

醫原淸石壽堂

吳序

萬物之生﹐負陰而抱陽﹐沖气以爲和。故上古之人﹐其知道者﹐法於陰陽﹐和於術數。

陰陽者﹐術數之本﹔術數者﹐陰陽之著。而非知道不能﹐醫可易言乎哉﹖醫之道﹐譬若宮墻。辧虛實﹐審寒熱﹐其門徑也。門徑苟差﹐何由升堂入室乎﹖世人涉獵方書﹐講求形證﹐自以爲能﹐是猶寢饋於門戶之間﹐不復知有堂室矣﹗而或者髙語《內》《難》﹐虛言脈要﹐則又如天際之翔﹐出於丰屋之上﹐奧之間﹐畢生莫睹。二者𨿽異﹐其獘則均。蓋人之生也﹐有原﹐則其所以病﹐亦有原。明乎其原﹐而後鍼石之投﹐湯液醪醴之設﹐非臆度而懸揣﹐初識之於京邸﹐恂恂若無能者﹐嗣聞其善醫﹐視其方亦似與人無殊特者﹐而應手輒效。叩之以其故﹐則曰世人習用之方﹐大率類此﹐而輕重之準﹐剛柔之質﹐先後之宜﹐非識者難言之矣﹗客冬以團練之役﹐訪之於漣城﹐就詢時務﹐𨿽一鄕一邑之設施﹐而洞見結﹐因地制宜﹐亦如隨證立方焉﹗洵醫國之妙手﹐而非無本之談也。因求其所著《醫原》讀之﹐本末貫串﹐文本昭晰﹐可以一見了如﹐而欲窮就義蘊﹐輒有望洋之嗟﹗信乎﹖能達其原﹐而岐伯之奧旨﹐仲景之祕思﹐中法西法之妙用﹐一以貫之矣。夫欲上太行必恃車馬﹔欲導積石必恃舟航。世之掇拾類書﹐彊記藥性﹐衣食於醫者﹐或無取乎是書﹔若立志活人﹐而欲進於古之知道者﹐則是書實醫家之車馬舟航矣。故亟慫恿付梓﹐而書數言於篇首﹐以告世之學醫者。

時咸豐十有一年辛酉夏月淸河愚弟吳昆田謹序

張序

道之大原出於天﹐凡道之所分寄﹐亦必探原於天﹐醫其一端也。蓋天之道﹐不外陰陽五行﹐稟陰陽五行之精气。而人生焉﹐感陰陽五行之戾气﹐而人病焉。然非見道之儒者﹐又孰從而不探微抉奧﹐體用兼HT。而又以其餘力﹐考岐黃闡《內》《難》﹐陰陽有辧﹐五行有分﹐耳目口鼻之司﹐肌膚筋骸之會﹐動靜燥濕之宜﹐凡和緩之所未發﹐倉扁之所難言﹐莫不因人見天﹐葆其天之所本有﹐治其天之所本無﹐以人治人﹐實以天還天而已。吾與石子交最久﹐叩其學甚深。他日嘗惱醫家之不通儒術﹐率皆昧於其原而僅逐其末也。著《醫原》二十篇﹐因病之原﹐探醫之原﹐並探其原中之原。披閱之下﹐益信石子之學爲有原也。乃或者曰﹕醫小道也﹐儒者亦爲之耶﹖夫就醫論﹐醫其小之也﹐固宜﹐若醫而探原於天﹐則因醫見道爲圭臬﹐在作者特出其緒餘焉耳﹖一旦居宰衡之任﹐司燮理之權﹐必能究致治淸濁之原﹐而壽人壽世﹐良相良醫﹐不難以一人收其全功﹐而天下亦共知儒術之大。陰陽五行之蘊﹐天人一原之理﹐無乎不在也。斯篇其石子之嚆矢也﹗夫是爲序。

咸豐十一年歲次辛酉孟夏月同裏愚弟張星亙子綿頓首拜撰

自序

余家事醫學﹐歷七世於玆矣。憶自入塾受書時﹐略明句讀﹐先君子卽授以醫家言﹐命與四子書並讀。嘗謂業醫而不讀書﹐有終身由之而不知其道者﹐且爲人子而不知醫亦非孝也。爰爲壽棠立程課﹐朝而儒﹐夕而醫﹐歷數十寒暑如一日﹐𨿽習舉子業﹐未嘗或忘﹐家慈又體質素弱﹐醫藥不離﹐每侍疾時﹐與醫家參以診劑﹐輒頗得效﹐自是尢三致意焉。年來公車栗六﹐迄無暇時﹐復以南北烽煙﹐逼近鄕裏﹐邑候延余倡辦團練﹐每於夜巡稍暇﹐人靜更闌﹐重述先子之緒言﹐因匯前賢之全說﹐凡四閱月﹐得《醫原》二十篇。非敢以言壽世也﹐但求無負先人之意﹐且敬承世業云爾﹗嗚呼﹗父書幼讀﹐愧守箕裘﹐庭訓未忘﹐感深風木﹐此則有益增余慟者矣﹗

咸豐十一年歲次辛酉仲春月上浣安東石壽棠芾南書於畱耕書屋

張序

昔外父章次柯先生嘗云﹕萬事萬物﹐各有其原。儒之道原於孔孟﹐醫之道原於歧黃﹐歧黃之《靈》《素》﹐乃醫書之大原也。漢之張仲景深參《靈》《素》之祕﹐人稱南陽醫聖﹐所傳《傷寒》《金匱》﹐後世奉爲圭臬。晉唐以下﹐代有傳人﹐著書之多﹐汗牛充楝﹐其上者各得仲景之一體﹐其下者惑世誣民﹐離經畔道﹐猶吾儒之有僞學也。俗士不察﹐利其淺近﹐爲衣食奔走之計﹐貽生人夭札之憂﹐醫學之衰﹐悉由於此。汝其愼之﹐﹝馳﹞佩之不敢忘。近得石孝廉《醫原》一書﹐其立論在先識人身內景﹐臟腑形質﹐營气衛气﹐五行生克﹐百病提綱﹐及手足各經陰陽表裏之義。次及內傷外感﹐兒病女科﹐標本虛實﹐無不洞悉原委﹐深中病機。又次則述及藥性﹐有論無方﹐脫盡窠臼﹐視世之拘拘然守成方者﹐相去爰啻霄壤﹐﹝馳﹞不敢謂比諸古人之書奚若﹐若近世之嘉言三書﹐靈胎六種﹐可謂如驂之靳矣。嗣又得吾郡徐明經所著《醫學舉要》一書﹐論六經則條分縷析﹐論時邪雜癥則語簡旨賅﹐治法悉合乎機宜﹐論方不流於偏僻﹐其醫案數則﹐精思所到﹐仿佛古人﹐𨿽不逮石氏之精博﹐而其平時之精闡《素》《靈》﹐推原仲景﹐已可略見一斑。總之石氏之書其原也﹐徐氏之書其委也﹐兩書匯集﹐由原竟委之謂也﹐當世髙明之士﹐尙其鑑諸。

光緒十有七年季夏後學華亭張聲馳謹序

卷上

人身一小天地論

人稟陰陽五行之气﹐以生於天地間﹐無處不與天地合。人之有病﹐猶天地陰陽之不得其宜。故欲知人﹐必先知天地。《易》曰﹕立天之道﹐曰陰與陽﹔立地之道﹐曰柔與剛。蓋剛柔之質﹐卽陰陽之气所凝結。故程子曰﹕凡有气﹐莫非天﹔凡有形﹐莫非地。又曰﹕地气不上騰﹐則天气不下降﹐天气降而至於地﹐地中生物﹐皆天气也。朱子曰﹕地居天中央不動﹐不是在下。﹝天之包地﹐如鳥卵之含黃。天大地小﹐表裏皆水。地名地球。天圓﹐而地亦圓曰地方者﹐謂地之徳方﹐靜而承天者也﹞。使天有一息之停﹐則地須陷下。此天包乎地之義也。以人言之﹐膈膜以上﹐肺與心與心包絡﹐象天﹔膈膜以下﹐肝﹑膽﹑脾﹑胃﹑小腸﹑大腸﹑腎﹑三焦﹑膀胱﹐象地。經云﹕天樞﹝臍穴﹞以上﹐天气主之﹔天樞以下﹐地气主之。是以天樞居腹之中間者言之也。余以膈膜上下分天地者﹐以气之輕淸者爲天﹐气之重濁者爲地言之也。然膈膜以下﹐主之者地气﹐而統之以營運者﹐實皆天气。匪直此也﹐凡皮膚﹑肌肉﹑經絡﹑筋骨﹑臟腑之有形質而凝靜者﹐皆象地﹐皆屬陰﹔而皮膚﹑肌肉﹑經絡﹑筋骨﹑臟腑之有空竅以營運者﹐皆象天﹐皆屬陽。精﹝兩神相摶﹐合而成形﹐常先身生﹐是謂精﹞津﹝腠理發泄﹐汗出溱溱﹐是謂津﹞涕﹝淚也﹞唾﹝口液也﹞气﹝上焦開發﹐宣五穀味﹐燻膚﹐澤毛﹐若霧露之漑﹐是謂气﹞血﹝中焦受气取汁﹐變化而赤﹐是謂血﹞

液﹝谷入气滿﹐淖澤注於骨﹐骨屬屈伸﹐泄澤﹐補益腦髓﹐皮膚潤澤﹐是謂液﹞。猶天地之有月與水也﹔陽气﹐猶天地之有日與火考天有九重﹕最上一重爲宗動天﹐左旋﹔其內八重天﹝恆星天﹑土星天﹑木星天﹑火星天﹑太陽天﹑金星天﹑水星天﹑太陰天﹞﹐右旋﹔逐日爲宗動天﹐裹之左旋。是宗動天者﹐乃一气營運羣動之宗也。﹝中學謂天道左旋﹐日月亦是左旋。此主七政天隨宗動天以行也。

西於至髙﹐一呼一吸﹐與天气相通﹐體極輕虛﹐用主肅降﹐肺固人之天也。不獨肺之本髒爲天﹐凡臟腑間經絡及內外空竅之能通气者﹐皆莫非天。𨿽各臟腑之經絡空竅﹐有各臟腑之本气以營運﹐如七政本天之營運一般﹐而要皆隨肺气以營運﹐皆爲肺气所貫通﹐肺固人之宗動天也﹐故曰肺主天气。肺气故名宗气﹐又名大气。地居天中﹐人在气中﹐天包乎地﹐气包乎質﹐天地與人﹐同一理也。夫在天則有日﹐在人則有心﹐心系於肺﹐猶日系於天﹔天爲陽﹐日爲陽之精﹐肺气爲陽﹐心爲陰中之太陽。天行健﹐一日一夜﹐周三百六十五度四分度之一﹐又進過一度﹐日行稍遲﹐一日一夜﹐周三百六十五度四分度之一﹐因天進一度﹐則日爲退一度。人身肺之宗气﹐統心之營气﹐一日一夜﹐五十度周於身﹐每日自寅始﹐至醜終﹐終而復始﹐七日行足﹐方與天合度。故《易》曰﹕七日來復﹐以見天心。蓋營气之行﹐必隨宗气以行﹐所以十二經脈﹐首從肺起﹐每日寅時﹐百脈上朝於肺﹝人生於寅﹞﹐肺主天气﹐其明證也夫人周身經絡﹐皆根於心﹐而上通於肺﹐以回於下﹐如樹之有根有榦有枝﹐百體內外﹐一气流通﹐營運血脈﹐以相出入﹐經故曰心生血﹐又曰諸脈皆屬於心。按經絡功用不同﹐隱見亦異。經曰﹕經脈者﹐常不可見也﹔脈之見者﹐皆絡脈也。蓋經脈主發血﹐由臟腑而外行﹐近筋骨﹐故肌肉濃處﹐按之便不覺跳動﹔絡脈主回血﹐由外而還行臟腑﹐近肌肉﹐故易見﹐藍色無脈者皆是。經脈由裏而外﹐其气旺﹐旺則行速﹐速則有血有脈﹐其血赤﹔絡脈由外而裏﹐其气緩﹐緩則行遲﹐遲則有血無脈﹐其血紫。西學所謂生血管者﹐經是也﹔回血管者﹐絡是也。房者﹐心竅是也。經脈從心左下竅而生﹐行心左上竅而上﹐與左肺葉內經脈相通﹐由肺回曲而下﹐循手經﹐下達足經﹐以入孫絡﹝絡之細者﹞﹔迨由孫絡以至絡脈﹐漸行漸緩﹐其色遂變爲紫﹐於是紫血由絡脈而行﹐上至心右上竅兩絡脈中﹐還行心右下竅絡脈﹐上入右肺葉內絡脈﹐紫血復變爲赤﹝陰從陽化﹞﹐回心左上竅﹐還行心左下竅。經脈﹝右旋而復行於左﹞往來營運﹐如環不絕。經生血﹐故左旋﹔絡回血﹐故右旋。左旋者﹐陽統陰﹔右旋者﹐陰從陽﹝與河圖洛書無異﹞。其實是一气旋轉﹐並非兩气。觀此與天之左旋速﹑右旋遲者﹐適相合矣﹔與天之左右旋而統歸一气者﹐更無不合矣。經絡如此﹐臟腑可知。臟腑中皆有經絡貫串﹐以通於內外。凡可通者﹐皆屬天气。六腑如器﹐更無不然。不獨賁門﹑幽門﹑闌門﹑三焦之門之通天气也﹐更不獨喉通天气﹐咽通地气﹐以上承天气也。此身以內之天也。

再以身外之天言之。經云﹕頭圓象天。頭爲諸陽之會﹐頭主天﹐气固也﹔天气遏郁﹐頭重頭痛固也。卽足之至下﹐亦天气所貫通。所以人病肺痿﹐足卽痿不能行﹔外感阻遏肺气﹐足卽酸痛﹐甚則足冷﹐皆其證也﹐所謂天包乎地也。經曰﹕天气通於鼻。又曰﹕鼻爲肺竅。一經外感﹐咳嗽喘滿﹐鼻竅卽塞而不利﹐是鼻竅與肺最切近者也。他如心寄竅於耳﹐膽脈上絡於耳﹐腎開竅於耳﹐肝開竅於目﹐脾開竅於口﹐腎又開竅於二陰﹐乳竅下通於肝胃﹐臍竅後通於命門。﹝臍竅與兩腎中間之命門﹐鍼鋒相對。﹞𨿽各竅自有其本气﹐而要皆宗气所貫通也。

請嘗見外感阻遏宗气﹐燥勝則耳亦鳴﹐濕勝則耳亦聾。肝受燥風﹑濕熱則病目﹐肝之本气自病也。夫五臟之精華﹐皆上注於目﹐腎又爲五臟之气之根﹐腎中眞陰眞陽虛﹐而目昏昧﹐經故曰脫陰者目盲﹐脫陽者見鬼。五臟之根气自病也。嘗見外感阻遏宗气﹐燥勝則熱﹐熱則不能化陰外達﹐而目無淚而幹﹔濕勝則濡﹐濡則不能化水下降﹐而目多淚而爛。脾有濕熱﹐則口癉而生甜水﹔脾有燥熱﹐或膽經燥熱乘脾﹐則口苦而多煩渴﹔脾之本气自病也。嘗見外感阻遏宗气﹐肺陽郁於上﹐不得化陰於下﹐亦爲唇燥口渴。腎之陽虛﹐不能約水﹐而爲遺溺﹐不能行水﹐而爲自利﹔腎之陰虛﹐不能濡腸﹐而矢燥結﹐不能濡膀胱﹐而溺短數﹔腎之本气自病也。嘗見外感阻遏宗气﹐而亦爲腸祕﹐爲癃閉﹐或燥勝爲窘迫下利﹐或濕勝爲五泄。肝﹑胃陰虛﹐無由升化乳汁﹔肝﹑胃陽結﹐不能上通乳竅﹔肝胃之本气自病也。嘗見外感阻遏宗則爲乳巖。凡外感燥濕﹐種種見證﹐𨿽各臟腑本气自病﹐而要皆關乎肺﹐以肺爲羣气之宗﹐天無二气故也。不獨空竅之大者爲然也﹐卽皮膚外八百萬有奇之汗空﹝汗空名玄府﹐又名鬼不息本气亦病。肺气不得外達﹐卽見憎寒﹑發熱﹑頭痛﹑身痛﹑腰痛﹑手足酸痛諸證﹔肺气不得下降﹐卽見腹痛﹑胸痺﹑咳嗽﹑嘔吐﹑喘逆諸證。感風燥﹑暑燥﹑寒燥之气﹐搏束气機﹐不得外達﹐而爲無汗﹔感風濕﹝自汗﹞﹑寒濕﹝冷汗﹞﹑暑濕﹑濕溫﹝熱汗﹞之气﹐阻遏气機﹐不得下降﹐橫溢而爲自汗﹑冷汗﹑熱汗。又或燥結血分﹐而爲熱厥﹔濕阻气分﹐而爲寒厥﹔燥降太過﹐熱甚迫津﹐而爲火瀉﹔濕郁太過﹐气不行水﹐而爲五泄﹐抑或爲溺塞便閉。譬如注水之器﹐上竅閉塞﹐則下竅點滴不通﹔下竅閉塞﹐則上竅壅遏不開。種種見證﹐皆關乎肺。肺主天气﹐洵不誣也。

若夫地固承天者也﹐地气不上騰﹐則天气不下降。胃固人之地气也﹐腎乃天气蘊蓄於地中者也。胃爲水谷之海﹐又爲倉廩之官。胃之發育﹐又藉腎之眞陰眞陽以與爲發育者也﹐經故曰﹕腎爲胃關。又曰﹕四時百病﹐胃气爲本﹐得谷者昌﹐絕谷者亡。又曰﹕營出中焦。又曰騰也。通調水道﹐下輸膀胱﹐水精四布﹐五經並行。是天气下降也。又曰﹕水谷之悍气爲衛﹐水谷之精气爲營。其營血之精者﹐得肺气以敷布之﹐入膽化膽汁﹐入腎化精﹐上行頭化腦﹐內行骨空化髓。故曰﹕天气降而至於地﹐地中生物﹐皆天气也。其水隨肺气呼吸﹐攝入腸胃肺升出爲气﹐由毛竅滲出爲汗﹐余入內腎﹐得三焦之气化﹐滲入膀胱爲溺。故曰﹕气爲水母。又曰﹕水行天上。然水血並行絡中﹐而不相妨者﹐何也﹖蓋血有血輪以統之者也。﹝按﹕《內經》刺血絡﹐出淸汁﹐便知水血並行血絡﹞。其渣滓變化於小腸﹝小腸爲火腑﹐故能變化﹞

。以傳道於大腸﹐是皆肺气所統布也﹐是陰從陽也。夫天之眞陰眞陽﹐發於地上﹐以生萬物﹐實藏於地中﹐而爲萬物所由生。人身肺之眞陰﹐下布於腎而爲水﹐肺之眞陽﹐下納於腎而爲火﹐所謂地居天中﹐天包乎地也。兩腎中間﹐名曰命門﹐爲人身之根柢﹐一陽藏於二陰之中﹐水火互宅﹐在卦爲坎。肺一呼一吸﹐與腰間腎气息息相通﹐經故曰﹕腎上連肺﹐至於脾﹐猶地上堤防之土﹐爲胃散精以上輸於肺者耳﹔肝猶地上之木﹐以樞轉地中生發之气者耳﹔六經爲川﹐腸胃爲海﹐猶地之有涇渭﹐運淸而行濁者耳。由此觀之﹐人身不誠一小天地哉﹗肺﹑腎也﹐胃也﹐非又人身所最重者哉﹗

卷上

陰陽互根論

《易》曰﹕太極生兩儀﹐兩儀生四象﹐四象生八卦﹐八卦相錯﹐萬物生焉。太極﹐陰含陽也﹔儀象﹐陽分陰也。陽不能自立﹐必得陰而後立﹐故陽以陰爲基﹐而陰爲陽之母﹔陰不能自見﹐必待陽而後見﹐故陰以陽爲統﹐而陽爲陰之父。根陰根陽﹐天人一理也。以定位言﹐則陽在上﹐陰在下﹐而對待之體立﹔以气化言﹐則陰上升﹐陽下降﹐而流行之用宏。

請以卦論﹕乾爲天﹐幹之左爲坎水﹐右爲兌水﹐是水行天上也﹐而非水也﹐乃水之陰气上升於天也﹔若陰升於天﹐而气化之不及﹐則陰霾四起﹐而天象變矣。坤爲地﹐坤之左爲震之雷火﹑巽之風火﹑離之正火﹐是火出地下也﹐而非火也﹐乃火之陽气下降於地也﹔若陽降於地﹐而气運之不周﹐則赤鹵不毛﹐而地象變矣。然論卦象猶虛也﹐請實徵諸時。試觀一歲之間﹐夏至以後﹐酷暑炎蒸﹐若非陰气潛生﹐大雨時行﹐則大地皆成灰燼矣。陰气上升﹐其明證也。且陰气上升於天﹐得天之布﹐而陰气乃彌綸於無際。冬至以後﹐陰凝寒沍﹐若非陽气潛藏﹐水泉流動﹐則世人皆成僵凍矣。陽气下降﹐其明證也。且陽气下降於地﹐得地之醞釀﹐而陽气乃發育於無窮。獨是陰气上升﹐而非自升﹐必得陽气乃升。地之陽﹐卽天下降之陽﹐以陽助陰升﹐故不曰陽升﹐而曰陰升。陽气下降﹐而非虛降﹐必含陰气以降。天之陰﹐卽地上升之陰﹐以陰隨陽化﹐故不曰陰降﹐而曰陽降。若是陰陽互根﹐本是一气﹐特因升降而爲二耳﹗以人言之。人之陰升﹐脾胃水谷精微之气﹐上升於肺﹐如經所謂飲入於胃﹐遊溢精气﹐上輸於脾﹐脾气散精﹐上輸於肺﹐是卽水行天上也。气中有水﹐故曰陰升﹐然水不離乎气也。若非气水蒸騰﹐而爲邪水上泛﹐則水溢髙源﹐而肺脹﹑喘嗽諸證生矣。然气水旣生於胃﹐必胃中水谷充滿﹐而後陰气乃旺﹐經故曰﹕精气生於穀气。若胃气自病﹐則生化之源絕﹐安望得腎之含納﹐而陽气乃收藏不越。人之陽降﹐肺之陽气下降於腎﹐如天之陽气潛藏於地﹐是卽火出地下也。水由气化﹐故曰陽降﹐然气不離乎水也。若非气水涵濡﹐而爲燥陽下降﹐則金枯水竭﹐而勞咳﹑骨蒸諸證生矣。然則陽气不可虛降﹐必含陰气以降。肺之眞陰﹐卽脾﹑胃﹑腎上升之陰。惟脾﹑胃﹑腎之陰上升於肺﹐得肺之敷布﹐而陰气乃充周一身。經故曰﹕腎上連肺。又曰﹕無陽則陰無以生﹐無陰則陽無以化。

然而陰陽升降﹐不可得而見也﹐請借證釜甑。釜中之水谷﹐水也﹔釜底之火﹐火也。釜上之气﹐卽爲陽气﹔气中之水﹐卽爲陰气。然必釜中水谷充滿﹐又得釜底之火以燻蒸之﹐釜上之蓋以統束之﹐而後气中之水﹐煦育﹐上蒸下布。气中有水﹐卽是陰升﹔水由气化﹐卽爲陽降。若釜中水谷不充﹐則無米之炊﹐將見釜底之火﹐僅存虛陽﹐釜上之蓋﹐亦爲虛器。又或釜中𨿽有水谷﹐而釜底無火﹐不獨精气不能蒸運﹐卽渣滓亦難銷熔﹔釜上無蓋﹐不獨統攝無權﹐亦且漫溢不治。然則陰陽二气﹐非相需而不可須臾離者哉﹖然就二气而權衡之﹐陰承陽﹐陽統陰﹐陽气一分不到卽病﹐陽气一分不盡不死﹐人自當以陽气爲重。然陽气固重﹐陰气亦重﹐何也﹖人事與病﹐多致陰傷者也﹐經云﹕靜則神藏﹐動則消亡。日用操勞﹐皆動機也﹐動則所生之少﹐不敵所耗之多﹔病亦動機也﹐動則六气皆從火化﹐化火則必傷陰﹐則又當以陰气爲重。譬如行舟﹐行者气也﹐行之者水也﹐水足气始旺也。再譬諸燈﹕燈火﹐火也﹔油﹐水也﹐油足火始明也。气爲血帥﹐血又爲气航。此陽統陰而基於陰之理也。若無陰﹐則陽气亦無根據而亡矣。﹝陰液脫者死﹐大肉脫者亦死。﹞故陰陽二字﹐不讀曰陽陰﹐而讀曰陰陽﹐其亦可以恍然悟矣﹗

卷上

五行生克論

水木火土金五行生克﹐一陰陽升降之旋相爲宮也。生爲長養﹐卽爲陰升﹔克爲制化﹐卽是陽降。然必陰先升而後陽乃降﹐亦必陽能降而後陰轉升。五行不克則不生﹐如有妻而無夫也。乃相生之道﹐人皆知之﹐相克之道﹐人多不察﹐請詳言之。

腎主地﹑主陰﹑主水﹐五液亦皆主地﹑主陰﹑主水。腎中眞陽之气﹐煦育﹐上通各臟腑之陽﹐而腎中眞陰之气﹐卽因腎陽蒸運﹐上通各臟腑之陰。陽助陰升﹐以養肝木﹐則木气敷榮﹐血充而气暢矣。由是﹐肝得上升之陰气而養心火﹐則火气溫潤﹐血生而脈行矣。由是﹐心得上升之陰气而養脾土﹐則土气健運﹐統血而散精矣。由是﹐脾得上升之陰气而養肺金﹐則金有治節﹐調元而贊化矣。肺得上升之陰气﹐轉降而入腎﹐則水精四布﹐五經並行矣。此五行一气相生﹐始於腎﹐終於肺﹐地所以上交乎天也。

肺主天﹑主陽﹑主气﹐敷布陰液﹐以柔肝木。木得下降之陽气所制﹐則溫柔和緩﹐不似燥急難平矣。由是﹐木來疏土﹐土得下降之陽气所制﹐則宣松運化﹐不似困鈍不靈矣。由是﹐土來治水﹐水得下降之陽气所制﹐則知周輸泄﹐不似汜濫無歸矣。由是﹐水來濟火﹐火得上升而復下降之陽气所制﹐則心腎相交﹐不似火炎水燥矣。由是﹐火來暖金﹐金得上升而復下降之陽气所制﹐則津液分布﹐不似金寒水冷矣。此五行一气相克﹐始於肺﹐終於肺﹐天所以大包乎地也。

然則五行之生﹐𨿽五臟之陰遞升而生﹐實腎之陽助腎之陰遞升而生﹐陰之升﹐天統之而地承之也。五行之克﹐𨿽五臟之陽遞降而克﹐實肺之陽統肺之陰遞降而克﹐陽之降﹐地承之而天統之也。生固爲生﹐克亦爲生﹐生克二者﹐非卽陰升陽降﹐循環而不窮者哉﹖然而生克又不可太過也﹐太過則非眞陰眞陽升降以爲生﹐而爲邪水邪火升降以爲害也。

木賴水生﹐水泛則木浮﹐木浮則火濕﹐火濕則土困﹐土困則金埋﹐金埋則水愈泛﹐五內有水而無火﹐則瀉利﹑腫滿﹐諸濕病生矣。火賴水克﹐水盛則火滅﹐火滅則金寒﹐金寒則木濕﹐木賴木生﹐木盛則自焚﹐火焚則土燥﹐土燥則金枯﹐金枯則水涸﹐水涸則木愈焚﹐五內有火而無水﹐則風﹑勞﹑蠱﹑膈﹑三消﹐諸燥病生矣。土賴木克﹐木彊則土弱﹐土弱則水泛﹐水泛則亦虧﹐土無火必濫﹐則痞滿﹑腫脹﹑泄瀉諸濕病生﹔土無水必幹﹐則蠱﹑膈﹑三消諸燥病又相繼而生矣。土賴火生﹐火炎則土燥﹐土燥則金熔﹐金熔則水虧﹐水虧則木熾﹐木熾則火愈炎﹐五內有火而無水﹐則譫狂﹑膈消﹐諸燥病生矣。金賴火克﹐火炎則金燥﹐金燥則木熾﹐木生困於水火﹐﹝土包五行﹐故多兼病﹞﹐則痞滿﹑脹痛燥濕諸病﹐又雜沓而生矣。水賴土克﹐土燥﹑窘迫﹑下利﹐諸燥病生矣。水賴金生﹐金寒則水冷﹐水冷則木濫﹐木濫則火濕﹐火濕則土困﹐克則勞咳﹑咽痛﹑窘迫﹑下利﹐諸燥病生矣。生克一有太過﹐則克固爲克﹐生亦爲克。且人身眞陰眞陽﹐只有此數﹐凡見太過﹐實由不及。太過不及﹐則爲濁陰﹑爲燥陽﹐濁陰則不爲陰而爲水﹐燥陽則不爲陽而爲火。五行生克不外水火﹐生克太過不及爲病﹐亦不外水火。水流濕﹐火就燥。故水火二气﹐爲五行之生成﹔燥濕二气﹐爲百病之綱領。

陰陽以气言﹐水火以形言。坎爲水﹐水色黑﹐黑屬陰﹐然水外暗而內明﹐空靈活潑﹐實爲陰中之陽﹐故坎中滿。離爲火﹐火色赤﹐赤屬陽﹐然火外明而內暗﹐且返本歸根﹐則其色黑﹐實爲陽中之陰﹐故離中虛。以形質言﹐水﹑火質虛﹐木﹑金﹑土質實﹐是水﹑火又爲木﹑金﹑土之先天矣。火有形無質﹐必根據附於物而乃有質﹐水𨿽有質而極虛﹐故論五行生成之序﹐則水一﹑火二﹑木三﹑金四﹑土五﹔論五行生克之序﹐則生始於水﹐克始於金。知五行气質﹑陰陽生克﹐乃知天人一貫道理﹐玩集中各論自明。

卷上

陰陽治法大要論

陽﹐天道也﹔陰﹐地道也。非天之陽﹐地亦不凝﹐而萬物不生﹔非地之陰﹐天亦無根據﹐而萬物不成。天主動﹐無一息之靜﹐使稍不動﹐則失其健運之機﹐而萬物屯矣﹔地主靜﹐無一息之動﹐使稍不靜﹐則失其貞凝之義﹐而萬物否矣。人身之陽﹐法天者也﹐一失其流行之機﹐則百病起﹔人身之陰﹐法地者也﹐一失其安養之義﹐則百害生。陰陽二气﹐固不可稍偏而或失也。夫所謂陽者﹐乃人身之眞陽。眞陽﹐陰中之陽﹐非燥烈無濟之亢陽。亢陽無陰則爲火﹐如天之久旱酷暑﹐不得不藉甘霖以消其亢厲﹐故丹溪發補陰之論﹐補陰正所以濟陽也。王太僕謂壯水之主﹐以制陽光者﹐此也。所謂陰者﹐乃人身之眞陰。眞陰﹐陽中之陰﹐非堅凝寒結之濁陰。濁陰無陽則爲水﹐如天之重陰凜冽﹐不得不藉皓日以致其睛和﹐故先哲發扶陽之論﹐扶陽正所以濟陰也。王太僕謂益火之原﹐以消陰翳者﹐此也。

夫幹爲陽﹐坤爲陰﹐乾坤化爲坎離﹐是天地爲陰陽之體﹐水火爲陰陽之用。用傷則體害。水火有過不及之獘﹐在天地則不能無旱澇之災﹐在人則不能無燥濕之患﹐其理一也陰﹐人之形也﹔陽﹐人之气也。大凡形質之失宜﹐莫不由气行之失序。故地之萬物不生﹐又皆由天之旱澇失節。人身一分陽气不到之處﹐則此處便有病﹔然陰陽互根﹐凡陽所到之處﹐皆陰所到之處﹐若陽到而陰不到﹐則此處亦有病。

陰陽又當審其虛實。外感實證﹐先病陽﹔內傷虛證﹐先病陰。病陽者﹐肺主之﹔病陰者﹐脾﹑胃﹑腎主之。外感上焦陽气郁閉﹐治以開豁﹐通天气也﹔中焦陽气燥結﹐治以苦辛攻下﹑苦辛開化﹐平地气也。﹝治實火﹐要使邪有出路﹐若純用苦寒﹐逼邪深入﹐而無出路﹐非中焦陽气下陷﹐不能上升於肺﹐治以升補﹐使地气上騰乎天也﹔下焦陽气外越﹐不能下歸於腎﹐治以溫納﹐使天气下降於地也。蓋先天眞一之气﹐自下而上﹐與後天胃气﹐相接而生﹐而爲人身之至寶。若人眞陰受傷﹐致精不能化气﹐气卽不能歸精﹐於是腎中龍火內爍﹐而見骨蒸等證﹔龍火外越﹐而見發熱﹑顴紅﹑面赤等證。一火興而五火熾﹐將見肝之風火雷火﹐心之離火﹐胃之燥火﹐又必相因而起﹐而見有餘之象。非有餘也﹐實下元不足所致耳﹗經曰﹕少火生气﹐壯火食气。火在丹田以下爲少火﹐卽眞火﹔火離丹田而上爲壯火﹐卽虛火。虛火﹐水中之火﹐不得再以水滅之固也。柰何世執丹溪法﹐而用知母﹑黃柏之苦寒以撲滅之﹐勢必愈治愈劇﹐如雨愈大龍愈騰﹐欲其潛藏也得乎﹖不獨苦寒不可用也﹐卽甘涼亦當愼投。

其在初病﹐本原未傷者﹐甘涼淸潤﹐猶可獲效﹔若髙年以及久病﹐本原已傷者﹐法當治以溫潤﹐引火歸原﹐如雲開日出而龍乃潛也。濁陰可溫﹐桂﹑附﹑漧薑辛熱之屬﹐不得不用﹔若陰中陽虛﹐而藥偏剛燥﹐恐陽未能扶﹐而陰又被劫﹐法當治以溫潤﹐納气歸原。經曰﹕气納爲寶。蓋气納則歸腎﹐不納則不歸腎。气不歸腎者﹐謂肺气不得歸腎﹐並謂脾胃之气不得歸腎也。

夫腎爲先天五臟之始﹐始數一﹐一﹐水數也。金爲水源﹐水天本一气也。脾胃爲後天五臟之成﹐成數五﹐五﹐土數也。土爲萬物之母﹐故精﹑神﹑气﹑血﹐皆胃气所生﹐又皆腎气助之以生。胃爲人之地﹐腎爲地中之天气﹐胃﹑腎又本一气也﹐經故曰﹕腎爲胃關。夫所謂胃气者﹐穀气也。經曰﹕營爲水谷之精气﹐衛爲水谷之悍气。又曰﹕精气生於穀气。故「气」水谷精气生於胃﹐輸於脾﹐由脾上輸於肺﹐則爲气﹐從肺回下﹐入心化血﹐入腎化精﹐是生之者胃﹐升之者脾﹐降之者肺﹐地天交泰﹐胃﹑脾﹑肺又本一气也。經故曰﹕脾爲諫議之官﹐曰﹕飲食傷脾﹐則又何說﹖曰﹕飲食不節﹐遏郁脾气﹐脾气爲其所郁﹐則不能散精﹐而濕斯停矣。是謂傷逆﹐非脾之過也﹐良由飲食不節所致耳﹗夫人生天地間﹐天气固重﹐地气尢重。蓋人在天中﹐﹝離地而上﹐凡空處皆謂之天。人在通﹐而人莫名其妙﹐亦莫得自主﹐故凡天之六气﹐病患之天气者﹐人不能盡避之。附於地上﹐實而可據﹐人得以自主﹐故凡七情之病﹐由人事所致者﹐多病患之地气以及天气。病地气﹐則胃﹑腎爲重。然腎𨿽主地气﹐而實爲地中之天气。腎屬天一所生之水﹐而爲人之先天者﹐此也。其有胎元薄弱﹐先天不足者﹐人不得而主之﹐又恃調攝後天﹐以補先天之不足。若是者﹐胃气不尢重哉﹖重胃气非卽所以重腎气哉﹖夫胃爲中土﹐胃气賴五臟之气以生化。如地無堤防之土﹐則水無收束﹐無水則燥﹐無火則濫﹐無木則實﹐無金則死是也。然五臟之气﹐又賴胃气以成功。如金無土則不生﹐木無土則不載﹐水﹑火無土則無本原﹐脾土無胃土則不滋潤是也。故脾胃穀气﹐不得到肺﹐則肺之脾胃虛﹔脾胃穀气﹐不得到心﹐則心之脾胃虛﹔脾胃穀气﹐不得到肝﹐則肝之脾胃虛﹔脾胃穀气﹐不得到腎﹐則腎之脾胃虛﹔胃之穀气﹐不得到脾﹐則脾之胃虛。若是者﹐脾胃顧不重哉﹖內傷百病﹐可不首固脾胃哉﹖請申言之。肺之脾胃虛﹐則熱自內生﹐熱則不能生水﹐而嗽﹑腫滿諸濕證﹐是亦肺气不得歸腎也。醫學云喘﹐在腎爲虛﹐在肺爲實。夫所謂實者﹐非眞實也﹐乃肺之陽虛不化﹐致水上溢髙源耳﹗金寒水冷﹐非溫潤納气不可﹔邪水射肺﹐非辛淡輸水扶气不可。心之脾胃虛則熱﹐熱則燥﹐君弱者臣自彊﹐血虛者肝自旺﹐火水未濟﹐致生虛煩﹑心熱﹑不寐等證﹐是心气不得歸腎也。或曰﹕心屬火﹐火性炎上﹐如何下降﹖腎屬水交於腎水﹔腎屬水﹐而腎中有气﹐是水中有眞陽﹐故腎水隨眞陽上升﹐以交於心火。夫眞陰眞陽者﹐心腎中之眞气也。故欲補心者﹐先實腎﹐使腎得升﹔欲補腎者須寧心﹐使心得降。

肝之脾胃虛則熱﹐熱則燥﹐肝血一虧﹐肝气卽亢﹐或風雷激搏﹐致生頭疼﹑嘔吐等證﹔或木火刑金﹐致生漧咳﹑吐血等證﹔或燥木侮土﹐致生脇痛﹑嘔吐﹑蠱﹑膈等證﹐是肝气不得歸腎也。夫治肝較他髒尢難。他髒之邪﹐可移之出腑﹐若膽𨿽爲肝之腑﹐而一囊膽汁﹐藏而不瀉﹐而無出路﹐𨿽屬腑而與髒無殊﹐故肝病較他髒爲難治。則惟有淸潤以濡之﹑咸柔以潛之﹐沃水以生木也﹔甘潤以緩之﹐培土以載木也﹔微苦以降之﹐使木火不上僭也﹔平潤以納之﹐導木火得下潛也﹔血能含气﹐气不耗血﹐而肝自平矣。其肝有濕熱者﹐方可用苦降﹑辛通﹑酸泄之劑﹔气不條達者﹐方可用木郁達之之法。彼破气﹑耗血諸品﹐豈可妄用﹐以伐生气﹐以耗肝陰也哉﹖腎之脾胃虛則熱﹐熱則燥﹐腎陰一虧﹐腎陽卽亢﹐或骨蒸﹑發熱﹐或吐血﹑夢遺﹐或上咳﹑下利﹐是腎气不得歸腎也。治法亦不外淸潤﹑溫潤﹐以增水養火而已矣﹔甘潤﹑甘平﹐以固水火中之脾胃而已矣。脾之胃虛則中土自病﹐或因思慮過度﹐或因饑飽失宜﹐以致气結化濕﹐血結化燥﹐濕困脾陽﹐燥傷脾陰等證。胃病則不能散輸精气於脾﹐脾病則不能上輸精气於肺﹐地气不上騰﹐則天气不下降﹐是脾胃之气不得歸腎也。此則非寒熱溫涼所能納也﹐法當病燥則治燥﹐病濕則治濕﹐取純甘之味﹐扶土生金﹐順其升降之性以納之耳﹗總之﹐內傷百病﹐不起於先天﹐卽起於後天﹔起於後天﹐又必病及先天。五臟中有一臟不秉生成之气﹐則形气病﹐形病不能無害於气﹐气病不能無害於形﹐此不易之道﹐相因之理也。但治之者﹐不可無標本先後之分。夫陰陽﹑臟腑﹑气血﹐有各自爲病者﹐有相因而至者﹐有去此適彼者。用藥之法﹐如腑病宜開通﹐不得以髒藥犯之﹔髒病宜補益﹐不得以腑藥犯之。腑病將及髒﹐治腑尢須顧髒﹐髒病將入腑﹐治髒必兼理腑。腑入髒﹐髒入腑﹐又有輕重之異﹐藥亦不得不隨其輕重而用之。更有病𨿽在腑﹐而原起於髒﹐則重在治髒﹔病𨿽在髒﹐而原起於腑﹐則重在治腑。蓋病𨿽在此﹐不必治此﹐治此反劇﹔病已去此﹐猶當顧此﹐罔顧此則損。此陰陽標本先後輕重之大略也。

要之﹐天地與人﹐不外陰陽二气。天之陰陽失﹐相燮理之﹔人之陰陽失﹐醫燮理之。良相﹑良醫﹐總在調劑陰陽﹐使之兩得其平焉已矣。

卷上

樞機論

竊聞三陰三陽﹐有樞機焉。樞者﹐如門戶之樞﹐乃陰陽開闔之轉機也。《內經》樞機有二﹕一曰少陰爲樞﹔一曰少陽爲樞。陰之初生爲少陰﹐少陰﹐稚陰也。手少陰屬心﹐足少陰屬腎。心爲人身君主之官﹐神明所從出。腎爲陰陽互根之地﹐精气之本原。故少陰爲轉陽至陰之機竅﹐陰之樞也。由少陰而太陰﹐由太陰而厥陰﹐經曰﹕太陰爲開﹐厥陰爲闔。蓋太陰脾土﹐得此樞而散精以升於上﹔太陰肺金﹐得此樞而布精以降於下﹐能升能降﹐故謂之開。

由是厥陰心包絡﹐得此樞而陰血以生﹔厥陰肝木﹐得此樞而陰血以藏﹐以生以藏﹐故謂之闔。是太陰﹑厥陰之開闔﹐皆少陰之樞所默運者也。厥陰爲陰之極﹐陰極則陽生﹐而陰轉入於陽﹐陽之初生爲少陽﹐少陽﹐稚陽也。手少陽屬三焦﹐足少陽屬膽。三焦具眞陽之火﹐其體虛潤﹐其气氤氳。﹝焦﹐熱也。滿腔中熱气布﹐能通調水道也。按三焦從右腎生出﹐心腎陰至陽之機括﹐陽之樞也。由少陽而太陽﹐由太陽而陽明﹐經曰﹕太陽爲開﹐陽明爲闔。蓋太陽膀胱﹐得此樞而水道通調﹔太陽小腸﹐得此樞而食物變化﹐通調變化﹐故謂之開。由是陽明胃腑﹐得此樞而陽气含納﹔陽明大腸﹐得此樞而陽气收藏﹐含納收藏﹐故謂之闔。是太陽﹑陽明之開闔﹐皆少陽之樞所默運者也。陽明爲陽之極﹐陽極則陰生﹐而陽又轉入於陰。

然則少陰﹑少陽﹐非陰陽出入開闔之樞機者哉﹖若其樞一有不利﹐則出入之機停﹔出入機停﹐則開闔之機廢。能開不能闔﹐則泄瀉諸病生﹔能闔不能開﹐則噎膈﹑便閉諸病生。

病先天則從腎起﹐病後天則從脾胃起。脾胃病則土不生金而金敗﹐金敗則水衰﹐水衰則木枯﹐木枯則火熾﹐火熾則水益涸﹐水涸則龍火起﹐龍火起而風火﹑雷火﹑燥火亦相繼而起﹐則一身無非火矣。夫此火之來﹐總由於樞之不利﹐火卽陽气外越﹐而不能根據附於陰者也。

若寒以降之﹐則火益烈而元气亡矣。故欲其樞之利﹐非溫潤之﹑咸柔之不可。法當滋腎之陰﹐納腎之陽﹐蓋腎爲水火互根之髒﹐腎陰足而後水濟火﹐腎陽固而後气歸精也﹔法當養肝之血﹐達膽之气﹐蓋肝膽爲東方震巽之木﹐木之陰液不可耗﹐木之生气尢不可伐也。知少陰﹑少陽之爲樞﹐而治法可悟矣。

卷上

衛气行度一經星經天論

衛气﹐陽气也﹐卽人之天气也。天有二十八宿﹐周布四面﹐﹝一面七星﹐四七二十八星。﹞

﹐主周於身﹐與宗气﹑營气度數相等。或曰﹕衛气出於何所﹖行於何地乎﹖曰﹕宗气積於上焦﹐營气出於中焦﹐而衛气則出於下焦。營气隨宗气行於經脈之中﹐衛气則不隨宗气入於經脈﹐而自行於各經脈外﹐及頭目﹑手足﹑皮膚﹑分肉之間。故經曰﹕淸者爲營﹐濁者爲衛﹔營行脈中﹐衛行脈外。或又曰﹕衛气何以出於下焦﹐行於脈外乎﹖曰﹕經謂上焦如霧﹐﹝此三焦﹐卽三谷下正以下焦如瀆之畜泄乎水也。﹞衛气賴下焦陰中眞陽﹐以升出中﹑上二焦﹐故衛气出於下焦。營爲水谷之精气﹐屬陰﹐陰性精專﹐自行脈中﹔衛爲水谷之悍气﹐屬陽﹐陽性剽悍滑利﹐故行脈外。

請析言之。平旦陰盡﹐由寐而寤。邵子曰﹕人之神﹐寐則棲腎﹐寤則棲心﹐將寐在脾﹐熟寐在腎﹐將寤在肝﹐正寤在心。十二經脈﹐皆根於心。寤屬陽﹐太陽爲陽中之陽﹐故經曰﹕人寤則目張。目張則陽气出於睛明穴﹝屬足太陽經﹞﹐而上行於頭﹐始於足太陽﹐次手太陽﹐而寐。目合則陽气從足少陰注於腎﹐腎注於心﹐心注於肺﹐肺注於肝﹐肝注於脾﹐脾復注於腎﹐如是亦周二十五度﹐終而復始﹐如環無端。

再析言之。如卯初初刻﹐陰盡而寤﹐衛行太陽﹔﹝先行足經﹐次行手經。餘皆同。﹞卯初一卯正一刻﹐衛復行少陽﹔卯正二刻﹐衛復行陽明﹔卯正三刻﹐衛復間行足少陰。陽盡間陰者﹐以足少陰陰陽互根﹐爲人身之大根柢﹑大樞紐也。如是環行﹐自卯至申﹐周二十五度﹐陽盡於陰﹐陰受气矣﹐陰亦周二十五度。一晝一夜﹐漏下百刻而盡﹐衛气五十度周於身﹐如是無已﹐與天地同紀。知此﹐則人之病否﹑生死可以決﹐藥之升降﹑補瀉﹑表裏﹑陰陽可無差矣。

卷上

營气行度一經水行地論

營气﹐陰气也﹐如地水之气﹐隨天气以營運者也。天有經宿﹐地有經水﹐人有經脈。經脈者﹐乃營運臟腑之血﹐以周於內外者也。髒屬陰﹐故髒六經爲陰﹐如手太陰肺﹑手少陰心﹑手厥陰心包絡﹑足太陰脾﹑足少陰腎﹑足厥陰肝是也。腑屬陽﹐故腑六經爲陽﹐如手陽明大腸﹑手太陽小腸﹑手少陽三焦﹝右腎旁三焦腑﹞﹑足陽明胃﹑足太陽膀胱﹑足少陽膽是也。

陰之大者爲太陰﹐太陰爲開﹐敷布陰气者也﹔﹝太陰﹐三陰也。經曰﹕三陰爲母。﹞陰之小者爲陰﹐在陽行身之側面﹐在表裏之間。﹞少陽爲樞﹐轉輸陽气者也﹔兩陽合明爲陽明﹐﹝陽明行腹﹐在表之裏。﹞陽明爲闔﹐收納陽气者也。

然則陰陽分手足者何也﹖蓋人有三焦﹝此三焦卽三停﹞﹐而三焦只是兩焦﹐以人身中有膈膜﹝遮蔽濁气﹐不使上燻心肺﹞。膈膜以上﹐肺與心與心包絡﹐象天﹐經脈因行於手﹐故手三陰從髒走手﹝陰從內起﹞﹐手三陽從手走頭﹝陽從外起﹐手三陽𨿽位居下焦﹐然與手三陰爲表裏﹐直相聯系﹐故亦走手﹞﹔膈膜以下諸臟腑﹐皆象地﹐經脈因行於足﹐故足三陽從頭走足﹝陽行於外﹞﹐足三陰從足走腹﹝陰行於內﹞。象天者陰先而陽後﹐象地者陽先而陰後﹐此水火旣濟﹐地天交泰之道也。

或曰﹕經脈旣有從腹走手﹑從手走頭﹑從頭走足﹑從足走腹之不同﹐何謂皆根於心乎﹖旣曰﹕皆根於心﹐何又謂營出中焦﹖肺脈亦從中焦起乎﹖曰﹕經脈根於心﹐而行於腹﹑行於手﹑﹐繁衍無已﹐而要皆原於根也。心脈下緣於胃脈﹐猶樹之根須生於地下也。根於心者﹐大哉乾元﹐萬物資始﹔緣於胃者﹐至哉坤元﹐萬物資生。經曰﹕心生血。又曰﹕營气之道﹐內谷爲寶。谷入於胃﹐乃傳之肺﹐精專者行於經隧﹐常營無已﹐終而復始﹐是謂天地之紀。蓋謂水谷精微之气﹐皆由胃出﹐而上注於心﹐奉心化赤爲血﹐而上注於肺。陰隨陽化﹐天气行而營气與之俱行﹐故每日營气之行﹐皆從肺經始﹐地上承天也。由肺經下行而注於大腸經﹝肺與大腸相表裏﹞﹐復上行而注於胃經﹐循注於脾經﹝脾與胃相表裏﹞﹐又上行而注於心經﹐由心經下行而注於小腸經﹝心與小腸相表裏﹞﹐由是而注於膀胱經﹐循注於腎經﹝腎與膀胱相表裏﹞﹐從腎注心包絡﹝心腎相交﹞﹐由心包絡下行而注於三焦經﹝心包絡與三焦相表裏﹞﹐從三焦經復上行而注於膽經﹐循注於肝經﹝肝與膽相表裏﹞﹐至肝經而營气一周於身﹐經故曰厥陰爲陰之盡﹐厥陰爲闔。盡而闔﹐故藏血。由肝經上行而復注於肺經﹐終而復始﹐如環無端﹐一晝一夜﹐五十度周於身﹐經故曰五十營。

再以經脈營運於內外者析言之。手太陰肺脈根於心﹐緣於胃﹐而上通於肺﹐由肺下膈﹐絡大腸﹐還上膈﹐由肺系﹝喉管兩旁﹐左是經脈管﹐右是絡管﹞外行乳上三肋端﹐去中行旁開六寸﹝同身寸法﹞﹐橫從腋下﹐達肘內﹐循臂前廉﹐入寸口﹐上魚際﹝大指後肉隆起處﹞﹐至手大指內側﹝少商穴﹞﹔其支者﹐循腕後入手次指內側﹝商陽穴﹞﹐而交手陽明。手陽明大腸脈﹐外起手次指內側﹐入合谷﹝俗名虎口﹞﹐循臂外前廉達肩﹐入缺盆﹝肩下橫骨陷中﹞﹐內行絡肺﹐下膈﹐屬大腸﹔從缺盆分支外行﹐直上頸側﹐貫頰內﹐入上齒﹐還出﹐外行人中﹐挾鼻空旁﹝迎香穴﹞﹐而交足陽明。足陽明胃脈﹐外起鼻空旁﹐上行﹐當目下胞之中﹐下入上齒﹐還出﹐挾口﹐繞腮﹐上耳前﹐至額角﹐下頸側﹝結喉兩旁人迎穴﹞﹐入缺盆﹐再下行當乳之中﹐內行下膈﹐屬胃﹐絡脾﹐挾臍旁入气街﹝毛際兩旁﹞﹔胃口又生一支﹐亦挾臍旁入气街﹐外行腿合縫﹐從合縫斜行腿面﹐直至足中指之外側﹔又生一小支﹐別跗上﹐入大指間﹐出其端﹝厲兌穴﹞﹐而交足太陰。足太陰脾脈﹐外起足大指端之內側﹐循內踝前廉﹐上股﹝大腿﹞內廉入腹﹐行季脇﹝在足少陽﹑厥陰之裏一行﹞﹐上膈﹐挾咽﹐連舌本﹐散舌下﹔其支者﹐復從胃別上膈﹐注心中﹝從胃之別絡注心﹐濁气乃不上僭﹞﹐而交手少陰。手少陰心脈﹐起於心中﹐出屬心系﹐心系上與肺通﹐由肺葉而下﹐曲折向後﹐貫脊髓﹐通於腎﹝肺﹑心﹑腎﹐一气相通﹞﹐轉而向前﹐下膈﹐絡小腸﹔其支者﹐從心系上挾咽﹐系於目﹔其直者﹐外行腋下﹐循肘臂內後廉﹐至小指內側﹝少衝穴﹞﹐而交手太陽。手太陽小腸脈﹐外起手小指內側﹐而行外側﹝少澤穴﹞﹐循肘外後廉﹐過肩後廉﹐入缺盆﹐內行絡心﹐下膈﹐抵胃﹐屬小腸﹔其支者﹐由缺盆﹐交肩﹐貫頸頰﹐至目銳﹝目外角﹞﹐卻入耳中﹔其支者﹐由耳前斜絡於顴﹐至目內﹝目內角﹞而交足太陽。足太陽膀胱脈﹐外起目內﹐上額交巓﹐分一小支﹐從巓至耳上角﹐後行﹐下項﹐循肩後﹐分二大支﹕一大支挾脊旁開寸半第一行﹐抵腰中﹐腰中有四空﹐內行絡腎﹐屬膀胱﹐其直者﹐從腰下外行﹐貫臀﹐入中﹝膝後曲處委中穴﹞﹔一大支又從肩膊後﹐左右分下﹐貫胛膂﹝脊兩旁肉爲膂﹞﹐挾脊旁開三寸第二行﹐入中﹐貫內﹝足肚﹞

﹐出外踝﹐至足小指外側端﹝至陰穴﹞﹐以交足少陰。足少陰腎脈﹐外起小指下﹐斜趨足心﹐循內踝﹐入足後跟﹐上行股內後廉﹐貫脊裏﹐屬腎﹐絡膀胱﹔其直者﹐從股內前行至合縫﹐由合縫上行入腹﹐去腹中行旁開一寸﹐至臍入腎﹐由臍上行﹐去中行旁開一寸五分﹐從腎上貫肝膈﹐又上行﹐去中行旁開二寸﹐至胸中入肺﹐循喉嚨﹐挾舌本﹔其支者﹐從肺出﹐絡心﹐注胸中﹝肺﹑心﹑心包絡﹑肝四髒﹐皆與腎經相通﹞﹐以交手厥陰。手厥陰心包絡脈﹐內起胸中﹐下膈﹐絡三焦﹔其支者﹐由胸中出脇抵腋﹐循心﹑肺二經之間﹐外行﹐起腋下三寸﹐乳外側一寸許﹐向外上轉﹐循臂肘內兩筋之間﹐入掌中﹝勞宮穴﹞﹐至中指﹐出其端﹝中衝穴﹞

﹔其支者﹐別掌中﹐行小指內之次指端﹝關衝穴﹞﹐以交手少陽。手少陽三焦脈﹐外起小指次指之外側﹐上循手臂外兩骨中間﹐貫肘上肩﹐由肩上項﹐交出膽經之後﹐入缺盆﹐內行﹐布膻中﹐散絡心包﹐下膈﹐屬三焦﹔其支者﹐外行﹐入缺盆﹐上項﹐系耳後﹐出耳上角﹐以屈下頰至﹝目下爲﹞﹔其支者﹐從耳後﹐內入耳中﹐外走耳前﹐交動脈間﹐至目銳﹐而交足少陽。足少陽膽脈﹐外起目銳﹐上頭角﹐下耳後﹐循頸側﹐行三焦經之前﹐後入缺盆﹔一支從耳後﹐入耳中﹐走耳前﹐還至目銳﹔一支別銳﹐下大迎﹝胃經穴﹐在頷前一寸三分動脈陷中﹞﹐還行於﹐合三焦經﹐下加頰車﹝耳下穴名﹞﹐行頸側﹐亦入缺盆﹐由缺盆內行胸中﹐貫膈﹐絡肝﹐屬膽﹐循脇裏﹐出气街﹝毛際兩旁動脈﹞﹐繞毛際﹐橫入髀厭中﹝胯骨﹞﹔其直者﹐從缺盆外行﹐過肩﹐下腋﹐走身側之季脇﹝脇骨下盡處﹞﹐下髀厭﹐行膝外廉﹐至外踝前﹐還行足跗﹐至足小指次指之外側﹝竅陰穴﹞﹐生一小支﹐別足跗﹐下足大指岐骨﹐貫爪甲﹐出三毛﹝大指爪甲後爲三毛﹐大惇穴﹞﹐以交足厥陰。足厥陰肝脈﹐外起足大指爪甲端﹐還行足跗﹐走內踝﹐出脾脈之後﹐入中﹐循股陰﹐內行﹐繞陰器﹐抵小腹﹐還行季脇﹝肝經章門穴﹞﹐斜上﹐直乳下二肋端﹐挾胃﹐屬肝﹐絡膽﹐貫膈﹐布脇肋﹐循喉嚨﹐上連目系﹐外行出額﹐與督脈會於巓﹔一支外行﹐從目系下頰﹐還唇﹔一支內行﹐從肝別貫膈﹐上注於肺﹐終而復始。此經脈也。

所謂十二絡者﹐卽十二經之別﹐所以回血入於經者也。別有脾之大絡﹝名曰大包﹞﹐出淵液穴下三寸﹝屬膽經﹞﹐布胸脇﹐實則身盡痛﹐虛則百節皆縱。又有胃之大絡﹝名曰虛裏﹞﹐貫膈﹐絡肺﹐出於左乳下﹐其動應衣﹐乃十二經脈之宗气﹝土爲萬物之母﹐故亦名宗气﹞。盛喘數絕者﹐病在中﹐結而橫﹐有積也﹐絕不至則死﹐動甚者﹐宗气泄也。知經絡之所行﹐則知病之所在矣。

若夫奇經﹝無臟腑配合之經﹞﹐卽足六經之別。考衝﹑任﹑督﹐一源而三脈﹐皆起於中極下﹝中極穴﹐在臍下四寸﹞。任脈由中極下之會陰穴﹐當臍中而上﹐至承漿穴而止。衝脈由中極挾臍旁而上﹐至胸中而散。督脈由中極下行﹐轉而向後﹐自長彊穴﹝尾閭骨端﹞而上行於背之中行﹐至齦交穴﹝牙齦內﹞﹐而止。任﹑督二脈﹐一行身前﹐以任養諸陰﹐一行身後﹐以總督諸陽﹐猶天地之有子午可以分﹑可以合。分之以見陰陽之對待﹐合之以見陰陽之環行﹐一而二﹐二而一者也。陰維維一身之陰脈﹐陽維維一身之陽脈﹐又與任﹑督二脈相輔而行者也﹐陰蹺起於足內踝之照海穴﹝屬足少陰經﹞﹐側行而上於目內之睛明穴﹝屬足太陽經﹞﹔陽蹺起於足外踝之申脈穴﹝屬足太陽經﹞﹐側行而亦上於目內之睛明穴。陰維﹑陽維﹑陰蹺﹑陽蹺四脈﹐猶八方四正之有四維也。帶脈起於季脇下之章門穴﹐爲足厥陰﹑少陽之會﹐與天樞穴平﹐猶天之有天腰橫帶也。知奇經之附正經而行﹐正經治而奇經亦治﹐亦何必深言治法﹐以矜奇炫異乎﹗

卷上

百病提綱論

人稟天地之气以生﹐卽感天地之气以病﹐亦必法天地之气以治。夫天地之气﹐陰陽之气也﹔陰陽之气﹐燥濕之气也。幹金爲天﹐天气主燥﹔坤土爲地﹐地气主濕。乾得坤之陰爻成離﹐火就燥也﹔坤得乾之陽爻成坎﹐水流濕也。乾坤化爲坎離﹐故燥濕爲先天之體﹐水火爲後天之用﹐水火卽燥濕所變﹐而燥濕又因寒熱而化也。水气寒﹐火气熱。寒搏則燥生﹐熱爍則燥成﹔熱蒸則濕動﹐寒郁則濕凝﹐是寒熱皆能化爲燥濕也。

或曰﹕燥﹑濕二气﹐何以寒熱皆能化乎﹖曰﹕子欲知燥濕﹐曷觀乾坤﹖乾象太極﹐首一畫爲陽﹐次二畫爲陰﹐幹金本陽含陰也﹐故幹爲太陽﹐而非孤陽﹔坤之六畫﹐卽幹之偶而並者﹐坤土本陰承陽也﹐故坤爲太陰﹐而非孤陰。乾坤卦象天地﹐請實徵諸天地。宗動天﹐空洞無物﹐無物爲純陽﹔宗動天最髙﹐髙則轉得緊﹑行得健﹐緊而健亦爲純陽。陽之精爲日﹐日爲眞火﹐金位之下﹐火气承之﹐天屬陽﹐燥亦屬陽﹐固也。然宗動天以內之八重天﹐星爲少陰﹐月爲太陰﹐眞陽之下﹐眞陰承之﹐故曰陽含陰。所以天之燥气下降﹐必含陰气以降﹐燥熱爲本﹝因燥而熱﹐故曰燥熱﹐不曰熱燥﹞﹐寒燥爲變也﹝因寒而燥﹐故曰寒燥﹐不曰燥寒﹞

。陰之精爲月﹐月爲眞水﹐水應月而生於地﹐地屬陰﹐濕亦屬陰﹐固也。然地居天中不動﹐地之陽气﹐卽天之陽气﹐陰隨乎陽﹐故曰陰承陽。所以地之濕气上升﹐必藉陽气乃升﹐寒濕爲本﹝因寒而濕﹐故曰寒濕﹐不曰濕寒﹞﹐濕熱爲變也﹝因濕而熱﹐故曰濕熱﹐不曰熱濕﹞。

竊聞天地之間有三際﹐最上一層爲熱際﹐次一層爲冷際﹐地上一層爲溫際。蓋因乎此﹐觀此可知天地祗此陰陽二气。而陰陽二气﹐又是一气﹐特隨升降而變焉耳﹗夫燥﹑濕二气﹐各主一歲之半。冬至﹐陽气潛藏於地﹐地得陽气而濕暗動﹐故水泉動﹔交春﹐東風解凍﹐雷乃發聲﹐東風與雷皆陽也﹐濕﹐陰也﹐陰隨陽化﹐陽气漸出於地﹐而濕气漸生﹐故艸木含液而萌動﹔交夏﹐溫風至﹐陽气盡出於地﹐暑熱蒸騰﹐而濕气最盛﹐故土潤溽暑﹐大雨時行﹐天地之气化剛爲柔﹔夏至﹐陽气盡出於地﹐而一陰甫生﹐燥气尙未行令﹔交秋﹐涼風至﹐白露降﹐天地始肅﹐陽統陰降﹐而燥气始動﹔秋分以後﹐雷始收聲﹐水始涸﹐故濕气始收﹐斯時露寒霜肅﹐陽統陰漸降﹐而燥气乃行﹐故艸木黃落﹔交冬﹐天气上升﹐地气下降﹐天地痞塞﹐陽統陰全降﹐而燥气最盛﹐陽气潛藏於地下﹐而外無所衛﹐故水始冰﹐地始凍﹐虹藏不見﹐天地之气化柔爲剛。蓋水旺於冬﹐實長於夏﹐火盛於夏﹐實藏於冬﹐陰陽互根﹐大化所以循環不窮也。觀此可知燥屬陽中之陰﹐濕屬陰中之陽﹐且未動屬陰﹐動則屬陽。《易》曰﹕吉凶悔吝生乎動。蓋動則變﹐變則化﹐寒燥化爲燥熱﹐返其本也﹐寒濕化爲濕熱﹐因乎變也。人能體察燥濕二气之因寒因熱所由生﹐而以之爲綱﹔再察其化熱未化熱之變﹐與夫燥郁則不能行水而又夾濕﹐濕郁則不能布精而又化燥之理﹐而以之爲目﹐綱舉目張﹐一任病情萬狀﹐而權衡在握矣。

且夫燥﹑濕二气﹐爲時行之气﹐又有非時之偏气。如久旱則燥气勝﹐幹熱幹冷﹐則燥气亦勝﹔在春爲風燥﹐在夏爲暑燥﹐在秋爲涼燥﹐在冬爲寒燥。久雨則濕气勝﹐地气不收﹐溽暑陰冷﹐則濕气亦勝。在春爲風濕﹐在夏與初秋爲暑濕﹐在深秋與冬爲寒濕。經曰﹕必先歲气﹐無伐天和。俗謂外感爲時气﹐時之爲義﹐大矣哉﹗若以一定之成方﹐治無定之時邪﹐其不知時之甚者哉﹗然不獨當因時也﹐尢當因地。西北地髙﹐燥气勝﹔東南地卑﹐濕气勝。不獨當因地也﹐尢當因人。六气傷人﹐因人而化﹕陰虛體質﹐最易化燥﹐燥固爲燥﹐卽濕亦化爲燥﹔陽虛體質﹐最易化濕﹐濕固爲濕﹐卽燥亦必夾濕。燥也﹐濕也﹐固外感百病所莫能外者也。

或曰﹕外感有風﹑寒﹑暑﹑濕﹑燥﹑火之六气﹐子以燥﹑濕二气賅之﹐可推其故而析言之歟﹖曰﹕在地成形﹐在天爲气。六气風居乎始﹐寒﹑暑﹑濕﹑燥居乎中﹐火居乎終。風居乎始者﹐風固燥﹑濕二气所由動也﹔暑居乎中者﹐寒暑固燥﹑濕二气所由變也﹔火居乎終者﹐火又燥﹑濕二气所由化也。請析言之。風在卦爲巽﹐二陽居一陰之上﹐外陽內陰﹐且陽倍於陰﹐故風爲陽邪﹐風固善動數變而無定體者也。東方濕气動必雨﹐故曰濕風﹔西方燥气動必旱﹐故曰燥風﹔南方暑气動必熱而濕﹐故曰暑風﹔北方寒气動必冷而燥﹐故曰寒風﹔東南之風﹐濕兼暑也﹔東北之風﹐濕兼寒也﹔西南之風﹐燥兼火也﹔西北之風﹐燥兼寒也。

動之得中﹐人物因之以生﹔動之太過﹐人物感之而病。蓋燥微則物暢其機﹐燥甚則物卽幹萎﹔濕微則物受其滋﹐濕甚則物被其腐。物如此﹐人可知矣。寒固燥所由生﹐而火又燥所由成者也。經云﹕燥勝則幹。所以夏月炎暑司權﹐物見風日﹐則津汁漸幹﹐人出汗多﹐則津液漸耗﹐火勝則燥固也﹔秋冬寒涼司令﹐在艸木則枯萎﹐在露則結爲霜﹐在雨則化爲雪﹐在水則凍爲冰﹐在人則手足皴裂﹐兩間皆寒燥之气所盤結也﹔冬在卦爲坎﹐一陽居二陰之中﹐寒冰外凝﹐而燥火內濟﹐故寒燥之病易化爲燥熱﹐經謂傷寒爲熱病﹐蓋寒則燥﹐燥則熱﹐理相因也。若冬月陽不潛藏﹐地濕不收﹐則寒又必夾濕﹐所以冬得秋病﹐如病瘧﹑病痢﹑病溫者﹐要皆兼乎濕邪耳﹗至於暑﹐卽濕﹑熱二气﹐互釀爲害而化爲燥者也。必須分別濕多﹑熱多。偏於濕者﹐化燥緩﹔偏於熱者﹐化燥急。若純熱無濕﹐則又爲中之暑燥矣。若夫火﹐藏於金﹑木﹑水﹑土中﹐而動之則出﹐又燥﹑濕二气所歸宿者也。故戛金取火﹐鉆木取火﹐掘土取火﹝土之精凝結而爲石﹐觀取火於石﹐卽可知取火於土之義﹞。海爲火谷﹐江湖水動處﹐亦皆有火﹐病患亦然。金火同宮﹐離爲君火﹐故肺與心動爲燥火﹐若濕與熱蒸﹐又爲濕火﹔肝爲震之雷火﹑巽之風火﹐故肝動爲燥火﹐若濕與熱蒸﹐又爲濕火﹔腎火爲龍火﹐龍火﹐水中之火﹐水虧火旺﹐化爲燥火﹐若濕與熱蒸﹐又爲濕火﹔脾屬土﹐土爲雜气﹐故脾火多濕火﹐濕火傷及脾陰﹐又化爲燥火。燥也﹐濕也﹐終歸火化也。此地二生火﹐所以成之者也。他如春溫﹐寒化燥而夾濕者也﹔風溫﹐風化燥也﹔溫熱﹑暑溫﹐濕熱交合爲病﹐而偏於熱者也﹔濕溫﹐濕熱交合爲病﹐而偏於濕者也﹔溫疫﹐病如役擾﹐乃濁土中濕熱鬱蒸之气﹐而化燥最速者也﹔伏暑﹐乃暑濕交合之邪﹐伏於膜原﹐待涼燥而後激發者也﹔瘧疾﹐有暑濕合邪﹐伏於膜原﹐有風寒逼暑﹐入於營捨﹐亦皆待涼燥而後激發者也﹔霍亂﹐有傷於暑燥﹐有傷於寒燥﹐有傷於暑濕﹐有傷於寒濕﹐有燥夾濕﹑濕化燥﹐相因而爲病者也。審是﹐燥﹑濕二气﹐非風﹑寒﹑暑﹑火所生而化﹐化而成之者哉﹖吾故舉之以爲提綱。

曰﹕敢問治法如何﹖曰﹕治外感燥濕之邪無他﹐使邪有出路而已﹐使邪早有出路而已。

出路者何﹖肺﹑胃﹑腸﹑膀胱是也。蓋邪從外來﹐必從外去。毛竅是肺之合﹐口鼻是肺﹑胃之竅﹐大腸﹑膀胱爲在裏之表﹐又肺﹑胃之門戶﹐故邪從汗解爲外解﹐邪從二便解亦爲外解。燥屬天气﹐天气爲淸邪﹐以气搏气﹐故首傷肺經气分。气無形質﹐其有形質者﹐乃胃腸中渣滓。燥邪由肺傳裏﹐得之以爲根據附﹐故又病胃﹑腸。肺與大腸﹐同爲燥金﹐肺﹑胃爲子母﹐故經謂陽明亦主燥金﹐以燥邪傷燥金﹐同气相求﹐理固然也。濕屬地气﹐地气氤氳粘膩﹐爲濁邪﹐然濁邪亦屬是气﹐气從口鼻傳入﹐故亦傷肺經气分。肺主一身气化﹐气爲邪阻﹐不能行水﹐故濕無由化﹐濁邪歸濁道﹐故必傳胃﹑腸﹐濁中淸者﹐必傳膀胱。

曰﹕藥之何如﹖曰﹕汗者﹐人之津﹐汗之出者气所化﹐今气不化津而無汗者﹐乃气爲邪所阻耳﹗邪阻則毛竅經絡不開﹐卽胃﹑腸﹑膀胱亦因之不開﹐法當輕開所阻肺气之邪﹐佐以流利胃腸气機﹐兼通膀胱气化。燥邪﹐辛潤以開之﹔濕邪﹐辛淡以開之﹔燥兼寒者﹐辛溫潤以開之﹔燥兼熱者﹐辛涼輕劑以開之﹔濕兼寒者﹐辛溫淡以開之﹔濕兼熱者﹐辛涼淡以開之﹔燥化熱者﹐辛涼重劑以開之﹔濕化熱者﹐辛苦通降以開之﹔燥爲濕郁者﹐辛潤之中參苦辛淡以化濕﹔濕爲燥郁者﹐辛淡之中參辛潤以解燥﹔燥擾神明者﹐辛涼輕虛以開之﹔濕昏神智者﹐苦辛淸淡以開之。總之﹐肺經气分邪一開通﹐則汗自解矣。其有納谷後卽病者﹐气爲邪搏﹐不及腐化﹐須兼宣松和化﹐不使之結﹐後𨿽傳裏﹐小通之卽行矣。其有感邪之重且濁者﹐必然傳裏﹐傳裏卽須攻下﹔若肺气未開而裏證又急﹐又必於宣通肺气之中﹐加以通潤胃﹑腸之品。肺主天气﹐天气通﹐地气乃行耳﹗燥邪大腸多有結糞﹐必咸以軟之﹐潤以通之﹔濕邪大便多似敗醬﹐必緩其藥力以推蕩之﹐或用丸藥以磨化之。燥傷津液者﹐滑潤之品增液以通之﹔濕阻气機者﹐辛苦之味開化以行之。要之﹐邪傷天气﹐治以開豁﹐天气開而毛竅經絡之淸邪自開﹐卽胃﹑腸﹑膀胱之濁邪﹐無所搏束﹐亦與之俱開﹐汗得解而二便解﹐如上竅開而下竅自通也。若上竅未開﹐而彊通下竅﹐則气爲上焦之邪所阻﹐不能傳送下行﹐譬如搏足之鳥﹐而欲飛騰﹐其可得乎﹖邪傳地道﹐治以通利﹐地气通﹐而胃﹑腸﹑膀胱之濁邪自通﹐卽毛竅經絡之淸邪﹐孤懸無根據﹐亦與之俱通﹐二便解而汗亦解﹐如下竅通而上竅自開也。若下竅不通﹐而彊開上竅﹐則气爲胃腸之邪所阻﹐不得化汗外出﹐譬如海門淤塞﹐而欲眾流順軌﹐其又可得乎﹖審若是﹐天道與地道﹐一以貫之之道也﹐豈有二哉﹖曰﹕其有人虛證實者﹐當何如﹖曰﹕人虛證實﹐不過加以托邪之法﹑護正之方﹐究當以祛邪爲主﹐邪早退一日﹐正卽早安一日﹐經故曰﹕有故無隕﹐否則養癰成患﹐後𨿽欲治﹐不可得而治。吾故曰﹕治外邪之法無他﹐使邪有出路而已﹐使邪早有出路而已矣。

或又曰﹕邪無形質﹐根據渣滓以爲形質﹐然則病患不與之食可乎﹖曰﹕非也。邪之所湊﹐其气必虛﹐能食而不與之食﹐則胃气愈虛﹐譬如空城禦敵﹐賊必直入而無所防﹐不獨邪入於胃已也﹐胃無穀气﹐則生化之源絕﹐五臟皆爲虛器﹐邪且無所不入矣。曰﹕然則彊與之食可乎﹖而亦非也。不能食而彊與之食﹐則邪气愈遏﹐是盜糧也。總之﹐食與不食﹐當視病者之能與不能﹐彊食固不可﹐禁食尢不可﹐但當淸淡養胃﹐不可濃濁護邪。諺有之曰﹕餓不死的傷寒﹐謂知饑爲有胃气﹐乃是不死之傷寒也。吾淮鞠通先生嘗諄言之﹐柰何病家猶彊食﹐醫家猶禁食﹐而竟昧乎大中至正之理也哉﹗曰﹕外感百病﹐不外躁﹑濕二气﹐吾聞諸子矣。敢問內傷何如﹖曰﹕內傷千變萬化﹐而推致病之由﹐亦祗此燥濕兩端﹐大道原不外一陰一陽也。彼古今醫籍﹐分門別類﹐名色愈多﹐治法愈歧﹐徒足炫一時之耳目﹐反令後學無所指歸﹐總由未能探本窮原﹐以察天地陰陽之理焉耳﹗請析言之。外感者﹐實也﹐𨿽虛而必先實﹔內傷者﹐虛也﹐𨿽實而必先虛。陽气虛﹐則蒸運無力而成內濕﹔陰血虛﹐則榮養無資而成內燥﹔思慮過度則气結﹐气結則樞轉不靈而成內濕﹔气結則血亦結﹐血結則營運不周而成內燥。且也陰陽互根﹐气血同源﹐陽虛甚者陰亦必虛﹐釜無薪火﹐安望蒸變乎精微﹖气虛甚者血亦必虛﹐車無轆轤﹐安望汲引以灌漑﹖往往始也病濕﹐繼則濕又化燥。陰虛甚者陽亦必虛﹐燈殘油涸﹐焉能大發其輝光﹖血虛甚者气亦必虛﹐水淺舟停﹐焉能一往而奔放﹖往往始也病燥﹐繼則燥又夾濕。蓋化濕猶自外來﹐﹝虛濕𨿽從內生﹐然畢竟是水飲所化﹐猶不足中之有餘病也﹞。化燥則從內涸矣。故因燥化濕者﹐仍當以治濕爲本﹐而治燥兼之﹔由濕化燥者﹐卽當以治濕爲本﹐而治燥兼之。此治法標本先後之大要也。

曰﹕臟腑輕重何如﹖曰﹕凡因天气致病者爲外感﹐外感先病患之天气﹔凡因人致病者爲內傷﹐內傷先病患之地气。故內燥起於肺﹑胃﹑腎﹐胃爲重﹐腎爲尢重﹔蓋肺爲敷布精液之源﹐胃爲生化精液之本﹐腎又爲敷布生化之根柢。內濕起於肺﹑脾﹑腎﹐脾爲重﹐腎爲尢重﹔蓋肺爲通調水津之源﹐脾爲散輸水津之本﹐腎又爲通調散輸之樞紐。若是者﹐脾也﹐胃也﹐腎也﹐固肺所借以生﹑借以化者也。天气不下降﹐由於地气不上騰﹐顧可不分輕重也哉﹖總之﹐病有燥濕﹐藥有燥潤﹐病有純雜﹐方有變通。經曰﹕知其要者﹐一言而終﹐不知其要﹐流散無窮。其斯之謂與﹗

卷上

望病須察神气論

經曰﹕望而知之之謂神。旣稱之曰神﹐必能以我之神﹐會彼之神。夫人之神气﹐棲於二目﹐而歷乎百體﹐尢必統百體察之。察其淸濁﹐以辧燥濕﹔察其動靜﹐以辧陰陽﹔察其有無﹐以決死生。如是而望始備﹐而望始神。春山先生曰﹕人之神气﹐在有意無意間流露最眞﹐醫者淸心凝神﹐一會卽覺﹐不宜過泥﹐泥則私意一起﹐醫者與病者神气相混﹐反覺疑似﹐難於捉摸。此又以神會神之妙理也。試以色論。經謂五色內應五臟﹐靑屬肝木﹐紅屬心火﹐黃屬脾土﹐白屬肺金﹐黑屬腎水。此道其常也。而病則有變﹐甚有五色不應五臟者﹐此又變中之變。總之﹐不論何色﹐均要有神气。神气云者﹐有光﹑有體是也。光者﹐外面明朗﹔體者﹐裏面潤澤。光無形﹐主陽﹑主气﹔體有象﹐主陰﹑主血。气血無乖﹐陰陽不爭﹐自然光﹑體俱備。經云﹕生於心﹐如以縞裹朱﹔生於肺﹐如以縞裹紅﹔生於肝﹐如以縞裹紺﹔生於脾﹐如以縞裹栝蔞實﹔生於腎﹐如以縞裹紫。蓋以平人五臟旣和﹐其色稟胃气﹐而出於皮毛之間﹐胃气色黃﹐皮毛色白﹐精气內含﹐寶光外發﹐旣不浮露﹐又不混蒙﹐故曰如縞裹。又云﹕精明五色者﹐气之華也。赤欲如白裹朱﹐不欲如赭﹔白欲如鵝羽﹐不欲如鹽﹔靑欲如蒼碧之澤﹐不欲如藍﹔黃欲如羅裹雄黃﹐不欲如黃土﹔黑欲如重漆色﹐不欲如地蒼。重言以申明之﹐卽重有神气之義。蓋有神气者﹐有胃气者也。又云﹕靑如艸玆者死﹐黃如枳實者死﹐黑如炱﹝煙煤﹞者死﹐赤如血者死﹐白如枯骨者死。此气血俱亡﹐無光無體﹐神气已去者也。又云﹕靑如翠羽者生﹐赤如雞冠者生﹐黃如蟹腹者生﹐白如豕膏者生﹐黑如烏羽者生。

此气血𨿽病﹐神气未傷﹐有光有體﹐不能內含而不外露者也。觀《內經》論色﹐分平﹑病﹑死三等﹐𨿽未明言神气﹐而神气已寓於其中矣。

或曰﹕病有萬變﹐色於何別﹖曰﹕天地不外燥濕﹐病亦不外燥濕﹐色亦不外燥濕。燥屬天气﹐色多有光而浮﹔濕屬地气﹐色多有體而晦。風燥﹑寒燥﹐由外搏束﹐主收斂﹐收斂則急﹐面色多繃急而光潔﹔燥搏津液痰飲﹐外溢於面﹐色多紅潤而浮﹔夾濕多紅潤而晦﹔燥邪化熱﹐色多幹紅﹐苗竅漧澀﹐多煩渴﹐甚則變枯而靑黑﹐枯而靑黑則眞陰虧極﹐而色無光體矣。寒濕內生﹐色必滯暗﹐變黃變黑﹐皆沈晦不明﹔濕兼風﹐色潤而浮﹐多自汗﹔濕與暑合﹐與熱合﹐或濕土鬱蒸之溫邪﹐三者皆由口鼻吸入﹐三焦主蒸散﹐蒸散則緩﹐面色多松緩而垢晦﹐甚者濁邪由內蒸而外溢﹐如油膩煙燻者然﹔若由濕化燥﹐則又晦而且幹﹐晦而幹則濕邪未去﹐眞陰又虧﹐色又無光而無體矣。

或曰﹕部位何如﹖曰﹕經謂心熱病﹐額先赤﹔若靑黑色﹐主有暴疾。肺熱病﹐鼻先赤。

凡鼻色靑者﹐主腹痛﹔微黑者﹐有水气。鼻準黃者﹐小便難﹔白者﹐爲气虛﹔鮮紅﹐有畱飲。又曰﹕肺熱病﹐右頰先赤﹔肝熱病﹐左頰先赤﹔腎熱病﹐頦先赤﹐又主膀胱熱結﹐小便不通。肝病者﹐目靑﹔赤主熱﹔白睛黃﹐主黃膽﹔目黃﹐爲病欲愈。又曰﹕心病者﹐顴赤﹔腎病者﹐顴與顏黑黃﹝顏﹐天庭﹞。赤色出兩顴﹐大如拇指﹐主卒死。又曰﹕色多靑則痛﹐色黑則痺﹐﹝如霍亂閉遏﹐色與絡脈﹐皆見黑色之類﹞。黃赤則熱﹐多白則寒﹐五色皆見則爲寒熱。經言部位之應臟腑﹐以及五色辧病之說﹐不可枚舉。學人不可不知﹐又不可盡拘﹐﹝表裏﹑陰陽﹐傳變甚速﹐故不可拘﹞。所當權於其大﹐以燥﹑濕二字爲提綱﹐以兼風﹑兼寒﹑兼暑﹑化火﹑未化火爲權變﹐以色中之光﹑體爲神气﹐大道原不外一陰一陽也。

望色之後﹐卽須審形竅。頭爲諸陽之會﹐因於濕﹐首如裹﹐目如蒙﹔痰飲上干於頭﹐則眩暈﹐嘔吐痰水﹔血燥風動﹐亦眩暈﹐頭癢﹐頭偏疼﹔又有腎水虛燥﹐陰不潛陽﹐气逆上行﹐經所謂頭痛巓疾﹐下虛上實是也。又有肝膽燥熱﹐木旺風生﹐耳目無血以養﹐經所謂徇蒙招尢﹐目瞑耳聾﹐下實上虛是也。﹝兩實字﹐皆指虛火言﹐非眞實也﹞。又有頭重視身﹐名天柱骨倒﹐元气已敗﹐此頭無神气者也。

肝開竅於目﹝肝脈上連目系﹞﹐燥病則目光炯炯﹐濕病則目多昏蒙﹔燥甚則目無淚而漧澀﹐濕甚則目珠黃而爛﹐或眼胞腫如臥蠶﹔陽明腑實﹐則譫語﹑妄有所見﹔熱入血室﹐血耗陰傷﹐晝日明了﹐夜則低聲自語﹐如見鬼狀。開目見人﹐病屬陽﹔閉目不欲見人﹐病屬陰。

脫陽者﹐見鬼﹔脫陰者﹐目盲﹔脫陰脫陽者﹐病危。目有眵﹑有淚﹑精采內含者﹐爲有神气﹔無眵﹑無淚﹑白珠色藍﹑烏珠色滯﹑精采內奪及浮光外露者﹐皆爲無神气。凡病目能識人者輕﹐睛昏不識人﹐及目直視﹑歪視﹑目小﹑目瞪﹑目睛正圓﹑戴眼反折﹑眼胞陷下﹐爲神气已去﹐多不治。其直視﹑歪視﹑上視﹑目睛微定移時稍動者﹐有因痰閉使然﹐又不可竟作不治論。

肺開竅於鼻﹐燥病鼻多漧澀﹐濕病鼻多潤澤﹐鼻流淸涕多風寒﹐鼻流濁涕多熱﹐鼻孔燥如煙煤爲陽毒熱極﹐鼻孔冷滑而黑爲陰毒冷極﹐痰飲壅遏肺气則呼吸有聲﹐肺腎虛脫則出入气微﹐或喘急擡肩﹑鼻孔掀張。气微與掀張﹐則神气由此散矣。

腎開竅於耳﹐心寄竅於耳﹐膽上絡於耳。暴病耳聾﹑耳腫﹑耳痛﹑耳旁紅﹐屬少陽風熱燥邪﹐或肝膽熱挾濕濁上壅﹔久病耳聾﹐屬气虛﹐屬精脫﹔若耳焦枯受塵垢﹐屬腎水虧極﹐此亦內無精液﹐而外無神气者也。

脾開竅於口﹐口苦屬燥熱﹐口甜屬濕熱﹐唇口赤腫而幹者熱極﹐靑黑而潤者寒極﹐焦而紅者可治﹐焦而黑者難治﹐淡白爲气虛﹐淡白不澤爲液少﹐唇靑而反﹑環口黧黑﹑唇舌顫振不止﹑口如魚口﹑气出不返者死﹐爲其神气已去故也。

心開竅於舌﹐脾之大絡系於舌本﹐肝﹑腎脈亦通舌本。凡木舌﹑重舌﹑舌衄﹐屬心經燥熱﹔舌菌﹑舌墊﹑舌腫大塞口﹐屬脾經濕熱﹐挾心火上壅﹔舌本彊硬﹐爲熱兼痰﹔若舌捲短﹐痿軟﹑枯小﹐則肝腎陰涸而舌因無神气矣。舌之有苔﹐猶地之有苔。地之苔﹐濕气上泛而生﹔舌之苔﹐脾胃津液上潮而生。故平人舌中常有浮白苔一層﹐或浮黃苔一層﹔夏月濕土司令﹐苔每較濃而微黃﹐但不滿不板滯﹔其脾胃濕熱素重者﹐往往終年有白濃苔﹐或舌中灰黃﹐至有病時﹐脾胃津液爲邪所郁﹐或因瀉痢﹐脾胃气陷﹐舌反無苔﹐或比平昔較薄﹔其胃﹑腎津液不足者﹐舌多赤而無苔﹐或舌中有紅路一條﹐或舌尖﹑舌邊多紅點。此平人舌苔之大較也。若夫有病﹐則舌必見苔﹐病藏於中﹐苔顯於外﹐確鑿可憑﹐毫釐不爽﹐醫家把握首賴乎﹗此是不可以不辧。

風寒爲寒燥之邪﹐風溫爲溫燥之邪。風寒初起在表﹐風溫首傷肺經气分﹐故舌多無苔﹐卽有黃白苔﹐亦薄而滑﹔漸次傳裏﹐與胃腑糟粕相爲搏結﹐苔方由薄而濃﹑由白而黃﹑而黑而燥﹐其象皆板滯不宣﹔迨下後苔始化腐﹐腐者宣松而不板實之象﹔由腐而退﹐漸生浮薄新苔一層﹐乃爲病邪解盡。其有初起﹐白苔卽燥如白砂者﹐名白砂苔﹐此溫燥之邪過重﹐宜速下之﹐佐以甘涼救液﹔亦有苔至黑而不燥者﹐或黃黑苔中有一二條白者﹐或舌前𨿽燥﹐舌根苔白濃者﹐皆夾濕﹑夾痰飲之故﹔亦有苔𨿽黃黑﹐消薄而無地質者﹐胃陰虛故也。苔有地質與無地質﹐此虛實之一大關也。

濕爲濁邪﹐兼證最多。風濕傷表﹐苔多滑白不濃﹔寒濕傷裏﹐苔多膩白而濃。暑溫﹑濕溫﹑溫疫﹑溫熱﹐皆濕土鬱蒸之气。冬溫﹐因陽不潛藏﹐亦濕土鬱蒸之餘气。數者皆從口鼻吸入肺胃膜原﹐由裏而發。春溫爲冬傷於寒﹐寒郁久而化熱﹐寒燥之气﹐又能搏束津液水飲伏於膜原﹐與熱混合﹐亦由裏而發。暑濕晚發﹐名曰伏暑﹐因夏傷暑濕﹐伏於膜原﹐秋日涼燥之气﹐又從外搏遏在內之暑濕﹐此由表邪引動裏邪而發。暑濕瘧疾﹐亦多由此。按六气之邪﹐有賊邪﹑時邪﹑伏邪之分。如風寒卒感﹐謂之賊邪。賊邪尖穎﹐隨感隨發﹐頃刻不能藏伏。風溫﹑溫熱﹑暑溫﹑濕溫﹑溫疫﹑冬溫等證﹐皆吸受時行之气﹐如春受風陽化熱之气﹐夏受濕土鬱蒸之气﹐故謂之時邪。﹝風陽化熱﹐尙屬正气﹔濕土鬱蒸﹐則多不正之气。﹞時邪𨿽伏而後發﹐但不能久藏。春溫﹑伏暑﹐謂之伏邪。如經所謂冬傷於寒﹐春必病溫﹐夏傷於暑﹐秋成瘧之類﹐皆超時而發。或曰﹕寒暑之邪﹐何以伏而後發﹖曰﹕伏邪者﹐正邪也。寒爲冬令之常气。暑爲夏令之常气。常气感人﹐由漸而入﹐人多不覺。《靈樞經》曰﹕正邪之傷人也﹐若有若無﹐若存若亡。謂令人當時不知所受﹐故能藏伏。伏邪﹑時邪﹐皆由裏發﹐多夾濕﹐故初起舌上卽有白苔﹐且濃而不薄﹐膩而不滑﹐或粗如積粉﹐或色兼淡黃。迨傳胃化火﹐與糟粕相摶﹐方由白而黃﹑而黑﹑而燥。其暑溫﹑濕溫之邪﹐多黃白混合﹐似黃似白﹐或黃膩﹐或灰黃﹐而皆不燥。此等舌苔﹐卽有下證﹐或大便不通﹑不爽﹐宜熟大黃緩下之﹐以舌苔不燥﹐腸中必無燥糞﹐多似敗醬色﹐故不宜猛下。

此燥邪﹑濕邪﹑燥濕混合之邪﹐舌苔之大較也。試取葉氏所論而詳言之。初起舌苔白而欠搏束﹔桑葉﹑蔞皮之類﹐輕淸以解燥熱﹔佐山梔皮﹑連翹殼之微苦微燥﹐以燥屬金﹐微苦能勝之也。舌苔白而底絳者﹐濕遏熱伏也﹐須防其變幹﹐宜辛淡輕淸﹐泄濕透熱﹐不使濕邪遏熱爲要。如三仁湯蔻仁易蔻皮﹐稍佐滑石﹑淡竹葉﹑蘆根之類﹐以淸化之。初病舌苔白燥而薄﹐爲胃﹑腎陰虧。其神不昏者﹐宜小生地﹑元參﹑麥冬等味以救陰﹐﹝戥分不宜過大﹐恐遏伏邪气﹞。銀花﹑知母﹑蘆根﹑竹葉等味以化邪﹐尢須加辛潤以透達﹔若神卽昏者﹐加以開閉﹐如普濟丹﹑寧上丸之類﹐遲則內閉外脫不治。舌苔白燥而濃者﹐調胃承气湯下之﹐佐以淸滑養陰之品﹐如鮮生地﹑元參﹑梨汁﹑蘆根之類。﹝取其淸滑﹐不滯邪气﹞。若舌苔白膩不燥﹐自覺悶極﹐屬脾濕重﹐宜加減正气散﹑三仁湯之類﹐去苡仁﹑蘆根﹑滑石﹐加醒頭艸﹑神曲﹐辛淡開化﹐芳香逐穢。舌脹大不能退場門﹐屬脾濕胃熱郁極﹐毒延於口﹐前法加生大黃汁利之﹐舌脹自消。舌苔白濃粘膩﹐口甜﹐吐濁涎沫﹐爲脾癉﹐乃脾胃濕熱气聚﹐與穀气相搏﹐滿則上溢﹐亦宜加減正气散﹐加醒頭艸﹑神曲。舌苔如碱色﹐或白苔夾一二條黃色﹐乃宿滯夾穢濁之邪﹐前法加宣中消滯藥﹐否恐結閉﹐不能透出膜原。白苔濃如積粉﹐四邊舌肉紫絳﹐乃濕土鬱蒸之溫邪﹐發爲溫疫﹐仿達原飲﹑三仁湯加減透邪﹐以防傳陷。苔白不燥﹐或黃白相兼﹐或灰白不渴﹐愼不可投苦泄淸下﹐此濕郁未達﹐或素多痰飲﹐𨿽中脘痞痛﹐亦不可攻﹐宜用開化﹐如杏﹑蔻﹑枳﹑桔﹑陳皮﹑茯苓﹑通艸之類。舌苔黃濁﹐胸膈按痛﹐或自痛﹐或痞脹﹐此濕熱混合﹐宜苦降辛通﹐如蔞貝溫膽﹑小陷胸﹑半夏瀉心﹑黃芩滑石湯之類。然黃要有地質之黃﹐乃可用苦辛重劑﹐若消黃光滑﹐乃無形濕熱﹐已見虛像﹐宜蔞﹑貝﹑梔﹑翹之類﹐微辛微苦﹐輕輕開化﹐大忌苦辛重劑。舌苔老黃﹑灰黃如沈香色﹐而有地質﹐不滑而澀﹐或中有斷紋﹐或中心濃苔﹐此邪已傳裏﹝胃腑﹑腸腑﹞﹐與宿滯相結﹐脘腹必滿必痛﹐皆當下之。若未見此樣舌苔﹐恐濕聚太陰爲滿﹐寒熱濕錯雜爲痛﹐或濕阻气機爲脹﹐仍當從辛淡溫法開化。若苔黃薄而幹﹐與前白薄而幹者同治。熱邪傳營﹐舌色必絳而無苔。其有舌絳﹐中兼黃白苔者﹐及似苔非苔者﹐此气分遏郁之熱爍津﹐非血分也。宜用前辛潤達邪﹐輕淸泄熱法﹐最忌苦寒冰伏﹑陰柔滋膩﹐致气分之邪﹐遏伏內陷﹐反成純絳無苔。其有不因冰伏﹐而舌純絳鮮澤﹐神昏者﹐乃邪傳包絡﹐宜犀角﹑鮮地黃﹑銀﹑翹﹑郁金﹑鮮石菖蒲﹑竹瀝﹑薑汁等味﹐淸化之中﹐佐辛潤開閉。若其人平素多痰﹐外熱一陷﹐裏絡卽閉﹐須兼用寧上﹑普濟丹丸之類﹐遲恐閉極痙厥。舌絳望之若干﹐捫之有津﹐此平昔津虧﹐濕熱燻蒸﹐濁痰蒙閉心包﹐宜輕淸泄熱﹐佐寧上丸開之。舌色紫暗﹐捫之濕﹐乃其人胸膈中素有宿瘀﹐與熱相搏﹐宜鮮地黃﹑犀角﹑丹皮﹑丹參﹑赤芍﹑郁金﹑花粉﹑桃仁﹑藕汁等味﹐涼血化瘀﹐否則瘀熱爲伍﹐阻遏機竅﹐遂變如狂﹑發狂之證。舌紫而腫大﹐乃酒毒衝心﹐前法加生大黃汁利之。舌絳欲伸﹐而抵齒難伸者﹐此痰阻舌竅﹐肝風內動﹐宜於淸化劑中﹐加竹瀝﹑薑汁﹑膽星﹑川貝等味﹐以化痰熱﹐切勿滋膩遏伏火邪。舌絳而燥﹐邪火傷營也﹐宜犀角鮮地黃湯。其有因寒涼陰柔遏伏者﹐往往愈淸愈燥﹐愈滋愈幹﹐又宜甘平甘潤﹐佐以辛潤透邪﹐其津乃回。舌絳有碎點黃白者﹐欲生疳也﹐舌與滿口生白衣如黴苔﹐或生糜點﹐謂之口糜﹐因其人胃﹑腎陰虛﹐中無砥柱﹐濕熱用事﹐混合蒸騰﹐證屬難治﹐酌用導赤﹑犀角地黃之類救之。舌生大紅點者﹐熱毒乘心也﹐導赤﹑犀角﹐加黃連﹑金汁治之﹐或稍加生大黃汁利之。舌心絳幹﹐乃胃熱上鑠心營﹐宜淸心﹑胃﹔舌尖絳幹﹐乃心火上炎﹐宜導赤以瀉其腑﹔舌絳而光亮﹐絳而不鮮﹐甚至幹晦枯萎者﹐或淡而無色如豬腰樣者﹐此胃﹑肝﹑腎陰涸極﹐而舌無神气者也﹐急宜加減炙甘艸湯﹐加沙參﹑玉竹﹑雞子黃﹑生龜板等味﹐甘平濡潤以救之。黑爲腎色﹐苔黑燥而濃﹐此胃腸邪結﹐傷及腎陰﹐急宜大承气鹹苦下之﹔若黑燥而不甚濃﹐調胃承气微和之﹐或增液承气墊下之﹔若舌淡黑﹐如淡墨色﹐而津不滿者﹐此腎虛無根之火上炎﹐急用復脈﹑生脈﹑六味輩救之﹔舌苔灰黑靑黯而滑潤者﹐及舌𨿽無苔不燥﹐而有如煙煤隱隱者﹐無熱不渴﹐或見肢涼﹐此虛寒證﹐水來克火之象﹐急宜理陰煎之類溫之。若舌短縮﹐爲肝﹑腎气竭﹐難治。

看舌之後﹐又須驗齒。齒爲骨之餘﹐齦爲胃之絡。燥熱最爍胃津﹐並爍腎液。初起齒光燥如石者﹐熱爍腎陰也。若無汗﹑惡寒﹐乃寒燥之气搏束衛分所致﹐宜辛涼透汗﹐勿用滋膩。初病齒流淸血﹐痛者爲胃火衝激﹐不痛者爲龍火內爍﹐分虛實治之。齒焦而有垢者﹐胃熱爍腎陰也﹐當微下之﹔無下證者﹐宜玉女煎﹐淸胃救腎。齒上半潤﹑下半燥者﹐乃水不上承﹐心火無濟﹐宜淸心滋水﹐枯處轉潤乃安。胃﹑腎二經之血﹐上走齒齦﹐病深動血﹐結瓣於上﹐陽血色紫如漧漆﹐陰血色黃如醬豆瓣﹐陽血滋胃爲主﹐陰血救腎爲要。然見豆瓣色者多險﹐蓋陰下竭﹐陽上厥也。齒垢如灰糕樣者﹐乃胃气無權﹐濕濁用事﹐多死。齒無垢者死﹐齒如枯骨者死﹐腎液涸而色不榮﹐而齒因無神气矣。切牙﹐有實有虛。切牙齦者﹐爲濕熱化風。但切牙者﹐或痰熱阻絡﹐或胃腑熱極﹐气走其絡﹐皆欲作痙之象。或切牙而脈證皆衰﹐或在下後﹐此胃虛無穀气以自榮﹐虛則喜實故也﹐速宜滋益胃陰。若下後牙關緊閉﹐爲胃气絕﹐不治。其有初病舌本不縮而硬﹐牙關咬定不開者﹐此痰熱阻竅﹐先用烏梅擦之使開﹐﹝酸能生津﹐又酸屬木﹐木來泄土﹐故擦之卽開﹞。再進淸熱化痰潛肝之劑。

腎開竅於二陰﹐前陰利水﹐後陰利谷。燥病溺多淸黃﹐濕病溺多混濁﹐濕熱﹑溫邪﹐溺多渾黃渾赤。其有病濕而溺不混濁者﹐在外感爲邪鬱气分﹐气不行水﹐以致濕熱畱而不行﹔在內傷爲气虛不能傳化。若論大便﹐燥邪多硬﹐濕邪多溏﹐燥搏气機不能化水﹐又多窘迫下利。傷寒化燥傷陰﹐下之宜猛﹔濕邪膠粘重濁﹐糞如敗醬﹐下之宜輕。若春溫﹑溫疫﹑溫熱﹐內有燥糞者﹐又當急下陽明以存津液。傷寒大便溏爲邪已盡﹐若協熱下利﹐及下利稀水色純靑者﹐又當速下存津﹐不可誤認爲邪已盡。濕邪大便溏爲邪未盡﹐必屎燥乃爲無濕。若大便塵腐散薄﹐完谷不化﹐而無气味﹐或如屋漏水者﹐此屬敗象﹐不可誤認爲邪未盡。總之﹐經權常變﹐不可執一﹐互證旁參﹐乃有心得。

形竅望後﹐當審胸腹臟腑部位。胸中爲肺之府﹐膻中爲心之府﹐正在心下﹐有膈膜﹐旁有脇肋﹐爲肝膽之分野﹐此數者皆淸气津液往來之所。其有胸痞者﹐濕阻气機也﹔胸痛者﹐水結气分也﹐或肺气壅遏也。正在心下﹐以及脇肋硬痛者﹐乃濕熱﹑痰飲﹑蓄水與气搏結使然﹐非渣滓也。胃爲中土﹐西學云﹕胃橫居膈下偏左﹐脘大向左﹐尾小向右﹝胃气故由右降﹞

。胃上口名曰賁門﹐其紋密﹐故食物易入而難出﹐非嘔吐不開﹔胃下口名曰幽門﹐下達小腸。小腸周回疊積﹐下抵小腹﹐小腸下口橫接大腸。大腸分上﹑中﹑下三回﹐回長尺許。上回與小腸橫接﹐名曰闌門﹐其口如唇﹐渣滓可入不可出﹐上回由右胯內旁倒行而上﹔中回橫過胃底﹔下回至脾下﹐從左軟脇斜落﹐下達廣腸﹐以至魄門﹝魄門卽肛門﹐與肺气貫通﹞。肝居膈下﹐胃上﹐左右兩大葉﹐左小右大﹐右大故稍偏膈肉右方﹐經故曰肝生於左﹐不曰肝藏於左。﹝經曰﹕肝生於左﹐肺藏於右﹞。凡肝有病﹐最爲要害。肝葉撐張則脹﹐肝熱血燥﹐經絡凝滯不通﹐下部回血壅脹﹐卽有水血溢於夾膜之裏﹐漸漬漸深﹐終成蠱脹﹐肚大筋靑不治。

夫靑筋﹐非筋也﹐血絡也。靑者﹐血燥而結也。此證多由怒郁傷肝所致﹐蓋肝郁則熱﹐熱則燥﹐燥則血不流通而結﹐血結則不獨血滯於中﹐卽水飲亦無由吸攝﹐不能循其常道下輸膀胱﹐故蠱脹多水。醫者見水行水﹐不審水由肝血燥結所致﹐所以不效。《易》曰﹕山風蠱。艮爲山﹐巽爲風﹐艮上巽下則爲蠱。古人取名爲蠱﹐爲其燥木克土﹐象類山風之義。膽系肝右葉內﹐膽汁所以潤肝而利腸也。肝性易燥﹐每取潤於膽汁。凡人食後﹐小腸飽滿﹐腸頭上逼膽囊﹐膽汁漬入腸內﹐利傳渣滓。膽有熱﹐則上嘔苦涎﹐熱迫下行﹐則下泄靑汁﹔膽受驚﹐亦泄靑汁﹔腸有寒﹐渣滓不結﹐膽汁無所用事﹐亦致瀉靑。膽絡凝滯﹐膽汁入血﹐又多生黃病。肝膽經脈﹐由脇肋下抵小腹﹐繞陰器﹐故少腹屬厥陰經。肝經凝滯﹐則經脈結痛成疝﹔肝經血燥﹐則抽搐﹐燥甚則引舌與卵﹐故舌捲卵縮。脾附於胃。西學謂脾居胃之左﹐在第九至十一肋骨之內﹐脾形如豎掌﹐與胃相連。胃脘大向左﹐故曰脾居胃之左。外丰圓向脇﹐內深窩向胃﹐故曰臍以上屬太陰經。脾質甚軟﹐可小可大﹐其用在集聚往來之血﹐爲動脈寬間之地﹐經故曰脾統血。脾爲胃行其津液﹐經故曰脾爲之使。人有瘧疾﹐惡寒戰栗﹐血脈不行於外﹐卽縮於內﹐無所歸藏則聚於脾﹐聚於脾則脾脹大﹐脾脹大故人脘脇脹悶﹐迨瘧止血行﹐其脹自消。久久不已﹐脾不輸精﹐水與血結﹐成爲瘧母。再久則濕去瘧止﹐血燥成塊﹐結於左肋﹐在體質壯者﹐人參鱉甲煎丸﹐取血肉飛走諸靈﹐通和血絡﹔若濕未去而瘧未止者﹐取蔣氏夜光丸﹐通絡燥濕。然此皆利於實而不利於虛也。吾鄕又多有痞塊﹐亦生左肋下﹐世宗越人「肥气」之說﹐後人又妄制五積丸藥﹐一派消削攻下﹐多致人於死。不知五積與瘧母之推移不動者﹐皆由血絡燥結所致﹐血燥而至於結塊﹐則營气不得行於其間﹐故按之堅硬不痛。治法皆以潤爲主﹐或溫潤﹐或淸潤﹐視其人之寒熱用之﹔再佐咸潤以軟之﹐辛潤以通之﹔有濕者﹐佐苦辛以化之﹐自無不效之理。又脾絡燥結﹐卽有血水滲泄於下﹐蠱脹之源﹐間發於此。此由思慮傷脾所致﹐思則气結﹐气結則血亦結﹐結則血﹑水不循常道﹐而蠱成焉。蠱脹總不外肝﹑脾二經血絡燥結所致。觀此而蠱取山風之義﹐更可知矣。蠱脹末路﹐肌肉消瘦﹐皮膚幹黑﹐靑絡暴露﹐皆燥象也﹐非有目所共睹者哉﹗腎居脊骨第十四節

陷中﹝從上數下在十四節﹔從下數上﹐在第七節

。經曰﹕七節之傍﹐中有小心是也﹞。與精液總管相通﹐經故曰腎藏精。三焦經在右腎傍﹐化水而通水道﹐經故曰腎主水﹐腎開竅於二陰。腎與天樞穴通﹐故曰當臍屬少陰經。膀胱在前陰交骨之裏。西學謂膀胱內有精囊﹐有精﹑溺兩管﹐內底有兩小竅﹐斜與腎通。按﹕男子精﹑溺管﹐至前陰會而爲﹐津液藏焉﹐气化則能出矣。夫所謂津者﹐溺是也﹔液者﹐日生之精是也。气化者﹐三焦之气化也。彼西學之說﹐尙與經義不悖。臟腑部位體用如此﹐知此則知病之所在矣。

然病有諸內﹐必形諸外﹐更當卽著於外者言之。燥病或肌膚刺痛﹐手不可捫﹔或項背彊痛﹐甚痛筋攣發痙﹐手足牽引﹐口噤﹐頭搖﹐面黑﹐毛焦﹐唇反﹐眼戴﹐舌捲﹐囊縮﹔又有腸拘似塊﹐傴僂難伸﹐及骨痿﹑偏枯等證。凡物幹則必縮﹐幹則必硬﹐幹則必動﹐幹則必痿﹐理固然也﹐在人亦然。濕病則頭目昏重﹐肢體困倦﹑酸疼﹐嗜臥懶動﹐甚則神智昏沈﹐如癡如醉。凡物濫則必重﹐濫則必軟﹐濫則必混濁而不淸明﹐理固然也﹐在人亦然。燥熱必煩而動﹐身熱﹐口渴﹐揭去衣被﹐揚手擲足﹐尋衣摸席﹐撮空理綫﹝此條非大實﹐卽大虛﹐總以苔﹑脈﹑神色爲憑﹞﹔脈來沈實有力﹐舌苔黃濃﹐陽也﹐熱也﹐實也。寒濕必倦而靜﹐無熱﹐不渴﹐欲得衣被﹔或身重﹐足冷﹐蜷臥﹐惡寒﹔或好向壁臥﹐閉目不欲見光明﹐懶與人言﹐脈來軟濫無力﹐舌苔色白﹐陰也﹐寒也﹐虛也。然則燥濕﹑寒熱﹑虛實﹐不皆卽外可知其內乎﹖而猶不止此﹐蓋人身之所守﹐莫重於五臟﹐而身之所主﹐尢莫重於一心。心也者﹐神气之所由生者也﹐顧不重哉﹖試以燥濕言之。燥屬天气﹐天气爲淸邪﹐淸邪不昏人神智﹐故風燥﹑寒燥﹑暑燥初起﹐令人心知所苦﹐如頭痛﹑寒熱﹐皆自知之。惟邪來迅速﹐直傳心包者﹐乃有內閉神昏之候﹔或邪傳胃腑﹐與濁滯相合﹐又令譫語﹑神昏。濕屬地气﹐地气爲濁邪﹐濁邪最昏人神智﹐往往溫病初起﹐卽令人神气異常﹐昏糊煩躁﹐不知所苦﹔間有神淸而能自主者﹐夢寐亦多不安﹐閉目卽有所見﹐有所見卽譫妄之根原﹔又有病初起時﹐神智驚惶﹐目光外浮﹐反自云無病﹐病深時猶能行走﹐而身體彊直﹝脈病患不病﹐謂之行屍﹐不治﹞﹐此眞陰涸極﹐病陷於中﹐神浮於外﹐最深最重者也﹐多屬不治。

然此就心之一臟言之也﹐試再言五臟。經曰﹕五臟者﹐身之彊也。頭者精明之府﹐頭傾視深﹐精神將奪矣。背者胸中之府﹐背曲肩隨﹐府將壞矣。腰者腎之府﹐轉搖不能﹐腎將憊矣。膝者筋之府﹐屈伸不能﹐行則僂俯﹐筋將憊矣。骨者髓之府﹐不能久立﹐行則振掉﹐骨將憊矣。得彊者生﹐失彊者死。又曰﹕手太陰气絕則皮毛焦﹐太陰者行气溫於皮毛者也﹐气不榮則皮毛焦﹐皮毛焦則津液去皮節﹐津液去皮節則爪枯毛折﹐毛折者毛先死﹐丙篤﹐丁死﹐火勝金也。手少陰气絕則脈不通﹐脈不通則血不流﹐血不流則毛色不澤﹐故其面黑如漆柴者血先死﹐壬篤﹐癸死﹐水勝火也。足太陰气絕則脈不榮肌肉﹐唇舌者肌肉之本也﹐脈不榮則肌肉軟﹐肌肉軟則舌萎﹑人中滿﹐人中滿則唇反﹐唇反者肉先死﹐甲篤﹐乙死﹐木勝土也。足少陰气絕則骨枯﹐少陰者冬脈也﹐伏行而濡骨髓者也﹐骨不濡則肉不能著﹐骨肉不相親則肉軟卻﹐肉軟卻故齒長而垢﹑發無澤﹐發無澤者骨先死﹐戊篤﹐己死﹐土勝水也。足厥陰气絕則筋絕﹐厥陰者肝脈也﹐肝者筋之合也﹐筋聚於陰器﹐而脈絡於舌本﹐脈不榮則筋急﹐筋急則引舌與卵﹐故唇靑﹑舌捲﹑卵縮﹐則筋先死﹐庚篤﹐辛死﹐金勝木也。五陰气俱絕則目系轉﹐轉則目運﹝五臟之精華﹐皆上聚於目﹞。目運者志先死﹐志先死則遠一日半死矣。六陽气絕則陰與陽相離﹐離則腠理發泄﹐絕汗乃出﹝如珠不流﹞﹐故旦占夕死﹐夕占旦死。又曰﹕太陽之脈其終也﹐戴眼﹝上視﹞﹐反折﹝身反向後﹞﹐螈﹝手足抽掣﹞﹐其色白﹐絕汗乃出﹐出則死矣。少陽終者﹐耳聾﹐百節皆縱﹝緩縱不收﹐筋痿故也﹞﹐目環﹝目運轉﹞﹐絕系﹐絕系一日半死﹐色先靑﹐白乃死矣﹝金勝木﹞。陽明終者﹐口目動作﹐善驚﹐妄言﹐色黃﹐其上下經盛﹐不仁﹝肉絕﹞﹐則終矣。少陰終者﹐面黑﹐齒長﹝牙齦宣露﹞而垢﹐腹脹閉﹐上下不通而終矣﹝腎開竅於二陰﹞。太陰終者﹐腹脹閉﹐不得息﹐善嘔﹐嘔則逆﹐逆則面赤﹐不逆則上下不通﹐不通則面黑﹑皮毛焦而終矣。厥陰終者﹐中熱﹐嗌漧﹐善溺﹐心煩﹐甚則舌捲﹑卵縮而終矣。又曰﹕大骨枯槁﹝腎衰﹞﹐大肉陷下﹝脾衰﹞﹐胸中气滿﹐喘息不便﹐其气動形﹝肺衰﹞

﹐其六月死﹐眞髒脈見﹐乃與之期日。凡若此者﹐皆陰液絕於內﹐而神气奪於外者也。其論少陰﹑太陰上下不通兩條﹐乃邪實正虛﹐正不勝邪﹐陰液涸極之故。故經又有五實死﹑五虛死之說。曰﹕脈盛﹝心實﹞﹐皮熱﹝肺實﹞﹐腹脹﹝脾實﹞﹐前後不通﹝腎實﹞﹐悶瞀﹝肝實﹞﹐此謂五實﹔脈細﹝心虛﹞﹐皮寒﹝肺虛﹞﹐气少﹝肝虛﹞﹐泄利前後﹝腎虛﹞﹐飲食不入﹝脾虛﹞﹐此謂五虛。漿粥入胃﹐泄注止﹐則虛者活﹔身汗得後利﹝表裏皆解﹞﹐則實者活。是虛者﹐以脾﹑腎爲主﹔實者﹐以表裏得解﹐邪有出路爲主。此診外感﹑內傷之大法也。

別有急虛身中卒至﹝急邪乘虛卒中身內﹞﹐五臟絕閉﹐脈道不通﹐气不往來﹐譬於墮溺﹐不可爲期。此不可責之於望也﹐外此皆可望而知之者也﹐故曰望而知之之謂神。

卷中

聞聲須察陰陽論

五音﹕宮屬土﹐商屬金﹐角屬木﹐徵屬火﹐羽屬水。肝在音爲角﹐在聲爲呼﹔心在音爲徵﹐在聲爲笑﹔脾在音爲宮﹐在聲爲歌﹔肺在音爲商﹐在聲爲哭﹔腎在音爲羽﹐在聲爲呻。

此五音之應五臟也﹐若病則有不盡然者。獨是五音不外陰陽﹐陰陽不外燥濕。春山先生分平仄看法﹐實有至理。燥邪干澀﹐聲多屬仄﹐或幹噦﹐或咳聲不揚﹐或咳則牽痛﹐或漧咳連聲﹐或太息气短﹝燥甚則經絡拘急﹐拘急求伸﹐故善太息﹞﹔化火則多言﹐甚則譫狂﹐其聲似破似啞﹐聽之有漧澀不利之象。濕邪重濁﹐聲必低平﹐壅塞不宣﹐古謂如從甕中作聲者然﹐或默默懶言﹐或昏昏倦怠﹐或多嗽多痰﹐或痰在喉中漉漉有聲﹐或水停心下有聲﹐或多噫气﹝濕阻不宣﹐故多噫气﹞﹐周身酸痛﹐沈重難展﹔化火則上蒸心肺﹐神智模糊﹐呢喃自語﹐或昏沈迷睡﹐一派皆重濁不淸之象﹐流露於呼吸之間。他如出言壯厲﹐先輕後重者﹐外感也﹔出言懶怯﹐先重後輕者﹐內傷也。妄見妄言爲譫語﹐無稽狂叫爲狂言﹐實也。又有神虛譫語﹑虛煩似狂二證﹐當以脈﹑證﹑舌苔參之﹐斷不可誤以爲實。若語不接續爲鄭聲﹐無人始言爲獨語﹐此屬虛居多。又有言而微﹐終日乃復言者﹐此奪气也﹔衣被不斂﹐言語善惡不避親疏者﹐此神明之亂也﹐二者皆屬危候。又如痰壅肺絡﹐咳聲不揚﹐金實無聲也﹔勞瘵音啞﹐金破無聲也。腹形充大﹐鼓之板實者﹐實也﹔腹皮繃急﹐鼓之者﹐虛也。

然則燥濕﹑表裏﹑虛實﹐不皆可聞而知之乎﹖而猶不止此。聲出於肺而根於腎﹐其有無還聲如鴉聲者﹐乃肺腎將絕﹐金水不交﹐聲音不能發自丹田﹐亦不能還至丹田﹐故聲直而無回音耳﹗然亦有痰閉肺竅使然者﹐又當以辛潤﹑淸潤開痰利竅﹐不可竟作不治論。至喘促一證﹐尢當辧認。肺爲气之統﹐腎爲气之根﹐肺主出气﹐腎主納气﹐陰陽相交﹐呼吸乃和﹐若出納升降失常﹐斯喘作焉。實喘責在肺﹐虛喘責在腎。實喘者﹐胸滿聲粗﹐气長而有餘﹔虛喘者﹐呼長吸短﹐息促而不足。實喘者﹐出气不爽﹔虛喘者﹐入气有音。實喘﹐有水邪射肺﹐有痰飲遏肺﹐有客邪﹝六气之邪﹐皆能致喘﹞幹肺﹐上焦气壅﹐治宜疏利﹔虛喘爲腎不納气﹐孤陽無根﹐治宜固攝。虛實分途﹐陰陽異治﹐然則聞聲之道﹐顧不重哉﹗經故曰聞而知之之謂聖。

卷中

問證求病論

病﹐藏於中者也。證﹐形於外者也。工於問者﹐非徒問其證﹐殆欲卽其證見﹐以求其病因耳﹗法當先問其人之平昔有無宿疾﹖有無恚怒憂思﹖飲食喜淡喜濃﹑喜燥喜潤﹖嗜茶嗜酒﹖大便爲燥爲溏﹖婦人問其有無胎產﹖月事先期後期﹖有無脹痛﹖再問其病初起何因﹖前見何證﹖後變何證﹖惡寒惡熱孰重孰輕﹖有汗無汗﹖汗多汗少﹖汗起何處﹖汗止何處﹖口淡口苦﹖渴與不渴﹖思飲不思飲﹖飲多飲少﹖喜熱喜涼﹖﹝喜熱飲不皆屬寒﹐嘗有郁遏不通者﹐亦喜熱飲﹐以熱則流通故也﹞。思食不思食﹖能食不能食﹖食多食少﹖化速化遲﹖胸心脇腹有無脹痛﹖二便通澀﹖大便爲燥爲溏﹖小便爲淸爲濁﹖色黃色淡﹖﹝二便最爲緊要﹐乃病之外見者也﹞。種種詳詰﹐就其見證﹐審其病因﹐方得軒岐治病求本之旨。豈徒見痰治痰﹐見血治血而已哉﹗

卷中

切脈源流論

經曰﹕營行脈中。又曰﹕脈者﹐血之府也。又曰﹕十二經皆有動脈。﹝按﹕十二經動脈﹐上部動脈在頭﹐中部動脈在手﹐下部動脈在足﹐是爲三部。一部三候﹐是爲九候。上部天﹐兩額之動脈﹐足少陽之頷厭也﹔上部地﹐兩頰之動脈﹐足陽明之地倉﹑大迎也﹔上部人﹐耳前之動脈﹐手少陽之和也。中部天﹐手太陰之太淵﹑經渠也﹔中部地﹐手陽明之合谷也﹔中部人﹐手少陰之神門也。下部天﹐足厥陰之五里也﹔下部地﹐足少陰之太溪也﹔下部人﹐足太陰之箕門也。下部之天以候肝﹐地以候腎﹐人以候脾胃之气﹔中部天以候肺﹐地以候胸中之气﹐人以候心﹔上部天以候頭角之气﹐地以候口齒之气﹐人以候耳目之气。下部天﹐女子則取太衝﹔下部人﹐胃气則候於陽明之衝陽﹐仲景謂之趺陽。《難經》三部者﹐寸﹑關﹑尺也。九候者﹐浮﹑中﹑沈也。又是一法。﹞《內經》診法三部九候﹐就十二經之動脈診之﹐以決死生﹐以處百病﹐以調虛實﹐而除邪疾﹐部位分明﹐毫釐不爽。迨扁鵲興﹐著《八十一難經》﹐將十二經脈均診於兩手﹐以圖簡便﹐其法亦自《內經》得來。經曰﹕尺內兩傍﹐則季脇也﹝季脇包藏臟腑﹞。尺外以候腎﹐尺內以候腹中﹔﹝內外者﹐一部中之內外也。浮爲外﹐沈爲內﹐非兩條脈也﹐辧見《金鑑》。柯韻伯云﹕凡臟腑近背者﹐皆候於外﹐近腹中者﹐皆候於內。《金鑑》謂五臟皆當候於內﹐六腑皆當候於外。《內經》內外字﹐是傳寫之誤﹞。中附上﹝關部﹞﹐左外以候肝﹐內以候膈﹐﹝按﹕心﹑肺居膈上﹐肝﹑脾﹑腎居膈下。五臟俱注於膈﹐肝﹑脾﹑腎﹑膽之脈﹐俱貫膈而上﹔心﹑心包絡﹑腎﹑三焦﹑腸﹑胃之脈﹐俱從膈而下。是膈爲十一經必由之道﹞。右外以候胃﹐內以候脾。上附上﹐﹝寸部﹞。右外以候肺內以候胸中﹐左外以候心﹐內以候膻中。前以候前﹐後以候後。﹝關前以候前﹐關後以候後﹞。

上竟上者﹐胸﹑喉中事也﹔下竟下者﹐少腹﹑腰﹑股﹑膝﹑脛﹑足中事也。

或曰﹕十二經脈﹐手六經脈走手﹐足六經脈走足不走手﹐今皆診於手者何也﹖曰﹕崇其原也。十二經脈根心而生﹐而上通於肺﹐以回於下。心主血﹐肺主气。气爲血帥﹐故肺主藏气而朝百脈。十二經之气﹐皆受之於肺。平旦寅初﹐肺气流布﹐起於寸口﹝寸口又曰脈口﹑曰气口﹐乃寸﹑關﹑尺三部之總名﹐非但指寸之一部已也﹞﹐營運十二經中﹐周而復始﹐一日一夜﹐五十度畢。﹝按﹕人經脈﹐上下左右前後﹐二十有八﹐周身十六丈二尺。人一呼脈行三寸﹐一吸脈行三寸﹐一呼一吸﹐合爲一息﹐一息脈行六寸﹐二百七十息﹐气行十六丈二尺﹐一周於身。人一日一夜﹐凡一萬三千五百息﹐气行五十度周於身﹐漏水下百刻﹐凡行八百一十丈﹐卽十六丈二尺而積之也﹞。次日平旦寅初﹐復會於寸口。寸口者﹐脈之大會﹐故十二經之盛衰﹐悉見於此。經曰﹕經脈者﹐常不可見也﹝經脈近筋骨走﹐故肉濃處按之不覺跳動﹐肉消處按之方見﹞。其虛實也﹐以气口知之﹐此气口所以獨爲五臟主也。人生不過气血兩端﹐萬病亦不過病气血兩端。心爲主血之髒﹐肺爲藏气以運血之髒﹐心肺二經之脈﹐皆走气口﹐探其源不可知其流乎﹗曰﹕脈有尺寸何說﹖曰﹕人身上下兩焦﹐中有膈膜一層﹐以分陰陽之界。《難經》分寸爲尺﹐分尺爲寸﹐﹝關上分去一寸﹐餘者爲尺。關下分去一尺﹐餘者爲寸﹞。陰得尺中一寸﹐陽得寸內九分。蓋象乎此。﹝關以下至尺澤﹐皆謂之尺﹐而診脈則止候關下一寸。關以下至魚際﹐皆謂之寸﹐而診脈則止候關上九分。曰九分者﹐其下一分爲關耳﹗關僅一分﹐象膈膜故也﹞

曰﹕關以前者﹐陽之動也﹝診心肺﹞脈嘗見九分而浮﹐過者法曰太過﹐減者法曰不及﹐若上者﹐陰气不能營﹐謂之格﹔陰气太盛﹐陽气不能營﹐謂之關﹔﹝按﹕《三難》及《三十七難》關得盡其命而死矣。﹝此數句出《難經》。﹞

或又曰﹕旣以尺寸分陰陽﹐又云脈有輕重者﹐何謂也﹖曰﹕此亦診陰陽之法也。曰﹕初持脈如三菽之重﹐與皮毛相得者﹐肺部也﹔如六菽之重﹐與血脈相得者﹐心部也﹔如九菽之重﹐與肌肉相得者﹐脾部也﹔如十二菽之重﹐與筋平者﹐肝部也﹔按之至骨﹐舉指來實者﹐腎部也。夫人呼出心與肺﹐吸入腎與肝﹐呼吸之間﹐脾受谷味﹐故浮者陽也﹐沈者陰也﹐脾在中州﹐故其脈在中。《靈樞﹟九鍼篇》曰﹕肺主皮﹐心主脈﹐脾主肌﹐肝主筋﹐腎主骨。

扁鵲從此悟出﹐分輕重五等﹐診候五臟本象之脈﹐以別太過不及之爲病﹐實足輔翼經文﹐而爲診候之大法。

曰﹕診法如此﹐《內經》又以寸﹑關﹑尺分發臟腑者﹐何謂也﹖曰﹕人正南面而立﹐心屬南離﹐故候於寸﹔人之有心﹐猶天之有日﹐日出於東﹐故心候於左寸。肺主天气﹐故亦候於寸﹔肺屬西方金﹐故候於右寸。肝﹑膽屬震巽木﹐故候於左關﹔脾﹑胃屬中央土﹐故候於右關。腎與膀胱屬坎水﹐故候於兩尺﹔三焦生右腎傍﹐故候於右尺。二腸爲至濁至下之腑﹐當候之於尺﹕小腸與心相表裏﹐候於左尺﹔大腸與肺相表裏﹐候於右尺﹝按﹕扁鵲《十難》據臟腑表裏之說﹐將大﹑小腸候於兩寸。西晉王叔和遵之。元﹑明諸家﹐力辧其非﹐謂二腸爲至濁至下之腑﹐斷不能候於至上之寸部。近代黃坤載又謂二腸腑𨿽至濁﹐經行頭上則至淸。徐靈胎亦以爲然。諭嘉言﹑羅東逸仍從元明諸公駁正之說。禦纂《金鑑》配二腸於尺部。

按﹕《內經》尺內以候腹中一句﹐當謹遵《金鑑》。又按﹕叔和謂左尺候腎水與膀胱﹐右尺候命門相火﹐蓋誤以三焦爲命門也。考命門之說﹐《內經》不載。《內經》所謂之命門﹐指眼目而言﹐後人以腎爲人身之根蒂﹐故謂兩腎中央爲命門﹐其實命門卽兩腎之稱﹐診腎卽是診命門。叔和右尺診命門之說﹐其誤可知。膀胱與腎相表裏﹐腎候之兩尺﹐膀胱亦當候之兩尺﹐惟三焦在右腎傍﹐當候之右尺﹞。再以三焦言之。肺爲華蓋﹐居於至髙﹐故候於寸﹔右肺大於左﹝左肺二葉﹐右肺三葉﹞﹐故經謂肺藏於右﹐肺气由右而降﹐故候於右寸。心象日﹐故候於寸。心居肺下而位乎中﹐肺稍偏於右﹐是心稍居肺左矣。心血從心左下竅而生﹐故曰候於左寸。肝﹑膽﹑脾﹑胃同居膈膜之下﹐故候於關。肝生於左﹐故候於左關﹔脾𨿽居胃之左﹐而與胃相連﹐胃之下口由右而降﹐故候於右關。腎居腰脊﹐故候於兩尺。大小腸﹑膀胱﹑三焦同位於下焦﹐故亦候於尺。《內經》三部分發臟腑﹐蓋象乎此。𨿽然﹐古人亦據常理言之耳﹗人身气血﹐一气貫通﹐區區一寸之地﹐不必拘分﹐亦不能盡驗。

他如男女左右及奇脈斜行之說﹐更難盡憑。東垣左手人迎主外感﹝人迎﹐穴名﹐在結喉兩旁﹐與肺脈同診﹞﹐右手气口主內積之說﹝六脈均謂气口﹞﹐尢屬不經。學人不可不知﹐亦不可盡拘﹐但能得其提綱﹐則權衡在握矣。

曰﹕診法何如﹖曰﹕診法之精﹐無過《內經》。經以浮﹑沈﹑緩﹑急﹑大﹑小﹑滑﹑澀八脈﹐辧表﹑裏﹑寒﹑熱﹑虛﹑實﹑順﹑逆。曰諸浮者﹐病在陽﹔諸沈者﹐病在陰﹔諸急者﹐多寒﹔緩者﹐多熱﹔﹝寒主收引﹐故脈緊急﹔熱主蒸散﹐故脈緩數﹞。大者﹐多气少血﹔小者甚﹝如微浮﹑甚浮﹑微沈﹑甚沈之類﹞。懸絕﹝如太過至三倍﹑四倍﹐不及止一至﹑二至﹑絕無之類﹞之三等﹐以察病之進退﹑順逆﹑死生﹐何其精且約乎﹗及仲景以陰陽著脈爲十﹐以浮﹑數﹑動﹑滑﹑大爲陽﹔沈﹑澀﹑弱﹑弦﹑微爲陰。診陰陽之法﹐又莫過於此。迨叔和興﹐繁脈象爲二十四﹐且撰出七表﹑八里﹑九道之名﹝九道更不可解﹞﹐愈多愈亂﹐皆由於未審夫脈之有大原也。夫脈之大原﹐緣於胃气。經曰﹕五臟皆稟气於胃﹐髒气不能自至於手太陰﹐必因胃气﹐乃至於手太陰。若邪气勝﹐精气衰﹐胃气不能與之俱至於手太陰﹐故眞髒之气獨見。獨見者病勝髒也﹐病勝髒曰死。又曰﹕四時百病﹐胃气爲本﹐人無胃气曰逆﹐逆者死。

若是者﹐胃气顧不重哉﹖然推胃气之原﹐又生於穀气。經曰﹕食气入胃﹐濁气﹝卽穀气﹞歸心﹐淫精於脈﹐脈气流經﹝十二經﹞﹐經气歸於肺﹐肺朝百脈﹐輸精於皮毛﹐毛脈﹝卽肺脈﹞合精﹐行气於腑﹝六腑﹞﹐府精神明﹝六腑精气神明﹞﹐畱於四髒。气歸於權衡﹐權衡以平﹝肺主治節﹐分布气化﹐以得其平﹞﹐气口成寸﹐以決死生。又曰﹕得谷者昌﹐絕谷者亡。審是﹐穀气不又爲胃气之本乎﹖曰﹕胃气脈何如﹖曰﹕胃气脈和柔輕緩﹐勻淨分明﹐三部九候﹐皆要如此﹐中候尢重﹐非僅診於右關一部已也。經曰﹕春胃微弦曰平。胃而微弦者﹐輕虛而滑﹐端直以長﹐如循嫩竹竿梢之象。弦多胃少曰肝病。弦多胃少者﹐滑硬彈指﹐如循長竿者然。其气來實而長﹐此謂太過﹐病在外﹔其气來不實而微﹐此謂不及﹐病在中。太過則令人善怒﹐忽忽眩冒巓疾﹔不及則令人胸痛引背﹐兩脇滿。但弦無胃曰死。但弦無胃者﹐中外急勁﹐如按弓弦﹐如循刀刃﹐此眞肝脈見也﹐色靑白不澤﹐毛折乃死。夏胃微鉤曰平。胃而微鉤者﹐圓滿滑利﹐來盛去衰﹐如連珠﹐如循瑯﹝美玉﹞。鉤多胃少曰心病。鉤多胃少者﹐喘喘連屬﹐其中微曲﹐有急促相仍之象。其气來盛去亦盛﹐此謂太過﹐病在外﹔其气來不盛﹐去反盛﹐此謂不及﹐病在中。太過則令人身熱膚痛爲浸淫﹝蒸熱﹞。不及則令人煩心﹐上見咳唾﹐下見气泄。

但鉤無胃曰死。但鉤無胃者﹐前曲後居。前曲者﹐輕取則堅﹐彊而不柔。後居者﹐重取則牢﹐實而不動﹝堅而且滯﹞﹐如操革帶之鉤﹐全失沖和之气﹐此眞心脈見也﹐色赤黑不澤﹐毛折乃死。長夏胃微軟弱曰平。胃而微軟弱者﹐和柔輕緩﹐勻淨分明﹐如雞踐地﹐從容不迫。弱多胃少曰脾病。弱多胃少者﹐輕疾不緩﹐如雞舉足者然。太過則令人四肢不舉﹝濕勝﹞﹔不及則令人九竅不通﹐﹝經曰﹕脾臟者土也﹐孤髒以灌四傍者也。今不能灌漑﹐故不通﹞﹐名曰重彊中止﹐如屋之漏﹐點滴不勻﹐又或如水之流﹐去而不返﹐此眞脾脈見也﹐色黃靑不澤﹐毛折乃死。秋胃微毛曰平。胃而微毛者﹐厭厭聶聶﹐如眾苗齊秀者然﹐輕浮和緩﹐如落楡莢者然。毛多胃少曰肺病﹐毛多胃少者﹐不上不下﹐往來澀滯﹐或如循雞羽﹐輕浮而虛。其气來毛而中央堅﹐兩旁虛﹐此謂太過﹐病在外﹔其气來毛而微﹐此謂不及﹐病在中。太過則令人气逆而背痛﹔不及則令人喘﹐呼吸少气﹐而咳﹐上气見血﹐下﹝指气下﹞聞病因﹝呻吟﹞。但毛無不澤﹐毛折乃死。冬胃微石曰平。胃而微石者﹐喘喘累累﹐沈而圓實流利﹐乃陰中藏陽之象。石多胃少曰腎病。石多胃少者﹐堅搏牽連如引葛然﹐其气來如彈石﹐此謂太過﹐病在外﹔其去如數者﹝如數者﹐動止急促﹐有似緊數﹐愈虛則愈數﹐乃眞陰虧損之象﹐原非陽彊實熱之數﹞﹐此謂不及﹐病在中。太過則令人解﹝寒不寒﹑熱不熱﹑弱不弱﹑壯不壯﹞﹐脊脈痛而少气﹐不欲言﹔不及則令人心懸如病饑﹐中淸﹝俠脊兩傍空軟處名。淸﹐冷也﹞﹐脊中痛﹐少腹滿﹐小便變。但石無胃曰死。但石無胃者﹐散亂而勁﹐如奪索﹐如彈石﹐此眞腎脈見也﹐色黑黃不澤﹐毛折乃死。凡此皆面兼二色者﹐五行相克之道也﹔皆曰不澤者﹐陰液銷亡﹐色由無光而無體也﹔皆曰毛折乃死者﹐肺之化源絕也﹐艸木之枯萎也﹐先本實而後枝葉﹐其卽毛折不澤之義也。夫觀《內經》診法﹐四時百病﹐一以胃气爲本﹐卽以五臟本脈之微甚﹐診病之太過不及﹐以微甚之相去懸絕﹐知胃气已亡﹐決之曰死。理何其精﹐法何其約乎﹗且夫診法有以約爲貴者﹐亦有以博爲貴者﹐蓋以一脈能兼數病﹐一病能兼數脈﹐眞僞固當辧認﹐常變尢貴圓通。試取景嶽十六脈而詳辧之。浮在皮毛﹐主陽﹐主表﹐主風﹐固也﹐然有眞正外感初起﹐陽﹝陽气﹞爲陰﹝陰邪﹞蔽﹐脈反不浮者﹐亦有緊數而略兼浮者﹐審其發熱﹑無汗﹑頭身疼痛﹐爲表邪而開達之﹐陽气得通﹐脈始轉浮。更有裏邪解後﹐表邪外達﹐沈小數實之脈﹐轉爲浮緩﹐浮緩爲外解之徵﹐日內可冀得汗﹐此先裏後表病也﹔其有裏邪解後﹐而脈反浮躁者。此邪火傷陰﹐病勝髒也﹐名陰陽交﹝陽邪交於陰分﹞﹐不治。又有內傷陽气虛者﹐脈必浮而無力﹔陰血虛者﹐脈必浮而空豁﹐浮而弦數。是浮不可槪言表。卽謂浮而無力爲虛﹐浮而有力爲實﹐似可不誤﹐然有浮大弦硬之極﹐甚至四倍以上者﹐又非有力之謂﹐乃眞陰涸極﹐孤陽無根﹐胃气已無﹐眞髒脈見﹐不可不知。又有兼脈﹐如浮緊風寒﹐浮數風熱﹐浮虛傷暑﹝暑月汗多﹐傷陰﹑傷气﹐所以脈虛﹞﹐浮緩傷濕﹐浮大傷熱﹐浮滑宿食﹐浮芤失血之類﹐更宜參看。

沈行筋骨﹐主陰﹐主裏﹐主气郁﹐主寒﹐主水﹔其病爲停飲﹐爲瘕﹐爲脹滿﹐爲厥逆﹐爲洞泄。沈細爲少气﹐爲寒飲﹐爲胃中冷﹐爲腰足痛﹐爲癖﹔沈遲爲痼冷﹐爲精寒﹔沈滑爲宿食﹐爲伏痰﹔沈伏爲霍亂﹐爲胸腹痛﹔沈數爲內熱﹔沈弦爲痰飲﹔沈緊爲胸腹痛。然沈𨿽主裏﹐亦有外感初起﹐寒燥之气搏束皮毛﹐陽爲陰蔽﹐脈不能達﹐反見沈緊而數者﹐見有寒熱﹑頭痛等證﹐卽是表邪。是沈不可槪言裏。更有沈而細者﹐或爲陽气不舒﹐或爲陽虛气陷﹐又不得以沈專主气滯。凡此皆於有力﹑無力辧之﹐庶可不誤。

遲脈三至﹐爲陰﹐爲寒﹐爲虛。气寒則不行﹐血寒則凝滯。寸遲則气虛不化精﹐尺遲則精虛不化气。若遲兼滑大﹐多主濕痰頑痺﹔遲兼細小﹐必是眞陽虧損﹐或陰寒畱蓄於中﹐則爲泄痛﹐或陽气不衛乎表﹐而生外寒﹐以遲爲寒﹑爲虛固也。然有濕溫﹑暑溫﹑溫熱初起﹐脈見沈遲﹐此非虛寒也﹐乃濕熱鬱蒸之邪﹐口鼻吸入﹐從裏而發﹐所以脈象模糊﹐至數不淸﹐有類沈遲也﹔遏而無力﹐亦勿作虛視﹐乃溫熱燻蒸散漫﹐所以脈不鼓指也。熱病初退﹐余邪未淸﹐正气未復﹐脈多遲滑。是遲不可槪言寒。凡此於气色﹑舌苔﹑神情﹑見證驗之﹐乃可無誤。

數脈六至﹐有虛有實﹐不盡主熱。熱邪主蒸散﹐脈多緩滑。經曰﹕緩者多熱﹐緩而滑者爲熱中。又曰﹕數則煩心。及《難經》有數脈爲熱之說﹐舉世宗之﹐要不可以不辧。一傷寒在表﹐脈必緊數﹐此寒燥之气搏束使然﹐非熱也。一瘧作時﹐脈必浮數﹐瘧止脈則和緩﹐豈作則有熱﹐止則無熱乎﹖此營衛交爭使然﹐非熱也。一痢疾脈多數而弦﹑數而澀。仲景曰﹕弦爲陰脈。沈弦爲飲。其數而弦者﹐濕鬱气血也﹔其數而澀者﹐﹝澀字與遏字不同﹐澀是漧澀﹐有如刀刮竹之象﹞﹐燥傷血液也﹐非熱也。一癰瘍初起﹐脈多數﹐此邪壅气血也﹐非熱也。一痙病脈多數﹐表痙爲風寒外搏﹐裏痙爲血燥生風﹐非熱也。一瘕裏疽﹐脈多數而澀﹐此血燥而結﹐脈所以數澀不利也﹐非熱也。一胎脈多數而滑﹐此衝任血旺也﹐非熱也。更有陽虛者﹐數而緩大﹔陰虛者﹐數而弦澀。愈虛愈數﹐愈數愈危﹐眞髒脈見﹐數而散亂﹐數而堅勁﹐豈可誤以爲熱乎﹖總之﹐邪正相爭者﹐多數脈﹔陰虛成勞者﹐尢多數脈。數而有力爲實﹐數而無力爲虛﹐是熱非熱可無瘥矣。

洪脈狀如洪水﹐來盛去衰﹐是爲陽脈。洪而有力﹐爲陽實耗陰﹐或爲頭痛﹑面熱﹑煩渴﹑咽痛﹐或爲癰瘍﹑斑疹﹐或爲動血﹐或爲二便不通等證﹔若洪而無力﹐乃陰虛陽亢。是洪不可槪言實。

微脈纖細無神﹐浮弱之極﹐是爲陰脈﹐主气虛﹑陽虛﹐或畏寒﹑少气﹐或脹滿﹑食不化﹐或嘔吐﹑泄瀉﹐或腰腹痛﹐或眩暈﹑厥逆。然亦有痛極气閉﹐營衛壅滯﹐似微而實遏者。

是微不可槪言虛。

滑脈往來流利﹐如珠走盤﹐陽也。滑而和緩﹐爲營衛充實﹐稟賦充濃。婦人滑而圓滿﹐經斷無他病﹐爲胎孕。大抵沈分圓滑者多男﹐浮分圓滑者多女。若病患緩滑而大﹐爲內熱蒸散﹐滑數有力﹐爲痰﹑爲食﹐多見脹悶﹑嘔吐等證。凡病虛損者﹐瀉痢久者﹐脈多弦滑﹐此脾﹑腎受傷故也﹐不得槪以火論。

澀脈往來艱澀﹐如刀刮竹﹐陰也﹝此陰字﹐非陰寒也﹐血主陰﹐澀乃血少之象﹞。外感澀而緊數﹐爲寒燥搏束﹐主身熱無汗﹐或皮膚刺痛﹐或咳嗽不爽﹐胸臆牽疼﹔內傷澀而弦數﹐爲血燥陰傷﹐男子傷精﹐婦人不孕。多由七情不遂﹐營气耗傷﹐血無以充﹐气無以暢﹐在上有上焦之不舒﹐在下有下焦之不運﹐在外有筋脈之拘攣﹑麻痺﹑枯痿﹐在裏有風﹑勞﹑蠱﹑膈﹑瘰﹑內疽﹑乳巖﹑瘕等證。總之﹐皆血虛化燥﹐由燥而結﹐由結而堅﹐致成漧澀內著之候。

弦脈彈指﹐如張弓弦﹐按之有餘﹐陽中陰也。﹝仲景謂弦爲陰脈。陰非寒也﹐乃病伏於裏之說。觀下諸病便知﹞。弦而滑大﹐病在陽﹑在外﹔弦而細澀﹐病在陰﹑在內。外病爲痰飲蓄水﹐陽中伏陰﹐或眩暈﹑嘔酸﹐或胸脇疼脹﹐或爲瘧﹑痢﹑痺﹑疝﹝瘧脈多弦﹐弦爲飲邪﹐飲卽濕也﹐飲伏胸脇少陽部位﹐阻遏淸陽﹐故脈多弦。世認弦爲少陽風邪﹐又不盡然﹞﹔內傷爲水虧木熾﹐木彊土弱﹐爲虛勞﹑寒熱﹑類中﹑偏枯﹑噎膈﹑蠱脹等證。凡人臟腑得胃气所及﹐則五臟皆和﹔見肝木相侵﹐則五臟俱病。蓋以木之滋生在水﹐培養在土。若木气過彊﹐則水土皆敗﹐而且水又爲肝陽所耗﹐土轉被木賊而傷。腎爲精血之本﹐胃爲水谷之源﹐根本受傷﹐生气敗矣﹐所以木不宜彊也。故凡病脈見和緩者順﹐見弦彊者逆﹐見弦甚者死﹐爲其髒陰已盡故也。觀《內經》眞髒脈見﹐卽與之期日可知。

芤脈浮大中空﹐按如蔥管﹐爲孤陽脫陰之候﹐主陰虛發熱﹐失血脫血﹐頭暈目眩﹐驚悸怔忡﹐喘急﹐盜汗﹐气無所歸﹐血無所附。芤𨿽陽脈﹐而陽實無根﹐大虛之兆。

緊脈急疾有力﹐堅實搏指﹐陰多陽少﹐乃陰邪擊搏之候﹐主寒燥﹐主痛。緊數在表﹐爲傷寒發熱﹑無汗﹑頭痛﹑項彊等證﹐或爲痺﹑爲瘧﹔沈緊在裏﹐爲心脇疼痛﹑胸腹脹滿﹐爲中寒逆冷﹑瀉痢﹑陰疝﹑癖等證﹐在婦人爲气逆經滯﹐在小兒爲寒燥搏束生痙之候。

緩脈四至﹐從容和緩﹐浮沈得中﹐胃气沖和﹐是爲平脈﹐必兼他脈﹐乃可斷病。緩而滑大﹐多主實熱﹔緩而遲細﹐多主虛寒。然實熱必緩大有力﹐或爲煩熱﹑脹滿﹑二便不利﹐或爲癰瘍﹐或傷寒﹑溫病愈後﹐餘熱未淸﹐亦多有此脈﹔虛寒必遲緩無力﹐爲陽虛畏寒﹑气怯眩暈﹑痺弱痿厥﹑飧泄疼痛﹑精寒腎冷﹑小便頻數等證﹐在女子爲經遲血少﹑气不統血等證。凡病但得緩脈易愈﹐以其未失沖和之气故也。

結脈脈來忽止﹐止而復起。舊訣以數來一止爲促﹐促脈爲熱﹐爲陽極﹔緩來一止爲結﹐結脈爲寒﹐爲陰極。浮結爲邪在表﹐沈結爲積聚在裏。促﹑結二脈﹐又通謂爲气血痰食﹑積聚瘕﹑七情鬱結等證。又動而中止﹐不能卽還﹐良久復動﹐動而復止﹐止有常數爲代。主五臟無气﹐爲呼吸存亡之候﹔又爲女胎三月﹐衝任惡阻﹐往往脈代﹐不主於病。觀舊訣所云﹐是以結﹑促爲實﹐以代爲虛也。以余驗之﹐又不盡然。暴病見結﹑促﹑代脈﹐多主中有畱滯﹑鬱結等證﹔久病見促﹑結﹑代脈﹑多主憂思气結﹑血結使然。但緩而結者多陽虛﹐數而結者多陰虛﹐代脈爲气血衰殘﹐力不接續﹐更屬虛極。緩者猶可﹐數者更甚﹐代者尢劇。此可以結之微甚﹐察血气之消長﹐故總謂之結脈。又有無病而一生見結脈者﹐此稟賦之異也﹐不可不知。

伏脈若有若無﹐附骨乃見﹐或火閉而伏﹐或寒閉而伏﹐乃一時陰陽潛伏﹐阻塞气機之象。主霍亂痛極﹑疝瘕閉結﹑食滯水飲﹑怒忿厥逆等證。有心腹痛極而伏者﹐有气逆於經﹐脈道不行而伏者﹐有偶因气脫﹐不相接續而伏者。然必暴病﹑暴逆乃有之﹐開其閉而脈自復矣。若積困綿延﹐脈本微細﹐漸至隱伏者﹐乃鑪火將絕之兆﹐安得尙有所伏哉﹖虛脈無力無神﹐經所謂按之不鼓是也。浮而無力爲血虛﹐陰气不內營也﹔沈而無力爲气虛﹐陽气不外鼓也﹔洪數無力爲陰虛﹐陰不潛陽也﹔遲細無力爲陽虛﹐气不化精也。陰虛則金水虧傷﹐龍雷易熾﹐而五液神魂之病生焉。或喘咳﹑勞熱﹐或驚悸﹑盜汗﹐或失血﹑夢遺。陽虛則火土气衰﹐眞元日損﹐而君相化源之病生焉。或頭目昏眩﹑嘔吐亡陽﹐或胸膈脹滿﹑泄則腹疼﹐或溺有餘瀝﹑寒精自滑。救陰者﹐壯水之主﹐以制陽光﹔救陽者﹐益火之原﹐以消陰翳。漸長則生﹐漸消則死。

實脈舉﹑按皆彊﹐鼓動有力﹐爲三焦壅塞之候。表邪實者﹐浮大有力﹔裏邪實者﹐沈小有力﹔火邪實者﹐洪滑有力﹔寒邪實者﹐沈緊有力。然實脈有眞有僞﹐眞者實而聚﹐僞者實而散﹐辟辟如彈石﹐散亂如解索﹐乃肝腎眞髒脈也﹐非實也﹐須兼形證察之﹐庶幾不誤。

凡此皆脈之有眞有僞﹐不可不辧者也。

試再言常變。浮而無力爲陽虛﹐常也。然陽虛者必反見陰脈﹐陽愈虛﹐脈愈沈細﹐此眞陽不能鼓舞也。如沈極而反浮﹐是微陽欲脫之兆﹔若得補藥漸浮﹐而僅得之中候﹐乃爲吉象。倘忽然而浮﹐浮而短澀無根﹐是肺之眞髒脈見﹔浮而散大無根﹐是心之眞髒脈見﹐陽將脫矣﹐汗出如珠不流乃死。沈而無力爲陰虛﹐常也。然陰虛者必反見陽脈﹐陰愈虛﹐脈愈浮數﹐此眞陰不能潛陽也。如浮極而轉沈﹐是眞陰將絕之兆。若得補藥漸沈﹐而僅得之中候﹐乃爲吉象。倘忽然而沈﹐沈而欲絕﹐知陰將脫矣﹐色黑黃不澤乃死。暴病脈當有力﹐而反模糊不淸者﹐此邪遏於內也﹐非虛也﹔其有沈弱細微﹐至數分明者﹐此正不勝邪也。久病脈當柔軟﹐而反弦澀細數者﹐此眞陰欲涸也。浮沈辧表裏﹐常也。然沈脈亦有表證﹐浮脈亦有裏證。凡察外感﹐當以緊數與否爲辧。蓋表寒主收引﹐脈皆緊數而浮﹔溫熱從裏發﹐脈多緊數而沈。更有脈息素小之人﹐見似緊非緊﹐較平日稍爲滑急者﹐卽是外邪。又有邪輕者﹐或初起未甚者﹐亦多如此﹐是又不可不兼證察之。若其脈緊急太甚﹐和緩全無﹐脈𨿽浮大﹐自非表邪。凡辧內傷﹐見甚浮﹑甚沈﹑甚遲﹑甚數﹑甚大﹑甚小﹑甚微﹑甚實﹐皆是勞傷之候。但漸緩則有生意﹐若弦甚者病必甚﹐數甚者病必危﹐弦細再加緊數﹐則百無一生﹐以無胃气故也。又有始也﹐爲浮﹑爲大﹑爲滑﹑爲動﹑爲數﹝五陽脈﹞﹔繼也﹐反沈﹑反弱﹑反澀﹑反弦﹑反遲﹝五陰脈﹞。此由表入裏﹐由腑入髒之機﹐其病也進。始也﹐爲沈﹑爲弱﹑爲澀﹑爲弦﹑爲遲﹔繼也﹐微浮﹑微大﹑微滑﹑微動﹑微數。﹝微字宜玩﹐五陰脈𨿽喜轉陽﹐若忽然暴見﹐又是脫象﹞。此由裏出表﹐由髒出腑之機﹐其病也退。又有脈體本大﹐而更加洪數﹐此邪气日甚也﹐其病也進﹔脈體本小﹐而漸至緩大﹐此胃气將至也﹐其病也退。又有五陽脈終爲陽﹐而始爲有力之彊陽﹐繼爲無神無气之微陽﹐知陽將絕矣﹔五陰脈𨿽喜變陽﹐若忽然暴見﹐知陽不附陰﹐孤陽飛越﹐反照之不長﹐餘燼之將滅也。又有不以部位拘者﹐如諸弦皆屬肝脈﹐諸洪皆屬心脈﹐諸軟皆屬脾脈﹐諸浮皆屬肺脈﹐諸沈皆屬腎脈是也。又如頭痛一證﹐脈應在寸﹐常也﹔若少陽﹑陽明之痛﹐則不候之寸而候之關﹐太陽裏邪蓄水之痛﹐又不候之寸而候之尺。遺﹑淋等證﹐脈應在尺﹐常也﹔若气不攝精﹐心爲熱灼﹐又不候之尺而候之寸。又如六脈中有一脈獨乖者﹐卽當於獨乖之一脈求之﹐景嶽所謂操獨見也。又有素大﹑素小﹑素陰﹝六陰﹞﹑素陽﹝六陽﹞之脈﹐此稟之先天﹐非病也﹐病則脈又不同矣。

總之﹐脈以胃气爲本。經曰﹕脈弱以滑﹐是有胃气。又曰﹕邪气來也﹐緊而疾﹔穀气來也﹐徐而和。夫穀气﹐胃气也。胃气爲气血之本原﹐故無論何脈﹐但得兼而軟滑和柔之象﹐便是有胃气﹐𨿽病無危。若今日尙和緩﹐明日更弦急﹐知邪气之愈進﹔今日甚弦急﹐明日稍和緩﹐知胃气之漸至。頃刻之間﹐初急後緩者﹐胃气之來也﹔初緩後急者﹐胃气之去也。察邪正進退生死﹐一以胃气爲主﹐則得所指歸矣。然又有一切痰脈﹐不能以常情論者。王中曰﹕痰滯气機﹐往往脈見蝦遊﹑雀啄﹑代止之形﹐頃刻之間﹐時有時無﹐時大時小﹐或尺寸一有一無﹐或關上不見﹐或兩三路亂動。有素息多痰﹐不時而然者﹐有忽然而然者﹐有僵僕卒中而然者﹐皆非死脈也。凡此皆其變焉者也。知常知變﹐乃可與言診。

且夫辧眞僞﹐察常變﹐固貴求諸博﹔而審病因﹐觀進退﹐決死生﹐又貴返諸約。蓋以天地不外陰陽﹐陰陽不外燥濕。春山先生分剛柔﹑圓遏﹑神气六字看法﹐最妙。病有燥濕﹐脈有剛柔﹔病有進退﹐脈有圓遏﹔病有死生﹐脈有有無神气。學人以剛柔﹑圓遏﹑神气六字爲綱﹐以諸脈爲目﹐則由博返約﹐綱舉而目張矣。剛脈者﹐卽古所謂弦﹑緊﹑動﹑澀﹑牢﹑革諸脈是也﹐按之有尖滯彈指之象﹐主陰虛之燥病。凡物少雨露滋培﹐勢必漧澀﹐人少血液灌漑﹐亦必漧澀﹐有同然也﹐故以剛脈屬陰虛化燥之病。柔脈者﹐卽古所謂濡﹑緩﹑濫﹑滑﹑微﹑細諸脈是也﹐按之如絲綫﹐濕泥柔軟之象﹐主陽虛之濕病。凡物少風日暄動﹐勢必軟濫﹐人少火土蒸運﹐亦必軟濫﹐無二理也﹐故以柔脈屬陽虛化濕之病。夫陰陽以气言﹐剛柔以質言﹐脈爲血脈﹐有气有質者也。故欲知陰陽之气﹐須辧剛柔之質﹐不獨內傷爲然也﹐外感亦然。但外感以剛﹑柔二字審病因﹐以圓﹑遏二字觀進退。剛而遏者﹐爲燥邪﹔柔而遏者爲濕邪。再以浮﹑中﹑沈三候﹐以察邪之淺深﹐自有心得。此皆气血爲邪所阻﹐不能循其常席﹐一「遏」字足以賅之。暑濕之气﹝溫病卽暑﹑濕﹑熱三气夾雜之邪﹞﹐從口鼻吸受﹐病發於內﹐脈必似數似緩﹐或不浮不沈而數﹐或濡緩模糊﹐至數不淸﹐皆遏象也。至於風﹐無定體者也﹐兼寒燥者緊數而浮﹐兼暑濕者濡緩而浮﹝風爲陽邪﹐故脈兼浮﹞。火﹐無中立者也﹐六气皆從火化。化火在經﹑在气分﹐脈必洪緩﹔化火入胃腑﹐與渣滓相搏﹐脈必沈實而小﹐甚則沈微而伏。實而小﹐微而伏﹐亦遏象也。迨裏邪旣下﹐脈轉浮緩而不沈遏﹐日內必得汗解。若汗後脈仍沈數者﹐邪未盡也﹔汗後脈轉浮躁者﹐邪勝正也﹔汗後必身涼脈靜﹐乃爲邪盡。夫靜者﹐沈細之謂。然脈𨿽沈細﹐而至數分明﹐與前之澀滯模糊者不同﹐數日內食進虛回﹐則脈轉圓浮矣。圓脈與遏脈反。遏者﹐病邪遏伏也﹔圓則气血通調﹐精神貫注﹐何病之有﹖昔人以胃﹑根﹑神三字爲診家妙訣。髙鼓峯以脈圓爲病愈。此圓之一字﹐又得胃﹑根﹑神三字之神髓矣。夫胃﹑根﹑神三字﹐猶不甚確。蓋有胃卽是有神﹐和柔輕緩﹐勻淨分明﹐如雞踐地﹐從容不迫﹐所謂胃气者如此﹐所謂脈貴有神者亦如此。至根字之說﹐古人以沈候爲根﹐又以尺部爲根中之根。歌曰﹕枝葉𨿽枯槁﹐根本將自生。診危証之脈﹐必求根以爲斷。然以沈候﹑尺部爲根﹐仍未得根中之气。嘗見五臟絕脈﹐惟肺絕﹐脈如風吹毛﹐空而無根﹐其他髒絕﹐脈沈候尺部皆按之鼓指﹐分外堅搏﹐如彈石﹐如循刀刃﹐如雀啄﹐如操帶鉤﹐皆無神而有根者也。然有根而亦死者﹐何也﹖蓋猶木根深入地中而死者﹐不得气故也。夫木根𨿽下垂﹐而根上旁須四面旋繞﹐得四方之土气﹐气盛方能旁見側出﹐枝葉四布。人之脈﹐隱於肌肉之內﹐不但下至尺﹐深至筋骨﹐亦必按之中間﹐與肌肉相連一片﹐如是則气血交紐﹐營衛未離﹐謂之有气﹐有气便是有根。嘗見陰虧之輩﹐以及年髙之人﹐其脈若獨然一條扛起﹐似與肌肉不相聯系﹐陰與陽分﹐是謂無气﹐萬物非气不能融貫通連﹐故言根不若言气﹐言胃不若言神。心主神﹐肺主气﹐神﹑气二者﹐非脈之大原者哉﹖

卷中

內傷大要論

《內經》論內傷﹐首言七情。曰﹕怒傷肝﹐悲勝怒﹝金勝木﹞﹔喜傷心﹐恐勝喜﹝水勝火﹞

﹔思傷脾﹐怒勝思﹝木勝土﹞﹔悲傷肺﹐喜勝悲﹝火勝金﹞﹔恐傷腎﹐思勝恐﹝土勝水﹞。此七情之病﹐還以七情治之也。又曰﹕百病皆生於气﹐怒則气上﹝怒則气逆﹐甚則嘔血及飧泄﹐故气上﹞﹐喜則气緩﹝喜則气和志達﹐營衛通利﹐故气緩。若喜失之太過﹐則心气又渙散不收矣﹞。悲則气消﹝悲則心系急﹐肺布葉舉﹐上焦不通﹐營衛不散﹐熱气在胸中﹐故气消﹞﹐恐則气下﹝恐則精卻﹐卻則上焦閉﹐閉則气還﹐還則下焦脹﹐故气下﹞﹐驚則气亂﹝驚則心無所倚﹐神無所歸﹐慮無所定﹐故气亂﹞﹐勞則气耗﹝勞則喘息﹑汗出﹐內外皆越﹐故气耗﹞﹐思則气結﹝思則心有所存﹐神有所歸﹐正气畱而不行﹐故气結﹞﹐寒則气收﹐熱則气泄﹝寒則腠理閉﹐气不行﹐故气收。熱則腠理開﹐營衛通﹐汗大泄﹐故气泄。指外感言﹞。治法﹕不外急者緩之﹝甘﹞﹐散者收之﹝酸﹞﹐抑者散之﹝辛﹞﹐驚者平之﹝酸﹑甘鎭攝﹞﹐勞者溫之﹝甘溫﹞﹐損者益之﹝甘平﹞﹐結者散之﹝辛潤﹞﹐寒者熱之﹐熱者寒之之類。《難經》論五勞﹐謂自上損下者﹐一損肺﹝咳嗽﹞﹐二損心﹝盜汗﹞﹐三損胃﹝食減便溏﹞﹐四損肝﹝善怒﹑筋緩﹞﹐五損腎﹝淋漏﹞﹐過胃則不治﹔自下損上者﹐一損腎﹝遺濁﹑經閉﹞﹐二損肝﹝脇痛﹞﹐三損脾﹝食減﹑脹﹑瀉﹑肌消﹞﹐四損心﹝驚悸﹑不寐﹞﹐五損肺﹝咳喘﹞﹐過脾則不治。又曰﹕損其肺者﹐益其气﹔損其心者﹐調其營衛﹔損其脾者﹐調其飲食﹐適其寒溫﹔損其肝者﹐緩其中﹔損其腎者﹐益其精。《金匱》謂肺勞損气﹐心勞損神﹐脾勞損食﹐肝勞損血﹐腎勞損精﹐與《難經》同義。後人又於五勞推爲六極。六極者﹐數轉筋﹐指甲痛﹐爲筋極﹔牙疼﹐踵痛﹐足痿不耐久立﹐爲骨極﹔面無華色﹐頭髮墮落﹐爲血極﹔膚如虫行﹐體肉漧黑﹐爲肉極﹔肌無膏澤﹐目無精光﹐羸瘦肌癢﹐搔則爲瘡﹐爲精極。然則內傷首言七情者﹐原病之所由起也﹔分言五勞者﹐明病之所由起﹑所由傳也﹔推言六極者﹐窮病之所至極也。一言以蔽之﹐不外精﹑气﹑神三者而已矣。且夫精也﹑气也﹐人身之一陰一陽也﹔神者﹐又貫乎陰陽之中﹐相爲交紐者也。

請徵諸天地。天一生水﹐水降於下﹐其濁者凝而爲土以成地﹐地所生之艸木爲地毛﹐石爲地骨﹐金爲石之君﹐亦地骨之類﹐火𨿽生於地﹐實卽天之陽气蘊蓄於地中者。是天地者﹐太極一气之所化也。水爲天之精﹐火爲天之气﹐而水火默運於天地之間﹐時行物生﹐終而復始﹐又爲天地之神。是天地者﹐亦精气神一气之所生生化化者也。天之神气﹐根據地以爲基﹔人之神气﹐根據形體以爲歸宿。故朱子謂太極爲陰含陽﹔邵子謂陽爲陰之父﹐陰爲陽之母。凡此皆言根陰根陽﹐相爲交紐﹐而不可須臾離者也。以人言之﹐人身囫圇一个形軀﹐稟父母之精血凝結而成﹐猶水之澄淸在下﹐其濁者凝聚爲土以成地體。水爲天一之原﹐水卽人之天也。金爲水源﹐水天本一气也﹐故天與水隔則爲訟﹐水行天上則爲需。水之濁者凝而爲地﹐是地本水之渣滓凝結而成。故人後天生於先天﹐其形質皆爲水類﹐內外百體﹐皆賴水養﹐而火卽寓於水之內。包地之內外﹐皆天气也﹔包人之內外﹐皆陽气也。天之陽气﹐蘊蓄於地中﹔人之陽气﹐蘊蓄於腎中。天之陽气﹐天心默運於宇宙之間﹔人之陽气﹐人心默運於形體之間。人具百體﹐心生最先﹔﹝西學謂妊胎二十日﹐心已成模。﹞百體先死﹐心死最後。心本血結而夫人形體皆屬陰物﹐只有心中一點眞陽﹐得之有生之始﹐以爲本性之靈﹐明生生之化機。所謂眞陽者﹐心之神也。經𨿽有心藏神﹑肺藏魄﹑肝藏魂﹑脾藏意﹑腎藏智﹝水性活潑﹐故主智﹞。之分﹐而要皆心之所之而有所主者也﹔𨿽有喜傷心﹑悲傷肺﹑怒傷肝﹑思傷脾﹑恐傷腎之分﹐而要皆心之動而有所累者也。﹝觀《大學》心有所忿HT云云便知﹞。古歌云﹕別有些兒奇人事紛擾﹐神气外用﹐不能內交心身﹐是爲否。否者﹐疲也﹐否則爲未濟。夜間安寐﹐如萬物歸根﹐神气來復﹐內交心身﹐是爲泰。泰者﹐安也﹐安則爲旣濟﹐是爲外坎離。人能動靜交相養﹐使神气常交於心身﹐則眞陽之气根據形軀之陰以爲歸宿﹐心身之坎離交﹐而心腎之坎離自斷無不交之理﹗陰陽交則平﹐不交則病﹐相離則死。故曰內傷百病﹐不外精﹑气﹑神三者而已矣﹔精﹑气﹑神三者﹐又不外神气與精交與不交二者而已矣。

請析言之。勞力者傷气﹐經所謂汗出喘息﹐內外皆越﹐勞則气耗是也。气耗則陽虛﹐陽虛必生內寒﹐內寒必生內濕。虛則气浮﹐脈多浮虛豁大﹐又或陽虛气陷﹐按之不鼓﹐沈細無力﹐故仲景謂脈虛爲勞﹐脈大亦爲勞。見證多怯寒﹑少气﹑自汗﹑喘乏﹑頭眩﹑心悸﹑食減無味﹑腹脹飧泄﹑吞酸噯腐﹑面黃而浮﹑反不覺瘦﹐或蒸蒸發熱﹐必兼體倦﹑自汗﹐甚至中虛不運﹐不能砥柱中流﹐虛熱上浮﹐吐血成碗﹑面黃﹑舌淡﹐而無熱象。此等虛熱﹐用勞者溫之之法﹐如建中﹑保元﹑歸脾之類﹐分輕重用之﹐所謂形不足者﹐補之以气是也。尢須息勞靜養﹐復其耗散之气﹐自可就痊。否則陽虛不復﹐傷及眞陽﹐陽痿精寒﹐寒精自滑﹐吸短偏臥﹐又須加溫潤甘平及血肉有情諸品﹐如枸杞﹑沙苑﹑菟絲﹑蘆巴﹑制首烏﹑山藥﹑扁豆﹑破故﹑鹿膠﹑羊腎﹑淡菜﹑海參之類﹐塡補陰中之陽﹐以固脾胃。又或陽傷及陰﹐气不化精﹐濕轉爲燥﹐脈變短數﹑潮熱﹑骨痛﹑上咳﹑下利。此自上損下﹐由肺及腎者也﹐若過胃泄瀉﹐則治療難矣。另有一種勞力傷气之病﹐因一時負重﹐偶然傷力﹐气逆於上﹐胸脇疼痛﹐甚則呼吸亦痛﹐咳嗽帶紅。此等傷气﹐宜用結者散之之法﹐如蔞皮﹑大貝﹑紫菀﹑杏仁﹑枇杷葉﹐輕降肺中逆气。吐紅加蘇子﹑三七汁﹑郁金汁﹑懷牛膝﹑丹參﹑藕汁之類﹐辛潤以化之﹐與肺勞損气治法不同。

若勞心者傷神﹐又重於勞力傷气者也。或捲牘煩劇﹐或百計圖謀﹐心神無片刻之靜﹐心體無安養之時﹐由是君火內沸﹐銷爍眞陰﹐不但傷神﹐並能傷精﹐陽不根據陰﹐自陰不潛陽﹐陰虛必生內熱﹐內熱必化內燥﹐脈多細澀﹐甚而數澀﹐或浮弦搏指﹐皆陰虛化剛之象。見證多驚悸﹑怔忡﹑心熱﹑盜汗﹑虛煩不寐﹐甚則君火引動相火﹐傷及眞陰﹐漧咳﹑吐血﹑遺滑﹑淋濁﹑骨蒸潮熱﹐諸證叢生。此亦自上損下﹐由心及腎者也。治法必以甘涼育陰﹐及血肉諸品﹐塡補精液﹐如補心﹑固本﹑復脈﹑生脈﹑三才﹑六味﹑二至﹑二仙﹑五陰之類﹐隨其輕重用之﹐所謂精不足者﹐補之以味是也。尢須安心靜養﹐以後天眞陰招攝先天眞陽﹐俾心陽下交於腎﹐腎陰上交於心﹐陰平陽祕﹐乃克有濟。

更有七情傷神之輩﹐爲害尢甚。嘗見情志怫郁﹐悲憂思慮過度﹐心陽鬱結﹐而肝﹑脾﹑肺之气亦因之鬱結。肝葉撐張﹐則爲脹爲痛﹐多怒多煩﹔脾不輸精﹐肺不行水﹐則生痰生飲﹐噯腐吞酸﹐食減化遲﹐大便作燥﹐不燥則瀉。在初起時﹐宜用抑者散之之法。夫散非發散之謂﹐亦非辛香破耗之謂。如逍遙散法﹐不用散而用湯﹐減去白術﹐借柴胡之微辛以達之﹐酌加蔞皮﹑薤白﹑貝母﹑杏仁﹑柏子仁﹑當歸﹑酸棗仁﹑遠志﹑生穀芽之類﹐辛潤以開之。

諸仁皆陰中含陽﹐生機內寓﹐最能調暢心神。或再佐牡蠣﹑決明﹑龜板﹑鱉甲之類﹐咸柔以軟之﹔桑葉﹑釵斛之類﹐微苦以淸之。稍久則气結者血亦結﹐或納谷不順﹐或大便燥結﹐或咽中作梗﹝俗名梅核气﹞。此噎膈將成之候﹐又須加阿膠﹑肉蓯蓉﹑枸杞﹑蔗汁﹑梨藕汁﹑牛乳﹑白蜜﹑韭汁﹑薑汁之類﹐甘潤﹑辛潤﹑咸潤以流暢之。尢須怡情靜養﹐庶可獲效。乃世俗治法﹐往往見其气結﹐卽用香附﹑元胡﹑木香﹑砂仁﹑靑皮﹑濃朴﹑烏藥諸燥藥﹐以爲辛香流气。不知此無形之結﹐由於太虛之體默運無權﹐遂至窒礙不通﹐豈有用辛香破耗之藥﹐重傷气血而能轉爲流暢之理﹖且結則營衛澀滯﹐气不運水﹐必然生痰生飲﹐或𨿽見自利﹐而艱澀不爽。此皆因結而燥﹐因燥而濕之見證﹐與陽虛化濕者有霄壤之分﹐又豈有用溫燥之藥而能治因燥致濕之理﹖往往愈治愈結﹐脹痛日增﹐气血益虛﹐默運之權益窒﹐由是成膈﹑成蠱﹑成勞﹐不治者多。不觀諸《內經》乎﹗曰﹕二陽之病發心脾﹐有不得隱曲﹐女子不月﹐其傳爲風消﹐傳爲息賁者﹐死不治。夫二陽﹐胃也。發心脾者﹐謂二陽之病﹐發於心脾者也。思爲脾志﹐實本於心﹐故張雞峯謂噎膈爲神思間病。心脾气結﹐飲食漸減﹐病及二陽。陽明爲多血之經﹐血乃水谷之精气﹐賴脾气以散輸﹐奉心君而化赤。今心神受傷﹐困及其子﹐飲食不嗜﹐生化無資﹔衝脈上隸陽明﹐陽明虛則血海﹝衝爲血海﹞漧澀﹐是以不月。觀女子不月﹐而男子少精可知。血虛則生熱﹐熱爍則化燥﹐肌肉漧瘦﹐如風消物﹐故曰風消。心火無制﹐上爍肺金﹐金燥則不能運布水精以歸正化﹐津液畱於胸中﹐變爲痰飲﹐咳嗽不已﹐傳爲息賁﹝气奔迫而爲喘也﹞﹐何治之有﹖此郁損心脾化燥之一端也。若悲怒恐驚﹐更易耗傷心腎肝膽精血﹐尢宜大劑潤養﹐佐以鎭攝神志﹐最忌耗散破削﹐致之不救。又見悲憂思慮過度﹐郁損心神。心主血﹐諸脈皆屬於心﹐心气結而諸脈中營气自不能循其常度﹐將見始也气結﹐旣也血結﹐結則隧道拘攣﹐往往腹中有硬塊成形之患﹐肝膽經脈所過部位﹐有瘰成串之患﹐甚有生乳巖﹑結核﹑內疽﹑附骨﹑對口﹑發背等證。體幹﹐故堅硬﹔內附筋骨﹐故不紅腫﹔血燥﹐故潰後少膿﹔肌肉堅硬﹐故潰後生管﹐甚則成硬弦多骨之類。皆剛象也﹐皆燥徵也﹐與濕熱凝於肌肉﹐外生癰腫﹐易潰而多膿水者不同。凡人膈膜以上屬天气﹐頭爲諸陽之會﹐背爲陽中之太陽。凡對口﹑發背﹑偏枯﹑痿痺之類﹐多屬燥病。推原其故﹐多由郁損心神﹐耗及肝脾腎陰所致﹔又或因吸受天之燥邪而發﹐或因貪食煎及金石桂附諸燥藥而發。經曰﹕熱中﹑消中﹐不可服膏粱芳艸石藥﹐石藥發癲﹐芳艸發狂﹐不可不知。以上諸證﹐皆瘕﹐妄用攻堅破積﹔勿以瘰爲痰核﹐妄用行气消痰﹔勿以內疽爲陰寒證﹐妄用辛燥破削。夫古人陰疽之稱﹐謂其結於血分也﹐非謂其爲陰寒也。或曰﹕寒則凝滯﹐冬月水澤腹堅﹐非寒結乎﹖曰﹕必水少而腹始堅﹐未有長江大河而腹堅者。且寒與燥同源﹐嚴寒幹結之气﹐卽是燥邪﹐故冬月地多堅白坼裂。堅爲剛象﹐而非柔象﹐此固理之顯見者也。試觀王洪緒《外科全生集》中陽和二方﹐以大劑熟地﹑鹿膠潤補爲主﹐借芥子之辛潤﹐流通營气﹔熟地與麻黃並用﹐麻黃僅用十分之一﹐借以輕達衛气﹔因血結日久﹐陽气不得行於其間﹐故稍佐姜﹑桂之溫。姜﹑桂气溫熱而體微潤﹐在其人無熱證者﹐服之神效﹐若稍見熱證﹐則又宜速去姜﹑桂矣。凡此皆郁損心神﹐由气及血﹐化成燥證﹐散見於內外者也。若是者﹐心爲君主之官﹐顧不重哉﹗若勞﹑色傷精之輩﹐更有甚焉者。先動心以傷神﹐旣勞力以傷气﹐終縱情以傷精。傷精則陰虧﹐陰虧則易動相火﹐愈動愈傷﹐一旦精﹑神﹑气三者皆耗﹐多致不起。脈證較勞心傷神者更重。治法亦不外塡補眞陰。但久則陰虛不復﹐眞陰不能招攝眞陽﹐眞陽卽不能歸附眞陰﹐由是龍火上炎﹐一火興而五火熾﹐滿腔皆虛陽充塞﹐而見顴紅﹑面赤﹑喉幹﹑咽痛﹑咳喘﹑音啞﹑五心如烙﹑筋急酸疼﹑骨痛如折﹑上咳﹑下利﹐種種危證。古法往往見龍雷飛越﹐用知﹑柏苦寒直折﹐非徒無益於眞陰﹐而又殘害乎脾胃。春山先生曰﹕龍雷爲水中之火﹐春夏濕升水旺之時﹐龍雷多動﹐雨勢愈大﹐電光愈騰﹐必得西方風起﹐天之燥气下降﹐龍雷乃藏。介類稟幹金之燥气﹐得坎水之陰精﹐滋陰潛陽﹐較勝於丹溪用知﹑柏多多矣。古法又有用桂附六味﹐以爲導龍歸海﹐在陰不甚虛者﹐或陰虛夾寒濕者﹐暫用有效﹐若陰液大虧之人﹐再以剛燥耗陰﹐受其害者多矣。或曰﹕景嶽先生云﹕丹田暖則火就燥﹐下元固則气歸精﹐甘溫能除大熱﹐又何不可用之乎﹖曰﹕是也。夫陰中之陽﹐如溫泉之气。試觀溫泉之气﹐其爲燥陽之气乎﹖抑爲霧露之漑乎﹖春日陽從地起﹐太和元气﹐且溫且潤﹐故艸木得之含液而萌芽﹐腎气亦猶是也。知此則當揀體質溫潤者用之﹐質潤屬陰﹐气溫屬陽﹐方與腎之本體相合。許學士云﹕補腎不若補脾。夫補脾非燥脾之謂﹐凡甘平﹑甘淡﹐皆能補脾。孫眞人云﹕補脾不若補腎。夫補腎非涼腎之謂﹐凡淸潤﹑溫潤﹑平潤而味甘者﹐皆能補腎中之脾胃。補脾﹑補腎﹐原兩不相礙也。艸木有汁則長靑而不枯﹐人有液則長濡而不燥。欲作長明燈﹐須識添油法。古人豈欺我哉﹗此治內傷大法也。

然內傷藉資藥石﹐以無情之艸木﹐療有情之形軀﹐猶落下乘。古稱眞心爲大藥﹐又有以心醫心之法﹐乃是最妙上乘。蓋七情﹑五勞﹐惟勞力傷气者﹐由辛苦而成﹔髙年虧損者﹐由衰老所致。此外無不由心火妄動﹐耗散眞陰而起。經曰﹕君火以明。謂其無形無質﹐寂然不動﹐感而遂通也。相火以位﹐謂宜安其位而不出也。火生於天而成於地﹐金﹑木﹑水﹑土中皆有之﹐但靜則不見﹐動之則生。靜中之火﹐自然之火﹐能生萬物﹐經故曰﹕少火生气。

動中勞能引動﹐一切人事煩勞﹐皆能引動。動則心病﹐心病則神病﹐神病則形病。人身一个囫圇形軀﹐百脈相通﹐內外貫徹﹐斷無此虛彼實之理﹐不過略有先後輕重之分﹐故神﹑形每相繼爲病。心腎眞陰﹐卽被煎熬﹐而津﹑精﹑涕﹑唾﹑气﹑血﹑液七般陰物﹐以及形體之陰﹐無一不被煎熬。陰傷則病﹐陰盡則亡﹐相火無所歸附﹐隨君火同去而死矣。悲夫﹗世之患內傷者﹐趁此陰陽未離﹐早用養心功夫。孟子曰﹕養心莫善於寡欲。蓋寡欲則心虛﹐虛則靈﹐靈則生神﹐神生气﹐气生精﹐精生形。常人由形生精﹐精生气﹐气生神﹐賴後天之眞陰﹐招攝先天之眞陽。此由神生气﹐气生精﹐精生形﹐本先天之眞陽﹐以復後天之眞陰﹐蓋返還之道也。嘗見養之日久﹐神與形交﹐坎離旣濟﹐徧身骨節歷歷有聲﹐百脈旣通﹐百病自愈﹐一息尙存﹐皆可復命﹐不獨內病全消﹐卽外邪亦不爲患。一心療萬病﹐不假藥多方。古人之言﹐洵足信也﹗或曰﹕孩提之童﹐亦有不足之病﹐豈亦由心生乎﹖然赤子𨿽無心﹐良由父母气質薄弱﹐胎元早已有虧﹐況今元會气薄﹐少年知識早開﹐往往童子之病﹐亦多自心始﹝汪庵先生云﹕小兒喜怒悲恐﹐較之成人﹐更專且篤﹐不可不察﹞。人果能寡欲淸心﹐喜怒哀樂﹐情不妄發﹐由是致中致和﹐天地位而萬物育﹐豈徒爲一身卻病延年計乎﹖聖賢誠意正心學問在此﹐修身俟命功夫亦在此﹐然則養心之學﹐其所系豈淺鮮哉﹖

卷中

濕气論

蓋聞坤土主濕﹐濕土寄旺四季﹐而春夏爲甚﹐季夏爲尢甚。人知避風寒﹐不知避濕。能避風寒﹐不能避濕者﹐以風寒傷人顯而急﹐濕傷人隱而緩。隱則莫見﹐而受之也深﹔緩則不覺﹐而發之也遲。濕生於土﹐本气屬陰﹐陰爲寒濕﹐後乃漸化爲濕熱。然陰气必得陽气而後升﹐所以盛夏熱甚濕生﹐萬物皆潤﹐溽暑蒸淫﹐自下而上﹐升於太虛﹐爲雲霧雨露﹐則濕之化气﹐又爲陰中之陽。陰中之陽﹐爲濕熱。爲溫病﹐濕熱﹑溫病﹐固同气異名者。濕熱爲病﹐濕與熱猶分爲二﹔溫病﹐濕與熱直合爲一﹐濕中有熱﹐熱中有濕﹐濁熱粘膩﹐故謂之溫。

治之者﹐須要分別爲本气﹐爲化气﹐爲分邪﹐爲合邪﹐爲外感﹐爲內傷﹔於外感中﹐又須分別兼風﹑兼寒﹑兼暑之因﹔於外感﹑內傷中﹐又須分別濕多﹑熱多﹑化燥﹑化火之變。

傷人身天气﹑地气之次第﹐入气分﹑血分之淺深。大抵濕之化气﹐多從上受﹐邪自口鼻吸入﹐故先傷天气﹐次及地气。經曰﹕傷於濕﹐首如裹。又曰﹕濕上甚爲熱﹐是也。濕之本气多從內受﹐總由脾腎陽虛﹐不能化水所致﹐故先傷地气﹐後及天气。經曰﹕諸濕腫滿﹐皆屬於脾。又曰﹕腎主水﹐腎爲胃關﹐關門不利﹐故聚水而從其類﹐是也。濕之本气﹐又或從外受﹑下受﹐傷天气﹐並及地气。經曰﹕風濕之傷人也﹐气血與邪﹐並客於分腠之間﹔寒濕之傷人也﹐皮膚不收﹐肌肉堅固﹐營血澀﹐衛气去。又曰﹕陰受濕气。又曰﹕傷於濕者﹐下先受之。又曰﹕地之濕气﹐感則害人皮肉筋骨﹐是也。

夫皮膚﹑肌肉﹑經絡﹑筋骨﹐𨿽有形質﹐屬地﹐而其空竅之營運﹐實皆天气主之﹐此天包乎地之說也。界乎人身天地之間者﹐則有膈膜。膈膜之下﹐肝﹑膽布焉﹐三焦﹝右腎旁三焦腑。﹞之經脈行焉﹐相火寄於肝﹑膽。濕邪傷肺﹑脾﹑胃之表﹐﹝肺之表﹐皮膚也﹔脾之表﹐四里下行﹐肝﹑膽﹑三焦適當其衝﹐上下爲邪所阻﹐不得遂其條達之機﹐其所寄之相火﹐必與濕熱同升爲病﹐而見寒熱往來﹑耳聾﹑口苦﹑漧嘔﹑脇痛﹑停飲﹑膈痛等證。居乎人身前後之間蓋濕土鬱蒸之气﹐濕中有熱﹐熱中有濕﹐其穢濁粘膩之邪﹐由地而上﹐從口鼻傳入﹐直趨中道﹐流布三焦﹐故膜原爲藏邪之淵藪﹐伏邪多發於此焉。﹝邪傷毛竅經絡之表與臟腑之裏﹐皆隨感隨發﹐惟膜原空隙﹐如夾墻腹裏一般﹐最易藏邪﹐超時乃發﹐名曰伏邪。溫﹐伏邪也。

金之劉守眞論溫病主三焦﹐明吳又可又於三焦中揭出膜原。膜原本自《靈樞經》﹐二公之論﹐皆獨超千古。﹞伏邪往往因風寒而發﹐得藥開通肺气﹐在經之邪﹐從汗而解﹐暫覺病退﹐而半日一日之間﹐忽然轉重。此無他﹐膜原濕熱互釀之邪﹐從中而作。斯時也﹐必視其所傳而藥之。傳表則從汗解﹔邪气遏伏重者﹐則從斑疹解﹔傳裏則根據附胃腸糟粕﹐必從大便解。

濕爲濁邪﹐以濁歸濁﹐故傳裏者居多。藥之邪退﹐遲一二日﹐復作復傳﹐反復循環﹐往往經屢下而邪始盡﹐吳氏又可所謂九傳是也。其進銳者其退速﹐其進緩者其退遲﹔在春夏發者退速﹐在秋冬發者俱遲。愈期速者﹐兩候﹝五日爲一候﹞三候﹐遲者五七候不等。凡溫病及伏暑晚發﹐暑濕瘧﹑痢﹐多見如此﹐虛者尢甚。請析言之。濕之化气﹐爲陰中之陽﹐氤氳濁膩﹐故兼證最多﹐變遷最幻﹐愈期最緩。其見證也﹐面色混濁如油膩﹐口气濁膩不知味﹐或生甜水﹐舌苔白膩﹐膜原邪重則舌苔滿布﹐濃如積粉﹐板貼不松﹐脈息模糊不淸﹐或沈細似伏﹐斷續不勻﹐﹝脈爲邪遏﹐有似虛寒之象﹐誤治爲害非輕。﹞神多沈困嗜睡。斯時也﹐邪在气分﹐卽當分別濕多熱多。濕多者﹐無煩渴熱象﹐天气爲濕阻遏﹐不能外達下行﹐則必凜凜惡寒﹐甚而足冷﹐頭目脹痛昏重﹐如裹如蒙﹐身痛不能屈伸﹐身重不能轉側﹐肢節肌肉疼而且煩﹐腿足痛而且酸。胸痞者﹐濕閉淸陽道路也﹔午後寒熱﹐狀若陰虛者﹐申﹑酉﹑戌時﹐金气主令﹐又濕邪本旺於陰分也﹔小便短澀黃熱者﹐肺不能通調水道﹐下輸膀胱﹐天气病地气因而不利也﹔大便溏而不爽﹐或濡瀉者﹐肺與大腸相表裏﹐心與小腸相表裏﹐天气病地气因而不調也。

治法總以輕開肺气爲主﹐肺主一身之气﹐气化則濕自化﹐卽有兼邪﹐亦與之俱化。濕气彌漫﹐本無形質﹐宜用體輕而味辛淡者治之﹐辛如杏仁﹑蔻仁﹑半夏﹑濃朴﹑藿梗﹐淡如苡仁﹑通艸﹑茯苓﹑豬苓﹑澤瀉之類。啟上閘﹐開支河﹐導濕下行以爲出路﹐濕去气通﹐布津於外﹐自然汗解。經曰﹕水郁折之。謂水上泛﹐折回而使之下也。賈眞孫曰﹕治濕不利小便﹐非其治也。兼風者﹐汗出﹑惡風﹔兼寒者﹐惡寒﹑無汗。前法酌加蘇梗﹑桔梗﹑豆豉﹑蔥白﹑生薑之類。邪在經絡﹐一身掣痛﹐酌加桂枝﹑水炒防己﹑秦艽之類﹐以開毛竅經絡之壅。兼暑者﹐面赤﹑口渴﹑心煩﹐前法去蔻仁﹐酌加扁豆花﹑鮮荷葉淸香辟穢﹐連翹﹑山梔﹑滑石輕淸微苦淡滲﹐以解暑濕熱之結。熱多者﹐及濕熱合邪病溫者﹐前論气色苔脈諸證畢見﹐更加神煩﹑口渴﹐亦用前辛淡法﹐酌加蘆根﹑淡竹葉﹑滑石輕淡辛涼之類﹐淸金泄熱。肺得淸肅之權﹐自能化濕熱於無何有之鄕。肺是人身天气﹐天气下降﹐濁邪焉有不降之理﹖或從汗解﹐或從小便解。濕熱內郁時﹐溺赤而淸﹔濕熱下注﹐則溺赤而渾。濕熱治肺﹐千古定論也。余氏春山曰﹕陽爲濕郁﹐不能外達下行﹐每見惡寒﹑足冷﹐若拘傷寒惡寒之說﹐投以溫散﹐其寒反甚﹐但用蘆根﹑燈艸甘淡通陽利竅﹐滚煎熱服﹐下咽卽覺熱從外達﹐津津汗出而解。屢驗不爽﹐此其證也。其有初起神煩而昏者﹐此濕熱鬱蒸過極﹐內蒙淸竅﹐前辛涼淡法去蔻仁﹑濃朴﹐加細辛二三分﹑白芥子錢許﹐辛潤行水開閉﹐合之蘆根﹑滑石等味﹐輕淸甘淡﹐泄熱導濕﹐蒙蔽卽開﹐亦屢驗不爽。若初起神智模糊﹐不能言語﹐舌苔白膩﹐無熱象者﹐此寒燥之气搏遏水濕﹐內蒙淸竅。急用辛開淡滲法﹐如杏仁﹑牛蒡﹑桔梗﹑芥子﹑細辛﹑通艸﹑茯苓﹑澤瀉之類。其辛香辛燥升散諸品﹐切勿沾唇﹐卽生薑辛潤不燥﹐亦不可用﹐以其性升故也。紅糖甘緩塡中﹐糜粥濃濃膩邪﹐均在禁例。愈後亦須忌一二日。此病與痧麻﹑霍亂﹐治法﹑宜忌皆同。其大便不利者﹐用蔞皮﹑薤白辛滑流利气機﹐气機一開﹐大便自解﹐卽汗亦自出﹐隨證均可加入。假使不知濕家忌汗﹑忌升﹐汗則亡陽﹐升則上蔽﹔閉證忌燥﹑忌升﹐燥則閉而且結﹐升則蒙而益蒙。誤以頭身疼痛﹑惡寒﹑無汗﹑隱疹而用升散﹐如薄荷﹑蘇葉﹑荊芥﹑防風﹑羌﹑獨活等味﹔誤以濕蒙淸竅﹐痧麻﹑霍亂諸閉證﹐而用藿香葉﹑香薷蔽﹐而藥復升之﹑燥之﹐必致未閉者閉﹐已閉者益閉﹐輕則多言譫語﹐重則神昏﹑煩躁﹐內竅閉極﹐則目瞑不言﹐目睛頻轉﹔亦必致肝﹑膽﹑三焦少火化爲壯火﹐耳聾﹑漧嘔﹐甚則痙厥﹔又必致邪走皮膚肌肉﹐發疹發斑。玆不具論﹐論其化熱。其化熱也﹐气分邪熱﹐郁遏灼津﹐尙未傳入血分﹐面色紅黃黑混﹐口气穢濁﹐舌苔黃膩﹐舌之邊尖紅紫欠津﹐或底白罩黃﹐混濁不淸﹐重者濃而且滿﹐板貼不松﹐脈息數滯不調﹐神煩口渴。濕邪化熱﹐多見此象﹔濕熱合邪病溫﹐初起時亦見此象。宜用前辛涼淡法﹐加以微苦﹐如連翹﹑山梔之類﹐或加薑水炒木通之苦辛﹐內通外達﹐表裏兩徹﹐以冀汗解。濕熱交合﹐加半夏﹑薑水炒黃芩﹐重者加薑水炒黃連三四分﹐苦辛通降﹔漸欲化燥﹐加知母淸滋肺金。肺气爲濕熱鬱蒸﹐不能敷布水精外達下行﹐必見煩渴﹑多汗﹑斑疹﹑停飲等證。如熱汗時出﹐大渴引飲﹐輕者用前辛涼微苦法﹐加花粉﹑銀花之類﹔重者用白虎湯﹐辛涼重劑﹐淸肺泄熱﹐虛者加南沙參。蓋濕熱淸肺﹐如溽暑炎蒸﹐金風驟起﹐頃刻濕收熱退﹐如登淸涼界中。其邪走皮膚髮疹﹐邪走肌肉發斑﹐隱隱不見者﹐用杏仁﹑牛蒡﹑桔梗﹑蔞皮﹑大貝﹑銀花﹑連翹﹑淡竹葉﹑通艸之類﹐辛涼開達﹔最忌多用辛燥﹐如蘇葉﹑薄荷﹑荊芥﹑柴胡之類。斑疹已出﹐熱重者﹐用白虎湯酌加元參﹑銀花﹑蘆根以化之。其飲停胸膈者﹐必見胸膈悶痛﹑心煩﹑漧嘔﹑渴欲飲水﹑水入則吐等證。斯時須辧舌苔﹐如舌苔白膩﹐則屬飲重﹐熱因飲郁而生﹐宜辛淡化飲。辛能行水﹐辛潤﹐或用五苓散﹔淸淡如滑石﹑淡竹葉﹑蘆根之類。如飲熱並重﹐濕熱與气互結﹐舌苔黃膩﹐宜苦辛通降﹐佐以淡滲﹐如小陷胸湯﹑半夏瀉心湯﹐去參﹑艸﹑大棗﹐以薑汁炒芩﹑連代漧薑﹐加通艸﹑茯苓﹑栝蔞皮﹑薤白等味﹔黃芩滑石湯﹑杏仁滑石湯﹑黃連溫膽湯﹐均可選用。濕熱遏郁肝﹑膽﹑三焦經脈﹐耳聾﹑漧嘔者﹐亦宜用上法苦辛開化。脇痛及欲痙者﹐加鱉甲﹑石決明﹑牡蠣以鹹降之﹐旣能柔肝﹐又能化濕﹐兩不相悖。邪傳心包﹐神昏譫煩﹐亦須辧舌苔﹐如舌苔黃膩﹐仍屬气分濕熱﹐內蒙包絡﹐與前同一病因﹐宜用半夏瀉心﹑陷胸等湯﹐或用杏仁﹑芥子﹑薑水炒木通﹑鹽水炒黃連﹑連翹﹑滑石﹑蘆根﹑淡竹葉﹑栝蔞皮之類﹐辛潤以通之﹐鹹苦以降之﹐淸淡以泄之﹐其濕熱濁邪自化﹐其閉自開。涼膈散亦可間用﹝妙在用散﹞﹐寧上丸﹑普濟丹亦效。更有邪傳包絡﹐化燥傷陰﹐神昏譫妄﹐舌赤無苔﹐此證與前證同一神昏﹐而虛實相反。前系舌苔黃膩﹐濕熱明徵﹔此系舌赤無苔﹐傷陰確據。斯時用藥﹐最要空靈。神昏爲內閉之象﹐閉則宜開﹐心宮乃虛靈之所﹐虛則忌實。宜犀角﹑鮮地黃﹑連翹﹑銀花﹑郁金﹑鮮石菖蒲﹑蘆根﹑梨汁﹑竹瀝﹐和薑汁少許﹐滚煎熱服。再用寧上丸或普濟丹﹐開閉養陰﹐較牛黃至寶尢勝。地黃用鮮者﹐取其滑利。少加薑汁﹐涼藥熱飲﹐取其流通﹐此卽陰陽開闔之理。蘆根尢宜多用﹐輕淸甘淡﹐兩淸金水﹐又能泄熱化濕﹐從膀胱而解。如此治法﹐斷無不效之理。心宮之邪﹐本屬鬱蒸之气﹐無質無形﹐最忌一派苦寒冰伏﹐陰柔濁膩﹐如三黃解毒﹑三黃地冬﹑犀角地黃﹑淸營﹑淸宮等湯﹐集而用之﹐有闔無開﹐毫無方義。今時習俗﹐尢誤於溫病傷陰之說﹐不知气分熱郁灼津之理﹐每見舌絳﹐便用大劑陰柔﹐是濁熱已遏上焦气分﹐又用濁藥﹐兩濁相合﹐逼令邪气深入膏肓﹐深入骨髓﹐遂成錮結不解之勢。又或舌苔黃膩﹐明系气分濕熱燻蒸﹐法宜苦辛開化﹐乃不用開化﹐而用大劑涼藥﹐如三黃﹑白虎﹑三石﹑玉女煎之類﹐有闔無開﹐亦足逼令邪气深伏﹐邪伏則胃气不得上升﹐舌苔因之亦伏﹐轉成舌絳無苔﹔見其舌絳無苔﹐又用犀角地黃﹑淸宮﹑增液諸湯﹐更令邪气深伏﹐藥愈淸滋﹐舌肉愈燥﹑愈赤﹑愈黑﹐甚至音啞﹐神昏竅閉。斯時若邪在心包﹐勢稍緩。二者均屬難救。於難救之中而求救法﹐其邪閉心包者﹐酌用連翹﹑銀花﹑蘆根﹑梨汁﹑竹瀝﹑薑汁﹑鮮石菖蒲之類﹐和寧上﹑普濟丹丸以開之。邪入肝腎﹐神智尙淸者﹐用復脈湯之類﹐屢進而墊托之﹐陰液托足﹐傳送邪气﹐由裏還表﹐從戰汗而解﹝邪盛正虛﹐故汗必先戰﹞。又有神昏﹑譫煩﹐舌苔黃燥﹑黑燥﹐而有質地﹐此胃腸實邪﹐地气壅閉﹐天气因之亦閉﹐宜承气湯急下其邪﹐以決壅閉。陰虛者﹐加鮮生地﹑元參﹑蘆根淸輕滑利之品﹐滋燥養陰足矣。若陰柔滋膩藥多﹐𨿽用大黃﹐亦恐不解﹐是滋陰轉致傷陰也。濕熱化气﹐病患之天气及膈膜﹑肝﹑膽﹑三焦者如此。

濕熱病天气﹐若脾腎不虛﹐卽從天气而化﹐不致內傳﹔若脾腎素虛﹐或誤於藥﹐或膜原之邪本重﹐皆令內傳。邪旣內傳﹐不能還表﹐卽從里治﹔從里治﹐最要辧其人之體質陰陽﹑濕多熱多﹐卽可知虛實之分。若其人色白而肥﹐肌肉柔脆﹐素有寒濕﹐此金水之質﹐其體屬陰﹐濕邪不易化熱﹐多病太陰脾土。病脾土﹐則舌苔腐白﹐或底白灰滑﹐見證多胸痞脘悶﹑不饑﹑不食﹑不便﹐或大便溏滑﹔或濕郁爲熱﹐走入肌肉﹐發爲陰黃﹐黃而昏暗﹐如燻黃色﹐而無煩渴熱象﹐或漸次化熱﹐舌苔黃滑﹐口漧而不多飲。其未化熱者﹐宜苦辛淡溫法﹐如除濕湯﹑吳氏加減正气散之類﹔已化熱者﹐宜苦辛淡淸法﹐如加減正气散加淸藥﹑溫膽湯﹑淸熱滲濕湯之類。發黃﹐酌加茵陳﹑黃柏﹑梔子之類。斯病也﹐若誤以脘悶等證爲食滯﹐而消之﹑下之﹐則脾陽下陷﹐濕邪內漬﹐轉成洞泄﹑脹滿諸病﹐如是則又當急救脾腎之陽﹐用寒濕門方法治之。若其人蒼赤而瘦﹐肌肉堅實﹐素有濕熱﹑肝熱﹐此木火之質﹐其體屬陽﹐濕邪最易化熱﹐多病陽明胃土。病胃土﹐又要分別有形質與無形質﹐若無形濕熱﹐與气相搏﹐舌苔黃滑而無質地﹐或有質地而黃膩﹐見證多嘔逆﹑心煩﹑口渴﹑間有譫語﹑胸脘痞悶﹐按之不痛﹔或濕熱瘀遏﹐走入肌肉﹐發爲陽黃﹐黃而鮮明﹐如橘皮色。法宜苦辛通降﹐如黃芩滑石湯﹑半夏瀉心等湯﹐量加栝蔞以通之。陰虛者﹐加以育陰。如舌苔黃濃﹐脈息沈數﹐中脘按之微痛不硬﹐大便不解﹐此無形濕熱與有形渣滓相搏﹐按之不硬﹐多似敗醬色溏糞﹐宜兼用酒煮大黃爲丸﹐緩化而行﹐重者加熟大黃﹑元明粉磨蕩而行。設使大劑攻下﹐走而不守﹐則必宿垢不行﹐反行稀水﹐徒傷正气﹐變成壞證。若舌苔黃如沈香色﹐或黃黑而燥﹐脈沈實而小﹐甚者沈微似伏﹐四肢發厥﹐或渴喜熱飲﹐此皆裏气不通之象﹐酌用三承气湯急下之。中脘痞滿按痛﹐邪在胃腑﹐宜小承气湯。當臍及小腹按痛﹐邪在小腸﹐胃脘下口及臍兩旁按痛﹐邪在大腸﹐熱結旁流﹐按之硬痛﹐必有燥矢﹐均宜調胃承气湯鹹苦下之。脘腹均按痛﹐痞﹑滿﹑燥﹑實﹑堅悉具﹐痞滿爲濕熱气結﹐燥實堅爲燥矢﹐甚則上蒸心包﹐下爍肝﹑腎﹐煩躁﹑譫語﹑舌捲﹑囊縮﹐宜大承气湯急下之。陰傷者加鮮生地﹑元參﹑知母﹑蘆根之類足矣。蓋速下其邪﹐卽所以存津液也。少腹按痛﹐大便色黑如漆﹐反覺易行﹐其人喜笑若狂﹐是腸胃蓄血﹐上干包絡﹐小便色黑自利﹐是膀胱蓄血﹐均宜桃仁承气湯急下之﹐或合犀角鮮地黃湯﹐以淸包絡。發黃﹑小便不利﹑腹滿者﹐茵陳蒿湯下之。其有气虛甚而邪實者﹐宜參黃湯﹔陰虧甚而邪實者﹐宜護胃承气湯去芒硝﹐或增液承气湯下之﹔卽虛極不任下者﹐宜用鮮生地汁﹑小生地汁﹑元參﹑知母﹑栝蔞﹑麻仁﹑蜂蜜﹑梨汁﹐稍加薑汁之類﹐滑以去著﹐辛以潤燥。愼勿當下不下﹐徒用滋膩﹐俾邪無出路﹐轉致傷陰﹔亦勿遲回顧慮﹐致令失下﹐虛人尢不可失﹐失則邪愈盛﹑正愈衰﹐後卽欲下而不可得矣。更有邪熱化燥﹐傷及腎陰﹐旦慧夕劇﹐面少華色﹐或邪傷肝之經脈﹐發痙﹑發厥﹐審其有熱無結﹐則又惟有酌用增液﹑二甲復脈等湯﹐養陰托邪而已。又有發黃﹑小便不利而渴﹑腹不滿者﹐及熱入膀胱﹐小便澀痛者﹐桂苓甘露飲最妙。其或病中遺滑﹐濕熱襲入精竅﹐小便澀痛者﹐甘露飲加龜板﹑石決明﹑蘆根﹐一面養陰﹐一面化濕﹐兩不相悖。濕熱化气﹐病患之地气者又如此。

至於暑﹐卽濕熱合邪﹐醞釀爲害﹐與前證無異。伏暑及伏暑晚發﹐較春夏溫病來勢稍緩﹐而病實重。初起微寒發熱﹐午後較重﹐狀似瘧疾﹐而不分明﹔繼而但熱不寒﹐熱甚於夜﹐天明得汗﹐身熱稍退﹐而胸腹之熱不除﹐日日如是﹐往往五七候始解。推此病之由﹐總緣陰虛之質﹐夏月汗多傷液﹐內捨空虛﹐陽浮於外﹐暑濕合邪﹐深踞膜原﹐夏月伏陰在內﹐陽邪處於陰所﹐相安無事﹐然𨿽暫無患﹐必有焦煩﹑少寐﹑飲食少納﹐面少華色之象﹐秋來陽气漸斂﹐邪與正爭而病作矣。初起邪在气分﹐必須分別濕多熱多﹐尢須知此病從陰虛而得﹐邪熱一傳陰分﹐卽當以育陰養液托邪爲第一義。余前謂陰柔滋膩不可誤用者﹐謂邪在肺經气分﹐气爲邪郁﹐不能敷布水精﹐而見煩渴﹑舌赤諸燥象﹐自當輕淸開化﹐若用陰柔﹐則肺气愈遏﹐金不生水﹐燥必轉甚﹐邪近心宮。邪閉心宮﹐亦當輕虛開泄﹐若用陰柔﹐則心气愈遏﹐邪無出路﹐閉必益甚﹔邪已傳裏﹐卽當攻下﹐若但用陰柔﹐是揚湯止沸﹐非釜底抽薪。此皆不當用而用之者也。余豈謂陰柔養液之不可用乎﹖況伏暑本由陰虛得乎﹗𨿽然﹐亦自有辧伏暑有濕辛淡法﹐忌用涼藥﹔熱多者﹐舌苔黃滑﹐或黃膩﹐脈息細數而遏﹐口漧頻飲而不能多﹐宜用前辛涼淡法。邪在膈膜上下﹐乃由表傳裏之漸﹐舌苔黃膩而濃﹐胸痞﹑脘悶﹑漧嘔﹑心煩﹑口渴﹐乃濕熱與气相搏﹐𨿽近乎裏﹐卻仍在气分﹐宜用前辛苦通降法。邪傳心包﹐用寧上丸開法。若傳及肝﹑腎﹐見有陰虛諸證﹐卽宜加養液﹐如南北沙參﹑元參﹑細生地﹑麥冬﹑鮮石斛﹑玉竹﹑龜板﹑阿膠之類。邪未傳裏時﹐寒已退﹑而熱不解者﹐亦用此法。若邪已傳裏﹐而多﹐或𨿽多而仍覺不爽﹐宜於辛苦劑中﹐加熟大黃﹑栝蔞緩通之﹐或酒煮大黃爲丸緩化之﹐往往服一二錢﹐大解一次﹐再服再解﹐不服不解﹐如此服五七次﹐行五七次﹐而邪始盡。非病者多食之過也﹐亦非宿滯之多也﹐乃膜原伏有暑濕﹐脾胃因散輸不力﹐小腸亦變化機遲﹐所進谷食﹐皆化糟粕﹐不化津液﹐所以屢解不盡。暑濕本屬濁邪﹐以濁附濁﹐膠滯纏綿﹐焉能脫然而解﹖若初起誤用辛散﹐傳裏又誤用峻下﹐必致亡陰﹐變成神昏﹑痙厥﹑脫厥不救。

其有裏邪已盡﹐熱仍不退者﹐審其舌無多苔﹐或苔薄而無質地﹐則一以育陰養液托邪爲主﹐如北沙參﹑大生地﹑玉竹﹑元參﹑麥冬﹑龜板之類。虛甚而神气消索﹐無熱象者﹐甘涼猶不中HT﹐宜用甘平甘潤之劑﹐如六味地黃湯﹑復脈湯之類﹐頻進而墊托之﹐切勿見其不效﹐中途易法﹐致令不救。往往上焦之邪﹐因中無砥柱﹐內捨空虛﹐乘虛內陷﹐得育陰墊托﹐從中﹑下焦血分﹐復還气分﹐發白而解。白細小﹐色白有水﹐多發於胸腹﹑缺盆﹑肩頸爲陰涸之象。亦有育陰墊托﹐由裏還表﹐邪從汗解﹐將欲汗時﹐脈必浮緩﹐苔必宣松﹐汗解後﹐舌苔有卽退者﹐有遲一二日始退者﹐必得苔淨﹑脈靜﹑身涼﹐舌之兩旁生薄白新苔﹐方爲邪盡。一切外邪﹑伏邪﹐均系如此。

更有婦女經水適斷﹑適來﹐而病溫者﹐熱入血室﹐旦明夕昧﹐夜更神昏﹐低聲囈語﹐如見鬼狀﹐甚有當面與言﹐若罔聞知﹐而戶外之事﹐反能聞之見之者﹐人咸以爲怪﹐而非怪也。蓋肝藏魂﹐肺藏魄﹐魄彊者魂乃安。今熱入血室﹐血液耗盡﹐肝爲將軍之官﹐最惡血燥﹐肝血旣燥﹐又加水竭金枯﹐腎水不足以涵濡﹐肺金不足以灌漑﹐肝遂不能自藏其魂﹐而飛揚外越﹐名曰離魂。離魂則出入無時﹐故戶外之事﹐皆能聞且見之也。又有病者自覺己身化作兩人並臥者﹐亦離魂所致。虛勞等證﹐往往如此。治法一以大劑甘潤育陰爲主。初病熱入血室﹐仲景嘗用小柴胡湯領邪外出﹐余嘗以靑蒿易柴胡﹐加生地﹑當歸﹑元參﹑麥冬養血養陰﹐山梔﹑澤瀉導血室之邪﹐下行膀胱﹐以爲出路。有瘀少腹按痛者﹐加赤芍﹑桃仁﹑鱉甲﹑龜板化瘀滋陰﹔暑未盡者﹐黃芩﹑半夏苦辛化邪。最忌攻下﹐卽有實邪﹐亦必審其舌苔黃燥而有質地﹐脘腹按痛﹐大便不解﹐或經水適來﹐邪搏瘀停﹐少腹板痛﹐或大便色黑如漆﹐實有熱結﹑停瘀見證﹐方可用桃仁承气湯下之﹐尢須加生地﹑當歸﹑元參﹑麥冬養血滋陰﹐以固其本。蓋水淺者舟停﹐水足則舟自行也。婦人產後病溫﹐亦當如此。其有產前病溫者﹐見有裏證﹐當下則下。蓋胎因邪不安﹐去邪卽是安胎﹐但宜加養血藥。

又有暑濕合邪病瘧﹐或伏暑晚發﹐轉爲瘧疾﹐此與尋常瘧疾不同﹐脈苔見證﹐皆與伏暑無異﹐但作止有期﹐病勢較減﹐治法與伏暑無異﹐亦要分別濕多熱多﹐酌用辛淡﹑辛涼﹑辛苦等劑。按暑濕瘧邪﹐伏於膜原半表半里﹐與少陽半表半里無涉。今時槪用小柴胡湯﹐不獨不效﹐往往致肝膽相火與濕熱同升爲病﹐而見發嘔﹑發痙﹑發驚等證。夫傷寒病邪在少陽﹐寒熱往來﹐是寒已而熱﹐熱已而寒﹐往來不斷﹐而無止期﹐故曰「往來」﹐不曰「來往」。

暑濕瘧疾﹐先寒後熱。衛气行於膜原﹐入於陰爭﹐外無所衛﹐則惡寒﹔出與陰爭﹐陰無所護﹐則發熱。熱後汗出卽退﹐是寒來熱往﹐作止有時﹐與少陽之寒熱往來無止期者﹐大相徑庭。又有一種伏暑瘧疾﹐詳載《內經》。經曰﹕當暑汗不出者﹐秋成風瘧。又曰﹕瘧皆生於風。又曰﹕夏傷於暑﹐秋成瘧。又曰﹕夏傷於暑﹐熱气盛﹐藏於皮膚之內﹐腸胃之外﹐此營气之所捨也﹝此指暑熱﹞﹐令人汗空疏﹐腠理開﹐因得秋气﹐汗出遇風﹐及得之以浴﹐水气捨於皮膚之內﹐與衛气並居﹐衛气日行於陽﹐夜行於陰﹐此气得陽而外出﹐得陰而內薄﹐內外相薄﹐是以日作﹔其气之舍深﹐內薄於陰﹐陽气獨發﹐陰邪內著﹐陰與陽爭不得出﹐是以間日作。其篇首論蓄作有時﹐先寒後熱。曰﹕陰陽上下交爭﹐虛實更作﹐陰陽相移﹐陽並於陰﹝衛气內行於營﹞﹐則陰實﹝衛气在內﹞而陽虛﹝衛气內行於營﹐外無所衛﹐故虛﹞﹐陽明虛則寒栗鼓頷﹐巨陽﹝卽太陽﹞虛則腰背頭項痛﹐三陽俱虛則陰气勝﹐陰气勝則骨寒而痛﹐寒生於內﹐故中外皆寒﹔陽盛﹝衛气復出於外﹞則外熱﹐陰虛則內熱﹐外內皆熱﹐則喘而渴﹐故欲飲冷。觀暑熱傷營﹑風濕傷衛之說﹐又與暑濕合邪﹐深伏膜原者不同。觀營气之所捨一語﹐明指可知。古今來謂瘧疾但屬少陽經病者﹐一誤解於寒熱往來﹐再誤解於半表半里。夫寒熱往來﹐卽終而復始之意﹐已明辧之﹐再言半表半里。夫少陽經﹐乃人身兩側面之半表半里﹔營捨屬經脈﹐乃皮膚內腸胃外之半表半里﹔膜原乃人身前後間空隙處之半表半里。部位不同﹐病邪亦異﹐是辧之不可不早辧也。或曰﹕脈﹑苔﹑證﹑治當何如﹖曰﹕暑濕合並爲濁邪﹐脈必模糊﹐苔必濁膩﹐寒熱作止﹐不甚分明﹐治法與伏暑無異。其暑熱傷營﹐風濕傷衛者﹐是營分暑熱本重﹐衛分又感風濕﹐衛气行營﹐並而後發﹐脈必浮弦而數﹐苔必淡白﹑滑白而不膩﹐重者舌肉必深紅﹐先寒後熱﹐寒輕熱重﹐後漸不寒而熱。夫浮弦爲風象﹐弦而數乃暑熱在營﹐爲衛分風濕所搏﹐邪正交爭﹐欲出而不得出之象。治宜桂枝白虎湯﹐疏衛淸營﹔衛分邪重者﹐用桂枝湯﹐疏衛護營。其當暑汗不出而成瘧者﹐是夏月當風取涼﹐以水灌汗﹐逼令暑邪深入﹐不復汗而傷於內﹐脈必浮弦﹐發時亦必弦數。《脈訣》謂弦爲陰脈。弦數不盡屬熱﹐乃營分之邪欲出而不得出之象﹐苔亦必淡白﹑滑白而不膩﹐但舌肉不深紅﹐先寒後熱﹐寒重熱輕﹐後方轉爲寒輕熱重。治宜桂枝甘艸湯疏衛爲主﹐營熱衛寒兩重者﹐桂枝湯疏衛護營﹐若風寒遏郁衛分﹐較甚者﹐用小柴胡湯﹐領邪出外也可﹐卽用三陽表藥﹐領邪外出亦可。

凡夏月風寒伏暑﹐秋成痢疾者﹐𨿽病各不同﹐而究其由來﹐同屬暑爲涼伏﹐因秋風而發﹐皆從瘧例治之﹐用小柴胡湯亦無不可。諭氏嘉言治痢用小柴胡倉廩湯﹐逆流挽舟﹐卽此意也。

又有濕郁成霍亂者﹐吐瀉﹑腹痛﹑惡寒﹑頭身均痛﹐此非寒也﹐乃濕勝耳﹗三陰瘧﹐亦因濕勝而得﹐但瘧爲濕郁脾經﹐其勢緩﹔霍亂爲濕閉气機﹐其勢急。肺爲濕閉﹐則各臟腑之本气亦閉﹐气閉則不能行水﹐淸气不得下行﹐濁气轉而上干﹐淸濁混淆﹐霍亂乃作﹔脈必沈細而遏﹐甚則沈伏﹔苔必水白白膩﹐重者舌肉亦水白而不紅活。此病最忌升散溫燥以及甘藥﹐然間有服溫藥而愈者﹐乃濕未化熱者耳﹗若屢進必誤。夫溫燥之品﹐助濁气上干一也﹔六气皆從火化﹐霍亂瀉多亡陰﹐化燥最速二也。法宜五苓散去蒼術﹐化膀胱之气﹐以導下流﹐尢須加辛通下達之品﹐以開气閉﹐气爲水母﹐气開乃能行水。夫辛通下達﹐無過細辛﹐也力居多。余屢驗不爽﹐但不宜多用﹐其功大者﹐其力必猛﹐不可不知。

再以外感寒濕言之。寒濕爲濕之本气﹐本气爲陰邪。其見證也﹐惡寒戰﹝身戰﹞栗﹝心栗﹞

﹐周身疼痛﹐或外邪郁遏內熱﹐疼而且煩﹐但舌苔白滑﹐不渴不飲﹐內無熱象﹐故爲寒濕。

必須分別傷表傷裏﹐表虛裏虛﹐化熱化燥。表𨿽屬毛竅經脈﹐而肺實統之﹔裏𨿽指各臟腑﹐而腎實主之。其濕兼風寒傷表也﹐𨿽當發汗﹐但忌發之太猛﹐犯濕家忌汗之戒。《金匱》云﹕風濕相搏﹐一身盡痛﹐法當汗出而解。值天陰雨不止﹐發其汗﹐汗大出者﹐風气去﹐濕气在﹐亦不愈。治風濕者﹐發其汗﹐但微微似欲汗出者﹐風濕俱去也。蓋風爲陽邪﹐輕浮易去﹔濕爲陰邪﹐凝滯難驅。微微似欲汗出﹐卽經所謂「漬形以爲汗」是也。﹝妙在「漬」字﹐有浸潤透徹之義﹞。又曰﹕病者一身盡痛﹐發熱﹐日晡益劇﹐名風濕。此痛傷於寒﹐汗出當風﹐或久傷取冷所致﹐可與麻杏苡甘湯。又曰﹕濕家身煩疼﹐可與麻黃加術湯。麻黃加術﹐緩中燥濕﹐一發一補﹐卽微微似欲汗出﹐風濕俱去之意也。唐宋以後諸方﹐或不用麻黃﹐或用麻黃﹐並雜用薄荷﹑蘇葉﹑荊﹑防﹑羌﹑獨升燥走竄之甚於麻黃者﹐皆由於未嘗藥辧性之故。夫麻黃誠不可多用﹐若當用而用﹐止三四分﹐則較勝於雜用他藥者多矣。卽或不用﹐而以杏仁﹑蘇梗代之﹐原無不可﹐但勿雜用升燥走竄藥﹐致濕邪內蒙包絡﹐變爲神昏﹐下傷肝膽﹐變爲痙厥﹐則善矣。書曰﹕濕家忌汗﹐汗多則亡陽﹝汗爲心液﹐汗多則心液受傷﹐太陽不能外衛﹐故脫﹞。又曰﹕濕家忌汗﹐發汗則病痙﹝汗多血耗﹐肝無所養﹐故痙﹞。洵不誣也。

其寒濕傷裏也﹐以利小便爲主﹐最忌誤下。《金匱》云﹕關節疼痛而煩﹐脈沈而細﹐此名濕痺。小便不利﹐大便反快﹐但當利其小便。夫關節煩疼﹐𨿽屬表濕﹐郁而生熱﹐而脈沈細﹐小便不利﹐大便快﹐濕在裏者居多﹐故卽從里治﹐利其小便。又曰﹕濕家但頭汗出﹐背彊﹐欲覆被向火﹐若下之早則噦﹔或胸滿﹐小便不利﹐舌上白苔者﹐以丹田有熱﹐胸中有寒﹐熱爲寒搏﹐故渴欲飲水而不能飲﹐口燥而煩。按﹕濕家本多汗﹐頭汗出者﹐寒气凝斂於上也﹔背便不利者﹐誤下津液內竭也。下後裏虛﹐上焦陽气陷入下焦﹐爲丹田有熱﹔舌苔白滑﹐誤下表寒陷入胸中﹐爲胸中有寒﹔惟丹田有熱﹐則渴欲飲水﹔惟胸中有寒濕﹐𨿽得水而不能飲﹐但口燥而煩也。又曰﹕濕家下之﹐額上汗出﹐微喘﹐小便利者死﹐若下利不止者﹐亦死。蓋濕在表﹐下之則虛其裏﹐額爲諸陽之會﹐額上汗出﹐孤陽無根而上脫也﹔微喘﹐裏熱不守而上逆也﹔小便自遺﹐或下利者﹐陰气不藏而下泄也﹔陰陽脫離﹐故死。觀此可知在裏之寒濕﹐宜利而不宜下也明矣。其濕合風寒傷人﹐致表虛裏虛者﹐表虛則固表﹐裏虛則溫陽。蓋固表則陽气外衛﹐陰气自消﹔溫陽則離照當空﹐陰霾自退。君子道長﹐小人道消﹐理固有一定者也。故仲景治風濕﹐脈浮﹑身重﹐見其汗出﹑惡風﹐知爲表虛﹐主防己黃湯﹐疏而固之﹔治風濕相摶﹐身體煩疼﹐不能轉側﹐不嘔﹐不渴﹝裏無邪也﹞﹐見其脈浮虛而澀﹐知爲陽虛﹐主桂枝附子湯﹐和而溫之﹔若大便堅﹐小便自利者﹐知在內之津液不足﹐主桂枝去桂加白術湯﹐溫而潤之﹝甜術生用﹐气𨿽燥而質潤﹐旣能勝濕﹐又不傷津﹞﹔治風濕相搏﹐骨節疼痛煩掣﹐不得屈伸﹐近之痛劇﹐小便不利﹐或身微腫﹐見其汗出﹑气短﹑惡風不欲去衣﹐知爲表裏兩虛﹐主甘艸附子湯﹐溫以化之。此漢儒醫學也。繼此而知之者﹐則惟有諭氏嘉言。其曰﹕人身陽盛則輕矯﹐濕盛則重著﹐乃有身重如山﹐百脈痛楚﹐不能轉側﹐此猶不用附子回陽勝濕﹐更欲何待﹖在表之濕﹐其有可汗者﹐附子合桂枝湯﹐驅之外出﹔在裏之濕﹐其有可下者﹐附子合細辛﹑大黃﹐驅之下出﹔在中之濕﹐附子合白術溫中燥脾。然則諭氏之學﹐其直登張氏之堂也乎﹗更有濕化爲熱者﹐如經所謂風﹑寒﹑濕三气雜至﹐沓合而成痺。本論又合風﹑寒﹑濕﹑熱四气名濕痺﹐是始則濕與風﹑寒合﹐繼則濕與熱合。濕與熱合﹐又當用辛涼淡法﹐如蒼術白虎湯﹑治痺防己湯﹐或細辛﹑石膏並用﹐俾天气淸肅下降﹐則經絡濕熱自隨之以降﹐而痺者通矣。又有濕熱化燥者﹐如經所謂諸痙項彊﹐皆屬於濕。又曰﹕濕熱不攘﹐大筋軟短﹐小筋弛長﹔軟短爲拘﹐弛長爲痿。又曰﹕經熱則痺﹐絡熱則痿。又曰﹕肺葉焦萎﹐則病痿之類。濕化爲燥﹐燥中猶有餘濕﹐須治濕不礙燥﹐如防己湯中加龜板﹑決明﹑牡蠣﹑金釵石斛之類﹔化燥而無餘濕﹐須治燥不動濕﹐如熟地炭﹑蓯蓉﹑枸杞﹑玉竹﹑沙參﹑制首烏﹑胡麻之類。乃世俗治拘攣等證﹐慣用木瓜﹐且盛稱其養筋﹑舒筋之功。抑知木瓜味酸澀而質燥﹐斷無養筋﹑舒筋之理。此說創自明人﹐《神農本艸》原無是解﹐宜陳氏修園非之。更有藤屬﹐如絡石藤﹑海風藤﹑薜荔藤等味﹐慣用以治痺﹐抑知此類藤屬﹐辛燥走竄﹐穿經破絡﹐化熱化燥﹐愈服愈痛。夫濕爲寒搏﹐寒搏則燥生﹐初起卽當辛潤﹑濕潤以解外燥﹐參以淡滲治濕﹔濕熱化燥﹐卽當治以淸潤﹐重者淸潤不效﹐又當治以濕潤。卽以痺論﹐痺爲濕痺﹐治濕爲本﹐風寒兼之﹐方合聖經治病求本之旨。若謂借以引經﹐彼桂枝﹑桑枝﹑當歸﹑牛膝諸品﹐不獨引經﹐且能流利關節﹐不較勝於藤屬多多乎﹖再以內傷濕熱言之。其病天气也﹐肺傷濕熱﹐淸肅不行﹐或多自汗﹐或成膚腫﹐或淋閉﹐或火瀉﹐或痢如西瓜水等證﹐如溽暑蒸騰﹐必得涼風至﹑白露降﹐溽暑乃收﹐且上竅一開﹐下竅自注。治法不外辛淡﹑淸淡﹐如白虎湯﹑甘露飲加杏仁﹑芥子﹑苡仁﹑通艸之類。其病地气也﹐濕熱傷脾胃之陰﹐上而燻蒸肺肝﹐下而壅塞二腸﹑膀胱﹐或生痰﹑生飲﹐或吞酸﹑吐酸﹐或嘔逆﹑吐瀉﹐或土壅木遏﹐山有風而成蠱﹐或下塞上閉﹐天地隔而成否﹐或濕熱滯於中﹐而爲噤口痢疾﹐或水濕溢於外﹐而爲皮膚水腫。土屬雜气﹐爲病最多。治法總不外辛通苦降﹐如五瀉心湯﹑二妙散﹑淸熱滲濕湯﹑資生丸﹑六君加黃連﹑鱉甲﹑澤瀉﹑薑汁﹑竹瀝之類。其有痞滿嘔逆﹐上下不通者﹐乘其初起﹐元气未衰﹐投控涎丹十餘粒通之﹐或用小溫中丸數服化之﹐及早圖治﹐切勿養癰﹐致貽後患。其由中土而病及下焦也﹐或濕熱傷腎﹐水不濟火而爲夢遺﹑爲黃濁﹔傳入大腸﹐而爲痢﹔或濕熱傷肝﹐流入筋脈而爲疝﹔或濕熱傷脾﹐而爲泄瀉。治法亦不外苦辛淡滲﹐如豬肚丸﹑知柏生地黃湯﹑宣淸導濁湯﹑黃芩芍藥湯﹑滲濕斷下湯﹑桂苓甘露飲﹑五苓散﹑牡蠣澤瀉散之類。其有化燥者﹐始爲濕熱﹐繼又陰虛﹐上實下虛﹐火升痰湧﹐或胸痞﹑脇滿﹐或喘嗽﹑眩暈﹐或四肢乏力﹐或周身疼痛﹐或血溢﹑便閉﹐或面赤﹑足冷﹐或痿痺﹑癱廢。治法又與尋常濕熱不同﹐若淡滲燥濕﹐必致眞陰下竭﹐若柔膩滋陰﹐又助痰濕上壅﹐務使燥潤得宜﹐剛柔並濟﹐如知柏地黃丸﹑虎潛丸之類。復有陰陽兩虛﹐眞元下衰﹐濕熱上乘﹐乘於內則痰熱喘滿﹑眩暈﹐溢於外則肢體疼重﹑麻木﹐如此則將有類中之虞﹐如痰厥昏僕﹑舌彊語澀﹑口角流涎﹑口眼斜﹑半身不遂等證。

宜用劉守眞地黃飲子﹐多加薑汁﹑竹瀝送下﹐或服黑錫丹一分﹐服後半日許﹐乘其气息稍平﹐急進大劑參湯﹐和竹瀝﹑薑汁﹑童便分服之。若過此時﹐則痰火復升﹐補气之藥難於突入重圍矣。其喘滿多熱汗者﹐急進生脈散以攝陰气﹔喘滿多冷汗者﹐急進參附湯以回陽气﹐或用理陰煎以收攝陰陽二气。治濕熱化燥﹐有如此者。

再以內傷寒濕言之。或因於天﹐或因於人﹐或外無所因﹐而濕從內起。因於天者﹐久雨濕勝﹐外濕引動內濕﹔因於人者﹐夏月納涼飲冷﹐或嗜食茶酒瓜果﹐急者當時爲患﹐緩者秋後乃發﹔外無所因者﹐乃水谷之濕﹐停蓄於中。三者之原﹐總由陽虛不能輸水所致。其病天气也﹐肺陽傷則水冷﹐金寒气不化水﹐有霾霧蔽空之象﹔肺陽遏﹐心陽亦爲其所掩﹐有陰雲蔽日之象。或水泛髙原﹐爲喘滿﹐爲痰嗽﹔或飲邪淩心﹐爲心悸﹔或上干於頭﹐爲眩暈﹑嘔吐。治法以辛淡爲主﹐表輕者六安煎﹐表重者小靑龍湯﹐有汗小靑龍去麻黃﹐或如苓桂術甘﹑苓桂術姜﹑《外臺》茯苓飲之類。其陽虛濕重﹐及喘滿多冷汗者﹐又非參附湯﹑眞武湯回陽勝見脘痞﹑腹脹﹑腹痛﹑腫脹﹑便溏﹑洞泄﹑三陰瘧等證﹐法宜溫中燥濕﹐如附子理中﹑眞武等湯之類﹔胃陽傷則見脘脹﹑嘔逆﹑不饑﹑不食﹑不便等證﹐法宜辛溫淡滲﹐如平胃散﹑胃苓湯﹑除濕湯之類。亦有濕郁化熱﹐舌苔先白滑灰滑﹐而後轉黃燥﹐口渴不饑﹐小便澀痛﹐大便堅實﹐卽古稱濕火是也。治法又宜苦辛涼淡﹐如半夏瀉心等湯。要之﹐濕爲陰邪﹐傷人之陽也﹐得理之常﹔傷人之陰也﹐乃勢之變。其病地气﹐而及地中之水﹑火﹑木也。腎陽虛﹐則三焦不能化水滲入膀胱﹐而見濕痢﹑滑泄﹑五更泄瀉﹑腰腿酸痛等證。邪水旺一分﹐則眞水虧一分。治法以溫腎陽﹑泄膀胱爲主。溫腎陽﹐卽所以生脾土﹔泄膀胱﹐卽所以安腎陽。溫腎陽﹐如眞武湯﹑《金匱》腎气湯﹑參茸湯之類。泄膀胱﹐如五苓散之類。其病肝木者何》所謂風濕交爭﹐風不勝濕之意。治法宜逍遙散﹑小柴胡湯﹑補中益气﹑調中益气等湯﹐以復其風木之性﹐則水隨气轉﹐由決瀆入州都﹐而汜濫者治矣。此治內傷寒濕之大較也。學人博覽羣書﹐自知所論不誣矣。

卷下

燥气論

經云﹕燥勝則幹。漧爲澀滯不通之疾。其病有外感﹑內傷之因﹐寒燥﹑燥熱之異﹐傷人气分﹑血分之次第淺深﹐皆辧之不可不早辧也。邵新甫曰﹕外感之燥﹐首傷上焦气分﹐气分失治﹐則延及血分﹔內傷之燥﹐乃人之本病﹐由於精血下奪而成﹐或因偏餌燥藥所致﹐病從下焦陰分先起﹐下焦失治﹐則槁及乎上﹐喘咳﹑痿厥﹑三消﹑噎膈之萌﹐總由於此。治法﹕外感之燥﹐津液結於上而爲患者﹐結者必使之開解﹐非辛潤流利气機不可﹔內傷之燥﹐精血竭於下而爲患者﹐竭者必使之復盈﹐非柔潤靜藥﹐及血肉有情者以滋塡之不可。大抵是病用藥﹐最忌者苦澀﹐最善者甘柔。此其大較也。獨是外感﹑內傷宜分﹐寒燥﹑燥熱尢不可混。

夫因寒而燥﹐爲燥之化气﹔由燥而熱﹐乃燥之本气。人但知燥熱爲燥之常﹐而不知寒燥爲燥之變﹐無怪乎其辛燥升散﹐動輒得咎也。不觀諸《內經》乎﹖經曰﹕陽明司天﹐燥淫所勝﹐民病善嘔﹐心脇痛不能轉側﹐治以苦溫﹝苦當是微苦﹐如杏仁之類﹐取其通降。溫當是溫潤﹐非溫燥升散之類﹞。此《內經》治寒燥之正法也。又曰﹕陽明之勝﹐淸發於中﹐左脇痛﹑溏泄﹐內爲嗌塞﹐外發疝﹐大涼肅殺﹐華英攺容﹐毛虫乃殃﹐胸中不便﹐嗌塞而咳。據此經文﹐亦指涼燥搏束而言。《性理大全》謂燥屬次寒。沈目南曰﹕盛夏暑熱燻蒸﹐人身汗出﹐肌膚潮潤而不燥﹐冬月嚴凝肅殺﹐人身漧槁燥冽﹐故深秋燥气行﹐人體肺金應之﹐肌膚亦燥。此亦指寒燥而言。寒燥如此﹐溫燥可知。

夫幹金主燥﹐於時爲秋﹐然秋不遽燥也﹐秋分以後﹐漸至大涼﹐露寒霜肅﹐淸气搏激﹐燥乃行令。燥從天降﹐首傷肺金﹐肺主一身气化﹐气爲燥郁﹐淸肅不行﹐機關不利﹐勢必漧咳連聲﹑胸脇牽痛﹑不能轉側﹑胸懣气逆喘急﹑漧嘔。又或气爲燥郁﹐不能行水﹐水停膈上﹐則必口渴思飲﹑飲水則吐﹑煩悶不寧﹑气爲燥郁﹐不能布津﹐則必寒熱無汗﹑口鼻唇舌起燥﹑嗌喉幹疼。又或气爲燥郁﹐內外皆壅﹐則必一身盡痛﹔肺主皮毛﹐甚至皮膚幹疼﹑手不可按﹑凜凜惡寒﹑甚而肢厥﹐𨿽覆以重裘不溫﹐頗似陰寒之象。又或气爲燥郁﹐治節無權﹐中宮水飲不能屈曲輸於膀胱﹐而直注於大腸﹐則必腹痛﹑泄瀉﹐甚者揮霍攪亂﹑上吐下瀉﹑脈伏肢涼﹐又似陰寒寒濕之象。夏受暑燥﹐亦多病此。但燥气幹滯﹐所瀉必艱澀難行﹐與濕瀉﹑熱瀉之傾腸滑利者不同。吐瀉甚則津液內奪﹐柔化爲剛﹐腸燥拘急﹐有似硬梗﹐按之痛甚﹐蜷曲難伸﹐任﹝脈﹞失榮養﹐當臍上下按之堅硬﹐動躍震手﹔衝﹝脈﹞失榮養﹐臍之兩旁按之堅硬﹐動躍震手。此皆燥極見證﹐切勿認爲積滯﹐誤行攻下。又或經絡失於榮養﹐拘攣掣痛﹐俗名轉筋﹐立時陰亡液涸﹐目陷肉銷﹐面靑膚黑﹐舌中肉剝﹐神明昏亂﹐陰奪於內﹐陽無根據附﹐遂至肢厥身冷﹐汗出如珠﹐內閉外脫不救。又或肺燥直逼大腸﹝肺與大腸同屬燥金﹞﹐而成腸﹝俗名痢疾﹞﹔燥鬱气機﹐則腸垢下而色白﹐燥傷血絡﹐則血滲大腸而色紅﹐澀不通﹑行後稍止﹑气機終覺不利﹑糟粕又或結爲燥糞。與濕痢之痛緩酸墜﹐而不裏急艱澀﹐大便溏而多者有別。

凡此燥病﹐多生於陰虧之輩﹐勞苦之人﹐夏月炎蒸﹐液爲汗耗﹐水竭金枯﹐裏气已燥﹐以燥感燥﹐同气相求﹐最爲易易。唐﹟孫思邈眞人制生脈散﹝人參﹑麥冬﹑五味子﹐合爲生脈人立法﹐周密如此﹞。使人夏月服之﹐以保肺金﹐治未病也。柰何漢唐以後﹐醫道失傳﹐不知人生天地間﹐外感內傷﹐千變萬化﹐總不外天地陰陽之气﹐卽不外天地燥濕之气。乃世於濕气﹐猶多發明﹐而於燥气﹐未能詳究﹐所以每遇外感﹐渾曰風寒﹐不辧其爲風燥﹑爲風濕﹑爲寒燥﹑爲寒濕﹐至暑燥初起﹐與寒燥相似﹐更不之辧。但見寒熱﹑無汗﹑頭身疼痛﹑咳嗽﹑嘔吐﹑胸懣气逆等證﹐輒用辛燥升散﹐見有胸懣﹐便曰感寒停滯﹐並用苦燥破滯﹐輕則用蘇﹑薄﹑荊﹑防﹐重則用羌﹑獨﹑芎﹑芷﹐在夏月則用香薷﹑藿香﹐至靑皮﹑枳殼﹑山楂等味﹐亦慣行佐用。試思以上諸藥﹐其爲辛潤乎﹖抑爲辛燥乎﹖其在夾濕者﹐用之猶可﹐若是風燥﹑寒燥之邪﹐則以燥治燥﹐變證必然蜂起﹐將見燥邪竄入肌肉則發斑﹐竄入皮膚則發疹﹐竄入營分則舌赤無苔﹐神亂譫煩。斯時也﹐見其邪入營分﹐又用一派苦寒淸火﹑柔膩滋陰﹐逼令燥邪深入心包﹐深入骨髓。入心包則神煩意亂﹝煩屬心肺﹞﹐輕則多言﹐重則譫語﹐閉極則神明昏亂﹐囈語不休﹐目睛頻轉﹔入腎則燥﹐循衣摸席﹐揚手擲足﹔陰液耗極則口噤齒﹐身彊發痙﹐內閉外脫﹐不可救援。又或上焦气分之邪未開﹐法宜辛潤開達﹐或津液聚於胸膈爲痰﹐阻結气分﹐正在心下硬痛﹐法宜苦辛通降﹐如小陷胸湯﹑半夏瀉心湯﹑溫膽湯﹑三子湯之類﹐對病發藥﹐方能獲效。乃不用開化﹐妄用大劑攻下﹐气爲邪搏﹐不能傳送﹐正糞不行﹐但行稀水﹐徒傷气血﹔又或邪已傳裏﹐遷延不下﹐致成髒結﹐𨿽下不行。若是者﹐始而以燥治燥﹐致邪走竄﹔繼而苦寒冰伏﹑陰柔滋膩﹐致邪閉結﹔終而誤下失下﹐致邪實正虛﹐輕者重﹐重者死。蓋不知凡幾﹐其爲可慨﹐不亦甚乎﹗又見習俗﹐遇有霍亂﹐不辧燥濕﹐但見腹痛吐瀉﹐輒用藿香正气散﹐甚有用香﹑砂﹑桂﹑附﹑吳萸諸燥藥﹐其在濕邪﹐自可冀以溫中止瀉﹐若是燥邪﹐不獨瀉不能止﹐必致耗液亡陰﹐內閉外脫﹐或上焦之邪﹐走入中下﹐气分之邪﹐走入營分﹐每見大便下紅﹐形如血﹐遂不可救。

又見習俗﹐遇有腸﹐不辧燥濕﹐輒用敗毒散升陽﹑芍藥湯通裏。其在風濕致痢﹐用敗毒散升陽轉气﹐逆流挽舟﹐自可獲效﹔濕熱致痢﹐用芍藥湯酸苦泄熱﹑苦辛通降﹐亦可獲效。若是燥邪﹐治以辛燥﹑苦燥﹐必致傷及血液﹐剝盡腸膏。如此類推﹐不可枚舉。

或曰﹔治法何如﹖曰﹕病有燥濕﹐藥有燥潤﹔病有風燥﹑寒燥﹑暑燥﹑燥火﹑燥郁夾濕之分﹐藥有辛潤﹑溫潤﹑淸潤﹑咸潤﹑燥潤兼施之別。且六气之邪﹐初無形質﹐以气傷气﹐首先犯肺﹐必用輕藥﹐乃可開通﹐汗出而解。經曰﹕輕可去實﹐信不誣也。況人之汗﹐爲津液所化﹐而汗之出﹐乃气機所傳。一經感邪﹐阻遏肺气﹐气爲邪阻﹐不能布津外通毛竅﹐故身無汗﹑寒熱﹑疼痛﹔气爲邪阻﹐不能布津上濡淸竅﹐下通胃腸﹐故口漧﹑舌燥﹑胸懣﹑气逆﹑二便不調。治者當辧燥濕二气何气致病﹖所兼何邪﹝兼風﹑兼寒﹑兼暑﹞。所化何邪﹖﹝化火﹑未化火﹞。所夾何邪﹖﹝夾水﹑夾痰﹑夾食﹑夾本病﹞。對病發藥﹐使之開通﹐﹝開字橫看﹐是由肺外達皮毛﹐與升散之向上行者不同。通字豎看﹐是由肺下達胃腸﹐通潤﹑通和﹐皆謂之通﹐非專指攻下言也﹞﹐邪一開通﹐津液流行﹐而汗自解﹐何必泥定風藥發汗耶﹖且風藥不獨不能發汗﹐反耗傷津液﹐絕其化汗之源﹐尙冀其化汗耶﹖以燥气論﹐燥邪初起﹐在未化熱時﹐宜用辛潤開達气機﹐如杏仁﹑牛蒡﹑桔梗之屬。兼寒加以溫潤﹐如豆豉﹑前胡﹑姜﹑蔥之類﹔邪機閉遏﹐加以通潤﹐如白芥子﹑細辛之類﹔咳嗽不止﹐胸前懣悶﹐加蘇子﹑紫菀﹑百部之類﹐辛中帶潤﹐自不傷津。而且辛潤又能行水﹐燥夾濕者宜之﹔辛潤又能開閉﹐內外閉遏者宜之。其裏气不和者﹐佐以栝蔞皮﹑鮮薤白之類﹐辛滑流利气機﹐气機一通﹐大便自解﹐濁邪解而淸邪失所根據附﹐亦必化汗而解。其化熱者﹐於辛潤劑中﹐酌加淸潤輕虛之品二三味﹐如梨皮﹑蔗皮﹑梨汁﹑蔗汁﹑荸薺﹑蘆根﹑石膏﹑知母﹑川貝母﹑南沙參﹑桑葉﹑菊花﹑銀花﹑花粉之類﹐以泄其熱﹐熱泄則淸肅令行﹐气機流利﹐亦必化汗而解。其陰虛者﹐於辛潤劑中﹐酌加生地﹑元參﹑沙參﹑麻仁﹑黑脂麻﹑蜂蜜之類﹐養陰潤腸﹐但不宜多用﹐恐膩著邪气。其夾濕者﹐於辛潤劑中﹐酌加蔻仁﹑通艸﹑茯苓﹑半夏之類﹐辛淡滲濕﹐亦不宜多用﹐恐燥傷津液。其夾濕而化熱者﹐於辛潤劑中﹐酌加滑石﹑淡竹葉之淸滲﹐連翹﹑山梔之微苦微燥﹐重者酌加薑汁炒木通﹐炒芩﹑連之類﹐苦降辛通﹐開化濕熱。其邪已傳裏﹐根據附胃腸渣滓者﹐則攻下一法﹐又未可緩施﹐但下宜適中﹐不可太過。觀仲景用大承气湯﹐一劑分爲三服﹐視其進退用之﹐以藥力不及﹐猶可再服﹐藥力太過﹐不可挽回。其用心之細﹐有如此者。且上焦邪气開通﹐天气下降﹐地气自隨之以營運﹐又何必緩下爲能乎﹖此治外燥之大法也。

或又曰﹕誤藥不可以救乎﹖曰﹕難也﹐藥病相反也。燥邪用燥藥﹐一相反也﹔肺喜淸肅﹐而藥用濁烈﹐二相反也﹔肺主下降﹐而藥用升散﹐三相反也﹔燥邪屬气﹐以气傷气﹐原無形質﹐而且肺爲輕虛之髒﹐膻中爲空靈之所﹐苦寒沈降﹐陰柔滯膩﹐气濁味濃﹐病未閉而藥閉之﹐病已閉而藥復閉之﹐四相反也﹔气分之邪未開﹐而津液又被下奪﹐五相反也。一病而五相反﹐不死何待﹖燥邪本易化熱﹐今誤被辛燥升散﹑寒涼冰伏﹑陰柔滋膩﹐不得再用熱藥挽之﹐惟有用余氏普濟丹﹑寧上丸﹐養液開閉﹐以回萬一。曰﹕辛燥﹑寒涼﹑陰柔三者之獘﹐如此其甚﹐其不可以一用乎﹖而又非也。降佐以升﹝降非攻破﹐乃辛潤流通﹐使之自降。升非升散﹐不過用微燥之品數分﹐以和格拒而已﹞﹐開佐以闔﹝凡寒涼陰柔﹐皆是闔機﹞﹐君臣佐使﹐配合得宜﹐亦何不可﹖夫天地陰陽之道﹐卽升降開闔之道﹐人苟知此﹐立方自錯綜變化﹐神妙不測矣。

又有內寒燥一證﹐考《醫壘元戎》嘗用溫熱藥治之﹐如桂﹑附﹑硫黃﹑良姜﹑巴豆之屬﹐然彼系治北方之人﹐感受大寒﹐寒結於內﹐卒然腹痛﹐不曾化熱﹐乃用熱藥爲丸﹐以通寒結。此偶用之方﹐非常法也。劉河間曰﹕燥本屬秋陰﹐異於寒濕﹐而同於風熱﹐熱甚則液耗風生﹐肝主風木﹑主筋﹐肺不淸肅下降﹐則津液聚於胸膈而爲痰飲﹐不歸正化以潤其筋。其爲病﹐有經脈勁彊而口噤者﹐燥甚漧澀收斂故也﹔有經脈拘急﹐或時惡寒﹐或善伸數欠﹐脈浮數而弦者﹐燥气怫郁﹐裏气不舒故也﹔有脾胃漧涸成消渴者﹐燥劫胃津故也﹔有風癇發作﹐螈﹑昏冒﹑僵僕者﹐燥甚化風涎﹐溢胸膈﹐因燥生濕故也﹝外燥昏閉﹐亦多由此﹞。至於中風筋緩不收﹐與諸郁病痿﹐似與勁切緊澀相反﹐而其爲燥則同﹐特其燥之甚焉耳﹗觀秋深燥甚﹐艸木有枯縮而不伸者﹐亦有萎落而不收者﹐其理可悟矣。夫手得血而能持﹐足得血而能行﹐燥則血液衰少﹐而气不流暢﹐緩縱不收﹐必然之理。孫一奎曰﹕燥旺於秋﹐然必秋分以後﹐淸气行而萬物乃燥﹐燥屬金﹐金屬西方之气﹐在人爲肺。乃運气以卯酉爲陽明燥金司天﹐而不言肺者何也﹖蓋以肺脈起於中焦﹐津液出於中焦故也。彼醫經統旨謂燥是陽明所化﹐亦是故耳﹗沈生明曰﹕《內經》病機一十九條﹐獨遺燥气﹐蓋爲燥兼風熱而化﹐言風熱而燥在其中矣。燥兼風化者﹐經曰﹕風能勝濕﹐濕去則燥生﹐在人則風能爍液﹐液去則燥生﹐燥傷肺金﹐金不勝水﹐而病及肝木﹐故中風筋脈動弦﹑風癇口噤﹑收斂急切諸病生﹔燥兼熱化者﹐《易》曰﹕燥萬物者﹐莫乎火。始也火爍金而燥乃成﹐旣也金不生水而燥益甚﹐故消穀善饑﹑胃槁噎膈﹑二便閉塞﹑枯涸燥裂諸病又生。由熱生風﹐由風生燥﹐燥又生熱﹐循環勝復﹐至於髓液俱枯﹐燥非淺患明矣﹗推致燥之由﹐有因於天者﹐有因於人者。陽明燥金司天﹐或久旱無雨﹐燥化大行﹐傷及肺金﹐此因於天者也﹔七情不節﹐气結﹑神傷﹑精損﹐及病時汗﹑吐﹑下太過﹐或久勞風日之中﹐頻近鑪火之旁﹐或食味辛熱太過﹐或虛勞誤投溫燥﹐與夫服食家久服金石之品﹐皆能燥傷津液﹐此因於人者也。然究其本源﹐皆緣血液不足所致。蓋陰血虛則不能營運乎百體﹐津液耗則不能滋養乎三焦﹝指上﹑中﹑下三焦言﹞。由是邪熱怫郁﹐燥變多端﹐或燥於外而皮膚皴裂﹐或燥於內而精血枯涸﹐燥於上則咽鼻幹疼﹐燥於下則便溺閉結﹐兼熱則手足痿﹐化風則癇痙作﹐實而燥熱必發顚狂﹐虛而燥熱必致勞咳﹐燥傷肺金不能敷布水精﹐則又停痰停飲﹐燥中夾濕而爲噎膈。因燥致病﹐何可勝言﹗治燥之法﹐當觀釜沸之理。血譬諸湯﹐气譬諸火。若火猛湯沸﹐而爲實邪﹐則當沃薪滅焰﹐使不涸竭﹐張太守所謂急下陽明以存津液者此也﹔若沸久將幹﹐則又當益水勝火﹐使不上僭﹐王太僕所謂壯水之主﹐以制陽光者此也。又按經云﹕心移寒於肺﹐爲肺消﹐飲一溲二﹐死不治﹐謂之死陰。死陰者﹐謂心肺眞陰枯涸﹐眞陽亦衰﹐寒從中起﹐气不化液﹐肺之陰气已死也。景嶽曾以八味丸﹑歸脾湯治一紳而愈。又如大便閉結﹐食少﹐脈微﹐謂之陰結﹐以半硫丸治之而愈。是皆血枯气澀﹐陰傷及陽﹐不能運化蒸變﹐如地气不上騰﹐則天气不下降﹐閉塞而成冬者然。此因虛而寒﹐因寒而燥﹐則又當攺淸潤爲溫潤矣。知經知權﹐知常知變﹐乃不愧爲司命焉﹗諭嘉言曰﹕病機一十九條﹐獨遺燥气。夫六气配四時﹐風於時爲春﹐暑於時爲夏﹐燥於時爲秋﹐寒於時爲冬。濕生於土﹐土寄旺四時﹐而季夏十八日爲尢旺。竊謂《內經》原文﹐當是春傷於風﹐夏傷於暑﹐長夏傷於濕﹐秋傷於燥﹐冬傷於寒。特傳寫者﹐誤於暑字下﹑濕字上﹐脫略數字耳﹗蓋秋傷於燥﹐理之決然而無可疑者也。經又謂咳不止而出白血者死。白血謂色淺紅﹐似肉似肺﹐乃肺臟消削之驗。然則病機云﹕諸气郁﹐皆屬於肺。諸痿喘嘔﹐皆屬於上。二條指燥病言明甚。至左脇痛﹐不能轉側﹐嗌漧面塵﹐身無膏澤﹐足外反熱﹐腰痛驚駭﹐筋攣﹐丈夫疝﹐婦人少腹痛﹐目瞇瘡﹐則又燥病之本於肝而散見不一者也﹐而要皆秋傷於燥之徵也。柰何解者不知病機篇之偶有脫誤﹐竟指燥病爲濕病﹐顯與經旨背而馳哉﹗經曰﹕心移熱於肺﹐傳爲膈消。肺燥之由來者遠矣﹗苟其人腎水得上交於心﹐則心火自得下交於腎﹐水火旣濟﹐何傷肺之有﹖卽或腎水不足﹐而胃中津液猶足以協濟上供﹐肺亦不至過燥也。若中下之澤旣竭﹐而髙源之水﹐猶得措於不傾﹐此必無之事矣。經又云﹕二陽結﹐謂之消。是手陽明大腸﹑足陽明胃﹐熱結而精血不榮﹐致成消渴﹐舌肉赤裂﹐大渴引飲﹐與膈消義同﹐治膈消用白虎加人參湯﹐淸燥救肺。觀此可知諸气郁﹑諸痿喘嘔之屬肺燥者﹐用之亦無不合矣。陰陽別論曰﹕二陽之病發心脾﹐有不得隱曲﹐女子不月﹐其傳爲風消﹐傳爲息賁者﹐死不治。二陽﹐陽明胃也。發於心脾者﹐謂二陽之病發於心﹑脾者也。心藏神﹐脾藏意﹐心之所發而有所主者謂之意﹐脾𨿽藏意﹐實本於心。思則脾气結而心气亦結﹐心气結而心血亦結﹐燥從中起﹐傷及陽明﹐陽明主肌肉。風消者﹐肌肉如風消削也。息賁者﹐息有音而上賁不下﹐乃因肺气虛不能下歸於腎﹐腎气虛不能上納乎肺也。

臟腑陰液﹐銷亡殆盡﹐故直斷之曰死不治。

柯韻伯論痙濕異同曰﹕病機一十九條﹐獨缺燥病﹐若諸痙項彊﹐皆屬於濕﹐愚竊疑之﹐卽本論亦自有痙濕之分﹐且曰太陽病﹝寒傷太陽經﹞﹐發汗太過﹐因致痙﹐則痙之屬燥無疑矣。彼諸痙屬濕之說﹐其傳寫之誤乎﹖抑濕化爲燥乎﹖夫痙乃血虛筋急之狀。按六气皆足以致痙。風寒之痙﹐乃淸气搏激所致。暑濕之痙﹐或風寒搏激暑濕所致﹐或暑濕壅遏所致﹐或暑濕化燥所致﹐或發汗太過所致。其搏激壅遏者﹐非辛潤﹑溫潤以解之不可﹔其化燥者﹐及發汗太過者﹐非淸潤﹑甘潤﹑溫潤以濡之不可。又按六經痙病﹐各有部位﹕身以後者屬太陽﹐頭項彊急﹐腰脊反折﹐髀不可屈﹐筋如結﹐皆其證也﹔身以前者屬陽明﹐頭面動搖﹐口噤齒﹐缺盆紐痛﹐腿腳攣急﹐皆其證也﹔身之側者屬少陽﹐口眼歪邪﹐手足牽引﹐兩脇拘急﹐半身不遂﹐皆其證也﹔腹內拘急﹐或因吐瀉而四肢拘急﹐屬太陰﹔惡寒蜷臥﹐尻以代踵﹐脊以代頭﹐俯不能仰﹐屬少陰﹔睪丸上升﹐宗筋下注﹐少腹裏急﹐陰中拘攣﹐膝筋拘急﹐屬厥陰。然六經部位𨿽不同﹐而要皆歸於燥。但當辧燥之所因﹝因寒﹑因風﹑因風寒束搏﹑暑濕壅遏﹞所化﹝風寒化燥﹑暑濕化燥﹞﹐以治其原﹐加引經藥﹐以爲之使﹐不必泥定經絡﹐逐末而忘其本也。其因風寒搏激致痙者﹐其證發熱﹑惡寒﹑無汗﹑气上衝胸﹑小便不利﹐其脈堅緊﹐其狀彊直而口噤﹐此得之天气﹐卽經所謂諸暴彊直﹐皆屬於風是也﹐勇猛無汗﹐故曰剛痙﹔其因暑濕壅遏致痙者﹐其證發熱﹑有汗﹑而不惡寒﹐其脈沈遲﹑模糊不淸﹑往來不利﹐其狀項彊KTKT﹐此得之地气﹐卽經所謂諸痙項彊﹐皆屬於濕是也﹐軟弱有汗﹐故名柔痙。仲景治因於風者君葛根﹐甘涼以治風之動﹐而又淸潤治燥也﹝風陽化熱乃可用﹐若風寒搏束﹐又非所宜﹞﹔治因於濕熱者君栝蔞根﹐苦降以決濕之壅﹐而又涼潤治燥也。一藥而兩用之﹐不惟不相礙﹐且可相濟﹐學人所當隅反也。且夫善醫者﹐必用視觀察之法﹐而辧於其微﹐辧於其早﹐以治未病。如項彊而痛﹐卽痙之一端﹐觀此便知是太陽經脈血虛﹐而預防之。如《傷寒論》云﹕脈浮﹑自汗﹑心煩﹑惡寒﹑而腳攣急﹐知痙之將作﹐與以桂枝湯則厥﹐與以芍藥甘艸湯則其腳自伸。甘艸甘以緩急﹐芍藥微潤微苦﹐治燥而不膩邪。仲聖用藥﹐非若後人之顧此失彼也。乃習俗見此﹐不獨不能預防﹐而且誤作風治﹐辛散發汗﹐助陽耗陰﹐將見項背彊直﹑口噤齒﹑腿腳攣急﹑臥不著席﹐諸證生矣。此無他﹐不審虛實故也。夫治痙之法﹐當分虛實﹐而究其所因。其因血虛發痙﹑妄治發痙者﹐亟用淸和濡潤﹐以柔化剛之法。其虛甚者﹐金寒水冷﹐气結津枯﹐淸潤又非所宜﹐必得溫潤﹑甘潤﹐如蓯蓉﹑枸杞﹑熟地﹑阿膠﹑玉竹﹑鹿膠﹑菟絲子之類﹐方爲中HT。以淸潤猶稟淸秋涼寒之气﹐甘潤﹑溫潤﹐乃得春和煦育之機。虛燥治法﹐大率類此。嗟乎﹗虛實殊途﹐生死反掌﹐學者所當辧於其微﹐辧於其早也已﹗

卷下

論張仲景《傷寒論》

漢﹟張太守仲景著《傷寒》一書﹐立一百一十三方﹐三百九十七法﹐隨病之變遷用之﹐千變萬化﹐靈妙無窮﹐萬病皆當仿之爲法﹐不可僅作傷寒書讀也。乃後之注是書者﹐五十餘家﹐移前易後﹐互相訾議﹐迄無定論。愚按﹕是書﹐當分兩大段看法﹐其前一段爲表寒而作﹐寒段爲裏寒而作﹐裏寒或由外直中於內﹐或虛則寒自內生﹐總不外脾腎陽虛﹐陽虛則不獨不能禦寒﹐而且脾陽虛則不能散精﹐腎陽虛則不能行水﹐不能散精行水﹐故化濕者多﹐化火者少。其法𨿽分六經﹐亦不外三焦。言六經者﹐明邪所從入之門﹑經行之徑﹐病之所由起﹑所由傳也﹔不外三焦者﹐以有形之痰涎水飲渣滓﹐爲邪所搏結﹐病之所由成也。觀其論中﹐曰胸中﹐曰心中﹐曰心下﹐曰胸脇下﹐曰胃中﹐曰腹中﹐曰少腹﹐𨿽未明言三焦﹐較言三焦者更細也。人身一小天地﹐膈膜以上﹐天气主之﹐肺與心也。膈膜以下﹐地气主之﹐脾﹑胃﹑二腸﹑膀胱﹑三焦﹑腎也。界乎天地之間者爲膈膜﹐膈膜乃肝﹑膽部位﹐如地之有樹木者然。

行乎肌肉之裏﹐筋骨之外﹐以營運血脈者爲經絡﹐如地之有脈絡溝渠﹐以通天气者然。從膈下而上﹐上至胸﹐旁至脇﹐皆淸气與津液往來之所﹐其病不外痰涎水飲﹐爲邪所擊搏﹐與气相結﹐由胃中脘及腹中﹐下抵少腹﹐乃有渣滓穢濁之物﹐邪气得以根據附之﹐而成下證。一爲淸陽﹐一爲濁陰﹐人身所以爲一小天地也。觀仲景先師所立方﹑法﹐確就邪傷人身之天地者治之﹐六經固不爽毫釐﹐三焦亦不逾分寸﹐千古醫聖之稱﹐捨仲景其誰與歸﹖以太陽論﹐太陽經脈行背﹐背者胸中之府﹐胸中爲肺之外廓﹐肺主皮毛。凡邪從太陽入者﹐必自毛竅始﹐且六經之气﹐皆天气所營運﹐未有經气郁而天气不郁者。故《傷寒論》云﹕太陽病﹐頭痛﹑發熱﹑身痛﹑腰痛﹑骨節痛﹑惡風﹑無汗而喘。又曰﹕喘而胸滿﹐劇者必衄﹐衄乃解。夫頭痛以下﹐皆太陽見證﹔喘而胸滿﹐乃邪阻肺气不舒也﹔衄者﹐寒燥化熱﹐熱甚動血﹐由肺之淸道出也﹔衄解與汗解同﹐故曰衄乃解。經言太陽﹐固明明兼言肺矣。且邪由皮毛而肌肉﹐由肌肉而經脈﹐一層收近一層﹐是橫入。邪由外橫入﹐藥由內橫托﹐故用輕虛之麻黃湯﹐由肺化汗外達皮毛﹐以出肺之空竅﹐卽以出太陽之門戶﹝經云﹕輕可去實。

又云﹕薄則發泄﹐濃則發熱。麻黃體極空虛﹐气味俱薄﹐輕薄﹑上浮﹑空虛﹑外達﹐太陽藥﹐卽肺藥也﹐故用以爲君﹐卽以爲使。桂枝辛溫微潤﹐主溫肌肉﹐枝亦橫達﹐故以爲臣。杏仁質潤﹐微辛微苦﹐苦重於辛﹐開而能降﹐且仁含生意﹐又能入心化汗。炙甘艸微潤而甘﹐能緩藥性於上﹐故以爲佐。方𨿽四味﹐神妙無窮﹐柰後世捨而不用﹐偏用羌﹑獨﹑荊﹑薄辛燥濁烈之品﹐不知濃則發熱﹐服之徒增煩躁。且麻黃主開﹐是橫力﹔羌﹑獨等主升﹐是豎力。肺主天气﹐天气宜開﹑宜降﹐而不宜升﹐故羌﹑獨等味﹐自《神農本經》已有之﹐但非爲治傷寒﹑溫病設也﹐仲景所以不一用之﹞。若發汗﹐汗不出﹐而煩躁者﹐此邪郁熱生﹐內灼肺津也﹐用大靑龍湯﹐辛涼潤以解之。﹝麻黃湯加石膏﹑姜﹑棗。麻黃﹑生薑﹑石膏並用﹐神妙已極。湯名靑龍者﹐以龍爲水族﹐行津發汗之義也﹞。其有表邪未解﹐搏束在裏之濕熱﹐走於肌膚髮黃者﹐麻黃連翹赤小豆生梓皮湯﹐辛涼燥以解之。其有發汗後﹐汗出而喘﹐或飲水多而喘﹐此表邪𨿽解未盡﹐肺中尙有畱邪﹐與水邪相搏﹐故取麻杏甘膏湯﹐辛涼解表﹐表解則水邪自從汗而出。若停水之重者﹐發熱表不解﹐心下有水气﹐漧嘔﹑而咳﹑而喘﹑或噎﹑或渴﹑或不渴﹐或大便利﹐或小便不利﹐一派皆停水見證﹐主小靑龍湯。﹝麻﹑桂開表﹐芍﹑艸護營﹐尢妙在細辛之辛潤行水﹐半夏之辛滑降逆﹐漧薑﹑五味子並用﹐溫肺陽而固肺陰﹐無微不到﹐眞神劑也。方下對證加減﹐亦毫釐不爽。微利者﹐去麻黃﹐加芫花﹔渴者﹐去半夏﹐加栝蔞根﹔小便不利﹐少腹滿﹐去麻黃﹐加茯苓﹔喘者﹐去麻黃﹐加杏仁﹔誤飲冷水﹐令汗大出﹐寒水相搏﹐其人噎者﹐去麻黃﹐加附子﹞。蓋汗爲水類﹐肺爲水源。汗不解則邪搏肺气﹐不能通調水道﹐下輸膀胱﹐以致水停肺胃之間。若不開表而徒利水﹐無以解其搏束﹔若一味開表﹐而不用辛以行水﹐又無以祛其水邪。此方升中有降﹐開中有闔﹐眞如神龍﹐變化不測﹐後人何曾夢得﹖論曰﹕病如桂枝證﹐頭不痛﹐頸不彊﹐寸脈浮微﹐或脈乍緊﹐或手足厥冷﹐胸中痞硬﹐气上衝咽﹐不得息者﹐此胸中有寒也﹐當吐之﹝藥後探吐﹞﹐宜瓜蒂散。夫所謂寒者﹐卽寒飲也。觀《神農本艸》瓜蒂﹑赤小豆吐下胸腹中水邪可知。更有汗﹑吐﹑下後﹐正气不運﹐痰涎結气畱於心胸之間﹐擾動淸陽﹐虛煩不寐﹐劇者反復顚倒﹐心中懊﹐梔子豉湯吐之。﹝藥後探吐﹐梔子輕虛上浮﹐微苦泄熱﹐豆豉本蒸曬醞釀而成﹐故能宣發蘊蓄之痰涎結气﹞。若心中懊﹐饑不能食﹐但頭汗出﹝陽邪在上﹐欲泄不得﹞。或煩熱汗出﹐胸中窒者﹐胸滿而喘者﹐心中結痛者﹐則皆主以梔豉宣化﹐而不用探吐之法﹐以汗出故也。

他如嘔者﹐梔豉生薑湯﹔虛者﹐梔子甘艸湯﹔誤下微煩者﹐梔子漧薑湯﹔濕熱發黃者﹐梔子柏皮湯﹔下後心煩腹滿﹐臥起不安者﹐梔子濃朴枳實湯﹔食復者﹐枳實梔豉湯﹔有宿食者﹐加大黃如博棋大一塊。﹝此二湯﹐治心中﹐並治腹中﹞。觀麻杏甘膏以下諸湯﹐皆兼治胸中心中水飲﹑痰涎﹑結气者也。所謂六經不外三焦者如此﹐所謂寒燥搏濕者如此。而未已也﹐更有六七日發熱不解而煩﹐渴欲飲水﹐水入則吐﹐名曰水逆﹐此表邪未解﹐裏又停水﹐其人無惡寒見證﹐與小靑龍證有別﹐但發熱不解﹐又不可不兼治﹐主以五苓散﹝桂枝﹑白術﹑茯苓﹑豬苓﹑澤瀉﹞。多飲暖水﹐汗出愈。蓋取方中桂枝﹐化膀胱之气﹐又能解肌﹐一藥而兩用之者也。他如發汗後﹐水停胸中不下﹐煩渴﹐小便不利﹐或因誤下而痞﹐口燥煩渴﹐小便不利﹐或病本應汗﹐而反以冷水浴之﹐致水气結於皮膚肌肉之間﹐肉上粟起﹐意欲飲水﹝意欲二字宜玩﹐是欲飲而又不飲之意﹞。而反不渴﹐皆與五苓散﹐導胸中水邪﹐從小便解。若陽明發熱﹐渴欲飲水﹐用豬苓湯﹐是不取五苓散中之桂枝解表﹑化气﹐而取豬苓湯中之阿膠﹑滑石潤燥淸熱矣﹝豬苓﹑茯苓﹑澤瀉﹑滑石﹑阿膠﹞。若少陰下利﹐咳而嘔﹐心煩不得眠﹝停水見證﹞﹐用文蛤散﹐引心下濕熱從小便出﹐以文蛤燥濕淸熱﹐又能滋陰﹐一舉而三善備焉。

又有汗出不渴者﹐水邪外溢也﹐厥而心下悸者﹐水邪淩心也﹐皆主以茯苓甘艸湯﹐鎭水邪下降﹔不爾﹐汗多則亡陽﹐水由心下入胃則作利也。凡此皆治膀胱腑邪者也。夫膀胱爲至下之腑寒燥搏濕﹐病見膈上者﹐又如此。

若太陽中風﹝中卽傷也﹞﹐又自有說。夫太陽中風﹐爲寒中之風﹐由毛竅僅襲肌肉﹐𨿽由太陽﹝穴道﹞﹑太陰﹝毛竅﹞門戶而來﹐而未入於經脈之中。見證鼻鳴﹑漧嘔﹐肺气𨿽亦被傷﹐而未甚遏郁﹐所以脈來陽浮﹝寸﹞陰弱﹝尺﹞。陽浮者﹐熱自發﹐陰弱者﹐汗自出﹐嗇嗇惡寒﹑淅淅惡風﹐﹝惡風未有不惡寒者﹐但惡寒甚輕﹐非若傷寒及陰經之甚也﹞。翕翕發熱﹝翕翕﹐鳥羽掀張之貌狀﹐其在外之熱勢﹐非若陽明蒸蒸發熱之由裏出也﹞。此衛分有邪﹐不能衛外﹐又不能護營﹐營气不共衛气和諧之象。衛行脈外﹐主溫肌肉﹑肥腠理﹝腠﹐謂津液滲泄之所。理﹐謂文理會逢之所﹞。所以主桂枝湯﹐取桂枝﹑甘艸﹑生薑溫衛﹐芍藥﹑甘艸﹑大棗護營﹐營衛兩和﹐病自可已﹐服後須臾﹐熱稀粥﹐以助藥力﹐溫覆取微似有汗者佳﹐不可令如水淋漓﹐病必不除﹐以汗多動營﹐汗從營出﹐衛邪仍在故也。凡解肌法﹐皆當如此﹐與傷寒發汗不同﹐與溫病由裏達表亦不同。若發汗太過﹐遂漏不止。其人惡風﹐小便難﹐四肢微急﹐難以屈伸﹝津液少之故﹞﹐此衛分表邪未盡﹐而又有津脫陽虛之象﹐主桂枝加附子湯﹐疏衛護營﹐回陽止汗。若燒鍼令其汗﹐鍼處被寒﹐核起而赤者﹐必發奔豚﹝气從禦寒﹐且能爲膀胱化气也。若下後脈促﹐胸滿﹐中虛而表邪仍在者﹐主桂枝去芍藥湯。下後陽虛微惡寒者﹐主桂枝去芍藥加附子湯。下後微喘﹐及未經下而自喘者﹐皆表未解故也﹐宜解表兼消痰降逆﹐主桂枝加濃朴杏仁湯。其有陽脈澀﹐陰脈弦者﹐當腹中急痛﹐此太陰土虛﹐肝木來乘故也﹐先與小建中湯﹝卽桂枝湯加飴糖﹞﹐取大甘以和中土﹐治太陰不差者﹐卽轉而治少陽﹐與小柴胡湯﹐疏土中之木。若發汗後﹐身疼痛﹐脈沈遲﹐表未盡而裏已虛者﹐主桂枝加芍藥生薑人參湯。發汗過多﹐其人叉手自冒心﹐心下悸﹐欲得按者﹐汗爲心液﹐多則心气虛﹐主桂枝甘艸湯。若其人惡寒﹐振振欲擗地者﹐則陽虛已極﹐不能制水﹐又非用眞武湯不克。發汗後臍下悸者﹐欲作奔豚﹐主茯苓桂枝甘艸大棗湯﹐化膀胱之气﹐以鎭水邪。太陽病八九日﹐過經不解﹐發熱惡寒﹐一日二三度發如瘧狀﹐但其人不嘔﹐非少陽證﹐淸便自調﹐無裏熱證﹐此余邪未盡﹐主桂麻各半湯﹐輕劑解之。若脈微而惡寒者﹐此陰陽俱虛﹐不可更用汗﹑吐﹑下法。其有面有熱色﹐身癢者﹐此微邪在皮膚中﹐欲自出不得﹐亦主以此湯﹐取其小汗。若身癢如虫行皮中狀者﹐此久虛也﹐又不可用。汗後形如瘧﹐日再發﹐微邪未盡者﹐當汗出愈﹐主桂枝二麻黃一湯微解之。發熱惡寒﹐熱多寒少者﹐主桂枝二越婢一湯﹐辛涼解之。﹝越婢湯﹕麻黃﹑石膏﹑甘艸﹑生薑﹑大棗﹞。服桂枝湯後﹐仍頭項彊痛﹐翕翕發熱﹐無汗﹐心下滿微痛﹐小便不利者﹐此停飲也﹐主桂枝去桂加苓術湯。傷寒脈浮﹐宜以汗解﹐醫誤用火迫汗﹐遂致亡陽﹑驚狂﹑起臥不安者﹝此火迫其胸中之陽﹐與少陰汗出之亡陰迥別﹐故不用四逆回陽﹐而用安神鎭攝﹞﹐主桂枝去芍藥加蜀漆龍骨牡蠣救逆湯﹐鎭驚徹痰。

又有誤用火灸﹐致邪無出路﹐火气上逆﹐陰气獨治於下﹐腰以下重而痺者﹐此名火逆﹐主桂枝甘艸龍牡湯﹐和陰鎭逆﹝此證心無痰閉﹐故不用蜀漆﹞。本太陽證﹐醫反下之﹐引邪入太陰﹐腹滿時痛﹐主桂枝加芍藥湯﹐以斂太陰之邪。若大實痛者﹐乃邪气結於太陰﹐主桂枝加大黃湯﹐導邪出陽明之腑。凡此皆衛分肌腠之邪﹐因誤汗﹑誤下﹑誤火致生諸變﹐表邪猶未盡去﹐故皆從桂枝湯隨證加減﹐以救其誤﹐非根據經正治之方也。其有衛分肌腠之邪﹐𨿽未入太陽經脈之中﹐而已逼近經脈之側。見證惡寒汗出﹐又多項背彊KTKT﹝伸頸之貌﹐因彊所致﹞一條。汗出則邪未入經脈﹐不得用麻黃﹐而項背KTKT﹐邪近經脈﹐又非桂枝所能達﹐主桂枝加葛根湯﹐取葛根辛甘微潤﹐气味俱薄﹐鼓舞胃气上行﹐隨桂枝外達。若無汗者﹐及陽明病﹐目痛﹑鼻幹﹑不得眠者﹐或太陽陽明合病﹐自下利者﹐主葛根湯﹝卽桂枝湯加葛根﹑麻黃﹞。

不下利而嘔者﹐葛根加半夏湯。夫葛根湯中𨿽有麻黃﹐其意恰重在葛根﹐取其升胃中淸陽以止利﹐辛甘涼潤以淸熱。若太陽傷風證﹐醫反下之﹐利遂不止﹐脈促﹐喘而汗出﹐此表邪未解﹐熱又陷裏﹐主葛根黃芩黃連湯﹝方中有甘艸﹞﹐取辛涼解表升淸﹐苦寒入腸﹐燥濕﹑泄熱﹑堅陰﹐此表裏兼治法也。

按﹕桂枝﹑葛根二湯﹐一和營衛﹐一治陽明﹐不盡關乎肺矣﹗然治陽明亦有重在肺者﹐如未見中焦下證﹞﹐主白虎湯﹝石膏﹑知母﹑甘艸﹑粳米﹞。虛者白虎加人參湯。若傷寒解後﹐餘熱未淸﹐虛羸少气﹐气逆欲吐者﹐竹葉石膏湯﹝卽人參白虎湯去知母﹐加竹葉﹑半夏﹑麥冬﹞。夫白虎﹐西方金也﹐汗多液耗﹐陽明火熾﹐肺金被焚﹐必得虎嘯風生﹐亢熱乃解﹐此肺胃子母同治。又重在淸燥救肺﹐俾天气淸肅下降乃愈。

界乎人身天地之間者﹐則有膈膜﹐膈下脇肋﹐肝膽布焉﹐膽屬少陽。陽明不治﹐則必傳少陽﹐傳少陽則病胸脇﹔胸脇爲淸陽之道路﹐津液升降之所﹐邪熱傳此﹐必有痰涎水飲與淸气搏結熱﹐熱時亦寒也﹞。胸脇苦滿﹑默默不欲飲食﹝木邪干土﹞﹑心煩﹑喜嘔﹝木气上逆﹞﹑或胸中煩而不嘔﹑或渴﹝少陽熱邪﹞﹑或不渴﹑或小便不利﹝有痰涎蓄飲﹞﹑或咳﹝肺有畱飲﹞﹑或心下悸﹝痰飲﹞﹑或脇下痞硬﹝水飲與气相結﹞﹑或腹中痛﹝木郁克土﹞﹑身有微熱﹝太陽邪未盡﹞﹐主小柴胡湯。﹝柴胡稟仲春之气﹐得微辛之味﹐气味俱薄﹐功專升達少陽胸脇寒熱結气﹐並能疏腸中邪气﹐故用以爲君﹔臣以半夏﹑黃芩之降﹐生薑之辛﹐苦降辛通﹐與濕熱痰熱最宜﹔其參﹑艸﹑大棗﹐因表裏無邪﹐用作佐鋪﹐截邪入裏之路﹐若表裏稍有邪者﹐人參卽不宜用﹐觀加減法便知。論曰﹕胸中煩者﹐去人參﹐加栝蔞實。不嘔者﹐去半夏。渴者﹐去半夏﹐加花粉﹑人參。腹中痛者﹐去黃芩﹐加芍藥。脇下痞硬﹐去大棗﹐加牡蠣。心下悸﹑小便不利﹐去黃芩﹐加茯苓。不渴﹐表有微熱﹐去人參﹐加桂枝﹐溫覆取微似汗。愈咳者﹐去人參﹑生薑﹐加漧薑﹑五味﹞。他如婦人經水適斷﹐熱入血室﹐寒熱發作有時﹐如瘧狀者﹐亦主小柴胡湯。又有經水適來﹐表邪內陷﹐熱入血室﹐脈遲﹑身涼﹑胸脇下滿﹑如結胸狀﹑譫語者﹐當刺期門﹐隨其實而瀉之﹝期門在乳頭直下﹐第二肋端。以同身寸法驗之﹐去乳頭約四寸。此厥陰﹑陰維之會﹞。其最重者﹐晝則明了﹐暮則譫語﹐如見鬼狀﹐法當無犯胃气及中﹑上二焦﹝不可汗﹐不可下﹞﹐必自愈。又有太陽﹑少陽合病﹐發熱微惡寒﹑支節煩疼﹝以上太陽證﹞﹑微嘔﹑心下支結﹝以下少陽證﹞﹐主柴胡桂枝湯﹝小柴胡與桂枝湯並爲一方﹞﹐和而達之。又有少陽與陽明腑合病﹐熱結在裏﹐復往來寒熱者﹐或發熱汗出不解﹐心下痞硬﹐嘔吐﹐復下利者﹐均主大柴胡湯﹐表裏兩解之﹝卽小柴胡去人參﹐加芍藥﹑枳實﹑大黃﹞。若胸脇滿而嘔﹝少陽證﹞﹐日晡潮熱﹝胃腑邪實﹞﹐已而微利﹝未大結實﹞﹐小柴胡湯加芒硝湯軟蕩之。

又﹝胃﹞﹑小便不利﹑一身盡重﹑不能轉側﹝膀胱蓄濕﹞﹐柴胡加龍骨牡蠣湯主之。﹝小柴胡去甘艸﹐加龍﹑牡﹑鉛丹﹑大黃﹑桂枝﹑茯苓﹞。又有誤汗﹑誤下﹐表邪內陷胸脇﹐阻遏淸陽﹐陽气上越﹐裏有寒熱﹐以致寒熱往來﹐胸脇滿﹐微結﹐心下煩﹝皆少陽證﹞﹐小便不利﹐渴而不嘔﹐但頭汗出﹝陽气上越﹞﹐柴桂漧薑湯主之﹝柴胡﹑桂枝﹑漧薑﹑黃芩﹑牡蠣﹑花粉﹑甘艸﹞。二者見證錯雜﹐故藥亦錯雜﹐眞神妙無方劑也。凡此皆治胸脇﹑心中﹑少陽分野者也。

若夫心下見證﹐又有不同者。論曰﹕病發於陽﹝發熱﹑惡寒﹞﹐而反下之﹐熱入因作結胸﹔病發於陰﹝無熱﹑惡寒﹞﹐而反下之﹐熱入因作痞气。所以成者﹐以下之太早故也。夫結胸有熱結﹐有寒結﹐總不外痰涎蓄水﹐搏束淸陽之气﹐結於心胃之間﹝心下胃上﹞﹐病屬有形﹐故痛而硬。痞气﹐寒熱﹑虛實夾雜爲病。又有濕熱痰涎阻遏淸陽之气﹐畱於心胃之間。病屬有形而無形﹐故但滿而不痛。結胸﹐非攻其蓄水不可﹔痞气﹐非苦辛寒熱並用﹑消補兼施不可。此大小陷胸﹑瀉心諸湯之所由立也。然結胸﹑痞气諸劑﹐必表邪已解﹐乃可用之。若心下痞而惡寒者﹐表未解也﹐不可攻裏﹐先用桂枝湯解表﹐表解再行治裏﹐或用五苓散兩解表裏亦可。試詳言之。其濕熱﹑痰涎小結胸者﹐正在心下﹐按之則痛﹐脈浮滑﹐小陷胸湯主之﹝黃連﹑半夏﹑栝蔞實﹞。其蓄水結胸者﹐頭痛﹝淸陽被阻﹞﹐心下痞硬滿﹑引脇下痛﹑漧嘔﹑短气下利﹝皆蓄水見證﹞﹐汗出不惡寒者﹐此表解裏未和也﹐十棗湯主之。﹝芫花﹑甘遂﹑大戟爲末﹐共一錢匕﹐約今秤三分﹐以十棗煎湯和服﹐得快下利﹞。其蓄水與實熱互結胸者﹐脈沈而緊﹑心下痛﹑按之石硬﹐甚者﹐舌燥而渴﹐﹝胸有蓄飲﹐熱不得泄﹐故燥而渴。前五苓散治燥渴﹐亦與此同意﹞﹑日晡小有潮熱﹝胃腑有邪﹞﹑從心上至少腹硬滿﹑痛不可近﹝𨿽上下皆痛﹐而根由心上而起﹞。又有結胸無大熱者﹐此水結在胸脇也﹐但頭汗出者﹐此熱爲水郁﹐不得發泄﹐若小便不利﹐水無出路﹐身必發黃﹐故並以大陷胸湯主之﹝甘遂末一錢匕﹐大黃﹑芒硝煎湯和服﹞。又有結胸項亦彊﹐如柔痙狀﹐下之則和﹐主大陷胸丸緩下之﹝大黃﹑芒硝﹑葶藶子﹑杏仁﹐和如彈丸一枚﹐甘遂末一錢匕﹐白蜜二合﹐煎服。一宿乃下﹐不下再服﹐取下爲效。用丸緩下﹐取其不傷津液﹞。又寒水實結胸﹐無熱證者﹐與三物白散﹝桔梗﹑貝母﹑巴霜爲末﹐服半錢匕﹐羸者減之。病在膈上者必吐﹐在膈下者必利﹐不利進熱粥一杯﹐利不止進冷粥一杯。巴豆之性﹐得熱則行﹐得冷則止﹞。若夫痞气﹐有因誤下而成者﹐有因汗後邪未盡而成者。蓋汗爲水類﹐邪汗未盡﹐水濕與熱停於膈下﹐亦能作痞。其痞有水邪較重者﹐汗解後心下痞硬﹑幹噫食臭﹑脇下有水气﹑腹中雷鳴﹑下利﹐生薑瀉心湯主之﹐取辛以行水之意。﹝生薑﹑半夏﹑黃芩﹑黃連﹑漧薑﹑人參﹑甘艸﹑大棗﹞。有胃虛較重者﹐誤下﹐其人下利日數十行﹑完谷不化﹑腹中雷鳴﹑心下痞硬而滿﹑漧嘔﹑心煩不安﹐醫復誤下之﹐其痞益甚﹐此胃中虛﹐客气挾痰熱上逆﹐故使硬也﹐甘艸瀉心湯主之﹐取甘以補虛緩逆之意。﹝甘艸﹑黃芩﹑半夏﹑漧薑﹑黃連﹑大棗﹞。又有嘔而發熱﹐柴胡湯證﹐醫反下之﹐柴胡證仍在者﹐仍與柴胡湯﹐必蒸蒸振卻﹐發熱汗出而解﹝卽今所謂戰汗是也。邪正相爭而出﹐虛人多有之﹞。若無柴胡證﹐但心滿而不痛者﹐此爲痞﹐半夏瀉心湯主之﹐取辛以燥濕之意。﹝半夏﹑黃芩﹑黃連﹑漧薑﹑人參﹑甘艸﹑大棗﹞。又有脈浮而緊﹐邪在表也﹐醫誤下之﹐緊反入裏﹝沈緊﹞﹐則作痞﹐熱結气分﹐內無水邪﹐故痞而按之自濡﹐大黃黃連瀉心湯主之﹐取苦以瀉熱之意﹐妙在麻沸湯﹝滚湯﹞泡汁﹐欲其輕揚淸淡﹐以滌上焦之邪熱。又有心下痞﹐復惡寒汗出者﹐此陽虛也﹐附子瀉心湯主之﹐取溫陽止汗之意。妙在濃煎附子﹐輕泡大黃﹑黃芩﹑黃連﹐蓋扶陽欲其熱而性重﹐開痞欲其生而性輕也。凡此皆治心下見證者也。他如胸中有熱﹐胃中有邪气﹝表邪陷入﹞﹐腹痛欲嘔﹐與黃連湯﹝卽半夏瀉心湯去黃芩﹐加桂枝達邪出外﹞。

太陽與少陽合病自下利者﹐與黃芩湯﹝黃芩﹑芍藥﹑甘艸﹑大棗﹞﹐嘔者黃芩加半夏生薑湯。

誤下寒格吐下﹐食入卽吐﹐與漧薑黃連黃芩人參湯。此三者﹐皆寒熱﹑濕熱﹑虛實夾雜爲病﹐與瀉心同一方法。又有發汗後邪气已去﹐腹中脹滿﹝濕气﹞﹐與濃朴生薑甘艸半夏人參湯﹐泄濕補虛﹐此又虛邪入腹中治法也。

若夫膈膜以下﹐病及地气﹐不外胃中﹑腹中﹑少腹三者而已。夫胃爲中土﹐藏垢納污﹐萬物皆歸焉﹐故邪入胃腑﹐卽不能外達﹐必從下解﹐或邪熱與胃腸渣滓搏結﹐或邪熱與膀胱血結﹐或邪熱夾濕郁極走於肌肉﹐致身發黃。匪直此也﹐陽明腑實﹐必病及三陰﹕胃脾相爲表裏﹐太陰脾脈布胃中﹐絡於嗌﹐故腹滿而咽漧﹔當臍屬少陰﹐少陰腎脈絡於肺﹐系舌本﹐故口燥舌漧而渴﹔少腹屬厥陰﹐厥陰肝脈絡於肝﹐循陰器﹐故煩滿囊縮。三陰屬髒﹐五臟藏而不瀉﹐其可瀉者﹐惟胃腸而已﹐此承气諸湯所由立也。承气云者﹐謂承天气以平地气者也。亦有邪由陽明經﹝「經」字宜著眼﹞傳太陰經﹐由太陰而少陰而厥陰﹐成可溫之證者﹐此寒濕重者也﹐詳見裏寒條下﹐玆不具論。端以陽明腑實﹐必審其確實證見﹐如腑實則日晡﹝未﹑申時﹐陽明主令﹞。必有潮熱﹐或如瘧狀。其熱未潮者﹐裏未結也﹔其發熱微惡寒者﹐表未解也。皆不可與承气。卽腹大滿不通﹐僅可與小承气﹝濃朴﹑枳實﹑大黃﹞微和胃气﹐勿令大下。若日晡潮熱﹐或手足然汗出﹐﹝四肢爲諸陽之本﹐汗出則陽气已盛於土中﹐以此爲驗大便硬一法﹞。多汗則津液外泄﹐胃中必燥﹐燥則大便必硬﹐腸有燥矢﹐則必譫語﹐或獨語如見鬼狀﹐或腹滿痛﹐或繞臍痛﹐或心以下按之硬﹐或煩躁發作有時﹐或時有微熱﹐喘冒不能臥﹐或目中不了了﹐睛不和﹐裏邪結實﹐陽气不能外達﹐往往微似惡寒﹐甚而厥逆﹝熱深厥亦深﹞﹐舌苔必板濃欠津﹐或黃或黑﹐皆宜大承气湯速下之﹝大黃﹑芒硝﹑濃朴﹑枳實。大黃用酒洗先煨﹐以緩其性。芒硝後下﹐欲其先軟化而後行也﹞。若劇者﹐發則不識人﹐循衣摸席﹐惕而不安﹐微喘直視﹐此皆陽明危證﹐脈弦者生﹐澀者死。弦則以其尙能制土﹐若澀則气血已枯矣﹝亦有邪結脈澀﹐气血尙未盡枯者﹞。又有陽明﹑少陽合病者﹐必下利﹐其脈不負者順也﹐負者失也﹝洪緩是陽明脈﹐爲不負。弦緊是少陽脈﹐爲負。負﹐木克土也﹞。

脈滑而數者﹐有宿食也﹔遲而滑者﹐內實也﹕宜大承气湯。寸口脈浮而大﹐按之反澀﹐尺中亦微而澀﹝邪結不通﹞﹐有宿食也﹐宜大承气湯。少陰病得之二三日﹐口燥舌漧者﹝少陰證﹞﹐急下之﹔少陰病自利淸水﹐色純靑﹝肝邪傳腎﹞﹐心下必痛﹐口漧燥者﹐急下之。宜大承气湯。又有發汗後不惡寒﹐但蒸蒸發熱者﹐當和胃气﹐與調胃承气湯﹝大黃﹑芒硝﹑甘艸。調胃全在甘艸。恐傷中焦﹐故不用朴﹑實﹞。太陽病未解﹝未出汗﹞﹐脈陰陽俱停﹐先振栗﹐汗出乃解。但陽脈微者﹐先汗出乃解﹔但陰脈微者﹐下之乃解﹐宜調胃承气湯。其有脾約者﹝精液不足﹐脾气約束﹞。大便必難﹐宜麻仁丸﹝卽小承气加麻仁﹑杏仁﹑白芍﹞﹐潤脾泄肝﹐緩化行之。其有直腸津液內竭﹐欲行不行者﹐宜蜜煎導法﹑豬膽汁導法﹝膽汁導法尢效﹞。又有太陽病不解﹝經邪不解﹐勢必傳腑﹞﹐熱結膀胱﹐以致蓄血﹐其人如狂﹝熱甚血凝﹐上干心包﹞

﹐血自下﹐下者愈﹝亦有血下而脫者﹐不可不知﹞﹗其少腹急結者﹐宜桃仁承气湯﹝桃仁﹑大黃﹑芒硝﹑甘艸﹑桂枝﹞﹔重者﹐少腹硬滿﹐其人喜忘﹝血凝則心气結﹞﹐甚則發狂﹐小便自利﹐﹝蓄血在血分﹐不在气分﹞﹐矢𨿽硬﹐大便反利﹝血性滑利﹞﹐其色必黑﹝內有瘀血﹞﹐或漱水不欲咽﹐皆蓄血見證﹐抵當湯下之﹝水蛭﹑虻虫﹐熬一次﹐大黃﹑桃仁﹞。若脈數不解﹐而下不止﹐必協熱而便膿血﹐又別有治法。其有熱而少腹滿者﹐應小便不利﹐今反利者﹐爲有血也﹐當下之﹐宜抵當丸﹝卽以湯藥作丸﹞。此見證較輕﹐故用丸以緩下其血。若脈沈結﹑少腹滿﹑身黃﹑小便不利﹝不利知爲濕熱﹞﹐此非血結﹐但濕熱不行耳﹐茵陳湯下之﹝茵陳﹑梔子﹑大黃﹞。陽明病﹐發熱汗出者﹐此爲熱越﹐不能發黃。若但頭汗出﹐齊頸而還﹐小便不利﹐渴欲飲水﹐此爲瘀熱﹝濕與熱合﹞在裏﹐身必發黃﹐茵陳湯主之。熱利下重﹝後重﹞者﹐白頭翁湯主之﹝白頭翁﹑黃連﹑黃柏﹑秦皮﹞。大病瘥後﹐腰以下有水气者﹐牡蠣澤瀉散主之﹝牡蠣﹑澤瀉﹑葶藶子﹑蜀漆﹑花粉﹑商陸﹑海藻﹞。凡此皆治地气爲病者也﹐所謂六經不外三焦者此也。

試再言經邪。少陰病得之二三日以上﹐﹝按﹕循經傳﹐一日太陽﹐二日陽明﹐三日少陽﹐四日太陰﹐五日少陰﹐六日厥陰﹐六經傳徧﹐七日從太陽病漸次而減。今云二三日以上﹐當指五日以上之二三日言﹞。心中煩﹐不得臥﹐黃連阿膠湯主之﹝黃連﹑阿膠﹑黃芩﹑芍藥﹑雞子黃﹞。此少陰傳經之熱邪﹐有熱無結﹐故用降火養陰法。少陰病二三日﹐咽痛者﹐與甘艸湯﹔不瘥﹐與甘桔湯﹐此少陰虛熱上爍﹐故用甘緩辛開苦降法。少陰病﹐咽傷生瘡﹐不能言語少含咽之﹞斂火降逆。少陰病下利﹑咽痛﹑胸滿而煩者﹐主豬膚湯﹝白蜜﹑米粉﹐豬膚湯和服﹞。此陰虛化燥﹐故用甘鹹潤納之法。又有病後脈結代﹐心動悸者﹐主炙甘艸湯﹝炙甘艸﹑漧地黃﹑麥冬﹑麻仁﹑阿膠﹑生薑﹑人參﹑桂枝﹑大棗﹞。此邪已去盡﹐气血兩虧﹐經脈失養﹐燥結不通﹐故以甘涼潤養爲主﹐尢妙在大甘緩之於上﹐佐辛潤通其脈絡﹐所以治脈結代心悸有殊功。又有汗﹑吐﹑下後﹐病已向愈﹐而心胃之間尙有畱邪結气﹐以致心下痞硬﹑噫气不除﹐旋復代赭湯主之﹝旋復花﹑人參﹑生薑﹑炙甘艸﹑半夏﹑代赭石﹑大棗﹞。此散結補虛法也。又有少陰病始得之﹐反發熱﹐脈沈者﹐麻黃附子細辛湯主之﹔無裏證者﹐麻黃附子甘艸湯主之。此兩感傷寒﹐一曰太陽與少陰並病。夫太陽﹑少陰相表裏而位最近﹐猶可引之外達﹐從汗而解﹐故溫陽而兼達表。又有少陰病四逆﹐四逆散主之﹝甘艸﹑枳實﹑芍藥﹑柴陰傳經之邪﹐非直中之邪﹐並無脈微﹑惡寒等陰證﹐卽下利一端﹐並非淸谷﹐而反下重﹐故用疏邪散結﹐而不用溫陽。若大汗﹑大下後﹐陽气大虛﹐則當以扶陽爲急務。論曰﹕傷寒脈浮﹐自汗出﹐小便數﹐心煩﹐微惡寒﹐腳攣急﹐反與桂枝湯攻其表﹐此誤也。得之便厥﹐咽中幹﹐煩躁﹝此是陰煩﹞。吐逆者﹐與甘艸漧薑湯﹐以復其陽﹔若厥愈足溫者﹐更與芍藥甘艸湯﹐以和其陰﹐其腳卽伸﹔若胃气不和譫語者﹐少與調胃承气湯﹔若重發汗﹐復加燒鍼者﹐四逆湯主之﹝甘艸﹑漧薑﹑附子。此陰陽兩虛之後﹐又復竭其陽﹐非此湯不能挽回陽气﹐然必實有陽虛見證﹐方可用﹞。傷寒醫下之﹐續得下利淸谷不止﹐身疼痛者﹐急當救裏﹔後身疼痛﹐淸便自調者﹐急當救表。救裏宜四逆湯﹐救表宜桂枝湯。大汗出﹐熱不去﹐內拘急﹐四肢疼﹝以上皆外證﹞﹐又下利﹝淸谷﹞﹑厥逆﹑惡寒者﹝三者皆虛寒內證﹞。四逆湯主之﹝急當救裏﹞。大汗﹑大下﹑利而厥冷者﹐四逆湯主之。吐利汗出﹐發熱惡寒﹐四肢拘急﹐手足厥冷者﹐四逆湯主之。﹝𨿽有表證﹐急當救裏﹞。旣吐且利﹑小便復利﹝二便俱利﹐內陽將盡﹞﹑大汗出﹑下利淸谷﹑內寒外熱﹐﹝𨿽有外熱表證﹐而裏證重極﹞。脈微欲絕﹐四逆湯主之。下後復發汗﹑晝日煩躁不得眠﹑夜來安靜﹐﹝陽虛有二證﹐陰陽兩虛者畏陽﹐陰不虛者喜陽﹞。不嘔不渴﹑無表證﹑脈沈微﹑身無大熱者﹐漧薑附子湯主之。發汗復下之﹐病仍不解﹐煩躁者﹝此陽气不攝而煩﹐所謂陰煩也。然必參以他證﹐方不致誤﹞。茯苓四逆湯主之﹝茯苓﹑人參﹑附子﹑甘艸﹑漧薑﹞。太陽病發汗﹐汗出不解﹐其人仍發熱﹑心下悸﹑頭眩﹑身動﹑振振欲擗地者﹐眞武湯主之。此發汗太過﹐水邪隨陽气上逆﹐比茯苓四逆湯證較重。彼因汗﹑下兩傷﹐故用人參﹑漧薑﹔此因汗傷水逆﹐故用眞武鎭伏水邪﹐挽回陽气。眞武屬北方水神﹐故取以爲名。﹝茯苓﹑芍藥﹑生薑﹑白術﹑附子﹞。若吐若下後﹐心下逆滿﹐气上衝胸﹐起則頭眩﹐脈沈緊者﹐茯苓桂枝白術甘艸湯主之。此亦陽虛水逆之證﹐卽眞武証之輕者。若再發汗﹐則動經气﹐而身爲振振搖矣。發汗病不解﹐反惡寒者﹐虛故也﹐芍藥甘艸附子湯主之。太陽病外證未除﹐而數下之﹐遂協熱下利﹑利下不止﹑心下痞硬﹝邪在上焦﹞﹐表裏不解﹐桂枝人參湯主之﹝桂枝﹑甘艸﹑白術﹑人參﹑漧薑﹞。傷寒下利不止﹐心下痞硬﹐服瀉心已﹐復以他藥下之﹝一誤再誤﹞﹐利不止﹐醫以理中與之﹐利益甚。理中者﹐理中焦也。此利在下焦﹐﹝下藥太過﹐大腸受傷﹞﹐赤石脂禹餘糧湯主之﹝澀以止脫﹞。復利不止﹐當利其小便﹝分其淸濁﹐則便自堅﹞。凡此皆誤汗﹑誤下﹐傷及眞陽﹐故轉而用溫﹐以救其誤﹐非表寒化熱之正方也。

若夫裏寒一證﹐不外脾腎陽虛﹐陽虛則化濕﹐故夾濕者多﹐治法不外四逆﹑眞武﹑理中三法。四逆一類﹐不離姜﹑附﹐再觀方中加減﹐皆欲其通陽開閉﹐重在腎也﹔眞武一類﹐不離苓﹑附﹑生薑﹐欲其溫陽鎭水﹐亦重在腎也﹔理中一類﹐不離漧薑﹑白術﹐欲其守中﹐重在脾也﹔其桂枝附子一類﹐爲風濕陽虛而設﹐欲其解肌溫陽化濕﹐表裏兼治﹐重在裏。此治裏寒之大較也。試詳言之。論曰﹕發熱﹐頭痛﹝表邪﹞﹐脈反沈﹝裏脈﹞﹐若不瘥﹐身體疼痛﹐當急救裏﹐宜四逆湯﹝甘艸﹑漧薑﹑附子。身體疼痛﹐表寒﹑裏寒陰陽二證皆有之。𨿽沈爲裏脈﹐而表邪郁遏者亦有之。必審其人不煩不渴﹐脈沈而至數淸楚﹐一派皆屬陰象﹐乃可用之﹐切勿孟浪﹞﹗脈浮而遲﹑表熱裏寒﹑下利淸谷者﹐四逆湯主之。自利不渴﹐屬太陰﹐髒有寒也﹐當溫之﹐宜四逆輩。﹝凡溫熱之劑﹐皆可選用﹐故不曰湯而曰輩﹞。少陰病﹐飲食入口則吐﹑心中溫溫﹑欲吐復不能吐。始得之﹐手足寒﹑脈弦遲者﹐此胸中實﹝寒實﹞﹐不可下也﹐當吐之﹝在上者因而越之﹞。若膈上有寒飲﹐漧嘔者﹐﹝漧嘔無物﹐知其爲飲﹞﹐不可吐也﹐當溫之﹝寒散則飲化﹐凡治飲皆當用溫﹞。宜四逆湯﹔惡寒脈微﹐而復利﹐利止﹐亡血也﹐﹝利盡而止﹐津液內竭。亡血﹐卽亡陰也﹞﹐四逆加人參湯主之﹝回陽生津﹞。

少陰病﹐下利淸谷﹑裏寒外熱﹝寒逼陽於外﹞﹑手足厥逆﹑脈微欲絕﹑身反不惡寒﹝寒邪入裏﹞

﹑其人面色赤﹝逼陽於外﹐名曰戴陽﹞。或腹痛﹑或漧嘔﹑或咽痛﹝寒逼陽上升﹞﹑或利止脈不出者﹐通脈四逆湯主之﹐其脈卽出者愈。﹝四逆湯﹐面赤加蔥。腹痛去蔥﹐加芍藥。嘔加生薑。咽痛去芍藥﹐加桔梗。利止脈不出去桔梗﹐加人參。諸證或陰或陽﹐皆閉塞不通之故﹐故用辛溫通陽﹞。下利淸谷﹑裏寒外熱﹑汗出而厥者﹐通脈四逆湯主之﹝厥而汗出﹐陽有立亡之象﹞。吐已下斷﹝利止也﹞﹑汗出而厥﹑四肢拘急不解﹑脈微欲絕者﹐四逆加豬膽汁湯主之﹝取其苦滑﹐直達下焦﹞。少陰病﹐下利﹐白通湯主之﹝漧薑附子湯加蔥白四莖﹐取其通少陰之陽气﹞。少陰下利﹑脈微者﹐與白通湯﹔利不止﹑厥逆無脈﹑漧嘔煩者﹐白通加豬膽汁童便湯主之﹝取童便引陽藥直達至陰﹐經所云反佐是也﹞。手足厥寒﹑脈細欲絕者﹐當歸四逆湯主之﹝當歸﹑桂枝﹑芍藥﹑細辛﹑甘艸﹑通艸﹑大棗﹞﹔若其人內有久寒者﹐當歸四逆加吳萸生薑湯主之。所謂四逆一類﹐重在通陽開閉者﹐此也。

試再言眞武。少陰病﹐腹痛﹐小便不利﹐四肢沈重疼痛﹐自下利者﹐此爲有水气﹐其人或咳﹝加五味﹑漧薑﹑細辛﹞﹐或小便利﹝去茯苓﹞﹐或下利﹝去芍藥﹐加漧薑﹞﹐或嘔者﹝去附子﹐加漧薑﹞。眞武湯主之。少陰病﹐身體疼﹑手足寒﹑骨節痛﹑脈沈者﹐附子湯主之﹝眞武湯去生薑﹐加人參﹞。所謂眞武一類﹐重在溫陽行水﹝水卽是濕﹞者﹐此也。至理中丸一方﹐﹝人參﹑甘艸﹑白術﹑漧薑。臍上築築欲作奔豚者﹐腎气動也﹐去白術﹐加桂枝。吐者去白術﹐加生薑。悸者加茯苓。渴欲飲水者加術﹐消飲生津。腹中虛痛﹐加人參。寒加漧薑。腹滿者去術﹐加附子﹞。乃大病瘥後﹐喜唾﹝胃液不藏﹐兼有寒飲﹞﹐久不了了﹐胃上有寒﹐當以丸藥緩理之。

若桂枝附子一類﹐乃解肌﹑化濕﹑溫陽﹐表裏兼治之劑。論曰﹕傷寒八九日﹐風濕相搏﹐身體疼煩﹑不能自轉側﹝濕則身重﹞﹑不嘔不渴﹝濕爲陰邪﹞﹑脈浮虛而澀﹝表裏皆虛﹞﹐桂枝附子湯主之﹝桂枝﹑附子﹑甘艸﹑生薑﹑大棗﹞。若其人大便硬﹑小便自利者﹐去桂加白術湯主之﹝白術生腸胃之津液﹞。若大便不硬﹑小便不利﹐仍當加桂﹝觀此條﹐可知桂枝能通小便﹐故五苓散用之﹞。服後其人如冒狀﹐勿怪。此以附﹑術並走皮肉﹐逐水气﹐未得除﹐故使之。其法當加桂以治之。又有風濕相搏﹐骨節疼煩﹑掣痛﹑不得屈伸﹑近之則痛劇﹑汗出短气﹑小便不利﹑惡風不欲去衣﹑或身微腫者﹐甘艸附子湯主之﹐得微汗則解﹝卽桂枝附子湯去姜﹑棗﹐加白術。此條因汗出﹐故去姜﹑棗﹐𨿽用桂枝﹐而其意則重在甘艸﹑附子溫陽﹐故以名湯。風濕髮汗﹐汗大出者﹐但風气去﹐濕气在﹐故不愈。治風濕﹐微微似欲出汗者﹐風濕俱去也﹞。此治風濕之大法也。他如食穀欲嘔者﹝必食穀而始嘔﹐受病在納谷之處﹐與漧嘔不同﹞﹐屬陽明也﹝虛寒﹞﹐吳茱萸湯主之﹝吳萸﹑人參﹑生薑﹑大棗﹞。得湯反劇者﹐屬上焦也﹝停飲﹞。又有少陰病﹐吐利﹑手足厥冷﹑煩躁欲死者﹐吳茱萸湯主之﹝胃气虛寒﹞。漧嘔﹐吐涎沫﹝胃中寒飲﹞﹐頭痛者﹝陽明之脈上於頭﹞﹐吳茱萸湯主之。又有少陰病﹐腹痛﹑小便不利﹑下利不止﹑便膿血者﹐桃花湯主之﹝赤石脂﹑漧薑﹑粳米﹞。一服愈﹐余勿服。又有傷寒脈微而厥﹐至七八日﹐膚冷﹝陽不衛外﹞﹐其人躁無暫安時者﹐此爲髒厥﹝不治﹞﹐非蛔厥也。

蛔厥者﹐其人當吐蛔。今病者靜而復時煩﹐此爲髒寒。蛔上入其膈﹐其人當自吐蛔。蛔厥者﹐烏梅丸主之﹐又主久痢。﹝烏梅﹑細辛﹑漧薑﹑當歸﹑附子﹑蜀椒﹑桂枝﹑黃連﹑黃柏﹑人參。先食後服十丸﹐漸加至二十丸﹐禁食生冷滑臭等物﹞。凡此皆治裏寒者也。余故曰《傷寒論》當分兩大段看法。

又有表寒壞證﹐如傷寒六七日﹐大下後﹐寸脈沈遲﹑尺脈不至﹑手足厥逆﹑咽喉不利﹑唾膿血﹑泄利不止者﹐爲難治﹐麻黃升麻湯主之﹐汗出愈﹝麻黃﹑升麻﹑當歸﹑桂枝﹑白芍﹑茯苓﹑甘艸﹑漧薑﹑白術﹑石膏﹑知母﹑黃芩﹑玉竹﹑天冬﹞。此上熱下寒互傷之證﹐病証之雜﹐藥味之多﹐爲古方所僅見﹐觀此可悟古人用藥之法。又有表寒方愈﹐因交接感其餘熱﹐名陰陽易病﹐其人身體重﹑少气﹑少腹裏急﹑或引陰中拘攣﹑熱上衝胸﹑頭重不欲舉﹑眼中生花﹑膝脛拘急者﹐燒散主之﹝男取婦襠﹐婦取男襠﹐燒灰﹐和服方寸匕﹐三服小便卽利﹐陰頭微腫則愈﹐蓋引其邪火從陰處出也﹞。此又以意用藥法也。觀《傷寒》一書﹐立方錯綜變化﹐皆本自《內經》﹐用藥又與《神農本艸》所載一一吻合。余止言其大略﹐學人於全書講求而推展之﹐則操縱在我﹐萬病皆得所指歸矣﹐豈徒作傷寒書讀哉﹗﹖按﹕《傷寒論》中表寒一類﹐本是寒燥之邪﹐所立諸方﹐只此麻黃﹑桂枝﹑葛根﹑柴胡四味藥﹐系爲經邪而設﹐其餘皆從三焦論治﹐與溫病原不相悖﹐觀諸方便知。麻黃專主開表﹐溫病忌用﹐若嚴寒天气﹐實因感受風寒﹐新邪引動伏邪﹐如吳又可所云感冒兼役之證﹐麻杏石甘湯﹐亦不妨暫用。其桂枝一味﹐爲溫病所最忌﹐以其溫裏故也。書云﹕桂枝入口﹐陽盛﹝熱盛﹞則斃﹐承气入胃﹐陰盛﹝寒盛﹞則亡。嘗見誤服桂枝﹐變證蜂起﹐不可不知。葛根辛甘涼潤﹐爲陽明藥。柴胡主治邪郁胸脇﹐溫病亦有陽明及胸脇證﹐故間有用之者。總之﹐有是病則用是藥﹐不可拘執。至救誤諸方﹐如四逆﹑眞武﹑理中輩﹐乃爲傷寒誤汗﹑誤下傷陽而設﹐皆與溫病相反。傷寒多傷陽﹐故末路以扶陽爲急務﹔溫病多傷陰﹐故末路以養陰爲要法。

此又寒溫判若霄壤者也。故並記之。

卷下

女科論

經曰﹕女子二七天癸至﹐任脈通﹐太衝脈盛﹐月事以時下。月爲天之眞水﹐故潮汐長落﹐上應月之盈虧﹐而有常期者也。女子屬陰﹐血爲水類﹐故亦上應月之盈虧﹐而有常期者也。愆期則病生焉﹐故古人謂女子首重調經。夫首重調經﹐是也﹐但欲調其所不調﹐必推其所以不調之源﹐從而調之﹐而經始調。柰方書調經諸方﹐多是行气破血之品﹐不知人身气血﹐只有不足﹐斷無有餘﹐其見爲有餘者﹐皆不足所致﹐皆不足而邪湊之所致﹐豈有重傷气血而能調經之理﹖又謂女子多郁﹐必兼開郁。夫郁者﹐不暢之謂﹐必用微辛微潤諸品﹐得春和之气﹐寓生發之機﹐乃能暢達气機﹐又豈有用辛燥漧澀之藥﹐而能流暢遏郁之理﹖《詩》云﹕陟得土金之气﹐稟淸肅之令﹔微辛微潤則能通﹐微苦微涼則能降﹐而且色白形圓﹐象類心肺﹐所以主解鬱結之疾。後人謂其淸熱化痰者﹐皆散結之功也。一隅三反﹐可類推矣。

又有先期爲熱﹐後期爲寒之說﹐亦不盡然。余謂欲診其人之病﹐須先辧其人之气質陰陽。金水之質﹐其人肥白﹐多屬气虛﹔再驗之色﹑脈﹐如面色唇舌慘淡﹐脈息柔濡﹐此气虛見證。气虛則脾胃不能健運﹐食少化遲﹐化源卽薄﹐衝任自衰﹐或气不攝血﹐爲先期﹐爲崩漏﹐或气不化血﹐爲血少﹐爲後期﹐色必淡紅﹐無脹無痛﹐陽虛化濕﹐必多黃水白帶﹐法宜歸脾一類﹐以補气血生化之源。若久則气不化血﹐血虛化燥﹐又成气血雙虧之候。木火之質﹐其人蒼瘦﹐多屬血虛﹔再驗之色脈﹐如面色唇舌多紅多燥﹐脈息細澀﹐或弦或數﹐此血虛見證。血虛則肝陰不濡﹐肝陽內熾﹐或血熱妄行﹐爲先期﹐爲崩漏﹐或血虛畱滯﹐爲後期﹐爲脹痛﹐法宜滋燥養營爲主。其因虛畱滯者﹐佐咸柔以軟之﹐辛潤以通之﹐自可獲效。久則陰虛燥急﹐經枯月閉﹐延爲肝風眩暈﹑多怒多煩﹑脇肋作痛﹐甚則咳嗽﹑吐血﹑咽痛﹑骨蒸﹐爲幹血成勞之候。

又有气血不足﹐燥濕之邪乘虛湊入﹐此類釀患﹐尢屬多多。夫气爲水母﹐凡飲入於胃﹐賴脾肺气機吸攝﹐水精四布﹐五經並行。气虛者﹐默運無權﹐津液不歸正﹐化變爲帶濁﹐暗期腹痛﹐由肩背下抵腰足﹐無不酸痛﹐四肢乏力﹐皮裏發熱﹐血色紫黑晦暗。濕熱瘀濁下行﹐如爛魚腸樣﹐腥穢異常﹐行後又多黃水﹐若濕熱瘀濁不下則腹痛更甚。法宜於養血劑中﹐佐辛潤以通之﹐參苦辛以化之。苦多辛多﹐尢必因其人之熱重﹑濕重用之﹐乃可獲效。若久久不治﹐則濕熱瘀濁凝聚成塊。其初聚而未結﹐營气尙往來於其間﹐以故推揉有聲﹐按之覺痛﹐古謂气聚爲瘕﹐聚散不定﹐卽此類也。巢氏不察其原﹐徒立八瘕名目﹝黃瘕﹑靑瘕﹑脂瘕﹑狐瘕﹑蛇瘕﹑鱉瘕﹑燥瘕﹑血瘕﹞﹐最足誤事。其曰靑瘕﹑黃瘕﹐下靑黃濁汁﹐脂瘕精血雜下如脂膏。濕熱下行﹐有明證也。卽用前法﹐再加咸軟﹐如龜板﹑鱉甲﹑決明﹑牡蠣之類﹐旣能燥濕淸熱軟堅﹐又能養陰﹐斷無不效之理。嘗見痛經之證﹐久之血虛化燥﹐腸胃之外﹐經絡之間﹐結成硬塊﹐營气不得往來於其間﹐以故堅固不移﹐按之不痛﹐古謂血結爲癥﹐推移不動﹐卽此類也。法當滋燥養營﹐或用淸潤﹐或用溫潤﹐亦視其人之寒熱施之﹐仍須參以辛潤咸軟﹐自可漸化。

又有腸覃一證﹐經謂寒气客於腸外﹐與衛气搏﹐癖而內著﹐肉乃生﹐大如雞卵﹐漸如懷子﹐按之則堅﹐推之則移﹐月事以時下。此腸外脂膜受病﹐未入脈中者也。又有石瘕一證﹐生於胞中﹝卽子宮﹞。經謂寒客子門﹐子門閉塞﹐惡血當瀉不瀉﹐以畱止﹐日益大﹐狀如孕﹐堅如石﹐月事不下﹐此血凝子宮病也。又有癖一證﹐方書謂僻於肋下謂之癖﹐隱於臍傍﹐狀類硬弦謂之﹐勞碌感寒則發﹐與痛俱見﹐不痛則隱﹐此厥陰﹑陽明經脈結聚也。此三者﹐治以溫潤﹐佐以辛潤。蓋溫潤﹑辛潤﹐气陽質陰﹐有陽和解凝之功﹐無剛燥劫津之慮﹐以柔治剛﹐理固有一定者也。鞠通先生云﹕經謂燥淫所勝﹐男子疝﹐女子少腹痛﹐此燥气延入下焦﹐搏於血分﹐堅結不散﹐而成癥疾﹐勿論男﹑婦﹐化癥回生丹主之。若不知絡病宜緩通治法﹐或妄用急攻﹐必犯瘕散爲蠱之戒。此蠱乃血蠱也﹐在婦人更多﹐爲極重難治之證﹐學人不可不預防之也。化癥回生丹方﹐系燥淫所勝﹐治以苦溫﹐佐以甘辛﹐以苦下之之法﹐方從《金匱》鱉甲煎丸與回生丹脫化而出﹐久病堅結不散者﹐非此不可。又云﹕《難經》謂任脈爲病﹐男子爲七疝﹐女子爲瘕聚﹐此燥气延入下焦﹐不與血搏﹐故發時痛脹有形﹐痛止無形﹐自不得傷無過之營血﹐而用化癥丹矣。老年八脈空虛﹐亦不可與化癥丹﹐皆復亨丹主之。愚按﹕化癥丹﹐芳香燥藥猶嫌其多﹐尙宜減去﹔復亨丹溫潤甘辛﹐頗爲合拍暗女子血海常虛﹐肝陽多沸﹐易生此證。古人止分气病﹑血病﹐立有積聚﹑瘕名目﹐並未詳气血因何致病之故。後人不事推求﹐徒知見气破气﹐見血行血﹐往往用香附﹑烏藥﹑濃朴﹑靑皮﹑木香﹑檳榔破气諸燥藥﹐謂气爲血帥﹐气行則血行﹐見治不效﹐加以行血﹐如三稜﹑莪術﹑漧漆﹑元胡﹑蘇木之類﹐甚有用巴豆﹑硝﹑黃諸品﹐破積攻堅﹐愈治愈結﹐愈結愈大﹐致之形消腹板﹐成蠱成勞﹐潮熱﹑鼻衄﹑上咳﹑下利﹐死而後已。此等治法﹐貽誤千古。

春山先生曰﹕气爲血帥﹐血實爲气航。蓋水淺者瘀始停﹐未有水足而河流壅塞者﹔汁幹者物乃結﹐未有汁足而枝葉枯硬者。天包乎地﹐表裏皆水﹐人爲血肉之體﹐亦表裏皆水。無形之陽﹐基於有形之陰。血行原藉乎气行﹐气行亦資乎血行﹐蓋血能載气以行也。總之﹐因气致病者﹐調其气而血自通﹐因血致病者﹐養其血而气自行﹔因燥濕寒熱致病气血者﹐治燥濕寒熱而气血自調。經云﹕治病必求其本。此說最爲切要。

嗣育一門﹐不外調經﹑葆精二法。古歌云﹕山無不艸木﹐人無不生育﹔女子要經調﹐男子要精足。調經之法﹐前已發明。葆精之道﹐更宜詳究﹐經曰﹕兩神相搏﹝夫婦﹞﹐合而成形﹐常先身生﹐是謂精﹐此先天本來之精也。又曰﹕谷入气滿﹐淖澤注於骨﹐是謂液﹐此後天日生之精也。先天之精﹐受之生初﹔後天之精﹐生於穀气﹐故精字從米從靑。欲葆精者﹐不徒藉資藥餌﹐更須調其飲食。凡煎辛燥等物﹐最易生熱﹐不宜多食。至於治法﹐當視其人之體質爲之。气虛者﹐治在脾﹑肺。土爲金母﹐金爲水源﹐飲食之精气﹐賴脾气以散輸﹐資肺气以灌漑﹐益脾﹑肺之气﹐卽以裕生化之源﹐經故曰气歸精。陰虛者﹐治在肺﹑心﹑腎﹐經謂鬲肓之上﹝心下鬲上爲肓﹞﹐中有父母﹐肺與心也﹔七節之傍﹐中有小心﹐腎也。肺﹑心﹑腎呼吸相通﹐君﹑相火動靜相隨。生精者心﹐損精者亦心。精气生於穀气﹐穀气色白﹐白爲五色之本﹔穀气歸心﹐奉君火而化赤﹔赤血得金气之敷布﹐下行入腎化精﹐歸本還原﹐故其色仍白﹔精生於血脈﹐故曰生精者心。然生之甚難﹐損之甚易﹐君火一動﹐相火隨之﹐虛陽潛沸於內﹐則所生之少﹐不敵所耗之多。故陰虛者﹐須滋肺﹑心﹑腎之陰﹐以使之生﹐卽以招攝心﹑腎之陽﹐不使之耗﹐心腎之坎離旣濟﹐而肺﹑脾﹑腎之地天自泰矣。眞陰眞陽虛者﹐治在脾﹑腎。益火以治土之母﹐培土以生水之源﹐所謂先後天一气相生者此也。然須服溫潤﹑甘潤諸品﹐最忌剛燥金石。嘗見艱於嗣育者﹐根據古成方﹐謂溫熱能補命門﹐終年修服。不知水中之火宜溫潤﹐不宜溫燥﹐陰液本虧﹐又加剛燥耗劫﹐輕則致生頭疼﹑牙疼諸證﹐甚則成目昏﹑瘡疽﹑偏枯﹑痿廢之痼疾﹐皆由於溫熱補命門之說誤之也。然誤藥固足以致病﹐卽不誤藥﹐亦僅可以治病﹐艸木無情﹐斷難添精。葆精之道﹐操之在己﹐枚叔《七發》云﹕出輿入輦﹐命曰蹶痿之機﹔洞房淸宮﹐命曰寒熱之媒﹔蛾眉皓齒﹐命曰伐性之斧﹔甘脆肥濃﹐命曰腐腸之藥。可知欲葆精者﹐總須寡欲節勞﹐以養其心﹐不使君火引動相火﹐相火得安其位﹐自不耗散眞陰﹐再能適其寒溫﹐調其飲食﹐以裕其源﹐自然精足﹐此又勿藥眞詮﹐葆精妙法。精足則神气有歸﹐必然多男。古傳經淨後﹐單日成男﹐雙日成女諸說﹐多屬支離。男子精勝則多男﹐女子天癸勝則多女﹐此乾道成男﹐坤道成女之義也。男子精先至則生男﹐女子天癸先至則生女﹐此乾坤六子內陽外陰之義也。夫女子天癸﹐女子之眞陰也。馬元臺曰﹕經云女子二七天癸至。天癸﹐陰精也。腎屬水﹐癸亦屬水﹐由先天之气蓄極而生﹐故謂陰精爲天癸。王太僕以月事爲天癸者非也。《易》曰﹕男女媾精﹐萬物化生。是男女交媾之時各有精﹐但女子之精﹐以二七而至﹐而其月事﹐亦與此時同候﹐故經卽繼之曰太衝脈盛﹐月事以時下。西學云﹕女子子宮內﹐有精珠十五顆至十八顆不等﹐形如雀卵﹐薄膜裹之﹐內藏精液﹐是謂陰精。女子入月之年﹐精珠始生﹐暮年月信止﹐精珠卽無。凡夫婦交媾﹐精珠迸裂﹐陰精與陽精交會﹐是以成孕。此說與元臺義同﹐似可憑信。觀雞之生卵﹐雞腹中卵有數目﹐漸次生盡﹐則不生矣。在人亦然。嘗見婦人肥盛﹐卽難成孕﹐以子宮爲濕痰脂膜壅塞故也﹐古法以二陳﹑二術等治之。又見婦人破泄太早﹑太甚﹐及大病脫血後﹐𨿽調理復原﹐亦難成孕﹐想是精珠盡裂之故。觀此則葆精之道﹐不獨男子爲然已也。

葆精之後﹐當知保胎。夫保胎之法﹐不外气血。胞胎在腹﹐如天之包地﹐如雞之含卵﹐四面皆血以養之﹐气以攝之﹐不得行一條胞脈﹐系腎以爲根絆。若气虛不足以提攝﹐血虛不足以涵濡﹐則其胎自落。彼巢元方分經養胎之說﹐謂十二經脈養胎﹐以五行分四時﹐殊難憑信。人身經脈﹐一气貫通﹐豈有分任各養之理﹖以系腎而言﹐腰者腎之府﹐腎爲人身之根蒂﹐腎虛則吸納之權廢﹐實足以致落﹐故腰痛胎必落。大抵世之因气虛落胎者﹐十之二三﹔因血虛落胎者﹐十之六七。其有每至兩三月卽落者﹐總由陰虛熱爍﹐如涸澤之魚﹐不能久活。

法宜淸補腎陰爲主﹐兼忌濃味炙﹑香燥破耗等物﹐自可無虞。古有黃芩﹑白術安胎之說﹐不知此二藥﹐系苦燥辛燥之體﹐與胎大不相宜﹐想古人爲孕婦脾有濕熱者用之﹐後人不察﹐誤認爲安胎聖藥﹐豈不相反﹖吳又可謂大黃爲安胎聖藥﹐此指客邪傳胃腑者言之﹐去邪卽是安胎﹐豈無此實證﹐而亦用之乎﹖又古人因胎气上逆﹐用銀薴酒﹐取其鎭逆﹑淸熱﹑和气血﹐後人不悟此理﹐嘗於閃挫欲墮者﹐而亦用之﹐豈非速其墮乎﹖總之﹐安胎之法﹐有客邪致胎不安者﹐但當去邪﹐卽是安胎﹐邪早去一日﹐胎早安一日﹐經故曰有故無殞。其有不因客邪而胎自不安者﹐當究其所以不安之原以治之﹐而胎自安。其因閃挫欲墮者﹐宜培養气血﹐稍參調气治之。

至胎前雜病﹐如子癇﹑子煩﹑子暈﹑子淋﹑子腫﹑子懸﹑子嗽等證﹐大抵不外陰虛化燥﹑陽虛化濕兩端﹐隨證參酌﹐自可無誤。

再胎婦平日常宜小勞﹐流通气血﹐自無難產之患。古方如達生散諸劑﹐一派皆辛燥破耗之藥﹐斷不可服。鞠通先生謂天下本無事﹐庸人自擾之。其說甚是。若欲其滑利易生﹐常以豆腐皮加白蜜泡服﹐或服鴨湯﹑豬膚湯等類﹐藉水行舟﹐自然易產。若夫臨產﹐切宜安靜﹐瓜熟蒂落﹐比諭最精。《達生編》六字眞言﹕一曰睡﹐二曰忍痛﹐三曰慢臨盆。尢爲切要。

其交骨難開者﹐如加味當歸湯﹕當歸﹑川芎﹑血餘炭﹑炙龜板﹐尙無流獘。他如兔腦丸﹑立應散諸方﹐皆屬霸道﹐斷不可從。其有難產﹐至兩三日﹐水血行盡﹐气血虧極者﹐急用八珍湯﹐去苓﹑術﹐加阿膠﹑枸杞﹑沙苑﹑黃﹑山藥等味﹐兩補气血﹐虛回乃可望生﹔更有虛極神昏﹐不知服藥者﹐用八珍料斤許﹐在產婦房中文火緩煎﹐俾藥之气味﹐從產婦口鼻吸入﹐運動气血﹐冀其蘇醒﹐醒後卽以此湯緩緩與服﹐亦可望生。曾經有驗﹐此以意用藥法也。

其有胎死腹中者﹐舌苔必靑黯﹐繼而腹冷﹑寒戰﹐胎卽欲化而落﹐宜大劑養血﹐稍加肉桂﹐气虛者參以益气﹐亦不可拘執成方﹐用平胃﹑朴硝攻下﹐致傷气血。舊訣云﹕面赤舌靑﹐母活子死﹔面靑舌赤﹐母死子活﹔面舌俱靑﹐母子俱死。此屬有驗。產後气血大虧﹐更宜審愼。吾鄕新產服生化湯﹝當歸﹑川芎﹑炙艸﹑炮姜﹑桃仁﹞﹐或胡椒湯﹑艾湯。其生化湯活血化瘀﹐兒枕﹝少腹有塊﹐名曰兒枕﹞作痛者尙宜﹔胡椒耗散眞陰﹐艾湯助熱生風﹐均不可服。其有肝虛血燥體質﹐平時常有肝陽上冒見證﹐生化湯辛溫走竄﹐又不宜服。嘗有服此成痙厥者﹐不可不知﹗產後惟有用當歸﹑丹參﹑炙艸和血﹐稍加桃仁以導余瘀﹐最爲穩當。川芎辛散﹐炮姜溫燥﹐不宜多用。產後無虞保生等湯﹐不知創自何人﹐害人無算﹐尢當禁忌。其有气血虛極者﹐心虛﹑气短﹑頭眩﹑多汗﹐須於前方加沙參﹑棗仁﹑熟地﹑玉竹養之﹐再參童便﹐導瘀下行﹐亦妙。其有寒熱交作者﹐亦由血虛不能榮養百體所致﹐宜用前方大劑養血﹐切勿作外感治。《金匱》論新產婦人有三病﹕一曰痙﹐二曰鬱冒﹐三曰大便難。血不養肝﹐肝風內動﹐則痙﹐此筋病也﹔血虛肝陽上越﹐則鬱冒﹑頭眩﹑目瞀﹑嘔不能食﹑但頭汗出﹐此神病也﹔血虛不能濡腸﹐則大便難﹐此液病也。總之﹐皆陰虛血燥見證﹐當大劑養陰養血﹐如復脈等湯﹐最忌辛溫耗散﹐卽有外風﹐亦忌風藥升舉其陽﹐致汗脫血暈而斃。春山先生云﹕治風先養血﹐血充風自滅。易一「養」字「充」字﹐較古歌尢勝。又有產後隨臥﹐敗血乘虛上攻﹐或心下滿悶﹐或痰涎壅盛﹐甚則神昏﹑口噤﹐更有敗血衝心﹐喜笑怒罵﹐逾墻上屋者﹐多致不救。此證不論虛實﹐急用熱童便灌之。實證必有腹痛拒按情形﹐輕者用生化湯﹐重者用回生丹最妙。若產後六气外邪爲病﹐當汗﹑當淸﹑當下﹐隨證治之﹐速去其邪﹐兼護其虛。無糧之師﹐貴在速戰﹐又不可拘於產後宜溫不宜涼之說。《內經》有故無殞﹐不專指胎前言之也。女科大要如此﹐學人以意參之﹐隨所指而進步焉﹐當不歧於路矣﹗

卷下

兒科論

小兒﹐春令也﹐木徳也﹐花之苞﹐果之萼﹐稚陽未充﹐稚陰未長者也。稚陽未充﹐則肌膚疏薄﹐易於感觸﹔稚陰未長﹐則臟腑柔嫩﹐易於傳變﹐易於傷陰。故小兒病較大人尢重﹐尢當以存陰爲第一義。夫存陰﹐非補陰之謂。凡辛燥升散﹐溫燥苦澀﹑消導﹐皆是耗傷陰液之藥﹔往往陰液被傷﹐肝風內動﹐鼓痰上升﹐血不榮筋﹐筋急拘攣﹐致成痙。稚陽未充﹐忌用苦寒﹐以苦寒善伐生生之气﹐且苦能化燥﹐化燥則又傷陰﹐不獨伐生生之气已也。金石之品﹐善定神智﹐令人發呆﹐冰﹑麝香燥走竄﹐最耗心液。經曰﹕石藥發癲﹐芳艸發狂。不可不知﹗昔錢仲陽爲小兒制六味丸﹐取酸甘化陰之義。酸﹐水味也﹔甘﹐土味也。木非水不生﹐非土不載。木實初結多酸﹐猶稟木之本味﹔成熟則純甘﹐甲乙合而化土﹐全得土之正味。五味惟甘爲無毒﹐甘潤得水土气足﹐故能滋液。仲陽允爲小兒之司命者哉﹗乃世俗未推六气致病之理﹐未推六气最易化燥之理﹐並未推小兒稚陽未充﹑稚陰未長﹐尢易化燥之理﹔見兒發熱﹐不知何邪﹐槪曰風寒﹐輒與辛燥升散﹐雜以苦溫﹑苦澀消導。吾鄕尢誤於薄荷﹑荊芥辛涼之說﹐下筆輒用。不知荊芥質燥气香﹐上升巓頂﹔薄荷質燥﹐辛辣異常﹐稍用三五分參於辛潤劑中﹐以和格拒猶可﹐若獨用﹑多用﹑頻用﹐卽薄荷一味﹐實足耗液﹐致成痙﹐乃見兒痙﹐便稱驚風﹐亂投冰﹑麝﹑金石苦寒悍毒藥﹐以爲開竅﹑鎭驚﹑淸熱﹑祛風﹐家傳祕法﹐家藏丸丹﹐多系如此﹐誤治甚多﹐殊堪憫惻﹗又或將「驚」字誤作「筋」字之訛﹐挑筋刺血﹐彊推彊拿﹐其在富貴之家﹐釀禍猶速。嘗見薦醫薦方﹐接踵而至﹐此醫用熱﹐彼醫用寒﹐一日之間﹐七方十劑徧嘗﹐刀鍼金石全施﹐又或送鬼叫魂﹐此搖彼喚﹐使兒無片刻之安﹐重棉濃絮﹐鑪火壺湯﹐使兒在熱之內。花之苞也﹐果之萼也﹐其堪如此傷殘也乎﹖嗟乎﹗是誰誤之也﹖父母誤之也。假使延一明理之醫﹐對證施治﹐何能至於此極乎﹖吾鄕鞠通先生﹐憫兒之疾苦﹐作《解兒難》一冊。其中分寒痙﹑風溫痙﹑溫熱痙﹑暑痙﹑濕痙﹑燥痙六條﹐爲六气致痙﹔分內傷飲食痙﹑本髒自病痙二條﹐爲內傷痙﹔客忤痙一條﹐爲驚痙。又謂先感後痙者﹐卽俗所謂驚風是也﹔病久致痙者﹐卽俗所謂慢驚是也。又引《素問》太陽所致爲痙﹐痙者﹐彊直之謂﹐後人所謂角弓反張是也﹔少陽所致爲﹐者﹐蠕動引縮之謂﹐後人所謂抽掣﹑搐搦是也。愚細玩諸條﹐不外燥﹑濕二字﹐又終歸於燥之一字。然則六气最易化燥﹐小兒尢易化燥之說﹐此豈余之私見哉﹖請析言之。寒與燥同源。風寒乃天地幹結之气﹐幹則化燥最速﹐故經謂傷寒爲熱病之類。風與熱皆屬陽邪﹑風溫﹑溫熱爲溫燥之气。暑有熱有濕﹐爲燥中夾濕之气。濕與燥相反﹐濕不能作痙﹐故濕痙一條﹐本論亦曰濕性陰柔﹐不能致彊﹐初起之濕痙﹐必兼風而成。兼風寒者﹐主寒燥搏濕治﹔兼風熱者﹐主風燥搏濕治。燥乃正秋之時﹐金風驟起﹐艸木黃落﹐爲涼燥搏束之气﹐比傷寒較輕。又有暑濕內伏﹐涼燥外來﹐又爲燥邪搏濕之气。所謂六气之邪﹐不外燥濕﹐而燥爲尢重者此也。內傷飲食痙﹐由兒之父母﹐愛惜過甚﹐不能爲兒節制飲食﹔飲食不節﹐則脾郁不舒﹔脾困則不能爲胃行其津液﹐而濕漸停矣。濕停則泄瀉﹐泄瀉久則傷脾﹐脾傷則血無生化之源﹐化源旣薄﹐血液日虛﹐肝失所養﹐肝陽鼓動﹐內風輒發﹐木來乘土﹐蠕動引縮。此由濕化燥之病﹐卽俗所謂慢驚﹑慢脾風是也。慢脾風者﹐因脾慢而致生肝風者也。本髒自病痙﹐由於兒之先天薄弱﹐父母又愛惜過甚﹐恐兒之寒﹐著以濃衣﹐覆以濃被﹐冬月設以圍鑪﹐致兒每日出汗﹐汗多則亡血﹐血燥則生風﹔又或因兒常啼去淚﹐淚爲肝液﹐液去陰傷﹐肝陽鼓動﹐內風輒發﹐見蠕動引縮之象。然本髒自病﹐又爲六气致痙之根﹐一感外邪﹐內風隨動﹐卽成痙。此內傷二痙﹐不外燥﹑濕﹐而又終於化燥者也。古語云﹕欲得小兒安﹐常帶三分饑與寒。此爲惜兒祕訣。蓋饑非餓也﹐飲食淸淡有節耳﹗寒非凍也﹐不宜濃絮重綿成熱病耳﹗客忤一痙﹐瑟庵先生云﹕世俗妄傳驚風之證﹐惟此乃副其名。此由兒之心膽血虛神怯﹐偶有所驚﹐卽以致痙。所謂風者﹐非外風也﹐乃內動之肝風爲病耳。見證或有汗﹐或無汗﹐面色時靑時赤﹐畏見異言異服﹐夢中囈語﹐手足搐搦﹐與六气致痙﹐神气昏憒者不同﹐此更爲血燥生風之證。余謂小兒諸病﹐不外燥濕﹐而又終歸於燥者﹐固實有明徵也。

至於看法﹐以色診爲第一。凡神充色澤者﹐天眞必濃﹐易養而少病﹔神怯神瞪﹐面色慘淡枯瘁﹐唇紅不澤者﹐稟賦必薄﹐難養而多病。再看其先後天气質。如先天虧者﹐必囟門難合﹐或齒遲﹑語遲﹑行遲﹐或項軟﹑發穗﹑靑絡常露之類是也﹔後天虧者﹐必食少化遲﹐腹膨﹐泄瀉﹐面色唇舌淡白之類是也。又有看虎口紋法﹐起於滑氏伯仁。歌曰﹕小兒三歲下﹐虎口看三關﹐紫熱紅傷寒﹐靑驚白是疳﹐淡紅淡黃者﹐斯爲無病看。又謂紋見下節風關爲輕﹐紋見中節气關爲重﹐紋見上節命關爲危﹐直透三關爲大危。世俗推拿一科﹐從之爲法。但滑氏及幼科諸書﹐均未推原其故。愚按﹕《靈樞經》云﹕經脈者﹐常不可見也。其虛實也﹐以气口知之。脈之見者﹐皆絡脈也。凡診絡脈﹕色靑則寒且痛﹔赤則有熱﹔胃中寒﹐魚際絡多靑﹔胃中熱﹐魚際絡紅﹕其暴黑者﹐畱久痺也﹔其有赤有黑有靑者﹐寒熱气也﹔其靑短者﹐少气也。診虎口之說﹐蓋本乎此。但《內經》指百病而言﹐不專指小兒一科。彼滑氏男左女右之說﹐未免拘執﹔且紅爲傷寒之說﹐顯與經背。至以絡脈所見之長短﹐審病之淺深﹐固屬法程﹐而風﹑气﹑命三字﹐又未免杜撰。夏禹鑄謂小兒亦以四診爲法﹐望色﹑望苗竅爲第一。此說於理甚足。蓋病之傳變不常﹐卽《內經》以色診絡之說﹐亦不可拘﹐惟手絡不宜暴露﹐是爲要訣﹐以過露爲血燥生風候也。

推拿一法﹐卽《內經》按摩法。小兒惟內傷飲食一證﹐輕摩其腹﹐取其轉運﹐可冀小效﹐若他病用之﹐則非徒無益﹐而又害之矣。鍼灸法爲《靈樞經》所重﹐但從無挑手絡之理。

惟霍亂一證﹐因气閉以致血閉﹐其絡色靑黑者﹐卽《內經》其暴黑者畱久痺也之說﹐當鍼尺澤﹝膀彎﹞﹑曲池﹝腿彎﹞二穴﹐以通气血﹐立時有效。此外非深於鍼法者﹐皆不可妄鍼﹐致傷脈絡。

至於認證﹐總以燥濕二气爲提綱﹐以因風因寒因暑爲機括﹐以化火未化火爲傳變﹐以傷陰之輕重爲用藥之淺深。春山先生謂痘疹爲燥火之甚者也﹐其次當以痙病爲重。痙病﹐多由燥熱化風﹐𨿽名曰風﹐實是肝陽爲病耳﹗筋失滋養﹐故致彊急﹐今現燥象。

治法與大人無異﹐不必另立法門。試舉其大略言之。風﹑寒﹑燥邪初起﹐發熱﹑無汗﹐無論痙與不痙﹐治以辛潤﹐如杏仁﹑牛蒡﹑桔梗之類。寒重者加以溫潤﹐如蔥白﹑豆豉﹑鮮生薑之類。風溫﹑溫熱﹐治以辛涼﹐於前辛潤法中﹐酌加微苦之品﹐如桑葉﹑蔞皮﹑梔皮﹑連翹﹑蔗皮﹑梨皮﹑南沙參之類。熱重酌加涼潤輕品﹐如銀花﹑菊花﹑知母﹑羚羊角片﹑竹葉﹑蘆根﹑梨汁﹑蔗汁之類。客邪鼓動內風﹐痰涎上蒙淸竅﹐厥時冒不知人﹐或發痙發﹐前法必佐辛潤以開內閉﹐如芥子﹑鮮石菖蒲﹑薑汁之類。痰涎閉竅﹕熱痰加貝母﹑天竹黃﹑花粉﹑蔞仁﹑膽星﹑竹瀝﹑薑汁之類﹔濕痰加半夏﹑蜜炙橘紅之類。燥火甚者﹐淸燥救肺湯在所必用。夾暑夾濕者﹐加以辛淡﹐如蔻皮﹑蔻仁﹑通艸﹑赤苓﹑淡竹葉﹑滑石﹑鮮荷葉﹑扁豆花之類﹔夾濕熱者﹐加薑汁炒木通﹑薑汁炒黃連之類﹐苦辛開化。陰液虧極者﹐色瘁竅幹﹐無涕無淚﹐口痙不能言語﹐宜速救液﹐如生地﹑麥冬﹑元參﹑鮮首烏﹑阿膠﹑雞子黃﹑鮮石斛﹑玉竹﹑女貞子﹑龜板﹑牡蠣﹑決明﹑燕菜之類。液虛燥甚者﹐必多進方回﹐切勿中途易法﹐致之不救。其有液虛燥極﹐又有痰熱閉竅﹐暑濕內伏者﹐不妨於養液劑中﹐參以辛潤開竅豁痰﹐辛潤又能行水去濕。醫不執方﹐合宜而且﹐病純藥純﹐病雜藥雜。細玩漢人方法﹐活活潑潑﹐如珠走盤﹐其神妙有不可測者。凡此皆治六气致病之大略也。

若本髒自痙病﹐亦不外救液潤燥一法。內傷飲食痙﹐在濕未化燥時﹐卽須預防後來變痙﹐及早節制飲食﹐健運脾陽﹐如參苓白術散﹑八仙糕﹑一味雞金散之類﹔若已化燥﹐又須參以甘平微潤﹐如制首烏﹑山藥﹑扁豆﹑沙苑子﹑枸杞﹑菟絲﹑棗仁﹑阿膠﹑龜板﹑淡菜﹑燕菜之類。但此病陰陽兩傷﹐燥濕並病﹐多不能救。客忤痙由血虛神怯而起﹐審其實有所因﹐別無他病﹐用復脈去參﹑桂﹑棗﹑姜﹐加棗仁﹑牡蠣。汗多神不寧﹐時有恐懼者﹐加龍骨﹑整琥珀﹑整塊朱砂﹐取其气﹐不取其質﹐自無流獘。

疳積一證﹐鞠通先生謂疳者幹也﹐幹生於濕﹐與內傷飲食痙同一病因。夫幹生於濕﹐病之所由起也﹐而濕已成幹﹐病之所至極也。在濕未成幹時﹐用資生﹑枳術等丸﹐疏補中焦﹐頗爲合拍﹐仿古人以樂侑食之義﹐食後擊鼓﹐鼓動脾陽﹐使之運化﹐又以意治病之法。其有因肥甘濃味太過﹐釀生濕熱疳虫者﹐宜加苦寒辛酸﹐如連﹑梅﹑川椒﹑史君之類。若濕已成疳﹐則不獨苦寒殺虫﹐重傷脾胃﹐不宜誤用﹐卽資生等丸﹐亦嫌剛燥耗液﹐惟都中相傳一方﹐溫潤補脾﹐辛潤通絡﹐一通一補﹐相需成功﹐最爲妙法。都中方以全蠍三錢﹐去毒﹐烘榦爲末﹐每用精牛肉四兩﹐作肉團數枚﹐加蠍末少許﹐蒸熟令兒逐日食之﹐以蠍末完爲度。夫蠍色靑屬木﹐善竄而疏土﹐其性陰﹐兼通陰絡﹐疏脾郁之久病在絡者最良。然其性悍﹐不宜獨用。牛肉甘溫﹐最善補土。牛肉得全蠍而愈健﹐全蠍得牛肉而不悍﹐補脾之體﹐運脾之用﹐所以治疳積有殊功。一味雞金散亦最妙。又華陰李孝廉方﹐用大棗百十枚﹐去核﹐象核之大小﹐實以生軍﹐面裹煨熟﹐搗爲丸﹐如棗核大﹐每服七丸﹐日再服﹐神效。此亦一通一補﹐潤而不燥者也。按﹕此二方﹐不獨治疳積有功﹐凡類於疳積者﹐旁通觸類﹐實開無限法門。西學謂小兒疳積﹐乃吸液管受病。吸液管者﹐吸食物之精液管也﹐千支百派﹐散布大腸夾膜之間﹐食後少頃﹐內有精液﹐始見如白絲然﹐夾膜有小核甚多﹐卽吸管疊積而成﹐一切吸管﹐附近脊處﹐乃合爲一﹐名曰精液總管﹐附脊骨而上﹐至頸骨第七節

卽屈轉而下﹐左入頸手回血會管﹐直達於心。小兒疳積﹐乃液管凝大閉塞不通﹐故多食猶瘠。按﹕此與鞠通推而行之存乎通﹐神而明之存乎其人也。

卷下

用藥大要論

《易》曰﹕立天之道﹐曰陰與陽﹔立地之道﹐曰柔與剛。艸木𨿽微﹐其气味有陰陽之分﹐體質有剛柔之別﹐一物一太極也。古人論藥性﹐多言气味﹐少言體質。蓋以地之剛柔﹐卽天之陰陽所化﹐言陰陽而剛柔卽在其中。後人不悟此理﹐每每誤用。春山先生謂病有燥濕﹐藥有燥潤。凡體質柔軟﹐有汁有油者﹐皆潤﹔體質漧脆﹐無汁無油者﹐皆燥。然潤有辛潤﹑溫潤﹑平潤﹑涼潤﹑寒潤之殊﹐燥有辛燥﹑溫燥﹑熱燥﹑平燥﹑涼燥﹑寒燥之異﹐又有微潤﹑甚潤﹑微燥﹑甚燥之不同。大抵潤藥得春﹑秋﹑冬三气者多﹐得夏气者少﹔燥藥得夏﹑秋﹑冬三气者多﹐得春气者少。燥藥得天气多﹐故能治濕﹔潤藥得地气多﹐故能治燥。藥未有不偏者也﹐以偏救偏﹐故名曰藥。

試舉其大略言之﹐辛潤如杏仁﹑牛蒡﹑桔梗﹑葛根﹑細辛﹑前胡﹑防風﹑靑蒿﹑紫菀﹑百部﹑當歸﹑川芎﹑桃仁﹑紅花﹑茺蔚子﹑白芷﹑鮮石菖蒲﹑遠志﹑鮮郁金﹑蜀漆﹑僵蠶﹑芥子﹑萊菔子﹑蘇子﹑薤白﹑生薑﹑豆豉﹑蔥白﹑芹菜汁﹑韭汁之類。溫潤如黨參﹑髙麗參﹑黃﹑甜冬術﹑蓯蓉﹑枸杞﹑山萸﹑菟絲﹑蘆巴﹑巴戟天﹑桑椹﹑金櫻子﹑五味子﹑桂圓﹑大棗﹑胡桃﹑鹿茸﹑鹿角﹑鹿膠﹑羊腎﹑海參﹑淡菜﹑紫河車﹑坎气之類。大抵溫潤一類﹐气溫﹐得天气多﹐質潤﹐得地气多﹐受气比他類較全﹐且味多帶甘﹐秉土之正味﹐治陰陽兩虛者﹐頗爲合拍。平潤如南北沙參﹑東洋參﹑熟地﹑首烏﹑芍藥﹑玉竹﹑百合﹑沙苑﹑柏子仁﹑酸棗仁﹑甜杏仁﹑冬瓜仁﹑麻仁﹑亞麻仁﹑黑脂麻﹑烏梅﹑蜂蜜﹑飴糖﹑阿膠﹑燕窩﹑豬膚﹑鴨湯﹑人乳之類。涼潤如漧地黃﹑元參﹑天麥冬﹑西洋參﹑鮮石斛﹑女貞子﹑銀花﹑菊花﹑鮮桑葉﹑蒲公英﹑知母﹑荷葉﹑竹瀝﹑竹茹﹑竹葉﹑淡竹葉﹑蘆根﹑白茅根﹑懷牛膝﹑川貝母﹑枇杷葉﹑栝蔞﹑花粉﹑海藻﹑昆布﹑柿霜﹑紫艸﹑白薇﹑梨﹑藕﹑蔗汁﹑荸薺汁﹑露水﹑龜板﹑鱉甲﹑牡蠣﹑決明﹑文蛤﹑海浮石﹑童便之類。寒潤如石膏﹑鮮地黃﹑犀角﹑羚羊角﹑蚌水﹑豬膽汁之類。辛燥如羌獨活﹑蘇葉﹑荊芥﹑薄荷﹑藿香﹑佩蘭﹑香薷﹑木香﹑香附﹑麻黃﹑桂枝﹑牽牛﹑芫花之類。溫燥如蒼術﹑濃朴﹑半夏﹝半夏𨿽燥﹐其質尙滑﹞﹑南星﹑蔻仁﹑砂仁﹑益智仁﹑破故紙﹑山楂﹑靑陳皮﹑檳榔之類。燥熱如附子﹑肉桂﹑漧薑﹝肉桂﹑桂枝﹑漧薑質𨿽微潤﹐究竟气濃﹞﹑炮姜﹑吳萸﹑椒目之類。平燥如茯苓﹑琥珀﹑通艸﹑苡仁﹑扁豆﹑山藥﹝山藥體微燥﹐而精尙多﹞﹑甘艸﹑神曲﹑炒穀芽﹑豬苓﹑澤瀉﹑川牛膝﹑萆﹑茵陳﹑防己﹑豆捲﹑蠶砂﹑車前子﹑海金沙﹝車前子精汁頗多﹐但其性走泄。海金沙質微燥。二者在利水藥中﹐尙不甚傷陰﹞。之類。涼燥如連翹﹑梔子﹑霜桑葉﹑丹皮﹑地骨皮﹑釵石斛﹑滑石﹑寒水石﹑柴胡﹑升麻﹑蟬蛻﹑鉤藤﹑槐米﹑枳殼﹑枳實﹑葶藶子之類。寒燥如黃連﹑黃芩﹑黃柏﹑木通﹑苦參﹑金鈴子﹑龍膽艸﹑大黃﹑元明粉﹑大戟﹑甘遂之類。本艸體質﹐大略如此。

然旣詳其體質﹐又須辧其气味。大抵气薄者多升﹑多開﹔味濃者多降﹑多闔。辛甘發散爲陽﹐主升﹔酸苦通泄爲陰﹐主降。溫者多開﹐寒者多闔。瀉者多開﹐補者多闔。辛苦﹑辛酸之味多開﹐酸鹹之味多闔。辛能散﹑能潤﹐又能通津行水﹔苦能燥﹑能堅﹐又能破泄。酸能收之﹔咸能軟之﹐又能凝之﹔甘得土之正味﹝甘藥皆無毒﹞﹐同開則開﹐同闔則闔﹐緩中之力獨多﹔淡得天之全气﹝淡薄無味象天﹐寓有淸肅之燥气﹐故功專滲濕﹞﹐上升於天﹐下降於泉﹐滲濕之功獨勝。若夫水族﹐如龜板﹑鱉甲諸品﹐稟乾剛之气﹐得坎水之精﹐體剛質柔﹐味鹹而淡﹐能攻堅軟堅﹐能燥濕淸熱﹐能滋陰潛陽﹐一藥三用﹐陰虛夾濕熱者﹑血燥結塊者﹐用之尢宜。獨是艸木受气多偏﹐味難純一﹐一藥多兼數味﹐或先苦後辛﹑後甘﹐或先甘後辛﹑後苦﹐總以味偏勝者爲主﹐味居後者爲眞﹐但須平昔親嘗﹐方能不誤。春山先生從邵子元運之說﹐謂古今藥性﹐未能畫一﹐如今之元會世運﹐正當燥火司天﹐故燥病獨多﹐萬物亦從之而變燥﹐金味辛﹐火味苦﹐故藥味多變苦辛。愚按﹕元運之說﹐似難盡憑﹐而地气不同確有可據。如論中所辧麥冬本甘﹐今甘中帶辛﹐杭產者辛味猶少﹐川產者辛味較多。釵斛本淡﹐今霍山產者﹐地近中州﹐味仍甘淡﹐川產者﹐味淡微苦﹐廣西﹑雲南產者﹐味純苦而不甘﹐以廣西﹑雲南居中州西南之邊陲﹐得燥火之气獨勝也。所辧實皆不爽﹐不獨時地不同﹐卽種植亦異。如髙麗人參﹐气本微濕﹐今用硫黃拌種﹐則溫性較勝。如此類推﹐不可枚舉。

至用藥之法﹐須知用意。醫者﹐意也。以意治病﹐是最上一乘﹐不得已而用藥﹐已落二乘﹐然無情之藥﹐以有知之意﹐用之則靈。古法用藥如用兵﹐用兵有戰有守﹐有奇有正﹐用藥亦然。夫以天地之气﹐猶橐龠之開闔﹐營運不息﹐故能化生萬物﹐在人則不能﹐故其機一停則病﹐一偏亦病﹐一息則死。六气之中﹐寒濕偏於闔﹔燥﹑火偏於開﹔風無定體﹐兼寒﹑濕則闔﹐兼燥﹑火則開﹔暑有熱有濕﹐偏於熱者多開﹐偏於濕者多闔。用藥治病﹐開必少佐以闔﹐闔必少佐以開﹐升必少佐以降﹐降必少佐以升﹐或正佐以成輔助之功﹐或反佐以作向導之用﹐陰陽相須之道﹐有如此者。燥病治以潤﹐不妨佐以微苦﹐以微苦屬火﹐火能勝金也﹔濕病治以燥﹐不如治以淡﹐以淡味得天之燥气﹐功專滲濕也。更有病純者藥純﹐病雜者藥雜﹝如瀉心﹑黃連諸湯是也﹞。有病𨿽雜而出於一源﹐則立方要有專主﹔有病𨿽純而夾以他病﹐則立方要有變通。燥病須防其夾濕﹐濕病須防其化燥。觀其已往﹐以治其現下﹔治其現下﹐須顧其將來。表裏﹑寒熱﹑虛實﹐固當分明﹔標本﹑先後﹑重輕﹐尢宜權變。燥病當用膏滋﹐濕病當用丸散。燥病夾濕﹐潤藥用炒﹐或用水丸﹔濕病化燥﹐燥藥用蒸﹐或用蜜丸。欲其速行﹐則用湯藥﹐取湯以蕩之之義﹔欲其緩化﹐則用丸藥﹐取丸以緩之之義。

至於煎法﹐亦當用意。如陰液大虧﹐又夾痰涎﹐則濁藥輕煎﹐取其流行不滯﹝如地黃飲子是也﹞。如熱在上焦﹐法宜輕蕩﹐則重藥輕泡﹐取其不犯下焦﹝如大黃黃連瀉心湯是也﹞。

如上熱下寒﹐則寒藥淡煎﹐溫藥濃煎﹐取其上下不礙﹝如煎附子瀉心湯法﹞。或先煎以濃其汁﹐或後煎以取其气﹐或先煎取其味濃而緩行﹐或後煎取其气薄而先至﹝如大承气湯﹐先煎大黃﹑枳實﹑濃朴﹐後下芒硝是也﹞。欲其速下﹐取急流水﹔欲其緩中﹐用甘瀾水﹝卽千揚水﹐如煎大半夏湯法﹞。欲其上升外達﹐用武火﹔欲其下降內行﹐用文火。或藥後啜薄粥﹐助藥力以取汗﹝如服桂枝湯法﹞。或先食後藥﹐助藥性之上升。種種治法﹐非參以意不可。試觀仲景先師﹐一百一十三方﹐三百九十七法﹐皆有眞意存乎其間。學人以意會意﹐自有心得。此不過論其大略而已﹗

卷下

醫宜識字論

古人造字﹐不外形﹑聲。形聲﹐陰陽之道也。然形﹑聲又各有陰陽。聲有四﹕平﹑上﹑去﹑入。平﹐聲之陽也﹔上﹑去﹑入皆仄﹐仄﹐聲之陰也。以形言之﹐伏羲畫卦﹐一畫開天則爲一﹝一音奇﹐奇以象陽﹐數之始也﹞﹐一畫豎之則爲﹐﹝音衮﹐上下通也。﹞左右倚之﹐止﹐而識之也。﹞曲之則爲乙﹐﹝乙音軋﹐乙乙﹐難出之貌。﹞一﹐象天陽也。﹐天气下降於地爲重濁之象也。先後HT﹐气以生形﹐陽統陰也。HT繼以﹐形隨乎气﹐陰承陽也﹔HT左右各自位置﹐陰陽對待之道也﹔HT左右不相離﹐陰陽互根之道也。HT合而爲人﹐合謂之抱﹐又謂之交。抱者﹐負陰抱陽之義﹔交者地天交泰之義。觀人字字義﹐而人之陰陽可知矣。

試以人之外形言之。鼻爲中土﹐鼻下名人中﹐人中以上﹐鼻﹑目﹑耳皆偶竅﹔人中以下﹐口奇竅。偶屬陰﹐奇屬陽﹐陰上陽下﹐地天泰也。頭項以下﹐乳偶竅﹔臍﹑前陰﹑後陰奇竅。男子前陰﹐內偶竅﹐外奇竅﹔女子前陰﹐內外皆偶竅﹐亦地天交泰也。外形旣如此﹐而人所以生之之理﹐不從可想乎﹖夫人在天中﹐而附於地上﹐故後天胃气爲最重。胃主地气﹐爲倉稟之官﹐爲人身气血生化之本﹐故胃之爲言匯也﹐胃從田﹐田乃五穀所匯而生之者也。

又胃者衛也﹐布KT穀气﹐衛外而爲固也。經故曰﹕四時百病﹐胃气爲本﹐脾爲堤防之土﹐乃散輸胃中水谷之精气﹐以傳於肺者耳﹗故脾從卑﹐卑者由下申上之義。又脾者裨也﹐裨助胃气以散精者也。肺從市﹐市﹐從─從﹐象天气降於地﹐而上下貫通者也﹔從﹝﹐凶去聲﹞。﹐空也﹐象肺輕虛之體也。又肺者沛也﹐敷布水精行於臟腑﹐沛然而莫禦也。

心從﹑從HT。夫─HT﹐方以直﹐HT圓而神﹐字𨿽萬變﹐未有能外─HT以架構之者。人心虛靈圓妙﹐故出乎─HT之外﹐而從從HT﹐卽圓而神之義也。又心爲身之主﹐故從。心善思﹐陸士衡文賦曰﹕思HTHT其若抽﹐故從HT。又心者新也﹐神明變化而日新也。又心屬火﹐小篆嘗言心字篆文﹐只是一倒火字耳﹗蓋火下交於水爲旣濟﹐故顚倒之以見陰陽調燮之妙。考五臟惟心有包絡﹐蓋以心爲五臟六腑之大主﹐主不受邪﹐故有包絡以爲外衛。曰包絡者﹐卽心外之脂膜﹐形如油网﹐包裹而散絡於心者也。肝從幹﹐幹﹐從二從﹐二偶數﹐偶以象陰﹐而貫通於上下者也。然肝𨿽屬藏血之陰髒﹐而在五行屬木﹐肝者幹也﹐如木之有榦有枝也。木於時爲春﹐後天震巽之木﹐居東方而主生气。巽上坤下爲觀﹐觀之義﹐崇陽而抑陰也﹔上坤下震爲復﹐復之義﹐見陰必從陽轉也。故治肝以不伐生气爲上。腎﹐水也﹐腎陰上交於心爲旣濟﹐故腎字從臣從又﹐心爲君主﹐臣所以輔君也。又手也﹐扶佑君主之義也。又腎者神也﹐妙萬物而爲言也。腎者任也﹐主骨而任周身之事也。《甲乙經》曰﹕腎者引也﹐引气通於骨髓者也。髒象如此﹐腑象可知。腑如府庫之府﹐主聚而散焉者也。胃爲六腑之一﹐前論五臟﹐先言胃者﹐以胃爲後天化生之原也﹔論五臟首言脾者﹐以地气必上騰﹐天气乃下降﹐地天交泰之義也。他如大腸屬金﹐爲肺之腑﹔小腸屬火﹐爲心之腑。人納水谷﹐脾化精微之气以上升﹐小腸化糟粕﹐傳於大腸而下降。腸者暢也﹐通暢胃中之气也。三焦屬火﹐爲心包絡之腑﹐焦從火﹐熱也﹐滿腔熱气布﹐能通調水道﹐下出而爲溺者也。膽屬木﹐爲肝之腑﹐膽從詹﹐人之勇怯﹐於此詹之。又膽者擔也﹐有擔量﹐方足以任天下之事﹐故經謂十一經皆取決於膽﹐又謂膽爲中正之官﹐決斷出焉。蓋以人之勇怯﹑擔量﹑決斷﹐皆生於气﹐肝膽屬木﹐主仁而又主生气﹐仁之至者﹐義自盡也。膀胱屬水﹐爲腎之腑﹐膀者旁也﹐胱者光也﹐謂其得三焦之气化﹐則津液旁達﹐而肌膚光澤也。此六腑字義與命名﹐又各有精義者也。余故曰﹕醫宜識字。

跋

蕉影蔽窗﹐荷香滿院﹐呂君伯仁叩關而入﹐袖書一卷﹐曰﹕此名石孝廉芾南先生之《醫盧扁之奧﹐下秉髙曾祖父之傳﹐負洞垣一方之識﹐笑刻舟求劍之愚﹐爰乃萃其所蘊﹐泐成是書﹐持論明通﹐存心忠濃﹐洵屬醫林之寶筏﹐壽世之慈航也。重爲參校。以公同人。

光緒十七年季夏後學華亭張聲馳謹跋

跋

奎不敏﹐業醫三十年﹐讀書不多﹐而又僻處於鄕﹐無所聞見﹐未嘗不慚且懼也。日遇朱雨笙茂才﹐亦。因慫恿付梓﹐以公諸世﹐而綴數語於篇末云﹗

咸豐十一年歲次辛酉孟夏月鄕愚弟周秉奎頤貞頓首拜跋

