

欽定四庫全書

子部五

提要

太醫局程文九卷

醫家類

臣等謹案太醫局程文九卷宋時考試醫學之制也其命題有六一曰墨義試以記問之博二曰脈義試以察脈之精三曰大義試以天地之奧與藏府之源四曰論方試以古人制方佐輔之法五曰假令試以證候方治之宜六曰運气試以一嵗陰陽客主與人身感應之理考宋史醫學初太常寺元丰間始置提舉判局設三科以教之曰方脈科鍼科瘍科凡方脈以素問難經脈經爲大經以巢氏病源龍樹論千金翼方爲小經鍼科瘍科則去脈經而增三部鍼炙經常以春試學生願與者聴迨崇寜間攺國子監分上捨內捨外舍其考試法第一塲問三經大義五道次塲方脈及臨證運气各二道鍼科瘍科試小經大義三道運气二道三塲假令治病法三道中格髙等爲尙藥局醫師以下職乾道中罷局而存禦醫諸科後更不置局僅存醫學科淳熈中又稍變其制焉此太醫局系紹熈二年後所置程文以墨義爲第一道較舊制又稍異矣其裒爲一集不知何人所編世亦別無傳者今從永樂大典中排纂得墨義九道脈義六道大義三十七道論方八道假令十八道運气九道謹釐次爲九卷其文皆通貫三經及三部鍼灸之法曁金石之品艸木之性辧析精微足資啟發蓋有宋一代於醫學最爲畱意自皇祐中於古來經方脈論皆命孫兆林億髙保衡等挍刋頒行垂爲程式故學者沿波討流各得以專門名家觀於是編可以見當時討論之詳矣乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

太醫局諸科程文格目錄

第一卷

原牒

原序

墨義三道

脈義二道大義三道

論方一道

假令二道運气一道

第二卷

墨義三道

脈義二道

大義三道論方一道

假令二道

運气一道

第三卷

大義五道

論方一道

假令二道運气一道

第四卷

大義五道

假令二道

運气一道

第五卷

大義五道

論方一道

假令二道運气一道

第六卷

大義五道

論方一道

假令二道運气一道

第七卷

大義五道

論方一道

假令二道運气一道

第八卷

脈義二道

大義三道

論方一道假令二道

運气一道

第九卷

墨義三道

脈義二道

大義三道論方一道

假令二道

運气一道

太醫局諸科程文格原牒

嘉定五年十月十四日準尙書省札子禮部申據太常寺申據太醫局申承成安大夫特差判太醫局何太任公文照對本局自來依準指揮以十三科取醫士其文體格式並系用崇寧之制迄今遵行然契勘從前脫離場屋及見今防被教養者大扺止皆京邑輔郡之人甚非聖朝設科立學以待天下醫士之意蓋緣居常中選程文及諸科當習篇目未嘗流布是以外方之士不知蹊徑𨿽欲從之而不可得大任不才具員深愧無補每感於斯遂率本局教官捜括從來合格程文拔穎取尢每科各列三場仍分類諸科當治之經冠於篇首大任今欲板流傳庶使外方之士知所矜式翕然肯來上可無負朝廷待遇之意今錄艸本一部隨狀見到伏乞寺廷繳申省部備申朝廷聽指揮以憑遵守施行申寺侯指揮本寺所據太醫局備據判局成安何大夫所乞事理備錄在前並程文艸本一部五冊隨狀繳連見到伏乞省部備申朝廷取自指揮施行申部指揮右所據太常寺申到事理備錄在前本部今勘防如防朝廷從太官所乞徑札下本局施行上件事理伏乞朝廷指揮施行侯指揮右札付太醫局從所申事理施行準此

太醫局諸科程文格原序

昔孟氏有言太匠誨人必以規矩學者亦必以規矩蓋爲匠而捨規矩則無以致其巧爲學而捨規矩則無以知其道況醫之爲事功用甚博學者其可以易言之自神農嘗百艸黃帝岐伯相問難而醫始有書自周人建六官設醫師瘍醫之職而醫始制祿自唐貞觀立醫學開元置博士如國子教生徒而醫之教始盛皇朝崇寜中課試有式而取士之制備矣其書參天地契陰陽察人經絡血脈以起百病之本故能轉劇爲瘉變死爲生上可以事君親次可以濟人又其次可以攝生故歷代帝王崇尙不廢賢能智巧之士盡心於是而名垂史筆方冊者昭然也六飛南幸修舉舊章乃復局學設判局以爲之長列教授以分其教又有長諭職事綱領其徒三嵗取士與科舉同月書季攷與文武二學同大方脈至書禁凡十有三科然俱以七經爲本亦如六藝之文皆聖賢之格言大訓學者所當篤意也其文則有墨義脈義大義論方假令運气六者之別皆崇寜之制也墨義者欲觀其記問之賅博也脈義者欲觀其察脈之精審也大義則推明天文地理之奧腑臓受病之源論方則辯析古人用方之意假令則假設證方治之疑發爲問目以驗其識趣之髙下運气則推究一嵗陰陽客主以論治療之大體文之典實有據者爲中格不貴泛引他書故其辭簡朴而不得出意見奇也大任寡識譾才濫司是職毎惟國朝設科立學之意蓋欲网羅天下之良才今也局學生徒幾三百員率皆京邑輔郡之人外此豈無遺逸得非自來諸科所習篇目及課試之文未嘗流布逺方之士無所指南𨿽欲從之而不可得大任深感扵斯偶幸一時教官皆博習醫經樂於作成遂相與捜括近年合格程文拔頴取尢每科依式各列三塲仍分類當治之經冠於篇首捐俸鋟梓以廣其傳使凡有志於斯者得所矜式翕然肯來儻異才由是而出庶無負科目之設大任固不敢以大匠自視學者其可忘孟氏之訓不以爲規矩乎若夫非常之彥道貫三才識窮萬有如古之論醫以及國原診以知政者大任方將率諸生以從其後敢以斯文示之嘉定五年仲秋朔旦成安大夫特差判太醫局濠梁何大任序

太醫局諸科程文格原序考證

第一頁前六行原本作醫師疾醫之職疾醫當是瘍醫之訛謹攺正

欽定四庫全書

太醫局諸科程文格卷一

墨義第一道

問故治病者必明天道地理

對天不足西北左寒而右涼地不滿東南左熱而右溫其故何也歧伯曰陰陽之气髙下之理太少之異也東南方陽也陽者其精降扵下故左熱而右溫西北方陰也陰者其精奉扵上故左寒而右涼是以地有髙下气有溫涼髙者气寒下者气熱故適寒涼者脹適溫熱者瘡下之則脹已汗之則瘡已此腠理開閉之常太少之異耳帝曰其扵壽夭何如歧伯曰陰精所奉其人壽陽精所奉其人夭帝曰善其病也治之柰何歧伯曰西北之气散而寒之東南之气收而溫之所謂同病異治也故曰气寒气涼治以寒涼行水漬之气溫气熱治以溫熱彊其內守必同其气可使平也假者反之帝曰善一州之气生化壽夭不同其故何也歧伯曰髙下之理地勢使然也崇髙則陰气治之污下則陽气治之陽勝者先天陰勝者後天此天理之常生化之道也帝曰其有壽夭乎歧伯曰髙者其气壽下者其气夭地之小大異也小者小異大者大異故治病者必明天道地理謹對

第二道

問服此水去溫气

對泉水味甘平無毒主消渇及胃熱痢熱淋小便赤澀兼洗滌瘡瘍癰腫令散久服卻溫調中下熱气利小便並多飲之又新汲水百一方云患心腹冷病者若男子病令女人以一杯與飲女子病令男子以一杯與飲又解合口椒毒又主食魚爲骨所鯁取一杯水合口向水張口取水气鯁當自下又主人忽被墮損腸出以冷水噴之令身噤腸自入也又臘日夜令人持椒井傍無與人語內椒井中服此水去溫气博物志亦云凡諸飲水療疾皆取新汲淸泉不用停污濁暖非直無效固亦損人謹對

第三道

問肝靑象木

對肝靑象木肺白象金今肝得水而沈木得水而浮肺得水而浮金得水而沈其意何也然肝者非爲純木也乙角也庚之柔大言陰與陽小言夫與婦釋其微陽而吸其防陰之气其意樂金又行陰道多故令肝得水而沈也肺者非爲純金也辛商也丙之柔大言陰與陽小言夫與婦釋其防陰婚而就火其意樂火又行陽道多故令肺得水而浮也肺熱而復沈肝熱而復浮者何也故知辛當歸庚乙當歸甲也謹對

脈義第一道

問人之居處動靜勇怯脈亦爲之變乎

對人之居處旣有動靜勇怯之不同脈之應見亦隨性情變易之各異蓋稟气扵天立形扵地居處之不同也動則陽以擾靜則陰以定故在脈者亦有躁靜之分稟賦之有異也勇則气以行怯則气以著故在診者豈無彊弱之辧以人形扵外旣無一定之體而脈應扵中乃有變易之此善診之士必觀人之居處動靜勇怯而察脈爲之變者蓋以形諸外而必有驗諸中故也經曰人之居處動靜勇怯脈亦爲之變乎其意如此原夫人生扵地气稟扵天其生扵地也晝作夜息分躁靜之不同其稟扵天也肖形賦貎別彊弱之有異人性異常脈形隨變故聖人卽其如是之形而驗其爲變之脈者燭照數計初不能有毫髮之間也蓋嘗求其故矣動則气行扵陽經靜則气行扵陰分气行扵陽經也則脈隨之而動若浮洪者豈非陽之屬乎气行扵陰分也則脈隨之而彰若細沈者豈非陰之類乎此動靜之見扵脈者然也勇則气行而已怯則气著而病病已扵气行也則診應有常而和平皆無病之形病成扵气著也則診其而變異亦成病之象此勇怯之應扵脈者然也以其气之不常則動靜勇怯旣非可以一體觀脈之多變則彊弱浮沈尢不可以一診取然則持脈之道又豈可安常守故而昧變通之冝哉考之下文曰診病之道觀人勇怯骨肉皮膚能知其情以爲診法也又經有曰脈肥人責浮瘦人責沈卽此推之則知診病之道必觀其脈之變者以其人無一定之形而脈亦無一定之豈可執扵膠柱調瑟知常而不知變者乎謹對

第二道

問寸口脈沈滑者中有水气

對脈朝扵寸旣彰沈滑之形病在扵中必爲水气之蓋脈分三部寸總諸經沈脈重按而方得病爲水而主中則法其潤下之體滑脈往來而流利病爲實而主飲則象其流注之性旣二脈俱見扵寸口則水气必在扵體中是皆積飲稽畱而不行水气停貯而爲病故變如斯之脈也經曰寸口脈沈滑者中有水气厥理若是嘗謂疾之所起未有不因扵自縱脈之所變靡有不防扵病源故水气停積居裏分而總謂之中則脈象沈滑見部分而皆應扵寸何哉冬日飲湯所以敵扵寒气夏日飲水所以消於熱邪皆適事知節而有常故行津布液而無病儻小渇咽漧因縱飲而不已或內虛熱少因寒飲而太多脾胃守常也猶尅化而內消倉廩或虛也必停積而不散故凡積飲之證皆曰水气之名診其寸口脈沈者沈爲水而主裏按其闗前脈滑者滑爲飲而有風以沈脈則按指有餘應水屬陰而潤下以滑脈則往來流利類水得風而慓疾故其爲病也攻於上則面目有腫滿之形發於外則身體有生熱之證以其中先有水外感於風所以命名曰風水也何以見之下文曰面目腫大有熱名曰風水又經曰積飲成水又朱肱雲水气者皆因飲水過多所致又巢氏曰脾胃虛不能制水又曰滑爲有飲又脈經曰沈爲水又曰沈爲在裏又曰滑爲風況夫大渇欲水者猶令與之不足茍縱飲無節積而不化焉得不爲水气之患歟謹對

大義第一道

問彼春之暖爲夏之暑彼秋之忿爲冬之怒

對積暖而爲暑本陽气因春而爲夏積忿而爲怒乃陰情因秋而爲冬蓋二气因變而乃通四時由防而至著陽勝固爲暑也然不生於夏之時陰極固爲寒也本不起於冬之令熈然而暖實夏暑之基淒然而忿乃冬怒之漸故暖未幾而爲暑皆陽气之漸勝忿未幾而爲怒本陰情之宻移爲於此者𨿽有可見之迹變於彼者實有難明之妙然則春夏以言其气秋冬以象其情各分於陰陽之主也經曰彼春之暖爲夏之暑彼秋之忿爲冬之怒大槪如斯嘗謂造化更王於二气本因防而至著機緘黙運於四時必由變而能通故陽之積也由復而至於幹陰之積也由姤而至於坤猶人之生自童穉而至壯大曰加益而不自知猶木之盛自萌芽而至合抱日加長而不自覺是以觀物之妙必觀其防察時之變必察其本信夫陽气方升於厚載之下而萬象皆春陰气始凝於太虛之中而一葉知秋方其春也荄者萌而甲者拆孰不知有登臺之樂方其秋也華者成而實者收莫不知有落葉之悲故積陽不已必爲夏之暑則艸木蕃而金石流積陰不已必爲冬之怒則霜露降而冰雪堅寒固變而爲暑也然不變於寒之時暑固變而爲寒也然不變於暑之月春之暖者乃異時之暑秋之忿者卽後日之怒故履霜堅冰其所由來者漸而流金爍石其所著見者防以其陽主於气陰主於情是皆爲於此而生於彼也何以明之王氏曰春暖爲夏暑言陽生而至盛秋忿爲冬怒言陰少而至壯又經曰陽之動始於溫盛於暑陰之動始於淸盛於寒又曰陰陽之往復寒暑彰其兆又曰春夏則陽气多而陰气少秋冬則陰气盛而陽气衰又曰春夏歸陽爲生秋冬歸陰爲死卽此推之則知造化宻移機緘潛運卽其防則可以觀其著因其始則可以究其終也謹對

第二道

問西北之气散而寒之東南之气收而溫之

對人稟於气因地勢之不同惟地勢不同故醫之用藥當知治法之不一且均是方也食熱則外實食涼則外弱而其人不能以不異同是气也散之則爲寒收之則爲溫而其法不能以不殊故當風髙气凜之方則欲寒而外散者乃所以去其食熱之害在地土卑濕之防則冝溫而內收者蓋將以治其食涼之疾此稟气不同則用藥有異皆因地勢之使然則治法不得不爾也經曰西北之气散而寒之東南之气收而溫之其意如此嘗謂論方而不論其气則混寒溫以一致求治而不求其宜則同散収爲一法蓋方本無異也而異之者以其有溫涼之气治本不殊也而殊之者以其有散收之冝是以古人析其土壤辧其方宜者抑豈若是之彊爲區別哉然則論方而不論其气求法而不求其宜其可乎抑嘗論之人之處世也飲食起居初無一定之性醫之用藥也溫涼散收亦無一定之宜其在西北者則風髙气凜其人食熱而外實其在東南者則水濕土卑其人食涼而外弱外實之人則邪不能傷於形體而常起於腑臓之內外弱之人則病不能起於腸胃而多生於腠理之間故因其食熱也而治之者所以宜寒而外散隨其食涼也而療之者所以宜溫而內收故治之以毒藥施之以防鍼皆散寒之類治之以砭石用之以灸亦收溫之法然則施治之士豈可昧其方宜同其治療而不知變者乎何以見之下文曰所謂同病異治也故曰气寒气涼治之以寒涼行水漬之气溫气熱治以溫熱彊其內守必同其气可使平也又異法方宜論云一病而治各不同皆愈何也歧伯曰地勢使然也卽此推之則知古人爲治之妙誠不可一槪而論茍無變通執一藥以盡天下之病守一法以論天下之疾是昧於得病之情施治之體求治愈切而爲效愈邈矣謹對

第三道

問陽之汗以天地之名之

對論身形之汗泄旣本於至陽之气卽天地之降斯得其同類之名蓋兩儀𨿽大而有潤澤之道一身𨿽小而汗有滋通之理不自降本天气臨地而使然汗不自流亦陽气加陰之所致取而類之也蓋因類而求類卽而名之也實能名而可名然則所謂名之者本其法象之似同故其理可以並稱之也經曰陽之汗以天地之名之大義若此且夫漉漉之汗初何闗乎降之時而霖霖之本無與乎汗泄之證自其迹而言之則泥於迹而無相通之道取其意而思之則得其意而有可名之理況人之一身與乾坤而並立而體之四大與上下以相參是宜觀降之自天如汗流之浹背云騰於上則沛然而莫之能禦陽發於外則濈然而不能自已彼之功也可以足江河而滋艸木此之用也可以潤毛髮而充皮膚以至病在表而汗乃解則亦如霖之應時病當汗而表不潤則有類宻云而不出而偏沮者乃施澤未周之象多而亡陽者亦霖不已之如夫如是則陽之汗豈非類天地之乎何以明之王氏曰夫人汗泄於皮腠者是陽气之發泄爾然其取類於天地之間則云騰降而相似也又經曰陽加於陰謂之汗又曰地气上爲雲天气下爲由是觀之陽之汗以天地之名之者實其理之自然矣謹對

假令論方義一道

問素問所載東方靑色入通於肝南方赤色入通於心中央黃色入通於脾西方白色入通於肺北方黑色入通於腎皆以髒法五行色通五臟至於金石之類艸木之品無非法象之相符也今觀神農本艸首卷云丹砂法火色赤而主心是丹砂色赤法南方之火故丹砂之功可以専主乎心也如今之方論所載靈砂桂心之屬皆能治心亦色赤之類如麥門冬逺志之軰亦治心之藥而色不赤何也諸君以醫爲業所當講論請陳其意而毋略

對物存法象固當博究於根源藥具功能豈在専求於色類夫二气之散布俾萬物以滋生自其造化而論則陰陽配合各有自然之機因其事物而推則形色性味悉有使然之利故適於器用者取其材色以爲要施於藥石者擇其气味以爲先審乎此則丹砂主心而法火卽光色瑩赤稟南方气化之純余藥治心而安神卽物類通靈隨本類功能之驗惟明其色類而法象紀其性用而施爲斯通術而循理逹藥物之要也伏承明問素問所載東方靑色入通於肝南方赤色入通於心中央黃色入通於脾西方白色入通於肺北方黒色入通於腎皆以髒法五行色通五臓至於金石之類艸木之品無非法象之相符也今觀神農本艸首卷云丹砂法火色赤而主心是丹砂色赤法南方之火故丹砂之功可以専主於心也如今之方論所載靈砂桂心之屬皆能治心亦色赤之類如麥門冬逺志之軰亦治心之藥而色不赤何也諸君以醫爲業所當講論請陳其意而毋略可得而詳議焉嘗觀夫洪造產物本以气而感寓羣形賦質亦以气而充成惟气之所召隨類而不齊故物之所化分數有不等有得天地之中和者如稼穡之致飬有得天地之純粹者如金石之效珍鱗甲羽毛生屬不一要不外於陰陽根莖華實形狀不同悉不逃於气化是知形色之旣備俱有配象而可推且生而後有象象而後有滋滋而後有數三者物之所受也流動而生色感發而布气成熟而具味三者物之所成也至於性有燥濕材有剛柔體有輕重質有大小𨿽各賦之於物豈能出於二气五行之變化哉此所以形气旣具博物者必究其源性味旣存用藥者必逹其理則法象之本功效之著因是而兩盡之矣今夫物存五色色合五行八石之至赤者選於丹砂五官之純赤者推於心臟故以丹砂之法火南方神化之所寓心臟之屬火陽精運化之所通以瑩赤之物而主色赤之宮以法火之物而治屬火之髒是謂得其同類必能致於全功然古人究物取形色法象者眾良醫用藥取形色配合者希玉石之有色色之著者多純艸木之有色色之變者多雜故本艸注但以五石而法五行良由此也如空靑法木雌黃法土瑩靑純黃得木土二色之正雲母法金磁石法水瑩白純黒得金水二色之正不特此也石英有五色各隨色而補五宮石脂有五色各隨色而補五臟赤芝透丹益心气以增慧靑芝透緑補肝气以安魂豈惟石類爲然艸類亦有是也如是則丹砂中外之赤色悠久而鮮華全火化之至精爲心經之上藥內以安神明之正外以殺鬼魅之邪不惟取顏色配合之全亦以取材性神靈之正也若夫靈砂色赤非本色也乃硫黃汞白之所化桂心色赤非純赤也有澤黒皮黃之所包特以硫汞二气之存因火而感之必安於心气肉桂木中之靈取心而用之則尢養於心神本非以色赤而言也麥門冬爲君有調中保神之效逺志爲君得定心同志之升以類求之不止此焉松下茯苓抱根而有神也用之去木能益志而心開藕上蓮實通中而至潔也用之取肉能養神而心喜亦皆以性味功效爲用奚以形色法象爲事哉大抵神農嘗藥物原性味以紀功天師明治法因气味以致用香湊脾腥湊肺以气而主五臟也酸入肝苦入心以味而攻五臟也因嵗而言色者有之矣嵗木不及其糓蒼是也隨方而定色者有之矣南方赤色其糓黍是也𨿽有法象之理然非治療之機其他如鐵落治狂取質之重而形色不存蘭艸治渇取气之芳而形色不與又豈若本艸以大小色類子母兄弟不可同行之說而施用乎要以得五行之正者可以類推受五气之偏者難以例舉故石膏滑石皆白而不聞専主肺代赭鉛丹皆赤而不聞専治心如此色類言之則似相違戾矣所以丹砂法火主心之說實取其材性之能因以五行而附防爾用藥之法誠不必泥可也故圖經序云昔神農嘗百艸之滋味以救萬民疾苦又曰藥有酸鹹甘苦辛五味又有寒熱溫涼四气及有毒無毒繼之曰良醫以意量得其節也內經气味之說玆不復言聖濟經曰物有气臭有性味交取互用以爲虛實補防之法由是推之元牝賦形形色法象者固不可以不究逹士論藥藥物气味者尢不可以不明審其性用而但取夫材之良紀其功效而勿拘於物之合然後權通而意使致用而恊宜斯爲醫道之淵防逹藥理之要妙也謹對

假令法第一道

問假令虛勞盜汗目卽節气當得何脈本因是何臟腑受病發何形卽今冝用是何方藥調理設有變動又當隨脈如何救療各須引本經爲證及本艸逐藥主療所出州土性味畏惡正輔佐使重輕奇偶及修制之法防方對答

對形神妄用體因虛極以成勞陽气不充汗因寐出而名盜蓋形設乎外神守於中形太用則勞也陽气失衛固之和神太用則耗也眞气無固宻之用因其安臥則陽气入行於陰經失其充營則津液發逹於形表是以寐之已熟身體漉漉而常濡寢之方濃汗液津津而常潤乘臥而出於肌表遇覺而止於皮膚所以類盜而潛行名盜汗而爲無非虛勞之使然矣目卽气序當春盛徳在木天溫地發二气至此而氤氳陰降陽升品彚屆斯而榮美萬物始生而未盛六脈防而未隆斯爲春時之平脈也經曰春胃防曰平今反診得虛弱而不實細防而不足斯爲應病之脈也經曰脈虛弱細防皆爲盜汗脈也本因外勞其形內損其神陽气無致宻之和津液有妄出之咎其狀遇臥而汗出潛行而如盜也巢氏云盜汗者因眠睡而身體流汗也此由陽虛所致詳此之證病在外而尙淺治防方而用奇經曰近者奇之冝用正一輔二奇方黃耆湯以黃耆一味爲主病之正以牡蠣麻黃根二味爲佐正之輔三味合而服之使陽气外宻津液內固則虛勞盜汗之必獲愈矣設若忽於防細怠於服藥致陽气轉虛津液日耗形體羸而不充肌膚瘦悴而不澤則知病必變爲虛勞羸瘦之也經曰病成而變復診其脈小弱以濇謂之久病又巢氏曰夫血气者所以榮養其身也虛勞之人精髓萎竭血气虛弱不能充盛肌膚故羸瘦也又曰久病不已令人羸瘠枯瘦心气不足亡津液故也再詳此證積虧成損病久已深非奇方之可去必偶制之可行經曰奇之不去則偶之宜用正二輔四偶方鹿茸石斛湯以鹿茸石斛二味爲正以黃耆當歸漧地黃桂四味爲輔六味合而服之血气日滋精髓日盛則肌膚充滿而漸復於常也大抵治病之法必當分扵輕重防方之冝實不逃於奇偶要在適事爲故而效如影響謹按本艸逐藥主療及修制之法處奇偶二方列之於後

治假令虛弱盜汗正一輔二奇方黃耆湯黃耆爲正味甘防溫無毒補虛損五勞生川郡山谷白水漢中惡龜甲蜜炙用一兩剉牡蠣爲輔味鹹平防寒無毒止汗生東海池澤貝母爲之使惡麻黃吳茱茰辛夷火煆取粉用半兩麻黃根爲輔味苦溫無毒能止汗生晉地及河東用半兩剉右三味防咀每服三錢水一盞半煎至七分去柤溫服不拘時

治假令變證虛勞羸瘦正二輔四偶方鹿茸石斛湯鹿茸爲正味甘酸防溫無毒主虛勞羸瘦火燎去毛

酥炙令黃用二兩剉石斛爲正味甘平無毒主虛勞羸瘦生六安山谷水傍石上陸英爲之使惡凝水石巴豆畏僵蠶雷丸去根用二兩剉黃耆爲輔味甘防溫無毒補虛損五勞羸瘦生川郡山谷白水漢中惡龜甲蜜炙用一兩剉當歸爲輔味甘辛大溫無毒補五臟生肌肉生隴西川谷惡防茹畏菖蒲海藻牡酒洗去土及蘆頭用一兩剉漧地黃爲輔味甘苦寒無毒塡骨髓長肌肉主五勞七傷生咸陽川澤黃土地者佳惡貝母畏蕪荑去蘆頭用一兩剉桂爲輔味甘辛大熟有小毒主理疏不足生桂陽去麤皮用一兩剉右六味防咀每服半兩水二盞煎至一盞去渣溫服不拘時謹對

第二道

問假令傷寒悸目卽節气當得何脈本因是何臟腑受病發何形卽今宜用是何方藥調理設有變動又當隨脈如何救療各須引本經爲證及本艸逐藥主療所出州土性味畏惡正輔佐使重輕奇偶及修制之法防方對答

對逆府藏而受邪因名傷寒之病昧汗下而停飲遂成悸動之疾蓋傷寒則其經有六悸動則其源有二或因攻發气虛而不制於水飲或因陽病熱少而不消於水漿引飲過多停於胸臆之內與水無厭畱於膺膈之間殊不知心屬火而惡水裏因虛而畏寒水乘於心使神气之妄動水積於裏致正气之弗寜故築築然惕惕然而不安必怔怔然忪忪然而無定夫如是傷寒之悸豈不爲气虛停飲之所致者哉目卽三春屆萬物發陳陽气方升故脈有耎弱之象品彚始育故診有寛虛之形是以耎而弱寛而虛乃爲應時之脈茍或切之而脈如轉索持之而診若切繩斯爲脈之形乃應傷寒之悸也仲景曰假令欬者坐飲冷水故令脈也則爲停飲者是矣不特此也仲景又曰爲寒脈經亦曰趺陽脈浮少陽脈心下必悸此緊爲傷寒悸者明矣本因冬感殺厲之气病爲傷寒之名或汗下後而引飲不化或太陽病而飲水過多其水停心下而築築悸動者是矣巢氏曰悸者動也謂心下悸動也此由傷寒病發汗已後因又下之內有虛熱則渇渇則飲水水气乘心必振寒而心下悸也太陽病小便不利者多飲水心下必悸小便少者必苦裏急夫脈浮數法當汗之而愈下之身體重心悸不可發汗當自汗出而解所以然者尺中防裏虛表實津液自和便自汗出愈詳此之病邪气𨿽傷而未致於傳變水飲𨿽停而未致於深重惟奇方之可療也宜用正一輔二奇方茯苓湯以茯苓一味爲主病之正以半夏生薑二味爲佐正之輔三味合而服之使水飲之消散俾正气之安寜則悸動之證何復而有矣設若治不求本水飲無自而除療不窮源正气無由而定殊不知水性流散病變多端浸於肺而爲喘爲欬停於胃而爲爲噎溢於皮膚則病生腫滿漬於腸間則疾成泄利夫若是者此皆病成而必變也始則气虛停飲而爲悸今則飲盛肺浮而爲喘復切其脈旣彰洪大之形再詳其診仍兼盛滿之象故知其病必變傷寒喘促之也經曰大則病進又曰上盛則气髙巢氏曰傷寒太陽病下之防喘者表未解故也夫發汗後飲水者必喘以水停心下腎气乘心故喘也以水灌之亦令喘也復審變病之治非前証之比奇方不能及也當用偶方治之經曰奇之不去則偶之冝用正二輔四偶方厚朴杏核仁湯以厚朴杏核仁二味爲正以半夏茯苓桂漧薑四味爲輔六味合而服之使傳變之邪豁然而散致稽畱之飲釋然而消肺臟安和於中正气調順於內呼吸有常而喘息自定此其施治之效矣大抵病分輕重方別奇偶前證病輕而用以奇後證勢重而制以偶故爲治病之要法立方之妙論也故經有曰君一臣二奇之制也君二臣四偶之制也正此之謂謹按本艸逐藥主療及修制之法防奇偶二方列之扵右

治假令傷寒悸正一輔二奇方茯苓湯茯苓爲正味甘平無毒主恐悸及膈中痰水生太山山谷大松下馬藺爲之使惡白蘞畏牡蒙地楡雄黃秦艽甲去皮用一兩剉半夏爲輔味辛平生防寒熟溫有毒主傷寒及消心腹胸膈痰熱生槐裏川谷射幹爲之使惡皂莢畏雄黃生薑秦皮甲湯浸七次去滑曝漧用半兩剉生薑爲輔味辛防溫主傷寒上气生犍爲川谷及荊州揚州秦椒爲之使殺半夏毒惡黃芩黃連天鼠糞用半兩切右二味防咀入生薑片和勻每服三錢水一盞半煎至八分去柤溫服不拘時

治假令變證傷寒喘正二輔四偶方厚朴杏核仁湯厚朴爲正味苦大溫無毒消痰下气生交趾寃句幹

姜爲之使惡澤防寒水石硝石去麄皮塗薑汁炙幹用二兩剉杏核仁爲正味苦甘平無毒主欬逆上气湯浸去皮尖用二兩炒剉半夏爲輔味辛平生防寒熟溫有毒主上气生槐裏川谷射幹爲之使惡皂莢畏雄黃生薑秦皮甲湯浸七次去滑曝漧用一兩剉茯苓爲輔味甘平無毒主胸脇逆气膈中痰水生太山山谷大松下馬藺爲之使惡白蘞畏牡蒙地楡雄黃秦艽甲去皮用一兩剉桂爲輔味甘辛大熱有小毒利肝肺气生桂陽去麄皮用一兩剉漧薑爲輔味辛溫大熱無毒主胸滿欬逆上气生犍爲川谷及荊州揚州秦椒爲之使惡黃芩黃連天鼠糞炮防裂用一兩剉右六味防咀毎服五錢水二盞煎至一盞去渣溫服不拘時謹對

運气一道

問甲子年五運六气所在所宜防方爲對

對太極未判之先則名爲混沌太極旣判之後則气有陰陽淸陽上積以爲天濁陰下辟以爲地寒暑燥濕風火由是而布於穹窿木火土金水火於斯而列於磅礡五運經橫於气交至神宰制於橐籥司天在泉者卽年辰而可考統運主气者自支幹而乃明陽年則爲於太過應陽道而常饒陰年則爲於不及應陰道而常乏或天與運符而謂之天符或嵗與運防而謂之嵗防茍三合平治之年爲太一天符之紀其平和也則徳化政令及於物而應於人或過減也則勝復盛衰及於人而見於物要當察其所在而施於藥物審其所宜而施於方治和其運而調其化折其郁而資其源髙者抑之而不致於太盛下者舉之而不致於太衰使上下而無相奪倫俾气運而得於平治自非聖人存仁民惻隱之心更相問難著而爲書則嵗之气運何自而明調之正味何自而知矣考之內經有曰先立其年以明其气今觀甲子之年甲爲諸幹之先故天气始於甲子爲眾支之首故地气始於子子甲相合而嵗紀始立君臣答問而气運方明是嵗也上見少陰君火之司天中行大宮之土運下臨陽明燥金之在泉以陽幹復遇於陽支兩陽相配故爲太過之年經曰陽年爲太過正此謂也土運有餘名曰厚阜之紀經曰厚阜之紀是謂廣化厚徳淸靜順長以盈至陰內實物化充成煙埃郁見於厚土大時行濕气乃用燥政乃辟其化圓其气丰其政靜其令周備其動濡積並結其徳柔潤重淖其變震驚飄驟倒潰其經足太陰陽明其髒脾胃其病腹滿四支不舉大風迅至邪傷脾也詳此之嵗乃同地者溫熱化宜用溫熱之藥治其一嵗之過愆夫天气運動而不息則爲之客地气鎭靜而守位則爲之主左右間气以顯於其間上下加臨必布於其內且初之气自癸亥年大寒節寅初一刻交入甲子年初之气分終六十日而餘八十七刻半至春分日子丑時夜半止上見太陽寒水爲之客下臨木位爲之主地气遷燥將去寒乃始蟄復藏水乃冰霜乃降風乃至陽气郁民乃周宻闗節禁固腰脽痛炎暑將起中外瘡瘍冝用甘熱之藥治其气爾二之气自春分節子中之左交入二之气分終六十日而餘八十七刻半至小滿日戌之後四刻止上見厥陰風木爲之客下臨君火爲之主陽气布風乃行春气以正萬物應榮寒气時至民乃和其病淋目瞑目赤气郁於上而熱宜用辛涼之藥治其气爾三之气自小滿節亥初一刻交入三之气分終六十日而餘八十七刻半至大暑日酉正止上見少陰君火爲之客下臨火位爲之主天政布大火行庶物蕃鮮寒气時至民病气厥心痛寒熱更作欬喘目赤宜用鹹寒之藥治其气爾四之气自大暑節酉中之北交入四之气分終六十日而餘八十七刻半至秋分日未後四刻止上見太陰濕土爲之客下臨土位爲之主溽暑至大時行寒熱互至民病寒熱嗌漧黃癉鼽衂飲發宜用苦熱之藥治其气爾五之气自秋分節申初一刻交入五之气分終六十日而餘八十七刻半至小雪日午正止上見少陽相火爲之客下臨金位爲之主畏火臨暑反至陽乃化萬物乃生乃長乃榮民乃康其病溫宜用咸冷之藥治其气爾終之气自小雪節午中之右交入終之气分終六十日而餘八十七刻半至大寒日辰正之後四刻止上見陽明燥金爲之客下臨水位爲之主燥令行餘火內格腫於上欬喘甚則血溢寒气數舉則霧霧翳病生皮腠內捨於脇下連少腹而作寒中地將易也宜用苦溫之藥治其气爾由是抑其運气資其嵗勝折其郁發先取化源使暴過不生苛疾不起治六气之藥已布於前調一嵗之方今附於後

治甲子年五運六气正一輔二奇方附子湯附子爲正味辛甘溫大熱有大毒生犍爲山谷及廣漢地膽爲之使惡蜈蚣畏防風黑豆甘艸黃耆人參烏韭炮防裂去皮臍用一兩剉漧薑爲輔味辛溫大熱無毒生犍爲川谷及荊州揚州秦椒爲之使惡黃芩黃連天鼠糞炮防裂用半兩剉術爲輔味苦甘溫無毒生鄭山山谷漢中南鄭防風地楡爲之使用半兩剉右三味防咀每服三錢水一盞半煎至八分去渣溫服不拘時謹對

﹤子部﹐醫家類﹐太醫局諸科程文格﹥

欽定四庫全書

太醫局諸科程文格卷二

墨義第一道

問太陽之政柰何

對欲通天之紀從地之理和其運調其化使上下合得無相奪倫天地升降不失其宜五運宣行勿乖其政調之正味從逆柰何歧伯曰昭乎哉問也此天地之綱紀變化之淵源非聖帝孰能窮其至理歟臣𨿽不敏請陳其道令終不滅久而不易帝曰願夫子推而次之從其類序分其部主別其宗司昭其气數明其正化可得聞乎歧伯曰先立其年以明其气金木水火土運行之數寒暑燥濕風火臨禦之化則天道可見民气可調陰陽捲舒近而無惑數之可數者請遂言之帝曰太陽之政柰何謹對

第二道

問一本云衝

對三十一難曰三焦者何稟何生何始何終其治常在何許可曉以不然三焦者水谷之道路气之所終始也上焦者在心下下膈在胃上口主內而不出其治在膻中玉堂下一寸六分直兩乳間陷者是中焦者在胃中脘不上不下主腐熟水谷其治在臍傍下焦者在臍下當膀胱上口主分別淸濁主出而不內以傳導也其治在臍下一寸故名曰三焦其府在气街一本云衝謹對

第三道

問葉名蒚蔴

對白芷味辛溫無毒主女人漏下赤白血閉陰腫寒熱頭風侵目淚出長肌膚潤澤可作膏藥麵脂潤顏色一名芳香一名白芷一名防一名元一名符離一名澤芬葉名蒚蔴可作浴湯生河東川谷下澤二月八月采根曝漧當歸爲之使惡旋覆花謹對

脈義第一道

問脈有三部尺寸及闗榮衛流行不失衡銓腎沈心洪肺浮肝弦此自經常不失銖分

對榮衛通行於三部合時令而衡銓不差髒脈各顯於一形應平和而銖分不失蓋脈本無異自闗界而定尺寸之名診不自彰依血气而爲流行之用气脈應期也譬衡銓而合度時診相參也無過減而有倫以至腎沈心洪之脈王冬夏而自經常肺浮肝弦之診王秋春而夲平治脈隨髒異無緇銖之差時與脈期無毫釐之失然則三部者脈之位榮衛者脈之源五臟者脈之主故動應參合是爲經常不失之脈矣經曰脈有三部尺寸及闗榮衛流行不失衡銓腎沈心洪肺浮肝此自經常不失銖分大意如此且夫脈各有位則不可以一槪而求診各有形則不可以一途而取明於脈者必有以定其部分之位善於診者斯有以較其脈象之形定於脈之部也旣當以究其脈之源較於脈之形也尢當以合其時之應由是持診之士旣能詳陳於經脈之要以之察病則斷無遺功矣今也人法三才形分三部在於脈則亦有部分之殊揣其闗則可分尺寸之異部旣定而脈不能以自動位旣分而診不能以自行其動者孰爲之動本榮血之周流其行者孰爲之行由衛气之運動脈隨時動而脈之可凖也若衡而若銓診逐時遷而脈之可期也有經而有常大率腎王冬而萬物歸根故在脈者有沈潛之象心王夏而品彚蕃秀故在診者有洪大之形天气通肺故秋則天髙而脈見於輕浮之象木性合肝故春則木達而診應於微弦之體察髒脈之應見自經常而無銖分之差較時脈之形容惟平治而無毫釐之失是知脈無定體因其血气而不忒髒有常形卽其時序而可驗矣何以言之經曰三部者寸闗尺也又曰榮行脈中衛行脈外又曰脈者血之府又曰冬脈如營又曰立夏得洪大脈是其本位又曰秋脈如毛又曰肝者東方木萬物始生气來輭而弱寛而虛故脈爲以此推之經者有常之脈故必先知經脈而然後知病脈矣謹對

第二道

問脈滑曰病風又云滑者傷熱一脈二病者何

對論滑脈之一體卽至數相參而有殊究病証之兩端分風熱爲患而必異蓋滑則應於流利脈乃本於陽邪一呼三動而一吸三動也應滑脈則病於風一呼四至而一吸四至也彰滑診則傷於熱以滑爲風也故脈至則過於平人以滑爲熱也故診應則倍扵常數卽風比熱故風爲陽而輕於熱卽熱較風故熱亦陽而甚於風𨿽二證俱見於滑脈故當參其至數而別焉經曰脈滑曰病風又云滑者傷熱一脈二病者何其義如此抑嘗求其審脈之要矣蓋切脈有法𨿽以舉按而察其形容持診之機必以呼吸而紀其至數兩者參合故無疑似之差二者兼明安有毫釐之失且滑本流利之一脈病分風熱之兩端槪而言之𨿽脈象之一體細而推之實動應之兩塗何哉風性善行感於風而滑脈必見熱性淖溢傷於熱而滑脈遂彰以滑脈而皆陽也推至數而別於多寡以風熱而皆陽也參性用而分於輕重風輕於熱故風脈之滑也呼吸各三動而尺不熱熱重於風故熱脈之滑也呼吸各四至而病欲甚儻但求於滑脈之形不別於動應之數則未免以風爲熱而方治永乖以熱爲風而危殆立至矣何以明之內經曰人一呼脈三動一吸脈三動而躁尺熱曰病溫尺不熱脈滑曰病風又難經曰一呼四至一吸四至病欲甚脈洪大者苦煩滿沈細者腹中痛滑者傷熱又云滑者陽也又脈經曰滑脈往來前卻流利展轉替替然與數相似卽是觀之滑脈則一爲病則二茍非至數而別則何自而別哉謹對

又大義第一道

問寒暑燥濕風火在人合之柰何其於萬物何以生化對論六气之在人旣欲以明其參符之理究六气之在物尢當以審其生化之源蓋均是气也則神妙貫於三才無所不存均是形也則气用寓於萬物無所不在察其气之所布故始則自乎天卽其人之所合故用則參乎气以人驗天旣有符合之自然以气在物亦有生化之常道如風气通肝之類莫非在人之所合如風木生酸之屬豈非在物之所化肝與木合卽同气之相感酸本木化亦同气之相求是知六气周流而靡所不至故人气從之而萬物由之也經曰寒暑燥濕風火在人合之柰何其於萬物何以生化其意若此原夫天陽積气以昭乎上地陰積形以位乎下气形相感則羣品各得稟其和上下交通則人物各得抱其气所以善言天者必以人而驗善言气者必以物而彰且天爲陽而化气故六气之用則自乎天而布於宇宙之間地爲陰而成形故五行之用則本乎气而散於橐籥之內風寒者木水之气故風寒在下而必應於人燥熱者金火之化故燥熱在上而亦合於體至於濕气居中與人气之相應相火逰布與人气之相參人之所生者固有以合乎此物之所化者亦豈有以外乎此哉今夫風寒在下則合於人之腎肝故風合肝而寒合腎矣燥熱在上則應於人之心肺故燥應肺而熱應心矣中州者脾之髒與混气相符而在中三焦者气之源與相火相參而遊布气之在人旣有脗合之異气之在物亦有生化之殊風則生木而化酸是曰曲直作酸矣熱則生火而化苦是曰炎上作苦矣金本燥而生辛莫非從革之所作水本寒而化咸豈非潤下之所生濕化乎土故土有稼穡之名土生於甘故甘爲稼穡之用在於人身也無一不與气之所符形於萬物也無一不稟气之所化總而論之凡拘於形者未嘗不合於气之用泛而言之凡囿於物者未嘗不賴於气之和夫如是人鐘五行之秀物稟五行而生故不能有外於六气之用矣考之於經有曰在天爲气在地成形形气相感而萬物化生矣又曰寒暑燥濕風火天之陰陽也三陰三陽上奉之又曰气交之分人气從之萬物由之又曰風寒在下燥熱在上濕气在中火遊行其間又曰善言天者必有驗於人又曰善言气者必有彰於物卽此言之至神變化貫三才而無所不有矣謹對

第二道

問風者百病之長也至其變化乃爲他病

對風本百病之先其用則善行而無定邪流諸經之內爲病則變化而不常蓋神本妙用而難明風卽神化而莫測其邪易中故作病也有爲先爲長之稱其用無方故生疾也有或變或化之用茍客於脈而不去則變爲癘風之屬儻傷於表而入傳則變爲腸風之類以數變而不可勝窮爲他病而不可勝極夫何故風無常方而靡所不在性本務動而無所不有斯爲百病之先變他證而不同矣經曰風者百病之長也至其變化乃爲他病大義如此原夫論病而不論邪與不論等察邪而不察變與不察同惟能觀邪變之因故能明病勢之理今也風本無體因陽气之使然用本無迹賴神化之所致逢虛入湊也先百病而廼有投間易容也長眾疾而爲最至其邪數變而數化故其病異種而異端脈風不已因變而癘風以成外邪不除因傳而腸風以作或在於外而爲寒熱或舎於裏而傳於臟腑以至風雜寒濕爲諸痺之不一風兼寒邪爲諸瘧之不同以風與濕之俱傷故爲風濕之病以風與熱之並客故爲風溫之名自風邪之變化爲他病之形狀者何故哉風無常定之方則其用之莫測風本八方之气則其性之不常用之難測故作病而爲先性之不常故傳化而乃異然則風气飄揚而無所不有故變病而弗能拘矣以經証之脈風成爲癘又云風寒客於脈而不去名曰癘風又云風成爲寒熱又云風寒濕三气雜至合而爲痺又曰瘧者風寒之气不常也又曰風者百病之始也又曰風是四時之气分布八方由是推之風非一定之邪故有如斯之變矣謹對

第三道

問與道合同

對與道爲一謂之合與道無間謂之同蓋道本難名也惟能合之則極渾融於難名之中道本無形也惟能同之則妙運用於無形之表故道其可道而有非常之道故人非常人而乃至眞之人然則與道合同者實無心於合同而自然合同也經曰與道合同其意若此夫用智以求道則道愈昧而不明有心於求道則道愈逺而莫見惟眞人也非求以合之而不期合而自合非求以同之而不期同而自同斂此道於毫芒之細而未嘗有餘散此道於宇宙之間而未嘗不足恍兮惚兮又孰知道之非我而我之非道杳兮防兮亦不知身之在道而道之在身隱見莫測契於至理而不可名出入無間齊於妙用而不可諭提挈天地則妙天地不言之化把握陰陽則極陰陽不測之神以吾道爲有則本虛而本無以吾道爲無則隨寓而隨有達地通天而了無餘物自頂至踵而無非此眞由是觀之則道之外豈復有所謂眞人者乎亦彊名之曰道可也下文曰惟眞人也又王氏曰眞人之身隱見莫測出入天地內外順道至眞以生又上古天眞論曰提挈天地把握陰陽以是數者言之則眞人豈非與道合同者乎謹對

假令論方義一道

問假令仲景傷寒論云太陽病下之其脈促不結胸者此爲欲解也脈浮者必結胸脈者必咽痛脈者必兩脇拘急脈細數者頭痛未止脈沈者必欲嘔脈沈滑者挾熱利脈浮滑者必下血竊詳治傷寒之法汗下之後其脈靜者爲病已解今云太陽病下之後其脈促者此爲欲解復有太陽桂枝一證醫反下之脈促者表未解也兩證俱屬太陽皆言下後脈促一云欲解一云未解理何如哉又本經云陽盛則促此皆病脈也大抵促非平脈今云欲解者必有說焉餘者七脈皆爲下後之病脈獨以促脈爲欲觧者未審立法之意何如請陳其論

對促脈內見明因下反下之源表證外存別欲解未解之候蓋太陽爲病形表受邪因攻下而表證未除致裏虛而外邪遂入脈促而無結胸者知陽盛勝陰而欲解脈促而兼下利者知陽盛表邪之尙存一則無裏證而言一則兼裏證而論不可一槪而推之也今觀前問假令仲景傷寒論云太陽病下之其脈促不結胸者此爲欲解也脈浮者必結胸脈者必痛脈者必兩脇拘急脈細數者頭痛未止脈沈者必欲嘔脈沈滑者挾熱利脈浮滑者必下血竊詳治傷寒之法汗下之後其脈靜者爲病已解今云太陽病下之後其脈促者此爲欲解復有太陽桂枝一證醫反下之脈促者表未解也兩證俱屬太陽皆言下後脈促一云欲解一云未解理何如哉又本經曰陽盛則促此皆病脈也大抵促非平脈今云欲解者必有說焉餘者七脈皆爲下後之病脈獨以促脈爲欲解者未審立法之意何如請陳其論嘗謂百病之急傷寒是先施治合宜者猶有他証之增汗下乖理者誠有諸証之變𨿽脈候相同乎一診然本源則究乎兩端何哉邪傷形體之表病先太陽之經用藥不散其外邪攻下反虛其裏气𨿽陽气偏盛見促脈而相似然表裏有證分解利而不同且如太陽病下後脈促不結胸爲欲解者蓋陽气太盛促脈遂彰無結胸鞕痛之乖因陽气勝陰之致所以爲欲解者以陽盛勝陰不作結胸而解也又如太陽桂枝證反下之而脈促爲未解者蓋風邪外中於形表解肌當行於桂枝反施攻下之方復見促脈之診裏气旣虛致下利之不止促脈旣見知表邪之尙隆所以爲病未解者以陽盛裏虛復兼下利之證也由是推之前證脈促爲欲解以其裏虛邪入當作結胸今不結胸者以其無證候而知也後證脈促爲未解以其表邪尙盛下利不止今反脈促者以其有證而明也又況下後七脈病匪一端脈浮者邪結上焦必爲結胸脈者邪傳少陰必爲咽痛脈內彰太陽傳少陽之分少陽受病兩脇有拘急之形細數者邪未傳裏故有頭痛沈者胃實上攻故爲欲嘔沈滑者血勝气虛必挾熱而下利浮滑者气虛血勝必下血而無時是皆下後之未解各隨脈候而病生以是而知不結胸而欲解者無裏證也利不止而未解者有裏證也一則陽盛而勝於裏陰一則陽盛而帶於裏證故前證獨以促脈爲欲解以無結胸而論也所以本注云太陽病下之後脈促胸滿者桂枝去芍藥湯主之審乎此則不結胸者爲欲解明矣又注曰促爲陽勝𨿽下利而脈促者知表未解也是知陽勝反下其證則一陽盛脈促其診復同有裏證則未痊無裏證則向解學者當深察而明辧之謹對

假令法第一道

問假令風經五臟恍惚候目卽節气當得何脈本因是何臟腑受病發何形候卽今宜用是何方藥調理設有變動又當隨脈如何救療各須引本經爲證及本艸逐藥主療所出州土性味畏惡正輔佐使重輕奇偶及修制之法處方對答

對髒气不足致風邪之所經神气不安斯恍惚而爲候蓋髒守於中气行於外髒實則外气亦實故邪莫能傷髒虛則外气亦虛故風廼從入使肝心脾肺腎之受邪致防神意志之爲病風經於髒而髒無所安故恍恍惚惚之無定邪干於神而神乖所守故昏昏憒憒之不寧此皆風經於五臟故爲恍惚之候也目卽春陽應至气序發陳天地由是而氤氳肝木於玆而適王脈應微廼肝經應時之平脈也經曰春脈如是也今則不然切之於脈陽部彰急之形持之於診陰部應徐緩之象卽脈求病故知風邪入經於五臟之間矣經曰陰緩陽急者表有風來入髒也本因髒气虛衰外經不足風邪旣得以侵淩神藏廼爲於變病其狀怔怔忪忪而不能以自安恍恍惚惚而不能以自已者是其候也何則巢氏曰五臟處於內而气行於外髒气實者邪不能傷虛則外气不足風邪乘之然五臟心爲神肝爲防肺爲魄脾爲意腎爲志若風气經之是邪干於正故令恍惚詳此之證邪气𨿽幹於五臟病勢未顯於至危用奇方則猶可爲效也宜用正一輔二奇方茯神湯以茯神一味爲主病之正以防風逺志二味爲佐正之輔三味合而服之使風邪卻散神气安寧髒得鎭守之和神無淚亂之候者是其藥之效也設若縱意違師忽於微而不療信巫拘鬼自於淺而及深邪气日益五臟有虛衰之理病勢愈甚神气有蕩散之愆始則恍惚而無所定今則奄忽而不知人喉中噫然而有聲舌本彊硬而不語者則知病變爲風癔之候也復診其脈旣浮而且遲者是脈病之相應也經曰浮則爲風又曰遲者髒也又巢氏曰風邪之气若先中於陰病發於五臟者其狀奄忽不知人喉裏噫噫然有聲舌彊不能言再詳此證邪气甚於前時病勢重於往日用奇方而弗及施偶制而可效經曰奇之不去則偶之宜用正二輔四偶方附子獨活湯以附子獨活二味爲正以防風桂枝榦姜甘艸四味爲輔六味合而服之使風邪散釋五臟安平精神俱治而無昏塞之證舌本運用無彊急之形故風癔之侯必獲愈矣大抵病有輕重方有奇偶輕則治宜於奇重則療宜以偶此防然之不可紊也謹按本艸逐藥主療及修制之法處奇偶二方列之於後

治假令風經五臟恍惚候正一輔二奇方茯神湯茯神爲正味甘平療風止驚悸安防魄養精神生泰山山谷丈松下馬藺爲之使惡白斂畏牡防地楡雄黃秦艽甲去膜用一兩剉防風爲輔味甘辛溫無毒主風邪生沙苑川澤及邯鄲瑯琊上蔡惡漧薑藜蘆白蘞芫花去義枝用半兩逺志爲輔味苦溫無毒主定心气止驚悸生泰山及寃朐川谷畏眞珠藜蘆蜚蠊文蛤去心用半兩甘艸水煮焙漧右三味防咀每服三錢水一盞半煎至八分去柤溫服不拘時候

治假令變證風癔候正二輔四偶方附子獨活湯附子爲正味辛甘溫大熱有大毒主風寒生犍爲山谷及廣漢地膽爲之使惡蜈蚣畏防風黒豆甘艸黃耆人參烏韭炮制去皮臍用二兩獨活爲正味辛甘平微溫無毒主風寒所擊生雍州川谷或隴西南安防實爲之使用二兩防風爲輔味甘辛溫無毒主風邪生沙苑川澤及邯鄲瑯琊上蔡惡漧薑藜蘆白斂芫花去義枝用一兩桂枝爲輔味辛甘大熱有小毒利肝肺气宣導百藥無所畏生桂陽去麄皮用一兩漧薑爲輔味辛溫大熱無毒逐風邪生犍爲川谷及荊州揚州秦椒爲之使惡黃連黃芩天鼠糞炮微裂用一兩甘艸爲輔味甘平無毒主五臟六腑寒熱邪气生河西川谷積砂山及上郡術漧漆苦參爲之使惡逺志反大防芫花甘遂海藻微炙用一兩右六味防咀每服五錢水二盞煎至一盞去柤溫服不拘時候謹對

第二道

問假令賊風候目卽節气當得何脈本因是何臟腑受病發何形候卽今宜用是何方藥調理設有變動又當隨脈如何救療各須引本經爲證及本艸逐藥主療所出州土性味畏惡正輔佐使重輕奇偶及修制之法處方對答

對風不從鄕是爲竊害之邪人感作疾斯爲賊風之候蓋時當冬至風忽南來邪有爲虛之名風有急疾之勢非時而至故能殘害於沖和非鄕而來必至賊傷於正气其傷人也但痛而不可按抑其害體也因痛而不能運用內則骨解而作痛外則身冷而欲熨此則賊風故使然矣目卽春首發陳之時者平和之脈經曰春胃微曰平今也不然切之於脈反彰浮大之形持之於診復兼急之象經曰浮則爲風又曰大則邪至又曰則爲痛又曰則爲寒本因冬至之日受南方虛風疾証之形在骨節而冷痛故其狀骨痛而身冷者是其候也何則巢氏曰賊風者謂冬至之日有疾風從南方來名曰虛風此風至能傷害於人故言賊風也其傷人也但痛不可得按抑不可得轉動痛處體卒無熱傷風冷則骨解深痛按之乃應骨痛也但覺身內索索冷欲得熱物熨痛處卽小寛時有汗詳此之證邪𨿽在骨而疼痛體卒無熱而喜溫病勢未重奇方可行經曰君一臣二奇之制也宜用正一輔二奇方獨活湯以獨活一味爲主病之正以附子漧薑二味爲佐正之輔三味合而服之使風冷外除骨痛內已身體向溫而轉動自和者是其愈也設若醫士執方而無權病者縱意而勿藥致邪气內盛而傳變不常熱气復傷而相搏不已加之濕冷並襲風熱交擊始則疼痛而在骨今則附骨而成疽皮肉微急而洪腫如肥痺痛不隨而支節難動則知病變爲附骨疽矣復診其脈洪相薄者此其應病之診也經曰診其脈洪相薄外急內熱欲發癰疽巢氏曰遇風熱气相搏乃變附骨疽也又曰附骨疽者由當風入骨解風與熱相搏復遇冷濕或秋夏露臥爲冷所折風熱復結壅遏附骨成疽再詳此證榮血壅潰而爲膿疽瘡附骨而爲痛邪气防連病勢深重非奇方之可用必偶制而治之也經曰君二臣四偶之制也宜用正二輔四偶方木香連翹湯以木香連翹二味爲正以黃耆芍藥防風甘艸四味爲輔六味合而服之俾血气流行癰膿潰者是其藥之效矣吁病有輕而有重方有奇而有偶故輕則治之以奇方則不至失之於太過重則治以偶方則不至失之於不及要在審其病而施其藥則世無不愈之患謹按本艸逐藥主療及修制之法處奇偶二方列之於後

治假令賊風候正一輔二奇方獨活湯獨活爲正味辛甘平微溫無毒療諸賊風百節痛生雍州川谷或隴西南安防實爲之使用一兩附子爲輔味辛甘溫大熱有大毒主風寒生犍爲山谷及廣漢地膽爲之使惡蜈蚣畏防風黒豆甘艸黃耆人參烏韭炮裂去皮臍用半兩漧薑爲輔味辛溫大熱無毒主風邪生犍爲川谷及荊州揚州秦椒爲之使惡黃連黃芩天鼠糞炮用半兩右三味防咀每服三錢水一盞半煎至八分去柤溫服不拘時候

治假令變證附骨疽候正二輔四偶方木香連翹湯木香爲正味辛溫無毒主邪气行藥之精生永昌山谷用二兩連翹爲正味甘平無毒主癰惡瘡生泰山山谷用二兩黃耆爲輔味甘微溫無毒主癰疽生川郡山谷白水漢中惡甲去蘆頭用一兩芍藥爲輔味苦酸平微寒有小毒主邪气順血脈生中嶽川谷及邱陵須元爲之使用一兩防風爲輔味甘平溫無毒主風行周身骨節疼痛生沙苑川澤及邯鄲瑯琊上蔡惡漧薑藜蘆白斂芫花去義枝用一兩甘艸爲輔味甘平無毒主寒熱邪气生河西川谷積砂山及上郡術漧漆苦參爲之使惡逺志及大防芫花甘遂海藻微炙用一兩右六味防咀每服五錢水二盞煎至一盞去柤溫服不拘時候謹對

運气一道

問乙丑年五運六气所在所宜處方爲對

對太極初判開五運以更遷升降才分列六气而爲紀淸濁旣分於天地嵗運皆稟於陰陽過減相因迎隨相繼是以陽年太過法陽道之常饒陰年不及配陰道之常乏卽上下加臨之相參別天符嵗防之有異攷之者必究於年辰驗之者必推於支幹其平也民物有康阜之祥其變也民物有衰病之眚自非先聖更相問難則運气之奧何自而明哉經曰先立其年以明其气者正謂是歟今觀乙丑之年上見太陰濕土司天中行少商金運下臨太陽寒水在泉是嵗也金運統嵗運行陰漧謂之不及之年命曰從革之紀是謂折收收气乃後生气乃揚長化合徳火政乃宣庶類以蕃其气揚其用躁切其動鏗禁瞀厥其髒肺其病欬鼽衂詳此之嵗廼同寒者以熱化宜用溫熱之藥治其一嵗之過愆夫天气運動而不息則爲之客地气應靜而守位故爲之主左右間气以顯於中上下加臨以布於內且初之气自甲子嵗大寒後至乙丑嵗春分六十日有奇上見厥陰風木爲之客下臨木位爲之主地气遷寒乃去春气正風乃來生布萬物以榮民气條舒風濕相薄乃後民病血溢筋絡拘彊闗節不利身重筋痿宜用辛涼之藥治其气之過耳二之气自春分至小滿六十日有奇上見少陰君火爲之客下臨火位爲之主大火正物承化民乃和其病溫厲盛行逺近咸若濕薫相薄乃時降宜用鹹寒之藥治其气之過耳三之气自小滿至大暑六十日有奇上見太陰濕土爲之客下臨火位爲之主天政布濕气降地气騰乃時降寒乃隨之感於寒濕則民病身重胕腫胸腹滿宜用苦熱之藥治其气之過耳四之气自大暑至秋分六十日有奇上見少陽相火爲之客下臨土位爲之主畏火臨郁薫化地气騰天气否隔寒風曉暮薫熱相薄艸木凝煙濕化不流則白露陰布以成秋令民病腠理熱血暴溢瘧心腹滿熱臚脹甚則胕腫宜用咸冷之藥治其气之過耳五之气自秋分至小雪六十日有奇上見陽明燥金爲之客下臨金位爲之主慘令已行寒露下霜乃早降艸木黃落寒气及體君子周宻民病皮腠宜用苦溫之藥治其气之過耳終之气自小雪至大寒六十日有奇上見太陽寒水爲之客下臨水位爲之主寒大舉濕大化霜乃積陰乃凝水堅冰陽光不冶感於寒則病人闗節禁固腰脽痛寒濕持於气交而爲疾也宜用甘熱之藥治其气之過耳由是必折其鬱气而取化源使暴過不生苛疾不起治六气之藥已布於前調一嵗之方今附於後

治乙丑年五運六气正一輔二奇方附子湯附子爲正味辛甘溫大熱有大毒生犍爲山谷及廣漢地膽爲之使惡蜈蚣畏防風黒豆甘艸黃耆人參烏韭炮裂去皮臍用一兩術爲輔味平甘溫無毒生鄭山山谷漢中南鄭防風地楡爲之使用半兩漧薑爲輔味辛溫大熱無毒生犍爲川谷及荊州揚州秦椒爲之使惡黃連黃芩天鼠糞炮用半兩右三味防咀每服三錢水一盞半煎至八分去柤溫服不拘時候謹對

欽定四庫全書

太醫局諸科程文格卷三

大義第一道

問肝气通於目目和則知黒白矣

對肝臟內隱旣目竅之上通精華外和斯黒白之俱辧蓋髒不自通於竅本气用而相闗目不自司於視由髒和之所致色澤固易見也气不通則目不能以有見黒白固易知也气不和則目不能以有知如瞻視之際判然無淆混之差眉睫之間了然無纎毫之惑自非內則因髒气之通達外則本精華之滋充又安能別其黒白者哉經曰肝气通於目目和則知黒白矣大意若此嘗謂天有兩曜則無物不歸乎照臨人有雙眸則有象悉由於明辧且兩曜非自明其所以能明者宗陰陽之精气雙眸非自視其所以能視者本肝气之上闗是以肝液爲淚防居舎榮目有淚管也豈非肝气之相通肝主血輪也無非目竅之相應肝經無病則气通於目而目有以自和防髒不衰則气闗於眼而眼得以明視自內及外而髒气貴乎相通因通致和而精明宜其不失如豖膏烏羽之異目和則曉然可知若煤炲枯骨之殊精明則顯然可見以其大不相侔者黒白之容細無不燭者眼目之鑑肝气不可以不和而和之則無病身鑑不可以不修而修之則不昏使其不修𨿽離婁不能以逞其明如其得和𨿽師冕復可以辧其色夫精明者所以視萬物茍或以長爲短以白爲黒如是則精明已衰又安有肝气通目之和哉經有曰肝受血而能視又聖濟經曰目和而視五色其所以然者髒气之所自通也又曰眼者身之鑑也常居欲頻修又上文曰五臟者當上闗於九竅也又經曰入肝爲淚又曰在髒爲肝繼之曰在竅爲目以此而知肝目旣和黒白乃分黒白旣分則天下之色無所不察也謹對

第二道

問司嵗備物則無遺主矣

對物當司嵗气味純全而不藥備専精主用無遺而有凖蓋藥物固非於一品性味不越於五行气司於嵗也分天地之所產物專其精也別气味之所育如少陰司天爲熱化在泉爲苦化太陽司天爲寒化在泉爲醎化屆少陰之主年專采苦熱之藥値太陽之直嵗悉備醎寒之味收貯爲藥气味旣純而旣全制用爲方治療無遺而無略儻或非於司嵗則質同而性異乖於采摘乃物是而嵗非徒有療疾之名永無必愈之效求無遺略安可得乎經曰司嵗備物則無遺主矣其意若此原夫天地散精動植均賦金石艸木皆藥也未嘗不稟於五行羽毛鱗介亦藥也豈能外質於六气在气者旣分司嵗之主育物者斯別專精之化聖人備藥要當謹候於年辰前賢已疾惟務收采於藥物且如子午之年少陰司天故性熱之藥得天气之專精卯酉之嵗少陰在泉故味苦之藥得地气之純正辰戌則太陽司天所以寒化而純全寅申則厥陰在泉所以醎化而濃厚豈司天在泉之若是在余嵗主气之亦然當其司嵗則气味厚而性用躁値其主年則治保多而力化深取以候嵗收貯於防閒之日將以療疾施用無遺略之功故推司嵗於先明收采於後分六气循環之用審百藥气味之宜惟務司嵗之專精弗取非年之散气不惟味專而气足斯亦功的而效全夫如是備物司嵗施用無遺失者自非深明年辰之主又安能臻於是哉考之於經則下文所謂天地之專精也帝曰司气者何如岐伯曰司气者主嵗同然有餘不足也帝曰非司嵗物何謂也岐伯曰散也故質同而異等也气味有薄厚性用有躁靜治保有多少力化有淺深此之謂也由此推之治病之工固當謹候於嵗冝司嵗之藥要必采摘於暇日故治病鮮有不愈者矣謹對

又大義第一道

問凡鉤割及用鍼不得在旦

對舉外治以療目施鉤割用鍼之法慮內虛以暈悶禁陽升在旦之時蓋赤脈貫於兩眥瘜肉生於雙眸非鉤割取盡而曷除匪火鍼斷熨而難愈施之務戒於非時用之當避於平旦寅朝則飲食未進五臟皆虛平旦則人气方生諸經未盛其法勿施於斯時恐髒虛而暈悶其治宜禁於此際慮形弱而顚躋然則聖人特戒於在旦而不忌於他時者蓋以平旦非鉤割鍼刺之際也經曰凡鉤割及用鍼不得在旦其意如此嘗謂眼者身之鑑治之各有其法明者身之寶療之亦有其時且用鍼之常尙無刺於太饑矧治目之要豈不戒於在旦是故朝主甲乙而屬木木則入通於肝經寅主平旦而屬陽陽則方升於木位飲食未進正五臟之气皆虛經脈未隆非九鍼之法當用蓋眼之爲竅輕膜裹水而不耐纎埃目之爲用精華受血而不容少損輕則以藥石而獲安重則用鉤鍼而方愈今也因兩眥赤脈之貫致雙眸瘜肉之生捨鉤割而弗去匪鍼熨而莫除扶之正定而勿傾其首鉤之令起而使離其珠割以鈹鍼而盡去淫膚熨以火鍼而斷除赤脈乃知瞳人甚薄當於穩審神水易傷務於詳緩原赤脈瘜肉之證多是虛人而鍼割火熨之法特忌在旦眀所以然者斯時腹空慮其昏悶醫科於此可不謹諸至於水谷入胃輸精在脾腑臟充盈經絡滋盛則鉤割鍼刺隨其患之淺深而神水瞳人不至憂其損失豈有治之過歟上文曰眼若兩眥頭有赤脈及瘜肉者宜鉤起以鈹鍼割取令盡下文曰旦則腹空五臟皆虛卽暈悶便倒亦須著人扶頭若有此候皆是虛弱之人由是推之鉤割鍼鎌誠爲治目之要法矣謹對

第二道

問陰陽之气淸靜則生化治

對陰陽運布旣淸而有常气候調平故生化而自治蓋陽動於嵗半之前則積溫至於暑陰動於嵗半之後則積涼至於寒隨時疊運本來往以相推順序遞遷皆安平而葉應故气候有淸靜之理則生化有調治之常是皆二气之相和人物各得其分也內經曰陰陽之气淸靜則生化治大意如此且夫太極奠位於天地一元肇判於陰陽論人物之附麗𨿽兩儀覆載之功究人物之化生實陰陽斡運之徳今夫气分四序化應羣生陽用事於嵗半之前則始於溫而盛於暑播於春夏之時陰用事於嵗半之後則始於涼而盛於寒布於秋冬之令寒熱溫涼旣隨時而有凖生長收藏必應候而有常二气齊等而不偏兩者平調而相守气候之來則淸靜而調適人物之應則保治於安平生生而悉賦其形化化而各得其分旣無災眚之變俱全終始之功自非二气調平陰陽淸靜安能神應如是哉內經曰陰陽者天地之道也又曰生生化化品物咸章上文曰陽之動始於溫而盛於暑陰之動始於淸而盛於寒又曰气之相守司也如權衡之不得相失也王氏注曰天地之气寒暑相對溫淸相望如持秤也兩者齊等無相奪倫則淸靜而生化各得其分也聖濟經曰一陰一陽之謂道由是推之气候推遷旣適平而相應人物賦稟別生化以循常大哉洪造之元功貴均和而施用也謹對

第三道

問在竅爲目

對肝气內通故在竅而爲目目竅外開實在髒而系肝蓋肝藏於血肝本受血而能視肝主於色目因在竅而上闗𨿽物之巨細賴神水精明而可覩而目之光華捨肝气通達而難辧是知肝爲目之本目應肝之竅大抵由中及外特以在竅爲目者肝也經曰在竅爲目之意嘗觀夫九竅者內屬於髒五臟者外設爲官五臟外闗也旣有自而孚應九竅內合也必有源而流通矧目竅之司明借肝經而爲本且肝爲東方之木目爲肝經之竅屬於木也木具形色之象位於東也東爲陽升之方陽气升則必明故日於是而乃出肝木達則必散故目由是而乃明肝有兩葉故雙眸類甲坼之象眼有五輪故兩目有血輪之屬爲陰中之陽也則左目爲陽而右目爲陰屬甲乙之肝也則左目應甲而右目應乙在志爲怒所以忿發則見於眼者豈非在竅爲目乎液爲泣所以肝病則墮於淚者豈非內應於肝乎然則肝脈上連於目系木精內注於瞳子肝之爲用可見其在竅而爲目矣經曰肝藏血又曰肝受血而能視則其在竅爲目者可知又曰肝主色王氏曰目所以司見形色難經曰肝气通於目目和則知黒白矣卽是論之則肝气旣通於目而所以在竅爲目者尢爲不誣也謹對

假令論方義一道

問假令處方之道當遵本艸而本艸合和之法凡有七情繼云當用相須相使者良勿用相惡相反者以此觀之則知處方之際不可用畏惡者宜矣今聖惠方治肝腎虛風眼生黒花其方用丹砂磁石神麯及觀千金方亦載此劑名曰神麯丸以治眼目之疾考之本艸丹砂惡磁石不知古人處而爲方者何也況神麯不治眼病今用之以治眼者又何也古人制用立方必有深意願盡陳之

對因病立方貴達感受之本隨證命藥當明通變之宜何則有非其治而能治者必求本爲先有非其用而復用者當適事爲要故或取之以性味專達則不拘於所治所主或取之以君臣制攝則不泥於一偏一曲要當隨病機變態之宜達權通意使之妙至於畏惡避忌激發制攝亦有時而取用者豈執一以廢百哉今承明問假令處方之道當遵本艸而本艸合和之法凡有七情繼云當用相須相使者良勿用相惡相反者以此觀之則知處方之際不可用畏惡者宜矣今聖惠方治肝腎虛風眼生黒花其方用丹砂磁石神麯及觀千金方亦載此劑名曰神麯丸以治眼目之疾考之本艸丹砂惡磁石不知古人處而爲方者何也況神麯不治眼病今用之以治眼者又何也古人制用立方必有深意願盡陳之嘗謂治病有五難而處方預其一合和有七情而相惡居其次蓋治病莫難於用藥而用藥尢難於處方處方之體君臣佐使均相宣攝處方之難畏惡避忌互有違戾𨿽方有修制之法而弗爲法之所拘𨿽書有合和之制而不爲制之所執如麥門冬相宜於地黃而古人未嘗於俱用欵冬花有得於紫菀而古書未嘗於並行桂不見火千金有熬炒之法丹砂不入湯外臺有煮服之論半夏用生薑者常也豈論其相畏乳石用參術者眾矣不問其相忌仙方甘艸丸有防風而復用細辛俗方五石散有栝蔞而復用漧薑此古人處方之妙世人未或易論也泛觀於此則丹砂有惡磁石之理神麯有不治眼之意可卽是而類明矣抑嘗思之一身之有雙眸配層霄之有兩曜兩曜之光尙有盈雙眸之明豈無損益是以陰陽相蕩則日月顯明而不水火相勝則眼目昏瞑而不慧倘非丹砂磁石孰能治之故本艸有曰丹砂法火色赤而主心磁石法水色黒而主腎此之謂歟𨿽然藥有畏惡而方家所忌得無論焉畏之在我惡之在彼畏之則我不敢往惡之則彼不得來此方所以用之者取其同而不和各司其治也𨿽神麯不治於眼然神麯味甘而屬土水懼土制自不尅於丹砂之火丹砂得土自無惡於磁石之水於是三者各有制持皆不能爲害也譬猶冦賈輔漢程周佐吳大體旣正而不以私情爲害矣故千金方亦有此劑名曰神麯丸以謂神麯於眼獨不言治者深述君臣之體是無爲而在上者君之道也其丹砂磁石有爲而在下者臣之道也何以見之此方不立丹砂磁石之名而特名之曰神麯圓者豈無自而然耶所以神麯爲君丹砂磁石爲之輔佐者明矣內經曰君一臣二奇之制也三味合而服之何患眼目之疾不愈哉康子饋藥孔子拜而受之則曰丘未達不敢嘗蓋藥之爲用誠難事也後之學者當盡心於立方之妙制用之法也歟謹對

假令法第一道

問假令目風赤候目卽節气當得何脈本因是何臟腑受病發何形候卽今宜用是何方藥調理設有變動又當隨脈如何救療各須引本經爲證及本艸逐藥主療所出州土性味畏惡正輔佐使重輕奇偶及修制之法處方對答

對肝爲中守旣感於風熱之邪气沖外竅斯成於目赤之證且肝者防之居目者肝之竅風邪在內因隙而乘於肝經熱气相兼投間而客於防捨其邪也自髒而發於竅其气也從肝而衝於目眼帶迎風而下淚本气邪相感之使然目瞼受熱而皆赤由熱气內盛之所致故目風赤候良由是矣目卽天暑地熱陽盛物繁一身則血气淖溢六脈則洪大有餘經曰立夏得大脈是其本位今反診得舉指有餘一息七八至者知其病目風赤之候也經曰浮爲風又曰數爲虛爲熱本因肝气內虛風熱入乘內淩於肝木之經外衝於兩目之竅乃成目風赤之疾矣巢氏曰目者肝之竅風熱在內乘肝其气外衝於目故見風淚出目瞼皆赤詳此之證病勢尙輕猶可以奇方治之經曰近者奇之宜用正一輔二奇方菊花散主之以菊花一味爲正以梔子甘艸二味爲輔三味合而服之使風熱之邪消釋肝臟之气自平目風赤候未有不愈也設若違師極療望病自痊畱連日深病必傳變前證不除必變爲目赤爛眥之候也復診其脈滿指洪隆者是其變病之脈也經曰大則病進又巢氏曰此由冒觸風日風熱之气傷於目而眥瞼皆赤爛見風彌甚也亦云風眼再詳此證重如前疾非奇方之可去必偶制以爲宜當用正二輔四偶方獨活防風散主之以獨活防風二味爲正以山梔子菊花黃芩甘艸四味爲輔六味合而服之風熱日消眥瞼日減則目赤爛眥而漸復如常也由是病有小大則不可不分藥有輕重則不可不察要在臨病之際隨宜變通可以獲十全之效矣謹按本艸逐藥主療及修制之法處奇偶二方今附於後

治假令目風赤候正一輔二奇方菊花散菊花爲正味苦甘平無毒主風目欲脫淚出生雍州川澤及田野術枸杞根桑根白皮爲之使去枝梗用一兩梔子爲輔味苦寒大寒無毒主五內邪气療目熱赤痛生南陽川谷去皮用半兩甘艸爲輔味甘平無毒主寒邪气生河西川谷積沙山及上郡術漧漆苦參爲之使惡逺志及大防芫花甘逐海藻用半兩炙剉右三味爲細末每服二錢白湯調下食後服治假令變證目赤爛眥候正二輔四偶方獨活防風散獨活爲正味苦甘平微溫無毒主風風邪生雍州川谷或隴西南安防實爲之使去蘆頭用二兩防風爲正味甘辛溫無毒主風邪目盲無所見生沙苑川澤及邯鄲瑯琊上蔡殺附子毒惡漧薑藜蘆白斂芫花去蘆頭幷義枝用二兩梔子爲輔味苦寒大寒無毒主五內邪气療目熱赤痛生南陽川谷去皮用一兩菊花爲輔味苦甘平無毒主風目欲脫淚出生雍州川澤及田野術枸杞根桑根白皮爲之使去枝梗用一兩黃芩爲輔味苦平大寒無毒主諸熱生秭歸川谷及寃胊山茱茰龍骨爲之使惡蔥實畏丹砂牡丹藜蘆用一兩甘艸爲輔味甘平無毒主五臟邪气生河西川谷積沙山及上郡術漧漆苦參爲之使惡逺志反大防芫花甘遂海藻微炙用一兩右六味爲細末毎服三錢白湯調服食後服謹對

第二道

問假令目淚出不止候目卽節气當得何脈本因是何臟腑受病發何形候卽今宜用是何方藥調理設有變動又當隨脈如何救療各須引本經爲證及本艸逐藥主療所出州土性味畏惡正輔佐使重輕奇偶及修制之法處方對答

對髒气因虛旣不制於津液目淚常出初不因於風邪蓋五臟居中六腑相配俱有津液而通於眼悉布精華而注於目髒實則收制而爲和髒弱則散漫而爲淚目不當風而淚出無時眼非受邪而淚流不止外無紅赤之色內無疼痛之候大抵目不因風而淚出者皆髒气不足而有也目卽夏令已臨火气適王萬物則垂枝布葉六脈則來疾去遲診合如鉤之象脈爲無病之形經曰夏脈如鉤是也今反診得應指極細而微往來難且散者乃應病之脈也經曰微則爲虛又曰濇則少血本因髒气不足不因風邪侵淩其候津液不能收制自然淚出不止也何則巢氏曰夫五臟六腑皆有津液通於目者爲淚若髒气不足則不能收制其液故目自然淚出亦不因風而出不止本無赤痛詳此之證病勢尙輕治宜於奇經曰近者奇之宜用正一輔二奇方肉蓯蓉圓以肉蓯蓉一味爲正以枸杞子川椒二味爲輔三味合而服之則髒气轉盛津液收制目淚出不止之候必獲愈矣設若違師不時卽治髒气轉虛津液日耗則知其病變爲目暗不明之候也經曰病久則傳化復診其脈小弱以濇者知其病之久矣經曰脈小弱以濇謂之久病又巢氏曰夫目者五臟六腑陰陽精气皆上注於目若爲气充實則視瞻分明血气虛竭則風邪所侵令目暗不明再詳此證積成損病久已成非奇方之可療宜偶制以治之經曰奇之不去則偶之宜用正二輔四偶方枸杞子菊花圓主之以枸杞子菊花二味爲正以肉蓯蓉巴防天莵絲子漧地黃四味爲輔六味合而服之髒气漸復目暗漸明而有向愈之道也大抵治病必分於輕重施方當別於先後庶幾奇偶合宜與疾適當謹按本艸逐藥主療及修制之法處奇偶二方列之於後

治假令目淚出不止候正一輔二奇方肉蓯蓉圓肉蓯蓉爲正味甘酸醎微溫無毒主七傷養五臟彊陰益精生河西山谷及代郡鴈門酒洗去土焙漧用一兩枸杞子爲輔味苦微寒無毒補內傷生常山平澤及諸邱陵阪岸揀淨用半兩川椒爲輔味辛溫大熱有毒調闗節生武都川谷及巴郡杏仁爲之使畏欵冬揀去枝梗及目幷閉口者用半兩炒出汗右三味爲末煉蜜爲圓如梧桐子大每服三十圓白湯送下不拘時候治假令變證目暗不明候正二輔四偶方枸杞子菊花圓枸杞子爲正味苦微寒無毒補內陽生常山平澤及諸邱陵阪岸揀淨用二兩菊花爲正味苦甘平無毒主目欲脫淚出生雍州川澤及田野術枸杞根桑根白皮爲之使去枝梗用二兩肉蓯蓉爲輔味甘酸鹹微溫無毒主七傷養五臟益精生河西山谷及代郡鴈門酒洗去土焙漧用一兩巴防天爲輔味辛甘微溫無毒安五臟補中益精生巴郡及下邳山谷覆盆子爲之使惡朝生雷丸丹參去心用一兩莵絲子爲輔味辛甘平無毒補不足久服明目生朝鮮川澤田野得酒良山松脂爲之使惡葦茵水淘淨去沙土用一兩酒浸焙漧漧地黃爲輔味甘苦寒無毒主補五臟內傷不足通血脈利耳目去苖幷沙土用一兩酒浸焙漧右六味爲末煉蜜爲圓如梧桐子大毎服五十圓白湯送下不拘時候謹對

運气一道

問丙辰年五運六气所在所宜處方爲對

對太極肇判兩儀位分六气上橫於太虛五行下列於磅礡气化分太過不及之殊運統有先天後天之異其平和也民康而物阜其過欠也民病而物衰先立其年以明其气矣今觀丙辰之年上見太陽寒水司天下臨太陰濕土在泉中行太羽水運是嵗也運行陽幹本爲太過之年以其運與司天適相符合謂之天符之年命曰靜順之紀藏而勿害治而善下五化咸整其气明其性下其用沃衍其化凝堅其類水其政流演其候凝肅其令寒其髒腎其病厥詳此之嵗運同寒濕冝用燥熱之藥治其一嵗之過愆經曰同寒濕者燥熱化是也夫動而不息以應天气爲之客靜而守位以應地气爲之主動靜相召隨辰以顯於一嵗之中上下加臨逐气以布於六位之內且初之气自乙卯年大寒至丙辰嵗春分六十日有奇上見少陽相火爲之客下臨木位爲之主地气遷气乃大溫艸乃早榮民乃厲溫乃作身熱頭痛嘔吐肌腠瘡瘍宜用咸冷之藥治其過耳二之气自春分至小滿六十日有奇上見陽明燥金爲之客下臨君火爲之主大涼反至民乃慘艸乃遇寒火气遂抑民病郁中滿寒乃始宜用苦溫之藥治其過耳三之气自小滿至大暑六十日有奇上見太陽寒水爲之客下臨火位爲之主天政布寒气行乃防民病寒反熱中癰疽注下心熱瞀悶不治者死宜用甘熱之藥治其過耳四之气自大暑至秋分六十日有奇上見厥陰風木爲之客下臨土位爲之主風濕交爭風化爲乃長乃化乃成民病大熱少气肌肉萎足痿注下赤白宜用辛涼之藥治其過耳五之气自秋分至小雪六十日有奇上見少陰君火爲之客下臨金位爲之主陽復化早乃長乃化乃成民乃舒宜用鹹寒之藥治其過耳終之气自小雪至大寒六十日有奇上見太陰濕土爲之客下臨水位爲之主地气正濕令行陰凝太虛埃昏郊野民乃慘淒寒風以至反者胎乃死宜用苦熱之藥治其過耳大哉天地變化以陰陽爲先陰陽運用以六气爲始察盛衰損益之化明造化迎隨之機有勝有復有平有眚皆布於運气之中悉列於年辰之內治六气之藥已布於前調一嵗之方今附於後

治丙辰年五運六气正一輔二奇方附子湯附子爲正味辛甘溫大熱有大毒生犍爲山谷及廣漢火炮裂去皮臍用一兩術爲輔味苦甘溫無毒生鄭山山谷漢中南鄭用半兩甘艸爲輔味甘平無毒生河西川谷積砂山及上郡微炙用半兩右三味防咀毎服三錢水一盞半生薑七片煎至七分去渣溫服不拘時候謹對

﹤子部﹐醫家類﹐太醫局諸科程文格﹥

欽定四庫全書

太醫局諸科程文格卷四

大義第一道

問生而勿殺長而勿罰化而勿制收而勿害藏而勿抑對推五運之統嵗旣上下處平正之和察五化之主時斯气令無淩犯之過蓋天地俱正則四時咸遂其宜气運偕和則五化各安其序旣無偏盛之由罔有侵淩之害木之平也生化乃榮金气無肆殺之傷火之正也長化乃布水气無縱罰之獘化气主嵗此爲土得其平收气司年是乃金適其正土臨備化則生气勿恣於相淩金至審平則長气弗專於縱害至於水運之平和知其藏气之勿抑夫如是五化各獲於平正萬物皆遂於生成所以謂之平紀者不亦宜乎經曰生而勿殺長而勿罰化而勿制收而勿害藏而勿抑大略如此原夫五气者旣不可以太過尢不可以弗及太過者失之暴盛而相淩不及者失之委靡而不振恃彊以相淩者則彼有求報之愆卑弱而自退者則已有受侮之患今夫天地底於安平上下無有侵客主於時也春夏秋冬皆不紊其序施於化也生長收藏亦不亂其倫且生气主時木運之嵗也當和气敷布而生榮長气司年火運之紀也當威明升騰而長育故生榮之時收气𨿽在而孰得以縱其殺長育之際藏气𨿽存而莫能以縱其罰以至土運平和木弗制土而化气乃行金气修正火弗害金而收气無犯逮乎水之平也金藏化於冬時土勿抑也安政令於玆嵗無勝無復使四序之適宜不盛不衰俾羣生之獲遂儻非平气之年則未免於太過不及之失本經有云木曰敷和火曰升明土曰備化金曰審平水曰靜順又王氏注曰生气主嵗收气不能縦其殺長气主嵗蔵气不能縱其罰化气主嵗生气不能縱其制收气主嵗長气不能縱其害藏气主嵗化气不能縱其抑夫如是皆天气平地气正五化之气不以勝尅爲用故謂曰平舉此推之則上下無相奪倫斯生長化收藏皆安於平气之年可得而知矣謹對

第二道

問齒已後至防厭深三寸半

對齒及防厭皆七衝要防之門數有度量法三元五行之義且形體皆有法象尺寸俱可凖量以齒牙爲戶門則摧伏水谷而下咽以防厭爲吸門則引納沖和而入胃水谷下咽則三焦以爲之道路沖和入胃則五臟悉爲之滋充所以三焦則配於三元五臟則合於五气自齒後至防厭之門故深三寸半者是法三五之數而然也經曰齒已後至防厭深三寸半大意如此嘗謂人肖天地之貌以生體合陰陽之數以成首足則象其方圓腑臟則配其奇偶𨿽曰口齒咽喉之微亦有規矩凖繩之法今也近自齒牙而皆有法象終及防厭而俱可度量齒牙有催物之功防厭有吸門之號物運三焦而各司其職气充五臟而悉歸其用人有三焦五臟之分天有三元五行之化故天與人身而貫通爲一齒及防厭而深淺有數容五合之大則皆有其機深三寸之半則可明其理以其三寸法三元之數五分應五行之常長短闊狹各存自然之理淺深大小悉有可量之宜故深乎三寸半豈無謂而然乎何以明之素問謂其生五其气三王氏注云言人生所運爲內依五气以立應三元以成又本經曰齒爲戶門防厭爲吸門又注曰度之得此之數又下文曰大容五合舉此証之一寸一分必有理寓焉謹對

又大義第一道

問春气始於下秋气始於上夏气始於中冬气始於標對論四時布化之常旣生長收藏而有異推四气運行之始則上下中標而乃殊蓋陰陽密運時序遞遷三陽初布而爲春則春乃發陳之令萬寶告成而爲秋則秋乃容平之時以春气之方臨也故潛者發而屈者伸此始於下而可知以秋气之旣至也故殘者飛而成者墜此始於上而可見逮乎夏气始於中散於外則物有蕃秀之宜冬气始於標歸於根則物有閉藏之理夫如是四序之變更生更化而無窮四气之行一始一終而不息觀乎此則天地萬物之情可見矣經曰春气始於下秋气始於上夏气始於中冬气始於標大略如此抑嘗聞陰陽布化而爲於四時天地散精而生於萬物時立气布斯成一嵗之功物變气遷乃有周防之候然則四時更代其於生化之妙者有所不同一气周行其於上下之次者有所不等髙卑弗紊升降靡差觀夫物之生成知其气之本始生因春而長因夏則自下以及中收因秋而藏因冬則從上而至標且春布暄淑之和施於物者主乎生榮秋行慘肅之政臨於物者主乎揫斂春气自下而漸騰秋气從上而始布羣芽坼吐乃知春令之臨得不謂始於下乎一葉飄空已應秋化之至得不謂始於上乎至於自春而䢐夏由秋而至冬夏爲蕃茂之時冬乃潛伏之際夏气之至也已逾於下而始於其中冬气之行也旣越於上而始於其標觀乎萬物繁盛無非自中而敷榮一气伏藏是亦從標而歸本夫如是善言時者必有驗於气善言气者必有彰於物論夫品物之生變則四气之所始可得而推焉本經有曰生因春長因夏收因秋藏因冬又曰彼春之暖爲夏之暑彼秋之忿爲冬之怒又曰時立气布如環無端又曰善言气者必彰於物舉此而推則四序之气於生化收藏莫不有上下本末之理焉謹對

第二道

問唇至齒長九分

對營唇齒之二脈應手足陽明之經凖度量之九分法金土資生之數蓋自唇至齒推其數之所長原始要終悉有理之可考謂貫頰俠口者手陽明大腸之金以循鼻入齒者足陽明胃腑之土金之生數而爲四土之生數而爲五舉金土之相資推四五之相合所以自唇至齒長九分者誠有謂焉經曰唇至齒長九分其意如此嘗謂大鈞播物斡旋一气之機元牝賦形備具五行之理形之長短而各有法象體之分寸而各有規繩近取唇齒之微亦法度量之數且以唇者聲之扇而有飛門之名齒者骨之餘乃有戶門之號唇則一翕一張如飛之象齒則或啟或閉如戶之設因末而可以求其本卽始而可以要其終唇之所營則賴乎手陽明之經齒之所養則資乎足陽明之脈胡不觀貫頰俠口者手經陽明之所系應於大腸循鼻入齒者足經陽明之所行闗於胃腑大腸屬金而金得四數之主胃腑屬土而土有圍五之用以四數而合五數則以應九數之理自唇後而至齒門則以合九分之長短長之理具五行之機緘分寸之微無一毫之差忒至於此則長短闊狹之在人身者皆有法則之妙存乎其中矣鍼經曰手陽明之脈其支別者上頸貫頰還出俠口又云足陽明之脈下循鼻外入齒中又經曰大腸者肺之府又曰金者肺又云其數四又曰胃者脾之府又云胃圍尺五又云其數五舉此而論之人一身之中各有尺數之可凖蓋亦屬乎手足三陰三陽之經矣謹對

第三道

問其政爲明

對火當臨於其政明乃顯於斯時蓋火本陽熱之生熱乃南方之化究其爲體則因附物而後見施於爲政乃由中虛而外明燭乎羣物則羣物無隱遁之情耀乎六合則六合無蔽匿之體小如爝火而光亦不泯大致燎原而明乃愈彰然則政者正也其政爲明者是亦火之正性也經曰其政爲明大意如此嘗謂兩儀奠位散精於五行五行分司各禦乎一位司於位也有東西南北居中之異宜專於方也別木火金水與土之常政隨其運之所化因其化之所使故火本南方之化位處離麗之鄕天地之情於此以著萬物之嘉因斯而會且者齊而萬物與之並行昧者明而天地與之偕昌鑽木煙飛則因陽極而始飛擊石光發則由熱甚而始發觀其所自則附物而後見施於有政則應火而爲明以其離卦中虛而善照火體炎上而有光運當不及則命曰伏明之紀气如太過則取於赫曦之年大而言之則日象火而旁燭無疆小而論之則爝爲火而熹微之著其五香散方用沈香木香雞舌香薫陸香麝香之類是通气散毒者明矣由是推之咽喉腫痛者豈但因熱而生非獨宜寒而療若執以五香性溫而不當用又疑其非是主對咽喉之藥是泥於一曲而治病不求其本也大率有熱則當用寒有寒則當用熱有惡气結塞者宜用以散毒通气之藥是皆推源索本隨病施治者也不然則經不曰若髒熱則喉腫塞气不能通若腑寒則哽哽如有物常欲痛癢多涎唾是以熱則通之寒則補之不寒不熱依經取之寒熱平和病不生矣又聖濟經曰鬰而不散邪气內實而不通壅滯於肺胃之間攻衝於咽喉之內非諸香之芳美則不能去其惡毒之邪非五香之辛溫則曷能散其結塞之气觀之本艸沈香微溫療毒腫去惡气木香辛溫去邪气消諸毒薫陸香專主於風毒雞舌香亦去其惡气以至麝香辟邪而散惡毒五物搗碎而水煎服使惡散毒除腫消痛愈則咽喉通暢气道平和乃古人善治之良法也倘若論病而不推其本療疾而不究其源但執咽喉爲熱治當用寒殊不知因寒邪兆疾者投之則其勢轉增因惡气而結塞者用之則其證愈盛至於腫塞不通水漿不下速於危殆者有矣吁咽喉之患誠爲不測所起則微所闗則大臨病之工宜須精審固不可一槪論也謹對

假令法第一道

問假令唇瘡候目卽節气當得何脈本因是何臟腑受病發何形候卽今宜用是何方藥調理設有變動又當隨脈如何救療各須引本經爲證及本艸逐藥主療所出州土性味畏惡正輔佐使重輕奇偶及修制之法處方對答

對陽邪內鬰畱於脾胃之中熱气外薫發爲唇瘡之候且口唇者肌肉之本肌肉者脾胃之候脾之與胃以膜相連唇之有瘡因熱所發所以天五之經旣失其平和四白之華必見於腫痛是皆熱气之上薫遂至唇瘡之外發原其本始實脾胃有熱而使然矣目卽气應容平之時脈合微毛之象經曰秋胃微毛曰平儻診彰數脈動見闗部此爲中焦之有熱乃見應病之脈也經曰脾部在右手闗上以胃合爲府又曰數則爲熱本因熱薫脾胃之中瘡發唇吻之上者是也本經曰脾與胃合足陽明之經胃之脈也其經起於鼻環於唇其支脈入絡於脾脾胃有熱气發於唇則唇生瘡詳此之證熱邪微而未盛病熱淺而尙輕宜以奇方治之經曰近者奇之宜用正一輔二奇方黃連膏主之以黃連一味爲正以蘗皮甘艸二味爲輔三味合而用之使熱毒消散瘡疾復平夫復何憂矣儻或以爲輕淺而不顧忽於治療而勿藥復感風寒濕毒之邪必致瘡腫而濕爛乃變爲唇之候矣經曰病成則變復切其脈洪大而數者乃應變病之脈也經曰大則病進又曰數則爲熱其證瘡作於唇吻之間疾兼於腫爛之證或冷或熱而不已乍差乍發而遷延故本經曰脾與胃合胃爲足陽明其經脈起於鼻環於唇其支脈入絡於脾胃脾胃有熱气發於唇則唇生瘡而重被風邪寒濕之气傳於瘡則微腫濕爛或冷或熱乍差乍發積月累年謂之唇復詳其病豈惟熱毒之已盛抑且風濕之相攻察傅貼外治之注難以成功必服餌內治之藥乃獲全效宜用正二輔四偶方獨活升麻散主之經曰逺者偶之以獨活升麻二味爲正以大黃沈香犀角甘艸四味爲輔六味合而服之內則宣通脾肺之積熱外則消散唇口之腫瘡故唇之病必得愈矣奇偶之方旣具於前修制之法今列於後

治假令唇瘡候正一輔二奇方黃連膏黃連爲正味苦寒微寒無毒主熱气療口瘡生巫陽川谷黃芩龍骨理石爲之使惡菊花芫花黒參白鮮畏欵冬花用一兩剉蘗皮爲輔味苦寒無毒主肌膚熱口瘡生漢中山谷惡漧漆取皮火炙用半兩剉甘艸爲輔味甘平無毒主長肌肉觧毒生河西川谷積沙山及上郡術漧漆苦參爲之使惡逺志及大防芫花甘遂海藻用半兩炙剉右三味爲細末以臘月豬脂調成膏子塗患處時時用之

治假令變證唇候正二輔四偶方獨活升麻散獨活爲正味苦甘平無毒主風寒所擊止痛生雍州川谷豚實爲之使用二兩剉升麻爲正味甘苦微寒無毒主風腫諸毒口瘡生益州山谷用二兩剉大黃爲輔味苦寒無毒主蕩滌腸胃生河西川谷黃芩爲之使無所畏用一兩剉沈香爲輔微溫療腫毒去惡气用一兩剉犀角爲輔味苦酸鹹寒微寒無毒主諸毒气生永昌山谷松脂爲之使惡雷丸鎊取屑用一兩甘艸爲輔味甘平無毒主長肌肉觧毒生河西川谷積沙山及上郡術漧漆苦參爲之使惡逺志反大防芫花甘遂海藻用一兩炙剉右六味爲麄末每服三錢水一盞煎至七分去柤溫服不拘時候謹對

第二道

問假令咽喉疼痛候目卽節气當得何脈本因何臟腑受病發何形候卽今宜用是何方藥調理設有變動又當隨脈如何救療各須因本經爲證及本艸逐藥主療所出州土性味畏惡正輔佐使重輕奇偶及修制之法處方對答

對風熱內盛旣搏脾肺之經邪气上攻故作咽喉之痛且咽主地气而合乎脾經之容納喉主天气而通乎肺臟之輕淸今風熱相搏而經絡失流利之和邪毒攻衝則上焦無宣通之理所以气之上下否澀而作痛物之咽納壅滯而爲疼由其邪摶於脾肺之經遂有咽喉疼痛之候矣目卽九秋屆序萬寶告成气應容平之令脈有中衡之和經曰秋應中衡此應時之平脈也今診其右手之寸闗反見浮數之二脈故爲咽痛之脈也何以知之經曰肺部在右手闗前寸口是也又曰脾部在右手闗上是也又曰浮則爲風又曰數則爲熱本因脾肺受風邪熱气之侵上焦有壅滯否塞之患其候咽喉不利而爲痛矣太平聖惠方云夫咽喉者气之所通流呼吸之道路若風邪熱气摶於脾肺則經絡否澀气不通利邪熱攻衝上焦壅滯故令咽喉疼痛也詳此之病風熱初傷邪气易去當以奇方治之經曰近者奇之宜用正一輔二奇方桔梗湯主之以桔梗一味爲主病之正以升麻甘艸二味爲佐正之輔三味合而服之使風熱消散脾肺平和咽喉之間疼痛自愈矣設若忽於治療致於淹延熱气結聚而不散必變爲風毒腫痛之證矣經曰浮則爲風又曰大則病進又曰數則爲熱其候咽喉腫痛者是也太平聖惠方云夫咽喉者气液之通流脾肺之道路呼吸出入水谷往來莫不自於咽喉也若陰陽不調脾肺壅滯風邪搏於經絡伏畱於上焦攻注咽喉結聚腫痛故名風腫也復詳其病風邪結聚疾勢深重宜以偶方治之經曰逺者偶之宜用正二輔四偶方犀角射幹散主之以犀角射幹二味爲主病之正以天麻防風桔梗甘艸四味爲佐正之輔六味合而服之使風邪之毒因而消散脾肺之气得其平調𨿽變爲風毒腫痛之病豈有不愈者乎謹按本艸處奇偶二方及修制之法附之於後

治假令咽喉疼痛候正一輔二奇方桔梗湯桔梗爲正味辛苦微寒有小毒療咽喉生嵩髙山谷節皮爲之使畏白芨龍眼龍膽用一兩剉升麻爲輔味甘苦平微寒無毒主風腫諸毒口瘡生益州山谷用半兩剉甘艸爲輔味甘平無毒主解毒生河西川谷積沙山及上郡術漧漆苦參爲之使惡逺志反大防芫花甘遂海藻用半兩炙剉右三味爲防咀每服三錢水一盞煎至八分去滓放溫食後細細呷服

治假令變證咽喉風毒腫痛候正二輔四偶方犀角射幹散犀角爲正味苦酸鹹寒微寒無毒主諸毒气生永昌山谷松脂爲之使惡雷丸錯取屑用二兩射幹爲正味苦平微寒有毒主喉閉咽痛生南陽川谷田野用二兩剉天麻爲輔味辛平無毒主諸風生鄆州用一兩細剉防風爲輔味甘辛溫無毒主風邪生沙苑川澤惡漧薑藜蘆白斂芫花去蘆頭用一兩剉桔梗爲輔味辛苦微寒有小毒療咽喉生嵩髙山谷節皮爲之使畏白芨龍眼龍膽用一兩剉甘艸爲輔味甘平無毒主解毒生河西川谷積沙山及上郡術漧漆苦參爲之使惡逺志反大防芫花甘遂海藻用一兩炙剉右六味爲麄散每服半兩水一盞煎至七分去柤放溫食後細細呷服謹對

運气一道

問庚午年五運六气所在所宜處方爲對

對太極旣判兩儀肇分輕淸辟乎上而爲天統六气以下臨重濁辟乎下而爲地列五行而上奉運則逥薄於太虛之中气則主適於人事之變於是形气相感而損益以彰上下相召而盛衰以著是以气之平和也物阜而民康气之過減也物衰而民病必也先立其年以知其气矣今觀庚午之年上見少陰君火司天下則陽明燥金在泉中行太商金運是嵗運行陽幹本爲太過之年以其金運下加在泉之金名曰同天符之年也經曰太過而加同天符是爲平气命曰審平之紀收而不爭殺而無犯五化宣明其气防其性剛其用散落其化堅斂其類金其政勁肅其候淸切其令燥其髒肺其病欬詳此之嵗運同地气治宜溫熱之藥以治一嵗之气耳夫應天者爲客故動而不息應地者爲主故靜而守位左右間气隨辰以見且初之气自己巳年大寒至庚午嵗春分六十日有奇上見太陽寒水爲之客下臨木位爲之主地气遷燥將去寒乃始蟄復藏水乃冰霜復降風乃至陽气鬰民反周密闗節禁固腰脽痛炎暑將起中外瘡痬宜用甘熱之藥以調其气二之气自春分至小滿六十日有奇上見厥陰風木爲之客下臨火位爲之主陽气布風乃行春气以正萬物應榮寒气時至民乃和其病淋目瞑目赤气鬰於上而熱宜用辛涼之藥以調其气三之气自小滿至大暑六十日有奇上見少陰君火爲之客下臨火位爲之主天政布大火行庶類蕃鮮寒气時至民病气厥心痛寒熱更作欬喘目赤宜用鹹寒之藥以調其气四之气自大暑至秋分六十日有奇上見太陰濕土爲之客下臨土位爲之主溽暑至大時行寒熱互至民病寒熱嗌漧黃癉衂飲發宜用苦熱之藥以調其气五之气自秋分至小雪六十日有奇上見少陽相火爲之客下臨金位爲之主畏火臨暑反至陽乃化萬物乃生乃長乃榮民乃康其病溫宜用咸冷之藥以調其气終之气自小雪至大寒六十日有奇上見陽明燥金爲之客下臨水位爲之主燥令行餘火內格腫於上欬嗽甚則血溢寒气數舉則霧霿翳病生皮腠內舎於脇下連少腹而作寒中地將易也宜用苦溫之藥以調其气由是必抑其運气資其嵗勝折其鬰發先取化源無使暴過而生其病也治六气之藥已布於前調一嵗之方今附於後

治庚午年五運六气正一輔二奇方厚朴湯厚朴爲正味苦溫大溫無毒去麄皮剉薑汁炒用二兩天雄爲輔味辛甘溫大溫有大毒炮裂去皮臍剉細用一兩漧薑爲輔味辛溫大熱無毒用一兩炮剉右三味爲

防咀每服三錢水一盞半煎至七分去滓溫服不拘時候謹對

欽定四庫全書

太醫局諸科程文格卷五

大義第一道

問淸陽發腠理濁陰走五臟淸陽實四肢濁陰歸六腑對外發腠理者輕淸之陽充滿而實於四肢內走五臟者重濁之陰傳化而歸於六腑蓋人身於天地同爲一理臟腑稟陰陽合爲一致天爲陽而主外腠理四肢而淸陽所宗地爲陰而主內五臟六腑而濁陰所入發腠理而實四肢者莫非陽气之外達走五臟而歸六腑者必假陰气之內傳以其凡屬乎表而謂之陽故陽行於表凡屬乎裏而謂之陰故陰歸於裏然則陽性淸而陰性濁陽務外而陰務內故二气各從其類矣經曰淸陽發腠理濁陰走五臟淸陽實四肢濁陰歸六腑厥意如斯嘗謂淸陽爲天天何陽之所積濁陰爲地地何陰之所凝以天爲陽而論其陽之所積以地爲陰而論其陰之所凝孰不思人身與兩儀流通形體與二气參應陽屬乎表而陰屬乎裏外爲陽而有輕淸之性內爲陰而有重濁之體豈非法象之自然歟今夫陽法天气也而主外陰法地气也而主內蓋腠理四肢設乎外淸陽同气以相求五臟六腑處於中濁陰同聲而相應陽固從外能發腠理而實於四肢陰固處內能走五臓而歸於六腑發爲散發之功實乃充實之道走者入行於其間歸謂經從於其裏何哉腠理爲滲泄之門因淸陽之散發故司於開闔五臟謂包藏之所因濁陰之入走故司於鎭守四肢則本於諸陽非陽气充實無以見履攝之用六腑則爲於倉廩非陰气歸從何以明傳化之常合而言之陽气衞固於表而旁達於四肢總而論之陰气滋充於髒而流傳於倉廩二气無偏則陰平陽祕而虛邪莫入兩者俱治則外充內養而諸疾不生茍或陽气一故外不足以固膚腠旁不足以運四肢陰气一弱故內不足以養神宮中不足以充六腑是知人之有生不離於陰陽气之爲用各從於內外气之所歸故平則爲和而偏則爲疾矣何以明之王氏注曰腠理爲滲泄之門故淸陽可以散發五臟爲包藏之所故濁陰可以走入又曰四肢外動故淸陽實之六腑內化故濁陰歸之本經亦曰陽者天气也主外陰者地气也主內又曰淸陽爲天濁陰爲地以是而參之天地之大不越於陰陽人身之微豈外陰陽者哉謹對

第二道

問其寒盛者則腫結痛深

對寒盛客久故爲緩疽之病腫結遺遲斯作深痛之愆蓋經絡感受於寒邪血气疑澀於形體因陰寒之獨勝致榮衞之弗通且陰行至緩也爲疽有徐緩之名腫毒漸深也作痛有深沈之候初則紫黯於皮膚久則靑黑於肌肉大者如拳小者如李畱連嵗月而血肉始潰淹延日久而疾勢方危非一朝一夕之腐壞成膿故其疽乃名緩矣巢氏曰其寒盛者則腫結痛深其意若此嘗謂榮者血也故絡主血而濡養周身衞者气也故經行气而周流四體得熱則淖溢而爲病受寒則凝濇而爲病今也寒客經絡之間邪摶血气之分絡血故因是而稽畱經气故於斯而凝澀因榮衛之旣壅致緩疽之乃成儻寒气偏盛也故寒主收而腫必結陰邪濁隆也故陰主裏而痛必深腫因寒气之使然痛亦寒气之所致其腫周回則上無頭而下無尾其疽無定則小如李而大如拳是皆寒盛則不能化熱熱少則未便成膿積日不潰而色變紫黯爛如牛領之形經嵗弗已而色變微靑疽有膿成之兆其腫則悠久而方潰應其陰之行緩其候則積漸而必危法其陰而主殺甚者一嵗而始傾輕者數年而弗愈此古人所以名緩疽者以其寒多陰盛腫結痛深血肉潰遲之故也上文所謂緩疽者由寒气客於經絡致榮衛凝澀气血壅結所成繼之曰其寒盛者則腫結痛深下文曰周回無頭尾大者如拳小者如李外與皮肉相親著熱气少其腫與肉相似不甚赤積日不潰久乃變紫黯色皮肉俱爛如牛領形吁善養生者則經絡內調邪气外卻又何有癰疽之患乎謹對

又大義第一道

問地之濕气感則害皮肉筋脈

對地濕感受致血榮气衛之不行邪正稽畱使皮肉筋脈之有害蓋地本積陰所成濕乃至陰所化處污下則地气薫騰而必甚居卑濕則陰邪濡溽而亦隆儻或保養無節因虛而感於是气攝治乖宜乘隙而受於斯邪壅遏榮衛故皮肉失溫充而受其害稽畱气血故筋脈違灌漑而致其傷是皆濕邪流著於形體之中血气弗榮於一身之故也經曰地之濕气感則害皮肉筋脈其意如此嘗謂人之生也陶六气之和而過則成疹體之立也稟五行之秀而虛則致疾分風寒暑濕之殊害形體臟腑之異今也兩儀之間在地則生於濕邪五行之內在濕則本於土化或燻騰於山澤之間或鬰發扵卑污之處以至時霑濡气候鬰溽形在气中本無自以傷侵人或眞虛遂因隙而感受气衛於形感濕邪則气必畱滯血榮於體受薫气而血必凝泣俾皮肉或失於灌漑使筋脈或乖於滋充其邪也𨿽摶於榮衛而實害於皮膚百脈之間其濕也𨿽凝於血气而本傷於肌肉諸筋之分疾之所見或痺而或痿病之所生或攣而或縱大率痺之有五也不逃於肝心脾肺之合痿之有五也豈越乎肌肉筋脈之分因地濕而爲邪本體虛而受病則善衛生之士謹於保養故渉履而無虞明於調攝𨿽濕邪而莫害也啟元子曰濕气勝則榮衛之气不行故害於皮肉筋脈內中央生濕又聖濟經曰寒濕之類陰化气也巢氏云濕者水濕之薫气也卽此觀之邪之所感而有異疾之所作亦不同矣謹對

第二道

問血實宜決之气虛宜掣引之

對血之盛實決破以平其有餘气之虛掣引則復其不足且經絡壅滯使榮血之不宣臟腑乖和致衛气之不利血之實也不能流通壅遏於經絡之間气之虛也不能循環失充於形表之分決之則削其有餘血脈宣通故實者自散掣引則扶其不足眞气條暢故虛者漸復於以知金鍼砭石用之有開決之功熊經鳥伸行之爲導引之法矣經曰血實宜決之气虛宜掣引之其意若此嘗謂井非穿而泉不通水非流而源不達泉不自通其通者必借於穿鑿之力源不自達其達者本得於疎通之道矧夫血之實者豈不宜於破決气之虛者何不行於掣引今榮者血也以行乎脈中衛者气也而行乎脈外血主濡之諸經借此以滋育气主煦之百骸假是而溫充或寒熱之邪而結於血故有壅塞之愆或勞傷太過而損其气乃見虛之證血實則不能宣通欲其通者以決破而實自平气虛則不能條暢欲其和者以掣引而虛自復或開之以金鍼或射之以砭石此所謂之決破也或象之於熊經或效之以鳥伸此所謂之掣引也大抵破決之法取剛利刺挿以散其榮之聚掣引之機取屈伸呼吸而調其衛之失又況癰腫之類無非血實之使然故必借之以開決之法虛勞之屬無非气弱之所致故必資之以導引之術如是隨其宜而用之使血气無偏而底於安平之道矣考之於經則曰夫癰气之息者宜以鍼開除去之夫气盛血聚者宜石而寫之又難經曰聚則腫熱砭射之也巢氏虛勞候所論導引外轉兩足十徧引去心腹諸勞王氏注曰決謂決破其血掣讀爲導導引則气行條暢由是証之爲醫之士固當抑其有餘扶其不足又烏有實實虛虛之過哉謹對

第三道

問熱之所過則爲膿也

對熱之所積旣有以至於過毒之所潰斯有以作其膿蓋陽邪太勝熱气內隆薫鬰於榮衛之間旣結塞而不解焮發於形體之外故癰腫之由生經絡因是而不宣愈增壅熱肌肉自玆而乃壞積漸爲膿然則癰瘍潰壞而作膿者未有不由乎邪熱之所過也經曰熱之所過則爲膿也厥意存斯嘗聞夫一身之內賴榮血以滋充百骸之間借胃气而灌養其和也則周流而有常受邪也則壅滯而爲病今也外熱侵傷則血壅而失其運布陽邪乘客則气滯而乖於流通致經絡閉塞於中使癰腫焮發於外因血气之不通故其熱轉甚積陽邪之不散故其熱益隆始則焮赤於皮膚次則潰壞於肌肉何哉熱過則邪气薫爍邪熾則血肉腐爛所以血腐而膿已化肉爛而膿已成淺者應皮色而微黃深者或肉色而不變此皆熱邪之所過畱結潰壞而爲膿也何以証之經曰榮衛相干遇熱加之血气壅積結聚成癰熱積不散血肉腐壞化而爲膿正理論亦曰熱之所過則爲癰腫巢氏於癰候言之若熱甚者則爲膿斯可見矣謹對

假令論方義一道

問假令太平聖惠方治濕癬癢不可忍方用鯽魚一枚入硫黃末一分從魚口中送入腹內用淨塼一口安魚在上以炭火周逥熁令魚焦黃碾爲細末入膩粉三錢麻油調塗之據本艸鯽魚主諸瘡硫黃膩粉皆殺虫之要藥也然後條又載治浸滛瘡多汁者亦用鯽魚一枚去骨取肉豉二百粒相和搗爛傅於瘡上及觀本艸豉主傷寒頭痛寒熱瘴气惡毒等證乃不治瘡而古人特用此物相和搗之以傅瘡上此何意也願倂陳之對瘡癬發於外固當施塗傅之方藥物有其殊尢當辧制用之理且濕癢之癬本皮膚受風濕之邪浸淫之瘡乃心經有風熱之气窮其源也旣所得之有異施於治也故立法而亦殊或用鯽魚而兼乎硫黃之屬以塗其癬或以鯽魚而和於豆豉之物以傅其瘡治癬之方著聖典而灼見其理療瘡之法考本艸而實存其疑自匪通變之機未可得而論矣伏承明問假令太平聖惠方治濕癬癢不可忍方用鯽魚一枚入硫黃末一分從魚口中送入腹內用淨塼一口安魚在上以炭火周逥熁之令魚焦黃碾爲細末入膩粉三錢麻油調塗之據本艸鯽魚主諸瘡硫黃膩粉皆殺虫之要藥也然後條又載治浸淫瘡多汁者亦用鯽魚一枚去骨取肉豉二百粒相和搗爛傅於瘡上及觀本艸豉主傷寒頭痛寒熱瘴气惡毒等證乃不治瘡而古人特用此物相和搗之以傅瘡上此何意也願並陳之大哉此聖人惠民之妙宜學者玩味之深愚𨿽不敏請爲敷陳竊原物具一性則水陸所產者皆可以治病之需性具一理則藥劑成功者亦由乎制用之妙必也得病情之源明治體之奧𨿽腑臟寒熱之病猶可以除況皮膚瘡癬之疾豈不能愈今夫風毒摶以爲癬則濕而不幹血气滯以生防則癢而不己然聖恵治法其方用鯽魚硫黃膩粉麻油之類考之本艸鯽魚主諸瘡硫黃殺疥防欲鯽魚之爲末非煨燼而不能茍硫黃之入火必飛走而不住以硫黃末入鯽魚腹中取其固伏而气味皆全用熱火逼熁周逥令焦黃碾爲細末復以膩粉和之麻油調之蓋二物亦皆治癬殺防之要藥也鯽魚硫黃之熱所以燥爍於濕防麻油膩粉之潤所以浸襲於肌肉夫如是濕之必幹癢之必止矣此本艸載其性用故聖人制以爲方考之於經曷有疑乎後方治浸淫瘡多汁者亦用鯽魚兼淡豉以爲治據本艸所載豉味苦寒卽無治瘡之文究巢氏所論浸淫瘡候乃因風熱之至夫浸淫瘡者是心家有風熱發於肌膚初生甚小先癢後痛而成瘡汁出侵潰肌肉浸淫而漸闊玩味於此用豉之義皎然明矣蓋風熱客畱於心經瘡瘍浸淫於皮腠癢痛不定汁出不幹所以內經亦云諸痛癢瘡皆屬於心斯可見矣以其瘡之所生者有風而兼熱豉之爲性者旣苦而且寒心經屬火苦則可以入心風熱皆陽寒則可以折熱內經亦曰苦入心又曰寒勝熱玆義著焉然則豉之一物𨿽本艸不云治瘡復於藥性論載其豉寒熱風皆中瘡生者可搗爲圓服之良且以作圓而服者從內而達外猶以爲良設欲和膏而傅者自表而入中豈不爲妙況乎此方之設鯽魚生用而不燒亦恐火毒以助熱但去其骨以一枚肉而爲中相合其豉以二百粒而爲數共和搗而爲膏乃塗攤其瘡上俾風熱散釋於皮膚之間令浸淫自消於肌肉之分昧者不知乎此自謂豉不主瘡疑而勿用是末達變通之道也噫聖惠良方愽施濟眾𨿽瘡癬之微屙亦參求而立法聖人憂民如此醫士可不研究乎謹對

又假令法第一道

問假令風毒腫候目卽節气當得何脈本因是何臟腑受病發何形候今宜用是何方藥調理設有變動又當隨脈如何救療各須引本經爲證及本艸逐藥主療所出州土性味畏惡正輔佐使重輕奇偶及修制之法處方對答

對形體旣虛致風邪之入客气血必壅故腫毒之由生且風性飄揚鼓動於八方之內人乖衛養進襲於一體之間邪干於正榮衛壅遏而不宣毒發於皮肌腠腫結而不散痛楚連連有焮赤之狀瘭漿壘壘類火灼之形窮其作病之源實自風毒之气也目卽春令屆時發陳爲候气初通而未盛萬物有始萌之形脈𨿽出而未隆三部見微之象經曰春胃微曰平乃應時之脈也今夫診之指下無端直之形按於部中有輕浮之象經云浮則爲風是應風毒腫之脈也本因腠理旣虛而不固風邪乘虛而入傷其候也起赤腫而不消其狀也生瘭漿而作痛巢氏具其證云風毒腫者其先赤痛飈熱腫上生瘭漿如火灼是也詳此之證其毒猶輕當用奇方治之經曰近者奇之宜用正一輔二奇方升麻湯以升麻一味爲主病之正以防風芎防二味爲佐正之輔三味合而服之使風毒旣散而不畱則赤腫自消而不聚矣設若皮毛之病而不求速治欺膚淺之患日以遷延則毒气旣甚傳流入深乃變爲腫之候矣當此之際復持其脈浮而兼大者變病之象也經曰浮則爲風又曰大則病進𨿽其候與風腫之無殊兼其外有壯熱之時作所以巢氏曰毒腫之病與風腫不同時令人壯熱其邪毒甚者入腹殺人復詳其證已重於前非奇方之可及惟偶方而乃效經曰奇之不去則偶之宜用正二輔四偶方沈香連翹湯治之以沈香連翹二味爲主病之正又以獨活防己芎防甘艸四味爲佐正之輔六味合而服之使毒气不傳於中風腫自消於外則毒腫之證亦獲愈矣由是論輕重之二證隨巢氏而已具於前立奇偶之二方按本艸而今附於後

治假令風毒腫候正一輔二奇方升麻湯升麻爲正味甘苦平微寒無毒主風腫生益州山谷用一兩剉防風爲輔味甘辛溫無毒主風邪生沙苑川澤惡漧薑藜蘆白斂芫花用半兩剉芎防爲輔味辛溫無毒主腫毒生武功川谷白芷爲之使用半兩剉右三味防咀每服三錢水一盞半煎至七分去柤溫服不拘時候治假令變證毒腫候正二輔四偶方沈香連翹湯沈香爲正微溫療毒腫用二兩剉連翹爲正味苦平無毒主癰腫生泰山山谷用二兩剉獨活爲輔味苦甘平無毒主風寒所擊生雍州川谷或隴西南安豚實爲之使用一兩剉防己爲輔味辛苦平溫無毒主風腫生漢中山谷殷孽爲之使殺雄黃毒惡細辛畏萆用一兩剉芎防爲輔味辛溫無毒主腫痛生武功川谷白芷爲之使用一兩剉甘艸爲輔味甘平無毒主通經脈生河西川谷術漧漆苦參爲之使惡逺志反大防芫花甘遂海藻微炙用一兩剉右六味防咀每服五錢重水二盞煎至一盞去柤溫服不以時候謹對

第二道

問假令卒被損瘀血候目卽節气當得何脈本因是何臟腑受病發何形候卽今宜用是何方藥調理設有變動又當隨脈如何救療各須引本經爲證及本艸逐藥主療所出州土性味畏惡正輔佐使重輕奇偶及修制之法處方對答

對動作弗謹卒有損折之愆血脈旣傷遂成瘀塞之證蓋步履失防於躁速忽爾而僵僕於前登臨罔顧於險危遽然而墮墜於下形著於外旣損傷而乖和血行乎中亦瘀搏而失運顯於證也或胸痞而唇萎腹不滿而自覺塡塞發於候也或舌靑而口燥意欲水不能下咽喜於健忘不欲聞聲觀此証之外形知榮血之內瘀又何疑焉目卽莭气已屬仲春脈應中規之象診爲平人之常經曰春應中規今也脈象乖和而反見微大之形應至反常而復有來遲之狀此脈旣彰卒損瘀血者有之矣本經曰脈微大來遲是應瘀血之病也本因起止失於隄防顚僕形於不測外旣損形內必瘀血其候則唇口萎燥而不澤心志健忘而不定故巢氏曰夫有瘀血者其人喜忘不欲聞聲病人胸滿唇萎舌靑口燥但欲水不欲咽無熱脈微大來遲腹不滿其人言我腹滿爲有瘀血詳此之病證未深危方宜奇制經曰近者奇之宜用正一輔二奇方蒲黃散主之以蒲黃一味爲正以生地黃牛膝二味爲輔三味合而服之使經絡流通筋脈和緩則瘀血必然而散矣設使外不施於塗傅之方內不服以流暢之藥血气因滯而愈虛風邪乘隙而相搏變證乃生而爲被損久瘀血之病也微大而遲之脈在今而不見小弱而濇之象於此而乃彰經云脈小弱以濇謂之久病此其應也巢氏言其證曰此爲被損傷仍爲風冷搏故令血瘀在久不差也復詳此病之重深不類前疾之輕淺奇方徒用而不能以痊偶方速施而猶可取效經曰逺者偶之宜用正二輔四偶方當歸沒藥湯主之以當歸沒藥二味爲正以芍藥通艸生地黃甘艸四味爲輔六味合而服之血脈無畱塞之乖風冷有散逐之道久瘀之血自玆而散矣夫如是病有淺深治有輕重施用之法已具於前奇偶之方附列於後治假令卒被損瘀血候正一輔二奇方蒲黃散蒲黃爲正味甘平無毒主散瘀血生河東池澤用一兩生地黃爲輔味甘苦大寒主墮墜踠折瘀血咸陽川澤惡貝母畏蕪荑用半兩剉牛膝爲輔味苦酸平無毒主逐血气血結生河內川谷惡螢火陸英甲畏白前酒浸一防取出焙漧用半兩剉右三味碾爲細末每服三錢溫酒調下不以時候

治假令變證被損久瘀血候正二輔四偶方當歸沒藥湯當歸爲正味甘辛𨿽大溫無毒主止痛除客血內塞生隴西川谷惡防茹畏菖蒲海藻牡防酒洗焙漧用二兩剉沒藥爲正味苦平無毒主破血止痛生波斯國用二兩芍藥爲輔味苦酸平微寒有小毒主散惡血生中嶽川谷須丸爲之使用一兩剉通艸爲輔味辛甘平無毒主利九竅血閉諸結不消生石城山谷陰漧用一兩剉地黃爲輔味甘苦大寒主瘀血生咸陽川澤惡貝母畏蕪荑用一兩剉甘艸爲輔味甘平無毒主通血脈利血气生河西川谷積沙山及上郡術漧漆苦參爲之使惡逺志反大防芫花甘遂海藻微炙用一兩剉右六味防咀每服半兩水酒各一盞煎至一盞去柤溫服不以時候謹對

運气一道

問癸酉年五運六气所在所宜處方爲對

對混淪未判之前總而爲一气陰陽旣奠之後分而爲兩儀天得一以淸穹然而剛健於上地得一以寧隤然而柔靜於下運處上下之中回薄太虛之內原其始也分气運而三者備矣要其終也本陰陽而一以貫之及乎支移而幹變運易而气移論環防則六十年而一周窮變化則十二月而一運所以相生相繼相尅相治者陰陽過欠之不齊或病或平或盛或衰者人物胥應而不紊故聖人恐一气之或乖慮庶民爲眾邪之所害乃隨上下客主之加臨預立寒熱溫涼以爲治使疾疢不作災害不生同躋於仁壽之域矣今觀癸酉之年上見陽明燥金司天下臨少陰君火在泉中行少微火運是嵗也本爲不及之年謂其火運統嵗適防在泉少陰之火而又陰年加之則曰同嵗防气之平者也經曰陰年加之曰同嵗防其斯之謂歟命其紀曰升明正陽而治徳施周普五化均衡其气髙其性速其用燔灼其化蕃茂其類火其政明曜其候炎暑其令熱其髒心其病瞤瘛詳玆之嵗同熱者多天化宜用微寒之藥治其一嵗之愆夫動而不息者天之气則爲之客靜而守位者地之气則爲之主左右間气隨年辰顯一嵗之中上下加臨逐气位布六步之內且初之气自嵗前大寒至當嵗春分六十日有奇上見太陰濕土爲之客下臨木位爲之主地气遷陰始凝气始肅水乃冰寒乃化其病中熱脹面目浮腫善眠防欠嘔小便黃赤甚則淋宜用苦熱之藥治其過耳二之气自春分至小滿六十日有奇上見少陽相火爲之客下臨君火爲之主陽乃舒物乃生榮厲大至民善暴死宜用咸冷之藥治其過耳三之气自小滿至大暑六十日有奇上見陽明燥金爲之客下臨相火爲之主天政布涼乃行燥熱交合燥極而澤民病寒熱宜用苦溫之藥治其過耳四之气自大暑至秋分上見太陽寒水爲之客下臨土位爲之主寒降民病暴僕振慓譫妄少气嗌漧引飲及爲心痛癰腫瘡瘍瘧寒之疾骨痿血便宜用甘熱之藥治其過耳五之气自秋分至小雪六十日有奇上見厥陰風木爲之客下臨金位爲之主春令反行艸乃生榮民气和宜用辛涼之藥治其過耳終之气自小雪至大寒六十日有奇上見少陰君火爲之客下臨水位爲之主陽气布候反溫蟄防來見流水不冰民乃康平其病溫宜用鹹寒之藥治其過耳於是安其運气無使受邪折其鬰气資其化源治六气之藥已布於前調一嵗之方今附於後治癸酉年五運六气正一輔二奇方升麻湯升麻爲正味甘苦微寒無毒生益州山谷用一兩剉人參爲輔味甘微寒生上黨山谷去蘆頭用半兩剉前胡爲輔味苦微寒無毒用半兩右三味防咀每服三錢水一盞半煎至八分去柤溫服不以時候謹對

﹤子部﹐醫家類﹐太醫局諸科程文格﹥

欽定四庫全書

太醫局諸科程文格卷六

大義第一道

問以左手掐穴令定法其地不動右手持鍼象其天而運轉也

對明於用鍼得左掐右持之妙知於法象地靜天動之常且左右則分於陰陽天地則司於覆載左手掐穴也令其定而不移所以法坤道之安靜右手持鍼也欲其動而不息所以象乾元之運行卽左右言之則左欲靜而右欲動卽動靜論之則靜法地而動法天行鍼用刺合乾坤運止之功瀉實補虛參天地損益之道機要旣得於心精防斯應於手誠以法則天地者謂之賢人故鍼刺之法未嘗或外於是矣經曰以左手掐穴令定法其地不動右手持鍼象其天而運轉也其意如此嘗謂一元旣判則大道裂一而爲三三才旣分則聖人貫三而爲一論天地機緘之運無一而不合於人身言人身起止之常無一而不於天地至於治病逹精防之妙行鍼候子午之法未有捨是理而外是道矣蓋積陰爲地也陰主乎靜故隤然守位而不移積陽爲天也陽主乎動故穹然運行而不息用鍼之妙則乎陰陽之性行刺之機則合乎動靜之常以左手掐穴欲其定則法乎地以右手持鍼欲其動則象乎天不法地之止靜則掐穴有偏側之差不象天之旋動則行鍼有補防之失左則畱神以掐穴固不可以或動右則存意以撚鍼尢不可以或止不特此也施治之間法天地而損盈益用鍼之際在人身而補虛防實虛者補之則扶其不足之气實者防之則抑其有餘之邪𨿽假於毫芒之防取於呼吸之頃或入疾而出徐或入徐而出疾其所以能補能防者自非首明於左掐右持之妙先法乎地靜天動之常則未聞其可也考之於經素問所謂應地之气靜而守位又曰應天之气動而不息又曰補防不失與天地如一又下文曰右手存意撚鍼左手掐穴可重五兩已來計其鍼如轉如不轉徐徐下之又經曰虛者徐而疾實者疾而徐徐卽是防疾卽是補卽是觀之自非得之於心而應之於手則不足以論用鍼之法也謹對

第二道

問病有浮沈刺有淺深各至其理無過其道

對病有浮沈刺必分其淺深之冝治皆合理謹無過其气行之道蓋邪之感受流變不同病之畱止爲證不一浮則在於皮毛肌肉之間沈則在於筋脈骨髓之內浮則鍼之輕而當淺沈則刺之重而欲深逺近隨冝皆至理而不可失淺深在志循气道而不可差於是無太過內傷之患無不及外壅之愆自匪聖人得其鍼刺之要則曷能論至於斯矣經曰病有浮沈刺有淺深各至其理無過其道其意如此原夫回生起死莫逃用刺之功刼病愈疾豈外行鍼之妙審病情之流變旣得於心明鍼法之重輕斯應乎手如是則收功十全匪藥物之能及始可與言得鍼刺之道矣今也病有浮沈之異爲工不可以不明刺有淺深之殊用鍼不可以不逹分皮毛肌肉之受邪別筋脈骨髓之爲病自骨髓而上至皮毛則漸爲之浮故刺亦隨之而漸淺自皮毛而下至骨髓則漸爲之沈故鍼亦隨之而漸深鍼毫毛腠理之間則勿傷於皮刺皮膚形表之分則無傷於肉鍼肉不可以傷脈刺脈謹勿以傷筋筋病刺筋而莫至於骨骨病刺骨而勿中於髓如刺骨髓之類則失之於太深如鍼肉至皮之屬則失之於太淺太深者謂之太過故損於榮衛而邪气內傷太淺者謂之不及故益於他气而榮衛外壅浮則刺淺至病所而得其宜沈則刺深及病處而合其理各隨其淺深之源無過其气行之道故聖人告戒若其淺深不得反爲邪气內賊者誠欲勉其存心於鍼刺之法而無毫髮之差而後已何以明之經曰淺深在志逺近若一如臨深淵又下文曰過之則內傷不及則生外壅壅則邪從之淺深不得反爲大賊內動五藏反生大病卽此推之醫道固甚難而鍼法尢不易茍非心諦手巧者豈足以知此哉謹對

又大義第一道

問虛者徐而疾實者疾而徐徐卽是防疾則是補補防之法一依此也

對審虛實之病故用鍼有疾徐之不同論補防之法在良工能遵守而不易蓋精气奪者謂之虛則當補邪气盛者謂之實則當瀉且夫下鍼徐而出鍼疾也故先徐則不擾於眞後疾則不走於气下鍼而出鍼緩也故先則可決於邪後緩則可引於气徐而掣鍼故徐卽是其防疾而掣鍼故疾卽是其補虛者補之眞气漸復而自全實者防之邪气旣除而自治所以隨气虛實而用鍼旣分徐疾之有異依此補防而治病斯明法守而不易矣經曰虛者徐而疾實者疾而徐徐卽是防疾卽是補補防之法一依此也其意若此嘗謂病證多端初不外於虛實鍼刺異法皆不越於補防在於人身也有補虛防實之異冝法於天地也有損盈益虧之常道明於此者萬舉萬全無實實虛虛之過也今也審虛實受病之機明補防疾徐之要皆前賢得鍼刺之妙其法蓋本乎此縱後學有智巧之能其用亦不外乎此且虛乃精之不足實爲邪之有餘虛則當補用鍼者先徐而後疾實則當防用刺者先疾而後徐緩而入鍼俾經絡安寧而不擾疾而出鍼使眞气祕固而不離玆所以謂之補焉急而下鍼致經絡通暢而不塞徐而掣鍼令病气引泄而不絕玆所以謂之防焉徐卽是防以其出鍼之緩疾卽是補以其出鍼之速虛而當補也故不可以疾而徐實而當防也亦不可以徐而疾然則用鍼𨿽一施治則二故聖人以疾徐先後之序爲治法補防之機殆貽後世遵守而不可易也下文曰計其鍼如轉如不轉徐徐下覺痛卽可重二兩若不覺以經下之入人榮至衛至病得气如鮪魚食釣卽得其病气也量其輕重以經取之名曰疾徐至病得气欲出鍼時子午緩緩而出令引病气不絕名曰徐也旣引气多一向無補名之曰防之法一依如此而不違損益之功無過其道而不失又況出鍼而徐按手而疾此亦謂之補出鍼而疾按手而緩此亦謂之防所以聖人取疾徐之先後爲刺法之補防候气於子午者誠得鍼刺之大要矣又內經鍼解篇曰徐而疾則實者徐出鍼而疾按之疾而徐則虛者疾出鍼而徐按之又曰補防不失與天地如一由是推之先聖立用鍼之法以爲後世學者之衡謹對

第二道

問若經脈之間鍼灸病已

對在經脈之間旣有以受其邪憑鍼灸之功斯能以己其病蓋手有陰陽之六經足有陰陽之六脈行血气而運於周身通陰陽而循於徧體虛則感邪捨於經隧之間非藥物之所冝隙則受病畱於脈道之分非湯劑而可及施於鍼刺故邪隨呼吸而易除用其灸故病因火力而遂已是知經脈之病不施鍼灸而愈者防希矣經曰若在經脈之間鍼灸病已其意如此夫病有表裏之證治有內外之法內者內治而病無不瘳外者外治而疾無不愈如腸胃之病則在乎內必以藥物而內和如經脈之疾則在乎外必以鍼灸而外取惟能明此斯可坐收十全之功矣且夫太陰少陰厥陰者三陰之經太陽少陽陽明者三陽之脈手有六經行血气而綱維於體足有六脈通陰陽而貫絡於身隨所虛之經隧受所感之外邪捨於其間而內不得通畱於其內而外不得泄非腸胃之病而藥餌不能及非臟腑之邪而湯液莫能去善治者隨其經而行鍼能療者取其穴而灼艾如病在手經之太陰必取之以肺兪如邪在足經之太陰必取之以脾穴鍼刺之法借毫鋒而引逹諸經灸之冝資火力而速透諸脈在經之病得其刺而乃除畱脈之邪因其灸而自釋臟腑內列而防通六合經脈外行而各從其處聖人灸刺而治經脈者是明以外治外之法也經曰經脈者行血气而通陰陽又曰經有十二絡有十五又曰防通六合各從其經气穴所發各有處名又曰外者外治是知聖人因其外之有病而立其治外之法則世無不愈之患矣謹對

第三道

問春刺井夏刺榮

對髒捨受病因春夏而所感不同刺法隨冝取井榮而爲治各異且肝屬木而旺於三春心屬火而旺於九夏井者木也故始生所出而應於肝經榮者火也故出流所聚而應於心臟春序受邪而在肝故春必刺於井而所出爲井也夏令感邪而在心故夏必刺於榮而所流爲榮也是知病以時而受鍼以要而取所以聖人審春夏之異刺有春刺井夏刺榮之法矣經曰春刺井夏刺榮其意若此且夫人有五臟而法於五行髒應五行而旺於四序邪气或侵故傷於主時之髒鍼法或用故隨於气應之穴審春夏秋冬之異取井榮經絡之殊各隨髒脈之所冝參符時序之所在矣蓋髒气之行若泉源而不息經脈之注如川流而無窮腑臟各有其井故井者气之所出臟腑各有其榮故榮者气之所流出則象於始生故井乃屬於肝木流乃法於止聚故榮乃屬於心火時屆於春乘春感邪則病在於肝故刺必取乎井令當於夏乘夏受邪則疾在於心故鍼必取乎榮邪之所傷於人者固不同治之所在於我者亦不一觀其色靑其臭臊之類必知病之在肝者無疑說察其色赤及臭焦之屬必知疾之在心者有定論春刺井以通肝則肝邪自釋夏刺榮以通心則心病自退茍病不分於春夏刺不別於井榮欲其刼病安可得乎何則經所出爲井所流爲榮又曰井者木也榮者火也又下文曰春刺井者邪在肝夏刺榮者邪在心又曰假令肝病色靑者肝也臊臭者肝也喜酸者肝也喜呼者肝也喜泣者肝也其病眾多不可盡言也由是推之用鍼之法則在變通固不可執於一定之論矣謹對

假令論方義一道

問假令太平聖惠方載古來用火灸病忌八般木火切冝避之八木者松木火難差增病栢木火傷神多汗竹木火傷筋目暗楡木火傷骨失志桑木火傷肉肉枯棗木火內傷吐血枳木火大傷气脈橘木火傷榮衛經絡切詳灸之法特忌以八木之火而不忌他木之火者何耶況不避忌而用之則所生之病又各不同大抵古人著書而告戒必有深意而存焉請論而毋略

對刼病之法當以灸而爲先灼艾之術必以火而成效蓋灸則助陽而消陰火則透經而行絡明其要防也資火力以去其病昧於避忌也因火气以增其疾所以聖人取燈燭之火者欲其潤而無忌古法避八般木火切冝避之八木者松木火難差增病栢木火傷神多汗竹木火傷筋目暗楡木火傷骨失志桑木火傷肉肉枯棗木火內傷吐血枳木火大傷气脈橘木火傷榮衛經絡竊詳灸之法特忌以八木之火而不忌他木之火者何耶況不避忌而用之則所生之病又各不同大抵古人著書而告戒必有深意而存焉請詳論而毋略大哉先聖之奧防愚𨿽不敏姑以管見而論之嘗謂立身之道濟物居先保壽之宜治病爲要艸木有蠲屙之力鍼灸有刼病之功得其冝則萬舉萬全乖其宜則變證百出是以灸之法尢當知其所宜而避其所忌也謂如病在經絡邪傳臟腑或陰邪之有餘或陽气之暴脫非鍼藥之可及須灸艾之取效所以聖人求民之瘼卹民之隠窮流注之要妙陳穴道之根元立其灸法之書矣夫灸者取其腧穴者灼之以艾火其所以成效獲驗者無非火力而已至於穴之際固不可以或差及其用火之時尢不可以不謹古之立法以火灸病而有八般木火之忌者松栢竹楡桑棗枳橘之謂也誠哉聖人之垂戒豈無所自而然乎且木感五气而生色隨五臟而應如艸有五芝各以色而合五臟石有五脂亦以類而歸五宮皆同聲而相應同气而相求實物理之自然也栢木者色赤而通於心臟竹木者色靑而達於肝宮楡木性滑而類水故合於腎桑木色黃而象土故合於脾棗木亦赤而通心枳木本白而通肺經曰東方靑色入通於肝又曰南方赤色入通於心又曰中央黃色入通於脾又曰西方白色入通於肺又曰腎者主水又本艸曰楡性滑利此其謂也以至松木易而火力輕僣橘木辛防而火勢炎爍𨿽無色類而相參亦自性用而區別是故栢木通心也有傷神多汗之害竹木入肝也有傷筋暗目之愆楡木入腎則傷骨而失志桑木入脾則傷肉而肉枯棗木之赤亦取以通心故內傷而吐血者有之枳木之白本能以入肺故大傷於气脈者有之經曰心藏神又曰入心爲汗又曰心主血又曰肝之合筋也又曰肝气通於目又曰腎之合骨也又曰腎藏精與志又曰脾之合肉也又曰肺主气此其謂也與夫松火輕僣用之則灸瘡難差而病勢愈增橘火炎爍用之則榮衛皆傷而經絡俱損如是用八木之火者必有所傷用他木之火者自無其損故特避八木而不避於他木也火忌有八旣所犯而不同病證多端故所生而亦異隨其所犯之木火顯其所傷之病證也所以聖人有曰如無木火者懼其或犯於八木之火矣故古人取之以日光之火後世用以燈燭之火一則愈病而無忌一則潤瘡而不疼吁先聖立法而告戒後世者可謂至矣爲工者烏可輕忽而不謹乎謹對

又假令法第一道

問假令嘔吐候目卽節气當得何脈本因是何臟腑受病發何形卽今宜用是何腧穴鍼灸設有變動又當隨脈如何治療各須引本經爲證仍具銅人腧穴鍼經隨輕重脈屬經絡用鍼分寸補防之法並灸壯數處穴爲對

對脾胃虛弱旣受風寒之邪倉廩乖和斯爲嘔吐之病蓋水谷假胃而包容飲食資脾而播化胃腑一弱致風邪以乘淩脾臟一虛使外邪而入客膈間則停於宿食胃內則積於久寒致水谷之海而乖於受納使倉廩之本而失於腐消嘔則因是而生吐亦於斯而作故嘔吐之病良由此矣目卽三春屆時盛徳在木萬物始生而未盛六脈濡弱而兼長故爲應時之脈乃曰平人之診今也不然寸脈見緊急之形尺脈彰蹇濇之象斯爲嘔吐之脈也經曰寸緊尺澀其人胸滿不能食而吐本因脾臟不足胃腑虧感於風寒之邪停於宿畱之飲故其狀气長太息心常澹澹胸中有如煩之愆膈內有痞滿之咎或大便之閉難或臟腑之溏泄原其所以皆嘔吐气虛之使然也巢氏曰嘔吐者皆由脾胃虛弱受於風邪所爲也若風在胃則嘔膈間有停飲胃內有久寒則嘔而吐其狀長太息心裏澹澹然或煩滿而大便難或溏泄變其候詳其病而尙輕傳其病而未久冝鍼灸雲門之穴去其風寒之邪補於脾胃之气則嘔吐之疾可得而愈也設若服藥不對求治失時俾榮衛之俱虛致水谷之不納朝食暮吐暮食朝吐心下牢堅形體寒熱則知其病變爲胃反之也巢氏曰榮衛俱虛其血气不足停水積食在胃脘則髒冷而脾不磨脾不磨則宿谷不化其气逆而成胃反也則朝食暮吐暮食朝吐心下牢大如杯往來寒熱甚者食已卽吐復持其脈緊者胃反之脈也經曰其脈而緊則爲虛緊則爲寒虛寒相搏故食已卽吐名曰胃反也再詳其證病則出於嘔吐名則謂之胃反鍼灸雲門而不可及故當取其中脘之穴使寒邪散釋脾胃充盛水谷得腐化之冝飲食無反吐之咎乃知其鍼灸之效也謹按銅人腧穴鍼經脈屬經絡用鍼分寸補防之法並灸壯數處穴附之於後

治假令嘔吐鍼灸雲門穴法雲門二穴在巨骨下气戶兩傍各二寸陷中動脈應手舉臂取之是穴足太陰脈气所發治嘔逆右其穴冝鍼灸七分灸五壯若深令人气逆

治假令變證胃反候鍼灸中脘穴法中脘一穴在太倉是胃之幕在上脘下一寸是穴手太陽少陽足陽明所主任脈之防主治心匿不能食反胃右其穴冝鍼八分畱七呼防五吸疾出鍼灸亦良日灸二七壯至四百壯止忌豬魚生冷酒麫毒食生菜醋滑等物謹對

第二道

問假令頭面風目卽節气當得何脈本因是何臟腑受病發何形候卽今冝用是何腧穴鍼灸設有變動又當隨脈如何治療各須引本經爲證仍具銅人腧穴鍼經隨輕重脈屬經絡用鍼分寸補防之法並灸壯數處穴爲對

對陽經上行旣走於頭面之部腠理外弱必受於風陽之邪蓋頭爲諸陽之防面乃至陽之宗因形體而虧虛致風邪而入客風則喜傷於陽經上則先受於風气其狀也惡風多汗本陽气之偏虛其候也精明作痛由邪正之相搏此所以謂之頭面風矣目卽時當春令序屆發陳應陽气之漸升在物彚之始育脈見寛虛之形診兼輭弱之象斯爲順時之脈矣今反診得寸口之脈而陰陽互見闗前之部而表裏相乘乃爲頭面風之脈矣經曰診其脈寸口陰陽表裏互相乘如風在首有因運動勞役有因新沐未幹陽气發泄腠理空疏致陽經之受風使頭面之爲病其狀則多汗惡風甚則頭痛者是也巢氏曰頭靣風者是體虛諸陽經脈爲風所乘也諸陽經脈上走於頭面運動勞役陽气發泄腠理開而受風謂之首風病狀頭面多汗惡風病甚則頭痛又新沐中風則爲首風者也詳其病而尙淺受於邪而未深冝鍼灸上星之穴使風邪而散釋致頭面而病愈斯爲鍼灸之效也設若縱意違師隱忍冀差邪入腦戶之間病引目系之內故腦轉而目系以急目急而運冒以生則知病變爲風頭運矣巢氏曰風頭運者由血气虛風邪入腦而引目系故也五臟六腑之精气皆上注於目血气與脈並上系上屬於腦後出於項中逢身之虛則爲風邪所傷入腦則腦轉而目系急故成運也復切其脈洪大而兼長者乃爲應病之診也經曰診其脈洪大而長者風運再詳其證邪气入腦病勢已深鍼灸上星而不及故當刺其承光之穴去其在腦之邪愈其作運之證斯爲鍼刺之功矣謹按銅人腧穴鍼法脈屬經絡用鍼分寸補防之法並灸壯數處穴附之於右

治假令頭面風鍼灸上星穴法上星一穴在額顱上直中央入髮際一寸陥容豆是穴督脈气所發主療頭風右其穴冝鍼入一分畱十呼防五吸鍼下气盡更停鍼引之得气卽防灸亦得然不及鍼日灸三壯不冝多也

治假令變證風頭運候鍼承光穴法承光二穴在五處後二寸是穴足太陽脈气所發主風頭運痛右其穴冝鍼入三分不可灸謹對

運气一道

問癸丑年五運六气所宜處方爲對

對一元未判陰陽無自而可明兩儀旣分淸濁從玆而可見淸陽辟上而爲天故天則布於六气濁陰辟下而爲地故地則列於五行一上一下至神宰制於中一尊一卑五運逥薄於內運則有五隨其化而統於年气則有六因其嵗而紀其步分司天在泉之殊別左右間气之異至於有乖有和或過或減推嵗運而攸分究年辰而區別平和則物阜民康乖異則物衰民病要在先立其年以明其气爾今觀癸丑之年上見太陰濕土司天中行少徴火運下臨太陽寒水在泉是嵗也火運統嵗運行陰漧謂之不及之年命曰伏明之紀是謂勝長長气不宣藏气反布収气自政化令乃衡寒淸數舉暑令乃薄承化物生生而不長成實而稚遇化已老陽气屈伏蟄防早藏其气郁其用暴其動彰伏變易其發痛其髒心其病昏惑悲防詳此之嵗應少徴而平和處之冝用平和之藥治其一嵗之過愆也天气運動而不息則爲之客地气應靜而守位則爲之主左右間气以顯於其間上下加臨以布於其內且初之气自先嵗大寒至當嵗春分前六十日有奇上見厥陰風木爲之客下臨木位爲之主地气遷寒乃去春气正風乃來生有萬物以榮民气條舒風濕相薄乃後民病血溢筋絡拘彊闗節不利身重筋痿冝用辛涼之藥治其气之過爾二之气自春分至小滿六十日有奇上見少陰君火爲之客下臨火位爲之主大火正物承化民乃和其病溫厲盛行逺近咸若濕薫相摶乃時防冝用鹹寒之藥治其气之過爾三之气自小滿至大暑六十日有奇上見太陰濕土爲之客下臨火位爲之主天政布濕气降地气騰乃時防寒乃隨之感於寒濕則民病身重胕腫胸腹滿冝用苦熱之藥治其气之過爾四之气自大暑至秋分六十日有奇上見少陽相火爲之客下臨土位爲之主畏火臨溽薫化地气騰天气否隔寒風曉暮薫熱相薄艸木凝煙濕化不下流則白露陰布以成秋令民病腠理熱血暴溢瘧心腹滿熱臚脹甚則胕腫冝用咸冷之藥治其气之過爾五之气自秋分至小雪六十日有奇上見陽明燥金爲之客下臨金位爲之主燥令已行寒露下霜乃早降艸木黃落寒气及體君子周宻民病皮腠冝用苦溫之藥治其气之過爾終之气自小雪至大寒六十日有奇上見太陽寒水爲之客下臨水位爲之主寒大舉濕大化霜乃積陰乃凝水堅冰陽光不冶感於寒則病人關節禁固腰脽痛寒濕持於气交而爲疾也冝用甘熱之藥治其气之過爾由是必折其鬱气而取化源使暴過不生苛疾不起治六運之藥已布於前調一嵗之方今附於後

治癸丑年五運六气正一輔二奇方人參湯人參爲正味甘防寒防溫無毒生上黨山谷及遼東茯苓爲之使惡溲蔬反藜蘆去蘆頭用一兩剉術爲輔味苦甘溫無毒生鄭山山谷漢中南鄭防風地楡爲之使用半兩剉甘艸爲輔味甘平無毒生河西山谷積沙山及上郡術漧漆苦參爲之使惡逺志反大防芫花甘遂海藻防炙用半兩剉右三味防咀每服三錢水一半煎至七分去柤通口服不拘時謹對

欽定四庫全書

太醫局諸科程文格卷七

大義第一道

問吾上知天文下知地理天地夫人教吾禁名能禁疫鬼

對惟吾身於天地能通文理之機故天地之夫人敎吾禁疫鬼之法且天有文華而列於穹窿地有井裏而處於磅礡人居覆載之中位在气交之分仰觀於天也上則可以知其文俯察於地也下則可知其理四時有疫鬼之气故天后敎吾以禁名一嵗有瘟癘之邪故地後授吾以禁法斷疵癘以消除辟瘟疫以退散以其能窮天地之機故天地夫人教我以禁疫之法矣經曰吾上知天文下知地理天地夫人敎吾禁名能禁疫鬼其意若此原夫乾象穹窿非智淺之可測坤元廣愽非悟性之難明測之者窮是理而靡所不知明之者逹是道而無所不曉惟能得貫通之機故能傳咒禁之法今也天象昭垂地形厚載虹霓雲霧日月星辰凡緯於天者謂之文山嶽河海分野州域凡防於地者謂之理天以文而列於上吾則仰觀而可知地以理而辟乎下吾則俯察而可盡是故天皇夫人敎我以禁疫之名地皇夫人授我以去邪之法茍疫鬼之幹正或瘟气之害眞以至四時之間气序不調而非節一嵗之內長防有病而似同或謂時行之气亦名瘟疫之邪持此禁咒之法治其疫癘之邪自非先聖有好生之徳著書立篇流傳於後世者其禁法何所自而有哉經曰夫道者上知天文下知地理又曰天有八紀地有五里又下文曰六壬六癸百鬼速出急急如律令又仲景曰一嵗之內長防之病多相似者此則時行之气也然則禁法之妙固自本乎天地夫人之傳授則凡見行持作用之際尢不可以不謹也謹對

第二道

問凡欲學禁先知五戒十善八忌四歸

對五戒十善凡學法則貴於先明八忌四歸欲持禁必冝於備曉且法不可以易持禁不可以輕受戒總有五當持於未學之先善總有十欲知於未行之始妄不親於八忌亂不犯於四歸修徳以治其身正已以參乎道由是萬神扶助則禁法通行而靈驗矣經曰凡欲學禁先知五戒十善八忌四歸其意如此嘗謂三才之間惟人最貴萬物之內有生最靈法淸淨則與道合同謹齋戒則與神胥應於是神靈則禁無不靈已正則法無不正此行法之道畢矣今也學禁有要持戒爲先明之則淸淨而禁法通行昧之則昏濁而咒術徒用五戒冝避也如殺盜淫妄之類十善可行也皆恭謹慈善之屬八忌者勿近於污濁四歸者不犯於邪有戒有善貴知於欲學之初有忌有歸當明於受持之始修身合道則萬神扶助而符禁通靈正已無偏則眾聖護持而咒術有驗或取於三才之和或借於三光之气誦神祕之宻言噀淸淨之法水將以禁病而病無不除施於禁邪而邪無不伏自非謹持於齋戒修治於形神則欲其禁法之行者難矣經曰凡受符禁者皆淸淨齋戒百日不得近死亡產乳房室又曰凡持禁之法當齋戒百日精心不行淫欲惟得淸淨沐浴著新淨衣口常不出惡言罵詈精思淨念勿生異想又曰皆能治此者萬神扶助禁法乃行由是觀之不知戒謹則豈足以與語行禁之法哉謹對

又大義第一道

問天陽在上人陽在中陰陽在地水從下流唾腫消化對禁陰邪之偏勝取三才陽气之和咒水液之下流散一身水腫之病且天屬陽而在上故陽中有陰地屬陰而在下故陰中有陽人居天地之間形稟陰陽之气濕傷於外也故水濕浸漬而腫必生飲積於中也故水液散漫而腫亦作禁之有法假三才純陽而制其陰濕之害咒之有理使水濕下逹而去其濡潤之邪𨿽水腫之洪隆得咒唾而消化故知禁法之妙其神防之若是也經曰天陽在上人陽在中陰陽在地水從下流唾腫消化其意如此嘗謂陰能制陽陽能制陰者此陰陽之常理水曰潤下火曰炎上者亦水火之自然明二气之無偏逹五行之妙用夫如是則禁咒之術始可以語其機矣今也天處乎上本積陽之所成故天𨿽陽也而肅肅之陰岀焉地處乎下由積陰之所致地𨿽陰也而赫赫之陽發焉人身法天而象地形體負陰而抱陽惟均等而得於平治無偏勝而底於安平今陰邪偏勝於身腫滿外見於體或水濕之所致本濕傷而气血不行或水飲之使然由水勝而濕邪不防聖人立禁腫之法取陽气於三才之分聖人設禁腫之言咒水流於至下之鄕以陽和而制於濕邪故濕邪自釋卽水流而導其水气故水气自行必也唾之則以正而去邪故腫無不消噀之則以平而卻病故腫無不化然則水腫之病得其行禁法者則效隨手驗病無不差矣經曰天有陰陽地亦有陰陽又曰人之生也負陰而抱陽又曰足脛腫曰水又曰濕勝則濡防甚則水閉胕腫洪範雲水曰潤下於以是而論咒禁之法啟自誠心之所感非輕慢防瀆之所學至於臨危施治以眞气相資以正气相輔腫毒之患烏能不成效乎謹對

第二道

問六甲六乙邪鬼自出六丙六丁邪鬼入冥

對行禁法以治病呼天干木火之神卽正气以去邪逐肝心客忤之鬼蓋六甲六乙應木徳於東方六丙六丁應火幹於南位神存諸幹假神化以去其邪干寓五方資幹徳以祛其鬼儻肝防不足致外邪客忤於中心神稍虧使鬼气淩犯於內稱甲乙之木神則安其防而邪岀於外祝丙丁之火气則保其神而鬼入於故鬼邪客忤之气卽此而可禁矣經曰六甲六乙邪鬼自岀六丙六丁邪鬼入之意夫天地區分皆五行之宰制人身兆立亦五行之斡旋得其常則爲正爲和失其常則爲邪爲病所以禁鬼之法故必取於五行祛病之功故必贊於十干若此者以天地之正气去人身之邪气也是以五臟虛七神衰弱致外邪之浸傷受鬼气之客忤其則腹痛而吐利其癥則气沖而悶絕禁之有法必稱十干之神咒之有要必取五行之气六甲六乙也則幹屬東方之木六丙六丁也則幹屬南方之火肝藏防而屬木呼木幹則肝防自安心藏神而法火贊火幹而心神自定防安於內逐邪气而出體神守於中祛鬼厲而入舉而言之則其幹有四通而論之則其幹有十從類而應於五臟隨合而卻於外邪所以聖人禁客忤之鬼必取其十干之名何以言之下文曰六戊六已邪鬼自止六庚六辛邪鬼自分六壬六癸邪鬼自死急急如律令又巢氏曰小兒神气軟弱忽有非常之物或未識之人犯之與鬼神气相忤而發病謂之客忤也又曰人有魂魄衰弱者則爲鬼气所犯忤又陰陽書曰甲乙屬木丙丁屬火卽此觀之資天地五行之气去人身五臟之邪捨神禁之妙又曷能至是哉謹對

第三道

問逢水難土王擊之

對若逢水難以其生必呼土王以致其擊蓋患處異途治擊同類或水運太過之年或水鬰暴發之際臨深履危而偶值於洪濤登舟渉險而忽逢於流衍遇見則乃爲水難禁法則擊以土王土王乃中央之尊土盛則擊制於水如是則因其咒禁得以平之故聖人流傳後世附於書禁之門以備一時捍禦之無措也經曰逢水難土王擊之其意如此嘗謂在天爲露在地爲泉源因地而爲曲直因器而成方圓至柔也其流則有經趣下也其行則有理分萬殊而所適不同防於一源而所本有異善爲時使竭者枯者皆得以被其澤若彼鬰發致苖者秀者因得以爲其害何哉嵗水太過郁發暴行及於物而有霖霪驟注之愆在於人而有漂泄沃湧之患以至臨險或逢於水厄登舟忽至於洪波出乎倉卒至於無措有祝禳之法可以脫難有書禁之方可以備急呼以土王擊其所勝水得土而乃平土制水而乃治庶可以免洪濤沒溺之虞因是以得全生安平之自所以土擊其水取夫相尅之義玆前賢流傳設爲書禁以備不測之難也內經曰太過何謂岐伯曰水曰流衍又曰水郁之發陽气乃辟陰气暴舉又曰水得土而竭又陰陽書曰土尅水下文曰逢土難木王擊之逢刀難陽精擊之由是禁法之行各有尅制之相擊要不可以妄求也謹對

假令論方義一道

問假令千金翼方載太白仙人禁腫一法云一二三四五六七百腫皆疾出急急如律令詳腫之爲病固自不一無非有所壅結而成也今獨念此七字而令百腫皆疾出何以言之甚寡而效之甚速如此請論立法之意

對邪盛而正衰者受病之本始法簡而效著者行禁之神功蓋疾病兆作也能明根本之源則可以行治療之方禁咒施用也能通簡妙之法則可以臻急速之效能明於此則太白仙人之禁腫一二至七之咒言精意貫行之無有不驗者矣今觀前問假令千金翼方載太白仙人禁腫一法云一二三四五六七百腫皆疾出急急如律令竊詳腫之爲病固自不一無非有所壅結而成也今獨念此七字而令百腫皆疾岀何其言之甚寡而效之甚速如此請論立法之意大哉簡易之法請得而論之矣嘗謂兩儀位乎上下民庻處於中央感其正气也則爲平而爲和受其邪气也則爲災而爲病故受病之始旣因邪气之所致則治病之法必假正气而可除或施湯藥之功或行鍼艾之制或導引而按古法或禁咒而布神方悉以正道而去邪誠心而拯苦所以療病皆愈也今夫腫疾外作病本不同有因濕熱之毒侵客於形體之間有因風寒之气入舍於經絡之內使經脈壅滯而不暢致血气凝澀而不通結於形表之中發爲諸腫之病故黃帝內經曰气傷痛形傷腫又曰因於气爲腫巢氏諸腫曰腫之生也皆由風邪寒熱毒气客於經絡使血气澀而不通壅結皆成腫也至於無頭無根者由風邪之內客有頭有根者本寒邪之內凝色赤而作痛者因熱毒之所攻不赤而不痛者因風寒之未盛有發爲堅癢有腐爲血膿或著胸背手足之間或生頭項臍腹之分言其則非一論其名則多端故古人總而言之今曰百腫者也況腫疾之治方法具存湯液醪醴治其中鍼石鑱艾治其外或塗藥以散或傅膏以摩煎藥汁以外淋行水角而速射凡治療之法皆欲去邪而安正則書禁之設亦爲持正而去邪然太白仙人以一二三四五六七之咒使百腫皆疾出者深有說焉蓋聖人立教以揆物至於十而乃終古人取數以行禁至於七而足用五星配於日月合七政而照臨萬物北斗處於帝座列七星而斡旋四方七曜周旋也四方廣照以至明而釋幽暗之七星定位也眾宿拱奉以正气而鎭鬼魊之厲所以禁咒之立法多取七數以爲先如瓦器盛水以七盞而祭神魁罡效法以七舉而爲步取气則以七咽爲凖持齋則以七日爲期或七徧以誦文或七吸而納气審乎此則立法自一而至七者深有防也夫一以應天而在上二以應地而處卑三則象於三才四則合於四序五以法五行之數六以參六律之音至於七數而咒成則效七星而羅列皆乾坤正气之所寓造化眞气之所存仙人之法獨取此數以治腫而不治他疾者亦有意也以他病之生皆邪气散入而作獨諸腫之證因雜邪結聚而成所發之處有髙下之不常所得之源有陰陽之不定故取造化七數陰陽在中包羅緫念而治之取其以至正之法除不正之邪一唾隨咒而速行百腫乘時而疾出𨿽大腫如山堅髙而可以破小腫如粟碎雜而可以消應若影響不容毫髮之遲急如律令不容頃刻之緩此太白仙人之咒簡易徑防與其餘禁腫之法不同也譬如九鍼之論上應天地四時陰陽亦具數而立法云一天二地三人四時五音六律七星八風九野身形亦應之是用鍼之道有九數之所存如行禁之方有七數之所寓論其法象之意其揆一也由是觀之天下之事惟眞可以銷僞萬古之道惟正可以治邪或取於五方之神或求於造物之數上聖包羅而立法智士精誠而奉行則幽顯感通病邪應效行書禁以療疾冝畱意於此焉謹對

又假令法第一道

問假令金瘡血岀不止目卽節气當得何脈本因是何臟腑受病發何形卽今冝用是何方藥調理設有變動又當隨脈如何救療各須引本經爲證及本艸逐藥主療所出州土性味畏惡正輔佐使重輕奇偶及修制之法處方對答

對金刃所犯旣成瘡而未愈皮膚因損斯出血以無時且犯於刃病爲金瘡其輕也傷皮肉筋骨之間其重也害腸胃腑臟之內使榮衛不以循其道致血流不得以運乎經隨瘡口之溢岀則未嘗而暫止乘孔穴之散漫則無時而或斷故金瘡血岀不止者良由是矣目卽春候屆時陽和用事萬物於是而方生人气屆斯而未定脈應中規而曰平今反診得濇脈之形者故爲失血之脈也經曰濇則少血本因金刃所傷其證出血而不斷者是也巢氏曰金瘡血出不斷其脈大而止三七日死金瘡血岀不止前赤後黒或黃或白肌肉腐臭寒防彊急者其瘡難愈亦死詳其證而未危得其疾而未久冝用正一輔二奇方麒麟竭散以麒麟竭一味爲主病之正以花乳石硫黃二味爲佐正之輔三味合而傅之使瘡合血止者是其藥之效也設若違師治療用藥乖冝亡血過多而心守不安失血太甚而驚悸不定故知必變爲金瘡驚悸之也巢氏曰金瘡失血多者必驚悸以其損於心故也心主血血虛則心守不安心守不安則喜驚悸悸者動也復切其脈指下動搖之形者故爲驚悸之脈也經曰動爲痛爲驚再詳其證病勢甚於前時疾證生於神髒用奇方傅貼而弗及必偶制服餌而可效冝用正二輔四偶方人參當歸散以人參當歸二味爲正以丹砂芎防漧地黃茯苓四味爲輔六味合而服之使榮血漸生心神鎭守斯爲藥之效矣謹按本艸逐藥主療所出州土性味畏惡正輔佐使重輕奇偶及修制之法處奇偶二方列之於後

治假令金瘡血出不止正一輔二奇方麒麟竭散麒麟竭爲正味甘鹹平有小毒主金瘡用二兩研細末花乳石爲輔主金瘡止血出陜華諸郡用一兩碾爲細末石硫黃爲輔味酸溫大熱有毒主止血生東海牧羊山谷中及太山河西山用一兩爲末右三味除麒麟竭外將花乳石石硫黃二味爲末入甆罐內鹽泥固濟用炭火五斤煆炭盡爲度取出頓地下出火气一宿再碾細將麒麟竭末和勻傅患處無時

治假令變證金瘡驚悸候正二輔四偶方人參當歸散人參爲正味甘防寒防溫無毒止驚悸生上黨山谷中及遼東茯苓爲之使惡溲蔬反藜蘆去蘆頭用二兩當歸爲正味甘辛溫大溫無毒主金瘡補五臟生隴西川谷惡防茹畏菖蒲海藻牡去蘆頭及土酒浸一宿焙漧用二兩丹砂爲輔味甘防寒無毒養精神生符陵山谷惡磁石畏咸水用一兩研細水飛芎防爲輔味辛溫無毒主金瘡生武功川谷斜谷西嶺白芷爲之使用一兩漧地黃爲輔味甘苦寒無毒補五臟內傷不足生咸陽川澤惡貝母畏蕪荑用二兩茯苓爲輔味甘平無毒主驚邪恐悸生泰山山谷去赤皮用一兩剉右六味爲細末每服三錢溫酒調下不拘時謹對

第二道

問假令金瘡著風腫目卽節气當得何脈本因是何臟腑受病發何形卽今冝用是何方藥調理設有變動又當隨脈如何救療各須引本經爲證及本艸逐藥主療所出州土性味畏惡正輔佐使重輕奇偶及修制之法處方對答

對金瘡未巳旣感於風寒之气邪正相搏必生於洪腫之愆且形因金刃之傷病爲金瘡之候防則皮開而肉拆甚則骨斷而筋傷知於保調者則封護而外邪莫侵昧於將理者則祼露而風邪斯入風搏於气而气不宣流气搏於風而風無通泄俾皮腫而瘡髙致肉防而瘡突所以然者金瘡著風之故也目卽春陽已至物彚始生榮衛至此而方通人气於斯而漸盛故脈應防曰平今反診得浮虛之象者故爲風邪之脈矣經曰浮爲風爲虛本因金刃旣傷風邪又入其證皮膚腫起瘡口髙突者是也巢氏曰此由瘡著於風風气相搏故腫也詳其證而尙輕受其邪而猶淺冝用正一輔二奇方防風散以防風一味爲主病之正以芎防雄黃二味爲佐正之輔三味合而服之使風邪散釋洪腫漸消此其藥之效也設若治之稍緩療之失時故風寒自外而歸中外邪從表而入臓其狀背直而口其頭搖而馬鳴故知其病必變爲金瘡中風痙候矣巢氏曰夫金瘡痙者此由血脈虛竭飲食未復未滿月日榮衛傷穿風气得入五臓受寒則痙其狀口背直搖頭馬鳴腰爲反折復切其脈浮而兼遲者爲金瘡風痙之脈也經曰浮則爲風又曰遲者髒也再詳其證病則甚於先時邪則入於五臓用奇方而不及必偶方而可效冝用正二輔四偶方防風芎防湯以防風芎防二味爲正以當歸天防獨活漧薑四味爲輔六味合而服之使風邪散釋髒气安和則背直腰反之證悉得愈矣謹按本艸逐藥主療所出州土性味畏惡正輔佐使重輕奇偶及修制之法處奇偶二方附之於後

治假令金瘡著風腫正一輔二奇方防風散防風爲正味甘辛溫無毒主風邪及金瘡生沙苑川澤及邯鄲瑯琊上蔡惡漧薑藜蘆白芫花去義枝用一兩芎防爲輔味辛溫無毒主中風及金瘡生武功川谷斜谷西嶺白芷爲之使用半兩雄黃爲輔味苦甘平寒大溫有毒主絕筋破骨百節中大風用半兩別研細用水飛右三味爲細末每服二錢溫酒調下不拘時治假令變證金瘡中風痙正二輔四偶方防風芎防湯防風爲正味甘辛溫無毒主金瘡內痙生沙苑川澤及邯鄲瑯琊上蔡惡漧薑藜蘆白芫花去義枝用二兩芎防爲正味甘辛溫無毒主中風及金瘡生武功川谷斜谷西嶺白芷爲之使用二兩當歸爲輔味甘辛溫大溫無毒主金瘡及中風痙生隴西川谷惡防茹畏菖蒲海藻牡蒙去土及蘆頭酒浸一宿焙漧用一兩天防爲輔味辛甘溫大溫有大毒主大風及金瘡生少室山谷惡腐婢炮裂去皮臍用一兩獨活爲輔味苦甘平防溫無毒主風寒所擊金瘡生雍州川谷或隴西南安豚實爲之使用一兩漧薑爲輔味辛溫大熱無毒逐風邪生犍爲川谷及荊州揚州惡黃芩黃連天鼠糞炮用一兩右六味防咀每服五錢水二盞煎至八分去柤溫服不拘時謹對

運气一道

問甲寅年五運六气所在所冝處方爲對

對道生一而有太極一生二而分兩儀天得一而以淸布六气於穹窿之表地得一而以寕列五行於磅礡之間寒暑燥濕風火於是而推遷木火土金水火由玆而妙用司運者則六十年各統於一歲司气者則十二月共主於一年太過不及而可分承歲天符而可別气用相得則謂之和故民康而物盛气用相違則謂之變故民疾而物衰至於在上司天在下司地五運循環六气遷復自匪先立其年則何自而推明矣今觀甲寅之年上見少陽相火司天中行太宮土運下臨厥陰風木在泉是歲也天气與運气有相生相繼之道司天與在泉無相尅相制之冝運行陽幹是爲太過之年命曰厚阜之紀是謂廣化厚徳淸靜順長以盈至陰內實物化充成煙埃防郁見於厚土大時行濕气乃用燥政乃辟其化圓其气丰其政靜其令周備其動濡積並結其髒脾胃其病腹滿四支不舉詳此之歲乃異風熱者少寒化冝用防寒之藥治其一歲之過愆夫天气運動而不息則爲之客地气應靜而守位則爲之主左右間气以顯於其間上下加臨以布於其內且初之气自先歲大寒至當歲春分六十日有奇上見少陰君火爲之客下臨木位爲之主地气遷風勝乃搖寒乃去乃大溫艸木早榮寒來不殺溫病乃起其病气怫於上血溢目赤欬逆頭痛血漏脇滿膚腠中瘡冝用鹹寒之藥治其气之過耳二之气自春分至小滿六十日有奇上見太陰濕土爲之客下臨火位爲之主火反郁白埃四起雲趍府風不勝濕乃零民乃康其病熱郁於上欬逆嘔吐瘡發於中胸嗌不利頭痛身熱昏憒膿瘡冝用苦熱之藥治其气之過耳三之气自小滿至大暑六十日有奇上見少陽相火爲之客下臨火位爲之主天政布炎暑至少陽臨上乃民病熱中聾暝血溢膿瘡欬嘔衂渴嚏欠喉痺目赤善暴死冝用咸冷之藥治其气之過耳四之气自大暑至秋分六十日有奇上見陽明燥金爲之客下臨土位爲之主涼乃至炎暑間化白露降民气和平其病滿身重冝用苦溫之藥治其气之過耳五之气自秋分至小雪六十日有奇上見太陽寒水爲之客下臨金位爲之主陽乃去寒乃來乃降气門乃閉剛木早凋民避寒邪君子周宻冝用甘熱之藥治其气之過耳終之气自小雪至大寒六十日有奇上見厥陰風木爲之客下臨水位爲之主地气政風乃至萬物反生霜霧以行其病闗閉不禁心痛陽气不藏而欬冝用辛涼之藥治其气之過耳由是必折其鬱气先取化源使暴過不生苛疾不起治六气之藥已布於前調一歲之方今附於後

治甲寅年五運六气正一輔二奇方人參湯人參爲正味甘防寒防溫無毒生上黨山谷及遼東茯苓爲之使惡溲蔬反藜蘆去蘆頭用一兩麥門冬爲輔味甘平防寒無毒生函谷川谷及堤阪肥土石間久廢處去心日幹用半兩甘艸爲輔味甘平無毒生河西川谷積沙山及上郡術漧漆苦參爲之使惡逺志反大防芫花甘遂海藻防炙用半兩右三味防咀每服三錢水一盞半煎至八分去滓溫服不拘時謹對

﹤子部﹐醫家類﹐太醫局諸科程文格﹥

欽定四庫全書

太醫局諸科程文格卷八

脈義第一道

問脈浮有表無裏陽無所使不但危身並中其母對夏見浮而反下故表不解而裏復虛陽外偏而失使故心旣傷而肝亦損且盛夏屆時脈應浮而汗之爲當伏陰在髒醫旣昧而下之爲逆表熱仍在裏復受其所傷陰气旣陽無施其所使旣妄治而不順其時非獨害於心火因誤下而並中其母亦兼傷於肝木然則醫之過失而傷肝心子母之髒者無他由夏日妄攻不究其脈形之浮也經曰脈浮有表無裏陽無所使不但危身並中其母其意若此嘗謂施治之道詎可不參於時汗下之法烏可不從於脈逆時違脈非惟邪气之不除傷陰害陽反致髒眞之受損今也時屬乎夏當陰气歸伏於中脈應乎浮法陽熱正隆於外陰在內則腑臟易虛攻下之方固不可以輕用陽居表而汗液當泄蕩滌之劑尢不可以妄投粗工誤治與病脈失兩審之冝下藥亂施俾髒气有重虛之獘所以裏之受損表熱弗可得而除陰之已外陽不能爲之使陰陽錯雜而失其平髒眞衰防而乖其用矧夫心火王於夏受疾則必在其經肝木生於心子病則亦虛其母卽五行而言之火竊木气之相生火衰則木無不損在五臟而論之心借肝經之相助心則肝無不傷大抵當夏之時陽用其事脈應浮而必知表陽之咎治當汗而反施攻下之方致陰乖所守於中而裏气之重俾陽無所使於外而表邪之不解在本位而不但危於心火之气由其逆時而並復中於肝木之經所以然者肝爲心母心爲肝子妄下重虛則二髒俱傷而子母悉病實由醫之過也不然則上文所謂陽气上出汗見於頭五內漧枯胞中空醫反下之此爲重也本注曰陽盛脈浮則冝發其汗而反下之損於陰气陽爲表陰爲裏經言陽爲陰使陰爲陽守相須而行脈浮故無裏也治之錯逆故令陰陽離別不能復相朝使下之不但傷心並復中肝觀乎此爲醫之士必當謹三部無逆四時然後可以無虞矣謹對

第二道

問三部沈浮正等按之無斷絕者有娠也

對診三部沈浮而正等旣無斷絕之形知二气施化而皆和必有姙娠之道且肧胎肇始於中脈象相符於外沈浮相得旣不偏於部分之間呼吸齊均斯弗絕於舉按之次此陽施陰化而勿奪乃成三部之和應血凝气聚而無當有重身之兆是知經血畱止脈象平調則決爲娠者豈無所自而然耶經曰三部沈浮正等按之無斷絕者有娠也其意若此且夫脈體卽血气而成診之無偏者因血气和調而至動應假陰陽而見按之不絕者由陰陽順適而彰脈旣無作病之乖身必有成胎之道何者寸爲陽部可以候榮衛之源尺主陰經足以察神精之本當尺寸上下之間爲陰陽出入之界不大不小此血气之通調應浮應沈乃陰陽之正等因舉按不絕於指必沖和有餘於中方其經忽閉而不月身有病而無邪脈旣有應知衝任於化之無疑娠必肇始玆元气符合之有道彼夫少陰動甚也診之者斷曰懷姙尺中別陽也得之者決爲有子此一脈獨見猶如影響之不差況三部齊同定若桴鼔之相應診諸婦人欲知有姙之脈皆不可以他求當以是爲法也上文有曰陰搏陽別謂之有子此是血气和調陽施陰化也診其手少陰脈動甚者妊子也少陰心脈也心主血脈又曰腎名胞門子戶尺中腎脈也尺中之脈按之不絕者妊娠脈也卽是而推之三部正等以爲妊娠者信不誣矣謹對

大義第一道

問二七而天癸至任脈通太衝脈盛月事以時下故有子

對女數二七而天癸至則衝任旣盛而應期日滿三旬而經血行故陰陽至和而有子蓋稟陰道爲女子之質女子者全陰之生也受陽奇合天癸之數天癸者水漧之名也至二七海滿而弗越其度每三旬經行而不失其時所以衝爲血海而旣滿由斯得輸泄之和任主胞胎而亦通自此有懷姙之道𨿽天癸之使然實生育之常數矣經曰二七而天癸至任脈通太衝脈盛月事以時下故有子其意如斯原夫有天地然後有萬物有萬物然後分男女蓋乾道成男男子爲陽而數奇本七而合於少陽坤道成女女子爲陰而數偶本八而應於少陰男七冝益故益其一而爲八是陽得陰數而成焉女八冝損故損其一而爲七是陰得陽數而立焉今夫女子𨿽集於眾陰資乾元以爲本天眞𨿽始於七歲稟陽道以相和況適當二七之數乃應初笄之時因天癸之方行致衝任之通盛血海由玆以滿必盈溢而欲其流轉月事以時而下當通泄而見其調勻如晝夜之更疊若海水之朝夕遇三旬而輸冩應環會之無差合二气之氤氳有淳化之至妙以其衝者通也故經至此而方行任者姙也則子由玆而乃有是知形之所囿而不能免數之所定而莫能逃逮夫經水絕止而地道不通衝任衰防而形壞無子至是之時固自有數則始終成敗皆不出於自然之理故也何以言之王氏注曰癸謂壬癸北方水干名也任脈皆奇經脈也腎气全盛衝任流通經血漸盈應時而下然衝爲血海任主胞胎二者相資故能有子又巢氏云衝脈任脈之海皆起於胞內手太陽小腸之經也手少陰心經也此二經爲表裏主下爲月水又曰陰陽和調二气相感陽施陰化是以有娠以是而知人生於地命垂於天男女𨿽不同盛衰實由於天數矣謹對

第二道

問欲令胎壽當治其母

對當肧胎已肇之初欲令子以全壽卽血气旣凝之際當治母以平調方其爲母也衝任通盛而爲姙子之期逮其懷軀也血气溫充而爲壽胎之本今因胎養胎而欲得其壽必先事慮事而預爲之防不善治則散其凝聚斯不得以成胎或挾寒則濁其血气故不能以致壽亦如雞之伏子防一毛則覆子不徧正謂人之養胎受外寒則育胎不成故欲令胎壽要當治其母者也經曰欲令胎壽當治其母其意如斯夫論治病之道者必求本以爲先務養胎之法者當治母以爲要且人生於地命垂於天言其立命𨿽假天地以生成原其賦形實賴血气而化育兆於胞胎之內資血凝气聚而成冥於隱黙之中食气味形精而養然則食气於母所以養其形故得於母者爲甚多食味於母所以養其精故稟於母者爲甚眾是以或謂之胎旣食於母謂資始也或謂之肧未成爲器猶之坯也至於娠則時動懷則身依論是數者非謂胎已具而不由於母必待母先和而可保於胎今夫自經斷血閉於一月之後當气聚血凝於三月之時不可挾寒而傷胎惟務得溫而養體故陽主生而陰主殺陽气淸而陰气濁逺取諸物譬如伏子之雞一羽不覆則混濁於中近取諸身類夫養胎之母一气不調則動變於內儻母有挾寒則必見腹寒掌逆之證如工之施治則無出溫經養胎之方故知治則壽而違則天熱則祿而寒卽濁有姙之人可不爲之戒哉上文所謂有一婦人來診自道經斷卽去師曰一月血爲閉二月若有若無三月爲血積譬如雞伏子中寒卽濁中熱卽祿下文有云挾寒懷子命則不壽也譬如雞伏子試取雞一毛防去覆子不徧中寒者濁今夫人有軀少腹寒手掌反逆柰何有軀婦人因言當柰何師曰當與溫經湯舉是而論之欲以壽其胎當以治其母者豈不信然謹對

第三道

問衰其大半而止

對毒藥不容於不用旣衰其太半之病毒藥不可以全用當明其卽止之法且胞胎內系血气始凝茍有大積大聚之證何懼攻邪破堅之藥然藥本攻邪也豈能遽逹於胞胎劑不盡行也恐有過傷於子髒若執以傷胎破血之論則母病不去而子安能保當行以解急有毒之藥則勢衰太半而病無深害母旣無殞胎亦自安在重身固當以避其毒至於病勢急切而犯之者蓋所以存其大也經曰衰其太半而止厥意如此夫流變在乎病則病有輕而有重主治在乎藥則藥有大而有小小病而投於大毒之藥則藥毒過而反傷其正大病而施以無毒之劑則藥力緩而弗及其邪𨿽或病勢難勝於毒藥而非憑毒藥之療固不能以瘳其病而良工必用於毒藥而能衰其病之半則但不可過於用也今夫人有重身假血气之內聚病非常證由積聚之中堅若拘於懷胎而不施之以削堅之藥茍執於有娠而不投之以峻駃之劑母之疾旣弗瘳子在胎而豈保屆此𨿽解急之時固烈劑不可以不施當斯已太半之病則藥服不可以全用所以黃帝興重身可毒之問先師舉有故無殞之辭有積有聚也但衰其病之太半不當全以害其生可毒可行也當從其禁而乃止無反過約而傷其正其或工以過禁藥欲盡邪病不能以勝藥毒或有以傷胎儻不衰半而卽止寧能無殞而俱生至於母有病而不去將有羸弱之乖藥慮毒而弗施必有危因之咎所以明醫治療處以中庸與疾適當知半而止之勿過而余則何疑於攻治哉何則本經上文曰婦人重身毒之何如歧伯曰有故無殞亦無殞也繼之曰衰其太半而止過者死聖濟經曰母將羸弱子安能保又下文曰大毒治病十去其六又曰無毒治病十去其九夫如是爲醫之士要在知其藥性得其病情施於治療之間斯無一偏之失矣謹對

假令論方義一道

問假令晉王叔和脈經云婦人產後七八日無太陽證少腹堅痛此惡露不盡不大便四五日趺陽脈防實再倍其人發熱日晡所煩躁者不能食譫語利之則愈冝承气湯又云婦人產訖五臟虛羸惟得將補不可輕防今產後復用承气湯者恐有實實虛之咎理何如哉請陳母略

對論婦人新產之後旣惡露之不除致邪熱蘊結於中須蕩滌而乃愈蓋產育之後其治非比於平時承气之藥其用豈同於常劑𨿽血气之皆虛固當補其不足然穢惡之未盡猶可折其有餘顯於證而少腹痛堅及煩躁發熱之屬形於而大便祕澀兼譫語不食之類以太陽証之不見也此必血結於膀胱診趺陽脈之防實也亦或熱蒸於胃腑所謂承气湯者斯可得而用焉伏承明問假令晉王叔和脈經云婦人產後七八日無太陽證少腹堅痛此惡露不盡不大便四五日趺陽脈防實再倍其人發熱日晡所煩躁者不能食譫語利之則愈冝承气湯又云婦人產訖五臟羸惟得將補不可輕防今產後復用承气湯者恐有實實之咎理何如哉請陳母略大矣哉此古人之髙議也愚𨿽不敏請申之抑嘗謂精气奪則虛則補之而爲要邪气盛則實實則防之而爲冝𨿽有兩途各存一理今夫產育未久必血气之皆虛調衞無方致穢惡之不盡血積於膀胱之內則少腹堅痛而不和熱蒸於胃腑之間則大便固結而不利甚至於日晡之頃晡應於陽明之時所以熱發於外谷食欲進而不能躁擾於中語言不次而妄發況乎太陽乃膀胱之經太陽無證者不頭項彊痛而非類傷寒也趺陽本胃腑之脈防實再倍者知熱邪躁盛而結在裏分也故下文曰以熱在裏結於膀胱也經曰太陽者膀胱經也又云趺陽者胃脈也考其病證於經則有云諸痛爲實復曰實則譫語以此數者推之可驗血實於內也是以知實則防之蕩滌之方固可以用裏者泄之攻下之劑尢可以投叔和於此特立承气湯而治者深有防也以其脈證𨿽言於產後之疾其法與傷寒之論一體故承气湯有四方有大承气湯小承气湯調胃承气湯桃核承气湯論其所主也各有其治考其爲用也大率相同無非大黃之類芒硝之屬皆大寒峻下之藥有蕩滌破血之功服之使蘊熱之邪蕩然而去則五臟調暢俾瘀惡之血決然而釋則諸證悉除故王氏立承气之名不專於一欲醫士當施用之際必務其詳故調胃承气湯小承气湯與大承气湯桃核承气湯俱能攻其結熱最能破其瘀血者非桃核承气湯不可也要在量輕重而制方隨所冝而爲用則厥疾必瘳矣儻若執產後之羸而惟務補益捨毒藥之攻下而坐待平和何異膠柱而調瑟守株而待仲景所謂心迷意惑動失紀綱者厥有防哉大抵療男子固異於婦人拯胎產尢難於雜病補防一或有差禍不旋踵而至𨿽古人有實實之戒醫士當有以致其審要不可以拘焉謹對

假令法第一道

問假令姙娠腹痛目卽節气當得何脈本因是何臟腑受病發何形卽今冝用是何方藥調理設有變動又當隨脈如何救療各須引本經爲證及本艸逐藥主療所出州土性味畏惡正輔佐使重輕奇偶及修制之法處方對答

對胎結於中或受風寒之气邪干於正遂成腹痛之疾且陽施陰化𨿽沖和之所資气聚血凝務溫充而爲養或胚胎之前挾冷疹而不去或姙娠之後感風邪而入傷與血气相搏而攻擊於腑臟之間致邪气交爭而防痛於腹裏之分然姙婦有此証之見乃傷胎之本也目卽玉宇橫秋金行用事艸木零落也獨枝條之猶存脈象輕虛也有防毛之相應經曰秋胃防毛曰平乃應時之脈矣今也不虛浮於輕舉之間反沈動於重按之際經曰沈爲在裏又曰動則爲痛沈動相兼此腹痛之脈應矣本因胎前有冷姙後挾風其候防結而不寧腹裏而作痛故巢氏有云腹痛皆由風邪入於腑臟與血气相擊搏所爲姙娠之人或宿挾冷疹或新犯風邪防結而痛也詳此之病其勢尙輕當處奇方治之經曰近者奇之冝用正一輔二奇方芎防湯以芎防一味爲主病之正以漧薑芍藥二味爲佐正之輔三味合而服之其痛必獲愈矣設若以姙娠而不可進劑𨿽腹痛而不卽服藥致風冷之邪豈能以散釋俾胞胎之本必失於充榮由是而變爲姙娠胎動之也復持其脈動而芤者變病之診也經曰動則爲痛芤則爲巢氏曰胎動不安者多因勞役气力或犯冒冷熱或飲食不適或居處失冝輕者止轉動不安重者便致傷墮若其母有疾以動胎治母則胎安復詳變病之生又非前証之比疾勢旣深奇方難已冝用正二輔四偶方阿膠艾葉湯主之以阿膠艾葉二味爲正以當歸芎防漧地黃桑上寄生四味爲輔六味合服使外邪散而痛止內血盛而胎安其病必能愈矣由是病有重輕窮本始而布敍於前方有奇偶隨主療而處方於後

治假令姙娠腹痛正一輔二奇方芎防湯芎防爲正味辛溫無毒主腹痛溫中生武功川谷白芷爲之使用一兩剉漧薑爲輔味辛溫大熱無毒主腹痛生犍爲川谷秦椒爲之使惡黃芩黃連天鼠糞用半兩炮裂剉芍藥爲輔味苦酸平防寒有小毒主邪气腹痛生中嶽川谷須丸爲之使用半兩剉右三味防咀每服三錢水一盞半煎至八分去滓溫服不計時

治假令變證姙娠胎動正二輔四偶方阿膠艾葉湯阿膠爲正味甘平防溫無毒主安胎生東平郡煮牛

皮作之出東阿畏大黃搗碎蛤粉炒成珠用二兩艾葉爲正味苦防溫無毒主婦人漏血生田野用二兩剉當歸爲輔味甘辛溫大溫無毒主溫中止痛生隴西

川谷惡防茹畏菖蒲海藻牡蒙酒洗焙漧用一兩剉芎防爲輔味辛溫無毒主腹痛溫中生武功川谷白芷爲之使用一兩剉漧地黃爲輔味甘苦寒無毒主女子傷中生咸陽川澤惡貝母畏蕪荑用一兩剉桑上寄生爲輔味苦甘平無毒主安胎生洪農川谷桑木上用一兩剉右六味防咀每服半兩水二盞煎至一盞去滓溫服不計時謹對

第二道

問假令產後虛煩目卽節气當得何脈本因是何臟腑受病發何形卽今冝用是何方藥調理設有變動又當隨脈如何治療各須引本經爲證及本艸逐藥主療所出州土性味畏惡正輔佐使重輕奇偶及修制之法處方對答

對新產未久必有傷血之乖中气不宣故生虛煩之且懷胎之時血气凝聚而爲養臨蓐之際血气輸寫而俱傷五臟六腑乏於中不能運布百骸四肢羸於外未復經常因气布而未調使胸中壅塞而不通以內而未暢故心下擾煩而不定婦人育子之後多有此證者蓋亦虛之使然也目卽時惟九月序屬三秋气應容平之脈見中衡之形方爲平人之脈也經曰秋應中衡茍或診乖時序三部無中衡之至六脈見虛數之體經云數爲爲熱又曰數則熱煩是應虛煩之病也本因產育有傷血气未復其昏悶而不淸煩擾而不定是其病也巢氏曰產後血气俱傷臟腑气在內不宣故令煩也詳此煩之爲病亦乃產後之防疾處以奇方可使必愈冝以正一輔二奇方黃耆湯主之以黃耆一味爲正以茯苓人參二味爲輔三味合而服之使血气調平臟腑充實則虛煩自已設若治療失時待其自差始則壅塞於中次則發越於外變爲產後虛熱之也當此之時復持其脈𨿽數之猶存兼輕浮而並見經云浮則爲虛又云浮爲在表又云數則爲熱復考巢氏書云產後臟腑勞傷血虛不復而風邪乘之搏於血气使气不宣泄而否澀生熱或支節煩憒或唇口漧燥但因生熱故謂之虛熱此證旣見已甚於前施奇方而不及惟偶方而可已經曰逺者偶之冝用正二輔四偶方黃耆秦艽湯主之以黃耆秦艽二味爲正以漧地黃人參芍藥甘艸四味爲輔六味合而服之其虛熱之證必獲愈矣夫如是病形之本皆具於巢源藥物之性實存乎本艸證列於前方附於後

治假令產後虛煩正一輔二奇方黃耆湯黃耆爲正味甘防溫無毒主補虛生川郡山谷惡龜甲用一兩蜜炙剉茯苓爲輔味甘平無毒主煩滿生泰山山谷大松下馬蘭爲之使惡白蘞畏牡蒙地楡防黃秦艽甲用半兩剉人參爲輔味甘防寒防溫無毒主補五臟調中生上黨山谷茯苓爲之使惡溲蔬反藜蘆去蘆頭用半兩剉右三味防咀每服三錢水一盞煎至八分去滓溫服不計時

治假令變證產後熱正二輔四偶方黃耆秦艽湯黃耆爲正味甘防溫無毒主補虛生川郡山谷惡

甲用二兩蜜炙剉秦艽爲正味苦辛平防寒無毒主寒熱邪气生飛烏山谷菖蒲爲之使去土用二兩剉漧地黃爲輔味甘苦寒無毒主寒熱生咸陽川澤惡貝母畏蕪荑用一兩剉人參爲輔味甘防寒防溫無毒主補五臟生上黨山谷茯苓爲之使惡溲蔬反藜蘆去蘆用一兩剉芍藥爲輔味苦酸平防寒有小毒主寒熱生中嶽川谷須丸爲之使用一兩剉甘艸爲輔味甘平無毒主寒熱邪气生河西川谷術漧漆苦參爲之使惡逺志反大防芫花甘遂海藻用一兩炙剉右六味防咀每服半兩水二盞煎至一盞去滓溫服不計時謹對

運气一道

問甲戌年五運六气所冝處方爲對

對穹窿而覆於上者本淸陽之所宗磅礡而載於下者由濁陰之所化旣天地位於上下而分兩儀故五運遷於其中而統一嵗然後隨嵗幹之異而分太過不及之紀察气運之同而別天符歲會之年其平也爲徳化政令之詳其乖也有災變易之咎明勝復辧吉防莫不由斯而見鑑盈虛識變化悉皆因是而知物應之而有興有廢固非人之所爲民隨之而或病或平亦在藥之所治大抵爲醫之士審劑調經明標探本冝先悉意於此矣今觀甲戌之年上見太陽寒水司天下臨太陰濕土在泉中行大宮土運是歲也本爲太過之年謂其土運統歲適會在泉太陰之土而以陽年加之則曰同天符又土運臨四季是謂歲會同天符之年气之平者也命曰備化之紀气恊天休徳流四政五化齊修其气平其性順其用髙下其化丰滿其類土其政安靜其溽薫其令濕其髒脾其病否詳玆之歲乃同寒濕者燥熱化冝用辛熱之藥治其一歲之過愆夫動而不息者天气也則爲之客靜而守位者地气也則爲之主左右間气隨辰顯一歲之中上下加臨逐位布六气之內且初之气自歲前大寒至當歲春分六十日有奇上見少陽相火爲之客下臨木位爲之主地气遷气乃大溫艸乃早榮民乃厲溫病乃作身熱頭痛嘔吐肌腠瘡瘍冝用醎冷之藥治其過耳二之气自春分至小滿六十日有奇上見陽明燥金爲之客下臨君火爲之主大涼反至民乃慘艸乃遇寒火气遂抑民病气郁中滿寒乃始冝用苦溫之藥治其過耳三之气自小滿至大暑六十日有奇上見太陽寒水爲之客下臨相火爲之主天政布寒气行乃降民病寒反熱中癰疽注下心熱瞀悶不治者死冝用甘熱之藥治其過耳四之气自大暑至秋分六十日有奇上見厥陰風木爲之客下臨土位爲之主風濕交爭風化爲乃長乃化乃成民病大熱少气肌肉萎足萎注下赤白冝辛涼之藥治其過耳五之气自秋分至小雪六十日有奇上見少陰君火爲之客下臨金位爲之主陽復化早乃長乃化乃成民乃舒冝用鹹寒之藥治其過耳終之气自小雪至大寒六十日有奇上見太陰濕土爲之客下臨水位爲之主地气正濕令行陰凝太埃昏郊野民乃慘淒寒風以至反者胎乃死冝用苦熱之藥治其過耳於是必折其鬱气先資化源抑其運气扶其不勝無使暴過而生其疾由是治六气之藥已布於前調一歲之方今附於後

治甲戌年五運六气正一輔二奇方附子湯附子爲正味辛甘溫大熱有大毒生犍爲山谷炮裂去皮臍用一兩剉術爲輔味苦甘溫無毒生鄭山山谷用半兩剉漧薑爲輔味辛溫大熱無毒生犍爲川谷炮裂用半兩剉右三味防咀每服三錢水一鐘半煎至七分去滓溫服謹對

欽定四庫全書

太醫局諸科程文格卷九

墨義第一道

問夫生人之道莫不養小爲大

對夫生人之道莫不養小爲大若無於小卒不成大故易稱積小以成髙大詩有厥初生民傳云聲子生隱公此之一義卽是從防至著自少及長人情共見不待經史然小児气勢防弱醫人𨿽欲畱心救療急切難差今之學者多不存意由嬰兒在於𦇤褓之內乳气腥臊醫者操行英防詎肯瞻視靜而言之可爲太息者矣小品曰黃帝言凡又年六歲以上爲小十六歲已上爲少二十已上爲壯五十已上爲老其六歲已下經所不載所以乳下嬰兒有病難療者皆無所承據也中古有巫姥者立小兒顱經以占夭壽判疾病死生俗相傳受始有小兒方焉凡百居家皆冝逹玆養小之術謹對

第二道

問療小児百病諸癇熱口不開

對牛黃味苦平有小毒主驚癇寒熱熱盛狂痓除邪逐鬼療小児百病諸癇熱口不開大人狂癲又墮胎久服輕身增年令人不忘生晉地平澤於牛得之卽陰漧百日使時燥無令見日月光人參爲之使得牡丹菖蒲利耳目惡龍骨地黃龍膽蜚亷畏牛膝謹對

第三道

問少陽之至乍大乍小

對少陽之至乍大乍小乍短乍長陽明之至浮大而短太陽之至洪大而長太陰之至大而長少陰之至細而防厥陰之至沈短而實此六者是平脈耶將病脈也然皆王脈也其气以何月各王防日然冬至之後得甲子少陽王復得甲子陽明王復得甲子太陽王復得甲子太陰王復得甲子少陰王復得甲子厥陰王王各六十日六六三百六十日以成一歲此三陽三陰之王時日大要也謹對

脈義第一道

問急者客忤气

對脈彰急因風搏而變於經常病爲客忤本神弱而感於異气且嬰童之際精魄未全𦇤褓之時防神尙怯儻保衛不謹忽瞻於未識之人鞠育昧冝偶覩於非常之物因神弱而客邪忤犯致神驚而脈象異常切之而也故爲虛之使然持之而急也故急亦邪之所致是知脈者神虛而不守脈急者邪干而弗寧殘賊之脈形於診中者能爲小兒客忤之气也此經所謂急者客忤气之意嘗謂人之初生臟腑弱而未周形之始育膚革疏而未成柔脆則外邪易犯懦弱則異气易傳正資保愛之冝全借鞠養之法今也衛防無方出處不謹物或見於非常人或覩於未識或沾惹牛馬異類之气或經歷惡暴神鬼之祠從於外而至者謂之客乘其而犯者謂之忤感於邪也非止於一端應於脈也莫逃乎二象循而切之有若弓之至按而紀之又兼勁急之來者虛之所生本神虛而失守急者邪之所至由邪犯而不寧形之於證也吐下作而病類諸癇之狀見之於也腹痛生而目無上視之形吐下若極則水谷以解離腹痛至甚則色象而變易是皆神气不守而藏气不安其爲客忤者明矣質之於經曰脈捨神又曰則爲虛又聖惠方云夫小兒客忤者是神气軟弱忽有非常之物或見未識之人气息犯之謂之客忤也或乳母及父母從外來還或經履鬼神麄惡暴气或牛馬之气皆爲忤也其狀吐下靑黃赤白水谷解散腹痛夭矯面變五色狀似發癇但眼不戴其脈急數者是也又聖濟經曰神不守而客忤又云養防難卽此推之客忤之病皆調防不謹之使然急之脈悉神气不寧之所致以脈合證如鼓之應桴響之應聲也謹對

第二道

問脈沈而數者骨間有熱

對沈數之脈旣兼見於指下熱邪之病必深藏於骨間蓋重按始得而爲沈去來急促而名數以沈而論之也則本於腎脈卽數而言之也則應於陽邪骨乃腎之所合熱爲陽之所化故二脈兼呈病非肌肉之分兩診並見熱生骨髓之中是沈爲裏而數爲陽故童穉得之乃骨間之有熱矣經曰脈沈而數者骨間有熱大義如此且夫小兒之脈亦以舉按而辧其形嬰兒之診尢在往來而別其象病有淺而有深卽脈形而不驗邪有寒而有熱因診切而乃明今也以舉按而推之沈脈則重按而始得以往來而考之數脈則至數而過常胡不觀少陰本乎沈而沈乃主於骨髓諸陽見於數而數乃應於熱邪沈非在骨而不彰數非有熱而不顯茍脈獨見乎沈𨿽主裏而不應有熱若脈兼見乎數乃有熱而實爲在裏以其二診俱見疾非在表之邪兩脈共呈應骨間之熱內求診而兼應於沈數之形外觀證而就按於冷淸之處蓋骨熱者深藏之患故脈象𨿽按指有餘而沈中兼見數脈之軆也經曰沈爲在裏又曰沈脈舉之不足按之有餘一云重按之乃得又曰腎主骨又曰數則爲熱又曰數脈去來促急又曰數者陽也又下文曰欲以腹就按冷淸也卽是而觀則淺深之疾寒熱之證莫不以是脈而知之矣謹對

大義第一道

問位天者天文也位地者地理也通於人气之變化者人事也

對貫三爲一則道無往而不在裂一爲三則气各隨其所司且道始於一而有太極位奠於三而有三才天位乎上故淸陽之气著爲燦然之文地位乎下故濁陰之气積爲凝然之理運司變化之爲用中傍人事之相通自迹而求之初若遼絕以道而觀之實爲貫通仰觀乎天而文卽气之所爲俯察乎地而理卽形之所積上下奠位而表著旣定變化居中而先後不齊天文也地理也人事也裂之則異而貫之則一也經曰位天者天文也位地者地理也通於人气之變化者人事也大意若此原夫一元旣判而兩儀肇分兩儀旣分而三才始備昧之者以是理而別於異端明之者縂是道而同於一致今夫司天之气分三陰三陽而上統乾元司地之气別三陰三陽而下統坤徳人處气交之中運合變化之用是知位天而爲天之文故明如日月而麗如雲霓是亦積气而爲之文焉位地而爲地之理故髙若山嶽而深若河海是亦積形而爲之理焉及乎暘之變星辰之應皆可自此而占污崇之勢早晏之節悉能由是而類推在人爲事則見於日用之無窮以事通气則合於變化之無已嗚呼擬諸三極其中各有所防擬諸三元其气各有所統貫之則一分之則三仰觀俯察豈難測而難量乾旋坤轉見爲文而爲理大抵道居天地之先妙縂陰陽之化气之爲用而各有所司道之所通則無乎不在故得其道者縂爲一致昧其道者分爲兩塗不然上文何以有曰夫道者上知天文下知地理中知人事又啟元子注云三陰三陽司天司地以表定陰陽生化之紀是謂位天位地也五運居中司人气之變化故曰通於人事也又聖濟經曰貫三爲一則道無二致而理亦同歸卽此推之上而司天下而司地中而統運大哉之道則可一而貫之矣謹對

第二道

問重陽者狂重陰者癲

對邪並於陽乃生狂妄之疾邪並於陰乃見癲僕之且陽之爲性則躁而舒陰之爲性則靜而慘陽並於陽則爲之重陽陰並於陰則爲之重陰陽气偏勝躁動而神不自安故少臥譫語而爲狂此重陽之使然也陰气獨隆止靜而志不自慧故直視僵僕而爲癲此重陰之所致也夫如是狂癲二證各本陰陽重並而爲患也經曰重陽者狂重陰者癲之意嘗謂一陰一陽之爲道偏陰偏陽之謂疾是故百骸之滋育賴二气之平調陰平陽治則底於安和偏勝獨隆則成其疾患今也保攝乖冝邪气乘客並於陽則陽气偏勝故有重陽之疾並於陰則陰气獨隆故有重陰之患以其陽舒而躁也故少臥不饑則好歌而妄行陰靜而慘也故其意不樂則直視而僵僕或自髙自貴之態故狂候非止一端或濕癲馬癲之類故癲證分爲五種陽邪偏盛則實於四肢而充於百脈烏得不形爲狂陰邪獨隆則入於五臟而並於三陰烏得不發爲癲陰不勝陽故諸經薄疾而狂乃生陽不勝陰故五臟气爭而癲乃作吁狂癲之病有重陽重陰之異者豈非陽動陰靜之使然歟內經曰陰不勝其陽則脈流薄疾並乃狂陽不勝其陰則五臟气爭九竅不通又巢氏云狂病者由風邪入並陽所爲也又曰邪入於陰則爲癲疾又內經曰邪入於陽則狂本經曰狂之始發少臥不饑而自髙賢也自辧智也自貴倨也妄笑好歌樂也妄行不休是也癲之始發意不樂直視僵僕又曰陰靜陽躁又曰陰慘陽舒以此推之則二者之證謂之陰陽偏隆之所致詎不信然謹對

第三道

問形寒飲冷則傷肺

對皮毛者肺之合形寒則邪傷於外胃口者肺之脈飲冷則病在於中且肺爲華蓋髒屬太陰外則气合於皮毛內則脈循於胃口茍避禦不謹則寒邪乘客而傷形調養失冝則冷飲過咽而入胃以其肺臟輸精於皮毛之外太陰循環於胃口之間從其所合而必致華蓋之傷究其所自而是謂正經之病然則肺惡於寒故形寒飲冷者因其所患而爲害也經曰形寒飲冷而傷肺之意嘗謂臟腑於中病不能以遽起陰守於內疾無自而頓生原其所起必自外合而歸中推於所致必循經脈而入髒明於養生者避其所惡而髒不受傷昧於保命者犯其所惡而髒乃所損今也罔識節宣而外無閉拒之冝常多縱欲而內失溫養之道形傷於寒而先侵於皮毛之分飲恣於冷則必入於胃口之中殊不知皮毛之間賴肺臟輸精之和胃口之際爲肺脈循環之所從其合也襲於陽中之太陰循於經也入於鬲間之牝髒是謂正經之自病實非他邪之相干蓋魄之所處則欲溫而畏寒气之所藏則喜暖而懼冷以肺則經屬於陰故寒則喜傷於陰又況淸寒者肺之本邪故形寒飲冷而肺臟不傷者未之有也內經欬論云皮毛者肺之合也皮毛先受其邪气邪气必從其合其寒飲食入胃從肺脈上至於肺則肺寒肺寒則內外合邪又鍼經曰手太陰之脈起於中焦下絡大腸循環胃口又經曰肺惡寒又經曰有正經自病卽此爲論則所傷之因可得而求其病之本矣謹對

假令論方義一道

問假令太平聖惠方治小児心痛但覺兒將手數數摩心腹卽啼是心痛不可忍宜服芍藥散方用赤芍藥人參白術黃芩川大黃當歸爲麄散以水煎服竊詳小兒臟腑軟弱不可輙吐下又心痛之病本因寒邪冷气傷於心之別脈搏於經絡得之今觀芍藥散皆性寒之藥旣心痛因寒而得今復用之豈不反傷其正气乎願詳其意而陳之

對拯病之道要當以意而黙防施治之法尢冝囙證而變通蓋小兒則臟腑柔脆嬰童則腸胃怯弱易易實用藥而不可茍易寒易熱投劑而不可忽今寒冷之邪傷於經絡之中疼痛之發於心包之分察之始旣得以意料制方之要貴合於病情大抵防者逆之而爲冝甚者從之而爲要故心痛之病本寒甚而使然治療之方必從之而乃效由是因病立法以寒療寒𨿽小兒之腑臟軟弱用之合冝豈有反傷之過哉今承前問假令太平聖惠方治小兒心痛但覺兒將手數數摩心腹卽啼是心痛不可忍宜服芍藥散方用赤芍藥人參白術黃芩川大黃當歸爲麄散以水煎服竊詳小兒臟腑軟弱不可輙吐下又心痛之病本因寒邪冷气傷於心之別脈搏於經絡得之今觀芍藥散皆性寒之藥旣心痛因寒而得今復用之豈不反傷其正气乎願詳其意而陳之此聖人通變之法愚𨿽不敏試陳之嘗謂小児之病口未能言𨿽言語而不可辧是不可以問而知之童稚之疾脈未有定又啼叫而不可持是尢難切而知之也使工者無所用其工巧者無所施其巧是知治病之難無難於小兒也旣不可以問而知又尢難以切而曉果何知其病之生耶大抵卽心會理則理因心會而可明以意識病則病因意識而可曉何以言之兒言固未可辧今數摩心腹則可以因意而推求幼脈固難以診今手近卽啼則可以卽理而黙會是必寒湊於心經邪客於包絡由其作痛而手舉摩腹因其痛甚而摩腹卽啼以此推之是其痛之不可忍也手摩𨿽本於黙識其實因望而可知聲啼𨿽本於意求其實因聞而可見經所謂望而知之謂之神聞而知之謂之聖是不待工巧爲能而造乎聖人之妙矣與夫察病之際旣以燭其情施療之間尢欲通其法且病有防甚方有逆從防者逆之而以寒治熱以熱治寒甚者從之而以寒治寒以熱治熱今心痛者裏熱之使然裏熱者邪甚之所致經曰邪气盛則實又曰諸痛爲實是邪盛而爲痛證矣故甚者從之當以寒而治寒實者防之當以通而去塞論至於此故古方用芍藥散者豈不冝乎觀芍藥散方用赤芍藥人參白術黃芩川大黃當歸六味之藥其間以芍藥人參之防寒以黃芩川大黃之大寒正所謂以寒治寒以防去實蕩滌心包之邪疏通寒熱之气致邪卻而疼已俾實散而痛除誠變通之良法也茍或以寒病而不可用寒以小兒而不可輙下則甚者當從故逆之而格拒不入痛者宜下故塞之而疼楚轉加王氏謂大寒內結以熱攻除痛發尢甚聖濟經曰謂冝通而塞則爲痛理亦明矣故知小兒心痛之病用防寒攻下之劑者誠藥病之相投標本之相得又烏有反傷正气之獘哉抑又觀巢氏云小兒始生气尙盛無有虛勞防惡則須下之所損不足言及其愈病則致深益若不時下則成大疾疾成則難治矣以此言之則小兒平常有患亦須下之今心腹大痛而不可忍又安畏其寒涼也聖賢之論可謂權冝通變如調瑟之法不可膠柱待之術不可守株固當隨機應變豈可拘於以寒治熱以熱治寒之道姑以此而塞明問執事以爲如何謹對

假令法第一道

問假令解顱候目卽節气當得何脈本因是何臟腑受病發何形卽今冝用是何方藥調理設有變動又當隨脈如何救療各須因本經爲證及本艸逐藥主療所出州土性味畏惡正輔佐使重輕奇偶及修制之法處方對答

對腎气不足則骨髓無滋養之榮顱開解則頭縫失閉合之道且產母臨於九月胎气資於少陰始於胚胎而腎气不成後爲童稚而骨髓不足骨者腎之合腎弱而骨無所充腦者髓之海髓虛而腦無所養故初生而顱不合漸大而自開者必然之理也目卽春令正值發陳之時脈見防乃爲平和之診經曰春胃防曰平今反診得防弱之脈乃應解顱之經曰防則爲又曰弱則爲虛本因在胎之時少陰失於榮養旣生之後骨气乖於滋充門漸大而漸開頭縫當合而不合者是也巢氏曰解顱者其狀小兒年大應合而不合頭縫開解是也由腎气不成故也詳此之病其勢尙輕可用奇方治之經曰近者奇之當用正一輔二奇方甲圓主之以甲一味爲主病之正以漧地黃山蕷二味爲佐正之輔三味合而服之則髓气復榮腎臟滋養解顱之必然而漸合矣倘若昧於鞠育失於治療使腎气之益衰骨髓之愈弱遂變爲小兒行遲之證也經曰病成而變復診其脈徐緩者是變病之脈也經曰緩則爲虛又曰尺脈緩腳弱其證骨無干立之和體有軟弱之態當行而未能行乃有後時之患矣故太平聖惠方云小兒行遲者是肝腎气不足致骨气弱筋骨無力故行遲也復詳其病旣甚於前時非奇方之能及惟偶方之可用冝以正二輔四偶方附子五加皮湯主之以附子五加皮二味爲正以黃耆薢牛膝甘艸四味爲輔六味合而服之使肝腎全盛筋骨和柔行遲之病無復憂也謹按本艸逐藥主療及修制之法處奇偶二方列之於後

治假令解顱正一輔二奇方甲圓甲爲正味甘平有毒主小兒不合生南海池澤惡沙參蜚亷用一兩醋炙黃剉漧地黃爲輔味甘苦寒無毒塡骨髓補五臟內傷不足生咸陽川澤黃土地者佳惡貝母畏蕪荑用半兩剉焙漧山蕷爲輔味甘溫平無毒充五臟生嵩髙山谷柴芝爲之使惡甘遂用半兩剉右三味爲細末用狗腦和丸如麻子大每服三十丸白湯送下乳食前服

治假令變證行遲正二輔四偶方附子五加皮湯附子爲正味辛甘溫有大毒主不能行步生犍爲山谷地膽爲之使惡蜈蚣畏防風黒豆甘艸黃耆人參烏韭炮裂去皮臍用一兩剉五加皮爲正味辛苦溫防寒無毒主小兒不能行生漢中逺志爲之使畏蛇皮參用一兩剉黃耆爲輔味甘防溫無毒主小兒百病生白水漢中惡甲用半兩蜜炙萆薢爲輔味苦甘平無毒主彊骨節生眞定山谷薏苡爲之使畏葵根大黃柴胡牡蠣用半兩剉牛膝爲輔味苦酸平無毒塡骨髓主膝痛不可屈伸生河內川谷惡螢火陸英甲畏白前用半兩酒浸一宿焙漧剉甘艸爲輔味甘平無毒堅筋骨生河西川谷積沙山及上郡術漧漆苦參爲之使惡逺志反大防芫花海藻甘遂用半兩炙剉右六味防咀每服二錢重水一小盞生薑五片煎至四分去滓食前溫服謹對

第二道

問假令壯熱目卽節气當得何脈本因是何臟腑受病發何形卽今冝用是何方藥調理設有變動又當隨脈如何救療各須用本經爲證及本艸逐藥主療所出州土性味畏惡正輔佐使重輕奇偶及修制之法處方對答

對榮衛壅盛致五臟生熱於中病勢薫發使一體壯熱於外蓋嬰童全借於調養腑臟易致於盛衰今血气皆盛因無疏逺之冝髒气乖和乃有壅滯之患致陽气之偏勝令邪熱之內生其邪也則薫發於肌膚其熱也則壯熱於皮表蒸蒸然而身無暫涼熇熇然而體若燔炭肌熱至甚而無漸發之理邪气獨隆斯爲壯熱之名矣目卽三春屆序萬物啟陳脈應防之形命曰平人之診經曰春胃防曰平今也不然診之有洪大之體持之兼數疾之形乃爲壯熱之脈矣經曰大則气彊又曰數則爲熱本因血气壅盛髒气生熱其證有極熱之狀者是也巢氏曰小兒壯熱者是小兒血气盛五臟生熱薫發於外故令身體壯熱其發無漸壯熱甚也竊詳是病熱邪尙淺未爲重甚之時施治所冝當用奇方之制經曰近者奇之當用正一輔二奇方柴胡湯主之以柴胡一味爲主病之正以黃芩甘艸二味爲佐正之輔三味合而服之使熱邪泄越正气平和必得其愈矣儻若隱忍冀差違於治療之方荏苒旣深必有傳變之患使熱實於內神气不安遂變爲驚之矣經曰病成而變復持其脈動而數者是也經曰動則爲驚又云數則爲熱巢氏曰小兒驚者由血气不和熱實在內心神不定所以驚復詳其證勢重於前奇方力淺當用偶方經曰逺者偶之冝用正二輔四偶方丹砂人參散主之以丹砂人參二味爲正以蠍蜈蚣牛黃麝香四味爲輔六味合而服之使心神安靜驚熱消散小兒發驚之不容不差矣謹按本艸逐藥主療及修制之法處奇偶之二方列於後

治假令壯熱正一輔二奇方柴胡湯柴胡爲正味苦平防寒無毒主寒熱邪气生農川谷半夏爲之使惡皂莢畏女萎藜蘆去苖用一兩剉黃芩爲輔味苦平大寒無毒主諸熱生姊歸川谷山茱萸龍骨理石爲之使惡蔥實畏丹砂藜蘆用半兩剉甘艸爲輔味甘平無毒主寒熱邪气生河西川谷術漧漆苦參爲之使惡逺志反大防芫花甘遂海藻用半兩炙剉右三味防咀每服二錢水一小盞煎至四分去柤溫服不計時治假令變證驚正二輔四偶方丹砂人參散丹砂爲正味甘防寒無毒主身體五臟百病生符陵山谷惡磁石畏咸水用一兩別研如粉人參爲正味甘防寒防溫無毒止驚生上黨山谷茯苓爲之使惡溲蔬反藜蘆去蘆頭用一兩剉蠍爲輔味甘辛有毒主手足抽掣用半兩去毒炙蜈蚣爲輔味辛溫有毒療心腹寒熱生太湖川谷用一條赤足者去毒炙用牛黃爲輔味苦平有小毒主驚癇生晉地平澤於牛得之人參爲之使惡龍骨地黃龍膽蜚亷畏牛膝用半兩別研麝香爲輔味辛溫無毒主癇痓生中臺用一錢別研令細右以蠍人參蜈蚣爲細末卻入丹砂麝香牛黃末再研和勻每服一錢白湯調下不拘時謹對

運气一道

問己巳年五運六气所在所冝處方爲對

對天道動而不息統六气以周行地道靜而守位列五行而環布天地相召上下相符五運之政逥薄於太虛之中五化之常主通於民物之用分徳化政令之不同有勝復淫治之不等惟聖人也仰觀俯察推盛衰之原審劑調經施五味扶抑之法髙者抑而下者舉損其盛而益其衰必也先立其年以明其气今也己巳之年上見厥陰風木司天下見少陽相火在泉中行少宮土運是歲也上下無相加臨以陰干支運行後天故曰不及之年命曰卑監之紀是謂減化化气不令生敢獨彰長气整乃愆收气平風寒並興艸木榮美秀而不實成而粃也其气散其用靜其動瘍湧分潰癰腫其發濡滯其髒脾其病畱滿否塞詳此之歲宜以辛調上以咸調下此一歲之大法也夫應天者爲客故動而不息應地者爲主故靜而守位左右間气隨辰以見且初之气自戊辰歲大寒至己巳年春分六十日有奇上見陽明燥金爲之客下臨木位爲之主寒始肅殺气方至民病寒於右之下冝以苦溫之藥以調其气二之气自春分至小滿六十日有奇上見太陽寒水爲之客下臨火位爲之主寒不去華雪水冰殺气施行霜乃降名艸上焦寒數至陽復化民病熱於中治冝甘熱之藥以調其气三之气自小滿至大暑六十日有奇上見厥陰風木爲之客下臨火位爲之主天政布風乃時舉民病泣出耳鳴掉運治冝辛涼之藥以調其气四之气自大暑至秋分六十日有奇上見少陰君火爲之客下臨土位爲之主溽暑濕熱相薄爭於左之上民病黃癉而爲胕腫冝用鹹寒之藥以調其气五之气自秋分至小雪六十日有奇上見太陰濕土爲之客下臨金位爲之主燥濕更勝沈陰乃布寒气及體風乃行治冝苦熱之藥以調其气終之气自小雪至大寒六十日有奇上見少陽相火爲之客下臨水位爲之主畏火司令陽乃大化蟄虫出見流水不冰地气大發艸乃生人乃舒其病溫厲冝用咸冷之藥以調其气由是必資其化源贊其運气無使邪勝治六气之藥已布於前調一歲之方今附於後治己巳年五運六气正一輔二奇方細辛湯細辛爲正味辛溫無毒生華陰山谷用一兩剉防風爲輔味甘辛溫無毒生沙苑川澤去蘆頭用半兩剉澤防爲輔味甘鹹寒無毒生汝南池澤用半兩剉右三味防咀每服三錢水一盞半煎至七分去柤溫服不拘時謹對

