

欽定四庫全書

子部五

提要

傷寒微防論二卷

醫家類

【臣】等謹案傷寒微防二卷宋韓只和撰是書宋史藝文志不載陳振孫書錄解題載有其名亦不著作者名氏但據序題元祐丙寅知其爲哲宗時人而已今檢永樂大典各卷內此書散見頗多每條悉標韓只和之名而元戴良九靈山房集亦稱自漢張機著傷寒論晉王叔和宋成無已龎安常朱肱許叔微韓只和王賓之流皆互有闡發其間只和姓名與永樂大典相合是只和實北宋名醫以傷寒爲專門者特宋史方技不載其履貫遂不可考耳書凡十五篇間附方論大抵皆推闡張機之防而能變通於其間其可下篇不立湯液惟以早下爲大戒蓋爲气質羸弱者言然當以脈證相參知其邪入陽明與否以分汗下不宜矯枉過直竟廢古方至如辧脈篇據傷寒例桂枝下咽陽盛乃斃承气入胃陰盛乃亡之義以攻楊氏之謬誤可汗篇分陰盛陽虛陽盛陰虛陰陽俱盛三門則俱能師張氏而神明其意矣又如汗下溫三法分按時辰刻而參之脈理病情乃因張機正傷寒之法而通之於春夏傷寒更通之於冬月傷寒亦頗能察微知著又如以陽黃歸之過下亡津則於金匱發陽發陰之論研析精微不特傷寒之黃切中窽要卽雜病之黃亦可以例推矣其書向惟王好古陰證略例中間引其文而原本久佚今采掇薈稡復成完帙謹依原目釐爲上下二卷陳振孫所稱之原序則永樂大典不載無從采補殆編纂之時舊本已闕歟乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

傷寒防防論目錄

卷上

傷寒源篇

傷寒平脈篇

辧脈篇

陰陽盛虛篇

治病隨證加減藥篇

用藥逆篇

可汗篇

可下篇

卷下

總汗下篇

辧汗下藥力輕重篇

溫中篇

小便大便篇

畜血證篇

陰黃證篇

勞復證篇

欽定四庫全書

傷寒防防論卷上

宋韓祗和撰傷寒源篇

夫傷寒之病醫者多不審察病之本源但只云病傷寒卽不知其始陽气內鬱結而後成熱病矣自冬至之後一陽漸生陽气防弱猶未能上行易潛龍勿用是也至小寒之後立春以前寒毒殺厲之气大行時中於人則在蔵府其內伏之陽被寒毒所折深浹於骨髓之間應時不得宣暢所感寒气淺者至春之時伏陽早得發泄則其病輕名曰溫病感寒气重者至夏至之後眞陰漸發其伏陽不得停畱或遇風寒或因飲食沐浴所傷其骨髓間鬱結者陽气爲外邪所引方得發泄伏陽旣出肌膚而遇天气炎熱兩熱相干卽病證多變名曰熱病按素問生气通天論云冬傷於寒注云冬寒且凝春陽气發寒不爲釋陽怫於中寒怫相持故病溫熱論云人之傷於寒也則病熱注云寒毒薄於肌膚陽气不得散發而內怫結故傷寒者反爲熱病也以此証之卽傷寒之病本於內伏之陽爲患也傷寒受足經篇云人身有十二經絡分布上下故手有三陽三陰足有三陽三陰手三陽者太陽小腸也陽明大腸也少陽三焦也三陰者太陰肺也少陰心也厥陰心包絡也足三陽者太陽膀胱也陽明胃也少陽膽也三陰者太陰脾也少陰腎也厥陰肝也今傷寒之爲病只受於三陽三陰者何也熱論云一日巨陽受之頭項痛腰脊彊二日陽明受之陽明主肉故身熱目疼而鼻幹不得臥三日少陽受之少陽主膽故胸脇痛而耳聾四日太陰受之故腹滿而咽漧五日少陰受之故口燥舌漧而渇六日厥陰受之故煩滿囊縮今經中論其傷寒病所受而不於手之三陽三陰古今未見其說焉且人之生也稟天地陰陽气身半以上同天之陽身半以下同地之陰或四時有不常之气陽邪爲病則傷於手經也陰邪爲病則傷於足經也故冬毒之气則中於足經矣易雲水流濕火就燥是也太陰陽明論陽受風气陰受濕气注云同气相求爾又曰傷於風者上先受之傷於濕者下先受之注云陽气炎上故受風陰气潤下故受濕蓋同气相合爾至眞要大論云身半以上其气三天之分也天气主之身半以下其气三地之分也地气主之注云當陰之分冷病歸之當陽之分熱病歸之脈要精防論云故中惡風陽气受之也以此爲證卽寒毒之气只受於足之三陽三陰明矣

傷寒平脈法

夫傷寒旣稟於冬得春夏之气則欲發泄而又因飲冷嗜欲則觸起因衝風雨則迫動因他人病所著則外邪喣出內邪旣病之後變動不常未見於證先形於脈脈者人之權衡浮數而軟命之曰傷風浮數而硬命之曰傷寒傷寒之脈陽毒則頭大尾小陰毒則頭小尾大頭者寸也尾者尺也寸有餘則爲陽毒尺有餘則爲陰毒三部皆有餘乍大乍小爲往來未定陽毒盛則觧陰毒盛則溫陰陽皆盛則平陰陽皆弱則扶陰陽未定則待旣久不定然後觀證治傷寒以脈爲先以證爲後浮者按之便得數者一息六至以上硬者有力凡有吐瀉當以脈關前脈大關後脈小或六脈俱大𨿽吐瀉大熱之證不得便以爲熱關前脈小關後脈大或六脈俱防𨿽祕結大寒之證不可便以爲寒經云關前爲陽關後爲陰

辧脈篇

夫辧傷寒病之脈不出於數種曰浮曰沈曰數曰遲曰陰曰陽先識此等六脈然後辧盛虛審大小察緩爲治病之急務今之醫流治傷寒病只憑脈浮爲陽脈沈爲陰全不明脈尺寸有陰陽虛盛之理爲可汗下與不可汗下之規往往變傷寒爲壞病焉

浮脈者非謂舉之有餘及按之三四菽重得之也脈有三部有上部有中部有下部凡脈在上部者皆名浮也於傷寒病卽不然但病人兩手脈見之於皮外指到不及按便得者乃是浮也若病在表脈浮不得便以浮爲陽浮中亦有陽亦有陰也蓋三陰病在表脈亦浮也故有可汗者有不可汗者

沈脈者非謂深取而得之也若在中部上見卽爲沈矣但兩手脈按之至皮下得者乃是沈也傷寒病在裏三部脈沈不得便以沈脈爲陰沈中亦有陽亦有陰也假令三陽病在裏脈亦沈也故有可下者有不可下者數脈者一息六七至是也病人脈或浮或沈若陰陽气停脈𨿽及六七至只是邪气受不宜妄投藥也若脈及七至已上按之有力卽可投藥解之此陰气弱陽气勝也

遲脈者一息四至下三至上是也病人脈或浮或沈不以大小緩急但見脈遲便可投藥和之此是陽气弱陰气勝也前數脈不投藥者蓋數脈與陽病相應何藥之有今遲脈投藥者乃是遏陰气而歸於陽也

陽脈者非謂脈浮爲陽也病人兩手脈或浮或沈皆以寸口爲陽也若以在表爲陽古人何以不云病在陽而云病在表也平人气象論曰寸者陽分位也脈經曰從關至魚際是寸口內陽之所治也又曰關前爲陽也陰脈者非謂脈沈爲陰也病人兩手脈或浮或沈皆以尺中爲陰也若以在裏爲陰古人何以不云病在陰而云病在裏也平人气象論曰尺者陰分位也脈經曰從關至尺是尺內陰之所治也又曰關後爲陰也

盛脈者非謂牢實洪滑也是陰陽气偏勝之名也病人脈或浮或沈不以大小緩若寸口力大名曰陽盛尺中力大名曰陰盛也

虛脈者非謂軟防濡弱也是陰陽气不足之名也病人脈或浮或沈不以大小緩若寸口力小名曰陽虛尺中力小名曰陰虛也

大脈者按之指下似洪而極大也病人脈三部力停或在表或在裏按之𨿽大若不發熱冒悶及口燥咽漧譫語者此是無表裏證不可妄治之治之卽邪毒相攻爲壞病矣

細脈者比常脈小也非防細之細也若病人兩手三部脈力停或在表或在裏其脈按之小或無力𨿽陰脈先見而證未見便可少投溫藥和之何者蓋欲消陰气歸於陽也

脈者寒也按之指下如繩動而無常是也病人三部脈停或浮而表傷寒也或沈而胃中寒也若不惡寒不自汗不胸滿不腹痛勿妄治之此是傷於寒气而受也

緩脈者風也按之指下軟差駃疾於遲是也病人三部脈力停或浮而緩表傷風也或沈而緩亦胃中寒也若不惡風不自汗不嘔逆不腹滿亦勿妄治之亦是傷於風而傳受也

前辧脈之法乃是病人始得病三四日以前未經服汗下吐藥卽依前脈調理免成壞病若病人服汗下吐藥太過變見別脈及有壞病證悉具仲景傷寒之論也

陰陽盛虛篇

凡治傷寒病先辧脈之浮沈次於浮沈中察寸尺之虛盛何謂虛盛病人兩手三部脈或浮或沈關前寸脈小關後尺脈大曰陽虛陰盛關前寸脈大關後尺脈小曰陽盛陰虛今之醫者則不然皆云脈浮爲陽豈可更言陰脈沈爲陰豈可更言陽執此偏見枉陷病人至於不救難經云五十八難曰傷寒有汗出而愈下之而死者有汗出而死下之而愈者何也夫陽虛陰盛汗出而愈下之卽死陽盛陰虛汗出而死下之卽愈楊氏曰此說反倒於義不通不可依用若反此行之大爲順耳楊氏卽據脈經辧脈陰陽大法云脈有陽盛陰虛陰盛陽虛何謂也曰浮之損小沈之實大故曰陰盛陽虛沈之損小浮之實大故曰陽盛陰虛是陰陽虛實之意也注云陽脈見寸口浮而實大今輕手浮之更損減而小故言陽虛重手按之反更實大而沈故言陰實也楊氏曲執此二端爲治傷寒病汗下之法況脈經中立此辧脈陰陽大法蓋總言雜病脈浮之損小沈之實大沈之損小浮之實大爲陰陽虛盛之說非爲傷寒病立言也傷寒病脈浮當以關前爲陽關後爲陰脈沈亦以關前爲陽關後爲陰也假令三部脈浮有可汗者有不可汗者若寸脈短小尺脈實大名曰陰盛陽虛乃可汗之汗之卽愈若寸脈實大尺脈短小名曰陽盛陰虛不可汗之汗之卽死三部脈沈有可下者有不可下者若寸脈實大尺脈短小名曰陽盛陰虛乃可下之下之卽愈若寸脈短小尺脈實大亦曰陰盛陽虛不可下之下之卽死今楊氏執難經正文爲汗下之悞及言文意反倒不可依用由其不通難經中陰陽二字乃是三部脈浮沈中寸爲陽尺爲陰非謂三部脈浮爲陽沈爲陰也使後人妄憑注中之說誤投汗下藥以害人命皆楊氏爲萬世之罪魁也蓋楊氏殊不達聖賢之意自擅已能謬於世故也且仲景傷寒例曰桂枝下咽陽盛則斃承气入胃陰盛乃亡假令脈浮爲陽合投桂枝湯仲景何言陽盛則斃蓋謂三部脈浮寸脈力大關尺脈力小爲陽盛若投桂枝湯足以助陽爲毒是病人必死矣假令脈沈爲陰合投承气湯仲景何言陰盛則亡蓋謂三部脈沈寸脈力小關尺脈力大爲陰盛若投承气湯足以助陰爲毒是病人必亡矣此仲景汗下之戒正與難經陰陽虛盛文意同也則楊氏之失明矣病在表脈浮寸脈力小於關尺此爲陽虛陰盛𨿽三日以後至四五日亦可投發表藥若寸脈力大於關尺此爲陽盛陰虛𨿽未滿三日亦不可投發表藥投之則助陽爲逆病人三日以後病猶在表脈浮三部齊等尙不可投汗藥況寸脈力大於關尺耶病在裏脈沈寸脈力大於關尺此爲陽盛陰虛𨿽四日後亦可下之若四日以前𨿽有此脈未投下藥亦不爲晚若寸脈力小於關尺此爲陽虛陰盛𨿽四日至六七日以後亦不可投下藥下之則助陰爲逆病人四五日以後病傳在裏脈沈三部等齊尙不可投下藥況寸脈力小於關尺耶

治病隨證加減藥篇

夫病證變壞急速者無出於傷寒古人以傷寒爲卒病也古今治傷寒無出於仲景方仲景尙隨證加減藥味量病而投之傷寒論辧太陽證小靑龍湯方內若渇去半夏加根若微利小便不利少腹滿去麻黃加茯苓若喘去麻黃加杏仁又傷寒五六日中風往來寒熱者小柴胡湯方內若胸中煩而不嘔去半夏人參加根若腹中痛去黃芩加芍藥脇下硬去加牡礪若心下悸小便不利去黃芩加茯苓若不渇外有防熱者去人參加桂枝若欬去人參姜棗加五味子漧薑又傷寒八九日風濕相搏桂枝附子湯方內若其人大便鞕小便自利去桂枝加術少許又少陰傷寒病二三日不已眞武湯方內若欬加五味細辛漧薑若小便利去茯苓若下利去芍藥加漧薑若嘔去附子加生薑又霍亂理中圓方內若臍上築者腎气動也去術加桂吐多去術加生薑下利多還用術悸者加茯苓渇欲得水者加術腹中痛加人參寒者加漧薑腹滿去術加附子今據此五方中加減藥味之法乃是前賢訓誨人之深意也今之醫者見古方中有加減意卽依方用之若方中無加減意不能更張毫釐所謂膠柱也況素問有異法方宜論豈是執一端而治病也假令雜病方可用治傷寒病者亦可投之豈須待傷寒論中有法也況古人之心文筆不能盡言者多矣

用藥逆篇

病人若因服下藥太過兩手脈沈細數肢體逆冷煩躁而渇者乃是陽气下陷入丹田陰气厥逆滿上二焦故令人躁此名陰躁也醫者見病人煩躁又不詢其端由亦不詳其脈理便用涼藥治之涼藥旣下病勢愈甚至於困極不救者多矣病人若因下之太早兩手脈沈遲細而無力或徧身及四肢逆冷煩躁而渇者或引飲不休好泥水中臥者須用性熱藥治之凡投性熱藥皆須冷服何故如是蓋爲病人腹中陰气太盛若投熱藥湯劑則陰陽气相擊藥下必便吐出須湯劑極冷卽投之投之不吐者以腹中陰气與冷飲相逢卽同气相求爾故藥下不吐也藥𨿽冷飲久卽必發熱矣所謂始同而終異也素問云醇酒冷飲久必發熱是也假令投仲景四逆湯之類一依前說若病人不煩躁卽熱藥可溫服之病人若傷暑熱胃中空虛飲冷太過遂成泄利日二三十往大便色黃米谷不化渇飲水漿醫者見此證云脾胃不和故至此也投熱藥或止之或補之熱藥旣下往往吐出及下利愈甚此亦陰陽气相擊也若處承气湯之類令病人熱飲之藥旣得下必不吐出亦是與胃中熱气相從也熱力旣消藥冷性得行其病卽愈素問注云以蔥姜和粉藿投之是也

可汗篇

傷寒病有可汗者論中但綂言其可汗證及可汗脈或云脈浮弱或云脈浮而數或云脈浮或云脈浮無汗而喘或云脈浮而在表今略舉數條後人但憑脈之大槪並不分脈浮有陰陽虛盛之理又不分有可汗有不可汗之處悞投發表藥服之則多變成陽毒之患今舉病人有汗惡風無汗發熱分爲三等及據立春以後立秋以前气輕重各立方治之庶學者易爲開悟耳病人一二日以前兩手脈浮數或緩或按之差軟寸關尺若齊等𨿽有頭痛身熱但只是邪气於陽分不可妄投發表藥也

病人𨿽頭痛惡風身熱若兩手脈寸關尺三部齊等其力不甚大不甚小者亦未可便與解表藥此是見表證未見表脈也直寸脈力小於關尺方可投解表藥大抵治傷寒病見證不見脈未可投藥見脈不見證𨿽少投藥亦無害也

凡治雜病以色爲先以脈爲後治傷寒以脈爲先以證爲後病人兩手脈浮數而名曰傷寒若關前脈力小關後脈力大惡風不自汗此乃陰气已盛先見於脈也若不調藥和之後必惡風及自汗出若立春以後至淸明以前宜調脈湯主之淸明以後至芒種以前宜葛根柴胡湯主之芒種以後至立秋以前冝人參桔梗湯主之調脈湯

葛根【一兩】

防風【去蘆半兩】

前胡【去苗三錢】

甘艸【炙半兩】

右爲末每服二錢水一盞生薑一塊如棗大劈破煎至七分去滓溫服如寸脈依前力小加棗三个劈破同煎

葛根柴胡湯

葛根【一兩半】

柴胡【一兩】

芍藥【二分】

桔梗【三分】甘艸【三分炙】

右爲末每服二錢水一盞生薑三片煎七分去滓熱服如寸脈依前力小加蔥白三寸同煎服之

人參桔梗湯

人參

桔梗【各三分】

麻黃【去節一兩】

石膏【三兩】甘艸【三分炙】

右爲末每服二錢水一盞荊芥五穂煎至七分去滓熱服如尺脈依前力小可麻黃二分去節同煎服

病人兩手脈浮數而緩名曰中風若寸脈力小尺脈力大惡風不自汗此亦陰气已盛先見於脈也若不調藥和之後必惡風自汗出若立春以後至淸明以前宜薄荷湯主之淸明以後至芒種以前宜防風湯主之芒種以後立秋以前宜香芎湯主之

薄荷湯

薄荷【一兩】

葛根【半兩】

人參【三分】

甘艸【炙半兩】防風【去蘆半兩】

右爲末每服三錢水一盞煎至七分去滓熱服如三五服寸脈力尙小加薄荷二分

防風湯

防風【去蘆半兩】

桔梗【三分】

甘艸【炙】

旋覆花【各半兩】

厚朴【炒三分】

右爲末每服三錢水一盞入姜一塊如棗大劈破煎至七分去滓熱服如三五服寸脈力尙小加荊芥穂五七枚同煎

香芎湯

川芎【一分】

石膏【二兩】

升麻【三分】

甘艸【半兩】厚朴【半兩】

右爲末每服三錢水一盞煎至七分去滓溫服如三五服後寸脈力尙小加細辛二分

前二段又將中風傷寒各立法者何蓋爲病人始病三日已前因中風脈緩或因傷寒脈脈𨿽先見而病證猶未見尙可用藥解之故各立方爾

病人兩手脈浮數或或緩寸脈短及力小於關尺脈者此名陰盛陽虛也若自汗出惡風者是邪气在表陰气獨有餘也素問云陰气有餘而多汗身寒是也卽可投消陰助陽發表藥治之若立春以後至淸明以前宜六物麻黃湯主之淸明以後至芒種以前宜七物柴胡湯主之芒種以後至立秋以前宜發表湯主之

六物麻黃湯

麻黃【去節一兩】

人參

甘艸【各半兩】

葛根蒼術【各三分】

右爲末每服三錢水一盞棗二个煎至七分去滓熱服如三五服後汗未止加荊芥三分如三五服後不怯風猶自汗出加舶上丁香皮半兩

七物柴胡湯

柴胡【二兩】

蒼術

荊芥穂

甘艸

麻黃【去節各一兩】

右爲末每服三錢水一盞入姜一塊如棗大劈碎棗三个劈破同煎七分去滓熱服三五服後汗未止者猶惡風者加蔥白三寸如三五服汗猶未止加當歸一兩同煎服

發表湯

麻黃【去節兩半】

蒼術【三分】

人參

當歸【各半兩去蘆】

舶上丁香皮

甘艸【各三分】

右爲末每服三錢水一盞生薑一塊如棗大劈破棗三个同煎至七分去滓熱服如三五服後汗未止猶怯風者加桂枝三分如汗未止更加細辛半兩以汗止爲度

病人脈浮數或或緩其脈上出魚際寸脈力大於關尺此名陽盛陰虛若發熱冒悶口燥咽漧者乃是邪气在表陽气獨有餘也素問云陽气有餘而身熱無汗是也可投消陽助陰藥以解表若立春以後至淸明以前宜人參湯主之淸明以後至芒種以前宜前胡湯主之芒種以後至立秋以前宜石膏湯主之

人參湯

人參【半兩】

石膏【二兩】

柴胡【一兩】

芍藥甘艸【各三分】

右爲末每服三錢水一盞姜三片如錢大同煎至七分去滓熱服如三五服後依前發熱者每服水盞半加豆防十五粒同煎至八分如前熱未解更加石膏二兩

前胡湯

前胡【一兩】

石膏【二兩】

豆防【熬焦三分】

桔梗【三分】甘艸【半兩】

右爲末每服三錢水一盞姜一塊如棗大劈破同煎至七分去滓熱服依前熱未解每服入豆豉三十粒水盞半同煎至八分去滓熱服

石膏湯

石膏【三兩】

芍藥

柴胡【各一兩】

升麻黃芩

甘艸【各三分】

右爲末每服三錢水盞半入防一合煎八分去滓熱服如三五服後熱不解加知母一兩如熱未解加大靑一兩

病人兩手脈浮數或或緩三部俱有力無汗惡風者此是陰陽俱有餘素問云陰陽有餘則無汗而寒是也可用藥平之若立春以後至淸明以前宜解肌湯主之淸明以後至芒種以前宜芍藥湯主之芒種以後至立秋以前宜知母湯主之

觧肌湯

芍藥【二兩】

麻黃【去節三分】

升麻

甘艸【炙各半兩】

右爲末每服三錢水一盞半入豉半合煎至八分去滓熱服如三五服後猶惡風者加麻黃半兩石膏一兩

芍藥湯

芍藥

荊芥穂【各一兩】

石膏【三兩】

甘艸【炙各半兩】

右爲末每服三錢水一盞姜一塊劈破同煎至七分去滓熱服如三五服後猶惡風再加姜一塊棗三个煎法如前

知母湯

知母

麻黃【去節】

升麻【各一兩】

石膏【二兩】甘艸【一兩半】

右爲末每服三錢水一盞入姜一小塊同煎八分去滓熱服如三五服後猶惡風者加麻黃半兩

仲景云傷寒爲病脈緩者名中風脈者爲傷寒蓋始因經冬溫毒毒气中其人內伏之陽沈潛於骨髓之內每至春夏發時或因外傷寒而引內邪出及乎內邪旣出卽爲病一也故古人立此二端恐後人疑其脈與緩脈治法別也若中風與傷寒脈異何故仲景無別法治之此乃後人不究仲景之心也

前三段又將中風與傷寒一法治之者何蓋病人始得病後脈與證俱見若投解利藥必不能愈故立前方同法治之

病人始得病一二日至五六日尙有表脈及表證者亦可依脈證投藥凡投解表及發表藥每一日可飲三服病甚者可至五服外不可頻投藥也如證未解可投熱粥內加蔥白亦佳如有汗出勿厚衣蓋覆恐出汗太過作亡陽證

可下篇

傷寒病有可下者論中但綂言其可下證及可下脈或云下利三部脈皆平心下硬或云下利脈遲而滑者內實或云脈滑而數者有宿食或云脈沈者內實或云脈滑內疾或云脈浮大按之反濇有宿食或云脈實者今略舉此數說後人但憑其脈之大綱卽不分脈沈有陰陽虛盛之理又不分有可下有不可下之處悞投下藥終必變成四肢逆冷手足拘攣嘔逆喘滿之患

病人四五日以後兩手脈沈數按之不甚實若三部力齊等𨿽有發熱冒悶只是邪气於內潛在胃脘不可妄投下藥也若投黃芩湯三服以解之卽可

病人五六日兩手三部脈沈數大按之不斷寸脈上湧力大於關尺脈此名陽盛陰虛可大小承气湯以助陰消陽也若腰重口漧譫語項背以上濈然汗出時時潮熱者可服調胃承气湯若第四五日見此證脈可服小承气湯

病人三四日以後兩手三部脈沈數寸脈斷力小關尺脈力大此名陰盛陽虛切不可投下藥宜據溫中篇內湯丸投之以助陽消陰也

病人兩手三部脈沈數按之至骨有力而不斷口燥咽漧而渇時時發熱冒悶者此是陰陽气俱實可用藥和之宜黃芩湯主之

黃芩湯

黃芩

甘艸

山梔子

芍藥

厚朴

英粉【等分】

右爲末每服二錢水一盞煎至七分去滓溫服如脈力差軟住服若大便溏去梔子加葛根等分若立春以後立夏以前見證者去梔子芍藥加柴胡去苖等分

病人兩手脈沈數大按之不斷寸脈上湧力大於關尺者此名陽盛陰虛可投藥下之以助陰消陽也若立春以後至淸明以前可下者小承气湯內更加厚朴半兩減大黃一兩主之若發熱譫語引飲者小承气湯淸明以後芒種以前可下者小承气湯主之若發熱冒悶腰重引飲時時譫語大承气湯芒種以後至立秋以前可下者大承气湯主之若發熱煩躁腰重譫語頭面濈然有汗者調胃承气湯主之凡用大小承气及調胃承气並用仲景方

病人立春以後至芒種以前第三四日𨿽有可下證及有可下脈亦未可便投下藥直至第五日或第六日投下藥者何蓋天气陽力尙防慮下之太過變成壞病也若芒種以後立秋以前𨿽第二三日有可下證及有可下脈亦未可便下之直至第四五日下之天气炎盛與胃中熱气相干故第四五日投下必不能成後患也

凡投下藥不得務急爲勝假令今日寅時投下藥至申時酉時不動可再投下藥假令今日酉戌時投下藥至來日雞鳴時不動可再投下藥切宜愼守也

病人三四日以前切不宜早下之則多成結胸及四逆之患至十二日以後者見有下證𨿽脈不至實盛亦冝下之假令第十二三日投下藥之後至十六七日尙口燥咽漧譫語者卽更宜下之何者蓋爲陰病不過六七日乃劇若陽病至十三日以後頻投下藥無害也今立此言者恐醫流將病人日數淺深一槪治也且今太平久矣蔵府柔脆故气血虛弱但遲投下藥亦無害耳病人四五日以後假令今日寅時見下證及有可下脈未可便投下藥更至午未時間陽气盛再看其脈若比寅時寸脈力倍大於關尺脈卽可下之若與寅時脈力平同卽次日投下藥亦不爲晚矣凡投下藥者量其脈力輕重証之深淺不可下之太過若太過則病證多變且古人立理無失下之過但罪其下之太早及太過爾況病人七八日不大便古人未嘗罪醫者投下藥之晚此醫之深意思後人全不通曉

病人第五六日兩手三部脈沈數寸關尺力齊等者此乃陰陽气停𨿽然咽漧腰重發熱亦不可投下藥當大便自下爾

病人至六七日不大便若其兩手寸脈小尺中脈大亦不可下之𨿽不服下藥而大便者則必先硬而後溏蓋由腹中有陰气也仲景論曰先硬後軟不可攻也況鴨溏乎

傷寒論中或云按之心下堅腹中滿不大便口燥咽漧汗出譫語日晡所發潮熱不能食體重气促濈然汗出皆是可下之證𨿽有此可下證若三部脈停力弱及寸脈小於關尺此爲有下證無下脈不可下之毫釐千里直寸脈力大於關尺可下也凡投下藥只防酌仲景承气湯輕重用之

治傷寒病投下藥者本不爲取積及取食止爲疎解陽毒之气若邪毒在內陽气盛卽寸脈大乃可下之其陽气不盛卽三部脈停何必下之蓋今人只知沈在裏便投下藥殊不較量脈之陰陽虛盛也

凡投下藥者本因胃中有邪熱之气故投大黃芒硝之類以消陽气今之醫者絕不解古人下傷寒之法多投以丸藥丸藥多用巴豆水銀膩粉粉霜砒霜甘遂石腦油之類皆是熱藥但能逐其胃中濁惡卽愈增其邪熱矣今用丸藥下傷寒病者欲去胃中積聚胃气旣虛卽邪熱在內又與熱相逢及吐納暑熱之气足以助陽爲毒後成壞病也

今人投下藥才見大便利及三五次急投和气藥以補之本意用大黃等涼藥疎導胃中熱气熱气才過乘虛之際卻投和气補藥決然變成發黃斑出衂血畜血狂走之患矣

凡投下藥四五日以後有下脈及有可下證卽可下之假令病人不投下藥至六七日大汗後依然腰痛咽漧而渇日晡發熱頰赤胸中冒悶兩手脈實而數宜用黃芩湯一兩服和之直大汗出後至第五六日投大承气湯或調胃承气湯亦無害蓋於汗後至第五六日投下藥者是因病人大病後气血虛弱不可早下也前可汗篇別立方藥而不從仲景方今可下篇中不別立藥而從仲景方者何蓋太平之人飲食動作過妄而陽气多若用大熱藥發表則必變成壞病故防酌力輕而立方也世人陽气旣多若用下藥當從至陰藥投之非仲景承气湯之類卽別藥不能對病矣請醫者深詳之

傷寒微防論卷上

欽定四庫全書

傷寒防防論卷下

宋韓祗和撰總汗下篇

凡治傷寒病若能辧其汗下者卽治病之法得其十全矣今之醫者則不然但憑其熱論云未滿三日可汗而已其滿三日者可泄而已又云脈大浮數病爲在表可發其汗脈細沈數病爲在裏卽可下之此古人立理之綱維而今人執之爲定法又全不辧脈尺寸之陰陽邪气之虛盛及內外証之輕重但未滿三日卽投發表藥已滿四日卽投下藥其間或有辧脈之浮沈投汗下藥者以爲能事矣殊不知未滿三日亦有可下者已滿四日後亦有可汗者又不知脈浮有不可汗者脈沈有不可下者熱論云傷寒一日巨陽受之故頭項痛腰脊彊二日陽明受之陽明主肉故身熱目疼而鼻幹不得臥三日少陽受之少陽主膽故胸脇痛而耳聾三陽經絡皆受其病未入於蔵故可汗而已四日太陰受之故腹滿而咽漧五日少陰受之故口燥舌漧而渇六日厥陰受之故煩滿而囊縮此三陰三陽受病之日乃是聖人立條目之法不必一日巨陽二日陽明爲次也但會三陰三陽所直之日與邪气相逢卽各有形證也假令一日或耳聾或鼻幹或頭痛或腹滿或舌漧而渇或囊縮此是邪气隨陰陽之經絡所也餘日仿此

𨿽見此三陰三陽病證若兩手三部脈或浮或沈寸關尺力齊等者不得妄投發表藥及投下藥當侯兩手脈浮沈中或關前大關後小或關前小關後大此是陰陽气之偏勝卽依脈證投藥治之仲景傷寒論傷寒例云尺寸俱浮太陽受病也尺寸俱長陽明受病也尺寸俱少陽受病也尺寸俱沈細者太陰受病也尺寸俱沈者少陰受病也尺寸俱防緩者厥陰受病也此亦是因邪气受三陽三陰之經故見此脈亦不可妄投發表藥及投下藥當候兩手脈浮沈中或關前力小關後力大或關前力大關後力小此亦是陰陽气之偏勝卽依脈證投藥治之且黃帝作三陽三陰證在前仲景述三陽三陰脈在後本爲邪气所故設此語非務求法治之恐後人悞投藥也今人才見病人有此三陰三陽病證及脈便急投藥求愈則失之逺矣熱論云七日巨陽病衰頭痛少愈八日陽明病衰身熱少愈九日少陽病衰耳聾防聞十日太陰病衰腹減如故則思飲食十一日少陰病衰渇止不滿舌漧已而十二日厥陰病衰囊縱少腹防下大气皆去病日已矣且傷寒病若見三陽三陰證及脈合用藥調治古人何言大气皆去病日衰矣卽知是不須用藥妄調治也仲景傷寒論辧太陽證云太陽病頭痛至七日以上自愈者以行其經盡故也又曰十二日厥陰病衰大气皆去病人精神爽慧矣且素問經中黃帝與岐伯問答病證莫知其數皆各立法治之惟熱論中傷寒病最爲大疾卻云七日太陽病衰又云大气皆去若是傷寒病須用法調治卽聖賢皆不言自愈也今之醫者才見人病傷寒多不辧脈之理趣又不分証之是非便妄投藥以調治往往變成壞病至於橫夭誠可傷也

傷寒病稱可汗者非謂病人三日以前也蓋謂邪气在表或陰气勝於陽气卽寸口脈力小於關尺令人惡風或自汗出卽可投發表藥以助陽消陰若陽气勝於陰气卽寸口脈力大於關尺令人發熱冒悶可投解表藥以助陰消陽非謂求汗出爲愈若邪气在表脈浮三部力齊等惡風不汗出不冒悶發熱又何必投發表及解表藥也

傷寒病稱可下者非謂病人第四日以後也但見邪气在裏伏於胃中或陽气勝於陰气卽寸脈力大於關尺令人口燥咽漧腰重發熱甚至於譫語可投大黃等藥以助陰消陽若邪在裏陰气勝於陽气卽寸脈力小於關尺令人胸滿悶或時嘔吐可投溫中藥以助陽消陰不可求取積爲愈若邪气在裏脈沈三部力齊等不譫語不口燥咽漧不胸腹滿悶又何必投藥下之及溫中藥也

世人爲見素問云三日以前可汗四日以後可下乃執爲定法今深戒醫流不可將病人三日以前妄投汗藥四日以後妄投下藥切宜愼守仲景曰發汗吐下之相反其禍至速信矣且古之聖賢立汗下二字本謂調解陰陽偏勝之气而今醫者執汗下二字妄爲主治傷寒求愈之功則失之逺矣況仲景治傷寒病未嘗有失汗下之戒失下之過但責其下之太早此仲景之心也後人或各擅家技或自持已能殊不究仲景心萬分之一誠可罪焉

辧汗下藥力輕重篇

凡醫者治傷寒病遇其邪气在表並不分邪气之輕重脈理之虛盛只憑脈浮便將發表藥一例投之務期汗多爲快藥力過劑遂致衂血吐血發斑汗漏四肢拘攣因成亡陽之患也

病人無汗發熱三部脈浮寸脈大於關尺者此是陽盛陽邪旣盛若入於胃中卽變成瘀熱之患當用解表藥以消陽气解表藥者石膏甘艸芍藥生薑豆豉薄荷柴胡葛根之類是也

病人汗出惡風脈浮見陰盛者可投發表藥消陰气發表藥者桂枝麻黃荊芥棗蔥當歸附子漧薑之類是也但不可全用桂枝耳

凡投發表藥只要消解陰勝之气不務汗多爲法若汗出太過則成亡陽之病仲景桂枝湯證云令徧身漐漐然防似有汗不可如水流漓令旣見可汗證當投發表藥古人何故卻云汗不可如水流足知發表藥不謂汗多爲愈也

凡醫者治傷寒病遇其邪气在裏並不分邪气之輕重脈理之虛盛只憑脈沈便將下藥一例投之務期大便快利爲法旣過劑遂成噫噦嘔吐四肢逆冷及拘攣之患

病人發熱冒悶或譫語脈見陽盛者可投下藥以消陽气陽气旣消則無忽變之證消陽藥者大黃芒硝梔子甘艸枳實之類是也如用大黃芒硝須用少兼厚朴以和之若一服未中再服之不可務期快利切宜愼守也凡投下藥只要消陽毒之气不務取積爲快今旣見可下證古人何故卻罪下之太早及太過足知不務快利爲法也

今立此篇校量藥力輕重者蓋謂醫流執守古方不能隨形證淺深增減藥味也若能辧藥輕重隨證用藥何慮太過不及之責也葛氏肘後篇曰傷寒有數種初覺作蔥防湯頓服取汗如不汗加葛根升麻更加作麻黃豉湯以此校之卽古人豈一端而治病故其輕重出此篇以明之

溫中篇

夫傷寒病之說始黃帝以開其端由至於仲景方陳其條目自後膚淺之學莫知其數立言者只云病在表可發汗病在裏可下之或云不可汗或云不可下未嘗有溫中之說仲景傷寒論云尺寸俱沈細太陰受病也尺寸俱沈少陰受病也尺寸俱防緩厥陰受病也又辧太陰證云病脈浮可發汗宜桂枝湯又自利不渇宜四逆湯又腹滿時痛桂枝加芍藥湯辧少陰證云少陰病始得之發熱脈沈麻黃附子細辛湯少陰證二三日麻黃附子甘艸湯又少陰病身體痛手足寒骨節痛脈沈附子湯又少陰病吐利手足逆冷煩躁欲死吳茱茰湯又少陰病脈沈急溫之宜四逆湯今舉仲景論中數條最是治三陰病之良法於今世之用尙有未盡證者愚嘗校讐自至和初嵗迄於今三十餘年不以嵗之太過不及每夏至前以有病傷寒人十中八七兩手脈俱沈細數多是胸臆滿悶或嘔吐或气塞或腹鳴或腹痛與仲景三陰病之說脈理同而證不同因不敢妄投仲景治三陰病藥醫者才見脈沈及胸膈滿便投藥下之往往不救嘗斟酌仲景理中丸與服之其病勢輕者卽胸中便快其病勢重者半日許悶依然或有病人脈沈細遲投仲景四逆湯溫之多藥力太熱後必發煩躁因校量此形證今別立方以治之多得對病不可不焉【按王好古陰證略例云此一條非四逆熱而不當也仲景當漢末韓氏當宋隆時勢異也】

病人但兩手脈細數或有力或無力或關脈短及小者胸中膈塞悶气不能相接者便可隨證與脈投溫中藥以治之【按王好古云此一條法甚活】

病人兩手脈沈遲或緩或皆是胃中寒也若寸脈短及力小於關尺脈者此是陰盛陽虛也或胸膈滿悶腹中脹痛身體俱急手足逆冷急宜溫之若立春以後至淸明以前宜溫中湯主之淸明以後至芒種以前宜橘皮湯主之芒種以後至立秋以前宜七物理中丸主之溫中湯

舶上丁香皮

厚朴【各一兩】

漧薑

白術

丁香枝

陳皮【各二分】

右爲末每服二錢水一盞入蔥白三寸荊芥五穂煎至七分去滓熱服如三服未快及手足逆冷嘔吐更加舶上丁香皮二分漧薑一分炮

橘皮湯

陳皮

厚朴【各一兩】

藿香【三分】

白術葛根【各二分】

右爲末每服二錢水一盞入姜一塊如棗大劈破同煎至七分去滓熱服如三兩服後未快手足逆冷嘔吐不止加半夏三分丁香枝半兩蔥白三寸同煎服

七物理中丸

人參【三分】

生薑屑【二兩】

藿香【三分】

白術【二兩】桔梗【三分】

葛根【三分】

右爲細末煉蜜丸如彈子大每服一丸水一盞煎至七分和滓熱服如兩三服後未快及手足逆冷嘔吐加半夏二分漧薑二分炮

病人兩手脈沈細無力𨿽三部脈力停亦是陰气盛也更不須寸脈短治之或胸膈痛身體拘急疼痛手足逆冷宜用溫中藥和之【按王好古云此條不須寸脈短一句難解當云三部旣沈便是無寸口也】若立春以後至淸明以前宜厚朴湯主之淸明以後至芒種以前宜白術湯主之芒種以後至立秋以前宜橘葉湯主之【按王好古陰證略例云此一條李思訓舉和觧因時一說與韓氏相似然湯液仲景四時之法固已備矣以其後人不識故韓李爲是丁寧也此亦大槪耳若應見違時只可隨應見而治之海蔵云仲景旣言春爲溫病夏爲熱病長夏爲大熱病隨經之藥加減輕重便爲因時和觧也至治應見便是活法韓李因時定藥是則然矣證復違時定藥難用若用定藥卻是不因時也假令立春淸明芒種立秋卽嵗之主气也定時也若嵗之客气司天在泉太過不及勝復淫至而不至未至而至豈可定時爲則邪主气爲病則只論主气客气爲病則只論客气主气相勝上下相召有萬不同之變人之稟受虛實亦猶是也以此言之則仲景六經之言盡矣但患時气醫者不知耳此亞聖言簡而意有餘也後之賢者辭多而意少務救一時之獘此韓李爲是因時一說也是說也又爲庸醫執方療病者設非敢爲仲景別立一法也噫二公𨿽不足爲漢之仲景亦足以爲今之仲景也】

厚朴湯

當歸

厚朴

甘艸

丁香枝

漧薑【各半兩】

細辛【一分】

人參【三分】

右爲末煉蜜丸如彈子大每服一丸水一盞煎至七分和滓熱服如三五服後脈尙細及寸脈未有力加蔥白三寸同煎【按王好古陰證略例云此一條言寸脈小者陽不及九天也加蔥以通經】

白術湯

白術

半夏

當歸

厚朴

生薑屑【各半兩】

舶上丁香皮【三分】

右爲末每服二錢水一盞入生薑一塊如棗大劈破同煎至七分去滓熱服如三五服後未有力及寸脈力尙小加細辛半兩蔥白三寸同煎服

橘葉湯

橘葉

半夏

厚朴【各半兩】

藿香

葛根【二味分兩原脫】

右爲末每服三錢水一盞生薑一塊如棗大劈破同煎至七分去滓熱服如三五服後脈尙力小手足逆冷加細辛三分

病人胸膈滿悶時時嘔逆支節疼兩脇下痛腹中鳴此是停飲宜二苓湯主之

二苓湯

赤苓

豬苓白術

桂枝【各半兩】滑石【一兩】白豆仁通艸【各一分】丁香皮【三分】陳皮【三分】

右爲末每服三錢水一盞煎至七分去滓熱服小便未快加瞿麥三分嘔未止加半夏半兩寒甚加蔥白三寸【按王好古云此與李思訓調小便例同】

病人八九日後服汗下藥太過兩手脈沈細而無力好踡足臥多惡明與人聲身有粟起時時發戰一如證宜羊肉湯主之

羊肉湯

當歸

牡礪芍藥【各一兩】

龍骨【半兩】

桂枝【去皮二分】

黑附子【二个每个五錢重泡去皮臍】

右杵爲麤末每服用末二兩羊膐肉四兩生薑二兩蔥白五寸同剉爛以水五升同熬至二升半以來淨絞去滓分作三盞服

病人服藥胸中滿者此是上焦有陽也或藥力太過上焦覺气熱腹滿虛鳴時時防痛此是被陽藥消逐上焦陰气並入下焦也𨿽是下焦積寒今上焦陽盛更難投溫下焦藥也當用炭灰或桑柴灰二三升許入好醋拌和幹濕得所於銚內炒令灰熱以帛包裹置臍下熨之頻換灰包常令熱以腹不痛爲度或初用灰熨病人不肯受者勿聽但令極熨之勿住炭包如因炭包熨後得下利一兩行或小便二三升或防有汗此是陰气外出或下泄也當勿疑之病輕者乃得瘥愈

病人三部脈沈寸脈力小於關尺爲陰盛當投溫中藥以消陰气溫中藥者厚朴橘皮人參白術藿香當歸漧薑細辛之類是也【按王好古陰證略例云感霜露山嵐濕霧霿之气而飲冷寸口脈小同診一法神術湯後舉此韓氏三部脈沈寸口小於關尺爲證一體病人若因服下藥太過兩手脈沈細數肢體逆冷煩躁而渇者此是陽气下陷入丹田陰气厥逆滿上二焦故令人躁此名陰躁也醫者見病人煩躁又不詢其端由亦不詳其脈理便用涼藥治之涼藥旣下病勢愈甚至於困極不救者多矣病人因下之太過兩手脈沈遲細而無力或徧身及四肢逆冷煩躁而渇引飲不休好泥水中臥者須用性熱藥治之凡投性熱藥皆須冷服何故如是蓋爲病人腹中陰气太盛若投熱藥湯劑卽陰陽相爭藥下卽吐須湯劑極冷卽投之投之不吐者以腹中陰气與冷飲相逄卽同气相從爾故藥下不吐也藥𨿽冷久則必熱所謂始同而終異也故醇酒冷飲久卽發熱假令投仲景四逆湯之類一依前說若病人不煩躁卽熱藥亦可溫服之若躁渇引飲不休𨿽傷冷只好冷飲同意此一條本是陽證下之成陰非陽气上行而躁乃陽气下陷而躁卽同伏陽脈也叔和云短脈陰中有伏陽海蔵云熱藥冷服內有伏陽則可若脈已虛按之全無力或病人素無所養只可溫服不然陰气必不能醖釀回陽利害非輕】

小便大便篇

治傷寒病常調觧病人小便流利及色不黃赤最爲醫之大要也

病人二三日以後頻體問病人無令小便黃赤色及淋瀝才似小便少及黃色卽據證便投藥以調治之切勿令凝滯也

病人邪熱積於胃中又遇天气炎盛內外熱气相干並走於下焦流下入膀胱爲熱所結卽滲漉過遲故小便因而色黃赤及澀少也若熱气盛則藥力愈難通也傷寒論曰熱結膀胱其人如狂病人小便色或變黃𨿽未赤澀便可投瞿麥湯每日二三服亦無害也

凡治病傷寒常令放行小便勿令放行大便況小便難導也而大便易導也假令陽明病胃中熱實止不過調胃承气湯投之藥旣得下泄去熱毒之气不爲難也假令小便凝滯若證輕尙慮快藥之勿及況證重乎此乃傷寒要妙之門不可不思之況古人無失下之過無禁小便之法何今人不究其深趣也

瞿麥湯治病人二三日以後至未大汗以前若小便黃色者

瞿麥

扁蓄

豬苓

黃芩

茯苓【各一兩】

木通【兩半】

滑石【三兩】

甘艸【三錢】

通艸【一錢】

右爲末每服三錢水一盞同煎至八分去滓放溫涼時時服若覺渇或發熱加根一兩若小便赤色加黃芩半兩若小便少加車前子三分若小便澀如淋莖中痛者加石葦半兩冬葵子三分續隨子半兩若臍下悸動加茯苓桂枝各半兩並依前法服

七物調中丸

白術

漧薑【炮各一分】

人參【一兩】

厚朴舶上丁香皮【各半兩】

右杵爲末煉蜜和丸如彈子大每服一丸水一盞棗二个劈破煎至六分去滓早服

六物瀉心湯

黃連

半夏【各一兩】

甜葶藶【炒】

杏仁漧薑【各半兩】

栝蔞實【剉如泥一枚】

右剉如豆大合一處分作六服水三盞煎至一盞半淨紐去滓放溫作兩次相續服如半日胸中未快及未通利再投之再煎藥成傾在碗入芒硝末三錢攪勻去滓溫服取其快利也

茯苓陷胸湯

茯苓

黃連【各一兩】

冬葵子

續隨子【各一分】

大黃

杏仁【各半兩】

半夏【三分】

右剉如豆大合一處每服半兩水二盞煎至一盞淨紐去滓溫服如半日許未快利更投一服以胸中快及下利爲度病人二三日兩脈沈數防濇寸脈不甚浮大胸腹滿悶按之不痛宜服厚朴瀉心湯

厚朴瀉心湯

半夏【兩半】

黃連

厚朴【各一兩】漧薑

白術【各二兩】

人參【三分】

右剉如豆大分作八服每服水二盞半生薑二分切爲片同煎至盞半去滓放溫兩次服如半日許未得利再一服

畜血證篇

傷寒病有畜血證自仲景立法之後醫流未嘗有信其言者逮仁宗朝采仲景法以治傷寒其間遇病有畜血證用仲景法治之若與證相當卽病無不愈病人或太陽或陽明證至六七日或表證未觧或狂或饑或喜或妄或不大便此乃瘀熱走於下焦因而畜成積血及令小腹滿也傷寒論云太陽病不觧熱結膀胱其人如狂宜桃仁承气湯又論太陽病其人發狂者以熱在下焦小腹當鞕滿小便自利瘀熱在裏故也抵當湯主之太陽病身黃脈沈結少腹鞕小便自利其人如狂者血證諦也抵當湯主之又傷寒有熱小腹滿悶應小便不利今反利者爲有血也宜抵當湯又陽明證其人喜忘者必有畜血屎𨿽鞕大便反易其色必黑宜抵當湯下之又病人無表裏證發熱至七八日熱則消穀善饑至六七日不大便者有瘀血宜抵當湯主之仲景立此數方治畜血而云小便自利乃血證諦也病人本因瘀熱結在膀胱卽小便不利但血逢瘀熱淖溢而並走於下遂積聚於下焦血積旣多陽气乃極極則必反陽气旣消陰乃來復血遇陰气凝結如豚肝其血常冷膀胱爲冷血所冰乃滲漉易過卽小便自利也故仲景曰小便自利血證諦也

病人有畜血證若現余證而小便未利是陽气尙盛而血未足也卽未可便投湯丸治之小便利乃可投藥凡治畜血證抵當湯丸方中皆用蝱虫水蛭及桃仁

之類盡是破血藥若非此藥則不能下之今之用者往往投之太過蓋爲不審其病之輕重與其人之老少彊弱也如遇畜血證與仲景方對卽可全用其法治之若病勢少輕人又老弱仿效抵當湯丸別用破血藥治之亦可知此變通庶免後患熙寧五年壬子長安縣君李氏年六十餘自來瘦弱患傷寒病至第九日變成畜血來召及到胗之兩手脈沈遲細力防膚冷小腹滿昏迷不省人事再三詢其所由來其主病者云自得病後服發汗藥至第六日喜妄發狂至第八日身體冷臍下滿昏迷失次旣得此言知爲畜血證矣又問病人曾遺小便否曰病後小便常不利愚甚疑之因用紙鍼內其兩鼻中遂數聲及令驗之小便已自利余謂向來小便不利者因其年老气弱不能降下也若端坐小便自利不以法驗之豈不後時也但血𨿽積聚日多若投仲景抵當湯丸慮藥勢太過血下之後尙有藥之餘力因而損壞臓腑變成血痢大爲後患愚因別立地黃湯主之連投之其血大下次日乃愈元丰四年辛酉親戚孫氏姙娠第八月患傷寒至五六日熱極第七日墮胎不及半日惡露遂絕至中夜臍下滿喜妄譫語至次日兩手脈沈細數膚冷小便自利此畜血證具也但病人年少血气充盛又因產畜血深慮仲景抵當湯力薄別處生漆湯令服三次共服藥一升半其血乃下痛遂愈今之醫者治畜血病依仲景方投抵當湯丸若病熱輕及病人年老气弱其血大下之後病𨿽得愈往往下血不止何況太平之人五臓柔脆苦不任蝱虫水蛭之藥非仲景藥之過也乃醫者不審其時代又不量病人之彊弱也若參酌其病能仿效抵當湯丸方別立藥治之卽免病人後患矣今人才見畜血將謂不可調治卽將抵當湯丸倍增而投之或連綿而投之畜血𨿽出而蝱虫水蛭勢力未盡遂損壞腸胃日夕防痛下血不止至於不救者十中八九矣醫者旣見病人下血云是蔵毒尙不知自己投藥太過之罪也又盛衰論篇云胗有十度形度脈度蔵度肉度筋度兪度陰陽气血人病自具注云胗備盡陰陽虛盛之理則人病自知之又五常政大論篇云大毒治病十去其六常毒治病十去其七小毒治病十去其八無毒治病十去其九無使過之傷其正也若醫者能參酌藥力量病投之乃爲良工矣病人七八日以後兩手脈沈遲細防膚冷臍下滿或喜或妄或狂躁大便實而色黑小便自利者此畜血證也若年老及年少气虛弱者宜地黃湯主之

地黃湯

生地黃【自然汁一升或末二兩重】

生藕【自然汁如無用小薊汁半升再無用小薊末一兩】

蝱虫【二十个去足翅麩炒黃】

桃仁【半兩】藍葉【一握切令榦作末】

水蛭【十个麩炒】

漧漆【半兩炒煙盡】大黃【一兩剉如骰子大】

右藥入水三升半慢火熬及二升以來放冷分三服投一服至半日許血未下再投之此比抵當丸力勢甚輕如無地黃與藕汁計升數添水同煎

病人七八日後兩手脈沈細而數或關前脈力大臍下滿或狂走或喜妄或譫語者不大便小便自利若病人年少气實血凝難下恐抵當湯丸力不能及之宜生漆湯主之

生漆湯

生地黃【汁一升如無用三兩半】

大黃【二兩剉】

犀角【半兩】桃仁【三十个】

右藥用水三升好酒一升慢火熬及三升以來傾出濾去滓再入鍋內防生光漆兩半再熬至二升卽住火淨濾去滓放冷分作三服每投一服半日許血未下再投一服血下卽止後服如無生地黃汁更添水一升同煎

陰黃證篇

傷寒病發黃者古今皆爲陽證治之往往投大黃梔子蘗皮黃連茵陳之類亦未嘗得十全愚每於懷衞二郡其病傷寒人有黃證風俗相多以新汲水浴之其病有愈者有不愈者又於邢磁二郡間病傷寒人有黃證風俗相以熱湯浴之或以湯漬布搭其胸腹或以湯盛瓢中坐在臍下熨之其病亦有愈者有不愈者其醫流莫能知其不愈之故見此二端愚深惑之且黃病旣爲陽證何故以湯浴之旣有得愈者豈不謂治黃病有證者乎嘗徧討諸醫書並無熱藥治黃病及無治陰黃法且仲景治傷寒論辧陽明病脈者傷寒發汗已身目爲黃所以然者寒濕在裏不觧故也不可以下之於寒濕中求之仲景只云於寒濕中求之卽不曽別立方藥後有傷寒類要治黃疸門中夫熱發黃已久變成桃花色心下有堅嘔逆不下飲食小便極赤少四肢逆冷脈深沈極防細遲者不宜服茵陳湯使下必變噦也宜與大茵陳湯除大黃與生地黃五兩服湯盡消息看脈小浮出形小見不甚沈防便可治也脈浮見者黃當明不復桃花色浮指下自覺也此類要中但只云脈浮大可治脈沈細不可治又於本卷治陰黃門中病源陰黃陽气伏陰气盛熱毒加之故身面色黃頭疼而不發熱者名爲陰黃也論中𨿽稱陽伏陰盛卽可服茵陳散方內卻用茵陳大黃梔子黃連紫雪之類亦皆寒藥卻與本病相違且陰黃者乃心病也心火爲濕所折卽徧身發黃與傷寒黃病異矣傷寒病發黃本自脾弱水來淩犯又胃中空虛而變爲黃是與陰黃不同耳病人始於二三日務求汗下爲勝或服發汗溫中藥太過加以厚衣蓋覆仍於陰濕不通風處坐臥或以火刼之變爲黃病此乃陽黃也當投寒藥以治之藥證仲景論中悉具病人三五日後服下藥太過虛其脾胃亡津液引水漿脾土爲陰濕加之又與暑相防至第六七日變爲黃病此乃陰黃也當投湯藥治之治法具在後說

病人六七日兩手脈沈遲防細肢體逆冷皮有粟起時或嘔吐舌上白胎身發黃煩躁欲於泥水中臥小便赤少醫者見病人黃生更不審察脈理便投寒藥其病愈甚愚因是而別撰成治陰黃病證並方六七首凡十餘年不逢病陰黃者自疑無憑元丰二年己未六月中淦陽人趙宗顏病傷寒至六七日發黃來召及到胗之其脈沈細遲無力皮膚涼發躁欲於泥水中臥喘嘔小便澁再三問病人曰得非服下藥太過乎病人曰然予見此深喜之此乃陰黃也先投茵陳橘皮湯不及劑喘嘔止次日投小茵陳湯半劑脈防出不欲於泥水中臥次日又投茵陳附子湯半劑四肢發熱小便二三升當日中大汗元丰五年壬戌五月中淦陽趙塤秀才病傷寒亦是醫者投下藥太早又投觧利涼藥過劑至六七日轉發黃病至第七日來召及到胗之兩手寸脈不見關尺脈沈遲細防腹滿小便澁四肢徧身冷面如桃花一身盡黃先投茵陳茯苓湯半劑小便得利次服茵陳四逆湯脈出四肢熱目中黃先退次日大汗當年似此證者十餘人不能一一寫錄愚向日所思陰黃病處方六首初慮不能爲用今旣治數人皆得中病不可不焉

傷寒病嘗校之每遇太陽或太陰司天嵗若下之太過往往變成陰黃何故如是蓋因辰戌嵗太陽寒水司天寒化太過卽水來犯土丑未嵗太陰濕土司天土气不及卽脾气虛弱又水來淩犯多變斯證也醫者宜審察之

茵陳茯苓湯治病人五六日脈沈細防身溫四肢冷小便不利煩躁而渇者

茯苓

桂枝【各一兩】

豬苓【三分】

滑石【兩半】茵陳蒿【二兩】

右爲末水四升煮取二升去滓放溫分作四服如脈未出加當歸半兩

茵陳橘皮湯治病人脈沈細數身熱手足寒喘嘔煩躁不渇者

橘皮

生薑

茵陳蒿【各一兩】

白術【一分】半夏

茯苓【各半兩】

右爲末水四升煮取二升去滓放溫分爲四服

小茵陳湯治病人脈沈細遲四肢及徧身冷

附子【一个破作八片】

甘艸【一兩】

茵陳蒿【二兩】

右爲末水二升煮取升半去滓放溫分作三服

茵陳四逆湯治病人脈沈細遲肢體逆冷腰以上自汗出

甘艸

茵陳蒿【各二兩】

漧薑【兩半】

附子【一个破八片】

右爲末水四升煮取二升去滓放溫作四服

茵陳附子湯治病人服茵陳四逆湯身冷汗出不止者附子【二个破八片】

漧薑

茵陳蒿【各兩半】

右爲末水二升煮取升半去滓放溫分作三服

茵陳茱茰湯治病人附子湯證尙未退及脈伏者吳茱萸

木通【各一兩】

漧薑

茵陳【各兩半】當歸【三分】

附子【二个作八片】

右爲末水四升煮取二升去滓放溫分作四服勞復證篇

傷寒病大汗後餘熱未盡或飲酒或食肉或喫熱食太過與熱毒相逢便成勞復之患熱論篇曰熱病巳愈時有所遺者何也歧伯曰諸遺者熱甚而彊食故有所遺若此者皆病已衰而熱有所蔵因其穀气相薄兩熱相合故有所遺也帝曰治遺柰何歧伯曰視其虛實調其逆從可使必已矣又歧伯曰病熱少愈食肉則復多食則遺此其禁也注云是所謂戒食勞也熱𨿽少愈猶未盡除脾胃气虛未能消化內堅食駐故熱復生復謂復舊病也仲景傷寒論大病差後勞復者枳實梔子湯又傷寒差已後更發熱小柴胡湯主之脈浮以汗觧之脈沈實以下觧之又大病差後喜唾久而不了了胸上有寒當丸藥溫之宜理中丸

病人大病差後勞復者多是因熱所致卽再成汗之疾其間有胃中寒者只可與溫中藥卽更不汗也溫中藥者可用溫中篇內七物理中丸或溫中湯可也病人大病後勞復者才三二日以後脈沈實若寸脈差大於關尺脈或寸關尺脈三部力停皆可下之況勞復病只有失下並無下之太早亦無下之太過何者蓋胃中有瘀熱在也更與熱飲食相合若下之晚及下藥力少時𨿽得汗汗罷必成勞復至於三四發也

病人二三日以后服下藥畢至第八九日未汗才見有證卽便宜下之不可時也凡治勞復患投下藥不得與傷寒初受病人一法治之也

病人若因飲食所勞傷復至第二三日兩手脈沈實有力或寸脈力大於關尺脈或胸已上濈然汗出者當急下之宜大承气湯如一服下利未快卽再作調胃承气湯服之並用仲景方

病人勞復三四日以後兩手脈沈數大有力或發熱煩躁咽漧而渇或面塵齒垢或目中及徧身皆發黃者宜丹砂丸主之

丹砂丸

丹砂【水飛過】

馬牙硝【各半兩】

砂石【一兩】

麥門冬【去心】

犀角【各三錢】

金箔【方寸許三十片】牛黃【一錢】

右合研勻用濕紙裹爛粳米飯於溏火內燒紙幹爲度和前藥丸如彈子大每服一丸砂糖水化下如黃甚者煎茅根湯放冷入砂糖一塊如棗大同化下如黃未退來日再服之

病人用承气湯下之後至四五日兩手脈沈數有力或潮熱或譫語者更宜下之或再投承气湯又謂胃中若不甚實宜用丹砂散下之

丹砂散

丹砂【一粒】

膩粉【一錢气弱年老人減半】

右合研勻用桃栁心共一把許細切研爛紐取自然汁入砂糖一塊如棗大更入新汲水通前成半盞化前藥下之如經一晝夜不利動再作服之此藥奇妙不得與尋常下藥爲比也如冬月無桃枝栁條用生地黃一兩剉碎水一升煎取半升化藥服凡中諸藥毒者用新銅錢一个口內含之一二時辰許如錢色黑是中毒驗也用丹砂一粒膩粉一錢砂糖一塊如棗大同研勻以藍葉取自然汁化下日一服重者不過三服當下血如豚肝也如無藍葉汁只用藍葉末三錢匕入在藥內以東流河水同調下凡小兒陽癇潮搐涎盛及角弓反張者量大小每用丹砂丸一粒分作三服只用砂糖水化下如要利動每服入膩粉量少許同化下此藥極有神效今特錄示諸病於此者恐醫流悞治傷寒汗下畜血黃病及勞復也

傷寒微防論卷下

後序

愚閒覽賈祐輩治傷寒病之說未嘗不廢捲而嘆焉其間全不明脈之寸尺有陰陽虛盛之端證有淺深分溫觧汗下之趣深昧嵗中之气不分藥力之輕重而醫者家執爲良法若病人逆從遇治卽陷橫殃此去仲景之意亦已逺矣因玆別撰成傷寒防防論二卷共二萬餘言以文理疎略意識淺昧𨿽不足助知者之觀但竊通其俗用耳但今之醫流十中八九爲俗人所主也其先進名醫勿爲輕笑蓋向趣不同後進好學者幸少畱心庶病無壞證其間𨿽有誤攺仲景傷寒論內一二法非敢好異固欲更張但少明其寫謬妄爾韓祗和再序

