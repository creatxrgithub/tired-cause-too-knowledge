

養生導引祕籍明胡文煥

養性延命錄

教誡篇第一

《神農經》曰﹕食穀者智能聰明﹐食石者肥澤不老﹝謂煉五石也﹞﹐食芝者延年不死﹐食元气者地不能埋﹑天不能殺。是故食藥者﹐與天相翼日月並列。《混元道經》曰﹕谷神不死﹝河上公曰﹕谷﹐養也﹐能養神則不死。神爲五臟之神。肝藏魂﹐肺藏魄﹐心藏神﹐腎藏精﹐脾藏志。

五臟盡傷則五神去﹞﹐是謂玄牝﹝言不死之道在於玄牝。玄﹐天地﹐天於人爲鼻﹔牝﹐地也﹐地於人爲口。天食人以五气﹐從鼻入﹐藏於心。五气淸微﹐爲精神﹑聰明﹑音聲﹑五性。其鬼曰魂﹐魂者雄也﹐出入人鼻與天通﹐故鼻爲玄也。地食人以五味﹐從口入藏於胃。五味濁滯﹐爲形骸﹑骨肉﹐血脈﹑六情。其鬼曰魄﹐魄者雌也﹐出入於口與地通﹐故口爲牝也﹞。玄牝之門﹐是謂天地根﹝根﹐原也。言鼻口之門﹐乃是天地之元气所從往來也﹞。綿綿若存﹝鼻口呼吸喘息當綿綿微妙﹐若可存復﹐若無有也﹞﹐用之不勤﹝用气當寬舒﹐不當急疾勤勞﹞。《混元道徳經》曰﹕出生﹝謂情欲出於五內。魂定魄靜﹐故生也﹞入死﹝謂情欲入於胸臆。精散神惑﹐故死也﹞﹐生之徒十有三﹐死之徒十有三﹝言生死之類﹐各十有三﹐謂之九竅而四關也。其生也﹐目不妄視﹐耳不妄聽﹐鼻不妄嗅﹐口不妄言﹐手不妄持﹐足不妄行﹐精不妄施﹔其死也﹐反是﹞。人之生也﹐動皆之死地十有三﹝人欲求生動作﹐反之十有三之死地﹞。夫何故﹖以其求生之濃也﹝所以動之死地者﹐以其求生之活之太濃也。遠道反天﹐妄行失紀﹞。蓋聞善攝生者﹐陸行不遇兕虎﹐入軍不被甲兵﹐兕無所投其角﹐虎無所措其爪﹐兵無所容其刃。夫何故﹖以其無死地﹝以其不犯上十有三之死地也﹞。

《莊子﹟養生篇》曰﹐吾生也有涯﹝向秀曰﹕生之所稟﹐各有極也﹞﹐而智也無涯﹝嵇康曰﹕夫不慮而欲﹐性之動也﹔識而發感﹐智之用也。性動者﹐遇物而當足則無餘﹐智從感不求倦而不已。

故世之所患﹐恆在於智困﹐不在性動也﹞。以有涯隨無涯﹐殆已﹝郭象曰﹕以有限之性﹐尋無趣之智﹐安得而不困哉﹞﹗已而爲智者﹐殆而已矣﹝向秀曰﹕已困於智矣﹐又爲智以救之者﹐又殆矣﹞。莊子曰﹕達生之情者﹐不務生之所無以爲﹝向秀曰﹕生之所無以爲者﹐分外物也。張湛曰﹕生理自全爲分外﹐所爲此﹐是以有涯隨無涯也﹞。達命之情者﹐不務智之所無柰何﹝時秀曰﹕命盡而死者是。張湛曰﹕乘生順之理﹐窮所稟分﹐豈智所知何也﹞。

《列子》曰﹕少不勤行﹐壯不競時﹐長而安貧﹐老而寡欲。閒心榮形﹐養生之方也。《列子》曰﹕一體之盈虛消息﹐皆通於天地﹐應於萬類﹝張湛曰﹕人與陰陽通气﹞。和之於始﹐和之於終。靜神滅想﹐生之道也﹝始終和則神志不散﹞。

《混元妙眞經》曰﹕人常失道﹐非道失人。人常去生﹐非生去人。故養生者﹐愼勿失道﹔爲道者﹐愼勿失生。使道與生相守﹐生與道相保。《黃老經玄示》曰﹕天道施化﹐與萬物無窮。人道施化﹐形神消亡。轉神施精﹐精竭故衰﹐形本生精﹐精生於神。不以生施﹐故能與天合徳﹔不與神化﹐故能與道同式。《玄示》曰﹕以形化者﹐尸解之類﹐神與形離﹐二者不俱﹐遂象飛鳥﹐入海爲蛤而隨季秋陰陽之气。以气化者﹐生可冀也﹔以形化者﹐甚可畏也。嚴君平《老子指歸》曰﹕遊心於虛靜﹐結志於微妙﹐委慮於無欲﹐歸計於無爲。故能達生延命﹐與道爲久。《大有經》曰﹕或疑者云﹐始同起於無外﹐終受气於陰陽﹐載形魄於天地﹐資生長於食息。而有愚有智﹑有彊有弱﹑有壽有夭。天耶人耶﹖解者曰﹕夫形生愚智﹐天也﹔彊弱壽夭﹐人也。天道自然﹐人道自己。始而胎气充實﹐生而乳食有餘﹐長而滋味不足﹐壯而聲色有節者﹐彊而壽﹔始而胎气虛耗﹐生而乳食不足﹐長而滋味有餘﹐壯而聲色自放者﹐弱而夭。生長全足﹐加之導養﹐年未可量。《道機》曰﹕人生而命有長短者﹐非自然也﹐皆由將身不謹﹐飲食過差﹐淫無度﹐忤逆陰陽﹐魂神不守﹐精竭命衰﹐百病萌生﹐故不終其壽。《河圖帝視萌》曰﹕侮天時者﹐凶﹔順天時者﹐吉。春夏樂山髙處﹐秋冬居卑深藏﹐吉利多福﹐壽考無窮。《洛書﹟寶予命》曰﹕古人治病之方﹐和以醴泉﹐潤以元气﹐藥不辛不苦﹐甘甜多味。

常能服之﹐津流五臟﹐系在心肺﹐終身無患。《孔子家語》曰﹕食肉者勇敢而悍﹝虎野狼之類﹞﹐食气者神明而壽﹝仙人﹑靈龜是也﹞﹐食穀者智能而夭﹝人也﹞﹐不食者不死而神﹝直任喘息而無思慮﹞。

傳曰﹕雜食者﹐百病妖邪所鐘﹐所食愈少﹐心愈開﹐年愈益。所食愈多﹐心愈寒﹐年愈損焉。太史公司馬談曰﹕夫神者生之本﹐形者生之具也。神大用則竭﹐形大勞則斃。神形早衰﹐欲與天地長久﹐非所聞也。故人所以生者﹐神也﹔神之所托者﹐形也。神形離別則死﹐死者不可復生﹐離者不可復返。故乃聖人重之。夫養生之道﹐有都領大歸﹐未能具其會者﹐但思每與俗反﹐則暗踐勝轍﹐獲過半之功矣。有心之徒﹐可不察歟﹖《小有經》曰﹕少思﹑少念﹑少欲﹑少事﹐少語﹑少笑﹑少愁﹑少樂﹑少喜﹑少怒﹑少好﹑少惡。

行此十二少﹐養生之都契也。多思則神殆﹐多念則志散﹐多欲則損志﹐多事則形疲﹐多語則气爭﹐多笑則傷髒﹐多愁則心懾﹐多樂則意溢﹐多喜則忘錯昏亂﹐多怒則百脈不定﹐多好則專迷不治﹐多惡則憔煎無歡。此十二多不除﹐喪生之本也。無多者﹐幾乎眞人。大計奢懶者壽﹐慳勤者夭﹐放散劬之異也。

田夫壽﹐膏粱夭﹐嗜欲少多之驗也。處士少疾﹐遊子多患﹐事務繁簡之殊也。故俗人競利﹐道士罕營。

胡昭曰﹕目不欲視不正之色﹐耳不欲聽醜穢之言﹐鼻不欲向膻腥之气﹐口不欲嘗毒刺之味﹐心不欲謀欺詐之事﹐此辱神損壽。又居常而嘆息﹐晨夜而吟嘯﹐幹正來邪也。夫常人不得無欲﹐又復不得無事。但當和心少念﹐靜身捐慮﹐先去亂神犯性﹐此則嗇神之一術也。《黃庭經》曰﹕玉池淸水灌靈根﹐審能修之可長存。名曰飲食自然。自然者﹐則是華池﹔華池者﹐口中唾也。呼吸如法咽之﹐則不饑也。《老君尹氏內解》曰﹕唾者湊爲醴泉﹐聚爲玉漿﹐流爲華池﹐散爲精浮﹐降爲甘露。故口爲華池﹐中有醴泉﹐漱而咽之﹐漑髒潤身﹐流利百脈﹐化養萬神﹐支節毛髮﹐宗之而生也。《中經》曰﹕靜者壽﹐躁者夭﹐靜而不能養﹐減壽﹔躁而能養﹐延年。然靜易禦﹐躁難將。盡順養之﹐宜者則靜亦可養﹐躁亦可養。

韓融元長曰﹕酒者五穀之華﹐味之至也﹐亦能損人。然美物難將而易過﹐養性所宜愼之。邵仲湛曰﹕五穀充肌體﹐而不能益壽﹔百藥療疾延年﹐而不甘口。甘口充肌者﹐俗人所珍﹔苦口延年者﹐道士之所寶。《素問》曰﹕黃帝問岐伯曰﹕余聞上古之人﹐春秋皆百歲而動作不衰﹝謂血气猶盛也﹞﹐今時之人﹐年始半百﹐動作皆衰者﹐時世異耶﹐將人之失耶﹖岐伯曰﹕上古之人﹐其知道者﹐法則陰陽﹐和於術數﹝房中交接之法﹞﹐飲食有節﹐起居有度﹐不妄動作﹐故能形與神俱﹐盡終其天年﹐壽過百歲。今時之人則不然﹐以酒爲漿﹐以妄爲常﹐醉以入房﹐以欲竭其精﹐以好散其眞。不知持滿﹐不識禦神﹐務快其心。遊於陰陽﹐生活起居無節無度﹐故半百而衰也。老君曰﹕人生大期﹐百年爲限﹐節護之者﹐可至千歲﹐如膏之用小炷與大耳。眾人大言而我小語﹐眾人多煩而我少記﹐眾人悸暴而我不怒。不以人事累意﹐不修仕祿之業﹐淡然無爲﹐神气自滿﹐以爲不死之藥﹐天下莫我知也。無謂幽冥﹐無知人情﹔無謂暗昧﹐神見人形。心言小語﹐鬼聞人聲。犯禁滿千﹐地收人形。人爲陽善﹐吉人報之﹔人爲陰善﹐鬼神報之。人爲陽惡﹐賊人治之﹔人爲陰惡﹐鬼神治之。故天不欺人﹐根據以影﹔地不欺人﹐根據以響。老君曰﹕人修善積徳而遇其凶禍者﹐受先人之餘殃也。

犯禁爲惡而遇其福者﹐蒙先人之餘慶也。《名醫敍病論》曰﹕世人不終耆壽﹐咸多夭歿者﹐皆由不自愛惜﹐忿爭盡意﹐邀名射利﹐聚毒攻神。內傷骨髓﹐外貶筋肉。血气將無﹐經脈便擁﹐肉理空疏﹐惟招蠱疾﹐正气日衰﹐邪气日盛矣。不異舉滄波以注爝火﹐頹華嶺而斷涓流。語其易也﹐甚於玆矣。彭祖曰﹕道不在煩﹐但能不思衣﹑不思食﹑不思聲﹑不思色﹑不思勝﹑不思負﹑不思失﹑不思得﹑不思榮﹑不思辱﹐心不勞﹐形不極﹐常導引﹑納气﹑胎息爾﹐可得千歲。欲長生無限者。當服上藥。仲長統曰﹕蕩六情五性﹐有心而不以之思﹐有口而不以之言﹐有體而不以之安。安之而能遷﹐樂之而不愛﹐以之圖之﹐不知日之益也﹐不知物之易也。其彭祖﹑老聃﹐庶幾不然。彼何爲與人者同類而與人者異壽﹖陳紀元方曰﹕百病橫夭﹐多由飲食。飲食之患﹐過於聲色。聲色可絕之逾年﹐飲食不可廢之一日。爲益亦多﹐爲患亦切﹝多則切傷﹐少則增益﹞。張湛云﹕凡脫貴勢者﹐𨿽不中邪﹐精神內傷﹐身必死亡﹝非妖禍外侵﹐直由冰炭內煎﹐則自崩傷中嘔血也﹞。始富後貧﹐𨿽不中邪﹐皮焦筋出﹐委辟爲攣﹝貧富之於人﹐利害猶於權勢﹐故疹損於形骸而已﹞。動勝寒﹐靜勝熱﹐能動能靜﹐所以長生。精气淸靜﹐乃與道合。莊子曰﹕眞人其寢不夢。愼子云﹕晝無事者夜不夢。張道人﹐年百數十﹐甚翹壯也。云﹕養性之道﹐莫久行﹑久坐﹑久臥﹑久視﹑久聽。莫彊食飲﹐莫大沈醉﹐莫大憂愁﹐莫大哀思﹐此所謂能中和。能中和者﹐必久壽也。《仙經》曰﹕我命在我不在天。但愚人不能知此道爲生命之要﹐所以致百病風邪者﹐皆由恣意極情﹐不知自惜﹐故虛損生也。譬如枯朽之木﹐遇風卽折﹔將崩之岸﹐值水先頹。今若不能服藥﹐但知愛精節情﹐亦得一二百年壽也。張湛《養生集》敍曰﹕養生大要﹐一曰嗇神﹐二曰愛气﹐三曰養形﹐四曰導引﹐五曰言語﹐六曰飲食﹐七曰房室﹐八曰反俗﹐九曰醫藥﹐十曰禁忌。過此以往﹐義可略焉。

靑牛道士言﹕人不欲使樂﹐樂人不壽。但當莫彊健﹐爲力所不任﹐舉重引彊﹐掘地苦作﹐倦而不息﹐以致筋骨疲竭耳。然於勞苦﹐勝於逸樂也。能從朝至暮﹐常有所爲﹐使之不息乃快﹐但覺極當息﹐息復爲之﹐此與導引無異也。夫流水不腐﹐戶樞不朽者﹐以其勞動數故也。飽食不用坐與臥﹐欲得行步務作以散之。不爾﹐使人得積聚不消之疾﹐及手足痺蹶﹑面目黧﹐必損年壽也。皇甫隆問靑牛道士﹝靑牛道士﹐姓封字君達﹞﹐其養性法則﹐可施用大略云﹕體欲常勞﹑食欲常少﹐勞無過極﹑少無過虛。去肥濃﹐節鹹酸﹐減思慮﹐捐喜怒﹐除馳逐﹐愼房室。武帝行之有效。彭祖曰﹕人之受气﹐𨿽不知方術﹐但養之得理﹐常壽之一百二十歲。不得此者﹐皆傷之也。小復曉道﹐可得二百四十歲。復微加藥物﹐可得四百八十歲﹝嵇康亦云﹕導養得理﹐上可壽千歲﹐下可壽百年﹞。彭祖曰﹕養壽之法﹐但莫傷之而已。夫冬溫夏涼﹐不失四時之和﹐所以適身也。

彭祖曰﹕重衣濃褥﹐體不勞苦﹐以致風寒之疾。濃味脯臘﹐醉飽厭飫﹐以致聚結之病。美色妖麗﹐嬪外家盈房﹐以致虛損之禍。淫聲哀音﹐怡心悅耳﹐以致荒耽之惑。馳騁遊觀﹐弋獵原野﹐以致發狂之失。

謀得戰勝﹐兼弱取亂﹐以致驕逸之敗。蓋聖賢或失其理也。然養生之具﹐譬猶水火﹐不可失適﹐反爲害耳。彭祖曰﹕人不知道﹐徑服藥損傷﹐血气不足﹐肉理空疏﹐髓腦不實﹐內已先病。故爲外物所犯﹐風寒酒色以發之耳。若本充實﹐豈有病乎﹖仙人曰﹕罪莫大於淫﹐禍莫大於貪﹐咎莫大於讒。此三者﹐禍之車﹐小則危身﹐大則危家。若欲延年少病者﹐誡勿施精﹐命夭殘﹔勿大溫﹐消骨髓﹔勿大寒﹐傷肌肉﹔勿咳唾﹐失肥液﹔勿卒呼﹐驚魂魄﹔勿久泣﹐神悲戚﹔勿恚怒﹐神不樂﹔勿念內﹐志恍惚。

能行此道﹐可以長生。

養性延命錄

食誡篇第二

眞人曰﹕𨿽常服藥物而不知養性之術﹐亦難以長生也。養性之道﹐不欲飽食便臥﹐及終日久坐﹐皆損壽也。人欲小勞。

但莫至疲﹐及彊所不能堪勝耳。人食畢﹐當行步躊躇﹐有所修爲﹐爲快也。故流水不腐﹐戶樞不朽蠹﹐以其勞動數故也。故人不要夜食﹐食畢但當行中庭﹐如數里可佳。飽食卽臥﹐生百病﹐不消成積聚也。

食欲少而數﹐不欲頓多難銷。常如飽中饑﹐饑中飽。故養性者﹐先饑乃食﹐先渴而飲。恐覺饑乃食﹐食必多﹔盛渴乃飲﹐飲必過。食畢當行﹐行畢使人以粉摩腹數百過﹐大益也。靑牛道士言﹕食不欲過飽﹐故道士先饑而食也﹔飲不欲過多﹐故道士先渴而飲也。食畢行數百步﹐中益也。暮食畢﹐行五里許乃臥﹐令人除病。凡食﹐先欲得食熱食﹐次食溫暖食﹐次冷食。食熱暖食訖﹐如無冷食者﹐卽喫冷水一兩咽﹐甚妙﹐若能恆記﹐卽是養性之要法也。凡食﹐欲得先微吸取气﹐咽一兩咽﹐乃食﹐主無病。眞人言﹕熱食傷骨﹐冷食減髒﹐熱物灼唇﹐冷物痛齒。食訖踟躕﹐長生﹔飽食﹐勿大語。大飲則血脈閉﹐大醉則神散。春宜食辛﹐夏宜食酸﹐秋宜食苦﹐冬宜食鹹﹐此皆助五臟﹑益血气﹐辟諸病。食酸鹹甜苦﹐卽不得過分食。春不食肝﹐夏不食心﹐秋不食肺﹐冬不食腎﹐四季不食脾。如能不食此五臟﹐尢順天理。燕不可食﹐入水爲蛟蛇所吞﹐亦不宜殺之。飽食訖卽臥﹐成病背疼。飲酒不欲多﹐多卽吐﹐吐不佳。醉臥不可當風﹐亦不可用扇﹐皆損人。白蜜勿合李子同食﹐傷五內。醉不可彊食﹐令人發癰疽﹑生瘡。醉飽交接﹐小者令人面咳嗽﹔不幸傷絕髒脈﹐損命。

凡食欲得恆溫暖﹐宜入易銷﹐勝於習冷。凡食皆熟勝於生﹐少勝於多。飽食走馬﹐成心癡。飲水勿忽咽之﹐成气病及水癖。人食酪﹐勿食酢﹐變爲血痰及尿血。食熱食﹐汗出勿洗面﹐令人失顏色﹐面如虫行。食熱食訖﹐勿以醋漿漱口﹐令人口臭及血齒。馬汗息及馬毛入食中﹐亦能害人。雞﹑兔﹑犬肉不可合食。爛茅屋上水滴浸諸脯﹐名曰郁脯﹐食之損人。久饑不得飽食﹐飽食成癖病。飽食夜臥失覆﹐多霍亂死。時病新瘥﹐勿食生魚﹐成痢不止。食生魚﹐勿食乳酪﹐變成虫。食兔肉﹐勿食漧薑﹐成霍亂。人食肉不用取上頭最肥者﹐必眾人先目之﹐食者變成結气及疰癘﹐食皆然。空腹勿食生果﹐令人膈上熱﹐骨蒸作癰。銅器蓋食﹐汗出落食中﹐食之發瘡肉疽。觸寒未解﹐食熱食﹐亦作剌風。飲酒熱未解﹐勿以冷水洗面﹐令人面發瘡。飽食勿沐髮﹐沐髮令人作頭風。蕎麥和豬肉食﹐不過三頓﹐成熱風。幹脯勿置秫米甕中﹐食之閉气。幹脯火燒不動﹐出火始動﹐擘之筋縷相交者﹐食之患人或殺人。羊胛中有肉如珠子者﹐名羊懸筋﹐食之患癲癇諸濕。食不見形影者﹐食之成疰﹑腹脹。

暴疾後不周飲酒﹐膈上變熱。新病瘥﹐不用食生棗﹑羊肉﹑生菜﹐損顏色﹐終身不復﹐多致死﹐膈上熱蒸。凡食熱脂餅物﹐不用飲冷醋漿水﹐善失聲苦咽。生蔥白合蜜食﹐害人﹐切忌。幹脯得水自動﹐殺人。曝肉作脯﹐不肯燥﹐勿食。羊肝勿合椒食﹐傷人心。胡合羊肉食之﹐發熱。多酒食肉﹐名曰癡脂。

憂狂無恆﹐食良藥五穀充悅者﹐名曰中士。猶慮疾苦﹐食气保精存神﹐名曰上士﹐與天同年。

養性延命錄

雜誡忌禳害祈善篇第三

久視傷血﹐久臥傷气﹐久立傷骨﹐久坐傷肉。凡遠思彊健傷人﹐憂恚悲哀傷人﹐喜樂過差傷人﹐忿怒不解傷人﹐汲汲所願傷人﹐戚戚所患傷人﹐寒熱失節傷人﹐陰陽不交傷人﹐凡交須根據導引諸術。若能避眾傷之事而復陰陽之術﹐則是不死之道。大樂气飛揚﹐大愁气不通﹐用精令人气力乏﹐多視令人目盲﹐多睡令人心煩﹐貪美食令人泄痢。俗人但知貪於五味﹐不知元气可飲。聖人知五味之生病﹐故不貪﹔知元气可服﹐故閉口不言。精气自應也。唾不咽﹐則海不潤﹐海不潤則津液乏。是知服元气﹑飲醴泉﹐乃延年之本也。沐浴無常不吉﹐夫婦同沐浴不吉﹐新沐浴及醉飽﹑遠行歸還大疲倦﹐並不可行房室之事﹐生病﹐切愼之。丈夫勿頭北臥﹐令人六神不安﹐多愁忘。勿井﹐今古大忌。若見十步地墻﹐勿順墻坐臥﹐被風吹﹐發癲癇疾。勿怒目久視日月﹐失目明。凡大汗﹐忽脫衣不愼﹐多患偏風﹑半身不遂。新沐浴了﹐不得露頭當風﹐不幸得大風﹑刺風疾。觸寒來﹐勿臨面火上﹐成癇﹑起風眩。凡汗﹐勿牀懸腳﹐久成血痺﹑足重腰疼。凡腳汗﹐勿入水﹐作骨痺﹐亦作遁疰。久忍小便﹐膝冷兼成冷痺。凡食熱物﹐汗出勿當風﹐發疰頭痛﹐令人目澀饒淚。凡欲眠﹐勿歌詠﹐不祥。起眠訖﹐勿大語﹐損人气。凡飛鳥投人﹐不可食焉﹐若開口及毛下有瘡﹐並不可食之。凡熱泔洗頭﹐冷水濯﹐成頭風。凡人臥﹐頭邊勿安火鑪﹐令人頭重﹑目赤鼻幹。凡臥訖﹐頭邊勿安燈﹐令人六神不安。冬日溫足凍腦﹐春秋腦足俱凍﹐此乃聖人之常法也。凡新哭泣訖﹐便食﹐卽成气病。夜臥勿覆頭﹐婦人勿竈坐﹐大忌。凡若唾﹐不用遠﹐遠卽成肺病﹐令人手重﹑背疼﹑咳嗽。凡人魘﹐勿點燈照﹐定魘死﹐暗喚之卽吉﹐亦不可近前及急喚。凡人臥﹐勿開口﹐久成消渴﹐並失血色。凡旦起﹐勿以冷水開目洗面﹐令人目澀﹑失明﹑饒淚。凡行途中﹐觸熱﹐逢河勿洗面﹐生烏。人睡訖忽覺﹐勿飲水更臥﹐成水痺。凡時病新瘥﹐汗解﹐勿飲冷水﹐損人心腹﹑不平復。凡空腹不可見聞臭屍气﹐入鼻令人成病。凡欲見死屍﹐皆須先飲酒及咬蒜﹐辟毒瓦斯。凡小兒不用令指月﹐兩耳後生瘡。是斷名月蝕瘡。搗蛤蟆末敷卽瘥﹐並別余瘡﹐並不生。凡產婦不可見狐臭人﹐能令產婦著腫。凡人臥不用於窗下﹐令人六神不安。凡臥﹐春夏欲得頭向東﹐秋冬頭向西﹐有所利益。凡丈夫﹐饑欲得坐小便﹐飽則立小便﹐令人無病。凡人睡﹐欲得屈膝側臥﹐益人气力。凡臥欲得數轉側。微語笑欲令至少﹐語莫令聲髙碩。春欲得暝臥早起﹐夏秋欲得侵夜臥早起﹐冬欲得早臥晏起﹐皆有所益。𨿽云早起﹐莫在雞鳴前﹔晏起﹐莫在日出後﹐冬日天地閉﹐陽气藏﹐人不欲勞作。汗出發泄陽气﹐損人。新沐浴訖﹐勿當風﹐失語。勿以濕頭臥﹐使人患頭風﹑眩悶﹑發頹﹑面腫﹑齒痛﹑耳聾。濕衣及汗衣皆不可久著﹐令發瘡及患風瘙癢。老君曰﹕正月旦﹐中庭向寅地再拜咒曰﹕﹝某甲﹞年年受大道之恩﹐太淸玄門﹐願還﹝某甲﹞去歲之年。男女皆三通自咒。常行此道﹐延年﹝玄女有淸神之法﹐淮南崇祠竈之規﹐咸欲體合眞靈﹐護衛眞生者﹞。《仙經祕要》﹐常存念心中有气﹐大如雞子﹐內赤外黃。辟眾邪﹐延年也。欲卻眾邪百鬼﹐常存爲炎火如斗﹐煌煌光明﹐則百邪不敢幹人﹐可入瘟疫之中。暮臥常存作赤气在外﹐白气在內﹐以覆身﹐辟眾邪鬼魅。老君曰﹕凡人求道﹐勿犯五逆﹑六不祥﹐有犯者凶。大小便向西﹐一逆﹔向北﹐二逆﹔向日﹐三逆﹔向月﹐四逆﹔仰視天及星辰﹐五逆。夜起裸形﹐一不祥﹔旦起嗔恚﹑二不祥﹔向竈罵詈﹐三不祥﹔以足內火﹐四不祥﹔夫妻晝合﹐五不祥﹔盜恚師父﹐六不祥。凡人旦起﹐恆言善事﹐天與之福。勿言柰何﹑歌嘯﹐名曰請禍。

愼勿上牀臥歌﹐凶﹔始臥伏牀﹐凶﹔飲食伏牀﹐凶﹔以匙箸擊盤上﹐凶。司陰之神﹐在人口左﹐人有陰禍﹐司陰白之於天﹐天則考人魂魄。司殺之神﹐在人口右﹐人有惡言﹐司殺白之於司命﹐司命記之﹐罪滿卽殺。二神監口﹐惟向人求非安﹐可不愼言﹖舌者身之兵﹐善惡由之而生﹐故道家所忌。食玉泉者﹐令人延年﹐除百病。玉泉者﹐口中唾也。

雞鳴﹑平旦﹑日中﹑日晡﹑黃昏﹑夜半時﹐一日一夕﹐凡七漱玉泉食之﹐每食輒滿口咽之﹐延年。發血之窮﹑齒骨之窮﹑爪筋之窮﹐千過梳髮﹐發不白﹔朝夕啄齒﹐齒不齲﹔爪不數截﹐筋不替。人常欲數照鏡﹐謂之存形﹐形與神相存﹐此其意也。若矜容顏色自愛玩﹐不如勿照。凡人常以正月一日﹑二月二日﹑三月三日﹑四月八日﹑五月一日﹑六月二十七日﹑七月十一日﹑八月八日﹑九月二十一日﹑十月十四日﹑十一月十一日﹑十二月三十日﹐但常以此日取枸杞菜﹐煮作湯沐浴﹐令人光澤﹐不病不老。

月蝕﹐宜救活人﹐除殃﹑活萬人﹐與天同功﹝天不好殺﹐聖人則之。不好殺者﹐是助天地長養﹐故招勝福﹞。善夢可說﹐惡夢默之﹐則養性延年也。

養性延命錄

服气療病篇第四

《元陽經》曰﹕常以鼻納气﹐含而漱滿﹐舌撩唇齒咽之﹐一日一夜﹐得千咽甚佳。當少飲食﹐飲食多則气逆﹑百脈閉﹐百脈閉則气不行﹐气不行則生病。《玄示》曰﹐志者﹐气之帥也﹔气者﹐體之元也。善者遂其生﹐惡者喪其形。故行气之法﹐少食自節﹐動其形﹑和其气血﹐因輕而止之﹐勿過失突﹐復而還之﹐其狀若咽。正體端形﹐心意專一﹐固守中外﹐上下俱閉﹐神周形骸﹐調暢四溢﹐修守關元﹐滿而足實﹐因之而眾邪自出。彭祖曰﹕常閉气納息﹐從平旦至日中﹐乃跪坐拭目﹐摩搦身體﹐舐唇咽唾﹐服气數十﹐乃起行言笑。其偶有疲倦不安﹐便導引閉气﹐以攻所患﹐必存其身﹑頭﹑面﹑九竅﹑五臟﹑四肢﹐至於發端﹐皆令所在覺其气﹐云行體中。起於鼻口﹐下達十指末﹐則澄和眞神﹐不須鍼藥灸刺。凡行气﹐欲除百病﹐隨所在﹐作念之。頭痛念頭﹐足痛念足﹐和气往攻之﹐從時至時﹐便自消矣。

時气中冷﹐可閉气以取汗﹐汗出輒周身解矣。行气﹑閉气﹐𨿽是治身之要﹐然當先達解其理。又宜空虛﹐不可飽滿。若气有結滯﹐不得空流﹐或致發瘡。譬如泉源﹐不可壅遏﹐若食生魚﹑生菜﹐肥肉及喜怒憂恚不除而以行气﹐令人發上气。凡欲學行气﹐皆當以漸。劉君安曰﹕食生吐死﹐可以長存。謂鼻納气爲生﹐口吐气爲死也。凡人不能服气﹐從朝至暮﹐常習不息﹐徐而舒之﹐常令鼻納口吐﹐所謂吐故納新也。《服气經》曰﹕道者气也﹐保气則得道﹐得道則長存。神者精也﹐保精則神明﹐神明則長生。

精者血脈之川流﹐守骨之靈神也。精去則骨枯﹐骨枯則死矣。是以爲道務寶其精﹐從夜半至日中爲生气﹐從日中後至夜半爲死气。常以生气時正偃臥﹐瞑目握固﹝握固者﹐如嬰兒之拳手﹐以四指押拇指也﹞﹐閉气不息﹐於心中數至二百﹐乃口吐气出之。日增息。如此﹐身神具﹐五臟安。能閉气至二百五十﹐華蓋明﹝華蓋﹐眉也﹞﹑耳目聰明﹑舉身無病﹑邪不幹人也。凡行气﹐以鼻納气﹐以口吐气﹐微而引之﹐名曰長息。納气有一﹐吐气有六。納气一者﹐謂吸也。吐气有六者﹐謂吹﹑呼﹑唏﹑呵﹑噓﹑﹐皆出气也。凡人之息﹐一呼一吸﹐元有此數。欲爲長息吐气之法﹐時寒可吹﹐時溫可呼。委曲治病﹐吹以去風﹐呼以去熱﹐唏以去煩﹐呵以下气﹐噓以散滯﹐以解極。凡人極者﹐則多噓。道家行气﹐率不欲噓﹐噓者﹐長息之心也。

此男女俱存法﹐法出於仙經。行气者﹐先除鼻中毛﹐所謂通神之路。若天露惡風﹐猛寒大熱時﹐勿取气。

《明醫論》云﹕疾之所起﹐自生五勞﹐五勞旣用﹐二髒先損。心腎受邪﹐府髒俱病。五勞者﹐一曰志勞﹐二曰思勞﹐三曰心勞﹐四曰憂勞﹐五曰疲勞。五勞則生六極﹐一曰气極﹐二曰血極﹐三曰筋極﹐四曰骨極﹐五曰精極﹐六曰髓極。六極卽爲七傷﹐七傷故變爲七痛﹐七痛爲病。今人邪气多﹐正气少。

忽忽喜忘悲傷﹐不樂飲食﹐不生肌膚﹐顏色無澤﹐發白枯槁。甚者﹐令人得大風﹑偏枯﹑筋縮﹑四肢拘急攣縮﹑百關隔塞﹑羸瘦短气﹑腰腳疼痛。此由早娶﹐用精過差﹐血气不足﹐極勞之所致也。凡病之來﹐不離於五臟﹐事須識根。不識者﹐勿爲之耳。心臟病者﹐體有冷熱﹐呼吹二气出之﹔肺臟病者﹐胸背脹滿﹐噓气出之﹔脾臟病者﹐體上游風習習﹐身癢疼悶﹐唏气出之﹔肝臟病者﹐眼疼﹐愁憂不樂﹐呵气出之。以上十二種調气法﹐根據常以鼻引气﹐口中吐气﹐當令气聲逐字吹﹑呼﹑噓﹑呵﹑唏﹑吐之。若患者根據此法﹐皆須恭敬用心爲之﹐無有不瘥﹐愈病長生要術。

養性延命錄

導引按摩篇第五

《導引經》云﹕淸旦未起﹐先啄齒二七﹐閉目握固﹐漱滿唾三咽。气尋閉不息自極﹐極乃徐徐出气﹐滿三止。便起野狼踞鴟顧﹐左右自搖﹐亦不息自極﹐復三。便起下牀﹐握固不息﹐頓踵三。還上一手﹑下一手﹐亦不息自極﹐三。又叉手項上﹐左右自了捩不息﹐復三。又伸兩足及叉手前卻﹐自極﹐復三。皆當朝暮爲之﹐能數尢善。平旦﹐以兩手掌相摩令熱﹐熨眼三過。次又以指搔目四﹐令人目明。按經文拘魂門﹐制魄戶﹐名曰握固﹐與魂魄安門戶也。此固精明目﹐畱年還白之法。若能終日握之﹐邪气百毒不得入﹝握固法﹐屈大拇指於四小指下把之﹐積習不止﹐眼中亦不復開。一說云﹐令人不遭魔魅﹞。

《內解》云﹕一曰精﹑二曰唾﹑三曰淚﹑四曰涕﹑五曰汗﹑六曰溺﹐皆所以損人也﹐但爲損者有輕重耳。人能終日不涕唾﹐隨有﹐漱滿咽之。若恆含棗核﹐咽之﹐令人愛气生津液。此大要也﹝謂取津液﹐非咽核也﹞。常每旦啄齒三十六通﹐能至三百彌佳﹐令人齒堅不痛。次則以舌攪漱口中津液﹐滿口咽之﹐三過止。次摩指少陽令熱﹐以熨目﹐滿二十七止﹐令人目明。每旦初起﹐以兩手叉兩耳極﹐上下熱挪之﹐二七止﹐令人耳不聾。次又啄齒漱玉泉﹐三咽﹐縮鼻閉气﹐右手從頭上引左耳二七﹐復以左手從頭上引右耳﹐二七止﹐令人延年不聾。次又引兩鬢髮﹐舉之一七﹐則總取發﹐兩手向上極勢擡上一七﹐令人血气通﹐頭不白。又法﹐摩手令熱﹐以摩面﹐從上至下﹐去邪气﹐令人面上有光彩。又法﹐摩手令熱﹐揩摩身體﹐從上至下﹐名曰幹浴﹐令人勝風寒時气熱頭痛﹐百病皆除。夜欲臥時﹐常以兩手揩摩身體﹐名曰幹浴﹐辟風邪。踞坐﹐以左手托頭﹐仰右手向頭上盡勢托﹐以身並手振動三﹐右手托頭振動亦三﹐除人睡悶。平旦﹐日未出前﹐面向南踞坐﹐兩手托﹐盡勢﹐振動三﹐令人面有光澤。平旦起﹐未梳洗前﹐踞坐﹐以左手握右手於左上﹐前卻﹐盡勢﹐左三﹐又以右手握左手於右上﹐前卻﹐右亦三。次又叉兩手向前盡勢﹐推三。

次叉兩手向胸前﹐以兩肘向前盡勢三。次直引左臂﹑拳曲右臂﹐如挽一斛五斗弓勢﹐盡力爲之﹐右手挽弓勢亦然。次以右手托地﹑左手仰托天﹐盡勢﹐右亦如然。次拳兩手﹐向前築﹐各三七。次拳左手﹐盡勢向背上﹐握指三﹐右手亦如之﹐療背膊臂肘勞气。數爲之﹐彌佳。平旦便轉訖﹐以一長柱杖策腋﹐垂左腳於牀前﹐徐踞盡勢﹐掣左腳五七﹐右亦如之﹐療香港腳疼悶﹑腰腎間冷气﹑冷痺及膝冷﹑腳冷並主之。

日夕三掣﹐彌佳。勿大飽及忍小便。掣如無杖﹐但遣所掣﹐腳不著地﹐手扶一物﹐亦得。晨夕以梳梳頭﹐滿一千梳﹐大去頭風﹐令人發不白。梳訖﹐以鹽花及生麻油搓頭頂上﹐彌佳。如有神明膏搓之甚佳。

旦欲梳洗時﹐叩齒一百六十﹐隨有津液﹐便咽之。訖﹐以水漱口﹐又更以鹽末揩齒。卽含取微酢﹑淸漿半小合許熟漱﹐取鹽湯洗兩目﹐訖﹐閉目以冷水洗面﹐必不得遣冷水入眼中。此法﹐齒得堅淨﹐目明無淚﹐永無齒。平旦洗面時﹐漱口訖﹐咽一兩咽冷水﹐令人心明淨﹐去胸臆中熱。

譙國華佗﹐善養生。弟子廣陵吳晉﹑樊城樊何﹐受術於佗。佗語晉曰﹕人體欲得勞動﹐但不當使極耳。

人身常搖動﹐則穀气消﹑血脈流通﹑病不生。譬猶戶樞不朽是也。古之仙者及漢時有道士君倩爲道引之術﹐作熊經鴟顧﹐引挽腰體﹐動諸關節﹐以求難老也。吾有一術﹐名曰五禽戲。一曰虎﹑二曰鹿﹑三曰熊﹑四曰猿﹐五曰鳥﹐亦以除疾﹐兼利手足。以常導引體中不快。因起作一禽之戲﹐遣微汗出﹐卽止。以粉塗身﹐卽身體輕便﹐腹中思食。吳晉行之﹐年九十餘歲﹐耳目聰明﹐牙齒堅完﹐喫食如少壯也。虎戲者﹐四肢距地﹐前三躑﹐卻三躑﹐長引腰﹐側腳﹐仰天﹐卽返距行﹑前卻各七過也。鹿戲者﹐四肢距地﹐引項反顧﹐左三右二﹐伸左右腳﹐伸縮亦三亦二也。熊戲者﹐正仰﹐以兩手抱膝下﹐舉頭左擗地七﹐右亦七﹐蹲地﹐以手左右托地。猿戲者﹐攀物自懸﹐伸縮身體﹐上下一七﹐以腳拘物倒懸﹐左右七﹑手鉤腳五﹐按頭各七。

鳥戲者﹐雙立手﹐翹一足﹐伸兩臂﹐揚眉﹐用力各二七﹐坐伸腳﹐手挽足趾﹐各上﹐縮伸二臂各七也。夫五禽戲法﹐任力爲之﹐以汗出爲度。有汗以粉塗身﹐消穀气﹐益气力﹐除百病。能存行之者﹐必得延年。又有法﹐安坐﹐未食前﹐自按摩。以兩手相叉﹐伸臂股﹐導引諸脈﹐勝如湯藥。正坐﹐仰天呼出﹐飲食醉飽之气立銷。夏天爲之﹐令人涼不熱。

養性延命錄

禦女損益篇第六

道以精爲寶﹐施之則生人﹐畱之則生身。生身則求度在仙位﹐生人則功遂而身退﹐功遂而身退﹐則陷欲以爲劇。何況妄施而廢棄﹐損不覺多﹐故疲勞而命墮。天地有陰陽﹐陰陽﹐人所貴﹐貴之合於道﹐但當愼無費。彭祖曰﹕上士別牀﹐中士異被﹐服藥千裹﹐不如獨臥。色使目盲﹐聲使耳聾﹐味使口爽。

苟能節室其道﹐適抑揚其通塞者﹐可以增壽。一日之忌﹐暮食無飽﹝夜飽食眠﹐損一日之壽﹞﹔一月之忌﹐暮飲無醉﹝夜醉臥﹐損一月之壽﹞﹔一歲之忌﹐暮須遠內﹝一交損一歲之壽﹐養之不復﹞﹔終身之忌﹐暮須護气﹝暮臥﹐習閉口﹐開口失气。又邪從口入﹞。采女問彭祖曰﹕人年六十﹐當閉精守一﹐爲可爾否﹖彭祖曰﹕不然。男不欲無女﹐無女則意動﹐意動則神勞﹐神勞則損壽。若念眞正無可思而大佳﹐然而萬無一焉。有彊郁閉之﹐難持易失﹐使人漏精尿濁﹐以致鬼交之病。又欲令气未感動﹐陽道垂弱﹐欲以禦女者﹐先搖動﹐令其彊起﹐但徐徐接之﹐令得陰气。陰气推之﹐須臾自彊﹐彊而用之﹐務令遲疏﹐精動而止。閉精緩息﹐瞑目偃臥﹐導引身體﹐更復可禦他女。欲一動則輒易人﹐易人可長生。若禦一女﹐陰气旣微﹐爲益亦少。又陽道法火﹐陰道法水﹐水能制火﹐陰亦消陽。久用不止﹐陰气吸陽﹐陽則轉損﹐所得不補所失。但能禦十二女子而不復泄者﹐令人老有美色。若禦九十三女而不泄者﹐年萬歲。凡精少則病﹐精盡則死﹐不可不忍﹐不可不愼。數交而時一泄﹐精气隨長﹐不能使人虛損。

若數交接則瀉精﹐精不得長益﹐行精盡矣。在家所以數數交接者﹐一動不瀉﹐則贏得一瀉之精﹐減卽不能數交接。但一月輒再瀉精﹐精气亦自然生長。但遲微不能速起﹐不如數交接不瀉之速也﹝采女者﹐少得道﹐知養性﹐年一百七十歲視如十五。殷王奉事之年﹐問道於彭祖也﹞。彭祖曰﹕奸淫所以使人不壽者﹐非是鬼神所爲也﹐直由用意俗猥﹐精動欲泄﹐務副彼心﹐竭力無厭﹐不以相生﹐反以相害。或驚狂消渴﹐或癲癡惡瘡﹐爲失精之故。但施瀉﹐輒導引﹐以補其處﹐不爾﹐血脈髓腦日捐﹐風濕犯之則生疾病。由俗人不知補瀉之宜故也。彭祖曰﹕凡男不可無女﹐女不可無男。若孤獨而思交接者﹐損人壽﹔生百病﹐鬼魅因之。共交失精﹐而一當百。若欲求子﹐令子長命﹑賢明﹑富貴﹐取月宿日施精大佳﹝月宿日﹐直錄之於後﹞。天志曰﹕人生俱含五常﹐形法復同而有尊卑貴賤者﹐皆由父母合八星陰陽。陰陽不得其時﹐中也﹔不合宿﹐或得其時﹐人中上也﹔不合宿﹐不得其時﹐則爲凡夫矣。合宿交會者﹐非生子富貴﹐亦利己身﹐大吉之兆﹝八星者﹐室﹑參﹑井﹑鬼﹑柳﹑張﹑心﹑斗﹐月宿在此星﹐可以合陰陽求子﹞。月二日﹑三日﹑五日﹑九日﹑二十日﹐此是王相生气日﹐交會各五倍﹐血气不傷﹐令人無病。仍以王相日半夜後雞鳴前﹐徐徐弄玉泉﹐飲玉漿戲之。若合﹐用春甲寅乙卯﹑夏丙午丁未﹑秋庚申辛酉﹑冬壬子癸亥﹐與上件月宿日合者﹐尢益佳。若欲求子﹐待女人月經絕後一日﹑三日﹑五日﹐擇中王相日﹐以气生時﹐夜半之後﹐乃施精。有子皆男﹐必有壽賢明。其王相日﹐謂春甲乙﹑夏丙丁﹑秋庚辛﹑冬壬癸。凡養生﹐要在於愛精。若能一月再施精﹐一歲二十四气施精﹐皆得壽百二十歲。若加藥餌﹐則可長生﹐所患人年少時﹐不知道﹐知道亦不能信行﹔至老乃始知道﹐便已晚矣﹐病難養也。𨿽晚而能自保﹐猶得延年益壽。

若少壯而能行道者﹐仙可冀矣。《仙經》曰﹕男女俱仙之道﹐深內勿動精﹐思臍中赤色大如雞子﹐乃徐徐出入﹐精動便退。一旦一夕﹐可數十爲之﹐令人益壽。男女各息﹐意共存之﹐惟須猛念。道人劉京云﹕春三日一施精﹐夏及秋一月再施精﹐冬常閉精勿施。夫天道﹐冬藏其陽﹐人能法之﹐故得長生。冬一施﹐當春百。蒯道人言﹕人年六十﹐盒飯都絕房內﹐若能接而不施精者﹐可禦女耳。若自度不辦者﹐都遠之爲上。服藥百種﹐不如此事可得久年也。道林云﹕命本者﹐生命之根本﹐決在此道﹐𨿽服大藥及呼吸導引﹐備修萬道而不知命之根本。根本者﹐如樹木﹐但有繁枝茂葉而無根本﹐不得久活也。命本者﹐房中之事也。故聖人云﹕欲得長生﹐當由所生。房中之事﹐能生人﹐能殺人。譬如水火﹐知用之者﹐可以養生﹐不能用之者﹐立可死矣。交接尢禁醉飽﹐大忌﹐損人百倍。欲小便忍之以交接﹐令人得淋病或小便難﹑莖中痛﹑小腹彊。

大恚怒後交接﹐令人發癰疽。道機房中禁忌﹕日月晦朔﹑上下弦﹑望﹑日月蝕﹑大風﹑惡雨﹑地動﹑雷電﹑霹靂﹑大寒暑﹑春夏秋冬節變之日﹑送迎五日之中﹐不行。陰陽本命﹑行年月日忌禁之尢重﹝陰陽交錯﹐不可合﹐損血气﹐瀉正納邪﹐所傷正气甚矣﹐戒之﹞。新沐頭﹑新行疲倦﹑大喜怒﹐皆不可行房室。

彭祖曰﹕消息之情﹐不可不知也﹐又須當避大寒﹑大熱﹑大風﹑大雨﹑大雪﹑日月蝕﹑地動﹑雷震﹐此是天忌也。醉飽﹑喜怒﹑憂愁﹑悲哀﹑恐懼﹐此人忌也。山川﹑神﹑社稷﹑井竈之處﹐此爲地忌也。

旣避此三忌﹐又有吉日﹐春甲乙﹑夏丙丁﹑秋庚辛﹑冬壬癸﹑四季之月戊己﹐皆王相之日也。宜用嘉會﹐令人長生﹐有子必壽。其犯此忌﹐旣致疾﹐生子亦凶夭短命。老子曰﹕還精補腦﹐可得不老矣。《子都經》曰﹕施瀉之法﹐須當弱入彊出﹝何謂弱入彊出﹐納玉莖於琴弦麥齒之間﹐及洪大便出之﹐弱納之﹐是謂弱入彊出。消息之﹐令滿八十動﹐則陽數備卽爲妙也﹞。老子曰﹕弱入彊出﹐知生之術﹔彊入弱出﹐良命乃卒。此之謂也。

西山羣仙會眞記

序

序曰﹕性非生知﹐學道者﹐必資於切問。道難言傳﹐立教者不尙於明文﹐藏機隱意﹐恐輕泄於聖言﹔比物囑辭﹐乃密傳於達士。世有讀書而五行俱下﹐開卷則一覽無遺﹐聲名喧世﹐孰知不死之方﹔頭角摩天﹐豈悟希夷之理。必也訪道尋眞﹐求師擇友﹐覽仙經之萬卷﹐不出陰陽﹔得尊師之一言﹐自知眞僞。水火木金土﹐五行也﹐相生而爲子母﹐相克而爲夫婦﹐舉世皆知也。明顚倒之法﹐知抽添之理者﹐鮮矣。上﹑中﹑下﹑精﹑气﹑神﹐三田也。精中生气﹐气中生神﹐舉世皆知也﹔得反復之義﹐見超脫之功者﹐鮮矣。知五行顚倒﹐方可入道﹔至於抽添﹐則爲有道之人也。得三田反復﹐方爲得道﹐至於超脫﹐則爲成道之人也。古先達士﹐無不道成﹔委成道者﹐百無一二。今來後學﹐徒有道名﹔委入道者﹐十無八九。欲論得道而超脫者﹐西山十餘人矣。遂同前聖後聖﹐祕密參同。一集五卷﹐取五行正體之數﹔每卷五篇﹐應一气純陽之義。開明至道﹐演說玄機﹐因誦短篇﹐發明鐘呂﹑太上至言。庶得將來有悟﹐勤而行之﹐繼僕以出塵寰﹐爲蓬瀛之侶。華陽眞人施﹝肩吾希聖﹞序。

西山羣仙會眞記

識道

葛仙翁曰﹕天下無二道﹐殊途而同歸﹔聖人無兩心﹐百慮而一致。古今一道﹐聖賢同心。逮夫道原旣判﹐心識自分。談道者﹐彊自分別﹐同流異派﹐摘葉尋枝﹐自爲見鮮﹐以獨立教門。萬物之理﹐旣不能窮﹐一己之性﹐胡爲而盡﹖如釋子於頑空﹐乃以今世求於後世﹔儒者執於見在﹐遂以少年榮爲老年。殊不知先聖之行道﹐存乎一心也。

《西山記》曰﹕呂先生言﹕初習儒業﹐長好性宗﹐修天爵而棄人爵﹐鄙頑空而悟眞空。天爵止於人事﹐眞空不離因緣。

葛仙翁曰﹕以五常言道﹐止得其緒餘﹔用三乘見性﹐難窮其根蒂。是知道不疏於儒﹑釋﹐儒﹑釋自疏於大道。歷古及今﹐聰明有識之士﹐莫不畱心淸虛而志在玄元也。迨以安樂延年﹐次以長生不死﹐默盜天機﹐當爲己用。自人升仙而爲天官﹐何止儒者之虛榮於當年﹖由百歲延而及萬年﹐何同釋子之因報於後世﹖修眞者邪正不可辧也。欲識大道﹐三教中太上爲先﹐一身之外﹐更何求也﹖

西山羣仙會眞記

識法

《太上隱書》曰﹕法本無法﹐理歸自然。心因境亂﹐法本心生。立法之意﹐救補已失而防於未萌。故三千六百法﹐養命數十家。三千六百法者﹐十年之期﹔養命數十家者﹐天一地二﹑天三地四﹑天五地六﹑天七地八﹐天九地十。一﹑三﹑五﹑七﹑九﹐五行之陽數﹐二﹑四﹑六﹑八﹑十﹐五行之陰數。大道分而爲二气﹐二气裂而爲五行。大而爲天地﹐明而爲日月﹐靈而爲人。莫不稟二气而生五行﹐運五行而貫三才也。

《西山記》曰﹕華佗觀五禽之戲而作導引﹐以爲人之久逸而气滯血凝﹐故屈體勞形﹐使榮衛通暢。

後人因之名爲般運。欲求超脫﹐誤矣。昔陳義遺女於道﹐久餓而學龜之吐納﹐得終年不死。後人因之名爲服气。欲求丹藥﹐誤也。張紹審五味之亂人眞液﹐一臟好而一臟惡﹐一气盛而一气弱﹐故罷五味而素且淡之。後人因之名爲休糧﹐誤也。劉洞知眞陽眞陰﹐有餘則引其子﹐不足則殺其鬼﹐補且瀉之也。

後世因以采日精月華﹐取天地正气﹐誤也。

昔廣成子教黃帝房中之術﹐恐走失眞气而虧修養之宜﹐止欲禦敵可欲之境﹐不說采戰有功而奪婦人之气。後人因之以爲人補人﹐采气還精﹐損人害己﹐以望長生﹐誤也。

廣成子教黃帝根據法修養﹐久不見功。於崆峒山﹐凡以內事爲法則﹐煉外丹以補久虛積傷之損。後人因之以無情金石﹐鍛煉於煙焰之中﹐分胎見寶﹐欲餌之以求上升或不死延年﹐誤也。

扁鵲解《靈樞》﹐以鼻引淸气﹐口吐濁气﹐畱之二十四息爲一。兩火以煉眞鉛如戲蕊而曰陽胎﹐煉眞汞如含蓮而曰陰胎。胎在息住﹐息住神存﹐可以畱形住世﹐積而入聖超凡。後人因之以多入少出﹐欲聚气爲胎﹐閉息爲法﹐誤也。《九仙經》言﹕病大用火﹐病小用水。用火則納气復升於身﹐眞气徧於四大﹐陰鬼邪魔望之不敢近也。用水則納气而復升於身﹐气透水如湧泉﹐定中以意送在所病之處﹐气血通流﹐自無滯礙。後人因之而獨坐閉气﹐以舌爲轆轤﹐左旋右攪﹐收斂余津﹐漱而咽之﹐復隨腸胃傳送於外﹐乃曰澆灌以長黃芽﹐欲爲大藥﹐誤也。《通玄眞經》云﹕守無爲之道﹐得自然之理。淸而不濁﹐靜而後動﹐移神於希夷之域﹐保形於仁壽之途。一念不生﹐萬惑俱息﹐長生延年﹐安閒自樂。後人因之不悟擇靜絕迹﹐默默忘機﹐終年竟不見功﹐誤也。《靈室內觀經》曰﹕外境不入﹐內境不出﹐神志自守﹐閉目內視。降君火於下田﹐布黃雲於四大﹐笙簧車騎﹐羅列往來﹐自得壺中之趣。後人因之形如槁木﹐必若死灰﹐謹守頑空﹐失於昏寂﹐陰靈出於天門﹐止於投胎就舍﹐誤也。

又有開頂縮龜﹐住山識性﹐燒煉看讀﹐布施供養。非徒無益﹐而又害之。是少識無知之徒﹐自生小法旁門﹐互相授受﹐迷惑後來﹐致使大道日遠日疏。殊不知仰視俯察﹐默合天地陰陽升降之宜﹐日月魂魄往來之理。一气初浮﹐識自己之陰陽﹔五行旣分﹐交自己之水火。火中有水﹐水中有火。火上負陰﹐恍恍惚惚﹐其物爲眞一之水﹔水上抱陽﹐杳杳冥冥﹐其精力正陽之气。二气交媾﹐結成內藥﹐養就金丹﹐可爲陸地神仙者也。

西山羣仙會眞記

識人

上淸玄格曰﹕大道似不肖盛。徳若不足﹐韜光晦迹﹐自衛其身﹐人不知也。道未足於己﹐言已輕於人﹔事未充於內﹐驕已見於外﹐好勝於人﹐人不知也。修眞之士﹐識人爲先務。當其取士也﹐聽其言而觀其行﹔及其求法也﹐察其理而驗其功。勿以人而廢言﹐防其大辯若訥者﹔勿以言而用人﹐防其善爲說辭者。或大醇而小疵﹐始愚而終聖。修眞之士﹐亦有知人之鑑﹐不可不奉無上之道也。

《西山記》曰﹕古今賢聖﹐𨿽有兼人之智﹑普照之明﹐未嘗不先求於人﹐謂務學而不如務求師﹔師﹐人之模範也。黃帝求赤松子﹐半年方得中戒經﹐止於防外行之失。劉安玉師王道原﹐終年始得小術法﹐又不言修養之事。陰長生不以馬明生久病而怠其志﹐葛稚川不以鄭思遠家法而晦於人耳。朱度胡氏而始終如一﹐方遇金華而遠近相隨。張夢幹三遇海蟾﹐方得三乘之法。解志一一見旌揚﹐盡授九轉之功。王猛見長壽大仙﹐談笑之間而識破大道。梅福遇大洞眞君﹐步趣之次而訣盡天機。歷古非神仙以入南洲﹐然修眞之士不遇者﹐於識人之際不明也。其或道貌古顏﹐辯辭利口者﹐始謂得神仙﹐悠久始知常俗之輩。學而不遇﹐一也。或業重福薄﹐不信天機﹐輕命重財﹐甘爲下鬼。錄人纖惡﹐棄人大善﹐𨿽見其人﹐不聽其言﹐𨿽聽其言﹐不納其理﹐終無所得﹐仙凡自隔。遇而不得﹐二也。或博學篤志﹐切問近思﹐縱得眞訣﹐自生懈怠。悅須臾﹐厭持久﹐朝爲夕攺﹐坐望立成。得而不守﹐三也。又況交接狂徒﹐搜索異論﹐廢時亂日﹐何以成功﹖古人上士﹐始也博覽丹書﹐次以徧參道友﹐以道對言﹐所參無異論﹐以人合道﹐所師無狂徒。嗟﹗愚而自專﹐賢否不辧﹐賤而自用﹐邪正不分。論識人之去就﹐不可勝舉也。故古今上聖眞人﹐未修煉﹐先修養。故曰﹕沐浴不可當風。若幽室靜房﹐閉目冥心﹐伸身正坐﹐使元气上升﹐通滿四大﹐上入泥丸﹐此眞沐眞浴﹐萬倍於外之水火也。

又曰﹕不欲遠唾以損气﹐不欲疾步以損筋﹐不欲極視而昏精﹐不欲疾聽而傷腎﹐不欲久立而傷骨﹐不欲久臥而傷肉。多睡濁神﹐頻醉散气。多汗損血﹐力困傷形。奔車走馬﹐气亂而神驚﹔望髙登峻﹐魄散而魂飛。養形之道﹐安而不勞﹐勞而不乏其力﹔靜而不撓﹐撓而不亂其气。外有所補﹐內有所益。然後識五行以保全沖和之气﹐外固內眞﹐兩皆得趣﹐可以長久矣。

西山羣仙會眞記

識時

《洞玄經》曰﹕有形者不能無名﹐有名者難逃於數。大則天地陰陽﹐升降不失其宜﹔明則日月魂魄。往來自有其度。差之毫米﹐失之顚倒。陰陽有愆伏﹐則四序亂而不能升成萬物﹔寒暑無代謝﹐則八候差而不能運轉一气。人爲萬物之貴﹐一气之靈。大則取象乎天地﹐無乖升降之宜﹔明則取法乎日月﹐不亂經營之度。定之以時﹐應之以數。於道也﹐夫何遠哉﹗《西山記》曰﹕大道無形﹐生育天地。溫涼寒暑﹐一年一交合﹐交合不失其時﹐一年之後有一年。

大道無情﹐營運日月。弦望晦朔﹐一月一往來﹐往來不失其時﹐一月之後有一月。大道無名﹐長養萬物。

勿謂春生夏長也﹐而梅艷菊芳﹔勿謂秋收冬藏也﹐而柏實松茂。因時日受气﹐因气發生﹐無知之艸木﹐如是最靈。而爲人者﹐胡不順養眞性而修煉形軀耶﹖鶴知夜半﹐燕識戊己。因陰感陽﹐緣水避土。蛇於巳日不過道﹐鶯於春時自出谷。無識之禽獸﹐如是最貴。而爲人者﹐何不順時養元陽而收藏眞气耶﹖嗟﹗無知之徒﹐自气足之後﹐走失耗散﹐八百一十丈﹐元气久久而損。豈知眞气大運隨天﹕春在肝﹐夏在心﹐秋在肺﹐冬在腎。元气小運隨日﹕子在腎﹐卯在肝﹐午在心﹐酉在肺。天地之春夏秋冬﹐日月之弦望晦朔﹐人之子午卯酉﹐正相合也。冬﹐陰也。陰中陽生而爲溫﹐則曰春也。是陽爲主而陰爲客。

陽中又陽生而爲熱﹐則曰夏也。夏﹐陽也。陽中陰生而爲涼﹐則曰秋也。是陰爲主而陽爲客。陰中又陽﹐生而爲寒﹐則曰冬也。此天地之四時矣。旦則暗也﹐魄中魂生而爲明﹐則曰上弦。上弦之後﹐魂爲體而魄爲用﹐魂中又魂生而曰望矣。望則明也﹐魂中魄生而爲暗﹐則曰下弦。下弦之後﹐魄爲體而魂爲用﹐魄中又魄生而曰晦矣。是日月之四時矣。天地有三百六十日﹐日月有三百六十時﹐人有三百六十度。天地有二十四气﹐日月有二十四度﹐人有二十四時。自子至午﹐气生之時﹐陽也。自午至子﹐气謝之時﹐陰也。寅辰午申子戌﹐陽生之六時﹔卯巳未酉亥丑﹐陰生之六時﹔甲丙戊庚壬﹐五行之陽時﹔乙丁己辛癸﹐五行之陰時。辰則太陽而卯則陽明﹐寅則少陽而醜則太陰﹐子則少陰而亥則厥陰﹐戌則太陽而酉則陽明﹐申則少陽而未則太陰﹐午則少陰而巳則厥陰。午則腎气交心气﹐從下而上﹐三陽气聚之時。子則心气交腎气﹐從上而下﹐三陰气聚之時。魂爲陰中之陽﹐其气生於卯初﹔魄爲陽中之陰﹐其气生於酉末。

養陽不在春夏﹐春夏所以養陽者﹐以气在心與肝也﹔養陰不在秋冬﹐秋冬所以養陰者﹐以气在腎與肝。

夏至之後﹐眞汞積於絳宮﹔冬至之後﹐眞鉛積於丹田。木運交天二十五度﹐是時巽也﹐以陽交陽﹐當此收之而成大藥。金運交靈符二十五度﹐是時幹也﹐以陰交陰﹐當此煉之而號還丹。煉形起火﹐須在气升之前﹔聚火還元﹐必用陰降之際。煉形住世﹐以气爲先﹐用五行相克之時﹐煉气超凡﹐以時爲先﹐使三田往返之候。修眞之士不見功者﹐以旺時不收﹐損時不補﹐散時不聚﹐合時不取﹐無時不求﹐還時不煉。不知交會之時﹐又無采取之法﹐蹉時亂日﹐不見尺寸之功﹐安得比天地長久﹑日月堅固哉﹖

西山羣仙會眞記

識物

《洞天語錄》曰﹕以言言道﹐得其緒餘﹐故得道所以忘言﹔以象求意﹐得其仿佛﹐故得意所以忘象。然道不在言也﹐以先知覺後知﹐非言不足以求理﹔然意在象也﹐以大明決小明﹐非象不足以陳義。言以示其理﹐象以顯其義。則大道玄意默會﹐無象無言之間。始也﹐詳言密語﹐恐以之不悟﹔比物立象﹐恐彼之不知。及夫目擊道存﹐不在言也﹔心同意會﹐不在象也。

《西山記》曰﹕形而上者道﹐形而下者器。上以下爲基﹐道以器爲用。如《鐘離祕訣》曰﹕以心爲天﹐腎爲地﹐肺爲月﹐肝爲日。日月天地﹐物之大明者也。《崔玄眞祕訣》曰﹕以腎气爲嬰兒﹐心液爲女。肝气﹐陰中之陽﹐爲日中之魂﹔肺气﹐陽中之陰﹐爲月中之魄。兒女魂魄﹐物之靈而神者也。

如心爲朱雀﹐腎爲玄武﹐肝爲靑龍﹐肺爲白虎。亦是四象也。

葛仙翁曰﹕嬰兒爲心液之上正陽之气﹐女是腎气之中眞一之水。金公乃肺之老陽﹐黃婆其陽微弱﹐當使之復還下田。餘液是老陰﹐腎液到脾液﹐眞陽近少陰﹐其陽衰弱﹐當使之復還下田﹐此四象之說詳矣。

太白眞人曰﹕五行顚倒術﹐龍從火裏出。五行不順行﹐虎向水中生。龍本東方甲乙之物﹐而出於火中者﹐心液之上正陽之气也﹐則曰陽龍出自離官。虎乃西方庚辛之物﹐而生於水中者﹐腎气之中眞一之水也﹐則曰陰虎生於坎位。然而龍是陽物﹐升舉自在﹐而在水中﹐乃陰中之陽﹐故比心液之上正陽之气也。虎是陰物﹐奔馳自在﹐而居陸地﹐乃陽中之陰也﹐故比腎气之中眞一之水也。老君言恍恍惚惚﹐其中有物者﹐爲气中之有水而負陰者﹐是也。杳杳冥冥﹐其中有精者﹐爲液中之有气而抱陽者﹐是也。

陰眞君曰﹕北方正气﹐號河車。車謂運載物於陸地﹐往來無窮。而曰河車者﹐取意於人身之內﹐萬陰之中﹐有一點元陽上升﹐薰蒸其胞絡。上升元气﹐自腎气傳肝气﹐肝气傳心气﹐心气傳肺气﹐肺气傳腎气﹐而曰小河車也。肘後飛金晶﹐自尾閭穴起﹐從下關過中關﹐中關過上關﹐自上田至中田﹐中田至下田﹐而曰大河車也。純陰下降﹐眞水自來﹔純陽上升﹐眞火自起。一升一沈﹐相見於十二樓前﹐顆顆還丹﹐而出金光萬道﹐則曰紫河車也。故車行河﹐如气在血絡之中。气中暗藏眞水﹐如車載物﹑所謂河車者﹐詳矣。

廣成子以內事教黃帝﹐久不見功﹐乃於崆峒山煉大藥。五金之中﹐鉛爲黑金﹐黑金之中而取銀。

八石之中﹐砂爲赤石﹐赤石之中而取汞。以汞合銀爲寶﹐故有鉛汞之說。鉛者﹐腎之所藏眞气﹔汞者﹐陰陽所合﹐自己之眞精也。眞陰眞陽﹐以成大藥。火候無差﹐精變爲汞﹐汞變爲砂﹐砂變爲丹﹐而曰眞鉛﹐是也。金晶肘後飛入上宮﹐自頂而入下田﹐眞火前起﹐升入泥丸﹐自心而過重樓。一陰一陽﹐上水下火﹐而爲旣濟。奔於元海﹐而曰紫金丹。故曰眞汞者﹐是也。此汞鉛之理﹐詳矣。以物推求﹐陽比象動而升舉之﹐陰比於靜而凝滯之。

物不必多識﹐象不必多求。止於純陰純陽﹐二气交接而爲大藥。然陽中有眞陰﹐陰中有眞陽。乃陽交陰﹑陰交陽﹑陽交陽﹑陰交陰﹐陰陽有四交也。及乎陰合陽﹑陽合陰﹑陰合陰﹑陽合陽﹐陰陽有四合也。四交四合﹐大應天地之八節﹐明應日月之八候。廣記多識﹐不止損神傷气﹐而且議論差別﹐適以廢時亂日﹐終無益也。

西山羣仙會眞記

養生

《三元眞經》曰﹕人物異形﹐受生惟一气。魂得之於天體﹐魄得之於地。無形無象﹐自空中來。

卽父精母血﹐以無爲有。三百日胎完﹐胎完气足則生﹐是由無而有。不善養生﹐則以有還無矣。血气方剛﹐以所有之神气﹐復與於兒女﹔血气旣衰﹐將已有之魂魄﹐復還於天地。故生中起滅﹐以滅止生﹐气斷神散﹐而無生矣。善人君子﹐莫不欲生﹐而不知養生之時﹐以天地爲法﹐日月爲本。陰絕陽生﹐陽絕陰生﹐生生不窮﹐天地所以長久。魄往魂來﹐來往不已﹐日月所以長久。是知气在養而不弱﹐形在養而不悴。內外養之無差﹐故得與天地日月同長久也。

《西山記》曰﹕古今聖賢﹐談養生之理者﹐著養生論者﹐不爲少矣。又曰﹕少私寡欲。少私寡欲者﹐可以養心。又曰﹕絕念忘機。絕念忘機者﹐可以養神。又曰﹕飲食有節。飲食有節者﹐可以養形。又曰﹕務逸有度。務逸有度者﹐可以養亂。又曰﹕入淸出濁。入淸出濁者﹐可以養气。又曰﹕絕淫戒色。絕淫戒色者﹐可以養精。養生之道﹐不在於此。所生微也﹐善養者﹐從微至著﹔所生小也﹐善養者﹐自小及大。當旺時﹐養而取之﹔當衰時﹐養而補之。如春養脾﹐秋養肝﹐夏養肺﹐冬養心。煉形則起火﹐還丹則聚气。此年中用月﹐不失養生之道也。及春夏養陽﹐以眞气隨天﹐大運在肝與心。心肝者﹐气生之所。秋冬養陰﹐以眞气隨天﹐大運在肺與腎。腎肺者﹐液降之所。此陰陽傳送﹐不失養生之道也。及腎气生於子時﹐一陽生於二陰之中。當此之時﹐若澄心靜濾﹐閉目升身﹐想火輪起於丹田﹐是气升而養之有法也。及肝气生於卯時﹐一陽升於二陰之下。當此之時﹐如孤坐閉目﹐多入少出﹐存兒女相見於黃屋之中﹐而產就嬰兒﹐是陽生而養之有法也。及心气生於午時﹐一陰生於二陽之中。當此之時﹐若忘言絕念﹐滿口含津﹐攻心气不散﹐存龍虎交媾於煙焰之中﹐而盤金鼎奔流於下﹐是丹田气生而養之有法也。及肺气生於酉時﹐一陰生於二陽之上。當此之時﹐若閉目冥心﹐以腹肚微脇﹐存大火炙於鼎中﹐鼎中有三昧﹐炎炎不絕﹐三昧齊發﹐是陰生而養之有時也。及夫三百日﹐胎完而眞气生﹐養其眞气而煉之生神。五气朝元﹐三花聚頂﹐五百日陽神生﹐養其陽神而煉之合道。是生形已來﹐養之而生眞气﹔自生气以來﹐養之而生法身。身外有身﹐超凡入聖﹐養生之道﹐備於此矣。

西山羣仙會眞記

養形

《玉華靈書》曰﹕神以气爲母﹐气以形爲捨。煉气成神﹐煉形成气。陽神未聚﹐三花不入泥丸﹔眞气未朝﹐五彩不生丹闕。無形籠絡﹐神气兩難。故天地大也﹐未免輕淸重濁之象﹔日月明也﹐難逃圓明缺暗之形。積陽生神﹐上以麗乎天者﹐星與辰也﹔積陰生形﹐下以伏乎地者﹐土與石也。水中气升﹐而爲雨爲雲﹔气中水降﹐而爲露爲霧。

萬象羣生﹐不能無形。惟人也﹐集靈以生﹐資道以成。不知養形之端﹐精魂耗散﹐而陰殼空存。未死之前﹐已如槁木。余喘旣絕﹐盡力糞壤。養形之道﹐可不深思﹖《西山記》曰﹕仲夏﹑仲冬之月﹐善養形者﹐處於深堂﹐避其大寒﹑大熱之气而伏其肌膚。非特此也﹐先寒而衣﹐衣不得頓多﹔先暖而解﹐解不得頓少。久勞﹐則安閒以保極力之處﹔久逸﹐則導引以行稍滯之气。暑不當風﹐當風則榮閉而衛結﹔夏不臥濕﹐臥濕則气散而血注﹔冬不極熱﹐極熱則腎受虛陽﹐而春夏肝與心有雍蔽之疾也﹔夏不極涼﹐極涼則心抱浮寒﹐而秋冬肺與腎有沈滯之患也。不可極饑而食﹐食不過飽﹐過飽則傷神﹐饑則損胃。不可極飲﹐飲不過多﹐多則損气﹐渴則傷血。沐用旬﹐浴用五。夫五則五气流傳﹐浴之榮衛通暢﹔旬則數滿復還﹐眞气在腦﹐沐之則耳目聰明。若頻頻浴者﹐血凝而气散﹐𨿽肌膚光澤﹐久而气自損矣。故有癱瘓之疾者﹐气不勝血﹐神不勝形也。若頻頻沐者﹐气雍於上﹐滯於中﹐令人體重形疲﹐久而經絡不能通暢。故古人以陽養陽﹐陽不耗散﹔以陰煉陽﹐陽不損弱。如一年內﹐春夏養陽﹐秋冬養陰﹐是借陰養陽﹐以陽消陰也。一日內﹐午前煉幹以气﹐前起煉形﹐後起金晶﹔午後煉坤以藥﹐有藥則聚气煉丹﹐無丹則收火煮海。皆以眞陽見用於自身﹐不然斂身聚之﹐可以無中養就眞气。升身眞气﹐以滅魔陰焉。奉道之士﹐廣覽多學﹐徒以勞損﹐不知陰陽爲之總領之元也。眞陰眞陽爲胎﹐凝於丹田﹐次以眞陰爲气﹐眞陽成形﹐身外有身。超凡入聖矣。

西山羣仙會眞記

養气

《太上隱書》曰﹕天地以淸濁爲質﹐非气不足以運陰陽﹔日月以明暗分形﹐非气不足以交魂魄。

以橐龠之用﹑呼吸之理﹐是气使之然也。禽一衝而制在气﹐腹空如實﹔魚一躍而制在水﹐穿水如無。

眾植凋殘﹐獨松柏而常茂者﹐气堅也﹔羣動滅寂﹐惟龜鶴之不悴者﹐气任也。形爲畱气之舍﹐气爲保形之符。欲畱形住世﹐必先養气。至大至剛﹐充塞乎天地之間﹔气聚神靈﹐遨遊風塵之外。善養生者﹐養其形﹔善養形者﹐養其气。

《西山記》曰﹕古今養生之士﹐不免於疾病死亡者﹐不知其道也。昔人以志士不語爲養气﹐此保气也﹐失之昏﹔以入淸出濁爲養气﹐此換气也﹐失之虛。昏者﹐气散神狂﹐眞靈日厭﹐終無所歸矣。虛者﹐丹田無實﹐徒勞而吐納﹐終不能佳矣。多入少出﹐攻病可也﹔認爲胎息﹐誤矣。上咽下蓄﹐聚气可也﹐指作還丹﹐誤矣。綿綿若存﹐用之不勤﹐委气而和神也。息息要住﹐納之不出﹐閉气而煉形也。一咽復一咽﹐雙收兩夾﹐以噓咽爲法﹐是借气取水灌漑之術也。正坐升身﹐气滿四大﹐血路通行﹐榮衛和暢﹐是布气焚身之法也。若此皆非養气矣。養气之道﹐生時養之﹐使不衰弱。時養之使不散。如古行屯者﹐是陽初生﹐屈而未伸﹐故朝屯以取﹐養气之茂也。如古行蒙者﹐是一陽處羣陰之中﹐暗而不明。故暮蒙以取﹐求陽之義也。非特此也﹐才所不敏﹐彊思傷也﹔力所不及﹐彊舉傷也﹔悲哀憔悴﹐傷也﹔喜樂過度﹐傷也﹔汲汲所欲﹐傷也﹔戚戚所懷﹔傷也。或久談言笑﹐寢息失時﹐拽弓引弩。

耽酒嘔吐﹐飽食便臥﹐跳步喘息﹐歡呼哭泣﹐陰陽不交﹐積傷至盡﹐則早亡矣。故善養者﹐淡然無欲﹐處乎寂寞之境﹐自有希夷之趣。冬則陽生﹐至春分之後﹐陽盛而陰散﹐防其餘陰入腹而爲苦寒之疾。夏則陰生﹐至秋分之後﹐陰盛而陽散﹐防其餘陽入腹而爲酷暑之患。勿觀死者﹐防死气觸生气﹔不近穢處﹐防穢气觸眞气。眞气未壯而朝不虛食﹐常充口﹔眞气欲絕而暮不實食﹐常減口。然而調气﹑和气﹑布气﹑咽气﹑聚气﹑行气﹑保气﹑換气﹐皆不出養气之道。夫气如綫﹐觸之則斷﹔气如煙﹐擾之則散。不能養者﹐失保形之道。然養气未及采气﹐采气未及煉气。采气還元﹐結成金丹。煉之出殼﹐遷變羽客。未煉先采之﹐未煉先養之。

西山羣仙會眞記

養心

《通玄經》曰﹕人以形爲捨﹐心爲主。主於國則君臣之分﹐主於家則父子之禮。心爲君父﹐气爲臣子﹐身爲家國。心气一注﹐無气不從。在五行爲火﹐南方盛陽之精﹐宿應熒惑﹐神受朱雀。狀垂二葉﹐色若朱蓮。神明根據泊﹐變化莫測。混合陰陽﹐大包天地﹐細包毫芒。制之則止﹐放之則狂。

淸靜道生﹐濁躁神亡。但能空寂﹐得之存常。永保無爲﹐其身則昌。惟狂克念﹐可以作聖﹔惟聖罔念﹐可以作狂。古今達士﹐養以寡欲﹐務於至誠﹐眞源湛然﹐靈光自瑩於丹臺也。不爲事惑物役﹐可以超凡入聖。

《西山記》曰﹕從道受生﹐謂之性。自一稟形﹐謂之命。所以任物﹐謂之心。心有所憶﹐謂之意。意有所思﹐謂之志。事無不周﹐謂之智。智周萬物﹐謂之慮。動而榮身﹐謂之魂。靜以鎭身﹐謂之魄。流行骨肉﹐謂之血。保形養气﹐謂之精。气淸而快﹐謂之榮。气濁而遲﹐謂之衛。總括百骸﹐渭之身。眾象備見﹐謂之形。塊然有閡﹐謂之質。形貌可則﹐謂之體。小大有分﹐謂之軀。眾思不礙﹐謂之神。漠然變化﹐謂之靈。气來入身﹐謂之生。气去於形﹐謂之死。所以通生﹐謂之道。道者﹐有而無形﹐無而有精﹐變化不測﹐通神羣生。眞人上仙教人修道﹐卽修心也﹔教人修心﹐卽修道也。道不可見﹐因心以明之﹔心不可常﹐用道以守之。故虛心遣其實﹐無心除其有也。定心令不動也﹐安心令不危也﹐靜心令不亂﹐正心令不邪﹐淸心令不濁﹐淨心令不穢。此皆己有﹐令己除之。心直不反復也﹐心平無髙下也﹐心明不暗昧也﹐心通無窒礙也。此皆固有﹐因以然之﹐又在少思﹑少念﹑少欲﹑少事﹑少語﹑少笑﹑少愁﹑少樂﹑少喜﹑少怒﹑少好﹑少惡﹐故得靈光不亂﹐神气不狂﹐方可奉道保生。嗟無知者﹐多思神殆﹐多念志散﹐多欲損气﹐多事役形﹐多語弱气﹐多笑損髒﹐多愁攝血﹐多樂溢意﹐多喜則交錯﹐多怒則百脈不定﹐多好則昏亂不理﹐多惡則憔悴無歡。

故其源不潔﹐和气自耗﹐不得延年﹐失於養心之故也。故古諭之如猿狂而不定﹐比之如賊盜其所有也。

西山羣仙會眞記

養壽

《三淸眞錄》曰﹕父母之眞陰眞陽二气﹐以精血爲胞胎﹐胎完气足而爲形矣。集靈資道﹐神气相合而爲壽﹐定矣。大壽一萬二千歲﹐守朴任具﹐𨿽亡而道不亡也。中壽一千二百歲﹐畱形住世﹐道在而身亦在也。下壽一百二十歲﹐知之修煉﹐可以安樂延年﹔不知修煉﹐走失耗散。在我者﹐不爲我之所有﹐而又外觸禁忌﹐暗除年算。一算爲三百日壽﹐一歲爲本數之壽﹐一紀爲正紀之壽。無知少學﹐以小惡爲無傷﹐積惡以致於滅身﹔以小損爲無害﹐積損以致於滅生。始以減一算﹐次以除本數﹐終以除一紀﹐未及中年﹐夭之大半。仙子眞人﹐憐而哀之。𨿽有超脫之法﹐必先養壽之方。

審而用之﹐可延至大壽。不憚修持﹐於日自有超凡之道。

《西山記》曰﹕𨿽知養生之理﹐不悟修行之法﹐則生亦不長﹔𨿽知修煉之方﹐不知養壽之道﹐則修亦無驗。故養壽者﹐凡以禁忌而防其禍。行不多言﹐恐神散而損气﹔睡不張口﹐恐气泄而損神。臨危登峻則神飛﹐玩殺看斗則气結﹐弔死問病則喜神自散﹐臥濕當風則眞气日弱。古廟凶祠不可入﹐入之則神驚﹔狂禽異獸不可戲﹐戲之則神恐。對三光濡溺﹐折人年壽﹔賀四重深恩﹐滅人大數。飲宴於聖像之側﹐魂魄不安﹔坐臥於墓冢之間﹐精神自散。枯木大樹之下﹐不可息﹐防九陰之气﹐觸人陽神﹔深水大澤不可渡﹐恐至寒之性﹐逼人眞气。出眾花卉不可折﹐防招妖狂入室﹔非時果實不可食﹐防帶邪气入腹。

忘言綺語﹐非患難不可頻說﹐說之減人正壽﹔肥甘醇酒﹐非會合不可頻飲﹐飲之除人本祿。負賢忘恩﹐必有禍應﹔輕財毀物﹐自無福生。大山勿深入﹐入之必凶﹔美物勿酷愛﹐愛之勿吉。損人傷物﹐以冤報冤﹐嫉賢妒能﹐以怨起怨﹐虛傳妄授﹐慢友輕師﹐此類或有觸犯﹐𨿽得正訣﹐遇異人﹐大道未就﹐先爲此除其壽。以罪當功﹐竟不能速成也。善養壽者﹐以法修其內﹐以理驗其外。修內則祕精修气﹐安魂淸神﹐形神俱妙﹐與天地齊年﹐煉神合道﹐超凡入聖也。驗外則救貧濟苦﹐慈物利人﹐孝於家﹐忠於國﹐順於上﹐憐於下﹐害不就利﹐忙不求閒﹐凡以方便爲心﹐勿以人我介意﹐方始奉道。多遇至人﹐自得眞法。及夫下功之後﹐少有患難﹐速得圓成﹐然是修養所致﹐亦是陰徳報之。苟不達養壽之宜﹐安得內外齊成乎﹖

西山羣仙會眞記

補內

《九天祕錄》曰﹕三淸之下有三太﹐三太之內有二儀﹐二儀旣判而列五帝﹐五帝旣立而同一區。

此天地之內﹐上下有陰陽升降﹐東西有日月往來。周而復始﹐運而不已﹐代謝循環﹐終無走失。惟人也﹐以精爲母﹐以气爲主。五臟中各有精﹐精中生气﹔五臟中各有气﹐气中生神。欲壽無窮﹐長生住世﹐煉精爲丹﹐養气爲神。眞仙上聖﹐修眞補內﹐不補外也。內眞外應﹐無施不可﹐有作必同﹐自凡而入聖也。

《西山記》曰﹕男子先生右腎﹐以外精而內血﹐陰爲理也﹔女子先生左腎﹐以外血而內精﹐陽爲裏也。腎生脾﹐脾生肝﹐肝生肺﹐肺生心﹐心生小腸﹐小腸生大腸﹐大腸生膽﹐膽生膀胱﹐膀胱生三元﹐三元生三焦﹐三焦生八脈﹐八脈生十二經﹐十二經生十二絡﹐十二絡生一百八十系絡﹐一百八十系絡生一百八十纏絡﹐一百八十纏絡生三萬六千孫絡﹐三萬六千孫絡生三百六十五骨﹐三百六十五骨生八萬四千毛竅。胎完气足﹐靈光入體﹐與母分離而爲人也。以內外言之﹐經絡之內以爲內﹐肌膚之外而爲外。養命養其五臟﹐五臟爲根﹐根固葉自茂矣。養形養其五气﹐五气爲源﹐源深流自長矣。眞气大運隨天﹐元气小運隨日。春﹐肝旺脾弱﹐則養脾食甘物﹔五穀中粳米﹑五果中棗肉﹑五畜中牛肉﹑五菜中葵菜。淸心無憂﹐憂則傷肝。隱坐避風﹐因肝惡風也。若日用之間卯時﹐以待小運。日生元气﹐傳送在肝﹐閒居冥目以養肝。旬日見功﹐目可視秋毫。若修煉下功﹐不必如此。夏﹐心旺肺弱﹐則養肺食辛物﹕五穀中黃黍﹑五果中桃子﹑五畜中雞肉。五菜中蔥菜。淸心少喜﹐喜多傷心。靜坐避熱﹐以心惡熱。若日用之間午時﹐以待小運。

日生元气﹐傳送在心﹐絕念安居以養心。旬日見功﹐可气通百脈。修煉下功﹐亦不必如此。秋﹐肺旺肝弱﹐則養肝食酸物﹕五穀中豆﹑五果中李子﹑五畜中犬肉﹑五菜中藿菜。靜居避寒﹐寒則傷肺。不要多悲﹐悲則損肝。若日用之間酉時﹐以待小運。日生元气﹐傳送在肺﹐升身靜坐以養肺。旬日見功﹐肌膚光澤。若修煉下功﹐不必如此。冬﹐腎旺心弱﹐則養心食苦物﹕五穀中小麥﹑五果中橘子﹑五畜中羊肉﹑五菜中薤菜。淸心無恐﹐恐則傷心﹐若日用之間子時﹐以待小運。日生元气﹐傳送在腎﹐斂身正坐以養腎﹐旬日見功﹐丹田自暖﹐气力剛健。若修煉下功﹐不必如此。當四季﹐脾旺腎弱﹐養腎食鹹物﹕五穀中粟米﹑五果中山藥﹑五畜中豬肉﹐五菜中韭菜。安心無畏﹐畏則傷脾﹐靜坐避濕﹐濕則損脾也。若日用之間戌辰丑未﹐以待小運。日生元气﹐傳送在脾。風急震雷﹐通過膀胱﹐變爲精華﹐眞气走失而火上起﹐肺開心衝肝浮膽橫﹐萬神以眞火燒之﹐棄體外遊﹐骨解筋伸﹐與死無異。一泄一气弱﹐百瀉一神去﹐千泄一臟損﹐已至枯竭﹐四大無主﹐乃曰死矣。故眞仙上聖﹐有還精之道。若志在玄元﹐腎气交心气﹐積气生液﹐如懸珠垂露﹐顆顆還於丹田﹐火候無差﹐自然凝結﹐形若彈丸﹐色同朱橘﹐气中生气﹐煉气成神﹐身外有身﹐超凡入聖。若以未悟淸虛﹐甘做兒孫之牛馬﹐淫邪之心未息﹐亦不可深究房中之術﹐俱以借其陰貌﹐賺心气下入黃庭﹐而腎气不能上升﹐乃以龍盤虎繞﹐欲泄之前﹐棄其情愛。一則孤坐斂身﹐雙手抱臍﹐使气結爲胎。一則升身偃脊﹐斂身少時﹐使肘後飛入泥丸﹐以塡血腦而後百骨充盈﹐有返老還童之驗矣。嗟少學無知﹐欲采婦女之精气以爲陰丹﹐又煉無情之金石﹐取天地之秀气﹐而爲外丹。

餌之塡精補海﹐幸而藥盛而時暫無損。若以元陽耗散﹐而丹臺空虛﹐餌之在腹﹐當有不救之疾。取之於人﹐當有速亡之患。返以神仙之法爲誑﹐靜言思之﹐誰其過歟﹖

西山羣仙會眞記

補气

《玉華靈書》曰﹕九天之上無陰﹐九地之下無陽。元气傳送﹐餘气在脾。靜坐閉气﹐多入少出﹐旬日見功﹐肢體光澤﹐經絡快暢。若修煉下功﹐不必如此。是五臟各有時﹐一臟旺而一臟弱﹐一气盛而一气衰。損有餘﹐補不足﹐五臟旣和﹐百骸自理﹔百骸自理﹐萬病不生﹕萬病不生﹐千歲可期。

《西山記》曰﹕气本無形﹐必賴有形之軀。形全气在﹐自可修補。不擇老幼﹐所貴至誠﹐始終如一。天皇聖胎祕用神訣﹐補气之上法﹔達摩胎息至理﹐補气之中法﹔其後因胎住息﹐因息就胎﹐扁鵲《靈樞》﹑葛洪注《胎息》﹐補气之下法。此外皆非法也。

西山羣仙會眞記

補精

《太上玄鏡》曰﹕純陽上升者﹐謂之气﹔純陰下降者﹐謂之液﹔气液相交﹐注於骨絡之間者﹐謂之髓﹔气液相交﹐出於膀胱之外者﹐謂之精。內則心﹑腎﹑肝﹑肺﹑脾五臟也﹐大腸﹑小腸﹑膀胱﹑三焦﹑膽﹑胃六腑也。外則皮膚毛髮﹑眼耳鼻舌﹑手足﹑榮衛﹑經絡穴四體也。精者﹐心气在肝﹐肝自生精﹐肝精不固﹐目眩無光﹔心气在肺﹐肺自生精﹐肺精不實﹐肌肉淸弱﹔心气在腎﹐腎自生精﹐腎精不滿﹐神气減少﹔心气在脾﹐脾自生精﹐脾精不堅﹐髮齒自弱。五臟之中﹐腎爲精海﹐心爲气館。眞精在腎﹐余精自還下田。眞气在心﹐餘气自朝中元。思慮愁惱﹐其耗气也﹐如漏鼎中之气﹔淫邪禍亂﹐其走精也﹐如析釜下之薪。補下精之道﹐非但絕色﹐而房中最急愼之。

《西山記》曰﹕天地﹐萬物之盜﹔萬物﹐人之盜。蓋陽升陰降﹐物受天地純粹之气﹐陰精陽華﹐人食萬物充實之資﹐一飲一食﹐納之於胃﹐與眞气相合﹐傳流腎府。虛气充盈﹐對境生心﹐心火下逼﹐腎气不能上升﹐左旋右盤。地中升陽。一百八十日到天。其陽過乎天者﹐陽自陰中來。陽負陰胎﹐陽戀陽住﹐陰爲陽逼﹐復自天來。故天中陰降﹐一百八十日到地。其陰過乎地者﹐陰自陽中來﹐陰抱陽質﹐陰戀陰住﹐陽爲陰逼﹐復自地起。周而復還﹐並無走失。尙有震動傾倒之愆﹐又況人腎爲水也。水中生气﹐如煙似綫﹐觸之則斷﹐撓之則散。眼耳鼻舌身意﹐六欲傷於外﹔喜怒哀樂好惡思﹐七情傷於中。上則重樓走失﹐下則金龜拋泄。如漏网包風﹐能無損乎﹖不知補气之道﹐如火消膏﹐積日復入輪回。

西山羣仙會眞記

補益

《洞神眞經》曰﹕養生之道﹐以不損爲延命之術﹐以有補爲先。居安慮危而防未萌﹐不以小惡爲無傷而不去﹐不以小善爲無益而不爲。起臥有四時早晚﹐行止有至和之常制。調和筋脈﹐有偃仰之方﹔養正除邪﹐有吐納之術﹔流行榮衛﹐有補瀉之法﹔節宣勞逸﹐有予奪之要。忍怒以全陰气﹐抑喜以養陽气。以淸虛去其狂慮﹐以安閒養其眞性。𨿽少年致損﹐气弱體枯﹐年老得悟﹐防患補益。以气補气﹐气自有餘﹔以神補神﹐神無不足。气盛而形乃延長﹐神住而命自悠久。

《西山記》曰﹕知至道者﹐天不殺﹔服元气者﹐地不滅。夫至道不遠﹐只在己身。用心精微﹐命自延久。《六玄旨》曰﹕欲得長生﹐當修所生。所生之本﹐始乎精气。精气結而爲形﹐形爲受命之本﹐气是有形之根。故午前煉幹﹐午後煉坤。气自腎中生﹐自子時爲始﹐午時爲終﹐其气升而旺也。所以煉幹者﹐靜坐幽室﹐閉目冥心﹐升身勿動﹐使气滿四大﹐薰蒸其體﹐榮衛通和﹐積日气秀神淸。及夫腎气到心﹐積气生液﹐液自心中生﹐自午時爲始﹐子時爲終﹐其液降而盛也。所以煉坤者﹐閉目冥心﹐斂身正坐﹐以兩手抱腹﹐降心火於丹田﹐烹蒸气海﹐積日气旺神淸。此補益於气也。冬避寒﹐夏避暑﹐寒避風﹐暑避熱。動勿勞其肢體﹐閒勿怠其肌膚。五日一浴﹐十日一沐。气旺時勿動﹐血旺時不息。

此補益於形也。永絕嗜欲﹐見境不動心者﹐上也。假借修眞﹐因死求生﹐形𨿽交而气不交﹐體𨿽濁而形不濁。不得已而親婦人﹐勿使走失。時暫棄其情愛﹐抽身於後﹐賺心气以補下元﹐可以安性命者﹐次也。三十歲﹐陰陽兩停﹐而五穀秀气無所制作﹐未免情欲﹐當五日一度。四十歲者﹐十日一度。五十歲者﹐二十日一度。六十歲者﹐一月一度。

六十四歲﹐卦盡之年﹐更不言度也。若髙上玄元﹐欲求長生不死者﹐可不議此也。此補益於精也。補益形者﹐不若補益精﹔補益精者﹐不若補益气﹔補益气者﹐不若補益神﹐補益於神﹐則形气永安。古今達士﹐談益神之道﹐不爲少矣﹐往往不見功者﹐非特出至誠也﹐神爲主故耳。昔劉綱眞人﹐於甲子庚申生日本命祭享形神﹐尙得神聚﹐長生不死。趙眞人﹐於靜房空室﹐調神出殼﹐如壯士展臂﹐可千萬里﹐陰魂不敢相干﹐亦得畱形住世。況夫補已散之靈气﹐益見在之魂神﹖禍福預知﹐神之靈也。死生永除﹐神之眞也。補神之道﹐有淸身養命﹐絕念忘思﹐動靜不失時﹐修煉應其法﹐丹就而气自眞﹐气眞而神自益矣。

西山羣仙會眞記

補損

《十洲雜記》曰﹕純陰無陽﹐鬼也﹔純陽無陰﹐仙也﹔陰陽相雜﹐人也。鬼則陰靈之气凝而爲形﹐仙則陽和之气不散﹐煉而爲質。人以陽盡而爲鬼﹐鬼者﹐人之歸也。人以陰盡而爲仙﹐仙者﹐人之遷也。當其少年﹐陽多陰少之時﹐不肯修煉。及夫老弱﹐气散神衰之後﹐安得無損﹖髙人上士﹐憂勤未補之前﹐戒愼補已損之後。未損者﹐保養不至於損﹔已損者﹐補益不至於虧。非大道髙士﹐不可議此。

《西山記》曰﹕人受气賦形﹐三百日胎完﹐與母分體﹐一千日乳抱﹐四千日盜物﹐取天地之气﹐五千日气足。故女子十四歲﹐天癸降而眞陰散﹔男子十六歲﹐眞精滿而陽气泄。男子之气﹐八百一十丈﹔女子之血﹐三石六斗。九九八十一﹐純陽之數﹐气之本數也﹔六六三十六﹐純陰之數﹐血之本數也。過此以往﹐走失耗散。气以九九而損﹐血以六六而竭。

自然虧損﹐又況敗壞而不知修養乎﹖如王侯之府﹐美女兼千﹔卿士之家﹐侍外家數百。晝以醇酒﹐淋其骨髓﹔夜以房事﹐輸其血气。耳耽目恣﹐偃臥不休。上奔走不安居而又滋味錦繡﹐大醉入房﹐不知禦神保气﹐居無節而精神有限﹐未及半白已憔悴枯朽也。故眞仙上聖﹐凡所修養有益﹐惟求無損。一日之忌﹐暮無大醉﹔一歲之忌﹐暮無遠行﹔終身之忌﹐暮無燃燭行房。此補損之大略也。五味﹐人不可無也﹐戒之偏多。酸損脾﹐甘損腎﹐鹹損心﹐苦損肺﹐辛損肝。大藥未就﹐尙有饑渴﹐一日三次要食﹐古人所以淡而食之﹐又不葷腥﹐恐污口腹也。五臟積滯﹐用六字气治之﹐卽《黃庭圖》之法也。張澄道以此畱形住世﹐王悟眞以此治病延年﹐孫思邈以此修身治人。六字之妙﹕春不呼﹐夏不﹐冬不呵﹐秋不噓﹐四時常有嘻﹐三焦無不足﹔八節不得吹﹐腎府難得盛。凡有餘則引其子﹐不足則殺其鬼。此妙古今無知者﹐西山上聖得其昧也。不須禁忌百端﹐但朝不虛而暮不實﹐上也﹔素無味﹐淡無葷﹐次也。何慮四體之不充悅乎﹖及夫六字气﹐有餘引子﹐不足殺鬼者﹔肝本噓也﹐余則用噓。噓亦不能引肝气﹐若引其子﹐則用呵字﹐瀉心之气﹐心气旣行﹐肝气自傳也。若肝气不足﹐則殺其鬼。肺﹐金也﹐金克木﹐木爲妻而金爲夫﹐夫乃鬼也。如肝气弱﹐必是肺之有餘﹐必殺其鬼﹐用字瀉之。聰明之士﹐審達五行生克﹐調和其气﹐無過不及而陰陽自正。

根據時對節﹐下手行動﹐默契天機﹐混合玄理﹐安有長生之不得﹑神仙之不成耶﹖

西山羣仙會眞記

眞水火

《中黃祕訣》曰﹕陰生水﹐水性常冷﹐而有華陽溫泉濡之﹐不勝其暖也。陽生火﹐火性常熱﹐而有蕭丘寒焰向之﹐終不能暖也。外之水火﹐尙有返復之性﹔內之陰陽﹐安無顚倒之宜﹖如腎﹐水也。水中生气﹐气爲火矣。心﹐火也。火中生液﹐液爲水矣。水可以滋流百脈﹐火可以薰蒸四大。人之水火也﹐如此。

《通玄論》曰﹕道原一判而分二儀﹐天以乾道而輕淸在上。在上以陽爲用﹐暗抱一點眞陰在其中也。故冬至後﹐地中陽生﹐夏至到天。積陽所以生陰﹐其陰感陰而陰不得耗散﹐散爲霧﹐凝爲露﹐霧露之气﹐天之所出陰而眞水也。地以坤道而重濁在下。在下以陰爲用﹐暗抱一點眞陽在其中也。故夏至後﹐天中陰降﹐冬至到地。積陰所以生陽﹐蓋其陽感陽而陽不散耗﹐升爲云﹐施爲雨﹐雲雨之气﹐地之所出陽而眞火也。人亦若是。受胎之初﹐父精母血﹐二气相合。陽气上升﹐心爲气館﹐气中暗藏﹐眞水在心也。

陰气下降﹐腎爲水府﹐水中暗藏﹐眞气在腎也。不然﹐安得腎气到心﹐積气生液﹐一陰生於二陽之中﹔心气到腎﹐積液生气﹐一陽升乎二陰之中也﹖《西山記》曰﹕凡人有三火八水。水者﹐一气傳一气﹐積气生液﹐而五臟各有液﹐名曰色水。

腎气之中﹐暗藏眞一之水﹐而爲陰虎者﹐名曰眞水。肘後飛金晶入上宮﹐自上而下﹐與眞火相逢﹐而旣濟成﹐然名曰神水。凡有疾病﹐閉口納气﹐一口復一口﹐定中送在病處﹐皆可痊安﹐名曰法水。水之爲用多矣﹐其名不一。丹就眞气生﹐灌漑而爲沐浴之法﹐煉形眞气升﹐還返而爲還丹之法。劉海蟾言﹕兩曜注成七寶殿﹐一渠流轉八瓊漿。是玉液還丹也。呂公言﹕水火都來相作間﹐卦候飛成地天泰。一升一沈陽煉陰﹐陰盡方知此理深。是上下水火旣濟之候也。逍遙子曰﹕法水能朝有祕關﹐逍遙日夜遣循環。是法水治病也。此水之大槪矣。三火者﹐膀胱民火﹐腎爲臣火﹐心爲君火。凡所無知﹐爲物所擾而怒且憂者﹐則爲無明之火。若降而下燒丹田﹐一意不散﹐至誠守之﹐而曰燒煉丹藥。

火之升上﹐起後過雙關﹐而曰河車。升之前起上過重樓﹐而曰煉形。前後俱起﹐徧滿四大﹐炎炎焚身﹐此火之大槪矣。

《九仙經》曰﹕病小用水﹐病大用火。病大者﹐無常之限也。若人誤犯天神﹐或身不寧﹐急入靜室﹐散發撥衣﹐閉目冥心﹐正坐握固﹐叩齒集神﹐升身起火﹐微以畱息﹐少入遲出﹐默想如臍下火輪大如斗﹐須臾焰起自身﹐可比輪蓋﹐罩定自身﹐令陰鬼邪魔不敢近也。釋教降魔火﹐道家焚身火。凡行此火﹐須是久絕嗜欲﹐丹元堅固。不然﹐以水火交媾﹐龍虎成丹﹐丹就而陰靈自散﹐不敢近陽﹐神自不肯去也。神在形固﹐陰退气全﹐气全角堅﹐自可長年。

西山羣仙會眞記

眞龍虎

《龍虎眞丹經》曰﹕眞龍眞虎所在﹑所交之處﹐古今祕而不說。惟《太一眞書》﹐是太上親著﹐又《眞一元解入言玄言》二集﹐稱「龍虎眞訣」﹐一在昆侖五城之內﹐一在北極大淵之內。藏之玉函﹐刻之金札﹐封之以金泥﹐印以玉章。猛獸列衛﹐神人在旁﹐塵世無緣而知矣。

太白眞人曰﹕五行顚倒術﹐龍從火裏出。五行不順行﹐虎向水中生。少則少矣﹐妙則妙矣﹐乃所以泄天地之機。

呂公曰﹕因看崔公入藥境﹐令人心地轉分明。陽龍言向離中出﹐陰虎還於坎上生。二物會時爲道本﹐五方行盡得丹名。修眞上士如知此﹐定跨赤龍歸玉京。《入藥鏡》曰﹕腎中生气﹐气中暗藏眞一之水﹐名曰陰虎。心中生液﹐液中暗藏正陽之气﹐名曰陽龍。龍虎非肝肺也﹐乃玄之又玄﹐知之修煉而爲聖。《傳道集》曰﹕腎气傳心气﹐積气生液﹐液中有正陽之气﹐名曰陽龍﹐是謂出於離宮。心液傳腎液﹐積液生气﹐气中有眞一之水﹐名曰陽虎﹐是謂生於坎位。二物會時﹐在人生人﹐在己生神龍虎。

古今有識者﹐或以多知廣記﹐知其龍不在肝﹐而虎不在肺﹐如何得達交會之時﹐而悟采取之法。故少有不長生與成仙者﹐良以此也。

《西山記》曰﹕水火旣濟﹐龍虎相交﹐所用不一。如腎气傳肝气﹐肝气方生﹐腎之餘陰入脾﹐其气過肝﹐爲純陽。气中有眞一之水﹐以到於心﹐和气生液﹐顆顆如懸珠垂露﹐而還下田﹐更不隨溺水以傳膀胱。若用火候無差﹐煉而爲一气﹐气中生气﹐浩劫不死﹐而爲陸地神仙。是虎交於龍﹐以腎气合心气是也。及夫下火﹐加減有時﹐抽添有數﹐以心气合於腎气﹐是龍交於虎。若以下關透而起自尾閭穴﹐左升者爲龍﹐右起者爲虎。气從夾脊雙關而過﹐至分道嶺而陽龍之气入內院﹐陰虎之气入天池。左旋右盤﹐三十六數﹐而眞水下降﹐如甘露入心。此是龍虎相交於上宮﹐又不必於心腎而有上交﹑上合之別也。及夫胎完胎就﹐而眞气旣生﹐防其大過﹐必濟之以水﹐而玉液金液還丹。及夫還丹日久﹐行於經絡﹐而變陽酥﹐凝於中府﹐而積白雪﹐防其大過﹐必舉以火﹐而有煉質焚身。是知還丹之時﹐乃陰虎單行﹐而不必交於龍也。焚質之時﹐乃陽龍獨舉﹐而不必交於虎也。龍虎之功﹐不爲小矣﹐所患乎不知龍虎之本也。若識龍虎之象﹐又知交合之時﹐且得采取之法﹐三百日養成內丹﹐而命中有晶﹐乃得與天地齊其壽算矣。

西山羣仙會眞記

眞丹藥

《洞天語錄》曰﹕髙上元君始在塵世而流傳大道﹐引諭天地升降之宜﹑日月往來之數﹐而曰內丹。廣成子教黃帝根據法行﹐持久不見功。乃於崆峒山中﹐凡以內事爲法則﹐以金石相配合﹐而曰外丹。內之丹藥﹐乃爲眞藥﹐外之丹藥﹐止可療治病﹐安樂而已。內丹小則長生不老﹐大則超凡入聖。始乎二气交﹐而凝結在丹田﹐變精爲汞﹐變汞爲砂﹐砂變爲丹﹐形若彈丸﹐色同朱橘﹐而眞气自生。以气煉气﹐气合神聚而入道﹐道成而入聖。聖則大而化之﹐無所不通﹐豈外丹之可比耶﹖故知眞藥﹑眞丹﹐身外無求。

《西山記》曰﹕以龍交虎媾﹐結成玄珠﹔火候無差﹐燒成大藥。眞气始生﹐升之可以煉形﹐不避寒暑之患。眞气旣聚﹐納之可以還丹﹐永除饑渴之苦。於己也豈非藥乎﹖及夫眞气施於人也﹐亦有驗矣。入水水沸﹐吹木木榮﹐變苦爲甘﹐攺衰爲壯。卽人以療疾苦﹐無不痊瘥。凝神以祛鬼魅﹐無不靈應。蓋內眞而外應也﹐豈非謂人之藥乎﹖或以內事不修﹐眞元不識﹐惟以外之無精金石﹐加日添火﹐餌之以求超升﹐誤矣﹗然而古今上士﹐亦論外丹﹐非外丹不可用。如廣成子以朱砂爲丹﹐煉之九轉而曰神丹。陳七子以七寶丹砂﹐煉之九轉而曰靈丹。劉安王以童子小便﹐煉之七轉而曰還丹。是知靈聚而爲神﹐神散而爲虛﹐以气還元﹐而曰還丹。

後人用之﹐亦見有功。升仙者﹐蓋始也煉之﹐而內事兼修﹐內外俱成﹐得通仙道。若以外藥獨用﹐气弱神衰﹐天地秀气不能停畱﹐反爲害不細矣。

西山羣仙會眞記

眞鉛汞

《玄洞玉詔》曰﹕昔廣成子教黃帝煉外丹﹐方有鉛汞之物﹐凡以內事爲法則也。人之初生﹐先生腎也﹐腎爲北方壬癸水﹐在五金而爲鉛。次生心也﹐心爲南方丙丁火﹐在八石而爲砂。鉛中取銀﹐如腎气之中暗藏眞一之水。砂中取汞﹐如心气之中暗藏正陽之气。蓋以外鉛中銀而合砂中汞﹐自然成砂﹐火候合宜﹐鍛成大寶。取類於人﹐則腎气之中﹐取眞一之水﹔心液之上﹐取正陽之气。二物合而爲丹﹐乃如外物見寶之比也。《傳道集》曰﹕抱天一之質而爲五金之首者﹐黑鉛也。鉛以生銀﹐鉛乃銀之母。感太陽之气而爲眾石之主者﹐朱砂也。砂以生汞﹐汞乃砂之子。難取者﹐鉛中之銀﹔易失者﹐砂中之汞。鉛汞若相合﹐鍛煉自成寶。此鉛汞之理見於外也。若以內言之﹐父母眞气合而爲一﹐卽精血爲胞胎﹐凝結爲內腎。內腎者﹐鉛也。及夫腎中生气﹐气中生水﹐以腎水合心液之上正陽之气﹐凝結於黃庭而爲丹。

則曰眞鉛也。以腎气合心气﹐積气生液﹐結爲玄珠﹐方還下丹田而曰汞也。及夫丹就眞气升﹐腎气入頂而眞水降﹐一升一沈﹐於十二樓前而爲旣濟。旣濟一次而還下丹田﹐故曰眞汞也﹐《元皇君訣》曰﹕鉛汞鼎中居﹐燒成無價珠。都來兩个字﹐了得萬家書。正一眞人曰﹕鉛汞傳來幾萬秋﹐幾人悟得幾人修﹖若教此理常人會﹐塵世神仙似水流。呂公曰﹕金丹一粒定長生﹐須得眞鉛煉甲庚。火取南方赤鳳髓﹐水求北海黑龜精。古今上聖﹐稱說鉛汞之理不同﹐其來止於鉛爲腎水而眞鉛爲丹﹐汞爲心液而眞汞爲藥。眞鉛眞汞爲旣濟﹐若憑外說﹐不可中理矣。

西山羣仙會眞記

眞陰陽

《九天祕錄》曰﹕一陰一陽謂之道﹐陰陽不測之謂神。物中神而大者﹐天得一陽以守乾道﹐地得一陰以守坤道。物中神而明者﹐日得一陽魂以道應﹐月得一陰魂以道致。故夏至一陰自天來﹐若無眞陽﹐萬物死也﹐不能焦枯。冬至一陽自地升﹐若無眞陰﹐萬物生也﹐不能滋潤也。日有眞陽﹐陽燧感而火出﹔月無眞陰﹐故方諸取而水絕。此天地日月至大至明﹐眞陰眞陽﹐豈人之不若是乎﹖《西山記》曰﹕腎﹐水也。水中生气﹐名曰眞火。气中暗藏眞一之水﹐是陰中有陽﹐陽中有陰也。

心﹐火也。火中生液﹐名曰眞水。液中暗藏正陽之气﹐是陽中有陰﹐陰中有陽也。三華者﹐三陽。腎气乃陰中之陽﹐丹中眞气﹐則眞陽中之陽也﹐心液之气﹐乃陽中之陽。不說三陰也﹐所貴陰盡陽純矣。

《玉皇聖胎訣》言﹕人常降心火於下田﹐外境不入﹐泯絕狂慮﹔一气不散﹐委於气海。腎气不能上升﹐其息漸少﹐縱出之悠悠﹐然減省也。故後聖有自然胎息矣﹐及達摩胎息至理﹐言人之气升﹐自有走失﹐莫若內視諸世界﹐遊玩自己天宮超淸虛妙境。其法貴乎無漏﹐一念不生﹐一意不動。無漏﹐則善果成﹔不動﹐而眞聖見。而面壁九年﹐气無毫髮走失﹐陰靈自外而身有身。東人不悟﹐乃擲缽西歸。故聖人曰﹕眞胎息也﹗及扁鵲解《靈樞》﹐以冬至之後﹐眞鉛積之一分﹐狀如戲蕊而鎭丹田。

令人鼻引淸气﹐閉口不出﹐以定息二十四數﹐爲火一兩。四十五日﹐火進一十六兩而煉就陽胎。又以夏至之後﹐汞積之三分﹐狀如抱卵而鎭絳唇。亦以鼻引淸气﹐閉口不出﹐以定息二十四數﹐爲火一兩。四十五日﹐火進一十六兩而煉陰息。以陰息投陽胎而生眞气﹐眞气生元神﹐神形合爲一﹐與天地齊年。離而爲二﹐身外有身﹐而爲羽客仙子﹐不在塵世﹐以返三島十洲者也。及葛洪注《胎息論》﹐曰﹕凡胎息之要﹐如在母腹中。母呼卽呼﹐母吸卽吸。今人不達妙理﹐縱能閉之少時﹐隨口出之﹐喘息不已﹐非止不能畱所閉之息﹐而又元气損虛﹐返爲外來陽气所奪。若气未急之前﹐外身自可停步少時﹐勿使大急。未气急之際﹐先鼻引淸气一口﹐續後便以新取之气﹐換出舊閉急者之餘气也。故得奪住其气﹐積而形神淸爽﹐可以除療百病。曲畱彊住﹐亦非自然﹐所以爲下等胎息。

眞仙上聖而有三品之論也。鼻引口吐﹐可以去浮寒﹐逐客熱﹐衝結滯﹐行經絡。若定息﹐气血不交﹐陰陽自媾。若定萬息﹐气住神藏﹐大乘之功﹐不可言也。補气之道﹐此爲上矣。或咽气救饑渴﹐行气以壯肌膚﹐收气補下田﹐養气以返童顏﹐運气以益血脈﹐𨿽見小功﹐終不及胎息之補气得力﹐功速且久也。

西山羣仙會眞記

煉法入道

《西山記》曰﹕以法入道﹐道故不難﹐以道求仙﹐仙亦甚易。求仙不難﹐所以難者﹐所學之道不正。學道不難﹐所以難者﹐所學之法不眞。昔人隱形易貌﹐畱气返魂﹐咒白刃不傷﹐禁毒虫不害﹐釘釘自落﹐履火不焦﹐使水逆行﹐回風倒雨﹐結巾投地而兔走﹐盤帶輟鍼而蛇行﹐果結實於須臾。

龍魚遨遊於傾刻。若此是其術也而與法不同。故昔人以冬後陽生﹐而春分之後餘寒誤入腸胃﹐以爲傷寒之疾。旣覺﹐急居靜室﹐盤膝正坐﹐閉目冥心﹐定息住气。以雙手疊之﹐兜外腎﹐向前倒身跪禮不過二三十度。汗出淸涼﹐寒气自散。昔人夢泄遺漏﹐或下元虛冷﹐乃於日落之後﹐靜坐幽室﹐以手兜外腎﹐以手搓臍下八十一數。搓手兜腎﹐兜手搓臍八十一數。九徧爲度﹐但左右換手而已。遂丹元補暖﹐眞气充盈。

昔人以幽居靜室﹐絕念忘言﹐一向下心火﹐閉目存想﹐如火輪炎炎。積日气海堅固﹐顏色異常。日久下盡諸穢﹐自耐寒暑也。昔人以飲食過度﹐胸臆注滿﹐或寒熱凝滯﹐或痛結雍塞。當靜坐﹐鼻引淸气﹐口閉不開﹐多入少出﹐攻所病之處。大緊方放其气﹐不下三五次。自然消除﹐永絕萬病。昔人心上爲陽而陰不能到﹐以腎下爲陰而陽不能及。故湧泉之上﹐气升而不降﹐血注而不升﹐致使腳膝沈重﹐陰凝而陽散﹐又況終日奔馳﹐無時休息﹐當夜後湯灌二足。此外益而功少﹐不若髙舉二足﹐使气倒流於湧泉﹐逆流於丹闕﹐卽日足輕﹐行及奔馬﹐其步如飛也。昔人以四肢小疾﹐五臟微﹐或而凝滯雍塞。靜坐澄淸﹐閉目絕念﹐運心气於所病之處﹐暫閉息少時﹐無攻不勝。以上皆法也而與道不同。夫道者無所不包﹐無所不通﹐何止爲技藝之能﹐治疾病之功而已。因術識法﹐因法知道﹐道本一陰一陽而已。陰陽相交相合﹐故天地有春夏秋冬之四季﹐日月有弦望晦朔之四候。惟人也﹐於一日之間﹐丑末寅初﹐陽合陰也﹔辰末巳初﹐陽交陽也﹔未末申初﹐陰合陽也﹔戌末亥初﹐陰交陰也。悟陰陽交合﹐何道之遠哉﹖

西山羣仙會眞記

煉形化气

《西山記》曰﹕形者气之舍﹐气者形之主。借形養气﹐气壯而形固矣。運气煉形﹐形全而气自眞矣。

故人之眞气﹐大運隨天。春在肝﹑夏在心﹑秋在肺﹑冬在腎。人之元气﹐小運隨日。子在腎﹑卯在肝﹑午在心﹑酉在肺。古先達士﹐識破天機。以气度合天度﹐以日用參年用。自子至午﹐气生之時﹐而用聚气還丹之法。自午至子﹐气散之時﹐而用收气煉丹之法。彭玉眞人訣曰﹕午前煉幹﹐午後煉坤。自寅至午﹐乃升身靜坐﹐冥目忘言﹐鼻息遲遲﹐密想心宮﹐如夫婦相見之儀﹐久久成功而得長生不死。

昔元眞人訣曰﹕自晨起不語﹐以舌攪上下﹐惡濁之津咽之而呵出心中所積喜怒哀樂之气。

眞气上升﹐寄畱面目﹐以手握之﹐次居靜室﹐宴坐不語。至午未之間﹐气盛神昏﹐側臥閉口而睡。積日安樂延年﹐亦可畱形住世。此知其時候﹐悟其交合﹐而無采取之法也。西山上聖﹐知其子時腎气生﹐卯時肝气生﹐午時腎气交心气。積气生液﹐還於丹田﹐而曰玄珠。若火候無差﹐乃成大藥。腎气之中﹐暗藏眞一之水﹔心液之上﹐暗藏正陽之气。以陰抱陽﹐用水承气﹐此大道之本﹐長生之藥。如何使之不走失﹖當辰巳之間﹐幽室靜坐﹐神識內守﹐滿口含津﹐勿咽勿吐。

鼻息少入遲出﹐綿綿若存﹐自然二气相交﹐凝結如露。一百日無差藥力全﹐二百日聖胎堅﹐三百日仙完而眞气生﹐气中有气而可煉气成神。故鐘離曰﹕昔有三眞頌金丹六訣矣﹐若以修行不悟此﹐世人學道謾勞功。又曰﹕閒庭無事憶江南﹐華滿春城水滿潭。若見揚州風物好﹐是須穩駕虎龍船。此名曰龍虎交媾﹐又曰采藥之法也。及自午至子﹐而用收气煉丹之法者﹐而爲火候﹐古今不同。夫不悟眞理﹐不識天機﹐而達造化之宜者﹐惟扁鵲解《靈樞》。以鼻引淸气﹐入而畱之﹐四息爲一銖﹐二十四銖爲一兩。火﹐夏至之後﹐以巽卦天運二十五度﹐行之煉眞汞而爲陰胎。冬至以干卦靈符運二十五度﹐行之煉眞鉛而爲陽息。陽息投陰胎而變金丹﹐金丹一粒﹐可長生不死。廣成子教黃帝﹐自晨至暮﹐靜坐忘念﹐屏絕外慮﹐神識內守﹐一意不散。降心火於丹田﹐存臍下如淨瓶。淨瓶之中﹐有一珠如彈丸﹐用炎炎火不計晝夜而下燒之﹐至於胎成息住。自然不饑不渴﹑不畏寒暑﹐可以畱形住世。此進火得時﹐亦無聚气之法。

西山有頌曰﹕佳人才子正當年﹐華落黃昏聚會難。不避主公腸欲斷﹐時來須索閉陽關。此戌末亥初﹐气隨眞液還丹之際﹐陰交陰而气欲散失。當居靜室﹐息不必閉也﹐但少入遲出﹐心火下降﹐至意畱在丹田。恐腎气升而不停﹐心火降而不住﹐乃微以肚腹輕脇﹐丹田自熱﹐煉日中所得之藥。始也一百日乾卦﹐次一百日兌卦至乾卦﹐次一百日坤卦至乾卦。乾坤相見﹐火候無差﹐若此加減合宜﹐如說抽添﹐須肘後飛金晶也。故古先上聖﹐於離卦采藥﹐乾卦進火﹐三百日結就內丹而爲陸地神仙。形神俱妙﹐浩劫不死。故煉形之道﹐非眞气不可也。

西山羣仙會眞記

煉气成神

《西山記》曰﹕以气煉形﹐形化气而體骨輕健﹐入水不溺﹐蹈火不熱。其大平龍虎交媾而成大藥﹐火候無差﹐以變金丹。若以神煉气﹐气煉成神﹐非在於陽交陰會﹐其在於抽鉛添汞。致二八之陰消﹐換骨煉形﹐使九三之陽長﹐三百日仙胎完而眞气生﹐不可再采藥也。肘後飛金晶﹐自腎後尾閭穴升之而到夾脊﹐自夾脊雙關升之而至上宮。不止於腎气補腦﹐而午後降眞火以煉丹藥﹐致陰盡陽純也。如是子時腎气方生﹐靜室淸心﹐閉目正坐﹐斂身而腎气自聚﹐微微升身﹐偃胸直腰﹐先到夾脊﹐次到上宮。自子丑至辰巳﹐定一百日一撞三關。而又積心之眞火﹐鍛煉下元內丹。陰固陽凝﹐气自紛紜。是日气中有气﹐前升入頂﹐後起入腦﹐前後俱起。但升身勿動﹐以焚身逐陰鬼。

一燒增一气﹐十燒增一神﹐百燒延萬年﹐千燒出塵世。古先上聖﹐恐火大過而又有澆灌之法也。始以采藥﹐是玉液還丹。次以肘後金晶入腦﹐自上田復入下田。是金液還丹之法也。以鼓兩頰而噓咽納气是也。丹就而眞气生﹐以眞气煉五臟之气。《九仙經》云﹕煉神劍金槌﹐本以五臟之气。《中黃經》云﹕閉之千息﹐以煉五臟。五臟各出本色﹐气聚而上以朝元。三陽合而升之入頂﹐是則不出五臟而無修煉之時﹐又無鍛煉之法也。西山有煉气之法﹐妙且玄矣。采藥進火﹐三百日大藥成。還丹煉形﹐二百日眞气滿。

大運不必隨天﹐但可以小運應日﹐閉气煉气。如甲乙日煉肝气﹐甲日肝气先進於艮卦﹐閉息至巽卦爲期﹐如靑气現﹐運而在頂。乙日養肝气﹐與彼法同﹐凡起火識五行生克也。丙丁日煉心气﹐丙日心气先進於巽卦﹐閉息至坤卦爲期﹐如赤气現﹐運而在頂。丁日養心气﹐凡起火識五行生克也。戊己日煉脾气﹐先進於春﹐則辰時一時閉息﹐夏則未時閉息﹐秋則戌時閉息﹐冬則丑時閉息﹐凡起火識五行生克也。庚辛日煉肺气﹐庚日肺气先進於坤卦﹐閉息至乾卦爲期﹐如白气現﹐運而在頂。辛日養肺气﹐凡起火識五行生克也﹐壬癸日煉腎气﹐壬日腎气先進於乾卦﹐閉息至艮卦爲期﹐如黑气現﹐運而在頂。癸日養腎气﹐凡起火識五行生克也。十日一翻﹐煉徧五臟。凡二百五十日﹐各煉二十五日數。

眞气自聚﹐開河車﹐搬五彩之物﹐笙簧女樂車馬旌旗﹐各分方號隊陣﹐喜笑熙熙﹐上朝帝闕﹐共入天宮。或而陰鬼作梗﹐邪魔爲障。但於靜室中﹐閉目冥心﹐升身正坐﹐三昧眞火自起﹐一燒而魔鬼消散。火過淸涼﹐了無一物。前件侍從歌樂﹐轉加繁盛。終日默坐﹐內觀明達﹐並無厭足﹐奇驗異證﹐不可備錄。旣覺身形常似飛騰﹐意气飄揚﹐難以制禦。常用調神出殼﹐乃超凡入聖之時也。

西山羣仙會眞記

煉神合道

《西山記》曰﹕修眞之士﹐志在玄元而甘寂寞。一日气滿功盈﹐五气朝元﹐三花聚頂﹐血凝气聚﹐萬神朝眞﹐並在上宮﹐富貴華盛﹐樓臺車馬﹐士女笙簧﹐殆非人世所有﹐勿得認爲眞境。是自身上宮未能超脫內院﹐因循不出﹐是爲困在昏衢﹐形神俱妙﹐不能超脫﹐止爲陸地神仙﹐難以棄殼而返十洲三島。

西山上聖﹐前功已滿﹐而出殼之法不可不備錄詳記也。

昔海蟾公功滿數足﹐陽神欲出﹐方在上宮﹐而靜室孤坐﹐如鶴出天門﹐龍生舊穴﹐猛撞天門自開﹐棄殼而去。鐘離公功滿數足﹐靜坐內觀﹐如登七級寶臺﹐自下而上﹐一級至一級﹐上盡到時﹐勿忽忽﹐則變殼不出﹐止爲陸地神仙。登之旣盡﹐閉目下跳﹐如夢中方寐﹐身外有身﹐如嬰兒大瑩潔可愛。勿得遠遊﹐速須復入本軀。入而不出﹐與天地齊年﹔出而不入﹐與凡俗異處。呂公出法﹐七層寶臺﹐三級紅樓﹐一如鐘離之法。方當內觀﹐紫河車搬神上入天宮﹐畱戀紫華而不肯超出。故起眞火而於煙焰中化一火龍﹐躍出昏衢﹐乃棄殼之法﹐最妙者也。世祖禪師﹐𨿽無火候而陰靈亦不散。方在內觀﹐而於定中﹐以神磬聲而去﹐此止可出而不見入法也。昔達摩六祖禪師﹐𨿽是陰神出殼﹐始以形如枯木﹐心若死灰﹐集神旣聚﹐一意不散。神識內守﹐從心地湧起。一升復一升﹐直過三十三天﹐化樂天宮﹐如道家之在上宮也。當跪禮前進﹐從三門之中門而出﹐此亦出而不能入也。西山上聖功滿數足﹐其出也﹐𨿽不離內觀﹐中起大歌樂過中門。故起火是搬神入頂﹐過門是調神出殼。方在內觀﹐起火之後﹐想鬧華深處﹐有孤村寮捨三二間﹐始自彼中出。旣遠旣近﹐而回望故園﹐根據根據寥落﹐欲去不可。回視欲來﹐則不可錯路。聖聖相傳﹐皆得棄殼而無難易也。頌曰﹕功成須是出神京﹐內境繁華勿累身。回望故園風物好﹐鬧華深處有孤村。嗟夫﹗少學無知之徒﹐止於定中而出陰神﹐一日誤出天門﹐不能回返本軀﹐名曰尸解坐化﹐迷惑世人﹐深爲有識者之所笑也。

西山羣仙會眞記

煉道入聖

《洞天語錄》曰﹕世人不悟大理﹐以塵世石火電光中暫榮暫貴﹐役使心緒無定。一日气弱而病﹐气絕而死。轉轉不悟﹐流身異類。透靈於別殼﹐終不達生死之宜。夫修養眞气﹐眞气旣成而鍛煉陽神﹐陽神旣出而得離塵世。方居三島﹐功成神遷棄殼﹐須傳流積行於人間。行滿功成﹐受紫詔天書而居洞天矣。稚川《受道記》曰﹕道成之人﹐不可不傳。傳之非人﹐禍及七祖。得人不傳﹐災臨己身。赤松子戒黃帝曰﹕道不可私﹐求必以物。將其理﹐當信金而示不變也。《西山記》曰﹕所爲捨施者﹐表其受道之人誠心也。大則捨一身﹐中則捨兒孫﹐下則捨田宅。上則捨施於有道之人﹐中則捨施於有法之人﹐下則捨施於有術之人也。茅眞君戒曰﹕傳道之人﹐必欲與先聖立教﹐遇有志之士﹐勿謂無信金而不傳。遇無志之士﹐勿謂得信金而彊與。非特墜教墜道﹐而又彼此皆無益也。玉眞人請益元徳眞君曰﹕上仙入南洲﹐傳道立教﹐必欲立盟誓﹑出金玉者﹐何也﹖眞君曰﹕蓋南洲之人﹐孽重福薄﹐不信天機。輕命重財﹐願爲下鬼。若不立信金﹐彼必有反慮。若不設盟誓﹐彼必輕泄。故取之以金﹐表其不變。嗟夫﹗人居大眾﹐萬中無一人奉心淸虛﹐萬中無一人志誠﹐萬中無一人明者。明破天機而輕於財貨﹑委於性命﹐畱意者少矣。

蓋其人假道求財﹐誑惑有志之士﹐致使信心者見道流棄之。遂使髙道之士﹐束手鉗口﹐見死不救。

若奉道之士﹐識人而知其賢愚﹐受法而知其邪正。節次得事﹐續續有功。使泰華爲金﹐未可酬師友之一二也。

保生要錄

序

嘗聞松有千歲之固﹐雪無一時之堅。若植松於腐壤﹐不期月而必蠹﹔藏雪於陰山﹐𨿽累年而不消。

違其性則堅者脆﹐順其理則促者延。物情旣爾﹐人理豈殊﹖然則所謂調攝之術者﹐又可忽乎﹖臣竊覽前人所撰保生之書﹐往往拘忌大多﹐節目大繁﹐行者難之﹐在於崇貴﹐尢不易爲。臣少也多病﹐畱心養生﹐研究旣久﹐編次云就。其術簡易﹐乘間可行。先欲固其正气﹐次欲調其肢體﹐至於衣服﹑居處﹑藥餌之方﹐蔬果﹑禽魚之性﹐有益者必錄﹐無補者不書。古方有誤者﹐重明﹔俗用或乖者﹐必正。目之曰《保生要錄》。𨿽無裨於聞道﹐粗有資於衛生。冒昧上獻﹐伏深戰灼。蒲虔貫謹序。

保生要錄

養神气門

嵇叔夜云﹕服藥求汗﹐或有弗獲。愧情一焦﹐渙然流離。

明情發於中而形於外﹐則知喜怒哀樂﹐寧不傷人﹖故心不撓者神不疲﹐神不疲則气不亂﹐气不亂則身泰壽延矣。

保生要錄

調肢體門

養生者﹐形要小勞﹐無至大疲。故水流則淸﹐滯則污。養生之人﹐欲血脈常行﹐如水之流。坐不欲至倦﹐行不欲至勞﹐頻行不已﹐然宜稍緩﹐卽是小勞之術也。故手足欲時其屈伸﹐兩臂欲左挽右挽﹐如挽弓法。或兩手雙拓﹐如拓石法。或雙拳築空﹐或手臂左右前後輕擺﹐或頭項左右顧﹐或腰胯左右轉﹐時俯時仰﹐或兩手相捉細細捩﹐如洗手法﹐或兩手掌相摩令熱﹐掩目摩面。事間隨意爲之﹐各十數過而已。每日頻行﹐必身輕目明﹐筋節血脈調暢﹐飲食易消﹐無所擁滯。體中小不佳快﹐爲之卽解。舊導引方太煩﹐崇貴之人不易爲也。今此術不擇時節﹐亦無度數﹐乘閒便作﹐而見效且速。

夫人夜臥﹐欲自以手摩四肢胸腹十數過﹐名曰幹浴。臥欲側而曲膝﹐益气力。常時濁唾則吐﹐淸津則咽。常以舌拄上﹐聚淸津而咽之。潤五臟﹐悅肌膚﹐令人長壽不老。《黃庭經》曰﹕口爲玉池大和宮﹐嗽咽靈液災不幹。又曰﹕閉口屈舌食胎津﹐使我遂煉獲飛仙。頻叩齒令齒牢﹐又辟惡。夫人春時暑月﹐欲得晚眠早起﹐秋欲早眠早起﹐冬欲早眠晏起。早不宜在雞鳴前﹐晚不宜在日出後。

熱時欲舒暢﹐寒月欲收密。此合四气之宜保身益壽之道也。

保生要錄

論衣服門

臣聞衣服濃薄﹐欲得隨時合度。是以暑月不可全薄﹐寒時不可極溫。盛熱能著單熟衣臥熟帳﹐或腰腹膝脛以來覆被﹐極宜人。冬月綿衣莫令甚濃﹐寒則頻添重數。如此則令人不驟寒不驟熱也。故寒時而熱則減﹐減則不傷於溫﹔熱時而寒則加﹐加則不傷於寒。寒熱若時﹐妄自脫著﹐則傷於寒熱矣。寒欲漸著﹐熱欲漸脫。腰腹下至足脛﹐欲得常溫。胸上至頭﹐欲得稍涼。涼不至凍﹐溫不至燥。衣爲汗濕﹐實時易之。薰衣火气未歇﹐不可便著。夫寒熱平和﹐形神恬靜﹐疾疹不生﹐壽年自永。

保生要錄

論飲食門

飲食者﹐所以資養人之血气。血則榮華形體﹐气則衛護四肢。精華者﹐爲髓爲精﹔其次者﹐爲肌爲肉。常時不可待極饑而方食﹐候極飽而撤饌。常欲如饑中飽﹐飽中饑。靑牛道士云﹕人欲先饑而後食﹐先渴而後飲。不欲彊食彊飲故也。又不欲先進熱食而隨餐冷物﹐必冷熱相攻而爲患。凡食﹐先熱食﹐次溫食﹐方可少餐冷食也。凡食太熱則傷骨﹐太冷則傷筋。𨿽熱不得灼唇﹐𨿽冷不可凍齒。

凡食溫勝冷﹐少勝多﹐熟勝生﹐淡勝咸。凡食熱汗出﹐勿洗面﹐令人失顏色﹐面上如虫行。食飽沐髮作頭風。凡所好之物﹐不可偏耽﹐偏耽則傷而生疾。所惡之味﹐不可全棄﹐全棄則髒气不均﹝如全不食苦則心气虛﹐全不食鹹則腎气弱是也﹞。

是以天有五行﹐人有五臟﹐食有五味。故肝法木﹐心法火﹐脾法土﹐肺法金﹐腎法水。酸納肝﹐苦納心﹐甘納脾﹐辛納肺﹐鹹納腎。木生火﹐火生土﹐土生金﹐金生水﹐水生木。木制土﹐土制水﹐水制火﹐火制金﹐金制木。故四時無多食所生並所制之味﹐皆能傷所生之髒也。宜食相生之味﹐助王气也。王髒不傷﹐王气增益。飲食合度﹐寒溫得宜。則諸疾不生﹐遐齡自永矣。

保生要錄

論居處門

傳曰﹕土濃水深﹐居之不疾。故人居處隨其方所﹐皆欲土濃水深。土欲堅潤而黃﹐水欲甘美而澄。

常居之室﹐極令周密﹐勿有細隙﹐致風气得入﹐久居善中人。風者天地之气也﹐能生成萬物﹐亦能損人。初入腠理之間﹐漸至肌膚之內﹐內傳經脈﹐達於臟腑﹐傳變旣廣﹐爲患則深。故古人云﹕避風如避矢。盛暑久坐兩頭通屋﹐大招風﹐夾道尢甚。盛暑不可露臥。自立春後至立秋前﹐欲東其首﹔立秋後至立春前﹐欲西其首。常枕藥枕﹐勝於寶玉﹐寶玉大冷傷腦。其枕﹐藥性大熱則熱气沖上﹐大冷又冷气傷腦。惟用理風平涼者﹐乃爲得宜。

保生要錄論居處門

藥枕方

﹝久枕治頭風﹑目眩﹑腦重﹑冷痛﹑眼暗﹑鼻塞﹐兼辟邪﹞

蔓荊子﹝八分﹞﹐甘菊花﹝八分﹞﹐細辛﹝六分﹞﹐吳白芷﹝六分﹞﹐白術﹝四分﹞﹐芎﹝六分﹞﹐通艸﹝八分﹞﹐防風﹝八分﹞﹐本﹝六分﹞﹐羚羊角﹝八分﹞﹐犀角﹝八分﹞﹐石上菖蒲﹝八分﹞﹐黑豆﹝五合﹐揀擇令淨﹞。

上﹝前﹞件藥細銼﹐去碎末﹐相伴令勻。以生絹囊盛之﹐欲達其气。次用碧羅袋重盛﹐縫之如枕樣﹐納藥直令緊實﹐置在合子中。其合形也如枕﹐納藥囊令出合子唇一寸半以來。欲枕時揭去合蓋﹐不枕卽蓋之﹐使藥气不散。枕之日久漸低﹐更入藥以實之﹐或添黑豆令如初。三﹑五月後﹐藥气歇則換之。

初枕旬日或一月﹐耳中微鳴﹐是藥抽風之驗。

保生要錄

論藥食門

辯服金石金石之藥﹐有可服不可服之理。欲究養生之術﹐須窮藥石之由。今假設問辭﹐用明至理。

或問曰﹕夫金石之藥﹐埋之不腐﹐煮之不爛﹐用能固气﹐可以延年。艸木之藥﹐未免腐爛之患﹐焉有固駐之功﹖答曰﹕夫金石之藥﹐其性驃悍而無津液﹐人之盛壯﹐服且無益﹔若及其衰弱﹐毒則發焉。夫壯年﹐則气盛而滑利。盛則能制石﹐滑則能行石﹐故不發也。及其衰弱﹐則榮衛气澀。澀則不能行石﹐弱則不能制石。石無所制而行者畱積﹐故爲人大患也。欲益而損﹐何固駐之有哉﹖問曰﹕亦有未虛而石發者乎﹖答曰﹕憂恚在心而不能宣﹐則榮衛澀滯而不行﹐石勢結積而不散﹐隨其積聚﹐發諸癰瘡。又有服石之人﹐倚石勢而縱佚遊。石勢旣行﹐乃作彊中之病。不曉者﹐以爲奇效。精液焦枯﹐猛熱遂作﹐洞釜加爨﹐罕不焦然。

問曰﹕金石之爲害若此﹐農皇何以標之於《本經》﹖答曰﹕太虛積冷之人﹐不妨暫服﹐疾愈而止﹐則無害矣。

又問﹕前云石勢驃悍﹐髒衰則發﹐今先虛而服石者﹐豈能制其勢力乎﹖且未見其有害﹐何也﹖答曰﹕初服之時﹐石勢永積﹐又乘虛冷之甚﹐故不發也。以此觀之﹐當太虛積冷之時﹐暫可服餌。若久長防患﹐則不如艸木之藥焉。

又問﹕艸木自不能久﹐豈能固人哉﹖答曰﹕服之不倦﹐勢力相摟﹐積年之後﹐必獲大益。夫攻療之藥﹐以疾瘥而見功﹔固駐之方﹐覺體安而是效。形神旣寧﹐則壽命自永矣。

果類蓮實粉。主補中養神﹐益气力﹐除百疾。久股輕身延年。

取蓮實八月﹐就他皮黑者去皮心﹐曝漧﹐搗篩爲粉。早以酒或白粥調之﹐不宜與地黃同食。蓮實嫩時﹐生食動气﹐爲粉益人。

栗子粉。主濃腸胃﹐補腎气。

取栗子曝漧﹐令皮自坼﹐去皮薄切。又曝令極幹﹐搗爲粉﹐如蓮粉法食之。凡食栗子﹐生食動虫發气﹐熟食亦發脹﹐皆不及曝令半幹。衣中近肌肉暖而食之﹐甚益人。

葡萄作漿﹐𨿽是常術﹐且補益功優。主筋骨濕痺﹐益气力﹐彊志﹐令人肥健。久服輕身﹐不老延年。葡萄熟時﹐先於根底著羊肉汁﹑米泔汁各一斗﹐如是經宿。揀熟者摘之﹐納新白瓶中﹐令滿稍實﹐密封石器﹐自然成漿。去滓飲之﹐味過醇酎﹐甚益人。

保生要錄論藥食門

橊梨漿

﹝治風熱﹑昏悶﹑煩躁﹞

靑梨﹝大者二十顆﹞﹐石橊﹝十顆﹞﹐淡竹瀝﹝三大升﹞。

上搗橊梨。捩取自然汁﹐澄濾拌竹瀝。一服五合﹐日三服。梨極大方用二十顆﹐小者三十顆。

谷並菜類胡麻。主腸中虛羸﹐補五內﹐益气力﹐長肌肉﹐塡髓腦﹐堅筋骨﹐去虛熱。久服明目輕身﹐不老延年。一名巨勝﹐四稜爲胡麻﹐八稜爲巨勝。陶弘景云﹕八谷之中﹐惟此爲良。又云﹕味甘﹐在米豆部。此正是烏麻也。今時所用巨勝﹐莖莢𨿽小﹐類麻而葉子大。極味苦﹐其性甚冷。夫味苦不可入米谷﹐性冷不可爲補益。其葉又與麻不同﹐陰暗則低﹐日烈則起。此當別是一物﹐非巨勝﹑胡麻也。今俗但用不覺其非。正當用烏油麻﹐味甘而莢有四稜者爲胡麻﹐八稜者曰巨勝。正合本經﹐不當用味苦而冷者也。

肉類羊。丈夫食之損陽﹐女人食之絕陰﹝此羊中有角者是﹞。羊髓補虛損﹝腦髓﹐食不益人﹞。

鹿肉。溫﹐補中﹐彊五臟﹐益气力。壺居士云﹕鹿性警烈﹐多食良艸﹐處必山岡﹐產必澗澤。故可饗神者﹐以其潔故也。食良艸有九物﹝鹿蔥﹑鹿藥﹑白蒿﹑水芹﹑甘艸﹑山蒼﹑葛葉並根﹑齊頭蒿﹑薺﹞。鹿常食此九艸﹐性能解毒﹑治風﹑壓丹石。服附子。多食鹿肉﹑附子﹐少力也。五月忌食之﹐茸不可近鼻。

獐肉。溫﹐補五臟。八月至十一月食﹐勝羊肉。十二月以後﹐動風發气﹐不堪食。

鰻鱺魚。性溫﹐主五痔﹐殺諸虫﹐補陽气。食三五度﹐腰腎間百病自瘥。五色者﹐兼理婦人帶脈百病。碎切去骨﹐以五味調﹐內羊腸中﹐系兩頭炙之﹐候冷﹐然後切食。

雞雌而黃者﹐性溫。主虛渴﹑數溺泄利。補五臟﹐益气力﹐黑者治風。

圓魚。平補。去骨節間諸壅熱气。五六月不宜食﹝有人以鱉甲作散﹐五六月間感陰濕气﹐忽化爲小鱉﹞。

豬無筋﹐雞無髓﹐藥食多絀之。

鵪。性平補。不宜合菌食之﹐酥煎良佳。

修眞祕錄

食宜篇

思仙問曰﹕夫修養之士﹐何物所宜食之充饑得不傷損矣﹖眞人曰﹕酸鹹甘苦﹐食之各歸其時﹐春夏秋冬﹐順之勿逆其髒。所食大過﹐成疾亦深﹐節戒作﹐方延益無限。其傷損之事﹐前已具言。延益之宜﹐今爲子說。無令說略﹐子宜志之。

八素云﹕春宜食辛﹝辛能散也﹞﹐夏宜食鹹﹝咸能潤也﹞﹐長夏宜食酸﹝酸能收也﹞﹐秋宜食苦﹝苦能堅也﹞﹐冬宜食甘肥﹝甘能緩中而長肌肉﹐肥能密理而補中﹞。皆益五臟而散邪气矣。此四時之味﹐隨所宜加之食﹐皆能益髒而除於邪﹐養生之道﹐可不移矣。《禮記﹟內則》云﹕凡和﹐春多酸﹐夏多苦﹐秋多辛﹐冬多咸﹐調以滑甘。注云﹕多其時味﹐以養其气也。經曰﹕春無食酸﹐夏無食苦。四時各減時味者﹐謂气壯也。減其時味﹐以殺盛气。《內則》所云多其時味﹐恐气虛羸﹐故多其時味﹐以養其气也。《內則》云﹕春宜羔豚﹐膳膏薌﹝春爲木王。膏薌﹐牛膏也。牛中央土畜﹐木克土﹐木盛﹐則土休廢﹐用休廢之膏以節其气﹐故用牛膏薌也﹞。夏宜﹐膳膏臊﹐﹝﹐幹雉也﹐﹐幹魚也﹐臊﹐犬膏也。犬屬西方金也﹐夏屬南方火﹐火克金﹐火盛則金休廢﹐故用犬膏臊以節气也﹞。秋宜犢﹐膳膏腥﹝膏腥﹐雞也。雞屬東方木﹐秋屬西方金﹐金克木﹐金盛則木休廢﹐故用雞膏腥也﹞。冬宜鮮羽﹐膳膏﹝膏﹐羊也。羊屬南方火﹐冬屬北方水﹐水克火﹐水盛則火休廢﹐故用休廢膏也﹞。鄭云﹕彼羔豚物生而肥﹐犢物成而充﹐熱而幹﹐魚雁水涸而性定。此八物﹐得四時之气尢盛﹐爲人食之不勝﹐是以用休廢之脂膏煎和膳之也。凡牛宜﹐羊宜黍﹐豕宜稷﹐犬宜粱﹐雁宜麥﹐魚宜瓜。言其气味相成也。

《周禮﹟天官》云﹕凡食齊視春時﹐羔齊視夏時﹝羔宜熱也﹞﹐醬齊視秋時﹝醬宜涼也﹞﹐飲齊視冬時﹝飲宜寒也﹞。

太素云﹕肝色靑﹐宜食甘。粳米飯﹑牛肉﹑棗﹐皆甘。

心色赤﹐宜食酸。麻﹑犬肉﹑李皆酸。

脾色黃﹐宜食鹹。大豆﹑豬肉﹑栗皆咸。

肺色白﹐宜食苦。麥﹑羊肉﹑杏皆苦。

腎色黑﹐宜食辛。黃黍﹑雞﹑桃皆辛。

又﹐肝病者﹐宜食麻﹑麥﹑犬肉﹑李﹑韭。

心病者﹐宜食麥﹑羊肉﹑杏﹑薤。

脾病者﹐宜食粳米﹑牛肉﹑棗﹑葵。

肺病者﹐宜食黃黍﹑雞肉﹑桃﹑蔥。

腎病者﹐宜食大豆﹑黃黍﹑豬肉﹑栗﹑藿。

是故謹和五味則骨正筋柔﹐气血以流﹐腠理以密﹐如是則气骨以精。謹道如法﹐長有天命。

羊肉大熱。羊頭肉平﹐主風眩疫疾。羊肚﹐主補胃虛損﹑小便數﹐止虛汗。羊乳酪﹐補肺﹐利大腸。羊腎﹐補虛弱﹑益髓。

犬肉﹐溫。主補五臟勞傷﹐久服益气力﹐濃腸胃﹐實下焦﹐塡骨髓﹐不可炙食。

牛肉﹐平。牛乳甘寒﹐主補虛羸﹐止渴。牛酪主寒熱﹐止渴﹐除胸中熱。牛酥寒﹐淘胸間客气﹐利大小腸。

鹿頭肉﹐主消渴及多夢。鹿肉﹐主補中益气力。鹿蹄肉﹐主骨髓中疼痛。鹿久食﹐令人耐寒。

獐肉﹐補五臟。從八月至十一月食﹐勝羊肉。

驢肉﹐主風狂﹑憂愁不樂﹐能安心气。

肉﹐主久水脹垂死﹐作羹食之大效。

豹肉﹐溫酸。主彊筋骨志性。

肉﹐平。食之肥下焦﹐彊胃气﹐能食。

雄鷄肉﹐酸溫。主下气﹐去狂邪﹐安五臟﹐腸中消渴。

烏雄鷄肉﹐甘溫。主補中﹐止痛﹐除心腹惡气。

烏雌雞肉﹐味平甘。主除風寒濕痺﹑五緩六急﹐安胎及乳癰。

雁肉﹐味甘平。主益气輕身﹐久服長髮﹐耐老不饑。

白鴨肉﹐平。主補虛羸﹐消毒熱﹐和臟腑﹐利水道。黑鴨不可食。

野鴨肉﹐味鹹寒。主補中﹐益气﹐和臟腑﹐除客熱﹐消食。九月後好食﹐消腹中虫﹐平胃气﹐調中﹐輕身﹐可長食之﹐勝家鴨。

鶉﹐溫。補五臟﹐益中﹐續气﹐實筋骨﹐耐寒暑﹐消結實﹐長食令人不厭。四月以後八月以前﹐不中食。

漧棗﹐味甘辛溫。主心服邪气﹐安中﹐養脾气﹐助十二經脈﹐通九竅﹐補少津液﹑大驚﹑彊志﹐久服輕身延年﹐不饑成仙。

栗﹐味鹹溫。主益气﹐濃腸胃﹐補腎﹐令人耐饑。生食治腰腳﹐不宜蒸食。

柿﹐味甘寒。補虛勞不足﹐幹者濃腸胃﹐健脾气﹐消宿血。紅柿至補肺气﹐續經絡气。

橘子﹐味酸寒。主下气﹐開胸膈痰疾﹑結气﹐止渴。久服除口臭﹐輕身長年﹐皮陳久者良。

烏梅﹐味苦平。主下气﹐除煩熱﹐安心神﹐支體疼痛﹑偏枯不仁﹐止下痢﹑好睡﹑口漧。

HT﹐寒。益心气﹐補中焦不足。

櫻桃﹐平。主調中﹐益脾气﹐多食無損﹐令人好顏色﹐美志性。

蒲桃﹐味甘平。主益气﹐倍力彊志﹐耐饑寒去腸間水﹐調中。久服之﹐輕身延年。

林擒﹐溫。主止消渴﹑好睡﹐不可多食。

覆盆子﹐味甘平。主益气﹑輕身﹐令人發不白。

甘蔗﹐味甘平。主益气﹐補脾气﹐利大腸﹐止渴。

豆蔻﹐味辛。主溫中﹐止嘔吐﹑口臭。

蓮子﹐寒。主五臟不足﹑傷中气﹑絕利﹐益十二經脈﹑二十五絡﹐益血气。食之心歡﹐止渴﹐去熱﹐補中養神﹐除百病﹐久服輕身﹐耐老延年。

藕﹐寒。主補中﹐益气力﹐養精神﹐除目病。久服輕身﹐耐老不饑延年。

雞頭實﹐主補中﹐愈百病﹐益子精﹐彊志明目。

菱實﹐平。主安中﹐補髒﹐令人不饑。

芋﹐平。主寬緩腹胃﹐除死肌﹐令人悅澤。

椹﹐寒。主補五臟﹐明耳目﹐利關節﹐通血脈﹐益精神。久食不饑﹐變白髮。

枸杞﹐味苦寒。主五內邪气﹑熱中﹐消胸脇气﹐除客熱﹑風痺﹐堅筋骨﹐彊陰﹐利大小腸﹐補虛損﹐明目﹐益精气。久服輕身﹐耐寒暑。

葵﹐味甘寒。宜脾。久食利骨气﹐爲百菜主。

竹筍﹐味甘寒。主消渴﹐利水道﹐益气力﹐不可久食。

苜宿﹐味苦寒。利五臟﹐輕身﹐去脾胃邪气諸熱毒。不可久食﹐瘦人。

薺﹐味甘溫。主利肝臟﹐和中﹐明目。服丹石人不可多食。

蔓菁﹐味苦溫。主消食下气﹐利五臟﹐輕身﹐益气。

蘿卜﹐寒。利五臟﹐輕身益气﹐根消食下气﹐除五臟中風﹐煉五臟中惡气。服之令人白淨﹐細肌理﹐美顏色﹐制面毒。

白苣﹐味苦寒。主補筋力﹐利五臟﹐通經脈﹐令人齒白﹐聰明少睡。

蔥白﹐味辛溫平。冬月食之甚益﹐不可多食﹐虛人。蔥靑﹐溫。歸肉﹐除肝邪﹐安中﹐利五臟﹐益目精﹐殺百藥毒。

薤﹐味苦辛。宜心歸骨﹐除寒熱﹐去水气﹐溫中﹐散結气﹐輕身耐老。學道人長服之﹐通神安魂﹐益气﹐續筋骨。

韭﹐味辛酸溫。歸心﹐宜肝﹐可久食﹐安五臟。不利病患。

荏子﹐味辛。主咳逆下气﹐溫中補髓。葉調中﹐卻臭气。

紫蘇﹐下气﹐除寒中。

薄荷﹐味苦平。卻腎气﹐解勞。新病患不宜食。

荊芥﹐味苦溫。辟邪气﹐除勞。不宜久食。

蘭香﹐溫。主消食﹐去停水﹐散毒瓦斯。

茼蒿﹐味辛平。主安心气﹐養脾胃﹐消飲食。不可頻食。

香薷﹐味辛溫。散水腫﹐止霍亂﹐去熱風。不可多食。

苦菜﹐味苦寒。主五臟邪气﹐久服安心益气﹐少臥輕身﹐不老耐饑。

藍菜﹐平。主塡骨髓﹐利五臟﹐調六腑﹐理經絡結气﹐明耳目。使人骨健﹑少睡﹐益心力。久食大益人。

生薑﹐溫。去痰﹐下气﹐去胸中臭气﹐通神明﹐散煩悶﹐開胃口。

水芹﹐寒。養神益力﹐令人肥健﹐殺百藥毒。

白蒿﹝今靑蒿也﹞﹐味辛。主補中益气﹐養五臟﹐長毛髮令黑﹐久服輕身不老。

小根﹐味甘溫。主養精保气﹐令人肥澤。

野苣﹐寒。久食輕身少睡﹐調十二經脈﹐利五臟虛熱气。長食甚益人。

馬芹﹐溫。主心腹滿﹐下气消食﹐能調味甘香美。

決明﹐平。主明目﹐輕身﹐利五臟。

牛蒡﹐寒。主去熱風﹑頭面煩滿﹐四肢不遂。通十二經脈﹐久服輕身。

菠﹐寒。主利五臟﹐通腸胃。服丹石人﹐食之甚良。

朱達﹐平。主補中下气﹐利五臟。

白黍米﹐味甘辛溫。宜肺﹐主補中益气。

粳米﹐味甘辛苦。主心煩﹐止渴益气﹐斷下痢﹐平胃气﹐長肌肉。

倉粳米﹐主補中益气﹐堅筋骨﹐通血脈。

炊飯水﹐浸令酸﹐食之緩五臟六腑气。

白粱米﹐味甘寒。除胸中客熱﹐移易五臟六腑﹐續筋骨﹐可長食之。

粟米﹐味鹹寒。主養腎气﹐去骨痺熱中益气力。陳者止痢﹐壓丹石毒。

胡麻﹐味甘。主益力气﹐長肌肉﹐塡骨髓﹐堅筋骨﹐治金瘡止痛﹐久服輕身長年。

綠豆﹐味甘酸。主虛羸﹐補五內虛乏﹐益气安精神﹐行十二經脈。食之脾濃肚寬﹐可長食之。

大麥﹐味鹹寒。宜心﹐主消渴﹐除煩熱﹐益气調中﹐久食頭不白。

麥﹐味甘寒。主輕身﹐除熱﹐久食令人多力健行。五穀之中﹐麥爲上。

小麥﹐味甘寒。主養肝气﹐去寒熱﹐止渴煩﹐補中益气﹐和五臟﹐調經絡。

薏苡仁﹐味甘溫。主筋急拘攣﹑久風濕痺﹐下气。久服輕身益气﹐除筋骨中邪气﹐利腸胃﹐消水腫﹐令人能食。

稗米﹐味甘平。主益气補中﹐利脾胃气。

白豆﹐平。補五臟﹐益中﹐助十二經脈﹐可長食之。

飴糖﹐味甘溫。主補虛乏﹐益心力﹐止渴﹐治喉咽痛﹐除唾血。

修眞祕錄

月宜篇

思仙問曰﹕嘗聞月宿所宜食者﹐願賜其法。

眞人曰﹕每月宿下﹐各有所宜之物。人若擇而食之﹐亦可除其疾疹矣。今傳於爾﹐亦可曉示將來。

養生論云﹕正月卯日。食魚﹐使人無瘟病。

二月春分。食龜﹐使人不蛔﹐子孫蕃息。

三月宿畢。食鮪魚﹐使人不蛔﹐美色﹐多气力。送迎各二日。

春三月。食大肉﹐又先酸麥﹐無齒病。因甲乙以具。

四月宿昂。食雞﹐使人目明。

五月夏至。食鳴﹐送迎各二日。食鴟梟﹐送迎十日。

六月宿房。食野雉﹐使人陽多﹐遂子孫矣。

夏三月﹐食雞雉及苦先麥﹐食之無癉病。因丙丁以具。

七月。食蠹﹐使人宜子孫﹐送迎各二日。蠹﹐木蠍也。

八月秋分。食蠹﹐使人無病淫﹐眾人畏之﹐送迎二日。

九月宿建星。食雁﹐使人不病癉﹐得良辰﹐美筋骨﹐送迎二日。

秋三月。食馬肉及辛﹐食之無寒病。因庚辛以具。

十月宿營室。食諸鳥使人爍心﹐益壽美色﹐送迎二日。

十一月冬至﹐食兔﹐令人不蛔﹐利足不僵。

十二月臘夜。令人持椒臥井旁﹐無與人言。納椒井中﹐除瘟病。

冬三月。食彘及咸﹐食之無足病。因壬癸以具。常以其月﹐不盡三月夕半﹐食者無飽。

修齡要指

四時調攝

春三月﹐此謂發陳。夜臥早起﹐節情欲﹐以葆生生之气。少飲酒以防逆上之火。肝旺脾衰﹐減酸增甘。肝藏魂﹐性仁﹐屬木﹐味酸﹐形如懸匏。有七葉﹐少近心﹐左三葉﹐右四葉。著於內者爲筋﹐見於外者爲爪。以目爲戶﹐以膽爲腑。故食辛多則傷肝。治肝用噓字導引。以兩手相重﹐按肩上。徐徐緩緩﹐身左右各三徧。又可正坐﹐兩手相叉﹐翻覆向胸三五徧。此能去肝家積聚風邪毒瓦斯﹐不令病作。

一春早暮﹐須念念爲之。不可懈惰使一暴十寒﹐方有成效。

正月﹐腎气受病﹐肺臟气微。減鹹酸﹐增辛辣﹐助腎補肺﹐安養胃气。衣宜下濃而上薄﹐勿驟脫衣﹐勿令犯風﹐防夏餐雪。

二月﹐腎气微﹐肝正旺。戒酸增辛﹐助腎補肝。衣宜暖﹐令得微汗﹐以散去冬伏邪。

三月﹐腎气已息﹐心气漸臨﹐木气正旺。減甘增辛﹐補精益气。勿處淫地﹐勿露體三光下。

膽附肝﹐短葉下﹐外應瞳神﹑鼻柱間。導引﹐可正坐﹐合兩腳掌﹐昂頭﹐以兩手挽腳腕起﹐搖動爲之三五度。亦可大坐﹐以兩手拓地﹐舉身努力腰脊三五度﹐能去膽家風毒邪气。

夏三月﹐此謂蕃秀。夜臥早起。伏陰在內﹐宜戒生冷。神气散越﹐宜遠房室。勿暴怒﹐勿當風﹐防秋爲瘧。勿晝臥﹐勿引飲﹐主招百病。心旺肺衰﹐減苦增辛。心藏神﹐性禮﹐屬火﹐味苦﹐形如例懸蓮蕊。著於內者爲脈﹐見於外者爲色。以舌爲戶﹐以小腸爲腑。故食鹹則傷心﹐治心用呵字導引。可正坐﹐兩手作拳用力﹐左右互相虛築各五六度。又以一手按髀﹐一手向上拓空﹐如擎石米之重﹐左右更手行之。又以兩手交叉﹐以腳踏手中各五六度﹐間气爲之﹐去心胸風邪諸疾。

行之良久﹐閉目三咽津﹐叩齒三通而止。

四月﹐肝臟已病﹐心臟漸壯﹐增酸減苦﹐補腎助肝﹐調養胃气。爲純陽之月﹐忌入房。

五月﹐肝气休﹐心正旺。減酸增苦﹐益肝補腎﹐固密精气﹐早臥早起。名爲毒月﹐君子齋戒。薄滋味﹐節嗜欲﹐黴雨淫蒸﹐宜烘燥衣。時焚蒼術﹐常擦湧泉穴﹐以襪護足。

六月﹐肝弱脾旺。節約飲食﹐遠避聲色。陰气內伏﹐暑毒外蒸。勿濯冷﹐勿當風﹐夜勿納涼﹐臥勿搖扇﹐腹護單衾﹐食必溫暖。脾藏意﹐性信﹐屬土﹐味甘﹐形如刀鐮。著於內者爲髒﹐見於外者爲肉。以唇口爲戶﹐以胃爲腑。故食酸多則傷脾。旺於四季末﹐各十八日。呼吸橐龠﹐調和水火。會合三家﹐發生萬物﹐全賴脾土﹐脾健則身無疾。治脾用呼字導引。可大坐﹐伸一腳﹐屈一腳﹐以兩手向後﹐及掣三五度。

又跪坐﹐以兩手據地﹐回頭用力作虎視各三五度。能去脾家積聚風邪毒瓦斯﹐又能消食。

秋三月﹐此謂容平。早臥早起﹐收斂神气。禁吐﹑禁汗。肺旺肝衰﹐減辛增酸。肺藏魄﹐性義﹐屬金﹐味辛。形如懸磬﹐名爲華蓋。六葉兩耳﹐總計八葉﹐著於內者爲膚﹐見於外者爲皮毛。以鼻爲戶﹐以大腸爲腑。故食苦多則傷肺。治肺用字導引。可正坐﹐以兩手據地﹐縮身曲脊﹐向上三舉。去肺家風邪積勞。又當反拳槌背上﹐左右各槌三度。去胸臆間風毒邪气。爲之良久﹐閉目咽液叩齒而起。

七月﹐肝心少气﹐肺臟獨旺。增咸減辛﹐助气補筋﹐以養脾胃。安靜性情﹐毋冒極熱。須要爽气﹐足與腦宜微涼。

八月﹐心臟气微﹐肺金用事。減苦增辛﹐助筋補血﹐以養心肝脾胃。勿食姜﹐勿沾秋露。

九月﹐陽气已衰﹐陰气太盛。減苦增甘﹐補肝益腎助脾胃。勿冒暴風﹑恣醉飽。

冬三月﹐此謂閉藏。早臥晚起﹐暖足涼腦。曝背避寒﹐勿令汗出。目勿近火﹐足宜常濯。腎旺心衰﹐減鹹增苦。腎藏志﹐性智﹐屬水﹐味鹹。左爲腎﹐右爲命門。上對臍﹐附腰脊。著於內者爲骨﹐見於外者爲齒﹐以耳爲戶﹐以膀胱爲腑。故食甘多則傷腎。治腎用吹字導引。可正坐﹐以兩手聳托﹐左右引脇三五度。又將手反著膝﹐挽肘﹐左右同捩身三五度。以足前後踏﹐左右各數十度。能去腰腎風邪積聚。

十月﹐心肺气弱﹐腎气彊盛。減辛﹑苦﹐以養腎气。爲純陰之月﹐一歲發育之功﹐實胚胎於此﹐大忌入房。

十一月﹐腎臟正旺﹐心肺衰微。增苦減鹹﹐補理肺胃。一陽方生﹐遠帷幕﹐省言語。

十二月﹐土旺﹐水气不行。減甘增苦﹐補心助肺﹐調理腎气。勿冒霜雪﹐禁疲勞﹐防汗出。

修齡要指

起居調攝

平明睡覺﹐先醒心﹐後醒眼。兩手搓熱﹐熨眼數十徧。以睛左旋右轉各九徧。閉住少頃﹐忽大掙開。卻除風火。披衣起坐﹐叩齒集神﹐次鳴天鼓﹐根據呵﹑呼﹑﹑吹﹑噓﹑嘻六字訣﹐吐濁吸淸。按五行相生循序而行一周﹐散夜來蘊積邪气。隨便導引﹐或進功夫﹐徐徐櫛沐﹐飲食調和。面宜多擦﹐發宜多梳﹐目宜常運﹐耳宜常凝﹐齒宜常叩﹐口宜常閉﹐津宜常咽﹐气宜常提﹐心宜常靜﹐神宜常存﹐背宜常暖﹐腹宜常摩﹐胸宜常護﹐囊宜常裹﹐言語宜常簡默﹐皮膚宜常幹沐。食飽徐行﹐摩臍擦背﹐使食下舒﹐方可就坐。飽食發痔﹐食後曲身而坐﹐必病中滿。怒後勿食﹐食後勿怒。身體常欲小勞﹐流水不腐﹐戶樞不朽﹐運動故也。勿得久勞﹕久行傷筋﹐久立傷骨﹐久坐傷肉﹐久臥傷气﹐久視傷神﹐久聽傷精。忍小便膝冷成淋﹐忍大便乃成气痔﹐著濕衣﹑汗衣﹐令人生瘡。夜膳勿飽﹐飲酒勿醉﹐醉後勿飲冷﹐飽余勿便臥。頭勿向北臥﹐頭邊勿安火鑪。切忌子後行房﹐陽方生而頓減之﹐一度傷於百度。大怒交合﹐成癰疽﹔疲勞入房﹐虛損少子。觸犯陰陽禁忌﹐不惟父母受傷﹐生子亦不仁不孝。

臨睡時﹐調息咽津﹐叩齒﹐鳴天鼓。先睡眼﹐後睡心。側曲而臥﹐覺直而伸。晝夜起居﹐樂在其中矣。

修齡要指

延年六字訣

﹝此法﹐以口吐鼻吸﹑耳不聞聲﹐乃妙。此行六字工夫﹐祕要訣也。非此六气行不到手。本經以此導之。若不引經﹐不可知耳。﹞

肝若噓時目瞪睛﹐肺知气手雙擎。

心呵頂上連叉手﹐腎吹抱取膝頭平。

脾病呼時須撮口﹐三焦客熱臥嘻寧。

吹腎气訣

腎爲水病主生門﹐有病羸气色昏。

眉蹙耳鳴兼黑瘦﹐吹之邪妄立逃奔。

呵心气訣

心源煩燥急須呵﹐此法通神更莫過。

喉內口瘡並熱痛﹐根據之目下便安和。

噓肝气訣

肝主龍塗位號心﹐病來還覺好酸辛。

眼中赤色兼多淚﹐噓之立去病如神。

肺气訣

數多作生涎﹐胸膈煩滿上焦痰。

若有肺病急須﹐用之目下自安然。

呼脾气訣

脾宮屬土號太倉﹐痰病行之勝藥方。

瀉痢腸鳴並吐水﹐急調呼字免成殃。

嘻三焦訣

三焦有病急須嘻﹐古聖畱言最上醫。

若或通行土壅塞﹐不因此法又何知。

修齡要指

四季卻病歌

春噓明目木扶肝﹐夏至呵心火自閒。

秋定收金肺潤﹐腎吹惟要坎中安。

三焦嘻卻除煩熱﹐四季長呼脾化餐。

切忌出聲聞口耳﹐其功尢勝保神丹。

修齡要指

長生一十六字妙訣

一吸便提﹐气气歸臍。一提便咽﹐水火相見。右﹝卽上﹞十六字﹐仙家名曰十六錠金﹐乃至簡至易之妙訣也。無分於在官不妨政事﹐在俗不妨家務﹐在士商不妨本業﹐只於二六時中﹐略得空閒﹐及行住坐臥﹐意一到處﹐便可行之。口中先須嗽津三五次﹐舌攪上下。仍以舌抵上﹐滿口津生﹐連津咽下﹐然有聲。隨於鼻中吸淸气一口﹐以意會及心目﹐驀地直送至腹臍下一寸三分丹田元海之中﹐略存一存﹐謂之一吸。隨用下部輕輕如忍便狀﹐以意力提起﹐使歸臍﹐連及夾脊﹑雙關﹑腎門一路提上﹐直至後頂玉枕關﹐透入泥丸頂內。其升而上之﹐亦不覺气之上出﹐謂之一呼。一呼一吸謂之一息。無旣上升﹐隨又似前﹐然有聲咽下。鼻吸淸气﹐送至丹田稍存一存。又自下部﹐如前輕輕提上﹐與臍相接而上。所謂气气歸臍﹐壽與天齊矣。凡咽下﹐口中有液愈妙﹐無液亦要然有聲咽之。如是一咽一提﹐或三五口﹐或七九﹑或十二﹑或二十四口。要行卽行﹐要止卽止﹐只要不忘作爲正事﹐不使間斷﹐方爲精進。如有瘋疾﹐見效尢速。久久行之﹐卻病延年﹐形體不變﹐百疾不作。自然不饑不渴﹐安健勝常。

行之一年﹐永絕感冒﹑痞積﹑逆滯不和﹑癱疽瘡毒等疾﹐耳目聰明﹐心力彊記﹐宿疾俱瘳﹐長生可望。如親房事﹐欲泄未泄之時﹐亦能以此提呼咽吸﹐運而使之歸於元海。把牢春汛﹐不放龍飛﹐甚有益處。所謂造化吾手﹐宇宙吾心﹐妙莫能述。

修齡要指

十六段錦

莊子曰﹕吹噓呼吸﹐吐故納新﹐熊經鳥伸﹐爲壽而已矣。此導引之法﹐養形之祕﹐彭祖壽考之所由也。其法﹐自修養家所談﹐無慮數百端。今取其要約切當者十六條參之﹐諸論大槪備矣。凡行導引﹐常以夜半及平旦將起之時。此時气淸腹虛﹐行之益人。先閉目握固﹐冥心端坐﹐叩齒三十六通。卽以兩手抱項﹐左右宛轉二十四﹐以去兩脇積聚風邪。復以兩手相叉虛空托天﹐按項二十四﹐以除胸隔間邪气。復以兩手掩兩耳﹐卻以第二指壓第三指﹐彈擊腦後二十四﹐以除風池邪气。復以兩手相提﹐按左膝左捩身﹐按右膝右捩身二十四﹐以去肝家風邪。復以兩手一向前一向後﹐如挽五石弓狀﹐以去臂腋積邪。復大坐﹐展兩手扭項﹐左右反顧肩膊隨轉二十四﹐以去脾家積邪。復兩手握固﹐並拄兩肋﹐擺撼兩肩二十四﹐以去腰肋間風邪。復以兩手交捶臂及膊上連腰股各二十四﹐以去四肢胸臆之邪。復大坐斜身偏倚﹐兩手齊向上如排天狀二十四﹐以去肺間積邪。復大坐﹐伸腳﹐以兩手向前低頭扳腳十二次﹐卻鉤所伸腳﹐屈在膝上﹐按摩二十四﹐以去心胞絡邪气。復以兩手據地﹐縮身曲脊向上十三舉﹐以去心肝中積邪。復起立據牀﹐扳身向背後視左右二十四﹐以去腎間風邪。復起立齊行﹐兩手握固。左足前踏﹐左手擺向前﹐右手擺向後﹔右足前踏﹐右手擺向前﹐左手擺向後二十四﹐去兩肩之邪。復以手向背上相捉﹐低身徐徐宛轉二十四﹐以去兩脇之邪。復以足相扭而行前數十步﹐髙坐伸腿﹐將兩足扭向內﹐復扭向外各二十四﹐以去兩足及兩腿間風邪。復端坐﹐閉目﹐握固﹐冥心﹐以舌抵上﹐攪取津液滿口﹐漱三十六次﹐作谷谷聲咽之。復閉息﹐想丹田火自下而上﹐徧燒身體﹐內外熱蒸乃止。能日行一二徧﹐久久身輕體健﹐百病皆除﹐走及奔馬﹐不復疲乏矣。

修齡要指

八段錦導引法

閉目冥心坐﹝冥心盤趺而坐﹞﹐握固靜思神。叩齒三十六﹐兩手抱昆侖﹝叉兩手向項後﹐數九息﹐勿令耳聞。自此以後﹐出入息﹐皆不可使耳聞﹞。左右鳴天鼓﹐二十四度聞﹝移兩手心﹐掩兩耳﹐先以第二指壓中指﹐彈擊腦後﹐左右各二十四次﹞。微擺撼天柱﹝搖頭左右顧﹐肩膊隨轉動二十四﹐先須握固﹞﹐赤龍攪水津﹝赤龍者﹐舌也。以舌攪口齒並左右頰﹐待津液生而咽﹞。漱津三十六﹝一云鼓漱﹞﹐神水滿口勻。一口分三咽﹝所漱津液分作三口﹐作聲而咽之﹞﹐龍行虎自奔﹝液爲龍﹐气爲虎﹞。閉气搓手熱﹝以鼻引淸气﹐閉之少頃。

搓手急數﹐令極熱﹐鼻中徐徐乃放气出﹞﹐背摩後精門﹝精門者﹐腰後外腎也﹐合手心摩畢﹐收手握固﹞。盡此一口气﹝再閉气也﹞﹐想火燒臍輪﹝閉口鼻之气﹐想用心火下燒丹田。覺熱極﹐卽用後法﹞。左右轆轤轉﹝俯首擺撼兩肩三十六﹐想火自丹田透雙關入腦戶﹐鼻引淸气﹐閉少頃間﹞﹐兩腳放舒伸﹝放直兩腳﹞。叉手雙虛托﹝叉手相交﹐向上托空三次或九次﹞﹐低頭攀足頻﹝以兩手向前攀腳心十二次﹐乃收足端坐﹞。以候逆水上﹝候口中津液生。如未生﹐再用舌急攪﹐取水同前法﹞﹐再漱再吞律。如此三度畢﹐神水九次吞﹝謂再漱三十六如前﹐口分三咽﹐乃爲九也﹞。

咽下響﹐百脈自調勻。河車搬運訖﹝擺肩並身二十四及再轉轆轤二十四次﹞﹐發火徧燒身﹝想丹田火自下而上﹐徧燒身體。想時口鼻皆閉气少頃﹞。邪魔不敢近﹐夢寐不能昏。寒暑不能入﹐災病不能。子後午前作﹐造化合乾坤。循環次第轉﹐八卦是良因。

訣曰﹕其法於甲子日夜半子時﹐起首行時﹐口中不得出气﹐惟鼻中微放淸气。每日子後午前﹐各行一次﹐或晝夜共行三次。久而自知蠲除疾病﹐漸覺身輕。能勤苦不怠﹐則仙道不遠矣。

修齡要指

導引卻病歌訣

水潮除後患

平明睡起時﹐卽起端坐﹐凝神息慮﹐舌抵上﹐閉口調息﹐津液自生﹐漸至滿口﹐分作三次﹐以意送下。久行之則五臟之邪火不炎﹐四肢之气血流暢﹐諸疾不生﹐久除後患﹐老而不衰。

訣曰﹕津液頻生在舌端﹐尋常數咽下丹田。

於中暢美無凝滯﹐百日功靈可駐顏。

起火得長安

子午二時﹐存想眞火自湧泉穴起﹐先從左足行﹐上玉枕﹐過泥丸﹐降入丹田。三徧。次從右足﹐亦行三徧。復從尾閭起﹐又行三徧。久久純熟﹐則百脈流通﹐五臟無滯﹐四肢健而百骸理也。

訣曰﹕陽火須知自下生﹐陰符上降落黃庭。

周流不息精神固﹐此是眞人大煉形。

夢失封金匱

欲動則火熾﹐火熾則神疲﹐神疲則精滑而夢失也。寤寐時﹐調息神思﹐以左手搓臍二七﹐右手亦然。

復以兩手搓脇﹐擺搖七七。咽气納於丹田﹐握固良久乃止﹐屈足側臥﹐永無走失。

訣曰﹕精滑神疲欲火攻﹐夢中遺失致傷生。

搓摩有訣君須記﹐絕欲除貪最上乘。

形衰守玉關

百慮感中﹐萬事勞形。所以衰也。返老還童﹐非金丹不可。然金丹豈易得哉﹖善攝生者﹐行住坐臥﹐一意不散﹐固守丹田﹐默運神气﹐衝透三關﹐自然生精生气﹐則形可以壯﹐老可以耐矣。

決曰﹕卻老扶衰別有方﹐不須身外覓陰陽。

玉關謹守常淵默﹐气足神全壽更康。

鼓呵消積聚

有因食而積者﹐有因气而積者﹐久則脾胃受傷﹐醫藥難治。孰若節飲食﹐戒嗔怒﹐不使有積聚爲妙﹖患者當正身閉息﹐鼓動胸腹﹐俟其气滿﹐緩緩呵出。如此行五七次﹐便得通快卽止。

訣曰﹕气滯脾虛食不消﹐胸中鼓悶最難調。

徐徐呵鼓潛通泰﹐疾退身安莫久勞。

兜禮治傷寒

元气虧弱﹐腠理不密﹐則風寒傷感。患者端坐盤足﹐以兩手緊兜外腎﹐閉口緘息。存想眞气自尾閭升﹐過夾脊﹐透泥丸﹐逐其邪气﹐低頭屈抑如禮拜狀﹐不拘數﹐以汗出爲度﹐其疾卽愈。

訣曰﹕跏趺端坐向蒲團﹐手握陰囊意要專。

運气叩頭三五徧﹐頓令寒疾立時安。

叩齒牙無疾

齒之有疾﹐乃脾胃之火薰蒸。每侵晨睡醒時﹐叩齒三十六徧。以舌攪牙齦之上﹐不論徧數。

津液滿口﹐方可咽下。每作三次乃止。凡小解之時﹐閉口切牙﹐解畢方開﹐永無齒疾。

訣曰﹕熱極風生齒不寧﹐侵晨叩漱自惺惺。

若教運用常無隔﹐還許他年老復丁。

升觀鬢不班

思慮太過則神耗﹑气虛﹐血敗而鬢班矣。要以子午時﹐握固端坐﹐凝神絕念﹐兩眼令光﹐上視泥丸。存想追攝二气自尾閭間上升﹐下降返還元海﹐每行九徧。久則神全﹐气血充足﹐發可返黑也。

訣曰﹕神气沖和精自全﹐存無守有養胎仙。

心中念慮皆消滅﹐要學神仙也不難。

運睛除眼翳

傷熱傷气﹐肝虛腎虛﹑則眼昏生翳﹐日久不治﹐盲瞎必矣。每日睡起時﹐趺坐凝思﹐塞兌垂簾﹐將雙目輪轉十四次﹐緊閉少時﹐忽然大瞪。行久不替﹐內障外翳自散﹐切忌色欲﹐並書細字。

訣曰﹕喜怒傷神目不明﹐垂簾塞兌養元精。

精生气化神來復﹐五內陰魔自失驚。

掩耳去頭旋

邪風入腦﹐虛火上攻﹐則頭目昏旋﹐偏正作痛。久則中風不語﹐半身不遂﹐亦由此致。治之﹐須靜坐﹐升身閉息。以兩手掩耳折頭五七次。存想元神逆上泥丸﹐以逐其邪﹐自然風邪散去。

訣曰﹕視聽無聞意在心﹐神從髓海逐邪氛。

更兼精气無虛耗﹐可學蓬萊境上人。

托踏應輕骨

四肢亦欲得小勞﹐譬如戶樞終不朽﹐熊鳥演法﹐吐納導引﹐皆養生之術也。平時雙手上托﹐如舉大石﹐兩腳前踏﹐如覆平地﹐存想神气﹐根據按四時噓呵二七次。則身輕體健﹐足耐寒暑。

訣曰﹕精气沖和五臟安﹐四肢完固骨彊堅。

𨿽然不得刀圭餌﹐且住人間作地仙。

搓塗自美顏

顏色憔悴﹐所由心思過度﹐勞碌不謹。每晨靜坐閉目﹐凝神存養﹐神气沖澹﹐自內達外。以兩手搓熱﹐拂面七次。仍以嗽津塗面﹐搓拂數次。行之半月﹐則皮膚光潤﹐容顏悅澤﹐大過尋常矣。

訣曰﹕寡欲心虛气血盈﹐自然五臟得和平。

衰顏仗此增光澤﹐不羨人間五等榮。

閉摩通滯气

气滯則痛﹐血滯則腫﹐滯之爲患﹐不可不愼。治之﹐須澄心閉息﹐以左手摩滯七七徧﹐右手亦然﹐復以津塗之。勤行七日﹐則气血通暢﹐永無凝滯之患。修養家所謂幹沐浴者﹐卽此義也。

訣曰﹕榮衛流行不暫休﹐一才凝滯便堪憂。

誰知閉息能通暢﹐此外何須別計求﹖

凝抱固丹田

元神一出便收來﹐神返身中气自回。如此朝朝並暮暮﹐自然赤子產眞胎。此凝抱之功也。平時靜坐﹐存想元神入於丹田﹐隨意呼吸。旬日﹐丹田完固﹔百日﹐靈明漸通。不可或作或輟也。

訣曰﹕丹田完固气歸根﹐气聚神凝道合眞。

久視定須從此始﹐莫教虛度好光陰。

淡食能多補

五味之於五臟﹐各有所宜。若食之不節﹐必至虧損。孰若食淡謹節之爲愈也﹖然此淡亦非棄絕五味﹐特言欲五味之沖淡耳。仙翁有云﹕斷鹽不是道﹐飲食無滋味。可見其不絕五味﹐淡對濃而言﹐若膏粱過度之類如喫素是也。

訣曰﹕濃味傷人無所知﹐能甘淡薄是吾師。

三千功行從玆始﹐天鑑行藏信有之。

無心得大還

大還之道﹐聖道也。無心者﹐常淸常靜也。人能常淸靜﹐天地悉皆歸。何聖道之不可傳﹐大還之不可得哉﹗《淸靜經》已備言之矣。修眞之士﹐體而行之。欲造夫淸眞靈妙之境﹐若反掌耳。

訣曰﹕有作有爲云至要﹐無聲無臭語方奇。

中秋午夜通消息﹐明月當空造化基。

修齡要指

卻病八則

平坐﹐以一手握腳指﹐以一手擦足心赤肉。不計數目﹐以熱爲度。卽將腳指略略轉動﹐左右兩足心更手握擦﹐倦則少歇。或令人擦之﹐終不若自擦爲佳。此名湧泉穴﹐能除濕气﹐固眞元。

臨臥時﹐坐於牀。垂足解衣﹐閉息﹐舌拄上﹐目視頂門﹐提縮穀道。兩手摩擦兩腎各一百二十﹐多多益善。極能生精﹑固陽﹑治腰病。

兩肩後小穴中爲上元﹑六合之府。常以手捏雷訣﹐以大指骨曲接三九徧。又搓手熨摩兩目﹐顧上及耳根﹐逆乘髮際各三九。能令耳目聰明﹐夜可細書。

並足壁立﹐向暗處﹐以左手從項後緊攀右眼﹐連頭用力﹐反顧亮處九徧。右手亦從項後緊攀左眼﹐扭顧照前。能治雙目赤澀火痛。單病則單行。

靜坐﹐閉息納气﹐猛送下﹐鼓動胸腹﹐兩手作挽弓狀﹐左右數四。气極滿﹐緩緩呵出﹐五七通﹐快卽止。治四肢煩悶﹑背急﹑停滯。

覆臥去枕﹐壁立兩足。以鼻納气四﹐復以鼻出之四。若气出之﹐極令微﹔气再入鼻中﹐勿令鼻知。除身中熱及背痛之疾。

端坐伸腰﹐舉左手仰掌﹐以右手承右脇。以鼻納气﹐自極七息。能除淤血﹑結气。端坐伸腰﹐舉右手仰掌﹐以左手承左脇。以鼻納气﹐自極七息。能除胃寒﹑食不消。

凡經危險之路﹐廟貌之間﹐心有疑忌。以舌拄上﹐咽津一二徧﹐左手第二第三指按捏兩鼻孔中間所隔之際。能遏百邪。仍叩齒七徧。

太淸導引養生經

愼修內法

赤松子者﹐神農時雨師也。能隨風上下﹐至髙辛氏時猶存。

常以朝起﹐布席東向。先以兩手叉頭上﹐挽頭至地﹐五吸五息。止脹气。

次以臥﹐右手掩腦﹐左肘肘地極。復以左手掩腦﹐右肘肘地極。五息止。引筋骨。

次以兩手據右膝﹐上至腰﹐睡極起頭﹐五息止﹐引腰。

次以左手據腰﹑左膝﹐右手極上引。復以右手據腰﹑右膝﹐左手極上引。皆五息止。引心腹。

次以左手據腰﹐右手極上引。復以右手據腰﹐左手極上引。五息止。引腹中。

次以叉手胸脇前﹐左右搖頭不息﹐自極止。引面目。邪气不復得入。

次以兩手叉腰下﹐左右自搖﹐自極止。通血脈。

次以兩手相叉﹐極左右﹐引肩中。

次以兩手相叉﹐反於頭上﹐左右自調。引肺肝中。

次以兩手叉胸前﹐左右極。引除皮膚中煩气。

次以兩手叉左右﹐舉肩﹐引皮膚﹔立右右﹐搖兩脛。引除香港腳。

右﹝卽上﹞赤松子導引法﹐除百病﹐延年益壽。此自當日月習行之﹐久久有益。

寧先生者﹐黃帝時人﹐爲陶正。能積火自燒而隨煙上下﹐衣常不灼。

常以子後午前﹐解發東向﹐握固不息﹐一通。舉手左右導引﹐手掩兩耳﹐令發黑不白。臥引爲三﹐以手指掐項邊脈三通﹐令人目明。東向坐不息﹐再通。以兩手中指點口中﹐唾之二七﹐相摩拭目﹐令人目明。東向坐不息﹐三通﹐以手撚鼻兩孔﹐治鼻宿息肉愈。東向坐四通﹐啄齒無通數﹐伏前側臥不息﹐六通﹐愈耳聾目眩。還臥不息﹐七通﹐愈胸中痛咳。抱兩膝﹐自企於地不息﹐八通﹐愈胸以上至頭頸耳目咽鼻邪熱。去枕握固不息﹐自企於地不息﹐九通﹐東首﹐令人气上下通。鼻微納气﹐愈羸不能從陰陽法。大陰﹐勿行之。

蛤蟆行气法

正坐﹐自動搖兩臂不息﹐十二通﹐愈勞大佳。左右側臥不息﹐十二通﹐治痰飲不消。右有飲病﹐右側臥﹔左有飲病﹐左側臥。有不消气排之﹐日初出﹑日中﹑日入﹐此三時向日正立不息﹐九通﹐仰頭吸日精光﹐九咽之﹐益精百倍。

入火垂兩臂不息卽不傷火法

向南方蹲踞﹐以兩手從屈膝中入﹐掌足五命令內曲﹐利腰尻髖﹑治淋遺溺愈。箕踞交兩腳﹐手內並腳中﹐又叉兩手極引之﹐愈寤寐﹑精气不泄。兩手交叉頤下﹐自極﹐利肺气﹑治暴气咳。舉兩腳﹑夾兩頰邊﹐兩手據地﹐服療宿壅。舉右手﹑展左手﹐坐右腳上﹐掩左腳﹐愈尻髖痛。舉手交頸上﹐相握自極﹐治脇下痛。舒左手﹐右手在下﹐握左手拇指自極﹐舒右手﹐左手在下﹐握右手拇指自極﹐皆治骨節酸疼。掩兩腳﹐兩手指著足五指上﹐愈腰折不能低仰﹐若血久瘀爲之卽愈。豎足五指﹐愈腰脊痛﹐不能反顧視者。以右手從頭上來下。又挽下手﹐愈頸不能反顧視。坐地﹐掩左手﹐以右手指肩挽之﹐愈傾側腰膝及小便不通。東向坐﹐向日﹐左手揖月﹐舉身望北斗﹐心服月气﹐始得眾惡不入﹐理頭仰苦難。牽右手反折﹐各左右自極﹐張弓﹐兼補五臟不足。气則至﹐抱兩膝﹐著胸自極﹐此常令丹田气還補腦。坐地﹐直兩腳﹐以手撚腳脛﹐以頭至地﹐調脊諸椎﹐利髮根﹑令長美。坐地﹐交叉兩腳﹐以兩手從曲腳中入﹐低頭叉項上﹐治久寒不能自溫。

耳不聞勿正倍聲﹐不息﹐行气從頭至足心﹐愈疽痂﹑大風﹐偏枯諸痺﹐極力右振兩臂不息﹐九通﹐愈臂痛勞倦﹑風气不隨。

龜鱉行气法

以衣覆口鼻﹐不息﹐九通﹐正臥﹐鼻微出納气﹐愈鼻塞不通。東向坐﹐仰頭不息﹐五通﹐以舌撩口中沫滿二七﹐愈口漧舌苦。

雁行气法

低頭倚壁﹐不息﹐十二通﹐以意排畱飲宿食﹐從下部出﹐自愈。

龍行气法

低頭下視﹐不息﹐十二通﹐愈風疥﹑惡瘡﹑熱不能入咽。可候病者﹐以向陽明以達。臥﹐以手摩腹至足﹐以手持引足低臂十二﹐不息﹐十二通﹐愈腳足虛痺﹑不任行﹑腰脊痛。以兩手著項相叉﹐治毒不愈﹐腹中大气卽吐之。月初出﹑月中﹑月入時﹐向月正立不息﹐八通﹐仰頭吸月光精八咽之﹐令陰气長。婦人吸之﹐陰精益盛﹐子道通。

入水舉兩手臂不息不沒法

向北方箕踞﹐以手挽足五指﹐愈伏兔痿﹑尻筋急。箕踞以兩手從曲腳入﹐據地﹐曲腳加其手﹐舉尻﹐其可用行气﹐愈淋瀝﹑乳痛。舉腳交叉項﹐以兩手據地﹐舉尻持任息極﹐交腳項上﹐愈腹中愁滿﹐去三虫﹐利五臟﹐快神气。蹲踞﹐以兩手舉足﹐蹲極橫﹐治气沖﹑腫痛﹑寒疾入上下﹑致腎气。蹲踞﹐以兩手舉足五指﹐低頭自極﹐則五臟气總至﹐治耳不聞﹑目不明。久爲之﹐則令人發白復黑。正偃臥﹑捲兩手卽握不息﹐順腳跟據牀﹐治陰結﹑筋脈麻痿累。以兩手還踞﹑著腋下﹐治胸中滿弦﹑手枯。反兩手據膝上﹐仰頭象鱉﹐取气致大黃元气至丹田﹐令腰脊不知痛。手大拇指急撚鼻孔﹐不息。

卽气上行﹐致泥丸腦中﹐令陰陽從數﹐至不倦。以左手急捉發﹐右手還項中﹐所謂血脈气各流其根﹐閉巨陽之气﹐使陰不溢﹐信明﹐皆利陰陽之道也。正坐﹐以兩手交背後﹐名曰帶縛﹐愈不能大便﹐利腹﹐愈虛羸。坐地﹐以兩手交叉其下﹐愈陰滿。以兩手捉繩﹐轆轤倒懸﹐令腳反在其上見﹐愈頭眩風癲。以兩手牽﹐反著背上﹐挽繩自懸﹐愈中不專精﹑食不得下。以一手上牽繩﹐下手自持腳﹐愈尻久痔及有腫。坐地直舒兩腳﹐以兩手叉挽兩足自極﹐愈腸不能受食﹑吐逆。

寧先生曰﹕夫欲導引行气以除百病﹐令年不老者﹐常心念有一還丹以還丹田。夫生人者丹﹐救人者還﹐全則延年﹐去則衰朽。所以導引者﹐令人支體骨節中諸邪气皆去﹐正气存處。有能精誠勤習﹐履行動作言語之間﹐晝夜行之﹐則骨節堅彊﹐以愈百病。若卒得中風病﹐宿固HT不隨﹐耳聾不聞﹐頭癲疾﹐咳逆上气﹐腰脊苦痛﹐皆可按圖視像﹐隨疾所在行气導引﹐以意排除去之。行气者則可補於裏﹐導引者則可治於四肢﹐自然之道。但能勤行﹐與天地相保。

彭祖谷仙臥引法

彭祖者﹐殷大夫﹐歷夏至商﹐號年七百﹐常食桂得道。

居常解衣被髮臥﹐伸腰﹐塡小腹﹐五息止﹐引腎﹐去消渴﹑利陰陽。又云﹕伸左腳﹐屈右膝﹐內壓之﹐五息止﹐引脾﹐去腹寒熱﹑胸臆邪脹。挽兩足指﹐五息止﹐引腹中﹐去疝瘕﹐利九竅。仰兩足指﹐五息止﹐引腰﹐去脊痺偏枯﹐令人耳聞聲。兩足內相向﹐五息止﹐引心肺﹐去咳逆上气。踵內相向﹐五息止﹐短股﹐除五絡之气﹐利腸胃﹐去邪气。掩左脛﹐屈右膝﹐內壓之﹐五息止﹐引心肺﹐去風虛﹐令人明目。張脛兩足指﹐號五息止﹐令人不轉筋。兩手牽膝﹐置心上﹐五息止﹐愈腰痛。外轉兩足﹐十通﹐內轉兩足﹐十通﹐五息止﹐復諸勞。

右﹝卽上﹞彭祖谷仙臥引除百病延年益壽要術﹐凡十節﹐五十息﹐五五二百五十息。欲導引﹐常夜半至雞鳴平旦爲之﹐禁飽食沐浴。

王子喬八神導引法﹝延年益壽除百病﹞

法曰﹕枕當髙四寸﹐足相去各五寸﹐手去身各三寸﹐解衣被髮﹐正偃臥﹐勿有所念﹐定意﹐乃以鼻徐納气﹐以口出之﹐各致其藏所﹐竟而復始﹐欲休先極之而止﹐勿彊長息﹐久息乃自長矣。气之往來﹐勿令耳聞鼻知﹐微而專之﹐長遂推之﹐伏兔股﹐以省爲貴。若存若亡﹐爲之百徧﹐動腹鳴气﹐有外聲﹐足則得成功。成功之士﹐何疾而已。喉嚨如白銀環一十二重﹐系膺﹐下去得肺﹐其色白澤﹐前兩葉髙﹐後兩葉卑。心系其下﹐上大下銳﹐率率赤如蓮華未開﹐倒懸著肺也。肝系其下﹐色正靑如鳧翁頭也。六葉抱胃﹐前兩葉髙﹐後四葉卑。膽系其下﹐如綠綈囊﹐脾在中央﹐亦抱正黃﹐如金鑠鑠然也。腎如兩伏鼠﹐夾脊直臍肘而居﹐欲得其居髙也﹐其色正黑﹐肥肪絡之﹐白黑昭然。胃如素囊﹐念其屈折右曲﹐無污穢之患。肝藏魂﹐肺藏魄﹐心藏神﹐脾藏意﹐腎藏精﹐此名神捨。神捨修則百脈調﹐邪病無所居矣。小腸者﹐長九尺﹐法九洲也﹝一云九土﹐小腸者﹐長二丈四尺﹞。

諸欲導引﹐虛者閉目﹐實者開目。以所苦行气﹐不用第﹐七息止。徐徐往來﹐度二百步所﹐卻坐﹐小咽气五六﹐不瘥﹐復如法引﹐以愈爲效。諸有所苦﹐正偃臥﹐被髮﹐如法﹐徐以口納气塡腹﹐自極﹐息欲絕﹐徐以鼻出气數十所。虛者補之﹐實者瀉之﹐閉口溫气﹐咽之三十所﹐腹中轉鳴乃止。往來三百步﹐不愈﹐復爲之。病在喉中﹑胸中者﹐枕髙七寸﹔病在心下者﹐枕髙四寸﹔病在臍下者﹐去枕。以口納气﹐鼻出气者﹐名曰補﹔閉口溫气咽之者﹐名曰瀉。

閉气治諸病法

欲引頭病者﹐仰頭﹔欲引腰腳病者﹐仰足十指﹔欲引胸中病者﹐挽足十指﹔引臂病者﹐掩臂﹔欲去腹中寒熱諸不快﹐若中寒身熱﹐皆閉气張腹。欲息者﹐徐以鼻息﹐已﹐復爲﹐至愈乃止。

一﹑平坐生腰腳﹐兩臂覆手據地﹐口徐納气﹐以鼻吐之﹐除胸中﹑肺中痛﹐咽气令溫﹐閉目也。

二﹑端坐生腰﹐以鼻納气閉之﹐自前後扭頭各三十﹐除頭虛空耗﹐轉地閉目搖之。

三﹑端坐生腰﹐以左脇側臥﹐以口納气﹐以鼻吐之﹐除積聚﹑心下不快。

四﹑端坐生腰﹐徐以鼻納气﹐以右手持鼻﹐除目晦﹑淚苦出﹐去鼻中息肉﹐耳聾亦然﹐除傷寒﹑頭寒﹑頭痛恍恍。皆當以汗出爲度。

五﹑正偃臥﹐以口徐納气﹐以鼻出之﹐除裏急。飽食後小咽﹐咽气數十令溫﹐寒者使人漧嘔腹痛﹐以口納气七十所﹐大塡腹。

六﹑右脇側臥﹐以鼻納气﹐以口小咽气數十﹐兩手相摩熱以摩腹﹐令其气下出之﹐除脇皮膚痛﹐七息止。

七﹑端坐生腰﹐直上展兩臂﹐仰兩手掌﹐以鼻納气﹐閉之﹐自極七息﹐中痛息。名曰蜀王臺﹐除脇下積聚。

八﹑覆臥﹐去枕﹐立兩足﹐以鼻納气四四所﹐復以鼻出之﹐極﹐令微气入鼻中﹐勿令鼻知﹐除身中熱﹑背痛。

九﹑端坐生腰﹐舉左手﹐仰其掌﹐卻右手﹐除兩臂背痛﹑結气也。

十﹑端坐﹐兩手相叉抱膝﹐閉气鼓腹二七或三七﹐气滿卽吐﹐卽气皆通暢。行之十年﹐老有少容。

十一﹑端坐生腰左右傾﹐閉目﹐以鼻納气﹐除頭風﹐自極七息止。

十二﹑若腹中滿﹐食飲苦飽﹐坐生腰﹐以口納气數十﹐以便爲故﹐不便復爲之。有寒气﹑腹中不安﹐亦行之。

十三﹑端坐﹐使兩手如張弓滿射。可治四肢煩悶﹑背急。每日或時爲之。

十四﹑端坐生腰﹐舉右手仰掌﹐以左手承左脇﹐以鼻納气﹐自極七息。除胃寒﹐食不變則愈。

十五﹑端坐生腰﹐舉左手仰掌﹐以右手承右脇﹐以鼻納气﹐自極七息。除瘀血﹑結气。

十六﹑兩手卻據﹐仰頭﹐自以口納气﹐因而咽之﹐數十。除熱﹑身中傷﹑死肌。

十七﹑正偃臥﹐端展足臂﹐以鼻納气﹐自極七息﹐搖足三十而止﹐除胸足中寒﹐周身痺﹑厥逆。

十八﹑偃臥屈膝﹐令兩膝頭內向相對﹐手翻兩足﹐生腰﹐以口納气塡腹﹐自極七息。除痺疼﹑熱痛﹑兩腳不隨。

十九﹑覺身體昏沈不通暢﹐卽導引。兩手抱頭宛轉上下﹐名爲開脇。

二十﹑踞﹐伸右腳﹐兩手抱左膝頭﹐生腰﹐以鼻納气﹐自極七息。除難屈伸拜起﹑腦中痛﹑瘀痺。

二十一﹑踞﹐伸左足﹐兩手抱右膝﹐生腰以鼻納气﹐自極七息﹐展左足著外。除難屈伸拜起﹑腦中疼﹐一本除風﹑目晦﹑耳聾。

二十二﹑正偃臥﹐直兩足﹐兩手撚胞﹐所在令赤﹐如油囊裹丹。除陰下濕﹑小便難頹﹑小腹重不便。腹中熱﹐但口納气﹐鼻出之數十﹐不須小咽气﹐卽腹中不熱者﹐七息已﹐溫气咽之十所。

二十三﹑踞﹐兩手抱兩膝頭﹐以鼻納气﹐自極七息。除腰痺﹑背痛。

二十四﹑覆臥﹐旁視兩踵﹐生腰﹐以鼻納气﹐自極七息。除腳中弦痛﹑轉筋﹑腳酸疼。

二十五﹑偃臥﹐展兩手﹐外踵指相向﹐以鼻納气﹐自極七息﹐除兩膝寒﹑脛骨疼。

二十六﹑偃臥﹐展兩腳兩手﹐兩踵相向﹐以鼻納气﹐自極七息。除死肌不仰﹑足脛寒。

二十七﹑偃臥﹐展兩手兩腳﹐左傍兩足踵﹐以鼻納气﹐自極七息。除胃中食﹑苦嘔。

二十八﹑踞﹐生腰﹐以兩手引兩踵﹐以鼻納气﹐自極七息﹐布兩膝頭﹐除痺﹑嘔也。

二十九﹑偃臥﹐展兩手兩腳﹐仰足指﹐以鼻納气﹐自極七息﹐除腹中弦急切痛。

三十﹑偃臥﹐左足踵拘右足拇指﹐以鼻納气﹐自極七息﹐除厥逆疾。人腳錯踵﹐不拘拇指﹐根據文用之。

三十一﹑偃臥﹐以右足踵拘左足拇指﹐以鼻納气﹐自極七息﹐除周身痺。

三十二﹑病在左﹐端坐生腰﹐左視目﹐以口徐納气而咽之﹐數十所﹐閉目﹐目上入。

三十三﹑病在心下若積聚。端坐生腰﹐仰向日﹐仰頭﹐徐以口納气﹐因而咽之﹐三十所而止﹐開目。

三十四﹑病在右﹐端坐生腰﹐右視目﹐以口徐納气而咽之數十所﹐開目。

太淸導引養生經

王喬導引圖﹝一在彭祖中﹞

七日﹐伸左腳﹐屈右膝﹐內厭之﹐五息止。引脾气﹐去心腹寒熱﹑胸臆邪脹。

太淸導引養生經

彭祖導引圖

導引服。解發東向﹐握固不息﹐一通。舉手左右導引﹐以手掩兩耳﹐以指掐兩脈邊五通。

令人目明﹐發黑不白﹐治頭風。

太淸導引養生經

淘气訣

訣曰﹕凡人五臟﹐亦各有气。夜臥閉息﹐覺後欲服气者﹐先則淘轉﹐令宿食故气得出﹐然後調服。其法閉目握固﹐仰倚兩拳於乳間﹐兩膝舉背及尻。內閉气﹐鼓气海中气﹐便自內出﹐斡而轉之﹐呵而出之﹐一九或二九止。是淘气﹐畢則調之。導引服﹐東向坐﹐不息四通﹐啄齒二七﹐愈齲齒痛﹐或曰治蚶不齲。

太淸導引養生經

咽气訣

夫人皆稟天地元气而活之﹐每咽吐納則內气與外气相應。自气海中隨吐而上﹐直至喉中。但喉吐極際﹐則輟口連鼓而咽之﹐郁然有聲。然後左邊而下至﹐經二十四節﹐如水歷坎﹐聞之分明也。

女人則從右邊而下﹐如此則內气相固﹐皎然別也。以意送之﹐手摩之令速入气海。气海在臍下三寸是也﹐亦謂下丹田。初服气人上焦未通﹐以此摩而助之﹐務令速下。若气已流通﹐不摩而自下﹐一閉口而連咽﹐止二咽﹐號云行。一濕咽﹐取口中津液相和咽之﹐謂之雨施。服气入內﹐气未流行﹐每一咽則施之。不可遽行至連咽也。三年行之﹐乃以功成也。

導引服﹐正住倚壁不息﹐行气從頭至足止。愈疽痂﹑大風﹑偏枯諸痺。或曰﹐行气從足起﹐令上气至頭﹐止。

導引服气﹐先偃臥﹐閉口鼓腮腹﹐令气滿口咽﹐咽時作意蹙向後﹐日夕爲之妙也。

導引服﹐踞地壁角中﹐兩手抱膝﹐低頭不息﹐九通。愈頸﹑腰﹑腳痛﹐一曰治勞﹐他同。

導引服﹐左右伸兩臂﹐不息﹐九通。愈臂痛﹑勞風﹑气不隨﹑塞閉。

導引服﹐正坐﹐仰天呼出酒食醉飽之气﹐卽饑醒。宜夏月行之﹐令人溫涼不躁。

導引服﹐正坐﹐張鼻服气﹐排至臍下﹐小口微排不息。以除結。宜夏月﹐喜熱。

導引服﹐小低頭微息﹐但抱手左右不息十二通。消食﹐令人輕身﹐益精神﹐配气不得入。或導引服瀉行气﹐皆低頭抱踞﹐以繩自縛﹐低頭不息十通﹐消食輕身。

導引﹐常以兩手如拓千斤之右﹐左右互相爲之﹐終身無疾。

導引﹐兩手據地﹐縮身曲脊﹐向上三舉之。此勢每日爲之﹐補益延年。當爲之時﹐勿當風﹐仍須閉气。每一服了﹐吐气莫令耳聞。若勞倦﹐以吐之﹐髒中病若冷﹐則吹气﹔若熱﹐呼气出之矣。

導引服﹐蛇行閉气﹐偃臥正直﹐復起踞﹐隨王相所在﹐向之不息。少食通暢﹐服气爲糧﹐以唾爲漿﹐春出冬藏。華池玉漿甜如飴﹐子勉行之勿生疑。一本春生夏養﹐冬合內藏﹐閉目前光﹐他同。

導引思气者﹐呵屬心﹐心主舌。口漧澀﹐气不通及諸邪气﹐呵以治之。如大熱大開口﹐小熱小開口。亦須作意量宜﹐治之過度則必損。

導引思气者﹐呼屬脾﹐脾主中宮土。如气微熱﹐腹肚脹滿﹐气悶不泄﹐以呼治之。

導引思气者﹐噓屬肝﹐肝主目。目溫赤﹐噓以治之。

導引思气者﹐吹屬腎﹐腎主耳。腰膝冷﹐陽道衰﹐吹以治之。

導引思气者﹐屬肺﹐肺主鼻。有寒熱不合﹐以治之。呵﹑﹑呼﹑噓﹑吹﹑嘻﹐是五臟各主一气﹐及勞極﹐根據理之﹐立瘥。

導引之法﹐臥牀﹐當令髙﹐無令地气上衝﹐鬼气有幹。

導引之法﹐無令躁暴者﹐一身之賊。

導引之法﹐無令向北﹐反神有犯。每事不言﹐亥子日不向北唾﹐減損年命。

導引服﹐思司命兩人更回左右﹐旋思常見。

導引服﹐思神光黃且明月在己邊﹐晝夜常見。

導引服﹐思五臟形气色串﹐周流身匝。

導引服﹐思五臟色神在所處﹐自此以下﹐人形皆五。

導引服﹐思五臟化爲龍魚。

導引服﹐思精臍中腎气正赤白﹐從背上頭下迎身﹐名曰還精。

導引服﹐思心爲火如斗﹐辟惡气。

導引服﹐思飛分身飛行﹐常念有人若在己前後﹐久可得與語﹐南北在所問。

﹝上抄集寧先生導引圖異同事﹐道林導引要旨。﹞

低頭以兩手抱兩足﹐不息十二通﹐主消穀﹐令人身輕﹐益精气﹐諸邪惡﹑百病不得入。

踞坐﹐合兩膝﹐張兩足﹐不息五通。治鼻口熱瘡及五痔。

累膝坐﹐以兩手據兩膝﹐上伸腰極﹐起頭引之﹐不息三通﹐治膚。

交趺坐﹐叉兩手著頭上﹐挽頭結下著地﹐不息五通。令人气力自益。

長跪坐﹐曲手以抱兩乳下﹐左右膝搖不息﹐令人延年益壽﹐住年不老﹐以兩手抱兩膝著胸前﹐不息三通﹐治腰痛﹑腎疝及背膂中疼痛。大箕坐﹐以兩手捉兩足五指﹐自極﹐低頭至地﹐不息十二通。

治頸項腰背痛﹐又令人耳目聰明。

交趺坐﹐以兩手交叉著頭下﹐自極﹐不息六通。治腰痛﹑不能反顧。仰頭﹐以手摩腹﹐以手持足距塵﹐不息十二通。治膝痺﹑不任行步及腰背痛。伸兩腳﹐以兩手指著足指上﹐治腰痛如折及歃血﹑瘀血。屈兩腳坐臥住足五指﹐治腰背痛。臥以手摩腹至足﹐以手持引之﹐不息十二通﹐治腳痺濕及腰背痛。左手急引發﹐右手急掐項中﹐利陰陽之勢。

正坐﹐以兩手交背後﹐治虛羸大小便。

以一手攀上懸繩﹐一手自持腳﹐治痔及腫。

伏蹲踞﹐以兩手抱兩膝﹐低頭不息﹐九通﹐治頸痛﹑勞極﹑腰痛﹑百節蹉錯。

正坐﹐仰天呼出飲食醉飽之气﹐立消也。夏天爲之﹐令人自然涼不熱。

以兩手大指撚鼻孔﹐不息﹐令人陰陽不倦。外轉兩足十過﹐內轉兩足十過﹐補虛損益气。

赤松子坐引之道﹐能常爲之﹐令人耳目聰明﹐延年益壽﹐百病不生。其先長跪﹐兩手向前各分開﹐以指外向。

次復長跪﹐兩手夾叉腰左右。

次復長跪﹐以右手反腰﹐左手髙頭而止。

次復長跪﹐右手伸後去﹐左手叉腰前。

次復緩形長跪﹐左右手更伸向前﹐更屈﹐從後叉腰。

次復長跪﹐髙舉兩手。

二六功課

撒開兩手﹐魚躍鳶飛。打破桶底﹐中流自在。此是轉身向上一路﹐還從法外護持。所以饑食困眠﹐假借四大。行住坐臥﹐不離色身。但令二六時中﹐隨方作課﹐使生气流行﹐身無奇病。只此著衣喫飯﹐家風便是空﹑假﹐中觀正局。

辰

夙興﹐整衣襟﹐坐明窗中﹐調息受天气﹐進白湯一甌﹐勿飲茶﹐櫛發百餘徧﹐使疏風﹑淸火﹑明目﹑去腦中熱。盥漱畢﹐早餐宜粥﹐宜淡素。飽﹐徐行百步﹐以手摩腹﹐令速下食。天气者﹐亥子以來眞气也。靜而淸﹐喧而濁﹐故天气至巳午而微矣。

巳

讀書﹐或《楞嚴》﹐或《南華》﹐或《易》一卦﹐循序勿泛濫。勿妄想﹐勿聚談﹐了大義﹐知止﹐勿積疑。倦卽閉目﹐咽津數十口。見賓客﹐寡言以養气。

午

坐香一綫﹐畢經行使﹐神气安頓。始飯﹐用素湯。當饑而食﹐未飽先止。茶滌口膩﹐漱去乃飲。

多行步﹐少坐﹐勿傴﹐胸中悶則默呵气二三口。凡飲食之節﹐減滿受虛﹐故當饑﹐節其滿﹔未飽﹐畱其虛。

未

獵史﹐看古人大局。窮事理﹐流覽時務。事來須應遇﹐物來須識破。勿晝臥﹐無事無物﹐不妨事物之來。涉獵流覽﹐都是妙門生趣﹐讀書人日用不知。

申

朗誦古人得意文一二篇﹐引滿數酌﹐勿多飲令昏志。或吟名人詩數首﹐弄筆仿古帖﹐倦卽止。

吟誦浮白﹐以王眞气﹐亦是張顚艸書被酒入聖時也。

酉

坐香一綫﹐動靜如意。晚餐宜早﹐課兒子一日程﹐如法卽止。小飲﹐勿沈醉陶然。熱水濯足﹐降火除濕。暮漱﹐滌一日飲食之毒。

戌

燈夜默坐﹐勿多思﹐勿多閱。多思傷心﹐多閱傷目。坐勿過二更﹐須安睡以培元气。臥必側身﹐屈上一足。先睡心﹐後睡眼。睡心是止法﹐睡眼是觀法。

亥子

亥末子初﹐嬰始孩也。一身元气﹐於焉發陳。當其機候﹐起坐擁衾。虛心靜寧﹐無爲而行。約香一綫﹐固其命門。精神日余﹐元气大盈。醒而行之﹐難老而長存也。

丑寅

丑寅間﹐精气發生時也。勿酣睡﹐靜守﹐令精住其宅。或轉側﹐臥如弓﹐气亦周流不漏泄﹐如句萌不折﹐迎生气也。

卯

醒見晨光﹐披衣坐牀。叩齒三百﹐轉動兩肩。調其筋骨﹐以和陰陽。振衣下榻﹐俾勿濫觴。

靈劍子引導子午記

夜半子

夜半子﹐少陽之气生於陰﹐分紓伸轉掣。

《混元經》﹕戌﹑亥﹑子三時﹐陰气生而人寐。旣寐﹐卽气滯於百節。養生家睡不厭縮﹐覺不厭伸﹐轉﹑掣﹐務令榮衛周流。

靈劍子引導子午記

鼓腹淘气

《淘气決》﹕閉目仰面﹐停兩手於乳間。側立兩膝﹐舉腰背﹐鼓气海中气﹐使內外轉﹐呵而去之。不使耳聞﹐一九二九止。凡欲服气﹐須淘轉呵出﹐獨令宿食消化。故气出盡﹐然後始可調而服之。服气人睡覺口漧舌澀﹐是五臟熱﹐卽大開口﹐微呵數十徧﹐候喉中津液出﹐是熱退而五臟涼矣。

靈劍子引導子午記

取气太衝

踴身令起﹐平身正坐﹐兩手叉項後﹐仰視舉首﹐左右招搖﹐使項與手爭。次以手攀腳﹐稍閉气﹐取太衝之气。

太衝二穴在大指本節後二寸﹐骨罅間陷者是。

靈劍子引導子午記

挽如引弓

左挽如引弓狀﹐右挽亦如之。

《大洞眞經﹟按摩篇》﹕叉兩手﹐乃度以掩項後。仰面視上﹐舉手使項與手爭。爲之三四﹐令人精和血通﹐風气不入。能久行之﹐無病。畢﹐又屈動身體﹐伸手四極﹐反張側掣﹐宣搖百關﹐爲之各三。《華倫別傳》云﹕人身欲得勞動﹐但不當極爾。體常動搖﹐各气得血脈流通。戶樞不蠹﹐流水不腐﹐形體亦然。眞人導引﹐蓋取諸此。《元通經》云﹕元气難積而易散﹐關節易閉而難通。

故修生之士以導引爲先。

靈劍子引導子午記

气息平定內視神宮

眉間一寸爲明堂﹐深三寸爲洞房﹐上入三寸爲上丹田泥丸宮﹐中丹田爲絳宮﹐下丹田爲气宮。

各有神人﹐故曰神宮。

靈劍子引導子午記

叩齒及牙

先叩齒當門小鳴﹐後叩大牙大鳴。《眞誥》云﹕叩齒所以警身中諸神﹐神不得散﹐則鬼气不得侵。

靈劍子引導子午記

捏目四

《太上三關經》﹕常欲以手按目﹐近鼻之兩。閉气爲之﹐气通卽止﹐終而復始。常行之﹐眼能洞見。又云﹕導引畢﹐以手按目四三九過﹐令見光明﹐是撿眼神之道。久爲之﹐得見靈也。

靈劍子引導子午記

摩手熨目

用兩手掌側立﹐摩掌如火﹐有硫黃气乃止﹐開目熨睛數次。

靈劍子引導子午記

對修常居

《內經》云﹕常以手按眉後小穴中二九﹐一年可夜書。亦可於人中密行之﹐勿語其狀。

眉後小穴爲上元六合之府﹐主化眼生暈﹑和營精光﹑長珠徹瞳。保煉目瞳﹐是眞人坐起之道﹐一名眞人常居。眞諺云﹕子欲夜書﹐當修常居。眞人所以能旁觀四達﹑八遐照燭者﹐實常居之數明也。《紫微夫人誥》﹕仰和天眞﹐俯按山源。天眞是兩眉之角﹐山源是鼻下人中也。兩眉之角是徹視之津梁﹐天眞是引靈之上房。

靈劍子引導子午記

灌漑中嶽

《消魔經》﹕鼻欲得按其左右﹐惟令無數﹐令人气平。所謂灌漑中嶽﹐名書帝。

靈劍子引導子午記

俯按山源

紫微夫人云﹕俯按山源﹐是鼻下人中之本﹐側在鼻下小谷中也。楚莊公時﹐市長宋來子常灑掃一市﹐常歌曰﹕天庭發雙華﹐山源障陰邪﹐淸晨按天馬﹐來詣太淸家。眞人無那隱﹐又以滅百邪。

常歌此﹐乞食一市﹐無人解其歌者。乞食公西嶽眞人馮延壽也﹐周宣王時史官也。手爲天馬﹐鼻爲山源。每經危險之路﹐廟貌之間﹐心中有疑忌之意者﹐乃先反舌內向﹐咽津一二過。畢﹐以左手第二節

三指攝兩鼻孔下人中之本﹑鼻中隔孔之內際。鼻中隔之際曰山源﹐一名鬼井﹑一名神池﹑一名魂臺。手按山源﹐則鬼井閉門﹔手薄神池﹐則邪根散分﹔手臨魂臺﹐則玉眞守關。於是感激靈根﹐天獸來衛﹐千精震伏﹐莫幹我气﹐此自然之理使然也。鼻下山源﹐是一身之武津﹐眞邪之通府。守眞者所以遏萬邪﹐在我運攝之耳。

靈劍子引導子午記

營治城廓

《消魔經》云﹕耳欲得數按抑﹐左右令無數﹐使人聰徹。所謂營治城廓﹐名書皇籍。

靈劍子引導子午記

擊探天鼓

天鼓者﹐耳中聲也。以兩手心緊按耳門﹐以指擊其腦戶﹐常欲其聲壯盛﹐相續不散。一日三操﹐有益於下丹田。或聲散不續﹐無壯盛者﹐卽元气不集﹐宜整之。

靈劍子引導子午記

拭摩神庭

《眞誥》云﹕面者神之庭﹐發者腦之華。心悲卽面焦﹐腦減則發素。《太素經》云﹕一面之上﹐常欲得兩手摩拭之使熱﹐髙下隨形﹐皆使極匝﹐令人面有光澤﹐皺斑不生。行之五年﹐色如少女。所謂山澤通气﹐常盈不沒。又云﹕勤而行之﹐手不離面﹐乃佳。

靈劍子引導子午記

上朝三元

《眞誥》云﹕順手摩發﹐如理櫛之狀﹐使發不白。以兩手乘額上﹐謂之手朝三元﹐固腦堅發之道也。頭四面﹐以手乘之﹐順發就結﹐惟令多也。

《黃庭經》云﹕一面之神宗泥丸﹐泥丸九眞皆有房﹐方圓一寸處其中。

靈劍子引導子午記

下摩生門

《黃庭經》云﹕兩部水王對生門。生門者臍也。閉內气﹐鼓小腹令滿﹐以手摩一周天。

靈劍子引導子午記

山巓取水

此在口訣。气海與腎相連﹐屬壬癸。水性就下﹐水歸於海﹐不能獨升﹐必以陽配。陽旣下臨﹐陰卽上報。故化爲雲霧﹐蒸爲甘雨﹐潤澤枯槁﹐百骸九竅﹐無所不達。煙蘿子所謂火逼水﹑云﹑五行相連會成功。啟玄子亦云﹕無出則不入﹐無降則無升。

靈劍子引導子午記

海底覓火

此在口訣。世人不蒙師授﹐多將心火爲火。火屬神﹐且內中壚鼎在心﹐下得心火爲火﹐其火在鼎上。《千經萬論》言火從下發﹐未聞火從上來。《周易》卦有水火旣濟﹐是上水下火﹐火自臍下起﹐水在鼎中生。故曰上水下火。訣云﹕但從山頭取水﹐海底起火﹐重陽中取汞﹐重陰中取鉛。故行有路﹐取有時﹐世人竊用其道﹐不受口訣﹐反受其病。通眞子歌云﹕解接無根木﹐能挑海底燈。古歌亦曰﹕還丹修煉本無形﹐元火烹來卽漸成。

須信神仙路咫尺﹐朗然飛步上靑冥。

靈劍子引導子午記

養虎咽气

此在口訣。陰眞人云﹕若欲長生﹐當服內气。《素問》云﹕聖人傳精神﹐服天气而通神明。天气者﹐內气也。《陰符經》云﹕天生天煞﹐食元和之气。天不能煞﹐地不能埋﹐名之曰眞人。故修行之士﹐饑食元和之气﹐渴飲華池之水。老子所謂實其腹者﹐此也。若未絕粒人﹐欲服气﹐當須少食﹐務要腹中曠然虛靜。然亦無早晚﹐腹空則咽之。然而所以要口訣者﹐服气須分內外﹑辧淸濁﹑別咽喉。不分內外﹐則吸邪气﹔不辧淸濁﹐則無分兩﹔不別咽喉﹐則不入胃脘。

靈劍子引導子午記

偸龍咽津

此在口訣。人之得體﹐始於北極元泉之下。元泉者﹐眞一也。自丹田上朝舌下二竅﹐謂之神水華池﹐咀嚼至濃。養生家名曰煉精合虛。鼓漱攪成大藥﹐其數一周天﹐赤龍不能勝載﹐方爲鉛汞重寶。

內想神宮﹐微微出气﹐作意咽之﹐直令喉中作聲﹐下入丹田中﹐凝結如雞子潔白狀。紫河車歌曰﹕左爲日兮右爲月﹐兩半同升合爲一。出彼玉池入金室﹐大如彈丸黃如桔。中有佳味甘如蜜﹐子若得之愼勿失。審能修之仙道畢。《內景經》亦云﹕舌下玄膺生死岸。又曰﹕玉池淸水灌靈根﹐審能修之命長存。《赤城長生記》﹕人身上之津液﹐非漱咽則無以灌漑於五臟﹐發其光澤也。

靈劍子引導子午記

離卦用九﹟坎卦用六

太白眞人云﹕五行顚倒術﹐龍從火裏出。五行不順行﹐虎向水中生。又曰﹕欲知顚倒術﹐相克乃相生。又曰﹕欲知顚倒由離坎﹐須識浮沈定主賓。《艸堂歌》曰﹕若欲學長生﹐先須五行。

五行不顚倒﹐還丹不解成。會得五行顚倒﹐方知利中有害﹐害卻成利。珞子云﹕每見凶中有吉﹐吉乃先凶。《陰符經》所謂天有五賊﹐見之者昌。且以天地萬物觀之﹐無有不顚倒者。然須識眞五行﹐方解顚倒術。曹眞人云﹕五行處處有﹐豈是眞人惜。欲識五行眞﹐一水還一石。鄭眞人云﹕一陰一陽之謂道﹐一水一石之謂丹。又歌曰﹕爲得鉛中金﹐兼得石中水。蓋水中出金﹐石中出液。

靈劍子引導子午記

日南午

所謂天地設位而易行乎其中矣。日南午﹐太陰之气乘於余陽﹐燕坐。

燕坐者﹐儒家所謂潛神﹐釋氏所謂坐禪。左玄眞人云﹕夫欲修生﹐放捨外事﹐無令干心。然後安坐﹐內觀於心﹐若覺一念起﹐卽除滅。其法要﹕於淨室寬衣疊足﹐蟠坐閉目﹐安穩一切﹐善惡都莫思量﹐則元气自復﹐兀然而佳矣。

靈劍子引導子午記

調息

太白眞人授沖和子云﹕神廬者﹐鼻也。夫欲安元和之气﹐先淨室中調﹐令气微微然。小則生之門﹐大則死之路﹐故生死之機在此矣。啟之又不可﹐閉之又難爲。但令微之﹐又微不得令奔而口吐。故老子云﹕綿綿若存﹐用之不勤。容成子﹕吐故納新﹐察鼻之出入。《內觀經》云﹕元气入鼻灌泥丸也。《保神經》云﹕欲得延年壽﹐無過治髓門。髓門者﹐玄牝之門也。

靈劍子引導子午記

心無外緣

《黃庭經》云﹕臍下一寸名曰下丹田。劉眞君歌曰﹕欲得不死長在天﹐須將元气守丹田。

大抵心無外緣﹐是眞人初修道法﹐所謂收視爲聽。其法要﹕喘息不出於鼻﹐內思惟不離於身中。老子云﹕𨿽有榮觀﹐燕處超然。君子終日行不離輜重﹐皆此義也。

靈劍子引導子午記

以神馭气

尹眞人曰﹕若神能馭气﹐卽鼻不失於息。眞人以神爲車﹐以气爲馬﹐終日行而不失﹐上至泥丸﹐下至命門。二境相通﹐可救老殘。若呼不得神宰﹐一息不全﹔若吸不得神宰﹐一息不全。若能息息之中﹐神气相合﹐子母不相離﹐卽當內結﹐求死不得。功成之後﹐男子關元無聚精﹐女子臍下不結嬰。若神气各馳﹐情爲欲牽﹐元气下降﹐自不能制﹐遂有畎澮之憂。若息息之中神气相持﹐子母不離﹐𨿽有會合﹐常味於無味﹐乃於得術矣。西竺迦葉﹑畱形﹑馬明﹑龍樹﹐並得此密傳於世。得聞此者﹐皆累世積福﹐於仙錄有緣﹐乃可遇之。

古歌曰﹕若欲長生學伏心﹐莫觀他事去來今。但向定中神气合﹐何憂不至大仙林。

靈劍子引導子午記

閉神廬以定火候

艸衣子歌曰﹕采煉鉛汞在午前﹐一陰生卽破其幹。所以修生之士﹐陽時則服气﹐午後只閉息而已。所以煉陰也。《赤城記》所謂煉气者﹐閉息也。閉息千日﹐則五臟不交﹑六腑不傳﹑百脈不行﹑百關自湊﹑神气自禦﹑萬化自定。天地不能盜其體﹐陰陽不能衰其形。從一至十﹐從十至百﹐從百至千﹐閉息一百二十爲小乘﹐閉息一千二百爲中乘﹐閉息一萬二千爲大乘。晝夜計一萬三千五百息﹐呼吸計五百四十動爲一息﹐去仙不遠矣。其術﹕湛然無思﹐澄心燕坐﹐昂頭瞑目閉息﹐以右手第二指第三指節﹐謂之生死門﹐受神之所﹐乃以數珠按之﹐心默數之。息急卽右轉咽喉﹐不可令大急﹐急則微出外气﹐復吸則上。此在口訣。

靈劍子引導子午記

開生門而復嬰兒

胎息者﹐抱一守中之法也。嬰兒在腹中﹐取气於臍管。十月脫胎﹐卽取气於神廬。眞人鼻無出入﹐其息深深。老子所謂復歸於嬰兒者﹐胎息之謂也。《胎息歌》云﹕鼻口非呼吸﹐方爲胎息功。

𨿽居宇宙內﹐如在胞胎中。世人爲生門有臍蓋閉塞﹐所以气出不得。臍虛之後﹐求息則息﹐自然气從此處出﹐鼻中無息也。蟠足正坐﹐兩手交在臍上者﹐爲臍虛。存一之後﹐應從此處出也。

靈劍子引導子午記

聖胎內結

聖胎內結﹐握固凝然。衛生之經﹐思過半矣。自子至午爲煉陽﹐自午至酉爲煉陰。陽主乎動﹐陰主乎靜。陽不欲溢﹐陰不欲覆。陰平陽祕﹐精神乃治。然而知之非難﹐持之在久無間斷。與道相應則內外俱進﹐而還丹之事可議矣。

《谷神論》﹕含津煉气﹐吐故納新﹐上入泥丸﹐下注丹田﹐謂之內丹。陽龍陰虎﹐木液金精﹐二气交會﹐烹煉而成﹐謂之外丹。修道之人﹐先成內丹﹐後煉外藥﹐內外相應﹐卽致神仙。煙蘿子云﹕眞外應﹐丹自來。金華山人云﹕只修眞气不修丹﹐到了多應變化難。定機子亦云﹕𨿽是長生客﹐未爲拔宅仙。更須修大藥﹐方始得飛仙。

靈劍子引導子午記

導引訣

並閉息爲之﹐息滿急則微微吐放。

仰托一度理三焦雙手極力向上﹐如擎天狀﹐托之﹐左右各三次。

左肝右肺如射雕先左引﹐次右引﹐極力爲之﹐如前。

東肝單托西通腎右手握固﹐柱右腎堂﹐左手極力托之。左手握固﹐柱左腎堂﹐右手極力托之。左右各三次。

五勞回顧七傷調右手抱左肘則左顧﹐左手抱右肘則右顧﹐皆極力三作。

遊魚擺尾通心臟雙展兩臂擺之﹐數多爲妙。

手攀雙足理於腰正坐﹐舒展雙足﹐以雙手取足心﹐極力三攀之。

次鳴天鼓三十六﹐兩手掩耳後頭敲雙手緊掩兩耳﹐叩齒三十六下﹐以第二指敲耳後骨。

養生導引法全

中風門

一法﹕正倚壁不息﹐行气從頭至足止。愈疝﹑大風﹑偏枯諸風痺。

一法﹕仰兩足指﹐五息止﹐引腰﹐去背痺﹑偏枯﹐令人耳聞聲。常行﹐眼耳諸根無有掛礙。

一法﹕以背正倚﹐展兩足及指﹐瞑心﹐從頭上引气﹐想以達足之十趾及足掌心﹐可三七﹐引候掌心似受气止。蓋謂上引泥丸﹐下達湧泉是也。

一法﹕正柱倚壁不息﹐行气從口﹐趣令气至頭﹐始止。治疽﹑痺﹑大風﹑偏枯。

一法﹕一足蹋地﹐足不動﹐一足向側相轉身欹勢﹐並手盡﹐急回﹐左右疊二七。去脊風冷﹑偏枯﹑不通潤。

一法﹕手前後遞﹐互拓極勢三七﹐手掌向下﹐頭低面心﹐气向下至湧泉﹑倉門﹐卻努一時﹐取勢散气放縱身﹐气平﹐頭動﹐膊前後欹側﹐柔轉二七。去膊並血冷﹑筋急﹐漸漸如消。

一法﹕兩手抱左膝﹐生腰﹐鼻納气七息﹐展右足。除難屈伸拜起﹑脛中痛萎。

一法﹕兩手抱右膝著膺﹐除下重﹑難屈伸。

一法﹕踞坐﹐伸右腳﹐兩手抱左膝頭﹐生腰﹐以鼻納气﹐自極七息﹐展右足著外。除難屈伸﹑拜起﹑脛中疼痺。

一法﹕立身﹐上下正直﹐一手上拓﹐仰手如推物勢﹐一手向下如捺物勢。上下來去﹐換易四七。

去膊並內血冷﹑內風﹑兩膊﹑兩腋﹑筋脈攣急。

一法﹕踞﹐伸左腳﹐兩手抱右膝﹐生腰﹐以鼻納气﹐自極七息﹐展左足著外。除難屈伸拜起﹑脛中疼。

一法﹕偃臥﹐合兩膝﹐布兩足﹐生腰﹐口納气﹐振腹﹐七息。除伏勢疼痛﹑兩脛不隨。

一法﹕治四肢疼悶及不隨﹑腹內積气。牀席必須平穩﹐正身仰臥﹐緩解衣帶﹐枕髙三寸。握固者﹐以兩手自以四指把手拇指﹐舒臂﹐令去身各五寸﹐兩腳豎指﹐相去五寸。安心定意﹐調和气息﹐莫思餘事﹐專意念气。徐徐漱醴泉者﹐以舌略舐唇口牙齒﹐然後咽唾﹐徐徐以口吐气﹑鼻引气﹐入喉須微微緩作﹐不可卒急彊作。待好調和引气﹐勿令自聞出入之聲。每引气﹐心念送之﹐從腳趾頭使气出。引气五息﹑六息﹐一出之爲一息。一息數至十息﹐漸漸增益﹐得至一百息﹑二百息﹐病卽除愈。不用食生菜及魚﹑肥肉﹐大飽食後﹑喜怒憂恚﹐悉不得輒行气﹐惟須向曉淸靜時行气﹐大佳﹐能愈萬病。

一法﹕展兩足﹐上。除不仁﹑脛寒之疾也。

養生導引法全

風痺門

一法﹕以右踵拘左足拇趾﹐除風痺。以左踵拘右足拇趾﹐除厥﹑痺。兩手更引足趺置膝上﹐除體痺。

一法﹕偃臥﹐合兩膝頭﹐翻兩足﹐生腰坐﹐口納气脹腹﹐自極七息。除痺痛﹑熱痛﹑兩脛不隨。

一法﹕踞坐﹐生腰﹐以兩手引兩踵﹐以鼻納气﹐自極七息。布兩膝頭﹐除痺﹑嘔﹐引兩手。

一法﹕偃臥﹐端展兩手足﹐以鼻納气﹐自極七息﹐搖足三十而止。除胸足寒﹑周身痺﹑厥逆。

一法﹕正倚壁不息﹐行气從頭至足止。愈大風﹑偏枯諸痺。

一法﹕左右手夾據地﹐以仰引腰﹐五息止﹐去痿痺﹑利九竅。

一法﹕仰兩足指﹐五息止﹐引腰﹐去背痺﹑偏枯﹐令人耳聞聲。久行﹐眼耳諸根無有掛礙。

一法﹕踞﹐伸右腳﹐兩手抱左膝頭﹐生腰﹐以鼻納气﹐自極七息。除難屈伸拜起﹑脛中疼痛痺。

一法﹕左右拱兩臂不息﹐九通。治臂足痛﹑勞倦﹐風痺﹑不隨。

一法﹕凡人常覺脊倔彊而悶﹐仰面努膊﹐並向上﹐頭左右兩向之﹐左右三七一住。待血行气動定﹐然始更用。初緩後急﹐不得先急後緩。若無病患﹐常欲得旦起﹑午時﹑日沒三辰﹐如用辰別二七。除寒熱病﹐兩膝﹑脊﹑腰﹑頸﹑項痛﹐風痺。

一法﹕以鼻納气﹐自極七息﹐除腰痺背痛﹐口內生瘡﹑牙齒風﹑頭眩盡除。

養生導引法全

心腹痛門

一法﹕偃臥﹐展兩脛﹑兩手﹐仰足指﹐以鼻納气﹐自極七息。除腹中弦急切痛。

一法﹕偃臥﹐口納气﹐鼻出之﹐除裏急飽﹔咽气數十﹐令溫中寒。漧吐嘔﹑腹痛﹕口納气七十所﹐大振腹﹐咽气數﹐兩手相摩令熱﹐以摩腹﹐令气下。

一法﹕偃臥﹐仰兩足﹑兩手﹐鼻納气七息。除腹中弦急切痛。

養生導引法全

霍亂門

一法﹕轉筋不住﹐男子以手挽其陰﹐女子以手牽乳近兩邊。

一法﹕偃臥﹐展兩脛兩手﹐外踵者相向﹐亦鼻納气﹐自極七息。除兩膝寒﹑脛骨疼﹐轉筋。

一法﹕覆臥﹐旁視﹐立兩踵﹐生腰﹐鼻納气。去轉筋。

養生導引法全

嘔吐門

一法﹕正坐﹐兩手向後捉腕﹐反拓席﹐盡勢﹐使腹弦弦﹐上下七﹐左右換手亦然。除腹肚冷气﹑宿气積﹑胃口冷﹑食飲進退吐逆。

一法﹕偃臥﹐展兩脛兩手﹐左蹺兩足踵﹐以鼻納气﹐自極七息。除腰中病﹑食苦嘔。

一法﹕坐﹐直舒兩腳﹐以兩手挽兩足﹐自極十二通。愈腸胃不能受食﹑吐逆。以兩手直叉兩腳底﹐兩腳痛舒﹐以頭枕膝上﹐自極十二通﹐愈腸胃不能受食﹑吐逆。

養生導引法全

气門

一法﹕兩手向後﹐合手拓腰﹐向上極勢﹐振搖臂肘﹐來去七﹐始得。手不移﹐直向上向下盡勢﹐來去二七。去脊﹑心﹑肺气壅悶。

一法﹕兩足兩指相向﹐五息止。引心肺﹑去厥逆上气。極用力﹐令兩足相向﹐意止。引肺中气出﹐病患行﹐肺內外展轉屈伸﹐隨無有違逆。

養生導引法全

痰飲門

一法﹕左右側臥﹐不息﹐十通﹐治痰飲不消。右有飲病﹐右側臥﹔左有飲病﹐左側臥。又有不消气排之﹐左右各十有二息﹐治痰飲也。

養生導引法全

癆瘵門

一法﹕以兩手著頭上相叉﹐長气卽吐之。坐地﹐緩舒兩腳﹐以兩手外抱膝中﹐疾低頭﹐入兩膝間﹐兩手交叉頭上﹐十三通﹐愈三尸也。

一法﹕叩齒二七過﹐取咽气二七﹐如三百通乃止。爲之二十日﹐邪气悉去﹔六十日﹐小病愈﹔百日﹐大病除。除虫﹐伏屍皆去﹐面體光澤也。

養生導引法全

脇痛門

一法﹕脇側臥﹐伸臂直腳﹐以鼻納气﹐以口出之﹐除脇﹑皮膚痛﹐七息止。

一法﹕端坐生腰﹐右顧視目﹐口納气咽之﹐三十。除左脇痛﹑開目。

一法﹕手交項上相握﹐自極﹐治脇下痛。坐地﹐交兩手﹐著不周徧﹐握當挽﹐久行﹐實身如金剛﹐令息調長﹐如風雲如雷。

養生導引法全

腰痛門

一法﹕一手向上極勢﹐手掌四方轉回﹐一手向下努之﹐合手掌努指﹐側身欹形﹐轉身向似看﹐手掌向上﹐心气向下散適﹐知气下緣上﹐始極勢﹐左右上下四七亦然。去膊並肋﹑腰脊疼悶。

一法﹕平跪﹐長伸兩手﹐拓席向前﹐待腰脊須轉﹐徧身骨解气散﹐長引腰極勢﹐然始卻跪﹐便急如似脊肉冷气出許﹐令臂膊痛﹐痛欲似悶﹐痛還坐﹐來去二七﹐去五臟不和﹑背痛悶。

養生導引法全

香港腳門

一法﹕坐﹐兩足長舒﹐自縱身﹐納气向下﹐使心內柔和適散﹐然後屈一足﹐安膝下﹐努﹐長舒一足﹐仰取指向上﹐便急仰眠﹐頭不至席﹐兩手急努向前﹐頭向上努挽﹐一時各各取勢﹐來去二七﹐遞互亦然。去腰疼﹑腰膊冷﹑血冷﹑風痺﹐日日漸損。

一法﹕覆臥﹐旁視內踵﹐生腰﹐以鼻納气﹐自極七息。除腳中弦痛﹑轉筋﹑腳酸疼﹑腳痺弱。

一法﹕舒兩足坐﹐散气向湧泉﹐可三通﹐气徹倒始收﹐右足屈捲﹐將兩手急捉腳湧泉﹐挽足踏手﹐一時取勢﹐手足用力﹐逆气向下三七﹐不失气數尋。去腎內冷气﹑膝冷﹑腳疼也。

一法﹕一足屈之﹐足指仰﹐便急捉一足安膝頭﹐心散兩足跟﹐出气向下﹐一手拓膝頭﹐向下急捺﹐一手向後拓席﹐一時極勢﹐左右亦然﹐二七。去膝痺疼急。

一法﹕一足踏地﹐一足向後﹐將足解溪﹐安上﹐急努兩手﹐偏相﹐向後側身如轉﹐極勢二七﹐左右亦然。去足疼痛﹑痺急﹑腰痛也。

養生導引法全

積聚門

一法﹕以左足踐右足上﹐除心下積聚。

一法﹕端坐生腰﹐回目仰頭﹐徐以口納气﹐因而咽之﹐三十過而止。開目﹑除心下積聚。

一法﹕左脇側臥﹐伸臂直腳﹐以口納气﹐鼻吐之﹐周而復始。除積聚﹑心下不快。

一法﹕以左手按右脇﹐舉右手﹐極勢。除積及老血。

一法﹕閉口微息﹐坐向王气﹐張鼻取气﹐逼置臍下﹐小口微出﹐十二通﹐以除結聚。低頭不息﹐十二通﹐以消飲食﹐令身輕彊﹐行之冬月﹐令人不寒。

一法﹕端坐生腰﹐直上展兩臂﹐仰兩手掌﹐以鼻納气閉之﹐自極七息﹐名曰蜀王臺。除脇下積聚。

一法﹕向晨﹐去枕正偃臥﹐伸臂脛﹐瞑目﹐閉口不息﹐極﹐張腹﹑兩足﹐再息﹐頃間吸腹﹐仰兩足﹐倍拳﹐欲自微息﹐息定復爲。春三﹑夏五﹑秋七﹑冬九﹐蕩滌五臟﹐津潤六腑﹐所病皆愈。復有積聚者﹐張吸其腹﹐熱乃止﹐癥瘕散破卽愈矣。

養生導引法全

脾胃門

一法﹕脾胃不和﹐不能飲食。欹身﹐兩手一向偏側﹐急努身舒頭﹐共手競扒相牽﹐漸漸一時盡勢﹐气共力皆和﹐來去左右亦然﹐各三七。項前後兩角﹐緩舒手如是﹐似向外扒﹐放縱身心﹐搖二七﹐遞互亦然。去太倉不和﹑臂腰虛悶也。

養生導引法全

補益門

﹝前半屬性與《太淸導引養生經﹟愼修內法》相同﹐可參閱。﹞

五禽戲法

《道藏經》云﹕老君曰﹕古之仙者﹐爲導引之事﹐能鳥伸﹑挽引腰體﹑動諸關節﹐以求難老﹐名曰五禽之戲。挽引蹄足以當﹐導引體中不快。起作一禽之戲﹐故令汗出﹐因止。以身體輕便。普施行之﹐年九百餘歲﹐耳目聰明﹐牙齒完堅。夫爲導者甚易﹐行者甚希﹐悲哉﹗虎戲﹕四肢踞地﹐前三躑﹐卻三躑﹐長引腰﹐乍前乍卻。仰天卽反伏﹐踞地行﹐前卻各七。

熊戲﹕正仰﹐以兩手抱膝﹐下舉頭﹐左擗地七﹐右亦七。蹲地﹐手左右托地各七。

鹿戲﹕四肢踞地﹐引項反顧﹐左三右三﹐左伸右腳﹐右伸左腳﹐左右伸縮亦三。

猿戲﹕攀物自懸﹐伸縮身體﹐上下七。以腳拘物倒懸﹐左七右七。坐﹐左右手拘腳五﹐按頭各七。

鳥戲﹕立起﹐翹一足﹐伸兩臂﹐揚眉用力各二七。坐﹐伸腳﹐手挽足指各七﹐伸縮兩臂各七。

夫五禽戲法﹐任力爲之﹐以汗出爲限。輕身﹐消穀气﹐益气力﹐除百病。佗行之﹐年過萬歲。

教傳弟子廣陵吳普﹐亦得延年長壽。

服气吐納訣

字﹕主肺﹐肺連五臟﹐受風卽鼻塞。有疾作﹐吐納治之。

呵字﹕呵主心﹐心連舌。五臟心熱﹐舌漧。有疾作呵﹐吐納治之。

呼字﹕呼主脾﹐脾連唇。論云﹕脾濕卽唇焦。有疾作呼﹐吐納治之。

噓字﹕噓主肝﹐肝連目。論云﹕肝盛卽目赤。有疾作噓﹐吐納治之。

吹字﹕吹主腎﹐腎連耳。論云﹕腎虛卽耳聾﹐有疾作吹。吐納治之。

嘻字﹕嘻主三焦﹐有疾作嘻﹐吐納治之。

養生導引法全

消渴門

一法﹕睡臥勿張口﹐久成消渴及失血。赤松子云﹕臥閉目不息﹐十二通﹐治飲食不消。

一法﹕解衣偃臥﹐伸腰﹑HT﹐小腹﹐五息止。引腎﹐去消渴﹐利陰陽。解衣者﹐使無掛礙﹔偃臥者無外想﹐使气易行﹔伸腰﹐使腎無逼蹙﹔HT者大努﹐使气滿﹔小腹者﹐卽HT腹牽气﹔使五息﹐卽爲之﹔引腎者﹐引水來咽﹐惟潤上部﹐去消渴枯槁病﹔利陰陽者﹐饒气力。此中數虛要與時節而爲﹐避初食後﹑大饑時。此二時不得導引﹐傷人。亦避惡日﹐時節不和時亦避。導以先行一百二十步﹐多者千步﹐然後食之。法﹕不使大冷大熱﹐五味調和﹐陳穢﹑宿食﹑虫蠍﹑餘殘不得食。少眇著口中數嚼﹐少湍咽。食已﹐亦勿眠。此名谷與气和﹐卽眞良藥也。

養生導引法全

脹滿門

一法﹕蹲坐住心﹐捲兩手撥心向下﹐左右手搖臂﹐遞互欹身﹐盡膊勢﹐捲頭築肚﹐兩手衝脈至臍下﹐來去三七﹐漸去腹肚脹﹑急悶﹑食不消化。

一法﹕腹中若脹有塞﹐口呼出气﹐三十過止。

一法﹕若腹中滿﹐食飲若飽﹐端坐生腰﹐以口納气數十﹐滿吐之﹐以便爲故﹐不便復爲之。有寒气﹑腹中不安亦行之。

一法﹕端坐生腰﹐口納气數十﹐除腹滿﹑食飲過飽﹑寒熱﹑腹中痛病。

一法﹕兩手向身側﹐一向偏相﹐極勢﹐發頂足气散下﹐欲似爛物解散。手掌指直舒﹐左右相皆然。去來三七﹐始正身﹐前後轉動膊腰七。去腹肚脹﹑膀胱﹑腰脊﹑臂冷﹑血脈急彊﹑悸也。

一法﹕若腹內滿飲食﹑苦飽﹐端坐生腰﹐以口納气十﹐以便故﹐不便復爲。

一法﹕脾主土﹐暖如人肉。如始得發汗﹐去風冷邪气。若腹內有气脹﹐先須暖足﹐摩上下並气海﹐不限徧數﹐多爲佳。始得左回右轉立﹐七气和﹐如用腰身內一十五法﹐回轉三百六十骨節﹐動脈搓筋﹐气血布澤﹐二十四气和﹐潤臟腑﹑均气。用頭動搖振﹐手气向上﹐心气向下﹐分明知去來莫合。平手欹腰轉身摩气蹙﹐回動盡心气放散﹐送至湧泉二﹐不失气之行度。用之有益。

不解用者﹐款如气亂。

養生導引法全

眼目門

一法﹕踞伸右腳﹐兩手抱左膝﹐生腰﹐以鼻納气﹐自極﹐七息﹐除難屈伸拜起﹐去脛中痛﹑痺﹑風﹑目暗耳聾。

一法﹕踞伸左腳﹐兩手抱右膝﹐生腰﹐以鼻納气﹐自極七息﹐展足著外﹐除難屈伸拜起﹑去脛中疼。一本云除風﹑目暗耳聾。

一法﹕以鼻納气﹐左手持鼻﹐除目暗﹑泣出。鼻納气﹐口閉﹐自極七息﹐除兩脇下積血气。

一法﹕端坐生腰﹐徐以鼻納气﹐以右手持鼻﹐除目暗﹑淚苦出。閉目吐气﹐鼻中息肉﹑耳聾亦然﹐除傷寒﹑頭痛恍恍﹐皆當以汗出爲度。

一法﹕蹲踞﹐以兩手舉足五趾頭﹐自極﹐則五臟气偏。主治耳不聞﹑目不明﹐久爲之則令發白復黑。

一法﹕展兩足指﹐五息止﹐引腰﹐去背痺﹑偏枯﹐令人耳聰﹐久行眼耳諸根俱無掛礙。

一法﹕伸左脛﹐屈右膝﹐納壓之五息止﹐引肺﹐去風虛病﹐令人目明。根據經爲之﹐引肺中气﹐去風虛病﹐令人目明﹐夜中見色與晝無異。

一法﹕雞鳴以兩手相摩令熱﹐以熨目﹐三行﹐以指抑目﹐左右有神光﹐令目明不病痛。

一法﹕東向坐﹐不息﹐再通﹐以兩手中指﹐口唾之二七﹐相摩拭目﹐令人目明。以甘泉漱之洗目﹐去其翳垢﹐令目淸明。上以內气洗身﹐中令內睛潔此﹐以外洗去其塵障。

一法﹕臥引爲三﹐以手爪項邊脈五通﹐令人目明。臥正﹐偃頭下卻﹐亢引三通﹐以兩手指爪項邊大脈﹐爲五通﹐除目暗患﹐久行令人眼夜能見色。爲久不已﹐通見十方﹐無有際限。

一法﹕雞鳴欲起﹐先屈左手﹐啖鹽﹐指以指相摩﹐咒曰﹕西王母女名曰益愈﹐賜我目﹐受之於口﹐卽精摩形常﹐雞鳴二七著唾﹐除目茫茫﹐其精光徹視萬里﹐徧見四方。咽二七唾之﹐以熱指摩目二七﹐令人目不瞑。

養生導引法全

喉舌門

一法﹕一手長舒﹐合掌仰﹐一手捉足頻挽之﹐向外﹐一時極勢二七﹐左右亦然。手不動﹐兩向側勢急挽之二七﹐去頸骨急彊﹑頭風腦旋﹑喉痺﹑膊內冷注﹑偏風。

一法﹕兩手拓兩頰﹐手不動﹐摟肘使急﹐腰內亦然。住定放兩肋﹐頭向外﹐肘膊腰气散﹐盡勢﹐大悶始起﹐來去七﹐通喉痺。

養生導引法全

口齒門

一法﹕常向本命日櫛發之始﹐叩齒九通﹐陰咒曰﹕大帝散靈﹐五老返眞﹐泥丸玄華﹐保精長存。

左回拘月﹐右引日根。六合淸練﹐百病愈。因咽唾三過。常數行之﹐使齒不痛﹐發牢不白﹐頭腦不痛。

一法﹕東向坐﹐不息四通﹐上下啄齒三十六﹐治齒痛。

一法﹕凡人覺脊背崛彊﹐不問時節﹐縮咽膊內﹐仰面努膊並向上﹐頭左右兩向按之﹐左右二七一住﹐待血行气動定﹐然始更用﹐初緩後急﹐不得先急後緩。若無病患﹐常欲得旦起﹑午時﹑日沒三辰﹐如用辰﹐別二七﹐除寒熱病﹑脊腰頸項痛﹐風痺﹑口內生瘡﹑牙齒風﹑頭眩﹐終盡除也。

養生導引法全

鼻門

一法﹕東向坐﹐不息三通﹐手撚鼻兩孔。治鼻中患。交腳箕坐﹐治鼻中患﹐通腳癰瘡﹐去其涕唾﹐令鼻道通﹐得聞香臭。久行不已﹐徹聞十方。

一法﹕踞坐合兩膝﹐張兩足﹐不息五通﹐治鼻瘡。

一法﹕端坐生腰﹐徐徐以鼻納气﹐以右手撚鼻﹐除目暗﹑淚苦出。徐徐閉目吐气﹐鼻中息肉﹑耳聾亦能除。傷寒﹐頭痛恍恍﹐皆當以汗出爲度。

一法﹕東向坐不息三通﹐以手撚鼻兩孔﹐治鼻中息肉。

養生導引法全

耳門

一法﹕坐地交叉兩腳﹐以兩手從曲腳中入﹐低頭叉項上﹐治久塞不能自溫﹑耳不聞聲。

一法﹕腳著項上﹐不息十二通﹐必愈大塞﹑不覺暖熱﹑久頑冷患﹑耳聾目眩。久行卽成法﹐法身五六不能變。

養生導引法全

遺泄門

一法﹕治遺精﹑白濁﹑諸冷不生。戌亥間陰旺陽衰之際﹐一手兜外腎﹐一手搓臍下八十一次﹐然後換手﹐每手各九次﹐兜搓九日見驗﹐八十一日成功。

一法﹕治遺精﹐以牀鋪安短窄﹔臥如弓﹐彎二膝並臍縮﹐或左或右側臥﹐用手托陰囊﹐一手伏丹田﹐切須寧心淨臥﹐戒除房室思欲之事﹐若固不泄﹐可保身安。

養生導引法全

淋門

一法﹕偃臥﹐令兩足布膝頭﹐邪踵置尻口﹐納气振腹﹐鼻出气﹐去淋﹑數小便。

一法﹕蹲踞髙一尺許﹐以兩手從外屈膝內入﹐至足趺上﹐急手握足五指﹐極力一通﹐令內曲八。利腰髖﹑治淋。

一法﹕偃臥﹐令兩足膝頭邪踵置尻口﹐納气振腹﹐鼻出气﹐去淋﹑莖中痛。

一法﹕以兩足踵布膝﹐除癃。

一法﹕偃臥﹐令兩足布膝頭﹐取踵置尻下﹐以口納气﹐腹脹自極﹐以鼻出气七息﹐除气癃﹑數小便﹑莖中痛﹑陰以下濕﹑小腹痛﹑膝不隨。

養生導引法全

二便不通門

一法﹕正坐﹐以兩手交背後﹐名曰帶便﹐愈不能大小便﹐利腹﹐愈虛羸。反以兩手著背上﹐上推使當心許﹐箕坐﹐反倒九通﹐愈不能大小便﹐利腹﹐愈虛羸也。

一法﹕龜行气﹐伏衣被中﹐覆口鼻頭面﹐正臥﹐不息九通﹐鼻微出气﹐治大便閉塞不通。

一法﹕偃臥﹐直兩手撚左右脇﹐除大便難﹑腹痛﹑腹中寒。口納气﹐鼻出气﹐溫气咽之數十﹐病愈。

養生導引法全

疝气門

一法﹕挽兩足指﹐五息止﹐引腹中气﹐去疝瘕﹐利孔竅。

一法﹕坐舒兩腳﹐以兩手捉大拇指﹐使足上頭下﹐極挽﹐五息止﹐引腹中气徧行身體﹐去疝瘕﹐利諸孔竅。往來易行﹐久行精爽﹑聰明﹑修長。

養生導引法全

諸痔門

一法﹕惟髙枕偃仰﹐心平气定﹐其踵自收。

一法﹕一足踏地﹐一足屈膝﹐兩手抱犢鼻下﹐急挽向身極勢﹐左右換易四七。去痔﹑五勞﹑三里不下。

一法﹕踞坐﹐合兩膝﹐張兩足﹐不息兩通﹐治五痔。

一法﹕兩手抱足﹐頭不動﹐足向口受气﹐眾節气散﹐來去三七﹐欲得。捉左右側身﹐各極﹐挽腰不動。去四肢﹑腰上下﹑髓內冷﹑血冷﹑筋急﹑悶痔。

一法﹕兩足相踏﹐向陰端急蹙﹐將兩手捧膝頭兩向﹐極勢捧之二七﹐競身側兩向﹐取勢二七﹐前後努腰。去心勞痔病。

養生導引法全

老人門

《修眞書》云﹕春噓明目木扶肝﹐夏至呵心火自闌。秋定知金肺潤﹐腎吹惟要坎中安。三焦嘻卻除煩熱﹐四季長呼脾化餐﹐切記出聲聞口耳﹐其功尢勝寶神丹。

訣云﹕肝若噓時目睜睛﹐爭知肺手雙擎。心呵腦後髙叉手﹐腎若吹時抱膝平。脾用呼時須撮口﹐三焦客熱臥嘻嘻。四季常是噓﹐八節不得吹。蓋肝爲相火﹐有瀉無補。腎爲眞水﹐有補無瀉也。

肝噓﹐主嗌漧面塵﹑眼眵赤﹑多淚﹑疼痛﹑脇下痛﹑小便黃赤色或澀。

心呵﹐主煩燥﹑喉瘡﹑熱腫﹑多汗﹑掌中熱﹑咽漧渴。

脾呼﹐主熱痰涎﹑目黃﹑喉痺﹑鼽衄﹑口漧舌痛﹑身重腹脹。

肺﹐主喘嗽煩渴﹑胸膈煩膨有痰﹑掌中熱風汗出。

腎吹﹐主有疾羸﹑面黑﹑口漧﹐耳鳴﹑咽嗌腫﹑股內疼痛﹑足下熱痛。

三焦嘻﹐主頰痛﹑喉痺﹑耳閉渾渾然。

以上主治六經﹑本病之邪也﹐然無髒不足﹐又在藥食气味爲補。經云﹕形食味﹐故味歸形﹐气養形﹐故形歸气﹐气化則精生﹐味和則形長﹐故五味爲宜。若五志所過﹐非藥可治者﹐五勝爲宜。

憂勝怒。肝屬木﹐在志爲怒﹐過節則反自傷。故曰怒傷肝﹐故以所勝者制之。

恐勝喜。心屬火﹐在志爲喜﹐過節則反自傷。故曰喜傷心﹐故以所勝者制之。

怒勝思。脾屬土﹐在志爲思﹐過節則反自傷。故曰思傷脾﹐故以所勝者制之。

喜勝憂。肺屬金﹐金在志爲憂﹐過節則反自傷。故以所勝者制之。

思勝恐。腎屬水﹐在志爲恐﹐過節則反自傷﹐放以所勝者制之。

《通玄集》云﹕其補眞妙理﹐只要心頭無事﹐內外俱忘﹐一齊放下﹐把捉得定。陽生子時﹐陰生午時﹐靜室披衣﹑握固﹑端坐﹐盤膝﹑蹲下腹肚﹐須臾﹐升身﹐前出胸﹐而微偃首於後﹐後開夾脊雙關﹐肘後微扇﹐三伸腰﹐自尾閭穴﹐如火相似﹐自腰而起﹐擁在夾脊。愼勿開關﹐實時甚熱﹐气壯﹐漸次開夾脊而放气過﹐仍仰面﹐腦後緊偃﹐以閉上關﹐愼勿令開﹐卽覺熱極气壯﹐漸次入頂以補泥丸﹑髓海﹐則身耐寒暑﹐爲習長生之基。如前出胸﹐伸腰﹐閉夾背﹐存而升之腰間﹐火不起﹐當靜坐內觀﹐如法再作﹐以至火起爲度。自醜行至寅﹐終可止。是曰肘後飛金精﹐又曰抽鉛﹐使腎气生肝气也。

又略昂首偃項﹐放令頸下。如火﹐方點頭向前﹐低頭曲項﹐退舌尖近後﹐以柱上﹐自有津出﹐不漱而咽下﹐還黃庭﹐是名金液還丹。四時不拘時候節次行此﹐自艮至巽而已。晚間乃勒陽關﹐法自兌至乾而已。

養生祕錄

玉溪子丹房語錄

心凝曰神﹐凝神歸气以煉丹。情復乎性﹐復性歸根以養命。還丹之本﹐鉛汞而已。元精爲命之根﹐寶元精而眞鉛自生。元神乃性之宗﹐嗇元精而眞汞自產。是知固精以養气﹐固气以養神。鉛汞有時而相投﹐駐息綿綿而成火候。眞气無刻不相聚﹐忘念久久而成金丹。若眞鉛走而眞汞枯﹐元神散而元精竭。欲求返還﹐不亦難乎﹖非遇志人﹐勿輕傳授。保而重之﹐祕之。

口訣

外陰陽往來﹐則外藥也。內坎離輻輳﹐則內藥也。外有作用﹐內則自然。精﹑气﹑神之用有二﹐其體則一。以外藥言之﹐交合之精﹐先要不漏﹔呼吸之气﹐更要細細﹐至於無息。思慮之神﹐貴在乎安靜。以內藥言之﹐煉精﹐煉元精﹐抽坎中之元陽也。元精固則交合之精自不泄矣。煉气﹐煉元气﹐補離中之元陰也。元气住則呼吸之气自不出入。煉神﹐煉元神也。坎離合﹐體成幹也。元神凝則思慮之神泰定。其上更有煉虛一者﹐非易輕言﹐貴在默會﹐心通可也。勉旃勉旃。

養生祕錄

玉溪子宜春心訣

三千六百法﹐養命數千家。率皆旁門小法﹐無非曲徑。僕閱歷《參同》﹐僅三十載﹐作規中圖十二字訣﹐用傳學道。君子以正心誠意爲中心柱子﹐處中以制外。以熙和﹑中和﹑斂靜﹑斂肅八字爲輔﹐調禦四時﹐由外以應中。上合天心﹐中稽人事。默符造化﹐順軌陰陽。外法五行﹐內理五臟﹐以爲日月循環無端。不施爲﹐不存想﹐晏然大定﹐以總元機。但要絕嗜欲﹐定心气﹐省思慮﹐節飲食﹐調鼻息﹐警昏睡﹐慳視聽。養天和於四威儀﹑四聰﹐合自然之妙﹐別無繁難也。已立鄞鄂者﹐以是契符火﹐養聖胎。未立鄞鄂者﹐以是益元气﹐養精神。爲立鄞鄂之漸至於虛耗損失﹐疾病交攻﹐則以是驅疾固元爲補益﹑延年養命之術﹐可謂簡易法門矣。宋咸淳己巳歲下元節﹐宜春玉溪子李公明序。

規中圖

規中者﹐如居一規之中﹐如大圓鏡之一我。但正心誠意爲主﹐爲中心柱子。當萬慮具泯之時﹐眞人出現﹐如魚躍深淵﹐游泳自樂而不離方寸是也。喜怒哀樂未發﹐當此時﹐可以居規中﹐游泳而潛。

禦四時以正造化﹐四威儀中﹐不可失節焉。物來則應﹐應過復歸於中﹐絕不可動著中心柱子。於中常令空虛﹐一塵不立﹐久之不縱不拘﹐自得受用其妙也。六陰歸坤﹐萬物﹔元復赴建﹐始萌長。

子絕父體。一陽潛動處﹐萬物未生時﹐從這里起﹐便是作用處。當斯時也﹐跏趺大坐﹐凝神內照﹐調息綿綿﹐默而守之。

則一气從虛無中來﹐杳杳冥冥﹐無色無形﹐非子玄冥坤癸之地﹐生於腎中﹐以育元精﹐日益月彊﹐始之去﹐次之返嬰﹐積而爲內丹之基本矣。袁眞人云﹕元气補元气﹐豈是凡砂石﹐此補益之上法也。朝屯者﹐君子經論之始﹐是萬物萌芽之初﹐仁之端也。夫子時始生之气在腎﹐是不召而自來﹐宜保而養之。調息無令耳聞﹐但聽有悠悠綿綿﹐合乎自然﹐則與天地橐龠相應。久之﹐則腎气合心气﹐二气之交感﹐以降甘露而產玄珠焉。暮蒙者﹐以養正聖功也。使不失赤子之初心﹐義之端也。午時其始生之气在心﹐是亦不召而自來﹐無思無慮﹐冥心內照以合之。靜坐而照﹐久而則心合腎气而成旣濟之功焉。人居三才之一﹐一身之造化﹐與天地等耳。故日月常行﹐天地之气相應﹐眞一之精相符。人之元气﹐八百一十丈﹐與二气橐龠相合。所以元气大運隨天﹐小運隨日也。但人生不能體天地造化之大﹐以至作喪傷敗﹐精神迷亂﹐自與之違﹐天地豈違者哉。知道之士﹐若能順理握機﹐則可以符化工而爲修丹內煉長生久視之道也。舍人之外總皆稟混淆﹐而在元气中均爲化物耳﹐又安能馭之气也。《參同契》云﹕春夏據內體﹐從子到辰巳﹔秋冬當外用﹐自午從戌亥。又云﹕賞罰應春秋﹐昏明應寒暑﹐爻辭有仁義﹐隨時發喜怒﹐如是應四時﹐五行得其理。

養生祕錄

中黃內旨

玉眞先生云﹕無極中黃大道﹐本是口傳心授﹐不立文本﹐吾今慈憫初生之士﹐一時聞之﹐不能記憶。故設爲此善巧方便﹐令彼入耳注心﹐眼觀神領。傳度旣畢﹐實時焚之﹐勿令泛之。內旨曰﹕夫天有九宮﹐地有九州﹐人有九竅。天有中黃爲太陽﹐地有中黃爲太陰﹐人有中黃爲丹扃﹐俱名爲中黃。八極中言其位﹐黃言其色﹐故謂中黃。八極者﹐是八方總會要處﹐又只是中宮﹐卽黃庭﹑卽玄牝﹑卽先天一气﹐卽玄關一竅﹑卽至善之所﹑卽黃極之道﹑卽允執厥中。

在五行謂之土﹐在五臟謂之脾﹐在五常謂之信。藥物﹑三气﹑五神﹑火候﹑乎吸﹐盡在是矣。行住坐臥皆當注念﹐不可須臾離也。不廢人事﹐但當正心處物。常應常靜。吾祖師所謂多言數窮﹐不如守中。

又言﹕三十輻共一轂。輻者脇肋﹐轂者中扃也。又言﹕天地之間﹐其猶橐龠乎。乃呼吸之謂也。呼則腎气升﹐得土則止。吸則心液降﹐逢土則息。卽此謂水火鍛煉而成大丹。若能存守﹐則法無不靈。吾常謂若要道法靈﹐須是守中扃。中者﹐理得上下四隅﹐不偏不倚之謂也。天地相去八萬四升裏﹐人之心腎﹐卽一身之天地﹐相去八寸四分﹐以中指節文爲則﹐自臍上至尻尾骨尖﹐尺有八寸四分。今云臍者﹐蓋與腎對也。故心之下去三寸六分﹐臍腎之上三寸六分﹐惟中間一寸二分爲黃庭﹐主我身命﹐所謂至聖之道﹐祕之祕之。

三茅眞君云﹕精養於气﹐气會於神。精神不散﹐是曰修眞。子不離母﹐母不離子。子母持守﹐長生不死。洞眞先生云﹕謹守謹守﹐莫言莫言﹐自然自然﹐玄之又玄。聞道之士﹐皆千生幸慶﹐宿有仙緣。或資談笑﹐漏泄於人。有不測之禍﹐蔓延之災。受授之後﹐勤而行之。

玉溪眞人云﹕儒家堯﹑舜﹑禹﹑湯﹑文﹑武﹑周公﹑孔子﹑顏﹑曾﹑思﹑孟﹐歷代道統相傳﹐卽此道也。升少慕淸虛﹐畱心至道。萬法千門﹐無不師訪。因遊衡嶽﹐方遇至人﹐密受紫陽仙翁丹訣。按九宮八卦﹐以年易月﹐以月易日﹐以日易時﹐取天地之正气﹐奪造化之奇功。納歸中宮﹐交感成丹。非止延年﹐可以住世﹐所謂我命在我不由天。升自得之後﹐體力不衰﹐發鬢不白﹐日行百里﹐舉動輕便。神異證驗﹐不可具述。

其間水火旣濟﹐又爲坎離交會之法。久而行之﹐可以成丹。今之人蓋火燥炎上﹐水濕潤下﹐自勾引陰邪之气﹐乘間而入﹐令人多病。壽夭若遇﹐此訣使之。五行顚倒術﹐龍從火裏出。五行不順行﹐虎向水中生。順行則凡﹐逆行則聖。玄之又玄﹐今悉於後。訣曰﹕一升便提﹐气气歸臍﹔一降便咽﹐水火相見。此十六字﹐簡而易行﹐不拘時候。或在官府﹐不妨政事﹔𨿽處富貴﹐不妨行用。所謂至道不繁也。如有風疾﹐見效甚速。但於日中少暇﹐或盤膝﹐或垂足﹑正坐﹐皆無所拘﹐取鼻中出入息爲候。

入息謂之吸﹐卽便升气﹐將下部微力前提﹐其气盡歸臍間﹐此之謂气气歸臍。蓋臍乃人之气海﹐所聚元气盡藏於玆。出息謂之呼﹐卽便放身自在﹐一咽然有聲﹐此謂之水火相見。如是行之﹐不計次數。要行且行﹐得止便止。若能久持﹐臍下常如火熨﹐腹中气響如雷﹐小便漸減﹐精气不泄﹐腰脊堅彊﹐飲食倍進﹐百病去體﹐外邪不侵。行及一年﹐宿有諸疾盡除。行之旣久﹐自然三宮升降﹐二气循環﹐遂成大道﹐長生久視也。昔年都下有過海王先生﹐教人行持﹐隨鼻出入息升降之法﹐而不得提搐之法。次有恩州李道人﹐授楊和玉﹐只教提搐之法﹐而又不得出入息之法。皆用其偏枯。升因遊南嶽紫气峯下﹐親受李先生祕訣。先生山東人也﹐一百五歲﹐髮須不白﹐面如童顏﹐行步如飛。予得其傳﹐行之旣驗。不敢自祕﹐謹以傳好道之士。

養生祕錄

四段錦

一開臂﹐二開胸﹐三攪車﹐四挽弓。靑霞翁《丹經直指》﹕僕自幼學道﹐弱冠棄家﹐徧歷江湖﹐求師問友。得先師張悟眞以來﹐諸前烈丹經﹑詩詞﹑傳記﹐熟讀精思﹐尋友求義。又嘗徧參道友術士﹐訪名山洞天﹐禱求石碑壁記﹐得海瓊仙指迷大道之要。後遇率然居士於朱陵洞天﹐作詩章以相贈﹐始得證海瓊之妙旨。乃知年少所學﹑所求﹑所見﹐已是屋上架屋﹐枝上接枝﹐殊不知屋便是屋﹐枝便是枝﹐道在邇而求諸遠也。一但頓悟﹐切恐湮沒無傳﹔且念後之學人﹐未必如此肯心畱意。因錄數語﹐以貽後人。得之者可因文解意﹐猛省用功﹐𨿽不求師﹐而在其中矣。夫男子四大﹐一身皆陰。惟先天一气眞陽﹐此气非吹﹑噓﹑呼﹑吸之气﹐亦無形影气象可見。

故悟眞先生以爲可見不可用﹐可用不可見也。然此气未受形之先﹐在父母胎中﹐先受此气﹐然後生二腎﹐便生二眼﹐由此生心﹑生肝﹑生脾﹑生肺﹑生九竅四肢而後人像俱足也。此气只在兩腎中間﹐名爲玄牝之門。先師玄牝歌言之詳﹐世間人莫能悟之。今人宰牲殺豬﹐但見兩腎中間﹑腰脊去處有一空﹐膜中有此﹐呼吸膨動﹐直至肉冷方息是也。此气未死之先﹐气血全盛﹐魂魄相屬﹐內含五采﹐受气如湯。人一死則如牲畜﹐气血一散而气餒矣。只此一气﹐便是金丹大藥。故先師以肝﹑心﹑脾﹑肺﹑膽﹑腎﹑腸﹑精﹑津液﹑涕唾﹑气血爲非道﹐又以精神﹑魂魄意似是非者﹐此也。人之一身﹐右足大陰﹐左足太陽。而足爲湧泉﹐發水火二气﹐自雙足入尾閭﹐上合於二腎。左爲腎堂﹐右爲精府﹐一水一火﹐一龜一蛇﹐互相囊龠。二腎之間﹐虛生一竅﹐是爲玄牝。二腎之气﹐貫通玄牝之間﹐由此發黃赤二道。上夾脊雙開﹐貫二十四椎﹐中通心腹入膏肓之下﹐會於風府﹐上朝泥丸。

由泥丸而下明堂﹐散灌五宮﹐下入重樓玉闕﹐直注於絳宮﹐復流入於本府。日夜循環﹐周流不息。皆是自然而然﹐卽不是動手腳做成的。今人流入旁門者﹐不知虛無自然默默運用之理﹐卻乃妄行屈伸﹑呵咽﹑摩擦﹑引導﹑存思﹑注視﹐妄想妄作﹐反致成疾。如白蓮道人多黃腫﹐運气道人多气蠱﹐皆其驗也。夫此一气﹐人人一般﹐卽無多少﹐但有涵養的做得成﹐無涵養的做不成。其流行出入﹐自有定數。

如海中潮候﹐弦朔必應天上﹐斗柄子午自移。又若女子月經﹐因時而至﹐確然不差。此气遇陽時爲火﹐陰時爲水。火卽木液﹐水卽金精。又左腎爲坎﹐右腎爲離﹐離中有己﹐坎中有戊。以戊己二土合爲圭字。

又名水中金﹐金者﹐刀也﹐故名刀圭。又火卽木﹐水卽金。爲金木無間﹐水火同鄕。其實金木水火只是一土﹐一土爲總五行爾。先師以爲五臟無气﹐六腑無精﹐故謂此也。此气自然時時運轉﹐不假人力。

凡言轆轤﹑三車﹑黃河﹑曹溪﹐取象如此﹐非以人力彊爲也。此气常以子時而至﹐爲陽火。午時而至﹐爲陰水。以卯時而至﹐爲木液。酉時而至﹐爲金精。卯中有甲﹐酉中有庚。故須采取用甲庚。子中有戊﹐午中有己﹐故運中土。自非洞曉乾坤升降﹑陰陽盛衰﹑藥材老嫩﹑水火潛亢之理﹐不足以語此。然先師言之甚詳﹐而後人甚惑﹔言之愈多﹐而後人愈疑者﹐何也﹖皆緣終於虛無﹐無則不知下手功夫﹐是以胎息不成而歸於頑空。忽於自然﹐溺於妄想彊作﹐是以心神枉費而返致疾。夫虛無者﹐言其不可見聞。

自然者﹐言其不可以迎取。今之采取火候等逐節工夫﹐深淺之言﹐句句分明﹐節節謹切。謹守奉行﹐無不應驗。凡未入室以前﹐且理會﹐得安鼎采藥。每日夜﹐且習打坐﹐坐一定然﹐則骨節關開﹐脈通自膀胱至夾脊﹐便如車輪運動。先天一气﹐自然由三關朝泥丸﹐下重樓﹐入絳宮。然其來有時而采亦有時﹐須得甲庚金木旺相之時﹐默默端坐﹐不須用摩動。須臾覺頂中火熱﹐喉中甘露垂垂滴而下﹐便以目內視﹐一意以內送納之絳宮玄牝而止。凡一日之間﹐以甲應上弦﹐庚應下弦。自子至卯爲上弦﹐得汞半斤﹔自午至酉爲下弦﹐得鉛半斤。采甲汞庚鉛各半斤﹐自然定數。所謂鉛見癸生須急采者﹐言木汞金鉛以甲庚二時采取也。如此采取之法。然初采之時﹐不計年月﹐久久積之﹐方成鼎鑪。夫一身﹐鑪也。絳宮﹐鼎也。今人以脾中黃庭﹑頂中泥丸爲鼎﹐皆非也。年月旣久﹐鑪鼎方成。然後種藥﹐藥物一生﹐且采且煉。

采而積之爲藥﹐煉而成之爲火。采之一日有一斤數﹐煉之一日有銖之得。采藥之時﹐須采甲庚旺气。行火之法則﹐忌甲庚沐浴﹐有此不同云。采之法﹐亦如鼎﹐然不過目﹐其自然之來。迎之以意﹐送之以目。

故丹書有黃婆﹑靑女之說。黃婆﹐意也。靑女﹐眼也。以意迎逢﹐謂之黃婆媒合﹔以目內送﹐謂之靑女傳言。人身之气﹐隨意而動。意行卽行﹐意止卽止。故送入鼎中﹐隨意卽止。不復下流矣。謂之種藥。藥旣入鼎﹐然後有火候焉。聖人傳藥不傳火﹐以火與藥同歸殊途﹐同情異功故爾。子爲一陽﹐至巳爲六陽。自子至巳﹐火得六數﹐而六陽成幹。當其子至巳﹐以意迎之﹐謂之進火﹐謂之添。午爲一陰﹐至亥爲六陰。自午至亥﹐水得六數﹐而六陰成坤。當其午至亥﹐以意送之﹐謂之退火﹐謂之抽。

故子巳爲火﹐午亥爲水。言火不言水者﹐添進爲火﹐抽退爲水耳。自然而然﹐不假人爲。丹經言河圖洛書之有數者﹐言其火候自然﹐與此生成之數合也﹐非必待用力而合此數也。言朝屯暮蒙﹐晝夜復。亦言與卦默合﹐非必用力而方合此卦爻也。如運用之說﹐則言此气營運流灌五臟百脈。如亥子旺腎﹐寅卯旺肝﹐巳午旺心﹐申酉旺肺﹐辰戌丑未旺脾。自然此气營運﹐由旺宮而出。亦不必妄想此時此髒有气出入流運。然采取造鼎之初﹐則無禁忌。時至卽爲﹐旣了卽了。至如入藥行火﹐則須擇日入室。一毫俗事﹐不可妄干。使耳目鼻口﹐四象相忘﹐胸中淡然﹐虛室生白﹐一有所著便是封固不密﹐藥物走漏﹐便非道也。旣居室內﹐惟半饑半飽﹐不可求睡。每使胸次惺然﹐常常提醒。見藥卽采﹐遇火卽行。一年之內﹐止除卯酉二月不行水火。以其卯則木旺﹐酉則金旺﹐木旺則火旺﹐金旺則水旺故耳。凡此二月不行水火者﹐蓋行則返過而傷也。一年十二月內﹐除卯酉二月外﹐止存十月。故十月而胎成﹐過十月又不須行火﹐則又謂之傷丹﹐此謂火候。十月胎成﹐移入泥丸﹐謂之換鼎。此胎气旣足﹐如人已生﹐但須乳哺。故換鼎入泥丸﹐乳哺之謂。此時不須工夫火候﹐亦無沐浴﹐但只常常溫養之。如此三年九載﹐則天門自開﹐嬰兒自然出矣﹐往來無礙而位登仙翁矣。此首尾用工之說﹐皆出自然﹐不假人力彊爲妄想﹐不過及時以意迎之而已。此是積日累月﹐造鼎安鑪。一年十月﹐結胎行火﹐先師以爲一日金丹赫赫紅是也。又謂頃刻可成者﹐何也﹖言一時半日之工夫﹐可奪一年半紀之造化。當其藥生之時﹐不過頃刻迎逢﹐謂之頃刻金丹。卽非終日終夜﹐勞神苦思﹐彊爲之也。夫藥﹑鑪鼎﹑火候﹑沐浴﹑胎息﹑嬰兒﹑運用﹑抽添﹑主賓﹑浮沈﹑升降﹑鉛汞﹑水火﹑眞土﹑金精﹑木液﹐一切言說﹐皆是假名換姓﹐其實只爲一物。鉤鎖連環﹐自可熟論見義。其有用工下手虛無自然之說﹐先師許多丹經詞訣盡矣。參同吻合﹐一以貫之﹐不過如此而已。然言之非艱﹐行之爲艱﹐行之亦非艱﹐守之爲艱。何以守之爲艱﹖大抵旁門小法﹐具無報應。惟金丹一件﹐便有報應。今人采藥﹐年少者﹐須半年功夫﹐守齋戒﹑沐浴﹑絕欲﹑忘念﹑靜坐﹐默取采之。候時節到來﹐耳目手足輕健﹐百病具無。自然兩腎火起﹐夾脊如車輪﹐泥丸如湯澆﹐口中常有甘露滴滴而來。若能不睡﹐存神不絕﹐不過兩月餘﹐得目生神光﹐此心明了也﹐若有慧性﹐此之驗也。得之者﹐不可便以爲至道﹐否則狂念一生﹐遂成顚風。至若三月﹐行火之餘﹐時刻工夫不差﹐則九竅光明﹐頭有金輪﹐洞視內外﹐遠接鬼神。當此之時﹐嬰兒已成形象﹐不可便縱其運動﹐出入須加緊護牢收﹐否則火漏丹散。十月旣滿﹐嬰兒受气已足﹐自然如瓜果之熟﹐脫蒂而去﹐然後出入往來﹐可以移身丈尺。

遠則不可遠出﹐一出便還須收回﹐否則神一奪而迷途遂至﹐投胎托化﹐不復顧屋廬矣。直須三年九載﹐日子滿足﹐骨格老成。如人生十數載﹐知人事深淺輕重﹐方可縱其自然往來出入﹐此則飛升變化登眞仙位矣。然猶有魔障焉﹐當其入定坐忘之時﹐而聰明倍生﹐神異百出。凡天下奇奇怪怪之事﹐生前死後神仙希遇之事﹐鬼怪警怖之狀﹐並集於前﹐直如慧眼神見﹐又若神明根據附。此魔障之來﹐不可便以爲道﹐須要定見把握。一念凝堅﹐所謂太玄之一守其眞形是也。切不可見妄爲眞﹐從情爲性﹐如此守一﹐方能成道。今人多如此時無定力定見﹐故爲外邪所附。不爲學道無成﹐及致墜墮﹐以爲神仙有無何渺茫﹖惜哉﹗僕平生讀書結友﹐參師問道﹐躬行力踐﹐所見功驗如此﹐並以告之未來學者。有志之士得而誦之﹐尋文求義﹐參之先師丹經遺論﹐求之道藏玄文祕旨﹐一一皆合。但能根據此修行之﹐十月胎成。移鼎溫養之後﹐又參向上一著﹐方可看悟眞下編求精進法。又當自然有希有之遇﹐有不言傳者。若不如此次第行之﹐則身中無主﹐嬰兒不育﹐妄參禪學﹐如水之無源﹐木之無根﹐覺成頑空﹐頑空之下﹐不思工字用工。丹田合一﹐方是貫通之理﹐一有走漏﹐到老無成﹐終歸輪回惡趣﹐皆思平日空下工夫。修煉成丹﹐合一成眞﹐方是貫通﹐誠實也。再用丹田修煉成珍﹐則脫體化神﹐方是寶也。修得實寶在身﹐丹成之後﹐修成深淺﹐把握定否。如何有報應﹐卻是用功處。一時不可怠忽﹐一步不可放縱。就中飛升爲上﹐尸解爲次﹐奪舍又次之﹐投胎爲下矣。至如飛升﹑長生久觀一也﹐尸解二也。二者尢須功圓行滿﹐有代天宣化﹑濟物﹑利人之功﹐方能及此。若無功行﹐但足以增年益壽﹐亦不能爲仙矣﹐何以言之﹐神一去而不回﹐則气一絕而不蘇。上則奪舍﹐下則投胎。又下爲無著之魂。

僕痛惜愚惑之徒﹐談道者千萬﹐功成者一二。故並述爲來者之戒。不揆輕泄﹐冒成此書。後之作者﹐得玩味披研﹐如對師資﹐如見君父﹐珍藏什襲﹐永爲身寶。非人勿示﹐非人勿傳。有違此語﹐先禍其身﹐後及九祖。墜沈無間﹐永無出期。時咸淳甲子秋望日﹐書於朱陵洞天。

養生祕錄

大道歌

道不遠﹐在身中﹐物卽皆空性不空。性若不空神气住﹐气歸元海壽無窮。欲得身中神不出﹐莫向靈臺畱一物。物在身中神不淸﹐耗散眞精損筋骨。神禦气﹐气畱形﹐不須雜術自長生。術則易知道難遇﹐幾人遇了不專行。

所以千人萬人學﹐畢竟終無一二成。神若出﹐便收來﹐神返身中气自回。如此朝朝與暮暮﹐自然赤子產眞胎。

金鎖乃玄關處﹐玉匙卽元气也。靜坐之際﹐調鼻中之息。規守中扃﹐以得定處自然。神息綿綿﹐不可以一毫別念。待調息已勻﹐鼻中自覺無出入息。但存中去處﹐一念堅固。以元气呼吸﹐息納於玄關。

忽覺一聲﹐其關卽開﹐當時自有所見之趣。工夫至此﹐中字方洞徹矣。

金鼎欲畱砂裏汞。金鼎是中字﹐又卽鼎鑪﹐中間欲畱存。砂裏汞﹐是元精也。玉池先下水中銀。玉池是華池﹐水是神水也。金鼎中欲畱其汞。靜坐間先守中扃﹐中扃若守得定了﹐出入息自然微默。

微默之後﹐自覺息定﹐元气自在內藏呼吸。待身體自覺混融﹐恍不知有物﹑有自身﹑有天地後﹐如此﹐華池水自來。待得滿口﹐一咽然有聲﹐就下以意送至中扃。中扃玄關處然一聲響﹐似開鎖。

恁時﹐就閉目回照﹐顧己內境﹐自靈異景象﹐不可盡述之耳。

養生祕錄

金丹問答

問曰﹕如何謂之金液還丹﹖答曰﹕金液者﹐金水也。金爲水母﹐母隱子胎﹐因有還丹之號也。

前賢有曰﹕丹者﹐丹田也。液者﹐肺液也。以肺液還於丹田﹐故曰金液還丹。

問曰﹕何謂鉛汞﹖答曰﹕非凡黑錫水銀也。眞一子曰﹕鉛是天地之父母﹐陰陽之根基。蓋聖人采天地父母之根而爲大丹之基﹐采陰陽純粹之精而爲大丹之質﹐且非常物造作也。汞性好飛﹐遇鉛乃結﹐以其子母相戀也。

問曰﹕何謂火﹖答曰﹕火者太陽眞气﹐乃坎中之陽也。紫淸眞人曰﹕坎中起火是也。

問曰﹕何謂候﹖答曰﹕五日爲一候﹐是甲子一終也。日有十二時﹐五日六十時﹐終一甲子也。

紫陽曰﹕一刻之工夫﹐自有一年之節﹐以起火之際﹐頃刻一周天是也。

問曰﹕此火候如何﹖答曰﹕年中用月﹐月中用日﹐日中用時﹐時中用刻也。

問曰﹕何謂眞一﹖答曰﹕人能將自己天眞安於天谷之內﹐乃守眞一之道也。金洞主云﹕眞一者﹐在於北極大淵之中也。

問曰﹕何謂動靜﹖答曰﹕陽主動﹐陰主靜。翠虛曰﹕動中求靜﹐靜中有爲﹐動靜有作﹐口口傳之。

問曰﹕何謂九還﹖答曰﹕金生四﹐成數九。還者﹐自上而還下﹐九乃老陽之數。陰眞君曰﹕從子至申爲九還﹐亦順也。

問曰﹕何謂七返﹖答曰﹕火生二﹐成數七。返者﹐自下而返上也﹐七乃少陽之數。陰眞君曰﹕從寅至申爲七返﹐逆行也。

問曰﹐何謂鑪﹖答曰﹕上品丹法﹐以神爲鑪﹐以性爲藥﹐以定爲水﹐以慧爲火。中品丹法﹐以神爲鑪﹐以气爲藥﹐以日爲火﹐以月爲水。下品丹法﹐以身爲鑪﹐以气爲藥﹐以心爲火﹐以腎爲水。

又有偃月鑪。

問曰﹕何謂鼎﹖答曰﹕鮑眞人云﹕金鼎近泥丸﹐黃帝鑄九鼎是也。

問曰﹕何謂藥物﹖答曰﹕卽此藥物﹐順則成人﹐逆則成丹。五行顚倒﹐大地七寶。五行順行﹐法界火坑。百姓日用而不知也。紫淸曰﹕采藥物於不動之中是也。

問曰﹕何謂神水華池﹖答曰﹕李筌云﹕還丹之要﹐在於神水華池。紫陽曰﹕以鉛入汞﹐名曰神水。以汞投鉛﹐名曰華池。海蟾曰﹕從來神水出髙源。紫淸曰﹕華池正在气海內。

問曰﹕何謂三關﹖答曰﹕頭爲天關﹐足爲地關﹐手爲人關。

問曰﹕何謂內三要﹖答曰﹕第一要﹐大淵池也﹔第二要﹐絳宮也﹕第三要﹐地戶也。

問曰﹕何謂外三要﹖答曰﹕口之與鼻共竅﹐是神气往來之門戶。下工之際﹐調鼻息﹐緘舌气﹐閉兌也。

問曰﹕何謂兌也﹖答曰﹕眞一子云﹕兌﹐口也。

問曰﹕嬰兒女正在何處﹖答曰﹕嬰兒在腎﹐女在心。

問曰﹕腎屬水爲陰﹐嬰兒屬陽﹐心屬火爲陽﹐女屬陰。何緣居此﹖答曰﹕腎屬坎﹐陰中有陽﹐乃眞陽也。心屬離﹐陽中有陰﹐乃眞陰也。

問曰﹐泥丸宮正在何處﹖答曰﹕頭有九宮﹐中曰泥丸。

問曰﹕何謂金公﹖答曰﹕金邊著公﹐乃鉛也。紫陽曰﹕要能制伏覓金公。

問曰﹕何謂黃婆﹖答曰﹕黃乃土之色﹐位屬坤﹐因取名焉。紫淸曰﹕金公無言女死﹐黃婆不老猶懷胎。

問曰﹕呼吸何如﹖答曰﹕呼則出心與肺﹐吸則入腎與肝。呼則接天根﹐吸則接地根。呼則龍吟雲起﹐吸則虎嘯風生。呼吸風雲﹐凝成金液。

問曰﹕何謂瓊漿玉液﹖答曰﹕皆神水也。

問曰﹕何謂神气﹖答曰﹕神是火﹐火屬心﹔气是藥﹐藥屬身。神﹑气﹐子﹑母也。虛靖天師云﹕气者﹐生之元。神者﹐生之制。持滿馭神﹐專气抱一﹐神根據气住﹐相合乃可長生。三茅眞君曰﹕气是添年藥﹐心爲使气神。若知行气主﹐便是得仙人。

問曰﹕何謂十二重樓﹖答曰﹕人之喉嚨管有十二節是也。

問曰﹕何謂簾幃﹖答曰﹕眼是也。下功之際﹐含光云房﹐曰閉戶垂簾默默窺。

問曰﹕何謂子午﹖答曰﹕子午﹐乃天地之中也。在天爲日月﹐在人爲心腎﹐在時爲子午﹐在卦爲坎離﹐在方爲南北。

問曰﹕何謂五位相得而各有合﹖答曰﹕天地五十五數﹐故幹得一九﹐合而成十。坤得四六﹐合而成十。巽兌得二八﹐合而成十。震艮得三七﹐合而成十。離得五﹐坎得十﹐坎離無偶﹐所以自合也。

以數言之﹐則得天地之中數。以爻言之﹐則得天地之中爻。以位言之﹐則得天地之中位。坎離不亦大乎。

問曰﹕何謂五嶽﹖答曰﹕《五嶽眞形圖》曰﹕在人之頭。紫淸有巾藏五嶽冠之句。

問曰﹕何謂玄牝﹖答曰﹕在上曰玄﹐在下曰牝。玄關一竅﹐左曰玄﹐右曰牝。

問曰﹕何謂玄牝之門﹖答曰﹕鼻通天气曰玄門﹐口通地气曰牝戶。口鼻乃玄牝門戶矣。

問曰﹕何謂三男三女﹖答曰﹕乾道索坤﹐長男曰震﹐中男曰坎﹐少男曰艮。坤道索乾﹐長女曰巽﹐中女曰離﹐少女曰兌。

問曰﹕何謂火龍水虎﹖答曰﹕虎﹐西方金也。金生水﹐反藏形於水。龍﹐東方木也。木生火﹐反受克於火。太白眞君曰﹕五行不順行﹐虎向水中生。五行顚倒術﹐龍從火裏出﹐是也。

問曰﹕何謂分至﹖答曰﹕子時象冬至﹐陰極而陽生﹔午時象夏至﹐陽極而陰生﹔卯時象春分﹐陽中含陰﹔酉時象秋分﹐陰中含陽。人身亦有分至。紫陽曰﹕以身心分上下兩弦﹐以神气別冬夏二至。

問曰﹕何謂沐浴﹖答曰﹕眞气燻蒸﹐神水灌漑爲沐浴。太上曰﹕灌以甘泉﹐滌垢污﹐出自華池﹐後歸坤戶。杏林曰﹕沐浴資神水是也。

問曰﹕何謂抽添﹖答曰﹕旣抽鉛於肘後﹐須添汞於中黃。《傳道集》曰﹕可抽之時不可添是也。

問曰﹕何謂搬運﹖答曰﹕搬金精於肘後﹐運玉液於泥丸。下手工夫﹐口訣存焉。

問曰﹕何謂三田﹖答曰﹕腦爲上田﹐心爲中田﹐气海爲下田。若得斗柄之機﹐斡運則上下循環﹐如天河之流轉也。

問﹕背後三關﹖答曰﹕腦後曰玉沈關﹐夾脊曰轆轤關﹐水火之際曰尾閭關。

問曰﹕何謂神室﹖答曰﹕元神所居之室也。朗然子曰﹕未明心室千般撓﹐達了心田萬事閒。

問曰﹕何謂三花聚頂﹖答曰﹕神﹑气﹑精混而爲一也。玄關一竅﹐乃神﹑气﹑精之聚也。

問﹕五气朝元﹖答曰﹕五臟眞气上朝於天元也。

問﹕和合四象﹖答曰﹕眼不視而魂在肝﹐耳不聞而精在腎﹐舌不動而神在心﹐鼻不嗅而魄在肺。

精﹑神﹑魂﹑魄聚於意土也。

問曰﹕馬牙﹑眞主人神符﹑白雪﹖答曰﹕皆鉛汞之總名也。

問曰﹕河車﹖答曰﹕北方正气名曰河車。左曰日輪﹐右曰月輪。搬運正气﹐運在元陽﹐應節順行﹐下手無非此車之力。

問﹕老嫩何也﹖答曰﹕采藥之時﹐審其老嫩。彭鶴林曰﹕嫩時須采老時枯。紫陽曰﹕鉛見癸生須急采﹐金逢望遠不堪嘗是也。

問﹕浮沈﹖答曰﹕鉛浮而銀沈也。

問﹕淸濁﹖答曰﹕陰濁而陽淸也。淸者浮之於上﹐濁者沈之於下。修丹者﹐畱淸去濁屬陰也。

問﹕五行相克﹖答曰﹕《金碧經》云﹕金木相伐﹐水火相克。土旺金鄕﹐三物俱喪﹐四海輻輳﹐以致太平﹐並由中宮土徳之功也。

問曰﹕往來何也﹖答曰﹕子往午來。陰符陽火﹐自子進符至辰巳﹐自午退符至戌亥。始復終坤﹐皆以卦象則之。一消一長﹐一往一來﹐以成其變化。《易》曰﹕闔戶謂之坤﹐辟戶謂之幹。一闔一辟﹐謂之變﹐往來不窮謂之通也。

問﹕雌雄﹖答曰﹕雌陰雄陽也。一陰一陽謂之道﹐孤陰寡陽不能自生。《參同契》曰﹕雌雄相錯﹐以類相求。注曰﹕雄﹐金砂也。雌﹐火汞也。相須合吐﹐類聚生成﹐以爲神藥也。

問曰﹕防危﹖答曰﹕防火候之差失﹐忌夢寐之昏迷。翠虛曰﹕精生有時﹐時至神知﹐百刻之中﹐切忌昏迷。

問﹕交合﹖答曰﹕磁石吸鐵﹐隔礙潛通。

問﹕有無﹖答曰﹕《金碧經》云﹕有無互相制﹐上有靑龍居。兩無宗一有﹐靈化妙難窺。

問﹕刑徳﹖答曰﹕陽爲徳﹐徳則出﹐萬物生。陰爲刑﹐刑則出﹐萬物死。故二月陽中含陰而楡莢落﹐象金砂隨陰气動靜落在胎中﹐故曰歸根也。八月陰中含陽而薺麥生﹐象金水隨陽气滋液於鼎內﹐故卯酉乃刑徳相負。陰陽兩停﹐故息符火也。

問﹕黑白﹖答曰﹕《參同契》曰﹕知白守黑﹐神明自來。白者金也﹐黑者水也﹐以金水之根而爲藥基矣。

問﹕寒暑﹖答曰﹕眞一子云﹕不應候﹐風雨不調﹐水旱相伐。或陽火過刻或陰符失節﹐凝冬變爲大暑﹐盛夏反作濃霜。火候過差﹐靈汞飛走﹐運火之士﹐可不謹之﹖問﹕晦朔﹖答曰﹕《參同契》曰﹕晦朔之間﹐合符中行。乃金水符合之際也。

問﹕固濟﹖答曰﹕太眞云﹕固濟胎不泄﹐變化在須臾。言其水火旣濟﹐閉固神室而不可使之泄漏。

問﹕聖胎﹖答曰﹕無質生質﹐結成聖胎﹐辛勤保護。十月如幼女之初懷孕﹐似小龍養珠。蓋神气始凝結﹐極易疏失也。

問﹕四正﹖答曰﹕子午卯酉爲四正。玄關一竅爲四正宮也。

問﹕黃庭正在何處﹖答曰﹕在膀胱之上﹑脾之下﹑腎之前﹑肝之左﹑肺之右也。

問﹕金烏玉兔﹖答曰﹕日中烏﹐比心中液也。月中兔﹐比腎中之气也。

問﹕煉形﹖答曰﹕煉形化气﹐煉气化神﹐煉神合道也。金洞主曰﹕以精煉形﹐非凡砂石。

問﹕張紫陽曰心腎非坎離﹐何也﹖答曰﹕心腎特坎離之體耳﹐有體有用。

問﹕所有者﹐何也﹖答曰﹕气乃心之用也﹐屬離。形乃腎之用也﹐屬坎。交媾之際﹐運用於此矣。

問﹕功夫﹖答曰﹕知時而交媾﹐進火而防危﹐陽生而野戰﹐刑徳而沐浴。以至溫養成丹也。

問﹕野戰﹖答曰﹕《龍虎上經》曰﹕文以懷柔﹐武以討叛。紫陽曰﹕守城野戰知凶吉﹐增得靈砂滿鼎紅。

問﹕溫養﹖答曰﹕杏林云﹕溫養象周星。毗陵曰﹕金鼎常畱湯用暖﹐玉鑪不要火教寒是也。

問﹕烹煉﹖答曰﹕烹金鼎﹑煉玉鑪。口訣存焉。

問﹕賞罰﹖答曰﹕春气發生謂之賞﹐乃巳前陽火之候也。秋气殺物謂之罰﹐乃午後陰符之候也。

問﹕守城﹖答曰﹕抱元守一而凝神聚气也。

問﹕堤防﹖答曰﹕驅除雜念而專心不二也。

問﹕神廬者﹐何也﹖答曰﹕鼻也。乃神气出入之門。《黃庭經》云﹕神廬之中當修治﹐呼吸廬間入丹田。

問﹕太一含眞﹖答曰﹕守眞一於天谷﹐气入玄元﹐卽達本來。天眞答上曰﹕眞道養神﹐若能守我在死气之關﹐令七祖枯骨皆在生气。生我者道﹐活我者神。將神守道﹐以道養神﹐是也。

問﹕三尸﹖答曰﹕《中黃經》云﹕一者上虫居腦中﹐二者中虫居明堂﹐三者下虫居腹胃﹐名曰彭琚﹑彭質﹑彭矯也。惡人進道。喜人退志﹐上田乃元神所居之宮﹐惟人不能開此關。被屍虫居之﹐生死輪回﹐無有了期。

若能握元神棲於本宮﹐則屍虫自滅﹐眞息自定。所謂一竅開而百竅齊開﹐大關通百體盡通。則天眞降靈﹐不神之神所以神也。

問﹕胎息﹖答曰﹕能守眞一則息不往來﹐如在母胞胎之中﹐謂之大定也。

問﹕玉池﹖答曰﹕口也。《黃庭經》云﹕玉池淸水灌靈根﹐是也。

問﹕橐龠﹖答曰﹕橐乃無底囊﹐龠乃三孔笛﹐又是鐵匠手中所弄鼓風之物也。《老子》曰﹕天地之間﹐其猶橐龠乎﹖《升降論》曰﹕人能效天地橐龠之用。開則气出﹐合則气入。出則如地气之上升﹐入則如天气之下降。一升一降﹐自可與天地齊長久矣。

問﹕五芽﹖答曰﹕乃五臟之眞气。《中黃經》曰﹕子能守之三虫棄﹐得見五芽九眞气。

問﹕屯蒙﹖答曰﹕《道樞》云﹕坎者水也﹐一變爲水澤之節﹐再變爲水雷之屯﹐其爻居寅。離者火也﹐一變爲火山之旅﹐再變爲火風之鼎﹐三變爲山水之蒙﹐其爻居戌。抽添水火﹐在於寅戌﹐十二卦气﹐在於屯蒙運用也。

問﹕采日精月華﹖答曰﹕非外之日月也﹐采心中眞液﹑腎中眞气也。

問﹕內外八卦﹖答曰﹕頭爲幹﹐足爲坤﹐膀胱爲艮﹐膽爲巽﹐腎爲坎﹐心爲離﹐肝爲震﹐肺爲兌也。

問﹕修煉待時﹐然後下手﹖答曰﹕有時中之工夫﹐有刻中之工夫。毗陵曰﹕煉丹不用尋冬至﹐心中自有一陽生。馬自然曰﹕不擇時中分子午﹐無爻卦內別乾坤。此皆刻中之工夫也。

問﹕金丹形象如何﹖答曰﹕形若彈丸﹐色同朱桔。抱朴子曰﹕大如彈丸黃如桔﹐中有佳味甘如蜜。

沙門得之卽禪定﹐黃衣得之卽超逸﹐審之行之天地畢。《元樞歌》曰﹕君不見﹐一粒金丹何赫赫﹐大如彈子黃如桔。人人分上本圓成﹐夜夜靈光長滿室。蓋人人具足﹐个个圓成。當知非有形之物也﹐呂公曰﹕還丹本質也。

問﹕玄關一竅﹐正在何處﹖答曰﹕在人之首。功夫容易見﹐下手的難尋。若不遇眞師摩頂授記﹐皆妄爲矣。

問﹕眞空﹖答曰﹕返本還元爲眞空。杏林曰﹕不知丹訣妙﹐終日玩眞空。

問﹕作用﹖答曰﹕螟蛉咒子﹐傳精送神。

問﹕出神﹖答曰﹕能守眞一﹐眞气自凝﹐陽神自聚。蓋以一心運諸气﹐气住則神住。眞積力久功行滿﹐然後調神出殼也。

問﹕超脫﹖答曰﹕超者﹐出也。脫者﹐換凡軀也。皆天門出。前聖有脫殼之驗﹕六祖七層寶塔出﹐鐘呂七級紅樓出﹐海蟾公鶴衝天門出。詩曰﹕功成須是出神京﹐內院繁華勿累身。會取五仙超脫法﹐煉成仙質離凡塵。

問﹕尸解﹖答曰﹕尸解有五﹐金﹑木﹑水﹑火﹑土也。又有積功累行而白日飛升者。《徽宗皇帝尊道篇》末曰﹕亙古迨今﹐飛升者千有餘人﹐拔宅者八十餘家﹝出《眞誥》﹞。

問﹕金丹之道不亦難乎﹖答曰﹕是不難也。悟者惟簡惟易﹐迷者愈繁愈難。杏林云﹕簡易之語﹐不過半句﹔證驗之效﹐只在片時。翠虛曰﹕藥之不遠采不難。毗陵曰﹕皇道不繁人自昧。紫淸曰﹕只一言貫穿萬卷仙經﹐但片晌工夫無窮逸樂。師曰﹕下手工夫容易﹐堅心守道爲難也。

養生詠玄集

序

夫詠玄者﹐乃詠玄中深奧也。窈冥取理﹐恍惚求眞。撮眾妙之英華﹐采羣經之要會。言上直而義正﹐道入重玄﹔旨似遠而意明﹐風存上祖。引龍虎同歸之躁競﹐顯玄牝絕利之玄微。直示指歸﹐立成妙用。正演開遮之說﹐明分去就之元。回玄包羅﹐升沈浩渺。故使下士撫掌﹐上士勤行。克成於神气全眞﹐冀泯於根塵妄照。誠知珠玉兮何重﹐性命兮何輕。寧不窮解分息動之玄﹐而縱流光走魄之逝。深可悲哉﹗此詠玄詩實長生度世之法要也。至如玄元帝之靈篆﹐常祕枕中﹔淮南王之神方﹐密藏肘後。

蓋上聖所遵所重乎至言也。學人值遇﹐宜須祕愼﹐深自惜焉。

養生詠玄集

榮衛气

二气相成道始生

夫姿形立兆﹐未有獨分一气而獲著生。蓋榮衛調和﹐方生存也。故云二气相成。始生者道也。道者﹐生也。故老子云﹕道不可見﹐因生以明之﹔生不可常﹐用道以守之。

渾融同處一源行

二气渾融之謂和气。同處一源﹐以其生生也。

陰陽感激相須理

稟二气而兆形質﹐捨二气而著生成。此皆感激陰陽﹐資養性命。

不得和柔卽戰爭

忽二气爭競﹐不相和柔﹐卽勃亂五臟而患生焉。故經云﹕陰疑於陽必戰。是知無全陽之男﹑全陰之女。故天爲全陽而負陰露﹐地屬全陰而抱陽精。蓋天地陰陽相須而化生萬物。《易》云﹕乾男坤女。故人倫亦全﹐法天象地矣。

養生詠玄集

榮气

榮气生來不獨分

榮气者﹐淸陽也。《內觀經》云﹕气淸而駛謂之榮。在人身中﹐不可獨建﹐故不獨分也。

淸陽虛在賴陰存

陰气聚而陽托﹐陽气存而陰賴。故曰陽賴陰存﹐以相成也。

從玆始得成胚兆

夫二气相感﹐始成於胎孕。解胎而生﹐亦自有榮气之始也。

煉取歸元別有門

於二气中淘煉﹐歸於本源。純一淸淨之气別﹐修除滓穢﹐成全陽而榮與道同眞矣。

養生詠玄集

衛气

衛气元從陽气來

衛者﹐濁也。《內觀經》云﹕气濁而遲謂之衛。本因元气交感﹐方有形軀﹔旣有形軀﹐始明衛气。

故衛從榮來。

色身兆合處胞胎

形質旣兆﹐卽稟二气之所感﹐處於胞胎也。

暗符天地排宮室

人之一身﹐暗象天地。故《內觀經》云﹕眼爲日月﹐發爲星辰﹐眉爲華蓋﹐頭爲昆侖﹐布列宮闕﹐安置精神。此之謂也。

自此澄凝細可裁

自此精血澄凝﹐以成形質﹐細可裁量﹐以通其用。蓋人之衛气﹐凡有二名。一者﹐精血澄凝﹐以成形質。二者﹐同榮气流行而通其生也。是知人之身者﹐因示修眞之地﹐得乎最靈之稱﹐可不惜而怠惰而求於逝也。其衛气亦象三才﹕一者﹐澄凝以成形質﹐象地也﹔二者﹐榮衛合處﹐曰沖和之气﹐象人也﹔三者﹐眞精命蒂﹐居上丹田全陽之宮﹐以象其天也。稟此三气﹐以通其生﹐而道自歸之。是故體三才而履道也。

養生詠玄集

魂魄

二气含和卽著生

魂者﹐陽眞精也。魄者﹐陰眞精也。二精處乎泥丸宮﹐以蒂二气。不相離潰而神明居之﹐生方著也。

老子曰﹕萬物負陰抱陽﹐以成其道。

始名魂魄應眞靈

子產曰﹕人始曰魄﹐旣生陽曰魂。是故二气發生﹐莫非魂魄而應眞靈。及其生也﹐萬變千化﹐有生有死。無超躍三淸﹐漂淪諸趣。得喪之機﹐實在此矣。

在天日月全通象

日月者﹐天地魂魄也。故魂者爲日﹐主晝天眞精也﹔魄者爲月﹐主夜地眞精也。是知明暗同源﹐往來通會。蓋人之魂魄﹐全通象於日月也。淮南王曰﹕天之气成魂﹐地之气成魄。又《五臟內鏡》云﹕父之精气爲魂﹐母之精气爲魄。其理昭然矣。

萬化皆從守一寧

萬化者﹐蓋心之所滅而運役魂魄﹐著於生云。故聖人設千經萬術﹐教化羣品﹐顯是守一之法而息諸妄也。

養生詠玄集

魂

陽精魂主號神金

魂者﹐陽眞精也﹐故陽精是神之金。聖人爲之法體﹐遞相系屬﹐以通眞也。韓子云﹕非至精不能變至神。抱朴子云﹕老君者﹐天之魂﹐感日精而孕﹐化成兆身﹐故顯至陽之精也。

感應潛符運用心

心動卽气轉﹐故云潛符﹐以明感應也。

若使圓通諸妄息

若息諸妄﹐至於圓通﹐卽气以合於神而生變也。

靈光照耀脫全陰

眞精旣備乃合靈﹐逍遙不夜﹐卽脫坼全陰之質。故聖人稟禦以通靈變也。

養生詠玄集

魄

陰气沖融應感陽

境動宜其心﹐而成感激也。

二來和會致流漿

二气旣投﹐弗可致也。

窮玄偶此非眞用

窮玄者﹐隨境放逸﹐致二气乖蕩。卽非眞用之法﹐違道之眞理也。

魂不飛揚魄不妨

魂不飛揚魄不妨者﹐應心之用也。魂旣不飛﹐魄亦不應。蓋心爲去畱之轄﹐气是生死之基。而修生之理﹐非此者未之有也。

養生詠玄集

谷神

聖祖函門顯谷神

聖祖於函關爲關令尹﹐喜說《道徳經》五千言。指象立端﹐顯明谷神。削其浮訛﹐以彰玄妙也。

深微歷代事長新

義理深微﹐卒何窮究。縱多分曉﹐莫盡洪源。故云深微歷代事長新﹐言經文玄邃者也。

若於已上披尋得

思理棄言﹐崇於已上。行持之法﹐匪於谷外也。

便是今生了悟人

契悟者﹐不拘優劣及有無之分。若穎悟﹐卽一生了決。果陶屬論於諸生也。

養生詠玄集

谷

玄谷因何隱至靈

谷者﹐二气孕化之兆也。

都緣谷內抱眞精

眞精者﹐二气之精﹐莫處乎泥丸宮。此乃因玆隱至靈﹐若精散卽神去也。

如從得所相包系

神气相須﹐各不離潰也。

和會根據憑始有聲

和會﹐各相根據憑﹐以成其體。旣和會﹐感至靈。卽方明著生。卽有聲言者耳。

養生詠玄集

神

闃寂猶來無所根據

闃寂者﹐幽寂也。言神之未處四大﹐恆遊太極無所根據附。及降兆於身﹐始明靈﹐卽立生有道。

本體象乾坤﹐凡生行藏﹐皆能通應。老子云﹕視之不見﹐聽之不聞﹐搏之不得。又《易》曰﹕陰陽不測之謂神。卽知其不以意度﹐寧足以言詮而明之也。

因過玄谷眾神歸

旣過玄谷﹐眼卽視色﹐耳能聽聲﹐鼻能嗅香﹐舌能別味﹐意懷貪愛﹐身受寒溫﹐靈變多端。故云眾神歸也。

子今認得還元路

返本還元之道﹐滅心抱一之法﹐必在事兼道﹐匪多事而至也。

不計程途迥細微

非步涉程途﹐以明其要﹐莫不探賾遠妙﹐體用雙明。而能捨妄歸眞﹐背塵合道也。

養生詠玄集

返本還元

气衰形悴少精神

人之衰老﹐爲染嗜欲﹐以致傷敗而多殂落。《西升經》云﹕如木自出火﹐還復自燒腐。

又《陰符經》云﹕心生於物。此之謂也。

返本還元是最眞

气全神備﹐道可克成。太白眞人云﹕老者復丁﹐壯者返嬰。此蓋明返本而還元者也。

補過功成方漸契

補過者﹐爲補從來耽淫銷削之過。補之功成﹐方契返本之道也。

復知大患卽吾身

復知者﹐重明返本還元也。返本還元﹐凡有二﹕初明補過﹐謂求全气而返眞﹔次云復知者﹐以其本乃歸乎本元。老子云﹕吾有大患﹐爲吾有身。及吾無身﹐吾有何患﹖根據此而論﹐故老子不以全身爲至也。

養生詠玄集

神與气合

神气相須不去離

夫神之無气﹐若魚之去泉。气之去神﹐如燈之無火。不可去離也。

深明翻恐世人疑

將神合气﹐化入無形。有無之理﹐亦不執滯。若深明之﹐廣學人疑惑。蓋人有智識明昧淺深者也。

且緣凡聖行持別

聖人不視外色﹐不聽外聲﹐不思外事﹐神凝气合。凡俗以貪妒爲心﹐勞神役智﹐故聖人行神與气合之事也。

非絕神壚安得之

倘去就之未歸﹐卽神气之不合﹐實如貓捕鼠。同聲相應﹐同气相求﹐自此則可結胎育嬰。

換之臭質﹐回顏返老。煉冗冗之凝軀﹐或發火以焚身﹐或化金而成骨﹐或則脫落滓滯﹐或則凝撮眞如。入不二之玄門﹐盡無窮之至理。是知神與气捨﹐方有滋應。用隨其所歸﹐是非深淺而通變化之道者也。

養生詠玄集

抱一

深玄抱一事爲宗

神气相抱﹐混而爲一之宗。老子曰﹕抱一爲天下式。又云﹕善抱不脫﹐善計不用籌策。又莊子云﹕通於一﹐萬事畢也。

未了眞元道不通

未諳轄﹐寧得通和。

心地虛無方見諦

虛無者﹐虛無其心也。故老子十三虛無經所載﹐蓋顯五千文中。生之徒十有三﹐十二者﹐全明生之徒也。所明十三﹐總歸於虛以爲善。旣心地虛無﹐以求抱眞一也。

信知萬物用非同

學人多途﹐玄陳各異。故云萬物之用不同。虛無抱一之道者也。

養生詠玄集

胎息

用得沖和道自全

沖和者﹐二气混同﹐榮衛合處。若用及网衛﹐則契最玄之理而著於會通。生道余也。

適名胎息理幽會

謂契重玄之理﹐卽明眞住之法也。

處胞赤子何當契

靡由百谷﹐生自何存﹖

細審行持法自然

了認赤子之道﹐可明胎息之機。自然理會﹐神凝心通念絕。蓋聖人稟之而生﹐憑之而成。苟不得其要樞﹐卽難除其大患。指歸之路﹐屆玆而無法可言。返本之源﹐應用而有期。必契體而用之﹐必無差失。棲眞子云﹕我气內閉﹐我身長寧。凡修胎息之法﹐皆是自然之道。保任眞息綿綿﹐來往微微。不得令靜躁不恆﹐自以求乎安也。晝夜修行不斷﹐日往月來﹐眞人自不出戶。若得眞全胎結﹐其道至矣。老子曰﹕綿綿若存﹐用之不勤。此理明絕諸慮以定其至而生慧昭然也。若至定位﹐卽生定水﹐灌漑五臟生光華。此曰眞水﹐非乎涎濁之液唾。此去畱形住世之法要。《三住銘》云﹕心若住﹐气亦住。气若住﹐形亦住。三者盡住﹐卽我命在我﹐不在於天矣。

養生詠玄集

自然

水性謙柔火性剛

水火各屬自然。蓋論水火相生之理﹐以明神气自然之道也。

就卑炎上各相當

就卑者﹐水之性。炎上者﹐火之體。故气能蒸上﹐液能潤下。二物遞相交感。气上蒸以生液﹐液下潤而生气。固養一身﹐自玆感化。故名之各相當﹐非人所擠抑也。

交並感應皆相類

交並者﹐水入相投而成感應。類象外之。凡水火﹐若炎釜水﹐气卽生。蓋顯大道之感應﹐皆自然也。

莫殊途理自長

旣知本體自然之道﹐故非外有所求。且天覆地載﹐男生女孕﹐君臣父子﹐皆稟自然之數﹐非乎殊途異類之屬而能會和如此。卽還丹之道昭矣﹐本元之理明矣。

養生詠玄集

龍虎

龍虎同源躁競時

龍者﹐隱顯非常。有無不的﹐故象神之妙也。虎者﹐其性勁勵﹐其力剛彊﹐復象气之爲物也。

聖人混神气爲一物也﹐故得制伏之機。凡俗以內外各行﹐而生躁競之患﹐遂致龍騰虎走﹐不相系屬也。

只應聚極卻支離

旣立兆形﹐乃全其神气。皆以嗜欲所感。至於衰老脫削﹐元气旣盡﹐卽神無所投﹐致之死也。

故曰聚極則支離也。

先須制虎爲樞轄

欲降其龍﹐先須制虎。故《陰符經》曰﹕擒之制在气。蓋全气以明其用者也。

便得龍潛兩自持

虎伏龍潛﹐兩自憑而歸眞一之道。太皇老歌曰﹕虎伏龍亦潛﹐降龍先伏虎。但畢河車功﹐不用提防拒。蓋顯擒之用也。

養生詠玄集

煉陽銷陰

陽煉陰銷舉世稀

煉陽魂﹐銷陰質也。煉陽銷陰之法﹐天眞皇人傳黃帝三一之訣﹐此其道也。若神气相合﹐陽自煉﹐陰自銷。此皆自然之理﹐陰陽使其然哉。《黃庭經》云﹕玄元上一魂魄煉﹐其理至所至玄。人罕得知其深奧﹐故曰﹕舉世稀也。

靈文妙訣好遵根據

靈文﹐金簡之書。妙訣﹐乃三一之法。此皆起歸祕藏﹐飛入玄都。非乎至人﹐不傳斯道。煉陽銷陰之理﹐化本虛無之機遇﹐云凡人何所至矣。

陽緣躁動難拘系

欲拘系者﹐理不偏取﹐道可雙全﹐匪羈孤而成妙用也。玄剛云﹕凡人余陽一分則不死﹐余陰一分則不仙也。

認取靈元上上機

靈元有上機﹐乃制躁動之樞要。太白眞人曰﹕玄機至則身存﹐機往則身喪也。

養生詠玄集

上丹田

宮闕重重號玉都

玉都者﹐泥丸宮也。上丹田有九處宮闕﹐悉相通貫。故云﹕宮闕重重也。

還丹成就處陽壚

還丹者﹐眞精也。上丹田乃全陽之宮﹐獨貯還丹之所。人皆有之﹐故云成就處陽壚也。

通神夾脊爲衢道

此宮有二條脈﹐夾脊降至下丹田气海﹐以通眞精﹐點化和气而應脫泄者也。

下應關元事不虞

關元者﹐乃下丹田脫泄精气之關口也。若人交感陰陽﹐則眞精降下至關口。點和气變爲凝精﹐以應神用。蓋此關乃百聚之口﹐通諸臟腑及四肢筋脈﹐如藕絲竅气化之所﹐故號關元也。上若應下而道者以爲不虞矣。

養生詠玄集

中丹田

建申令屬應中元

建申者﹐七月。中元﹐亦應人之中丹田也。

一部三焦心肺肝

三焦者﹐心肺肝也。主喘息之府。此乃中丹田所管﹐故號生之府。津液下潤而致於是也。

自有靈臺駐眞宰

靈臺者﹐五臟心之一臟也。眞神根據附﹐以爲宮室﹐故云駐眞宰也。

修持見在證輕安

若知眞神之動用﹐則修持見在證輕安﹐則永無憂患也。

養生詠玄集

下丹田

沖和運育下丹田

下丹田者﹐臍下三寸气海是也。沖和者﹐一气榮﹐榮气混衛气﹐故名和气。其气運轉於五臟四肢﹐常湊於下丹田。故曰气海也。

點化猶來道不玄

心若動作﹐貪著淫欲﹐卽上丹田眞精降至下丹田。點化和气﹐和气卽化。遂乃棄損而道豈玄也。

二气相投皆感應

謂男女二情交相感激﹐而有雲雨施之事﹐皆自然感應﹐乃至成於胎孕。自眞元之精成﹐變化在修生者﹐宜須愼守﹐以求制禦之法。故《太白眞經》云﹕畱精於身卽生身﹐施精於人卽生人。移此元气﹐結彼元气﹐彼旣成形﹐此則受損。是知愼於是也。

細尋運會地交天

天地陰陽二气相推﹐而生變化。蓋陰陽有運會之理﹐不言而信。故雲气上蒸而雨澤﹐雨澤下潤而萬物化生。但細推天地運合﹑日月回旋﹐以明法象﹐通乎無私之理。

養生詠玄集

重玄

上玄潛與下玄通

上玄﹐門也。下玄﹐關也。謂上玄不止﹐卽下欲難除也。故云上下潛通也。

動靜由來事一同

動止上下相應而通其气﹐故以重玄明之﹐兼心法而論也。至如龍吟雲起﹐虎嘯風生﹐皆以隨類相從﹐各得其所。故上玄﹑下玄﹐應用等心法而兼濟助﹐事同一也。

消息上玄令泯滅

專一漸求泯滅。老子云﹕合抱之木﹐生於毫末﹔九層之臺﹐起於累土。故消息亦皆如之。若修至神與气和眞全﹐胎卽自然﹐心隨息盡﹐气逐息生﹐塵境旣消﹐系系都盡。《胎息論》云﹕胎從元气中結﹐气從鼻中生溫﹐在乎專用泯滅。故知日新﹐此之謂也。

下玄從此亦同功

老子云﹕前後之相隨者也。

養生詠玄集

陰丹

陰丹多見賺時人

得者全少﹐失者至多。

都是傳來托誤文

得者少﹐托誤文者﹐多見夭逝。不體眞元﹐故非眞諦。且凡心旣發﹐如猛火投焰。事旣熾然﹐卒何固濟。故道之玄妙﹐起自心法﹐旣忽蕩動﹐气亦奔騰。豈謂初機之道﹐返爲害命。

未曉重玄篇內旨

未曉重玄之旨﹐徒枉陰丹之功。

味於無味亦徒云

旣若無味﹐則何用行持﹖故云亦徒云也。《黃庭經》云﹕長生至愼房中急﹐何謂死作令神泣。

蓋王屋眞人﹑羅眞人﹑狐剛子﹑元陽諸仙人﹐不可一一舉備。所說陰丹﹐皆得重玄之妙用﹐道體交合神凝之法。若初學﹐彊自行持而至中夭﹐與道愈失。與道愈失﹐與道愈彰﹐生自何存也﹖故陰丹之法﹐本爲絕塵之事。古聖人恐眞者未遂了達﹐且居常道﹐故示之陰丹之妙。其理法天象地﹑升陰降陽﹐所忌者﹐以淫心難制。以女子交感而男子先脫其精﹐如此行之而疾病俱生﹐以運夭逝。其外晦朔﹑弦望﹑風雨﹑饑飽﹑喜怒﹑勞佚﹐次而忌之。凡女人有經後六日﹐三陽數﹐與女人交合者生男﹔三陰數﹐與女交合者生女。凡一月此六日﹐若是須二情齊降﹐方獲成就。自此陰陽數﹐還知貧富貴賤﹐其理昭然矣。

養生詠玄集

玄關

無關善閉豈能開

老於曰﹕善閉無關鍵而不可開。玄關者﹐不獨稱乎心也。若明善閉之法﹐以通玄妙﹐始得玄關之稱。蓋善閉之道﹐卽心地之法也。

妙使靈童出得來

靈童者﹐得道之稱也。若契玄關之理﹐卽達善閉之道﹐或出或處﹐得妙便法要﹐至乎輕安也。

已絕六塵玄路啟

六塵者﹐謂眼﹑耳﹑鼻﹑舌﹑身﹑意。六根各有法識﹐所染是六塵。故云玄關善閉﹐以求泯滅其塵妄。若志之所至﹐卽玄之又玄也。

自玆生死不相該

無染塵識﹐安系去畱﹐心法兩忘﹐取損同泯。棲眞子云﹕百邪不能幹其正﹐羣動不能撓其淸﹐故生死不該屬也。

養生詠玄集

玄珠

玄珠安比世間珠

非身外有珠﹐方璧之類也。故曰居易求。《玄珠賦》云﹕動爲道樞﹐靜爲心荷﹐玉光不耀﹐至眞不渝也。

悟者將知是命符

若悟珠之至理﹐乃明生之要會而與命符也。

不昧不明隨應化

老子云﹕不昧不明﹐玄之又玄。蓋顯玄珠之本體﹐相應其通而變者也。

動爲瑕玷卽縈紆

心動卽隨緣逐境﹐乃是玄珠之瑕玷。故云動爲瑕玷卽縈紆﹐卽玄珠不能瑩徹也。

養生詠玄集

玄牝門

通眞玄牝是靈關

玄門者﹐神廬也。牝門者﹐大關也。此修行之大要也。故云靈關。老子云﹕谷神不死﹐是謂玄牝。

玄牝之門﹐是謂天地根。

不悟修生事更難

若不悟玄牝門﹐行持修生之理與精神爲關鑰。卽修生之事﹐無所可著也。

浪緊溯流動用到

初行持者﹐乘舟溯流﹐功用到﹐則非常道。老子曰﹕理大國若烹小鮮﹐寬猛之理﹐得所也。

只玆灘後更無灘

若功用到﹐永離憂患﹐恆居安靜。故云更無灘也。

養生詠玄集

玄門

九洞三山各少人

九洞三山者﹐海中所有之島﹐乃仙人集居之所。絕學至人﹐多隱其間。故舉以明得道之所由﹐顯玄門是修生之樞要。

九洞三山﹐亦象人之三田九竅也。

盡經此路學修眞

玄門一路﹐得盡同﹐若失之歸﹐卽動皆非。

下連紫府通華蓋

華蓋者﹐肺也﹔紫府﹐腎宮气海也。蓋玄門開合﹐皆通應也。

得喪絕塵非絕塵

若得神廬之妙則永﹐故云絕塵。若喪淳朴之根﹐巡還六趣﹐卽云非絕塵。

養生詠玄集

牝門

諸竅開因牝竅開

牝門者﹐大關也。諸竅開坼﹐至於筋脈﹑五臟﹑命關﹐皆悉相應。脫漱气液至於衰志而無覺知﹐以崇其道﹐求乎生也。

精神自此去如催

牝門旣開﹐則出損精气。精气若損﹐神漸昏蒙而見危壞。

固關樞要將爲首

修生者因閉天關﹐次爲其首也。

迷者多因致禍災

若不明開合之理﹐但貪著滋味之感﹐則萬禍入﹑寒暑侵﹐至於殞逝﹐皆由之也。

養生詠玄集

絕利一源

絕利一源事細微

絕陰路而啟陽門﹐初機道也。老子《胎息精微論》曰﹕玄之又玄﹐是我命門。又《陰符經》云﹕絕利一源﹐用師十倍﹔三返晝夜﹐用師萬倍﹔匪運而有﹐用師之倍。蓋絕一源於是也。

調和全自理神機

調和﹐調源也﹐全在神機運合者也。

若教依舊還貪著

若念未盡﹐不能制止﹐蕩逸去來﹐卽非道也。

倏忽交爭見是非

若神气亂行﹐妄生動作﹐則暴亂生乎是非﹐致錯誤之由也。

養生詠玄集

心

染污隨緣聖莫窮

心者﹐性之用也。隨緣染境﹐起滅無常﹐是知聖莫窮也。

都來心法共伊芳通

千方萬法﹐至於出死入生﹐未有不因心而修學﹐至於成備者也。

是非得喪全由此

萬事是非﹐或捨或畱﹐或迷或悟﹐皆由此也。

返本歸原道愈同

返其本﹐歸其源。故道是羣經之要會﹐與道合卽同也。

養生詠玄集

性

性爲心所本同途

性不可見﹐由心明之。心不自彰﹐因性方起。旣爲心所起﹐故曰同途。

認取元陽制動樞

元陽者﹐元和之气。能制躁動﹐故爲樞也。此全明心法也。

根據附凝軀方創建

人根據屋宇﹐始免風霜﹔性托形軀﹐方能創建也。

自心卻返到虛無

心契妙軌﹐以法行持﹐雲歸虛無之妙。故云自心卻返而歸元也。動卽爲心﹐乃之動而非動﹐其動則應見隨機變通無滯。羣品於始終之理﹐知他心起滅之端﹐妙不可量﹐功不可測﹐化無所化﹐稱莫以稱。

在凡卽云妄想紛紜﹐在聖卽曰眞元作用者也。其靜則爲性﹐是知靜則非靜。泯滅變化之道﹐消亡應現之機﹐不涅不緇﹑無塵無垢。熙熙上聖之眞風﹐蕩蕩極迷途之化本﹐巍巍事旣實而言莫詮﹐道以崇而理難諭﹐前際後際有空﹐煥乎浩浩之元﹐宛乎融融之徳﹐妙中之妙﹐玄之又玄。此蓋歸乎化源而窮理盡性﹐變化莫測者也。

養生詠玄集

法

法本無言理自如

不拘動靜﹐理自如如。

猶知自是眾經樞

聖人所設萬論千經﹐說不可及法﹐乃無樞要也。

人有穎悟玄玄趣

若得悟玄中深趣﹐卽眞道之諦理也。

祕向心頭作妙符

法者﹐心源之妙符﹐起生死之大要。非輕取輕傲求﹐非躁撓所能知﹐非訛所能學﹐非念誦而至﹐非步歷而至。明昧𨿽殊﹐古今不異。《眞言訣》云﹕去其死﹐先去其生。去畱之理﹐體而用之。故髙眞教主﹑太上虛宗﹐或明於三心九心﹐或顯於一法萬法。至於皇人丹訣﹑靑童玉書﹐理有實歸本元﹐是非執滯﹐調不訛而經眾妙﹐直露希夷。其餘化體飛形﹐育嬰固命﹐乃至五行假借﹐動靜得常﹐三身互道往不廢﹐亦榦枝葉﹐殊未屆其根株。蓋受道於深淺之師﹐致理有見聞之執。深宜濟度﹐勿憚參承。

養生膚語

天地以气生人﹐故人一日一時未嘗能離乎气。魚之在水﹐兩腮翕動﹐無有停時。人在宇宙間﹐兩鼻翕張﹐亦無有停時。所以統轄造化之气﹐人賴之以生也。故曰﹕食其時﹐百骸理。動其機﹐萬化安。

爲此也。人生奔馳勞頓﹐气因之驟矣。驟則出多入少﹐外者不入﹐內者愈虛。所以死期將至。惟至人觀天道﹐執天行﹐抱神以靜﹐气气歸臍。壽天地矣。故知人生天地間﹐𨿽可見者﹐形﹔所以能長久者﹐气。

郭康伯遇神人授一保身衛生之術﹐云﹕但有四句偈﹐須是在處受持。偈云﹕自身有病自心知﹐身病還將心自醫。心境靜時身亦靜﹐心生還是病生時。郭信用其言﹐知自護愛﹐康健倍常﹐年幾百歲。

皆由善攝元气所致。天气常淸﹐天色常明。更無一物撓亂﹐所以長久。今人所見雲气倏忽變現起滅者﹐皆近地之界。百里而上﹐無有也。譬如人身有七情六欲之幹﹐有三毒六害之擾﹐豈能長久﹖誠能至淸至明如天地﹐豈得不如天地之不毀乎﹖靑天歌云﹕靑天忽起浮雲障﹐雲起縱橫遮萬象。養生者辧之。

觸事而感生﹐善應而勞生﹐此皆致老之理也。莊子稱﹕魯有單豹者﹐巖居而水飲﹐不與民同利﹐行年七十而猶有嬰兒之色。余以爲此卽養生之理也。人之生也﹐以有上棟下宇之求﹐饑食渴飲之資﹐故不得不與民角利。日夜憂勞其心﹐無有頃暇﹐故老及之也。今巖居水飲﹐則於世無求﹔不與民同利﹐則於物無競。無求無競﹐𨿽欲不壽﹐得乎﹖古人謂之卻老。卻之者去其可老之道也。

人有喜談道者﹐余止之曰﹕道不易談也。不能絕色﹐不必談道。不能絕世﹐不必談道。何也﹖道所以全吾眞也﹐而不絕色﹐則爲滲漏之軀﹐眞何能全﹖道所以完吾性也﹐而不絕世﹐則爲合塵之徒﹐性何能全﹖或者引休妻不是道及引大隱在市廛爲證﹐此則禪家最上一乘之妙。若以此爲解﹐徒使退墮耳。

衛生歌云﹕木還去火不成灰﹐人能去火方延命。諒哉斯言。夫人之忿怒﹐羨艷悲壯﹑激切﹑鼓動﹑奔馳﹑跳躍﹑翔舞﹑謳歌﹑叫嘯之類﹐凡激於人我而發者﹐夫熟非火之所以爲哉﹖木與木相鉆而火生﹐人與人相形而欲生。其理一也。人能勘破此理﹐每事抑損﹐懲其忿而窒其欲﹐則五气自平﹐六脈自和﹐延生必矣。

魂魄合而成形。賢愚在徳﹐肥瘦在母﹐壽夭在父。血盛則肌肥﹐精足則神壯﹐神和則徳全。此聞之汪弄丸﹐云以此見天之賦命﹐生由父之精而死亦由父之精也。但養和全徳﹐此則由乎己者﹐不可不知所事。

權徳輿文云﹕舟有溺﹐騎有墜﹐寢有魘﹐飲有醉﹐食有﹐行有饜。其甚則皆可以致斃﹐無非危機。嗚呼﹐豈獨在於髙官尊爵已哉﹖正在飲食﹑衽席﹑輿馬﹑燕寢之間。人之所易而弗之防﹐故自阽於危耳。

學道之士﹐須識吾之一身從太虛中而來。旣從太虛中而來﹐則此身初亦無有﹐豈應執著之以爲己物﹖故此身之靈明﹐主人必使不著於有﹐不著於無﹐一如太虛之無物以擾之。然後本體之心方得淸靜合虛﹐靈覺常圓。而一切繁華﹐一切系累不能奪矣。繁華﹑系累不能奪﹐則俗心日退﹐眞心日進。退得一分俗心﹐自能進得一分眞心﹐孟子所謂養心莫善於寡欲者是也。心自太虛﹐則身還太虛。所謂仙﹐所謂佛﹐何俟多談。

周萊峯以養生術請錢午江﹐曰﹕不過履和適順而已。履和﹐則不傷和﹔適順﹐則不違順。夫天地之气﹐至和大順。盡之人身﹐小天地也﹐豈不可仿天地之長年乎﹖萊峯刻石臨淸公署制小牙牌﹐勒四字置衿袖﹐終其身。先輩之重箴言如此﹗陰陽本不相對﹐待造化之生物也。陽入於陰﹐陰畱陽而不得飛﹐則生﹔陽出於陰﹐陽罔顧陰而不能畱﹐則死。是死生俱系於陽﹐固與陰不相關也。仙家謂﹕一分陽气﹐不盡不死﹔一分陰气﹐不盡不仙。

然則陰陽豈可對待言哉﹖𨿽然﹐陽之所在﹐不獨生死系之﹐卽諸物之靈蠢亦系之。人﹐陽气在上﹐故耳目聰明﹐於物最靈。鳥獸﹐陽气與陰气混淆﹐故蠢。艸木﹐陽气在根﹐故尢蠢。以此爲言﹐則人之陽气安可不寶﹖耳聾目﹐陽將散矣。是以君子先時竟竟﹐惟陽是守。有以也夫。

人生食用﹐最宜加謹﹐以吾身中之气由之而升降聚散耳。何者﹖多飲酒則气升﹐多飲茶則气降﹐多肉食﹑谷食則气滯﹐多辛食則气散﹐多鹹食則气墜﹐多甘食則气積﹐多酸食則气結﹐多苦食則气抑。修眞之士﹐所以調燮五臟﹐流通精神﹐全賴酌量五味﹐約省酒食﹐使不過則可也。

人始死﹐耳目口鼻手足形體具足而父母兄弟妻子莫之愛者﹐謂其神之去也。然則人之所愛﹐在神不在形矣。而今人所養﹐顧在形不在神。何耶﹖今人作文神去﹐作事神去﹐好聲神去﹐好色神去。

凡動靜運用紛紜﹐神無不去﹐人莫之惜顧﹐神絕乃獨悲之深焉﹐是何見之晚也。人之致思發慮﹐致一思﹐出一神﹐注一念﹐出一神。如分火焉﹐火愈分﹐油愈幹﹐火愈小﹐神愈分﹐精愈竭﹐神愈少。及其絕而悲之深焉。是何見之晚也。古仙云﹕元神一出便收來﹐神返身中气自回。如此朝朝並暮暮﹐自然翁嫗返童孩。噫﹐其誠通天地之生機也夫。

髙南州云﹕陰陽交合﹐造化之妙﹐無可倫比。因述一術士言﹐八月十五日夜半子時﹐俟月色正中﹐以方諸取月華水盈缸。俟來年五月五日午時﹐以陽燧置缸上。須臾﹐日照水中﹐缸中水奔騰翻湧而起。

頃之﹐水盡涸矣。觀其藥候﹐以爲服食。此丹家煉神水法也。服食𨿽未易卒得﹐然因此可以窺造化交合之妙。

卻病之術﹐有行功一法。虛病宜存想收斂﹐固祕心志﹐內守之工夫以補之。實病宜按摩導引﹐吸努掐攝﹐外發之工夫以散之。凡熱病宜吐故納新﹐口出鼻入以涼之﹔冷病宜存气閉息﹑用意生火以溫之。

此四法可爲治病快捷方式﹐勝服艸木金石之藥遠矣。此得之老方士言。

道書云﹕有妻子者﹐則爲妻子所累﹔有富貴者﹐則爲富貴所累。道不可行也。審如是﹐必棄妻孥﹑捐富貴而後可乎﹖夫妻孥不病道﹐病在於累妻孥﹔富貴不絕道﹐絕在於累富貴。

蓋妻孥﹑富貴﹐在境而累﹐不累在心。舜嘗二女裸矣﹐亦嘗受堯禪矣。不爲許由之逃務光之辭﹐而竟無傷於道。此其道之微旨可想已。

王宏宇論修眞有難易曰﹕吾輩破漏之軀﹐與童眞修煉自別緣。童貞原是幹體﹐不破不漏﹐非破乾而成離者。比欲修純乾﹐止用得一段純陽工夫耳。若吾輩﹐必補離成乾﹐然後更著工夫﹐所以難也。此論甚合元理。

《續仙傳》有賣藥翁嘗呼曰﹕有錢不買藥喫﹐盡作土饅頭去。此言最警悟﹐人之不爲土饅頭寡矣。

人日非而己不悟﹐何與﹖但藥有數種﹐苦不能辧。有靈藥可以益壽延年﹐有至藥可以起死回生﹐有神藥可以回陽換骨。若夫金石艸木﹐但可以治病﹐𨿽然遲速﹐末後一著土饅頭如故。

許道人云﹕人心貴澄靜。若能半夜打坐不倒身﹐端坐凝寂﹐則性命入吾囊橐﹔若夜夜不倒身﹐則性命在我掌握﹐長生可冀矣。何者﹖魂彊魄弱故也。又問﹕何如用工。曰﹕眞人潛深淵﹐浮游守規中。

二語盡矣。

陸元鶴談養生之旨曰﹕不過藏神於淵﹐令不外遊。久之﹐自然神化。毋多談﹐予惟其語。夫神之爲物﹐不可以知知﹐不可以識識。恆畱於身﹐其中炯然。則精气歸眞﹐神化自現。古仙云﹕气是添年藥﹐心爲使气神。若能神气住﹐便是得仙人。所謂神气住者﹐非神也耶﹖世率稱仙眞爲神仙﹐以其所煉在神也。

鄭龍門見召﹐指座右二沃丹花曰﹕此四本同發﹐惜止移其二入堂中﹐今十餘日矣。其二則未暇爲日色所曝﹐遂萎謝。且曰﹕此可以悟養生若如此花﹐天豈有所限量邪﹖余因惕然有警。誠悟此理﹐則自不置其身於傷生之境。嵇中散一漑後枯之說可信。

壯年嗜欲﹐一時不見﹐久之漸至怯薄﹔譬如富家妄費﹐一時不見﹐久之漸至貧窮。自然之理。人聽見在旦暮﹐故不悟耳。推此以觀﹐凡讀書史﹑作文本養生作家﹐取效亦復如是。弗謂無功﹐久之自然見效。

偶遇方僧﹐談終南山苦行道流﹐多有至二三百歲者。日常掘食黃精﹑蒼白術諸藥艸以充食﹐又有服餌茯苓者。其法﹕山中大松樹多合抱者﹐搜其根土深數尺﹐斷樹命根﹐以大甕盛蜜與新茯苓放樹根下。春則蜜气升於樹顚﹐冬則蜜復降入甕。如此三年﹐方取出地。每日啖如拳大一塊﹐飲水一甌﹐不復火食。茯苓旣是長年之植﹐又不火食﹐其享有異壽﹐固宜也。若今世人﹐志行如常而欲企異常之壽﹐不亦難乎哉﹖俗謂人之雄健者﹐曰有气力。以見力與气元自相通﹐力從气而出也。凡叫喊﹑跳躍﹑歌嘯﹑狂舞﹑奔逸﹑趨走之類﹐凡以力從事者﹐皆能損气。古之善養生者﹐呼不出聲﹐行不揚塵。不恆舞而熊經鳥伸﹐不長嘯而呼吸元神。殆皆息力以生气乎。

凡風寒暑濕﹐在外則爲气﹐中於人身則爲毒﹐或有發爲癰疽﹑發爲瘧痢者﹐中伏傷生之道﹐不可不謹。故人之起居室之棲止﹐須祕密堅固﹐髙朗漧燥。斯無患矣。

井不汲不溢﹐精不用不盈。何以﹖以水由地中﹐汲則益之﹔精充身中﹐損則充之。本非有溢而盈也。世人不解斯理﹐謂汲井不見其損﹐不知汲頻則地元竭﹔用精不見其耗﹐不知用頻則眞元疲。是以明於汲井之理者﹐井養而不窮﹔明於用精之道者﹐神用而不竭。

有人好養眞而未嘗輕事遠遊﹐曰﹕昔也﹐某曾泛舟遊於江﹐遇風幾覆沒﹐以是不數遊也。余笑曰﹕閉爾戶﹐坐爾室﹐寧獨無江乎哉。夫江之險猶憑舟也﹐若戶與室之險﹐在衽與席﹐在飲與食﹐寧復有舟可憑哉﹐奚獨江也﹖焦若火﹐凝若冰﹐利若戈矛﹐何時而不有﹐奚獨江也與哉﹖客曰﹕吾聞命矣﹐吾將事遠遊。

發本緇也﹐而何爲素﹖齒本縝也﹐而何爲疏﹖眸本也﹐而何爲﹖耳本聰也﹐而何爲﹖手本攫也﹐而何爲疲﹖足本趨也﹐而何爲痿﹖肩能負﹐何爲老而痺﹖身能任﹐何爲病而弱﹖顏能丹﹐何爲衰而枯﹖此意可省其殆生之所以死者耶﹖殆死之所以形見其徵者耶﹖知生之所以死者﹐則知死之所以生矣。

夫人之形﹐日日有生﹐生而不知所以寶其生﹔時時有死﹐死而弗知所以救其死。及其偃然臥﹑溘然冥﹐然後隨而哀之。噫﹐亦晚矣﹗夫早服重積者﹐非至人﹐烏足語此。

上品上藥﹐神與气﹑精。精能生气﹐气能生神﹐則精气又生﹐神之本也。保精以裕气﹐裕气以養神﹐此長生之要方。但心爲精主﹐意爲气馬。心馳意動﹐則精气隨之行。故正心誠意爲中心柱子﹐爲此。

𨿽然﹐猶是初功﹐須到得心慮俱泯﹑神識兩忘﹐方是眞人境界。心慮俱泯﹑神識兩忘爲何﹖泯其心所以存其心﹐忘其神所以養其神。气盛神全﹐自然底於神化。

顧色泉生平好奉道旨。偶夜夢之海上﹐有二人從逐而行﹐相謂曰﹕此君姓顧﹐篤好學仙。色泉顧而問之﹐一人髙聲曰﹕仙沒有﹐無欲卽仙。因與同東行﹐指海中而去。醒而自思疇昔所夢﹐非仙也邪﹖余因無欲卽仙一語甚近道﹐志之。

黃可齋言﹕嘉靖年間至京﹐遇內膳來自吏部李古衝所﹐得嘗一臠﹐味極鹹﹐不可入口。蓋諸物俱用秋石煮制故耳。大抵內膳烹調﹐五味過濃﹐食之至有不知其何物者。因言﹕食淡極有益﹐五味盛多能傷生。彼曾至東光縣村落中﹐三老人昆弟俱年八十餘﹐極彊健。問之﹐云﹕此地難得鹽﹐吾輩盡淡食﹐且務農無外事。此不可解養生哉﹖可齋亦食淡已十年。丹書云﹕食淡精神爽。老子云﹕五味令人口爽。以此觀之﹐五味之用﹐可無愼哉﹖天食人以五气﹐地食人以五味。今人口鼻中气喘急﹐气出反爲天地所盜﹐得天气之養者寡。

日常所養﹐惟賴五味。若過多偏勝﹐則五臟偏重。不惟不得養﹐且以戕生矣。試以眞味嘗之﹐如五穀﹑如菽麥﹑如瓜果﹐味皆淡﹐此可見天地養人之本意。至味皆在淡中﹐今人務爲濃濃者﹐殆失其味之正邪。古人稱鮮能知味﹐不知其味之淡耳。

胡浦南巡撫西江﹐以勞致衰疾。聞方士言﹐乃多索民間乳飲。每晨進甌許﹐無驗。又多索松子取實﹐日進數盂﹐代餐飯。半月餘﹐更覺虛疲不可支。得告歸﹐竟不起。此胡沙岡言。因思物有形質﹐豈能復化爲精气﹖況諸香走竄腠理﹐耗散元精。其不驗﹐宜矣。夫善養生者﹐豈徒特藥物已哉﹖王陽明詩曰﹕饑來喫飯倦來眠﹐只此修元元更元。說與世人渾不解﹐卻於身外覓神仙。昔慧海師﹐或問修道如何用功﹐師曰﹕饑來喫飯﹐困時卽眠。一切人﹐喫飯時不肯喫百種﹐需索睡時不肯睡千般。計較眠食﹐不得自如。豈得長生邪﹖嘗舉示二則公案於道友﹐且問百尺竿頭更進步﹐如何﹖道曰﹕饑食困眠﹐猶是欲界﹔須陽長陰消﹐至气滿不思食﹐神滿不思睡﹐方是究竟。

欲最難制﹐惟斷乃成。姻家董三岡﹐性剛果﹐年六旬﹐始舉子。旣育之日﹐曰﹕吾將絕欲延壽﹐觀此子之成立也。諸姬別館﹐自此俱異處。壽七十八而終。余聞嚴介溪﹐因閫中不和﹐年方四旬餘﹐卽絕欲。至後貴極人臣﹐果八十五終。寶精之驗如此。

昆山周六觀﹐蓋然一儒也。余曾識荊﹐能詩善畫﹐作趙體書亦逼眞。又好客﹑好古玩﹑好聲伎﹑好鼓琴。余私念﹐此君精神如此﹐諸好畢集﹐何以支久﹖逾年﹐周果不祿。以此見人生所好﹐自當專一。若多好﹑多能﹐反能耗神損精。其殆與食少事煩者﹐同一機邪。

張全山官學職﹐年八十有六﹐有少容。陳泰嚴談其爲人甚可法。官𨿽小﹐若以爲貴﹔家𨿽貧﹐若以爲富。年老生一子且幼﹐若以爲眾且壯也﹐欣然無憂戚之色。且不形之論議﹐眞實作自家事。宜其壽也。因憶全山對徐存齋云﹕彼蒼報施﹐決不差爽。然則全山之得壽﹐其亦有由致與﹖馬見田善談元理﹐年六十有五而須髮盡黑。李少白不善談元理﹐行年七十而須髮亦黑﹐有少容。

予嘗以養生術叩見田﹐曰﹕不食鹹﹐不飲茶﹐寶養精﹑气﹑神爲主。日坐一室﹐無所事事。及叩少白﹐少白無言﹐但日嬉嬉然﹐不關心世務﹐𨿽患難﹐無憂戚之色而已﹐然未常絕足城市。然則二君致壽﹐果相符邪﹖抑外不相符而中實無異邪﹖心動則神疲。凡諸技倆營營與人角勝負者﹐未有不減年者也。技倆之中﹐作詩弈棋﹐勞神獨甚。周萊峯云﹕某之所見﹐以弈傷生者四人矣。宋豫齋﹑王連川﹑王汾源﹑郭南洲是已。又云﹕孫李泉五更作詩﹐以勞成疾而卒。陳雨泉雲﹕王同墟與客弈﹐忽瞑目﹐呼之不應則死矣。弈之勞神如此﹗噫﹐傷生之事﹐豈獨在酒色之間已哉。

嘉定陸筠臺少病寒證﹐瘥而不愼﹐遂病亡陽。稍聞人聲﹐輒悸欲死。服藥累年無效﹐陸乃盡除藥餌。日事睡臥﹐待斃而已。如是者五年﹐病似少瘥﹐性頗通靈。

門有隸人至﹐呼曰﹕隸人至矣。有友人至﹐呼曰﹕有友人某至已。而數里外之事﹐率能前知。更年餘﹐乃起﹐如少壯時﹐能挽他有力人不能挽之弓。旣病起累月﹐少人事﹐靈知遂昧﹐不復如其病臥時矣。

與余友善﹐後得子﹐號蘭室。

過佘山﹐遇顧豫齋﹐與語。豫齋好靜﹐修築館佘山﹐彌歲不歸。談內養一訣﹐止是專气致柔﹐如嬰兒作不生計﹐則長生可冀。若分別爾汝﹑髙下﹐有敬慢﹑有愛憎﹐皆是有生後事﹐非未生前工夫也。

此言眞得修養之奧。

內養祕訣﹐得之未眞切﹐未可輕試﹐屢有因之而召禍者。曾見謝賓山之徒試內視之訣﹐行火太急﹐未期痢下五色﹐死。有一蘇友﹐從方外學閉气訣於某塔寺﹐僅半歲﹐亦病痢下而亡。某士夫﹐聞一同年病疽發而殞﹐云﹕此必曾學坐功也。詢之果然。以是知遇訣未眞﹐欲益反損。試觀人間煉黃白術﹐火候少差﹐鼎鑪隨失。況於人身﹐又非鼎鑪可見者比。下工試手者其愼無倚﹐信哉。

色易溺人﹐聖人亦不能卒制﹐止是遠之而已。故曰去讒遠色。遠之自可馴致於絕也。飲食亦易動饕貪﹐故曰君子遠庖廚也。旨酒則疏﹐儀狄而絕之。疏之云者﹐殆亦遠之義與﹖因談食色性也之義而漫論及此﹐不知可測聖賢制欲之眞方否。

道者謝賓山﹐別去數年﹐復來謁。云﹕別後過建業﹐浮彭蠡﹐之袁南饒廠之間﹐訪龍虎山遺迹。

年餘﹐逾匡廬﹐走荊﹑襄﹑鄭﹑衛諸境。已而過河間﹐徒步眞﹑保﹐長途以及北都。居三年﹐復還。寓金焦歲餘。訪賢日久﹐曾無一遇。但只勘得世情熟破。問世情若何﹖曰﹕只是要占便宜﹐損人利己而已。遇富人則敬﹐遇貧人則賤。在在皆然。語音不同﹐其情一如。旣而曰﹕只討一人我平等人﹐亦不易得。況肯損己利人﹐何以學道﹖余聞之悚然。果能人我一如﹐是謂無我﹐是謂克己。巍巍聖境﹐緲不可卽。

吾鄕佘山廟塑像甚工。聞寺僧云﹕舊有一塑工某姓﹐來自江西。經歲餘﹐塑諸像。金澤寺像亦其人所塑。成而病﹐諸侶欲爲延醫。工卻之曰﹕無以爲也。吾想象臆度﹐盡吾神矣﹐此所以病也。世豈有藥物能復吾神哉﹖竟死。仙廟諸像今具在﹐諸剎罕見其比。

龍生九子不成龍﹐各有所好。囚牛﹐平生好音樂﹐今胡琴頭上刻獸頭是。睚﹐平生好殺﹐今刀柄上龍吞頭是。嘲風﹐平生好險﹐今殿角走獸是。蒲牢﹐平生好鳴﹐今鐘上獸紐是。狻猊﹐平生好坐﹐今佛座獅子是。霸下﹐平生好重﹐碑坐獸是。狴犴﹐平生好訟﹐今獄門獅子頭是。﹐平生好文﹐今碑兩旁龍是。蚩吻﹐平生好吞﹐今殿脊獸頭是。惟龍無好﹐所以成龍。此可以證無欲卽仙之旨。

《龍川紀事》載仙都山道士論養生有內外。精气﹐內也﹐非金石所能堅凝。四肢百骸﹐外也﹐非精气所能變化。欲事內﹐必調養精气﹐極而後內丹成﹐內丹成則不能死矣。然隱居人間﹐久之或托尸解而未能變化輕舉﹐蓋四大本外物和合而成。惟外丹然後可以點瓦礫﹑化皮骨﹐飛行無礙矣。然內丹未成﹐內無交之﹐則服外丹者多死。余謂此論固爲唐皇服丹燥渴而發﹐然以內丹爲精气﹐則膠於凡軀不知藥自外來之旨﹔以外丹爲金石﹐則滯於形質而不知從有入無之妙。豈足通元家之奧義邪﹖

