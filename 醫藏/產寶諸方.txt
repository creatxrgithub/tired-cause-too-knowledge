

欽定四庫全書

子部五

提要

產寶諸方一卷

醫家類

【臣】等謹案產寶諸方一卷不著撰人名氏宋史藝文志不載惟陳振孫書錄解題有之自明以來諸家書目亦罕有著錄者今檢永樂大典所載尙得七十餘方又十二月產圖一篇與振孫所記並合蓋卽宋時之原本又別有序論一首王卿月序一首皆殘缺當亦原書之佚簡也其方於保產之法頗爲賅備而原第爲永樂大典所亂已不可復考謹詳加釐訂以類分排首調經養血次安胎次胎中諸病次催生次產後次雜病仍爲一卷其中所引各方多爲後人所承用如人參飲子一方與朱震亨所制逹生散𨿽品味多寡不同而以大腹皮爲君人參爲輔命意無異知震亨實本此而增損之又如張元素以枳殼白術爲束胎丸後人以爲不宜於藜藿之軀易以白術黃芩相沿至今爲便產良藥而不知亦本是書所載之枳殼湯又今世治產後血風有所謂舉卿古拜者核其所用惟荊芥一味卽此書之靑金散蓋荊芥主治風素問東方主風而肝屬於木平肝木卽所以助肺金故以靑金爲名後人竊用其方而又翻切荊芥字音詭名以俗耳凡此類皆可以證古今傳授之由惟所用多降气破血之品辛熱震動之劑則古人稟厚可受攻伐有未可槪施於後來者此則神而明之存乎其人矣乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

原序

按產後禁忌調防之法載諸古方固非一條要以作勞爲大戒蓋百日之內篇脈未續血气未充凡遷徙次捨換易麻榻乘虛起行理靣小則貽終身之疾大則有不測之禍故逺者百日近者一月皆須極加調防毋大喜怒毋縱語毋極思慮務令安靜以飬血气正新種之木根土未附一經動搖不復發生必不得已而遷徙動作猶須旬日之外爲庶防焉世因有深山窮谷及田野之人飲食藥餌不繼甚至汲水浣兒躬自𦇤褓此皆平日異稟少欲而善飯故𨿽气血少耗而根本自彊然不可爲常也王卿月序

大率治病先論其所主男子調其气女人調其血气血人之神也不可不謹調防然婦人以血爲基本气血宣行其神自淸所謂血室不蓄則气和血凝結則水火相刑月水如期謂之月信血凝成孕此乃調爕之常其血不來則因風熱傷於經血故血不通或外感風寒內受邪熱脾胃虛弱不能飲食食旣不充榮衛抑遏肌膚黃燥面無光澤時發寒熱腹脹作痛難於子息子藏冷熱久而勞損必挾帶下便多淋瀝忽致崩漏經云腹中如塊忽聚忽散其病乃癥血涸不流而摶腹脹時作寒熱此乃成瘕或先後爽期𨿽通而或多或寡究病之源蓋本於此

欽定四庫全書

產寶諸方

產圖

三月壬位安產吉丙位藏衣吉

四月庚位安產吉甲位藏衣吉

五月丙位安產吉丙位藏衣吉乾天徳藏衣吉六月甲位安產吉庚位藏衣吉

七月壬位安產吉丙位藏衣吉

八月庚位安產吉甲位藏衣吉艮天徳藏衣吉九月丙位安產吉壬位藏衣吉

十月甲位安產吉庚位藏衣吉

十一月壬位安產吉丙位藏衣吉巽天徳藏衣吉十二月庚位安產吉甲位藏衣吉

溫經湯治女人曽經小產成帶三十六病腹脹唇口漧日晚發熱小腹急痛手足煩熱大腸不調時泄利經脈不勻久不懷姙方

吳茱茰【沸湯洗三次焙漧秤三兩】當歸大芎人參白芍藥【各二兩】麥門冬【三兩半去心焙漧】桂【去皮別研末】阿膠【炒白色】牡丹皮【去心】甘艸【炙各一兩】半夏【沸湯洗七次切焙二兩半】

右爲粗末毎服二錢水一盞姜五片煎至七分去滓空心溫服忌生冷滑物

八珍散治脾弱血虛心忪多困盜汗無力進食養气益衞產前後可服

白術人參蓮肉【去皮心】甘艸【炙各一兩】白茯苓烏藥白匾豆【各二兩】熟地黃【一兩半】

右爲細末毎服二大錢水一盞姜三片大棗一个煎至七分空心服加黃耆八錢尢妙

油錢散治婦人血風

五加皮牡丹皮芍藥【各半兩】當歸活【各一分】

右爲末毎服一錢水一盞銅錢一文蘸油入銚內煎七分溫服

千金散治婦人赤白帶下

百艸霜【一兩】龍骨【一錢】白石脂【二錢】

右爲末空心溫酒調二錢

振振丸治婦人經虛蓄冷積聚成瘕成塊月不調時作諸疾因而凝滯半產不實以至絕產

生地黃汁【一升】生艾汁【一升銀石器內同熬成膏】牛膝末【半兩酒浸】當歸末【一兩】漧漆【炒煙盡取末半兩】

右三味末取一半入膏內再熬令稠入余末和丸如桐子大三十粒麝香溫酒下食前日三服半月效

勝灸丹子宮虛冷累細經半生瘀血內泊

艾葉【二兩】吳茱茰【二兩揀淨】蒼術【二兩剉】陳皮【二兩】

右用醋三斤同浸一伏時鍋中慢火煮爛卽入臼杵令勻如未爛時添醋以爛爲度丸如桐子大空心溫酒或飲下三十粒晚再服

羊肉地黃湯補中益气

生地黃【三合切】桂心當歸甘艸【炙】芎人參

右防咀毎服三錢用羊肉汁一盞煎至六分去滓溫服空心

治中丸治脾胃寒濕飲食不消酸心嘔逆泄利腸腹痛

白術人參白茯苓神麯【炒】麥蘗肉桂漧薑【炮】

右等分爲末蜜丸梧桐子大三十丸空心米湯下

前胡散治脾虛心下有結气不能服溫藥者冝服此半夏【湯洗七次切】陳皮【各六兩】白茯苓前胡枳殻【麩炒赤去瓤】甘艸【炙各三兩】

右爲麄末毎服二錢水一盞煎至六分去滓熱服日二三不以時此藥有气疾卽可服

增損四物湯治損血傷气四肢無力腿腳疼痛血不潮心自汗膈滿

川芎【二兩】川當歸【二兩】芍藥【一兩】熟地黃【一兩】人參【一兩】麥門冬【一兩去心】枳殻【半兩麩炒去瓤】甘艸【一分】

右爲麄末毎服三錢姜二片水一盞煎八分去滓空心服

牡丹圓婦人常服養血气

當歸生地黃川芎牡丹皮【各半兩】紫蘇子薏苡仁荊芥穗【各一兩】

右爲末麫糊丸如梧桐子大食後米飲下二十丸

芎桂散治婦人月脈惡露不止

生地黃【四兩竹刀切】生薑【四兩】川芎肉桂芍藥【各半兩】

右爲末毎服一錢溫酒調下日進三服

二槲散治血崩

槲葉【半生半燒存性】

右爲末溫酒調二錢

栢葉散治血崩不止

栢葉【不以多少瓦上煿幹】

右爲末米飲調三錢

七星散安胎

生薴根【二合切片】糯米【一合】阿膠【五片】人參【一分】紫蘇【二十葉】姜錢【一合】棗子【十枚】

右七味用水二大椀煎至一碗分兩三服尋常合半料用水一碗煎至一盞去滓服之

人參飲子安胎寛气止腹痛

大腹連皮【剉碎】人參【各半兩】甘艸【半兩炙】陳橘皮【兩个和瓤】

右爲粗末毎服三大錢水一盞銀石器內煎至八分溫服不計時

人參散治姙娠心气不足調正脾胃進食補胎流利闗膈

罌粟【一兩少】白扁豆【一兩】霍香【一分】甘艸【半兩炙】人參【一分】

右爲細末毎服一錢麥門冬熟水調下日午夜臥服

甘芎散安胎淸膈進食

甘艸【炙】白芍藥白術【焙】川芎阿膠【糯米炒卻去米】

右等分爲末恐性涼減甘艸一半毎服二錢水一盞姜二片棗子一个同煎七分通口服不以時安胎入膠艾煎用五味子如腹痛下痢入漧薑白痢常服入姜棗

必應散安胎養气和血辟邪冷免難產【此方似勝枳殻散】枳殻【四兩去瓤麩炒】甘艸【二兩炙】阿膠【二兩炙】黃耆【一分細剉蜜炙】川芎【半兩不見火】

右爲末毎服一大錢空心茶防服有孕五个月外日進三服能除產後諸病

芎膠散孕婦七八个月胎不安【聖濟總錄作阿膠湯治姙娠胎動不安腹痛】

阿膠【一兩捶碎炒焦】當歸【一兩去苗剉碎炒】芎防【一兩半】甘艸【一兩炙】

右爲末毎服二錢水一盞煎七分去滓空心臨臥溫服

百順散安胎和气尢理傷寒

桑寄生【一兩】漧蘇梗【三分】白茯苓【半兩】陳皮【一分】人參【半兩】大腹皮【三分炙】

右爲末毎一錢水一盞煎六分

紫蘇散安胎護子順气

紫蘇【一兩】人參【一兩】陳橘皮【去白一兩】木香【一分】

右爲末毎半錢糯米飲調下不以時

木賊飲子治胎不安坐臥不得可服之

木賊艸【去節】川芎【剉】

右等分末一錢水一盞入金銀同煎六分去滓空心服日二三服

保安散治婦人姙娠不調血海久病帶下諸虛附子【一个】地黃防櫚灰木香肉桂

右等分爲末羊脛炭燒紅浸酒調下二錢

藕汁治婦人姙忽然牙闗緊

取生藕汁半盞灌之

竹茹湯姙娠瘧疾涼胎退寒熱

陳皮【一兩不去白】竹茹【半兩】

右爲麄末分四服毎服水一盞半煎八分去滓不計時

又方

白術【一兩】黃芩【半兩】

右麄末分四服姜三片棗一枚水一盞煎七分

療姙娠身腫有水气心腹脹滿小便少【按此方不另制方名】茯苓【四兩】杏仁防榔【各三兩】旋覆花郁李仁【各一兩】

右爲麄末以水六升煮取三升去滓分溫三服小便利卽差

療姙娠徧身洪腫【劉守眞病機气宜保命集名葶藶散】

葶藶子【十分】白術【二十分】茯苓【二兩】桑白皮【二兩】郁李仁【八分】

右爲麄末以水六升煮取二升分溫三服小便利卽差

又方

澤防葶藶【各三兩】茯苓枳殻白術【各六分】

右細切以水六升煮取二升分溫二服小便利卽差

神仙紫金丸治十種水气逐陰固陽扶危正命妙不可言凡足膝腫上气喘滿小便不利便是水气證宜卽服之

生地黃【大而圓者三兩以新銚子盛用炭火一秤煆通赤鉗銚子出火急傾入醋二升內冷取研如粉】鍼砂【眞者五兩賣人雜以鐵屑宜子細揀擇水淘淨控幹入生鐵銚子同禹餘糧三兩一處用釅醋二升煮醋幹並銚子同炭火一秤煆赤傾在淨地上冷研如粉用】活木香【炒】白茯苓【去皮】牛膝【去苗酒浸一宿焙漧】川芎肉豆蔲【炮】舶上茴香蓬莪術【炮】白術【炒】桂【去皮】漧薑【炮】靑皮【去白炒】京三稜【炒】陳皮【去白】白蒺藜附子【炮制】當歸【去蘆須浸炒以上各半兩】

右虛人壯人全用諸藥壯人減半入前三藥內爲細末拌勻湯浸蒸餅爲丸杵千下丸如梧桐子大空心食前溫酒或白湯下三十粒忌鹽數月若不忌鹽服此無功病自小便去後毎日一服別以溫和調補脾丸血气藥將理此神方也

人參枳殻散潘適道治姙娠胸膈气煩悶時或腹痛人參【一兩】枳殻【一兩半去瓤麩炒】白茯苓【一兩】甘艸【半兩炙】糯米【二合炒】漧薑【一分炮】

右爲末毎服二錢水一盞煎至七分去滓服如腹痛加吳茰滴醋炒爲末毎服入半字許同煎

又方

人參【半兩】枳殻【一兩厚者去皮麩炒】赤茯苓【半兩】桔梗【半兩】大防榔【半兩】甘艸【半兩炙】大黃【一分麫褁蒸如覺藏府熱祕卽用如無此證卽不須用】

右爲末毎服二錢水一盞姜三片紫蘇七葉棗一个同煎至七分去滓不拘時

四物湯治姙娠至產前脹痛不可忍及治月事或多或少或前或後腹疼痛等疾

當歸【切焙】川芎熟地黃白芍藥

右等分爲麄末毎服四錢水一盞半煎至八九分取六分極淸汁帶熱服日二三以知爲度若姙娠下血入艾五七葉阿膠末一錢同煎如上法以知爲度疾勢甚大散藥不支以四味各半兩細剉以水四盞煎至二盞半去滓分四服熱服食前服之一日中令盡產後兒枕未消只入生薑五片煎七分經脈不調溫調二錢

枳殻湯治五月已後宜服不惟易產兼亦消痰下气利胸中諸疾仍無危難【此乃滑胎散恐五月便服太早七八月可服之阮霖經驗良方云常服養胎益气安和子藏治胎中一切惡疾】

枳殻【四兩麩炒去瓤秤】甘艸【二兩炙】

右爲末毎服一大錢七沸湯防空腹服日一服入月日三服忌登髙厠等處昔湖陽公主以難產服之但覺此兒初生微黒百日後復白

黒散催生順道如神【濟世方又名神應散】

百艸霜香白芷【爲末】

右等分研勻毎服二錢童子小便一盞醋一茶腳以調勻更入五分盞沸湯浸令服良久便正生未知再作不待再服以防萬一甚者再服之妙

催生丹治產婦生理不順產育艱難或橫或逆並冝服之

十二月兔腦【去皮膜研如泥】乳香【一分別研細】母丁香末【一錢】麝香【一字別研極細】

右拌勻以兔腦和丸如雞頭瓤大陰地用油紙宻封毎一丸溫水下卽時產男左女右手握藥出爲驗

催生藥極驗黃龍散【累試有效】

地龍【錢子者洗去土新瓦上焙令微黃】陳皮蒲黃【隔紙炒】

右等分各自爲末各自貼著如經日不產各抄一錢新井水調下便產若兩三日艱難者只一服卽分娩子母全安

保生散令子母气順臨產毎日一服才覺痛速進三服減十分辛苦

神麯【炒】大麥糵【炒】陳皮【去瓤】人參訶子【煨去核】白術

右六味等分毎服二錢空心用水一盞煎至七分熱服

催生槐頭散產乳一兩月前預服

槐頭【炒令香熱】當歸【酒浸焙】貝母【炒】京芎【生】

右等分爲細末毎日空心溫酒調下二錢產後服逐敗血炒生薑豆淋酒下

催生萆豆膏難產救不可者方用

萆麻【四粒去皮】巴豆【二粒去皮】

右爛研貼臍中才產了便去之以蛤粉撲臍中

觀音散難產

辰砂【成塊者】乳香人參滑石【研】

右四味爲末臨產毎四錢雞子淸一个生薑汁半合無灰酒一盞同調熱下

黃金散催生歌曰黃葵之子七七粒爛細研酒煎汁若遇產難危急時子母當下免悲泣【蜀葵子也】

半白散催生滑胎【又名二奇散】

半夏【湯洗七徧切】白斂【研各一兩】

右爲細末如催生毎一錢如橫生二服如倒生三服如死胎在腹四服如胎衣不下血暈血迷瘀血敗血毎二錢溫酒下一時內連兩服入生薑自然汁少許如母气絕加瞿麥二兩服止

甘豆散治難產三日子母不相見

黒豆【三升】生薑【三兩炒】甘艸【一寸】

右用水五升煎豆熱爲度取汁緩緩服不惟易產兼治風才覺產便服之甚妙

返魂散治死胎腹中經五七日但看母腹脹臍下冷便是子死也若夏月腹中子死胖脹母气未絕心頭略溫可下藥灌入口中才咽得藥此母卽不用憂也須防之間立就前待得子母相見

多年陳豆醬【二合曬漧於新瓦上炒令煙白取於地上攤少時爲末用之】黒鯉鱗口【並皮作片起取肉燒灰存性】

右毎服魚末三錢醬末一錢二味和勻用陳米飲調下良久有效才察其胎胖脹須防卻被此藥縮胎軟如綿輕一服極重者二服立得子母相見合時忌婦人見神效

子母散治難產胞衣不出子死腹中

蒺防子貝母

右各四兩爲末米飲下一匙如人行五里再服

內補當歸建中湯治產後虛羸不足腹中防痛不止呼吸少气或並小腹拘急痛引腰不能飲食產後一月日得服四五劑爲善一方加黃耆三兩

當歸【四兩】芍藥【六兩】甘艸【二兩】桂心【三兩】

右防咀毎服四錢姜十片棗三枚水一盞半煎至七分去滓入糯米飲湯一匙再煎腹空溫服日三去血過多崩傷內竭不止加地黃六兩阿膠二兩無當歸以芎防代取七分淸汁服之

寄生湯治產後百損腹脇痛不下食

桑寄生【去苗】肉桂【取心】當歸白茯苓白芍藥人參熟地黃麥門冬【去心】甘艸【各半兩】黃耆【一兩】鼈甲【一兩醋炙】牛膝【三分】

右十二味防咀先用獖豬石子一枚批破去筋膜水二大盞生薑四片棗一枚煎至一盞卻去石子等取汁入藥三錢煎至六分絞汁食前日二三服

鐘乳健脾丸治產後羸瘦身重胃冷食不化腹鳴泄痢不止

鐘乳粉【三兩】赤石脂好麯大麥糵當歸黃連人參細辛龍骨榦姜茯苓石斛桂心【各二兩】附子【一兩】蜀椒【六兩】

右十五味末子蜜丸如梧桐子大酒服十丸日三加至三十丸弱者飲服此方通治男子婦人

十全散治五勞七傷一切虛乏气劣兼大病後气血未完婦人產前後虛羸等疾並可服之此藥益血補气極有效須多服

綿黃耆【二兩】白芍藥當歸人參芎防白術地黃【熟者】甘艸【炙熟】桂心【不見火】白茯苓【各一兩甘艸桂心減半亦可依方尢妙加五味子止汗入礪末少許】

右爲麄末毎服三大錢水一盞半煎至八分空心服日二三

理中散治新產可服

當歸【二錢】黃連【二錢】艾葉地楡甘艸【炙】龍骨厚朴【姜炙】黃芩漧薑【各一錢半】

右爲麄末毎服二錢水一盞煎至七分去滓食前服

又方

芍藥阿膠艾葉【各二錢】熟地黃甘艸【炙】當歸【各二錢】

右爲麄末毎服二錢水一盞煎至七分去滓食前服

黒神散【陳自明大全良方治婦人產後惡露不盡胞衣不下攻衝心胸痞滿或臍腹堅脹撮痛及血暈神昏眼黒口噤產後瘀血諸疾施圓端效方治產後諸疾一胎死二難產三衣不下四血昏迷五煩渴六寒熱往來七虛腫八恍惚狂言九神昏不語十腹痛泄利十一徧身疼十二小便血十三血崩十四咳嗽十五腹脹嘔逆十六鼻衂十七喉噎气十八中風口噤身彊直並皆治之又名大進黒神散】當歸【溫湯洗】熟漧地黃【洗】白芍藥【赤者亦得】甘艸【炙】白姜【炮大全良方作漧薑】肉桂【去皮取心】蒲黃【紙襯銚子炒過各一兩】黒豆【炒去皮取二兩】

右爲末空心日午溫酒下二錢忌生水菜菓油膩毒魚濕麫醎酸淹藏米食等新產七日內以小便調爲

五靈散治婦人種種血气疼

五靈脂【半兩】漧薑【半兩二味同炒】蓬莪茂【一兩炮】

右熱酒調一錢產後虛汗不止前桂枝湯調服之甚妙

萬靈散治婦人產後血气

牡丹芍藥與當歸蓬茂川烏靑橘皮

官桂更將牛膝等產前產後號神奇

右等分修事了爲末毎二錢溫酒下

靑金散治產婦產後血暈血邪不省人事口噤牙車不開手足搐掣上視恍惚譫言中風身體彊直一切等疾

荊芥穗

右爲末用溫酒調二錢炒生薑童子小便調尢妙日三服

蒜湯治產後血暈

用蒜少許研碎溫湯調下

勝金湯才產了便服去惡血止暈

地黃汁【二分】生薑汁【一分生】

右用童子小便一分同煎十餘沸溫服地黃生薑須是潔淨砂盆內取自然汁不得犯生水

漬小便方產後宜服才產了先以尋常小便一服未可便用此

烏梅【五个湯內洗】炙甘艸【二錢】炮榦薑末【一錢】

右三味先於碗內用湯少許浸少時烏梅防卽以熱小便一盞許碗內浸令產婦作一服如欲再服卽別用烏梅等一依前法重浸服之

劉寄奴飲子【聖濟總錄治產後百病血暈】

劉寄奴【一握剉】甘艸【半兩剉炙】

右以水椀半煎七分去滓服才覺血暈服一錢甚者再服無事覺腹痛卽先煎恐緩急不及也

烏金散產後血暈或惡露不盡死胎不下並可服大豆【四兩】黃連【一兩】當歸【一兩】生薑【四兩】蓬莪茂【一兩】防皮【二兩】

右先下生薑大豆炒姜幹卽下當歸蓬莪茂黃連炒看豆紫透心卽以防皮防火入藥銚中防皮盡黒卽傾地上以紙襯出火毒爲末毎服二錢小便調下產後𨿽無事服之亦佳

金花散產後血暈一切腹脇痛不以虛實可服姜黃熟漧地黃【各二錢】肉桂【去皮】牛膝劉寄奴虎杖芎防赤芍藥蒲黃漧葛【各一兩】

右爲細末毎服二錢如疾勢輕卽以酒或用水一盞煎至七分和滓溫服重急者以豆淋酒一盞同煎服

羊肉湯治虛人及產婦腹中痛虛不支兩脇當臍急痛上衝前後相引痛治之如神

精羊肉【四兩切】當歸【半兩切】芎

生薑【各半兩】

右以水十盞煎至三盞掠去沫去滓分四服熱服空腹服一日盡來日再作二日滓合爲一日煎之當一劑服

理中丸新產可服

甘艸【一兩】人參【一兩】白術【一兩】漧薑【一兩】

右四味爲末糯米糊丸用溫酒飲下如梧桐子大稍加至二三十丸婦人之於產號爲急切無以比方何者俄頃之間生死所系豈可使不學之人妄投湯藥予家諸女諸婦莫不親教使之治療艸蓐之間皆獲全濟其法固冝家至而戶曉也姙蓐五月以後先服枳殻散痩胎產後腹痛服四物湯胞阻下血加膠艾煎四物湯橫生難產服黒散旣產服理中丸以養胎气三日內服四物湯惡露盡臍下塊散方服羊肉當歸湯三五劑諸苦悉去服枳殻湯

豆蔲散治產後服不生百病極治兒枕痛神效【此藥不破血極平穏定痛溫中眞良藥也】

肉豆蔲【一个用小刀子剜開一小竅入乳香一皂子大】

右用麫褁煨熟去麫爲末才產了溫酒調一服下兒枕痛用童子小便煎熱服

又烏金散治產後血逆心悶腹痛不可常服

紅芍藥川當歸漧薑蒲黃漧地黃甘艸

右等分別入黒豆一合炒令香熟去皮除蒲黃與別藥同爲末於銀器內熳火炒令紫色後入蒲黃如產後別無疾毎日只一服豆淋酒下之

當術散治婦人敗血衝心

蒼術不以多少炒黒色爲末入當歸少許毎服二錢酒一盞煎至七分

地黃湯主產後心胸煩悶血气凝澀腹脇有妨不能飲食並惡露不快並冝服之

地黃汁【五分盞】當歸末【方寸匕】生薑汁【約一分以上】酒【三分】童子小便【一盞】

右同煎二三十沸去滓服半小盞如腹腸不和不須服

琥珀散治產後調順心經開水道解血結利小腸

琥珀【一分眞者】

右研如粉毎服二錢以芍藥飲子調絕妙

芍藥飲子

赤芍藥【半兩】白茯苓【一兩】甘艸【一分半炙】漢防已【一分】防榔【一个】

右防咀毎服二大錢燈心五莖水一盞半煎至七分去滓熱調琥珀服

阿膠散治產後三四日猶有惡物或一兩日一度來幹艾赤石脂桂【各半兩】白芷阿膠【各一錢】

右爲末毎三錢姜半錢水一盞煎七分

當歸續斷丸治產後虛乏少气腹痛引腰背多血不止晝夜不得眠崩中漏下唇口漧面無色

當歸【去蘆】芎

續斷漧薑【炮】阿膠【炒焦碎】甘艸【炙各四兩】白術吳茱茰【湯洗七徧】附子【炮裂去皮】白芷【各三兩】桂心【不見火】白芍藥【各二兩】熟漧地黃【十兩】

右爲末蜜丸桐子大毎三十丸淡醋湯空心下

歸魂散治婦人血气垂死者並敗血不盡

石菖蒲【一兩米泔浸洗切焙】當歸【一兩酒浸一宿火炙】

右爲末毎二錢熱酒下

治腰痛下血

熟艾【一兩】

右用酒五盞煮四盞去滓再煎二盞口閉者灌之

產後止喘

陳小麥半兩紙裹槌碎水一盞石銀器內煎七分

一味散治產後防不止

烏梅不以多少捶碎以竹杖穿於火上炙爲末米飲調二錢

又方

蓮心爲末米飲調下

產後淋渫方

獨活蒼術防風荊芥吳茱茰蛇牀子烏頭【生去皮各一兩】

右防咀毎用二兩水七升煎取四升滓淋渫欲先薫卽乘熱薫之溫方淋洗產後諸疾並皆淋渫但須愼風神妙

治產後痢方

白蒺藜炒爲末米飲調下一錢

又方

栗子肉炒焦末之酒調一錢

治產後冷痢一伏時百回者

陳粟米炒焦爲末二錢米飲調下

治產前產後下痢方

烏雞子【四个或一个】蒲黃末【一分】

右雞子取黃去白入蒲黃和勻先用黃蠟少許潤鐺內鎔入前藥成餅分作四片毎服一片細嚼臘茶下立效又方取黃淸用薤白研細相和勻卻用黃蠟攤盤子或銚內做成黃餅毎个作二服以臘茶送下

橘芥飲子治產後你脈行作寒熱頭痛

橘葉【一十四片】薄荷【七葉】荊芥【七葉】

右用小便一盞煎七分通口服

湧泉散下你

漏蘆百部麥門冬【炒去心】沒藥乳香【各一分研】

右以前三味後二味研細爲末毎服一大錢熱酒調下並兩服右手梳左乳四十九左手梳右乳四十九度大效

百單六你脈不行

白丁香【少許爲末】白麫【一二兩】

右和作棊子煮熟服如乳行卽已

乳母生你核子痛

參不以多少研毎二錢熱酒下

陰汗濕癢生瘡方

蛇牀子五加皮

右水五升煎三升熱洗冷卽溫身微汗意倦爲度不揩被蓋

玉戶內瘡方

瓦上年久苔蘚略洗過瓦上焙漧入輕粉傅

靑黃散凡覺是毒虫咬及癰疽才作服此毒气不行

靑黛雄黃【各等分】

右爲細末毎二錢新水調下

陰上中毒

訶子【煨】黃蘗【煨】

右等分爲末鹽漿水含洗貼

