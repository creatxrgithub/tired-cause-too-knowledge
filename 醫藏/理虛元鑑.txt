理虛元鑑明汪綺石

序

陳序

歲甲戌﹐予守毗陵﹐得一士﹐柯子心齋。其先世浙慈人也﹐家傳忠濃﹐多業醫者﹐令祖錦堂家學﹐隱識爲遠到材﹐迄今二十載矣。一衿潦倒﹐蹭蹬場屋﹐豈其愛博而不專歟﹖顧多才者多藝﹐不相妨也﹐遇合會有時耳。予患頭風﹐訪醫仰藥﹐無纖毫之效。心齋診予脈﹐乃云治病不求其本﹐眞爲頭痛治頭。緣制一方﹐卻與所患不相涉﹐服後痛漸愈﹐不啻陳琳之檄。及見伊芳令伯徳修所刻《理虛元鑑》﹐因知心齋制方之意之所由來也。徳修柯君﹐𨿽未晤言﹐其學業之淵博﹐已於所訂者窺見一斑。且是書沈埋剝蝕﹐歷有年所﹐當世不知有是書﹐卽見之﹐誰復知爲綺石作者。今柯君不掠美﹐以付剞劂﹐參訂而表彰之﹐更可見其用心之濃矣。噫﹗學固貴崇其本﹐業必有待乎時﹐不獨醫道也。是爲序。

時乾隆三十六年歲次辛卯嘉平月閩中陳焱晉亭氏題於姑蘇署次

華序

餘年未三十﹐獲交柯君徳修﹐今六十有九矣。君業醫﹐余喜地學﹐輒談論天下技術。地關一地誤廿載後﹐醫誤旦夕間耳。君天姿穎敏﹐幼就塾同學﹐分授經﹐悉耳熟背誦﹐故潛心醫學﹐得深造焉。本世醫﹐復從明師指授﹐探源溯流﹐廣搜博記﹐多購未見書﹐《理虛元鑑》﹐其一也。君於疑難癥立辧﹐制方不停睫﹐案簡當﹐老醫攝服。入都﹐名大振﹐醫院諸人避席。太原守病邀入幕﹐山右撫司以下﹐咸以扁﹑盧目之。君善導引﹐長餘數歲﹐健食如虎咽﹐步履捷於少壯人。餘日就衰頹﹐每以屏俗﹐緣毋懈系功爲最。君之邃於醫﹐不但貫串諸家﹐得於靜悟者尢多﹐來余家劇談不厭﹐延治者急甚﹐久之乃去。今欲刻《理虛元鑑》公諸世﹐餘四十餘年知己﹐述其槪﹐弁諸簡端。

乾隆三十六年歲次辛卯三月朔日牛毛道人華傑撰

柯序

醫學祖《靈》《素》《難經》﹐而方不傳。制方首推仲景﹐嗣後各立一說。仲景治冬寒﹐而河間明溫暑﹐潔古理脾胃﹐東垣講內傷﹐子和攻痰飲﹐丹溪究陰虛﹐六家爲醫學之宗主寒﹑傷寒﹔巢元方以溫暑分出熱病﹑中暑﹔羅謙甫以內傷分出勞傷﹑食傷﹔隱君以痰飲分出濕痰﹑燥痰﹔叔和以陰虛分出眞陰﹑眞陽。其論尢爲明晰。古人立說﹐各具一長。合其長﹐乃稱全璧。余徧觀諸家﹐虛癥猶未盡厥奧。雍正乙巳仲秋﹐購得綺石先生《理虛元鑑》﹐實發前人所未發。其治陰虛﹐主淸金﹐肺爲五臟之天也﹔治陽虛﹐主健中﹐脾爲百骸之母也。其方甚簡﹐藥味無多。《神農本經》藥三百六十五種﹐效法周天度數。仲景一百十三方﹐取《本經》藥九十一種﹐入《傷寒論》中。或合經之大綱﹐或合經之一目﹐乃詳於傷寒﹐推及諸病也。綺石先生獨詳於虛勞﹐蓋風﹑寒﹑暑﹑濕﹐多乘虛而入﹐正气固﹐則受病少﹐治虛勞是治其本也﹐諸病其餘事耳。余素畱心於六气司天﹐主客進退﹐乘除偏勝﹐而人病焉。不諳司天審病﹐誤投藥餌者過半﹐《元鑑》亦參及之﹐則綺石之論虛勞﹐猶仲景之論傷寒﹐非舉一而廢百也。韓昌黎謂孟子之功不在禹下﹐綺石豈在仲景下耶﹖醫道大而微﹐不知天﹑地﹑人﹐不可與言醫﹐不通儒﹑佛﹑仙﹐不可與言醫。余淺昧﹐愧未貫徹﹐但願業醫者﹐廣爲搜討﹐會其指歸﹐則吾道幸甚﹗斯世幸甚﹗

乾隆歲次辛卯初夏古吳柯懷祖題於復韻齋

原序

綺石先生醫道髙玄﹐虛勞一門﹐尢爲獨闡之宗。嘗曰﹕人之稟賦不同﹐而受病亦異。顧私己者﹐肝腎病少﹔矜志節者﹐肝腎病多。病起於七情﹐而五臟因之受損。先生憫世人之病虛勞者﹐委命於庸醫﹐而輕者重﹐重者危﹐深可痛傷。特校昔賢之書幾千百家﹐如四時各司一气之偏﹐未逢元會。乃伏讀《素》《靈》而啟悟門﹐得其要領﹐參訂補注﹐集成一書。辧癥因﹐詳施治﹐審脈法﹐正藥訛﹐精純邃密﹐後岐黃而啟發者也。其功豈淺鮮哉﹗柰書成身歿﹐易簀之時﹐猶諄諄以斯世之責﹐至囑於兩世兄及諸門下士﹐而不肖亦與聞遺命焉。今先生𨿽逝﹐而道在人間。長君伯儒﹐能讀其書﹔次君東庵﹐能繼其志﹔猶子濟明及門下武林君賓沈子﹐能廣其傳。然則先生固未嘗逝也。先生不忍後世病此者﹐夭折而莫救﹐故臨終以山中宰相事業﹐專付仲君。會世變﹐遂棄棘闈而潛心於箕裘之紹。是書之成﹐實其發明者居多﹐所恨身丁喪亂﹐受梓無人﹐大懼淹沒先生之徳。是望後之仁人君子﹐體先生之心﹐登此書於梨棗而廣傳之﹐則吾儕幸甚。天下後世﹐讀其書飲其澤者幸甚。

受業趙何宗田氏謹識

卷上

﹝卷上﹞治虛脈法總括

脈來緩者﹐爲虛﹐軟﹑微﹑弱皆虛也。弦爲中虛﹔細而微者﹐气血皆虛﹔小者﹐气血皆少。又脈芤血气脫﹐沈﹑小﹑遲者﹐脫气。﹝以上皆勞倦之脈﹐虛怯勞熱之癥也。﹞又微而數者﹐爲虛熱﹔微而緩滑者﹐爲虛痰。

﹝卷上﹞治虛脈法分類

一﹑心腎不交﹐兩寸弦數﹐兩尺澀。《紀傳》曰﹕左寸脈遲﹐心虛﹔右寸微滑﹐精气泄二﹑夢泄遺精﹐尺寸脈遲而澀。心腎不交﹐夢淫精泄﹐眞元耗散﹐不壽之徵。又曰﹕寸數脾弦﹐兩尺細數﹐精離位。靑年左尺微澀﹐色欲傷。《正傳》曰﹕諸芤動微緊﹐男子失精﹐女鬼交。心脈短小﹐夢遺精。尺數﹐相火熾而遺。

三﹑漏精﹐右尺弱如發細﹐天精搖搖﹐寒精自出﹐馬口有粘膩之累﹐房事不久﹐絕孕。

四﹑腎痺﹐寸虛弱而澀﹐尺沈細而數。

五﹑夜熱﹐微弦虛數﹐或沈或澀﹐軟弱而細。

六﹑骨蒸﹐數大﹐或滑﹑急﹑促﹑細而數。

七﹑漧咳嗽﹐左寸澀數﹐右大急數。

八﹑虛痰嗽﹐軟細弱﹐气口微細而數﹐或滑大而虛。

九﹑血虛痰火﹐左寸澀而弦數﹐右寸虛大而滑﹐或數而澀﹐尺中虛澀。又曰﹕細而緊數﹐細則血虛﹐數必咳嗽﹐緊則爲寒。寒因血虛而客於肺經﹐反而作熱﹐故脈數而咳嗽也。

十﹑咳嗽痰中帶血珠﹐右寸滑而數﹐或濡而弱﹐卽煎厥之癥。

十一﹑咳嗽帶血﹐寸數而大﹐或滑而緊急﹐關﹑寸弦而澀﹐卽煎厥。

十二﹑勞嗽吐血﹑咳血﹑嘔血﹑咯血﹐卽薄厥。脈得諸澀﹑濡﹐爲亡血﹐芤爲失血﹐澀爲血吐血﹑唾血﹐脈遲小弱者生﹔實大者死。唾血﹐堅彊者死﹔濡滑者生。

十三﹑傳屍勞﹐《脈經》云﹕男子平人脈滑大爲勞極﹐虛澀亦爲勞。

十四﹑气口脈弦而數者﹐脈痿也。﹝《脈訣》气口數而虛澀﹐肺痿之形。疑卽肺痿之誤。﹞十五﹑六脈軟弱﹐陽虛極也。

﹝卷上﹞治虛有三本

治虛有三本﹐肺﹑脾﹑腎是也。肺爲五臟之天﹐脾爲百骸之母﹐腎爲性命之根﹐治肺﹑治脾癥之宗﹔立齋究明補火﹐謂太陽一照﹐陰火自弭。斯三先生者。皆振古之髙人﹐能回一時之習尙﹐辟岐黃之心傳者。然皆主於一偏﹐而不獲全體之用。是以脾胃之論﹐出於東垣則無獘執丹溪以治者﹐全以苦寒降火﹐有礙於中州之土化。至於「陽常有餘﹐陰常不足」﹐此實一偏之見﹐難爲古人諱者﹐而後人沿習成風﹐偏重莫挽﹐凡遇虛火虛熱﹐陰劇陽亢之病﹐輒以黃柏補腎﹑知母淸金﹐未能生腎家眞水﹐而反以熄腎家眞火。夫腎者﹐坎象﹐一陽陷於二陰之間。二陰者﹐眞水也。一陽者﹐眞火也。腎中眞水﹐次第而上生肝木﹐肝木又上生心火。腎中眞火﹐次第而上生脾土﹐脾土又上生肺金。故生人之本﹐從下而起﹐如羲皇之畫卦然。蓋腎之爲髒﹐合水火二气﹐以爲五臟六腑之根。眞水不可滅﹐眞火獨可熄乎﹖然救此者﹐又執立齋補火之說﹐用左歸﹑右歸丸﹐不離蓯蓉﹑鹿茸﹑桂﹑附等類﹐而罔顧其人之有郁火無郁火﹐有郁熱無郁熱﹐更不慮其曾經傷肺不傷肺。夫虛火可補﹐理則誠然。如補中益气湯﹐用參﹑﹑術﹑艸之甘溫以除大熱。然苟非淸陽下陷﹐猶不敢輕加升﹑柴﹑歸﹑姜辛熱之品﹐乃反施之郁火郁熱之癥﹐奚啻抱薪救火乎﹗余惟執兩端以用中﹐合三部以平調。一曰淸金保肺﹐無犯中州之土。此用丹溪而不泥於丹溪也。一曰培土調中﹐不損至髙之气。此用東垣而不泥於東垣也。

一曰金行淸化﹐不覺水自流長。乃合金水於一致也。三髒旣治﹐何慮水火乘時﹐乃統五臟以同歸也。但主脾﹑主腎﹐先賢頗有發明﹐而淸金保肺一著﹐尙未有透達其精微者﹐故余於論肺也獨詳。此治勞之三本﹐宜

﹝卷上﹞治虛二統

治虛二統﹐統之於肺﹑脾而已。人之病﹐或爲陽虛﹐或爲陰虛。陽虛之久者﹐陰亦虛﹐終是陽虛爲本﹔陰虛之久者﹐陽亦虛﹐終是陰虛爲本。凡陽虛爲本者﹐其治之有統﹐統於脾也﹔陰虛爲本者﹐其治之有統﹐統於肺也。此二統者﹐與前人之治法異。前人治陽虛者﹐統之以命火﹐八味丸﹑十全湯之類﹐不離桂﹑附者是﹔前人治陰虛者﹐統之以腎水﹐六味丸﹑百補丸之類﹐不離知﹑柏者是。余何爲而獨主金﹑土哉﹖蓋陰陽者﹐天地之二气。二气交感﹐乾得坤之中畫而爲離﹐離爲火﹔坤得乾之中畫而爲坎﹐坎爲水。水火者﹐陰陽二气之所從生﹐故乾坤可以兼坎離之功﹐而坎離不能盡乾坤之量。是以專補腎水者﹐不如補肺以滋其源﹐肺爲五臟之天﹐孰有大於天者哉﹖專補命火者﹐不如補脾以建其中﹐脾爲百骸之母﹐孰有大於地者哉﹖

﹝卷上﹞陽虛三奪統於脾

就陽虛成勞之統於脾者言之﹐約有三種﹕曰奪精﹐曰奪气﹐曰奪火。气爲陽﹐火者﹐陽气之則火與气相次俱竭。此奪精之兼火與气也。勞役辛勤太過﹐漸耗眞气。气者﹐火之屬﹐精之用。气奪﹐則火與精連類而相失。此奪气之兼火與精也。其奪火者﹐多從奪精而來﹐然亦有多服寒藥﹐以致命火衰弱﹐陽痿不起者。此三種之治﹐奪精﹑奪火主於腎﹐奪气主於脾。余何爲而悉統於脾哉﹖蓋陽虛之癥﹐𨿽有奪精﹑奪火﹑奪气之不一﹐而以中气不守爲最險。故陽虛之治﹐𨿽有塡精﹑益气﹑補火之各別﹐而以急救中气爲最先。有形之精血﹐不能速生﹔無形之眞气﹐所宜急固。此益气之所以切於塡精也。回衰甚之火者﹐有相激之危﹔續淸純之气者﹐有沖和之美。此益气之所以妙於益火也。夫气之重於精與火也如此﹐而脾气又爲諸火之原﹐安得不以脾爲統哉﹖余嘗見陽虛者﹐汗出無度﹔或盛夏裹綿﹔或腰酸足軟而成痿癥﹔或腎虛生寒﹐木實生風﹐脾弱滯濕﹐腰背難於俯仰﹐股不可屈伸﹐而成痺癥﹔或面色皎白﹐語音輕微。種種不一﹐然皆以胃口不進飲食﹐及脾气不化爲最危。若脾胃稍調﹐形肉不脫﹐則神气精血可以次第而相生﹐又何有亡陽之虞哉﹖此陽虛之治﹐所當悉統於脾也。

﹝卷上﹞陰虛之癥統於肺

就陰虛成勞之統於肺者言之﹐約有數種﹐曰勞嗽﹐曰吐血﹐曰骨蒸﹐極則成屍疰。其癥有兼嗽者﹔有竟從勞嗽起﹐而兼吐血者﹔有竟從吐血起﹐而兼勞嗽者﹔有久而成屍疰者﹔有始終只一癥﹐而或痊或斃者。凡此種種﹐悉宰於肺治。所以然者﹐陰虛勞癥﹐𨿽有五勞﹑七傷之異名﹐而要之以肺爲極則。故未見骨蒸﹑勞嗽﹑吐血者﹐預宜淸金保肺﹔已見骨蒸﹑勞嗽﹑吐血者﹐急宜淸金保肺﹔曾經骨蒸﹑勞嗽﹑吐血而愈者﹐終身不可忘護肺。此陰虛之治﹐所當悉統於肺也。

﹝卷上﹞虛癥有六因

虛癥有六因﹕有先天之因﹐有後天之因﹐有痘疹及病後之因﹐有外感之因﹐有境遇之因﹐有醫藥之因。

因先天者﹐指受气之初﹐父母或年已衰老﹐或乘勞入房﹐或病後入房﹐或妊娠失調﹐或色欲有虧﹐則至二十左右﹐易成勞怯。然其機兆﹐必有先現﹐或幼多驚風﹐骨軟行遲﹔稍長讀書不能出聲﹐或作字動輒手振﹐或喉中痰多﹐或胸中气滯﹐或頭搖目瞬。此皆先天不足之徵。

宜調護於未病之先﹐或預服補藥﹐或節養心力﹐未可以其無寒無熱﹐能飲能食﹐並可應接世務﹐而恃爲無懼也。卽其病初起﹐無過精神倦怠因後天者﹐不外酒色﹑勞倦﹑七情﹑飲食所傷。或色欲傷腎﹐而腎不彊固﹔或勞神傷心﹐而脾弱不復健運。先傷其气者﹐气傷必及於精﹔先傷其精者﹐精傷必及於气。或發於十五﹑六歲﹐或二十左右﹐或三十上下﹐病發𨿽不一﹐而理則同歸耳。

因痘疹及病後者﹐痘乃先天陽毒﹐疹乃先天陰毒。故痘宜益气補中﹐則陽毒之發也淨﹐而終此脾泄胃弱﹐腹痛气短﹐神瘁精虧﹐色白足痿﹐不耐勞動﹐不禁風寒﹐種種气弱陽衰之癥﹐皆由痘失於補也﹔凡肺風哮喘﹐音啞聲嘶﹐易至傷風咳嗽等類﹐種種陰虧血枯之癥﹐皆由疹失於淸也。至於病後元气尙虧﹐更或不自重命﹐以勞動傷其气﹐以縱欲竭其精﹐頃間五臟齊損﹐恆致不救﹐尢宜愼之。

因外感者﹐俗語云﹕傷風不醒結成癆。若元气有餘者﹐自能逼邪使出﹔或腎精素濃﹐水能救﹐不至於成癆也。若其人或酒色無度﹐或心血過傷﹐或肝火易動﹐陰血素虧﹐肺有伏火﹐一傷於風火﹐因風動則癆嗽之癥作矣。蓋肺主皮毛﹐風邪一感於皮毛﹐肺气便逆而作嗽。似乎傷風咳嗽﹐殊不經意﹐豈知咳久不已﹐提起伏火﹐上乘於金﹐則水精不布﹐腎源以絕﹐且久嗽失气﹐不能下接沈涵﹐水子不能救金母﹐則勞嗽成矣。

因境遇者﹐蓋七情不損﹐則五勞不成﹐惟眞正解脫﹐方能達觀無損﹐外此鮮有不受病者。從窘迫難堪。此皆能亂人情志﹐傷人气血。醫者未詳五臟﹐先審七情﹐未究五勞﹐先調五志﹐大宜罕譬曲諭﹐解縛開膠。蕩佚者﹐惕之以生死﹔偏僻者﹐正之以道義﹔執著者﹐引之以灑脫﹔貧困者﹐濟之以錢財。是則仁人君子之所爲也。

因醫藥者﹐本非癆癥﹐反以藥誤而成。或病非因感冒而重用發散﹐或稍有停滯而妄用削伐﹐遂致邪熱膠固﹐永不得解。凡此能使假者成眞﹐輕者變重﹐所宜深辧也。

﹝卷上﹞心腎論

夫心主血而藏神者也﹐腎主志而藏精者也。以先天生成之體論﹐則精生气﹐气生神﹔以後天精﹑夢泄種種精病者﹐必本於神治﹔於怔忡﹑驚悸種種神病者﹐必本於气治。蓋安神必益其气﹐益气必補其精。

﹝卷上﹞心腎不交論

虛勞初起﹐多由於心腎不交﹐或一念之煩﹐其火翕然上逆﹐天精搖搖﹐精離深邃。淺者夢而成陽虛一路﹐不爲陰虛之癥也。其單見心腎不交﹐滑精夢泄﹐夜熱內熱等候者﹐此爲勞嗽之因﹐而未成其癥也。其心腎不交﹐心火炎而乘金﹐天突急而作癢﹐咯不出﹐咽不下﹐喉中如有破絮粘塞之狀﹐此勞嗽已成之癥也。

﹝卷上﹞心腎不交與勞嗽總論

在心腎不交之初﹐或夢泄滑精﹐體倦骨痿﹐健忘怔忡﹔或心脾少血﹐肝膽動焰﹐上冒下厥。

桂﹐交心腎於頃刻﹔歸脾丸內以龍眼﹑木香﹐甘溫辛熱之品﹐直達心脾﹐主補中而生血﹐引經文主明下安之義﹐以補火爲治。故凡火未至於乘金﹐補火亦是生土之妙用﹐而何慮乎溫熱之不可從治也哉﹖若夫陰劇陽亢﹐木火乘時﹐心火肆炎上之令﹐相火舉燎原之焰﹐肺失降下之權﹐腎鮮長流之用﹐以致肺有伏逆之火﹐膈有膠固之痰﹐皆畏非時之感﹐胸多壅塞之邪﹐气髙而喘﹐咳嗽頻仍﹐天突火燃﹐喉中作癢﹐咯咽不能﹐嗽久失气﹐气不納於丹田﹐眞水無以制火﹐於是濕挾熱而痰滯中焦﹐火載血而厥逆淸﹐伏火射其肺系﹐則能坐而不能臥﹐膈痰滯乎胃絡﹐則能左而不能右。斯時急宜淸金保肺﹐以宣淸肅之令﹔平肝緩火﹐以安君相之位﹔培土調中﹐以奠生金之母﹔滋陰補腎﹐以遏陽光之焰。一以中和爲治﹐補其虛﹑載其陷﹑鎭其浮﹑定其亂﹑解其爭﹑制其過﹑潤其燥﹑疏其淹滯﹑收其耗散﹐庶有濟也。若執補火之說﹐用辛熱之品﹐與彼寒涼傷中者﹐異病而同治﹐豈不殆哉﹗

﹝卷上﹞五交論

勞嗽吐血之癥﹐其難於脾肺之交﹐不必徧論五臟﹐但取其要處言之。夫虛癥總由相火上炎﹐物能制木之過﹐又能滋木之枯﹐此治金木之交也。至於木得火勢而上乘於金﹐金失降下之令﹐已不能浚水之源﹐木彊土受其克﹐水寡於畏﹐亦乘風木之勢而上乘﹐淆混於胸膈而爲痰涎﹐壅塞膠固稠膩不可開﹐以礙淸肅之化。此因木土不交﹐水又乘之而肆虐。粗工每以陳﹑半﹑香﹑朴治痰之標﹐殊不知此乃水乘木火而上泛爲痰﹐比之雜癥二陳所主之痰﹐天淵不同。

余但於淸金劑中﹐加牛膝﹑車前﹑澤瀉﹐以導水下行﹐土自安位﹐金水準調﹐天地淸肅矣。

此調木土之交﹐及水土之變也。

﹝卷上﹞吐血論

有不從勞嗽﹐而吐血先之者﹐心火﹑肝木之爲病主也。然又有煎厥﹑薄厥之分。煎厥者﹐從爲火﹐火熱爲風﹐風火相薄﹐厥逆上衝﹐血遂菀亂湧出﹐其勢較急。煎厥單動於心火﹐不得風助﹐故無勢而緩。薄厥兼動於肝火﹐火得風助﹐故有勢而急。大抵性急多盛怒者﹐往往成薄厥。且是癥也﹐又當防其瘀血滲入肺系﹐郁而不散﹐以至積陽爲熱﹐積陰爲疰﹐喘嗽交加﹐病日以深而成勞嗽也。大凡治吐血﹐宜以淸金保肺爲主﹐金令旣肅﹐肝木得其平﹐而火自不敢肆。至於骨蒸之久﹐煎灼眞陰﹐火炎傷肺﹐亦宜急化其源﹐庶乎水得所養﹐而火漸熄﹐不至爲勞嗽之漸也。

﹝卷上﹞紅癥初起治法

吐紅薄厥之癥﹐初治用犀角地黃湯不效者﹐以犀﹑地𨿽有涼血止血之功﹐而其力尙緩故也。凡吐血正湧之時﹐法宜重在止血﹐宜以炒蒲黃﹑炒側柏葉﹑棕灰三味爲主﹐佐以紫菀﹑犀角﹑地黃﹑白芍之類﹔若血勢過盛不止者﹐再用淸金散﹑碧玉丹﹐一墜其火卽降﹔更不止﹐再加童便。甚至血勢湧溢﹐並湯藥無隙可進者﹐須以熱酒濯其兩足﹐自能引火下行﹐而血漸止﹐然後投以上藥可也。

﹝卷上﹞勞嗽癥論

余於勞嗽癥﹐嘗列四候以爲準。夫四候者﹐肺有伏逆之火﹐膈有膠固之痰﹐皆畏非時之感﹐胸多壅塞之气。然此四候﹐以肺火伏逆爲主﹐餘三候則相因而至。蓋肺爲五臟之天﹐司治節之令﹐秉整肅之化﹐外輸精於皮毛﹐內通調乎四瀆。故飲食水谷之精微﹐由脾气蒸發以後﹐悉從肺爲主﹐上榮七竅﹐下封骨髓﹐中和血脈﹐油然沛然﹐施於周身﹐而何痰涎之可成哉﹖惟肺爲火薄﹐則治節無權﹐而精微不布於上下﹐畱連膈膜之間﹐滯而爲痰﹐痰老則膠固而不可解﹐气無以宣之也。又肺主皮毛﹐外行衛气﹐气薄而無以衛外﹐則六气所感﹐怯弱難禦﹐動輒受損﹐則本病而復標邪乘之。或本火標風﹐則風助火勢﹐而淸火易滯其气﹐驅風必燥其營﹔本火標寒﹐則寒火結聚﹐而散寒則火煽﹐降火必寒收﹔本火標暑﹐則暑火同气﹔本火標濕﹐則濕火交煎。虛勞一遇此等標邪觸發﹐或兼傷寒﹐或兼瘧痢﹐必至輕者重而重者危。故於時已至而气未至﹐時未至而气先至﹐或至而太過﹑至而不及等﹐皆屬虛風賊邪﹐所宜急防之也。胸者﹐心肺交加之部﹐火炎攻肺﹐而气不得以下輸﹐則气多壅塞﹐尢不當以寬胸理气之劑開之。總之﹐肺气一傷﹐百病蜂起﹐風則喘﹐痰則嗽﹐火則咳﹐血則咯﹐以淸虛之髒﹐纖芥不容﹐難護易傷故也。故於心腎不交之初﹐火𨿽乘金﹐水能救母﹐金未大傷者﹐預當防維淸肅之令﹐以杜其漸﹐而況勞嗽已成﹐可不以保肺爲治哉﹗

﹝卷上﹞勞嗽初起治法

勞嗽初起之時﹐多兼表邪而發。蓋肺部旣虧﹐風邪乘虛而入﹐風寒入肺﹐化爲火邪﹐邪火與內火交灼﹐則肺金愈傷﹐而咳嗽因之不止。庸醫但知勞嗽爲五內本病﹐而驟以﹑術益其气﹐歸﹑地補其血﹐甚以白芍﹑五味﹑棗仁斂其邪﹐則邪气深滯腠理﹐膠固而難拔矣。余凡遇此癥﹐先以柴胡﹑前胡淸理表邪﹐及桔梗﹑貝母﹑兜鈴之類﹐淸潤而不泥滯者﹐以淸理肺金﹐或六七劑後﹐方用淸涼滋陰之品﹐以要其終。但柴胡可多用幾劑﹐前胡止可用一二劑﹐若表邪一淸﹐柴胡亦須急去也。

﹝卷上﹞漧咳嗽論

漧咳者﹐有聲無痰﹐病因精血不足﹐水不濟火﹐火气炎上﹐眞陰燔灼﹐肺臟KT澀而咳也。丹捷。午後咳﹐陰虛也﹔黃昏咳﹐火气上感於肺也。

﹝卷上﹞咳嗽痰中帶血珠血絲

此癥大約皆從郁火傷肺﹐肺金受邪﹐不能生水﹐水火不相濟﹐則陰火亢陽﹐而爲痰血凝結﹐而成。若不早治﹐肺金受傷之至﹐火盛血逆﹐成塊成片﹐夾痰而出﹐有時無痰而出﹐輕則見於淸晨﹐甚則時時頻見﹐或拂郁憤怒﹐則隨觸隨見﹐卽煎厥也。不急治﹐則爲薄厥﹐而病篤矣。

﹝卷上﹞論勞嗽吐血能治不能治大旨

血癥生死之辧﹐以大肉不消者﹐其病輕﹔大肉漸消者﹐其病重﹔若大肉脫盡者﹐萬無生理。

長起﹐則猶可治﹔設使仍前不長者﹐斷然不可治﹐卽使飲食自健﹐亦不過遷延時日而已。每見患怯之人﹐起居如常﹐正當進膳之時﹐執匕箸而去者﹐卽此癥也。凡患此癥者﹐如心性開爽﹐善自調養﹐又當境遇順適﹐則爲可治﹔若心性系滯﹐或善怒多郁﹐處逆境而冤抑難堪﹐處順境而酒色眷戀﹐又不恪信醫藥﹐死何疑焉﹖

﹝卷上﹞虛勞內熱骨蒸論

虛勞發熱﹐皆因內傷七情而成。人之飲食起居﹐一失其節﹐皆能成傷﹐不止房勞一端爲內傷因醉飽後入房﹐及憂思勞役﹐或病飲食失調﹐曁大喜﹑大怒﹑大痛﹑大淚﹐嚴寒酷暑房勞﹐不能調攝﹐邪气入內而成注。注之爲言住也﹐外邪深入﹐連滯停住而不能去也。注不治則內變蒸﹐蒸失治則咳嗽﹑吐痰﹑咳血﹐而病危矣。故夜熱﹑內熱﹑虛熱﹐爲虛勞之初病﹐骨蒸﹑內熱﹑潮熱﹐則虛勞之本病也。宜及時調治﹐毋使滋蔓。治法以淸金﹑養榮﹑疏邪﹑潤燥爲主﹐則熱自退矣。

﹝卷上﹞虛火伏火論

諸火可補火﹐諸熱不可補火。又他髒有虛火可補火﹐肺臟有伏火不可補火。斯言實發前人未有倏無。其發也﹐盡有燎原之勢﹐或面紅頰赤﹐或眩暈厥冒﹐種種不同﹐而皆可以溫潤補腎之劑﹐以收其浮越﹐而引歸於性根命蒂之中﹐補之可也。何謂諸熱不可補火﹖熱者﹐實熱也。謂其先動於气﹐久而漸著於形﹐如燒熱之物相似。其見於癥﹐有定時﹐有定處﹐無升降﹐無變遷。其夜間準熱日間不熱者﹐爲夜熱﹔其裏面恆熱而皮膚未熱者﹐爲內熱﹔其熱如在骨髓間蒸出而徹於皮膚者﹐爲骨蒸勞熱。此種種蒸熱﹐有淸法﹐無溫理﹐補之不可也。何謂他髒有虛火可補火﹐肺臟有伏火不可補火﹖蓋肺與四髒有別﹐如肝腎龍雷之火可補而伏﹐脾胃寒格之火可補而越﹐心家虛動之火可補而定﹐惟肺之一臟屬金﹐金畏火克﹐火喜鑠金﹐故淸肅之髒最畏火。此言其髒質也。肺居膈上﹐其气淸﹐其位髙﹐火若上衝則治節失令﹐而痰滯气塞﹐喘嗽交加﹐故至髙之部極畏火。此以部位言之也。然或偶然浮越之火﹐猶不犯此禁﹐獨至伏逆之火﹐出於陰虛陽亢﹐火乘金位﹐謂之賊邪。以其火在肺葉之下﹐故名伏﹔以其火只星星﹐便能使金令捍格﹐故名逆。凡若此者﹐癥必膠痰固膈﹐吸短呼長﹐脈必細而數。細爲血虛﹐數爲火勝。此在少年爲勞嗽之根﹐四十以外﹐爲血虛痰火之兆。宜用淸法﹐無用溫理﹐其斷不可補者也。

﹝卷上﹞遺精夢泄論

精𨿽藏於腎﹐而實主於心。心之所藏者神﹐神安則气定﹐气爲水母﹐气定則水澄﹐而精自藏走﹐精逐而流也。且心主血﹐心血空虛﹐則邪火上壅﹐而淆其靈捨﹐於是神昏志蕩﹐天精搖搖﹐淫夢交作﹐而精以泄。其甚者﹐不待夢而時泄。此時以降火之法治之﹐而火不可降﹐卽以龍骨﹑牡蠣澀精之品施之﹐亦屬隨止隨發。殊不知神不歸舍﹐斯精不歸元﹐故腎病當治其心﹐宜以養气安神爲主﹐以潤燥滋血之品爲先﹐君火旣安﹐相火自能從令﹐神淸气爽﹐而精安有不固者哉﹖人身之精﹐融化於周身﹐如樹中膠汁﹐本無形質﹐至因情動搖﹐遂各成形質而出。其所出者出﹐皆爲精所施化﹐多出皆能傷精﹐但與遺精者相較﹐則感有淺深﹐質有濃薄﹐傷有輕重耳。

﹝卷上﹞腎痺論

此卽遺精痿癥也。其初起於酒色不節﹐精血日竭﹐水火俱衰﹐肝風﹑脾濕﹑腎虛生寒﹐三气元﹐而筋骨日瘁也。法宜淸气安神﹐以養心脾之血﹔潤燥滋血﹐以歸肝腎之陰。

﹝卷上﹞白濁白淫論

白濁﹑白淫﹐從新久定名。初出莖中痛而濃濁如膏﹐謂之白濁。久之不已﹐精微弱而薄﹐痛淫﹐則火衰而寒勝矣。此因腎家元气降而不升﹐故粘絲帶膩﹐馬口含糊而不已。治法宜回陽气而使上升﹐固其精元而不使下陷﹐則病自止矣。外此有癥非屬虛﹐而濕熱下注者﹐宜從丹溪治法。又有所求不遂﹐志意鬱結而精泄﹐及气虛人失精气而遺者﹐皆非虛病也。

﹝卷上﹞女人虛勞

女人虛勞﹐有得之郁抑傷陰者﹐有得之蓐勞者﹐有得之崩帶者。其郁抑傷陰﹐𨿽以調肝爲急以爲治也。蓐勞非卽是勞嗽﹐蓐勞重﹐然後傷肺而勞嗽以成。治當以歸脾﹑養榮﹐兼淸金主之。別有气極一種﹐短气不能言者﹐卻不在陽虛例﹐乃肺病也。此癥𨿽陳皮﹐亦在所忌。

﹝卷上﹞屍疰傳屍勞等癥

夫勞極之候﹐血虛血少﹐艱於流布﹐甚至血不脫於外﹐而但蓄於內﹐蓄之日久﹐周身血走之虫﹐遂成屍疰瘵癥。其或因濕火蒸化﹐或因死痰滲入淸而成﹐皆是類也。自此竭人之神气﹐養虫之神气﹐人死則虫亦死﹐其遊魂之不死者﹐傳親近之一脈﹐附入血隧﹐似有如無﹐其後虫日榮長﹐人日凋瘁﹐而命隨以斃。故傳屍勞又與屍疰癥不同﹐屍疰因虛損而成﹐若傳屍則在素無虛損之人﹐一傳染﹐卽現出勞怯候﹐或發熱﹑骨蒸﹐或咳嗽﹑吐血﹑唇紅﹑面靑等癥者是。所傳亦分五臟﹐在脾腸﹐在心吐血﹐在肝與肺則咳嗽也。治屍疰以淸金養榮爲本﹐其殺虫斷祟﹐當以獺肝﹑獺爪﹑熊指﹑啄木等丹治之。至犯傳屍者﹐一見其外癥唇紅﹑面靑﹑骨蒸﹑內熱﹐飲食健啖﹐而人漸瘦不已者﹐必有虫也﹐治以獺爪百部丸主之。

﹝卷上﹞虛勞當治其未成

患虛勞者﹐若待其已成而後治之﹐病𨿽愈﹐亦是不經風浪﹐不堪辛苦的人﹐在富貴者猶有生之﹐令其善爲調攝﹐隨用湯液十數劑﹐或用丸劑膠劑二三斤﹐以斷其根﹐豈非先事之善策哉。

﹝卷上﹞知節

節爲節省之義。虛勞之人﹐其性情多有偏重之處﹐每不能撙節其精神﹐故須各就性情所失以﹐宜節忿怒以養肝﹔在躁而不靜者﹐宜節辛勤以養力﹔在瑣屑而不坦夷者﹐宜節思慮以養心﹔在慈悲而不解脫者﹐宜節悲哀以養肺。此六種﹐皆五志七情之病﹐非藥石所能療﹐亦非眷屬所可解﹐必病者生死切心﹐自訟自克﹐自悟自解﹐然後醫者得以盡其長﹐眷屬得以盡其力也。

﹝卷上﹞知防

虛人再經不得一番傷寒﹐或一番痢疾﹐或半年幾月瘧疾﹐輕傷風感冒﹐亦不宜輒受。所以一年之內﹐春防風﹐又防寒﹔夏防暑熱﹐又防因暑取涼﹐而致感寒﹔長夏防濕﹐秋防燥﹐冬防寒﹐又防風。此八者﹐病者與調理病患者﹐皆所當知﹐卽醫師亦須深明五運六气之理﹐每當時序推遷﹐气候偏重﹐卽宜預爲調攝挽救﹐以補陰陽造化之偏﹐而制其太過﹐扶其不足。經云﹕毋翼其勝﹐毋贊其復﹐閒其未然﹐謹其將然﹐修其已然。卽此之謂也。

﹝卷上﹞二護

寒從足起﹐風從肩兪﹑眉際而入。病者常護此二處﹐則風寒之乘於不意者少矣。其間有最緊﹐立身不定光景﹐卽刻斷食一周﹔其稍重者﹐略散以煎劑﹐自脫然而愈。若時气初染﹐不自覺察﹐再加以飲食斗湊﹐經邪傳裏﹐輕者蒸灼幾日﹐重者恆致大害。

﹝卷上﹞三候

前者四季之防六气﹐本而防標之說也。若夫二十四候之間﹐有最與本癥爲仇者。其候有三﹕曾通過﹐𨿽嗽平吐止﹐火降痰寧﹐病者怡然﹐以爲無事矣。而不知气候之相克﹐有在於尋常調燮之外者﹐一交三候﹐遂與本癥大逆﹐平者必復﹐復者必深﹐深者不救。是惟時時防外邪﹑節嗜欲﹑調七情﹑勤醫藥﹐思患而預防之﹐方得涉險如夷耳﹗

﹝卷上﹞二守

二守者﹐一服藥﹐二攝養。二者所宜守之久而勿失也。蓋勞有淺深﹐治有定候。如初發病﹐服﹐便可斷除病根。至於再發﹐則眞陰大損﹐便須三年爲期。此三年間﹐起於色者節欲﹐起於气者愼怒﹐起於文藝者拋書﹐起於勞倦者安逸﹐起於憂思者遣懷﹐起於悲哀者達觀﹐如是方得除根。至於三發﹐則不可救矣。且初發﹐只須生地﹑元參﹑百合﹑桔梗之類﹐便可收功﹔至於再發﹐非人參不治。是在病者之盡其力而守其限﹐識所患之淺深近久﹐量根本之輕重濃薄﹐而調治之﹔勿躁急取效﹐勿惜費恣情﹐勿始勤終

﹝卷上﹞三禁

治勞三禁﹐一禁燥烈﹐二禁伐气﹐三禁苦寒是也。蓋虛勞之痰﹐由火逆而水泛﹐非二陳﹑平勞之气﹐由肺薄而气窒﹐非靑﹑枳﹑香﹑蔻﹑蘇子等所豁之气。乃至飲食所禁﹐亦同藥餌。

有因胃弱而用椒﹑胡﹑茴﹑桂之類者﹐其害等於二陳﹔有因煩渴而啖生冷鮮果之物者﹐其害同於知﹑柏﹔有因气滯而好辛辣快利之品者﹐其害甚於靑﹑枳。此三禁不可不知也。

﹝卷上﹞四難

一家中如父母慈﹐兄弟友﹐夫婦摯而有別﹐僮僕勤而不欺。此四者在人而不在己﹐在本家而期。其日逾久﹐則恩勤易怠﹐其效難期﹐則厭棄滋生﹐苟非金石之堅﹐難免嘖室之怨﹐一著失手﹐滿盤脫空﹐𨿽非醫師之過﹐而爲醫者﹐亦不可不知也。

﹝卷上﹞勞傷非弱癥

有平時心腎不虧﹐並無弱癥﹐偶有房勞﹐猝然嘔血者﹐其血從胃中來﹐不得以怯癥論治。宜須柴胡﹑貝母﹑桔梗﹑澤瀉﹑丹皮﹑白芍﹑麥冬之類治之。更有勞傷筋力而得者﹐只宜調其胃气而自愈。

﹝卷上﹞嘔吐見血非弱癥

往往有人患嘔血甚多﹐醫者遂認爲弱癥﹐誤也。此先傷於怒﹐怒气傷肝﹐肝臟原有血積於中治嘔藥中﹐加楂肉先行其瘀﹐止其吐﹔後再徐調其他癥﹐自可萬全也。

﹝卷上﹞傷寒見血非弱癥

有勞倦傷血﹐瘀積胃絡﹐兼受風寒﹐寒邪迫血﹐火不能降﹐以致吐血﹑衄血﹐不可以弱癥施降﹐則血自止矣。或問何以辧之﹖曰﹕頭痛﹑惡寒﹑戰栗﹑手足逆冷﹐而其人素無虛癥﹐如虛火上炎﹐不足之候﹐身體不瘦﹐突然而起者是也。

﹝卷上﹞腸風便血不同怯癥

每見先天不足之人﹐得腸紅便血之癥﹐不肯自認爲勞怯﹐且以爲輕病而不治﹐久久至气血盡中州﹐元气下陷﹐客風邪火﹐流入腸胃﹐气滯血凝﹐腐敗潰亂﹐而成土崩河決之勢。若不速治﹐將成大患。治法如何﹖曰﹕不過散其風﹐燥其濕﹐升其陷而已。散風用炒黑防風﹑荊芥爲主。此二味﹐生用則能散風於上部﹐炒用則散風於二腸﹐荊芥尢爲要藥。寬腸行气以炒枳殼爲主。止血以炒黑蒲黃﹑醋炒地楡爲主。行瘀以紫菀爲主﹐兼有調血歸經之妙。升陷以升麻﹑柴胡爲主。燥濕以白術﹑澤瀉﹑茯苓爲主。風散﹑濕除﹑气行﹑瘀消﹐元陽生發則病自愈。能節勞戒气﹐貶酒卻色﹐善自調攝﹐且知起居服食禁忌﹐自不復發。更兼以調和气血﹑補助先天之劑投之﹐與虛勞血癥收功之法同治﹐終身可以無患。

﹝卷上﹞陽虛陰癥辧

有男子脾腎气虛﹐腰膝無力﹑目眩﹑耳鳴﹑形體憔悴﹑溏泄無度﹑飲食少進﹑步履艱難﹐似乎陰虛弱癥而非也。何以辧之﹖曰﹕不咳嗽﹐不內熱﹑骨蒸﹐不潮熱﹑吐紅是也。然其脈必軟緩微弱﹐虛寒之極。治法當回陽返本﹑健脾益胃﹑交補心腎爲主﹐則寒谷陽回﹐萬物發生。

﹝卷上﹞軟懶癥辧

有一種軟懶之癥﹐四肢倦怠﹐面色淡黃﹔或膈中气滿﹐不思飲食。其脈沈遲澀滯﹐軟弱無力。或表气不淸﹐惡寒發熱﹐當其寒﹐則脈愈加沈澀﹔當其熱﹐則脈微見細數。或傳裏內熱﹐則脈气沈洪或洪數。總之﹐定帶軟弱不淸之象。此內傷兼外感﹐其邪只在肌表筋骨之間﹐未深入臟腑﹐其所感尙輕﹐故不成傷寒﹑瘧﹑痢等疾﹐而爲此軟弱因循之癥也。

久久不治﹐成硬頭黃者居多。若脾虛濕勝者﹐則成黃腫﹔若肺气不足者﹐流入淸虛之腑﹐則壅爲痰嗽﹔若血少者﹐遷延歲月﹐則成內熱﹐或五心煩熱﹐日晡潮熱﹐漸似骨蒸勞熱矣。

此癥大都得諸藜藿窮檐之輩﹐間有膏粱之人﹐因房勞不節﹐或竊玉偸香﹐恐懼憂驚﹐或埋首蕓窗﹐用心過度﹐或當風取涼﹐好食生冷﹐致風寒傳染﹐郁而不散﹐乃內傷兼外感而成。其外像酷似弱癥﹐若察癥不的﹐初起遽投以涼劑﹑補藥﹐則邪正混淆﹐不得淸徹﹐以致寒邪閉遏﹐郁於經絡﹐而爲內熱﹐遂成眞病。人家子弟患此﹐類多諱疾忌醫﹐不便直告人﹐自認虛弱﹐見醫者投以淸理散邪之品﹐反不肯服﹐所以難治﹐亦難辧也。然則何以辧之﹖曰﹕頭不痛﹐身不熱﹐不煩嗽﹐不唾血﹐但腿酸腳軟﹐蒸蒸內熱﹐胸中邪气隔緊﹐食不易饑﹐與之食則食﹐不與亦不思﹐或今日思此物﹐明日卽不喜﹐又思別物適口﹐如怯癥之嘗食勞也。治法﹕當其未入裏時﹐宜和解分消﹐托之使出﹐用八物湯加減﹐去黃芩﹐加前胡﹑山楂﹑陳皮之類。濕勝有痰者﹐重以二陳湯﹐稟气濃者﹐加枳殼。用此數劑﹐邪自解散。若邪已入裏﹐難從肌表散去﹐則宜重在分消﹐使邪從小便而出。表裏旣淸之後﹐以養气﹑養血之品﹐培其本源。若起於憂驚思慮者﹐以交固心腎之藥要其終﹐則霍然矣。玉芝云﹕外感軟懶之癥﹐切不可發汗﹐汗之則虛暈欲倒﹐以其兼內傷重也。治宜柴胡﹑防風﹑葛根﹑蘇梗﹑陳皮﹑山楂﹑枳殼﹑澤瀉等味主之。小便不利者﹐加車前。質弱者﹐去枳殼。數劑後加丹參﹐再後加當歸。若脾虛下泄者﹐稍加燥味。若血虛內熱者﹐少加丹皮﹑地

﹝卷上﹞老年怯癥難治說

諺有少無風癱﹐老無癆瘵之說。故中年以後人﹐往往有勞嗽﹑吐血﹑咳血癥﹐不肯自認爲怯愈爲其相火易衰﹐色心已淡﹐性气已灰﹐怒气少動故也。若二者不戒﹐死期更促耳。至於治法﹐則從同也。

卷下

﹝卷下﹞虛勞本治方

歸養心脾湯

﹝治夢遺滑精。﹞人參﹑黃芪﹑白術﹑芡實﹑北五味﹑甘艸﹑熟地﹑棗仁﹑茯神﹑山藥﹑當歸身。參固气﹐气固則精有攝而不遺。生地滋陰﹐陰滋則火有制而不浮越。當歸養血。芡實固腎。茯神﹑棗仁安神寧志。芪﹑術﹑藥﹑艸補气調中﹐气旺神昌﹐則精固而病自愈。遺甚加萸肉﹑蓮須。思慮過度加蓮肉。不禁加石蓮﹑金櫻膏。足痿加牛膝﹑杜仲﹑龜板膠。

歸養心腎丸

生地﹑熟地﹑黃芪﹑白術﹑山藥﹑芡實﹑茯神﹑棗仁﹑歸身﹑萸肉﹑五味﹑甘艸﹐煉蜜丸﹐空心白湯送下三錢。

二地滋陰。當歸養血。茯神﹑棗仁補心。芪﹑術﹑藥﹑艸調气補中。五味﹑芡實固精滋腎。

茸﹑沙苑﹑菟絲。泄瀉加澤瀉﹑蓮肉。腰膝軟弱﹐艱於步履﹐加牛膝﹑杜仲﹑龜鹿膠。

養心固本丸

元武膠﹝紅曲炒珠﹞﹑鹿角膠﹝紅曲炒珠﹞﹑萸肉﹑杞子﹑人參﹑黃芪﹑石蓮肉﹑白術﹑甘艸﹑棗仁﹑地黃﹑淮牛膝﹑內石蓮將肉桂一錢同煮一日﹐去肉桂﹐用煉蜜丸。收功固本藥也。

養心固腎丸

﹝治漏精。﹞生地﹑當歸﹑茯神﹑山藥﹑芡實﹑萸肉﹑陳皮﹑甘艸﹑五味﹑石蓮肉﹐河水煎﹐空心服。

桑螵蛸散

﹝治遺精漏不止。﹞桑螵蛸一味﹐焙爲末﹐酒漿調服一錢。三四服卽止。

補元湯

﹝治腎痺。﹞生地﹑杞子﹑黃芪﹑白術﹑杜仲﹑牛膝﹑山藥﹑茯苓﹑當歸﹑甘艸﹐不拘時服。

淸熱養榮湯

﹝治虛勞內熱骨蒸。﹞柴胡﹑丹皮﹑地骨皮﹑生地﹑當歸﹑白芍﹑元參﹑茯苓﹑麥冬肉﹑生甘艸﹑燈芯三十寸﹐河水煎服。

加味固本膠

生地﹑熟地﹑桔梗﹑茯苓﹑天冬肉﹑元參﹑川貝﹑百合﹑阿膠﹑紫菀﹑麥冬肉﹑甘艸﹑白蜜二斤﹐收膠。

集靈膠

天冬﹑麥冬﹑生地﹑熟地﹑元參﹑桔梗﹑甘艸﹑白蜜五斤﹐收膠。

淸金養榮丸

生地﹑麥冬肉﹑花粉﹑川貝﹑元參﹑白芍﹑茯苓﹑地骨皮﹑丹皮﹑甘艸﹑內生地將薄荷湯煮爛﹐搗膠﹐同蜜爲丸。

淸金甘桔湯

﹝治漧咳。﹞桔梗﹑川貝﹑麥冬肉﹑花粉﹑生地﹑元參﹑白芍﹑丹皮﹑粉甘艸﹑燈芯﹐河水煎。

淸金百部湯

﹝治虛勞久嗽。﹞桔梗﹑元參﹑川貝﹑百部﹑生地﹑麥冬﹑丹皮﹑白芍﹑生甘艸﹑地骨皮﹑燈芯﹐喘急﹐加白前﹑海粉﹑竹茹。如痰吐稠粘﹐脾肺火盛﹐加淸金散﹑竹茹﹑花粉。

淸金加減百合固金湯

百合﹑桔梗﹑川貝﹑桑皮﹑杏仁﹑花粉﹑麥冬﹑茯苓﹑陳皮﹑生甘艸

大聖藥

春加佛耳艸﹐卽面兼頭﹐立夏日采取爲餅。夏加薴麻根。秋加金沸艸。冬加款冬花。發熱加柴胡﹑前胡。咽痛﹐元參﹑射幹。素有血癥﹐生地﹑丹皮。

固金養榮湯

桔梗﹑桑皮﹑川貝﹑茯苓﹑百合﹑杏仁﹑陳皮﹑甘艸﹑生地四兩﹐荷葉湯煮爛搗膏爲蜜丸。此方與百合固金湯﹐爲治血虛痰火主藥。

淸金甘桔湯

﹝治咳嗽痰中帶血絲血珠。﹞桔梗生地白芍丹皮麥冬元參川貝茯苓阿膠甘艸此方加紫菀﹑犀角﹐名膠菀淸金湯﹐治咳嗽痰中夾血。爲丸﹐治咳嗽痰中夾血珠﹑血絲﹑血片。去生地﹑桔梗﹐加地骨皮﹑百部﹐名膠菀犀角湯﹐治勞嗽吐血。

加味犀角地黃湯

犀角﹑生地﹑赤芍﹑丹皮﹑蒲黃﹑燈芯三十寸﹐荷葉一大張﹐煎湯代水。

瓊玉膠

生地﹑茯苓﹑人參各等分﹐蜜收。

固本腎气丸

﹝治陽虛。﹞人參﹑黃芪﹑白術﹑茯苓﹑當歸﹑生地﹑炙艸﹑棗仁﹑煨姜﹑鹿角膠

還元丹

﹝亦治陽虛。﹞遠志﹑杜仲﹑牛膝﹑補骨脂﹑山藥﹑茯神﹑鎖陽﹑五味﹑杞子﹑山萸肉﹑熟地﹑菖蒲﹐煉蜜爲丸﹐淡鹽湯下。

獺爪丸

﹝治傳屍勞。﹞獺爪﹝醋炙爲末﹞獺肝﹝陰漧﹞敗龜板﹑銀柴胡﹑百部﹑沙參﹑生地﹑桔梗﹑地骨皮﹑丹皮﹑麥冬﹑甘艸共爲末﹐每以五分或至七分﹐投入煎劑﹐或丸或膠加入﹐潛使服﹐勿令病者知覺。

百部淸金湯

﹝治傳屍勞﹞百部﹑骨皮﹑人參﹑麥冬﹑桔梗﹑生地﹑丹皮﹑芍藥﹑茯苓﹑甘艸

﹝卷下﹞治虛藥訛一十八辧

人參外感風邪﹐元气未漓﹐審用。

人參大補元气﹐沖和粹美﹐不偏不倚﹐故在陰補陰﹐在陽補陽﹐能溫能淸﹐可升可降﹐三焦成壅塞﹐所謂實實也。若夫虛勞之病﹐或气血﹑陰陽﹑水火﹑寒熱﹑上下諸證﹐與夫火﹑痰﹑燥﹑濕﹑滯﹑脹﹑吐﹑利﹑冒厥﹑煩渴﹐及胎前﹑產後﹑痘疹﹑久病﹑病後﹐一經虛字﹐則先後發明﹐並無異議。庸醫不察﹐執節齋之瞽說﹐以爲人參補陽﹐沙參補陰﹐若補陽則助其火﹐甚至云虛勞人服參者﹐必至不救﹐以致舉世畏參如砒鴆﹐而不敢試﹐豈不誤載﹗

黃柏﹑知母禁用。

《丹溪心法》有云﹕虛損吐血﹐不可驟用苦寒﹐恐致相激﹐只宜瓊玉膏主之。何事首尾矛盾並用。後之學人宗之﹐凡遇虛勞咳嗽﹑吐血﹑虛火虛熱之疾﹐皆以知﹑柏二味﹐以爲淸火滋陰﹐殊不知虛勞之火﹐虛火也﹐相火也﹐陰火也。卽丹溪云﹕虛火可補﹐人參﹑黃之屬。

相火系於肝腎之間﹐出入於甲膽﹐聽命於心君。君火明﹐則相火伏﹐若君火不明﹐則相火烈焰衝天﹐上感淸虛之竅﹐耳聾﹑鼻幹﹑舌痛﹑口苦﹑頭暈﹑身顫﹑天突急而淫淫作癢﹑肺葉張而咳嗽頻仍。當此時也﹐惟有淸气養榮﹐滋方寸靈臺之雨露﹐以寧膻中之煩焰﹐則甲膽乙肝之相火﹐不撲而自滅矣。陰火者﹐龍雷之火也﹐起於九泉之下﹐遇寒水陰翳﹐則其焰愈騰﹐若太陽一照﹐自然消隕。此三火者﹐皆無求於降火滋陰﹐亦何事乎知﹑柏﹐而用之以貽害乎﹖且黃柏傷胃﹐知母滑脾﹐胃傷則飲食不進﹐脾滑則泄瀉無度。一臟一腑﹐乃生人之本。

經云﹕得谷者昌﹐失谷者亡。又曰﹕陽精上奉﹐其人壽﹔陰精下降﹐其人夭。今以苦寒傷胃﹐豈非失谷者亡乎﹖以冷滑泄脾﹐豈非下降者夭乎﹖想世用此者﹐意在滋陰﹐而不知苦寒下降多亡陰﹐陰虧而火易熾﹔意在淸金﹐而不知中土旣潰﹐絕金之源﹐金薄而水益衰。吾知用此者﹐未見其利﹐徒見其害耳。每見虛勞

麥冬﹑五味初病酌用。

治肺之道﹐一淸﹑一補﹑一斂﹐故麥冬淸﹐人參補﹐五味斂。三者﹐肺怯之病﹐不可缺一者疏散之﹐未可驟加斂補﹐施治之次第宜然。若不知初病﹑久病之分﹐或驟淸﹑驟補﹑驟斂﹐則肺必致滿促而不安﹐邪气濡滯﹐久而不徹。此非藥之害﹐實由用之失節耳。若夫疏解之後﹐邪气旣淸﹐元气耗散﹐則當急用收斂﹑淸補爲主﹐捨此三物﹐更何求焉﹖況五味不但以收斂爲功﹐兼能堅固心腎﹐爲虛勞必用之藥。乃在用之不當者﹐反咎五味酸能引痰致嗽﹐畏而棄之。殊不知病至於伏火乘金﹐金气耗越之際﹐除卻此味﹐更用何藥以收之耶﹖

澤瀉宜用。

夫肺金爲气化之源﹐伏火蒸灼﹐則水道必污﹐污則金气不行而金益病﹐且水停不流﹐則中土功。夫亦嘗究其命名之義矣。蓋澤者﹐澤其不足之水﹔瀉者﹐瀉其有餘之火也。惟其瀉也﹐故能使生地﹑白芍﹑阿膠﹑人參﹐種種補益之品﹐得其前導﹐則補而不滯﹔惟其澤也﹐故𨿽走濁道而不走淸道﹐不若豬苓﹑木通﹑腹皮等味之消陰破气﹐直走無餘。要知澤瀉一用﹐肺﹑脾﹑腎三部咸宜﹐所謂功同神禹者此也。古方用六味丸﹐用之功有四種﹐《頤生微論》論之極詳。庸醫不察﹐視爲消陰損腎之品﹐置而不用﹐何其謬甚﹗

桑皮宜用。

桑白皮淸而甘者也﹐淸能瀉肝火之有餘﹐甘能補肺气之不足。且其性潤中有燥﹐爲三焦逐水﹐最忌喘﹑腫二候。金逆被火所逼﹐髙而不下則爲喘﹔土卑爲水所侮﹐陷而失堤則爲腫。喘者﹐爲天不下濟於地﹔腫者﹐爲地不上交於天。故上喘﹑下腫﹐天崩地陷之象也。是癥也﹐惟桑皮可以調之。以其降气也﹐故能淸火气於上焦﹔以其折水也﹐故能奠土徳於下位。柰何前人不察﹐以爲性不純良﹐用之當戒。不知物性有全身上下純粹無疵者﹐惟桑之與蓮﹐乃謂其性不純良﹐有是理乎﹖

桔梗宜用。

夫肺如華蓋﹐居最髙之地﹐下臨五臟﹐以布治節之令。其受病也﹐以治節無權﹐而气逆火升味﹔至淸故能淸金﹐升浮故能載陷﹐微苦故能降火﹐實爲治節君主之劑﹐不但引淸報使而已。此味升中有降﹐以其善淸金﹐金淸自能布下降之令故也﹔淸中有補﹐以其善保肺﹐肺固自能爲气血之主也。且其質不燥不滯﹐無偏勝之獘﹐有十全之功﹐服之久﹐自能淸火消痰﹐寬胸平气﹐生陰益陽﹐功用不可盡述。世之醫者﹐每畏其開提發散﹐而於補中不敢輕用﹑多用﹐沒其善而掩其功﹐可惜也。

丹皮﹑地骨皮宜用。

夫黃柏﹑知母﹐其爲倒胃敗脾之品﹐固宜黜而不錄矣。然遇相火爍石流金之際﹐將何以處此淸火除蒸﹐更兼養肺。骨皮者﹐枸杞之根也。枸杞爲補腎之要藥﹐然以其升而實於上也﹐但能溫髓助陽﹐虛勞初起﹐相火方熾﹐不敢驟用。若其根伏而在下﹐以其在下也﹐故能資腎家眞水﹔以其皮﹐故能舒肺葉之焦枯﹐涼血淸骨﹐利便退蒸。其功用較丹皮更勝﹐且其味本不苦﹐不致倒胃﹐質本不濡﹐不致滑脾﹐施治允當﹐功力萬全﹐有知﹑柏之功﹐而無其害﹐最爲善品。

生地宜用﹐初病審用。

世人以生地爲滯痰之物﹐而不敢輕用﹐是不知痰之隨癥而異也。雜癥之痰﹐以燥濕健脾爲主克肺金﹐金不能舉淸降之令﹐精微不徹於上下﹐滯而爲痰作咳。治宜淸肺﹐則邪自降﹔養血﹐則火自平。故余於淸金劑中﹐必兼養榮爲主。榮者﹐血也。陰者﹐水也﹐潤下之徳也。淸金若不養榮﹐如吹風滅火﹐風勢愈逆﹐烈焰愈生。淸金養榮者﹐爲引水制火﹐沾濡彌漫﹐煙气永息。故桔梗﹑桑皮﹑貝母之類﹐淸金之品也。生地﹑丹皮﹑當歸之類﹐養榮之品也。而養榮劑中﹐又以生地爲第一。以生地治雜癥之痰﹐則能障痰之道﹐能滯化痰之气﹐且其力滋補﹐反能助痰之成。若加之虛勞劑中﹐則肺部喜其潤﹐心部喜其淸﹐腎部喜其滋﹐肝部喜其和﹐脾部喜其甘緩﹐而不冷﹑不滑﹐故勞嗽﹑骨蒸﹑內熱﹑吐血﹑咯血劑中﹐必無遺生地之理。惟勞嗽初起﹐客邪未淸﹐痰嗽盛時﹐亦暫忌生地滯泥。若表癥旣除﹐內熱蒸灼﹐非生地之淸潤﹐以滋養化源﹐則生機將絕矣。若畏其滯

茯苓宜用。

有謂茯苓善滲﹐下元不足者忌之。非也。蓋茯苓爲古松精華蘊結而成﹐入地最久﹐得气最濃。其質重﹐其气淸﹐其味淡。重能培土﹐淸能益金﹐淡能利水。惟其得土气之濃﹐故能調三部之虛。虛熱虛火濕气生痰﹐凡涉虛者皆宜之﹐以其質中和粹美﹐非他迅利克伐者比也。夫金气淸降﹐自能開水之源﹔土气調平﹐自然益气之母。三髒旣理﹐則水火不得憑淩﹐故一舉而五臟均調。又能爲諸陰藥之佐﹐而去其滯﹔爲諸陽藥之使﹐而宣其道。補不滯澀﹐泄不峻利﹐精純之品﹐無以過之。

黃芪宜用。

余嘗說建中之義﹐謂人之一身﹐心上﹐腎下﹐肺右﹐肝左﹐惟脾胃獨居於中。黃之質﹐中上气不下﹐下气不上﹐左不維右﹐右不維左﹐得黃益气甘溫之品﹐主宰中州﹐中央旌幟一建﹐而五方失位之師﹐各就其列﹐此建中之所由名也。故勞嗽久已失气﹐气不根於丹田﹐血隨气溢﹐血旣耗亂﹐气亦飛揚。斯時也﹐𨿽有人參回元气於無何有之鄕﹐究竟不能固眞元於不可拔之地﹐欲久安長治﹐非黃不可。蓋人參之補迅而虛﹐黃之補重而實﹐故呼吸不及之際﹐不如參。若夫鎭浮定亂﹐返本還元﹐統气攝血﹐實表充裏﹐其創建如墻壁之不可攻﹐其節制如將令之不可違﹐其饒益如太倉之不可竭﹐其禦邪扶正﹐如兵家之前旄﹐中堅後勁﹐不可動搖﹐種種固本收功之用﹐參反不如。故補虛以黃爲墻垣﹐白術作基址。每見服參久久﹐漸至似有若無﹐𨿽運用有餘﹐終是浮弱﹐不禁風浪。若用﹑術兼補﹐可至風雨不畏﹐寒暑不侵﹐向來體弱者﹐不覺脫胎換骨﹐誠有見於此也。除勞嗽初起﹐中土大傷﹐气火方盛﹐心肺𨿽失其和﹐脾胃猶主其事﹐此時只宜養榮爲主﹐黃微滯﹐尙宜緩投。若久病气虛以實土﹐徒以沈陰降濁之品﹐愈傷上奉升騰之用﹐必無濟也。

白術宜用﹐初病審用。

虛勞初起﹐治未有不以淸金爲第一義者。而淸金之品﹐生地﹑阿膠﹑丹皮﹑白芍之外﹐又有並麥冬亦微惡其冷﹐元參亦且嫌其寒﹐久久漸妨飲食﹐漸陷中气﹐於斯時也﹐又宜以培土調中爲主。其法在雜癥門中﹐用藥頗多﹐惟虛癥內﹐培土之劑﹐止有黃﹑白術﹑茯苓﹑山藥﹐有功而無過。夫虛勞之培土也﹐貴不損至髙之气﹐故二陳之燥﹐平胃之烈﹐固萬萬不可﹐卽扁豆之健脾﹐苡仁之勝瘴﹐猶未免於走血﹐俱未盡善。若乃四味之中﹐茯苓﹑山藥𨿽沖和﹐而無峻補回生之力﹐卽﹑術二種並用﹐又以術爲土部專經之劑﹐兼爲益气之品﹐故能培土以生金﹐而至髙之部﹐胥有賴也。夫術性微燥﹐於虛癥似當緩投﹐然卻喜其燥而不烈﹐有合中央之土徳﹐且補土自能生金﹐如山嶽之出雲蒸霧﹐降爲雨露﹐以濡萬物﹐而何病燥之有哉﹖繆仲淳謂其燥能傷陰。殊不知傷陰爲蒼術﹑濃朴之類﹐豈可以白術微燥中和之品同語耶﹖且治法收功之時﹐非培土則浮火終不歸根﹐知白術之功大矣。

柴胡酌用

柴胡升淸調中﹐平肝緩脾﹐淸熱散火﹐理气通血﹐出表入裏﹐黜邪輔正﹐開滿破結﹐安營扶浸淫郁滯﹐有待宣通﹐捨此柴﹑前二胡﹐則無有秉性純良出其右者矣。故每用些少以佐之然後專用淸源補斂之品﹐乃爲十全。卽其調理之人﹐中間或攖或感﹐亦必急用柴胡﹑防風﹑葛根等味徹之﹐然後仍用補斂﹐庶免關門捉賊之患。但其性升散﹐用者當中病卽止﹐不可多用﹑常用耳。更有女人抑鬱傷陰﹐與夫蓐勞之後﹐必當選用。蓋多郁則傷元气﹐柴胡平肝散郁﹐功最捷也。後人因陳藏器一言﹐忌用柴胡﹐遇內傷﹑外感之癥﹐將反用麻黃﹑紫蘇等味以散之耶﹗

陳皮偶用。

夫桔梗本以載气上行﹐而气火以平者﹐可見虛勞之气﹐皆由於火侵肺也。若雜癥之有胸膈气口气滯﹐輒以陳皮理气﹐不知陳皮味辛而性燥﹐辛能耗肺气之淸純﹐燥能動陰虛之相火﹐本以理气﹐气反傷矣。惟淸金之久﹐化源初動﹐脾气未健﹐胃口漸覺涎多﹐可少加陳皮以快之﹐使中宮一淸﹐未爲不可。又或時气偶來﹐脾胃濡瀉﹐亦可暫用數劑﹐以淸理之﹐然亦須去病則已﹐不宜常用。

蘇子不必用。

夫虛勞之火﹐旣乘金之气髙而不降﹐治宜平其火而已﹐不必下其气也。惟雜癥之喘急而气髙痰可消。不知其復也﹐必增劇矣。惟白前一味﹐爲平喘之上品。凡擷肚擡肩﹐气髙而急﹐能坐而不能臥﹐能仰而不能俯者﹐用此以平之﹐取效捷而元气不傷﹐大非蘇子可比。

枳殼不可用。

虛勞施治﹐曰淸金﹐曰安神﹐曰培土﹐曰調肝﹐曰益腎﹐而惟補之一字﹐徹乎終始﹐故火亦气塞滯﹐不究虛實﹐便用枳殼以伐之。不知虛勞治气﹐與雜癥不同。其滯也﹐不可以利之﹔其髙也﹐不可以下之﹔其治滿也﹐不可以破之。陳皮﹑蘇子﹐已不當用﹐況枳殼﹑靑皮乎﹗虛勞之施治有次序﹐先以淸金爲主﹔金气少肅﹐卽以調脾爲主﹔金土咸調﹐則以補腎要其終還元。凡屬陰虛﹐未有不以此爲扼要者也。然杞子之性太溫﹐若君火未明﹐相火方熾﹐肺葉舉杞子性涼之說﹐試問性若果涼﹐胡爲興陽之驟耶﹖

當歸審用。

夫當歸之養榮﹐以佐淸金也﹐尙矣。然其味未免於辛﹐其性未免於溫﹐𨿽有養血之功﹐亦爲腎水以收功。若執古人之論﹐謂當歸命名之義﹐使气血各得其歸﹐罔顧血癥新久而用之﹐亦有誤處。

桂圓審用。

龍眼大補心血﹐功並人參。然究爲濕熱之品﹐故肺有郁火﹐火亢而血絡傷者﹐服之必劇。世旣淸之後﹐以此大補心脾﹐信有補血安神之效﹐若肺有郁伏之火﹐服之則反助其火﹐或正當血熱上衝之時﹐投此甘溫大補之味﹐則血勢必湧溢而加衝。不可不愼也。

跋

柯跋

《傳》云﹕三折肱爲良醫。《楚辭》云﹕九折臂而成醫。《曲禮》云﹕醫不三世﹐不服其藥。則業醫者﹐貴專且久也。曾伯祖韻伯公﹐本諸生﹐精研醫理﹐箋疏辧論極夥﹐自著《來蘇集》等書數種﹐向未梓行。表舅祖陳時行﹐韻伯公嫡派﹐吾伯父所受業者﹐淵源固歷歷不爽也。吾家藏書頗備﹐刻本﹑鈔本若干捲﹐相與析疑辧難﹐克窮閫奧。又與琴川楊資生先生﹐討論有年﹐凡儒生淵博而貫通者﹐廣資稽考。則伯父於醫﹐原本先世﹐參究明師﹐博訪良友﹐冥搜曩哲﹐可謂專且久矣。今《來蘇集》等書﹐已刊刻行世。是書乃綺石先生所著﹐亦鈔本之一﹐不敢自私﹐鐫刻公世﹐旣以闡古人之祕﹐亦以表得力之自云爾。

乾隆三十六年歲次辛卯小春朔又五日侄男有田謹跋

陳跋

上《理虛元鑑》兩卷鈔本﹐無錫顧信成所藏。信成研究醫理﹐亟稱此書﹐以爲治虛勞﹐功不師及各處坊間﹐叢殘故楮中﹐殊不可得。《四庫提要》及張氏《書目答問》﹑朱氏《匯刻書目》﹐均未及收。乃亟付剞劂﹐傳諸久遠﹐以爲治虛專書﹐未必無補。傳寫旣久﹐訛廖滋多﹐學識固陋﹐校勘非易。不敢臆度﹐傳其可信﹐闕其可疑﹐綱羅考訂﹐有俟篤好。綺石先生﹐姓氏裏居﹐急切難考。觀趙氏跋語﹐豈明末之遺老與避世之隱君子歟。殺靑旣竟﹐書諸簡

大淸光緒二十二年嘉平月蕭山陳光淞識

