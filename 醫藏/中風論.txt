中風論淸熊笏

自序

昔﹐神農﹑黃帝﹑岐伯﹑兪跗﹐以神聖之資﹐闡陰陽之奧﹐創興醫籍﹐拯濟疾苦﹐實與教養政治相輔而行﹐故三墳之書先於五典。蓋醫之學﹐備在君相矣。厥後有伊芳尹湯液﹐亦其類也。東遷以來﹐君相罕有知者﹐而其學遂降爲藝術。若醫和﹑醫緩﹑扁鵲之儔﹐皆其最也。始皇於世。漢之太倉公﹑華元化﹑張仲景之徒﹐皆精其術。倉公﹑元化無傳書﹐惟仲景有《傷寒》《金匱》兩書﹐實與《本經》《湯液》《靈》《素》《難經》相爲表裏﹐此醫學之大成也。晉太醫令王叔和﹐錯解義例﹐纂亂原文﹐而醫學始晦。相沿至今﹐卒無起而正之者。𨿽有諸家輩出﹐各抒所見﹐究與《靈》《素》《難經》不能符合。其獘在於不信古經﹐不明內景﹐枉逞胸臆。是以得不償失﹐名不副實。著作𨿽多﹐去古愈遠矣。近世醫方本艸諸書﹐專執心肝脾肺腎﹐顚倒金木水火土﹐滿紙空談﹐毫無實義﹐莫不家置一冊﹐沿爲習俗﹐牢不可破。此時卽起軒岐﹑盧扁諸聖賢而正之﹐不目爲怪﹐則斥爲妄耳。笏學術淺陋﹐惟於古聖之書﹐頗曾究心﹐觀其診病脈法﹐經絡營衛﹐內景髒象﹐皆與後世諸論不同。蓋理寓於气﹐气寓於形﹐後人捨形气而言理﹐故其術膚淺而不適於用。古人求實理於形气之中﹐故其術精切而多奇中。今欲實從形气中以求治病之理﹐不得不詳之如左﹐以就正於髙明﹐庶不至於按劍相詫也夫。

道光辛已孟春江右熊笏叔陵甫自敍

序

《中風論》一書﹐安義熊叔陵先生著﹐聞向無刊本也。戊寅夏間﹐余從裏中世醫郭君秋泉借閱其家藏抄本﹐喜是書明於內景﹐不獨爲中風立論﹐卽中風一癥﹐灼有見地﹐全捲無一模稜語﹐因手錄之。嗣詢此書所由來﹐秋泉云﹕嘉慶季年﹐吾閩陳修園先生治療出﹐一時名醫右熊君耳其名﹐不遠千里來證所學﹐修園下榻欽其緒論﹐卽知熊有撰述﹐柰深自謙﹐祕不肯示人。一日熊外出﹐修園門下士私發其簏﹐得此書傳鈔之﹐欲再檢他本﹐詰朝熊束裝歸矣。餘論相表裏﹐欲合刻而公諸世﹐未逮也。今夏﹐家端植兄擬刊醫書﹐余以此論告﹐卽欣然出資付梓﹐並自任校讎之役﹐一字之疑﹐必來參酌。剞劂竣事﹐屬敍緣起﹐餘思熊氏書出﹐當有目共賞﹐固無待余之表彰﹐而端植隱於市廛﹐能不《醫案一隅錄》兩種﹐肆中徧訪無此書﹐端植能──搜羅﹐襄刻《熊氏全集》﹐尢余之濃望也夫。

時光緒甲申八月子莊林慶祺謹序

論髒象

肝藏魂﹐屬足厥陰經﹐有正絡入肝絡膽﹐主春木風令﹐旺於春﹐以膽爲腑﹐屬足少陽經﹐有正絡入膽絡肝﹐七情主怒﹐聲主呼﹐液爲淚﹐五官目﹝凡臟腑之相表裏者﹐因諸經相屬相絡也。後世用五行干支相配﹐亦屬鑿空腐談﹞。

心藏神﹐屬手少陰經﹐有正絡入心絡小腸﹐主夏君火熱令﹐旺於夏﹐以小腸爲腑﹐屬手太陽經﹐有正絡入小腸絡心﹐心君無爲﹐五官舌。

心主無形﹐代心君行事﹐屬手厥陰經﹐有正絡歷膻中﹐徧歷三焦﹐主長夏相火暑令﹐旺於夏﹐以三焦爲腑﹐亦無形﹐屬手少陽經﹐有正絡歷三焦絡膻中﹐七情主喜﹐聲主笑﹐液爲汗。

脾藏意﹐屬足太陰經﹐有正絡入脾絡胃﹐主四季濕土令﹐寄旺於四季﹐以胃爲腑﹐屬足陽明經﹐有正絡入胃絡脾﹐七情主憂思﹐聲主歌﹐液爲涎﹐五官口。

肺藏魄﹐屬手太陰經﹐有正絡入肺絡大腸﹐主秋金燥令﹐旺於秋﹐以大腸爲腑﹐屬手陽明經﹐有正絡入大腸絡肺﹐七情主悲﹐聲主哭﹐液爲涕﹐五官鼻。

腎藏精與智﹐左藏智﹐右藏精﹐屬足少陰經﹐有正絡入腎絡膀胱﹐主冬水寒令﹐旺於冬﹐五臟以心爲君﹑爲主﹐心君無爲﹐寂然不動﹐其髒堅固﹐邪不能侵﹐侵之則神去而死。

凡心之用﹐皆手厥陰心主代爲用事也。

心主卽膻中宗气也﹐但有气而無形﹐專代心君用事﹐故名之相火﹐譬如宰相代人君施政也。後世錯認右腎爲相火﹐考之《靈》《素》《難經》及仲景書﹐皆無此說。此因叔和脈法將三焦配入右尺﹐三焦本屬相火﹐故遂錯認右腎爲相火耳。心主是本名﹐因心主無形可指﹐故《素問》借任脈之膻中穴名之曰膻中﹐是從其外而名之也。《靈樞》借護心之脂膜名之曰心包絡﹐是從其內而名之也。二者皆是借名﹐非本名也。惟心主二字﹐乃是本名﹐因其代心君行事﹐爲性情之主﹐故曰心主。

三焦亦有气而無形﹐卽衛气之間行於腑者也。扁鵲名爲原气﹐乃腸胃中行津化液之气也。蓋心主是宗气﹐《內經》所謂大气積於胸中﹐命曰气海者是也。凡肝之怒﹑肺之悲﹑腎之智﹑脾之思﹐皆秉此气爲用。三焦是衛气﹐《內經》所謂衛出下焦﹐間行於六腑者是也。凡上焦之飲食主納﹑中焦之主腐化﹑下焦之二便主出﹐皆秉此气爲用﹐此二者皆有气而無形。馬元臺謂三焦有形如脂者﹐妄也。

腎有兩枚﹐其左者爲腎﹐右者爲命門。男子以右腎藏精﹐女子以右腎系胞。此言出於《難經》﹐不見於《內經》﹐然《內經》謂衝脈爲血海﹐循腹右系於腎。又謂男子二八太衝脈盛﹐精始至﹐女子二七太衝脈盛﹐月事以時下。又謂男子無月事﹐衝脈不泄﹐則上榮而生髭須﹔女子有月事﹐衝脈下泄﹐則髭須不生。宦者損其衝脈﹐則須亦不生。觀《難經》男以藏精﹐女以系胞之語﹐則右腎爲命門者﹐卽《內經》之衝脈循腹右下行系於右腎﹐謂男女之天癸所以傳生者也﹐猶曰此生生受命之門耳。則命門乃水也﹐非火也。後世沿叔和之謬﹐謂左腎爲水﹐右腎爲相火﹐已屬大謬﹐李時珍反用此法詆毀《難經》﹐可知後世醫家於內景髒象全然不識﹐而猶妄意著作其書﹐尙可信乎﹖

或問﹕子以命門爲天癸﹐然則腎中無火矣﹐無火則腎中眞陽又是何物也﹖曰﹕腎中眞陽卽是衛气之根﹐《內經》謂衛出下焦﹐《難經》謂腎間動气﹐又謂生气之原者是也。此兩腎皆有之﹐且膀胱亦有之﹐柰何專屬之右腎耶﹖

《內經》曰﹕初生之來謂之精﹝男女媾精﹐萬物化生。卽右腎藏精也﹞。兩精相摶謂之神﹝陰陽合而神明生﹐卽心藏神也﹞。隨神往來謂之魂﹝神明動而知識生﹐卽肝藏魂也﹞。並精出入謂之魄﹝精血充而運動生﹐卽肺藏魄也﹞。心有所憶謂之意﹝脾主思﹐故藏意﹞。慮善而動謂之智﹝腎爲技巧之官﹐故藏智﹞。此五臟之所藏﹐謂之五神﹐所謂性也。

凡五臟皆不可病﹐而心臟爲最。然《內經》《難經》論病﹐多以五臟爲言者﹐乃指五臟所主之病﹐非謂五臟爲受病之地也。譬如怒爲肝之所主﹐其受病之地乃在衛气﹑宗气之上僭﹐《內經》所謂气有餘善怒也。又如恐爲腎之所主﹐其受病之地乃在衛气﹑宗气之下陷﹐《內經》所謂气不足善恐也。俗書不知從受病之气分施治﹐而輒從五臟用藥﹐則誤矣。

五臟爲藏神最密之所﹐而名爲陰者﹐以其爲陰經所屬也。六腑爲傳受渣滓之所﹐而名爲陽者﹐以其爲陽經所屬也。惟膽爲淸淨之地﹐不受穢濁﹐而亦名腑者﹐亦以其爲陽經所屬也。《內經》謂臟腑皆取決於膽﹐故膽爲決斷之官。

論經絡次序

﹝此宗气領營血所行也﹐營行脈中﹞

經脈發源在左乳旁下﹐以手按之有動脈者是也。《素問》名爲胃之大絡虛裏穴﹐《靈樞》名爲脾之大絡大包穴。蓋脈本營血﹐乃水谷所主﹐故以脾胃互稱。此只一穴﹐在左乳旁下﹐若右乳旁下則無有﹐不論男女﹐人人皆然。此等要緊之穴﹐《內經》言之甚淸﹐驗之此身亦甚明﹐乃諸家竟不知此爲何事﹐可爲浩嘆﹝虛裏出瀏腋下三寸﹐大包在腹下六寸﹞。

第一﹐手太陰肺經從左邊虛裏穴上注肺﹐由左腋間走左手大指﹝寸口脈卽此﹞﹐是從胸走手也﹝正絡入肺﹞。

第二﹐手陽明大腸經從寸口斜分至腕臂﹝反關脈卽此﹞﹐走上至頭﹐是從手走頭也﹝正絡入大腸﹞。

第三﹐足陽明胃經從頭上接前脈﹐由胸前而下至足背﹐是從頭走足也﹝正絡入胃﹞。

第四﹐足太陰脾經從足指接前脈﹐由膝而上至胸﹐注心中﹐是從足走胸也﹝正絡入脾﹞。

第五﹐手少陰心經從胸中接前脈﹐由間而至手小指﹐是從胸走手也﹝正絡入心﹞。

第六﹐手太陽小腸經從手小指外側接前脈而上至頭﹐是從手走頭也﹝正絡入小腸﹞。

第七﹐足太陽膀胱經從頭上接前脈﹐由背而下至足小指﹐是從頭走足也﹝正絡入膀胱﹞。

第八﹐蹺脈﹝男用陽蹺﹐女用陰蹺﹞從脛上接前脈﹐上至背兪﹐轉從復衝下行於足﹝正絡

第九﹐足少陰腎經從足心接前脈﹐由膝內而上至胸﹐是從足走胸也﹝正絡入腎﹞。

第十﹐手厥陰心主經從胸中接前脈﹐由而至手中指﹐是從胸走手﹝正絡散入膻中﹞。

第十一﹐手少陽三焦經從手指背接前脈﹐由手腕外上至耳側﹐是從手走頭也﹝正絡歷三焦﹞。

第十二﹐足少陽膽經從頭上耳側接前脈﹐由身之旁下至足﹐是從頭走足也﹝正絡入膽﹞。

第十三﹐足厥陰肝經從足下接前脈﹐由膝而上至胸中﹐注於肺﹐是從足走胸也﹝正絡入肝﹞。

以上諸脈﹐各有兩條先行於左者畢﹐然後再注肺﹐由右腋間走右手太陰經﹑手陽明經﹐以次至足厥陰經﹐亦如其左﹐不復繁綴﹐然後再交於督脈。

督脈從右足厥陰經上頭而來﹐由頭頂中間入頸﹐循脊中直下至尾骨﹐分兩支入前陰﹐合交任脈﹝此脈只一條﹐無正絡﹞。

任脈﹐從前陰接前督脈由腹中間上胸﹐復注於肺﹐爲周而復始﹝此脈亦一條﹐正絡無﹞。

以上左右十二經﹑兩蹺﹑督﹑任﹐凡二十八脈﹐共長十六丈二尺﹐一息六寸計﹐二百七十息此審次第。詳後營行﹞。

論經絡淺深

﹝此衛气所行也。衛行脈外﹞

人身頭與手足是一殼子﹐五臟六腑皆在殼子之內者也﹐十二經絡皆在殼子之外者也。然此殼子又有淺深不同﹐今分列於後。

第一層爲太陽所行之地﹐手太陽二﹐足太陽二﹐陽蹺二﹐督脈一﹐凡七脈爲衛气極盛之地。

第二層爲陽明所行之地﹐手陽明二﹐足陽明二﹐凡四脈爲衛气總匯之地。

第三層爲少陽所行之地﹐手少陽二﹐足少陽二﹐凡四脈爲衛气初出之地。

以上三層皆名爲表﹐少陽近裏﹐爲半表半里之界。

第四層爲太陰所行之地﹐手太陰二﹐足太陰二﹐凡四脈爲衛气初退之地。

第五層﹐爲少陰所行之地﹐手少陰二﹐足少陰二﹐凡四脈爲衛气退藏之地﹝任脈亦在此層﹐當云五脈﹞。

第六層爲厥陰所行之地﹐手厥陰二﹐足厥陰二﹐凡四脈爲陰盡陽生之地﹝過此則入髒矣﹞。

以上三層皆名爲裏。

凡衛行脈外者﹐用此察淺深﹐詳後論衛气篇﹐知此則知偏枯之風專在衛矣。

凡十二經脈﹐各有支脈通於臟腑者﹐名爲絡﹐凡風之入髒者由此。

凡十二經脈﹐其陰經﹑陽經相交接處﹐名爲交經別絡﹝如手太陰交手陽明﹐足陽明交足太陰之類﹞。其陽經交陽經者在頭﹐陰經交陰經在腹﹐則無別絡。

凡十二經脈﹐各有小脈從气穴旁出者﹐名爲孫絡﹝又名小絡﹐又名血絡﹞。共有三百六十五气穴﹐卽有三百六十五孫絡。其病最輕。

論奇經八脈

陽維﹐卽手三陽﹑足三陽諸气穴旁出之孫絡也。

陰維﹐卽手三陰﹑足三陰諸气穴旁出之孫絡也。

陽蹺﹐卽足太陽之別﹐支通少陰者也。男子脈度以陽蹺爲經﹐陰蹺爲絡。

陰蹺﹐卽足少陰之別﹐支通太陽者也。女子脈度以陰蹺爲經﹐陽蹺爲絡。

督脈﹐卽背脊當中一條督脈之孫絡。

任脈﹐卽胸前當中一條任脈之孫絡。

以上六者﹐共有三百六十五气穴﹐此皆旁出孫絡﹐不入營行之度。

衝脈爲血海﹐循腹右下行﹐與右腎相通﹐男子以之藏精﹐女子以之系胞。胞卽子宮﹐爲月事所從出﹐卽天癸也。《難經》謂右腎爲命門﹐卽此衝脈行腹右﹐與左乳虛裏穴相對。蓋人身血液分爲兩途﹐其從左乳下隨宗气動而行於十二經脈之中者﹐名爲營血﹐所以蔭形而生肌者也。其從腹右下注衝脈通於右腎者﹐名爲天癸﹐所以種子傳生者也。營血從左乳下發源﹐行於脈中﹐故左乳旁下有動气應手﹔衝血從腹右下注於右腎胞中﹐其血本靜﹐故右乳旁下並無動气﹐此左右之所以不同也。營血養身﹐故不可傷﹐傷之則死﹔衝血傳生﹐原有可泄﹐故閹宦者流𨿽傷衝血亦不死。此營血爲病所以獨重﹐而衝血爲病所以較輕也。

帶脈橫通於腰﹐所以聯系諸經者也。

以上二者﹐皆不入營行之度﹐與諸經孫絡相似﹐故亦列於奇經。

凡此八者﹐皆血之積而不流者也﹐《內經》名爲奇邪血絡﹐《難經》則名爲奇經。蓋血之行於脈中者﹐如川河之流﹔血之溢於孫絡者﹐如湖海之會﹐古人用此以審病耳。譬如陽維之血溢於上﹐則爲鼻衄﹑齒衄之類﹔陰維之血溢於下﹐則爲圊血﹑淋血之類﹔兩維同病﹐則爲吐血﹑嘔血之類﹐其孫絡上貫於膈也。衝帶爲病﹐則爲崩漏﹑帶下之類。《內經》《難經》分晰甚明﹐李時珍輩乃謂另有八脈﹐考之古經旣不合﹐証之此身亦不確﹐又假此爲修眞之說﹐無識者流莫不被其誑惑﹐往往因修煉而成癆瘵﹐生平所見亦多矣﹐故詳辧之。

以上諸條﹐皆形體實義也。凡病﹐惟絡病最輕﹐經病稍重﹐腑病又重﹐髒病最重。此審病輕重之大法。

形體實義旣明﹐然後附於形體之气血陰陽始可得而知之矣。有宗气﹑有營气﹑有衛气﹐另詳於左。

論總

人身養生之气有二﹕一曰呼吸天气。蓋人在天地气交之中﹐如魚之在水也。魚在水中而不見水﹐人在气中亦不見气。試觀平人扼吭則絕﹐無天气也。試觀暴絕人气回則蘇﹐通天气也。無形而至剛﹐故古之聖人有服气卻谷之法。天气至淸﹐全憑呼吸爲吐納。其呼吸之樞﹐則以肺爲主﹐《內經》所謂天气通於肺也。天气有春溫﹑夏熱﹑秋燥﹑冬寒﹐及四季濕土不同﹐得其平則能養人﹐失其平則病﹐《內經》所謂天食人以五气是也。一曰飲食地气﹐卽胃所受水谷也。試觀平人絕谷則饑﹐試觀瘠人美食則肥﹐則地气之養人可知矣。地气養人有形而至柔﹐故形體丰肥者其气反弱。地气至濁﹐全憑喉舌爲出入﹐其飲食之權則以脾爲主﹐《內經》所謂地气通於嗌也。地气有三﹕食穀者﹐智人爲萬物之靈也﹔食肉者﹐勇鷹虎之屬也﹔食艸者﹐力牛馬之屬也。又有五味﹕屬木者酸﹐屬火者苦﹐屬金者辛﹐屬水者咸﹐屬土者甘﹐《內經》所謂地食人以五味是也。凡嬰兒在胎中﹐亦有天气﹑地气爲養﹐蓋其呼吸﹑飲食皆資於母也。地气有形﹐故醫書多言之﹐若天气無形﹐醫家多不知爲何物﹐故諸書皆置而不言﹐無怪醫術之多陋也。

論宗气

宗气者﹐乃呼吸天气所生﹐其所居在胸膈之間。《內經》曰﹕宗气出於上焦。又曰﹕呼則气出﹐吸則气入。其大气之摶而不行者﹐積於胸中﹐名曰气海是也。凡人身之力﹐惟胸膈間最大﹐此卽宗气也。凡頭背手足之力﹐皆取絡於胸膈﹐此气又名膻中﹐又名心包絡﹐卽心主也﹐常代心君用事﹐稱爲相火。蓋心爲君火﹐端拱無爲者﹐性之體也﹔膻中宗气爲相火﹐代心君用事﹐與營血俱行脈中耳。其領營血行於脈中也﹐卽從左乳旁下虛裏穴起﹐以次行於各經。一呼一息﹐一息行六寸﹐已詳於經絡次序。

論營气

營气﹐卽營血也。血不自行﹐必賴气以行之﹐卽宗气領率之也﹐故稱之曰營气。此飲食地气所生﹐乃水谷之精液﹐故《內經》曰﹕水谷入胃﹐淸者爲營血。又曰﹕水谷入胃﹐遊溢精气﹐上輸於脾﹐脾爲胃行其津液﹐乃化爲血﹐以奉生身。又曰﹕營气出於中焦。中焦卽腐化水谷之地也。中焦生血﹐化爲兩途﹐其從腹右注於衝脈者爲血海﹐其血靜而不動﹐卽天癸也。其從腹左乳下隨宗气走於二十八脈者爲營血﹐此則動而不止者也。凡營血行度﹐手之三陰從胸走手﹐手之三陽從手走頭﹐足之三陽從頭走足﹐足之三陰從足走腹﹐先行左十二經﹐後行右十二經﹐其行度左右交通﹐是以凡病之在營分者﹐病左則必及於右﹐病右則必及於左。

論衛气

衛气又名人气﹐以其綱維羣動﹐爲知覺運動之主也。又名陽气﹐以其溫養一身也。合而凝之則爲衛陽﹐此受命養生之主也。乃合呼吸天气與飲食地气所生﹐天气無形而至剛﹐衛气兼之》曰﹕飲食入胃﹐濁者爲衛。濁字正言其悍耳。因其悍﹐故不能行於脈中﹐而必行於脈外﹐此衛陽之所以不同於營陰也。

衛气有體﹑有用﹐所謂體者﹐衛气之根也。其根在腎﹐《內經》謂衛气出於下焦﹐常從足少必有所附而始畱﹐下焦乃脂膏最多之地﹐衛陽卽附於脂膏中﹐故曰衛气出於下焦。譬如燈附於油﹐則長明不息也。故後人又指爲水中之火。不獨人也﹐凡物之膏皆可燃火﹐則凡有生之物莫不各有陽气附於膏中矣。所謂用者﹐衛气之枝葉也﹐其義繁多﹐另詳於左。

其一曰﹕間行於五臟則五神生。從下焦而合於上焦宗气﹐應於心﹐則生神而爲喜笑﹔應於肺而爲思歌。總名之曰慧也。

其一曰﹕間行於六腑則水谷化。從下焦而上合於宗气﹐應於胃則主納﹐應於膽則主決﹐應於小腸則主腐化﹐應於大腸則主傳送﹐應於膀胱則主滲利。總而名之﹐則曰三焦﹐所以行津化液也。凡大小二便之開合﹐皆三焦衛气之所司﹐《難經》謂之原气。

其一曰﹕出入於經絡則寤寐分。方其出也﹐從腎臟行於少陰之分﹝少陰爲衛气出入之門戶﹞﹐官爲之用﹝凡陽經皆上於頭﹞﹔行於手經﹐而手爲之用﹔行於足經﹐而足爲之用﹔間行於髒﹐而慧生﹔間行於腑﹐而飲食入。此衛气之出﹐而爲寤也。兩邊齊出﹐且一時分馳者也。方其入也﹐從太陽﹑陽蹺而下走陰蹺﹐由少陰之分而注於腎﹐則目合而寐矣。故寐者﹐無五官之用﹐不在諸陽經也。無手足之用﹐不在手足諸經也。無飲食之需﹐不間行於腑也。惟從腎注心﹐從心注肺﹐從肺注肝﹐從肝注脾﹐從脾注腎﹐循環而已然。𨿽內注於五臟﹐而在外之經脈不爲用﹐則不能麗於實而生慧﹐但遊於虛而爲夢。凡人夜之所夢﹐多屬晝之所爲者﹐衛气之所習也。其囈語者亦然﹐此衛气之入而爲寐也。亦兩邊齊入﹐且一時並收者也。若衛气欲入於陰而寐﹐而勉彊持之﹐使出而爲寤﹐則必呵欠。《內經》謂﹕陰引而下﹐陽引而上﹐陰陽相引欠者是也。

其一曰﹕衛行有淺深。衛行脈外﹐《內經》所謂衛外而爲固者也﹐《難經》名爲守邪之神﹐六厥陰﹝凡傷寒傳經卽此﹞。寅卯辰三時行三層少陽﹐巳午未三時行一層太陽﹐申酉戍三時行二層陽明﹐亥子丑三時行四層太陰﹐子丑寅三時行五層少陰﹐丑寅卯三時行六層厥陰﹐故太陽衛气最盛﹐少陽爲初進﹐陽明爲初退﹐若三陰則斂藏矣﹝此法《難經》不載﹐出仲師《傷寒論》篇﹞。夫同此衛气﹐旣有寤寐開合﹐又有行度淺深﹐何也﹖曰﹕《素問》生气通天論曰﹝此篇專論衛气﹞﹕陽气者﹐若天之有日﹐故天常以日光明。可見寤寐者﹐譬猶日行南陸爲冬﹐行北陸爲夏也﹔淺深譬猶日出爲晨﹐日中爲午﹐日入爲昏也。《內經》又有一刻少陽﹐二刻太陽﹐三刻陽明﹐四刻三陰之法﹐則推求更密矣。蓋衛气悍﹐行度迅急﹐故大開合之中﹐復有小開合﹐《內經》比之於日﹐誠不誣矣。

其一曰﹕衛分行左右。衛气行度﹐但有寤寐淺深之法﹐並無左右交通之法。其出而爲寤也﹐馳﹐故手足﹑五官之動亦無先後﹔其入也﹐一時並收﹐故手足﹑五官之靜亦無先後。其淺深也﹐亦然。可見衛行是左右分布矣。是以病之在衛分者﹐病右則不及於左﹐病左則不及於右仲師云﹕風則傷衛﹐卽是指此﹐此中風所以獨有偏枯之癥也。李東垣不識此中至理﹐乃分左爲血﹐右爲气﹐然則人身有病左不關气﹐右不關血乎﹐此等淺陋之見﹐諸醫不能斥之﹐反從而附和之﹐殊可怪。

以上皆從《靈》《素》《難經》《金匱》諸書考證確鑿﹐施之延醫歷有明效﹐故記之。

論脈訣

後世知斥髙陽生之訛訣﹐而不知辧王叔和之《脈經》﹐總由不讀《靈》《素》之過也。《靈》《素》謂﹕人迎爲頸脈。卽結喉兩邊之人迎穴也﹐叔和則指爲左手脈名。《難經》謂﹕陽得寸內九分﹐陰得尺中一寸。並無關脈地步﹐叔和則彊分三段﹐又將奇經八脈槪附兩手﹐分爲九道。種種虛誕﹐眞堪捧腹。至分左寸爲心﹑小腸﹐左關肝﹑膽﹐左尺腎﹑膀胱﹐右寸肺﹑大腸﹐右關脾﹑胃﹐右尺命門﹑三焦﹐其法並不見於《靈》《素》《難經》﹐卽後之仲師書中﹐亦無有也。後世又有各自爲法﹐顚倒安置者。吁﹗五臟六腑本生成之物﹐可以任人提挈視如傀儡乎﹖今試詰之曰﹕仲師謂尺寸俱緊者﹐名曰傷寒。若以此部位論之﹐則是五臟六腑皆病﹐何以止言曰太陽病耶﹖吾知其必無應矣。然則諸家脈法皆欺人之語﹐不足信也。惟《靈》《素》《難經》﹑仲景之脈﹐乃古聖所貽﹐各有至理﹐且其法相同﹐謹摘其要如左。

一曰經脈診法﹐卽手足陰陽十二經也。外病必先起於經脈﹐內病亦必發現於經脈﹐故爲診病第一要法。經脈有三陽﹐可以審衛气﹐以衛气盛於陽經也。經脈有三陰﹐可以察營血﹐以營血盛於陰經也。《內經》取結喉旁人迎穴爲陽明脈﹐以候三陽經及衛气﹐取兩手寸口﹐又名气口﹐爲太陰脈﹐以候三陰經及營血。其法﹕人迎盛於气口一倍﹐爲少陽病﹔二倍﹐爲陽明病﹔三倍﹐爲太陽病。气口盛於人迎一倍﹐爲少陰病﹔二倍﹐爲厥陰病﹔三倍﹐爲太陰病。

《難經》則括其法﹐於兩手尺寸中﹐以寸候三陽﹐尺候三陰﹐關爲陰陽之界。其尺寸相較法﹐亦如《內經》﹐以人迎气口相較也。仲師之法與《難經》同。

一曰髒气診法﹐分淺深爲五層。第一層﹐極浮者爲肺。《內經》謂﹕皮毛爲肺之合。又謂﹕髒眞髙於肺。《難經》謂﹕三菽之重。仲師同。第二層﹐略浮者爲心。《內經》謂﹕血爲心之合。又謂﹕心藏血脈之气。《難經》謂﹕六菽之重。仲師同。第三層﹐浮沈之中者爲脾。

《內經》謂﹕肉爲脾之合。又謂﹕脾藏肌肉之气。《難經》謂﹕九菽之重。仲師同。第四層﹐略沈者爲肝。《內經》謂﹕筋爲肝之合。又謂﹕肝藏筋膜之气。《難經》謂﹕十二菽之重。仲師同。第五層﹐極沈者爲腎。《內經》謂﹕骨爲腎之合。又謂﹕腎藏骨髓之气。《難經》謂﹕按之至骨。仲師同。

凡此五者﹐以見陽脈爲腑病﹐見陰脈爲髒病。如三菽見洪爲大腸﹐見細爲肺﹐餘可類推。又以輕者爲腑病﹐甚者爲髒病。如三菽略澀爲大腸﹐澀甚爲肺﹐餘可類推。

凡此五者﹐各有主脈﹐肺澀﹝又名毛﹞﹑心洪﹑脾緩﹑肝弦﹑腎石也。如三菽見洪﹐爲心火刑金﹐餘可類推。

以上二法﹐平人則不見﹐惟病患乃見之。如病在經脈﹐則寸尺之診必變於常﹔如病在臟腑﹐則菽數之診必變於常。隨其所變見而斷其病﹐十不失一。

一曰平脈敗脈診法。平脈者﹐春微弦﹑夏微洪﹑秋微毛﹑冬微石﹐四時旺脈皆有和緩胃气﹐故曰微也﹝微也﹐勿認爲弱﹞。敗脈者﹐春但弦﹑夏但洪﹑秋但毛﹑冬但石﹐四時旺脈皆無和緩胃气﹐故曰但也﹝但也﹐勿認爲彊﹞。蓋脈本營血隨宗气而動﹐宗气卽呼吸天气所生﹐天气有春溫﹑夏熱﹑秋燥﹑冬寒之遞嬗﹐宗气應之亦有春弦﹑夏洪﹑秋毛﹑冬石之遞嬗。若營血乃飲食地气所生﹐其性精專有常而不變﹐與宗气相融﹐故反泯其迹﹐而爲微弦﹑微洪﹑微毛﹑微石﹐故曰胃气也。若無胃气﹐則無營血相隨﹐脈中僅止宗气獨行﹐但見弦﹑洪﹑毛﹑石而已﹐故曰敗脈也。凡見敗脈者﹐爲無胃气﹐𨿽不病﹐亦不可救﹐是名眞髒脈。凡脈有胃气者﹐𨿽極危之病﹐亦有可生。故曰﹕人病脈不病者﹐生﹔脈病患不病者﹐死。卽此義也。此法﹐以傷寒初起必見邪盛之脈﹐則審胃气之法更當細辧。若傷寒十日以後﹐亦可用此法。

一曰脈體診法﹐其法有三。

一是呼吸數診法﹕一息四至爲平﹐五六至爲數﹐二三至爲遲﹐數極爲散﹐數時一止爲促﹐遲時一止爲結﹐止有定數曰代。

一是手指輕重診法﹕輕取曰浮﹔重取曰沈﹔浮沈皆有﹐中獨取無﹐曰芤﹔浮沈皆無﹐中獨取有﹐曰牢﹔浮無﹑沈有﹐曰伏﹔浮有﹑沈無﹐曰革﹔有力曰實﹔無力曰濡。

一是脈動形狀診法﹕流利曰滑﹐凝滯曰澀﹐大曰洪﹐小曰細﹐過指曰長﹐不及曰短﹐勁疾曰緊﹐從容曰緩﹐端直曰弦﹐厥厥而搖曰動。

以上凡二十四脈﹐精而熟之﹐可以該諸書診法。但其斷法甚多﹐難於詳載﹐故僅錄其脈名。

以上皆詳《靈》《素》﹑仲師髒象及診脈審病之法。若夫病之所由起﹐或從外因﹐或從內因﹐但取切要於中風者﹐詳於後。

論病因

病有外因﹐如六气之風寒暑濕燥熱﹐八方之溫熱燥寒是也。有內因﹐如飲食饑飽﹑喜怒哀樂﹑愛惡欲是也。凡此者﹐皆各有所及之經﹐有某經之脈象﹝如寸主陽經﹐尺主陰經之類﹞﹐卽有某經之見癥﹝如三陽有頭痛﹐三陰有腹痛之類﹞﹐且各有所應之髒﹐有某髒之脈象﹝心病則六菽脈洪﹐肝病則十二菽脈弦之類﹞﹐卽有某髒之見癥﹝心病多笑﹐肝病多怒之類﹞﹐此皆確有要則固可知也。如見癥𨿽不似初起﹐總必有一二未除﹔脈象𨿽與初起不同﹐而其可愈﹑不可愈總必有胃气可據﹝脈以和緩爲胃气﹞。此從古聖賢相傳要訣﹐歷試不爽者也。病之多門﹐不及詳論﹐今專以風門論之。

論中風

風爲八邪之長﹐夫人而知之矣。至於傷寒之中風﹐與偏枯之中風﹐其所以判然不同之故﹐則自晉迄今千百餘年﹐竟無一人道及﹐可見歷來諸家多憒憒也。殊不知出在《靈》《素》﹐特未許淺見窺及耳。夫傷寒之中風﹐乃六气之風﹐詳在《素問》五營運大論篇﹐此系四時天气與宗气相名﹝宗气卽呼吸天气所生﹐領營血行於脈中者也﹞﹐其感於人也﹐必入營中﹐故初起必有惡風發熱等癥﹐且營血本左右遞注﹐故病則左右俱病﹐斷無偏枯之癥。偏枯之中風﹐乃八方之風﹐詳見《靈樞》黃帝與岐伯論八風篇中﹐此是四方賊風與衛气相襲﹐其入於人也﹐但在一隅﹐而不及營血﹐故起首無惡風發熱等癥﹐且衛气本左右分布﹐兩邊各出﹐故病左者不及右﹐病右者不及左﹐此所以有偏枯之癥也。知此則風之源頭淸矣。再專就八方風論之。

論八風

其法分東﹑西﹑南﹑北爲四正﹐又分東南﹑西南﹑東北﹑西北爲四維﹐合計爲八方﹐各有主气﹐南風熱﹑東風溫﹑西風燥﹑北風寒﹐東南風溫而熱﹑西南風燥而熱﹑東北風寒而溫﹑西北風寒而燥﹐此其平也﹐太過者則賊風矣。賊風輕﹐其中於人也﹐亦輕﹔賊風重﹐其中於人八方之溫熱寒燥﹐只以東西南北辧之﹐不論四時皆有﹐與六气之春溫﹑夏熱﹑秋燥﹑冬寒各主一時者不同也。

衛气溫養形體﹐《內經》所謂衛外而爲固﹐《難經》所謂守邪之神也。衛气固密﹐則百邪不能侵﹐若少有罅隙﹐則邪卽襲之矣。其隙在頭﹐則中於面﹐但爲口眼而已﹐其手足固無恙也。其隙在手經﹐則中於臂﹐但爲腕臂不舉而已﹐其頭足固無恙也。其隙在足經﹐則中於髀樞﹐但爲步履遲重而已﹐其頭手固無恙也。其隙在左﹐則中左而右無恙﹔其隙在右﹐則中右而左無恙。中足少陰﹐則舌枯而語言蹇澀﹝少陰之脈上縈舌本﹞﹔中手厥陰﹐則神倦而多健忘﹝手厥陰心主本代心君行事也﹞﹔中手少陽﹐則三焦不利而多噎气﹐且大便不行﹔中足太陽﹐則膀胱不淸而多溲濁﹐甚至小便癃閉而不能出﹐以膀胱气化全憑衛气滲利﹐衛气爲邪風所襲﹐不能滲利﹐故癃閉也。種種諸癥﹐難以枚舉﹐總各視其隙之所在耳。《內經》曰﹕邪之所湊﹐其正必虛。以比斫材﹐木堅者不入﹐脆者皮弛﹐正謂此也。是以此癥多發於中年以後之人﹐以其衛气不無少衰也。若少壯之人﹐則百中無一﹐以其衛气正盛也。後人不明衛气之義﹐乃有左血右气之說﹐失之遠矣。又有謂血虛生內風者﹐亦不甚切﹐殊不知內風之生﹐乃衛气之虛而有隙﹐如穀虛則生風耳。非血虛也。虛則有隙﹐而邪風入之﹐故曰內風感召外風也。衛气出於下焦﹐爲生風之根﹐卽《內經》所謂腎間動气也。其開合寤寐出入間﹐皆以足少亦左右分布。凡人之始﹐初結胎時﹐其形如兩甲﹐卽兩腎也﹐而衛气寓焉﹐故其開合寤寐出入間﹐行亦必左右分布﹐此內景之確而可信者﹐特粗工不能識耳。

動气之根﹐卽是腎气﹐然必曰腎間動气者﹐以其爲知覺運動之主﹐故加一動字以稱之。

若兩邊衛气平均﹐則知覺運動自然爽健精明。若一邊衛气無病﹐一邊衛气有病﹐則知覺運動必不能如平日之爽健精明矣。語云﹕眾擎易舉﹐獨力難勝。可以爲譬。

風中於左﹐則病在左﹔中於右﹐則病在右。獨口角之斜則不然﹐中左者﹐口必右﹔中右者﹐口必左。所以然者﹐左則左邊衛气不用﹐而經脈弛緩不收﹐右邊衛气獨用﹐而經脈牽引拘急﹐故必右﹝口角經脈是陽明經環於唇口者﹐左右各一﹞。其中右者仿此。

論輕重

兩邊齊中﹐左右俱不仁者最重﹐不能運動﹐不知痛癢者﹐名爲不仁﹐此卽仲師所謂卒病﹝卒病者﹐陡然猝發﹐昏不知人也﹞。或左或右﹐但中一邊者稍輕﹐此卽仲師所謂偏枯也﹝詳《金匱》﹞。此二者﹐皆病之大經者也﹐若中風入髒﹐則不可救矣。或但口眼斜﹐或但臂不舉﹐或但足不用﹐或但舌喑不能言﹐或但麻木有定處﹝麻木卽不仁﹞﹐此五者﹐皆病之在孫絡者﹐若久而不治﹐亦能漸入大經矣﹝左右二十八脈名爲大經﹐三百六十五穴名爲孫絡﹞。故在髒者極重﹐其生死只在二三日間﹐在大經者稍輕﹐往往連年累月始可漸愈﹐在孫絡最輕﹐有不藥而亦能自愈者。

以上從病之所在論輕重也。人身衛气﹐應於五神則爲知覺﹐溫於四體則爲運動﹐原是左右齊應﹐兩邊合用﹐故能使耳目聰明﹐心思精詳﹐手足便利。若風邪傷衛﹐有一處不相應﹐卽有一邊不爲用﹐則知覺運動皆爲之遲鈍矣。所謂一馬不行﹐百馬休也。所以中風之後﹐往往多滯鈍之病﹐𨿽平生極性急爽利之人﹐亦變而爲迂柔寬緩。蓋心欲前﹐而身不與之俱前﹐以志不能率气﹝衛气﹞﹐气不能率形也﹐是以知覺多錯亂迷忘﹐運動多艱難遲鈍。此皆論病後邪風已衰﹐衛气未撤消也。當夫初亦昏不知人。其風中一邊者﹐昏不知人﹐卽風中小絡者﹐亦昏不知人。以衛气猝爲邪風所襲﹐不能自主也。一二日後﹐或七八日後﹐邪風少衰﹐衛气之已傷於左者﹐𨿽未能驟復﹐其未傷於右者﹐則必運動﹐而人事始漸淸醒矣。再數日後﹐或一二月後﹐未傷之衛气必漸漑及已傷之衛气﹐於是偏枯者亦漸漸靈活矣。若治之得法﹐則未傷之衛气旣可漸漑相助﹐而已傷之衛气又可逐日生發﹐如是則兩邊均平﹐而知覺運動依然復舊矣。其辧輕重之法﹐初起昏不知人﹐痰鳴气促﹐一日之後卽能平靜淸醒﹐此受邪極微﹐病之最輕者也。或一二日後﹐始能平靜淸醒﹐此受邪略甚﹐病之稍重者也。或七八日後﹐或十餘日後﹐始能平靜淸醒﹐此受邪較甚﹐病之重大者也。或仍不能平靜淸醒﹐而反息髙鳴喘者﹐此受邪最重﹐直入於髒﹐正气盡去﹐病之不可救者也。

以上從邪風之微甚﹐診輕重也。

論寒熱

偏枯之風﹐以四方之位定八風之寒熱﹐傷寒之風﹐以四時之序分六气之寒熱者絕然不同。蓋八風之寒熱﹐不拘四時皆有也。夫八方之風﹐其幾微渺﹐非神聖不能察識。如黃帝明堂一篇﹐後來諸家俱茫然﹐不知其所指﹐又安能察識八風哉﹖吾輩𨿽不能審之於未形﹐未嘗不可辧之於已著﹐則當據初起之癥爲斷。如風之變乎常者﹕從東來﹐則面必靑﹐舌必紫﹐甚者舌捲囊縮﹐筋必惕﹝惕者﹐動也。俗言肉跳﹞﹐目珠多斜轉。從南來﹐則面必赤﹐舌必焦﹐甚者生芒刺﹐肌必熱﹐目之白珠必有紅處。從西來﹐則面必白﹐舌必燥﹐甚者如白霜﹑積粉﹐皮必粟起﹝謂毛髮豎立也﹞﹐目珠多上視翻白。從北來﹐則面必紫﹐舌必黑﹐甚者裂縫﹐息必鼾﹝如寐者呼吸有聲﹐俗言寒睡也﹞﹐目之白珠必有黑處。從中央來﹝此四維合並者也﹞﹐則面必黃﹐舌必黃黑﹐甚者多涎垢﹐肌必潮濕粘手﹐目之白珠必黃。其東南﹑西南﹑東北﹑西北來者﹐各以其方之法爲斷。

以上諸癥﹐但見一二癥便是﹐不必悉具也。此皆從所受之風而定其寒熱也。

論證候

﹝初起時所必有者﹐凡七癥。或有或無者﹐凡十七癥﹞

初起猝發﹐必昏不知人。

必有痰涎壅盛。痰涎卽人身津液﹐本隨衛气布一身者也。風傷衛﹐則不能行津布液﹐於是津液皆隨宗气迸居膈中﹐與呼吸之气相上下﹐故壅於喉間也。凡風之寒者有之﹝此宜溫﹞﹐卽風之熱者亦有之﹝此宜涼﹞。俗醫多用熱藥開痰者﹐非也。﹝笏﹞嘗治此癥﹐投以大涼劑立開。

必有皮膚髮亮。八風𨿽有寒熱之不同﹐然總爲陽邪。以陽邪而動衛陽﹐兩陽相合﹐故發亮。

必有短气。衛气不能行津布液﹐則津液皆聚膈中﹐而宗气之呼吸爲之不利﹐故短气。

必有自汗。風爲陽邪﹐不閉腠理﹐故自汗。汗卽衛气所布之液也﹐風邪傷衛﹐不能約束皮毛﹐汗孔空﹐故汗自出﹝亦有無汗者﹐熱甚也﹞。

必有半身不動﹝詳論八風﹞。

必有體重。兩邊衛气皆用則身輕﹐有一邊不用則身重。

以上七癥﹐初起時所必有者也。若無以上諸癥﹐則非中風矣。

或語言蹇澀﹐或喑不能言。少陰爲衛气出入門戶﹐其脈上貫膈﹐絡會厭穴﹝此發聲之地﹐如笙之有簧也﹞﹐縈於舌本﹐衛爲風所傷﹐重則喑不能言﹐輕則蹇澀。

或大便自遺﹐或大便燥結。衛气間行於腑者﹐爲三焦原气﹐傷重則不能約束﹐故自遺﹐傷輕則不能傳送﹐故閉結。常見有僅閉一二日﹐而大便漧燥如石者﹐此熱勝也。有閉至二十餘日。

或小便遺溺﹐或小便癃閉。衛气惟下焦爲盛﹐其間行於腑者爲三焦﹐然必先從膀胱起﹐故《內經》以三焦與膀胱並稱。膀胱有出竅﹐而無入竅﹐凡三焦水液之注入膀胱﹐全憑下焦衛气蒸滲而入﹐乃從小便而出。若風傷衛﹐則衛外之衛气﹝卽行於經絡者﹞皆迸入膀胱。滲利太過﹐則爲遺溺﹔不能滲利﹐則爲癃閉。俗書謂遺溺爲腎絕者﹐非也。嘗見有遺溺而仍愈者矣。凡小便中久澄之而有如膏發粉者﹐乃下焦有熱﹐蒸鑠水液﹐有如煎膏者然。故初出甚淸﹐澄久則稠。蓋初出尙熱﹐如膏之熱則不凝也。澄久則冷﹐如膏之冷則必凝也。不可認此爲虛寒﹝小孩小便初出淸澄﹐久變色如白漿﹐亦此義。以小孩純陽﹐下焦多熱也。書指爲寒﹐則誤。

或陽事暴舉。衛出下焦﹐卽腎間動气。衛之在外者﹐𨿽爲風傷﹐而在下焦者﹐反郁閉不泄﹐故暴舉。嘗見有中風偏枯之後﹐反連生數子者矣。然其偏枯猶不愈者﹐以衛气不能行於表也。

或陽事痿弱。此因在外衛陽已傷﹐挹取其下焦衛气﹐外泄則腎間動气不彊﹐然其偏枯轉

易愈者。昔一友患此﹐竟不藥而偏枯愈﹐愈後半年﹐陽事復彊。可知此癥當緩﹐以俟其生發﹐不可用熱藥損筋。

或心悸善忘。悸﹐卽怔忡也。衛不行津﹐則津停爲水﹐水停胸下﹐則令人悸﹝詳《內經》﹞。

或智慮多疑。衛陽傷﹐則不能取決﹐其神不足故也。

或噯气不食。此非不食﹐乃腹中不甚饑耳。衛傷一邊﹐則三焦气化不速﹐不能消水谷也。

或消穀善饑。此惟風淫於內者有之﹐《內經》所謂風能消穀也。昔一友患此﹐治以鹹寒之藥﹐一日而偏枯僻皆愈。

或心煩不寐。衛气浮於外﹐與風相合﹐不得行於陰﹐則目爲之不瞑﹝詳《內經》﹞。

或貪眠嗜臥。此惟風入少陰者有之﹐仲師曰﹕少陰之爲病﹐但欲寐。

或呵欠不止。一邊已傷之衛气不行於陽﹐但欲入於陰﹐一邊未傷之衛气能行於陽﹐陽引而上﹐陰引而下﹐陰陽相引﹐故呵欠。此癥最多。

或頭痛如箍。此邪風盛於三陽陽經也。三陽之脈皆上行於頭﹐風性上僭﹐故頭痛。

或背反如折。此邪風盛於太陽﹑督脈﹑陽蹺也。此三脈行於背﹐風邪入之﹐則三脈皆急。背搦﹝卽抽掣。中風之搐搦只一邊動﹞。此癥較重﹐乃風邪兼入營分﹐故兼見此癥。專在衛分者﹐無此癥也。

以上十七癥﹐初起時或有或無者也。

凡所必有之癥﹐乃偏枯中風之本癥﹐無此則非矣。或有或無之癥﹐乃因其人受邪有輕重﹐經絡有虛實。人之形體起居不同﹐故病情亦有不同也。此皆從其初起而言之耳。若夫纏延日久﹐則人情百變﹐病情亦百變﹐𨿽大禹神聖﹐亦不能鑄鼎象物﹐窮盡怪相也。然可愈﹑不可愈﹐尙可以約略言之﹐今並附數則於下。

一﹑偏枯日久﹐以致骨節之間﹑肌膚之內﹐漸生痰涎﹐外見浮腫者﹐難愈。人身生气寄於津液﹐亦猶天地生气寄於水也。凡天下之無形而有形者﹐皆水也。《易》曰﹕天一生水。試看體必瘦。若津液停而爲痰涎﹐注於肢節﹑肌膚之間﹐則必始瘦而後腫。《內經》謂﹕風气客於諸經之絡﹐迫切而爲沫。又謂﹕沃沫聚之則極﹐肌膚而爲腫者是也。沃沫卽痰涎也。俗書不知此理﹐或指爲寒濕﹐或指爲脾虛﹐誤矣。殊不知此癥多生於熱﹐譬如以水擦手﹐熱則生泡﹐以火炙肌﹐亦生水泡。可知熱從風生﹐沃沫微聚亦如水泡而已。此因日久﹐衛气大耗﹐一時難於復舊﹐故難愈。若無此﹐則易矣。

一﹑偏枯日久﹐手足拘攣﹐不能屈伸者﹐難愈。《內經》曰﹕陽气者﹐精則養神﹐柔則養筋。筋𨿽爲血所養﹐必得衛气以溫之﹐而後舒捲自如。《難經》謂﹕血主濡之﹐气主煦之。若日久﹐衛衰營血耗﹐無以養筋﹐是由气分而累及血分﹐由淺入深﹐故難治。

一﹑偏枯日久﹐脈見沈細數急者﹐難治。凡中風之脈﹐必浮大而緩。考之《靈》《素》﹑獨見四時平脈者﹐有變見遲脈者﹐皆屬易愈。惟變成沈細數急者﹐最爲難愈。所以然者﹐以其病已分入血分也。沈主血分﹐細爲血少﹐數急爲有气無血。蓋脈本宗气﹐領營血而行﹐宗气無形而悍急﹐營血有形而遲緩﹐二者相配﹐而後脈均。若無血﹐則宗气獨行﹐故數急也。血不足以充之﹐故細也。一見此脈﹐便是營血已傷﹐故難愈。凡病已入營者﹐爲重也。以上皆節取大槪言之﹐尙有風痱﹑風懿﹑風痺等名﹐未能詳及。然而中風諸義﹐則已括盡無遺矣。其左癱右瘓等名目﹐皆立自後人﹐徒有其名﹐羌無實義。夫營衛行度﹐經絡淺深﹐《靈》《素》﹑仲師皆言之甚詳﹐後人不知﹐此處探求﹐輒暗中摸索。或謂中風爲虛﹐或謂爲火﹐或謂爲痰﹐或謂爲气﹐或謂爲風﹑痰﹑气三者並合﹐或謂風﹑痰﹑火諸邪夾發﹐究不能得病源實在。更有以中魔﹑中暑﹑中毒﹐一切混雜邪病﹐而分爲類中﹑直中者﹐此皆源流。

論風脈

中風之脈﹐其起首必浮大而緩。考之《靈》《素》﹑仲師﹐其言旣同﹐驗之診候閱歷千人如一。浮以手指輕重取之﹐大以脈之形狀取之﹐緩以脈之至數取之﹝至數卽一呼四至也。﹞蓋風則傷衛﹐風爲陽邪﹐故大﹔衛行脈外﹐故浮。病初起時﹐但在脈外之衛分﹐未入脈內之營分﹐其脈中之營血﹑宗气依然照常行度﹐故緩也。緩是脈之動數。宗气領營血而動﹐宗气一呼﹐營血二動﹔宗气一吸﹐營血二動﹔一呼一吸﹐脈凡四動﹐是名爲緩﹐乃是無病平脈。因中風但傷衛﹐而不傷營﹐故脈應照常緩也。然則何以辧邪風之輕重﹖曰﹕浮大異常者﹐爲病脈也。緩爲平人之脈﹐故不可作病看。然則但言浮大足矣。何必又言緩﹖曰﹕古人言此﹐正以明病不在營耳。若入營﹐則不能緩矣。後人不識此理﹐往往將平脈混入病脈﹐此脈學之所以晦也。

其八風之邪﹐則又從浮大中兼見之脈別之。如風從東來者﹐爲木邪﹐主溫化﹐其大中必兼弦象﹔從南來者﹐爲火邪﹐主熱化﹐其大中必兼滑象﹔從西來者﹐爲金邪﹐主燥化﹐其大中必兼澀象﹔從北來者﹐爲水邪﹐主寒化﹐其大中必兼緊象﹔從中央來者﹐爲土邪﹐主濕化﹐其大中必兼濡象。其東南﹑西南﹑東北﹑西北四維相並而來者﹐則各以其方之脈兼見也﹝如見其弦象﹑滑象錯出﹐則爲風從東南來之類﹞。凡此諸脈﹐歷斷千人﹐無一遁者﹐孰謂脈法難憑耳﹖

八方之風﹐分爲溫﹑熱﹑燥﹑寒﹑濕五等﹐之中溫﹑熱﹑燥居其三﹐皆熱癥也。寒則僅居其一﹐濕則有從寒﹑從熱之不同。可知中風一癥﹐熱病居多﹐故南人中風較多於北人。而生平療病﹐每以涼藥奏效﹐其源皆從此中悟出。近日諸醫﹐但執庸陋俗書﹐暗中摸索﹐輕者釀成偏枯日久﹐則脈多變矣。然亦一二年其脈仍浮大而緩者﹐此風邪與衛气相合而不去﹐如銀之入汞也﹝水銀爲汞﹞﹐其癥必將復中。蓋陽邪未去﹐勢必再召新邪也。復中則病加劇﹐若治之得法﹐不但復中可免﹐卽偏枯亦可愈也。其脈爲沈細數急者﹐難愈﹔其脈變爲遲者﹐可愈﹝一息三至名爲遲﹞﹔其脈浮大全退﹐而見四時平脈者﹐易愈。中風在三陽經﹐則浮大之脈寸部盛於尺部﹔在三陰經﹐則浮大之脈尺部盛於寸部﹔若陰陽諸經俱中﹐則尺寸俱浮大如一。

此分辧經絡之法。

論治法

治法無他﹐專從衛气治之而已。衛气有根本﹑有枝葉﹐有表﹑有裏。衛出下焦﹐爲腎間動气者﹐根本也。從少陰之分﹐間行五臟﹐則爲知覺性靈﹐間行六腑﹐則爲三焦气化﹐此皆裏也。

附於油也。根本治法﹐有宜補火者﹐如燈之添艸則光焰益大﹔有宜補水者﹐如燈之加油則長明不熄。世俗專以補火爲事﹐則油竭者光亦熄矣。其枝葉在經﹐溫於肌肉﹐則附於汗液﹐如樹木之以皮行津﹐得春夏陽气﹐而後漿汁盛也。枝葉治法﹐有宜用散者﹐如樹之津气通則榮茂﹐有宜用收者﹐如樹之皮津泄則枯槁。世俗專以斂補爲事﹐則津壅者﹐樹必脹絕矣﹝如漆樹﹐日久不取漆﹐則必脹悶而枯。用樹皮行津﹐以比衛陽之汗﹐其理至確。凡過汗亡陽者﹐卽亡衛陽耳﹞。是以欲衛气之根本彊﹐則當油艸並加﹐不可專用熱藥﹐欲衛气之枝葉盛﹐則當散斂兼施﹐不可專用補藥。凡治病養生皆然﹐不獨中風也。

八方之風﹐𨿽有寒熱之不同﹐然皆爲陽邪﹐況又從熱化者﹐五居其三。人身衛气﹐卽是陽气﹐以陽邪而與陽气合﹐則水乳交融﹐毫無捍格矣。同類相求﹐而不相爭﹐此偏枯中風者﹐所以無惡寒發熱等癥也。可知中風之傷衛气﹐乃邪風與衛气相混耳。其所以知覺運動皆爲之不靈者﹐譬如三軍之卒﹐有一軍與賊私和﹐則號令不行﹐獨一軍不行也﹐勢必三軍皆爲掣肘﹐觀望不前矣。故善治中風者﹐必先從而分之﹐使邪風與衛气相離﹐而後風可淨﹐而衛气仍爲我用也。此侯氏黑散﹐所以用白礬之意。諭嘉言謂﹐爲塡塞空竅。夫白礬善消物﹐豈是塡塞之藥﹖可謂鑿矣。

凡風之入﹐必乘衛气之隙﹐其隙多起於內熱。蓋寒則衛气斂﹐故冬時之人多無汗﹐熱則衛气散﹐故夏時之人多大汗﹐寒則腠理閉﹐故無隙可入﹐熱則腠理開﹐故有隙可乘。其內熱或生於七情﹐或生於飲食﹝每見好服溫補者﹐多有中風之病﹞﹐此所謂以內因而感召外因也。後人有所謂胃熱生內風而致者﹐其言甚是﹐然不知此爲衛气之病﹐究屬一得之見。嘉言謂猝倒气者﹐煩勞則張。此論專言衛气﹐煩勞卽內熱也﹐張卽開也。此衛气因熱起隙之由也。又曰﹕辟積於夏﹐使人煎厥。辟亦開也﹐夏則腠理汗孔皆開也。煎卽煩也﹐厥者逆也﹐謂气逆於上﹐則多熱也。此皆言內熱。又曰﹕目盲不可以視﹐耳聾不可以聽﹐潰潰乎若壞都﹐乎不可止。此卽形狀中風昏不知人之象也。

衛气之隙﹐由於表气不固﹐則散藥似不可用矣。然用溫藥爲散﹐則不可。若用涼藥爲散﹐乃爲皮痺不仁。衛气痺閉﹐卽麻木也。或用滋陰養血之劑而愈者﹐緣受病本輕﹐得此甘寒陰藥﹐解其內熱耳。若受病稍重者﹐便難取效。可知此癥﹐非從血治也。其過服溫補者﹐多至成廢。蓋此癥本由於內熱﹐而又多外熱之邪也﹝東風溫﹑南風熱﹑西風燥﹐四方之气﹐熱居其三﹞。

南方地土溫暖﹐其人腠理常開而衛气疏﹐故多中風。北方地土寒涼﹐其人腠理常閉而衛气密﹐故中風者少。惟尊貴人﹐溫暖太過者偶有之﹐然亦易愈也。南人中風後﹐赴北方而愈者﹐嘗見三人矣﹝俱服蘇合香丸而愈﹞。《素問》曰﹕陰精所奉者﹐其人壽。《西洋志》﹕歐邏巴以北﹐地寒﹐人多壽﹔葛淄巴處南﹐四時皆熱﹐其人不壽。非虛言也。凡久病﹐必先顧其脾胃﹐以血气之生發﹐全憑脾胃之運化也。然二者之治法判然不同。脾爲陰﹑爲髒﹐爲胃行其津液者也。其治法宜燥﹐燥則健﹔宜補﹐補則彊﹐故其藥宜甘溫。胃爲陽﹑爲腑﹐爲水谷之海。其治法宜潤﹐潤則化﹝凡漧土不能腐物﹐必濕土始能腐物﹞﹔宜通﹐通則運。故其藥宜淸涼。諭嘉言謂﹕養胃與補脾有天淵之別。葉天士謂﹕胃不彊者﹐以涼通之則彊﹔脾不健者﹐以溫補之則健。《內經》曰﹕胃欲寒飲﹐腸欲熱飲。寒飲卽淸涼養胃之義﹐熱飲卽甘溫補脾之義。腸卽小腸也。爲受盛之地﹝凡水谷之腐化皆在小腸之內﹞﹐變腐水谷﹐而後脾始挹其精微諭氏﹑葉氏之言﹐正與《內經》合﹐特二君皆從治病悟出﹐故立言不與《內經》同耳。

脾胃之治不同﹐然則何以別之﹖曰﹕卽以其病別之。其病起於寒癥﹐而不能食者﹐則宜燥補脾土﹐而用甘溫藥﹔其病起於熱癥﹐而不能食者﹐則宜潤通胃气﹐而用淸涼藥。不獨始病爲然﹐卽久病亦然。譬如偏寒﹑偏熱之病﹐旣退之後﹐猶不能食﹐投以涼劑﹐則胃气立開。世俗只知補脾之法﹐不知養胃之法﹐往往見熱病不食﹐輒以涼藥礙脾﹐疑而不敢用﹐其貽害者其有先患熱病﹐後變寒癥者﹐則用補脾法﹔先患寒病﹐後變熱癥者﹐則用養胃法。凡病久脾胃不旺﹐仍各從其病爲治也。

論藥餌

昔扁鵲但論脈書﹝卽《難經》﹞﹐未傳禁方﹐故無方論。因未遇傳人﹐而遽遭李謐之害也﹝秦國太醫自以技不如扁鵲﹐使刺客害之﹞。《神農本經》﹑伊芳尹湯液又無傳書﹐往往爲後世所淆亂。張仲師有《金匱方》﹐亦多散逸。如葛雅川﹑孫思邈之徒﹐皆剽竊《金匱方》而自爲書﹐究不能明其旨。近世如李時珍之《綱目》﹐未免太雜﹝𨿽小說妄談﹐亦爲采入﹐以亂其眞﹐故其書太雜﹞。汪庵之《本艸》﹐未免太迂﹝淡竹葉﹐隰艸也﹐乃隸木部﹐其他舛謬亦多﹞。方藥之道幾於晦矣。竊以平生所試驗﹐質諸仲景遺書﹐充類至盡﹐固可以意求之也。玆擇其切要者列下。

病在衛气﹐則當從衛分用藥。衛气有表裏不同﹐表者行津爲汗﹐溫養形體之陽气也﹔裏者受命之根﹐水中之火﹐卽腎間動气也。腎間動气﹐卽衛气之根﹐出於下焦﹐附以脂膏﹐爲水中之火﹐其治有四法﹕火衰者﹐溫中以益之﹐如燈之添艸也。其藥則有附子﹑肉桂﹑胡巴﹑故紙﹑漧薑﹑吳萸﹐及椒﹑磺﹑茴香之屬﹔其方則有四逆﹑回陽﹑理中﹑溫中之類。火盛者﹐壯水以制之﹐如燈之添油也。其藥則有地黃﹑白芍﹑知母﹑黃柏﹑元參﹑龜膠﹐及丹皮﹑芩﹑連之屬﹔其方則有八味﹝知柏八味﹞﹑六味﹑封髓﹝古有三方封髓丹﹞﹑固精之類。火離於水﹐虛陽外浮者﹐則先用溫中﹐引陽下歸於根﹐後用壯水戀陽﹐使不復越﹐則陰平陽祕矣。火郁於水﹐眞陽不伸者﹐則於益陽之中加以透發﹐如麻黃附子細辛之意﹐則陰退陽盛矣。

衛行脈外﹐爲守邪之神﹐溫於肌肉﹐運於形體﹐爲肌表之陽﹐其治有六法﹕或表陽外閉﹐無汗煩悶﹐則發汗以疏之﹐如麻黃﹑桂枝﹑羌活﹑獨活之類。或表陽外泄﹐汗出不止﹐則固表以斂之﹐如白芍﹑龍骨﹑牡蠣﹑附子﹑黃之類。或表陽太盛﹐肌熱如灼﹐則涼肌以解之﹐如石膏﹑知母﹑胡連﹑地皮之類。或表陽太虛﹐厥冷惡寒﹐則溫經以助之﹐如桂枝﹑漧薑﹑參﹑﹑香﹑蔻之類。或衛气盛於陽經﹐而衰於陰經﹐上逆者﹐則苦以降之﹐如龍膽﹑梔子﹑黃連﹑蘆薈之類。或衛气盛於陰經﹐而衰於陽經﹐下陷者﹐則辛以升之﹐如升麻﹑葛根﹑白術﹑黃之類。

以上皆從衛分審病﹐用藥之大略也。若夫中風之治﹐則又當細辧之。

風爲陽邪﹐衛爲陽气﹐兩陽相合﹐而不相爭﹐故無惡寒發熱等癥。陽主開﹐故有自汗。

衛爲風所淆﹐則知覺運動俱爲之不用﹐故猝倒不知人。仲景用獨活以解外﹝因其有汗﹐故只用輕表﹞﹐白菊﹑秦艽以解風﹐白芍以固衛气﹐歸身以附營气﹐白術以安宗气﹐尢妙。入白礬以寒﹑從熱之不同﹐則此方亦有加溫﹑加涼之各異﹐特孫思邈從《金匱》錄方時多遺脫耳。

中風之從寒化者﹐何以辧之﹖曰﹕其四肢必厥﹐必無汗﹝寒則腠理閉﹞﹐余癥與前同。其治宜峻表﹐如麻黃湯加三生飲之類。嘗用防風通聖散而愈者五人。其方則麻黃﹑桂枝﹑防風﹑羌活中風之從熱化者﹐何以辧﹖曰﹕其舌必枯﹝漧裂如錯﹞﹐四肢必熱﹐必大汗﹝熱气所蒸﹞﹐余癥與前同。其治宜涼解﹐如淸涼飲子及玳瑁散主之﹐然總不如白虎湯﹑竹葉石膏湯爲妙。生平以上二條﹐皆初起用藥之法﹐若不如此﹐多至拘攣痿廢矣。其後治之法﹐又當細辧之。

中風數日之後﹐人事漸醒﹐諸癥漸減者﹐邪風衰也。然余邪之與衛气相融者﹐必不能淨﹐衛气之爲風耗者﹐必難驟復﹐故往往有偏枯﹑善忘諸恙。其治又當從養營﹑養气之中﹐加入竹瀝﹑荊瀝爲引﹐或加薑汁爲引﹝初起從寒化者可加﹐熱化者忌﹞。然藥力旣輕﹐取效必不能速皮行津﹐故用此爲引。

中風日久﹐則衛气必衰﹐在表之衛气盛﹐必須益其腎間動气﹐如樹木培其根本﹐則枝葉暢茂皆補宗气之藥﹞。若加入歸﹑芍﹑地黃以配之﹐則又僅生營血而已﹐而於衛气無益。若用桂﹑附之類﹐𨿽能益腎間動气﹐亦易於生熱。昔人創易老地黃飲子﹐用桂枝﹑附子﹐與生地﹑麥冬﹐白菊同用﹐服之亦有效驗﹝必加竹瀝﹑荊瀝方效﹞。然總不如紫河車之妙﹐其性得血气之餘﹐旣非艸木可比﹐且又不寒不熱﹐而爲衛气生發之源。蓋人身結胎時﹐其形如兩甲﹐卽兩腎也。此衛气受生之始﹐河車卽從此兩甲而生﹐以包護於五官﹑四體之外﹐卽衛气外行軀殼﹐衛外爲固之始﹐以血肉之屬補﹐爲血肉之同气相求﹐乃無上妙品也。

近日廣東出有再造丸﹐服之亦間有效者﹐而不知其爲何藥。後於靜蕓齊《集驗良方》中見之﹐卽蘇合丸之加減耳。其方皆辛香行气之藥﹐用之於寒化者則效﹐用之於熱化者多不效。其曰﹕中左者用四物湯下﹐中右者用四君子湯下﹐亦不過沿襲左血右气﹐爲詭遇之計﹐究非治病正理。

夫人益衛气之法﹐多主用酒。《靈樞》謂飲酒者﹐衛气盛﹐先行絡脈﹐後行經脈﹐是以知有何脈之動。今驗之人事﹐凡飲酒者﹐懦夫有彊毅之气﹐愚夫有明決之气﹐笨人有輕便之气﹐靜者好動﹐嚅者多言﹐此皆緣衛气先盛﹐則知覺運動迥異於常耳。是以扁鵲對齊桓侯有酒醪之語。然則欲益衛气﹐正不必戒酒﹐但不可太過﹐太過反耗气﹐不可太熱﹐太熱反生病﹝宜別圖浸酒之法﹞。紹酒乃馬蓼曲所作﹐馬蓼曲性克削﹐能蕩滌腸胃﹐非過食油膩者不能受。燒酒𨿽熱﹐然是水中之火﹐故爲佳﹐但不宜多飲耳。蓋天地無全功﹐聖人無全能﹐是在養生者宜自爲斟酌也。揚州有百花酒甚佳﹐京都史國公酒亦佳。

食物不必過拘﹐不論寒熱﹐皆可取食。蓋食雜則無偏寒﹑偏熱之患﹐若認定一類爲食﹐則偏矣。《素問》曰﹕物增而久﹝謂專食一物者﹞﹐夭之由也。可以知戒。嘗見中風偏枯人﹐謹守醫戒者﹐𨿽服藥而不愈﹐其放飯流者﹐𨿽不藥而自愈。可知治病之道﹐在於得訣﹐不在於戒口也。惟是習俗相沿﹐必多疑慮﹐今亦從俗﹐但戒動風之物﹐如雄鷄﹑鯉魚﹑黃鱔﹑鮮蝦﹑香椿﹑鮮菌六者而已﹐其他俱不必戒也。至於日用暈肉菜蔬﹐與衛气相習已久﹐戒之則無以養胃气矣。

凡素有小恙﹐與中風本病無涉者﹐則不必兼治﹐反分藥力﹐縱欲除盡﹐亦必愈後治之。

如腸風痔血等癥﹐此血溢於陽明正絡而來﹐《內經》所謂﹕陰絡傷﹝腸在下﹐故曰陰絡﹞﹐則血下溢爲圊血﹝大便曰圊﹞是也。此屬血分﹐與衛气風邪無涉﹐故不必兼治。且此爲輕恙﹐風爲重

凡服藥餌﹐有不宜服而服之反無恙者﹐以其本無甚病﹐縱誤服藥餌﹐亦不過如多食寒物﹑多食熱物而已。蓋無病﹐則人身气血不爲之動﹐故得無恙也。若因其無恙﹐而輒信爲可服﹐服之日久﹐未有不增病者矣。此亦物增而久之義也。有不宜服而服之卽有害者﹐以其本有病﹐稍一誤用﹐則其害立應。蓋有病﹐則人身气血已動﹐再加誤藥﹐以助其病﹐則病愈劇矣。故曰﹕不服藥爲中醫。

凡過服藥餌者﹐其效遲﹐往往寒之不見其涼﹐溫之不見其熱﹐因其胃口與藥習慣耳。有連服十數劑﹐不甚見功﹐其實已暗受其益﹐譬如嗜酒之人﹐一旦使之戒酒﹐則反難過矣。

附案

奉新張希良﹐卒倒不知人﹐頭破出血﹐喉中痰鳴﹐遺溺﹐汗大出﹐兩手兩不順適﹐眾醫咸知爲脫﹐已煎參附湯矣。余望其色﹐面赤而光﹐切其脈﹐浮大而緩﹐急止參附﹐投白虎湯一劑而痰靜﹐再劑而漸醒﹐次日左手足能動﹐而右則否﹐始知偏枯在右矣。因連服數劑﹐右手亦愈﹐但不思食﹐眾疑服藥過涼﹐止之弗聽﹐再服淸涼數劑﹐乃大饑能食﹐倍於平日﹐而病全愈。或曰﹕何以斷其必夾火﹐而面赤之必非戴陽乎﹖爲虛陽上脫﹐其脈必散﹐斷不能緩﹐故確知﹝細急不分至數者爲散﹐若見此脈﹐須桂﹑附以納之﹞。

新建劉四美﹐猝不知人﹐目閉痰鳴﹐只右手動﹐余不動﹐無汗﹐醫者投以參附﹐三日後遂頭筋急不能屈伸﹐竟廢。

南昌盧生﹐病如劉四美﹐誤服參附已六日矣。亦用前方三帖而蘇﹐再用原方加減﹐八帖而全愈。可知此癥﹐多受補藥之害。

安義尉白映升﹐年六十餘﹐尙健如壯年﹐從不服藥。癸酉夏月﹐赴城隍廟燒香﹐忽跪不起﹐口中喃喃﹐語不明白﹐一家謂受神譴也。舁歸﹐則喉中痰鳴﹐已僵矣。余視其舌﹐如錯而黑﹐用大秦艽湯倍生地﹑加石膏﹐三日而盡五劑乃蘇﹐而左半不能動﹐再用十劑﹐仍無效﹐因盡去風藥﹐專用元參﹑天冬﹑麥冬﹑生地﹑酒芍﹑白菊﹑知母﹐服兩月而愈。

奉新李榮光﹐體肥多痰﹐生平好服﹑術﹐𨿽當歸亦不敢服﹐一日猝倒不知人﹐口﹐右手不動﹐舌黑而幹焦﹐用白虎湯加麥冬﹑元參﹑生地﹑當歸﹑白芍﹑白菊﹐四劑而蘇﹐右亦漸靖安辛文祥﹐好服補藥﹐因而泄瀉。醫者謂其脾虛火衰也﹝時已年六十二﹞﹐極力溫補﹐而瀉愈甚﹐肌肉消盡而泄﹐食入卽出﹐臥牀一月矣。繼而猝不知人﹐口眼斜﹐不能言﹐右半一日盡一帖﹐二日而蘇﹐再服至六七日﹐而手足亦動﹐仍不能言耳。再服一二日﹐而大便脹急不得出﹝已十餘日不大便﹞﹐於是攺用承气湯加薄荷﹐服二帖大便通﹐而手足皆靈﹐語言亦出矣。再服前方﹝卽生地﹑麥冬﹞﹐一月全愈﹝計服生地三十斤﹐麥冬十餘斤﹞。或問其故﹐曰﹕人身腸胃有三十六曲﹐豈能食入卽出﹐此明是溫通太過﹐三焦气化轉運太速﹐卽火泄也。熱積於內﹐而猶行溫補﹐以致內熱感召外風﹐故猝中邪風。用潤藥以緩其傳送﹐故泄止﹐以解其內熱﹐故風息。

姑錄數案﹐以明中風多熱病﹐乃確有所見﹐非從紙上空談﹐且可知一切俗書不足信也。彼景其誑﹐而不辧耶。

