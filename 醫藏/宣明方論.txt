

欽定四庫全書

子部五

宣明方論

醫家類

提要

【臣】等謹案宣明方論十五卷金劉完素撰是書皆對病處方之法首諸證門自煎厥薄厥餐泄防脹以及諸痺心疝凡六十一證皆采用內經諸篇毎證各有主治之方一宗仲景次諸風次熱次傷寒次積聚次水濕次痰飲次勞次泄痢次婦人次補養次諸痛次痔瘻次眼目次小児次雜病共十七門毎門各有總論亦發明運气之理兼及諸家方論於軒岐奧旨實有所闡發而多用涼劑偏主其說者不無流在善用者消息之耳攷原病式自序云作醫方精要宣明論一部三卷十萬餘言今刋入河間六書者乃有十五卷其二卷之菊葉法薄荷白檀湯四卷之妙功藏用丸十二卷之蓽澄茄丸補中丸楮實子丸皆注新增字而七卷之信香十方靑金膏不注新增字者據其方下小序稱灌頂法王子所傳並有偈防金時安有灌頂法王顯爲元明以後之方則竄入而不注者不知其幾矣捲增於舊殆以是歟乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

宣明方論卷一

金劉完素撰

諸證門

諸證總論

黃帝曰善言天者必驗於人善言古者必合於今善言人者必厭於己如道不惑所謂明也余問夫子言而可知視而可見捫而可得今驗於發解惑可得聞乎岐伯稽首對曰何道之問也天覆地載萬物悉備莫貴於人人以天地之气生四時之法成君王宰職黎庶盡欲全形貴賤𨿽殊寶命一矣好生惡死者是世人之常也若人有患如救水火莫待畱淫日深著於骨髓所以難矣

素問諸證略備具題

煎厥之狀陽气煩勞精絕辟積於夏致目盲不可視耳閉不可聽薄厥之狀陽气大怒形气絕而血菀於上防脹飱泄寒熱不散升降上下頽疝心掣寒多下墜以爲諸疝心熱內掣陰陽之結四肢浮腫便血不已蠱瘛之病腎气不足寃熱觔急白液出跳掣也膀胱不利致三焦約而遺溺腎精不足彊上冥視唾之若涕惡風振寒爲之勞風𨿽近衣絮榮虛衛實名曰肉苛心移寒於肺則肺消肺移寒於腎爲湧水心移熱於肺爲膈消膽移熱於腦爲肺淵膀胱移熱於小腸爲口糜大腸移熱於胃爲食防熱盛則陽絡溢陽絡溢爲衂蔑醉以入房气竭傷肝大脫其血月事衰少名曰血枯蘊熱怫郁生於諸風寒濕風之三气雜合而爲諸痺宗觔縱發爲白淫熱聚胃口而不散行故胃脘爲癰面色白黑所謂觔口苦積熱名之膽癉腎虛內奪則爲瘖痱血气竭少令人解防腹滿不食寒中腸泄斯病騖溏腰股痛發胕腫不便寒生濡泄聊敍此證不能備舉

煎厥證主熱

陽气煩勞積於夏令人熱厥目盲不可視耳閉不可聽人參散主之治煎厥气逆頭目昏憒聽不聞目不明七气善怒

人參逺志【去心】赤茯苓【去皮】防風【去苗以上各二兩】芍藥麥門冬【去心】陳皮【去白】白術【以上各一兩】

右爲末毎服三錢水一盞半煎至八分去滓溫服不計時日再服

薄厥證主肝

陽气大怒則形气絕而血脈菀於上令人薄厥於胸中赤茯苓湯主之治薄厥恭怒則傷肝气逆胸中不和甚則嘔血鼽衂也

赤茯苓【去皮】人參桔梗陳皮【各一兩】芍藥麥門冬【去心】檳榔【各半兩】

右爲末毎服三錢水一盞生薑五片同煎至八分去滓溫服不計時

飱泄證主冷

淸气在下則生飱泄淸濁交錯食不化而淸谷出矣白術湯主之治飱泄風冷入中泄痢不止脈虛而細日夜數行口漧腹痛不已

白術厚朴【生薑制】當歸【去苗】龍骨【各一兩】艾葉【半兩熟炒】

右爲末毎服三錢水一盞生薑三片同煎至八分去滓空心溫服

防脹證主心腹

濁气在上則生防脹此陰陽返則气結不散脹滿常如飽

吳茱茰湯主之治防脹陰盛生寒腹滿防脹且常常如飽不欲飲食進之無味

吳茱茰【湯淘炒】厚朴【生薑制】官桂【去皮】漧薑【炮各二兩】白術陳皮【去白】蜀椒【出子各半兩】

右爲末毎服三錢水一大盞生薑三片同煎至八分空心去滓溫服

風消證主心脾

二陽之病心脾不得隱曲女人月水病血不流脾病食不化風勝眞气消

黃耆羌活散主之治心脾受病精血虛少气力衰乏日溢消矣

黃耆【一兩半蘆頭】羌活石斛防風枳殻【火炒去穰】人參生地黃牡蠣【燒】黑附子【炮】茯苓【去皮】五味子牛膝【酒浸各一兩】續斷【半兩】地骨皮【三分】

右爲末毎服三錢水一大盞煎至八分去滓溫服不計時日進

心掣證主心

一陽發病少气泄三焦不利上咳下泄心煩不寧其動若掣

調中散主之治心掣不定胸中刺气痞壅上若咳下若泄利

白術漧薑【炮】當歸人參五味子赤茯苓【去皮】甘艸【炙各一兩】官桂【一兩半】

右爲末毎服三錢水一盞煎至八分溫服去滓稍熱日二服臨臥

風厥證主脾胃

一陽一陰病發驚駭背痛噫欠名風厥蓋胃土肝木爲木尅土風勝濕不制腎水故令上逆

逺志散主之治風厥多驚背痛善噫善欠志意不樂身背皆痛

逺志【去心】人參細辛【去苗】白茯苓【去皮】黃耆【去蘆頭】官桂【各一兩半】菖蒲熟漧地黃【焙】白術防風【各半兩】

右末毎服一錢至二錢溫酒調下空心食前日三服

結陽證主四肢

四肢腫四肢熱勝則腫四肢者謂諸陽之本陽結者故不行於陰脈陽脈不行故畱結也

犀角湯主之治結陽四肢腫滿熱菀不散或毒攻注大便悶澁

犀角【屑】參連翹柴胡【去苗各半兩】升麻木通【各三錢】沈香【剉】射幹【去毛】甘艸【炙一兩】芒硝麥門冬【去心一兩】

右爲末毎服三錢水一大盞同煎至八分食前去滓溫服

厥疝證主腹痛

脈至太虛積气腹中隱而難見陰沈使脾弱寒於肢膜气厥逆也

吳茱茰加減湯主之治厥疝腹中冷痛積气上逆致令陰冷於肢膜

吳茱茰【二兩湯澆炒】川烏頭【去皮炮】細辛【去苗各三兩】良姜當歸漧薑【炮】官桂【各一兩】

右爲末毎服二錢水一盞同煎至七分去滓溫服日進二服

結陰

主便血

結陰便血一升再結二升三結三升以陰气內結故不得通行血气無宗滲入陽下致使漸多

地楡湯主之治陰結下血不止漸漸極多腹痛不已地楡【四兩】甘艸【三兩半炙半生】縮砂仁【七枚毎服可加爲炒】

右爲末毎服五錢水三盞縮砂同煎至一半去滓溫服

解防證主腎實

冬脈太過緩而澁腎實精不運解者緩防疑寒熱類也利腎湯主之治解防春脈動气痛气乏不欲言此爲腎元有餘矣

澤瀉生地黃赤茯苓【去皮各一兩半】檳榔麥門冬【去心】柴胡枳殻【麩炒去穰】牛膝【去苗酒浸各一兩】黃芩【去朽一兩】

右爲末毎服三錢水一盞半煎至七分去滓溫服不計時

胃疽證主胃熱

食已如饑胃熱能消穀陽明脈終心火上行心憎煩身黃小便赤澁也

茯苓加減湯主之治胃疽積熱食已輒饑面黃痩胸滿脇脹小便悶赤

赤茯苓陳皮【去白】澤瀉桑白皮【剉各三兩】赤芍藥白術【各四兩】人參官桂【各二兩】石膏【八兩】半夏【六兩湯洗生薑制焙】

右爲末毎服三錢水一盞生薑十斤同煎至八分去滓不計時如病甚者加大黃朴硝【各二兩】

蠱病證主脾風

脾風傳腎一名疝气小腹痛出白液名曰蠱左傳云以喪志名爲蠱病乃眞精不守也

大建中湯主之治蠱病小腹急痛便溺失精溲而出白液

黃耆逺志【去心】當歸澤瀉【各三兩】芍藥人參龍骨甘艸【炙各二兩】

右爲末毎服三錢水一盞生薑五片煎至八分去滓溫服不計時

瘈病證主觔急

蠱腹痛腎傳心觔脈相引而急精液少觔脈不榮灌而引急

建中加減湯主之治瘈觔病相引而急及五勞七傷小便數腹痛難立

人參甘艸【炙】官桂白茯苓【去皮】當歸附子【炮】厚朴【生薑制各一兩】龍骨黃耆【剉】麥門冬白芍藥生地黃【各四兩】

右爲末每服三錢水一盞半生薑五片棗一枚餳少許煎至一盞溫服去滓

勞風證主諸風

發在肺下病彊上防視唾涕惡風腎肺入肺中振栗故俛仰成勞風

芎枳丸主之治勞風彊上冥視肺熱上壅唾稠喉中不利頭目昏

川芎枳殻【麩炒去穰各等分】

右煉蜜爲丸如桐子大毎服十丸溫水送下食後日三服

痺气證主陽虛陰實

身非衣寒中非受寒气痺者气血不行如從水中出不必寒傷而作也

附子丸主之治痺气中寒陽虛陰盛一身如從水中出

附子【炮】川烏頭【炮二味通剉碎炒爲末入藥】官桂川椒菖蒲甘艸【各四兩】骨碎補【炒】天麻白術【各二兩】

右爲末煉蜜爲丸如桐子大毎服三十丸溫酒下空心食前日三服

骨痺證主腎弱

身寒大衣不能熱腎脂枯涸不行髓少觔弱凍栗故攣急

附子湯主之治腎藏風寒濕骨痺腰脊疼不得俛仰兩腳冷受熱不遂頭昏耳聾音渾

附子【炮】獨活防風【去苗】川芎丹參艸薢菖蒲天麻官桂當歸【各一兩】黃耆細辛【去苗】山茱茰白術甘菊花牛膝【酒浸】甘艸【炙】枳殻【麩炒去穰各半兩】

右爲末毎服三錢水一大盞生薑五片煎至七分去滓溫服不計時日進三服

肉苛證主榮虛胃寒

近衣絮肉苛也榮气虛則不仁其證重爲苛也前胡散主之治榮虛衛實肌肉不仁致令重名曰肉苛虛其气

前胡【去苗】白芷【剉】細辛【去苗】官桂白術川芎【各三兩】川椒【去目閉口者生用二錢】吳茱茰【湯洗炒】附子【炮】當歸【去苗各二兩】

右剉搗以茶酒三升勻拌同窨一宿以煉成豬脂膏五斤入藥微煎白芷黃紫色漉出滓成膏病在處摩之病以熱調此藥櫻桃大癥瘕瘡痍皆治並去諸風瘡癢疼痛傷折墜損故摩內皆可用之

肺消證主心肺

心移寒於肺肺消飲少溲多當補肺平心死而可治乃心肺爲賊也

黃耆湯主之治消肺飲少溲多補肺平心移寒在肺痿劣

黃耆【三兩】五味子人參桑白皮【剉各二兩】麥門冬【去心二兩】枸子熟地黃【各一兩】

右爲末毎服五錢水二盞煎至一盞去滓溫服無時

湧水證主水病

肺移寒於腎名曰湧水其證如溢囊裏褁將或徧身腫滿按腹不堅疾行則濯濯有聲或咳喘不定

葶藶丸主之治湧水腹滿不堅溢如囊裏裹漿疾行則濯濯有聲

葶藶【紙炒】澤瀉椒目桑白皮【剉】杏仁【去皮麩炒】木豬苓【去黒皮各半兩】

右爲細末煉蜜和丸如桐子大毎服二十丸蔥白湯下不計時以利爲度

膈消證主肺門

心移熱於肺名曰膈消二者心膈有熱久則引飲爲消渇耳

麥門冬飲子主之治膈消胸滿煩心津液燥少短气久爲消渇

麥門冬【二兩去心】括樓實知母甘艸【炙】生地黃人參葛根茯神【各一兩】

右爲末毎服五錢水二盞竹葉數片同煎至一盞去滓溫服食後

口糜證主口

膀胱移熱於小腸膈腸不便上爲口糜心胃壅熱水谷不化轉下小腸

柴胡地骨皮湯主之治口糜生瘡損爛小腸有熱脹滿不便宜服之

柴胡【去苗】地骨皮【各等分】

右爲末毎服三錢水一大盞煎至八分去滓食後如有病人大段實者加大黃朴硝可瀉熱甚

虙瘕證主女病

大腸小腸移熱名虙瘕津液耗散不能滑利菀結而大腸閟澁

檳榔圓主之治大腸有遺熱津液壅滯腹痛悶澁名曰虙瘕證

檳榔大黃【剉炒】枳殻【面炒去穰各二兩】木香桃仁【去皮尖炒】大麻仁【另研各一兩】

右爲末煉蜜和圓如桐子大毎服十圓至十五圓溫酒下不計時湯亦得

食亦證主胃病

大腸移熱於胃善食而痩或胃熱遺於膽能食善飲大勝土也

參苓圓主之治食亦胃中結熱消穀善食不生肌肉此名食防

人參菖蒲逺志赤茯苓地骨皮牛膝【酒浸各一兩】

右爲末煉蜜爲圓如桐子大毎服十圓至十五圓米飲下不計時

鼻淵證主鼻門

膽移熱於腦則辛頻鼻淵濁涕不止如湧泉不滲而不久不已衂血爲患

防風湯主之治鼻淵腦熱滲下濁涕不止久而不已必成衂血之疾

黃芩人參甘艸【炙】麥門冬【去心各一兩】川芎【一兩】防風【去蘆一兩半】

右爲末毎服二錢沸湯防之食後服日三服

衂蔑證主失血

膽受胃熱循脈而上於腦陽絡溢血妄行在鼻空蔑目瞑者

定命散治膽受熱血妄行鼻中衂蔑並血汗不止

朱砂水銀麝香【各等分】

右爲末毎服半錢新汲水調下不計時如用藥看老防虛實加減

鼓脹證主胃病气逆

病有心腹脹滿旦食不能暮食致令胃逆不散太陽不傳逆滿

雞屎醴散治鼓脹旦食不能暮食痞滿古法用此可擇焉

大黃桃仁雞屎醴【幹者各等分】

右爲末每服一錢水一盞生薑三片煎湯調下食後臨臥服

血枯證主婦人經病

年少醉入房室气竭肝傷故經衰少不來肝傷則血涸脾胃相大脫其血目心煩故月事不來也

烏魚骨圓主之治血涸胸脇交滿妨飲食變則聞腥臊之气唾血出淸液前後泄血

防茹烏賊魚骨【各一兩】

右爲末雀卵不拘數和成劑圓如小豆大毎服五圓至十圓煎飽魚湯下食後此日三服食壓之妙矣

宣明方論卷一

欽定四庫全書

宣明方論卷二

金劉完素撰

諸證門

伏梁證主心積

若梁之伏隱也居臍上逆臍下順不可移動爲水溺故有二等

鼈甲湯主之治伏梁積气心下如臂痞痛不消小便不利

鼈甲【去裙欄醋炙黃色】京三稜大腹子皮芍藥當歸柴胡【去苗】生地黃【各一兩】官桂生薑【各三分切作片子焙漧】

右爲末毎服三錢水一大盞入生薑木香半錢同煎至八分去滓空心溫服

瘖俳證主腎虛

內奪而厥舌瘖不能言二足廢不爲用腎脈虛弱其气厥不至舌不仁經云瘖痱足不履用音聲不出者黃飲子主之治瘖痱腎虛弱厥逆語聲不出足軟不用

熟漧地黃巴防【去心】山茱茰石斛肉蓯蓉【酒浸焙】附子【炮】五味子官桂白茯苓麥門冬【去心】菖蒲逺志【去心等分】

右爲末毎服三錢水一盞半生薑五片棗一枚薄荷同煎至八分不計時

厥逆證主心痛

膺腫頸痛胸滿腹脹上實下虛气厥而逆陽气有餘郁於胸也不可鍼灸宜服順气湯

小茯苓湯主之治厥逆病三焦不調升降胸膈膺腫胸滿腹脹冷气沖注刺痛

赤茯苓人參陳皮【去白】桔梗【剉炒各等分】

右爲末毎服三錢水一盞半生薑五片同煎至八分去滓不計時

風成寒熱證主風

因於露風寒熱之始腠理次入胃食不化熱則消中寒栗振動也

解風散主之治風成寒熱頭目昏支體疼痛手足麻痺上膈壅滯

人參川芎獨活麻黃【去節湯洗焙各一兩】甘艸【一兩】細辛【去苗半兩】

右爲末毎服三錢水一盞半生薑五片薄荷葉少許同煎至八分不計時

風成寒中證主風

風气與陽明入胃循脈而上至目皆津液所生爲泣也當歸湯主之治風邪所傷寒中目泣自出肌痩泄汗不止

當歸人參官桂【各三錢】漧薑【炮】白術白茯苓甘艸川芎白芍藥【各半兩】細辛【去苗半兩】陳皮【一兩】

【去白】

右爲末毎服三錢水一盞半生薑三片棗二枚同煎至八分去滓熱服不許時並三服

風成熱中證主風

風气與陽明入胃循脈而上目眥肥人气不外泄爲熱中目黃之病也

靑龍散主之治風气邪化腹內瘀結而目黃風气不得泄爲熱中煩渇引飲

地黃仙靈脾何首烏【去黒皮泔浸一宿竹刀子切焙各一分】防風【去苗】荊芥穗【一兩】

右爲末毎服一錢沸湯防調下食後毎日三服

腦風證主風气

气循風府而上則爲腦風頂背怯寒腦戶極冷以此爲病

神聖散主之治腦風邪气畱飲不散頂背怯寒頭疼不可忍者

麻黃【去節】細辛【去苗】幹蠍【一半生一半炒】藿香葉【各等分】

右爲末毎服二錢煮荊芥薄荷酒調下茶亦得井血風

又方治腦風邪气畱飲頭疼不可忍者用逺志末不以多少於鼻中防與痛處柔之相兼前藥可用也

首風證主新沐中風

中風爲首風頭面多汗惡風當先一日甚至其風日則少愈

大川芎丸主之治首風旋暈急外合陽气風寒相搏胃膈痰飲偏正頭疼身拘倦

川芎【一斤】天麻【四兩用鄆州者】

右爲末煉蜜爲丸毎兩作十丸毎服一丸細嚼茶酒下食後

祕方茶酒調散治一切諸風痰壅目澁昏頭疼心憒煩熱皮膚痛癢並風毒壅滯淸爽神志通辟闗竅消惡汗

石膏【另爲細末】菊花細辛【去苗】香附子【去須炒各等分】

右爲末毎服二錢溫茶酒調下食後毎日三服

目風眼寒證主眼門

風入系頭則血脈凝滯不能上下通流於目令風寒客之風眼寒也

石膏散主之治目風眼寒及偏正頭疼夾腦風鼻出淸涕目淚疼痛不已

石膏【二兩炭火燒研細末】川芎【一兩】甘艸【半兩炙】

右爲末每服一錢蔥白好茶同煎湯調下食後日二服

漏風證主酒風

飲酒中風或汗多不可單衣食則汗出多如液漏久不治爲消渇疾

白術散主之治漏不久虛風多汗食之汗出如洗少者痿劣

牡蠣【二錢焙赤】白術【一兩一分】防風【二兩半】

右爲末毎服一錢溫水調下不計時如惡風倍防風白術如汗多面腫倍牡蠣

胃風證主風

因於失衣風感之頸汗多惡風膈塞不通寒則胃拽腹滿气不通

大豆丸胃風湯主之治胃風頸多汗惡風飲食不下小腹善滿失衣則腹脹食寒則瀉形痩

肉豆菀艸豆陳皮獨活薏苡仁人參川芎【各半兩】羌活防風桔梗甘艸【炙】木香【各分】

右爲末煉蜜爲丸如桐子大毎服四十丸米飲下不計時日進三服

胃風湯治風冷乘虛入客腸胃水谷不化腸脇虛滿防痛及腸胃泄毒或下瘀血

人參白茯苓【去皮】芎防官桂當歸【去苗】白芍藥白術【各等分】

右爲末毎服二錢水一大盞入粟米百餘粒同煎至七分去滓熱服空心食前【此藥與豆丸爲表裏也】

行痺證主痺

風寒濕三气合而爲痺風气勝者行痺上下左右無畱隨所至作

防風湯主之治行痺行走無定

防風甘艸當歸赤茯苓【去皮】杏仁【去皮炒熟】桂【各一兩】黃芩秦芄葛根【各三錢】麻黃【半兩去節】

右爲末毎眼五錢酒水合二盞棗三枚姜五片煎至一盞去滓溫服

痛痺證主痺

寒勝者爲痛痺大宜宣通陰寒爲痛宜通气溫經而愈茯苓湯加減治痛痺四肢疼痛拘倦浮腫

赤茯苓【去皮】桑白皮【各二兩】防風官桂川芎芍藥麻黃【去節各一半半】

右爲末毎服五錢水一盞棗一枚煎至八分去滓溫服以姜粥投之汗泄爲度效矣

著痺證主痺

濕气勝者爲著痺濕地水气甚重著而不去多汗而濡者

茯苓川芎湯主之治著痺畱注不去四肢麻拘攣浮腫

赤茯苓桑白皮防風官桂川芎麻黃芍藥當歸甘艸【炙各等分】

右爲末毎服二錢水二盞棗三枚同煎至一盞去滓空心溫服如欲出汗以粥投之

周痺證主痺

黃帝鍼經云在血脈之中隨上下本痺不痛今能上下周身故以名之

大豆孽散主之治周痺注五臟畱滯胃中結聚益气出毒潤皮毛補腎气

人豆孽【一斤炒香熟】

右爲末每服半錢溫酒調下空心加至一錢日三服

胞痺證主膀胱

小腹膀胱按之內痛若沃以湯澁於小便上爲淸涕太陽直行從巓入循於腦气下灌於鼻時出淸涕不止腎著湯主之治胞痺小便不利鼻出淸涕者

赤茯苓【去皮】白術【各四兩】甘艸【三兩炙】漧薑【二兩炮】

右爲末毎服五錢水二盞煎至一盞去滓溫服日三服

腸痺證主痺

𨿽多飲不得溲不成大便使糟粕不化故气喘急而飱泄

木香丸主之治腸痺腹防痛時發飱泄气不消化小便祕澁

木香白術官桂蕪荑良姜訶子皮【各一兩】附子【炮去皮】厚朴【生薑制】肉豆蔻【各二兩】漧薑【三分】甘艸【半兩】

右爲末麯麫糊爲丸如桐子大毎服二十丸姜湯下空心

熱痺證主痺

陽气多陰气少陽熱其陰寒故痺藏府熱熻然而悶也升麻湯主之治熱痺肌肉熱極體上如鼠走唇口反縱皮色變兼諸風皆治

升麻【三兩】茯神【去皮】人參防風犀角【鎊】羚羊角【鎊】羌活【各一兩】官桂【半兩】

右爲末毎服四錢水二盞生薑二塊碎竹少許同煎至一盞溫服不計時

白滛證主虛勞

思想無窮所願不得意淫於外入房太甚觔縱發爲觔痿及爲白淫大過者白物爲淫隨溲而下故爲勞弱祕眞丸主之治白淫小便不止精气不固及有餘或夢寢陰人通泄耳

龍骨【一兩別研】訶子皮【大者五个用】縮砂仁【半兩去皮】朱砂【一兩研細一分爲衣】

右爲末麫糊爲丸如菉豆大每服一丸空心溫酒下冷水亦得不可多服大祕蔥白湯茶下

胃脘癰證主癰門

胃脈沈細陽气不得下通寒癰陽熱聚胃口腐壞成膿射幹湯主之治胃脘癰人迎脈逆而甚嗽濃血榮衛不流熱聚胃口成癰

射幹【去毛】梔子仁赤茯苓【去皮】升麻【各一兩】赤芍藥【一兩半】白術【半兩】

右爲末毎服五錢水二盞煎至一盞去滓入地黃汁一合蜜半合再煎溫服不計時

陽厥證主諸气

怒狂者生於陽也陽勝則气逆狂怒上气奪食卽已食入於陰養於陽則平其气若陽勝气逆多怒

羚羊角湯主之治陽厥气逆多怒而頸脈腹效已食陰養於陽平其气

羚羊角人參【各三兩】赤茯苓【二兩去去皮】志【去心】大黃【炒各半兩】甘艸【一分炙】

右爲末毎服三錢水一盞半煎至八分去滓溫服不計時

新補又方治陽厥若除煩下气鐵洛爲飲鐵漿湯飲之食後並服

息積證主腹心

病脇下滿逆气不已气聚脇下息而不消積而不散气元在胃妨飲食不可鍼灸宜導引服藥爾

白術丸治息積脇下气逆妨悶喘息不便呼吸引痛不已

白術枳實官桂【各一兩半】人參【二兩】陳皮桔梗【醋炒】甘艸【各一錢】

右爲末煉蜜爲丸如桐子大每服二十丸溫酒下日三服

觔證主肝

人有尺脈數甚觔急而見腹必急數亦爲虛觔見以名耳

栢子仁散主之治觔肝虛生寒脈寒數觔急腹脇痞悶觔見於外【聖惠方中十五味栢子仁丸亦治】

栢子仁茯苓防風細辛白術官桂枳殻川芎【各三兩】附子當歸檳榔【各半兩】

右爲末毎服三錢水一盞半生薑三片棗二枚同煎至八分去滓溫服不計時

厥逆頭疼證主胃

腎虛犯大寒頭疼齒亦痛痛之甚數不已者是也天南星丸主之治厥頭痛齒痛骨寒胃脈同腎脈厥逆頭痛不可忍之

天南星【炮】硫黃【研】石膏【研】消石【研各等分】

右爲末麫糊爲丸如桐子大卻毎服二十丸溫酒下空心日午臨臥三時服

膽痺證主肝

謀慮不決膽虛气上衝口中上溢則口苦是淸淨之府濁擾之气上溢

益膽湯主之治膽痺肝虛熱气上衝口中常苦泄熱不已藏府固虛致然

黃芩【去朽】甘艸【炙】人參【各二兩】官桂【一兩】苦參茯神【各兩半】

右爲末毎服三錢水一盞煎至八分去滓溫服不計計時

濡泄證主利

內經云濕勝則濡甲乙經云寒客生濡胃泄如隨气而下利

豆蔲散主之治濡泄不止寒客於脾胃故傷濕而腹痛滑利不止

肉豆蔲【五个】甘艸【炙】厚朴【各等分】

右爲末毎服二錢米飲一盞調下食前白湯亦得

鶩溏證主利

脾虛風冷陰盛糟粕不化大便黃黑如鶩溏或大腸有寒也

吳茱茰丸治鶩溏泄瀉不止脾虛胃弱大腸有寒大便靑黑或黃利下

吳茱茰【湯洗炒】漧薑赤石脂陳麯【炒熟】當歸【焙】厚朴【各三錢】

右爲末煉蜜爲丸如桐子大毎服三十丸溫米飲下空心服

三焦約證主大小腸

小腹痛不得大小便邪气入客約而不行故穀气不得通也

枳殼丸主之治三焦約調順三焦气脈消痞滯利胸膈治風通大小便

陳皮【一兩】檳榔【半兩】牽牛【四兩一半生一半熟搗取頭末一兩半余不用】木香【一分】枳殻【二兩】

右爲末煉蜜爲丸如桐子大毎服十五丸生薑湯下食後日三服

胃寒腸熱證主胃

胃寒主收水谷不化泄瀉寒之气在上腸熱之气在下故脹而泄

妙應丸主之治胃寒腸熱水谷不化腹脹痞滿泄利不已

川烏頭【去尖半兩】梔子仁漧薑【生各一分】

右爲末生薑汁麫糊爲丸如桐子大毎服五丸溫酒下食前日進二服

胃熱腸寒證主胃

胃熱則消穀善食而饑柰腸寒則血凝脈重小便痛痛而脹

靑橘皮丸【又云前胡水香散亦治】治胃熱腸寒善食而饑便溺小腹而脹痛大便或澁

靑皮京三稜黃連蓬莪荗【炮各一兩】苞荳霜【一分】

右爲末麫糊爲丸如菉豆大毎服三丸至五丸茶酒下食後【少與之不可多也】

控睪證主小腸

甲乙經云小腸病結於腰上而不下痛衝心肺邪所系茴香楝實丸主之治小腸病結上而不下痛衝心肺茴香【炒】練石【麩炒去核】石茱茰馬楝花【醋炒各一兩】陳皮【一兩】芫花【半兩醋炒】

右爲末醋麫糊爲丸如桐子大毎服十丸至二十丸溫酒下空心食前

陰疝證主男病

足厥陰之脈環器底小腹腫或痛腎虛寒水涸渇瀉邪補脈爲治

蒺藜湯主之治陰疝牽引小腹痛諸厥疝卽陰疝也嘻欲勞痛不可忍之

蒺藜【去角炒】附子【炮去皮臍】梔【各等分】

右爲末毎服三錢水一盞半煎至六分去滓食前溫服控睪證茴香練實丸【亦治此證】

諸痺證主風

痺乃風寒濕三气相合而爲痺風者百疾之長善行數變當汗惡風目膶脇痛或走注四肢皮膚不仁屈伸不便

升麻前胡湯主之治肝風虛所中頭痛目胸膈壅滯心煩痛昏悶屈伸不便

升麻前胡【一兩半】參地骨皮【各一兩】羚羊角葛根【各二兩】酸棗仁【一錢】

右爲末毎服三錢水一盞半煎至八分去滓再煎三五沸食後溫服如行五六里更進一服

心疝證主心痛

心脈急小腹有形心不受邪必於腑故小腹有形心气逆不順當痛不已當兼心气冶不止爲有寒邪所中木香散主之治心疝小腹痛悶絕不已者

木香陳皮【各一兩】良姜漧薑訶皮子赤芍藥枳實【各半兩】艸豆蔲黑牽牛【各三兩】川芎【三兩】

右爲末毎服二錢水一盞煎至七分去滓溫服

四聖散治腎臟風並一切癬

白附子白蒺藜黃耆羌活【各等分生用】

右爲末毎服二錢鹽湯調下空心一日三服久癬不差十日大愈

赴筵散治口瘡不已者

蜜陀僧黃蘗靑黛【各等分】

右同研爲細末毎用幹糝於瘡上不過三二日卽便愈

訶子湯治失音不能言語者

訶子【四个半炮半生】桔梗【一兩半炙半生】甘艸【二寸半炙半生】

右爲細末毎服二錢用童子小便一盞同水一盞煎至五七沸溫服甚者不過三服卽愈

宣明方論卷二﹤子部﹐醫家類﹐宣明方論﹥

欽定四庫全書

宣明方論卷三

金劉完素撰

風論

素問云諸風掉彊直支痛緩戾裏急筋縮皆足厥陰風木之位肝膽之气也【風者動也動者搖也所謂風气甚而主目運由風木王則是金衰不能制木而木能生火故風火多爲熱化皆陽熱多也】風爲病者或爲寒熱或爲熱中或爲寒中或爲厲風或爲偏枯或爲腰脊彊痛或爲耳鳴鼻塞諸證皆不仁其病各異其名不同經云風者善行數變腠理開則灑然寒閉則熱而風風气俱入行於諸脈分肉之間與衛气相干其道不利致使肌肉憤防而有瘍也衛气所凝而不行故其肉有不仁也分肉之間衛气行處風與衛气相薄俱行肉分故气道澁而不利气道不利風熱內郁衛气相持肉憤防而瘡出衛气被風郁不得徧升凝而不行則肉不仁也謂皮肉而不知寒熱痛癢如木石也經曰風者百病之首也其變乃乃爲他病無常皆風气所發也以四時五運六气千變萬化衝蕩推擊無窮安得失時而絕也故春甲乙傷於風者爲肝風夏丙子傷於風者爲心風季夏戊巳傷於風者爲脾風秋庚辛傷於風者爲肺風冬壬癸傷於風者爲腎風

風中五臟六腑自兪而入爲藏府之風肺風之狀多汗惡風色白時嗽短气晝則微暮則甚心風之狀【上同】善怒色赤病甚則言不可快肝風善悲色微蒼嗌漧善怒時憎女子脾風身體怠惰四肢不收色薄微黃不嗜飲食腎風面龐而浮腫脊痛不能正立其色如隱曲不利又曰風寒熱諸疾之始生也人之藏府皆風之起謂火熱陽之本也謂曲直動搖風之用也運嘔吐謂風熱之甚也夫風熱拂郁風大生於熱以熱爲本而風爲標風言風者卽風熱病也气壅滯觔脈拘倦肢體焦痿頭目昏腰脊彊痛耳鳴鼻塞口苦舌漧咽嗌不利胸膈痞悶咳嘔喘滿涕唾稠粘腸胃燥熱結便溺淋閉或夜臥寢汗咬牙睡語觔驚悸或腸胃拂鬱結水夜不能浸潤於周身而但爲小便多出者或濕熱內郁而時有汗泄者或因亡液而成燥淋閉者或因腸胃燥郁水液不能宣行於外反以停濕而泄或燥濕往來而時結時泄者或表之陽如正气【衛气是也】與邪熱相合並入於裏陽極似陰而戰煩渴者【熱間寒故戰裏熱甚則渇】或虛气久不已者【經言邪熱與衛气並入於裏則寒戰也並出之於表則發熱大則病作離則病已】或風熱走注疼痛麻痺者或腎水眞陰衰虛心火邪熱暴甚而僵僕或卒中久不語或一切暴瘖而不語語不出聲或暗風癇者或洗頭風或破傷或中風諸潮搐並小兒諸疳積熱或驚風積熱傷寒疫癘而能辧者或熱甚怫結而反出不快者或熱黑陷將死或大人小兒風熱瘡疥及久不愈者或頭生屑徧身黑黧紫白斑駁或面鼻生紫赤風刺癮疹俗呼爲肺風者或成風癘世傳爲大風疾者或腸風痔漏並解酒過熱毒兼解利諸邪所傷及調理傷寒未發汗頭項身體疼痛者並兩感諸證兼治產後血液損虛以致陰气衰殘陽气郁甚爲諸熱證腹滿澁痛煩渇喘悶譫妄驚狂或熱極生風而熱燥郁舌彊口噤觔惕肉瞤一切風熱燥證郁而惡物不下腹滿樶痛而昏者【惡物過多而不吐者不宜服之】兼消除大小瘡及惡毒兼治墮馬打撲傷損痛疼或因而熱結大小便澁滯不通或腰腹急痛腹滿喘悶者

防風通聖散

防風川芎當歸芍藥大黃薄荷葉麻黃連翹芒硝【已上各半兩兩朴朴者】石膏黃芩桔梗【各一兩】滑石【三兩】甘艸【二兩】荊芥白術梔子【各一分】

右爲末每服二錢水一大盞生薑三片煎至六分溫服涎嗽加半夏【半兩姜制】

賈同知通聖散

防風芍藥【各二錢半】甘艸【三兩】荊芥【三錢半】薄荷【一兩】黃苓【一兩】白術【一分】石膏【一兩】川芎【半兩】滑石【三兩】當歸【半兩】大黃【半兩】麻黃【半兩】山梔子【一分】連翹【半兩】桔梗【一兩】無芒硝無縮砂

崔宣武通聖散

防風芍藥荊芥當歸白術山梔子【各一分】川芎大黃薄荷連翹黃芩桔梗縮砂【各半兩】甘艸石膏【各一兩】滑石【三兩】

劉庭瑞通聖散

此方有縮砂無芒硝其餘皆同緣庭瑞於河間守眞先生札師之隨從二年始受於方斯且取爲端而可準慿以用之兼庭瑞以用治病百發百中何以疑之因錄但庭瑞臨時以意加減一依前法嗽加半夏半兩生薑制

防風天麻散治風麻痺走注肢節疼痛中風偏枯彊暴音不語內外風熱壅滯解昏

防風川芎天麻羌活香白芷艸烏頭白附子荊芥穗當歸【焙】甘艸【各半兩】滑石【二兩】

右爲末熱酒化蜜少許調半錢加至一錢覺藥力運行微麻爲度或煉蜜爲丸如彈子大熱酒化下一丸或半丸【細嚼白湯化下亦得】散鬱結宜通气【如甚者防服防風通聖散】

犀角丸治風癇日發作有時揚手擲足口吐痰涎不省人事暗倒屈伸

犀角【末半兩】赤石脂【三兩】朴硝【二兩】白僵蠶【一兩】薄荷葉【一兩】

右爲末麫糊爲丸如桐子大毎服二十丸至三十丸溫水下日三服不計時如覺痰多卽減丸數忌油膩物風痓病目直卒中口禁背彊如弓臥搖動手足搐搦【無汗名剛爲陽痓有汗名柔爲陰痓】通三一承气下妙

捜風丸治邪气上逆以致上實下虛風熱上攻眼目昏耳鳴鼻塞頭痛運躁熱上壅痰逆涎嗽心腹痞痛大小便結滯淸利頭面鼻聰耳鳴宣通血气

人參茯苓天南星【半兩】幹生薑藿香葉【一分】白礬【生各一兩】蛤粉【二兩】寒水石【一兩】大黃黃芩【一兩】牽牛【四兩】薄荷葉【半兩】滑石【四兩】半夏【一兩】

右爲末滴水爲丸如小豆大毎服十丸生薑湯下加至二十丸日三服

川芎石膏湯治風熱上攻頭面目昏痛悶風痰喘嗽鼻塞口瘡煩渇淋閟眼生翳膜淸神利頭宣通气血中風偏枯解中外諸邪調理諸病勞復傳染

川芎芍藥當歸山梔子黃芩大黃菊花荊芥穗人參白術【各半兩】滑石【四兩】寒水石【二兩】甘艸【三兩】桔梗【二兩】縮砂仁【一分】石膏防風連翹薄荷葉【各一兩】

右爲末毎服二錢水一盞煎至六分去滓食後水調亦得忌姜醋發熱物

川芎神功散治風熱上攻偏正頭痛無問微甚久新頭面昏淸神

川芎【四錢】甘艸【一分】川烏頭吳白芷天南星麻黃【各半兩】

右爲末毎服二錢水一盞生薑三片煎至半盞投淸酒半盞避風

換骨丹治癱瘓中風口眼防斜半身不遂並一切風癇暗風並宜服之頌曰

我有換骨丹傳之極幽祕疎開病者心扶起衰翁臂气壯卽延年神淸自不睡南山張仙翁三百八十嵗槐皮芎術芷仙人防首蔓十件各停勻苦味香減半龍麝卽少許朱砂作衣纒勿令陰人見夜臥服一粒徧身汗津滿萬病自消除神仙爲侶伴

麻黃【煎膏】仙術香白芷槐角子【取子】川芎人參防風桑白皮苦參威靈仙何首烏

蔓荊子木香龍腦【研】朱砂【研】麝香【研】五味子

右爲末桑白單搗細秤以麻黃膏和就杵一萬五千下毎兩分作十丸毎服一丸以硬物擊碎溫酒半盞浸以物蓋不可透气食後臨臥一呷咽之衣蓋覆當自出汗卽瘥以【和胃湯調補】及避風寒茶下半

鉛紅散治風熱上攻陽明經絡面鼻紫色刺癮【唂呼爲肺風者以肺主鼻而又淺在皮膚之內皮膚屬於肺】

舶上硫黃白礬灰【半兩】

右爲末少許入黃丹染與病人面色同毎上半錢津液塗之【洗罷臨臥再服防風通聖散】效速

神芎散治風熱上攻頭目痛上壅鼻並牙齒悶痛川芎郁金【各二錢】荊芥穗薄荷葉紅豆【各一分】

右爲末入盆硝二錢研勻鼻內防三二剜耳許力慢加藥病甚兼夜防

萬靈丸治腎蔵一切耳鳴腰疼觔骨痛

赤芍藥五靈脂防風艸烏頭【二兩炮】黃蓍細辛海桐皮山茵陳骨碎補地龍【各八錢】黑狗脊【二兩】牛膝何首烏蔓荊子白附子川烏頭巨勝子【各八錢】仙術【一兩】芫花【三錢炒】黑牽牛【半兩】靑皮【二錢】禦米子【二錢炒】

右爲末酒麫糊爲丸如桐子大毎服十丸至二十丸溫酒下空心食前服

伊祁丸治腰腳拳彎鶴膝風筋縮

伊祁【頭尾全者】桃仁【生】白附子阿魏桂心白芷當歸北漏盧安息香【用胡桃穰研】芍藥牛膝地骨皮威靈仙羌活【各等分】

右爲末麫糊爲丸如彈子空心毎服溫酒化下一丸

祛風丸治中風偏枯手足戰掉語言蹇澁筋骨痛菉豆粉川烏頭【炮】艸烏頭【炮】天南星半夏【各一兩】甘艸川芎藿香葉苓苓香地龍蠍稍【各三錢】白僵蠶【淘米泔浸去絲】川姜【半兩炮】

右爲末一兩用菉豆粉一兩【又一法】用藥一兩以白麫二兩滴水爲丸如桐子大量人虛實加減細嚼茶酒下五丸至七丸食後初服三丸漸加

舒筋散治婦人血气並產後風熱搐搦舒筋【俗雞爪風】人參川芎官桂丁香【各半兩】木香天麻【酒浸焙各一兩】井泉石【四兩別爲末】

右爲末每服三錢井泉末三錢大豆半升淨淘好酒一大升煮豆軟去豆用豆汁酒調下後以酒送下蓋覆汗出爲效

勝金丸治風熱驚駭不時旋運潮搐口吐痰沫忽然倒地不省人事名曰癇病

白僵蠶細辛天南星皂角【炙黃】川烏頭【生】烏蛇【眞者好酒浸去骨】白礬枯桔梗葳靈仙何首烏艸烏頭【各】荊芥穗川芎【各二兩】

右爲末酒麫糊爲丸如桐子大毎服十丸食後溫酒下

比金散治傷寒胃風頭目痛四肢拘倦鼻塞

麻黃白芷細辛荊芥穗菊花防風石膏何首烏川芎薄荷幹蠍艸頭烏【各等分】

右爲末毎服一錢水一盞煎溫服酒茶亦得

神白丹治傷寒積熱及風生驚搐或如狂病諸藥不效此方不可盡述

鉛白霜【一分】輕粉【半兩】粉霜【一兩用白麫六錢和作餅子炙熱同研】

右爲末滴水爲丸桐子大每服十丸至十五丸米飲下量虛實加減

桃仁丸治一切風毒徧身疼痛四肢拘急

艸烏頭【生用】五靈脂【三兩】桃仁【取霜一兩】

右爲末酒煮麫糊丸如桐子大以靑黛爲衣嚼胡桃仁以溫酒下五丸食後加減

蒂神妙丹治頭目昏眩偏正頭痛等

焰硝雄黃川芎薄荷葉道人頭梨蘆【各一分】天竺黃【一錢半如無以蔚金代之】

右爲末研細含水鼻中防壹字神驗

淸風散治頭目昏咽膈不利痰涎壅塞

石碌【一錢】朱砂牙硝雄黃【各三字】龍腦【一字】蒂【二錢】滑石赤小豆【半錢】皁角【一字去皮炙黃取末】

右爲極細末每服半錢新汲水調下如噤不省人事滴水鼻中或健者可治爲驗

靈砂丹治破傷風一切諸風等

葳靈仙黒牽牛何首烏蒼術【半兩】香附子【六兩】川烏豆【去尖】朱砂沒藥乳香【各三錢】陳皁角【四錢炙黃去皮】

右爲末把皁角打破用酒二升半春夏三日秋冬七日取汁打麵糊爲丸如桐子大每服五丸如破傷風煎鰾酒下如牙疼赤眼捶碎研三五丸鼻防之

天麻散治頭頂痛頭面腫拘急風傷榮衛發燥熱川芎細辛苦參地骨皮菖蒲何首烏蔓荊子薄荷葉杜錢黎牛旁子荊芥

穗虼蚾艸葳靈仙防風天麻【一兩】甘艸【二兩炙】

右爲末每服二三錢研蜜水調下茶水任不計時

薄荷白檀湯【新補】治風壅頭目鼻塞煩悶精神不爽消風化痰淸頭目

白檀【一兩】荊芥穗【二兩】薄荷葉【四兩】苽蔞根【二兩】甘艸【四兩炙】白芷【二兩】鹽【四兩】縮砂仁【半兩】

右爲末每服一錢百沸湯食後臨臥稍熱溫服

菊葉湯治一切風頭目昏嘔吐面目浮腫者菊花【去梗】羌活獨活旋覆花牛旁子甘艸【各等分】

右爲末每服二錢水一盞生薑三片同煎至七分去滓溫服食後

宣明方論卷三

欽定四庫全書

宣明方論卷四

金劉完素撰

風論

黃帝曰病熱當何禁之岐伯曰病熱少愈食肉則復多食則遺此其禁也因熱少愈猶未盡除不戒飲食勞動情欲擾亂柰脾胃气虛未能消化堅食故熱復生五臓者皆熱

夫熱病者傷寒之類也人之傷於寒則爲病熱寒毒藏於肌膚陽气不行散發而內爲怫結故傷寒者反病爲熱熱𨿽甚不死柰巨陽爲首巨陽者諸陽之屬也諸陽爲熱以气諸陰爲寒以血熱病已愈其有復作謂病已衰而熱有作所藏因其穀气相薄兩熱相合故有所遺緣熱也𨿽邪气而不盡遺熱在故當復作

五藏俱熱者皆視之肝熱左頰先赤心熱顏先赤脾熱鼻先赤肺熱右頰先赤腎熱頥先赤肝熱者小便黃腹痛多臥身熱熱爭則狂驚脇滿手足躁而不得安臥心熱者不樂數日乃熱熱爭則卒心痛煩悶善嘔頭痛靣赤無汗脾熱者頭重頰痛煩心顏靑欲吐身熱熱爭則腰痛不可仰腹滿泄兩頷痛肺熱者淅然厥起毫毛惡風寒舌上黃身熱熱爭則唾咳痛走胸背不得太息頭痛不堪汗出而寒腎熱者腰痛胻痠苦渇數飲食熱熱爭則項痛而彊胻寒且痠足下熱不欲言經曰汗出脈躁盛一死脈不與汗相應其病二死狂言失志者三死皆是怫鬱結不能解散以致危殆

素問諸熱瞀瘛暴瘖冒昧躁擾狂言罵詈驚駭胕腫疼痠气逆皆手少陽相火心胞絡三焦之气也

夫腎水眞陰本虛心火狂陽積熱以甚以致風熱壅滯頭靣昏眩肢體麻痺皮膚瘙癢觔脈拘倦胸膈痞滿時或痛悶或鼻窒鼽衂口舌生瘡咽喉不利牙齒疳蝕或徧身生瘡癬疥或睡語咬牙驚虛汗或健妄心忪煩燥多睡或大小便澁滯或煩熱腹滿或酒過積毒勞役過度中外一切勞損神狂气心志不寧口苦咽漧飲食減少變生風熱諸病虛羸困倦或酒病瘦悴及老弱虛人或脾腎經虛風熱燥鬱色黑齒宣身瘦焦痿或熱中煩滿饑不飲食或癉或消中善食而瘦或消渇多虛頭靣腫小便數或服甘辛熱藥過度變成三消上則消渇中則消中下則消腎小便白膏也

神芎丸治一切熱證常服保養除痰飲消酒食淸頭目利咽膈能令徧身結滯宣通气利而神彊體健耐傷省病並婦人經病及產後血滯腰腳重痛小兒積熱驚風潮搐藏用丸亦曰顯仁丸加黃連薄荷川芎各半兩名曰神芎丸

大黃黃芩【各二兩】牽牛滑石【四兩】

右爲細末滴水爲丸如小豆大溫水下十丸至十五丸每服加十丸日三服冷水下亦得或煉蜜丸愈佳或久病熱郁無問瘦悴老弱並一切證可下者始自十丸每服加十丸以利爲度如常服此藥但除腸垢積滯不傷和气推陳致新得利便快並無藥燥搔擾亦不困倦虛損頗遂病人心意或熱甚必須急下者便服四五十丸未利再服以意消息三五嵗孩兒丸如麻子大凡此一法此藥至善常服二三十丸不利藏府但有益無損或婦人血下惡物加桂枝半兩病防者常服病重者亦取利因而結滯開通惡物自下也此方除藏府滑泄者或重寒脈遲者或婦人經病產後血下不止者及孕婦等則不宜服除此以外一切風熱雜病悶壅塞神气不和或平人保養常服自顯其功若以效驗觀其藥味則非明本艸造化之理者不可得而知其然也猶孔子讚易道明顯應化萬仁之善而不見其大道之功用故曰顯諸仁藏諸用因以雲藏用丸亦其義也兼以世訛之久矣而反不喜此等妙方不肯服之每有久獲大效而誠懇求其方不得已而授之旣見其方反生疑懼不復用焉亦有效而志信求其方務以廣傳救病因而眾議百端擬疑妄生謗說使致俗醫皆畏之致道不能神但有妨病者後之君子但行其藥明顯諸人勿示其方而密藏諸用耳或以一法加黃連川芎薄荷等各半兩治一切頭目昏眩者愈佳

柴胡飲子治解一切肌骨蒸積熱作發寒熱往來【表熱裏和則發寒裏熱表和則發熱邪熱半在表半在裏出入進退無和卽寒熱往來陰陽相勝也】畜熱寒戰【表之陽和正气與邪熱並畜於裏脈道不行故身冷脈絕寒戰而反煩渇也】及傷寒發汗不解或中外諸邪熱口漧煩渇或下後熱未愈汗後勞復或骨蒸肺痿喘嗽婦人餘疾產後經病

柴胡人參黃芩甘艸大黃當歸芍藥【各半兩】

右爲末每服抄三錢水一盞生薑三片煎至七分溫服日三服病熱甚者加減之

崔宣武柴胡飲子加半夏五味子桔梗【各三錢】劉庭瑞柴胡飲子【與前分用不同故以錄之】

柴胡甘艸【二兩】黃芩當歸芍藥大黃【各一兩】人參【半兩】半夏【半兩】

右爲大勞熱病五七錢以利爲度未利更加使病不再發也

木香萬安丸治一切風熱怫鬱气血壅滯頭目昏鼻塞耳鳴筋脈拘倦肢體焦痿咽嗌不利胸膈痞塞腹脇痛悶腸胃燥澁淋閟不通腰腳重痛疝瘕急結痃癖堅積腸滯胃滿久不了絕走注疼痛瘖風癇病濕病腹脹水腫

木香揀桂甘遂【各一分】牽牛【二兩】大防【半兩】大黃紅皮檳榔【各一兩】皂角【二兩要得肥好者洗淨水三盞煮三二沸取出槌碎楺取汁再煮成稠膏下蜜二沸便取出】

右膏丸小豆大每服十丸至十五丸生薑湯下小兒丸如麻子大水腫癇病諸積快利爲度

玉芝徐老丸治一切風壅消痰利膈胸脇痞悶美飲食調五味【徐老緩慢遲老】

天南星漧薑【各半兩】黃栢【一兩半】牽牛【四兩】半夏白礬大黃【各一兩】蛤粉【二兩】

右爲末滴水和丸如小豆大每服十丸至二十丸溫水下食後日三服常服順气調血令人徐老或已衰大便結者除腸垢積物可漸加至三五十丸孕婦滑泄病忌服滑泄爲牽牛大黃孕婦爲南星半夏

消痞丸治積濕熱毒甚者身體靣目黃心脇腹滿嘔吐不能飲食痿弱難以運動咽嗌不利肢體焦尫悸膈熱坐臥不寧心火有餘而妄行上爲咳血衂血下爲大小便血腸風痔瘻三焦壅滯閟癉熱中消渇化失常小兒疳積熱

黃連漧葛【各一兩】黃芩大黃黃蘗梔子薄荷藿香厚朴茴香【炒各半兩】木香辣桂【各一分】靑黛【一兩研】牽牛【二兩】

右爲細末滳水丸如小豆大每服十丸新水下溫水亦得小兒丸如麻子大病本濕熱內甚本自利者去大黃牽牛忌發熱諸物

和中丸治口燥舌漧咽嗌不利胸脇痞滿心腹痛悶小便赤澀大便結滯風气怫郁頭目昏眩筋脈拘急肢體疼倦一切風壅常服寛膈美食消痰止逆

牽牛【一兩】官桂【一分】大黃紅皮黃芩茴香【各半兩】木香【一分】滑石【二兩】

右爲末滴水丸如小豆大每服二十丸煎生薑湯下溫水亦得日三服

崔宣武和中丸大黃【一兩】茴香【炒】外七味同

龍腦丸治大小人一切蘊積熱毒气不散及失瘖癮

龍腦朱砂鵬砂牛黃【各等分】

右爲末鎔黃蠟爲丸如米粒大每服三五丸以甘艸人參湯下不計時

大金花丸治中外諸熱寢汗咬牙睡語驚悸溺血淋閟咳衂血瘦弱頭痛並骨蒸肺痿喘

金花丸又名旣濟解毒丸

黃連黃蘗黃芩大黃【各半兩】

右爲末滴水丸如小豆大每服三二十丸新汲水下自利去大黃加梔子小兒丸如麻子大三五丸

當歸龍膽丸治腎水陰虛風熱蘊積時發驚悸筋惕搐搦神志不寧榮衛壅滯頭目昏眩肌肉瞤瘛胸膈痞寒咽嗌不利腸胃燥澁小便溺閟筋脈拘奇【奇猶急也重也】肢體痿弱暗風癇病小兒急慢驚風常服宣通血气調順陰陽病無再作

當歸【焙】龍膽艸大梔子黃連黃蘗黃芩【各一兩】大黃蘆防靑黛【各半兩】木香【一分】麝香【半錢別研】

右爲末煉蜜和丸如小豆大小兒如麻子大生薑湯下每服二十丸忌發熱諸物兼服防風通聖散

軟金丸治一切熱疾常服潤饑膚柰老諸熱證皆可服

大黃牽牛皂角【各二兩】朴硝【半兩】

右爲末滴水和丸如桐子大每服三十丸白湯下自十丸服至三十丸食後服

妙香丸治一切久逺沈積傷寒結胸太陽厥證燥郁攻不開者皆可服此藥亦名大聖丸

芭豆【皮不出油】膩粉碙砂龍腦麝香牛黃【少許】朱砂【各分】水銀【各一錢錫結砂子】

右爲末煉蜜和丸又一方用防丸如皂子大用藥時急要動一丸分作三丸札作眼子冷水浸煎大黃湯下然後服熱茶一盌便行也局方內無碙砂加金薄

妙功藏用丸【新補】亦名顯仁丸又名神芎丸治嘔噦不食痿弱難運血溢血泄淋閟不通或泄利三焦壅滯傳化失常功不可逑並宜服之

大黃黃芩黃連【各半兩】黒牽牛【一兩】滑石【二分】荊芥穗【二兩】防風【一分】川芎【一兩】木香【二分】官桂【三分去皮】

右爲末滴水爲丸如小豆大每服二十丸三十丸生薑湯下日三服溫水亦得

宣明方論卷四

欽定四庫全書

宣明方論卷五

金劉完素撰

傷寒門

主療說

傷寒表證當汗而不可下裏證當下而不可汗半在表半里則當和解不可發汗吐下在上則通之在下則泄之傷寒無汗表病裏和則麻黃湯汗之或天水散之類亦佳表不解半入於裏半尙在表者小柴胡湯和解之或天水涼膈散甚良表裏熱勢俱甚者大柴胡湯微下之更甚者大承气湯下之表熱多里熱少者天水一涼膈半和解之裏熱多表熱少未可下之者涼膈天水一半調之勢更甚者小承气湯下之凡此諸可下者通宜大承气湯下之凡此諸可下者通宜三一承气湯下之發汗不解下後前後別無異證者通宜涼膈散調之以退其熱兩感仿此而已傷風自汗表病裏和者桂枝湯解肌半在表半在裏白虎湯和解之病在裏者大承气湯下之一法無問風寒暑濕有汗無汗內外諸邪所傷但有可下諸證或表裏兩證俱不見而日深但目睛不了了睛不和者或腹滿實痛者或煩渇或譫妄或狂躁滿者或畜熱極而將死者通宜大气气湯下之或三一承气湯尢良傷寒大發汗汗出不解反無汗脈尙浮者蒼術白虎湯再解之或中暑自汗大出脈虛弱頭痛口漧倦怠煩躁或時惡寒或畏日气無問表裏通宜白虎或裏熱勢甚腹滿而脈沈可下者宜大承气湯或三一承气湯傷寒表熱極甚身疼頭痛不可忍或或嘔裏有微熱不可發汗吐下擬以小柴胡天水涼膈之類和解恐不能退其熱勢之甚或大下後再三下後熱勢尙甚不能退本气虛損而脈不能實擬更下之恐下脫而立死不下亦熱極而死寒涼之藥不能退甚熱勢之甚者或熱濕內餘下利不止熱不退者或因大下後熱退利不止熱不退脈弱气虛不可更下者或諸濕熱內余小便赤澁大便溏泄頻並少而急痛者必欲作利也須宜黃連解毒湯或裏熱極甚而恐陰气不能退者或已下後熱不退者或畜熱內甚陽厥極深以至陽气沈細而不能營運於身陰欲絕而以致徧身靑冷痛甚不堪項背拘急目赤睛疼昏眩恍惚咽漧或痛躁渇虛汗嘔吐下利腹滿實痛煩痞悶亂喘息急聲脈𨿽疾數以其畜熱極深而脈道不利以致脈沈細而欲絕俗未明其造化之理而反傷熱寒極陰毒者或始得之陽熱暴甚而便有此證者或兩感勢甚者通宜解毒湯加大承气湯下之熱不退者再下之然𨿽古人皆云三下熱不退卽死矣亦有按法以下四五次利一二十行熱方退而救活者免致不下退其熱而必死也下後熱稍退而未愈者黃連解毒湯調之或微熱未除者涼膈散調之或失下熱極以至身冷脈微而昏冒將死者若急下之則殘陰暴絕陽气後竭而立死不下亦死當以涼膈散或者黃連解毒湯養陰退陽畜熱漸以消散則心胸腹防脈漸以生至陽脈復有力者方可以三一承气湯微下之或解毒加大承气湯尢良或下後微熱不解者涼膈散調之愈後但宜退熱之藥忌發熱諸物陽熱易爲再作也

論風熱濕燥寒

諸風

風本生熱以熱爲本風爲標言風者卽風熱病也

諸熱

熱甚而生風或熱微風甚卽兼治風熱或風微熱甚但治其熱卽風自消也

諸濕

濕本土气火熱能生土濕故夏熱則萬物濕潤秋涼則濕復燥幹也濕病本不自生因於火熱怫郁水液不能宣行卽停滯而生水濕也凡病濕者多自熱生而熱气尙多以爲兼證當云濕熱亦猶風熱義同𨿽病水寒不得宣行亦能爲濕𨿽有此異亦以鮮矣或跗腫體寒而有水者以爲畜熱入裏極深本非病寒也及夫寒熱吐瀉因得濕而成也

諸燥

燥幹者金肺之本肺藏气以血液內損气虛或風則皴掲風能勝濕熱能耗液皆能成燥故經云風熱火兼爲陽寒濕燥同爲陰又燥濕亦異也然燥金𨿽屬秋陰而其性異於寒濕燥陰盛於風熱火也故風熱甚而寒濕同於燥也然中寒吐瀉亡液而成燥者亦以此矣故經云諸澁枯涸幹勁皴掲皆屬於燥也

諸寒

寒者上下所生水液澄徹淸冷谷不化小便淸白不澁身涼不渇本末不經有見陽熱證其脈遲者是也此因飲食冷物過多陰勝陽衰而爲中寒也或冷熱相並而反陽气怫郁不能宣散怫熱內作以成熱證者不可亦言爲冷當以成證辧之夫濕熱吐瀉當見陽脈若亡液气虛亦能反見諸陰脈也當以標本明之不可妄治或熱證誤服白術調中湯溫藥亦能開發陽气宣通而愈別無加害也

傷寒表證

夫傷寒之頭項痛腰脊彊身體拘急表熱惡寒不煩躁無自汗或頭而痛肌熱鼻幹或胸滿而喘手足指末厥脈浮數而者邪熱在表皆麻黃湯發汗之證也或天水散之類甚佳

傷寒表裏證

傷寒身熱爲熱在表引飲或小便黃赤熱在裏身熱渇或小便黃赤爲表裏俱有熱涼不渇小便淸白爲表裏俱無熱身疼拘急表熱惡寒而脈浮者皆爲熱在表也引飲譫妄腹滿實痛發熱而脈沈者皆爲熱在裏也胸脇痞痛或嘔而實熱往來脈在肌肉者邪半在表半在裏也

內外傷

始得病脈便沈而裏病表和者內傷也脈浮而表病裏和者外傷也病在身體頭面四肢爲表病在胸腹之內爲裏病也

傷寒論

夫風寒者百病之始也是四時八節不正疫癘之气故云春气溫和夏气暑熱秋气淸涼冬气冰冷乃四時之正气冬時嚴寒萬類深藏君子固密則不傷於寒觸冒之者乃傷耳春應暖而反寒夏應熱而反冷秋應涼而反熱冬應寒而反溫非時而邪气是以辛苦之人一嵗之中病無少長始自一日巨陽膀胱受之巨陽者三陽之首故先受之二日陽明胃受之三日少陽膽受之未入其藏可汗之四日太陰脾受之五日少陰腎受之六日厥陰肝受之其入藏可泄之經云其未滿三日汗之而已其滿三日泄之而已故聖人論汗下大槪言之以脈分別三四日脈沈伏亦當下六七日脈浮滑亦可汗故傷寒足經不手經未詳耳且自人身十二經絡分布上下手足各有三陰三陽稟天地之气天樞之上同天之陽天樞之下同地之陰至眞大論云身半以上其气三矣天之分也天气主之身半以下其气三矣地之分也地气主之【注云】當陰之分冷病歸之當陽之分熱病歸之有八節邪气所中於人陽邪爲病手經陰邪爲病足經其邪自何而入自風池而入爲骨兩傍一寸五分是十二經之兪穴春夏應陽秋冬應陰至眞大論云寒暑溫涼盛衰之用其在四惟故陽之動始於溫盛於暑陰之動始於涼盛於寒春夏秋冬各差其分易雲水流濕火就燥熱論云熱病者皆傷寒之類也人之傷於寒則爲病熱熱𨿽甚不死太陰陽明論云陽受風气陰受濕气【注云】同气相求耳又曰傷於風者上先受之傷於濕者下先受之【注云】陽气炎上故受風陰气潤下故受濕蓋同气相合耳故風熱火爲陽寒濕燥爲陰【刺熱論云】五臟俱有熱病肝熱病左頰先赤心熱病顏先赤脾熱病鼻先赤肺熱病右頰先赤腎熱病顋先赤【甲乙熱論云】有手足太陰熱病有手足少陰熱病有手足厥陰熱病熱論其三陰三陽五臟六府皆受病榮衛不行五臟不通則死矣未嘗則足經不手經麻黃湯治傷寒頭痛發熱體痛惡風無汗喘滿又治太陽病脈浮無汗發熱身疼八九日不解表證在此當發其汗其人發煩目瞑必衂衂者陽气重也麻黃【一兩半去節】桂枝【一兩去皮】甘艸【半兩炙剉】杏仁【二十枚湯浸去皮尖或濕病身煩痛小便自利者加白術四分微汗之】

右爲末每服三錢水一盞半煎至八分去滓溫服不計時衣覆以取汗

桂枝湯治傷寒發熱惡寒漧嘔頭痛太陽中風陽浮陰弱解肌脈浮鼻鳴者

桂枝【三分去皮】芍藥【三分】甘艸【三分】

右剉如麻豆大每服五錢水一盞半生薑三片棗三个煎至七分不計時

小靑龍湯治傷寒表未罷心下有水气漧嘔發熱而咳或渇利小便不利小腹滿喘

麻黃【去節湯炮去黃汗焙漧三錢利者去麻黃加芫花彈子大噎者去麻黃加附子】

右剉如麻豆大每服五錢水一大盞煎至半盞生薑棗同煎不計時溫服

瓜蒂散治傷寒表證罷邪熱入裏結於胸中項滿而饑不能食四肢微厥而脈乍者宜以吐之經云在上吐之在下泄之

蒂赤小豆【等分】

右爲末香防半合【豆鼔是也】水一盞半煮取汁半盞調下錢七不吐加服

五苓湯【五苓散是也】治傷寒中暑大汗後胃中幹煩躁不得眠脈浮小便不利微熱煩渇及表裏俱熱飲水反吐【名曰水逆】或攻表不解當汗而反下之利不止脈浮表不解自利或一切畱飲不散水停心下並兩感中濕而昏躁霍亂吐瀉驚風

豬苓【去皮】茯苓【去皮】白術【各半兩】桂【一分去皮】澤瀉【一兩】

右爲末每服二錢熱湯調下愈妙加滑石二兩甚佳喘煩心不得眠者加阿膠半兩枯夏月大暑新水調服立愈

宣明方論卷五

欽定四庫全書

宣明方論卷六

金劉完素撰

傷寒方

扺當湯治傷寒日深表證乃甚畜熱下焦脈防沈不結胸發狂者小腹脹而硬小便自和者瘀血證也小便不和無血也或陽明畜熱內甚而喜忘或狂大便𨿽硬而反易其色黒者有畜血也無表裏證但發熱日深脈𨿽浮者亦可下之或已下後脈數胃熱消穀善饑數日不大便有瘀血也

桃仁【七个】大黃【一分】水蛭【炒】防虫【各十个去趐足炒】

右剉如麻豆大分作二服水一盞煮半盞絞去滓溫服未下再服

扺當丸治傷寒有熱小腹滿小便不利者爲有血也當下之不可余藥

桃仁【八】大黃【一分】水蛭【炒】防虫【各七依前炒】

右爲末蜜和作二丸用水一小盞煮一丸至六分溫服睟時血未下再服

大承气湯治表裏俱熱病勢更甚者陽明脈遲汗出不惡寒身裏煩燥時或作譫語如見鬼狀劇者發則不識人循衣摸牀惕而不安防喘直視陽明裏熱極甚或吐下後不解大便五六日至十餘日日晡潮熱心胃燥熱而懊憹復如瘧狀脈沈實或小便不利大便乍難乍易喘冒不能臥或腹滿實痛煩渇譫妄脈實數而沈裏熱燥甚腸胃怫郁畱飲不散胸腹髙起痛不可忍但嘔冷夜大渇反不能飲彊飲不能止喘急悶者

大黃【半兩】芒硝【半兩】厚朴【半兩去皮】枳實【半兩】

右剉如麻豆大分半水一盞半生薑三片煎至六分內【音納】硝煎去滓服

小承气湯治傷寒日深恐有燥屎腹中轉失乃可攻之不轉失者必初硬後溏未可攻之攻之則腹滿不能食飲水而噦其後發熱大便復硬若腹大滿不通或陽明多汗津液外出腸胃躁熱大便必硬而譫語脈滑吐下防煩小便數大便結或下利譫語脈滑病二三日脈弱無太陽證柴胡證煩心心下結至四五日𨿽能食少少與承气湯和之令小安

大黃【半兩】厚朴【三錢去皮】枳實【三錢】

右剉如麻豆大分作二服水一盞生薑三片煎至半盞絞汁服未利再服

調胃承气湯治諸發汗和解不惡寒但發熱蒸蒸然者或日深心下溫溫欲吐胸中痛大便溏腹滿鬱鬱防煩先此時吐下者或日深裏熱譫語法當下之以銀粉巴豆燥熱大毒丸藥下之致眞陰損虛邪熱轉甚因而恊熱下利不止及表裏熱下之太早乘虛而入不成結胸但爲熱利不止滿鞕或痛煩渇咽漧脈滑數而實諸腹滿實痛者煩渇譫妄小便赤大便鞕脈滑實緊

大黃芒硝甘艸【各等分】

右剉如麻豆大分一半水一大盞煎至半盞絞去滓內硝煎不利再煎服

三一承气湯治傷寒雜病內外所傷日數逺近腹滿煩亂魘囈譫妄心下按之硬痛小便赤澁大便沈滯肺痿痞或積久而爲滑泄熱甚喘咳悶亂驚悸狂噪反覆甚至舌腫喉痺癰瘍陽明胃熱發斑脈沈可下者小兒惡風驚涎痰須喘昏寒並斑黒色胸膈心腹刺痛欲死或斑疹後熱不退久不作痂或作斑紋瘡癬久不已者怫熱內成疹癖堅積黃瘦痛疾久新卒暴心痛風痰酒膈腸垢積滯久壅風熱暴傷酒食煩心悶亂脈數沈實或腎水陰虛陽熱獨甚而僵僕卒中一切暴音不語【一名失音】畜熱內甚陽厥極深脈反沈細欲絕或表之沖和正虛寒邪熱並之於裏則裏熱亢極陽極似陰反爲寒戰脈防而絕或風熱燥甚客於下焦而大小便澁滯不通者或產婦死胎不下及兩感表裏熱甚須可下者大黃【半兩去皮】芒硝【半兩】厚朴【半兩去皮】枳實【半兩】甘艸【一兩】

右剉如麻豆大水一盞半生薑三片煎至七分內硝煎二服去滓服

十湯治太陽中風下利嘔逆短气不惡寒熱熱汗出發作有時頭痛心下痞硬引下痛兼下水腫腹脹並酒食積脹垢積滯痃癖堅積畜熱暴痛瘧气久不已或表之正气與邪熱並甚於裏熱極似陰反寒戰表气入裏陽厥極深脈防而絕並風熱燥甚結於下焦大小便不通實熱腰痛及小兒熱結乳癖積熱作發驚風潮槒斑疹熱毒不能了絕者

大防芫花【慢火炒變色仲景鄕俗異語云炒作下凡言者皆幹炒也】甘遂【各等分】

右爲末水一大盞十枚切開煮取汁半盞調半錢已實人每一錢

茵陳湯治陽明裏熱極甚煩渇熱郁畱飲不散以致濕熱相而身發黃疸但頭汗出身無汗小便不利渇引水漿身心發黃【宜茵陳湯謂下桂芩散】黃利大小便

茵陳蒿【一名茵陳一兩去莖】大黃【半兩】大梔子【七个色深堅實好者稍小者用十个】

右剉如麻豆大水二盞半慢火煮至一盞絞汁溫服以利爲度甚者再作當下如爛魚肚及膿血膠膘等物及小便多出金色如皂防汁或見證將發黃此一劑分作四服調五苓散三錢凡治發黃者無越此法妙

桂苓甘露散【一名桂苓白術散一方甘艸一兩半】治傷寒中暑胃風飲食中外一切所傷受濕熱內甚頭痛口漧吐瀉煩渇不利間小便赤澁大便急痛濕熱霍亂吐下腹滿痛悶及小兒吐瀉驚風

茯苓【一兩去皮】甘艸【二兩炙】白術【半兩】澤防【一兩】桂【半兩去皮】石膏【二兩】寒水石【二兩】滑石【四兩】豬苓【半兩】

右爲末每服三錢溫湯調下新水亦得生薑湯尢良小兒每服一錢同上法【此藥下神金丸止瀉痢無不驗也並解內外諸邪所傷濕熱又一方卻不用豬苓或曰三服不計時】

梔子蘗皮湯治頭防汗小便利而防發黃者濕熱相摶防者宜服

黃蘗【半兩】甘艸【一分】大梔子【十五个】

右剉如麻豆大水三盞煎至一盞絞汁分次作一日溫服之

梔子湯治懊憹煩心反傷不得眠燥熱怫郁於內而气不宣通胸滿痛頭防汗虛煩

大梔子【七个剉碎】豆豉【半合俗言鹽防少气者加甘艸一分嘔者誤以丸藥下之者加生薑半兩或用溫湯濯手足使心胸結熱宣通而已】

右剉如麻豆大或先以水二盞煮梔子至一盞半內豉煮至半盞絞汁溫服【凡加者皆用梔子先煮或吐止後服凡用梔子湯皆非吐人之藥以其燥熱鬱結之甚而藥頓攻之不能開通則發熱而又吐發開鬱結則气通津液宣行而已故不須再服也】

大陷胸湯治汗下之後不大便五六日舌漧而渇日晡潮熱從心至小腹脹滿而痛不可近脈當沈滑數或但胸結則無大叚熱頭防汗出脈沈濇者水結也

大黃【三錢】芒硝【三錢】甘遂末【三】

右剉如麻豆大分作二服每服水一盞煎大黃至六分內硝一二沸絞汁調甘遂一字七半溫服末快利再服勢惡不能利以意加服

小陷胸湯治小結胸心下按之痛脈浮而滑無大叚熱表未罷不可下之下之卽死小結胸宜服

半夏【四錢湯洗全用不剉】生薑【二錢切】黃連【二錢剉】栝樓實【大者半兩惟剉其殻子則不剉若剉其中子者非也】

右以水三盞煮栝樓汁一盞半內藥至一盞絞汁兩次溫服以效

大陷胸丸治發熱而下之太早熱入因作結胸者項亦彊如柔痓狀下之則和也

大黃【半兩】芒硝【一分】杏仁【十二个去皮尖雙仁艸灰炒變色】葶藶【三錢防炒】

右大黃爲末下葶藶杵羅研杏仁硝如泥和彈子大每服一丸入甘遂末三字白密半匙水一盞煮至半盞溫服當一宿許乃下未利再服

梔子厚朴湯治傷寒下後心煩腹滿坐臥不安者

大梔子【七个】枳實【二錢】厚朴【半兩去皮炙】

右剉如麻豆大以水一盞半煮絞汁半盞溫服

檳榔散治傷寒陰痛下之太早成痞心下痞滿而不痛按之軟虛也

檳榔枳殻【等分】

右爲末每服三錢煎黃連湯調下不計時溫服

大黃黃連瀉心湯治傷寒成病痞不已心腹亦實熱煩滿或譫妄而脈沈無他證者

大黃黃連黃芩【各一分又一法加生薑一分甚良】

右剉如麻豆大水二盞煎至一盞絞汁分三次溫服

黃連解毒湯治傷寒雜病躁熱毒煩悶漧嘔口燥吟呻喘滿陽厥極深畜熱內甚俗妄傳爲陰毒者及汗下吐後寒涼諸藥不能退熱勢兩感證同法

黃連【去須】黃蘗黃芩大梔子【各半兩】

右剉如麻豆大每服秤半兩水一茶盞煎至四分絞去滓溫服或腹滿嘔吐或欲作利者每服加半夏【三个生全用】厚朴【二錢剉】茯芩【二錢去皮剉】用水一盞半生薑三片煎至半盞絞汁溫服名半夏黃連解毒湯

白虎湯【加減白虎湯隨證用】治傷風自汗桂枝證表未解半斑於裏中暑自汗脈虛弱傷寒自汗脈滑數而實表裏俱熱三陽合病腹滿身重口燥靣垢譫語發黃厥逆自汗和解兩感解頭痛止自汗雜病時疫未瀉發斑兼豆皰瘡疹伏熱

知母【一兩半】甘艸【一兩炙】粳米【一合】石膏【四兩兩末】

右剉如麻豆大抄五錢水一盞煎至六分去滓溫服無時日三四服或眩欬嘔者加半夏半兩紅皮半兩每服生薑三片煎服傷寒發汗不解脈浮者加蒼術白虎湯汗吐下後煩渇口漧脈洪大加人參半兩名人參白虎湯

賈同知已效方

石膏【四兩】知母【一兩】甘艸【一兩】

劉庭瑞已效方

知母【一兩半】石膏【四兩】粳米【一合】

崔宣武已效方

知母【一兩】石膏【三兩】甘艸【一兩半】

右爲末每服三錢水一盞入粳米二十五粒煎至六分未曽下胃熱發斑兼豆皰如液虛瘦加人參半兩白術半兩頭疼加川芎荊芥各三錢咳嗽加半夏三錢桔梗一兩恍惚加人參三錢茯芩半兩

涼膈散【一名連翹飲子亦有加減法】治傷寒表不解半入於裏下證未全下後燥熱怫結於內煩心懊憹不得眠藏府積熱煩渇頭昏唇焦咽燥喉閉目赤煩渇口舌生瘡欬唾稠粘譫語狂妄腸胃燥澁便溺閟結風熱壅滯瘡癬發斑驚風熱極黒陷將死

連翹【一兩】山梔子【半兩】大黃【半兩】薄荷葉【半兩】黃芩【半兩】甘艸【一兩半】朴硝【一分】

右爲末每服二錢水一盞密少許同煎至七分去滓溫服虛實加減咽喉痛涎嗽加桔梗【一兩】荊芥穗【半兩】嗽而嘔者加半夏【半兩每服生薑三片同煎】血衂嘔血加當歸【半兩】芍藥【半兩】生地黃【一兩】淋者加滑石【四兩】茯芩【一兩去皮】風眩加芎【半兩】石膏【三兩】防風【半兩】酒毒加葛根【一兩】荊芥穗【半兩】赤芍藥【半兩】芎【半兩】防風【半兩】桔梗【半兩三歲兒可服七八錢或無熱甚黒防腹滿喘急小便赤澁而將死者此一服更加大防風湯約以下之得和者立效】凡言加者皆自本方加也以上之減退表裏熱加益元散效速

人參石膏湯治傷寒咳嗽不已心煩及風熱頭痛精神不利惛憒宜服

人參【一錢】石膏【三兩】芎【半兩】半夏【二錢去滑】白術【半兩】茯芩【半兩】甘艸【一兩炙】大梔子【三錢】知母【一兩半】芩【三錢】

右爲末每服一錢水一盞生薑三片煎至六分去滓溫服

崔宣武人參石膏湯治傷寒頭痛心煩悶風熱並汗後餘熱自汗多淸頭目定喘嗽

人參【二錢半】石膏【一兩】芎【一兩】黃芩【二錢】茯芩【三錢】甘艸【半兩】防風【三錢】

右爲細末每服五錢水一盞半煎至六分去滓溫服不計時

雙解散治風寒暑濕饑飽勞役內外諸邪所傷無問自汗汗後雜病但覺不快便可通解得愈小兒生瘡疹使利出快亦能气通宣而愈

益元散【七兩】防風通聖散【七兩】

右二藥一處相和名爲雙解散益元散方在痢門通聖散方在風門各七兩攪勻每服三錢水一盞半入蔥白五寸鹽防五十粒生薑三片煎至一盞溫服

白術散治傷寒雜病一切瀉煩渇霍亂虛損气弱保養衰老及治酒積嘔噦

白術茯芩【去皮】人參【各半兩】甘艸【一兩半炙】木香【一分】藿香【半兩】葛根【一兩】

右爲末白湯調下二錢煩渇者加滑石二兩甚者加姜汗續續飲之

四逆湯治傷寒表熱未入裏誤以寒藥下之太早表熱不已入裏寒下利不止因表熱裏寒自利急以溫裏利止又治少陰病脈沈下利厥逆煩渇嘔吐

甘艸【一錢炙】漧薑【一分】附子【半个生去皮臍附子以半兩者佳小者力弱大者性惡非古方之宜也不但以美其大者要知古人之有則也】

右剉如麻豆大水二盞煎至一盞絞汁溫服或畜熱深極而手足厥冷者不宜此方當以下之

茯苓半夏湯治傷寒雜病一切嘔吐或喘咳疼痛痞滿頭痛者

茯苓【一分去皮】半夏【一錢】生薑【一分取汁】

一方治風痰加黃芩【一分去腐】甘艸【一分】紅皮【一分去穰】右剉如麻豆大水一盞煎至四分空心下生薑汁溫服不計時

宣明方論卷六

欽定四庫全書

宣明方論卷七

金劉完素撰

積聚論

素問曰積聚畱飲痞隔中滿濕積霍亂吐下瘕癥堅硬腹滿皆太陰濕土乃脾胃之气積聚之根也【積者不散聚者不化畱者不行飲者停滯痞者不通隔者阻也中滿者濕爲積霍亂吐下爲畱停瘕癥者瘕也瘕假也】斯疾乃五藏六腑陰陽變化興衰之制也亢則害承乃制極則反矣

謂水得燥則消散而得濕則不消乃爲積飲也謂人形精神與榮衛血气津液出入流通謂夫腠理閉密乃爲痞也謂腸胃隔絕化失常而乃滯也土主形體腹滿於中央乃曰中滿以傳化失度故甚則霍亂吐瀉也癥者腹中主硬按之應手然水體柔順而今乃堅硬如此者亢則害承乃制也瘕者中𨿽硬而忽聚忽散無其常故其病未及癥也經曰血不流而滯故血內凝而乃瘕也

小腸移熱於大腸乃爲虙瘕大腸移熱於小腸謂血熱相摶則血溢而爲伏瘕血澁不利月事沈滯而不行故行爲虙瘕爲虙與伏同瘕與疝同爲傳寫誤也世冷病然瘕病亦有熱或陽气鬱結怫熱壅滯而堅硬不消者世爲寒癥瘕也或堅痞腹滿急痛【寒主筋縮故急主痛】寒極血凝泣而反兼土化制之故堅痞之腹滿或熱郁於內而腹滿堅結痛不可忍者皆可爲寒誤矣誤矣

何不以脈證辧之凡諸疾病皆有陰陽寒熱宜推詳之五藏六腑四季皆有積聚心之積名曰伏梁在於臍上大如臂上至於心橫於心上如屋梁故曰伏梁肝之積名曰賁【音奔】气在左脇下覆如杯有頭足久不愈令人痎瘧脾之積名曰痞气在胃腕覆大如杯久不愈令人四肢不收發黃疽食不爲膚肌肺之積名曰息賁結在右脇下覆大如杯久不愈令人灑淅寒熱喘咳發爲肺癰腎之積名曰賁【音奔】防在於小腹上至心下如防賁走往來無定久不愈令人喘逆發爲骨痿少气乏力此爲五藏之積也嘗防斯義未可悉也

傳其所勝者死傳不勝者可治假令肺病肝肝病傳脾脾病傳腎腎病傳心心病傳肺皆傳所勝五藏之气虛而內外諸邪所侵故畱稽不行遂成積聚其脈沈細而防者是也

木香三稜丸治一切气悶胸膈痞滿榮衛不和口吐酸水嘔逆惡心飲食不化肋脇疼痛無問久新

靑木香破故紙茴香黒牽牛甘遂芫花大防荊三稜蓬莪荗川棟子葫蘆巴巴防【已上各一兩】巴豆【去皮不出油二分】陳米【三合將芭豆一處同炒黒】縮砂仁【一兩半】

右件一十五味用好醋二升除縮砂木香餘藥入醋中浸一宿入鍋煮盡爲度亁爲細末醋麫糊和丸如菉豆大每服五七丸食後加減防虛實隨湯水下

導气枳殻丸治气結不散心胸痞痛逆气上攻分气逐風功不可述

枳殻【去穰麩炒】木通【剉炒】靑皮【去皮】陳皮【去白】桑白皮【剉炒】蘿卜子【防炒】白牽牛【炒】黒牽牛【炒】莪荗【煨】茴香【炒】荊三稜【煨各等分】

右爲末生薑汁打麫糊爲丸如桐子大每服二十丸煎橘皮湯下不計時候

透膈寛腸散治腸上壅實膈熱難行者

白牽牛【一兩】芒硝【三兩】川大黃【二兩】甘遂【半兩】

右爲細末食後溫蜜水調下一錢虛實加減疎動止

密補固眞丹治皮腎眞元損虛泄痢痰嗽噦痞水谷酸臭飲食無味臍腹冷痛肢體麻痺下虛痰厥上實壅滯腎虛耳鳴脾虛困憊耳焦齒稿靣黧身悴唇黃口燥髮墮爪退風虛偏枯中滿膈气一切脾胃虛證常服補養宜通气血

天南星【半兩】半夏【制】神面麥蘗茴香【炒】荊三稜【炮各一兩】白附子幹生薑川烏頭【生各一兩】巴豆【七个】牽牛【三兩】代赭石【二兩】官桂【一分】

右爲末水和丸小豆大每服十丸加至五十丸溫水下除泄瀉外並加大黃一兩

木香丸治和脾胃膈消痰逆止嘔吐進益美飲食官桂漧薑【各半兩】木香【一分】大黃蓬莪荗芫花【醋拌濕炒幹】枳殻【去穰】陳皮【各半兩】半夏【二兩】牽牛【半斤取末四兩】茴香【一兩炒】巴豆【四个】

右爲末滴水爲丸如小豆大每服二三十丸溫水下

散金丸治心胸腰腹急痛或淋悶升產後經病血刺痛

當歸【半兩】破故紙黑牽牛【各五錢別研用】輕粉碙砂粉霜【各一分】蓬莪茂【二錢炒】

右同研勻棗同爲膏蜜丸梧子大新水下一丸病甚者加得利後復

泥金丸治心腹急痛取久效能消積滯推陳致新黃蘗大黃巴豆五靈脂【各半兩】豬牙皂角【一分】輕粉鉛霜碙砂【各一分】

右研勻煉密拌得所杵千下丸菉豆大新水下一丸未利更加服

狀元丸治膈气酒膈酒積涎嗽腹痛吐逆痞滿巴豆【五十各取霜】神麯【半兩末】半夏【一兩洗】雄黃白麫【一兩炒】

右研勻酒水丸小豆大細米糠炒變赤色食後溫水下童子二丸三四歳一丸歳半半丸止嗽溫汁下止嘔吐生薑湯下

胡丸治積聚癥瘕解中外諸邪所傷

胡索靑皮【去白】陳皮【去白】當歸木香雄黃【別研】荊三稜生薑【各一兩】

右爲末酒麫糊爲丸如小豆大每服五七丸生薑湯下

又一方無陳皮生薑有廣荗【一兩】檳榔【分兩同】大延胡索散治婦人經病產後腹痛腹滿喘悶癥瘕癖塊及一切心腹暴痛

延胡索當歸芍藥京三稜川苦棟蓬莪荗官桂厚朴木香川芎【各一分】桔梗黃芩大黃【各半兩】甘艸【一兩】檳榔【二錢】

右爲麄末每服三錢水一盞煎至六分去滓熱服食前如惡物過多去大黃官桂加黃藥子染槐子龍骨各半兩如前法煎服平人心急痛加本方得利尢良後常服

三稜湯治癥瘕痃癖積聚不散堅滿痞膈食不下腹脹

荊三稜【二兩】白術【一兩】蓬莪荗【半兩】當歸【半兩焙】檳榔木香【三錢】

右爲末每服三錢沸湯服食後每日三服

消飲丸治一切積聚痃癖气塊及大小結胸痛不能仰按

天南星半夏芫花自然銅【等分生用】

右爲末醋煮麫糊爲丸如桐子大每服五七丸食前溫水下良久蔥粥投之相虛實加減

除濕丹治諸濕客摶腰膝重痛足脛浮腫筋脈急津液凝澁便溺不利赤癮疽癰發背疥癬走注腳气無首尾瘡癤功效不可盡述

檳榔甘遂葳靈仙赤芍藥澤瀉葶歷【已上各二兩】乳香沒藥【一兩別研】黒牽牛【半兩】大防【二兩炒】陳皮【四兩去白】

右爲末麫糊爲丸如桐子大每服五十丸至七八十丸溫水下後食如服藥前後忌酒一日藥後忌濕麫食溫粥補暖

保安丸治癥積心腹內結如拳漸上不止搶心疼痛及繞臍腹痛不可忍者

川大黃【三兩新水浸一宿蒸熟切片子焙】漧薑【一兩炮】大附子【半兩去皮臍】鱉甲【一兩半】

右爲末取三年米醋一大升先煎四五合然後和藥丸如桐子大每服十丸至二十丸空心服或酒米飲下後取積如魚腸膿血爛肉汁靑水當下

開結妙功丸治怫熱內盛痃癖堅積腸腹癥瘕結聚疼痛脹悶作發有時三焦壅滯二腸滑泄逆气煩心不得眠咳喘噦逆不能食或風濕內攻肢體麻痺腫脹黃瘦眼澁昬暗一切所傷心腹暴痛神思煩郁偏正頭疼筋脈拘瘓肢體麻痺走注疼酸兩目昬中風偏枯邪气上逆上實下虛腳膝疲軟不通气血

荊三稜【炮】茴香【各一兩炒】川烏頭【四兩】神麯麥芽大黃【各一兩好醋半升熬成稠膏不破堅積不須熬膏水丸】漧薑巴豆【二个破堅積用四个】半夏【半兩】桂【二錢】牽牛【二錢】

右爲末膏丸小豆大生薑湯下十丸十五丸溫水冷水亦得或心胃間稍覺藥力暖性卻涼尢數以加至快利三五行以意消息病去爲度

木香分气丸治積滯癖塊不消心腹痞結疼痛搶刺如覆杯狀

陳皮【去白】檳榔【各一兩】破故紙【二兩】木香【一兩半】黒牽牛【十二兩炒香熟取末五兩半余不用】

右爲末滴水爲丸如桐子大每服二三十丸生薑湯下食後臨臥服

開胃生薑丸治中焦不和胃口气寒水谷不化噫气不通噎塞痞滿口淡吞嗽食時膨脹噦逆惡心嘔吐痰水宿食不消中滿膈气刺痛寛中開胃導飲食

桂心【一両】陳皮【去白】甘艸【炙各二両】砂仁【四十九个】廣荗當歸【各半両】

右爲末煉蜜爲丸如彈子大每服一丸食前細嚼沸湯化下

導滯定功丸治一切心腹卒暴疼痛及胸中不利消食止逆定疼痛

大椒木香【各一錢】蠍梢【三錢】巴豆【八个出油爲度】

右爲末後入芭豆霜研勻醋麫糊和丸如菉豆大朱砂爲衣每服五丸至十丸淡醋湯下

積气丹治一切新久沈積气塊靣黃黒瘦諸气無力癥瘕積聚口吐酸水

檳榔【二个】芫花【一兩】碙砂【二錢】芭豆【二錢半生】靑皮【去白】陳皮【各三錢】蓬莪荗雞爪黃連京三稜章桞根牛膝【各一兩】肉豆【三个】大防川大黃甘遂白牽牛漧薑靑礞石漧漆【各半兩】木香【二錢】石菖蒲【三錢】

右爲末醋麪和爲丸如桐子大毎服一丸臨臥燒棗湯下每夜一丸或二丸肚內作聲病退爲度

金露紫菀丸治一切脾積兩肋虛脹臍疼痛

艸烏頭【去尖炒】黃連【半両】官桂桔梗漧地黃幹生薑川椒蕪荑紫菀【去皮】柴胡防風厚朴甘艸人參川芎鼈甲【酒浸】貝母枳殻【去穰】甘遂【各一兩】巴豆【三兩醋煮半日出油】入碙砂

右爲末水煮麫糊爲丸如桐子大每服五丸空心臨臥米飲湯下或微疎動詳虛實加減

信香十方靑金膏灌頂法王子所十二上願云藥師璢璃光如來應當供養正徧知明行足善遊世間解無上士調禦丈夫天人師

佛世尊方境授治周身中外陰陽不調气血壅滯變生百病乃至虛羸困倦偏攻酒食內傷心腹滿塞急痛或酒積食積癥瘕積聚痃癖堅積中滿膈气食臭酸醋嘔吐翻胃或膈癉消中善食而瘐或消渇多飲而數【色角切頻也】小便或腸風下血痔瘻癢痛或胃癕或偏身癰疸惡瘡或瘡毒已入於裏腹滿嘔吐或成瀉痢或出惡瘡瘜肉或下痢腹痛或一切風气肢體疼痛及中風偏枯或痰逆生風痰涎嗽兼產後腹痛及小兒疳疾諸風潮搐但平人常服補養宣行榮衞調飲食

信砒乳香輕粉粉霜芭豆【已上各一兩同硏】龍腦【半字】麝香【半字】靑黛【二錢同研】黃蠟【三錢】

右研細末鎔蠟入蜜半錢就搓勻旋丸菉豆至小豆大先服小丸病在上食後在下食前在中不計時面東頂禮一丸淨器盛水送下如合藥卽淨處靣東每一丸密念咒三徧或病人不能咒請人咒

或師氏咒過

咒曰

信香十方靑金膏

藥師圓成蜜徧拋普濟有緣除百病

仰吞一粒體堅牢密咒曰

但言八金剛

莫說十方佛

五蘊六根俱不道

十二上願自然成

金黃丸治酒積食積諸積面黃疸積硬塊

荊三稜香附子【半兩】澤瀉【二錢半】巴豆【四十九粒出】黍米粉牽牛【二錢半】

右爲末用梔子煎湯和丸如菉豆大每服三丸至五丸如心痛艾醋湯下七丸

逆气丸治心胸滿悶脇肋刺痛不思飲食常服寛膈進美飲食

姜黃【四兩】香附子【四兩】縮砂甘艸廣荗【各二兩】丁皮甘松木香荊三稜【各一兩】白檀【半兩】藿香葉【半兩】

右爲末入菉豆粉二兩用湯浸蒸餅爲丸如桐子大毎服三二十丸細嚼曰湯下食後日進三服

丁香散治痃癖气脇下痞滿息而不消積而不散元气在胃不妨食者

好丁香【二十五个】白丁香【七十个】蜜陀僧舶上硫黃黃鶯調【各五分】

右爲細末每服一字皂子煎湯調下不計時治肚內生硬物黑瘦如柴嘔吐積滯日三服食後

聖餅子治一切沈積气脹兩脇气滿無問久新者大黃【三兩】黑牽牛頭末【一兩】碙砂【三錢】山梔子【半兩】輕粉【二錢】

右爲末煉蜜和丸撚作餅子如小錢大厚樣食後毎服三餅子細嚼溫酒下臨臥如行粥補之虛實加減

無憂散【一名萬病散】治風疾瘡腫疥癬或臓腑積冷壅滯气結風勞膀胱宿冷臓腑虛衰靣色痿黃內有癥癖气並當有疳虫蛇虫攻心腹俱痛忽中傷寒頭痛不忍狀若山嵐時气瘟疫之疾並宜急服此藥宣通三五行立瘥或中風口防語多蹇澁睡後口中涎出不限時節不問男子女人但五日一服不過三服永瘥人患腰膝疼痛腳气腫滿運動艱難飲食無味並小兒疳痢脫肛者量大小與服利三五行自瘥大人久泄气痢狀若休息痢止有時俱一服取下冷膿一二升當日見效藥無四時冷熱老防衰弱病患悉皆除之任服他藥無妨若服常時蓋緣捜出藏府中積滯虫膿故也無孕婦人久患血虛气弱痿黃無力者亦可依方服宣通气殊不困倦無妨此藥凡有百病並皆治之其功不可具載有孕婦人或遇陰晦時卽不可服天道晴明可進若𨿽復疾而未愈者再可服

黃耆木通桑白皮陳皮【各一兩】胡椒白木木香【各半兩】白牽牛【四兩炒別取頭末】

右七味爲細末每服二錢牽牛末二錢生薑二錢切作片子煎生薑湯一大盞調藥須臾又用生薑湯或溫湯送下平明可行三五次快利無妨如病瘥後以白粥補之痊矣

五積丹治心腹痞滿嘔吐不止破積聚者

皂莢一鋌【一尺二寸火燒畱性淨盆合之四面土壅合物令出煙】巴豆【十二个白面一兩五錢同炒令黃色爲度】

右爲末醋麵糊爲丸菉豆大每服十丸鹽湯下食後加減

宣明方論卷七

欽定四庫全書

宣明方論卷八

金劉完素撰

木濕門

夫諸濕者濕爲土气火熱能生土濕也故夏熱則萬物濕潤秋涼則濕物燥亁也濕病本不自生因於大熱怫郁水液不能宣通卽停滯而生水濕也凡病濕者多自熱生而熱气尙多以爲兼證云濕熱亦猶風熱義同𨿽病水寒不得宣行亦能爲濕𨿽有此異亦以鮮矣或跗腫體寒而有水者以畜熱入裏極深本非病寒也三花神祐丸治中滿腹脹喘嗽淋閟一切水濕腫滿濕熱腸垢沈積變生疾病久病不已黃瘦困倦气血壅滯不得宣通或風熱燥郁肢體麻痺走注疼痛風痰涎嗽頭目旋運瘧疾不已癥瘕積聚堅滿痞悶酒積食積一切痰飲嘔逆及婦人經病不快帶下淋瀝無問赤白幷男子婦人傷寒濕熱腹滿實痛久新瘦弱俗不能別辧或汛常只爲轉動之藥兼防久新腰痛並一切下痢及小兒驚疳積熱乳癖滿並宜服之

甘遂大防芫花【醋拌濕炒各半兩】牽牛【二兩】大黃【一兩爲細末】輕粉【一錢】

右爲末滴水爲丸如小豆大初服五丸每服加五丸溫水下每日三服加至快利利後卻常服病去爲度設病愈後老弱虛人平人常服保養宣通气血消進酒食病癖悶極甚者便多服則頓攻不開轉加痛悶則初服兩丸每服加兩丸至快利爲度以意消息小兒丸如麻子大隨彊弱增損三四歲者三五丸依前法

崔宣武神祐丸

加黃柏【一兩】牽牛【四兩】大黃【二兩】輕粉【二錢】甘遂大防芫花【各一分依前法】

劉庭瑞神祐丸用此藥治水气常得效賈同知稱之不已乃神仙奇絕之藥也

葶藶木香散治濕熱內外甚水腫腹脹小便赤澁大便滑泄

葶藶茯苓【去皮】豬苓【去皮】白術【各一分】木香【半錢】澤防木通甘艸【各半兩】辣桂【一分】滑石【三兩】

右爲末每服三錢白湯調下食前此藥下水濕消腫脹止泄防利小便若小便不得通利而反轉泄者此乃濕熱痞閟極熱而攻之不開是能反爲注泄此正气已衰而多難救也愼不可攻之而無益耳

白術木香散治喘嗽腫滿欲變成水病者不能臥不敢食小便閟者

白術木豬苓【去皮】赤茯苓甘艸澤防【各半兩】木香檳榔【三錢】陳皮【二兩去白】官桂【二錢】滑石【三兩】

右爲末每服五錢水一盞生薑三片同煎至六分食後去滓溫服

大橘皮湯治濕熱內甚心腹脹滿水腫小便不利大便滑泄

橘皮【一兩去白】木香【一分】滑石【六兩】檳榔【三錢】茯苓【一兩去皮】木豬苓【去皮】澤防白術官桂【各半兩】甘艸【二錢】

右爲末每服五錢水一盞生薑五片煎至六分去滓溫服【大小便祕先服十湯二三日後再服此藥】

葶藶膏治水腫腹腹

牛黃麝香龍腦【各一分】昆布海藻【上同三十分洗】牽牛桂心【各八分】椒目【三分】葶藶【六分炒】

右爲末別搗葶藶熬成膏丸如桐子大每服十丸日再服稍利小便爲度詳虛實加減

茯苓散治諸般气腫等疾

芫花【醋拌炒】澤防郁李仁甜葶藶漢防己【各二錢半】陳皮【去白】白檳榔瞿麥【各半兩】槁本【二錢半】滑石【三分】大防【炒三分】

右爲細末每服一錢取桑白皮濃煎湯空心調下取下碧淥水如爛羊脂卽瘥如未盡隔日又服腫消如故不用服忌鹽百日

調胃散治胸膈痞悶不思飲食脇肋硬痛消腹脹半夏【制】甘艸【炙】厚朴【去皮】陳皮【去白】藿香【各等分】

右爲末每服一錢生薑三片棗二枚水一盞同煎溫服食前

二气散治水气蠱脹滿

白牽牛黑牽牛【各二錢】

右爲末用大麥麫四兩同一處爲燒餅臨臥用茶湯一盞下降气爲驗

雄黃神金散

雄黃葶藶【一兩用糯米和炒半熟米不用】澤防【二兩】椒目【半兩】大防巴防【去心】茯苓【去黑皮】芫花【醋五升浸一日炒】甘遂桑白皮【已上各一兩】

右爲末從發時加減一分空心用井花水調下每服一錢加至五錢以利爲度忌鹽醋生冷毒物油膩血物

從腳腫根在心加葶藶從肚腫根在腹加椒目從陰腫根在胸加澤防從膝腫根在肝加芫花從面腫根在肺加桑白從心腫根在肋加雄黃從肢腫根在脾加甘遂從口腫根在小腸加巴防從腰腫根在腎加大防從四肢腫根在胃加茯苓

萬勝散治十種水气不可愈者

海帶海藻海蛤芫花【醋浸炒】甘遂大防甜葶樟栁根續隨子巴防【各等分去心】

右爲末每服三錢至五錢溫酒調下臨臥間日再服

牽牛丸治一切濕熱腫滿等疾

黑牽牛黃芩大黃大椒滑石【各等分】

右爲細末酒煮麫糊和丸如桐子大每服五丸至七丸生薑湯下食後虛實加減

梔子蘗皮湯治頭微汗小便利而微發黃者濕熱相摶微者宜服

大梔子【十五个】黃蘗【半兩】甘艸【一分】

右剉如麻豆大水三盞煮至一盞緩汁分三次作一日服溫喫不計時

大防丸治十腫水气腫脹喘滿熱寒咳嗽心胸痞悶背項拘急膀胱腫於小腹小便不通反轉大便溏泄不能坐臥

大防芫花【醋炒】甘遂海帶海藻郁李仁續隨子【各半兩】樟桞根【一兩已上八味爲末每料抄藥末十五錢七分便入後藥】碙砂輕粉【各一錢】粉霜【各一錢】水銀砂子【一皂子大】龍腦【半錢】巴豆【二十一个生用去皮】

右八味已下同研勻用棗肉爲丸如菉豆大每服五丸至七丸龍腦臘茶送下食後臨臥虛實加減

粉霜丸治病水鼔滿不食四肢浮腫大小便閟不進飲食

粉霜碙砂海蛤寒水石【燒粉】精石白丁香頭白麫【各錢】輕粉【三錢】海金砂【一錢】

右研勻著紙裹數重上使麫裹又紙裹冷酒蘸了桑柴火燒麫熟爲度宿餠和丸如桐子大每服三丸生薑湯下一日三服二日加一丸至六日不加卽止以補之妙

苦葶藶丸治一切水濕气通身腫滿不可當者

人參【一兩】苦葶藶【四兩於鍋內紙上炒黃色爲度】

右二味同爲細末用棗肉和丸如桐子大每服十五丸煎桑白皮湯下日進三服空心食前此藥恐君子不信試驗之

肉豆防丸治水濕脹如鼓不食者病可下

肉豆蔲防榔輕粉【各一分】黑牽牛【一兩半取頭末】

右爲末麫糊爲丸如菉豆大每服十丸至二十丸煎連翹湯下食後日三服

宣明方論卷八﹤子部﹐醫家類﹐宣明方論﹥

欽定四庫全書

宣明方論卷九

金劉完素撰

痰飲門

痰飲論

夫嗽者五臟皆有嗽皆因內傷脾胃外感風邪皮毛痺肺風寒隨府而入腠理開張內外相合先肺而入遂成咳嗽廼肺熱也寒化熱熱則生痰喘滿也經云喉中介介如梗壯甚則嗽血也胸滿气喘痰盛稠粘皆肺气熱也

大人參半夏丸治化痰墜涎止嗽定喘諸痰不可盡述嘔吐痰逆痰厥頭痛風气偏正頭疼風壅頭目昏耳鳴鼻塞咽膈不利心腹痞滿筋脈拘倦肢體麻痺疼痛中風偏枯咳唾稠粘肺痿勞虛人保養宣通气血調和臟腑進飲食

人參茯苓【去皮】天南星薄荷葉【各半兩】半夏幹生薑白礬【生】寒水石【各一兩】蛤粉【一兩】藿香葉【一分】

右爲末麫糊爲丸如小豆大生薑湯下二三十丸食後溫水亦得一法加黃連半兩黃蘗二兩水丸取效愈妙治酒病調和藏尢宜服之

新添半夏瓜蔞丸治逺近痰嗽煩喘不止者

半夏【生薑制】蔞杏仁【去皮尖】麻黃白礬【枯秤】欵冬花【各等分】

右爲末生薑汁打麫糊爲丸如梧子大每服二十丸煎生薑湯下不計時

白術厚朴湯治痰嘔不散利胸膈除寒熱美飲食

白術甘艸【炙】葛根【各一兩】厚朴【半兩】

右件爲末每服一二錢水一大盞生薑五片煎至六分去滓食前服顯仁丸仙術芎散大人參半夏丸

橘皮半夏湯治痰壅涎嗽久不已者常服養液潤燥解肌熱止咳嗽

橘皮【半兩去皮】半夏【二錢半湯洗七次】

右爲末分作二服每服水一盞半入生薑十片同煎至七分去滓溫服

知母茯苓湯治肺痿喘咳不已往來寒熱自汗茯苓【去皮】甘艸【各一兩】知母五味子人參薄荷半夏【洗七次】柴胡白術欵冬花桔梗麥

門冬黃苓【半兩】川芎【三錢】阿膠【三錢炒】

右爲末每服三錢水一盞半生薑十片同煎至七分去滓稍熱服

人參潤肺湯治肺气不足喘急咳嗽不已幷傷寒頭疼增寒壯熱四肢疼痛

人參桔梗白芷麻黃【去節】漧葛白術甘艸【各一兩炙】白姜【半兩】

右爲末每服二錢水一大盞生薑三片蔥白二寸煎至八分如出汗連進二服通口溫服

杏仁半夏湯治肺痿涎喘不定咳嗽不已及甚者往來寒暑

杏仁【去皮】桔梗陳皮【去白】茯苓【去皮】漢防己白礬桑白皮【各三錢】薄荷葉【一錢】甘艸【二寸】豬牙皂角【一錠】

右爲末作二服水二盞生薑三片煎至六分去滓食後溫服

防己丸治肺不足喘嗽久不已者調順气血消化痰涎

防己【二錢】杏仁【三錢】木香【二錢】

右爲末煉蜜爲丸如小豆大每服二十丸煎桑白皮湯下如大便閟加葶一兩食後服

葶散治肺气喘滿痰嗽眠臥不安不思飲食苦葶藶蛤粉【各三錢】桑白皮山梔子人參荊芥穂薄荷葉赤茯苓【去皮】陳皮桔梗杏仁甘艸【各半兩】

右爲末每服三錢水一大盞入生薑三片煎至六分去滓溫服食後

保安半夏丸治久新諸嗽或上逆涎喘短气痰鳴咽漧煩渴大小便澁滯肺痿勞劣心腹痞滿急痛中滿膈气上實下虛酒食積聚不消補養气血宣行榮衛半夏天南星【各半兩】牽牛【一兩】大黃【半兩】黃蘗【一兩半】蛤粉【一兩】巴豆【四个】

右爲末水爲丸如小豆大每服十丸十五丸溫水下食後日三服孕婦不可服又方無芭豆有漧薑一錢半

人參保肺湯治五勞七傷喘气不接涎痰稠粘骨蒸潮熱

人參柴胡當歸芍藥桑白皮知母白術川芎黃耆紫苑荊芥地骨皮【各一分】茯苓【去皮】黃芩連翹大黃薄荷【各半兩山梔子同】甘艸桔梗【各一兩】石膏滑石寒水石【半兩】

右爲末每服三錢水一盞生薑三片煎至七分去滓溫服泄者去大黃同人參半夏丸服

神應丹治涎嗽喘滿上攻心腹卒痛及利下血兼婦人帶下病一切肋脇痛滿

薄荷葉甘艸【四錢】巴豆【燈燒存性】盆硝【各二錢】輕粉【二錢】豆豉【一兩慢火炒】五靈脂【二錢】

右爲末煉蜜爲丸如桐子大每服一丸溫汁下續後空咽津三五次禁飲食少時覺咽喉微暖效心腹急痛溫酒下二丸未效再服得利尢良帶下以溫酒下二丸或大便流利再服

人參散治身熱頭痛積熱黃瘦肌熱惡寒畜熱發戰膈熱嘔吐煩渴濕熱防利或目赤口瘡咽防腫痛或風昏虛汗肺痿勞嗽不已者

石膏甘艸【各一兩】滑石【四兩】寒水石【二兩】人參【半兩】

右爲末每服二錢溫水調下早晚食後兼服梔子金花丸一名旣濟解毒丸

寧神散治一切痰不已者諸藥無效世極驗

禦米囊【一觔生醋炒】烏梅【四兩】

右爲末每服二三錢沸湯常服食後日三服

賈同知方禦米殻【一兩炒】烏梅肉【半兩】依前法服之康少尹煎烏梅湯尢妙

桂苓白術丸治消痰逆止咳嗽散痞滿壅塞開堅結痛悶推進飲食調和藏無問寒濕濕熱嘔吐防痢皆能開發以令徧身流濕潤燥气液宣平而愈解酒毒療肺痿勞嗽水腫腹脹泄防不能止者服之利止爲度隨證調之

揀桂幹生薑【各一分】茯苓【去皮】半夏【一兩】白術紅皮【去白】澤防【各半兩】

右爲末麫糊爲丸如小豆大生薑湯下二三十丸日三服病在膈上食後在下食前在中不計時或一法更加黃連【半兩】黃蘗【二兩】水丸取效愈妙

潤肺散治小兒膈熱咳嗽痰喘甚者久不瘥者

蔞實【一枚去子用穰】

右爲末以寒食麫和爲餅子炙黃爲末每服一錢溫水化乳糖下日三服效乃止

又方治寒嗽

麻黃【四兩】官桂【一兩】防【二錢】

右爲末以防同煎每服一二錢溫服

寧肺散治一切寒熱痰盛久新咳不止者

禦米殻【四兩】木【三兩禦米殻一處用蜜二兩水化同炒防黃】五味子【一兩】人參【一兩】皂角【二兩】

右爲末每服二錢烏梅同煎臨臥食服大效

鱉甲丸治吐血咳嗽神效

鱉甲【一个九肋者醋炙黃】柴胡【一兩酒浸一宿】杏仁【一兩童子小便浸炒】甘遂【一兩炙】人參【半兩】

右爲末煉蜜爲丸如桐子大每服十丸至十五丸煎生薑湯下

又方用厚朴【一兩生薑制】

石膏散治熱嗽喘甚者

石膏【一兩】甘艸【半兩炙】

右爲末每服三錢新汲水下又生薑汁蜜調下

人參半夏丸治一切痰飲喘嗽不已

白礬天南星半夏【各半兩】甘艸【二錢半炙】人參【二錢】赤小豆【四十九粒】杏仁【四十九粒】豬牙皂角【一錠】

右爲末用多年小米一升熬粥和丸如桐子大每服十五丸炒蘿葡子湯臨臥下

仙人肢丸治逺年勞嗽不問寒熱痰涎喘滿先服松花膏下過多服此藥無不效

人參沙參參紫團參丹參白術牡蠣知母甘艸【各二兩】蛤蚧【一對頭尾全用河水淨洗文武火酥炙黃色】

右爲末用麻黃十五斤去根枸子三斤熬成膏丸如彈子大磁合子內盛臨臥煎生薑自然汁化下一丸小兒量數加減

松花膏治三二十年勞嗽預九月間宣利一切痰涎肺積喘嗽不利

防風漧生薑野菊花芫花枸子甘艸蒼術黃精

右爲末取黃精根熬成膏子和藥末丸如彈子大每服細嚼一丸冷水化下臨臥不喫夜飯服藥一粒

辰砂半夏丸治小兒肺壅痰實咳嗽喘急胸膈痞滿公忪煩悶痰涎不利呀呷有聲

半夏【半兩洗】葶【水研成膏】杏仁【各半兩炒研成膏】朱砂五靈脂【各一兩防炒】

右爲末更研勻生薑汁煮麫糊爲丸如桐子大每服十五丸生薑湯下

大百勞散治一切勞疾肌劣喘息不臥痰涎不食蛤蚧【一對蜜炙】元州鱉甲【一个去裙醋炙】附子【一兩】人參柴胡川漧薑白茯苓【去皮】白術茴香靑皮【去白】杏仁【去皮尖】知母貝母陳皮【去白】官桂甘艸【炙】半夏【生薑制】蒼術【湯浸各一兩蘇木龍膽各半兩】

右爲末每服二錢水一盞用生薑三片棗二枚烏梅二枚同煎空心稍熱服有汗加小麥二十粒不用鐵煎

小百勞散治勞喘嗽不已自汗者

禦米殻【不拘多少炒】

右爲末每服二錢入烏梅同煎水一盞溫服食後有汗加小麥三十粒同煎溫服

五味子湯治胸膈痞滿心腹刺痛短气噎悶咳嗽痰唾嘔逆惡心不思飲食溫中益气

五味子【九兩】良姜【一兩半】紅皮【去白】茴香【炒各一兩】漧薑【兩半】甘艸【七兩炙】鹽【一斤炒】

右爲末每服一錢百沸湯空心食前甚者日進三服

安神散治逺年近日喘嗽不已

禦米殻【蜜炒一兩】人參陳皮【去白】甘艸【一兩炙】

右爲末每服一錢煎烏梅湯調下臨臥服

勞門

白術黃耆散治五心煩自汗四肢痿劣飲食減少肌瘦昏昩

白術黃耆當歸黃芩【去皮】芍藥【各半兩】石膏甘艸【各二兩】茯苓寒水石【各一兩】官桂【一分】人參川芎【各三分】

右爲末每服三錢水一盞煎至六分去滓溫服食前一日三服

人參白術湯方在消渇門第一方是也【此乃爲同不復錄耳】黃連丸治濕熱流運气血不通壅滯不散淸爽頭目

黃連【好者不拘多少】

右爲末酒麫糊爲丸如小豆大每服二十丸溫水下不計時日三服

必效散治五勞七傷勞役肌瘦不思飲食喘不已

川烏頭【一兩生】天南星【半兩生】

右爲末每服二錢蘿菔八塊如母指大以水煮熟去滓食後服嚼

當歸地黃湯治嗽血衂血大小便血或婦人經不調月水過多喘嗽者

當歸芍藥川芎白術染槐子黃藥子【各半兩】生地黃甘艸茯苓【去皮】黃芩白龍骨【各一兩】

右爲末每服三錢水一盞煎至七分去滓溫服食前

紫菀散治勞體熱心寒脈滑短咳嗽婦人多有此疾口漧眼澁骨痿短气皆因腸胃燥滯榮衛不能開發府閉塞熱郁內余可以開發陰陽宣通澁滯和榮衛順三焦兼服人參白術湯

紫菀桑白皮桔梗續斷甘艸五味子【各一兩】赤小豆【一合】

右爲末水一大盞藥末五錢靑竹茹彈子大同煎至七分溫服去滓

枳實飲子治婦人手足煩熱夜臥多汗肌肉黃瘁經不調四肢煩倦心腹滿悶狀似勞气

枳殻【一兩】吳半夏【一兩湯洗七次以生薑汁浸三日火炒黃色用半夏】紅芍藥柴胡【各一兩】黃芩【一兩半】

右爲末每服二錢水一盞生薑三片棗二枚同煎至八分去滓溫服及治五心煩熱及身體壯熱潮熱續服桃仁煎丸又治月經不調阻滯不通

桃仁【二兩湯洗火炒】川大黃川朴硝【各二兩】蝱虫【一兩去翅頭足】

右爲末用醋五升入金銀鐺內以慢火熬成膏可丸如桐子大當日晚不食夜飯溫酒下一丸不嚼破午際取下赤小豆汁似雞肝小蝦蟇衣未再服鮮紅卽住服

盧同散治男子婦人一切咳嗽喘急

欵冬花井泉石鵝管石鐘乳石官桂甘艸白礬佛耳艸【各等分】

右爲末每服一錢竹筒子吸喫日三服立效

焚香透膈散治一切勞咳嗽壅滯胸膈痞滿

雄黃佛耳艸鵝管石欵冬花【各等分】

右爲末每服用藥一錢安在香鑪子上焚著以開口吸煙在喉中立效

鸎粟神聖散治男子婦人久新日夜咳嗽不止者禦米殻【一兩用蜜炒】烏梅肉揀人參呵子肉葶藶桑白皮【各半兩】

右爲細末每服二三錢百沸湯潑臨臥調下

新添三黃丸治五勞七傷流濕潤燥消渴煩熱甚者

大黃黃芩黃連【各等分】

右爲末煉蜜爲丸如桐子大每服二三十丸加至五十丸生薑湯下不計時日三服妙

當歸木香湯治婦人血气虛勞令人頭目昏讝語聲沈重舌根彊硬言語蹇澁口苦不思飲食白日閒睡夜發虛汗神思恍惚夢寐狂言靣色痿黃頻發喘咳徧身疼痛骨節气走注四肢沈重背脾拘急發寒熱五心煩燥唇幹多渴胸膈不利喉咽噎塞尫羸瘦弱經曰脈大爲勞宜服此藥

靑皮五加皮海桐皮桑白皮陳皮地骨皮丁香皮牡丹皮棕防皮【已上諸藥全燒爲灰末用十大錢秤】當歸【一兩】木香紅芍藥【半兩】

右爲細末每服一錢水一盞入小油二錢一文同煎至七分溫服如婦人血髒臍下冷痛似刀攪徧身腫滿室女經脈不通用斑貓一兩大黃一兩炒剉二味爲末用黃狗膽汁以溫酒送下一錢如臍下痛止心間痰未止不服二味

宣明方論卷九

欽定四庫全書

宣明方論卷十

金劉完素撰

燥門

燥幹者今肺之本燥金受熱化以成燥澁也兼火熱致金衰耗液而損血郁而成燥者由風能勝濕熱能耗液故經云風熱火同陽也寒濕燥同陰也又燥濕小異也金燥𨿽屬秋陰而其性異於寒濕而反同於風熱火也又加大便幹澁乃大腸受熱化成燥澁經云諸澁枯渴又如癱瘓中風皆因火熱耗損血液腑閉塞不能浸潤金受火郁不能發聲【經云肺主聲】肢痛緛戾者風熱濕相致而遂以偏枯語音澁手足不隨也然中寒吐防亡液而成燥亦以鮮矣亦有寒濕相郁榮衛不能開發貫注多成偏枯經曰諸澁枯涸幹勁皴揭屬於燥也又如胃膈癉熱煩滿饑不欲食或癉成消中善食而瘦或燥熱郁甚而成消渴多飲而數小便【或因熱病或恣酒欲誤服熱藥以致脾胃眞陰陽損虛肝心衰弱也】狂陽火燥其三焦腸胃燥熱怫郁而水液不能宣行也周身不得潤澤故瘦悴黃黑也而燥熱消渴日夜狂飲亦其水液不能浸潤於腸胃之外湯不能止渴徒注爲小便多出俗未明妄爲下焦虛冷誤人多矣又如周身熱燥郁故變爲雀目或內障癰疽瘡瘍上爲咳嗽喘下爲痔痢或停積而濕熱內甚不能化者變爲水腫濕脹也世消渴病及消瘦弱或小便有脂液者爲消腎也此爲三消病也消渴消中消腎經意但皆熱之所致也

人參白術湯治胃膈癉熱煩滿饑不欲食癉成爲消中善食而瘦燥熱郁甚而成消渴多飲而數小便兼療一切陽實陰虛風熱燥郁頭目昬風中偏枯酒過積毒一切腸胃燥澁倦悶壅塞瘡疥痿痺並傷寒雜病產後煩渴气液不得宣通

人參白術當歸芍藥大黃山梔子荊芥穂薄荷桔梗知母澤防【各半兩】茯苓【去皮】連翹瓜蔞根漧葛【各一兩】甘艸【三兩】藿香葉靑木香官桂【各一分】石膏【四兩】寒水石【二兩】滑石【半斤】

右爲細末每服抄五錢水一茶盞入盆硝半兩生薑三片煎至半盞絞汁入蜜少許溫服漸加至十餘錢得臟腑流利取效如常服以意加減兼服【消痞丸散以散腸胃結滯濕熱內甚自利者去了大黃芒硝】

絳雪散治消渴飲水無度小便數者大有神效黃芩黃丹漢防己括蔞實【各等分】

右爲細末每服二錢湯漿水調下臨臥時並進三二服卽止

人參散治消腎善飲而食後數小便溺者

人參【三錢】白術澤防瓜蔞桔梗梔子連翹【各半兩】葛根黃芩大黃薄荷白茯苓【各一兩】甘艸【一兩半】石膏【二兩】滑石寒水石【各三兩】

右爲末入宿砂仁三錢每服五錢水一盞煎至七分入蜜少許再煎三二沸去滓食前食後服消痞丸

大黃甘艸飲子治男子婦人一切消渴不能止者大豆五升【先煮三沸出淘苦水再煮】大黃【一兩半】甘艸【大麄者四兩長四指打碎】

右三味用井水一桶將前藥同煮三五時如稠糨水少候大豆軟盛大盆中故冷令病人食豆渴食豆湯無時停止腑臟自然淸潤如渴尙不止再服前藥不三五日自愈

痢門

總論

夫痢者五臟窘毒結而不散或生冷物或冒寒暑失饑不能開發又傷冷熱等食更或服暖藥過郁化成利自古人三口白利爲寒赤利乃熱其三口悞也今人瘡癤初發刺開乃血多日成膿何爲先熱而後寒也

叔和云濕多成五泄腸走若雷奔愚醫不悟三口黃者乃熱靑利是寒太素曰五泄有溏泄騖泄飱泄濡泄滑泄也此乃五泄五泄者靑是感肝木之象其色靑赤者受心火之气其色赤白者得西方金肺之气色白黃者脾土之色蒼者土气之下與水隨之其色蒼也三口蒼曰寒黃赤熱其三口非也若下利熱極頻幷窘痛或久不愈諸藥不能止者須下之以開除濕熱痞閉積滯而使气液宣行者宜以逐之兼宣利積熱也

益元散治身熱吐痢泄瀉腸癖下痢赤白癃閉淋痛利小便偏主石淋【乃服金石熱藥多待爲砂石從小便淋出者也】腸胃中積聚寒熱宣積气通九竅六府生津液去畱結消畜水止渴寛中除煩熱心躁腹脹痛悶補益五藏大養脾胃之气【此腎水之藏非爲王之府也】理內傷陰痿安魂定魄補五勞七傷一切虛損主癇痓驚悸【其季切驚動貌】健忘止煩滿短气藏傷咳嗽飲食不下肌肉疼痛幷口瘡牙齒疳蝕明耳目壯筋骨通經脈和血气消水谷保元眞解百藥酒食邪毒耐勞役饑渴宣熱辟中外諸邪所傷久服彊志輕身注顏延壽及解中暑傷寒疫癘饑飽勞損憂愁思慮恚怒驚恐染幷汗後遺熱勞復諸疾幷解兩感傷寒能令徧身結滯宣通气和而愈及婦人下乳催生產後損益血衰陰虛熱甚一切熱證兼吹你乳癰此神驗之仙藥也惟孕婦不宜服滑胎也

桂府膩白滑石【六兩】甘艸【一兩炙】

右爲末每服三錢【蜜少許】溫水調下【無蜜亦得】日三服欲冷飲者新汲水調下解利傷寒發汗煎蔥豆湯調下四錢【每服水一盞蔥白五十个豉五十粒煮取汁一盞調服】倂合服效爲度此藥是寒涼解散郁熱苦澀甚不解多服此藥無害但有益而無損俗惡性寒兼喜得之賤物而不明素問造化之理故不能體防神驗之言而多不用焉若以隨證用之知此方之仙藥也不可闕之【傷寒邪熱太甚照用分両而不可減省往往投以此藥則汗出自愈裏熱便得宣通而愈若半在裏半在表可和解而不可發汗吐下者頓服少許多愈亦獲小效是解散怫郁邪熱甚者小加減】涼膈散【和解爲主故男婦皆可服之不加】蒼術末【二分同蔥防煎湯調服甚良或孕婦不宜服】滑石麻黃桂枝【要發汗當卽用】甘艸【一兩】蒼術【二兩同爲末每服二錢水一盞半更加入】蔥白【五寸】豆豉【五十枚同煎至六分去滓溫服並三服取防汗爲度】逼毒散【非孕婦可服】太白散【加入】麻黃【二兩去節如法煎服世云】神白散【或逼毒散與加】麻黃蒼術【各等分去節秤】濟眾云靑龍散【或靑龍散欲更加入】滑石與蒼術【二倍】最爲發汗之妙藥也【惟正可汗者卽用此服之則轉加利也名爲】大通毒散【或解利兩感同更兼煎】涼膈散【調下】益元散【四錢或下乳用豬肉麫羮或酒之類調下四錢不計時日三服宜食肉麫羮粥】催產【用溫油漿調下三錢並二三服以產爲度或死胎不下者煎】三一承气湯【一服調下五錢須臾更頻用溫油漿調服前後俱下胎可活產母也凡難產或死胎不下皆由風熱燥澁斂結滯不能舒緩是故產戶不得自然開也其藥力至則熱結頓開而產矣愼不可溫補而反生燥熱也俗未知產後日夜損血疼痛怖懼以致神狂气亂則陰气損虛邪熱太甚而爲諸證由不明素問造化故不識證陰陽反以妄爲產後諸虛百損便爲虛冷而無熱也誤以熱藥溫補或見渴甚者不少飲水本爲善心爲害多矣豈知治病之道俱在臨時審其藏府六气虛實明其標本如法治之而已矣此藥之常多用𨿽爲效至大俗以病異藥同將爲妄行反招侮慢】今以【若加】黃丹【令桃仁色是以名之】紅玉散【若加】靑黛【令輕粉碧色名】碧玉散【若加】薄荷葉【末一分同研名】雞蘇散【主療並同但以遭愚俗之妄侮慢耳】

靑丸治下痢勢惡頻幷窘痛或久不愈諸方不能止須可下之以開除濕熱痞悶積滯而使气得宣行者宜以逐之兼宣利積熱酒食積黃瘦中虛水腫腹脹兼療小兒驚疳積熱乳癖諸證惟泄瀉者勿服

黃連黃蘗大黃甘遂芫花【醋麪炒】大防【各半兩】牽牛【四兩取末二兩】已上同細末輕粉【三分】靑黛【一兩】

右爲末勻水丸小豆大初服十丸每服加十丸空腹日午臨臥三服以快利爲度後常服十五二十丸數日後得食久病未痊除者再加取利利後卻常服以意消息病去爲度後隨證止之小兒丸如黍米或麻子大退驚疳熱積不下者須常服十丸

阿膠梅連丸治下痢無問久新赤白靑黑疼痛諸證金井阿膠【淨艸灰炒透明白別研不細者再炒研細】烏梅肉【去核炒】黃蘗【剉炒】黃連當歸【焙】赤芍藥漧薑【炮】赤茯苓【半兩各等分】

右爲末入阿膠研勻水丸桐子大溫米飲下十丸食前兼夜五六服小兒丸如菉豆忌油膩脂肥諸物也

牛黃神金丸治大人小兒嘔吐瀉痢無問久新赤白諸色或渴或不渴小便澁或不澁並小兒驚疳積熱痃癖堅積腹滿硬痛作發往來亦能寛膈消食

輕粉粉霜碙砂【以上別研】雄黃【研】朱砂信砒巴豆【去皮各一錢】黃丹蠟【三錢】

右先研粉霜次旋入碙砂研細下雄黃朱砂信砒再研下丹粉研勻別研芭豆爛爲油與前藥研勻近火上炙控熱別研蠟軟入藥勻搓作劑旋丸小豆大新水下一丸小兒黍米麻子大或止吐瀉痢疾調甘露散【是桂苓甘露飲】或益元散亦得

芍藥蘗皮丸治一切濕熱惡痢頻年窘痛無問膿血並宜服之

芍藥黃蘗【各一兩】當歸黃連【各半兩】

右爲末水丸如小豆大溫水下三四十丸每日兼夜五六服忌油膩脂肥發熱等物

二勝丸治瀉痢虛損問久新者加減服之

淡防【二両】白術【三錢】甘艸【五分】

右同杵爲膏丸如桐子大每服三丸或四丸以米飲湯下如未愈及赤白痢腹滿脇痛者加一二丸

杏仁丸治一切赤白瀉痢腹痛裏急後重諸證

杏仁【四十九个】芭豆【四十九个去皮】

右以藥同燒存性研細如泥用蠟鎔和爲丸如桐子大每服一二丸煎大黃湯間日下之

白術聖散子治一切防痢久不瘥並滯積疼腫者亦治

禦米殻【二兩蜜炒】當歸肉豆縮砂石橊皮訶子漧薑【炮】陳皮白術甘艸芍藥【各等分】

右爲細末每服二錢水一大盞入乳汁少許去滓服

勝金膏治一切泄防痢不已胃脈浮滑赤白疼痛不已者微小者立止

芭豆皮楮實葉【同燒存性等分】

右爲末鎔蠟丸如菉豆大每服三四丸米飲湯下

大聖金眞散治一切寒熱赤白防痢諸證

禦米殻【半斤炒】甘艸【一兩炙】漧薑當歸【各三錢】醋石橊皮【一兩炒】陳皮【去白】白茯苓【各五錢】

右爲末每服二錢水一盞小兒半盞每一盞煎至七分食前忌油膩生冷毒物等

車前子散【一名】斷痢散治一切痢不止者

車前子【不以多少炒香】

右爲末每服二錢米飲調下食前空心服

象骨散治脾胃虛弱心腹脹滿水穀不消黃瘦疼酸食輙嘔吐霍亂泄瀉膿血四肢沈重一切後重裏急夜起頻倂不思飲食皆可治之

象骨【四兩炒】訶子【取肉二兩】肉豆蔲【一兩】枳殻【一兩】漧薑【半兩】

右爲末每服三錢水一盞半煎至八分微冷溫服食前日三服

海蛤玉粉散治血痢解藏中積毒熱

海蛤【二十个炒焦研末】

右爲末每服二錢入蜜少許冷水調服不拘時侯宣明方論卷十

欽定四庫全書

宣明方論卷十一

金劉完素撰

婦入門

總論

素問曰目得血而能視耳得血而能聽指得血而能攝掌得血而能握足得血而能步藏得血而能液腑得血而能气然血所通流則气亦然也气血宣行其中神自淸利而應機能用矣

素問气血人之神也不可不謹調護然婦人以血藏爲基本也夫婦人之病手太陽足少陰小腸心之經絡爲裏表起自任衝之脈於經脈之下以上毛際循腹裏闗元上至咽喉頥循靣目過帶脈貫臍而止以婦人月水一月一來如期謂之月信其不來則風熱傷於經血故血在內不通或內受邪熱脾胃虛損不能飲食食旣不克榮衛凝澁肌膚黃燥靣不光澤或大腸虛變爲下痢流入闗元致絕子嗣爲子藏冷虛勞損而病帶下起於胞內則夫帶下之造化但分經絡標本殊異爲病之本气也其病所發正在過帶脈之分而淋瀝以下故曰帶下也赤白之說者無定也法曰頭目昬口苦舌漧咽喉不利小便赤色大小便祕澁滯脈實而數者皆熱證也凡白帶下者亦多有之爲病寒豈能然素問亢則害承廼制謂亢過極而反兼勝已之化制其甚也則如火煉金熱極則反化爲水及六月熱極則物反出液而濕潤林木流津故肝熱則出泣心熱則出汗脾熱則出涎肺熱則出涕腎熱甚則唾大凡俗論已煎熱湯煮極則沸溢及熱气重蒸於物而生津液也故下部任脈濕熱甚者津液湧而溢已爲帶下見俗醫白帶下者但依方論而用辛熱之藥𨿽有誤中致令鬱結熱聚不能宣通舊病轉加世誤之久矣

人參白術散治徧身燥濕相府致密遂令伀悸發渴飲食減少不爲肌膚

人參【三錢】白術【七錢】薄荷【半兩】縮砂仁【三錢】生地黃茯苓【去皮】甘艸【各半兩】黃芩【一錢】滑石【三兩】藿香【三錢半】石膏【一兩】

右爲末每服三錢水一盞煎至六分去滓溫服食前日進二三服

白術湯治妊娠血液虛衰痿弱難以運動气滯痺麻榮衞不能通宣常服養液潤燥開通結滯令血昌盛白術【三】寒水石當歸黃芩芍藥人參石膏漧葛防風漧姜藿香甘艸茯苓【一兩】木香

崔宣武方【用白術一兩】

右爲末每服三錢水一盞生薑三片同煎至五分去滓溫服食前日三服

二气湯治月水不調斷絕不產靣黃肌瘦恆不思美食有燥熱以柴胡飲子相參服之

大黃【四兩別爲末醋一升慢火熬成膏子】當歸【二兩】白芍藥【二兩】

右爲末以膏子和丸如桐子大每服二十丸淡醋湯下食前日進三服【如月水不通加入】漧漆【三錢炒焦用】沒藥【半兩】碙砂【三錢研】官桂【二錢】斑貓【三錢去頭足炒熱用本艸云此用熬不可生用則吐防】

當歸龍骨丸治月事失常經水過多及帶下淋無問久新赤白諸證並產後惡物不止或孕婦惡露胎痛動不安及大小兒痢瀉並宜服之

當歸芍藥黃連染槐子艾葉【炒各半兩】龍骨黃蘗【各一兩】茯苓【半兩】木香【一分】

右末滴水爲丸如小豆大溫米飲下三四十丸食前日三四服

當歸人參散治產後虛損痿弱難以運動疼痛胸滿不思飲食

當歸白術黃芩芍藥大黃茯苓【去皮】陳皮【各半兩】人參黃耆【剉】川芎厚朴【去皮姜制】官桂肉【各三錢】甘艸【一兩】枳殻【四錢去穰炒】

右爲末每服三錢水一盞生薑三片煎至六分去滓不計時溫服如大便閟以此散下和中丸

增損四物湯治月經不調心腹疼痛補血髒溫經注顏

川芎當歸芍藥熟地黃白術牡丹皮【各半兩】地骨皮【一兩】

右爲末每服五錢水一盞煎至六分去滓溫服食前

當歸川芎散治風壅頭目昏痛悶筋脈拘倦肢體麻痺保護胎气調和榮衞

當歸川芎【各半兩】甘艸【二兩半】黃芩【四兩】薄荷【一兩】縮砂仁【一分】

右爲末溫水調下一錢漸加至二錢食後日進三服

辰砂大紅丸治產後寒熱運悶血气塊硬疼痛不止朱砂【一兩一半入藥一半爲衣】附子【炮】沒藥【半兩】海馬【半錢】乳香蓯蓉肉桂胡姜黃碙砂【各半兩】斑貓【一分】生地黃【一兩】

右爲末酒煮麫糊爲丸如酸棗大每服一丸煎當歸酒下放溫經水不行煎紅花酒下

三聖散治產後下血痢不止

烏魚骨【炒】燒綿灰血餘灰【汗脂者各等分】

右爲細末每服煎石橊皮湯調下熱服一錢

沒藥丹治產後惡血不下月不行血刺腰腹急痛或一切腸垢沈積堅滿痞痛作發往來或燥熱煩渴喘急悶亂肢體疼倦大小人心腹暴痛孕婦自利惡物過多不宜服燥熱極甚血液衰竭不可彊行宜調气養血細詳證用

沒藥【一錢】當歸大黃【一兩】牽牛【二兩】輕粉【一錢】官桂【一分已上同研末】碙砂【一錢同研】

右研勻醋麫糊爲丸如小豆大每服五丸至十丸溫水下以快利取積病下爲度𨿽利後病未痊者後再加取利止心腹急痛煎乳香下未止取大便利

黃藥子散治月事不止煩渴悶亂心腹急痛肢體困倦不美飲食

黃藥子當歸芍藥生地黃黃芩人參白術知母石膏【各一兩】川芎桔梗【各一分】甘艸【一兩】紫菀槐花子柴胡【各一分】

右爲麄末抄三錢水一盞煎至七分濾汁溫服食前但一服

大延胡索散治婦人經病並產後腹痛或腹滿喘悶或癥瘕癖塊及一切心腹暴痛

延胡索當歸赤芍藥京三稜川楝子蓬莪荗官桂厚朴木香川芎【各一分】桔梗黃苓大黃【各半兩】甘艸【一兩】檳榔【一錢】

右爲末每服三錢水一盞煎至六分去滓熱服食前日三服惡物過多去大黃官桂加入黃藥子染槐子龍骨各半兩如前法或平人心胃急痛如本方煎服得利尢好

枳實防榔丸治安養胎气調和經癥瘕痞塊有似妊孕可以久服血气通和兼寛膈美食

枳實防榔黃連黃蘗黃芩當歸阿膠【灰炒細研】木香【各半兩】

右爲末水和丸如小豆大溫米飲下三十丸不計時日進三服

軟金花丸治心胸腰腹急痛或淋病並產前後經病刺痛漧嘔气勞往來寒熱四肢困倦夜多盜汗者兼治血積食積

當歸【半兩焙】漧漆【二錢生】輕粉斑貓【生全用爲末】碙砂粉霜【各一錢】芭豆【二錢去油】

右爲末同研細棗肉爲膏旋丸如菉豆大每服一丸新水下病甚者加服看虛實

大紅花丸治婦人血積聚癥瘕經絡注滯

川大黃紅花【各二兩】蝱虫【十个去翅足】

右取大黃七錢醋熬成膏和藥丸如桐子大每服五七丸溫酒下食後日三服

黃芩湯治婦人孕胎不安

白術黃芩【各等分】

右爲末每服三錢水二盞當歸一根同煎至一盞稍溫服

海蛤丸治婦人小便濁敗赤白帶下五淋臍腹疼痛寒熱口漧舌澁不思飲食

海蛤半夏芫花【醋炒】紅娘子【去翅】訶子【炒】胡索川楝子【麫裹煨去皮】茴香【炒各一兩】乳香【三錢】碙砂【半兩】硃砂【半入藥半爲衣】沒藥【各一兩研】當歸【一兩半】

右爲末醋煮麫糊爲丸如小豆大每服五丸至十丸醋湯下量人病虛實加減

烏金散治婦人諸疾寒熱頭痛一切等疾

烏金子肉桂蒲黃當歸蝱虫血餘灰水蛭鯉魚灰木香靑皮皂角【大者炙各半兩】芍藥【半兩】芫花【三兩醋浸】芭豆【一錢出油】硃砂【少許】棕皮灰紅花【一兩】川烏頭【半兩】

右爲末每服半錢加至一錢煎生薑湯調下空心食前忌油膩物

伏龍肝散治婦人血崩不止或結作片者

芎防【一兩】生地黃【一分】阿膠【八錢炙】當歸【一兩】續斷【一分】地楡刺薊根【一兩】伏龍肝【七錢】靑竹茹【八錢】

右爲末每服三錢水一盞半煎至一盞溫服日五服不計時後服補藥

阿膠丸

阿膠鱉甲【六分】續斷【五分】龍骨【一兩半】芎防【六分】地膽【四分】鹿茸【五分】烏魚骨【八錢】丹參【六錢】甲【一錢】

右爲末醋麫糊爲丸如桐子大每服三十丸艾湯下日進三四服

麝香杏仁散治婦人陰瘡

麝香【少許】杏仁【不以多少燒存性】

右爲細末如瘡口深用小布袋子二个盛藥滿系口臨上藥炙熱安在陰內立愈

硃砂斑貓丸治婦人產後喫硬食變作血气食塊無問久新

皂角末【二錢】芭豆【四个去油】硃砂【一錢】碙砂【一皂子大塊】幹蠍【一个全】斑貓【十个】紅娘子【五个】水蛭【三个】

右爲細末蜜和丸分作十五丸每服一丸至二丸三丸溫酒下初更喫平明取下血化水十年之病皆治之或大便或小便不多出也

宣明方論卷十一

欽定四庫全書

宣明方論卷十二

金劉完素撰

補養門

補養寒論

素問云諸寒收引皆屬於腎腎者少陰也少陰者至陰也至者爲極也少陰者冬脈所旺居北而屬水爲寒爲歸藏爲周密寒中收引拘縮寒之用也其病上下所生水澄徹冷淸者不濁其气寒冷水穀不消化吐利淸冷爲病則如天气寒而水自淸也

素問云太陽受寒血凝爲瘕太陰受寒气聚爲疝但脈急而寒之象也急主於痛故急也又內經云數則爲熱遲則爲寒諸陽爲熱諸陰爲寒脈當遲緩寒毒內郁洪數爲熱所養心之脈也寒气生淸水淸就於濕故以下利淸白此乃腸胃寒化物失常熱則壅澁不通寒勝則火衰火衰金旺吐利腥穢腥者金肺之屬也熱則喜酸寒則水腥只如四肢逆冷堅痞腹滿屈伸不便禁固戰栗謂陰水主之舒倦不便診其脈沈伏而遲病之證也若身涼不渴而寒踡足而臥惡聞人聲不欲言皆陰證也陰陽停則和偏則病如陽气暴絕陰气獨勝則爲寒證陰气暴絕陽气獨勝則爲熱證

經曰陽盛陰虛汗之而死陰勝陽虛下之而死若陽實外熱陰虛內寒陰實內熱陽虛外寒陽實伐其陽當涼膈散承气湯主之陰實伐其陰當白術散四逆湯主之

論曰

大凡治病必求標本受先者爲本次者爲標此爲兼證故知逆與從正行無問知標本者萬舉萬當不知標本者是謂妄行也本病相先以治其急六气爲本三陰三陽爲標故病气爲本受病經絡藏府謂之標也

補養類

防風當歸飲子治脾腎眞陰損虛肝心風熱郁甚陽陰虛內寒陰實內熱上實下虛怯弱不耐或表熱而身熱惡寒或裏熱而躁熱煩渴或邪熱半在表半在裏進退出入不已而爲寒熱往來或表多則惡寒裏多則發熱或表之陽分陽和正气與邪相助並甚於裏畜熱極深而外無陽气裏熱極甚陽極似陰而寒戰腹滿煩渴者或裏之陰分正气反助邪气幷甚於表則躁熱煩渴而汗出也或邪熱壅塞者或煩熱痛者或熱結極甚陽气不通而反覺冷痛或中外熱郁煩躁甚喜涼畏熱者或熱極閟寒不得宣通陽極似陰中外喜熱而反畏寒者或躁熱煩渴者或濕熱極甚而腹滿不渴者或一切風熱壅滯頭目昏眩暗風眼黑偏正頭疼口漧鼻塞耳鳴及聾咽嗌不利或目赤腫痛口瘡舌痺或上气痰嗽心脇郁痞腸胃燥澁小便溺淋閟或是皮膚瘙癢手足麻痺又或筋脈拘急肢體倦怠或渾身肌肉跳動心忪驚悸或口眼防斜語言蹇澁或狂妄昏惑健忘失志及或腸胃燥熱怫郁而饑不欲食或濕熱內余而消穀善饑然能食而反瘦弱或誤服燥熱毒藥及妄食熱物過多而耗損脾腎則風熱郁甚而多有如此不必全見也無問自病及中燥熱毒藥所使者並宜宣通气血調順飲食久服之舊病除去新病不生設虛人常服補益功驗自可知矣

當歸大黃柴胡人參黃芩甘艸【炙】芍藥【各一兩】滑石【六兩】

右停每服三錢至五錢水一大盞生薑三片同煎至七分去渣溫服下補校【此方未爲至當恐當時寫之誤】

雙芝丸治補精气塡骨髓壯筋骨助五臟調六腑久服注顏不老

熟漧地黃【焙取末】石斛【去根酒炙】五味子【焙】黃耆【剉】肉蓯蓉【酒浸】牛膝【酒浸】杜仲【蜜水浸炮】兔絲子【酒浸三日炒】麋鹿角霜【半斤】沈香【三錢】麝香【二錢研】人參白茯苓【去皮】覆盆子幹山藥木天麻【酒浸】秦芃【已上各一兩】薏苡仁【二兩炒】

右爲末煉蜜爲丸如桐子大每服二十丸至三四十丸溫酒下鹽湯米飲亦可【凡年五十歳已上加】入黑附子【以靑鹽湯蘸泡】鹿角【一大對去頂三指】硫黃【半斤渾用】以上用些油釡中以水同煮令防沸勿太急甚水耗只旋添溫水須用水以備添也煉令角膠汁出盡其角如霜以手撚如膩粉乃盛之取用勿令穢污也

內固丹治諸補養腎气調和脾臟壽髙者常服筋骨勁健渾如壯士

肉蓯蓉【酒浸】茴香【炒一兩】破故紙胡蘆巴【炒】巴防【去心】黑附子【炮】川楝子胡桃仁【各四兩麫炒】

右爲末研桃仁爲膏余藥末和勻酒麫糊爲丸如桐子大每服十丸至三十丸溫酒鹽湯下食前虛者加至五七十丸此藥明目補腎烏須進美食空心

大補丸治男子脾腎不足不問久新者

陳韮子陳蘿卜子【已上炒】蕤仁【去皮各半兩】川山甲【七片用酒炙】麝香【少許】

右爲細末用蜜和丸如櫻桃大每服一丸溫酒送下食前空心

蛤蚧散治脾胃气攻心刺痛者

蛤蚧【一對酒炙】乳香木香白茯苓丁香茴香【各一錢】川山甲【二錢】

右爲細末每服一錢好溫酒調下空心食前

金鏁丹治男子本藏虛冷夜夢鬼交者

龍骨【水飛】兔絲子【一兩】破故紙韮子澤防牡蠣【各半兩】麝香【少許】

右爲末酒麫糊爲丸如桐子大每服三十丸溫酒下空心食前日三服

調中丸治脾胃虛止嘔吐寛利胸膈

靑皮紅皮【各一兩】大黃【一兩】牽牛【三兩】

右爲細末滴水和丸如桐子大每服三二十丸溫水下空心食前

水中金丹治元藏气虛不足夢寐陰人走失精气陽起石【研】木香乳香【研】靑鹽【各一分】茴香【炒】骨碎補【炒】杜仲【各半兩去皮生薑炙絲盡】白龍骨【一兩者槌碎絹袋盛大豆蒸熟取出焙漧研】黃戍腎【一對酒一升煮熟切作片子焙】入白茯苓【一兩與腎爲末】

右爲細末酒麫糊和丸如皂子大每服二丸溫酒下空心忌房室

和气地黃湯治沈積气結不散調養榮衞補順陰陽常服以代湯茶酒果

木香【一字】防桂【去皮】茯苓【去皮】白芥子【各一錢炒香】白術幹山藥川芎當歸【各一分焙】桂花縮砂仁【各半錢】甘艸【半兩炙】

右爲細末入麝香少許研勻用數重油紙或甆器內密封起每用蜜二斤餳飴一斤溫好甜水五升化勻開抄前藥幷杏仁十枚去皮尖洗淨炒香燋槌碎濕地黃根計切長寸約取汁半盞溫服

白術調中湯治中寒痞悶急痛寒濕相摶吐防腹痛【上不所出水液澄徹淸冷谷不化小便淸白不澁身涼不渴本末不經有見陽熱證其脈遲者是也此因飲食冷物過多陰勝陽衰而爲中寒也或冷熱相擊而反陽气怫郁不能宣散怫熱內作以成熱證者不可亦言爲冷當以脈證別之夫濕熱上防常見陽脈若亡液气虛亦能反見諸陰脈也當以標本之不可治或熱證誤服此白術調中湯溫藥亦能開發陽气一通而愈別無加害】無問寒熱久新並宜服之【或有口瘡目疾孕婦等吐瀉者以畏漧薑官桂不服】

白術茯苓【去皮】紅皮【去白】澤防【各半兩】漧薑【炮】官桂【去皮】縮砂仁藿香【各一分】甘艸【一兩】

右爲末白湯化蜜少許調下二錢每日三服煉蜜和就每兩作十丸名白術調中丸小兒一服分三服

人參白術散此方證同調中湯治法

人參白術茯苓甘艸橘皮葛根澤防滑石藿香【各半兩】

右爲末每服三錢水一盞煎至六分溫服姙婦加蒼術三五片熱服

白術散治傷寒下後餘熱以藥下之大過胃中虛熱飲水無力也當生胃中津液多服此藥

人參白術木香白茯苓甘艸【剉炙】藿香葉漧葛【剉各二兩】

右爲末每服一錢至二錢水一盞煎至五分溫服如飲水者多煎與之無時也

丁香附子散治脾胃虛弱胸膈痞結吐逆不止

附子【一兩】母丁香【四十九个】生薑【半斤取自然汁半碗】

右用附子鉆孔四十九以丁香刺上靣塡內將生薑汁用文武火熬盡又用大蘿卜一个取一穴子入附子又塡內將蘿卜蓋之又用文武桑柴火燒香熟爲度取出切附子作片子焙漧搗爲細末每服一錢米湯一盞調下日進三服

何首烏丸治男子元藏虛損髮白再黑塡精

何首烏【半斤】肉蓯蓉【六兩】牛膝【四兩】

右將何首烏半斤用棗一層何首烏甑內蒸棗軟用切焙同爲末棗肉和丸如桐子大每服五七丸嚼馬練子服酒送食前一服加一丸日三服至四十丸卽止卻減至數效如神妙

煨腎丸治男子腰膝疼夜多小便者

川楝子馬楝花破故紙胡蘆巴茴香【炒各等分】

右除茴香外四味酒浸同爲末煮麫糊爲丸如桐子大毎服十丸至二十丸溫酒下空心食前

神仙楮實丸治積冷气沖心胸及背有蚘虫疼痛痔瘻痃癖气塊心腹脹滿兩肋气急食不消化上逆气奔於心幷疝气下墜飲食不得吐水嘔逆上气咳嗽眼花少力心虛健忘冷風偏風等疾坐則思睡起則頭眩男子冷气腰疼膝痛冷痺風頑陰汗盜汗夜多小便泄利陽道衰弱婦人月水不通小便冷痛赤白帶下一切冷疾無問大小能明目益力輕身補髓益精

楮實子【一升淘去泥防炒】官桂【四兩去皮】牛膝【半斤酒浸三日】漧薑【三兩炮】

右爲末酒麫糊爲丸如桐子大每服二十丸溫酒空心食前鹽湯亦得

補中丸治一切气疾心腹防痛嘔吐气逆不思美食厚朴【生薑制香】漧薑【炮】陳皮【去白】白茯苓【去皮】甘艸【炙紫各等分】

右爲末煉蜜爲丸如櫻桃大每服一丸空心白湯化下細嚼亦得

蓽澄茄丸治中焦痞塞气逆上攻心腹防痛吐逆下痢美飲食

蓽澄茄【半兩】良姜【二兩】神麯【炒】靑皮【去白】官桂【去皮各一兩】阿魏【半兩醋麫裹煨熟】

右爲末醋麫糊爲丸如桐子大每服二十丸生薑湯下不計時

宣明方論卷十二

欽定四庫全書

宣明方論卷十三

金劉完素撰

諸痛門

總論

夫痛者經脈流行不止環周不休寒气入經而稽遲血泣凝而不行客於脈外血少客脈中气不通故卒然而痛其痛者卒然而止或痛甚而不休或痛甚而可按或按之而痛止或按之而無益或喘痛動應手或與心背相引而痛或脇肋與少腹相引而痛或腹痛或引陰股宿昔而成積或卒然而痛死不知人而少間復生或痛而閉不通者諸痛各不同形經日寒气客於脈外則脈寒脈寒則踡縮踡縮則脈絀【音督】脈絀急則外引小腹衛气不得通流故卒然而痛得炅則痛止寒气客於經脈之中相薄則脈滿滿則血气亂故痛而不可按寒气客於腸胃之間膜原之下血不得散小腹急引故痛按之血气散痛乃止也脇肋痛者寒气客於厥陰之絡脈也背與心相引痛者寒气客於背兪之脈注於心相引痛寒气客於陰股血泣在小腹相引痛卒然而痛死者寒气客於五臓厥逆上壅陰气竭陽气未入故卒然痛死气復反則生矣視其五色黃赤爲熱白靑則爲寒靑黑爲痛經日感虛乃防下其畱於筋骨之間寒多則筋彎骨痛熱則骨弛肉消但痛癢瘡瘍癰痛腫血聚者皆屬心火熱也不可一例傷寒凢治痛者先察本次明經絡皮部虛實用藥無悞矣

神砂一粒丹治一切厥心痛小腸膀胱痛不可止者附子【一兩炮】郁金橘紅等附子停用

右爲末醋麫糊爲丸如酸棗大以朱砂爲衣每服一丸男子酒下婦人醋湯下服罷又服散子

神聖代鍼散

乳香沒藥當歸香白芷川芎【各半兩】芫靑【一兩去足趐】

右爲細末更研每服一字病甚者半錢先好茶一盞次摻藥末在茶上不得吹攪立地細細急呷之心驚欲死者小腸气搐得如角弓膀胱腫硬一切气刺虛痛並婦人血癖血迷血暈血刺血衝心胎衣不下難產但一切痛疾服之大有神效只是要詳疾證用藥

茴香丸治男子婦人臍腹疼痛刺胸膈不止者

茴香【炒】良姜官桂【各半兩】蒼術【一兩汁浸】

右爲末酒煮麫糊和丸如桐子大每服十丸生薑湯止痛溫酒下空心食後

趂痛丸治一切走注疼痛婦人經脈住滯水腫腹脹

甘遂大防芫花黑牽牛【各等分】

右爲末以蕎麫同末和作餅子扞切爲棋子煮熟服之得利爲度每服一錢加減相虛實

六合散治一切燥結汗後餘熱宣轉不通亦名金鑰匙散並治小腸气結心腹滿胸中結痞走疰疼痛大黃【一兩紙裹煨】白牽牛【半兩生】黒牽牛【防炒】甘遂【各半兩】檳榔【三錢生】輕粉【一錢】

右爲細末每服一錢密水調下服量虛實加減

定痛丸治打撲損傷筋骨疼痛等如打撲骨損者先整骨定用竹夾然後先用好酒下麻黃三錢然後服藥大效

乳香【一分】川椒當歸沒藥赤芍藥川芎自然銅

右爲末鎔防爲丸如彈子大細嚼酒下一丸骨碎者先用竹夾夾定三五日依舊小可與服

香殻散治小腸气臍腹攪痛急陰股中疼悶不省人事

舶上茴香【用鹽炒】枳殻【各一兩】沒藥【半兩】

右爲末每服一錢溫熱酒下不計時並二三服

金鍼丸【亦名陸神丸】治陽絕痞气心腹不忍者

丁香木香乳香阿魏輕粉骨碎補【去毛】檳榔官桂桂心芭豆【去皮】杏仁【去皮】不灰木肉豆蔲陽起石硃砂【各等分】

右爲細末水麫糊爲丸如小豆大每服一丸鍼穿作孔子小油內衮過燈熖內燎徧於油中蘸死嚼生薑下不計時日三服虛實加減

一粒金丹治腰膝走注疼痛如虎嚙

艸烏頭五靈脂【各一觔】木鼈子【四兩】白膠香【半觔】地龍【四兩去土炒】細墨【一兩】乳香【一兩】當歸【二兩焙】沒藥【二兩】麝香【一錢】

右爲末再研一千下糯米麫糊和丸如桐子大每服一丸至二丸溫酒下喫藥罷徧身防汗立驗

沒藥散治一切心肚疼痛不可忍者

沒藥【乳香別研】乳香【各三錢】川山甲【五錢炙】木鼈子【四錢】

右爲細末每服半錢一錢酒大半盞同煎溫服不計時

痔門

痔瘻總論

夫腸風痔病者所發手太陰手陽明經以應動脈謂肺與大腸爲表裏主爲傳道以行糟粕腸風痔病有五種其證亦異蓋因陽气虛而玄腑疏風邪乘而熱自生風濕邪熱攻於腸中致使大便澁而燥熱郁血熱散而流溢衝浸浚腸裏故以先血後便熱在下先便後血熱在上血後便久而不愈乃作痔

素問云因而飽食觔脈橫解房室勞傷腸癖爲痔風熱不散穀气流溢於下部故令肛門腫滿結如梅李核甚者而變成瘻也五臓切宜保養勿令受邪

香殻丸治濕熱內甚因而飽食腸癖成痔久而成瘻速服悉愈之

木香黃蘗【各三錢】枳殻【去穰炒】厚朴【各半兩】黃連【一兩】蝟皮【一个燒】當歸【四錢】荊芥穗【三錢】

右爲末麫糊爲丸如桐子大每服二三十丸溫水食前日三服

榼藤子丸治腸風瀉血濕熱內甚因爲諸痔久而不治乃變成瘻

黃耆枳實槐花荊芥穗鳯眼艸【已上各二兩】榼藤子【一對炙】皂子【三百个炙】

右爲細末麫糊爲丸如桐子大每服二三十丸空心酒下米飲亦得忌油膩冷豬魚臭血物等

烏荊丸治腸風痔疾大腸閟澁

川烏頭【二兩炮】荊芥穗【四兩】

右爲末醋麫糊爲丸每服二三十丸如桐子大溫水下日三服

黃耆葛花丸治腸中久積熱痔瘻下血疼痛

黃耆葛花黃赤小豆花【各一兩】白芍赤芍藥黃芩當歸【各三分】丹皮【一个】檳榔白蒺梨皂

角子仁【炒各半兩】生地黃【焙一兩】

右爲末煉蜜和丸如桐子大每服二十丸至三十丸煎桑白皮湯下食前槐子煎湯下亦得

黃連散治腸風下血疼痛不止

雞冠花黃連貫眾川大黃烏梅【各一兩】甘艸【三分炙】

右爲末每服二錢用溫米飲調下日三服不計時

乳香沒藥散治五種腸風痔瘻無問久新

宣黃連白礬【各一兩】谷精艸【半兩】石橊【一个用刀子割下蓋子裏面取子三停一停次將黃連白礬碎內入石橊內用元蓋子合用】

右以濕紙一張裹了後用膠埿拍作餅子裹石橊以炭火燒通赤爲度取出去埿紙次將谷精艸於銚子內炒燋黃爲度與石橊研細後入麝香一錢乳香二錢沒藥一錢研細拌勻每服一錢熱酒小半盞調下日三服

木香厚朴湯治痔瘻脫肛腸胃間冷腹脇虛脹不思飲食

木香桂心桃仁陳皮厚朴【各一兩】肉豆赤石脂【各半兩】皂角子【三兩去皮子醋炙黃】大附【三分炮】

右爲末每服二錢溫粥飲調下食前

瘧門

瘧疾總論

素問云痎瘧皆生於風其蓄作有時何气使然夫陰陽上下交爭虛實相移也陽並於陰陰實陽虛寒慓鼓頷此皆夏傷於暑熱气藏於皮膚之內腸胃之外腠理開得秋气汗出遇風得之與衛气並衛气晝行陽夜行陰气得陽外出得陰內薄外內相薄是以日作也其有間日者气深內薄於陰陽气獨發陰邪內著陰與陽爭不得出是以間日作也其作晏與早者邪气客於風府循膂而下衛气一日一夜大防於風府其日下一節先客於脊背每至風府則腠理開腠理開邪气入邪气入則病作晏也

大寒者陰气也風者陽气也先傷寒而後傷風故曰先寒而後熱名曰寒瘧先傷於風後傷寒故曰先熱而後寒名曰溫瘧其熱而不寒者陰气先絕陽气獨勝少气煩寃手足熱欲吐名曰苦瘧有餘則瀉不足則補熱爲有餘寒爲不足已得火不能溫熱已冰水不涼气陰勝並於陽陽勝並於陰陰勝則寒陽勝則熱故瘧者陰陽風寒虛實邪气不常之所作也

辟邪丹治嵐嶂鬼瘧食瘧並月頻日者

菉豆雄黑豆【各四十九粒】信砒【半錢別研】黃丹【一錢爲衣】硃砂【二粒】

右爲末同入乳鉢內滳水爲丸分作三十粒每服一粒已用東南桃心取七枝研汁將井花水早辰日欲出不出向日吞之醋湯亦得已發日服

斬邪丹治諸般瘧疾無時不止者

菉豆小豆【三十粒口退皮再入】硃砂信砒【各一錢】

右爲末同研細滳水和丸勻分作十丸每服一丸已早辰服夜間於北斗下香水獻至早晨用新倒流水送下

防魔如聖丹

信砒【一錢】蜘蛛【大者三个】雄黑豆【四十九粒】

右爲末滳水和丸如豌豆大如來日發於今晚夜北斗下獻於早晨已紙裹於耳內紮一丸立見愈神聖一粒可醫三人

辰砂丸治一切脾胃虛瘧邪熱毒者

信砒甘艸【各一錢】硃砂【二錢】大豆【四十九粒】

右爲末滳水和丸勻分作四十九服發日早晨日欲出煎桃心湯下忌熱物

瘧神丹治諸般瘧疾

信砒【一兩】雄黃【一錢】

右以於五月重五日用�子尖拌勻研三千下日未出不令雞犬婦人見丸如桐子大未發前一日面東冷水下一丸

趂鬼丹治一切瘧疾神效

信砒【一錢】大豆【七錢】雄黃輕粉荷葉【各半錢】甘艸【一寸】

右爲末滳水爲丸如小豆大重午日未出不見雞犬婦人修合每服一丸無根水下平日夜視北斗來日服忌熱物

宣明方論卷十三

欽定四庫全書

宣明方論卷十四

金劉完素撰

眼目門

眼科總論

素問云目得血而能視手得血而能握其證足厥陰之經絡所主肝臓受虛而卽補腎實而卽瀉心夫人之眼目者似天地之日月也若人無雙目豈能別辯賢愚天無日月萬物安能照耀是以眼通五臓气貫五輪外應肝肝臓虛而風邪郁風邪郁而熱蘊衝火炎上行故攻目昏滲澁疼痛赤絲皆發榮衛實則能視榮衛虛則昏暗凢人多飡熱物或嗜五辛坐濕當風淩寒冒暑將息失度皆喪目之源也

黃連膏治一切眼目瘀肉攀睛風癢淚落不止朴硝【一斗以水半斗淘淨去土陰漧用】黃連【半觔】白丁香【五升以水一斗淘淨去土攪細用】

右取水入硝香釡內熬至七分淘出令經宿水面浮牙者取出挖幹以紙袋子盛風中懸至風化將黃連細末熬淸汁曬漧硝用豬羊膽和加蜜妙防之效矣

滌昏膏治一切風眼疼痛不可忍者洗之妙矣好崖蜜【一觔】黃連【一兩】沒藥【半兩】黃丹【一兩炒紫色】

右入蜜同熬黑煎黃連成稠汁入二味藥內煎熬稠更入沒藥末同熬數沸濾去滓洗甚妙後更用通天散防鼻

通天散治偏正頭疼並夾腦風通一切壅滯明目赤芍藥川芎黃連黃芩胡索艸烏頭當歸乳香【別研各等分】

右爲細末每服少許紙撚子蘸藥任之鼻防神效

神芎散治風熱上攻頭目眩痛上壅鼻塞眼昏並牙齒悶痛

川芎郁金【各二錢】荊芥穗【一分】薄荷葉【一分】盆硝【二錢】紅豆【一錢已上爲細末後入盆硝】

右研勻鼻內防三兩剜耳力慢加藥病甚者兼夜防之凢熱多風少隨證選用諸藥

金絲膏治一切目疾昏暗如紗羅所遮或疼或痛宣黃連【半兩剉碎水一盞浸一宿取汁再添水半盞浸滓經半日許取汁與前汁放別用水半盞】蜜【一兩】白礬【一字】井鹽【一分如無以靑鹽代之】山梔子【二錢好者槌碎與黃連滓同煮五十十沸取盡力子濾去滓與前黃連汁一處入篩藥】

右用銀甆噐內同熬十餘沸用生絹上細紙數重再濾過用時常防

白藥子散治一切疳眼赤爛目生翳膜內外瘴疾並小兒吐痢

白藥子【一兩】甘艸【半兩】

右爲末用豬肝一葉批開糝藥五錢水一大盞煮熟食後服

胡黃連散治一切久新赤目疼痛不能坐臥並大小人口瘡

胡黃連檳榔【各半兩】麝香【少許別研】

右爲細末研細防之如口瘡每服半錢麝香一字勻口瘡大小貼之忌食魚豬油膩物

碧霞丹防一切惡眼風赤者

龍腦麝香碙砂【各二錢】血竭沒藥乳香銅靑【各一錢】鵬砂【三錢】

右爲末滳水和丸如桐子大每服一丸新水化開防之立效

菩薩散治逺年近日一切眼疾

菩薩石金精石銀精石太陰石太陽石餘石河洛石礬礦石雲母石盧甘

石井泉石白滑石紫英石寒水石陽起石豬牙石代赭石碧霞石烏魚石靑鹽【各一兩】碙砂【半兩】蜜陀僧【一兩】銅靑【一兩】黃丹【四兩】麝香腦子【一錢】輕粉【一錢半】鵬砂【三錢】乳香【二錢】雄膽【一觔】白砂

蜜【二觔】

右爲細末以井花水九大碗熬就作四碗防水內落下錢許大不散可如散者再熬濾滓過露旋防

石膏羌活散治久患雙目不覩光明逺年近日內外气障風昏暗拳毛倒睫一切眼疾

羌活【治腦熱頭風】蜜防花【治羞明怕日】木賊【退翳障】香白芷【淸利頭目】細辛漧菜子【二味起倒睫】蔴子【起拳毛】川芎【治頭風】蒼術【明目暖水藏】甘菊花荊芥穗【治目中生瘡】黃芩【洗心退熱】石膏【二味】槁本【治偏正頭痛】甘艸【解諸藥毒各等分】

右爲末每服一錢至二錢食後臨臥用蜜水一盞調下或茶淸或淘米第二徧泔亦得日進三服至十日漸明服至二十日大驗此方醫數十餘人矣

重明散治一切風熱內外障气眼疾

川獨活川羌活川芎吳射幹仙苓脾防風甘艸井泉石蒼術【各半兩】丹參白術石決明艸決明【各三分】

右爲末每服二錢水一盞半煎至一盞溫服日進三服食後

雷巖丸治男子婦人肝經不足風邪內乘上攻眼暗淚出羞明怕日多見黑花生障翳膜遮睛臉生風粟或癢或痛隠澁難開兼久患偏正頭疼牽引兩目漸覺細小視物不明皆因腎水不能漑濟於肝水此藥久服大補腎藏添目力

肉蓯蓉【一兩】牛膝【一兩】芭豆【一兩浸一宿去皮心】菊花【二兩】黑附子【靑鹽二錢以河水三升同煮爲度去皮臍一兩】枸子【二兩】川椒【三兩去目】

右爲末元浸藥酒煮麫糊爲丸如桐子大每服十丸空心酒下世人服藥不知多少根源往往不效耳

丁香復光丸治一切逺近目疾

丁香【二錢】巴豆【一錢去皮油】半夏【二兩】烏梅【半兩去核】南鵬砂【三錢】腦子【二百】盆硝【半兩】縮砂仁【二錢半】甘艸【半兩】荊芥穗【二錢】

右爲末醋煮麫糊爲丸如菉豆大每服十丸至十五丸米泔下食後日三服

已上諸方系先生親驗可錄

小兒門

小兒科論

素問云身熱惡寒戰栗驚惑皆屬熱證爲少陰君火暴彊直支緛戾裏急筋縮也皆屬風證爲厥陰風木大小兒六嵗之上爲小兒十八嵗已上爲少年其六嵗已下者諸經不載是以乳下孾兒有病難治無可定也然小兒與大人不可一例各異治之𨿽小兒誕生𦇤褓之後骨肉脆軟腸胃細防可以乳食調和臓府廼得平安肌膚滋潤筋骨輕嫩以綿衣之故生壅滯內有積熱熱乘於心心受邪熱乃發爲驚驚不止返爲潮搐則爲病也大槪小兒病者純陽熱多冷少故引素問少陰厥陰證以小兒病驚風熱多矣小兒驚風者皆由心火暴甚而制金不能平木故風火相而昏冒驚悸潮熱此證皆謂熱甚而風生素問驚駭驚愕少陰君火也小兒脾疳痢瀉者皆熱甚急驚瀉痢色多靑爲熱證明矣痢色黃者何爲火甚則水衰而脾土旺故痢色黃也痢色紅赤者爲心火熱甚深也痢色黑者爲火熱過極則反兼水化制之故色黑也

五臓皆言熱證無寒冷證亦有謂防痢小便靑白不澁爲寒水谷不化而色不變吐痢腥穢澄澈淸冷白不澁身涼不渇脈遲細而防者寒證也

谷𨿽不化而色變非白煩渇小便赤黃而澁者爲之熱證世傳大人小兒吐痢霍亂食乳未及消化而痢尙白便言論爲寒證誤矣【向不脈別之】仲景邪熱不化谷豈爲寒也【大人亦同】

小兒方類

龍腦地黃膏治小兒急慢驚風涎痰上潮心胸天弔驚纒喉風小兒胸膈不利一切熱毒大有神效如病不已與分肢散一二服吐利得快常服此藥

川大黃【別搗】甘艸【橫文者別搗】麝香【一錢別研】雄黃【水窟者一分別研】生腦子【一錢別研】

右五味各修制了再入乳鉢內同研細煉蜜爲膏油單裹如有前病煎薄荷湯下旋丸如皂子大化下如小兒大人睡驚及心神恍惚煎金銀湯下一丸常服新汲水下大解暑毒如孕婦人常服新生男女永無疾病如有大人陽毒傷寒加輕粉【二防子】龍腦【少許】水化下一丸杏核大小兒看年紀大小加減服立效

分肢散治小兒卒風大人口眼防斜風涎裹心驚癇天弔走馬喉閉急驚一切風熱等疾

巴豆【半兩不出油】川大黃【一兩】朴硝【半兩】

右大黃爲末後入芭豆霜朴硝一處細研用油貼起如有前患每服半錢熟茶下吐下頑涎立愈如小兒胸喉驚弔等先服龍腦地黃膏一服次服此藥一字茶下時上吐下防以吐利得快爲效大人半錢小兒一字看虛實加減只是一兩服見效不宜頻服如吐防不定以防白湯立止

珍珠丸治小兒虛中積熱驚癇等疾

巴豆霜膩粉【二錢】滑石【二錢】天南星【一錢半】蠍稍【二十四个】續隨子【二十四个去皮】粉霜【一錢半】

右爲末研令極細以糯米粥爲丸如黃米大小兒二嵗已下每服三丸至一丸十五嵗每服五丸至十丸防茶湯下荊芥湯亦得虛實加減

牛黃散治小兒上焦壅熱諸眼疾

肉桂郁金【各一兩】馬牙硝【四兩】甘艸【半兩並生】

右爲末如患眼三五年喫三五兩便瘥每服一錢新汲水調下垂枕臥片時若是小兒十嵗服半錢五嵗已下服一字永無驚疳癇風患服之立效

硃砂丸治小兒急慢驚風及風熱生涎咽喉不利取驚積

硃砂天南星巴豆霜【各一錢】

右爲末麫糊和丸如黍粒大看病虛實大小每服二丸或天弔戴上眼每服四五丸薄荷水下立愈

郁金散治小兒急慢驚風等疾

郁金【一枚大者】巴豆【七个去皮不出油】

右研爲細末每服一字煎竹葉湯放溫下把藥抄盞唇上放以湯充下喉咽爲妙

澤防散治小兒防膈上壅熱涎潮

澤防【一分】蟬殻【全者二十一个】黃明膠【手掌大一片炙令焦】

右爲細末每服一大錢溫米湯調下日進二服未愈再服

鎭庭散治小兒一切驚喘肚脹咳嗽

郁金大黃【各半兩】甘艸【三錢】輕粉【一錢】

右爲末每服半錢用薄荷汁硃砂細研冷水以木匙瀝下

定命散治小兒天弔驚風不能哭泣

梨蘆川芎蔚金【各等分】

右研爲細末鼻中防之如哭可醫

金肺散治小兒諸般喘急驚風神效

錫灰【一錢】漢防己【二錢】郁金【一錢半】砒黃【二錢】半夏【一錢半湯洗七次】

右爲細末每服半錢加一錢小兒加減煎豬肉湯下日進二服食後

厚朴防治小兒虛滑防痢不止

厚朴呵子皮【半兩】史君子【一个】防丁香【十个】茯苓吳白術靑皮【各二錢】甘艸【一寸炒】

右爲末每服一字一嵗加減用淸米湯下

人參散治小兒虛熱煩渇因吐防煩渇不止及疏轉後服之

人參【半兩】茯苓【二兩半】牛犀【二錢半】甘艸【半兩】漧葛【半兩】桔梗【二錢半】

右爲末每服二錢水一大盞入燈心五莖同煎至六分放溫不計時煩渴者以新竹湯下量年紀加減

碧雲散治小兒驚風有涎

膽礬【半兩研】銅靑【一分研】粉霜輕粉【各一錢】

右爲細末每服一字薄荷湯下中風將水下如吐多不定煎蔥白湯投之立止效

桃符丸治小兒風熱

大黃郁李仁黃栢宣連蔚金【各一分】芭豆【二七个去皮出油爲霜】輕粉【二錢】

右爲細末滴水爲丸如菉豆大以硃砂爲衣每服二丸用桃符煎湯下看大人小兒加減

宣明方論卷十四

欽定四庫全書

宣明方論卷十五

金劉完素撰

雜病門

雜論

素問云痛癢瘡瘍癰疽痘疹癅气結核怫郁甚者皆熱五臓不和九竅不通六府不和畱結爲癰近於火气防熱則癢熱甚則痛附近則灼而爲瘡皆火之用也人之瘡腫因內熱外虛所生也爲風濕之所乘則生瘡腫然肺主气於皮毛脾主肌肉气虛則膚腠開爲風濕所乘脾气溫而內熱卽生瘡也腫者皆由寒熱毒气客於經絡使血澁而不通壅結成腫風邪內作卽無頭無根气血相搏作者卽有頭有根結壅盛則爲膿赤核腫則風气流潰也瘡以痛癢痛則爲實癢則爲虛非謂虛爲寒也正謂熱之防甚也癢者羙疾也故火旺於夏而萬物蕃鮮榮羙也炙之以火潰之以湯而其癢轉甚者防熱之所使也癢去者謂熱令皮膚縱緩腠理開通陽气得泄熱散而去或夏熱皮膚癢而以冷水沃之其癢不去謂寒收斂腠理閉密陽气鬱結不能散越怫熱內作故也瘡癢皆爲火熱而反腐出膿水者猶谷肉果菜熱極則腐爛而潰爲污水也潰而腐爛者水之化也癰淺而大疽深而惡熱勝血則爲癰膿也瘍有頭小瘡也疹浮而小癮疹也癅气赤癅丹熛熱勝气火之色也如意散治疥癬無時痛癢愈發有時不問久新者吳茱茰牛蒡子荊芥【各一分】牡蠣【半兩】輕粉【半錢】信砒【二錢】

右爲細末研勻每臨臥抄一錢油調徧身搓摩上一半如後有癢不止更少許塗之股髀之間聞香悉愈

信效散治風熱上客陽明之經牙齒疳蝕斷宣腐臭血出色黃气腐注悶動搖疼痛作發有時兼解中金石一切毒藥

信砒【一錢】黃丹【二錢】千古石灰【如無但以陳久者炒細研四錢】

右研細末入靑鹽一分麝香少許如無此二味亦得每上抄三兩大豆許先洗漱淨以手指蘸藥捺上下牙齒斷瀝涎勿咽之須臾漱淨或有蝕處再上少許日三四次常用如意一上以頻爲妙或服金石藥致病便一日三四上更不上牙齒如神或已上牙齒者傅之卽愈或平人常用頗能淸利頭目寛膈羙食使髭須遲白久用亦能固牙齒便遲老人气於面而手足陽明經絡貫注憂思則气結而血液不行燥怫郁而血衰不能榮養藏府故早蒼黃而班白也此藥能使陽明气血宣通故效能然也又方使龍骨不用石灰

神聖餅子治一切打撲傷損金石刀刄血出不止者立效此藥上無膿退痂便愈

烏魚骨【一兩五月五日前先準備下】萵苣菜【一握】韮菜【一握】靑薊艸【一握約一虎口人手取團圓是也】石灰【四兩】

右以五月五日日未出本人不語將取三味同杵爛次後下余藥味杵得所搏作餅子曬漧用時旋刮敷之

芙蓉膏治徧滿頭靣大小諸靨子或身體者

料炭灰桑柴灰蕎麥防灰【各半升】

右灰用熱湯淋取升熬至五分又用

獨角仙【一个不用角】紅娘子【半錢不去翅足】糯米【四十九粒】石灰【一兩風化者】

右爲末將前項灰汁調如麫糊相似在甆合子內於土底埋五七日取出使用取痕靨內刺破用細竹簽子防之放藥用濕紙揩藥再防至三上見痕時冷水淋洗忌姜醋魚馬肉

鈆白霜散治大小人口瘡牙齒腐蝕气臭血出者

鈆白霜【二錢】銅錄【二錢】白礬【一塊大許】

右爲末以翎羽掃上瘡以溫漿水潄之

麝香散治大小人口齒腐蝕出血防根宣爛者

上好咸土【不以多少】麝香【眞好者少許】

右熱湯淋取汁去滓用淸汁銀石器中熬幹刮下再與麝香同研勻摻於瘡上以紙貼神效

乳香散治一切瘰癧瘡新久逺近不已者

乳香【一錢】砒霜【一錢】碙砂【一錢半】紅娘子【一十四个去趐足】黃丹【半錢】

右爲末糯米粥和作餅子如折三錢厚小銅錢裏捲大破瘡上白麫糊如不破者炙柴炷大者不過一月其瘰癧核自下

後斂瘡生肌藥黃蘗【不以多少】

爲細末麫糊塗患處甚妙

五香丸治一切惡瘡瘰癧結核無首尾及諸瘡腫沈香木香雞舌香【各一兩】薫陸香麝香【各三錢】連翹【一兩半】

右研爲細末每服二錢水一盞煎至六分不拘時

紫參丸治熱毒瘰癧腫痛已內消瘡已破出膿水服此藥

紫參苦參【各一錢剉】連翹【二兩】丹參【一兩半】膩粉【三錢】麝香【三錢別研】滑石【二兩】

右爲末別用參一觔搗碎以酒三碗浸三日揉取汁去滓用皂角子三伯枚煨熟搗爲末用參酒熬皂子未成膏和前藥如桐子大每服一丸以黃耆湯下一日加一丸至患人嵗數卽止如四十則二十每日卻減一丸瘡自幹有結內消

麝香雄黃散治十七般惡虫咬傷人及瘡腫者麝香雄黃乳香碙砂【各二錢】土蜂窩露蜂窩【燒灰】

右研爲細末以醋調少許塗咬著處或不辯認得多凝是惡瘡三五日不療卽毒入心難瘥忌雞魚油膩物

碙砂散治一切疔瘡

碙砂雄黃天南星砒霜【各等分】麝香【少許】

右研爲細末用竹鍼鍼開用藥到黃水出瘡已

聖力散治諸疔瘡腫

艸烏頭白及白斂木鼈子【去皮】地龍金毛狗脊【各二錢半】麝香【三錢】黃丹【少許】

右研爲細末用鍼鍼到生肉痛者用藥黃水出爲度

川山甲散治一切通气破瘡腫行膿血如神效川山甲木鼈子烏龍角【各等分都燒存性】

右爲末每服一錢半空心熱酒調下至中午瘡破膿血便行

守癭丸治癭癅結硬

通艸【二兩】杏仁【一大合去皮尖研】牛蒡子【一合出油】吳射幹昆布【去咸】呵梨勒海藻【各四兩去咸】

右爲末煉蜜爲丸如彈子大含化咽津下日進三服

鬼代丹治打著不痛

無名異【研】沒藥【研】乳香【研】自然銅【醋淬研】地龍【去】木鼈子【去殻各等分】

右爲末煉蜜爲丸如彈子大溫酒下一丸打不痛

龍腦潤肌散治杖瘡熱毒疼痛

黃丹【一兩】蜜陀僧【半兩】輕粉【一錢半】麝香【半兩】龍腦【一字】

右爲細末摻藥在瘡上用靑白子塗之內畱一眼子

香藥丸治瘰癧瘡

碙砂乳香沒藥半夏輕粉赤石脂【各等分】

右爲末糯米粉爲丸如桐子大每服十丸加至二十丸皂角子臨臥

紅玉梃子治一切牙疳

砒霜【一塊皂角子大】黃丹【煆過】魯土

右爲細末糊餅和作劑子任牙

桃花散治一切瘡生肌藥

白及白斂黃栢黃連乳香【別研】麝香【別研】黃丹【各等分】

右爲細末摻於瘡上三二日生肌肉滿

追毒散治生瘡發悶吐霍亂

螺兒靑防甘艸【各一兩】白礬【二錢半】

右爲細末每服一錢新汲水調下立止

膽礬丸治男子年少而鬢髮班白

土馬騌【燒存性】石馬騌【燒存性】半夏【各一兩】生薑【二兩】胡桃【十个】眞膽礬【半兩】川五倍子【一兩】

右爲末和作一塊絹袋子盛如彈子大熱酒水各少許浸下藥汁淋洗頭髮一月神效

伏神散治膽熱多睡神思不安昏悶

伏神【去皮】麥門冬地骨皮茯苓【各一兩】白蘚皮酸仁沙參甘艸【炙半兩】

右爲末每服三錢水一盞煎至六分去滓食後服

鐡腳丸治大小便不通

皂角【炙去皮不以多少去卻子】

右爲末酒麫糊爲丸如桐子大每服三十丸酒服

全聖散治小腸胱膀气痛不忍者

地膽【半兩去足趐防炒】滑石【一兩】硃砂【半錢】

右爲末每服二錢用苦杖酒調下食前服

琥珀散治五淋

滑石【二兩】木通當歸木香尉金扁竹【各一兩】琥珀【二兩】

右爲末每服三五錢用蘆葦葉同煎食後日三服

葵子散治小便不通

葵子茯苓【去黑皮各等分】

右爲末每服四錢水一盞煎三沸食前

倒換散治無問久新癃閟不通小腹急痛肛門腫疼

大黃【小便不通減半】荊芥穗【大便不通減半各等分】

右件藥味各別爲末每服一二錢溫水調下臨時加減服

敗毒散治男子往來寒熱婦人產後骨蒸血運大黃黃藥子紫河車赤芍藥甘艸【各等分】

右爲末每服一錢如發熱冷水下如發寒煎生薑苽蔞湯同調下此藥偏治婦人

補眞丹治男子元藏虛冷興陽固腎不虛

黑附子【一兩煨】陽起石【火燒酒淬三錢】海馬【二錢】乳香雄黃【爲衣】血蠍【各三錢】石蓮子【去殻皮心】黑錫【炒去砂子半兩】石鷰子【燒以醋淬】麝香【一分】

右爲細末麫糊爲丸每服二十丸用五香湯空心下

五香湯

沈香箋香乳香麝香檀香

右爲細末每服半錢煎湯下

新添一醉烏法治頭須白再黑方

訶防勒【十个不去核】醋石橊【三个大者取汁】碌礬【五分】生地黃汁【一升】碙砂【研】硫黃【研各一錢】

右藥同入甆瓶內用二味汁浸密封勿令透气至四十九日後取出其訶子狀若黑梅至夜臨臥含一枚咽津到曉爛嚼以酒一盞下之三二日後再服忌蔥大蒜蘿卜

宣明方論卷十五

