

本艸乘雅半偈明盧之頤

本艸乘雅半偈自序

余質性黑暗﹐又不能多取師承。然以黑暗故﹐益不自知其爲黑暗。每閱本艸﹐艱苦殊甚﹐間亦弋獲﹐記之側理。夫自寫其一得爾。而稍稍爲人物色。歲在庚午﹐武林諸君子大集余捨﹐舉仲景兩論及靈素祕奧﹐期餘一人爲之闡發。余謝不能﹐然亦不欲自祕其師承也。於是時計此書之成。自丙寅至庚午﹐僅得十之二﹔自庚午至癸酉﹐僅得十之三﹐而以誦說﹐故幾不能竣事。會春風座中狂拂面﹐余遂絕念世紛﹐專意筆墨﹐自丙寅至癸未﹐幾歷十八春秋﹐而此書始成。原分﹑核﹑衍﹑斷﹑四種﹐故名其書爲乘雅。數四爲乘﹐非取載之義也。明年甲申方事剞劂﹐又明年乙酉五月﹐會有兵變﹐挈家而逃﹐流離萬狀﹐諸楚備嘗。沿至丙戌之十月﹐始得生還﹐而家徒四壁﹐則板帙之零落殆盡可知已。旣慕古人破甑弗顧之意﹐而仍自懷千金敝帚之思﹐勉緝舊業﹐僅能完﹑核之殘缺。衍﹑斷倍多﹐何能補漏﹐𨿽余之始意亦欲中分四種﹐謂﹑核﹑可該衍斷。遂又名其書爲乘雅半偈。尋又念一生精力﹐何忍自藏其半﹐語詳義例中﹐而今則姑俟之矣。余平生﹐實不能負笈遠遊﹐師承殊少﹐於家庭則有先大人荷薪之訓﹐於父執﹐則有紹隆王先生金匱之心傳象先陳先生薛案之私淑﹔於往來﹐則有仲淳繆先生之指示﹐而李不夜先生﹑嚴忍公先生則文章道誼之宗模也。幼耽禪學。於聞谷﹑憨山二大師﹐得其南車。於離言和尙﹐得其點醒。而雲間施笠澤﹑古婁潘方孺﹑同邑茹居素亦皆宇內名流﹐旣己於於而來﹐豈少起予之益。故余之言𨿽不乏道脈﹐持黑暗之資﹐恐猶是摸索語耳。將以就正海內﹐卽以貽笑海內﹐而前所稱武林諸君子﹐咸以是書出﹐殊可爲人師承﹐余不敢冒其稱也。余特不敢不稱述其師承者也。

丁亥重九日盧之頤書於無恆業

本艸乘雅義例

圖說﹝核﹞自炎帝嘗藥﹐形質始皙﹔惟徳刑異齊﹐而厥狀緣以區分。先賢著爲圖說﹐間亦差別。大率三相承﹐風气代變﹐且聲教漸遠﹐而物性亦移﹔或古之所產﹐今無取焉。倘按舊圖﹐靡施新效。余謹從先賢序述名類中﹐妄加辯核。間取數十種﹐躬蒔齋圃﹐求其甲孕癸終之候﹐敢曰旁通。誠以術重安人﹐機殊相馬﹐方則猶是﹐而投或罔功者﹐繇辯之有未辯也。芟繁就簡﹐多仍舊文。語有之﹐見色見心﹐設繇是而循所以生成之序﹐以返而探所以生成之原。如良將用兵﹐務使兵識將意﹐將識兵情﹐斯靡投不善矣。作圖說﹝核﹞。

本經﹝﹞本經言簡意盡﹐精義入神﹐其範圍曲成之妙﹐非古之聰明睿智而神聖者﹐何以與此。先賢多得其精﹐引而不發﹔後世曲士﹐見外遺內﹐取粗捨精﹔或守其一隅﹐而乖其全體﹐斯精義裂矣。余早歲獲聆先人之緒論﹐捍格鮮解。久之從一品一節中﹐稍見一斑。因溯求本經所以立名之意﹐與後人隨事異稱之故﹐其徳性气味功能之殊具﹐溫涼寒熱燥濕之異齊﹐剛柔升降開闔發斂之互用﹐固君臣佐使之所繇分也。然張弛縱橫之妙﹐如善兵者﹐因敵爲變﹐以操其分合之神。故多亦勝﹐少亦勝﹐動亦勝﹐靜亦勝。設未能直古聖精義入神之奧﹐𨿽自謂了了﹐余知其不無茫茫矣。余顓愚譾陋﹐積歲茫茫﹐然偶有一得﹐輒妄憶之而妄言之。

覬海內髙明﹐庶有因鄙說而起予者。作本經﹝﹞。

別錄﹝衍﹞

別錄蓋陶隱居就本經而稍廣之﹐所謂衍也。始余因本經立名﹐而稍得所以敷陳治理之義﹔觸類興思﹐偶窺一斑﹐載閱別錄﹐業已引而伸之矣。於此粗自信所見之或可與古爲徒也。別錄旣衍本經﹐余復敢爲別錄衍。顧余於隱居﹐何能爲役。𨿽然﹐推此志也﹐使人知別錄與本經非二說﹐余則幸矣。作別錄﹝衍﹞。

附方﹝斷﹞在昔賢聖﹐莫不深皙本經精義入神之奧﹐是以因病立方﹐各有深意。顧人之病證𨿽同﹐而所以受病或異﹐倘按方以合病﹐合﹐其幸也﹔不合﹐且以病試方矣。故於諸方之次﹐謬爲之斷。俾察證者﹐更審証之所從來﹐庶弗至以人僥幸耳。然微茫變動之介﹐其輕重緩急﹐有似是而非﹐似非而是者。謬在千里﹐差則毫釐﹐尢不可不深思而熟講也。故能精研本經之奧﹐則

時

崇禎歲次戊辰季冬八日

錢唐後學盧之頤識

本艸乘雅凡例

一﹑本艸立名﹐聖賢各有深意。以徳﹑以性﹑以色﹑以味﹑以體﹑以用﹐爲品不同﹐要使後人顧名思義﹐卽一端而得其大全。如六書之指事會意﹐八卦之設像通變﹐原有至理存焉。

古之名家﹐精識洞徹﹐未有不深窺本艸之奧者﹐故嘗以一種而治多病。自藥性有賦﹐人安苟簡﹐執一端而遺大全。求其苦心刻意﹐能深探本艸所以立名之義者﹐累十數百年﹐而不少槪見矣。則聖賢深意﹐晦蝕已久。是編不揣﹐非敢彊爲傅會。務就一端而求大全﹐所謂其次致曲﹐固曲士之微誠也。

一﹑是編皆就本艸綱目以爲闡揚。蓋綱目一書﹐李氏父子﹐博集精研﹐近代之篤志本艸者無出其右矣。第良工苦心﹐惟恐掛漏不無泛愛。蓋以後人而推求前人之所未盡﹐自易爲力﹐然意在相成﹐以惠養後世﹐總欲立欲達之一念也。如有肆然思蓋前人之意﹐則鬼神將呵責之矣。況是編之未盡實多﹐千里比肩﹐端祈指駁。

一﹑是編所重在。原夫本經立名居要﹐其主治亦獨挈綱宗。乃後人未達深旨﹐故隱居有別錄之述﹐正從綱宗中﹐再加演暢耳。所以愚竊謂別錄爲本經之衍也。然愚所以竊重於者﹐惟能本艸之眞徳用﹐斯於古人立方之意﹐隨病之輕重緩急﹐而嘗變不一處﹐始堪措手。

今一﹑君臣佐使之說﹐聖有明謨﹐較若畫一﹐無可移易。然亦借國體諭之﹐如人主淸境內而授之將﹐則君且委責於臣矣。顧此適足以彰主之明而成主之重。又如人臣出疆﹐有利社稷安國家者﹐專之可也。此適以見使之不辱﹐而君之善任耳。凡此皆所以措國於不傾者也。然則本經立名﹐𨿽有定品﹐苟不精以妙其時措之宜﹐亦鮮濟矣。

一﹑藥產古今不同。姑以人參言之﹐相傳皆稱上黨。往時皆用遼之淸河﹐若上黨﹐則絕無矣。間有朝鮮者頗不適用﹐今則大率皆鮮產矣。古人用藥﹐取之中原而有餘。今多采之遐方遠裔﹐其近產者絕不足用。至於良不侔﹐更宜甄察。然以良較﹐其賈往往倍蓰什百﹐是其取效亦必倍蓰什百。世人類多畏良取﹐無力者不必論﹔柰何有力家﹐視身之輕也。至於醫者亦苟就之﹐直欲制梃而撻堅利﹐愚竊於此﹐頗三致意。

一﹑所附諸方﹐頗有得將在外及大夫出疆之義者。設方與證合﹐取效甚捷﹐然取效之後﹐尢宜加謹培養﹐所謂逆取而順守也。方中不能一一備陳此義﹐惟精而嚴辯之﹐毋拘毋忽。

一﹑先人肆力本艸﹐著有博議﹐蓋沒齒無倦也。然於諸款之下﹐有予有奪﹐故曰議。其議或一或二﹐至於六七﹐不局局然爲定額﹐故曰博。今亦備列編中﹐不敢言洲源﹐聊以明不賢之識小。至於家授諸方﹐間亦附見﹐統公海內。

一﹑諸說中間引釋典。緣先君與王紹隆先生﹐皆從紹覺法師講惟識論﹐因有所悟﹐愚小子竊聆緒餘﹐遂知仲景立論之法﹐暗與惟識相契﹐且其妙有超於先天者。用是不敢避流俗譏嫌﹐略取一二﹐以俟躍如。

一﹑藥產苟非目擊﹐徒取耳聞﹐不無盡信書之蔽。卽愚數十年來﹐所睹稍多﹐蓋不俟五十而知四十九年之非矣。所望髙明深心遐覽者﹐有以命之﹐不妨刊正。

一﹑愚之﹐囿於知聞﹐猶之井觀已耳。況數千年未抉之奧﹐豈易備闡。然先儒訓詁﹐實後儒之藉。惟是異時有因之觸發者﹐獲爲之藉﹐其幸大矣。

一﹑姬公爾雅﹐專爲釋名。後之曰翼﹑曰埤﹐種種稱述﹐其說始廣。是編𨿽主於顧名思義﹐而或翼﹑或埤﹐亦妄意竊取云爾。

一﹑藥品𨿽有徳性色味體用之不一﹐然其要﹐惟在能妙其用。若識其妙用﹐斯於升降出入之法﹐可以大投﹐可以輕取﹐無不如意矣。主治立論﹐實與內經相表裏。愚於中﹐頗引內經者﹐以此。然有一病而有數藥兼用﹐及可互用者﹔亦有一病而必賴一藥獨治者。夫善事必先利器﹐固矣。苟器之未習﹐而徒抱臨淵之羨﹔俾病者﹑醫者﹐兩蒙譏焉。惡乎可。

崇時禎歲次辛未孟夏八日

錢唐後學盧之頤識

乘雅半偈采錄諸書大意

神農本經三百六十五種﹐恰應周天之數。天度無虧﹐此藥何容去取。惟是古有今無﹐存空名者﹐居三之一。故於本經實得二百二十二種。

今之人﹐知有神農本經﹐而不知其有食經。然亦三卷中﹐存茗艸一條﹐而後之人﹐始知有食經也。夫本經已亂於張華﹐而食經又歸於剝蝕。故以茗艸寓存羊之意﹐殊不必於此一條﹐再如本經爭所自出矣。蓋淮南﹑世紀﹐皆以本經出自黃帝﹔旣出黃帝﹐而神農之稱﹐又何以傳之千萬﹐而無攺。惟陶隱居則信以爲烈山氏之書。在漢書亦云﹐本艸不知斷自何代而作﹐猶疑之耳。未嘗確言其出於軒轅氏也。總之﹐神聖開天之筆﹐非二帝不能作﹐卽隨屬一人﹐亦可。或者書契未作之先﹐口耳相授﹐至後而始有筆傳也。此非余之言﹐而先哲之言也﹔今食經以剝蝕﹐故人無置喙則幸矣。

陶弘景﹐字通明﹐於本經已各有別錄﹐數如本經﹐而又於本經之外﹐復收采漢﹑魏以下諸名家所用之藥﹐三百六十五種﹐亦名別錄﹐上之梁武。按弘景在宋末﹐爲諸王侍讀﹐尋歸隱勾曲山房﹐號華陽﹑隱居。梁武每有大事﹐輒往咨訪﹐故時人又號爲山中宰相。卒年八十五﹐謚貞白。其書﹐首敍藥性之源﹐論病名之診﹐次分玉石等部﹐又有名未用者﹐三品。今於三百六十五藥之中﹐采五十種。

唐本艸者﹐出自唐髙宗時﹐故系之以唐。初髙宗以陶隱居所注本經精粗混收﹐特命英國公李等﹐主纂修之事﹐等亦稍有增損﹐故又謂之英國公唐本艸。顯慶中﹐有監門長史蘇恭等﹐以重加訂釋﹐請帝復命趙國公長孫無忌等﹐與恭等﹐互相采訪。則又增入新藥一百二十四種﹐分類諸品﹐及有名未用者﹐列十一部﹐合目錄及圖經﹐通共五十三卷。世又謂之唐新定本艸。今於其中﹐錄其功用者﹐凡二十種。

藥性本艸﹐卽藥性論﹐非陶隱居之筆﹐而唐甄權之筆也。權﹐扶溝人﹐仕隋爲祕省正字﹐唐太宗時﹐春秋百二十歲矣。帝幸其第訪以藥性﹐因上此書。其他著述﹐尙有脈經﹑明堂人形圖。今從藥性中﹐取神曲﹑土茯苓二種。

唐孫思邈﹐撰千金備急方三十卷。亦采靈﹑素﹑扁鵲諸書。所論補養諸說﹐及本艸之關於食用者﹐分類而系之名曰千金食治。夫思邈隱居太白﹐隋唐徵辟﹐皆不就﹐年百餘而卒。

則其所得﹐必不止服食也。而服食亦足以槪所得矣。尙有千金翼方﹑枕中素書﹑攝生眞錄﹑福錄論﹑三教論﹑老莊注﹐爲世所重。而余錄其食治中﹐酥一種。正爲切於觀頤耳。

唐開元中三原尉陳藏器﹐撰本艸拾遺。亦以本經𨿽有補集﹐而遺沈尙多﹐故別爲此書。

今一人而已。而世猶有僻怪之誚﹐此與指橐駝爲腫背馬者﹐何異。人胞一種﹐功用最大﹐特亟采之。

蜀後主昶命翰林學士韓保升等﹐取唐本艸﹐重加訂釋﹐間有增補﹐別爲圖經。凡二十卷﹐昶自爲文﹐以弁其首﹐謂之蜀本艸。其生成形狀﹐更核於陶﹑蘇諸家﹐卽增補金櫻子﹐爲世要藥﹐特錄之。

宋太祖開寶六載﹐命尙藥奉禦劉翰﹑道士馬志等﹐取唐﹑蜀本艸﹐及拾遺諸書﹐而校之。馬志注解﹐學士盧多遜等刊正。七年復詔志等﹐重定。學士李助等﹐看詳此書﹐凡兩經訂。今取凡三十一種。

宋仁宗嘉二年﹐詔光祿卿直祕閣掌禹錫﹑尙書祠部郎中祕閣校理林億等﹐重修本艸所增定共九十九種﹐計一千八百條﹐謂之嘉本艸。秉筆者意在兼收﹐務從該博﹐以副詔旨而於祕奧﹐實無大發明。今爲采十種。

日華諸書本艸﹐開寶中人撰﹐不著姓氏。但云日華大明序﹐集諸家本艸。按千家姓﹐大姓出東萊﹐則其人乃姓大﹐名明也。或又言田姓。云其於藥之主治功能頗稱詳悉﹐凡三十卷。

今用藥法象爲李東垣先生筆。先生諱杲﹐字明之﹐眞定人。其祖嘗見神女從地湧出﹐謂汝有賢孫﹐當以鴻術名世。後得先生﹐果有倍年之覺。受業於潔古老人﹐卽盡得其學。祖潔古珍珠囊﹐而增以義例﹑向導﹑活法﹐著爲此書。中亦間有補遺﹐如所采通脫木一種﹐是已。

嘗嗟世人不辧脈證﹐混同治病﹐著辧惑論。其遺稿實多﹐皆門人集成﹐不無出入。惟脾胃一論﹐謂其以一臟具五臟體﹐一气備五气用﹐發人未發﹐眞千古之卓見也。

本艸衍義補遺﹐乃朱震亨所著。震亨元末人﹐字彥修﹐世稱爲丹溪先生。云震亨﹐嘗從羅太無學醫﹐而此書則因寇氏之衍義而推衍之者也。幾二百種﹐亦多所發明。但時泥舊說﹐而又以諸藥分發五行﹐恐不無牽彊之失。今采紅曲一種。

本艸會編出祁門汪機手。機﹐字省之﹐嘉靖時人。懲王氏本艸不收艸木形狀﹐乃削去上中下三品﹐以類相從。菜﹑谷通爲艸部﹐果品通爲木部﹐合諸家序例﹐共二十卷。故有會編之名。其撮約似乎簡便﹐而混同反難撿閱。薺在菜部中最爲微品﹐而取以爲冠﹐何其陋也。

掩去諸家﹐更覺零碎﹐臆度疑似﹐殊無實見。僅有數條可錄﹐取虫白蠟一種。

嘉靖末年﹐祁門陳嘉謨撰本艸蒙筌﹐其部次一宗王氏集要﹐每品具气味﹑產采﹑治療﹑方法﹐創成對偶﹐以便誦記﹐間附己意﹐頗有發明﹐便於兒讀﹐故名蒙筌。秋石一種﹐亦屬新增﹐取之。

本艸綱目者﹐乃明楚府奉祠敕封文林郎李時珍之所撰也。珍﹐字東璧﹐蘄州人。其書搜羅百代﹐訪采四方﹐分五十二卷﹐列一十六部﹐部各分類﹐類凡六十﹐標名爲綱﹐列事爲目﹐增本經藥品﹐惟本經及別錄得依三品﹐且不敢紊次﹐自別錄而下﹕爲艸﹑爲木﹑爲果﹑爲谷﹑爲虫豸﹐不無後先者﹐以各自成帙故耳。

從來本艸命名𨿽殊﹐而各有增人﹐故損益之權﹐非一手一足之所能操也。損操損益者﹐豈有歷代本艸﹐幾四十家﹐除食經及本經不論外﹐今所錄者﹐只一百四十三種﹐合之農經﹐仍是三百六十五種。上契周天﹐下備人用﹐亦旣優然有餘矣。

丁亥中秋盧之頤子繇甫識

第一帙

紫芝

﹝本經上品﹞希世異種服食致仙上品上生與天合化。

【气味】甘溫﹐無毒。

【主治】主耳聾﹐利關節﹐保神﹐益精气﹐堅筋骨﹐好顏色。久服輕身﹐不老延年。

第一帙

靑芝

﹝本經上品﹞【气味】酸平﹐無毒。

【主治】主明目﹐補肝气﹐安精魂﹐仁恕。久服輕身不老﹐延年神仙。

第一帙

赤芝

﹝本經上品﹞【气味】苦平﹐無毒。

【主治】主胸中結﹐益心气﹐補中﹐增智慧不忘。久服輕身不老﹐延年神仙。

第一帙

黃芝

﹝本經上品﹞【气味】甘平﹐無毒。

【主治】主心腹五邪﹐益脾气﹐安神﹐忠信和樂。久服輕身不老﹐延年神仙。

第一帙

白芝

﹝本經上品﹞【气味】辛平﹐無毒。

【主治】主咳逆上气﹐益肺气﹐通利口鼻﹐彊志意﹐勇悍﹐安魄。久服輕身不老﹐延年神仙。

第一帙

黑芝

﹝本經上品﹞盤繞層臺﹐寄生於土者﹐此艸芝﹔凡芝也﹐不足數耳。

【气味】鹹平﹐無毒。

【主治】主癃﹐利水道﹐益腎气﹐通九竅﹐聰察。久服輕身不老﹐延年神仙。

【核】曰﹕出五嶽名山者貴﹐嘗以六月生﹐應六月之卦以表徳也。神農經云﹕山川雲雨﹐四時五行陰陽之精﹐以生五色神芝﹐爲聖王休祥。瑞命禮云﹕王者仁慈﹐則芝艸生。論衡云﹕芝生於土﹐土气和則芝艸生﹐不假種識﹐隨處寄生﹐隨緣現相。先人云﹕靈異無根﹐如優曇一現﹐若盤繞層臺﹐寄生於土者﹐此其嘗也。本經惟標六芝﹐然其色相奇異﹐不可不識﹐存錄以廣見聞。菌芝﹐生深山大木之上﹐淵泉之側﹐五色無嘗﹐或如宮室龍虎﹐車馬飛鳥之形。木威喜芝﹐生千年茯苓上﹐上生小木﹐狀似蓮花﹐夜視有光﹐持之甚滑﹐燒之不焦。

飛節芝﹐生千歲松樹上﹐皮中有脂﹐形狀如飛。木渠芝﹐寄生大木﹐如蓮花﹐九莖一叢﹐味甘且辛。黃柏芝﹐生千年黃柏根下﹐下有細根如縷。建木芝﹐其皮如纓﹐其實如鸞。成芝﹐赤色有光﹐扣其枝葉﹐作金石音。樊桃芝﹐其木如籠﹐其花如丹﹐其實如翠鳥。千歲芝﹐生枯木下﹐根如人形跌坐﹐刻之有血﹐塗人兩足﹐能行水上﹐亦可隱形。以上皆木芝也。獨搖芝﹐有風不動﹐無風自搖﹐一莖直上﹐中空外赤﹐貼莖杪之半﹐生細小尖葉﹐稍頭成穗﹐作花灰白﹐結子十二枚﹐至秋不落﹐卻透虛入莖中﹐還筒而下﹐根大如斗﹐更有遊子十二枚﹐相爲環繞。牛角芝﹐生虎壽山﹐及吳淩﹐狀似蔥﹐特出如角﹐色靑翠﹐長三四尺。龍仙芝﹐宛如升龍相負之形。紫珠芝﹐葉黃實赤﹐狀似紫李色。白符芝﹐大雪而花﹐季冬而實。朱艸芝﹐其莖如鍼﹐九曲三葉﹐葉有實也。五徳芝﹐狀似樓殿﹐五色具備﹐方莖紫色﹐以上皆艸芝也。玉暗芝﹐生有玉之山﹐狀如鳥獸﹐色無嘗彩﹐多似山水蒼玉﹐亦如鮮明水晶。七孔九光芝﹐生臨水石崖間﹐狀如盤盎﹐有莖有葉﹐葉有七孔﹐夜視有光﹐食之七孔洞徹。石蜜芝﹐生少室石戶中。桂芝﹐生石穴﹐似桂﹐乃石也﹐其色光明。石腦芝﹐石中黃﹐亦石芝類也。

石芝﹐石象﹐生於海隅及石山島嶼之涯。肉芝﹐其狀如肉﹐附於大石﹐頭尾俱有﹐乃生物也﹐赤如珊瑚﹐白如截肪﹐黃如紫金﹐黑如重漆﹐靑如翠羽﹐光明洞徹﹐儼若堅冰﹐大者重十多斤。千歲燕﹑千歲蝙蝠﹑千歲龜﹑萬歲蟾蜍﹑山中小人﹐皆肉芝類也。鳳凰芝﹐生名山金玉間。燕胎芝﹐形如紫葵﹐紫色如燕狀。黑雲芝﹐生山谷之陰﹐黑蓋赤理﹐莖黑味鹹。又有五色龍芝﹑五方神芝﹑甘露芝﹑靑雲芝﹑雲气芝﹑白虎芝﹑車馬芝﹑太乙芝﹐名狀不一﹐皆服食仙去者也。抱璞子云﹕欲求芝艸﹐當入名山﹐必以三月﹑九月﹐乃山開出神藥之月也。

忌山日﹐用天輔時﹐出三奇吉門。到山須六陰之日﹐明堂之時。帶靈寶符﹐牽白犬﹐抱白雞﹐包白鹽一斗﹐及開山符檄﹐著大石上。入山執吳唐艸一把﹐山神喜﹐芝乃得見。禹步往采﹐以旺相專和﹑支幹上下相生之日﹐刻以骨刀﹐陰榦爲末﹐服有神異。若人不致精久齋﹐行穢徳薄﹐又不曉入山之術﹐𨿽得其圖﹐鬼神不與﹐終不可得。郭璞云﹕一歲三華﹐瑞艸也。昔四皓采芝﹐羣仙服食者也。智者大師云﹕服食石藥﹐但可平疾﹐服食芝艸﹐並可得仙。

陶隱居云﹕凡得芝艸﹐正爾食之﹐無餘節度﹐故皆不云服法也。

﹝天有五气﹐禦五方﹐而生五嶽﹐此指神芝所生緣。山川雲雨﹐四時五行陰陽之精﹐此指神芝能生因﹐則神芝不惟爲五芝首﹐且獨爲五嶽主矣。故欲盡神芝希有功徳﹐須從生成能所中﹐看得廣大圓滿。﹞先人云﹕芝艸爲仙家服食﹐藥之上品上生者也。從山石水木之靈气﹐鬱蒸所結﹐亦艸亦木﹐亦石亦土﹐而非艸非木﹐非石非土﹐與菌楊別。要在名山大川﹐古木仙境中得者﹐服之自然靈妙。李瀕湖以爲可食﹐混置菜部﹐是何異髙隱灌園耶。予從固陵山中﹐獲小黃芝﹐細咀微咽﹐頃之喉間涼潤如雲﹐盤繞五內﹐信是气鐘﹔非灌漑滋生之比﹐靈異無根﹐如優曇一現﹐宜特尊諸首。

又云﹕神農爲民疾﹐徧嘗艸木﹐以起夭紮。芝則可以養性移情﹐進之於徳﹐如仁慈忠信﹐和樂勇悍﹐非艸木所能滋益也。感天地氤氳之和﹐屬精神﹐不屬形質﹐故主治如此耳。

曰﹕陰陽合和﹐地气上爲云﹐天气下爲雨﹐雨霽雲徹則芝生。气味涼潤﹐體相旋繞﹐不假種識﹐以無成有﹐故益五藏。有中之無﹐藏形爲有﹐藏神爲無也。如神芝具五色味﹐則五藏咸入。紫芝赤黑相間﹐則交通心腎﹐偏得一色一味﹐則各從其類矣。與滋培有形者別異。澄徹性靈﹐久而得仙﹐設非煙霞靜隱之流﹐外息諸緣﹐內心無喘﹐不堪僭服耳。

﹝雨霽雲徹﹐陰陽必淸必淨矣。不與陰陽蒸鬱﹐而作楊菌者反乎。﹞

第一帙

人參

﹝本經上品﹞三椏五葉﹐背陽面陰﹐欲來求我﹐樹相尋。

【气味】甘﹑微寒﹐無毒。

【主治】主補五臟﹐安精神﹐定魂魄﹐止驚悸﹐除邪气﹐明目﹐開心﹐益智。久服輕身延年。

【核】曰﹕人參﹐一名人﹑人銜﹑人微﹑黃參﹑地精﹑土精﹑神艸﹑海腴﹐皺面還丹﹐搖光星所散也。運斗樞云﹕人君廢山瀆之利﹐則搖光不明﹐人參不生。生上黨﹐及百濟﹑髙麗。多於深山﹐背陽向陰﹐及漆樹下。下有人參﹐則上有紫气。春生苗﹐四五相對﹐一莖直上﹐三椏五葉﹐四月作花紫色﹐細小如粟。秋後結子﹐或七八枚﹐如大豆﹐生靑熟紅﹐秋冬采根﹐堅實堪用﹐如人形者有神。出上黨者﹐形長黃白﹐狀似防風﹐堅潤而甘。百濟者﹐形細堅白﹐气味稍薄。髙麗者﹐形大虛軟﹐气味更薄﹐惟以體實有心﹐味甘微苦﹐多餘味者最勝。收納新器中密封﹐可經年不壞﹐頻見風日則易蛀。生用咀﹐熟用隔紙焙之﹐或醇酒潤透。忌鐵器﹑咸鹵﹐用童便潤制者謬矣。惡皂莢﹔反藜蘆﹔畏五靈脂﹔爲茯苓馬藺之使。

先人云﹕贊天地﹐奠安神理﹐精腴在握﹐還丹可期﹐形山之祕寶﹐帝王之仁澤也。又云﹕人參功力﹐安定精神魂魄意志﹐於倉忙紛亂之際﹐轉危爲安。定亡爲存﹐如武有七徳﹐一禁暴﹐二戢亂﹐三保大﹐四定功﹐五安民﹐六和眾﹐七丰財。又云﹕生處背陽向陰﹐當入五藏﹐以類相從也。人身衛气﹐日行於陽道則寤﹐夜入於五藏則寐。則凡病劇張惶﹐不能假寐者﹐人參入口﹐便得安寢﹐此卽入藏養陰﹐安精神﹐定魂魄之外徵矣。

繆仲淳先生云﹕神農曰微寒﹔隱居曰微溫﹔微寒則近於溫﹔微溫則近於寒﹔以言乎天﹐則得生生升發之气﹔以言乎地﹐則得淸陽至和之精。上應瑤光狀類人形﹐故能回陽气於垂絕﹐卻曰﹕參﹐也。設作生訓﹐未盡本旨。蓋三才並立﹐方成世諦。故天資萬物之始﹐地資萬物之生﹐人則參天兩地﹐稟萬物之靈﹐人參𨿽質依於艸﹐而克肖乎人﹐是具足三才﹐乃精英之气﹐融結所成也。色白屬金﹐气寒喜陰﹐屬水﹐花色純紫﹐及生處上有紫气屬火﹐三椏屬木﹐味甘五葉屬土﹐五行周備﹐是補五臟﹐而奠安神捨﹐則邪僻自除﹐竅穴明徹﹐濟弱扶傾﹐運用樞紐者也。顧彼命名之義﹐功徳作用可知。

﹝參天兩地﹐則人爲天地樞紐﹐天地爲人軀殼矣。無軀殼﹐則種性無依﹕無樞紐﹐則世界不立。彼此交互﹐不相捨離﹐而此種性﹐能生諸緣。和合六塵﹐應現根身之相﹐卽以根身爲親相分﹐器界爲疏相分。有器界﹐便有敗壞﹔有根身﹐便有疾疚。有疾疚﹐便有藥石﹐而藥石又分優劣醇暴。及得气味之全與偏者﹐人參天兩地﹐淪結所成﹐功徳眞無量矣。﹞

第一帙

甘艸

﹝本經上品﹞合腑臟爲中﹐內筋骨﹐外肌肉爲四。

【气味】甘﹑平﹐無毒。

【主治】主五臟六腑寒熱邪气﹐堅筋骨﹐長肌肉﹐倍气力﹐金瘡﹐解毒。久服輕身延年。

【核】曰﹕甘艸﹐一名艸﹑靈通﹑國老﹑美艸。

出陜西河東州郡﹐及汶山諸夷處。春生苗﹐髙五六尺﹐葉如槐﹐七月開花﹐紫赤如柰冬﹐結實作角如畢豆﹐根長三四尺﹐粗細不定﹐皮亦赤﹐上有橫梁﹐梁下皆細根也。以堅實斷理者佳﹐輕虛縱理﹐細韌者不堪用。凡使去頭尾﹐及赤皮﹐切作三寸長﹐劈爲六七片﹐入瓷器中﹐好酒浸蒸﹐從巳至午﹐取出曝漧﹐銼細入藥。苦參﹑漧漆爲之使。惡遠志。反大戟﹑芫花﹑甘遂﹑海藻。忌豬肉。

先人云﹕甘具生成﹐路通能所﹐艸從柔化﹐和協眾情。又云﹕和具四義﹐一合﹐二純﹐三分明﹐四接續﹐甘艸四徳備焉。又云﹕靑苗紫花﹐白毛槐葉﹐咸出於黃中通理之﹐土具四行﹐不言而諭矣。又云﹕土貫四旁﹐通身該治﹐是以土生萬物﹐而爲萬物所歸。

曰﹕尙書云﹕土爰稼穡﹐稼穡作甘﹐言土以能生爲性﹐而所生艸木﹐惟稼穡最得土气之和﹐卽拈以徵土性﹐及土味耳。有云﹕土位乎中。又云﹕土貫四旁。難者曰﹕設標竿於中﹐東觀則西﹐南觀成北﹐中亦難定﹐予謂中當豎論﹐四當橫論。內經云﹕地何憑乎﹐大气舉之也。固知上下惟气﹐而土獨居其中﹐四卽在中之土﹐橫貫四旁﹐離四無中。統言之也﹐甘艸色味性情﹐含章土徳﹐爲五味之長﹐故治居中之腑臟。爲邪所薄﹐而寒熱外見﹐與在內之筋骨﹐在外之肌肉﹐悉以橫貫之力﹐堅固長養﹐气聚於形﹐形全則力倍﹐形敗則气亡﹐金瘡成﹐如掘土剝地﹐以致腠理斷絕﹐此屬九土之精﹐行土之用﹐接續地脈﹐仍相連合﹐毒性殺厲卽以幽靜平和之土緩解之﹐毒自降心而退舍焉。形全則身輕﹐形固則延年。中央內外﹐左右四旁﹐皆土貫之。若因土致病﹐因病及土者宜用﹐設四行借用﹐另須體會。

﹝土爰稼穡﹐金曰從革等語﹐直指五行眞性﹐若能生之能所生之所﹐又指五行體用。﹞

第一帙

黃

﹝本經上品﹞扶疏處正顯整密。整密處正見扶疏。

【气味】甘﹐微溫﹐無毒。

【主治】主癰疽久敗瘡﹐排膿﹐止痛﹐大風癩疾﹐五痔﹐鼠﹐補虛﹐小兒百病。

【核】曰﹕出蜀郡漢中﹐今不復采。惟白水﹑原州﹑華原山谷者最勝﹐宜﹑寧二州者亦佳。春生苗﹐獨莖叢生﹐去地二三寸。作葉扶疏﹐狀似羊齒﹐七月開黃紫色花﹐結小尖角﹐長寸許。八月采根﹐長二三尺﹐緊實若箭幹﹐皮色黃褐﹐折之柔韌如綿﹐肉理中黃外白﹐嚼之甘美可口。若堅脆味苦者﹐卽苜蓿根也。勿誤用木耆艸﹐形類眞相似﹐只是生時葉短根橫耳。修治去頭上皺皮﹐蒸半日﹐劈作細條﹐槐砧銼用。茯苓爲之使﹐惡龜甲﹑先人云﹕黃一名戴糝﹐戴椹﹐百本。戴在首﹐如衛气出目行頭﹐自上而下﹐從外而內﹐百矣。

曰﹕黃中色﹐通誌云﹕始生爲黃﹐﹐耆宿也。指使不從力役﹐如人胃居中﹐營衛气血﹐筋脈齒髮之屬﹐莫不始生於胃﹐而衛气之吸﹐營血之濡運﹐筋脈之展搖﹐齒髮之生長﹐亦莫不從胃指揮宣布。所謂外者中之使也﹐營血筋脈悉屬有形﹐統禦節制﹐惟一衛气﹐所謂衛者气之帥也。癰疽久敗﹑大風癩疾﹑五痔鼠﹐咸無衛气衛外﹐故肌肉腐爛。黃味甘气溫﹐肉似肌腠﹐皮折如綿﹐宛若衛气之衛外而固者也。故能溫分肉﹐充皮膚﹐肥腠理﹐司開闔。惟衛气虛弱﹐不能固護肌肉者宜之。倘涉六淫﹐毒熱熾盛﹐又當謝之﹐未可謬用。

補虛者﹐補衛气之虛﹐小兒陰常有餘﹐气常不足﹐故百病咸宜也。

﹝涉六淫毒熾盛﹐亦非禁止不行﹐惟在頤指气使者何如耳。耆宿﹐則更事久歷﹐事能盡知﹐乃可頤指气使﹐不從力役。設非主張於內者﹐安能固護於外耶。﹞

第一帙

蓍實

﹝本經上品﹞近取諸身﹐遠取諸物。

【气味】苦酸﹐平﹐無毒。

【主治】主益气﹐充肌膚明目﹐聰慧先知﹐久服不饑﹐不老延年。

【核】曰﹕生少室山谷﹐及蔡縣白龜祠旁。春時宿根再發﹐端直無枝﹐末大於本﹐一本一二十莖﹐或四五十莖﹐經百歲者﹐莖亦百﹐莖𨿽多﹐總一本也。秋後花出莖端﹐紅紫色﹔實褐色﹐如艾實。呂氏春秋云﹕蓍滿百莖﹐所在之處﹐獸無虎野狼﹐虫無蛇螫﹐其下便有神龜守之﹐其上常有靑雲覆之。傳云﹕天下和平﹐王道得而蓍莖長丈。又云﹕天子蓍長九尺﹐諸侯七尺﹐大夫五尺﹐士庶三尺﹐設有僭用﹐便失靈異。埤雅云﹕此神艸也。亦艸中之多壽者也。故蓍從耆。

曰﹕悉一根抽發﹐原具生生變化之數﹐而末大於本﹐所謂知來者逆也。明目者﹐字從目﹐卽默識精明﹐條分縷析之徵也。聰慧先知者﹐字從老﹐卽更事久﹐盡知之徵也。气味苦酸平﹐得木火升出之機﹐故益气燻膚充肌﹑根繁餘百﹐行地無疆﹐故不饑不老。

﹝神物考云﹕蓍﹐天所生之神物也。其法始於伏羲﹐今惟文王孔子墓間生之。其莖長丈﹐一年長寸﹐百年長丈﹐自丈後﹐則不長矣。其叢滿百數﹐止百莖﹐無多寡也。覆以紫雲﹐守以靈龜﹐祥瑞之物﹐气類之感耳。﹞﹝爾雅翼云﹕聖人幽贊於神明而生蓍。蓍﹐艸也﹐初不待聖人而生﹐蓋通天之道﹐窮物之﹝易曰﹕蓍之徳圓而神﹐卦之徳方以智。又云﹕神以知來﹐智以藏往﹐其孰能與此。﹞

第一帙

菟絲子

﹝本經上品﹞【气味】辛﹑平﹐無毒。

【主治】主續絕傷﹐補不足﹐益气力﹐肥健﹐汁去面﹐久服明目﹐輕身。

【核】曰﹕出朝鮮川澤田野間。今近道亦有﹐以冤句者爲勝。夏生苗﹐如細絲﹐徧地不能自起。得他艸木﹐則纏繞而上﹐其根卽漸絕於地﹐寄生空中。無葉有花﹐白色微紅﹐香亦襲人。結實如秕豆而細﹐色微黃﹐久則黑褐。勿用天碧艸子﹐形眞相似﹐只是味酸澀﹐並粘手也。修治﹐去殼﹐用苦酒浸一宿。取出﹐再以黃精汁相對浸一宿。至明﹐微火煎焙漧燥。

入臼中﹐燒熱鐵杵﹐杵之成粉。

【參】曰﹕菟從兔﹐性相類也。服月魄以長生。陰﹐陽體﹔陰﹐陽用也。爾雅云﹕唐蒙菟絲﹐菟絲女蘿﹐注曰﹐別四名﹐則是謂一物。廣雅云﹕女蘿﹐松蘿也。菟絲﹐菟丘也。

則是一物二名矣。癸酉七月﹐過煙霞﹐望林樹間﹐有若赤网籠冪者﹔有若靑絲覆罩者﹔又有靑赤相間者。以訊山叟﹐曰﹕赤网卽菟絲﹐靑絲卽女蘿﹐因憶古樂府所謂南山冪冪菟絲花﹐北陵靑靑女蘿樹者是矣。靑赤相間者﹐卽蘿菟交互﹐唐樂府所謂菟絲故無情﹐隨風任顚倒﹐誰使女蘿枝﹐而來彊縈抱者是矣。但女蘿藤類﹐細長而無雜蔓﹐故山鬼歌云﹕被薜荔兮帶女蘿﹐言如帶也﹐菟絲蔓類﹐初夏吐絲﹐不能自舉﹐隨風傾倒。縈艸者﹐則不經久﹐若傍松柏﹐及他樹﹐則延蔓四布﹐宛如經緯﹐根或絕地﹐亦寄生空中﹐質輕揚﹐不損本樹之精英﹐反若得之而花葉倍繁於昔。夏末作花﹐赤色而無葉﹐隨亦結實。實或著樹間﹐次年隨在吐絲﹐不下引也。雷公謂稟中和﹐以凝正陽之气得其性矣。內經云﹕陽在外陰之使也﹔陰在內陽之守也。互交之機﹐惟兔絲有焉。設內無陰﹐則纖微之物﹐安能受气以生。誠得陰陽內外之樞紐﹐故主陰陽之气不足﹐以著絕傷﹐益气之力﹐致肌肉若一﹐成肥健人矣。別錄主彊陰﹐此卽陽無內守。局方主眞陰不固﹐此卽陰無外使。更主心腎不交﹐佐以茯苓﹑蓮實﹐謂菟絲𨿽具內外上下之機﹐其所專精﹐則外與上相親切。而茯苓者﹐其精气旋伏於踵﹐則內與下相親切。更借蓮實之坎滿﹐塡離中之虛位﹐則內外上下及中﹐各有憑持。佐以玄參﹐潛消痘毒﹐方名玄菟﹐痘乃受胎之毒﹐包含至陰之內﹐仗玄參之玄端﹐從子半至陰之中﹐逗破端倪﹐交互菟絲陽外之陰使﹐默相化育﹐內守之陰﹐不期淸淨而淸淨。在外之陽﹐不期輕升而輕升。

只須內外及上下﹐不必從中之樞鍵也。乃若磁朱之會心腎﹐亦卽內外上中及下之機。朱上火﹐磁下水﹐非神曲在中之樞﹐上下不交矣。曲乃肝穀之麥﹐但木得水浮﹐肝得水沈﹐先以半生曲﹐反佐從下之水﹐更以半熟曲﹐越沈而浮﹐以肝得煮而浮﹐仍從木相也。然則上下之交﹐全從中樞互濟。故上下及中﹐各有所專。惟在熟思精審﹐以一推十﹐十推百耳。大都病機不離升降﹐升降不離上下﹐上下不離開闔﹐開闔不離陰陽﹐陰陽不離內外﹐其名𨿽異﹐總歸一元。經云陰內陽守﹐陽外陰使﹐能會陰陽之元始﹐則上下內外﹐左右前後﹐一言而終。

﹝爾雅翼云﹕菟絲田野墟落中甚多﹐皆浮生藍薴麻蒿上﹐不必下有茯苓爲根也。凡言上有菟絲﹐下有茯苓者﹐不知何所本。又云﹕一名唐﹐一名蒙。詩云﹕爰采唐矣﹐沫之鄕矣。

爰采麥矣﹐沫之比矣。爰采葑矣﹐沫之東矣。以刺男女相奔期於幽遠者。唐則采藥﹐麥則采谷﹐葑則采菜。又唐尢浮游﹐無根之物﹐蓋逐之而不反矣。淮南子云﹕菟絲無根而生﹐蛇無足而行﹐魚無耳而聽﹐蟬無口而鳴﹐皆自然者也。﹞

第一帙

蓮實

﹝本經上品﹞【气味】甘平﹐無毒。

【主治】主補中﹐養神﹐益气力﹐除百疾。久服﹐輕身耐老﹐不饑延年。

【核】曰﹕出荊﹑楊﹑豫﹑益諸處﹐生湖澤陂池間。獨建寧老蓮﹐肥大倍嘗﹐色香味最勝。凡蓮實作種者遲生﹐藕芽作種者易發。根橫行﹐初生曰﹐成節曰﹐藕其總名。節分二莖﹐一上豎作葉﹔一橫行卽子藕。不藕不生﹐節節皆然。本曰﹐莖曰蕖﹐葉曰茄﹐荷亦總名。華曰菡萏﹐殼曰房﹐實曰﹐心曰薏﹐蓮亦總名也。淸明生葉﹐夏至芰荷出水﹐卽旁莖作華﹐節分三莖矣。葉則晝舒覆華以避日﹐夜捲露華以承露﹐華則朝開夕合﹐合時曰菡﹐開﹐仁成兩瓣。薏色靑碧﹐卽具捲荷二枝﹐倒折向上﹐中含華茁﹐從上生下﹐衣經秋正黑﹐入水必沈﹐鹵鹽煎之能浮﹐生山海間者﹐可百年不壞。人得食之﹐令發黑不老。紅華者﹐蓮優藕劣﹔白華者﹐蓮劣藕優﹐故采實宜紅﹐采藕宜白﹐各取得气之盛者也。別有千葉﹑層臺﹑並頭﹑品字者﹔有葉晝捲夜舒者﹐有華至夜入水﹐名睡蓮者﹔有金色﹑蜜色﹑靑色﹑碧色五色者﹔有朱邊白﹑蜜邊白﹑白邊紅者﹔有五彩如絨繡者﹐此皆異種。華於華﹐不足於蓮與藕也。采得其實﹐先宜蒸熟﹐或暴焙漧。修治﹐每斤用豬肚一枚﹐洗極淨﹐盛貯其實﹐蒸熟取出﹐不可去心﹐焙燥入藥。得茯苓﹑枸杞﹑山藥﹑白術良。今市肆一種石蓮子﹐如土石﹐味極苦澀﹐不知爲何物﹐食之令人腸結。

曰﹕其根藕﹐其實蓮。蓮者﹐奇也。藕者﹐耦也。奇耦者﹐卽坎離之中畫。蓮實者﹐卽坎中之滿﹐能塡離中之虛﹐故稱補中。中卽中黃﹐假實中之薏﹐以爲種子。其中所﹐爲資始資生之本﹐微而能著﹐固而愈彊。故養益神气﹐百疾自除。菊耐霜﹐蓮耐日﹐寒暑所不能損者﹐豈患老之將至耶﹖然妙在薏﹐設修治去之﹐失卻聖胎種子矣。

客曰﹕經秋正黑﹐入水必沈﹐鹵鹽煎之能浮﹐生山海間者﹐百年不壞﹐食之能令發黑不老者﹐何也﹖頤曰﹕蓮實一名水芝﹐蓋鐘天一之靈﹐以透發地二之徳﹐見秋金之母﹐自然本色畢露﹐入水而炎上一脈已斷﹐全歸水性﹐密藏不出﹐無復浮理﹐惟以鹵鹽之本族柔之﹐煎熬之火力迫之﹐自然生气流動﹐不容終沈。若歸宗於海者﹐必能久居其所﹐以北方之水液﹐滋血之餘﹐後天之坎精﹐潤形之槁﹐宜其黑髮不老也。客曰﹕安靖上下君相火邪者﹐何也﹖頤曰﹕蓮從藕根抽莖開華﹐以及結實﹐皆自下而上。實中之薏﹐包根莖華葉﹐形復倒垂﹐自上而下﹐有歸根潛伏之義。薏居中﹐爲黃婆﹐能調伏心腎。又苦味能降﹐此爲蓮之心苗﹐含水之靈液﹐結於炎夏。又秉火之正令﹐其安靖上下君相火邪﹐气味應爾。客曰﹕本經主治惟實﹐別錄以藕節﹐止吐血﹑衄血﹑消瘀血﹑血悶者﹐何也﹖頤曰﹕心主血脈﹐吐衄卽血無所主。脈無經緯﹐亦道路塡塞﹐疆界失制﹐藕質脈絡井然﹐竅穴玲徹﹐節則又爲疆界之總制﹐象形從治﹐則血有所主﹐錯綜經隧﹐仍無礙矣。

第一帙

茯苓

﹝本經上品﹞從來相傳﹐上有菟絲﹐下有茯苓﹐不知何所本。嘗見菟絲隨木縈繞茯苓﹐當不獨只在松下矣。又傳松脂化茯苓﹐茯苓化琥珀﹐又不知何所本。世又重抱木者曰茯神﹐赤色者主利水﹐又不知何所本。羽毛鱗介之長爲四靈﹐故取形如鳥獸龜鱉者良﹐則苓宜作四靈長矣。以降地之魄﹐待遊天之魂﹐眞眞對證。

【气味】甘平﹐無毒。

【主治】主胸脇逆气﹐憂恚驚邪恐悸﹐心下結痛﹐寒熱煩滿﹐咳逆﹐口焦﹐舌漧﹐利小便。久服安魂﹐養神﹐不饑﹐延年。

【核】曰﹕出太山山谷﹐及華山嵩山﹐郁州雍州諸處。生古松根下﹐下有茯苓﹐則松頂盤結如蓋。時有彤絲上薈﹐非新雨初霽﹐澄徹無風﹐不易現也。此卽古松靈气﹐淪結成形﹐如得气之全者﹐離其本體﹐故不抱根。如得气之微者﹐止能附結本根﹐故中心抱木。小者如拳﹐大者如斗﹐外皮皺黑﹐內質堅白﹐形如鳥獸龜鱉者良。虛赤者不堪入藥。又一種﹐卽百年大松﹐爲人斬伐﹐枯折槎﹐𨿽枝葉不復上生﹐而精英之气﹐亦淪結成形﹐謂之茯苓撥。

卽於四面丈餘地內﹐以鐵錐刺地﹐有則錐固不可拔﹐無則作聲如甕者﹐謂之茯苓窠﹐中有白色蒙翳﹐蒸潤其間﹐如蛛网然﹐尙屬松气﹐將結成形者也。亦可人力爲之﹐就斫伐松林﹐根則聽其自腐﹐取新苓之有白根者﹐名曰茯苓纜﹐截作寸許長﹐排種根旁﹐久之發香如馬勃﹐則茯苓生矣。修治去皮﹐搗作細末﹐入水盆中頻攪﹐浮者濾去之﹐此卽赤膜也﹐誤服令人目盲﹐或瞳子細小。馬藺爲之使。惡白斂﹔畏牡蒙﹑地楡﹑雄黃﹑秦艽﹑龜甲。忌米醋酸物。得甘艸﹑防風﹑芍藥﹑紫石英﹑麥門冬﹐共療五藏。

曰﹕歲寒不凋﹐原具仙骨。𨿽經殘斫。神靈勿傷﹐其精英不發於枝葉﹐而返旋生气﹐吸伏於踵﹐所謂眞人之息也。故茯取伏義﹐苓取齡義。又松木天條達之气﹐反潛隱不露﹐亦茯取伏義﹐苓取令義。二擬未確﹐聊備博采云爾。芳香淸气﹐潛藏根底。對待忿戾濁邪﹐衝逆胸脇。皓苓下居﹐彤絲上薈﹐對待憂愁怫逆﹐形諸顏面﹐摧殘槎﹐俯就零落。對待刀圭在心﹐有懷怨恨﹐珍重深邃。對待驚駭气上﹐鎭定不動。對待恐懼悸忡﹐形質塊磊﹐气味淸疏。對待晦滯立堅﹐心下結痛﹐神靈在躬。對待寒熱外侮﹐幽靜安閒。對待勞亂煩滿﹐滲泄就下。對待水寒逆肺﹐淸閒平淡。對待口焦舌漧﹐轉旋气化。對待小便閉癃﹐吸元歸踵。

對待遊魂於天﹐恬澹虛無。對待神不內守﹐服气長生。對待饑渴夭齡﹐悉屬象形﹐巽以入之。淸气上升﹐濁气下降﹐此其驗也。

﹝嵩山記曰﹕嵩山有大松樹﹐或百歲﹐或千歲﹐其精變爲靑牛﹐爲伏龜﹐采其實﹐可長生。萬松記曰﹕夫松﹐木徳之中正也﹐五徳具焉。故其好生似仁。其後凋似義﹐其調理似禮﹐其

第一帙

柏實

﹝本經上品﹞【气味】甘平﹐無毒。

【主治】主驚悸﹐益气﹐除風濕痺﹐安五臟。久服令人肥澤美色﹐耳目聰明﹐不饑不老﹐輕身延年。

【核】曰﹕處處有之﹐當以太山﹑陜州﹑宜州﹑乾陵者爲勝。四季長靑﹐葉葉側生﹐枝枝西向﹐有三種。一名叢柏﹐枝葉叢疊﹐今人呼爲千頭。一名渾柏﹐獨葉叢茂﹐木心紫赤﹐惟堪作香﹐皆不結實﹐不爲藥用。一名扁柏﹐木心微白﹐芳香淸烈﹐作花細小﹐結實有角﹐四裂子出﹐尖小介殼﹐霜後采取﹐中仁黃白﹐最多脂液。惟乾陵者﹐木理旋繞﹐宛若人物鳥獸狀﹐陸離可觀。修治蒸熟去皮殼﹐搗作餅子﹐日幹收用。

先人云﹕萬木皆向陽﹐而柏獨西指者﹐順受金制以爲用﹐乃能成其貞固而可久﹐故字從白。榦枝葉實﹐爲用有別﹐實具全體﹐內含章美﹐故入五臟。葉如脈絡﹐故治絡不堅固而潰﹐脈不攝溢而崩。枝則气倍於葉﹐故入肢節。幹則气烈於枝﹐故主全身矣。聖惠方﹐以實治驚癇﹐及大便靑白色者﹐蓋肝木受制﹐怒則乘其所勝﹐是以靑白之色見於便﹐而驚從藏發﹐匪實奚宜。

曰﹕柏芳香髙潔﹐文彩陸離﹐卽天直上﹐誰能禁之。乃俯焉西向﹐以秉制所天﹐可謂至徳也已。巨擘喬木﹐作社稷棟梁。宜哉殷人以柏﹐其逆知後世之西向乎。味甘美﹐性和平﹐對待肝木失制﹐發爲驚駭悸忡﹐質堅固﹐气條達﹐驅除風濕成痺也。徳潤於身﹐安藏樂道﹐耳目聰明﹐色澤長生矣。

﹝山書云﹕木植三百六十﹐而松柏爲之長。史記云﹕松柏爲百木長﹐而守宮閭。公羊注云﹕松﹐猶容也﹐想見其容貌而事之。柏﹐猶迫也。取親而不遠之義。故壇丘墓多植之。

埤雅云﹕柏﹐掬也。性堅致﹐有脂而香﹐故古人破爲暢臼﹐用以搗郁。雜記云﹕暢臼以掬﹐杵以梧。廣志云﹕柏有續柏﹐有汁柏。崔實云﹕七月收柏實。列仙傳云﹕赤松子好食柏實﹐齒落更生。王修賦云﹕旣殊羣而抗立﹐亦含眞而挺正﹐豈春日之自芳﹐必霜下而爲盛。烈風不能摧其枝﹐積雪不能攺其性。詩云﹕泛彼柏舟﹐在彼中流。言柏非不可以爲舟﹐特非柏之所宜。故其姜守義﹐引以自況也。世以柏之指西﹐猶磁之指南也。先人云﹕柏從白﹐卽具秉制爲用象﹐抑木以金爲魄歟。﹞

第一帙

雲母

﹝本經上品﹞土卽地气﹐沙更淸疏﹐離本歸根﹐生機嘗在。各具偏勝兼色﹐爲四時宜。靑春﹑赤夏﹑白秋﹑黑冬也。故云砂兼黃宜季夏﹐土燐石晶晶純白無兼﹐爲四時宜。亦可專宜秋。白雲之母﹐卽水之母也。不曰雲生足下﹐而曰云覆其上。卽此可徵﹐母字義深﹐心者得之。釜底燃薪﹐而水出又足徵矣。

【气味】甘平﹐無毒。

【主治】主身皮死肌﹐中風寒熱﹐如在車船上﹐除邪﹐安五臟﹐益子精﹐明目﹐輕身延年。

【核】曰﹕出太山﹑齊山﹑廬山﹑瑯琊﹑北定﹐今云夢山﹑方臺山﹐及江州﹑淳州﹑杭越間亦有﹐生山石間。宜二月采﹐候雲气所出之處﹐掘取無不大獲。但掘時﹐忌作聲也。小者長三五寸﹐大者長五七尺。作片成層可析﹐光瑩如水﹐白澤輕透者遂爲貴。以沙土養之﹐歲月生長。置千斤於一室中﹐雲气嘗起﹐向日觀照﹐五采並具。陰地不見雜色也﹐多靑者名雲英﹐多赤者名雲珠﹐多白者名雲液﹐多黑者名雲母﹐但具靑黃者名云砂﹐晶晶純白者名燐石﹐各以偏勝之色﹐爲四時之宜。云砂宜季夏﹐燐石宜四時服也。純黑者不堪服﹐令人淋瀝發瘡根﹐卽陽起石也。修治﹐設經婦人手把﹐便失靈異﹐每斤用甘艸﹑地黃﹑小地膽艸﹑紫背天葵各一鎰﹐幹者細銼﹐生者取汁﹐置瓷鍋中﹐次入雲母﹐用天池水三鎰﹐著火熬煮七日夜﹐水火勿令失度﹐自然釀成碧玉色漿﹐沈於鍋底﹐更以天池水猛投其中﹐隨手頻攪﹐有浮起如蝸涎者﹐卽掠去之。凡三度﹐澄定去水﹐更用沈香一兩搗爲末﹐以天池水五升﹐煮汁二升﹐分作三度﹐淘澄其漿﹐曬漧任用。主療諸疾。抱朴子云﹕或以桂蔥水玉﹐化之爲水﹔或以消石﹐合置筒中﹐埋之爲水﹔或以露於鐵器中﹐原水熬之爲水﹔或以蜜搜爲酪﹔或以秋露漬之百日﹐韋釀挺以爲末﹔或以樗血﹑無顚艸﹐合餌之﹐服至一年百疾除﹐三年反老還童﹐雲气嘗覆其上﹔五年役使鬼神﹐飛行神仙。惡徐長卿。忌羊肉。畏蜿甲﹐及流水。澤瀉爲之使。

曰﹕雲母生云﹐故名雲母。雲中具雨露霜雪﹐是雨露霜雪﹐亦以云爲母也。然云之母曰雲母﹐而雲母之母曰髙山。釋典雲﹕水勢劣火﹐結爲髙山。是故山石﹐擊則成焰﹐融則成水。蓋其气而爲潤濕﹐升騰而爲炎上。故知水火之結髙山﹐髙山之育雲母﹐雲母之生雲气﹐雲气之變雨露霜雪﹐𨿽乘化有異而體性不遷﹐更推潤濕之水﹐皆從火蒸﹐誠交互發生﹐遞相爲種者。客曰﹕五行之理﹐水能克火﹐今雲水從火出﹐不幾矯亂乎。頤曰﹕此寶明生潤﹐非有形相克制化之比也。若非火光上蒸﹐則就下之水﹐焉能含徧十方乎。經云﹕腎苦燥﹐急食辛以潤之。相提而論﹐實與釋典吻合﹐斯足徵矣。客曰﹕古人命名簡約﹐何得故爲奇特。頤曰﹕物體性情﹐若非意外尋求﹐比量推奪﹐便爲句字所縛﹐客默然良久。

身皮死肌﹐此土實不靈﹐用升騰變幻之母﹐開鋤頑頹﹐自能反活回鮮。土主肌肉﹐若風木相乘者﹐培其根種﹐則侮土之風﹐不期自退。蓋風雲總歸同類﹐卽以同類之云逐之。風之中者﹐自不能停﹐此亦從化之理矣。如在車船上者﹐畏風大動搖之狀也。安五臟者﹐邪除則元眞通暢﹐五臟安和。益子精者﹐益子精之用。明目者﹐目乃水精所結﹐能行水上﹐故令目明。輕身延年者﹐修煉佩服﹐骸如雲化﹐以有形之物﹐和合气交之中﹐則日日更新﹐新新非故。修治之法﹐當同龍骨﹐以回其靈﹐云性從龍也。

﹝雲母生云﹐名雲母。雲具雨露霜雪﹐是雨露霜雪﹐爲云之子爲水矣。然則云﹐又宜號水母。澤瀉亦能行水上﹐令人明目﹐但多服反致目盲者﹐謂其瀉澤上行﹐澤盡則竭故也。若雲母則從母發源﹐寧至有竭乎。﹞

第一帙

丹砂

﹝本經上品﹞本具煙霧气作畫﹐自然神異。座中者﹐爲君。朝護者﹐爲臣。如此生成﹐宜作萬靈主。

【气味】甘﹐微寒﹐無毒。

【主治】主身體五臟百病﹐養精神﹐安魂魄﹐益气﹐明目﹐殺精魅邪惡鬼﹐久服通神明不老。能化爲汞。

【核】曰﹕出符陵山谷﹐符陵涪州也﹐接巴郡之南﹐今不復采矣。出武陵﹑西川諸蠻夷中者﹐通屬巴地﹐謂之巴砂。蘇頌曰﹕近出辰州﹑宜州﹑階州﹐而辰州者爲最。生深山石崖間﹐穴地數十丈﹐始見其苗﹐乃白石﹐曰朱砂牀。砂生牀上﹐大者如雞卵﹐小者如橊子。狀若芙蓉﹐頭似箭鏃﹐連牀者色黯而光明瑩徹﹐碎之嶄巖作墻壁﹐如雲母石﹐成層可析者﹐辰砂也。過此以往﹐皆淘土石中得之﹐無石者彌佳。宜州者﹐亦有大塊﹐亦作墻壁﹐但罕類物狀﹐色亦深赤﹐爲用不及辰砂﹐蓋出土石間﹐非生石牀故也。宜之鄰地春州﹑融州亦有砂﹐故其水盡赤。每煙霧鬱蒸之气﹐作赤黃色﹐土人謂之朱砂瘴﹐能作瘴癘爲人患也。階州者但可作畫﹐不堪入藥。雷曰﹕砂凡百等﹐有妙流沙﹐如拳許大﹐或重一鎰﹐具十四面﹐面如鏡﹐遇陰沈煙雨卽有紅漿溢出。有梅柏砂﹐如梅子許大﹐夜有光﹐照見一室。有白庭砂﹐如帝珠子許大﹐面有小星燦爛然。有神座砂﹑金座砂﹑玉座砂﹐不經丹竈﹐服之自延壽命。次有白金砂﹑澄水砂﹑陰成砂﹑辰錦砂﹑芙蓉砂﹑平面砂﹑金星砂﹑馬牙砂﹑神末砂﹑曹末砂﹑豆瓣砂﹑石砂﹑塊砂﹑溪砂﹑土砂等﹐不可一一細述也。宗曰﹕出蠻洞錦州界﹐獠峒老鴉井者﹐井深廣數十丈﹐聚薪焚之﹐石壁迸裂處﹐卽有小龕﹐中生石牀如玉﹐牀上結砂﹐光明可鑑﹐砂洎牀大者﹐重七八兩﹐或十餘兩。張果云﹕丹砂者﹐萬靈之主﹐居南方﹐或赤龍建號﹐或朱鳥爲名。上品生辰﹑錦﹐中品生交﹑桂﹐下品生衡﹑邵﹐淸濁體異﹐眞僞不同。

辰﹑錦者﹐生白石牀上﹐十二枚爲一座﹐如未開蓮花﹐光明耀日﹐座中大者爲君﹐小者爲臣﹐四面朝護。又有紫靈砂﹐圓長似筍而紅紫亦上品﹔又有如馬牙光明者亦上品。白色若雲母者爲中品。石片稜角﹐生靑光者爲下品。交﹑桂所出﹐但是座上﹐及打石得之﹐形似芙容者亦入上品﹔顆粒通明者﹐爲中品﹔片段不明者﹐爲下品。衡﹑邵所出﹐𨿽是紫砂﹐得之沙石中者﹐亦下品也。承曰﹕金州﹑商州一種﹐色微黃﹐作土气。信州一種﹐形極大﹐光芒墻壁﹐略類宜州所產。而有砒气﹐破之作生砒色。若入藥用﹐見火殺人。庚辛玉冊云﹕柳州一種﹐全似辰砂﹐塊圓如皂角子﹐不入藥用。出商﹑黔﹑宣﹑信四州者﹐內含毒瓦斯﹐及金銀銅鉛之气﹐並不可用。設雜石末﹐及鐵屑﹐與黑色名陰砂者﹐亦不堪用。時珍曰﹕色不染紙者爲舊坑﹐色鮮染紙者爲新坑。舊坑者佳﹐新坑者次之。曰﹕凡修治朱砂﹐靜室焚香齋浴後﹐取砂以香水浴過﹐拭漧碎搗﹐更研三伏時。入瓷鍋內﹐每砂一兩﹐用甘艸二兩﹐紫背天葵﹑五方艸各一鎰著砂上﹐以東流水煮三伏時﹐勿令水闕﹐去藥﹐更以東流水淘淨﹐熬幹﹐又研如粉﹐入水瓷瓶﹐用靑芝艸﹑山須艸﹐各半兩蓋之﹐下十斤火﹐從巳至午方歇﹐候冷取出﹐細研如塵。又法﹕以絹袋盛砂﹐用蕎麥灰淋汁﹐煮三伏時﹐取出﹐流水中浸洗﹐研粉飛曬。

又法﹕同石膽﹑消石﹑和埋土中﹐可化爲水。鐵遇神砂﹐如泥似粉。先人云﹕丹正一點﹐腎間動气﹐水裏陽生﹐義合日月。玄關之靈祕﹐如剎帝利種﹐尊重貴上﹐百靈呵護﹐非上品不可服食。

又博議云﹕人之肢體臟腑﹐血气營衛之﹐精神充禦之。丹砂能養精神﹐則天君泰然﹐百體從令矣。客曰﹕只須丹砂一味﹐病莫不治﹐諸藥俱可廢矣。曰﹕丹砂之力﹐能使精神凝聚。

凡從精神以致四體五臟百病者﹐得其因而百病良已﹐非百病皆可獨以丹砂治也。設四體五臟百病﹐波及精神者﹐或求其因而借用之亦可。客曰﹕化汞之語﹐卽升作水銀否。曰﹕此卽關尹子所謂煉精神而久生﹐以服久百體能如汞化﹐可以成液。玄門汞八兩﹐鉛半斤﹐正指內丹耳。客曰﹕丹砂養精神﹐人參安精神﹐有分別否﹖曰﹕養有育義﹐安惟使之寧也。先人辧論經文﹐詳且盡矣﹐頤不更加詳訂。

曰﹕虛無太極﹐動而生陽﹐靜而生陰﹐分成兩物﹔男女相爲飲食﹐彼此各闕一半故爾。丹家修煉戊巳﹐互交金木﹐乾坎塡離﹐復遠圓相﹐惟丹砂色味性情﹐靡不吻合。色赤﹐離也﹔气寒﹐坎也﹔伏汞﹐水也﹔固質﹐金也﹔甘平性味﹐土也﹔蓋水中有金﹐火中有木﹐方堪攢簇﹐所謂龍從火裏得﹐金向水中求。假此外丹﹐滋培四大﹐而四大之內﹐中黃爲戊巳﹐精神卽坎離﹐魂魄作金木﹐內外合成丹﹐嬰兒方養育。

﹝博議重言精神﹐而槪言魂魄意志﹐語單拈太極﹐統具精神魂魄意志﹐一屬先天﹐一屬後天法也。﹞

第一帙

菖蒲

﹝本經上品﹞昌﹐目光也。時云﹕美目昌兮﹐此竅更切。

【气味】辛溫﹐無毒。

【主治】主風寒濕痺﹐咳逆上气﹐開心孔﹐補五臟﹐通九竅﹐明耳目﹐出音聲。久服不忘﹐不迷惑﹐延年。

【核】曰﹕菖蒲﹐一名昌陽﹑堯韭﹑水劍艸。運斗樞云﹕玉衡星散爲菖蒲。典術云﹕堯時天降精於庭爲韭﹐感百陰之气爲菖。生上雒石澗間﹐池州﹑戎州蠻谷中者亦佳﹐所在亦有。

月令云﹕冬至後五旬七日﹐菖始生﹐百艸之先生者也﹐於是始耕。喜生逆水﹐根莖絡石﹐略無少土﹐稍有泥滓﹐卽便凋萎。葉心有脊如劍﹐四時長靑﹐新舊相代。新者從莖端抽發﹐舊者從莖末退去。一葉一節﹐節稀莖長﹐節密莖短﹐莖昂者莖端生葉﹐莖僕者節旁分枝﹐潔白下生者爲根﹐翠碧有節者爲莖﹐有以根爲須﹐莖爲根者﹐因莖枝延蔓布石故爾。望夏作花黃色﹑紫色者尢善。以莖瘦節密折之中心微赤﹐嚼之辛香少滓者﹐入藥最良。以砂石栽之﹐旦暮易水則易茂﹐春夏愈摘則愈細﹐葉僅長寸許﹐甚有短至一二分者﹐別有香苗﹑挺秀﹑金錢﹑臺蒲諸種甚奇。而香苗之最細者﹐曰虎須﹐尢可娛目。東坡云﹕凡艸生石上者﹐必須微土以附其根﹐惟石菖蒲﹐濯去泥土﹐漬以淸水置盆中﹐可數十年不枯不死。節葉轉堅瘦﹐根聯系﹐忍冬淡泊﹐蒼然几案﹐延年之功﹐信非虛語。神隱書云﹕石菖蒲﹐置几案間﹐夜坐誦讀煙收其上﹐不致損目。或置星月下﹐每旦取葉尖珠露洗目﹐不月功能明目﹐久之白晝可見星斗。修治﹐以銅刀刮去黃黑皮﹐及硬節﹐同嫩桑枝相拌蒸熟﹐日中曝漧﹐勿得誤用形如竹鞭及色黑气臭味腥者。秦皮﹑秦艽爲之使。惡地膽﹑麻黃。忌飴糖﹑羊肉。勿犯鐵器﹐令人吐逆。

繆仲淳先生云﹕陽精芳艸﹐辛溫四達﹐充百邪﹐散邪結﹐壅遏旣徹﹐九竅應之而通。用資宣道﹐臻乎太和。仙家服食﹐藥之上品上生者也。先人云﹕萬物資生於陰﹐必資始於陽。

以陰感陽而盛﹐故曰昌陽。又云﹕蒲性幽潔﹐不喜近人﹐不染塵垢﹐得其情性﹐長生長靑。

苟失其所﹐立見凋痿。又云﹕蒲葉皆偶﹐九節爲奇﹐過不及﹐皆非中節。又云﹕在陰在脈之痺﹐乃濕乃風之因﹐咸能使之開發﹐設寒本專令﹐取效更捷。紹隆王先生云﹕菖蒲得道種智﹐不曰﹕水土合和﹐抽爲艸木。惟菖蒲全得生陽之气﹐吮拔水液﹐盤絡砂石﹐不假地土之力﹐昌美溪浦之間﹐故名菖蒲。以治病之用言﹐當號昌陽。以發生之體言﹐當號陽昌。

痺者﹐閉塞不通﹐風寒濕三種﹐相合而成。咳逆上气者﹐此毫竅固拒﹐肺气壅遏﹐兩相搏擊﹐以致喘咳。菖蒲味辛气溫﹐宣通開發﹐使一身之气﹐起亟旋展﹐郁痺喘咳﹐當自舒矣。痺證有五﹐菖蒲獨宜脈痺。取象形從治﹐則易於分解。又觀菖葉兩岐﹐菖莖盤絡﹐悉從中心透發﹐故能開人心孔﹐而心孔爲諸脈絡之宗主﹐其攣結屈曲之狀儼似之。背陽喜陰﹐臭之爽朗﹐當補五臟之用﹐非補五臟之體﹐以用行則竅通也。明耳目者﹐通九竅之驗。出音聲﹐不忘﹐不迷惑者﹐開心孔之驗。蒲性幽潔﹐挺秀長生﹐故爲延年之藥。

﹝從莖中抽葉處﹐看破開心孔。又從莖枝盤結處﹐配合心主包絡﹐卽種種識癥法﹐亦咸從生成中體會來﹐不惟說破至理﹐並說破看法。﹞﹝染太祖後張氏﹐忽見庭前菖蒲生花﹐光彩照灼﹐非世所有﹐驚謂侍者曰﹕見否﹖曰﹕不見。

第一帙

赤箭

﹝本經上品﹞如此生成甚奇﹐天地生物亦不易矣。余鄕宋大司馬經略朝鮮﹐一時乏餉﹐蘿中神授以物﹐指畫其處。覺而掘地﹐獲物如芋如卵﹐煮食勇力倍﹐嘗久未之識﹐核赤箭生成﹐始知卽是天麻耳。

【气味】辛溫﹐無毒。

【主治】主殺鬼精物﹐蠱毒惡气。久服益气力﹐長陰肥健﹐輕身增年。

【核】曰﹕赤箭﹐一名神艸﹑赤芝﹑鬼督郵﹑定風艸﹑獨搖艸﹑合離艸。根名天麻﹐一名離母。生陳倉川谷﹑雍州﹑太山少室諸處。春生苗﹐初出如芍藥﹐獨抽一莖﹐挺然直上﹐髙三四尺﹐莖中空﹐色正赤﹐貼莖杪之半﹐微有尖小紅葉﹐四月梢頭成穗﹐作花灰白﹐宛如箭幹﹐且有羽者﹐有風不動﹐無風自搖。結實如楝子﹐核有六稜﹐中仁如面﹐至秋不落﹐卻透空入莖中﹐還筒而下﹐潛生土內。根如芋﹐去根三五寸﹐有遊子十二枚﹐環列如衛﹐皆有細根如白髮﹐𨿽相須﹐實不相連﹐但以气相屬耳。大者重半斤﹐或五六兩﹔皮色黃白﹐名曰龍皮﹐肉卽天麻也。本經名槪根苗﹐後人分苗曰赤箭﹐根曰天麻﹐功力稍有同異故耳。與六芝同類﹐力倍人參﹐故爲仙家服食﹐藥之上品上生者也。但不易得﹐世人所用﹐皆禦風艸根﹐非赤箭也。禦風莖葉﹐與赤箭相似﹐獨莖色靑斑﹐葉背黃白﹐兼有靑點﹐隨風動搖﹐子不還筒﹐治療稍合﹐補益大乖異矣。修治﹐宜銼置瓶中﹐每十兩﹐用蒺藜子一鎰﹐緩火炒焦﹐蓋於其上﹐綿紙三重﹐封系瓶口﹐從巳至未﹐取出蒺藜﹐再炒再蓋﹐凡七徧。俟冷﹐淨布拭去汗气﹐竹片剖開﹐焙漧搗用。

曰﹕赤陽箭剛﹐陽剛中正者也。力能獨運﹐不爲物移﹐故有風不動﹐無風自搖﹐見剛之體能立﹐用能行也。其苗從根而幹﹐虛中直達﹐符合少陽自下而上﹐從內而外﹐故增益气力。其實從莖納筒﹐環列象歲﹐符合太陰從外而內﹐自上而下﹐故長陰肥健。旣類靈芝﹐亦故能殺鬼精除惡毒。乃若因風動搖﹐驚癇攣癖﹐盡屬陰邪之證﹐惟剛能勝之。獨恨土人以禦風相混﹐致眞者遁世﹐悲哉。吾未見剛者。

第一帙

薯蕷

﹝本經上品﹞肥遁則無不利。

【气味】甘平﹐無毒。

【主治】主傷中﹐補虛羸﹐除寒熱邪气﹐補中﹐益气力﹐長肌肉﹐彊陰。久服耳目聰明﹐不饑延年。

【核】曰﹕薯蕷﹐古名也。避唐代宗諱﹐攺作薯藥﹔又避宋英宗諱﹐攺作山藥。後世惟名山藥﹐不知薯蕷名矣。生嵩山山谷﹐及臨朐﹑鐘山﹑南康﹑蜀道﹑北都﹑四明﹑山東﹑江南﹑懷慶諸處。入藥野生者爲勝。供饌﹐家種者爲良。春生苗﹐蔓延籬落。紫莖綠葉。葉有三尖﹐似白牽牛葉﹐更濃而光澤。五六月開花成穗﹐淡紅色。結莢成簇﹐三稜合成﹐堅而無仁。其子別結葉旁﹐狀似雷丸﹐大小不一﹐皮色土黃﹐內肉淸白﹐煮食甘滑。春冬采根﹐生時擲地如粉﹐幹則內實不虛﹐其色潔白如玉。靑黑者不堪入藥﹐種植甚易。截作薄片者亦生﹐隨所杵之竅而像之也。南中一種﹐生山中﹐根細如指﹐極緊實﹐刮磨入湯煮之﹐作塊不散﹐味更甘美﹐食之尢益於人﹐勝於家種者。江中閩中一種﹐根如姜﹑芋﹐皮紫﹐極大者重數斤。

煮食𨿽美﹐但气寒於北地者。修治勿用平田生二三紀者﹐須要山中生經十紀者。其皮赤﹐四面有須者良。采得以銅刀刮去赤皮﹐洗去涎﹐蒸過﹐。曝漧用。六芝爲之使。惡甘遂。

曰﹕效所杵之竅以賦形﹐如預備署所﹐故稱薯蕷。假微薄之種﹐充气淪結﹐建立中央﹐故治傷中。以致虛羸﹐而爲寒熱邪气者﹐乃若益气力﹐長肌肉﹐卽治傷中虛羸之驗也。

而傷中之因﹐皆因陰气萎蘼。薯蕷入土便生﹐陰森肥遁﹐寧不彊陰﹐且其賦形效竅﹐則有竅處﹐寧不周到﹐𨿽假故物爲胎﹐亦屬气化所鐘﹐是與六芝交相爲使。

第一帙

漧地黃

﹝本經上品﹞【气味】甘寒﹐無毒。

【主治】主傷中﹐逐血痺﹐塡骨髓﹐長肌肉﹐作湯除寒熱積聚﹐除痺﹐療折跌絕筋。久服輕【核】曰﹕地黃﹐一名﹐名芑﹐名地髓。羅願曰﹕以沈下者爲珍﹐故字從下。先人云﹕天玄而地黃﹐天上而地下﹐陽戊而陰巳﹐陽浮而陰沈﹐則地黃﹑地髓﹑﹑芑之義﹐與情性爲用之方﹐可以想見。古取咸陽川澤﹐及渭城彭城﹐同州諸處﹐今惟懷慶者爲上。諸處隨時興廢不同耳。江浙壤地者﹐受南方陽气﹐質𨿽光潤而力微﹐不及懷慶山產者﹐稟北方純陰﹐皮有磊而力大也。古人種子﹐今惟種根。二月生苗﹐初生塌地﹐髙者不及尺許﹐葉如山白菜而毛澀﹐又似小芥葉而頗濃﹐中心皺紋如撮﹐莖上有細毛﹐梢頭開花﹐如小筒子而色紅紫。亦有黃色白色者﹐結實作房如連翹﹐中子甚細而色沙褐。根如人指﹐長短粗細不嘗﹐甚有一枝重數兩者。汁液最多﹐𨿽暴焙極燥﹐頃則轉潤。二月八月采者﹐未窮物性﹐八月殘葉猶在莖中﹐精气未盡歸根。二月新苗已生﹐根中精气已滋於葉。不如正月九月﹐采者气全也。種植甚易﹐入土卽生﹐大宜肥壤﹐根肥多汁﹐法以土壤作壇﹐如浮屠數級﹐寸段蒔灌﹐根長滋盛也。但種植之後﹐其土便苦﹐次年止可種牛膝。再二年﹐可種山藥。足十年﹐土味轉甜﹐始可復種地黃。否則味苦形瘦﹐不堪入藥也。作漧地黃法﹐去皮﹐入柳木甑內﹐置瓷鍋上蒸之﹔蒸透取出﹐攤令气歇﹐拌酒再蒸。又出令幹﹐勿犯銅鐵器﹐恐令人腎消發白﹐男損營﹐女損衛也。作熟地黃法﹐取肥大者三十斤﹐洗淨曬漧﹐更以三十斤搗汁相拌蒸之。又曝又蒸﹐汁盡爲度﹐則光黑如漆﹐味甘如飴者始佳。若入丸散﹐止可入砂盆內﹐隔湯蕩燥﹐勿用火焙﹐以傷藥力。

先人博議云﹕地黃別名地髓﹐又名﹐名芑。苗不能髙﹐生意在根﹐味甘色黃﹐沈重多汁﹐當入脾﹐爲脾之腎藥﹐以名髓多汁而气寒也。熟之則色黑﹐能入腎塡髓﹐反爲腎之脾藥﹐以名名芑﹐味甘色黃﹐而塡爲土入之象﹐然土爲水之用神﹐似土堤所以防水也。形如血脈﹐本經用逐血痺。蓋血者﹐取中焦水谷之汁﹐變化赤色以行經隧﹐如中﹐如汁﹐如經隧﹐皆象其形。痺者﹐閉而不通﹐隨其血之不通而爲病。如在目則赤﹐在齒則痛﹐在肉理則癰腫﹐在心則昏煩﹐在肺則咳血。壅遏而爲身熱﹐枯耗而爲燥澀痿軟﹐泛濫而爲吐衄崩漏。血痺頗廣﹐各以類推。逐者﹐俾其流通之義也。觀其入土易生可知矣。須髮爲血脈之餘﹐血痺則黃赤易見﹐可使之黑者。痺去而血華也﹐性惟潤下﹐功力到時﹐二便通利﹐以爲外徵。千金方黑膏﹐用治熱積所成之斑。肘後方拌雞蒸汁﹐用治寒積所成之疝﹐咸從血痺之所生耳﹐血中有痺﹐則骨髓不滿﹐肌肉不長﹐筋脈斷絕﹐均謂傷中。若塡滿﹐若生長﹐若接續﹐皆克成血液之流通者也。所云寒熱積聚﹐惟從痺字中生﹐第加一轉語耳。因彼不通﹐所以積聚﹐若作五積六聚﹐用地黃以除之﹐未有不反益其積聚者。如寒中虛人﹐在所必忌。否則膩膈滑腸﹐中滿減食矣。﹝如此看血痺﹐可稱徧周根身四大矣。卽以此法﹐類推五痺﹐及六極﹑五勞之形病。更合八風﹑五運﹑六气﹑四時之气病﹐與不內﹑不外因之似形似气者﹐視根身若見垣﹐亦若掌中觀摩羅果。﹞曰﹕苗葉布地﹐髙不及尺﹐隨地逶迆﹐生機偏向根者也。根截入土﹐橫穿直豎﹐絕不以堅礙妨活潑﹐眞得色空者耳。其汁深黃﹐染手不落﹔其味甘美﹐著舌不散。吮拔地髓﹐性頗貪野狼﹐故種植之地﹐土便憔苦﹐十年後方得轉甜﹐功徳力量﹐可望而知矣。先人判幹者爲脾之腎藥﹐熟者爲腎之脾藥﹐明顯的確。及釋《本經》《別錄》﹐精詳深邃﹐讀之可比類旁通

第一帙

枸杞

﹝本經上品﹞【气味】苦寒﹐無毒。

【主治】主五內邪气﹐熱中消渴﹐周痺風濕。久服堅筋骨﹐輕身不老﹐能耐寒暑。

【核】曰﹕古取嘗山者爲上﹐後世惟取陜西甘州者稱絕品。生平澤﹐丘陵阪岸間﹐春放苗﹐作橊葉狀﹐軟薄堪食﹐莖幹叢生﹐髙三五尺﹐陜之蘭靈﹐及九原以西者﹐並是大樹。七月作花紫色﹐隨結紅實﹐形長如棗核﹐淩冬不落。二月葉發﹐五月再發﹐其實乃謝。七月葉又發﹐花卽隨之﹐極易延蔓。根深者﹐一發三四尺﹐枝莖寸截﹐或分劈鏤刻﹐橫埋土中﹐旬日便發﹐易生如此。冬采根﹐春采葉﹐夏采實﹐秋采莖﹐功用並同。本經名槪葉實根莖﹐後世始岐而二之﹐以根皮有淸熱滋補之異﹐而略言莖葉﹐更以根去骨存皮﹐則又不可解矣。別有一種枸棘相類其實﹐但實圓﹐枝節間有刺不堪用。修治﹐取實鮮明紅潤者﹐洗淨﹐醇酒浸一宿﹐搗爛用莖葉﹐惟陰漧﹐根如物狀者爲上。東流水浸一宿﹐刷去土﹐甘艸湯又浸一宿﹐焙漧用。苗伏砒砂﹐根伏硫黃。

﹝凡木之易生者﹐榕柳之與桑杞﹑榕柳𨿽易生﹐不若桑杞通體精專。葉實根莖﹐功用並著﹐杞則更勝於桑﹐淩冬不落爲迥別也。嘉安朱孺子﹐居大篛巖見溪側有二花犬相戲﹐逐至杞叢下﹐獲杞根二枚﹐形狀與戲犬無異﹐煮食之﹐俄頃飛升仙去。﹞曰﹕枸從苟﹐誠也﹐省作句。觀斷絕寸莖﹐根須俱髡﹐以入土中﹐旬日卽發﹐枝榦分劈鏤刻﹐亦不之死﹐仁機扇動﹐一誠之致也。命名之義﹐或取諸此。其味苦﹐得夏大之令﹐其气寒﹐得寒水之化﹐故主夏气病藏之邪﹐致熱中消渴也。惟以怒生爲用﹐故痺爲之起﹐濕爲之收。又苦寒能堅﹐故枝韌比筋﹐根皮裹骨斯筋骨受之﹐地仙卻老﹐有繇然矣。且二五七月俱發﹐宜耐寒暑也。

﹝爾雅曰﹕杞一名機﹐卽枸杞也。按詩有六杞將仲子弓篇﹐無拆我樹杞﹔四牡篇﹐集子苞

第一帙

菊花

﹝本經上品﹞【气味】甘平﹐無毒。

【主治】主風頭頭眩腫痛﹐目欲脫﹐淚出﹐皮膚死肌﹐惡風濕痺。久服利血气﹐輕身耐老延年。莖葉根實並同。

【核】曰﹕出川澤田野間﹐雍州南陽山谷者最勝。宿根再發﹐亦可子種。莖葉花實﹐種種不同。卽菊譜所載﹕龍腦﹑新羅﹑都勝﹑禦愛﹑玉球﹑玉鈴﹑金萬鈴﹑銀臺﹑棣棠﹑蜂鈴﹑鵝紅﹑桃花順聖﹑淺紫紅二色﹑鄧州黃﹑鄧州白等﹐亦不能盡收也。莖有株蔓紫赤靑綠之殊﹔葉有大小濃薄尖禿之異﹔花有千葉單瓣﹐有心無心﹐有子無子﹐黃白紅紫﹐淺色間色﹐大小之別。味有甘苦酸辛之辧。又有夏菊秋菊之分。惟以單葉味甘者入藥﹐卽菊譜中名鄧州黃﹑鄧州白者是矣。其花細碎﹐品不甚髙﹐蕊若蜂窠﹐中有細子。正月采根﹐三月采葉﹐五月采莖﹐九月采花﹐十一月采實。修治惟陰漧。術﹑枸杞﹑桑根白皮爲之使。無子者﹐謂之牡菊﹐燒灰撒地中﹐能死龜黽﹐說出周禮。風俗通云﹕酈縣有菊潭﹐飲其水者﹐皆得上壽。又吳末朱孺子﹐入玉笥山﹐餐菊英﹐乘雲上升。康生亦服甘菊而仙。終南五老洞碑﹐載漢永壽出墨菊﹐其色如墨﹐用其汁以書。背萌國有紫菊﹐謂之日精﹐一莖一蔓﹐延及數畝﹐味甘﹐食者永不饑渴。一種名薏者﹐莖靑肥大﹐形似蒿艾﹐味綦苦澀﹐誤服則泄人气﹐又不可不辧。

曰﹕飽霜不隕﹐艸中松柏也。苗春花秋﹐色黃气烈﹐秉秋金之制﹐以制爲用﹐故字從﹐言在掌握間也。風頭頭眩﹑目欲脫﹑淚出﹐此肝木變眚﹐摧拉隕墜﹐能節制之﹐則無三者之病矣。皮膚死肌﹑惡風濕痺﹐二者風木失制﹐亢害所勝﹐菊得木體之柔﹐順受金制﹐自然木平風息也。芳香疏暢﹐故利气。柔潤陰成﹐故利血。凡力之能持者則物輕﹐性之不媚者則耐久。更生延年﹐名實相副﹐夫奚疑。

﹝承乃制﹐則不亢。亢則害﹐無承制矣。從來以熱極似水者﹐引亢則害承乃制作證﹐自不知其背謬耳。能持物輕﹐不媚耐久﹐眞堪警世。﹞

第一帙

麥門冬

﹝本經上品﹞【气味】甘平﹐無毒。

【主治】主心腹結气﹐傷中﹑傷飽﹐胃絡脈絕﹐羸瘦短气。久服輕身﹐不老不饑。

【核】曰﹕出函谷川谷﹐及堤坡肥土石間者﹐多野生。出江寧﹑新安及仁和筧橋者多種蒔。古人惟用野生者。細皺香美﹐宛如麥粒﹐功力殊勝也。四季不凋﹐秋冬根葉轉茂﹑叢生如韭﹐靑似莎艸﹐長尺餘﹐多縱理﹐四月開花如蓼﹐結實翠碧如珠﹐根須冗﹐貫須連結﹐儼便易燥﹐且不損藥力。或以竹刀﹐連心切作薄片﹐醇酒浸一宿﹐連酒磨細﹐入布囊內﹐揉出白漿﹐點生薑汁﹑杏仁末各少許﹐頻攪數百下﹐久之澄淸去酒﹐曬漧收用。入湯膏﹐亦連心用﹐方合上徳全體。今人去心﹐不知何所本也。地黃﹑車前爲之使。惡款冬﹑苦瓠。畏苦參﹑靑﹑木耳。伏石鐘乳。

紹隆王先生云﹕麥門冬﹐具稼穡甘﹐稟春和令當入足陽明﹐爲陽明之體用藥﹐故本經所陳諸證﹐皆屬陽明之上爲病。若痿蹶﹐又屬陽明之下爲病。經云﹕陽明爲闔﹐闔折﹐則气無所止息而痿疾起矣。是以治痿獨取諸陽明。陽明爲五臟六腑之本﹐五臟六腑﹐皆受气於陽明故爾。

先人博議曰﹕心腹脈絡﹐皆心所主。胃絡肌肉﹐皆心所生。美顏吐衄﹐惟心所現﹐結者能使之不結﹐絕者能使之不絕。惟從容潤澤﹐潛滋暗長﹐淪結成形者也。

又云﹕麥門冬﹐葉色嘗靑﹐根須內勁外柔﹐連綴貫根上﹐淩冬不死﹐隨地卽生。以白色可入肺﹐甘平可入脾﹐多脈理可人心﹐淩冬可入腎﹐長生可入肝﹐𨿽入五臟﹐以心爲主﹐心之腎藥也。其气象生成﹐及命名之義﹐能轉春爲夏﹐使腎通心﹐但力量不闊大﹐如有守有養﹐貞靜寧謚﹐和潤舒徐之君子也。倉皇之際﹐𨿽自憒憒﹐然躁進表露者﹐不及其久而不變也。

其根儼似脈絡﹐故本經以之治心腹結气﹐傷中傷飽﹐胃絡脈絕。蓋心腹中央﹐皆心之部分﹐脈絡亦心之所主﹐悉屬象形對待法耳。若脈絡之絕﹐傷中之絕﹐傷飽之絕﹐羸瘦肉理之絕﹐气結使然者﹐咸可使之復生。《別錄》所云﹕皆結气傷中傷飽之所生﹐蓋彊陰益精﹐消穀保神﹐安藏美色﹐皆復脈通心﹐潤經益血之力也。蓋心主血脈﹐脈潰血溢﹐脈傷則咳﹔經水已枯﹐乳汁不下﹐脈气欲絕者﹐皆克成效。如水入幹經﹐而血乃成﹐不入於經﹐以致浮腫者﹐潛滋之妙﹐賴有此耳。惟陰形緩性人﹐及脾慢中寒有濕者﹐不相宜也。

曰﹕金水主時﹐則根苗茂盛﹐有繼絕續乏之義。三冬閉藏﹐而陰陽互根之妙。麥則獨貞其竅﹐故處秋冬之時﹐能行春夏之令﹐以降入爲升出者也﹐故名麥門冬。四季長生﹐中央堅勁﹐气味甘平﹐具土徳性﹐當判入脾﹐脾之脾藥也。色白屬金﹐脾之肺藥也。似脈屬火﹐脾之心藥也。不凋屬水﹐脾之腎藥也。長生屬木﹐脾之肝藥也。所謂一臟之內﹐具五臟焉。故五臟六腑位於內﹐十二經脈見於外﹐莫不資始於脾﹐資生於胃﹐互爲樞紐者也。蓋心腹結气﹐中央所司﹐傷中傷飽﹐胃絡脈絕﹐羸瘦短气﹐象形對治﹐故繼絕續乏之義﹐悉從中字起見耳。廣推研釋﹐雋永可思﹐蓋土主中宮﹐長養後天﹐必須徳全之品﹐相爲匹配﹐其惟麥冬乎。至若保心之神﹐定肺之气﹐安肝之魂﹐補腎之精﹐因脾轉屬者﹐無所不宜。若脈傷則咳﹐經絡斷絕﹐致血液妄行﹐經水枯竭﹐變生煩熱焦渴者﹐求其因而借用之亦可。大抵象形對治﹐更相宜也。先人有議﹐輒加推展如此。

第一帙

太一餘糧

﹝本經上品﹞禹及太一﹐咸鐘水土精气﹐卽楞嚴四大法也。

【气味】甘平﹐無毒。

【主治】主咳逆上气﹐癥瘕﹐血閉﹐漏下﹐除邪气﹐肢節不利。久服耐寒暑﹐不饑﹐輕身飛行千里﹐神仙。

【核】曰﹕太一餘糧﹐與禹餘糧同一種類﹐咸鐘水土精气﹐融結成形﹐但勝劣有異。生太山山谷者﹐曰太一餘糧﹐是水勢劣土﹐偏鐘土气之專精者也。生東海池澤者﹐曰禹餘糧﹐是土劣水勢﹐偏得水气之專精者也。今世知有禹餘糧﹐不復識太一餘糧矣。太山久不見采﹐惟會稽王屋澤潞﹐所在諸山時有之。外裹若甲﹐甲中有白﹐白中有黃﹐似雞子黃﹐而重重如葉子雌黃﹐輕敲便碎如粉。所在有之﹐霏雪先消者是也。設中無黃﹐但有黃濁水者﹐爲石黃水。有凝結如石者﹐爲石中黃﹐非太一餘糧也。修治﹐用黑豆﹑黃精各五合﹐水二斗﹐煮五升﹐置瓷鍋中﹐下餘糧四兩煮之﹐旋添汁盡爲度﹐藥气香如新米矣。搗之﹐又研萬杵乃已。

杜仲爲之使。畏貝母﹑菖蒲﹑鐵落。

先人云﹕太一以气言﹐气似神化﹐大似六芝﹐遠離本色。

曰﹕太一卽太乙﹐气之始也。塊然獨存而無所不存﹐故能鎭定中黃﹐惇艮之止﹐對待肺金﹐不能收斂下降﹐以致咳逆上气﹐若癥瘕血閉者﹐气不運也。漏下淋漓者﹐气不收攝也。气如橐龠﹐血如波瀾﹐決之東則東﹐決之西則西﹐气一息不運﹐則血一息不行﹐太一能令元气屈曲而出﹐使凝閉漏下者﹐不得不隨之運抑揚﹐所謂欲治其血﹐先調其气﹐設元眞萎頓﹐則邪气外薄﹐太一能暢眞气﹐則邪气自不兼容矣。肢體不利者﹐气壅之也。太一黃中通理﹐宜气四達。气拒而固﹐不受寒暑﹐气充而實﹐不苦饑虛﹐气淸以升﹐輕身飛行。

第一帙

石鐘乳

﹝本經上品﹞審形狀辧土地。此不獨具山全體﹐更藉外緣以相資也。具山全體﹐故功力勇悍乃爾。

【气味】甘溫﹐無毒。

【主治】主咳逆上气﹐明目益精﹐安五臟﹐通百節﹐利九竅﹐下乳汁。

【核】曰﹕生少室山谷及太山。第一出始興者佳﹐江陵及東境名山石洞中亦有。按範成大桂海志所說甚詳。云桂林接宜﹑融山洞石穴中﹐鐘乳甚多。仰視石脈湧起處﹐卽有乳牀﹐白如玉雪﹐乃石液融結所成者。乳牀下垂﹐如倒生山峯﹐峯端漸銳且長﹐若冰柱﹐柱端輕薄﹐中空如鵝翎。乳水滴瀝不已﹐且滴且凝﹐此乳之最精者﹐以竹管仰承取之。而煉治家又以鵝管之端﹐尢輕明如雲母爪甲者爲勝。孫思邈曰﹕乳石必須土地淸白﹐光潤如羅紋﹑鳥翮﹑蟬翼﹐一切皆成白色者可用﹔其非土地者愼勿服之﹐殺人甚於鴆毒。別本注云﹕凡乳生深洞幽穴者﹐皆龍蛇潛伏之處﹐或襲龍蛇毒瓦斯﹐或洞口陰陽不均﹐或通風气﹐或黃色赤色﹐乳無潤澤﹐或煎煉火色不調﹐一煎以後﹐不復易水﹐服之令人發淋。又乳有三種﹕一種石乳﹐其洞純石﹐石津相滋﹐陰陽交備﹐具蟬翼紋者﹐其性多溫﹔一種竹乳﹐其洞徧生小竹﹐竹津相雜﹐石狀如竹﹐其性多平﹔一種茅乳﹐出茅山﹐其山土石相雜﹐徧生茅艸﹐茅津相滋﹐形質潤滑﹐其性多寒﹐皆以光澤者爲善。余處亦有﹐不可輕信。雷公曰﹕凡使勿用頭粗濃﹐並尾大者﹐爲孔公石﹐不用。色黑及經大火驚過﹐並久在地上收者﹐與曾經藥物制者。須要鮮明輕薄﹐而有光潤﹐如鵝翎筒子者乃佳。修治﹐鐘乳八兩﹐用沈香﹑零陵香﹑藿香﹑甘松﹑白茅各一兩﹐水煮過﹐再煮汁﹐方用煮乳﹐一伏時﹐漉出。以甘艸﹑紫背天葵各一兩﹐同煮﹐漉出拭漧﹐緩火焙之﹐入臼杵粉﹐篩過﹐入缽中。令有力少壯者二三人﹐不住手研三日夜。

然後以水飛澄﹐罩以絹籠﹐日中曬漧﹐入缽再研三萬徧﹐乃以瓷盒收之。太淸經煉鐘乳法﹕取好末置金銀器中﹐瓦一片﹐密蓋﹐勿令泄气﹐蒸之﹐自然化作水也。之才曰﹕蛇牀爲之使。

惡牡丹﹑玄石﹑牡蒙。畏紫石英﹑艸。忌羊肉。時珍曰﹕亦忌參﹑術﹐犯之多死。土宿眞君曰﹕鐘乳產於陽洞之內﹐陽气所結﹐服之可柔五金。麥門冬﹑蒜﹑韭實﹑胡蔥﹑胡荽﹑貓兒眼﹐皆可服之。

﹝經雲﹕水勢劣火﹐結爲髙山﹐鐘乳本具水火二大矣。則乳質全類似水﹐而勇悍獨專﹐寧非火勝水劣乎。修治﹐水煮﹐仍交水火以濟之。但煮則水勝於火﹐所以少平勇悍也。今世多用火﹐反助長其勇悍﹐故每多石毒燃燒之患。﹞先人云﹕五臟安和﹐竅節通利﹐卽地形仙矣。此屬借資﹐大須保任﹐久與相習﹐乃成自然。

曰﹕乳乃石之靈液﹐具山之全體者也。顧山體有淸濁﹐而乳之優劣因之。如婦人異質﹐則鐘乳之濃薄﹐與味之甘淡﹐气之腥香冷暖﹐其滋益嬰兒與否﹐亦自有辧。故鐘乳先須論土地﹐再審形狀﹐庶幾得之﹐惟天地之气﹐鐘於名山而乳凝焉。觀其主治﹐一一可想﹐如肺系塡塞脹滿﹐則不能分布諸气﹐故咳逆上气﹐鐘乳虛中﹐宛若肺系﹐何患塡塞脹滿﹐此石液所鐘﹐光潤瑩徹﹐故明目﹐目亦水液所鐘﹐洞見明暗﹐此石中精髓﹐點滴不窮﹐故益精髓之體。此艮山之液﹐能益眞陰。然五臟至陰﹐須寧靜濡潤﹐乃得安和﹐若通百節﹐利九竅﹐下

第一帙

龍骨

﹝本經上品﹞土大頑頹則風木變眚﹐以木必基土﹐維土爲命﹐互爲乘制﹐制則化生。

【气味】甘平﹐無毒。

【主治】主心腹鬼疰﹐精物老魅﹐咳逆﹐泄痢膿血﹐女子漏下﹐癥瘕堅結﹐小兒熱气驚癇﹐齒主小兒大人驚癇﹐癲疾狂走﹐心下結气﹐不能喘息﹐諸痙﹐殺精物﹐久服通神明。

【核】曰﹕出晉地﹐及太山﹑剡州﹑滄州﹑太原﹐山巖水岸土穴中﹐此龍化解脫之處也。

其骨細﹐其文廣者雌﹔其骨粗﹐其文狹者雄。五色具者上﹐白﹑黃色者中﹐純黑者下矣。各隨五色合五藏﹐如五芝﹑五石英﹑五石脂之入五臟也。山書云﹕鱗虫三百六十﹐而龍爲之長。

元命苞云﹕龍之爲言萌也﹐陰中之陽﹐故龍舉而云興。說文云﹕龍春分而登天﹐秋分而潛淵﹐物之至靈者也。埤雅云﹕龍鱗八十有一﹐具九九之數﹐陽之極者。故爲辰而司水﹐鯉鱗三十有六﹐具六六之數﹐陰之極也。故變陽而化龍。淮南子云﹕羽毛鱗介﹐皆祖於龍﹐羽嘉生飛龍﹐飛龍生鳳凰﹐而後鸞鳥庶鳥﹐凡羽者以次生焉。毛犢生應龍﹐應龍生建馬﹐而後麒麟庶獸。凡毛者以次生焉。介鱗生蛟龍﹐蛟龍生鯤鯁﹐而後建邪庶魚﹐凡鱗者以次生焉。介潭生先龍﹐先龍生玄黿﹐而後靈龜庶龜﹐凡介者以次生焉。埤雅云﹕龍亦卵生而思抱﹐雄鳴上風﹐雌鳴下風而風化。廣雅云﹕有鱗曰蛟龍﹐有翼曰應能﹐有角曰虯龍﹐無角曰螭龍﹐未升天曰蟠龍﹐玉符稱世俗畫龍之狀﹐馬首蛇尾﹐又有三停九似之說。謂自首至膊﹐膊至腰﹐腰至尾﹐皆相停也﹔九似者﹐角似鹿﹐頭似駝﹐眼似鬼﹐項似蛇﹐腹似蜃﹐鱗似魚﹐爪似鷹﹐掌似虎﹐耳似牛也。或曰﹕龍無耳﹐故以角聽。又云﹕驪龍之眸﹐見千里纖芥。論衡云﹕龍頭上有骨﹐如博山形﹐名曰尺木。無尺木者﹐不能升天﹐其爲性粗猛而畏鐵﹐愛玉及空靑而嗜燕﹐故食燕人不可渡海。又曰﹕蛟龍畏楝葉﹐及五色綫﹐故漢以來﹐祭屈原者﹐以五色綫合楝葉縛之。古者豢龍禦龍氏﹐徒以知其好惡而節制之﹐將雨則吟﹐其聲如戛銅盤﹐涎能發眾香﹐其噓气成云﹐反因云以蔽其身﹐故不可全見。今江湖間﹐時有見其爪與尾者﹐歲時云﹕夏四月後﹐龍乃分方﹐各有區域﹐故兩畝之間﹐而雨異焉。又多豪雨﹐說者曰﹕細潤者天雨﹐猛暴者龍雨也。又能火與人火相反﹐得濕而焰﹐遇水而燔﹐以火逐之﹐則燔息而焰滅矣。餌食者﹐當知其出處愛惡如此。修治龍骨﹐香艸湯浴兩度﹐搗粉﹐絹袋盛之﹐用燕子一隻﹐去腸肚﹐安袋於內﹐懸井面上﹐一宿取出﹐再研極細用。

﹝昔有叔安﹐有裔子曰﹕董父實﹐甚好龍﹐能求其嗜欲以飲食之﹐龍多歸之﹐乃擾畜龍﹐以服事帝舜。舜賜之姓曰董氏﹐曰豢龍﹐故帝舜世有畜龍﹐及有夏孔甲﹐擾於有帝﹐帝賜之乘龍河漢各二。各有雌雄﹐孔甲不能食﹐而未獲豢龍氏。陶唐氏旣衰﹐其後有劉累﹐學擾龍於豢龍氏﹐以事孔甲﹐能飲食之。夏后嘉之﹐賜氏曰禦龍。﹞﹝管子云﹕龍被五色而遊﹐故神欲小則爲蠶﹐欲大則涵天地﹐欲上則淩雲气﹐欲下則入於深泉。變化無日﹐上下無時﹐謂之神。變化論云﹕龍不見石﹐猶人不見風﹐魚不見水也。﹞﹝韓語云﹕噓气成云﹐云固弗靈於龍也﹐然龍乘是气﹐茫洋窮乎玄間薄日月﹐伏光景﹐感震電﹐神變化﹐水下土﹐汨陵谷﹐云亦靈怪矣哉。云﹐龍之所能使爲靈也﹐若龍之靈﹐則非云之所能使爲靈也﹐然龍弗得云﹐無以神其靈矣。失其憑依﹐信不可與﹐異哉其所憑依﹐乃其所自爲也。易曰﹕雲從龍﹐旣曰﹐龍則雲從之矣。﹞紹隆王先生云﹕龍稟陽而伏陰﹐神靈之物也。神則靈﹐靈則變﹔神也者﹐兩精相合﹐陰陽不測之謂也。

曰﹕龍耳虧聰﹐以角爲聽﹐固有六根互用﹐此則借用以爲六根者也。春半登天﹐秋半潛淵﹐揆機衡之升沈﹐是合四時之宜耳。豢龍氏醢龍以食。張華云﹕龍酢得醋﹐則生五色﹐安知非形似龍類也。別錄爲死龍之骨﹔蘇寇疑爲神物﹐無自死理﹐旣屬神物﹐又安知非從尸解而去也﹐故僅存朽骨﹐尙獲靈異乃爾。對待生人未朽之四大﹐便爲鬼疰精物老魅之所侮﹐與泄痢膿血﹑癥瘕堅結之早現頹敗相者﹐若驚癇癲疾﹐狂走痙﹐此不能震驚百里﹐施諸己身者也。古有龍髯作拂﹐見燕則冉冉自飄﹐龍皮作障﹐溽暑時云生涼作﹐固屬謬誕﹐亦未必非尸解物﹐畱人間世﹐以顯靈異者也。雷公修事﹐藏納燕腹﹐懸井面上﹐此遂出處嗜欲之性﹐倍發其靈異故爾。但用燕似覺傷生﹐且非時亦不易得﹐不若以雲母易紫燕﹐雲從龍﹐物各客曰﹕龍骨畏石膏。喜牛黃﹑人參何也﹖頤曰﹕石膏稟艮止之凝肅﹐𨿽與潛蟄之徳相符﹐禦天之性則反﹐故畏之。牛黃黃中通理﹐濃徳載物。人參天兩地﹐奠安形藏﹐借以濟弱扶傾﹐運用樞紐﹐故喜之。又曰﹕牛黃爲君﹐佐以龍骨﹐牛黃又反畏龍骨﹐何也﹖頤曰﹕牛黃全具惇阜之體﹐龍則時蟄時躍﹐蟄時無礙﹐躍時未免爲之崩且潰耳。

﹝眼耳鼻舌身意曰六根﹐色聲香味觸法曰六塵﹐根之合塵﹐各有專司﹐互用﹐則根塵疊應矣。若龍之角﹐爲根身之餘物﹐以之借聽﹐此亦極大神通。繇此觀之﹐物物都有神通﹐神通者﹐我之不能﹐彼之獨善者是也。若蚱蟬之鳴以脇﹐蠐螬之行以腹﹐與猿猴之善援﹐羚羊之

第一帙

蜂蜜

﹝本經上品﹞【气味】甘平﹐無毒。

【主治】主心腹邪气﹐諸驚癇痙﹐安五臟諸不足﹐益气﹐補中﹐止痛﹐解毒﹐除眾病﹐和百藥。久服彊志﹐輕身﹐不饑不老﹐延年神仙。

【核】曰﹕蜜蜂﹐一名蜜蜂。爾雅翼云﹕蜜蜂似蜂而小﹐工作蜜也。說文蜜作﹐云蜂甘飴也。蓋若鼎器而幕之。山海經云﹕谷城之上﹐足蜂蜜之盧﹐今土木之蜂﹐亦各有蜜。

北方地燥﹐多在土中﹐故多土蜜。南方地濕﹐多在木中﹐故多木蜜。又有巖蜜﹑石蜜﹐俱在巖石間也。今人家所畜之蜂﹐小而微黃﹐大率腰腹相稱﹐如蠅蟬也。喜事者﹐以木容數斛﹐置蜂其中養之﹐開小孔﹐才容出入。永嘉地記云﹕七八月中﹐嘗有蜜蜂羣過﹐有一二小蜂﹐先飛覓止泊處﹐人知輒內桶中﹐以蜜塗桶內﹐飛者聞蜜臭﹐或停不過﹐三四往來﹐便舉羣悉至矣。今人家養蜂﹐或羣逸以百千萬數﹐中有大者爲王﹐羣蜂羿之﹐從其所往﹐人收而養之﹐多在谷雨春分時也。采取百芳﹐醞釀造蜜。其房謂之蜜脾﹐王之所居﹐疊積如臺。語云﹕蜂臺蟻樓﹐言蜂居如臺﹐蟻居如樓。自然論云﹕蜂無王則盡死﹐君臣之體﹐生死不移也。一日兩出﹐而聚鳴號爲兩衙﹐其出采花者﹐取花須上粉﹐置兩髀﹐惟牡丹﹑芍藥﹑蘭蕙之粉﹐或負於背﹐或戴於首﹐或采無所得者﹐經宿花間﹐一不敢歸﹐或螫毒人﹐蜂亦尋死。故古稱蜂蠆有毒﹐近其房則羣起攻人。故戰國有蜂旗﹐軍行用之﹐云若蜂起之將也。寒冬無花﹐深藏房內﹐卽以釀蜜爲食。春暖花朝﹐復出卷采矣。宛間有梨花蜜﹐色如凝脂。毫州太淸宮有檜花蜜﹐色小赤。南京柘城縣有何首烏蜜﹐色更赤。

各隨所采花色﹐性之溫涼﹐亦相近也。蜜脾之底爲蠟。埤雅云﹕蠟生於蜜﹐而天下之味﹐莫甘於蜜﹐莫淡於蠟。蓋濃於此者﹐必薄於彼﹐理之固然也。西方之書曰﹕味如嚼蠟﹐舊說蜂之化蜜﹐必取豬之水﹐注之蠟房﹐而後蜜成﹐故蠟者蜜之也。方言云﹕其大而蜜﹐謂之壺蜂。卽今黑蜂也。蓋亦釀蜜﹐楚辭所謂赤蟻若象﹐玄蜂若壺者是也。試蜜眞僞﹐以燒紅火箸﹐插入蜜中﹐提出起气者爲眞﹐起煙者爲僞。修治﹐每沙蜜一斤﹐用水四兩﹐入銀石器內﹐桑柴火慢煮﹐掠去浮沫﹐至滴水成珠﹐不散﹐乃用。

又法以器盛貯重湯中﹐煮一日﹐候滴水不散﹐取用亦佳﹐且不傷火也。七月勿食生蜜﹐令人暴下霍亂。味酸色靑赤者﹐食之心煩。不可與蔥﹐及萵苣同食﹐令人利下。食蜜飽後﹐不可食鮮﹐令人暴亡。

繆仲淳先生云﹕集艸木羣英之精﹐合水土風露之气﹐醞釀成蜜﹐故其气淸和﹐其味甘純﹐施先人云﹕蜜本萬卉之黃﹐采集醞化於蜂﹐巖石土木﹐出處之端﹐藜連烏檜﹐生成之自。

曰﹕垂穎如鋒﹐故名蜂。傳云﹕蜂蠆垂芒﹐主之所在﹐眾蜂旋繞﹐飛舞如衛﹐政令甚嚴﹐蜂有臣禮者是也。集采百芳﹐退藏於密﹐吹鼓醞釀﹐而蜜成矣﹐故謂之蜜。其房如脾﹐謂之蜜脾。儼如胃﹐形受盛水谷﹐醞釀以成精血也。甘平色黃﹐當判入脾﹐故補中而益中气。蓋萬物莫不資始於脾﹐故主諸不足耳。設土大頑頹﹐則木無所倚﹐遂成驚駭癇痙。蜂蜜惇土化用﹐濃徳載物﹐則上逆下陷之气﹐旋歸於本位矣。安五臟者﹐安五臟之形。有形歸土﹐脾所司耳。心腹居中﹐爲邪所薄﹐則中宮不安﹐安中所以逐邪。未有中不安﹐而能剪除外侮者﹔和百藥解毒者﹐以甘性能緩﹐則無躁暴漂之峻。脾藏志﹐故久服彊志﹐輕身不饑不老﹐總屬脾土事耳。

第二帙

牡桂

﹝本經上品﹞關有匹爲十二原之所出入﹐節之交三百六十五會﹐爲神气之所遊行出入也。

【气味】辛溫﹐無毒。

【主治】主上气咳逆﹐結气﹐喉痺﹐吐吸﹐利關節﹐補中益气。久服通神﹐輕身不老。

第二帙

桂﹝本經上品﹞

【气味】辛溫﹐無毒。

【主治】主百病﹐養精神﹐和顏色﹐爲諸藥先聘通使。久服輕身不老﹐面生光華﹐媚好嘗如童子。

【核】曰﹕牡桂﹐出合浦交趾﹑廣州象州﹑湘州桂嶺諸處。生必髙山之巓﹐旁無雜樹自爲林類﹐葉色嘗靑﹐淩冬不凋﹐如枇杷葉﹐邊有鋸齒﹐表裏俱有白毛﹐中心有縱文兩道﹐宛如圭形﹐四月有花無實﹐木皮紫赤﹐堅濃臭香﹐气烈味重者爲最。枝皮爲桂枝。幹皮之薄者爲桂皮﹐濃者爲桂﹑爲桂心﹑爲肉桂﹑爲官桂。以皮作釘﹐釘他木根﹐旬日卽死。桂﹐出交趾桂林山谷﹐生必臨巖﹐正圓如竹﹐小於牡桂﹐亦自爲林。淩冬不凋﹐葉如柿葉﹐尖狹光澤﹐無鋸齒﹐中心有縱文三道﹐四月蕊黃花白﹐五月結子如暗河之實﹐木皮靑黃﹐環捲如筒﹐亦曰﹕牡桂淩嶺﹐桂臨巖﹐旁無雜木﹐自爲林類。此非落落難合﹐故爲髙險﹐乃剎帝利種﹐凡木不得與其班列故爾。桂從圭﹐執圭如也。圭者陰陽之始﹐自然之形﹐故葉文如之。光澤色相﹐不假雕琢﹐牡色紫赤﹐有花無子﹐得陽之始﹔色靑黃﹐有花有子﹐得陰之始。牡爲牡﹐爲牝也。蓋圭之妙用﹐宣揚宣攝﹐靡不合和。牡主气結喉痺﹐神明不通﹐關節不利﹐此病之欲宣揚者也。牡則先宣攝中气﹐而後爲宣揚者也。亦主上气咳逆﹐不能吸入﹐反吐其吸﹐此病之欲宣攝者也。牡則先宣揚中气﹐而後爲宣攝者也。主和顏色﹐使光華外溢﹐媚好嘗如童子﹐及爲諸藥之先聘通使﹐此藏陰之气欲宣揚者也。則先宣攝精神﹐而後爲宣揚者也。設宣揚而不先宣攝﹐宣攝而不先宣揚﹐斯不和﹐斯不合矣。則宣揚宣攝藏陰神藏之五﹔牡則宣揚宣攝中气關節竅脈形藏之四。功力之有異同者﹐牝牡有別故也。不惟有別﹐且各分身以爲族類﹐故各從其類以爲上下內外﹐輕重濃薄之殊。气味辛溫﹐功齊火大﹐對治以寒爲本﹐以陰爲標﹐以寒水爲化﹔或本之本气似隱﹐而標之寒化反顯﹔或陰气承陽﹐而血妄行﹔或水寒亢害﹐而厥逆洞注﹔或火不歸源而外焰內寒﹔或火失炎上而盲聾喑啞﹔或眞火息而邪火熾﹔或壯火盛而少火滅﹔此皆宣揚宣攝火大之體﹐宣揚宣攝燎原之用。灰心冷志人﹐內無暖气﹐外顯寒酸﹐更當餌服。乃若驅風﹐捷如影響﹐以剎帝利種。凡木望風自靡﹐故一名﹐言能侵害他木﹐木得桂而卽死。圭之義大矣哉。

﹝梵語剎帝利﹐此云王種﹐故圭有四﹐鎭桓信躬﹐王公侯伯執之﹐從重土者﹐以封諸侯也。又土圭﹐測土深正日景﹐以求地中。又圭田﹐田之所入﹐以奉祭祀﹐爲言潔也。又六十四黍爲圭。又刀圭作匕﹐正方一寸﹐抄散﹐取不落爲度。﹞

第二帙

桑上寄生

﹝本經上品﹞【气味】苦平﹐無毒。

【主治】主腰痛﹐小兒背彊﹐癰腫﹐充肌膚﹐堅齒髮﹐長須眉﹐安胎。其實主明目﹐輕身通神。

【核】曰﹕近海州邑﹐及海外之境﹐地暖不蠶﹐桑無采剪之苦﹐气濃意濃﹐兼之鳥食榕實﹐糞落桑上﹐乘气而生。葉如橘而軟濃﹐莖如槐而肥脆。三四月作黃白花﹐六七月結黃綠實﹔大如小豆﹐汁稠粘﹑或斷莖視之﹐色深黃者良。世俗多以寄生他木上者充之﹐不惟气性不同﹐且反生災害矣。修治﹐根莖枝葉﹐並銅刀銼細﹐陰漧﹐不可見火。繆仲淳先生云﹕感桑木精气而寄生﹐故其主治﹐一本於桑﹐更抽拔其英粹﹐功用尢勝於桑矣。

曰﹕木性之易生者榕桑稱最﹐桑𨿽曲直僕傴﹐靡不怒生﹐榕附水土沙木﹐莫不勃發。更異者﹐鳥啖榕實﹐遺出桑上﹐遂爾寄生。故主形骸寄生之齒髮須眉﹐及胞胎癰腫。堅之﹑長之﹑安之﹑療之﹐其功獨著。若主腰痛﹐治背彊﹐充肌膚﹐及明目輕身通神者﹐此屬形骸親相分﹐特易易耳。先人云﹕寄生桑木身半﹐大似腰呂之象﹐則凡腰呂之疾爲宜。一名寓木﹐寓木者﹐如膽寄肝﹐當治膽病。胎亦寄﹐髮齒須眉亦寄也。實之通神﹐當切於魂﹐斷決﹐疑斯釋矣。又云﹕人世如寄﹐此復寄寄﹐取彼寄寄﹐以益其寄。

﹝易生速計之流﹐得有著腳處﹐隨計就計矣。然木性之易生者﹐榕桑稱最﹐眞眞兩得其計矣。﹞

第二帙

防風

﹝本經上品﹞【气味】甘溫﹐無毒。

【主治】主大風﹐頭眩痛惡風﹐風邪目盲無所見﹐風行周身﹐骨節疼痺﹐煩滿。久服輕身。

【核】曰﹕出齊州龍山者最勝﹐靑﹑兗﹑淄州者亦佳。二月生芽﹐紅紫色﹐作茹柔嫩爽口。三月莖葉轉靑﹐莖深葉淡﹐似靑蒿而短小。五月開花﹐似蒔蘿花而色白﹐攢簇作房﹐似胡荽子而稍大。九月采根﹐似葵根而黃色。一種石防風﹐生山石間﹐葉靑花白﹐根似蒿根而粗醜。修治﹐去叉頭叉尾﹐及枯黑者。叉頭令人發狂﹐叉尾發人痼疾也。制黃。畏萆。

殺附子毒。惡藜蘆﹑白斂﹑漧薑﹑芫花。得蔥白﹐能行周身﹔得澤瀉﹑本﹐能療風﹔得當歸﹑芍藥﹑陽起石﹑禹餘糧﹐療婦人子藏風。

先人云﹕四大中風力最勝﹐執持世界﹐罅無不入。設人身腠理疏泄﹐則生气有所不衛﹐風斯入焉。故欲防禦障蔽者﹐匪通天之生气勿克也。防風黃中通理﹐鼓水谷之精﹐以防賊風之來﹐命名者以此。又云﹕身本四大合成﹐以動搖爲風﹐則凡身中宜動處不動﹐卽是風大不及﹐宜動處太動﹐卽是風大太過。防風甘溫辛發﹐中通濡潤﹐勻而平之。無過不及﹐此防風功用。又云﹐衛我用我﹐勻气以芳。

曰﹕動搖飄拉﹐風木之本性也。土失畱礙﹐致風木變眚﹐亦有風木變眚﹐致土失畱礙者。如風在頭則掉眩﹐在目則瞀盲﹐在骨節則疼煩。而疼煩﹑瞀盲﹑掉眩﹐政風木動搖飄拉之性耳。風行周身﹐亦善行數變之用也。臭味甘芳﹐黃中通理﹐惇九土之精﹐以防八風之侮。彼以巽入﹐我以艮止﹐在土轉而爲吐生﹐在木不得不轉爲戴土而出矣。

﹝功能惇土徳用﹐以防風木之相乘﹐設風木已乘土大﹐寧不戴負地土而出﹐然則驅風木之外侮﹐卽所以行土大之徳用﹐以土大失體與用﹐乃致風木之相乘耳。釋名云﹕上者﹐吐也﹐能﹝生气通天論﹐指衛气曰生气﹐又諭衛气曰陽气﹐若天與日﹐失其所﹐則折壽而不彰﹐此壽命之本也。

防風質黃﹐具中土之色。甘溫﹐專中土之味。蓋土徳惟馨﹐芳香充達﹐拒諸邪臭﹐故頭目身首有風﹐尙未入髒者﹐能從中拒撤之。若防己﹐則苦辛主泄﹐治證亦不相同。防風如任徳以禦外侮之寇﹐防己如借權以淸君側之姦。然因名思義﹐其曰防己﹐固爲可以自衛﹐亦並此本身是應防之物。蓋治世之能臣﹐亂世之姦雄也。故本經一入上品﹐一入中品。

惟得土升陽之气﹐能化土重滯之形﹐風大持土﹐視大地如鴻毛﹐身輕以此。﹞

第二帙

沙參

﹝本經上品﹞【气味】苦﹐微寒﹐無毒。

【主治】主血結﹐驚气﹐除寒熱﹐補中﹐益肺气。

【核】曰﹕出淄﹑齊﹑潞﹑隨﹑江﹑淮﹑荊﹑湖州郡沙磧中。二月生苗﹐初生如小葵葉﹐圓扁不光。八﹑九月抽莖﹐莖端葉尖長﹐如枸杞﹐邊有細齒。葉間開小花五出﹐色紫﹐長如鈴鐸﹐結實如冬靑﹐實中有細子。霜後苗枯﹐根長尺許﹐若黃土地中者﹐根則短小。根莖俱有白汁如乳﹐故一名羊乳﹑羊婆奶。根幹時﹐宛似人參﹐中黃外白﹐世所用者皆僞﹐不知爲何許物﹐食之反損肺气。惡防己﹐反藜蘆。

先人云﹕色白而乳﹐肺金之津液藥也。故又得知母志取苦心之名。

曰﹕樂樹沙磧而气疏﹐質本秋成而性潔。參容平之金令﹐轉炎敲爲淸肅者也。故可汰除肺眚﹐因熱傷气分﹐爲灑淅寒熱﹐及藏眞失行營衛陰陽﹐致气不﹐血不濡﹐與驚气上逆﹐不能之使下者﹐功用頗捷。

第二帙

術

﹝本經上品﹞【气味】苦溫﹐無毒。

【主治】主風寒濕痺﹐死肌痙疸﹐止汗﹐除熱消食﹐作煎餌。久服輕身﹐延年不饑。

【核】曰﹕出嵩山﹑茅山者良。杭﹑越﹑舒﹑宣諸州亦有。惟湖州﹑津山者最佳﹐多生髙岡上。葉頗大﹐葉葉相對﹐方莖有毛﹐莖端有花﹐有紫碧紅色﹐根岐生﹐紫色塊大者爲勝。

或大如指如拳﹐或至數斤者。剖暴﹐謂之片術。爾雅疏云﹕生山中者﹐曰山薊﹐曰白術。平地者﹐曰薊﹐曰赤術。赤者苗髙二三尺﹐葉亦抱莖﹐梢間葉略似棠梨﹐腳下葉各有叉﹐三五出﹐邊作鋸齒﹐及小刺﹐根如人指﹐及老姜狀﹐色黑褐﹐而气味辛烈。古人用術不分赤白﹐自宋人始指赤術曰蒼術﹐但气味有和暴之殊﹐則施治亦有緩急陰陽之別。修治白術﹐人乳潤之﹐制其性也。亦取易入陽明﹐陽明燥金﹐從乎中治太陰之濕化故也。若療脾疾﹐先用米泔浸透﹐次以山黃土拌蒸九次﹐曬九次﹐竊土气以助脾﹐及宣胃府醞釀敷布之用耳。赤術亦用米泔浸透﹐更以陳壁土水﹐浸潤一二日﹐取出﹐去皮﹐曬漧﹐切片﹐每術四兩﹐先用脂麻六兩﹐微火拌炒﹐以濡其燥﹐緩其暴。更用粳米糠衣四兩﹐微火拌炒﹐則不染濕作黴矣。忌桃李﹐及松菜﹑雀肉﹑靑魚﹑蛤蜊。

先人云﹕術字從木﹐別名多山﹐行脾土用﹐曰木﹐曰肝。又云﹕死肌﹐脾體不靈﹐黃癉脾色外見﹐肢痙脾用不行﹐食停脾气不轉﹐不饑脾精自固矣。

曰﹕術從木﹐觀葉葉相對﹐抱莖生﹐儼似木字。莖方﹐葉附四旁﹐合土大寄旺四季﹐當判脾之肝藥用藥也。又可判肝之脾藥父藥也。以木必基土﹐吮拔水液﹐方條達發生。

故以木爲母﹐土爲父耳。風寒濕合成痺者﹐此先因於風﹐寒濕後之。風爲百病長故也。痺則閉塞不通﹐故死肌痙疸。死肌者﹐土頑頹。痙者﹐土震動﹔而疸者﹐土色見也。緣土無用神﹐受飲食停積。術行土用﹐大土力﹐妄泄者旣已歸源﹐疏漏者寧不固密。如是火熱頓消﹐涼生風暢﹐醞釀宣布﹐脾土展舒矣。

﹝旣藥有雌雄子母兄弟﹐則水土之抽爲艸木﹐宜哉水母而土父矣。

土爲水之堤防﹐有知之者﹐飲食之仗風力﹐以爲醞釀宣布﹐人所未知。須解一藏具五藏用者始得。﹞

第二帙

女萎

﹝本經上品﹞禮備之祥﹐所生惟和。王者之用﹐野人之節也。

【气味】甘平﹐無毒。

【主治】主中風﹐暴熱﹐不能動搖﹐跌筋﹐結肉﹐諸不足。久服去面﹐好顏色潤澤﹐輕身不老。

【核】曰﹕爾雅名熒﹐又名萎移﹐萎香。別錄名萎蕤﹐又名玉竹﹑地節。吳普名葳蕤。

樊阿名靑粘。先人云﹕節竹其形﹐萎熒作象﹐玉靑爲色﹐風木之性也。生太山山谷﹐及滁州﹑舒州﹑漢中﹑均州﹐處處山中亦有。春生苗﹐莖彊直﹐似竹作節﹐葉亦如竹﹐兩兩相值﹐葉端有黃色班點。三月開靑花﹐遂結實如珠﹐根橫行﹐如荻根及菖蒲。槪節平直﹐多脂潤﹐𨿽燥亦柔﹐須節冗密﹐宛如冠纓下垂之綏﹐而有威儀之義。瑞應圖曰﹕王者禮備﹐則萎蕤生於殿前﹐威儀之義﹐於此可見。修治﹐以竹刀刮去須﹐及皮節。洗淨﹐蜜水浸一宿﹐蒸了﹐焙漧。

先人云﹕動搖名風﹔不能動搖﹐名中風。無風大性故澤色輕身﹐皆屬風力所轉。

紹隆王先生云﹕性稟醇和﹐如盛徳君子﹐無往不利。故可資其利用而不窮。正如此藥之能補益臟腑﹐滋培血气﹐气爲陽﹐則身輕﹔血爲陰﹐則顏駐。根本旣治﹐百疾自除矣。

曰﹕體性柔軟﹐津汁粘埴﹐根繁盛﹐垂垂似纓﹐儼若威儀之容貌。以能卓立於禮﹐而爲節文度數者也。故王者禮備﹐則葳蕤生於殿前。細觀命名﹐其形狀可想見矣。能立於禮﹐以固人肌膚之會﹐筋骸之束﹐若愉色婉容﹐手舞足蹈﹐莫非節文度數之詳耳。其不能動搖﹐跌筋結肉﹐面色黯﹐皆爲慢風暴熱之所困。以禮節之﹐默然感化﹐所謂動容貌﹐遠暴慢者也。於是肌膚潤澤﹐筋骸轉搖﹐故身輕不老﹐翩翩若仙矣。

﹝雜記云﹕蕤賓律名﹐謂五月一陰之气﹐委蕤於下。嵇康琴賦云﹕飛英蕤於昊蒼﹐則葳蕤上下察矣。詩云﹕望見葳蕤舉翠華﹐旋開金屋掃庭花。望幸者﹐尙爾飄飄神舉﹕寵幸者﹐想更超逾騰躍矣。﹞

第二帙

牛膝

﹝本經上品﹞【气味】苦酸平﹐無毒。

【主治】主寒濕痿痺﹐四肢拘攣﹐膝痛不可屈伸﹐逐血气﹐傷熱﹐火爛﹐墮胎。久服輕身耐老。

【核】曰﹕出河內川谷及臨朐﹐今江淮﹑閩越﹑關中亦有﹐不及懷慶者佳。深秋收子﹐初春排種其苗﹐方莖暴節﹐葉葉對生﹐頗似莧葉。六七月節上生花作穗﹐遂結實如小鼠負虫﹐有澀毛﹐貼莖倒生。根柔潤而細﹐一直下生﹐長者約三五尺。九月采根﹐莖葉亦可單用。修治去頭蘆﹐用黃精汁浸一宿﹐取出﹐銼細﹐焙漧。

曰﹕讀牛膝經年不得其解﹐偶憶風馬牛不相及句﹐比類推之。牛喜風順﹐馬喜風逆﹐故知經隧從頭走足﹐其逆流而上﹐與不得順流而下者﹐當百倍其力﹐故一名百倍。更觀實若鼠負﹐根直下行﹐宛如甲拆﹐蓋牛爲土畜﹐在卦曰坤﹐從土解孚﹐以行脾用﹐是以稟土气之平﹐兼木火之味﹐是主寒濕成痺﹐澑於肢節﹐醞釀成熱﹐遂致四肢拘攣﹐膝痛不可屈伸。

經云﹕濕熱不攘﹐大筋軟短﹐小筋弛長﹐軟短爲拘﹐弛長爲痿。重言膝痛不可屈伸者﹐以濕傷在下﹐偏此更甚故爾。或痺於血﹐或痺於气﹐並可逐而通之。如別錄之治胸中痛﹐腰脊痛﹐莖中痛﹐五淋癃閉﹐下痢喉痺﹐此正痺於气﹐如癥瘕血結﹐惡血血暈﹐此正痺於血﹐咸成有餘之證形也。如傷中少气﹐失溺絕陽﹐此亦痺於气。如陰消陰痿﹐精涸水涸﹐及金匱要略之治血痺虛勞﹐此亦痺於血﹐咸成不足之證形也。如瘧之暑傷營捨﹐風並衛居﹐此則痺於血﹐復痺於气﹐成虛實更作之證形也。蓋痺者﹐失其流通之謂﹐若傷熱火爛之上炎﹐使其旋順乎下﹐若墮胎之就下﹐與得其平﹐以全甲力﹐此不循倫次﹐越甲拆之解孚﹐先抽乎乙之軋出耳。气則形駐﹐故輕身耐老。

﹝纖細之質﹐徑直下生三四五尺﹐非百倍其力者﹐那能如是。蓋直者爲經﹐合入經隧明矣。手足十二經﹐合兩手足﹐廿有四經矣。十二自上走下﹐十二自下走上﹐則牛膝合入自上走下十二經隧矣。﹞﹝瘧者﹐陰陽相移﹐上下交爭。牛膝妙用﹐使下者仍順乎下﹐則上者仍安乎上矣。﹞﹝牛﹐性順之物也。亦大力之物也。膝之爲用﹐承上以接下﹐如坤之承乾﹐蓋順而健矣。此藥根下行﹐而能引伸﹐力之大而健可知。膝司承接﹐力怯而弗任﹐則不可屈伸。用體性之至順極健者療之﹐自無不濟。膝名旣同﹐藥治最合。土用衰﹐則寒濕侵。惟乘气旺者﹐能出涔屈伸之大者莫如膝。舉要而言﹐力效易見﹐若其順承天施﹐而气得上行﹐不止及踵﹐而且至腕矣。逐血气義﹑語備妙﹐然詳味逐字﹐更糾有辟山驅水之力。熱因濕蒸﹐火爲寒變﹐皆憤騰於上者也﹐非順徳深至﹐曷能降伏哉。可身受田單之炬﹐自旋滅燕師之燹烽﹐卽怒攻而順性未嘗失也。又其力能下持﹐非下走者。坤爲子母牛﹐故胎可弗墮。順相因而極濃﹔載華嶽而不重﹐故身能輕﹐順守柔而永貞﹐比松柏之後凋﹐故老能耐。

第二帙

石斛

﹝本經上品﹞【气味】甘平﹐無毒。

【主治】主傷中﹐除痺下气﹐補五臟﹐虛勞羸瘦﹐彊陰﹐益精。久服濃腸胃。

【核】曰﹕出六安山谷﹐及荊襄﹑漢中﹑江左﹑廬州﹑臺州﹑溫州諸處﹐近以溫﹑臺者爲貴。謂其形似金釵﹐然气味腐濁﹐不若川地者﹐形頗修潔﹐气味淸疏﹐母取美觀﹐捨淸用濁也。叢生水旁石上﹐根糾結甚繁﹐幹則白軟﹐莖葉生皆靑脆﹐幹則黃韌。五月生苗﹐似竹節﹐間出碎小葉。七月開淡紅色花﹐十月結實。節旁自生根須﹐折之懸掛屋下﹐時灌以水﹐經年不死﹐俗呼爲千年潤﹐此卽蜀中所產﹐入藥最良。一種麥斛﹐形似大麥﹐累累相連﹐頭生一葉﹐而性多寒。一種雀髀斛﹐莖大如雀髀﹐葉在莖頭。一種艸斛﹐若小艸﹐長三四寸﹐柔且韌﹐折之如肉而實。一種木斛﹐中虛如木﹐長尺餘﹐色深黃而光澤。修治﹐去根頭﹐酒浸一宿﹐曝漧﹐酥拌蒸之﹐從巳至酉﹐徐徐焙漧。惟入湯膏﹐不入丸散﹐以質綿韌﹐不作末故也。陸英爲之使。惡凝水石﹑巴豆﹐畏雷丸﹑僵蠶。

先人博議云﹕石止而不動﹐斛受而量滿。黃色甘味平气﹐具土徳化﹐有杜而不出﹐受而不施﹐成而不生﹐及遂事之義﹐故有杜蘭﹑禁生﹑石之名。蓋五中之傷﹐外出形骸之痺﹐內以伏匿之气﹐故外消肌肉﹐而內乏陰精﹐此能去內外之因﹐而致內外之益﹐則五中不傷﹐是爲之補。久之則中藏旣盛﹐外府自濃矣。

曰﹕不藉水土﹐緣石而生。一名禁生﹐𨿽禁猶生也。一名杜蘭﹐此以形舉﹐亦處杜塞之境﹐猶若光風泛蘭也。顧山之有石﹐若人之有骨﹐盤結之狀﹐亦若筋膜之聚絡骨節也。

斛﹐量名﹐象其能入能出也。故石斛功力﹐宛如胃府﹐運化精微﹐散精於腎﹐淫气於骨﹐散精於肝﹐淫气於筋膜﹐以及從脾淫肌肉﹐從心淫血脈﹐從肺淫皮毛﹐何莫非水谷之源﹐次第敷布於神藏﹐次第滿溢於形藏者。設痺塞則中傷﹐致令胃失所司﹐不能下精與气﹐遂成神藏之虛勞﹐形藏之羸瘦耳。久服則量而滿﹐故腸胃濃。滿而溢﹐故虛勞補﹐羸瘦充。設非彊益谷精﹐安能逐除痺塞﹐以續傷中乎。禁生﹑杜蘭﹐深可味也。

第二帙

肉蓯蓉

﹝本經上品﹞宛如生物﹐當與肉芝同一種類。

【气味】甘﹐微溫﹐無毒。

【主治】主五勞七傷﹐莖中寒熱痛﹐養五臟﹐彊陰﹐益精气﹐多子﹐婦人癥瘕。久服輕身。

【核】曰﹕出河西山谷﹐及代郡雁門﹐陜西州郡多有之。叢生落樹下﹐並土塹上。春時抽苗﹐似肉色而紅有鱗甲﹐第一出隴西者﹐形扁紅黃﹐柔潤多花﹐味甘且肥也﹔次出北國者﹐形短花少。巴東建平間﹐亦有而不佳。有言馬精落地所生﹐觀落樹下﹐並土塹上﹐此非馬交之處﹐或說誤耳。今人多以金蓮根﹐用鹽盆制而僞充。又有以艸蓯蓉充之者宜審。修治﹐先須淸酒浸一宿﹐至明﹐以棕刷去沙土浮甲﹐劈破中心﹐去白膜一重﹐如竹絲艸樣者。

有此能隔人心气﹐致令气上也。以甑蒸之﹐從午至酉﹐取出﹐又令酥炙得所用。

曰﹕柔紅美滿﹐膏釋脂凝﹐肉之體也。燕休受盛﹐外發夫容﹐肉之用也。具體及用﹐名肉蓯蓉。喜生西地﹐外被鱗甲﹐藉土金相生﹐誠培形藏之上品藥也。故主藏室傾頹﹐致藏形之勞與傷者。用彊體陰之精﹐以益陽生之用﹐則凝者釋﹐釋者凝矣。何患癥瘕寒熱者哉。

經云﹕肌肉若一﹐則形與神俱。故久服輕身。

第二帙

蓬

﹝本經上品﹞亦可以膽爲主﹐當入少陽。經云﹕十一臟腑皆取決於膽。少陽膽﹐厥陰肝﹐府也。

【气味】酸平﹐無毒。

【主治】主安五臟﹐益精气﹐長陰令堅﹐彊志﹐倍力﹐有子。久服輕身不老。

【核】曰﹕出荊山平澤﹐及冤句。今處處有之﹐秦吳尢多。時珍曰﹕此類凡五種。予嘗親采﹐以爾雅所列者較之﹐始得其的。諸家所說﹐皆未可信。一種藤蔓繁衍﹐蔓有棘刺﹐逐節生葉﹐葉大如掌﹐狀類小葵葉﹐面靑背白﹐濃而有毛﹐六七月白花碎小﹐就蒂結實﹐三四十粒而成簇﹐生時靑黃﹐熟則黑黯﹐微有黑毛﹐狀如桑椹而扁。冬月蔓葉不凋者﹐俗名割田﹐卽本艸所謂蓬者是也。一種蔓小於蓬﹐亦有鉤刺﹐一枝五葉﹐葉小﹐面背皆靑﹐光澤無毛﹐開白花﹐四五月結實成子﹐亦小於蓬﹐不簇生而稀疏﹑生時靑黃﹐熟則烏赤。冬月苗凋者﹐俗名插田﹐本艸所謂覆盆子﹐爾雅所謂﹑缺盆者是也。二種俱可入藥。一種蔓小於蓬﹐一枝三葉﹐面靑背淡白﹐微有毛﹐開小白花﹐四月實熟﹐紅如櫻桃﹐似覆盆而色大赤﹐酢甜可食﹐不入藥用﹐俗名田。爾雅所謂者是也。一種樹生者﹐樹髙四五尺﹐葉陳藏器所謂懸鉤子者是也。一種就地生蔓﹐長數寸﹐開黃花﹐結實如覆盆﹐色鮮紅﹐亦可食者﹐本艸所謂蛇莓者是也。若以五類互爲辧析﹐則蓬覆盆自定矣。諸家立論多端﹐皆近是而非。更有以蓬爲根﹐覆盆爲子﹐及覆盆爲子﹐蓬爲苗﹐與樹生爲覆盆﹐艸生爲蓬﹐並以蓬覆盆爲一物者﹐恐出臆說﹐難以爲據也。頤曰﹕顧名思義﹐蓬族類繁多﹐因名蓬﹐宜別子母兄弟﹐以及雌雄﹐則覆盆亦一支派矣。但稟气有優劣﹐功用有異同﹐不可不細爲辧析也。否則差之毫釐﹐失之千里﹐諸家臆說紛出﹐獨蘄陽立言遵古﹐特表而錄之。

曰﹕凡使用東流水﹐淘去黃葉並皮蒂﹐取子﹐以酒拌蒸一宿﹐東流水再淘兩次。曬漧用。

先人云﹕一名覆盆。又名陰﹐陰有覆義﹐知斯嘉美﹐便可發覆。又云﹕津汁爲味﹐甘中之酸﹐爲肝用藥﹐咸具生成﹐裨少火生陽之機﹐逢形气淫業之累。又云﹕生機勃發﹐用可駐顏。

曰﹕艸之不理﹐風轍輪旋曰蓬﹐田諧艸木﹐在艸木之間曰﹐故蓬有藤蔓艸木﹐繁疏整棘之別。田三候﹐色味性情之殊﹐蓋以易生多變﹐而能五臟咸入。各隨所受﹐以從類爾。𨿽入五臟﹐以肝爲主﹐當入厥陰。厥陰者﹐陰之盡﹐陽之始也。是以入厥陰之經﹐長陰令堅﹑彊志倍力﹐益精之气而有子。此體用雙彰之效也。卽腑臟之經﹐亦莫不終於此﹐始於此耳。久服輕身不老﹐卽生變之徵。但肝主疏泄﹐服之過多﹐𨿽得其用﹐而戕其體。天和損矣﹐愼之。

第二帙

蘼蕪

﹝本經上品﹞合芎﹐義意始備。

【气味】辛溫﹐無毒。

【主治】主咳逆﹐定驚气﹐辟邪惡﹐除蠱毒鬼疰﹐去三虫。久服通神。

【核】曰﹕蘼蕪﹐芎苗也。圖說具芎條內。陶隱居云﹕蘼蕪﹐一名江籬。管子云﹕五沃之土﹐生蘼蕪。李時珍云﹕莖葉靡弱而繁蕪﹐故以名之。子虛賦﹐稱芎菖蒲﹐江籬蘼蕪。

上林賦云﹕被以江籬﹐揉以蘼蕪。似非一物﹐蓋嫩苗未結﹐苗名蘼蕪。旣結根﹐名芎。

大葉似芹名江籬﹐細葉似蛇牀名蘼蕪。淮南子云﹕亂人者﹐若芎之與本﹐蛇牀之與蘼蕪。

郭璞贊云﹕蘼蕪香艸﹐亂之蛇牀。不損其眞﹐自裂以芳。詩云﹕山上采蘼蕪﹐山下逢故夫。

少司命云﹕秋蘭兮蘼蕪﹐羅生兮堂下﹔綠葉兮素枝﹐芳菲菲兮襲予。夫人兮自有美子孫﹐何爲兮愁苦。蘭有國香﹐人服媚之﹐古以爲生子之祥。而蘼蕪之根﹐主婦人無子也。

先人云﹕得靑陽之气﹐通甲膽之精﹐輔神明之徳者也。

曰﹕蘼蕪莖葉﹐輕虛端直﹐繁蕪蘼弱﹐因名蘼蕪。气味辛溫﹐稟少陽甲膽之力﹐正中抽發﹐萬化爲之一新。舒徐和緩﹐春之春藥也。對待急驟上逆﹐不循次第﹐而爲咳逆驚气者﹐原從至陰閉密之內﹐逗破端倪。故可辟除邪惡鬼疰﹐蠱毒三虫。所謂生陽能死死陰也。

若非通神﹐胡能有此功力乎﹗客曰﹕主身中老風﹐頭中久風﹐風眩者﹐何也﹖頤曰﹕風性宣發﹐久老身中﹐無風大性故。先須甲膽逗破端倪﹐乙木方能抽發。𨿽行木用﹐實補木體。客曰﹕止泄瀉﹐亦屬甲乙乎﹖頤曰﹕此正風木失制﹐敗亂所勝﹐亦須甲乙體用﹐從土甲拆﹐則土中之水﹐假借木力吮拔﹐𨿽屬仇讎﹐轉成三緣和合矣。

第二帙

硝石

﹝本經上品﹞【气味】苦寒﹐無毒。

【主治】主五臟積熱﹐胃脹閉﹐滌去蓄結飲食﹐推陳致新﹐除邪气。煉之如膏﹐久服輕身。

第二帙

朴硝

﹝本經上品﹞【气味】苦寒﹐無毒。

【主治】主百病﹐除寒熱邪气﹐逐六腑積聚﹐結固畱癖﹔能化七十二種石。煉餌服之﹐輕身神仙。

【核】曰﹕時珍云﹕硝石﹐丹鑪家用制五金八石﹐銀工用化金銀﹐兵家用作烽燧火藥﹐得火卽焰起。狐剛子煉粉圓﹐謂之北帝玄珠。諸鹵地皆產﹐河北慶陽﹐及蜀中尢多。秋冬間﹐鹵地生白﹐掃取煎煉而成。多不潔﹐以水煎化﹐結於盆底者﹐狀似朴硝﹐又名生硝﹐謂煉過生出之硝也。在上者﹐或有鋒芒﹐故硝石亦有芒硝﹑牙硝之名﹑與朴硝同稱﹐而水火之性異也。崔外丹云﹕硝石﹐陰石也。此非石類﹐掃取鹵地白屑﹐煎煉所成﹐今呼焰硝者是也。

時珍曰﹕朴硝有三品﹐生西蜀者﹐俗呼川硝﹐最勝﹔生河東者﹐俗呼鹽硝﹐次之﹔生河﹑靑﹑齊者﹐俗呼土硝﹐又次之。皆生斥鹵地﹐刮掃煎汁﹐經宿結成﹐狀如鹽末﹐猶多沙土猥雜﹐其色黃赤﹐別錄云﹕朴硝黃者傷人﹐赤者殺人。須再以水煎化﹐澄去滓腳﹐入萊菔數枚﹐同煮熟﹐去萊菔﹐傾入盆中﹐經宿則結成白硝﹐如冰如蠟﹐俗呼爲盆硝。齊﹑衛之硝﹐煉之底多﹐上生細芒如峯﹐別錄所謂芒硝者是也。川﹑晉之硝﹐煉之底少﹐上生牙如圭角﹐作六稜﹐縱橫玲瓏﹐洞徹可愛﹐嘉所謂馬牙硝者是也。狀如白石英﹐又名英硝。二硝之底﹐通名朴硝。取芒硝﹑英硝﹐各同萊菔煎煉數次﹐去鹹味﹐卽名甜硝。二硝置之風日中﹐吹去水气﹐則輕白如粉﹐卽名風化硝。取朴硝﹑芒硝﹑英硝﹐同甘艸煎煉﹐更用鼎罐升﹐卽名玄明粉。諸硝總是一物﹐但分精粗之異﹐俗呼皮硝者是也。

時珍云﹕諸硝自晉唐以來﹐諸家都無定見﹐不知硝有水火二種﹐形質𨿽同﹐性气迥別。

今以本經朴硝﹑硝石爲正﹐別錄芒硝﹑嘉馬牙硝﹑開寶生硝﹐俱系多出﹐今並歸並。朴硝﹑水亦有二種﹐煎煉結出之細芒﹐亦名芒硝。牙消又名生硝。凝結盆底者﹐爲硝石。但二硝初生鹵地時﹐硝石色白易煉﹐朴硝黃赤﹐再三煎煉始成﹐爲異也。雷公曰﹕凡使硝石﹐先研如粉﹐用雞腸菜﹑柏子仁共二十五个﹐和作一處﹐丸如小帝珠子﹐大以瓷瓶子﹐於五斤火中赤﹐投硝石四兩於瓶內﹐遂投帝珠子入瓶﹐自然伏火也。凡使朴硝﹐多恐不潔﹐再同萊菔煎煉一二次用。

﹝諸家各立名相﹐致朴硝﹑硝石﹐反混亂難別。獨蘄陽標朴硝爲水硝﹐硝石爲火硝﹐以二硝爲綱﹐諸硝爲目﹐令後學一顧了然﹐功徳眞無量矣。能合諸硝歸水火二種﹐識見甚眞﹐然切要在形質𨿽同﹐性气迥別二義﹐此所謂圓融不礙行布也。如乳中之酥酪醍醐﹐是一是三﹐無差別而有差別也。﹞先人云﹕火硝屬火大所攝﹐凡身中無暖熱相者﹐用之精良。主治積熱在髒者﹐蓋髒屬身中之陰﹐熱卽陰火﹐積有堅象﹐所謂諸寒之而熱不去者﹐須此消之。以陰火遇水反熾﹐用火逐之始滅卻耳。又云﹕朴硝主百病是有法﹐寒熱邪气是宗﹐是能﹐六腑是所﹐積聚六字是所之相﹐能化下是引證﹐惟此一消字﹐用消積聚結固畱癖﹐而返病愈。

曰﹕朴硝﹑硝石﹐咸生鹵地。假水火二大以爲形質﹐但勝劣有異﹐故水火之用迥別。楞嚴云﹕火騰水降﹐交發立堅﹐濕爲巨海﹐幹爲洲﹐以是義故。彼大海中﹐火光嘗起﹐彼而水用獨著。彼火硝者﹐水劣火勢﹐故水體似藏﹐而火用獨著。觀其主治﹐則思過半矣。有如反寒水之本﹐得火熱之標﹐積聚六腑結固畱癖﹐而爲百病之邪。此親相四大之分﹐反承器界疏相之水﹐變遷暖熱﹐交發立堅﹐致令四大缺陷潤濕之水﹐動搖之風﹐偏歸暖熱之火﹐堅固之地矣。先須水硝之水用。對待其火熱﹐從治其本寒﹐轉以中藏之火體﹐從治其火熱。對待其本寒﹐有如火熱爲本﹐藏陰爲標﹐標气似隱﹐本气自盛﹐積聚胃藏﹐蓄結脹閉之邪﹐此親相之分﹐亦爲疏相之火﹐交發立堅﹐致令四大反成缺陷者﹐先須火硝之火用。對待其標陰﹐從治其本熱﹐此正發眞歸元﹐結固悉皆消隕﹐所謂非從則弗逆﹐非逆則弗從也。顧水硝功力﹐致新推陳﹐火硝功力﹐推陳致新﹐三復斯言﹐其義自見。

﹝二硝之分水火﹐宛如太極之分兩儀。而陰中有陽﹐陽中有陰﹐此又坎離互根之妙。諦思硝石﹐爲鹵地所生﹐與海灘之鹽相似。從無致有﹐變柔爲剛﹐故以名石﹐如秋石之亦名石也。𨿽分水火二種﹐而核其根源﹐止是一水﹐其焰發熱騰﹐亦水中之火也。水經注記某處水﹐肥﹞

第二帙

禹餘糧

﹝本經上品﹞【气味】甘寒﹐無毒。

【主治】主咳逆﹐寒熱﹐煩滿﹐下赤白﹐血閉癥瘕﹐火熱。煉餌服之不饑﹐輕身延年。

【核】曰﹕出東海池澤﹐凡山島中池澤亦有之﹔形如鵝鴨卵﹐外有殼重疊﹐中有黃色細末如蒲黃﹐無沙者佳。近年茅山池澤中者極精好﹐狀如牛黃﹐重重甲錯﹐其佳處﹐乃紫色靡靡如面﹐嚼之無復磣﹐其生成之因﹐已具太一餘糧條內。修治﹐細研水洮﹐取汁澄之﹐勿令有沙土可也。

曰﹕績平水土﹐有如神禹﹐故曰禹。然亦水土之精气所鐘。土劣水勢﹐偏得水气之專精者也。曰餘糧者﹐煉餌服之﹐不饑延年故也。气味甘寒﹐對待火熱﹐及水土濁邪﹐聚爲寒熱﹐爲咳逆﹐爲煩滿﹐爲赤白﹐爲血閉﹐爲癥瘕﹐或腎形無堅固性﹐致洪水泛濫者﹐當捷如影響。

﹝神農嘗百艸﹐別五味五气﹐有毒無毒﹐及方域形色﹐功能優劣﹐以名藥物。若禹餘糧﹐績平水土﹐詮名曰禹﹐抑逆知後世之有神禹乎﹐余讀本經文﹐似出周人手筆﹐況太乙兩字﹐又出自老氏口角。﹞

第二帙

滑石

﹝本經上品﹞坎不盈柢旣平。

【气味】甘寒﹐無毒。

【主治】主身熱泄﹐女子乳難癃閉﹐利小便﹐蕩胃中積聚寒熱﹐益精气。久服輕身耐饑長年。

【核】曰﹕出赭陽山谷﹐及太山始安之陰﹐廣之桂林各邑﹐及峒中皆出﹐卽古之始安也。山東蓬萊縣桂府村所出者亦佳。初取柔軟﹐久漸堅彊﹐冰白如凝脂﹐滑而且膩。根卽不灰木﹐中有光明黃子﹐卽石腦芝也。若理粗質硬﹐色靑有黑點者﹐謂之斑石﹐或烏色﹑綠色﹑黃去牡丹皮﹐取出﹐以東流水飛過數次﹐曬漧用紹隆王先生云﹕滑從水﹐從骨﹐故能散精於腎﹐淫气於骨﹐以助髓液流通之用。

曰﹕潔白如水體之澄湛﹐性滑稟水用之動流﹐气寒具水化之捍格﹐奇方之滑劑重劑也。主身熱泄﹐乳難癃閉﹐蕩胃中積聚寒熱者﹐滑可去著也。益精气﹐輕身耐饑長年者﹐重

第二帙

白石英

﹝本經上品﹞【气味】甘﹐微溫﹐無毒。

【主治】主消渴﹐陰痿不足﹐咳逆﹐胸膈間久寒﹐益气﹐陰風濕痺﹐久服輕身長年。

【核】曰﹕出華陰山谷﹐及太山﹐今澤州﹑虢州﹑雒州亦有。近取澤州者爲勝。大如指﹐長二三寸﹐六稜如削﹐白澈有光﹐長五六寸者彌佳。黃端白稜者﹐名黃石英﹔赤端白稜者﹐名赤石英﹔靑端赤稜者﹐名靑石英﹔黑澤有光者﹐名黑石英。若細而長﹐及大而不正﹐與多瑕疵者﹐都不堪用。時珍云﹕澤州有英雞﹐嗜石英而性補。五石英制汞死砒﹐惡馬目毒公。

曰﹕色相瑩如華萼﹐故名石英。以石質可入腎﹐白色可入肺﹐中含火气可逐寒﹐故主腎气不周於胸而消渴﹐天癸枯竭而陰痿不足﹐肺不容平而咳逆上气﹐气無帥制而痺閉不輸﹐火失修容而胸膈久寒。久服輕身長年﹐寧靜所致耳。

第二帙

五色石脂

﹝本經上品﹞【气味】並甘平﹐無毒。

【主治】主黃膽﹐泄痢腸濃血﹐陰蝕﹐下血赤白﹐邪气癰腫﹐疽痔惡瘡﹐頭瘍疥瘙。

久服補髓﹐益气﹐肥健不饑﹐輕身延年。五色石脂﹐各隨五色入五臟。

【核】曰﹕靑色脂﹐生南山﹐或海涯﹔白色脂﹐生少室天婁山﹐或太山﹔黃色脂﹐生嵩山﹐色如胸﹑雁雛﹔黑色脂﹐生雒西山空地﹔赤色脂﹐生少室﹐或太山延州﹐色如絳﹐滑如脂。皆揭兩石中取之﹐以理細粘舌綴唇者爲上。修治﹐研如粉﹐新汲水飛過三度﹐曬漧用。

畏黃芩﹑大黃﹑官桂。先人云﹕膏釋脂凝﹐皆肌肉中液也。肌肉有餘﹐則其气揚於外﹐凝中大有不凝義。世人止知固濟﹐未盡石脂大體﹐三復本經自見。又云﹕有上貫四旁義﹐腎水得用義﹐六腑淨潔義﹐心邪順去義。

第二帙

遠志

﹝本經上品﹞【气味】苦溫﹐無毒。

【主治】主咳逆﹐傷中﹐補不足﹐除邪气﹐利九竅﹐益智慧﹐耳目聰明﹐不忘﹐彊志倍力。久服輕身不老。

【核】曰﹕出泰山﹐及冤句川谷﹐冤句屬兗州濟陰郡﹐今從彭城北蘭陵來。河﹑陜﹑雒西州羣亦有之。有大葉﹑小葉二種。俱三月開花﹐四月采根。大者葉大﹑花紅﹑根亦肥大﹔小者葉小﹑花白﹑苗似麻黃而靑。葉似大靑而小﹐根形如蒿而黃色。苗卽小艸也。修治﹐去心﹐否則令人煩悶。仍用甘艸湯浸一宿﹐曝漧﹐或焙漧。得茯苓﹑冬葵﹑龍骨良。畏珍珠﹑藜蘆﹑蜚蠊﹑齊蛤。

紹隆王先生云﹕气味芳烈﹐陽艸也。菖蒲之流乎﹐入手少陰經。蓋心爲君主之官﹐神明出焉。天君旣定﹐五官自明﹐百體從令矣。

先人云﹕識深志遠﹐出處咸宜。苗短根長﹐司腎之物。

曰﹕志﹐意也。心之所之﹐心之所向也。藏於腎而用於心﹐故處則爲意﹐出則爲志也。意居六根之六﹐志居五神之五﹐可謂遠也已矣。維爾之遠﹐乃可裨神明之欲動欲流﹐圓通無礙﹐令根身聰慧輕安也。如是則何有於器界六淫﹐潛入根身之中﹐而爲塡塞奔逆者哉。

第二帙

蒲黃

﹝本經上品﹞【气味】甘平﹐無毒。

【主治】主心腹膀胱寒熱﹐利小便﹐止血﹐消瘀血。久服益气力﹐輕身延年神仙。

【核】曰﹕香蒲﹐蒲黃苗也。處處有之﹐秦州者良。叢生水際﹐似莞而褊﹐有脊而柔﹐春生嫩葉﹐出水時﹐紅白茸茸然。取中心入地白﹐生啖甘脆。瀹以作﹐一宿可食。亦可炸可蒸及曬漧磨粉作餅。周禮謂之蒲俎。詩云﹕其蔌伊芳何﹖惟筍及蒲是矣。至夏后﹐則莖抽葉中﹐花抱莖端﹐如武士捧杵﹐謂之蒲槌﹐卽蒲萼也。黃卽花上粉屑﹐一名蒲灰。開時便取﹐蜜搜作果﹐食之大美。七八月摘葉﹐柔滑而溫﹐可以爲席﹐故禮男執蒲璧﹐言有安人之道也。

凡使勿用松黃﹐及黃蒿﹐二件全似蒲黃﹐只是味及吐人。眞蒲黃須隔三重紙﹐焙令黃色﹐蒸半日﹐卻再焙漧。

曰﹕蒲﹐水艸。黃其夏火之華英也。凡艸木綻萼吐英﹐與夫榮實蒂落﹐莫不具春升夏出﹐秋降冬藏之象﹔至黃布花心﹐此又夏出吐英之榮極時也。第蒲黃四布花上﹐若黃金經久不變。是知蒲性精專在黃﹐而以巨陽爲用﹐寒水爲體﹐合入太陽﹐誠太陽气分﹑血分藥也。故太陽是動﹐則病寒熱﹐小便不利。其所生﹐則病衄血﹑血瘀﹐咸可療之。客曰﹕水艸紅白﹐夏華抱莖﹐具心腎義。亦可入心之腎﹐入臂之心藥矣。頤曰﹕手足太陽少陰﹐爲腑臟表裏上下中見。入手太陽﹐兼中髒之手少陰。入足太陽﹐兼中髒之足少陰。所謂標之上﹐气之化﹔气之下﹐中之見也。此蒲黃互腑臟表裏上下之中見﹐是以心腎咸關﹐與水火旣濟﹐心腎交互者不同例耳。客曰﹕旣入心腎﹐亦可交互。頤曰﹕交互﹐便非開闔﹐合象中樞。蒲黃四布花上﹐惟標臣陽之開方顯在中之見。此以府經之气﹐涉藏經之化﹐非府經之形﹐合藏經之﹝百花有黃﹐花謝黃滅﹐以非專精於黃也。蒲黃黃金不變﹐固屬專精。亦具夏火﹐長夏土﹐秋金三義。

巨陽﹐太陽也。太陽之上﹐寒气主之﹐中見少陰。太陽所謂標﹐寒气所謂本﹐少陰所謂中也。本自水中艸﹐標著在夏火吐英榮極時﹐故專走太陽﹐兼乎中見。﹞

第二帙

澤瀉

﹝本經上品﹞【气味】甘寒﹐無毒。

【主治】主風寒濕痺﹐乳難﹐消水﹐養五臟﹐益气力﹐肥健。久服耳目聰明﹐不饑延年輕身﹐面生光﹐能行水上。

【核】曰﹕出汝南池澤。今汝南不復采﹐以涇州華山者爲善﹐河陜江淮八閩亦有之。春生苗﹐叢生淺水中。葉狹長似牛舌﹐獨莖直上﹐五月采葉﹐秋時白花作叢﹐似谷精艸﹐秋末采根﹐形大而圓﹐尾間必有兩岐者爲好。九月采實﹐俱陰漧。修治﹐不計多少﹐銼極細﹐酒浸一宿﹐取出曝漧。畏海蛤﹑文蛤。

先人題藥序云﹕壬寅春﹐受仁和劉旨集本艸約言﹐一夕解衣欲寢﹐偶拈澤瀉讀之﹐以其利水道也﹐又能止寒精之自出﹔以其明目也﹐又能使人目盲﹔以其催產難也﹐又能種人子息。

禹航沈生﹐彼若以爲未盡然也。遂動疑再讀﹐得比類法﹐如甘艸色味性情﹐有土之徳﹐能生萬物﹐而爲萬物所歸。辛亥冬﹐日中見茶气上升﹐有細細點子﹐手挹攬生潤﹐始解澤瀉命名之義。迄今望壬寅﹐已十七年矣﹐尙未盡了其大義。可見余之遲鈍懶惰﹐寧不自生愧作哉。

有人以新刻本艸見遺﹐讀之不無憾然﹐遂溫習綱目﹐後題數言以自記。義出偶中﹐若泣若歌﹐余小子敢云著述乎。後之哲人﹐莫踵予之流獘﹐內無眞見﹐而外發狂言﹐破裂當世之規矩準繩也。倘有有志之人﹐旁聞不甘﹐遂深究本經﹐徧攻諸性﹐融化世間文句﹐提其精微而印正之。示一艸一木﹐宛然若指諸掌﹐不是空言﹐實實見之行事﹐以濟疲癃夭紮﹐可開天下後世人眼目﹐此眞吾師也。敢不甘拜下風﹐脫或未然﹐還須珍重﹐時巳未浴佛日﹐記於芷園懺室。

曰﹕世知火與元气不兩立﹐不知水亦與元气不兩立。何也﹖停則爲水﹐散則爲气﹐如水上升爲云﹐云下降爲雨。而宣發上升者﹐火力使然。故知气卽體﹐水卽相﹐火卽用。用不離體﹐體不離相﹐離則不祥莫大焉。澤瀉功力﹐體用俱備﹐故益气之力﹐能行水上﹐以面生光爲外徵耳。如是則五臟安和﹐聽視澄徹﹐痺通乳易﹐肥健水消﹐輕身延年矣。設無水相﹐徒行體用﹐便目盲水涸﹐爲禍不淺。

﹝古人言火與元气不兩立﹐卽舉一隅﹐轉水亦與元气不兩立﹐卽三隅反。﹞

第二帙

茵陳蒿

﹝本經上品﹞【气味】苦平﹐無毒。

【主治】主風濕寒熱邪气﹐熱結黃膽。久服輕身﹐益气耐老﹔面白悅﹐長年。白兔食之仙。

【核】曰﹕生太山﹐及丘陵坡岸上﹐所在亦有﹐不及太山者佳。春生苗﹐似蓬蒿而葉緊細。九月作花﹐結實與花實相似。亦有無花無實者﹐秋後莖枯﹐經冬不死﹐至春舊苗復生。修治﹐用葉有八角者﹐陰漧﹐去根﹐細銼﹐勿令犯火。伏砂。

先人云﹕諸邪成熱﹐入中爲疸﹐必從腠理脈絡而內薄之。陳絲如腠如理﹐如脈如絡﹐芬芳疏利﹐味苦健行﹐則入者出﹐結者散矣。又云﹕誠山廚之淸供﹐脾土之生陽者也。

曰﹕甲子季春﹐經山陰道中﹐遠矚籬落間﹐宛若綠气蒸出﹐就之叢生似藻﹐纖柔靑整﹐訊之土人﹐卽茵陳蒿也。始釋「蒿淒愴﹐沐醯靑陳之絲」之義。藏器謂其因舊苗而發﹐因名茵陳。內經云﹕春三月﹐此謂發陳﹐大相吻合。故因者﹐仍也﹐托也﹔陳者﹐故也﹐有也﹐木徳之始也。言仍托故有﹐以宣木徳之始﹐𨿽與蘩蕭蔚莪﹐至秋老成﹐同爲蒿屬﹐不若此芳香宣發之能因陳致新耳。寒熱邪气﹐交結於中﹐不能宣發﹐則郁黴成黃﹐此陳也。茵陳宣發發陳﹐外入之邪外出﹐陳去而新生矣。輕身面悅白者﹐久服則新新非故。益气者﹐卽益新新宣發之气耳。

第二帙

巴戟天

﹝本經上品﹞【气味】辛甘﹐微溫﹐無毒。

【主治】主大風邪气﹐陰痿不起﹐彊筋骨﹐安五臟﹐補中﹐增志﹐益气。

【核】曰﹕出蜀中﹐今江淮﹑河東州郡亦有﹐不若蜀中者佳﹐多生山林內。葉似茗﹐經冬不枯﹔又似麥門冬葉而濃大﹐秋深結實。根如連珠﹐宿根靑色﹐嫩根紫白﹐以連珠多肉者爲勝。土人采根﹐同黑豆煮紫﹐殊失气味。一種山根極相似﹐但色白。土人以醋煮之﹐雜巴戟內﹐莫能識別。但擊破之﹐紫而鮮潔者僞也﹐紫而靑白﹐兼糝粉色﹐其理小暗者眞也。

修先人云﹕艸木至冬﹐莫不隨天地气化而藏﹐獨此不凋﹐與天相戟﹐當爲冬腎之生物也。

其精志與骨﹐鹹腎所司﹐欲其生發者﹐仗此大有所裨。

曰﹕深秋結實﹐經冬不凋﹐反地之陽殺陰藏﹐得天之陽生陰長﹐可判屬肝。而以戟﹑以辛﹐又可判屬肺矣。誠肺肝秉制爲用之用藥也。故主天有八風﹐不從鄕來者之外所因。

與經有五風﹐觸五藏之內所因﹐或肝失用而陰痿不起﹔或形失生而筋骨不彊﹔或志從陰藏而頹﹔或气從陽殺而損﹐靡不因風入中虛﹐戟以擊之。雷公法秉制之宜﹐閱杞菊生成﹐斯義自見。

﹝不曰巴戟地﹐而曰巴戟天﹐𨿽似弄巧﹐實出至理。如是乃可合天有八風﹐經有五風﹐禦五位﹐觸五藏也。﹞

第二帙

續斷

﹝本經上品﹞【气味】苦﹐微溫﹐無毒。

【主治】主傷寒﹐補不足﹐金瘡癰傷﹐折跌﹐續筋骨﹐婦人乳難。久服益气力。

【核】曰﹕川蜀江南皆有﹐出川蜀者最良。蘇恭曰﹕所在山谷有之﹐俗用方莖﹐葉似薴﹐根似大薊﹐色黃白者。蘇頌曰﹕三月生苗﹐幹有四稜﹐葉似薴﹐兩兩對生﹔四月開花﹐紅白色﹐似益母花﹔根如大薊﹐赤黃色。範汪方云﹕卽是馬薊﹐與小薊葉相似﹐但小於小薊﹔葉又似旁翁菜而小濃﹐兩邊有刺﹐刺人﹐花紫色。時珍曰﹕續斷其說不一﹐別錄復出大小薊﹐但自漢以來﹐皆以大薊爲續斷﹐相承久矣﹔二蘇與梧君相符﹐當以爲正﹔今人以紫色而瘦﹐折之有煙塵起者爲良﹔無者卽南續斷﹐有者卽川續斷也。藥錄云﹕樂延蔓﹐葉細﹐莖如荏﹐根本黃白有汁﹐今用莖葉節節斷﹐皮黃皺﹐如雞腳者。曰﹕采得其根﹐橫切銼之﹐去向裏硬筋﹐酒浸一伏時﹐焙漧用﹔又云﹕艸茆根﹐眞似續斷﹐誤服令人筋軟。

先人云﹕繼絕開心﹐維榮是賴﹐𨿽鮮幹少異﹐而根華實同。

曰﹕斷者續之﹐因名續斷。故枝莖根節﹐宛如經脈骨節也。是主續筋骨﹐連肉理﹐貫經脈﹐利乳難﹐補不足﹐益气力﹐續之功用大矣哉。

﹝此以功用詮名﹐合大小薊﹐紅蘭花﹐洎夫藍﹐義意始備。﹞

第二帙

車前子

﹝本經上品﹞好生道旁及牛馬足迹中﹐命名之義昭然矣。

【气味】甘寒﹐無毒。

【主治】主气癃﹐利水道小便﹐除濕痺。久服輕身不老。

【核】曰﹕出眞定平澤﹑丘陵阪道中。今江湖﹑淮甸﹑近汴﹑北地﹐處處有之。《詩疏》云﹕車前好生道旁﹐及牛馬足迹中。《韓詩外傳》云﹕直曰車前﹐瞿曰苡﹐瞿乃生於兩旁者。春初生苗﹐綠葉布地如匙面﹐累年者長尺許﹐中抽數莖﹐作穗如鼠尾。花甚細密﹐色靑微赤。實如葶藶﹐色正黑。五﹑六月采苗﹐七﹑八月采實。圃人或種之﹐蜀中尢尙也。修治﹐淘常山爲之使。

先人題藥云﹕車前好生道旁﹐及牛馬足迹中﹐古人以敝車作薪﹐謂之勞薪。道路之土﹐得不謂之勞土乎。以勞所生之物﹐喜通行而好動作者﹐故治濕土之化﹐致傷水大之用。爲气癃爲水道停止者﹐莫不精良。一云﹕雷之精﹐服之神化﹔雷﹐震木也﹐前陰亦屬肝木﹐疏泄二便﹐須气化以出﹐形化反不易之乎。且車行而前﹐孰不開讓﹐疏泄之義顯然。無子者﹐子路不疏泄也﹐其間必有隱曲﹐車前開道﹐病去而路通矣。婦人樂有子﹐薄言采之﹐良有以也。

【參】曰﹕引重致遠曰﹕車﹐不行而進曰前。春生苗葉﹐翠碧可觀﹐行肝之用﹐肝之气分藥也。癃則肝气疲罷﹐致水道小便﹐失於轉輸﹐遂成濕痺矣。車前當道﹐則前陰疏泄﹐更主淚出之從流而上﹐與淋瀝之從流而下者﹐各返於所當止也。利而不泄﹐故益精用﹐壯气化﹐但气味甘寒﹐須以辛佐﹐不可獨往耳。

﹝肝主疏泄二便﹐故云癃則肝气疲罷﹐能使逆流而上者﹐順流而下﹐順流而下者﹐溯流而上﹐不但作車﹐又堪作楫。﹞

第二帙

大棗

﹝本經上品﹞【气味】甘平﹐無毒。

【主治】主心腹邪气﹐安中﹐養脾气﹐平胃气﹐通九竅﹐助十二經﹐補少气﹐少津液﹑身中不足﹐大驚﹐四肢重﹐和百藥。久服輕身延年。葉覆麻黃﹐能令出汗。

【核】曰﹕近北州郡皆出﹐靑州者特佳。木心絳赤﹐枝間有刺。四月生小葉尖澤﹐五月開小花靑白﹐作蘭香﹐七八月果熟﹐南北皆有﹐不及靑州者肉濃多脂﹐種類甚多﹐如禦棗﹑水菱棗﹐味𨿽美不堪入藥﹐有齒疾疳病﹐及虫人﹐不宜啖﹐小兒尢不宜食。與蔥同食﹐令五臟不和﹔與魚同食﹐令腰腹痛﹔多啖令齒黃生蝕。嵇康有云﹕齒處晉而黃是矣。

紹隆王先生云﹕味甘气溫而性平﹐中不足者﹐以溫充之﹐形不足者﹐以甘輔之。後天生气﹐借此盈溢於內外矣。

曰﹕甘平多肉﹐爲脾之果﹐從兩束﹐以束脾與胃之陽气﹐腐化水谷﹐設散漫不羈﹐便無醞釀宣布之力。惟其束束﹐方能數數腐化耳。其心赤﹐故主邪气之在心腹﹐以致中宮不安。中安﹐則養脾和胃矣。十二經絡﹐莫不資始於脾﹐脾屬太陰﹐太陰開﹐故開通九竅﹐而助十二經脈也。補少气者﹐補中气之少﹐補津液者﹐津液鹹從脾運﹐脾彊則津液足﹐身中有餘﹐若中气上逆﹐成大驚者﹐亦得仗庇﹐旋歸本位﹐脾主四肢﹐虛則四肢重﹐彊則四肢輕。

和百藥者﹐甘平無毒﹐赤心之投也。脾資後天﹐故輕身延年﹐脾虛當服﹐實則不任用之。葉覆麻黃﹐則揚液成汗﹐以能宣通津液﹐假麻黃張大之力耳。

﹝合麥門冬參看﹐則知資始資生﹐兩有異同處﹐更合龜﹑鹿﹑蚱蟬﹑白僵蠶﹑狗脊﹑萆而推展之。其法不可勝用矣。

惟其束束﹐則不散漫不羈矣。惟其不散漫不羈﹐乃得赤心之投矣。爾雅注云﹕有壺棗。

壺﹐猶匏也。自大而銳上者是也。有細腰者﹐爲轆轤棗﹐其實小而圓紫黑色者﹐爲羊棗。

潘嶽賦云﹕棗下纂纂﹐朱實離離。

淸異錄云﹕百益一損者棗。

漢武內傳云﹕老子西遊﹐省太眞王母﹐共食王門之棗﹐其實如瓶。

爾雅翼云﹕棗者木﹐棗束相重﹐棗相連。又云﹕大而銳上曰壺﹔細腰曰邊﹔白熟曰﹔樹小實酢曰膩﹔實小而圓﹐紫黑曰遵﹔大如雞卵曰洗﹔苦味曰蹶泄﹔不著子曰﹔味短苦曰還味﹔棗有十一名﹐郭氏得九焉。後世有紫棗﹑玄棗﹑西王母棗﹑東海蒸棗﹑洛陽夏內﹐與古者八月剝棗。大戴禮云﹕剝者﹐取也﹐其修治則曰新之﹐之﹐以爲饋食之籩。﹞

第二帙

女貞實

﹝本經上品﹞【气味】苦平﹐無毒。

【主治】主補中﹐安五臟﹐養精神﹐除百病。久服﹐肥健輕身不老。

【核】曰﹕出武陵山谷﹐諸處時有。木肌白膩﹐葉濃而柔﹐長者約四五寸﹐碧綠色﹐面深背淡﹐花極繁冗﹐結子累累滿樹而色褐﹐卽蠟樹也。立夏前後﹐取蠟虫種子﹐裹置枝上﹐半月後﹐其虫化出﹐延緣枝上﹐造成白蠟﹐民間大獲其利。亦名冬靑﹐負霜蔥翠﹐振柯淩風故也。𨿽與冬靑同名﹐共種實異。冬靑卽凍冬﹐葉微圓﹐子紅色﹐虫不造蠟爲別也。世俗盡用冬靑實﹐女貞實不復識﹐二物功用迥別。采擇者不可不辧。

先人云﹕淩冬負霜﹐子繁肌膩﹐虫食化蠟﹐堅白脂潤﹐何精如之﹐故主補中肥健不老。

又云﹕淩冬之資﹐不老之藥。形生本缺金水之精者﹐需此貞實﹐堅固其形﹐然餌服者﹐亦須如女之貞﹐久而不變﹐乃獲其益。

曰﹕不曰士貞﹐而曰女貞﹐謂主居中之藏陰故也。則凡藏室萎頓﹐以及精神魂魄意志﹐離敗而爲百病者﹐靡不相宜﹔故久服則散精於肝﹐而淫气於百骸﹐肥健輕身不老﹐其外徵也。

﹝女貞之主居中藏陰﹐宛若貞女之司中饋也﹐故淸士斂其質﹐貞女慕其名﹐淫散字義。

合石斛石脂﹐參看始得。﹞

第二帙

辛夷

﹝本經上品﹞【气味】辛溫﹐無毒。

【主治】主五臟身體寒熱﹐風頭腦痛﹐面。久服下气﹐輕身﹐明目﹐增年耐老。

【核】曰﹕所在有之。樹髙三四丈﹐枝條繁茂。正二月開花﹐花出枝頭﹐有紫白二色。

花落乃生葉﹐葉間隨含花茁﹐經夏曆冬﹐其茁漸大﹐長半寸而尖銳﹐茁外有苞﹐重重有靑黃茸毛順鋪﹐長半分許﹐如有毛小桃﹐開時脫苞﹐花似蓮花﹐大如小盞﹐作蓮蘭花香。白花者呼爲玉蘭﹐更有千瓣者。以紫花之萼爲貴。年淺者有花無子﹐經三四十年者﹐方結實也。

修事﹕拭淨萼上赤毛﹐用芭蕉水浸一宿﹐更以漿水煮之﹐從巳至未﹐取出焙漧。若治眼目中患﹐卽一時去皮﹐用向裏實者。芎爲之使。惡五色石脂。畏菖蒲﹑蒲黃﹑黃連﹑石膏﹑黃環。

先人云﹕植樹四十年方實﹐孕萼歷三季始開﹐結子閱九月可采﹐醞藉濡遲﹐不似辛散之物﹐大有和平之象。又云﹕辛夷合宜用實﹐第人心不能待其成耳。苞萼𨿽可用﹐恐力不及實之全體專精也。又云﹕徧歷四時之气﹐故形藏咸宜。舉寒與熱﹐四气在其中矣。有春气在頭象﹐風木主色象﹐顧增耐兩字則得之矣。

曰﹕艸木花葉﹐俱有外苞﹐萼拆解孚﹐各有同異。惟辛夷萼茁﹐顯著特甚。蓋徧四气﹐故曰辛。辛﹐新也。五行均等﹐故曰夷。夷﹐平也。是以藏形咸輔﹐而辛平木用﹐故主風頭腦痛﹑面气上也。久服輕身明目﹐增年耐老者﹐奠安形藏﹐澄徹竅穴之功耳。

﹝生人有胞﹐凡胎生俱有胞﹐濕生化生﹐或胞﹐或殼﹐或合感﹐或離應。卵生惟殼﹐主於艸木果實有莩。人或習聞﹐若艸木孕萼作葉﹐亦具外苞﹐從來未曾話破。孟夫子所謂明足以察秋毫﹐不足以見輿薪者﹐皆如此類。

第二帙

松脂

﹝本經上品﹞【气味】苦甘溫﹐無毒。

【主治】主癰疽惡瘡﹐頭瘍白禿﹐疥瘙風气﹐安五臟﹐除熱。久服輕身﹐不老延年。

【核】曰﹕出太山山谷﹐處處亦有。今以塞上﹑衡山者爲良。其樹修聳多節﹐其皮粗濃有鱗﹐其葉淩冬不凋。二三月抽蕤﹐長三五寸﹐謂之松黃。放花結實﹐狀如荔枝﹐疊成鱗砌﹐秋老則子長鱗裂﹐隨風飛散﹐著土便生。其脂通明﹐宛如薰陸香﹐以松皮內自然凝聚﹐及流結根底﹐不見日月者爲第一﹐鑿取者次之﹐煮成者不堪用﹐宜六月采。修治﹕用一大釜﹐釜中置水﹐釜上置甑﹐甑中用白茅藉甑底﹐更置黃沙於茅上﹐濃寸許。然後布脂﹐炊以桑薪﹐湯減頻加熱水。俟脂盡入釜中﹐乃出之﹐投於冷水﹐旣凝又蒸﹐凡三度﹐則色白如玉﹐入缽徐研﹐缽底置水﹐方易細。陶貞白雲﹕采煉松脂法﹐並在服食方中﹐以桑灰汁﹐或酒﹐煮軟﹐納寒水中﹐數十過﹐白滑則可用。震亨云﹕松脂屬陽金﹐伏汞﹐制砂﹐粉銀可作匱也。

曰﹕松有脂﹐如人有血﹐血餘則發華不槁﹐脂余則葉華不凋。松鍼上指﹐宛如須髮﹐心之血分藥也。癰疽惡瘡﹐頭瘍白禿﹐疥瘙風气﹐此血中眚﹐因於血液枯涸﹐致火气流亢合五行﹐色黃可入脾﹐堅凝可入肺﹐長生可入肝﹐不凋可入腎﹐味苦气溫可入心﹐五行周備﹐故安五臟。若苦能除熱﹐假陰潤麗澤之質耳。

﹝百木夭﹐其气與液﹐僅自周其急也。松木壽﹐豈其自周。其气之餘爲苓﹐其液之餘爲脂﹐爲珀﹐咸成不朽。﹞

第二帙

槐實

﹝本經上品﹞垂布有如鉤之象。右腎命門火也﹐當用老槐之實矣。然則槐之火若龍之火歟。晝炕而聶﹐夜聶而炕﹐互呈開闔之樞鍵也。

【气味】苦平﹐無毒。

【主治】主五內邪气熱﹐止涎唾﹐補絕傷﹐五痔火瘡﹐婦人乳瘕﹐子藏急痛。

【核】曰﹕生河南平澤﹐近道亦有。小枝攫拿﹐垂布如蓋。其葉靑綠而細﹐葉大而黑者﹐名杯槐﹔葉晝合夜開者﹐名守宮槐。葉之初生﹐季春五日而兔目﹐浹旬而鼠耳﹐更旬而始規﹐再旬而葉成。四五月開赭黃花﹐六七月結黑褐實﹐作莢如連珠奇數者爲貴。花未開時﹐狀如粟粒﹐采取煎汁染黃﹐色甚鮮美。修事﹕用銅錘捶破﹐烏牛乳浸一宿﹐蒸一伏時﹐曬漧收用。先人云﹕槐實﹐一名守宮。晝合夜開﹐是得气於陰。槐字從鬼﹐鬼爲陰之靈。冬鉆其火﹐冬亦時之陰。故入五臟﹐入血分﹐入隱僻之地。有取北面不見日枝﹐及三更仰臥咀嚼者﹐眞得其竅。若气得出而不得入﹐陰能闔不能開﹐捨此無繇矣。

曰﹕冬取槐檀之火﹐槐當入腎﹐宜乎偏向於右﹐右爲命門火藏故也。淮南子云﹕老槐生火﹐誠極陰生陽之象爾。亦可入肝﹐槐性暢茂﹐葉尢可玩﹐嘗有香气﹐宛松風﹐是得木體之柔﹐誠腎肝之用。《莊周》雲﹕水中有火﹐乃焚大槐。故從治壯火之侵淫膚肉﹐五內之眞火息而邪火熾。釋木云﹕槐葉晝聶夜炕。故從治太陰開折之不能從闔﹐而涎唾妄泄﹐厥陰闔折之不能轉開﹐而乳瘕急痛﹐及風郁於中﹐而虫蝕成痔也。則凡能開不能闔﹐能闔不能開者﹐莫不迎刃而解。設或差池﹐未有不反實其實﹐虛其虛者矣。

第二帙

蔓荊實

﹝本經上品﹞具筋骨人﹐方耐歲寒。

【气味】苦﹐微寒﹐無毒。

【主治】主筋骨間寒熱﹐濕痺拘攣﹐明目﹐堅齒﹐利九竅﹐去白虫。久服輕身耐老﹐小荊實亦等。

【核】曰﹕出汴京﹑秦﹑隴﹑明﹑越諸處。生水濱。苗莖蔓延﹐髙丈許。莖中心方﹐對節生枝﹐枝小弱如蔓。春時舊枝作小葉﹐如小楝﹐五月葉成如杏葉﹐六月作穗﹐便出靑萼﹐將開則黃﹐開時花色紅白。九月結實黑斑﹐大如梧子﹐極輕虛﹐實上近蒂處﹐有白膜蓋子﹐冬則葉凋﹐莖則耐寒﹐次年再發。修治﹕去蒂子下白膜一重﹐酒潤一伏時﹐蒸之﹐從巳至未﹐曬繆仲淳先生云﹕邪去﹐則九竅通明﹐痺散﹐則光澤脂致。

曰﹕垂布如蔓﹐故名蔓﹔柔枝耐寒﹐故名荊。主筋骨寒熱﹐濕痺拘攣﹐柔筋堅齒﹐耐老輕身者﹐象形取治法。爲劑中之輕劑﹑通劑也。顧實體輕揚﹐而炎上作苦﹔故利九竅﹐去白虫者﹐秉風木宣和之用耳。先人博議云﹕具筋骨關機之象﹐耐字義深﹐大有容焉。徳備淳化﹐故列上品。用合敷和之紀者﹐無出其右矣。

第二帙

小荊實

﹝本經上品﹞【气味】苦溫﹐無毒。

【主治】主骨間寒熱﹐通利胃气﹐止咳逆﹐下气。

【核】曰﹕出北方﹐今處處有之。卽黃荊實﹑牡荊實也﹔一名楚。多生山野﹐不經樵采者﹐樹大如碗。莖多不圓﹐或扁或異﹐或似竹節﹔其木心方﹔其枝對生而不作蔓﹔一枝五葉﹐或七葉﹐葉如楡葉﹐略長而尖﹐邊有鋸齒﹔五月梢間作花如穗﹐紅紫色﹐花多子粗﹐歷歷疏生﹔結實如胡荽子﹐正圓色褐﹐外有白膜裹之。具靑赤兩種﹐靑者爲荊﹐赤者爲。嫩苗可作莒。古者婦女爲釵﹐卽此荊也。古者刑杖以荊﹐亦此荊也。春秋運斗樞云﹕玉衡星散而爲荊。凡修治﹐法同蔓荊。防己爲之使﹐畏石膏。得柏實﹑靑葙﹑術﹐同療風疾。

曰﹕實小於蔓﹐故名小。其木心方﹐故名荊。不爲蔓生﹐一名牡。子叢而疏﹐一名楚。運斗樞云﹕玉衡星散而爲荊。故主機回不轉﹐偏成骨間寒熱之冬入﹐咳逆下气之秋降﹐仰﹝蔓荊柔枝耐寒曰荊﹔小荊其木心方曰荊。然小荊枝亦柔勁﹐蔓荊木亦心方﹐故小荊亦筋骨受之﹐蔓荊亦屬玉衡星散。﹞

第二帙

龜甲

﹝本經上品﹞厴可供卜以垂象者﹐大效法者﹐地故取諸腹厴﹐日華用厴亦本於此。龜運任脈﹐服天气以通神明也。

【气味】酸平﹐無毒。

【主治】主漏下赤白﹐破癥瘕瘧﹐五痔﹐陰蝕﹐濕痺﹐四肢重弱﹐小兒囟不合。久服輕身不饑。

【核】曰﹕生南海池澤﹐及江湖﹔近取江州﹑湖州﹑交州者﹐骨白肉濃﹐其色分明﹐供卜﹑入藥最良。論衡云﹕春啟冬蟄﹐食於淸而遊於濁者﹐龜也。尙書中候云﹕堯沈璧於雒﹐玄龜負書而出﹐背有赤文綠字。史記云﹕禹治水時﹐神龜負書出於雒﹐其數皆九﹐是作九疇。

述異記云﹕堯時越裳﹐獻千歲龜﹐背有科斗文﹐紀開辟以來事帝錄之﹐曰龜歷。廣雅云﹕王者不偏黨﹐尊耆老﹐則玄龜出。白虎通云﹕龜者﹐天地間壽考物也。故問之龜象也。爾雅翼云﹕甲虫三百六十﹐神龜爲之長。廣雅云﹕神龜者﹐玄文五色﹐神靈之精也。說苑云﹕靈龜千二百歲﹐文五色﹐似金似玉﹐背陰象陽﹐上隆象天﹐下平象地﹐盤衍象山﹐四足轉運應四時﹐文著象二十八宿﹐蛇頭龍翅﹐左精象日﹐右精象月。博議云﹕廣肩巨腰﹐內肉外骨﹐雌雄尾交﹐卵生而思抱。乘雅云﹕轉旋任脈﹐呼吸以耳﹐或云﹕腸屬於首者謬矣。爾雅翼云﹕千歲之化﹐下气上通﹐長尺二寸﹐浮於蓮葉之上﹐或藏於叢蓍之下﹐可卜天地之終始﹐能知存亡吉凶之變。寧則申申如也﹐動則著矣。漢書云﹕元龜距形﹐一尺二寸﹐直一千一百六十﹐爲尺貝十朋﹔公龜九寸以上﹐直五百﹐爲壯貝十朋﹔侯龜七寸以上﹐直三百﹐爲公貝十朋﹔子龜五寸以上﹐直百﹐爲小貝十朋﹐是爲寶四品﹐周易或益之十朋之龜。蓋龜者﹐決疑之物﹐或漢書云﹕諸侯以龜爲寶﹐家不藏龜。三正記云﹕天子龜長一尺二寸﹐諸侯一尺﹐大夫八寸﹐士六寸﹐龜陰﹐故數偶也。陰之老也﹐龜以火灼之何﹐以陽動陰也。周禮云﹕龜人掌六龜之屬﹐各有名物。天龜曰靈屬﹐地龜曰繹屬﹐東龜曰果屬﹐西龜曰雷屬﹐南龜曰獵屬﹐北龜曰若屬﹐各以其方之色﹐與其體辧之。凡取龜用秋時﹐攻龜用春時﹐各以其物﹐入於龜室﹐上春舋龜﹐華人掌契﹐以待卜事。龜策傳云﹕龜一曰北斗﹔二曰南辰﹔三曰五星﹔四曰八風﹔五曰二十八宿﹔六曰日月﹔七曰九州﹔八曰玉龜。凡八名龜﹐龜圖各有文於腹下﹐此龜不必滿尺二寸﹐得長七八寸﹐亦可寶矣。又曰﹕龜有五色﹐以時用之。靑靈之龜﹐春宜用﹐西坐而東向﹔赤靈之龜﹐夏宜用﹐北坐而南向﹔白靈之龜﹐秋宜用﹐東坐而西向﹔玄靈之龜﹐冬宜用﹐南坐而北向﹔黃靈之龜﹐四時之季用﹐坐中央而隨時向。龜書云﹕春占後右﹐寅卯木兆也﹔夏占前右﹐巳午火兆也﹔秋占前左﹐申酉金兆也﹔冬占後左﹐亥子水兆也。乘雅云﹕天子占鼎耳﹐曰土兆﹐遵帝域也。諸侯占輔弼﹐曰木兆﹐人生於寅也。卜歲時占天垣﹐亦曰木兆﹐帝出乎震也。各有定穴﹐毋逾位次﹐然後觀象察變﹐數往知來。順竅穴之骨理而著文者﹐曰食墨﹔逆竅穴之骨理而著文者﹐曰危墨。五兆雨霽蒙繹克﹐而貞悔於斯見矣。更方隅之五鄕﹐定位之生制。六神主客之加臨﹐三重形體之嘗變﹐左右輕重之權衡﹐主事本源之宜忌﹐更辧色聽聲﹐必齋必敬﹐庶幾乎吉凶可判﹐克應可憑也。或云﹕龜聞鐵聲則伏﹐老桑煮之易爛。蘇頌云﹕頭方腳短﹐殼圓版白者﹐陽龜也﹔頭尖腳長﹐殼長版黃者﹐陰龜也。陰人用陽﹐陽人用陰。經云﹕龜甲勿令中濕﹐陶言厴可供卜﹐殼可入藥。古者上下甲皆用之﹐日華僅用龜版﹐後世遂主之。時珍云﹕按陶氏用生龜炙取﹐日華用灼多者﹐皆以其有生气神靈也。曰敗者﹐謂鉆灼陳久如敗也。吳氏反用自死枯敗之版﹐復謂灼者失性﹐謬甚矣。修治﹕須用神龜﹐神龜版﹐當心前一處﹐四方透明如琥珀色者﹐最佳。鋸去四邊﹐石上磨淨﹐灰火炮過﹐塗酥炙黃用。亦有酒炙﹑醋炙﹑豬脂炙﹐及炮灰用者﹐各有所宜。惡沙參﹑蜚廉。

畏朐﹑瘦銀。

曰﹕龜運任脈﹐而脈通於首﹐非腸也﹐會督脈於巓﹐交督脈於尾閭耳。如鹿會任脈於尾閭﹐交任脈於巓耳。故以督會任者﹐陽外而陰內﹐以任會督者﹐陽內而陰外。信夫龜形象離﹐而神在坎也。漏下癥瘕﹐五痔陰蝕﹐任之爲病也﹐卽坎失剛中用﹐離失虛中體耳。

瘧﹐則經脈縱橫﹐致任督不能維持於經脈﹐濕痺四肢重弱﹐則經脈緩解﹐致經脈不能依循於任督﹐小兒囟不合﹐此任不會督於巓﹐龜蓋以骨爲表﹐囟合固宜。

第二帙

牡蠣

﹝本經上品﹞經云﹕骨气以精﹐謹道如法﹐長有天命。

【气味】鹹寒﹐無毒。

【主治】主傷寒寒熱﹐溫瘧灑灑﹐驚恚怒气﹐除拘緩鼠﹐女子帶下赤白。久服彊骨節﹐殺邪鬼﹐延年。

【核】曰﹕出東海池澤﹐及南海﹑廣﹑閩﹑永嘉﹑海旁皆有之。初生時﹐假水沫傍石﹐向日者漸結成形﹐大如拳石﹐四面漸長至數丈﹐或數十丈。如房﹐房多左顧﹐嶄巖如山﹐聯系不動﹐房中有肉﹐大者如馬蹄﹐小者如指面﹐名曰蠣黃。潮來房開﹐潮去房闔﹐闔時納小虫以充腹。一種形圓如龜殼﹐大小皆夾砂石。丈夫服之令無髭也。修治﹕每用左顧者二十四枚﹐以東流水一斗﹐入鹽二兩﹐煮一伏時﹐再入火中赤﹐研粉﹐以琥珀吸引﹐隨手便起。

先人云﹕牡蠣單生無偶﹐而左顧者﹐當屬一陽﹐故本經所主﹐皆少陽所生病也。然須水飲之因﹐成堅固之象者﹐始相合也。又評藥云﹕假無成有﹐泡幻立堅﹐水中之金﹐關津之鍵。

曰﹕此濕生也。濕以合感﹐斂水之融﹐攝山之結﹐合感成形者也。但聯系﹐堅固不遷﹐宛若山水之附贅懸疣耳。其啟閉候潮﹐誠應開闔之關鍵﹐陰陽之樞紐者﹐故名牡。

牡者﹐門牡也。蠣者﹐金堅之用也。味鹹气寒﹐體於水而用於水﹐不離水相故爾。傷寒寒熱者﹐一陽樞象之是動。溫瘧灑灑者﹐一陽樞象之所生﹔驚恚怒气者﹐一陽上逆之從開﹔帶下赤白者﹐一陽下逆之不闔﹔拘緩鼠者﹐一陽之不能從開從闔也。所謂門牡自亡﹐則開闔不得。久服彊骨節者﹐假水融結﹐儼如人骨﹐象形巽入﹐骨气以精。殺邪鬼者﹐奇生無偶﹐玉衡左旋﹐生陽偏勝﹐陰屈自斂。延年者﹐畱成丹﹐餌之則仙﹐水凝爲質﹐自可延年。

﹝有言百歲雕所化﹐則亦化生矣。然百歲雕不易得﹐何牡蠣之多也。如雀之爲蛤﹐特一端之變現﹐非嘗也。

牡﹐有因無牝而名者﹐有因不生子蔓而名者﹐有生子而根乃生苗而名者。此屬濕生﹐亦屬化生﹐卽謂無雄亦可。段成式以牡丹駁之﹐又謂無目﹐更何顧盼﹐不知情意之所向卽爲顧﹐豈必定以目視﹐此皆拘執不圓通﹐不可以格物論古者。天道左旋﹐蠣房左顧﹐揆度奇衡﹐道在於一﹐樞機之象乎。所主諸疾﹐咸屬去來不定﹐蓋去來不定﹐正從開從闔之樞象也。不獨入少陽﹐亦入少陰矣。故《內經》鼠淡陰瘧淋露之疾﹐皆名曰寒熱病﹐則本經寒熱兩字﹐當貫通章﹐樞機之義﹐昭然可見矣。﹞

第二帙

麝臍香

﹝本經上品﹞卽全眞後身尙保中黃八極﹐爲未命元神。

【气味】辛溫﹐無毒。

【主治】主辟惡气﹐殺鬼精物﹐去三虫﹐蠱毒﹐溫瘧﹐驚癇。久服除邪﹐不夢寤魘寐。

【核】曰﹕麝字書謂之KT﹐釋獸謂之麝父。多出陜西﹑河東﹑益州﹑秦州﹑文州諸處﹐諸蠻夷中尢多也。形似獐麋而小﹐色黑褐﹐嘗食柏葉﹐夏月多啖蛇虫﹐至冬香滿﹐入春滿甚﹐便自剔去。香生陰莖前皮內﹐別有膜袋盛之。性多忌﹐所遺糞﹐嘗就一處﹐𨿽遠逐食﹐必還走之﹐不敢遺迹他所﹐慮爲人獲。人反以是求得﹐必掩羣而獲之﹐此當是疑忌之義也。

釋獸云﹕虎豹之文來由﹐貍麝之香來射﹐則其皮與臍之爲累也。吳筠玄猿賦﹐以爲麝懷香而賈害﹐狙伐巧而招射謂是也。凡用須辧眞僞﹐生香﹑心結﹐𨿽不易得﹐但取香臍中之當門子﹐撚之如血綫﹐拓之如桃花瓣﹐臊甚者始眞。縱膜囊完固﹐尢多僞造。分三種﹕第一名生香﹐卽自剔出之遺香也﹐但不易得。香聚之處﹐艸木不生﹐帶過園林﹐瓜果不實﹐是其驗也。其次名臍香﹐卽捕得殺取者。其三名心結香﹐卽麝遇犬獸捕逐﹐驚畏失心﹐狂走墜死者﹐人得之﹐破心見血﹐流出脾上﹐作幹血塊者﹐不堪入藥。又有一種﹐名水麝者﹐臍中惟水﹐卽以其水﹐滴一點於斗水中﹐用灑衣服﹐經年香气不散。性惟愛臍﹐爲人所逐﹐卽投巖舉爪﹐剔裂其香﹐就縶而死﹐猶拱四足﹐保其臍也。唐天寶初﹐養於囿中﹐以麝爲獸之香者。故物之香比之﹐有麝香鳥﹑麝香木。又有靈貓似麝﹐生南海山谷﹐如貓身﹐亦曰鈴貍。異物志云﹕靈貍﹐其气如麝﹐其毛可以爲筆。鄭虔云﹕麝毛筆一管﹐直行寫書四十張﹔貍毛筆一管﹐界行寫書八百張爲貴也。修治﹕向日開之﹐但微研﹐不必苦細耳﹔如欲細甚﹐入醇酒少許﹐不損香气。繆仲淳先生云﹕邪气著人﹐則淹伏不起。其香芳烈走竄﹐借其气以達病所﹐關機竅穴﹐莫不開通。

先人云﹕射有丹機﹐生物皆殺﹐臍爲身蒂﹐形藏都通。

曰﹕射主中的﹐的卽中黃﹐香結於斯﹐當入脾藏﹔中黃﹐正脾主之宮位耳。气味辛溫﹐性專宣發﹐一派生陽﹐全得甲力﹐脾之用藥也。故辟惡气﹐殺鬼精物﹐去三虫蠱毒﹐夢寤魘寤。若開通竅穴﹐透達肌骨﹐以中黃建立﹐則八極洞徹﹐但發露殆盡﹐僅可施諸脾土之陽﹐不可投諸惇濃寧謐者耳。

五色石脂補遺【參】曰﹕石中之脂﹐如骨中之髓﹐故揭兩石中取之﹐以粘綴唇舌者爲上﹐何也﹖骨與肌肉﹐原相連屬﹐而骨中之髓﹐假水谷之精﹐凝聚所成﹐從土發源﹐塡滿骨空﹐自外而內者也。自外而內﹐更復自內而外。如骨髓滿溢﹐散精於腎﹐淫气於骨﹔散精於肝﹐淫气於筋﹔散精於脾﹐淫气於肉﹔散精於心﹐淫气於脈﹔散精於肺﹐淫气於皮毛﹔皮毛血脈肌肉筋骨﹐五臟之所合也﹐悉從精髓﹐陶鑄﹐成形﹐故五脂先歸於髓﹐遊溢精气﹐轉輸各藏。是以本經別錄﹐補髓爲宗﹐乃若黃膽腸癖﹐癰腫瘡瘍﹐種種病證﹐悉屬水液血气﹐混濁不淸﹐石脂能使精气遊溢﹐去滓純髓﹐諸疾潛消矣。

第三帙

桑根白皮

﹝本經上品﹞曲直僕傴﹐靡不怒生﹐枝榦葉實﹐各有專精。具木性之全體者﹐無出其右﹔此獨拈葉中絲縷而言﹐其枝榦皮根理文絲縷﹐亦各各井然。

【气味】甘寒﹐無毒。

【主治】主傷中﹐五勞六極﹐羸瘦﹐崩中﹐絕脈﹐補虛益气﹐除寒熱﹐出汗。

【核】曰﹕所在有之﹐花椹枝皮﹐功無差等﹐葉頻摘頻發﹐枝頻剪頻生﹐𨿽去枝純乾﹐榦尢生枝﹐葉充蠶食﹐材多適用﹐全體專精﹐灌木易生之上品也。爾雅云﹕桑辧自葚者梔。

又云﹕女桑﹐桑﹐桑﹐山桑。郭璞注云﹕辧﹐半也。葚﹐與椹同。半有椹﹐半無椹﹐曰梔。幹小條長﹐曰女。葉細岐銳﹐皮理粗戾﹐曰。桑﹐絲中琴瑟。山桑﹐似桑﹐材中弓弩﹐皆材之美者﹐他木鮮及之矣。李時珍云﹕桑有數種﹕條而分者﹐椹少葉繁﹔白桑葉大而濃﹔山桑葉尖而長﹔雞桑葉花而薄﹔子桑先椹後葉﹔望海桑﹐髙數丈﹐枝榦茂盛﹐亭亭如車蓋。桑生黃衣﹐曰金桑﹐其本必將槁矣。種樹書云﹕桑根下﹐嘗培龜甲﹐易茂不蛀。典術云﹕箕星之精﹐散而爲桑。箕﹐水星也。龜神在坎﹐故桑以龜爲食。東坡曰﹕琴弦舊而聲暗﹐桑葉揩之﹐發聲如新。本艸云﹕桑根見地上者﹐曰馬額﹐有毒殺人。旁行出土者﹐曰伏蛇﹐亦有毒。轉治心痛﹐故吳淑類賦云﹕伏蛇治痛﹐馬額殺人。修治﹐采十年以上﹐向東畔嫩根﹐銅刀刮去靑黃薄皮一重﹐取裏白皮切焙。皮中涎﹐甚勿去之。續斷﹑桂心﹑麻子爲之使。忌鐵﹐及鉛。

﹝王盤曰﹕桑種甚多﹐不可徧舉。世所名者﹐荊與魯也。荊桑多椹﹐魯桑少椹﹐葉薄而尖﹐其邊有瓣者﹐荊桑也。凡枝榦條葉堅勁者﹐皆荊之類也。葉員濃而多津者﹐魯桑也。凡枝榦條葉丰腴者﹐皆魯之類也。荊之類根固而心實﹐能久遠﹐宜爲樹﹔魯之類根不固﹐心不實﹐不能久遠﹐宜爲地桑﹐然荊之條葉﹐不如魯葉之盛茂﹐當以魯桑條接之﹐則能久遠﹐而又盛茂也。魯爲地桑﹐而有壓條之法﹐傳轉無窮﹐是亦可久遠也。荊桑所飼蠶﹐甚絲堅韌﹐用最上也﹐禹貢稱厥筐絲。注曰﹐﹐山桑﹐此荊之美而尢者也。魯桑之類﹐宜飼小蠶﹔荊桑宜飼大蠶。凡桑果以接傳爲妙﹐一曰身接﹐二曰根接﹐三曰皮接﹐四曰枝接﹐五曰靨業接﹐六曰搭接。今夫種植之功﹐其利旣溥﹐又加之以接傳﹐猶變稂莠而爲嘉禾﹐易而爲美玉也﹐旣接傳矣。復須剔其虫蠹﹐柳子所謂吾聞養樹﹐得養人術﹐此長民爲國者﹐所當視效也。夫民爲國本﹐本斯立矣。旣興其本﹐又除其害﹐爲治之道﹐無以外是。苟審行之﹐不惟得勸課之法﹐抑亦知教政之本與。

輯要曰﹕桑之種性﹐惟在辧其剛柔。得樹藝之宜﹐使之各適其用。種樹之宜﹐惟在審其時月。又合地方之宜﹐使之不失其中。又曰﹕種椹而後移栽﹐移栽而後布行﹔布行而後修蒔﹔修蒔而後科斫﹔科斫者﹐種桑惟在稀科時斫﹐使其條葉丰腴而蚤發﹐不致蠶之稚也。科斫尢在接換﹔接換之法﹐惟在時之和融﹐手之審密﹐封系之固﹐擁包之濃﹐使不至疏淺而寒凝也。

郭子章曰﹕月令季春之月﹐命野虞無伐桑柘。鳴鳩拂羽﹐戴勝降桑﹐具曲植筐﹐后妃齋戒﹐親東鄕躬桑﹐禁婦女毋觀﹐省婦使﹐勸蠶事﹐蠶事旣登﹐分繭稱絲﹐效功﹐以供郊廟之服﹐無有敢惰﹐所以爲天下蠶事勸也。木各有所宜土﹐惟桑無不宜。桑亡不宜﹐故蠶亡不可事﹐豳風之詩曰﹕女執懿筐﹐遵彼微行﹐爰求柔桑﹐則豳可蠶。將仲子之詩曰﹕無折我樹桑﹐則鄭可蠶。車轔之詩曰﹕阪有桑﹐隰有楊﹐則秦可蠶。氓之詩曰﹕桑之未落﹐其葉沃若﹐桑之落矣﹐其黃而隕。桑中之詩曰﹕期我乎桑中﹐則衛可蠶。皇矣之詩曰﹕攘之剔之﹐其其桑。桑柔之詩曰﹕菀彼桑柔﹐其下侯甸﹐則周可蠶﹐禹貢兗州﹐桑土旣蠶﹐厥篚織文﹐則魯可蠶。靑州厥篚絲。管子亦曰﹕五粟之土﹐其其桑﹐則齊可蠶﹔荊州厥篚玄﹐則楚可蠶。孟子策梁曰﹕五畝之宅﹐樹之以桑﹐則梁可蠶﹐蠶叢都蜀﹐衣靑衣﹐教民蠶桑﹐則蜀可蠶﹐猶之農夫之於五穀﹐非龍堆狐塞極寒之區﹐猶可耕且獲也。今天下蠶事疏闊矣。東南之機﹐三吳越閩最夥﹐取給於湖繭﹐西北之機﹐潞最工﹐取給於閬繭。予道湖閬﹐女桑桑﹑參差墻下﹐未嘗不羨二郡女紅之KT﹐而病四遠之惰也。夫一女不績﹐天下必有受其寒者﹐而豈第五十之老﹐帛無所出﹐不績則逸﹐逸則淫﹐淫則男子爲所蠱蝕﹐而風俗日以頹壞。公父文伯母曰﹕王后親織玄﹐公侯夫人加之以﹐卿之內子爲大帶﹐命婦成祭服。列士之妻﹐加之以朝服﹐自庶士以下﹐皆衣其夫﹐社而賦事﹐而獻功。男女效績﹐愆則有辟﹐古之制也。

彼大夫之家﹐而主猶績﹐柰何令天下女習於逸﹐以趨於淫乎﹖國家蠶桑﹐載在令甲﹐凡民田五畝﹐至十畝者﹐栽桑麻木棉各半畝﹔十畝以上者倍之﹔田多者﹐以是爲差﹐特廢不舉耳。故月令躬蠶之禮﹐魯母績愆之辟﹐與令甲桑麻之數﹐此三者﹐不可謂迂而不講也。﹞先人云﹕桑爲蠶食﹐桑是蠶之天矣。蠶質作絲﹐絲是蠶之精矣。絲絲縷縷﹐如人身外之毛髮﹐身內之經絡﹐毛髮廣之須眉﹐經絡廣之肉腠﹐又深之廣之﹐如經絡爲營血流行之處﹐或經脈損而營血崩﹐或營血去而經脈涸﹐從脈生病﹐咸可以桑。

曰﹕季夏取桑柘之火﹐桑當入脾﹐爲脾之心藥﹐以絲縷如脈﹐心主脈故也。絲髮五音﹐皮堅似革﹐色白屬金﹐亦可入肺﹐脾之肺藥也。曲直僕傴﹐靡不怒生﹐得木全性﹐亦可入肝﹔脾之肝藥也。精英在椹﹐色黑气寒﹐亦可入腎﹐脾之腎藥也。𨿽入五臟﹐以脾爲主﹐然傷中央土﹐致五臟之勞與極耳。羸瘦卽肉極﹔崩中絕脈卽脈極。桑司中央火﹐且絲縷專勝﹐故治肉脈之極﹐其功特著。補虛者﹐補脾土之虛。益气者﹐益中央之气。絲縷在葉﹐葉可通心以除寒熱﹐汗乃心液故也。

第三帙

橘柚

﹝本經上品﹞【气味】辛溫平﹐無毒。

【主治】主胸中瘕熱逆气﹐利水谷。久服去臭﹐下气﹐通神。

【核】曰﹕橘柚生江南﹐及山南山谷﹐今以廣中者稱勝。素華丹實﹐皮旣馨香﹐又有善味﹐尢生於洞庭之包山。過江北則無﹐故曰江南種橘﹐江北爲枳函。考工記云﹕逾淮而北爲枳﹐則有異同矣。橘頌云﹕後皇嘉樹﹐橘徠服兮﹐受命不遷﹐生南國兮。屈原比之夷齊﹐願置以爲像﹐取其貞介似有志也。春秋運斗樞云﹕璇星散爲橘﹐弓人以橘爲幹也。柚似橘而大﹐其味尢酸。孔安國云﹕小曰橘﹐大曰柚。郭璞云﹕柚似橙而大於橘﹐禹貢揚州﹐厥包橘柚錫貢。橘柚﹐皆不耐寒﹐故包裹而致之也。錫貢者﹐須錫命而獻之﹐言不嘗來也。列子云﹕吳楚之國﹐有大木焉﹐其名爲﹐碧木而冬生﹐實丹而味酸﹐食其皮汁﹐已憤厥之疾﹐齊州珍之﹐渡淮而北﹐化爲枳焉﹐則是其類矣。子虛賦云﹕橘柚芬芳。蜀都賦云﹕家有鹽井之泉﹐戶有橘柚之園。廣志云﹕成都有柚﹐大如斗。呂氏春秋云﹕果之美者﹐江浦之橘﹐云夢之柚。

然則橘柚﹐類𨿽同而種則異。本經合稱之﹐功力無優劣矣。考古方書﹐用橘不用柚﹐今遵本經橘柚並用爲正。修事橘柚﹐各去白膜銼細﹐鯉魚皮裹一宿﹐至明取用。

先人云﹕橘柚通呼﹐以本經命名爲正。類有橙柑枳之異﹔樹有髙下小大﹐有刺無刺﹐有刻﹑無刻之別﹔實有圓扁長銳﹐大小光累之殊。大都色象深綠﹐淩冬不雕則一也。實皮布竅﹐色深於皮﹐皮裏有膜﹐囊上有脈﹐囊中裹瓤﹐瓤內裹汁以養核也。種類𨿽多﹐但以皮肉气味﹐互爲分析。橘皮苦不可食﹐肉甘可食。橙皮甘可食﹐肉酸不可食。柑皮肉酸甘皆可食。

枳皮肉皆不可食。柚則形長﹐皮肉與橘同味矣。大段橘之美者皆接生﹐子種者不結實﹔縱結實﹐亦形長而味不美。今人指此爲柚子﹐此則橘柚合稱之本義。柚子不用接生﹐亦取本有色味﹐不從人力爲也。廣中柚子極大可食﹐永嘉呼之爲苞﹐此又似﹐名𨿽同柚﹐種則異矣。

韓彥直有橘譜﹐列十有四種﹐以溫州者稱上品。近衢州航埠﹐沿溪三十里﹐夾岸樹橘﹐花朝香雪彌空﹐果熟金星綴碧﹐種有巨細﹐色有紅赭﹐約二十餘種。惟橘最美﹐武林棲水出蜜橘﹐凡數十品﹐名金錢穿心者﹐𨿽秀色可觀﹐又不如佛肚臍﹐形小皮癩﹐甘美可口也。霜降采取﹐气足味足﹔密藏至春﹐剖皮抽脈﹐破囊吮汁﹐亦可振精醒神。爲得句破疑之助﹐若欲擇皮﹐用充藥餌﹐不若廣中者﹐皮薄而香﹐愈陳則愈善也。

又云﹕橘從。者﹐錐有所穿﹐滿有所出﹐兼已出未出義。云二色﹐黃赤郁紛﹐從取象者以此。專勝在皮﹐𨿽年深日久﹐不但芳辛不攺﹐轉更淸烈﹐他果萬不能及。此以木實之皮﹐秋成得辛﹐稟從革作金之用﹐故可存可久。誠肝藏之用分气分藥也。蓋人水谷入胃﹐具升出降入之妙﹐而遊溢精气﹐先及皮毛﹐轉輸五臟﹐此正水谷變現春夏秋冬耳。合之已出未出﹐如穿如滿之象﹐眞不待言語形容矣。經云﹕上焦開發﹐宣五穀味﹐燻膚充身澤毛﹐若霧露之漑﹐橘皮有焉。再讀本經﹐及諸家法﹐乃知橘義眞實不虛。客曰﹕陳皮畱白補腎和中﹔去白消痰泄气。從古所稱﹐奉爲律令﹐今以義合之﹐似覺未當。曰﹕此正證明八字義耳。果能達義而用之﹐的是橘皮四法。不知此義而用之﹐寧不混他藥之四法乎。若果可混﹐性便移易﹐必非本有之眞性矣。

﹝水谷入胃﹐具升出降入之妙。卽東垣得悟法門﹐從此縱橫應變﹐莫不繇此貫通。可見讀書不貴博﹐只要實悟得古人一言一字﹐便終身受用無窮。﹞曰﹕木命在皮﹐各有專精。以具全木之體﹐橘柚專精者實﹔實復專精者皮﹔皮布細竅﹐宛如人膚﹐卽脈絡肉理﹐筋膜子核﹐各有屬焉。橘諧﹐與同。雲間五色曰慶﹐三色曰。橘間靑黃丹色之如也。者錐有所穿﹐取象膚間竅也﹔及滿有所出﹐取象气中機也。柚諧由﹐與由同。書云﹕若顚木之有由。徐云﹕已到之木﹐更生孫枝﹐象枝條華菡之形也。經云﹕垂枝布葉﹐皆下曲如鉤。又云﹕夏日在膚﹐泛泛乎萬物之有餘也﹐故橘柚力能轉入爲升﹐轉升爲出﹐卽轉闔爲開也。種種形證﹐悉從人從闔﹐致胸中瘕熱﹐水谷失宣﹐神明不通﹐气逆及气臭耳。下气者﹐出已而降﹐玉衡機轉之妙用也。經云﹕秋日下膚﹐蟄虫將去﹐其斯之謂歟。

﹝夏日在膚﹐泛泛乎萬物之有餘﹔秋日下膚﹐蟄虫將去﹐卽轉入爲升﹐轉升爲出﹐轉出爲降之气中機也。﹞

第三帙

杜仲

﹝本經上品﹞【气味】辛平﹐無毒。

【主治】主腰膝痛﹐補中﹐益精气﹐堅筋骨﹐彊志﹐除陰下癢濕﹐小便餘瀝。久服輕身﹐耐老。

【核】曰﹕出上虞山谷﹐及上黨﹑漢中。上虞在豫州﹐虞﹑虢之虞﹐非會稽上虞縣也。

今出建平﹑宜都﹐及商州﹑成州﹑峽州﹐諸山大谷中亦有之。樹髙數丈﹐葉似辛夷﹐又類柘葉。初生嫩葉可食﹐謂之棉芽。木皮狀似濃朴﹐拆之白絲相連﹐江南單呼曰棉。花﹑實皆苦澀﹐亦堪入藥。木可作履﹐以益腳也。修治﹐削去粗皮。每十六兩﹐用酥一兩﹐蜜三兩﹐和塗火炙﹐以盡爲度。銼細用。

先人云﹕杜仲﹐從土從中﹐其色褐﹐爲土克水象﹐腎之用藥也。腰本腎府﹐濕土爲害﹐必侵腎水﹐而腰先受之﹐據名據色﹐可以療也。若象形﹐能使筋骨相著﹐又一義矣。

曰﹕杜﹐牝。仲﹐次﹐合陰﹐合耦﹐合象太陰之始生。自上而下﹐從外而內者也。皮絡如綿﹐皮理如革﹐合至陽淪膚始盡﹐至陰容平始平也。平則轉出爲降﹐降則中實﹔中實﹐遂成入令矣。入則精志益﹐筋骨彊﹐藏精而起亟矣。何患老之將至﹐餘瀝之有﹔又何患藏陰之形未充﹐致奉生者少﹐轉爲痿厥﹐及木用不及之有。旣容且平﹐又何患長夏之土化未攘﹐與秋金驟斂﹐中含潤濕之有。

﹝至陽淪膚始盡﹐所謂夏三月﹐此謂蕃莠﹐至陰容平始平﹔所謂秋三月﹐此謂容平。至陽﹐卽太陽﹔至陰﹐卽太陰。﹞

第三帙

酸棗仁

﹝本經上品﹞【气味】酸平﹐無毒。

【主治】主心腹寒熱﹐邪結气聚﹐四肢酸痛﹐濕痺。久服安五臟﹐輕身﹐延年。

【核】曰﹕出汴雒﹐及西北州郡﹐處處𨿽有﹐但分土產之宜與不宜耳。多野生﹐在坡﹐及城壘間。似棗而皮細﹐木心赤色﹐莖葉俱靑﹐花似棗。八月結實﹐紅紫色﹐似棗而圓小﹐味極酸﹔當月采實﹐取核中仁。曰﹕嵩陽子言﹐酸棗木髙碩﹐貨者皆棘子﹐此說未盡。蓋不知小則爲棘﹐大則爲酸棗。平地則易長﹐崖塹則難生。故棘多生崖塹上﹐經久不樵則成幹﹐人方呼爲酸棗﹐更不言棘﹐實一本也。此物才及三尺﹐便開花結子。但科小者﹐气味俱薄﹔科大者﹐气味俱濃。今陜西臨潼山野所出亦好﹐此亦土地所宜也。修治﹐酸棗用仁﹐以葉拌蒸半日﹐去皮尖。

先人云﹕味酸入肝﹐色赤入心﹐心之肝藥也。有開義﹑出義﹑魂神義﹐欲魂來歸﹐欲闔轉入者﹐非所宜也。又云﹕棘刺外出﹐無邪服此﹐反傷其內。又云﹕別錄主煩心不得眠者﹐心腹邪結气聚使然耳。服之結散聚消﹐心定煩息﹐故得睡眠。又云﹕未有散邪結气聚之物﹐能使衛气入髒而就安寢者。世人見不得睡眠﹐便用棗仁﹐思之眞堪絕倒。

曰﹕棗爲脾果﹐味酸屬木﹐脾之肝藥也。色赤屬火﹐脾之心藥也。具春升夏出之機﹐脾之陽分藥也。蓋心腹居中﹐卽脾土之宮位﹐爲寒熱邪气﹐結聚於中﹐不能主持四末﹐致成濕痺酸痛﹐而爲凝閉之陰象者﹐棗能營運脾用﹐鼓舞脾陽﹐轉凝閉爲升出﹐結聚自散﹐痺閉自通矣。五臟居中﹐稟气於脾﹐亦仗以輕安也。

﹝從來作不寐家枕中祕﹐但欲寐人﹐形藏中結聚乎﹐空洞乎。﹞

第三帙

決明子

﹝本經上品﹞【气味】鹹平﹐無毒。

【主治】主靑盲﹐目淫膚赤白膜﹐眼赤﹐淚出。久服益精光﹐輕身。

【核】曰﹕生龍門川澤者良。今處處有之。爲園圃所蒔。四月生苗﹐髙三四尺。本小末大﹐葉似苜蓿﹐晝開夜合﹐兩兩相貼。七月開花﹐淡黃五出﹐結角如初生豇豆﹐長二三寸﹐角內列靑碧子數十粒﹐參差相連﹐狀如馬蹄﹐下大上銳。一種本小末尖﹐葉不夜合者﹐茳芒也。蓍實爲之使。惡大麻子。

紹隆王先生云﹕決明稟陰精之體﹐具靑陽之用﹔宜入肝腎﹐肝開竅於目﹐瞳子精光﹐腎所司也。

先人題藥云﹕決明葉晝開夜合﹐兩兩相貼。其葉夜不合者﹐茳芒也。人之眼夜合﹐故治眼疾﹐因名決明。味鹹走血﹐气寒待熱﹐故治靑盲膚膜淚出﹐熱傷血分者相宜﹔倘屬气分﹐及曰﹕夏仲生苗﹐秋仲結實﹐獨得呼出之機﹐儼具合張之相。味鹹走血﹐故治目中諸眚﹝仲夏半夏生﹐蓋當夏之半﹐夏仲決明生﹐亦當夏之半。秋仲結實﹐又當秋之半矣。然則夏之能張﹐秋之能合﹐樞機使然耳。﹞

第三帙

蒺藜

﹝本經上品﹞【气味】苦溫﹐無毒。

【主治】主惡血﹐破癥積聚﹐喉痺﹐乳難。久服長肌肉﹐明目﹐輕身。

【核】曰﹕出馮翌平澤﹐所在亦有﹐長安最饒。喜生道旁﹐春時布地﹐蔓生細葉﹔入夏作碎小黃花﹔秋深結實﹐狀似菱米﹐三角四刺﹐實有仁也。同州沙苑一種﹐生牧馬艸地上﹐亦作蔓生﹐莖間密布細刺﹐葉如初生皂莢葉﹐整齊可愛﹐開花作莢﹐長寸許﹐內子如麻﹐碧綠色﹐狀似羊腎﹐嚼之若新茶香﹐頃則轉作豆鮏气。隔紙焙炒﹐色香勝茗﹔微火煎煮﹐津液不竭者乃眞也。修事﹐刺蒺藜﹐揀淨蒸之﹐從午至酉﹐日幹﹐木臼舂令刺盡﹐再用酒拌蒸﹐從午至酉﹐日幹。用沙蒺藜﹐或熬膏﹐或酥炙﹐發香﹐研作末用﹔刺蒺藜﹑烏頭爲之使。

先人云﹕刺蒺藜﹐成熟於秋﹐而外刺堅勁﹐得金之堅固气﹐爲肝之用藥明矣。然肝𨿽有藏血之體﹐而血非可畱之物。畱則不虛靈而污惡﹐斯致疾矣。蒺疾也﹐梨利也。其性宣行快便﹐故治積聚乳難諸證。沙苑者莖有密刺﹐結實成莢﹐嚼之作新茶香﹐不無分別。取象補腎﹐功力不相近也。

曰﹕蒺之言疾﹐梨之言利。不惟具從革之金用﹐亦秉炎上之火用矣。何也﹖銳利者金之用﹐迅疾者火之用。故兼火之气與味﹐金之色與形﹐爲七方之奇之急﹐十劑之通之宣也。是主喉痺乳難﹐與癥堅積聚﹔以及惡血之急閉﹐皆以柔乘剛﹐非所據而據之。匪此破敵﹐不易開通﹐以剛乘柔﹐有所據而據之矣。所謂急因急用﹐通因塞用者是也。更藉疾威﹐敷及下士﹐開發上焦﹐宣水谷味﹐燻膚充身澤毛﹐則肌肉長﹐百骸輕。其角銳利﹐用開盲瞽﹐特易易耳。李蘄陽以沙苑一種﹐附列本經之後﹐主治補腎之神藏﹐及腎之形藏﹐名𨿽同而形實異﹐功能亦迥別也。觀其莖布密刺﹐而亦成熟於秋﹐秉堅金之體與用者。但刺蒺藜銳利顯著﹐宣揚形藏之非所欲畱﹔沙蒺藜銳利斂藏﹐宣攝藏形之應所欲守爲別異耳。

﹝急閉兩字要著眼﹐喉痺乳難﹐生死在呼吸間﹐豈容少待。﹞

第三帙

五味子

﹝本經上品﹞【气味】酸溫﹐無毒。

【主治】主益气﹐咳逆上气﹐勞傷羸瘦﹐補不足﹐彊陰﹐益男子精。

【核】曰﹕生齊山山谷﹑靑州﹑冀州﹐陜西代郡諸處。髙麗者最勝﹐河中府者歲貢﹐杭越間亦有之。俱不及髙麗河中之肥大膏潤耳。春時蔓生木上﹐長六七尺﹐葉尖圓似杏﹐三月作花黃白似蓮﹐七月成實﹐叢生莖端﹐如豌豆﹐生靑熟紫﹐五味俱全。修治﹐以銅刀劈作兩片先人云﹕玄者﹐一陽初動﹐冬藏之半也。人身之气﹐藏者爲精﹐精之能動者爲玄。玄之所未及﹐正精之所閉密也﹐故一名玄及。髓會爲精﹐故又名會及。會字之義﹐如百骸髓會而爲精﹐一滴生人﹐眾形畢具。

又曰﹕益降气之不足﹐正所以彊陰也。倘陰柔深曲者﹐餌之便成淡陰﹐重憎慳象耳。

曰﹕五味俱全﹐酸收獨重﹐重爲輕根﹐俾輕從重﹐故益降下之气也。咳逆上气者﹐正肺用不足﹐不能自上而下﹐以順降入之令。勞傷羸瘦者﹐卽經云﹕煩勞則張精絕﹐使人煎厥肉爍也。此補勞傷致降下之不足﹐與補中益气之治不能升出者反。能降便是彊陰﹐陰彊便能入矣。以入爲水藏事﹐故益男子精。精爲水藏物耳。設六淫外束﹐及肺气焦滿﹐餌之反引邪入藏﹐永無出期﹐縱得生全﹐須仗夏火從中帶出﹐或爲斑疹﹐或作瘡瘍﹐得汗乃解﹐倘未深解病情﹐願言珍重。

第三帙

芡實

﹝本經上品﹞【气味】甘澀平﹐無毒。

【主治】主濕痺﹐腰脊膝痛﹐補中﹐除暴疾﹐益精气﹐彊志﹐令耳目聰明。久服輕身﹐不饑﹐耐老神仙。

【核】曰﹕出雷池池澤﹐處處亦有﹐武林者最勝。土人善紀孕實時日﹐如期采取﹐則殼柔肉糯﹐早則殼爛肉未凝﹐遲則殼堅肉粳老矣。三月生苗﹐莖在水中﹐葉貼水面﹐莖葉多有芒刺﹐莖長丈餘者﹐中必有孔有絲﹐軟者剝皮可食。葉似荷而大﹐皺紋如﹐蹙衄如沸﹐面靑背紫。五六月作花紫色﹐花開向日。向日結苞﹐外有靑刺如﹐形如栗球﹐花出苞頂﹐形如雞喙﹐剝之內有斑駁軟肉裹子﹐累累如珠璣。殼內有白米﹐狀如魚目。根作三稜﹐煮食如芋。爾雅翼曰﹕枚食細嚼﹐能致上池之津﹐故主益人。猶如馬嚙短艸則肥悅﹐與小兒食﹐不易長大﹐故主駐年。芡與菱﹐皆水物而性異。芡花向日﹐菱花背日﹐其陰陽向背有不同﹐則損益陰陽亦別異矣。埤雅云﹕荷華日舒夜斂﹐芡華晝合宵炕﹐此亦陰陽之異也。修治﹐先蒸熟﹐日中曬裂取仁亦可﹐舂取粉用。暇日記云﹕芡實一斗﹐以防風四兩煎湯浸過﹐經久不壞。

曰﹕芡生水中﹐華實向日﹐具旣濟水火義。又艸木類﹐全藉水土﹐吮抽發育﹐芡則更藉日中火﹐爲先後身﹐亦具木胎火裏義。又葉上蹙衄如沸﹐連莖刺棘如﹐實皮實殼如介﹐亦具金胎水中義。誠互交木金火水之駐形物也。如益精彊志不饑﹐卽駐形之裏應﹔目明耳聰輕身耐老﹐卽駐形之外合﹔飛行神仙﹐卽駐形之行圓功滿也。未有形已駐﹐而中央之基不築已不煉者﹔若濕痺之腰脊膝痛﹐及卒暴疾﹐卽駐形物之主治功能也。先人博議云﹕芡乃大中之小﹐粗中之精﹐澀中之甘﹐荊棘中之軟美﹐壅滯中之流行﹐意闌中之气悟﹐疲憊中之彊武。然於精細甘美之間﹐所含畜力﹐且剛且久﹐故餌食者﹐貴細貴長﹐毋貴多貴數也。

﹝龍從火裏得﹐金向水中求﹐尋胞胎祕旨也。大中粗中﹐荊棘壅滯﹐意闌疲憊之流﹐望之無不拋卻﹐若非前人具眼﹐幾至當面錯過。﹞

第三帙

大麻仁

﹝本經上品﹞【气味】甘平﹐無毒。

【主治】主補中益气。久服肥健﹐不老神仙。

【核】曰﹕處處有之。爾雅翼云﹕麥黃種﹐黃種麥﹔顧麥之生﹐卽之成﹐之成﹐卽麥之生也。者﹐有實之大麻也。有雌雄二種﹐雌者結實﹐雄者不結實。若子放勃時﹐須去雄者﹐設未放勃而先去之﹐則不成子矣。修治﹐極難去殼﹐取帛包置沸湯中﹐浸至冷﹐乃出之。垂井中一夜﹐勿令著水。次日日中曝漧﹐就新瓦上去殼﹐簸揚取仁﹐粒粒皆完。

先人云﹕麻品凡五﹐黃﹑絡﹑薴﹑﹑白也。黃葉五岐﹐絡葉無岐﹐薴葉圓背白。莖皆直上。黃實卽大麻﹐殼褐仁白﹐多脂液﹐與諸麻之實迥別。又云﹕體直類木仁滑似髓﹐肝之腎藥也。故益精塡髓﹐潤發黑須。

曰﹕大麻色黃﹐一名黃麻。麻有雌雄﹐雄爲苴﹐雌爲﹐卽有子之大麻也。一葉五岐﹐別曰黃﹐气味甘平﹐爲脾胃之體藥﹔枝莖條暢﹐爲脾胃之用藥﹔仁脂濡潤﹐爲脾胃之滑劑﹑濕劑也。故主補中益气﹐久服肥健﹐不老神仙。別錄及附方諸證﹐亦以四義釋之﹐更﹝麥黃種。種時﹐正木火司令時也。黃種麥﹐種麥時﹐正金水司令時也。交通之際﹐抑中央宮土之五數矣。﹞

第三帙

獨活

﹝本經上品﹞【气味】苦甘平﹐無毒。

【主治】主風寒所擊﹐金瘡﹐止痛﹐奔豚﹐癇痙﹐女子疝瘕。久服輕身﹐耐老。

【核】曰﹕出蜀漢﹑西羌者良。春生苗﹐如靑麻狀。一莖直上﹐有風不動﹐無風自搖。

六月開花作叢﹐或黃或紫。生砂石中者﹐葉微黃。生濃土中者﹐葉靑翠。有兩種﹐一種形大有臼﹐如鬼眼者﹐今人呼爲獨活﹔一種蠶頭鞭節﹐色黃紫﹐臭之作蜜蠟香﹐今人呼爲羌活。

近以老宿前胡﹐及土當歸﹐黑皮白肉﹐臭如白芷者﹐用充獨活﹐不可不辧。采得銼細﹐以淫羊藿拌二日﹐曝漧﹐去藿用﹐免人心煩。

繆仲淳先生云﹕獨活稟天地正陽之气以生﹐名列君部﹐非比柔懦之主﹐小無不入﹐大無不通﹐卻亂反正之君主藥也。故能開萬竅八風之邪﹐通四大關津之捷﹔羌獨本同一種﹐但分質有虛實老嫩﹐气有濃薄緩急之殊耳。

先人評藥云﹕自行其意﹐獨得嘉名。

曰﹕動搖萬物者莫疾乎風。故萬物莫不因風以爲動搖﹐惟獨活不然。有風﹐獨立不動﹔無風﹐獨能自搖。在蜀名蜀活﹐在羌名羌活﹐隨地以名﹐亦隨地有差等。但可互爲兄弟﹐不可彊別雌雄﹐其從治不能獨立不動﹐而爲風寒刀刃之所擊﹐及奔豚癇痙之因風以爲動搖﹐復因風而反乎上下開闔者。若女子疝瘕﹐此不能自搖耳。不能自搖﹐卽闔而不開﹐不能獨立不動﹐卽開而不闔。惟獨活則闔而能開﹐開而能闔﹔當入肝之經﹐厥陰之闔﹐具備風木化气之體用者歟。

﹝合赤箭生成主治彼此功力昭然。但合赤箭不爲物移之體﹐能立力﹐能獨運之用﹐能行﹐

第三帙

天門冬

﹝本經上品﹞【气味】苦平﹐無毒。

【主治】主諸暴風濕偏痺﹐彊骨髓﹐殺三虫﹐去伏屍。久服輕身﹐益气﹐延年﹐不饑。

【核】曰﹕生奉髙山谷。奉髙﹐太山下縣名也。今處處有之。喜髙潔地上﹐春生藤蔓﹐大如釵股﹐髙丈許﹐葉如絲杉﹐纖勁靑整﹐澀而無刺﹔一種葉如茴香﹐尖細靑疏﹐滑而有刺。

夏生細花白色﹐亦有黃紫二色。結實在根枝之旁﹐色黑褐﹐入伏后則無花﹐暗結實矣。根科生如百部﹐一科一二十枚﹐大如手指﹐圓實而長﹐根白色﹐亦有黃紫二色。雒中者﹐粗榦大葉﹐殊不相類。嶺南者﹐無花有子﹐余無他異。以根作湯﹐可浣垢縑素﹐越人呼爲浣艸。修治去地二尺﹐攤上曝漧。地黃﹑貝母爲之使。畏曾靑。搗汁﹐制雄黃﹑砂。禁鯽魚。設誤食中毒﹐搗浮萍汁解之。

曰﹕門司出入﹐出卽生也。冬司寒令﹐寒卽水也。合天一生水﹐故名天門冬。天者﹐淸肅爲用﹐水者﹐澄湛爲體。其能浣垢﹐亦謂得淸肅澄湛之力耳。對待染污不潔之气﹐使形骸气血﹐混濁不淸﹐致偏痺不周﹐遂生三虫伏屍﹐及暴受風濕而成諸痺者﹐咸相宜也。

設合寒邪﹐盒飯束置﹐蓋寒原屬水﹐法當逆治﹐非反佐順從之類。柔潤多脂﹐得澄湛水體﹐故彊骨髓﹔色白性降﹐得淸肅金用﹐故益肺气。久服骨气以精﹐故輕身﹐延年﹐不饑。

﹝天冬﹐一名天棘﹐獨以金標名義者﹐尊其母﹐子則昭然矣。﹞

第三帙

庵閭子

﹝本經上品﹞【气味】苦﹐微寒﹐無毒。

【主治】主五臟瘀血﹐腹中水气﹐臚脹畱熱﹐風寒濕痺﹐身體諸痛。久服輕身﹐延年﹐不老【核】曰﹕生雍州川谷﹐及上黨﹐近道亦有之。春生苗﹐髙二三尺﹐莖色白﹐似艾莖而粗。葉色綠﹐似菊葉而薄。八月開花﹐淡黃色﹐結實亦如艾實﹐中有細子﹐極易繁衍。藝花以之接菊。能耐霜雪﹐蒿屬也。葉老可以覆蓋﹐植之可以辟蛇。荊實﹑薏苡爲之使。

紹隆王先生云﹕藏眞通於心﹐心藏血脈之气也。藏眞髙於肺﹐以行營衛陰陽也。藏而不行者﹐以行之﹔行而不藏者﹐棕櫚以藏之。

曰﹕莊周云﹐天下之水﹐莫大於海﹐止而不盈﹐尾閭泄之是也。五臟瘀血﹐腹中水气臚脹畱熱﹐風寒濕痺﹐此皆畱止於中﹐不能展泄外出﹐能使气血展泄外出﹐惟展則展眾展﹐惟泄則泄眾泄﹐有以覆蓋軍行宿舍﹐易爲掩﹐爲廬﹐是反益其畱止矣。

﹝繇於掩藏而後發泄﹐則其出有根﹐如人繇屋舍而達門戶也。故不出稱﹐又安字卸﹐重

第三帙

茺蔚子

﹝本經上品﹞【气味】辛甘﹐微溫﹐無毒。

【主治】主明目﹐益精﹐除水气。久服輕身。

【核】曰﹕茺蔚卽益母。爾雅名萑﹑。劉歆云﹕萑﹐臭穢也。臭穢﹐卽茺蔚。陸機云﹕﹐益母也。益母﹐卽茺蔚。故曾子見之而感思也。古用實﹐今用艸。蓋茺蔚專精在實﹐取充盛密尉之義。用艸則捨密從疏矣。出海濱池澤﹐今園圃田野﹐近水濕處甚繁。二月生苗﹐如嫩蒿狀﹔入夏漸髙至三四尺﹐莖四稜﹐如黃麻莖。葉尖岐如蓍艾葉。莖有節﹐節節生穗﹐叢簇抱莖。四五月間穗開小花﹐紅紫色﹐亦有白色者。每萼內有細子四粒﹐粒似蒿子﹐色黑褐﹐有三稜﹐藥肆中往往作巨勝子貨之。生時微臭﹐夏至後莖葉皆枯﹐根色白也。修治﹐微炒發香﹐或蒸熟﹐向日中曝漧﹐舂簸去殼取仁﹐伏﹐制砂﹐白花者良。

先人云﹕生成止在三春﹐具備肝木體用﹐誠生榮之物﹐益母之珍也。

曰﹕生成在春﹐節穗森榮﹐實作三稜﹐合天三生木﹐得木體之全﹐具五行之相﹐大益肝膽者也。茺蔚之名﹐言能自上按下﹐從內徹外﹐丰美備足。何也﹖十一臟腑﹐取決甲膽故爾。故主上明眼目﹐下輸水气﹐內益精髓﹐外固形骸。益母者﹐胎從厥陰始結﹐產自少陽發伸﹐娠前娠後﹐靡不以肝膽爲芻狗者。種種功力﹐悉以充肝之用﹐尉木之體﹐玩索解分﹐自﹝胎從厥陰始結﹐指巳亥作胞胎﹐產自少陽發伸﹐指寅申之甲拆。﹞

第三帙

蛇牀子

﹝本經上品﹞【气味】苦平﹐無毒。

【主治】主男子陰痿濕瘡﹐婦人陰中腫痛﹐除痺气﹐利關節﹐癲癇﹐惡瘡。久服輕身﹐好顏【核】曰﹕生臨淄川谷﹐及田野墟落間。三月生苗﹐髙二三尺﹐葉似蘼蕪﹐枝上有花頭百餘﹐同結一窠。四月放花白色﹐結子攢簇﹐兩片合成﹐極輕虛﹐似蒔羅子﹐亦有細稜。修治﹐用濃藍汁﹑百部艸根汁﹐同浸一伏時﹐漉出日幹。卻用生地黃汁﹐相拌蒸之﹐從巳至亥﹐取曰﹕蛇虺性嗜蛇牀﹐故一名蛇粟﹑蛇米。牀者﹐喜臥於其下也﹔蛇性竄疾﹐獨居處隱僻﹐稟風木善行數變之體用耳。蛇牀功用﹐靡不吻合。設非气性相似﹐寧爲蛇虺所嗜。

男子陰痿濕癢﹐婦人陰中腫痛﹐正厥陰隱僻之地﹐气閉不通所致。蛇牀宣大風力﹐鼓舞生陽﹐則前陰疏泄﹐竄疾自如。並可伸癲癇之气逆於藏﹐與關節之壅塞不開﹐痺去則身輕﹐肝榮則色其色矣。眞堪作把握陰陽﹐維持風色之良劑也。

﹝風性不離動靜﹐竄疾卽動性﹐隱僻卽靜性耳。﹞

第三帙

丹參

﹝本經上品﹞【气味】苦﹐微寒﹐無毒。

【主治】主心腹邪气﹐腸鳴幽幽如走水﹐寒熱積聚﹐破癥除瘕﹐止煩滿﹐益气。

【核】曰﹕丹參﹐一名赤參﹑山參﹑逐馬﹑蟬艸﹑奔馬艸﹑木羊乳也。出陜西﹑河東州郡﹐及隨州﹐處處山中皆有。二月生苗﹐髙尺許﹐方莖有稜。一枝五葉﹐葉對生﹐如薄荷葉而有毛。三月至九月﹐作小花成穗如蛾形﹐又似紫蘇花﹐中有細子﹐一苗數根﹐根大如指﹐長先人云﹕丹赤心色﹐奔逐爲緣﹐蟬速於化﹐速於蟬。又云﹕根多且久﹐發露太盡﹐气藏之時﹐安能使有畜積耶。

曰﹕丹固指色﹐入少陰心主。主夏气病藏之邪﹐驅之使出﹐亦可指丹曰樞﹐使從闔之邪﹐從樞轉出﹐少陰爲樞故也。心腹邪气﹐腸鳴幽幽如走水狀﹐此寒熱積聚﹐癥瘕假形﹐𨿽﹝丹者﹐前三五兮後三五﹐亦三十時中兩日半﹐三五之中曰月樞﹐三十之中曰日樞。﹞

第三帙

細辛

﹝本經上品﹞觀此生成﹐盡情顯出﹐少陽火用之象。

【气味】辛溫﹐無毒。

【主治】主咳逆上气﹐頭痛腦動﹐百節拘攣﹐風濕痺痛死肌。久服明目﹐利九竅﹐輕身長年【核】曰﹕出華陰﹑髙麗山谷中者爲上﹐今處處𨿽有﹐皆不及也。南陽臨海者亦可用。

山海經云﹕浮戲之山多少辛。管子云﹕五沃之土羣藥生﹐細辛是矣。春生苗﹐一根則一葉相連﹐今多以杜衡爲之。博物志云﹕杜衡能亂細辛﹐振古已然頤爲能亂細辛者﹐不止杜衡﹐當以根苗色味細辧之。葉似小葵﹐莖柔根細﹐端直而長﹐色紫味辛﹐嚼之習習如椒者﹐細辛也。

葉似馬蹄﹐莖微粗﹐根似細辛而曲﹐色黃白﹐味亦辛者﹐杜衡也。一莖直上﹐莖端生葉如傘狀﹐根似細辛而微粗﹐色黃白﹐味辛兼苦者﹐鬼督郵也。根似鬼督郵而色黑者﹐及己也。葉似小桑﹐根似細辛而粗長﹐色深黃﹐味辛臭臊者﹐徐長卿也。葉似柳葉﹐根似細辛而粗長﹐色黃白﹐味苦者﹐白微也。根似白微而脆﹐色白味甘者﹐白前也。修治﹐揀去雙葉者﹐切去頭上子﹐以瓜水浸一宿﹐曝漧用。曾靑﹑棗根爲之使。得當歸﹑芍藥﹑白芷﹑川芎﹑牡丹﹑本﹑甘艸﹐共療婦人。得決明﹑鯉魚膽﹑靑羊肝﹐共療目痛。惡黃﹑野狼毒﹑山茱萸。忌生菜﹑貍肉。畏硝石﹑滑石。反藜蘆。

﹝世人用細辛﹐不分眞僞﹐繇辧之不早辧也。杜衡﹑鬼督郵﹑徐長卿﹑白微﹑白前五種﹐根紹隆王先生云﹕肝木上行﹐春風上升﹐反於橫徧矣。經云﹕無怒其志﹐使華英成莠﹐此春轉成夏﹐升轉從出之機乎。

先人云﹕密通精气﹐顯益火大﹐靑陽之象也。

曰﹕細指形言﹐辛指味言。輕淸柔勁﹐端直修長﹐當入少陽﹐宣達甲膽之用﹔自下而上﹐以行春令者也。故主春气者病在頭﹐而爲頭痛腦動﹐目不明﹐竅不利。此𨿽自下而上﹐不能宣達者也。咳逆上气﹐此惟自下而上﹐不循倫次者也。百節拘攣﹐此不能自下而上﹐升從入令者也。痺痛死肌﹐此不得自下而上﹐反侮所勝者也。總屬肝用之過與不及﹐而獨偏向不及者歟。

﹝輕淸柔勁﹐端直修長﹐卽內經所謂﹕春脈如弦﹐何如而弦﹐春脈者﹐肝脈也。萬物之所以始生也。故其脈之來﹐輕虛以浮﹐端直以長﹐以言肝木之用﹐效象天气以爲形容者也。

細辛功用吻合﹐的是少陽用藥無疑矣。

第三帙

白膠

﹝本經中品﹞【气味】甘平﹐無毒。

【主治】主傷中﹐勞絕﹐腰痛﹐羸瘦﹐補中﹐益气﹐婦人血閉無子﹐止痛﹐安胎。久服輕身

第三帙

鹿茸

﹝本經上品附﹞革故所以鼎新﹐正見陰陽互根之妙。

【气味】甘溫﹐無毒。

【主治】主漏下惡血﹐寒熱﹐驚癇﹐益气﹐彊志﹐生齒﹐不老。

【核】曰﹕鹿者仙獸﹐自能樂性﹐遊處山林﹐從事雲泉。志無忌﹐性警防﹐善接其類﹐與麋爲友。有角無齒者牡﹐曰﹔無角有齒者牝﹐曰。無齒﹐謂無上齦齒。若下齦﹐則牝牡咸有。與禽鳥之與角無齒﹐似同而實異也。牝小於牡﹐毛雜黃白﹔牡大於牝﹐毛間黃白。

故云牡質斑斑。斑斑﹐點點如星星也。行則同旅﹐食則相呼﹐性喜食龜﹐能別良艸﹐不食諸毒。分背而食﹐食時則羣長四顧相望﹐俟眾飽﹐長乃食﹐羣小互爲巡視矣。集居必環角外向﹐臥眠必口接尾閭。其息曰場﹐其迹曰。埤雅云﹕鹿善決驟﹐故其迹而不。詩云﹕町鹿場﹐言町畦村無人焉﹐故鹿以爲場也。物類考云﹕鹿好羣而相比﹐陽類也。故夏至感陰气而角解﹐從陽退之象爾﹔麋則冬至感陽气而角解﹐從陰退之象爾。麋孕子於仲春而生於秋﹔鹿孕子於仲秋而生於春。爾雅翼云﹕鹿六爲律﹐鹿主律﹐故鹿六月而生。鹿𨿽應律﹐然非辰屬﹐八卦亦無主也。其子曰﹐子生得雨或水﹐乃行地耳。格物論云﹕鹿千年者色蒼﹐又五百者色白﹐再五百年者色玄﹐玄之又玄﹐仙化登乎天矣。埤雅云﹕懷瓊於角下者﹐角有斑痕﹐紫色如點﹐行或有涎出於口﹐不復能急走也。蓋鹿戴玉而角斑﹐魚懷珠而鱗紫﹐故有諸中﹐未有不形諸外矣。陶隱居云﹕古稱鹿之似馬者﹐直千金。今荊楚之地﹐其鹿絕似馬﹐當解角時﹐望之無辧﹐土人謂之馬鹿﹐以是知趙髙指鹿爲馬﹐蓋以類爾。角解之後﹐始生之角曰茸﹐色如茄紫者爲上。修事白膠﹐采全角鋸開﹐並長三寸﹐急水中浸一百日。取出﹐刮去黃皮﹐拭淨﹐以碱醋煮七日﹐旋旋添醋﹐勿令少歇﹐戌時不用著火﹐只從子至戌也﹐日足﹐角白色軟如粉﹐便搗爛。每十兩﹐入無灰酒一鎰﹐煮成膠﹐陰漧﹐研篩用。又法用米泔浸角七日令軟﹐入急流水中浸七日﹐去粗皮﹐以東流水﹑桑柴火﹐煮七日﹐旋旋添水﹐入醋少許﹐搗成霜用。其汁﹐加無灰酒﹐熬成膠用。修事鹿茸﹐用黃精自然汁浸兩日夜﹐取出﹐切焙﹐免渴人也。

曰﹕鹿﹐陽獸也。臥則口接尾閭﹐以通督脈。性喜食龜﹐以交任脈﹔能取所不足以自輔﹐獸之至靈者也。故任病則先治督﹐以陰生於陽﹐而陽爲督﹐陰爲任也。卽奇經六脈﹐與兩手足各十二陰陽經脈﹐亦莫不綜於任督也。禮記疏云﹕鹿夏至而解角﹐謂消長使然。

不知革故所以鼎新﹐卽此可見陰生於陽之妙矣。故角之力用𨿽廣﹐而茸爲獨專。茸主漏下惡血﹐寒熱驚癇﹐任爲病也。角主傷中勞絕羸瘦﹐諸經肉理爲病也。咸不能與督脈相交所致﹐腰痛﹐呂爲病也﹐鹿力在呂﹐亦卽督脈所過也。血閉無子﹐任不通也﹐不得相輔於督也。胎不安﹐胞系化薄也﹐不得依循任與督也。若益气彊志﹐生齒﹐不老﹐延年者﹐卽任督已交﹐陰气乃生﹐骨气以精之外徵耳。

第三帙

蘭艸

﹝本經上品﹞【气味】辛平﹐無毒。

【主治】主利水道﹐殺蠱毒﹐辟不祥。久服益气﹐輕身﹐不老﹐通神明。

【核】曰﹕蘭艸﹐香艸也。別名都梁香﹑千金艸﹐卽孩兒菊﹑醒頭艸也。禮記佩蘭。

楚辭紉秋蘭以爲佩。西京雜記載﹕漢時池苑﹐種蘭以降神﹐或雜粉藏書衣中﹐主辟蠹者﹐皆此蘭也。出太吳池畔﹐及溪澗水旁下濕地。荊州記云﹕都梁有山﹐下有水﹐淸淺之中﹐生蘭艸。詩疏云﹕鄭俗﹐三月男女秉於水際﹐以自祓除者是也。二月宿根再發﹐紫莖素枝﹐赤節綠葉﹐葉對節生﹐光澤有岐﹐嫩時可﹐可佩。八九月漸老﹐枝頭成穗﹐作花紅白﹐狀似雞蘇﹐久之花瓣轉白﹐絨裂如球﹐球中有子一粒﹐絨著子上﹐色黑﹐味苦﹐臭香气烈﹐卽千金花也。一種山蘭﹐卽蘭艸之生山中者﹐莖葉花實都同﹐但山澤有分﹐功用亦異。與澤蘭同類異種﹐故蘭艸名大澤蘭﹐澤蘭名小澤蘭﹐二種皆生水旁。但澤蘭莖方節短﹐葉上有澀毛﹐气味俱疏淡﹐功用則迥別矣。近世之所謂蘭﹐非古之所謂蘭艸。蘭生山谷﹐葉如麥冬而稍長﹐四季長靑﹐不畏霜雪﹐迎春開花﹐花出根底﹐一干一朵﹐亦有一干數朵者﹐小蘭也。若生閩﹑廣﹐葉似菅茅而稍短﹐四季長靑﹐畏霜雪﹐及春風。入夏開花﹐花出根底﹐一干數朵﹐亦有一干一朵者﹐秋蘭也。朱子離騷辧證云﹕古之香艸﹐花葉俱香﹐燥濕不變﹐今之蘭類﹐花萼𨿽香﹐幹則腐臭﹐葉又不香﹐不識何時以幽蘭誤蘭艸也。方虛谷訂蘭說云﹕古之所謂蘭﹐卽今之孩兒菊﹐千金艸。今之所謂蘭﹐其葉如茅﹐根名土續斷﹐花萼馥鬱﹐故得蘭名。楊升庵云﹕世以蒲宣者爲蘭﹐九畹之受誣久矣。吳艸廬蘭說云﹕蘭艸有枝有莖﹐艸之植者也。幽蘭無枝無莖﹐艸之芳者也。因山谷稱之﹐置之座右﹐世遂謬指爲離騷所稱之蘭以此。

曰﹕臭香﹐味辛﹐气化中藥也。故主益气﹐利水道。經云﹕膀胱者﹐州都之官﹐津液藏焉﹐气化則能出矣。

故蘭﹐闌也﹐泛闌流離也。又蘭﹐闌也。闌辟不祥也。主殺蠱毒﹐通神明﹐令輕身不老也。花卽千金花﹐苗卽千金艸﹐以花煮酒﹐臭類木香﹐苦甚黃連。用治滯痢﹐獲效頗捷﹐正闌辟不祥﹐利水道﹐宣气四達之功耳。

第三帙

薏苡仁

﹝本經上品﹞凡濕則重礙﹐燥則輕潑。

【气味】甘﹐微寒﹐無毒。

【主治】主筋急拘攣﹐不可屈伸﹐久風濕痺﹐下气。久服輕身﹐益气。

【核】曰﹕出眞定﹐及平澤田野間﹐所在亦有。今用梁漢者﹐但气劣於眞定耳﹔交趾者最良﹐彼土呼爲竿珠。三月宿根自發。髙四五尺﹐葉如初生芭茅。五月抽莖﹐開紅白花﹐五六月結實重累﹐殼靑綠﹐堅薄而銳﹐中仁如珠﹐味甘美﹐咬著粘齒﹐可以作粥釀酒。一種形圓殼濃者﹐卽菩提子。一種大而無味者﹐卽粳也。修治﹐每一兩﹐以糯米二兩﹐同拌炒熟﹐去繆仲淳先生云﹕久服可以輕身者﹐濕去則脾胃安﹔脾胃安﹐則中焦治﹔中焦治﹐則能營養乎四肢﹐通利乎血脈經膜矣。

曰﹕薏諧意。意者﹐脾藏之神用﹐故主脾藏失用﹐致肝木萎厥﹐遂成筋急拘攣﹐不可屈伸耳。卽經所謂﹕有傷於筋﹐欲以吾意縱之屈伸﹐其若不容﹐及土失畱礙﹐致己所不勝之風﹐吸引同類之濕﹐相合而成痺閉不通者﹐仁惟解孚﹐下行生气而甲拆之。似與乙木之軸軋而上行者﹐不可同日而語矣。

﹝土具體無用﹐吐生艸木以爲用也。顧艸木之條達﹐正顯地土之爲用耳。﹞

第三帙

地膚子

﹝本經上品﹞地性堅固﹐膚居肌表。

【气味】苦寒﹐無毒。

【主治】主膀胱熱﹐利小便﹐補中益精气。久服耳目聰明﹐輕身耐老。

【核】曰﹕出荊州平澤﹐及田野間﹐近道亦有。初生薄地﹐五六寸﹐一科數十枝﹐蓬起蔓延﹐弱不勝舉。根亦如蒿﹐莖葉皆靑﹐宛如荊芥。三月開淡黃花﹐結子靑白色﹐極繁盛似頭眠蠶沙狀﹐子落莖老﹐可以爲拂﹐故一名落帚﹑獨帚﹑王帚﹑王彗﹑掃帚﹑地葵﹑地麥﹑白地艸﹑涎地衣﹑鴨舌艸﹑千心妓女。其苗葉燒灰﹐煎霜制砒石﹑粉霜﹑水銀﹑硫黃﹑砂。

先人題藥云﹕地膚子﹐一干數十枝﹐攢簇直上﹐其子繁多﹐星之精也。其味苦寒﹐得太陽寒水气化﹐蓋太陽之气﹐上及九天﹐下徹九泉﹐外彌膚腠。故地膚之功﹐上治頭﹐而聰耳明目﹐下入膀胱而利水去疝﹐外去皮膚熱气﹐而令潤澤。服之病去﹐必小水通長爲外徵也。

曰﹕蔓延敷布﹐弱不勝舉﹐因名地膚。主治功力﹐眞能使吾身生气敷布在表﹐有宣義﹐有開義﹐當入太陽﹐太陽爲開故也。气味苦寒﹐亦得太陽寒水之化﹐故可對待太陽陽象之標﹐則凡以熱爲本者﹐莫不相宜。膀胱﹐太陽經也﹐標盛則熱﹐與得寒水之化者逆治之﹐熱謝而小便澄徹矣。補中者﹐中補乃能敷布。益精气者﹐益精乃能化气。蓋膀胱者﹐州都之官﹐津液藏焉﹐气化則能出矣。聰明耳目﹐輕身耐老者﹐以開展則竅通﹐竅通則充實光輝矣。

第三帙

藍實

﹝本經上品﹞【气味】苦寒﹐無毒。

【主治】主解諸毒﹐殺蠱疰鬼螫毒。久服頭不白﹐輕身。

【核】曰﹕生河內平澤處。亦有蔬圃作畦子種者。凡五種﹐惟藍實專取蓼藍。蓼藍﹐葉如蓼﹐三月生苗﹐五月開花成穗﹐淡紅色﹐花實皆如蓼﹐歲可三刈﹐故先王仲夏﹐令民無刈藍以染。鄭玄云﹕恐傷長養之气也。一種松藍﹐葉如白菘。一種馬藍﹐葉如苦﹐卽郭璞所謂大葉冬藍﹐俗稱板藍者是也。花實並如蓼藍﹐惟苗葉別異。一種吳藍﹐長莖如蒿而花白﹐吳人種之﹔一種木藍﹐長莖如決明﹐髙者三四尺﹐分枝布葉﹐葉如槐葉﹐七月開淡紅花﹐結角長寸許﹐累累如小豆角﹐子如馬蹄決明而微小﹐迥與諸藍不同﹐而作澱則一也。別有一種甘藍﹐可作蔬食。而藍澱者﹐掘地埋缸﹐以藍水浸一宿﹐入鍛石頻攪萬餘下﹐澄淸去水﹐則色靑成澱。亦可幹收﹐用染靑碧﹐其攪掠浮沫﹐掠出陰漧者﹐謂之靛花﹐卽市賣之靑黛也。此屬鍛石造作而成﹐愼勿輕用。世人以其色靑﹐爲入肝淸解之藥﹐謬甚矣。眞靑黛出波斯國﹐旣不可得﹐不如用藍實﹐或藍葉﹐或自然汁之無間雜者良。

博議云﹕藍實久服頭不白﹐蓋春气在頭﹐用其色以助春气之生﹐自然益頭並及發矣。肝主色﹐自入爲靑﹐則凡病變於色者﹐極爲允當。如痘﹐如丹﹐如斑﹐如血﹐如五色痢﹐如目赤目黃﹐如五臟熱﹐先見顏與頰者﹐力可巽入乎肝。克制乎脾﹐爲平熱之輕劑也。觀斑蜘蛛﹑應聲虫﹑噎膈虫三案﹐亦奇異矣。每見種藍人﹐日日掃虫﹐不掃卽盡食之﹐此生虫之物﹐反殺虫者何﹖正巽以入之之義耳。蓋人飲食之隨气機變化﹐如大火聚﹐投之自無類。藍入胃﹐是虫之食也﹐則虫自翕聚﹐藍隨气機變化﹐而虫亦隨之﹐一入气機﹐便無回避。愼哉順境之好﹐當著眼也。

曰﹕藍者生也﹐象萬物生時之色也。釀之成澱﹐色成勝母﹐靑出藍而靑於藍者也。

肝主色﹐肝色靑﹐當入肝。爲肝之的藥﹐亦可爲肝之腎藥﹐以多汁而气寒也﹔亦可爲肝之心藥﹐以味苦而性通徹也。以色以味﹐及性與气﹐鹹得東南巽木之作用﹐而能潔齊萬物者也。

四時可植﹐一歲三刈﹐則生陽偏勝﹐而周甲惟春﹐故藍從監﹐監者﹐監觀四方者也。虫疰鬼﹐皆殺厲所鐘﹐死陰不潔之屬﹐藍能巽以入之﹐而與物爲春﹐則殺厲之气齊潔﹐暖然似春仁之靑出矣。久服則肝榮﹐肝榮則發華﹐動搖舒轉﹐皆得所欲。藍靛﹑靑黛﹐總屬分身﹐不若藍實之包含﹐眞無盡藏也。

﹝巽主入其性情也。潔齊萬物﹐其功力也。潔可作﹐亦可作滌除淸洗之潔﹐凡濕穢則虫生

第三帙

木香

﹝本經上品﹞【气味】辛溫﹐無毒。

【主治】主邪气﹐辟毒疫溫鬼﹐彊志﹐主淋露。久服不夢寤魘寐。

【核】曰﹕木香﹐艸類也。出天竺﹐及昆侖﹑南番諸國﹐今惟廣州舶上來。廣州一種﹐類木類藤﹐似是而非﹔滁鬼海州一種﹐是馬兜鈴根﹐市肆以此相混不可不愼也。三洞珠囊云﹕五根形如枯骨而味苦辛﹐粘牙者爲良。凡修事﹐入理气藥﹐只生用﹐不可見火。欲實大腸﹐面裹煨熟用。

繆仲淳先生云﹕稟木火之陽﹐具土大之精﹐淸明開發﹐行藥之神。

先人云﹕上爲木象﹐徹具春宣。

曰﹕木香﹐香艸也。名木者﹐當入肝﹐故色香气味﹐各具角木用。亦入脾﹐故根枝節葉﹐亦各具宮土數。入脾則奪土郁﹐入肝則達木郁。經云﹕木郁則達之﹐土郁則奪之。

奪土卽所以達木﹐達木卽所以奪土﹔土以木爲用﹐木以土爲基也。邪气毒疫﹐溫鬼淋露﹐夢寤魘寐﹐致郁土郁木者﹐咸可達之奪之。彊志者﹐卽彊木土之用﹐得以行其志耳。

﹝土大具體無用﹐吐生艸木以爲用也。木以土爲基﹐又超出體用之外﹐以言能生之源。﹞

第三帙

王不畱行

﹝本經上品﹞【气味】苦平﹐無毒。

【主治】主金瘡﹐止血逐痛﹐出刺﹐除風痺內寒﹐止心煩﹐鼻衄﹐癰疽﹐惡瘡﹐瘡﹐婦人【核】曰﹕江﹑浙並河東皆有﹐苗莖俱靑﹐髙七八寸﹐葉隨莖生﹐似松藍葉。四月開花黃紫色﹐或紅白色﹐實殼若酸漿子﹐大如黍粟﹐形圓色黑﹐根黃如薺。三月收苗﹐五月摘子﹐根先人題藥云﹕命名之義亦奇﹐吾身有王﹐所以主吾身之气血﹐及主气血之畱行者﹐气血之畱﹐王不畱﹐則畱者行矣。气血之行﹐王不行﹐則行者畱矣。顧血出不止﹐與難產無乳者﹐兩曰﹕王不畱行﹐卽金盞銀臺﹑禁宮花也。先人題藥﹐以畱行兩字﹐分句讀之﹐主治功

第三帙

黃連

﹝本經上品﹞太陽獨爲上下內外主。

【气味】苦寒﹐無毒。

【主治】主熱气﹐目痛傷泣出﹐明目﹐腸癖腹痛﹐下痢﹐婦人陰中腫痛。久服令人不忘。

【核】曰﹕漢取蜀產﹐唐取澧州﹐今取雅州﹑眉州者爲良。苗似茶叢生﹐髙尺許﹐一莖三葉﹐花黃色﹐淩冬不凋。有二種﹐一種根粗無毛﹐有連珠﹐形如鷹爪﹐質堅實﹐色深黃﹔一種無珠多毛﹐中虛﹐色淡黃﹐各有所宜也。凡使以布拭去肉及毛﹐漿水中浸二伏時﹐漉出﹐柳火先人云﹕苦寒淩冬﹐寒水之象。有節色黃﹐中土之制﹐判爲心之用藥也。又云﹕熱气上炎﹐曰﹕黃取其色﹐連象其形﹐淩冬不凋﹐气寒味苦﹐合得太陽寒水化气。假此黃土﹐以爲堤防不特默化其侮﹐反侮其侮以爲用神。方隨機應變﹐絕無內顧之虞。炎上作苦﹐苦性走下﹐匹休太陽上及九天﹐下徹九泉﹐外彌膚腠﹐內達五中﹐故連可上治頭目﹐下及陰中﹐外療瘡瘍﹐內主腸胃。久服則遠於熱煩﹐而安於寧謐。故令人不忘﹐皆以火熱爲本气﹐火熱爲標見﹐火熱爲化气者也。

第三帙

葵子

﹝本經上品﹞非不返顧其根﹐足徵衛足之知矣。

【气味】甘寒滑﹐無毒。

【主治】主五臟六腑﹐寒熱羸瘦﹐五癃﹐利小便。久服堅骨﹐長肌肉﹐輕身延年。

【核】曰﹕生少室山中﹐今郊野園圃﹐不拘肥瘠地都有。四時可以子種﹐宿根亦再發。

秋深布子﹐覆養經冬者﹐曰冬葵﹐入藥最良。內經云﹕脾之菜也。爾雅翼云﹕秋菜未生﹐種此以相接也。又云﹕葵爲百菜主﹐味尢甘滑﹐故爲馬踐﹐漆室女知憂及國﹐公儀休相魯﹐慍而拔之﹐不欲奪園夫之利也。其子𨿽經年不﹐微炒令炸﹐散著濕地﹐徧踏之﹐朝種暮生﹐遠不過宿。實如指頂﹐皮薄而扁﹐實內子輕虛如楡莢仁。埤雅云﹕冬種者有雪﹐弗令從風飛去﹐言體輕也。每雪輒一勞之﹐令地保澤﹐葉不受虫﹐掐必待露解﹐收必待霜降﹐晚則黃爛﹐早則黑澀。其莖挺生﹐莖疏葉密﹐傾向太陽而衛足。孔子曰﹕禾生垂穗向根﹐不忘本也。

又云﹕鮑莊子知不如葵﹐葵猶能衛其足﹐蓋禾之向根仁也﹐葵之衛足知也。仁以守之﹐知以揆之。故葵﹐揆也。其萼翠﹐其花艷。花具五色間色﹐單瓣千瓣。王禎農書云﹕本丰耐旱﹐可防荒儉﹐以作菹臘﹐枯可以榜族﹐根子又能療疾﹐咸無遺棄。誠蔬茹之要品﹐民生之資益也。種類亦多﹐有露葵﹑兔葵﹑黃葵﹑錦葵﹑蜀葵﹐入藥者只宜蜀葵。今市肆一種﹐充冬葵者﹐气味濁惡﹐色深褐﹐質沈重﹐形如橘核﹐服之令人腸滑。別錄指此爲冬葵﹐又出蜀葵一條﹐似與爾雅不相符合。當判蜀葵子﹐卽本經葵子﹐用之頗驗。每用市肆僞充冬葵子﹐不先人云﹕寒熱欲通而不藏﹐致肌肉羸瘦﹔五癃欲藏而不通﹐致水道閉塞。葵性滑養竅﹐能使藏者通﹐返顧衛根﹐能使通者藏。蓋滑爲水骨﹐故可堅骨﹔骨堅則肌肉長﹐形全則輕身延年矣。又云﹕葵具五色﹐有多種﹐冬茂者曰冬葵。猶芥之有冬芥﹑春芥。爲脾之菜﹐腎之藥也。字從癸﹐從冬﹐皆屬於腎。其子易生﹐用治胎產﹐自然入神。功主助精益水﹐輸水溺道﹐非不返顧其根也。察通關格之專藏﹐止消中之多溺﹐可想見矣。若病屬久藏而發者﹐如淋﹐如帶﹐如痘疹﹐如死胎﹐如丹石毒﹐如消渴﹐如癰腫沒頭﹐如腸癰胃疽﹐如肉錐怪證﹐皆有奇徵。第有風疾宿病﹐天行病後﹐曾被犬傷者忌之。世人但知能發宿疾﹐不知不許人有久藏曰﹕葵歸也﹐揆也。揆度生气之歸﹐揆度生機之出也。味甘气寒﹐體滑易生﹐遂含土劣水勢﹐抽爲艸木﹐以孕發陳之兆。故主腑臟寧謐之地﹐爲寒熱所侵﹐以致羸瘦。州都之所﹐爲五邪所薄﹐以致五癃。此不當於歸﹐所當揆度以出者也。骨堅便利﹐通淋之徵﹐肌長身輕﹐主羸之驗也。

﹝揆度生气之歸﹐卽能使通者藏﹔揆度生機之出﹐卽能使藏者通。但之歸之出﹐屬气機﹔欲

第三帙

龍膽

﹝本經上品﹞【气味】苦澀﹐大寒﹐無毒。

【主治】主骨間寒熱﹐驚癇邪气﹐續絕傷﹐定五臟﹐殺蠱毒。

【核】曰﹕處處有之﹐吳興者爲勝。宿根黃白﹐直下抽根一二十條﹐類牛膝而短。直上生苗﹐髙尺餘﹐類嫩蒜而細。七月開花﹐類牽牛﹐作鈴鐸狀﹔莖類竹枝﹐冬後結子﹐莖便焦枯。一種味極苦澀﹐經冬不凋﹐名石龍膽﹐類同而種別。修治﹐取陰漧者﹐銅刀切﹐去須﹑土﹑頭了﹐銼細﹐甘艸湯浸一宿﹐漉出曝漧。

曰﹕細詳名義﹐合甲膽之體用。宜入肝之府﹐少陽之樞藥也。其气寒﹐逆治熱爲本﹐陽爲標﹐相火爲化者也。其味苦﹐苦曰炎上﹐苦性走下﹐苦能入骨﹐故主骨間寒熱﹐及驚則气上﹐癇則气下﹐不循樞象者也。續絕傷者﹐膽主解孚拆甲故也。定五臟者﹐五臟取決於膽﹐決而後能定也。蠱者死陰之屬﹐膽者生陽之屬﹐生陽之側﹐豈容死陰久據乎哉。

﹝合龍膽生成﹐的是少陽樞藥﹐爲少陽之對待法。少陽化气屬相火﹐龍膽气味俱苦寒故也。龍﹐陽物也。呵气成云﹐旣能變水﹐又能變火。埤雅云﹕龍火得濕則焰﹐得水則燔。以人火逐之則息﹐故人之相火似之。此以龍名﹐而兼取膽味﹐龍火之炎上﹐如甲拆之尺木﹐能升於天﹐不專主降﹐又能療目之火眚也。﹞

第三帙

景天

﹝本經上品﹞具髙明之象﹐秉寒水之化令。

【气味】苦平﹐無毒。

【主治】主大熱火瘡﹐身熱煩﹐邪惡气。花主女人漏下赤白﹐輕身﹐明目。

【核】曰﹕景天﹐一名愼火﹑戒火﹐卽火丹艸也。出太山山谷﹐今南北皆有。種置檐屋﹐云可辟火。春生苗﹐髙一二尺﹐莖色黃赤﹐質極脆弱﹐折之有汁﹐葉色淡綠﹐似馬齒莧﹐光澤柔濃﹐作層而上。夏開碎花紅白﹐結實如連翹而小﹐中有黑子如粟粒。秋後莖枯﹐明年宿根再發。

曰﹕性喜髙顯﹐因名景天。置之檐屋﹐順其性爾。炎上作苦﹐苦性走下﹐火熱爲本者

第三帙

漧漆

﹝本經上品﹞【气味】辛溫﹐無毒。

【主治】主絕傷﹐補中﹐續筋骨﹐塡髓腦﹐安五臟﹐五緩六急﹐風寒濕痺。生漆去長虫。

久【核】曰﹕出漢中﹑金州﹑梁州者最善﹐益州﹑廣州﹑浙中者次之。木髙數丈﹐幹如柿﹐葉如椿﹐花如槐﹐實如牛柰子。五六月刻取汁液﹐幹之卽曰漧漆﹐狀如蜂房﹐孔孔間隔﹐但性急易燥﹐熱則難幹﹐無風陰潤﹐𨿽嚴寒亦易燥﹐否則不堪入藥。修治﹐搗碎﹐炒熟﹐不爾損人腸胃。半夏爲之使。畏雞卵﹐忌油脂。得蟹則化而成水。

曰﹕夏三月﹐漆液始足﹐當入心﹐以色朱明而性燥急﹐半夏爲使可知矣。幹之當入腎﹐以色玄英而喜陰潤﹐蟹化成水可知矣。入腎爲腎之心藥﹔入心爲心之腎藥。補中者﹐補中焦血液﹐血液皆繇中焦變化所成也。心主血﹐腎主液故爾。則凡血液燥涸﹐致筋脈緩急斷傷﹐及髓腦不滿﹐五臟不安﹐痺閉不通﹐罔不有功。而接續塡滿﹐奠安周痺﹐皆克成血液之濡潤流通者。生漆去長虫﹐以其入心﹐則得心君火大之令。如大火聚﹐長虫自無類矣。

﹝水瀉欲流之謂漆﹐卽具水之體﹐火之用矣。﹞

第三帙

捲柏

﹝本經上品﹞春秋二分﹐陰陽離也。

【气味】辛平﹐無毒。

【主治】主五臟邪气﹐女子陰中寒熱痛﹐癥瘕血閉絕子。久服輕身﹐和顏色。

【核】曰﹕出常山山谷﹐關陜﹑沂﹑兗亦有之。叢生石上﹐春分宿根再發﹐髙三五寸﹐細葉似側柏﹐屈藏如雞足根紫赤多須。六七月采取陰漧。修治﹐以鹽水煮半日﹐再以井水煮半日曰﹕葉形似柏﹐屈曲拳攣﹐因名捲柏。一名豹足﹑求股﹐亦取象形。一名萬歲﹑長生不死艸﹐言根棲巖石﹐能耐歲寒。一名交時﹐言春分始發﹐時值陰離於陽﹐能與陽相交合。故主五臟至陰之地﹐爲邪所薄﹐及女子陰中寒熱﹐癥瘕﹐血閉絕子。此正陰不與陽﹐功能使陰气起亟﹐陽气前通﹐交相匹配。更能使陽气外溢﹐故和色﹐輕身﹐所謂陽在外﹐陰之使也

第三帙

紫石英

﹝本經上品﹞【气味】甘溫﹐無毒。

【主治】主心腹咳逆邪气﹐補不足﹐女子風寒在子宮﹐絕孕十年無子。久服溫中﹐輕身延年【核】曰﹕出太山山谷﹐嶺表錄異云﹕瀧州山中多紫石英﹐其色淡紫﹐其質瑩徹﹐隨其小大﹐皆具五稜﹐兩頭如箭鏃。比之白石英﹐其力倍矣。太平禦覽云﹕自大峴至太山﹐皆出紫石英。太山者﹐甚環瑋。平氏陽山縣者﹐色深特好。烏程縣北壠山者﹐甚光明﹐但小而黑。東莞縣爆山者﹐舊以貢獻。江夏礬山亦有。永嘉固陶村小山者﹐芒角甚佳﹐但小薄耳。

必以五稜如削﹐紫色達頭﹐如樗蒲者乃良。修治﹐火醋淬﹐凡七徧﹐研末﹐水飛三四次﹐曬漧入藥。長石爲之使。畏扁靑﹑附子。惡甲﹑黃連﹑麥句姜﹔得茯苓﹑人參﹐療心中結气。得天先人云﹕溫潤如玉﹐則心光可通﹐餌服者無妄躁﹐獲益當無量矣。

曰﹕赤黑相間曰紫﹐坎離交會之色也。石乃山骨﹐英乃石華。艮山爲體﹐震動爲用﹐故主體用不足﹐致邪入心腹﹐作咳作逆者。正離失虛中﹐坎失剛中耳。若風寒在子宮﹐絕孕無子﹐十年弗克攻者﹐藉坎離交會﹐則體用雙彰﹐十年乃字矣。久服溫中﹐輕身﹐互坎塡離之驗也。

﹝虛中剛中﹐正陰陽互根之妙。﹞

第三帙

礬石

﹝本經上品﹞【气味】酸寒﹐無毒。

【主治】主寒熱﹐泄痢白沃﹐陰蝕惡瘡﹐目痛﹐堅骨齒。煉餌服之﹐輕身不老增壽。

【核】曰﹕出河西山谷﹐及隴西武都﹑石門﹐吳中﹑益州﹑晉州﹑靑州﹑慈州﹑無爲州諸處。頌云﹕初生皆石﹐燒碎煎煉﹐乃成礬也。凡五種﹐其色各異﹐白礬﹑黃礬﹑綠礬﹑黑礬﹑絳礬也。時珍云﹕折而辧之﹐不止五種。白礬﹐方士謂之白君﹐出晉州者上﹐靑州﹑吳中者次之。潔白者爲雪礬﹐光明者爲明礬﹐亦名雲母礬﹔文如束鍼﹐狀如粉撲者爲波斯白礬﹐並入藥爲良。黑礬﹐鉛礬也﹐出晉地﹐其狀如黑泥者爲昆侖礬﹔其狀如赤石脂﹐有金星者爲鐵礬﹔其狀如紫石英﹐引之成金綫﹐畫刀上﹐卽紫赤色者﹐爲波斯紫礬﹐並不入藥餌﹐惟丹竈及瘡家用之。綠礬﹑絳礬﹑黃礬﹐俱見本品條下。其雜色者﹐則有雞屎礬﹑鴨屎礬﹑雞毛礬﹑粥礬﹐皆下品﹐亦入外丹家用也。修事﹐凡使白礬石﹐貯瓷瓶內﹐置於火中﹐令內外通赤﹐鉗揭起蓋﹐旋安石蜂巢入內燒之。每十兩﹐用巢六兩﹐燒盡爲度。取出放冷﹐研粉﹐以紙裹﹐安五寸深土坑中﹐一宿取用。又法﹕取光明如水晶﹐酸﹑咸﹑澀味俱全者﹐研作細粉。以瓷瓶﹐用六一泥固之﹐候泥幹﹐入粉三升於瓶內﹐旋入五方艸﹐及紫背天葵﹐各取汁一鎰﹐俟汁幹﹐蓋瓶口﹐更泥封﹐上下用火百斤﹐之。從巳至未﹐去火取出﹐則色如銀﹐研如輕粉用。時珍云﹕今人幹謂之枯礬﹐不者爲之生礬。入服食家法﹐用新桑合一具﹐於密室淨地﹐以火燒地令熱﹐灑水﹐或若流於上﹐乃布白礬於地上﹐以覆之﹐四面用灰壅定。俟一日夜﹐其石精皆飛於上﹐卽掃取之。更如前法﹐凡數徧乃止﹐名曰礬精。若欲作水﹐卽以掃下礬精一斤﹐納三年苦酒一斗中﹐澄淸之﹐號曰礬華﹐百日彌佳。若急用之﹐七日亦可。甘艸爲之使。惡牡蠣。畏麻黃。

曰﹕礬石具五色味﹐本經品白爲上﹐寒酸偏勝﹐澀其性﹐非味也。蓋弱土之气﹐禦於白天生白礬﹐是稟天一水﹐轉堅金地矣。故一名羽涅。羽者﹐水之音﹔涅者﹐水中之具土者。固石顯土地堅金之體相﹐熔則仍還水大潤濕之本性耳。然則功能﹐不惟澀去脫﹐亦滑去著矣。故泄痢白沃者澀之﹔息肉瘡蝕者滑之﹔若堅骨固齒﹐明目增年﹐及失音瘰﹐痰癖淡

第三帙

空靑

﹝本經上品﹞【气味】甘酸寒﹐無毒。

【主治】主靑盲﹐耳聾﹐明目﹐利九竅﹐通血脈﹐養精神﹐益肝气。久服輕身延年。

【核】曰﹕出益州山谷﹐及越山﹐今蔚﹑蘭﹑宣﹑梓諸州亦有。產上饒﹐似鐘乳石﹐片片含紫色光彩者佳﹐次則蜀嚴道﹐及北代山者亦好。玉洞要訣云﹕空靑受庚辛赤金之精﹐甲乙陰靈之气﹐多近名泉﹐久而含潤。初從坎中出者﹐其內有水如漿﹐味頗甘酸﹐經久卽幹﹐如連珠﹐金星燦燦然。庚辛玉冊云﹕多生金坎中﹐生生不已﹐故靑爲之丹。有如拳大﹐及卵形者﹐乃得空中﹐有漿如油﹐出銅坑者亦佳﹐止堪作畫。又有石靑﹑楊梅靑﹐皆是一體﹐而質有精粗。點化以曾靑爲上﹐空靑次之﹐楊梅靑又次之。但圓實如珠者﹐不堪用也。修事﹐各隨方制﹐酒浸醋拌﹐制過乃可變化。畏菟絲子。

紹隆王先生云﹕色靑法木﹐故可入肝。功能明目﹐肝主開明於目故也。然瞳子神光﹐專司在曰﹕空靑黃赤金礦之精粹也。蓋五行金位於西﹐黃爲五金土﹐赤爲五金火也。造化指南云﹕紫陽之气生綠﹐靑陽之气生靑﹐空靑者﹐石綠之得道者也。黃帝云﹕靑陽走上竅﹐蓋肝竅目﹐故益肝﹐明目淸盲﹐並利九竅也。通血脈者﹐諸脈皆屬於目也﹔養精神者﹐心藏神﹐腎藏精﹐藉金木之交互﹐火水之合璧也。然則空靑以功用詮名矣。

第三帙

曾靑

﹝本經上品﹞【气味】酸﹐小寒﹐無毒。

【主治】主目痛﹐止淚出﹐風痺﹐利關節﹐通九竅﹐破癥堅積聚。久服輕身不老。

【核】曰﹕出蜀中﹐及越﹑蔚州﹑鄂州諸山谷。其山有銅﹐曾靑生其陽。曾靑者﹐銅之精也。色理頗類空靑﹐累累如黃連相綴﹐又如蚯蚓屎而方稜﹐色深如波斯靑黛﹐層層而生﹐叩之作金聲者始眞。造化指南云﹕空靑多生金礦﹐曾靑多生銅礦﹐乃石綠之得道者。稟東方之正色﹐修煉點化﹐與三黃齊軀。獨孤滔云﹕曾靑住火成膏﹐可結制砂﹐亦含金气所生也。須酒醋漬煮﹐乃有神化﹐若塗鐵上﹐則色赤如銅。畏菟絲子。修事﹐勿用夾砂石﹐及有銅靑者。每一兩﹐取紫背天葵﹑甘艸﹑靑芝﹐用幹濕各一鎰﹐細銼﹐入瓷鍋內﹐置靑於中。用東流水二鎰﹐緩火煮五晝夜﹐勿令水火失時﹐取出﹐更用東流水浴過﹐研乳如粉用。

曰﹕曾﹐層也。其靑從實而空﹐從空而層﹐然則曾出於空﹐曾爲空之純粹精也。

曾亦可以爲增矣。故功力曾益其空之所不能﹐不惟力走空竅﹐更主利關節﹐破癥堅積聚者﹐緣累結以爲形而從治也。久服則實從空﹐空從層﹐身輕不老耳。

第三帙

阿膠

﹝本經上品﹞【气味】甘平﹐無毒。

【主治】主心腹內崩﹐勞極灑灑如瘧狀﹐腰腹痛﹐四肢酸疼﹐女子下血﹐安胎。久服輕身﹐【核】曰﹕東阿井﹐在山東兗州府陽谷縣﹐東北六十里﹐卽古之東阿縣也。水經注云﹕東阿井大如輪﹐深六七丈﹐水性下趨﹐質淸且重﹐歲常煮膠以貢。煮法﹕必取烏驢皮﹐刮淨去毛﹐急流水中浸七日﹐入瓷鍋內﹐漸增阿井水﹐煮三日夜則皮化﹐濾淸再煮稠﹐貯盆中乃集爾。冬月易幹﹐其色深綠﹐且明燥輕脆﹐味淡而甘﹐亦須陳久﹐方堪入藥。設用牛皮﹐及黃膠曰﹕取義在水﹐仍存井名。膠者﹐已成之質也。一名傅致﹐如言傅會致使。會之始至也或雲濟水所注﹐蓋濟爲楚﹐隱則伏流﹐顯則正出﹐正出者湧出也。與阿水質之淸重﹐性之下趨﹐似不相符﹐難考其所從來矣。驢力在臚。臚﹐腹前也。亦黑也﹐皮也。顧力在臚﹐色專者黑﹐精專者皮耳。緣水性之下趨﹐協皮革之外衛﹐藉火力以成土化﹐從下者上﹐從外者內矣。𨿽轉甘平﹐仍含本有鹹寒﹐故走血以主內崩﹐此衛不將營﹐營將安傅乎。乃至形藏失其濡潤﹐遂成藏之五勞﹐形之六極﹐以及四肢經隧﹐或涸或污﹐酸且痛也。陰不足﹐則陽下陷。陽不足﹐則陰上乘。上乘下陷﹐故灑淅惡寒﹐輒復發熱如瘧狀。下血卽血崩﹐血濡則胎固﹐專言心腹腰腹者﹐驢力在臚故也。經云﹕陰者藏精而起亟﹐陽者衛外而爲固﹐阿膠兩得之矣。

﹝緣水性之下趨﹐協皮革之外衛﹐藉火力以成土化。正所謂傅會致使﹐會之使至也。

從下者上﹐指下趨之水﹐藉火力而上炎。從外者內﹐指外衛之皮革﹐藉火力而內向。外之合內﹐下之從上﹐中黃之位乎。﹞

第三帙

蜜蠟

﹝本經上品﹞【气味】甘﹐微溫﹐無毒。

【主治】主下痢濃血﹐補中﹐續絕傷金瘡﹐益气﹐不饑﹐耐老。

【核】曰﹕蠟﹐蜜脾也。埤雅云﹕其房如脾﹐故謂之蜜脾。一名蠟蜂﹐蠟生於蜜﹐而天下之味莫甘於蜜﹐莫淡於蠟﹐舊說蜂之化蜜﹐必取豬之水﹐注之蠟房﹐而後蜜成﹐故謂之蠟。蠟者﹐蜜之也。修事﹐取蜜後﹐緩火煉化﹐濾入水中﹐其色黃﹐俗名黃蠟。更用水煮化﹐以好綿紙折作數層﹐入冷水中蘸濕﹐遂貼蠟上﹐一吸卽起﹐仍投冷水中﹐有蠟凝紙上者﹐卽剝取之﹐再吸再剝﹐以盡爲度。鋪竹扁內﹐日中暴之﹐幹則頻灑以水﹐久之則色白如練﹐因名白蠟﹐非新白而久黃也。與虫造白蠟不同類。惡芫花﹑齊蛤。

曰﹕蜜﹐密也。蠟﹐合也。蠟爲蜜房﹐合密以成醞釀者也。味甘气溫﹐居中色黃。

對治胃不合密﹐遂痢膿血﹐更續金瘡之不合密﹐肉理肌膚﹐胃府之所司爾。益气者﹐益胃土之﹝蠟爲蜜脾﹐裨助百芳以化蜜也。蜜甘而蠟淡﹐非濃彼而薄此﹐猶夫瓜甜而蒂苦﹐所以見中樞之別於本末內外也。月令定五行﹐作五味﹐歸五藏﹐素問另出淡味爲五味本。凡形藏不足者﹐各以其味以補之。傾頹者﹐專以淡味以維之。本經判味曰甘﹐此指著舌時﹐猶有蜜味在﹐嚼之蜜味去﹐眞味現矣。淡不厭﹐質可久﹐不饑耐老者以此。﹞

第三帙

桑螵蛸

﹝本經上品﹞出世人不肯作此用﹐世人亦無暇及此。

【气味】鹹甘平﹐無毒。

【主治】主傷中﹐疝瘕﹐陰痿﹐益精生子。女子血閉﹐腰痛﹐通五淋﹐利小便水道。

【核】曰﹕桑螵蛸螳螂子也﹐深秋乳子作房﹐粘著桑枝上者﹐入藥用。房長寸許﹐大如拇指﹐重重有隔房﹐每房有子如蛆卵﹐芒種節後﹐一齊都出。月令有云﹕螳螂生也﹐螳螂驤首奮臂﹐修頸大腹﹐兩手四足﹐善緣而捷﹐以須代鼻﹐喜食人發﹐尢善捕蟬。爾雅云﹕不過螳螂﹐其子螵蛸﹐捕蟬而食﹐執木葉以自蔽﹐蟬將去而未飛﹐爲之一前一卻。莊子云﹕螳螂執翳而搏之﹐得見而忘其形﹐蓋謂是也。云﹕凡使勿用雜樹枝上生者﹐名曰素螺。須覓桑枝東畔生者。采得﹐去核子﹐用沸漿水浸七次﹐鍋中熬幹用。別作修事無效也。

先人云﹕房藏久遠﹐一房百子﹐有腎之慳﹐得甲之體﹐候陰之物﹐輸精之用者也。

曰﹕桑螵蛸﹐卽螳螂秋深產卵﹐連綴桑枝東畔者良。螵從票﹐蛸從肖﹐言勁疾輕舉﹐肖類母性也。月令芒種螳螂生﹐蓋是月升陰始起﹐殺虫應而生焉。不生是謂陰息﹐惟捕蟬時﹐有進退勢﹐余只知進而已﹐當入厥陰﹐具厥陰體用者也。故主厥陰隱深之境﹐惟知厥退﹐爲疝瘕陰痿﹐精涸血閉﹐五淋癃約﹐此不從升陰而起﹐反從降陰而息者。對待治之﹐倘陰殺自彊﹐所當斂避﹐設不知卻﹐欲仗怒臂以當車轍﹐恐亦不勝其任也。

第四帙

玄參

﹝本經中品﹞【气味】苦﹐微寒﹐無毒。

【主治】主腹中寒熱積聚﹐女子產乳餘疾﹐補腎气﹐令人明目。

【核】曰﹕生河間川谷﹐及冤句﹐山陽近道亦有之。二月生苗﹐髙四五尺﹐莖方而大﹐作節若竹﹐色紫赤﹐有細毛﹐葉生枝間﹐四四相值﹐形似芍藥。七月開花﹐白色或茄花色﹐形似大薊﹐花端叢刺﹐刺端有鉤﹐最堅且利﹐八月結子黑色。一種莖方而細﹐色靑紫﹐葉似脂麻對生﹐又似槐柳尖長﹐邊有鋸齒﹐七月開花靑碧﹐八月結子黑褐﹐根都科生﹐一根五七枚﹐生時靑白﹐幹卽紫黑﹐宜三八月采。修治﹐用蒲艸重重相隔﹐入柳木甑﹐蒸兩伏時﹐勿犯銅鐵器﹐餌之噎人喉﹐喪人目。惡黃﹑漧薑﹑山茱萸。反藜蘆。

曰﹕玄正子半﹐一陽將復之時也。非動非靜﹐若顯若匿﹐一點微芒﹐萬鈞之力﹔其味苦﹐已向乎陽﹐其气寒﹐未離乎陰﹐儼似少陰之樞象。參贊化育之元始﹐具備少陰之體用者也。主治功力﹐與芍藥相似﹐芍則端倪已破﹐玄則醞藉幽微﹐故主寒熱積聚之欲成堅凝閉密﹐與產乳餘疾之已出未淨。補腎气者﹐補腎气方萌之機兆﹐非補腎藏欲藏之形質。體用周備﹐則精華上注﹐故令目明。

﹝冬三月﹐此謂閉藏﹐使志若伏﹐若匿﹐若有私意﹐若已有得﹐非水凝如石之腎气獨沈矣。

﹝又經云﹕冬三月﹐欲如運樞。﹞﹝又云﹕陰者﹐藏精而起亟也。﹞

第四帙

水蘇

﹝本經中品﹞【气味】辛﹐微溫﹐無毒。

【主治】主下气﹐殺谷﹐除飲食﹐辟口臭﹐去邪毒﹐辟惡气。久服通神明﹐輕身耐老。

第四帙

荏子

【气味】辛溫﹐無毒。

【主治】主咳逆下气﹐溫中﹐補體。葉主調中﹐去臭气。﹝別錄﹞

第四帙

薺

【气味】辛溫﹐無毒。

【主治】主冷气泄痢。生食﹐除胸中酸水。碎﹐傅蟻。﹝藏器﹞【核】曰﹕水蘇﹐卽紫蘇。一名盧蘇﹐處處有之。喜生水旁﹐春二月皆以子種﹐或子著地間﹐次年自發。莖方葉圓﹐葉端有尖﹐邊作鋸齒﹐肥地者﹐葉面背俱色紫﹐瘠地者﹐僅背紫面靑。七八月開花紅紫色﹐成穗作房﹐結實如芥子﹐臭香色褐﹐碎之絞液作油﹐甚甘美也。

若葉面背色白者﹐卽荏子﹐子不甚香﹐而葉轉辛。若葉面背靑白者﹐卽薺﹐葉上有毛而气臭﹐五月采葉﹐七月采莖﹐九月采實﹐各取得气之全。今市肆莖葉﹐多霜後采取﹐此已之本﹐气味俱失﹐不宜用也。別錄另立蘇﹐及白蘇兩條﹔蘇卽水蘇﹐白蘇卽荏子﹐又有魚蘇﹑雞蘇二種。魚蘇﹐卽荏子同類﹐一名蘇﹐狀似茵陳﹐葉大而香。吳人用煮魚食﹐因名魚蘇。

雞蘇﹐一名回回蘇﹐莖葉俱紫﹐葉邊鋸齒極細密﹐葉面交紐若剪絨狀﹐宛似雞冠﹐因名雞蘇。王禎云﹕卽水蘇之異形﹐故主療諸疾亦相同也。

先人云﹕諸蘇同一種類﹐但有家蒔野生﹐及色香气味之殊。故主治功力﹐似異而同也。

皆宜於水﹐質都柔潤﹐𨿽色香气味﹐稍分濃薄﹐而辛溫芳烈則一﹐當以本經水蘇爲正。顧蘇之有荏有薺﹐若術之有蒼有白﹐何須另立門戶。

曰﹕此以功用詮名﹐水取坎剛﹐以蕩活潑之體。蘇則震﹐以舒陽和之用。更詳色香气味﹐體性生成﹐致新推陳之宣劑輕劑也。故主气下者﹐可使之宣發﹐气上者﹐可使之宣攝﹐並可開發上焦﹐宣五穀味﹐燻膚充身澤毛若霧露之漑﹐故谷亦殺﹐毒亦去﹐臭惡亦辟﹐神明可通﹐輕身耐老矣。別錄用治吐血﹐衄血﹐及血崩﹐此气不宣發宣攝﹐以气如橐龠﹐血如莖則偏於宣通﹐子則兼而有之﹐而性稍緩。別錄又出荏子﹐藏器又出薺。荏卽水蘇之色白者﹐易於入肺﹐以肺之經气﹐起於中焦﹐上隔屬肺﹐乃能布气四達故也。薺卽水蘇之色靑者﹐易於入肝﹐以肝之經气﹐終於中焦﹐中焦食气﹐乃能散精於肝故也。如泄痢酸水﹐正食气不得散精於肝﹐致气冷痿厥﹐遂成五飲﹐變生種種形證耳。

﹝水蘇獨爲中焦主﹐故可宣揚﹐復可宣攝﹔荏子獨爲上焦主﹐爲經气之始﹔薺獨爲下焦主﹐爲經气之終。而三蘇之揚攝﹐又莫不繇中焦﹐次第以爲分屬者。然水蘇樞之屬﹐荏子開之屬﹐薺闔之屬矣。﹞

第四帙

假蘇

﹝本經中品﹞界域相連﹐依眞傍假呼盧﹐應六性相近也。

【气味】辛溫﹐無毒。

【主治】主寒熱鼠瘰﹐生瘡﹐破結聚气﹐下瘀血﹐除濕疸。

【核】曰﹕假蘇﹐卽荊芥。竊似盧蘇﹐原屬野生﹐今爲俗用﹐遂多種蒔。二月布子生苗﹐方莖細葉﹐似落籬而細﹔八月開小花﹐作穗成房﹐房如水蘇﹐內有細子似葶藶﹐色黃赤﹐連穗曰﹕假者蘇之﹐故名假蘇。如假寒熱爲鼠﹐爲瘰﹔假气爲結﹐爲聚﹔假血爲瘀﹔假濕爲疸﹔假僞非眞者﹐蘇蘇震行﹐緩散自釋矣。別名疆﹑荊芥。疆畫界分﹐荊方芥辛也。言能畫疆界﹐殊方域﹐悉新以辛也。

第四帙

麻黃

﹝本經中品﹞纖細虛中﹐宛如毛孔。故可對待滿實之毛孔。

【气味】苦溫﹐無毒。

【主治】主中風﹐傷寒﹐頭痛﹐溫瘧﹐發表汗出﹐去邪熱气﹐止咳逆上气﹐除寒熱﹐破癥【核】曰﹕出滎陽﹑中牟﹑汴京者爲勝。所在之處﹐冬不積雪。二月生苗﹐纖細勁直﹐外黃內赤﹐中虛作節如竹﹔四月梢頭開黃色花﹐結實如百合瓣而緊小﹐又似皂莢子而味甜﹔根色紫赤﹐有雌雄兩種﹐雌者開花結實。修治﹐去根及節﹐煮十多沸﹐掠去白沫﹐恐令人煩根節能止汗故也。濃朴﹑白薇爲之使。惡辛夷﹑石葦。

曰﹕表黃裏赤﹐中虛像離﹐生不受雪﹐合輔心王﹐宣揚火令者也。主治寒風溫瘧﹐標見頭痛之標經﹐侵淫部署之首﹐形層之皮﹐致毛孔滿實﹐逆開反闔者﹐宣火政令﹐揚液爲汗而張大之﹐八萬四千毛孔﹐莫不從令﹐而去邪熱气矣。但熱非病反其本﹐中標之病﹐卽寒風炎威之气﹐使人毛孔畢直﹐皮膚閉而爲熱﹐勁切之性﹐仍未反乎本气之寒也。咳逆上气者﹐毛孔滿閉﹐則不能布气從開﹐故上逆而咳。癥堅積聚者﹐假气成形﹐則不能轉闔從開﹐故積堅而癥。蓋不獨本性不遷﹐卽本气猶未變易﹐故仍可轉入爲出﹐易冬爲春﹐否則妄汗亡液﹐敗亂心王矣。

第四帙

葛根

﹝本經中品﹞合葛根﹑石膏﹑麻黃三種﹐則知仲景處方大局。仲景爲立方祖﹐三種爲諸方始也。

【气味】甘辛平﹐無毒。

【主治】主消渴﹐身大熱﹐嘔吐﹐諸痺﹐起陰气﹐解諸毒。

【核】曰﹕鹿食九艸﹐此其一也。出閩﹑廣﹑江﹑浙﹐所在有之。有野生﹐有家種。春生苗﹐引藤延蔓﹐長二三丈﹐取治﹐各以地土之宜﹐以別精粗美惡耳。葉有三尖﹐似楓葉而長﹐色靑翠﹐七月開花成穗﹐累累相綴﹐紫粉色﹐似豌豆花﹐結實似小黃豆﹐莢上有毛﹐莢中之子﹐綠色而扁﹐似鹽梅核﹐生嚼鮏气﹐卽本經所謂葛谷也。根大如臂﹐外紫內白﹐長八九尺﹐以入土最深者良。五月五日﹐采根曝漧﹐殺野葛﹑巴豆﹑百藥毒。

先人云﹕外陽內陰﹐有三陰漸長﹐化炎熱爲淸涼之象。

曰﹕讀本經主治﹐合仲景葛根湯法﹐此從陽明中治之气化藥也。謂陽明之上﹐燥化主之﹐不從本气之四气﹐標陽之二陽﹐從乎中見太陰之濕化者﹐如消渴身大熱﹐及闔逆﹐或熱逆之嘔吐﹐與邪郁﹐或熱郁之諸毒﹐此正中見之陰气勿起﹐致令陽明之上﹐燥涸殆甚。

葛藤延蔓顯明﹐葛根陰潤在中。具備陽明上中下之全體者﹐無出其右。故能從乎中治﹐以撤諸痺﹐痺撤則中見上下﹐各各從令﹐此以化合化﹐亦以化逆化也。假以治本﹐偏於風盛﹐以風木必動脾土之濕化﹐使脾土營運﹐風斯息矣。亦不必另配甲己﹐方始化合﹐亦不必轉生子金﹐以復母仇﹐卽本有辛味可作甲﹐兼甘可作己﹐濕化亦己﹐形似肌腠亦己也。白色可作金﹐味辛亦金﹐鮏臭亦金﹐藤絡堅勁亦金也。假以治標﹐偏於二陽﹐二陽卽陽明也。論部署﹐己深入首太陽之次陽明﹐論形層﹐己深入一膚二皮之肌分﹐若邪停太陽之部署﹐亦必太陽之陽明﹐若邪停太陽之形層﹐亦必太陽之肌分﹐卽正陽陽明﹐亦屬外證延蔓之邪﹐非內證堅凝之實﹐但體性陰潤﹐或寒本濕本主气﹐及寒化標陰專令者﹐所當避忌﹐或邪在部署之首﹐而非風木本盛﹐或邪在形層之膚﹐未成轉熱之勢﹐未有不致寇至者。世人不但目爲輕淺﹐且以之從治嚴寒﹐恐非所宜也。

﹝本經痺字﹐與風寒濕相合之痺不同﹐如消渴身熱嘔吐﹐及陰气不起﹐與諸毒皆痺也﹐故云﹝顯明卽陽明﹐在中卽中見。﹞﹝化合化者﹐中見之濕化﹐在上之燥化也。﹞

第四帙

竹葉

﹝本經中品﹞屍錄貞五年﹐禹有海犯盜禁﹐罪羅浮﹐入至十三嶺﹐巨竹百﹐圍二一尺﹐二十九﹐長二丈﹐海戶因破之爲筏﹐後獻於刺史李復陸可爲圖而記之。觀其節候﹐則策數刻﹐定無盈虧。

靑白之交曰茹﹐可稱部署之少陽分形層之層﹐脇所�。

通中有節﹐界節似經﹐顧如環無端者奇之﹐八偶之十二可默會矣。

合天之文並合地之理矣﹐陰陽者數之可十﹐推之可百﹐數之可千﹐推之可萬﹐天地之陰陽不以數推﹐以象之謂也。每見種竹人﹐三歲者盡刪之﹐並鋤前根之老夙者﹐此惟更歷六期之半【气味】苦平﹐無毒。

【主治】主咳逆上气﹐血溢﹐筋急﹐惡瘍﹐殺小虫。根作湯﹐益气﹐止渴﹐補虛﹐下气﹔實【核】曰﹕土中苞筍﹐各以時出﹐旬日落籜成竹也。莖有節﹐節有枝﹐枝有節﹐節有葉。

葉必三之﹐枝必兩之。枝下之枝﹐一爲雄﹐二爲雌﹐雌者孕筍成竹。根鞭喜行東南﹐六十年一花﹐花實則枯。枯曰﹐實曰﹐小曰筱。大曰。按戴凱之竹譜云﹕植物之中﹐有名曰竹曰籠竹﹐黃帝使伶倫伐之於昆侖之墟﹐吹以應律者﹔曰員丘帝俊竹﹐節可爲船﹔曰竹﹐薄肌而勁﹔曰篁竹﹐堅而促節﹔曰棘竹﹐生交州諸郡﹐叢生﹐有十數莖﹐大者二尺圍﹐肉至濃﹐實中﹐夷人破以爲弓﹐其筍食之﹐落人須髮﹐一名笆竹﹔曰竹﹐大者如腓﹐虛細長爽﹐南人取其筍﹐未及竹者﹐灰煮﹐續以爲布﹔曰弓竹﹐出東垂諸山中﹐長數十丈﹐旣長且軟﹐不能自立。薛翊異物志云﹕斑駁如玳瑁﹐曰蘇麻竹﹐一名沙麻竹﹐長數丈﹐葉大如履﹐竹中可愛者﹐可以爲弓﹐五嶺左右徧有之。曰竹﹐葉薄而廣﹐吳都賦所謂竹則卽越女試劍竹是也﹐桃枝﹐是其中最細者。曰竹﹐生昆侖之北南嶽之山﹐長千丈﹐斷節爲大船﹔曰般腸竹﹐生東郡﹐緣海諸山中﹐其形未詳﹔曰服傷竹﹐大者五六寸﹐其中實滿﹐曰挲摩竹﹐桂廣皆植﹐大若茶碗﹐竹濃而空小﹐一人正擎一竿﹐見嶺表錄﹔曰箸竹﹐長三丈許﹐圍數寸﹐至堅利﹐土人以爲矛﹐可作彈弓弦﹐其筍未成竹時﹐堪爲糾﹐又名史葉竹﹐又名竹﹔曰百葉竹﹐生南垂界﹐甚有毒﹐傷人必死﹐一枝百葉﹐因爲名﹐一名竹﹔曰繇竹﹐爲物叢生﹐見吳郡賦﹔曰竹﹐一丰二種﹐至似苦竹而細軟肌薄﹔曰蓋竹﹐亦大﹐肌薄色白﹐生江南深谷山﹔曰簡簣竹﹐竹節疏而筍可食﹔曰筒竹﹐見吳都賦﹐筍可食﹔曰雞脛竹﹐似脛﹐大者不過如指﹐疏葉黃皮﹔曰竹﹐似蘆﹐出揚州東垂﹐肌理勻淨﹐可以爲篪﹔曰箭竹﹐髙者不過一丈﹐節間三尺﹐堅勁中矢﹐二竹﹐亦皆中矢﹔竹﹐一尺數節﹐葉大如扇﹐俗謂之﹐可以作篷﹐亦可作矢﹔彗筱竹﹐中帚﹔細竹﹐若箭竹可作箭﹔莽竹﹐疏節﹔鄰竹﹐堅中﹔竹﹐中空﹔仲竹﹐無俱見爾雅﹔種龍竹﹑竹﹐見廣志﹔桃枝竹﹐皮滑而黃﹐可以爲席﹔竹﹐實濃脆﹐孔小﹐幾於實中﹐安成以南有之﹔又桃竹﹐江心石上出﹐可爲杖﹐竹譜云﹕竹皆中空﹐此竹獨實如木﹔利竹﹐蔓生若藤﹐實中而堅韌﹔漢竹﹐大者一節受一斛﹐小者受數斗﹔菡竹﹐大如腳指﹐筍皮未落﹐往往有細虫嚙之﹐籜隕成赤文﹐似繡畫可愛﹔木竹﹐出靈隱山﹐中堅﹐亦通節脈﹔菇竹﹐生於海南﹐內實外澤﹐晉竹﹐吳王賜越﹐見吳越春秋﹔永嘉大羅山﹐有龍牙竹﹐其竹長四五尺﹐稀節﹐人取﹐必有大風雨雷電﹐人下山則止﹔齊民要術﹐竹﹐筍無味﹔杜臺卿淮賦﹐有檳榔竹﹔身毒國﹐出竹﹐可爲杖﹐一名狹竹﹐張騫西至大宛所得﹐見漢書﹐一名竹﹐廣志﹐新州石城陜隘﹐宋紹興中﹐州守黃濟﹐植竹﹐圍繞之﹐竹有刺﹐芒棘華然﹐一豚不能入﹔澀勒竹﹐有芒﹐可以銼爪﹐見老學庵筆記﹔繇梧竹﹐長三四丈﹐圍一尺八九寸﹐可作屋柱﹐出交﹐見南方艸木狀﹔葺竹﹐頭有文﹐文見字林﹔狗竹﹐毛在竹間﹐見臨海異物志﹔無筋竹﹐色如黃金﹐堅貞疏節﹐出嶺南﹐見竺法眞羅山疏﹔石麻竹﹐勁利可爲刀﹐見裴淵廣州記﹔苞竹﹐堪作布﹐見顧微廣州記﹔實心竹﹐文彩斑駁﹐可爲器物﹔又垂絲竹﹐枝弱下垂﹐見雲南記﹔咸都有對靑竹﹐黃而溝靑﹐浙亦有之﹐惟會稽頗多﹐呼爲黃金間碧﹔玉竹﹐見養漫志﹔護居竹﹐見無錫縣誌﹔竹﹐如苦竹﹐長節而薄﹐可作屋椽﹔竹﹐靑皮﹐內白如雪﹐軟軔可爲索﹔三稜竹﹐狀若棕櫚﹐葉莖柄三脊﹔射竹﹐可爲箭﹔峽州玉泉﹐鬼穀子洞前竹﹐竹葉有文成符﹐葉葉不同﹐佩之可以避患﹐見宋陳日華瑣碎錄﹔有匾竹﹐出廬山﹐釋惠遠﹐能役使鬼神﹐善辟蛇﹐行者嘗持此竹﹐筍出亦匾﹔建安竹﹐一名簞竹﹐節中有人﹐長尺許﹐頭足皆具﹐大者中甑﹐筍亦中射﹐見異苑﹔雷州有電斑竹﹐見地理誌﹔相迷竹﹐內空生黃﹐堪作丸﹔鏞竹﹐內空﹐容三升米﹐亦生黃﹐俱出廣州﹔新婦竹﹐出武林﹐竹圓﹐直可作篦﹔髙潘州有疏節竹﹐五六尺一節。通誌﹐竹之良者有竹﹐又溱州通竹﹐直上無節﹐空心﹐見北戶錄﹔桂陽縣出筌竹﹐大者圍二尺﹔又交趾有竹﹐實中有毒﹐以刺虎﹐中之則死﹐見山海經注﹔辰州有龍絲竹﹐髙盈尺﹐細如鍼﹐江湖中一種野竹﹐其葉糾結如虫狀﹐名蝦蛸竹﹐見語異錄﹔當塗縣慈姥山﹐有簫管竹﹐圓致異於他處﹐篁堅而促節﹐皮白如霜粉﹔蜀嘉定﹐產月竹﹐每月生筍﹔漢陽出竹﹐南方艸木狀﹔扶南有雲母竹﹐一節爲船﹔山海經舜林竹﹐一節可爲船﹔羅陽竹﹐若芭蕉﹔黎母竹﹐每丈一節﹔臨賀竹﹐其大十抱﹔人面竹﹐有節﹐一覆一仰﹐如畫人面﹔廣西出雪竹﹐斑極大﹐紅而有暈﹔蜀涪州有相思竹﹐對抽並胤﹔竹﹐異物志﹐南方思勞國所產﹐可礪指甲﹐李商隱射魚曲弩箭磨靑石﹐繡額蠻渠三虎力﹐字又作澀勒﹐東坡詩倦看澀勒暗蠻村﹔合歡竹﹐出南嶽下渚州﹐安思縣多苦竹﹐有靑白紫黃四色﹔浙中有天親竹﹐末皆兩岐﹔成都府彭縣﹐大隋山﹐生竹若龍頭﹐俗呼龍頭竹﹔九嶷山有雙梢竹﹐初生枝葉卽分兩梢﹐亦名合歡竹﹑荻蘆竹﹐冬天不凋﹐其竹似蘆荻﹔鶴膝竹﹐節下大小似苦竹﹐閩中人呼爲槌竹﹔石KT竹﹐生閩中﹐竹似石竹而小﹔古散竹﹐節似馬鞭﹐葉似桐樹而皮似棕櫚﹔竹﹐出襄州臥龍山﹐諸葛亮祠中﹐長百尺﹐只梢上有葉﹐雪峯語錄﹐雪峯爲剎﹐與經蔣諸山相甲乙﹐岡巒百里間﹐有竹﹔玄倭國有幹竹﹔少室山有爨器竹﹔又繇廣志﹐永昌有漢竹﹐圍三尺餘﹐大者﹐一節受一斛﹔神異經﹐南方荒中﹐有竹﹐長百丈﹐圍二丈五六尺﹐濃八九寸﹐可以爲船﹔有篩竹﹐一名太極竹﹐可以爲船﹔占城國﹐出觀音竹﹐如藤﹐長丈八尺許﹐色黑如鐵﹔會稽縣有公孫竹﹐髙不盈尺﹔越州產越王竹﹐狀若荻枝﹐代酒籌。次有沙箸竹﹐欲采者﹐輕步從之﹐聞人聲﹐則縮入沙中﹔羅浮山有龍公竹﹐大徑七尺﹐常有鳳凰棲宿﹔增城縣﹐倪山﹐產娑羅竹﹐圍三四尺﹐性堅﹐可爲弓﹔篷山有浮筠竹﹐葉靑﹔梧竹﹐可作屋柱﹔奉化新嶺山生竹﹐髙僅五寸﹐葉皆白色﹔淸江縣瑞筠山有竹﹐色如爛銀﹔齊民要術﹐蕪竹﹐黑皮﹐竹汗有文﹐莖紫﹐子如大珠。郭璞云﹕桂竹出始興﹐小桂縣﹐上合防露﹐下疏來風﹐每日出羅紈金翠﹐望若花開﹔山經雲山有桂竹﹐甚毒﹐傷人必死﹐一曰狀如甘竹而皮赤﹔方竹﹐見寧波志﹐葛仙植於定海靈峯者﹔益部方物志﹐有方竹贊﹐筍譜方竹出澧州﹑西遊川﹑鐵冶辰山之陽﹐北戶錄澄州產方竹﹐體如削成﹐勁挺﹐堪爲杖﹐隔州亦出﹐大者數丈﹔又黑竹﹐出西山﹐長二尺許﹐如指大﹐純墨色﹐葉玄碧﹐見文太史墨竹銘﹐蘄水縣﹐鳳棲山下﹐有王羲之洗筆池﹐崖邊小竹﹐俱成墨色﹔筍譜﹐道州瀧中多丹竹﹐每節一丈﹐或八尺﹐莖不大﹐裊裊搖空﹐粉節﹐上似有丹色﹔竹譜﹐宜都縣﹐飛魚口﹐有大者不過寸許﹐鮮明可愛﹔黔陽縣亦竹岡﹐岡壠糾盤﹐叢生赤竹﹔云窗雜誌﹐凝波竹﹐出區吳山﹐紫枝綠葉﹐花如石橊﹐實如蓮子﹐服之體輕﹐趙飛燕舞於掌上﹐服此實也﹔谷漫錄﹐張堂云﹕同邑安福西鄕﹐周俊叔家﹐有十二時竹﹐繞節凸生子丑寅卯十二辰字﹐點畫可數﹔淸異錄﹐荊南判官劉或﹐棄官秦隴﹐篋中收大竹十餘顆﹐每有客﹐則斫取少許煎飲﹐共辛香如雞舌﹐人堅叩其名﹐謂之丁香竹﹐非中國所產也﹔睽車志﹐紹興中﹐四明有巨商泛海﹐阻風﹐抵一山下﹐因攀躡而登絕頂﹐有梵宮焉﹐窗外竹數个﹐枝葉如丹﹐商堅求一二竿﹐截之爲杖﹐每以刀鍥削﹐輒隨刃有光﹐心異之﹐至一國﹐有老叟曰﹕君親至補陀落伽山觀音坐後﹐旃檀林紫竹也﹐商驚悔﹐取削棄余札寶藏之﹐有久病無藥可愈者﹐煎湯飲之卽愈。又有似竹而異名者曰楝﹐曰棕﹐蓋別類也﹔品類𨿽繁﹐入藥宜用竹﹐次用淡苦二種﹐又有一種薄殼者﹐曰甘竹﹐其葉最良。

先人博議云﹕易生易長﹐虛中有節﹐性質疏暢﹐映芘幽獨﹐歲寒不凋﹐春滎自若﹐眞隱君又云﹕秋深引根﹐冬半孕筍﹐然以偶生﹐略分先後發也。春分出十成竹﹐枝必偶﹐葉必三﹐空中直上﹐具木中有火之象。故筍可發瘡﹐瀝通經脈﹐茹主嘔噦﹐葉淸煩熱﹐皆透達木火之所不及者也。

又云﹕去外皮一重﹐取靑白之交曰茹﹐此竹气通上徹下﹐透表及裏之所﹐用之可通上下﹐而使气淸﹐達表裏﹐而不致驟急者也。

又云﹕直達中空﹐抽水土之力迅捷﹐瀝卽竹中之水﹐顧理文如腠﹐而界節似經﹐則通中之節﹐固非往而不返者矣。如病久渴﹐卽節而不通﹔心煩﹐爲通而不節﹔竹瀝之力﹐通節交互﹐故渴可解﹐而煩可息。但竹瀝行中有節﹐直達之力居多﹐須佐以薑汁﹐便可橫徧﹐且得盡木火之體用也。

曰﹕竹者﹐物之有筋節者也。故筋節字皆從竹﹐又竹從兩个﹐枝必二﹐葉必三﹐卽火二木三之象也。性喜東南﹐故九河鮮有﹐以卦推之﹐爾雅翼云﹕巽爲竹。易系云﹕震爲竹﹐﹐幼竹也。可見方以類聚矣。莖有節﹐節有枝﹐枝必三枝復有節﹐若三候成節也故主候失符節﹐致令气逆气溢﹐或若霜露不下﹐則菀不榮﹐致令筋急焦渴也。實通神明﹐輕身益气者﹐竹六十歲始華﹐窮歷支幹變化故也。客曰﹕吾見竹葉一歲成﹐二歲茂﹐三歲密﹐至四歲則細﹐五歲疏﹐六歲瘁矣。未見有至六十歲而華者。頤曰﹕古人蓋指疏理得宜﹐根歷一元而言﹐不但舉一莖之榮枯已也。客曰﹕竹節生時已具﹐安見其與四時合耶。頤曰﹕冬半而孕﹐春半而生﹐夏半而代葉﹐秋半而引根﹐四气歷然﹐非獨以出土之時爲生也。

﹝述異記云﹕衛有淇園出竹﹐在淇水之上。埤雅傳云﹕淇園﹐下淇園之竹以爲﹐伐淇園之竹以爲矢﹐淇園﹐殷紂竹箭園也。蓋淇之產竹﹐土地所宜﹐故風人以此美衛武之徳也。﹞﹝謝莊云﹕直而不介﹐弱而不虧﹐香裊人圃﹐簫瑟雲巖﹐推名楚潭﹐美質良池。﹞﹝江云﹕有嘉生之美竹﹐挺純姿於自然﹐含虛中而象道﹐體圓質而儀天﹐托宗爽﹐列族圃田。﹞﹝劉寬夫云﹕堅可以配松柏﹐勁可以淩霜雪﹐密可以泊晴煙﹐疏可以漏梢月﹐嬋娟可玩﹐勁﹝白居易云﹕竹似腎﹐何哉﹖竹本固﹐固以樹徳﹐君子見其本﹐則思善建不拔者。竹性直﹐直以立身﹐君子見其性﹐則思中立不倚者。竹性空﹐空以體道﹐君子見其思則思應用虛受者。竹節貞﹐貞以立志﹐君子見其節﹐則思砥礪名行夷險一致者。夫如是故君子多樹之爲庭實焉。竹﹐植物也。於人何有哉﹖以其有似於賢﹐而人猶愛惜之封植之。竹其眞賢者乎﹐然則竹之於艸木﹐猶賢之於眾庶。竹不能自異﹐惟人異之﹐賢不能自異﹐惟用賢者異之。故作記以聞於今日用賢者云﹞。

﹝陽明子云﹕竹有君子之道四焉﹐中虛而靜﹐通而有間﹐有君子之徳﹐外節而直﹐貫四時而葉無所攺。有君子之操﹐應蟄而出﹐遇伏而隱﹐雨雪晦明無所不宜。有君子之時﹐淸風時至﹐玉磬珊然。中采齊而協肆夏﹐揖遜俯仰﹐若洙泗羣賢之交集風止籟靜﹐挺然獨立﹐不撓不屈﹐恍虞廷羣後﹐端冕正笏﹐而列於堂陛之側﹐有君子之容﹐竹有是四者﹐而以君子名﹐不愧於其名。﹞

第四帙

桃核仁

﹝本經中品﹞【無味】苦平﹐無毒。

【主治】主瘀血﹐血閉﹐癥瘕﹐邪气﹐殺小虫。花﹐殺疰惡鬼﹐令人好顏色。桃梟﹐气微溫【核】曰﹕桃品甚多﹐華艷稱最﹐不培而蕃﹐且早結實﹐世遂以凡品目之。然有黃者﹑絳色垂絲者﹑龍鱗者﹑餅子者﹑牡丹者﹐亦凡中之異矣。若漢上林苑之緗桃﹑紫紋桃﹑金城桃﹑霜桃﹐嘗山所獻巨核桃﹐淩霜花灼﹐後暑實﹐是又仙凡迥別﹐不可得也。惟山中毛桃﹐卽爾雅所謂褫桃者﹐小而多毛﹐其仁充滿多脂﹐可入藥用。修事﹐去皮﹐用白術﹑烏豆﹐於坩鍋中﹐煮二伏時﹐漉出﹐劈開﹐中心黃如金色﹐乃用。

﹝埤雅云﹕桃﹐有花之盛者﹐其性早花。又花於仲春﹐故周南以典女之年時恰當。桃生三歲卽花果﹐故首𨿽已白﹐其花子之利可待也。周南取少桃以興﹐所謂桃之夭夭是也。首章曰﹕灼灼其華者﹐言其花之紅而麗也。言女以盛時而嫁也。二章曰﹕有其實﹐大貌﹐蓋桃性更七八年便老﹐老則子細﹐此言少桃也。言非但華色﹐又嫁而有子﹐夫婦之道成焉。三章曰﹕其葉蓁蓁﹐蓁蓁盛也。言能成其家﹐又以芘其所類也。且桃性華葉齊生﹐至於有其實﹐然後其葉蓁蓁﹐蓋其序如此。﹞﹝張正見賦曰﹕萬株成錦﹐千林如翼﹐苔畫波文﹐花然樹色﹐發秦源而逸气﹐飄漢綬而芳流﹐譬蘭缸之夜炷﹐似明鏡之朝妝。﹞﹝皮日休賦曰﹕厥花伊芳何﹐其美實多﹔臺隸眾芳﹐緣飾陽和﹔開破嫩萼﹐壓低柔柯﹔其色則不淡不深﹐若素練輕茜﹐玉顏半酏﹐若夫美景妍時﹐春含曉滋﹔密如不幹﹐繁若無枝﹔婉婉﹐夭夭怡怡﹐或俯者若想﹐或閒者如癡﹐或向者若步﹐或倚者如疲﹐或溫香而可薰﹐或而莫持﹐或幽柔而傍午﹐或扯冶而倒披﹐或翹矣如望﹐或凝然若思﹐或奕以作態﹐或窈裳﹐動則裊香﹐宛若鄭袖初見吳王﹐夜涼皎潔﹐然秀發。又若嫦娥欲奔明月﹐蝶散蜂寂﹐當閨脈脈。又若妲己未聞裂帛﹐或開故楚﹐艷艷春曙。又若息嬀含情不語﹐或臨金塘﹐或交綺井。又若西子浣紗見影﹐玉露﹐妖紅墜濕。又若驪姬將譖而泣﹐或在水濱﹐或臨江浦。

又若神女見鄭交甫﹐或臨廣筵﹐或當髙會。又若韓娥將歌斂態﹐微動輕風﹐娑娑暖紅。又若飛燕舞於掌中﹐半沾斜吹﹐或動或止。又若文姬將賦而思﹐丰茸旖旎﹐互立遞倚。又若麗華侍宴初醉﹐狂風猛雨﹐一陣紅去。又若褒姒初試戎虜﹐滿地春色﹐階前砌側。又若戚姬死於鞠域﹐花品之中﹐此花最異。其花可以暢君之心目﹐其實可以充君之口腹。匪乎玆花﹐他則碌碌。﹞先人云﹕術以勸之﹐豆以培之﹐火以變之。色黃﹐則气淳矣。

曰﹕桃爲肺果﹐五木之金也﹔金气淸肅﹐故伏邪气﹐去三虫﹐除不祥。實幹木上曰梟﹐主殺百鬼精物﹐以懸實木上﹐故曰梟也。莖葉毛﹑蠹﹐皆可去邪﹐生陽所以異於死陰也。其華令好色﹐榮於花﹐優於色故也。埤雅云﹕桃生三歲﹐便放花實﹐故周南曰夭桃實也。仁主下瘀血血閉﹐癥瘕邪气者。桃﹐肺果﹐精專尢在仁﹐故司肺气﹐爲營血之師帥﹐則畱者行﹐行者畱矣。故千金方以桃仁燒灰﹐酒調服方寸匕﹐止崩中漏下。然則血之不行不濡﹐卽﹝世但知主畱者行﹐不知主行者畱。非畱行﹐安能好色有子﹐非行畱﹐安能去瘀逐閉。

然則

第四帙

杏核仁

﹝本經中品﹞自下而上曰豎窮﹐從內而外曰橫徧。

【气味】甘苦溫﹐有小毒。

【主治】主咳逆上气﹐雷鳴﹐喉痺﹐下气﹐產乳﹐金瘡﹐寒心﹐奔豚。

【核】曰﹕諸杏葉皆圓而端有尖﹐二三月開淡紅色花﹐妖嬈艷麗﹐比桃花伯仲間﹐亦可愛也。故騷人詠物﹐與梅並言﹐則曰梅杏﹐蓋取其葉之似也。與桃並言﹐則曰桃杏﹐蓋取其花之近也。有葉多者﹐黃花者﹐千瓣者。單瓣者結實﹐實甘而沙曰沙杏﹐黃而酢曰梅杏﹐靑而黃曰柰杏。金杏大如梨﹐黃如橘。西京雜記載﹕蓬萊杏花五色。北方有肉杏﹐赤大而扁曰金剛拳。有曰杏熟時色靑白﹐入藥宜山杏﹐收取仁用。修治﹐以沸湯浸去皮尖﹐每斤用白火石一斤﹐黑豆三合﹐以東流水同煮﹐從巳至午﹐漉出﹐劈開如金色﹐曬漧乃用。得火良。惡黃芩﹑黃﹑葛根。畏艸。

曰﹕枝葉華實皆赤﹐肉理絡脈如營﹐气味苦溫﹐誠心之果﹐具心之體與用者。仁則包蘊全體﹐竇發端倪﹐樞機頗銳﹐偏心之用與气者。咳逆上气﹐雷鳴喉痺﹐寒心奔豚﹐此一惟從升﹐不能從出﹐正回則不轉矣。杏仁竇發橫徧之機﹐使豎窮者﹐隨玉衡以爲旋轉﹐正神轉不回﹐乃得其機矣。咳逆上气﹐息若雷鳴﹐以及喉痺﹐謂心之火用不及亦可﹔謂客淫外束亦可﹔謂客淫外束﹐致心之火用不及亦可﹔謂心之火用不及﹐致客淫外束亦可﹔寒心奔豚﹐謂心之火體不及亦可﹔謂心之火用不及亦可﹔謂心之火用不及﹐致心之火體不及亦可﹔謂心之火體不及﹐致心之火用不及亦可﹔蓋火爰物以顯用﹐卽用以顯體故也。奔豚者腎之積﹐上逆奔心﹐緣火位之下﹐水气承之﹐火不及﹐則承乃亢﹐亢則害矣。與妄汗致承者不同類﹐妄汗則出有餘﹐此則升太過。下气者﹐轉豎窮與橫徧﹐下非降也﹐降則涉金﹐非火令矣。產乳固屬甲拆﹐而解孚全仗橫徧﹐橫徧始甲拆耳。金刃成瘡﹐此肉理斷絕﹐絡脈不營﹐杏以脈勝﹐仍﹝欲盡物性﹐先察物情。如桃爲肺果﹐肺主毛﹐桃有毛﹐專精於毛矣。杏與心果﹐心主脈﹐杏有脈﹐專精於脈矣。顧精之所專﹐卽情之所鐘﹐情之所鐘﹐卽性之所生。人苦不知性耳﹐能盡一物之性﹐卽能達萬物之情。欲盡一物之性者﹐亦若物性之精有所專﹐靡不見性矣。﹞

第四帙

發

﹝本經中品﹞【气味】苦溫﹐無毒。

【主治】主五癃﹐關格不通﹐利小便水道﹐療小兒驚﹐大人痙﹐仍自還神化。

【核】曰﹕發﹐剪下發也。梳櫛而下者﹐乃亂髮耳。修事﹐取男子年近二十歲以上﹐無疾患﹐及顏貌紅白者﹐從頂心剪切。苦參水浸一宿﹐入瓶子內﹐用火赤﹐俟冷﹐研用﹔一法用水煮七日夜﹐取汁熬膏者彌佳。

先人云﹕發如血脈﹐不潰不泄﹐原從精生。又復色黑﹐具上生之體﹐多潤下之力。故可收起亟之陰妄奔﹐定淫畏之神飛越也。

曰﹕腎藏精﹐其榮在發。心主血﹐發乃血之餘也。叢生陽首﹐而復倒垂﹐則炎上之用﹐卽潤下之體。所謂陽在外﹐陰之使也﹔陰在內﹐陽之守也。故主陽失內守而致陽關﹐陰失外使而致陰格。與玄府閉而致州都癃﹐交通不表而致驚與痙也。本自神化之餘榮﹐仍自還餘榮爲神化耳。

第四帙

犀角

﹝本經中品﹞【气味】苦酸鹹寒﹐無毒。

【主治】主百毒﹐蠱疰﹐邪毒﹐瘴气。殺鉤吻﹑鴆羽﹑蛇毒。除邪﹐不迷惑魘寐。久服輕【核】曰﹕出永昌山谷﹐及益州。永昌﹐滇南也。今出武陵﹑交州﹑寧州諸遠山。黔﹑蜀者次之﹔海南者爲上。狀似水牛﹐豬首﹑大腹﹑卑腳似象﹐有三蹄﹐前腳直而無膝﹐依木爲息﹐木倒則皮孔三毛如豕﹐有一角﹑二角﹑三角者。一在頂上﹐一在額上﹐一在鼻上。鼻上者﹐食角也﹐一名奴角﹐小而不墮。頂額者﹐每歲一退﹐自埋山中﹐土人潛易之。二角者﹐鼻角長而額角短。一角者﹐有鼻無額﹐有額無鼻。鼻角者﹐胡帽犀﹔額角者﹐兕犀也。兕卽犀之﹐﹐牝也。牝毛色靑﹐皮堅可以爲鎧。又有毛犀二角﹐卽旄牛﹐所謂牯犀。又有水犀﹐出入水中﹐最爲難得﹐皮中有珠甲﹐山犀無之。異物志云﹕東海水中有犀焉﹐樂聞絲竹﹐彼人動樂﹐則出而聽之。然犀之優劣﹐觀角紋之粗細通塞以爲差等。紋如魚子形者﹐謂之粟紋﹔紋中有眼者﹐謂之粟眼﹔黑中有黃花者﹐謂之正透﹔黃中有黑花者﹐謂之倒透﹔花中復有花者﹐謂之重透。又紋有倒插者﹐一半以下通﹔有正插者﹐一半以上通﹔有腰股插者﹐中斷不通﹔並名通犀。有通天者﹐自下徹上咸通也。又有通天犀角﹔上有一白縷﹐直上至端﹐夜露不濡﹐入藥至神驗。漢書駭雞犀﹐置米飼雞﹐皆驚駭不敢啄﹔置屋上﹐烏鳥不敢集。犀中最大者﹐墮羅犀﹐一株重七八斤﹐云是牯犀額角﹐其花多作撒豆斑色。夜視有光者﹐日夜明犀﹐通神開水﹐禽獸見之皆驚﹐乃絕品也。又有理文盤結﹐作百物形者﹐亦上品。又有花如椒豆斑者次之。烏犀純黑無花者﹐爲下品。兕角理文細膩﹐斑白分明﹐不可入藥。牯角紋大﹐角紋細也。修治﹐勿用奴犀﹑犀﹑病水犀﹑攣子犀﹑無潤犀。惟取烏黑肌皺﹑拆裂光潤者﹐銼屑﹐入臼杵細﹐研萬匝乃用。李云﹕凡犀角鋸成﹐當以薄紙﹐裹置懷中蒸燥﹐乘熱搗之﹐應手如粉。故歸田錄云﹕翡翠銷金﹐人气粉犀﹐此亦異也。松脂爲之使。惡雷丸﹑菌。忌鹽。

娠婦勿曰﹕角生頂額鼻端﹐爲腦之餘﹐髓之餘也。亦似筋余之甲﹐血餘之發。甲固宛然﹐紋亦儼若束髮如也。山海經云﹕南方獸之美者﹐有梁山之犀焉﹐似得火化之正令者也。飲則污濁﹐淸之也﹔食則毒棘﹐消之也。故曰犀利。開寶紀事云﹕辟暑犀﹐色如玉﹐溽暑時﹐淸气逼人。白孔六帖云﹕辟寒犀﹐色如金﹐嚴寒時﹐暖气襲人。嶺表錄異云﹕辟塵犀﹐佩之塵不近身。杜陽編云﹕蠲忿犀﹐蠲去忿怒。夜明犀﹐通天分水﹐鳥見之髙飛﹐魚見之深入﹐百獸見之決驟﹐種種神異﹐凡此皆根塵之妄見爲有者﹐悉能辟除之﹐是能一切空諸所有﹐故能治一切實諸所無也。邪鬼迷惑魘寐﹐此吾意眚之實諸所無也。瘴气﹑鉤吻﹑鴆羽﹑蛇虺百毒﹐此物雜毒之實諸所無也。治之如何﹐曰空。

﹝火實欲空者﹐宜空之﹔火空則發也﹐是謂虛其實﹔火空欲實者﹐宜忌之。火實乃能作炎上用﹐以顯暖熱體﹐所以存其性也。自藥有賦﹐人安苟簡﹐曰解乎心熱﹐並不審病情之欲實欲空而槪投之﹐𨿽無實實之虞﹐寧免虛虛之患。﹞﹝犀角居上而尖峻﹐確具火象。然附於坤牛純土之體﹐是子反生母﹐子气歸藏而不露﹐故苦寒﹐而翻成北方之水﹐故能解心熱也。本屬火而化水並已之所有者能空之﹐故凡實所無者﹐遇之自消耳。﹞

第四帙

羚羊角

﹝本經上品﹞泯形則寂﹐至靈卽惺。此言生气之能通乎天气也。二十有四﹐其節乎。七十有二﹐其候乎。

【气味】鹹寒﹐無毒。

【主治】主明目﹐益气﹐起陰﹐去惡血注下﹐辟蠱毒惡鬼不祥﹐嘗不魘寐。

【核】曰﹕出石城﹐及華陰山谷。今出建平﹑宜都﹐諸蠻山中﹐及西域。形似羊﹐毛靑而粗﹐夜宿獨棲﹐掛角木上﹐以遠害也。兩角者多﹐一角者最勝。其角有節﹐蹙蹙圓繞﹐以角灣深銳緊小﹐有掛痕者爲眞。修治﹐勿用山羊角。山羊角﹐僅一邊有節﹐節亦疏﹔羚羊角﹐具二十四節﹐內有天生木胎者﹐此角有神。凡使不可單用﹐須要不拆元對﹐以繩縛之﹐用鐵銼銼細﹐重重密裹避風﹐旋旋取用﹐搗篩極細﹐更研萬匝﹐入藥免刮人腸。

曰﹕羚羊掛角而泯形﹐獸之至靈者也。性慈而不樂斗﹐𨿽有僞斗﹐亦往解之﹐因以被獲。蓋不惜身以濟物者﹐故其角至神﹐能辟不祥﹐主不魘寐者﹐寂而惺也。節合二十有四气﹐而胎木者﹐宛如從甲而乙﹐起陰之气﹐以轉生陽﹐所以益气也。如是則惡血自除﹐注下自上﹐上達肝竅﹐目眚自明﹐辟蠱毒惡鬼者﹐卽轉生陽以辟不祥耳。

第四帙

蚱蟬

﹝本經中品﹞【气味】鹹甘寒﹐無毒。

【主治】主小兒驚癇﹐夜啼﹐癲病﹐寒熱。

【核】曰﹕夏月始生﹐自蠐螬腹﹐轉相變化﹐乘昏夜出土中﹐拆襲殼背而出。亦有蜣螂轉丸化生者﹐形大而黑﹐方首廣額﹐兩翼六足﹐其鳴以脇﹐吸風飲露﹐溺而不糞﹐三十日而死也。古人多食之﹐夜以火取﹐謂之耀蟬﹐古人用身﹐今人用蛻﹐大抵臟腑經絡宜用身﹐皮膚繆仲淳先生云﹕蚱蟬稟水土之精﹐風露之气﹐化而成形﹐其鳴淸響﹐能發音聲﹐其體輕浮﹐能出瘡疹﹐其味甘寒﹐能除風熱﹐其性善蛻﹐能脫翳障﹐及女子生子不下也。

曰﹕蚱蟬﹐卽夏至始鳴之蜩也。論衡曰﹕蠐螬背行﹐化爲蝮﹐蝮者﹐育於蝮﹐蝮背拆﹐轉爲玄蟬﹐化爲離應﹐捨卑穢而趨髙潔者也。淮南子云﹕無口而鳴﹐其鳴以脇﹐飲而不食﹐以息飲也。三十日乃化﹐蓋自背而腹﹐自行而拆﹐此從督及任﹐循任會督之象也。

三十日乃化者﹐如衛气日下一節﹐二十一日而終督﹐上行九日而終任﹐則周月之化﹐如周月之蒸﹐蒸則變﹐變則化矣。無口不食者﹐此亦轉督與任之道歟。故主小兒不能從蒸及變﹐內逆而爲驚癇癲疾寒熱﹐與不鳴於晝﹐反啼於夜者﹐皆厥藏番陰之證也。亦有轉丸背拆﹐化爲玄蟬﹐運轉任督﹐以及蒸變﹐義更明顯。蛻主生子不下﹐亦取解甲變化之易耳。

﹝以一微物﹐具此至理。若以大小貴賤起見者﹐是局於知聞之褊淺﹐觀釋氏詮蜣爲六卽佛﹐以其性與三世諸佛同體﹐無有分釐增減﹐則形中之類任督﹐與衛行督二十一度﹐任九度﹐彌月環周﹐積數余而蒸變作﹐克肖乎人﹐便不怪異﹐卽此可推蒸變巳周﹐女二七﹐男二八﹐精气溢瀉﹐月事以時下之所繇然矣。故古人命名立言﹐𨿽極微一物﹐亦有至理存焉。如蠐螬之背行﹐先循乎督﹐蝮之育腹﹐專依乎任﹐蝮背拆﹐化爲玄蟬﹐復循任會督﹐其如環無端之象。轉展化育﹐始全蒸變之全局耳。﹞

第四帙

水萍

﹝本經中品﹞予獨不喜其勝酒﹐恐長安少卻人瑞。萍氏掌國﹐水禁使之﹐稽酒謹酒﹐不許百姓沈溺﹐並不許本官沈溺﹐萍性勝酒﹐稽謹乎沈溺乎。

《別錄》以之治風﹐命名追風使。

【气味】辛寒﹐無毒。

【主治】主暴熱身癢﹐下水气﹐勝酒﹐長須髮﹐止消渴。久服輕身。

【核】曰﹕生池澤止水中﹐季春始生﹐楊花所化也。一葉經宿﹐卽生九葉﹐葉下微須﹐卽其根也。面靑背紫者﹐入藥最良﹔面背皆綠者﹐不堪入藥也。七月收采﹐置竹篩內﹐下以水映之﹐日曬方幹。

曰﹕谷雨萍始生﹐楊花入水乃化也﹐樹根水上﹐一夕九子﹐嘗與水準﹐故曰萍也。

周官萍氏﹐掌國水禁﹐以不沈溺取名﹐使之稽酒謹酒也。然亦水萍之性能勝酒爾﹐蓋楊先百木靑﹐秉春升之敷和﹐萍性善生衍﹐秉夏出之蕃茂﹐但以升出爲用﹐不以風火爲气者。以基於水﹐遂稟水寒之化﹐且味專辛發﹐藉金水之相滋﹐誠逐風淸熱﹐解表汗出﹐通調水道之良品也。若長須髮﹐卽水液之外榮﹔止消渴﹐卽水气之內周。久服輕身﹐形相類也。先人評藥云﹕輕飄浮浪﹐風流灑人易生速計者也。然得寒水之化行﹐何患其不相繼乎。

第四帙

牡丹

﹝本經中品﹞【气味】辛寒﹐無毒。

【主治】主寒熱﹐中風﹐螈﹐驚癇﹐邪气﹐除癥堅瘀血﹐畱捨腸胃﹐安五臟﹐美顏色﹐療【核】曰﹕出漢中﹑劍南﹐及丹州﹑延州﹑靑州﹑越州﹑滁州﹑和州﹐近以洛陽者爲勝。

二月梗上生條﹐葉似芍藥。三月開花﹐色狀善變﹐其名或以姓﹐或以州﹐或以色﹐或以地﹐或旌其所異者而志之。姚黃﹑牛黃﹑左華﹑魏華﹑以姓著﹔靑州﹑丹州﹑延州紅﹐以州著﹔細葉﹑粗葉﹐壽安﹑潛溪緋﹐以地著。一撒紅﹑鶴翎紅﹑朱砂紅﹑玉板白﹑多葉紫﹑甘艸黃﹐以色著﹔獻來紅﹑添色紅﹑九蕊﹑眞珠﹑鹿胎花﹑倒暈檀心﹑蓮花萼﹑一百五﹑葉底紫﹐皆志其異者。姚黃者﹐千葉黃花﹐出於民姚氏家﹐姚氏居白司馬坡﹐其地屬河陽﹐然花不傳河陽﹐傳洛陽﹐洛陽亦不甚多﹐一歲不過數朵。牛黃亦千葉﹐出於民牛氏家﹐比姚黃差小﹐宋眞宗祀汾陰還過洛陽﹐畱宴淑景亭﹐牛氏獻此花﹐名遂著。甘艸黃﹐單葉﹐色如甘艸﹐洛人善別花﹐見其樹﹐知爲某花云﹐獨姚黃易識﹐其葉嚼之不腥﹐魏家花者﹐千葉肉紅華﹐出於魏相仁溥家﹐始樵者於壽安山中見之﹐斫以賣魏氏﹐魏氏池館甚大。傳者云﹕此華初出時﹐人有欲閱之者。人稅十數錢﹐乃得登舟渡他至花所﹐魏氏日收十數緡﹐其後破亡﹐鬻其園宅﹐今普明寺後﹐林池乃其地﹐僧耕之以植桑棗﹐花傳民家甚多。人有數其葉者﹐云至七百葉。錢思公有云﹕人謂牡丹花王﹐今姚黃眞可爲王﹐而魏花乃後也。紅者﹐單葉深紅花﹐出靑州﹐亦曰靑州紅﹐故張僕射齊賢﹐有第西京賢相坊﹐自靑州以駝馱其種﹐遂傳洛中﹐其色類腰帶﹐故謂之紅。獻來紅者﹐花大多葉﹐淺紅花﹐張僕射罷相居洛陽﹐人有獻此花者﹐因曰獻來花。添色紅者﹐多葉花﹐始開而白﹐經日漸紅﹐至其落﹐乃類深紅﹐此造化之尢巧者。鶴翎紅者﹐多葉花﹐其末白而本肉紅﹐如鴻鵠羽色﹐細葉﹐粗葉。壽安者﹐皆千葉肉紅花﹐出壽安縣﹐錦屏山中。細葉者尢佳。倒暈檀心者﹐葉紅﹐凡花近萼色深﹐至其末漸淺﹐此花自外深色﹐近萼反淺白﹐而深檀點﹐其心﹐此尢可愛。一紅者﹐多葉淺紅花﹐葉杪深紅一點﹐如人以手指之。九蕊眞珠紅者﹐千葉紅花﹐葉上有一白點如珠密﹐其葉蹙﹐其蕊爲九叢。一百五者﹐多葉白花﹐洛陽花﹐以谷雨爲開候﹐而此花嘗至一百五日開最先也。丹州﹑延州花﹐皆千葉紅花﹐不知其至洛之因﹐蓮花萼﹐紅花靑斧﹐三重如蓮花萼。左花者﹐千葉紫花﹐出齊民左氏家﹐葉密而齊如截﹐亦謂之平頭紫﹔朱砂紅者﹐多葉紅花﹐不知其所出﹐有民聞氏子者﹐善接花以爲生﹐買地於崇眞寺前﹐治花圃﹐有此花﹐洛陽豪家尙未有﹐故其名未甚著﹐花葉甚鮮﹐向日視之如猩血﹐葉底紫﹐千葉紫花﹐色如墨﹐亦謂之墨紫﹐花在叢中﹐旁心生一大枝﹐引葉覆其上﹐其開也﹐比他花可延十日之久。噫﹐造物者亦惜之耶。此花之出﹐比他花最遠。傳云﹕唐中宗有宦官﹐爲觀軍容使者﹐花出其家﹐亦謂之軍容紫﹐歲久失其姓氏矣。玉板白者﹐單葉﹐長如拍板之狀﹐色如玉﹐深檀心﹐洛陽人家亦少有。潛溪緋者﹐千葉緋花﹐出於潛溪寺﹐寺在龍門山後﹐本唐相李藩別墅﹐今寺中亦無此花﹐而人家或有之﹐本是紫花﹐忽於叢中特出緋者﹐不過一二朵﹐明年移在他枝﹐洛陽人謂之轉枝花﹐故其接頭尢難得。鹿胎花者﹐多葉紫花﹐有白點如鹿胎之紋﹐故蘇相禹宅今有之﹐多葉紫﹐不知其所出﹐初姚黃未出時﹐牛黃爲第一﹐牛黃未出時﹐魏花爲第一﹐魏花未出時﹐左花爲第一﹐左花之前﹐惟有蘇家紅﹑賀家紅﹑林家紅三類﹐皆單葉花﹐當時爲第一﹐自多葉花千瓣出後﹐此花黜矣。今人不復種也﹐別有狀元紅﹑胭脂樓﹑醉西施﹑禦樓春﹑壽陽紅﹑瑞霞蟬﹑灑金紅﹑膩玉紅﹑迎日紅﹑七寶冠﹑石家紅﹑鳳頭嬌﹑繡球紅﹑赤玉盤﹑海云紅﹑火焰奴﹑百葉仙人﹑嬌容三變。曰朱﹐曰品之以紅著者。紫則又有禦衣紫﹑朝天紫﹑舞靑猊﹑紫繡球﹑葛衣紫﹑淡藕絲﹑紫雲芳﹑紫姑仙之類。若雪夫人﹑月宮花﹑玉芙蓉﹑萬卷書﹑無瑕玉﹑水晶球﹑粉奴香﹑合徳裝。又白中之翹楚﹐而佛頭靑﹐則先綠後白者矣。又黃之最艷者﹐如黃絨鋪錦﹑大素﹑小素﹑禁苑﹑慶雲﹑界金樓﹑小黃嬌﹑軟條黃﹑縷金黃﹑歐家碧﹑種種名相﹐難以盡述﹐總屬希世之珍﹐玄工之幻也。牡丹之名﹐初不載有文本﹐惟以藥錄本艸。然於花中不爲髙第﹐大都丹延以西﹐及褒斜道中尢多﹐與荊棘無異。土人皆取以爲薪﹐自唐則天以後﹐洛陽牡丹始盛﹐然未聞以名著者﹐如沈宋元白之流﹐皆善詠花艸﹐當時有一華之盛者﹐彼必形於篇詠﹐而寂無傳焉。惟劉夢得有詠魚朝恩宅牡丹詩﹐但云一從千萬朵而已﹐亦不云其美且異也。謝靈運言永嘉竹間水際多牡丹﹐今越花亦不及洛陽甚遠﹐是洛陽自古未有若今之盛也。而洛陽之俗﹐大抵好花﹐春時城中無貴賤皆插花﹐𨿽負擔者亦然。花開時﹐士庶兢爲遊遨﹐往往於古寺廢宅﹐有池臺處﹐爲市井張幄布﹐笙歌之聲﹐相聞最盛者。月坡堤﹑張家園﹑棠棣坊﹑長壽寺﹑東街﹐與郭令宅﹐花落乃罷。蓋花之美﹐在朝露夕霞﹐淸風明月﹐華情恬適﹐色神始艷﹐或煙雨霧籠﹐燈火掩映﹐更增容冶﹐若日午鬧喧﹐糟場膻會﹐此花罹困窮﹐轉添憔悴﹐及其盛時﹐每多風妒﹐亦造化之所忌也。從來洛陽至東京六驛﹐舊不進花﹐自徐州李相迪﹐爲畱守時﹐始進禦。歲遣衙校乘驛馬﹐一日一夜至京師﹐所進不過姚黃﹑魏黃三數朵﹐以菜葉實竹籠子﹐藉覆之使馬上不動搖﹐用蠟封花蒂﹐乃數日不落。大抵洛人家家有花﹐而少大樹者﹐蓋其花不接則不佳爾。春初時洛人﹐於壽安山中﹐斫小栽子﹐賣城市間﹐謂之山篦子。人家治地﹐爲畦塍種之﹐至秋乃接﹔接花工尢著者﹐謂之門園子﹐豪家無不邀之。姚黃一接頭﹐直錢五千﹐秋時立契買之﹐至春見花﹐始歸其直﹐洛人甚惜﹐此花不欲傳﹐有權貴求其接頭者﹐或以湯中蘸殺與之。魏花初出時﹐接頭亦直錢三千﹐今尙直一千﹐接時須用社後重陽前﹐過此不堪矣。花之木﹐去地五七寸許﹐截之乃接﹐以泥封裹﹐用軟土擁之﹐以篛葉作庵子罩之﹐不令見日雨﹐惟南向畱一小戶以達气﹐至春乃去其覆﹐此接花之法也。花種必擇善地﹐盡去舊土﹐以細泥用白斂末和之。蓋牡丹根甜﹐多引虫食﹐白斂能殺虫﹐此種花之法也。澆花亦自有時﹐或用日未出時﹐或日出時。九月旬日一澆﹐十月﹑十一月﹐三日﹑二日一澆。正月﹐間日一澆。二月﹐一日一澆﹐此澆花之法也。一本發數朵者﹐擇其小者去之﹐只畱一二朵﹐謂之打剝﹐懼分其脈也。花才落﹐便剪其枝﹐勿令結子﹐懼其易老也。春初旣去篛庵﹐便以棘數枝﹐置花叢上﹐棘气暖﹐可以辟霜雹﹐不損花芽﹐他大樹亦然﹐此養花之法也。花開漸小於舊者﹐蓋有蠱虫損之﹐必尋其穴﹐以硫黃簪之。其旁又有小穴如鐵孔﹐乃虫所藏處﹐花工謂之气窗﹐以大鍼點硫黃末鍼之﹐虫乃死。虫死花復盛﹐此醫花之法也。烏賊魚骨﹐以鍼花樹﹐入其膚﹐花輒死﹐此花之忌也。

入藥以山產紅花單葉之根皮爲貴﹐蓋專精於花者﹐則力不足於根之皮矣。修事﹐用銅刀劈破﹐去骨﹐銼如大豆﹐好酒拌蒸﹐從巳至未﹐日幹用。畏貝母﹑大黃﹑菟絲子。忌蒜﹑胡荽。伏砒。

曰﹕牡﹐門戶樞。丹﹐英華色也。取象與色﹐當入足少陽厥陰。以少陽經主樞﹐府主決斷﹐厥陰肝主色﹐主筋﹐主藏魂﹐主藏血﹐主謀慮故也。牡丹精勝者色﹐辛發者味﹐宣气散生者性﹐合鼓吾身風大﹐以全木徳者也。故主中風寒熱﹐螈驚癇﹐癰腫瘡瘍﹐謂外來風气使然亦可。謂吾身風大不及亦可。癥堅瘀血﹐畱捨腸胃﹐固肝主藏血﹐堅瘀畱礙﹐則非所應藏物矣。所當決而斷之﹐安五臟﹐美顏色﹐十一臟皆取決於膽﹐安而後能慮﹐樞機其神乎。

﹝花名補闕﹞﹝天香白眉﹑碧玉點翠﹑焦白﹑焚香拱璧﹑閬苑仙姿﹑玉蟾﹑天香湛露﹑冰輪乍湧﹑玉藍﹑天香玉液﹑麗水金丹﹑勝瓊﹑玲瓏玉﹑金蛾舞翠﹑荊璞﹑玉龍鱗﹑月娥舞袖﹑和璧﹑黃金堆玉﹑海月輝天﹑淑素﹑玉砌瓊卮﹑玉燦銀光﹑璩素﹑飛瓊噴玉﹑玉兔淩春﹑金玉奇逢﹑瑤池玉露﹑玉輪星月雙輝﹑玉露含香﹑冰輪﹑月輪﹑薴蘿白﹑藍田玉﹑金纓白﹑瑞鳳樓﹑瓊瑤對燕﹑連城玉﹑建白﹑澹雲籠月﹑松綾白﹑素魁﹑金玉交章﹑鵝絨白﹑冰山﹑金玉交輝﹑瑤臺露﹑雪塔﹑軟玉﹑玉珍珠立﹑金莖露﹑彩玉﹑秋水神﹑栗玉香﹑露華﹑嫦娥墜﹑金菊黃﹑抒素﹑和玉香﹑瀟湘月﹑金丸﹑玉生香﹑眞如玉﹑璽凝輝﹑雪剪絨﹑宛若玉﹑寒潭月影﹑玉勝妝﹑玉盤珠﹑韓家紅﹑笑微微﹑烏衣玄奇﹑龍翔鳳舞﹑金穀毓秀﹑千嬌百媚﹑名世紅輪﹑紅

第四帙

耳實

﹝本經中品﹞【气味】甘溫﹐有小毒。

【主治】主風頭寒痛﹐風濕周痺﹐四肢拘攣痛﹐惡肉死肌﹐膝痛。久服益气﹐耳目聰明﹐彊【核】曰﹕所在有之﹐與麥互相爲候﹐麥黃種﹐黃種麥也。莖髙四五尺﹐有黑色斑點﹐葉如葵﹐四畔寬紐。七八月開細白花﹐結實如婦女珥﹐外殼堅韌﹐刺毛密布﹐中列兩仁曰﹕耳﹐麻類也。爾雅名捲耳﹐取實如鼠耳﹐其色蒼蒼﹐復名蒼耳﹐雒下謂之胡荽﹐江東呼爲嘗﹐以葉靑白似胡荽﹐白花細莖可作茹﹐傖人皆食之﹐滑而少味﹐故幽冀謂之茹菜﹐又謂之嘗思菜也。離騷單名曰﹐以譬小人﹐服謂綠以盈室是矣。博物名羊負來﹐謂雒人入蜀﹐有耳著羊毛﹐蜀人種之﹐曰羊負來﹐故多叢刺﹐亦好著人衣也。

圖經名道人頭。綱目名豬耳﹐又名喝起艸。記事珠名地葵﹐又名進賢菜。名號𨿽多﹐總屬象形取義﹐今遵本經耳爲正。蓋耳者聽之官﹐腎之竅﹐肺之司﹐故形似耳﹐實中兩仁似腎﹐殼皮堅韌﹐叢毛剛勁﹐從革作金之肺象也。固入肺腎﹐以腎爲主﹐腎藏志﹐志者腎之神也。

志彊竅斯開﹐竅開耳斯聽﹐耳聽聲斯入。若以肺爲主﹐設腎不司竅﹐𨿽有其聲﹐不與耳接﹐非耳外聲﹐聲無所爾。益气者﹐竅開气斯益﹐設有气無竅﹐亦塡塞不輸﹐何繇宣布﹐亦可入肝﹐色蒼故也。入肝則肝得其用﹐肝以金爲用耳。肝固開竅於目﹐而目之能視﹐腎所司也。

卽轉撥瞳仁﹐需以利金﹔又可入脾﹐味甘故也。設土實不靈﹐遂致肌死﹐以及肢攣﹐惇土徳用﹐自然反活回鮮。又可入心﹐气溫故也。心用爲水﹐水司液﹐心司血﹐血液充滿﹐乃得筋轉脈搖﹐故不獨五臟咸入﹐卽筋骨肌肉﹐頭目腦髓﹐靡不周到。但致疾之因﹐風濕使然﹐風淫偏勝﹐剛以濟之﹐如痺於頭﹐則風頭寒痛﹔痺於百骸﹐則周痺﹔痺於四肢﹐則四肢拘攣痛﹔痺於肌肉﹐則肌肉死惡﹔痺於膝﹐則膝痛﹔痺於气﹐則气損﹔痺於耳﹐則耳聾﹔痺於目﹐則目盲﹔痺於志﹐則志頹﹔痺於身﹐則身重身木﹐罔覺有觸﹐種種變證﹐皆借以濡潤宣達﹐交互承制者也。世但知治療瘡瘍﹐殊失靈異。備錄名相﹐用廣見聞。

第四帙

當歸

﹝本經中品﹞【气味】苦溫﹐無毒。

【主治】主咳逆上气﹐溫瘧寒熱﹐洗洗在皮膚中﹐婦人漏下絕子﹐諸惡瘡瘍金瘡。

【核】曰﹕生隴西川谷﹐今當州﹑宕州﹑翼州﹑松州﹑秦州﹑汶州多種蒔矣。仲春生苗布葉﹐似牡丹葉﹐嫩綠三瓣。七八月開花﹐似蒔蘿花﹐嬌紅可目。根黑黃色﹐肉濃不枯者爲勝。秦州者﹐頭圓尾多﹐色紫气香﹐肥潤多脂﹐名馬尾歸﹐此種最佳。他處者頭大尾粗﹐色白枯燥﹐名頭歸﹐不堪用也。大都川產者力剛而善攻﹐秦產者力柔而善補。雷公云﹕去蘆頭﹐酒浸一宿﹐止血破血﹐頭尾效各不同﹐破宜使頭﹐止宜用尾﹐並服無效﹐單使爲貴也。

元素云﹕頭止血﹐尾破血﹐身和血﹐全用則一破一止矣。李杲云﹕頭止血而上行﹐身養血而中守﹐尾破血而下流﹐全活血而不走。時珍云﹕雷﹑張兩說﹐功效各異﹐大凡根身半以上﹐气脈上行﹐法乎天﹔身半以下﹐气脈下行﹐法乎地。而人身法象天地﹐則治上當用頭﹐治中當用身﹐治下當用尾﹐通治當全用﹐此一定之理。當以張說爲優﹐以頤論之﹐雷說爲當。經云﹕藏眞髙於肺﹐以行營衛陰陽也。藏眞下於腎﹐腎藏骨髓之气也。惟居上者乃能行﹐居下者乃能止﹐所謂欲舉必先按﹐欲按必先舉耳。而行中有止﹐止中有行﹐此又上下相之妙。

收藏須曬漧﹐乘熱裹紙﹐封固甕中﹐則不蛀。

曰﹕古人相招以文無。文無﹐當歸也﹐蓋以功用爲名矣。味苦气溫﹐臭香色紫﹐當入心﹐爲心之使藥﹐心之血分气分藥也。祗判入血﹐便失當歸本來面目矣。何也﹖血無气﹐則不能營運經隧﹐灌漑周身﹐彼此依循﹐互爲關鍵。經云﹕藏眞通於心﹐心藏血脈之气也﹐如咳逆上气﹐此卽气不於歸。皮膚之中﹐營气之所捨也﹐溫瘧寒熱﹐不在皮膚外﹐肌肉內﹐而洗洗在皮膚中﹐此邪不於歸﹐營無歸向。若漏下﹐卽血不歸遠。絕子﹐卽血無歸息。

金瘡﹐卽血不歸旋。瘡瘍﹐卽气不歸攝﹐當歸助气之用﹐益血之體﹐能使气血邪气﹐各歸於所當歸之地。煮汁飲之﹐宣揚帥气耳。唐詩云﹕胡麻好種無人種﹐正是歸時又不歸﹐良有以也。

第四帙

芍藥

﹝本經中品﹞【气味】苦平﹐無毒。

【主治】主邪气腹痛﹐除血痺﹐破堅積﹐寒熱疝瘕止痛﹐利小便﹐益气。

【核】曰﹕出中嶽川谷﹐及丘陵。今出白山﹑蔣山﹑茅山者最好。處處亦有﹐人家種蒔矣。昔稱洛陽牡丹﹑廣陵芍藥甲天下。今藥中亦取廣陵者爲勝。十月生芽﹐至春乃長﹐赤莖叢生﹐三枝五葉﹐花葉子實﹐都似牡丹﹐第逗芽在牡丹之前﹐作花在牡丹之後。傳云﹕驚蟄之節﹐後二十五日芍藥榮是也。花有單葉千葉﹐千葉者﹐俗呼小牡丹﹐今羣芳中﹐牡丹昌第一﹐芍藥第二﹐故世謂牡丹爲花王﹐芍藥爲花相。又或以爲花王之副也。花之名﹐曰余容﹑綽槪言之﹐曰花婢﹐種種幻巧﹐難以縷述。根之名曰﹐曰犁食﹐曰白木﹐曰余容﹐入藥只宜白花單瓣之根﹐气味全濃﹐然根之赤白﹐亦隨花之赤白也。白者曰金芍藥﹐赤者曰木芍藥。

槪根莖花葉﹐統名曰離艸﹐一名曰將離。修治﹐先別赤白﹐白根固白﹐赤根亦白﹐每根切取一片﹐各以法記﹐火酒潤之﹐覆蓋過宿﹐白根轉白﹐赤根轉赤矣。各以竹刀刮去皮﹐並頭﹐銼細﹐蜜水拌蒸﹐從巳至未﹐曬漧用。今市肆一種赤芍藥﹐不知爲何物艸根﹐瘍癭兒醫多用之﹐此習矣而不察﹐其爲害殊甚也。須丸爲之使。惡石斛﹑芒硝﹐畏硝石﹑鱉甲﹑小薊。反藜蘆。

曰﹕爾雅翼云﹕芍藥花之盛者﹐當春暮祓除之時﹐故鄭之士女﹐取以相贈﹐董仲舒以爲將離贈以芍藥者﹐芍藥一名可離﹐猶相招贈以文無。文無一名當歸也﹐然則相謔之後﹐兪使去爾。其根可以和五臟﹐制食毒﹑故古之遺法﹐馬肝食之至毒者﹐文成以是死﹐言食之毒﹐莫甚於馬肝﹐則制食之毒﹐宜莫良於芍藥。故獨得藥之名﹐猶食醬掌和庶羞之類﹐而醬又因以爲名也。子虛賦云﹕芍藥之和﹐共而後禦之。南都賦云﹕歸雁鳴﹐香稻鮮魚﹐以爲芍藥气恬臭酸﹐百種千名﹐是因致其滋味也。故隱居一名犁食﹐蓋祓除不祥﹐制服食毒﹐和禦眾情﹐則離中有合﹐合中有離﹐一勺之多﹐萬鈞之力矣。顧其時值閉藏﹐便行甲拆﹐一派生陽﹐絕不以黨錮爲禁忌。則凡藥之所難及﹐力之所難到者﹐靡不駢馳翼驅﹐葉直以往﹐故引導最先。竇機極早﹐𨿽牡菌二桂﹐先聘通使﹐亦必藉之以爲前驅。世稱气味酸斂﹐惟堪降入﹐此不識臭味﹐罔顧名義者矣。觀主邪气入腹﹐遂閉拒成痛﹐芍從中開發﹐逐邪從內以出﹐至滌除血痺﹐入破寒熱疝瘕。巳成堅積﹐惟堪消隕者﹐芍力轉倍。若小便不利﹐爲癃爲約﹐裨益肝气﹐偏行疏泄﹐𨿽屬在下﹐先開在上﹐欲按則舉﹐欲舉則按﹐此必然之勢﹐芍亦兩得之矣。徧閱別錄方書﹐比量推度﹐盡人之性﹐則能盡物之性﹐不致爲耳食所縛﹐藥物之幸大矣。

第四帙

款冬花

﹝本經中品﹞【气味】辛溫﹐無毒。

【主治】主咳逆上气﹐善喘﹐喉痺﹐諸驚癇寒熱邪气。

【核】曰﹕出關中﹐及雍州﹑南山﹑溪水﹑華州﹐山谷水澗間﹔多叢生﹐葉似葵葉而大﹐罔顧冰雪﹐先春而花﹐去土一二寸﹐出萼如菊﹐色靑紫﹐通直而肥﹐開時花黃色﹐花在根下也。一種花紅者﹐葉如荷而斗直﹐大可容升﹐俗呼蜂斗。修事﹐須取微見花者﹐如以芬芳﹐則無气力。揀去向裏裹花蕊殼﹐並向裏實如栗零殼﹐及枝葉﹐以甘艸水浸一宿﹐卻取款冬葉相拌﹐蒸一夜﹐曬榦﹐去葉用。杏仁爲之使﹐得紫菀良。惡皂莢﹑硝石﹑玄參。畏貝母﹑辛夷﹑麻黃﹑黃﹑黃芩﹑連翹﹑靑葙。

曰﹕以堅水爲膏壤﹐吸霜雪以自濡﹐此水裏陽生﹐宜當入腎﹐腎之心藥也。故出肺腎之邪﹐先肝心之用﹐與藉幽深者不相侔也。驚癇邪气﹐伏匿於中﹐對待治之﹐發越盡淨。若咳逆上气﹐善喘喉痺﹐因腎苦燥﹐及形寒飲冷﹐秋傷於濕者始宜﹐或火熱刑金﹐或肺气焦滿﹐恐益消鑠毀傷矣。

第四帙

芎

﹝本經中品﹞【气味】辛溫﹐無毒。

【主治】主中風入腦頭痛﹐寒痺﹐筋攣緩急﹐金瘡﹐婦人血閉無子。

【核】曰﹕芎。蘼蕪根也。川中者勝﹐胡戎者曰胡芎﹔關中者曰京芎﹔蜀中者曰川芎﹔天臺者曰臺芎﹔江南者曰撫芎﹐皆以地得名也。淸明後宿根生苗﹐卽分其枝﹐橫埋土中﹐節節作根生苗也。八月後根下始結芎﹐葉似芹﹐微窄有叉﹐又似白芷而細﹐亦似胡荽而壯﹐一種葉似蛇牀而稍粗﹐莖葉俱香﹐莖細節大﹐纖柔靑整﹐繁蕪蘼弱也。種蒔者根形塊大﹐實而多脂﹔山生者細瘦辛苦。五月采苗﹐十月采根﹐非時則虛惡﹐不堪入藥矣。凡用其根﹐取川中大塊﹐色白不油﹐嚼之辛苦﹐形如雀腦者隹。白芷爲之使。畏黃連。伏雌黃。得細辛﹐療金瘡止痛。得牡蠣﹐療頭風吐逆。

曰﹕芎﹐諧聲。穹﹐髙也﹔極也﹔窮﹐究竟也﹐言主治作用也。故主風中頭腦﹐或腦痛﹐或頭腦俱痛者﹐此風气通於肝﹐亦卽春气者病在頭也﹔力能直達肝用﹐從踵徹巓﹐正鼓而邪自罷矣。風與寒合﹐斯成筋痺﹐或攣﹐或緩﹐或急者﹐此屬不直﹐直之使通也。並治金瘡者﹐仍轉動搖以成執持。血閉卽血痺﹐逐而通之﹐使巳亥相合以結胞胎﹐寅申交會而成種子﹐皆究竟髙遠之義。

﹝風气通於肝﹐物各從其類﹐春气者病在頭﹐魚涉負冰之候乎。﹞﹝巳亥相合﹐厥陰始結胞胎﹐寅申交會﹐少陽乃作乳字。﹞

第四帙

陽起石

﹝本經中品﹞【气味】鹹﹐微溫﹐無毒。

【主治】主崩中漏下﹐破子藏中血﹐癥瘕結气﹐寒熱在腹中﹐無子﹐陽痿不起﹐補不足。

【核】曰﹕陽起石﹐雲母根也。出齊山﹐及雲山﹑泰山﹑瑯琊諸山谷。今惟齊州采取﹐他處不復識之矣。僅一土山﹐石出其中﹐彼人謂之陽起山﹐其山嘗有暖气﹐𨿽盛冬大雪﹐獨無積白﹐蓋石气燻蒸使然也。山惟一穴﹐禁閉不開﹐每歲初冬﹐州官監采﹐第歲月積久﹐其穴益深﹐鑿他石﹐得之甚難。以白色明臺﹐雲頭雨腳﹐輕松若野狼牙者爲上﹔黃色者亦佳﹔其上猶帶雲母者稱絕品也。揀擇供上﹐剩餘者﹐州人方貨之﹐不爾無繇得也。庚辛玉冊云﹕陽起﹐陽石也。齊州揀金山出者爲勝。其尖似箭鏃者力彊﹐如狗牙者力微﹐置雪中﹐倏然沒迹者爲眞﹐寫紙上飄然飛舉者乃佳也。桑螵蛸爲之使。惡澤瀉﹑菌桂﹑雷丸﹑石葵﹑蛇蛻皮。

畏菟絲子。忌羊血。不入湯煎用。

曰﹕起陽以爲量﹐因名陽起石耳。蓋陰气流行則爲陽﹐陽气凝聚則爲陰﹐故主凝聚以爲眚﹐流行以爲用也。陽起﹐雲母根﹐髙山﹐陽起母﹐雲母陽起﹐互相勘﹐則知內守外使之爲用矣。

﹝陽在外﹐陰之使也﹔陰在內﹐陽之守也。陰者﹐藏精而起﹔亟陽者﹐衛外而爲固。陽起﹐兩得之矣。﹞

第四帙

雄黃

﹝本經中品﹞非將軍不能功勝五兵﹐非將軍亦不能開辟土地﹐不惟盡雄黃功績﹐並顯大黃威武矣。

【气味】苦平﹐無毒。

【主治】主寒熱﹐鼠﹐惡瘡﹐疽痔死肌﹐殺精物惡鬼邪气﹐百虫毒﹐勝五兵。煉食之﹐輕身神仙。

【核】曰﹕出武都山谷﹑惇煌山之陽。武都﹐氐羌也﹐是爲仇池。宕昌亦有﹐但小劣耳。

惇階州接西戎界﹐出一種水窟黃﹐生山巖有水處﹐其石曰靑煙石﹐曰白鮮石。雄黃出其中﹐有孔竅﹐色深紅微紫﹐體極輕虛﹐而功用更勝。水經注云﹕黃水出零陵縣西北﹐連巫山之溪﹐出雄黃﹐頗有神異。嘗以冬月祭祀﹐鑿石深數丈﹐方采得﹐但凡雄黃色純黃﹐似雌黃色而無光明﹐或靑黑而堅者﹐曰燻黃。气臭者曰臭黃﹐並不堪服。修治﹐每雄黃三兩﹐用甘艸﹑紫背天葵﹑地膽﹑碧稜花各五兩﹐細銼﹐以東流水﹐入坩鍋中﹐煮三伏時﹐取出﹐搗如粉﹐水飛﹐澄去黑者﹐曬漧﹐再研用。其內有劫鐵石﹐又號赴矢石﹐能劫於鐵﹐並不入藥用。

曰﹕雄﹐大也﹐武也﹐以將羣也﹔黃﹐中色﹐男女之始生也。雄而黃﹐純而健者也。千金雲﹕婦覺有妊﹐作絳囊盛佩﹐易女爲男﹐此轉陽精旋於地產耳。鼠曰寒熱病﹔惡瘡疽痔﹐皆名死肌﹔百骸焦府﹐悉屬地大故也。陰凝堅而黃中失﹐安能通理﹐雄力含弘而光大之﹐可稱大黃﹐大黃賦名將軍﹐此足當之矣。故功勝五兵﹐殺精物惡鬼邪气﹐百虫毒爲害也。煉食之輕身神仙﹐地仙類耳。

第四帙

雌黃

﹝本經中品﹞【气味】辛平﹐有毒。

【主治】主惡瘡頭禿痂疥﹐殺毒虫虱﹐身癢﹐邪气諸毒。充四肢﹐通溪骨﹐煉之﹐久服輕身【核】曰﹕出武都仇池者﹐曰仇池黃﹐色小赤。出扶南林邑者﹐曰昆侖黃﹐色如金。舶上來﹐如血者爲上﹐湘南者次之。似雲母甲錯﹐層層可拆﹐軟如爛金者尢佳。雌雄二品同生﹐山之陽生雄﹐山之陰生雌。雌者金精所燻﹐一曰金之苗也。雷公云﹕修事﹐勿令婦女﹐與新犯淫人﹐及不男女﹑非形人﹐或雞犬刑獄臭穢之地﹐犯之色變如鐵﹐損人壽﹐不堪用矣。

每在鍋底中﹐遂用東流水猛投於中﹐如此淘三度﹐去水拭漧﹐搗研如塵用。雌得芹花﹐立便成庾。芹花﹐一名立起艸﹐形如芍藥﹐煮雌能住火也。又云﹕造化黃金﹐非此不成﹐亦能柔五金﹑幹﹐轉硫黃﹐伏粉霜。土宿眞君云﹕芎﹑地黃﹑獨帚﹑益母艸﹑羊不食艸﹑地楡﹑五加皮﹑瓦松﹑冬瓜汁﹐皆可制伏。雌見鉛﹐及胡粉﹐則色黑。

曰﹕雌﹐羽母﹐地類也。黃中通理﹐暢發以爲體用者也。老子云﹕知其雄﹐守其雌﹐爲天下溪﹐故達溪骨﹐暢四肢﹐發肌腠﹐勝五兵﹐與雄等也。咸屬金精之所鐘﹐惟雌雄之有別耳。

第四帙

牛角腮

﹝本經中品﹞【气味】苦平﹐無毒。

【主治】主下閉血﹐瘀血疼痛﹐女子帶下血。燔之酒服。髓﹐气味甘平﹐主補中﹐塡骨髓﹐【核】曰﹕古者牛惟服車。易云﹕服牛乘馬。書云﹕肇牽車牛﹐其力在肩﹐其用以角。

抱朴子云﹕牛結陣以卻虎﹐環其角外觸﹐虎𨿽猛﹐巧不能制也。其類有三﹕沈牛﹑牛﹐牛也。沈牛大﹐牛小﹐牛尢其卑小者。爾雅謂之﹝音悲﹞牛﹐會編謂之紈牛﹐廣南謂之果下牛者是也。牛色黃﹑黑﹑赤﹑白﹑駁雜數種。沈牛喜沒水中﹐其狀如豕﹐大腹銳角﹐角若擔矛﹐色靑蒼﹐亦有白色者﹐俗謂之水牛﹐郁林人謂之洲畱牛者是也。牝曰﹐曰﹔牡曰特﹐曰﹐曰牯﹐曰﹐曰。子曰犢﹐曰﹐曰。三歲曰﹐四歲曰﹐五歲曰﹐六歲曰KT。察其齒以知其歲﹐其齒有下而無上也。三歲者二齒﹐四歲者四齒﹐五歲者六齒﹐六歲以後者﹐歲接骨節一節也。牛之形色﹐白曰﹔黑曰﹔赤曰﹔駁曰犁﹐曰犖﹔純色曰﹔純黑曰犧﹔白黑雜毛曰﹔黃白曰﹐駁如星曰﹔黃牛虎文曰﹔黃牛黑唇曰﹔黑曰﹔黑耳曰﹔黑腹曰牧﹔黑腳曰﹔體長曰﹔脊長曰﹔白脊曰KT﹐曰將﹔領如橐駝曰﹔髀膝尾皆有長毛曰﹔角一俯一仰曰﹔角長二尺有五寸﹐三色不失曰載﹔重千斤﹐出巴中曰﹔重數千斤﹐出岷山曰﹐曰﹔去勢曰犍﹐曰﹔無子曰﹔絕有力曰欣。項垂曰胡﹔蹄肉曰﹔百葉曰﹔角胎曰腮﹔鼻木曰﹔嚼艸復出曰﹔腹艸未化曰聖。相牛者﹐璧堂欲暗﹐膺廷欲廣﹐豪筋欲就﹐雋骨欲垂﹐插頸欲髙﹐排骨欲密﹐尾不用至地﹐頭不用多肉﹐角欲得細﹐身欲得圓﹐眼欲得大﹐口方易飼﹐鼻廣易牽﹐倚欲如絆馬﹐行欲如麟趾﹐蹄欲如八字﹐形欲如捲懸。亂睫好觸﹐龍頸突目善跳。毛拳角冷有疾﹔毛少骨多有力﹔岐胡有壽﹔嘗鳴有黃﹔目脈且赤而體瘦也。牛之爲物﹐病則耳燥﹐安則溫潤而澤﹐故古之視牛者以耳。詩云﹕爾牛來思﹐其耳濕濕﹔濕濕﹐言潤澤也。牛耳無竅﹐以角聽也。易林云﹕牛龍耳聵﹐龍亦聾者矣。牛﹐畜之有力而順者。但有豎瞳﹐而無橫瞳﹐見一物﹐輒長造天﹐故童子得而制之。聲曰牟﹐音曰宮。管子云﹕凡聽宮如牛鳴﹐中﹐牛含宮聲﹐故柳子以爲黃鐘在也。牛夜鳴則。﹐久屋朽木也。古稱牛膏曰香﹐故其臭朽﹐則不可食矣。

造化權輿云﹕幹爲馬﹐坤爲牛。幹﹐陽物也﹐馬故蹄圓﹔坤﹐陰物也﹐牛故蹄坼。陽病則陰勝﹐故馬疾則臥﹐陰病則陽勝﹐故牛疾則立。馬﹐陽物也﹐故起先前足﹐臥先後足﹔牛﹐陰物也﹐故起先後足﹐臥先前足。馬嘗立﹐馬病則臥﹔牛嘗臥﹐牛病則立。牛走風順﹐馬走風逆﹐牛馬風逸﹐往往不相及也。山海經云﹕稷後曰叔均﹐是始耕。郭氏云﹕用牛犁也。許叔重以爲牛者所植谷﹐谷者民之命﹐是以王法禁殺牛﹐民犯禁﹐殺之者誅。周官牛人掌國之公牛﹐以待政令﹔祭祀供享牛﹑求牛﹔賓客供牛﹑膳牛﹐饗食供膳羞牛﹔軍士供犒牛﹔喪事供奠牛﹔軍旅供兵軍之牛。祭禮云﹕一元大武﹐祭天地之牛﹐角繭栗。宗廟之牛﹐角握﹔賓客之牛﹐角尺﹔帝牛不吉﹐以爲牛﹐帝牛必在滌三月﹐稷牛惟具也。又云﹕天子以犧牛﹐諸侯以肥牛﹐大夫以索牛。周禮云﹕牧人掌六牲﹐凡陽祀用牲﹐陰祀用牲﹐望祀各以其方之色﹐外祭毀事用可也。周禮疏云﹕牛宜。﹐土谷﹐牛土畜﹐故牛宜。藏器云﹕牛自死者﹐血脈已絕﹐骨髓已竭﹐不可食。病死者﹐令人癖洞下。白首者﹑獨肝者﹐有大毒。啖蛇者殺人。仲景云﹕啖蛇牛﹐毛髮白而後順者是也。時珍云﹕角腮﹐角內堅骨也。

角爲筋之精﹐骨之餘﹐腮爲角之粹也。故腮在角中﹐一名角胎。

曰﹕牛者﹐稼穡之資﹐五畜之土﹐脾藏之畜也。律書冬至曰牽牛﹐言陽气牽同萬物出之也。故本經取用在角﹐腮則又爲角木之胚兆耳。蓋土爰稼穡﹐稼穡作甘﹐所以俾全土化之體用者也。經云﹕脾統血﹐閉瘀﹐則具體失用﹐帶血﹐則顯用無體﹐咸忘所統﹐而體用分之。燔之以火﹐轉藉母气﹐功力始備。髓塡髓者爲象形﹔膽丸藥者﹐爲十一臟﹐皆取決於膽也。

第四帙

鱉甲

﹝本經中品﹞【气味】鹹平﹐無毒。

【主治】主心腹癥瘕堅積﹐寒熱﹐去痞疾﹐息肉﹐陰蝕﹐痔核﹐惡肉。

【核】曰﹕鱉﹐介虫也。水居陸生﹐穹脊連脇﹐與龜同類。四緣有肉如裙﹐故曰龜甲裹肉﹐鱉甲裹骨﹐無耳﹐以目爲聽﹐與蛇黿爲匹。夏月孕乳﹐其抱以影。陸佃云﹕魚滿三千六百﹐則蛟龍引之而飛﹐納鱉守之則免﹐故一名守神﹐亦名河伯從事。修治﹐取綠色九肋﹐重七兩者爲上﹐用六一泥﹐固瓶子底﹐待幹﹐置甲於中﹐欲治癥塊﹐及寒心﹐用頭醋三升﹐入瓶內﹐大火煎盡﹐去裙畱骨﹐炙幹用。欲治勞熱﹐以童便一斗二升﹐煎盡﹐去裙畱骨﹐焙漧﹐石臼中搗成粉﹐以雞皮裹之﹐取東流水三斗﹐以盆盛水﹐閣於盆上﹐一宿取用﹐力有萬倍也。惡礬石﹑理石。

曰﹕鱉無耳﹐以眼聽﹐故其目不可瞥﹐識精於明﹐復識精於聽也。不惟精專肝竅﹐膽亦異眾而味大辛﹐穹脊連脇﹐脇亦少陽膽府所屬﹐此木金交互﹐故得聲色疊用﹐而肝爲膽藏﹐取決更相親耳。以余之﹐若以膽開聾瞽﹐必色斯明﹐聲斯聰﹐彼施諸房術者﹐風斯下矣。味鹹走血軟堅﹐爲厥陰肝﹐少陽膽﹑血分之气藥也。蓋肝藏血﹐設所藏非精﹐所守非神﹐致

第四帙

白僵蠶

﹝本經中品﹞【气味】鹹辛平﹐無毒。

【主治】主小兒驚癇﹐夜啼﹐去三虫﹐滅黑黯﹐令人面好﹐男子陰癢病。

【核】曰﹕白僵蠶﹐蠶病風死﹐其色自白﹐死且不朽也。今市肆多用中溫死蠶﹐以鍛石淹拌令白﹐服之爲害最深。若痘疹必燥裂黑陷﹐若瘡毒必黑爛內攻﹐不可不愼也。修治﹐用糯米泔浸一日﹐俟桑涎吐出﹐浮水上者﹐卽掠去之﹐洗淨漉起﹐微火焙漧﹐淨布拭去黃肉﹑毛﹐並黑口甲﹐搗篩如粉。

曰﹕蠶﹐昆虫也。見明則食﹐食而不飲﹐三十日乃化。有引日多與少者﹐此寒溫饑飽之爲修短耳。三眠三起﹐起如衛气之出行陽道﹐眠如衛气之入行陰道﹐三十日大眠﹐則衛道已周﹐周則變而化﹐吐絲爲經矣。不化者﹐風白爲僵﹐故象形從治﹐內逆而爲驚癇夜啼﹐伏匿而爲三虫鬼疰﹐外顯黑黯而不明﹐囊殼欲蛻而作癢者﹐此皆不能從蒸及變﹐順之使出以從化也。淮南子云﹕蟬飲不食﹐蠶食不飲﹐飲滋經气﹐食益經隧﹐咸從任督﹐四布經絡﹐變化相同﹐功能亦一也。

第五帙

石膏

﹝本經中品﹞【气味】辛﹐微寒﹐無毒。

【主治】主中風寒熱﹐心下逆气﹐驚喘﹐口漧舌焦﹐不能息﹐腹中堅痛﹐除邪鬼﹐產乳金瘡【核】曰﹕出齊盧山﹐及魯蒙山﹐剡州﹑彭城﹑錢唐亦有之。生石中﹐大塊作層﹐細文短密﹐宛若束鍼﹐潔白如膏﹐松軟易碎﹐燒之白爛如粉也。一種硬者生地中﹐枚塊作稜﹐直理堅白﹐擊之段段橫解﹐墻壁光亮﹐燒之易散﹐不作粉也。別有一種﹐細文長密﹐宛若束絲者﹐理石也。一種作塊無稜﹐橫理堅白﹐擊之方解﹐燒之散作粉者﹐方解石也。昔人所謂長石﹐卽石膏之硬者﹔所謂寒水石﹐卽石膏之軟者。而理石﹑方解石﹐气味都辛寒﹐但不若石膏之軟者﹐能解肌發汗爲異耳。修治﹐石臼中搗研成粉﹐羅過﹐生甘艸水飛兩徧﹐澄淸去水﹐曬漧再研。雞子爲之使。惡莽艸﹑巴豆﹑馬目毒公。及鐵。

曰﹕石以止爲體﹐膏以釋爲用。質之寧謐﹐气之微寒﹐卽體之止﹔文之理腠﹐味之辛解﹐卽用之釋。體用互顯者也﹐但止釋有時﹐故體用各有先後爾。或因似體之止﹐則顯用以釋之﹐或因似用之釋﹐則顯體以止之。此卽從而逆﹐逆而從﹐反佐以取之之法也。如風性動搖﹐從之以用﹐逆之以體﹔寒性勁斂﹐從之以體﹐逆之以用﹐此從逆寒風定動之本性﹐非從逆寒風寒化之本气也。以性無遷變﹐气有反從﹐反從者﹐反乎本气之寒﹐從乎標象之陽﹐則爲病熱之熱也。則凡結而欲解者宜矣。結而欲下者﹐非所宜也。與麻黃﹑桂枝﹑葛根﹐解發之用相同。寒熱從逆之气爲別異耳。主治諸證﹐悉以體止用釋﹐逆熱從寒﹐反復分疏﹐莫不迎刃而解。並可推暑性之欲降﹐火性之欲炎﹐燥性之欲濡﹐濕性之欲流﹐與腑臟形骸﹐血气竅穴﹐欲止欲釋者﹐詳審合宜﹐爲效頗捷。否則災害並至﹐愼之愼之。

﹝暑性之欲降﹐轉炎敲爲淸肅﹔火性之欲炎﹐火空則發﹐以張夏大之出令也。﹞

第五帙

磁石

﹝本經中品﹞用磨鐵峯﹐鐵便指南﹐其旣濟象﹐爲水火之徵兆也。無情化有情﹐理固然矣。

【气味】辛寒﹐無毒。

【主治】主周痺風濕﹐肢節中痛﹐不可持物﹐洗洗酸消﹐除大熱煩滿﹐及耳聾。

【核】曰﹕生太山山谷﹐及磁山山陰﹐有鐵處則生其陽。今徐州﹐及南海傍山中亦有。

磁州者﹐歲貢最佳﹐能吸鐵﹐虛連數十鐵﹐或一二斤刀器﹐回轉不落者﹐尢良。采無時。石中有孔﹐孔中有黃赤色﹐其上有細毛﹐功用更勝。南川異物志云﹕漲海崎頭﹐水淺而多磁石﹐徼並中麻石。二石俱似磁石﹐只是吸鐵不得。而中麻石心更有赤﹐皮且粗﹐是鐵山石也。誤食令人生惡瘡﹐不可療。眞磁石一片﹐四面吸鐵一斤者﹐曰延年沙﹔只吸八兩者﹐曰續采石﹔五兩者﹐曰磁石。磁磨鍼峯﹐則指南。其法取新纊中獨縷﹐以半芥子許蠟﹐綴於鍼腰﹐無風處垂之﹐鍼嘗指南。以鍼橫貫燈心﹐浮水上﹐亦嘗指南。物理相感如此。土宿眞君云﹕鐵受太陽之气﹐始生之初﹐鹵石產焉。百五十年而成磁石﹐又二百年孕而成鐵。修治一斤﹐用五花皮﹑地楡各一鎰﹐取綿十五兩﹐三件並銼。於石上﹐捶作二三十塊。將石入瓷瓶中﹐下艸藥﹐以東流水煮三日夜﹐取出﹐拭漧﹐布裹再捶細﹐乃碾如塵﹐水飛過﹐再碾用。茈胡爲之使﹐殺鐵毒﹐消金﹐惡牡丹﹑莽艸﹐畏黃石脂。

曰﹕始生之初﹐鹵石產焉﹐久之孕而成鐵。磁母﹐鐵子也。磁之鐵﹐互爲噓吸﹐無情之情﹐气相感召﹐故周痺風濕﹐及濕流肢節﹐致肢節中痛﹐洗洗酸消也﹐不能持物﹐此手不物﹔不能聽聲﹐此耳不聲﹔並可治目不色﹐鼻不香﹐舌不味﹐與癰腫鼠﹐頸核喉痛之身不觸﹐皆以類推。總屬假借﹐大熱是因﹐煩滿是證﹐磁屬八石水而位於坎﹐對待治之﹐寒熱溫涼則逆也。

第五帙

石葦

﹝本經中品﹞【气味】苦平﹐無毒。

【主治】主勞熱邪气﹐五癃閉不通﹐利小便水道。

【核】曰﹕出華陰山谷﹐今晉﹑絳﹑滁﹑海﹑福州﹐江寧亦有之。叢生石旁﹐及陰崖險罅﹐不聞水聲人聲處。淩冬不凋﹐葉長近尺﹐闊寸許﹐背有黃毛﹐柔韌斑點如皮。一種葉背有金星者﹐曰金星艸﹔葉如杏葉者﹐曰杏葉韋﹐同生石上﹐功用亦相同也。修事﹐去黃毛極淨﹐否則射人肺﹐令咳逆難療也。滑石﹑杏仁﹑射幹爲之使﹐得菖蒲良。制丹砂﹑礬石。

曰﹕石者山骨﹐韋爲之皮﹐秉坎剛之水用﹐離麗之火體﹐從堅凝閉密中﹐暢達敷布﹐故主勞熱邪气﹐致五癃閉﹐假石性之剽悍﹐宣通水道﹐捷於影響。有金星者﹐曰金星艸﹐嘉用治發背癰瘡﹐蓋良爲背﹐背發癰瘡﹐止非止矣﹔金星功能上下敵應﹐時行則行﹐時止則止也。解丹石陽毒者﹐以艮止之寧謐﹐對待治之﹐大生毛髮者﹐腎主骨主髓﹐發者腎之榮﹐肺主皮﹑主膚﹐毛者肺之華耳。

第五帙

本

﹝本經中品﹞【气味】辛溫﹐無毒。

【主治】主婦人疝瘕﹐陰中寒腫痛﹐腹中急﹐除風頭痛﹐長肌膚﹐悅顏色。

【核】曰﹕出西川﹐及河東﹑兗州﹑杭州諸處﹐多生山中。苗葉都似白芷﹐又似川芎而稍細曰﹕本﹐芳艸也。爲悴之本﹐故悅顏色﹐長肌膚﹐與白芷功用相符。宣發藏陰﹐精明形色﹐潔齊生物者也。如一陽之上﹐气濁及血濁而致風頭痛﹔一陰之下﹐血濁及气濁而致疝瘕﹐陰中寒腫痛﹐腹中急者﹐咸可齊之以潔也。

﹝精明形色﹐非悴之本乎。蓋形色之悴﹐繇陰不使陽以榮外﹐陽亦失守於中藏耳。﹞

第五帙

茜艸根

﹝本經中品﹞【气味】苦寒﹐無毒。

【主治】主寒濕風痺﹐黃膽﹐補中。

【核】曰﹕出喬山山谷﹐今圃人作畦種蒔矣。《史記》云﹕千畝卮﹑茜﹐其人與千戶侯等﹐言其利溥濃也。季冬生苗﹐蔓延數丈。方莖中空﹐外有細刺﹐數寸作節。每節五葉﹐似棗葉﹐頭尖下闊﹐七月開花﹐結實如小椒﹐中有細子。修事﹐用銅刀於槐砧上銼細﹐日幹﹐勿犯鉛鐵器﹐勿用赤柳艸根﹐形狀相似﹐只是味酸澀。誤服令人患內瘴﹐速服甘艸水﹐其毒卽散。畏鼠粘﹐汁制雄黃。

曰﹕茜卽﹐《毛詩》所謂茹蘆﹐蜀本所謂染緋艸也。肝主色﹐茜色勝﹐當入肝﹔心主赤﹐茜色赤﹐當入心。具春升夏出之機﹐故主補中。俾通寒濕風痺﹐及色變於色﹐而致疸黃也。周官庶氏﹐掌除蠱毒﹐以嘉艸攻之﹐荷之與茜也。而茜功最勝﹐故別錄用治蠱毒耳。一名地血﹐一名茅搜。能入陰分﹐止內崩吐衄。一名風車艸﹐一名過山龍。先人云﹕風龍肝屬﹐血乃所藏﹐西金靑木﹐爲用是臧。

第五帙

紫葳

﹝本經中品﹞【气味】酸﹐微寒﹐無毒。

【主治】主婦人產乳餘疾﹐崩中﹐癥瘕﹐血閉﹐寒熱羸瘦﹐養胎。

【核】曰﹕紫葳卽淩霄花也。多生山中﹐人家亦種。初作蔓生﹐依大木上﹐漸延至巓。

年深者﹐藤大如杯﹐一枝數葉﹐尖長有齒﹐深靑色。自夏至秋﹐一枝開花數十朵﹐如萱花﹐赭黃五瓣﹐有細點﹐深秋更赤。八月結莢﹐長三寸許﹐子輕薄﹐如楡莢仁。

曰﹕紫葳﹐一名武葳﹐一名淩霄。謂從底徹頂﹐秉木徳自下而上之體用﹐合入少陽膽﹐厥陰肝。肝者將軍之官﹐膽者中正之官﹐原具武威之政令故也。故主厥陰所司之胞胎﹐少紫合寅申﹐及巳亥之各半﹐巳亥卽厥陰水火之胞胎﹐寅申卽少陽金木之乳字﹐勘越人十有九難﹐則知太極判兩儀而作胞胎﹐兩儀生四象而成乳字意矣。

﹝將軍之官具威武﹐中正之官具政令﹐二官能勝其用﹐能盡其職矣。﹞

第五帙

白芷

﹝本經中品﹞毒家﹑痘疹家多用此﹐寧不寒心。暖然齊春仁之潔﹐鼎新革故之象乎。

【气味】辛溫﹐無毒。

【主治】主女人漏下亦白﹐血閉﹐陰腫﹐寒熱﹐風頭﹐侵目淚出﹐長肌膚﹐潤澤顏色﹐可作【核】曰﹕所在有之﹐吳地尢多。近錢唐筧橋亦種蒔矣。春生苗﹐葉葉對生﹐花白微黃。

入伏后結子﹐立秋後苗枯。根長尺餘﹐粗細不等﹐黃澤者爲佳。修事﹐勿使四條一處生者﹐名喪公藤。又勿用馬蘭根。采得刮去皮﹐細銼﹐以黃精片等分﹐同蒸一伏時﹐曬漧﹐去黃精用。近時用鍛石蒸煮﹐及拌鍛石暴曬﹐爲不易蛀﹐並欲色白﹐不特失其本性﹐而燥烈之毒最深﹐用之無忽也。當歸爲之使。惡旋復花﹐制雄黃﹑硫黃。

曰﹕楚辭以芳艸比君子﹐而言爲多。﹐白芷也。一物多名。也﹐芷也﹐芳也﹐藥也﹐也﹐苻蘺也﹐澤芬也。其取象於艸木之芳澤者﹐無所不備矣。王逸云﹕行淸潔者佩芳﹐白之屬是也。具春生發陳之气﹐潔齊生物者也。合從靑陽髙明之上﹐一陰隱僻之下﹐對待污濁者﹐齊之以潔﹐如女子漏下亦白﹐血閉陰腫寒熱。此一陰之下﹐血濁及气濁也。

如澤顏色﹐卽潔顏色濁﹐以血潔則血華於色也。可作面脂﹐此不獨餌可激濁﹐卽膚受亦可表潔矣。

第五帙

防己

﹝本經中品﹞輻不離車﹐全輻湊合﹐乃能致遠。

【气味】辛平﹐無毒。

【主治】主風寒溫瘧﹐熱气諸癇﹐除邪﹐利大小便。

【核】曰﹕出黔中﹑宜都﹑建平﹐不及漢中者良。故方書多稱漢防己也。其莖如葛蔓延﹐莖梗甚嫩﹐苗葉小類牽牛。折其莖一頭吹之﹐气從中貫﹐如木通。根外白內黃﹐中心有黃黑紋﹐作車輻解。若黑點木彊者﹐不堪入藥。別有一種﹐根作鮏气而皮皺﹐上有丁足子者﹐木防己﹐性稍峻烈。修事﹐細銼。用車前艸根相對蒸半日﹐曬漧取用。殷孽爲之使。殺雄黃毒。

惡細辛。畏萆﹑女菀﹑鹵咸。伏硝石。

先人云﹕防﹐防禦﹔己﹐己土。此得水用﹐不令土有少犯﹐然性流離解散﹐當善馭之﹐則爲通劑之巨擘。

曰﹕防者障也﹐己者我也。我立則畛畦分矣。故績平水土爲獨著﹐一曰解離﹐一曰石解﹐謂根文作車輻解﹐當以離麗解散爲己任﹐七方之急方﹐十劑之通劑也。然其气平﹐故風寒濕熱﹐四气鹹宜﹐若溫瘧諸癇﹐乃陰陽舛錯﹐嚴禦其防﹐陰陽仍兩間矣。

第五帙

狗脊

﹝本經中品﹞【气味】苦平﹐無毒。

【主治】主腰背彊﹐關機緩急﹐周痺﹐寒濕膝痛﹐頗利老人。

【核】曰﹕出嘗山川谷﹐及太行山﹑淄﹑溫﹑眉州山野間。莖細葉花﹐兩兩相對﹐似大葉蕨﹐及貫眾葉﹐邊有鋸齒﹐面背皆光。根形如狗脊骨﹐凸凹﹐金毛密布者是也。勿用透山根﹐其形狀相似﹐只入頂苦不可餌。修治﹐火燎去毛﹐細銼﹐酒浸一夜﹐蒸之﹐從巳至申﹐取出曬漧。先人云﹕狗脊綿韌﹐如筋如骨﹐味苦性堅﹐而葉對生﹐猶脊分兩脇也。能彊關機者﹐惟精與气﹐體用俱備故也。

曰﹕此以功用立名﹐亦因形相類也。狗叩也﹐聲有節﹐若叩物也﹔脊積也﹐積續骨節筋脈上下也。主肝腎體用﹐權衡形髒之關機者也。故治寒濕周痺﹐致關機緩急﹐爲腰背彊﹐及膝痛。頗利老人者﹐利老人之筋骨關機也。別錄甄權。廣關機不利於目﹐爲目暗﹐不利於膀胱﹐失溺不節﹐及淋露﹐寒濕痺﹐及風虛﹐毒風腰彊﹐及腰痛﹐膝痛﹐及腳弱軟腳﹐傷中﹐及關節重﹐筋骨絕。若堅脊﹐卽所以彊肝腎﹐健筋骨﹐以利俯仰﹐少气﹐卽關機失利之故也。濟生方治衝任寒熱﹐室女白帶﹐此又廣關機不利衝任與帶。並可廣陽維﹑陰維﹐陽蹺﹑陰蹺以及督與十二經脈經絡之失利關機﹐則凡關機爲病﹐爲病及關機者﹐咸可因勢而利導之。吳綬方﹐病後足腫﹐狗脊煎湯漬洗﹐此法金匱要略治百合病。百合煎湯洗之。百合病者﹐百脈之宗主爲病﹐此筋骨脈絡之關機爲病也。以此推展﹐眞不勝其用﹐惟在專司佐使者何如耳。

第五帙

通艸

﹝本經中品﹞【气味】辛平﹐無毒。

【主治】主除脾胃寒熱﹐通利九竅血脈關節﹐令人不忘﹐去惡虫。

【核】曰﹕通艸﹐卽木通。澤﹑潞﹑漢中﹑江淮﹑湖南州郡皆有之。繞樹蔓藤﹐大者經三五寸﹐每節二三枝﹐枝頭五葉。夏末開花紫色﹐亦有白色者。實如木瓜而小﹐長三四寸﹐瓤白核黑﹐食之甘美。枝卽通艸﹐通理細孔﹐兩頭皆通﹐含取一頭吹之﹐气出彼頭﹐色黃白者良。黑褐色者﹐此商賈因其質輕易得﹐多置舡篷上﹐爲雨所侵﹐以致形色腐黑﹐用之無力也。

曰﹕黃中通理﹐故名通。艸類藤蔓﹐仍名艸。枝頭五葉﹐長夏作花﹐味辛气平。

脾之用藥通劑也。故除脾胃寒熱﹐塞而不通﹐並九竅血脈關節﹐悉爲脾土所攝故也。去惡虫﹐令﹝具此神通﹐則八萬四千毛竅。有所閉塞。莫不令之開通。舉九竅者﹐九竅爲竅穴之總持耳

第五帙

秦艽

﹝本經中品﹞數犯此者﹐此字指生气言。

【气味】苦平﹐無毒。

【主治】主寒熱邪气﹐寒濕風痺﹐肢節痛﹐下水﹐利小便。

【核】曰﹕出飛鳥山谷﹐及甘松﹑龍洞﹑涇州﹑州﹑岐州諸處。枝榦髙五六寸﹐葉婆娑如萵苣葉﹐莖梗俱靑。六月開花紫色似葛花﹐當月結子。根黃色﹐長尺許﹐作羅紋交斜﹐其文左列者佳﹐右列者不堪入藥﹐令人發香港腳病也。修治﹐認取腳文左列者﹐拭去黃白毛﹐還元湯浸一宿﹐日幹用。菖蒲爲之使﹐惡牛乳。

先人云﹕人身直者爲經﹐橫者爲絡﹐絡之下注者爲孫。肌腠之邪﹐多從孫人﹐次薄於絡﹐復曰﹕根有羅紋﹐左旋者入藥﹐蓋天道左旋﹐而人生气從之。經云﹕自古通天者生之本﹐天地之間﹐六合之內﹐其气九州九竅﹐五臟十二節皆通乎天气。數犯此者﹐則邪气傷人﹐內閉九竅﹐外壅肌肉﹐衛气散解﹐是以本經用治寒熱邪气﹐或風寒濕痺﹐致骨節水道﹐反從地道右旋者﹐使順天運﹐以轉玉璣。別錄諸家﹐用治轉胞口噤﹐目暗耳鳴﹐卽九竅內閉。

用治癰疽黃膽﹐傳屍骨蒸﹐卽肌肉外壅。用治手足不遂﹐通身攣急﹐卽衛气散解。設左右無別﹐天道逆矣。

第五帙

栝蔞根實

﹝本經中品﹞【气味】苦寒﹐無毒。

【主治】主消渴﹐身熱﹐煩滿﹐大熱﹐補虛﹐安中﹐續絕傷。

【核】曰﹕別名瑞雪﹐根卽天花粉。出弘農﹑陜州者最勝﹐所在亦有之。三月生苗﹐引藤蔓葉﹐如甜瓜葉﹐而窄作叉﹐背面俱有白毛。六月開花﹐似壺蘆花而淺黃色。結實在花下﹐大如拳﹐生時靑碧如瓜﹐九月黃熟如柿﹐形有正圓長銳﹐功用並同。內有扁子﹐殼色褐﹐仁色綠﹐多脂﹐作靑气。根直下生﹐年久者長數尺。秋後采者﹐結實有粉﹐他時便多筋絡矣。

修治其實﹐須分二種﹐圓黃皮濃蒂小者﹐宜陽人服﹔形長皮赤﹐蒂粗者﹐宜陰人服。並去殼皮﹑革膜﹐及脂。根亦取大二三圍者﹐去皮﹐搗爛﹐以水澄粉。

先人云﹕本經主治不分根實。別錄廣實主胸痺﹐悅澤人面﹐似有根實之分。故圖經另出根名天花粉﹐主煩滿及消渴。煩滿胸痺﹐皆胸博病。釋名云﹕消渴﹐腎气不周於胸也。經云﹕煩滿胸痛引背﹐胸痺也。病名𨿽異﹐因證則同﹐但所施略分輕重耳。卽能周腎气於胸﹐亦屬補虛安中﹐續絕傷功力耳。

曰﹕形如包括之囊﹐實列重樓之象﹐舉實該根﹐猶枸杞也。气味苦寒﹐逆治火熱﹐體質濡潤﹐逆治燥涸﹐或液燥涸﹐致熱結聚﹐或熱結聚﹐致液燥涸﹐遂成消渴煩滿者﹐悉宜用。安中者﹐熱卻則中安﹐亦卽所以補液之虛耳。故筋脈燥涸則絕傷﹐濡潤則連續矣。根實功力﹐稍有異同﹐實主郁遏不能分解﹔根主散漫失於容平﹐靡不以熱爲因﹐以燥爲證﹐顧天花瑞雪之名﹐則思過半矣。

第五帙

百合

﹝本經中品﹞用以气言﹐天道也﹔體以形言﹐地道也。

【气味】甘平﹐無毒。

【主治】主邪气﹐腹脹﹐心痛﹐利大小便﹐補中﹐益气。

【核】曰﹕近道𨿽有﹐惟荊州山谷者良。二月生苗﹐一干特起﹐百葉環列﹐無旁枝﹐至杪作花﹐有二種﹐一丹黃色。間紫黑點﹐初開內拱如掬﹐次早外列如球﹐而不結子﹐別著葉蒂間﹐赤碧如貝﹐根微苦﹐頃亦轉甜。一純白如卮﹐連莖傾側﹐花瓣六出﹐夜分作香﹐葉蒂間不著子﹐根肥而甘。此非異類﹐宜別雌雄﹐有子者雌﹐無子者雄。

曰﹕百合﹐百瓣合成也。雌雄二種﹐雄主藏用﹐雌主藏體。俱入心主包絡﹐心主百脈故也。腹滿心痛﹐便不利﹐此夏气病藏之邪﹐百合力能益气﹐以補中虛﹐則邪無所容﹐從內以出﹐卽夏大張布於外者﹐亦無內顧之虞矣。金匱云﹕百合病者﹐百脈一宗悉致其病也。

卽假藥象﹐以著病形爾。蓋心主爲病﹐則時間時甚﹐故無嘗證可擬﹐象形從治法也。客曰﹕別錄主入肺臟﹐悅皮毛﹐安臟腑﹐定權衡﹐此亦象形乎。頤曰﹕經云﹕肺朝百脈﹐輸精皮毛﹐毛脈合精﹐行气於腑﹐府精神明﹐畱於四髒﹐气歸權衡﹐權衡以平﹐气口成寸﹐一綫穿成﹐不煩造作﹐此正象形也。

第五帙

梔子

﹝本經中品﹞【气味】苦寒﹐無毒。

【主治】主五內邪气﹐胃中熱气﹐面赤﹐酒渣鼻﹐白癩赤癩瘡瘍。

【核】曰﹕南方﹑西蜀皆有。木有髙下﹐葉似李而硬濃。五月生花﹐芬香六出﹐卽西域之卜也。夏秋結實如訶子﹐生靑熟黃﹐中仁紅色。修治須如雀腦﹐並長須九路赤色者爲上。

去先人云﹕卮子有色﹐故主色變。凡苦寒之物﹐能下能堅﹐惟卮子反使堅結者解而上出﹐火空則發之義也﹐故並作湧泄之劑。

曰﹕白英六出﹐色香俱勝﹐體性輕浮﹐稜殼似介﹐合入手太陰﹐宣气四達者也。

故主陽气鬱結﹐致色變於色而標見於皮﹐及浸淫膚肉而瘡瘍癩﹐此皆火熱爍金﹐非此不能轉熱惱爲淸涼耳。五內邪气﹐胃中熱气結而未實者﹐易於分解﹐已成燥堅者﹐非所宜矣。

﹝素馨彌漫﹐卽麗澤之化工﹐輕揚六出﹐宛滕六之飛舞﹐轉炎敲爲淸肅者也。﹞

第五帙

秦皮

﹝本經中品﹞【气味】苦﹐微寒﹐無毒。

【主治】主風寒濕痺洗洗寒气﹐除熱﹐目中靑翳白膜。久服頭不白﹐輕身。

【核】曰﹕出陜西州郡﹐及河陽。其木似檀﹐枝榦皆靑綠﹐葉細如匙許大不光。並無花實﹐皮上有白點﹐取皮漬水﹐色便靑碧﹐作字亦靑碧可觀﹐不易落也。大戟爲之使。惡吳茱萸。

曰﹕木小岑髙﹐木皮翠碧﹐甲木少陽膽﹐乙木厥陰肝藥也。主俾通痺閉﹐寒熱洗洗﹐此少陽之樞象。目中靑翳白膜﹐此厥陰之闔象。緣肝開竅於目﹐其華在發﹐其榮在筋﹐故久服輕身﹐頭不白耳。

﹝亦可作少陽之用藥﹐厥陰之體藥也。具體及用﹐腑臟之全徳耳。﹞

第五帙

蕪荑

﹝本經中品﹞【气味】辛平﹐無毒。

【主治】主五內邪气﹐散皮膚骨節中淫淫溫行毒﹐去三虫﹐化食。

【核】曰﹕出晉山川谷﹐及髙麗﹑太原﹑河東﹑河西﹑延州﹑同州﹐近道亦有。生山中﹐似楡而小﹐葉圓而濃﹐其實早成﹐亦似楡莢﹐但气臭如﹐作醬則香美。能殺虫﹐置物中亦辟蛀。有大小兩種﹐小蕪荑醞醬﹐气味尢辛﹔入藥宜大蕪荑﹐陳久者最良。

曰﹕蕪荑臭膻﹐山楡仁也。春取楡柳之火﹐謂先百木靑﹐用逗春生之端耳。當入肝﹐以宣肝用﹐故主五內邪气﹐皮膚骨節中淫淫溫行毒﹐此不從春生宣散故也。蕪荑宣逗端倪﹐自下而上﹐使從外而內者﹐復自內而外焉。風入虫生﹐風宣虫去矣。設谷入不宣﹐安能開發上焦﹐宣五穀味﹐燻膚充身澤毛﹐若霧露之漑歟。故不獨宣化谷味﹐且宣布水液者矣。

第五帙

枳實

﹝本經中品﹞【气味】苦寒﹐無毒。

【主治】主大風在皮膚中﹐如麻豆苦癢﹐除寒熱結﹐止痢﹐長肌肉﹐利五臟﹐益气﹐輕身。

【核】曰﹕橘逾淮而枳﹐故江北有枳無橘﹐江南𨿽有枳﹐不及江北者﹐气全而力濃也。

樹如橘而小﹐葉如橙而刺。春作白花﹐至秋成實。九﹑十月采者﹐曰枳殼。修事用小麥麩拌炒曰﹕枳以气勝﹐爲劑之宣劑﹐而枳從只﹐只起語辭﹐亦語已辭﹐宣揚且宣攝矣。

但枳實瓤核未判﹐性勇而速﹐枳殼瓤核已分﹐性詳而疏﹐咸從居中之胃署﹐橫徧身半已內已外之形層者也。故主大風在身半已外之皮膚﹐如麻豆苦癢﹐及寒熱結在身半已內之腹腸﹐而滯下成利。若主南北之畫界分經﹐以殊方域也。長肌肉輕身者﹐卽宣揚谷味以充形髒。利五臟益气者﹐卽宣攝谷精以安神藏﹐顧谷之精與味﹐莫不起於胃﹐而已於胃﹐旨哉只乎。

﹝只具揚攝﹐方界南北﹐實性勇﹐殼性疏﹐中央分形層部署。揚攝別谷味谷精﹐經隧定起胃

第五帙

牛黃

﹝本經中品﹞【气味】苦平﹐有小毒。

【主治】主驚癇﹐寒熱﹐熱盛狂痙﹐除邪逐鬼。

【核】曰﹕出隴西及晉地﹐今萊﹑密﹑淄﹑靑﹑﹑戎諸州皆有。凡牛生黃﹐夜或有光﹐眼如血色﹐時復鳴吼﹐恐懼人﹐以盆水置牛前﹐伺其吐出﹐乃喝迫之﹐卽墮水中取得者。

陰漧百日﹐無令見日月光﹐一子如雞子黃大﹐重疊可折﹐若百千層﹐輕虛气香﹐色光明者佳。

揩摩手黃﹐透甲者眞。雷云﹕黃有四種﹐一喝迫而得者﹐曰生神黃﹔一殺死﹐從牛角得者﹐曰角中黃﹔一牛病死後﹐從心中剝得者曰心黃﹐初在心中﹐如黃醬汁﹐取得便投水中﹐沾水乃硬﹐如碎蒺藜﹐及豆瓣﹐與帝珠子者是也﹔一從肝膽中得者﹐曰肝黃﹑膽黃﹐皆不及生黃爲貴。KT牛黃﹐堅而不香﹔又駱駝黃極易得﹐亦能相亂﹐不可不審也。修治﹐單搗細研如塵﹐絹裹定﹐更以黃牛嫩皮﹐裹懸井中一宿﹐去水三四尺﹐明早取用。人參爲之使。得牡丹﹑菖蒲﹐利耳目。惡龍骨﹑龍膽﹑地黃﹑嘗山﹑蜚蠊黃嫩牛皮﹑牛膝﹑漧漆。

繆仲淳先生云﹕牛爲土畜﹐得气血之精明﹐凝結爲黃﹐猶人身之有內丹也。故牛生黃﹐則其先人云﹕坤爲牛﹐黃爲土﹐則黃是牛之本命元辰矣。其入肝膽﹐似云之從龍﹐風之從虎﹐不曰﹕牛土畜﹐在卦爲坤﹐其色正黃。其理層疊﹐所謂黃中通理﹐濃徳載物者也。

故能惇土徳用﹐資生艸木。蓋木必基土﹐以土爲命﹐如驚癇寒熱﹐狂痙邪鬼﹐𨿽從脾土轉屬﹐久則肝木體虛﹐反欲傳克脾土矣。蓋五行之理﹐失制則亢﹐亢則爲害﹐害所勝耳﹐法當益土輔火。黃可入脾﹐苦可入心﹐心爲肝子﹐子能助母實也。與金匱要略之治肝虛傳脾﹐先補肝木﹐次及心脾之義相合。先因於肝﹐故先補肝﹐此則惟從脾土轉屬﹐故只益脾土﹐次及心火﹐非從肝始﹐勿治肝耳。

﹝金匱要略云﹕上工治未病。夫治未病者﹐見肝之病﹐知肝傳脾﹔當先實脾﹔四季脾王不受邪﹐卽勿補之。中工不曉相傳﹐見肝之病﹐不解實脾﹐惟治肝也。夫肝之病﹐補用酸﹐助用焦苦﹐益用甘味之藥調之。酸入肝﹐焦苦入心﹐甘入脾﹔脾能傷腎﹐腎气微弱﹐則水不行。水不行﹐則心火气盛則傷肺﹔肺被傷﹐則金气不行﹔金气不行﹐則肝气盛﹐則肝自愈﹐此治肝補脾之要妙也。肝虛則用此法﹐實則不在用之。詳錄以備考。﹞

第五帙

虫

﹝本經中品﹞【气味】鹹寒﹐有毒。

【主治】主心腹寒熱洗洗﹐血積癥瘕﹐破堅﹐下血閉。

【核】曰﹕生川澤及沙中﹐人家墻壁下﹐土中濕處。大者寸餘﹐無甲而有鱗。修治﹐十月采曰﹕虫﹐一名地鱉﹐形類鱉也。一名過街﹐逢申過街﹐立建以衝日破也。蓋者眾多﹐掌除毒蠱﹐亦以功用詮名耳。是主寒熱洗洗﹐致血積癥瘕者。衝其街捨﹐而破除之﹐故

第五帙

羊角

﹝本經中品﹞【气味】鹹溫﹐無毒。

【主治】主靑盲﹐明目﹐殺疥虫﹐止寒泄﹐辟惡鬼﹐走虎野狼﹐止驚悸。久服安心﹐益气﹐輕【核】曰﹕本夏羊﹐生河西﹐色靑黑﹐頭小身大﹐毛長而柔﹐可以爲﹐一名綿羊﹐其角爲用最大。詩云﹕繇醉之言﹐俾在童﹐蓋之美在角也。爲角音﹐又爲古音﹐詩以古與語﹐叶韻是矣。而音通於牯﹐故本艸羊條﹐注稱爲羊之牯﹐猶兕音通於﹐稱爲犀之也。﹐也。色黑﹐爲黑羝﹐爲黑﹔色白﹐爲白羝﹐爲白。各有牝牡﹐但當以色爲別。蓋羊之有﹐亦猶木之有楡也。亦白﹐楡不能白。色白有辧之義﹐故皆從分﹐色黑有不辧之義﹐故皆從兪。又今楡者﹐北方有之﹐故古稱楡塞﹐而江南有刺楡﹐無大楡﹐是南方於羊也﹐則有而無﹐於木也﹐則無楡而有﹐色相類﹐義相同也。羝﹐抵也。羝性好抵﹐故從羝﹐省字從抵﹐省音從低者﹐以羝先低其角﹐然後能抵突故也。羊﹐總名。羔﹐羊子。四月而乳﹐一歲三生﹐母旣生子﹐子復生孫﹐孫又生子﹐易繁速計﹐莫捷於羊。其別有四﹐曰者﹐五月生羔也﹔曰者﹐六月生羔也﹔曰者﹐七月生羔也﹔曰者﹐羊未卒歲也。釋畜但載未成羊者爲。郭氏云﹕俗呼五月羔爲﹐蓋謂羔已生及五月者爾。而說文稱五月生羔﹐則似謂仲夏所生者矣。按齊民要術。稱正月生羔爲上種﹐十一月﹑十二月生者﹐次之。母視含重﹐膚軀充滿﹐艸𨿽枯﹐亦不羸瘦﹔母乳適盡﹐卽得春艸﹐是以極佳。八月﹑九月﹑十月生者﹐𨿽值秋肥﹐然比至冬暮﹐母乳已竭﹐春艸未生﹐是故不佳。三月﹑四月生者﹐艸𨿽茂美﹐而羔小未食﹐嘗飲熱乳﹐所以亦惡。五月﹑六月﹑七月生者﹐兩熱相仍﹐惡中之甚﹐然則五月生者乃是不美﹐故古稱肥﹐以速諸父﹐當是生及五月者爾。繁露云﹕凡贄卿用羔﹐羔有角而不用。類仁者﹐執之不鳴﹐殺之不嗥﹐類死義者。飲乳必跪其母﹐類知禮者﹐故以爲贄。禮云﹕飾羔雁者﹐以饋以言﹐其徳足以衣被﹐而又有文章也。字說云﹕羔從羊﹐從火。羊﹐火畜也。羔火在下﹐若火始然﹐可進而大也﹐故羔大曰羊﹐三歲曰。

﹐小狠也。以乘而不隨爲臧﹐以乘而不逆爲剛。蓋牛之性順﹐𨿽牡﹐而猶有順性﹐故爲乘而不逆也。羊之性狠﹐𨿽牝﹐而猶有狠性﹐故爲乘而不隨也。羊前逆﹐牛前順﹐故羊宜驅﹐而牛宜牽﹔羊善羣﹐每成羣﹐必以一羣爲主﹐舉羣聽之﹐謂之壓羣﹔羊善斗﹐鬥羊表戰罔顧死﹐𨿽爲微物﹐志不可銼﹐效奇靈囿﹐角力天場﹐卻鼓怒以作气﹐前躑躅以奮擊﹐趺若奔云之交觸﹐碎如轉石之相叩﹐裂骨賭勝﹐濺血爭雄﹐敢毅見而衝冠﹐鷙狠聞而擊節﹐冀將少助明主﹐市駿骨﹐揖怒蛙之意也。若使羊能言﹐必將曰﹐若斗不解﹐立有死者。所賴至仁無殘﹐量力取勸焉。羊畏露﹐牧之者﹐宜晚出而早歸也。羊惡濕喜燥﹐食鉤吻而肥﹐食仙茅而肪﹐食仙靈脾而淫﹐食羊躑躅而死。羊宜黍﹐黍火谷。羊火畜﹐故羊宜黍也。其目無神﹐其腸九縈﹐其力在尾﹐其角下蹄﹐角之不齊者曰﹝音軌﹞。角有三﹝音捲﹞者曰﹝音斂﹞。絕有健力者曰奮。種類甚多﹐入藥只以靑色羊爲勝﹐次則烏羊﹐其羊﹐及虜中無角羊﹐止可啖食乳髓﹐則肥好也。羊﹐亦有褐色﹑黑色﹑白色者﹐毛長尺餘﹐亦謂之羊。北人驅引大羊﹐則以此羊爲首﹐名曰羊頭。河東亦有羊﹐性尢狠健﹐毛長而濃﹐入藥亦佳。如驅至南方﹐則筋力自勞損﹐安能補益於人。今南方諸羊﹐多食野艸﹑毒艸﹐故味薄而易發疾﹐惟淮南州郡﹐或有佳者。可亞北羊﹐北羊至南日久﹐尙不中食﹐水土使然耳。生江南者爲吳羊﹐頭身相等﹐毛短肉瘦﹐供饌猶易發疾﹐入藥更無效矣。羊之角﹐可以占灼﹐契丹謂之羊卜﹐其皮極薄﹐南番以書字﹐吳人以畫彩爲燈﹐毛可制筆﹐角作琉璃﹐蹄骨須涎﹐咸成藥用﹐獨美在角。專精者﹐牝之角也。蓋兌爲羊﹐兌﹐少女也﹐以柔包剛﹐物曰﹕羊性好抵﹐羊力在尾﹐此交任於閭﹐會督於巓﹐是以抵突用角﹐精專之美在角也。離爲火﹐爲羊﹐爲目﹐在天爲熱﹐在藏爲心﹐心臟血脈之气也﹐故羊爲火畜﹐功主靑盲。諸脈屬目﹐目得血而能視也。寒泄爲對待﹐驚悸爲體虛﹐痛癢瘡瘍﹐鹹歸心火耳。辟惡鬼﹐爲生陽死死陰。走虎野狼﹐爲火行爍金獸。久服者體用俱備﹐絕有力奮矣。

第五帙

白茅

﹝本經中品﹞【气味】甘寒﹐無毒。

【主治】主勞傷虛羸﹐補中﹐益气﹐除瘀血血閉﹐寒熱﹐利小便。

【核】曰﹕出楚地山谷﹐及田野﹐所在亦有。春生苗。布地如鍼﹐俗呼茅鍼。三四月開花作穗﹐茸白如絮﹐隨結細子。至秋乃枯﹐根名茹。易曰拔茅連茹﹐以其匯﹐故其根牽連長冗﹐經寸成節﹐柔白如筋﹐甘甜如蔗﹐用以造飴﹐淸滑可口也。根至秋﹐夜分時有靑光﹐腐則化螢火﹐茅可苫蓋﹐及供祭祀苞苴之用﹐名曰茅絲。詩云﹕晝爾於茅﹐霄爾索﹐言谷人日﹐力不足取茅於晝﹐而夜以繼之﹐故以爲絲事方息﹐而麻事尋興﹐野功旣訖﹐而宮功隨至﹐藏蔬於其秋﹐以助不給之冬﹐索於其夜﹐以補不足之晝。列子云﹕因以爲波流﹐因以爲茅靡。茅靡﹐也。﹐茅之始生也。詩云﹕手如柔荑﹐荑一也。相經云﹕筋不束體﹐血不華色﹐手無春荑之柔﹐發有寒蓬之悴﹐此蓋形之下矣。故勁彊短促者﹐另成他類。別有只生山谷。入秋放花如荻﹐實尖黑﹐長分許﹐粘衣刺人者﹐菅也。又有莖端開葉﹐莖上有粉﹐根頭有毛者﹐黃菅也。又有生湖南﹐及江淮間﹐葉脊三稜﹐臭如蒲艸﹐可以包藉縮酒者﹐菁也。又有叢生如蘆﹐葉大如蒲﹐髙六七尺者﹐芒也。根都勁促﹐不堪藥用。

曰﹕茅之爲物薄﹐而用可重也。體柔而性直﹐故先王用之以藉。易曰﹕藉用白毛﹐無咎﹐象曰柔在下也。蓋兌金在上﹐巽柔在下﹐而柔麗乎中﹐愼斯術也以往﹐其無所失矣。

誠陽中之陰﹐入手太陰肺﹐中見陽明中治法﹐以行營衛陰陽者也。蓋太陰肺﹐其始從中焦﹐明麗於內﹐愼斯於中﹐布气以往﹐斯無所失﹐是以補中﹐气乃益﹐勞乃復﹐傷乃續﹐虛乃實﹐羸乃充。以及除瘀血閉﹐寒熱便利﹐咸成布往之功力休徵爾。別錄廣利便﹐及五淋﹐瘀血﹐及崩中﹐勞傷虛羸﹐及彊筋堅骨﹐肥肌致腠。大明廣血閉﹐及月水不勻﹐血脈淋瀝。肘後咀嚼茅根﹐辟穀不死﹐亦廣補中益气爾。龐安常主溫病伏熱在內﹐令胸滿嘔噦﹐屬大下協熱所致。茅根建立中央﹐葛根起亟陰气﹐更廣仲景先生葛根湯法﹐從中布气﹐從肌解散爾。肘後療虛後水腫﹐爲命門火衰﹐腎虛水泛﹐赤小豆主腎水之心谷﹐藉茅根之明麗﹐釜底燃薪﹐吸呼肺气﹐營衛乃將﹐水道乃行也。若黃膽﹑谷膽﹑勞疸﹑黃汗﹑石水﹑色變於色﹐標見於皮者﹐豬爲水畜﹐君以茅根﹐亦廣肘後治水方法﹐但前方偏於向右﹐此更兼於從左。若千金解中酒毒﹐恐爛臟腑者﹐飲茅根汁﹐以滌中焦﹐還須佐以葛花﹐想更神異。若卒中五屍﹐致損生陽之屬﹐爲腹痛脹急不得息﹐上衝心胸﹐旁攻兩脇﹐若然﹐牽引湧動屍鬼爲害者﹐利以堅金﹐燒以茅火﹐追窮尋逐﹐令生陽以死死陰﹐壯百骸以轉中气﹐助中气以起百骸﹐餌食膚受﹐罔不有功﹐藉用白茅﹐何咎之有﹐愼之至也。

第五帙

紫菀

﹝本經中品﹞【气味】苦溫﹐無毒。

【主治】主咳逆上气﹐胸中寒熱結气﹐去蠱毒﹑痿蹶﹐安五臟。

【核】曰﹕出漢中﹑房陵山谷﹐及眞定﹑邯鄲﹐近道亦有。三﹑四月布地生苗﹐其葉二四相連﹐五﹑六月開黃白紫花﹐根極柔潤﹐色紫作節﹐宛若蕤纓之下垂也。白色者﹐卽女菀﹐一名白菀。今人多以車前﹐及旋覆根﹐赤土染過僞充﹐不可不愼。修事﹐去須﹑頭及土﹐東流水洗淨﹐蜜浸一宿﹐至明﹐拴火上焙漧。款冬花爲之使。惡天雄﹑瞿麥﹑本﹑雷丸﹑遠志﹐畏茵陳。

先人云﹕詩曰﹐菀彼柔桑﹐蓋言茂也﹐故治鬱結。當有五色﹐取色紫﹑味苦者﹐以治胸中寒熱結气。胸中﹐肺部也。肺中有火﹐外發而爲痿蹶﹐內郁而爲咳喘﹐及肺熱葉焦﹐致五臟不安者。用其色以行肺用﹐用其气以散肺結﹐用其味以順火性﹐倘無結气而用之。過泄肺气矣曰﹕菀﹐郁也。解肺金郁以成名也。胸爲肺部﹐寒熱气結在中﹐致蠱毒﹑髒不安。

上見咳逆﹐下見痿蹶﹐菀從結心。解卽分散﹐表解便利爲外徵。經云﹕金郁則泄之﹐解表利小水也。觀息奔﹐及小便卒不得出﹐其義自見。設中虛﹐或肺金體衰者﹐宜斟酌投之。

﹝赤火刑金﹐紫則水火合璧﹐故轉行金用﹐火金水三緣交會﹐同一支派矣。然太陰開﹐結則﹝解從結心﹐如表解爲上爲下之分散﹔便利爲下爲內之分散﹔息奔爲上爲外之分散﹔小便卒不得出﹐爲下爲內之結象也。當虛其實﹐毋虛其虛。﹞

第五帙

瞿麥

﹝本經中品﹞【气味】苦寒﹐無毒。

【主治】主關格﹐諸癃結﹐小便不通﹐出刺﹐決癰腫﹐明目﹐去翳﹐破胎墮子﹐下閉血。

【核】曰﹕瞿麥﹐卽洛陽花萼﹐云石竹﹐及剪秋羅者謬矣。所在有之。莖細有節﹐髙一﹑二尺﹐葉似石竹﹐又似地膚﹐稍巓開花﹐有紅﹑紫﹑粉﹑藍﹑斑爛數色﹐結實如燕麥﹐內子紫黑而扁﹐只用萼殼﹐不用莖葉﹐一時同使﹐令人气噎﹐及小便不禁也。修事﹐以苦竹瀝浸一伏時﹐取出曬漧用。艸﹑牡丹爲之使。惡螵蛸。伏丹砂。

曰﹕瞿﹐戟屬。四矛爲瞿。又四達爲瞿。亦鷹隼之視爲瞿也。麥者﹐實囊形相似爾。主明目去翳者﹐取鷹隼之能視﹔去刺決癰腫﹐破胎墮子者﹐取戈矛之四出﹔治關格諸癃結﹐小便失利﹐不閉血者﹐取四達之通瞿﹐通因塞用﹐急方之通劑也。但气味苦寒﹐設非火熱爲本因﹐反成簞瓢之耳。

第五帙

貝母

﹝本經中品﹞陰陽左右﹐各十有二﹐兩邊分解者﹐各得其平﹐丹龍精僅獨粒﹐則左難右難矣。

【气味】辛平﹐無毒。

【主治】主傷寒煩熱﹐淋瀝﹐邪气﹐疝瘕﹐喉痺﹐乳難﹐金瘡﹐風痙。

【核】曰﹕貝母﹐一名勤母﹑空艸﹑苦菜﹑苦花。出晉地﹑潤州者最佳。今河中﹑江陵﹑郢﹑壽﹑隨﹑鄭﹑蔡﹑滁諸州亦有之。二月生苗﹐葉隨苗出﹐如蕎麥狀﹐莖葉並靑。七月開花﹐碧綠色﹐形如百合﹐斜懸向下﹐上有紅脈﹐若似人肺。八月采根﹐根有瓣子﹐黃白色﹐如聚貝子。一種葉如栝蔞而細小﹐子在根下﹐如芋子﹐正白色﹐連累相著而可分解。一種葉如韭而花色白﹐根子亦作兩瓣也。修治﹐先於柳木灰中炮黃﹐擘去口中米許大心﹐再拌糯米同炒﹐俟米黃﹐去米用。勿用獨粒﹐不作兩瓣者﹐號丹龍精﹐誤服令人筋脈永不收﹐惟黃精﹑小藍汁服之可立解。濃朴﹑白薇爲之使。惡桃花。畏秦艽﹑莽艸﹑礬石。反烏頭。

先人云﹕形如聚貝﹐獨貴其母﹐若用空解﹐肺肝可施。

曰﹐𨿽有多種﹐但苗葉別異﹐萼悉上昂﹐花悉下垂﹐此開機互闔﹐闔機互開﹐少陽膽之樞藥也。根形如貝﹐色白味辛﹐以金爲用﹐肝之肺藥﹐肺之肝藥也。以太陰肺主開﹐厥陰肝主闔﹐靡不取決於少陽膽主樞者。如傷寒煩熱﹐喉痺風痙﹐乃開機反闔﹐不能轉開﹔如淋瀝﹐乃開機反折﹐不能互闔﹔如乳難﹐乃不能爲開﹔如金瘡﹐乃不能爲闔﹔如疝瘕﹐乃不能爲開爲闔也。貝母功力﹐能使闔者開﹐開者闔﹐闔折不能互開者﹐能使之互開﹔開折不能互闔者﹐能使之互闔﹔不能闔者﹐能順其闔﹔不能開者﹐能順其開﹔不能爲開爲闔者﹐能順其爲開爲闔也。蓋開與闔﹐莫不取決於樞﹐以爲開闔故爾。

﹝萼主垂而昂﹐花主昂而垂﹐此陰陽顚倒象﹐金木互交機也。其使之互交﹐令之顚倒者﹐誰

第五帙

女菀

﹝本經中品﹞【气味】辛溫﹐無毒。

【主治】主風寒洗洗﹐霍亂﹐泄痢﹐腸鳴﹐上下無常處﹐驚癇﹐寒熱百疾。

【核】曰﹕女菀﹐卽白菀。與紫菀同類﹐紫白𨿽異﹐生成則一也。畏鹵咸。

曰﹕白菀與紫菀功用﹐似同而異﹐紫主寒熱气結在中﹐致病上中及下﹔白主風寒寒熱﹐气結在樞﹐亦病上中及下﹐兼見內外開闔之象﹐故上下無嘗﹐內外不定﹐菀從結樞﹐解卽分散﹐則嘔逆自開﹐泄痢自闔﹐驚癇自平﹐寒熱自除矣。並偏於從樞解表﹐從樞利小水也。𨿽非金郁﹐設捨假泄金郁之法﹐亦難以從樞分解耳。

第五帙

黃芩

﹝本經中品﹞【气味】苦平﹐無毒。

【主治】主諸熱黃膽﹐腸泄痢﹐逐水﹐下血閉﹐惡瘡﹐疽蝕﹐火瘍。

【核】曰﹕出川蜀﹐及河東﹑陜西﹐近道亦有。二月生苗﹐莖幹粗如箸子﹐中空外方﹐葉色黃赤﹐四四作叢而起﹐花色紫﹐實色黑﹐根色黃。一種獨莖者﹐其葉細長而靑﹐兩兩相對﹐花﹑實﹑根色則一也。曰子芩根圓﹔曰條芩﹐卽小根之內實者﹔破者曰宿芩﹑曰片芩﹐卽大根之內虛者﹐其腹皆爛﹐故有腐腸﹑妒婦諸名﹐謂妒婦心黯﹐芩腹心黑也。山茱萸﹑龍骨爲之使。惡蔥實﹐畏丹砂﹑牡丹﹑藜蘆。得濃朴﹑黃連止腹痛﹔得五味子﹑牡蠣令人有子﹔得先人云﹕病從內實爲證﹐諸熱爲因者﹐對待能空之芩﹐則內無實。內無實﹐則無諸熱之因矣曰﹕黃芩一曰腐腸﹐一曰內虛﹐有黃離之象。柔得乎中﹐體虛而用實也。中腐﹐乃腐化耳。故主腹腸諸熱﹐實滿於中﹐爲黃膽痢﹐水停血閉失於腐化﹐反現腐敗者﹐對待治

第五帙

萆

﹝本經中品﹞【气味】苦平﹐無毒。

【主治】主腰脊痛彊﹐骨節風﹐寒濕周痺﹐惡瘡不瘳﹐熱气。

【核】曰﹕萆﹐一名赤節﹐一名百枝。出眞定山谷﹐及河﹑陜﹑汴東﹑荊﹑蜀諸郡。

作蔓生﹐苗葉俱靑。葉有三叉﹐似山薯葉﹐又似綠豆葉。花有紅﹑黃﹑白數種﹐亦有無花結白子者。根黃白多節。三指許大。大者如商陸﹐莖有刺者﹐根白實﹔無刺者﹐根虛軟﹐軟者入藥最勝。一種葉似蕎麥﹐子作三稜﹐根如山薯而體硬。市肆皆以土茯苓爲萆﹐又以萆爲狗脊者﹐誤矣。薏苡爲之使。畏葵根﹑大黃﹑茈胡﹑前胡。

先人云﹕根多枝節﹐故一名赤節。主關節之疾﹐甚相當也。顧萆之名﹐更宜於身之下矣。

曰﹕萆﹐覆蔽也﹔﹐解脫也。風寒濕相合成周痺﹐覆蔽經脈骨節之外﹐致腰脊骨節彊痛﹐及惡瘡不瘳熱气﹐力可使之解脫。與狗脊功力似同而異﹐狗脊主關機失利於內﹐致筋脈勁彊於外﹔萆主經脈勁彊於外﹐致關機失利於內。𨿽鹹從脾生﹐內外之情迥別耳。

﹝天地解而雷雨作﹐雷雨作而百果艸木皆甲拆﹐萌自內﹐解孚從外也。雷公炮炙論序﹐一名竹木﹐亦以其有節也。主治漩多﹐漩多﹐卽白濁﹐此風癉客脬﹐下焦失於決瀆耳﹐力能通而解之﹐宜身之下﹐於此可見。﹞

第五帙

豬苓

﹝本經中品﹞【气味】甘平﹐無毒。

【主治】主瘧﹐解毒﹐蠱疰不祥﹐利水道。久服輕身耐老。

【核】曰﹕所在有之。楓樹苓也﹐皮黑肉白﹐堅實者佳。修事﹐銅刀刮去粗黑皮﹐東流水浸先人云﹕通利水道﹐原當先開玄府﹐斯上下通調﹐水始有用。

曰﹕木之有餘於气與脂者﹐惟松與楓焉。松則兼气與脂而鹹有餘﹔楓則餘气爲苓﹐不復余脂爲香矣。余脂爲香﹐不復餘气爲苓矣。顧苓與香﹐各稟气與脂之體與用也。苓曰豬苓﹐形相似耳﹐豬爲水畜﹐苓卽木令。自上而下者﹐使之自下而上﹔自下而上者﹐使之自上而下。瘧則金郁﹐蠱疰則土郁﹐癃閉則水郁﹐水郁則折之﹐土郁則奪之﹐金郁則泄之﹐苓則﹝世知行水﹐未知折水﹐並奪土泄金。﹞

第五帙

茈胡

﹝本經中品﹞【气味】苦平﹐無毒。

【主治】主心腹腸胃中結气﹐飲食積聚﹐寒熱邪气﹐推陳致新。久服輕身﹑明目益精。

【核】曰﹕出弘農川谷﹐及冤句﹐今關陜﹑江湖近道皆有﹐以銀州者爲勝。銀州﹐今寧夏衛也。十一月根竹白﹐香美可食。二月苗長﹐莖靑紫﹐微有細綫﹐頗堅硬﹐葉似竹葉而稍緊小﹐亦有似邪蒿者﹐亦有似麥門冬葉而短者。七月開黃花﹐根淡赤色﹐似前胡而彊。惟丹州者﹐結靑子﹐與他處不同。其根似蘆﹐頭有赤毛如鼠尾﹐獨窠而長者佳。銀州者﹐根長尺許﹐微白而軟﹐不易得也。修治去須﹐及頭﹐銀刀削去赤色薄皮少許﹐粗布拭淨﹐勿令犯火﹐力便無效。

先人云﹕茈胡稟少陽之气﹐動於子而發於寅﹐故得從堅凝閉密之地﹐正中直達﹐萬化爲之一曰﹕凝極陽復之時﹐而香孕柔茁﹐體用之元始具矣。根卽茈胡﹐一曰地燻。雷公云﹕銀州生處﹐多有綠鶴﹑白鶴於此飛翔﹐謂香气直上雲霄﹐故曰地燻。蓋生值一陽元始﹐及气用功力﹐當入少陽﹐宣甲膽气用﹐自下而上﹐以奉春升之發陳。發陳卽所以致新也。是以能升則具出﹐能出則具平矣。故味稟夏火之苦﹐气兼長夏之平。𨿽曰一陽﹐實含全體﹐不獨自下而上﹐且可自內而外。如不能自下而上﹐則不得從內而外者宜矣。如已能自下而上﹐不能從內而外者﹐非所宜也。如寒熱邪气﹐及飲食結積心腹腸胃中者﹐此陳也。若胡之囊物﹐而非所以成醞釀宣布轉輸決瀆之府器也。茈諧此﹐此爲彼對﹐亦卽對待法也。會此樞機﹐種種功力﹐可類推矣。

﹝胃府曰器﹐三焦曰名﹐寄臨於此﹐受盛﹑腐化﹑決潰﹐三者﹐三焦所司之職乎。﹞

第五帙

地楡

﹝本經中品﹞【气味】辛苦微寒﹐無毒。

【主治】主婦人乳產痛﹐七傷﹐帶下﹐五漏﹐止痛﹐止汗﹐除惡肉﹐療金瘡。

【核】曰﹕生平原川澤。三月宿根布地作苗﹐獨莖直上﹐髙三﹑四尺﹐對分出靑色葉﹐似楡葉稍狹﹐細而長﹐邊有鋸齒。七月開花如椹﹐根似柳﹐外黑內紅。根可釀酒﹐道方以之燒灰煮石。得發良。惡麥門冬﹐伏丹砂﹑雄﹑硫。

曰﹕地﹐坤道也﹐至柔而動也剛﹐煮石成糜﹐足徵剛而動矣。楡從兪﹐兪者﹐空中木﹐若舟楫之利﹐以濟不通﹐故主脈道壅塞﹐致營血不能分流經隧﹐而爲帶下﹐五漏﹐乳產﹐汗出﹐種種證形﹐若乘木之有功也。

﹝不但作舟楫﹐亦可作車乘﹐咸乘木之有功也。﹞

第五帙

合歡

﹝本經中品﹞【气味】甘平﹐無毒。

【主治】主安五臟﹐和心志﹐令人歡樂無憂。久服輕身﹐明目﹐得所欲。

【核】曰﹕生豫州山谷﹐及益州﹑汴洛﹐所在山谷亦有。植之庭除﹐令人不忿。嵇康《養生論》云﹕合歡蠲忿﹐萱艸忘憂。古今注云﹕欲蠲人忿﹐贈以靑裳。靑裳﹐合歡也﹐越人謂之烏賴樹﹐金光明經謂之屍利灑樹﹐俗謂之萌葛樹也。幹似梧桐﹐枝甚柔弱。葉如皂角﹐細而繁密﹐互相交結﹐每一風來﹐輒自相解﹐了不相牽。五月發花紅白﹐上有絲茸。秋實作莢﹐子極纖薄。收采皮葉﹐不拘時月。修治其皮﹐削去粗皮﹐緩火焙炒。

先人云﹕陽動而開﹐陰靜而合﹐此至和﹐此至安也。動而能靜﹐開而必合﹐此方至和﹐此方至安也。若動不能開﹐靜不能合﹐與動不能靜﹐開不能合﹐斯不和﹐斯不安矣。合歡晝而陽舒﹐夜而陰合﹐靜時交結﹐動不相牽﹐開合動靜﹐咸得所欲﹐是得陰陽之正﹐旣安且和﹐人曰﹕晝開夜合﹐以晝夜爲呼吸者也。當安心肺之陽﹐腎肝之陰﹐並安中州﹐滋培後天者歟。和心志歡樂無憂者﹐以髒安則神安﹐神安則志溢﹐志溢則無恐懼憂悲矣。儼似衛气之出入﹐亦可安衛气之晝出於陽﹐夜入於陰。更安營气之周行經隧﹐鎭定中州故也。息同天地﹐故久服輕身明目﹐皆得所欲。

﹝呼出心與肺﹐吸入腎與肝。呼吸之間﹐脾受谷味﹐其脈在中。脾者﹐中州也。﹞﹝惟髒安心和﹐故歡樂無憂。惟歡樂無憂﹐久之自身輕目明﹐而欲得矣。蓋气鬱悶則重滯﹐樂則飛揚而輕也。肝屈抑則目昏﹐樂則開爽而明也。心愁慮﹐則不能如意﹐樂則從心所欲﹐無弗得也。﹞

第五帙

秦椒

﹝本經中品﹞含蓄者﹐自然醞藉﹔發露者﹐自然淺薄。

【气味】辛溫﹐無毒。

【主治】主除風邪气﹐溫中﹐去寒痺﹐堅齒髮﹐明目。久服輕身﹐好顏色﹐耐老﹐增年﹐通【核】曰﹕秦椒花椒也。始產於秦﹐今處處有之﹐極易繁衍。其葉對生﹐尖而有刺。四月生細花。五月結靑實﹐熟則紅赤﹐大於蜀椒﹐其目不及蜀椒之光且黑也。惡栝蔞﹑防葵﹐畏雄黃。

曰﹕椒分秦﹑蜀者﹐不惟方域異。大小牝牡有別也。秦地者﹐開花結實﹑實大於牡﹔蜀地者﹐無花作實﹐實小於牝﹐其色馨气味﹐精勝實膚﹐與溫中通痺﹐主司形气則一也。

但無花者﹐性深邃﹐力從內骨。橫徧膚表﹐主益气而歸肺。有花者﹐性舒徐﹐力從中髒﹐橫徧皮毛﹐明目竅﹐堅骨餘﹐主通神而歸心爲別異耳。蓋中髒通乎神﹐故久服輕身﹐好顏色﹐耐老增年﹐通神也。

第五帙

柏木

﹝本經中品﹞【气味】苦寒﹐無毒。

【主治】主五臟腸胃中積熱﹐黃膽腸痔﹐止泄痢﹐女子漏下赤白﹐陰傷蝕瘡。

【核】曰﹕出漢中山谷﹐及永昌﹑邵陵﹑山東諸處﹐今惟蜀中者皮濃色深爲佳。樹髙數丈﹐葉似吳茱萸﹐又似紫椿﹐經冬不凋。皮外黃白﹐其里正黃﹐其根結塊如松下茯苓﹐故根名桓檀。修治﹐削去粗皮﹐生蜜浸半日﹐取出曬漧﹐再以蜜塗﹐文武火炙令蜜盡爲度。每柏皮五兩﹐用蜜三兩。惡漧漆﹐伏硫黃。

先人云﹕黃本土色﹐可及五臟腸胃之科。苦寒相結﹐能解熱結致疾之本。故本經主治熱結兩曰﹕樹髙根結﹐經冬不凋﹐味大苦﹐气大寒﹐稟太陽髙廣之象﹐得太陽寒水之化﹐以致疸痔泄漏﹐陰傷蝕瘡﹐種種證形﹐熱解則淸而愈矣。設散漫流注之火熱﹐所當避忌﹐如火實類結﹐亦可假用火空則發之義耳。

﹝柏木髙﹐柏根結﹐而專精者皮﹐則皮具全木之體與用矣。﹞

第五帙

濃朴

﹝本經中品﹞【气味】苦溫﹐無毒。

【主治】主中風﹐傷寒﹐頭痛﹐寒熱﹐驚悸﹐气血痺﹐死肌﹐去三虫。

【核】曰﹕出交趾﹑冤句﹐及雒陽﹑陜西﹑江淮﹑湖南﹑川蜀山谷亦有之。近以建平﹑宜都﹐及梓州﹑龍州者爲上。木髙三四丈﹐徑一二尺﹐葉似槲葉﹐四季不凋。五六月開花紅色﹐結實如冬靑子﹐生靑熟紅﹐實中有核﹐味頗甘美。木皮鱗皺﹐以肉濃色紫多液者﹐入藥最良。修治﹐刮去粗皮﹐每斤用生薑汁八兩﹐炙盡爲度﹐若入丸散﹐用乳酥四兩炙之。漧薑爲之先人云﹕濃爲坤土之徳﹐赤有離明之象﹐名之曰朴﹐猶未離乎木也。又云﹕苦是心火之味﹐溫是心火之性﹐紫是心火之色﹐使之以姜﹐通神明也。

曰﹕朴﹐皮也。以皮表木者﹐謂專精在皮﹐若所愛在外﹐惇濃以從朴也。气味苦溫﹐色性赤烈﹐備火木之體與用者﹐蓋火自木襲﹐從內而外﹐以司夏出橫徧之令。故主寒風勁斂向內﹐而爲頭痛寒熱﹐若驚則風揚﹐致令气上﹐悸則寒抑﹐致令气沖﹐或寒風合痺气血﹐外

第五帙

梅實

﹝本經中品﹞【气味】酸平﹐無毒。

【主治】主下气﹐除熱煩滿﹐安心﹐止肢體痛﹐偏枯不仁﹐死肌﹐去靑黑痣﹑惡肉。

【核】曰﹕梅葉皆似杏﹐葉端有尖﹐先春而花﹐淩霜傲雪﹐淸芬襲人。其子靑赤者﹐其材堅﹔其子靑白者﹐其材脆。品類極繁﹐江梅遺核野生﹐不經栽接者﹐名直腳梅﹐凡山谷水濱﹐及荒涼迥絕之處﹐皆此本也。花小而疏瘦有韻﹑香烈實小而硬。早梅冬至前開﹐故得早名﹐要非風土之正。消梅其實圓小多液﹐惟堪靑啖。古梅枝榦曲﹐蒼蘚鱗封﹐苔須綴枝﹐幾長數寸﹐綠絲風揚﹐飄飄拂人。重葉梅﹐花瓣數層﹐如小白蓮﹐花房獨出﹐結實多雙﹐尢爲瑰異。又綠萼梅﹑朱梅﹑百葉緗梅﹑鴛鴦梅﹑檀香﹑玉蝶諸品﹐皆堪淸玩。若大庾嶺梅﹐南枝已落﹐北枝方開﹐寒燠異土﹐遲早頓殊。入藥以野生﹐及未經就接者爲貴。修事烏梅﹐取靑梅籃盛﹐置於突上燻黑。若以稻灰淋汁潤蒸﹐則肥澤不蠹。白梅﹐取靑梅鹽汁漬之﹐日曬曰﹕梅﹐昧也。爽旦微明﹐春生之象也。先春而華﹐吸冰雪以自濡。色靑味酸﹐入厥陰肝﹐肝色靑﹐肝味酸故也。故主吮泄腎液﹐以潤筋膜。經云﹕味過於酸﹐肝气已津﹐譚說酢梅﹐口中酸出﹐吮泄之力可徵矣。是以對待水液焦涸﹐致熱煩滿悶﹐及上气令心不安﹐與

第五帙

吳茱萸

﹝本經中品﹞【气味】辛溫﹐有小毒。

【主治】主溫中﹐下气﹐止痛﹐除濕血痺﹐逐風邪﹐開腠理﹐咳逆﹐寒熱﹐殺三虫。

【核】曰﹕所在有之﹐江浙﹑蜀漢尢多﹐閩中者最勝。木髙丈許﹐皮色靑綠﹐枝柔而肥﹐葉長而皺﹐似椿葉﹐闊濃色紫。三月梢頭開紅紫色花﹐七八月結實﹐累累成簇而無核﹐嫩時微黃﹐熟則深赤。一種粒大﹐一種粒小﹐小者入藥。修事﹐去葉梗﹐每十兩﹐用鹽二兩﹐投四斗東流水中﹐分作百度洗之﹐自然無涎﹐日幹之﹐入丸散者。每十兩﹐用醋一鎰﹐煮三十沸﹐後入茱萸﹐熬幹用。蓼實爲之使。惡丹參﹑硝石﹑白堊﹐畏紫石英。

曰﹕茱者﹐火胎於木﹔萸者﹐乙胎於甲﹔吳其產也。故主寒中﹐其進甚銳﹐除逐痺閉﹐其退甚速。開發上焦﹐宣五穀味﹐燻膚充身澤毛﹐若霧露之漑﹐陽生气分之良劑也。

故气下者自上﹐咳逆者自平﹐痺閉成虫者自殺矣。設中熱人所當避忌﹐形寒飲冷者﹐爲效頗捷。佐以黃連﹐用治淡陰﹐兩得之矣。

第六帙

海螵蛸

﹝本經中品﹞【气味】鹹﹐微溫﹐無毒。

【主治】主女子赤白漏下﹐經汁血閉﹐陰蝕腫痛﹐寒熱﹐癥瘕﹐無子。

【核】曰﹕近海州郡皆有。九月寒烏入水所化﹐越小滿﹐則形小矣。形若革囊﹐口在腹下﹐八足聚生口旁﹐無鱗有須﹐兩須如帶甚長﹐設遇風波﹐卽以須下碇﹐或粘作纜﹐故名纜魚﹐能吸波死而啄之﹐乃捲取入水而食之﹐因名烏賊﹐轉爲烏之賊害也。故腹中血及膽﹐正黑如墨﹐可以書字﹐但逾年則迹滅﹐惟存空紙爾。世言烏懷墨而知禮﹐謂之海若白事小吏也。外皮亦黑﹐內肉則白﹐背上只有一骨﹐形如樗蒲子而稍長﹐兩頭尖﹐色潔白﹐質輕脆﹐重重有紋﹐宛如通艸﹐紋順者爲眞﹐紋橫者沙魚骨也。修事﹐以血鹵作水浸之﹐並煮一伏時﹐取出﹐掘一土坑﹐燒通紅色﹐入螵蛸在內﹐經宿取出﹐其效加倍也。惡白芨﹑白蘞﹑附子﹐能淡鹽﹐伏﹑縮銀。

曰﹕背骨奇而無枝節﹐名曰螵蛸﹐形相似耳。上表堅薄如介﹐裏理輕脆而通﹐蓋維持者督﹐闔辟者任也。其口以腹﹐則其息以胎矣。吸波墨以自衛者﹐此卽藏精起亟﹐陽以陰爲用﹐衛轉營爲衛耳。主女子赤白漏下經汁者﹐辟者闔之也。血閉陰蝕腫痛﹐寒熱癥瘕無子者﹐闔者辟之也。別錄諸家﹐用治男子驚癇﹑瘧﹑吐衄﹑熱中﹑瘡膿﹑痘疹。內經用治血枯﹐得之少年時﹐有所大脫血﹐或醉以入房﹐致中气竭﹐肝血傷﹐月事衰少﹐不以時至者﹐當病胸脇支滿﹐妨於食﹐病至則先聞腥臊臭﹐出淸液﹐先唾血﹐四肢淸﹐目眩﹐時時前後血﹐病名曰血枯。佐以蘆茹﹐和以雀卵﹐飲以鮑魚汁﹐所以利腸中﹐及益肝血也﹐悉屬營任之變眚﹐故相宜耳。

﹝月事衰少﹐在女子卽月事不以時下﹐在男子卽精气不以時溢瀉矣。﹞

第六帙

海藻

﹝本經中品﹞生淺水者﹐葉細鐘水液之气淺﹔生深水者﹐葉大鐘水液之气深。

【气味】苦鹹寒﹐無毒。

【主治】主癭癅結气﹐散頸下硬核痛﹐癰腫﹐癥瘕堅气﹐腹中上下雷鳴﹐下十二水腫。

【核】曰﹕出東海海島。有大小二種﹕小者﹐名馬尾藻﹐生淺水中﹐宛如馬尾﹔大者﹐名大葉藻﹐生深水中﹐葉大如藻。海人以繩系腰﹐投水取之。五月後﹐不可取﹐恐大魚傷人也。修事﹐用生烏豆﹐紫背天葵﹐同煮一伏時﹐曬漧用。反甘艸。

曰﹕海藻生海中﹐橫陳於水﹐若藻濯然。一名﹐海中之水藻也。一名羅﹐水艸之有文也。一名綸﹐生淺水而葉細。一名組﹐生深水而葉大。爾雅云﹕綸似綸﹐組似組﹐東海有之﹐正謂二藻也。蓋海﹐晦也。主承穢濁﹐水黑如晦也。藻善條暢﹐不以晦濁礙衍漾﹐故主經絡肉理﹐有失次第淺深﹐致气結成癭癅﹐及頸下硬核﹐或气堅成癥瘕癰腫﹐及腹中上下雷鳴﹐亦咸以軟之﹐堅結自釋矣。十二經水﹐皆止而盈﹐海納百川﹐止而不盈﹐尾閭泄之是也。

第六帙

淫羊藿

﹝本經中品﹞讀此眞可信﹐夫人死爲羊﹐羊死爲人﹐否則胡同業相感如此。

【气味】辛寒﹐無毒。

【主治】主陰痿絕陽﹐莖中痛﹐利小便﹐益气力﹐彊志。

【核】曰﹕出上郡陽山山谷﹐江東﹑陜西﹑泰山﹑漢中﹑湖湘間皆有。一根數莖﹐莖細頗堅﹐髙二﹑三尺﹐一莖三椏﹐一椏三葉﹐長二三寸﹐如豆藿﹐葉如杏葉﹐面光背淡﹐邊有細齒﹐薄而有刺。四月開花白色﹐亦有紫色者。碎小獨頭﹐經冬不凋﹐根似黃連﹐色紫多須﹐卽仙靈脾也。景曰﹕西川北部﹐有獸曰淫羊﹐與山羊無異﹐日羣百徧﹐蓋食此藿所致也。羊食之而淫﹐故曰淫羊﹐若以爲川北有淫羊似乎曲爲之解矣。又名仙靈脾﹐當是取其益气力﹐彊志而名之耳。修治﹐取生處不聞水聲者乃良﹐以夾刀夾去葉之四畔花枝﹐每斤用羊脂四兩拌炒﹐待脂盡爲度。薯蕷﹑紫芝爲之使。得酒良。

曰﹕羊性善羣﹐淫羊功力相似﹐藿則以形舉也。莖髙二﹑三尺﹐細緊勁直﹐經冬不凋﹐可想見其作用矣。一莖三椏﹐一椏三葉﹐具巽木生成之數﹐助長厥陰之用﹐堅固淫業者也。但不可久服﹐以有餘於用﹐不足於體﹐令人無子故也。

第六帙

靑蒿

﹝本經中品﹞兩手相摩﹐中有暖出﹐淫爲因火爲果﹐理固然矣。

【气味】苦寒﹐無毒。

【主治】主疥瘙痂癢惡瘡﹐殺虱﹐治畱熱在骨節間﹐明目。

【核】曰﹕生華陰川澤﹐所在有之。得春最早﹐望春便發。莖如指肥﹐葉極纖細﹐色並靑翠﹐似茵陳蒿而背不白。至夏漸髙五﹑六尺許﹐秋深開細淡黃花﹐花下結子如粟米﹐莖柔韌﹐根白硬﹐苗葉花實﹐並芬芳特勝﹐功力亦相若也。筆談云﹕靑蒿一類﹐自有二種﹕一黃色﹐一靑色。靑者入藥﹐卽本經所指靑蒿﹐亦有所別。陜西銀綏間﹐見靑蒿叢中﹐時有一兩窠﹐迥然特靑如松檜﹐翠碧可觀。至秋餘蒿轉黃﹐此蒿翠碧更倍﹐古人取深靑者爲勝﹐恐卽此蒿﹐獨得蒿力之專精者也。不然﹐諸蒿何嘗不靑﹐但靑而色淡。雷公云﹕凡使﹐惟中爲妙﹐到膝卽仰﹐到腰卽俯。使子勿使葉﹐使根勿使莖﹐四件若同使﹐翻然成痼疾。修事﹐其葉﹐或莖實﹐用七歲兒七个溺﹐浸七日七夜﹐取出﹐曬漧用。

曰﹕蒿靑而髙﹐纖柔整密﹐望春便發﹐少陽膽藥﹐發陳致新之宣劑也。其味苦﹐巳出乎陽﹐其气寒﹐未離乎陰﹐陰中之陽﹐陽中之樞象也。蓋少陽膽主骨﹐故對待骨節間畱熱﹐若皮膚分理間﹐疥瘙痂癢惡瘡﹐亦屬畱熱所致﹐皆陳也。宣發發陳﹐陳發則新至矣。主明目者﹐以肝膽開竅於目﹐不惟發陳﹐且拂塵矣。君子蒿目﹐其斯之謂歟。

第六帙

漧薑

﹝本經中品﹞母姜作種﹐子姜頓長﹐母姜便宜﹐取出卽子母更相生長之意。白淨結實具金之色與形﹐乃能存金之味﹐盡金之用。

點火成金﹐金復歸火﹐循環之理﹐非擬議所到。

盡金之性﹐所以全火之用﹐乃能備暖熱之火體﹐以火緣物以顯用﹐因用以見體故也。遊溢水谷﹐正疆界所司之事。

【气味】辛溫﹐無毒。

【主治】主胸滿咳逆上气﹐溫中﹐止血﹐出汗﹐逐風濕痺﹐腸下痢。生者尢良。久服主臭【核】曰﹕出漢﹑溫﹑池州﹐江西﹑浙江諸處。宜原隰沙地。四月種種﹐五月生苗﹐如嫩蘆﹐而葉稍闊﹐兩兩相對﹐惡濕洳﹐而畏日﹐故秋熱則無姜。設一莖稍黴﹐則根病矣。社前後﹐新芽頓長﹐如列指狀﹐一種可生百指﹐皆分歧而上﹐卽宜取出種姜﹐否則子母俱敗。

秋分采芽﹐柔嫩可口﹔霜後﹐則老而多筋﹐幹之﹐卽曰幹生薑。漧薑者﹐卽所取姜種﹐水淹三日﹐去皮﹐置流水中﹐漂浸六日﹐更刮去皮﹐然後曬漧﹐入瓷缸中﹐覆釀三日乃成﹐以白淨結實者爲良。故人呼爲白姜﹐入藥則宜炮用。

先人云﹕辛溫夏長﹐色相微紅﹐具火大之力。通心王之令﹐若降下之陰不及﹐醞藉之徳稍遜者﹐所當避忌。又云﹕血病有二陽乘陰而血溢者﹐其治在陽﹐以寒待之。陰乘陽而血溢者﹐其治在陰﹐以溫待之。

曰﹕姜﹐疆也﹐界也。如營衛气血﹐陰陽表裏﹐逾越疆界者﹐能使之各各旋歸﹐有如捍禦外侮之侵犯邊疆者。味辛气溫﹐宣發生陽之气﹐充益火大之源﹐以消陰翳冷气﹐寒酸木僵﹐設火毒熾盛﹐豈堪僭服。故治胸滿咳逆之因肺气浮越﹔血衄妄行之因陰气乘陽﹔嘗自汗出之因營弱衛彊﹔風濕成痺之因气不宣通﹐腸下痢之因脾胃虛寒﹐致水谷失於遊溢。

生﹝金曰從革﹐從革作辛。姜以辛勝﹐稟庚辛之味獨專。新秋前後﹐三庚曰三伏﹐正所以緩火刑也。秋熱﹐則爍金殆甚﹐金且難於從革﹐從革更難作辛矣。故秋熱則無姜﹐姜之畏日﹐亦

第六帙

苦參

﹝本經中品﹞【气味】苦寒﹐無毒。

【主治】主心腹結气﹐癥瘕﹐積聚﹐黃膽﹐溺有餘瀝﹐逐水﹐除癰腫﹐補中﹐明目止淚。

【核】曰﹕生汝南山谷﹐及田野間﹐近道處處有之。苗髙三四尺﹐葉靑色細碎﹐極似槐葉﹐春生冬凋。花色黃白﹐七月結角﹐如萊菔莢﹐內有細子二﹑三粒﹐如小豆而堅。根三五料並生﹐長五七寸﹐兩指許大﹐色黃褐﹐味極苦。生河北者﹐無花無子﹐苗莖根葉﹐皆相若也。五﹑六﹑十月﹐采根曝漧。修事﹐用糯米濃泔汁浸一宿﹐有腥穢气﹐浮在水面上者﹐須重重淘過﹐卽蒸之﹐從巳至申﹐曬漧用。玄參爲之使﹐惡貝母﹑菟絲子﹑漏蘆﹐反藜蘆。

曰﹕苦者﹐言其味﹔參者﹐言其功力相參上下內外也。炎上作苦﹐故一名陵節﹐一槐﹑菟槐﹑苦者﹐稟水曰潤下之寒化爾。合從至陰﹐對待火熱爲因﹐積聚爲證者也。更觀根生三﹑五並立﹐亦苦三相參﹐伍相伍﹐故得自參以上﹐明目止淚﹐自參以下﹐逐水餘瀝。

自參以外﹐除癰腫黃膽。自參以內﹐破結气癥瘕﹐蓋心腹居中﹐積聚火熱﹐斯成眾眚﹐對待火

第六帙

知母

﹝本經中品﹞【气味】苦寒﹐無毒。

【主治】主消渴熱中﹐除邪气﹐肢體浮腫﹐下水﹐補不足﹐益气。

【核】曰﹕出瀕河懷﹑衛﹑彰徳﹑解州﹑滁州﹑彭城諸處。二月宿根再發﹐四月開花﹐色靑曰﹕知母﹐天一所生﹐水徳體用具備者也。故主濡潤燥涸﹐對待熱中﹐除邪气﹐肢體浮腫﹐潤下水道者也。設捨肺金之母气﹐難以遊溢轉輸矣。何也﹐母气之藏眞髙於肺﹐以行營衛陰陽﹐乃能遊溢通調﹐轉輸決瀆耳。蓋益气者﹐亦母益子气﹔補不足者﹐亦母能令子實也。原夫金爲水母﹐知母者﹐如子知有母也。別名母﹑母者﹐依母彰名也。兒艸﹑兒踵﹑昌支者﹐繇母命名也。水浚﹑水參﹑水須者﹐離母立名也。連母者﹐正顯子連母義。

貨母者﹐卽子母遞遷以成變化也。知此則立名之義﹐或遠取物﹐近取身﹐可深長思矣。

第六帙

白薇

﹝本經中品﹞惟其卒暴﹐故不覺其所從來。

【气味】苦鹹平﹐無毒。

【主治】主暴中風﹐身熱﹐支滿﹐忽忽不知人﹐狂惑邪气﹐寒熱酸疼﹐溫瘧洗洗﹐發作有時【核】曰﹕出陜西﹐及舒﹑滁﹑潤﹑遼諸州﹐近以山東沂濮﹑莒萊諸州者稱勝。莖葉俱靑﹐頗類柳葉。六﹑七月開紅色花﹐遂結實。根似牛膝而細﹐長尺許。色黃微白﹐芳香襲人者﹐白薇也﹔色白微黃﹐折之易斷者﹐白前也。修治﹐用糯米泔浸一宿﹐去髭﹐槐砧上銼細﹐蒸之﹐從申至巳﹐曬漧用。惡黃﹑大黃﹑大戟﹑漧薑﹑大棗﹑漧漆﹑山茱萸。

曰﹔白薇﹐別名白幕。白者﹐金色﹐堅剛之體也。微者﹐隱也﹐隱身而行。幕者﹐軍行之幕﹐以隱身也。此指能治因所治證﹐以詮名耳。气平﹐味苦鹹﹐平則不上不下﹐惇土徳化﹐禦所不勝也。炎上作苦﹐苦性走下﹐苦能入骨﹐潤下作咸﹐咸性走血﹐咸能堅﹐從巓及踵﹐淪膚徹髓﹐靡不周到者也。謂所勝因﹐善行數變﹐亦靡不周徧故也。故主因於暴風﹐隱身而爲身熱肢滿﹐忽忽不知人﹐狂惑邪气﹐寒熱酸疼﹐此風气畱其處﹐故隱身而嘗在也。

或隱身而行﹐而爲溫瘧灑灑﹐發作有時﹐此風並衛居﹐隨衛气之晝行於陽﹐夜行於陰﹐沈以內薄﹐故發有期﹐而時作時休也。此皆暴風數變之證﹐金以制之﹐制所勝也。別錄主淋露遺尿﹐卽風隱膀胱也。若水气精損﹐卽風隱於腎﹐致令腎虛精涸﹐腎虛水泛也。若忽如死人﹐卽風隱於血﹐致令血厥也。若溫病多眠﹐卽風隱於脈道﹐致令衛气不得晝行於陽也。若痙則風隱於筋﹐驚則風行致令气上也。鹹以暴風爲因﹐寒則非所宜矣。

第六帙

紫艸

﹝本經中品﹞【气味】苦寒﹐無毒。

【主治】主心腹邪气﹐五疸﹐補中﹐益气﹐利九竅。

【核】曰﹕出碭山山谷﹐及楚地﹐今出襄陽﹐多從南陽新野來。二月逐壠下子﹐苗似蘭香﹐赤莖靑節﹐紫花白實﹐其實秋月乃熟也。春社前後采根﹐頭有白毛如茸﹐以石壓扁﹐曝漧﹐收時忌人溺﹐及驢馬糞﹐並煙气﹐能令根黃。如未花時采取﹐根色鮮明﹔如已作花﹐根色黯惡﹐染色亦不堪用也。修事﹐每斤用蠟二兩﹐熔水拌蒸﹐水盡爲度﹐去頭﹐並兩畔髭﹐細銼用。

先人云﹕紫艸色勝﹐蓋肝主色﹐而肝之色﹐又從風化。凡病變於色者相宜﹐然肝疏二便﹐餌曰﹕紫﹐間色﹐水乘火色也。气寒味苦﹐臭芳性潔﹐稟水气澄湛之體﹐捍格之用。

主心腹濁邪熱气﹐郁作五黃﹐損气閉竅者﹐力能捍格而澄湛之。別錄廣心腹邪气﹐及腫脹滿痛﹐利九竅﹐及通水道。若兒瘡﹐卽熱濁於血﹔面渣﹐卽熱濁於气於色耳。蘄陽廣兒瘡﹐及斑疹豆毒﹐活血涼血﹐以利大腸。經驗方云﹕痘瘡三日﹐隱隱將出﹐色赤便閉者相宜。曾世榮云﹕脾實協熱者可用﹐脾虛協寒者不可用。愼之﹐愼之。

﹝兒醫用藥尙新﹐無暇察色問證﹐詳確病因﹐致死生存亡﹐莫之能測。曾世榮﹐及經驗方言

第六帙

蔥莖白

﹝本經中品﹞臭腐中具大神奇﹐故種種功力不可思議。以能前通陽气﹐自然徧周四大﹐則心肝脾胃﹑爪生【气味】辛平﹐無毒。

【主治】作湯﹐主傷寒寒熱﹐中風﹐面目浮腫﹐能出汗。

【核】曰﹕所在有之。凡四種﹕山谷者﹐曰蔥。陸地者﹐曰胡蔥﹑凍蔥﹑漢蔥。漢蔥一名木蔥﹐莖薄味淡﹐春時開花﹐作子卒黑而三瓣﹔凍蔥﹐一名冬蔥﹐又名慈蔥﹐或名大官蔥﹐莖柔而香﹐不結子﹐分莖栽蒔﹐夏衰而冬盛﹔胡蔥﹐莖葉粗硬﹔蔥﹐似胡蔥而稍細﹐蔥療病﹐凍蔥入藥最美也。

曰﹕白根層理﹐綠莖空中﹐上達橫徧﹐陽气前通之象也。方之奇方﹑急方﹐劑之宣劑﹑通劑也。故主陽气閉塞﹐致寒風外侮﹐作湯蕩滌之﹐前通陽气﹐揚液爲汗也。先人云﹕蔥葉離白轉大﹐去根气味更勝﹐故從根柢﹐直徹巓頂。仲景云﹕少陰病面赤者﹐四逆湯加蔥白主之。先人云﹕陰經面赤﹐謂之戴陽。蔥白不離於陰﹐以通陰中之陽也。蘄陽云﹕蔥管吹鹽入玉莖內﹐治小便不通﹐及轉胞。先人云﹕𨿽是吹入﹐實是透出﹐𨿽是下通﹐實是上達。

活人書云﹕頭痛如破者﹐連根蔥白半斤﹐佐生薑二兩﹐水煮溫服。先人云﹕病頭用根﹐欲從甲乙﹐直作丙丁﹐邪始淨盡。深師方云﹕胎動下血﹐痛極搶心﹐蔥白煮濃汁飲之﹐未死卽安﹐已死卽出。先人云﹕蔥白𨿽通陰分之陽﹐其機輕捷﹐使邪遽出﹐無容畱礙﹐故中气無損﹐妊娠爲宜。宗云﹕蔥主發散﹐多食昏神。先人云﹕發散心王之邪﹐其機數數﹐寧免自傷。又云﹕其气開出﹐當入太陰﹐其性通明﹐當入陽明﹐倘陽明闔機不及者﹐投之爲害不淺。又云﹕卒中悶絕﹐多屬陽气閉塞﹐蔥力內開骨節﹐外達毫竅﹐下及趺踵﹐上徹巓頂﹐可使生陽徧周四大﹐若出入之神機廢弛﹐無能爲矣。

第六帙

澤蘭

﹝本經中品﹞【气味】苦微溫﹐無毒。

【主治】主乳婦內衄﹐中風餘疾﹐大腹水气﹐四肢浮腫﹐骨節中水﹐金瘡﹐癰腫瘡膿。

【核】曰﹕所在有之﹐多生水中。二月生苗﹐莖方節赤﹐四葉相值﹐葉似蘭艸﹐但不甚香﹐枝葉間微有白毛爲異。七月作萼﹐色純紫﹐開時色紫白。根色靑紫﹐與蘭艸亦相類也。

修治﹐細銼﹐以絹囊盛之﹐懸於屋之南畔角上﹐陰漧取用。

曰﹕澤蘭生水中﹐乃水气所聚﹐澄潔水體﹐宣通水用者也。故主乳婦內衄﹐大腹水腫四肢浮腫﹐骨節中水﹐及金瘡癰腫瘡膿﹐悉屬體失澄潔﹐用失宣通﹐其辟不祥﹐與中風餘疾﹐皆體用功力耳。

第六帙

白蘚根皮

﹝本經中品﹞欲以壽終﹐當首戒鮮。

【气味】苦寒﹐無毒。

【主治】主頭風﹐黃膽﹐咳逆﹐淋瀝﹐女子陰中腫痛﹐濕痺死肌﹐不可屈伸起止行步。

【核】曰﹕出河中﹑江寧﹑滁州﹑潤州﹐而蜀中者爲勝。苗莖都靑﹐葉色稍白﹐如槐葉﹐亦如茱萸葉。四月開花淡紫色﹐似小蜀葵花。根似小蔓靑﹐皮黃白而中實。气臭正似羊膻也﹐春采者堅白﹐夏采者虛惡。惡螵蛸﹑桔梗﹑茯苓﹑萆。

先人云﹕膻者肝之臭﹐當入肝﹐爲肝之用藥﹐從治風气者也。亦可入脾除濕﹐脾以肝爲用耳曰﹕白曰金﹐鮮曰腥﹐金之色與臭也。又不以壽終者曰鮮﹐故惟春采者堅白﹐夏采者虛惡。以方生則力銳﹐形腐則气萎而力不專矣。味苦气寒﹐對待以熱爲病﹐以風爲本﹐如風中頭而標頭風﹔郁肌層而標黃膽﹔入毫竅而標咳逆﹔客膀胱而標淋瀝﹔侵陰中而標腫痛﹔更合濕曰痺﹐如痺肌而標死肌﹔痺筋而標不可屈伸﹔及起止行步不正也。設合寒本﹐气味不相投矣。

第六帙

山茱萸

﹝本經中品﹞木胎於火﹐與龍從火裏得﹐別是一法﹐此正五行相襲﹐四時之序也。

【气味】酸平﹐無毒。

【主治】主心下邪气寒熱﹐溫中﹐逐寒濕痺﹐去三虫。久服輕身。

【核】曰﹕生漢中山谷﹐及瑯琊﹑冤句﹐今海州﹑兗州﹐近道諸山中亦有。木髙一﹑二丈﹐葉如梅而有刺。二月開花如杏。四月結實如酸棗﹐深赤色。一種葉幹花實俱相似﹐但核有八稜﹐名雀兒蘇﹐別是一種﹐不堪入藥。修治﹐以酒潤去核﹐緩火熬幹﹐勿誤食核﹐令人滑精。蓼實爲之使。惡桔梗﹑防風﹑防己。

先人云﹕酸溫津潤﹐合從水藏之精液亦非自力所能致﹐必欲待人待時而興者。

曰﹕茱諧朱﹐謂木胎火﹐含陽於內也﹔萸諧臾﹐謂冤曲從乙﹐木之性也。春半開花﹐夏半結實﹐色赤味酸﹐入肝之體﹐肝之心藥也。心下爲寒熱所搏則火失暖熱性﹐茱萸溫中﹐對待治之。痺逐虫去而身輕矣。客曰﹕肝主疏泄﹐癃閉者當用茱萸。別錄止小便利者﹐何也﹖

第六帙

赤小豆

﹝本經中品﹞【气味】甘酸平﹐無毒。

【主治】主下水腫﹐排癰腫膿血。

【核】曰﹕赤小豆﹐廣雅稱答。蘇恭單稱赤豆。葉曰藿。近世咸用赤黑相間之艸實爲赤小豆者﹐謬甚矣。此豆以緊小而赤黯色者﹐入藥最良﹐稍大而鮮紅﹐及淡紅色者﹐僅堪供食﹐並不療疾。俱於夏至後下種﹐苗科髙尺許﹐枝葉似豇豆葉﹐微圓峭而小。至秋開花﹐亦似豇豆花﹐淡銀褐色而有腐气。莢長二﹑三寸﹐似綠豆莢而稍大﹐皮色微白帶紅。三靑二黃時﹐收之可食。入藥用者﹐必須老赤也。

曰﹕豆爲腎水之主谷﹐赤小者﹐又爲腎之心物﹐水之用藥矣。故主水用不行﹐致作水腫及癰膿爾。別錄廣之治寒熱﹐熱中消渴者﹐以寒本之气﹐入通於腎﹐而病熱標之﹐亦腎气不周於胸﹐消渴引飲也。泄利癃閉﹐正水無用﹐腹滿爲樞機轉闔﹐吐逆卒﹐爲開闔兩持。仲景用赤小豆湯﹐療傷寒瘀熱在裏﹐身必發黃之義﹐可默悟矣。

第六帙

大豆黃卷

﹝本經中品﹞【气味】甘平﹐無毒。

【主治】主濕痺筋攣﹐膝痛不可屈伸。

【核】曰﹕造黃卷法﹐壬癸曰﹐以井華水浸黑大豆﹐候芽長五寸﹐幹之卽爲黃卷。用時熬過曰﹕大豆作黃卷﹐比之區萌而達者﹐長十數倍矣。從艮而震﹐震而巽矣。自癸而甲﹐甲而乙矣。始生之曰黃﹐黃而捲﹐曲直之木性備矣。木爲肝臟﹐藏眞通於肝﹐肝臟筋膜之气也。大筋聚於膝﹐膝屬溪谷之府也。故主濕痺筋攣﹐膝痛不可屈伸。屈伸爲曲直﹐象形

第六帙

水銀

﹝別錄中品﹞龍從火裏得﹐金向水中求﹐不須他方尋覓矣。

【气味】辛寒﹐有毒。

【主治】主疥﹐痂瘍白禿﹐殺皮膚中虱﹐墮胎﹐除熱﹐伏金銀銅錫毒。熔化還復爲丹﹐久服神仙不死。

【核】曰﹕原名﹐一名汞﹐汞與同﹐綱目名靈液﹐藥性名女﹐此丹竈家言也。

古采符陵平土﹐今采秦州﹑商州﹑道州﹑邵武軍者。淮南子言﹕弱土之气﹐禦於白天生白﹐白生白。陶弘景言﹕是出朱砂腹中者佳﹐亦有別出沙地﹐色靑白者﹐爲之生﹐或朱砂粗末﹐或山石折裂﹐采其砂石﹐燒成者﹐色小白而濁﹐皆不及生之能應化無方也。陳霆墨談云﹕拂林國﹐當日沒處﹐有海﹐周匝七﹑八十里﹐國人取之﹐近海十數里﹐掘坑塹數十方﹐乃使健夫駿馬﹐徧體粘貼金箔﹐行近海隅﹐日光晃耀﹐則滚沸如潮﹐湧逐而至﹐若琥珀之遇芥﹐磁石之見鐵﹐蓋以金爲食也﹐遂回馬疾馳﹐俟湧逐之勢漸緩﹐遇坑塹則KT積於中﹐否則人馬亦爲之裹沒矣。取得此品﹐合香艸煎制﹐便成白金﹐爲丹家至寶。

世用熟燒煉﹐經數十百世﹐曾未成丹者﹐以熟气去形存﹐名曰陰符﹐又曰死屍﹐徒消年歲﹐終不可得也。一種艸﹐法用細葉馬齒莧﹐先以槐木槌熟﹐向日東作架﹐曝二﹑三日﹐經久更善﹐乃燒灰存性﹐置瓦甕中﹐封固甕口﹐埋土內四十九日﹐則成矣。每莧百斤﹐可得三兩﹐或十兩。胡演丹藥祕訣云﹕取朱砂法﹐用瓷瓶盛朱砂﹐不拘多寡﹐以紙封瓶口﹐香艸湯煮一伏時﹐先於地上﹐掘一土坑﹐置一鐵盤於坑內﹐次以瓷瓶倒復盤內﹐遂用鹽泥﹐封固近盤瓶口﹐更築實以土﹐露瓶下節之半於土上﹐圍以栗炭﹐二炷香﹐火息气冷﹐自流溢盤中矣。每朱砂末一斤﹐可得十兩。舊坑明透好砂﹐可得十五兩。邕州溪洞﹐燒取極易﹐以百兩爲一銚﹐銚之制似豬脬﹐外糊濃紙數重﹐貯之卽不走漏﹐若散失在地﹐以川椒末﹐或茶末收之﹐或眞金﹐及石引之卽上。嘉謨云﹕去之砂魄﹐名曰天琉﹐丹竈家用之。修事﹐勿用艸﹐並舊朱漆中燒出者﹐或經別藥制過者﹐或死屍中流者﹐誤服爲毒甚深﹐不可不辧。必取生﹐但不易得﹐惟砂末燒取者﹐乃可用之﹐用紫背天葵﹑夜交藤汁﹐同煮一伏時﹐以去其毒。修事十兩﹐二汁各用七鎰。宗云﹕得鉛則凝﹐得硫黃則結﹐銅得之則明﹐灌屍中則後腐﹐以五金置其上則浮﹐得紫背天葵﹑紫河車則伏﹐得川椒則收。可以勾金﹐可以湧泉﹐匱蓋藉死﹐气也。並棗肉研乳則散﹐別法制之﹐則成膩粉﹑粉霜。吐唾研之﹐可死虫虱也。土宿眞君云﹕荷葉﹑松葉﹑松脂﹑谷精艸﹑萱艸﹑金星艸﹑瓦松﹑夏枯艸﹑忍冬﹑莨菪子﹑雁來紅﹑馬蹄香﹑獨枝蓮﹑水慈姑﹑萬年靑﹑蒼耳艸﹑陸六藤﹑白花充蔚﹐皆能制汞曰﹕水銀﹐似水如銀也。原名﹐從水項聲﹐音爲水銀﹐俗作水銀汞者謬矣。

色華靑﹐顯諸火而還丹赤﹐顯諸土而峭粉黃﹐顯諸金而凝霜白﹐顯諸水而結砂玄。隨合仍分隨分仍合﹐徧周四大﹐攢簇五行﹐神仙不死藥也。顧注畱九竅﹐死且不朽﹐況餌服者乎。

故對待生欲速朽者﹐爲疹﹐爲痂瘍白禿﹐殺皮膚中虱﹐其功特著。有言气寒爲陰金之屬者﹐恐失體用相蕩之爲性矣。

第六帙

石硫黃

﹝本經中品﹞【气味】酸溫﹐無毒。

【主治】主婦人陰蝕﹐疽痔惡血﹐堅筋骨﹐除頭禿﹐能化金銀銅鐵奇物。

【核】曰﹕出東海牧羊山谷﹐及太行﹑河西山﹐今南海諸番﹐嶺外州郡亦有﹐不及昆侖﹑雅州﹑舶上來者。此火石之精﹐礬石之液也。所在之處﹐必有溫泉﹐作石硫黃气。以顆塊瑩淨﹐光膩色黃﹐嚼之無聲者彌佳。夾土及石者﹐不堪入藥。一種赤色者﹐曰石亭脂﹔靑色者﹐曰冬結石﹔鵝黃色者﹐曰昆侖黃﹔半白半黑者﹐曰神驚石﹐並不堪用。又有一種水流黃﹐出廣南。及資州﹐從溪澗水中流出﹐以茅收取熬出者曰眞珠黃﹐气極鮏臭﹐堪入瘡藥。一種土硫黃﹐出閩漳﹐對海有山﹐名雞籠頭﹐刮取山邊砂土﹐日中曝漧﹐和牛脂煎研﹐去砂土﹐漉出淸汁﹐幹之﹐卽土硫黃也﹐入藥亦佳。修事﹐先以萊菔剜空﹐置硫黃於萊菔空內﹐合定﹐用稻糠火煨熟﹐去其臭气﹐再以紫背浮萍﹐同煮一日﹐消其火毒﹔更以皂莢煎湯淘之﹐去其黑漿。曾靑爲之使﹐畏細辛﹑飛廉﹑朴硝﹑鐵﹑醋。

曰﹕石硫黃﹐偏得山石剽悍之性﹐陽燧爲體﹐動流爲用者也。气稟火溫﹐味兼木酸﹐蓋木從火得﹐風自火出故爾。合入厥陰﹐從乎中治﹐故主陰蝕疽痔﹐及惡血爲眚﹐無以奉發美毛﹐正骨柔筋者﹐悉屬陰凝至堅﹐對待治之﹐陽生陰長﹐陽殺陰藏矣。化金銀銅鐵奇物﹐此火之精﹐礬之液耳。

﹝厥陰之上﹐風气主之﹐中見少陽﹐少陽相火也。﹞

第六帙

白馬陰莖

﹝本經中品﹞【气味】甘鹹平﹐無毒。

【主治】主傷中脈絕﹐陰痿不起﹐彊志﹐益气﹐長肌肉﹐肥健﹐生子。

【核】曰﹕馬生雲中﹐白者入藥最良。雲中﹐今大同府。東南者弱劣不堪用耳。孕十有二月而生﹐應陰以紀陽也。蓋陰合於八﹐八合陽九﹐八九七十二﹐二主地﹐地主月﹐月精爲馬﹐月數十二﹐故十有二月而生。月度疾﹐故善走也。一歲曰﹝音還﹞﹐二歲曰駒﹐三歲曰﹐八歲曰﹐八歲一變﹐故從八也。欲知其歲﹐以齒別耳。種類𨿽多﹐咸以色取。如爾雅云﹕小領盜驪﹐絕有力﹐膝上皆白惟﹝音志﹞﹐四﹝交膝下也﹞皆白﹐四蹄皆白首﹐前足皆白﹐後足皆白﹐前右足白啟﹐左白﹐後右足白驤﹐左白﹐﹝亞鬣色黑﹞馬白腹﹐驪馬白跨﹝跨髀關﹞﹐白州﹝竅也﹞﹐尾本白﹐尾白﹐顙白顚﹐白達﹝達鼻莖也﹞素縣﹐面顙皆白惟﹐﹝音龐﹞﹐回毛在膺宜乘﹐在肘後減陽﹐在幹﹝幹脇也﹞方﹐在背闋黃﹐逆毛居﹐牝﹐驪牡﹐玄駒﹐驂。牡曰騭﹝音質﹞﹐牝曰﹐白駁﹐黃白。

馬黃脊﹐驪馬黃脊。靑驪﹐靑驪﹐靑驪繁鬣。驪白雜毛﹝音褒﹞﹐黃白雜毛﹐陰﹝陰淺色﹞白雜毛﹐蒼白雜毛騅﹐彤白雜毛。白馬黑鬣駱﹐白馬黑唇。黑喙﹐一目白﹐二目白魚。如宗廟齊毫﹐戎事齊力﹐田獵齊足﹐此言所尙﹐如﹐野馬﹐如﹐倨牙﹐食虎豹﹐蹄趼善升﹐一枝蹄趼善升﹐此屬異品。凡相馬者﹐先除三羸五駑﹐乃相其餘﹐肝欲得小﹐耳小則肝小﹔肺欲得大﹐鼻大則肺大﹔脾欲得小﹐小則脾小﹔心欲得大﹐目大則心大。又云﹕眼欲得有紫艷﹐口欲得有紅光﹐上唇欲得緩﹐下唇欲得急﹐上齒欲鉤﹐鉤則壽﹐下齒欲鋸﹐鋸則怒﹐脊欲大而抗﹐額欲方而平﹐喉欲曲而深﹐胸欲直而出﹐免間欲啟﹐虎口欲開﹐升肉欲大而明﹐輔肉欲大而朗﹐耳欲如劈竹﹐睛欲如懸鈴﹐頭欲髙如剝兔﹐項欲起如飛龍。又云﹕人眼鳥目﹐鹿背麟腹﹐虎胸龜尾﹐擎頭如鷹﹐垂尾如彗。又云﹕望之大﹐就之小﹐筋馬也。望之小﹐就之大﹐肉馬也。前視見目﹐旁視見腹﹐後視見足﹐駿馬也。毛束皮﹐皮束筋﹐筋束肉﹐肉束骨﹐五者兼備﹐天下之馬也。又云﹕口中紅白間色者壽﹐鼻中紅色如朱點書者壽﹐眼中赤色如字形者壽﹐動則逸﹐靜則殃。起先前足﹐臥先後足﹐嘗臥則病﹐嘗立則安。有肝無膽者﹐畜生於午﹐稟火气而生者馬﹐火不能生木﹐故有肝無膽﹐膽者木之精﹐木髒不足﹐故食其肝者死。修事﹐取銀色無病白馬﹐春月遊牝時﹐力勢正彊者﹐生取陰漧百日﹐用時以銅刀破作七片﹐將生羊血拌蒸半日﹐曬漧﹐粗布拭去皮﹐及幹血﹐銼曰﹕本經取馬以白爲良﹐故五畜以馬爲金也。蓋十二辰午爲馬﹐謂陰始生於午﹐六陽之化﹐太陰之屬也。是主手太陰肺﹐足太陰脾﹐藏眞濡於脾﹐脾藏肌肉之气也。故主長肌肉而肥健﹐藏眞髙於肺﹐以行營衛陰陽也。故主傷中絕脈而益气﹐若彊志有子﹐爲水藏事﹐水以金爲母﹐土爲制﹐制則化生耳。若主陰痿不起﹐正陰始生於午﹐自彊而不息﹐應陰以陽紀也

第六帙

牡狗陰莖

﹝本經中品﹞【气味】鹹平﹐無毒。

【主治】主傷中﹐陰痿不起﹐令彊熱大﹐生子﹐女子帶下十二疾。

【核】曰﹕狗有三﹐守狗﹑獵狗﹑豢狗也。在禽爲婁﹐卦爲艮﹐五行爲木﹐十二子爲戍﹐斗精所生也。七九六十三﹐陽气生﹐故狗三月而生也。三子曰﹝音宗﹞﹐二子曰獅﹐一子曰﹝音祈﹞﹐末成曰毫。爾雅云﹕﹝音沼﹞﹐龐﹝音龐﹞狗也﹔龐﹐犬多毛也。KT﹝音獻﹞﹐犬吠不止也。﹐犬知人心所使也。﹝音興﹞﹐健犬也。狄﹐赤犬也。耗﹐白犬也。

狡﹐小犬也。﹐黑色﹐韓良犬。﹝音鵲﹞﹐黑白﹐宋良犬也。﹝音弁﹞﹐逐虎犬也。窮奇﹐驅妖神狗也。長喙曰獫﹝音斂﹞﹐短喙曰﹝音歇﹞。去勢曰猗。髙四尺曰。狂犬曰﹝音折﹞。善守者喙長﹐善獵者喙短﹐供饌者體肥﹐入藥者守狗也。獵者搏食﹐守者苟食﹐性險而出﹐警吠止禦﹐故艮爲狗﹐艮陽在上故也。豺見之跪﹐虎食之醉﹐食木鱉則死。遼東有鷹背狗﹐產必三卵﹐一鷹﹐一雕﹐一犬﹐以禽乳獸﹐類化生也。又老木之精﹐狀如狗﹐色黑無尾﹐烹之可食﹐無情化有情﹐精靈之變也。荊楚記云﹕雞寒狗。畏杏仁﹐反商陸。合蒜食損人﹐同菱食生癲。犬不炙食﹐令人消渴﹔妊婦食之﹐其子無聲。熱病後食之﹐卒殺人也。病犬﹑狂犬﹑自死犬﹐有大毒。懸蹄之犬傷人﹔赤股而躁者﹐其气臊﹔犬目赤者有屍毒﹐不則欲狂而尾垂矣。

曰﹕犬象形。孔子曰﹕視犬字如畫。韓非云﹕蠅營狗苟。狗苟﹐故從苟也。埤雅云﹕犬獵狗狩﹐狩以守之﹐獵以逐之。孔子曰﹕狗﹐叩也。叩气吠以守也﹐其羣以時﹐言能守也。對待不知持滿﹐以欲竭精﹐致傷中陰痿不起者。功能警禦嚴守﹐令彊大﹐必持其精气滿溢而寫則生子矣。女子帶下十二疾﹐可默會矣。

第六帙

代赭石

﹝本經下品﹞帥气衛外﹐左右二十有四﹐而營隊居中﹐設無血帥﹐誰主司命乎。

【气味】苦寒﹐無毒。

【主治】主鬼疰賊風蠱毒﹐殺精物惡鬼﹐腹中毒邪气﹐女子赤沃漏下。

【核】曰﹕出代郡﹐及姑幕。北山經云﹕少陽之山﹐中多美赭。西山經云﹕石脆之山﹐灌水出焉﹐中有流赭。管子云﹕其山有赭﹐其下有鐵。處處山中亦有之﹐西北者爲良也。生山峽中者﹐赤紅靑色而有澤﹐上紋如浮漚﹐俗呼丁頭赭。修事﹐細研﹐以臘水重重飛過﹐水上有赤色如薄雲者去之。澄淨去水﹐再以茗汁煮一伏時﹐取出﹐研萬餘匝用。鐵鐺燒赤﹐下白蠟一兩﹐待化﹐投新汲水沖之﹐再煮一二十沸﹐取出﹐曬漧用。

先人云﹕去浮赤﹐奪其先聲﹔烹白蠟﹐培其根本﹔肝與血﹐大獲保任矣。

曰﹕靈樞稱衛气爲帥气。隱居稱大赭爲血師﹐則大赭當爲營气之司命矣。經云﹕命曰營气﹐以奉生身﹐莫貴乎此。先人云﹕鬼疰三證﹐大爲生气之害﹐然必伏匿陰血中﹐乃肆毒惡。赭色丹靑﹐承宣君相火﹐爲血帥保任﹐仍令就規矩﹐會尺寸﹐以合五十營﹐奉身生气如嘗﹐營血安堵如故矣。

第六帙

戎鹽

﹝本經下品﹞【气味】鹹寒﹐無毒。

【主治】主明目﹐目痛﹐益气﹐堅筋骨﹐去毒蠱。

【核】曰﹕戎鹽﹐卽靑鹽﹐亦赤鹽也。史書言虜中鹽有九種﹕曰白鹽﹑食鹽﹑黑鹽﹑胡鹽﹑柔鹽﹑赤鹽﹑駁鹽﹑臭鹽﹑馬齒鹽﹐而戎鹽卽胡鹽。日華一名羌鹽﹐《唐本》一名禿登鹽﹐大明一名陰土鹽﹐生河崖山之陰土石間也﹐大小不嘗﹐形作塊片﹐間有方稜﹐或如雞卵﹐或如菱米﹐堅結似石﹐色玄紫白﹐味不甚鹹﹐臭若雞之气﹐燒之不鳴者是也。涼州異物志云﹕姜賴之墟﹐今稱龍城。剛鹵千里﹐蒺藜之形。其下有鹽﹐累棋而生。又云﹕鹽山二嶽﹐二色爲質﹐赤者如丹﹐黑者如漆。小大從意﹐鏤之爲物。作獸辟惡﹐佩之爲吉。或稱戎鹽﹐可以療疾。張果《玉洞要訣》云﹕赤戎鹽﹐生西戎﹐稟自然水土之气﹐結而成質。其地水土之气黃赤﹐故鹽時﹐色益赤者爲眞。再燒之最久﹐赤轉爲靑矣。故一名絳鹽。西涼記云﹕有靑鹽池﹐出靑鹽﹐正方寸半﹐其形如石﹐味甚甘美。眞臘記云﹕山間有石﹐味勝於鹽﹐可琢爲器。梁傑公傳云﹕交河之間﹐掘磧下數尺有紫鹽﹐如紅如紫﹐色鮮而甘。其下丈許﹐必有珀。北戶錄云﹕張掖池中生桃花鹽﹐色如桃花﹐隨月盈縮。今寧夏近涼州地﹐鹽井所出靑鹽﹐四方皎潔如石。

山丹衛﹐卽張掖地﹐有池產鹽紅色。此二鹽者﹐卽戎鹽之靑﹑赤二鹽也。今方書但用靑鹽﹐不用赤鹽﹐並目赤鹽爲異物矣。本艸云﹕北海產靑鹽﹐南海產赤鹽﹐總從西戎來。所謂南北者﹐指西海之南北耳。嶺南一種紅鹽﹐用色染成﹐非眞赤鹽也﹐燒之出白汁﹐凝定仍轉白色矣。丹房源云﹕蠻鹽可伏雌雄﹐惟赤鹽爲上。獨孤滔云﹕戎鹽累卵﹐幹﹐制土砂。

曰﹕煮海爲鹽﹐若戎鹽者﹐鐘海水自然之精气﹐不假人力爲也。生海北者黑如漆﹐海不越水火爲色﹐遞以水火爲勝劣﹐亦遞以水火爲功用也。故主精明眼識爲緣﹐生於眼識﹐蓋識精緣水爲根﹐緣明爲塵﹐塵爲火用﹐根爲火體故爾。若益气堅筋骨﹐去毒蠱﹐此寶明澄湛之休徵耳。

﹝寶明卽火﹐澄湛卽水。經云﹕寶明生潤﹐水從火出矣。﹞

第六帙

貫眾

﹝本經下品﹞【气味】苦﹐微寒﹐有毒。

【主治】主腹中邪熱气﹐諸毒﹐殺三虫。

【核】曰﹕出玄山山谷﹐及冤句少室山﹐今陜西﹑河東州郡﹐及荊﹑襄間多有之。生山陰近水處。冬夏不死﹐數根叢生﹐每根必有多莖貫之﹐莖作三稜如蕨狀﹐有黑色汁﹐頗涎滑也。其葉兩兩對生﹐如雞翎﹐及鳳尾﹐又似狗脊葉而無鋸齒﹐色靑黃﹐面深背淡。四月花白﹐七月實黑﹐相聚連捲﹐而生其根﹐曲而有尖嘴﹐黑須叢族﹐亦似狗脊根狀﹐及伏鴟﹐皮黑肉赤﹐直而多枝﹐若百頭也。菌﹑赤小豆爲之使﹐伏石鐘乳。

先人云﹕百頭而以一貫﹐故名貫眾。連捲有夏脈如鉤之象﹐是心物無疑矣。腹中邪熱﹐是夏气在髒之病﹐從血脈流入心腹之部者﹐當須此品。

曰﹕根具百頭﹐獨莖葉兩兩相對﹐若偶貫羣陰也﹐因名貫眾。多生山陰近水處﹐故稟苦寒气味﹐對待陽不貫陰而成邪熱﹐理不貫經而成諸毒。生陽不貫四大而成三虫﹐亦地以陽殺陰藏之象歟。

﹝旣連捲有夏脈如鉤之象﹐則百頭一貫﹐有心主百脈宗主之象矣。假以治百合病者頗象形百合病者﹐百脈一宗悉致其病故也。﹞

第六帙

白芨

﹝本經下品﹞【气味】苦平﹐無毒。

【主治】主癰腫惡瘡敗疽﹐傷陰﹐死肌﹐胃中邪气﹐賊風﹐鬼擊﹐痱緩不收。

【核】曰﹕出北山山谷﹐及冤句﹑越山﹐江淮﹑河﹑陜﹑漢﹑黔諸州。春生苗﹐長尺許。

葉如初生棕苗﹐及藜蘆﹐兩指許大﹐色靑翠。三﹑四月葉中出條﹐開紫花﹐宛如艸蘭﹐卽篛蘭也。結黃黑實﹐根色白﹐似菱﹐有三角﹐角頭生芽﹐節間有毛﹐質極粘膩﹐可作糊也。紫石英爲之使﹐惡理石﹐畏李核仁﹑杏核仁﹐反烏頭。

曰﹕白﹐金﹔及﹐至也。金至斯堅﹐故主癰腫瘡疽﹐死肌痱緩﹐不但堅形﹐亦可堅髒﹝杭郡獄中﹐有犯大辟者﹐生肺癰﹐膿成欲死﹐得單方服白及末﹐遂獲生全﹐越十年臨刑﹐其肺已損三葉﹐所損處﹐皆白及末塡補﹐其間形色﹐猶未變也。﹞

第六帙

連翹

﹝本經下品﹞【气味】苦平﹐無毒。

【主治】主寒熱﹐鼠瘰﹐癰腫惡瘡﹐癭癅結熱﹐蠱毒。

【核】曰﹕出太山山谷﹐今汴京﹐及河中﹑江寧﹑潤﹑淄﹑澤﹑兗﹑鼎﹑嶽﹑利諸州﹐皆有之﹐獨蜀中者爲勝。有大翹﹑小翹兩種。大翹生下濕地﹐或山岡上﹐葉靑翠如楡葉水蘇輩﹐莖髙三﹑四尺而色稍赤﹐獨莖梢開花﹐黃色可愛﹐三秋著子﹐似蓮實之房﹐亦若椿實之未開者﹐翹出眾艸﹐殼小堅外完﹐無跗萼﹐剖之中解﹐气甚芳馥﹐實才幹﹐振之卽落﹐若不著莖﹐根如靑蒿之白硬也。小翹﹐生岡原之上﹐莖葉花實﹐皆似大翹﹐但細小耳。古者莖葉花實並用﹐今惟用實﹐未見莖葉也。南方一種﹐莖短葉小﹐惟實黃黑﹐子如粟粒﹐乃旱蓮。

又一種如菡萏﹐殼柔軟﹐外有附萼﹐抱之且無解脈﹐亦不芳香﹐幹之不落﹐久著莖上﹐功用殊別也。

曰﹕內經嘗以車蓋諭脈狀﹐曰藹藹如車蓋者﹐陽結也﹐亦陽盛也。本經乃以連翹名藥結陽盛乎。一名連軺﹐軺亦小車也﹔蓋車者﹐引重致遠﹐以濟不通。周禮云﹕車有天地之象﹐是合陰陽內外而言﹐誠開闔之樞鍵也。故主熱結在中﹐爲寒熱鼠瘰﹐其本在髒﹐其末在頸腋間也。若蠱毒﹐此但沈於髒﹔癭癅癰腫﹐此但浮於脈﹐咸屬寒熱爲病因﹐熱結爲形證者也。其功力與夏枯相等﹐但夏枯偏於從本﹐秉寒水化令﹐故上徹巓頂﹐下及趺踵﹔連翹偏於從末﹐秉容平气味﹐故外彌膚腠﹐內偏五中﹐至於解從結心﹐理則一矣。先人云﹕連翹治鼠癰腫瘡癅﹐咸從結气所生﹐取其象形易落﹐而能自散也。綱目謂狀似人心﹐故入心﹐以痛癢瘡瘍﹐皆屬心火也。東垣謂十二經瘡藥中﹐不可無此﹐何必似人心狀乎﹖顧獨莖赤色﹐及結實在上﹐原具心象。又云﹕散血結气聚﹐此以結治結﹐當用上聲之散﹐不當用去聲之散﹐散則自散而省力﹐散則分散而有爲﹐此先人備言所治之證﹐頤但略言能治之因﹐合能所生成﹐則命名之義了然矣。

第六帙

白蘞

﹝本經下品﹞【气味】苦平﹐無毒。

【主治】主癰腫疽瘍﹐散結气﹐止痛﹐除熱﹐目中赤﹐小兒驚癇溫瘧﹐女子陰中腫痛﹐帶下【核】曰﹕生衡山山谷﹐及江淮﹑荊﹑襄﹑懷﹑孟﹑商﹑齊諸州。二月生苗﹐多在林中﹐作蔓赤節﹐葉小如桑。五月開花﹐七月結實。根如雞鴨卵而稍長﹐三五同窠﹐皮黑肉白。一種赤蘞﹐花實功用少別﹐表裏都赤也。代赭爲之使﹐反烏頭。

曰﹕斂從欠﹐音酣﹐平聲﹔與斂從﹐音廉﹐上聲者迥別。有以斂訓聚斂之斂謬矣。蓋斂﹐欲也﹐遂也﹐金也﹐潔也﹐堅潔遂欲﹐以功用證名也。故與白及相﹐古方多並用之。但白及因風致動﹐而金至斯堅﹔白斂因熱致結﹐而金遂斯解﹐良繇金壞爲形證﹐此更堅形堅髒﹐平定陰陽內外上下﹐以及血气之傾移者也。

﹝四大地大曰金﹐與五行金行﹐少有異同。五行之金﹐在髒歸肺﹐在形歸皮毛﹔四大之金﹐

第六帙

烏頭

﹝本經下品﹞烏頭功力﹐能生死人。非以生气通之者﹐孰能與此。

【气味】辛溫﹐有大毒。

【主治】主中風惡風﹐洗洗汗出﹐除寒濕痺﹐咳逆上气﹐破積聚寒熱。其汁煎之名射罔﹐殺曰﹕烏頭與附子同種﹐蓋初化之形物也。近取野生者﹐別無釀造之法。惟多歷年月﹐則气力勇悍﹐其毒轉甚。處處有之﹐苗葉花實﹐並類川烏﹐根外黑內白﹐皺而枯燥。酉陽雜俎云﹕雀芋﹐狀如雀頭﹐置幹地﹐地反濕﹐濕地地反幹﹐飛鳥觸之墮﹐走獸遇之僵。一曰烏艸﹐卽烏頭之野生者。修事﹐用文武火中炮令皺折﹐劈破用。莽艸爲之使﹐反半夏﹑栝蔞﹑貝母﹑白蘞﹑白芨。惡藜蘆。

【核】曰﹕烏﹐日魄也。兼天雄附側之陽而首出之﹐命曰烏頭。經云﹕陽气者﹐若天與日﹐是故陽因而上衛外者也。故主中風惡風﹐汗出洗洗﹐致衛气散解者﹐力堪衛外而爲固者也。寒濕合痺﹐致咳逆上气﹔積聚寒熱﹐致內閉不通﹐外壅肌肉者﹐力主俾通而起亟之。先人云﹕人病有四﹐曰痺﹑風﹑痿﹑厥﹐烏力惟宣痺﹑風。陽行有四﹐曰升﹑降﹑出﹑入﹐烏力惟從升﹑出。但陽喜獨行﹐而專操殺業﹐在剛愎人所當禁忌。又云﹕有家蒔﹐有野生。野生無人气﹐無理法﹐與生人反﹐鳥獸不可與同羣﹐一味艸烏而已。

第六帙

附子

﹝本經下品﹞【气味】辛溫﹐有大毒。

【主治】主風寒咳逆邪气﹐寒濕拘攣﹐膝痛不能行步﹐破癥堅積聚血瘕﹐金瘡。

【核】曰﹕出犍爲山谷﹐及少室。近以蜀道綿州﹑龍州者良﹐他處𨿽有﹐力薄不堪用也。

綿州卽故廣漢﹐領縣凡八。惟彰明出附子﹐彰明領鄕凡二十﹐惟赤水﹑廉水﹑昌明﹑會昌出附子﹐而赤水爲多。每歲以上田熟在農地工作壠。取種於龍安﹑龍州﹑齊歸﹑木門﹑靑堆﹑小坪諸處。十一月播種﹐春月生苗。莖類野艾而澤﹐葉類地麻而濃。花則瓣紫黃﹐苞長而圓。實類桑椹子﹐細且黑。七月采根﹐謂之早水﹐拳縮而小﹐蓋未長成耳。九月采者佳。其品凡七﹐本同而末異也。初種之小者爲烏頭﹔少有旁尖﹐身長而烏﹐附烏頭而旁生﹐𨿽相須﹐實不相連者曰附子﹔左右附而偶生者曰鬲子﹔種而獨生無附﹐長三四寸者曰天雄﹔附而尖者曰天錐﹔附而上出者曰側子﹔附而散生者曰漏籃子﹔皆脈絡連實﹐如子附母﹐而附子以貴﹐故專附名也。凡種一而子六七以上則皆小﹔種一而子二三則稍大﹔種一而子特生則特大。而附子之形﹐以蹲坐正節﹑角少者爲上﹐有節多鼠乳者次之﹐形不正﹐而傷缺風皺者爲下矣。又附子之色﹐花白者爲上﹐鐵色者次之﹐靑綠者爲下。天雄﹑烏頭﹑天錐﹐皆以丰實盈握者爲勝。漏籃﹑側子﹐如園人乞役﹐卑卑不數也。漏籃﹐卽雷公所謂木鱉子﹐大明所謂虎掌。鬲子卽烏喙﹔天錐卽天雄類﹐方書並無此名﹐功用當相同爾。然而易植難成﹐功疏質變﹐或種美而苗不茂﹐或苗秀而根不充﹐或已釀而腐﹐或已曝而攣﹐原屬气化﹐又復化气成消﹐若有神物陰爲之者﹐故園人嘗禱於神﹐目爲藥妖者以此。修事﹐入柳木灰火中﹐炮令皺折﹐竹刀刮去孕子﹐並底﹐劈破﹐於屋下平地﹐掘一土坑安之﹐至明取出﹐焙漧。若陰制者﹐生去皮尖﹐及底﹐薄切作片﹐用東流水﹐及黑豆浸五日夜﹐取出﹐日中曬漧。地膽爲之使。惡蜈蚣。畏防曰﹕附子﹑天雄﹑側子﹐卽烏頭種子﹐奇生無偶者曰天雄﹐偶生旁立者曰附子﹐旁生支出者曰側子。側子靑陽﹐附子顯明﹐天雄巨陽耳。故附子司顯明﹐主潤宗筋﹐束骨而利機關也。顯明陽虛﹐則宗筋縱﹐致拘攣﹐膝痛不能行步矣。並司宗气不會呼吸﹐爲咳逆﹐及血失气﹐爲癥堅積聚者﹐莫不繇風寒寒濕爲痺因﹐不能則爲病熱之爲形證者也。設肺熱葉焦﹐發爲者﹐所當避忌。先人云﹕咳逆邪深﹐寒濕气死﹐機關已弛﹐堅凝固結者﹐匪﹝靑陽﹐少陽也﹔顯明﹐陽明也﹔巨陽﹐太陽也。顯明陽虛之﹐太陰陰虛之﹐差之

第六帙

天雄

﹝本經下品﹞【气味】辛溫﹐有大毒。

【主治】主大風寒﹐濕痺﹐歷節痛﹐拘攣緩急﹐破積聚邪气﹐金瘡﹐彊筋骨﹐輕身﹐健行。

【核】曰﹕不生附側﹐經年獨長而大者﹐天雄也。生成已具附子條內。修事如附子法。

遠志先人云﹕合名與形﹐當屬陽中之陽﹐只能助長﹐不能化育﹐命門之用藥也。

曰﹕天以體言﹐雄以用言﹐不雜於陰柔﹐不惑於邪亂者也。一名白幕﹐幕者﹐軍旅行舍﹐諭天行健﹐自彊不息之象也。主輕身健行﹐望見其雄武矣。若大風﹑寒濕痺證﹐及積聚邪气金瘡﹐嫌於無陽者﹐乃得行險而不失其正。

第六帙

半夏

﹝本經下品﹞【气味】辛平﹐有毒。

【主治】主傷寒寒熱﹐心下堅﹐胸脹﹐咳逆﹐頭眩﹐咽喉腫痛﹐腸鳴﹐下气﹐止汗。

【核】曰﹕出槐裏川谷﹐槐裏屬扶風。今靑州﹑齊州﹑吳中﹑漸中亦有之﹐生丘澤田野間。二月發苗﹐一莖﹐或三莖﹐髙八九寸﹐莖端葉三﹐淺綠色。夏至半夏生﹐連綴莖下也。

形似羊眼﹐圓白者爲勝。江南一種大徑寸﹐南人特重之﹐乃繇跋﹐誤作半夏也。又一種絕似半夏﹐但咬著微酸者﹐名白傍子﹐並不入藥用。修事﹐每半夏四兩﹐用白芥子末三兩﹐以釅醋先調芥子末﹐次將半夏投入洗之﹐誕盡爲度﹐否則令人气逆怒滿也。射幹爲之使。惡皂莢。畏雄黃﹑生薑﹑漧薑﹑秦皮﹑龜甲﹑烏頭。

曰﹕月令半夏生﹐蓋當夏之半也。天地相遇﹐品物咸章之時矣。以純乾決盡﹐至而一陰見﹐故主陰陽開闔之半﹐關鍵之樞﹐如半欲開﹐半欲闔﹐半欲開闔者﹐莫不從令﹐訓釋主治﹐先人詳悉題藥矣。

﹝從半欲開處居多﹐如傷寒寒熱頭眩﹔少陽之樞半欲開也﹐咽喉腫痛﹔少陰之樞半欲開也﹐心下堅胸滿咳逆﹔身形之半欲開也﹐腸鳴亦身形之半欲開半欲闔也﹔下气及汗出﹐此則身形之中欲闔﹐外欲闔也。﹞

第六帙

虎掌

﹝本經下品﹞【气味】苦溫﹐有大毒。

【主治】主心腹寒熱結气﹐積聚伏梁﹐傷筋痿拘攣﹐利水道。

【核】曰﹕出漢中山谷﹐及冤句﹑安東﹑河北州郡﹐近道亦有之。四月生苗﹐髙尺餘。

獨莖上有葉如爪﹐一窠生八九莖﹐時出一莖作穗﹐直上如鼠尾。中生一葉如匙﹐裹莖作房﹐旁開一口﹐上下尖。中有花﹐靑褐色。結實如麻子﹐熟便白色﹐自落布地﹐一子只一窠。九月葉殘取根。但初孕之根﹐僅如豆大﹐漸長者似半夏而扁﹐年久者始圓及寸﹐大如雞卵。周匝生芽﹐三四枝﹐或五六枝﹐圓如指頂﹐宛若虎掌。冀州一種﹐呼天南星﹐二月生苗﹐髙一﹑二二﹑八月采根﹐似芋而扁﹐與相類﹐人多誤采﹐了不可辧。但莖斑花紫﹐南星根小肌膩﹐炮之易裂爲別。然南星卽虎掌﹐同類而異種。其根大者﹐周匝亦有圓芽﹐但不若虎掌莖葉似爪﹐五出分列也。江州一種﹐艸虎掌﹐葉大如掌﹐面靑背紫﹐三四葉爲一本﹐經冬不凋﹐不結花實﹐根之四畔﹐亦有圓芽﹐名象𨿽同治療迥別。修事﹐取重一兩者﹐气專力倍。

用治風痰﹐生用須溫湯洗淨﹐再以白礬作湯﹐或皂角煎汁﹐浸二三日﹐每日一換﹐浸足暴漧。熟用﹐擇黃土地上﹐掘一小坑﹐深五六寸﹐先以炭火燒紅﹐次用好酒沃之﹐乃安虎掌於坑內﹐上以瓦盆覆定﹐灰泥固濟﹐過夜取用。設急用﹐用濕紙包裹﹐埋糠灰火中﹐周匝綻裂﹐便可用矣。一法﹕以酒浸一宿﹐用桑柴火蒸之﹐嘗令灑酒入甑內﹐令气猛。一伏時取出﹐竹刀剖開﹐味不麻舌爲度。一法以生薑杵碎﹐和黃泥包虎掌煨熟﹐去泥焙用。若造曲用﹐生薑汁﹐及礬作湯﹐和虎掌末作小餅子﹐安籃內﹐楮葉包蓋﹐俟上有黃衣生﹐取曬收之。造膽星法﹕將虎掌研末﹐臘月取黃牯牛膽汁和勻﹐納膽囊內﹐懸系有風處﹐幹之﹐年久彌佳。蜀漆爲之使。惡莽艸。

先人云﹕名色性气﹐合屬燥金﹔味苦气溫又得火化﹐爲肺金之用藥也。與易稱萬物令燥者合其徳﹐當治風﹐第可平諸疾生風﹐不可平風生諸疾﹐以非眞實燥故。其治諸暴彊直﹐支痛裏急﹐筋縮戾﹐平以虎掌﹐風從燥已矣。

曰﹕命名虎掌﹐不獨莖葉根形相似也﹐虎力在掌﹐故主寒熱气結﹐積聚伏梁﹐以及心腹﹐若探囊耳。蓋掌用在筋﹐且風生從虎﹐故主厥陰風木﹐變生筋主爲病﹐以致筋痿攣拘也。風行水渙﹐故並利水道。

﹝厥陰變眚﹐則風木之化不行焉。虎嘯風生﹐從其類也。風感水受﹐水道乃行﹐故利水道。﹞

第六帙

常山

﹝本經下品﹞【气味】苦寒﹐有毒。

【主治】主傷寒寒熱﹐發熱溫瘧﹐鬼毒﹐胸中痰結吐逆。

第六帙

蜀漆

﹝本經下品﹞【气味】辛平﹐有毒。

【主治】主瘧﹐及咳逆寒熱﹐腹中癥堅﹐積聚邪气﹐蠱毒﹐鬼疰。

【核】曰﹕出益州川谷﹐及漢中﹐今宜都﹑建平﹑海州﹑汴西﹑淮﹑浙﹑湖南並有之。

生山谷間﹐莖圓有節﹐髙三四尺。葉似茗﹐兩兩相當二月作白花﹐靑萼。五月結實靑圓﹐三子爲房。根似荊根﹐色黃而皺﹐苗卽蜀漆也﹐采時須連根苗收用﹐气力始備﹐性頗惡濕﹐采卽暴燥﹐靑白堪用﹐否則黑爛郁壞矣。宜都﹑建平者﹐根形細實﹐宛如雞骨﹐取用最勝。海州者﹐葉似楸葉﹐八月開花紅白﹐似山楝而小。又天臺一種土嘗山﹐苗葉並甘而涼﹐頗適口﹐非同類也。修事﹐如用蜀漆﹐臨時去根﹐同甘艸相拌﹐水潤蒸之。去甘艸﹐細銼﹐再以甘艸汁拌蒸﹐曬漧取用。如用嘗山﹐臨時去苗﹐用酒浸一宿﹐取出﹐曬漧熬搗用。嘗山﹐畏玉札。

蜀漆曰﹕經久不遷之謂嘗﹐宣气散生之謂山。蓋以止行行止爲體用﹐故一名互艸。從治傷寒﹑溫瘧之體似止﹐顯寒熱往來之用似行﹐及鬼毒與胸中結痰吐逆之似止而行﹐似行而止者。苗曰蜀漆﹐山獨之謂蜀﹐水瀉欲畱之謂漆﹐故功用相同﹐略分內外上下之異耳。

﹝合石膏看﹐便知彼此功力差別﹕石膏之止﹐止有凝義﹐行有散義﹔嘗山之止﹐止有停義

第六帙

芫花

﹝本經下品﹞虛中者﹐轉能善開茅塞﹔茅塞者﹐當號毒魚。

【气味】辛溫﹐有小毒。

【主治】主咳逆上气﹐喉鳴喘﹐咽腫﹐短气﹐蠱毒﹐鬼瘧﹐疝瘕﹐癰腫﹐殺虫魚。

【核】曰﹕出邯鄲﹐及絳州﹐所在亦有。莖幹不全類木﹐亦非艸本﹐艸中木﹐木中艸也。

本髙二三尺﹐正二月舊枝抽苗作花﹐有紫﹑赤﹑黃﹑白四種。紫赤者多﹐白色者時有﹐黃色者﹐絳州所產也。三月花落盡﹐葉乃生﹐葉似白前﹐及柳葉而靑﹐漸加濃﹐則轉黑矣。根似桑﹐三月采花﹐五月采葉﹐八﹑九月采根。有爭鬥者﹐以葉擦皮膚﹐輒作赤腫﹐和鹽擦卵﹐則染外若赭色也。修事﹐取陳久者佳﹐用米醋煮十餘沸﹐去醋﹐水浸一宿。曬漧﹐則毒減。

決明爲之使。反甘艸。

曰﹕芫諧元﹐元﹐首也。山海經云﹕首山多芫﹐亦苗首出﹐萼卽隨之﹐花落盡﹐葉乃茁也。形色气味﹐具火大虛中之體﹐從內而外﹐以張橫徧之用者也。是主蠱毒﹑鬼瘧﹑疝瘕﹐爲陰凝之屬﹐滿實在中﹐致令气短﹐用失橫徧﹐遂上逆而咳气喉鳴喘﹐及咽腫者﹐對待治之。若癰腫﹐亦中气不達﹐不能橫徧肉理故也。若殺虫魚﹐以功能徹水﹐則魚失所夫矣。

故一名去水﹐一名毒魚﹐行水之功﹐於此可見。

第六帙

大黃

﹝本經下品﹞【气味】苦寒﹐無毒。

【主治】主下瘀血﹐血閉﹐寒熱﹐破癥瘕積聚﹐畱飲宿食﹐蕩滌腸胃﹐推陳致新﹐通利水谷【核】曰﹕出河西山谷﹐及隴西者爲勝。益州北部汶山﹑西山者次之。二月捲生黃赤﹐放葉時﹐四四相當﹐宛似羊蹄葉﹐粗長而濃。莖髙三尺許﹐味酸而脆﹐頗堪啖也。三月花黃﹐五月實黑﹐八月采根。根形亦似羊蹄根﹐大者如碗﹐長二尺許。切片陰漧﹐理文如錦﹐質色深紫。修事﹐切作薄片﹐以文如紋﹐緊濃者佳。銼細蒸之從巳至未﹐取出曬漧﹐又以臘水潤透﹐蒸之從未至亥﹐凡七徧。曬漧﹐更以淡蜜水拌蒸一伏時﹐色如烏膏爲度﹐乃曬漧收用。黃芩爲之使。

先人云﹕大黃稱將軍﹐將軍者﹐所以行君令﹐戡禍亂﹐拓土地者也。味大苦﹐气大寒﹐似得寒水正化﹐而炎上作苦﹐苦性走下﹐不與炎上者反乎。同云﹕五行相克﹐更爲父母﹐素問云﹕承乃制﹐制則生化﹐是故五行之體以克爲用﹐其潤下者正炎上之用乎。則凡心用有所不行﹐變生難者﹐捨同類之苦巽以入之﹐不能彰其用矣。蓋心主夏﹐主熱火﹐主神﹐主血脈﹐主病在五臟﹐主心腹部位﹐若腸胃之間﹐心腹之分﹐夏气熱火之郁﹐神情血脈之結﹐瘀閉宿畱﹐致成癥瘕積聚﹐變生寒熱脹滿者﹐皆心用不行。大黃能蕩滌之﹐是謂推陳﹔推陳者﹐正所以行君之令﹐辟土地﹐安民眾﹐阜生物﹐是謂致新。致新者﹐卽所以調中化食﹐安和五臟者也。客曰﹕開土地﹐滌腸胃﹐利水谷﹐皆脾所司。何爲行火用也﹖曰﹕火有用而靈﹐正曰﹕大黃稱將軍﹐轉危爲安﹐亡爲存故也。具地體用﹐大其用﹐黃其體﹐故其動也辟﹐應地無疆﹐含弘光大也。其爲方也﹐爲大方﹐爲急方﹔其爲劑也﹐爲通劑﹐爲瀉劑。

積著畱礙者﹐極物之情﹐通乎理而已。

第六帙

蚤休

﹝本經下品﹞【气味】苦微寒﹐有毒。

【主治】主驚癇﹐搖頭弄舌﹐熱气在腹中。

【核】曰﹕出山陽川谷﹐及冤句。今河中﹑河陽﹑華﹑鳳﹑文州﹐及江淮間亦有之。生深山陰濕地﹐卽紫河車﹑重樓金綫﹑七葉一枝花也。一莖獨上﹐莖當葉心。似王孫﹑鬼臼﹑芍藥﹑蓖麻輩葉。凡一莖三層﹐獨王屋山產者﹐至五七層﹐每層七葉﹐葉色碧綠。夏月莖頭作花﹐一花七瓣﹐上有金絲下垂﹐蕊長三四寸﹐秋結紅子﹐根如鬼臼﹐及紫參﹑蒼術﹑菖蒲等狀﹐外紫中白﹐理細質脆﹐有粳糯兩種。修治﹐洗切焙用。丹家采制三黃﹑砂﹑汞。

曰﹕蚤休﹐陽艸也。以生成功用詮名。禮記云﹕發揚蹈厲之已蚤﹐使之休止休息爾。一莖獨上﹐莖當葉心﹐葉必七﹐花瓣亦七﹐重臺或一或三﹐或五或七﹐正陽數之生﹐火數之成也。味苦气寒﹐生深山陰濕處﹐是陽以陰爲用矣。對待陰以陽用﹐致熱在中﹐若風自火出﹐而弄舌搖頭﹐及陽蹈陰中而癇﹐陰越陽中而驚﹐此皆陰陽舛錯﹐越動靜之嘗故爾。所謂發揚蹈厲之已蚤﹐使之休止休息也。

﹝頭爲諸陽之首﹐舌乃心火之苗﹐蓋動搖名風﹐若風之自火出也。﹞

第六帙

鬼臼

﹝本經下品﹞【气味】辛溫﹐有毒。

【主治】主殺蠱毒﹐鬼疰精物﹐辟惡气不祥﹐逐邪﹐解百毒。

【核】曰﹕出九眞山谷﹐及冤句﹑荊州﹑峽州﹑襄州﹐近以錢唐﹑余杭徑山者爲上。生深山巖石之陰﹐卽獨腳蓮﹑唐婆鏡﹑馬目毒公﹑羞天花﹑八角盤也。二三月挺生一莖﹐中空獨上﹐莖當葉心﹐葉居莖上﹐如初生荷葉﹐邊出八角﹐面靑背紫﹐叢生細毛﹐揉之作瓜李香。

旦則東向﹐暮則西傾﹐猶葵之衛足也。花開葉下﹐連綴莖間﹐未嘗見日﹐故曰羞天。風來不動﹐風去自搖﹐能不爲風力所轉矣。其葉﹐或二三層疊﹐總一莖當心直上﹐或旁生岐出﹐必另貫葉心﹐不與本莖相聯系也。年生一莖﹐莖枯根作一臼﹐新臼次年另生﹐則舊臼中腐﹐此陳新相易﹐九年乃作九臼﹐九臼者有神﹐根形如蒼術﹐及黃精之岐曲﹐以連生臼竅爲別也。

辟穀﹐伏汞﹐畏垣衣。

曰﹕獨莖八角﹐獨根九臼﹐陽以陰爲體﹐陰以陽爲用也。莖生葉心﹐花蔽葉下﹐陰陽互爲根蒂也。花如鈴鐸﹐風來不動﹐風去自搖﹐見陰陽之體能立用能行也。旦則東向﹐暮則西傾﹐與陰陽浮沈於升降也。伏汞成丹﹐辟穀不饑﹐操陰陽造化之權衡也。此盡陰陽造化之變﹐鬼物惟陰﹐寧不斂掬。許氏云﹕望之斂掬曰臼﹐臼音﹐與掬同。兩手曰掬﹐與下畫相連之去聲者不同。

第六帙

巴豆

﹝本經下品﹞毒藥攻病﹐不得不下毒手﹐亦不得輕下毒手。

【气味】辛溫﹐有毒。

【主治】主傷寒﹐溫瘧寒熱﹐破癥瘕結聚堅積﹐畱飲痰癖﹐大腹﹐蕩練五臟六腑﹐開通閉塞【核】曰﹕出巴郡川谷。今嘉州﹑眉州﹑戎州皆有之。木髙一二丈。葉如櫻桃而濃大﹐初生靑色﹐久漸黃赤﹐季冬漸凋﹐仲春漸發﹐仲夏舊葉落盡﹐新葉齊生﹐卽開花成穗﹐其色微黃。五六月結實作房﹐七八月成熟﹐漸漸自落。一房二瓣﹐一瓣一子﹐或三子。子仍有殼﹐獨他處鮮有。修治﹐去殼敲碎﹐每兩用麻油﹐並酒各七合﹐煮幹﹐研膏用。芫花爲之使。畏大黃﹑黃連﹑蘆筍﹑菇筍﹑藜蘆﹑醬﹑豉﹑冷水﹐得火良﹐惡艸﹐與牽牛相反。中其毒者﹐冷水﹑黃連﹑大豆汁解之。

曰﹕巴﹐蛇名。許氏云﹕巴蛇吞象﹐捷取巧嗜﹐糜潰有形﹐性之至毒者也。謂巴豆之蕩練臟腑﹐開通閉塞﹐毒烈之性相類爾。故可對待陰凝至堅﹐結聚畱癖。先人博議云﹕蕩則齠齔不存﹐練則瑕疵盡淨﹐苟非陽气消沮﹐形如死灰者﹐未免流毒不辜﹐愼之。

第六帙

大戟

﹝本經下品﹞【气味】苦寒﹐有小毒。

【主治】主蠱毒十二水﹐腹滿急痛積聚﹐中風﹐皮膚疼痛﹐吐逆。

【核】曰﹕出嘗山。近道亦有﹐多生平澤。二三月抽芽紅色﹐漸長叢髙﹐莖直中空﹐折之有白漿。葉狹長似柳﹐梢頭葉攢密而上。三四月開黃紫色花﹐如杏及蕪荑。根如苦參而細。

出一種土大戟爲下品。北方一種綿大戟﹐皮韌如綿而色白﹐气味峻利﹐弱人誤服吐血。修事﹐勿用附生者﹐誤服令人气泄不禁﹐卽煎薺湯解之﹐采得卽於槐砧上細銼﹐與海芋葉拌蒸﹐從巳至申﹐去芋藥﹐曬漧用。反甘艸﹐菖蒲能解之。

先人云﹕雙枝爲戟﹐所用爲門﹐我軍彼敵﹐咽喉之地﹐疆界之域也。出入生死﹐莫不繇之﹐其爲用大矣。蓋蠱毒惟入﹐十二水惟不出﹐風中欲入﹐吐逆欲出﹐四者之門能無樞要乎。

然人身樞要主心﹐猶三軍之命在將﹐大戟花苗色味﹐悉屬心象﹐誠急方之宣劑﹑通劑﹐上下表裏﹐誰能不繇其門﹐以爲出入者。今人惟知逐水﹐尙可擴充治痘澄飲﹐以其咸從水類也。

客曰﹕人身以九竅爲門﹐越人別立七衝爲衢﹐大戟惟堪下泄﹐何有疆界門戶﹖答曰﹕九竅者﹐身形之門戶﹐七衝者﹐六腑之衢路﹐如五臟十二經﹐及骨空腠理﹐亦莫不有疆界衢路門戶者。經云﹕八萬四千毛孔﹐孔孔作大壑流﹐非寓言也。大戟苦寒﹐行心之用﹐於時爲夏﹐設人身有一毛孔於時不大﹐便非靈活之身。惟其莫不夏大﹐乃成至大之用。大戟張大夏令﹐爲門爲衢﹐則邪去有路﹐自外自中而汗而下矣。且心之表气爲陽﹐而苦寒又得太陽寒水之化﹐故爲心之用﹐宣發太陽之開藥也。以太陽經主開﹐開處爲衢爲門﹐可無惑矣。

曰﹕大以用言﹐戟者支兵也。周禮掌捨棘門﹐注云﹐以戟爲門﹐主持開闔﹐且禦侮也。如治吐逆﹐此但從開﹔如治蠱毒十二水﹐以及腹滿急痛積聚﹐與中風皮膚疼痛﹐此但從闔。闔者持以開﹐開者持以闔﹐亦若拔戟以逐之﹐以滅不格也。

第七帙

商陸

﹝本經下品﹞【气味】辛平﹐有毒。

【主治】主水腫疝瘕痺﹐熨除癰腫﹐殺鬼精物。

【核】曰﹕出咸陽山谷。所在亦有。春生苗﹐髙三﹑四尺﹐莖靑赤﹐極柔脆。枝枝相值﹐葉葉相當﹐葉如牛舌而長。夏秋白花作朵﹐亦有赤花者。赤者根赤﹐白者根白。白者入藥﹐赤者見鬼神﹐甚有毒也。根如萊菔﹐似人形者有神﹐爾雅謂之﹐廣雅謂之馬尾﹐周易謂之莧陸。修事﹐取白花之根﹐銅刀刮去皮﹐薄切作片﹐東流水浸兩宿﹐取出﹐以黑豆葉重重間隔﹐入甑蒸之﹐從午至亥﹐俟冷去豆葉﹐曝漧銼用。無豆葉﹐以黑豆代之。

曰﹕金音曰商﹐從外知內﹐以內知外也。髙平曰陸﹐四時日月所行之路也。蓋天有四陸﹐人有四街﹐營衛血气所行之道也。故主水停爲腫﹐气痺爲疝﹐爲瘕﹐失其嘗陸之惟內無外﹔更假火力﹐熨除癰腫之惟外無內也。若殺鬼精物﹐以金气遒勁﹐雕落非其類爾。

第七帙

甘遂

﹝本經下品﹞【气味】苦寒﹐有毒。

【主治】主大腹疝瘕腹滿﹐面目浮腫﹐畱飲宿食﹐破癥堅積聚﹐利水穀道。

【核】曰﹕出中山山谷﹐惟太山﹑江東者良。比來用京口者爲勝﹐江東者稱次矣。苗似澤漆﹐槐砧上銼細用﹐生甘艸湯﹐及薺自然汁﹐攪浸三日﹐水如黑汁﹐乃漉出﹐用東流水淘六七次﹐水淸爲度。取出曬漧﹐納土器中﹐熬脆用。瓜蒂爲之使﹐惡遠志﹐反甘艸。

曰﹕味大苦﹐而名甘遂者﹐左氏所謂請受而甘心快意焉。以甘於遂其力用也。其爲方也﹐爲大爲急﹔其爲劑也﹐爲通爲泄。甘屬中土﹐惟其能遂土欲也。故爲癥堅積聚疝瘕﹐及畱飲宿食﹐致無能利水穀道﹐外溢而成大腹滿脹﹐及面目浮腫者﹐皆通之泄之﹐所以從其欲也。但气味苦寒﹐偏於以熱爲因﹐寒則非所宜矣。

第七帙

野狼毒

﹝本經下品﹞設所卜非其向﹐恐野狼鳴腸斷矣。以毒藥攻病者﹐顧言珍重。不存諸有﹐卽有故而隕﹔不害諸無﹐卽亦無隕也。

【气味】辛平﹐有大毒。

【主治】主咳逆上气﹐破積聚﹐飲食寒熱﹐水气﹐惡瘡鼠疽蝕﹐鬼精蠱毒﹐殺飛鳥走獸。

【核】曰﹕出秦亭山谷﹐及奉髙﹑宕昌﹑建平諸處。今陜西州郡﹐及遼﹑石州亦有之。

莖葉並似商陸﹐及大黃﹐莖葉之上﹐都有白毛﹐根皮色黃﹐肉色白﹐形似防葵﹐沈重者爲貴﹐但句姜。畏占斯﹑密陀僧。

曰﹕取野狼爲名者﹐謂野狼善逐也。爾雅翼云﹕野狼之將遠逐食﹐必先倒地以卜所向﹐故獵師遇野狼輒喜﹐蓋野狼之所向﹐卽獸之所在也。故主殺飛鳥走獸﹐並主水谷積聚﹐而爲咳逆上气﹐以及寒熱蠱毒﹐與水谷無以轉輸皮毛﹐致生惡瘡鼠疽蝕者。野狼毒逐而輸之﹐此但似野狼性之貪饕﹐非若野狼腸之直而輒出也。先人云﹕非我族類﹐鮮不滅除﹐不存諸有﹐不害諸無。

第七帙

葶藶

﹝本經下品﹞亭亭能歷歷﹐便非止於亭者。

【气味】辛寒﹐無毒。

【主治】主癥瘕積聚結气﹐飲食寒熱﹐破堅﹐逐邪﹐通利水道。

【核】曰﹕出城平澤田野間﹐汴東﹑陜西﹑河北州郡亦有之。近以彭城﹑曹州者爲勝﹐他處者不堪用也。春生苗葉﹐髙六七寸﹐似薺根而色白﹐枝莖俱靑。三月開花﹐微黃色﹐遂結角﹐列子亭亭﹐扁小如黍粒﹐微長而黃﹐味苦入頂﹐微甘者狗薺也。月令孟夏靡艸死。注云﹕狗薺﹐葶藶之屬是也。一種單莖向上﹐葉端出角﹐其實肥大而短﹔一種葉近根下﹐作奇生﹐如芥葉﹐其角細長者﹐此皆異種﹐不可不辧。修事﹐以糯米合置燠上微焙﹐俟米熟﹐去米﹐搗碎用。楡皮爲之使﹐得酒良﹐惡白僵蠶﹑石龍。

曰﹕水止曰亭﹐行止曰歷。史記云﹕決河亭水而注之海﹐蓋以功用爲名。故決瀆水道﹐誠急方之泄劑也。若气結爲癥瘕﹐爲積聚﹐爲飲食寒熱﹐皆止固不遷﹐決而泄之。十劑云﹕泄可去閉﹐葶藶之屬是矣。

第七帙

桔梗

﹝本經下品﹞【气味】辛﹐微溫﹐有小毒。

【主治】主胸脇痛如刀刺﹐腹滿﹐腸鳴幽幽﹐驚恐悸气。

【核】曰﹕出蒿山山谷﹐及冤句﹐今在處有之。二三月生苗﹐莖如筆管﹐髙尺餘﹐紫赤色﹐葉如杏﹐及人參﹑薺輩﹐但杏葉圓﹐桔梗葉長﹐人參葉兩兩相對﹐桔梗葉三四相對﹐亦有不對者。薺葉下光明﹐滑澤無毛﹔桔梗葉下暗澀﹐有毛爲異。夏開小花﹐紫碧色﹐頗似牽牛花。秋後結實﹐根外白中黃﹐有心味苦。若無心味甜者﹐薺也。關中一種﹐莖細色靑﹐葉小似菊﹐根黃似蜀葵根者﹐亦可入藥。又一種木桔梗﹐根形眞相似﹐只是咬之腥澀不堪啖﹐不爲藥用。修事﹐去頭上硬尖二三分﹐並兩畔附枝。槐砧上細銼﹐用生百合搗膏﹐投水中浸一伏時﹐取出﹐緩火熬幹。每桔梗四兩﹐用百合二兩五錢。節皮爲之使。畏白芨﹑龍膽艸﹐忌豬肉。得牡蠣﹑遠志﹐療恚怒。和硝石﹑石膏﹐解傷寒。其味﹐白粥解之。但節皮不知爲何物也。

曰﹕桔梗﹐如桔橰之梗﹐傾則僕﹐滿則立﹐載上載下﹐其馮以樞﹐合入少陽少陰樞藥也。雷公制以百合﹐此築梗基﹔玉涵佐以甘艸﹐此煉梗已﹐基築已煉﹐上下乃察也。胸脇爲少陽部署﹐故主胸脇痛如刀刺﹐若腹滿腸鳴幽幽悸气﹐此上下不察﹐驚則載上不下﹐恐則載下不上﹐皆樞象也。千金用治喉痺咽痛﹐此則少陰部署﹐亦少陰樞象耳。

第七帙

夏枯艸

﹝本經下品﹞【气味】辛寒﹐無毒。

【主治】主寒熱瘰鼠﹐頭瘡﹐破癥﹐散癭結气﹐腳腫濕痺﹐輕身。

【核】曰﹕出蜀郡川谷﹐所在亦有﹐生平澤原野間。冬至後生苗﹐漸髙至一二尺許﹐莖微方。葉對節生﹐似旋復葉而長大﹐邊有細齒而背白。三﹑四月莖端作穗﹐長一﹑二寸﹐穗中開淡紫碎花﹐似丹參花﹐結子亦作穗﹐一穗四子。五月便枯﹐宜四月收采。土瓜爲之使。

伏汞砂。

曰﹕冬至生﹐夏至枯﹐具三陽之正體﹐寒水之正化﹐故從內達外﹐自下徹上﹐以去寒熱气結﹐及合濕成痺也。瘰曰寒熱病。經云﹕瘰者﹐皆鼠寒熱毒瓦斯﹐畱於脈而不去也。其本在於髒﹐其末出於頸腋之間﹐浮於脈中而未內﹐與著於肌肉﹐而外爲膿血者易去也。治之柰何﹖請從其本﹐引其末﹐可使衰去﹐而絕其寒熱﹐審按其道以予之﹐徐往徐來以去之。決其死生﹐反其目視之﹐中有赤脈上下貫瞳子者﹐見一脈﹐一歲死﹔見一脈半﹐歲半死﹔見二脈﹐二歲死﹔見二脈半﹐二歲半死﹔見三脈﹐三歲而死﹔見赤脈不下貫瞳子者﹐可治也。若癭則但浮於脈﹐癥則但著於髒﹐腳腫惟下﹐頭瘡惟上﹐𨿽非本末﹐統名寒熱病也。

樓全善用治目珠疼﹐簡要濟眾方用治目睛痛﹐此得靈樞意旨。有赤脈貫瞳子者相宜﹐否則涉寒﹐非對待法也。

﹝具寒水之正化﹐可從在內之髒本﹔具三陽之正體﹐可從在外脈中之支末。瘰曰寒熱病者﹐以本於髒﹐其末出於頸腋之間﹐內外相從﹐故名寒熱﹐言鍼法也。﹞﹝浮脈著髒﹐惟上惟下﹐盡寒熱之變。﹞

第七帙

旋復花

﹝本經下品﹞【气味】鹹溫﹐有小毒。

【主治】主結气﹐脇下滿﹐驚悸﹐除水﹐去五臟間寒熱﹐補中﹐下气。

【核】曰﹕所在有之﹐生平澤川谷﹐及下濕地。二月生苗﹐長一二尺﹐莖柔細﹐似紅蘭而無刺。葉如大菊﹐及水﹑蒿艾輩。花亦如菊﹐六月開黃金色﹐香亦勝菊﹐故別名夏菊﹑盜庚﹑滴滴金﹑金錢花也。根細而白﹐極易繁衍。修事﹐去蕊並殼皮﹐及蒂子﹐蒸之﹐從巳至午﹐熬幹用。

曰﹕旋者周旋﹐旌旗之指麾﹔覆者伏兵﹐奉旌旗之指麾者也。故主气無師帥﹐則搏結不行﹐致形層之脇﹐滿閉從闔矣。若驚惶悸動﹐卽君主位次﹐有失奠安﹐並可定神髒往來之寒熱﹐與主決瀆水液之向道﹐設非補中气司命﹐安能使諸气下伏從令乎﹖顧气味鹹溫﹐亦可爲營血之師帥﹐咸能走血﹐溫行經隧故也。

第七帙

靑葙

﹝本經下品﹞【气味】苦﹐微寒﹐無毒。

【主治】主邪气﹐皮膚中熱﹐風瘙身癢﹐殺三虫。

【核】曰﹕出江淮州郡﹐近道亦有之。生平穀道旁﹐及田野下濕處。二月抽靑色苗﹐漸長至三﹑四尺。莖色靑紅若蒿狀﹐葉闊似柳而軟。六﹑七月生花﹐上紅下白。作實有角﹐子黑而扁﹐大於莧實而光。根似莨菪根而白﹐直下獨莖生根﹐襄人呼爲昆侖艸。近時指雞冠子爲靑葙者﹐誤矣。修事﹐先燒鐵杵臼﹐乃搗用之。

曰﹕靑﹐東方色也。從生﹑從丹﹐木生火象也。葙﹐從相﹐相亦木相火行也。味苦气寒﹐逆從以風爲因﹐以熱爲證﹐不能升出﹐賴宣揚橫徧之令者相宜。顧皮膚部署﹐正木火升出授受之境耳﹐故主皮膚中﹐標見邪熱熱气爲因證﹐而作風瘙身癢﹐及伏匿身中﹐而作三虫與痔蝕痛者﹐皆木不授火﹐反乘脾土﹐致外見唇口靑色者﹐亦相宜也。然則靑葙功力﹐形﹝不曰皮膚間﹐而曰皮膚中﹐卽此可見木火授受之地。﹞﹝木生火象﹐木相火行。內經所謂神轉不回乃得其機。言四時之序﹐順行之道也。如木不授火﹐反乘脾土﹐卽所謂回則不轉。乃失其機﹐言四時之序﹐逆行之次也。而授受之機﹐眞莫之爲而爲﹐莫之致而至。﹞

第七帙

瓜蒂

﹝本經下品﹞【气味】苦寒﹐有毒。

【主治】主大水身面四肢浮腫﹐下水﹐殺蠱毒﹐咳逆上气﹐及食諸果病在胸腹中﹐皆吐下之。

【核】曰﹕所在有之﹐生嵩髙平澤間。卽甜瓜之蒂也。三月下種﹐延蔓而生﹐葉大數寸﹐五六月開花黃色﹐六七月瓜熟﹐有圓﹐有長﹐有尖﹐有扁。大或徑尺﹐小或一撚。或有稜﹐或無稜﹐其色或靑﹐或綠﹐或黃而斑﹐或糝而斑﹐或白路﹐或黃路。其瓤或白﹐或紅﹐其子或黃﹐或赤﹐或白﹐或黑。農書云﹕瓜品甚多﹐不可枚舉。以狀得名者﹐有龍肝﹑虎掌﹑兔頭﹑貍首﹑羊髓﹑蜜筒之稱﹔以色得名者﹐有烏瓜﹑白團﹑黃﹑白﹑小靑﹑大斑之別。

然其味﹐不出乎濃淡甘香而已。廣志云﹕惟以遼東﹑煌﹑廬江之瓜爲勝。然瓜州之大瓜﹐揚州之禦瓜﹐西蜀之溫瓜﹐永嘉之寒瓜﹐未可以優劣論也。甘肅甜瓜﹐皮﹑瓤皆甘﹐甘勝糖蜜﹐卽瓜皮曝漧﹐猶甘美可口。浙中一種陰瓜﹐種植陰處﹐熟則色黃如金﹐膚皮稍濃﹐藏至來春﹐食之如新。此皆種藝之巧﹐不必拘以土地也。修事﹐勿用白瓜蒂﹐取靑綠色瓜﹐气足時﹐其蒂自落在蔓上者。采得﹐系屋東角有風處﹐吹漧用。

曰﹕瓜象形﹐象實在須蔓間也﹐當曰蒂﹐蒂瓜之綴蔓處也。性偏延蔓﹐末繁於本﹐故少延輒腐。爾雅云﹕其紹瓞。疏云﹕繼本曰紹﹐形小曰瓞﹐故近本之瓜嘗小﹐近末之瓜轉大也。凡實之吮抽水液﹐惟瓜稱最﹐而吮抽之樞﹐抵當惟蒂而已。是以蒂具徹下炎上之用﹐故蒂味苦而瓜本甘﹐以見中樞之別於上下內外﹐誠湧泄之宣劑通劑也。故主大水在胸腹中﹐外溢而爲身面四肢浮腫﹐或蠱毒﹐或咳逆上气﹐或食諸果病在胸腹中者﹐皆可湧而吐之﹐泄而下之。湧者近中以上﹐泄者近中以下﹐謂其從樞﹐故湧泄咸宜。經云﹕酸苦湧泄爲陰﹐故其气寒﹐其味苦。

﹝世知瓜蒂作吐劑﹐不知瓜蒂作下劑。以吐劑中有瓜蒂散﹐下劑中方書少有用瓜蒂者。

遂致減卻泄下功力﹐亦並將泄字訓作上泄之湧﹐轉展傳訛﹐而諸書引用泄字者﹐亦無暇分別矣。﹞

第七帙

羊蹄

﹝本經下品﹞單屬上焦﹐亦是一法。

【气味】苦寒﹐無毒。

【主治】主禿瘡疥瘙。除熱。女子陰蝕。

【核】曰﹕出陳畱川澤﹐所在亦有。秋深始生﹐淩冬不死。春生苗﹐髙三四尺。莖節紫赤﹐葉長尺許﹐狀如牛舌﹐及萵苣葉而靑碧。入夏起臺﹐花靑白﹐成穗結實﹐有三稜﹐夏至而曰﹕秋分始生﹐夏至乃枯﹐以降入爲升出﹐升出爲降入者也。具充金麗澤之用﹐故名羊﹐卽以形似表功力也。廣八卦云﹕爲羊﹐爲毀折﹐爲附決﹐所謂商兌未寧﹐介疾有喜者也。味苦气寒﹐故主火熱刑金﹐爲疥瘙禿瘡﹐女子陰蝕。經云﹕痛癢瘡瘍﹐皆屬心火﹐浸淫肺金形髒故爾。

第七帙

藜蘆

﹝本經下品﹞單屬上焦﹐亦是一法。

【气味】辛寒﹐有毒。

【主治】主蠱毒咳逆﹐泄利腸﹐頭瘍疥瘙惡瘡﹐殺諸蠱毒﹐去死肌。

【核】曰﹕出太山山谷﹐髙山者乃佳。今陜西﹑遼州﹑均州﹑解州亦有之。四月生苗﹐髙五六寸﹐莖似蔥白﹐色靑紫多毛﹐外有黑皮裹莖﹐宛似棕櫚﹐故初生之葉﹐亦若棕心。經久漸放﹐與郁金﹑秦艽﹑荷等葉相類也。六七月開花﹐肉紅色﹐立冬便凋。根似龍膽﹐及馬腸根﹐長四五寸。一本二三十科﹐若百餘科者﹐水藜蘆也。水藜蘆生近水溪澗石上﹐莖葉都相同﹐獨不爲藥用。修事﹐去頭﹐用糯米泔汁煮之﹐從巳至未﹐曬漧用。黃連爲之使。反細辛﹑芍藥﹑人參﹑沙參﹑紫參﹑苦參。惡大黃。

先人云﹕辛生在夏﹐猶金生在巳也。故入肺及大腸﹐而治咳逆腸。蓋腸𨿽屬下焦﹐其因之痰自愈矣。

曰﹕藜茨屬﹐亦利器也﹐蘆﹐葦屬﹐亦食器也。然其形兩相似矣。合入太陰肺﹐陽明大腸﹐以互相循屬盤絡而爲雌雄腑臟者也。故主肺爲是動﹐則病咳逆之髒气﹐與肺爲所生﹐則病頭瘍疥瘙惡瘡死肌之藏形。若泄利腸﹐蠱毒虫毒﹐此病大腸腑气之與形也。气味辛寒﹐施之風熱﹐頗相宜耳。

﹝手太陰肺臟之經脈﹐下絡大腸﹐上膈﹐屬肺﹔手陽明大腸腑之經脈﹐絡肺﹐下膈﹐屬大腸﹔彼此互相盤絡﹐以爲腑臟雌雄。內外表裏﹐則手與手爲腑臟之雌雄﹐足與足爲腑臟之雌雄﹐非其腑臟雌雄﹐則彼此不相盤絡。人多習而不察﹐竟不知手足腑臟雌雄之故。﹞

第七帙

射幹

﹝本經下品﹞【气味】苦平﹐無毒。

【主治】主咳逆上气﹐喉痺咽痛﹐不得消息﹐散結气﹐腹中邪逆﹐食飲大熱。

【核】曰﹕出南陽山谷﹐及田野間。今在處皆有﹐園圃庭臺多種之。冬至後宿根生芽﹐至二三月始抽苗﹐髙二三尺﹐近根之莖﹐有節若竹。離根三四寸﹐橫鋪翠葉﹐狹長疏整﹐宛如翅羽﹐故名烏﹐又名鳳翼。六七月葉中抽莖似萱而彊硬﹐出淡紅萼﹐開紅赭花﹐亦有蜜色者﹐瓣有細文﹐間黃紫黑斑點。次蚤互相交紐如結﹐結落作房﹐中子黑褐。另有一種﹐名鳶尾者﹐葉闊而短﹐根密而稠。花小者﹐卽蝴蝶艸﹔花大色紫者﹐卽紫羅蘭。俱春末作花﹐與射幹迥別也。修事﹐以米泔水浸一宿﹐取出﹐再同竹葉煮之﹐從午至亥﹐日幹用。

曰﹕冬至射幹生﹐爲陽气始生﹐律名射出也。藥對云﹕立春射幹﹑木蘭先生。爲柴胡﹑半夏使﹐合入足少陰﹑少陽﹐樞機之气分藥也。故主咳逆上气﹐喉痺咽痛﹐及不得消息﹐此少陰不能轉闔與開也。主結气腹中邪逆﹐及食飲大熱﹐此少陽不能轉開與闔也。但气味苦平﹐君相二火爲化者﹐莫不相宜﹐以苦待化﹐以平從樞故也。

﹝立春射幹先生﹐爲柴胡﹑半夏使﹐謂柴胡生當冬半﹐半夏生當夏半﹐咸從樞象﹐以從其類﹐但射幹爲始生之首﹐易於興起而爲介紹。﹞﹝少陰樞化曰君火﹐少陽樞化曰相火﹐平固從樞﹐苦則待化。﹞

第七帙

蓄

﹝本經下品﹞【气味】苦平﹐無毒。

【主治】主浸淫疥瘙疽痔﹐殺三虫。

【核】曰﹕出東萊山谷﹐所在有之。春仲蔓延布地﹐好生道旁﹐苗似瞿麥﹐弱莖促節﹐節紫赤似釵股﹐葉細綠似堇竹﹐節間出花甚細﹐微靑黃﹐或淡紅色﹐似蓼藍花狀﹐遂結細實﹐根曰﹕景福殿賦云﹕爰有禁扁。徐云﹕門戶封署也﹐以所治形證詮名耳。蓋八萬四千毛孔﹐孔孔應開闔爲門戶﹐如浸淫疥瘙諸形證﹐此毛孔惟封﹐蓄引蔓促節﹐節節開花﹐若封而辟﹐辟而封﹐𨿽象形從治法﹐亦象形對待法也。

﹝火熱刑金﹐成浸淫疥瘙者相宜﹐若痘疹痤痱﹐隱顯欲出者﹐與毛孔閉實﹐欲揚液爲汗者亦宜。但气味苦平﹐施之嚴寒爲本气者﹐功力少遜﹔若病反其本﹐中標之陽﹐或已成則爲病熱﹐表邪尙未入裏﹐仍欲從樞解散者﹐爲效頗速。﹞

第七帙

雷丸

﹝本經下品﹞【气味】苦寒﹐有小毒。

【主治】主殺三虫﹐逐毒瓦斯﹑胃中熱﹐利丈夫﹐不利女子。

【核】曰﹕出石城山谷﹐及漢中﹑建平﹑宜都﹑房州﹑金州諸處。生竹林土中﹐乃竹之餘气﹐零落所成也。無苗蔓﹐不相連﹐狀如粟﹐又如豬苓而圓﹐皮黑肉白﹐甚堅實。修事﹐用甘艸水浸一宿﹐取出﹐蒸之﹐從巳至未﹐日幹。酒拌潤﹐再蒸之﹐日幹用。荔實﹑濃朴﹑蒿根﹑芫花爲之使﹐惡葛根。

曰﹕雷丸﹐竹苓也。具節候之靈气﹐零落復震﹐故名雷丸。蓋雷之發聲﹐物無不同時而應﹐故與三虫毒瓦斯向晦者反。其味苦﹐其气寒﹐對待胃熱爲因﹐諸熱若伏若匿者﹐亦相宜矣。利丈夫﹐不利女子者﹐震爲雷﹐長男也。所謂方以類聚﹐物以羣分﹐剛柔斷而吉凶生矣。

﹝凡物有質成﹐有气結﹐如茯苓之本乎松﹐雷丸之因乎竹是也。木之耐歲寒﹐實而堅多節者﹐惟松性善隱伏﹐故遺苓名之﹔艸之能冬生﹐虛而蒼KT色者惟竹﹐象切震雷﹐故轉丸名之﹐其气類所感﹐一靜一動﹐一秉大夫貞潔之操﹐一展君子奮楊之力﹐其功用各有致也。﹞

第七帙

郁李仁

﹝本經下品﹞【气味】酸平﹐無毒。

【主治】主大腹水腫﹐頭面﹑四肢浮腫﹐利小便水道。

【核】曰﹕郁李﹐卽棠埭。詩云﹕唐埭﹑嘗埭。山海經作。所在有之﹐樹髙六七尺﹐花葉枝榦並似李﹐惟子小若櫻桃﹐味甘酸﹐臭香而少澀。一種赤郁李﹐葉如刺楡﹐其子正赤而小﹐五月始熟﹐關西﹑天水﹑隴西多有之。汴洛一種﹐枝莖作長條﹐花極繁密而多葉﹐亦謂之郁李﹐不堪入藥也。修事﹐湯浸去皮尖﹐用生蜜浸一宿﹐取出陰漧﹐研如膏用。

曰﹕郁李花極繁﹐文之盛者似之。其香頗濃﹐故芬芳之气﹐通稱馥鬱也。凡木之花﹐旣開不闔﹐此獨不然。詩云﹕唐埭之花﹐偏其反而﹐反而從闔也﹔又嘗埭之花﹐鄂不﹐鄂萼﹐不附也﹐萼附相承﹐最相親爾﹐故又曰彼爾維何。維嘗之花﹐其義見矣。詩疏云﹕唐埭﹐李也﹐一名雀梅﹐一名夫移﹐又云車下李﹐其葉或赤或白﹐六月中熟﹐大如李子。花品序云﹕雒陽人不甚惜﹐謂之果子花﹐大略俗情以少貴﹐不足較也。

郁李味酸气平﹐其花反而後闔﹐此闔用仍開﹐呈開仍闔之象也。當入厥陰肝﹐蓋肝主疏泄前後陰﹐如失疏泄﹐則闔用之開機廢﹐以致水腫大腹﹐及面目四肢浮腫。郁李功利水道小便﹐使闔用呈開﹐則疏泄仍如令矣。

第七帙

楝實

﹝本經下品﹞【气味】苦寒﹐有小毒。

【主治】主溫病﹐傷寒大熱煩狂﹐殺三虫疥瘍﹐利小便水道。

【核】曰﹕出荊山山谷﹐及蜀中所在有之﹐蜀中者勝。木髙數丈﹐向長甚速﹐葉密如槐而長。三四月開花紅紫色﹐芬芳滿境。實如金丸﹐生靑熟黃。葉可浣衣﹐蛟龍畏之﹐獬豸食之。修治﹐熬幹﹐酒拌令透﹐蒸之﹐俟實皮軟﹐去皮取肉。凡使核不使肉﹐使肉不使核。如使核﹐捶碎﹐漿水煮一伏時﹐曬漧用。

曰﹕楝可浣衣﹐具淸肅之金用。气寒味苦﹐具澄湛之水體。獬豸食之﹐火獸也﹐喜其潔。蛟龍畏之﹐木虫也﹐激其怒。怒則飛雲弄雨﹐以消溽暑﹐此其功力。如三虫疝瘕﹐從

第七帙

蜀椒

﹝本經下品﹞【气味】辛溫﹐有毒。

【主治】主邪气咳逆﹐溫中﹐逐骨節皮膚死肌﹐寒熱痺痛﹐下气。久服頭不白﹐輕身增年。

【核】曰﹕出武都山谷﹐及巴郡。近以全州西域者稱最﹐江陽及晉康建平者次之。木髙五六尺似茱萸而小﹐有鍼刺。葉堅滑﹐無花結實﹐但生於枝葉間﹐顆如小豆而圓﹐實子光黑﹐宛如人瞳﹐謂之椒目。八月采實﹐肉肥皮皺﹐气味濃濃芳烈也。修事﹐去目及閉口者﹐好酒拌潤﹐蒸之﹐從巳至午﹐以盆覆蓋﹐俟冷無气﹐乃可取出﹐卽入磁器中封固無傷風也。杏仁爲之使﹐得鹽味佳﹐畏款冬花﹑防風﹑附子﹑雄黃。可收水銀。有中椒毒者﹐涼水﹑麻仁漿水解之。

曰﹕色香气味﹐精勝在膚﹐獨無花而實﹐所含蓄力﹐幽且深矣。故主溫中﹐自下而上﹐從內而外﹐宣達橫徧者也。對待寒中﹐致令形气受病也。气則咳逆上气之因邪薄﹐形則骨節肌膚之因痺閉。久服形气鹹調﹐故頭不白﹐輕身增年耳。

第七帙

皂莢

﹝本經下品﹞【气味】辛鹹溫﹐有小毒。

【主治】主風痺死肌邪气﹐風頭淚出﹐利九竅﹐殺精物。

【核】曰﹕出雍州山谷﹐及魯鄒縣﹐近以懷﹑孟者爲勝﹐所在有之。樹極髙碩﹐葉似槐﹐瘦長而尖。枝間多刺。夏作細花黃色。結實有三種﹕一種短小﹐形似豬牙﹔一種長大肥濃多脂而粘手﹔一種細長瘦薄﹐枯燥而不粘手。入藥肥濃多脂者佳。但樹多叢刺﹐難於采取﹐用竹篾箍樹本﹐其莢過夜盡落﹐亦一異也。有不結實者﹐將樹本鑿一大孔﹐入生鐵三五斤﹐遂用泥封孔口﹐次年卽結實﹐且倍往昔。有人以鐵砧捶皂莢﹐砧卽自損﹔或以鐵碾之﹐碾卽成孔﹔或以鐵鍋爨之﹐鍋卽暴片自落。豈皂莢與鐵﹐有感召之情耶﹖修事﹐取赤色脂濃不蛀者﹐新汲水浸一宿﹐銅刀刮去粗皮﹐用乳酥反復炙透﹐捶去子﹑弦。每莢一兩﹐用酥五錢。柏實爲之使。惡麥門冬﹐畏空靑﹑人參﹑苦參。

曰﹕皂水色﹐咸水味﹐當爲五木之水矣。灌鐵木中﹐皂莢始茂﹐不爲金所刑﹐轉以鐵爲生者﹐卽母令子實﹐遞成生化﹐木藉金爲用也。獨辛金味勝﹐故主風痺死肌﹐風頭淚出﹔以辛瀉之﹐瀉之者瀉外身之外風也﹔亦以辛補之﹐補之者﹐補內身之風大也。若竅閉卽風大不及。精物卽外風太過﹐咸可補之瀉之。顧補瀉在病主之苦欲﹐隨病主之苦欲﹐因名藥物之補瀉耳。

第七帙

夜明砂

﹝本經下品﹞【气味】鹹平﹐無毒。

【主治】主目瞑癢痛﹐明目﹐夜視有精光。久服令人喜樂媚好無憂。

【核】曰﹕夜明砂﹐伏翼糞也。伏翼形似鼠﹐灰黑色﹐脇間肉翅﹐連合四足及尾﹐伏則倒懸﹐食則蚊蚋﹐多處深山崖穴中﹐及僻暗處。乃鼉虱與鼠所化。而復轉化魁蛤。冬蟄夏出﹐日功力殊勝。修事﹐先以大眼篩篩過數次﹐次用水澄去沙土﹐入薴布囊內﹐溪水中提濯﹐約減十之七﹐易細薴囊再濯﹐每斗可兩許﹐光芒煥耀﹐質圓成粒者乃佳。扁薄者蚊蚋膚也。若得食鐘乳者﹐亦如前法﹐取光明如寶珠者最佳。用緩火隔紙焙燥﹐研極細入藥。莧實﹑雲實爲之使。

曰﹕玄暉不夜﹐因名夜明﹔以蚊蚋爲食﹐蚊蚋伏翼﹔夏出冬蟄﹐順時序爲浮沈﹔夜翼晝伏﹐互晝夜爲吸呼﹔伏則倒懸﹐具陰陽顚倒之象耳。食石鐘乳者﹐朱冠雪體﹐卽肉芝類﹐故功用與鐘乳六芝等。芝以夏現﹐乳以夏溢﹐化相感﹐性相近也。

﹝惟能順時序爲浮沈者﹐乃得互呼吸之出入入出﹐與會陰陽之陽陰陰陽﹐方成顚倒倒顚。﹞

第七帙

豬懸蹄甲

﹝本經下品﹞【气味】鹹平﹐無毒。

【主治】主五痔﹐伏熱在腹中﹐腸癰內蝕。

【核】曰﹕前後四足﹐各有懸蹄。懸蹄之甲﹐尖而小﹔踐蹄之甲﹐大而圓。修事﹐酒浸半日﹐柳木火炙松脆用。

曰﹕觀豕蹄之黑白﹐見豕性之躁甚﹐黑固躁﹐白尢躁之甚者﹐則知豕力在蹄﹐精專在甲矣。懸蹄甲者﹐豕蹄似鹿而爪四﹐二踐地﹐二上懸﹐上懸之甲﹐懸蹄甲也。有以左蹄後蹄爲懸蹄甲者謬矣。蓋豕行不舉足而曳踵﹐象水性之趨下爲水畜也。四足皆垂﹐未見左後懸者。玉藻云﹕圈豚行不舉足﹐齊如流﹐端行頤澑如矢﹐弁行剡剡起屨﹐執圭玉﹐舉前曳踵﹐如也。埤雅云﹕畜養之閒曰圈﹐豕子曰豚﹐端讀端弁之端﹐弁讀弁冕之弁﹐則行不舉足﹐齊如流﹐冕行之容也。頤澑如矢﹐端行之容也。剡剡起屨﹐弁行之容也。禮之以物以服﹐記其行容者﹐互相挾也。是故水畜性偏趨下﹐對待伏熱之在腹中﹐爲腸癰﹐爲內蝕﹐爲五痔。

經云﹕熱气所聚﹐則爲癰膿﹐必擇精專之所在﹐乃得內外敵應爾。

第七帙

豚卵

﹝本經中品﹞【气味】甘溫﹐無毒。

【主治】主驚癇癲矣﹐鬼疰蠱毒﹐除寒熱﹐賁豚﹐五癃﹐邪气﹐攣縮。

【核】曰﹕豚卵﹐牡豬之卵子也。小豬多去卵﹐故曰豚卵。陰漧藏之﹐勿令敗。

曰﹕豚﹐豕子。豕﹐總名。易系坎爲豕﹐性趨下﹐故俯首喜卑穢﹐天將雨﹐則進涉水﹐豕之躁者。豕進而涉水波﹐白尢其躁進者﹐故先進焉。然則純黑者﹐豕之少馴者矣。說文云﹕十二子亥爲豕﹐故亥象豕形﹐以一陰生於午﹐至亥而六陰備﹐謂其嫌於無陽也。

是以之在物以從豕﹐在气以從亥﹐其應水也爲能充其類焉。牝曰﹐曰彘。詩云﹕一發五﹐牡曰﹐曰。詩云一發五﹐禮云舋之以豚﹐然則豚卵﹐卽豚卵囊之卵﹐豚去卵﹐斯外肉內好﹐否則顚亂耽羣。一名豚顚者以此﹐世棄勿用﹐指豕子之豚兒﹐膀胱之脬胞﹐兩腎之腰子﹐外腎之陰莖﹐爲豚卵者謬矣。卵者陰器﹐厥陰經脈之所聚﹐抵小腹﹐系舌本﹐正腎水之宮位耳。設腎躁﹐則從流而上﹐協厥陰厥逆而衝心﹐病名曰賁豚。賁豚者﹐腎之積﹐肝之逆也。甚則重陰者癲﹐番陰者癇﹐陰陽厥者寒熱﹐或腎不司陰竅﹐肝不泄前陰者五癃﹐或失主潤宗筋而攣﹐失主利關機而縮﹐鹹屬腎肝先爲是動而後所生﹐猶未離其類者以輔之﹐其惟豚卵乎。

第七帙

茗

﹝神農食經﹞【气味】苦甘﹐微寒﹐無毒。

【主治】主悅志有力﹐令人少睡﹐止渴﹐利小便﹐去痰熱﹐治瘡。

苦茗﹝華佗食論﹞苦茗﹐久食益意思。

茶﹝陸羽茶傳﹞茶之爲用﹐味至寒﹐爲飲﹐最宜精行儉徳之人。若熱渴凝悶﹐腦痛目澀﹐四肢煩﹐百節不舒﹐聊四五啜﹐與醍醐甘露抗衡也。

【核】曰﹕茗爲世所稱尙﹐頤𨿽未能知味﹐然亦未能忘情。每讀治茗諸書﹐不啻數十種﹐俱各載稿集﹐卒難匯考﹐不揣條錄核左﹐以備博采。云神農氏前有食經﹐遵之爲首。陸羽茶經﹐例應爲傳。後代諸書﹐遞相爲疏爲注矣。傳本不妄去取﹐余則采其雋永者﹐人各爲政﹐不相沿襲。彼創一義﹐而此釋之﹔甲送一難﹐而乙駁之﹐奇奇正正﹐靡所不有﹐政如春秋爲經﹐而案之左氏﹐公谷爲傳﹐而斷之是非﹐末則間有所評﹐小子不敏﹐奚敢多讓矣。然書以筆札簡當爲工﹐詞華麗則爲尙﹐而器用之精良﹐賞鑑之貴重﹐我則未之或暇也。蓋有含英吐花﹐收奇覓祕者﹐在編凡十有六﹐而茶事盡矣。

一﹑溯源茶者﹐南方之嘉木。其樹如瓜蘆﹐葉如卮子﹐花如白薔薇﹐實如棕櫚﹐蕊如丁香﹐根如胡桃。其名一曰茶﹐二曰﹐三曰﹐四曰茗﹐五曰。山南以陜州上﹐襄州﹑荊州次﹐衡南以光州上﹐義陽郡舒州次﹐壽州下﹐蘄州黃州又下﹔浙西以湖州上﹐常州次﹐宣州睦州歙州下﹐潤州蘇州又下﹔劍南以彭州上﹐綿州蜀州邛州次﹐雅州瀘州下﹐眉州漢州又下﹔浙東以越州上﹐明州州次﹐臺州下。黔中生恩州﹑播州﹑費州﹑夷州﹔江南生鄂州﹑袁州﹑吉州﹔嶺南生建州﹑福州﹑韶州﹑象州﹐其恩﹑播﹑費﹑夷﹑鄂﹑袁﹑吉﹑建﹑福﹑韶﹑象﹐十一州未詳。往往得之﹐其味極佳。﹝茶傳陸羽﹐字鴻漸﹐一名疾﹐字季疵﹐號桑薴翁著﹞按唐時產茶地﹐僅僅如季疵所稱。而今之虎丘﹑羅﹑天池﹑顧渚﹑松蘿﹑龍井﹑雁宕﹑武有之﹐但培植不嘉﹐或疏采制耳。﹝茶解羅廩﹐字髙君著﹞吳楚山谷間﹐气淸地靈﹐艸木穎挺﹐多孕茶。大率右於武夷者爲白乳﹔甲於吳興者爲紫筍。產禹穴者以天章顯﹔茂錢唐者以徑山稀。至於續盧之巖﹐云衡之麓﹐雅山著於無歙﹐蒙頂傳於岷蜀﹐角立差勝﹐毛舉實繁。

﹝煮茶泉品葉淸臣著﹞唐人首稱陽羨﹐宋人最重建州。於今貢茶﹐兩地獨多﹐陽羨僅有其名﹐建州亦非上品﹐惟武夷雨前最勝。近日所尙者﹐爲長興之羅﹐疑卽古顧渚紫筍。然有數處﹐今惟洞山最重。姚伯道云﹕明月之峽﹐厥有佳茗﹐韻致淸遠﹐滋味甘香﹐足稱仙品。其在顧渚﹐亦有佳者﹐今但以水口茶名之﹐全與別矣。若歙之松蘿﹐吳之虎丘﹐杭之龍井﹐並可與頡頏。郭次甫極稱黃山﹐黃山亦在歙﹐去松蘿遠甚。往時士人皆重天池﹐然飲之略多﹐令人脹滿。浙之產曰雁宕﹑大盤﹑金華﹑日鑄﹐皆與武夷相伯仲。錢唐諸山﹐產茶甚多﹐南山盡佳﹐北山稍劣。武夷之外﹐有泉州之淸源﹐倘以好手制之﹐亦是武夷亞匹﹐惜多焦枯﹐令人意盡。楚之產曰寶慶﹐滇之產曰五華﹐皆表表有名﹐在雁茶之上。其他名山所產﹐當不止此﹐或余未知﹐或名未著﹐故不及論。﹝茶疏許次杼﹐字然明著﹞【評】曰﹕昔人以陸羽飲茶﹐比於后稷樹谷然哉﹐及觀韓謝賜茶啟云﹕吳主禮賢﹐方聞置茗﹐晉人愛客﹐才有分茶﹐則知開創之功﹐𨿽不始於桑薴﹐而制茶自出至季疵而始備矣。

嗣後名山之產﹐靈艸漸繁﹐人工之巧﹐佳茗日著﹐皆以季疵爲墨守﹐卽謂開山之祖可也。其蔡君謨而下爲傳燈之士。又曰﹕茶系生人後天﹐隨身衣報﹐蓋地靈鐘秀﹐或古之所產﹐今無取焉者﹐謂冰土頻移﹐山川性易﹐靈從何來﹐秀從何起﹐生人依報﹐寧復居恆﹐人苦不思本耳。以上溯其源也。

二﹑得地上者生爛石﹐中者生礫壤﹐下者生黃土。野者上﹐園者次。陰山坡谷者﹐不堪采啜。﹝茶傳﹞產茶處﹐山之夕陽﹐勝於朝陽﹔廟後山西向﹐故稱佳﹐總不如洞山南向﹐受陽气特專﹐稱仙品。﹝山茶記熊明道著﹞茶地南向爲佳﹐向陰者遂劣。故一山之中﹐美惡相懸。﹝茶解﹞茶產平地﹐受土气多﹐故其質濁﹔茶產於髙山﹐渾是風露淸虛之气﹐故可尙。﹝山茶記﹞茶固不宜雜以惡木﹐惟桂﹑梅﹑辛夷﹑玉蘭﹑玫瑰﹑蒼松﹑翠竹﹐與之間植﹐足以蔽覆霜雪﹐掩映秋陽﹔其下可植芳蘭幽菊淸芳之物﹐最忌菜畦相逼﹐不免滲漉﹐滓厥淸眞。﹝茶解﹞【評】曰﹕疆理天下﹐物其土宜﹔廣谷大川異制﹐人居其間異形﹔瘠土民﹐沃土民濃﹔堅悉效其形﹐知其利害﹐達其志欲﹐定其山川﹐分其圻界﹐條其物產﹐辧其貢賦﹐斯爲得地。

人猶如此﹐奚惟茗乎。

三﹑乘時采茶在二月﹑三月﹑四月之間。茶之筍者﹐生爛石沃土﹐長四五寸﹐若薇蕨始抽﹐淩露采焉淸明太早﹐去夏太遲﹐谷雨前後﹐其時適中。若再遲一二日﹐待其气力完足﹐香烈猶倍﹐易於收藏。﹝茶疏﹞茶以初出雨前者佳。惟羅立夏開園﹐吳中所貴﹐梗桷葉濃﹐便有蕭篛之气﹐還是夏前六七日﹐如雀舌者佳﹐片亦好。﹝茶記﹞非夏前不摘﹐初試摘者﹐謂之開園﹔采自正夏﹐謂之春茶。其地稍寒﹐故須得此﹐又不當以太遲病之。往時無秋日摘者﹐近乃有之﹐七八月重摘一番﹐謂之早春﹐其品甚佳。不嫌少薄﹐他山射利﹐多摘梅茶。梅茶苦澀﹐且傷秋摘﹐佳產戒之。﹝茶疏﹞雙徑兩天目茶﹐立夏後﹐小滿前﹐僅摘一次﹐斷不復采。惟餐雨露﹐絕禁肥壤﹐故收藏歲久。色香味轉勝﹐淩露無雲。采候之上﹐霽日融和﹔采候之次﹐積雨重陰﹐不知其可。﹝茶說【評】曰﹕時不可違﹐候不可失﹐桑薴翁時中之聖者歟。千載而下﹐采制之期﹐無能逾其時日﹐羅髙君少有更變者﹐更體山川之寒暄﹐察艸木之含吐﹐待時而興﹐應時而起﹐不妄作勞﹐不傷物力。

四﹑揆制其日有雨不采﹐晴有云不采。晴采之﹐蒸之﹐搗之﹐拍之﹐焙之﹐穿之﹐封之﹐茶之幹矣。﹝茶傳﹞斷茶以甲﹐不以指﹐以甲則速斷不柔﹐以指則多濕易損。﹝東坡試茶錄宋子安著﹞其茶初摘﹐香气未透﹐必借火力以發其香。然茶性不耐勞﹐炒不宜久﹐多取入鐺﹐則手力不勻﹐久於鐺中過熱﹐而香散矣。炒茶之鐺﹐最嫌新鐵﹐須預取一鐺﹐毋得別作他用。炒茶之薪﹐僅可樹皮﹐不用榦葉。幹則火力猛熾﹐葉則易焰易滅。鐺必磨洗瑩潔﹐旋摘旋炒。一鐺之內﹐僅用四兩﹐先用文火炒﹐次加武火催之。手加木指﹐急急抄轉﹐以半熟爲度﹐微俟香發﹐是其候也。﹝茶疏﹞茶初摘時﹐須揀去枝梗老葉﹐惟取嫩葉﹐又須去尖與柄與筋﹐恐其易焦﹐此松蘿法也。

炒時須一人從旁扇之﹐以祛熱气﹐否則黃色﹐香味俱減。余所親試﹐扇者色翠﹐不扇色黃。

炒起出鐺時﹐置大磁盤中﹐仍須急扇﹐令熱气消退﹐以手重揉之﹐再散入鐺﹐文火炒幹﹐入焙﹐蓋揉則其津上浮﹐點時香味易出。田子以生曬不炒不揉者爲佳。偶試之﹐但作熱湯﹐並日腥艸气﹐殊無佳韻也。﹝茶箋聞龍﹐字隱鱗﹐初字仲達著﹞火烈香淸﹐鐺寒神倦﹔火烈生焦﹐柴疏失翠﹔久延則過熟﹐速起卻還生﹔熟則犯黃﹐生則著經云焙﹐鑿池深二尺﹐闊一尺五寸﹐長一丈。上作短墻﹐髙二尺﹐泥之以木﹐構於焙上。

編木兩層﹐髙一尺以焙茶。茶之半幹﹐升下棚﹐全幹升上棚。愚謂今人不必全用此法﹐予嘗構小焙室﹐髙不逾尋﹐方不及丈﹐縱廣正等﹐四圍及頂﹐綿紙密糊﹐無小罅隙。置三四火缸於中﹐安新竹篩於缸內﹐預先洗新麻布一片以親之﹐散所炒茶於篩上﹐闔戶而焙﹐上向不可覆蓋蓋茶。葉尙潤﹐一覆則气悶罨黃﹐須焙二三時﹐俟潤气盡﹐然覆以竹箕﹐焙極幹﹐出缸待冷﹐入器收藏。後再焙﹐亦用此法。色香與味﹐不致太減。﹝茶箋﹞茶之妙﹐在乎始造之精﹐藏之得法﹐點之得宜。優劣定乎始鐺﹐淸濁系乎末火。﹝茶錄﹞諸名茶﹐法多用炒。惟羅專於蒸焙﹐味眞蘊藉﹐世競珍之。卽顧渚陽羨﹐密邇洞山﹐不復仿此。想此法偏宜於﹐未可槪施他茗。而經已云蒸之焙之﹐則所從來遠矣。﹝茶箋﹞必得色全﹐惟須用扇﹐必全香味﹐當時焙炒﹐此制茶之準繩﹐傳茶之衣缽。﹝茗芨﹞【評】曰﹕溯源﹑得地﹑乘時﹐盡物之性矣。揆制失節﹐仍同艸芥。能盡人之性﹐則能盡物之性。

五﹑藏茗育以木制之﹐以竹編之﹐以紙糊之﹐中有楠﹐上有覆﹐下有牀﹐傍有門﹐掩一扇﹐一器貯藏茶宜篛葉而畏香﹐茶喜溫燥而忌冷濕。收藏時先用靑篛﹐以竹絲編之﹐置罌四周﹐焙茶俟冷﹐貯器中﹐以生炭火過﹐烈日中曝之令滅﹐亂插茶中﹐封固罌口﹐覆以新磚﹐置髙爽近人處﹐黴天雨候﹐切忌發覆。取用須於晴明時﹐取少許﹐別貯小瓶﹐空缺處﹐卽以篛塡滿﹐封置如故﹐方爲可久。或夏至後一焙﹐或秋分後一焙。﹝山茶記﹞切勿臨風近火﹐臨風易冷﹐近火先黃。﹝茶錄﹞凡貯茶之器﹐始終貯茶﹐不得移爲他用。﹝茶解﹞吳人絕重茶﹐往往雜以黃黑篛﹐大是缺事。余每藏茶﹐必令樵靑﹐入山采竹箭篛﹐拭淨烘漧﹐護罌四周﹐半用剪碎﹐拌入茶中﹐經年發覆﹐靑翠如新。﹝茶箋﹞置頓之所﹐須在時時坐臥之處﹐逼近人气﹐則常溫不寒。必在板房﹐不宜土室﹔板房燥﹐上室易蒸﹔又要透風﹐勿置幽隱之處﹐尢易蒸濕。﹝茶錄﹞羅生言茶酒二事﹐至今日可稱精絕﹐前無古人﹐止可與深知者道耳。夫茶酒超前代希有之精【評】曰﹕治茗如創業﹐藏茗如守業。創業易﹐守業難。守之難﹐又不如用之者更難。

如保赤子﹐幾微是防。

六﹑品泉山水上﹐江水中﹐井水下。山水擇乳泉﹑石池﹑漫流者上﹐其瀑湧湍漱勿食﹐久食令人有頸之以流其惡﹐使新泉涓涓然酌之。其江水﹐取去人遠者。﹝茶傳﹞山宣气以養萬物﹐气宣則脈長﹐故曰山水上﹔泉不難於淸﹐而難於寒﹐其瀨峻流駛而淸﹐巖江﹐公也。眾水共入其中也。水共則味雜﹐故曰江水次之﹔其水取去人遠者﹐蓋去人遠﹐則余少得溫氏所著茶說﹐嘗試其水泉之目﹐有二十焉。會西走巴峽﹐經蝦蟆窟﹐北憩蕪城﹐汲蜀岡井﹐東遊故都﹐絕楊子江﹐畱丹陽﹐酌觀音泉﹐過無錫﹐惠山泉水﹐粉槍末旗﹐蘇蘭薪桂﹐且鼎且缶﹐以飲以啜﹐莫不瀹气滌慮﹐蠲病析酲﹐祛鄙吝之生心﹐招神明而還觀﹐信乎物類之得宜﹐臭味之所感﹐幽人之嘉尙﹐前賢之精鑑不可及矣。﹝煮茶泉品﹞山頂泉淸而輕﹐山下泉淸而重。石中泉淸而甘﹐砂中泉淸而冽。土中泉淸而白﹐流於黃石﹑山濃者泉濃﹐山奇者泉奇﹔山淸者泉淸﹐山幽者泉幽﹐皆佳品也。不濃則薄﹐不奇則蠢﹔不泉不甘﹐則損茶味。前代之論水品者以此。﹝茶譜蔡襄﹐字君謨著﹞吾鄕四陲皆山﹐泉水在在有之。然皆淡而不甘﹐獨所謂它泉者。其源出自四明潺洞﹐歷大蘭小皎諸名岫﹐迥溪百折﹐幽澗千支﹐沿洄漫衍﹐不捨晝夜。唐鄞令王公元偉﹐築埭它山﹐以分注江河﹐自洞抵埭﹐不下三數里。水色蔚藍﹐素砂白石﹐粼粼見底。淸寒甘滑﹐甲於郡中。余愧不能爲浮家泛宅﹐送老於斯。每一臨泛﹐浹旬忘返﹐攜茗就烹﹐珍鮮特甚。

洵源泉之最勝﹐甌犧之上味矣。以僻在海陬﹐圖經是漏﹐故又新之記罔聞。季疵之杓莫及﹐遂不得與谷簾諸泉齒﹐譬猶飛遁吉人﹐滅影貞士﹐直將逃名世外﹐亦且永托知稀矣。﹝茶箋﹞山泉稍遠﹐接竹引之﹐承之以奇石﹐貯之以淨缸﹐其聲琮琮可愛﹐移水取石子﹐𨿽養其味甘泉旋汲﹐用之斯良。丙捨在城﹐夫豈易得。故宜多汲﹐貯以大甕﹐但忌新器﹐爲其火气未退易於敗水﹐亦易生虫﹐久用則善。最嫌他用﹐水性忌木﹐松杉爲甚﹐木桶貯水﹐其害滋甚﹐挈瓶爲佳耳。﹝茶疏﹞烹茶須甘泉﹐次梅水。梅雨如膏﹐萬物賴以滋養﹐其味獨甘﹐梅後便不堪飲。大甕滿貯﹐投伏龍肝一塊﹐卽竈中心赤土也﹐乘熱收之。﹝茶解﹞烹茶水之功居六﹐無泉則用天水﹐秋雨爲上﹐梅雨次之。秋雨冽而白﹐梅雨醇而白﹔雪水五穀之精也﹐但色不能白﹔養水須置石子於甕﹐不惟益水﹐而白石淸泉﹐會心亦不在遠。

壬寅臘八﹐過南屏﹐僧碧婆煮茶﹐不拘老嫩﹐皆可人口。又不在茶具﹐𨿽飯鑊中﹐亦稱其旨﹐時與之遊﹐遂成茶癖。每令長須遠汲虎跑泉﹐葛仙翁井﹐或索友人攜來惠山泉水﹐以茶之妙在水發也。每值梅雨﹐托布承接﹐或荷葉﹐或磁盤﹐或以錫作板﹐澑積甕中﹐試烹都有霧气﹐遠不及泉水之淸且潔也。一日偶取所蓄梅雨﹐見孑孓烏虫數十百﹐跳躍碗內﹐遂都好﹐但未可就用﹐須置器日久﹐俟其色變虫去﹐色香味始妙﹐不似山泉但可畱數日﹐久卽味變也。此後不煩遠役奴子﹐亦不顓取梅雨﹐惟待久雨時﹐向急澑中﹐大缸承貯。月餘後﹐另移甕內﹐百日始佳﹐半年更妙。四時皆用此法。春雨味更鮮濃﹐雪色尢爲潔白﹐居鹵斥之地﹐之東﹐日日天泉作供﹐不但自受用﹐亦不但供賓客﹐並及其妻孥﹐眞無量快活也。

﹝天气上爲云﹐地气下爲雨﹔雨出天气﹐云出地气﹐色變虫生﹐正所以攘地濁﹐以現天淸也。諸泉日久作變﹐變則化﹐化則去泥純水﹐本色本味﹐和盤托出﹐毋自傾棄﹐以失性眞。

﹝月樞筆記﹞貯水甕﹐須置陰庭﹐覆以紗帛﹐使承星露﹐則英花不散﹐靈气常存。假令壓以木石﹐封以紙篛﹐暴以日中﹐則外耗其神﹐內閉其气﹐水神敝矣。﹝茶解﹞茶記言養水﹐置石子於甕﹐不惟益水﹐而白石淸泉﹐會心不遠。然石子須取深溪水中﹐表裏瑩徹者佳甕中﹐徙倚其側﹐應接不暇﹐非但益水﹐亦且娛神。﹝茗笈﹞仁智者性﹐山水樂深﹐載淸﹐以滌煩襟。﹝茗笈﹞【評】曰﹕得泉尋茗﹐得茗尋泉﹐如選儔覓偶﹐事主相夫﹐兩家仔細﹐萬一失所﹐此身已矣。

七﹑候火其火用炭﹐曾經燔炙爲膩脂所及﹐及膏木敗器不用﹐古人識勞新之味﹐信哉。﹝茶傳﹞火必以堅木炭爲上﹐然本性未盡﹐尙有餘煙﹐煙气入湯﹐湯必無用。故先燒令紅﹐去其煙焰﹐兼取性力猛識﹐水乃易沸﹐旣紅之後﹐方授水器﹐乃急扇之﹐愈速愈妙﹐毋令手停﹐停過之湯﹐寧葉而再烹也。﹝茶疏﹞鑪火通紅﹐茶銚始上。扇起要輕疾﹐待湯有聲﹐稍稍疾重﹐斯則文武火候也。若過乎文﹐則水性柔﹐柔則水爲茶降﹐若過於武﹐則水性烈﹐烈則茶爲水制﹐皆不足於中和﹐非茶家之要旨。﹝茶錄﹞蘇仙芽傳﹐載湯十六﹔云調茶在湯之淑慝。而湯最忌煙﹐燃柴一枝﹐濃煙滿室﹐安有湯耶﹖又安有茶耶﹖可謂確論。田子以松實﹑松枝爲雅者﹐乃一時興到之語﹐不知大謬茶政。

﹝【評】曰﹕好茶好水﹐固不容易﹐火候一著﹐更是煩難﹐如媒妁一般﹐謀合二姓﹐濟則皆同其利﹐敗則咸受其害。李陵傳云﹕媒其短。孟康曰﹕媒酒酵也。﹐酒曲也。謂釀成其罪也。師古曰﹕齊人名曲餅﹐亦曰媒妁﹐君子司火﹐有要有倫﹐得心應手﹐存乎其人。

八﹑定湯其沸如魚目﹐微有聲﹐爲一沸。緣邊如湧泉連珠﹐爲二沸。騰波鼓浪﹐爲三沸。巳上水老﹐不可食也。凡酌置諸碗﹐令沫餑。沫餑﹐湯之花也。花之薄者爲沫﹐濃者爲餑﹔細輕者爲華﹐如棗花漂漂然於環池之上﹔又如回潭曲渚﹐靑萍之始生﹔又如晴天爽朗﹐有浮雲鱗然。

其沫者﹐若綠錢浮於渭水﹔又臺菊英墮於尊俎之中。餑者﹐以滓煮之及沸﹐則重華累沫﹐皓皓然若積雪耳。﹝茶傳﹞水入銚﹐便須急煮﹐候有松聲﹐卽去蓋﹐以消息其老嫩﹐蟹眼之後﹐水有微濤﹐是爲當時。

大濤鼎沸﹐旋至無聲﹐是爲過時。過時老湯﹐決不堪用。﹝茶疏﹞沸速則鮮嫩﹐風逸沸遲﹐卽老熟昏鈍。﹝茶疏﹞湯有三大辯﹕一曰形辯﹐二曰聲辯﹐三曰捷辯。形爲內辯﹐聲爲外辯﹐气爲捷辯。如蝦眼蟹眼﹐魚目連珠﹐皆爲萌湯。直至湧沸﹐如騰波鼓浪﹐水气全消﹐方是純熟。如初聲﹑轉聲﹑振聲﹑駭聲﹐皆爲萌湯。直至無聲﹐方爲純熟。如气浮一縷﹑二縷﹑三縷及縷亂不分﹐氤氳亂繞﹐皆爲萌湯。直至气直衝貫﹐方是純熟。蔡君謨因古人制茶﹐碾磨作餅﹐則見沸而茶神便發﹐此用嫩而不用老也。今時制茶﹐不暇羅碾﹐仍俱全體﹐湯須純熟﹐元神始發也。

﹝茶錄﹞余友李南金雲﹕茶經以魚目湧泉連珠﹐爲煮水之節。然近世瀹茶﹐鮮以鼎﹐用瓶煮水﹐難以候視﹐則當以聲辯一沸﹑二沸﹑三沸之節。又陸氏之法﹐以未就茶﹐故以第二沸爲合量而下﹐未若以令湯就茶甌瀹之﹐則當用背二涉三之際爲合量﹐乃爲聲辯之。詩云﹕砌虫喞喞萬蟬催﹐忽有千車捆載來﹐聽得松風並澗水﹐急呼縹色綠磁杯﹐其論固已精矣。然瀹茶之法﹐湯欲嫩而不欲老﹐蓋湯嫩則茶味甘﹐老則過苦矣。若聲如松風澗水而遽瀹之﹐豈不過於老而苦哉。惟移瓶去火﹐少待其沸止而瀹之﹐然後湯適中而茶味甘﹐此南金之所以未講者也。

﹝林玉露羅碩﹐字大經著﹞李南金謂當用背二涉三之際爲合量﹐此眞賞鑑家言。而羅林懼湯老﹐欲於松風澗水後﹐移瓶去火﹐少待沸止而瀹之﹐此語亦未中。殊不知湯旣老矣﹐去火何救哉。﹝茶解﹞【評】曰﹕茶經定湯三沸﹔茶錄酌沸三辯。通人尙嫩﹐伯淵貴老﹐林別出手眼﹐髙君因以駁之﹐各有同異。各取死機﹐三沸而往﹐三辯隨之﹐老去嫩來﹐無有終時。

又評﹕定湯談說似易﹐措制便難。急卽鼎沸﹐怠則瓦解。須具燮陰陽﹐調鼎鼐﹐山心水味始九﹑點瀹未曾汲水﹐先備茶具。必潔必燥﹐瀹時壺蓋必仰﹐置磁盂﹐勿覆案上﹐漆气食气﹐皆能敗茶。﹝茶疏﹞茶注宜小不宜大﹐小則香气氤氳﹐大則易於散漫。若自斟酌﹐愈小愈佳﹐容水半升者﹐量投投茶有序﹐無失其宜。先茶後湯曰下投﹔湯半下茶﹐復以湯滿曰中投﹔先湯後茶曰上投。春秋中投﹐夏上投﹐冬下投。﹝茶錄﹞握茶手中﹐俟湯入壺﹐隨手投茶﹐定其浮沈。然後瀉以供客﹐則乳嫩淸滑﹐馥鬱鼻端﹐病可令起﹐疲可令爽。﹝茶疏﹞釃不宜早﹐飲不宜遲。釃早則茶神未發﹐飲遲則妙馥先消。﹝茶錄﹞一壺之茶﹐只堪再巡。初巡鮮美﹐再巡甘醇﹐三巡意欲盡矣。余嘗與客戲論﹐初巡爲婷婷裊裊十三餘﹔再巡爲碧玉破瓜年﹔三巡以來﹐綠葉成陰矣。所以茶注宜小﹐小則再巡已終。

寧終南僧亮公﹐從天池來﹐餉余佳茗﹐授余烹點法甚細。余嘗受法於陽羨士人﹐大率先火候﹐次湯候﹐所謂蟹眼魚目﹐參沸沫浮沈法皆同。而僧所烹點﹐絕味淸乳﹐是具入淸淨味中三昧者。要之此一味﹐非眠云石人﹐未易領略。余方避俗﹐雅意棲禪﹑安知不因是悟入趙州耶。﹝茶寮記陸樹聲﹐字與吉著﹞凡事俱可委人﹐第責成效而已。惟瀹茗須躬自執勞﹐瀹茗而不躬執﹐欲湯之良﹐無有是處。﹝茗笈﹞【評】曰﹕法四气三投﹐度眾寡器宇﹐此點瀹之嘗則。因人以節緩急﹐隨時而制適宜﹐此又點瀹之變通。還得具有獨聞之聰﹐獨見之斷﹐乃可以盡人之性﹐盡茗之性﹐盡水火之性﹐正十﹑辯器以生鐵爲之﹐洪州以磁﹐萊州以石。瓷與石皆雅器也﹐性非堅實﹐難可持久。用銀爲之至潔﹐但涉於侈麗﹐雅則雅矣﹐潔亦潔矣﹐若用之恆﹐而卒歸於銀也。﹝茶傳﹞山林逸士﹐水銚用銀﹐尙不易得﹐何況乎。若用之恆﹐而卒歸於鐵也。﹝茶箋﹞貴則金銀﹐賤惡銅鐵﹐則磁瓶有足取焉。幽人逸士﹐品色尢宜。然愼勿與誇珍炫豪者道。

﹝仙牙傳蘇﹞金乃水母﹐錫備剛柔﹐味不鹹澀﹐作銚最良。制必穿心﹐令火易透。﹝茶錄﹞茶壺往時尙龔春﹐近日時大彬所制﹐大爲時人所重﹐蓋是粗砂﹐正取砂無土气耳。﹝茶疏﹞茶注茶銚茶甌﹐最宜蕩滌燥潔。修事甫畢﹐餘瀝殘葉﹐必盡去之。如或少存﹐奪香敗味﹐每﹝茶疏﹞茶具滌畢﹐覆於竹架﹐俟其自幹爲佳。其拭巾只宜拭外﹐切忌拭內﹐蓋布𨿽潔﹐一經人手茶甌以白磁爲上﹐藍者次之。﹝茶錄﹞人各手執一甌﹐毋勞傳送﹐再巡之後﹐淸水滌之。﹝茶疏﹞茶盒以貯茶﹐用錫爲之﹐從大壇中分出﹐若用盡時再取。﹝茶錄﹞茶鑪或瓦或竹﹐大小與湯銚稱。﹝茶解﹞宜鐵﹐鑪宜銅﹐瓦竹易壞﹐湯銚宜錫與砂﹐甌則但取圓潔白磁而已。然宜小﹐必用柴汝宣成﹐貧士何所取辦哉。﹝茶笈﹞【評】曰﹕付授當器﹐區別得宜﹐各稱其用﹐各適其性而已。亦不必彊以務飾﹐亦不必矯以十一﹑申忌采茶制茶﹐最忌手污羴气﹐口臭涕唾﹐及婦女月信﹐癡蠢酒徒。蓋酒與茶﹐性不相入﹐故制茶時﹐少有沾染﹐便無用矣。﹝茶解﹞茶之性淫﹐易於染著﹐無論腥穢﹐及有气息之物不宜近﹐卽名花異香﹐亦不宜近。

茶性畏紙﹐紙於水中成受水气多﹐紙裹一夕﹐隨紙作气盡矣。𨿽再焙之﹐少頃卽潤。雁宕諸山﹐首坐此病﹐紙帖貽遠﹐安得復佳。﹝茶疏﹞吳興姚叔度言茶葉多焙一次﹐則香味隨減一次﹐余驗之良然。但於始焙極燥﹐多用炭篛﹐如法封固﹐卽梅雨連旬﹐燥固自若﹐惟開壇頻取﹐所以生潤﹐不得不再焙耳。自四五月﹐至八月﹐極宜致謹。九月以後﹐天气漸肅﹐便可解嚴矣。𨿽然﹐能不弛懈﹐尢妙﹐尢妙。﹝茶箋﹞不宜用惡木敝器﹐銅匙銅銚﹐木桶柴薪麩炭﹐粗童惡婢﹐不潔巾﹐及各色果實香藥。

﹝茶錄﹞不宜近陰室﹑廚房﹑市喧﹑小子啼﹑野性人﹑童奴相哄﹑酷熱齋頭。﹝茶疏﹞【評】曰﹕茗猶人也。超然物外者﹐不爲習所染﹐否則習於善則善﹐習於惡則惡矣。聖人致十二﹑防濫茶性儉﹐不宜廣﹐則其味黯淡﹐且如一滿碗﹐啜半而味寡﹐況其廣乎﹖夫珍鮮馥烈者﹐其碗數三﹔次之者﹐碗數五﹔若坐客數至五行三碗﹐至七行五碗﹔若六人以下﹐不約碗數﹐但闕一人而已﹐其雋永補所闕人。﹝茶傳﹞按經云﹕第二沸﹐畱熱以貯之﹐以備育華救沸之用者﹐名曰雋永。五人則行三碗﹐七人則行五碗﹐若遇六人﹐但闕其一﹐正得五人﹐卽行三碗﹐以雋永補所闕人﹐故不必別約碗數也。﹝茶箋﹞飲茶以客少爲貴﹐客眾則喧﹐喧則雅趣乏矣。獨啜曰幽﹐二客曰勝﹐三四曰趣﹐五六曰泛﹐七八曰施。﹝茶錄﹞煎茶燒香﹐總是淸事。不妨躬自執勞﹐對客談諧﹐豈能親蒞﹐宜兩童司之﹐器必晨滌﹐手令三人以上﹐止一鑪﹔如五六人﹐盒飯兩鼎﹔鑪用一童﹐湯方調適﹐若令兼作﹐恐有參差。﹝茶疏﹞煮茶而飲非其人﹐猶汲乳泉﹐以灌蒿蕕。飲者一吸而盡﹐不暇辯味﹐俗莫甚焉。﹝短劇﹞若巨器屢巡﹐滿中瀉飲﹐待停少溫﹐或求濃苦﹐何異農匠作勞﹐但資口腹﹐何論品賞﹐何知風味乎﹖﹝茶疏﹞【評】曰﹕客有霞气﹐人如玉姿﹐不泛不施﹐我輩是宜。其或客乍傾蓋﹐朋偶消煩﹐賓待解十三﹑戒淆茶有九難﹕一曰造﹐二曰別﹐三曰器﹐四曰火﹐五曰水﹐六曰炙﹐七曰末﹐八曰煮﹐九曰飲。陰采夜焙﹐非造也﹔嚼味嗅香﹐非別也﹔膻鼎腥甌﹐非器也﹔膏薪庖炭﹐非火也﹔飛湍壅潦﹐非水也﹔外熟內生﹐非炙也﹔碧粉漂塵﹐非末也﹔操艱擾遽﹐非煮也﹔夏興冬廢﹐非飲也。﹝茶傳﹞茶用蔥姜棗橘皮﹐茱萸薄荷等﹐煮之百沸﹐或揚令滑﹐或煮去沫﹐斯溝瀆間棄水耳。﹝茶傳﹞茶有眞香﹐而入貢者﹐微以龍腦和膏﹐欲助其香﹔建安民間試茶﹐皆不入香﹐恐奪其眞。

若烹點之際﹐又雜珍果香艸﹐其奪益甚﹐正當不用﹐更雜蔗霜椒桂﹐酥酪﹐眞不啻一鼓而牛飲矣。﹝茶譜﹞茶中著料﹐碗中著果﹐譬如玉貌加脂﹐蛾眉著黛﹐翻累本色。﹝茶說﹞花之拌茶也﹐果之投茗也﹐爲累已久。惟其相沿﹐似須斟酌﹐有難槪施矣。今署約曰﹕不解點茶之儔﹐而缺花果之供者。厥咎慳﹐久參玄賞之科﹐而老嫩之沸者。厥咎怠﹐慳與怠﹐於汝乎有譴。﹝茗笈﹞【評】曰﹕茗猶目也﹐一些子塵砂著不得﹐卽掌中珍果﹐眼底名花﹐終非族伴﹐亟宜屏置﹐敢告司存。

十四﹑相宜煎茶非漫浪﹐要須人品與茶相得﹐故其法往往傳於髙流隱逸﹐有煙霞泉石﹐磊塊胸次者。

﹝茶候涼臺淨室﹐曲幾名窗﹐僧寮道院﹐松風竹月﹐晏坐行吟﹐淸談把卷。﹝七類﹞山堂夜坐﹐汲泉煮茗﹐至水火相戰﹐如聽松濤﹐傾瀉入杯﹐雲光灩瀲﹐此時幽趣﹐故難與俗人言矣。﹝茶解﹞凡士人登臨山水﹐必命壺觴。若茗碗薰鑪﹐置而不問﹐是徒豪舉耳。余特置遊裝﹐精茗名香茶熟香淸﹐有客到門可喜。鳥啼花落﹐無人亦自悠然。可想其致。﹝茗笈﹞宜寒宜暑﹐旣遊旣處﹐伴我獨醒﹐爲君數舉。﹝茗笈﹞【評】曰﹕人繇意合﹐物以類從﹐同異之門絕﹐偏倚之形化矣。大凡攻守依乎區域﹐向背視其盛衰﹐若無畛可分﹐誰附堅瑕之敵﹔無膻可逐﹐誰開去就之場。任曲直於飄瓦虛舟﹐藩籬何妨孔道﹔等愛憎於浮煙飛沫﹐渣滓不礙太虛﹔轉從前執滯之樞﹐於人何所不容﹔畱尺寸安閒之地﹐於力何所不有。吾寧降心以循物﹐物或適理以從類矣。

十五﹑衡鑑茶有千萬狀﹐如胡人靴者蹙縮然。幫牛臆者兼然﹐浮雲出山者輪菌然﹐輕出水者涵澹然。有如陶家之子﹐羅膏土以水澄之。又如新治地者﹐遇豪雨流潦之所經。此皆茶之精腴。有如竹籜者﹐枝榦堅實﹐艱於蒸搗﹐故其形然﹔有如霜荷者﹐莖葉凋阻﹐易其狀貌﹐故厥狀萎萃然﹐此皆茶之瘠老者也。陽崖陰林﹐紫者上﹐綠者次﹔筍者上﹐芽者次﹔葉捲者上﹐葉舒者次。﹝茶傳﹞茶通仙靈﹐然有妙理。﹝茶解﹞其旨歸於色香味﹐其道歸於精燥潔。﹝茶錄﹞茶之色重﹑香重﹑味重者﹐俱非上品。松蘿香重﹐六安味苦﹐而香與松蘿同。天池亦有艸萊气﹐龍井如之﹐至雲霧則色重而味濃矣。嘗啜虎丘茶﹐色白而香﹐似嬰兒肉﹐眞精絕。

﹝茶記﹞茶色白﹐味甘鮮﹐香气撲鼻﹐乃爲精品。茶之精者﹐淡亦白﹐濃亦白﹐久貯亦白﹐味甘色白﹐其香自溢﹐三者得﹐則俱得矣。近來好事者﹐或慮其色重﹐一注之水﹐投茶數片﹐味固不足﹐香亦然。終不免水厄之誚﹐𨿽然﹐尢貴擇水。香似蘭花上﹐蠶豆花次。﹝茶解﹞茶色貴白﹐然白亦不難。泉淸瓶潔﹐葉少水洗﹐旋烹旋啜﹐其色自白。然眞味抑鬱﹐徒爲目食耳。若取靑綠﹐則天池松蘿﹐及之最下者。𨿽冬月﹐色亦如苔衣。何足爲妙﹐莫若余所收洞山茶﹐自谷雨後五日者﹐以湯薄浣﹐貯壺良久﹐其色如玉﹐至冬則嫩綠﹐味甘色淡﹐韻熊君品茶﹐旨在言外。如釋氏所謂水中鹽味﹐非無非有﹐非深於茶者不能道。當今非但能言人不可得﹐正索解人亦不可得。﹝茗笈﹞肉食者鄙﹐藿食者躁。色味香品﹐衡鑑三妙。

【評】曰﹕蹙縮者靴﹐牛臆者幫﹐昔之精腴﹐今之瘠老矣。寧復能禮明月當空﹐睹芝芬浮蕩十六﹑玄賞其色緗也﹔其馨欽也﹔其味甘﹐也﹔啜苦咽甘﹐茶也。﹝茶傳﹞試茶歌云﹕木蘭墜露香微似﹐瑤艸臨波色不如。又云﹕欲知花乳淸冷味﹐須是眠云石人飲茶覺爽﹐啜茗忘喧﹐謂非膏梁紈可語﹐爰著煮泉短劇﹐與枕石漱流者商焉。﹝短劇﹞茶似翰卿墨客﹐緇衣羽士﹐逸老散人﹐或軒冕中超軼世味者。﹝七類﹞茶如佳人﹐此論甚妙。但恐不宜山林間耳。蘇子瞻詩云﹕從來佳茗是佳人是也。若欲稱之山林﹐當如毛女麻姑﹐自然仙丰道骨﹐不浼煙霞﹔若夫桃臉柳腰﹐亟宜屏諸銷金帳中﹐毋令污我泉石。﹝短劇﹞竟陵大師積公嗜茶﹐非羽供事不鄕口﹐羽出遊江湖四五載﹐師絕於茶味﹐代宗聞之﹐召入內供奉﹐命宮人善茶者﹐烹以餉師。師一啜而罷﹐帝疑其詐﹐私訪羽召入﹐翼日賜師齋﹐密令羽供茶。師捧甌﹐喜動顏色﹐且賞且啜曰﹕此茶有若漸兒所爲者﹐帝由是嘆師知茶﹐出羽相見。﹝薰跋陸羽點茶圖﹞建安能仁院﹐有茶生石縫間。僧采造得八餅﹐號石巖白﹐以四餅遺蔡君謨﹐以四餅遣人走京師﹐遺王禹玉。歲餘蔡被召還闕﹐訪禹玉﹐禹玉命子弟於茶笥中﹐選精品餉蔡。蔡持杯未嘗﹐輒曰﹕此絕似能仁石巖白﹐公何以得之﹖禹玉未信﹐索貼驗之始服。﹝類林﹞東坡云﹕蔡君謨嗜茶﹐老病不能飲﹐日烹而玩之﹐可發來者之一笑也。孰知千載之下﹐有同病焉。余嘗有詩云﹕年老耽彌甚﹐脾寒量不勝﹐去烹而玩之幾希矣。因憶老友周文甫﹐自少至老﹐茗碗薰鑪﹐無時暫廢﹐飲茶日有定期﹐旦明﹑晏食﹑禺中﹑時﹑下春﹑黃昏﹐凡六舉﹐而客至烹點不與焉。壽八十五﹐無疾而卒。非宿植淸福者﹐烏能畢世安享視好﹐而不能飲者﹐所得不旣多乎。嘗畜一龔春壺﹐摩挲寶愛﹐不啻掌珠﹐用之旣久﹐外類紫玉﹐內如碧雲﹐眞奇物也。﹝茶箋﹞人知茶葉之香﹐未識茶花之香。余往歲過友大雷山中﹐正值花開﹐童子摘以爲供﹐幽香馥鬱﹐絕自可人。惜非瓶中物耳﹐乃餘著瓶史月表﹐插茗花爲齋頭淸供﹐而髙廉瓶史﹐亦載茗花﹐足以助吾玄賞。﹝茗笈﹞茗花點茶﹐絕有風致。人未之試耳。﹝茗笈﹞【評】曰﹕人莫不飲食﹐鮮能知味矣。詩云﹕人生幾見月當頭﹐不在愁中卽病中。明月非無﹐佳茗時有﹐但少閒情﹐領此眞味。公案云﹕喫茶去﹐惟味道者﹐乃能味茗。

曰﹕茗諧名。名﹐自命也。從夕從口。夕者﹐冥也。冥行無見﹐從口自名﹐失自明矣。茗晰而﹐與熱腦肥膻反﹐故嘗食令人瘦﹐去人脂﹐倍人力﹐悅人志﹐益人意思﹐開人聾瞽﹐暢人四肢﹐舒人百節﹐消人煩悶﹐使人能誦無忘﹐不寐而惺寂也。聊四五啜﹐眞堪與醍醐抗衡矣。神農氏主瘡﹐瘡本在髒﹐末在頸腋間﹐膏粱味﹐肥膻變也。亟返其本﹐逐其茗譜題辭僕少而習茗﹐亦止謂滌煩止渴﹐醒睡明目﹐非此君不能策勛耳。至天臺所記﹐乃云服之可生羽翰﹐則又未敢輕信也。今讀子繇核評語﹐而以六義之比體求之﹐則臺記所云﹐與陶弘景輕身換骨之說﹐大相符合。蓋人方在大夢中﹐令旁一人﹐沃以佳茗﹐果能淸其神魂否。故知子繇之意﹐正欲先使人滌淨煩惱﹐蠲除心渴﹐掃卻黑暗﹐遠離顚倒。然後如法點瀹﹐領略甌犧﹐兩腋生風﹐豈非羽翰﹐實以形骸中旣空一切﹐原是輕身換骨之人﹐茗碗策勛﹐理實可信。讀子繇茶譜者﹐當作如是觀。

丁亥夏五李玄暉漫筆

第八帙

黃精

﹝別錄上品﹞黃精一名戊己芝﹐當與黃芝交相匹配。充九土之精﹐以禦八風之侮。

【气味】甘平﹐無毒。

【主治】主補中益气﹐除風濕﹐安五臟。久服輕身﹐延年不饑。

【核】曰﹕隋羊公云﹕黃精﹐芝艸之精也。五符經云﹔黃精獲天地之純精﹐故一名戊己芝。南北皆有﹐以嵩山﹑茅山者佳。三月生苗﹐髙一二尺。一根只一莖﹐莖梗柔脆﹐本黃末赤。葉如竹﹐不尖而短﹐或兩葉三葉﹐四﹑五﹑六葉﹐俱兩兩相對﹐若偏生不對者﹐偏精也。

四月開花靑白﹐狀如小豆花。結子白色如黍粒﹐卽名垂珠﹐言象形也。根如嫩姜而色黃﹐亦如鬼臼黃連輩。一年一節﹐節大不平﹐大者如拳﹐小者如拇指。一種莖葉根形俱相似﹐但莖不紫赤﹐葉尖有毛鉤二枚者﹐鉤吻也﹐誤服殺人。博物志云﹕黃帝問於天老曰﹐天地所生﹐有食之令人不死者乎﹖對曰﹕太陽之艸名黃精﹐食之可以長生﹔太陰之之精名鉤吻﹐不可食﹐令人立死。今人但信鉤吻殺人﹐不信黃精益壽﹐不亦惑乎﹖修治﹐以溪水洗淨﹐蒸之﹐從巳至子﹐薄切曝漧﹐可入藥用。服食宜生﹐初時只可食一寸半﹐多則刺人咽喉﹐漸漸增之﹐十日不食﹐服止三尺五寸。三百日後﹐盡見鬼神﹐久則輕身飛行矣。忌梅實。

曰﹕無緣自生﹐獨得土大之體用﹐故名黃精。一名戊己芝也。土位乎中﹐故補中而益中气。爲風所侵而土體失﹐濡濕泥濘而土用廢者﹐黃精補土之體﹐充土之用﹐卽居中府藏﹐亦借以咸安矣。形骸軀殼﹐悉土所攝﹐輕身延年不饑﹐總屬土事耳。

第八帙

升麻

﹝別錄上品﹞上行卽將來之生之升﹔眞气卽成功之藏之入。

【气味】苦平﹐微寒﹐無毒。

【主治】主解百毒﹐殺百精老物殃鬼﹐辟瘟疫瘴气﹐邪气蠱毒﹐入口皆吐出﹐中惡腹痛﹐時气毒癘﹐頭痛寒熱﹐風腫諸毒﹐喉痛口痛。久服不夭﹐輕身長年。

【核】曰﹕出蜀漢﹑陜西﹑淮南州郡﹐蜀川者佳。春生苗﹐髙三尺。葉似麻﹐並靑色。

四月著花似粟﹐穗白色。六月結實黑色。根如蒿﹐多須﹐紫黑色。細小極堅﹐削去皮﹐靑綠色者﹐謂之雞骨升麻﹐功力殊勝也。虛大黃白色者不堪用。一種外黑裏白﹐質𨿽緊實﹐謂之鬼臉升麻。嵩髙一種純靑色﹐質亦堅﹐功力俱不如蜀川靑綠色者爲重也。一種落新婦根﹐形似色非﹐今人呼爲小升麻﹐亦能解毒﹐取其葉﹐作小兒浴湯﹐主驚忤。其他用力則殊﹐大小亦別﹐不可不辧也。修事﹐刮去粗皮﹐黃精自然汁浸一宿﹐曝漧銼蒸﹐再曝用。

先人云﹕人身气機﹐升出降入﹐謂之一周。能升則气機無不周矣。又云﹕生陽之气發揚﹐邪僻之陰自死。入口皆吐出﹐此其外徵。又云﹕長升卽是長生﹐下者舉之﹐此爲要藥。從混濁散漫之中﹐拔其精微之妙﹐的是樞機之劑。但上行須有眞气在﹐否則是煮沒米粥矣。又云﹕雷公炮制﹐用黃精自然汁浸一宿﹐卽煉已築基﹐大裨體用﹐上行者有根可據矣。

曰﹕升卽四气之先機﹐時令之首兆也。經云﹕春三月﹐此謂發陳者是矣。設無成功之藏之入﹐亦無將來之生之升矣。所謂柔以時升﹐積小以髙碩﹐實非決驟之比。故十龠曰升﹐登合之量也﹔大曰麻﹐羣陰之長也。是以允升﹐天地俱生﹐萬物以榮。生勿殺﹐予勿奪﹐賞勿罰﹐此春气之應﹐養生之道也。主治百疾﹐以及變遷﹐皆向晦入宴息而冥升。功能用晦而明﹐仍利於不息之貞。

﹝世以頓爲升﹐此以升爲漸﹐頓漸殊途﹐各宜體認。升麻稟天地淸陽之气以生﹐故能升陽

第八帙

豆蔻

﹝別錄上品﹞【气味】辛溫澀﹐無毒。

【主治】主溫中﹐心腹痛﹐嘔吐﹐去口臭气。

【核】曰﹕豆蔻生南海﹐及交址﹐今嶺南﹑八閩亦有﹐生成已詳內。南人采花作果﹐尢貴嫩者。並穗入鹽淹治﹐疊疊作朵不散。更以木槿花合浸之﹐欲其色紅耳。廣中人﹐入梅鹽汁浸令紅﹐曝漧薦酒﹐名紅鹽艸果。初結小者名鸚哥舌。元朝飲膳﹐皆以艸果爲上供﹔南人用火楊梅﹐僞充豆蔻﹐形圓而粗﹐气辛而猛﹐山姜也﹐入藥不可不辧。修事﹐須去蒂﹐取向裏子及皮﹐用茱萸﹐同於上緩炒﹐待茱萸色微黃黑﹐卽去茱萸﹐取豆蔻皮﹐及子用之。

曰﹕艸實之中﹐名豆蔻者凡三﹐形色功能﹐各有同異。入足太陰﹑陽明腑臟﹐手少陽三焦則一也。形似芭蕉﹐葉似杜若﹐髙八九尺﹐冬夏不凋﹐開花淺黃色﹐綴實作朵似葡萄。初生微靑﹐熟則轉白﹐孚圓似白牽牛﹐仁粒似縮砂。气味辛大溫﹐充腎間生陽﹐鼓肺气呼吸﹐宣五穀味﹐主納主出者﹐白豆蔻也。初春抽苗﹐入夏作莖﹐開花結實似豆蔻﹐實圓微長﹐表有皺紋﹐裏肉斑纈似檳榔﹐無仁有肉﹐气味辛溫﹐秉剛之用﹐溫中化食﹐宣五穀五畜味﹐爲養爲充者﹐肉豆蔻也。苗似荻蘆﹐葉似杜若﹐根似髙良姜﹐二月開花作穗﹐房綴莖下﹐嫩葉捲之﹐初出似芙蓉﹐微紅色﹐穗頭色深﹐其葉漸開﹐花漸出﹐色漸淡矣。亦有黃白二色者﹐實似龍眼而銳﹐皮色黃白﹐表無鱗甲﹐殼薄有稜峭﹐仁粒似縮砂而稍壯﹐气味辛澀溫﹐宣攝中气﹐溫中﹐益上焦﹐受納水谷﹐治心腹痛﹐嘔吐﹐去臭气﹐宣五穀五果五菜味﹐爲養爲助爲益者﹐豆蔻也。開寶名艸豆蔻﹐艸物志名漏蔻﹐金光明經名蘇乞迷羅細﹐鄭樵通誌名艸果。𨿽非果類﹐用充茶食﹐故有艸果之稱。

﹝豆蔻﹐輔中益上﹐以宣爲體﹐以攝爲用。綴實在莖下﹐亦具有密義﹐𨿽與縮砂同歸於退藏﹐至體用則迥別矣。縮砂粒﹐以攝爲體﹐以宣爲用﹐順時序之升沈﹐故用捨自繇。豆蔻﹐效降肅之聚斂﹐終屬勉彊﹐設久服盡劑﹐恐反亟奪其生陽﹐有餘於用﹐不足於體。故爾﹐惟﹐徧及上下。用之者﹐果能各加料簡﹐不惟四種功力判然﹐卽五穀﹐及飴曲楂之屬﹐亦可比量條分﹐不致混亂妄投矣。﹞

第八帙

忍冬

﹝別錄上品﹞【气味】甘溫﹐無毒。

【主治】主寒熱身腫。久服輕身﹐長年益壽。

【核】曰﹕在處有之。藤蔓左纏﹐繞覆艸木上﹐或籬落間。莖色微紫﹐對節生葉。葉似薜荔而靑﹐有澀毛。三四月開花長寸許﹐垂須倍之﹐一蒂二花兩瓣﹐大小不齊﹐若半朵狀。

初開蕊瓣俱白﹔經三日﹐漸變金黃。新舊交參﹐黃白掩映﹐幽香襲人﹐燥濕不變。花名金銀花﹑金釵股﹑老翁須﹔藤名鴛鴦﹑鷺鷥﹑左纏﹑蜜桶﹔統名忍冬﹑通靈艸。功相並﹐形相肖﹐色曰﹔藤蔓左旋﹐兩花一蒂﹐兩瓣一花﹐效一陽始於二陰下﹐震象也。惟能忍冬﹐乃得震﹐故主飛屍﹑遁屍﹑風屍﹑沈屍﹑屍疰。壞我形髒者﹐振肅而啟。若寒熱身腫﹐以及風濕痺气﹐鬼擊癰瘍﹐失承左道者﹐使之仍須乎天施。所謂神轉不回﹐回則不轉﹐乃得其機。此蓋益其壽命而彊者也。

第八帙

芥

﹝別錄上品﹞

芥莖葉

【气味】辛溫﹐無毒。

【主治】主歸鼻﹐除腎經邪气﹐利九竅﹐明耳目﹐安中。久食溫中。

芥子

【气味】辛溫﹐無毒。

【主治】主歸鼻﹐去一切邪惡﹑疰气﹑喉痺。

白芥子

【气味】辛溫﹐無毒。

【主治】主發汗﹐胸膈痰冷﹐上气﹐面目黃赤。醋研﹐敷射工毒。

【核】曰﹕南地多芥。相傳嶺南無蕪菁﹐土人移種種之﹐盡變爲芥﹐地土使然耳。今北地亦多芥﹐南地亦有蕪菁矣。八月布種﹐冬茂者曰冬芥﹐春茂者曰春芥﹐夏尢可食者曰夏芥﹐春味極辛﹐研調作漿﹐以侑蔬品﹐香辣爽人。白芥子稍肥大﹐色黃白﹐入藥充啖﹐臭味轉勝也。種類亦多﹐有靑芥﹐似菘而毛﹐色靑綠﹐一名刺芥﹐味極辛﹔有大芥﹐葉大而皺﹐色深綠﹐味更辣﹐俱爲藥用。有馬芥﹐葉如靑芥而無毛﹔有花芥﹐葉多缺刻而如菘﹔有紫芥﹐莖葉俱紫而如蘇﹔有石芥﹐莖繁細碎而低小﹔有旋芥﹐葉紋旋繞如大芥﹔有南芥﹐髙五六尺﹐子大如雞卵。劉恂異物志云﹕出嶺南﹐多此芥﹐此又芥之持異者。白芥﹐一名胡芥﹐原從大原河東來﹐今近道亦有。但種蒔者少。六八月布種﹐冬月可食。春末起苔﹐髙三四尺﹐葉花有叉如花芥﹐色靑白。莖中虛﹐質極脆﹐疾風大雪﹐須謹獲之﹐否則易於損折。三月黃花﹐香郁可愛﹐角子亦如芥﹐但少肥壯﹐色黃白耳。又有一種﹐莖大而中實﹐子粒更大﹐𨿽屬芥類﹐形色迥別﹐入藥則勝於諸芥也。孫思邈曰﹕同兔食﹐發惡疾﹔同鯽魚食﹐發水腫。大葉者良﹐細葉有毛者﹐食之有損無益耳。

曰﹕《農書》云﹕气味辛烈﹐菜中之介然者。食之令人剛介﹐故字從介。《說文》云﹕芥者﹐界也。發汗散气﹐我者也。左傳曰﹕介人之寵。楚辭云﹕悲江介之遺風。蓋人身一皮﹐二膚﹐三肌﹐四脇﹐五胸﹐六腹﹐七胃﹐各有定界﹐邪气入經﹐漫然難以分裂者﹐芥義可以界矣。顧食芥墮淚﹐望梅生津﹐此五液之自外至也。愧而汗發﹐慕而涎垂﹐此五液之自內至也。是以芥气歸鼻﹐涕淚交注。經言淸陽走上竅﹐濁陰歸下竅。芥則兩得之矣。主治證形﹐正諸陽之不走上竅﹐致濁陰之不歸下竅耳。所謂陽無界然﹐我不立而畛畦失矣。

﹝激朗淸厲﹐隨光之介也。牢刺拂戾﹐諸賁之气也。爲此春酒﹐以介眉壽﹐神之聽之﹐介爾

第八帙

飴糖

﹝別錄上品﹞【气味】甘大溫﹐無毒。

【主治】主補虛乏﹐止渴﹐去血。

【核】曰﹕飴﹐軟糖也。稻﹑粳﹑秫﹑粟﹑蜀秫﹑大麻子﹑枳子﹑黃精﹑白術﹐並堪熬造。惟以稻作者入藥﹐秫粟者次之﹐余供食物耳。稻卽糯﹐卽粳﹐秫卽粟之糯而黃者。

近世用麥﹑穀芽﹐及諸米煎熬而成﹐醫方亦有采用者。

先人云﹕米造飴﹐宛似水谷入胃﹐醞釀作汁﹐出入未定之時也﹐可以澄飲﹐可以成血。

然甘能緩中﹐投之不當﹐反致濡滯。

曰﹕稻﹑粳﹑粟﹑麥﹑秫﹐皆可萌造飴。釋名云﹕糖之濡弱者飴﹐其形怡怡然。

餌之怡怡和悅也。蓋物之成終而成始者艮﹔帝之所出﹐物卽乘气以出者震﹔繇微而著﹐鮮潔均齊者巽﹔向明而治﹐形色並昭者離。受前此之火﹐生後此之金﹐致役者坤﹐理气充足﹐歡然交適者兌也。然則稻﹑粳﹑粟﹑麥﹑秫之爲艮﹐其始乎震﹐及悅乎兌﹐而怡怡然﹐不惟具土之體﹐復具土之用矣。誠土爰稼穡﹐藉離麗之火而稼穡甘﹐成坤之至﹐兌之悅矣。緣土以能生爲用﹐稼穡卽所生之形物耳。是以谷入於胃﹐賴土用以宣五行五气之與味﹐乃得奉火歸赤﹐獨行經隧﹐漑灌形髒﹐以成化育。若物戰乎幹﹐慰勞乎坎﹐爲形气寧定歸宿之所也。復若至此自有而無﹐從前生意﹐此成其終﹐亦自無而有﹐嗣後生意。此成其始﹐此則帝气之成言乎艮者。自震而遞相化育者也。設土大頑頹﹐則體用廢。致物不能乘帝气以出﹐而遞相化育者﹐不致役乎坤故爾。別錄主補虛乏﹐卽補土大體用之虛乏也。致失於漑灌而消渴﹐失行經隧而血溢﹐谷府上竅不納而咽痛﹐下竅不決而腸鳴﹐與遊溢轉輸﹐無以上注於肺﹐而爲嗽爲涸者﹐飴糖輔土之體﹐宣土之用。且也自震而兌﹐谷味因之以化育。何患其不戰乎幹﹐勞乎坎﹐成言乎艮﹐其所以致役者坤﹐亦卽土體之與用歟。

﹝麥功力﹐不能成始者﹐始而終之﹔飴糖功力﹐不能成終者﹐終而始之。始終終始﹐大須體認。﹞

第八帙

沈香

﹝別錄上品﹞【气味】辛﹐微溫﹐無毒。

【主治】主風水毒腫﹐去惡气。

【核】曰﹕出天竺﹐及海南諸國﹐今嶺南州郡悉有﹐傍海處尢多。奇榦連枝﹐崗嶺相接。

材理虛柔﹐淩冬不凋。皮膜作紙﹐沾水易爛。小者拱抱﹐大者數圍。體如白楊﹐葉如橘柚﹐花如穗﹐實如小檳。未經斧斤者﹐𨿽百歲之本﹐亦不孕香。若半老之木﹐其斜枝曲幹﹐斫鑿成坎﹐雨露浸漬﹐斯膏脈凝聚﹐漸積成香。凡三等﹕其一﹐卽斫鑿之坎﹐气聚色變﹐木端棕透﹐切而取之﹐入水輕浮者爲黃熟。其二﹐津沫營注﹐木理堅實﹐剝而取之﹐入水或浮﹐或半浮者爲棧香﹐棧香﹐速香也。其三﹐脂液所鐘﹐醞結成魄﹐或自脫﹐或解取﹐入水沈底者爲沈香﹔品亦凡四﹕曰熟結﹐曰生結﹐曰脫落﹐曰虫漏﹔虫漏者﹐因蠹隙而結也﹔脫落者﹐因水朽而結也﹔生結者﹐因斫鑿而結也﹔熟結者﹐因自腐而結也﹐故熟結一名死結。死結﹐則全體膏脈﹐凝聚成香﹐此等之至上﹐品之至貴者也。顧四結總屬一木﹐奇狀甚多﹐凡四十有二。如角沈﹑革沈﹑黃沈﹑烏沈﹑水碗﹑承露﹑靑桂﹑黃蠟﹑繭栗﹑菌芝﹑金絡﹑葉子﹑麻葉﹑竹﹑機梭﹑附子﹑馬蹄﹑牛頭﹑燕口﹑刺﹑龍鱗﹑烏刺﹑虎脛﹑雞骨﹑蓬萊﹑虎班﹑弄水﹑鷓鴣斑﹑仙人杖﹐及爲杵﹐爲臼﹐爲肘﹐爲拳﹐爲山石﹐爲槎﹐爲鳳雀龜蛇﹐雲气人物﹐種種肖象﹐旣所稟不侔﹐亦復優劣有異。各俟其形全气足而後采取﹐功力始備。

今嶺南人不耐其成﹐每多趨利伐賊之害﹐惟管黎人﹐非時不妄剪鑿﹐故屢獲異香。𨿽纖薄如紙﹐入水亦沈﹐萬安黎母山東峒者﹐更冠絕天下﹐一片嘗值萬錢﹐以東峒日鐘朝陽之气﹐其香更幽醞於他產耳。若舶上來者﹐臭多腥烈﹐尾煙必焦﹐交址海北者更甚。故南人不甚重之﹐此皆沈香等品奇狀也。而奇南一香﹐原屬同類﹐因樹分牝牡﹐則陰陽形質﹐臭味情性﹐各各差別。其成沈之本﹐爲牝﹐爲陰﹐故味苦濃﹐性通利﹐臭含藏﹐燃之臭轉勝﹐陰體而陽用﹐藏精而起亟也。成南之本﹐爲牡﹐爲陽﹐故味辛辣﹐臭顯發﹐性禁止﹐系之閉二便﹐陽體而陰用﹐衛外而爲固也。至若等分黃棧﹐品成四結﹐狀肖四十有二則一矣。第牝多牡少﹐獨奇南世稱至貴。卽黃棧二等﹐亦得因之以淪髙下﹐沈本黃熟﹐固坎端棕透﹐淺而材白﹐臭亦易散﹔奇本黃熟﹐不惟棕透﹐而黃質邃理﹐猶如熟色﹐遠勝生香﹐炙經旬﹐尙襲襲難過也。棧卽奇南﹐液重者﹐曰金絲。其熟結﹑生結﹑虫漏﹑脫落四品﹐𨿽統稱奇南結﹐而四品之中﹐又各分別油結﹑糖結﹑蜜結﹑綠結﹑金絲結﹐爲熟﹑爲生﹑爲漏﹑爲落﹐井然成秩耳。

大都沈香所重在質﹐故通體作香﹐入水便沈﹐奇南𨿽結同四品﹐不惟味極辛辣﹐著舌便木。

顧四結之中﹐每必抱木﹐曰油﹑曰糖﹑曰蜜﹑曰綠﹑曰金絲﹐色相生成﹐亦迥別也。凡使沈香﹐須要不枯﹐如觜角硬重﹐沈沒水下者爲上。用紙裹懷中﹐候暖﹐乳研易於成粉。

曰﹕沈﹐質﹐香﹐臭也﹐蓋土爰稼穡﹐稼穡作甘﹐黍甘而香﹐故香從甘黍﹐宜入脾。脾味甘﹐脾臭香﹐脾穀黍故也。設土失黃中體﹐通理用者﹐咸可奪之﹐誠脾土之陽分藥﹐方劑之對待法也。上列證名﹐不待詮釋﹐當判然矣。主淸入喉﹐益人心﹐卽子令母實﹐若上實下虛﹐下寒上熱﹐又當顧名思義。如骨節不任﹐便淋腸閉﹐亦屬具體亡用﹐第加一轉語耳。

其想更特異。沈以力行行止爲用﹐奇以力行止行爲體。體中設用﹐用中具體﹐牝牡陰陽﹐互呈先後﹐可默會矣。

第八帙

雞舌香

﹝別錄上品﹞【气味】辛溫﹐無毒。

【主治】主風水毒腫﹐霍亂﹐心痛﹐去惡熱。

第八帙

丁香

﹝宋開寶﹞【气味】辛溫﹐無毒。

【主治】主溫脾胃﹐止霍亂擁脹﹐風毒諸腫﹐齒疳。能發諸香。

【核】曰﹕出東海﹐及昆侖國﹐交﹑廣﹑南番亦有。其樹並髙丈餘﹐淩冬不凋﹐似栗似桂﹐葉似櫟。花似梅﹐實似山茱萸者雞舌也﹐一名母丁。其實出枝﹐實蓋如丁﹐長三四分者丁香也﹐一名子丁。並紫色﹐旣實稱母子﹐當遵別錄開寶爲正﹐安可妄別雌雄。不知另有雄樹﹐開花不實﹐花釀成粉﹐香馥之臭﹐經久不散﹐出昆侖交愛以南。修事惟母丁力大﹐入藥最勝。用子丁﹐須去實蓋乳子﹐否則發人癰背。忌火﹐畏郁金。

先人云﹕雞舌𨿽象形﹐然舌乃心苗﹐內藏丁火﹐暗相合也。又云﹕辛溫卽心火气味﹐主臭亦心所攝持。香卽脾之臭也﹐有火土相襲之機﹐丁幹就戊之道。

曰﹕雞羽禽﹐徵之音﹐丙幹也。丁位丙次﹐舌者心苗﹐心亦火髒也。故丁香曰丁﹐雞舌曰母。蓋丙爲辛之剛﹐丁爲壬之柔﹐是知丙合辛而水潤下﹐丁合壬而木曲直也。設木忘水源者﹐應病風水毒腫﹐爲悖逆陰陽而霍亂作。自反而縮而心卒痛﹐皆惡熱所釀﹐非朝夕之故﹐繇之不早辧也。要知辛當歸丙﹐壬當歸丁﹐丙丁植而火炎上﹐火炎上而稼穡甘﹐陰凝至而至堅冰者﹐泮然釋矣。開寶主溫脾胃﹐正所謂虛則補其母而土體充﹐宣五穀味而土用足也。

第八帙

燻陸香

﹝別錄上品﹞【气味】苦辛﹐微溫﹐無毒。

【主治】主風水毒腫﹐去惡气伏屍﹐癮疹癢毒。乳香同功。

【核】曰﹕燻陸香﹐西出天竺﹐南出波斯等國。生沙磧中﹐樹類古松﹐葉類棠梨。盛夏脂溢皮表﹐並皮鱗甲剝之爲燻陸﹔溢脂之處垂滴乳頭爲乳香﹔斫鑿其樹﹐脂流成塊爲揀香﹔用瓶接貯爲瓶香﹔淋瀝根底﹐雜砂石爲乳塌﹔色黑爲黑塌﹔水浸色敗气變爲水濕塌﹔斫削雜屑爲雜末﹔播揚成塵爲纏末。燻陸一種﹐近不易得﹐得原采垂滴乳頭﹐圓明潤澤者爲貴。故內典謂之天澤香﹐言其溫潤麗澤也。天竺國者色黃白﹐波斯國者色紫赤。日久者溢脂重疊﹐累累然﹐不成乳頭者﹐卽揀香也。修事﹐置繒囊內﹐掛窗隙良久﹐取研則不粘易碾﹔或同酒研如泥﹐水飛曬漧﹔或糯米數粒﹐或燈心艸數莖﹐或人指爪甲二三片﹐並研之亦易細。

曰﹕火煙上出日燻﹔四時日月經行之地曰陸。合生成功用﹐命名燻陸。顧盛夏脂溢皮表﹐效機衡之夏日在膚﹐泛泛乎若萬物之有餘﹐所愛在外也。故主逆機衡之自下而上﹐從內而外﹐致交通不表﹐惡气不發﹐風雨不節﹐菀槁不榮者。仍使與萬物順浮沈於生長之門﹐功用

第八帙

龍腦香

﹝別錄上品﹞【气味】苦﹐微寒﹐無毒。

【主治】主婦人產難﹐研末少許﹐新汲水服立下。

【核】曰﹕龍腦香﹐取俗稱冰片﹑梅花腦。出婆律﹑抹羅短叱諸國﹐南海深山窮谷亦有之。樹名波律﹐又名固不婆律。髙七八丈﹐大六七圍﹐如積年杉木狀﹐但旁挺勁枝﹐葉正圓﹐面靑背白﹐作花結實﹐外皮甲錯﹐仁粒如縮砂者其木肥。肥者生脂爲婆律膏﹐斷其樹﹐脂流根下﹐截其上﹐脂溢木端﹐其枝榦未經損動則有﹐否則气泄無之矣。無花實者其木瘦﹐瘦者生香爲龍腦香。多歷年歲者﹐風淸月朗﹐或噴香若霏雪﹐繽紛木上﹐先其時﹐布帛樹底﹐驚之令墮﹐形如蜂蝶﹐此屬無上乘。頃則仍吸香入木理﹐不易得也。斷其樹﹐濕時無香﹐幹之循理而析﹐狀類雲母﹐瑩若冰霜﹐或解木作板﹐香溢縫間。劈而取之﹐大者成片如花瓣﹐小者成粒﹐爲米腦﹐爲速腦﹐爲瑞腦﹐爲金腳腦﹐爲蒼龍腦。因其形色以名﹐總不及成片者气全力備也。濕者爲腦油﹐淸者爲腦漿。南唐保大中﹐貢龍腦漿﹐貯之縑囊﹐懸琉璃瓶內﹐少頃滴瀝成水﹐香气馥烈﹐大有益也。近時多用火成片﹐更以樟腦﹑升打亂之﹐不可不辧。

收貯﹐燒杉木炭合養之﹐或糯米炭﹑相思子﹐並貯之則不耗。修事﹐入舊瓷缽﹐輕展徐研﹐務令塵細。展急則捶缽生熱﹐便隨香竄耗﹐欲藉透肌走竅﹐用平底小鐺﹐以靑布剪如底式﹐一面噴潤淨水﹐拈貼鐺底﹐置龍腦於布上﹐覆以碗﹐碗沿外余布數分﹐水攪麥麵﹐固濟碗布周沿﹐毋使气泄﹐隔鐺底寸許﹐燃燒文火﹐候麥面色熟﹐略覺焦黃﹐卽便住火﹐候冷開視。火法合宜﹐龍腦盡升碗上﹐輕盈潔白﹐香馥百倍於昔。

先人云﹕宋史熙寧九年﹐英州雷震﹐一山梓木盡枯﹐中皆化爲龍腦﹐樹王震絕﹐尙有遺馨。

曰﹕時乘禦天曰龍﹐首出庶物曰腦。故資胚胎之首出﹐迅速立下﹐唐本諸家﹐陳列證形﹐亦屬失於飛潛惕躍之宜﹐安望黃中通理﹐應地無疆者哉。多服立殂者﹐盈不可久也。

知

第八帙

枇杷葉

﹝別錄上品﹞【气味】甘苦平﹐無毒。

【主治】主卒不止﹐下气﹐煮汁服。

【核】曰﹕襄﹑漢﹑吳﹑蜀﹑閩﹑浙江右﹐南北皆產。木髙丈許﹐四時不凋﹐肥枝長葉﹐陰密靑整﹐葉底白毛如茸﹐盛冬作花白色﹐仲夏綴實如彈。楊萬里詩云﹕大葉聳長耳﹐一枝堪滿盤﹔荔枝分與核﹐金橘卻無酸。頗盡其狀。修治﹐每葉濕時重一兩者堪用﹐粗布拭去白毛﹐務令極淨﹐否則射人肺﹐令人咳。以甘艸湯洗一徧﹐用綿再拭。俟幹﹐每一兩﹐用酥二錢半﹐塗上炙過用。治胃以薑汁塗炙﹐治肺以蜜水塗炙亦良。

先人云﹕枇杷核下地卽生﹐亦易長﹐近十年開花結果。性喜髙疏﹐最便山土﹐秋英冬花﹐春實夏熟﹐核多於肉﹐葉盛於枝﹐花繁成蓓。一叢約三五十枚﹐春半刪除十之七﹐則果大肉肥。否則無肉且小矣。靑時有毛而酸﹐發白轉黃﹐甘滑可口﹐望夏布葉﹐末倍於本﹐𨿽並列園林﹐同登樽薦﹐而生榮成美﹐迥異時芳。處天地閉藏﹐獨露英花﹐值萬物蕃茂﹐陰森肥遁。世知葉充藥物﹐未知核仁兩瓣﹐卽將成兩葉﹐木之胞閬也。然核與葉較﹐尢多醞畜﹐枝莖皮肉﹐各有所施﹐統體專精﹐他果所不及也。

曰﹕收麥之器曰枇杷﹔倉之官曰胃府。象其能入能出也。麥冬茂夏實﹐枇杷亦冬花夏果﹐與璣衡冬入夏出反﹐謂其能闔能辟也。故入胃府﹐主卒嘔噦不止。兼走肺﹐療咳唾气窒者﹐此卽嘔噦濁之飲﹐從肺脈上至於肺﹐則肺嗔肺脹﹐上下合邪﹐相擊成咳﹐而爲唾爲窒矣。固受盛屬胃﹐其腐化敷布﹐必藉肺气之吸呼﹐互爲關鍵終始故也。力主香港腳﹐卽飲濁下流﹔瘡瘍﹐卽飲濁外溢。種種因證﹐咸從胃生。至若肅肺金﹐滋腎水﹐益脾土﹐淸心﹑鎭肝﹐此卽轉出爲入。解暑﹐消熱煩﹐止消渴﹐除溫﹑辟疫﹐此卽轉入爲出。總不出者使之出﹐不入者使之入﹐不開闔者使之開闔﹐形气鹹調之良品也。經云﹕陰之五宮﹐生在五味﹐陰之五宮﹐傷在五味。然則枇杷不獨入胃與肺﹐並入心肝脾腎五腑矣。以胃爲五臟六腑經气之始﹐復爲五臟六腑經气之終故爾。

第八帙

琥珀

﹝別錄上品﹞【气味】甘平﹐無毒。

【主治】主安五臟﹐定魂魄﹐殺精魅邪鬼﹐消瘀血﹐通五淋。

【核】曰﹕出永昌﹑舶上﹑西戎﹑髙麗﹑倭國者良。卽松樹榮盛時﹐流脂入土﹐千歲後﹐淪結所成也。一種象物珀﹐內有物形﹔一種血珀﹐殷紅如血色﹔一種赤松脂﹐形如琥珀﹐濁大而脆﹐文理皆橫﹔一種水珀﹐淺黃色﹐多皺文﹔一種石珀﹑深黃色﹐重如砂石﹔一種花珀﹐文如馬尾松﹐而黃白相間者次之﹔別有一種蜜蠟珀﹐臭之作蜜蠟香﹐色黃白﹐卽蜂蜜所化﹔一種楓脂珀﹐燒之不作松脂臭﹐卽楓脂所化也。入藥惟松脂血珀最良。修治用水調側柏子末﹐安瓷鍋中﹐置琥珀於內煮之﹐從巳至申﹐當有異光﹐研粉篩用。

曰﹕虎魄入土化石﹐松脂入土化珀﹐同成堅固﹐因名琥珀。況膏釋脂凝﹐則松脂原具堅固相矣。入土淪結﹐自然瑩光特異。𨿽與松脂偕安五臟﹐不若琥珀之能奠安神室也。

魂遊於天﹐對待治之﹔魄降於地﹐想更親切。故定魂魄之功﹐昭著特甚。瘀血五淋﹐腐穢所成。松脂琥珀﹐精英所聚﹐殺精魅邪鬼者﹐以異光璧照﹐則鬼魅遁形﹐如神明在躬﹐死陰自當潛消默化矣。

﹝猛虎非壽獸﹐其魄入土化石者﹐嗔業所致也。松木耐歲寒﹐其脂入土化珀者﹐淨業所成也。﹞

第八帙

眞珠

﹝別錄上品﹞【气味】甘溫﹐無毒。

【主治】主鎭心﹐安魂魄﹐去膚翳障膜﹐塗面﹐令人潤澤好顏色﹐塗手足﹐去皮膚逆臚﹐綿【核】曰﹕禹貢淮夷珠﹐後世乃出南北海﹑川蜀西路﹑女瓜﹑河北溏濼﹐江南湖泖間﹐亦時有之。嶺表錄異云﹕廣州邊海中有洲島﹐島上有大池﹐池水淡潔﹐謂之珠池。每歲刺史親監珠戶入池﹐采老蚌剝珠以充貢。廣州誌云﹕合浦縣海中有梅﹑靑﹑嬰三池。

蜒人每以長繩系腰﹐攜籃入水﹐拾珠母納其中﹐卽振繩﹐令舟人急起之﹐設有綫血浮水上﹐其人卽葬魚腹矣。熊太古冀越集云﹕余嘗見蜒人入海﹐取得珠子樹數擔﹐狀如柳枝﹐蚌生於樹﹐樹生於石﹐鑿石得樹以求蚌﹐甚可異也。李云﹕南海之珠﹐多產石決明﹔女瓜者﹐則蚌蛤耳。錄異云﹕北海之蚌﹐種類小別。其中一種似江珧者﹐腹亦有珠﹐咸不及海南者﹐奇幻且多也。宗云﹕河北溏濼中﹐珠圍及寸﹐色微紅﹐其珠母亦與廣州者不相類。但淸流水處者﹐色光白﹔止濁水處者﹐色黑暗﹔南珠色紅﹔西洋珠色白﹔北海珠色微靑﹐各隨方色也。格古論云﹕南番珠﹐色白圓耀者爲上﹔廣以西者次之﹔北海珠﹐色微靑者爲上﹐粉白﹑油黃者下矣﹔西番馬價珠爲上﹐色靑如翠﹐老色夾石﹐粉靑油煙者下矣。南越志云﹕珠品之上者有九﹐以五分至寸八分者爲大品﹐有光彩﹔一邊似度金者﹐名珠﹔次則走珠﹑滑珠﹑珠﹑肖象珠﹑子母珠﹑浮屠珠﹑北帝子珠等品也。埤雅云﹕鱉孚乳以夏﹐蚌孚乳以秋﹐聞雷聲則﹐其孕珠若懷妊然﹐故謂之珠胎﹐與月盈虧。淮南子所謂日至而麋角解﹐月死而螺蚌﹐蚌一名蜃。墨子云﹕周之靈圭﹐出於上石﹔楚之明月﹐生於蚌蜃。由是觀之﹐士之賢不肖﹐豈有種哉。蓋物有非其類而化者﹐若牡蠣﹑蚌蛤﹐無陰陽牝牡﹐須雀鴿以化﹐故蚌之久者能生珠焉﹐一於陰也。易曰﹕離爲蚌﹐爲螺。蓋螺之形銳﹐蚌之形剡﹐且皆外剛內柔﹐而性又善麗故也。荀子云﹕鳥無胃肺﹐蛤蜃無髒﹐蛭以空中而生﹐蠶以無胃而育。陸佃云﹕龍珠在頷﹐蛇珠在口﹐魚珠在眼﹐鮫珠在皮﹐鱉珠在足﹐蚌珠在腹。抱朴子云﹕眞珠徑寸以上﹐服之令人長生﹔以酪漿漬之﹐皆化如永﹔以浮石﹑蜂巢﹑蛇黃等物合之﹐可引長三四尺﹐爲丸以啖之鐺中﹐將物四向支穩﹐然後著珠於上。乃下地楡﹑五花皮﹑五方艸各四兩﹐籠住﹐用漿水不住火煮三日夜。取出﹐甘艸湯淘淨﹐石中搗細﹐重篩﹐復研二萬下。時珍云﹕一法用人乳浸三日﹐煮過﹐如上搗研﹔又法貯之繒袋﹐入豆腐腹裏﹐煮一炷香﹐云不傷珠。忌用曾作首飾﹐及見屍气者。

曰﹕眞者﹐仙化通乎天﹔珠者﹐木一在中﹐胞胎之象﹐指生成功行爲名耳。故中秋月滿﹐海蚌食其光而孕珠。蓋月各有望﹐惟中秋主維四气之樞鍵﹐處三秋之正中﹐交兩弦之噓﹐烹金水之華藏時也。食其光而柔麗乎中者﹐此以坎塡離﹐神丹金液耳。是故神室根身﹐

第八帙

酥

﹝別錄上品﹞【气味】甘﹐微寒﹐無毒。

【主治】主補五臟﹐利大小腸﹐治口瘡。

【核】曰﹕酥出外國﹐虜名馬思哥者是也。隨地亦可爲﹐其法用牛乳生汁一斗﹐入砂鍋內﹐煎五七沸﹐濾去滓﹐傾磁盆內﹐次早汁面有凝衣﹐遂撇取之﹐熬去水气﹐酥成矣。

宜臘月造﹐他時者色味易變。有用馬﹑羊乳造者﹐功用有別﹐不可不辧也。

先人云﹕乳分五味﹐從乳生酪﹐從酪生酥。鉆搖取者曰生酥﹐經火取者曰熟酥。酥中之精曰醍醐﹐乳一斤﹐可得酥一兩﹔酥十斤﹐可得醍醐一兩。得醍醐﹐則酪不可食﹔得酥﹐則酪不可食。謂精粹已出﹐餘皆渣魄耳。

曰﹕牛﹐土畜也。土緩而和﹐故易坤爲牛。牛﹐胃也﹐地𨿽凍﹐能胃而生也。詩云﹕爾牛來斯﹐其耳濕濕。濕濕﹐言潤澤也。蓋牛之爲物﹐病則耳燥﹐安則溫潤而澤﹐故古之視牛者以耳。乳者﹐胃府之別汁﹐水食之精粹。乳而酪﹐酪而酥﹐酥又乳酪之純粹精也。

故可待腑臟之決而躁﹐形气之瘁而。經云﹕腑臟形气﹐皆稟气於胃。胃者﹐腑臟形气之本也若客熱咳逆﹐以及諸疾﹐咸從燥生﹐其耳濕濕﹐力能溫潤而澤也。坤﹐陰物也。牛故蹄拆﹐病陰﹐則陽勝﹐故牛病則立﹐足太陰病有彊立一條﹐宜爲對證﹐順其性耳。牛﹐陰物也。

故起先後足﹐臥先前足。又不獨治彊立﹐並可治四肢拘攣﹐膝痛不可屈伸矣。顧艸本之﹐尙假牛膝爲名﹐功力較之牛酥﹐若合符節﹐比量推度﹐則得之矣。

﹝牛嘗臥﹐牛病則立﹔馬嘗立﹐馬病則臥。是以牛走喜風順﹐馬走喜風逆﹐則凡形骸气血﹐經脈支絡﹐逆流而上﹐與不得順流而下者﹐當百倍其力。﹞

第八帙

莎艸

﹝別錄中品﹞螻蟈俗名地狗﹐卽以狗姜呼之。部署形層宮城位次﹐靡不周到諸陽之气起於胸中﹐闔則遏【气味】甘微寒﹐無毒。

【主治】主胸中熱﹐充皮毛﹐久服令人益气﹐長須眉。

【核】曰﹕別錄莎艸﹐不別根苗。後世僅用其根﹐名香附子﹐並不知莎艸名矣。生田野下濕地﹐所在都有﹐惟隴西﹑涪都﹑兩浙最饒。苗似艸蘭而柔﹐又似細萱而勁。葉心有脊似劍﹐又似菖蒲吉祥艸輩。光澤亦同﹐嫩綠蕭疏﹐小別異耳。五六月中抽一莖﹐三稜中空﹐莖端復出數葉。開靑色花﹐成穗似黍﹐中有細子﹐似葶藶﹑車前子狀。根多白須﹐須下另結子一二枚﹐轉相延生﹐外裹細黑茸毛﹐大者似羊棗﹐兩頭尖。耐水旱﹐𨿽分劈亦不知死。先人云﹕多屬螻蟈化生。土人每從沙地荒圃﹐或麥門冬地上﹐鋤得香附﹐半存螻蟈形者﹐兩足爲根﹐頭作苗葉﹐身成香附子﹐緣緣而生﹐延蔓可厭。土人患之﹐其地卽攺種絡麻。麻盛不得雨露﹐方才悶絕﹐呼爲狗姜﹐或麥冬餘气﹐幻結所成﹔或螻蟈嗜啖麥冬﹐化生所致。故香附子﹐气臭頗似麥冬﹐其非麥冬地者﹐則不可知﹐然的是螻蟈化生爲始。楞嚴經云﹕化以離應﹐卽先人云﹕胸爲肺金之部分﹐气爲肺金之所司﹐皮毛爲肺金之所主。香附子功能解表利水﹐所曰﹕莎品凡三﹐臺﹑﹑也。爾雅載。埤雅載臺。子虛賦載。爾雅翼載臺﹑而兼言。本艸混臺﹑﹑爲一物。繇辧之當早辧也。卽靑﹐一名大莎。說文以爲靑似﹐但大小有異﹐生江湖﹐爲雁所食。臺卽夫須﹐一名莎艸﹐子虛賦所爲﹐漢書﹑音義所謂﹐可以爲衣﹐疏而無溫﹐編之若甲狀﹐毿毿而垂﹐使雨順流而下﹐匹夫所須也。

卽鎬侯﹐一名侯莎﹐爾雅翼所謂莎﹐廣成頌所謂綠莎﹐顏師古所謂靑莎﹐晏元獻公有庭莎記﹐言此艸耐水旱﹐樂延蔓﹐𨿽技心隕葉﹐亦弗之絕﹐莖葉都似三稜。圖經所謂水香稜﹐又名水莎﹑水巴戟。廣雅所謂地毛。記事珠所謂抱靈居士。此皆指苗莖葉爲名也。根若附子﹐相附連續﹐周匝有毛﹐大者如羊棗﹐乃子也。另有細根如白髮﹐根上結子二三枚﹐或有或無﹐有則轉相延蔓者爲牝。別錄所謂香附子﹔圖經所謂艸附子﹐又名莎結﹑續艸根﹔金光明經所謂日萃哆﹔唐本所謂雀頭香﹔魏文帝於吳求雀頭香﹐卽根香附子也。用合眾香﹐能發眾香臭﹐是以性專捭闔﹐開發上焦﹐宣五穀味﹐燻膚充身澤毛﹐若霧露之漑。中焦亦得藉之以宣化﹐下焦亦得藉之以宣瀆。又不獨僅宣五穀味﹐並宣諸藥味﹐而爲諸藥之先聘通使。如上焦闔﹐則諸陽之气逆於胸中﹐致胸中熱﹐嘗日憂愁不樂﹐心忪少气者﹐捭闔從開﹐旣順乃宣矣。則胸熱自除﹐憂愁自釋﹐心忪自平﹐少气自益﹐充皮毛﹐長須眉﹐誠若霧若露灌漑之休徵也。若食飲積﹐痞滿堅﹐或霍亂嘔逆﹐或月事不以時下者﹐此正中焦失於宣化。若膀胱气妨﹐或崩漏帶下﹐或下血尿血者﹐此正下焦失於宣瀆。

若肌肉消削﹐或疹癮瘙癢﹐或皮聚毛折者﹐此正上焦失於宣發﹐不燻膚﹐不充身﹐不澤毛﹐燻充灌漑之爲用矣。頻湖云﹕得鹽入血﹔得靑鹽入腎﹔得酒行經絡﹔得苦酒消積聚﹔得姜化痰飲﹔得參﹑術益气﹔得歸﹑補營﹔得木香疏滯﹔得檀香醒脾﹔得沈香升降諸气﹔得芎﹑術總解六郁﹔得茯苓交心腎﹔得茴香﹑補骨脂﹐引气歸元﹔得濃朴﹑半夏﹐決癰消脹﹔得蔥﹑蘇發越六淫﹔得稜﹑莪釋磨瘕癖﹔得艾調暖子宮。及作種種藥石之聘使﹐捭闔揣摩之爲用大矣。

第八帙

香薷

﹝別錄中品﹞玄府毛孔﹐幽門濁道也。

泣則勢亂難支﹐弛則斫廢無度。陰者藏精而起亟﹐陽者衛外而爲固﹔陽在外陰之使也﹐陰在肺者朝使之官﹐治節出焉。

【气味】辛微溫﹐無毒。

【主治】主霍亂﹐腹痛吐下﹐散水腫。

【核】曰﹕生山野間﹐荊湖南北﹑二川皆有﹐中州人作圃種之﹐呼爲香菜﹐用充蔬品。

四月生苗﹐葉似茵陳﹐穗似荊芥﹐花似水蘇﹐气味則迥別也。一種葉大莖方﹐似牡荊葉而尖小﹔一種葉最細﹐僅髙數寸﹐葉似落帚﹐芬芳轉勝﹐乃石香薷也。九月開花著穗時﹐采之彌佳。去根﹐取莖葉曝漧。修事各隨方制﹐勿令犯火﹐服至十兩﹐一生不得食白仙桃矣。

曰﹕香臭也﹐薷柔也。亦工於區別解釋也。以言其臭香﹐其質柔﹐其功力工於區別解釋也。世固熟知其功力工於治暑﹐第未暇詰其能治之因﹐所治之證﹐謹守水中頓冷凍飲料法﹐亦未暇詰其飲法之宜忌﹐失卻香薷幾多功績矣。蓋暑气流行曰暑淫﹐肺金受邪曰金郁﹔暑淫則勝己所勝之金﹐金郁則必待己所生之水﹐爲母復所不勝之暑﹐暑自降心而退舍焉。然則香薷功力﹐旣屬解釋肺金之助品﹐宜乎全具區別水大之體用者也。是故別水之體﹐區水之用﹐其功獨著。經云﹕飲入於胃﹐遊溢精气﹐上輸於肺﹐通調水道﹐下輸膀胱。顧精气之不遊不溢﹐水道之不通不調﹐亦令金受其郁﹐則郁金之因﹐不獨暑气而已。香薷功力﹐亦不獨僅逆暑气而已。卽遊溢精气﹐通調水道﹐亦卽所以穌金之郁﹐設捨遊溢其精气﹐上輸於肺﹐亦無繇通調其水道﹐下輸於膀胱。香薷功力﹐又屬精气之助品矣。經云﹕金郁則泄之。疏云﹕解表利小水也。顧玄府閉﹐則表气拒﹐幽門闔﹐則膀胱癃。亦令金受其郁﹐卽開提玄府﹐啟辟幽門﹐亦卽所以穌金之郁。設捨開提其玄府﹐亦無繇啟辟其幽門。香薷功力﹐又屬玄府之助品矣。經云﹕藏眞髙於肺﹐以行營衛陰陽也。顧營泣脈中﹐衛弛脈外﹐陽失衛固﹐陰亡起亟﹐亦令金受其郁。卽整營於脈中﹐肅衛於脈外﹐固陽之守﹐起陰之使﹐亦卽所以穌金之郁。設捨髙源之藏眞﹐營衛陰陽﹐亦無繇將行其形髒。香薷功力﹐又屬藏眞之助品矣。至於肺主气﹐气壅亦令金郁﹔肺竅鼻﹐鼻窒亦令金郁﹔肺爲開﹐開折亦令金郁﹔肺司聲﹐聲嘶聲喑﹐亦令金郁﹔肺通朝使﹐朝使廢﹐亦令金郁﹔肺行呼吸﹐呼吸賁﹐呼吸弛﹐亦令金郁﹔肺華皮毛﹐毛落皮聚﹐亦令金郁。乃若悲傷肺﹐憂愁亦傷肺﹔魄失奠安亦傷肺﹐形寒飲冷亦傷肺﹐治節不出亦傷肺﹐與逆秋气則太陰不收﹐肺气焦滿﹐均名之曰金郁。以及種種郁金之因﹐變生種種金郁之證。咸可穌之﹐穌之卽所以泄之。經言金郁則泄之﹐泄之之義﹐又不獨疏言解表利小水而已矣。別錄主治霍亂。霍亂者﹐陰陽舛錯﹐固屬藏眞失於將行﹐第水谷不泌﹐亦失於區別。率爾吐下﹐寧非土郁乎﹔土郁則奪之﹐香薷功力﹐又工於奪土之郁矣。卽治五水暴聚成腫﹐固屬精气失於遊溢轉輸﹐第水以潤爲體﹐漑爲用﹐聚則具體無用﹐寧非水郁乎。水郁則折之﹐香薷功力﹐原工於折水之郁。今更昭然顯著矣。諦觀致病霍亂五水之因﹐又寧獨暑气爲本﹐本風亦可﹐本寒亦可﹐本濕亦可﹐本虛亦可﹐本實亦可﹐本營衛不調亦可﹐本飲食失節亦可。香薷功力﹐不獨僅逆暑气﹐亦昭然顯著矣。簡易方主四時傷寒不正之气﹐斯足徵矣。卽局方香薷飲﹐陳列因證﹐治暑月臥濕當風﹐生冷不禁﹐以致眞邪相干﹐遂成吐逆﹐或發熱頭痛體痛﹐或心腹痛﹐或轉筋漧嘔﹐或四肢逆冷﹐煩悶欲死者﹐佐以扁豆﹑濃朴﹐銼末作散﹐以酒以水﹐煮之成飲﹐更足徵矣。設僅逆暑气﹐大明亦胡以主療嘔逆冷气﹐而反從治其本寒﹐與標陰之因證者乎。瀕湖有云﹕夏月之用香薷﹐猶若冬月之用麻黃﹐又足徵矣。

肘後方治舌上出血如鉆孔。聖惠方治鼻中衄血不止。外臺祕要方治吐血如湧泉。永類鈐方治小兒發遲﹐發卽血之餘也。誦此四方﹐則知藏眞髙於肺﹐以行營衛陰陽之機彀矣。局方煎之以酒以水﹐水中頓冷凍飲料﹐胡洽居土水熬作圓﹐深師方取汁煉膏﹐簡易方搗篩成末﹐酒調熱服取汗﹐此各因其勢而利導之。又寧獨水中頓冷凍飲料﹐反佐以取之之一法乎。更觀古人稱香薷曰膳膏﹐則得之矣。賾偶有所得﹐不避譏嫌﹐推展如此。或借此尋求五郁之因證﹐比量藥石之功力﹐不致爲耳食所束縛﹐則艸木疾疚之幸大矣。

第八帙

米

﹝別錄中品﹞帝出乎震﹐莫看呆了萬物﹐各承帝气以生之爲震﹐則無物不予﹐無時不然﹐此自彊不息之機曰帝出乎震﹐亦何等活潑。舉一該五﹐攝五歸一﹐六根互用﹐敵應不窮。

麥

【气味】鹹溫﹐無毒。

【主】消食和中。

粟

【气味】苦溫﹐無毒。

【主】寒中﹐下气﹐除熱。

【核】曰﹕諸米﹐各以其谷﹐日用水潤﹐候其芽生﹐曝漧去須﹐取其中米﹐研面用。

曰﹕稻﹑黍﹑稷﹑麥﹑菽曰五穀﹐皆可區萌達也。者﹐生不以時﹐人力可爲耳。此從艮而震﹐自癸而甲﹐繇終而始矣。經云﹕五穀爲養﹐各有專司。當別五穀﹐合五藏神﹐物各從其類也。別錄只列麥﹐旁收粟。時珍續補稻﹐失采黍﹑稷﹑菽。

粟﹐卽黍類。爾雅翼云﹕古不以粟爲谷之名﹐但米之有孚殼者皆稱粟。今人以谷之最細而圓者爲粟。孔子曰﹕粟之爲言續也。爲陸種之首﹐此指細圓者之爲粟矣。旣以粟爲﹐不若黍爲﹐黍承帝气南火之正令﹐專司心臟故也。近世僅用麥﹐並黍﹑稷﹑稻﹑菽四而棄置之。更稱麥曰麥芽﹐麥名號﹐世亦不復見聞矣。麥者﹐東南木藏之谷也。接絕續乏之曰麥﹐𨿽承帝气出而達﹐爲五行五气之先。蓋卽所以成其始﹐亦卽所以成其終。第各有專司﹐不無各有專向之爲性矣。然谷府之受盛五穀﹐本具木火土金水之五行﹐升出中降入之五气﹐乃能敷布化育﹐宣五穀味﹐開發上焦﹐與上焦開發﹐宣五穀味﹐事同而理則異矣然則木水金水﹐當建土爲本。土者行之長也﹐升出降入﹐當標中爲樞﹔中者气之機也﹐其所以爲本爲樞﹐主宰陽出陰入者﹐吾身中黃之生气也。與天樞八方之帝气﹐揆度萬物之出爲震﹐入爲艮﹐同一機衡耳。諸家易釋﹐僅解萬物之生曰帝出乎震﹐未解帝出乎震﹐萬物承帝气以生之爲震也。東垣脾胃論僅解胃具木火金水之四行﹐升出降入之四气﹔未解四行之以土爲本﹐四气之以中爲樞﹐及所以爲本爲樞﹐主宰陽出陰入者﹐卽吾身中黃之生气也。是以中黃之生气出﹐則谷味宣﹐宜則開發上焦﹐燻膚充身澤毛若霧露之漑矣。

中黃之生气入﹐則谷味成﹔成則淫气於五臟而五臟安﹐散精於五形而五形駐﹔斯腑精神明﹐畱於四髒﹐气歸權衡﹔權衡以平﹐气口成寸矣。蓋中黃生气﹐固爲五行五气之主﹐亦須行气均平﹐始得承生气之出以出﹐生气之入以入﹐互爲關鍵爾。設行气有少廢﹐生气亦卽爲之少息。是必察何行何气之缺陷﹐而以專司之谷﹐養之充之﹔卽以成其所自始﹐亦卽以成其所自終也。如麥實有孚甲﹐肝之谷也﹔黍莠善舒散﹐心之谷也﹔稷爲五穀長﹐脾之谷也﹔稻粒如秋霜﹐肺之谷也﹔菽實孚甲堅﹐腎之谷也。故五穀爲五臟養﹐五爲形气充。充之養之﹐所以承吾身中黃之生气﹐以出以入﹐效天樞八方之帝气﹐揆度萬物之出爲震﹐入爲艮耳。

至於主療疾疚﹐此其末務﹐詳主治形證﹐則得之矣。更能推展五穀五之功力﹐爲用眞無盡藏矣。設少陽不生﹐肝气內變者生之﹐逆之則傷肝﹔夏爲寒變者順之﹔生之順之﹐宜麥也﹔太陽不長﹐心气內洞者長之﹐逆之則傷心﹔秋爲瘧者順之﹔長之順之﹐宜黍也。至陰不平﹐張精乃絕者續之﹐逆之則傷脾﹔四維相代者順之﹔續之順之﹐宜稷也。太陰不收﹐肺气焦滿者收之﹐逆之則傷肺﹔冬爲飧泄者順之﹔收之順之﹐宜稻也。少陰不藏﹐腎气獨沈者藏之﹐逆之則傷腎﹔春爲痿厥者順之﹔藏之順之﹐宜菽也。然則五穀功力﹐豈獨快脾健胃﹐消食化積而已。別錄以粟主寒中。寒中卽內洞﹐此得五行之火五气之出之機矣。粟卽黍類﹐南方火髒之谷故也。時珍以稻主下气。气下卽容平﹐此得五行之金﹐五气之降之機矣。稻者西方金髒之谷故也。別錄以麥主和中。和中卽發陳﹐此得五行之木﹐五气之升之機矣。麥者東方木髒之谷故也。菽﹑稷二﹐理可類推。若五穀﹐捨充養吾身中黃之生气﹐亦不能具五行﹐具五气﹐安望其爲本爲樞﹐爲本之長﹐爲樞之機者乎。

第八帙

大豆豉

﹝別錄中品﹞【气味】苦寒﹐無毒。

【主治】主寒熱﹐傷寒頭痛﹐瘴气惡毒﹐煩躁滿悶﹐虛勞喘吸﹐兩腳疼冷。殺六畜胎子諸毒。

【核】曰﹕諸大豆皆可造豉﹐以黑大豆者入藥。有鹹豉﹑淡豉兩種﹐入藥只宜淡豉。其法﹕六月內﹐用黑大豆二三斗﹐水淘淨﹐浸一宿﹐瀝漧蒸熟﹐取出攤席上﹐俟微溫﹐卽以蒿覆之。每三日一看﹐候黃衣上徧﹐卽取曝漧。篩簸極淨﹐再以水拌﹐幹濕得所﹐以汁出指間爲準。卽置甕中﹐築極實﹐榦桑葉覆蓋﹐濃三寸許﹐泥封甕口﹐勿令泄气﹐曬七日﹐取出曝一時﹐又以水拌入甕。凡七次﹐取出蒸過﹐攤去火气﹐甕收之﹐封築日久﹐則豉成矣。

先人云﹕菽者﹐水藏之主谷也。用蒸黴曬之法﹐使之變水作火﹐故可從治溫暑萬端﹐原從寒本作始者﹐莫不精良。

曰﹕腎谷曰菽。菽者﹐眾豆之總名。色黑者曰大豆﹐稟潤下水大之專精﹐爲腎水藏之主谷也。嵇康養生論云﹕豆令人重﹐說者以爲啖豆三年﹐則身重而行止難﹐故五穀形大而質重者惟豆。郁之成豉曰淡豉﹐配鹽者曰鹽豉。豉者幽豉。幽﹐謂造之幽暗也。鹽豉食品﹔淡豉藥物也。其質輕揚而臭香美﹐其味濃濃而性爽朗。此以潤下沈重之水體﹐轉作炎上輕揚之火用﹐復爲腎火藏之主谷也。故秉火味之苦﹐水气之寒﹐從治冬气傷寒之寒气﹔轉以火味之苦﹐佐治傷寒標陽之陽化者也。以冬气通於腎﹐腎主冬三月﹐此謂閉藏﹔設冬气化薄﹐或寒威凜冽﹐以致中傷天气者﹐如寒本專令則火滅﹐標陽熾盛則水消﹐故必從之以水﹐佐之以火。火炎水下﹐本寒自卻﹐標陽自息矣。始於气傷化者﹐藉气勝之藥物﹐從標以逆本﹐揚心液而爲汗﹐後爲气傷形者﹐仗味勝之主谷﹐從本以佐標﹐揚谷精而爲汗。所謂汗生於谷﹐谷生於精﹐精勝則邪卻矣。蓋藏眞通於腎﹐腎藏精血之气也。豉者腎之谷﹐大豆郁之以成豉。

故從佐兩腎水火以堅形﹐乃得驅冬气之寒風﹐從外而內者﹐還復自內而外﹔若寒本專令﹐與气傷气化﹐或標陽熾盛﹐𨿽气傷形層﹐而已成痞滿燥實堅者﹐皆當遜而謝之。否則轉致陷入﹐變生不測矣。讀仲景先生梔子豉湯﹐則知𨿽涉形層之胸﹐而未成陷入之實。其證曰虛煩﹑心中懊﹑反復顚倒不得眠﹑身熱不去者主之﹐則得之矣。顧俾重從輕﹐重爲輕根故也。用藥施治﹐全藉使佐之指揮﹐乃可下之上﹐上之下﹐內之外﹐外之內﹐陰之陽﹐陽之陰﹐附諸方之爲義﹐亦得之矣。

﹝天气爲本﹐陰陽爲標。因標始識本﹐因本始病標也。本與標合﹐則互有勝負﹐故有從本而得者﹐有從標而得者﹐有從標本而得者。有病反其本﹐中標之病﹐治反其本中標之方者。

惟太陽少陰﹐從本從標﹔少陽太陰從本﹐陽明厥陰﹐不從標本﹐從乎中治。中者標之下﹐中之見也。在三陽﹐宜從標而忌本﹔在三陰﹐忌本亦忌標。標本之旨難言矣。﹞

第八帙

龍眼

﹝別錄中品﹞【气味】甘平﹐無毒。

【主治】主五臟邪气﹐安志﹐厭食。除蠱毒﹐去三虫。久服彊魂﹐聰明﹐輕身不老﹐通神明。

【核】曰﹕龍眼﹐別名益志。又名龍目﹑比目﹑驪珠﹑燕卵﹑鮫淚﹑蜜脾﹑川彈子﹑亞荔枝﹑荔枝奴﹐俗名圓眼﹐皆形相似也。生海南山谷﹐今閩﹑廣﹑蜀道﹐出荔枝處皆有。

畏寒﹐故與荔枝並生暖地。

蜀都賦云﹕旁挺龍目﹐側生荔枝。蘇頌云﹕荔枝才過﹐龍眼卽熟。木髙一﹑二丈﹐似荔枝而枝葉微小﹐淩冬不凋。春末夏初﹐開花細白﹐似林檎顆﹐作穗類葡萄﹐殼色靑黃﹐文成鱗甲﹐形如蜜。白露采摘﹐曬焙令幹﹐黃土拌挹﹐鮮黃可觀也。

曰﹕鱗虫木屬爲龍﹐肝木根竅爲眼。久服彊魂。魂者﹐肝臟之神識也。魂彊﹐肝木之體具﹔體具﹐肝木之用行﹔用行﹐升出中降入之五气﹔行各有次而五志安﹐五邪治﹐三虫去﹐蠱毒除﹐身輕根淨﹐皆得所欲。

﹝心藏神﹐脾藏意與志。志爲脾土之專藏矣。四气調神﹕春三月﹐以使志生﹔夏三月﹐無怒其志﹔秋三月﹐無外其志﹔冬三月﹐使志若伏﹐若匿﹐若有私意﹐若已有得﹐則髒各有志﹐神亦不專心所藏矣。﹞

第八帙

柿

﹝別錄中品﹞【气味】甘澀寒﹐無毒。

【主治】主安五臟。通耳鼻气﹐治腸胃不足﹐解酒毒﹐壓胃間﹐止口漧。幹者尢良。蒂主噦逆久咳。

【核】曰﹕南北皆有。樹極髙碩﹐亦有小株者。接則易茂﹐本生者﹐果稀味澀﹐惟堪造漆。葉圓光澤﹐花小黃白。五月綴實﹐八月果熟﹐生時靑綠﹐熟則丹紅。種類亦多﹐惟紅柿所在皆有﹔黃柿出汴﹑雒﹔朱柿出華山﹔珍柿﹐色靑可生啖﹔著蓋柿﹐蒂下別有一重﹐如覆瓶之蓋﹔更有鹿心﹑牛奶﹑雞卵﹑猴棗﹑蒸餅﹑鏡面﹑丁香﹑福孫﹑多寶﹑團花﹐及白柿﹑烏柿﹑柿﹑莊柿﹑碧柿﹑火柿﹑水柿之別。其蒂有方﹑有元﹑有薄﹑有濃﹑有覆﹑有仰。

其核有正﹑有側﹑有圓﹑有偏﹑有長﹑有短﹑有軟﹑有堅﹑有本尖﹑有末銳﹑有有稜﹑有無稜﹑有有核﹑有無核﹐核少者佳﹐無核者﹐食之至美而益人者也。初采頗澀﹐或灰﹑或米﹑或溫水﹐覆養旬日﹐澀味去﹐甘滑可口矣。或置木瓜﹑酥梨﹑橘葉於中﹐更易熟而臭香。惟水浸可以久藏﹐謂之柿。乘半熟去皮﹐先燻後曝﹐或懸有風處﹐俟幹納器中﹐久之徧體生霜﹐均名曰柿餅。更有柿切﹑柿心﹐及禽魚鳥獸之名﹐此各隨賦形之小大﹐造制之相肖耳。

事類合璧云﹕柿﹐朱果也﹐大者如﹐八稜稍扁﹐其次如拳﹐如卵﹐如心。一種小而如折二錢者﹐謂之猴棗。其根甚固﹐謂之柿盤。世傳柿有七絕﹕一多壽﹔二多陰﹔三無鳥窠﹔四無虫蠹﹔五霜葉可玩﹔六嘉實﹔七落葉肥滑﹐可以臨書也。柿同蟹食﹐令人腹痛﹔飲酒食柿﹐令人易醉。

先人云﹕多肉多絡﹐具經脈之形﹔味甘性滑﹐有養竅之利。晚熟稟秋金之化﹐落葉得肥火之暄。又云﹕蒂有主義﹑吸義﹑降義﹑轉輸義﹑順行義﹐故可對待逆上之气﹐呼出不得自主。亦非專主於降﹐力能專主於不逆也。

曰﹕柿﹐赤實果也。靑黑者﹐所謂梁侯烏之柿是也。爾雅翼云﹕柿於經乃復罕見﹐惟內則所加﹐庶羞三十一物中有之。其實利以作漆﹐蟹化之成水也。蟹以膏勝﹐漆以脂勝﹐膏釋脂凝﹐昭然可徵矣。柿本澀而熟則甘。蒂則仍含本有之澀而不遷。澀者﹐酸收之甚耳。宜入太陰肺﹐爲肺經之體用藥也。如肺所生病﹐爲上气咳逆﹐煩心胸滿。其不足則病噦諸气﹐緣體失從革之堅﹐致用失敵應之變﹐澀本從體﹐滑本從用﹐柿則兩得之矣。

﹝柿本甘而蒂澀﹐如瓜本甘而蒂苦﹐吮抽水液﹐抵當惟蒂﹐所以見中樞之別於開闔也。

苦則湧泄以待澀﹐自下而上﹐還復自上而下以從開﹔澀則降肅以待脫﹐從上而下﹐更復從下而上以從闔。澀開脫闔﹐各宜體會﹐不獨盡二蒂之主治﹐並盡方劑之作用矣。﹞

第八帙

楮實

﹝別錄中品﹞【气味】甘寒﹐無毒。

【主治】主陰痿﹐水腫﹐益气﹐充肌﹐明目。久服不饑﹐不老輕身。

【核】曰﹕生少室山﹐所在亦有之。雌雄兩種﹐雄者皮有斑文﹐葉無叉椏﹐三月開花成穗﹐若柳絮狀﹐遂謝不實﹔雌者皮無斑點﹐葉有椏叉﹐四月開花成穗﹐若楊梅半熟時狀﹐夏色靑綠﹐六七月漸深紅乃熟也﹐水澡去子﹐蜜煎充果﹐葉茁花蕤﹐並堪作茹。皮也。修事﹐水浸三日﹐攪旋投水﹐浮者卽揀去之。漉出曬漧﹐酒潤一伏時﹐蒸之﹐從巳至亥﹐焙燥用。

曰﹕惡木之中﹐有名曰楮﹑曰谷﹑曰構。葉無瓣者構﹐有瓣者楮。皮白者谷﹐皮斑者楮也。相感志云﹕楮漿可以團丹砂。語云楮膠作金石之漆者是也。江南人績其皮爲布﹐搗其皮爲紙﹐楮則專精於皮於漿矣。故營衛陰陽咸相宜耳。何則﹐陽者衛外而爲固﹐陰者營精而起亟。陰陽者﹐營衛外內之體用﹐故主陰痿水腫者﹐起亟之功用爾。不饑不老輕身者﹐衛固之休徵爾。明目者﹐亦衛從目出﹐協營上注﹐識精根識爾。實則包醞全體﹐葉惟偏向於衛﹐故專司身熱﹐若食不生肌﹐肥肌充腠﹐亦屬衛所司爾。

第八帙

大靑

﹝別錄中品﹞【气味】苦大寒﹐無毒。

【主治】主時气頭痛﹐大熱﹐口瘡。

【核】曰﹕出東境邊道﹐及江東州郡﹐今荊南﹑眉﹑蜀﹑濠州﹐所在亦有之矣。春生靑紫莖﹐髙二三尺﹐對節作葉﹐長三四寸﹐面靑背淡﹐放花如蓼﹐色紅紫﹐亦似芫花狀。結實靑碧﹐大若椒粒﹐霜降則紅。三四月﹐采莖葉陰漧用。

曰﹕東方生風﹐入通於肝﹐其主木也﹐其色靑也﹔言能宣大風木之用﹐因名大靑。

味大苦﹐气大寒﹐𨿽待陽爲標﹐熱爲本﹐亦非陰凝走下之比﹔力使自外而內者﹐仍從自內而外也。讀仲景先生大靑龍湯兩法﹐一主標陽本風之從化﹐一發標陽本寒之將陷﹐則得之矣。

第八帙

髙良姜

﹝別錄中品﹞【气味】辛大溫﹐無毒。

【主治】主暴冷﹐胃中冷逆﹐霍亂腹痛。

【核】曰﹕唐詩云﹕豆蔻稍頭二月初。桂海虞衡志云﹕紅豆蔻花叢生﹐葉瘦如碧蘆﹐春末始發。未開花時﹐無抽一干﹐有大籜包之﹐籜解花見。一穗數十蕊﹐淡紅鮮妍如桃杏。蕊重則垂如葡萄﹐又如火齊瓔珞﹐及剪彩鸞枝之狀。有花無實﹐不與艸豆蔻同種﹐每蕊心有兩瓣相並﹐詞入托興﹐如比目連理云。資暇集云﹕豆有圓而紅﹐其首烏者﹐舉世呼爲相思子﹐卽紅豆蔻之異名。其木斜斫之則有文﹐可爲彈博局﹐及琵琶槽﹔其樹大株而白﹔枝葉似槐﹔其花與皂莢花無殊﹔其子若扁豆﹐處於甲中﹐通體皆紅。李善云﹕其實赤如珊瑚。徐氏筆精云﹕嶺南閩中有相思木﹐歲久結子﹐色紅如大豆﹐故名相思子。每一樹結子數斛﹐非紅豆也。

筆叢謂溫廷筠詩﹕玲瓏骰子安紅豆﹐入骨相思知也無。相思子﹐卽紅豆者亦謬矣。方物略記云﹕紅豆花白色﹐實若大豆而紅﹐以似得名﹐葉如冬靑。

曰﹕髙﹐崇也﹐倉捨同。良﹐善也﹔姜﹐界也。气味辛大溫﹐對待暴冷爲因﹐胃中冷逆﹐霍亂腹痛爲證。經云﹕脾胃者﹐倉廩之官﹐使道閉塞而不通﹐形乃大傷﹐閔閔之當﹐孰者爲良。

﹝具豆蔻之宣攝﹐肉蔻之剛﹐白蔻之開發﹐三皆艸實。此獨艸﹐下焦亦得借此以成決瀆

第八帙

黍

﹝別錄中品﹞【气味】甘平﹐無毒。

【主治】主補中﹐益气。

【核】曰﹕出荊﹑郢州﹐及汴﹑雒﹑河﹑陜間。待暑而種﹐與植谷同時﹐覆土鋤治﹐皆如禾法﹐但早登爲別異也。月令仲夏之月﹐農旣登黍矣。天子以雛嘗黍羞﹐與含桃先薦寢廟。

其其苗大體似稷﹐故詩云﹕彼黍離離﹐彼稷之苗﹐其秀成枝而舒散﹐一稃二米﹐兩粒並均﹐𨿽地有肥瘠﹐歲有凶穣﹐大小輕重﹐略無差等。色玄者﹐色黃者﹐故累定律﹐郁成﹐此嘉谷也。

曰﹕黍者百谷之精﹐稟天地中和之气以生﹐故一稃二米﹐均無差等。象太極之兩儀﹐是以之定律﹐爲陰陽衡量之始﹐他谷所不及也。主補中益气者﹐蓋音始於宮。宮﹐土音也。其數八十一﹐其聲最大而中﹐聲出於脾﹐合口而通之﹐四體百骸﹐動皆中節。

第八帙

稷

﹝別錄中品﹞【气味】甘寒﹐無毒。

【主治】主益气﹐補不足。

【核】曰﹕稷與黍同類而異種。故其苗俱似粟﹐而低小有毛﹐秀特舒散﹐米粒悅澤。一稃一米﹐米粒稍肥者稷也﹔一稃二米﹐米粒稍細者黍也。但稷刈欲早﹐植黍欲晚﹐故古者號稷爲首種﹐成熟亦早﹐作則疏爽而香﹐貴而爲五穀之長﹐尊而配大社之神。陶唐之世﹐名農官爲后稷者以此。呂氏春秋云﹕之美者﹐有陽山之。髙誘注云﹕關西謂之KT﹝音糜﹞﹐冀州謂之﹝音牽﹞﹐廣雅云﹕﹐也。禮記云﹕稷曰明粢。爾雅云﹕粢﹐稷也。故本艸曰﹕稷爲脾谷﹐五穀之長也。五行土爲尊﹐故五穀稷爲長﹐徧歷四气﹐土大季旺故爾。是能宜脾利胃﹐安中益气﹐補諸不足也。至若解暑﹐以將來者進﹐成功者退﹐涼血故宜。

第八帙

大麥

﹝別錄中品﹞【气味】鹹﹐微溫﹐無毒。

【主治】主消渴﹐除熱﹐解煩﹐益气﹐和中。久服頭不白。

【核】曰﹕詩云﹕貽我來牟。牟﹐大麥﹔來﹐小麥也。生於桃二百四十日秀﹐秀后六十日成﹔生杏二百日秀﹐秀后五十日成。孟子曰﹕麥播種而之﹐其地同﹐樹之時又同﹐勃然而生﹐至於日至之時皆熟矣。有孚甲﹐大於﹐因名大麥。

曰﹕之始自天降﹐皆以和致和﹐貽我形髒者也。輔肝體﹐爲營血之守﹔宣肝用﹐爲藏陰之使。故和中益气﹐奉發美毛﹐有諸內而形諸外也。至若解厥陰風動之成煩﹐除

第八帙

小麥

﹝別錄中品﹞【气味】甘﹐微寒﹐無毒。

【主治】主除客熱﹐止煩渴咽燥﹐利小便﹐養肝气﹐止漏血﹑唾血。令女子易孕。

【核】曰﹕小麥﹐卽天所降瑞麥之也。秋種冬長﹐春秀夏實。方夏之時﹐舊谷已絕﹐新谷未登﹐民於時乏食﹐而麥熟最先﹐故春秋他谷不書﹐至麥禾不成則書之。以此見聖人於五穀﹐最重麥禾也。按武帝勸關中種麥。明堂月令﹐亦有仲秋勸種麥文﹐其有失時者﹐行罪無疑﹐凡以接絕所賴﹐懼民不以爲意耳。每本根科一十有二﹐月閏之歲科增其一。麥秋將至根一科﹐本黃一節﹐根本皆黃﹐則實成矣。性惡濕﹐江北地燥﹐天嘗晴﹐皮薄面多爲上品﹔江南地濕﹐天嘗雨﹐皮濃面少爲下品。故久雨水潦﹐卽色黑而砂﹐甚則朽敗不實。春種者夏亦熟﹐中含有毒﹐萊菔制之。

曰﹕麥先五穀成﹐肝木腑臟之主谷也。徧歷四气者﹐開闔互呈﹐體用始備﹐乃能養育肝气﹔令女子易孕﹐爲接絕之所賴﹐緣厥陰爲胚胎之本﹐少陽爲甲拆之樞﹐身前身後﹐靡不以肝膽爲終始。經云﹕畱愛爲種﹐納想成胎﹐夢有靑气入母腹而母思酸﹐此亦肝木之色與味也。至若體失藏血之守﹐爲漏爲唾﹔用失疏泄之令﹐爲約爲癃﹔及厥陰風動而煩﹔少陽火熾而燥﹐取效頗捷。人莫不飲食﹐鮮能知此功行矣。春種夏實者﹐僅歷四气之半﹐全缺降入之終﹐致樞機促發﹐適所以逢肝之怒耳。

第八帙

粱

﹝別錄中品﹞【气味】甘平﹐無毒。

【主治】主益气﹐和中﹐止泄。

【核】曰﹕粱似粟大﹐莖葉皆香﹐芽頭色異爲別也。出荊﹑揚﹑靑﹑冀之間。其類有三﹕靑色惡﹐不如黃﹑白粱﹐故人少種之﹔亦早熟而收少﹐作餳靑白﹐則勝余米耳。黃粱穗大毛長﹐穀米俱粗於白粱﹔而收子少﹐不耐水旱﹔食之香味﹐逾於諸粱﹔人號竹根黃也。白粱穗亦大﹐毛多而長﹐谷粗扁長﹐不似粟圓﹔米亦白而大﹐其香美爲黃粱之亞。

曰﹕靑粱夏月食之﹐極爲淸涼﹔黃粱香味逾於諸粱﹔白粱香美爲黃粱之亞。古天子之﹐有白粱﹑黃粱者﹐明取黃﹑白二種﹐則靑粱當是藥物矣。故諸粱比之他谷﹐最爲益胃﹐但气微寒﹐其聲爲涼﹐蓋是亦借涼音﹐如黍大暑而種﹐則以黍從暑﹐粱從涼﹐其義一也。

淸涼對待熱惱更爲親切﹐暑傷气﹐气損中虛﹐中虛洞泄﹐以暑爲本者相宜﹐或夏暑未盡﹐秋涼驟斂者﹐在所當忌。

第八帙

粟

﹝別錄中品﹞【气味】鹹﹐微寒﹐無毒。

【主治】主養腎气﹐去脾胃中熱﹐益气。陳者苦寒﹐治胃熱消渴﹐利小便。

【核】曰﹕粟字﹐本義作﹐象穗在禾之上﹐春秋題辭云﹕粟乃金所立﹐米爲陽之精﹐西葉米而粟成矣。古者粟爲黍﹑稷﹑粱﹑秫之總稱。卽今之粟﹐在古但稱爲粱。粱與粟﹐亦有別﹐穗大毛長﹐粒粗者粱也﹔穗小毛短﹐粒細者粟也。南北皆有﹐北田尢多。苗都似茅。

色有靑﹑赤﹑黃﹑白﹑黑﹑褐之殊﹐或因姓氏地名﹐或因形似時令﹐隨義賦名﹐不啻十數種矣。如早有趕麥黃﹑百日糧之類﹔中有八月黃﹑老軍頭之類﹔晚有雁頭靑﹑寒露粟之類。齊民要術云﹕粟之成熟有早晚﹐苗稈有髙下﹐山澤有宜異﹐收實有息耗﹐質性有彊弱﹐气味有美惡。順天時﹐量地利﹐則用力少而成功多﹔任性返道﹐勞而無獲。大抵早粟皮薄而米充﹐晚粟皮濃而米稀。大而粘者粱﹐細而粳者粟﹐故一名粟。

曰﹕粱粟不獨大小有別﹐粱之味甘﹐粟之味鹹。甘入脾﹐鹹入腎﹐亦自有辧也。

故粟益腎气﹐開竅於二陰。設腎苦燥﹐致脾胃中熱﹐則消渴引飲以自救矣。陳者尢良﹐謂以咸轉苦﹐則自下者上﹐從內者外﹐輔水之體﹐復具水之用矣。

第八帙

艾葉

﹝別錄中品﹞蘄州貢艾葉﹐葉九尖﹐長盈五七寸﹐濃約一分許﹐豈惟力勝﹐堪稱美艾。水臺用以爲灼﹐謂【气味】苦微溫﹐無毒。

【主治】主灸百病。作煎﹐止吐血下利﹐下部慝瘡﹐婦人漏血﹐利陰气﹐生肌肉﹐辟風寒﹐【核】曰﹕生山谷田野間﹐蘄州者最貴﹐四明者亦佳。春時宿根再發﹐布地生苗﹐如蒿作叢﹐莖直上﹐髙四五尺。葉四布﹐具五尖九尖者勝﹐椏上復有小尖﹐面靑背白。八月葉間復出穗﹐細花結實﹐累累盈枝﹐中有細子﹐霜後始枯﹐蓍艸類也。修治揀摘淨葉﹐揚去塵屑﹐入石臼內﹐木杵搗熟﹐羅去渣滓﹐再搗如綿﹐則灸火得力﹔如入丸散﹐將茯苓作片同碾﹐卽時可作細末﹐亦一異也。苦酒﹑香附爲之使。

曰﹕蓍艾同類﹐但分老少耳。五十曰艾﹐千百曰蓍。艾卽少艾﹐有生息﹑止息二義。霜後始枯﹐所謂大勞已艾﹐言其止也﹔望春再發﹐所謂更歷美艾﹐言其生也。蓍則更歷年久﹐气味和平﹔艾則方生銳气﹐气味宣發。灸百病者﹐陷下則灸之﹐火郁則發之也。所陳諸證﹐悉屬火郁於下﹐而無散大之令﹐及陰气承陽﹐致血衄妄行也。生肌肉者﹐艾以气勝。

使有子者﹐亦生息之義也。勿令見風﹐恐气散耳。

第八帙

檳榔

﹝別錄中品﹞右遷環位﹐檳榔兩得之矣。歲次玄枵﹐月旅蕤賓﹐五月律也。

【气味】苦辛澀溫﹐無毒。

【主治】主消穀逐水﹐除痰﹐殺三虫﹑伏屍﹐寸白。

【核】曰﹕出南海﹑交州﹑廣州﹐及昆侖﹐今領外州郡皆有。子狀非凡﹐木亦特異。初生似筍﹐漸積老成﹐引莖直上﹐旁無枝柯﹐本末若一﹐其中虛﹐其外堅﹐皮似靑桐而濃﹐節似菌竹而槪。大者三圍﹐髙者九丈。葉生木端﹐似甘蕉棕櫚輩。條分岐破﹐三月葉中起房﹐刺若棘﹐遂自折裂。擢穗綴實﹐凡數百枚﹐大似桃李﹐至夏乃熟﹐連殼收貯﹐入北者﹐灰煮焙漧﹐否則易於腐敗。眞羅山疏云﹕一種山檳榔﹐名子﹐生日南﹐木似棕櫚而小﹐與檳榔同狀。一叢十餘幹﹐一干十餘房﹐一房數百子。子長寸許。五月采之﹐味近甘苦。一種豬檳榔﹐大而味澀﹐核亦大﹐卽大腹子也。修事用白檳﹐存坐穩正﹐心堅錦文者最佳。刮去底﹐勝瘴也。

先人云﹕無枝直上﹐此從甲而乙﹐從乙而丙﹐生長炎方﹐色白味澀﹐謂有金气雜之﹐西南偏隅故也。故其气前往﹐有右遷之象焉。又云﹕气勝機速﹐四气鹹宜。然於脾土爲最親切﹐運用疊行﹐屍虫何地安立耶﹖又云﹕性與物反﹐上者能使之下﹐下者能使之上﹔又不是徑上﹐亦不是徑下。

曰﹕說文云﹕向陽者檳﹔向陰者榔。雷公云﹕頭圓矮毗者榔﹔形尖紫文者檳。則檳與榔﹐各以其形而爲向道矣。蓋檳諧賓。書云﹕寅賓日出﹐道陽使麗養萬物也。志云﹕蕤賓律名﹐道陰使續養萬物也。是檳獨爲升陽之兆﹐升陰之始矣。而榔諧郎﹔郎者亭署﹐言花秀房中﹐子結房外﹐其擢穗似黍﹐其綴實似谷﹐亭亭若署列之猶郎耳。顧本大者三圍﹐幹髙者九丈﹐末不小﹐本不大﹐下不倚﹐上不傾﹐幹直槪節﹐外勁中空﹐葉叢木上﹐房系葉下﹐步其林則寥朗﹐芘其陰則蕭疏﹐與竟直上行者不同類。謂其槪節如候﹐漸積而成允升者也。

故髙者抑之﹐如奔豚之上逆﹐香港腳之衝心﹐忽忽眩冒而巓疾也。下者舉之﹐如瀉利之後重﹐淸气之下沈﹐胸痛引背﹐下則兩脇滿也。有餘者平之﹐如水飲之畱癖﹐癥瘕之堅積﹐胸腹痞滿燥實也。不足者輔之﹐如髒形之勞極﹐三焦之闔﹐脾土萎黃﹐飲食不能爲肌膚也。闔者開之﹐如臟腑之壅滯﹐竅節之窒塞﹐五膈反胃﹐水谷不納也。開者闔之﹐如飧泄之腸﹐吐嘔之湧逆﹐霍亂自汗﹐煩悶欲死也。醉者醒之﹐惺然頓釋也。醒者醉之﹐燻然頰赤也。饑者飽之﹐充然气盛也。飽者饑之﹐豁然气散也。乃若殺三虫﹐驅伏屍﹐滅寸白﹐逐諸虫伏匿百骸﹐致病久不瘥﹐變生驚奇形證者﹐道以麗繼萬物之生陽﹐反乎向晦幽深之死陰耳。

第八帙

乳汁

﹝別錄中品﹞【气味】甘鹹平﹐無毒。

【主治】主補五臟﹐令人肥白悅澤﹐療目赤痛多淚。解獨肝牛肉毒﹐合濃豉汁服之神效。

【核】曰﹕乳者化之信﹐故從孚從化﹐省作七爾。方家隱其名﹐謂之仙人酒﹑白朱砂。

乃陰血所成﹐生於脾胃﹐攝於衝任﹔未妊則下爲月水﹐旣妊則畱以養胎﹔已產則上爲乳汁。

凡入藥用﹐並取首生男兒﹐無病婦之乳﹐色白汁稠﹐無臭者佳。有孕之乳﹐謂之忌奶﹐小兒飲之﹐或作吐瀉﹐或成疳魃﹐最爲有毒。時珍云﹕人乳無定性﹐其人和平﹐食飲有節﹐其乳必純﹐其人躁暴﹐食飲不節﹐其乳必熱。凡服食須熱飲﹐曬曝成粉﹐入藥尢佳。

曰﹕陽明別汁曰乳﹐水谷之精粹也。臟腑傾頹者﹐餌之奠安﹔百骸稿瘁者﹐餌之悅澤

第八帙

虎骨

﹝別錄中品﹞膽者中正之官﹐決斷生焉﹔肝者將軍之官﹐謀慮出焉。

【气味】辛微熱﹐無毒。

【主治】主邪惡气﹐殺鬼疰毒﹐止驚悸﹐治惡瘡鼠﹐頭骨尢良。

【核】曰﹕虎﹐百獸之長﹐山獸之君也。陳魏謂之李父﹔江淮﹑南楚謂之李耳﹐或謂之﹝音虺﹞﹐或謂之﹝音烏﹞﹝音徒﹞﹔自關東西謂之伯都。漢書云於也。淺毛曰﹝音潺﹞﹐白曰﹝音寒﹞﹐黑曰﹝音叔﹞﹐黃黑曰﹝音磊﹞﹐蒼白曰貊﹐似虎而五指曰﹝音區﹞﹐似虎而非眞曰彪﹐似虎而有角曰﹝音斯﹞也。形如貓﹐巨如牛﹐黃質黑章﹐鋸牙鉤爪﹐項短鼻﹐須健而銳﹐舌大而刺﹐聲吼若雷﹐風從以生﹐百獸震恐。七月始嘯﹐嘯而風生﹐風生而萬籟皆作﹔伏而風止﹐風止而萬籟皆息﹐故止樂用虎爾。風木也﹐虎金也。

木受金制﹐故風從虎﹐虎嘯風生﹐自然之理也。今虎所在﹐麂必鳴以告。人死於虎則爲倀﹐導虎而行也。其出有時﹐猶龍見有期也。陰物以冬見﹐陽虫以夏出。出應其气﹐气動其類﹐參伐以冬出﹐心尾以夏見﹐參伐則虎星﹐心尾則龍象也。奮則衝破﹐行則坼地。今人畫地觀奇偶者﹐謂之虎卜云。性至猛裂﹐𨿽遭逐﹐猶復徘徊顧步。其傷重者﹐輒咆哮作聲而去﹐聽其聲之多少﹐以知去之遠近。率鳴一聲者爲一里﹐靠巖而坐﹐倚木而死﹐終不僵僕也。其搏物不過三躍﹐不中則捨之﹐食物值耳則止﹐以爲觸其名﹐名耳故也。故嘗傷人者﹐耳輒有缺若鋸。夜視以一目放光﹐一目看物﹐宛然燈火﹐獵人候而射之﹐目光墮地﹐得之如白石﹐或曰卽其魄也。仲冬始交﹐交而月暈。七月而乳﹐三九二十七數﹐其主星﹑星主虎﹐故爲虎形﹐二十七齟齬也。三九陽气成﹐陽主七﹐故首尾長七尺。般般文者﹐陰陽雜也。子生三日﹐卽有食牛之气﹐其不能搏噬者輒殺之﹐爲墮武也。一世一乳﹐一乳必雙﹔三則一子豹。

豹小於虎﹐尾赤而黃﹐花文如錢﹐比比相次而中空。質赤文黑曰赤豹﹔質白文黑曰白豹。

懸其鼻於戶﹐令人生子﹐故古者胎教﹐欲見虎豹勇擊之物耳。食狗則醉﹐聞羊角煙則走﹐虎害人獸﹐鼠能制之﹐智無小大也。獅﹑﹑猶耳﹑黃腰﹑渠搜﹐能食虎﹐勢無彊弱也。古有虎變人﹐人變虎﹐海有鯊亦能變虎﹐自有是理矣。修前掌腕中之骨﹐形圓扁似棋子者力最勝﹐虎力在掌故也。凡虎身數物﹐俱用雄虎者良。藥箭毒死者不堪用﹐其毒侵漬骨血間﹐能傷人也。並槌碎塗酥﹐或酒或醋﹐各隨方法。柳炭火炙黃脆﹐研如飛塵﹐否則粘著腸間爲痞積也。

先人云﹕气鐘肅殺﹐天地間陰厲之物也。吼則撼物﹐動則風生﹐若隨身宮殿然。毒死者不可用﹐固各隨法制﹐還須用狗肉包裹一夜﹐法雷公炮制﹐投其所嗜以回其靈。又云﹕虎之所在﹐風必從之﹐故主風木不及﹐風大太過﹐咸相宜耳。

曰﹕一陽剛長而始交﹐純陰厥盡而始生﹐以言武也。武﹐止戈也。莫之敢攖而戈止矣。客曰﹕主療諸疾﹐若形若髒﹐若腑若經﹐若內所因﹐若外所因﹐轉致變生不測﹐而乃鹹從肝膽。夫西方金獸﹐而反司東方甲膽乙肝者﹐何也﹖曰﹕此所謂制則化也。無制則亢﹐亢則害矣。顧其奮衝破﹐畫地卜食﹐爪坼奇偶者﹐不獨專決斷﹐且專謀慮矣。是以肝生風﹐其嘯風生﹔肝竅目﹐其目夜光﹔肝藏筋﹐其筋獨異於眾類﹐死猶屹立不僕也。肝志怒﹐故養之者﹐不敢以物之生﹐及全者與之﹐爲其殺之決之之怒也。蓋不處中和﹐勢極則反﹐必然之數耳。斯其主肝膽失處中和﹐致勢極則反者﹐仍使之決斷出自中正﹐謀慮出自將軍也。客曰﹕無制則亢﹐敬聞命矣。乃厥肖惟寅而居艮﹐何也﹖曰﹕天以南爲陽﹐北爲陰﹔地以北爲陽﹐南爲陰﹐對待之理也。故其垣寅而宮尾﹐若艮則所以象其止也。於以表其神武而不殺也。夫是之爲謀慮﹐是之爲決斷。客更進曰﹕胎於子而剖於巳﹐固矣。乃紀載稗官所傳﹐多屬化生者﹐何也﹖曰﹕此義幽玄﹐備在釋典﹐情想密移﹐總歸業報。凡屬有生﹐事殊理一﹐故曰惟心所現﹐誠不可不愼所發也。

第九帙

鯪鯉甲

﹝別錄下品﹞【气味】鹹﹐微寒﹐有毒。

【主治】主五邪驚啼悲傷﹐燒灰服﹐方寸匕。

【核】曰﹕鯪鯉﹐卽龍鯉﹑石鯪魚﹑穿山甲也。形似鼉而小﹐背似鯉而闊﹐首似鼠而大﹐胸腹有毛﹐口中無齒﹐尖喙長舌﹐四足五爪﹐尾與身等。腑臟俱全﹐其胃獨濃。穴陵而居﹐以蟻爲食﹐日中張甲若死狀﹐漏气最腥﹐誘蟻入其中。函甲沒水﹐出而啖之。肉理美好﹐閩人用以供饌。永州記云﹕殺之勿近堤岸﹐恐血入土﹐遂令滲漏。多能鄙事云﹕凡油籠滲漏﹐剝甲裏肉靨投之﹐自至漏處補住。修事﹐燒灰﹐或炙以酥﹐以醋﹐以便﹐或煎以油﹐或炒以土﹐以蛤﹐各隨方制。取用尾甲﹐尾甲三稜﹐力最勝也。

曰﹕皮表甲冑如﹐脊仲介道如鯉﹐因名鯪鯉。似獸穴居﹐山陵可穿﹐江河可越﹐介甲之有神者。別有吞舟之鯪爲鱗屬焉。肺虫曰介﹐介者肝之榮﹐筋之餘。此木秉金制﹐金互木交﹐是以勁毛堅甲﹐專箸皮表。皮表者肺之合也﹐當入手太陰肺﹐足厥陰肝﹔以太陰肺爲注經之始﹐厥陰肝爲環經之終。故可出陰入陽﹐穿經絡﹑入臟腑﹐達病捨之所在。閉塞者瀉之﹐滲漏者補之。如利﹐如泣﹐如漏﹐如崩中﹐滲漏之爲患也﹔如痺﹐如癰﹐如﹐如乳汁不通﹐閉塞之爲患也﹔如五邪驚啼悲傷﹐此屬肺輸化薄﹐致金聲妄泄﹐肝無乘制﹐致魂失奠安﹐在形藏歸滲漏﹐在五邪屬閉塞﹐瀉之以補之﹐補之以瀉之﹐有故而施者﹐交互乘制﹐兩無礙矣。

第九帙

五靈脂

﹝別錄下品﹞古者稱糞爲遺。趨勢附炎﹐暫假冠裳﹐不得不自先喝彩。附炎未幾﹐冷落遂至﹐如此自道﹐恰象審時﹐恰象知止。餐以柏實﹐何等芳潔。遺復可餐﹐何等本分。此輩亦有熱腸﹐惟眞小人﹐做得假君子。

【气味】甘溫﹐無毒。

【主治】主心腹冷气﹐小兒五疳﹐辟疫气﹐治腸風﹐通和气脈﹐療女子血閉。

【核】曰﹕五靈脂﹐寒號虫所遺也。寒冬號呼﹐因名寒號。說文云﹕有足之謂虫﹐裸毛羽鱗介之總稱﹐故曰五靈。脂則以形舉也。一名。生北地極寒處﹐五臺山中最多。狀似小雞﹐肉翅四足﹐夏月毛羽五采﹐自鳴曰﹕鳳凰不如我。初冬毛羽脫落﹐裸形如雛﹐忍冬而號﹐夜鳴曰﹐來朝造个窠﹐旦鳴曰得過且過﹐日出暖和。月令云﹕仲冬不鳴﹐夜不號矣。

故寒號而陰剝﹐號息而陽復﹐夜號以待日出之爲旦也。餐以柏實﹐先冬噙集﹐穴居南向﹔餐已而遺﹐遺已而餐﹐轉展化道﹐形若凝脂﹐气甚臊惡。修事﹕取中心黑潤者佳﹐雜砂石﹐及未化者不堪入藥。用酒研細﹐仍用酒飛去砂土﹐曬漧收用。主治功力﹐先人博議甚詳﹐頤不更﹐謹錄於左。

先人博議云﹕陽出陰入﹐夏長冬藏﹐寒號毛羽似之﹐冬旣無表﹐旋歸於內﹐裸不能飛﹐用遺作食﹐出入數數﹐實彼脂膏。又云顧毛之有無﹐爲鳴之謙傲﹐求明處穢﹐自所不知﹐固候時之物﹐實警世之鑑。又云﹕裸形可冬﹐腹心無冷矣。疳是食气所積﹐疫乃天時所致﹐五靈出入化導﹐形與時違﹐惟知通利﹐寧從閉塞乎。

第九帙

人尿

﹝別錄下品﹞【气味】鹹寒﹐無毒。

【主治】主寒熱﹐頭痛﹐溫气。童男者尢良。

【核】曰﹕擇無病潔淨童子﹐先飲米飲數碗﹐去其濁穢﹐俟淸白無臭者取用之。自溺亦可曰﹕飲入於胃﹐遊溢精气﹐上輸於脾﹔脾气散精﹐上歸於肺﹔通調水道﹐下輸膀胱。膀胱者﹐州都之官﹐津液藏焉﹐气化則能出矣。固屬遺物﹐仍可本其所自有﹐益其所自無也。必擇陰平陽祕之童﹐乃得必淸必靜﹐不則難轉淸涼地﹐反作熱腦場矣。

第九帙

木瓜

﹝別錄下品﹞【气味】酸溫﹐無毒。

【主治】主濕痺香港腳﹐霍亂大吐下﹐轉筋不止。

【核】曰﹕木瓜處處有之﹐西雒者最勝﹐宣城者亦佳﹐山陰蘭亭尢多也。可種可接可就﹐亦可枝壓﹐木類之易生者。狀似柰而材極堅。廣志云﹕枝一尺有百二十節﹐可爲數號。葉濃而光﹐春末開花深紅色。入夏綴實﹐如小瓜而有鼻﹐乃花脫處﹐非臍蒂也。黃赤薄皮﹐如著脂粉﹐香松津潤﹐甘酸不澀。實中之子﹐向裏頭銳而面方者﹐木瓜也。形圓而小﹐味木酸澀者﹐木桃也。大於木桃﹐似木瓜而無鼻﹐蒂粗味苦澀者木李﹐亦曰木梨﹐卽楂及和圓子也。一種顆小微長﹐味極澀者曰蔓子。一種實中之子如大麻﹐味絕苦澀者曰土伏子﹐餌之令人目赤筋痛﹐不可不辧。故宣城人種蒔尢謹﹐始成實時﹐剪鏃紙花粘貼其上﹐霜後摘取﹐花紋如生﹐以充土貢﹐因有花木瓜之稱焉。修事﹐勿犯鐵器﹐銅刀削去硬皮並子﹐切片曬漧﹐黃牛乳汁拌蒸﹐從巳至未﹐俟如膏煎﹐乃曬用也。今惟切片曬漧﹐力少味不全矣。按大明會典﹐宣城歲貢烏爛虫蛀木瓜﹐入禦藥局。或取其陳久無木气耳。

繆仲淳先生云﹕木瓜得春生之气﹐稟曲直之化﹐味酸气溫﹐气薄味濃。降多於升﹐陽中之陰先人云﹕木實曰果﹐艸實曰﹐木瓜類﹐稟艸木之全气者也。性專甲拆﹐而眞气從之﹐故曰﹕木瓜﹐果也。綴本之瓜曰。﹐小瓜也。釋木云﹕葉似柰﹐實似﹐其枝可數﹐一尺百二十節﹐味酢﹐善療筋轉。陶隱居云﹕如轉筋時﹐但呼木瓜名﹐或指畫作木瓜字﹐病輒愈。爾雅翼云﹕枝堅可作杖策﹐頗利筋膝﹐根莖煎湯淋足脛﹐可以已蹶。蓋望說酢梅而蠲渴﹐呼濯木瓜而緩筋﹐理固有相感﹐則心之所向﹐气卽交通矣。如磁運鐵﹐珀拾芥﹐𨿽淩空物障﹐猶互爲噓﹐況無情及諸有情者乎。經云﹕東方生風﹐風生木﹔木生酸﹐酸生肝﹐肝生筋也。木瓜枝節比筋﹐酸津肝木﹐達春升之自下而上。行痺閉﹐下香港腳﹐定霍亂﹐止筋轉﹐爲象形從治法也。系云艮爲山﹐爲果﹐其於木也﹐爲堅多節。

﹝爾雅名。郭璞云﹕木實如小瓜﹐酢而可食。得木气之正者﹐故名。從林從矛﹐諧聲也。繼本之瓜﹐亦曰瓞。爾雅云﹕其紹瓞。郭璞云﹕繼本曰紹﹐形小曰瓞﹐亦曰。故近本之瓜嘗小﹐近末之瓜轉大也。﹞

第九帙

棕櫚

﹝別錄下品﹞【气味】苦澀平﹐無毒。

【主治】主澀腸﹐止瀉痢﹐腸風﹐崩中帶下﹐及養血。

【核】曰﹕川廣甚多﹐江南亦有。初生時葉如白芨﹐髙三四尺﹐榦直無枝﹐其端數葉﹐四散岐裂﹐葉色長靑不凋。每長一節﹐卽作一層﹐筋絡絲毛﹐錯綜如織。可作索﹐及胡牀之藉﹐經久不爛。然歲必三剝﹐否則不長。三月木端出黃色重苞﹐此花之孕也﹐俗曰棕魚﹐亦曰棕筍。五月出苞﹐便成花穗﹐色黃白﹐結實累累然﹐生靑熟黑﹐甚堅韌也。

曰﹕棕櫚﹐艸木之屬﹐而非艸非木﹐亦艸亦木﹐艸中之木﹐木中之艸也。主治功力﹐與庵相反﹐能使畱者泄﹐棕櫚能使泄者畱﹐故名櫚。櫚﹐門櫚也。櫚門以成闔象者也。

﹝筋絡絲毛﹐錯綜如織﹐何等整密﹐反使畱者泄﹐何也﹐以所畱之物﹐不能條分縷析錯綜如織耳。更觀木端數葉﹐四散岐裂﹐每長一層﹐卽作一節﹐界域井然﹐支分得所﹐不與混淆畱礙者反乎。﹞

第九帙

鉤藤

﹝別錄下品﹞【气味】甘微寒﹐無毒。

【主治】主小兒寒熱﹐十二驚癇。

【核】曰﹕出建平﹑秦中﹑湖南﹑湖北﹑江南﹑江西山中皆有之。狀似葡萄﹐藤長八九尺﹐或一二丈﹐大如拇指而中空﹐折致酒甕中﹐以气吸之﹐涓涓不斷。莖間有刺﹐宛如釣鉤﹐色曰﹕藤棘如鉤﹐中虛而通﹐離明之象﹐借形以指事也。經云﹕夏脈如鉤﹐南方火也。

﹐或支別絡屬﹐交循舛錯﹐致十二驚癇爲寒熱病者﹐咸可通之整之﹐仍轉如環之無端耳。更能以法廣之釋之﹐功力眞無盡藏﹐若僅療小兒﹐是系小子﹐失丈夫矣。

﹝置酒甕中﹐以气吸之﹐涓涓不斷者﹐俗名過山龍。不獨能通十二經气﹐並行十二經水矣。廣之以及支別絡屬﹐肉理筋膜﹐爲用眞無盡藏。﹞

第九帙

馬勃

﹝別錄下品﹞如泡亦如幻﹐如影亦如電。

【气味】辛平﹐無毒。

【主治】主喉痺重舌﹐失聲久嗽﹐頭面卒腫﹐崩淋吐衄﹐除侵淫馬疥﹐療癰疽。久敗瘡瘍【核】曰﹕生濕地﹐及腐木上。五六月卒然而發﹐紫褐虛浮﹐宛如丸鞠﹐大者如斗﹐重不過錢許﹐彈之卽有塵出。一名灰菇。修事﹕密室中﹐置筐幃紙﹐如灑金箱式﹐張布襯盤﹐緩曰﹕馬勃之生也奇甚﹐宛若野馬塵埃﹐生物之以息相吹也。如暗亂晦蒙之眚﹐孛孛有

第九帙

牽牛子﹝別錄﹞

【气味】苦寒﹐有毒。

【主治】主下气﹐療腳滿水腫﹐除風毒﹐利小便。

【核】曰﹕處處有之。黑白兩種﹐黑多野生﹐白多種蒔。二月生苗引蔓﹐纏繞籬落﹐髙二三丈。黑蔓有白毛﹐斷之出白汁﹔葉作三稜﹐如楓樹葉﹔花不成瓣﹐微紅帶碧﹐如旋復﹑鼓子花狀﹐日出則開﹐日西則萎﹔實有蒂裹﹐生靑枯白﹔核與棠子核一樣﹐但色深黑耳。

白蔓無毛﹐有柔刺﹐微紅色﹐斷之出濃汁﹔葉圓無稜﹐有斜尖﹐如薯蕷﹑何首烏葉﹐花小於黑﹐淺碧帶紅﹐開萎亦同﹔實蒂長寸許﹐生靑枯白﹐核大色白耳。其實嫩時﹐蜜煎爲果﹐呼作天茄﹐謂其蒂如茄也。多食損人脾﹐泄人气。修事﹕曬漧﹐淘去枯浮者﹔再曬漧﹐酒潤蒸之﹐從巳至未﹐緩火焙燥﹐舂去皮用。

繆仲淳先生云﹕黑白牽牛子﹐自宋以後﹐北人嘗以取快。李明之著有傳﹐極力辟除。若果水气射肺﹐致喘滿大腹﹐及大腸風祕﹐下焦郁遏者﹐卓有殊功。倘屬血分﹐或脾胃薄弱﹐𨿽有痞積﹐切勿取快一時也。

曰﹕牽牛子﹐星名也。何鼓謂之牽牛。何鼓﹐儋荷也。故楚人呼牽牛曰儋鼓。又星紀斗牽牛也。牽牛斗者﹐日月五星之所終始﹐故曰星紀。牽牛子者﹐十二子丑爲牛﹐牛隱語也。蓋天開子﹐地辟丑﹐黑白气分爲兩﹐人生寅而三才具。然則牽牛子者﹐以開以辟﹐以生之爲功用也。故祭星曰布﹐布者﹐取其象之布散也。經云﹕陽气者﹐若天與日﹐失其所﹐則因於气爲腫﹐四維相代﹐形气乃絕。是以气上則升不布﹐气下則布不升。牽牛子儋荷布散以爲功﹐故可待越升以爲眚。第性偏隕墮﹐但可施於形气之陽有餘。不可加諸藏神之陰不足﹐爲﹝花萼日出開﹐日西萎﹐卽日散爲星之爲象。晝呼夜吸之爲用﹐四維相代﹐形气乃絕。

爲水爲腫者﹐此以風毒爲因﹐水亦風水爲水矣。仍使之升而布﹐布而升﹐互爲制節﹐無偏廢矣。﹞

第九帙

昆布

﹝別錄下品﹞順流而生﹐能使十二水順流而去。

【气味】鹹寒滑﹐無毒。

【主治】主十二種水腫﹐癭癅積聚﹐結气瘡。

【核】曰﹕出南海﹐及髙麗﹑新羅。順流而生﹐如手大﹐似薄韋﹐紫赤色﹐幹之搓如繩索﹐柔軔可食也。修事﹕每斤用甑箄十个﹐同銼細﹐以東流水煮之﹐從巳至亥﹐待鹹味去﹐曬曰﹕昆布﹐卽海藻之如綸者﹐故一名綸布。气味功能﹐與海藻無別。稍分淺深者。

隨

第九帙

鼠耳

﹝別錄下品﹞自看茸母北方去﹐誰識上皇南渡來﹐若道當時臣有禮﹐禁煙今日未曾開。轉竊視聽以爲視聽【气味】甘酸平﹐無毒。

【主治】主痺寒﹐寒熱﹐止喘咳﹐療耳聾﹐明目。

【核】曰﹕鼠耳﹐卽茸母﹑黃蒿﹑香茅﹑米曲﹑無心艸﹑綿絮頭﹑鼠曲艸也。生平崗田間熟地。二月生苗﹐髙尺餘﹐莖肥葉濃﹐柔軟如綿﹐表裏白毛﹐茸蒙如鼠耳。搗汁蜜和爲粉﹐香美可口﹐謂之龍舌﹐以壓時气。北方寒食亦用之﹐功勝白茅。宋髙宗詩云﹕茸母初生認禁煙。三月成穗﹐作花碎小﹐黃綠如曲﹐雜染衣﹐𨿽敝猶鮮。月令云﹐衣曲黃衣之色。四月結子如粟﹐楚人呼爲米曲。修事﹐采苗葉陰漧﹐花實亦可用﹐款冬花爲之使。

曰﹕十二子爲鼠﹐性多疑而竊視聽﹐出穴每不果﹐故持兩端者曰首鼠。耳者肺之候﹐腎之竅也。故主腎不司竅爲聾﹐或精不貫瞳爲瞽﹐或痺閉不通爲痺寒﹐或肺先是動爲喘咳﹐或後所生爲寒熱。蓋所生是動﹐肺髙腎下﹐猶持兩端﹐間甚不果﹐不獨以形肖﹐並稱功用矣。

﹝先爲是動﹐是動者﹐气先病也。後爲所生﹐所生者﹐血後病也。肺髙象天﹐腎下象水﹐間

第九帙

白前

﹝別錄下品﹞【气味】甘微溫﹐無毒。

【主治】主胸脇逆气﹐咳嗽上气﹐呼吸欲絕。

【核】曰﹕生州渚沙磧上﹐苗髙尺許﹐葉似柳﹐或似芫。根似白薇﹐或似細辛。粗長堅直﹐色白微黃﹐折之易斷者白前也﹔細短柔韌﹐色黃微白﹐折之不斷者白薇也。修事﹐用生甘艸水浸一伏時﹔漉出﹐去頭須了﹐焙漧收用。

曰﹕在色爲白﹐在髒歸肺矣。前者坐而至﹐不行而進也﹐當入手太陰﹑陽明﹐足陽明﹐爲治咳之君主藥。經云﹕咳嗽上气﹐厥在胸中﹐過在手太陰陽明。又云﹕白脈之至也﹐喘不行焉﹐則爲厥爲積矣。大明主奔豚﹐及腎气﹐亦卽下實上虛之象乎。然則白薇功力﹐三因並施﹐臟腑咸入﹐腠理皮毛﹐靡不前至﹐蓋以功用爲名也。

﹝黃帝問曰﹕肺之令人咳﹐何也﹖歧伯對曰﹕五臟六腑皆令人咳﹐非獨肺也。帝曰﹕願聞其狀。歧伯曰﹕皮毛者﹐肺之合也﹐皮毛先受邪气﹐邪气以從其合也。其寒飲食入胃﹐從肺脈上至於肺則肺寒﹐肺寒則外內合邪﹐因而客之﹐則爲肺咳﹐五臟各以其時受病﹐非其時﹐各傳以與之。人與天地相參﹐故五臟各以時治。時感於寒﹐則受病。微﹐則爲咳﹔甚﹐則爲泄﹑爲痛。乘秋﹐則肺先受之﹔乘春﹐則肝先受之﹔乘夏﹐則心先受之﹔乘至陰﹐則脾先受之﹔乘冬﹐則腎先受之。帝曰﹕何以異之﹖歧伯曰﹕肺咳之狀﹐咳而喘息有音﹐甚則唾血﹔心咳之狀﹐咳則心痛﹐喉仲介介如梗﹐甚則咽腫喉痺﹔肝咳之狀﹐咳則兩脇下痛﹐甚則不可以轉。轉則兩下滿﹔脾咳之狀﹐咳則右下痛﹐陰陰引肩背﹐甚則不可以動﹐動則咳劇﹔腎咳之狀﹐咳則腰背相引而痛﹐甚則咳涎。帝曰﹕六腑之咳柰何﹖安所受病﹖歧伯曰﹕五臟之久咳﹐乃移於六腑﹔脾咳不已﹐則胃受之﹔胃咳之狀﹐咳而嘔﹐嘔甚則長虫出﹔肝咳不已﹐則膽受之﹔膽咳之狀﹐咳嘔膽汁﹔肺咳不已﹐則大腸受之﹔大腸咳狀﹐咳而遺矢﹔心咳不已﹐則小腸受之﹔小腸咳狀﹐咳而失气﹐气與咳俱失﹔腎咳不已﹐則膀胱受之﹔膀胱咳狀﹐咳而遺溺﹔久咳不已﹐則三焦受之﹔三焦咳狀﹐咳而腹滿﹐不欲食飲。此皆聚於胃﹐關於肺﹐使人多

第九帙

扁豆

﹝別錄下品﹞夏日在膚脈如鉤﹐冬日在骨脈如營。

【气味】甘微寒﹐無毒。

【主治】主和中﹐下气。

【核】曰﹕二月下種﹐延纏籬垣間。葉大如杯﹐圓而有尖﹐花具紫白二色﹐狀如小蛾﹐有翅尾。莢生花下﹐凡十餘樣﹐或長或圓﹐或如龍爪虎爪﹐或如豬耳﹑刀鐮﹐種種不同﹐皆累累成枝。白露後﹐實更繁衍﹐秋熱便不易生﹐故一名雪眉同气﹐一名涼衍豆﹐俗訛爲羊眼豆﹐亦形相似也。嫩時可充菜蔬茶料﹐老則收子煮食。子有黑﹑白﹑赤﹑斑四色。入藥只取色白者﹐莢殼𨿽濃﹐子粒粗圓爲勝耳。

先人云﹕菽水谷也﹐秋成色白﹐臭味甘芳。有土金水﹐貫連三髒之義。故爲和中下气之品。

又云﹕右遷而降﹐自然暑息熱消﹐渴除痢止矣。

曰﹕諧扁﹐門戶之文也。若夏日在膚﹐蟄虫將去﹐壞戶之象也。諧禾﹐嘉禾之菽﹐水藏之谷也。若冬日在骨﹐蟄虫戶﹐君子居室之象也。觀永類鈐方。立固將墮將破之胞胎﹐則壞戶戶之義﹐眞不待言語形容矣。至化炎敲成淸肅﹐轉摧拉就容平﹐更不待言語形容矣。若秋傷於濕﹐此卽秋金驟斂﹐致中含濡濕耳。仍順以時降﹐從微至著﹐肺气乃淸﹐此秋气之應﹐養收之道也。別錄主和中﹐卽和中央長夏之土﹐藉火土授受之際﹐斯金火亡刑﹐乃得出而降﹐降而入﹐入復升﹐升復出﹐五行均等﹐運疊不竭﹐又不待言語形容矣。

﹝轉夏成秋﹐化炎敲成淸肅﹐此卽點火成金﹐不煩另覓種子。﹞

第九帙

稻

﹝別錄下品﹞【气味】苦溫﹐無毒。

【主治】主作飯溫中﹐令人多熱﹐大便堅。

【核】曰﹕爾雅云﹕稻者﹐太陰之精﹐含水沮茹﹐乃能化也。故米粒如霜﹐性尢宜水﹐是以周人別設稻人之官﹐掌稼下地﹐以豬畜水﹐以防止水﹐以溝蕩水﹐以遂均水﹐以列捨水﹐以澮瀉水﹐以涉揚其芟作田。而漢世亦置稻田使者﹐以其均水利故也。爾雅翼云﹕稻﹐一名﹐然有粘有不粘者。今人以粘者爲糯﹐不粘爲粳。然在古則通得稻之名。說文云﹕稻﹐也。沛國曰﹕糯粳稻屬﹐或作﹐是則直以糯爲稻耳。若鄭康成注周禮云﹕﹐也。則稻是﹐然要之二者皆稻也。故KT勝之云﹕三月種粳稻﹐四月種秫稻。字林云﹕糯﹐粘稻也﹔粳﹐稻不粘者。今人亦皆以二穀爲稻。若詩書之文﹐自依所用而解之。如論語食夫稻﹐則稻是粳。月令秫稻必齊﹐則稻是糯。周禮牛宜﹐則是粳。丰年多黍多﹐爲酒爲醴﹐則是糯。又稻人之職掌稼下地﹐至澤艸所生﹐而種之芒種﹐是明稻有芒不芒者﹐今之則有芒﹐至糯則無是﹐通得稱稻之明驗也。然說文所謂沛國謂稻曰糯﹐至郭氏解雅﹐稻﹐乃云今沛國稱﹐不知說文亦豈謂此訛爲糯也﹐將與郭自異義也。又有一種曰﹐比於小而尢不粘。其種甚早﹐今人號爲早稻﹐爲晚稻。蘇氏云﹕亦曰﹐亦未盡也。又今江浙間﹐有稻粒稍細﹐耐水旱﹐而成實早﹐作飯更硬﹐士人謂之占城稻﹐云始自占城有此種。

宋眞宗聞其耐旱﹐遣以珍寶求其種﹐始植於後苑﹐後在處播之﹐按國朝會要﹐大中祥符五年﹐遣使福建﹐取占城禾﹐分給江淮兩浙漕﹐並出種法﹐合擇民田之髙者﹐分給種之﹐則又在前矣。

曰﹕稻爲肺金之主谷﹐生人之後天也。顧性尢宜水﹐金胎水母也。故五穀外別設稻人之官﹐以掌稼下地。漢世亦置稻田使者﹐以其均水利也。蓋稻有二﹕曰﹐曰秫。秫者糯﹐者粳﹐粳不粘而糯粘﹐比之粳小﹐而尢不粘者耳。秫糯爲酒﹐粳爲飯﹐粳益殊多﹐秋成﹐已化炎爲淸肅﹐成功者寧不降心而退舍焉。

第九帙

大薊

﹝別錄下品﹞【气味】甘溫﹐無毒。

【主治】主女子赤白沃﹐安胎﹐止吐血鼻衄﹐令人肥健。

【核】曰﹕生山谷﹐卽虎薊也。二月生苗﹐髙二三尺﹐葉皺﹐中心出花﹐其花如髻。

小薊﹝別錄下品﹞【气味】甘溫﹐無毒。

【主治】主養精保血。

【核】曰﹕生平澤﹐處處有之﹐卽貓薊也﹐俗名靑刺薊。二月生苗﹐僅一二寸﹐作菜甚美。四月發髙尺餘而多刺﹐中心出花如髻﹐亦如紅蘭花﹐色靑紫﹐與大薊根苗相似﹐但不若大薊之肥大耳。

第九帙

紅蘭花

【气味】辛溫﹐無毒。

【主治】主產後血暈﹐口噤﹐腹內惡血不盡﹐絞痛﹐胎死腹中﹐酒煎服。主蠱毒。多用破畱血﹐少用養新血。﹝開寶﹞【核】曰﹕出漢﹑梁﹐及西域。今人家圃種矣。冬月雨後﹐布子於熟地﹐至春生苗﹐脆嫩可食。二月作葉色靑綠﹐形如小薊。五月開花﹐色深紅﹐形如大薊。花下作﹐匯生多刺﹐花而美。修治﹐搗揉片刻﹐入水再揉﹐用布袋絞去黃汁﹐又搗﹐更以酸粟米泔﹐淘絞令幹﹐用靑蒿覆一宿﹐陰漧收之。

第九帙

洎夫藍

同類也﹐而功用別﹔此非別中異﹐乃同中異耳。

【气味】甘平﹐無毒。

【主治】主心憂鬱積﹐气悶不散﹐活血。久服令人心喜﹐治驚悸。

【核】曰﹕出西番﹐回回國﹐天花國。卽番紅花也。元時入食饌用。張騫得種卽此﹐今地性異﹐則形質亦異矣。

曰﹕大薊與續斷同類﹐續斷生西川﹐大薊生南地﹐形質功用﹐因方土而有差別。

西方金位﹐入通於肺﹐肺主气﹐續主益气﹐以續經脈筋骨﹐髒眞髙於肺﹐以行營衛陰陽也。

南方火位﹐入通於心﹐心藏血﹐薊主益血﹐以續經脈肉理﹐髒眞通於心﹐心藏血脈之气也。

顧續有繼義﹐致新推陳﹔薊有解義﹐推陳致新。小薊與大薊同種﹐小主益精保血﹐功惟致新。

紅蘭花兼气與血﹐推陳致新﹐气主噓之﹐血主濡之故爾。洎夫藍偏通心臟﹐以續營气﹐致新推陳﹐故主心憂鬱積﹐气悶不散﹐以及驚悸﹐久服令人心喜。

第九帙

郁金

﹝唐本艸﹞【气味】辛苦寒﹐無毒。

【主治】主血積﹐下气﹐生肌﹐止血﹐破惡血﹐血淋﹐尿血﹐金瘡。

【核】曰﹕原從大秦國﹐及西戎來﹐今蜀地﹑廣南﹑江西州郡亦有﹐不及蜀中者佳。四月生苗﹐莖葉都似姜黃﹐末秋復從莖心抽莖﹐黃花紅質﹐不結實﹐根如指頂﹐長寸許﹐體圓無枝﹐芳香色黃﹐橫紋宛如蟬腹也。古者合玄以釀酒﹐名之曰鬯。周禮郁人掌器﹐凡祭祀賓客之事﹐和郁鬯以實彜而陳之。浸水染衣﹐色極鮮麗﹐經久不變﹐炙之微有鬱气也。

先人云﹕金本克木﹐反爲木用﹐故名郁金。其輕達有金象﹐其髙遠似春暄。

曰﹕以郁合﹐釀之成鬯﹐則酒色香而黃﹐在器流動﹐詩所謂黃流在中者是矣。

周人尙臭灌用鬯﹐陰達於九淵﹐陽徹於九天﹐故曰條暢於上下﹐致气於髙遠﹐所以降神也。

經云﹕髒眞髙於肺﹐以行營衛陰陽也。設遏逆於中﹐則萎暢於四肢﹐爲結﹑爲積﹑爲宿﹑爲淋矣。與香薷合其徳﹐略有異同。香薷偏於衛與陽﹐郁金偏於營與陰。將形髒﹐彌玄府﹐敷幽門則一耳。

﹝者百谷之本﹔郁者百艸之華﹐合以成鬯。上暢於天﹐下暢於地﹐無所不暢。故天子以鬯爲贄。﹞

第九帙

姜黃

﹝唐本艸﹞【气味】苦溫﹐無毒。

【主治】主心腹結積疰忤﹐下气﹐破血﹑除風熱﹐消癰腫。功烈於郁金。

【核】曰﹕出西番﹐及海南﹐今江﹑廣﹑川蜀亦有。根莖都類郁金﹐其花春生﹐與苗並出﹐卽綴根際﹐色紅白﹐入夏卽爛﹐亦不生子﹐葉如紅蕉﹐長一二尺﹐闊三四寸﹐上有斜文﹐色亦靑綠。枝莖堅硬﹐根盤圓扁﹐似姜而小﹐色黃有節﹐味苦臭重﹐爲別異也。

郁金根形惟圓﹐無旁枝﹐紋狀蟬腹﹐黃赤轉深﹐浸水並堪染色。莪術色白肉明﹐亦無气臭﹐言與同種者謬矣。

曰﹕花茁並出﹐黃流在中﹐宣木火之用﹐奪土大之郁者也。蓋風爲土所不勝﹐木乘土中﹐則黃中廢﹐諸眚成。姜黃力行升出之機﹐內風宣而外風息﹐土用行而黃中理﹐所謂吐生萬物而土郁奪矣。固功力烈於郁金﹐郁金泄金郁﹐姜黃奪土郁﹐爲別異耳。

第九帙

香

﹝唐本艸﹞右爲命門火﹐壬幹之陽也。

【气味】辛平﹐無毒。

【主治】主諸霍亂﹐及蛇傷。

【核】曰﹕深冬宿根再發﹐叢生似蒿﹐細葉整密﹐嫩綠似藻。五六月開花﹐花頭如蓋﹐似蛇牀花而色黃﹐結子似麥粒﹐粒有細稜﹐質頗輕浮﹐俗呼小茴香。所在𨿽有﹐寧夏者稱第一。番舶者﹐子大似柏實﹐裂成八瓣﹐一瓣一核﹐核似豆﹐黃褐色﹐臭轉芳﹐味轉甘﹐俗呼八角茴香﹐廣西左右江峒中亦有之﹐形與中原者迥別﹐第气味相同。北人得之咀嚼薦酒﹐入藥最良。修事﹐隔紙焙燥﹐研極細。八角者﹐去梗及子﹐修事同。

先人云﹕深冬生苗﹐有來復義。葉絲整密﹐有肌腠義。合入心脾﹐爲心脾用藥也。然以冬藏曰﹕長至宿根再發﹐效純乾剝落﹐至復而一陽始生﹐因名香。說文云﹕本有去意﹐回來就已也﹐故主陽消而陰剝者。歸乎歸乎﹐盈吾懷乎。

﹝大海洋洋水所歸﹐髙賢愉愉民所懷。﹞

第九帙

薄荷

﹝唐本艸﹞功利咽喉﹔故異名冰喉尉。

【气味】辛溫﹐無毒。

【主治】主賊風﹐傷寒發汗﹐惡風﹐心腹脹滿﹐霍亂﹐宿食不消﹐下气﹐煮汁服之﹐發汗﹐【核】曰﹕薄荷多栽時﹐亦有野生者。莖葉气味﹐皆相似也。經冬根不死﹐二月抽苗﹐淸明分株排種﹐方莖赤節﹐綠葉對生﹐初則圓長﹐久則葉端漸銳﹐似荏蘇薺寧輩。夏秋采取﹐日曝令幹﹐先期灌以糞壤﹐雨後方可刈收。不爾﹐气味亦不辛涼矣。吳越川湖以之代茗﹐惟吳地者莖小葉細﹐臭勝諸方﹐宛如龍腦﹐卽稱龍腦薄荷﹔江右者莖肥﹔蜀漢者更肥﹐入藥俱不及吳地者良。陳士良食性本艸稱菝﹔楊雄甘泉賦稱茇﹔呂忱字林稱茇﹔孫思邈千金方稱蕃荷。名𨿽廣﹐當遵唐本薄荷爲正。綱目言薄荷系俗稱﹐此未解釋名之意耳。一種葉圓小如錢﹐稱金錢薄荷﹔一種葉微小﹐耐霜雪﹐至冬莖葉純紫﹐生江南山石間﹐稱石薄荷﹔一種胡薄荷﹐形狀與薄荷無異﹐但味小甜﹐多生江浙﹐俗稱新羅薄荷﹐今汴雒僧寺多值之﹐天寶單方稱金錢艸者是也。同薤作齏﹐淸爽可口﹐瘦弱人久食之動消渴﹐新病瘥人勿食之﹐令虛汗不止﹐貓食之醉﹐陸農師云﹐薄荷﹐貓酒也。

先人云﹕气溫性涼﹐具轉夏成秋﹐爲髙爽淸明之象﹐則气有餘﹐自與薄弱虛寒﹐陰營不足者曰﹕木曰林﹐艸曰薄。薄者疾驅﹐荷者負荷而驅也。詩言載驅薄薄﹐顧名思義。

方之奇方急方也﹐味辛气溫﹐稟辛金用﹐驅賊風﹐表汗出﹐開上焦﹐宣谷味﹐於是宿食消﹐脹滿解﹐霍亂定﹐煩勞之張精續﹐劑之宣劑輕劑也。通關格﹐歷關節﹐去憤气﹐卻腎气﹐徹風涎﹐療陰陽毒﹐破血止痢﹐利咽喉口齒頭目﹐治瘰癮疹瘡瘍﹐皆生於風者﹐取效甚捷﹐更詳奇急宣輕之義﹐靡投不善矣。

﹝煩勞則張精絕﹐仍使之相續不斷。唐本曰勞乏﹐省卻四字矣。晉注破句讀之﹐煩勞則張作

第九帙

三白艸

﹝唐本艸﹞【气味】甘辛寒﹐有小毒。

【主治】主水腫香港腳﹐利大小便﹐消痰﹐破癖﹐除積聚﹐消疔腫。

【核】曰﹕出荊﹑襄﹐所在亦有﹐生田澤池畔間。髙數尺﹐六七月莖間三葉﹐先白後綠。

一葉白﹐其旁遂開花成穗﹐如蓼花狀﹐色白微香。結子細小。根長而白﹐虛軟有節﹐根間白須﹐宛如蒲根。根汁灑搜麥麵﹐造曲釀酒﹐已濕消暑﹐色香味殊勝也。制雄黃﹐伏南鉛﹐幹砂汞。

曰﹕弘景云﹐葉上有三白點﹐因名三白。蘇恭云﹐葉上有三黑點﹐非白也﹐古人祕之﹐隱黑爲白耳。藏器云﹐初生無白。入夏葉半白如粉﹐農人候之蒔田﹐三葉皆半白﹐則艸便莠﹐故謂之三白。時珍云﹐八月生苗﹐四月其巓三葉面白﹐三靑變﹐三白變﹐余則仍靑而不變也。故葉初白食小麥﹐再白食梅杏﹐三白食黍子﹐此皆未識三白形色者也。頤家植此艸於庭前者﹐二十餘載﹐每見三月生苗﹐葉如薯葉而對生﹐小暑後﹐莖端發葉﹐純白如粉﹐背面一如﹐初小漸大﹐大則葉根先靑﹐延至葉尖﹐則盡靑矣﹔如是發葉者三﹐不再葉而三莠﹐花穗亦白﹐根須亦白﹐爲三白也。設艸未莠﹐而削除之﹐或六七月﹐或八九月﹐𨿽重生苗葉﹐亦必待時而葉始白﹐月令小暑後﹐逢三庚﹐則三伏﹐所以避火刑﹐以全容平之金徳。三白艸﹐不三伏白而三顯白﹐轉以火金相襲之際﹐化炎爲淸肅﹐此卽點火成金﹐不煩另覓種子者是也。故主夏傷於暑﹐而出機未盡﹔秋傷於濕﹐而降令過急者﹐兩相宜耳。

第九帙

劉寄奴艸

﹝唐本艸﹞【气味】苦溫﹐無毒。

【主治】主破血﹐下脹﹐止痛﹐治產乳餘疾﹐止金瘡出血極效。

【核】曰﹕出河中﹑孟州﹑漢中﹑滁州﹑江南﹑越州﹐所在亦有。春生苗﹐髙二三尺。

一莖直上﹐葉似蒼術葉﹐尖長糙澀﹐面靑背白。九月莖端岐分穗﹐每攢簇小花十數朵﹐黃包白瓣﹐宛如秋菊﹐經三四日﹐花心拆裂如絮。隨結實﹐絮實都如苦買也。修事﹐揀去莖葉﹐只用子。粗布拭去薄殼﹐酒拌蒸﹐從巳至申﹐曝漧用。

曰﹕劉寄奴﹐古方罕用。唐本艸始附隰艸部。按李延壽南史﹐載宋髙祖劉氏﹐小字寄奴﹐少未遇﹐伐荻新州﹐見大蛇射中遂返。次朝再往﹐聞榛林中作杵臼聲。尋之﹐有靑衣童子﹐擁眾搗藥。訊其故。曰﹕我主爲劉寄奴所中﹐搗此以療之。曰﹕胡不見殺。曰﹕寄奴王者﹐不可殺也。叱之盡散。遂收其藥。每塗金瘡輒愈。因稱此艸爲劉寄奴。鄭樵通誌云﹕江南人﹐因漢時謂劉爲卯金刀﹐乃呼劉爲金。又稱此艸爲金寄奴。字說云﹕劉﹐誅殺也﹔寄﹐附托也﹔奴﹐執事也。顧主治證形﹐似悉假血气﹐附托以爲執事者。功能剖裂而入破之﹐卽所以誅殺之矣。命名之義﹐或取諸此。

第九帙

蓖麻

﹝唐本艸﹞【气味】甘辛平﹐有小毒。

【主治】主治水癥。以水研二十枚﹐服之吐惡沫﹐加至三十枚﹐三日一服﹐瘥卽止。風虛寒【核】曰﹕原從胡中來﹐今在處有之﹐北地尢多。夏月生苗﹐有赤有白。一莖直上﹐髙丈餘﹐間節如甘蔗﹐中空如赤箭。葉似艸﹐及瓠葉輩﹐肥濃而大﹐一葉五尖。夏秋之間﹐丫中抽穗﹐黃花累累。每穗作子數十顆﹐柔刺如。凡三四子﹐合成一顆﹐枯時劈開﹐狀類巴豆﹐又類牛KT﹐靑黃斑褐﹐間雜可觀。殼中有仁﹐嬌白如續隨子﹐仁中之油﹐可調印色。每用去殼淨仁五升﹐搗極細﹐以水一斗煮之﹐有沫撇起﹐沫盡乃止。遂用文火﹐煮熬其沫﹐水去澄淸﹐上無气升﹐油卽成矣。傾磁器中﹐冷定﹐則凝結如脂﹐經久不變。修事﹐勿用黑夭赤利子﹐顆外無刺﹐兩頭尖﹐子無斑點﹐誤服有大毒。凡使蓖麻子﹐鹽湯煮半日﹐去殼及衣﹐取中仁研細用。有啖蓖麻﹐一生不得食炒豆者﹐犯之作脹而死。豆爲腎谷﹐蓖通胎息﹐天眞不紹隆王先生云﹕蓖麻力長收吸﹐故能拔病气﹐奪有形﹐多從外取﹐不繇餌服﹐良有見也。

先人云﹕蓖麻胚兆﹐先一陰而始生﹐以陰爲內气之主﹐轉陽爲形外之固﹐賦形惟二至之間﹐生長在蕃秀之季﹐綴子於來復之初﹐故餌之何處非生陽之地﹐何形非生陽之物。內有陽气人﹐不須入腹﹐磕著撞著﹐生陽遂聚﹐死陰立消﹐迅速敏捷﹐如鼓應桴。

曰﹕命名之意亦奇﹐主治功力亦異。著囟起痔﹐握掌催生。左風頭置之右﹐右風頭置之左﹐摩頂天柱豎﹐傅踵胞孚下﹐至若納舌辟竅﹐解喉疏肌﹐收子腸﹐消香港腳﹐及主剩骨畱血﹐物滯水瘕﹐疽瘍腫﹐屍疰丹癅﹐與夫斜偏瘓﹐舛錯關機﹐宜餌宜塗﹐宜燻宜窒者﹐莫不如鼓應桴﹐捷於影響。故蓖者人臍﹐上從囟﹐囟取通气﹐會奇脈於巓﹔下從比﹐比取輔气﹐交偶脈於踵。麻者大﹐羣陰之長也﹐夏有足鼓﹐置鼓於趺﹐殷有楹鼓﹐貫中於柱。周有縣鼓﹐植而懸之上﹐皆也。顧名思義﹐則知聲气相通﹐左右逢源之爲用矣。

﹝蓖者人臍﹐胎兒之息以臍也。囟取通气﹐會奇脈於巓﹐至人之息以囟也﹐比取輔气﹐交偶脈於踵﹐眞人之息以踵也。楹鼓以諭蓖﹐縣鼓以諭﹐足鼓以諭踵﹐三息並行﹐三齊擊﹐是眞以鼓應桴﹐捷於影響。

第九帙

萊菔

﹝唐本艸﹞【气味】辛甘平﹐無毒。

【主治】主下气﹐消穀﹐和中﹐去痰癖﹐肥健人﹐根汁尢良。

【核】曰﹕萊菔﹐菘菜也。似蔓荊而稍大﹐舊說北種菘萊﹐初年半爲蔓荊﹐二年菘種都絕﹐蔓荊南種亦然。蓋菘之不宜於北﹐猶橘之不逾於淮﹐今則南北俱有矣。爾雅云﹕苞突﹐蘆菔。

孫炎注云﹕紫花菘也。南人呼秦菘﹔吳人呼楚菘﹔魯人呼﹝音拉答﹞﹔秦人呼溫菘﹔北人四呼之。春曰破地錐﹐夏曰夏裏生﹐秋曰蘿卜﹐冬曰地酥。杜詩曰土酥﹔蒙古曰篤魯馬﹔唐夏末布種﹐秋末刈苗﹐冬末采根﹐春末抽薹。髙五七尺﹐開紫碧色花。夏初結角子﹐如大麻實﹐圓長不等﹐色黃而赤﹐遂可布種。葉大者如蔓荊﹐細者如花芥﹐表裏有茸毛。根色有紅白﹐根形有大小長短﹐圓扁粗滑﹐上銳下尖﹐細腰巨腹﹐岐尾叉頭﹐有須無須之別。小者如拇指﹐大者滿一秤﹐重者十百斤。或因種變﹐或隨水土﹐大率沙壤者﹐肥甘而脆﹐瘠地者﹐堅苦而辣。可生可熟﹐可俎可醬﹐可KT可醋﹐可可臘﹐可飯可羹﹐菜蔬之最有益者。與地黃同食﹐令人發白﹐多啖動气﹐姜能制之。伏砂﹑幹鉛汞。

曰﹕徧歷四時﹐具備五气﹐有松之操﹐有芥之烈。三焦咸輔﹐五液並行﹐气中之用﹐﹝前人只說得个有松之操﹐更參出个有芥之烈﹐何等親切。唐本只闡得个上焦開發﹐宣五穀味﹐燻膚充身澤毛若霧露之漑﹔更參出个三焦咸輔﹐五液並行﹐气中之用﹐血中之气﹐方才盡得个命名气味﹐主治功能的大意。古人用汁﹐今人用實﹐繇此觀之﹐汁勝實矣。

第九帙

薰艸

﹝唐本艸﹞【气味】甘平﹐無毒。

【主治】主明目﹐止淚﹐療泄精﹐去臭惡气﹐傷寒頭痛﹐上气。

【核】曰﹕薰香艸﹐一名蕙﹐與蕕反。南越人謂之燕艸。宋開寶謂之零陵香。出零陵山谷﹐湖﹑廣諸州皆有﹐多生下濕地。入春宿根再發﹐葉如羅勒﹐又似麻葉﹐兩兩相對。七月開花﹐八月收刈﹐可可佩﹐可薦可燻。𨿽至枯槁﹐香猶芬馥。山海經云﹕浮山有艸﹐麻葉而方莖﹐赤華而黑實﹐气如蘼蕪﹐可以已癘。爾雅翼云﹕蓋能去惡臭﹐令身香﹐故古之祓除﹐以此艸燻之﹐所以降神也。埤雅云﹕凡气燻則惠和﹐曝則酷烈。故於文蕙艸爲惠﹐近世皆指菅茅一干數花者爲蕙﹐一干一花者爲蘭。卽詩書家亦多引用﹐竟不知是爲何艸﹐徒尙其名而迷其實﹐皆此類也。離騷辧證云﹕古之蘭蕙﹐花葉俱香﹐燥濕不變﹔今之蘭蕙﹐花萼𨿽香﹐幹則腐臭﹐蘭唐蕙圃﹐受誣久矣。

先人云﹕赤華有通神之徳。黑實具幽隱之情。腎藥而得心用者也。乃能交精神。散寒風。

達曰﹕天子鬯﹐諸侯薰。鬯用灌﹐薰以香自燒。故薰諧燻﹐燻者火煙上出也。顧藏眞之自下而上者﹐肝木春生之气耳。是主春气者病在頭﹐不能積續以升﹐致上下失於敵應者相宜。觀魚涉負水﹐則知下上之爲義矣。

﹝紹隆王先生﹐嘗言少陽之始生﹐如香煙之始發﹐輕虛而浮﹐端直以長﹐故立春初候﹐曰魚

第九帙

蘇方木

﹝唐本艸﹞震蘇蘇震行無眚﹐方其義也義以方外直方﹐大不習無不利。

【气味】甘鹹平﹐無毒。

【主治】主破血。產後血脹﹐悶絕欲死者﹐水煮五兩﹐取濃汁服。

【核】曰﹕出南海﹑昆侖。樹似靑槐﹐材似赤降﹐中心有橫紋似紫角者﹐號木中尊﹐功力倍嘗百倍也。修事去粗皮﹐並節﹐銼極細﹐梅枝搗爛﹐同拌蒸之﹐從巳至申﹐陰漧用﹐用染絳色﹐見鐵器﹐則色黯不鮮。

先人云﹕蘇有疏暢義﹔方有不動義﹐具厥陰風木之才﹐非分崩離坼之比。

曰﹕死而更生曰蘇﹔賦形有嘗曰方﹔東方之行曰木。木以色勝﹐當判入肝﹐肝之心藥﹐肝之血分气藥也。肝主色﹐自入爲靑﹐入心爲赤﹐肝藏血﹐心藏血脈之气也。故主血中諸眚﹐悶絕欲死者﹐功能屠絕鬼气﹐蘇醒人魂﹐一名屠蘇者以此。

第九帙

椿樗

﹝唐本艸﹞【气味】苦溫﹐無毒。

【主治】主瘡疥﹐風疸﹐疳﹐煮汁飲之﹐樗木根葉尢良。

【核】曰﹕椿﹑樗二樹﹐南北皆有﹐形並相似。但椿木皮細﹐肌實而赤﹐嫩葉香甘可茹﹔樗木皮粗﹐肌疏而白﹐莖葉臭惡不可茹。二三月木端作葉﹐嫩紅﹐老綠。有花無莢者椿﹔有莢無花者樗。榦枝端直者椿﹔迂矮者樗。莊周所謂「其木擁腫﹐不中繩墨﹐其枝拳曲﹐不中規矩」者樗也。秋深落葉﹐脫處有痕如虎眼。樗有小毒﹐椿葉無之。修事椿根﹐以不近西頭者爲上。采出﹐拌生蔥蒸半日﹐銼細﹐盛桂屋角南畔﹐陰漧用。

曰﹕椿樗同種﹐材臭異形者﹐牝牡有別耳。樗孕莢者牝﹐椿無莢者牡﹐故椿體木性之直﹐樗體木性之曲﹐曲直僕傴﹐木體之全性現矣。故始區芽﹐直拆者萌﹐曲生者句﹐枝榦已成﹐曲直僕傴﹐四體始備﹐直無僕傴﹐曲則兼有﹐是以椿木體直﹐精專枝葉﹐樗木體曲﹐精專根皮﹐誠肝木之體用藥也。椿益皮膚毛髮﹐正肝以能生爲體﹐榮華爲用﹔樗益血气陰竅﹐正肝以藏血爲體﹐疏泄爲用。內而腸風已﹐崩帶除﹐滯痢行﹐癃閉利﹐遺濁淸﹐神安志悅﹔外而瘡瘍淨﹐斑疹消﹐丁毒解﹐好顏媚色﹐以及四體百骸﹐不言而諭。至若疳蠱毒﹐傳屍鬼注﹐而與物爲春﹐殺厲之气﹐暖然齊春仁之潔﹐椿樗之爲用溥矣。

第九帙

山楂

﹝唐本艸﹞可名赤爪﹐亦可名虎掌﹐功用相符若探囊耳。

【气味】酸苦甘﹐微寒﹐無毒。

【主治】主瘡﹐利小便﹐去痰熱﹐止渴﹐令人少睡﹐有力﹐悅志。

【核】曰﹕出南山髙原﹐所在亦有。樹髙數尺﹐古拙可愛﹐枝有叢刺﹐葉有五尖。三月開花五出﹐碎小色白﹐綴實似林擒而小﹐有黃赤二種。霜後乃熟﹐核似牽牛子﹐色褐而堅。

一種實大而赤﹐甘酸可口﹐名曰棠﹐惟供食料。修事﹐蒸過曬漧﹐臨用再蒸去核﹐焙燥﹐研細用。

先人云﹕味酸似甲﹐便能下行﹐故得止痢定疝﹐然去發陳未遠﹐激之立轉生榮。

曰﹕宣气散生曰山﹔虎之不柔﹐虎食剩殘曰楂。危氏曰猴楂﹔唐本曰赤爪。各以功力形狀爲名也。瘡疹痘﹐痞滿癥瘕﹐血凝結固﹐皆血中痺﹐乃以柔承剛。飲食宿﹐狐疝蠱﹐气壅畱僻﹐皆气中痺﹐乃以剛承柔。皆非所據而據之。第木實而酸﹐宜輔肝體﹐宣气散生﹐則偏有餘於用矣。用行必气上而忘返﹐令人不寐而嘗惺。經云﹕譚說醋梅﹐口中酸出﹐味過於酸﹐肝气已津﹐需渴倍力﹐則志悅矣。

第九帙

訶黎勒

﹝唐本艸﹞【气味】苦溫﹐無毒。

【主治】主冷气心腹脹滿﹐下食。

【核】曰﹕出波斯﹐今嶺南﹑廣州亦有之。本似木﹐開白花。作實似卮子﹑橄欖狀﹐色靑黃﹐皮與肉相著。七八月成熟﹐具六路﹐肉濃者佳。修事﹐勿用毗黎勒﹐个个毗頭者是也。若訶黎勒實﹐稜只有六路。或多或少者﹐並是雜路勒﹐圓而文露﹐或八路﹐至十二﹑三路﹐號榔精勒﹐澀不堪用﹐爲害殊甚也。凡使酒浸六時﹐蒸六時﹐刀削去路﹐用肉則去核﹐用曰﹕訶﹐譴也﹔黎﹐眾也﹔勒堅柔難斷也。味大苦﹐气大溫﹐對待冷气在心腹﹐致脹滿食卒不得下﹐變生腸喘急﹐腸風崩帶﹐奔豚霍亂﹐痰涎膠固﹐堅柔難斷者﹐譴之斷之﹐少陽膽腑決斷藥也。

第九帙

無食子

﹝唐本艸﹞【气味】苦溫﹐無毒。

【主治】主赤白痢﹐腸滑﹐生肌肉。充血气﹐安神﹐長須髮﹐生精﹐長年。

【核】曰﹕無食子﹐卽沒石子。生西戎沙磧間﹐樹似檉﹐波斯國呼爲摩澤樹。髙六七丈﹐圍八九尺。葉似桃而長。三月開花白色﹐花心微紅。子如金彈﹐虫食成孔者﹐入藥最良。但其樹一年生拔屢子﹐大如指﹐長三寸﹐中仁如栗。大食國者。一年生蒲盧子﹐圓扁亦如栗﹐大寸許﹐中仁俱可食。次年生無食子﹐彼國呼爲麻荼澤。間歲互生﹐一根異產﹐如十干之合化﹐剛柔之往隨也。修事﹕毋犯鐵器﹐並被火驚。用顆小無米者炒﹐以漿水砂盆研令盡﹐焙漧再研﹐如烏犀色爲度。

曰﹕食宿飲畱﹐乃成痢滑﹐無其食﹐滑痢已矣。味苦气溫﹐對待治之﹐推陳致新物也。新至气斯充﹐肌肉滿﹐七神安﹐奉發美毛﹐精生形駐矣。所謂有餘而往﹐不足隨之﹐不足而往﹐有餘隨之﹐太過不及﹐於斯見矣。虫食有孔者良﹐具體無竅者﹐所當佩服。

第九帙

騏竭

﹝唐本艸﹞【气味】鹹平﹐無毒。

【主治】主心腹卒痛﹐金瘡血出﹐破積血﹐止痛﹐生肉﹐去五臟邪气。

【核】曰﹕生西胡﹑大倉諸國﹐今廣州亦有。樹名渴畱﹐髙數丈﹐略似沒藥樹﹐婆娑可愛。皮木俱赤而堅﹐葉亦略似櫻桃葉而黃赤。木中有液﹐流出如松脂﹐久則堅凝成竭﹐色赤如血。一名紅竭﹐以火燒之﹐赤汁湧出﹐灰不色變者爲眞。一種海母血﹐形眞相似﹐只是味鹹鮏臭﹐騏味鹹微甘﹐臭似梔子爲別也。修事﹐另研如塵﹐篩過用﹐若同別藥搗﹐化作塵飛矣。

先人云﹕血乃精專之物﹐竭爲疊運之稱﹐有起亟義﹐有堅固義﹐有更始不窮義。河間稱爲血曰﹕畜生午﹐稟火气而生者馬﹐其舉負捷驅﹐運疊不竭者﹐騏也。故良馬之貞﹐比取而行止失矣。此轉釋假諭以詮名表功力耳。當入心﹐爲心之體藥用藥。心乃火髒也﹐經云﹕髒眞通於心﹐心藏血脈之气﹐如環無端﹐終而復始。則凡血脈之气﹐失於捷驅﹐竭於運疊﹐行越規﹐止逾矩者﹐仍使之行循規﹐止蹈距﹐猶夫騏之舉負捷驅﹐運疊不竭也。

﹝木之有脂﹐如人之有血﹐渴畱專精惟脂﹐厥色惟赤﹐燒之灰色尢赤﹐可爲至死不變矣。

乃

第九帙

紫礦

﹝唐本艸﹞【气味】甘鹹平﹐有小毒。

【主治】主五臟邪气﹐金瘡﹐帶下﹐破積血﹐生肌﹐止痛﹐出痘毒﹐與騏竭大同小異。

【核】曰﹕成式酉陽雜俎云﹕紫礦樹﹐出眞蠟國﹐彼人呼爲渴稟﹐又名勒。亦生波斯國﹐樹髙盈丈。枝葉郁茂﹐宛如橘柚﹐木液都赤。經冬不凋﹐三四月開花白色﹐不結實。

天有霧露﹐及雨沾濡﹐則枝條出礦﹐狀如糖霜﹐累累紫赤﹐破則鮮紅﹐用造KT赦﹐作婦女面飾。

先人云﹕色赤味鹹而如液﹐入血分無疑矣。還可堅充其類﹐第屬形外物﹐施於痘不作漿﹐或皮薄欲損﹐血溢於外者﹐象形從治之。

紹隆王先生﹐嘗與頤言﹐男女媾精﹐淫欲之毒﹐遂捨胞胎﹐伏藏兩腎。及痘之始發也﹐如春气之升﹔行漿也﹐如夏气之出﹔回合也﹐如秋气之降﹔剝落也﹐如冬气之入。舉世但知始發之欲透﹐未知毒化之成漿。猶爲切要﹐何也﹖如去滓純水﹐必淸必靜﹐全賴此耳。否則仍含毒種﹐復歸兩腎﹐生死存亡﹐變生不測矣。紫鐵固爲解毒之要品﹐但可用於化毒之際﹐不可施於始發之期。更有毒未化而漿不行﹐反舍鐵液之橫徧﹐預投保元之降藏﹐𨿽罔顧淫毒之不攘﹐獨不念六淫之未散乎﹐願言珍重珍重。

曰﹕紫鐵﹐渴稟木液也。承霧露之陰液﹐液溢葉表而鐘鉚﹐若垂枝布葉﹐萬物之所以盛長﹐南方火象耳。故渴者盡其所需﹐稟者受命自天。紫者木液之赤﹐呈陰而水色間之﹔鐵者金膚﹐效三陽淪膚而至極﹐三陰膚受而容平﹐流於四髒而邪逐﹐五經並行而帶已﹐血積破﹐肌生而痘毒出矣。蓋毛膚者﹐金肺之形髒也。因於邪﹐使人毫毛畢直﹐皮膚閉而受之。

以次相傳遞侵四形﹐始必由於膚﹐終必從於膚耳。固與麒麟竭大同而小異﹐較其所自始﹐小同而大異。鐵屬液溢葉表﹔竭屬液流趺踵﹐爲迥別也。

﹝合騏竭﹐功力始備﹔竭則行中止﹐鐵則止中行。行止止行﹐大須料簡。﹞

第九帙

阿魏

﹝唐本艸﹞【气味】辛平﹐無毒。

【主治】主殺諸小虫﹐去臭气﹐破癥積﹐下惡气﹐除邪鬼蠱毒。

【核】曰﹕出西番﹐及昆侖﹐今雲南長河中亦有。與舶上者气味𨿽相似﹐只無黃色耳。

苗葉根莖﹐酷似白芷﹐或如艸﹐或如木﹐此風土不同﹐稟質則異。咸屬艸類﹐非有艸木兩種也。同根搗汁﹐暴令幹者次之。體气極臭﹐婆羅門謂之薰渠﹐又謂之哈昔泥。故西國持咒人則禁食。戎人則嘗啖﹐謂能止臭﹐猶巴人之重負礬也。元時用充食料。根名穩展﹐用淹羊肉﹐轉曰﹕諺云﹐阿魏無眞﹐言多僞也。雷公驗法有三﹕一以半銖置熟銅器中﹐經宿著處永如銀色﹔一以一銖入五鬥艸自然汁內﹐次早盡作鮮血色﹔以一銖致柚子樹上﹐其樹立幹。

驗此三法﹐不惟眞僞判然﹐功能亦昭然顯著矣。謚法稱克威健行曰魏﹐亦巍然獨立貌也。阿﹐倚也﹐衡也﹐上倚下以取平﹐權輕重﹐度長短﹐故主諸疾﹐倚之各取其平﹐偏於幽獨掩昧者﹐功能捷如影響。第臭惡特甚﹐巍然獨立而世無偶﹐故君子必愼其獨。

﹝極臭之物﹐當與極香同旨﹐故得以臭止臭﹐如入五濁惡世﹐轉作香積國土。﹞

第九帙

醍醐

﹝唐本艸﹞【气味】甘冷利﹐無毒。

【主治】主風邪痺气﹐通潤骨髓﹐可爲摩藥﹐功勝於酥。

【核】曰﹕用酥一石﹐煉貯器中﹐待凝定﹐穿中至底﹐久之則津津溢出﹐冬不凝﹐夏不融者是也。第性滑易走﹐惟貯壺蘆雞子殼內﹐方不透出。但不易得﹐一石僅取十合耳。

曰﹕乳出酪﹐酪出酥﹐酥出醍醐﹐醍醐上味也。功力與酥等﹐用酥出醍醐﹐當成無上味。醍醐力透貯器﹐酥追逐風毒﹐發出毛孔間﹐似同而力更勝。蓋坤爲牛﹐卽此可徵至柔而動也剛﹐主治功力﹐不必更加注腳矣。

﹝釋典嘗以醍醐諭無上道﹐服食者﹐當成希有功力矣。﹞

第九帙

溺白

﹝唐本艸﹞【气味】鹹平﹐無毒。

【主治】主鼻衄﹐湯火灼瘡﹐傳屍﹐肺痿。

【核】曰﹕滓澱爲﹐人溺澄結所成也。歲久之器﹐有濃寸餘者﹐取置瓷盤內﹐露髙潔處﹐越一二載﹐中外皆白﹐絕無气臭者乃可用。研極細﹐水飛數過﹐再研萬匝﹐如仍有惡臭﹐隨泡隨飛﹐約數百徧﹐以無臭爲度。淬者﹐精粹盡失﹐轉增火毒﹐不堪用也。

曰﹕溺白曰﹐藉塵埃沒溺所集也。故物入陰中﹐色剝爲白﹐陰中之陰矣。入手太陰肺﹐足太陰脾。緣精與气﹐原從脾肺气化之中﹐遊溢轉輸﹐是以仍歸脾肺爾。力倍於溺者﹐白作潤下咸﹐還可水濟火﹔集塵埃土﹐復可土承水。亢則害﹐承乃制﹐制則化生矣。

第九帙

砂

﹝唐本艸﹞【气味】鹹苦辛溫﹐有毒。

【主治】主積聚﹐破結血﹐止痛﹐下气﹐療咳嗽﹐宿冷﹐去惡肉﹐生好肌﹐爛胎。亦入驢馬藥用。

【核】曰﹕出西戎﹐今西涼夏國﹐及河東﹑陜西﹐近邊州郡亦有。然西戎來者﹐顆塊光明﹐大者如拳﹐重三﹑五兩﹐小者如指面﹐入藥最緊。邊界者﹐雜碎如麻豆粒﹐頗夾砂石﹐𨿽可水飛澄去﹐入藥則無力矣。修事﹕水飛去塵穢﹐入瓷器中﹐重湯煮幹﹐以殺其毒。或用黃丹鍛石作櫃﹐赤使用﹐亦無毒矣。云﹕遇赤須﹐畱金鼎。權云﹕柔五金﹐消八石﹐可捲柏﹑羊蹄﹑商陸﹑冬瓜﹑羊躑躅﹑蒼耳﹑烏梅﹐皆可伏。設中毒﹐生綠豆研汁﹐飲一﹑二升可立解。畏酸﹐及漿水﹐忌羊血。

繆仲淳先生云﹕砂稟陰毒之气﹐陽毒之精﹐腐人腸胃﹐化人心血﹐其毒之猛烈如此﹐誠可畏也。

曰﹕從囟石聲﹐取通气以爲量。一名气砂﹐其爲性至透﹐濕卽水化滲泄而走矣。

一名透骨將軍﹐張匡鄴行程記云﹕髙昌北庭山﹐嘗有煙湧﹐而無雲霧﹐夕則光焰若炬火﹐照見禽鼠盡赤﹐謂之火焰山。中有砂﹐土人乘屐采之﹐若屐底爲皮革者﹐卽焦敗矣。一名火砂﹐故性秉火毒﹐對待宿冷﹐糜化有形者也。時珍云﹕砂亦硝石之類﹐乃鹵液所結﹐出於靑海﹐與月華相射而生﹐附鹽而成質者。故可投諸藏陰之屬﹐若止痛下气﹐療咳嗽﹐謂其气結則痛﹐積聚則气不下矣。經云﹕咳逆上气﹐有積气在胸中也。倘屬虛無﹐爲害彌篤﹐愼勿以藥試病耳。

第九帙

牛酥

﹝孫思邈﹞天子乘與以纛﹐大如斗注車衡之左方。

【气味】甘平﹐無毒。

【主治】主去諸風濕痺﹐除熱﹐利大便﹐去宿食。

【核】曰﹕制造之法﹐一同牛酥。

曰﹕酥功勝牛酥者﹐謂毛長而尾尢佳。用以作纛﹐旌旗奉爲指麾也。故主气無師帥﹐致風濕合閉成痺﹐與谷飪滯利之邪﹐畱癖腸腹間者﹐非此開辟﹐未易隕滌耳。亦可作營血司命﹐整肅經隧﹐以禦外侮。並可定腑臟之決躁﹐形气之瘁。生生編云﹕主腹內塵垢﹐追

第九帙

土茯苓

﹝藥性論﹞【气味】甘淡平﹐無毒。

【主治】主食之當谷不饑﹐調中止泄﹐健行不睡。健脾胃﹐彊筋骨﹐去風濕﹐利關節﹐止泄瀉﹐治拘攣骨痛﹐惡瘡癰腫。解汞粉﹑銀朱毒。

【核】曰﹕生楚﹑蜀﹑閩﹑浙山箐﹐及海畔山谷中。蔓生如﹐莖有細點。葉類竹﹐闊大濃滑﹐長五六寸。根如菝而圓﹐小者似卵﹐大者似拳﹐連綴而生﹐遠不及尺。皮似茯苓﹐色有赤白﹐肉似芋薯﹐味兼甘澀﹐亦可生啖。入藥以白色者爲良。東山經云﹕鼓証之山有艸焉﹐名曰榮莫。其葉如柳如竹﹐其本如卵如拳﹐食之已風﹐恐卽此也。一名禹餘糧﹐一名石餘糧﹑冷飯塊。忌茗﹐及豆。

曰﹕土茯苓者﹐九土之精气所鐘也。一名石﹐石以量言﹔一名禹﹐績平水土﹐有如神禹﹔言餘糧者﹐食之當谷不饑耳。味甘淡﹐气平和﹐性無毒。故主調中止泄﹐黃中通理之爲用乎。若健行不睡﹐彊筋骨﹐治拘攣﹐利關節﹐此陰以陽爲用﹐應地無疆﹐自彊不息矣。

若而腎水溢矣。

第九帙

神曲

﹝藥性論﹞【气味】甘辛溫﹐無毒。

【主治】主化水谷宿食﹐癥結積滯﹐健脾暖胃。

【核】曰﹕葉氏水雲錄云﹕五月五日﹐或六月六日﹐或三伏日﹐用白面百斤﹐靑蒿汁三斤﹐蒼耳艸汁﹑野蓼汁各三斤﹐赤豆末﹑杏仁泥各三升﹐用汁和面﹑豆﹑杏末作餅﹐麻葉﹑楮葉包﹐如造醬黃法﹐布帛密覆俟冷﹐黃衣生﹐取出日曬燥之。陳久者良。

曰﹕候八神置會之期﹐集七神司生之物﹐郁之造曲﹐使衣生朽敗﹐塵華靑黃色也。周禮所謂曲衣﹐月令所謂衣曲桑黃之服也。易通卦驗云﹕八神者﹐樹於地﹐四維四中﹐引繩以正之。故欲置八神者﹐冬至陽生之日﹐樹八尺之表於地中。蓋以陽爲神﹐陰爲鬼﹐亦气之伸者爲神﹐气之屈者爲鬼也。人身五臟有七神﹐藉中黃生陽之气爲奠安﹐乃得神與形俱。

七情發而皆中節﹐斯陰屈遁藏﹐根塵洞徹﹐濟弱扶傾﹐運疊樞機﹐如環之無端耳。設生陽少息﹐不惟神失奠安﹐且變生不測矣。神曲藉神木所司之穀曰麥﹐謂木卽生陽之首兆﹔麥卽五气之先機﹐佐以七神司生之物﹐郁之成鬯﹐伸之暢之﹐鼓中黃之生陽﹐安五臟之七神。正所以成其始﹐卽所以成其終﹐其所以成其始﹐卽所以成其終者。以一神而會七神﹐一藏而葉五藏﹐乃得成其始﹐復得成其終﹐否則偏廢而離敗矣。諸家陳列功力﹐卽藉中黃生陽之气﹐敷布化育﹐宣五穀味﹐開發上焦﹐成陽出陰入之爲體爲用耳。倪維徳以之主療目疾﹐卽洞徹六根六塵之一塵一根耳。又云﹕生用能發其生气者﹐卽肝得水而沈﹔熟用能斂其暴气者﹐卽肝得煮而浮。以麥卽肝臟之主谷﹐肝主開竅於目故也。顧浮沈互用之樞機﹐卽生殺敵應之關鍵耳。

﹝貽我﹐帝命率育﹐繼絕續乏之谷也。必候八神置會﹐集七神司生﹐誠濟弱扶傾﹐運疊樞機之良劑也。﹞

第九帙

藿香

﹝宋嘉﹞【气味】辛﹐微溫﹐無毒。

【主治】主風水毒腫﹐去惡气﹐止霍亂心腹痛。

【核】曰﹕藿香出交址﹑九眞﹑武平﹑興古諸國。吏民多種之﹐今嶺南頗饒﹐所在亦有。

二月宿根再發﹐亦可子種。苗似都梁。方莖業生﹐中虛外節。葉似荏蘇﹐邊有鋸齒。七月擢穗﹐作花似蓼。房似假蘇﹐子似茺蔚。五六月未擢穗時﹐采莖葉曝漧。可著衣中﹐用充香艸。

超時則性緩無力矣。潔古﹑東垣﹑惟用藿葉﹐爲能敷布宣發﹐後世因藿葉多僞﹐並枝莖用之﹐今枝莖尢多僞耳。唐史云﹕頓遜國出藿香﹐插枝便生﹐葉如都梁。範曄云﹕零藿虛燥﹐芬芳之气﹐經久不變。

先人云﹕气亂於腸﹐遂作霍亂。致亂止气者﹐惡气耳。藿虛燥芬馥﹐具不逆不撓﹐入羣不亂義﹐乃可立定其亂﹐因名曰藿﹔方之奇方急方﹐劑之宣劑輕劑燥劑也。

曰﹕南嶽曰霍﹐假之標方域﹐表功能也。本艸列釋典名相﹐如楞嚴之兜婁婆香﹐法華之多摩羅跋香﹐金光明之缽怛羅香﹐涅之迦算香﹐皆藿分名。木本也﹐卽扶南國所言﹐五香共一木﹐根旃檀﹐節沈香﹐膠燻陸﹐花雞舌﹐葉藿香者是矣。正旦所須﹐艸本也。卽南方艸木狀所載之生成﹐而嶺南尢多有之。詩云﹕食我場藿﹐香艸也。蓋艸木至南曰任﹐任化育﹐而於時爲夏﹐域其方者﹐功能更忽霍而迅疾矣。是主霍疾亂作於俄頃﹐揮霍紛紜﹐其如搖反諸手﹐若去惡气爲對待﹐治風水毒腫爲達木﹐止心腹痛﹐及壅腫爲發火﹔定吐逆﹐穌脾胃爲奪土﹔土郁奪之﹐火郁發之﹐木郁達之﹐正所以任化育而於時爲夏﹐爲正位四气主﹐命曰藿香正气者以此。

﹝應劭風俗通云﹕南方衡山﹐一名曰霍﹐霍者萬物盛長﹐垂枝布葉﹐霍然而大﹐誠所謂任化育而於時爲夏爲大。艸木至南曰任﹐相見乎離也﹐大人以繼明照於四方﹐宜爲正位四气主。﹞

第九帙

萱艸

﹝宋嘉﹞【气味】甘涼﹐無毒。

【主治】煮食治小便赤澀﹐身體煩熱﹐陰熱﹐酒疽。

【核】曰﹕萱宜下濕地﹐處處田野有之。初春叢生﹐可作薦俎。葉如蒲﹑蒜而柔弱﹐新舊相代﹐四時長靑。五月抽莖開花﹐六出四垂﹐朝放暮蔫﹐秋深乃盡﹐花有紅黃紫三色。結實三角﹐子如梧子﹐黑而光澤。

曰﹕爾雅翼云﹕詩曰焉得諼艸﹐言植之背。諼﹐忘也。衛之君子﹐行役爲王前驅﹐過時不及﹐其婦人思之﹐則心首疾﹐思欲暫忘之而不可得﹐故願得忘憂之艸而植之﹐庶幾漠然而無所思﹐然世豈有此物也哉。蓋亦極言其情耳﹐說者因萱音之與諼同也﹐遂命萱爲忘憂之艸。蓋以萱合其音﹐以忘合其義耳。然忘艸可也﹐而所謂忘憂﹐憂之一字﹐何從出哉﹖此亦諸儒傅會之語也。頤謂憂出於肺﹐情之所鐘﹐志之所悲﹐神之所傷也。是以憂悲﹐則魄藏之金郁。經云﹕金郁則泄之﹐所以忘其憂也。而萱諧宣。宣﹐布也﹐散也﹐通也﹐徧也。

風回宣而所以宣陰陽也。宣之卽所以泄之﹐泄之卽所以暢之﹐暢之卽所以忘之。忘之則旣順乃宣﹐而憂可釋矣。顧煮食主小便赤澀﹐身體煩熱。卽疏云﹕金郁則泄之﹐解表利小水也。然則艸木之情﹐布在方策人未之思爾。

第九帙

木賊

﹝宋嘉﹞【气味】甘微苦﹐無毒。

【主治】主目疾﹐退翳膜﹐消積塊癥瘕﹐益肝膽﹐療腸風﹐止痢﹐及婦人月水不斷﹐崩中赤白。

【核】曰﹕出秦﹑隴﹑華﹑成諸郡﹐所在近水地亦有之。苗長尺許﹐叢生直上﹐一根只一干﹐無花葉﹐狀似鳧茈苗﹐及粽心艸﹐寸節中空﹐又似麻黃莖而稍粗﹐淩冬不凋。四月采之﹐莖漧糙澀﹐治木骨者﹐以之磋擦。

曰﹕木以金爲賊﹐金淫則木郁矣。木賊艸獨幹寸節﹐具積龠以成升﹐中虛淩冬﹐合兩明而作離﹐升木南徵之象也。蓋火爲木子﹐刑所勝之金﹐復母所不勝之仇。斯木用行﹐肝膽益﹐根竅開﹐目眚除﹐前陰疏﹐月水調﹐崩帶止﹐後陰泄﹐滯利行﹐腸風已矣。至若積塊癥瘕﹐此以堅固歸金﹐正所以驅木賊也。然則翳膜之屬﹐亦卽堅固之金歟。

第九帙

山慈姑

﹝宋嘉﹞本艸言葉如水仙花葉﹐正誤指金燈花﹑老鴉蒜爲山慈姑矣。鬼臼一名馬目毒公﹐花不見天﹐爲羞天山慈姑﹔葉不見花﹐爲無義末忘本乎。本葉末乎﹐慈憫姑卹﹐何等思憶﹐何等悲心﹐猶言剝人面皮則恩稱怨﹐怨稱恩﹐所濃薄﹐所薄濃﹐信有之矣。果是沒良心﹐還是要出醜。

【气味】甘辛﹐微溫﹐有小毒。

【主治】主癰腫瘡﹐瘰結核﹐醋摩敷之。剝人面皮﹐去。

【核】曰﹕生山中濕地﹐惟處州遂昌縣者良。冬月生苗﹐如秋葉而稍小﹐二月中抽一莖﹐髙尺許。莖端作花﹐有白色﹑黃色﹑紅色三種﹐瓣上俱有黑點間雜﹐眾萼攢簇成朵﹐如絲絨紐結狀﹐甚可愛也。三月綴實﹐子有三稜。四月采根﹐形似慈姑而小﹐又似小蒜而毛﹐遲則苗腐難覓矣。一種葉如車前艸﹐莖幹花實則一也。酉陽雜俎云﹕花與葉不相見﹐謂之無義艸。

今人多以金燈花﹑老鴉蒜根僞充之。但此根無毛而光﹐山慈姑茸毛固殼爲異也。采得曝漧﹐修事去毛殼用。

曰﹕山慈姑﹐剝人面皮﹐化人疣贅﹐其嚴命威毅﹐而言慈者何﹖然顏色﹐癰瘰之人﹐面目可憎﹐厥形原無生人理矣。此以中藏﹐乃復現諸形色。山慈姑﹐慈憫姑卹﹐亭毒藏陰﹐旣欲品成其形色寧惜剝化之勞乎。一名無義艸﹐爰彼無義﹐啟我哀矜。宋玉九辯云﹕廓落兮羈旅而無友生﹐惆悵兮而私自憐﹐燕翩翩其辭歸兮﹐蟬寂寞而無聲。

第九帙

胡盧巴

﹝宋嘉﹞【气味】苦﹐大溫﹐無毒。

【主治】主元髒虛冷气。得附子﹑石硫黃﹐主腎虛冷﹐腹脇脹滿﹐面色靑黑。得香子﹑桃核仁﹐主膀胱气甚效。

【核】曰﹕胡盧巴﹐一名腎曹都護。生海南諸番﹐今廣州﹑黔州俱有﹐不及舶上者佳。

春生苗﹐夏結實﹐秋采莢。淘淨﹐酒浸﹐曬漧﹐蒸熟﹐炒過用。

曰﹕胡者斂互﹔盧者火器﹔巴者曲折三迥﹐閬白水流也。言能斂互水火兩腎之元陽﹐蓋以功力爲名矣。故主元髒虛冷﹐命門火衰﹐不能斂互歸元者﹐對待治之。益右腎﹐卽所以暖丹田也﹐若腎虛冷﹐面靑黧黑﹐不惟火衰﹐更屬卒滅﹐必協附子﹑石硫黃﹐陽毒並行﹐乃克﹝具金匱濟生以爲體﹐必藉臣使之佐以爲用﹐亦可並行﹐亦堪獨往。﹞

第九帙

海金砂

﹝宋嘉﹞【气味】甘寒﹐無毒。

【主治】主通利小腸。得卮子﹑馬牙硝﹑硼砂﹐療傷寒熱狂。或丸或散。

【核】曰﹕出黔中﹑江浙﹑湖湘﹑川陜皆有﹐生山林下。莖細如綫﹐引竹而上﹐髙尺許。

葉如園荽﹐花細而薄﹐面背俱靑﹐皺紋緊簇﹐紋中有沙﹐狀似蒲黃﹐不作花實﹐根細堅彊。

沙及莖葉﹐皆入藥用。七月采其全料﹐日中曝之小幹﹐用紙承襯﹐以杖擊之﹐有沙落紙﹐且暴且擊﹐沙盡爲度。摘葉搗汁﹐煮砂縮汞。

先人云﹕似金而體輕﹐似沙而質滑。艸气之生沙﹐猶水體之成冰﹐合入足少陰腎﹐足太陽膀胱﹐主溺沙石者隙當。

曰﹕天池以納百川者海﹐止而不盈﹐尾閭泄之﹐蓋言量也。金者色﹐沙者象﹐形似蒲黃。蒲黃四布花上﹐黃金經久不變﹐金沙四布葉下﹐垂枝布葉﹐下曲如鉤﹐若夏火吐英之榮極時也。第艸木綻萼吐英﹐黃布花心﹐獨蒲布花上﹐金沙布葉下者﹐正所以表專精之在黃﹐別百花之隨顯隨滅爾。宜入心之府﹐小腸經藥也。小腸者﹐泌糟粕傳大腸﹐泌水道輸膀胱﹐止而不盈﹐決瀆以爲量也。

﹝梔子六出之冰花﹐對待熱惱爲淸涼。硼砂蓬轉如輪﹐樞機迅捷。牙硝緣水火以爲性﹐可從之以水逆之以火﹐亦可逆之以水﹐從之以火﹐所謂奇之不去則偶之﹐偶之不去﹐反佐以取之。﹞

第九帙

礞石

﹝宋嘉﹞【气味】甘鹹平﹐無毒。

【主治】主食積不消﹐畱滯臟腑﹐宿食癥塊久不瘥。小兒食積羸瘦﹐婦人積年食瘕﹐攻刺心腹。

【核】曰﹕出江北諸山。有靑﹑白﹑赭三色﹐以靑色堅細﹐擊開有白星點點者爲貴。修治以大坩鍋一个﹐用礞石四兩﹐杵碎﹐入硝石等分拌均﹐炭火十五斤簇定﹐至消盡﹐星黃如曰﹕石以量言。爾雅云﹕日入爲大蒙。莊周云﹕鴻蒙元气。相如雲﹕蔑蒙踴躍也。

蓋水谷入胃﹐受盛轉輸者量也。設僅受不輸﹐致陰凝至堅﹐及營衛陰陽﹐血气津沫﹐鹹泣不流矣。所謂馨飪之邪﹐從口入者宿食也﹐卽驚﹑癇﹑咳喘﹐亦從口受﹐經云﹕咳嗽喘急﹑驚。

又云﹕白脈之至也喘而浮。厥﹑癇﹐有積气在胸中也。礞石功力﹐發蒙腑臟之元气﹐使之踴躍而出。

第九帙

花乳石

﹝宋嘉﹞【气味】酸澀平﹐無毒。

【主治】主金瘡出血﹐刮末敷之卽合﹐仍不作膿。又療婦人血運惡血。

【核】曰﹕出陜州閿鄕。體堅重﹐色正黃﹐如石硫黃色﹐間有淡白點﹐一名花蕊石。采無時﹐大小間出﹐方圓錯雜﹐大者可以爲器。玉冊云﹕陰石也。代州山谷有五色者﹐可作丹砂匱室。蜀中汶山﹑彭縣亦有。修事﹐作釜固濟﹐頂火過﹐埋土中過宿﹐取研如塵﹐水飛三五度﹐曬漧用。

曰﹕花者山之英﹔乳者山之液﹔石者山之骨也。經雲﹕水勢劣火﹐結爲髙山。緣水火爲因﹐卽緣水火爲體用矣。英卽火用﹐液卽水體﹐用行而體至之﹐陰因陽爲用也。故主諸血爲眚﹐正體𨿽至而用失先之﹐花乳先之以用﹐佐之以體﹐巽入自中﹐營周經隧﹐自彊不息矣。

﹝水勢劣火﹐結爲髙山。是故山石﹐擊﹐則成焰﹐融﹐則成水。勢劣以少言﹐非下劣也。

血者﹐少陰君火之所主﹔少陰者﹐因陰以爲體。緣陽以爲用﹐是故君火以明﹐非相火以位。

第九帙

水銀粉

﹝宋嘉﹞【气味】辛冷﹐無毒。

【主治】主通大腸﹐轉小兒疳痺瘰﹐殺疥癬虫﹐及鼻上酒渣﹐風瘡瘙癢。

【核】曰﹕升煉水銀粉法﹐分紅白兩種。白者用水銀一兩﹐白礬二兩﹐海鹽一兩﹐皂礬一兩﹐焰硝二兩﹐同研不見星。貯罐內﹐先以滑石九兩﹐研極細﹐水飛過﹐曬漧再研﹔更以黑鉛四兩﹐分作數塊﹐打成薄片﹔一層滑石﹐一層鉛片﹐鋪置藥上﹐築極實﹐上余空數寸﹐使藥气易轉。以盞蓋罐口﹐先於灰火中﹐徐煨罐底﹐聽罐裏無聲﹐乃紮定之﹐用鹽泥封固罐口。先用底火一炷香﹐次用二寸火﹐漸加至三寸火二炷香。用火時﹐以涼水嘗擦盞內。火足﹐去火冷定﹐藥升盞上﹐及空處矣。紅者只用水銀一兩﹐焰硝二兩﹐白礬二兩﹐同研極細。升煉之法﹐悉與白同。卽釜碗之內﹐亦可升取﹐並不必水擦釜頂﹐爲甚便也﹐並不必沐浴以損藥力。旣用滑石﹑黑鉛爲匱﹐則鹽礬咸澀之味﹐俱從鉛石拔盡﹐功力轉更神異。但火候以緩爲貴﹐取藥以少爲良。此法爲丹家不傳之祕﹐頤不自私﹐公之海內。

第九帙

粉霜

﹝綱目﹞【气味】辛溫﹐有毒。

【主治】主下痰涎﹐消積滯﹐利水。

【核】曰﹕升煉之法﹐用眞粉一兩﹐入瓦罐內﹐以鐵盞仰蓋罐口﹐鹽泥封固。先以小炭火鋪罐底﹐及四圍﹐約香炷半﹐嘗用水擦盞﹐勿令間斷。遂漸加火至罐頸﹐約香一炷﹐去火冷定﹐霜卽成矣。

曰﹕《嘉》所謂水銀粉﹐今之所謂粉霜者是也。綱目所謂粉霜﹐今之所謂輕粉者是也。第輕粉輕盈如雪﹐膩滑如粉﹐色純白無間﹐不假外物﹐升結釜頂﹐所謂淸秋月轉霜輪也。蓋龍從火得﹐金向水求﹐正指此耳。以木也龍﹐丹之化也。丹卽丹砂火﹐爲習坎水﹐轉作西白金﹐離沈重﹐化輕盈﹐所謂顯諸金而凝霜白也。故可入肺﹐下痰涎﹐消積滯﹐利水道以除肺眚﹐此藉輕盈以化沈重耳。近世用點淫瘡﹐致毒入浸骨髓﹐或骨析筋焦﹐肌糜膚剝﹐死不藥救者。以淫瘡從骨髓受﹐還從骨髓出。是轉沈重爲輕盈﹐用作點餌﹔是轉輕盈爲沈重﹐仍從外入之內也。若水銀粉者﹐合皂白二礬石﹐海鹽火硝而升者﹐嫩色黃﹐老色白﹐取用貴黃不貴白也。僅合白礬﹑硝石而升者﹐嫩色赤﹐老色紫﹐取用貴嫩不貴老也。顧所升之質﹐卽本有能升之﹔所顯之色﹐與味之醇烈﹐卽緣鹽礬硝石﹐合化以成黃白紫赤耳。故味醇則气淸而色黃赤﹔味烈則气濁而色紫白。黃赤點餌咸宜﹐紫白必藉退卻陰符爲沐浴﹐不若鉛關寒水爲匱之純粹精也。所謂鴻洞未分之气﹐顯諸土而峭粉黃﹐顯諸火而還丹赤﹐從水覓金﹐金從水得也。故通肺腑之大腸﹐殺肺形皮毛之瘡疥癬虫﹐及肩項肺部之瘰﹐鼻根肺竅之酒渣風瘡瘙癢也。近世以味醇黃嫩者﹐點瘡毒頑肉﹔赤嫩者﹐彌諸瘡毒膚皮﹐捷如影響。

亦可餌服﹐淨潔淫瘡﹐取效固速。第骨髓與形髒之至毒﹐從經气會歸於胃﹐循胃上口而出﹐多致口爛舌斷﹐人多畏之﹐罔敢輕試。蓋毒從口出﹐已達空竅﹐而反口舌斷爛者﹐謂人臥气歸於髒﹐而會於胃﹐胃气上燻﹐毒不得泄﹐故並發口舌耳。丹家祕訣﹐臥時銜管﹐則毒瓦斯從管外泄﹐斯無糜爛之爲患矣。

第九帙

婦人月水

﹝宋嘉﹞【气味】鹹平﹐無毒。

【主治】主解毒箭﹐並女勞復。

【核】曰﹕月水﹐《素問》謂之月經﹐又謂之天癸。丹家謂之月信﹐又謂之紅鉛。采取合法﹐成服食上丹﹐否則非徒無益﹐而又害之矣。女子二七﹐月事始以時下而有子。經行三日﹐時日不移者﹐爲經﹐爲嘗﹔或先﹐或後﹐或通﹐或塞者﹐爲病﹐爲變。三月一行者﹐謂之居經﹔一年一行者﹐謂之避年﹔一生不行而孕者﹐謂之暗經﹔受孕仍以時下者﹐謂之盛胎﹔受孕數月﹐經忽大下者﹐謂之漏胎﹔每月數至﹐或至無休息﹐或大下崩決者﹐謂之病經﹔十二而孕﹐六十尢乳者﹐謂之變生﹐皆非嘉品。采取上藥﹐須擇首經。一法﹐卽收經水綿帛﹐或紙﹐用童溺漂洗卽落﹐烏梅煮汁點之﹐鉛卽澄澱於底﹐泌去黃水﹐淡灰幹﹐此屬下乘。

一法﹐用黑鉛作偃月﹐橐﹐經至系之﹐滿則傾置盤內﹐以上乘秋石﹐少篩經水之上﹐卽作薄衣﹐浮結於上﹐輕輕取起﹐隨篩隨結﹐以盡爲度﹐此屬中乘。其最上乘者﹐俟女子二七﹐天癸將至﹐眉心先有紅气﹐光艷奪目﹐丹家所謂上應星﹐下應潮者是也。其法亦用偃月橐﹐先以頭生男乳﹐曬取成粉﹐輕抹橐之內﹐次篩上乘秋石於乳粉之上﹐經至則系之﹐經下遂結藥於橐之內矣。傾去黃水﹐隨篩隨系﹐以竟爲度。首經者﹐中結枚子﹐或一或二或三﹔次行者﹐僅有散砂﹐卽無枚子。采得枚子﹐先煉五气上丹﹐制一金丸﹐徑大九分﹐丸分兩開﹐中作子口﹔上下俱實五气上丹。子口處﹐須令均平﹐次以極圓靑豆﹐置於金丸之中﹐上下合成﹐則中有圓竅﹐卽藏枚子於丹竅之內﹐以蜂蠟封固﹐子半之後﹐午半之前﹐護系童女臍上﹔午半之後﹐子半之前﹐護系童男臍上。滿四十九日﹐枚子遂長滿其竅﹐用時如法服食。

不則仍如前法護系﹐此得之異授﹐不敢自私﹐用公海內。

先人云﹕瀕湖未見神奇﹐徒自妄詆﹐若得童女首經﹐內含至藥。如不可得﹐卽未經殘破女子者﹐亦堪服食。以天癸爲生身之基﹐兩精相搏﹐便生一人﹐亦奇異矣。一法用紅鉛三兩﹐先色如桃花﹐僅得百釐﹐每用一釐﹐重綿裹護﹐子寅二時﹐納左鼻孔﹐行數百息﹐卽隨息入腦﹐盡此百釐﹐爲返老還童﹐長生不死之至實也。欲識神異﹐以死人脛骨﹐鏤一小孔﹐置數釐於孔內﹐仍埋土中過宿﹐至明起視﹐枯骨如生﹔或置分許於磁盤內﹐覆磁杯於丹上﹐水和麥麵﹐封固其口四圍﹐緩火炙之﹐麥麵焦黑﹐俟冷開視﹐其丹盡滲杯內﹐擊碎其砭﹐都成丹色﹐仍以杯砭乳細﹐入釜溫養﹐丹復提出﹐毫末不減﹐此亦異術也。

曰﹕服食家﹐擇處子相好端潔﹐生辰在仲秋者﹐稟太陰金水之一气﹐作鼎甚良﹐俟其蒸變已足﹐黃道已歸﹐上應星﹐下應潮﹐天癸至﹐任脈通﹐太衝脈盛﹐月事以時下矣。

丹訣云﹕三十時中兩日半﹐二十八九君當算﹐落紅滿地是佳期﹐金水過時空涸亂﹐故必三緣會合采取合宜﹐時中月望﹐乃結枚子如芥粒﹐不假人力爲也﹐更煉龍虎兩弦﹐退卻陰符﹐進添陽火﹐候七七光生﹐食之接延壽命。卽女子未經破殘﹐或生辰在四季餘月者﹐如法采取﹐亦可卻病﹐豈小補云乎哉。近所尙者﹐先天一气已失﹐僅取糟粕剩餘﹐不惟無補於形神﹐反致燎炎其焦府﹐旣失授受之源﹐亦且擇非其鼎﹐宜乎見者聞者﹐棄之勿顧。

第十帙

金櫻子

﹝蜀本艸﹞【气味】酸澀平﹐無毒。

【主治】主脾泄下痢﹐止小便利﹐澀精气。久服令人耐寒輕身。

【核】曰﹕叢生郊野﹐山林尢多﹐惟江西﹐劍南﹑嶺外者最勝。莖葉都似薔薇而多刺。

四月開花白膩。夏秋結實﹐實亦有刺﹐大似指頂﹐形如石橊而稍長。核似大營子核而有毛。

曰﹕含桃曰櫻﹐金櫻子色金色而形相肖也。气味酸澀平﹐對待以治之。經云﹕澀可去脫。開腸洞泄﹐便溺遺失﹐精气溢瀉﹐以及血液妄行﹐寢汗不禁﹐皆脫也。倘澀因澀用﹐亦莫之敢攖。

﹝滑者澀之﹐脫者收之﹐對待法也。澀因澀用爲從治﹔從治則反實其實矣。𨿽然﹐澀可待滑﹐收可待脫﹐還須裁其本﹐度其標﹐評其後先﹐定其緩急。不獨可以待諸標本﹐亦可以順諸流行矣。﹞

第十帙

人胞

﹝拾遺﹞身前身後事茫茫﹑欲詁因緣恐斷腸﹐已有著腳處了。

【气味】甘鹹溫﹐無毒。

【主治】主血气羸瘦﹐婦人勞損﹐面皮黑﹐腹中諸病﹐漸瘦者。治淨﹐以五味和之﹐如法﹐與食之﹐勿令婦知。

【核】曰﹕古方不分男女﹐近世男用男胞﹐女用女胞﹐物各從其類也。又云﹕男病用女﹐女病用男。欲其以陽與陰﹐以陰與陽則解也。首胎者﹐正中甲拆﹐解孚之胞﹐胞蒂居中。次胎者﹐側生旁拆﹐便偏倚不正。欲試男女﹐投水頻攪﹐頃之水定﹐男覆女仰﹐仰以象地﹐覆以象天﹐亦陽抱陰者覆﹐陰抱陽者仰﹐誠陰陽自然之形體也。修事﹐須擇首胎者佳﹐次則健壯婦人者亦可。先以米泔水擺淨﹐貯竹器內﹐注長流水中﹐漂去惡血﹐以近世耽淫﹐胎嘗有毒﹐惡血淨﹐毒乃去也。再以乳香酒洗過﹐篾籠盛之﹐烘榦研末﹐蒸搗尢良﹐第蒸時勿令气走。

先人云﹕精气之括囊﹐身形之芻狗﹐同體之別﹐別錄之首。

曰﹕人胞﹐一名混天母。畱愛爲種﹐納想成胎﹐便裹胞衣﹐範圍神室﹐所謂天地之先﹐陰陽之祖﹐乾坤之橐﹐鉛汞之括囊﹐胚胎將兆﹐我則乘而載之﹐胞系系臍﹐中有枚子﹐名曰河車。主吸呼胎息﹐轆轤任督﹐所謂龍虎兩弦﹐噓吹盈望﹐位育嬰兒之一气也。合而言之﹐實先天之郛廓﹐主培後天之形髒﹐非艸木金石之比。蓋本其所自出﹐以從其類也。

臟器所陳諸證﹐皆屬形髒化薄﹔吳球用治癲癇﹐爲表气逆髒。髒气越表﹐陰陽舛錯﹐形神不俱故爾。

第十帙

硼砂

﹝日華﹞【气味】辛暖﹐無毒。

【主治】主消痰﹑止嗽﹐破瘕結﹑喉痺。

【核】曰﹕出南番﹑西戎。狀甚光瑩﹐有黃白二種﹕南番者﹐其色褐﹐其味和﹐其效速﹔西戎者﹐其色白﹐其味焦﹐其效緩。皆是煉結所成﹐如砂類。柔物去垢﹐制汞啞銅﹐知母﹑鵝不食艸﹑蕓苔﹑紫蘇﹑甑帶﹑何首烏﹐皆能伏之。同砒石過﹐大有變化。

曰﹕命名曰蓬﹐借諭以比量也。蓬﹐艸之不理者﹐遇風輒拔而旋﹐故古者觀轉蓬爲車﹐輪之所繇始也。而身亦有輪﹕喉卽呼吸之輪﹐機廢則爲痺﹔咽卽水谷之輪﹐機廢則爲﹔舌卽發聲之輪﹐機廢則爲木﹑爲彊﹔目卽根識之輪﹐機廢則爲暗﹑爲障﹔肺卽遊溢朝使之輪﹐機廢則爲嗽﹑爲痿﹔上焦卽開發宣味之輪﹐機廢則爲噎﹑爲膈﹔胃腑卽腐化敷布之輪﹐機廢則爲吐﹑爲嘔﹑爲反胃﹔陰器卽轉輸決瀆之輪﹐機廢則爲癃﹑爲閉﹑爲諸淋﹑爲腫。

𨿽气亦有輪﹐機廢則壅而痰結﹔血亦有輪﹐機廢則濡而瘕結。整之以硼砂﹐使旋轉如輪﹐則形骸气血﹐凡廢弛者﹐無所不運疊而捷行矣。

﹝運疊捷行﹐卽機轉不回﹐回則不轉﹐乃失其機。﹞

第十帙

蘆薈

﹝宋開寶﹞方言黑爲盧﹐書云下土墳盧﹐宜乎狀似黑錫也。有不得隱曲﹐晉注謂不得作隱蔽委曲之事謬甚矣。

【气味】苦寒﹐無毒。

【主治】主熱風煩悶﹐胸膈間熱气﹐明目﹑鎭心﹐小兒癲癇驚風﹐療五疳﹐殺三虫﹐及痔病瘡﹐解巴豆毒。

【核】曰﹕出波斯國﹐今惟廣州來。生山野﹐滴脂成淚﹐狀似黑錫﹐木脂也。采不拘時。一統志曰﹕爪哇﹑三佛齊諸國者﹐狀似尾﹐艸屬也﹐采得以玉器搗成膏。

先人云﹕有木艸二種﹐或國異形別﹐無定準爾。味極苦﹐無出其右者。對治以熱爲因﹐及熱聚所生之虫類﹐莫不精良。

曰﹕盧﹐飲區也﹐飯器也﹐腹前也。會﹐總合也﹐終始大計也。宜入足陽明胃。

胃﹐飲腑也﹐谷委也﹐行身之前也﹐精气之總合也﹐經脈終始之大計也。味大苦﹐气大寒﹐主濡陽明燥化﹐待標盛二陽﹐隕胃家邪實虫結者也。故治五疳驚風﹐先因於風也。經云﹐風爲陽邪。又云﹕風者百病之始也。致陽明失於遊溢﹐遂成谷郁飲畱﹐爲燥爲標﹐爲實爲結耳。經云﹕風中於前﹐陽明受之。故逐陽明之風﹐其力轉勝。若小兒驚癇﹐多從胎受﹐胎系腹前故也。五痔瘡﹐亦生於風。經云﹕勞汗當風﹐陷脈爲。又云﹕風客淫气﹐精乃亡﹐邪傷肝也。因而飽食﹐筋脈橫解﹐腸爲痔。至主鎭心黃汗﹐此屬心脾﹐並可絕其上源。經云﹐二陽之病發心脾﹐有不得隱曲﹐女子不月﹐其傳爲風消﹐其傳爲息賁者﹐死不治。

﹝父執沈啟翁﹐庚申仲春﹐同先人結社紫芝禪院﹐誦華嚴大乘﹐頤往隨喜﹐夜坐與頤曰﹕療小兒諸疳﹐予家世授。疳非疳﹐幹也﹐燥也﹐宜從潤劑﹐勿輔心脾。否則轉病肺﹐便難治矣。越三日﹐讀陰陽別論﹐始解致病之因﹐變生之證﹐遂擬方說數十則﹐呈正啟翁﹐與所藏方﹐彊半相合。大率諸疳皆本於風﹐內薄心脾﹐心脾不受﹐因轉屬二陽。二陽﹐陽明也。陽明居中﹐土也﹐無所復轉﹐卽病陽明經矣。蓋陽明行身之前﹐維蒸持變﹐爲形骸臟腑營衛脈絡之本﹐病則蒸休變息﹐黃道不歸﹐女月不下﹐男精不寫﹐喜正坐俯臥﹐有不得隱幾而身曲。

甚則腑轉傳髒而風消﹐气轉成金而戟肺者﹐死不治也。勿輔心脾者﹐當絕其上源﹐宜從潤劑者﹐法主乎中治﹐謂陽明之上﹐燥气主之﹐不從標本﹐從乎中治。中治者﹐中見太陰濕土之化令﹐燥化專令﹐濕化待之﹐寒熱溫涼則逆也。至於气運疊遷﹐臟腑乘變﹐其旨幽玄﹐卒難闡發。頤念啟翁一夕之誨﹐永矢勿諼﹐略言大端﹐不敢妄泄其祕耳。﹞

第十帙

沒藥

﹝宋開寶﹞【气味】苦平﹐無毒。

【主治】主破血﹐止痛﹐療金瘡﹐杖瘡﹐諸惡瘡﹐痔漏﹐卒下血﹐目中翳暈膚赤痛。久服舒筋膜﹐通血脈﹐固齒牙﹐長須髮。

【核】曰﹕出波斯﹐及海南﹐今廣州亦有之。其木根株﹐俱似橄欖。葉靑茂密。歲久者﹐脂溢下地﹐凝結成塊﹐色黑而香﹐狀似安息。市肆多用松脂﹑瀝淸﹐僞造入藥﹐殊爲患也。

曰﹕沒藥﹐諧聲也。水中有所取﹐曰沒。屈伸俯仰﹐綴兆舒疾之文﹔出於中﹐散於外﹐曰樂。蓋人身精血膏液﹐涕唾汗溺之屬﹐皆歸於水﹐如水中有眚﹐則灌漑之用不行﹐致筋不轉﹐脈不搖﹐齒不生﹐發不長矣。亦卽屈伸俯仰﹐綴兆舒疾之文﹐不出於中﹐不散於外矣。沒藥功力﹐能入水有取﹐若眚翳除﹐而筋轉﹐而脈搖﹐而齒生發長﹐成合自繇。豈復有罔發於中﹐失散於外﹐爲癥瘕﹐爲瘡瘍﹐爲痔漏﹐爲惡血﹐爲翳膜膚赤之患。

第十帙

竹黃

﹝宋開寶﹞【气味】甘寒﹐無毒。

【主治】主小兒驚風天弔﹐去諸風熱﹐鎭心明目﹐療金瘡﹐滋養五臟。

【核】曰﹕竹黃﹐生天竺國﹐及南海鏞竹中。一名天竹﹐其內有黃﹐如黃土﹐著竹成片。

竹亦有之﹐今大竹內往往亦得之矣。今人多燒諸骨﹐及葛粉僞造者宜辧也。

先人云﹕植物之靈﹐凝結在中﹐故可入髒以治其結。性本空達﹐風火自平。

曰﹕竹具奇偶候節﹐已言乎竹矣。六年而成﹐周甲而再易。若天以六爲節﹐因名曰天竹。天竹者﹐巨竹也。津气鐘而黃中作﹐復若地以五爲制﹐五六相感﹐太過不及﹐於斯見矣。故主風木太過﹐致諸風熱熾﹐驚風天弔﹐邪薄癲狂﹔風木不及﹐致肝竅盲瞽﹐失音不語﹐客忤癇。黃中廢矣﹐竹黃功力﹐使气適至而陽生﹐適應而揚聲﹐揆度節制﹐無過不及矣。

第十帙

荔枝

﹝宋開寶﹞【气味】甘平﹐無毒。

【主治】主止渴﹐益人顏色。

【核】曰﹕荔枝﹐一名離枝﹑丹荔。始傳於漢世﹐初出嶺南﹐後生巴蜀﹐今稱閩中者爲第一﹔廣蜀者早熟而肉薄﹐味甘酸﹐不及閩之下等者。閩惟四郡有﹐福州最多﹐興化最奇﹐漳泉次之﹐延亙原野﹐一家甚至萬株﹐大者子盈百斛﹐夏至將中﹐則翕然丹赤可食矣。以甘爲味﹐𨿽千百樹﹐莫有同者。性稟畏寒﹐偏生暖地﹐易植根浮﹐材堅理密﹐自徑尺至合抱﹐經數百年﹐猶結實累累。結實時﹐枝弱而蒂牢不可摘﹐采必以刀斧取其枝。白樂天圖序云﹕形狀團團如帷蓋﹐葉如桂﹐冬靑﹐花如橘﹐春榮﹐實如丹﹐夏熟﹐朵如葡桃﹐核如軫﹐殼如紅繒﹐膜如紫綃﹐瓤肉潔白如冰雪﹐漿液甘酸如醴酪﹐大略如彼﹐其實過之﹐如離本枝﹐一日色變﹐二日香變﹐三日味變﹐四五日外﹐色香味盡去也。歐陽詞云﹕絳紗囊裏水晶丸。

曾吉甫六言二首﹕其一﹐蕉子定成噲伍﹐梅丸應愧盧前﹐金穀危樓魂斷﹐白州舊井名傳。其二﹐紅皺解羅襦處﹐淸香開玉肌時﹐繡嶺堪憐妃子﹐薴蘿不數西施。沐繼軒詩云﹕建水夫何如﹐厥土早而熱﹐蠻花開佛桑﹐候禽罷﹐莽云覆溟﹐梅雨滋翳﹐接地茂緗枝﹐遮空舒黛葉﹐翠保霞煌﹐錦握風掀揭﹐香麝忌經過﹐飛防盜竊﹐勁雛赤膚脫﹐肥奢瓊瓤凸﹐明怪可餐﹐冰丸訝許嚙﹐眞珠堆綠云﹐玳瑁乘彩纈﹐鳳爪天下奇﹐龍牙眾中傑﹐飽食慚素餐﹐長吟望林樾。曾子固﹐荔枝狀﹐有中元紅﹐孟家紅﹐法石白﹐釵頭顆﹐一品紅狀元紅﹐陳紫﹐方紅﹐綠竹﹐丁香﹐牛心﹐虎皮﹐玳瑁﹐龍牙﹐蚶殼﹐眞珠﹐雙髻﹐朱柿﹐葡萄﹐十八娘等﹐凡三十四種。十八娘﹐深紅而細長﹐以閩王女﹐好食此而得名﹔或云物之少美者﹐爲十八娘﹐閩人語也。故元人詩﹐有靑銅三百一斗酒﹐荔枝十八誰家娘之句。蔡君謨荔枝譜﹐陳紫﹐出興化軍﹐祕書省著作佐郎陳琦家。於品爲第一﹐其樹晚熟﹐其實廣上而圓下﹐大可徑寸有五分﹐香气淸遠﹐色澤鮮紫﹐殼薄而平﹐瓤濃而瑩﹐膜如桃花紅﹐核如丁香母﹐剝之凝如水晶﹐食之消如絳雪﹐其味之至﹐不可得而狀也。江綠﹐出福州﹐類陳紫而差大﹐獨香薄而味少淡。方紅﹐出興化軍﹐尙書屯田郎方蓁家﹐可徑二寸﹐色味俱美﹐荔枝之大無出此者﹐歲生一二百顆而巳。遊家紅﹐種出陳紫﹐實大過之。宋公荔枝﹐實如陳紫而小﹐甘美無異﹐出興化軍﹐宋氏世傳﹐其木巳三百歲。藍家紅﹐泉州爲第一﹐出尙書都官員外郎藍丞家。

周家紅﹐初於興化軍稱第一﹐及陳紫方紅出﹐而周家紅爲次。何家紅﹐出漳州何氏家。法石白出泉州法石院﹐色靑白﹐其大次於藍家紅。綠核﹐出福州﹐頗類江綠﹐色紅而小﹐凡荔枝皆紫核﹐此以綠見異。圓丁香﹐荔蒂皆旁大而下銳﹐此獨圓而味尢勝。虎皮﹐色紅絕大﹐繞腹有靑斑如虎文。牛心﹐以狀名﹐長二寸餘﹐皮濃肉澀。玳瑁﹐實間黑點如玳瑁。琉璜﹐色正黃﹐刺微紅。朱柿﹐色如柿。蒲萄﹐穗生朵集。蚶殼﹐形相似也。蜜荔枝﹐味過於甘。水荔枝﹐漿多而淡。雙髻﹐每朵數十枚﹐並蒂而雙實。眞珠﹐剖之純瓤﹐圓白如珠﹐故莆田荔枝名品﹐皆出天成﹐𨿽以其核種之﹐終與其本不相肖。宋香之後無宋香﹐所存者孫枝耳。陳紫之後無陳紫﹐過墻則爲小陳紫矣。筆談謂焦核荔枝﹐有言取其根﹐火燔令焦﹐復植於土﹐以石壓之﹐令勿生旁根﹐其核自小﹐里人謂不然﹐此果形狀變態﹐不可以理求﹐或似龍牙﹐或似鳳爪。釵頭紅之可簪﹐綠珠子之旁綴﹐是豈人力所能爲哉。方紅之始作也﹐欲重其名﹐以二百顆饋蔡忠惠公﹐詰以嘗歲所產僅此。公曰﹕方紅特異﹐宜著於譜﹐此後華實𨿽極繁﹐迨至成熟﹐所存未嘗越二百﹐遂成定讖。宋福淸翁﹐昭文先儒亢從子也。圃中非時生荔枝﹐其母曰﹕豈有嘉客踵門耶﹐頃之﹐莆田林光朝至﹐因名嘉客紅。王十朋爲泉州守﹐有荔枝詩八章﹐曰陳紫﹐曰江綠﹐曰皺玉﹐曰大將軍﹐曰玉堂紅﹐曰奪先紅﹔曰七夕紅﹐曰白蜜。福州誌稱一品紅爲極品。又有狀元紅﹐顆極大﹐味甘淸﹐顆極小﹐肉濃核細﹐味極甘﹐亦稱狀元紅。桂林﹐皮粗濃﹐大如雞卵而味甘。中冠﹐體圓核小﹐皮光薄﹐味淸甘。金鐘﹐形如鐘﹐皮略粗濃﹐色如朱砂。勝畫﹐皮濃刺尖﹐味甘肉丰。雞母﹐引子朵數十枚﹐大小錯生。鳳池超﹐實圓味甘。駝蹄﹐長大甘柔。金棕﹐上銳下方﹐有金綫界錯其中。礦玉﹐皮粗濃﹐味甘濃。紅繡鞋﹐實小而尖﹐形如角黍﹐味極香美。龍牙﹐色紅﹐長二寸許﹐上下俱方。滿林香﹐甘香倍於眾品。鵝卵﹐皮光無刺﹐色正紅。蜜丸﹐味甘肉濃而顆圓。白蜜﹐皮色粉紅﹐其甘如蜜。雞肝﹐實扁味甘﹐色紅無核。綠珠﹐一名結綠﹐俗呼綠荔枝﹐實如山榛﹐其味至淸﹐熟時實與葉無辧。天柱﹐樹髙挺直如柱也。其中品﹐有饅頭﹐磨盤﹑醋甕﹑馬先白﹑柏葉薷﹑將軍帽﹑星球紅。近時徐興公譜﹐復載有洞中紅﹑淨江瓶﹑陳山栗﹑玉勝﹑江萍。興化有皺玉郎﹑官紅﹑遊丁香﹑紫﹑百步蘭﹑壽香﹑西紫﹑黃香﹑瑞堂紅﹑麝囊紅﹑百步香﹑黃玉﹑玉堂紅﹑綠紗﹑靑甜﹑蠟色﹑霞墩﹑黃石﹑紅水﹑畱松蕾。泉州有張官人﹑馬家綠﹑火煙﹑柳棕﹑綠衣郎。漳州有大綠﹑小綠﹑余家綠﹑水團﹑陳紅﹑黑葉等名。變遷速計﹐因象賦名﹐百果之盛﹐皆不及此。

曰﹕實綴枝頭﹐牢不可摘﹐荔力在枝﹐因名荔枝。去寒就溫﹐丹實成夏﹐垂枝布葉﹐離火之象。又名離枝﹐又名丹荔﹐色力鹹勝﹐體陰用陽﹐駐顏久視之異果也。合入手足少陰厥陰﹐宣風木﹐輔君火﹐若經﹐若腑﹐若髒﹐體用形气﹐是動﹑所生﹐靡不相應。

第十帙

何首烏

﹝宋開寶﹞藥有雌雄﹐指花實之有無﹐或形色之相肖。惟何首烏色分赤白﹐雌雄共生其地﹐兩藤互爲交解﹐如天上夫妻﹐目視執手﹐以爲淫事者也。還須外息﹐諸緣內心無喘﹐堅固服食而不休息﹐乃得形隨物外。

【气味】苦澀微溫﹐無毒。

【主治】主瘰﹐消癰腫﹐療頭面風﹐治五痔﹐止心痛﹐益血气﹐黑髭須。悅顏色。久服長筋骨﹐益精髓﹐延年不老。治婦人產後﹐及帶下諸疾。

【核】曰﹕本生順州南河縣﹐今在處有之﹐嶺外﹑江南諸州都有﹐以西雒﹑嵩山﹐河南柏城縣者爲勝。唐元和七年﹐僧文象﹐遇茅山老人﹐始傳其事。李翺乃著何首烏傳云﹕何首烏者﹐順州南河縣人。祖名能嗣﹐父名延秀。能嗣本名田兒﹐生而奄弱﹐年五十有八﹐無妻嗣﹐嘗慕道在山。一日醉臥山野間﹐忽見有藤二株﹐相隔數武﹐苗蔓互相交結﹐久之方解﹐解之又交。田兒訝其異﹐至旦遂發其根﹐無有識者。後有山老來﹐出而示之。曰﹕子旣無嗣﹐其藤乃異﹐或屬仙艸﹐何不服之﹗遂杵爲末﹐空心酒服一錢。七日遂思人道﹐數月彊健倍嘗﹐因而嘗服﹐倍至二錢。經年夙疾皆痊﹐發烏容少。十年內﹐連舉數子﹐更名能嗣。

子延秀﹐服之皆壽百有六十﹔孫首烏﹐亦多子﹐年百有三十﹐發猶烏也﹐因名首烏。有李安期者﹐與首烏同裏﹐得授其方﹐遂敍其事而傳之。春生苗蔓﹐延竹木墻壁間﹐如木狀﹐雌雄共生其地。雄者莖色黃白﹐雌者莖色黃赤﹐苗蔓時交結﹐或隱化不見也。葉似薯蕷葉而不光澤﹐夜合晝疏。又似合歡葉之晝開夜合也。夏秋開黃白色花﹐似葛勒花。結子有稜似蕎麥﹐雜小如粟粒。根有五稜﹐瓣似甜瓜﹐形似連珠﹐色分赤白﹐白雌赤雄也。在地五十年者似拳大﹐號山奴﹐服之一年發髭靑黑﹔一百年者似碗大﹐號山哥﹐服之一年﹐顏色紅悅﹔一百五十年者似盆大﹐號山伯﹐服之一年﹐齒落更生﹔二百年者似一斗栲栳大﹐號山翁﹐服之一年﹐顏如童子﹐行及奔馬﹔三百年者﹐似三斗栲栳大﹐號山精﹐或似鳥獸山嶽之狀。此純陽之體﹐服之成地行仙也。修事﹐春末﹑夏中﹑秋初三時﹐候晴明日﹐兼雌雄采之﹐布帛拭去泥土﹐生時勿損其皮﹐烈日曝漧。密器收貯﹐一月一曝﹐臨用去皮﹐杵末﹐酒下最良。有疾者﹐茯苓湯下﹐以爲使也。凡服用偶日﹐服訖﹐溫覆﹐取微似有汗﹐不可令如水流漓。導引尢良﹐別用他制者無效也。忌鐵器﹑豬肉﹑羊血﹑無鱗魚﹑萊菔﹑蔥﹑蒜﹐觸藥﹐則無力矣。

先人云﹕讀開寶主治﹐屬內益精血經脈﹐外榮須眉容色者也。故根𨿽絕小﹐藤蔓樂延﹐乃得偏多外向﹐以作春花之麗。又云﹕取雌雄之交﹐全陰陽之眞﹐成有形之識﹐非飛行之神。

曰﹕何首烏﹐原名交藤﹐以言象也。緣唐李翺﹐有何氏首烏傳﹔宋開寶采附蔓艸部﹐遂拈何首烏爲正。據李傳﹐此指事兼轉注爲名矣。蓋何卽擔荷﹐首上從﹐烏爲日魄﹐以言擔荷元陽﹐標以表法也。觀夫赤白交結﹐則金火亡刑﹐火金合璧矣。更觀夜合晝疏﹐則通乎晝陽之辟則辟﹐夜陰之闔則闔矣。故餌食者﹐全純陽之體﹐成地行仙。修事﹐用大如三斗栲栳﹐形似連珠鳥獸山嶽者良。第近世所采﹐僅大如拳如碗﹐不易獲此奇珍者。謂此鐘地靈﹐轉鐘人傑﹐必待人傑﹐乃獲地靈耳。卽如拳如碗者﹐𨿽無若大異功﹐亦可維持四大﹐卻病延年。設地大失其堅固﹐爲癰﹐爲痔﹐爲瘰﹐爲癘風﹔設水大失其潤濕﹐爲帶﹑爲淋﹑爲精竭﹑爲髓涸﹑爲血液枯﹔設火大失其暖熱﹐爲冷﹑爲厥﹑爲卒中﹑爲心痛﹔設風大失其動搖﹐爲攣﹑爲痿﹑爲身半不遂﹑爲行步不正。仍可使風歸動搖﹐火歸暖熱﹐水歸潤濕﹐地歸堅固﹐而眾眚除。駐五形﹐充五臟﹐美毛髮﹐悅顏色﹐此蓋益其壽命而彊者也。楞嚴經云﹕堅固艸木而不休息﹐名地行仙形隨物化矣。

第十帙

縮砂仁

﹝宋開寶﹞惟能若伏若匿﹐乃得能升能出。以一物之奇﹐具金匱濟生之用。

【气味】辛溫澀﹐無毒。

【主治】主虛勞冷瀉﹐宿食不消﹐赤白泄痢﹐腹中虛痛﹐下气。

【核】曰﹕生西海﹑西戎﹑波斯諸國。今從東安道來﹐嶺南山澤亦有。苗莖並似髙良姜﹐髙三四尺。葉長八九寸﹐闊半寸許。三四月花開在根下﹐五月成實﹐五七十枚作一穗﹐似益志而圓﹐皮緊濃而皺﹐有粟紋﹐外刺黃赤。一團八隔﹐可四五十粒﹐形似黍稷﹐表黑裏白﹐辛香似白豆蔻仁。八月采取﹐气味完固也。修事﹐去殼﹐焙燥﹐研細用。

曰﹕花實在根﹐若芙蕖之本﹐斂縮退藏之謂仁矣。固甲函孚﹐界列八隔﹐仁粒比砂﹐攢簇實裏﹐可謂至密也已。疏漏者曰砂鳴﹐則亟奪其气味而力不充﹐猶夫其息以踵﹐孕毓元陽﹐保任沖舉者也。是故升出降入﹐靡不合宜﹐寧獨對待陰凝﹐開發上焦﹐宣五穀味﹐蘇胃醒脾而已。卽虛可補﹐胎可安﹐崩可塡﹐驚可鎭﹐癇可定﹐滑可澀﹐脫可收﹐滲可彌﹐奔豚可下﹔及秋不能從外而內﹐冬不能自上而下﹔與命門火衰﹐不能納气歸元者﹐亦可使之從降從入矣。並命門火衰﹐不能生土﹐及春不能自下而上﹐夏不能從內而外者﹐亦可使之從升從出矣。乃若解毒散滯﹐伸筋舒郁﹐化痞卻痛﹐徹飲調中﹐開噎膈﹐攝吐逆﹐此正開發上焦﹐宜五穀味﹐蘇胃醒脾之功力也。毋僅瞻其升出﹐失卻其降入﹐顧名思義﹐俯循垂象﹐則得之矣。

第十帙

骨碎補

﹝宋開寶﹞漸而烈﹐則漸中有頓﹐頓而圓﹐則頓中有漸﹐理應頓悟事以漸消﹐則麼生理會。

【气味】苦溫﹐無毒。

【主治】主破血﹐止血﹐補傷折。

【核】曰﹕出嶺南虔﹑吉州﹐今淮﹑浙﹑陜西﹑夔路州郡皆有。寄生石上﹐或木上﹐多在背陰處。引根成條﹐上有黃白赤毛﹐及短葉附之。又抽大葉成枝。葉長有缺﹐頗似貫眾﹐面色靑綠﹐有靑黃點﹔背色靑白﹐有赤紫點。每一大葉﹐兩旁各有小葉叉牙﹐兩兩相對。至春作葉﹐冬則漧黃無花實。根扁而長﹐略似姜形。《拾遺》呼爲猴姜﹔江右人呼爲胡猻姜﹔日華呼爲石毛姜。皆形相似也。修事其根﹐用銅刀刮去黃赤毛﹐細切﹐蜜潤﹐柳木甑蒸一日夜﹐曬漧。急用只焙漧﹐不蒸亦得也。

先人云﹕味苦走骨﹐气溫暖骨﹐有火性者﹐恐生懊。

曰﹕骨碎可補﹐功勝補骨脂矣。不惟勝負有別﹐卽頓漸有殊﹐形髒亦有宜忌也。

補骨脂漸而烈﹐骨碎補頓而圓﹐左右平均﹐轉無峻暴之失矣。故溫歸於右﹐此生气之本也。

協苦性以走骨﹐自內及外而皮毛。皮毛者﹐肺之合。自外及內而兩腎﹐功力到時﹐莫不森榮﹐互爲變化﹐則五臟之勞可充﹐五形之極可裨。毋慮气血之不流﹐傷折之難續﹐與上熱下冷之藏宛形槁﹐不充不裨者矣。

第十帙

補骨脂

﹝宋開寶﹞【气味】辛大溫﹐無毒。

【主治】主五勞七傷﹐風虛冷﹐骨髓傷敗﹐腎冷精流﹐及婦人血气墜胎。

【核】曰﹕補骨脂﹐卽婆固脂﹐俗訛爲破故紙者是也。出波斯國﹐及嶺南諸州。今嶺外山間亦有之。莖髙三四尺﹐葉尖小似薄荷﹐花色微紫﹐實似麻粒﹐圓扁而黑﹐宜九月采。

修事﹐酒浸一宿﹐灑出﹐再用東流水浸三日夜﹐蒸之﹐從巳至申﹐日幹用。

曰﹕骨者形之一﹐腎之合也。蓋形之所繇生﹐必先骨髓始﹐次及筋肉血脈皮毛曰五形﹐卽藏之所繇生﹐亦必先腎之肝﹐肝之脾﹐脾之心﹐心之肺曰五臟。髒藏神﹐形載气也。

肝者筋之合﹔脾者肉之合﹔血脈者心之合﹔皮毛者肺之合。合則神與藏俱﹐气與形俱矣。第腎獨有兩﹐左曰水﹐右曰命門火﹔水卽髓之源﹐火卽生之本。本於陰陽﹐其气五藏五形﹐皆通乎生气。失其所﹐則折壽而不彰﹐此壽命之本也。固色黑從腎﹐宜歸於左﹔辛溫從火﹐又當偏向於右矣。是以兩藏咸交﹐驅水火之精气﹐補裨骨髓。髓者﹐骨之脂也。復從骨髓﹐淫气於骨﹐散精於腎﹐次第森榮﹐互爲變化﹐則凡五臟化薄﹐致五形離決﹐而爲勞爲傷﹔五形化薄﹐致五气消亡﹐而爲極爲痺﹐仍可使之次第森榮﹐互爲變化。所謂骨气以精﹐謹道如法﹐長有天命。

第十帙

益智子

﹝宋開寶﹞智者心有所知﹐知必有言﹐豈不知歲耶。

【气味】辛溫﹐無毒。

【主治】主遺精虛漏﹐小便餘瀝﹐益气﹑安神﹐補不足﹐利三焦﹐調諸气。夜多小便者﹐取二十四枚﹐碎﹐入鹽同煎服﹐有奇驗。

【核】曰﹕出昆侖國﹐及交址﹐今嶺南州郡﹐往往有之。顧微廣州記云﹕葉似荷﹐長丈餘﹔根上有小枝﹐髙七八寸﹔無花萼﹔另作葉如竹箭﹐子從心出。一枝有十子叢生﹐大如小棗。核黑皮白﹐核小者佳﹐含之能攝涎穢﹔或四破去核﹐取外皮蜜煮爲粽﹐味極辛美。晉盧循遺劉裕益智粽﹐卽此是矣。嵇康艸木狀云﹕益智子﹐二月連花著實﹐五六月方熟﹐子如筆頭﹐兩頭尖﹐長七八分﹐雜五味中﹐飲酒芬芳﹐亦可鹽曝﹐及作粽食。顧微言無華者誤矣。

今曰﹕蘇長公益智子記﹐言海南產益智﹐花實皆長穗﹐而分爲三節。觀其上中下節﹐以候早中晚禾之丰凶。大丰則皆實﹐大凶皆不實﹐罕有三節並熟者。其爲藥只治水﹐而無益於智﹐其得此名﹐豈其知歲耶﹖頻湖備錄其記﹐嫌其終近穿鑿耳。蓋不知五臟有七神﹐脾土捨其兩﹐曰意與智。意者﹐脾土之體﹔智者﹐脾土之用。益智子﹐益脾智之土用﹐因名益智耳。顧莖發中央﹐綴子十粒﹐具土體之位育﹐土用之成數﹐昭然可徵矣。尙書曰﹕土爰稼穡。

緣土以生物爲用﹐而爰生稼穡。最得土气之眞﹐卽拈以徵土體之肥瘠淳暴﹐寒暖優劣之爲性也。是知益智﹐旣益土用之智﹐應與上中晚禾﹐互爲丰凶者以此。其爲藥以治水﹐亦有故焉。蓋水體潤濕﹐水用動流﹐所賴挾持﹐不致泛濫者﹐維土體用﹐用作堤防。堤防疏泄﹐則爲漏爲瀝﹐爲遺爲滑﹐甚則爲崩爲潰﹐爲泛爲濫矣。味辛气溫﹐功齊火熱者﹐脾以陽爲用也。

於是上中下焦﹐亦得藉之以驗丰凶。此非益於智﹐奚得此名。豈惟知歲﹐毋嫌穿鑿。

第十帙

仙茅

﹝宋開寶﹞【气味】辛溫﹐有毒。

【主治】主心腹冷气﹐腰腳風冷攣痺不能行﹐丈夫虛勞﹐老人失溺無子﹐益陽道。久服通神彊記﹐助筋骨﹐益肌膚﹐長精神﹐耳目聰明。

【核】曰﹕生西域﹐及大庾嶺﹑川蜀﹑兩浙亦有。葉靑如茅而軟﹐略闊於茅﹐面有縱紋﹐似初生棕櫚狀。夏抽勁莖﹐秋髙尺許﹐冬至盡枯﹐春初乃生也。三四月開花深黃色﹐似卮子瓣﹐不結實。根獨豎而直﹐大如小指﹐下有短細肉相附﹐外皮稍粗褐﹐內肉只黃白。二八月采根﹐曝漧。衡山者花翠碧﹐結黑子﹔亦有白花似卮子者。修事﹐東流水洗刮去皮﹐槐砧上以銅刀切作豆粒大﹐烏大豆水中浸一宿﹐醇酒拌挹﹐蒸之﹐從巳至亥﹐曝曬用。勿犯鐵﹐及牛乳﹐恐班人發也。

曰﹕仙茅陽艸﹐足厥陰中治﹐足陽明气化藥也。陽明之上﹐燥气主之﹐厥陰之中﹐相火治之。設陽明標虛﹐厥陰中失者﹐則宗筋縱﹐攣痺不能行﹐及心腹冷气﹐腰腳風冷﹐丈夫虛勞﹐老人失溺無子矣。仙茅主益陽道﹐潤宗筋﹑刺骨而利關機﹐爲力甚易。陰平陽祕人﹐久服助筋骨﹐益肌膚﹐長精神﹐耳目聰明﹐通神彊記﹐誠駐形久視所必需物耳。倘壯火熾然﹐少火食气者﹐不堪服。以功齊雄附﹐而雄附但起貞下之元﹐此更長淫業之

第十帙

白花蛇

﹝宋開寶﹞沸湧流動﹐宛如風行水上之渙象。覺明空昧相待成搖﹐故有風輪執持世界。

【气味】甘鹹溫﹐有毒。

【主治】主中風﹑濕痺不仁﹐筋脈拘急﹐口面斜﹐半身不遂﹐骨節疼痛﹐腳弱不能久立﹐暴風瘙癢﹐大風疥癬。

【核】曰﹕原出南地﹐及蜀郡諸山中﹐今惟蘄蛇擅名﹐卽蘄地亦不易得。市肆與官司所取﹐多以江南興國州者僞充之。蘄產者﹐龍頭虎口﹔黑質白花﹔脇有二十四方勝﹔腹有十點念珠子﹔口有四長牙﹔尾上有一佛指甲﹔腸形如連珠﹔脊中有兩腎。宗云﹕諸蛇鼻向下﹐此獨鼻向上。埤雅云﹕蛇以眼聽﹐捕蛇者言﹐稍大者則易禁﹐以其耳目開疾﹐習於禁架也﹔小者瞢然﹐則往往難禁矣。種類至多﹐惟烏蛇性善不噬物﹐白花者噬人有大毒。元稹長慶集云﹕白花蛇毒人﹐毛髮豎立﹐飲於溪水﹐則泥沙盡沸。惟蘄州白花蛇性少善﹐故入藥取蘄產者爲貴。時珍云﹕喜嗜石楠花葉﹐嘗從藤上獲之﹐先撒沙土一把﹐則蟠曲不動﹐遂以報伏雞藤﹐系首懸掛﹐刀破腹﹐去其腸肚﹐下置水一盂﹐則反尾自滌其腹。蓋護創耳。乃以竹枝隨其蟠曲﹐簽定盤系﹐炕上焙漧。爾雅翼云﹕蛇死目皆閉﹐惟蘄州者﹐目開如生﹐舒蘄兩界者﹐則一開一閉﹐此理之不可曉者。土人云﹕欲識眞僞﹐懸蛇於酒甕﹐或缸上﹐注酒數斗﹐酒卽沸湧流動﹐若磁石之鐵﹐琥珀之拾芥然。否則形色𨿽備﹐亦無力也。土人僅飲此酒﹐亦獲大益﹐得此品用供藥物﹐功力眞無限量矣。雷公云﹕蛇性竄﹐能引藥至於有風疾處。故能治風。時珍云﹕風善行數變﹐蛇亦善行數變﹐白花蛇﹐又喜食石楠﹐所以能透骨搜風﹐截驚定搐﹐爲風痺要藥。取其內定臟腑﹐外徹皮膚﹐無處不到也。修事﹐去頭尾﹐春秋酒浸三宿﹐夏一宿﹐冬五宿﹐炭火焙燥﹐如此三次。用砂罐盛貯﹐埋地中一宿﹐取出去皮骨﹐取肉用卽用此修事法﹐密封收貯﹐可經久不壞﹔若連皮骨﹐或著濕黴﹐則易蛀朽敗矣。

曰﹕蛇字﹐古但作它耳。從虫而長﹐象冤曲垂尾形古艸居患蛇﹐故相問無它乎。

今之字旁加虫﹐而變其音﹐考工記以爲紆行之屬﹐故退食委蛇﹐亦用蛇字。蛇性竄疾﹐獨居處隱僻﹐稟隨風重巽之體用﹐風大動靜之本性﹐故身形端直而象甲﹐尾甲紆行而象乙。𨿽標甲膽乙肝之木行﹐復具時四﹐幹十﹐枚十二﹐節二十四之全數者也。埤雅言﹕蛇以眼聽。爾雅翼言蛇死目皆閉﹐蘄產者目開如生﹐舒蘄兩界者一開一閉﹐此理之不可曉者。然肝開竅於目。莊周云﹕蛇憐風﹐風憐目﹐故蛇聽以眼。精專於目﹐蘄東南也﹐具巽位之生成﹐故至死不變耳。埤雅言蛇盤向壬﹐壬北方也。又言十二子辰爲龍﹐巳爲蛇﹐巳六陽具﹐不爲龍而爲蛇者﹐龍至此而亢﹐宜爲蛇而已。然壬固位北﹐而蛇不歸坎﹐此以丁向壬﹐丁壬合而化幹之風木﹔亥向巳﹐巳亥對而待枝之風木﹔豈能至此而亢﹐宜爲蛇而巳。故蛇有兩腎﹐左曰水髒﹐亥枝之陰水﹔右曰火髒﹐壬幹之陽水。有壬巳﹐則有丁亥﹔有流行﹐則有對待﹔有幹木﹐則有枝木矣。又不獨精專膽竅﹐且精專膽腑。觀蚺蛇膽隨日轉﹐上旬在頭﹐中旬在心﹐下旬在尾。更有應膽﹐擊首則應首﹐擊尾則應尾﹐擊左右則應左右﹐取而還生者應膽也﹐精專肝膽﹐斯足徵矣。更觀蛇雄鳴上風﹐雌鳴下風而化成形﹐遊於霧露﹐乘於風雨﹐行非千里不止。

稟隨風重巽之體用﹐風大動靜之本性﹐亦足徵矣。先人云﹕蛇稟風性﹐白花者更秉金制﹐則凡風力有所不逮動搖失矣。用益風大之力﹐仍相待成搖﹐互持四大中者﹐莫良於此。是以力主中風﹐微則痺閉不仁﹐或瘙癢﹐或疥癬﹐甚則暴風﹐大風﹐或筋脈拘急﹐骨節疼痛﹐或口面斜﹐半身不遂﹐或腳弱不能久立。此皆風气通於肝﹐肝臟筋膜之气也。大筋聚於節﹐筋骨相親著也。所謂微則侮己所勝之土﹐埃土飄揚﹐丘陵崩潰﹐甚則病已所賦之形﹐艸木搖落﹐摧拉傾僕者是也。

第十帙

檉柳

﹝宋開寶﹞莊周以松柏獨受命於地﹐冬夏靑靑比舜之受命於天﹐檉之從聖﹐亦以此歟。

【气味】鹹溫﹐無毒。

【主治】主剝驢馬血入肉毒﹐取木片火炙熨之﹐並煮汁浸之。

【核】曰﹕出河西﹐所在亦有。喜生沙地水旁﹐插之便生。榦小枝弱﹐皮赤如絳﹐葉整如絲。一日三眠起﹐一歲三秀實﹐穗長三五寸﹐如蓼花﹐水紅色﹐婀娜可愛。爾雅翼云﹕檉﹐河柳也。郭璞以爲河旁赤莖小楊也﹐天之將雨﹐檉先起气以應之﹐故一名雨師﹐字從檉。字說云﹕知雨而應﹐與於天道﹐木性𨿽仁聖矣﹐猶未離夫木也。小木旣聖矣。仁不足以明之﹐當音﹐爲赤之貞。神降而爲赤﹐曰檉也。非獨知雨﹐亦負霜雪﹐有異余柳。段成式云﹕赤白檉﹐出涼州。大者爲炭﹐入灰汁中﹐可以煮銅。則檉又有白色者矣。農書云﹕山柳白而明﹐河柳赤而脆。南都賦注云﹕檉似柏而香﹐檉中有脂﹐稱檉乳云。

先人云﹕檉柳不與生長收藏相流通﹐超五行﹐純二气﹐無殺罰﹐惟生予。顧陰陽气和而雨﹐先知之應﹐可類推矣。當匹陰陽和平之人﹐啟陰陽自和之汗。

曰﹕詩疏稱檉柳曰雨師。謂其具通而先識也。故天將雨﹐必先起气以應之。經云﹕地气上爲云﹐天气下爲雨﹐雨出地气﹐云出天气。亦可稱檉柳曰雲母矣。爾雅一名西河。河者水之源﹐水之伯也。一歲三花﹐一日三眠三起﹐卽其气三﹐三而三之﹐合爲九野﹔九野爲九藏﹐九藏者﹐神藏五﹐形藏四也。然則檉柳功力﹐不獨僅通假气爲痞﹐剝驢馬血入肉毒而已。繆仲淳先生本艸經疏﹐廣之以治沙疹﹐此不獨取其能通﹐又取其象形。疹亦三顯三隱﹐三而三之﹐合爲九烹﹐以應九藏。人能於此從指事會意﹐假借轉注﹐觀色身無病不可治﹐世界無物不是藥矣。

﹝詩云﹕啟之辟之﹐其檉其椐﹐然則檉亦良木矣。

第十帙

使君子

﹝宋開寶﹞【气味】甘溫﹐無毒。

【主治】主小兒五疳﹐小便白濁﹐殺虫﹐療瀉痢。

【核】曰﹕出嶺南﹐今閩之邵武﹐蜀之眉州皆有。生山野及水岸﹐藤蔓如葛﹐繞樹而上。

葉靑綠﹐如兩指頭﹐長二寸許。四五月開花﹐一簇一二十﹐葩淡紅﹐輕盈如海棠。作實先黃﹐老則紫黑﹐大類卮子﹐殼有五稜﹐中仁如榧﹐色味如栗﹐七月采取。久則油黑﹐不堪用矣。

曰﹕華瓣五出﹐實介五稜﹐中仁軟美﹐甘潤溫暄﹐誠脾臟之委任﹐具脾腑之體用者也。故主脾失委任而致五疳﹐水無承制而作溺濁﹐胃廢體用而生虫蠹及瀉痢者。使君子躬行克盡﹐執揚苦欲﹐綏柔臟腑﹐因以命名。與協味之辛烈而威刑者不相侔也。

第十帙

烏藥

﹝宋開寶﹞【气味】辛溫﹐無毒。

【主治】主中惡﹐心腹蠱毒﹐疰忤鬼气﹐宿食不消﹐天行疫瘴﹐膀胱腎間冷气﹐攻衝背膂﹐婦人血气﹐小兒腹中諸虫。

【核】曰﹕生嶺南邕州﹑容州﹐今臺州﹑雷州﹑衡州皆有﹐以天臺者爲勝。本似茶而髙﹐又似樟而矮﹐皮木亦作樟气﹐葉微圓而尖﹐面靑背白﹐狀類。四五月開花細碎﹐淡黃灰白。六七月結實似冬靑子﹐生靑熟紫﹐核殼極薄﹐仁香微苦。根似山芍藥﹐及烏蹄根﹐色黑褐。中心作車轂紋﹐形如連珠者佳。

曰﹕烏藥气秉陽暄﹐中紋似轂﹐而日魄爲烏﹐堪天行﹐輿地道﹐誠扶輪佳气也。

故主根身之中﹐或气或血﹐或內所因﹐或外所因﹐或馨飪之邪﹐或死厲之屬﹐陰凝畱礙﹐有妨生气者﹐仗此陽暄﹐以之救藥。

第十帙

五倍子

﹝宋開寶﹞【气味】酸平﹐無毒。

【主治】主齒宣疳﹐肺臟風毒﹐流溢皮膚﹐作風濕癬﹐瘙癢膿水﹐五痔﹐下血不止﹐小兒面鼻疳瘡。

【核】曰﹕五倍子﹐在處都有﹐蜀中者爲勝。樹名膚木﹐生叢林中﹐本末俱靑﹐六七月無花作子﹐子生葉底﹐初起甚小﹐漸大如菱﹐嫩時翠綠﹐老則黃褐。介甲中虛﹐堅結頗脆﹐內有白膜﹐霜降采子曝漧﹐用染重玄﹐遲則殼薄易腐。

曰﹕木以膚名﹐精專皮外之膚矣。經云﹕夏日在膚﹐泛泛乎若萬物之有餘。又云五六月陽气在表﹐垂枝布葉﹐皆下曲如鉤﹐爲太陽淪膚之盡﹐太陰膚受之始﹐效象陰陽﹐累球葉底﹐小則如黍如粟﹐大則如菱如栗﹐名五倍子者以此。假木气以賦形﹐中有白膜如蠓蠛﹐緣濕以合感而應生﹐木眚自成﹐非關外物耳。故主肺臟風毒﹐流溢皮膚面鼻。正皮膚者肺之合﹐面鼻者肺之候也。若五痔下血﹐爲肺臟之邪﹐出授大腸腑器﹔若齒宣疳﹐爲燥金上病﹐假合淸肅以濡之﹔至於淸暑止渴﹐療咳嗽﹐通喉痺﹐化痰癖﹐逐淡陰﹐主泄痢﹐收肛脫﹐此屬肺金腑臟之變眚。若小兒尿血﹐又屬遊溢精气﹐通調水導﹐下輸膀胱﹐用泄金气之郁矣。

﹝木命在皮﹐各有專精。或果﹐或仁﹐或枝葉﹐或根幹﹐各備全木之體用。此獨精專於皮。皮復精專於膚﹐膚更精專於葉膚之膚子﹐若侵淫膚眚﹐用主侵淫膚瘡﹐功必勝於胡粉。

不屬虫卵﹐不屬果實﹐此屬假木气以賦形。又生成葉膚之膚子﹐濕生亦可﹐化生亦可。﹞

第十帙

蓽茇

﹝宋開寶﹞【气味】辛大溫﹐無毒。

【主治】主溫中﹐下气﹐補腰腳﹐殺鮏气﹐消食﹐除胃冷﹐陰疝癖。

【核】曰﹕蓽茇﹐番語也。陳藏器本艸作畢勃﹔扶南傳作逼撥﹔大明會與作畢茇﹔摩伽陀國作蓽撥梨﹔拂國作阿梨訶陀﹔近世作蓽撥。不知蓽茇名矣。原出波斯國﹐今嶺南特有之。多生竹林內﹐二月抽苗作叢﹐髙三四尺莖如箸。葉如蕺﹐色靑形圓﹐闊二三寸﹐亦如桑﹐面光且濃。三月開花﹐白色在表。七月結子﹐如小指大﹐長二寸許﹐色靑黑﹐類椹子而長。

根如茈葫﹐但黑硬耳。九月采實曝漧﹐南人愛其辛芳﹐取葉生茹之。舶上來者﹐色臭更勝也。

段成式言﹔靑州防風子﹐可亂蓽茇﹐但形短耳。修事﹐去挺用頭﹐醋浸一宿﹐焙漧﹐刮去皮粟子令淨﹐否則傷人肺﹐令人上气也。

曰﹕畢者用以掩兔﹐羽獵賦云﹕荷垂天之畢也﹔茇者走犬﹐曳其足則茇矣。味大辛﹐气大溫﹐故主溫中﹐對待冷陰至堅﹐下气其驗也。殺鮏气者﹐金气﹑肺主气﹐肺臭腥故也。攻而舉之﹐若网羅之殆盡﹐蓋以功力爲名也。

﹝嫌於無陽者﹐乃可攻而舉之。否則略開一面﹐庶不至网羅殆盡。﹞

第十帙

南燭

﹝宋開寶﹞【气味】苦平﹐無毒。

【主治】主止泄﹐除睡﹐彊筋﹐益气力。久服輕身長年﹐令人不饑﹐變白卻老。

【核】曰﹕生嵩髙少室﹐今江左吳楚山中皆有﹐亦可植之庭除。《圖經》名南天燭。古今詩話云﹕卽楊桐也。其種似木而類艸﹐故又名南燭艸木。男續﹑後艸﹑猴藥﹑維那木﹑艸木之王凡六﹐各從邦域所稱﹐正名則南燭也。本至難長﹐初生似菘菜﹐一紀後漸長成株﹐髙三四尺﹐亦有盈丈者。莖似蒴﹐枝節微紫﹐質極柔脆﹐易於摧折。葉似山礬﹐光澤圓濃﹐冬夏嘗靑﹐其味少酢。七月開花結實﹐生靑熟紫﹐得霜則絳赤如丹﹐酸美可食也。

先人云﹕臨水者尢茂﹐寒食采其葉﹐漬水染飯﹐色靑而光﹐能資陽气﹐大獲嘉美。

曰﹕具木體用﹐而曰南燭者﹐地中有木﹐南徵吉也。燭者庭燎﹐與貞明不息也。

觀主除睡﹐則得之矣。肝主色﹐肝色靑﹔筋者肝之合也。故主彊筋﹐變白卻老﹐亦若食气入胃﹐散精於肝﹐淫气於筋也。故久服不饑﹐益气力﹐輕身長年。一名男續﹐一名後艸。又不獨培色身之形髒﹐並可令精气溢瀉而有子。一名艸木之王﹐王讀旺﹐謂其偏於升出﹐各旺百八十日以成歲﹐不雕之義見矣。

﹝服艸木之王﹐气與神通﹐食靑燭之精﹐命不復殞。豈屬寓言﹐徒供觀聽。﹞

第十帙

馬兜鈴

﹝宋開寶﹞【气味】苦寒﹐無毒。

【主治】主肺熱咳嗽﹐痰結喘促﹐血痔瘡。

【核】曰﹕出關中及河東﹑河北﹑江﹑淮﹑夔﹑浙﹐諸平澤叢林間。春時蔓生﹐附木而上﹔葉似羅摩葉﹐圓濃且澀。入夏作花﹐色靑白。結實似桃李而長﹐霜降葉脫﹐垂垂似鈴﹐枯則四裂﹐中仁似楡。根色黃赤似防己﹐稍小而扁﹐作葛根及木香气。修事﹐采實去葉蔓﹐置絹囊中﹐懸東屋角畔﹐俟幹﹐劈開﹐去革膜﹐只取淨子﹐焙漧用。

曰﹕形似馬兜之鈴﹐髙懸四裂﹐肺金之象也。气味苦寒﹐對待肺熱葉焦﹐爲咳爲喘爲痰結或移熱於腑﹔爲痔爲漏爲腸癰﹔或發於廣顙﹐爲爲瘡爲瘰﹔或失於遊溢﹐爲癃﹐爲淋﹐爲水腫﹔或橫乘火位﹐爲噦爲爲心痛﹐莫不以熱爲本﹐以肺爲標﹐宜虛其實﹐毋虛其虛。

﹝肘後名都淋藤。大明名雲南枝。蜀本名獨行根。事物異名名玉皇瓜。唐本名土靑木香。

各隨根莖花實以肖形也。綱目名三百兩銀藥。此理數之不可曉者。﹞

第十帙

荊三稜

﹝宋開寶﹞【气味】苦平﹐無毒。

【主治】主老癖癥瘕﹐積聚結塊﹐產後惡血﹑血結﹐通月水﹐破胎﹐止痛﹑利气。

【核】曰﹕舊不注所產土地﹐今荊襄﹑江淮﹑河陜皆有之。多在淺水旁﹐或荒廢陂池濕地間。春時叢生﹐夏秋抽莖﹐莖端復出數葉﹐開花六七枝﹐色黃紫。作穗細碎﹐列子如粟。

莖葉花實﹐俱有三稜﹐並與莎艸一樣﹐但極長大。其本光滑﹐中有白瓤﹐剖之織物﹐柔韌如藤。本下有魁初生成塊﹐如子附子﹔亦有扁形者。從旁橫貫一根﹐復連數魁﹐或作苗葉﹐但都長扁﹐須皮黃褐﹐削去須皮﹐宛如鯽狀﹐體重者﹐荊三稜。圓小如梅者﹐黑三稜。鉤曲如爪者﹐雞爪三稜。因狀賦名﹐各適其用﹐本非兩物也。

曰﹕固以形地舉﹐亦以功用言。李廣傳云﹕威稜乎鄰國﹐故主老癖積惡﹐匪此破敵﹐不滅不格矣。

第十帙

谷精艸

﹝宋開寶﹞【气味】辛溫﹐無毒。

【主治】主喉痺﹐齒風痛﹐諸瘡疥。

【核】曰﹕江湖南北都有﹐春時叢生荒谷田中。莖葉都似谷秧﹐髙五七寸﹐柔嫩靑綠。

八九月﹐莖端開花白色﹐點點如亂星。餒馬令肥﹐並主虫顙毛焦之疾。一種莖長有節﹐根微赤者﹐出秦隴﹐亦入藥用。

先人云﹕谷﹐金屬也﹐交艸穀之精而化生。輕浮潔白﹐秋成得辛﹐淸肅之象也。喉齒頭目之疾本乎風木﹐標見陽明之上者﹐從治其標﹐逆治其本。並治小兒諸疳雀目﹐佐以禽畜之專藏﹐用開竅穴﹐特易易耳。

曰谷之言續﹐精之言神觀而鑿鑿者﹐陽之睛也。一名戴星﹑文星﹑流星。說文云﹕星之言精也﹐陽之榮也。故白花點點猶星星也。天文志云﹕金之散气爲星﹐其本曰人。孟康云﹕星﹐石也。金石相生﹐人與星气相應而成睛也。是故力平肝木之風﹐以通喉痺﹐布散翳膜之障﹐以開盲瞽。謂其不谷﹐仍續神觀鑿鑿之以陽爲睛也。若瘡疥淫瘡﹐爲火刑金地﹐致金不谷﹐仍可續之﹔若鼻衄不止﹐爲木用太過﹐而血菀於上﹐亦屬金之不谷﹐無以乘气於木下也。谷精艸﹐布散以金气﹐火自安其位﹐木亦退其捨矣。

﹝金位之下﹐火气乘之﹔火位之下﹐陰精乘之。亢則害﹐乘乃制﹐制則化生矣。星者﹐散也﹐位布散也。宿者﹐宿也﹐星各止宿其處也。﹞

第十帙

延胡索

﹝宋開寶﹞【气味】辛溫﹐無毒。

【主治】主破血﹐婦人經水不調﹐腹中結塊﹐崩中淋露﹐產後諸血病﹐血運﹐暴血衝上﹐因【核】曰﹕原名玄胡索﹐避宋眞宗諱﹐易玄爲延也。出奚國﹐從安東來﹔奚卽東北夷。

今茅山上龍洞﹐仁和筧橋亦種之。寒露前栽種﹐立春後生苗﹐髙三四寸﹐延蔓布地﹐葉必三之﹐宛如竹葉﹐片片成个﹐細小嫩綠﹐邊色微紅。作花黃色亦有紫色者。根叢生﹐樂蔓延﹐狀似半夏﹐但黃色耳。立夏掘起﹐陰漧者良﹔鍛石煮曝者﹐性烈不堪入藥也。修事﹐酒潤﹐或醋潤﹐蒸之﹐從巳至亥﹐俟冷取出﹐焙漧﹐研細用。

先人云﹕名玄而色黃﹐醞全气也。气溫而味辛﹐秉金制也。以一春而備四气﹐葉必三之﹐具木生數﹐象形對待肝血之非其所藏﹐而玄爲破堅之綫索無疑矣。

曰﹕玄者﹐象幽而入覆之也。荀子云﹕周密則下疑玄矣。胡者﹐牛頷垂也﹐野狼亦有之。豳風雲﹐野狼跋其胡﹐載其尾。又云﹐野狼其尾﹐載跋其胡。索者﹐盡也﹐散也。騷云﹕憑不厭乎求索。檀弓云﹕吾離羣而索居﹐以言疾疚之證因﹐以言主治之功力﹐判屬血中之气藥﹐气中之用藥也。蓋气主噓之﹐血主濡之﹐气之所不噓﹐卽血之所不濡矣。如腹中結塊﹐募絡癥瘕之爲證﹐旣血畱營實之爲因。如臚腹气塊﹐盤繞疝之爲證﹐卽气滯衛實之爲因。如崩中淋露﹐運衄衝暴之爲證﹐卽血菀營泣之爲因。如奔豚逆厥﹐百體疼煩之爲證﹐卽气弛衛薄之爲因。玄胡立鼓血中之气﹐震行气中之用﹐虛則補﹐實則平﹐致新推陳﹐推陳致新之良物也。𨿽象幽入覆之如胡﹐憑不厭乎求索之殆盡﹐命名玄胡索者以此。

﹝有是因必有是證﹐因證旣顯﹐嘗法已具﹐始可與言變矣。﹞

第十帙

燈心艸

﹝宋開寶﹞【气味】甘寒﹐無毒。

【主治】主五淋﹐敗席尢良。

【核】曰﹕出江南﹐及陜西澤地﹐他處𨿽有野生﹐但不多耳。叢生圓勁﹐與龍須艸同類﹐龍須艸莖小瓤實﹐燈心艸莖肥瓤虛爲別也。土人選長大者﹐蒸熟待冷﹐劈取白瓤爲炷﹐短細者惟堪織席﹐用皮作蓑﹐謂之夫需。質之柔脆﹐性之溫涼﹐各隨水土﹐以分優劣。修事﹕取生劈者良﹐或飲或膏﹐或末或圓﹐各從方制。若輾末使﹐每用生劈白瓤十斤﹐以米粉調煮稀薄漿水﹐拌潤一伏時﹐曬燥輾末﹐入水澄去漿粉﹐取浮起者﹐曝漧收用。

先人云﹕外剛內柔﹐表靑裏白﹐具乙木之气﹐稟燥金之化。體浮用升﹐故能齊通竅穴﹐咸徧腑臟﹐奇方之輕劑通劑也。

曰﹕艸瓤用以然燈﹐與貞明不息之機矣。弱而滑﹐輕虛而浮﹐端直而長。象一陽之始生﹐自下而上﹐用行體至之發陳物也。顧肝之爲用﹐疏泄前陰﹐不行焉﹐則爲癃﹐爲淋﹐爲水腫。又肝之爲用﹐從踵徹巓﹐不及焉﹐則爲急喉痺﹐爲兩脇滿﹔太過焉﹐則爲眩冒﹐爲目不夜合。此不循倫次而允升﹐一惟迅疾而自上﹐所謂浮沈則順之﹐反乎溫涼則逆也。

﹝木自火出﹐性緣物顯﹐用行體至﹐燈燈續明﹐柔以明升﹐積小以髙碩﹐廢固不行﹐緩則不及﹐急則太過矣。﹞

第十帙

白豆蔻

﹝宋開寶﹞【气味】辛大溫﹐無毒。

【主治】主積冷气﹐止吐逆反胃﹐消穀﹑下气。

【核】曰﹕出伽古羅國﹐呼爲多骨。今廣州﹑宜州亦有之﹐不及番舶來者佳。本似芭蕉﹐葉似杜若﹐長八九尺﹐光澤而濃﹐冬夏不凋。開花淺黃色﹐結子作朵似葡萄﹐初出微靑﹐熟則紅白﹐殼白而濃﹐仁似縮砂仁也。修事﹐去皮﹐微炒用。

曰﹕谷府之受盛水谷﹐以成醞釀﹐若釜中之靡爛有形也。其所以成醞釀者﹐藉腎間動气曰先天。又若釜底之灼然薪炭耳。更藉肺气吸呼曰後天。又若釜底薪炭﹐輪機動扇﹐乃得灼然薪炭耳。白者肺色﹐潔白以成休徳也。豆者腎谷﹐受盛肉之釜器也。味大辛﹐气大溫﹐寧非火然泉達之機乎。蔻者﹐寇也﹐當其完聚而卽寇之也。是以醞釀成精气﹐當其完聚。肺卽寇之轉灌漑﹐朝百脈﹐畱四藏﹐歸權衡﹐成休徳矣。主治證名﹐能以此反復推度﹐便可迎刃而解。

﹝三緣和合﹐體用始備﹐宛如∴字﹐缺一已不成三。王維詩云﹕三點成∴猶有想。﹞

第十帙

肉豆蔻

﹝宋開寶﹞事物異名云一名迦拘勒﹐一名脾家瑞气。

【气味】辛溫﹐無毒。

【主治】主溫中﹐消食﹐止泄﹐治積冷﹐心腹脹痛﹐霍亂﹐中惡﹐鬼气﹐冷疰﹐嘔沫﹐冷气﹐小兒乳霍。

【核】曰﹕肉豆蔻﹐卽肉果。生胡國﹐胡名迦拘勒。中國無有之﹐令嶺南人得種種蒔矣。

春生苗﹐夏抽莖﹐開花結實﹐都似艸豆蔻﹐皮肉之顆則不同。其顆外有皺紋﹐內有斑纈紋﹐宛似檳榔﹐紫白相間也。修事﹐用糯米粉﹐熟湯和搜﹐裹包其實﹐糠灰火中煨熟﹔去粉用﹐勿犯鐵器。

曰﹕樂音曰肉。禮記云﹕寬裕肉好之音也。方氏云﹕璧外謂之肉﹐內謂之好。輔氏云﹕肉好﹐猶言美滿﹐樂聲肥也。肉器曰豆。詩云﹕於豆於登﹐豆薦菹醢﹐登盛大羹也。

物盛曰蔻。說文云﹕從支從完﹐當其完聚而蔻之也。蓋府器之薦登谷者胃﹐其受盛者體﹐轉輸者用也。設具體無用﹐則穀食不消﹐心腹脹痛﹐霍亂飧泄﹐嘔沫乳霍矣。此以寒中積冷﹐中惡鬼气之所致。肉豆蔻秉剛气味﹐鼓發中黃﹐寇之使出﹐所謂開發上焦﹐宣五穀味而爲養﹐宣五畜味而爲充﹐充則肌肥而美滿﹐養則膚潤而媚好﹐命名肉豆蔻者以此。

﹝以受爲體﹐以輸爲用﹐具體無用﹐則能受不輸﹐中消洞泄之類﹐可比量推度矣。﹞

第十帙

山豆根

﹝宋開寶﹞【气味】甘寒﹐無毒。

【主治】主解諸毒藥﹐止痛﹐消瘡毒腫﹐除發熱咳嗽﹐治人及馬急黃﹐殺小虫。

【核】曰﹕出劍南﹑宜州﹑果州﹐及廣西忠州﹑萬州。莖蔓如大豆﹐葉靑翠﹐經冬不凋﹔廣南一種如小槐﹐髙尺許﹐石鼠啖其根﹐捕取者收其腸胃曝漧﹐用以解毒攻熱﹐云甚效。

曰﹕宣散气生曰山﹔食肉皿器曰豆。蓋言受納腐化者胃也。一名黃結﹐以病狀言。

一名中藥﹐以功用言。種種功用﹐種種病狀﹐悉從中樞﹐散宣生气﹐所謂解從結心﹐解卽分散。

第十帙

密蒙花

﹝宋開寶﹞【气味】甘平﹐微寒﹐無毒。

【主治】主靑盲﹐膚翳﹐赤腫﹐多眵淚﹐消目中赤脈﹐及小兒疳气攻眼。

【核】曰﹕出蜀中州郡﹐利州甚多。木髙丈餘﹐淩冬不凋﹔葉似冬靑而濃﹐柔而不光﹐潔而淺綠﹐背有白毛﹔花細碎﹐數十房成一朵﹐冬生春放﹐色微紅紫﹐二三月采取﹐曝漧用。

修事﹕酒浸一宿漉出候燥﹐潤蜜令透﹐蒸之﹐從卯至酉﹐日幹﹐再潤蒸曬﹐凡三次。每花一兩﹐用酒半兩﹐蜜半兩爲度。

曰﹕冬季孕萼繁密﹐春仲作花錦簇。先君云﹕具冬營春榮之序爾。開寶陳列諸證﹐鹹屬肝木失序﹐致令目眚自成﹐妄生節目﹐密蒙象形﹐對待治之。說文云﹕瞳蒙曰﹐有目無眸也。周禮云﹕樂師有瞽﹐目不明。禮記云﹕昭然若發矣。此以功用爲名也。

第十帙

威靈仙

﹝宋開寶﹞【气味】苦溫﹐無毒。

【主治】主諸風﹐宣通五臟﹐去腹內冷滯﹐心膈痰水﹐久積癥瘕﹐癖气塊﹐膀胱宿膿惡水﹐腰膝冷疼﹐療折傷。久服無有溫疾瘧。

【核】曰﹕出商州上洛山﹐及華山平澤﹐今陜西﹑河東﹑河北﹑汴東﹑江湖州郡皆有。

生處不聞水聲者良。生先眾艸﹐初起作蔓﹐莖如釵股而四稜﹐葉如楊柳而層疊﹐每層六七葉﹐環列如車輪。七月開花六出﹐淺紫色﹐或碧白色。作穗似蘭臺子﹐及菊花頭狀。實靑色﹐根稠密﹐多須似谷﹐歲必敗朽﹐次年旁引生苗。年久轉茂。一根叢須數百條﹐長二尺許。九月采根﹐濕時色黃黑﹐幹時色深黑﹐俗呼鐵腳威靈。別有一種﹐根須都一樣﹐根色黃﹐或白者﹐並不堪用。修事﹐陰漧月餘﹐搗末篩過用﹐忌茗﹐及面汁。

曰﹕有威可畏﹐有靈可通﹐仙化遷變﹐以爲體用者也。味苦气溫﹐性秉風火。風得之而作夏﹐脈得之而流行﹐宣發陳﹐通橫徧﹐空所有﹐實所無﹐急方之宣劑通劑也。先人云﹕威武靈奇﹐仙趣也。其性快﹐其效速﹐其力峻﹐其禍深﹐如商君之治秦﹐立木之命令﹐朝示而夕行者也。故主久疲宿冷之痼疾﹐元陽委頓﹐猶貫朽粟紅﹐但少設施者﹐借此便成大觀。倘兵柔餉乏﹐作此背水陣﹐終非萬全策耳。

﹝豎窮三際﹐橫徧十方﹐空諸所有﹐實諸所無﹐方盡得仙化遷變﹐神運無方之妙用。﹞

第十帙

甘松香

﹝宋開寶﹞【气味】甘溫﹐無毒。

【主治】主惡气﹐卒心腹痛滿﹐下气。

【核】曰﹕甘松香﹐金光明經謂之苦彌哆。出姑臧﹑涼州諸山﹐今黔﹑蜀州郡﹐及遼州亦有。葉細如茅﹐引蔓叢生﹐根極繁密。八月采根﹐作湯沐浴﹐令人體香。用合諸香﹐及以衣。

曰﹕臭味如松﹐香艸也。宜入脾﹐脾味甘﹐脾臭香﹐脾之陽分用藥也。功奪土郁﹐土郁則奪之﹐行土用也。繇是天气明﹐地气淸﹐土位乎中而暢於四支﹐美之至者也。

﹝地气冒明﹐只須降濁﹐濁降則明體自著﹐若欲升淸﹐反致濁矣。﹞

第十帙

續隨子

﹝宋開寶﹞【气味】辛溫﹐無毒。

【主治】主婦人血結﹑月閉﹐瘀血﹑癥瘕﹑癖﹐除蠱毒﹑鬼疰﹐心腹痛﹐冷气。脹滿﹐利大小腸﹐下惡滯物。

【核】曰﹕續隨﹐卽千金子﹑拒冬﹑聯步﹑菩薩豆也。所在俱有﹐南中尢多﹐入藥以南產者爲勝。苗如大戟﹐初生一莖﹐葉在莖端﹐葉復生莖﹐莖復生葉﹐轉展疊加﹐宛如十字。

作花亦類大戟﹐但從葉中抽漧﹐並結實耳。修治﹕去殼﹐取其色白者﹐綿紙包裹﹐壓去油用。

先人云﹕嘗見半枝蓮葉上生葉﹐儼如十字﹐春分葉中抽莖﹐莖必三之﹐葉如蓮瓣﹐裹莖而上﹔入夏開花作實﹐實必三稜﹔子必三粒﹐外肉靑軟﹐子殼則堅﹐上半黑褐﹐下半黃白﹐內仁如玉﹐溫潤如脂﹐土人稱半枝蓮。用治蛇虺螫蠍之毒﹐立有奇驗。讀宋開寶﹐始知卽續隨子也。

曰﹕續隨子﹐葉中出莖﹐以莖之一﹐合葉之二﹐奇連偶斷﹐其數三也。春半葉中抽莖﹐夏半實作三稜﹐列子三粒﹐莖只三之﹐葉只二之﹐次第重之﹐生復續﹐續復隨﹐三相參﹐五相伍﹐生道無端﹐惟數可倚﹐而不可違也。如營衛周行﹐行必有紀﹐行周不息﹐如環無端﹐生气乃治﹐自無血結目閉﹐瘀血癥瘕﹐營行失於隨續之眚矣。亦無癖蠱疰﹐冷气脹滿﹐衛周失於隨續之眚矣。續隨辛暢溫﹐維數可倚﹐周行不息﹐仍不違於嘗數之紀爾。

﹝以莖之一﹐合葉之二﹐爲剛來而下柔﹐動而說﹐隨從之象也。﹞

第十帙

蓬莪術

﹝宋開寶﹞好者尢稱毒藥﹐不得輕下毒手。

【气味】苦辛溫﹐無毒。

【主治】主心腹痛﹐中惡﹑疰忤﹑鬼气﹐霍亂﹐冷气﹐吐酸水﹐解毒﹐食飲不消﹐酒研服之【核】曰﹕生西戎﹑廣南諸州﹐江浙或有之。三月生苗﹐在田野間。莖如錢大﹐髙二三尺。葉色靑白﹐長一二尺﹐大五六寸﹐頗類荷。五月黃花作穗﹐花頭微紫。根如生薑﹐而術在根下﹐狀如雞鴨卵﹐大小不一。好惡並生﹐惡者有毒﹐西人取之﹐先放羊食﹐不食者﹐棄之。陳藏器云﹕一名蓬莪﹐黑色﹔二名術﹐黃色﹔三名波殺﹐味甘有大毒也。修事﹐九月采術﹐削去粗皮﹐蒸熟曝漧﹐臨用時﹐於沙盆中醋磨令盡﹐然後火畔幹﹐重篩過用。

曰﹕蓬莪術﹐惡艸也。根形如卵﹐好惡並生﹐惡者大毒殺人﹐好者毒藥攻疾。

諧聲逢我戍﹐若逢君之惡﹐取戈自持﹐擊傷以滅之也。气味辛溫﹐對待冷惡疰鬼爲因﹐變遷種種形證﹐非此入破﹐未易剪除耳。

第十帙

木鱉子

﹝宋開寶﹞四王忉共相抱﹐夜摩執手兜率﹐他化自在眼相覷﹐此則名爲六欲樂。

【气味】甘溫﹐無毒。

【主治】主折傷﹐消結腫惡瘡﹐生肌﹐止腰痛﹐除粉刺﹐婦人乳癰﹐肛門腫痛。

【核】曰﹕出朗州﹐及南中﹐今閩﹑廣諸郡﹐杭﹑越﹑全﹑嶽亦有。蔓歲一枯﹐根則不死﹐春復旋生﹐亦可子種。種時須雌雄相配﹐紅繩紮定﹐排埋土中﹐及其生也﹐則去其雄﹐方結有子。作藤布葉﹐都似薯蕷﹐但葉作五丫﹐色稍嫩綠。四月黃華﹐六月結實﹐生時靑碧﹐熟則紅黃﹐殼有軟刺﹐累累如苦瓜錦荔枝狀。每一實有子數十枚﹐長三四分﹐圓扁﹐形狀如鱉﹐一頭尖者﹐雄種也。八月采取﹐中仁靑綠。修事﹐去油用。

曰﹕蔓艸曰木﹐以用言也﹔實核曰鱉﹐以形舉也。言能以疏泄爲己任﹐根身之結者則疏之﹐壅者則泄之。經云﹕肝主疏泄﹐寧獨二陰而已乎。

﹝藥有雌雄﹐此指枝榦已成﹐別花實之有無﹐或形色之相肖﹐假諭而言也。若何首烏﹐色分赤白﹐兩藤時相交解﹐如天上夫妻﹐目視執手﹐以爲淫事者也。惟頓遜國﹐有木曰互婚﹐華似牡丹﹐根幹之間﹐實有其具﹐晝則分開﹐夜則聯合﹐如人間夫婦﹐實有淫業者也。獨木鱉子﹐胚胎未兆﹐先爲匹配而後生﹐生而後有子﹐此又雌雄之異類者矣。傳云﹐未有學養子而後嫁﹐此更學養子而後生。﹞

第十帙

通脫木

﹝法象﹞【气味】甘淡寒﹐無毒。

【主治】主利陰竅﹐治五淋﹐除水腫癃閉﹐明目﹐瀉肺。

【核】曰﹕出江南﹐生山側。髙丈餘﹐如萆麻狀﹐花上有粉﹐莖中有瓤﹐輕白而柔﹐女工用以飾物﹐不知起自何世。漢王符潛夫論固已譏花采之費﹐至梁宗懍﹐記荊楚之俗﹐四月八日﹐有染絹爲芙蓉﹐撚蠟爲菱藕﹐亦未有用此物者﹐今則通行於世矣。或作蜜煎充果﹐食之甘美﹐俗呼通艸。

曰﹕艸類木狀﹐白瓤理通而輕脫也。木乘金制曰倚﹐金體用行曰商。受前此之木﹐生後此之金﹐離南而轉西矣。蓋通因塞用﹐脫因澀用﹐木司陰竅﹐肝所主也。故主利陰竅﹐治五淋﹐除水腫﹐下乳催生﹐解諸毒虫痛耳。明目者﹐上通其木竅﹔瀉肺者﹐泄肺之金郁﹐金郁則泄之﹐解表利小水也。然則泄金之用﹐正所以輔金之體﹐行木之用耳。別名倚商﹑離南者以此。

第十帙

紅曲

﹝補遺﹞【气味】甘溫﹐無毒。

【主治】主消食﹐活血﹐健脾燥胃﹐治赤白痢。下水谷。

【核】曰﹕用白粳米一石五斗﹐水淘﹐浸一宿﹐蒸之成飯。分作十五處﹐入曲母三斤﹐搓揉令勻﹐復並作一處﹐遂以帛密覆之。熱卽去帛﹐攤開覺微溫﹐遂復堆起﹐又以帛密覆之。

次俟稍溫﹐又復合作一堆﹐如此數次乃止。至第三日﹐用大桶﹐盛新汲水於桶內﹐以竹籮盛曲﹐分作五六分﹐水中蘸之﹐完時又作一堆﹐仍如前法作一次。第四日如前又蘸﹐若米半浮半沈﹐仍如前法作一次﹐復蘸之。米盡浮﹐則曲成矣﹐取出日幹收之。其米過心赤者﹐謂之生黃﹐未過心者﹐不堪入藥。陳久者良。

曰﹕稻之不粘者爲粳﹐米粒如霜﹐性尢宜水﹐漑種之谷也。郁之使塵華爲赤﹐過心者赤﹐心爲大赤﹐法出近世﹐亦奇術也。金穀曰粳﹐性宜水者﹐卽金向水求﹐胎藏水母中也。易以坎爲水﹐爲赤﹐幹爲金﹐爲大赤﹐顧谷之能爲赤爲大赤者﹐其惟稻之粳乎。藉金水以相資﹐亦非本有之形色﹐假人力而成者也。故女工曰紅﹐紡績織﹐功力之謂也。郁粳造曲﹐使之衣生﹐令之心赤﹐亦孰非功力之使然乎。是故谷入於胃﹐乘中黃之生气﹐升出之﹐降入之﹐奉心化赤﹐乃得流溢於中﹐布散於外﹐精專者獨行其經隧﹐嘗營無已﹐終而復始也。

設中黃生气息﹐則升出降入廢﹐上焦亦不爲之開發﹐五穀亦不爲之宣味﹐水食亦不消﹐血凝亦不流﹐胃濡脾憊﹐停而成飲矣。畱於中則爲蠱﹐溢於外則爲腫﹐注於下則爲淋爲帶爲痢矣。

稻粳郁之爲赤爲大赤﹐巳若奉心化赤矣﹐則從前生意已成其終。餌之以赤以大赤﹐嗣後生意寧不以成其始乎。誠金胎水中爲先天﹐木藏火裏爲後天﹐孕育之基﹐中黃戊己也﹐合物我爲互交﹐分成兩象者﹐復還圓相矣。

﹝致飲之因﹐變生之證﹐從來未經發覆﹐能於此比量推展﹐法不可勝用矣。若只作紅曲﹐失卻許多看書法門。﹞﹝仲淳繆先生﹐爲人處方﹐每脾胃疾﹐必多用紅曲。又嘗見先生酒後﹐次早單以此種作丸﹐必大啖之。庚申中秋﹐曾與頤言﹐白粳蒸罨﹐變赤而成曲﹐如水谷醞釀﹐化赤而爲血﹐其主脾胃營血之功﹐有同气相求之感。﹞

第十帙

虫白蠟

﹝會編﹞【气味】甘溫﹐無毒。

【主治】主安五臟﹐美毛髮﹐生肌﹐止血﹐續筋﹐接骨﹐補虛﹐定痛。

【核】曰﹕虫白蠟﹐蠟虫營造女貞木上者也。出川﹑滇﹑衡﹑永者力勝。土人多種之﹐卽名蠟樹﹐狀似凍靑﹐負霜蔥翠﹐振柯淩風﹐因名女貞。其虫嫩則色白造蠟﹐秋深老則紫赤﹐遺卵作房﹐營結枝畔﹐形如黍粟﹐入春則漸大如豆如芡﹐累累盈枝﹐若雀甕螵蛸之類﹐卽名蠟種﹐亦曰蠟子。內有白卵如蟣﹐一包數十百﹐立夏後﹐逐枝摘取﹐分系各樹﹐越芒種﹐接夏至﹐包拆虫生﹐延緣枝莖間﹐吮液吐涎﹐狀如凝霜﹐處暑剝取﹐名曰蠟渣。過白露﹐粘牢難落矣。采得煉化﹐濾淸﹐或甑蒸﹐滴瀝磁器中﹐俟冷作塊﹐蠟成矣。辛巳五月﹐常州郡邑﹐栽蒔豆類﹐盡爲靑虫所啖。八月掘地﹐每株根底﹐獲虫數十條﹐長四五寸﹐重三四兩﹐僵白如脂﹐燒之都成白蠟。父執周湛翁目擊其異﹐囑筆以紀之。

先人云﹕女貞之液﹐虫腹醞釀﹐復從口吐﹐秋成色白﹐宛如肌腠肉理之脂膏。則凡風毒流溢於外者﹐莫良於此。

曰﹕乳卵於女貞﹐造蠟於枝上﹐成始於陰﹐成終於大觀。稟女貞木气之專精﹐巽入在中﹐速於敷化﹐故主居中之神室﹐散精於五臟﹐淫气於五形。五形者﹐五臟之所合也。

自﹝羽毛裸鱗介﹐總呼爲虫。物入陰中﹐色剝爲白﹐退藏合密﹐敷化爲蠟。精﹑神﹑魂﹑魄﹑意﹐爲五神。心﹑腎﹑肝﹑肺﹑脾﹐爲五臟。皮毛﹑血﹑肉﹑筋﹑骨﹑爲五形。腎藏精﹐骨心之合也﹔肺藏魄﹐皮毛者﹐肺之合也。五月爲陰剝﹐八月爲大觀。

第十帙

秋石

﹝蒙筌﹞【气味】鹹溫﹐無毒。

【主治】主滋腎水﹐養丹田﹐返本還元﹐歸根復命﹐安五臟﹐潤三焦﹐消痰咳﹐退骨蒸﹐軟堅塊﹐明目淸心﹐延年益壽。

【核】曰﹕制煉秋石﹐爲丹家祕法﹐世所煉者﹐皆渣魄﹐不堪用也。其法宜秋月取﹐用人尿二三石﹐入鍋內﹐桑薪緩緩煎收﹐勿使鍋岸生﹐有則竹刀掠下﹐或沸滚泛溢﹐亦以竹枝頻攪遂定﹐俟幹成滓﹐卽去薪﹐緩火焙燥。分置陽城罐﹐上余空二寸許蓋覆磁盞﹐封固罐口。養火一周﹐其藥漸生﹐輕盈如雪﹐瑩潔可愛。或成五色﹐或象物形﹐此屬上乘。宜密貯銀瓶﹐藏陰靜處﹐不則風化成水﹐復須升養﹐仍結如霜﹐但少堅實爾。又制旣濟玄黍祕法﹐選端潔童男女﹐各認溺器﹐各陸續取溺﹐煎煉成滓﹐各升取上乘秋石﹐各取溺器白﹐曬焙令幹。先置女於銀釜之底﹐次置男秋石於女之上﹐次置女秋石於男秋石之上﹐次置男於女秋石之上﹐次第安置﹐上餘二寸﹐六一泥封固﹐三方火溫養七日﹐則粒粒丹紅﹐交結釜頂﹐此更屬無上乘﹐藏貯亦如秋石法。

曰﹕物熟曰秋﹐石言量也。溺緣潤下水﹐藉火大旣濟而允升﹐培後天之形髒﹐副先天之神藏者也。故諸證咸從形髒生﹐力轉神藏仍與形髒俱。若玄黍爲陰陽合璧﹐復還圓象﹐使得盡終其天年﹐度百歲乃去。

第十帙

大風子

﹝綱目﹞【气味】辛熱﹐有毒。

【主治】主風癬疥癩﹐楊梅諸瘡﹐攻毒殺虫。

【核】曰﹕出海南諸番國。眞臘記云﹕大風﹐大樹之子也﹐狀如椰子而圓。包核數十枚﹐形如雷丸。去其衣﹐中仁白色﹐久則黃敗而油﹐不堪入藥矣。

曰﹕風從幾﹐從虫﹐風入八日而成虫也。陳列諸疾﹐皆風動虫生之患﹐緣因風動﹐仍因風化。大風子﹐秉金剛之味辛﹐暖熱之火化。釋典云﹕太末虫﹐無界不到﹐能延於太虛之際﹐不能延於火焰之上。

﹝風者﹐百病之長也﹐百虫之祖也。大塊之噫气﹐王者之聲教也。﹞

第十帙

蜀粟

﹝綱目﹞【气味】甘澀平﹐無毒。

【主治】主溫中﹐澀腸胃﹐止霍亂。粘者與黍米同功。根煮汁服﹐主利小便﹐止喘滿。

燒灰酒服﹐主產難。

【核】曰﹕蜀粟﹐卽髙粱。廣雅謂之水稷﹔又謂之荻粱﹐食物謂之蘆﹐俗謂之蘆粟﹔又謂之蜀秫者是也。種始自蜀﹐因名蜀黍。北人多種之﹐以續絕乏﹐宜下濕地。春月布種﹐秋月收采。莖髙丈許﹐狀如蘆荻而內實。葉如蘆穗而稍肥﹐粒如椒子而堅硬。粘者釀酒﹐粳者炊粥﹐可以濟荒﹐可以養畜。梢堪作帚﹐莖堪織席﹐編籬供爨﹐大益民生者也。

曰﹕黍爲心谷﹐蜀黍色赤气溫﹐又屬手太陽小腸心之腑藥矣。小腸腑主泌水谷﹐調水道輸膀胱﹐傳谷魄下大腸﹐水谷旣分﹐霍亂遂定﹐喘滿立止﹐溫中之驗也。根燒灰﹐主產難者﹐太陽府主開﹐通調傳送﹐正屬開所司爾。

第十帙

玉蜀粟

﹝綱目﹞【气味】甘平﹐無毒。

【主治】主調中開胃。根葉﹐气味甘寒﹐主小便淋瀝沙石﹐痛不可忍﹐煎湯頻飲。

【核】曰﹕玉蜀粟﹐別名玉髙粱。卽今之禦粟也。種出西土﹐近所在亦有之矣。苗葉類蜀黍而肥﹐又似薏苡而長。六七月開花成穗﹐如秕豆狀。苗心出苞﹐如棕魚狀﹐白須四垂﹐久則苞裂子出﹐攢簇如珠也。

曰﹕中秋出子﹐悅澤如珠﹐稟金水之英華﹐宜入肺與腎﹐輔先天之生气者也。故司後天之谷府﹐主調中而開胃﹐開竅於二陰﹐治淋瀝沙石﹐痛不可忍也。蓋腎主溪﹐是知其病之在骨。

第十帙

山柰

﹝綱目﹞【气味】辛溫﹐無毒。

【主治】主暖中﹐辟瘴癘惡气﹐治心腹冷气痛﹐寒濕霍亂﹐風虫牙痛。入合諸香用。

【核】曰﹕時珍云﹕出廣中﹐人家亦多種蒔矣。根葉如姜﹐作樟木气。土人食其根﹐如食姜云。切斷曝漧﹐皮赤肉白。古之所謂廉姜﹐恐其類也。酉陽雜俎云﹕柰只出佛林國﹐長三四尺﹐根大如鴨卵﹐葉長如蒜薤﹐中心抽莖甚長﹐莖端開花六出﹐色紅白﹐心黃赤﹐不結子﹐其艸冬生夏死。取花壓油塗身﹐去風气。按此說頗似山柰﹐故附之。

曰﹕山﹐宣也。柰﹐遇也。味辛气溫﹐臭香且辛也。對待寒中諸證者﹐宣散中黃之生气﹐辟除瘴厲之死气耳。

﹝宣气散生﹐產生萬物者。山也﹐死陰之气﹐奚柰何。﹞

第十帙

淡竹葉

﹝綱目﹞【气味】甘寒﹐無毒。

【主治】葉主去煩熱﹐利小便。根能墮胎﹐催生。

【核】曰﹕所在田野俱有。春生苗﹐髙數寸﹐莖小葉綠如竹﹐宛如竹米落地﹐所生形色﹐但柔嫩爲異耳。八九月作穗細長﹐一窠數十須﹐須上結子﹐類麥門冬根而堅硬。里人采其根苗﹐搗汁造曲﹐釀酒﹐殊芳冽也。

曰﹕淡非濃比﹐淹淡水盈貌也。對待急疾如火﹐肺熱葉焦﹐爲煩熱﹐爲癃閉﹐葉可走之﹐利之。根能墮胎催生﹐太陰肺主開﹐闔者辟之﹐急方泄劑也。

第十帙

紫花地丁

﹝綱目﹞【气味】苦辛寒﹐無毒。

【主治】主一切癰疽發背﹐疔腫瘰﹐無名腫毒﹐惡瘡。

【核】曰﹕處處有之﹐壽州者爲勝。春生苗﹐葉似柳而微細。夏月開花紫色﹐結實成角。

出平地者成莖﹐生溝壑者作蔓。又一種生籬落間者﹐葉如木樨花葉﹐花如鈴鐸下垂﹐小而色白﹐今人稱作白花地丁﹐與紫花並用﹐功力乖戾﹐不可不辧。

曰﹕疔爲幹火﹐地在气中﹐順承天施而成物者﹐地也。故主形骸地屬﹐失承天施﹐爲癰﹐爲疔﹐爲瘰﹐爲。使之仍順乎天施﹐而暢於四肢﹐美之至者也。

第十一帙

屠蘇艸

【小記】﹕乘雅核十有一帙﹐附瘧論疏﹐稱十二函﹐稿脫而右目盲矣。亟梓問世已久﹐乙未金落成﹐又眩左目﹐因病得閒﹐憶仲景先生兩論﹐其間方劑品藥﹐失核者﹐四十餘種。丁酉谷日﹐遘奇疾﹐蘇絕絕蘇﹐幾數十次﹐絕惟茫茫﹐蘇不知死。只以未了公案爲系念﹐因囑筆日紀成書﹐不匝月而畢業病亦稍可﹐得以扶筇盤礡室中﹐檢點乘雅﹐將瘧疏另行﹐以此更補梓十一帙。第出自夢魂中﹐語多不次﹐望具眼者﹐嚴加勘駁﹐爲幸大矣。

噫﹐前蘇方木云﹐功能屠絕鬼气﹐蘇醒人魂﹐或以此帙名屠蘇艸亦可。戊戌立夏日﹐廢隱之頤﹐更名蘆旅﹐字號易﹐別號晉公識。

第十一帙

文蛤

﹝本經上品﹞【气味】鹹平﹐無毒。

【主治】主惡瘡﹐蝕五痔。

【核】曰﹕文蛤﹐生東海﹑登萊﹑滄州﹐海沙湍水處。大者圓二三寸﹐小者五七分﹐形如海蛤及紫貝﹐獨表文斑彩﹐陸離猶可愛也。采無時。修治﹐每兩用漿水煮一伏時﹐更用枸杞根皮﹑側柏葉﹐各二兩﹐煮一伏時。搗用﹐力轉勝也。

曰﹕文蛤﹐生海湍沙磧﹐濕生也。濕以合感﹐故虫偕合﹔表彩陸離﹐復名文蛤。

兩瓣函合﹐中含靈液﹐可菡可萏﹐流而不盈﹐故主火亢浸淫而蝕瘡﹐水郁腸而五痔﹐至水亡潤﹐火失炎﹐體用兩竭﹐坎化息者﹐功力捷如影響。

第十一帙

五加皮

﹝本經上品﹞【气味】辛溫﹐無毒。

【主治】主治心腹疝气﹐腹痛﹐益气﹐療﹐小兒三歲不能行﹐疽瘡陰蝕。

【核】曰﹕五加生漢中及冤句﹐江淮﹑湖南州郡﹐汴京﹑北地皆有之。宿根再發﹐春苗叢生。莖類藤葛﹐髙六七尺或丈餘﹐枝莖交加﹐間有刺﹐因名白刺。每葉五枚﹐或三枚﹑五枚者佳﹐三枚者亦可用。若三相參﹐五相伍﹐三五相參而變化生﹐故四枚者不堪用。葉類薔薇﹐邊有鋸齒。四月花白子靑﹐六月子轉黑﹐得霜則紅紫相間﹐文彩陸離﹐因名文章艸。十月采根﹐皮黃黑﹐肉白色﹐內骨堅勁﹐因名本骨。南地者根類枸杞木皮﹐闊濃輕脆﹐芬芳襲人﹐入藥造酒最良。蓋木命在皮﹐艸而言皮者﹐五加專精之在根皮也。北地者類秦木﹑柏木﹐樹皮平直如板﹐其色白﹐無气味﹐療風痛﹐余無所用。王君云﹕五加者﹐五車星精也。

蓋水應五湖﹐人應五徳﹐位應五方﹐物應五車。故靑精入莖﹐則有東方之液﹔白气入節﹐則有西方之津﹔赤气入華﹐則有南方之光﹔玄精入根﹐則有北方之粘﹔黃煙入皮﹐則有戊己之靈。五神鎭生﹐相轉育成。餌之者眞仙﹐服之者反嬰。因名金鉛金液﹑神丹﹐副名也。鉛訛鹽謬矣。

曰﹕五從二﹐從﹐象天兩地間﹐互陽交陰中﹐之爲五。蓋天數五﹐地數五﹐五位相得而各有合者﹐之爲加。誠五行星精之所化﹐引重致遠﹐以濟不通﹐何患不療﹐小兒三歲不能行﹐筋不轉﹐脈不搖﹐賦形功行爲名也。固入五臟﹐偏駐又在厥陰之肝﹐肝藏筋膜之气也。是得輔厥陰肝體﹐行厥陰肝用﹐除厥陰肝眚﹐其功特著。一名五嘉﹐合柏釀酒﹐酉佳美。行酒勢﹐走血脈﹐通關津﹐達四街﹐徹九竅﹐布二百六十五節﹐開八萬四千毛孔﹐迅速疾行﹐無出其右者。至若追風作使﹐辟寒懲暄﹐易熱爲淸涼地﹐攘濡濕致髙潔界﹐此其專務。

第十一帙

蕘花

﹝本經中品﹞【气味】苦寒﹐有毒。

【主治】主傷寒溫瘧﹐下十二水﹐破積聚﹑大堅﹑癥瘕﹐蕩滌腸中畱癖﹑飲食﹐寒熱邪气﹐利水道。

【核】曰﹕蕘花出咸陽川谷﹐及河南中牟﹐所在亦有﹐近以壅州者爲好。苗似胡荽﹐髙二尺﹐莖無刺。入夏作花﹐簇生細碎﹐生時色黃﹐幹則縞白。或言世無蕘花﹐每以芫花充用﹐不曰﹕山海經云﹕首山多蕘﹐苗首出﹐萼隨之﹐花落盡﹐葉乃茁也。故蕘諧堯。堯﹐髙也﹐廣也﹐炎也﹐上也。髙廣承寒﹐炎上作苦﹐合配太陽化令﹐對待太陽體用藥也。力主寒傷層署﹐表著六標暑巢營捨﹐因遇肅殺之秋風﹐或侵淒滄之水寒﹐或襲沐浴之水气﹐隨衛入出﹐實虛更顯﹐陰陽且移﹐休作成瘧也。至下十二經水﹐破五臟積﹐六腑聚﹐大堅癥﹐大堅瘕﹐畱癖腸胃中者﹐蕩滌無遺﹐空諸所有﹐捷於影響。若食飲馨飪﹐邪從口入者﹐或發於陰而寒﹐或發於陽而熱﹐或寒熱疊呈﹐而陰陽互遷者﹐陂可平﹐往可復﹐艱貞之吉﹐於食有福。

第十一帙

紫參

﹝本經中品﹞【气味】苦寒﹐無毒。

【主治】主治心腹積聚﹐寒熱邪气﹐通九竅﹐利大小便。

【核】曰﹕紫參﹐生河西﹑冤句山谷﹐今河中﹑淮郡﹑三輔皆有之。莖髙一二尺﹐葉似槐﹔亦有狀羊蹄者﹐色靑綠。五月開花﹐白色似蔥。花﹐亦有紅紫水葒色者。實黑﹐大如豆﹐圓【參】曰﹕赤黑兼色而得紫﹐參水火相射者﹐旣濟之爲參也。猶未離乎火味之苦﹐水寒之气﹐金亦互﹐木亦交矣。故腑臟咸入﹐根身並葉爾。髒在胸﹐腑在腹﹔積者﹐五臟之所生﹔聚者﹐六腑之所成也。積解聚散而寒熱平﹐淸陽仍走上竅而利﹐濁陰仍走下竅而通矣。

第十一帙

敗醬

﹝本經中品﹞【气味】苦平﹐無毒。

【主治】暴熱﹐火瘡赤气﹐疥瘙疽痔﹐馬鞍熱气。

【核】曰﹕敗醬﹐一名苦菜。又名苦蕺﹐苦蕺同酸醬名﹐酸醬葉則髙碩也。亦與苦賈﹑龍葵同名﹐種類則迥別矣。生江夏川谷﹐所在溪澗近水處亦有之。春初嫩苗塌地﹐似松菜葉﹐略狹長﹐面深背淺﹐有鋸齒。采作菜蔬﹐漂去苦味﹐有陳醬气。三月莖漸髙﹐數寸一節﹐節間生葉﹐各起小枝﹐四散如傘﹐髙三四尺。入夏白花成簇﹐根白紫﹐八月采取﹐曝漧用。

曰﹕詮名敗醬﹐烹之色臭相似﹐形髒腹腸之所需也。气平味苦﹐蓋炎上作苦﹐苦性走下苦肅膚腠﹐苦濃腸胃﹐平則無過不及矣。因名苦菜﹐月令小滿﹐苦菜秀﹐白花整密敷布如蓋。夏三月﹐此謂蕃秀﹐若所愛在外﹐猶夏日在膚﹐泛泛乎﹐若萬物之有餘也。蓋夏火主時﹐金遇庚伏﹐而乃白花金布﹐抑秉制爲用﹐制則化生歟。故從治暴熱﹐火瘡赤气﹐焦爍肺金膚皮形髒﹐而爲疥瘙疽痔﹐馬鞍熱气者。熱解則淸而愈﹐此卽點火成金﹐不煩另覓種子矣。仲景先生用治腸癰之爲病﹐其身甲錯﹐腹皮急﹐按之濡﹐如腫狀﹐腹無積聚﹐身無大熱﹐脈數﹐此爲腹內有癰膿。不獨焦爍肺金之形髒﹐並毀敗腑配之大腸。金至斯堅﹐將來者進﹐成功者退﹐理勢然也。

第十一帙

露蜂房

﹝本經中品﹞【气味】甘平﹐有毒。

【主治】驚癇螈﹐寒熱邪气﹐癲疾﹐鬼精﹐蠱毒﹐腸痔。

【核】曰﹕露蜂房﹐一名蜂腸﹐一名蜂﹐一名百穿﹐一名紫金砂。生山谷﹐所在皆有。凡四種﹕一曰革蜂窠﹐大者一二丈﹐圍樹上﹐內窠小者﹐隔六百二十六个﹐大者隔一千二百四十个﹐﹐其裹粘木蒂﹐采七姑木汁﹐其蓋采牛糞沫﹐其隔采葉蕊也。二曰石蜂窠﹐附人家屋上﹐大小如拳﹐色蒼黑﹐內有靑色蜂二十一个﹐或十四个﹐其蓋石垢﹐其粘處七姑木汁﹐其隔竹蛀也。三曰獨蜂窠﹐大如鵝卵﹐皮濃﹐色蒼黃﹐內有小蜂﹐頭翅內向﹐僅大蜂一隻﹐如石燕。獨據外向﹐人馬被螫﹐則立亡也。四曰艸蜂窠﹐亦入藥用。以革蜂窠爲勝﹐今人多用檐前樹枝上者。修治﹐同鴉豆枕等拌蒸﹐從巳至未出豆﹐炙松脆用。

曰﹕黃蜂露處於顯﹐其房倒垂而旋復﹔顯者密之﹐蜜蜂退藏於密﹐其房橫列於四隅密者顯之﹐動者靜﹐靜者動﹐開者闔﹐闔者開﹐樞機之爲用乎。故主气上而驚﹐气下而癇﹐倒置開闔而螈﹐乖錯陰陽而寒熱。陽重者狂﹐陰重者癲﹐有陰無陽者鬼精﹐有陽無陰者蠱毒。顯者密而密者顯﹐行布不礙圓通﹐圓通不礙行布矣。至若腸辟爲痔﹐通因塞用﹐蜂腸百穿﹐象形對待法也。

第十一帙

蠐螬

﹝本經中品﹞【气味】鹹﹐微溫﹐有毒。

【主治】惡血﹐血瘀﹐痺气﹐破折血﹑在脇下堅滿痛﹑月閉﹐目中淫膚﹐靑翳白膜。

【核】曰﹕生河內平澤﹐及人家積糞腐艸朽木間。大如趾﹐身短節促﹐足長有毛﹐以背滚行﹐乃捷於腳﹐久之化蟬而去。生木根桑樹中者﹐曰木蠹﹐曰桑虫﹐身長足短﹐口黑無毛﹐春修治﹐采無時陰漧﹐同糯米拌炒﹐至米焦黑﹐去身口肉分茸毛﹐並黑塵﹐分作三四截﹐研粉用﹔亦可生用﹐取汁。用下乳汁﹐雜豬蹄作羹﹐兩無別也。

曰﹕蠐諧齊﹔齊﹐垣屋兩旁隰阪處也。螬諧曹﹔曹﹐庭榭東畔棘壤所也。故蠐螬濕生無母﹐多在垣屋庭榭積壤腐木間。爾雅所謂蠐﹔列子所謂烏足之根﹐是也。色黑褐亦有外黃內黑者﹐身不及寸﹐腹文如蠍若蟬﹐故一名蠍﹐化復育﹑轉玄蟬﹐離卑穢﹐應髙潔﹐吸風飲露﹐好鳴種子也。行以背﹐駛於足﹐復育腹行﹐玄蟬足行矣。本艸指內外潔白之木蠹桑虫﹐表裏灰色之地蠶﹐蝤蠐者﹐謬矣。蓋木蠹桑虫行以腹﹐地蠶若屈蠖之求伸﹐蝤蠐類蟋蟀之促蹶﹐皆非行於背也。然則行身之背者督﹐起於下極之兪﹐並脊裏﹐上風府入屬於腦﹐與任脈會於巓﹐蠐螬功力﹐力主督不會任﹐任內苦結﹐爲惡血﹑爲血瘀﹑爲痺气﹑爲折血在脇下堅滿痛﹐男子爲七疝﹐女子爲血閉瘕聚﹐仍使之任督交通﹐環周會極。蓋肝開竅於目。

肝﹐木藏也﹐蠐螬兼木爲食﹐若淫膚翳膜﹐皆目余眚﹐如木柏菌然。螬食其餘﹐何眚之有﹐且也木系系風府﹐循督會任故功用特著。昔仲子食螬剩者半李﹐遂使耳有聞﹐目有見﹐信有之矣。

第十一帙

丹雄鷄

﹝本經中品﹞【气味】甘﹐微溫﹐無毒。

【主治】主女子崩中﹐漏下﹐赤白沃﹐補虛﹐溫中﹐止血。頭主殺鬼﹐東門上者良。

雞子

﹝隱居別錄﹞【气味】甘平﹐無毒。

【主治】主除熱火灼爛瘡﹐癇﹐開喉聲﹐療失音。

卵中白

﹝隱居別錄﹞【气味】甘﹐微寒。

【主治】云心下伏熱煩滿﹐破大熱煩。

卵中黃

﹝隱居別錄﹞【气味】甘溫﹐無毒。

【主治】主除煩熱﹐解熱毒。

卵殼

﹝隱居別錄﹞【气味】鹹平﹐無毒。

【主治】主傷寒勞復﹐發音聲。

【核】曰﹕雞﹐羽屬﹐五方所產﹐種類甚多﹐大小形色﹐各各殊異。蓋日中有雞﹐西方物也﹔大明生東﹐故雞入之。卵生思抱﹐伏而未孚者﹐謂之曰涅。又曰﹕雞伏無雄亦卵﹐以卵告竈﹐伏亦出之﹐俗曰竈雞。破卵而出﹐毛羽遂具。無外腎﹐虧小腸。好睨視﹐跑而食之﹐每有所擇﹐故曰雞廉。食而不飲﹐有屎無溺也。呼曰朱﹐朱﹐相傳雞本朱氏翁﹐化爲之者。

按漢祝雞翁﹐居屍鄕山下﹐養雞百餘載﹐皆有名字﹐呼名則種別而至﹐則朱乃祝之轉也。其棲也知陰晴﹐其鳴也知時刻。鳴必三度﹐又能自守﹐不爲風雨止。詩云﹕風雨淒淒﹐雞鳴喈喈﹐風雨蕭蕭﹐雞鳴膠膠﹐風雨如晦﹐雞鳴不已。喈喈鳴而不失其和﹐膠膠﹐不失其固也。

雞老歲久至曉方鳴﹐持寒也。或乙丙夜﹐輒獨鳴﹐則行旦有赦﹐謂之盜啼。無故羣鳴﹐謂之荒雞﹔牝雞雄鳴﹐雄鷄乳卵﹐老雞人言﹐謂之不祥。古稱雞有五徳﹕戴冠﹐文也﹔傅矩﹐武也﹔敢斗﹔勇也﹔得食相告﹐仁也﹔守夜不失時﹐信也﹔有此五徳猶日淪而食之﹐何也﹖以其所從來近也。埤雅云﹕蜀魯荊越諸雞﹐越雞小﹐蜀雞大﹐魯雞猶其大者。莊子云﹕一越雞不能伏鵠卵﹐魯雞固能矣。成玄英云﹕越雞﹐荊雞也﹔魯雞﹐今之蜀雞也。按韓子云﹕魯雞之不期﹐蜀雞之不支﹐則玄英所謂魯雞﹐今之蜀雞者﹐非是矣。爾雅翼云﹕荊與越爲小﹐蜀與魯爲大﹐荊越相近﹐蜀非巴蜀﹐魯成公會於蜀者﹐亦魯地云爾。李時珍云﹕蜀中雞﹐楚中傖雞﹐並髙三四尺﹔江南矮雞﹐腳僅二寸許﹔南越長鳴雞﹐晝夜啼叫﹔南海石雞﹐潮至則鳴﹔遼陽食雞﹑角雞﹐俱肥美大勝諸雞﹔朝鮮長尾雞﹐尾長四尺。丹赤者﹐入藥最良。近道稱太和者爲第一﹐下元歲戊子﹐兩浙羣雞﹐肋尖都生爪甲﹐五爪具者﹐輒登天而鳴﹐去則不知所往。破卵者﹐每多五彩鳳形﹐或三足﹑四足﹑五足﹑連胸﹐或連脇﹐或四翼﹑五翼﹑六翼﹑連脊﹐或連頸﹐或羽﹑或毛﹑或鱗﹑或介﹑或獸頸而雞身﹐或雞首而獸體﹐或兩身三身而一頭﹐或二頭三頭而兩翼﹐或毛羽之根﹐徧生爪甲﹐或爪甲之端﹐多生毛羽﹐或卵大如鵠子﹐或蛋小如雀卵。色相千端﹐鳴啼百怪﹐時有小雞﹐或作人言也。是年吳之崇明﹐每潮來﹐卽浪滚丹赤雄鷄雞身馬蹄﹐無大小各重二斤許﹐不啻千萬計﹐必協羣龜池魚﹐一湧徧海面﹐來不復去也。至犬羊禽鳥﹐或人身而犬頭﹐或羊首而人軀﹐或一體二三首﹐或兩犬聯脊﹐或三羊並尾﹐或四豕一蹄﹐或獅頭猴身﹐或人手犬足﹐災害疊出﹐不堪枚舉也。悲夫﹐人畜莫辧﹐猶從事鼎鼐者﹐亦曰殞哉。延壽書云﹕具五色者﹐玄身白首者﹐六指者﹐四距者﹐死不足申者﹐並不可食。但閹雞而啼者﹐有毒。四月勿食抱雞肉﹐令人作癰﹐成漏﹐並男子虛乏。弘景云﹕五歲小兒以下﹐食雞者多生蛔﹐及寸白。雞不可合胡蒜﹑芥﹑李﹑犬肝﹑犬腎食﹐並令人泄血痢。同兔食﹐亦作血痢。同魚汁食﹐成心瘕。同鯉魚食﹐癰癤。同獺肉食﹐成遁屍。同生蔥食﹐成血痔。同糯米食﹐生小虫﹐一粒一虫﹐易生速計者也。其卵黃雌者爲上﹐烏雌者次之﹐首乳者力勝。上銳下圓﹐端有點血﹐鮮赤者﹐首乳也。羽爪嗉﹐冠血脛﹐筋骨屎白﹐艸窠衣殼﹐咸收藥用。其羽焚之﹐猶可致風﹐畜蠱之家﹐雞輒飛走﹐此靈禽也﹐寧獨克庖餌食而已。

曰﹕東方肝木﹐其音角也﹐其竅目也﹐其主筋也﹐其卦巽也﹐其畜雞也。故雞鳴日出於寅﹐雞伏日入於酉﹐通晝夜之闔辟﹐木秉金爲用也。蓋營行脈中﹐衛行脈外﹐經經緯絡﹐陽出陰入而晝夜分﹐故主衛失兩陸之嘗﹐惺反寂而寂反惺﹐寤反寐而寐反寤者﹐或營失經緯之守﹐崩反瘀而瘀反崩﹐積反漏而漏反積者﹐功力捷如影響。頭爲陽首﹐大明東生﹐鬼魅不祥﹐莫之敢攖矣。經云﹕卵應想成﹐便裹殼衣﹐範圍黃白﹐所謂天地之先﹐陰陽之始﹐胚形未兆﹐其气渾若也。破卵而出﹐解甲之孚﹐曰混沌衣﹐曰鳳凰蛻﹐取蛻脫之義爾。仲景苦酒湯﹐用未伏之卵﹐鴻未判而力用專。去黃畱白以從陽﹐髙懸之以類相求也。破之使出﹐音始出﹐聲始發﹐一陰機彀動﹐會厭發﹐分气張﹐竇端而言﹐答述而語矣。去白畱黃者﹐以從陰也﹐蓋白賦陽外之形﹐黃鑄陰內之藏﹔主少陰病﹐衛愆歸內﹐煩難臥者﹐仍使之衛歸陰陸﹐睡臥眠﹐不與覺時同也。並主百合病﹐百脈一宗﹐悉致其病者﹐罔劇湧泄﹐仍假百合藥象。從治其本病﹐而後君以卵黃﹐乃治其標病。疾流陰气以成陽﹐合夫榮行脈中﹐衛行脈外﹐出陽入陰﹐如環無端﹐形與形相親﹐藏與藏相葉﹐物各從其類也。若屎白之主轉筋﹐脈微弦﹐上下行﹐臂腳挺直而艱曲者﹐馮藏眞通於肝﹐肝臟筋膜之气也。仍合筋轉脈搖﹐和柔相離﹐如雞舉足曰平﹐晝者晝﹐夜者夜﹐辟者辟﹐闔者闔矣。

第十一帙

蜚虻

﹝本經中品﹞【气味】苦﹐微寒﹐有毒。

【主治】逐瘀血﹐破血積﹑堅痞﹑癥瘕寒熱﹐通利血脈及九竅。

【核】曰﹕生江夏川谷﹐牛馬所在﹐都有之。形類蜜蜂﹐腹四褊微黃綠色﹐嘴銳而利﹐若鋒然。春半後﹐秋半前出﹐茂暑繁盛﹐腹有血者良。法取五月。修治﹐入丸散去翅足﹐熬熟用﹔湯法亦同。

曰﹕蜚虻﹐一名虻虫﹑陸虻也。飛咂牛馬血﹐嘴如芒刺然﹐性頗貪饕﹐腹滿猶咂不已。用逐瘀血﹐破血積堅痞﹐癥瘕而成寒熱者﹐遂其性﹐盡出其所畱積而後快。血中有眚﹐乃積乃畱﹐眚去血行﹐流不盈矣。通利血脈者﹐槪手足二十四經隧而言﹐十二焉從頭而走足﹐十二焉自足而走頭﹐風馬牛不相及者﹐而槪咂焉。則凡經隧逆走頭而逆走足者﹐乃積乃畱﹐各遂其性﹐乃行乃流矣。故血失所行﹐血失所畱者﹐淸陽不走上竅而畱﹐濁陰不走下竅而積﹐而行焉﹐而流焉﹐何竅不通﹐何竅不利。

第十一帙

梓白皮

﹝本經下品﹞【气味】苦寒﹐無毒。

【主治】主熱气﹐去三虫。

【核】曰﹕梓﹐一名木王。生河內山谷﹐近道亦有﹐宮寺園亭﹐頗多植此。舊說椅卽是梓﹐梓卽是楸﹐楸卽是。蓋楸之疏理而白色者爲梓﹐梓實桐皮者爲椅﹐其實兩木﹐大類同﹐而小別異也。齊民要術稱白皮有角者曰梓﹐或名角楸﹐又名子楸﹔黃色無子者曰柳楸﹐世呼荊黃楸云。然則是數者﹐又以有子爲別耳﹐顧梓之子﹐莢細如箸﹐其長僅尺﹐冬後葉落﹐莢猶在樹﹐總總然﹐莢中之子﹐各曰豫章。崔豹古今注云﹕棘子曰棗﹐梓子曰豫章﹐桑子曰椹﹐柘子曰佳﹐魯季孫植六於蒲圃東門之外。子胥曰﹕植吾墓。任云﹕山中有楸戶﹐掌楸木者﹐可爲什器也。蓋梓有三﹕木理白者梓﹐赤者楸﹐梓之美文者椅﹐楸之小者。桐亦名椅﹐與此不同。入藥則宜白色有子者﹐用皮則生者良。

曰﹕梓爲百木長﹐室屋之間有此﹐余材不復震矣。亦有子道焉﹐昔者伯禽康叔見周公﹐三見而三笞﹐遂見商子﹐商子使觀於南山之陽﹐見喬木而仰﹔又使觀於北山之陰﹐見梓焉。晉然實而俯﹐商子曰﹐喬者﹐父道也﹔梓者﹐子道也。於是二子再見乎周公﹐入門而趨﹐登堂而跪﹐周公拂其首﹐勞而食之﹐則以能子道焉耳。雜五行書云﹕捨西種梓﹐令子孫順者﹐蓋亦取此。詩云﹕維桑與梓﹐必恭敬止﹐靡瞻匪父﹐靡依匪母﹐故古者見喬木﹐必下而趨﹐所以廣孝也。桑者﹐母之所事﹐以供蠶繅﹔梓者﹐父之所植﹐以伐琴瑟﹐故見之而恭敬之心﹐惕然生焉﹐不必待於口澤手澤之所漸也。神農氏云﹕梓皮苦寒﹐入藥最良﹐蓋苦性趨下﹐寒平熱毒﹐順之也﹐敬止也。本經主去三虫。別錄療小兒身頭熱煩﹐瘡瘍虫蝕者﹐顧置室屋之間﹐余材且不復震。風虫之屬﹐寧不降心而退舍焉。梓之益利於人道者大矣。

第十一帙

白頭翁

﹝本經下品﹞【气味】苦溫﹐無毒。

【主治】主溫瘧﹑狂寒熱﹐癥瘕﹑積聚﹑癭气﹐逐血﹐止腹痛﹐療金瘡。

【核】曰﹕白頭翁﹐一名白頭老人﹐一名王主者﹐端居北位﹐今生吳越矣。他處𨿽時見﹐總不及兩地者爲貴。春生作叢主﹐株分挺出於眾葉﹐發莖端如杏﹐葉上有縞白茸毛﹐若頭髮疆短﹐之如翁也。近根亦有白茸﹐根似蔓荊﹐色深紫﹐其莖有風則靜﹐無風自搖﹐赤箭﹑獨活﹑鬼臼同性。河南洛陽﹐界新安山中﹐多服此﹐云令人壽考。修治﹐得酒良﹐花﹑子﹑莖﹑葉﹐功無差等。

曰﹕命名白頭翁﹐形色之相肖。亦白秉金用﹐頭爲陽首。翁者﹐歷年久﹐事盡知﹐故有風自靜﹐無風自搖。驗體之能立﹐用之能行﹐是以首出庶物﹐不爲八風所奪也。宜哉蕩中藏之垢穢﹐胡頸之癭癅﹐溫瘧之狂﹐積聚之傳會﹐寒熱之癥瘕﹐金瘡之屠毒﹐百體治平﹐腹心患滅。

第十一帙

澤漆

﹝本經下品﹞【气味】苦﹐微寒﹐無毒。

【主治】主治皮膚熱﹐大腹水气﹐四肢面目浮腫﹐丈夫陰气不足。

【核】曰﹕澤漆﹐出太山川澤﹐今江湖平陸有之。春生苗﹐一科分枝﹐叢生柔莖﹐色碧綠﹐如馬齒莧﹑苜蓿葉輩﹐圓黃且綠﹐頗似貓睛﹐一名貓兒眼艸。莖頭五葉﹐中抽小莖五枝﹐每枝作細花﹐色靑綠﹐復有小葉承之﹐齊整如一﹐一名五鳳艸﹐一名六葉綠花艸。莖有白汁黏人﹐根亦白﹐中心勁硬如骨。本艸爲大戟﹑烏頭苗者﹐謬矣。

曰﹕瀉水上行之爲澤﹐水瀉欲畱之爲漆﹐水大體用兩葉矣。故水亡體用者﹐皮膚熱﹔水惟具體者﹐大腹水气﹑四肢面目浮腫。緣丈夫陰足而精藏﹐而起亟﹐用行體至﹐體至用行﹐兩無礙焉。仲景先生金匱要略論﹐咳逆上气﹐時時吐濁﹐坐不欲眠﹐其脈沈者﹐澤漆湯主之。第形寒飲冷則傷肺﹐兩邪相擊﹐爲咳爲癰爲痿矣。此體用兩冥﹐至腎气獨沈宣水之用﹐卽所以輔水之體﹐內外合邪﹐泮然冰釋矣。

第十一帙

野狼牙

﹝本經下品﹞【气味】苦寒﹐有毒。

【主治】主治邪气﹑熱气﹑疥瘙﹑惡瘍﹑瘡痔﹐去白虫。

【核】曰﹕生淮南川谷﹐及冤句﹐今江東﹑汴東州郡﹐建康﹑三輔多有之。苗似蛇毒﹐葉濃而大﹐深綠色。六月華﹐八月實。實黑根白者佳﹐黑次之。設中濕﹐則易於腐爛。

曰﹕野狼牙象形﹐其善逐貪饕而腸直﹐治用類相同也。气寒味苦﹐有毒﹐逐邪熱气﹐秉毒攻毒﹐捷如影響。蓋風入虫成﹐熱傷身竅﹐此以劇飲傷飽﹐至腸疽痔﹐陰蝕惡瘍﹐餌服固多奇驗﹐洗濯更易滌除也。

第十一帙

胡粉

﹝本經下品﹞【气味】辛寒﹐無毒。

【主治】主治伏屍﹑毒螫﹐殺三虫。

【核】曰﹕錫鉛皆可造粉﹐錫粉瑩潔無靑气﹐僅可婦女飾面﹐色同肌理無辧也。第錫爲五金賊﹐不入藥用﹐丹竈家亦不采取。鉛粉有靑色﹐此卽先天之一气﹐五金之純液﹐入藥最良﹐丹竈家烹煉作櫃﹐匪此不用。按墨子云﹕大禹造粉。張華博物志云﹕紂燒鉛錫作粉。則粉之來亦遠矣。今金陵﹑杭州﹑韶州﹑辰州皆造﹐其法每鉛百斤﹐熔化﹐削成薄片﹐捲作筒﹐安木甑內﹐甑下﹑甑中﹐各安醋一瓶﹐外以鹽泥固濟﹐紙封甑縫。風鑪內﹐安火四兩﹐火盡添炭﹐養一七﹐開甑掃取﹐仍封仍養﹐以盡爲度。不盡者﹐炒作黃丹。渣滓﹐密陀僧也。

孟春餘冬錄云﹕嵩陽產鉛﹐居民多造胡粉。其法﹕鉛塊懸酒缸內﹐封閉四十九日﹐開之則化爲粉矣。但鉛气有毒﹐工人多用肥豬犬肉﹑漿酒以厭之。中其毒者﹐每至痿黃﹐癱攣而斃。

此皆巧者時出新意﹐以速化爲利故爾。相感志云﹕韶粉不白﹐用萊菔子蒸制則白。

曰﹕漑種金穀之糟醯﹐交烹黑鉛而成粉﹐轉作西白金﹐金向水中求也。更藉鼎甕醞藏﹐蒸之浮之﹐解堅凝爲柔脆﹐碎大塊作微塵﹐燒之﹐粉復還鉛﹐隨分仍合﹐仍合隨分﹐正所以徵從革之體物不遷﹐用行數變也。咸屬工力之使然﹐胡其產耳。夫如是﹐旣襲容平之金黃連炎上之作苦﹐具太陽寒水之化令﹐且也金至斯堅﹐上達九天﹐下徹九淵﹐內周五藏﹐外彌膚腠﹐用治身熱膚痛爲浸淫﹐焦爍毛髮膚皮金肺形藏者﹐黃連粉主之﹐藉炎敲襲淸肅﹐易熱惱置淸涼地也。

第十一帙

蜣螂

﹝本經下品﹞【气味】鹹寒﹐有毒。

【主治】主腹脹﹐寒熱。隱居云﹕治奔豚瘕積。

【核】曰﹕蜣螂﹐生長沙池澤﹐所在有之。以土包糞﹐轉而成丸﹐雄曳雌推﹐置於坎中﹐覆之而去。數日後﹐小蜣螂孚乳於中也。有二種﹕鼻頭扁﹐背襲玄甲﹐因有武士之稱﹐腹翼下有小黃子﹐附母而飛﹐晝伏夜出﹐見燈光則來﹐狐並喜食之﹐宜入藥用。小者身黑而暗﹐晝飛夜伏不堪用。修治﹐五月五日采取﹐蒸之﹐臨用去足﹐火炙﹐勿置水中﹐令人吐。

曰﹕蜣螂蜣也﹐一名轉丸﹑推車客﹐此濕生也。合糞壤水土﹐吐唾弄丸而感﹐樞輪之用乎。故主輪脫而脹腹﹐樞廢而熱寒。至若奔豚之下而上﹐瘕積之非其所據而據者﹐爰彼奮臂舉負而奔﹐則化無停機﹐推車客爲用大矣。釋典詮蜣具六卽佛號﹐凡屬有知﹐毋自墮﹐毋自棄也。

第十一帙

鼠婦

﹝本經下品﹞【气味】酸溫﹐無毒。

【主治】主治气癃﹐寒熱﹐月閉﹐血瘕﹐墮胎。

【核】曰﹕鼠婦﹐一名負蟠﹐一名濕生虫。出魏郡平谷﹐今處處有﹐多在下濕處﹐甕器底土坎中。詩云﹕在室﹐鄭玄言﹕家無人則生。大者長三四分﹐小者一二分﹐色灰褐﹐背有橫紋﹐蹙起﹐雙眸兩須﹐多足奔趨﹐甚捷﹐斷之無血﹐惟白漿耳。爾雅云﹕每在坎中﹐粘負鼠背﹐因名鼠負。韓保升云﹕猶耳好著羊身﹐名羊負來也。食之善淫﹐故得婦名。一名鼠姑﹐猶鼠婦也。

曰﹕鼠婦﹐一名負蟠﹐濕生虫者﹐蓋濕以合感﹐生必土坎甕器之底﹐若舉負而奔。

虫之多足者﹐蟠也﹔猶鼠性善疑﹐畏明穴處﹐出則每不果﹐徘徊乃竄耳。如假血爲瘕﹐而寒熱生﹔假气爲癃﹐而痺閉作。畱愛納想而乳字成﹐此非身所有者﹐竇而入之﹐悉皆消隕﹐傾營气之窠臼者也。

第十一帙

水蛭

﹝本經下品﹞【气味】鹹苦平﹐有毒。

【主治】逐惡血瘀血﹑月閉﹐破血癥積聚﹐無子﹑利水道。

【核】曰﹕生雷澤池澤﹐處處河池田有之。色黃褐﹐間黑紋數道﹐腹微黃﹐背隆腹平﹐中闊﹐兩頭尖﹐都有嘴吶者﹐可引可縮﹐兩頭咂人﹐及牛馬脛股﹐不滿其欲﹐不易落也。

𨿽燔湯烈火﹐研成末﹐入水變生﹐子入人腹﹐爲害彌深﹐惟蓄血人﹐隨血下隕﹐方堪藥用﹐否則不敢當也。修治﹐五月六月采取﹐用米泔浸一宿﹐曝漧﹐以冬豬脂煎令焦黃用。

曰﹕水蛭﹐一名至掌﹑馬蟥也。蓋蛭類有三﹕曰山蛭﹐曰艸蛭﹐藥用水蛭也。生水中﹐喜吮人及馬牛足股﹐蛭吮若莫知至而至者﹐果復性遂﹐蛭乃去﹐否則確乎其不可拔﹐寧斷兩頭﹐入骨爲患。故主力逐惡血瘀血﹐力破血癥積聚﹐此皆血畱而盈﹔至若太衝脈過盛﹐任脈不通﹐月事不以時下﹐月閉無子者﹐平其太衝﹐辟其妊娠﹐月事仍以時下而有子。有餘於血者﹐則用此法﹔不足於血者﹐不在用之。利水道者﹐此濕生虫﹐水族也。用利水道﹐故特易易﹐蓋水入於經而血成﹐不行焉﹐爲惡爲瘀﹐水蛭乃行不畱﹐則畱者行﹐亦可畱不行﹐則行者畱﹐非畱行安能時下而有子﹐此行而後畱﹐讀農經者﹐大宜著眼。

第十一帙

李根白皮

﹝別錄上品﹞【气味】甘寒﹐無毒。

【主治】消渴﹐止心煩﹐逆奔豚气。

【核】曰﹕李﹐處處有之。樹髙丈許﹐綠葉白花﹐果極繁茂﹐與麥同候﹐麥秋至﹐李熟矣。種類近百﹐子大者如如卵﹐小者如彈如櫻。味有甘﹑酸﹑苦﹑澀之別﹔色有靑﹑綠﹑紫﹑赤﹑黃赤﹑縹綺﹑胭脂﹑靑皮﹑灰紫之殊﹔形有牛心﹑馬肝﹑柰李﹑杏李﹑水李﹑離核﹑合核﹑無核﹑匾縫之異。生有武陵﹑房陵諸李。早則麥李﹑禦李﹐四月熟。遲則晚李﹑冬李﹐十月﹑十一月熟。又有季春李﹐冬花春實也。王禎農書云﹕北方一種禦黃李﹐大如碗﹐肉濃核小﹐甘津香美﹔江南建寧一種均亭李﹐色紫肥大﹐香如蘭蕙﹐味若醍醐﹔一種璧李﹐熟則拆裂糕液﹐如乳如酪﹐香甜可口﹔一種禦李﹐花色紅黃﹐實狀櫻桃﹐先諸李熟﹔一種夫人李﹐表綠裏赤﹐肉好肥滿﹐幹之﹐嘉慶子也。素問云﹕李韭皆酸。李﹐東方之果﹐木子也。

埤雅云﹕李從木從子﹐性頗難老﹐老𨿽枝枯﹐子亦不細﹐品處桃上﹐果屬有六﹐桃最爲下。

孔子飯黍﹐不以雪桃。詩曰﹐投我以桃﹐報之以李。又曰﹐丘中有麻﹐彼畱子嗟﹔丘中有麥﹐彼畱子國﹔丘中有李﹐彼畱之子。言麻以衣之﹐麥以食之。又有李焉﹐且皆丘中植之﹐則畱子之政修矣。此人之所以思之﹐法言曰﹐男子畝﹐婦人桑之﹐謂思呂子產相鄭﹐桃李之垂於街者﹐莫之援也。然則丘中有李﹐又能使人不盜也。爾雅曰﹕桃曰膽之﹐棗李曰之﹐蓋棗李之臍﹐去而已。舊云﹕桃李種法﹐大率欲方﹐兩步一株﹐密則陰輒相扇﹐不惟子細﹐味亦不隹也。譚子化書云﹕李接桃而本彊者﹐其實毛﹔梅接杏而本彊者﹐其實甘。此明造化之權﹐有以知巧而移矣。本根皮白﹐甘酸二種﹐入藥甘者良。修事﹐取東行者﹐刮去皺皮﹐灸黃用。

曰﹕李﹐木之多子﹐老至猶繁﹐累不易落。若荔實專力在系也﹐與麥同候﹐繼絕續乏﹐承順天施﹐養生之道也。仲景先生用治水逆犯上﹐病名奔豚﹐橫滑難制者﹐用甘李根白皮﹐甘稟土味﹐秉制爲用﹐轉承水下﹐且木實得酸﹐根白金色﹐環承制化﹐在本則子令母實﹐在金則虛則補母﹐在土則承乃制之。溯流而上者﹐順流而下矣。乃克治平﹐斯無不順﹐何逆之有。子名嘉慶﹐良有以也。隱居別錄廣推奔豚者﹐腎之積﹐气從少腹上衝心﹐心煩逆﹐又若厥狀﹐撞心消渴也。

第十一帙

羊肉

﹝別錄上品﹞【气味】苦甘﹐大熱﹐無毒。

【主治】暖中﹐字乳﹑餘疾﹐及頭腦大風﹐汗出虛勞﹐寒冷﹐補中﹐益气﹐安心﹐止驚。

【核】曰﹕羊類甚多﹐備載羊角條核。

曰﹕羊﹐火屬。子﹐羔﹐羊下有火﹐若火始然﹐可進而大﹐心畜也。其爲藥用﹐通心﹐主血脈。經云﹕藏眞通於心﹐心藏血脈之气也。金匱要略羊肉湯﹐療產後腹中痛。

音鳩。鳩﹐急也。血澀於營﹐脈滯於搖也。別錄廣字乳餘疾。字﹐女子字﹔乳﹐女生子。

餘疾﹐疾解而不了了也。大風頭腦﹐汗出虛勞寒冷者﹐木失達﹐火亡發也。發之達之﹐中乃補﹐气乃益﹐驚乃止﹐心乃安﹐木郁達﹐火郁發﹐子藉母補﹐母葉子助也。

第十一帙

薤

﹝別錄中品﹞【气味】辛味﹐溫滑﹐無毒。

【主治】主金瘡瘡敗。輕身﹐不饑﹐耐老。歸骨除寒熱﹐去水气﹐溫中﹐散結气。作羹食﹐利病患。諸瘡﹐中風寒﹐水气﹐腫痛﹐搗塗之。日華曰﹕煮食耐寒﹐調中﹐補不足﹐止久利﹑冷瀉﹐肥健人。

【核】曰﹕薤﹐一名﹝音叫﹞子﹑﹝音釣﹞子﹑火蔥﹑菜芝﹑鴻薈。生魯山平澤﹐所在亦有。八月裁根﹐正月分蒔﹐宜白軟良地。種法﹕一本率七八支﹐支多者科輒圓大﹐故以七八爲率。爾雅云﹕薤鴻薈﹐卽此是也。狀似韭﹐但韭葉中實而扁﹐有劍脊﹔薤葉中空而稍圓﹐有稜綫﹐嗅如蔥。三月作花﹐細碎﹐紫白色﹐不結實。爾雅翼云﹕薤似韭而無實也。亦不甚葷﹐古禮脂用蔥﹐膏用薤。膏﹐犬豕之屬﹔脂﹐羊牛麋鹿之類。蓋物各有所宜﹐故薤與牛肉同啖﹐令人癥瘕是矣。少儀云﹕爲君子擇蔥薤﹐則絕其本末﹐有萎幹者也﹐麋鹿魚爲泣﹐膺爲薜雞﹐野豕爲軒﹐兔爲宛脾﹐切蔥若薤以實之﹐醯以柔之。言此四物﹐其作之狀﹐以醋與葷菜淹之﹐悉皆濡熟﹐殺肉及腥。蓋𨿽葷物﹐乃能去腥﹐故古人不去而用之。第野狼食之迷﹐虎啖之憒﹐鼠吞之毛落﹐狗嚼之反胃﹐獨與獸不相宜也。今圃人種薤者﹐每用大蒜置硫黃其中﹐久則種分爲薤。薤有赤﹑白兩種﹕赤者苦無味﹐白者肥且美﹐可供食饌﹐充藥用﹐閩人目作素蔬﹐飯僧供佛﹐交天祀神﹐非此不稱敬。別有一種﹐水晶蔥﹐蒜根蔥葉﹐與薤相似﹐其臭不臭﹐亦其類也。按王禎農書云﹕野薤﹐俗名天蒜。生麥原中﹐似薤而小﹐味益辛﹐亦可供食﹐但不多有。爾雅所謂山韭者是矣。

曰﹕薤赤者﹐苦無味﹐主金瘡﹐療風水。薤白者肥甘﹐气臭爽﹐充溢乎形气之間﹐空可滿而滿可空﹐實可虛而虛可實也。傳云﹕五葷煉形﹐薤其一矣。夫物之英華之美者﹐莫如芝﹐如蓮曰水芝﹐芋曰土芝﹐蜜曰眾口芝﹐薤曰菜芝﹐蓋書之記務光翦薤﹐以入淸冷之淵﹐今薤葉篆﹐傳者。以爲務光所作。杜甫詩云﹕束比靑芻色﹐圓齊玉箸頭﹐衰年關膈冷﹐味暖並無憂。王禎云﹕生則辛疏﹐熟堪溫補﹐植之不蠹﹐嚼之有益﹐老者怡之﹐少者懷之﹐學道人資之﹐疾病患賴之﹐未豈野狼餐虎噬﹐狗偸鼠竊﹐所能味其味哉。齊諧志有陸郭之兄﹐罹天行疾﹐後頗善啖﹐日食非石斛不飽。經十載﹐致家貧行乞。一日饑極﹐遇圃有薤蒜者﹐各啖一畦﹐卒悶絕僕地﹐頃吐物如籠﹐漸大如牛馬﹐行人置粒飯於上﹐漸縮小﹐久消成水﹐已而病尋瘳也。顧此不惟癥瘕之可柔﹐饑瘡之可療﹐並可治中消﹐懲貪吏之腹矣。漢世太官圃﹐冬種蔥薤菜茹﹐覆以屋廡﹐晝夜然蘊以火﹐助其溫瀾乃生。召信臣爲少府﹐以爲不時之物﹐食之傷人﹐不可以奉供養﹐奏罷之。又漢孔奮爲姑﹐臧長妻也﹐但食蔥薤菜﹐而義熙中。太常謝澹生﹐遣四人還家種蔥菜﹐免官人之貪﹐其貪廉之不同如此。今人多不采用﹐獨金匱有薤白白酒湯﹐治胸痺﹐卒病論有薤白白飲﹐主少陰四逆﹐下利﹐後重。閉者使之通﹐泄者使之闔﹐樞機之用乎。

第十一帙

瓜子仁

﹝別錄中品﹞【气味】甘寒﹐無毒。

【主治】腹內結聚﹐破潰膿血﹐最爲腸胃脾內壅要藥。

【核】曰﹕瓜子﹐甜瓜子也。生成備甜瓜蒂核。

曰﹕莖蔓樂延﹐稍壅輒潰﹐附本之瓜反小﹐近末之瓜轉大﹐吮吸地液﹐性頗貪野狼﹐𨿽夏火主時﹐無妨水大含徧者也。卽一粒子﹐具瓜全體。仲景先生用治腸癰膿未成者﹐吮吸殆盡。隱居別錄推展腹內結聚﹐破之潰之﹐結解聚散。故曰﹕最爲脾胃壅滯要藥也。

第十一帙

惡實

﹝別錄中品﹞【气味】辛平﹐無毒。

【主治】明目﹐補中﹐除風傷。

【核】曰﹕惡實﹐一名鼠粘﹐一名大力﹐一名牛蒡﹐一名蝙蝠刺。處處有之。三月生苗﹐髙三四尺﹐葉如芋而長。四月開花作叢﹐淡紫色。實如楓而小﹐萼上細刺﹐百十攢簇﹐一作子數十粒﹐色黑褐﹐好著人衣也。

曰﹕惡音烏﹐非遏也。禮器云﹕晉人將有事於河﹐必先有事於惡池。說文云﹕惡池漚夷﹐並州川也。實者充滿﹐緣彼充滿﹐獨遠實也。一名大力﹑牛蒡者以此。先人博議云﹕此秉風大動搖之用﹐故抽水土之力獨勝。味辛气平﹐爲風木乃制爲用矣。則凡病從風生﹐或因風寒薄郁乃成痤者﹐取之捷如影響。設屬形層之外與上部者﹐功力尢勝。又云﹕此以承制之品﹐宣助肝木﹐便無太過之失﹐厥受和平之益矣。

第十一帙

酒

﹝別錄中品﹞【气味】苦甘辛﹐溫﹐有毒。

【主治】主行藥勢﹐殺百邪﹑惡鬼﹑毒瓦斯。藏器云﹕通血脈﹐濃腸胃﹐潤皮膚﹐散濕气﹐消憂發怒﹐宣言暢意。

【核】曰﹕世本云﹐帝女儀狄始作酒醪﹐變五味﹐少康作秫酒。素問上古天眞論以酒爲漿﹔湯液醪醴論﹐黃帝問曰﹕爲五穀湯液及醪醴柰何﹖岐伯對曰﹕必以稻米﹐炊之稻薪﹐稻米者完﹐稻薪者堅。帝曰﹕何以然﹖岐作曰﹕此得天地之和﹐髙下之宜﹐故能至完﹐伐取得時﹐故能至堅也。帝曰﹕上古聖人﹐之湯液醪醴﹐爲而不用﹐何也﹖岐伯曰﹕自古聖人之作湯液醪醴者﹐以爲備耳﹐爲而弗服也。中古之世﹐道徳將衰﹐邪气時至﹐服之萬全﹐則酒自黃帝﹐業稱上古作始﹐非獨帝女儀狄造矣。酒經云﹕空桑穢飲﹐醞以稷藜﹐以成醇醪。此酒之始﹐烏梅女﹐甜九投﹐澄酒百種﹐此酒之終。食貨志云﹕酒者﹐天之美祿﹐頤養天下﹐享祀祈福扶衰療疾﹐非酒不行﹐故月令仲冬﹐命大酋﹐秫稻必齊﹐曲必時﹐湛必潔﹐水泉必香﹐陶器必良﹐火齊必得﹐兼用六物﹐大酋監之﹐無有差。白孔六帖云﹕秫米一斗﹐得酒一斗﹐爲上樽﹔稷米一斗﹐得酒一斗﹐爲中樽﹔粟米一斗﹐得酒一斗﹐爲下樽。本艸云﹕葡萄瓜椹﹐杞菊芑﹐林檎橘KT﹐李桃杏梅﹐蔥豉姜椒﹐羊羔鹿胎﹐虎脛熊掌﹐凡生物果谷艸木之易釀者﹐皆可造酒。入藥惟秫酒之淸者﹐稱無上乘。若合郁﹐釀之成鬯﹐此以陽據陰﹐則酒色香而黃﹐在器流動﹐詩所謂黃流在中者﹐是矣。故周人尙臭﹐灌用鬯﹐陰達於九淵﹐陰徹於九天﹐條暢於上下﹐致气於髙遠﹐所以降神也。酒正職云﹕旣有米曲之數﹐又有功沽之巧。功沽爲善惡﹐是酒之善者爲功﹐惡者爲沽也。詩疏云﹕一宿酒曰沽﹐蓋酒以久爲貴﹐故周禮有昔酒之名耳。天官酒政﹐掌酒政令﹐以式法授酒材﹐辧五齊之名。一曰泛齊﹐言酒熟而泛泛然也﹔二曰醴齊﹐酒成而上下一體﹐汁滓之相得也﹔三曰盎齊﹐成而色蔥白也﹔四曰緹齊﹐昔而色紅赤也﹔五曰治齊﹐渣滓沈下﹐充然悅口也。又辧三酒之物﹕一曰事酒﹔二曰昔酒﹔三曰淸酒。再辧四飲之物﹕一曰淸﹔二曰醫﹔三曰漿﹔四曰酏﹐蓋成周酒政嚴矣。在周書則有酒誥之篇。在周禮則有酒政之官。夫祭祀必有酒﹐奉養必有酒﹐燕享必有酒﹐是不容一日廢也。然甘酒有戒﹐湎酒有徵﹐沈酒有誓﹐彜酒有誥﹐先王無不致儆於酒。

今周人以酒設官﹐是故五齊之酒﹐三酒四飲之物﹐濃薄之異﹐淸濁之異﹐新舊之異﹐此固酒政之所必辧也。祭酒之用﹐賓客之用﹐王后世子飲膳之用﹐耆老孤子庶子饗食之用﹐此正酒正所當共者也。凡酒用於祭﹐飲酒用於燕﹐禮酒用於饗﹐陳酒用於賓客﹐秩酒用於養老﹐合而言之﹐曰公酒。然而酒人以其酒﹐入酒府﹔漿人以其飲﹐入酒府也。是皆王之所得用﹐而酒正掌酒之政令﹐未嘗不致儆焉。其酒材也以式﹐授其實樽也以法﹐共頒酒則有法以行之﹐秩酒則有書契以授之。至於祭祀之酌有數﹐王者之燕飲亦有計也。他官會計﹐惟以歲終﹐而酒正之出﹐日入其成﹐日計之也。月入其要﹐月計之也。則周人之致謹於酒﹐可知矣先王於飲之器﹐且有法存焉。彜有舟﹐以示其過量﹐則有沈溺之禍。尊有﹐以示其不節﹐則有浸淫之患。六彜曰彜﹐所以示其祭酒之有嘗。六尊曰尊﹐所以示其祭酒之有等﹐先王器皿之度﹐往往有戒﹐而況於酌用之際乎。飲箴曰﹕酒之道﹐豈止於充口腹樂悲歡而已哉﹐甚則化上爲淫溺﹐化下爲禍。是以聖人節之以酬酢﹐諭之以誥訓﹐然尙有上爲淫溺所化﹐化爲亡國﹐下爲禍所化﹐化爲殺身﹐且不見前世之飲禍耶。路酆舒有五罪﹕其一嗜酒﹐爲晉所殺﹔慶封易內而耽飲﹐則國朝遷﹐鄭伯室室而耽飲﹐終奔於駟氏之甲﹔欒髙者酒而信內卒敗於陳鮑氏﹔衛猴飲於藉圃﹐卒爲大夫所惡。

嗚呼﹗吾不賢者性實嗜酒﹐尙懼爲酆舒之戮過﹐此吾不爲也﹐又焉能俾喧爲靜乎﹐俾靜爲喧乎﹐不爲靜中淫溺乎﹐不爲禍之波乎﹐旣淫溺禍作於心﹐得不爲慶封乎﹐鄭伯乎﹐欒髙乎。爲之箴曰﹐酒之所示﹐示其全眞﹐寧能我醉﹐不醉於人。

曰﹕方書稱淸酒﹐卽四飲之一曰淸﹐漿人之爲醴淸也。扶衰養疾非酒不行﹐但不及亂可耳。如陰之五宮﹐生在五味﹐陰之五宮﹐傷在五味﹐過量乃及亂耳。說文云﹕酒﹐酉也﹐釀之美曲酉而味美也。又就也﹐就人性之善惡也。故酒不冰﹐曷命曰丹﹐集秋霜之粳谷﹐醞春生之麥酴﹐互交以金木﹐旣濟以水火﹐乃得凍不冰而火可然﹐六陽之爲用乎。隱居云﹕主行藥勢﹐若百川之潛渫﹐泱漭之澹濘﹐騰波之赴勢﹐動不可遏也。蓋行身之剽悍者衛﹐勺飲入口﹐百體徧周﹐酒落焦府﹐不勞彈指﹐走血脈﹐通關津﹐達四街﹐徹九竅﹐布三百六十五節﹐開八萬四千毛孔﹐亦猶衛气之剽悍﹐卽芍力之駢馳﹐桂使之先聘﹐迅速捷機﹐亦無出其右者。不觀立使怯者彊﹐衰者壯﹐憂者蠲﹐不怒者怒﹐不言者言﹐暢意力行矣。倘品行之不端﹐妍醜亦立見矣。就人性之善惡歟﹐誠莫之爲而爲﹐莫之致而致也。

第十一帙

蒴細葉

﹝別錄下品﹞【气味】酸﹐溫﹐有毒。

【主治】風瘙﹐癮疹﹐身癢﹐濕痺﹐可作浴湯。

【核】曰﹕蒴﹐出熊耳川谷﹐及冤句﹐今田野丘墟間亦有之。春初生苗﹐每枝五葉﹐夏半花白﹐如盞大。結子靑碧﹐類綠豆﹐十月紅熟﹐一名接骨。芹族也﹐芹品凡三﹕一水芹﹐水英也﹔二旱芹﹐陸英也﹔三蒴﹐木英也。蓋木謂之華﹐艸謂之榮﹐不榮而實﹐謂之秀﹔榮而不實﹐謂之英。陸英精專者榮﹐采其英﹔蒴專精者葉﹐摘其葉。仲景金匱要略論﹐王不畱行散﹐療金瘡﹐用蒴葉﹐因名蒴。細葉者﹐初生嫩綠小葉也。修事﹕初春摘取細葉﹐陰漧﹐他時葉轉大﹐气味劣薄矣。

曰﹕蒴諧聲﹐艸諧蒴也。蓋月冥初蘇之爲朔﹐雉伏翕羽之爲翟﹐諭功力用相肖耳。故得開宣陽气﹐燻膚充身﹐而瘡瘍辟。乃回陰气﹐骨接肌連﹐而金瘡合﹐樞機之爲用﹐鑄形良品也。

第十一帙

蘆根

﹝別錄下品﹞【气味】甘寒﹐無毒。

【主治】消渴客熱﹐止小便利。

【核】曰﹕所在有之﹐生下濕陂澤中。其狀似竹﹐葉抱莖生﹐無附傍枝。花白作穗若茅。

根類竹而節疏。根行水底者﹐其味甘﹔露根水上者﹐不堪用也。

曰﹕詩疏云﹕蘆初生曰葭﹐嘉美也。長成曰葦﹐偉大也。未秀曰蘆﹐蘆﹐黑也。

蓋蘆曰黑﹐黑﹐水色也。臚﹐腹前也﹐假言驢力之在臚也。其气寒﹐其味甘﹐對待熱蘊臚腹﹐大者膀胱气﹐美失其中﹐致腎水失周胸臆而消渴﹐獨沈膀胱而便利﹐與之各得其平。故水者﹐準也﹐稱物平施﹐則水流而不盈﹐行險而不失其正。

第十一帙

薴麻

﹝別錄下品﹞【气味】甘寒﹐無毒。

【主治】安胎﹐胎熱丹毒。

【核】曰﹕薴麻﹐閩﹑廣﹑江﹑浙多有。宿根不死﹐至春再發﹐一科數十莖﹐亦可分蒔。

髙七八尺﹐葉如楮﹐無叉﹐面靑背白﹐有短茸毛。夏秋間細穗靑花。剝其皮可以績布。荊楊間則三刈﹐取皮﹐以竹刮其表﹐濃處自脫。

曰﹕門屏之間曰寧﹐曲禮云﹕天子當寧而立也。大謂之麻﹐天子賜伯子男樂﹐則以將之。功主安胎﹐顧名思義﹐則得之矣。先人云﹕質直而縷﹐如經如絡﹐故易生則气勝﹐理潤則血流。安胎捷於益母﹐世諦未之識也。

第十一帙

白附子

﹝別錄下品﹞【气味】辛甘﹐大溫﹐有小毒。

【主治】心痛血痺﹐面上百病﹐行藥勢。

【核】曰﹕本出髙麗﹐及東海﹑新羅國﹐今出涼州﹐及遼東。生砂磧下濕地﹐獨莖﹐類鼠尾艸﹐細葉周匝﹐生於穗間。形似天雄﹐根如艸烏頭小者﹐長寸許﹐幹皺有節。

曰﹕白附子﹐形肖附子而色白﹐陽毒獨行之勇悍﹐亦相肖焉。气味辛溫﹐功齊火熱﹐手少陰心臟之體用藥爾。經云﹕心者生之本﹐神之變也﹐其華在面﹐其充在血脈。爲陽中之太陽﹐通於夏气﹐故主行藥勢﹐治心痛血痺﹐面上百病耳。

第十一帙

竈心黃土

﹝別錄下品﹞【气味】辛﹐微溫﹐無毒。

【主治】婦人崩中﹐吐血﹐止咳逆血。醋調塗癰腫毒瓦斯。

【核】曰﹕竈心黃土﹐原名伏龍肝。取竈中對釜臍的之赤土也。伏火經十年者良。修治﹕乳研極細﹐水飛。

曰﹕鱗虫木屬曰龍。肝者﹐木藏也。蓋肝藏血﹐故主血失所藏﹐爲吐血﹐爲逆血﹐爲崩血﹐爲便血﹐餌臥血歸於肝﹐而諸血藏﹐心復得主﹐脾復歸統﹐伏龍功力普矣。第木必侮土﹐木襲火傳﹐火襲土駐﹐始而殘賊﹐終而遞生﹐由是觀之﹐並可主木乘土下者脾衰﹐火爍肺葉者咳逆﹐而皆治之。釋典云﹕帶彼相起﹐彼帶相起﹐生生之謂乎。醋調塗癰腫解毒者﹐醋醯也﹐穣粳谷而作酸﹐金行木徳兩備矣。全藉火土授受之伏龍﹐順浮沈於生長之門﹐而春而夏﹐而長夏﹐而秋而冬﹐成言乎艮矣。何患肉理不通之癰腫﹐死陰毒厲之不攘乎。且也萬物莫不生土而歸土﹐物有所歸﹐殺厲之气﹐暖然齊春仁之潔矣。

第十一帙

醋

﹝別錄下品﹞【气味】酸苦溫﹐無毒。

【主治】消癰腫﹐散水气﹐殺邪毒。

【核】曰﹕醋﹐一名酢﹐一名醯﹐一名苦酒。五穀及秕糟飴果﹐皆可造。入藥惟取晚粳者上﹐早者次﹐糯秫者又次。其法﹕三伏時﹐用陳倉米一斗﹐淘淨蒸飯﹐攤冷黃﹐曬簸﹐水淋淨。判以陳倉米二斗﹐淘淨蒸飯﹐和勻﹐气歇入甕﹐遂注水淹過寸許﹐密封置暖處﹐三七日成。糯醋﹕秋社日﹐用糯米一斗﹐淘蒸﹐以六月六日造成﹐合小曲一分﹐和勻﹐同水二斗﹐注甕中封釀三七日成。粟醋﹕法用陳粟米一斗﹐淘浸七日﹐蒸之﹐再淘淋﹐倍水入甕密封﹐日夕開攪一次﹐一七日成。小麥醋﹕法用小麥二斗﹐水浸三日﹐蒸熟黃入甕﹐水淹過麥﹐密封﹐七七日成。大麥醋﹕法用大麥一斗﹐水浸三日﹐蒸熟黃﹐曬漧﹐水淋過﹐再以大麥二斗﹐蒸熟和勻﹐入甕﹐注水封閉﹐三七日成。飴餳醋﹕法用飴餳十斤﹐水三十斤﹐煎化﹐俟溫﹐入白曲末二十兩﹐入甕攪勻﹐封甕口﹐日中曬﹐三七日成。糟秕諸果者﹐不堪藥用﹐不盡紀也。

曰﹕粳﹐漑谷也﹐釀之作酸。酸。木味也。是木本水爲源矣﹐故法取粳造者良。

蓋酸津肝木誠肝臟之體用物﹐楞嚴云﹕譚說酢梅﹐口中酸出﹐耳提面命﹐尙爾津津﹐至決癰消腫膚受者﹐猶得蠲除﹐飲之啖之﹐寧不聚津﹐豬水澤﹐及稿瘁乎。若目爲肝家本有之物﹐忘源者在在皆然矣。主散水殺邪﹐潤濕者﹐仍歸水大﹐邪孳者﹐寧不降心退舍焉。佐膽作導﹐疏

第十一帙

豬膽

﹝別錄下品﹞【气味】苦寒﹐無毒。

【主治】主傷寒熱渴。陳藏器曰﹕敷小兒頭瘡﹐治大便不通﹐以葦筒納入下部三寸﹐灌之立下。

【核】曰﹕豬豕也﹐易擊坎爲豕﹐性趨下俯首﹐喜卑穢。天將雨﹐則進涉水波﹐爲水畜也。蓋十二子﹐亥爲豕﹐故亥象形。以一陰生於午﹐至亥而六陰備﹐謂其嫌於無陽也。是以豬之在物﹐以從豕﹐在气﹐以從亥﹐其應水也﹐爲能克其類焉。牝曰﹐曰彘﹔牡曰KT﹐曰。皮膚血肉﹑筋骨髓腦﹑臟腑膏膜﹑頭臚脬卵﹑懸蹄耳垢﹑湯繩縛﹐咸歸藥用。若豕﹐其曰﹕膽者﹐肝之腑﹑謀慮決斷之所出焉。經云﹕十一臟皆取決於膽﹑其所賴以斷判流行者眾矣。囊皮裹汁﹐气用爲先﹐是非塊然肉好之比。性濡滑﹐味大苦﹐气大寒﹐大凡火熱爲眚﹐燥涸爲證者﹐對待治之。至續脈慰勞﹐利腸滌垢此則气用前通﹐並得潔齊形髒。蓋膽者﹐甲乙之始﹐陰陽之兆﹐所賴以斷判行流﹐豈小補云乎哉。

第十一帙

蜘蛛

﹝別錄下品﹞【气味】微寒﹐有小毒。

【主治】大人小兒﹐及小兒大腹丁奚﹐三年不能行者。

【核】曰﹕蜘蛛﹐處處有之。色蒼褐而斑﹐有棘毛﹐雙眸巨口﹐六足大腹﹐爪牙銳利﹐嚙人最毒﹐尿遺著人﹐遂作瘡瘍。腹下有細稜﹐絲從內放也。結网在人家檐角﹐籬頭陋巷間﹐空中右繞作网﹐綸經二十有四﹐布緯七十有二﹐虫豸觸著﹐卽放絲捆紮細小﹐而後啖也。埤雅云﹕蜘蛛結絲﹐以网飛虫﹐人之用計﹐安能過之﹐掃其网﹐置衣領中﹐令人知巧辟忘。入藥惟用懸如魚罾者﹐亦名。赤斑者﹐名絡新婦﹐入方術家用。余並不采取﹐種類甚多﹐大小顏色﹐亦不一也。爾雅但分蜘蛛﹑艸﹑土﹐及蛸四種。嚙人甚毒﹐往往見於典籍。按劉禹錫傳信方云﹕判官張延賞﹐爲斑蜘蛛咬頸上﹐一宿有二赤脈繞項下﹐至心前﹐頭面腫如數斗﹐幾至不救。一人以大藍汁﹐入麝香﹑雄黃﹐取一蛛投入﹐隨化爲水﹐點咬處﹐兩日愈。

貞元十年﹐崔從質員外﹐被蜘蛛咬﹐腹大如孕婦﹐僧教飲芋乳﹐數日而平。李絳兵部手集云﹕蜘蛛咬人﹐徧身成瘡﹐飲好酒至醉﹐則虫於肉中﹐似小米自出也。劉郁西域記云﹕赤木兒城﹐有虫如蜘蛛﹐毒中人則煩渴﹐飲水立死﹐飲葡萄酒至醉﹐吐則解。元稹長慶集云﹕巴中蜘蛛大而毒﹐甚者身運數寸﹐長數倍﹐竹木被网皆死。中人﹐瘡﹑痛癢倍嘗﹐惟以苦酒調雄黃塗之﹐仍用鼠負虫食其絲則愈。修治﹐火熬焦者良。

曰﹕蜘蛛噴泄放絲﹐磨旋右轉﹐結网以网飛虫﹐知物觸而遂誅之﹐地以陽殺陰藏之謂乎。易曰﹕結繩网罟﹐以佃以漁蓋取諸離。象曰﹕明兩作離繼明照於四方之火徳歟﹐重門擊柝﹐以待暴客﹐蓋取諸豫。象曰﹕雷出地奮﹐先王以作樂崇徳﹐殷薦之上帝﹐以配祖考之木徳歟﹐故聖人之作易也﹐仰觀於天﹐俯察於地﹐而又觀鳥獸之文﹐與地之宜﹐則所謂取才於物也。仲景兩論﹐爲方劑祖﹐蜘蛛輔木王之桂﹐曰蜘蛛散﹐主治陰狐疝﹐气偏有大小﹐時時上下﹐觸突网募﹐亂作腹心者﹐盡誅之﹐捲束狂勃﹐剪滅不格也。陶隱居遵祖劑作別錄﹐廣治小兒三歲不能行。蓋天道左旋﹐天以陽生陰長﹔地道右轉﹐地以陽殺陰藏。地道也﹐坤道也﹐應地無疆﹐以順天行之健。及小兒大腹疔﹐此髙粱之變﹐洗除特易易耳。

第十一帙

鱧腸

﹝唐本艸﹞【气味】甘酸平﹐無毒。

【主治】血痢。鍼灸瘡發﹐洪血不可止者﹐敷之立已。汁塗眉髮﹐生速而繁。

【核】曰﹕鱧腸﹐所在有之﹐南方下濕地尢多。苗似旋復﹐莖似馬莧﹐葉似楊柳﹐花細白﹐作實似小蓮房﹐色靑碧。一種苗梗枯瘦﹐似小蓮花﹐色正黃﹐實亦作房﹐且圓﹐南人謂之小蓮翹。二種折其苗﹐並有汁出﹐須臾遂黑﹐俗謂之旱蓮﹐又謂之金陵艸。

曰﹕鱧﹐玄鱧﹐體色靑玄﹐俗呼黑鱧。首具七星﹐隨斗指而向之﹐神轉不回之謂乎。美在腸﹐形相肖也。蓋腸﹐暢也。通暢胃气﹐爲水穀道﹐心肺腑﹐大小腸也。經云﹕肝主色﹐自入爲靑﹐入腎爲黑。爾雅翼云﹕靑出於藍。月令云﹕刈藍以染重玄﹐則又玄出於靑矣﹐爲腎之心藥肝藥﹐肝之腎藥心藥﹐心之肝藥腎藥也。故鱧腸產南而色玄﹐則凡毛髮須眉﹐色變於色者﹐使之各色其色耳。經云﹕腎之合骨也﹐其榮發也﹐其主脾也﹔肺之合皮也﹐其榮毛也﹐其主心也。又爲肺之脾藥腎藥﹐心藥肝藥矣。故鱧腸白華在秋﹐稟庚金之化﹐色味乃充﹐气平味甘﹐亦卽土大舒和之用。又爲脾之腎藥心藥﹐肝藥肺藥也。此以五星互呈﹐故得形髒敵應﹐爲心肝脾胃﹐爪生發長﹐筋轉脈搖﹐彌膚致腠﹐誠駐形形物耳。若主血痢﹐正胃失通暢﹐致穀道不泌不分。蓋鱧至難死﹐自非連者比。至主鍼灸瘡發﹐洪血不止﹐鱧腸脈勝而通心﹐色勝而通肝﹐則脈有所主﹐血有所藏﹐心主腎也﹐肝主肺也﹐水火旣濟矣﹐木金互交矣。膚受者捷如影響﹐況餌食者乎。

第十一帙

﹝唐本艸﹞【气味】苦寒﹐有小毒。

【主治】熱﹐煩滿不能食。搗汁主金瘡﹑止痛﹐續血﹑生肌﹐除諸惡瘡﹐消浮腫。

【核】曰﹕﹐所在有之。春盡作苗﹐莖有直稜﹐間作班點。葉似耳﹐微長﹔又似地松﹐稍薄。對節生葉﹐花葉皆毛。肥壤者﹐一株分枝數十。八九月作小花﹐深黃色。實如蒿子﹐外萼有刺﹐喜黏人也。修治﹐采葉洗淨曝漧﹐入甑中﹐每層酒潤蜜酒﹐疊滿﹐封固甑口﹐蒸一時許﹐取出﹐曝漧。如前法﹐蒸曝九次﹐則气味香美。

曰﹕楚人呼彘爲﹐呼嗅爲。蓋腎畜彘﹐腎臭腐﹐爲腎臟之體藥也。其味苦﹐其气寒﹐其性潤下﹐又爲腎臟之用藥也。對待熱爲眚﹐若蟄虫之壞我戶耳。經云﹕腎虛者﹐心懸若病饑﹐煩滿不能食﹐灸之則彊食生肉。又云﹕腎虛脛腫寒逆﹐實則骨气以精﹐是故駐形者﹐其始淫气於腎﹐散精於骨﹐以次淫散﹐乃得筋柔肌生﹐血榮毛美耳。若風气通於肝﹐致筋膜馳痿﹐此以气病形﹐亦以形病气﹐輔肝之母﹐卽所以補腎之形﹐形全則神俱﹐五形若一矣。

第十一帙

土瓜﹝救荒本艸﹞

【气味】苦寒﹐無毒。

【主治】邪熱﹐解勞之﹐淸心﹐明目。

【核】曰﹕苦瓜﹐副名癩葡萄﹑錦荔枝。所在都有﹐閩廣尢多。四五月下子﹐生苗﹐引蔓長丈餘﹐有澀毛。葉類野葡萄﹐莖間捲須﹐亦若葡萄之絡絆也。七八月作小花﹐黃色五瓣。

結實如雞卵﹐皮上癩﹐宛若荔枝殼狀﹐初生靑色﹐熟則黃赤﹐內有紅瓤﹐丹紅如血﹐殼極苦﹐瓤最甜﹐瓤中裹子﹐形扁色褐﹐似木鱉子狀。閩廣者﹐瓜長尺許﹐他處則圓短﹐但本大末銳耳。取殼皮靑翠者﹐煮肉作羹﹐及鹽醬充蔬味﹐𨿽苦澀﹐頗有淸韻﹐善解熱惱也。根如胡蘿卜﹐質柔且滑﹐削挺作導﹐用泄腐穢耳。

曰﹕苦瓜﹐苦詮味。瓜象形﹐象實綴在須蔓間也。殼苦瓤甜﹐因名苦瓜。生時靑碧﹐熟則丹黃﹐水火通明﹐土金授受際也。形類荔實﹐又狀人心﹐瓤肉正赤如凝血﹐殼皮痱猶刺﹐第柔滑若膚肌﹐罔同荔刺之辣手。借此形色﹐持維中土﹐遞襲容平﹐乃得懲煩雪躁﹐息肩勞乏﹐頓開心目﹐轉熱惱爲淸涼地矣。根膩澤﹐削挺作導﹐通因塞用﹐特易易耳。

第十一帙

漿水

﹝宋嘉﹞【气味】甘酸溫﹐無毒。

【主治】主調水引气﹐宣和彊力﹐通關﹑開胃﹑止渴﹐六亂泄利﹐消宿食。宜作粥﹐薄暮啜之﹐解煩去睡﹐調理臟腑。十令酸﹐止嘔噦﹐白人膚﹐體如繒帛。

【核】曰﹕漿水﹐炊粟令熟﹐投冷水中浸六夕﹐味作酢﹐面生花﹐色類漿汁﹐故名漿水。

蓋粟粒細圓﹐南北皆有﹐北田猶多﹐苗都如茅﹐有靑﹑黃﹑赤﹑白﹑黑﹑褐之殊﹐或因姓氏地名﹐或因形似時令﹐隨義賦名﹐不啻數十種。如早有趕麥黃﹑百日糧﹔中有八月黃﹑老軍頭﹔晚有雁頭靑﹑寒露粟。故成熟有早晚﹐苗稈有髙下﹐山澤有宜異﹐實收有息耗﹐質性有彊弱﹐气味有美惡﹐順天時﹐量地理﹐則用力少而成功多﹐任性返道﹐勞而無獲矣。大都早粟皮薄而米充﹐晚粟皮濃而米瘦。與粱同類﹐穗大毛長﹐粒粗而粘者粱﹐穗小毛短﹑粒細而粳者﹐粟也。苗似粟﹐低小有毛﹐秀特舒散﹐米粒悅澤﹐一稃一米。米粒稍肥者﹐稷也﹔一稃二米﹐米粒稍細者﹐黍也。狀如蘆荻而內實﹐葉如蘆穗而稍肥﹐米如椒子而堅硬者﹐蜀粟也。蜀粟﹐卽髙粱﹐廣雅謂之水稷﹐又謂之荻梁﹐食物謂之蘆﹐俗謂之蘆粟﹐又謂之蜀秫也。苗葉都似蜀粟而肥﹐又類薏苡而長﹐六七月開花成穗﹐如秕豆狀﹐苗心出苞﹐如棕魚﹐白須四垂﹐久則苞裂子出﹐攢簇如珠者﹐玉粟。一名玉蜀粟﹐又名玉髙粱﹐卽今之禦粟也。

漿水所需﹐取陸種之早粟﹐一稃一米﹐最細而圓者。炊浸合宜﹐爲用彌佳。日久致敗﹐爲害殊甚。禁李同食﹐令人霍亂。妊婦食之﹐令兒骨瘦﹐產後尢忌。淸漿啜之﹐絕嗣不字﹐醉人頻飲﹐失音不語也。

曰﹕漿水﹐粟漿也。炊粟浸釀﹐六夕乃成﹐去滓純水﹐一名淸漿。蓋粟本作﹐象穗在禾之上也。春秋題辭云﹕粟乃金所主﹐米爲陽之精﹐西葉米而粟成矣。孔子曰﹕粟之爲言續也﹐爲陸種之首﹐舊谷旣絕﹐新谷未登﹐接絕續乏﹐名之曰粟。其味鹹﹐其气寒﹐炊之作漿。其气溫﹐其味酸且甘﹐顧谷類水屬﹐葉西而登﹐炊之釀之﹐稼穡之甘﹐曲直成酸﹐五气固備﹐而酸津獨著﹐爽旦微明﹐春生之象也。乃爾漿水谷味﹐開發上焦﹐燻膚充身﹐澤毛若霧露之漑。斯毛脈合精﹐行气於府﹐府精神明﹐畱於四藏﹐則絕者接﹐而乏者續矣。何患气之失引﹐水之失調﹐開之不通﹐渴之不止﹐霍亂之難平﹐湧泄之難定﹐宿食之難消乎。

薄暮啜之﹐解煩去睡﹐此爽旦微明﹐春生之休徵也。調腑理髒﹐此府精神明﹐畱於四藏之休徵也。煎之令酸﹐止嘔定噦﹐此宣水谷味﹐開發上焦之休徵也。白人膚體如繒帛﹐此燻膚充身﹐澤毛若霧露之漑之休徵也。至宣和彊力﹐將挈衛營﹐平權衡﹐成寸口﹐後天生气從之﹐先天眞气自守矣。

第十一帙

白魚

﹝宋開寶﹞【气味】甘平﹐無毒。

【主治】開胃﹑下气﹐去水气﹐令人肥健。

【核】曰﹕白魚﹐一名﹐一名。﹐白也﹐白色也。生江湖中﹐大者長六七尺﹐色白形窄﹐腹扁﹐鱗細﹐內有細刺﹐頭尾俱昂。灸瘡不發者﹐作食之。

曰﹕魚﹐冬淵春涉﹐化無停機者﹐共浮沈於生長之門。白者﹐金色﹔金者﹐水母﹐生生不息之源也。仲景先生用治水亡澤上而消渴﹐水亡潤下而小便不利。開寶推展開胃﹔開胃者﹐開發上焦﹐燻膚充身﹐澤毛若霧露之漑。令人潤身而肥健﹐气無有不下﹐水無有不去矣。蓋用行則體消﹐體止則用息﹔用不忘體﹐體不亡用﹐亡則不祥莫大焉。顧水之從魚﹐猶云之從龍﹐風之從虎﹐親上親下﹐物各從其類也。

第十一帙

浮石

﹝日華﹞【气味】鹹平﹐無毒。

【主治】煮汁飲﹐止渴﹐治淋﹐殺野獸肉。

【核】曰﹕出南海﹑交州之陽。水沫集塵埃﹐蕩漾水面日久凝結而成。色黃白﹐體虛而輕﹐仍未離乎塵沫本相也。先人云﹕山融成水﹐歸宗走海﹐泡幻立堅仍呈本相﹐隨波上下﹐止止行行﹐行行止止﹐會心者得之。

曰﹕抱朴子云﹕燒泥爲瓦﹐燔木爲炭﹐水沫爲浮石﹐皆去其柔脆﹐變其堅剛。釋典云﹕火劣水勢﹐濕爲巨海﹐幹爲州潭﹐是故彼大海中﹐火光常起﹐彼州潭中﹐江河常注﹐𨿽幻化異形﹐而水火之性﹐終不隕滅。顧浮石之浮水上﹐卽火性浮炕之上炎。詩大雅云﹕之浮之是也。若止渴治淋卽濕者幹之﹐幹者濕之。若積塊老痰﹐癭疝瘕﹐砂石淋露﹐卽去其堅剛﹐變其柔脆。隨根身之缺陷﹐現四大之徧周﹐若以結治結﹐猶幻歸幻耳。

第十一帙

鉛丹

﹝日華﹞【气味】辛﹐微寒﹐無毒。

【主治】主吐逆反胃﹐驚癇癲疾﹐除熱﹑下气﹐煉化還成九光﹐久服通神明。

【核】曰﹕鉛丹﹐原生於鉛﹐出蜀郡平澤。近皆炒鉛爲之﹐法用每鉛一斤﹐以土硫黃十兩﹐硝石一兩。熔鉛成汁﹐下醋點之﹐俟沸時﹐遂下硫黃一塊﹐少頃﹐再下硝少許﹐沸定再點醋﹐依前下少許硝﹑黃﹐待自作末﹐則成丹矣。近多以作粉鉛腳﹐不成粉者﹐用礬石﹑硝石﹐合炒成丹﹐力轉薄矣。若欲轉丹爲鉛﹐只用蓮須蔥白汁﹐拌丹漫煎﹐成金汁﹐傾出土上﹐卽還鉛矣。市肆者﹐每以鹽硝砂石雜亂。凡用須用淨水漂去硝鹽﹐飛去砂石﹐澄幹﹐微火漫炒﹐紫赤色﹐置土地上﹐攤去火毒﹐乃入藥用。會典云﹕黑鉛一斤﹐燒丹可得一斤五錢。

曰﹕鉛秉重玄﹐五金水也。點烹成丹﹐碎大塊作太末﹐轉丹還鉛﹐會太末歸太玄﹐下而上﹐外而內﹐元始合璧﹐動定九光﹐丹體備已。故主吐逆反胃﹐驚走狂癲﹐下而上者﹐上而下矣。癇疾下气﹐忤惡聚積﹐外而內者﹐內而外矣。水濟火則熱除﹐火濟水則通神﹐丹成敵應﹐莫捷於鉛。

第十一帙

降眞香

﹝證類﹞【气味】辛溫﹐無毒。

【主治】燒之﹐辟天行時气﹐宅舍怪異。小兒帶之﹐辟邪惡气。

【核】曰﹕降眞﹐原名新絳。出黔南﹑南海山中﹐及大秦國。似蘇方木﹐燒之不甚香﹐得諸香和之﹐則特美。入藥以番降﹐紫而潤者良。今廣東﹑廣西﹑安南﹑漢中﹑施州﹑永順﹑保靖﹐及占城﹑暹羅﹑渤泥﹑琉球諸番皆有。朱輔山溪蠻叢話云﹕雞骨香﹐卽降香﹐本出海南。今溪峒僻處所出者﹐似是而非﹐勁瘦不甚香。周達觀眞臘記云﹕降香生叢林中﹐番人頗費砍斫之功﹐乃樹心也。其外白皮濃八九寸﹐或五六寸﹐焚之气勁而遠。又稽含艸木狀云﹕紫藤香﹐長莖細葉﹐根極堅實﹐重重有皮﹐花白子黑。其莖截置煙焰中﹐經久成紫香﹐可降神也。

曰﹕降眞﹐新絳也﹐推陳出新。降者大赤﹐易曰﹕幹爲赤﹐坎爲大赤﹐貫流先天一气者歟。主利率類以從陽﹐遠於絕類以從陰也。燒之眞降﹐詮名降眞。蓋眞者﹐仙變通乎天﹐提挈天地﹐把握陰陽﹐獨立守神﹐命曰眞神。故主天行時气﹐宅舍怪異﹐辟邪惡气。遠於生陽﹐顯諸死陰之屬者﹐斂臼消滅﹐顧赤心在中﹐重皮鞏固﹐宛若衛外爲固之爲陽﹐藏精起亟之爲陰也。仲景先生祖劑﹐主利脈革之半產漏下﹐佐以蔥莖前通乎陽隧。君以旋復﹐誠營血之師帥。旋者周旋﹐旌旗之指麾﹐覆者伏兵﹐奉旌旗之指麾者。而後新降起亟乎陰﹐衛外乎陽則行者畱﹐畱者行矣。本艸失列品類﹐時珍補入綱目﹐療金瘡折跌出血不止者﹐此遵祖劑之行畱而推展之。副名降眞﹐良有以也。頤更推展之﹐不但系小子婦人吉﹐猶可系丈人之失與

第十一帙

潦水

﹝綱目﹞【气味】甘平﹐無毒。

【主治】主煎調脾胃﹐去濕熱之聖藥。

【核】曰﹕雨水曰潦﹐疾雨曰驟﹐徐雨曰零﹐久雨曰苦雨﹐曰愁霖﹐雨晴曰霽﹐時雨曰澍﹐雨而晝晴曰啟也。蓋雨從雲下﹐天地气和而爲雨﹐怒而爲風。故凡易稱雨者﹐皆和之象也。詩云﹕有萋萋﹐興雨祁祁。﹐陰雨也﹐或作。﹐水气之云也。傳雲﹕雨﹐雲水气。萋萋﹐盛貌。祁祁﹐徐貌。蓋云欲盛﹐盛則雨足﹐雨欲徐﹐徐則入土﹐且亦雲气不待族而雨者﹐非陰之和也。故詩云以萋萋﹐雨以祁祁爲善爾。詩曰﹕靈雨旣零﹐命彼倌人﹐星言夙駕﹐稅於乘田。瑞應圖云﹕靈雨﹐瑞雨也。降而應物﹐謂之靈雨。星﹐晴也。言夜而雨﹐夙而星見﹐於是督勸農乘﹐此傳所謂務材訓農者也。鹽鐵論云﹕周公之時﹐雨不破塊﹐風不鳴條﹐雨則必以夜。夜者﹐正雨之時也。詩云﹕我來自東﹐零雨其﹐善沾濡﹐又喜陰結﹐不解羈旅之愁﹐於是爲甚﹐詩以言其情也。雨無正曰﹐雨自上下者也。眾多如雨﹐而非所以爲政也。政者﹐正也。夫文一止爲正﹐眾多如雨﹐則無正矣。詩云﹕月離於畢﹐俾滂沱矣又曰﹕益之以滂沱﹐大雨也﹔小雨謂之。釋名曰﹕言淋瀝沾浸﹐如人之沐﹐惟及其上支而已﹐根不濡也。蓋膏潤於土﹐如人之脈﹐故曰也。說文云﹕秋濃﹐故謂之麥。然則言其上﹐言其下也。詩云﹕艽艽黍苗﹐陰雨膏之﹐方暑之苗也。暑雨暴息﹐無陰雲以覆之﹐日隨蒸焉﹐則苗槁矣。將以潤之﹐乃所害之也。故詩以陰雨爲善。俗諺五月謂之分龍雨﹐曰隔轍。言夏雨多暴至﹐龍各有分域﹐雨往往隔一轍而異也。易云﹕密雲不雨﹐目我西郊﹐言小畜也。畜者﹐畜也。升气又自乎西﹐故能爲密雲而已。蓋入藥之潦﹐宜取陰雲之雨。斯本天地之和﹐本艸取霪雨爲潦﹐是非陰陽之正矣。備錄經雅用供博粲云爾。

曰﹕地气上爲云﹐天气下爲雨。雨出地气﹐云出天气﹐交互升沈﹐沛然降注也。

對待水寒獨沈﹐俾之起亟﹐燻膚充身﹐澤毛若霧露之漑歟。別錄主調煎脾胃之聖藥。經言人之脾胃以地土名之﹐人之气汗﹐以風雨狀之﹐器界益根身﹐疏相培親相﹐無情於有情﹐互相感召耳。

第十一帙

柏葉

﹝李時珍﹞【气味】苦﹐微溫無毒。

【主治】煮汁﹐洗漆瘡。

【核】曰﹕側柏﹐側生扁柏葉也。生成見柏實條核。

曰﹕木諧白者柏﹐向西承制﹐以全木徳﹐肝臟體用備矣。葉側曰孫﹐曰絡﹐曰經﹐曰脈﹐克肖乎形。蓋肝藏血﹐失所藏﹐血吐不止。守所藏﹐何吐之有。時珍廣之洗療漆瘡﹐金形人﹐膚受其眚﹐名曰橫漆克承制﹐又何橫之有。

第十一帙

襠

﹝拾遺﹞【主治】煮汁﹐主解箭毒並女勞復。陳藏器曰﹕陰陽易病﹐燒灰服之。並取所交女人衣裳覆之。

【核】曰﹕襠﹐小衣也。一名褲﹐一名犢鼻﹐一名觸衣﹐以復爲之。剪取近男婦二根隱處﹐衣舊者是。

曰﹕﹐股衣也。襠﹐兩股跨縫之中也。一名褲。褲﹐跨同。一名犢鼻者﹐男之襠。一名觸衣者﹐女之襠﹐非短犢鼻﹐長觸衣也。顧犢鼻名穴﹐亦男可觸衣﹐女可犢鼻矣。

蓋襠當息吹流液之的﹐此气之所聚﹐卽情之所鐘﹐意之所之﹐卽心之所向﹐無情之於有情﹐互相感召耳。洗汁療箭毒﹐並女勞復﹔燒灰主陰陽易病。固火水之相射﹐成陰陽之合璧﹐匪此隱戶之衣﹐不足以當飛簇之中﹐匪此近陰之器﹐不足以挽頹陽之宇。𨿽具報身能所痛癢之差別﹐總不離觸塵與受愛憎之違順。閱觸衣﹑犢鼻之副名﹐遂可意料幻化﹐敵應之遊戲矣。

第十二帙

芷園素社瘧論疏

瘧因證﹐素問瘧論。及刺瘧法﹐最詳而悉。後世守其偏承﹐致經義蒙晦﹐訛謬良多。

審因者略證﹐局證者昧因﹐知常而不及變﹐循變而反舍常﹐殊不知有是因﹐方有是證﹐因證旣顯﹐常法已具﹐而始可與達變矣。乃或常法旣迷﹐因證靡辧﹐以寒爲熱﹐熱爲寒﹔虛作實﹐實作虛﹔致微者劇﹐劇者危﹐展轉變承﹐連年月不已﹐其死生存亡﹐莫之能測也。偶方孺先生舉問及此﹐聊紀數語以就正。

瘧總名曰。者秋時寒熱兼作﹐卽作而金伏者是也。分名曰﹐曰瘧。瘧卽惟火金﹐酷虐殆甚﹐日作日休者是也。卽間日發﹐或間數日發﹐深入陰分者是也。此皆得之夏傷於暑﹐熱气盛﹐藏於皮膚之內﹐腸胃之外﹐募原六腑之間。如客於頭項﹐或肩背手足者﹐則藏皮膚之內﹐客於胸脇﹐或臚腹者﹐亦藏皮膚之內﹐或腸胃之外﹐或募原﹐或六腑之間﹐此皆營气之所捨也。以夏气通於心﹐心主營血之气故也。經云﹕以奉生身者﹐莫貴於經隧。

故不注之經而澑之舍也。捨卽經隧所歷之界分﹐每有界分﹐必有其捨。猶行人之有傳捨然也。

此暑令人汗空疏﹐腠理開者﹐以暑性暄發﹐致腠理但開﹐不能旋闔耳。不卽病者﹐時值夏出之從內而外﹐衛气仗此﹐猶可捍禦。因遇秋气﹐機衡已轉自外而內矣。其畱捨之暑﹐令汗空疏﹐腠理開﹐風遂承之以入﹐或得之以沐浴﹐水气捨於皮膚之內﹐與衛气並居。衛气者﹐晝行於陽﹐夜行於陰﹐風與水气﹐亦得陽隨衛而外出﹐得陰隨衛而內薄﹐內外相薄﹐是以日作。

故衛气至﹐必腠理開﹔開則風與水气之邪入﹐入則病作。衛气與三陽之气﹐亦並於陰矣﹐當是之時﹐陽虛而陰盛﹐外無气﹐故先寒栗也。衛气虛﹐則起於毫毛伸欠﹔陽明虛﹐則寒栗鼓頷﹔太陽虛﹐則腰背頭項痛﹔三陽俱虛﹐則陰气勝﹐陰气勝﹐則骨寒而痛﹐寒生於內﹐故中外皆寒。甚則湯火不能溫﹐脈則體靜而至來遲也。不列少陽形證者﹐以太陽爲開﹐陽明爲闔﹐少陽爲樞﹐而開之能開﹐闔之能闔﹐樞轉之也。設捨樞﹐則無開闔矣。離開闔﹐無從覓樞矣。

故開闔旣陷﹐樞機豈能獨畱。倘中見樞象﹐卽爲開闔兩持﹐所以持則俱持﹐陷則俱陷也。三陽俱陷﹐則陰气逆﹔陰气逆極﹐則復出之於陽﹐陽與陰亦並於外﹐則陰虛而陽實﹐陽實則外熱﹐陰虛則內熱﹔內外皆熱﹐則喘而渴﹐甚則水水不能寒﹐脈則體動而至來數也。此陰陽上下交爭﹐虛實更作﹐陰陽相移也。極則陰陽俱衰﹐衛气相離﹐故病得休。衛气復集﹐則復病也。其作有日晏日早者﹐邪气客於風府也。衛气一日一夜﹐大會於風府﹐循膂而下﹐日下一節﹐二十一日至骨。故其作也﹐日益晏也。二十二日入於脊內﹐注於伏膂﹐其气上行﹐九日出於缺盆﹑其气日髙﹐作復日益早也。有不當其風府而作者﹐謂邪中異所﹐則不當其風府也。如中於頭項者﹐气至頭項而作﹔中於肩背者﹐气至肩背而作﹔中於腰脊者﹐气至腰脊而作﹔中於手足者﹐气至手足而作﹔中於胸腹者﹐气至胸腹而作。故衛气之所在﹐與邪气相合則病作。是以風無常府﹐邪气之所合﹐卽其府也。若之間日﹐或至數日作者﹐其气捨深。

內薄於陰﹐陽气獨發﹐陰气內著﹐陰與陽爭不得出﹐是以間日﹐及間數日而作也。間日作者﹐邪气內薄於五臟﹐橫連募原也。間數日作者﹐邪气與衛气客於六腑﹐而有時相失﹐不能相得﹐故休數日乃作也。但所中之腑﹐卽諸經募之舍﹑更當兼見諸經募之證。如捨屬足太陽者﹐更令人頭重﹐腰痛﹐寒從背起﹐先寒後熱﹐然﹐熱止﹐汗難已。捨屬足陽明者﹐更令人灑淅寒﹐寒甚﹐久乃熱﹐熱去﹐汗出時﹐喜見日月光﹐得火气乃快然。捨屬足少陽者﹐更令人身體解﹐寒不甚﹐熱不甚﹐惡見人﹐心惕惕﹐熱久﹐汗出甚。捨屬足太陰者﹐更令人不樂﹐好太息﹐不嗜食﹐多寒熱﹐汗出多﹐病至則喜嘔﹐嘔已乃衰。捨屬足少陰者﹐更令人嘔吐甚﹐多寒熱﹐熱多寒少﹐欲閉戶自處﹐其病難已。捨屬足厥陰者﹐更令人腰痛﹐少腹滿﹐小便利﹐如癃狀﹐非癃也﹐數便耳﹐意恐懼﹐气不足﹐腹中悒悒然。捨屬肺募者﹐更令人心寒﹐寒甚熱﹐熱間﹐善驚﹐如有所見也。捨屬心募者﹐更令人煩心甚﹐欲得淸水﹐反寒多﹐熱不甚。捨屬脾募者﹐更令人寒﹐腹中痛﹐熱則腸鳴﹐鳴已出汗。捨屬肝募者﹐更令人色蒼蒼然﹐太息﹐其狀若死。捨屬腎募者﹐更令人灑灑然﹐腰脊痛﹐宛轉﹐大便難﹐目然﹐手足寒。捨屬胃募者﹐更令人善饑﹐不能食﹐食則腹支滿也。此但詳足經﹐而無手經者﹐經云﹕風寒暑火﹐天之陰陽也﹔三陰三陽上奉之。又邪不幹髒﹐列髒證者﹐非眞髒之藏﹐乃藏募之气化證也。更有曰溫﹐曰寒﹐曰癉﹐曰牝者。溫﹐卽先熱後寒之溫瘧也。內分二種﹐其一﹐夏亦傷暑﹐秋亦中風﹐後更傷寒﹐則暑熱在內﹐風气在中﹐寒獨在外﹐故惟寒風互爲上下。不涉營捨之暑﹐以勢惟兩岐﹐難於三向故也。其先熱者﹐風乃陽邪﹐是以先外出而上從乎寒﹐則外勝﹐外勝故先熱也。逆則復內入而下從乎風﹐下從乎風﹐則外負﹔外負﹐故後寒也。其二﹐證兼腦髓燦﹐肌肉消﹐亦先熱後寒﹐同名溫瘧者。此先冬中寒風﹐藏於骨髓﹐以冬气通於腎﹐腎藏骨髓之气也。至春陽气大發﹐邪气不能自出﹐因遇大暑﹐腠理發泄﹐或有所用力﹐邪气與汗皆出﹐先從內出之外也。如是者陰虛而陽盛﹐陽盛故先熱﹐衰則气復入﹐入則陽虛﹐陽虛故後寒也。

寒﹐卽先寒後熱之寒瘧也。亦夏傷大暑﹐其汗大出﹐腠理開發﹐因遇夏气淒滄之水寒﹐藏於腠理皮膚之中﹐秋更傷風﹐則病成矣。此先傷水寒﹐後傷風气﹐故先寒而後熱也。暑亦在內﹐勢亦兩岐﹐止此一種﹐無有其二。癉﹐卽但熱不寒之癉瘧也﹐亦分二種﹐悉屬內因。其一﹐陰气先絕﹐陽气獨發﹐則少气煩冤﹐手足熱而欲嘔﹐以陽卽熱﹐不假外邪﹐一惟似暑﹐故無寒也。其二﹐肺素有熱﹐气盛於身﹐厥逆上衝﹐中气實而不外泄﹐因有所用力﹐腠理開﹐風寒舍於皮膚之內﹐分肉之間而發﹐發則陽气盛﹐陽气盛而不衰則病矣。不及於陰﹐故但熱而不寒。其气內藏於心﹐而外舍於分肉﹐故令人消燦肌肉。此以似暑之肺熱爲內因﹐更受寒風爲外因者也。牝﹐卽但寒不熱之牝瘧也。夏亦傷暑﹐秋亦中風。但陽气獨沈﹐不能挈陰自下而上﹐爲陽實虛﹐陰仍實﹐此仲景先生補瘧論之遺闕﹐有癉必有牝故也。至有隨四時而作者﹐則證形少別於常法。如秋病者寒甚﹔冬病者寒不甚﹔春病者惡風﹔夏病者多汗。乃若得之於冬而發之於夏﹐藏之於心而顯之於肺者﹐𨿽亦似因時異形﹐此卽溫與癉之因分內外﹐更超於常法者也。以上約略兩論之常﹐稍置先後云爾。

本經惟列刺法﹐先於瘧之未發時﹐陽未並陰﹐陰未並陽﹐因而調之。眞气乃復﹐邪气乃亡﹐故先其時堅束其處﹐令邪气不得入﹐陰气不得出。審候見之﹐在孫絡盛堅而血者皆取之。如捨屬足太陽者﹐刺中。中者﹐金門也。在足外踝﹐刺入同身寸之三分﹐此陽維別屬也。捨屬足陽明者﹐刺衝陽﹐在跗骨動脈上﹐去陷谷三寸﹐刺入三分﹐畱十呼﹐此足陽明原也。捨屬足少陽者﹐刺俠溪﹐在足小趾次趾岐骨間﹐本節前之中﹐刺入三分﹐畱三呼﹐此足少陽榮也。捨屬足太陰者﹐刺公孫﹐在足大趾本節後一寸﹐刺入四分﹐畱七呼﹐此足太陰絡也。捨屬足少陰者﹐刺太鐘﹐或太溪﹐太鐘在足內踝後街中﹐刺入二分﹐畱七呼﹐此足少陰絡也﹔太溪在足內踝後跟骨上﹑動脈陷者中﹑刺入三分﹐畱七呼﹐此足少陰兪也。

捨屬足厥陰者﹐刺太衝﹐在足大趾本節後二寸陷者中﹐刺入三分﹐畱一呼﹐此足厥陰兪也。

捨屬肺募者﹐刺列缺﹑合谷﹐列缺在手腕後寸半﹐刺入三分﹐畱三呼﹐此手太陰絡也﹔合谷在手大指﹑次指岐骨間﹐刺入三分﹐畱六呼﹐此手陽明所過也。捨屬心募者﹐刺神門﹐在掌後銳骨端陷者中﹐刺入三分﹐畱七呼﹐此手少陰兪也。捨屬脾募者﹐刺商丘﹐在足內踝下微前三寸陷者中﹐刺入三分﹐畱七呼﹐此足太陰經也。捨屬肝募者﹐刺中封見血﹐在內踝前一寸半陷者中﹐仰足取之﹐伸足得之﹐刺入四分﹐畱七呼﹐此足厥陰經也。捨屬腎募者﹐刺太鐘﹑太溪﹐取法如前足少陰例。捨屬胃募者﹐刺足陽明﹑太陰橫脈出血﹐厲兌﹑解溪﹑三里悉主之﹔厲兌在足大趾﹑次指之端﹐去爪如韭葉﹐刺入一分﹐畱一呼﹐此足陽明井也﹔解溪在衝陽後三寸半﹐腕上陷者中﹐刺入五分﹐畱五呼﹐此足陽明經也﹔三里在膝下三寸﹐骨外廉﹐兩筋分肉間﹐刺入一寸﹐畱七呼﹐此足陽明合也。此十二瘧者﹐其發各不同時﹐當先察其病形﹐以知其捨於何捨﹐則知衛气所集時矣。須未發時如食頃而刺之﹐一刺則衰﹐二刺則知﹐三刺則已﹔不已﹐刺舌下兩脈出血﹔又不已﹐刺中盛經出血﹔又刺項以下挾脊者必已。舌下兩脈者﹐廉泉也。如未暇審其所捨﹐必先問其病之所先發者先刺之。如先頭痛及重者﹐先刺頭上上星﹑百會﹐及兩額懸顱﹐兩眉攢竹間出血﹔如先項背痛者﹐先刺風池﹑風府﹑大杼﹑神道間出血﹔如先腰脊痛者﹐先刺中出血﹔如先手臂痛者﹐先刺手少陰﹑陽明﹐十指間出血﹔如先汗出惡風者﹐風瘧也﹐刺三陽經背兪之血者﹔如酸痛甚﹐按之不可得者﹐曰髓病﹐以鍼鍼絕骨﹐出血立止。或瘧之始發也﹐身欲寒時﹐先刺手陽明﹑太陰﹐足太陰﹑陽明之井兪﹔身方熱時﹐更刺跗上動脈﹐開其空﹐出其血﹐此卽陽明脈也。若瘧脈滿大急者﹐刺背兪﹐及伍兪﹐用中鍼各一﹐適肥瘦﹐出其血﹔背兪﹐謂大杼﹔伍兪﹐謂也。若脈小實急者﹐灸脛之復澑﹐在內踝上二寸﹐陷者中﹐灸五壯﹐此足少陰經也﹔更刺指之至陰﹐在足小趾外側﹐去爪甲如韭葉﹐刺入一分﹐畱五呼﹐此足太陽井也﹔若脈緩大虛者﹐便宜用藥﹐不宜刺矣。設刺諸陰之井﹐無出血﹐間日一刺。瘧不渴﹐間日作者﹐刺足太陽。

渴而間日作者﹐刺足少陽。溫瘧不汗出者﹐爲五十九刺﹐此皆無往而未得其並者也。過之﹐則失其時矣。如瘧之且發也﹐陰陽之且移也﹐謂其气逆﹐未可治也。故經言無刺之熱﹐無刺渾渾之脈﹑無刺漉漉之汗﹐正方其盛時必毀﹐及其衰也﹐勢必大昌﹐此之謂也。

從來藥治﹐方劑固多﹐獨缺全局。惟金壇王肯堂先生﹐輯證治準繩﹐內立二方。其一﹐用升麻﹑茈胡﹑葛根﹑羌活﹑防風﹑甘艸﹔其二﹐用石膏﹑知母﹑粳米﹑桃仁﹑紅花﹑豬苓﹑鯪因常達變﹐於是化而裁之﹐推而用之﹐神而明焉﹐存乎其人矣。

蓋與瘧﹐乃風與暑﹐合作爲病﹐應從兩治矣。但气病之至所﹐有遠近上下﹐及新故重輕之別。則適其至所﹐而爲方治﹐亦有奇偶重復﹐及從逆反佐之殊。先釋主方大略﹐次後便於分析也。先因於暑﹐暑卽火熱﹐必郁肺金之燥化﹔轉夏成秋﹐溽暑自息﹐故藥皆從乙庚合化法。

夏﹑欲藉火土授受之際﹐方堪對待夏火上極之勢﹐轉爲秋金下降之令﹐此卽點火成金﹐不煩另覓種子者也。𨿽轉成金﹑金不生水﹐寧成生化﹐縱使夏火頓除﹐不過暫時潛伏。又以知母陰潤之水以復母仇﹐卽淫勝郁復法也。若金郁則泄之﹐解表利小水者﹐風藥豬苓是矣。更因於風﹐風卽風木﹐必動脾土之濕化﹐脾土營運﹐風斯息矣。故藥亦從甲己合化法。卽以五種風藥爲甲﹐甘艸爲己。又粳米﹑石膏爲金﹐乃土轉生金﹐復驅風木也。若土郁則奪之﹐行土用者﹐土以生木爲用﹐風藥屬木﹐正所以行土用也。又風並衛气﹐亦須治風。五種風藥﹐正治風之劑。又衛气下陷營中﹐並致三陽亦陷﹐惟挈三陽﹐衛气自持。如羌活之挈太陽﹔葛根之挈陽明﹔茈胡﹑升麻﹑防風之挈少陽是也。但偏重少陽者﹐樞機維持開闔故也。又暑藏營捨﹐亦須治暑﹐白虎全方﹐正治暑之劑。藏之營捨﹐亦須治營﹐桃仁﹑紅花之類是也。若鯪鯉穴山而居﹐遇水而入﹐則是出陰入陽﹐穿其經絡於營捨。捨且傾倒﹐暑更何從棲息耶。又有兼沭浴之水气﹐捨於皮膚者﹐卽以豬苓徹之。更有兼淒滄之水寒﹐侵著肌腠者﹐豬苓固能利徹﹐更須佐以辛溫﹐乃可對待水寒之寒﹐羌活﹑茈胡之類是矣。故風暑合作﹐其始也﹐形證必稍偏於風。此因未易釀熱先須重於從風﹐輕於從暑﹐不必盡用全方﹐解表利小水足矣。久則暑熱熾盛﹐風亦釀熱﹐方稱二气平均﹐現證始無偏勝﹐乃從全方合治法也。此但指風暑國中時﹐一气無偏負者言。

設有暑勝於風﹐現證必稍偏於暑者﹐治宜從暑而帶風﹔亦有風勝於暑﹐現證稍偏於風者﹐治宜從風而帶暑﹔甚至有暑熱獨熾﹐惟現暑象﹐絕無風證者﹐治惟從暑﹐不必兼風﹐此種世人目爲中暑者謬矣。蓋暑則常顯而不休﹐瘧則時間而時甚﹔縱或無間﹐亦必刻期加重﹔或七日﹑九日﹑十四日﹐暑𨿽縱橫殆甚﹐久則勢必稍遜﹐以汗以熱﹐亦卽所以泄暑也。未現之風至此始露﹐方寒來而熱往﹐熱往而寒來﹐始從兩治法也。以上獨暑气偏勝﹐與癉瘧之但熱者不同類。癉則獨見癉瘧之形證﹐此則惟暑气勝於風寒者也。又甚至有風气獨盛﹐惟顯風證﹑絕無暑象者﹐治惟從風﹐不必兼暑﹐此種世人目爲傷寒﹐或爲中風﹐或久之風暑俱現﹑轉語云風寒轉而成瘧者亦謬矣。蓋寒與風﹐惟冬中傷﹐卽時爲病﹐各顯標本之化﹔其不卽病者﹐至春始變爲溫﹐至夏始變爲暑。暑病者﹐熱極重於溫也﹐始現證時﹐便不惡寒﹑一惟惡熱﹐且煩且渴而無汗﹔若風之至夏﹐亦變暑病者﹐更加自汗出﹐鼻息鼾﹐語難出﹐脈浮而身重也。

故此溫此暑﹐惟春惟夏﹑隨時變遷﹐亦卽隨時現證﹐是以隨時命名。至夏則人身出機已盡﹐無復伏藏﹐故不得不隨夏出之機﹐發露殆盡。未聞猶可伏匿至秋﹐反見冬時卽病之寒化﹐而無標証之陽象者。經云﹕夏惟傷暑﹐秋成瘧。亦如寒風至春變溫﹐至夏變暑﹐同一機衡。

繇此觀之﹐夏月寒風﹐從何而至﹐更可云寒風轉而成瘧乎。此不知夏𨿽傷暑﹐不若秋風之獨厲﹐是以惟見寒風﹐絕無暑象。亦如暑熱獨熾﹐時間時甚﹐或刻期增劇﹐或七日﹑九日﹑十四日﹐風𨿽摧拉﹐至此勢亦稍遜﹐作熱作汗﹐亦卽所以泄風也。其伏匿之暑﹐與風始無偏勝﹐方得均平﹐互爲顯現﹐亦始從兩治法也。以上惟風气專令﹐與牝瘧之但寒者不同類。牝則獨現牝瘧之形證。此則惟風气勝於暑熱者也。若之內薄於陰者﹐治固同法﹔但暑捨深邃﹐與淺近者方有異同。先須度二气之勝負﹐但偏於向營﹐卽從主方隨證損益﹔次後治暑﹐如石膏﹑粳定陰陽之且移。常卽恆久不變﹐山卽艮止不遷之意也。若間二日﹑或數日發者可類推矣。設兼見足太陽形證者﹐卽爲捨屬足太陽﹐宜桂枝茈胡各半湯。太陽爲開﹐但寒熱交互﹐似乎從樞。故卽從樞轉開﹐甚則大靑龍湯主之。又太陽從本從標﹐故可從本气之風暑﹐標見之寒化陽象者也。兼見足陽明形證者﹐卽爲捨屬足陽明﹐宜桂枝一白虎二湯。固陽明爲闔﹐止須治開﹐開開則邪去﹐邪去則旋闔矣。倍白虎一分者﹐陽明不從標本﹐從乎中治之濕化故也。甚則鱉甲煎丸主之﹐陽明多血多气故也。設胃家實大便難者﹐調胃承气湯主之。兼見足少陽形證者﹐卽爲捨屬足少陽﹐宜小茈胡湯﹐少陽從本﹐少陽爲樞故也。兼見足太陰形證者﹐卽爲捨屬足太陰﹐宜小建中湯﹐太陰爲開﹐太陰從本故也。設自利便膿血﹐時腹自痛者﹐桂枝倍芍藥加大黃湯主之﹐此脾家實﹐腐穢當去故也。兼見足少陰形證者﹐卽爲捨屬足少陰﹐宜茈胡加細辛湯﹐少陰爲樞﹐少陰從本從標故也。兼見足厥陰形證者﹐卽爲捨屬足厥陰﹐宜四物加苦楝附子黃芩湯﹐厥陰爲闔﹐不從標本﹐從乎中治之火化故也。設厥甚者宜下之﹐厥深熱亦深故也。設消渴﹐气上撞心﹐心中疼熱﹐饑不能食﹐食卽吐蛔者﹐烏梅丸主之。兼見肺家形證者﹐卽爲捨屬肺募也﹐先宜桂枝黃白薇款冬花散﹐次宜秫米﹑甘艸﹑常山之屬。兼見心家形證者﹐卽爲捨屬心募也﹐先宜桂枝黃芩湯﹐次宜甘艸﹑蜀漆﹑常山﹑鱉甲﹑石膏﹑香豉﹑梔子﹑烏梅﹑淡竹葉之屬。兼見脾家形證者﹐卽爲捨屬脾募也﹐先宜小建中湯﹐次宜粳米﹑常山﹑甘艸﹑知母﹑鱉甲之屬。兼見肝家形證者﹐卽爲捨屬肝募也﹐先宜通脈四逆湯﹐次宜烏梅﹑蜀漆﹑鱉甲﹑女萎﹑知母﹑苦參﹑常山﹑石膏﹑甘艸﹑細辛﹑白薇﹑香豉之屬。

兼見腎家形證者﹐卽爲捨屬腎募也﹐先宜桂枝加當歸芍藥湯﹐次宜竹葉﹑常山﹑烏梅﹑香豉﹑蔥白之屬。兼見胃家形證者﹐卽爲捨屬胃募也﹐先宜桂枝二白虎一加芍藥黃芩牡桂湯﹐次宜藜蘆﹑常山﹑皂莢﹑牛膝﹑巴豆之屬。若先熱後寒之溫瘧﹐其一﹐宜桂枝二麻黃一湯﹔其二﹐宜款冬白薇茹圓。若先寒後熱之寒瘧﹐宜麻黃二桂枝一小靑龍一湯。若但熱不寒之癉瘧﹐其一﹐宜女萎石膏湯﹐或葛根豬苓湯﹔其二﹐宜香豉梔子栝蔞湯。若但寒不熱之牝瘧﹐宜蜀漆湯﹐或牡蠣湯﹔若秋病者寒甚﹐先宜從風以扶陽﹐次宜主方兩治法也。若冬病者寒不甚﹐先宜藿香正气散﹐次投主方亦可。但當重於從風﹐輕於從暑﹐此必先歲气﹐無伐天和故也。若春病者惡風﹐先宜茈朴湯﹐次投主方亦可。若夏病者多汗﹐主方主之﹐𨿽時值暑气流行﹐亦須偏於從風﹐俟暑風平等﹐本標互顯﹐乃可從兩治法也。設病反其本而已轉標陽﹐然於主方重於從暑﹐甚則惟中標方﹐一惟治暑﹐宜白虎湯﹐或竹葉石膏湯﹔更當視其內外證﹐如寒已罷﹐而作熱之時﹐必大煩喝﹐大汗出﹐面垢齒垢﹐消渴飲冷而未能解者﹐乃可投之﹔設暑證𨿽具﹐面齒𨿽垢﹐而作熱之時﹐縱冰水不能寒﹐仍覺淅淅惡風者﹐還從主方重於從風。

更有一種﹐𨿽淅淅惡風﹐或嗇嗇惡寒﹐非若怯寒風之表虛﹐反若遇寒風而身熱愈熾者﹐此屬陰微陽亢﹐又當重於從暑。更有一種﹐寒極而熱﹐熱極而汗﹐汗極而熱不解者﹐表未去也﹐又當重於從風﹔設脈反躁疾﹐或遲伏﹐或狂言迷亂﹐或嘿嘿不欲言﹐不爲汗解者﹐病名陰陽交﹐交者死不治。更有一種﹐熱極而汗﹐汗極而熱愈熾﹐或渴﹐或不渴﹐肢體痛煩﹐筋脈攣急﹐汗仍蒸蒸不已者﹐此屬寒薄營气﹐轉作燎炎﹔設偏於從風﹐必口爛舌齦﹐立見殂斃矣﹐法當宣攝營气以潤筋膜﹔若兼身重木彊﹐筋肉壅腫者﹐此又屬風濕相搏﹐法當宣攝衛气以充肌腠﹔更有一種﹐外證汗出惡熱﹐內證胃家實大便難者﹐此屬陽明內結。更有一種﹐汗煩喘喝﹐消渴飲冷水﹐舌苔白澀﹐隨飲隨涸者﹐此屬胸中熱﹐若舌苔白滑者﹐此又屬胸上寒﹔更有一種﹐汗煩喘喝﹐消渴飲冷水﹐胸中滿悶﹐心下悸衝﹐或嘔或噦或咳或噎者﹐此屬水郁﹔若水藥入口卽吐者﹐此又屬水逆。更有一種﹐大汗出後﹐胃中幹﹑煩躁不得眠﹐欲得飲水者﹐少少與飲之﹐令胃气和則愈﹐若脈浮﹑微熱消渴者﹑此屬胸中水涸﹔若虛煩不得眠﹐反復顚倒﹐心中懊者﹐此又屬胸中客熱。更有一種﹐汗煩喘喝﹐消渴飲沸湯﹐舌苔白滑者﹐此屬胃中寒﹔若舌苔灰白﹐頻飲頻涸者﹐此又屬胃中熱。更有一種﹐舌苔白滑﹐垢膩涎濁者﹐此有宿食未化也﹐在上脘者當吐之﹔在胃中者﹐當下之﹔若時下利﹐食飲不進﹐惡聞食臭﹐噯气難舒者﹐亦屬有宿食﹔設偏於從風﹐必續自汗出﹐手足寒﹐胃中幹﹐縱轉行承气輩﹑亦難下達腸胃矣。更有一種﹐齒舌燥涸﹐或渴飲冷水﹐或渴飲沸湯﹐而中藏陰寒者﹐不可槪作熱論﹔或食宿飲畱﹐則唾液罔周﹐致齒舌燥涸者有之﹔或鼻窒唇揭﹐則吸呼從口﹐致唇舌燥涸者亦有之。更有一種﹐舌苔靑黑﹐亦不可槪作熱論﹐或少啖甘酸﹐便令靑黑﹐實非本有之色也。

更有一種﹐舌本無苔而舌皮光薄﹐且紅白柔嫩﹑宛如新生﹐望之若有津唾﹐抹之燥涸殆甚者﹐此屬妄汗吐下﹐走亡血液所致﹐死不治也。以上皆寒熱虛實之變﹐附錄以備料簡。至若病久不愈者﹐此病結爲癥瘕﹐急治之宜鱉甲煎圓﹔虛勞者宜蜀漆圓﹐或牛膝湯﹐或丁香酒。

如或暑風淫並而經隧廢弛﹔或寒熱遷變而升降失序﹔或虛實更作而上下交持﹔或表陽散懈而裏陰獨沈﹔或營衛虧竭而血气損傷﹔或故病未攘而新邪再襲﹔或食飲過饕而飲畱食宿﹔或以欲竭精而形藏化薄﹔或煩勞則張精絕﹔或大怒則形气絕﹔或憂愁思慮復傷脾﹔或形寒飲冷復傷肺﹔或彊有用力﹔或勞汗當風﹔或夙疾反顯而新疾似隱﹔或新疾方痊而夙疾轉熾﹔或有似是而非﹔或有似非而是﹐種種證因﹐亦令病久不愈者﹐更當度情志之苦欲補瀉﹐及後先輕重而之本性耳。固稱必郁肺金之燥化﹐與痺營血之流行﹐而無肺金營血之標證者﹐正所謂在天成气﹐气惟郁化﹐亦所謂先爲是動﹐未所生也。設不亟正治﹐或早加禁截﹐則在天之暑气﹐轉而成在地之火行﹐乘刑金髒﹐及後爲所生病矣。如火乘金髒﹐則少气喘咳﹐血溢血泄﹐鼽嚏嗌漧﹐耳聾目赤﹐肩背熱﹐癮疹痤痱﹐身熱膚痛爲浸淫﹔甚則肺气焦滿﹐胸中隱隱刺痛﹐口中辟辟燥咳﹐唾涎沫穢濁者肺痿﹔唾膿血腐臭者肺癰﹔此皆火乘金髒所致也。如後所生﹐則痺血成勞﹐血脈虛少﹐不能營於五臟六腑﹐身體不仁﹐肌肉甲錯﹐兩眸黑暗﹐目瞑目眩﹐須眉落﹐毛髮折﹐四肢酸痛熱煩﹐行動則喘喝﹐手足厥寒﹐衄血咯血﹐卒喘悸忡﹐咽漧舌涸﹐裏急﹐少腹堅﹐小便癃﹐腰呂痛﹐陰頭寒﹐精气淸冷﹐夢交失精﹐魂魄飛墮﹐飧泄溏泄﹐食穀不消﹐腸鳴幽幽﹐臚腹都滿﹐善盜汗﹐虛煩不得眠﹐馬刀挾癭﹐此皆痺血成勞所致也。蓋風並衛居﹐而爲寒栗鼓頷﹐及善行數變﹐正風气摧拉之本性也。固稱必動脾土之濕化﹐與痺衛气之外衛﹐而無脾土衛气之標證者﹐亦所謂在天成气﹐气惟郁化﹐亦所謂先爲是動﹐未所生也。設不亟正治﹐或早加禁截﹐則在天之風气﹐轉而成在地之木行﹐乘克土髒﹐及後爲所生病矣。如木乘土髒﹐則黃膽腸﹐肌肉消瘦﹐飲食不能爲肌膚﹐體重煩冤﹐腸鳴腹支滿﹐身憤﹑舌難言﹐口吐沫﹔甚則三焦無所禦﹐四維斷絕﹐肢體羸﹐獨足腫大﹐此皆木乘土藏所致也。如後所生﹐則痺气成勞﹐內閉九竅﹐外壅肌肉﹐衛气散懈﹐少气不足言﹐皮聚毛落﹐血菀於上﹔陰不勝其陽﹐則脈流薄疾﹐並﹐乃狂﹔陽不勝其陰﹐則五臟气爭﹐九竅不通﹐甚則目盲不可以視﹐耳閉不可以聽﹐潰潰乎若壞都﹐汨汨乎不可止﹐此皆痺气成勞所致也。

蓋或兼得之以沐浴﹐水气捨於皮膚之內﹐與衛气並居者濕化也﹔設濕化不攘﹐則一身盡疼﹐飲發中滿﹐頭汗出﹐首如裹﹐身黃背彊﹐欲得被覆向火﹔甚則肌肉萎﹐行善螈﹐四肢不舉﹐歷節黃汗﹐腹滿食減﹐溏泄腸鳴﹐反下甚﹔設更早加禁截﹐則濕化轉而成土﹐乘侮水藏矣﹔當病腹痛﹐淸厥﹐意不樂﹐體重煩冤﹐胸中不利﹐陰痿不用﹐腰痛﹐少腹痛﹐心下痞痛﹐動轉不便﹐時害於食﹑足脛寒而逆﹐此皆濕化乘勝所致也。蓋或兼遇夏气淒滄之水寒﹐藏於腠理皮膚之中者寒化也。設寒化不折﹐則水失體用而心气抑﹐心下悸﹐寢汗憎風﹐甚則奔气咳喘﹐水飲支飲﹐眼下浮起如蠶蠱﹐脛腫腹大若蠱狀﹔設更早加禁截﹐則寒化轉而成水﹐乘傳火髒矣﹔當病身熱躁悸﹐骨肉不相著﹐足痿不收持﹐濡泄血溢﹐陰厥奔豚﹐上下中寒﹐語心痛﹐熱中瞀悶﹐渴而妄冒﹐此皆寒化乘勝所致也。如或暑藏營捨﹐捨屬足太陽經脈之界分﹐兼見頭重腰痛﹐寒從背起﹐先寒後熱﹐然﹐熱止汗難已之經化證者﹐不亟正治﹐或早加禁截﹐必注之經而澑之府﹐當病衝頭痛﹐挾脊痛﹐目似脫﹐項似拔﹐腰似折﹐髀不可以屈﹐如結﹐如裂﹐尻呂腳皆痛﹐小指不用﹐甚則癲狂﹐頭KT項彊痛﹐目黃淚出﹐鼽衄癃閉﹐戴眼直視而遺溺﹔如或暑藏營捨﹐捨屬足陽明經脈之界分兼見灑淅寒﹐寒甚﹐久乃熱﹐熱去﹐汗出時﹐喜見日月光。得火气乃快然之經化證者﹐不亟正治﹐或早加禁截﹐必注之經而澑之府﹐當病顏黑﹐善呻數欠﹐惡人與火﹐聞木聲則惕然而驚﹔心欲動﹐獨閉戶塞牖而處﹐甚則欲上髙而歌﹐棄衣而走﹐賁響腹脹﹐狂亂溫淫﹐汗出鼽衄﹐口唇胗﹐頸腫喉痺﹐大腹水腫﹐膝臏間腫痛﹐循膺乳气街﹐股伏兔﹐外廉足跗上皆痛﹔中指不用﹐胃中熱﹐則消穀﹐身以前皆熱﹐胃中寒則脹滿﹐身以前皆寒﹐有不得隱曲﹐女子不月﹐其傳風消而息賁﹔如或暑藏營捨﹐捨屬足少陽經脈之界分﹐兼見身體解﹐寒不甚﹐熱不甚﹐惡見人﹐心惕惕。熱久汗出甚之經化證者﹐不亟正治﹐或早加禁截﹐必注之經而澑之府﹐當病口苦﹐善太息﹐心痛脇痛﹐不可轉側﹐面有微塵﹐體無膏澤﹐足外熱﹐小指次指不用﹐甚則頭頷痛﹐目銳痛﹐缺盆中腫痛﹐胸脇肋髀膝外外踝﹐脛絕骨前諸節痛﹐時寒熱﹐馬力挾癭﹐狐惑﹐智失而黃出﹔如或暑藏營捨﹐捨屬足太陰經脈之界分﹐兼見意不悅﹐好太息﹐不嗜食﹐多寒熱﹐汗出多﹐病至則喜嘔﹐嘔已乃衰之經化證者﹐不亟正治﹐或早加禁截﹐必注之經而澑之藏﹐當病舌本彊﹐胃脘痛﹐腹脹﹐善噫而嘔甚﹐得後與气乃快然如衰﹐身體重﹐大指不用﹐甚則舌本痛﹐體難動搖﹐食不下﹐煩心﹐心下急痛﹐溏瘕﹐飧泄﹐水閉黃膽﹐不能臥而彊立﹐或怠惰嗜臥﹐股膝內腫﹐厥﹐四肢痿易而不收﹔如或暑藏營捨﹐捨屬足少陰經脈之界分﹐兼見嘔吐甚﹐多寒熱﹐熱多寒少﹐欲閉戶自處。其病難已之經化證者﹐不亟正治﹐或早加禁截﹐必注之經而澑之藏﹐當病嗌痛頷腫﹐不可以顧﹐肩似拔﹐似折﹐甚則耳聾﹐目黃﹐兩頰間腫﹐頸頷肩肘臂外後廉皆痛﹐小腹急痛﹐泄如下重﹐足脛寒逆而骨痿﹔如或暑藏營捨﹐捨屬足厥陰經脈之界分﹐兼見腰痛﹐少腹滿﹐小便數﹐如癃狀﹐气不足﹐意恐懼﹐腹中悒悒然之經化證者﹐不亟正治﹐或早加禁截﹐必注之經而澑之藏﹐當病腰脇痛﹐不可俯仰﹐丈夫疝﹐婦人少腹腫﹐甚則嗌漧﹐面塵脫色﹐胸滿嘔逆﹐飧泄狐疝﹐四肢滿閉﹐淋溲便難而轉筋﹔如或暑藏營捨﹐捨屬肺募之界分﹐兼見心寒﹐寒甚熱﹐熱間善驚﹐如有所見之藏化證者﹐不亟正治﹐或早加禁截﹐邪干肺臟矣﹐當病發咳上气﹐甚則大骨枯槁﹐大肉陷下﹐胸中气滿﹐喘息不便﹐其气動形﹐期六月死﹔如或暑藏營捨﹐捨屬心募之界分﹐兼見煩心﹐甚欲得飲淸水﹐反寒少熱不甚之藏化證者﹐不亟正治﹐或早加禁截﹐邪干心臟矣﹐當病筋脈相引而急﹐甚則大骨枯槁﹐大肉陷下﹐胸中气滿﹐腹內痛﹐心中不便﹐肩項身熱﹐破脫肉﹐目匡陷﹐眞藏見﹐目不見人立死﹐其見人者﹐至其所不勝之時則死﹔如或暑藏營捨﹐捨屬脾募之界分﹐兼見寒甚﹐腹中痛﹐熱則腸鳴﹐鳴已汗出之藏化證者﹐不亟正治﹐或早加禁截﹐邪干脾臟矣﹐當病發癉﹐腹中熱﹐煩心﹐出黃﹐甚則大骨枯槁﹐大肉陷下﹐胸中气滿﹐喘息不便﹐內痛引肩項﹐身熱﹐脫肉破﹐眞藏見﹐十日之內死﹔如或暑藏營捨﹐捨屬肝募之界分﹐兼見色蒼蒼然﹐善太息﹐其狀若死之藏化證者﹐不亟正治﹐或早加禁截﹐邪干肝藏矣﹐當病脇痛﹐出食﹐甚則大骨枯槁﹐大肉陷下﹐胸中气滿﹐喘息不便﹐內痛引肩項﹐期一月死﹔如或暑藏營捨﹐捨屬腎募之界分﹐兼見灑灑然﹐腰脊痛﹐宛轉﹐大便難﹐目然﹐手足寒之藏化證者﹐不亟正治﹐或早加禁截﹐邪干腎臟矣﹐當病少腹冤熱而痛﹐出白﹐甚則大骨枯槁﹐大肉陷下﹐肩髓內消﹐動作益衰﹐眞藏未見﹐期一歲死﹐見其眞藏﹐乃與之期日﹔如或暑藏營捨﹐捨屬胃府之界分﹐兼見善饑﹐不能食﹐食則腹支滿之府化證者﹐不亟正治﹐或早加禁截﹐邪入胃府矣﹐當病畱飲﹐吐沫﹐關格﹐蛔結﹐天癸竭﹐精气衰少﹐甚則羸瘦短气﹐胃絡脈絕﹐陽絡傷則吐血﹐陰絡傷則便血﹐見血卽死﹔如或暑藏營捨﹐次復風寒兩襲﹐而作先熱後寒之溫瘧者﹐不亟正治﹐或早加禁截﹐多致痺气血而成風痺﹐以次乘傳﹐所謂痺傷形﹐移皆有次也﹐或致風郁成黃。

或致邪逆胸腹而成蠱也。更有一種﹐冬中寒風藏於骨髓﹐次遇大暑邪气與汗皆出﹐證見骨髓消﹐肌肉爍﹐亦先熱後寒﹐同名溫瘧者﹐不亟正治或早加禁截﹐多致形藏損﹐至皮聚而毛落﹐至骨痿不能起於牀者死﹔或骨痿不能起於牀﹐至皮聚而毛落者死﹐所謂至從下上﹐損從上下也。如或暑藏營捨﹐次遇夏气淒滄之水寒﹐更中秋气降肅之風化﹐而作先寒後熱之寒瘧者﹐不亟正治﹐或早加禁截﹐亦致痺气血而成痛痺﹔或致水閉成疸﹔或致水飲溢出肌膚腸胃之外而成腫也。如或陰气先絕﹐陽气獨發﹐證見少气煩冤﹐手足熱而欲嘔﹐而作但熱不寒之癉瘧者﹐不亟正治﹐或早加禁截﹐多致身體灼熱﹐目盲狂走﹔或致熱气所過則爲癰膿﹔或致胃疽腸腐﹐其人死身色赤﹐腋下溫﹐心下熱也。更有一種﹐肺素有熱﹐厥逆上衝﹐中气實而不泄﹐因有所用力﹐腠理開﹐風寒舍於皮膚之肉﹐分肉之間而發﹐證見肌肉消爍﹐亦但熱不寒﹐同名癉瘧者﹐不亟正治﹐或早加禁截﹐多致喘咳血溢﹐毛髮焦折﹐或致肺痿肺癰﹐吐涎沫及膿血也。

如或暑藏營捨﹐風並衝居﹐獨表气微虛﹐不能挈陰自下而上﹐而作但寒不熱之牝瘧者﹐不亟正治﹐或早加禁截﹐多致陰陽離決﹐血菀於上﹔或致重陰則癲﹐脫陽見鬼﹐其人死身色靑﹐脛先寒﹐唇先黑也﹔如或春病者惡風﹐夏病者多汗﹐冬病者寒不甚﹐不亟正治﹐或早加禁截﹐其變生形證﹐此則因時之序﹐以顯經藏之化﹔或已兼經藏之化﹐此又因經藏界分﹐轉生變承矣。至於間日發﹐或間數日發者﹐不亟正治﹐或早加禁截﹐其變生形證﹐以其捨深﹐橫連募原﹐內薄六腑﹐則易幹臟腑﹐多致病死不治也。然則夏令暑熱之气﹐爲致病之本因﹐人身營气之舍﹐爲奉本之標見。秋气降肅之風﹐沐浴之水﹐淒滄之寒﹐爲成病之宗乘。若衛气三陽﹐此則作病之關機。經藏界分﹐此又營捨之畛畦也。故寒熱間作﹐及兼經藏之化曰常﹐注經澑府﹐及見乘勝之證曰變。是以一歲之中﹐長幼之病多相似者﹐以暑爲時序對待所必有之气故爾。乃若五運六气﹐亦作瘧﹐宜應別論。以五歲六期﹐始一再見﹐爲流行相襲加臨之化故爾。如歲火太過﹐炎暑流行民病瘧﹐其兼證喘咳少气﹐血溢血泄﹐耳聾嗌燥﹐中熱﹐肩背熱﹔如歲木不及﹐復則炎暑流火﹐民病寒熱﹐其兼證痱疹癰痤﹔如赫曦之紀﹐炎暑施化﹐民病KT瘧﹐其兼證瘡瘍血流﹐狂妄目赤﹔如陽明司天﹐燥气下臨﹐暴熱乃至﹐民病寒熱﹐其兼證心痛。如少陰司天﹐熱气下臨﹐大暑流行﹐民病寒熱﹐其兼證﹐喘嘔嚏鼽﹐吐衄鼻窒。如陽明之政﹐炎暑大行﹐民病寒熱﹐其兼證咳逆嗌塞﹐振栗癃﹔三之气﹐燥熱交合﹐民病寒熱﹐其兼證喘咳气上﹔四之气﹐寒雨降﹐民病瘧寒之疾﹐其兼證骨痿血便﹐暴僕振栗﹐譫妄少气﹑嗌漧引飲﹐及爲心痛﹐癰腫瘡瘍。如少陽之政﹐炎火乃流﹐民病寒熱瘧﹐其兼證﹐聾﹐瞑﹐色變。如太陰之政﹐四之气﹐溽暑蒸化民病瘧﹐其兼證﹐腠理熱﹑血暴溢﹑心腹臚滿而熱﹐甚則腫。如少陰之政﹐三之气﹐大火行﹐民病寒熱更作﹐其兼證﹐咳喘﹐目赤﹐气厥﹐心痛﹔四之气﹐溽暑至﹐民病寒熱﹐其兼證﹐嗌漧﹐黃癉﹐鼽衄﹑飲發。如火郁之發﹐大暑至﹐民病溫瘧﹐其兼證﹐螈﹑骨痛﹑四肢憤﹐瘍痱﹐嘔逆﹐腹暴痛﹐血溢流注﹐目赤﹐心熱﹐甚則瞀悶懊﹐溫汗濡玄府﹐善暴死也。如厥陰在泉﹐風淫所勝﹐民病灑淅振寒﹐其兼證﹐欠呻﹐兩脇裏急﹐心腹支滿﹐膈咽不通﹐食則嘔逆﹐腹脹﹐善噫﹐得後气乃快然﹐身體皆重。如少陰在泉﹐熱勝則焰﹐民病寒熱如瘧﹐其兼證﹐皮膚痛﹐目瞑﹐齒痛﹐腫﹐腸鳴﹐气上﹐喘﹐不能久立﹐少腹中痛而腹大。如少陰司天﹐熱淫所勝﹐民病寒熱﹐其兼證﹐咳﹐喘﹐气中唾血﹐鼽衄﹐溺色變﹐甚則瘡﹑瘍﹑腫﹐肩背﹑臂﹑缺盆中痛﹐肺脹滿膨膨而喘咳。如少陽司天﹐火淫所勝﹐民病頭痛﹐發熱惡寒而成瘧﹐其兼證﹐皮膚熱痛﹐色變黃赤﹐咳唾血溢﹐熱中﹐仰息﹐傳而爲水﹐身面跗腫。如陽明司天﹐燥淫所勝﹐寒淸於中﹐感而成瘧﹐其兼證﹐左股脇痛﹐咳而腹鳴﹐注泄﹐騖溏﹐甚則心暴痛﹐不可反側﹐嗌漧﹐面塵。如太陽之勝﹐凝溧且至﹐民病瘧﹐其兼證﹐寒厥入胃﹐內生心痛﹐陰中乃瘍﹐隱曲不利﹐筋肉拘苛﹐血脈凝泣﹐目如脫﹐寒入下焦﹐傳爲濡瀉。如少陰之復﹐燠熱內作﹐民病寒熱﹐其兼證﹐振栗﹑妄﹐寒已而熱﹐膚痛﹐暴喑﹐少气﹐骨痿﹐膈腸不便﹐外作浮腫。如少陽之復﹐大熱將至﹐民病瘧﹐其兼證﹐鼓栗寒極﹐寒極乃熱﹐血溢﹐血泄﹐少气﹐脈萎﹐嗌絡焦枯﹐渴飲水漿﹐上爲口糜﹐下爲跗腫﹐赤黃色變﹐小便數而欠也。顧營運之相襲﹐及主客之加臨﹐亦莫不以暑熱爲本因﹐營捨爲剽見。但所顯證形﹐皆屬藏化﹐所謂病所勝之藏﹐承所不勝之气故也。制方施治﹐各有宜忌﹐髙則抑之﹐下則舉之﹐有餘折之﹐不足補之﹐佐以所利﹐和以所宜﹐同則異之﹐異則從之﹐治寒以熱﹐治熱以寒﹐所以順流行﹐安主客﹐而適寒溫也。設不察時令﹐與流行主客之差別而槪治之﹐甚至早加禁截﹐多令暴亡。所謂中運行者十全五﹐中天刑者無一生﹐行傷藏故也﹐可不愼歟。﹝頤﹞性生木魯﹐不敢彊作臆說﹐以資觀聽﹐謹從經論﹐詳別因証之常變﹐衍疏成編﹐聊備考。豈漫云著述乎﹗況未盡實多﹐千里比肩﹐端祈指駁。

第十二帙

芷園素社瘧疏方

計錄方三十八則﹐聊備因証之常﹐其變乘气運﹐先賢未經詮則﹐﹝頤﹞又何敢妄﹐或借此化而裁之。則海內諸方﹐多堪擇用﹐誠神而明之﹐則存乎其人焉爾。至於揀選藥石﹐從上古人﹐不惟審方域﹐辧气候﹐必蓄司歲孕生之物﹐以備一紀之需﹐恐失所精專﹐難以待從逆反佐﹐遂苦欲補瀉也﹐但世苦綿力﹐七年之病﹐猶難三年之艾﹐況品物咸具者乎。是以雷公精炮炙﹐以補不逮﹐設並棄置勿遵﹐更或良不侔﹐直欲制挺而撻堅利﹐烏乎可﹗

瘧主方

諸方分兩﹐已從古方裁減﹐或三之二﹐或五之四。設更欲增損﹐須諒因証之微甚﹐以爲去就。然方大病易除﹐方小病難已也。

白虎靑龍各半湯。

茈胡﹝取銀州者﹐去須及頭﹐用銀刀削去黃薄皮少許﹐粗布拭淨﹐銼細﹐勿令犯火﹐七錢﹞升麻﹝不經雨者﹐形色翠碧﹐削去皮﹐用黃精汁浸一宿﹐曝漧﹐銼﹐蒸﹐再曝。三錢。﹞葛根﹝取潔白肥嫩者﹐用雪水﹐或秋露潤透﹐切片陰漧。九錢。﹞羌活﹝去頭﹐細銼﹐以淫羊藿拌三日﹐曝漧﹐去藿。五錢。﹞防風﹝勿用叉頭叉尾者﹐叉頭令人發狂﹐叉尾發人痼疾﹐取肥大柔潤﹐色黃通理者﹐銼細。五錢。﹞甘艸﹝取黃中通理者﹐去頭尾尖處各四五寸﹐僅取中節﹐切作寸許長﹐入磁器中﹐好酒浸蒸﹐從巳至午﹐取出曝漧﹐銼細。七錢五分。﹞知母﹝槐砧上銼細﹐幹木臼杵搗數千下﹐勿犯鐵器。七錢。﹞石膏﹝取潔白如束鍼者﹐研極細﹐用甘艸水飛三徧﹐澄淸去水﹐曬漧再研。三兩。﹞桃仁﹝去皮﹐同白術﹑烏豆﹐置磁器中﹐煮三伏時﹐取出﹐劈開心黃如金色爲度﹐曝漧﹐搗紅花﹝粟米泔浸片刻﹐取出﹐用布袋絞去黃汁﹐靑蒿拌覆一宿﹐曬漧﹐三錢五分。﹞豬苓﹝銅刀削去黑皮﹐切作薄片﹐用東流水浸一宿﹐取出銼細﹐以升麻葉對拌﹐蒸一日﹐去鯪鯉甲﹝取近尾甲﹐好酒浸一日﹐擇髙潔地上﹐掘一土穴﹐用炭火燒赤﹐置甲於穴內﹐以淨瓦覆之﹐瓦上實土﹐勿令气泄﹐俟冷取出﹐研碎﹐另掘一土穴﹐埋甲過宿﹐次早取用。

五錢五分。﹞粳米﹝一合﹐淘淨。﹞上十三味﹐以水三升五合﹐先煮粳米減半升﹐去粳米同諸藥﹐煮取升半﹐去滓﹐分三服。

露置星月下髙潔處﹐橫刀其上﹐寅卯時﹐取初服再煮數沸。俟病者睡熟﹐推醒服﹐服畢﹐莫共人語﹐覆蓋﹐取微似汗。二服﹐未發前半時許服﹐服畢﹐溫覆﹐勿使寒栗大作﹐熱亦漸減。

三服。發後半時許服﹐服畢﹐再半時許。方熱粥飲盞許﹐以充營衛。勿食他物﹐損傷藥力也。

轉方

﹝主方同瘧﹞竹螵蛸湯竹葉﹝取向東枝葉﹐摘去虫蝕﹐及有虫卵穢迹者﹐東流水洗淨。二兩。﹞海螵蛸﹝取潔白輕脆﹑重重有紋如通艸者﹐用血鹵作水浸之﹐並煮一伏時﹐取出﹐掘一土穴常山﹝連根苗收采者良﹐臨用時﹐去苗﹐以甘艸銼碎﹐用東流水潤濕﹑同拌蒸半炷香﹐勿令气泄﹐俟冷去甘艸﹐曝漧﹐再用好酒潤一宿﹐取出曝漧熬搗。七錢。﹞秫米﹝三百粒﹐淘洗。﹞石膏﹝三兩﹐修事同瘧主方。﹞上五味﹐以水三升﹐置銅器中﹐浸露星月下髙淨處﹐橫刀其上﹐黎明取藥。於病者臥榻之側﹐緩火煎取升半﹐分溫三服。淸旦一服﹐未發前食頃一服﹐臨發一服。三服訖﹐靜室中溫覆臥﹐當一日勿澡洗﹐並用藥汁塗手足心﹐及心胸頭面﹐滓亦置枕伴﹐令聞藥臭。過時不發﹐乃澡洗進食。

太陽二方

桂枝茈胡各半湯桂枝﹝去皮﹐勿令犯火。三錢。﹞芍藥﹝去黃赤皮一層﹐用蜜水拌蒸三次﹐曝三次﹐焙漧﹐銼碎。五錢。﹞大棗﹝取肥大多液者四枚﹐連核劈開。﹞生薑﹝切片﹐七錢。﹞茈胡﹝九錢。修事同瘧主方。﹞黃芩﹝取中腐心黑者佳﹐用臘水﹐或梅水浸一宿﹐取出﹐蒸半炷香﹐曝漧銼用。七錢。﹞半夏﹝每一兩﹐用白芥子末七錢﹐釅醋四兩﹐攪濁數千下﹐將半夏投中洗五七徧﹐再用水漂三徧﹐曝漧銼碎。七錢。﹞人參﹝熟參﹐於飯上蒸透﹐銼碎﹔生參﹐去蘆﹐水浸過宿﹐飯上蒸三次﹐曝三次﹐銼碎。

五甘艸﹝去頭尾尖處各三寸﹐切作五寸長﹐好酒浸一宿﹐柳火上緩緩炙﹐表裏皆燥爲度﹐銼碎。六錢。﹞上九味﹐以水三升五合﹐煮取升半﹐分溫三服。未發﹑已發﹑發後各一服。服法﹑禁忌法﹐同瘧主方。

大靑龍湯麻黃﹝取色靑黃﹐中心空赤者﹐去節銼碎。七錢。﹞桂枝﹝去皮。三錢五分。﹞甘艸﹝修事同桂枝茈胡各半湯。五錢。﹞杏仁﹝湯潤去皮尖﹐以烏豆白火石各等分﹐用東流水同煮﹐從巳至午﹐取出搗爛。三十五枚。﹞大棗﹝四枚劈。﹞石膏﹝修事同瘧主方。一兩五錢。﹞生薑﹝切。七錢。﹞上七味﹐以水三升五合﹐先煮麻黃減半升﹐去上沫﹐納諸藥﹐煮取一升﹐去滓。未發前﹐溫服五合﹐溫覆取微似汗﹐得汗停後服。

陽明三方

桂枝一白虎二湯桂枝﹝去皮。三錢五分。﹞芍藥﹝修事同桂枝茈胡各半湯。六錢。﹞生薑﹝切。七錢。﹞大棗﹝四枚。劈。﹞粳米﹝一合。淘洗。﹞甘艸﹝修事同桂枝茈胡各半湯。七錢五分。﹞石膏﹝修事同瘧主方。二兩五錢。﹞知母﹝修事同瘧主方。七錢五分。﹞上八味﹐以水三升五合﹐先煮粳米減半升﹐去粳米﹐納諸藥﹐煮取升二合。分溫二服﹐未發

鱉甲煎丸

鱉甲﹝取綠色九肋者﹐東流水洗去甲外黑皮﹑甲裏皮膜﹐柳火上緩緩炙令黃色。三兩。﹞烏扇﹝卽射幹。用米泔浸一宿﹐取出﹐以竹葉同東流水煮之﹐從午至亥﹐待冷去葉﹐曝漧。七錢五分。﹞黃芩﹝修事同桂枝茈胡各半湯。七錢五分。﹞茈胡﹝修事同瘧主方。一兩五錢。﹞鼠婦﹝柳火上置一新瓦﹐熬令黃色。七錢五分。﹞漧薑﹝市肆者非曝漧﹐卽陰漧﹐其力微﹐其气濁﹐不堪入藥。其法﹐用東流水淹三日去皮﹐置流水中漂六日﹐更刮去皮﹐然後曝漧﹑置瓷缸中釀三日乃成﹐其气淸﹐其力勝﹐爲效彌芍藥﹝刮去皮一層﹐先用蜜水潤透﹐再用好酒潤﹐蒸曝三次。一兩二錢五分。﹞大黃﹝取文如水紋斑而緊重者﹐銼片蒸之﹐從巳至未﹐曝漧﹐又灑臘水蒸之﹐從未至亥﹐凡七徧﹐曝漧﹐卻灑淡蜜水﹐再蒸一伏時﹐形如烏膏樣﹐乃曝漧入藥。一兩二錢五分。﹞桂枝﹝去皮。七錢五分。﹞葶藶﹝同糯米合置燠上﹐焙令米熟﹐去米搗碎。三錢五分。﹞石葦﹝去黃毛極淨﹐否則射入肺﹐令作咳逆難療也。七錢五分。﹞濃朴﹝取紫赤辛烈者﹐刮去黃褐粗皮﹐每一兩﹐用生薑自然汁五錢﹐塗炙令盡。七錢五分。﹞牡丹﹝銅刀去心﹐好酒拌蒸﹐從巳至未﹐曝漧。一兩二錢五分。﹞瞿麥﹝只用萼殼﹐勿用莖葉﹐設同用﹐令人气噎﹐及小便不禁也。修事﹐用苦竹瀝浸一伏時﹐取出曝漧。五錢。﹞紫威﹝好酒潤曝三次。七錢五分。﹞半夏﹝用白芥子末入釅醋中﹐頻攪令勻﹐投半夏洗去涎再以水漂暴漧。三錢五分。﹞人參﹝飯上蒸熟。三錢五分。﹞虫﹝柳火上置瓦﹐熬令黃色。一兩二錢五分。﹞阿膠﹝先以豬脂浸一宿﹐取出﹐柳木火上炙燥﹐研細。七錢五分。﹞蜂窠﹝用鴉豆同拌蒸之﹐從巳至未﹐取出﹐焙漧研細。一兩。﹞赤硝﹝卽硝石﹐言赤桂者謬矣。用東流水煎三炷香﹐傾瓷盆中﹐俟凝結盆底﹐取用三兩。﹞蜣螂﹝蒸一炷香﹐焙漧﹐去頭足﹐再於柳木火上﹐隔瓦炙黃色﹐一兩五錢。﹞桃仁﹝湯潤去皮﹐同烏豆﹐白火石﹐煮令中心黃金色爲度﹐曝漧。五錢。﹞上二十三味﹐除鱉甲﹐及另研末外者﹐諸藥共作細末﹐取鍛竈下灰一斗﹐淸酒一斛五斗﹐浸灰於酒內﹐候酒盡一半﹐卽用細布絞去灰﹐著鱉甲於中﹐煮令泛爛如膠﹐再絞取汁﹐納諸藥﹐煎爲丸﹐如桐子大﹐空心服七丸﹐日三丸﹐漸增至二十一丸調胃承气湯大黃﹝去皮﹐淸酒洗潤一宿﹐曝漧。二兩。﹞甘艸﹝去頭尾尖處﹐切作五寸長﹐少用酒潤﹐柳火上炙令黃色﹐銼碎。一兩。﹞芒硝﹝東流水煎數百沸﹐泌去腳﹐傾盆中﹐俟凝結盆底取用。四兩。﹞上三味﹐以水二升﹐煮取大黃甘艸八合﹐去滓﹐納芒硝﹐更上火微煮令沸﹐少少溫服之。

少陽一方

小茈胡湯茈胡﹝去頭蘆﹐削去黃薄皮少許﹐拭淨銼碎。一兩五錢。﹞黃芩﹝取中空者﹐用東流水潤透﹐蒸半炷香﹐曝漧銼碎﹐七錢。﹞人參﹝飯上蒸熟。三錢。﹞甘艸﹝去頭尾﹐酒潤﹐炙令黃色﹐銼碎。五錢。﹞生薑﹝切片。五錢。﹞半夏﹝一合﹐用白芥子末半合﹐釅醋二合﹐攪數百下﹐投半夏於中﹐洗五七徧﹐再用水漂﹐曝漧﹐銼碎。﹞大棗﹝三枚。劈。﹞上七味﹐以水三升﹐煮取二升﹐去滓﹐再煎取升半﹐分溫三服﹐未發﹑已發﹑發後﹐各一服。

太陰二方

小建中湯桂枝﹝去皮。六錢。﹞甘艸﹝去頭尾﹐酒潤﹐炙黃銼碎。四錢。﹞大棗﹝四枚﹐劈。﹞芍藥﹝削去皮一層﹐蜜水潤透﹐蒸曝三次﹐銼碎。一兩二錢。﹞生薑﹝切。六錢。﹞膠飴﹝二合。﹞上六味﹐以水三升﹐煮取一升﹐去滓﹐內膠飴﹐更上微火消解﹐分溫二服。未發﹑將發﹐各一服。嘔家﹑酒家不宜服。酒﹑嘔家﹐不喜甘故也。當去膠飴﹐僅用桂枝湯主之。

桂枝倍芍藥加大黃湯桂枝﹝去皮。六錢。﹞芍藥﹝削去皮一層﹐蜜水潤蒸三次﹐曝三次﹐銼碎。一兩二錢。﹞大黃﹝淸酒洗。七錢。﹞生薑﹝切。六錢。﹞甘艸﹝去頭尾﹐酒潤﹐炙黃色。四錢。﹞大棗﹝四枚﹐劈。﹞上六味﹐以水三升﹐煮取升二合﹐去滓﹐分溫兩服﹐未發﹑臨發﹐各一服。

少陰一方

茈胡加細辛湯茈胡﹝去頭蘆﹐削去黃薄皮少許﹐拭淨﹐銼碎。一兩。﹞黃芩﹝取中空者﹐用流水潤透﹐蒸半炷香﹐曝漧銼碎。七錢。﹞人參﹝飯上蒸熟。三錢。﹞甘艸﹝去頭尾﹐酒潤﹐炙令黃色﹐銼碎。四錢。﹞生薑﹝切。六錢。﹞半夏﹝一合﹐用白芥子末半合﹑釅醋二合攪濁勻﹐投半夏洗數次﹐再以水漂﹐曝漧銼碎。﹞大棗﹝劈。四枚。﹞細辛﹝取北地﹐一根只一葉﹐莖柔根細﹐端直而長﹐色紫味辛﹐嚼之習習如椒者﹐始眞。

修事﹐揀去雙葉者﹐切去頭上子﹐以瓜水浸一宿﹐曝漧銼碎。三錢。﹞上八味﹐以水三升﹐煮取二升﹐去滓﹐內細辛﹐再煎取升半﹐去滓﹐分溫三服。未發﹑已發﹑發後﹐各一服。

厥陰二方

四物加苦楝附子柏皮湯當歸﹝去蘆頭﹐好酒浸一宿﹐曝漧。七錢。﹞芍藥﹝去粗皮一層﹐蜜水潤﹐蒸曝三次。六錢。﹞漧地黃﹝用砂仁拌蒸一伏時。七錢。﹞芎﹝東流水潤透﹐銼片﹐拌靑蒿蒸一炷香﹐曝漧。六錢。﹞苦楝子﹝柳木火上﹐置瓦焙漧﹐再用好酒拌蒸令透﹐待皮軟﹐去皮核﹐取肉﹐水煮一伏時﹐曝漧。六錢。﹞附子﹝取重一兩六七錢者﹐用生熟湯浸半日﹐勿令气泄﹐取出﹐以白灰KT之﹐數易令幹﹐外裹大麥麵﹐幹柳木灰中炮令皮拆﹐待冷去面﹐去皮破開。三錢。﹞黃柏﹝取濃寸許者﹐去粗皮﹐每兩用蜜三錢﹐和水塗炙令盡﹐色黃爲度。七錢。﹞上七味﹐以水三升﹐緩火煮取二升﹐去滓﹐再用緩火煎至升半﹐分溫三服。未發﹑已發﹑發後﹐各一服。

烏梅丸

烏梅﹝八十枚﹐用苦酒浸一宿﹐去核﹐置甑內﹐藏三升米中﹐蒸至米熟﹐取出搗如泥。﹞細辛﹝取北地一根只一葉﹐端直極辛者﹐瓜水浸半日﹐曝漧。一兩二錢。﹞漧薑﹝取如法修事白漧薑。一兩。﹞當歸﹝去蘆頭﹐用全身﹐少去尾﹐酒浸一宿﹐曝漧銼碎。一兩。﹞黃連﹝去蘆及毛﹐用漿水浸二伏時﹐取出﹐於柳火上焙漧銼碎。三兩二錢。﹞附子﹝一兩二錢。修事同上方。﹞蜀椒﹝無花作實者曰蜀椒﹐有花作實者曰花椒。花椒形小而赤﹐蜀椒形大而紫。修事﹐去梗﹐及椒瞳閉口者。閉口者有毒﹐誤服令人卒中難治也。先用好酒潤蒸﹐從巳至午﹐蒸時密固﹐勿使气泄﹐蒸足﹐待無气﹐取出入瓷瓶中﹐勿傷風也﹐逐封固瓶口﹐於柳木灰火中﹐緩焙漧﹐俟冷取出。一兩。﹞桂枝﹝去皮。一兩二錢。﹞人參﹝飯上蒸熟。一兩二錢。﹞黃柏﹝去粗皮﹐用生蜜水浸半日﹐取出曝﹐再用蜜塗炙。每一兩﹐用蜜五錢﹐炙盡爲度﹐銼碎。一兩二錢。﹞上十味﹐異搗節各治之﹐然後和勻﹐以烏梅膏和藥令相得﹐再入煉蜜少許﹐內臼中﹐杵千餘下﹐圓如梧桐子大﹐飲湯服十圓﹐日三服﹐漸加至二十圓﹐禁生冷滑物﹐臭食等。

肺瘧二方

桂枝黃白薇款冬花散桂枝﹝去皮。三錢。﹞黃﹝去頭上皺皮﹐蜜水潤透﹐蒸半炷香﹐取出﹐炙燥﹐槐砧上銼碎。五錢。﹞白薇﹝取山東所產者﹐柔黃而香﹐用糯米泔浸一宿﹐取出曝漧﹐槐砧上銼碎蒸之﹐從巳至申。五錢。﹞款冬花﹝取微見花者良。如已芬芳﹐則無气力﹐去向裏裹花蕊殼﹐並向裏實如栗零殼﹐及芍藥﹝削去皮一層﹐蜜水潤蒸三次﹐曝三次﹐銼碎。六錢。﹞石膏﹝研細﹐甘艸水飛﹐澄﹐曝。五錢。﹞知母﹝槐砧上銼碎﹐幹木臼中搗爛。五錢。﹞上七味爲粗末﹐每服五七錢﹐水煎服。

秫米常山甘艸湯秫米﹝二百二十粒﹐淘洗淨。﹞常山﹝臨用去苗﹐以甘艸銼碎﹐用東流水拌潤﹐蒸半炷香﹐俟冷﹐去甘艸曝漧﹐再用好酒潤一宿﹐取出曝漧熬搗。一兩五錢。﹞甘艸﹝去頭尾﹐好酒浸蒸﹐從巳至午﹐曝漧﹐銼碎。三錢。﹞上三味﹐以水三升﹐煮取升半﹐去滓﹐分溫三服。發時令三服盡。

心瘧二方

桂枝黃芩湯桂枝﹝去皮。三錢。﹞石膏﹝研細﹐水飛﹐澄﹐曝。五錢。﹞甘艸﹝去頭尾﹐酒潤﹐炙黃﹐銼。四錢五分。﹞茈胡﹝去頭蘆﹐削去黃薄皮少許﹐銼。一兩二錢。﹞人參﹝去蘆﹐飯上蒸曝三次﹐銼碎。四錢五分。﹞半夏﹝用白芥子末﹐入釅醋中攪勻﹐投半夏洗三五徧﹐漂過﹐曝漧銼碎。四錢。﹞黃芩﹝取腐腸者﹐東流水浸透﹐蒸半炷香﹐曝漧﹐銼碎。四錢五分。﹞知母﹝槐砧上銼碎﹐幹木臼中杵爛。五錢。﹞上八味﹐爲粗末﹐每服五七錢。水煎服﹐未發﹑將發﹑發後﹐各一服。

梔子香豉淡竹葉湯梔子﹝去殼取仁﹐用甘艸水浸一宿﹐取出焙漧﹐搗篩爲末。十三枚。﹞香豉﹝如法修事者小半合。其法用大黑豆三斗﹐六月內﹐淘淨﹐瀝漧﹐蒸熟﹐取出攤席上﹐待微溫﹐以靑蒿覆之。每三日一看﹐待黃衣上徧﹐卽取曝漧﹐篩淨。更用東流水拌潤﹐幹濕得所﹐以汁出指間爲度﹐安甕中﹐築實﹐上以桑葉蓋之﹐濃三四寸﹐密封以泥﹐日中曝七日﹐取出攤曝一時許。又用秋粳拌入豆內﹐復安甕中﹐曝七日﹐取出﹐攤曝一時許﹐復安甕中﹐曝七日﹐如此七徧﹐取出蒸之﹐攤令气歇﹐復收極淨瓷甕中﹐築極實﹐密封甕口﹐一月後卽成矣。﹞淡竹葉﹝粟米泔洗三徧﹐切碎。半斤。﹞甘艸﹝去頭尾﹐蜜水潤透﹐塗酒炙黃色﹐銼碎。四錢。﹞蜀漆﹝連根收采者佳﹐臨用時去根﹐以甘艸銼細﹐將東流水潤透﹐拌入蜀漆內蒸之﹐勿使气漏﹐俟冷去甘艸﹐取蜀漆銼碎﹐又拌甘艸水﹐幹濕得所﹐蒸之﹐俟冷曝漧。一兩。﹞常山﹝臨用去苗﹐同甘艸末﹐水潤拌蒸﹐俟冷去甘艸﹐取常山銼碎﹐再用好酒拌潤一宿﹐取鱉甲﹝取九斤者三兩﹐洗去甲外黑皮﹐甲裏皮肉﹐置中﹐用釅醋煮幹﹐取出﹐炙燥銼碎。一兩三錢。﹞石膏﹝研細﹐甘艸水飛澄曝﹐再研。二兩。﹞烏梅﹝十枚。湯潤去核﹐入米中蒸爛﹐焙漧。﹞上九味﹐以水三升五合﹐煮取升半﹐去滓﹐分溫三服﹐未發前﹐令三服盡。

脾瘧二方

小建中湯﹝方見太陰﹞甘艸知母鱉甲圓甘艸﹝去頭尾﹐好酒浸蒸﹐從巳至午﹐取出曝漧。五錢。﹞知母﹝槐砧上銼碎﹐入幹木臼內搗爛。一兩。﹞鱉甲﹝取九斤者﹐洗去皮肉﹐釅醋煮透﹐炙黃色。一兩。﹞常山﹝臨用去苗﹐用甘艸末﹐同水拌蒸﹐取出﹐好酒潤一宿。三兩。﹞上四味末之﹐煉蜜和丸梧子大﹐每服十粒﹐好酒下﹐未發﹑臨發﹑正發﹐各一服。

肝瘧二方

通脈四逆湯甘艸﹝去頭尾﹐酒潤﹐炙黃色。七錢。﹞漧薑﹝取如法修事白漧薑﹐切。一兩。﹞蔥白﹝五莖。﹞細辛﹝取眞北地者﹐瓜水浸一宿﹐曝漧銼碎。七錢。﹞上四味﹐以水三升﹐煮取一升﹐去滓﹐分溫再服﹐其狀若死兼下利脈絕者﹐加附子五錢﹐生用。

烏梅白薇細辛圓烏梅﹝湯潤去核﹐納米中蒸之﹐米熟爲度﹐取出曝漧。一兩。﹞蜀漆﹝臨用去根﹐同甘艸末拌勻﹐水潤蒸之﹐俟冷去甘艸﹐取蜀漆銼碎﹐又拌甘艸水﹐再蒸半炷香﹐曝漧。一兩。﹞鱉甲﹝取九斤者五枚﹐洗去皮肉﹐入釅醋煎幹﹐取出炙燥搗粉。二兩。﹞白薇﹝糯米泔浸一宿﹐取出曝漧﹐槐砧上銼細蒸之﹐從申至巳﹐曝漧。一兩。﹞女萎﹝竹刀刮去皮節﹐及須﹐蜜水浸一宿﹐取出﹐蒸一炷香﹐焙漧。一兩一錢。﹞知母﹝銼碎﹐幹木臼內杵搗。一兩二錢。﹞苦參﹝糯米濃泔浸一宿﹐其腥穢自浮於水上﹐重重淘過﹐卽蒸之﹐從巳至申﹐曝漧銼碎。

一兩。﹞常山﹝臨用取苗﹐同甘艸末水潤蒸之﹐俟冷去甘艸﹐取常山銼細﹐再拌酒蒸之﹐曝漧。

一兩。﹞石膏﹝取潔白如束鍼者﹐入砂內﹐埋柳木火中﹐煨令紅色﹐取研極細﹐用甘艸水飛過﹐澄淸去水曝漧。二兩。﹞甘艸﹝去頭尾﹐入瓷器中﹐用好酒浸蒸﹐從巳至申﹐取出曝漧。五錢。﹞細辛﹝取北地端直極辛者﹐用瓜水浸一宿﹐曝漧。八錢。﹞香豉﹝如法修事者。一合。﹞上十二味﹐爲極細末﹐煉蜜丸如梧子大﹐酒服十圓﹐日再﹐漸增至二十圓﹐飲服亦得。

腎瘧二方

桂枝加當歸芍藥湯桂枝﹝去皮。六錢。﹞芍藥﹝去皮﹐蜜水蒸曝三次。一兩。﹞甘艸﹝去頭尾﹐酒潤炙。四錢。﹞生薑﹝切。六錢。﹞大棗﹝四枚。劈。﹞當歸﹝去蘆頭﹐及尾少許﹐酒浸一宿﹐曝漧銼。一兩。﹞上六味﹐以水三升﹐煮取升半﹐去滓﹐分溫三服﹐未發﹑將發﹑發後﹐各一服。

蔥白香豉湯蔥白﹝洗淨。一握。﹞香豉﹝如法修事者。四合。﹞竹葉﹝取東畔枝葉﹐揀去虫蝕﹐及有虫卵穢迹者。東流水洗淨﹐切。半升。﹞烏梅﹝十枚﹐湯潤去核﹐藏米中蒸爛。﹞常山﹝臨用去苗﹐同甘艸末﹐水潤拌蒸﹐俟冷取出﹐去甘艸銼碎﹐酒潤一宿﹐熬搗。一兩五錢。﹞上五味﹐以水三升﹐煮取二升﹐去滓﹐分溫三服。未發前﹐令三服盡。

胃瘧二方

桂枝二白虎一加芍藥黃芩牡桂湯桂枝﹝去皮。三錢。﹞芍藥﹝去皮﹐蜜水蒸曝三次﹐銼碎。六錢。﹞生薑﹝切。三片。﹞甘艸﹝去頭尾﹐酒浸蒸﹐炙令黃色。四錢。﹞大棗﹝三枚。劈。﹞粳米﹝半合。淘淨。﹞石膏﹝研細﹐甘艸水飛過澄曝。一兩五錢。﹞知母﹝槐砧上銼碎﹐幹木臼中杵搗。五錢。﹞黃芩﹝取腐腸者﹐東流水潤透﹐蒸之曝漧。六錢。﹞牡桂﹝取濃寸許﹐色紫赤﹐味辛甜者﹐去內外粗皮一層﹐銼碎﹐勿令見火。三錢。﹞上十味﹐以水四升﹐煮取升半﹐去滓﹐分溫三服﹐未發﹑將發﹑發後﹐各一服。

藜蘆丸藜蘆﹝去頭﹐用糯泔汁煮之﹐從巳至未﹐熬黃色。一兩。﹞皂莢﹝新汲水浸一宿﹐銅刀削去皮﹐每二兩用乳酥一兩﹐反復炙令黃色﹐捶去子弦。一兩。﹞牛膝﹝去蘆﹐用黃精汁浸一宿﹐焙漧。一兩。﹞常山﹝臨用去苗﹐同甘艸末﹐水拌蒸之﹐俟冷取出銼碎﹐再以好酒潤一宿﹐搗爛曝漧。

一兩。﹞巴豆﹝去殼﹐敲碎﹐每一兩﹐用麻油並酒各七合﹐煮幹研膏。四錢。﹞上五味末之﹐煉蜜丸如小豆大﹐旦服一圓﹐正發一圓﹐一日勿飽食﹐以瘥爲度。

溫瘧二方

桂枝二麻黃一湯桂枝﹝去皮。四錢。﹞芍藥﹝削去皮﹐蜜水蒸曝三次﹐銼。四錢。﹞生薑﹝切。四錢。﹞甘艸﹝去頭尾﹐酒潤﹐炙黃﹐銼。三錢五分。﹞大棗﹝二枚。劈。﹞杏仁﹝湯潤去皮﹐用烏豆﹑白火石等分﹐同東流水煮﹐從巳至午﹐搗爛。九枚。﹞麻黃﹝去節。三錢。﹞上七味﹐以水三升﹐先煮麻黃減半升﹐去上沫﹐內諸藥﹐煮取一升﹐去滓﹐分溫二服﹐溫覆取微似汗﹐未發前令二服盡。

款冬白薇茹丸款冬花﹝去向裏裹花蕊殼﹐及向裏實如栗零殼﹐並枝葉。用甘艸水浸一宿﹐再取款冬葉相伴﹐蒸一夜﹐曝漧。一兩五錢。﹞白薇﹝糯米泔浸一宿﹐取出﹐槐砧上銼細蒸之﹐從申至巳﹐曝漧。一兩一錢。﹞百合﹝用懷生地黃汁﹑拌潤透﹐蒸半炷香﹐取出曝漧。六錢。﹞知母﹝槐砧上銼碎﹐幹木臼杵搗。六錢。﹞地骨皮﹝東流水洗去土﹐捶去心﹐用甘艸湯浸一宿﹐焙漧。一兩。﹞桃仁﹝湯潤去皮﹐用白術﹑烏豆﹐同東流水煮至中心黃金色爲度﹐取出搗。八十一枚。﹞玄參﹝入甑內﹐用蒲艸重重相隔﹐蒸兩伏時﹐曝漧﹐再拌兔絲子末﹐蒸三炷香﹐去菟絲子﹐曝漧﹐入木臼內杵搗。六錢。﹞沙參﹝眞者多出遼地﹐形似人參﹐又似防風﹐修長黃白﹐體實有心﹐心黃而肉白也。同紫菀拌蒸一炷香﹐去紫菀﹐曝漧﹐銼碎。七錢。﹞肉蓯蓉﹝酒浸一宿﹐至明﹐以棕刷去砂土浮甲﹐破中心﹐去白膜如竹絲艸樣者。入甑蒸之﹐從午至酉﹐取出﹐再用乳酥炙透。六錢。﹞鱉甲﹝取九斤者﹐洗去皮肉﹐釅醋煮透﹐柳木火上炙黃脆。一兩。﹞蜀漆﹝臨用去根﹐同甘艸末﹐水潤拌蒸﹐去甘艸﹐曝漧銼碎﹐再拌甘艸水蒸之。六錢。﹞人參﹝飯上蒸曝三次。五錢。﹞香豉﹝一合。取如法修事者。﹞烏梅﹝一合。潤去核﹐藏米中蒸爛。﹞銀州茈胡﹝去頭蘆﹐削去黃薄皮少許。一兩。﹞升麻﹝削去粗皮﹐黃精汁浸一宿﹐曝漧﹐銼蒸。一兩。﹞牡桂﹝去表裏皮﹐取心。五錢。﹞常山﹝臨用時去苗﹐同甘艸末﹐水潤拌蒸﹐去甘艸﹐銼碎﹐再用酒潤一宿。一兩。﹞前胡﹝削去蒼黑皮﹐及蘆頭﹐細銼﹐以甜竹瀝﹐浸令潤﹐曝漧。一兩。﹞海螵蛸﹝用血鹵煮一伏時﹐取出﹐擇髙潔地上﹐掘一土穴﹐用炭火燒通紅﹐少停﹐置螵蛸於穴中﹐上以瓦覆之﹐次早取出。一兩七錢﹐拌雀卵十枚﹐曝漧爲度。﹞茹﹝卽茜根。勿用赤柳艸根。但形相似而味酸澀。誤服令作內障。修事﹐去薄皮少許﹐以極大魚去腸﹐內茹於腹內﹐蒸至魚熟﹐取出曝漧﹐再換魚。又如前蒸曝法﹐凡七徧。

銼碎。一兩七錢。﹞上二十一味﹐爲末﹐煉蜜丸﹐如梧子大﹐空心煎細茶下三十丸﹐日三服。

寒瘧一方

麻黃二桂枝一小靑龍一湯麻黃﹝去節。五錢。﹞杏仁﹝潤去皮﹐同白火石﹑烏豆﹐煮之﹐從巳至午﹐搗爛。二十七粒。﹞桂枝﹝去皮。三錢。﹞甘艸﹝去頭尾﹐酒潤﹐炙黃色。三錢。﹞芍藥﹝去粗皮﹐蜜水蒸曝三次。三錢。﹞生薑﹝切。三錢。﹞細辛﹝北地者﹐瓜水浸一宿﹐曝漧。三錢七分。﹞半夏﹝小半合﹐用釅醋攪白芥子末投半夏洗令涎盡﹐再以水漂。﹞五味子﹝取北地極肥大者﹐以銅刀分作兩片﹐用蜜浸蒸﹐從巳至申﹐更以漿水浸一宿﹐焙漧。四十九粒。﹞漧薑﹝三錢。取如法修制白漧薑。﹞上十味﹐以水三升﹐先煮麻黃數沸﹐去上沫﹐納諸藥﹐煮取一升﹐去滓﹐分溫二服﹐未發一服﹐溫覆取微似汗﹐得汗﹐停後服。

癉瘧三方

女萎石膏湯知母﹝槐砧上銼碎﹐幹木臼中杵爛。一兩三錢。﹞石膏﹝研細﹐甘艸水飛過澄曝。三兩。綿裹。﹞甘艸﹝去頭尾﹐蜜潤透﹐炙黃色。一兩。﹞粳米﹝一合。淘淨。﹞牡桂﹝去表裏皮一層。一錢。﹞女萎﹝銅刀削去皮節及須﹐蜜水浸一宿﹐取出﹐蒸一炷香﹐焙漧。二兩七錢。﹞竹葉﹝采東畔枝葉﹐揀去虫蝕﹐及有虫卵穢迹者﹐東流水洗淨。一升。﹞上七味﹐以水五升﹐煮至米爛﹐去滓﹐納諸藥﹐煮取二升﹐分溫二服﹐溫覆令微似汗﹐汗出者愈。

葛根豬苓湯葛根﹝用雪水﹐或秋露﹐潤透﹐陰漧銼碎。一兩。﹞豬苓﹝削去黑皮﹐切作薄片東流水浸一宿﹐取出銼片﹐用升麻葉拌蒸一日﹐去葉曝漧﹐如無葉﹐升麻亦可用。五錢。﹞澤瀉﹝銼碎﹐酒浸一宿﹐取出曝漧。五錢。﹞茯苓﹝搗細﹐水飛去膜﹐澄淸﹐曝。五錢。﹞滑石﹝取潔白者﹐以竹刀刮淨﹐研如粉﹐每兩用牡丹皮二兩﹐同煮三炷香﹐去牡丹以東流水淘過﹐曝漧。七錢。﹞石膏﹝赤研細﹐甘艸水飛過澄曬﹐再研。一兩。﹞阿膠﹝五錢。﹞地骨皮﹝東流水洗淨﹐刷去土﹐捶去心﹐甘艸水浸一宿﹐焙漧。﹞梔子﹝去殼取仁﹐用甘艸水浸一宿﹐取出曝漧﹐搗篩爲末。五錢。﹞上九味﹐以水四升﹐先煮八味﹐取升半﹐去滓﹐內阿膠烊消﹐分溫二服。

梔子栝蔞湯梔子﹝五錢。修治同上方。﹞栝蔞根﹝取大三圍者﹐去皮搗爛﹐以水澄粉﹐曝漧。七錢。﹞香豉﹝小半合。取如法修事者。﹞淡竹葉﹝東流水洗﹐切。小半升。﹞葛根﹝秋露潤透﹐陰漧銼碎。一兩一錢。﹞豬苓﹝削去粗皮﹐切片﹐東流水浸一宿﹐取出﹐同升麻﹑麻黃等分﹐水潤﹐拌蒸一炷香﹐勿令泄气﹐去升麻﹑麻黃曝漧。九錢。﹞滑石﹝一兩。修事如上方。﹞牡丹皮﹝銅刀削去骨﹐銼碎﹐同桃仁等分﹐酒潤﹐蒸曝三次﹐去桃仁﹐七錢。﹞知母﹝槐砧上銼碎﹐幹木臼中搗爛。五錢。﹞生薑﹝切。七錢。﹞上十味﹐以水三升五合﹐煮取升半﹐去滓﹐分溫三服。

牝瘧二方

蜀漆散蜀漆﹝臨用去根﹐用甘艸末﹐拌蒸一炷香﹐去甘艸﹐柳火上炙燥﹐另作細粉。﹞雲母﹝燒二日夜﹐研作細粉﹐埋深土過宿。﹞龍骨﹝香艸湯洗兩度﹐搗粉﹐絹袋盛之﹐另取雲母粉﹐獲袋外﹐蒸兩炷香﹐取出﹐懸井面上過宿。﹞上三味﹐取淨末各等分﹐未發前﹐水漿服方寸匕。

牡蠣湯牡蠣﹝以鹽水煮一伏時﹐再入火中赤﹐研粉。一兩五錢。﹞麻黃﹝去節。一兩。﹞蜀漆﹝臨用去根﹐湯浸一宿﹐同甘艸末潤蒸之﹐俟冷﹐去甘艸﹐銼碎﹐再拌甘艸水潤過宿﹐曝漧。八錢。如無蜀漆﹐以常山代之。﹞甘艸﹝去頭尾﹐酒浸蒸之﹐從巳至午﹐曝漧﹐銼碎。五錢。﹞上四味﹐以水三升﹐先煮蜀漆麻黃減一升﹐去沫﹐納諸藥﹐煮取一升﹐先飲半升。得卽吐﹐再飲之。

冬病一方

藿香正气散﹝此方四時咸宜﹞大腹皮﹝溫湯洗淨﹐曝漧﹐用生薑汁拌﹐蒸一炷香﹐曝漧。三兩。﹞白芷﹝去皮﹐以黃精汁拌潤﹐蒸一伏時﹐曝漧。今市賈者﹐皆用鍛石拌蒸﹐更拌鍛石收藏﹐服之爲害甚深。愼之愼之。三兩。﹞茯苓﹝去皮爲末﹐水飛去膜﹐澄曝。三兩。﹞蘇莖葉﹝東流水洗﹐曝漧。三兩。﹞眞藿香﹝東流水洗﹐曝漧。三兩。﹞濃朴﹝取濃寸許﹐及色赤气烈者﹐去粗皮﹐每一兩﹐用薑汁五錢﹐塗炙令盡。二兩。﹞白術﹝米泔浸一宿﹐取出﹐拌山黃土﹐蒸曝七次。二兩。﹞廣橘皮﹝去白﹐銼細﹐以鯉魚皮裹一宿﹐至明取用。二兩。﹞桔梗﹝去頭上尖硬處四五分﹐並兩畔附枝﹐於槐砧上銼細﹐用生百合搗膏﹐同投水中﹐浸一伏時﹐濾出﹐緩火焙漧。每桔梗一兩﹐用百合六錢。二兩。﹞半夏﹝用白芥子末﹐攪釅醋內令勻﹐投半夏洗三五次﹐再以水漂﹐曝漧。二兩。﹞上十味﹐搗作極細末﹐每服三錢﹐姜三片﹐棗一枚﹐煎湯服。日二服﹐未發一服﹐發後一服。

春病一方

茈朴湯茈胡﹝去頭蘆﹐及黃薄皮少許﹐銼碎。二錢。﹞獨活﹝銼碎﹐以淫羊藿拌二日﹐曝漧去藿。二錢。﹞前胡﹝削去蒼黑皮﹐及蘆頭﹐銼碎﹐以甜竹瀝浸令潤﹐曝漧。二錢。﹞黃芩﹝取腐腸者﹐東流水潤透﹐蒸半炷香﹐銼碎曝漧。二錢。﹞茅山蒼術﹝去蘆﹐及須﹐糯米泔浸透﹐削去黑皮﹐再用米泔浸一宿﹐取出﹐曝漧銼碎﹐同脂二錢。﹞濃朴﹝二錢。修事同上方。﹞廣橘皮﹝二錢。修事同上方。﹞半夏曲﹝二錢。取如法修事者。其法用白芥子末﹐入釅醋內﹐攪令勻﹐投半夏洗三五徧﹐水漂過﹐曝榦﹐末之﹐用生薑汁和勻﹐捏作餅﹐上下覆蒼耳葉﹐如造曲法﹐俟黃衣上徧﹐曝漧收用。﹞白茯苓﹝二錢。修事同上方。﹞藿香﹝二錢。洗。﹞甘艸﹝一錢。修事同上方。﹞生薑﹝三錢。切。﹞上十二味﹐以水二升﹐煮取一升﹐五更一服﹐未發前一服。气弱人﹐加人參一錢﹑白術二錢。

夏病二方

白虎湯石膏﹝研碎﹐甘艸水飛澄曝。四兩。﹞甘艸﹝去頭尾﹐酒潤﹐炙黃色﹐三錢。﹞知母﹝槐砧上銼碎﹐幹木臼中搗爛。一兩三錢。﹞粳米﹝一合。淘。﹞上四味﹐以水三升五合﹐先煮粳米減半升﹐去滓﹐納諸藥﹐煮取升半﹐去滓﹐分溫三服。

竹葉石膏湯竹葉﹝一把﹐采東畔枝葉。﹞石膏﹝三兩。修事如上方。﹞半夏﹝半合﹐用白芥子末﹐攪入釅醋內令勻﹐投半夏洗三四次﹐水漂﹐曝漧﹐銼碎。﹞甘艸﹝三錢。修事如上方。﹞麥門冬﹝不必去心﹐杵爛。二兩。﹞人參﹝飯上蒸曝三次。七錢。﹞粳米﹝一合。洗。﹞上七味﹐以水四升﹐煮取二升﹐去滓﹐內粳米﹐煮令米熟成湯﹐去米﹐分溫三服。

病久不愈四方

鱉甲煎丸﹝方見陽明﹞蜀漆丸﹝方見牝瘧﹞牛膝湯牛膝﹝取肥大長數尺者﹐去蘆﹐銼碎﹐用黃精銼片﹐同拌﹐蒸一炷香﹐去黃精﹐曝漧。

四上一味﹐以水四升﹐煮取二升﹐分溫二服﹐未發時一服﹐臨發時一服﹐用好酒二升﹐煮取亦善。

丁香酒丁香﹝勿令犯火﹐竹刀切片。一錢。﹞檳榔﹝頭圓矮毗者爲榔﹐形光紫紋者爲檳﹐檳力小﹐榔力大也。凡使用檳﹐擇穩正而堅﹐有錦紋者﹐以竹刀削去底﹐細切之﹐勿令經火。四錢。﹞烏梅﹝取肥大者﹐湯潤去核﹐藏米中蒸熟。三枚。﹞常山﹝臨用去苗銼片。三錢。甘艸水潤蒸一次﹐取出﹐再用人參三錢﹐拌勻﹐水潤一宿﹐飯上蒸﹐飯熟爲度﹐去人參曝漧。﹞上四味﹐盛一絹囊內﹐用好酒兩碗浸之﹐從巳至夜﹐露置星月下髙潔地﹐橫刀其上﹐臨發日寅卯時﹐徐徐服﹔如無量人﹐作數次服完﹔如胃寒人﹐僅可重湯微溫﹐但不宜熱服﹐恐作嘔逆也。服畢﹐溫覆極暖﹐靜室中臥﹐當一日勿澡洗。過時不發﹐方進糜粥﹐避風七日。

設不瘥﹐再作服如前法。

上錄諸方﹐皆古人成案﹐各有深意存焉。蓋人之病﹐或有證同而因異﹐或有因同而證異﹔或有因證似是而非﹔或有因證似非而是者。故所貴在盡察因証之常變﹐及探索古人所以立方之繩則﹐則我亦可以效法處方﹐矧有古方之可循者乎。否則﹝頤﹞懼其操方以希合也。合﹐其幸﹔不合﹐且以病試方矣。﹝頤﹞竊於此﹐頗三致意。

