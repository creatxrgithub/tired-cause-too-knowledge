也是山人醫案

中風

蘇﹝五一﹞肝腎久衰。內風襲絡。脈象緩大。肢體麻木。舌彊言謇。此屬痱中之象。陰气不主上承。當重培其下。

兼佐熄風。

熟地﹝四錢﹞淡蓯蓉﹝三錢﹞沙蒺藜﹝二錢﹞淸阿膠﹝二錢﹞杞子﹝二錢﹞黃甘菊﹝一錢﹞茯神﹝二錢﹞

鮑﹝五四﹞眩暈僕中。口眼斜。舌彊言謇。脈形浮散。此屬晚年肝腎气衰。內風襲絡。陰液無以上供。擬滋陰熄風方。

制首烏﹝四錢﹞白蒺藜﹝二錢﹞淮牛膝﹝二錢﹞歸身﹝一錢五分﹞黃甘菊﹝一錢炒﹞枸杞子﹝二錢﹞明天麻﹝二錢煨﹞

肝气

蘇﹝六三﹞夏令陽升。目昏頭暈。復遭嗔怒。肝气大作。所以黎明跌僕。遂致神昏。脈形短數。舌苔黃濃。姑議滋淸。

羚羊角﹝一錢﹞炒焦半曲﹝一錢五分﹞郁金﹝一錢﹞小生地﹝三錢﹞橘紅﹝一錢﹞石菖蒲根﹝三錢﹞連翹心﹝一錢五分﹞川貝母﹝二錢﹞

蘇﹝六三﹞前議滋淸方。服至兩劑。神識稍淸。肝陽郁勃已解。髒陰虛損未復。今幸納谷加餐。腑陽無恙。髙年明是肝腎气餒。陰虛而陽無所附。陽神失守。致有目中妄見之象。非脫陽見鬼也。大忌祈禱。擾動陽神。恐陽愈偏而不返。

再擬鎭陽法。以冀回春。

人參﹝一錢﹞淸阿膠﹝二錢﹞生左牡蠣﹝三錢﹞五味子﹝五分﹞龍骨﹝三錢﹞茯神﹝二錢﹞生白芍﹝一錢五分﹞

眩暈

時﹝六一﹞痰火上實。頭暈。

桑葉﹝一錢﹞炒焦半曲﹝一錢五分﹞鉤藤﹝三錢﹞羚羊角﹝一錢五分﹞廣皮白﹝一錢﹞白甘菊﹝一錢﹞明天麻﹝二錢煨﹞

馮﹝六三﹞肝風內動。眩暈。

制首烏﹝四錢﹞黃甘菊﹝一錢﹞白蒺藜﹝一錢五分﹞豆皮﹝三錢﹞杞子﹝二錢﹞云茯神﹝二錢﹞霜桑葉﹝一錢﹞

倪﹝四六﹞煩勞則陽气張大。脈來寸急尺緩。爲嘔逆眩暈。是厥陽變化。內風鼓動。而後上憑諸竅。病不在乎中上。

經云。上實下虛。爲厥巓疾。信斯言也。

熟地﹝四錢﹞杞子﹝二錢﹞白蒺藜﹝一錢五分﹞淸阿膠﹝二錢﹞菊花炭﹝一錢﹞云茯神﹝二錢﹞豆皮﹝三錢﹞

頭風

趙﹝四五﹞右偏頭風痛。目赤。少陽郁火未熄。

霜桑葉﹝一錢﹞丹皮﹝一錢﹞白蒺藜﹝炒一錢五分﹞豆皮﹝二錢﹞黃甘菊﹝一錢﹞云茯神﹝二錢﹞制首烏﹝三錢﹞杞子﹝二錢﹞

衛﹝五二﹞頭風痛。嘔吐便祕。肝陽化風上冒。擬柔緩和陽。復脈去參﹑姜﹑桂。加牡蠣。

生左牡蠣﹝三錢﹞細生地﹝三錢﹞炙甘艸﹝五分﹞淸阿膠﹝二錢﹞麥冬﹝二錢﹞南棗﹝三錢﹞大麻仁﹝一錢五分﹞

虛勞

吳﹝五四﹞二气交衰。怯冷。气急妨食。且護陽。扶過一陽萌動再商。

人參﹝一錢﹞制淡川附子﹝一錢﹞茯苓﹝三錢﹞老薑汁﹝臨服衝入五分﹞廣皮白﹝一錢﹞炒焦半曲﹝一錢﹞

陸﹝三二﹞經病陰損未復。气浮咳嗽。胃納頗減。兼有吞酸。此屬下焦元海已竭。生气不至。假借太陰面目。非苦辛泄肺所宜。

熟地炭﹝四錢﹞遠志﹝八分炒﹞杞子﹝炒一錢五分﹞五味子﹝一錢五分﹞萸肉炭﹝二錢﹞紫衣胡桃肉﹝一兩﹞茯苓﹝三錢﹞

戴﹝三四﹞二气已偏。熱熾气急。跗腫便溏。當此夏令升泄。難望久延。

人參﹝一錢﹞河車膠﹝二錢﹞胡桃肉﹝五錢﹞熟地炭﹝三錢﹞五味子﹝五分﹞云茯神﹝二錢﹞川斛﹝四錢﹞

王﹝三六﹞胃气方蘇。肺陰未復。咳逆便祕。非泄肺所能治之。

北沙參﹝二錢﹞揀麥冬﹝一錢五分﹞叭噠杏仁﹝三錢﹞肥玉竹﹝二錢﹞川貝﹝二錢﹞南棗﹝三錢﹞云茯神﹝二錢﹞紫菀﹝一錢﹞生甘艸﹝三分﹞上藥十帖熬膏。

董骨蒸潮熱。便溏。

大生地﹝四錢﹞眞小淸膠﹝二錢﹞地骨皮﹝三錢﹞炙鱉甲﹝五錢﹞川連﹝三分﹞玉竹﹝二錢﹞釵石斛﹝三錢﹞

王﹝十二﹞嗆逆。咽痛。便泄。

霜桑葉﹝一錢﹞叭噠杏仁﹝三錢﹞苡仁﹝二錢﹞象貝﹝一錢五分﹞炙艸﹝四分﹞塊茯苓﹝三錢﹞嫩元參﹝一錢五分﹞炒焦建曲﹝一錢五分﹞

又溏泄已止。痰咳俱減。治宜扶土生金。

蒸於術﹝二錢﹞苡仁﹝二錢﹞眞川貝﹝一錢五分﹞揀麥冬﹝去心﹐一錢五分﹞新會皮﹝一錢﹞塊茯苓﹝三錢﹞南沙參﹝一錢五分﹞黨參﹝一錢﹞

咳嗽

淩﹝十四﹞風溫上受。咳嗽惡心。鼻塞脈大。

象貝母﹝一錢五分﹞泡白杏仁﹝三錢﹞栝蔞皮﹝一錢五分﹞牛蒡子﹝炒研﹐一錢五分﹞橘紅﹝一錢﹞黑山梔﹝一錢五分﹞霜桑葉﹝一錢﹞桔梗﹝一錢﹞

陸﹝廿八﹞咳嗽痰多。初愈復發。

霜桑葉﹝一錢﹞杏仁﹝三錢﹞桔梗﹝一錢五分﹞象貝﹝二錢﹞橘紅﹝一錢﹞連翹﹝一錢五分﹞馬兜鈴﹝七分﹞

吳﹝八歲﹞咳嗽嘔逆。中焦已痞。肺气以下行爲順。

鮮枇杷葉﹝三錢﹞郁金﹝一錢﹞冬瓜子﹝三錢﹞杏仁﹝三錢﹞栝蔞皮﹝一錢五分﹞桔梗﹝一錢﹞川貝母﹝去心研﹐二錢﹞橘紅﹝一錢﹞

徐﹝十二﹞咳嗽嗆血。腹中鳴響。咳早甚。則知胃陰虛。所服驅風降痰。徒傷其陽耳。

白扁豆﹝三錢﹞玉竹﹝二錢﹞白粳米﹝三錢﹞炒麥冬﹝二錢﹞北沙參﹝三錢﹞南棗﹝三錢﹞川斛﹝三錢﹞生甘艸﹝三分﹞

馮﹝四八﹞咳嗽哮喘。宜當溫散。

制麻黃﹝五分﹞橘紅﹝一錢﹞茯苓﹝三錢﹞川桂枝﹝八分﹞炙艸﹝四分﹞生薑﹝一錢﹞杏仁﹝三錢﹞

沈婦﹝廿一﹞寒熱頭痛。咳嗽。臥不著枕。嘔逆。此屬胃咳之狀。當先制肝。

旋復花﹝絹包一錢﹞制半夏﹝一錢五分﹞代赭石﹝三錢﹞川貝﹝去心研﹐二錢﹞郁金﹝一錢﹞茯苓﹝三錢﹞栝蔞皮﹝一錢五分﹞泡白杏仁﹝三錢﹞

鐘﹝二十﹞脈虛細。晨咳。咳動卽身熱。拘束自汗。腹中微痛。望色白。病幾一月不痊。昨進辛寒不應。諒非邪著於裏。是營衛二气交怯。宗經旨虛則補母之義。黃建中湯去飴﹑姜。加牡蠣﹑五味﹑茯神。

嫩黃﹝三錢﹞桂枝﹝八分﹞南棗﹝三錢﹞五味子﹝一錢﹞炙艸﹝五分﹞茯神﹝二錢﹞左牡蠣﹝三錢﹞

大白芍﹝一錢五分﹞

陳﹝四六﹞咳逆無痰已久。經阻。少腹有形瘕聚。

杜蘇子﹝炒研一錢﹞艸郁金﹝一錢﹞炒楂炭﹝一錢五分﹞栝蔞皮﹝一錢五分﹞炒桃仁﹝去尖一錢﹞

歸須﹝一錢五分﹞黑山梔﹝一錢五分﹞粉丹皮﹝一錢五分﹞加降香末﹝三分﹞

戴﹝二歲﹞面白無神。咳嗽。肺胃陰衰。

眞川貝﹝去心研﹐一錢五分﹞南沙參﹝一錢五分﹞叭噠杏仁﹝研﹐三錢﹞梨汁制陳皮﹝一錢﹞茯神﹝二錢﹞

川斛﹝一錢五分﹞

吐血

朱﹝三三﹞咳痰見血。肺胃久虛。

桑葉﹝一錢﹞杏仁﹝三錢﹞川斛﹝三錢﹞大沙參﹝二錢﹞象貝﹝一錢五分﹞茯苓﹝二錢﹞玉竹﹝二錢﹞

蔣﹝三六﹞吐血已止。脈象弦數。胃納不減。咳嗽气沖。少陰久虛之象。防血復來。

大淡菜﹝一兩﹞牛膝炭﹝一錢五分﹞白扁豆﹝五錢﹞川斛﹝三錢﹞參三七﹝五分﹞糯稻根須﹝五錢﹞白茯苓﹝三錢﹞

徐﹝三二﹞嗔怒肝陽上升。胃絡血湧。諸气皆以下行爲順。擬降气法。

蘇子﹝炒研一錢﹞郁金﹝一錢﹞南楂肉﹝二錢﹞桃仁﹝炒﹐一錢﹞丹皮﹝炒﹐一錢五分﹞黑山梔﹝一錢五分﹞降香末﹝衝入五分﹞

魏﹝四八﹞心腎精血不充。痰中帶血。胃納頗佳。後天生气甚好。不致損怯之虞。

熟地﹝四兩﹞遠志﹝五錢﹞山藥﹝二兩﹞萸肉﹝二兩﹞五味子﹝一兩﹞茯苓﹝三兩﹞芡實﹝二兩﹞建蓮﹝三兩﹞

雷﹝五四﹞脈左堅。肝腎陰傷失血。

生地炭﹝三錢﹞川斛﹝三錢﹞山藥﹝二錢﹞淸阿膠﹝二錢﹞麥冬﹝二錢﹞茯苓﹝二錢﹞左牡蠣﹝三錢﹞

五味子﹝一錢五分﹞

陸﹝五三﹞吐血已止。咳痰晡甚。暮熱气喘。肺胃陰虛所致。兼以養陰和陽。

川斛﹝四錢﹞白扁豆﹝五錢﹞炙艸﹝四分﹞生地炭﹝三錢﹞麥冬﹝二錢﹞茯神﹝二錢﹞淸阿膠﹝二錢﹞

又昨進養陰和陽。痰咳已緩。暮熱盜汗。寐醒卽止。再當鎭攝可安。

生左牡蠣﹝三錢﹞五味子﹝一錢五分﹞炙艸﹝四分﹞淸阿膠﹝三錢﹞麥冬﹝二錢﹞云茯神﹝二錢﹞熟地炭﹝四錢﹞遠志﹝八分﹞

戴少陰久虧。陽不潛藏。肝腎之血。亦隨气升。衝胃犯肺。震動絡脈。溢於其上。以致咯出。左關脈漸平。右關濡軟略旺。瘀行未盡。略有咳逆。前議熟地。又取壯水。乃陰旺陽乃復辟之意。卽經旨所謂陽在外。陰之使也。擬方候裁。

熟地﹝四錢﹞揀麥冬﹝二錢﹞淮牛膝炭﹝一錢五分﹞陳阿膠﹝另烊衝﹐二錢﹞川貝母﹝去心研﹐一錢五分﹞

左牡蠣﹝研三錢﹞云茯神﹝二錢﹞北沙參﹝一錢五分﹞苡仁﹝二錢﹞

又熟地﹝四錢﹞白蒺藜﹝一錢五分﹞云茯神﹝二錢﹞揀麥冬﹝二錢﹞霞天曲﹝炒﹐三錢﹞制女貞﹝一錢五分﹞北沙參﹝三錢﹞川貝﹝去心研﹐二錢﹞

失音

衛﹝三十﹞失音已久。胃納頗佳。非其气之餒。當金匱金實無聲議治。

麻黃﹝三分﹞石膏﹝三錢﹞杏仁﹝三錢﹞生艸﹝三分﹞射幹﹝五分﹞苡仁﹝三錢﹞

錢﹝四一﹞肺象空懸。其位最髙。據述曾經吐血之後。聲音出不揚。飲食少納。漧咳頻多。此屬少陰水虧。不能濟火。致君相上騰。燔爍嬌髒。不無受傷。顧本是滋陰補虛爲要。然歲气當深秋之際。肅化猶爲最先。莫若暫用固金法。

從金生水意。

阿膠﹝二錢﹞北沙參﹝一錢五分﹞生地﹝三錢﹞生雞子黃﹝一枚﹞

麥冬﹝二錢﹞川斛﹝四錢﹞茯神﹝二錢﹞生甘艸﹝三分﹞

戴瘀咯將淨。痰咳亦緩。肺胃絡脈。乃肝陽潛伏。漸有寧靜之象。今診得左關弦形已退。右關脈已鼓指。而獨右寸軟弱。左尺虛細。右尺微小。六脈𨿽未調和。審體質未始不爲平脈。古人所謂未見病脈。卽平脈也。仍擬養腎。佐以健脾。

熟地﹝四錢﹞北沙參﹝一錢五分﹞淮山藥﹝炒﹐二錢﹞陳阿膠﹝二錢﹞揀麥冬﹝一錢五分﹞

建蓮﹝去心﹐二錢﹞云茯神﹝二錢﹞川貝﹝二錢﹞蒲黃﹝炒黑﹐五分﹞

又塡納下焦。肝腎肺胃絡脈漸寧。痰咯𨿽未淨盡。而髒陰離絡之瘀已盡。然而頤養寧神。絡脈完固。不致貽患。

仍擬肝腎定例。少佐淸化。

熟地﹝四錢﹞揀麥冬﹝一錢五分﹞建蓮﹝二錢﹞陳阿膠﹝二錢﹞川貝﹝一錢五分﹞

淮山藥﹝炒﹐二錢﹞左牡蠣﹝三錢﹞沙蒺藜﹝二錢﹞云茯神﹝二錢﹞

又自瘀盡以來。絡脈鞏固。肝腎根蒂亦基。痰咯亦少。形神頗安。脈右寸軟。尺小弱。餘部中和。但此小雪節候。

值少陰用事之時。只宜靜養。以待一陽來復。其調劑仍宗前議。聊以益气佐之。

熟地﹝四錢﹞西黨參﹝二錢﹞酸棗仁﹝炒焦﹐二錢﹞陳阿膠﹝二錢﹞揀麥冬﹝一錢五分﹞

云茯神﹝二錢﹞川貝﹝一錢五分﹞建蓮﹝二錢﹞炙艸﹝四分﹞

又照前議參脾爲生痰之源治。

熟地﹝四錢﹞炒焦冬術﹝一錢五分﹞棗仁﹝炒黑﹐二錢﹞陳阿膠﹝二錢﹞新會皮﹝一錢﹞

揀麥冬﹝一錢五分﹞云茯神﹝二錢﹞川貝﹝去心研﹐一錢五分﹞人參﹝另煎衝﹐一錢﹞

又熟地﹝四錢﹞北沙參﹝三錢﹞建蓮﹝去心﹐三錢﹞陳阿膠﹝蛤粉炒﹐二錢﹞川貝﹝去心研﹐二錢﹞

淮牛膝炭﹝一錢五分﹞揀麥冬﹝去心﹐一錢五分﹞云茯神﹝二錢﹞九孔石決明﹝研三錢﹞

肺痿

蘇﹝四十﹞咳嗽音啞。防肺痿。

川石斛﹝三錢﹞炒扁豆﹝五錢﹞茯神﹝二錢﹞北沙參﹝一錢五分﹞

麥冬﹝三錢﹞南棗﹝三錢﹞玉竹﹝二錢﹞

魏冬溫咳嗽。頻吐涎沫。不能多飲。胃納甚少。此屬肺痿。且擬甘緩。爲邪少虛多治法。

黃﹝蜜炙三錢﹞白芨﹝二錢﹞白百合﹝三錢﹞當歸﹝一錢五分﹞

南棗﹝三錢﹞麥冬﹝二錢﹞生苡仁﹝三錢﹞炙艸﹝四分﹞

戴絡凝不固。肝脈布脇。嗆逆凝瘀。左脈已靜。右脈未和。此卽絡虛畱滯之意。議益陰和陽。佐以宣絡。

原熟地﹝四錢﹞西黨參﹝二錢﹞建蓮﹝去心二錢﹞眞川貝﹝二錢﹞

陳阿膠﹝蛤粉炒﹐二錢﹞米仁﹝二錢﹞旋復花﹝一錢﹞云茯神﹝二錢﹞

又人參﹝另煎衝﹐五分﹞陳阿膠﹝另烊衝﹐二錢﹞棗仁﹝炒焦研﹐三錢﹞原熟地﹝四錢﹞

大白芍﹝一錢五分﹞茯神﹝二錢﹞揀麥冬﹝一錢五分﹞

遺精

蔣﹝廿三﹞精泄無夢。寤多寐少。少陰不司藏聚。

熟地﹝四錢﹞遠志﹝五分﹞山藥﹝二錢﹞桑螵蛸﹝二錢﹞

湖蓮﹝三錢﹞茯苓﹝三錢﹞柏子仁﹝三錢﹞芡實﹝二錢﹞

徐﹝四一﹞多夢紛紜。遺泄頻多。經營之人。擾神動心。相火隨之。擬介屬以潛之。濃味以塡之。

熟地﹝四錢﹞龜腹版﹝五錢﹞遠志﹝五分﹞萸肉﹝二錢﹞綫膠﹝二錢﹞

五味子﹝一錢五分﹞淡菜﹝二錢﹞湖蓮﹝三錢﹞芡實﹝二錢﹞

張﹝十八﹞面色痿黃。無夢遺泄。左脈虛數。此屬濕熱下注。與固澀異政。

川萆﹝三錢﹞湖蓮﹝三錢﹞茯苓﹝三錢﹞炒黃柏﹝一錢﹞山藥﹝二錢﹞澤瀉﹝一錢﹞遠志﹝一錢﹞

小便不通

陳﹝三十﹞脈細面白。小溲不通。此屬中气不足所致。經旨謂膀胱者。州都之官。津液藏焉。气化則能出矣。倘投泄肺以展气化。是實邪治法。決不效驗。

生黃﹝三錢﹞炒焦半夏﹝一錢五分﹞茯苓﹝三錢﹞白術﹝二錢﹞

廣皮白﹝一錢﹞炙艸﹝五分﹞髙麗參﹝一錢﹞

小便不禁

周﹝十八﹞衝年遺溺。知識太早。腎臟不司藏聚。非關足太陽腑經。當從心腎議治。亦腎與膀胱表裏相應之徵也。

熟地﹝四錢﹞覆盆子﹝一錢﹞芡實﹝一錢﹞桑螵蛸﹝二錢﹞龍骨﹝生打三錢﹞

建蓮﹝三錢﹞遠志﹝八分﹞五味子﹝一錢﹞茯神﹝二錢﹞

汗

範﹝三二﹞脈細。形寒自汗。此屬衛陽式微。

人參﹝一錢﹞制淡附子﹝一錢﹞炙艸﹝五分﹞熟於術﹝二錢﹞煨姜﹝八分﹞南棗﹝三錢﹞茯苓﹝三錢﹞

龍﹝三十﹞衛疏汗泄。

生黃﹝三錢﹞煨姜﹝一錢﹞南棗﹝三錢﹞熟白術﹝二錢﹞炙艸﹝五分﹞茯神﹝二錢﹞防風﹝六分﹞

歸﹝三六﹞夜寐汗泄甚多。寐醒徧身如浴。此屬盜汗。是陰液所化。腎衰不能內營使然。議鎭陽以理虛。

生左牡蠣﹝三錢﹞龍骨﹝三錢﹞茯神﹝二錢﹞五味子﹝一錢五分﹞麥冬﹝三錢﹞南棗﹝三錢﹞防黨參﹝一錢﹞

潘﹝四三﹞汗泄脈大。勞傷營衛所致。

嫩黃﹝三錢﹞白芍﹝一錢五分﹞煨姜﹝一錢﹞當歸﹝一錢二分﹞炙艸﹝五分﹞南棗﹝三錢﹞桂枝木﹝四分﹞

脫

錢﹝三歲﹞喘急脈細。戴眼。已現脫象。無方。

倪﹝一歲﹞𦇤褓寒熱旬餘。肢腫腹脹。便溏。近加喘急。戴眼。是厥脫根萌。此屬太陽已絕。辰戌日期小心。無方。

蘇﹝三一﹞中螈。口噤不語。法所不治。勉擬黃土湯。

掘地尺餘深。取新汲水。攪濁澄淸。頻飲。

洪﹝三四﹞陰寒格陽。脈獨疾而散。心胸熱熾。面赤尢甚於兩顴。煩渴漧嘔。胸悶。但欲寤。危期至速。勉擬熱因熱用之方。俾乃導火歸原。庶有生機之望。

上肉桂﹝五分﹞泡淡川附子﹝一錢﹞茯苓﹝一錢五分﹞淡漧薑﹝八分﹞

熟半夏﹝一錢五分﹞炙艸﹝四分﹞生白芍﹝一錢五分﹞

邵﹝五八﹞昨脫癃閉。勢甚窘迫。欲解不通。脈如雀啄。想前陰利水。厥陰主之。少陰主二便。此屬肝腎气逆。已萌陰脫之象。三日內必有手足厥陰目盲等。疑不治之癥。無方。

鄒﹝七一﹞邪陷已久。脘痺不納谷。心胸熱熾。兩眼怕亮喜暗。自覺紅光耀目。脈按之細而兼沈。總是邪陷。錮蔽日深。淸邪疏邪之法。均已無效。癥屬棘手。勉擬熱因熱用之方。補裏托邪。俾乃導火歸原。庶有百中一幸之望。

人參﹝五分﹞制半夏﹝一錢五分﹞炙艸﹝五分﹞炮熟川附子﹝五分﹞

去皮上桂﹝五分﹞淡漧薑﹝五分﹞茯苓﹝三錢﹞

又人參﹝五分﹞制半夏﹝一錢五分﹞去白廣皮﹝一錢﹞炮熟川附子﹝五分﹞

去皮上桂﹝五分﹞淡漧薑﹝五分﹞茯苓﹝三錢﹞

沈﹝廿六﹞新產十朝。昨進育陰潛陽。腰痛帶淋稍減。兩顴赤色更甚。漧嘔不除。竟夜少寐。右尺不起。脈形獨疾而散。而非數也。譬諸燈火。焚膏殆盡。往往有撲滅之虞。治此癥甚難。勉擬導火歸原一法。候諸髙明正。

人參﹝另煎衝﹐五分﹞制淡川附子﹝五分﹞炙艸﹝五分﹞原熟地﹝四錢﹞炮姜﹝四分﹞茯苓﹝三錢﹞去皮上桂﹝三分﹞

脾胃

陸﹝六十﹞病後。食復令傷脾胃。不饑不食。潮熱口漧。噯气脹滿。胸脘塡塞。是屬胃腑气機少宣。卽內經所謂谷入少而气多者。邪在胃及肺也。

川石斛﹝四錢﹞炒焦半夏﹝一錢五分﹞焦穀芽﹝一錢﹞南花粉﹝一錢五分﹞新會皮﹝一錢﹞塊茯苓﹝三錢﹞枳實皮﹝一錢﹞

家﹝一五﹞正衰偏熱。便祕。納谷安適。良由肺胃陰液未復使然。

川石斛﹝四錢﹞炒焦半夏曲﹝一錢五分﹞枳實皮﹝一錢﹞炒麥冬﹝一錢五分﹞

新會皮﹝一錢﹞生穀芽﹝一錢﹞塊茯苓﹝三錢﹞大麻仁﹝一錢五分﹞

錢﹝四三﹞身無寒熱。脈緩。便溏。納谷而少。胃气方蘇。脾弱不司運化。病後頗有是癥也。

生白術﹝二錢﹞新會皮﹝一錢﹞建澤瀉﹝一錢五分﹞益智仁﹝煨研﹐八分﹞

焦麥芽﹝一錢﹞茯苓﹝三錢﹞濃朴﹝一錢﹞

柯﹝廿四﹞邪去正衰。驟不肯復。胃气不振。不思納谷。宜養肺胃之陰。

川石斛﹝四錢﹞炒焦半夏﹝一錢五分﹞枳實皮﹝一錢﹞炒麥冬﹝七分﹞新會皮﹝一錢﹞生穀芽﹝一錢﹞塊云茯苓﹝三錢﹞

姚﹝四三﹞冬溫月餘。服藥數劑。但攻邪病。正气大衰。餘熱尙畱於樞。陰傷未復。致有汗泄。口漧。饑不能食。

皆攻病時苦寒所傷。胃气未蘇之故。宜養肺胃除熱。

川斛﹝三錢﹞炒焦半夏﹝一錢五分﹞枳實皮﹝一錢﹞淮小麥﹝三錢﹞新會皮﹝一錢﹞生穀芽﹝一錢﹞茯神﹝二錢﹞

王﹝十七﹞右寸脈數已退。大便已解。气分尙怯。擬養肺胃。以理余邪。

制洋參﹝八分﹞炒焦半夏﹝一錢五分﹞萆﹝三錢﹞揀麥冬﹝三錢﹞

新會皮﹝一錢﹞連翹殼﹝一錢﹞塊茯苓﹝一錢﹞釵斛﹝二錢﹞

木乘土

朱﹝五六﹞陽明胃衰。脈弦。嘔逆吞酸。少寐。此屬木邪侮土。擬制肝木。以無犯胃土則安。

淡吳萸﹝七分﹞制半夏﹝一錢五分﹞淡漧薑﹝一錢﹞川楝子﹝二錢﹞木瓜﹝一錢﹞茯苓﹝三錢﹞生白芍﹝一錢五分﹞生益智﹝八分﹞

陳﹝四一﹞肝木犯胃。嘔逆吐酸。

吳萸﹝五分﹞制半夏﹝一錢五分﹞延胡﹝一錢﹞淡漧薑﹝一錢﹞髙良姜﹝一錢﹞桂枝木﹝五分﹞茯苓﹝三錢﹞

烏﹝四八﹞病傷未復。面無華澤。左脈澀弱。寤而少寐。衝脈隸於肝腎。肝腎衰則衝脈動。心下漾漾。涎沫上溢於口。此屬腎气少納。中無砥柱。與肝胃癥似是而非。擬甘酸攝陰。方亦塞因塞用之一法也。

熟地炭﹝四錢﹞炒黑梔子﹝一錢五分﹞酸棗仁﹝三錢﹞五味子﹝三分﹞遠志炭﹝四分﹞

茯神﹝二錢﹞淡蓯蓉﹝三錢﹞紫石英﹝一兩﹞煎湯代水蘇﹝三一﹞肝木乘犯陽明胃土。嘔酸食少。經分不至。脈象弦數。擬制肝和胃。

川楝子﹝二錢﹞制半夏﹝一錢五分﹞茺蔚子﹝一錢五分﹞炒延胡﹝一錢﹞郁金﹝一錢﹞生香附﹝三錢﹞南楂炭﹝二錢﹞

湯﹝十八﹞擬補太陰泄少陽方。

焦白術﹝二錢﹞炒焦半夏﹝一錢五分﹞鉤藤﹝一錢五分﹞粉丹皮﹝一錢五分﹞廣皮白﹝一錢﹞茯苓﹝三錢﹞霜桑葉﹝一錢﹞

又泡淡吳萸﹝六分﹞制半夏﹝一錢五分﹞廣皮﹝一錢﹞川楝子﹝二錢﹞

川郁金﹝八分﹞茯苓﹝三錢﹞生白芍﹝二錢﹞制香附﹝三錢﹞

又後戊己湯。辛甘理陽。

西黨參﹝二錢﹞炙艸﹝五分﹞甜冬術﹝二錢﹞廣皮﹝一錢﹞茯苓﹝三錢﹞生白芍﹝二錢﹞

腫脹

陳﹝五一﹞跗腫腹滿。脹。二便澀少。此屬脾胃陽虛。澹泊不堪所致。姑進通腑。少佐泄肝。

生白術﹝二錢﹞制淡附子﹝一錢﹞吳萸﹝七分﹞艸果仁﹝八分﹞淡漧薑﹝一錢﹞茯苓﹝三錢﹞濃朴﹝一錢﹞

曹﹝五四﹞昨進苦辛宣腑。酸澀泄肝。跗腫腹滿未減。噫噯脹勢不消。二便皆祕。脈象沈伏。此屬血分聚水之象。

再擬泄厥陰。通陽明法。

川楝子﹝二錢﹞制大黃﹝一錢﹞歸尾﹝一錢五分﹞郁李仁﹝去皮炙研﹐一錢五分﹞

小茴香﹝三分﹞紅花﹝五分﹞桂枝﹝八分﹞炒桃仁﹝一錢﹞

楊﹝八歲﹞少腹水脹。兩足俱浮。小便不解。溫通太陽可效。

川桂木﹝八分﹞焦白術﹝二錢﹞茯苓﹝三錢﹞漢防己﹝一錢五分﹞

木豬苓﹝一錢五分﹞澤瀉﹝一錢﹞苡仁﹝二錢﹞椒目﹝四分﹞

積聚

陳﹝十六﹞肝气肆橫。腹痛。向有瘕聚。法當疏泄。

靑皮﹝一錢﹞歸須﹝一錢﹞茺蔚子﹝一錢﹞炒延胡﹝一錢﹞郁金﹝一錢﹞黑山梔﹝一錢五分﹞南山楂﹝一錢五分﹞

褚﹝廿七﹞久患積聚。痛而不移。兼有腸。未亟緩攻。

靑皮﹝一錢﹞茅術炭﹝一錢﹞歸須﹝一錢﹞煨木香﹝五分﹞炒地楡﹝一錢五分﹞生香附﹝一錢五分﹞檳榔﹝一錢﹞濃朴﹝一錢﹞

痞

許﹝四六﹞昨用苦辛開痞。嘔逆已止。脈象稍淸。但胸次按之而痛。此屬熱邪阻遏中焦。淸气爲無形質。是與食滯兩岐。

川連﹝六分﹞制半夏﹝一錢五分﹞枳實﹝一錢﹞淡黃芩﹝一錢﹞杏仁﹝三錢﹞栝蔞皮﹝一錢五分﹞濃朴﹝一錢﹞

戴﹝廿八﹞脈象短數。脘悶。舌白粘膩。得大便胸次稍舒。此屬熱結在上。爲上焦不行。下脘不通。況肺與大腸。

亦是表裏相應。見癥擬梔豉湯以解其陳腐之邪。

佩蘭葉﹝三錢﹞郁金﹝一錢﹞枳殼﹝一錢﹞炒香淡豉﹝一錢五分﹞

杏仁﹝三錢﹞桔梗﹝一錢﹞黑山梔﹝一錢五分﹞栝蔞皮﹝一錢五分﹞

馬﹝二六﹞胃虛痞塞。擬辛以助陽。

薑汁炒川連﹝五分﹞制半夏﹝一錢五分﹞枳實﹝一錢﹞淡漧薑﹝八分﹞

黃芩﹝一錢﹞鮮竹茹﹝三錢﹞茯苓﹝三錢﹞

噎膈反胃

龔﹝四一﹞噎阻不舒。嘔吐涎沫。食物格拒。咽中總屬不爽。在上淸陽日結。擬治肺以展气化。勿與椒梅酸收閉塞可也。

鮮枇杷葉﹝三錢﹞郁金﹝一錢﹞炒香豉﹝一錢五分﹞杏仁﹝二錢﹞

栝蔞皮﹝一錢五分﹞黑山梔﹝一錢五分﹞川貝母﹝二錢﹞

蔡﹝五一﹞陽明胃衰。納谷脘中痛。噯噦頻頻。气不展舒。胸膈是淸陽旋轉之處。失其下行爲順之旨。必胃汁先枯。

然後脾陽亦鈍。膈癥萌矣。擬甘寒生津。以存其陰液。無暇理胃脘之淸陽。是亦膈癥治法川石斛﹝三錢﹞鮮生地﹝五錢﹞玉竹﹝一錢﹞麥冬﹝一錢﹞

淡天冬﹝二錢﹞柿霜﹝一錢﹞甜杏仁﹝三錢﹞梨汁﹝半杯臨服衝入﹞

田﹝二三﹞早食暮吐。大便不爽。病在中下。

小川連﹝四分﹞制半夏﹝一錢五分﹞桃仁﹝一錢﹞制大黃﹝五分﹞郁金﹝一錢﹞紅花﹝五分﹞枳實﹝一錢﹞

關格

王﹝七二﹞脘痛不食。二便艱少。並不渴飲。此屬陽气結於上。陰液衰於下。爲關格。難治之癥。

人參﹝一錢﹞泡淡川附子﹝一錢﹞枳實﹝五分﹞淡漧薑﹝一錢﹞制半夏﹝一錢五分﹞川連﹝四分﹞茯苓﹝三錢﹞生白芍﹝一錢五分﹞

噯气

蔡﹝三五﹞胃衰。胸膈不爽。噯气嘔惡。此屬淸陽不升。濁气不降。捨理胃陽無別法。

人參﹝一錢﹞制半夏﹝一錢五分﹞淡漧薑﹝一錢﹞旋復花﹝一錢﹞新會皮﹝一錢﹞茯苓﹝三錢﹞釘頭代赭﹝三錢﹞

洪﹝四八﹞噯气不舒。脈緩便溏。此屬胃陽虛。濁陰上干。

釘頭代赭﹝三錢﹞制半夏﹝一錢五分﹞淡漧薑﹝一錢﹞旋復花﹝一錢﹞新會皮﹝一錢﹞茯苓﹝三錢﹞制淡川附子﹝一錢﹞

嘔吐

姚﹝三八﹞昨進涼解方。身熱稍減。口渴已止。是大邪將解之象。但嘔吐妨食。是余邪仍伏於胃。擬溫膽湯去甘艸。

加川斛﹑茯苓。

竹茹﹝一錢五分﹞制半夏﹝一錢五分﹞枳實﹝一錢﹞川石斛﹝三錢﹞廣皮白﹝一錢﹞薑汁﹝一匙臨服衝食﹞茯苓﹝三錢﹞

蔣﹝三四﹞腑气熱不解。淸气漸退。蒸爲痰。脘隔痰與气阻。爲痞悶。不饑。食卽吐。是胃不下降。亦由熱邪深入於胃。擬溫膽湯佐以苦味。制其衝逆。

鮮竹茹橘紅郁金枳實制半夏杏仁南花粉川連張﹝三二﹞春深气泄。陽气方張。嘔惡吞酸。食入卽吐。此屬肝木乘犯陽明。胃脘淸陽少旋。擬苦辛泄降。

吐蛔

吳﹝三二﹞厥陰犯胃。吐蛔。

川連﹝五分﹞制半夏﹝一錢五分﹞炒焦烏梅肉﹝五分﹞淡漧薑﹝一錢﹞黃芩﹝一錢﹞炒黑川椒﹝三釐﹞

生白芍﹝一錢五分﹞

楊﹝四六﹞寒熱嘔吐。格拒食物。已經吐蛔。厥陰之邪未達耳。

川連﹝水炒﹐四分﹞烏梅肉﹝一錢﹞炒黑川椒﹝三釐﹞淡漧薑﹝一錢﹞黃芩﹝一錢﹞細辛﹝三分﹞生白芍﹝一錢五分﹞桂枝木﹝五分﹞

腸痺

趙﹝三三﹞溫濕囚郁。二便不通。納谷脹。此屬腸痺。宗丹溪腑病治髒法。

紫菀﹝一錢﹞杏仁﹝三錢﹞枳殼﹝一錢﹞炒香淡豉﹝一錢五分﹞栝蔞皮﹝一錢五分﹞黑山梔﹝一錢五分﹞

郁金﹝一錢﹞

韓﹝四九﹞溫濕阻其气分。色痿少納。二便欲解不通。此屬腸痺之類。夫腸痺原系腑病。而腑病當治其髒。每用開提肺竅。自能气化。斯濕溫少解。漸可減輕。倘執體怯。不但治病不合。且味甘藥餌。妨礙中宮。恐延綿變患。不可度思矣。

紫菀﹝一錢﹞郁金﹝一錢﹞枳殼﹝一錢﹞炒香豉﹝一錢五分﹞杏仁﹝三錢﹞桔梗﹝一錢﹞鮮枇杷葉﹝三錢﹞栝蔞皮﹝一錢五分﹞

便祕

仲﹝八歲﹞據述平昔。每更衣努苦。糞堅若彈丸。加之病後。胃津漧涸。腑火。傳導陰液愈耗。陽气愈升。而大便愈祕。宜淸潤以柔藥和陽。

鮮生地麥冬柏子仁淸阿膠大麻仁茯神川斛穆﹝三三﹞脈澀。下焦气鈍血燥。便難。進通幽方。

咸蓯蓉細生地郁李仁柏子仁大麻仁牛膝當歸毛﹝六一﹞年髙脈伏。瘀熱在營。血燥便難。進通幽法。

歸尾﹝一錢五分﹞柏子仁﹝二錢﹞郁李仁﹝一錢﹞桃仁﹝一錢﹞松子仁﹝三錢﹞大麻仁﹝一錢五分﹞紅花﹝五分﹞

肺痺

陳﹝四三﹞溫邪內郁。舌白脘悶。頻渴。脈大。二便不甚通利。此屬肺痺。致手太陰气化失宰。宜苦辛泄降。

霜桑葉﹝一錢﹞杏仁﹝三錢﹞桔梗﹝一錢﹞象貝﹝二錢﹞姜皮﹝一錢五分﹞枳殼﹝一錢五分﹞南花粉﹝一錢五分﹞郁金﹝一錢﹞

盧﹝三八﹞身熱脘悶。不饑不食。不大便。脈數。皆气分窒塞。苦辛自能泄降。

鮮枇杷葉﹝三錢﹞郁金﹝一錢﹞桔梗﹝一錢﹞炒香淡豉﹝一錢五分﹞杏仁﹝三錢﹞黑山梔﹝一錢五分﹞紫菀﹝一錢﹞姜皮﹝一錢五分﹞

胸痺

唐﹝廿五﹞噯噦頻頻。胸次蔽塞。當此大暑節候。太陰用事。此屬陰濁凝遏中陽。

薤白﹝三錢﹞制半夏﹝二錢﹞枳實﹝一錢﹞淡漧薑﹝一錢﹞郁金﹝一錢﹞栝蔞皮﹝一錢五分﹞茯苓﹝三錢﹞臨服衝入白酒半小杯繆﹝六一﹞胸脘阻蔽。脈微而痛。肢厥得噯稍舒。此屬胸陽失其曠達使然。

薤白﹝三錢﹞制半夏﹝一錢五分﹞郁金﹝一錢﹞栝蔞皮﹝一錢五分﹞桂枝﹝五分﹞延胡﹝炒﹐一錢﹞茯苓﹝三錢﹞

哮

楊﹝五六﹞久病痰哮。深秋復發。急宜溫通。

川桂枝﹝一錢﹞橘紅﹝一錢﹞杏仁﹝一錢﹞制麻黃﹝七分﹞茯苓﹝二錢﹞淡漧薑﹝二錢﹞炙艸﹝四分﹞

淩﹝六一﹞陽衰痰哮。气喘背寒。擬溫通法。

粗桂枝﹝一錢﹞制麻黃﹝五分﹞炙艸﹝五分﹞杏仁﹝三錢﹞橘紅﹝一錢﹞茯苓﹝三錢﹞淡漧薑﹝一錢﹞

五味子﹝一錢五分﹞

喘

程﹝八歲﹞咳嗽气喘。小溲亦稀。肺气不降所致。

桑皮﹝一錢五分﹞杏仁﹝三錢﹞豬苓﹝一錢﹞甜葶藶﹝五分﹞大腹皮﹝一錢五分﹞

澤瀉﹝一錢﹞濃朴﹝一錢﹞茯苓皮﹝一錢五分﹞川通艸﹝一錢﹞

楊﹝七八﹞望八髙年。吸音甚促。身動卽喘。兼有痰嗽。暮劇。晨汗。小便短數。此屬腎液正枯。元海生气亦少。

气散失納所致。

熟地﹝四錢﹞北五味﹝一錢﹞芡實﹝二錢﹞萸肉炭﹝二錢﹞炙艸﹝五分﹞

山藥﹝二錢﹞茯神﹝二錢﹞紫衣胡桃肉﹝五錢﹞補骨脂﹝八分﹞

許﹝三九﹞腎不收納。陰虛喘嗆。

熟地﹝四錢﹞萸肉﹝二錢﹞湖蓮﹝三錢﹞淸阿膠﹝二錢﹞山藥﹝二錢﹞芡實﹝二錢﹞茯神﹝一錢﹞淡菜膠﹝二錢﹞

陳﹝五八﹞春陽萌動。在更餘時气逆上升。脈右寸滑軟。左脈細澀。緣喘癥在肺爲實。在腎爲虛。肺主出气。腎主納气。肺賢並衰。出納無權。痰色瘀紫。亦气餒少液。擬方候裁。

熟地﹝四錢﹞北沙參﹝三錢﹞紫石英﹝研﹐三錢﹞元武版﹝炙﹐三錢﹞淮牛膝﹝鹽水炒﹐二錢﹞

抱木茯神揀麥冬﹝去心﹐一錢五分﹞眞川貝﹝去心研﹐二錢﹞人參﹝另煎衝﹐五分﹞

呃逆

褚﹝五二﹞脈小舌白。呃逆气沖。兩脈微澀。大便滑溏。此屬胃陽虛。濁陰上干。擬方候髙明正。

釘頭代赭炒半夏丁香皮淡漧薑淡吳萸柿蒂茯苓炒川椒蔡﹝四六﹞邪去正衰。呃聲異響。咽中總屬不爽。據服理中無益。必得淸陽舒展。乃能曠達耳。

枇杷葉﹝三錢﹞炒川貝﹝二錢﹞桔梗﹝一錢﹞炒香豉﹝一錢五分﹞栝蔞皮﹝一錢﹞

川通艸﹝一錢﹞郁金﹝一錢﹞杏仁﹝三錢﹞紫菀﹝一錢﹞

李﹝二五﹞閱服涼解方。身熱已止。口渴亦減。是邪解之象。但胃陽衰憊。致脈微汗泄。呃逆便溏。火爲重候。勉擬理中湯去甘術。加丁香﹑吳萸﹑川椒﹑茯苓。

人參﹝一錢﹞制川附子﹝一錢﹞淡吳萸﹝八分﹞淡漧薑﹝一錢﹞丁香﹝三釐﹞炒川椒﹝五釐﹞茯苓﹝三錢﹞

黃膽

徐﹝四二﹞濕熱內聚。脘悶不饑。目黃溺赤。此屬黃膽。

綿茵陳﹝三錢﹞淡黃芩﹝一錢﹞枳實﹝一錢﹞白蔻仁﹝五分﹞杏仁﹝去皮尖﹐二錢﹞花粉﹝一錢五分﹞飛滑石﹝三錢﹞川通艸﹝一錢﹞

張﹝四八﹞爪目皆黃。此屬黃膽。

綿茵陳﹝三錢﹞川黃柏﹝一錢﹞豬苓﹝一錢﹞海金砂﹝二錢﹞赤小豆﹝三錢﹞澤瀉﹝一錢五分﹞赤苓﹝三錢﹞

王﹝四○﹞濕熱畱著於胃。嘔逆。爪目皆黃。溺赤。是陽黃之象。

柴胡﹝八分﹞制半夏﹝一錢五分﹞枳實﹝一錢﹞金鈴子﹝一錢﹞黃芩﹝一錢﹞黑山梔﹝一錢五分﹞延胡﹝一錢﹞

康﹝十一﹞濕熱內郁。爪目皆黃。腹脹。

綿茵陳大腹絨赤苓川黃柏赤小豆澤瀉漢防己狄﹝三一﹞濕熱內聚。腹脹。爪目皆黃。此屬黃膽。議用中下分消。

綿茵陳蒿﹝一錢五分﹞大腹皮﹝一錢五分﹞豬苓﹝一錢五分﹞漢防己﹝一錢五分﹞赤小豆﹝一錢﹞澤瀉﹝一錢五分﹞海金砂﹝二錢﹞赤苓﹝三錢﹞

又前後分消。二便如血。爪目皆黃色略減。腹脹𨿽松。左少腹肝邪作痛。而有怯寒之象。此病傷未復。陽黃顯著。

後泄少陽。厥陰主之。

柴胡﹝八分﹞制半夏﹝一錢五分﹞川萆﹝二錢﹞金鈴子﹝二錢﹞黃芩﹝一錢﹞漢防己﹝一錢五分﹞延胡﹝一錢﹞綿茵陳﹝一錢五分﹞黑山梔﹝一錢五分﹞

風

薛﹝廿二﹞寒熱。頭痛。脘悶。風傷衛陽。

蘇梗﹝一錢﹞杏仁﹝三錢﹞枳殼﹝一錢﹞淡豆豉﹝一錢五分﹞桔梗﹝一錢﹞連翹﹝一錢五分﹞濃朴﹝一錢﹞

寒

莊﹝廿八﹞寒邪襲於肺衛。寒熱。頭痛。脘悶。辛以散之。

蘇梗﹝一錢﹞杏仁﹝二錢﹞枳殼﹝一錢﹞淡豆豉﹝一錢五分﹞桔梗﹝一錢﹞連翹﹝一錢八分﹞濃朴﹝二錢﹞

徐﹝九歲﹞頭痛身熱。嘔吐面赤。寒邪內侵。陽气拂郁之象。擬陽旦法。

桂枝﹝八分﹞制半夏﹝一錢五分﹞橘紅﹝一錢﹞淡黃芩﹝一錢﹞杏仁﹝三錢﹞生薑﹝六分﹞濃朴﹝一錢﹞

衛﹝五六﹞陽虛感邪。形寒身熱。頭痛脘悶。背痛無汗。擬辛溫疏達。

川桂枝﹝八分﹞制半夏﹝一錢五分﹞生薑﹝一錢﹞白杏仁﹝二錢﹞廣皮﹝一錢﹞茯苓皮﹝二錢﹞濃朴﹝一錢﹞

中寒

陳﹝四五﹞脈伏口噤。神昏鼾睡。此寒熱直中陰經。陽气逆亂。癥屬棘手。勉擬辛溫達邪。

烏藥﹝一錢五分﹞橘紅﹝一錢﹞枳殼﹝一錢﹞川桂枝﹝一錢﹞杏仁﹝三錢﹞桔梗﹝一錢﹞麻黃﹝制﹐五分﹞炙艸﹝五分﹞炮姜﹝五分﹞

風溫

陳﹝二二﹞風溫外襲肺衛。寸口脈大。身熱惡寒。頭暈且痛。擬輕劑宣通。

牛蒡子﹝炒研﹐一錢五分﹞杏仁﹝三錢﹞連翹﹝一錢五分﹞象貝﹝去心研﹐二錢﹞桔梗﹝一錢﹞枳殼﹝一錢﹞霜桑葉﹝一錢﹞

林﹝四一﹞頭旋脈大。身熱惡寒。風溫外襲肺衛所致。擬輕揚上焦。

桑葉﹝一錢﹞連翹﹝一錢五分﹞黑山梔﹝一錢五分﹞象貝母﹝二錢﹞杏仁﹝三錢﹞鉤藤﹝二錢﹞牛蒡子﹝一錢五分﹞

陳﹝十二﹞熱勢不減。口漧胸悶。邪入營絡。恐其見。因體虛。未敢遵用開泄。

羚羊角﹝一錢﹞連翹心﹝一錢五分﹞玄參﹝一錢五分﹞象貝母﹝二錢﹞丹皮﹝一錢﹞黑山梔﹝一錢五分﹞

霜桑葉﹝一錢﹞生地炭﹝三錢﹞

溫熱

馬﹝六六﹞溫邪自裏而出。兩脈洪大。煩渴便溏。脘悶食少。舌苔中絳邊白。是肺大腸表裏見癥相應。姑擬淸裏。

少佐以泄邪。

桑葉﹝一錢﹞杏仁﹝三錢﹞連翹﹝二錢﹞羚羊角﹝一錢﹞桔梗﹝一錢﹞川通艸﹝一錢﹞薄荷﹝一錢﹞竹心﹝廿根﹞

趙﹝六八﹞溫邪逆傳膻中。心陽受蒙不宣。爲嘔逆。爲神昏。爲煩渴。脈數舌絳。髙年五液皆涸。最有竅閉厥脫之虞。擬淸營絡熱邪。

犀角﹝一錢﹞元參﹝一錢五分﹞郁金﹝一錢﹞鮮生地﹝五錢﹞丹皮﹝一錢﹞連翹心﹝二錢﹞石菖蒲根﹝六分﹞竹葉心﹝一錢五分﹞至寶丹

冬溫伏邪

虞﹝三○﹞寒熱交作。頭痛口渴。夫寒傷營。風傷衛。表裏邪踞兩日。時發腹痛。膝痛。脈浮自汗。此皆冬令寒暖不勻。感冒時邪。至春陽气發泄。伏邪內動。治與瘧病兩岐。

蘇梗﹝一錢﹞淡黃芩﹝一錢﹞桔梗﹝一錢﹞淡豆豉﹝一錢五分﹞杏仁﹝三錢﹞黑山梔﹝一錢五分﹞濃朴﹝一錢﹞

陸﹝八歲﹞溫邪內郁。寒熱如瘧。不與少陽同例。

淡豆豉﹝一錢五分﹞杏仁﹝三錢﹞桔梗﹝一錢﹞濃朴﹝一錢﹞

淡黃芩﹝一錢﹞連翹﹝一錢五分﹞黑山梔﹝一錢五分﹞

暑

陳﹝廿七﹞擬淸暑法。

香薷杏仁滑石淡黃芩制半夏栝蔞皮濃朴顧﹝廿五﹞暑溫伏邪。頭痛脘悶。身熱吐蛔。

香薷﹝八分﹞制半夏﹝一錢五分﹞枳實﹝一錢﹞淡黃芩﹝一錢﹞杏仁﹝三錢﹞小川連﹝六分﹞濃朴﹝一錢五分﹞

蘇﹝廿六﹞暑濕未淸。舌白脘悶。脈象濡弱。口渴便溏。據述始由奔走气亂。肺气郁。有升無降。繼則漫布三焦。

所以身熱。不爲汗衰。服苦寒辛寒方。法屬無益。想三焦爲气之父。是气之郁。暑濕交阻。所藉在上。淸陽舒展。濕邪自能趨下。溫去自然熱淸耳。

大豆捲﹝三錢﹞郁金﹝一錢﹞苡仁﹝二錢﹞飛滑石﹝三錢﹞杏仁﹝三錢﹞川通艸﹝一錢﹞木防己﹝一錢五分﹞

徐﹝八歲﹞泄瀉日旺。陷腹痛。此屬冒暑。

藿香葉﹝一錢﹞制半夏﹝一錢五分﹞南楂炭﹝一錢五分﹞飛滑石﹝三錢﹞陳皮﹝一錢﹞赤苓﹝三錢﹞炒濃朴﹝一錢﹞

陸﹝六四﹞服淸暑方。頭重舌黃如昔。軀痛咳痰皆緩。而大便不解。渴思冷凍飲料。不饑痞悶。噯气頻頻。明是暑挾濕邪踞上焦气分。致气爲所阻之象。但髙年辛寒苦寒。恐妨胃口。多所誤用。因擬辛溫。宣達通陽。

香薷﹝八分﹞制半夏﹝一錢五分﹞連翹﹝一錢五分﹞白蔻仁﹝七分﹞

廣皮﹝一錢﹞淡竹葉﹝一錢﹞郁金﹝一錢﹞

岑﹝四二﹞壯熱微寒。舌絳渴飲。脈右寸關空大。左細小。議景嶽玉女煎。去牛膝﹑麥冬。加丹皮﹑竹葉﹑川貝。

原熟地﹝四錢﹞生石膏﹝四錢﹞嫩竹葉﹝一錢五分﹞川貝﹝去心研﹐一錢五分﹞知母﹝一錢﹞生甘艸﹝三分﹞粉丹皮﹝一錢五分﹞此方不應又舌絳口渴。已刻寒栗而後身熱。詢手肢麻木。足少陰﹑厥陰二髒。眞陰殆盡。陽不肯潛伏。頻渴究不能救其焚燎。經旨所謂入肝則麻痺。入腎爲消渴。肝腎之邪。邪深逍遙。辛寒。辛涼。苦泄。俱未能入於至陰之地。仿古濁藥輕投。不致因循貽變。

濃熟地﹝四錢﹞上淸阿膠﹝另烊衝﹐二錢﹞炙甘艸﹝四分﹞揀麥冬﹝一錢五分﹞大麻仁﹝一錢五分﹞淡天冬﹝一錢五分﹞洋參﹝八分﹞

董右脈短數。左脈細數。寤而少寐。身涼而有寒熱。時作气喘。脘悶舌白。此屬熱邪內陷。大爲重候。姑擬淸泄少陰之裏。與解少陽之表合方。候髙明正。

霜桑葉鮮生地黑山梔香犀角嫩元參川貝連翹心粉丹皮加茅根又昨進淸提方法。脈數已緩。气急已退。得汗安寐。邪解之象。內陷無從再慮。前方可以漸愈。

香犀角﹝六分﹞艸郁金﹝一錢﹞川貝﹝去心研﹐一錢五分﹞鮮生地﹝五錢﹞連翹心﹝一錢五分﹞

黑山梔﹝一錢五分﹞霜桑葉﹝一錢﹞粉丹皮﹝一錢五分﹞加茅根﹝五錢﹞荷葉﹝一角﹞

又脘痺噫噯稍舒。擬疏肝泄肺。以理余邪。

紫菀﹝一錢﹞泡白杏仁﹝二錢﹞艸郁金﹝一錢﹞炒香淡豉﹝一錢五分﹞栝蔞皮﹝一錢五分﹞黑山梔﹝一錢五分﹞羚羊角﹝一錢﹞桔梗﹝八分﹞

濕

鳳﹝四八﹞頭重若裹。胸悶不食。並不渴飲。脈小。便溏。此屬濕邪阻蔽气分。

白蔻仁﹝五分﹞制半夏﹝一錢五分﹞赤苓﹝三錢﹞綿茵陳﹝三錢﹞杏仁﹝三錢﹞飛滑石﹝三錢﹞濃朴﹝一錢﹞

王﹝四三﹞頭脹脘悶。便溏。肢節痛。目黃。此屬濕邪阻閉气分。郁而不宣。久則化熱。傳爲癉瘧。

綿茵陳﹝三錢﹞制半夏﹝一錢一分﹞飛滑石﹝三錢﹞白蔻仁﹝五分﹞杏仁﹝三錢﹞茯苓皮﹝三錢﹞濃朴﹝一錢﹞

岑仍議育陰淸邪。

原生地﹝四錢﹞揀麥冬﹝一錢五分﹞西洋參﹝八分﹞豆皮﹝一錢五分﹞上淸一阿膠﹝二錢﹞

云茯神﹝二錢﹞川斛﹝一錢五分﹞炙甘艸﹝五分﹞加九孔石決明﹝研﹐三錢﹞

又舌絳已退。渴飲。身熱未除。

川斛原生地連翹心南花粉西洋參粉艸揀麥冬豆皮又身涼渴解。

原生地﹝四錢﹞洋參﹝四分﹞白蒺藜﹝一錢五分﹞揀麥冬﹝一錢五分﹞粉艸﹝三分﹞塊茯苓﹝三錢﹞川斛﹝一錢五分﹞新會皮﹝鹽水炒﹐一錢﹞

燥

蘇﹝廿五﹞肺胃素虛。咽漧唇裂。上干痛。頻渴不多飲。脈偏大於右寸。此屬秋燥致傷。擬甘寒生津。

霍石斛﹝一錢﹞北沙參﹝一錢五分﹞麥冬﹝二錢﹞

鮮生地﹝五錢﹞玉竹﹝二錢﹞生甘艸﹝三分﹞

曹﹝三一﹞右脈數搏。肺胃交衰。鼻頭脹。咽漧。咯血。頻渴不多飲。此屬溫邪化燥。良由陰分不足所致。擬淸气中熱。未許速痊。

霜桑葉杏仁連翹殼大沙參地骨皮黑山梔象貝母南花粉沈婦﹝廿八﹞唇裂頻嘔。口漧頭痛。不寐足冷。左脇向有瘕聚。便祕。胸腹熱熾。面色黃。脈左關弦大。右寸搏大。

此屬溫燥內郁。喉間呼吸有聲。是癥𨿽屬痰喘之象。但麻黃一味大謬。議諭嘉言淸燥救肺湯合肺肝之治。

霜桑葉﹝一錢﹞生石膏﹝三錢﹞白蒺藜﹝二錢﹞鮮生地﹝五錢﹞杏仁﹝三錢﹞

石決明﹝三錢﹞揀麥冬﹝三錢﹞生甘艸﹝二分﹞大麻仁﹝一錢五分﹞加鮮枇杷葉二張﹝去毛﹐蜜炙﹞

又嘔頻稍減。唇裂退。

霜桑葉炒石膏揀麥冬眞阿膠杏仁白蒺藜制洋參鮮生地生甘艸加枇杷葉﹝三錢﹞

又嘔大減。潤肺燥。益肝液。

鮮枇杷葉北沙參紫石英白蒺藜眞川貝眞阿膠甜杏仁揀麥冬炙鱉甲霍山石斛黑芝麻又嘔減。潮熱。咳乃脹痛。肝脈仍弦。大便祕。肺胃衰。肝陰虧。肝火上越。

紫菀艸﹝一錢﹞揀麥冬﹝三錢﹞白蒺藜﹝二錢﹞甜杏仁﹝三錢﹞紫石英﹝五錢﹞郁李仁眞石斛﹝二錢﹞

眞阿膠﹝二錢﹞咸蓯蓉﹝五錢﹞鮮枇杷葉﹝三錢﹞小川蓮﹝三分﹞

疫

淩﹝六八﹞溫疫自口鼻吸入。由肺葉幹於心包絡。神識不淸。左脈洪大。煩渴。鼾聲。胸背間赤疹隱約。溫邪郁遏。

意有潰爛之形。是水谷之濕熱交蒸。蘊於皮膜。蘊濕釀熱而成毒。非淸非散。熱邪無發泄之機。三焦交熾喉啞繼起。舌色如赭。此溫疫爲化火化燥之因。勢防熱邪內陷。原屬可慮。擬以滋淸營分。兼佐泄邪。俾得絡熱稍淸。庶幾轉機爲幸。未識髙明以爲然否。

犀角﹝一錢﹞鮮生地﹝八錢﹞郁金﹝一錢﹞牛蒡子﹝三錢﹞銀花﹝一錢﹞

黑元參﹝一錢五分﹞連翹心﹝二錢﹞石菖蒲根﹝六分﹞紫雪丹﹝三分﹞

疹

謝﹝三九﹞兩脈洪數。夜躁不寐。熱盛煩渴。疹未透。擬淸胃腑熱邪。兼以疏。

犀角鮮生地花粉羚羊角連翹心銀花牛蒡子嫩元參錢﹝八歲﹞感冒時邪。身熱脈數。已經見。

犀角﹝一錢﹞郁金﹝一錢﹞嫩元參﹝一錢五分﹞牛蒡子﹝一錢五分﹞花粉﹝一錢五分﹞黑山梔﹝一錢五分﹞連翹﹝一錢五分﹞銀花﹝一錢﹞加蘆根﹝一兩﹞

戴﹝四八﹞時疫未經宣透。邪已蘊結陽明。見癥煩渴。昏譫不寐。兩脈洪數。分明發。閱方發散傷陽。苦寒損胃。

總非腑病所宜。擬涼膈疏。請備參末議。

犀角郁金嫩元參牛蒡子花粉銀花連翹心石菖蒲根紫雪丹﹝一分﹞

雷﹝十三﹞溫邪發疹。煩渴少寐。兩脈獨大。

牛蒡子﹝炒研﹐三錢﹞杏仁﹝去尖研﹐三錢﹞連翹殼﹝一錢五分﹞羚羊角﹝一錢﹞桔梗﹝一錢﹞

黑山梔﹝一錢五分﹞薄荷梗﹝一錢﹞加蘆根﹝一兩﹞茅根﹝五錢﹞

楊﹝二八﹞疹邪胸背已齊。脈右軟短。煩渴熱頻。少寐。舌白。蛔厥。大便不解。仍議淸疏營絡透疹。

香犀角鮮生地桔梗牛蒡子艸郁金嫩元參薄荷葉連翹心黑山梔小川連加蘆根又煩渴昏譫。便祕。疹隱太早。冒風所致。

牛蒡子﹝二錢﹞蟬衣﹝二錢﹞桔梗﹝一錢﹞荊芥﹝一錢五分﹞赤芍﹝一錢五分﹞連翹﹝一錢五分﹞生石膏﹝四錢﹞黑山梔﹝一錢五分﹞杏霜﹝三錢﹞加蘆根﹝一兩﹞

又熱勝渴煩。辛寒淸徹。

牛蒡子﹝二錢﹞生石膏﹝四錢﹞蟬衣﹝五分﹞荊芥穗﹝一錢﹞杏霜﹝三錢﹞知母﹝一錢五分﹞薄荷葉﹝八分﹞連翹﹝一錢五分﹞黑山梔﹝一錢五分﹞加蘆根﹝一兩﹞

吳葛根﹝八分﹞牛蒡子﹝二錢﹞粉丹皮﹝一錢﹞連翹﹝一錢五分﹞荊芥﹝一錢﹞甜杏仁﹝二錢﹞犀尖﹝八分﹞加蘆根﹝五錢﹞西河柳﹝二錢﹞

痰

田﹝六歲﹞驚邪內熾。痰壅神昏。身熱脈大。兩眼蒙閉。寤不轉側。癥屬棘手。所喜舌苔津液未涸。尙有一綫生機。

小川連﹝四分﹞制半夏﹝一錢五分﹞郁金﹝一錢﹞陳膽星﹝五分﹞

橘紅﹝一錢﹞石菖蒲根﹝六分﹞川貝﹝去心研﹐二錢﹞連翹心﹝一錢五分﹞

痰飲

淩﹝六三﹞背寒脇痛。咳暮劇。並不渴飲。此屬飲邪。

粗桂枝﹝一錢﹞杏仁﹝二錢﹞五味子﹝三分﹞淡漧薑﹝五分﹞制半夏﹝一錢五分﹞炙艸﹝五分﹞茯苓﹝三錢﹞

管﹝四九﹞脈象沈弦。背寒肢冷。咳嗽暮劇。並不飲渴。此屬飲邪。議溫藥和之。

粗桂枝﹝一錢﹞制半夏﹝一錢五分﹞炙艸﹝五分﹞杏仁﹝二錢﹞枳實﹝一錢﹞茯苓﹝三錢﹞淡漧薑﹝五分﹞

郁

髙﹝廿二﹞潮熱腹痛。經事愆期。脈象沈弦。气沖欲嘔。此屬肝郁。木不條達。宜泄少陽。補太陰。進逍遙方。

柴胡﹝七分﹞郁金﹝一錢﹞制香附﹝三錢﹞當歸﹝一錢五分﹞丹皮﹝一錢五分﹞茯苓﹝三錢﹞炒白芍﹝一錢五分﹞

嚴﹝三三﹞情志隱曲不伸。五心之陽皆燃。蒸痰阻咽。頻呃噯气。納谷脘中不爽。在上淸陽日結。擬治肺以展气化。

不致气機郁痺。

鮮枇杷葉﹝三錢﹞郁金﹝一錢﹞桔梗﹝一錢﹞杏仁﹝三錢﹞栝蔞皮﹝一錢五分﹞黑山梔﹝一錢五分﹞川貝母﹝二錢﹞

蔡﹝三八﹞中懷郁勃。气不展舒。脈數脘痺。頭目如蒙。胸脇隱痛。寤而少寐。此屬郁火。宜當淸散。

桑葉郁金連翹殼羚羊角栝蔞皮靑菊葉淡豆豉郭﹝四五﹞擬越鞠法。

香附汁﹝三錢﹞制半夏﹝一錢五分﹞丹皮﹝一錢五分﹞撫芎﹝八分﹞橘紅﹝一錢﹞黑山梔﹝一錢五分﹞

南楂炭﹝一錢五分﹞

肝火

繆﹝三八﹞頭目如蒙。寤而不寐。胸膈隱痛。脘痺不饑。非關食滯。气火有餘。擬淸散理上爲宜。

羚羊角﹝一錢﹞郁金﹝一錢﹞鮮生地﹝一兩﹞淡豆豉﹝一錢一分﹞栝蔞皮﹝一錢五分﹞霜桑葉﹝一錢﹞

連翹﹝一錢﹞靑菊葉﹝四片﹞

張﹝三六﹞肝陽犯胃。厥心痛。嘔吐妨食。肢冷脈弦。

川楝子制半夏制香附炒延胡郁金茯苓生白芍炒橘紅又昨進苦辛方。嘔吐已止。諸痛皆減。肝陽𨿽平。而耳鳴。咽漧頻渴。惡心脘痺。想六气都從火化。所以頭面淸空諸竅。皆爲肝火蒙閉。再擬淸散。亦爲內經之其上可引。勿越之。之義也。

靑菊葉﹝三錢﹞鮮生地﹝一兩﹞郁金﹝一錢﹞栝蔞皮﹝一錢五分﹞霜桑葉﹝一錢﹞黑山梔﹝一錢五分﹞羚羊角﹝一錢﹞連翹﹝一錢五分﹞

不寐

梅﹝三六﹞昨進涼解方。身熱已止。口渴亦減。是邪解之象。但嘔吐妨食。寤而少寐。余邪未淸於胃腑。經云。胃不和則臥不安。擬溫膽湯。

鮮竹茹﹝一錢五分﹞制半夏﹝一錢五分﹞茯苓﹝二錢﹞枳實﹝二錢﹞橘紅﹝一錢﹞薑汁﹝衝入﹐一錢﹞

川石斛﹝三錢﹞

車﹝三一﹞不寐多日。气逆欲嘔。此屬肝陽上升。陽不下交於陰所致。進酸棗仁湯。

酸棗仁﹝炒黑切研﹐三錢﹞知母﹝四錢﹞茯苓﹝一錢﹞生甘艸﹝三錢﹞川芎﹝五分﹞

潘﹝三五﹞脈細面白。寤不成寐。歸脾湯主之。

嫩黃﹝三錢﹞焦於術﹝二錢﹞遠志﹝五分﹞當歸﹝一錢五分﹞炙艸﹝五分﹞棗仁﹝三錢﹞茯神﹝二錢﹞龍眼肉﹝三錢﹞

鐘﹝四五﹞痢久傷陰。痢止瀉減。脈象右微。瀉血一次。頗多。汗泄不寐﹑心﹑脾﹑肝﹑腎皆虧。陽气不肯下交於陰。髒病散。難奏效。深慮反復。議養榮湯去桂﹑芍﹑遠志﹑陳皮。加棗仁。

人參﹝五分﹞炙黃﹝二錢﹞炙艸﹝五分﹞炒松熟地﹝四錢﹞五味子﹝三分﹞當歸﹝一錢五分﹞茯神﹝二錢﹞棗仁﹝炒焦研﹐二錢﹞甜冬術﹝二錢﹞加桂圓肉﹝二錢﹞

又議人參養榮湯去桂﹑姜﹑棗。

人參﹝五分﹞綿黃﹝三錢﹞炙艸﹝五分﹞甜冬術﹝二錢﹞原熟地﹝四錢﹞當歸﹝一錢五分﹞五味子﹝三分﹞陳皮﹝一錢﹞生白芍﹝一錢五分﹞茯苓﹝二錢﹞遠志﹝去心研﹐四分﹞加左牡蠣﹝二錢﹞龍骨﹝研﹐一錢﹞

又兩顴赤色。陰火上升。口漧汗泄。少寐。下純血已止。此血由經阻三月。心主血。肝藏血。脾統血。三陰大虧。

經斷瘀阻。乃溫補內托。而始下此病根也。與痢癥下純血例於不治之條迥異。然前方已臻小效。脈右微已振。左脈稍濡。腹痛忽冷忽熱。踞於少腹。腹爲陰是也。酸水湧溢不止。木邪何疑。當此气血交虧。無淸火法。必得導火歸原。方是治病法程。仍議人參養營湯去當歸﹑姜。

人參﹝另煎衝﹐五分﹞嫩黃﹝三錢﹞炙艸﹝五分﹞淮熟地﹝五錢﹞五味子﹝三分﹞炒焦白芍﹝一錢五分﹞甜冬術﹝二錢﹞遠志﹝去心研﹐四分﹞云茯神﹝二錢﹞陳皮﹝一錢﹞加大棗﹝二枚﹞

嘈雜

申﹝三○﹞胃虛嘈雜。

川斛﹝三錢﹞生地﹝三錢﹞柏子仁﹝二錢﹞豆皮﹝二錢﹞麥冬﹝二錢﹞茯神﹝二錢﹞生白芍﹝一錢五分﹞炙艸﹝五分﹞

馮﹝四一﹞經半月一至。夜嘈痛。此屬肝陰久虧。肝陽化內風衝突所致。

小生地﹝二錢﹞麥冬﹝二錢﹞柏子仁﹝二錢﹞淸阿膠﹝二錢﹞丹參﹝一錢五分﹞茯神﹝二錢﹞生白芍﹝一錢五分﹞牡蠣﹝三錢﹞

三消

顧﹝四○﹞肺胃交熾。右脈數搏。消渴善饑。此屬中上消癥。擬甘寒方。

鮮生地﹝一兩﹞淸阿膠﹝二錢﹞粳米﹝二錢﹞生石膏﹝五錢﹞麥冬﹝二錢﹞生甘艸﹝三分﹞知母﹝一錢﹞

林﹝三六﹞熱勝渴飲。甘寒是用。

川斛﹝三錢﹞生石膏﹝五錢﹞粳米﹝三錢﹞淸阿膠﹝二錢﹞知母﹝一錢五分﹞生甘艸﹝三分﹞生白芍﹝一錢五分﹞

金﹝三八﹞渴飲頻饑。小溲混濁。此屬腎消。元陽變動爲患。非客熱臻此。

熟地﹝四錢﹞淡天冬﹝二錢﹞山藥﹝二錢﹞龜版膠﹝二錢﹞牛膝﹝三錢﹞茯苓﹝三錢﹞萸肉﹝二錢﹞知母﹝一錢﹞麥冬﹝二錢﹞

龔﹝五四﹞頻渴易饑。肌肉消瘦。小便淋瀝。此屬下消大病。

熟地﹝四錢﹞山藥﹝二錢﹞茯苓﹝二錢﹞萸肉﹝二錢﹞牛膝﹝二錢﹞澤瀉﹝一錢﹞丹皮﹝一錢五分﹞

車前﹝一錢五分﹞

葉﹝四八﹞肺胃交熾。頻渴易饑。玉女煎加引。

鮮生地﹝一兩﹞揀麥冬﹝三錢﹞粳米﹝三錢﹞生石膏﹝五錢﹞牛膝﹝三錢﹞生甘艸﹝三分﹞知母﹝一錢五分﹞

脾痺

吳﹝三二﹞形體丰肥。素嗜甘美。近起口甜。是脾胃伏熱未淸。古稱脾痺。而不饑不食。多屬有諸。

鮮竹茹﹝二錢﹞制半夏﹝一錢五分﹞川連﹝六分﹞枳實﹝一錢﹞橘紅﹝一錢﹞黑山梔﹝一錢五分﹞佩蘭葉﹝一錢五分﹞

貝﹝三○﹞熱邪蘊結中焦。不饑不食。口甜。此屬脾痺。

佩蘭葉﹝三錢﹞制半夏﹝一錢五分﹞枳實﹝一錢﹞竹茹﹝一錢五分﹞橘紅﹝一錢﹞川連﹝四分﹞塊茯苓﹝三錢﹞

瘧

李﹝十一﹞暑濕內郁成瘧。前投涼解方。牙宣血溢已止。脈象稍平。而寒已減。熱未退。脘悶舌白。痰多溲赤。醫者一誤於升﹑柴﹑蘇﹑菖並用。過於升泄。復繆於鹿角霜溫理奇陽。非獨不能已疾。轉能益疾。致有前日血溢之恙。今𨿽小安。而在裏之濕熱。尙未盡透。玆當以梔豉湯以引裏邪出之於表。是亦瘧癥驅邪之出路。

淡豆豉﹝一錢五分﹞杏仁﹝三錢﹞艸郁金﹝一錢﹞黑山梔﹝一錢五分﹞橘紅﹝一錢五分﹞滑石﹝三錢﹞

連翹﹝一錢五分﹞川貝﹝去心研﹐二錢﹞栝蔞皮﹝一錢五分﹞加嫩竹葉﹝十片﹞

顧﹝三六﹞寒熱頭痛。脘悶頻渴。脈弦滑。從少陽開泄。

柴胡﹝八分﹞制半夏﹝一錢五分﹞艸果仁﹝七分﹞淡黃芩﹝一錢﹞廣皮﹝一錢﹞赤苓﹝三錢﹞濃朴﹝一錢﹞

王﹝三四﹞久瘧頻嘔。木邪傷土。陽明厥陰同治。

川連制半夏艸果仁淡漧薑黃芩茯苓生白芍﹝一錢五分﹞炒焦烏梅肉﹝五分﹞

慕﹝九歲﹞昨進泄少陽方。瘧邪未止。寒少熱多。渴飲無度。嘔吐脈數。神煩汗泄。面赤。大便四日未解。當此深秋燥邪。內投苦寒攻胃。冀其瘧緩。已屬非法。投是辛寒。佐以甘緩。恰符仲景陰气先傷。陽气獨發之旨。

鮮生地﹝五錢﹞麥冬﹝二錢﹞粳米﹝三錢﹞知母﹝一錢﹞生石膏﹝三錢﹞生甘艸﹝四分﹞捲心竹葉﹝一錢五分﹞

蘇﹝三○﹞瘧來間日。頭痛渴飲。此屬暑瘧。

香薷﹝七分﹞杏仁﹝三錢﹞飛滑石﹝三錢﹞淡黃芩﹝一錢﹞制半夏﹝一錢五分﹞艸果仁﹝八分﹞濃朴﹝二錢﹞赤苓﹝三錢﹞

施﹝十八﹞寒熱已久。左脇瘕聚。邪入肝絡矣。

生牡蠣﹝三錢﹞歸須﹝一錢﹞炒延胡﹝一錢﹞炙鱉甲﹝一兩﹞炒桃仁﹝一錢﹞桂枝﹝八分﹞柴胡﹝五分﹞

虞﹝十一﹞面赤痺熱。惡心嘔吐。神煩汗泄。衄血。脈大。並不渴飲。此屬心經熱瘧。熱邪迫於肺胃所致。淸心熱。

涼肺胃。可不悖矣。

犀角﹝八分﹞丹皮﹝一錢﹞知母﹝一錢﹞細生地﹝三錢﹞元參﹝一錢五分﹞生甘艸﹝三分﹞連翹心﹝一錢五分﹞麥冬﹝一錢五分﹞竹葉﹝一錢五分﹞

錢﹝十二﹞寒多熱少。移早則邪達於陽。跗腫。腹脹。面浮。皆太陰病。宜緩治。

艸果仁﹝煨研﹐五分﹞制半夏﹝一錢五分﹞赤苓﹝三錢﹞濃朴﹝一錢﹞黃芩﹝一錢﹞知母﹝一錢﹞小靑皮﹝一錢﹞

錢﹝八歲﹞衝年三虐。寒熱俱重。邪深而入客於陰。卽瘧來日遲之謂。非陰虛之謂也。然腹脹。口不煩渴。胃納頗減。太陰見癥。當溫疏裏邪。

艸果仁﹝五分﹞川桂枝﹝八分﹞生薑﹝一錢﹞知母﹝一錢﹞杏仁﹝三錢﹞茯苓﹝三錢﹞濃朴﹝一錢﹞制半夏﹝一錢五分﹞

泄瀉

朱﹝三二﹞暑濕內踞。脘悶泄瀉。議通三焦。

藿香葉﹝一錢﹞制半夏﹝一錢五分﹞赤苓﹝三錢﹞飛滑石﹝三錢﹞木瓜﹝一錢﹞南楂炭﹝一錢五分﹞炒濃朴﹝二錢﹞

姚﹝三五﹞暑邪內郁。脾胃不和。泄瀉。

藿香﹝一錢﹞炒扁豆﹝三錢﹞茯苓﹝三錢﹞南楂炭﹝一錢五分﹞木瓜﹝一錢﹞澤瀉﹝一錢﹞濃朴﹝一錢﹞廣皮﹝一錢﹞炒砂仁﹝五分﹞

倪﹝十三﹞稟質最薄。滑泄不止。

焦白術﹝二錢﹞炒焦穀芽﹝一錢五分﹞茯苓﹝三錢﹞益智仁﹝五分﹞廣皮﹝一錢﹞澤瀉﹝一錢﹞濃朴﹝一錢﹞姜炭﹝三分﹞

徐﹝五歲﹞潮熱泄瀉。口渴已久。脫肛初愈。

煨葛根﹝八分﹞大神曲﹝一錢五分﹞豬苓﹝一錢﹞焦於術﹝一錢五分﹞

淡芩﹝一錢﹞澤瀉﹝一錢﹞土炒白芍﹝一錢五分﹞大麥芽﹝一錢﹞

湯﹝六歲﹞泄瀉腹痛。嘔惡頭汗。在衝年總屬脾胃气餒。從經旨後泄腹痛例。擬建中滲濕方。

焦白術﹝一錢五分﹞炒扁豆﹝三錢﹞茯苓﹝三錢﹞苡仁﹝二錢﹞木瓜﹝一錢﹞澤瀉﹝一錢﹞南楂炭﹝一錢五分﹞廣皮﹝一錢﹞

又泄瀉腹痛。嘔惡頭汗。全是脾胃病。前服建中滲濕之劑。瀉痛悉減。惡心汗泄仍在。經云。諸嘔吐逆。皆屬於火。恐脾傳腎。而變焉滯下之患。仿仲景瀉心湯意。

炒小川連﹝四分﹞制半夏﹝一錢五分﹞吳萸﹝七分﹞炮淡黃芩﹝一錢﹞木瓜﹝炒﹐一錢﹞茯苓﹝二錢﹞生白芍﹝一錢五分﹞

葉﹝三八﹞脾腎兩衰。腹鳴晨泄。陽微所致。

淡吳萸﹝七分﹞淡補骨脂﹝一錢﹞建蓮﹝三錢﹞煨肉果﹝三分﹞炒菟絲餅﹝一錢五分﹞山藥﹝炒﹐二錢﹞

茯苓﹝三錢﹞五味子﹝一錢五分﹞

王﹝三八﹞前議扶胃疏瘀方。瘕瀉大減。少腹微痛。腰微酸楚。寤而少寐。惡露已淨。督虛背寒。總屬妊去液傷。

絡脈空隙。投溫防燥。過潤恐淸。均非產後至當之法。然瘕泄已減。殆非溫下之品。無以入於至陰之地。擇其溫而不燥。

潤而不淸者。治之自有並行不悖之妙。

鹿角霜﹝三錢﹞炒香菟絲餅﹝一錢﹞茯苓﹝三錢﹞當歸﹝一錢五分﹞杜仲﹝炒﹐二錢﹞炙艸﹝五分﹞炒黑小茴﹝六分﹞小生地炭﹝三錢﹞遠志﹝炒﹐四分﹞

痢

髙﹝廿三﹞濕熱內聚。腹痛。下痢初起。當分消兼淸裏邪。

靑皮煨木香淡黃芩炒濃朴川連南楂炭檳榔殷﹝七歲﹞腹痛。下痢無度。渴煩肛墜。議用分消。兼佐升提。

靑皮﹝一錢﹞炒白芍﹝一錢五分﹞煨升麻﹝五分﹞炒濃朴﹝一錢﹞炙艸﹝五分﹞醋炒柴胡﹝五分﹞南楂炭﹝一錢五分﹞廣皮﹝一錢﹞

又下痢純血。气陷肛墜。昨用升舉。原得小安。未能全退。想在裏濕熱未淸。再當酸苦泄熱。

小川連炒焦白芍炒當歸北蓁皮炙甘艸石蓮肉炒黃柏烏梅肉陳﹝六三﹞濕熱內聚。腹痛下痢。惡心眩暈。痞悶不饑。此屬髙年肝陰久虧。肝陽乘陽明上胃。最有身熱之虞。擬苦辛宣通。佐以和陰。

淡黃芩﹝一錢﹞制半夏﹝一錢五分﹞藿香葉﹝一錢﹞川連﹝八分﹞枳實﹝一錢﹞飛滑石﹝三錢﹞生白芍﹝一錢五分﹞淡漧薑﹝五分﹞

錢﹝廿八﹞暑濕內伏。下痢腹痛。擬分消主之。

靑皮﹝一錢﹞煨木香﹝六分﹞藿香葉﹝一錢﹞炒濃朴﹝一錢﹞炒廣皮﹝一錢﹞六一散﹝包﹐三錢﹞南楂炭﹝三錢﹞淡黃芩﹝一錢﹞

馮﹝三二﹞赤痢月餘。近日無度。因始病未經淸理。致溫熱變遷。釀成厥陰下痢。今已身熱腹痛。後重裏急。胸痞不食。嘔惡頻加。腑气欲絕之驗。昔賢𨿽有通澀二法。憑癥難施。參仲景厥陰下痢篇。勉擬連芍苦辛之屬。假其降火制肝之義。使其木得條達。則土自惇阜。俾得安谷。再商治痢。

吳萸炒川連﹝四分﹞炒半夏﹝二錢﹞川楝子﹝二錢﹞淡漧薑﹝一錢﹞枳實﹝一錢﹞茯苓﹝二錢﹞生白芍﹝一錢五分﹞香粳米﹝三錢﹞

桂﹝三二﹞昨進疏泄。得汗邪解。身涼咽痛亦愈。詢久臥濕地。蘊釀濕熱。致腹痛下痢。並不渴飲。述嗔怒未曾發泄。是肝陽郁勃於中。髒土早熱。治宜分消。

靑皮﹝一錢﹞煨木香﹝五分﹞赤苓﹝三錢﹞炒濃朴﹝一錢﹞淡黃芩﹝一錢﹞澤瀉﹝一錢﹞楂炭﹝一錢﹞

加老姜﹝三分﹞

便血

楊﹝廿三﹞腸風便血。腹痛。脈濡弱。脾胃气餒。擬疏風﹑涼血﹑和陰。

荊芥穗炒白芍炒銀花丹皮炙艸地楡炭炒當歸髙﹝三四﹞濕熱壅於脾絡。腑腸空隙。糞前先有血下。然脾屬柔髒。非剛不能蘇陽。

茅術炭新會皮炒銀花川黃柏地楡炭煨葛根濃朴炒焦荷蒂沈﹝四五﹞便後下血。屬遠血也。

細生地炒黑槐花酒炒黃芩炒丹皮柿餅灰地楡炭曹﹝十六﹞春源气泄。少陽木火。乘太陰脾陽愈竭。腹中微痛。便後始有血下。

焦白術桑葉茯苓當歸丹皮澤瀉地楡炭淩﹝四六﹞濕勝中虛。便紅已久。

炒黑樗根皮﹝一錢﹞炒黑地楡﹝三錢﹞茯苓﹝二錢﹞當歸炭﹝一錢五分﹞

炒焦丹皮﹝一錢五分﹞炒澤瀉﹝一錢﹞炒槐花﹝一錢﹞

程﹝六歲﹞當臍腹痛。晨泄數次便血。不嗜食飲。衝年脾胃气滯。兼生冷內停。當和中﹑疏滯﹑驅寒。

焦白術﹝二錢﹞南山楂﹝一錢五分﹞炙艸﹝五分﹞煨益智﹝五分﹞當歸﹝一錢﹞炮姜﹝六分﹞濃朴﹝一錢﹞地楡炭﹝一錢五分﹞

霍亂

汪﹝十三﹞暑濕內踞。上吐下瀉。擬宣達脾胃之陽。

藿香葉﹝一錢﹞制半夏﹝一錢五分﹞赤苓﹝三錢﹞飛滑石﹝三錢﹞木瓜﹝一錢﹞南楂炭﹝一錢五分﹞濃朴﹝一錢﹞

範﹝廿八﹞暑濕內蘊。上嘔吐。下洞泄。擬宣通三焦。

廣藿香﹝一錢﹞制半夏﹝一錢五分﹞六一散﹝三錢﹞炒濃朴﹝一錢五分﹞廣皮﹝一錢﹞茯苓皮﹝三錢﹞南楂炭﹝二錢﹞

汪﹝十二﹞身熱腹痛。嘔逆便泄。

鮮藿香葉﹝一錢﹞制半夏﹝一錢五分﹞赤苓﹝二錢﹞朱砂六一散﹝三錢﹞木瓜﹝一錢﹞南楂炭﹝二錢﹞炒濃朴﹝一錢五分﹞淡黃芩﹝一錢﹞

脫肛

駱﹝八歲﹞稚年肛墜。擬升提法。

焦白術﹝二錢﹞炒白芍﹝一錢五分﹞炒廣皮﹝一錢﹞炒歸身﹝一錢﹞炙艸﹝四分﹞烏梅肉﹝八分﹞柴胡﹝醋炒六分﹞升麻﹝醋炒五分﹞

蘇﹝六八﹞肛挺翻出。痛墜窘迫。向暮之年。气虛下陷。與衝子升柴可舉迥異。但是痛必有瘀熱蘊結於下。益气攝陰之中。少佐苦泄。所謂臨癥權衡。當以如盤走珠可也。

熟地炭﹝三錢﹞黨參﹝一錢﹞炒白芍﹝一錢五分﹞歸身﹝一錢五分﹞焦白術﹝二錢﹞炙艸﹝五分﹞炒黃柏﹝一錢﹞五味子﹝一錢五分﹞

吳﹝五八﹞向衰肛墜。起於痢病初愈。非獨气虛下陷。而痢必傷陰。議投溫補內托。迥異升提。

熟地炭﹝四錢﹞補骨脂﹝一錢﹞茯苓﹝三錢﹞當歸﹝一錢五分﹞五味子﹝一錢五分﹞炙艸﹝五分﹞鹿角霜﹝三錢﹞大茴香﹝四分﹞

痿

毛﹝六二﹞足跗軟。面乏華色。宗經旨肺熱葉焦。則生痿之義。

霜桑葉﹝一錢﹞甜杏仁﹝三錢﹞地骨皮﹝一錢五分﹞玉竹﹝二錢﹞苦百合﹝五錢﹞麥冬﹝三錢﹞大沙參﹝一錢五分﹞

湯﹝三二﹞痿。左足偏枯。步履皆廢。兩脈澀弱。背脊喜捶。此屬腎虛。失於收納。藏聚少司。病根在下。當與虎潛意。

全當歸﹝一錢五分﹞金狗脊﹝三錢﹞茯苓﹝三錢﹞虎脛骨﹝三錢﹞川斷﹝二錢﹞萆﹝三錢﹞淡蓯蓉﹝三錢﹞

許﹝三六﹞痿足不任身。擬治痿取陽明之義。

制茅術﹝二錢﹞生杜仲﹝二錢﹞萆﹝二錢﹞川黃柏﹝一錢﹞淡蓯蓉﹝二錢﹞茯苓﹝三錢﹞牛膝﹝三錢﹞

王二气交衰。擬溫裏托邪。

嫩毛鹿角﹝三錢﹞枸杞子﹝三錢﹞西黨參﹝二錢﹞當歸身﹝三錢﹞新會皮﹝一錢﹞炙艸﹝五分﹞淡蓯蓉﹝三錢﹞遠志﹝八分﹞酸棗仁﹝炒焦研﹐三錢﹞原熟地﹝四錢﹞大白芍﹝二錢﹞抱木茯神﹝二錢﹞

痺

褚﹝四八﹞痺痛。汗泄甚多。濕邪較風寒二气更勝。擬護陽法。從汗多亡陽例。仍佐驅邪。

生黃﹝三錢﹞海桐皮﹝一錢﹞粗桂枝﹝八分﹞當歸﹝一錢五分﹞片姜黃﹝一錢﹞生於術﹝二錢﹞防風根﹝六分﹞川獨活﹝五分﹞

沈﹝三七﹞風濕相搏。歷節痛。四肢麻木。此屬周痺。

粗桂枝﹝八分﹞木防己﹝一錢五分﹞海桐皮﹝一錢﹞羚羊角﹝一錢﹞晚蠶砂﹝一錢﹞片姜黃﹝一錢﹞川萆﹝二錢﹞酒炒桑枝﹝一兩﹞

又風濕麻痺。服苦溫方。痛勢已緩。所有入暮口漧。當兼佐以甘潤。

羚羊角﹝一錢﹞甜杏仁﹝三錢﹞苡仁﹝二錢﹞晚蠶砂﹝二錢﹞南花粉﹝二錢﹞木防己﹝一錢五分﹞桂枝﹝五分﹞

痙厥

吳﹝廿八﹞面靑汗泄。不寐。諸陽一並爲厥之後。寒戰肢掣。牽引陽升。便祕。是肝腎內衰之徵。往往有驟脫之虞。

此止厥甚難。勉擬經旨肝苦急。急食甘以緩之。甘麥大棗湯加阿膠﹑牡蠣﹑棗仁﹑茯神。

阿膠﹝二錢﹞炙甘艸﹝五分﹞牡蠣﹝三錢﹞淮小麥﹝一錢五分﹞南棗﹝三錢﹞棗仁﹝三錢﹞茯神﹝二錢﹞

癲癇

顧﹝四六﹞神識如醉。厥陽上並。志意不樂。有時叫喊。凡動皆陽。諸靜爲陰。此屬熱痰阻蔽靈機。經云。重陽者狂。重陰者癲。議降肝膽相火。

羚羊角﹝一錢﹞化橘紅﹝一錢﹞陳膽星﹝五分﹞龍膽艸﹝一錢﹞天竺黃﹝一錢﹞石菖蒲﹝六分﹞遠志﹝七分﹞

衄

陶﹝廿四﹞陽升衄血。擬涼解肺胃法。

犀角連翹元參細生地炒牛膝黑山梔丹皮炒黑側柏葉曹﹝廿八﹞鼻衄已止。面白無神。脈細音嘶。血脫恐气無所歸。安得不以陽气爲首務耶。

炙黑黃炒焦白芍炒牛膝洋參炙艸炒山藥茯神周﹝八歲﹞痘後衄血。肺胃餘火尙熾。

地骨皮犀角丹皮川貝生地炭連翹銀花戴﹝三三﹞議育陰。淸气熱。

熟地炭揀麥冬淡菜淸阿膠淡天冬女貞子云茯神﹝二錢﹞龜腹版﹝五錢﹞

戴瘀咯初淨。肺胃陰液未充。值天時燥气加臨。陽易旋動。淸竅不司其肅。衄血乃因復發。脈右寸關搏而疾大。

是陽明燥气鼓舞之徵。議滋淸益陰肅上。候裁。

原生地﹝四錢﹞揀麥冬﹝一錢五分﹞淮牛膝﹝炭﹞龜腹版﹝酒炙﹐五錢﹞陳阿膠﹝二錢﹞連翹豆皮﹝一錢五分﹞眞川貝﹝去心研﹐二錢﹞炒黑側柏葉﹝一錢五分﹞

又脈左和靜。右動搏已減。衄血漸止。口漧。望色紫滯已退。凡動皆火易就燥。議益陰潛陽。佐淸陽明燥熱。

原熟地﹝四錢﹞龜腹版﹝五錢﹞揀麥冬﹝一錢五分﹞陳阿膠﹝另烊衝﹐二錢﹞淮牛膝﹝一錢五分﹞眞川貝﹝二錢﹞霍石斛﹝一錢五分﹞

又原熟地﹝四錢﹞龜腹版﹝五錢﹞揀麥冬﹝一錢五分﹞阿膠﹝另烊衝﹐二錢﹞淡天冬﹝一錢五分﹞眞川貝﹝二錢﹞川斛﹝一錢五分﹞制洋參﹝一錢五分﹞

又原熟地﹝一錢﹞眞川貝﹝二錢﹞川斛﹝一錢五分﹞陳阿膠﹝二錢﹞建蓮﹝二錢﹞茯神﹝二錢﹞揀麥冬﹝一錢五分﹞西黨參﹝一錢五分﹞九孔石決明﹝研三錢﹞

疝

馬﹝廿五﹞肝絡久虛。少腹墜痛。此屬气疝。宗子和方。

川楝子﹝二錢﹞歸須﹝一錢五分﹞炒橘核﹝一錢五分﹞延胡﹝炒﹐一錢﹞靑木香﹝八分﹞靑皮﹝一錢﹞粗桂枝﹝一錢﹞炒小茴香﹝七分﹞

宗﹝十一﹞稚年陰囊腫大。小溲通利。此屬水疝。開太陽以驅邪。

川桂木﹝五分﹞桑白皮﹝一錢五分﹞姜皮﹝四分﹞漢防己﹝一錢五分﹞苡仁﹝二錢﹞茯苓皮﹝三錢﹞濃朴﹝一錢﹞

香港腳

曾﹝廿五﹞濕傷於下。足脛浮腫。此屬香港腳。

制茅術﹝一錢五分﹞漢防己﹝一錢五分﹞苡仁﹝二錢﹞川黃柏﹝一錢﹞

木瓜﹝一錢﹞川萆﹝二錢﹞牛膝﹝二錢﹞

田﹝十六﹞泄瀉初愈。足脛浮腫。宜溫通太陰。

煨益智﹝八分﹞苡仁﹝二錢﹞姜炭﹝四分﹞漢防己﹝一錢五分﹞茯苓皮﹝三錢﹞桂枝木﹝五分﹞木瓜﹝一錢五分﹞

沈﹝五二﹞寒濕內郁。泄瀉腹痛。小便頻數。面痿跗腫。

煨益智﹝八分﹞漢防己﹝一錢五分﹞炮姜炭﹝六分﹞炒焦濃朴﹝一錢﹞木瓜﹝一錢五分﹞苡仁﹝三錢﹞桂枝木﹝八分﹞

又跗腫。泄瀉。腹痛。

西黨參﹝二錢﹞漢防己﹝一錢五分﹞炮姜炭﹝六分﹞淡吳萸﹝八分﹞炒木瓜﹝一錢五分﹞苡仁﹝三錢﹞茯苓﹝三錢﹞煨益智﹝八分﹞桂枝﹝八分﹞加臺藥﹝一錢﹞

陳﹝五八﹞溏泄跗腫。晨起略爽。下午病劇。是脾腎陽憊殘。何疑。

黨參﹝二錢﹞淡吳萸﹝八分﹞炒焦小茴香﹝八分﹞胡蘆巴﹝一錢五分﹞巴戟天﹝一錢五分﹞茯苓﹝二錢﹞

制川烏﹝一錢五分﹞

尙昨進抑肝蠲痰。喘象寧靜。所謂急則治標之方。而脾腎陽憊。是病之本。今咽痛肛墜。虛火未熄。且性情躁動。

心陽肝火亦爲跌僕之形。卽屬上實下虛之驗。身有微熱。防其復喘。擬扶陽抑肝。以導浮火。再商。

制洋參﹝二錢﹞陳半曲﹝一錢五分﹞釵石斛﹝一錢五分﹞白蒺藜﹝去刺炒﹐一錢五分﹞橘紅﹝一錢﹞茯苓﹝三錢﹞煨天麻﹝二錢﹞

又拘束已減。夜寤稍寐。肚墜便積。痰气下降。跗腫全消。脈右搏大。今現於左部。痰積下墜。浮火已熄。總之。

寧濕內郁。蘊痰釀積。非溫經通絡。焉克有濟。再擬通積消瘀痰。扶脾佐之。

粗桂枝﹝八分﹞炒黑蜀漆﹝一錢﹞茯苓﹝三錢﹞生白術﹝一錢﹞炮黑川烏﹝一錢﹞炙艸﹝四分﹞濃朴﹝八分﹞

又積滯已稀。痰哮不寐。陽衰竊發。

制洋參﹝八分﹞制半夏﹝一錢五分﹞石菖蒲根﹝四分﹞濃朴﹝八分﹞一劑後加豬膽汁一枚臨服衝入茯苓﹝三錢﹞蒸白術﹝二錢﹞炮黑川烏﹝八分﹞

又桂枝﹝八分﹞制半夏﹝一錢五分﹞淡漧薑﹝六分﹞生白芍﹝一錢五分﹞五味子﹝八分﹞茯苓﹝三錢﹞炙艸﹝五分﹞

又議眞武湯去白芍。加炙艸。合大半夏湯。

人參﹝五分﹞制川附子﹝五分﹞炙艸﹝四分﹞蒸白術﹝二錢﹞炒焦陳半曲﹝一錢五分﹞老薑汁﹝臨服衝入五分﹞茯苓﹝二錢﹞

又陽衰痰飲竊踞。气塞至咽。欲坐不臥。暫進微通胸中之陽。

薤白頭﹝三錢﹞制半夏﹝一錢五分﹞淡漧薑﹝八分﹞栝蔞皮﹝一錢五分﹞艸郁金﹝一錢﹞茯苓﹝三錢﹞桂枝﹝八分﹞臨服衝入白酒半杯爲導引

頭痛

徐﹝三四﹞暑風熱頭痛。宜淸散。

鮮荷葉邊﹝三錢﹞鮮菊葉﹝一錢﹞木通﹝八分﹞羚羊角﹝一錢﹞連翹殼﹝一錢五分﹞黑山梔﹝一錢五分﹞

蔓荊子﹝一錢﹞

楊﹝三三﹞陽浮頭痛。暮熱早涼。脈小音嘶。面赤肉。此屬謀慮傷肝。肝陽挾內風上冒。致有巓頂之疾。是內傷之癥。非淸散所能治之。復脈去參﹑姜﹑桂。加雞子黃。白芍。

生雞子黃﹝一枚﹞細生地﹝三錢﹞炙甘艸﹝三分﹞淸阿膠﹝三錢﹞麥冬﹝一錢五分﹞南棗﹝三錢﹞生白芍﹝一錢五分﹞大麻仁﹝一錢五分﹞

戴﹝五九﹞左偏頭痛。目眶浮腫。肝陽挾內風。上冒所致。

桑葉﹝一錢五分﹞粉丹皮﹝一錢五分﹞羚羊角﹝八分﹞豆皮﹝一錢五分﹞白甘菊﹝一錢﹞連翹﹝一錢五分﹞大生地﹝三錢﹞赤芍﹝一錢﹞加九孔石決明﹝研﹐三錢﹞

心痛

夏﹝廿八﹞肝厥心痛。嘔吐妨食。渴飲。進河間方。

金鈴子﹝三錢﹞制香附﹝三錢﹞橘紅﹝炒﹐一錢﹞炒延胡﹝一錢﹞郁金﹝一錢﹞炒小茴香﹝七分﹞南楂炭﹝二錢﹞

淩﹝四二﹞嗔怒動肝木。厥傷營絡。能食心痛。得噯稍舒。擬辛甘理陽方。

粗桂枝﹝八分﹞制半夏﹝一錢五分﹞炙艸﹝五分﹞歸身﹝一錢五分﹞髙良姜﹝一錢﹞茯苓﹝三錢﹞生白芍﹝一錢五分﹞

馮﹝廿二﹞心痛如軋。經來兩至。肝陰久虧。乃肝木陽化。內風不熄。擬以鹹苦。佐以微辛。使從陰和陽。

阿膠﹝二錢﹞牡蠣﹝三錢﹞川楝子﹝一錢﹞當歸﹝一錢﹞川芎﹝三分﹞小川連﹝四分﹞生白芍﹝一錢五分﹞

胃脘痛

蘇﹝廿八﹞胃痛嘔逆。此屬肝木侮土。進河間方。

金鈴子﹝二錢﹞郁金﹝一錢﹞小茴香﹝一錢五分﹞炒延胡﹝一錢﹞

制香附﹝一錢五分﹞南楂炭﹝一錢五分﹞靑皮﹝一錢﹞

諸﹝四八﹞嗔怒動肝木。犯胃。爲痛。爲嘔。爲消渴。肢冷。脈沈微。是木不條達。制肝木。理能取勝。

延胡﹝一錢﹞制香附﹝一錢五分﹞歸須﹝一錢﹞川楝子﹝二錢﹞郁金﹝一錢﹞靑木香﹝八分﹞桂枝﹝八分﹞炒橘紅﹝七分﹞

陳﹝廿三﹞營虛胃痛。議辛甘理陽。

甜桂枝﹝八分﹞炙艸﹝五分﹞煨姜﹝五分﹞歸須﹝一錢五分﹞南棗﹝三錢﹞茯苓﹝三錢﹞生白芍﹝一錢五分﹞

脇痛

曹﹝三六﹞左脇痛。咳痰。邪入於絡。

粗桂枝﹝八分﹞歸須﹝一錢﹞郁金﹝一錢﹞炒桃仁﹝去尖研﹐一錢﹞黑山梔﹝一錢五分﹞降香﹝末﹐五分﹞炒白芥子﹝五个﹞

趙﹝廿八﹞嗔怒動肝。左脇連少腹痛。

川楝子﹝二錢﹞制半夏﹝一錢五分﹞歸須﹝一錢﹞炒延胡﹝一錢﹞郁金﹝一錢﹞炒桃仁﹝一錢﹞靑皮﹝一錢﹞炒小茴﹝五分﹞

夏﹝四五﹞寒熱脇痛。擬從少陽通絡。

靑蒿梗﹝一錢﹞制半夏﹝一錢五分﹞歸須﹝一錢﹞郁金﹝一錢﹞炒白芥子﹝一錢五分﹞丹皮﹝一錢五分﹞

霜桑葉﹝一錢﹞

吳﹝三六﹞形寒脇痛。半月不衰。面白足冷。此屬操勞損陽。謀慮傷肝之徵。是非輕象。辛香剛燥。決不可進。

旋復花﹝一錢﹞柏子仁﹝二錢﹞新絳﹝一錢﹞歸肉﹝一錢五分﹞

紅花﹝五分﹞靑蔥管﹝五分﹞桃仁﹝一錢﹞

又脇痛病自肝起。漸歸及左。飲食少進。多夢紛紜。肝胃同病。勉擬甘緩和陽。

人參﹝一錢﹞炙艸﹝五分﹞棗仁﹝炒焦研﹐二錢﹞當歸﹝一錢五分﹞龍骨﹝三錢﹞茯神﹝一錢﹞柏子仁﹝二錢﹞金箔﹝三片﹞

腹痛

張﹝六歲﹞肝水肆橫。腹痛脈弦。宜當疏泄。

靑皮﹝一錢﹞煨木香﹝六分﹞生穀芽﹝一錢﹞炒濃朴﹝一錢﹞廣皮﹝一錢﹞炮姜炭﹝三分﹞南山楂﹝一錢五分﹞

陸﹝六歲﹞腹痛數日。始由跌僕驚恐而得。經旨謂驚則气亂。恐則气下。其气漫無所歸。斯痛全在於气。今若是危篤者。誤投下蛔。五味擾動厥陰肝絡。以致胃傷廢食。飲食不思。關脈遲緩。按之痛止。撫摩稍適。色現黑滯。倘加嘔逆。乃爲順候。今因戊土殘憊。難以立方。勉擬戊己成法。望其百中一幸。戊己湯去參。加半曲﹑穀芽。

焦白術﹝一錢五分﹞炒焦半曲﹝一錢五分﹞穀芽﹝一錢﹞炙艸﹝五分﹞廣皮﹝一錢﹞茯苓﹝一錢五分﹞生白芍﹝一錢五分﹞

戴﹝十一﹞寒客於胃。腑陽不宣。腹痛脈弦。少食。然六腑屬陽。以通爲用。古人謂痛則不通耳。

生益智﹝七分﹞炒焦神曲﹝一錢五分﹞焦穀芽﹝一錢﹞南山楂﹝一錢五分﹞廣皮﹝一錢﹞塊茯苓﹝二錢﹞

制濃朴﹝一錢﹞

陸﹝六歲﹞昨用戊己甘緩。痛勢略減。飲食稍進。幸之機也。但痛來汗泄。由驚則傷心。致心傷金。是髒气之傷。

前以蛔下。腑陽未復。玆當培土泄肝。以扶其正。

桂枝木﹝五分﹞炒焦烏梅肉﹝七分﹞煨木香﹝五分﹞川楝子﹝一錢﹞

土炒白芍﹝二錢﹞淡黃芩﹝一錢﹞延胡﹝一錢﹞茯苓﹝一錢五分﹞

朱﹝八歲﹞腹痛嘔逆。驚駭而起。例進辛香。其病可愈。

延胡﹝一錢﹞郁金﹝一錢﹞靑木香﹝五分﹞金鈴子﹝一錢﹞制半夏﹝一錢五分﹞炒小茴﹝四分﹞靑皮﹝一錢﹞橘核﹝炒﹐一錢﹞

虞﹝五歲﹞身熱腹痛。前議疏泄得效。緣稚年體質最薄。邪气得以乘虛蔓延。腹痛復作。身熱不止。幼科但知治驚。

不明內經諸痛之義。所用方劑。皆鎭驚化痛之劑。不惟腹痛不減。益且大便堅祕。少腹痺熱。四肢厥冷。釀成危患。

川桂木﹝五分﹞南楂炭﹝一錢五分﹞茯苓﹝三錢﹞淡黃芩﹝一錢﹞橘紅﹝一錢﹞澤瀉﹝一錢﹞苡仁﹝二錢﹞生穀芽﹝一錢﹞

肩痛

夏﹝五四﹞陽明脈衰。肩胛痛。

生黃﹝三錢﹞生於術﹝一錢﹞茯苓﹝三錢﹞當歸﹝一錢五分﹞木防己﹝一錢五分﹞萆﹝一錢﹞防風根﹝六分﹞桂枝﹝五分﹞

背痛

嚴﹝六○﹞背痛脊痛。此屬督脈虛。

毛鹿角﹝三錢﹞補骨脂﹝一錢﹞茯苓﹝二錢﹞當歸﹝一錢五分﹞淡蓯蓉﹝二錢﹞杞子﹝一錢五分﹞生白芍﹝一錢五分﹞沙蒺藜﹝二錢﹞靑鹽﹝調入三分﹞

臂痛

張﹝四八﹞臂痛難於屈伸。卽屬風﹑寒﹑濕﹑三气居多。

生黃﹝三錢﹞生於術﹝二錢﹞海桐皮﹝一錢﹞當歸﹝一錢五分﹞

木防己﹝一錢五分﹞片姜黃﹝一錢﹞防風根﹝六分﹞加酒炒桑枝﹝一兩﹞

蘇﹝三五﹞左肢節痛。麻木夜甚。

粗桂枝﹝八分﹞木防己﹝一錢五分﹞海桐皮﹝一錢﹞晚蠶砂﹝二錢﹞仙靈脾﹝一錢五分﹞片姜黃﹝一錢﹞

川萆﹝二錢﹞苡仁﹝一錢﹞

腰痛

章﹝五四﹞五旬餘年。陽气餒乏。交寒露節。爲暴寒郁折生陽。所以暑年腰痛。每至深秋屢發。此屬勞傷挾濕所致。

勞最能損陽气。經言。勞者溫之。

川桂枝﹝八分﹞濃杜仲﹝二錢﹞茯苓﹝一錢﹞晚蠶砂﹝二錢﹞淮牛膝﹝二錢﹞萆苡仁﹝一錢﹞

胡﹝四六﹞兩尺脈獨小。腰溶溶而痛。形寒。面乏華澤。腰者腎之府。此屬少陰久虛之象。理宜溫養。

鹿角霜﹝三錢﹞淡蓯蓉﹝二錢﹞茯苓﹝三錢﹞當歸﹝一錢五分﹞補骨脂﹝二錢﹞紫衣胡桃肉﹝五錢﹞炒白芍﹝一錢五分﹞炒小茴﹝四分﹞

腿痛

馬﹝四六﹞勞傷挾風。腿骨疼痛。擬以辛熱。佐以苦溫。

虎脛骨﹝四錢﹞金毛脊﹝三錢﹞油松節﹝三錢﹞當歸﹝一錢五分﹞五茄皮﹝二錢﹞白茅根﹝二錢﹞川獨活﹝一錢﹞

曹﹝四六﹞右腿疼痛。肌肉不腫。

炙山甲﹝二錢﹞炒桃仁﹝一錢五分﹞靑皮﹝一錢五分﹞歸身﹝一錢五分﹞乳香﹝一錢﹞沒藥﹝一錢﹞川獨活﹝六分﹞

足痛

吳﹝三三﹞兩足皮膜。撫之刺痛。此屬厥陰乘犯陽明。治宜疏泄。

川楝子﹝一錢﹞延胡﹝一錢﹞靑皮﹝一錢﹞歸須﹝一錢﹞炒桃仁﹝一錢﹞黑山梔﹝一錢五分﹞炒黑楂肉﹝二錢﹞

陸﹝三○﹞足跗軟。脈微弱。

虎脛骨﹝生打三錢﹞生杜仲﹝二錢﹞川萆﹝二錢﹞全當歸﹝一錢五分﹞淮牛膝﹝二錢﹞茯苓﹝三錢﹞川績斷﹝二錢﹞淡蓯蓉﹝二錢﹞

耳

沈﹝五一﹞風溫上受。耳脹痛。膽脈絡於耳。議淸少陽气分之熱。

桑葉﹝一錢﹞杏仁﹝二錢﹞連翹﹝去心﹐一錢五分﹞羚羊角﹝一錢﹞桔梗﹝一錢﹞川通艸﹝一錢﹞薄荷梗﹝一錢﹞馬勃﹝四分﹞

韓﹝三八﹞暑風襲於少陽。膽脈絡於耳。木火上炎。淸竅失聰。

靑蒿梗﹝一錢﹞鮮菊葉﹝一錢五分﹞馬勃﹝三分﹞鮮荷葉﹝三錢﹞連翹殼﹝一錢五分﹞黑山梔﹝一錢五分﹞苦丁茶﹝三分﹞鮮生地﹝五錢﹞

謝﹝四二﹞少陰久虧。耳鳴時閉。書云。腎開竅於耳。心亦寄竅於耳。凡外邪治少陽。內傷從少陰爲定例。

熟地﹝三錢﹞牡蠣﹝二錢﹞麥冬﹝朱砂拌﹐三錢﹞北五味﹝一錢五分﹞磁石﹝一錢五分﹞白芍﹝二錢﹞茯神﹝二錢﹞龜版﹝二錢﹞

戴﹝六一﹞久患耳鳴。兼有鼻衄﹑牙宣等癥。衄血𨿽經向愈。仍若是心腎素虧體質。而肝陽上逆。淸竅蒙蔽。擬方候裁。

原熟地﹝鹽水炒﹐四錢﹞揀麥冬﹝二錢﹞牡蠣﹝二錢﹞大白芍﹝刮淨酒炙﹐一錢五分﹞龜腹版﹝四錢﹞磁石﹝二錢﹞云茯神﹝二錢﹞北五味﹝一錢﹞澤瀉﹝一錢五分﹞加沈香﹝三分﹞滚水磨衝

目

吳﹝九歲﹞稚年目赤。障翳。勿取大辛大苦。轉傷气分。

桑葉白菊花黑梔皮夏枯花艸決明小生香附赤芍谷精艸邱﹝一八﹞目赤淚多。腫而不痛。必用輕散。不致風熱損傷瞳神。

桑葉谷精艸連翹艸決明白甘菊黑山梔赤芍葉﹝三六﹞目赤腫痛。

桑葉﹝一錢﹞夏枯花﹝一錢﹞生香附﹝二錢﹞豆皮﹝一錢﹞艸決明﹝一錢五分﹞白甘菊﹝一錢﹞赤芍﹝一錢五分﹞黑山梔﹝一錢五分﹞

歐﹝五四﹞頭額脹。目赤痛。

羚羊角﹝一錢﹞艸決明﹝一錢五分﹞夏枯花﹝一錢﹞生香附﹝二錢﹞連翹﹝一錢五分﹞黑山梔﹝一錢五分﹞苦丁茶﹝三分﹞白甘菊﹝一錢﹞

陸﹝六二﹞肝腎久衰。目赤障翳。熱淚頻多。昏暗無光。

霜桑葉﹝一錢﹞黃甘菊﹝一錢﹞石決明﹝三錢﹞制首烏﹝三錢﹞杞子﹝一錢五分﹞小胡麻﹝一錢五分﹞

豆皮﹝二錢﹞望月砂﹝二錢﹞

鼻

沈﹝四四﹞少陽風熱未解。移熱於腦爲辛。液下注爲鼻淵。

羚羊角﹝一錢﹞連翹殼蒼耳子薄荷梗辛荑黑山梔苦丁茶﹝三分﹞白芷﹝一分﹞

錢﹝三七﹞面赤咳嗽。腦熱鼻淵。鼻屬肺竅。少陽風熱上炎。熱逼淸道爲腦液下注。且議苦辛宣通。

羚羊角﹝一錢﹞泡白杏仁﹝三錢﹞郁金﹝一錢﹞夏枯花﹝一錢﹞連翹殼﹝一錢五分﹞黑山梔﹝一錢﹞苦丁茶﹝三分﹞薄荷梗﹝八分﹞

沈﹝二一﹞鼻塞右甚。肺之竅也。有形髙突。气之阻也。淸竅失司。心肺之火有餘而水虧。則乘之矣。先擬辛通宣竅。從气分治。

薄荷﹝八分﹞嫩元參﹝二錢﹞蔓荊子﹝二錢﹞羚羊角﹝一錢五分﹞連翹﹝一錢五分﹞小生香附﹝四錢﹞

眞北細辛﹝五分﹞白甘菊﹝一錢﹞黑山梔﹝一錢五分﹞加鮮荷葉邊﹝一錢﹞

舌

朱﹝廿三﹞舌絳而腐。气急痰湧。癥屬棘手。勉擬下方。

犀角﹝磨衝﹐五分﹞揀麥冬﹝一錢五分﹞白扁豆﹝三錢﹞小生地﹝三錢﹞川貝﹝去心研﹐二錢﹞

北沙參﹝一錢五分﹞丹參﹝一錢五分﹞艸郁金﹝一錢﹞綠豆皮﹝一錢五分﹞

牙

薛﹝廿八﹞兩尺脈獨大。瘧陷入少陰。當血上溢。熱逼血升。气散血隨散。往往有驟脫之虞。止此血甚難耳。擬方候髙明主裁。

熟地﹝五錢﹞眞百艸霜﹝三錢﹞龜腹版﹝五錢﹞炒黃柏﹝一錢五分﹞亂頭髮灰﹝五錢﹞黃芩﹝一錢五分﹞

知母﹝一錢五分﹞臨服衝入童便一小杯一服後加人參﹝另煎衝﹐一錢﹞

柯﹝三五﹞陽明風熱上擾。牙齦腫痛。

馬勃﹝三分﹞嫩元參﹝一錢五分﹞連翹殼﹝一錢五分﹞羚羊角﹝一錢﹞桔便﹝一錢﹞生甘艸﹝三分﹞薄荷﹝八分﹞黑山梔﹝一錢五分﹞

陳﹝六一﹞齒痛連太陽。左關脈洪大。議景嶽方法。

防風﹝一錢五分﹞北細辛﹝五分﹞龍膽艸﹝七分﹞生甘艸﹝三分﹞升麻﹝三分﹞

賈﹝三八﹞懷妊五六月。值脾胃司胎。而病上牙齒痛。況偏於右。此屬肝陰不足。肝風內動。虛乘襲入陽明脈絡。

宜當熄風。

熟地﹝四錢﹞炒杞子﹝二錢﹞白蒺藜﹝二錢﹞淸阿膠﹝一錢五分﹞菊花炭﹝一錢﹞云茯神﹝二錢﹞

豆皮﹝二錢﹞九孔石決明﹝一具﹞

瘡瘍

虞﹝十二﹞兩目瘡瘍。綿延一載不痊。服羚羊角反劇。眼癖。

川連﹝四分﹞白甘菊﹝一錢﹞生甘艸﹝二錢﹞夏枯花﹝一錢﹞桑皮﹝一錢五分﹞苡仁﹝一錢﹞土貝﹝二錢﹞連翹﹝一錢五分﹞茯苓皮﹝二錢﹞

又前方已服三帖。略效。再擬。

制軍﹝一錢五分﹞銀花﹝一錢﹞桑皮﹝一錢五分﹞夏枯花﹝一錢﹞丹皮﹝一錢﹞連翹﹝一錢五分﹞大貝﹝二錢﹞炒山楂﹝一錢五分﹞川楝子皮﹝一錢﹞

又前方又服三帖大效。又擬。

制軍﹝二錢﹞金銀花﹝一錢﹞川楝子皮﹝一錢﹞夏枯花﹝一錢﹞桑皮﹝一錢五分﹞黑山梔﹝一錢五分﹞大貝﹝二錢﹞蓮翹﹝一錢五分﹞

張﹝二﹞肺火。

桑葉﹝一錢﹞川貝﹝二錢﹞銀花﹝一錢﹞池菊﹝一錢﹞杏仁﹝三錢﹞連翹﹝一錢五分﹞羚羊角﹝一錢五分﹞黑山梔﹝一錢五分﹞

又瘡色已潰。尙未結痂。系肺熱未淸。

桑皮﹝一錢五分﹞大貝﹝二錢﹞池菊﹝一錢﹞夏枯花﹝一錢﹞制天虫﹝二錢五分﹞連翹﹝一錢五分﹞赤芍﹝一錢五分﹞銀花﹝一錢﹞地丁﹝一錢﹞

彭﹝三一﹞乳癤。

靑皮﹝一錢﹞全當歸﹝一錢五分﹞銀花﹝三錢﹞栝蔞皮﹝二錢﹞南花粉﹝二錢﹞角鍼﹝三分﹞橘葉﹝一錢﹞生甘艸﹝三分﹞木通﹝五分﹞

邱﹝三一﹞面目浮腫。左肢發瘡。此屬濕火。膚腠皆癢。

桑皮﹝一錢五分﹞艸﹝二錢﹞銀花﹝一錢﹞制首烏﹝四錢﹞漢防己﹝一錢五分﹞連翹﹝一錢五分﹞米仁﹝三錢﹞池菊﹝一錢﹞

又兩次。

桑皮﹝一錢五分﹞川黃柏﹝一錢﹞池菊﹝一錢﹞夏枯花﹝一錢﹞漢防己﹝一錢五分﹞連翹﹝一錢五分﹞米仁﹝三錢﹞銀花﹝一錢﹞

又三次。

大貝﹝一錢﹞川萆﹝二錢﹞銀花﹝一錢﹞夏枯花﹝一錢﹞漢防己﹝一錢五分﹞羚羊角﹝一錢五分﹞池菊﹝一錢﹞米仁﹝二錢﹞

王﹝十二﹞气火上升。唇口生瘡。

霜桑葉﹝二錢﹞池菊﹝一錢﹞丹皮﹝一錢五分﹞南花粉﹝一錢五分﹞連翹﹝一錢五分﹞生甘艸﹝三分﹞赤芍﹝一錢五分﹞馬勃﹝五分﹞

咽喉

歸﹝十八﹞風溫外襲肺衛。咽痛。辛以散之。

桑葉﹝一錢﹞馬勃﹝三分﹞連翹﹝一錢五分﹞象貝﹝一錢五分﹞桔梗﹝一錢﹞黑元參﹝一錢五分﹞牛蒡子﹝三錢﹞

許﹝廿八﹞風溫外襲肺衛。鼻塞咽痛。

牛蒡子﹝三錢﹞杏仁﹝三錢﹞嫩元參﹝一錢五分﹞象貝母﹝一錢五分﹞桔梗﹝一錢﹞連翹﹝一錢五分﹞霜桑葉﹝一錢﹞馬勃﹝三分﹞

沈﹝五八﹞咳嗽腰痛。咽喉如梗。想少陰之脈。循咽。厥陰之脈。循喉嚨。是肝腎內衰之徵。無暇理嗽。當酸鹹入陰。

熟地﹝三錢﹞龜版﹝五錢﹞杞子﹝一錢五分﹞萸肉﹝一錢五分﹞阿膠﹝二錢﹞茯苓﹝二錢﹞淡菜﹝二錢﹞靑鹽﹝三分﹞芡實﹝二錢﹞

徐﹝四七﹞咽喉腫痛。咯痰。宜淸化。

桑葉﹝一錢﹞杏仁﹝三錢﹞嫩元參﹝一錢五分﹞羚羊角﹝一錢﹞桔梗﹝一錢﹞黑山梔﹝一錢五分﹞川貝﹝去心研﹐二錢﹞馬勃﹝四分﹞

曹﹝三○﹞損怯咽痛。潤劑爲穩。

川斛﹝三錢﹞北沙參﹝一錢五分﹞糯稻根須﹝五錢﹞炒麥冬﹝一錢五分﹞生甘艸﹝三分﹞茯神﹝二錢﹞細生地﹝三錢﹞生雞子黃﹝一枚﹞

調經

曹﹝廿三﹞肝臟衰微。腹痛而後經至。納谷頗減。潮熱便溏。是气血交滯。擬宣通瘀痺。

延胡制香附郁金南山楂丹參澤蘭當歸歸﹝一八﹞咳嗽失血。天癸不至。此屬經例。肝膽气火上升所致。

蘇子南楂炭鉤藤澤蘭炒桃仁黑山梔郁金丹皮

經閉

陸﹝三二﹞經閉數月。胸滿腹脹。寒熱消渴。大便燥結。脈微澀。兩寸脈獨大。此皆胃大腸之腑熱。漸侵於心脾之髒。卽內經所謂二陽之病發心脾。不得隱曲。女子不月是也。蓋消渴者。胃大腸之熱也。胸滿者。心病上焦不利也。腹脹者。脾病中焦脹滿也。臟腑俱病。故寒熱也。考戴人治經閉逾年者。每責於心受積熱爲主。所有抑火升水。滲溫潤燥等方。不過謂胃以示其推陳致新而已。

鮮生地﹝一兩﹞炒桃仁﹝三錢﹞郁李仁﹝一錢五分﹞制軍﹝三錢﹞杜牛膝﹝三錢﹞老姜渣﹝五分﹞潯桂心﹝四分﹞麥紫管一兩煎湯代水五帖

淋帶

周﹝三五﹞淋帶起於產後。腰腹絞痛。是屬衝任交傷。而帶脈空隙。宜固其下。

烏賊骨﹝三錢﹞牡蠣﹝三錢﹞生杜仲﹝二錢﹞當歸﹝一錢五分﹞炒白芍﹝二錢﹞白薇﹝一錢﹞蘄艾﹝一錢﹞

鄂﹝三四﹞陽浮頭痛。身熱。帶下如注。

熟地炭﹝三錢﹞萸肉炭﹝一錢﹞炒山藥﹝二錢﹞淸阿膠﹝二錢﹞

建蓮肉﹝三錢﹞芡實﹝二錢﹞茯神﹝二錢﹞

繆﹝三六﹞赤白帶下。頭暈。腰溶溶而痛。舌狀如刺。面赤嘈雜。肝陰久虧。肝陽化火風上冒。致有產後淹纏之恙。

想肝爲剛髒。擬以熄風法。以柔能濟剛。兼以堅陰佐之。

生左牡蠣﹝三錢﹞麥冬﹝一錢五分﹞焦黃柏﹝一錢﹞陳阿膠﹝二錢﹞炒杞子﹝一錢五分﹞炒黑樗根皮﹝三錢﹞細生地﹝三錢﹞

崩漏

陸﹝四八﹞肝腎久損。衝任交傷。崩漏。暴下如注。

龜甲心﹝五錢﹞女貞實﹝一錢﹞淡天冬﹝二錢﹞淸阿膠﹝三錢﹞旱蓮﹝二錢﹞柏子仁﹝二錢﹞熟地炭﹝三錢﹞

歸﹝五二﹞崩漏暴下不止。脈動。衝任交損。方議潛陽。

龜甲心﹝五錢﹞歸身﹝一錢五分﹞阿膠﹝二錢﹞川斷﹝二錢﹞炙黑甘艸﹝四分﹞蘄艾﹝五分﹞炒枯熟地﹝三錢﹞

斯﹝廿六﹞脈左遲右濡。寒熱腰痛。脊酸楚。足緩腹痛。漏淋不止。肝陰𨿽屬久虧。而昨議益陰鎭肝之藥。未嘗不是。然淋瀝已久。而疏泄逐瘀之法。旣不可進。於理必得血脫益气之方。使其陽生陰長。冀其寒熱痛淋漸止。擬內經烏賊丸意。

烏賊骨﹝四錢﹞淸阿膠﹝一錢五分﹞女貞子﹝一錢五分﹞茜艸﹝一錢﹞淡天冬﹝一錢五分﹞旱蓮艸﹝一錢五分﹞人參﹝六分﹞黃﹝二錢﹞如不用人參用黨參﹝二錢﹞

斯﹝廿六﹞經漏。皮膜刺痛。養肝陰。泄肝陽。

生牡蠣﹝三錢﹞小生地﹝三錢﹞川楝子﹝一錢﹞淸阿膠﹝二錢五分﹞

揀麥冬﹝三錢﹞小川連﹝三分﹞柏子仁﹝一錢﹞

王﹝三○﹞經漏半月一至。大便必兩日始通。此屬肝腎內衰。八脈無气擁護。經旨有胞絡移熱於膀胱之論。議三才湯參入益肝陰。養心液。

人參﹝另煎衝﹐四分﹞原熟地﹝四錢﹞柏子霜﹝二錢﹞揀麥冬﹝二錢﹞小淸膠﹝二錢﹞淡天冬﹝二錢﹞云茯神﹝二錢﹞制女貞﹝一錢五分﹞

胎前

吳﹝廿五﹞寒熱頭痛。渴飲不化﹐胸悶嘔惡。詢經水三月未來。寸脈搏指。此屬妊象。

細條芩﹝一錢五分﹞炒焦半醜﹝一錢五分﹞川芎﹝五分﹞知母﹝一錢五分﹞橘紅﹝一錢﹞花粉﹝一錢五分﹞嫩蘇梗﹝一錢﹞

魏﹝廿八﹞妊娠暮熱早涼。口漧胸悶。

桑皮﹝一錢﹞條芩﹝一錢五分﹞麥冬﹝二錢﹞細生地﹝三錢﹞知母﹝一錢五分﹞花粉﹝一錢五分﹞生白芍﹝一錢五分﹞川斛﹝四錢﹞

繆﹝廿二﹞胎气上衝。漧嘔不食。勢防小產則危。

小生地麥冬焦白術阿膠知母黃芩生白芍云茯神炒焦砂仁末王﹝廿七﹞妊娠咳嗽。適有七月。太陰司胎。作子嗽治。

桑根白皮杏仁鮮竹茹淡天冬桔梗生甘艸紫菀﹝一錢﹞加建蜜三匙臨服衝入王﹝廿六﹞妊娠已及彌月。噯酸脹。議安胎飲去芎﹑歸﹑條芩。加茯苓。卽戊己湯加香附。紫蘇。茯苓易茯神。

西黨﹝二錢﹞炙艸﹝五分﹞制香附﹝三錢﹞甜冬術﹝二錢﹞廣皮﹝一錢﹞揀麥冬﹝四分﹞抱木茯神﹝二錢﹞大白芍﹝二錢﹞紫蘇﹝六分﹞

產後

許﹝廿四﹞新產腹痛。姑議逐瘀。

延胡﹝一錢﹞制香附﹝三錢﹞郁金﹝二錢﹞當歸﹝一錢五分﹞南山楂﹝三錢﹞澤蘭﹝一錢五分﹞赤芍﹝一錢﹞

陳﹝廿六﹞新產頭暈。腹痛。先驅惡露。

歸尾﹝一錢五分﹞遠志﹝四分﹞制香附﹝三錢﹞赤芍﹝一錢﹞桃仁﹝一錢五分﹞澤蘭﹝一錢﹞丹皮﹝一錢五分﹞琥珀﹝四分﹞炒山楂﹝三錢﹞

蘇﹝三一﹞新產十朝。陰气下泄。陽從上冒。汗出煩渴。便難腰痛。每假寐。必魂魄飛越。是陰怯而陽無所附之徵。

卽仲景之鬱冒見端也。頗宜鎭陽。

生牡蠣﹝三錢﹞細生地﹝三錢﹞大麻仁﹝一錢五分﹞淸阿膠﹝二錢五分﹞麥冬﹝三錢﹞炙甘艸﹝五分﹞茯神﹝二錢﹞柏子仁﹝二錢﹞

又新產四朝。腹痛背痛。腰溶溶而痛。惡露淋漓。此屬督帶交傷。宜理奇脈。以逐瘀佐之。但不可驟用溫補。

當歸﹝一錢五分﹞丹皮﹝一錢五分﹞南楂炭﹝三錢﹞川斷﹝二錢﹞澤蘭﹝一錢﹞茯神﹝二錢﹞

吳﹝三一﹞新產潮熱。腹痛汗泄。此屬鬱冒。

川斛﹝三錢﹞丹參﹝一錢五分﹞郁金﹝一錢﹞淮小麥﹝一錢五分﹞南楂炭﹝二錢﹞澤蘭﹝一錢五分﹞茯神﹝二錢﹞

馬﹝三八﹞面色痿黃。形寒咳嗽。詢產後下虛。理宜溫養。

鹿角霜﹝三錢﹞鹿角膠﹝三錢﹞杞子﹝一錢五分﹞當歸﹝一錢五分﹞補骨脂﹝一錢﹞熟地炭﹝三錢﹞紫石英﹝三錢﹞炒小茴﹝四分﹞

蘇﹝三二﹞產後下虛。是衝任脈震而動。心痛形寒。最怕淹纏蓐損。宜議溫養。

河車膠﹝三錢﹞淡蓯蓉﹝二錢﹞熟地炭﹝四錢﹞當歸﹝一錢五分﹞補骨膽﹝一錢﹞茯苓﹝三錢﹞紫石英﹝研﹐三錢﹞

王﹝三八﹞半產下虛。怯寒恍熱。惡露未淨。少腹仍痛。所喜瘕泄已減。胃思納食。陽明有漸振之義。再擬扶胃疏瘀。方保無虞。

川斛﹝四錢﹞半夏曲﹝炒﹐一錢五分﹞茺蔚子﹝一錢五分﹞小茴香拌炒當歸﹝一錢五分﹞炒香菟絲餅﹝二錢﹞澤蘭﹝一錢﹞新會皮﹝一錢﹞粉丹皮﹝一錢﹞

王﹝三六﹞陰气下泄。陽從上冒。頭痛。巓頂尢甚。惡露已淨。脈象左部細澀。明是液虧不司畱戀其陽。爲上實下虛之癥。

倘過用辛泄。恐傷陽气。預爲復熱之防。理議益陰。和陽熄風。

原生地﹝四錢﹞河車膠﹝一錢五分﹞生左牡蠣﹝三錢﹞當歸﹝一錢五分﹞豆皮﹝一錢五分﹞淸阿膠﹝另烊衝﹐一錢五分﹞云茯神﹝二錢﹞

又頭痛已緩。畏寒食減。帶淋心痛。

蘇葉﹝六分﹞延胡﹝炒﹐一錢﹞細生地﹝二錢﹞豆皮﹝一錢五分﹞丹參﹝一錢五分﹞川芎﹝五分﹞川斛﹝一錢五分﹞炙艸﹝五分﹞蛤粉炒阿膠﹝一錢五分﹞加姜皮﹝五分﹞

又液衰盜汗。少寐帶淋。

川斛﹝一錢五分﹞制首烏﹝三錢﹞川芎﹝炒﹐七分﹞淮小麥﹝一錢五分﹞

丹參﹝一錢五分﹞上淸阿膠﹝蛤粉炒﹐一錢五分﹞云茯神﹝二錢﹞遠志﹝去心研炒﹐四分﹞

王﹝三二﹞新產四朝。潮熱腹痛。便難頭痛。惡露未淨。此屬鬱冒。當與逐瘀爲務。

歸尾﹝一錢五分﹞制香附﹝三錢﹞澤蘭﹝一錢﹞赤芍﹝一錢五分﹞桃仁﹝去尖炒﹐一錢五分﹞茺蔚子﹝一錢五分﹞丹皮﹝一錢﹞延胡﹝一錢﹞琥珀末﹝臨服調入﹐四分﹞

瘕

朱﹝三六﹞經閉半載。未有瘕聚。脹痛畏寒。是在小寒節。厥陰用事。肝膽木火上升。咳隨气升而失血。然味辛易於入表。恐傷陽气。姑議調暢气血。再商通絡諸法。

降香末﹝五分﹞丹皮﹝一錢﹞鉤藤﹝二錢﹞郁金﹝一錢﹞炒桃仁﹝一錢﹞黑山梔﹝一錢五分﹞南楂炭﹝三錢﹞

殷﹝三四﹞左脇瘕聚。少腹痛。

延胡﹝一錢﹞歸須﹝一錢﹞郁金﹝一錢﹞川楝子﹝二錢﹞炒桃仁﹝一錢﹞茺蔚子﹝一錢五分﹞粗桂枝﹝一錢﹞南楂炭﹝二錢﹞

王﹝四一﹞胃脘脹痛。產後气血凝聚成瘕。頭暈。骨脊痛。晨咳痰粘。胃納頗減。肝逆犯胃。莫如泄肝以救胃。

生左牡蠣﹝炒﹐三錢﹞歸須﹝一錢五分﹞茯苓﹝三錢﹞鱉甲﹝炙﹐五錢﹞桃仁﹝炒﹐一錢﹞白芥子﹝炒一錢五分﹞延胡﹝炒﹐一錢﹞川楝子﹝一錢﹞香附﹝研﹐三錢﹞

熱入血室

徐﹝廿七﹞熱病初發。經水適來。知饑少納。惡心噯气。煩渴懊。此屬熱邪乘虛內陷血室。是不易治之癥。擬兩淸气血方法。

鮮生地麥冬粳米生石膏牛膝生艸知母竹葉心又昨進兩淸气血方。熱勢稍減。惡心已緩。邪解其半。但懊煩渴未衰。腹痛便溏。仍宗仲景無犯胃气及上下二焦之戒立方。

細生地麥冬炙艸丹皮知母牛膝生白芍炒桃仁王﹝三八﹞昨議升泄少陽。爲恐熱邪乘虛內陷而設。今診脈左數右大。咽痛。舌苔灰色。大便不解。頭痛如昔。脘悶。欲嘔。口漧。鼻幹。少寐。參色脈現癥。已屬熱邪內陷血室。議景嶽玉女煎加竹葉。

生石膏﹝四錢﹞淮牛膝﹝四錢﹞淮熟地﹝四錢﹞知母﹝一錢五分﹞揀麥冬﹝二錢﹞捲心竹葉﹝一錢五分﹞

補前方柴胡﹝五分﹞連翹﹝心﹐二錢﹞知母﹝一錢五分﹞丹皮﹝一錢五分﹞嫩元參﹝一錢五分﹞丹參﹝一錢五分﹞川斛﹝三錢﹞赤芍﹝一錢五分﹞

髒躁悲傷

吳﹝六三﹞肝陽亢爲頭暈。腎陰虛則耳鳴。此晚年肝腎气餒。下虛上實明甚。但忽驚悸。汗大泄。有時寤不肯寐。

竟有悲傷欲哭之象。明系髒陰少藏。厥陽鼓動。內風上冒。舞於太陰。每有是癥。病自情志中生。所以淸之攻之。均屬無益。議仲景婦人篇。參髒躁悲傷之旨。用藥自有準繩。但王道未能速效。

阿膠﹝三錢﹞牡蠣﹝三錢﹞磁石﹝二錢﹞淮小麥﹝一錢五分﹞炙艸﹝五分﹞大棗﹝三錢﹞茯神﹝二錢﹞

痧疹

韓﹝十一﹞風溫襲於肺衛。身熱發痧。痰咳气喘。煩躁少寐。頻渴脈大。且議淸泄。

牛蒡﹝三錢﹞杏仁﹝三錢﹞桑皮﹝一錢五分﹞羚羊角﹝一錢﹞桔梗﹝一錢﹞連翹﹝二錢﹞薄荷﹝八分﹞

象貝母﹝一錢五分﹞

又痧痘巳回。目赤咽痛。餘毒未淸。宜涼解泄邪。

犀角﹝一錢﹞嫩元參﹝一錢五分﹞銀花﹝一錢﹞小生地﹝三錢﹞桔梗﹝一錢﹞霜桑葉﹝一錢﹞連翹﹝二錢﹞生甘艸﹝三分﹞黑山梔﹝一錢五分﹞

痘

曹﹝八歲﹞頭面堆沙回靨。毒瓦斯未盡。口疳齦血。稚年陽亢陰虛。恐有暴脫之慮。

地骨皮﹝三錢﹞犀角﹝四分﹞連翹﹝一錢五分﹞川貝﹝二錢﹞生地炭﹝三錢﹞生艸﹝三分﹞銀花﹝一錢﹞丹皮﹝一錢五分﹞

穆﹝四歲﹞堆沙已經回靨。毒瓦斯未盡。咳痰不寐。稚年陽亢陰虛。最怕慢驚之變。治從和脾胃。利濕方法。

地骨皮﹝三錢﹞川斛﹝三錢﹞苡仁﹝二錢﹞川貝﹝去心研﹐二錢﹞炒麥冬﹝二錢﹞茯苓﹝三錢﹞銀花﹝一錢﹞

驚

陸﹝八歲﹞驚熱內閉。躁煩不食。兩脈洪大。倘邪陷心包。痙厥至矣。

羚羊角﹝一錢﹞郁金﹝一錢﹞嫩元參﹝一錢五分﹞川貝﹝二錢﹞化橘紅﹝一錢﹞石菖蒲根﹝三分﹞連翹﹝二錢五分﹞竹葉心﹝一錢五分﹞

髙﹝三歲﹞壯熱不已。惡心未減。擬淸絡熱。

羚羊角﹝一錢﹞郁金﹝一錢﹞元參﹝一錢五分﹞小川連﹝四分﹞丹皮﹝一錢﹞黑山梔﹝一錢五分﹞連翹﹝一錢﹞捲心竹葉﹝一錢五分﹞

又淸絡得效。熱止神安。所有咳痰頻頻。再守前議。

羚羊角﹝一錢﹞杏仁﹝三錢﹞苡仁﹝二錢﹞川貝﹝一錢五分﹞橘紅﹝一錢﹞塊茯苓﹝二錢﹞霜桑葉﹝一錢﹞鮮枇杷葉﹝一錢五分﹞

嚴﹝二歲﹞驚熱不解。便靑神呆。躁煩不安。邪陷心包。將有螈之象。

羚羊角﹝一錢﹞郁金﹝一錢﹞元參﹝一錢五分﹞川貝﹝一錢五分﹞天竺黃﹝一錢﹞細葉菖蒲根﹝三分﹞

連翹﹝一錢五分﹞橘紅﹝一錢﹞

馮﹝四歲﹞風溫內郁。身熱咳嗽。脈大。

桑葉﹝一錢﹞杏仁﹝三錢﹞桔梗﹝一錢﹞羚羊角﹝一錢﹞象貝﹝一錢五分﹞連翹﹝一錢五分﹞牛蒡子﹝炒研﹐一錢五分﹞

吐瀉

夏﹝五歲﹞暑熱內踞。上吐下瀉。稚年脾胃气弱。不振使然。

藿香葉﹝一錢﹞制半夏﹝一錢五分﹞南山楂﹝一錢五分﹞飛滑石﹝三錢﹞木瓜﹝一錢﹞茯苓塊﹝三錢﹞

濃朴﹝一錢﹞

諸﹝二歲﹞熱犯脾胃。嘔乳自利。最多變驚。

鮮藿香葉﹝一錢﹞制半夏﹝一錢五分﹞六一散﹝二錢﹞小川連﹝三分﹞黃芩﹝一錢﹞淡竹葉﹝一錢﹞生白芍﹝一錢﹞

吳﹝二歲﹞兩關脈數。吐乳洞泄。煩躁。睡喜覆臥。是腹痛按之痛止之象。據述跌僕之後。初瀉而嘔吐。乳食格拒。

驚則气亂明矣。此屬蛔厥之徵。稚年脾胃。气餒不振。四肢厥冷。經旨謂蛔厥多從驚恐得之。是邪非邪。擬方候裁。

吳萸炒川連﹝三分﹞制半夏﹝一錢五分﹞炒白粳米﹝一錢五分﹞生白芍﹝一錢五分﹞艸郁金﹝一錢﹞炒黑川椒﹝三釐﹞薑汁﹝臨服﹐衝入二匙﹞茯苓﹝一錢五分﹞加石菖蒲根又胃衰厥冷。吐瀉不止。

參須條﹝五分﹞煨姜﹝五分﹞

疳

曾﹝八歲﹞腹膨便瀉。羸瘦不食。潮熱目翳。癥屬難治。

靑蒿梗﹝一錢﹞制半夏﹝一錢五分﹞炒穀芽﹝一錢﹞炒濃朴﹝一錢﹞廣皮﹝一錢﹞塊茯苓﹝三錢﹞南楂炭﹝一錢五分﹞雞肫皮﹝炙﹐一具﹞

殷﹝六歲﹞腹膨便泄。面黃肢浮。此屬痺疳。

焦白術﹝一錢五分﹞廣皮﹝一錢﹞茯苓﹝三錢﹞苡仁﹝二錢﹞大腹皮﹝一錢五分﹞澤瀉﹝一錢﹞南楂炭﹝一錢五分﹞木瓜﹝一錢﹞

徐﹝五歲﹞潮熱羸瘦。咳則嗆血。稚年陽亢陰虛。已屬童勞之象。暫服甘寒。淸養肺胃陰液。

地骨皮﹝三錢﹞甜杏仁﹝三錢﹞川斛﹝三錢﹞川貝﹝去心研﹐二錢﹞北沙參﹝一錢五分﹞麥冬﹝一錢五分﹞霜桑葉﹝一錢﹞玉竹﹝二錢﹞鮮枇杷葉﹝蜜炙三錢﹞

徐﹝八歲﹞羸瘦嗆逆。骨蒸盜汗。擬潤肺以肅金。寧心以止汗。養陰平肝以退熱。

川貝﹝一錢五分﹞白蒺藜﹝去刺炒﹐一錢五分﹞生地炭﹝三錢﹞揀麥冬﹝一錢五分﹞川貝﹝二錢﹞杏仁﹝炒焦﹐二錢﹞地骨皮﹝一錢五分﹞北沙參﹝一錢五分﹞云茯神﹝二錢﹞加石決明﹝研﹐三錢﹞

癇痙厥

沈﹝五歲﹞癇厥病來迅速。醒後兩脈皆洪。四肢搐搦。身熱。由陽气拂逆。勢防絡閉。

暹羅犀角﹝一錢﹞陳膽星﹝三分﹞嫩元參﹝一錢五分﹞羚羊角﹝一錢﹞橘絡﹝一錢﹞石菖蒲根﹝四分﹞連翹﹝一錢五分﹞捲心竹葉﹝一錢五分﹞

史﹝八歲﹞稚年痙厥。服淸泄少愈。是在肝膽風邪。將解之時。陰液尙屬餒怯。最多反復復熱。今又入暮。煩躁口渴。爲熱深厥深。痙厥復至矣。然刻下忌用淸火寒涼。所防胃汁苦涸。難以援救。今擬滋淸營絡。退熱。兼須養正。錄法備參。

川斛﹝三錢﹞嫩元參﹝一錢五分﹞遠志﹝五分﹞小生地﹝三錢﹞麥冬﹝一錢五分﹞茯神﹝二錢﹞丹皮﹝一錢﹞生白芍﹝一錢五分﹞

虫

曲﹝八歲﹞生冷食物不化。腸腑停滯。脾弱運化失宰。腹膨便泄。已經瀉虫。此屬濕熱內聚。治宜苦味勝濕。兼佐理疳化疳。

土炒川連﹝四分﹞土炒白術﹝二錢﹞豬苓﹝一錢五分﹞雞肫皮﹝炙﹐一錢﹞川楝皮﹝一錢﹞澤瀉﹝一錢﹞

生白芍﹝一錢五分﹞

全﹝七歲﹞濕熱內聚。腹膨瀉虫。擬用苦味勝濕。

苦川楝皮﹝一錢﹞土炒白術﹝一錢五分﹞茯苓﹝三錢﹞炒濃朴﹝一錢﹞川黃柏﹝一錢﹞澤瀉﹝一錢﹞南山楂﹝一錢五分﹞槐米﹝一錢﹞

集方

截三日瘧方立效檳榔﹝三錢﹞川流麻﹝三錢﹞丁香﹝七粒﹞烏梅﹝七枚﹞杏仁﹝七粒﹞

瘡膏方銅綠﹝三錢﹞淘丹﹝三錢﹞白枯礬﹝六分﹞輕粉﹝二錢﹞菜油調撻於油紙上夾好。攢孔用。

鎭驚丸制半夏﹝一錢﹞制南星﹝三錢﹞巴豆霜﹝一錢五分﹞輕粉﹝一錢﹞礞石﹝三錢﹞薑汁爲丸。如芥子。朱砂爲衣。一用飛滑石爲衣。

眼癬撻藥取其金能制木靑黛﹝四分﹞鑪甘石﹝制四分﹞銅綠﹝﹐四分﹞

朱黃散藥朱﹝三釐﹞西牛黃﹝二釐﹞當門子﹝一釐﹞

平胃散制茅術﹝一兩﹞制香附﹝一兩﹞南楂炭﹝一兩﹞濃朴﹝五錢﹞陳皮﹝一兩﹞雞肫皮﹝五錢﹞

必勝丹炒軍﹝一兩﹞黑白醜﹝一兩﹞檳榔﹝炒脆﹐二錢﹞

淸金丹礞石大黃﹝一兩﹞黃芩﹝五錢﹞南星﹝五錢﹞半夏﹝制﹐五錢﹞

六一散飛滑石﹝六兩﹞炙艸﹝烘﹐一兩﹞加雄黃﹝一兩﹞卽辰砂六一散聞痧藥牙皂﹝三分﹞丁香﹝一分﹞麝香﹝五釐﹞雄黃﹝一錢﹞朱砂﹝五釐﹞

食痧藥茅術﹝炒脆﹐一錢﹞雄黃﹝五分﹞丁香﹝一分﹞麝香﹝五釐﹞蟾酥﹝二分﹞燒酒浸爛研勻

