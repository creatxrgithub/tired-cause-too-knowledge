

張氏婦科

白蒲嶺張氏女科

唐時開通年間﹐有一神人借宿於慈邑張氏家﹐次日將書付張氏之婦。開卷視之﹐乃女科也﹐初以調經﹐其法和气血﹑均寒熱﹐而世無不育之婦﹔次以胎前﹐其法補气血﹑淸痰火﹐凡有諸癥必先安胎爲主﹔次以胎前產後﹐其前後不同。此書數百年來隱而不發﹐今予得之醫論十三篇而無遺癥。胎前產後各各辧明﹐與諸家用藥大有不同﹐傳與當世醫者﹐庶免婦女之大難。得此書者﹐當存好生之心﹐勿祕可也。

廣嗣論

凡少婦不受孕者無他﹐多因气血不調﹐寒熱不均。有气盛而血虛者﹔气血流通﹐徧走四肢﹐使血不得積聚於子宮﹐子宮枯燥﹐往來易感陽气﹐不能成胎。大宜補血﹐使血與气相配﹐孕斯成矣。大凡气盛血衰者﹐其月水多不應期而至﹐或數月一至﹐或期年一至。醫者愼不作血隔看。大宜補血﹐愼勿破血。有血盛而气衰者﹕血不能自行﹐隨气而動﹐气衰不運﹐多積於子宮﹐滿則溢也。其月水不月而至﹐今呼爲敗。愼勿用養血之劑﹐蓋養血之藥又能活血﹐補之非徒無益﹐而病反加劇矣。宜重用參術補气﹐使气能配血﹐則病可愈而孕可懷也。有熱勝者﹕其月水必先期而至。如大熱者﹐其腹大痛﹔微熱者﹐其腹微痛。愼勿作寒痛看﹐𨿽易入陽气﹐豈能懷孕乎﹖當服寒涼之劑以調之。有寒勝者﹕必月水後期而至﹐其腹不礙痛﹐若精气不能易入﹐豈能久存於腹﹖宜服溫暖之藥以調之。气血旣平﹐寒熱旣和﹐則無不孕矣﹗

胎前論

凡孕婦諸癥別無他故﹐因受胎之後﹐气血有方﹐不能滋養其胎而母病至矣。气血旣虛﹐使胎不安於母腹﹐須大補气血﹐則胎自安。有胎動而母病者﹐安其胎﹐母病愈。蓋胎前患病﹐以安胎辦主。若胎孕一動﹐病必難治﹐醫須愼之。

產後論

夫產後之患多起於風寒﹑飲食之間﹐其餘則血气爲患。夏月之病多因於風﹐冬月之病多因於寒﹐惟飲食之患無定時也。蓋易產之後﹐其病易治﹔難產之後﹐其病難治。難產必深感風寒﹐兼气血極虛﹐𨿽略進飲食﹐力不能勝﹐亦爲之患也。產後諸癥﹐多類傷寒﹐莫作傷寒治之﹐更莫作雜癥治之。此乃女科不傳之訣﹐醫者切莫狐疑。其治法前後不同﹐二十日前气血未定﹐惡露未盡﹐當破血爲主﹔二十日外气血已定﹐各歸經絡﹐𨿽有惡露﹐驅逐不行。凡有諸癥要補气血﹐更兼活血﹐諸書以月外作雜癥治之﹐其言謬矣。

婦人月水

經水或一﹑二月一至﹐或期年一至﹐不甚瘦弱者﹐此气盛血衰也。愼勿作血隔治﹐當補血爲主﹕當歸﹝三錢﹞川芎﹝二錢﹞芍藥生地丹參玄胡小茴牛膝蘇梗圓眼肉﹝各一錢﹞

婦人如同前病﹐身體瘦弱﹐或發寒熱﹐此气血兩虛﹐血枯經閉。宜大補气血爲主﹕人參﹝五分﹞茯苓白術歸身芍藥圓眼肉﹝各二錢﹞沙參丹參生地木通﹝各一錢﹞

婦人敗血不日而至﹐此非敗血﹐气虛故也。宜補气爲主﹕人參﹝五分﹞甘艸﹝五分﹞白術黃茯苓阿膠﹝各二錢﹞木通﹝八分﹞

婦人月水先期而至﹐小腹作痛﹐气血兩熱故也。當理气淸火爲主﹕延胡索甘艸﹝各三錢﹞黃山楂撫芎﹝各二錢﹞芍藥蘇梗丹皮木通香附﹝各一錢﹞婦人月水後期而至﹐此气血虛寒故也。

川芎當歸艾葉香附紅花﹝各二錢﹞桂枝黑姜﹝各五分﹞玄胡索木通﹝各一錢﹞

種子方

紅花桃仁玄胡香附﹝各二錢﹞小茴枳殼牛膝﹝各一錢﹞山楂﹝三十粒﹞莪術﹝八分﹞官桂﹝三分﹞

如月水先期而至﹑加黃芩二錢﹔如後期而至﹐加酒炮姜五分。先期而至﹐血若紫色﹐黑色成塊者﹑血熱故也﹐加黃芩﹑黃連﹑荊芥﹐必不可少﹔後期而至﹐血色淡紅者﹐痰多血少故也﹐又兼寒﹐生地二陳湯加黑姜煎服妙。

胎前諸癥

婦人胎气不固﹐常要小產﹕人參﹝五分﹞加條芩殼砂杜仲川斷糯米﹝一撮炒﹞

孕婦因跌撞﹑壓觸﹑腹痛﹑血下﹑胎動﹕川芎黃芩芍藥﹝各三錢﹞當歸熟地杜仲﹝各一錢﹞殼砂川斷﹝各二錢﹞阿膠﹝一錢﹞

胎動下血﹐其腹絞痛﹐不知兒身死活﹕川芎﹝六錢﹞當歸﹝三錢﹞水酒煎﹐作三次服。胎活卽安﹐胎死卽下。

婦人下血不止﹐胎上衝心﹐四肢逆冷幾死﹕阿膠杜仲﹝各三錢﹞條芩﹝三錢﹞川芎﹝三錢﹞熟艾桔梗﹝各二錢﹞陳皮竹葉﹝各二錢﹞

妊婦小腹沈重﹐痛不可忍﹐二便閉塞不通﹐名胎壓膀胱﹕升麻川芎條芩杜仲山藥川斷﹝各二錢﹞人參﹝五分﹞黃連茯苓﹝各一錢﹞白術﹝土炒二錢﹞

孕婦胎孕上衝﹐痛不可忍﹐此爲子懸血虛故也。大宜補血爲主﹕四物湯加條芩﹑殼砂﹑桔梗﹑陳皮。

胎孕不安﹐因气血不足。血虛則隨气上升﹐大宜補血爲主﹔气虛隨血下墜﹐大宜補气爲主﹐次宜安胎。

若云「諸癥不宜補」者﹐此醫家大誤事也。

孕婦厭食嘔吐﹐此因气虛不得流通﹐便化爲痰涎﹐多聚於胃﹐故有此癥。宜補气祛痰爲主。

白術川貝﹝各三錢﹞茯苓前胡﹝各二錢﹞旋復花香附殼砂陳皮﹝各一錢﹞

妊婦漏胎下血﹐竟如月水﹐若待血幹﹐非但損子﹐亦損其母﹕熟地白術姜炭茯苓﹝各二錢﹞條芩﹝二錢﹞歸身殼砂阿膠﹝各一錢﹞

妊婦腹中煩悶者﹐气血兩虛故也。心肺兩經火動﹐名爲子煩﹕條芩麥冬白術茯苓芍藥﹝各二錢﹞知母防風前胡﹝各一錢﹞

孕婦尿澀﹐小便小道熱痛者﹐名子淋﹕冬葵子木通粉艸﹝各一錢﹞條芩芍藥赤茯苓﹝各二錢﹞

孕婦腹中胎鳴﹐因懸髙而胎失气管﹐故有此癥﹐名子鳴﹕川芎﹝三錢﹞川連﹝二錢﹞

妊婦小便頻鳴﹐名爲轉胞﹐气虛血熱也﹕人參茯苓條芩﹝各二錢﹞歸身川芎芍藥粉艸﹝各一錢﹞

妊婦徧身浮腫﹐脾胃气虛﹕茯苓澤瀉白術﹝各二錢﹞木通豬苓濃朴﹝各一錢﹞

妊婦二﹑三月期﹐心腹腰痛難忍﹐气熱腎虛故也﹕六味加條芩三錢﹐當歸﹑阿膠﹑甘艸各一錢。

妊婦徧身疼痛﹐气血兩虛﹐痰涎作痛﹕人參加柴胡﹑前胡﹑川貝﹑生薑。

妊婦寒熱不快者﹐亦气血兩虛故也﹕逍遙散加條芩﹑殼砂﹑生薑。

妊婦傷寒﹐恐熱極損胎﹐必先安胎﹐後隨癥治之。先用條芩﹑殼砂﹐後用本癥之藥﹐切忌姜﹑桂﹑麻黃辛熱之物。

妊婦痢疾﹐必先用條芩﹑殼砂以安胎﹐次隨癥治之。須忌檳榔﹑枳殼﹐恐其下胎﹐則病難治﹐須用仔細。

妊婦泄瀉虛寒﹐因久痢之後故有此癥﹕五苓散加良姜。

凡妊婦服藥﹐𨿽有諸癥﹐條芩﹑殼砂必不可少。

黃芩安胎﹐淸三焦之火﹐能降血下行﹔殼砂安胎﹐乃血中之要藥﹐又能止痛行气﹔阿膠安胎﹐乃止血養血之藥﹐治血虛胎動。

妊婦小產與小產不同。小產損傷胎气﹐不比大產瓜熟蒂圓﹐出於自然。以補中益气爲主。小產之後﹐𨿽有諸癥﹐必因气血虛寒而起。宜補气血﹐以十全大補湯爲主﹐或人參湯加阿膠﹑艾葉好。

冬葵子﹝五錢﹞枳殼木通蟬蛻﹝各二錢﹞車前子﹝五錢﹞歸尾﹝三錢﹞

難產方

蟬蛻蛇蛻龜甲﹝各三錢﹞

新瓦焙榦爲末﹐好酒下之﹐立下。

子死腹中﹐用牯牛糞炒爲末﹐入醋半盞調﹐以靑布包好﹐於臍上熨之立下。

妊婦血暈﹐不論大小產﹐皆有此癥。大補气血爲主。然大產﹑小產不同﹐小產多因气血兩虛而致﹐其大產因敗血流入肝經﹐致眼目黑暗﹐頭目旋暈。宜破血爲主。當先以烈火一盆﹐置病患口鼻之下﹐將好醋一鐘傾入火內﹐使气入其口鼻之中﹐其神乃定﹐而神自醒也。後隨癥治之。有下血過多而暈者﹐以人參湯﹔有用心使力多而暈者﹐以防風通聖散加四物治之。

產後諸癥

產後血暈﹐敗血衝肝也。

山楂﹝三錢﹞紅花﹝二錢﹞桃仁官桂香附良姜莪術﹝各一錢﹞

產後頭痛﹑發熱﹑口漧﹑飽悶﹑出汗者﹐由飲食過多也。以消食祛風爲主﹐數日內治﹕山楂﹝三錢﹞莪術天麻桔梗陳皮麥芽紅花﹝各一錢﹞黑漧薑﹝八分﹞

產後作寒作熱﹐血入心肺則熱﹐血入脾胃則寒﹐寒熱相生故也。認爲瘧治者﹐非也。

三稜莪術紅花桃仁﹝各二錢﹞官桂黑漧薑﹝各一錢﹞山楂﹝三錢﹞

產後四肢浮腫﹐因敗血走注五臟﹐傳流四肢﹐不能運化﹐或因飲食傷脾故也。以水腫治之﹐非也。宜五苓散加三稜﹑莪術二錢﹑山楂三錢﹔月內加桃仁﹑紅花﹑黑姜﹐不必多用。

產後癲狂﹐如見鬼神﹐狂言無度﹐敗血﹐熱血衝心﹐如有所觸﹐勿作風邪。

山楂官桂﹝各三錢﹞木香香附黑姜﹝各一錢﹞紅花桃仁﹝各二錢﹞

產後泄瀉不止者﹐多因誤食生冷堅硬之物﹐與惡血相搏﹐流注大腸﹐不能克化也。

三稜莪術紅花桃仁黑漧薑山楂加五苓散夫產後泄瀉﹐多有不同。或因難產之後﹐气血兩虛而泄瀉者﹐瀉久則寒﹔或因寒气所侵而瀉者﹐久則必虛。其治法相同。

五苓散加三稜﹑莪術﹑山楂。

或因瘀血流入大腸而泄瀉者。

黑姜官桂山楂紅花桃仁上二癥﹐泄久與虛寒癥同治﹐醫須仔細﹐一有誤﹐十不能救一也。產後泄瀉﹐水谷不化﹐糞門不閉﹐此虛寒極也。不論久近﹐治法一同。

人參﹝五分﹞白術茯苓肉桂黑姜﹝各二錢﹞豬苓澤瀉﹝各一錢﹞

產後泄瀉﹐腹中作痛﹐大便急澀者﹐亦瘀血入大腸也。若久遠﹐以虛寒治之。

黑姜官桂紅花﹝各二錢﹞三稜莪術﹝各一錢﹞桃仁產後百節疼痛﹐由產後骨節開張﹐因冒風寒﹐敗血不行﹐流入經絡﹐停聚不散也。

紅花桃仁﹝各二錢﹞歸尾黑漧薑官桂烏藥秦艽﹝各一錢﹞

產後小便尿血﹐色如雞肝者﹐因產後調理失宜﹐惱怒傷肝心二經﹐流入小腸也。若流入大腸﹐必大腸阻難也。

紅花桃仁丹皮﹝各二錢﹞木香桔梗木通香附﹝各一錢﹞

產後胸脹气滯﹐嘔逆不定﹐因飲食過多﹐聚於胃中﹐與痰結聚成塊。上喘气急﹐四肢寒熱﹐口干心悶﹐睡臥多驚﹐日近者用﹕山楂﹝三錢﹞烏藥﹝二錢﹞砂仁麥芽川貝母陳皮香附黑漧薑﹝各一錢﹞

日遠者用﹕三稜莪術前胡檳榔柴胡﹝各一錢﹞砂仁﹝二錢﹞

產後喉中如蟬鳴﹐因惱怒所致﹐敗血衝心﹐轉入肺經﹐敗血與气結聚成塊﹐入於喉中。若患此癥﹐十難救一。

肉桂紅花桃仁良姜﹝各二錢﹞木通烏藥陳皮﹝各一錢﹞

產後泄瀉﹐胸膈飽悶﹐泄瀉不常﹐此食積也。

三稜莪術﹝一錢﹞山楂殼砂黑漧薑官桂﹝各二錢﹞

若久遠﹐以虛寒治之。有糞渣可治﹐如屋漏黑水﹐必死無疑。

產後最忌泄瀉﹐務必謹愼。

產後面黃舌漧﹐鼻中出血﹐徧身斑點者﹐敗血入於五臟六腑﹐轉入肌膚﹐熱結不行也﹐十無一生。

紅花桃仁官桂丹皮﹝各二錢﹞莪術木通羌活防風荊芥﹝各一錢﹞

產後發熱﹑頭痛﹑手足不能伸縮者﹐由產時失於謹愼﹐多冒風邪也。切不可作中風邪﹐以發表劑擡之。

天麻秦艽川貝防風漧姜官桂蘇梗產後頭痛發熱﹐腹中刺痛難忍﹐因寒气所侵﹐敗血不行﹐結聚成塊故也。不論遠近同治。

山楂﹝三錢﹞漧薑肉桂烏藥吳萸香附玄胡紅花桃仁﹝各二錢﹞蘇梗﹝一錢﹞產後不言狂走。

石菖蒲麥冬防風天麻川芎川貝辰砂香附產後月外﹐發熱發寒﹐飲食不進﹐腹中作痛﹐因气血兩虛也。

當歸芍藥川芎人參白術茯苓香附產後月外﹐喘促痰逆﹐虛黃﹐因飲食傷胃﹐痰固其積也。

三稜莪術濃朴官桂黑漧薑川貝陳皮桔梗香附產後月外﹐寒熱不均﹐因气血兩虛故也。

甘艸芍藥柴胡白術當歸茯苓陳皮川芎香附產後月外﹐虛汗不止﹐因气血虛而遇風邪也。

白術茯苓﹝二錢﹞黃香附麥冬防風﹝一錢﹞官桂﹝五分﹞產後月外﹐聲音不出﹐嘔吐不止﹐飲食不納。

陳皮白術茯苓香附漧薑前胡黃。產後諸癥﹐多因冒風寒﹐爲敗血作禍。其漧薑﹑紅花﹑桃仁﹐烏藥﹑肉桂﹑山楂﹑香附必不可少。

治產之癥﹐妙在漧薑。若大熱重用﹐若微熱則輕用﹐輕則一錢﹐重則三錢。須要酒炒得黑﹐不黑不可用﹐恐反生火。

產後月外﹐气血已定﹐已歸經絡﹐𨿽有諸癥﹐宜大補气血。又宜活血﹐而諸書以芍藥爲產後最忌﹐殊不知月外諸癥﹐非芍藥不能收功。誠恐不信談論﹐特備其要﹐以俟違者鑑之。

產後月內﹐口眼歪斜﹐角弓反張﹐不能伸縮﹐此系產時冒風邪所致。而發熱頭疼者﹐宜用此方﹕天麻貝母秦艽歸身官桂蘇梗漧薑月外犯之﹐亦不可作中風治。皆因气血兩虛甚﹐宜補气血﹐隨卽祛痰爲要。產後發熱惡寒﹐月內當逐惡露爲要﹐月外各歸經絡﹐气血兩分旣定而犯此癥﹐是气血虛極。其左手脈不足﹐補血倍於補气﹔右手脈不足﹐補气倍於補血﹐切不可發表。倘因飲食不節而犯此癥﹐月內以逐惡露之藥﹐加山楂﹑麥芽﹑砂仁﹑貝母﹑陳皮﹔月外以調气補血爲主﹐加山楂﹑麥芽消食行痰之藥爲要。最忌發表藥。產後口眼斜﹐手足頑麻﹐半身不遂﹐皆因不謹愼﹐或誤下生水﹐或冒風邪所致。應在半年數月外發之﹐切不可作風邪鬼箭等癥﹐誤用鍼刺﹐並不可發表﹐如有一失﹐不可救矣。

宜服此方﹕紅花花粉﹝二錢﹞防風荊芥獨活當歸秦艽羌活牛膝白術沙參茯苓川芎﹝各二錢﹞木香﹝八分﹞加燈艸﹑老酒煎服。先服四帖﹐如不愈﹐加桑寄生二錢﹐肉桂八分。服二帖卽痊﹐可加天麻二錢妙。

安胎逐月主方補

一月名胎胚﹐足厥陰肝管胎﹐此經少气多血。

二月足少陽膽管胎﹐若始膏﹐此經气多血少。

三月名始胎﹐手少陰心管胎﹐此經少血多气。

歸身茯神黃芩﹝時寒少用﹞殼砂﹝時寒多用﹞杜仲棗仁白術肉桂形體成﹐四个月﹐命門相火管胎﹝手少陽三焦﹞﹐去棗仁﹑茯神﹐加熟地三錢。始受水精以行血脈﹐此經气多血少。

能動﹐五个月﹐太陰脾經管胎﹐去肉桂﹐加白術二錢。始受火精以成其气﹐此經少血多气。

筋骨立﹐六个月﹐陽明胃經管胎﹐加人參五分。如肺虛﹐加數倍可也﹐始受金精以成其筋﹐此經气盛血少。

毛髮生﹐七个月﹐太陰肺經管胎﹐減砂仁至三分﹐加黃芩至二錢。始受木精﹐以成其骨﹐此經少血多气。

臟腑具﹐八个月﹐陽明大腸管胎﹐加人參錢半。始受土精以成膚﹐此經气盛血多。

穀气入胃﹐九个月﹐少陰腎經管胎﹐原方不用﹐用寬胎散﹐始受石精以成毛髮﹐此經少血多气。

歸身益母艸川芎枳殼杜仲諸神備﹐十个月﹐太陽膀胱管胎﹐同前九个月方。臨盆用催生散。臟腑﹑關節﹑人神具備﹐此經少气多血。

當歸枳殼香附益母艸川芎陳皮紅花白芷奇方。產後一二日間﹐痢疾並心痛。

赤芍山楂歸尾牛膝陳皮肉桂劉寄奴姜炭川芎香附桃仁﹝去衣﹐各一錢﹞日一劑﹐如有乳毒加白芷。

產後五六日﹐發熱﹐不思飲食﹐有似傷寒等癥。

赤芍桃仁歸尾陳皮甘艸山楂肉枳殼香附玄胡漧薑肉桂加白芷末藥方﹕劉奇奴山楂香附棉花子烏豆俱炒爲末﹝香附易玄胡﹐加荊芥尢妙﹞﹐砂仁湯送二錢。

四物湯加減法﹝古方﹞﹕四物芎歸芍地黃﹐女科諸病是良方。

調理養血醫虛損﹐胎產無如用此湯。

參術苓甘名八物﹐气虛血弱功最捷。

十全加了桂黃﹐大補眞元與精血。

若對參蘇號補心﹐心虛血少夢中驚。

產後感寒能服此﹐不須加減效如神。

下午發熱本陰虛﹐方加知柏可痊除。

骨蒸勞熱紫鱉﹐知柏能兼地骨皮。

婦人經水適然來﹐似瘧湯中加小柴。

妊娠月水時時下﹐膠艾加之止漏胎。

經水過期陰血少﹐本方加桔與參。

腹內積气當爲痛﹐香附莪稜服自行。

月經紫色及先期﹐方入芩連並牡皮。

小腹瘀經兜澀痛﹐桃紅烏附莫教遲。

瘦婦血枯經澀閉﹐本方增入桃仁治。

肥人色淡屬於痰﹐配合二陳成一劑。

經血行來太去多﹐芩連柴柏可同科。

更加荊芥與羌活﹐升提其气要安和。

方加芩術善安胎﹐胎痛砂蘇郁便用。

腹大異常成水病﹐心胸气逆如鼓硬﹐鯉魚湯煎苓術芩﹐減地芎加姜桔應。

胎气不安胸隔脹﹐枳桔加之卽宣暢。

孕婦心煩號子煩﹐芩麥茯苓爲根據傍。

芎歸二味佛手名﹐坐艸忙煎可保生。

若是難產生不下﹐艸霜白芷一同行。

焦姜能治產後熱﹐甘艸大芎補陰血。

汗多方內減川芎﹐急服參防气脫。

產後血迷成血暈﹐惡露去多精神困﹐澤蘭芎歸荊參艸﹐散號淸魂能定暈。

黑神減芎入桂姜﹐炙甘黑豆炒蒲黃。

淨露下胸除腹滿﹐酒便調服效非常﹐產後惡露如何少﹐若無別癥精神好。

驀然寒熱腹中疼﹐還是黑神眞个妙。

產後驚風血不來﹐肚疼發熱脹難挨﹐柴胡佛手靈脂澤﹐羌活紅花仔細排。

產後須當四物湯﹐但凡初產配焦姜。

產初用芍傷生气﹐膩膈尢嫌熟地黃。

腸滑地歸當應忌﹐汗多須把川芎去。

血虛腹痛赤芍良﹐加減四物先賢祕。

十全濟陰丸歸身﹝酒洗﹞熟地香附﹝酒煮四兩﹞山藥白術﹝二兩五錢﹞杞子人參﹝二兩﹞蘄艾葉﹝二兩去筋梗﹐同香附﹐酒醋煮一時﹐搗﹐焙﹞川芎白芍丹皮紫石英﹝火碎各一兩五錢﹞澤蘭﹝一兩﹞紫河車﹝一具用銀鍼刺﹐去紫筋﹐酒洗淨白﹞上藥切片﹐同河車入沙鍋內﹐用陳老酒三碗﹑陳米醋一碗﹑淸白童便一碗﹑米泔水數碗﹐和勻﹐浮藥寸許﹐密蓋不透﹐桑木火慢煮﹐以河車融化汁幹爲度﹐取出同搗極爛﹐捏作餅﹐日曬夜露三晝夜﹐宜在月滿之時以受日精月華。仍焙漧﹐爲末﹐搗爛﹐蜜丸如梧子﹐每服五十丸﹐空腹淡鹽湯下﹐隨用早飯﹐使藥下行﹐忌食生蘿卜。

凡月經過期﹐或少或不行﹐皆血寒血少也。尺脈必微弱﹐加桂心五錢﹝夏三錢﹞﹐黃一兩﹝炙﹞。先期﹐血熱也。脈來必數﹐加條芩二兩﹝酒炒﹞﹑生地一兩五錢﹝酒炒﹞。腹痛加芍藥一兩﹝酒炒﹞。將行而先作痛者﹐血實而气滯也﹔成塊者﹐气凝也。脈來弦數滑大﹐加延胡一兩﹝酒炒﹞﹐陳皮八分﹐木香﹑柴胡梢五錢。行後作痛者﹐气血俱虛也﹐尺脈必虛澀而兼緊﹐加黑姜三錢﹐白茯苓一兩﹐桂心五錢﹝夏三錢﹞。三五日後﹐腹中綿綿作痛者﹐或淋瀝不止﹐血因气滯未盡也。尺脈見沈澀﹐或沈弦﹐加木香五錢﹐柴胡六錢。紫色或黑色﹐血熱之甚也。尺脈見洪數﹐加條芩﹑黃柏各一兩﹐炒生地一兩五錢﹝灑浸﹞。過期色淡﹐肥人則有濕痰﹐加茯苓﹑蒼術﹝米泔﹑淡鹽水炒﹞﹑陳皮各一兩﹐白術五錢﹐減熟地一兩﹐瘦人則血虛少而水混之﹐加桂心五錢。或來或斷﹐或發寒熱者﹐加柴胡八錢﹐白茯苓一兩。凡經不調﹑多白帶者﹐肥人主胃中濕痰流注﹐加制蒼術﹑白茯苓一兩五錢﹐減熟地一兩﹔凡瘦人气多血少﹐脾虛﹐加木香五錢﹐牡蠣﹝﹞﹑赤石脂﹝﹞﹑白茯苓各一兩。凡多崩漏者﹐減香附﹑艾葉各一兩﹐加荊芥穗﹝炒﹞一兩﹐黃芩一兩五錢。血崩者﹐或多﹐加阿膠一兩﹐黑姜五錢﹐黃一兩﹝炙﹞。

元气虛弱﹑經水閉者﹐加牛膝二兩。屬寒加桂心五錢﹐屬熱加黃芩一兩﹝酒炒﹞。

凡婢外家多忌於嫡者﹐必多抑鬱﹐以致經水不調者﹐加法制香附二兩﹐或血弱心虛﹐交感時驚恐不寧﹐則精气不聚﹐加琥珀﹝另研﹞﹑棗仁﹝隔砂略炒﹞﹑茯神各一兩﹐辰砂﹝飛﹞﹑紫石英各五錢。此方十年不育者﹐皆主之。

調經方臨期服三帖﹕烏附芍芎歸﹐桃仁索桂茴。

當歸﹝三錢﹞撫芎紅花﹝酒炒﹞小茴香附﹝酒洗﹐炒﹞赤芍﹝各一錢﹞烏藥﹝一錢﹞延胡﹝二錢醋炒﹞桃仁﹝去皮尖四錢﹞赤桂﹝五分酒炒﹞姜﹝三片﹞燈心﹝十根﹞經前服。

經期後方﹕四物杜續苓斛砂姜當歸﹝一錢﹞熟地﹝一錢﹞芍藥﹝二錢酒炒﹞杜仲﹝二錢﹞茯苓﹝一錢﹞石斛﹝一錢﹞川芎﹝一錢﹞川斷﹝一錢五分﹞砂仁﹝五分﹞煨姜﹝一大片﹞棗﹝三枚﹞半饑飽服。

丸藥方﹕地歸杜續苓斛故菟車蓉熟地當歸杜仲川斷故紙菟絲﹝各四兩﹞肉蓯蓉﹝二兩﹞茯苓﹝二兩﹞石斛﹝三兩﹞河車﹝一具﹞

產後總論

凡經胎諸癥﹐皆起於气血衰﹑脾胃虛。而產後之气血至脾胃虛衰尢甚﹐是以丹溪論產當以大補气血爲主。𨿽有他癥﹐以末治之。夫產後憂驚勞倦﹐血气暴虛﹐諸癥乘虛易入。如有气母﹐專耗散﹔如有食母﹐專消導。熱不可用芩﹑連﹔寒不可用桂﹑附。寒則血气停滯﹐熱則新血流崩。至如中外感﹐見三陽表癥﹐多似可汗也。在產後而用麻黃﹐則重竭其陽﹔見三陰裏癥﹐多似可下也﹐在產後而用承气﹐則重竭其陰耳。識脇痛如腎虛﹐惡露之停﹐休用柴胡﹔譫語汗出乃元弱似邪之癥﹐毋同胃實。厥有陽气之衰﹐難分寒熱﹐非大補不能回陽而起弱痊。由陰血之虧﹐毋論剛柔﹐非滋榮不能舒筋而活絡。又如乍寒乍熱﹐發作有時﹐癥似瘧也﹐若以瘧治﹐遷延難愈。神不守舍﹐言論無序﹐病似邪也﹐若以邪論﹐危可立待。去血多而大便燥結﹐蓯蓉加於生化﹐非潤腸順气之能通。患汗多而小便短澀﹐六君倍用參﹑﹐必生津助液之可利﹐加參於生化﹐頻服﹐救產後之危﹐長生活命﹐屢用蘇。絕谷之人﹐疝﹑脫肛﹐多是元虛下陷﹐須用補中益气。口噤拳攣﹐如因血燥類風﹐還仗生化加參。產戶入風而痛甚﹐宜服羌活養榮。玉門傷冷而不閉﹐須選蛇﹑菟﹑萸﹑硫。怔仲驚悸﹐生化湯堪加定志。似邪恍惚﹐安神丸助用歸脾。因气而滿悶虛損﹐生化加木香爲佐。因食而噯酸惡食﹐六君加曲﹑麥爲良。气短者﹐人參﹑生化﹑杏核。气短而汗出者﹐再加浮麥﹑麻根。若內虛弱而外感深﹐人參寧肺堪用。咳嗽者﹐生化﹑杏﹑桔﹑知母。痰嗽而汗出者﹐還增半﹑棗﹑參﹑。若干咳嗽而大熱甚﹐加減四物尢宜。泄瀉而塊痛已無。酌用參﹑﹑肉果﹑訶子。痢疾而後重﹐如甚急﹐煎木香﹑白茯苓﹑陳皮。乳癰腫痛﹐制立兩方。未膿﹐栝蔞﹑乳﹑沒﹔已膿﹐大補金花。嘔吐絕谷分爲兩癥﹐气滯﹐加減六和﹔血滯﹐安胃行血。須知蘇木﹑稜﹑莪大能破血﹐靑皮﹑枳實最消脹滿。要識耗气破血之劑損傷榮衛﹐止可施子少壯﹐豈宜用於胎產。大抵新產之後﹐須問惡露何如﹖塊痛未除﹐不可遽加﹑術。腹中痛止﹐補中益气無疑。至如陽亡脫汗﹐气虛喘促﹐須服加參生化﹐是從權也。又如陽亡大熱﹐血崩厥暈﹐速煎生化原方﹐乃急救也。治法當遵丹溪而固本﹐服法宜效太僕而加頻。

生化湯論

一產後气血暴虛﹐理宜大補。但惡露未盡﹐用補須兼行滯﹐能化又能生﹐攻塊無損元气﹐行中又兼補﹐始得萬全。以四物湯理產﹐誤人多矣。地黃性寒滯血﹐白芍酸寒無補故也。

一產後有塊痛﹐名兒枕。世多專先耗散﹐後議補﹐又立消補混方。殊不知舊血須消化﹐新血當生養。若專攻舊﹐生亦不寧﹐世以濟坤丹﹝又名回生丹﹞治產﹐用以攻血塊﹐下胞落胎。𨿽見速效﹐其元气未免虧損﹐平安產婦莫視良劑﹐不得已用一丸可矣﹐不必多服。

一生化湯因藥性功用而名也。夫產後血塊當消﹐新血宜生﹐若專消則新血不寧﹐如專生則舊血交滯。考諸藥性﹐惟芎﹑歸﹑桃仁善破舊血﹐驟生新血﹐佐以炮姜﹐甘艸﹐引入肝肺﹐生血利气﹐行中有補﹐化中有生﹐實產後妙方也。

生化湯當歸﹝八錢﹞川芎﹝三錢﹞桃仁﹝去皮尖十五粒﹞黑姜炙甘艸﹝各五分一本有陳皮﹞

煎好﹐入酒七匙。帶熱服﹐要在一二時內未進飲食前連進三服﹐服多而頻則瘀速化﹐而驟生新血﹐自免暈癥。若胎前稟弱﹐及產後勞倦﹐又當再服兩帖﹐以防危倦。且產婦服一帖﹐精神漸增﹐自不厭服藥之多。若照常間服一帖﹐只能扶危﹔若虛人見危癥又熱癥﹐墜胎或勞甚﹐身潮頭痛﹐服至四五帖必安矣。如血痛又當再服。

凡將產時﹐預制二三帖﹐至胞衣一破﹐速煎一帖﹐候見下地卽服。不問正產﹑半產﹐𨿽少壯產婦平安無恙﹐宜服兩帖﹐以消塊生養新血。

新產及三日內服生化湯﹐兩三日痛塊未除再服。七日內血塊未除﹐不可加參﹑﹑術﹐致痛不止。

