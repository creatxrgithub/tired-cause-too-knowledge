家傳女科經驗摘奇

序

婦人乃眾陰所集﹐常與濕居﹐貴乎血盛气衰者也。血盛气弱是謂之順﹐順則百病不生﹔血衰气盛是謂之逆﹐逆則災病生焉。且婦嗜欲多於男子﹐而生病倍於丈夫。及其病也﹐比之男子﹐十倍難療﹐尢不可不考。若是四時節气﹐喜怒憂思﹐飲食房勞爲患者﹐悉與男子同也。凡婦人之疾﹐多因月經不調﹐變生諸癥﹐經候如期爲安。或有衍期﹐審虛實﹑寒熱而調之。先期而行者﹐血熱故也﹔過期而行者﹐血寒故也。熱則淸之﹐寒則溫之﹐然不可不察其有無外邪之癥。或有寒熱而後投藥﹐且經行之際與產後一般﹐調理失宜﹐其病不淺。若被驚則血气錯亂﹐經水漸然不行﹐逆於上者則從口鼻中出﹐逆於身者則爲血分成勞瘵之病。若因勞力太過﹐則生虛熱﹐變爲疼痛之根。又況婦人疾病﹐多因欲戀愛憎﹑嫉妒憂恚﹐抑鬱不能自釋﹐爲病深固﹐所以治療十倍於男子也。若病而重者﹐恚怒則气逆﹐气逆則血逆﹐血逆則腰﹑腿﹑心腹﹑背﹑脇之間﹐遇經行而病﹐過期又安。若怒極則傷肝﹐又有眼花﹑頭暈﹑嘔吐之癥﹐加之經脈滲漏於其間﹐遂成竅穴﹐或成淋漓不止。凡此之病﹐中風則病風﹐感冷則病冷﹐久而不治﹐崩漏帶下﹑七八瘕可立而待﹐卽成痼疾。若能治病於未然﹐當調經爲先。由是婦人別立方法﹐俾能自調攝之﹐所謂盡善盡美也。

求子

論曰﹕夫天地者﹐萬物之父母也﹐陰陽者﹐血气之男女也。夫有夫婦則有父子﹐婚姻之後則有生育。育者﹐人倫之本也。且男女之合﹐二情交暢﹐陰血先至﹐陽精後衝﹐血開裹精﹐陰外陽內﹐陰裹陽精而男形成矣﹔陽精先至﹐陰血後參﹐精開裹血﹐陽外陰內﹐陽精裹血而女形成矣。若夫受形之易者﹐男女必當其年。男子八歲﹐齒更發長﹐二八而精血溢。女子七歲﹐齒更發長﹐二七而天癸至。乃是陽中之陰也﹐陰中之陽也。男子三十而娶﹐女子二十而嫁﹐欲其气血充實﹐然後交合﹐故交而孕﹐孕而壽。倘若婚嫁不時﹐其气早泄﹐未完而傷﹐是以交而不孕﹐孕而不育﹐育而不壽者多矣。以此觀之﹐男女貴乎溢壯﹐則易於受形也。且父少母老﹐生女必羸﹔母少父衰﹐生男必羸﹐誠哉此理。或男子其精不濃﹐婦人血衰气旺﹐是於男女气血偏勝﹐皆使人無子。

思治療之法﹐女子當養血抑气以減喜怒﹐男子當益腎生精以省嗜欲﹐根據方調理﹐陰陽和平﹐則婦人樂而有子矣。

予嘗試驗﹐治婦人以經信爲主﹐經信不調﹐是榮衛不實也。血爲榮﹐气爲衛。气盛則血行﹐气衰則血澀﹐榮衛和通﹐气血周流﹐百病不生。臟腑寒則血凝﹐熱則血搏﹐經則血順﹐故婦人先察其心性。心性和平﹐故易治也﹔若性拗捩﹐爲難治也。務要調其心气﹐心气不調﹐則月經漸滯﹐或多或少﹐或前或後﹐孕育難成﹐百病生焉。謹按本艸﹐細詳藥性﹐君臣佐使三方﹐故名曰百病濟陰丹﹑濟陰補宮丹﹑益陰大補丹。方內滋養血气﹐調和陰陽﹐密腠理﹐實臟腑﹐治風陰痼冷﹐不可以藥分兩貴賤而有增減﹐務要根據方制度米丸。先服米湯藥四帖﹐不問虛實﹔再服丸藥﹐論虛實服。

抑气散

治婦人气盛於血﹐所以無子。尋常頭暈﹑膈滿﹑體痛﹑怔忡皆可服之。香附乃婦人之仙藥也﹐不可謂其耗气而勿服。

香附﹝四兩﹐四制﹕酒制一次﹐童便制一次﹐鹽制一次﹐醋制一次﹐曬漧﹞茯神﹝一兩﹞橘紅﹝一兩﹞甘艸﹝炙﹐一兩﹞上共爲末﹐聽用。

四物湯

治婦人經候不調﹐不孕並服。

川歸﹝三錢﹞川芎﹝二錢﹞白芍﹝一錢五分﹞熟地﹝一錢﹞澤蘭葉﹝二錢﹞牛膝﹝一錢﹞鐘乳粉﹝三分﹞﹝火﹑醋碎三﹑五次﹐用水飛過用﹞上水煎服﹐撮四帖﹐先服二帖﹐其藥煎熟﹐入乳粉三分﹐前抑气散二錢﹐入湯藥同服﹐再服丸藥。

經至日又然﹐如前二帖﹐煎服﹐訂記。

丸藥方﹕

濟陰補宮九

虛實。

川歸﹝三兩﹐酒浸﹞川芎﹝三兩﹞熟地﹝三兩﹐焙漧﹞烏藥﹝四兩﹐生用﹞黃﹝一兩﹐生用﹞阿膠﹝一兩﹐炒珠﹞肉桂﹝一兩﹐炒﹞粉艸﹝一兩五錢﹞黃芩﹝一兩半﹞秦艽﹝一兩﹐炒﹐去子﹞茴香﹝三兩﹐炒﹐用小茴﹞白姜﹝一兩﹐煨﹞三稜﹝一兩﹐醋制浸﹐煨﹞黑豆﹝三升﹐童便浸泡﹐浸一日一夜﹐曬漧﹞陳皮﹝一兩﹞蒲黃﹝一兩半﹐篩過﹞莪術﹝醋浸﹐煨﹞劉寄奴丹皮沒藥﹝制﹐另研﹞石斛﹝去根﹞白術貝母﹝各一兩﹞防風﹝一兩半﹞石脂﹝火酥碎過﹐五錢﹞木香﹝五錢﹐另研﹞香附﹝四兩﹐去毛﹐一半生﹐一半熟﹞上銼片﹐同豆拌勻﹐用醋入水﹐蒸一日﹐曬榦爲末﹐煉蜜爲丸﹐服藥﹝法開寫於後﹞。

百病濟陰丹

實。

淨川歸﹝一斤﹐酒洗﹞紅花﹝二兩﹞香附﹝一兩﹐去毛﹐捶碎﹞白芍﹝四兩﹐酒浸﹐炒﹞荊芥﹝一兩﹐另研﹞姜黃﹝四兩﹐半生半熟﹞川芎﹝四兩﹐酒浸﹐曬漧﹞三稜﹝一斤﹐水洗﹐浸透﹐紙包煨爲度﹞木香﹝二兩﹐切片﹐曬漧﹐另研﹞白芷﹝六兩﹞蘄艾﹝一斤﹞漧薑﹝四兩﹐一半生﹐一半醋浸煨﹞蘇木﹝四兩﹐捶碎﹐煎湯去渣﹞黑豆﹝二升﹞其豆用蘇木湯浸一日一夜﹐取出﹐將濕豆拌香附﹐鋪砂鍋底﹐余藥盡拌勻。仍多蘇木湯﹐以艾濕之﹐與藥和勻。惟木香﹑荊芥二味不入鍋內。前藥盡鋪上﹐用好醋一壺﹐入鍋內浸藥﹐髙一掌爲度﹐熳火煮一日﹐微潤﹐取出曬榦爲末﹐加前木香﹑荊芥末入內﹐和勻﹐用饅頭去皮﹐冷水浸透半日﹐以新薴布攪過﹐入銅銚內打糊﹐加醋﹐硬糊﹐丸如梧桐子大﹐每服五十丸﹐空心姜湯送下﹐或白湯﹐或益母湯任下。

滋陰大補丹

虛弱。

人參白術﹝炒﹞茯苓甘艸川歸﹝酒浸﹞川芎﹝酒浸﹞白芍﹝酒浸﹐炒﹞熟地﹝酒洗﹐蒸﹞沒藥﹝制﹞本﹝酒浸﹐去蘆﹞丹皮﹝水洗﹞石脂﹝醋碎七次﹞玄胡﹝捶碎﹐炒﹞白芷﹝生用﹞白薇以上各一兩﹝除石脂﹑沒藥另研﹐其餘用醋酒浸三日﹐焙榦爲末﹐足十五兩﹞香附﹝去毛﹐水﹑酒﹑醋浸三日﹐炒榦爲末﹐足十五兩﹞上藥末十五兩﹐香附末十五兩﹐入石脂﹑沒藥共勻﹐煉爲丸如梧桐子大﹐磁罐盛貯﹐服法同前。

調經服藥戒忌於後﹕一服丸藥﹐每早晨空心白湯或酒送下五十丸﹐經至加二十丸﹐中時進湯藥一服。如至二日﹐待淨方可行事。至次日不復經來﹐受胎有準﹔如若復來﹐多是難準。根據前服﹐待月事勻﹐受胎爲度。

一戒暴怒性拗﹐思想過度﹐存欲心偏﹐當風取涼﹐冷水沐浴洗手。

一忌食物﹑豆粉﹑鴨子﹑煎炒﹑油膩﹑辛辣﹐面粘硬等﹐莫食水果﹑生冷死肉﹑血塊之類。

通經丸

川椒﹝炒﹐去子﹞莪術漧漆牛膝﹝焙榦爲末﹞川歸靑皮漧薑﹝制﹞大黃桃仁紅花川烏﹝制﹞桂心﹝各等分﹞上爲末﹐將一半用醋熬成膏﹐和藥一半成劑﹐臼中拌之﹐丸如梧桐子大﹐陰漧﹐每服五十丸﹐醋湯或酒任下。一服後﹐再服大黃膏催之。

通經斑紅丸

治癥瘕及血塊﹑痞痰等癥。

斑蝥十个﹝炒﹐去頭足﹞紅娘子三十个﹝去頭足﹞漧漆﹝一錢半﹐炒去煙﹞大黃琥珀﹝各一錢﹞共爲細末﹐作三服﹐用後煎藥送下。

煎藥方

三稜莪術紅花香附歸尾赤芍靑皮丹皮生地川芎﹝各等分﹞酒﹑水各半煎﹐食後服。

補母益子論

凡屢產生子無气及育而不壽者﹐皆父母元气不足故也。夫人受精重施﹐則髓滿骨堅﹐又得血气壯盛之婦爲配﹐則種子精神而有壽也。若壯陽弱婦﹐成孕則母無餘血蔭胎﹐必藉補藥以培胎元﹐斯生子而有壽矣。若弱人衰翁﹐必須異牀寡欲﹐藥味助神﹐等候經期﹐固眞乃施﹐斯乾元資始之本﹐實坤元資生之源也。《經》云﹕因而和之﹐是謂聖度。若不遠帷箔﹐則相火易動﹐𨿽不交會﹐亦暗流損泄多矣。《經》云﹕陰平陽祕﹐精神乃治﹔陰陽離決﹐精神乃絕。後立二方﹐實補先天之不足﹐孕成後必宜多服﹐以全胎元可也。

補母益子方

治屢產生子無气﹐或育而不壽。又補气血虛弱人﹐孕成不安﹐或得孕數墮。

用此方每服十五帖﹐弱甚者日服一帖﹐大益胎而分娩易﹐又生子精神而有壽也。

人參﹝一錢﹐弱者二﹑三錢﹞川歸﹝二錢﹞白術﹝二錢﹐生用﹞川芎﹝八分﹞淮熟地﹝二錢﹞陳皮紫蘇炙甘艸﹝各四分﹞條芩﹝一錢﹞虛肥人﹕陳皮﹝去白﹞﹐加黃連五分﹑棗三枚﹑姜一片煎服﹔脾胃弱常泄瀉﹐加蓮子十个﹑帶皮砂仁二錢﹐減地黃﹔多怒而泄﹐再加木香二分﹝磨﹞﹔口常燥滿﹐加麥冬二錢﹔怔忡驚悸﹐加棗仁﹑益智各一錢﹐圓眼十个。

加減大造丸

兼服助胎尢妙﹐男子亦可服。

紫河車﹝一个﹞人參﹝一兩五錢﹞歸身﹝二兩半﹞麥門冬﹝一兩﹞五味子﹝五錢﹞淮熟地﹝二兩﹞菟絲子﹝四兩﹞枸杞﹝一兩﹞益智仁﹝一兩﹞白茯苓﹝二兩﹞脾胃弱常瀉﹐減地黃﹐加白術一兩﹑山藥一兩﹐天門冬一兩﹐黃柏五錢﹔久瀉者不用柏。

上各藥爲末﹐將地黃﹑麥冬蒸搗如泥﹐次下諸藥末﹐又搗千餘下﹐煉蜜丸如梧桐子大﹐空心淸湯送下百丸﹐或五六十丸。忌食蘿卜。

加味大造丸

治气血弱人﹐不能攝元成孕﹐或屢墮胎﹐及生子不壽﹐或孕後虛熱﹑盜汗﹑食少﹑帶多﹐宜食之。

紫河車﹝一个﹞人參﹝一兩半﹞川歸﹝二兩﹐去尾﹞麥冬﹝一兩三錢﹞天冬﹝一兩﹞五味子﹝五錢﹞杜仲﹝七錢﹐炒去絲﹞山藥﹝八錢﹞牛膝﹝一兩﹐酒浸一宿﹞黃柏﹝七錢﹐鹽水炒﹞枸杞﹝二兩﹞淮熟地﹝二兩﹞白茯苓﹝二兩﹞益智仁﹝一兩﹞菟絲子﹝四兩﹞上末﹐煉蜜爲丸﹐每服五十丸﹐空心白湯送下﹐或酒下亦可。

妊娠

論曰﹕陰搏陽別﹐謂之有子。三部脈浮沈正等﹐無病者乃知有妊也。妊旣受矣﹐多病惡阻。

惡阻者﹐卽所謂惡食是也﹐此由婦人本虛﹐平居之時﹐喜怒不節﹐當風取冷﹐中脘宿有痰飲。受妊經血旣閉﹐飲食相搏﹐气不宣通﹐遂至心下憤悶﹐頭暈眼花﹐四肢沈重﹐懈怠﹐聞食气卽吐﹐喜食酸物﹐多臥少起﹐甚則吐逆﹐自不勝持。治療之法﹐順气理血﹐豁痰導水﹐然後平安。

加味參橘散

治妊娠二﹑三月﹐惡阻吐逆不食﹐或煩悶等癥。

人參﹝一錢﹞橘紅﹝四分﹞白術﹝一錢﹞麥冬﹝一錢﹞濃朴﹝二錢﹞川歸﹝二錢﹞甘艸﹝三分﹞砂仁﹝三分﹐炒﹞藿香﹝二分﹞竹茹﹝一丸﹞姜﹝三片﹞水煎服﹐或加漧薑半分。

縮砂飲

治妊娠胃虛气逆﹐嘔吐不食。

縮砂仁不拘多少﹐爲末﹐每服二錢﹐生薑湯下。

凡婦人妊娠二﹑三月﹐胎動不安者﹐此是男女陰陽會通﹐血气調勻而成胎孕。設若血脹腹痛﹐蓋因子宮久虛﹐致令胎墜﹐其重甚於正產。若妊娠曾受此﹐可預先服大造丸﹝今卽杜仲丸﹞以養胎。

杜仲丸

杜仲﹝薑汁炒﹐去絲﹞川續斷﹝酒浸﹐各二兩﹞上二味等分﹐爲末﹐棗肉煮﹐杵爛和丸﹐梧子大﹐每服五﹑六十丸﹐空心米飲送下。

凡妊娠胎動腹痛者﹐其理不一。蓋因飲食冷物﹑動風毒物﹐或因再交﹐搖動骨節﹐傷犯胞胎﹐其癥多嘔﹐气不調和﹐服藥太過﹐血气相干﹐急宜服順气之藥安胎﹐漏則難療矣。

如聖散

鯉魚皮川歸淮熟地阿膠﹝炒﹞白芍川芎續斷﹝酒浸﹞甘艸上各等分﹐加薴麻根少許﹐生薑五片﹐水煎﹐空心服。

加味安胎飲

治妊娠元气不足﹐倦怠﹐以致胎動不安﹐或身微熱﹐並服。如腰痛﹑腿痛﹐必一日夜服兩帖﹐方可安矣。

人參﹝二錢或三錢﹞川歸﹝二錢﹞白術﹝二錢半﹐生用﹞條芩﹝八分﹞陳皮紫蘇﹝各四分﹞淮熟地﹝二錢﹞砂仁三分﹝炒﹞甘艸﹝三分﹞如渴﹐加麥冬一錢﹐棗二枚﹐水煎。

予按﹕固胎在調母﹐調母之法﹐宜各按月根據經﹐視其血气虛實而調之﹐固無墜胎之患﹐其或感冒風寒﹐跌撲損傷﹐別生異癥﹐又各按法而調之。《機要》曰﹕胎產之病﹐當從厥陰經論之﹐毋犯胃气及上二焦﹐謂之三禁﹐不可汗﹐不可下﹐不可利小便。若發汗煮﹐如傷寒早下之癥﹔和大便者則脈數已動於脾﹔利小便者則內亡津液﹐胃中枯燥。制方之法﹐能不犯三禁﹐則榮衛自和而寒熱止矣﹐皆醫者之準繩也。

予曰﹕安胎﹐桑寄生﹑阿膠﹑縮砂爲要藥也﹐如桂枝﹑半夏﹑桃仁﹑大黃﹐墮胎及燥熱等劑﹐不可用也。又曰﹕月中經季不行﹐一身反病﹐日瘦﹐形似虛勞﹐卻是有孕。二陳湯加縮砂﹑桂枝﹑桔梗﹑姜﹑棗﹑烏梅同煎服。然半夏﹐胎中禁藥﹐此又用者﹐理气淸痰﹔砂仁﹐安胎順气﹔桔梗開胸膈﹐服之自然平安。《經》曰﹕有故無損﹐亦無損也。

凡妊娠胎漏﹐經血妄行﹑此是妊娠成形﹐胎息未實﹐或因房室驚觸﹐勞役過度﹐傷動胎胞﹐或食毒物﹐致令子宮虛冷﹐經血淋漓。若不急治﹐敗血湊心﹐子母難保﹐日漸胎幹﹐危之不久。

桑寄生散

治妊娠胎急不安﹐血下不止。

桑寄生川歸川芎續斷﹝酒浸﹞香附﹝制﹞阿膠﹝炒﹞人參茯苓白術等分﹝生﹞甘艸﹝少許﹞姜﹝五片﹞水煎溫服。

主方﹕治胎漏下血﹐屬气虛主之。

白術﹝生﹞條芩阿膠砂仁香附糯米有熱用四物湯﹐加阿膠。

丹溪曰﹕凡婦人胎產諸疾﹐只須以四物湯爲主治﹐看癥加減調理。

主方﹕治妊娠胎病不安﹐血虛主之。

川歸﹝酒洗﹞川芎﹝五分﹞白芍﹝酒炒﹐八分﹞淮熟地﹝看癥加減﹐五錢﹞人參﹝二錢﹞黃﹝一錢五分﹞甘艸﹝五分﹞香附﹝一錢﹐炒﹞生地﹝一錢﹞白術﹝生﹐一錢五分﹞條芩﹝一錢﹞白茯苓﹝一錢﹞桑寄生﹝一錢﹞阿膠﹝一錢﹐炒珠﹞黃楊樹角上咀﹐姜一片﹐水煎服。

主方﹕安胎。

川歸川芎白芍淮熟地香附﹝制﹞艾葉﹝炒﹐揀去條﹞砂仁﹝連殼炒﹐研﹞白術條芩﹝生﹞甘艸﹝炙﹞黃﹝無亦可﹞糯米﹝一撮﹞阿膠﹝炒﹐研末﹞腰痛加杜仲﹐若下血加地楡﹐若觸胎加金銀同煎。上姜三片﹐水煎服。

凡婦人妊娠﹐面赤口漧﹐舌苦心煩﹐腹脹﹐此乃蓋爲恣意飲酒﹐食水果﹑羊﹑雞﹑面﹑魚﹑膻腥毒物﹐致令百節酸痛﹐大小便閉澀﹐可服歸涼節命散。

歸涼節命散

川芎薴根白芍麥冬川歸白術甘艸糯米如積食加砂仁﹑山楂﹑麥芽﹐上水煎溫服。

大腹皮飲

治大小便赤澀。

枳殼﹝炒﹞大腹皮甘艸赤茯苓上末每服二錢﹐濃煎蔥白湯調下。

冬葵子散

治妊娠小便不利﹐身重惡寒﹐頭暈眼花﹐水腫。

冬葵子﹝二錢﹞赤茯苓﹝二錢﹞上爲末﹐每服三錢﹐米湯下﹐不拘時服﹐利則住。如不通﹐恐是轉胞﹐加發灰少許﹐神效。如雜溫脾胃﹑寬气等藥﹐以指探吐法﹐皆不效﹐轉加腹滿湊心﹐不能轉通﹐祕用一指﹐深入陰戶﹐拔轉立通﹐再服鯉魚湯。子云﹕腳腫﹑俗云皺腳湯﹐亦有徧身腫滿﹐心胸急脹﹐皆妙。

鯉魚湯

治胎前水腫﹐通利方消﹐產後亦妙。

川歸﹝酒浸﹞白術﹝五錢﹞白茯苓﹝四錢﹞白芍﹝三分﹞上片﹐每服四錢﹐用鯉魚二﹑三尾﹐不拘大小﹐破洗鱗腸﹐白水煮熟﹐去魚﹐每服用魚湯一盅半﹐生薑七片﹐陳皮少許﹐煎﹐空心服而水自去矣。

凡婦人胎冷腹脹﹐兩脇虛鳴﹐臍下冷痛﹐欲泄。小便頻數﹐大便虛滑﹐此乃胎气旣全﹐子成形質。

或食瓜果﹑甘甜生冷不時之物﹐或當風取涼﹐受不時之气﹐則令胎冷﹐子身不安﹐皮毛疼痛﹐筋骨拘急﹐手足攣捲﹐致母有此危證﹐急宜安胎和气散。

安胎和气散

訶子﹝麵包煨﹞白術﹝各一兩﹞陳皮﹝去白﹐五錢﹞良姜﹝二錢﹐炒﹞木香﹝五錢﹞白芍﹝五錢﹞陳米﹝一合﹐炒﹞甘艸﹝炙﹐三錢﹞上片﹐每服五錢﹐姜三斤﹐水煎服﹐忌生冷。

凡婦人妊娠﹐心神忪悸﹐睡夢多驚﹐兩脇腹脹﹐過時連臍急痛﹐坐臥不寧﹐气促急迫胎驚﹐爲何﹖胎气旣成﹐五臟安養﹐皆因气悶﹐或爲喧呼﹐忪悸﹐悶亂﹐致令胎驚﹐筋骨傷痛﹐四肢不安。急用大聖散保胎﹐則無損傷。

大聖散

川芎﹝二錢﹞白茯苓﹝二錢﹞麥冬﹝二錢﹞黃﹝二錢﹐炙﹞川歸﹝二錢﹞木香﹝五分﹞甘艸﹝五分﹞人參﹝五分﹞上姜三片﹐水煎服。

紫蘇飲

治婦人胎气不和﹐湊上心腹脹滿﹐痛不可忍﹐謂之子懸。

大腹皮川芎白芍陳皮紫蘇川歸﹝各等分﹞人參甘艸﹝減半﹞上姜五片﹐蔥白五寸﹐水煎溫服。

凡婦人妊娠﹐月數未滿﹐半產者﹐此乃本因臟腑虛微﹐气衰力弱﹐病起相感﹐精血攻衝﹐侵損榮衛﹐有傷胞胎﹐以致損落。故曰半產﹐急宜芎補中湯補治﹐可保無虞。

芎補中湯

養新血﹐去瘀血﹐補虛損。

人參黃甘艸杜仲白術赤芍木香漧薑川芎阿膠五味上水煎﹐不拘時溫服。

此癥服補母益子大造丸﹐無此患也。

凡婦人妊娠﹐小便淋漓﹐此乃本因調攝失宜﹐子髒气虛。蓋緣酒色過度﹐傷其血气﹐致令小便閉塞﹐遂成淋瀝﹐名曰子淋。宜服安榮散。

安榮散

治妊娠小便淋瀝﹐或下焦有熱﹐小便不通。

麥冬通艸滑石﹝各一兩﹞川歸甘艸﹝炙﹞燈芯﹝各五錢﹞人參﹝三錢﹞北細辛﹝一錢﹞上爲末﹐麥冬湯送下。

桑螵蛸散

治妊娠小便不禁。

螵蛸﹝十二个﹐炙﹞爲末﹐每服二錢﹐空心米湯送下。

凡婦人妊娠﹐下痢赤白﹐此乃冷物傷脾﹐辛酸傷胃﹐冷熱不調﹐胎气不安﹐气血凝滯﹐下痢頻頻﹐時有時無﹐或白或赤﹐腸鳴後重﹐穀道疼痛。急服蒙姜黃連丸﹐不問冷熱﹐並宜服之。

蒙姜黃連丸

漧薑﹝炮﹞黃連砂仁川芎阿膠﹝炒﹞白術﹝各一兩﹞乳香﹝三錢﹐另研﹞枳殼﹝五錢﹐炒﹞上爲末﹐用鹽梅三个﹐取肉﹐入醋少許﹐打糯米糊爲丸﹐如梧桐子大﹐每服四十丸。白痢﹐姜湯下﹔赤痢﹐甘艸湯下﹔赤白﹐漧薑甘艸湯下。

當歸芍藥湯

治妊娠腹中疼痛﹐痢疾﹐心下急滿。

白芍白茯苓川歸澤瀉川芎﹝各一兩﹞白術﹝五錢﹞爲末﹐每服三錢﹐溫酒下﹐米飲亦可﹐忌生冷。

凡婦人妊娠﹐外感風寒﹐渾身壯熱﹐眼花頭暈如旋。此乃蓋爲風寒克於脾胃﹐傷於榮衛﹐或露背當風取涼﹐致令頭痛﹐憎寒發熱﹐甚至心胸煩悶﹐大抵產前二命所系﹐不可輕易妄投湯劑。感冒之初﹐止宜進芎蘇散﹐表其邪气﹐其病自愈。

芎蘇散

蘇葉川芎白芍白術麥冬陳皮漧薑﹝各一兩﹞甘艸﹝五錢﹞上每服五錢﹐姜五片﹐蔥三根﹐水煎溫服。

百合散

治妊娠風壅相攻﹐咳嗽吐痰﹐心胸滿悶。

百合﹝蒸﹞紫菀葺﹝洗﹞貝母白芍前胡赤茯苓桔梗甘艸﹝炙﹐少許﹞上姜五片﹐桑皮三寸﹐水煎熱服。

凡婦人妊娠中風﹐頭項彊直﹐筋脈攣急﹐言語蹇澀﹐痰涎不淸﹐或發搐搦﹐不省人事﹐名曰子癇。

急宜服羚羊角散。

羚羊角散

羚羊角﹝鎊﹞獨活防風棗仁五加皮﹝各一錢﹞川歸杏仁﹝去皮尖﹐炒﹞川芎茯神薏苡仁﹝各五分﹞木香甘艸﹝炙﹐各二分﹞上姜五片﹐蔥五寸﹐水煎溫服。

凡婦人妊娠病瘧﹐此乃榮衛虛弱﹐脾胃不足﹐或感風寒﹐或傷生冷﹐傳爲瘧疾。宜服驅邪散﹐莫待吐逆見物不思﹐卒難醫治。

驅邪散

良姜白術艸果﹝少許﹞橘紅藿香砂仁白茯苓甘艸﹝炙﹞上姜三片﹐棗肉三枚﹐水煎溫服。

凡婦人妊娠﹐徧身兩脇刺痛脹滿。此乃蓋因五臟不利﹐气血虛羸﹐因食生冷﹐發熱憎寒﹐唇白目靑﹐筋脈拘攣﹐骨節酸痛﹐皮毛漧澀﹐气急上喘﹐大便不通﹐嘔吐頻頻。宜服平安散。

平安散

濃朴生薑陳皮川芎木香生地甘艸煨鹽﹝一撮﹞上水煎﹐溫服。亦宜服紫蘇散。

凡婦人妊娠﹐頭旋目暈﹐視物不見﹐腮項腫核。蓋因胎气有傷﹐熱毒上攻﹐太陽沈痛﹐嘔吐﹐背項拘急﹐致令眼暈生花。若加痰壅﹐危在片時。急服消風散。

消風散

石膏甘菊防風荊芥羌活川芎羚羊角大豆黃卷﹝炒﹞川歸白芷甘艸上加細茶五分﹐水煎﹐食後服。

凡婦人妊娠將臨月﹐兩眼忽然不明﹐燈火不見﹐頭痛目暈﹐腮下項腫滿﹐不能轉項﹐諸醫治療不愈﹐轉加危困﹐偶得此方﹐對證合服﹐病減七分﹐獲安。有人云﹕只服四物湯加荊芥﹑防風﹐合天冬飲子﹐但以此二藥﹐間日服﹐日漸安。好大忌酒﹑面﹑炙﹑燒雞﹑鵝﹑鴨﹑羊﹑豆腐﹑辛辣﹐一切毒物﹐並房勞﹐及稍溫藥。

如其不然﹐眼不復明。此癥爲懷孕多居火﹐衣綿臥褥﹐伏熱在內﹐或服補藥及熱物太過﹐致令胎熱﹐肝臟壅極﹐風熱攻壅入腦所致。

天門冬飲子

天冬知母茺蔚子防風五味茯苓羌活人參川歸川芎白芍熟地荊芥上姜三片﹐水煎服。

凡婦人妊娠﹐小腹虛脹﹐因食硬物傷胎﹐胎旣受病﹐傳與脾胃﹐胃气虛冷﹐下逼小腹﹐若奔豚﹐或腰痛﹐大便閉澀﹐兩脇虛鳴。宜服勝金散﹐溫中下气﹐病隨安矣。

勝金散

陳皮茱萸﹝炒﹞漧薑軍姜﹝炮﹞川芎﹝各一兩半﹞濃朴﹝制﹞砂仁﹝炒﹞甘艸﹝炙﹐各三錢﹞上爲末﹐每服二錢﹐鹽湯下。

按﹕驗方於後。

散气消悶散

治孕婦常多气怒﹐胸腹滿悶﹐或服順气﹑烏藥﹑砂仁﹑香附耗气藥﹐反加滿悶﹐宜服此藥。

人參﹝一錢半﹞白術﹝二錢﹞川芎﹝八分﹞陳皮紫蘇﹝各四分﹞甘艸﹝二分﹞條芩﹝八分﹞木香﹝磨﹐三分﹞上姜三片﹐水煎服。

加味安胎飲

治孕婦腹疼﹐不時作痛﹐小腹重墜﹐多血虛气陷﹐間有無寒者。

人參﹝一錢五分﹞白術﹝二錢﹞川芎﹝八分﹞陳皮紫蘇當歸甘艸﹝各四分﹞淮熟地﹝二錢﹞上姜三片﹐水煎服。兼寒加茱萸一錢﹐或漧薑﹑砂仁各五分﹐補藥可以加內。

全生白術散

治妊娠面目虛浮﹐四肢有水气﹐多有脾胃气虛﹐或久瀉所致﹐宜健脾利水。

白術﹝二錢﹞人參﹝一錢﹞川芎﹝八分﹞川歸﹝二錢﹞甘艸﹝三分﹞紫蘇﹝四分﹞陳皮﹝四分﹞大腹皮﹝八分﹞茯苓皮﹝七分﹞加姜皮﹐水煎服。

順气安胎飲

治胎气上攻﹐心腹脹滿作痛。

人參﹝一錢﹞白術﹝二錢﹞紫蘇甘艸陳皮砂仁﹝各四分﹞川歸﹝二錢﹞川芎﹝八分﹞黃芩﹝八分﹞上姜三片﹐水煎服。有气加木香三分﹝磨﹞。

補中安胎飲

治受胎下血不止﹐或常去血點滴﹐名曰胎漏。大率多因勞傷﹐血气虛弱﹐有因喜食炙熱物過多所致。

白術川歸人參甘艸淮熟地黃芩紫蘇白芷上姜三片﹐水煎服﹐忌房事。

安胎飲

治妊娠頓撲﹐動胎下血不止﹐一日二帖。

人參﹝五分﹞川歸﹝二錢﹞川芎﹝八分﹞甘艸陳皮紫蘇﹝各四分﹞條芩淮熟地﹝二錢﹞上姜三片﹐水煎服。若二帖不止﹐加阿膠二錢﹝炒珠﹞﹐白術二錢﹝生﹞﹐艾葉八片﹝炒﹞同煎。如感寒頭痛﹐加蓮須﹑蔥頭四根。如腹中痛﹐減艾葉﹐加葦皮﹑砂仁四分。

竹葉安胎飲

治妊娠心驚膽怯﹐煩悶不安﹐名曰子煩。

黃芩﹝八分﹞人參﹝一錢﹞白術川歸﹝各二錢﹞甘艸﹝四分﹞陳皮﹝三分﹞川芎﹝七分﹞酸棗仁﹝八分﹞遠志﹝八分﹞麥冬﹝一錢﹞竹葉﹝十片﹞淮生地﹝一錢半﹞姜﹑棗水煎。若煩渴﹐加竹茹一丸﹐有痰﹐加竹瀝一酒鐘﹐薑汁少許﹐虛人﹐加人參三錢﹔如脾虛常瀉﹐減地黃﹐加酸棗仁。

加味天仙藤散

治妊娠腿膝發腫﹐气促滿悶不舒﹐或足指腫﹐出水。

天仙藤﹝洗﹐略炒﹞香附﹝各六分﹞陳皮﹝四分﹞甘艸﹝三分﹞烏藥﹝七分﹞木瓜﹝一錢﹞紫蘇﹝四分﹞姜皮﹐水煎服。虛加人參一錢﹐白術二錢﹐川歸三錢。脾气虛﹐宜兼補中益气湯服。

加味羚羊角散

治妊娠口噤項彊﹐手足攣搐﹐言語蹇澀﹐痰涎壅盛﹐不省人事。不可作中風治﹐以羚羊角散。如無痰﹐言語如常﹐但見中風癥﹐多因血燥類風。治切不可一槪以中風論而誤人命也。

羚羊角﹝鎊﹐一錢﹞川獨活﹝八分﹞酸棗仁﹝一錢﹐炒﹞五加皮﹝八分﹞防風﹝五分﹞苡仁﹝一錢﹞川芎﹝七分﹞川歸﹝一錢﹞茯神﹝八分﹞杏仁﹝十粒﹞木香﹝三分﹐磨﹞甘艸﹝四分﹞虛加人參一錢﹔痰加竹瀝七分﹐薑汁少許﹔脾胃虛弱﹐加白術一錢半﹐姜三片﹐水煎服。

加味安榮湯

治妊娠小便澀﹐或成淋瀝。

人參白術川歸麥冬﹝各二錢﹞茯苓﹝一錢﹞通艸﹝一錢﹞甘艸﹝八分﹞燈心﹝五分﹞薑水煎服。有痰宜淸肺金﹐加條芩七分﹔若怒動肝火﹐宜服逍遙散。

加味逍遙散

治妊娠形體勞苦﹐或進飲食炒炙之物﹐小便中帶血﹐宜淸膀胱之火﹐故宜服。

川歸﹝二錢﹞白芍﹝一錢﹞白術﹝一錢半﹞茯苓﹝七分﹞柴胡﹝一錢﹞丹皮﹝七分﹐炒﹞梔子﹝七分﹐炒﹞甘艸﹝四分﹐炙﹞燈心﹝七根﹞水煎服。

安胎飲加二陳

治臍腹作脹﹐或小便淋閉。

白術﹝一錢半﹞陳皮甘艸﹝各四分﹞人參﹝一錢﹞川芎﹝八分﹞川歸﹝二錢﹞柴胡升麻﹝各四分﹞生地﹝一錢半﹞半夏﹝少許﹞上姜二﹑三片﹐水煎服。

寧肺止咳飲

治妊娠咳嗽﹐屬風屬寒癥。

天冬﹝二錢﹞桔梗紫蘇﹝各五分﹞知母﹝一錢﹞甘艸﹝四分﹞寒嗽加杏仁十粒﹐桑皮八分﹔痰嗽加陳皮四分﹐竹瀝半酒鐘﹐薑汁少許﹔熱嗽加黃芩四分﹔虛嗽加紫菀一錢﹐款冬花六分﹔喘﹐夜多嗽﹐加麻黃﹔虛損嗽﹐加栝蔞一錢﹐竹瀝半盞﹐薑汁少許﹔心胸不舒﹐加百合一錢﹐貝母一錢。

又方﹕咳嗽不止﹐胎不安。

杏仁甘艸紫菀桑皮桔梗天門冬水煎。

又方﹕妊娠咳嗽﹐吐血不止。

生地﹝三錢﹞紫菀﹝一錢﹞知母白術麥冬﹝各一錢﹞陳皮﹝四分﹞甘艸﹝四分﹞黃芩﹝八分﹞川歸天冬﹝各二錢﹞犀角﹝八分﹞若喘加栝蔞仁一錢﹐水煎。

六和湯

治妊娠霍亂吐瀉﹐心燥腹痛。

陳皮﹝四分﹞半夏﹝七分﹞藿香甘艸﹝各四分﹞杏仁﹝十粒﹞竹茹﹝一丸﹞扁豆﹝二錢﹞木瓜﹝一錢﹞人參﹝一錢﹞砂仁﹝五分﹞茯苓﹝八分﹞姜三片﹐棗二枚﹐水煎。

加減安胎飲

治妊娠瘧疾﹐寒多熱少。

人參﹝一錢﹞白術川歸﹝各二錢﹞紫蘇黃芩甘艸﹝各四分﹞藿香﹝五分﹞半夏﹝七分﹞艸果靑皮﹝各三分﹞烏梅﹝二个﹞姜﹝三片﹞水煎。

治妊娠壅熱﹐心神煩躁﹐口漧渴。

人參梔子﹝炒﹞知母麥冬﹝各一錢﹞甘艸條芩﹝各五分﹞栝蔞根犀角﹝各八分﹞姜三片﹐棗二枚﹐水煎。

治孕婦熱病﹐嘔吐不食﹐胸中煩躁﹕漧葛﹝一錢五分﹞蘆根﹝一錢半﹞人參麥冬梔子﹝炒﹞知母﹝各一錢﹞竹茹﹝一丸﹞蔥三根﹐水煎。

治妊娠熱病﹐斑出赤黑色﹐小便如血﹐气無欲絕﹐胎落。

山梔黃芩升麻﹝各一錢﹞靑黛豆豉﹝四十九粒﹞生地﹝二錢﹞杏仁﹝十粒﹞石膏﹝一錢五分﹞蔥白七寸﹐水煎。

治妊娠患吐血衄血﹐或因破傷失血﹐驀患口噤﹐項彊背直﹐類中風癥﹐皆因失血。宜服安胎飲加減﹕人參﹝二錢﹞川歸白術淮熟地﹝各二錢﹞陳皮甘艸﹝各四分﹞天麻﹝二錢﹞麥冬﹝一錢﹞加防風﹑荊芥﹑姜三片﹐水煎。

滋榮易產湯

孕婦九个月服之。

川芎﹝一錢﹞川歸﹝三錢﹞人參﹝二錢﹞茯苓﹝八分﹞甘艸﹝四分﹞生地﹝二錢﹞大腹皮陳皮白術黃芩﹝各六分﹞加益母艸﹐水煎。

凡婦人妊娠胞肥﹐臨產難生﹐此乃身居富貴﹐口厭甘肥﹐聚樂不常﹐食物過多﹐卽飲卽臥﹐致令胞胎肥濃﹐根蒂堅固﹐行動气急。蓋緣不曾喫瘦胎之藥﹐致令臨產必是艱難。八月可服無憂散。

無憂散

治妊娠肥大﹐服之﹐令兒緊小易生。

川歸白芍木香甘艸枳實乳香血餘神曲麥芽訶子白術陳皮姜一片﹐水煎。

凡婦人妊娠將產﹐忽然倒者﹐此乃蓋因不能忌口﹐恣情多食﹐五臟气滯﹐六腑不和﹐胎气旣肥﹐或用力太過﹐胎受驚觸。急用瘦胎金液丸。

金液丸

治橫生倒產。

飛生毛﹝火存性﹐腋下更好﹐五分﹞血餘﹝無病患發﹐燒存性﹞公母羊糞﹝燒灰﹐各五分﹞竈心土﹝二錢﹞砂仁﹝五分﹐另研﹞黑鉛﹝三錢﹐銚內熔化﹐投水卽急攪﹐傾出研細﹞上爲末﹐用粽子角爲丸﹐如綠豆大﹐遇難產﹐急以倒流水吞下五丸。兒身自然順而正產﹐子母俱活矣。

按驗祕方

治難產開骨並服。

魚膠一兩﹐用紅綿布一尺捲魚膠﹐以罐盛貯﹐封固﹐火存性﹐爲末。用香油﹑蜜﹑酒各半酒盞﹐調服一錢﹐立下。

立竿見影散

此方活水﹑瘦胎﹑軟骨﹐橫生逆產﹐死胎立下。

黃葵花﹝三錢﹞牡丹花心﹝三分﹞眞正撫荑﹝三分﹞麝香﹝一分﹞桑葉﹝五分﹞巴豆﹝半粒﹐去油﹞蓖麻子﹝半粒﹞上爲細末﹐醋糊丸﹐如彈子大﹐大黃爲衣﹐臨用時揉碎一丸﹐熱酒送下﹐加香油服。

凡婦人臨產﹐子腸先出﹐以盆盛之﹐溫水溫潤其腸。令產婦仰臥﹐以言語安慰其心﹐卻用好醋半盞和新汲水七分﹐攪勻﹐急母面﹑背腸自收矣。每一﹐令一縮﹐三三縮﹐腸盡收矣。合用參﹑﹑歸﹑芎大劑補藥﹐加升麻﹑柴胡﹑防風之類以升舉之﹐未有不安者也。

產後總論

凡病起於血气之衰﹑脾胃之虛﹐況產婦血气﹑脾胃其虛衰殆有甚焉。是以丹溪先生論產後「必當以大補气血爲先」﹐𨿽有雜癥﹐以末治之。此三言者﹐盡醫產之大旨也。若能擴充立方用藥﹐則治產可以無大過矣。夫產後憂驚勞倦﹐血气暴虛﹐諸癥乘虛易襲。

如有气﹐毋專耗散﹔有食﹐毋專消導。熱不可用芩﹑連﹐寒不可多桂﹑附。寒則血塊停澀﹐熱則新血流崩。至若虛中外感﹐見三陽表癥之多﹐似可汗也﹐在產後而用麻黃﹐則童竭其陽﹔見三陰裏癥之多﹐似宜下也。在產後而用承气﹐則重亡陰血。耳聾脇痛﹐乃腎虛惡露之停﹐休用柴胡﹔譫語汗出﹐乃元气弱似邪之癥﹐毋同胃實。厥由陰陽之衰﹐難分寒熱﹐非大補不能回陽而起弱﹔因陰血之虧﹐勿論剛柔﹐非滋榮不熊舒筋而活絡。又如乍寒乍熱﹐發作有期﹐癥類瘧也﹐若以瘧治﹐遷延難愈。神不守舍﹐言語無倫﹐病似邪也﹐若以邪論﹐危亡可待。去血多而大便燥結﹐蓯蓉加於生化﹐非潤腸承气之能通﹔去汗多而小便短澀﹐六君倍用參﹑﹐必生津助血之可利。加參生化頻服﹐救產後之危﹐長生活命屢用﹐蘇絕谷之癥。頹疝脫肛﹐多是气虛下陷﹐補中益气是良方也。口噤拳攣﹐乃陰血燥類風﹐加參生化大有益焉。產戶入風而痛甚﹐服宜羌活養榮方﹔玉門傷冷而不閉﹐洗須牀﹑菟﹑萸﹑硫黃。

怔忡驚悸﹐生化湯而加定志﹔似邪恍惚﹐安神丸助於歸脾。因气喘而滿悶虛煩﹐生化湯加木香爲佐﹔因過食而噯酸惡食﹐六君子加神曲﹑麥芽爲良。蘇木﹑稜﹑莪﹑大能破血﹐靑皮﹑枳殼﹐最消滿臌。

一應耗气破血之劑﹐汗吐宣下之策﹐止可施於少壯﹐豈其宜用於胎產﹖大抵新產之後﹐先問惡露如何﹖痛塊未除﹐未可遽加參﹑術﹔腹中痛止﹐補中益气無疑。至若亡陽脫汗﹐气虛喘促﹐頻灌加參生化﹐是從權也﹔又如陰亡大熱﹐血崩厥暈﹐速煎生化原湯﹐乃救急也。

王太僕云﹕治下補下制貴以急﹐緩則滋道路而又力微。制急方而气味薄﹐則力與緩同。故治產當遵丹溪而固本﹐服法宜效太僕以加頻。凡負生死之寄者﹐可不著意以扶危哉。

產後生化湯論

一產後气血暴虛﹐理當大補﹐但恐惡露未盡。用補須無滯血﹐能化又能滋生﹔攻塊無損元气﹐行中又能帶補﹐方處萬全﹐能無一失。世以四物湯理產﹐誤人多矣。因地黃性寒滯血﹐芍藥酸寒無補故也。

一產後惡露作痛﹐名曰兒枕痛﹐世多專先消散﹐然後議補﹐又有消補混方。殊不知舊血𨿽當消化﹐新血亦當生養﹐若專主攻舊﹐新亦不寧矣。

世以濟坤丹﹝又名救生丹﹞治產後﹐用以攻血塊﹐下胞落胎﹐足見速效﹐其元气未免虧損。平安產婦﹐毋視良劑。濟坤丹不得已而用下胎﹑下胞﹑下血塊﹐只可用一丸﹐不可多服﹐隨卽服湯藥進補。

有妙應丸治產後停食宿肉﹐此乃形體勞倦﹐脾胃俱傷﹐不善調治之家﹐多食濃味﹐沈睡而復傷﹐胃𨿽少納﹐脾轉輸遲﹐食停痞塞噯酸﹐此宿痰包食﹐不能消導﹐宜服三五丸﹐隨卽服湯藥進補。

此「急則治其標﹐緩則治其本」也。

生化湯因藥性功用立名﹐產後血塊當消﹐新血宜生﹐專消則新血不寧﹐專生則舊血反滯。考諸藥性﹐惟川歸﹑川芎﹑桃仁三品藥性﹐善破舊血﹐驟生新血﹐佐以炙黑漧薑﹑甘艸引三品入於肺肝﹐生血利气﹐五味共方則行中有補﹐化中有生﹐實產後聖藥﹐故因名之。凡有孕至八九月﹐根據制方下﹐名曰生化湯﹕川芎﹝二兩﹞川歸﹝五錢﹞桃仁漧薑﹝炙黑﹞甘艸﹝各五錢﹞桃仁要去皮尖﹐搗如泥用﹐漧薑要黑者﹐醋浸透﹐炒黑用。上作二三帖﹐至胞衣一破﹐速煎一帖﹐候兒下地卽服﹐不論正產半產。若少壯產婦平安無事。俱宜服二帖﹐消塊生血。

又生化湯﹕川芎﹝三錢﹞川歸﹝八錢﹞桃仁﹝十粒﹐去皮尖﹞漧薑﹝四分﹐炒黑﹞甘艸﹝炙﹐五分﹞上用水二鐘﹐煎至七分﹐加酒六七茶匙﹐稍熱服。查澀後帖﹐並前二帖﹐共煎﹐要在一二時辰內﹐未進飲食之先﹐相繼煎服﹐則下焦血塊速化﹐而驟長新血﹐自無暈厥。且產婦服一帖﹐漸增精神﹐不厭藥之頻也。若照常癥﹐日服一帖﹐豈能挽回將絕之气血也﹐其胎前素弱﹐產後勞倦及熱癥墮胎﹐要不抱帖數﹐服至病退乃止﹐若產婦勞甚﹐血崩形色脫﹐卽加人參三四錢在內﹐頻灌無慮。

加參生化湯

治產後危急諸癥﹐俱可服此方。

川芎﹝二錢﹞川歸﹝四錢﹞漧薑﹝四分﹐炒黑﹞甘艸﹝五分﹐炙﹞桃仁﹝十粒﹐去皮尖﹞人參三錢或二錢﹐隨癥緩急﹐如甚危癥﹐人參加至五六錢﹐棗三枚﹐水煎服﹐渣再煎。

加減法﹕一娩兒下﹐汗多倦甚﹐宜服此方﹐加人參三四錢。

一娩兒下﹐無力送脫胞﹐倦怠﹐宜服此方。

一胎前素弱﹐產後見虛癥﹐宜服此方。

一胎前患瀉﹐產後倦怠﹐宜服此方﹐加參四五錢。

一汗多加麻黃根二錢﹑黃一錢﹑防風五分。

一足厥冷﹐加人參四五錢﹐附子四分﹔兼汗亦加參﹑麥冬一錢。

一气短促﹐加人參四錢。

一消渴加麥冬一錢﹐五味子十粒。

一大便實﹐加蓯蓉一錢。

一煩躁﹐加竹茹一丸。

一寒嗽﹐加杏仁十粒﹐桔梗五分。

一喘气促﹐加半夏一錢﹐杏仁十粒﹐桔梗五分。

一有痰﹐加天花粉八分﹐竹瀝半酒鐘﹐薑汁少許。

凡產後血塊痛﹐用生化湯爲主﹐血塊痛散加人參生化湯爲主。

一論血塊

婦人病倍於男子﹐因產後之癥偏多也。夫產後血塊﹐醫家所歸﹐宜當詳究。若時俗治血塊﹐有用生地黃﹐紅花以行之﹐蘇木﹑牛膝以攻之﹔治气脹﹐有用烏藥﹑香附以順之﹐枳殼﹑濃朴以舒之。甚有用靑皮﹑枳實﹑蘇子以下气定喘﹐芩﹑連﹑梔子﹑黃柏以退熱除煩。至若血枯便實﹐反用承气下之而愈結﹔汗多小便短澀﹐反用五苓通之而愈祕。因古《局方》﹐峻攻塊痛﹐殆無異於刃之殺人也﹐事產者豈可視爲甚輕而妄用蘇木﹑稜﹑蓬﹐以置人於死地也耶﹖宜服生化湯﹐一應破血藥﹐𨿽山楂性緩﹐亦不可單用。

生化湯

川歸川芎桃仁漧薑甘艸水煎服﹐並渣。

鹿角灰就用生化湯送下七錢。

又方﹕益母丸同服亦可。

外用烘熱衣服暖和塊痛處﹐𨿽暑月亦要和暖。大抵產婦勞傷﹐气血並虛﹐分娩子後﹐無力送胞送塊﹐澀滯腹間作痛﹐甚者气血不運而昏迷厥暈﹐切不可妄謂惡血抱心﹐遽用蘇木等散血之方以殺人也。

只頻服生化湯二三帖﹐實時塊消痛止﹐神淸气復而頓爽舒暢平安矣。行血如生地﹑牛膝﹐敗血如三稜﹑莪術。俗用山楂﹑砂糖消塊﹐姜﹑艾酒定痛﹐皆致淋崩﹑昏暈等癥。

二論血暈

凡分娩之後﹐眼見昏花﹐頭眩昏暈﹐不知人事﹐謂之血暈。其故有三﹕一因勞倦甚而气竭神昏﹐二因血大脫而气欲絕﹐三因痰火乘虛從上而神不淸。患此三者﹐皆魂不隨神往來而機運幾息也。當急服預煎下生化湯﹐以行塊定痛﹐化舊生新﹐實時血遂生而气轉﹐神漸淸而心有主矣。頻服二三帖﹐其昏亂气血卽定﹐乃川芎﹑川歸性有化生之功也。若偏執古方無傳﹐認暈癥爲惡血搶上迷心﹐而輕用散血之劑﹐認爲痰火而用無補消降之方﹐誤人甚也﹐外以醋韭衝鼻燒煙潦法度﹐炙不可緩﹐醫者切不可妄論血上搶心﹐而用蘇木等以峻攻破血﹐偏執古方牡丹奪命等藥以敗血﹐愼之﹐愼之﹗再叮嚀臨盆之際﹐必預煎生化湯﹐預燒稱錘﹑硬石子﹐候兒下地﹐速服二三帖藥﹐共二煎。又產婦枕邊﹐行醋韭﹐投錘醋瓶之法﹐決無暈癥。又兒生下時﹐不可喜子慢母﹐母不可顧子忘倦﹔又不可產訖卽睡﹐或憤怒气逆﹐皆能致暈。謹記﹐謹記。附方﹕

加味生化湯

治產後三等血暈。

川芎﹝三錢﹞川歸﹝六錢﹞漧薑﹝四分﹐炒黑﹞桃仁﹝十粒﹞甘艸﹝五錢﹐炙﹞荊芥﹝五分﹞上棗三枚﹐水二鐘。煎八分﹐溫服﹐並渣。

加減法﹕凡勞倦甚而暈﹐及血崩气脫而暈﹐並宜速灌二帖。如形色脫﹐或汗多而脫﹐皆用急服一帖﹐後卽加人參三四錢﹐肉桂四分﹐決不可疑﹐參爲補而緩服也。如痰乘虛從上而暈﹐方內加橘紅四分﹔若虛甚﹐亦用加人參二三錢﹔如肥人多痰﹐又用竹瀝七分﹐酒一鐘﹐薑汁少許。以上三等暈癥﹐並不可用破血耗气等古方﹐其血塊痛甚者﹐兼送益母丸。一法或送鹿角灰﹐一法或用玄胡散﹐一法或用獨參散。一方見效﹐不須易方。

從權急救加參生化湯﹕治產後形色脫暈﹐或汗脫暈。

川芎﹝二錢﹞川歸﹝四錢﹞漧薑﹝四分﹐制﹞桃仁﹝十粒﹐去皮尖﹞荊芥﹝四分﹞甘艸﹝四分﹐炙﹞人參﹝三錢﹞上水二鐘﹐煎八分服。血塊痛甚加肉桂五分﹑七分﹔渴加麥冬一錢﹐五味子十粒﹔汗多加麻黃根一錢﹔如塊不痛﹐加黃一錢以止汗﹔如傷麵食﹑飯食﹐加神曲八分﹑麥芽五分﹔如傷肉﹐加山楂﹑砂仁。

產後厥癥

凡產時用力過多﹐勞倦傷脾﹐孤髒不能注於四旁﹐故足逆冷而厥气上行焉。《經》曰「陽气衰於下﹐則爲寒厥是也。非急方子能舉气以歸元﹐非大補不能回陽而復神﹐豈錢數歸﹑參﹗照常癥﹐一日一帖而能起死扶危﹐拯將絕之气血耶﹖必用加參生化湯﹐倍參﹐連服二帖﹐斯气血旺而神气復﹐厥癥自止矣。若服藥而又渴﹐另用生脈散多參以代茶﹐助津以救髒躁也。此經驗之確淪﹐毋得有議焉。𨿽有四肢厥冷﹐泄瀉痢癥﹐類傷寒陰癥﹐又難用四逆湯方﹐亦必用倍參生化湯﹐佐以炙姜﹐或加附子一片﹐則可以回陽止逆﹐又可以行參﹑之功矣。《經》云﹕脾﹐孤髒也。四旁﹐心﹑肝﹑肺﹑腎也。又云﹕搖體勞苦﹐則傷脾。又云﹕厥气上行滿。立二方分先後﹕

加參生化湯

治新產發厥。

川芎﹝二錢﹞川歸﹝四錢﹞甘艸﹝四分﹐炙﹞漧薑﹝四分﹐制黑﹞人參﹝二錢﹞桃仁﹝十粒﹐去皮尖﹞上棗二枚﹐水煎連進二帖。發厥﹕塊痛未止﹐不可加﹑術。

滋榮益气復神湯

治產後發厥﹐問無塊痛﹐可服此方。

川芎﹝一錢﹞白術﹝一錢﹞黃﹝一錢﹞人參當歸﹝各三錢﹞淮地黃﹝二錢﹐酒浸﹐蒸﹞甘艸﹝四分﹐炙﹞麥冬﹝五錢﹞五味子﹝十粒﹞陳皮﹝四分﹞附子﹝五分﹞水煎。汗多加麻黃根﹑酸棗仁各一錢﹔大便不通﹐加肉蓯蓉二錢。

大抵產後暈厥﹐二癥相類﹐皆由气血並竭﹐神將去而機幾息﹐僅有一絲之生意耳。若非急方急服﹐豈能挽回將絕之元神耶﹖但暈在臨盆﹐急癥尢甚於厥﹐宜頻灌生化湯幾帖﹐先補血分之虧﹐實時塊化血旺﹐而神淸暈止矣。若無汗脫﹐气促形脫癥﹐參﹑不須加也。厥癥在分娩之後﹐气血兩竭﹐宜用倍參生化湯﹐並補气血之虧﹐止厥以復神焉。又非偏補血分可愈﹐治法要知暈有塊痛﹐﹑術﹑參未可遽加也。治厥癥問無塊痛﹐﹑術﹑地黃並用無疑矣。

產後血崩

產後血大來﹐審血色之紅紫﹐視形气之虛實。如血多紫色有塊﹐乃當取之﹐敗血也﹐止澀反作痛﹐不可論崩。如鮮血紅大來﹐乃是驚傷心不能主﹐怒傷肝不能藏﹐勞傷脾不能統血歸經耳﹐當以崩治﹐先頻服生化湯幾帖﹐則行中有補而血生旺矣。若崩形脫﹐或有汗﹐或气促﹐宜倍參生化湯以益气﹐斯陽長陰生﹐血自旺矣﹐非棕灰止血藥可止也。如產中月外崩﹐又宜升舉大補湯治之。凡年老虛弱人患崩﹐亦宜升舉大補湯。

生化湯

治產後血崩。

川芎﹝一錢﹞川歸﹝四錢﹞漧薑﹝四分﹐炙黑﹞甘艸﹝五分﹐炙﹞荊芥﹝五分﹞桃仁﹝十粒﹐去皮尖﹞上棗水煎。如鮮血紅大來﹐加荊芥﹑白芷各五分﹔血塊形脫﹐加人參一錢﹔汗多气促﹐加參三四錢﹔無汗形不脫﹐气不促﹐只服生化湯則血自安也。世言﹕芎﹑歸活血﹐不可治崩﹐誤矣﹗

滋榮益气湯

治崩止血。

川芎麥冬黃﹝各一錢﹞人參川歸淮生地白術﹝各二錢﹞陳皮甘艸﹝炙﹐各四分﹞白芷荊芥升麻﹝各四分﹞黃連﹝三分﹐退心火﹞棗﹝三枚﹞水煎。汗多加麻黃根一錢﹐浮小麥一撮﹔大便不通﹐加肉蓯蓉一錢﹔有气﹐磨木香一分﹔有痰﹐加貝母六分﹐竹瀝少許﹐薑汁少許。寒嗽﹐加杏仁﹑桔梗﹑知母各一錢﹔驚悸﹐加酸棗仁﹑柏子仁各一錢。

加味生化湯

治產後三日﹐發熱頭痛癥。

川芎﹝五錢﹞川歸﹝三錢﹞甘艸﹝四分﹞漧薑﹝四分﹐炙黑﹞桃仁﹝十粒﹐去皮尖﹞羌活防風﹝各四分﹞上服四帖﹐頭痛身熱不除﹐加白芷八分﹐細辛四分。若頭痛如破﹐加蓮須﹑蔥頭五个﹔虛加人參二三錢。

產後類傷寒三陰癥

產後潮熱有汗﹐大便不通﹐毋專論爲陽明癥﹔口燥咽漧而渴﹐毋專論爲少陰癥﹔腹滿嗌漧﹐大便實﹐毋專論爲太陰癥。又汗出﹐譫語﹐便祕﹐毋專謂爲胃中有燥屎。且下數癥多由勞倦傷脾﹐運化稽遲﹐气血枯竭﹐腸腑燥涸﹐乃虛癥類實﹐當補之癥﹐治者毋執偏門輕產而妄議三承气湯﹐以治類三陰之癥也。若少旺產患﹐以類癥妄下﹐僥幸萬一﹐幸毋仿此。且虛弱產婦而復誤下﹐則虛虛之禍大乎。屢見妄下成臌﹐誤導反結。又有血少數日不通﹐誤而卽下﹐致瀉不止者﹐不可愼歟。

養正通幽湯

治產後大便祕﹐類三陰傷寒癥。

川芎﹝二錢半﹞川歸﹝六錢﹞甘艸﹝五分﹐炙﹞桃仁﹝五粒﹐去皮尖﹞蓯蓉﹝一錢﹞陳皮﹝四分﹞麻仁﹝二錢﹐炒﹞汗多便實﹐加黃一錢﹐麻黃根一錢﹐人參二錢﹔燥渴﹐加麥冬一錢﹐人參一錢﹔腹滿﹐嗌漧﹐便實﹐加麥冬一錢﹐枳殼六分﹐人參二錢﹐蓯蓉一錢。汗出﹐譫語﹐便實﹐乃气血並竭﹐神衰心主失守﹐宜養榮安神﹐加茯神﹑棗仁﹑遠志﹑柏子仁﹑蓯蓉﹑人參﹑黃各一錢﹐白術二錢﹐水煎。

滋榮益气扶正湯

治產後寒熱自汗﹐每午應期發者。

川芎﹝一錢﹞川歸﹝三錢﹞甘艸﹝五分﹐炙﹞人參﹝二錢﹞淮生地﹝二錢﹐自蒸﹞黃﹝一錢﹞陳皮﹝四分﹞麥冬﹝一錢﹞白術﹝一錢半﹞麻黃根﹝一錢﹞水煎。夜服六味地黃丸﹐每服七﹑十丸﹐淸湯送下。

加減養胃湯

治產後寒熱往來﹐頭痛無汗﹐類瘧癥。

川芎﹝一錢﹞川歸﹝三錢﹞藿香﹝四分﹞甘艸﹝四分﹞茯苓﹝一錢﹞蒼術﹝一錢﹞人參﹝一錢半﹞半夏﹝八分﹞陳皮﹝四分﹞姜﹝二片﹞水煎服。有痰加竹瀝﹑薑汁少許﹐半夏曲﹔弱人兼服大造丸﹔若產後久虛﹐無汗不愈﹐兼煎人參白術膏以助力。

產後類傷寒三陽癥

產後七日內外﹐發熱頭痛惡寒﹐毋專謂傷寒太陽癥﹔發熱頭痛脇痛﹐毋專謂傷寒少陽癥。二癥皆由气血兩虛﹐陰陽不和而類外感﹐治者甚易輕執偏門而用麻黃湯以治類太陽癥﹐又勿用柴胡湯以治類少陽癥。且產後脫血之餘﹐而重發汗﹐則虛虛之禍﹐有不可勝言者矣。仲景云﹕亡血家不可發汗。丹溪云﹕產後絕不可發表。二先生非謂產婦眞元傷寒之兼癥也﹐非謂麻黃湯﹑柴胡湯之不對癥也﹐誠恐後學業偏以而輕產﹐執成方而發表耳﹐須明知產後眞感風冷﹐其生化湯內芎﹑姜亦能散之。又云﹕西北之气﹐散而寒之﹔東南之气﹐收而溫之。所謂同病而異治也。其經意南方人柔弱﹐而西北人剛勁﹐故病治當異耳﹐惟產後勞虛﹐治不可分南北﹐槪當重產而用補﹐少佐散劑﹐𨿽有他癥﹐以末治之﹐又不可不明也。

木香生化湯

治產後血塊痛未除﹐日受气服此方。

川芎﹝二錢﹞川歸﹝六錢﹞漧薑﹝四分﹐炙﹞甘艸﹝五分﹐炙﹞木香﹝三分﹐磨﹞陳皮﹝三分﹞水煎服。

健脾化食散气湯

治產後受气傷食﹐問無塊痛服。

白術﹝二錢﹞川歸﹝二錢﹞川芎﹝一錢﹞漧薑﹝四分﹐炙﹞甘艸﹝四分﹐炙﹞人參﹝一錢﹞麥芽﹝五分﹐炒﹞神曲﹝五分﹞傷飯食麵﹐加二味﹕陳皮三分﹐山楂四分﹔砂仁七分﹐傷肉加入﹔如寒食停脇下作痛﹐加桂枝八分。

大抵產後弱婦﹐受寒停食﹐愈消愈增滿悶﹐必攻補並行﹐方化滯運谷。但時醫所見﹐知耗气而疑參補﹐誤也。故善治者重產而輕怒食﹐必補气血爲主﹐佐以順气調气﹐則怒郁散而元不損﹔佐以健脾消導﹐則停食行而胃思谷。此治產後怒傷食傷之正治也。若專理气消食﹐非惟气脹不散﹐停食不行﹐抑損元神減食﹐甚致絕谷不救者多矣﹐惜哉﹗

產後類癥

產後寒熱往來﹐每日應期而發﹐其癥類瘧﹐切不可用瘧疾方藥治之。夫血气虛而寒熱便作﹐元气弱而外邪或侵﹐𨿽寒來鼓﹐湯火不能溫﹐熱如燔炭﹐冰水不能寒﹐或晝輕夜重﹐或見晡寒熱﹐𨿽所見癥與瘧類同﹐其治方藥﹐必當滋榮益气以退寒熱。有汗急當止汗﹐如麻黃根等方﹔若頭有汗而身與足無汗﹐乃陽孤絕陰之危癥也﹐切勿偏服參而少血藥﹐當加地黃﹑川歸之劑。如頭痛無汗﹐宜與生化湯內加羌活﹑防風﹑連須﹑蔥白﹑棗數枚以散之﹐愼不可作瘧治以誤人也﹔如傷食飯面﹐加神曲一錢﹐麥芽五分﹔如傷肉﹐加山楂﹑砂仁各五分﹔如停食日久﹐脾胃弱甚﹐𨿽藥不運化﹐凡藥之外用﹐操按炒曲燙法。傷食肉﹐誤服消導藥多﹐絕谷幾日者﹐宜服後方。

長生活命丹

治多服消導藥﹐絕食癥﹑雜癥﹐誤消耗絕食﹐亦可治之。

人參三錢﹐水一鐘半﹐煎至半鐘﹐先用一盞飯﹐鍋焦研粉三匙﹐漸漸加參湯﹐鍋焦引開胃气﹐自能開胃健脾﹐進飲食。

大抵飲食者充虛之滋味﹐而產後藉此以補助也。因勞倦傷脾﹐不勝甘飲﹐薄味漸進﹐運化易速﹐再兼助服溫補之劑﹐佐以神曲﹑麥芽以消飯面之傷﹐山楂﹑砂仁以化肉物之傷﹔如傷寒冷之物﹐吳萸﹑桂枝亦當加也。如此補消並治﹐無有不安﹐屢見治不重產虛弱﹐惟知達消停物﹑反損眞气﹐益增滿悶﹐一帖不效﹐又加峻藥﹐致使少食思谷之人﹐反虛虛而絕谷矣。病家自歸於數命﹐醫者以爲盡力救﹐惜哉﹗

產後忿怒

凡產後因忿怒气逆﹐胸膈不舒﹐血塊大痛﹐宜用生化湯﹐臨服時磨木香一分在內服之﹐則血塊自化﹐怒气自散﹐並治而不悖也。若輕重气﹐偏用木香﹑香砂﹑烏藥﹑枳殼﹑砂仁之劑﹐以散气行塊﹐則元气反損﹐而滿悶反增﹐是重虛之﹐非善治產者也。又如怒後卽食﹐胃弱停悶﹐當審何物所傷。如肉物傷﹐加砂仁﹑神曲消之﹔如面飯傷﹐加神曲﹑麥芽消之。若傷物作痛﹐澀滯脇腹﹐宜加桂枝﹑吳茱萸在生化湯中﹐以逐寒定痛﹐無有不安﹐愼勿用木香檳榔丸﹑順气飲之方﹐以散气化食。

不然﹐則虛弱產婦﹐重虛之禍﹐有不可勝言者矣。

大抵產後患崩﹐血脫﹔短气似喘﹐气脫﹔妄言妄見﹐神脫。三癥𨿽有血陰气陽之分﹐其精散神去之促無異﹐此亦危癥也。若非能濃藥急方頻服﹐失之者多矣。妄論气實痰火皆非也。如新產爲塊痛﹐並用加參生化湯﹐行中當補之方﹐斯免血滯血虛之失也。其塊痛止﹐宜用升舉大補湯﹐少佐黃連墜火﹐以治崩脫﹑寧血歸經也。宜用倍參補中益气湯﹐少佐附子助參以治气脫﹐攝气歸源也。宜用滋榮益气復神湯﹐少佐痰劑以淸心火﹐寧君主之官也。因人妄論气脫妄言之癥﹐誤用气實痰火之方藥﹐屢夭人年﹐故重復錄告。倘執論气痰而愈重﹐必當識補救﹐方可活也。

產後傷食

凡產後形體勞倦﹐脾胃俱傷﹐是以新產之後﹐禁膏粱﹐遠濃味﹐食粥茹蔬﹐乃切務也。不善調攝之家﹐惟慮產婦之虛﹐以多食有益﹐濃味爲補﹐本不思而彊與厭足而復傷﹐胃𨿽少納﹐脾轉運遲﹐食停痞塞﹐噯酸惡食﹐良以此也。治當扶元爲主﹐溫補气血﹐健脾助胃﹐養正兼消﹐審傷何物﹐佐以消導﹐斯脾气復而轉輸﹐滯物行而胃始思谷矣。

加味生化湯

治產後血塊未消時﹐及宿食不消。

川芎﹝二錢﹞川歸﹝五錢﹞漧薑﹝四分﹐制﹞甘艸﹝五分﹐炙﹞如傷麵食﹐加神曲一錢﹐麥芽六分﹔如傷肉加山楂五分﹐砂仁五分﹔傷寒物痛﹐加吳萸一錢﹐肉桂五分﹔虛加參三錢。

健脾消食生化湯

治產後血塊痛除﹐服此方以消食。

川芎﹝一錢﹞川歸﹝三錢﹞甘艸﹝五分﹐炙﹞人參﹝二錢﹞白術﹝一錢半﹞傷麵食﹐加神曲﹑麥芽各七分﹔如傷肉﹐加山植﹑砂仁各八分。身熱不可用黃連﹑黃芩﹑黃柏﹔大便不通﹐禁大黃﹔傷食怒气﹐不可用耗气。若宿痰胞食﹐丸藥隨卽進補藥。凡年老虛弱人患崩﹐宜用升舉大補湯。

產後气短似喘

凡產婦血脫勞傷之甚﹐气無倚恃﹐而呼吸息止之違常性矣﹐世有妄議痰火﹐反用散气化痰之方﹐不亦誤乎﹖夫肺受脾稟﹐運气生脈﹐通水道﹐順呼吸﹐淸肅上下﹐調和榮衛﹐而爲平人之常气也。

值產血亡气脫﹐呼吸短促﹐言語不相接續﹐似喘危證﹐不待診脈問望自明﹐智者當知之也。

加參生化湯

治分娩卽患气短似喘癥﹐若有血塊﹐不可加﹑術。

川芎﹝二錢﹞川歸﹝四錢﹞甘艸﹝五分﹐炙﹞漧薑﹝四分﹐炒黑﹞人參﹝二錢﹞桃仁﹝十粒﹐去皮尖﹞上煎服﹐加棗三枚﹐連進二三帖。

續气養榮湯

治產後气短促﹐問無血塊痛宜服。

川芎﹝二錢﹞川歸﹝四錢﹞甘艸﹝五分﹐炙﹞漧薑﹝四分﹐炒黑﹞人參﹝三錢﹞黃﹝一錢﹞白術﹝一錢﹞陳皮﹝四分﹞熟地﹝二錢﹞如足冷﹐加熟附子三分﹐汗多﹐加麻黃根一錢﹐浮小麥一撮﹔渴﹐加麥冬一錢﹐五味子十粒﹔大便不通﹐加蓯蓉一錢﹐麻仁一錢﹔如傷麵食﹐加神曲一錢﹐麥芽一錢﹔如傷肉﹐加山楂五个﹐砂仁五分。

附方﹕滋榮益气復神湯﹐見上。

產後妄言妄見

產後妄言妄見﹐由气血兩虛而神魂無所根據也。夫心藏神主血﹐而言乃心之神也﹐心有血而神存﹐則言不妄發。又肝藏魂藏血而目乃肝之竅也﹐目得血而能視﹐則瞳子了然而正﹐若夫產後血气暴竭﹐則心神失守﹐故言語無倫﹐肝魂無根據﹐故瞳妄見。況心爲一身之主﹐目乃百脈之宗。虛癥見於心目﹐則十二官各失其職可知矣。是以視聽言﹐動皆有虛妄焉。治法當論產期塊痛有無緩急。若分娩兒下之後﹐塊痛未除﹐先服生化湯兩三帖﹐以化塊定痛﹐痛止卽繼服加參生化湯﹐或補中益气湯﹐如安神定志湯丸調治也﹐若產日久﹐形气血气俱不足﹐卽當大補爲主﹐生養气血﹐安神定志﹐服至藥力充足﹐其病全愈。病家毋求速效﹐醫家毋論邪祟。若噴以法水﹐驚以法尺﹐多致不救。治此病者﹐服藥至十帖方效。丹溪云﹕病虛猶似邪祟也。又云﹕欲泄其邪﹐先補其虛。先調其藥﹐次論諸疾。此古人治虛弱人有挾外因之確論。但人不能體認其義﹐用藥反言攻補難同方﹐禦必攻邪盡﹐方可用補﹐欲病家不信難矣。此治產後虛癥及年老人虛喘﹑弱人妄言三癥﹐所當用心也。

寧神生化湯

治產後血塊痛未止﹐患妄言癥﹐未可用﹑術。

川芎﹝一錢﹞川歸﹝二錢﹞漧薑﹝四分﹐炙﹞茯神﹝一錢﹞人參﹝二錢﹞柏子仁﹝一錢﹞陳皮﹝三分﹞益智仁﹝八分﹐炒﹞桃仁﹝十二粒﹐去皮尖﹞棗﹝二枚﹞水煎。

滋榮益气復神湯

治產後塊痛止﹐可服此藥。

川芎﹝一錢﹞川歸淮地﹝各二錢﹐自制﹞甘艸﹝四分﹐炙﹞人參﹝二錢﹞黃白術﹝各一錢﹞棗仁﹝一錢﹞柏子仁﹝一錢﹞茯神﹝一錢﹞益智仁﹝一錢﹐炒﹞圓眼肉﹝八分﹞陳皮﹝三分﹞麥冬﹝一錢﹞五味子﹝十粒﹞蓮子﹝八分﹞棗﹝二枚﹞水煎。以上三等﹐大便燥結癥﹐並宜大料芎﹑歸以補血﹐若參可少﹐非芎﹑歸至數斤﹐難取效。

大抵產後虛中傷寒﹐口傷寒食﹐外癥𨿽見﹐頭痛發熱﹐或脇痛腰痛﹐是外感宜汗﹐猶當重產亡血禁汗﹐惟宜生化湯中﹐量爲加減調治無失。又如大便祕結﹐猶當重產亡血禁下﹐惟宜養正湯助血通滯﹐極穩當也。

又方﹐潤腸粥﹕治產後大便日久不通﹐用芝麻一升﹐研末﹐和米一合﹐煮粥食﹐潤腸卽通。

產後類中風

產後血气暴竭﹐有骸少血榮養﹐卒爾口噤牙禁﹐手足筋脈攣搐﹐癥類中風﹐又類癇﹐𨿽虛火上縱﹐有痰﹐皆當以末治之﹐毋執偏門﹐而用治風消痰之方﹐以重虛產也。蓋治經絡動蕩﹐任脈流通﹐則筋骨彊勁﹐而關節淸利矣。今產婦無血濡注﹐致牙緊口噤﹐手足攣搐﹐癥類癇中風也。治當先服生化湯以生旺新血﹐若見危癥﹐三帖後卽用加參﹐益气以救血脫。若有痰有火﹐少佐橘紅﹑炒芩之﹐竹瀝﹑薑汁少許﹐亦可加之。黃連﹑芩﹑柏不宜並用﹐愼之﹗

滋榮活絡湯

治產後血少﹐口噤﹐項彊﹐筋搐﹐類中風癥。

川芎﹝二錢﹞川歸﹝三錢﹞淮地﹝二錢﹐自制﹞甘艸﹝四分﹞人參﹝二錢﹞黃﹝一錢﹞茯神﹝一錢﹞天麻﹝一錢﹞麥冬﹝一錢﹞陳皮荊芥防風羌活﹝各四分﹞黃連﹝三分﹐炒﹞有痰﹐加半夏曲七分﹔痰多﹐加竹瀝七分﹐薑汁少許﹔如傷肉﹐加山楂﹑砂仁﹔如傷麵食﹐加麥芽﹑神曲﹔如大便閉﹐加肉蓯蓉一錢半﹔渴﹐加麥冬﹔幹﹐加葛根﹔汗多﹐加麻黃根一錢﹔驚悸﹐加棗仁一錢。

