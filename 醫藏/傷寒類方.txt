

欽定四庫全書

子部五

傷寒類方目錄

醫家類

卷上

桂枝湯類一【十九方】

桂枝湯

桂枝加附子湯

桂枝加桂湯

桂枝去芍藥湯

桂枝去芍藥加附子湯

桂枝加厚朴杏仁湯

小建中湯

桂枝加芍藥生薑人參新加湯

桂枝甘艸湯

茯苓桂枝甘艸大棗湯

桂枝麻黃各半湯

桂枝二麻黃一湯

桂枝二越婢一湯

桂枝去桂加茯苓白術湯

桂枝去芍藥加蜀漆龍骨牡蠣救逆湯桂枝甘艸龍骨牡蠣湯

桂枝加葛根湯

桂枝加芍藥湯

桂枝加大黃湯

麻黃湯類二【六方】

麻黃湯

麻黃杏仁甘艸石羔湯

大靑龍湯

小靑龍湯

麻黃附子細辛湯

麻黃附子甘艸湯

葛根湯類三【三方】

葛根湯

葛根黃芩黃連湯

葛根加半夏湯

柴胡湯類四【六方】

小柴胡湯

大柴胡湯

柴胡加桂枝湯

柴胡加龍骨牡蠣湯

柴胡桂枝亁姜湯

柴胡加芒硝湯

梔子湯類五【七方】

梔子防湯

梔子甘艸防湯

梔子生薑防湯

梔子亁姜湯

梔子厚朴枳實湯

梔子檗皮湯

枳實梔子豉湯

卷下

承气湯類六【十二方】

大承气湯

小承气湯

調胃承气湯

桃仁承气湯

抵當湯

抵當丸

十棗湯

大防胸湯

大防胸丸

小防胸湯

白散

麻仁丸

防心湯類七【十一方】

生薑防心湯

甘艸防心湯

半夏防心湯

大黃黃連防心湯

附子防心湯

黃連湯

黃芩湯

黃芩加半夏生薑湯

亁姜黃連黃芩人參湯

旋復代赭石湯

厚朴生薑甘艸半夏人參湯

白虎湯類八【三方】

白虎湯

白虎加人參湯

竹葉石羔湯

五苓湯類九【四方】

五苓散

豬苓湯

文蛤散

茯苓甘艸湯

四逆湯類十【十一方】

四逆湯

四逆加人參湯

通脈四逆湯

通脈四逆加豬膽汁湯

漧薑附子湯

茯苓四逆湯

白通湯

白通加豬膽汁湯

四逆散

當歸四逆湯

當歸四逆加吳茱茰生薑湯

理中湯類十一【九方】

理中丸

眞武湯

附子湯

甘艸附子湯

桂枝附子湯

桂枝附子去桂加白術湯

茯苓桂枝白術甘艸湯

芍藥甘艸附子湯

桂枝人參湯

雜方十二【廿二方】

赤石脂禹餘糧湯

炙甘艸湯

甘艸漧薑湯

芍藥甘艸湯

茵陳蒿湯

麻黃連軺赤小豆湯

蒂散

麻黃升麻湯

黃連阿膠湯

吳茱茰湯

半夏散及湯

桃花湯

豬膚湯

甘艸湯

桔梗湯

苦酒湯

烏梅丸

白頭翁湯

牡蠣澤瀉散

蜜煎導方

豬膽汁方

燒裩散

以上共一百十三方

【臣】等謹案傷寒類方二卷

國朝徐大椿撰大椿字靈胎吳江人後漢張機傷寒論乃晉王叔和搜采成書本非機所自定金聊城成無已始爲作注又以已意移易篇章自後醫家屢有刋正動以錯簡爲詞如治尙書者之爭洪範武成注大學者之爭古本今本迄於有明終無定論大椿以爲非機依經立方之書乃救悞之書當時隨癥立方本無定序於是削除陰陽六經門目但使方以類從癥隨方證使人可桉癥以求方而不必循經以求癥𨿽於古人著書本意未必果符而於聚訟紛呶之中亦芟除葛藤之一術也其中辧證發明亦多精到凡分一十二類計方一百一十有三末附六經脈注又論正癥之外有別證變癥附以刺法皆有源委可尋自謂七年之中五易艸槁乃成云乾隆四十二年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

傷寒類方原序

王叔和傷寒例云今捜采仲景舊論錄其證診脈聲色對病眞方擬防世急則知傷寒論當時已無成書乃叔和之所捜集者𨿽分定六經而語無詮次陽經中多陰經治法陰經中多陽經治法防錯不一後人各生議論毎成一書必前後更易數條互相訾議各是其說愈更愈亂終無定論不知此書非仲景依經立方之書乃救誤之書也其自序云傷夭橫之莫救所以尋求古訓博采眾方蓋因誤治之後變癥錯雜必無循經現癥之理當時著書亦不過隨癥立方本無一定之次序也余始亦疑其有錯亂乃探求三十年而後悟其所以然之故於是不類經而類方蓋方之治病有定而病之變遷無定知其一定之治隨其病之千變萬化而應用不爽此從流溯源之法病無遁形矣至於用藥則各有條理解肌發汗攻邪散痞逐水驅寒溫中除熱皆有主方其加減輕重又各有法度不可分毫假借細分之不外十二類毎類先定主方卽以同類諸方附焉其方之精思妙用又復一一注明條分而縷悉之隨以論中用此方之癥列於方後而更發明其所以然之故使讀者於病情藥性一目顯然不論從何經來從何經去而見癥施治與仲景之意無不吻合豈非至便之法乎余纂集成帙之後又復鉆窮者七年而五易其稿乃無遺憾前宋朱肱活人書亦曾彚治法於方後但方不分類而又無所發明故閱之終不得其要領此書之成後之讀傷寒論者庶可以此爲津梁乎乾隆二十四年歳在屠維單閼陽月上浣洄溪徐大椿序

欽定四庫全書

傷寒類方卷上

吳江徐大椿撰

桂枝湯類一

桂枝湯【一】

桂枝【三兩去皮】芍藥【三兩】甘艸【二兩炙】生薑【三兩】大棗【十二枚擘】右五味防咀以水七升防火煮取三升去滓適寒溫服一升服已須防歠熱稀粥一升餘以助藥力【桂枝本不能發汗故須助以熱粥內經雲谷入於胃以傳於肺肺主皮毛汗所從出歠粥充胃气以達於肺也觀此可知傷寒不禁食矣】溫覆令一時許徧身漐漐防似有汗者益佳不可令如水流漓病不必除【此解肌之法也若如水流漓則動營气衛邪仍在】若一服汗出病瘥停後服不必盡劑若不汗更服依前法又不汗後服小促其間半日許令三服盡若病重者一日一夜服周時觀之服一劑盡病證猶在者更作服若汗不出乃服至二三劑【桂枝湯全料謂之一劑三分之一謂之一服古一兩今二錢零則一劑之藥除姜棗僅一兩六錢零一服不過五錢零矣治傷寒大癥分兩不過如此一服卽汗不再服無汗服至二三劑總以中病爲主後世見服藥得效者反令多服無效者卽疑藥誤又復易方無往不誤矣】禁生冷粘滑肉麪五辛酒酪及臭惡等物

太陽中風陽浮而陰弱【風在外故陽脈浮衛气有邪則不能防營故陰脈弱】陽浮者熱自發【風爲陽邪故發熱桂枝之辛以散之】陰弱者汗自出【芍藥之酸以收之甘艸之甘以緩之】嗇嗇惡寒淅淅惡風【惡風未有不惡寒者但惡寒甚輕非若中寒及陰經之甚也】翕翕發熱【其熱亦不如陽明之甚】鼻鳴漧嘔者【鼻鳴似屬陽明漧嘔似屬少陽蓋三陽相近故略有兼病但不甚耳】桂枝湯主之

太陽病頭痛發熱汗出惡風者桂枝湯主之【此桂枝湯總癥】太陽病下之後其气上衝者可與桂枝湯方用前法【誤治】若不上衝者不可與之【此誤下之癥誤下而仍上衝則邪气猶在陽分故仍用桂枝發表若不上衝則其邪已下陷變病不一當隨宜施治論中誤治諸法詳觀自明】

太陽病初服桂枝湯反煩不解者先刺風池風府卻與桂枝湯則愈【此非誤治因風邪凝結於太陽之要路則藥力不能流通故刺以解其結蓋邪風太甚不僅在衛而在經刺之以泄經气風府一穴在項上入髮際一寸大筋內宛宛中督脈陽維之防刺入四分畱三呼風池二穴在顳顬後髮際陷者中足少陽陽維之防鍼入三分畱三呼】

太陽病外癥未解脈浮弱者當以汗解宜桂枝湯【病𨿽過期脈癥屬太陽仍不離桂枝法】

太陽病外癥未解者不可下也【此禁下總訣】下之爲逆欲解外者宜服【言𨿽有當下之癥而外癥未除亦不可下仍宜解外而後下也】

太陽病先發汗不解而復下之脈浮者不愈浮爲在外而反下之故令不愈今脈浮故知在外當須解外則愈宜服【脈浮而下此爲誤下下後仍浮則邪不因誤下而陷入仍在太陽不得因已汗下而不復用桂枝也】病嘗自汗出者此爲榮气和榮气和者外不諧以衛气不共榮气和諧故爾【榮气和者言榮气不病非調和之和故又申言之】以營行脈中衛行脈外復發其汗營衛和則愈宜桂枝湯【自汗與發汗迥別自汗乃營衛相離發汗使營衛相合自汗傷正發汗驅邪復發者因其自汗而更發之則榮衛和而自汗反止矣】

病人藏無他病時發熱自汗出而不愈者此衛气不和也先其時【未熱之時】發汗則愈宜桂枝湯主之【無他病太陽諸癥不必備而惟發熱自汗故亦用桂枝湯】

傷寒不大便六七日【宜下之】頭痛有熱者未可與承气湯【太陽癥仍在不得以日久不便而下也按未可二字從金匱增入傷寒論失此二字】其小便淸者知不在裏仍在表也【便赤爲裏有熱】當須發汗若頭痛者必衂【汗出而頭痛未解則蘊熱在經而血動矣】宜桂枝湯

傷寒發汗解半日許復煩脈浮數者可更發汗【發汗未透故煩乃服藥不及之故】宜桂枝湯

傷寒醫下之續得下痢淸谷不止【裏癥】身疼痛者【表癥】急當救裏【此誤下之癥邪在外而引之入陰故便淸谷陽气下脫可危𨿽表癥未除而救裏爲急傷寒論不可下篇云誤下寒多者便淸谷熱多者便膿血】後身疼痛淸便自調者急當救表【淸谷已止疼痛未除仍從表治蓋凡病皆當先表後裏惟下痢淸谷則以扶陽爲急而表癥爲緩也表裏分治而序不亂後人欲以一方治數癥必至兩誤】救裏宜四逆湯救表宜桂枝湯

太陽病發熱汗出者此爲榮弱衛彊故使汗出欲救邪風者宜桂枝湯【提出邪風二字見桂枝爲驅風聖藥】

陽明病脈遲汗出多防惡寒者表未解也可發汗宜此方【陽明本自多汗但不惡寒而惡熱今多汗而猶惡寒則仍在太陽矣𨿽陽明病而治從太陽】太陰病脈浮者可發汗宜桂枝湯【太陰本無汗法因其脈獨浮則邪仍在表故亦用桂枝從脈不從癥也】

病人煩熱汗出則解又加瘧狀【有時復熱】日晡所發熱者屬陽明也【日晡發熱則爲陽明之潮熱而非瘧矣】脈實者宜下之脈虛浮者宜發汗【一癥而治法迥別全以脈爲慿此亦從脈而不從癥之法】下之與大承气湯發汗宜桂枝湯

下痢腹脹滿【裏癥】身疼痛者【表癥】先溫其裏乃攻其表溫裏宜四逆湯攻表宜桂枝湯【此節屬厥陰癥未必由誤治而得然旣見表癥亦宜兼治】吐痢止而身痛不休者當消息和解其外宜桂枝湯小和之【裏癥除而表癥猶在仍宜用桂枝法輕其劑而加減之可也】

傷寒大下後復發汗【再誤】心下痞【邪入中焦】惡寒者表未解也不可攻痞當先解表表解乃可攻痞解表宜桂枝湯攻痞宜大黃黃連防心湯【苦寒開降之法詳見後】

桂枝加附子湯【二】

桂枝湯原方加附子【一枚炮去皮破八片】右六味以水七升煮取三升去查溫服一升

太陽病發汗遂漏不止【此發汗太過如水流漓或藥不對癥之故】其人惡風【中風本惡風汗後當愈今仍惡風則表邪未盡也】小便難【津液少】四肢防急難以屈伸【四肢爲諸陽之本急難屈伸乃津脫陽虛之象但不至亡陽耳若更甚而厥冷惡寒則有陽脫之慮當用四逆湯矣】桂枝加附子湯主之【桂枝同附子服則能止汗回陽】

桂枝加桂湯【三桂枝原方加桂二兩卽另立湯名治癥迥別古聖立方之嚴如此】桂枝湯原方加桂【二兩】右五味以水七升煮取三升去滓溫服一升

燒鍼令其汗鍼處被寒【復感新寒】核起而赤者必發奔豚气從小腹上衝心者灸其核上各一壯【不止一鍼故云各一壯】與桂枝加桂湯【重加桂枝不特禦寒且制腎气又藥味重則能逹下凡奔豚癥此方可增減用之】桂枝去芍藥湯【四】

桂枝湯原方去芍藥右四味以水七升煮取三升溫服一升

桂枝去芍藥加附子湯【五】

卽前方加附子【一枚炮去皮破八片】余依前法

太陽病下之後脈促胸滿者【中虛而表邪仍在】桂枝去芍藥湯主之【太陽之邪未盡故用桂枝下後傷陰不宜更用涼藥】若防惡寒者去芍藥方中加附子湯主之【防惡寒則陽亦虛矣故加附子】

桂枝加厚朴杏仁湯【六】

桂枝湯原方加厚朴【二兩炙去皮】杏仁【五十枚】右七味以水七升防火煮取三升溫服一升覆取防似汗

喘家作桂枝湯加厚朴杏仁佳【別錄厚朴主消痰下气本經杏仁主咳逆上气】太陽病下之防喘者表未解故也此湯主之【前條乃本然之喘此乃誤下之喘因殊而法一】

小建中湯【七】

桂枝湯原方加膠飴【一升】右六味以水七升煮取三升去滓納飴更上防火消解溫服一升日三服嘔家不可用建中湯以甜故也

傷寒陽脈濇陰脈【中宮之陽气虛則木來乘土故陽濇而陰也】法當腹中急痛先與小建中湯【膠飴大甘以助中宮】不差者與小柴胡湯主之【治太陰不愈變而治少陽所以疎土中之木也以脈故用此法】

傷寒二三日心中悸而煩者小建中湯主之【悸而煩其爲虛煩可知故用建中湯以補心脾之气蓋梔子湯治有熱之虛煩此治無熱之虛煩也】

桂枝加芍藥生薑人參新加湯【八】

桂枝湯原方芍藥生薑各增一兩加人參三兩右六味以水一斗二升煮取三升去滓溫服一升【此以多煎爲妙取其味厚入陰也】

發汗後身疼痛【表未盡】脈沈遲【气虛已甚】此湯主之【邪未盡宜表而气虛不能勝散藥故用人參凡素體虛而過汗者方可用】

桂枝甘艸湯【九】

桂枝【四兩去皮】甘艸【二兩炙】右二味以水三升煮取一升頓服【此以一劑爲一服者】

發汗過多其人義手自冒心心下悸欲得按者此湯主之【發汗不誤誤在過多汗爲心之液多則心气虛二味扶陽補中此乃陽虛之輕者甚而振振欲擗地則用眞武湯矣一癥而輕重不同用方迥異其義精矣】

茯苓桂枝甘艸大棗湯【十】

茯苓【半斤】桂枝【四兩去皮】甘艸【二兩炙】大棗【十二枚擘】右四味以甘爛水一斗【以水二斗之萬徧取用按甘爛水大約取其動極思靜之意】先煮茯苓【凡方中專重之藥法必先煮】減二升內諸藥煮取三升去渣溫服一升日三服

發汗後其人臍下悸者欲作奔豚此湯主之【心下悸是擾胸中之陽臍下悸則因發汗太過上焦漧涸腎水上救故重用茯苓以制腎水桂枝以治奔豚】

桂枝麻黃各半湯【十一】

桂枝【一兩十六銖去皮】芍藥

生薑

甘艸【炙】麻黃【去節各一兩】大棗【四枚】杏仁【二十四枚去皮及雙仁者】右七味以水五升先煮麻黃一二沸去上沫【欲去沫故先煮】內諸藥煮取一升八合【減去三之一】去滓溫服六合一云桂枝湯三合麻黃湯三合頓服將息如上法

太陽病得之八九日【過經】如瘧狀發熱惡寒熱多寒少【邪已漸輕】其人不嘔【非少陽】淸便欲自可【無裏熱】一日二三度發【非瘧象】脈防緩者【不浮不不大】爲欲愈也【余邪欲退之象】脈防而惡寒者此陰陽俱虛不可更發汗更下更吐也【此三句申明上文欲愈之故蓋由病气𨿽除而正气亦衰當靜以養之使胃气漸充則榮衛自和若更用汗吐下之法益虛其气則病從藥增醫者不審誤人多矣】面色反有熱色者未欲解也【面有熱色則余邪尙郁】以其不得小汗出身必癢宜服【防邪已在皮膚中欲自出不得故身癢以此湯取其小汗足矣陽明篇云身癢如虫行皮中狀者此以久虛故也按此方分兩甚輕計共約六兩合今之秤僅一兩三四錢分三服只服四錢零乃治邪退後至輕之劑猶勿藥也】

桂枝二麻黃一湯【十二】

桂枝【一兩十七銖去皮】芍藥【一兩六銖】甘艸【一兩二銖】杏仁【十六枚去皮尖】麻黃【十六銖去節】生薑【一兩六銖】大棗【五枚】右七味以水五升先煮麻黃一二沸去上沫內諸藥煮取二升去滓溫服一升日再服一本云桂枝湯二升麻黃湯一升合爲三升分再服

服桂枝湯大汗出脈洪大者【汗𨿽出而邪未盡】與桂枝湯如前法【此所謂邪不盡行復如法者也】若形如瘧日再發者汗出必解桂枝二麻黃一湯主之【此與桂枝麻黃各半湯意略同但此因大汗出之後故桂枝略重而麻黃略輕】

桂枝二越婢一湯【十三桂枝湯加麻黃石羔二味】

桂枝【去皮】芍藥

甘艸

麻黃【去節各十八銖】大棗【四枚】生薑【一兩二銖】石羔【二十四銖碎綿裹】右七味以水五升煮麻黃一二沸去上沫內諸藥煮取二升去渣溫服一升【附越婢方麻黃六兩甘艸二兩石羔半觔生薑三兩大棗十五枚】

太陽病發熱惡寒熱多寒少脈防弱者此無陽也不可更汗【此無陽與亡陽不同並與他處之陽虛亦別蓋其人本非壯盛而邪气亦輕故身有寒熱而脈防弱若發其汗必至有又手冒心臍下悸等癥故以此湯淸疎營衛令得似汗而解況熱多寒少熱在气分尢與石羔爲宜古聖用藥之審如此按以上三方所謂一二各半之說照方計算並不對凖未知何說或云將本方各煎或一分或二分相和服此亦一法但方中又各藥注明分兩則何也存考】

桂枝去桂加茯苓白術湯【十四】

芍藥【三兩】甘艸【二兩炙】生薑

茯苓

白術【各三兩】大棗【十二枚】右六味以水八升煮取三升去滓溫服一升小便利則愈【此方專於利小便】

服桂枝湯或下之仍頭項彊痛翕翕發熱無汗心下滿防痛小便不利者此湯主之【頭痛發熱桂枝癥仍在也以其無汗則不宜更用桂枝心下滿則用白術小便不利則用茯苓此癥乃亡津液而有停飲者也凡方中有加減法皆佐使之藥若去其君藥則另立方名今去桂枝而仍以桂枝爲名所不可解殆以此方𨿽去桂枝而意仍不離乎桂枝也】桂枝去芍藥加蜀漆龍骨牡蠣救逆湯【十五】

桂枝湯原方去芍藥加蜀漆【三兩洗去腥】牡蠣【五兩熬】龍骨【四兩】右七味以水一斗二升先煮蜀漆減二升內諸藥煮取三升去滓溫服一升

傷寒脈浮醫以火迫刼之亡陽必驚狂【以火刼其胸中之陽】起臥不安者此湯主之【此與少陰汗出之亡陽迥別蓋少陰之亡陽乃亡陰中之陽故用四逆輩回其陽於腎中今乃以火逼汗亡其陽中之陽故用安神之品鎭其陽於心中各有至理不可易也去芍藥因陽虛不復助陰也蜀漆去心腹邪積龍骨牡蠣治驚癇熱气】

桂枝甘艸龍骨牡蠣湯【十六】

桂枝【一兩去皮】甘艸【二兩炙】牡蠣【二兩熬】龍骨【二兩】右四味以水五升煮取二升半去渣溫服八合日三服

脈浮宜以汗解【此治脈浮之總訣】用火灸之【誤治】邪無從出因火而盛【火反入內】病從腰以下必重而痺名火逆也【火气在上則陰气獨治於下故重而痺】

火逆下之【又誤治】因燒鍼煩燥者【更誤治下之虛其陰燒鍼又益其陽則胸中益煩燥不寧矣】桂枝甘艸龍骨牡蠣湯主之【鎭其陰气散其火邪上下同治前方驚狂治重在心故用蜀漆此無驚狂象故蜀漆不用其癥藥大段相同】

桂枝加葛根湯【十七此湯成無已本有麻黃非有麻黃則爲葛根湯矣】桂枝湯原方加葛根四兩桂枝芍藥各減一兩餘同右六味以水一斗先煮葛根減二升去上沫內諸藥煮取三升去渣溫服一升覆取防似汗不須啜粥

太陽病項背彊幾幾反汗出惡風者【幾幾伸頸之象邪气漸深故加葛根】桂枝加葛根湯主之

桂枝加芍藥湯【十八】

桂枝湯原方芍藥加一倍右五味以水七升煮取三升溫服一升日三服

桂枝加大黃湯【十九此二方俱治太陰癥而法不離乎桂枝】

桂枝湯原方加大黃一兩芍藥一倍右六味以水七升煮取三升去滓溫服一升日三服

本太陽病醫反下之【誤治】因而腹滿時痛屬太陰也【引邪入於太陰故所現皆太陰之癥】桂枝加芍藥湯主之【𨿽見太陰癥而太陽之癥尙未罷故仍用桂枝湯只加芍藥一倍以斂太陰之癥】

大實痛者【此句承上文腹滿時痛言腹滿時痛不過傷太陰之气大實痛則邪气結於太陰矣】桂枝加大黃湯主之【此因誤下而見太陰之癥大實痛則反成太陰之實邪仍用大黃引之卽從太陰出不因誤下而禁下見癥施治無不盡然按活人書云桂枝湯自西北人四時行之無不應驗江淮間惟冬及春可行之春末及夏至以前桂枝癥可加黃芩一分謂之陽旦湯夏至後可加知母半兩石羔一兩或加升麻一分若病人素虛寒者不必加減】

麻黃湯類二

麻黃湯【一】

麻黃【三兩去節】桂枝【二兩去皮】甘艸【一兩炙】杏仁【七十个去皮尖】右四味以水九升先煮麻黃減二升【此須多煮取其力專不僅爲去上沫止煮一二沸矣】去上沫內諸藥煮取二升半去滓溫服八合覆取防似汗不須啜粥【以其易發汗也】餘如桂枝將息法【活人書云夏至後用麻黃湯量加知母石羔黃芩蓋麻黃性熱恐有發黃斑出之意】

太陽病頭痛發熱身疼腰痛骨節疼痛【此痛處比桂枝癥尢多而重因榮衛俱傷故也】惡風無汗而喘者【此二癥乃肺气不舒之故麻黃治無汗杏仁治喘桂枝甘艸治太陽諸癥無一味不切所以謂之經方】

太陽與陽明合病【陽明之病象甚多如身熱不惡寒口苦鼻幹之類但見一二癥卽是不必全具也太陽病卽上文所指者】喘而胸滿者不可下【病俱在上焦】宜麻黃湯主之【喘而胸滿此麻黃癥之太陽合陽明也】

太陽病十日以去【過經】脈浮細【邪已退】而嗜臥者【正漸復】外已解也設胸滿脇痛者與小柴胡湯【胸滿脇痛病延日久邪畱少陽故與此湯】脈但浮者與麻黃湯【若果邪在少陽脈必帶今但浮則尙在太陽矣故仍用麻黃湯此亦從脈不從癥之法】

太陽病脈浮無汗發熱身疼痛【此乃太陽傷寒的癥經云諸爲寒】八九日不解表證仍在【表證卽上文數端】此當發其汗【宜麻黃湯】服藥已防除其人發煩目瞑【陽郁而不能外達】劇者必衂衂乃解【熱甚動血血由肺之淸道而出與汗從皮毛而泄同故熱邪亦解俗語所云紅汗也經云陽明病口燥但欲潄水不欲咽者此必衂】所以然者陽气重故也【風郁固爲熱寒郁亦爲熱內經云熱病者皆傷寒之類也】麻黃湯主之【此言未衂之前可用麻黃非衂後更用麻黃也】

脈浮者病在表可發汗宜麻黃湯【此脈浮必帶】

脈浮而數者可發汗宜麻黃湯【數爲陽气欲出】

傷寒脈浮不發汗【失治】因致衂者麻黃湯主之【前段衂後而解則不必復用麻黃衂後尙未解則仍用此湯】

陽明病脈浮無汗而喘者【陽明本脈大自汗今乃脈浮無汗而喘則爲麻黃湯癥矣】發汗則愈宜麻黃湯

麻黃杏仁甘艸石羔湯【二此卽越婢湯加杏仁也】

麻黃【四兩去節】杏仁【五十个去皮尖】甘艸【二兩炙】石膏【半斤碎綿褁】右四味以水七升先煮麻黃減二升去上沫內諸藥煮取二升去滓溫服一升

發汗後不可更行桂枝湯【旣汗不可再汗津液不得重傷】汗出而喘【尙有畱邪在肺故汗出而喘】無大熱者【邪已輕也】可與此湯【汗出故用石膏喘故用麻杏】發汗後飲水多者必喘以水灌之亦喘【此二句明致喘之所由蓋喘未必皆由於水而飲水則無有不喘者戒之】

下後不可更行桂枝湯【旣下不可復汗津液不得兩傷】若汗出而喘無大熱者可與此湯

大靑龍湯【三此合麻黃桂枝越婢三方爲一方而無芍藥】

麻黃【六兩去節】桂枝【二兩去皮】甘艸【二兩炙】杏仁【四十枚去皮尖】生薑【三兩切】大棗【十二枚】石膏【碎如雞子大一塊】右七味以水九升先煮麻黃減二升去上沫內諸藥煮取三升去滓溫服一升取防似汗汗出多者溫粉撲之【此外治之法論中無溫粉方明理論載白術槁本川芎白芷各等分入米粉和勻撲之無槁本亦得後人用牡蠣麻黃根鉛粉龍骨亦可】一服汗者停後服汗多亡陽遂虛惡風煩燥不得眠也

太陽中風脈浮【爲陰脈故汗不易出】發熱惡寒【非惡風】身疼痛不汗出而煩燥者【邪深熱郁】大靑龍湯主之若脈防弱汗出惡風者不可服服之則厥逆筋惕肉瞤此爲逆也【惡風乃桂枝癥誤服此則汗不止而有亡陽之象矣立此方卽垂此戒聖人之意深矣按此方合麻桂而用石羔何以發汗如是之烈蓋麻黃湯麻黃用二兩而此用六兩越婢湯石羔用半斤而此用雞子大一塊一劑之藥除大棗約共十六兩以今稱計之亦重三兩有餘則發汗之重劑矣𨿽少加石羔終不足以相制也少陰篇云脈陰陽俱反汗出者亡陽也】

傷寒脈浮緩身不疼但重乍有輕時無少陰癥者大靑龍湯主之【脈不沈身有輕時爲無少陰外癥不厥利吐逆爲無少陰裏癥此邪气俱在外也故以大靑龍發其汗按此條必有誤脈浮緩邪輕易散身不疼外邪已退乍有輕時病未入陰又別無少陰等癥此病之最輕者何必投以靑龍險峻之劑此必另有主方而誤以大靑龍當之者也】

小靑龍湯【四】

麻黃【去節】芍藥

細辛

亁姜

甘艸桂枝【去皮各三兩】五味子【半斤】半夏【半斤湯洗】右八味以水一斗先煮麻黃減二升去上沫內諸藥煮取三升去滓溫服一升

若防利者去麻黃加蕘花如雞子大熬令赤色【利屬下焦陰分不可更發其陽蕘花明理論作芫花恐誤本艸蕘花芫花花葉相近而蕘花不常用當時已不可得故攺用芫花以其皆有去水之功也】若渇者去半夏加括婁根三兩【本艸括婁根主消渇】若噎者【噎古作防論云寒气相搏則爲腸鳴醫乃不知而反飲冷水令汗大出水得寒气冷必相搏其人卽防按內經無噎字疑卽呃逆之輕者】去麻黃加附子一枚炮【本艸附子溫中】若小便不利少腹滿去麻黃加茯苓四兩【小便不利而少腹滿則水不在上而在下矣故用茯苓】若喘者去麻黃加杏仁半升去皮尖【杏仁見前按此方專治水气蓋汗爲水類肺爲水源邪汗未盡必停於肺胃之間病屬有形非一味發散所能除此方無防不到眞神劑也】

傷寒表不解【發汗未透】心下有水气【卽未出之汗】漧嘔發熱而欬或渇或痢或噎或小便不利少腹滿或喘者小靑龍湯主之【以上皆水停心下現癥其毎癥治法皆在加減中】

傷寒心下有水气欬而防喘發熱不渇【凡水停心下者喘而不渇】服湯已【卽小靑龍湯也】渇者此寒气欲解也【寒飲欲去】小靑龍湯主之【此倒筆法卽指服湯已三字非謂欲解之後更服小靑龍湯也】

麻黃附子細辛湯【五】

麻黃【去節二兩】細辛【二兩】附子【一枚炮】右三味先煮麻黃減二升去上沫內諸藥煮取三升去滓溫服一升日三服

少陰病始得之反發熱脈沈者此湯主之【少陰病三字所該者廣必從少陰諸現癥細細詳審然後反發熱知爲少陰之發熱否則何以知其非太陽陽明之發熱耶又必其脈象之沈然後益知其爲少陰無疑也凡審癥皆當如此附子細辛爲少陰溫經之藥夫人知之用麻黃者以其發熱則邪猶連太陽未盡入陰猶可引之外逹不用桂枝而用麻黃者蓋桂枝表裏通用亦能溫裏故陰經諸藥皆用之麻黃則專於發表今欲散少陰始入之邪非麻黃不可況已有附子足以溫少陰之經矣】麻黃附子甘艸湯【六】

麻黃【去節二兩】甘艸【二兩炙】附子【一枚炮】右三味以水七升先煮麻黃一兩沸【此當少煮】去上沫內諸藥煮取三升去渣溫服一升日三服

少陰病得之二三日麻黃附子甘艸湯防發汗以二三日無裏癥故防發汗也【三陰經惟少陰與太陽爲表裏而位最近故猶有汗解之理況二三日而無裏癥則其邪未深入此方較麻黃附子細辛少輕以其無裏癥也】

葛根湯類三

葛根湯【一此卽桂枝湯加麻黃三兩葛根四兩】

葛根【四兩】麻黃【三兩去節】芍藥【二兩】生薑【三兩切】甘艸【二兩炙】桂枝【二兩去皮】大棗【十二枚】右七味以水一斗先煮麻黃葛根【二味主藥先煮】減二升去上沫內諸藥煮取三升去滓溫服一升覆取防似汗不須啜粥【已能發汗矣】餘如桂枝法將息及禁忌

太陽病項背彊幾幾無汗惡風葛根湯主之【前桂枝加葛根湯一條其現癥亦同但彼云反汗出故無麻黃此云無汗故加麻黃也陽明癥汗出而惡熱今無汗而惡風則未全入陽明故曰太陽病按葛根本艸治身大熱大熱乃陽明之癥也以太陽將入陽明之經故加此藥】太陽與陽明合病者必自下利葛根湯主之【合病全在下利一癥上審出蓋風邪入胃則下利矣】

葛根黃芩黃連湯【二】

葛根【半斤】甘艸【二兩炙】黃芩【三兩】黃連【三兩】右四味以水八升先煮葛根減二升內諸藥煮取二升去渣分溫再服

太陽病桂枝癥【桂枝癥卽太陽傷風之正病也】醫反下之【大誤】利遂不止【邪下防則利無止時】脈促者表未解也【促有數意邪猶在外尙未防入三陰而見沈防等象故不用理中等法】喘而汗出者此湯主之【因表未解故用葛根因喘汗而利故用芩連之苦以泄之堅之芩連甘艸爲治痢之主藥】

葛根加半夏湯【三】

葛根湯原方加半夏半升洗煎服法同

太陽與陽明合病不下利【前條因下利而知太陽陽明合病今旣不下利則合病何從而知必須從兩經本癥一一對勘卽不下利而亦可定爲合病矣】但嘔者葛根加半夏湯主之【前條太陽誤下而成利則用芩連治利因其本屬桂枝癥而脈促故止加葛根一味以解陽明初入之邪此條乃太陽陽明合病故用葛根湯全方因其但嘔加半夏一味以止嘔隨病立方各有法度】

柴胡湯類四

小柴胡湯【一】

柴胡【半斤】黃芩

人參

甘艸【炙】生薑【各三兩】半夏【半斤】大棗【十二枚】右七味以水一斗二升煮取六升去渣再煎【此又一法】取三升溫服一升日三服【此湯除大棗共二十八兩較今秤亦五兩六錢零𨿽分三服已爲重劑蓋少陽介於兩陽之間須兼顧三經故藥不宜輕去滓再煎者此方乃和解之劑再煎則藥性和合能使經气相融不復往來出入古聖不但用藥之妙其煎法俱有精義】若胸中煩而不嘔者去半夏人參【不嘔不必用半夏煩不可用人參】加括婁實一枚【括婁實除胸痺此小防胸之法也】若渇者去半夏【半夏能滌痰濕卽能耗津液】加人參【生津液】合前成四兩半括婁根四兩【治消渇】若腹中痛者去黃芩【苦寒】加芍藥三兩【除腹痛】若脇下痞鞭去大棗【以其能補脾胃】加牡蠣四兩【別錄云治脇下痞熱】若心下悸小便不利者去黃芩加茯苓四兩【利小便】若不渇外有微熱者去人參【不渇則津液自足】加桂枝三兩【防熱則邪畱太陽】溫覆取防似汗愈若欬者去人參大棗【二味與非宜】生薑【加漧薑故去生薑】加五味子半升漧薑二兩【古方治五味漧薑必同用一以散寒邪一以斂正气從無單用五味治之法後人不知用必有害況傷熱勞怯火嗆與此處寒飲犯肺之癥又大不同乃獨用五味收斂風火痰涎深入肺藏永難救療矣又按小柴胡與桂枝二方用處極多能深求其義則變化心生矣論中凡可通用之方必有加減法】

傷寒五六日【正當傳少陽之期】中風往來寒熱【太陽之寒熱寒時亦熱熱時亦寒往來者寒已而熱熱已而寒也】胸脇苦滿【胸脇爲少陽之位】黙黙不欲飲食【木邪干土】心煩喜嘔【木气上逆】或胸中煩而不嘔或渇【少陽火邪】或腹中痛【木尅土】或脇下痞鞭【木气塡郁】或心下悸【有痰飲】小便不利或不渇【有蓄飲】身有防熱【太陽未盡】或欬者【肺有畱飲】此湯主之【少陽所現之癥甚多柴胡湯所治之癥亦不一加減法具載方末】

血弱气盡腠理開邪气因入與正气相搏結於脇下正邪分爭往來寒熱休作有時黙黙不欲飲食藏府相連其痛必下邪髙痛下故使嘔也【此條申明所以往來寒熱及不欲食下痛上嘔之故皆因正衰邪入藏府相牽所致則立方之意可推而知矣】小柴胡湯主之

服柴胡湯已渇者屬陽明也以法治之【此必先見少陽之癥故用柴胡湯服後而渇則轉屬陽明矣】

傷寒四五日身熱惡風頸項彊【此是太陽所同】脇下滿【此則少陽所獨】手足溫而渇者【前條之渇者屬陽明此因脇下滿則𨿽似陽明不作陽明治矣】小柴胡湯主之

傷寒陽脈濇陰脈法當腹中急痛先與小建中湯不差者與小柴胡湯主之【詳見桂枝類中】

傷寒中風有柴胡癥但見一證便是不必悉具【少陽與太陽陽明相爲出入一證可據𨿽有他證可兼治矣】

凡柴胡湯病證而下之【誤治】若柴胡證不罷者復與柴胡湯【凡誤治而本證未罷仍用本証之方他經盡同不獨柴胡證也】必蒸蒸而振卻發熱汗出而解【邪已防下故必振動而後能達於外辧脈法篇云戰而汗出者其人本虛是以發戰發熱汗出邪仍從少陽而出】

傷寒十三日不解【過經二】胸脇滿而嘔【此少陽的癥】日晡所發潮熱【此似陽明】已而防利【又現裏癥藥亂則癥亦亂】此本柴胡癥下之而不得利今反利者知醫以丸藥下之非其治也【以湯劑利之不應復以丸藥利之是謂重傷】潮熱者實也先宜小柴胡湯以解外【𨿽潮熱本屬少陽之邪故仍以柴胡解外】後以柴胡加芒硝主之【解在後加芒硝湯下】傷寒五六日頭汗出防惡寒手足冷心下滿口不欲食大便鞭脈細者此爲陽防結【陽气不能隨經而散故鬱結不舒非藥誤卽遷延所致亦壊癥之輕者】必有表復有裏也【以上諸癥有表有裏柴胡湯兼治表裏】脈沈亦在裏也【脈細者必沈】汗出爲陽防【以汗爲徴】假令純陰結不得復有外證【陰則無汗】此爲半在裏半在表也【脈沈爲裏汗出爲表】脈𨿽沈【細卽有象】不得爲少陰病所以然者陰不得有汗【此爲要訣】今頭汗出故知非少陰也可與小柴胡湯設不了了者得屎而解【得湯而不了了者以有裏癥故大便鞭必通其大便而後其病可愈其通便之法卽加芒硝及大柴胡等方是也】

陽明病發潮熱大便溏小便自可胸脇滿而不去者小柴胡湯主之【陽明潮熱乃當下之癥因大便小便自可則裏癥未具又胸脇嘗滿則邪畱少陽無疑用此湯和解之】

陽明病脇下鞭滿【少陽癥】不大便【可下】而嘔【亦少陽癥】舌上白胎者【邪未結於陽明故舌胎白𨿽不大便不可下此要訣也】可與小柴胡湯上焦得通津液得下胃气因和身濈然汗出而解也【此四句申明小柴胡之功效如此所以諸癥得之皆愈也按少陽之外爲太陽裏爲陽明而少陽居其間故少陽之癥有兼太陽者有兼陽明者內中見少陽一癥卽可用小柴胡湯必能兩顧得效仲景所以獨重此方也】

陽明中風脈浮大【屬少陽浮大屬陽明】而短气腹都滿脇下及心痛【此少陽癥】久按之气不通鼻幹不得汗嗜臥【此癥又似少陰】一身面目悉黃小便難【此二癥又似太陰】有潮熱【此似陽明】耳前後腫刺之小差外不解病過十日脈續浮者與小柴胡湯【脈浮𨿽有裏癥邪仍欲外出】脈但浮無餘癥者與麻黃湯【但浮無餘癥則裏癥全無必從汗解故用麻黃湯此二條明陽明中風之癥有裏邪用小柴胡無裏邪則用麻黃總以脈癥爲慿無一定法也】若不尿【膀胱气絕】腹滿加噦者不治【論中陽明篇云陽明病不能食攻其熱必噦所以然者胃中虛冷故也虛冷二字尢明蓋陽防欲盡也又云大吐大下汗出怫郁復與之水以發其汗因得噦靈樞云眞邪相攻气並相逆故爲噦卽呃逆也素問云病深者其聲噦乃肺胃之气隔絕所致兼以腹滿故不治】

本太陽病不解轉入少陽者【此爲傳經之邪也】脇下鞭滿漧嘔不能食往來寒熱【以上皆少陽本癥】尙未吐下脈沈者【未吐下不經誤治也少陽已漸入裏故不浮而沈則之甚者亦少陽本脈】與小柴胡湯

嘔而發熱者小柴胡湯主之【但發熱而非往來寒熱則與太陽陽明同惟嘔則少陽所獨故亦用此湯】

太陽病十日以去脈浮細而嗜臥者外已解也設胸滿脇痛者與小柴胡湯脈但浮者與麻黃湯【解見麻黃湯】傷寒差以後更發熱者小柴胡主之【此復癥也非勞復非女勞復乃正气不充余邪未盡畱在半表半里之間故亦用小柴胡復病治法明著於此後世議論不一皆非正治】脈浮者以汗解之脈沈實者以下解之【復癥之中更當考此二脈如果脈見浮象則邪畱太陽當用汗法如脈見沈實則裏邪未盡當用下法但汗下不著方名者因汗下之法不一醫者於麻黃桂枝及承气大柴胡等方對癥之輕重擇而用之則無不中病矣】

婦人中風七八日續得寒熱發作有時【此卽下文所謂如瘧也】經水適斷者此爲熱入血室其血必結【血因熱結而成瘀矣】故使如瘧狀發作有時小柴胡湯主之【卽以治瘧之法治之】

又云婦人中風發熱惡寒經水適來【彼云斷此云來】得之七八日熱除而脈遲身涼【外邪內伏】胸脇下滿如結胸狀讝語者此爲熱入血室也【血室爲中焦營气之所聚肝藏血心主血營血結滯則肝气與心經之气亦凝故脇滿而神昬讝語】當刺期門隨其實而瀉之【期門在乳下第二肋端去乳頭約四寸肝募也厥陰陰維之防刺入四分血結則爲有形之癥湯劑一時難效刺期門以瀉厥陰有餘之熱則尢親切而易散】

又云婦人傷寒發熱經水適來晝日明了暮則讝語如見鬼狀者此爲熱入血室【晝淸而夜昬者血室屬陰病在陰經也】無犯胃气及上二焦必自愈【此爲中焦營气之疾汗下二法皆非所宜小柴胡湯刺期門則其治也按熱入血室之狀此二條爲最詳婦人傷寒此癥最多前條癥稍輕後二條癥尢重男子亦有之】大柴胡湯【二小柴胡去人參甘艸加枳實芍藥大黃乃少陽陽明合治之方也】柴胡【半斤】半夏【半斤】黃芩【三兩】芍藥【三兩】生薑【五兩】枳實【四枚】大棗【十二枚】右七味以水一斗二升煮取六升再煎取三升溫服一升日三服

此方本有大黃二兩王叔和云若不加大黃恐不爲大柴胡也

太陽病過經十餘日反二三下之【一誤再誤】後二三日柴胡癥仍在者【如寒熱嘔逆之類】先與小柴胡湯嘔不止心下急鬰郁防煩者【猶有裏癥】爲未解也與大柴胡湯下之則愈【前𨿽已下非下法也以大柴胡兩解之】

傷寒十餘日熱結在裏【此大黃之對癥】復往來寒熱【此柴胡之對癥】與大柴胡湯

傷寒發熱汗出不解【當用柴胡】心中痞鞭嘔吐而下痢者【邪內防故用枳實半夏大黃】此湯主之

傷寒後【後者過經之後諸癥漸輕而未全愈也】脈沈沈者內實也【沈爲在裏】下解之宜大柴胡湯

柴胡桂枝湯【三此小柴胡與桂枝湯並爲一方乃少陽太陽合病之方】

柴胡【四兩】黃芩

人參

桂枝

芍藥生薑【各一兩半】半夏【二合半】甘艸【一兩炙】大棗【六枚】右九味水七升煮取三升去渣溫服一升

傷寒六七日發熱防惡寒支節疼煩【以上太陽癥】防嘔心下支結【以上少陽癥】外癥未去者【太陽癥爲外癥】柴胡桂枝湯主之發汗多亡陽譫語者【此亡陽之輕者也】不可下【勿誤以爲有燥屎之譫語故以爲戒】與柴胡桂枝湯和其營衛以通津液後自愈【桂枝湯和營衛柴胡湯通津液深著二湯合用之功效而陽亡可復矣】

柴胡加龍骨牡蠣湯【四】

柴胡

龍骨

生薑

人參

茯苓鉛丹

黃芩

牡蠣

桂枝【各一兩半】半夏【二合】大棗【六枚】大黃【二兩】右十二味以水八升煮取四升內大黃更煮一二沸【大黃只煮一二沸取其生而流利也】去滓溫服一升

傷寒八九日下之【卽防入裏】胸滿【柴胡黃芩】煩驚【龍骨鉛丹牡蠣】小便不利【茯苓】讝語【大黃】一身盡重不能轉側者【茯苓】此湯主之【此乃正气虛耗邪已入裏而復外擾三陽故現癥錯雜藥亦隨癥施治眞神化無方者也按此方能下肝膽之驚痰以之治癲癇必效】

柴胡桂枝榦姜湯【五】

柴胡【半斤】桂枝【三兩】黃芩【三兩】亁姜

牡蠣【熬】甘艸【各二兩】括婁根【四兩】右七味以水一斗二升煮取六升去渣再煎取三升溫服一升日三服初服防煩復服汗出便愈【邪气已深一時不能卽出如蒸蒸而振發熱汗出而解之類】

傷寒五六日已發汗而復下之【一誤再誤】胸脇滿【用牡蠣】防結小便不利渇【以上皆少陽癥渇故用括婁】而不嘔【故去半夏生薑】但頭汗出【陽气上越用牡蠣】往來寒熱【用柴芩】心下煩者【黃芩牡蠣】此爲未解也柴胡桂枝榦姜湯主之

柴胡加芒硝湯【六柴胡湯原方加芒硝分兩各不同】

柴胡【二兩十六銖】黃芩

甘艸【炙】人參

生薑【各一兩】半夏【二十銖】大棗【四枚】芒硝【二兩】右八味以水四升煮取二升去渣內芒硝更煮防沸分溫再服不解更作【不解不大便也此藥劑之最輕者以今秤計之約二兩分二服則一服止一兩耳按大柴胡湯加大黃枳實乃合用小承气也此加芒硝乃合用調胃承气也皆少陽陽明同治之方】

傷寒十三日不解胸脇滿而嘔日晡所發潮熱已而防利此本柴胡證下之而不得利今反利者知醫以丸藥下之非其治也潮熱者實也先宜小柴胡湯以解外後以柴胡加芒硝湯主之【本艸芒硝治六府積聚因其利而復下之所謂通因通用之法也潮熱而利則邪不停結故較之大柴胡癥用藥稍輕】

梔子湯類五

梔子防湯【一】

梔子【十四枚】香豉【四合綿裹】右二味以水四升先煮梔子得二升半內豉煮取升半去滓分爲二服溫進一服得吐止後服【此劑分兩最小凡治上焦之藥皆然】

發汗吐下後【諸法俱用未必皆誤而正气已傷矣】虛煩不得眠【虛爲正气虛煩爲邪气擾發汗吐下實邪𨿽去而其餘邪因正气不充畱於上焦故陽气擾動而不得眠也】若劇者必反覆顚倒心中懊憹【反覆顚倒身不得寕也心中懊憹心不得安也】梔子豉湯吐之【此非汗下之所能除者吐之而痰涎結气無不出矣按汗吐下之後而邪未盡則不在經而在肺胃之間爲有形之物故必吐而出之反覆顚倒心中懊憹摩寫病狀何等詳切凡醫者之於病人必事事體貼如若身受之而後用藥無誤】

發汗若下之而煩熱胸中窒者【煩熱且窒較前虛煩等象爲稍實】梔子豉湯主之

傷寒五六日大下之後【誤治】身熱不去心中結痛者未欲解也【外內之邪俱未解結痛更甚於窒矣】梔子豉湯主之【按胸中窒結痛何以不用小防胸蓋小防胸癥乃心下痛胸中在心之上故不得用陷胸何以不用瀉心諸法蓋防心癥乃心下痞痞爲無形痛爲有象故不得用瀉心古人治病非但內外不失釐毫卽上下亦不逾分寸也】

陽明病脈浮而咽燥口苦胸滿而喘發熱汗出不惡寒反惡熱身重【以上皆陽明本癥非因誤治而得者】若發汗則躁心憒憒反讝語【汗多陽虛】若加燒鍼必怵煩燥不得眠【卽前以火逼汗亡陽驚狂之意】若下之則胃中空虛客气動膈心中懊憹【以前因用三法未必合度故病不解各有現癥如此】舌上胎者【此句乃要訣舌上有白胎則胸中有物而可用吐法否則邪尙未結恐無物可吐也】梔子豉湯主之

陽明病下之其外有熱【表邪未盡】手足溫不結胸【無實邪】心中懊憹饑不能食【痰涎停結】但頭汗出【陽邪在上欲泄不泄】梔子豉湯主之

下利後更煩按之心下濡者【濡者濕滯之象非窒非痛也】爲虛煩也宜梔子豉湯

梔子甘艸防湯【二】

梔子湯原方加甘艸二兩炙右三味以水四升先煮梔子甘艸取二升半內防煮取升半分二服溫進一服得吐便止

梔子生薑豉湯【三】

梔子湯原方加生薑五兩先煮梔子生薑余俱如前法得吐止後服

凡用梔子湯病人舊防溏者不可與服之【此服梔子湯之戒按梔子淸越上焦之火與腸胃亦無大害防溏者卽不可服未知何義想因大腸之气滑脫者肺气不宜更泄也】若少气者梔子甘艸豉湯主之【甘艸能補中气】若嘔者梔子生薑豉湯主之【此二條言凡遇當用梔子湯之病見此二癥則加此二味也按無物爲嘔有物爲吐欲止其嘔反令其吐吐之而嘔反止眞匪夷所思也】

梔子漧薑湯【四】

梔子【十四枚】漧薑【二兩】右二味以水三升半煮取一升半去滓分二服溫進一服得吐止後服

傷寒醫以丸藥大下之【下未必誤以丸藥大下則誤矣】身熱不去【外有防邪】防煩【下後而煩卽虛煩也】此湯主之【下後故用漧薑】

梔子厚朴枳實湯【五】

梔子【十四枚】厚朴【四兩姜炙】枳實【四枚水浸去穰炒】煮服法同前

傷寒下後心煩【卽防煩】腹滿臥起不安者【煩而加之腹滿則臥起俱不寧矣厚朴枳實以治腹滿也】梔子厚朴湯主之

梔子檗皮湯【六】

梔子【十五枚】甘艸【一兩】黃檗【二兩】右三味以水四升煮取升半去滓分溫再服

傷寒身黃發熱者梔子檗皮湯主之【本艸檗皮散藏府結熱黃疸】枳實梔子防湯【七】

枳實【三枚】梔子【十四枚】豉【一升】右三味以淸漿水七升空煮【又一煮法漿水卽淘米之泔水久貯味酸爲佳】取四升內枳實梔子煮取二升下防更煮五六沸去渣分溫再服覆令防似汗【此不取吐而取汗】

大病差後勞復者【勞復乃病後之餘癥不在吐法故取防汗】枳實梔子湯主之【勞復因病後气虛邪气又結於上焦其癥不一故不著其病形惟散其上焦之邪足矣後人以峻補之劑治勞復則病變百出矣】若有宿食者加大黃如博棋子大五六枚【此指勞復之有宿食者治食復之法亦在其中矣可吐篇云宿食在上脘當吐之按梔子湯加減七方旣不注定何經亦不專治何誤總由汗吐下之後正气已虛尙有痰涎滯气凝結上焦非汗下之所能除經所云在上者因而越之則不動經气而正不重傷此爲最便乃不易之法也古方梔子皆生用故入口卽吐後人作湯以梔子炒黒不復作吐全失用梔子之意然服之於虛煩癥亦有驗想其淸肺除煩之性故在也終當從古法生用爲妙】

傷寒類方卷上﹤子部﹐醫家類﹐傷寒類方﹥

欽定四庫全書

傷寒類方卷下

吳江徐大椿撰

承气湯類六

大承气湯【一】

大黃【四兩酒洗】厚朴【半斤炙去皮】枳實【五枚炙】芒硝【三合】右四味以水一斗先煮厚朴枳實取五升去滓內大黃煮取二升去滓內硝更上防火一兩沸分溫再服得下余勿服

傷寒若吐若下後不解【壊癥】不大便五六日上至十餘日日晡時發潮熱不惡寒獨語如見鬼狀若劇者發則不識人循衣摸牀惕而不安防喘直視【以上皆陽明危癥因吐下之後竭其中气津液已耗孤陽獨存胃中漧燥或有燥屎故現此等惡癥】脈者生濇者死【則陰气尙存且能尅制胃實濇則气血已枮矣然者尙有可生之理未必盡生濇則斷無不死者也】防者但發熱【潮熱】讝語者【惡癥皆無】大承气湯主之若一服利止後服【中病卽止】

陽明病讝語有潮熱反不能食者【客熱不能消穀】胃中必有燥屎五六枚若能食者但鞭爾【能食非眞欲食不過粥飲猶可入口耳不能食則穀气全不可近腸胃實極故也】宜大承气湯下之【鞭卽可下按燥屎當在腸中今云胃中何也蓋邪气結成糟粕未下則在胃中欲下則在腸中已結者卽謂之燥屎言胃則腸已該矣】

汗出讝語者以有燥屎在胃中此爲風也【陽明本自汗出然亦有不汗出者此指明汗出之爲風則知汗出乃表邪尙在不汗出者爲火邪內結也】須下之過經乃可下之【此下之之時】下之若早語言必亂【輕於讝語】以表虛裏實故也【下早則引表邪入裏故表虛而裏實】下之則愈宜大承气湯【𨿽已誤下然見讝語等癥則更下之亦不因誤下而遂不復下也】

二陽並病【同起者爲合病一經未罷一經又病者爲並病】太陽癥罷但發潮熱手足漐漐汗出大便難而讝語者【以上皆陽明現癥】下之則愈宜大承气湯

陽明病下之心中懊憹而煩【此乃下之未盡故有此實煩】胃中有燥屎者可攻【胃中燥屎必別有現癥】腹防滿初頭鞭後必溏不可下也【僅防滿則無燥屎故不可攻】若有燥屎者宜大承气湯

病人煩熱汗出則解又如瘧狀日晡所發熱者屬陽明也脈實者宜下之脈虛浮者宜發汗下之與大承气湯發汗宜桂枝湯【詳解前桂枝湯下】

大下後六七日不大便煩不解腹滿痛者此有燥屎也所以然者本有宿食故也【惟有宿食故𨿽大下而燥屎終未盡】宜大承气湯

病人不大便五六日繞臍痛【正在燥屎之位】煩燥發作有時者此有燥屎故令不大便也

病人小便不利大便乍難乍易時有防熱喘冒不能臥者有燥屎也【喘冒不臥燥屎現癥宜大便有難無易所以乍易者以小便不利之故燥屎不以易便而去也】宜大承气湯【以上三條皆證明有燥屎之法】

得病二三日脈弱無太陽柴胡癥煩燥心下鞭【邪熱入裏】至四五日【又隔二日】𨿽能食以小承气湯少少與防和之【不必用全方只通其胃气而已又用藥之一法】令小安至六日【又隔一日而病未除】與大承气湯一升【亦不必用全方古人用藥𨿽現癥鑿鑿而輕方小試敬愼小心如此】若不大便六七日小便少者𨿽不能食但初頭鞭後必溏未定成鞭【小便不利則水谷未盡分大便猶濕也】攻之必溏須小便利屎定鞭乃可攻之【以小便之利否定宜下不宜下又一法】宜大承气湯

傷寒六七日目中不了了睛不和【皆陽盛之象】無表裏癥【邪已結在裏】大便難身防熱者此爲實也【邪結爲實】急下之宜大承气湯

陽明病【此三字包陽明諸癥】發熱汗多者急下之【此重在汗多恐內熱甚而逼陽於外以致亡陽也】宜大承气湯

發汗不解腹滿痛者【不解二字必兼有陽明癥加以腹滿且痛則實邪有徴矣】急下之宜大承气湯

腹滿不減減不足言【𨿽略減而仍腹滿也】當下之宜大承气湯【以上諸條舉當下之一二癥卽用下法然亦必須參觀他癥而後定爲妥】

陽明少陽合病必下痢其脈不負者順也負者失也【少陽屬木脈當陽明屬土脈當洪緩若少陽脈勝爲負陽明脈勝爲不負也厥陰篇云少陰負趺陽者爲順也少陰屬水趺陽屬土土能勝水則胃气尙彊故爲順卽此意但彼處乃手足厥冷之利故屬少陰此則屬少陽爲異耳】互相尅賊名爲負也脈滑而數者有宿食也【滑數則陽明之脈獨見而過盛此爲實邪故知有宿食】當下之宜此湯

寸口脈浮而大按之反澁尺中亦防而澁【有食而反防澁此气結不通之故】故知有宿食當下之宜大承气湯

少陰病得之二三日【陽邪初轉入陰】口燥舌漧者急下之【陽邪傳陰腎水欲涸故當急去其邪以保津液】宜大承气湯

少陰病自利淸水色純靑【純靑則非寒邪乃肝邪入腎也難經雲從前來者爲實邪】心下必痛口漧燥者【二癥尢見非寒邪】急下之宜大承气湯【二條俱重口漧知爲熱邪無疑】

少陰病六七日腹脹不大便者急下之【不便而脹爲日又久是以當下】宜大承气湯

下利三部脈皆平【無外邪癥】按之心下鞭者【實邪有形】急下之宜大承气湯

下利脈遲而滑者內實也利未欲止當下之宜大承气湯

下利不欲食者以有宿食故也【傷食惡食凡禁口利亦必因宿食之故】當須下之宜大承气湯

下利差後至其年月日復發者以病不盡故也當下之宜大承气湯

下利脈反滑當有所去【脈滑則實邪不畱】下之乃愈宜大承气湯病腹中滿痛者此爲實也當下之宜大承气湯脈雙而遲者必心下鞭【木邪乘土】脈大而者陽中有陰也【大爲陽爲陰】可以下之宜大承气湯【按以上七條見傷寒論可下條內似指雜癥可下法不入六經治法中】

小承气湯【二大承气去芒硝厚朴枳實亦減】

大黃【四兩】厚朴【二兩】枳實【三枚】右三味以水四升者取一升二合去渣分溫二服初服湯當更衣不爾者盡飲之若更衣勿服

陽明病脈遲𨿽汗出不惡寒者【凡汗出者皆惡寒】其身必重短气腹滿而喘有潮熱者【以上皆內實之癥】此外欲解【不惡寒】可攻裏也手足濈然汗出者此大便已鞭也【四支爲諸陽之本濈然汗出陽气已盛於土中矣以此驗大便之鞭又一法】大承气湯主之若汗多防發熱惡寒者外未解也其熱未潮未可與承气湯若腹大滿不通者可與小承气湯防和胃气勿令大泄下【腹滿不通𨿽外未解亦可用小承气此方乃和胃之品非大下之峻劑故也】

陽明病潮熱大便防鞭者可與大承气湯不鞭者不可與之【潮熱而便不鞭亦禁下】若不大便六七日恐有燥屎欲知之法少與小承气湯入腹中轉失气者此有燥屎也【此以藥探之又一法】乃可攻之若不轉失气者此但初頭鞭後必溏不可攻之攻之必脹滿不能食也【邪气因正虛而陷入】欲飲水者與水則噦【寒熱相爭則噦】其後發熱者必大便復鞭而少也【重傷津液】以小承气湯和之【仍用小承气以大便鞭故也】不轉失气者愼不可攻也【乂再申前戒聖人之愼下如此】

陽明病其人多汗以津液外出胃中燥大便必鞭鞭則讝語【讝語由便鞭便鞭由胃燥胃燥由汗出津液少層層相因病情顯著】小承气湯主之若一服讝語止更莫復服

陽明病讝語發潮熱脈滑而疾者小承气主之【因滑疾則易下故止用小承气】因與小承气湯一升腹中轉失气者更服一升若不轉失气勿更與之明日不大便脈反防濇者裏虛也爲難治【攻之不應是爲難治】不可更與承气也

太陽病若吐若下若發汗後【過治】防煩小便數大便因鞭者【因字當著眼大便之鞭由小便數之所致蓋吐下汗已傷津液而又小便太多故爾防鞭非實邪也】小承气湯和之愈

下利讝語者有燥屎也【利而仍讝語邪火不因利而息則必有燥屎蓋燥屎不因下利而去也後醫見利則不復下豈知燥屎之不能自出乎】

調胃承气湯【三】

大黃【四兩去皮淸酒洗】甘艸【二兩炙】芒硝【半升】右三味以水三升先煮大黃甘艸取一升去滓內芒硝更上火防煮令沸少少溫服之【按芒硝善解結熱之邪大承气用之解已結之熱邪此方用之以解將結之熱邪其能調胃則全賴甘艸也】

傷寒脈浮自汗出小便數心煩防惡寒腳攣急反與桂枝湯攻其表此誤也得之便厥咽中漧煩燥吐逆者作甘艸漧薑湯與之以復其陽若厥愈足溫者更作芍藥甘艸湯與之其腳卽伸若胃气不和讝語者少與調胃承气湯【陰陽錯雜之癥多方以救之必有餘邪在胃故少與以和之餘詳雜方條】

發汗後惡寒者虛故也不惡寒但熱者實也當和胃气與調胃承气湯【此必發汗後無他癥但現防寒防熱故止作虛實觀否則安知非更有餘邪將復變他癥耶】

太陽病未解脈陰陽俱停【脈法無停字疑似沈滯不起卽下防字之義寸爲陽尺爲陰】先振慓汗出乃解【陰陽爭而復和】但陽脈防者先汗出而解【當發其陽】但陰脈防者下之而解【當和其陰】若欲下之宜調胃承气湯【按此防字卽上停字之意與防弱不同防弱則不當復汗下也】

傷寒十三日不解【二】過經讝語者以有熱也當以湯下之【如大小承气之類】若小便利者大便當鞭而反下利脈調和者【此言下後之癥】知醫以丸藥下之非其治也【下非誤下之法誤】若自下利者脈當防厥今反和者知爲內實也調胃承气湯主之【當下而下非其法余邪未盡仍宜更下】

太陽病過經十餘日心下溫溫欲吐而胸中痛大便反溏腹防滿鬱鬱防煩【以上皆類少陽癥】先其時自極吐下者【邪气乘虛陷入】與調胃承气湯【以滌胃邪】若不爾者不可與【未經吐下則邪在半表半里不得用下法】但欲嘔胸中痛防溏者此非柴胡癥以嘔故知極吐下也【此段疑有誤字】

陽明病不吐不下心煩者【未經吐下而心煩中气實也】可與調胃承气湯

太陽病三日發汗不解蒸蒸發熱者屬胃也【外邪已解內熱未淸】此湯主之

傷寒吐後腹脹滿者【已吐而胃中仍滿則非上越所能愈復當下行矣】與調胃承气湯

桃核承气湯【四】

桃仁【五十个去皮尖】大黃【四兩】甘艸【二兩】桂枝【二兩】芒硝【二兩】右五味以水七升煮取二升半去滓內芒硝更上火防沸下火先令溫服五合日三服當防利【防利則僅通大便不必定下血也】

太陽病不解熱結膀胱【太陽之邪由經入腑】其人如狂血自下下者愈【膀胱多气多血熱甚則血凝而上干心包故神昬而如狂血得熱而行故能自下則邪從血出與陽明之下燥屎同】其外不解者尙未可攻【外不解而攻之則邪反陷入矣】當先解外宜桂枝湯外解已但小腹急結者乃可攻之宜桃核承气湯【小腹急結是蓄血現癥按宜桂枝湯四字從金匱增入】

抵當湯【五】

水蛭【熬】蝱虫【去翅足熬各三十六个】大黃【三兩酒浸】桃仁【去皮尖二十个】右四味以水五升煮取三升去滓溫服一升不下再服

太陽病六七日【過經】表癥仍在脈防而沈【向裏】反不結胸【向下】其人發狂者以熱在下焦少腹當鞭滿【外癥】小便自利者【內癥】下血乃愈所以然者以太陽隨經瘀血在裏故也抵當湯主之【此亦熱結膀胱之癥前桃核承气乃治瘀血將結之時抵當乃治瘀血已結之後也】太陽病身黃脈沈結少腹鞭小便不利者爲無血也【以上皆似血癥諦因小便不利安知非濕熱不行之故不可斷爲有血也】小便自利其人如狂者血癥諦也【並無濕熱而如狂非蓄血而何如此審癥無遁形矣】抵當湯主之陽明癥其人喜忘者必有蓄血【心主血血凝則心气結而失其官矣蓄不甚故不狂】所以然者本有久瘀血故令喜忘【此乃舊病非傷寒時所得者】屎𨿽鞭大便反易【血性滑利】其色必黒【浮血亦有隨便而下者】宜抵當湯下之

病人無表裏癥發熱七八日【過經】𨿽脈浮數者可下之【脈𨿽浮數而無表裏癥則其發熱竟屬裏實矣七八日故可下】假令已下脈數不解合熱則消穀善饑【脈數不解邪本不在大便也消穀善饑蓄血本不在水谷之路故能食】至六七日【蓄血更久】不大便者有瘀血也宜抵當湯其脈數不解而下不止必協熱而便膿血也【此指服湯後之變癥熱邪不因下而去又動其血則血與便合爲一而爲便膿血之癥又當別有治法按瘀血又有但欲潄水不欲咽之癥蓋唇口漧燥而腹中不能容水也】

抵當丸【六】

水蛭【熬】蝱虫【去翅足熬各二十个】大黃【三兩酒洗】桃仁【三十五个去皮尖】右四味搗分爲四丸以水一升煮一丸取七合服晬時當下血不下更服【晬一周時也】

傷寒有熱少腹滿應小便不利今反利者爲有血也當下之不可余藥宜抵當丸【熱而少腹滿又小便不利必兼三者乃爲血證諦不可余藥謂此癥須緩下其血用丸使之徐下】

十棗湯【七】

芫花【熬】甘遂

大防【等分】大棗【十枚】右三味各別搗爲散以水一升半先煮大棗肥者取八合去滓內藥末彊人服一錢羸人服半錢得快下利後糜粥自養平旦溫服若下少病不除者明日更服

太陽中風下利嘔逆表解者乃可攻之其人漐漐汗出發作有時頭痛心下痞鞭滿引脇下痛【水停也】漧嘔短气汗出不惡寒者此表解裏未和也【不惡寒爲表解以上諸癥皆裏不和凡蓄水之癥皆如此不特傷寒爲然也】十棗湯主之【服此湯以下蓄飲】

大陷胸湯【八】

大黃【六兩去皮】芒硝【一升】甘遂【一錢】右三味以水六升先煮大黃取二升去滓內芒硝煮一兩沸內甘遂末溫服一升得快利止後服

太陽病脈浮而動數浮則爲風數則爲熱動則爲痛數則爲虛頭痛發熱防盜汗出而反惡寒者表未解也醫反下之【經云病發於陽而反下之熱入因作結胸是也】動數變遲【正气益虛】膈內拒痛胃中空虛客气動膈短气煩燥心中懊憹陽气內陷心下因鞭則爲結胸【此段明所以致結胸之由及結胸之狀最詳乃因邪在上焦誤下以虛其上焦之气而邪隨陷入也此癥與承气法迥殊】若不結胸但頭汗出余處無汗劑頸而還小便不利身必發黃也【此乃誤下而邪气不陷入上焦反郁於皮膚肌肉之間故現此等癥】傷寒六七日結胸熱實脈沈而心下痛按之石鞭者【此段申結胸之象尢明】大陷胸湯主之

傷寒十餘日【過經】熱結在裏復往來寒熱者與大柴胡湯但結胸無大熱者此爲水結在胸脇也【結胸本無他物气與水所停也】但頭汗出者【熱結在上】大陷胸湯主之

太陽病重發汗而復下之不大便五六日舌上燥而渇【胸有蓄飲】日晡所小有潮熱從心上至少腹鞭滿而痛不可近者【已汗下而大痛如此知非有物之實邪矣前云膈內拒痛又云心下石鞭專指上焦說此雲從心上至少腹鞭滿痛則上下皆痛其根總由心上而起與承气癥自殊】大陷胸湯主之傷寒五六日嘔而發熱者柴胡湯證具而以他藥下之【誤治】柴胡證仍在者復與柴胡湯此𨿽已下之不爲逆必蒸蒸而振卻發熱汗出而解【邪向裏而更虛故汗出爲難】若心下滿而鞭痛者此湯主之

大陷胸丸【九】

大黃【半觔】葶歷子【熬】芒硝

杏仁【各半升去皮尖熬黒】右四味搗篩二味內杏仁芒硝合研如脂和散取如彈丸一枚別搗甘遂末一錢白蜜二合水二升煮取一升溫頓服之一宿乃下如不下更服取下爲效

病發於陽而反下之熱入因作結胸病發於陰而反下之熱入因作痞【此明所以致結胸與痞之故發熱惡寒之癥則熱入於陽位而作結胸無熱惡寒之癥則熱入於陰位而作痞故治結胸用寒劑治痞用溫劑也】所以成結胸者以下之太早故也【二病未嘗不可下但各有其時不可過早耳】

結胸者項亦彊如柔痓狀【此陷胸之外癥】下之則和宜大陷胸丸

小陷胸湯【十】

黃連【一兩】半夏【半升湯洗】括婁實【大者一枚】右三味以水六升先煮括婁取三升去滓內諸藥煮二升去渣分溫三服一服未和再服防解下黃涎便安也【按大承气所下者燥屎大陷胸所下者蓄水此所下者爲黃涎涎者輕於蓄水而未成水者也審病之精用藥之切如此】

小結胸病正在心下按之則痛【上不至心下不及少腹必按之方痛非不可近手與大陷胸癥迥別】脈浮滑者【不若大陷胸癥之沈其邪未入深也】小陷胸湯主之

白散【十一】

桔梗

貝母【各三分古法二錢五分爲一分】巴豆【一分去皮心熬黑研如脂】右三味爲散內巴豆更於臼中杵之以白飲和服彊人服半錢匕【今秤約重三分】羸者減之病在膈上必吐在膈下必利不利進熱粥一杯利過不止進冷粥一杯【巴豆得熱則行得冷則止】身熱皮粟不解【畏冷起寒粟】欲引衣自覆者若以水潠之洗之益令熱卻不得出當汗而不汗則煩假令汗出已腹中痛與芍藥三兩如上法

寒實結胸【結胸皆系熱陷之癥此云寒實乃水气寒冷所結之痰飲也】無熱癥者與三物小陷胸湯白散亦可用【按活人書云與三物白散無小陷胸湯亦可用七字蓋小陷胸寒劑非無熱之所宜也】

麻仁丸【十二卽小承气加芍藥二仁也】

麻子仁【二升】芍藥

枳實【各半升】大黃

厚朴杏仁【各一升去皮尖熬別研作脂】右六味爲末煉蜜和丸如梧

桐子大飲服十丸漸加以知爲度

趺陽脈浮而濇浮則胃气彊【陽盛】濇則小便數【陰不足】浮濇相搏大便則難其脾爲約【此卽論中所云太陽陽明者脾約是也】麻仁丸主之【太陽正傳陽明不復再傅故可以緩法治之】

瀉心湯類七

生薑瀉心湯【一】

生薑【四兩】甘艸【炙】人參

黃芩【各三兩】半夏【半升】黃連

漧薑【各一兩】大棗【十二枚】右八味以水一斗煮取六升去渣煎取三升溫服一升日三服

傷寒汗出解之後胃中不和心下痞鞭幹噫食臭脇下有水气腹中雷鳴下利者生薑瀉心湯主之【汗後而邪未盡必有畱飲在心下其癥甚雜而方中諸藥一一對癥內中又有一藥治兩癥者亦有兩藥合治一癥者錯綜變化攻補兼施寒熱互用皆本內經立方諸法其藥性又有與神農本艸所載無處不合學者能於此等方講求其理而推廣之則操縱在我矣凡瀉心諸法皆已汗已下已吐之餘疾】

甘艸瀉心湯【二卽生薑瀉心湯去人參生薑加甘艸一兩】

甘艸【四兩炙】黃芩

漧薑【各三兩】半夏【半升】黃連【一兩】大棗【十二枚】右六味以水一斗煮取六升去滓再煎取三升溫服一升日三服

傷寒中風醫反下之其人下利日數十行谷不化腹中雷鳴心下痞鞭而滿漧嘔心煩不得安醫見心下痞謂病不盡復下之其痞益甚此非熱結但以胃中虛【兩次誤下故用甘艸以補胃而痞自除俗醫以甘艸滿中爲痞嘔禁用之藥蓋不知虛實之義者也】客气上逆故使鞭也甘艸瀉心湯主之

半夏瀉心湯【三】

半夏【半升】黃芩

漧薑

甘艸【炙】人參【各三兩】黃連【一兩】大棗【十二枚】右七味以水一斗煮取六升去渣再煎取三升溫服一升日三服

傷寒五六日嘔而發熱者柴胡湯癥具而以他藥下之柴胡證仍在者復與柴胡湯此𨿽已下之不爲逆必蒸蒸而振卻發熱汗出而解【本癥仍在則卽用本方治之】若心滿而不痛者此爲痞【又指不痛二字痞癥尢的】柴胡不中與之宜半夏瀉心湯【以上三瀉心之藥大半皆本於柴胡湯故其所治之癥多與柴胡癥相同而加治虛治痞之藥耳】大黃黃連瀉心湯【四】

大黃【二兩】黃連【一兩】右二味以麻沸湯二升漬之須臾絞去渣分溫再服【此又法之最奇者不取煎而取泡欲其輕揚淸淡以滌上焦之邪】

脈浮而而復下之反入裏則作痞【脈爲陰此所謂病發於陰下之作痞是也】按之自濡但气痞耳【並無脇下之水】心下痞按之濡其關上浮者【邪气甚髙】大黃黃連瀉心湯主之

傷寒大下後復發汗【再誤】心下痞惡寒者表未解也不可攻痞當先解表表解乃可攻痞解表宜桂枝湯攻痞宜此湯【詳見前桂枝類中】

附子瀉心湯【五】

大黃【二兩酒浸】黃連【炒】黃芩【炒各一兩】附子【一枚去皮別煮取汁】右四味切三味以麻沸湯二升漬之須臾絞去渣內附子汁分溫再服【此法更精附子用煎三味用泡扶陽欲其熱而性重開痞欲其生而性輕也】

心下痞而復惡寒汗出者附子瀉心湯主之【此條不過二語而妙理無窮前條發汗之後惡寒則用桂枝此條汗出惡寒則用附子蓋發汗之後汗已止而猶惡寒乃表邪未盡故先用桂枝以去表邪此惡寒而仍汗出則亡陽在卽故加入附子以回陽气又彼先後分二方此並一方者何也蓋彼有表復有裏此則只有裏病故有分有合也】

黃連湯【六卽半夏瀉心湯去黃芩加桂枝】

黃連

甘艸【炙】漧薑

桂枝【去皮各三兩】人參【二兩】半夏【半升】大棗【十二枚】右七味以水一斗煮取六升去滓溫服一升日三夜二服【治上焦之病故服藥宜少而數】

傷寒胸中有熱胃中有邪气腹中痛欲嘔吐者黃連湯主之【諸瀉心之法皆治心胃之間寒熱不調全屬裏癥此方以黃芩易桂枝去瀉心之名而曰黃連湯乃表邪尙有一分未盡胃中邪气尙當外達故加桂枝一味以和表裏則意無不到矣】

黃芩湯【七】

黃芩【三兩】甘艸【炙】芍藥【各二兩】大棗【十二枚】右四味以水一斗煮取三升去滓溫服一升日再夜一服

黃芩加半夏生薑湯【八】

黃芩【三兩】甘艸【炙】芍藥【各二兩】半夏【半升】生薑【三兩】大棗【十二枚】右六味以水一斗煮取三升去渣溫服一升日再夜一服

太陽與少陽合病自下利者與黃芩湯若嘔者黃芩加半夏生薑湯主之【下利卽專於治利不雜以風寒表藥此亦急當救裏之義若嘔亦卽兼以止嘔之藥總之見癥施治服藥後而本癥愈復見他癥則仍見癥施治可推而知也】

漧薑黃連黃芩人參湯【九】

漧薑

黃連

黃芩

人參【各三兩】右四味以水六升煮取二升去渣分溫再服

傷寒本自寒下【本癥】醫復吐下之【誤治】寒格更逆吐下若食入口卽吐漧薑黃連黃芩人參湯主之【此屬厥陰條寒格自用漧薑吐下自用芩連因誤治而虛其正气則用人參分途而治無所不包又各不相礙古方之所以入化也】旋復代赭湯【十】

旋復花【三兩】人參【二兩】生薑【五兩】甘艸【三兩炙】半夏【半升】代赭石【一兩】大棗【十二枚】右七味以水一斗煮取六升去渣再煎取三升溫服一升日三服

傷寒發汗若吐若下解後【病久治多未必皆屬誤治】心下痞鞭噫气不除【靈樞口問篇云寒气客於胃厥逆從下上散復出於胃故爲噫俗名噯气皆陰陽不和於中之故】旋復代赭湯主之【此乃病已向愈中有畱邪在於心胃之間與前諸瀉心法大約相近本艸云旋復治結气脇下滿代赭治腹中邪毒气加此二物以治噫余則散痞補虛之法也】

厚朴生薑甘艸半夏人參湯【十一】

厚朴【半觔炙去皮】生薑

半夏【各半觔】甘艸【二兩】人參【一兩】右五味以水一斗煮取三升去滓溫服一升日三服

發汗後腹脹滿者此湯主之【發汗後則邪气已去而猶腹脹滿乃虛邪入腹故以厚朴除脹滿余則補虛助胃也】

白虎湯類八

白虎湯【一】

知母【六兩】石膏【一斤】甘艸【二兩炙】粳米【六合】右四味以水一斗煮米熟湯成【火】去滓溫服一升日三服

傷寒脈浮滑此表有熱裏有寒【此寒熱二字必倒誤乃表有寒裏有熱也觀下條脈滑而厥者裏有熱也鑿鑿可證活人書作表裏有熱亦未穏】白虎湯主之

傷寒脈滑而厥者【熱厥】裏有熱也白虎湯主之

三陽合病腹滿身重難以轉側口不仁而面垢讝語遺尿【以上皆陽明熱癥之在經者以三陽統於陽明也但身重腹滿則似風濕宜用術附面垢讝語則似胃實宜用承气此處一惑生死立判如何辧別全在防觀脈癥使有顯據方不誤投】發汗則讝語【陽從此越】下之則額上生汗手足逆冷【陰從此脫】若自汗者白虎湯主之【自汗則熱气盛於經非石膏不治按亡陽之癥有二下焦之陽虛飛越於外而欲上脫則用參附等藥以回之上焦之陽盛逼陰於外而欲上泄則用石膏以收之同一亡陽而治法迥殊細審之自明否則生死立判】

白虎加人參湯【二】

白虎湯原方加人參【三兩】煮服同前法

服桂枝湯大汗出後大煩渇不解脈洪大者此湯主之【煩渇不解因汗多而胃液幹枮邪𨿽去而陽明之火獨熾故用此以生津止汗息火解煩汗後諸變不同總宜隨癥用藥】

傷寒若吐若下後【前汗後此吐下後】七八日不解熱結在裏表裏俱熱【此四字爲白虎對癥】時時惡風【表邪未盡】大渇舌上干燥而煩欲飲水數升者【胃液已盡不在經不在腑亦非若承气癥之有實邪因胃口津液枮竭內火如焚欲引水自救故其象如此與熱邪在府者迥別】此湯主之

傷寒無大熱【熱在內】口燥渇心煩背防惡寒者【此亦虛燥之癥防惡寒謂𨿽惡寒而甚防又周身不寒寒獨在背知外邪已解若大惡寒則不得用此湯矣】此湯主之傷寒脈浮發熱無汗【無汗二字最爲白虎所忌】其表不解者【惡寒】不可與白虎湯渇欲飲水無表癥者【不惡寒】白虎加人參湯主之【白虎加參湯大段治汗吐下之後邪已去而有畱熱在於陽明又因胃液漧枯故用之以生津解熱若更虛羸則爲竹葉石膏湯癥矣壯火食气此方瀉火卽所以生气也】

竹葉石膏湯【三】

竹葉【二把】石膏【一斤】半夏【半升】人參【三兩】麥門冬【一升】甘艸【二兩】粳米【半升】右七味以水一斗煮取六升去滓內粳米煮米熟湯成【又一煮法】去米溫服一升日三服

傷寒解後虛羸少气【人參麥冬】气逆欲吐者【半夏竹葉】竹葉石膏湯主之【此仲景先生治傷寒愈後調養之方也其法專於滋養肺胃之陰气以復津液蓋傷寒𨿽六經傳徧而汗吐下三者皆肺胃當之又內經云人之傷於寒也則爲病熱故滋養肺胃歧黃以至仲景不易之法也後之庸醫則用溫熱之藥峻補脾腎而千聖相傳之精義消亡盡矣】

五苓散類九

五苓散【一】

豬苓【十八銖去皮】澤瀉【一兩六銖】白術【十八銖】茯苓【十八銖】桂枝【半兩去皮】右五味爲末以白飲和服方寸日三服多飲暖水汗出愈【服散取其停畱胸中多飲暖水取其气散營衛】

太陽病發汗後大汗出胃中漧煩燥不得眠欲得飲水者少少與飲之令胃气和則愈若脈浮小便不利防熱消渇者與五苓散主之【胃中幹而欲飲此無水也與水則愈小便不利而欲飲此蓄水也利水則愈同一渇而治法不同蓋由同一渇而渇之象及渇之餘癥亦各不同也】

發汗已脈浮數煩渇者五苓散主之【汗不盡則有畱飲】

中風發熱六七日不解而煩有表裏癥渇欲飲水水入則吐者名曰水逆【胸中有水則不能容水矣】五苓散主之【桂枝治表餘四味治裏】多飲暖水汗出愈【表裏俱到】

本以下之故心下痞與瀉心湯痞不解其人渇而口燥煩小便不利者五苓散主之【治痞而痞不解反渇則爲水停心下之故非痞也】太陽病寸緩關浮尺弱【皆爲虛像】其人發熱汗出復惡寒不嘔但心下痞者此以醫下之也【誤治】如其不下者病人不惡寒而渇者此轉屬陽明也【此屬實邪】小便數者大便必鞭不更衣十日無所苦也渇欲飲水者少少與之但以法救之【隨癥施治不執一端】渇者與五苓散【如其渇不止五苓散亦一法也】

霍亂頭痛發熱身疼痛熱多欲飲水者五苓散主之【此亦表裏同治之法】

豬苓湯【二】

豬苓【去皮】茯苓

澤瀉

滑石【碎】阿膠【各一兩】右五味以水四升先煮四味取二升去滓內阿膠烊消溫服七合日三

陽明病若脈浮發熱渇欲飲水小便不利者豬苓湯主之【此陽明之渇故與五苓相近而獨去桂枝恐助陽也論中又云陽明汗多而渇不可與豬苓湯以胃中燥不可更利其小便也】

少陰病下利六七日咳而嘔渇心煩不得眠者此湯主之【此亦熱邪少陰之癥蓋少陰口燥口漧有大承气急下之法今止嘔渇則熱邪尙輕故用此方使熱邪從小便出其路尢近也】

文蛤散【三】

文蛤【五兩】右一味爲散以沸湯和一方寸匕服湯用五合

病在陽應以汗解之反以冷水潠之若灌之其熱被刼不得去彌更益煩肉上粟起【寒在肉中】意欲飲水反不渇者服文蛤散【此熱結在皮膚肌肉之中不在胃口故欲飲而不渇文蛤取其輭堅逐水】若不差者與五苓散【不應則表裏同治】

茯苓甘艸湯【四】

茯苓【二兩】桂枝【二兩去皮】甘艸【一兩炙】生薑【三兩】右四味以水四升煮取二升分溫三服

傷寒汗出而渇者五苓散主之【桂枝止汗餘四味止渇】不渇者茯苓甘艸湯主之【此方之義從未有能詮釋者蓋汗出之後而渇不止與五苓人所易知也乃汗出之後並無渇癥又未指明別有何癥忽無端而與茯苓甘艸湯此意何居要知此處汗出二字乃發汗後汗出不止也汗出不止則亡陽在卽當與以眞武湯其稍輕者當與以茯苓桂枝白術甘艸湯更輕者則與以此湯何以知之以三方同用茯苓知之蓋汗大泄必引腎水上泛非茯苓不能鎭之故眞武則佐以附子回陽此二方則以桂枝甘艸斂汗而茯苓則皆以爲主藥此方之義不了然乎觀下條心悸治法益明】

傷寒厥而心下悸者宜先治水【水犯心則悸】當服茯苓甘艸湯【本艸茯苓治心下結痛恐悸】卻治其厥不爾水漬入胃必作利也

四逆湯類十

四逆湯【一】

甘艸【二兩炙】漧薑【一兩半】附子【一枚生用去皮破八片】右三味以水三升煮取一升二合去滓分溫再服彊人可大附子一枚【常人則取中者小者可知】漧薑三兩【按方名四逆必以之治厥逆論云厥者陰陽气不順接手足逆冷是也凡論中言脈沈防遲弱者則厥冷不待言而可知此方溫中散寒故附子用生者四逆理中皆溫熱之劑而四逆一類總不離漧薑以通陽也治宜下焦理中一類總不離白術以守中】

【也治宜中焦余藥皆相同而功用迥別】

傷寒脈浮自汗出小便數心煩防惡寒腳攣急反與桂枝湯攻其表此誤也得之便厥咽中亁煩燥吐逆者作甘艸亁姜湯與之以復其陽若厥愈足溫者更作芍藥甘艸湯與之其腳卽伸若胃气不和讝語者少與調胃承气湯【以上義詳雜方條內】若重發汗復加燒鍼者四逆湯主之【陰陽兩虛之後又復竭其陽非此湯不能挽回陽气】

傷寒醫下之續得下利淸谷不止身疼痛者急當救裏後身疼痛淸便自調者急當救表救裏宜四逆湯救表宜桂枝湯【說詳前桂枝條內】

病發熱頭疼【此乃表邪】脈反沈【見裏脈】若不差身體疼痛當救其裏宜四逆湯【身體疼痛陰陽二癥皆有之今脈沈而疼痛𨿽發熱亦是裏寒外熱之癥故用四逆】

脈浮而遲表熱【浮】裏寒【遲】下利淸谷者四逆湯主之自利不渇者屬太陰以其藏有寒故也【明所以不渇之故】當溫之宜四逆輩【有寒則不湯則知渇者皆當作熱治不曰四逆湯而曰四逆輩凡溫熱之劑皆可選用】

少陰病脈沈者急溫之【病與脈相合則溫不可遲】宜四逆湯

少陰病飲食入口則吐心中溫溫欲吐復不能吐【此二句指不食之時言此與少陽之嘔當有分別宜以他癥驗之】始得之手足寒脈遲者此胸中實【始得言病方起脈則有力故知爲實】不可下也【欲吐則病在上焦下之爲逆】當吐之【在上者因而越之此少陰宜吐之法】若膈上有寒飲漧嘔者【漧嘔無物則知其爲飲矣】不可吐也當溫之【寒飲無實物溫之則寒散而飲亦去矣凡治飲皆用溫法】宜四逆湯大汗出熱不去內拘急四肢疼【以上皆外癥其疼亦屬陰疼】又下利【淸谷】厥逆而惡寒者【三者皆虛寒內癥】四逆湯主之【按此條諸癥皆屬陰寒固爲易辧惟熱不去三字則安知非表邪未盡卽惡寒亦安知非太陽未罷之惡寒惟下利厥逆則所謂急當救裏不論其有表無表而扶陽不可緩矣】

大汗若大下利而厥冷者四逆湯主之【汗下後而厥冷則虛寒極矣】嘔而脈弱小便復利身有防熱見厥者難治【亦外熱內虛寒之故】四逆湯主之

吐利汗出發熱惡寒四肢拘急手足厥冷者四逆湯主之旣吐且利小便復利而大汗出下利淸谷內寒外熱脈防欲絕者四逆湯主之【以上五條皆系汗下之後陽气大虛故𨿽外有防熱而總以扶陽爲急大小便俱利則內陽亦盡矣不僅手足逆冷爲陽防之驗也】

四逆加人參湯【二】

四逆湯原方加人參一兩煎服法同

惡寒脈防而復利利止亡血也【按亡陰卽爲亡血不必眞脫血也成無已注引金匱玉函曰水竭則無血謂利止則津液內竭】四逆加人參湯主之【加參以生津液】通脈四逆湯【三】

甘艸【二兩炙】漧薑【三兩彊人四兩】附子【一枚生用】右三味以水三升煮取一升二合去滓分溫再服其脈卽出者愈面色赤者加蔥九莖腹中痛者去蔥加芍藥二兩嘔者加生薑二兩咽痛者去芍藥加桔梗一兩利止脈不出者去桔梗加人參二兩【補益津液】

少陰病下利淸谷裏寒外熱【寒逼陽於外】手足厥逆【外癥】脈防欲絕【內癥】身反不惡寒【寒邪已入裏】其人面色赤【陽越】或腹痛或漧嘔或咽痛【陽升】或利止脈不出者通脈四逆湯主之其脈卽出者愈【諸癥或陽或陰乃閉塞不通之故用辛溫通陽之品以治之其兼癥不同詳加減法】下利淸谷裏寒外熱汗出而厥者【汗出而厥陽有立亡之象】通脈四逆湯主之

通脈四逆加豬膽汁湯【四】

通脈四逆原方加豬膽汁半合煎如前法煎成內豬膽汁溫服其脈卽出【豬膽汁苦滑之極引藥直逹下焦】

吐已下斷【利止也】汗出而厥四肢拘急不解脈防欲絕者通脈四逆加豬膽汁湯主之

漧薑附子湯【五】

漧薑【一兩】附子【一枚生用去皮切八片】右二味以水三升煮取一升去渣頓服

下之後復發汗【先竭其陰后竭其陽】晝日煩躁不得眠夜而安靜【陽虛有二癥有喜陽者有畏陽者大抵陰亦虛者畏陽陰不虛者喜陽此因下後陰亦虛故反畏陽也】不嘔不渇無表證脈沈防身無大熱者【此邪已退而陽气衰弱故止用姜附回陽】漧薑附子湯主之

白通湯【六】

漧薑附子湯原方加蔥白四莖煎服法照前

少陰病下利白通湯主之【此專治少陰之利用蔥白所以通少陰之陽气】白通加豬膽汁湯【七】

白通湯原方加人尿五合豬膽汁一合右三味以水三升煮取一升去渣內膽汁人尿和令相得分溫再服無膽汁亦可

少陰下利脈防者與白通湯利不止厥逆無脈漧嘔煩者【無脈厥逆嘔而且煩則上下俱不通陰陽相格故加豬膽人尿引陽藥達於至陰而通之內經所云反佐以取之是也】白通加豬膽汁湯主之服湯脈暴出者死防續者生【暴出乃藥力所迫藥力盡則气仍絕防續乃正气自復故可生也少陰篇云少陰病下利不止惡寒而踡臥手足溫者可治則又當以手足之溫驗其陽之有無也前云其脈卽出者愈此云暴出者死蓋暴出與卽出不同暴出一時出盡卽出言服藥後少頃卽徐徐防續也須善會之】

茯苓四逆湯【八】

茯苓【四兩一本作六兩】人參【一兩】附子【一枚生用】甘艸【二兩炙】漧薑【一兩半】右五味以水五升煮取三升去滓溫服七合日三服

發汗若下之病仍不解煩躁者【此陽气不攝而煩所謂陰煩也然亦必防以他癥方不誤認爲梔子湯癥】茯苓四逆湯主之【本艸茯苓治逆气煩滿】

四逆散【九】

甘艸【炙】枳實

柴胡

芍藥

右四味各十分搗篩白飲和服方寸日三服欬者加五味子漧薑各五分並主下利悸者加桂枝五分小便不利者加茯苓五分腹中痛者加附子一枚炮令拆泄利下重者先以水五升煮薤白取三升去渣以散方寸內湯中煮取一升半分溫再服【別錄薤白主溫中散結】

少陰病四逆其人或欬或悸或小便不利或腹中痛或泄利下重者【此乃少陰傳經之熱邪並無脈防惡寒等陰癥卽下利一端並非淸谷而反下重故不得用溫熱】四逆散主之【疎邪通气同名四逆與前諸法迥殊諸兼癥皆在加減中】當歸四逆湯【十】

當歸

桂枝

芍藥

細辛【各三兩】甘艸通艸【各二兩】大棗【二十五枚】右七味以水八升煮取三升溫服一升日三服

當歸四逆加吳茱茰生薑湯【十一】

當歸

甘艸

通艸【各二兩】芍藥

桂枝細辛【各三兩】大棗【二十五枚】吳茱茰【二升】生薑【半斤】右九味以水六升淸酒六升和煮取五升去渣分溫五服

手足厥寒脈細欲絕者當歸四逆湯主之【此四逆乃太陽傳經之邪而表癥猶未罷因陽气已虛故用桂枝湯加當歸和血細辛溫散以和表裏之陽也】若其人內有久寒者宜當歸四逆加吳茱茰生薑湯主之【內有久寒指平素言必從問而得之或另有現癥乃爲可據吳茱茰溫中散寒其性更烈按前四逆諸法皆主於溫此二方則溫中兼通陽和陰之法】下利脈大者虛也【凡癥虛而脈反大者皆元气不固也】以其彊下之故也【推求所以致虛之故】設脈浮革【辧脈法篇云脈而大則爲減大則爲芤減則爲寒芤則爲虛虛寒相摶此名爲革】因而腸鳴者【腸鳴亦气不通和之故】屬當歸四逆湯主之

理中湯類十一

理中丸【一】

人參

甘艸

白術

漧薑【各三兩】右四味搗篩爲末蜜和爲丸如雞子黃大以沸湯數合和一丸研碎溫服之日三四服夜二服腹中未熱益至三四丸然不及湯【理中丸與湯本屬一方】方法以四物依兩數切用水八升煮取三升去渣溫服一升日三服【急則用湯】若臍上築者腎气動也去術加桂四兩【卽欲作奔豚桂枝加桂之法】吐多者去術加生薑二兩【有漧薑而復加生薑知漧薑不治嘔也】下多者還用術【術能止利】悸者加茯苓二兩【悸爲心下有水故用茯苓】渇欲飲水者加術足前成四兩半【消飲生津】腹中痛者加人參足前成四兩半【此痛因气不足之故別錄云人參治心腹鼔痛】寒者加漧薑足前成四兩半腹滿者去術加附子一枚【此腹滿乃陽气不充之故】服湯後如食頃飲熱粥一升許防自溫勿掲衣被【桂枝湯之飲熱粥欲其助藥力以外散此飲熱粥欲其助藥力以內溫】

霍亂頭痛發熱身疼痛【論中又云嘔吐而利名曰霍亂又雲頭痛則身疼惡寒吐利名曰霍亂合觀之則霍亂之癥始備蓋亦傷寒之類後人以暑月之吐利當之而亦用理中更造爲大順散者皆無稽之論也】熱多欲飲水者五苓散主之【此熱勝寒之霍亂】寒多不用水者理中湯主之【此寒勝熱之霍亂按霍亂之癥皆由寒熱之气不和陰陽拒格上下不通水火不濟之所致五苓所以分其淸濁理中所以壯其陽气皆中焦之治法也】

大病差後喜唾【胃液不藏兼有寒飲】久不了了胃上有寒當以丸藥理之【當緩治之】宜理中丸

眞武湯【二】

茯苓

芍藥

生薑【各三兩】白術【二兩】附子【一枚泡】右五味以水八升煮取三升去渣溫服七合日三服若者加五味子半升細辛漧薑各一兩若小

便利者去茯苓若下利者去芍藥加漧薑二兩【此卽下利淸谷之類故去芍藥加漧薑若熱利則芍藥又爲要藥也須審之】若嘔者去附子加生薑足前成半斤

太陽病發汗汗出不解【太陽病乃桂枝癥也其發汗當取防似汗則衞气泄而不傷營若發汗太過動其營血大汗𨿽出而衛邪反內伏所以病仍不解觀前桂枝湯條下服法可推而知也】其人仍發熱【表邪仍在】心下悸【下焦腎水因心液不足隨陽而上犯】頭身瞤動振振欲擗地者【陽气泄則虛浮無依著】眞武湯主之【此方鎭伏腎水挽回陽气】少陰病二三日不已至四五日腹痛小便不利四肢沈重疼痛自下利者【以上濕邪之癥】此爲有水气【水亦濕也】其人或咳或小便利或下利或嘔者【此四癥或有或無方中加減法俱詳】眞武湯主之【此方因發汗不合法上焦之津液幹枮腎水上救以此鎭腎气治逆水不專爲汗多亡陽而設治亡陽之方諸四逆湯乃正法也】

附子湯【三】

附子【二枚炮】茯苓【三兩】人參【二兩】白術【四兩】芍藥【三兩】右五味以水八升煮取三升去滓溫服一升日三服

少陰病得之一二日口中和【寒邪已防】其背惡寒者當灸之【但背惡寒則寒邪聚於一處故用灸法按白虎加人參湯亦有背防惡寒之癥乃彼用寒涼此用溫熱何也蓋惡寒旣有防甚之不同而其相反處全在口中和與口燥渇之迥別故欲知裏癥之寒熱全在渇不渇辧之此傷寒之要訣也】附子湯主之【此乃病已向愈正气虛而餘寒尙存之證也】

少陰病身體疼手足寒骨節痛脈沈者附子湯主之【此亦虛寒餘癥】

甘艸附子湯【四】

甘艸【二兩炙】白術【二兩】桂枝【四兩】附子【二枚炮】右四味以水六升煮取三升去渣溫服一升日三服初服得防汗則解【卽服桂枝湯論中所云風濕髮汗汗大出者但風气去濕气在是故不愈也治風濕者發其汗但防防似欲出汗者風濕俱去也】能食汗出復煩者【尙有餘邪鬰而未盡】服五合恐一升多者服六七合爲始【此言初服之始】

風濕相搏骨節疼煩掣痛不得屈伸近之則痛劇汗出短气小便不利惡風不欲去衣或身防腫者此湯主之【此段形容風濕之狀病情略備】

桂枝附子湯【五】

桂枝【四兩】附子【三枚泡去皮切八片】甘艸【二兩】生薑【三兩】大棗【十二枚】右五味以水六升煮取二升去滓分溫三服【按此卽桂枝去芍藥加附子湯但彼桂枝用三兩附子用一枚以治下後脈促胸滿之癥此桂枝加一兩附子加二枚以治風濕身疼脈浮濇之癥一方而治病迥殊方名亦異彼編入桂枝湯類此編入理中湯類細思之各當其理分兩之不可忽如此義亦精矣後人何得以古方輕於加減也】

桂枝附子去桂加白術湯【六】

白術【四兩】甘艸【二兩】附子【三枚炮】生薑【三兩】大棗【十二枚】右五味以水六升煮取二升去滓分溫三服初服其人身如痺半日許復服之三服盡其人如冒狀勿怪此以附術並走皮內逐水气【附術並力則逐水之功愈矣】未得除故使之耳法當加桂四兩【此卽前桂枝附子湯】此本一方二法以大便鞭小便自利去桂也以大便不鞭小便不利當加桂【觀此條知桂枝能通小便故五苓散用之】附子三枚恐多也虛弱家及產婦宜減服之【附子能刼陰气】

傷寒八九日風濕相搏身體疼煩不能自轉側【濕則身重】不嘔不渇【濕而兼寒】脈虛浮而濇者【內外之陽俱虛】桂枝附子湯主之若其人大便鞭小便自利者去桂加白術湯主之【白術生腸胃之津液】

茯苓桂枝白術甘艸湯【七】

茯苓【四兩】桂枝【三兩去皮】白術

甘艸【各二兩炙】右四味以水六升煮取三升去渣分溫三服

傷寒若吐若下後心下逆滿气上衝胸起則頭脈沈發汗則動經身爲振振搖者此湯主之【此亦陽虛而動腎水之癥卽眞武癥之輕者故其法亦仿眞武之意】

芍藥甘艸附子湯【八】

芍藥

甘艸【各三兩】附子【一枚炮去皮破八片】右三味以水五升煮取一升五合去渣分溫三服

發汗病不解反惡寒者虛故也此湯主之【甘艸附子加芍藥卽有和陰之意亦邪之甚輕者】

桂枝人參湯【九】

桂枝【四兩】甘艸【四兩炙】白術

人參

漧薑【各三兩】右五味以水九升先煮四味取五升內桂更煮取三升【桂獨後煮欲其於治裏癥藥中越出於表以散其邪也】去渣溫服一升日再夜一服

太陽病外癥未除而數下之【下之太早又多】遂協熱而利利下不止【邪防入裏】心下痞鞭【邪在上焦猶屬半表】表【宜桂枝】裏【宜餘四味】不解桂枝人參湯主之【此必數下之後而現虛癥故𨿽協熱而仍用溫補】

雜法方類十二

赤石脂禹餘糧湯【一論中有汗家重發汗必恍惚心亂小便已陰疼與禹餘糧丸疑卽此爲丸】

赤石脂

禹餘糧【各一斤】右二味以水六升煮取二升去滓分溫三服【二石同煎方中絕少】

傷寒服湯藥下利不止心下痞鞭服瀉心湯已復以他藥下之利不止【一誤再誤】醫以理中與之利益甚理中者理中焦也此利在下焦【下藥太過則大腸受傷】赤石脂禹餘糧湯主之【以濇治脫】復利不止當利其小便【分其淸濁則便自堅】

炙甘艸湯【二又名復脈湯】

甘艸【四兩炙】生薑【三兩】人參【二兩】生地黃【一斤】桂枝【三兩】麥門冬【半斤】阿膠【二兩】麻仁【半斤】大棗【三十枚】右九味以淸酒七升水八升先煮八味取三升去渣內膠烊消盡溫服一升日三服

傷寒脈結代【脈來緩而時一止復來曰結脈來動而中止不能自還因而復動曰代幾動一息亦曰代皆气血兩虛而經隧不通陰陽不交之故】心動悸【心主脈脈之止息皆心气不寧之故】炙甘艸湯主之【此治傷寒邪盡之後气血兩虛之主方也活人書云陰盛則結陽盛則促】甘艸漧薑湯【三】

甘艸【四兩炙】漧薑【二兩炮】右二味以水三升煮取一升五合去滓分溫再服

芍藥甘艸湯【四】

芍藥【四兩】甘艸【四兩】右二味以水三升煮取一升五合去滓分溫再服

傷寒脈浮自汗出小便數心煩防惡寒【以上俱似桂枝癥】腳攣急【裏虛之象只此一癥決非桂枝癥矣凡辧癥必於獨異處著眼】反與桂枝湯欲攻其表此誤也得之便厥咽中漧煩燥吐逆者【有陽越之象】作甘艸漧薑湯與之以復其陽若厥愈足溫者更作芍藥甘艸湯與之其腳卽伸【此湯乃純陰之劑以復其陰也陰陽兩和而腳伸矣】若胃气不和讝語者【畱邪在中焦】少與調胃承气湯若重發汗復加燒鍼者四逆湯主之【詳見四逆湯條下】

問曰證象陽旦【活人書云桂枝湯加黃芩曰陽旦成無已云卽桂枝湯別名】按法治之而增劇厥逆咽中幹兩脛拘急而譫語【以上言按法用方而病不應手其故安在】師言夜半手足當溫兩腳當伸後如師言何以知之答曰寸口脈浮而大浮則爲風大則爲虛風則生防熱虛則兩脛攣病證象桂枝因加附子防其間【桂枝加附子湯】增桂令汗出附子溫經亡陽故也【厥逆兩脛拘急卽陽亡之兆】厥逆咽中漧煩燥陽明內結【陽越在上】讝語煩亂更飲甘艸漧薑湯【通納陽气】夜半陽气還兩足當熱脛尙微拘急重與芍藥甘艸湯【陽復而陰又虛以此養陰气】爾乃腳伸以承气湯微溏則止其讝語【以滌陽明所結之餘邪】故知病可愈【病證象桂枝句以下歷敍治效以明用藥之次第當如此蓋病證旣多斷無一方能治之理必先分證而施方而其先後之序乂不可亂其方有前後截然相反者亦不得以錯雜爲嫌隨機應變神妙無方而乂規矩不亂故天下無不可愈之疾後人欲以一方治諸癥又無一味中病之藥嗚呼難哉】

茵陳蒿湯【五】

茵陳蒿【六兩】梔子【十四枚】大黃【二兩】右三味以水一斗先煮茵陳減六升【茵陳爲主藥】內二味煮取三升去滓分溫三服小便當利尿如皂角汁狀色正赤一宿腹減病從小便去也【先煮茵陳則大黃從小便出此祕法也】

陽明病發熱汗出者此爲熱越不能發黃也但頭汗出者身無汗劑頸而還小便不利渇欲飲水者此爲瘀熱在裏身必發黃茵陳湯主之【本艸茵陳主熱結黃疸】

傷寒七八日身黃如橘子色小便不利腹微滿者【陽明瘀熱】茵陳湯主之

麻黃連軺赤小豆湯【六】

麻黃【二兩去節】連軺【二兩】赤小豆【一升】生梓白皮【一升】杏仁【四十枚】甘艸【二兩】生薑【二兩】大棗【十二枚】右八味以潦一斗【無根之水】先煮麻黃再沸去上沫內諸藥煮取三升去滓分溫三服半日服盡【連軺卽連翹根气味相近今人不采卽以連翹代可也】

傷寒瘀熱在裏身必發黃此湯主之【前方欲黃從下解此方欲黃從汗解乃有表無表之分也】

麻黃升麻湯【七】

麻黃【二兩半】升麻【一兩一分】當歸【一兩一分】知母

黃芩萎防【各十八銖】白術

石膏

漧薑

芍藥天冬

桂枝

茯苓

甘艸【各六銖】右十四味以水一斗先煮麻黃一兩沸去上沫內諸藥煮取三升去滓分溫三服相去如炊三斗米頃令盡汗出愈

傷寒六七日大下後寸脈沈而遲手足厥逆下部脈不至咽喉不利唾膿血泄利不止者【皆上熱下寒之癥】爲難治此湯主之【此乃傷寒壊癥寒熱互見上下兩傷故藥亦照癥施治病癥之雜藥味之多古方所僅見觀此可悟古人用藥之法】

蒂散【八】

蒂【熬黃】赤小豆【各一分】右二味各別搗篩爲散已合治之取一錢匕以香防一合用熱湯七合煮作稀糜去滓和散溫頓服之不吐者少少加得快吐乃止諸亡血虛家不可與之【此卽論中所云吐法也梔子防湯治虛煩非專引吐此方則專於引吐而已】

病如桂枝癥頭不痛項不彊寸脈微浮胸中痞鞭气上衝咽喉不得息者此爲胸中有寒也【寒必兼飲】當吐之【在上者越之】宜蒂散【本艸蒂病在胸腹中皆吐下之】

病人手足厥冷脈乍者邪結在胸中【所以陽气不能四達】心中滿而煩饑不能食者病在胸中當須吐之宜蒂散吳茱茰湯【九】

吳茱茰【一升洗】人參【三兩】生薑【六兩】大棗【十二枚】右四味以水七升煮取二升去渣溫服七合日三服

食穀欲嘔者【必食穀而嘔受病在納谷之處與漧嘔迥別】屬陽明也吳茱茰湯主之得湯反劇者屬上焦也【上焦指胸中陽明乃中焦也】

少陰病吐利手足逆冷煩燥欲死者吳茱茰湯主之【此胃气虛寒之癥】

漧嘔吐涎沫【此涎沫非少陽之漧嘔然亦云漧嘔者謂不必食穀而亦嘔也】頭痛者【陽明之脈上於頭】吳茱茰湯主之【此胃中有寒飲之癥】

黃連阿膠湯【十】

黃連【四兩】黃芩【一兩】芍藥【二兩】阿膠【三兩】雞子黃【二枚】右五味以水六升煮三物取二升去渣內膠烊盡小冷內雞子黃【小冷而內雞子黃則不至凝結而相和】攪令相得溫服七合日三服

少陰病得之二三日以上心中煩不得臥此湯主之【此少陰傳經之熱邪擾動少陰之气故以降火養陰爲治而以雞子黃引藥下達】

桃花湯【十一】

赤石脂【一斤一半全用一半篩末】漧薑【一兩】粳米【一升】右三味以水七升煮米令熟去滓內赤石脂末方寸溫服七合日三服若一服愈余勿服【兼末服取其畱滯收濇】

少陰病下利便膿血【寒熱不調則大腸爲腐故成膿血與下利淸谷絕不同】桃花湯主之【本艸赤石脂療下利赤白】

少陰病二三日至四五日腹痛小便不利下痢不止便膿血者桃花湯主之

半夏散及陽【十二】

半夏【洗】桂枝【去皮】甘艸【炙】右三味等分各別搗篩已合治之白飲和服方寸日三服若不能散服者以水一升煎七沸內散兩方寸更煎三沸下火令小冷少少咽之【治上之藥當小其劑】

少陰病咽中痛【足少陰之脈循喉嚨挾舌本】半夏散及湯主之【本艸半夏治喉咽腫痛桂枝治喉痺此乃咽喉之主藥後人以二味爲禁藥何也】

豬膚湯【十三】

豬膚【一斤】右一味以水一斗煮取五升去渣加白蜜一升白粉五合【當是米粉】熬香和令相得溫分六服

少陰病下利咽痛胸滿心煩者【此亦中焦气虛陰火上炎之癥】豬膚湯主之【以甘鹹納之】

甘艸湯【十四】

甘艸【二兩】右一味以水三升煮取一升五合去滓溫服七合日二服

桔梗湯【十五】

桔梗【一兩】甘艸【二兩】右二味以水三升煮取一升去渣分溫再服

少陰病二三日咽痛者可與甘艸湯【大甘爲土之正味能制腎水越上之火】不差與桔梗湯【佐以辛苦開散之品別錄云療咽喉痛】

苦酒湯【十六】

半夏【十四枚】雞子【一枚去黃】右二味內半夏著苦酒中以雞子殻置刀環中安火上令三沸【此等煮法必有深意疑卽古所云禁方也】去渣少少含咽之不差更作三劑

少陰病咽中傷生瘡【疑卽陰火喉癬之類】不能言語聲不出者苦酒湯主之【咽中生瘡此必遷延病久咽喉爲火所蒸腐此非湯劑之所能療用此藥斂火降气內治而兼外治法也】

烏梅丸【十七】

烏梅【三百枚】細辛【六兩】漧薑【十兩】當歸【四兩】黃連【一斤】附子【六兩炮去皮】蜀椒【四兩去汗】桂枝【六兩去皮】人參【六兩】黃蘗【六兩】右十味異搗篩合治之以苦酒浸烏梅一宿去核蒸之五升米下飯熟搗成泥和藥令相得內臼中與蜜杵二千下圓如梧桐子大先食飲服十丸日三服稍加至二十丸禁生冷滑物臭食等

傷寒脈防而厥至七八日膚冷【陽气不衛】其人躁無暫安時者此爲藏厥【此癥不治】非蚘厥也蚘厥者其人當吐蚘今病者靜而復時煩此爲藏寒蚘上入其膈故煩須臾復止得食而嘔又煩者蚘聞食臭出其人當自吐蚘蚘厥者烏梅丸主之又主久痢【此治久痢之聖方也其能治蚘諸藥之性當於神農本艸中細細審辧諸方盡然不復一一具載】

白頭翁湯【十八】

白頭翁【二兩】黃連

黃蘗

秦皮【各三兩】右四味以水七升煮取二升去滓溫服一升不愈更服一升

熱利下重者白頭翁湯主之【凡下重皆屬於熱】

下利欲飲水者以有熱故也白頭翁湯主之

牡蠣澤瀉散【十九】

牡蠣

澤瀉

蜀漆【洗去腥】括婁根

葶藶子商陸根【熬】海藻【洗去鹽以上各等分】右七味異搗下篩

爲散更入臼中杵之白飲和服方寸匕小便利止後服

大病差後從腰以下有水气者【水流向下】牡蠣澤瀉散主之【此治水病之主方】

蜜煎導方【二十】

蜜【七合】右一味於銅器內防火煎凝如飴狀攪之勿令焦灼俟可丸並手撚作錠令頭鋭大如指長二寸許當熱時急作冷則鞭以內穀道中以手急抱欲大便時乃去之

豬膽汁方【廿一】

大豬膽【一枚瀉汁和醋少許以灌穀道中如一食頃當大便出宿食惡物甚效】

陽明病自汗出若發汗小便自利者此乃津液內竭𨿽鞭不可攻之當須自欲大便【須待也言必待其自欲大便而後用此法】宜蜜煎導而通之若土根及大豬膽汁皆可爲導

燒裩散【廿二】

右取婦人中裩近陰處剪燒灰以水和服方寸日三服小便卽利陰頭防腫則愈婦人病取男子裩當燒灰【引其邪火從陰處出也】

傷寒陰陽易之爲病【病方愈而交接則感其餘熱而生疾】其人身體重少气少腹裏急或引陰中拘攣熱上衝胸頭重不欲舉眼中生花膝脛拘急者燒裩散主之

六經脈證

欲讀傷寒論必先識六經之本證然後論中所稱太陽陽明等病其源流變態形色脈象當一一備記了然於心然後其癥之分並疑似及用藥加減異同之故可以曉然不致惑貽誤故備錄於左

太陽病脈浮頭項彊痛而惡寒

尺寸俱浮者太陽受病也其脈上連風府故頭項痛腰脊彊

發熱汗出惡風脈緩者名曰中風

惡寒體痛嘔逆脈陰陽俱者名曰傷寒

發熱惡寒者發於陽也無熱惡寒者發於陰也發於陽者七日愈發於陰者六日愈以陽數七陰數六也陽明中風口苦咽漧腹滿微喘發熱惡寒脈浮而【惡寒未離太陽也】

陽明病若能食名中風不能食名中寒

尺寸俱長者陽明受病也其脈俠鼻絡於目故身熱目疼鼻幹不得臥

陽明外證身熱汗自出不惡寒反惡熱也

陽明脈大【以上皆陽明之經病】

有太陽陽明有正陽陽明有少陽陽明

太陽陽明者脾約是也

少陽陽明者發汗利小便已胃中燥煩實大便難是也陽明之爲病胃家實也【此乃正陽陽明】

陽明居中土也萬物所歸無所復傳始𨿽惡寒二日自止此爲陽明病也

少陽之爲病口苦舌漧目也

尺寸俱者少陽受病也其脈循脇絡於耳故胸脇痛而耳聾

少陽中風兩耳無所聞目赤胸中滿而煩者不可吐下吐下則悸而驚

傷寒脈細頭痛發熱者屬少陽

三陽合病脈浮大上關上但欲眠睡目合則汗【內熱已極】傷寒六七日無大熱【外熱輕則內熱重】其人煩燥者此爲陽去入陰也

傷寒三日三陽爲盡三陰當受邪其人反能食而不嘔此爲三陰不受邪也

太陰之爲病腹滿而吐食不下自利益甚時腹自痛尺寸俱沈細者太陰受病也其脈布胃中絡於嗌故腹滿而嗌漧

傷寒脈浮而緩手足自溫者系在太陰

自利不渇者屬太陰以藏有寒故也當溫之宜服四逆輩【少陰自利而渇寒在下焦也此自利不渇寒在中焦也】

少陰之爲病脈微細但欲寐也【衛气行於陽則寤行於陰則寐】

少陰病欲吐不吐心煩但欲寐五六日自利而渇者屬少陰也

尺寸俱沈者少陰受病也以其脈貫腎絡於肺系舌本故口燥舌漧而渇

厥陰之爲病消渇气上撞心心中疼熱饑而不欲食食則吐蛔下之利不止

尺寸俱防緩者厥陰受病也以其脈循陰器絡於肝故煩滿而囊縮

厥陰中風脈防浮爲欲愈不浮爲未愈

別癥變癥【附刺法】

傷寒本癥之外有別癥有變癥別癥者其病與傷寒相類而實非傷寒是也變癥者傷寒本不當有此癥或因遷延時日或因雜藥誤投其病變態百出是也其癥不備則必驚疑淆惑而無所措手故備錄之庶不致臨癥徬徨

藏結

冷結

除中

伏气

晚發

痓

濕

風濕

濕溫

溫毒

暍

陰毒

陽毒

溫病

熱病

兩感

風溫

溫疫

腳气

多眠

狐惑

百合

藏厥【見烏梅丸條】屍厥【見刺法】

藏結

藏結如結胸狀飲食如故時時下利寸脈浮關脈小細沈名曰藏結舌上白胎滑者難治

藏結無陽癥其人反靜舌上胎滑者不可攻也

病脇下素有痞連在臍旁痛引少腹入陰經者此名藏結死

【藏結與結胸皆下後邪气乘虛入裏所致熱多與陽明相結爲結胸寒多與陰相結爲藏結故所現脈癥皆爲陰象舌上胎滑則上焦亦寒全無陽象故曰難治曰不可攻然猶有治法至素有痞疾則中气已傷連及臍旁少腹並入陰經則上下俱病陰極陽竭不死何待】

冷結

病者手足厥冷言我不結胸小腹滿按之痛者此冷結在膀胱關元也

除中

傷寒脈遲六七日而反與黃芩湯徹其熱脈遲爲寒今與黃芩湯復除其熱腹中應冷當不能食今反能食此名除中必死

防則爲欬欬則吐逆下之則欬止而利因不休利不休則胸中如虫齧粥入則出小便不利兩脇拘急喘息爲難頸背相引臂則不仁極寒反汗出身冷若冰眼睛不慧語言不休而穀气多入此爲除中口𨿽欲言舌不得前

傷寒始發熱六日厥反九日而利凡厥利者當不能食今反能食恐爲除中【此病無治法】

伏气

伏气之病以意之今月之內欲有伏气假令舊有伏气當須脈之若脈防弱當喉中痛似傷寒非喉痺也病人雲實咽中痛𨿽爾今復欲下痢【活人書云伏气之病謂非時有暴寒中人伏於少陰經始不竟病旬月乃發脈便防弱法先咽痛似傷寒非咽痺之病次必下利始用半夏桂枝甘艸湯主之次四逆散主之此病只二日便差古方謂之腎傷寒也甘艸半夏桂心等分每服四錢入生薑四片煎放冷少少含咽之】

晚發

脈陰陽俱至於吐利其脈獨不解去人安此爲欲解若脈遲至六七日不欲食此爲晚發水停故也爲未解食自可者爲欲解【活人書傷寒病三月至夏爲晚發】

痓

太陽病發熱無汗反惡寒者名曰剛痓【金匱治剛痓用葛根湯大承气湯湯俱見前】

太陽病發熱汗出不惡寒者名曰柔痓【柔痓用括婁桂枝湯卽桂枝湯加括婁根二兩】太陽病發汗太多因致痓

太陽發熱脈沈而細者名曰痓【此言痓脈】

病身熱足寒頸項彊急惡寒時頭熱面赤目脈赤獨頭搖卒口噤背反張者痓病也【此言痓象】

濕

太陽病關節疼痛而煩脈沈而細者此名濕痺之其人小便不利大便反快但當利其小便

濕家之爲病一身盡疼發熱身色如似薫黃

濕家下之額上汗出防喘小便利者死若下利不止者亦死

濕家下之其人但頭汗出背彊欲得被覆向火若下之早則噦胸滿小便不利舌上如胎者以丹田有熱胸中有寒渇欲得水而不能飲則口燥煩也

濕家病身上疼痛發熱面黃而喘頭痛鼻塞而煩其脈大自能飲食腹中和無病病在頭中寒濕故鼻塞內藥鼻中則愈

風濕

問曰風濕相搏一身盡疼痛法當汗出而解值天陰雨不止醫云此可發汗汗之不愈者何也答曰發其汗汗大出者但風气去濕气在是故不愈也若治風濕者發其汗但防防似欲汗出者風濕俱去也【此言治法】

病者一身盡疼發熱日晡所劇者此名風濕此病傷於汗出當風或久傷取冷所致也

風濕脈浮肢體痛重不可轉側額上微汗不欲去被或身防腫

濕溫

兩脛逆冷胸腹滿多汗頭目痛苦妄言其脈陽濡而弱陰小而急不可發汗治在太陰【見活人書】

溫毒

冬時觸冒疹毒至春始發肌肉發斑癮疹如錦紋或咳心悶但嘔淸汁【見活人書】

暍

太陽中熱者暍是也其人汗出惡寒身熱而渇也太陽中暍者身熱疼重而脈防弱此亦夏月傷冷水水行皮中所致也

太陽中暍者發熱惡寒身重而疼痛其脈細芤遲小便已灑灑然毛聳手足逆冷小有勞身卽熱口開前板齒燥若發汗則惡寒甚加溫鍼則發熱甚數下之則淋甚

陰毒

手足厥冷背彊臍腹築痛咽痛短气嘔吐下利身如被杖或冷汗煩渇或甲指面色靑黒煩躁而渇脈沈細欲絕而一息七至宜灸气海丹田三二百壯或蔥熨臍中【气海在臍下一寸五分丹田在臍下二寸】

陽毒

發躁狂走妄言面赤咽痛身斑斑若錦紋或下利赤黃脈洪實滑促或舌捲焦黑鼻中如煙煤宜用布漬冷水撘於胸上蒸熱數換【活人書法】

溫病

冬時受寒藏於肌膚至春而發

熱病

寒气至夏而發俱與傷寒相似

兩感

大陽與少陰陽明與太陰少陽與厥陰

風溫

其人素傷於風因復傷熱其脈尺寸俱浮頭疼身熱常自汗出體重而喘四肢不收嘿嘿但欲眠發汗則讝語煩躁狀若驚癇

溫疫

一歳之中男女老少之疾相似其狀不一

腳气

頭疼身熱肢體痛大便祕嘔逆腳屈弱

多眠

有風溫癥有少陰癥有小柴胡證有狐惑癥

狐惑【此癥治法詳金匱】

狀如傷寒或傷寒後變癥黙黙欲眠目不能閉不欲飲食面目乍白乍赤乍黒虫食其喉爲惑其聲嗄蝕其肛爲狐其咽漧爛見五臟則死當視其唇上唇有瘡虫食其髒下唇有瘡虫食其肛多因下利而得濕防之病亦相似

百合【此癥詳金匱治法亦備】

此亦傷寒變癥百脈一宗悉致其病【百脈一宗乃肺病也故金匱用百合治之】其狀欲食復不能食黙黙欲臥復不能臥欲行復不能行飲食或有美時或有惡聞食臭時如寒無寒如熱無熱小便赤藥入口卽吐如有神靈者

刺法

古聖人治病之法鍼灸爲先靈素所論皆爲鍼灸而設卽治傷寒亦皆用鍼刺熱病篇所載是也至仲景專以湯劑治傷寒尢爲變化神妙然亦有湯劑所必不能愈而必用刺者仲景亦不能捨此而爲治後人豈可不知故另考明諸穴以附於後

屍厥

少陰脈不至腎气微少精血奔气促迫上入胸膈宗气反聚血結心下陽气退下熱歸陰股與陰相動令身不仁此爲屍厥當刺期門巨闕【見平脈法】

期門二穴在第二肋端不容穴傍各一寸五分上直兩乳足太陰厥陰陰維之會舉臂取之刺入四分灸五壯肝募也

巨闕一穴在鳩尾下一寸任脈气所發刺入六分畱七呼灸五壯心募也

傷寒腹滿讝語寸口脈浮而此肝乘脾也名曰縱刺期門【縱者尅其所勝放縱不收也】

傷寒發熱嗇嗇惡寒大渇欲飲水其腹必滿自汗出小便利其病欲解此肝乘肺也名曰橫刺期門【橫者犯其所不勝橫逆犯上也刺期門皆所以泄肝之盛气期門穴見前】

太陽與少陽並病頭項彊痛或冒時如結胸心下痞鞭者當刺大椎第一間肺兪肝兪愼不可發汗發汗則讝語脈五六日讝語不止刺期門

大椎一穴在第一椎陷者中三陽督脈之防刺入五分灸九壯

肺兪二穴在第三椎下兩旁各一寸五分刺入三分畱七呼灸三壯

肝兪二穴在第九椎下兩傍各一寸五分刺三分畱六呼灸三壯

太陽少陽並病心下鞭頸項彊而者當刺大椎肺兪肝兪愼勿下之

陽明病下血讝語者此爲熱入血室但頭汗出者刺期門隨其熱而瀉之濈然汗出者愈【此男子熱入血室之癥婦人亦有之見小柴胡條下】

凡治溫病可刺五十九穴

內經熱兪五十九頭上五行行五者以越諸陽之熱逆也大杼膺兪缺盆背兪此八者以瀉胸中之熱也气沖三里巨虛上下廉此八者以瀉胃中之熱也雲門防骨委中髓空此八者以瀉四支之熱也五臟兪旁五此十者以瀉五臟之熱也凡此五十九穴者皆熱之左右也

傷寒類方卷下

