何氏虛勞心傳淸何炫

虛勞總論

虛勞脈法

虛勞死候

虛勞所宜及養生之法

虛勞所忌飲食諸物

虛勞選方

保陰煎

六味地黃丸

左歸丸

左歸飲

回生丸

淸金散

加味淸寧膏

噙化丸

天王補心丹

歸脾湯

逍遙散

仲淳驗方

乳金丹

坤髓膏

白鳳膏﹝自制﹞

四聖丸

衛生膏

資生丸

大黃虫丸

獺肝散

長春廣嗣丹

治驗

虛勞總論

虛勞之癥﹐無外邪相干﹐皆由內傷臟腑所致。如酒傷肺﹐濕熱燻蒸﹐則肺陰消爍﹔色傷腎﹐伐眞陰﹔怒气傷肝﹐鬱怒則肝火內熾而灼血﹐大怒則肝火上衝而吐血。此五者﹐皆能勞其精血。《道經》云﹕涕﹑唾﹑精﹑津﹑汗﹑血﹑液﹐七般靈物總屬陰。陰虛則內熱生而成虛勞之癥。大約酒色成勞者多﹐然有童子亦患此者﹐則由於先天稟受之不足﹐而稟於母气者尢多。其師尼﹑寡婦﹑室女﹐思欲不遂﹐气血鬱結﹐以致寒熱如瘧﹐朝涼暮熱﹐飲食不思﹐經期不準﹐或閉絕不行﹐成此病者甚多﹐多由郁火所蒸而致。方書之言虛勞﹐皆言气虛﹑血虛﹑陽虛﹑陰虛﹐混同立治。是以學人﹐漫無指歸。不知气虛者﹐面目無神﹐語言輕微﹐四肢無力﹐脈來微弱﹔陽虛者﹐體冷畏寒﹐手足逆冷﹐溺淸溏泄﹐脈沈小遲﹐可投溫補。故謂虛勞之﹐可服參﹑受補者﹐爲可治﹐气虛陽虛之癥也﹔虛勞之不能服參不受補者﹐爲不可治﹐血虛﹑陰虛之癥也。𨿽血脫有補气之法﹐此指卒暴失血﹐素非血虛之人。如新產癥之類﹐皆非所論於血因火燥致虛之癥。夫火之所以燥者﹐水虛無以制之也﹐故經曰﹕一水不能勝五火。五火者﹐五志之火也﹔一水者﹐腎中眞陰之水﹐卽精也。人生全盛之數﹐前後止二十餘年耳﹗故丹溪引日月之盈虧﹐以爲陽常有餘﹐陰常不足。王節齋亦以爲陰虛成病﹐十之八九﹐陽虛成病﹐百無一二。蓋以節欲少﹐縱欲者多耳﹗夫人但知縱欲勞精﹐孰知陰精日損﹐飲食無味﹐轉勞轉虛﹐脈從內變﹐色不外華﹐其爲病也。在腎則爲腰脊腿脛酸軟﹐或攸隱而痛﹐爲骨蒸內熱盜汗﹐或至夜發熱﹐爲徧身骨疼﹐或疼痛如折﹐爲夢遺滑泄﹐爲耳中鳴﹐足心熱。在心則爲驚悸怔忡﹐爲掌中幹熱﹐爲虛煩無寐﹐爲魘夢不寧﹐爲口苦舌漧﹐爲口舌糜爛。在肺則爲咳嗽多痰﹐或漧咳少痰﹐爲胸滿气逆﹐或喘或促﹐爲兩顴紅若脂﹐爲鼻中气如火﹐爲咳血衄血﹐甚則吐白沫﹐一邊不能睡﹐咽痛喉爛﹐聲嘶音啞。在肝則爲寒熱如瘧﹐爲頸項瘰﹐爲脇肋作脹作疼﹐爲兩目或澀或痛﹐爲頭暈眼花﹐爲多怒﹐爲吐血。在脾則爲飲食少思﹐惡心嘔吐﹐爲脹滿腹痛﹐食不消化﹐爲腸鳴泄瀉﹐肌肉消瘦。皆五臟虛勞之本癥。經云﹕治病求其本。須審其因何致損﹖何髒受傷﹖如因於色者﹐則知其傷在腎﹐縱有他經現癥﹐亦當以補腎爲主﹐而兼治他經之癥。其因於酒者﹐又當以淸肺爲先。標本旣審﹐而病之傳變﹐尢宜熟察。如腎傳心﹐心傳肺﹐五臟相傳﹐必侮而乘之﹐謂之賊克﹐大凶之兆。

經云﹕諸病以次傳者死。謂五臟克徧也。

《難經》云﹕七傳者死。諸病始於腎﹐而脾又傳腎﹐謂六經已盡﹐一臟不可再傷也。如腎病不傳心而傳肺﹐此間一臟﹐以子病及母也。如不傳心肺而傳肝﹐此間二髒﹐以母病及子也。如不傳心肺肝而傳脾﹐此間三髒而傳於己之所不勝﹐所謂輕而侮之也。傳乘不明﹐豈能治病﹗世醫不知陰虛者﹐多將气血陰陽模糊調治﹐豈不誤哉﹖試言之﹐其誤有七﹕

一﹑引火歸元之誤。命門之龍火﹐謂之眞陽。如果衰弱﹐腎中陰盛﹐龍火不能安其位﹐浮越於上﹐而爲上焦假熱﹐面赤﹑煩躁﹑口渴﹐甚則舌苔。但口𨿽渴而不欲飲水﹐苔𨿽有而舌必滑軟﹐小便淸長﹐足冷過膝﹐其右尺必沈小而遲﹐或浮大無根﹐此陰盛於下﹐逼陽於上之假癥。如夏至一陰生﹐水底冷而天上熱也。正宜八味之屬﹐引之歸元。如冬至一陽生﹐而地中水暖﹐龍歸大海也。至若虛勞癥﹐是因腎水眞陰虛熱﹐水不攝火﹐火因上炎﹐而致面赤唇紅﹐口鼻出血﹐齒痛﹑齒浮﹑齒衄﹐種種上焦虛熱之癥﹐𨿽亦龍火上炎﹐與浮陽上泛不同﹐縱有下部惡寒足冷﹐此因虛火上升所致﹐非眞陽衰而然﹐故小便必黃赤﹐脈必帶數﹐有內熱的癥之可據。誤用桂附引火歸元之法﹐是抱薪救火﹐上焦愈熱﹐而咳嗽燥渴﹐咽痛喉爛諸癥至矣。

二﹑理中溫補之誤。如果虛寒腹痛綿綿﹐痛無增減﹐喜熱手按﹐熱飲食﹐虛寒泄瀉﹐水谷不化﹐而澄澈淸冷﹐必有虛寒之脈癥可憑﹐然後用之有效。今人一見脹滿腹痛﹐食不消化﹐腸鳴泄瀉等癥﹐便認爲虛寒﹐而投以白術之香燥﹐又濟以漧薑之辛熱。不知虛勞之癥﹐患在傷陰﹐再補其陽﹐則陽益亢而陰益竭﹐是促之也。更有見其脹滿泄瀉﹐遂引經文。淸气在下則生飧泄﹐濁气在上則生脹。而用補中益气﹐以升淸降濁。誤施升柴﹐反促陰火上逆﹐以致咳嗽增﹐吐衄至﹐而危亡見矣。

三﹑參﹑助火之誤。夫肺脈按之虛而不數﹐肺中不熱﹐參可受﹐故有土旺生金﹐弗拘保肺之說。而今火已爍金而咳矣﹐火蒸津液而化爲濃痰矣﹗君相亢甚﹐而血隨上逆矣﹐猶引無陽則陰無以生﹐虛火可補參﹑之屬﹐富貴之家﹐大劑投之﹐因之陽火愈亢而金益傷矣。

四﹑苦寒瀉火之誤。實火爲病﹐可以苦寒直折之﹐然須熱去卽止﹐不可過用。虛火陰虧﹐豈知﹑柏苦寒之劑所可淸﹖非惟不能淸火熱﹐抑且有損眞陰﹐徒敗胃气﹐食少泄多﹐將何療治﹖甚者見其大便燥結﹐則用硝﹑黃以通之﹐不知腎主二便﹐更主精液﹐腎之精液卽竭﹐自然不能濡潤。滋其陰﹐潤其燥﹐而便自通。彼旣虛之陰﹐豈能勝硝﹑黃之攻擊乎﹖故士材之論﹐人徒從其溫補﹐豈知其深戒苦寒之不可妄用也。

五﹑二陳消痰之誤。脾痰爲濕痰﹐滑而易出﹐或稀如飲水﹐濕者燥之﹐半夏爲正治之藥。若陰水不足﹐陰火上升﹐肺受火侮﹐不得淸肅下行﹐由是津液凝濁﹐不生血而生痰﹐此當以潤劑滋其陰﹐使上逆之火﹐得返其宅﹐而痰自淸矣。二陳豈可輕用哉﹗

六﹑辛劑發散之誤。

世之眞陰虛而發熱者﹐十之六七﹐亦與外感無異。火逆衝上﹐則頭脹微痛﹔火升壅肺﹐則有鼻塞﹔陰虛陽陷入裏﹐則灑淅惡寒﹔陰虛陽無所附﹐則浮越肌表發熱。但其發時﹐必在午後﹐先灑淅惡寒﹐少頃發熱﹐熱至雞鳴﹐寅卯時盜汗出而身涼﹐或不微寒﹐而但午後發熱﹐必現前列腎虛諸癥﹐或兼唇紅顴赤﹐口渴煩躁﹐六脈弦數﹐或虛數無力﹐此宜大劑補陰﹐如保陰六味之屬。若認爲外感﹐而用風藥以表散之﹐則魄汗淋漓﹐諸虛蜂起。或有失血之人﹐表之無汗﹐所謂奪血者﹐無汗也﹐若彊發之﹐血必從口鼻中出﹐爲下厥上竭之癥﹐難治矣。今人一見發熱﹐便用表散﹐更以爲邪尙未淸﹐禁其飲食﹐以致胃气餒敗﹐至於不起﹐能不爲之寒心哉﹗

七﹑治療過時之誤。上古治未病﹐如勞神者常養其心﹐勞倦者常補其脾﹐多怒者常滋其肝血﹐多飲者常淸其肺熱﹐好色者峻補其腎水﹐及病之方萌﹐卽爲補救。今人以內熱之癥而忽之﹐虛癥漸見﹐猶不求治﹐自恃飲食如常﹐毫不加意﹐迨至病日深而後求治﹐亦已晚矣。蓋治之甚難﹐有三大要焉﹕一曰補腎水。夫腎主水﹐受五臟六腑之精而藏之。故五液皆歸於精﹐而五精皆統於腎。腎有精室﹐是卽命門﹐精藏於此﹐气化於此。精卽陰中之水也﹐气卽陰中之水火也﹐故命門之水火﹐爲十二髒之化源。然火不患其衰﹐水則患其少。王節齋云﹕少年腎水正旺﹐似不必補﹐然施泄太過﹐豈能充滿﹖中年欲心𨿽減﹐然少年斫喪太多﹐豈能復實﹖及至老年﹐天眞漸絕﹐只有孤陽。凡人自少至老﹐所生疾病﹐大半由於眞陰不足。卽童子稟賦弱者﹐幼卽塡補﹐亦有可復之天。所以補陰之藥﹐人生一日不可缺﹐況虛勞之因入房太甚而得者乎﹗故保陰﹑六味﹑左歸之屬﹐皆甘寒滋水添精之品﹐補陰以配陽﹐正所謂壯水之主﹐以制陽光也。滋其陰則火自降﹐譬之殘燈火焰﹐添油則焰光自小也。然須制大劑長久服之﹐蓋益陰之藥﹐必無旦夕之效﹐以陰無速補之法也。若因於酒者﹐淸金潤榮爲主﹐而保陰之屬﹐仍不可廢。何則﹖好飲之人﹐仍有不患虛勞者﹐以腎水不虛也。虛則心寡於畏﹐而復灼久傷之﹐肺焉得不病﹖補北方所以瀉南方也。因於思慮者﹐淸心養血爲主﹐而保陰之屬﹐仍不可廢﹐所謂水壯而火熄﹐弗急急於瀉心是也。因於勞倦者﹐培補脾陰爲主﹐而佐以保陰之劑。

經云﹕於腎也。若忿怒傷肝動血﹐保陰六味爲正治之品﹐蓋水旺則龍火不炎﹐而雷火亦不炎﹐乃腎肝同治之法也。二曰培脾土。脾胃爲後天之本。經云﹕安谷則昌。蓋飲食多﹐自能化精生血。𨿽有邪熱﹐藥得治之﹐久則火自降而陰自復。若脾胃一損﹐則血不生﹐而陰不足以配陽。故越人歸重脾胃﹐而言一損損於肺﹐皮聚毛落﹔二損損於心﹐血脈不能榮養臟腑﹔三損損於脾﹐飲食不爲肌膚﹔四損損於肝﹐筋緩不能自收持﹔五損損於腎﹐骨痿不能起於牀。從上而下者﹐過於胃則不治﹐至骨痿不能起於牀者死﹔從下而上者﹐過於脾則不治﹐至皮聚毛落者死。所以仲景治虛勞﹐惟用甘藥創建中气﹐以生血化精﹐爲復虛勞之良法。又精不足者﹐補之以味。味﹐旨味﹐非獨藥也﹐五穀之味﹐皆味也。補以味而節其勞﹐則漸有餘矣。

經云﹕陰陽形气俱不足者﹐調以甘藥。蓋脾胃之彊弱﹐動關五臟﹐況土彊則金旺﹐金旺則水充。又男爲主。三曰愼調攝。虛勞之因於酒色者固多﹐其因於憂思鬱怒者亦不少。如僧尼寡婦﹐童男室女﹐及不得意之人﹐必須消遣情懷﹐善於自解﹐非全仗艸木之力也。今人患此者﹐徒恃藥力﹐不知屏欲﹐間者有知戒酒色而不知節勞逸﹐能節勞逸﹐而於七情多所難釋。不知心有妄動﹐气隨心散﹐气散不聚﹐精隨气亡。故廣成子曰﹕必靜必淸﹐毋勞爾形﹐無搖爾精﹐乃可長生。斯言可謂虛勞調攝之良法也。今觀世人之患之者多﹐而保之者少﹐以病者治之不早﹐醫者治之不善也。故特發明陰虛成病之因﹐次及方書之混列﹐更推其眞陰易虛之故﹐以及標本傳乘並治之誤﹐而終之以治要。其指歸如是﹐非敢矯當世之偏﹐實本諸先哲及先世之發明﹐余生平之經驗合之﹐以爲心傳云爾﹗

虛勞脈法

勞極諸虛﹐浮軟微弱﹝虛癥宜見虛脈爲順﹞。土敗雙弦﹐﹝兩手俱弦﹐木克土敗。若左手脈細若六至以上必死。﹞骨蒸發熱﹐脈數爲虛﹐﹝虛數二脈﹐是其本象。﹞熱而澀小﹐必殞其軀﹐﹝發熱脈靜﹐不可救藥。﹞气結或代﹐亦死何疑﹗失血諸癥﹐脈必見芤﹐緩小可喜﹐﹝身涼脈靜易治。﹞數大堪憂﹐﹝身熱脈大者﹐爲難治。﹞

虛勞死候

虛勞不能服參﹑﹐不受補者死。勞嗽聲啞者死。一邊不能睡者死。﹝皆肺敗之徵。﹞久瀉及﹑白涎﹑白液﹑涎沫𨿽白﹐實血所化。一謂白血淺紅色﹐而似肉﹐似肺者。﹞勞嗽久而咽痛無聲﹐此爲下傳上﹔不嗽不疼﹐久而溺濁脫精﹐此爲上傳下﹐皆死。吐血若咳逆上气﹐脈數有熱﹐不得臥者死。

虛勞所宜及養生之法

白花百合湯﹑麥冬湯﹐取其淸肺止嗽。眞玉露霜﹐取其消痰解熱﹐人乳爲補陰神品。童便乃精泄瀉最宜求。扁豆棗湯﹐專補脾胃。圓眼肉湯﹐兼養心脾。豬脊髓﹑鰉魚膠﹐塡精益髓。﹝同雞鴨諸物中煮爛尢佳﹐燕窩亦好。﹞鳳頭白鴨烏骨白雞﹐補陰除蒸。豬肺煎白芨末﹐保肺止血。丸如回生六味﹑左歸﹑乳金﹑四聖﹑固本之屬。膏如淸金﹑淸寧﹑白鳳﹑坤髓﹑集靈﹑衛生﹑瓊玉之屬。或間用湯液以治之。如內熱甚﹐或發寒熱﹐則用保陰六味﹐婦女或間用逍遙散。咳甚用淸金﹐或間用噙化。吐血用仲淳驗方。心跳善驚﹐虛煩無寐﹐則用天王補心丹﹐或脾胃虛弱﹐兼用歸脾。食少便瀉﹐量用資生。果系幹血勞癥﹐審之的確﹐可用大黃虫之屬。傳屍勞﹐獺肝無疑也。

虛勞所忌飲食諸物

煙爲辛熱之魁﹐酒爲濕熱之最。凡姜﹑椒﹑芥﹑蒜﹐及一切辛熱之品﹐熱能傷陰﹐斷不可用﹕腎主閉藏﹐肝主疏泄。二髒皆有相火﹐而其系上屬於心﹐故欲心一動﹐相火翕起﹐𨿽不交會﹐精已暗耗﹐況近色乎﹖又曰﹕怒則气逆﹐甚則嘔血及飧泄。又曰﹕憂愁則气閉不行。又曰﹕思則气結。又曰﹕煩勞太過﹐則气張於外﹐精絕於內﹐陽擾陰虧之故也。切忌火灸。仲景曰﹕微數之脈﹐愼不可灸。火气𨿽微﹐內攻有力﹐焦骨傷筋﹐血難復也。

虛勞選方

保陰煎

治眞陰虛﹐相火熾而發熱﹐其熱在午後子前。﹝屬陰分﹐﹞或皮寒骨蒸。﹝骨髓空虛﹐火焰骨唇紅顴赤﹐口苦舌漧﹐﹝皆內熱之徵也。﹞耳鳴目眩﹐腰膝酸軟﹐四肢無力﹐倦怠嗜臥﹐﹝皆精血虛損內傷之故。﹞大便燥結小便黃赤。﹝內熱。﹞六脈弦數﹐或虛或無力。﹝皆虛損的癥﹐不必吐血咳嗽也。故有吐血咳嗽癥﹐而無上文之內熱虛癥﹐脈數仍非虛勞﹐不可不辧。﹞若病久飲食少思﹐大便溏泄﹐﹝脾胃傷之故也。﹞午後灑淅惡寒﹐少傾發熱﹐或至雞鳴﹐寅卯時分盜汗出而解﹐並以此方﹐或六味﹑左歸加減治之。

熟地﹝三錢至一二兩﹞生地﹝二三四錢﹐二地補腎陰﹐培其根本﹞麥冬﹝三四五錢﹐淸肺降山藥﹝蒸用﹐三四五錢﹐同茯苓以補脾﹞玉竹﹝五六錢﹐治虛損寒熱﹐一切不足﹐用代參﹑﹞鱉甲﹝退勞熱在骨及陰虛寒熱往來之上品﹞龜甲﹝補腎陰﹐退骨蒸。二甲酥炙﹐各三錢至一兩﹞﹐加桂圓肉﹝十枚至三十枚﹞﹐入人乳牛乳﹝各一杯﹞﹐骨蒸內熱﹐有汗加骨皮﹝二錢﹞﹐無汗加丹皮﹝一錢五分﹞﹐腰痛加枸杞﹝三錢至八錢﹞﹑杜仲﹝二錢﹞﹑余用豬腰子﹝一枚﹞﹑豬脊髓﹝五錢至八錢﹞﹐五味﹝一分至一錢﹞﹐怔忡不寐﹐加棗仁倍桂圓肉。咳嗽加桑白皮﹝蜜炙﹐血加藕汁一杯﹐或童便一杯。食少加苡仁﹝炒﹐五錢至一兩﹞。泄瀉去生地天冬乳汁﹐加白芍﹝炒﹐三四錢﹞﹑大棗蓮肉﹝二三十粒﹞﹑萸肉或用石斛煎湯煎藥。肺經無熱﹐肺脈按之無力者﹐量加人參。

古方有人參固本丸﹐人參﹝二兩﹞﹑二地二冬﹝各四兩﹞是也。固本丸﹑加牛膝枸杞七味均分﹐卽集靈膏也。

此方君以甘寒滋陰添精之品﹐所謂損其腎者﹐益其精也。臣以二冬﹐保金而滋其生化之源﹐恐太沈陰濡潤﹐而又佐以甘平補脾之劑﹐顧其中气﹐備加減之法﹐以善其用。

虛勞選方

六味地黃丸

治陰虛腎水不足﹐發熱作渴。﹝陰虛則發熱﹐津液少則作渴。﹞气壅痰嗽﹐﹝腎虛不能納气歸龍火炎﹐則雷火亦發。肝血虛而爲眩爲花﹐陰虛痰火上升﹐故耳聾。﹞咽燥舌痛﹐齒牙不固﹐﹝喉嚨﹑舌本﹐皆腎脈之所過﹐腎主骨﹐齒乃骨之餘﹐腎之標也。精髓枯而齦骨失潤﹐則齒動搖﹐譬之幾敗木枯則榫寬﹐濕則緊。﹞腰脊腿脛酸疼。﹝腰爲腎之府﹐腎脈循內踝上內﹐至股內後廉貫脊精水竭﹐故酸軟疼痛也。﹞齒衄便紅吐血﹐﹝凡見血爲熱癥﹐由君火相火亢甚﹐於是煎迫而越出於諸竅之中也。﹞盜汗失音﹐﹝寤屬陽﹐寐屬陰﹐陰虛則汗從寐中盜出﹐閉髒失職也。腎虛脈不上循喉嚨挾舌本﹐故失音。﹞水泛爲痰﹐﹝陰虛火動﹐則水沸泛上而爲痰。﹞小便淋閉﹐﹝淋者﹐淋澀而痛﹔閉者﹐不通也。腎司開合﹐虛則失職。《金匱》云﹕熱在下焦者﹐則尿血亦令淋閉。﹞夢遺精滑﹐﹝陰虛而君相妄動也。﹞足心幹熱﹐腳跟作痛﹐﹝腎脈走足心﹐入跟內故也。﹞經水不調﹐血枯閉絕。﹝衝任二脈損傷之故也。﹞

熟地﹝補髓塡精﹐用八兩﹞萸肉﹝補腎气﹐固元精﹐四兩﹞山藥﹝入手太陰能潤皮膚﹐淸虛降陽中之陽﹐三兩﹞澤瀉﹝鹹滲以降陰中之陰﹐三兩﹞加麥冬﹑﹝滋燥金而淸水源﹐六兩﹐﹞五味子﹝上能收耗散之肺气﹐下能滋不足之腎水也﹐三兩﹐﹞名八仙長壽丸。再加人參﹐是合生脈也。煉蜜丸如梧桐子大﹐空心淡鹽湯下四五錢﹐若煎服則制小其劑。發熱作渴﹐加鱉甲﹑二冬﹑花粉。气壅加沈香﹑砂仁﹑麥冬。痰嗽加貝母﹑花粉﹑百合﹑麥冬。眩暈加甘菊﹑鉤藤﹑枸杞。耳鳴耳聾﹐加磁石﹑羊腎﹑花粉。咽燥舌痛﹐加二冬﹑元參。齒牙不固﹐加麋茸﹐豬﹑牛脊髓﹐麥冬﹑五味。腰痛加枸杞﹑杜仲。麋角﹐湯內鎊﹐酒焙亦可。龜甲﹐湯內炙用﹐丸中煎膏。腿脛酸疼亦如之﹐再加牛膝虎脛。齒縫牙齦出血﹐加麥冬﹑童便﹑骨碎補﹐麥冬煎湯頻頻漱之。便血﹐加麥冬﹑龜甲﹐五味﹑白芍﹐不止宜補胃气﹐更宜加人參。溺血若痛者爲血淋﹐加牛膝。如陰莖時舉﹐溺管脹痛者﹐再加黃柏知母﹐不痛者爲尿血﹐加麥冬﹑白芍﹑牛膝﹑降香﹐入童便﹑藕汁﹑人參﹑茅根汁﹝各一杯﹞和服。盜汗加棗仁﹑五味﹑白芍﹑圓肉。失音加麥冬﹑生雞子﹑人乳﹑竹瀝﹑梨汁。水泛爲痰﹐倍茯苓。小便淋閉﹐俱加二冬﹑牛膝﹝此味爲君﹞﹑車前。莖中痛加甘艸梢。夢遺精滑﹐加蓮須﹑五味﹑龍齒﹑牡蠣﹑鰾膠。相火盛﹐陽易舉者﹐加鹽炒黃柏。足心幹熱﹐加二冬﹑牛膝﹑龜甲。足跟作痛﹐加牛膝﹑鹿角﹑龜甲﹑虎脛骨。經水不調﹐血枯閉絕﹐參後歸脾湯加減法。以上加減諸法﹐保陰左歸仿此﹐此純陰重味潤下之方也。純陰﹐腎之气﹔重味﹐腎之質﹔潤下﹐腎之性。宋錢仲陽用此方治小兒齒遲語遲﹐腳軟行遲﹐囟門不合﹐陰虛發熱諸癥﹐以皆屬腎虛﹐緣小兒稚陽純气﹐故以仲景八味丸去桂附﹐而但補其眞陰﹐隨手輒效。明•薛立齋因之悟大方陰虛﹐用丹溪補陰法不效﹐以此代之立效。薛氏加減之法甚多﹐卽如本方去澤瀉加黃﹐以合養血之奇。蓋爲發熱作渴﹐小便不調﹐理無再竭﹐故去澤瀉。又入生脈散﹐以生金滋水﹐虛則補母之義﹐復合異功散以崇土生金﹐兼母之外家而補之﹐更其名曰人參補气湯。加減變合無窮﹐眞如遊龍戲海之妙﹐舉一爲例﹐學人當善悟其法﹐而以意通之﹐則不可勝用矣。趙養葵《醫貫》一書﹐得力於《薛氏醫案》﹐而益闡其義﹐觸處旁通﹐外邪雜病﹐無不貫攝﹐而六味之用益廣。試舉其陰虛諸癥所用﹐如雲﹕世之眞陰虛而發熱者﹐十常六七﹐亦與外感無異﹐余於陰虛發熱者﹐見其火熱面赤﹐口渴煩躁﹐與大劑六味湯服之而愈。又云﹕陰虛火動﹐則水沸泛上爲痰﹐其痰重濁白沫﹐與火衰水泛爲痰﹐純是淸水者不同。動於腎者﹐猶龍火之出於海﹐龍興而水附﹔動於肝者﹐猶雷火之發於地﹐雷出而雨隨。用六味湯以滋陰降火﹐此不治痰之標﹐而治痰之本﹐旣治其本﹐復宜補脾以制水﹐方爲良法。又云﹕咳嗽必責之肺﹐以治之之法﹐不在於肺而在於脾﹐而又歸六味湯主之。毋徒從事於肺﹐以肺司出气﹐爲气之主﹐腎司納气﹐爲气之本。又腎爲肺之子﹐虛則補其子也。大凡陰虛咳嗽﹐起於房勞﹐火上刑金﹐咳則肺金必傷。余先以六味之類壯其水﹐使水升而火降﹐然後以參救被傷之肺﹐兼有虛則補母之義﹐一舉兩得之法也。若不先壯水以鎭火﹐而遽投參以補陽﹐反使陽火愈旺﹐而金益受傷﹐豈藥之罪哉﹖此所謂不識先後著者也。如火不降﹐則參始終難用﹐治陰虛之所以難也。又云﹕腎水虛則有火﹐有火則有痰﹐有痰則咳嗽﹐咳嗽甚則喘﹐宜六味丸加麥冬﹑五味﹑牛膝之屬﹐大劑重飲。蓋陰癥發喘﹐去死不遠﹐幸幾希一綫牽帶﹐在命門之根﹐尙爾畱連。善治者﹐惟以助元元﹐接直下鎭墜之藥﹐俾其返本歸元﹐或可回生﹐然亦不可太峻也。又云﹕陰虛喉痛﹐屬少陰之病。少陰之火﹐烈如奔馬﹐逆衝而上﹐到咽喉緊要之所﹐緊鎖气郁﹐結而不得舒﹐或痛或腫﹐其癥必內熱﹐口漧面赤﹐痰涎湧上﹐其尺脈必數而無力﹐須六味加麥冬五味﹐大劑飲之。褚氏所謂上病療下也。又云﹕陰虛失血一癥﹐分言之﹐則有嘔血吐血﹐或出於胃經﹐或出肝經﹔咯血﹐出於腎經﹐或出於心包﹔咳血﹐出於肝經﹔唾血﹐出於腎經﹐或出胃經﹔衄血﹐出於肺經﹐或出胃經﹔痰涎血者﹐出於脾經。合而言之﹐皆屬於腎。蓋腎中之眞水漧﹐則眞火炎﹐血亦隨火沸騰﹐故錯經而妄行﹐越出諸竅。褚氏所謂服寒涼百不一生﹐飲溲溺百不一死。

愚謂六味湯獨補腎水﹐性不寒涼﹐不損脾胃﹐久服則水升火降而愈﹐又須人參補脾補胃藥以收功。蓋初時忌用人參者﹐不欲其補助陽气也﹐及火旣歸原﹐人參又所不禁﹐然亦宜同滋陰藥中用之則善。又云﹕陰虛小便不通﹐因汗多﹐五內枯燥﹐膀胱原無水積﹐彊欲通之﹐如向乞人而求食﹐其可得乎﹖惟六味滋水﹐小水自來﹐切忌淡味滲泄之藥。又云﹕陰虛之人﹐大便閉結者﹐是因腎之津液虧少﹐惟以六味加二冬人乳牛乳﹐滋陰潤燥﹐而便自如常。又云﹕腎爲陰主藏精﹐陰虛則精不藏﹔肝爲陽主疏泄﹐陽彊則火不祕。以不祕之火﹐加臨不藏之精﹐故夢交卽泄。惟用六味補水﹐總有相火﹐水能滋木﹐水升而木火自息。沈氏謂因君心一動﹐相火隨之﹐則成夢境﹐而气搖精泄﹐治法總不越補腎水﹐斂元精﹐安心神爲主。余因世人喜用六味之方﹐而未能盡明用方之旨﹐故詳及之。

虛勞選方

左歸丸

治癥同。

熟地﹝八兩﹞萸肉﹝蒸﹐四兩﹞枸杞﹝三兩﹞菟絲子﹝酒煮﹐焙漧﹐三兩﹞牛膝﹝酒蒸﹐三之。麋角補陰﹐左腎血液不足者宜之。節齋云﹕左尺常虛﹐右尺常旺。若左右兼補﹐依舊火勝於水﹐只補其左制其右﹐庶得水火相平。余治眞陰不足之癥﹐每以麋角代之﹐若平人調理用之﹐俱酒化﹞

上用膠丸如桐子大﹐空心服。煎膏服亦可。如眞陰失守﹐虛火上炎者﹐宜用純陰至靜之劑骨蒸﹐加骨皮﹝三兩﹞。小水不利﹐加白茯苓﹝三兩﹞。大便燥澀﹐去菟絲子﹐加肉蓯蓉﹝四兩﹞。血虛有滯者﹐加當歸﹝四兩﹞。凡五液皆生於腎﹐故凡屬陰分之藥﹐亦無不走於腎。有謂必須引導者﹐皆所見之明耳。此方壯水之主﹐以培左腎之元陰。凡精气大損﹐年力俱衰﹐眞陰內乏﹐不能滋漑營衛﹐漸至衰羸﹐卽從純補﹐猶嫌不足﹐若加苓﹑澤滲利﹐未免減去補力﹐奏功爲難﹐故羣隊補陰藥中﹐更加龜鹿二膠﹐取其爲血气之屬﹐補之效捷耳。景嶽雲﹕余及中年﹐方悟補陰之理﹐因推展其義。而制左歸大飲﹐但用六味之意﹐而不用六味之方﹐活人應手之效﹐不能盡述。

虛勞選方

左歸飲

治癥同熟地﹝二三錢至一二兩﹞萸肉﹝一二錢﹐畏酸少用之﹞枸杞﹝二錢﹐相火盛者﹐去之﹞山藥冬﹝二錢﹞。肺熱多嗽﹐加百合﹝二錢﹞。血少者﹐加當歸﹝二錢﹞。血滯而熱者﹐加丹參﹝二錢﹞。陰虛不寧者﹐加女貞子﹝二錢﹞。血熱妄動者﹐加生地﹝二錢﹞。脾熱易饑及多汗傷陰者﹐加白芍﹝二錢﹞。心熱多燥者﹐加元參﹝三錢﹞。腎熱骨蒸者﹐加骨皮﹝二錢﹞。津枯熱渴者﹐加花粉﹝二錢﹞。上實下虛者﹐加牛膝﹝二錢﹞。以導之。本方加人參﹑當歸﹐卽補元煎。

虛勞選方

回生丸

﹝自制﹞治虛勞等癥。功在六味左歸之上﹐不可忽者也。

熟地﹝八兩﹞萸肉﹝四兩﹞枸杞﹝四兩﹞菟絲子﹝四兩﹞牛膝﹝補腎﹐酒蒸﹐四兩﹞山藥﹝芡實﹝略炒﹐四兩﹞砂仁﹝略炒﹐四兩﹞麥冬﹝去心﹐八兩﹞棗仁﹝略炒﹐六兩﹞北五味﹝斂肺﹐蜜水拌蒸﹐焙漧﹐四兩﹞圓眼肉﹝養心﹐炙幹﹐六兩﹐煎膏倍用﹞蓮須﹝澀精﹐固腸﹐四兩﹞麋角膠﹝補眞陰﹐四兩﹞龜膠﹝八兩﹞龜甲膠﹝退骨蒸﹐四兩﹐俱用地黃汁溶化﹐用甲酥炙﹐六兩﹞虎骨膠﹝壯筋骨﹐四兩﹐煎濃﹐麥冬湯溶化亦可﹞鰾膠﹝牡蠣粉炒﹐八兩﹞黃牛肉﹝補脾胃﹐去油膜﹐十斤﹐熬膏﹞豬脊髓﹝塡精髓﹐三十條﹐去筋膜﹐搗爛蜜熬﹞紫河車膏﹝峻補气血﹐吳球制大造丸用此﹐以其有奪造化之權﹐極誇其功效也。八兩﹐制法﹕泔水洗淨﹐隔湯煮熟﹐搗爛﹐幹藥拌勻﹐曬漧﹞

共二十四味﹐諸膏髓﹐丸如桐子大﹐空心圓眼湯下﹐或淡鹽湯下﹐每服三四五錢。脾胃弱而亦可也。若兼咳嗽者﹐不時兼服噙化丸﹐或淸寧膏。有血兼飲自便。﹝用麥冬﹑米仁煎湯﹐多飲小便自淸白。﹞此方補腎理脾保肺﹐兼而有之﹐補腎用熟地﹑萸肉﹑枸杞﹑菟絲子﹑牛膝﹐有理肺藥以佐之﹐則不嫌其滋潤。理脾用山藥﹑茯苓﹑白芍﹑蓮肉﹑芡實﹑砂仁者﹐以其無香燥傷陰之患﹐兼能入腎經也。砂仁似燥﹐然辛能潤腎﹐且腎虛不能納气歸原﹐非此向導不濟﹐更得滋陰藥以君之﹐用之無虞矣。麥冬淸肺﹐五味斂肺﹐皆所以保肺也。保肺金正以生腎水﹐理脾土亦爲生金以生水也。棗仁﹑圓肉養心﹐一恐水虛而火旺耗血﹐一恐心虛而下不交腎。蓮須澀精固腸﹐糜角補眞陰﹐龜鱉二甲退骨蒸﹐豬脊鰾膠塡精髓﹐牛補脾胃﹐虎壯筋骨﹐河車峻補精血﹐是以血肉之物﹐補血肉之軀也﹐功效甚速也。嘉言云﹕虛勞之疾﹐百脈空虛﹐非粘膩之物﹐不能塡實﹔精血枯涸﹐非滋陰之物﹐不能濡潤。是以治虛勞﹐縱遇能消丸藥之人﹐亦必兼膏服之﹐若脾弱者﹐尢爲定法。內熱甚重﹐加除蒸之品一二味﹐此方凡男婦陰虛欲成虛勞者﹐急宜服之。

虛勞選方

淸金散

﹝自制﹞治陰虛咳嗽﹐或多痰﹐或漧咳﹐或痰血紅﹐或純血。

麥冬﹝三四錢﹞天冬﹝潤肺﹐二錢﹞白花百合﹝保肺﹐一兩﹐有血倍用﹞桑皮﹝瀉火﹐蜜炙﹞茯苓﹝補脾﹐二錢﹞貝母﹝二錢﹐痰多痰紅倍用﹞枇杷葉﹝降火﹐蜜炙﹐三大片﹐咳甚加﹞米仁﹝補肺熱﹐燥脾濕﹐五錢﹐食少有血倍用﹞

入人乳﹑牛乳﹝各一杯妙﹞﹐煎成﹐加煉蜜或飴糖數匙﹐薄荷﹑貝母研細亦和勻其內﹐頻頻此潤燥淸金降气消痰之劑。凡陰虛咳嗽﹐酒客病最宜服之。若熱甚痰多﹐大便燥結者﹐加梨以人補人﹐其妙無加。

虛勞選方

加味淸寧膏

治癥同。

生地﹝補陰﹐四兩﹐酒拌略蒸﹞麥冬﹝四兩﹞白花百合﹝八兩﹐曬漧﹑四兩﹞桑白皮﹝蜜炙消痰﹐三兩﹞山藥﹝蒸熟﹐六兩﹐以上三味研細入膏﹞桔梗﹝一兩﹞枇杷葉﹝蜜炙﹐八兩﹞橘紅﹝一兩﹞米仁﹝炒﹐八兩﹐泄瀉加四兩﹞茯苓﹝二兩﹞白芍﹝酒炒﹐三兩﹞炙甘艸﹝一兩﹞圓眼肉﹝四兩﹞大棗﹝補脾﹐六兩﹞

十六味煎成膏﹐加飴糖白蜜﹝各一斤﹞﹐俱煎極熟收之﹐俟冷入薄荷﹑貝母﹑山藥末拌勻﹐時回生之屬。

此方補陰淸肺﹐益脾降气﹐消痰之劑。士材云﹕虛勞之所難者。如脾喜溫燥﹐淸肺則礙脾﹔

少泄多﹐𨿽喘嗽不寧﹐但以補脾爲要﹐淸潤之品﹐所宜斟酌。以脾有生肺之能﹐肺無扶脾之力﹐故制淸寧膏一方而兼補脾陰之藥。注云﹕潤肺不礙脾﹐補脾不礙肺﹐以肺屬金而法天﹐脾屬土而法地。曰淸寧者﹐脾肺兼理﹐取天淸地寧之義也。愚以此方另添數味﹐投之輒效。用方者﹐弗以品多而去之可也。按經言腎病而謂諸陽气浮﹐無所根據從﹐故嘔逆上气喘。蓋陽根於陰﹐腎陰虛則陽無根據﹐而上升爲嘔噯喘逆諸癥。沈氏謂虛勞咳嗽﹐皆由陰虛陽盛﹐气爲陽﹐气有餘便是火。火性上炎﹐勢必刑金。肝木挾心相二火上逆﹐反侮肺金﹐故咳嗽無度﹐至於黃昏肺气不能歸納腎間﹐夜咳愈甚﹐但肺爲嬌髒﹐咳傷肺膜﹐則痰中見血﹐火蒸精液﹐化爲痰涎﹐痰火交結﹐咳逆無休﹐肺陰日衰﹐以致音啞聲嘶﹐則不治矣。故初病之時﹐急宜降气消痰﹐調養脾胃﹐以生營衛﹐淸潤肺金﹐以生腎水﹐俾心火有制﹐不刑於肺﹐金水相生﹐陰火退伏﹐而咳自寧矣。古方治漧咳嗽有瓊玉膏﹐用生地﹝四兩﹞﹑茯苓﹝十二兩﹞﹑人參﹝六兩﹞﹑白蜜﹝二斤﹞﹐仙加琥珀﹑沈香﹝各五錢﹞﹐同參茯爲末﹐隔湯再煮﹐自云神效異常。此𨿽以滋陰藥爲君﹐然人參乃肺熱所忌﹐宜酌用之。

虛勞選方

噙化丸

治陰虛久嗽。噙化三冬橘貝杷﹐柿霜甘桔味天花﹐桑皮部菀元參薄﹐煉蜜丸如彈子誇麥冬﹝去心﹐三兩﹞天冬﹝火灼肺燥﹐則喉中淫癢爲咳嗽﹐故以二冬滋陰潤燥﹐淸金降火。

開豁﹐卻不助火﹐三兩﹞貝母﹝去心﹐二兩﹞百部﹝潤燥淸熱﹐兼能殺虫﹐去心﹐三兩﹞薄荷葉﹝辛能散熱﹐涼能淸利﹐三兩﹞柿霜﹝一兩﹞花粉﹝治嗽以理痰爲要﹐故以貝母﹑柿霜潤肺中燥痰﹐花粉治膈上之熱痰。二兩﹞橘紅﹝一兩﹞枇杷葉﹝蜜炙﹐二兩﹞紫菀茸﹝治痰以理气爲先﹐二味皆下气﹐气降則火淸﹐痰順而嗽自止。一兩﹞元參﹝治胸中氤氳之气﹐無根之火﹐一兩﹞五味﹝咳久必耗气﹐用五味酸收之品﹐蜜炙﹐一兩﹞桔梗﹝一兩﹞甘艸﹝咳屬上焦﹐故用甘﹐桔爲舟楫之濟。炙﹐一兩﹞

共十六味﹐蜜丸如彈子大﹐不時噙化﹐臨臥更佳﹐亦可作膏服。

此潤燥淸金﹐降气消痰而兼收斂之劑。仲淳所制﹐用治陰虛咳嗽不止者立應。愚謂世人患陰虛者多﹐如傷風咳嗽外邪已解﹐久而不愈﹐服之甚效。

虛勞選方

天王補心丹

治憂愁思慮傷心﹐﹝心爲君主﹐心傷則神去﹐頃刻云亡。凡云心病皆包絡受病﹐﹞心血不足﹐﹐故血虛則心生火﹐火則生痰﹐痰動心包﹐故驚跳及夢寐不寧。怔忡者﹐心中惕惕﹐恍惚不安﹐如人將捕之狀也。﹞虛煩無寐﹐﹝腎水不上交﹐心火無所制﹐亦心血少之故﹐仲淳云﹕不寐﹐淸心火爲主。﹞大便不利﹐﹝心主血﹐心傷則血燥﹐而便難。﹞小便短赤﹐﹝心與小腸爲表裏﹐藏移熱於府。﹞咽漧口渴﹐﹝津液被灼﹐﹞口舌生瘡等癥。﹝心火上炎。﹞

人參﹝補心气﹐五錢﹐虛者量加也﹞當歸﹝養心血﹐一兩﹞棗仁﹝炒﹐四兩﹞五味﹝收心液麥冬﹝益心津﹐二兩﹞天冬﹝二兩﹞元參﹝壯腎水﹐一兩﹞桔梗﹝引諸藥停畱上焦﹐不使速下也。五錢﹞十三味﹐蜜丸如彈子大﹐加朱砂﹝護心﹐一兩五錢﹞﹐研細爲衣。一方用黃連﹐心火甚者加之亦可。食遠臨臥時﹐竹葉燈心湯或桂圓湯化服﹐噙化更佳。

此生津養血﹐淸熱安神﹐鎭心之劑。勞心之人所宜服之。昔志公禪師日夕誦經﹐鄧天王憫其﹑辰砂﹑益元散﹔豁痰則有竹瀝﹑貝母﹑天竺黃﹑膽星﹑牛黃﹔鎭驚則有金箔﹑代赭石。皆可隨癥選用。愚按﹕經文心爲五臟六腑之大主﹐而總統魂魄﹐兼該志意。故憂動於心則肺應﹐思動於心則脾應﹐怒動於心則肝應﹐恐動於心則腎應。凡喜﹑怒﹑憂﹑恐﹑悲﹑思﹑驚﹑七情﹐𨿽分屬五臟﹐然無不從心而發。經云﹕心主一身之脈。又云﹕心生血﹐是心者﹐血之原。故心不妄役﹐則其血日生﹐惟勞心過度﹐心血日耗﹐由是臟腑無所潤﹐筋脈無所養﹐營气衰少﹐邪熱隨作﹐所謂陰虛生內熱者是也。若腎水不虛﹐猶能上交﹐心火不至灼肺爲害﹐虛則心火無制﹐亢甚刑金爲咳而喘﹐肺陰消灼﹐身體羸瘦﹐而危亡可立待矣。此癥不得志者多有之﹐故治斯癥者﹐必兼壯水爲主﹐又須顧慮中气爲重。大凡虛勞之人﹐無論何髒受傷﹐非內熱骨蒸﹐卽不謂之虛勞﹔非食少泄瀉﹐肌肉消瘦﹐尙不至死地。所以﹐孫思邈謂補脾不如補腎﹐許學士謂補腎不如補脾。二先生深知二髒爲生人之根本﹐故凡病皆宜脾腎﹐不獨虛勞爲然也。

虛勞選方

歸脾湯

治思慮傷心﹝脾在志﹐爲思也﹞。健忘怔忡﹐驚悸不寐﹐﹝悸者﹐心築築跳動也。﹞自汗盜汗﹐汗出也。﹞或勞倦傷脾﹐﹝應酬太煩﹐奔走太苦﹐飲食失節﹐皆能傷脾。﹞肢體酸疼﹐﹝脾主四肢肌肉﹐故也。然久立傷骨﹐久行傷筋﹐則肝腎亦傷﹐所以亦有兼筋骨腰酸也。﹞嗜臥少食﹐﹝脾傷則神亦倦﹐故嗜臥﹐又腎病則嗜臥﹐精竭者﹐神倦也。少食者﹐胃傷也。﹞或心脾虛痛﹐﹝所謂胃脘﹐當心而痛是也。﹞大便不調﹐﹝脾主大便﹐虛則或滯或閉﹐是其本病也。﹞血無主統﹐﹝心虛則不能生血﹐脾虛則不能統血。﹞錯經妄行﹐﹝或上或下皆是。﹞或血虛發熱晡熱﹐﹝申酉時﹐心脾血虛﹐皆發熱晡熱。﹞或經不準閉絕等癥。﹝心脾受傷之故﹐亦有房勞傷腎﹐惱怒傷肝﹐而損衝任二脈所致。﹞

人參﹝虛者多用﹞黃﹝蜜炙﹞白術﹝米泔水浸半日﹐隔土蒸﹐曬漧再用白蜜調人乳浸﹐照五錢﹞遠志﹝安神補心﹐以生神﹐五分﹐原方無﹞當歸﹝養血益肝﹐以生心﹐五分﹐原方無﹞圓眼肉﹝甘先入脾﹐以脾喜甘也。十枚﹞木香﹝香能快气﹐以脾喜通也。三五分﹞他如驚悸怔忡﹐加辰砂﹑麥冬。不寐多用棗仁﹑圓肉﹐加生地﹑麥冬﹑石斛﹑竹葉。如有痰者﹐再加竹瀝﹑天竺黃。自汗多用參﹑。盜汗多用棗仁﹐加白芍﹑五味﹑生地﹑麥冬﹐而參﹑﹑木﹑遠四味﹐隨癥減去。肢體酸疼﹐加牛膝﹑續斷﹑秦艽﹑二地。食少多用人參。胃脘心痛﹐倍木香﹐加砂仁﹑橘紅。大便泄瀉﹐倍白術﹐加米仁﹑山藥﹑蓮肉。便血加生地﹑白芍﹑麥冬﹑五味。血熱甚者﹐加地楡。血虛發熱晡熱加地冬﹐而參﹑﹑木香隨癥去畱。如因肝經血虛而寒熱如瘧者﹐則宜逍遙散加減。如腎中陰虛而發熱者﹐則宜保陰六味之屬。經水先期者爲血熱﹐色紫黑者熱之甚﹐加二地﹑白芍﹑五味﹑麥冬。熱甚者﹐加龜甲﹑黃柏﹐而參﹑﹑木香﹐隨癥去畱。後期者爲血虛﹐色淡者爲虛之甚﹐倍當歸﹐加地芍﹑枸杞﹑麋角﹑龜甲﹐兼服六味﹐左歸。經水或前或後不一﹐其癥气亂﹐患從虛治﹐仍照上法﹐再加四制香附。﹝爲气病之總司﹐女科之主帥﹐同艾浸﹐浸二宿﹐分作四分﹐一分鹽水浸炒﹐一分酒浸炒﹐一分童便浸炒﹐一分人乳浸炒。﹞經水閉絕﹐屬心脾虛者﹐倍當歸﹐加地﹑芍。若因火盛陰虛血枯者﹐則宜參用六味﹑左歸之屬﹐加柏仁﹑澤蘭﹑麥冬﹑白芍。如因气血郁滯或肥人痰多壅閉等癥﹐另消息治之。崩漏加地芍﹑麥冬﹑五味﹑萸肉﹑龜甲﹑血餘。本方加柴胡﹑山梔﹐是加味歸脾湯也。

此方補气養血安神﹐乃心脾肝三經之藥﹐宋•嚴用和所創。內經所謂二陽之病發心脾﹐有不及其子。勞倦本以傷脾﹐髒傷則病連於腑。故凡內而傷精﹐外而傷形﹐皆能病及於胃。此二陽之病﹐所以發心脾也。不得隱曲﹐陽道病也。夫胃爲水谷之海﹐主化營衛而潤宗筋。如經云﹕前陰者﹐宗筋之所聚﹐太陽陽明之所合也。胃病則失生化精血之原﹐故爲陽衰少精﹐其在女子則爲不月。又云﹕其傳爲風消﹐其傳爲息賁者﹐死不治。胃家受病﹐久而傳變﹐則肝木勝土﹐風淫而肌體消削﹐胃病則肺失所養﹐故气息奔急﹐气竭於上﹐由精虧於下﹐敗及五臟﹐故死不治。所以病才見端﹐卽爲療治。原方無遠志﹑當歸﹐薛氏加入以治血虛﹐又加丹皮﹑山梔﹐以治血熱﹐而陽生陰長之理乃奮。隨手變化﹐通於各癥﹐無不神應。趙氏謂凡治血癥﹐須按三經用藥。心生血﹐脾統血﹐肝藏血。歸脾湯一方﹐從肝補心﹐從心補脾﹐率所藏所生﹐而從所統﹐所謂隔二之治﹐其意蓋歸血分藥一邊。後人不解﹐妄爲加減﹐盡失其義﹐卽有稍知者﹐亦只謂治血從脾﹐雜入溫中香燥劫陰之劑﹐而嚴薛二家之旨益晦。髙鼓峯熟於趙氏之論﹐獨悟其微﹐謂木香一味﹐香先入脾﹐縱欲使血歸於脾﹐此噓血歸經之法﹐然嫌其香燥﹐反動肝火而幹精液﹐故其用每去木香而加白芍﹐以追已散之陰。且心血衰少﹐火必刑金﹐白術燥烈﹐恐增咳嗽﹐得芍藥則太陰爲養營之用。惟脾虛泄瀉者﹐方畱木香以醒脾﹐脾挾虛寒者﹐方加桂附以補陽。而外此者﹐出入心肝脾三經﹐甘平淸潤之藥。愚謂經期不準﹐閉絕崩漏及便血等癥﹐本方加減﹐多所相宜。若嘔吐諸血﹐果屬气虛不能統攝﹐必面色黃白而無神﹐言語輕微而倦怠﹐脾胃虛薄而不調﹐六脈微弱而不數者﹐亦可用本方。然患气虛失血者甚少﹐卽思慮傷心﹐勞將成未成之界﹐未見腎陰虛諸癥﹐而兼脾虛癥候﹐或大便溏泄者﹐則宜是方。若內熱骨蒸已成虛勞﹐又宜壯水滋陰爲要﹐縱食少便泄﹐非參﹑﹑白術助陽之品所宜矣。若勞役而兼勞心者﹐是心脾俱傷﹐具前列之癥﹐未見肺腎陰虛諸病者﹐可用本方加減。然勞倦傷脾﹐乃脾之陰分受傷者多。故經云﹕陰虛生內熱﹐因有所勞倦﹐形气衰少﹐穀气不盛﹐上焦不行﹐上脘不通﹐胃气熱﹐熱气燻胸中﹐故內熱﹐是宜補脾胃之陰。此勞役太過﹐陽和之气﹐亢極化火﹐火旺則陰虛內熱﹐但非色欲傷腎﹐眞陰虛而生內熱之難療。又云﹕有所遠行勞倦﹐逢大熱而渴﹐渴則陽气內伐﹐內伐則熱捨於腎。腎者﹐水藏也。今水不勝火﹐則骨枯而髓虛。遠行勞倦﹐骨必受傷﹐逢大熱者﹐或逢天令之熱﹐或陰不足而內熱﹐火旺水虧﹐故骨枯髓虛﹐而必腎虛諸癥見矣。此平時色欲過度﹐以致不能勞役而然﹐急當壯水滋陰爲主﹐亦非本方之所宜也。

虛勞選方

逍遙散

治鬱怒傷肝﹐肝血虛少。﹝抑鬱多怒﹐肝火旺而血虛。﹞寒熱如瘧﹐﹝必先有微寒﹐此陽陷入故此癥最能誤也。﹞五心煩熱﹐鼻燥咽漧﹐﹝血虛則內熱矣。﹞頭暈眼花﹐兩目漧澀﹐﹝肝傷血少之本病也。﹞脇肋作痛﹐﹝肝脈布脇肋也。﹞肢體盡疼﹐﹝血不能榮筋也。﹞嗜臥少食﹐﹝子病及母﹐故嗜臥﹐肝木乘胃﹐故食少。﹞月水不調﹐﹝血熱相搏故也。﹞或小腹重墜﹐水道澀痛﹐或腫痛出膿﹐﹝亦有陰中癢者﹐皆肝火所致﹐以肝脈繞陰器﹐抵小腹也。﹞或徧身瘙癢﹐赤白遊風﹐或瘰結核等癥。﹝肝傷火旺﹐血燥生風﹐或瘩瘙癢﹐或膿水淋漓﹐或赤或白﹐遊行無定﹐瘰結核﹐皮色不變﹐皆屬肝火﹐血燥而筋攣所致﹐瘰則累累如貫珠﹐多生於前後胸脇間﹐結核則如榛如豆﹐亦有累累如貫珠者﹐不拘頭項肢體皆結也。﹞

柴胡﹝能散諸經血結气滯﹞薄荷﹝木不能郁﹐故用柴﹑薄之辛以散之﹐各五錢﹐此味趙氏加﹐如嫌辛溫﹐些少用之﹐或生地涼血補陰之品﹐或另代二地﹐丹參之屬﹞乳制白術﹝木盛則土衰﹐術以扶之﹐如嫌香燥﹐或另代石斛﹑米仁﹑山藥之屬﹞茯苓﹝木枯則易焚﹐木火通气﹐心必不寧﹐苓以寧之﹐愚每兼用麥冬﹐以淸心降火﹞甘艸﹝肝爲將軍之官﹐火動必猛烈。丹溪云﹕火甚不可驟用寒涼﹐蓋恐撲之而愈焰﹐以生甘艸瀉而兼緩﹐猖狂自定。各一錢﹞

加丹皮﹝涼血活血﹞﹐黑山梔﹝瀉火﹐各五分﹞﹐名加味逍遙散。趙氏以山梔屈曲下行泄水﹐攺用吳茱萸﹑薑汁炒黃連。呂晚村云﹕山梔亦不止治水﹐但不若黃連之運用﹐在上能達心胃之郁耳﹗愚謂如見吞酸癥﹐用之如神。

此方辛散酸收﹐甘緩養血﹐而兼寧心扶脾之劑。乃肝經之要藥﹐女科之神劑也。倉公傳與褚寒乍熱﹐而如瘧狀﹐久則成勞。愚謂大凡女人多郁﹐鬱怒則傷肝﹐气結血凝﹐火旺血虛而成勞。所以前論云﹕童子室女﹐不生歡笑﹐及寡婦僧尼﹐易犯此癥也。立齋《女科醫按》﹐每用此方﹐屢屢見功。又云﹕若因鬱怒傷肝而寒熱﹐有怔忡不寐少食等癥者﹐參以加味歸脾湯治之。李時珍云﹕寇氏乃謂柴胡本艸無一字治勞﹐不分臟腑有熱無熱﹐一槪擯斥﹐殊非通論。東垣則謂諸有熱者加之﹐無熱去之。愚謂勞有五勞﹐病有五臟。柴胡爲肝﹑膽﹑心包﹑三焦引經之藥。故勞在肝﹐而寒熱如瘧者﹐正宜用之﹐若勞在肺腎者﹐不可用耳﹗沈氏云﹕若病起於肝﹐先見脇痛而後咳嗽﹐乃木挾心相刑金﹐先治其本﹐加淸金之藥﹐兼治其標﹐原有郁甚舒肝之說也。嘉言謂虛勞畏寒發熱﹐禁用小柴胡湯。又謂骨蒸發熱﹐熱深在內裏﹐禁用一切輕揚之劑﹐恐引熱勢外出﹐而增其熾﹐灼幹津液肌肉。正與上言勞在肺腎﹐不用柴胡之說相合。此方趙氏極稱其用之廣﹐而效之神。凡寒熱往來如瘧﹐嘔吐吞酸﹐嘈雜胸痛脇痛﹐小腹脹悶﹐頭暈盜汗﹐黃膽風溫﹐疝气飧泄﹐一切郁癥﹐皆對癥之方﹐以此加減出入﹐無不獲效。愚按﹕師尼寡婦﹐欲念一萌﹐腎中相火必動﹐動久則水必虧﹐鬱怒傷肝﹐火旺血虛﹐肝木將槁﹐若非腎水澆灌﹐則漧柴烈火燎原﹐不可止遏﹐𨿽用本方﹐必兼壯水爲主。

虛勞選方

仲淳驗方

治吐血如神。

生地﹝補腎﹐壯水制火﹐四錢﹞白芍﹝制肝斂气涼血﹐三錢﹞麥冬﹝淸心﹐心旣淸寧﹐妄行養脾﹐脾旺則能統血﹐五錢﹞蘇子﹝炒研﹐五錢﹞橘紅﹝二錢﹞枇杷葉﹝降气﹐气降則血歸經﹐三片﹞茅根﹝甘寒﹐可除內熱﹐性又能入血消瘀﹐一二兩﹞牛膝﹝引藥下行﹐生用則去惡血﹐二錢﹞鱉甲﹝肝經血分之藥﹐補陰淸熱﹐兼能下瘀﹐三四五錢﹞降香﹝降气行瘀﹐一錢﹞加藕汁﹝一杯﹞童便﹝一杯﹞

此方滋陰涼血﹐淸熱降气﹐而兼行瘀之劑﹐累試輒驗﹐然陰無速補之法﹐非多服不效。病者要法﹕一宜行血﹐不宜止血。血不遁經絡者﹐气逆上壅也。降气行血﹐則血循經絡而自止﹐若止之則血凝﹐必發熱惡食及脇痛﹐病日沈痼矣。二宜補肝﹐不宜伐肝。經曰﹕五臟者﹐藏精气而不瀉者也。肝爲將軍之官﹐主藏血。吐血者﹐肝失其職也。養肝則气平而血有所歸﹐若伐之則肝虛不能藏血﹐血愈不止矣。三宜降气﹐不宜降火。气卽火﹐火卽气﹐故气降卽火降。血隨气行﹐無溢出上竅之恐。若用苦寒降火﹐則反傷脾胃﹐脾愈不能統血矣。今之療吐血者﹐其患有三﹕芩﹑連﹑知﹑柏﹑硝﹑黃﹐此苦寒敗脾傷胃﹐一也﹔漧薑﹑桂附﹐此辛熱助陽劫陰﹐二也﹔人參﹑黃﹐所謂肺熱還傷肺﹐三也。亦有用參而愈者﹐此是气虛咳嗽﹐不由陰虛火熾所致﹐乃百不一二也。失血方論平正切用者﹐莫若仲淳。然諸家皆有治論﹐不可不考。劉氏云﹕阿膠﹑郁金皆治血之神藥﹐患無眞者﹐沙參𨿽補五臟之陰﹐其性平淡﹐未能速效﹐市中所市﹐皆近山之土桔梗﹐誤用之﹐則反提濁气﹐不可不辧。至若三七﹑血餘﹑山羊血﹑人中白之屬﹐皆稱藥﹐亦可隨宜取用。本艸方云﹕吐衄來勢甚者﹐以麥冬一斤﹐煎濃汁入煉蜜少許﹐分作二服卽止。士材云﹕凡吐血如脈洪有力﹐精神不倦﹐胸中滿痛﹐或吐血塊﹐宜生地﹑牛膝﹑赤芍﹑丹參﹑桃仁﹑大黃之屬﹐從大便導之。血以上出爲逆﹐下出爲順﹐非大虛泄瀉者當行之﹐以轉逆爲順﹐此釜底抽薪之法。若吐血已多﹐困倦虛乏者﹐不可行也。沈氏云﹕若傾盆大吐不止者乃腎肝眞殞傷﹐木火過旺﹐脾胃血虛不攝﹐必須顧慮元气﹐以防气脫﹐急當破格挽回﹐暫用獨參湯﹝一兩至三四兩﹐﹞入童便溫服。﹝趙氏用人參一二兩﹐爲細末﹐入飛籮面一錢﹐新汲水調如稀糊﹐不時啜服。﹞蓋有形之血不能速生﹐無形之气所當急固。恐陰血未盡﹐陽气先脫而死﹐俟其大勢稍定﹐再用陰分之藥﹐則萬舉萬當。趙氏云﹕凡治血癥﹐先分陰陽。陰虛者﹐壯水滋陰爲主。間有陽虛者﹐其人平素气虛挾寒﹐更或身受寒气﹐口食冷物﹐脾胃愈虛﹐寒而不能統血﹐血亦錯行﹐所謂陽虛必走耳﹗其血必黑黯﹐其色必白﹐其身必淸涼﹐其脈必微遲﹐無內熱骨蒸虛勞諸癥者﹐可用理中湯﹐﹝炮姜炒黑則止而不走﹐亦兼散凝血。﹞加木香當歸之屬﹐以理中能止傷胃吐血﹐理中焦之虛寒。若腎中眞陽衰弱﹐下焦寒冷﹐龍火上炎﹐血隨上出者﹐必有眞寒的癥﹐當用八味冷凍飲料﹐以引火歸原。旣分陰陽﹐又須分三因。風﹑寒﹑暑﹑濕﹑燥﹑火爲外因。余曾治一貧人﹐冬天居大室中﹐臥大熱坑而得吐血。余謂貧人冬居大室﹐衣蓋單薄﹐表感微寒﹐壅遏裏熱﹐火邪不得舒伸﹐故血出於口﹐憶仲景於太陽傷寒﹐當發汗而不發﹐因致衄血者﹐用麻黃湯﹐遂仿其法以微汗之﹐一服而愈。蓋汗與血一物也﹐奪血者無汗﹐奪汗者無血﹐自然之理也。若傷暑而衄必心煩口渴﹐眩暈面垢﹐自汗嘔惡等癥﹐其脈必虛﹐宜竹葉石膏湯淸解暑邪﹐加犀角生地﹐以涼血淸心。蓋暑傷心﹐心主血故也。又經云﹕濕淫所勝﹐民病血見﹐燥气流行﹐咳逆血溢﹐是宜以治濕治燥爲本﹐而兼治其標。

蓋世人陰虛者多﹐只因內有陰虛火癥﹐外爲風寒暑濕所郁﹐郁則火不得泄﹐血隨火妄行而越出諸竅矣。喜﹑怒﹑憂﹑思﹑悲﹑恐﹑驚爲內因﹐是故怒而動血者﹐火起於肝﹔憂而動血者﹐火起於肺﹔思而動血者﹐火起於脾﹔驚而動血者﹐火起於心﹔勞而動血者﹐火起於腎。能明乎火之一字﹐而於血之理﹐思過半矣。鬥毆跌撲﹐負重閃挫﹐及飲酒過多﹐炙爆辛熱過啖者﹐隨宜施治。此不內外因也。凡失血之後﹐必發大熱﹐口渴心煩微汗﹐六脈豁大空虛﹐名曰血虛發熱。古方用當歸補血湯﹐然不若六味湯加減治爲善也。趙氏所論陽虛及眞陽衰弱﹐並外感風寒濕气諸癥失血﹐此非恆有之癥﹐必審察明確﹐方可根據此施治﹐不宜漫爲嘗試。總遇此癥﹐當中病則止﹐不可過劑。按嘉言云﹕桂﹑附引火歸原之法﹐可暫而不可常。觀其治猝暴中寒﹐陽微陰盛之癥﹐用桂﹑附回陽之後﹐卽攺用地﹑冬﹑梨汁﹑竹瀝甘寒之屬。辛熱之藥﹐始先不得已而暫用﹐陽旣安堵﹐卽宜休養其陰。則凡用辛熱辛散之劑﹐其不可過用也明矣。況虛勞失血﹐的系陰虛﹐當從仲淳方論爲主。前云有吐血而非虛勞者﹐如上所言諸癥是也。

虛勞選方

乳金丹

治虛勞等癥﹐久服神效。

香甜濃白人乳﹐置薄銀碗內隔湯煮熱﹐以竹箸劈開一頭﹐夾上號沈香綫紮﹐不住手攪之﹐乳幹爲度﹐眾手丸如桐子大﹐早晚白湯下三四錢﹐可用參者﹐參湯下之彌佳。

此方乃營衛之形質﹐而無寒熱陰陽之偏﹐大補榮衛气血﹐亦返本還原之上品也。

虛勞選方

坤髓膏

補中塡骨髓﹐潤肺澤肌膚﹐安髒平三焦﹐續絕陽﹐益气力﹐除消渴﹐寧咳嗽。久服增年﹐虛損更宜。

黃牛脊髓﹝腿髓全用彌佳﹐去筋膜搗爛﹐八兩﹞山藥﹝蒸﹐研細末﹐八兩﹞煉白蜜﹝八兩﹞共搗勻﹐入瓷器內隔湯煎﹐一炷香爲度﹐空心用雞子大一塊﹐白湯調服。

此補精塡髓潤肺寧嗽之劑﹐誠簡便之良方﹐虛損之神藥也。

虛勞選方

白鳳膏﹝自制﹞

治虛勞﹐內熱骨蒸﹐咳嗽痰血。

烏嘴鳳頭白鴨﹝一隻﹞令餓透﹐將二地﹑二冬﹑靑蒿﹑鱉甲﹑骨皮﹑女貞子﹝各四兩﹞共爲末﹐血陳酒衝服﹐將鴨去毛﹐挖淨肚雜如常﹐用甜白酒加鹽少許﹐煮爛﹐空心服之更妙。若作丸服﹐仍用前藥一料﹐爲細末。入鴨腹中﹐麻綫紮定﹐以淸白人溺煮爛去骨﹐搗爲丸服。

此方滋陰除蒸﹐化痰止嗽﹐亦血肉有情之劑。虛勞之人﹐所宜常服﹐誠聖品也。

虛勞選方

四聖丸

治虛損如神。

紫河車膠﹝十二兩﹞龜甲膠﹝八兩﹞麋角膠﹝四兩﹐以上三味名三益膏。﹞人參﹝十二兩﹐參﹐可以茯苓代之﹐制亦如上法。﹞濃麥冬湯入三益膏﹐隔湯煮烊﹐搗勻爲丸桐子大﹐空心白湯送下四五錢﹐或竟三益膏中加茯苓﹑乳粉拌勻﹐麥冬湯化服亦可。此方峻補精血之神劑﹐無有更出其右者。好色之人﹐及本元虛弱之體﹐或此丸或衛生膏之屬﹐預宜長服。若已成虛勞內熱骨蒸等癥者﹐更宜參以壯水滋陰除蒸之品﹐如二地﹑二冬﹑靑蒿﹑鱉甲﹑骨皮﹑女貞子之類也。

虛勞選方

衛生膏

治虛勞等癥﹐久服大效。

人參黃﹝二味肺有熱者去之﹞生地熟地天冬麥冬牛膝甘枸杞圓眼肉五味龜天膏﹝黃牛肉去皮油﹐浸去血水﹐頻頻換水﹐乃得不鮏气﹐煎濃汁去肉熬膏﹞梨汁﹝自煎﹐上十四味各等分﹐五味子減半﹞

此方益气血﹐生津液﹐補精髓﹐壯筋骨。凡虛弱之體﹐宜預服之﹐久自神效﹐老人常服﹐能禦外家生子﹐誠衛生之神丹也。

虛勞選方

資生丸

健脾開胃﹐消食止瀉﹐調和臟腑﹐滋養榮衛﹐神效不能盡述。

人參﹝補脾胃之元气﹐三兩﹞白術﹝健脾之陽﹐陳壁土拌蒸﹐借其土气以助之﹐蜜同乳九制

豆﹝去殼﹐炒﹐一兩五錢﹞蓮肉﹝去心﹐炒﹐一兩五錢﹞藿香﹝五錢﹞米仁﹝淘淨﹐炒﹐三兩﹞芡實﹝補脾陰﹐炒﹐一兩五錢﹞楂肉﹝炒焦﹐二兩﹞白蔻仁﹝去衣﹐炒三錢﹞橘紅﹝辛香以疏其滯气﹐二兩﹞麥芽﹝炒焦﹐一兩五錢﹞神曲﹝消導以助其健運﹐炒﹐二兩﹞川連﹝瀉脾胃火﹐酒炒﹐五錢﹞桔梗﹝爲舟楫之劑﹐焙﹐五錢﹞澤瀉﹝利脾胃之濕﹐鹽水炒﹐三錢五分﹞

共十八味﹐蜜丸如彈子大﹐重四五錢﹐開水化服。

此方調補脾胃之聖藥。方下所治﹐非爲虛勞設也。然虛勞癥最重脾胃﹐如食少瀉多﹐用補脾無使有陽旺之害可耳﹗按﹕嘉言論參術膏一方﹐謂治虛勞藥品﹐功效敏速﹐莫逾於此﹐然虛勞癥之屬气虛及陽虛者絕少也。

虛勞選方

大黃虫丸

《金匱》云﹕五勞虛極羸瘦﹐﹝經云﹕五勞所勞傷﹐久視傷血﹐久臥傷气﹐久坐傷肉﹐久立瘦﹐大肉欲脫也。﹞腹滿﹝脾不健運也。﹞不能飲食﹐﹝胃不容納也。﹞食傷﹑飲傷﹑憂傷﹑房勞傷﹑饑傷﹑勞傷﹑經絡榮衛气血傷﹐﹝其受病之原不同﹐皆可以漸而至極。﹞內有幹血﹐﹝諸傷臟腑﹐則眞气不能統血於周身﹐營血痺著﹐而不行於經絡﹐是以瘀積不散而內有幹血也。﹞肌膚甲錯﹐﹝甲錯者﹐如鱗也。﹞兩目黑黯﹐﹝肝主血﹐主目﹐幹血之气﹐內乘於肝﹐則上燻於目﹐而黑黯也。﹞緩中補虛﹐此丸主之。﹝瘀血得去﹐飲食自進﹐則气血復﹐故爲緩中補虛。﹞

大黃﹝酒蒸﹐三兩﹞虫﹝三兩﹞水蛭﹝炒枯﹞虻虫﹝去足﹑翅﹐炒﹞蠐螬﹝炙焦﹞漧漆﹝破血去瘀之品﹐君以大黃聽令於將軍矣﹞黃芩﹝淸熱﹐以瘀久必生熱也。酒炒﹐一兩﹞杏仁﹝利气﹐以气滯則不行也。去皮尖﹐三兩﹞生地﹝四兩﹞芍藥﹝收養陰血﹐酒炒﹐二兩﹞甘艸﹝調和諸藥﹐一兩﹞

十三味爲末﹐蜜丸小豆大﹐酒送五丸﹐每日三服。

此方破血行瘀﹐乃世俗所稱幹血勞之良治也。內有幹血瘀積之久﹐牢不可拔。新生血不能周血﹐峻藥緩圖﹐陸續漸除﹐俾瘀積去﹐而虛勞庶可復﹐死裏求生之方也。嘉言云﹕有勞之之極﹐血滯不行﹐惟就漧涸﹐皮鮮滑澤﹐面無榮潤。於是气之所過﹐血不爲動﹐徒蒸血熱﹐或日晡﹐或子午﹐始必幹蒸﹐候蒸散﹐微汗而熱解﹐熱蒸不已﹐不死何待﹖甚有熱久則蒸﹐其所瘀之血﹐化而爲虫﹐遂成傳屍瘵癥。又云﹕童子臟腑脆嫩﹐才有寒熱積滯﹐易於結癖成疳﹐待其血痺不行﹐气蒸發熱﹐卽女子血幹經閉﹐發熱不止﹐勞瘵之候更多﹐待其勢成﹐縱有良法﹐治之無及。倘能服膺仲景幾先之哲﹐於男子童子女子瘵病﹐將成未成之候﹐胃气尙可勝藥﹐急宜導其血﹐同人參以行之。如瓊玉膏中加桃仁泥﹑大黃末之屬﹐或用此丸﹐以瓊玉膏潤補之藥送之。行瘀退熱﹐全生保命﹐所關甚大﹐第率常者﹐弗能用耳﹗愚按﹕此方乃攻擊之劑﹐因幹血而設﹐非虛勞常用之方﹐若見之不眞而誤投﹐反速之斃矣。

虛勞選方

獺肝散

治傳屍勞瘵。

獺肝﹝一具﹐炙幹﹞

爲末﹐水服二錢﹐每服三次﹐以瘥爲度。

此殺虫之劑也。《紫庭方》云﹕傳屍勞瘵必有虫﹐須用乳香燻病患手﹐以帛覆之﹐良久出毛勞也。又法﹕病患吸安息煙嗽不止者﹐乃屬傳屍﹐不嗽者﹐非傳也。蓋虛勞熱蒸積久﹐則生惡虫﹐食人臟腑﹐同气連枝﹐多遭傳染﹐甚至滅門。法當補虛以復其元﹐殺虫以絕其根﹐能殺其虫﹐𨿽病者不生﹐亦可絕其傳疰。《金匱》之於虛勞門後﹐附獺肝散一方﹐豈無意哉﹗

他如獺爪﹑雄黃﹑桃仁﹑雷丸﹑靑蒿﹑百部皆勞癥殺虫之品﹐不可不考。劉氏云﹕凡童子室女﹐不生歡笑﹐及鰥寡僧尼﹐情志抑鬱﹐郁則熱蒸﹐久而生虫﹐虫侵臟腑骨髓之中﹐遂難療治。此癥初起﹐只宜暢達情志﹐恬淡靜養﹐內服宣發郁熱﹐如逍遙散之劑﹐不使內蒸。外用桃柳頭﹑生艾頭﹐搗爛﹐入麝香﹑雄黃末拌勻﹐烘熱﹐擦脊骨四肢關骨之處﹐以杜生虫之害。更用百部﹝一斤﹐﹞生艾葉﹝四兩﹞煎湯﹐四周密圍﹐不使有風﹐中生炭火一盆﹐然後洗浴﹐早晚洗面。房中常燒玉樞丹﹐鼻聞此气﹐可以殺虫﹐如法調治﹐以圖萬一之僥幸﹗凡近視此病者﹐不宜饑餓﹐虛者宜服補藥﹐宜備安息及麝香﹐則虫鬼不敢侵也。

虛勞選方

長春廣嗣丹

大補眞陰壯腎陽﹐固精塡髓骨筋彊﹐百齡能禦靑娥女﹐此是人間第一方。

生地﹝八兩﹞萸肉﹝六兩﹞菟絲﹝六兩﹞枸杞﹝六兩﹞牛膝﹝六兩﹞杜仲﹝六兩﹞山藥﹝六歸身﹝六兩﹞骨脂﹝六兩﹞巴戟肉﹝六兩﹞肉蓯蓉﹝八兩﹞蓮須﹝六兩﹞覆盆子﹝六兩﹞沙蒺藜﹝八兩﹞鹿角膠﹝一斤﹞元武膠﹝一斤﹞虎骨膠﹝一斤﹞鰾膠﹝一斤﹞豬脊髓﹝一斤﹞黃牛肉﹝八斤﹐熬膏﹞精羊肉﹝一斤﹞黑狗肉﹝八斤﹞紫河車﹝十具﹞驢陰莖﹝四條﹞狗陰莖雄蠶蛾﹝八兩﹞

共三十二味﹐諸膠髓丸如桐子大﹐空心淡鹽湯﹐饑時陳酒各送下四五錢﹐美食壓之。若肥人八兩﹐枸杞﹑菟絲﹑牛膝﹑當歸﹑破故紙。﹝各八兩﹐原方故紙只四兩﹐﹞仍加人參﹑蓮須﹑覆盆﹑蒺藜﹐再入於茅術﹝各八兩﹞沈香﹑砂仁﹝各四兩﹐﹞後龜鹿等藥同上。異類有情丸﹐只用後十二味﹐加嫩鹿茸﹝一對﹞羊內外腎﹝一斤﹐幹﹞狗內外腎﹝一斤﹐幹﹞牡蠣﹝半斤﹞

俱用鰾膠拌勻﹐諸膠爲丸﹐二陰莖不用﹐麋角霜代之亦可﹐與古方稍異。此方峻補其腎爲主﹐而兼調其五臟爲佐。經曰﹕腎者主蟄﹐封藏之本﹐精之處也。眞陰之藏﹐乃先天之本﹐性命之根﹐故腎之精貴欲其藏﹐然精又化生於髒﹐腎特受而藏之耳﹗故五臟和而精自日生﹐腎得補而封藏稱職﹐所謂精盈則气盛﹐气盛則神全﹐神全則身鍵﹐身健則無病﹐可以長春廣嗣矣。凡丈夫中年覺陽衰精薄﹐便可服餌。藥𨿽三十二味﹐俱同類有情之物﹐並無錯雜之品﹐譬如韓侯之兵﹐多多益善耳﹗相火易動﹐及陰虛內熱者﹐切不可服﹐服之則反生別病也。

按﹕此方非爲治勞而設﹐而乃附於後者﹐以人之致虛者由於欲﹐故虛而火旺者﹐旣有保陰六味左歸回生之屬以治之。若虛而火衰者﹐𨿽不多得﹐然此方不可不備也。他如八味右歸之屬﹐皆可隨宜選用。惟無故而服此縱欲則不可。若陽事短少﹐易痿易泄﹐精薄精寒﹐因無子嗣者服之﹐不惟無損﹐且大有益﹐潤而不燥﹐溫而不熱﹐較房術方一派辛熱雜霸之劑﹐相去天淵矣。

治驗

一人患陰虛內熱﹐仲淳曰﹕當用甘寒﹐弗用苦寒﹐非百餘劑不效。用二冬滋陰淸肺﹐蘇一婦徹夜不眠﹐兩月飲食俱廢﹐形體日削﹐皆謂不治。余延醫之﹐許以可救。蓋此癥𨿽屬虛劑﹐自然水升火降而愈。用生脈散﹑加茯﹑棗﹑遠志﹑歸﹑地﹐大劑飲之﹐因虛甚气怯﹐佐以琥珀﹑辰砂﹑金銀器之類﹐約百餘劑而瘳。

一人患目珠痛如欲墮﹐胸脇及背如槌碎狀﹐晝夜咳嗽﹐眠食俱廢﹐自分不起。仲淳令日進童紅﹑杷葉﹐貝母﹑竹瀝以下痰气﹐靑蒿﹐白芍﹑鱉甲﹐以治肝火。久之未痊﹐病家疑其虛﹐促用參﹑﹐仲淳不可﹐乃自隱以黃﹝二錢﹞入藥嘗之﹐竟夕悶熱﹐目不交睫﹐始固守前方﹐兼服噙化丸﹐不輟逾月而平。蓋此病本於親喪過哀﹐更觸惱怒﹐肺經熱甚﹐肝血上衝所致﹐故不宜參﹑耳﹗

一童子年十五﹐患寒熱咳嗽﹐面赤鼻塞﹐夜劇﹐家人以爲傷風。仲淳視之曰陰虛。蓋傷風面是以其陰虛也。投鱉甲以除寒熱﹐生地以補腎陰﹐麥冬﹑桑皮﹑貝母﹑沙參﹑百部淸肺降火﹐五味收斂肺火﹐不四劑而安。

一人气喘自汗﹐晝夜不眠不食﹐醫以外感治之﹐益甚。仲淳曰﹕此腎虛气不歸原﹐故火上浮茯苓﹑白芍﹑棗仁﹐補脾斂肺﹐不數劑而愈。

一人客邸耽於靑樓﹐且多拂意之事﹐至冬底發熱咳嗽﹐醫皆用發表和解﹐以外感治之。神色﹐內有瘀血﹐故脈時一結﹐肺肝葉損﹐所以臥不能下﹐癥屬不治﹐況誤認外感﹐多服發散﹐復蹈虛虛之戒耶﹗不數日而沒。

一人形體單弱﹐神气衰少﹐且素耽酒色﹐時常齒衄。春間﹐偶患右乳旁及肩背作痛異常﹐手。邀余延醫﹐六脈虛數﹐肝腎爲甚。余斷以陰虛火旺之癥﹐當滋陰養血﹐扶持脾胃﹐俾陰血漸生﹐虛火下降﹐則痛不求其止而止矣。如必以和傷治痛爲急﹐則徒敗胃气﹐克削眞元﹐非所宜也。疏一方付之﹐用地﹑芍﹑杞子﹑牛膝﹑麥冬﹐滋陰養血﹐石斛﹑甘艸扶持脾胃﹐桑皮﹑續斷﹑丹皮﹐和調血脈﹐囑其十劑方有效﹐以陰無驟補之法耳﹗服至八劑後﹐脈气漸和﹐精神漸旺﹐尙未出房室﹐至此則能步出中堂﹐但痛處未盡除﹐然而生機則躍躍矣。惜其欲速太過﹐惑於羣小﹐棄置余方﹐復以前藥雜進。一月後胃气果敗﹐作嘔逆﹐陰血愈耗﹐發潮熱﹐脾气傷盡﹐作腹脹﹐再半月死矣。

一人患遺精﹐聞婦人聲卽泄﹐瘠甚欲死﹐醫告術窮。仲淳之門人以遠志爲君﹐蓮須﹑石蓮子終劑而愈。

一人因肄業勞心太過﹐患夢遺癥已三四年矣。不數日一發﹐發過則虛火上炎﹐頭面烘熱﹐手﹑枸杞﹑萸肉﹑天冬補腎﹐麥冬淸心﹐蓮須五味澀精﹐鰾膠塡精﹐車前利濕熱之水﹐使相火安寧﹐不終劑而愈。病者初時恐黃柏太寒﹐不欲用也。余謂尊癥之所以久而未愈者﹐正未用此藥耳﹗經曰﹕腎欲堅﹐急食苦以堅之﹐黃柏是也。腎得堅﹐則心經𨿽有火﹐而精自固﹐何夢遺之有哉﹖向徒用補益收澀﹐而未及此﹐故難取效。

一人病失血﹐歲二三發﹐其後所出漸多﹐咳嗽發熱﹐食減肌削﹐屢至平康﹐不以爲意。夏秋﹑術﹐胸膈迷悶﹐喉音窒塞﹐服茯苓﹑山藥﹐預收紅鉛末﹐下黑血數升﹐胸喉頓舒﹐面容亦轉﹐以爲得竹破竹補之法也。加用桂﹑附二劑﹐於是下痢﹐晝夜十數行﹐飲食難進﹐神識不淸﹐病轉增劇。嘉言診之﹐脾脈大而空﹐腎脈小而亂﹐肺脈沈而伏﹐病者問此爲何癥也﹖曰﹕此癥患在亡陰﹐況所用峻熱之藥﹐如權臣悍師﹐不至犯上﹐無等不已。行期在立冬後三日﹐以今計之﹐不過信宿﹐無以方爲也。何以言之﹖經云﹕暴病非陽﹐久病非陰﹐則數年失血﹐其爲陽盛陰虛無疑。況食減而血不生﹐漸至肌削﹐而血日槁﹐虛者益虛﹐盛者益盛﹐勢必陰火大熾上炎而傷肺金﹐咳嗽生痰﹐淸肅下行之令盡壅﹐由是腎水無母气以生﹐不足蔭養百骸﹐柴閘極瘦損﹐每申酉時灑淅惡寒﹐轉而熱﹐至天明﹐微汗始退﹐政如夏日炎蒸﹐非雨不解。身中之象﹐明明有春夏而無秋冬﹐用藥之法﹐不亟使金寒水冷﹐以殺其勢﹐一往不返矣。

乃因下利誤用參﹑術補劑﹐不知肺熱已久﹐止有從皮毛透出一路﹐今補而不宣﹐勢必移於大腸﹐所謂肺熱於內﹐傳爲腸是也。至用紅鉛末下黑血者﹐蓋陽明之血﹐隨淸气行者﹐久已嘔出﹐其陰分之血﹐隨濁气行至胸中﹐爲募原所閉﹐久瘀膈間﹐得經水陰分下出之血﹐引之而走下竅﹐聲應气求之妙也。久積頓寬而色稍轉﹐言笑稍適者﹐得攻之力﹐非得補之力也。

乃平日預蓄之藥﹐必爲方士所惑﹐見爲其陽大虛﹐放膽加用桂附燥熱以盡劫其陰﹐惜此時未得止之。今則兩尺脈亂﹐火燔而泉竭﹐脾胃脈浮﹐下多亡陰﹐陽無所附﹐肺派沈伏﹐金气縮斂不行﹐神識不淸﹐而魄已先喪矣。昔醫云﹕亂世混濁﹐有同火化﹐夫以火濟火﹐董曹秉權用事﹐漢數焉能不終也﹗

一人勞心太過﹐因食海鮮吐血有痰﹐喉間如鯁﹐日晡煩熱﹐士材診之曰﹕六脈不數﹐惟左寸劑﹐而癥減六七﹐兼服六味丸三月﹐遂不復發。

一人發熱咳嗽﹐呼吸喘急﹐用蘇子降气湯不應﹐乃服八味丸﹐喘益急。士材云﹕兩頰俱赤﹐喘急頓止。隨用地黃丸料﹐以麥冬﹑五味煎膏﹐及龜膠爲丸﹐至十斤而安。

一室女年十七﹐患瘰久不愈﹐天癸未通﹐發熱咳嗽﹐飲食少思。醫欲用巴豆﹑肉桂之類﹐先稟气不足﹐陰血未充之故﹐須養气血﹐益津液﹐其經自行。惑於速效﹐仍服前藥。立齋云﹕非其治也。此類剽悍之劑﹐大助陽火﹐陰血得之則妄行﹐脾胃得之則愈虛。經云﹕女子二七而天癸至。若過期不至﹐是爲非常﹐必有所因。寇宗云﹕夫人之生﹐以血气爲本﹐人之病﹐未有不傷血气者。世有童男室女﹐積想在心﹐思慮過當﹐多致勞損﹐在男子則神色先敗﹐在女子則月水先閉。何以致然﹖蓋憂愁思慮則傷心﹐心傷則逆竭﹐故神色先敗﹐而月水先閉也。火旣受病﹐不能營養其子﹐故不嗜食。脾旣虛﹐則金气虧﹐故發咳嗽。嗽旣作﹐水气絕﹐故四肢幹﹐木气不充﹐故多怒﹐須髮焦﹐筋骨痿。俟五臟傳徧﹐𨿽猝不能死﹐然終死矣。

此種虛勞﹐最難療治﹐若能攺易心志﹐用藥扶持﹐可得九死一生。又張氏云﹕室女經久不行﹐切不可用苦寒﹐以血得冷則凝也。若經候微少﹐漸漸不通﹐手足骨內煩疼﹐日漸羸瘦﹐潮熱﹐其脈微數﹐此由陰虛血弱﹐火盛水虧﹐不可以毒藥通經﹐宜常服柏子仁丸﹑澤蘭湯。

一放出宮女﹐年三十﹐兩胯作痛﹐肉色不變﹐大小便中作痛如淋﹐登廁尢甚。立齋云﹕此瘀﹐可見在宮久懷憂鬱﹐旣嫁又不能如願﹐致生此癥﹐愈見流疰瘰﹐乃七情气血皆已損傷﹐不可用攻﹐其斷然矣。按﹕精血篇云﹕精未通而禦女﹐以通其精﹐則五臟有不滿之處﹐異日有難狀之疾﹐陰已痿而思色以降其精﹐則精不出而內敗﹐小便道澀而爲淋﹐精已耗而復竭之﹐則大小便牽痛﹐愈痛則愈欲便﹐愈便則愈痛。女人天癸旣至﹐逾十年無男子合則不調﹐不調則舊血不出﹐新血誤行﹐或漬而入骨﹐或變而爲腫﹐或𨿽合而難子。合男子多則精枯虛人﹐產多則血枯殺人﹐觀其精血﹐思過半矣。

一婦蚤孀居﹐時年三十七﹐患兩腿骨作痛﹐晡時體倦﹐月經不調﹐或發寒熱﹐已數年矣。一等藥﹐三十餘劑﹐癥漸輕安。再用加味歸脾等藥﹐年餘而痊。

一放出宮人﹐年四十餘﹐臀腿內股作痛﹐晡熱口漧﹐月經不調。立齋云﹕此系肝經血少﹐不劑而痊也。

一放出宮人﹐臀腿腫痛﹐內熱晡熱﹐惡寒體倦﹐咳嗽胸痞﹐月經過期而少。彼以爲气毒流疰。宜補者脾也﹐宜制者肝也。彼不信﹐仍服前藥而斃。

一孀婦內熱晡熱﹐腹脹脇痛﹐肢體酸麻﹐不時吐痰﹐月經不調﹐帶下靑黃。立齋云﹕此鬱怒劑而痊。

一婦因夫經商久出﹐時發寒熱﹐經行旬日方止。服涼熱降火藥﹐內熱益甚﹐自汗盜汗﹐月經一婦發熱口漧﹐肢體倦怠﹐腿痛膝腫﹐月經不調。立齋云﹕此足三陰血虛之癥也。用六味丸﹑逍遙散﹐兼服兩月﹐飲食漸進﹐形體漸健﹐膝腫漸消而愈。

一人患陰虛內熱﹐咳嗽有痰。余朝用回生丸﹐以補腎培其根本﹔午間臨臥﹐用加味淸淸肺﹐理其痰嗽。有時脾气不佳﹐間服資生丸﹔有時內熱或甚﹐間用保陰煎加減。喜其遵守飲食宜忌﹐及養生卻病之法﹐年餘﹐虛漸退熱漸除。三年膏丸湯液﹐未嘗一日間斷﹐竟得全愈。又延醫患前癥﹐皆用上法﹐全愈多人。數年淹淹不死者﹐亦多人。或見吐血﹐則用仲淳方加減治之﹔或寒熱如瘧﹐則用逍遙散加減治之。

大抵此癥傷損未重﹐內熱未甚﹐初起加謹﹐調治服藥﹐毋使有間﹐愼勿躁急求功﹐自然悠久益其气。愚謂參固爲補气之正藥﹐然有肺火熾盛日久﹐必致肺气索然﹐又當用潤燥淸金之品。淸肺熱卽所以救肺气﹐亦爲益气之本也。凡用藥須活潑地如珠走盤﹐越人所以不立方者﹐意在斯矣。損其心者﹐調其榮衛。心者血之原﹐榮衛發動之始。古方如歸脾湯﹐乃調榮衛之法也。損其脾者﹐調其飲食﹐適其寒溫。如春夏食涼食冷﹐秋冬食溫食熱﹐及衣服起居﹐各當其時是也﹐然亦不可執定。損其肝者﹐緩其中。經謂﹕肝苦急﹐急食甘以緩之。逍遙散中用甘艸﹐緩其中之謂也。損其腎者﹐益其精。凡粘膩滋濕之物﹐皆益精之品﹐經所謂精不足者﹐補之以味也。此治損之妙法﹐無有過於是者矣。

