

邵蘭蓀醫案淸邵蘭蓀

史序

張仲景著《金匱玉函經》﹐爲萬世醫學之準繩﹔司馬遷爲淳於意立傳﹐卽後世醫案之權輿。

誇案﹐此種自負之通獘﹐甚無功效之足言。惟葉香巖之醫案﹐錄自門人之手﹐細心參玩﹐精義環生﹐洵堪稱爲臨証之指南焉。

但江浙爲濱海之邦﹐居溫帶之地﹐溫熱之癥﹐十中可占八九﹐傷寒之病﹐百中只得二三。良由地勢卑下﹐气候多溫﹐以西金肅殺之气﹐北風凜冽之威﹐感之而多傷寒之癥者﹐不同也。

所以葉香巖極少傷寒之案﹐王孟英善用淸涼之劑﹐而當世服其卓識﹐良有以也。

吾紹先哲有邵蘭蓀先生者﹐系王馥原先生之髙足。其臨證則四診必詳﹐而處方則率多桴應﹐所以名噪浙東者﹐垂四十年。且其診箋﹐遵諭嘉言之《寓意》﹐仿葉天士之程序。方上立案﹐案中擬方。對於病家﹐旣可徵明病象之進退﹐若逢同道﹐亦可討論治法之步驟。今不佞與曹楚﹐堪與葉案媲美。惟治傷寒之案﹐尙付闕如﹐誠如《醫宗金鑑》所謂大江以南多傷溫之意夫。倘如同志尙有珍藏者﹐希卽續行刊布﹐俾以嘉惠來玆。今不佞不揣譾陋﹐略分門類並附管窺之見﹐以冀髙明之教正焉。是爲序。

民國二十二年十月紹興史久華介生識於右軍祠畔之寓次

凡例

一﹑案中病證﹐有暑邪而兼濕熱食積﹐有帶下而兼經阻咳嗽等類﹐病名難以鑑別﹐只以治法注重何證作爲標準﹐稍分眉目。例如暑邪而兼濕熱﹐若治法是淸熱利濕﹐卽列於濕熱門中﹐一﹑案中有初診之方而無末診者﹐或有善後善養胃之方而無初診者﹐恕難一一搜集。只得根據病象治法﹐略分門類。

一﹑案中𨿽則注明病者地址﹐今仍照原方錄出﹔內有數方遺失地址者﹐則以某字代之。

一﹑此編時病﹐尙缺傷寒以及火病兩類。傷寒一癥。諒以吾紹地居溫帶﹐眞正傷寒極少﹐兼溫﹐火之甚者曰熱之意﹐故凡火癥﹐旣散見於各癥之中﹐又立溫熱一門﹐庶幾眉目朗然。

一﹑每案有效與否﹐𨿽則難以確定﹐但其理之所存﹐卽法之所在﹐明哲之士﹐自能意會﹐編者恕難懸揣﹐尙希閱者諒之。

卷一

風

漁莊沈邇夾風邪﹐咳嗽尢甚﹐脈形浮弦﹐舌滑膩﹐形寒﹐左腋刺痛。宜淸肺﹑和絡﹑百部﹝七分﹐蒸﹞桔梗﹝錢半﹞橘紅﹝一錢﹞金沸艸﹝三錢﹐包煎﹞炙艸﹝八分﹞紫﹝錢半﹞荊芥﹝錢半﹞絲瓜絡﹝三錢﹞象貝﹝三錢﹞廣郁金﹝三錢﹞前胡﹝錢半引﹞枇杷葉﹝五片﹐去毛﹞

兩帖。

介按﹕凡治風寒咳嗽﹐必先辛散輕開﹐宣肺豁痰﹐俾病從表入者﹐仍從表出﹐則肺气自復淸咳嗽尢甚。治以淸肺疏風﹐兼用旋復花﹑絲瓜絡以和絡﹐恰是咳嗽而患腋痛之對癥良劑。

遺風郁風邪伏肺﹐咳嗽久累﹐已曾失血。脈寸浮滑﹐音嘶。宜淸肺﹑疏風﹑化痰。防損。﹝四月五號癸卯十八日﹞

紫菀﹝錢半﹞光杏仁﹝三錢﹞栝蔞皮﹝錢半﹞蘇梗﹝錢半﹞橘絡﹝錢半﹞白前﹝錢半﹞

川貝﹝二錢﹞佛耳艸﹝三錢﹞荊芥﹝錢半﹞杜兜鈴﹝一錢﹞生訶子﹝錢半﹞鮮枇杷葉﹝三片﹐去毛﹞

三帖。

介按﹕咳嗽由於風寒入肺﹐肺爲嬌髒﹐一味誤投﹐卽能受害。若用熟地﹑麥冬﹑萸肉﹑五味等滋膩酸斂之品﹐補住外邪﹐必至咯血失音﹐此徐洄溪之言也。今此人因風邪伏肺﹐而咳嗽日久﹐甚至失血音嘶﹐諒以前醫誤投滋膩﹐或病家誤食滋補﹐漸致傷風誤補成勞之癥。治以淸肺疏風之品﹐乃是根本療法。

遺風龐咳嗽日久。咽漧音嘶﹐脈弦﹐舌微白﹐頭疼。姑宜淸肺﹑疏風。

桑葉﹝三錢﹞桔梗﹝錢半﹞杜兜鈴﹝一錢﹞絲瓜絡﹝三錢﹞杏仁﹝三錢﹞生甘艸﹝五分﹞

廣橘紅﹝一錢﹞胖大海﹝三錢﹞甘菊﹝二錢﹞川貝﹝錢半﹞白前﹝錢半﹞枇杷葉﹝三片﹐去毛﹞

介按﹕風邪捨於肺﹐勢必气逆咳嗽。若能飲食有節﹐起居有常﹐而服疏風淸肺之劑﹐則咳嗽自已。諒以病家妄食滋補﹐而助痰遏風﹐邪居肺絡﹐久而釀熱﹐气道爲痰所壅﹐則咽漧音嘶。此方從甘桔湯﹐而加淸肺寧絡之品﹐可謂治病必求其本矣。

衙前施風邪未淸﹐左脈浮滑﹐咳逆﹐舌薄白﹐頭疼較差。宜止嗽﹑化痰﹑疏風。

百部﹝八分﹞紫菀﹝錢半﹞馬兜鈴﹝一錢﹞冬桑葉﹝三錢﹞生甘艸﹝七分﹞白前﹝錢半﹞

橘紅﹝一錢﹞光杏仁﹝三錢﹞桔梗﹝錢半﹞荊芥﹝錢半﹞川貝﹝錢半引﹞枇杷葉﹝三片﹐去毛﹞

四帖。

介按﹕風邪由皮毛而入﹐內應於肺﹐以致頭痛咳嗽﹐故以淸肺降气﹐解肌疏風爲治。

安昌沈風邪未盡﹐脈弦﹐舌薄白﹐迎風頭疼﹐嗆咳不已。宜淸肺疏風爲主。

紫菀﹝錢半﹞桑葉﹝三錢﹞石決明﹝六錢﹞代赭石﹝三錢﹞川芎﹝一錢﹞川貝﹝錢半﹞

廣橘紅﹝一錢﹞杏仁﹝三錢﹞甘菊﹝二錢﹞刺蒺藜﹝三錢﹞白前﹝錢半﹞鮮枇杷葉﹝三片﹐去毛﹞

介按﹕風邪外侵﹐日久不解﹐又以肝膽郁熱內熾﹐而肺气不宣﹐因致咳嗽不已﹐迎風頭疼﹐故治法於淸肺疏風之中﹐佐以平肝降气之品。

安昌葉風熱頭脹﹐脈數﹐气輪紅﹐外寒內熱﹐心悸。宜淸疏爲穩。﹝九月十二日﹞

冬桑葉﹝三錢﹞木賊艸﹝錢半﹞人中黃﹝八分﹞淡竹葉﹝錢半﹞焦山梔﹝三錢﹞夏枯艸﹝二錢﹞甘菊﹝二錢﹞蜜銀花﹝三錢﹞蕤仁﹝錢半﹞生石決明﹝六錢﹞光杏仁﹝三錢﹞

淸煎二帖。

又風熱未淸﹐脈小數﹐不時汗出﹐厥陽上越則熱﹐仍遵前法加減爲妥。﹝九月十七日﹞

冬桑葉﹝三錢﹞生牡蠣﹝四錢﹞靑葙子﹝三錢﹞豆皮﹝三錢﹞甘菊﹝二錢﹞丹皮﹝三錢﹞刺蒺藜﹝三錢﹞女貞子﹝錢半﹞茯神﹝四錢﹞焦梔子﹝三錢﹞蕤仁﹝一錢﹞

淸煎三帖。

又舌微黃﹐脈弦細數﹐午後寒熱不淸﹐姑宜淸少陽爲主。﹝九月二十二日﹞

靑蒿﹝錢半﹞徧釵斛﹝三錢﹞淡竹葉﹝錢半﹞女貞子﹝錢半﹞炙鱉甲﹝三錢﹞蕤仁﹝一錢﹞刺蒺藜﹝三錢﹞通艸﹝錢半﹞丹皮﹝二錢﹞生石決明﹝五錢﹞冬瓜子﹝三錢﹞

淸煎四帖。

介按﹕此癥外因感冒風熱﹐內因肝膽郁熱。第一方淸熱疏風﹔次方因厥陽上越﹐不時汗出﹐參用女貞子﹑豆皮﹐加減恰好﹔第三方﹐因此時外邪已去﹐少陽之郁熱未淨﹐以致午後寒熱﹐治以淸少陽﹐平肝熱。方法亦佳。

某帶下腰疼不減﹐脈浮虛﹐夾風邪﹐嗆咳﹐癸澀﹐牙縫出血。宜淸肺疏風爲主。﹝二月二十九日﹞

霜桑葉﹝三錢﹞川貝母﹝錢半﹞杜仲﹝三錢﹞烏元參﹝三錢﹞焦梔子﹝三錢﹞蘇梗﹝錢半﹞

一丸﹞

介按﹕帶脈不固﹐腎液未充﹐是以帶下腰疼﹐玆以更感風熱之邪﹐犯及肺胃﹐以致咳嗆而牙縫出血。此方旣淸肺胃之熱﹐復補腎液之虛﹐乃是欲要調經先須去病之意。

卷一

暑

遺風王暑風濕熱﹐寒熱交作﹐脈濡﹐舌滑微黃﹐脘悶欲嘔。宜和中祛邪。

靑皮﹝八分﹞桂枝﹝五分﹞仙半夏﹝錢半﹞廣藿香﹝二錢﹞濃朴﹝一錢﹞炒知母﹝錢半﹞

酒炒條芩﹝二錢﹞防己﹝錢半﹞大腹皮﹝三錢﹞原滑石﹝四錢﹞焦六曲﹝四錢﹞

淸煎二帖﹕介按﹕暑挾濕邪﹐入於膜原﹐故寒熱脘悶嘔惡。治以辛香溫化之品﹐開達膜原之邪﹐確是對癥療法。

裏汪暑邪寒熱﹐脈弦數﹐頭疼脘悶﹐溲數。宜和中淸邪。﹝七月三號丙午二十九日﹞

靑蒿子﹝錢半﹞藿香﹝三錢﹞佩蘭﹝錢半﹞靑皮﹝八分﹞炒知母﹝錢半﹞白芷﹝八分﹞

滑石﹝四錢﹞威靈仙﹝錢半﹞仙半夏﹝錢半﹞大豆捲﹝三錢﹞蔻殼﹝錢半﹞﹝引﹞荷葉﹝一角﹞

二帖。

又淸解已效﹐脈虛細﹐寒熱交作﹐午後稍瘥﹐舌滑白根微黃﹐便利。宜淸暑和中。﹝七月六號丙午初二日﹞

藿香梗﹝二錢﹞仙半夏﹝錢半﹞銀花﹝錢半﹞連翹﹝三錢﹞滑石﹝四錢﹞黃芩﹝錢半﹞

赤苓﹝四錢﹞大豆捲﹝三錢﹞蔻仁﹝八分﹞扁豆衣﹝三錢﹞通艸﹝錢半﹞﹝引﹞荷葉﹝一角﹞

二帖。

介按﹕此與前案大同小異﹐而處方亦是開達膜原﹐但濕熱較輕﹐故初則頭痛而用祛風之品﹐繼則寒熱﹐至午後少瘥﹐而仍以淸暑爲主。

遺風龐暑風夾濕﹐寒熱如瘧﹐渴飲﹐溲數﹐脈濡右大﹐舌白﹐中心嫩黃。宜淸解﹐防重。﹝八月十一號丁未二十九日﹞

淡竹葉﹝錢半﹞香薷﹝七分﹞蟬衣﹝錢半﹞牛蒡子﹝三錢﹞連翹﹝三錢﹞光杏仁﹝三錢﹞

六一散﹝四錢﹐包煎﹞通艸﹝錢半﹞薄荷﹝五分﹞天花粉﹝三錢﹞銀花﹝二錢﹞﹝引﹞鮮荷葉﹝一角﹞

二帖。

又寒熱未除﹐脈弦濡﹐舌黃滑﹐腹中濯濯。姑宜淸暑和中。﹝八月十五號戊申初三日﹞

廣藿香﹝二錢﹞靑蒿子﹝錢半﹞炒靑皮﹝八分﹞炒枳殼﹝錢半﹞焦山梔﹝三錢﹞連翹﹝三錢﹞山楂﹝三錢﹞原滑石﹝四錢﹞省頭艸﹝三錢﹞條芩﹝錢半﹞通艸﹝錢半﹞﹝引﹞鮮荷葉﹝一角﹞

介按﹕葉香巖曰。暑邪必挾濕﹐狀如外感風寒﹐忌用柴﹑葛﹑羌﹑防。如肌表熱無汗﹐辛涼輕劑無誤。香薷辛溫气升﹐熱伏易吐。佐苦降如杏仁﹑黃連﹑黃芩﹐則不吐。宣通上焦﹐如杏仁﹑連翹﹑薄荷﹑竹葉﹐暑熱深入﹐伏熱煩渴﹐白虎湯﹑六一散。今此人寒熱如瘧﹐是屬暑而挾濕之候。初方悉宗葉氏之意﹐次因寒熱未除﹐故於淸暑之中﹐又佐淸少陽餘熱之味。

裏汪暑風傷肺﹐頭疼發熱﹐汗微不出﹐脈右浮濡﹐身痛﹐溲數﹐舌微黃。宜淸解﹐防變重。﹝五月十九日﹞

香薷﹝八分﹞桔梗﹝錢半﹞薄荷﹝錢半﹞天花粉﹝三錢﹞連翹﹝三錢﹞象貝﹝錢半﹞

六一散﹝四錢﹞蔻仁﹝八分衝﹞白芷﹝八分﹞炒知母﹝錢半﹞光杏仁﹝三錢﹞

淸煎二帖。

介按﹕暑風先傷气分﹐是屬上焦之病。治以辛涼微苦﹐廓淸肺气爲主。

蜀阜馬﹐暑濕傷气﹐脘悶發熱﹐脈濡﹐右弦細﹐舌滑白﹐溺數﹐惡心。宜開气分爲治。

﹝八月初四日﹞

栝蔞皮﹝三錢﹞藿香梗﹝二錢﹞仙半夏﹝錢半﹞炒枳殼﹝錢半﹞川朴﹝一錢﹞省頭艸﹝三錢﹞條芩﹝錢半﹞苦丁茶﹝錢半﹞通艸﹝錢半﹞蔻殼﹝錢半﹞滑石﹝四錢﹞

介按﹕暑爲燻蒸之气﹐濕爲膩濁之邪﹐熱處濕中﹐阻於气分﹐日久不解﹐蔓延中焦。故脘悶嘔惡﹐發熱溺數。治以芳香止嘔﹐苦辛開肺。

馬安趙暑濕傷气﹐舌灰黃﹐汗出發熱﹐脈虛﹐右濡﹐頭目不爽﹐溲數。宜淸熱利濕爲治﹐防重。﹝七月二十五號丁未十二日﹞

淡竹葉﹝錢半﹞焦六曲﹝四錢﹞焦梔子﹝三錢﹞藿香﹝三錢﹞連翹﹝三錢﹞赤苓﹝四錢﹞

條芩﹝二錢﹞光杏仁﹝三錢﹞苦丁茶﹝錢半﹞大豆捲﹝三錢﹞滑石﹝四錢﹞﹝引﹞鮮荷葉﹝一角﹞

二帖。

介按﹕肺主皮毛﹐今以肺气被郁﹐則自汗發熱而頭目不爽﹐脈虛右濡﹐尢爲傷暑挾濕之徵。治以辛涼輕劑淸解上焦﹐兼以滲濕﹐方法極是安昌姚暑濕傷气﹐嘔渴身熱﹐大便自利﹐脈弦濡數﹐舌黃滑﹐腹痛﹐癥非輕藐。宜淸熱和中。候正。﹝七月十八號丁未初五日﹞

藿梗﹝二錢﹞焦六曲﹝四錢﹞炒黃芩﹝錢半﹞天花粉﹝三錢﹞六一散﹝四錢﹐包﹞連翹﹝三錢﹞枳殼﹝錢半﹞佩蘭﹝三錢﹞銀花﹝三錢﹞石菖蒲﹝八分﹞大豆捲﹝三錢﹞

淸煎一帖。

又淸熱和中﹐自利嘔渴悉瘥﹐脈濡﹐右弦數﹐舌黃滑。身熱已緩﹐頭暈耳鳴﹐仍遵前法加減爲穩。﹝七月二十二號丁未初九日﹞

廣藿香﹝錢半﹞苦丁茶﹝錢半﹞條芩﹝錢半﹞省頭艸﹝三錢﹞六一散﹝四錢﹞扁豆衣﹝二錢﹞赤苓﹝四錢﹞通艸﹝錢半﹞銀花﹝三錢﹞連翹﹝三錢﹞焦山梔﹝三錢﹞

淸煎三帖。

介按﹕暑濕兼穢﹐由口鼻吸受而傷气分﹐漸入膈膜﹐下滲大腸﹐以致嘔渴身熱﹐腹痛自利。

故以淸熱和中之劑﹐諸恙悉瘥。次診頭暈耳鳴﹐是屬肝膽餘熱﹐上犯淸竅﹐而治法注重上焦濕熱。亦是良方。

西池余暑濕傷气﹐潮熱﹐溺赤﹐大便如醬﹐脈濡細數﹐舌心焦黃﹐口甜。宜淸利﹐防變。

晚蠶砂﹝三錢﹞仙半夏﹝錢半﹞光杏仁﹝三錢﹞苦丁茶﹝錢半﹞連翹﹝二錢﹞赤苓﹝錢半﹞

大腹皮﹝三錢﹞淡竹葉﹝錢半﹞大豆捲﹝三錢﹞炒黃芩﹝錢半﹞原滑石﹝四錢﹞荷葉﹝一圈﹞

二帖。

次診潮熱已退﹐脈左濡﹐右細﹐舌黃燥﹐口甜﹐溲溺赤﹐大便閉。宜瀉心湯加減﹐防變。

仙半夏﹝錢半﹞炒黃芩﹝錢半﹞廣郁金﹝三錢﹞省頭艸﹝三錢﹞炒川連﹝六分﹞炒枳實﹝二錢﹞濃朴﹝一錢﹞通艸﹝錢半﹞生白芍﹝錢半﹞光杏仁﹝三錢﹞赤苓﹝三錢﹞

二帖。

三診舌轉嫩黃尙膩﹐脈兩手弦細﹐口尙甜。系脾癉﹐胃鈍。宜瀉心湯加減。

仙半夏﹝錢半﹞焦神曲﹝三錢﹞炒穀芽﹝三錢﹞新會皮﹝錢半﹞炒川連﹝六分﹞杏仁﹝三錢﹞赤苓﹝三錢﹞滑石﹝四錢﹞炒枳實﹝錢半﹞蔻殼﹝錢半﹞省頭艸﹝三錢﹞

淸煎三帖。

四診舌色猶黃﹐胃气不振﹐脈濡﹐左弦細﹐便結﹐心泛。宜養胃淸利﹐最怕變端。

徧金釵﹝三錢﹞栝蔞皮﹝三錢﹞藿梗﹝二錢﹞雞內金﹝三錢﹞省頭艸﹝三錢﹞光杏仁﹝三錢﹞穀芽﹝四錢﹞淡竹葉﹝一錢﹞原滑石﹝四錢﹞陳皮﹝錢半﹞晚蠶砂﹝三錢﹞

五診舌色未淸﹐大便稍下﹐饑不欲食﹐頃六脈虛細﹐胃逆惡心。濕熱猶存﹐仍遵前法加減﹐不致變端無慮。

徧金釵﹝三錢﹞柏子仁﹝三錢﹞栝蔞皮﹝三錢﹞通艸﹝錢半﹞省頭艸﹝三錢﹞合歡皮﹝三錢﹞藿梗﹝二錢﹞蕤仁﹝錢半﹞雞內金﹝三錢﹞白茯神﹝四錢﹞炒穀芽﹝四錢﹞

介按﹕暑而兼濕﹐錮結不解﹐最爲淹纏難愈之癥。治療之際﹐務須辧明暑多與濕多之異﹐蓋因過用淸涼以治暑﹐則濕愈畱戀﹐過用溫燥以利濕﹐則化熱劫津。故此案歷經四診﹐而尙慮變端﹐實因濕熱膠結﹐一時難以分化。至於方法﹐尙屬步驟井然。惟釵斛一味﹐𨿽是滋養胃液之妙品﹐但濕熱尙存﹐用得太早﹐須防有戀邪之患。口甘一證﹐古人名曰脾癉﹐因五味入口﹐必藏於胃﹐賴脾臟爲之行其精气﹐津液在脾﹐故令口甘。其人必素食甘美多肥之品﹐肥則令人內熱﹐甘則令人中滿﹐其气上溢﹐轉爲消渴。內經謂治之以蘭﹐除陳气也﹐後人均以佩蘭治之﹐但佩蘭之功效﹐不如建蘭葉之生津止渴﹐以除胃中陳積蓄熱之气爲愈也。

蜀阜馬冒暑受風﹐頭疼發熱﹐肢戰﹐脈浮數﹐右關勁﹐脘悶气沖﹐咽喉如有物阻﹐舌微黃﹐根濃﹐癥屬棘手。宜防痙厥﹐候正。﹝六月初二日﹞

銀花﹝三錢﹞連翹﹝三錢﹞橘核﹝錢半﹞射幹﹝錢半﹞廣橘紅﹝一錢﹞焦山梔﹝二錢﹞

甘菊﹝二錢﹞薄荷﹝一錢﹞炒僵蠶﹝二錢﹞光杏仁﹝三錢﹞竹葉﹝錢半﹞﹝引﹞荷葉﹝一角﹞

一帖。

介按﹕暑月受風﹐先傷气分﹐是以頭疼發熱﹐日久不解﹐化熱而引動肝風﹐以致肢戰气沖。治以淸气分之熱﹐迨气分之熱整肅﹐則肝風自平。

大義汪稚孩暑風夾濕﹐脈浮大﹐舌滑白﹐汗多發熱﹐渴飲。恐變驚風﹐姑宜淸熱祛邪。﹝又月二十四日﹞

栝蔞根﹝三錢﹞密銀花﹝二錢﹞大豆捲﹝三錢﹞淡竹葉﹝錢半﹞連翹﹝三錢﹞扁豆衣﹝三錢﹞赤苓﹝四錢﹞白蔻仁﹝八分﹐衝﹞六一散﹝三錢﹞光杏仁﹝三錢﹞枳殼﹝錢半﹞

淸煎二帖。

介按﹕稚年純陽之體﹐感受夏月之風熱與濕﹐最防化熱劫液﹐引動肝風而爲痙厥﹐況其汗多發熱渴飲諸端。是屬熱熾顯然。故治法宜淸熱達邪。

遺風龐右耳下腫﹐夾雜暑濕﹐便瀉﹐腹痛﹐脈弦濡﹐舌根微黃。姑宜淸暑和中。﹝六月二十四日﹞

藿香梗﹝三錢﹞大腹皮﹝三錢﹞通艸﹝錢半﹞左金丸﹝八分﹞益元散﹝三錢﹞赤苓﹝三錢﹞扁豆衣﹝三錢﹞南木香﹝六分﹞苦丁茶﹝錢半﹞焦山梔﹝三錢﹞新會皮﹝錢半﹞

淸煎三帖。

介按﹕暑气下降﹐濕濁上騰﹐人在濕熱蒸騰之中﹐感受其气﹐兼以穢濁夾雜﹐歸於脾胃而爲泄瀉﹐走於中道則腹痛。治宜淸熱開郁﹐佐以芳香淡滲。俾穢濁濕邪﹐由此可以分消。

杭垣施素患痰飲﹐新受暑气夾濕﹐潮熱﹐咳嗽气急﹐脈濡滑數﹐舌白﹐根微黃。姑宜淸气消痰。

栝蔞皮﹝三錢﹞光杏仁﹝三錢﹞廣橘紅﹝一錢﹞赤茯苓﹝四錢﹞川貝﹝二錢﹞連翹﹝三錢﹞扁豆衣﹝三錢﹞白蔻仁﹝八分﹞六一散﹝三錢﹐荷包﹞淡芩﹝錢半﹞白前﹝錢半﹞

淸煎三帖。

介按﹕治痰飲當以溫藥和之﹐但新受暑邪﹐先犯气分。故其治法﹐先淸其暑﹐兼消痰濕。

遺風徐暑風熱濕﹐嗆咳﹐耳木﹐脈濡數﹐舌白﹐根微黃。神識乍憒﹐癥勢重險。宜防厥閉﹐候正。﹝七月二十四日﹞

石菖蒲﹝八分﹞焦山梔﹝三錢﹞橘紅﹝一錢﹞老式天竺黃﹝錢半﹞遠志﹝八分﹞滑石﹝四錢﹞光杏仁﹝三錢﹞炒黃芩﹝錢半﹞苦丁茶﹝錢半﹞象貝﹝三錢﹞淡竹葉﹝三錢引﹞荷葉﹝一角﹞

三帖。

介按﹕暑熱下逼﹐濕濁上騰﹐其邪從口鼻吸受﹐气分先阻﹐而上焦淸肅不行﹐以致嗆咳。但暑而挾濕﹐系是燻蒸粘膩之邪﹐最難分解。郁久化熱爍津﹐遂變神昏耳聾﹐險象畢露。此種癥候﹐先須認明暑風濕熱﹐何者爲重﹐分別施治﹐庶幾奏效。今以暑熱挾痰濕﹐由肺而漸逼心胞﹐最防厥閉之候。治以肅肺化痰﹐滌暑開竅﹐以解胞絡之危﹐洵是佳計。

西柱沈暑風夾濕﹐嗆咳﹐面浮﹐舌紅﹐根黃﹐口渴﹐溺多﹐素患脾泄。宜淸暑消痰爲法﹐防重。﹝七月二十二日﹞

烏元參﹝三錢﹞橘紅﹝一錢﹞天花粉﹝三錢﹞石蓮子﹝三錢﹞益元散﹝四錢﹞扁豆衣﹝三錢﹞茯苓﹝四錢﹞省頭艸﹝三錢﹞銀花﹝二錢﹞川貝﹝錢半﹞淡竹葉﹝三錢﹞

淸煎三帖。

介按﹕暑濕挾痰﹐畱戀上焦﹐濕痰阻气﹐气不化津﹐則口渴而舌紅根黃。但素患脾泄之人﹐尢防濕熱橫滲而化浮腫﹐治以淸熱消痰﹐兼用扁豆衣﹑石蓮子﹑茯苓等之扶脾滲濕﹐是標本兼顧之方。

安昌李暑風夾濕﹐咳嗽吐血﹐脈寸大﹐舌白﹐根微黃﹐潮熱。宜防瘵。﹝六月十二日﹞

栝蔞皮﹝錢半﹞淡竹葉﹝錢半﹞茜根﹝二錢﹞小薊艸﹝三錢﹞川貝﹝三錢﹞扁豆衣﹝三錢﹞

焦山梔﹝三錢﹞銀花﹝三錢﹞六一散﹝四錢﹞光杏仁﹝三錢﹞白前﹝錢半﹞荷花露﹝二兩衝引﹞茅艸根﹝一兩﹞三貼。

介按﹕此是暑熱爍肺﹐復燃陽絡﹐以致絡血上溢。治以滌暑保肺﹐淸絡止血。較諸葉香巖治五姓一方﹐尢爲敏捷。

某婦伏暑嘔渴發熱﹐脈寸滑數﹐衝气撞脘﹐溲數。癸水趲遲﹐愼恐變端。宜瀉心湯加減﹐候正。﹝十月十一號九月初二日﹞

炒川連﹝八分﹞枳實﹝錢半﹞省頭艸﹝三錢﹞原滑石﹝四錢﹞仙半夏﹝錢半﹞生白芍﹝三錢﹞廣郁金﹝三錢﹞蔻殼﹝錢半﹞酒炒黃芩﹝錢半﹞光杏仁﹝三錢﹞橘白﹝一錢﹞

淸煎二帖。

介按﹕暑熱伏於心膈之間﹐治以芩﹑連﹑半夏﹐仿瀉心湯之意而泄其熱﹐又佐杏仁﹑蔻殼以止其嘔。惟衝气撞脘﹐尙少鎭衝之品﹐而癸水趲遲﹐系是血虛之候。此方先淸其暑﹐治法最佳。待暑解之後﹐再行調經補血﹐自無內外夾雜之虞。

安昌余伏暑秋發﹐始起寒熱﹐脈濡細﹐舌微白﹐底紅﹐潮熱﹐頭脹﹐肢楚﹐大便不爽。姑宜淸利。

晚蠶砂﹝四錢包﹞靑皮﹝八分﹞苦丁茶﹝三錢﹞川石斛﹝三錢﹞光杏仁﹝三錢﹞焦山梔﹝三錢﹞廣郁金﹝三錢﹞新會皮﹝錢半﹞六一散﹝三錢﹐包﹞淡竹葉﹝三錢﹞天花粉﹝三錢﹞

介按﹕伏暑內發﹐新涼外束﹐故始起寒熱﹐舌苔微白。淸熱利濕﹐方極穩妥﹐在鄙見宜去川斛而加入透達之品﹐則新邪易退﹐且免戀濕之患。

安昌顧﹝建記﹞陽明伏暑﹐舌焦膩﹐脘悶嘔惡﹐脈弦細﹐暮夜煩熱。癥屬棘手﹐宜防外脫內閉﹐候正。﹝八月二十四日﹞

栝蔞子﹝四錢﹐杵﹞枳實﹝錢半﹞淡竹葉﹝錢半﹞廣郁金﹝三錢﹞炒川連﹝八分﹞焦梔子﹝三錢﹞赤苓﹝四錢﹞晚蠶砂﹝四錢﹞仙半夏﹝錢半﹞原滑石﹝四錢﹞光杏仁﹝三錢﹞

介按﹕伏暑發自陽明﹐古人以白虎湯爲主方﹐此人系是濁熱粘膩之邪﹐由陽明而畱戀脘膈。治宗小陷胸湯之意﹐是屬對癥療法。

安昌髙秋暑未淸﹐脈澀滯﹐气機不和﹐神識乍憒﹐溺後精關不固﹐舌微白﹐腹痛﹐仍遵前法加減治之。﹝七月二十九日﹞

廣藿香﹝二錢﹞仙半夏﹝錢半﹞生牡蠣﹝四錢﹞石蓮子﹝三錢﹞省頭艸﹝三錢﹞茯苓﹝四錢﹞蔻殼﹝錢半﹞通艸﹝錢半﹞川楝子﹝三錢﹞香附﹝三錢﹞左金丸﹝八分﹞

淸煎三帖。

介按﹕素患遺精﹐兼受秋暑﹐故其治法﹐於淸暑理气之中﹐仍佐澀下之品。𨿽則標本兼顧﹐尙宜注重新邪。

卷一

濕

茅蓬陳濕著經絡﹐寒熱交作﹐脈弦濡﹐舌黃滑﹐口渴﹐足跗冷徹骨中。宜宣明桂苓甘露飲加減。﹝三月二十九日﹞

白茯苓﹝四錢﹞綿茵陳﹝二錢﹞滑石﹝四錢﹞晚蠶砂﹝二錢﹐包﹞桂枝﹝七分﹞石膏﹝三錢﹞光杏仁﹝三錢﹞秦艽﹝錢半﹞江西術﹝一錢﹞防己﹝錢半﹞栝蔞根﹝三錢﹞澤瀉﹝三錢﹞

介按﹕濕郁脾胃之陽﹐脾胃以膜相連﹐邪伏於此﹐則寒熱交作。脾主四肢﹐故足多浮腫。治以桂苓甘露飲﹐導濕分消而宣通其陽。

某寒熱不淸﹐脈濡數﹐舌滑白﹐咳嗽稍減﹐濕熱阻隔气分。宜治手太陰﹐佐淡滲。﹝四月十八日﹞

綿茵陳﹝三錢﹞光杏仁﹝三錢﹞仙半夏﹝錢半﹞炒靑皮﹝八分﹞白蔻仁﹝八分﹐衝﹞茯苓﹝四錢﹞炒條芩﹝錢半﹞川貝﹝錢半﹞滑石﹝四錢﹞廣橘紅﹝一錢﹞大腹皮﹝三錢﹞淡竹茹﹝一丸﹞

三帖。

介按﹕濕熱阻滯气分﹐寒熱咳嗽。形同肺瘧﹐故用半貝丸意﹐以退寒熱。又以淸肅肺气而滲濕熱。

某咳逆已除﹐脈弦﹐舌白﹐根微黃﹐大便溏﹐溺赤澀。濕熱蘊結。

栝蔞皮﹝三錢﹞原滑石﹝四錢﹞通艸﹝錢半﹞蔻殼﹝錢半﹞赤苓﹝四錢﹞廣郁金﹝三錢﹞

枳殼﹝錢半﹞光杏仁﹝三錢﹞省頭艸﹝錢半﹞新會皮﹝錢半﹞炒穀芽﹝三錢﹞

淸煎三帖。

介按﹕濕熱蘊結﹐脾弱便溏。治法於滲濕之中﹐參以芳香理气﹐則濕易下趨。惟杏仁善泄肺气﹐肺气一降﹐未免與便溏有礙。

馬安趙濕熱傷气﹐寒熱交作﹐肢冷﹐嘔逆﹐便利﹐脈沈弱﹐舌黃滑﹐兩邊微白﹐脘悶。宜宣明桂苓甘露飲加減﹐尢防昏厥之變﹐候正。﹝六月十六日﹞

茯苓﹝三錢﹞澤瀉﹝三錢﹞仙半夏﹝錢半﹞藿香﹝二錢﹞桂枝﹝八分﹞豬苓﹝錢半﹞條芩﹝三錢﹞焦曲﹝四錢﹞蒼術﹝錢半﹞滑石﹝四錢﹞大豆捲﹝三錢﹞

淸煎二帖。

介按﹕濕阻气分﹐凝遏淸陽﹐郁而爲熱﹐治療大忌發散﹐汗之則變痙厥。今仿桂苓甘露飲意﹐藉滲濕淸熱以通陽﹐是爲正治。

遺風龐濕熱寒熱。脈弦濡﹐中痞气滯﹐腹痛便滑。姑宜和中利濕。

艸果﹝五分﹞生香附﹝三錢﹞仙半夏﹝錢半﹞炒靑皮﹝八分﹞川朴﹝一錢﹞赤苓﹝四錢﹞

炒條芩﹝錢半﹞原滑石﹝四錢﹞大腹皮﹝三錢﹞廣木香﹝七分﹞威靈仙﹝錢半﹞

淸煎三帖。

介按﹕脾失健運之職﹐胃失消化之權﹐濕熱蘊於膈膜﹐致寒熱交作﹐气機阻滯﹐腹痛便泄。此方開達膜原﹐健脾和胃﹐理气滲濕。均臻穩妥。

盛陵徐中焦未和﹐气沖脘悶﹐脈滯澀﹐濕熱蘊蓄。宜順气和中。

烏藥﹝二錢﹞綿茵陳﹝三錢﹞生香附﹝三錢﹞枳殼﹝錢半﹞濃朴﹝一錢﹞澤瀉﹝三錢﹞

沈香曲﹝錢半﹞玫瑰花﹝五朵﹞生牡蠣﹝四錢﹞雞內金﹝三錢﹞通艸﹝錢半﹞

淸煎四帖。

介按﹕牡蠣澤瀉散﹐爲治腰以下水气不行之專方。蓋以澤瀉能啟水中之淸气上行﹐牡蠣能化下焦之濕濁阻滯。前淸葉天士先生善用古方﹐至用牡蠣澤瀉散﹐只取此二味﹐未曾盡用原方。今此案亦宗此意﹐因其气沖脘悶﹐又佐雞金散以理气﹐確治濕熱蘊蓄之良劑。

盛陵徐胃气稍振﹐濕猶未淨﹐舌滑嫩黃﹐脈濡。腰墜。宜滲利爲妥。

赤苓﹝四錢﹞藿梗﹝二錢﹞蔻殼﹝錢半﹞仙半夏﹝錢半﹞省頭艸﹝錢半﹞焦梔子﹝三錢﹞

光杏仁﹝三錢﹞穀芽﹝四錢﹞綿茵陳﹝三錢﹞通艸﹝錢半﹞大豆捲﹝三錢﹞

淸煎三帖。

介按﹕病後余濕流於下焦﹐治用辛泄﹐又佐淸熱﹐以存陽明之液﹐確有見地。其濕自上中蔓延下焦。故方法仍是開泄上中﹐源淸則流自潔之意。

安昌葉濕熱未淸﹐脈濡細﹐舌薄滑﹐午後背寒乍熱。宜宣明桂苓甘露飲加減治之。

桂枝﹝五分﹞江西術﹝一錢﹞綿茵陳﹝三錢﹞淡竹葉﹝錢半﹞茯苓﹝四錢﹞寒水石﹝三錢﹞原滑石﹝四錢﹞光杏仁﹝三錢﹞澤瀉﹝三錢﹞豬苓﹝錢半﹞釵斛﹝三錢﹞

淸煎四帖。

介按﹕濕熱未淸﹐脾陽被遏﹐甘露飲加減極妙。惟釵斛一味﹐𨿽滋胃液﹐未免有戀濕之患。

漓渚吳舌微黃﹐脈細數﹐背寒肢木﹐脘中窒痺。此屬濕邪。宜溫膽祛邪。

仙半夏﹝錢半﹞枳實﹝錢半﹞省頭艸﹝三錢﹞廣郁金﹝三錢﹞陳皮﹝一錢﹞焦山梔﹝三錢﹞

二帖。

介按﹕濕熱蔓延三焦﹐气機阻塞而不流行﹐津液凝滯而爲痰飲﹐脘中窒痺﹐良以痰阻气機﹐故其治法﹐於溫膽湯加薤白﹑杏仁﹐以通胸中之陽﹐則背寒肢木自除。參以梔豉﹐泄其久郁之熱﹐佐以省頭艸﹐滌其陳腐之气而醒脾胃。此方從王孟英脫胎而來﹐深可爲法。

遺風李舌色黃滑﹐根濃﹐脈濡細﹐頭暈肢楚﹐惡寒微熱﹐溲數便結。宜甘露飲加減治之。﹝五月二十三日﹞

茯苓﹝四錢﹞炒條芩﹝錢半﹞光杏仁﹝三錢﹞棗兒檳榔﹝三錢﹞桂枝﹝五分﹞原滑石﹝四錢﹞防己﹝錢半﹞炒穀芽﹝四錢﹞澤瀉﹝三錢﹞豬苓﹝錢半﹞大豆捲﹝三錢﹞

淸煎二帖。

介按﹕脾胃之陽﹐被濕熱郁遏而不振。治以淸濕熱而扶脾。則諸恙自退。

安昌顧濕阻肺衛﹐脈弦﹐舌微黃﹐呃逆頻頻﹐溲溺赤。癥屬重險。宜宣化肺气﹐候正。﹝七月十八日﹞

栝蔞皮﹝三錢﹞通艸﹝錢半﹞刀豆子﹝三錢﹞省頭艸﹝三錢﹞京川貝﹝錢半﹞廣郁金﹝三錢﹞赤苓﹝四錢﹞射幹﹝錢半﹞廣橘紅﹝錢半﹞光杏仁﹝三錢﹞柿蒂﹝七个引﹞枇杷葉﹝去毛﹐五片﹞

二帖。

介按﹕濕阻肺衛﹐化痰而壅濕膈膜﹐以致溲赤呃逆。淸宣肺气﹐治法極是。

遺風金舌滑微黃﹐頭脹肢懈﹐脈濡細﹐咳逆。此屬濕熱。宜保和丸加減治之。﹝六月二十二號丙午初八日﹞

焦六曲﹝四錢﹞山楂﹝三錢﹞綿茵陳﹝三錢﹞廣藿梗﹝二錢﹞連翹﹝三錢﹞赤苓﹝四錢﹞

光杏仁﹝三錢﹞大豆捲﹝三錢﹞仙半夏﹝錢半﹞省頭艸﹝錢半﹞原滑石﹝四錢﹞

淸煎三帖。

介按﹕外受之濕﹐郁於气分﹐則咳逆頭痛﹐內起之濕﹐由口腹不愼﹐而蘊伏中焦﹐致脾胃失於消化。脾主四肢﹐今被濕熱阻滯則肢懈。治以消積滲濕﹐是屬濕熱夾食之候。

漁莊沈瘧邪已除﹐脈弦濡﹐濕熱猶存﹐舌滑白﹐屢次衄血。宜淸利爲穩。﹝五月十七日﹞

綿茵陳﹝三錢﹞藿梗﹝二錢﹞大豆捲﹝三錢﹞穀芽﹝四錢﹞焦山梔﹝三錢﹞淡條芩﹝錢半﹞光杏仁﹝三錢﹞通艸﹝錢半﹞蔻仁﹝八分﹐衝﹞原滑石﹝四錢﹞省頭艸﹝錢半﹞

淸煎三帖。

介按﹕血行淸道﹐從鼻而出﹐古名曰衄。此癥系是陽明濕熱﹐化火而逼血上溢﹐故仍以淸利濕熱﹐是屬根本療法。

安昌徐舌黃滑罩灰﹐脈弦濡﹐胃鈍﹐跗腫溺赤。此屬濕熱。宜越鞠丸法加減治之。﹝七月十二號丙午二十七日﹞

焦六曲﹝四錢﹞白芷﹝八分﹞綿茵陳﹝三錢﹞藿梗﹝二錢﹞香附﹝二錢﹞茯苓﹝四錢﹞

滑石﹝四錢﹞新會皮﹝錢半﹞焦山梔﹝三錢﹞雞內金﹝三錢﹞炒穀芽﹝四錢﹞

淸煎三帖。

介按﹕濕熱蘊伏脾胃﹐而兼气郁食積﹐以致跗腫溺赤﹐故以治六郁主方之越鞠丸加減。

遺風胡濕熱內著﹐脘悶便結﹐骨熱﹐脈澀滯﹐舌濃嫩黃﹐足腫冷。宜淸利。﹝六月十五日﹞

晚蠶砂﹝三錢﹞栝蔞子﹝三錢﹞焦六曲﹝四錢﹞炒枳殼﹝錢半﹞光杏仁﹝三錢﹞赤苓﹝四錢﹞原滑石﹝四錢﹞雞內金﹝三錢﹞仙半夏﹝錢半﹞淡芩﹝錢半﹞大腹皮﹝三錢﹞路路通﹝七个﹞

三帖。

介按﹕舌苔黃濃﹐脘悶便結﹐是屬濕熱滯於陽明之證﹐徒事淸熱泄邪﹐只能散流走之熱﹐而不能除胃中蘊結之邪。故於淸利方中﹐佐以蠶砂﹑蔞仁﹐兼導濕濁之下趨。

遺風徐舌黃罩灰﹐身潮熱﹐脈弦濡﹐濕熱蘊於經絡﹐便溏溺赤。姑宜淸熱利濕﹐愼恐變幻。﹝八月九號丁未二十七日﹞

炒知母﹝錢半﹞栝蔞皮﹝三錢﹞仙半夏﹝錢半﹞赤苓﹝四錢﹞艸果仁﹝錢半﹞炒枳殼﹝錢半﹞條芩﹝錢半﹞通艸﹝錢半﹞大腹皮﹝三錢﹞原滑石﹝四錢﹞光杏仁﹝三錢﹞

淸煎二帖。

介按﹕濕熱蘊結膜原﹐膜原爲脾胃相聯之處﹐濕勝則便溏﹐熱勝則潮熱。案中用艸果治太陰之寒﹐知母除陽明之熱﹐二味合用﹐爲治濕伏膜原而致寒熱交作之良品。

某濕熱未罷﹐脈澀滯﹐舌濃微黃﹐足跗酸楚﹐脘悶。姑宜和中淸利。﹝五月十八日﹞

晚蠶砂﹝三錢﹞焦六曲﹝四錢﹞綿茵陳﹝三錢﹞藿香梗﹝二錢﹞赤苓﹝四錢﹞濃朴﹝一錢﹞原滑石﹝四錢﹞雞內金﹝三錢﹞防己﹝錢半﹞枳殼﹝錢半﹞香附﹝三錢﹞

淸煎三帖。

介按﹕夏季身痛屬濕﹐宜用木防己﹑蠶砂﹐此葉香巖先生之言也。今以治足跗酸楚﹐洵是對癥發藥。其用六曲﹑雞金﹐必系夾食。又用濃朴﹑枳殼﹐以除脘悶。餘味均是淡滲之品﹐藉除未罷之濕熱。又藿梗﹑香附以理气﹐气機轉運﹐則濕熱自去矣。

濕熱發黃﹐脈澀滯﹐舌滑﹐面跗浮。癥屬重極。宜淸利﹐候正。﹝八月初三日﹞朱墅田綿茵陳﹝三錢﹞大豆捲﹝三錢﹞雞內金﹝三錢﹞冬瓜皮﹝三錢﹞赤苓﹝四錢﹞白蔻仁﹝八分﹞新會皮﹝錢半﹞生米仁﹝四錢﹞防己﹝錢半﹞滑石﹝四錢﹞光杏仁﹝三錢﹞

淸煎三帖。

介按﹕濕與熱合﹐瘀郁不解﹐未能達表通裏﹐勢必蒸發爲黃。玆用辛淡泄濕﹐使內瘀之濕熱下趨﹐則黃從小便而解。

西莊黃跌僕傷筋﹐環跳腫痺作痛﹐脈濡左勁﹐舌黃滑﹐濕熱作瀉。姑宜和絡﹑淸熱﹑利濕。﹝八月十九號戊申初七日﹞

幹地龍﹝錢半﹞百葉煎﹝二錢﹞炒米仁﹝四錢﹞藿梗﹝二錢﹞艸﹝三錢﹞茯苓﹝四錢﹞

通艸﹝錢半﹞車前﹝三錢﹞大腹皮﹝三錢﹞木瓜﹝三錢﹞新會皮﹝錢半﹞﹝引﹞桑枝﹝一尺許﹞

三帖。

介按﹕因跌僕傷筋而濕郁腫痺﹐气窒絡瘀﹐壅閉不宣﹐不通而痛﹐故用地龍﹑﹑桑枝﹐以宣通脈絡。又因濕勝便泄﹐而用健脾滲濕之劑﹐以淸熱止瀉。且米仁﹑木瓜二味﹐爲治濕熱阻滯﹐以致足筋酸痛之妙品。

遺風龐舌滑白﹐脈濡細﹐脘悶﹐溲溺赤﹐汗出津津。宜和中淸利。

焦六曲﹝四錢﹞藿香梗﹝一錢﹞炒穀芽﹝四錢﹞新會皮﹝錢半﹞赤苓﹝三錢﹞蔻殼﹝錢半﹞枳殼﹝錢半﹞省頭艸﹝三錢﹞川朴﹝一錢﹞通艸﹝錢半﹞淡竹葉﹝錢半﹞荷葉﹝一角﹞

三帖。

介按﹕濕濁上干則脘悶﹐胃熱內蒸則汗出﹐病在中焦气分﹐故開中焦气分濕熱﹐兼以和胃爲治。

卷一

燥

盛陵徐閨女秋燥發熱﹐脈浮數﹐咳嗽气急﹐舌微黃﹐渴不多飲﹐癥非輕貌。宜防昏變﹐候正﹝九月初四日。﹞

薄荷﹝錢半﹞桑葉﹝三錢﹞光杏仁﹝三錢﹞象貝﹝三錢﹞連翹﹝三錢﹞蟬衣﹝錢半﹞廣橘紅﹝一錢﹞淡豆豉﹝三錢﹞花粉﹝三錢﹞前胡﹝錢半﹞淡竹葉﹝三錢﹞﹝引﹞活水蘆根﹝一兩﹞

二帖。

介按﹕燥有涼燥﹑溫燥之殊。涼燥治法﹐宜遵《內經》燥淫所勝﹐平以苦溫之旨。而此案系是溫燥之癥﹐卽《內經》所謂燥化於天﹐熱反勝之之候。須防化熱劫液。玆從葉氏上燥治气。辛涼宣上之意﹐而淸燥救肺﹐俾上焦之燥熱﹐逐漸淸解。

蜀阜張閨女秋燥發熱﹐脈滑數﹐嗆咳痰阻。癥非輕貌﹐姑宜淸燥消痰﹝九月十五日。﹞

冬桑葉﹝三錢﹞炒知母﹝錢半﹞白前﹝錢半﹞秦艽﹝錢半﹞象貝﹝三錢﹞光杏仁﹝三錢﹞

甘去毛﹐三片﹞

三帖。

介按﹕此系溫燥化熱﹐爍液成痰而爲嗆咳。最防內合胃熱﹐引動肝風﹐驟變痙厥。治以辛涼淸解﹐滋液豁痰﹐俾痰熱稍蠲﹐則諸證自痊。

義橋徐秋感燥化﹐頭暈而疼﹐咳逆發熱﹐脈右浮滑﹐左微勁﹐舌黃尖紅。姑宜辛涼淸解﹝七月初四日。﹞

薄荷﹝錢半﹞冬桑葉﹝三錢﹞銀花﹝三錢﹞淡竹葉﹝錢半﹞連翹﹝三錢﹞甘菊﹝錢半﹞

焦梔子﹝三錢﹞象貝﹝三錢﹞桔梗﹝錢半﹞前胡﹝錢半﹞橘紅﹝一錢﹞

淸煎。二帖。

介按﹕先哲何廉臣先生曰﹕六气之中﹐惟燥气難明。蓋燥有涼燥﹑溫燥﹑上燥﹑下燥之分。

涼燥者﹐燥之勝气也﹐治以溫潤﹐杏蘇散主之。溫燥者﹐燥之復气也﹐治以淸潤﹐淸燥救肺湯主之。上燥治气﹐吳氏桑杏湯主之。下燥治血。滋燥養營湯主之。今此案系是燥之復气﹐故治法悉宗葉氏辛涼淸宣之意。

大西莊楊童年咳嗽﹐已曾失血﹐脈細右大﹐舌微黃﹐身熱火脹﹐此燥气內逼。宜防成損﹝八月十七日﹞

霜桑葉﹝二錢﹞焦山梔﹝三錢﹞炒知母﹝錢半﹞苦丁茶﹝錢半﹞光杏仁﹝三錢﹞廣郁金﹝三錢﹞川貝﹝錢半﹞銀花﹝二錢﹞池菊﹝二錢﹞橘絡﹝錢半﹞白前﹝錢半﹞

淸煎。三帖。

又童年血後咳嗽較減﹐頃脈兩手皆弦﹐舌尖紅﹐頭暈。宜淸燥以育陰﹝八月二十二日。﹞

冬桑葉﹝三錢﹞南沙參﹝三錢﹞天冬﹝三錢﹞白前﹝錢半﹞光杏仁﹝三錢﹞川貝﹝錢半﹞

女貞子﹝三錢﹞胖大海﹝三錢﹞生石決明﹝六錢﹞橘絡﹝錢半﹞黃艸石斛﹝三錢﹞

淸煎。

介按﹕時令燥气﹐挾肝經之燥火﹐互相上蒸﹐衝肺則咳嗆失血﹐衝腦則頭暈目眩。初診脈細右大﹐治在气分﹐所以咳嗽較減。次則治以淸肝肅肺﹐和胃止血﹐俾肺气復肅降之權﹐則咳暈自止。此後如能再進顧松園之八仙玉液﹐更爲穩妥。又據葉氏《幼科要略》自注云﹕秋燥一證。气分先受﹐治肺爲急。若延綿數十日之久﹐病必入血分﹐又非輕浮肺藥可治。須審體質證端﹐古謂治病當活潑潑地﹐如盤走珠耳。

卷一

溫熱

遺風漏風溫發熱咳嗽﹐气急不耐﹐脈弦數﹐舌濃膩。癥勢非輕﹐宜治防變﹝元月二十九日。﹞

姜半夏﹝三錢﹞萊菔子﹝三錢﹞前胡﹝錢半﹞枳殼﹝錢半﹞光杏仁﹝三錢﹞連翹﹝三錢﹞

焦山梔﹝三錢﹞花粉﹝三錢﹞霜桑葉﹝三錢﹞象貝﹝三錢﹞廣橘紅﹝一錢﹞﹝引﹞竹肉﹝一丸﹞

二帖。

介按﹕風溫先傷肺分﹐肺气不舒﹐以致咳嗽气急﹐脈數舌膩。治法大忌辛溫汗散﹐宜與辛涼輕劑﹐肅降肺气﹐淸解表邪。姜半夏𨿽能消痰止咳﹐尙宜愼用。

安昌徐溫邪未淨﹐脈尙大﹐午後肌熱﹐舌白滑﹐嗆咳面浮﹐大便溏薄。宜養胃﹑淸肺熄邪。

丹參﹝三錢﹞生米仁﹝四錢﹞銀花﹝錢半﹞金沸艸﹝三錢﹐包煎﹞川貝﹝二錢﹞茯苓﹝三錢﹞丹皮﹝二錢﹞通艸﹝錢半﹞省頭艸﹝三錢﹞桔梗﹝錢半﹞白前﹝錢半﹞

淸煎。三帖。

介按﹕溫邪濕熱未淨﹐上衝於肺﹐則咳嗽面浮﹐陰液未復﹐而濕熱蘊蓄則肌熱便溏﹐必先淸肺熱﹐則咳嗽自止﹐滲濕扶脾﹐則便溏自瘥﹐佐淸營熱﹐則肌熱亦退。

惟丹參恐是元參之誤。

白馬山李溫邪上郁﹐頭目不爽﹐脈數﹐舌微黃﹐身熱肢楚。宜淸解爲主﹝二月二十七日。﹞

淡竹葉﹝錢半﹞苦丁茶﹝錢半﹞滑石﹝四錢﹞炒枳殼﹝錢半﹞焦梔子﹝二錢﹞炒遠志肉﹝八分﹞廣郁金﹝三錢﹞炒麥芽﹝三錢﹞甘菊﹝錢半﹞石菖蒲﹝八分﹞幹地龍﹝錢半﹞

淸煎。二帖。

介按﹕溫病發出之途自少陽﹐熱病發出之途由陽明﹐此病由少陽而上郁淸竅﹐則頭目不爽﹐漸次由陽明而化熱﹐故身熱肢楚。今以少陽﹑陽明同治﹐參用地龍﹑竹葉﹐借淸胃絡之熱。

遺風龐溫邪發熱﹐神識乍淸乍憒﹐脈滑數﹐口燥﹐咳逆﹐便閉。宜防變端﹐候正﹝四月十七號三月初二日。﹞

栝蔞皮﹝三錢﹞石菖蒲﹝七分﹞幹地龍﹝錢半﹞焦梔子﹝三錢﹞廣郁金﹝三錢﹞連翹﹝三錢﹞枳殼﹝錢半﹞天花粉﹝錢半﹞銀花﹝錢半﹞光杏仁﹝三錢﹞淡竹葉﹝錢半﹞

淸煎。二帖。

又大便稍下﹐熱猶不解﹐脈滑數﹐咳逆。宜淸上焦爲主﹐不致變端無慮﹝三月初四日。﹞

栝蔞皮﹝三錢﹞淡條芩﹝錢半﹞前胡﹝錢半﹞萊菔子﹝二錢﹞焦山梔﹝三錢﹞廣郁金﹝三錢﹞光杏仁﹝三錢﹞象貝﹝三錢﹞枳殼﹝錢半﹞

二帖。

介按﹕溫邪上受﹐首先犯肺﹐傳於陽明﹐胃熱挾痰而漸逼心胞﹐致神識乍憒﹐口燥咳逆而便閉。治以淸熱化痰﹐芳香宣竅。胃熱淸降則大便稍下。然肺分之餘熱不淸﹐故咳逆未止﹐繼方再淸上焦气分﹐庶無變幻之慮。

漁莊沈﹝婦﹞癸水色尙紫﹐正夾溫邪﹐咳嗽尢甚﹐脈浮大﹐舌紅﹐頭疼身熱。邪熱已極營絡﹐宜淸解消痰﹝杏月十一日。﹞

天花粉﹝三錢﹞象貝﹝三錢﹞元參﹝三錢﹞旋復花﹝三錢﹐包煎﹞連翹﹝三錢﹞甘菊﹝錢半﹞橘紅﹝一錢﹞光杏仁﹝三錢﹞丹參﹝三錢﹞白前﹝錢半﹞銀花﹝錢半﹞﹝引﹞枇杷葉﹝三片﹐去毛﹞

三帖。

介按﹕陰虛內熱則癸水色紫﹐更感溫邪﹐上犯於肺﹐致咳嗽身熱頭疼﹐而脈象浮大﹐足气分熱熾﹐已屬顯然。但兩熱相並﹐易入營分﹐故此方於淸肺止咳之中﹐兼顧營熱爲治。

安昌顧溫熱言譫﹐脈促數﹐舌微黃﹐疹點隱約﹐咳逆﹐發熱﹐肢戰。癥屬棘手。宜防痙厥﹐候正﹝四月二十四號甲辰初八日。﹞

玳瑁﹝一錢﹞紫艸﹝一錢﹞銀花﹝三錢﹞天花粉﹝三錢﹞連翹﹝三錢﹞蟬衣﹝一錢﹞廣郁金﹝三錢﹐杵﹞僵蠶﹝三錢﹞石菖蒲﹝七分﹞象貝﹝三錢﹞老式天竺黃﹝三錢﹞﹝引﹞鮮竹葉一帖。

介按﹕病由肺衛而逼入營分﹐劫液動風﹐以致言譫肢戰。所幸疹現而咳﹐邪勢外達﹐然癥象已屬熱極﹐故用玳瑁﹑紫艸涼解營分﹐餘味開竅豁痰﹐淸熱透邪。洵治溫邪逼入營分之良方。

盛陵龍濕溫雜受﹐中焦格拒﹐脈澀滯﹐舌濃嫩黃﹐便溺不利。藉小陷胸湯﹐防變﹐候正。﹝五月三號甲辰十七日。﹞

杜栝蔞子﹝錢半﹞枳實﹝一錢﹞原滑石﹝四錢﹞炒麥芽﹝三錢﹞姜炒川連﹝八分﹞生楂肉﹝三錢﹞焦梔子﹝三錢﹞光杏仁﹝三錢﹞仙半夏﹝錢半﹞淡竹葉﹝錢半﹞省頭艸﹝三錢﹞

淸煎。二帖。

介按﹕內濕素盛﹐更感溫邪﹐蘊伏中焦﹐化痰而阻其气化之流行﹐故以小陷胸湯加味﹐藉除中焦之濕熱以化痰。

盛陵徐濕熱溫邪雜受﹐寒熱交作﹐脈濡數﹐大便自利﹐舌心灰黃。宜防昏蒙之變。候正。﹝五月十號甲辰二十四日。﹞

焦六曲﹝四錢﹞赤苓﹝四錢﹞原滑石﹝四錢﹞銀花﹝錢半﹞連翹﹝三錢﹞大豆捲﹝三錢﹞

防己﹝錢半﹞石菖蒲﹝五分﹞仙半夏﹝錢半﹞陳皮﹝錢半﹞淡黃芩﹝錢半﹞

淸煎。二帖。

介按﹕濕熱凝滯﹐大便自利﹐感受溫邪﹐寒熱交作﹐最怕濕阻气機﹐挾痰而上蒙淸竅﹐變現神識昏憒。此癥旣不能表﹐又不能下﹐故治法以宣竅而淸濕熱爲首要。

道墟陶濕溫雜受﹐煩熱口燥﹐身發疹斑﹐神識乍淸乍憒﹐脈數舌黃。淸竅失聰﹐癥屬棘手。宜防厥閉﹐候正。﹝五月二十三號乙巳初七日。﹞

焦梔子﹝三錢﹞貫眾﹝二錢﹞銀花﹝二錢﹞牛蒡子﹝錢半﹞淡豆豉﹝三錢﹞蟬衣﹝錢半﹞

連先服牛黃淸心丸一粒﹐一帖。

介按﹕濕熱相蒸﹐先阻气分﹐津液被爍﹐未能上升﹐是以煩熱口燥﹐日久不解﹐邪熱無處發泄﹐漸走營分﹐則神昏譫語﹐上蒙淸竅﹐則耳聾無聞。幸喜肺胃之邪﹐漸從疹斑而透現。然癥勢已在險途﹐故治以芳香通神﹐淡滲宣竅﹐俾穢濁濕邪﹐由此分消。

盛陵蔣熱入血室﹐疹斑稍現﹐舌黃滑﹐脘悶﹐大便瀉痢﹐微熱。勢在重險﹐宜淸解﹐防厥。﹝六月二十一號丙午初七日。﹞

貫眾﹝二錢﹞碧玉散﹝三錢﹐荷包﹞大豆捲﹝三錢﹞小靑艸﹝一錢﹞原滑石﹝四錢﹞赤苓﹝四錢﹞連翹﹝三錢﹞通艸﹝錢半﹞銀花﹝三錢﹞炒枳殼﹝錢半﹞省頭艸﹝錢半引﹞活水蘆根﹝一兩﹞

二帖。

又血捨已淸﹐瀉痢較差﹐脈濡數﹐舌黃﹐嗆咳﹐微熱不淸﹐胸前發斑白。宜淸解爲主。﹝六月念四號丙午初十日﹞。

淡竹葉﹝錢半﹞銀花﹝三錢﹞省頭艸﹝錢半﹞桔梗﹝錢半﹞京川貝﹝二錢﹞赤苓﹝四錢﹞

廣郁金﹝三錢﹞大豆捲﹝三錢﹞碧玉散﹝四錢﹐荷包﹞小靑艸﹝一錢﹞通艸﹝錢半﹞

淸煎二帖。

又瀉痢已瘥﹐身熱亦退﹐脈濡細﹐脘腹脹悶﹐咳逆宜治﹐防變﹝七月四號丙午二十日。﹞

桔梗﹝錢半﹞枳殼﹝錢半﹞新會皮﹝錢半﹞白前﹝錢半﹞川貝﹝二錢﹞赤苓﹝四錢﹞廣郁金﹝三錢﹞蔻殼﹝錢半﹞佩蘭﹝錢半﹞通艸﹝錢半﹞穀芽﹝四錢﹞﹝引﹞荷葉﹝一角﹞

三帖。

介按﹕伏熱由陽明而陷入血室﹐血下則陽熱上浮﹐而神識不淸﹐語言譫妄。張仲景屢有刺期門之訓﹐因期門是肝經之募﹐瀉其熱而通其經﹐則汗得徧身而蓄熱外泄﹐下血自止而譫語自已。此案治法﹐𨿽不宗小柴胡湯之例﹐而悉遵仲景無犯胃气及上二焦之戒﹐仍以淸熱利竅﹐俾郁熱外泄而疹斑透現﹐確是良法。但肝經之熱﹐恐難速解﹐故防劫液動風而變痙厥。幸其郁熱漸由大腸而自尋出路﹐治以淸解而斑更現﹐瀉痢較差﹐身熱亦退﹐初二兩方之著力﹐顯然可見。惟初方旣用碧玉散﹐則滑石可以去之。第三方若再注重淸解﹐庶免久咳之累。

西莊易血捨已淸﹐脈數﹐气口滑﹐嗆咳頭暈﹐身熱未退﹐舌黃尖紅﹐腰疼肢楚。還防變幻﹐候正。﹝五月二十號乙巳初四日。﹞

栝蔞根﹝三錢﹞冬桑葉﹝三錢﹞象貝﹝三錢﹞幹地龍﹝錢半﹞連翹﹝三錢﹞甘菊﹝錢半﹞

廣橘紅﹝一錢﹞光杏仁﹝三錢﹞前胡﹝錢半﹞貫眾﹝二錢﹞老式天竺黃﹝錢半﹞﹝引﹞竹肉﹝一丸﹞

二帖。

介按﹕溫邪由肺而傳於胃﹐表邪𨿽解而裏熱尙在燻蒸﹐是以肌熱未退﹐上燻於肺﹐則嗆咳頭暈。故治法仍以肅降肺气﹐蠲除胃熱﹐俾胃熱淸解﹐則身熱咳嗽可除。因其腰疼肢楚﹐又佐地龍善走經絡以退熱。

遺風徐冬溫汗出發熱﹐脈數右勁﹐舌心黃濃。咳逆吸短﹐右脇刺痛﹐神識乍憒。癥勢重險﹐宜防厥閉﹐候正﹝十月十二日。﹞

幹地龍﹝錢半﹞象貝﹝三錢﹞冬桑葉﹝三錢﹞牛蒡子﹝錢半﹞連翹﹝三錢﹞前胡﹝錢半﹞

原郁金﹝三錢﹞橘紅﹝一錢﹞光杏仁﹝三錢﹞銀花﹝錢半﹞老式天竺黃﹝二錢﹞捲心竹葉﹝三十片﹞

二帖。

又右脇猶痛﹐脈滑數﹐舌黃﹐吸粗﹐咳逆痰阻﹐神色乍憒﹐還防變幻。

幹地龍﹝錢半﹞石菖蒲﹝八分﹞前胡﹝錢半﹞廣郁金﹝三錢﹞銀花﹝三錢﹞連翹﹝三錢﹞

炒淡黃芩﹝錢半﹞絲瓜絡﹝錢半﹞賴橘紅﹝八分﹞光杏仁﹝三錢﹞老式天竺黃﹝二錢﹞枇杷葉﹝三片﹐去毛﹞

三帖。

介按﹕冬溫犯肺﹐不得外解﹐最易逆傳心胞﹐而現神識昏憒。玆以溫邪激動肝陽﹐爍液成痰﹐阻滯气機而致咳逆吸促﹐右脇刺痛。治以辛涼之劑﹐整肅肺胃之痰﹐而解气分之熱。然至次診﹐神色猶憒﹐癥勢已屬棘手矣。

卷二

咽喉

白馬山李溫熱寒熱﹐脈弦寸口芤﹐嗆咳咽痛﹐舌白尖赤。癥屬陰虛﹐宜防喉燥。

元參﹝三錢﹞橘紅﹝一錢﹞金果欖﹝錢半﹞桑葉﹝三錢﹞象貝﹝三錢﹞焦山梔﹝三錢﹞

光杏仁﹝三錢﹞射幹﹝錢半﹞馬勃﹝錢半﹞白前﹝錢半﹞胖大海﹝三錢﹞﹝引﹞枇杷葉﹝五片﹐去毛﹞

三帖。

又咽痛稍瘥﹐脈弦右寸大﹐舌黃紅﹐嗆咳﹐寒熱不淸﹐宜防喉燥﹝二月十二日。﹞

元參﹝三錢﹞薄荷﹝錢半﹞金果欖﹝錢半﹞桔梗﹝二錢﹞象貝﹝三錢﹞橘紅﹝錢半﹞粉丹皮﹝二錢﹞甘艸﹝八分﹞馬勃﹝錢半﹞炒知母﹝錢半﹞山茶花﹝錢半﹞﹝引﹞枇杷葉﹝五片﹞

三帖。

又咳逆稍減﹐自利未除﹐脈濡數﹐舌滑根焦﹐尙潤形光﹐最怕變幻。﹝四月二十一號甲辰初五日。﹞

桔梗﹝錢半﹞銀花﹝錢半﹞廣郁金﹝三錢﹞淡竹葉﹝錢半﹞連翹﹝三錢﹞大豆捲﹝三錢﹞

橘紅﹝一錢﹞蔻仁﹝七分﹐衝﹞光杏仁﹝三錢﹞赤苓﹝四錢﹞通艸﹝錢半﹞

淸煎二帖。

介按﹕張仲景云﹕少陰病﹐下利咽痛﹐胸滿心煩者﹐豬膚湯主之。今此案﹐是屬伏气自少陰而內發之咽痛﹐𨿽不用豬膚湯﹐而初方以宣散溫邪﹐淸火解毒﹐得以咽痛少瘥﹐次方則從甘桔湯加味﹐以淸少陰內發之熱﹐而咳逆稍減。三方因其自利﹐兼用辛淡滲濕﹐俾濕走脾健﹐自能告痊。

卷二

耳目口齒

漁莊沈女孩邪火上郁﹐始喉痺﹐繼及耳內頤部﹐延久不淸﹐鼻塞气粗。宜淸上焦爲主。

桔梗﹝錢半﹞苦丁茶﹝錢半﹞焦山梔﹝三錢﹞淡竹葉﹝三錢﹞連翹﹝三錢﹞光杏仁﹝三錢﹞僵蠶﹝錢半﹞人中黃﹝錢半﹞夏枯艸﹝三錢﹞銀花﹝二錢﹞通艸﹝錢半﹞

淸煎三帖。

介按﹕風熱之邪﹐幹於上焦气分﹐以致淸竅不利﹐而喉痛頤腫﹐故治法以淸解宣散。

安昌王風熱目澀﹐頭疼胃餒﹐脈浮弦﹐嗆咳﹐便結﹐舌微黃。宜淸疏爲妥。

桑葉﹝三錢﹞蔓荊子﹝三錢﹞天麻﹝八分﹞生石決明﹝六錢﹞甘菊花﹝二錢﹞刺蒺藜﹝三錢﹞杏仁﹝三錢﹞丹皮﹝二錢﹞蕤仁﹝錢半﹞靑葙子﹝三錢﹞谷精珠﹝三錢﹞

淸煎四帖。

又風熱未淨﹐脈弦濡﹐頭疼已減。目澀胃餒。仍遵前法爲妥﹝十二月十二日。﹞

桑葉﹝三錢﹞釵斛﹝三錢﹞煨天麻﹝八分﹞蔓荊子﹝三錢﹞甘菊﹝一錢﹞生石決明﹝六錢﹞刺蒺藜﹝三錢﹞穀芽﹝四錢﹞蕤仁﹝錢半﹞蠍梢﹝二錢﹞谷精珠﹝三錢﹞

淸煎四帖。

又胃气尙餒﹐脈虛細﹐舌微黃﹐夜寐少安。姑宜養胃凝神。

釵斛﹝三錢﹞炒棗仁﹝三錢﹞穀芽﹝四錢﹞遠志﹝八分﹞夜交藤﹝三錢﹞茯神﹝四錢﹞

石決明﹝六錢﹞丹皮﹝二錢﹞蕤仁﹝錢半﹞丹參﹝三錢﹞刺蒺藜﹝三錢﹞

淸煎四帖。

介按﹕《局方》蟬花散﹐爲治肝經郁熱﹐風毒上攻﹐以致眼目澀痛之良劑。今此人頭疼咳嗽﹐是屬風熱郁於肺經﹐故加杏仁以止咳﹐蕤仁以退赤﹐洵是對癥發藥。惟初診之方﹐系從蟬花散脫胎﹐則蟬衣不必減去﹐俾風熱容易退淨﹐次診又加蠍梢﹐尢能善祛肝經蘊熱﹐亦爲佳妙。三診則肝熱𨿽退﹐胃液未復﹐致肝不藏魂而夜寐少安﹐故以養胃柔肝﹐安神退熱以善後。

盛陵徐溫邪上郁﹐齒浮口臭﹐牙縫出血﹐脈細數﹐肢木。宜防牙疳。

淡竹葉﹝三錢﹞烏元參﹝三錢﹞細生地﹝三錢﹞天花粉﹝三錢﹞人中黃﹝三錢﹞僵蠶﹝錢半﹞丹皮﹝三錢﹞生石決明﹝六錢﹞銀花﹝三錢﹞焦山梔﹝三錢﹞知母﹝錢半﹞

淸煎四帖。

介按﹕胃脈絡於上齦﹐大腸脈絡於下齦﹐而胃又爲五臟六腑之海﹐最善容納﹐邪熱入胃﹐逼動肝陽﹐血溢而上結於齦﹐轉成牙疳。此方淸肝涼胃﹐爲治牙疳之良劑。

卷二

咳嗽

某新邪咳嗽气急﹐右脇刺痛﹐宜防血溢之變﹝五月初三日。﹞

幹地龍﹝錢半﹞枳殼﹝錢半﹞金沸艸﹝三錢﹞光杏仁﹝三錢﹞象貝﹝三錢﹞廣郁金﹝三錢﹞

焦梔子﹝三錢﹞馬兜鈴﹝一錢﹞白前﹝錢半﹞橘絡﹝錢半﹞前胡﹝錢半﹞鮮竹肉﹝一丸﹞

二帖。

介按﹕此是溫邪爍肺﹐故治以淸肺寧絡之方。

安昌徐咳嗆不已﹐脈弦細﹐口甜﹐舌色嫩黃。宜淸肺胃以化痰。

栝蔞皮﹝三錢﹞仙半夏﹝錢半﹞廣橘紅﹝一錢﹞金沸花﹝三錢﹐包煎﹞光杏仁﹝三錢﹞

炒川連﹝七分﹞茯苓﹝四錢﹞石決明﹝五錢﹞紫菀﹝錢半﹞白前﹝錢半﹞冬瓜子﹝三錢﹞川貝﹝錢半﹞

淸煎四帖。

介按﹕肝熱爍肺﹐脾濕釀痰﹐此方淸宣肺气﹐兼平肝熱。又佐滲濕化痰爲治。

某咳痰不爽﹐脈弦﹐舌微白﹐臍下气機不運。姑宜淸气消痰爲主﹝四月念三日。﹞

栝蔞皮﹝三錢﹞霜桑葉﹝三錢﹞金沸花﹝三錢﹐包煎﹞炒枳殼﹝錢半﹞川貝﹝錢半﹞石決明﹝六錢﹞廣郁金﹝一錢﹞新會皮﹝錢半﹞光杏仁﹝三錢﹞白前﹝錢半﹞焦梔子﹝三錢﹞

淸煎三帖。

介按﹕肝陽逆阻樞機﹐以致肺气不宣。治以淸宣肺痺﹐平肝理气﹐庶幾痰蠲肝和﹐而諸恙自瘳。

安昌髙舌白滑﹐脈細數﹐咳嗽痰迷﹐咯不易出﹐气逆﹐周身骨骱痛。宜防損。﹝五月念三日。﹞

北沙參﹝三錢﹞生石決明﹝六錢﹞甜杏仁﹝三錢﹞炙甘艸﹝八分﹞茯苓﹝四錢﹞川貝﹝二錢﹞懷藥﹝二錢﹞冬瓜子﹝三錢﹞生地﹝三錢﹞紫菀﹝錢半﹞鹽水炒橘紅﹝一錢﹞

淸煎五帖。

又咳不減﹐喉中貯痰不爽﹐咳不易出﹐脈濡細﹐舌滑﹐頭暈肢楚。宜淸气熄風﹐利濕化痰﹝六月初五日﹞。

栝蔞皮﹝三錢﹞煨天麻﹝八分﹞冬瓜子﹝三錢﹞生石決明﹝四錢﹞川貝﹝三錢﹞白蒺藜﹝三錢﹞茯苓﹝四錢﹞通艸﹝錢半﹞甘菊﹝錢半﹞光杏仁﹝三錢﹞廣橘紅﹝一錢﹞

淸煎四帖。

又濕釀成痰﹐喉中咯不易出﹐舌滑﹐大便不快。仍遵前法損益。

栝蔞皮﹝三錢﹞金沸花﹝三錢﹐包煎﹞川貝﹝二錢﹞通艸﹝錢半﹞廣橘紅﹝一錢﹞廣郁金﹝三錢﹞杏仁﹝三錢﹞焦山梔﹝三錢﹞茯苓﹝四錢﹞紫菀﹝錢半﹞桑葉﹝三錢﹞

淸煎四帖。

介按﹕肝陽上越﹐挾濕化痰﹐阻滯气機﹐以致咳嗽而咯痰不爽。初方健脾養胃﹐淸肺滲濕﹐繼則參以平肝熄風﹐終則淸宣肺气﹐兼滲濕熱。三方之中﹐以次方尢爲靈動。

某濕熱釀痰﹐脈濡細﹐舌微白﹐咳逆﹐右脇刺痛﹐溲溺赤﹐腹痛。宜淸气﹑和絡﹑化痰。

栝蔞皮﹝三錢﹞枳殼﹝錢半﹞光杏仁﹝三錢﹞降香﹝七分﹞廣郁金﹝三錢﹞象貝﹝三錢﹞

絲瓜絡﹝三錢﹞橘紅﹝一錢﹞幹地龍﹝錢半﹞通艸﹝錢半﹞白前﹝錢半﹞

淸煎二帖。

介按﹕濕痰阻肺﹐以致咳久脇痛﹐故治以滲濕化痰兼和絡。

大西莊宋嗆咳喉癢﹐脈弦細﹐舌轉微白﹐潮熱較差﹐食入惡心。宜淸肺胃化痰。﹝四月十六號癸卯二十九日。﹞

紫菀﹝二錢﹞光杏仁﹝三錢﹞炒穀芽﹝四錢﹞白前﹝錢半﹞川貝﹝錢半﹞茯苓﹝四錢﹞

蔻殼﹝一錢﹞橘紅﹝一錢﹞仙半夏﹝錢半﹞靑蒿梗﹝一錢﹞通艸﹝錢半﹞

淸煎三帖。

又潮熱不淸﹐脈弦細數﹐咳嗽如前﹐溲溺赤。宜淸熱﹑通肺﹑化痰﹐防血溢。﹝四月念三號甲辰初七日。﹞

秦艽﹝錢半﹞霜桑葉﹝三錢﹞白前﹝錢半﹞焦山梔﹝三錢﹞丹皮﹝二錢﹞川貝﹝二錢﹞

廣橘紅﹝一錢﹞通艸﹝錢半﹞靑蒿梗﹝一錢﹞地骨皮﹝三錢﹞杏仁﹝三錢﹞

淸煎三帖。

介按﹕陰虛熱盛﹐灼液成痰而爲咳嗽﹐今以舌轉微白﹐繼則溲溺變赤﹐是屬更感新邪之候﹐肺胃疊次受戕﹐肝陽上越莫制。前後兩方﹐旣淸內熱﹐又祛新邪。但陰液驟難恢復﹐已屬難治之癥﹐後聞斯人於六月望邊竟至不起。錄之以爲辧証之一助。

遺風龐咳嗽不已﹐脈尙虛數﹐胃納已和。宜潤肺以淸降。﹝四月十二日。﹞

生玉竹﹝三錢﹞霜桑葉﹝三錢﹞栝蔞皮﹝三錢﹞馬兜鈴﹝一錢﹞川貝﹝錢半﹞茯神﹝四錢﹞光杏仁﹝三錢﹞款冬花﹝三錢﹞白前﹝錢半﹞廣橘絡﹝錢半﹞焦山梔﹝三錢﹞生石決明﹝五錢﹞

淸煎四帖。

介按﹕此方淸肺養胃以柔肝﹐爲治咳嗽善後之妙劑。

安昌施咳嗽未除﹐脈小數﹐仍屬汗出﹐微熱已退﹐姑宜淸肺斂液﹝五月一號甲辰十五日。﹞

北沙參﹝三錢﹞紫菀﹝二錢﹞白薇﹝三錢﹞白石英﹝三錢﹞茯神﹝四錢﹞川貝﹝錢半﹞

炒白芍﹝錢半﹞炙橘紅﹝一錢﹞生牡蠣﹝四錢﹞甜杏仁﹝三錢﹞炒棗仁﹝三錢﹞

淸煎四帖。

介按﹕心在天爲熱﹐其液爲汗﹐玆以心火不寧﹐刑肺咳嗽﹐气泄而身熱汗出﹐故以補益心神﹐斂液淸肺爲治。

安昌王﹝年五十餘歲﹞酒濕傷肺﹐咳嗽气急﹐痰稠﹐脈滑數﹐舌赤﹐苔薄膩。尢防變幻﹐候正。﹝八月六日丁未念四日﹞

栝蔞皮﹝三錢﹞廣橘紅﹝一錢﹞原滑石﹝四錢﹞炒知母﹝錢半﹞象貝﹝三錢﹞天竺黃﹝錢半﹞

廣郁金﹝三錢﹞前胡﹝錢半﹞光杏仁﹝三錢﹞生菔子﹝二錢﹞法半夏﹝錢半﹞﹝引﹞枇杷葉﹝五片﹞

一帖。

介按﹕酒濕釀痰﹐壅滯气機﹐肺失治節之權﹐而气急咳嗽﹐玆以淸肺气而滌稠痰﹐方𨿽對證。但髙年患此﹐是屬危險重癥。案中尢防變幻之語﹐洵是經驗之談。後聞斯人﹐只過四五日而逝世﹐可見醫家臨證﹐全在診斷確鑿﹐審愼周詳也。

安昌李﹝婦﹞嘔減熱緩﹐嗆咳渴飲﹐脈滑數﹐經停月餘﹐小溲稍利﹐偶有呃逆﹐脘痛。

宜宣肺﹑和中﹑化痰。﹝九月補五日。﹞

栝蔞皮﹝三錢﹞射幹﹝錢半﹞廣橘白﹝一錢﹞白前﹝二錢﹞廣郁金﹝三錢﹞光杏仁﹝二錢﹞焦山梔﹝三錢﹞柿蒂﹝七隻﹞川貝母﹝二錢﹞霜桑葉﹝三錢﹞天花粉﹝三錢﹞﹝引﹞枇杷葉﹝五片﹞

三帖。

又嘔逆已瘥﹐脈小滑﹐經停月餘﹐嗆咳脘悶﹐气沖欲嘔。宜淸養肺胃化痰。﹝九月初九日。﹞

黃艸斛﹝三錢﹞川貝﹝錢半﹞大腹絨﹝三錢﹞藿梗﹝二錢﹞橘白﹝一錢﹞扁豆衣﹝三錢﹞

廣郁金﹝三錢﹞綠萼梅﹝錢半﹞桑葉﹝三錢﹞炒穀芽﹝四錢﹞蔻殼﹝錢半﹞鮮枇杷葉﹝七片﹐去毛﹞

三帖。

又嗆咳未除﹐舌紅﹐潮熱﹐脈滑數﹐經停﹐胸悶心惕。宜淸養肺胃爲主。﹝九月十三日。﹞

南沙參﹝三錢﹞冬桑葉﹝三錢﹞橘紅﹝一錢﹞炒知母﹝錢半﹞地骨皮﹝三錢﹞川貝母﹝錢半﹞

穀芽﹝錢半﹞綠萼梅﹝錢半﹞銀胡﹝一錢﹞紫菀﹝二錢﹞黃艸石斛﹝三錢﹞鮮枇杷葉﹝七片﹞

三帖。

介按﹕肝經郁熱上升﹐犯胃則嘔惡呃逆﹐衝肺則咳嗆脘悶﹐日久而痰气凝滯﹐經隧不宣。初方宣肺化痰﹐繼則養胃淸肝﹐終則又參入滋液退熱。方法頗有次序。

大西莊沈﹝婦﹞气喘嗆咳﹐右脈小數﹐左關弦細﹐舌灰黃底紅﹐癸水不調﹐外寒內熱﹐胃鈍便閉。宜防血溢。﹝十月初九日。﹞

霜桑葉﹝三錢﹞光杏仁﹝三錢﹞栝蔞皮﹝三錢﹞南沙參﹝三錢﹞川貝﹝二錢﹞甘菊﹝二錢﹞焦山梔﹝三錢﹞橘紅﹝一錢﹞紫菀﹝錢半﹞白前﹝錢半﹞穀芽﹝四錢﹞﹝引﹞枇杷葉﹝五片﹐去毛﹞

三帖。

介按﹕肝陰素虧﹐厥陽上衝肺胃﹐肺气失於淸肅﹐以致咳喘而大便不爽﹐兼以陰虛內熱﹐陽微外寒。治以淸宣肺痺﹐養胃液而制肝逆。

柯橋王咳嗽較減﹐脈虛﹐左弦細﹐腰疼﹐癸澀早期﹐還宜前法加減爲妥。

紫菀﹝二錢﹞南沙參﹝三錢﹞川斷﹝三錢﹞當歸﹝錢半﹞川貝﹝錢半﹞甜杏仁﹝三錢﹞

炒杜仲﹝二錢﹞炒白芍﹝錢半﹞丹皮﹝三錢﹞橘絡﹝錢半﹞生地﹝四錢﹐砂仁五分拌炒﹞小橘餅﹝三枚﹞

四帖。

介按﹕經水趲早﹐血熱之徵﹐脈虛腰疼﹐腎虛之候。咳嗽略減﹐是肺气略見淸肅。脈虛而細﹐是胃液尙未恢復。故其方法﹐旣以淸養肺胃﹐又佐滋液補腎。

遺風龐﹝婦﹞嗆咳頭暈﹐左脈弦細﹐气口搏大﹐形寒﹐鈍胃﹐經停二月餘。宜淸肺胃熄風。﹝三月念號癸卯初二日。﹞

南沙參﹝三錢﹞桔梗﹝錢半﹞穀芽﹝四錢﹞桑葉﹝三錢﹞蘇梗﹝錢半﹞川貝﹝二錢﹞川斷﹝三錢﹞甘菊﹝錢半﹞紫菀﹝二錢﹞光杏仁﹝三錢﹞炒杜仲﹝三錢﹞

淸煎四帖。

介按﹕肝陽化風﹐旋擾不息﹐時屆春令﹐肝陽愈旺﹐更受外風﹐逆乘肺胃﹐遂致嗆咳頭暈。玆以柔肝養胃﹐淸肺疏風﹐乃是對癥療法。

遺風龐﹝婦﹞咳嗽稍減﹐腹中瘕塊不利﹐嘔惡涎沫﹐癸不及期。宜淸肺﹑平肝﹑調經。

紫菀﹝錢半﹞生牡蠣﹝四錢﹞仙半夏﹝錢半﹞茺蔚子﹝三錢﹞川貝﹝錢半﹞香附﹝三錢﹞

廣橘紅﹝一錢﹞玫瑰花﹝五朵﹞甜杏仁﹝三錢﹞釵斛﹝三錢﹞生款冬﹝三錢﹞枇杷葉﹝五片﹐去毛﹞

四帖。

介按﹕衝脈爲病﹐气逆裏急﹐在男子則爲內疝﹐女子則爲瘕聚。今衝脈之气上逆﹐犯胃則嘔吐涎沫﹐衝肺則咳嗆不止。且衝脈卽是血海﹐隸於陽明﹐細揣病情﹐治宜鎭衝養胃。玆因腹瘕嘔惡﹐治以淸肺平肝﹐方法極佳。如能酌用鎭衝養胃之品﹐則奏效尢捷矣。

漁莊沈大便已通﹐胃气稍振﹐脈虛細﹐舌滑白。宜養胃凝心神。﹝九月十二日。﹞

釵斛﹝三錢﹞丹參﹝三錢﹞穀芽﹝四錢﹞新會皮﹝錢半﹞省頭艸﹝三錢﹞光杏仁﹝三錢﹞

遠志﹝八分﹞淡竹葉﹝錢半﹞川貝﹝二錢﹞抱木茯神﹝四錢﹞合歡皮﹝三錢﹞

介按﹕此是咳嗆之後﹐肺胃津液未復﹐故以淸肺養胃﹐兼安心神爲治。

卷二

咳血

陡王﹝婦﹞肝气作痛﹐脈弦﹐經閉﹐咳痰帶紅﹐損怯已成﹐非輕藐之癥﹝六月初九日﹞

紫菀﹝錢半﹞廣橘紅﹝錢半﹞左金丸﹝八分﹞白石英﹝三錢﹞光杏仁﹝三錢﹞川貝﹝三錢﹞降香﹝七分﹞綠萼梅﹝錢半﹞生牡蠣﹝四錢﹞茜艸﹝錢半﹞澤蘭﹝錢半﹞藕節﹝三个﹞

四帖。

介按﹕左升屬肝﹐右降屬肺﹐玆以胃憊而肝陽橫逆無制﹐肺失下降之權﹐以致咳血經閉﹐此方是泄肝降气﹐和血通絡之意。

安昌龐肝陽爍肺﹐咳痰帶紅﹐脈弦數﹐舌色透明﹐便血﹐防損。﹝二月初十日。﹞

霜桑葉﹝三錢﹞光杏仁﹝三錢﹞焦山梔﹝三錢﹞粉丹皮﹝二錢﹞炒驢膠﹝錢半﹞生石決明﹝六錢﹞川貝﹝錢半﹞生米仁﹝四錢﹞山茶花﹝錢半﹞銀花炭﹝二錢﹞橘絡﹝錢半﹞

淸煎四帖。

又痰紅較差﹐脈弦勁﹐嗆咳不已﹐咽痛已減。宜淸肺化痰。﹝二月二十日。﹞

生地﹝四錢﹞生石決明﹝六錢﹞川石斛﹝三錢﹞炒驢膠﹝錢半﹞杏仁﹝三錢﹞川貝﹝二錢﹞生白芍﹝錢半﹞雞子黃﹝一枚﹞元參﹝二錢﹞側柏炭﹝三錢﹞女貞子﹝三錢﹞

淸煎五帖。

又咳嗽仍屬帶紅﹐脈勁數﹐肝陽上升。宜淸降爲主。﹝三月初七日。﹞

生地﹝四錢﹞桑葉﹝三錢﹞側柏炭﹝三錢﹞小蘇艸﹝二錢﹞光杏仁﹝三錢﹞生石決明﹝六錢﹞

天冬﹝二錢﹞茜根﹝三錢﹞元參﹝三錢﹞焦山梔﹝三錢﹞橘紅﹝錢半﹞茅根﹝一兩﹐煎湯﹞

五帖。

介按﹕《內經》云﹕陽絡傷則血外溢﹐陰絡傷則血內溢。諒以怒勞動肝﹐暗耗營陰﹐肺與大腸均受其戕﹐而逼血妄行﹐久延愈劇。前後三方﹐僉以柔肝肅肺﹐淸熱育陰﹐深合病機﹐故多奏效。

安昌胡咳血气促﹐脈弦數﹐舌微黃﹐寒熱交作﹐此木火刑肺。宜淸少陽爲主。

霜桑葉﹝三錢﹞杜栝蔞皮﹝錢半﹞小薊艸﹝三錢﹞淮牛膝﹝三錢﹞生石決明﹝六錢﹞川貝﹝二錢﹞淡竹葉﹝錢半﹞白薇﹝三錢﹞焦梔子﹝三錢﹞茜艸根﹝二錢﹞橘絡﹝錢半﹞

淸煎三帖。

又血已除﹐咳嗽气促不已﹐脈數﹐舌黃﹐肝火猶熾。宜淸降爲妥﹝十二月初二日。﹞

紫菀﹝錢半﹞桑葉﹝三錢﹞白前﹝錢半﹞女貞子﹝三錢﹞天冬﹝二錢﹞生石決明﹝六錢﹞

川貝﹝二錢﹞穀芽﹝四錢﹞徧金釵﹝三錢﹞光杏仁﹝三錢﹞淡秋石﹝八分﹞

淸煎四帖。

介按﹕陽明脈絡日衰則發冷﹐陰虧而陽不潛藏則發熱﹐總之﹐肝陽橫逆而血上溢﹐故初方以柔肝肅肺﹐降气涼血而獲效。次方於淸降之中﹐參用養胃﹐立法秩序井然。

張兪咳血未除﹐脈數﹐右關弦﹐胸悶﹐舌微黃。宜淸降消痰。

杜栝蔞皮﹝錢半﹞淡竹葉﹝錢半﹞焦梔子﹝三錢﹞赤芍﹝錢半﹞京川貝﹝二錢﹞廣橘絡﹝錢半﹞光杏仁﹝三錢﹞參三七﹝一錢﹞小薊艸﹝三錢﹞白前﹝錢半﹞紫菀﹝錢半﹞

淸煎四帖。

介按﹕胃熱衝肺﹐逼血上溢﹐誠以胃脘當心﹐是肝經交絡所過之處。玆因肝胃郁熱衝肺﹐而覺脘悶﹐治以淸肺和絡﹐涼血消瘀﹐用藥頗爲穩妥。

安昌徐遭忿動肝﹐气沖咳血﹐脈弦細﹐舌微黃。姑宜淸降消痰。﹝三月初七日。﹞

蘇子﹝錢半﹞焦山梔﹝三錢﹞茜根﹝三錢﹞紫菀﹝錢半﹞川貝﹝二錢﹞橘絡﹝錢半﹞光杏仁﹝三錢﹞天冬﹝二錢﹞降香﹝七分﹞白薇﹝二錢﹞小薊艸﹝三錢﹞

淸煎五帖。

介按﹕嗔怒動及肝陽﹐血隨气逆﹐此方宗繆仲醇气爲血帥之意﹐確是對癥良劑。

安昌王陰虛內熱﹐便結﹐脈細數﹐精關不固﹐咳痰帶紅。宜存陰爲主﹝六月念七日﹞

徧金釵﹝三錢﹞焦梔子﹝三錢﹞光杏仁﹝三錢﹞茜根﹝錢半﹞川貝﹝二錢﹞側柏炭﹝三錢﹞

炒知母﹝錢半﹞小薊艸﹝三錢﹞生地﹝四錢﹞柏子仁﹝三錢﹞廣橘絡﹝錢半﹞鮮荷葉﹝一角﹞

四帖。

介按﹕夏月藏陰﹐冬月藏陽﹐玆際夏令﹐適逢液虧之體﹐而陽不潛伏﹐升則血溢﹐降則遺精。此方滋陰淸熱﹐和血肅肺﹐治法極佳。

安昌黃肝陽爍肺﹐咳嗽帶紅﹐脈弦﹐迎風頭疼﹐舌心光﹐耳鳴作痛。宜淸少陽爲主。

冬桑葉﹝三錢﹞甘菊﹝二錢﹞光杏仁﹝三錢﹞焦梔子﹝三錢﹞石決明﹝六錢﹞川貝﹝二錢﹞

側柏炭﹝三錢﹞苦丁茶﹝錢半﹞炒驢膠﹝錢半﹞丹皮﹝三錢﹞釵斛﹝三錢﹞淡竹葉﹝錢半﹞

淸煎五帖。

介按﹕陰液未能上承﹐厥陽燔燎不已﹐衝肺則咳嗽帶紅﹐挾膽熱而上蒙淸竅﹐則頭疼耳鳴。此方養胃肅肺﹐兼淸肝膽之熱﹐確是治病必求於本之義。

安昌徐痰血已除﹐脈虛數﹐咳嗽不已﹐气逆。宜淸降爲主。﹝四月初七日。﹞

霜桑葉﹝三錢﹞廣橘絡﹝錢半﹞淡竹葉﹝錢半﹞栝蔞皮﹝錢半﹞光杏仁﹝三錢﹞焦梔子﹝三錢﹞生石膏﹝六錢﹞象貝﹝三錢﹞馬兜鈴﹝一錢﹞白前﹝錢半﹞前胡﹝錢半﹞

淸煎三帖。

介按﹕此是痰血已除。肺胃餘熱未淸之證﹐故治以降气淸胃爲主。

卷二

喘

安昌婁陰火上升﹐咳嗽气喘﹐著枕不耐﹐脈滑數﹐舌黃燥底赤。宜防變幻﹐候正。﹝二月七號壬寅十九日。﹞

鮮生地﹝六錢﹞栝蔞子﹝三錢﹞白石英﹝三錢﹞賴橘紅﹝八分﹞陳萸肉﹝錢半﹞川貝﹝二錢﹞天冬﹝二錢﹞海石﹝三錢﹞粉丹皮﹝二錢﹞杜兜鈴﹝錢半﹞光杏仁﹝三錢﹞﹝引﹞靑鉛﹝一三帖。

又據述痰气稍平﹐胃鈍﹐浮腫溺少﹐恐痰壅致險﹐仍遵前法加減﹐候正。﹝四月十二號癸卯念五日。﹞

栝蔞子﹝三錢﹞蘇子﹝二錢﹞炒穀芽﹝四錢﹞海金沙﹝四錢﹞川貝﹝三錢﹞橘紅﹝一錢﹞

白石英﹝三錢﹞杜赤豆﹝四錢﹞光杏仁﹝三錢﹞通艸﹝錢半﹞紫菀﹝二錢﹞

淸煎二帖。

介按﹕喘病之因﹐在肺爲實﹐在腎爲虛﹐此則虛實兼夾﹐肺腎同病﹐虛則虛於腎之不固﹐實喘不能著枕。初方鎭攝固納﹐淸宣肅降﹐得以痰气稍平。然濕濁尙未淨退。而浮腫溺少﹐繼進淸肺滲濕以化痰﹐治法標本兼顧。

卷二

胸痺

安昌葉脘痺气沖﹐得噯稍舒﹐脈弦細﹐腹中有瘕﹐咳逆。姑宜栝蔞薤白湯主治。﹝三栝蔞皮﹝三錢﹞川貝﹝錢半﹞炒穀芽﹝四錢﹞綠萼梅﹝錢半﹞薤白﹝錢半﹞生香附﹝錢半﹞廣郁金﹝三錢﹞遠志肉﹝八分﹞仙半夏﹝錢半﹞佩蘭﹝三錢﹞苦丁茶﹝錢半﹞

淸煎二帖。

介按﹕陰虛肝旺﹐腹中聚瘕﹐挾痰而上衝於肺。肺失淸降之司﹐而阻痺气機﹐則噯咳兼作。治法宗仲景辛滑微通其陽。

安昌楊肺气不宣﹐胸脘仍屬窒痺﹐右脈澀﹐左沈弦﹐舌濃膩﹐仍遵前法加減﹝三月二十一號癸卯初五日。﹞

栝蔞皮﹝三錢﹞烏藥﹝二錢﹞生牡蠣﹝四錢﹞炒靑皮﹝八分﹞薤白﹝錢半﹞濃朴﹝一錢﹞

木蝴蝶﹝四分﹞玫瑰花﹝五朵﹞仙半夏﹝錢半﹞炒麥芽﹝三錢﹞雞內金﹝三錢﹞

淸煎三帖。

介按﹕此方平肝運气﹐消食健脾﹐借以淸宣肺气。

長巷宋嗆咳痰阻﹐脈濡細數﹐胸冷窒痺﹐舌微黃。宜淸气化痰。

栝蔞皮﹝五錢﹞白前﹝錢半﹞炒枳殼﹝錢半﹞霜桑葉﹝三錢﹞薤白﹝錢半﹞廣郁金﹝三錢﹞冬瓜子﹝三錢﹞綠萼梅﹝錢半﹞廣橘絡﹝錢半﹞京川貝﹝錢半﹞通艸﹝錢半﹞

淸煎四帖。

介按﹕痰飲疑沍﹐淸陽失曠﹐以致咳嗆而胸冷窒痺﹐苦辛開郁﹐治法極是。

西莊易血後咳痰不爽﹐脈弦﹐肝逆上衝﹐脘悶﹐肺气窒痺。仍遵前法加減爲妥﹝八月念七日。﹞

冬桑葉﹝三錢﹞栝蔞皮﹝三錢﹞橘絡﹝錢半﹞川貝﹝錢半﹞石決明﹝八錢﹞薤白﹝錢半﹞

廣郁金﹝三錢﹞杜兜鈴﹝一錢﹞光杏仁﹝三錢﹞白前﹝錢半﹞焦山梔﹝三錢﹞

淸煎四帖。

介按﹕血後肝逆未平﹐絡傷气窒﹐尙有郁熱未淸﹐故治以降气通絡﹐藉滌肝肺之熱。

某肺痺气逆﹐嗆咳稠痰﹐脈浮滑﹐耳木。姑宜淸降消痰爲治﹝八月念一日。﹞

栝蔞皮﹝三錢﹞仙半夏﹝錢半﹞金沸花﹝三錢﹐包煎﹞桑葉﹝三錢﹞薤白﹝一錢﹞川貝﹝錢半﹞海石﹝四錢﹞池菊﹝錢半﹞紫菀﹝錢半﹞白前﹝錢半﹞靑蛤殼﹝二錢﹞

淸煎三帖。

介按﹕肝性上升﹐膽脈貫耳﹐玆以厥陽與少陽挾稠痰而上騰﹐阻遏淸陽﹐方以苦降辛通﹐柔肝肅肺﹐治法極好。

卷二

虛勞

大西莊馬﹐病損成勞﹐嗆咳﹐形寒盜汗﹐曾經失血﹐脈小數﹐舌黃。肺气受戕﹐非輕藐之癥。

北沙參﹝三錢﹞雲母石﹝三錢﹞紫菀﹝錢半﹞光杏仁﹝三錢﹞生牡蠣﹝四錢﹞茯神﹝四錢﹞

川貝﹝二錢﹞橘絡﹝錢半﹞淸炙皮﹝八分﹞五味子﹝十粒﹞冬虫夏艸﹝錢半﹐加﹞紅棗﹝三枚﹞

四帖。

又案列於前﹐頃脈仍屬小數﹐咳痰膿濃帶紅。總之﹐肺气受戕﹐形寒﹐屬虛勞重癥。

北沙參﹝三錢﹞白芨片﹝錢半﹞蛤殼﹝四錢﹞紫菀﹝錢半﹞生牡蠣﹝四錢﹞橘絡﹝錢半﹞光杏仁﹝三錢﹞白薇﹝錢半﹞川貝﹝二錢﹞側柏炭﹝三錢﹞冬虫夏艸﹝錢半﹞﹝引﹞枇杷葉﹝五片﹐去毛﹞

四帖。

介按﹕肺主皮毛﹐肺傷則失其衛護之職﹐熱傷元气﹐气傷則不能生津而斂液﹐以致嗆咳形寒而盜汗。但虛勞而至於失血﹐誠屬重極之癥。照此癥候﹐以宜用黃建中湯急建中气﹐俾飲食增而津液旺﹐以至充血生精而復其眞陰之不足。惟此人肺气受戕﹐故初方全是淸肺生津之品。又佐以善治肺勞之冬虫夏艸﹐最益肺經之雲母石﹐確治肺勞之妙劑。據戴氏白芨枇杷丸﹝用白芨一兩﹐枇杷葉﹑藕節各五錢﹐爲細末﹐另以蛤粉炒阿膠五錢﹐生地汁調之﹐火上頓化﹐入前藥爲丸﹐如龍眼大﹐每服一丸﹞爲治咳咯肺血之專方﹐今次診仿佛戴氏之意以擬治﹐眞是異曲而同工。

下方橋王癥由暑濕傷气﹐咳嗽潮熱﹐淸竅已蒙﹐右脈小數﹐左勁﹐舌光紅﹐中有白屑﹐津液重傷﹐已成虛勞﹐勢在棘手。宜淸降養胃消痰。﹝九月三十日。﹞

南沙參﹝三錢﹞川石斛﹝三錢﹞炒遠志﹝八分﹞生石決明﹝六錢﹞扁豆衣﹝三錢﹞紫菀﹝二錢﹞茯神﹝四錢﹞川貝母﹝二錢﹞光杏仁﹝三錢﹞淡秋石﹝八分﹞橘紅﹝一錢﹐鹽水炒﹞﹝引﹞雅梨﹝五錢﹞

二帖。

介按﹕暑濕傷於气分﹐從口鼻吸受﹐治以辛涼微苦﹐俾上焦气分廓淸則愈。乃因日久失治﹐以致劫爍肺胃之津液而成虛勞﹐兼以淸竅已蒙﹐癥勢誠屬重險﹐此方肅肺滋液以化痰﹐治法極爲適當。

蜀阜馬﹝婦﹞勞嗽潮熱﹐脈澀﹐左細數﹐舌白﹐中心紅。經阻形怯﹐非輕藐之癥。

生玉竹﹝錢半﹞紫菀﹝錢半﹞丹參﹝三錢﹞黃﹝三錢﹞川貝﹝錢半﹞橘紅﹝一錢﹞白石英﹝三錢﹞省頭艸﹝錢半﹞地骨皮﹝三錢﹞白前﹝錢半﹞穀芽﹝四錢﹞枇杷葉﹝三片﹐去毛﹞

四帖。

又咳嗽未除﹐形怯潮熱﹐脈虛細右弦﹐舌微黃﹐脘悶便瀉。究屬重險之癥﹐宜淸气和中﹐候正﹝六月初九日。﹞

南沙參﹝三錢﹞藿梗﹝二錢﹞穀芽﹝四錢﹞銀胡﹝一錢﹞扁豆衣﹝三錢﹞川貝﹝錢半﹞

茯苓﹝四錢﹞地骨皮﹝三錢﹞桔梗﹝錢半﹞新會皮﹝錢半﹞砂仁﹝七分﹞江西術﹝一錢﹞

淸煎三帖。

介按﹕衝任皆損﹐二气不交﹐五液消耗﹐延爲勞怯。初方鎭衝活血﹐淸肺養胃﹐雙方兼顧﹐未能應驗。次診又見便瀉﹐是屬脾气虛弱﹐𨿽於淸養肺胃之中﹐參用扶脾理气之品﹐究屬難愈之。

安昌範盜汗未除﹐六脈虛細﹐舌白少津﹐咳嗽气促﹐脘痛。宜防血溢。﹝二月十九日。﹞

北沙參﹝三錢﹞炒驢膠﹝錢半﹞左金丸﹝八分﹞白前﹝錢半﹞茯神﹝四錢﹞川貝﹝錢半﹞

橘紅﹝錢半﹞綠萼梅﹝錢半﹞生白芍﹝錢半﹞生牡蠣﹝四錢﹞白石英﹝三錢﹞

淸煎四帖。

又咳嗽已減﹐脈左虛細﹐右較緩﹐舌滑白﹐盜汗較差﹐仍遵前法加減損益。﹝三月十二日。﹞

炙甘艸﹝八分﹞生地﹝四錢﹞紫菀﹝錢半﹞懷藥﹝三錢﹞炒驢膠﹝錢半﹞炙桂枝﹝六分﹞

茯神﹝四錢﹞川貝﹝錢半﹞東洋參﹝錢半﹞生牡蠣﹝四錢﹞甜杏仁﹝三錢﹞﹝引﹞枇杷葉﹝三片﹐去毛﹞

五帖。

又前藥已效﹐咳嗽盜汗悉減﹐脈虛細﹐舌滑白﹐力怯﹐腰跗不健﹐還宜前法損益爲妥。﹝三月十九日。﹞

炙甘艸﹝八分﹞生地﹝五錢﹞炒杜仲﹝三錢﹞懷牛膝﹝三錢﹞老東參﹝錢半﹞炙桂枝﹝六分﹞

茯神﹝四錢﹞京川貝﹝錢半﹞炒狗脊﹝三錢﹞生牡蠣﹝四錢﹞炒驢膠珠﹝錢半﹞鮮枇杷葉﹝三片﹞

八帖。

介按﹕此癥由於腎液已虛﹐未能上承於心﹐而陽不潛藏﹐入春肝木司權﹐而肝陽化風﹐衝肺而爲咳血盜汗之累。初方於滋陰潛陽之中﹐參用平肝淸肺之品﹐以防血溢而寧咳嗽﹐確是良方﹐故見奏效。繼方兼護衛陽﹐而盜汗悉減。末方以力怯腰跗不健﹐而再參用補腎養心諸味﹐步伐整齊﹐深堪則效。

卷二

不寐

安昌婁陽不交陰﹐寤不成寐﹐脈數右勁﹐舌尖赤﹐咳嗽气逆﹐胃餒。姑宜淸肺﹑安神﹑化痰。﹝三月七號壬寅十九日。﹞

北沙參﹝三錢﹞霍石斛﹝三錢﹞炒棗仁﹝三錢﹞丹參﹝二錢﹞天冬﹝三錢﹞光杏仁﹝三錢﹞

夜交藤﹝三錢﹞生米仁﹝四錢﹞紫菀﹝錢半﹞茯神﹝四錢﹐辰砂拌﹞橘紅﹝一錢﹐鹽水炒﹞

淸煎四帖。

介按﹕胃爲六腑之海﹐其气以下行爲順。玆以陽明气逆衝肺﹐以致咳嗽不寐﹐故治以肅肺養胃而安神。

漁莊沈肝陽未靜﹐夜寐少安﹐脈右尙弦﹐左細數﹐嗆咳﹐舌色如前。還宜柔肝腎以和陽爲妥﹝杏月初四日。﹞

生首烏﹝三錢﹞紫菀﹝錢半﹞炙龜板﹝四錢﹞南沙參﹝三錢﹞茯神﹝三錢﹞參貝陳皮﹝錢半﹞光杏仁﹝三錢﹞生米仁﹝四錢﹞桑椹子﹝三錢﹞生牡蠣﹝四錢﹞炒杜仲﹝三錢﹞

淸煎四帖。

介按﹕﹝肝陰已虛﹐而陽不潛藏﹐且肝藏魂而肺藏魄。今以魂魄不安﹐則夜不安寐﹐肝逆乘肺﹐則爲嗆咳。故治以潛陽育陰﹐柔肝淸肺爲主。﹞

黃公某嗆咳心悸﹐夜不安寐﹐脈虛細﹐胃鈍惡心。宜溫膽和胃﹐淸肺安神。

仙半夏﹝錢半﹞枳殼﹝錢半﹞紫菀﹝錢半﹞栝蔞皮﹝三錢﹞陳皮﹝錢半﹞炒棗仁﹝三錢﹞

川貝﹝三錢﹞炒穀芽﹝四錢﹞茯神﹝四錢﹞白前﹝錢半﹞蔻殼﹝錢半﹞﹝引﹞鮮竹肉﹝一丸﹞

三帖。

介按﹕羅東逸云﹕膽爲中正之官﹐淸淨之腑﹐喜寧謐﹐惡煩擾﹐喜柔和﹐不喜壅郁。蓋東方之腑﹐以郁久而不謐也。痰气上逆者﹐土家濕熱反乘﹐而木不得遂其條達也。故是者首當淸熱及解利三焦。據是以觀﹐則此癥純系少陽未得溫和之气﹐以致諸證並起。此方治法﹐深得羅氏安昌相心惕如懸﹐夜寐不安﹐脈虛細﹐左關細勁。舌紅﹐偶然語蹙﹐姑宜補心丹加減治之。﹝辛亥十二月念九日。﹞

丹參﹝三錢﹞生地﹝四錢﹞柏子仁﹝錢半﹞甘菊﹝二錢﹞麥冬﹝二錢﹐去心﹞炒棗仁﹝三錢燈心﹝七支﹞

四帖。

介按﹕心血不足﹐神志不寧﹐而致心惕如懸﹐夜不安寐﹐故治以補益心神爲主。用生地以滋气﹐酸棗仁以補心﹐茯神﹑遠志以安心神﹐釵斛滋液﹐甘菊養肝。又用預知子之固腎﹐燈心以爲引導。此方誠治心虛不寐之專劑。

安昌王暈眩並作﹐心悸少寐﹐脈勁﹐舌色透明﹐力怯跗腫。宜柔肝腎以安神。﹝四月生首烏﹝三錢﹞炒棗仁﹝三錢﹞炒杜仲﹝三錢﹞生牡蠣﹝四錢﹞杞子﹝三錢﹞茯神﹝四﹐辰砂拌﹞炒狗脊﹝三錢﹞澤瀉﹝三錢﹞甘菊﹝二錢﹞遠志肉﹝八分炒﹞生米仁﹝四錢﹞

淸煎四帖。

又暈眩已減﹐夜寐稍安﹐睡中汗出﹐脈虛﹐力怯﹐仍遵前法加減爲妥。﹝二月念三日﹞

生首烏﹝三錢﹞炒棗仁﹝三錢﹞煨天麻﹝八分﹞懷山藥﹝三錢﹞杞子﹝三錢﹞茯神﹝四錢﹞白蒺藜﹝三錢﹞杜仲﹝三錢﹞甘菊﹝錢半﹞生牡蠣﹝四錢﹞桑椹子﹝三錢﹞

淸煎八帖。

介按﹕肝陰已虧而不藏魂﹐則暈眩少寐﹐心神不安則心悸力怯。更兼濕熱滯於下焦而致跗腫﹐故於補養肝腎之中﹐而佐牡蠣﹑澤瀉以祛濕。用藥旣已雙方兼顧﹐投劑自然得效。次診又形寢汗﹐仍是陰液未固而外泄之候﹐但此時跗腫已除﹐故只以柔肝補腎而安神爲治。

西莊沈胃气仍鈍﹐夜不安寐﹐脈濡細﹐舌黃滑﹐濕猶未罷﹐宜溫膽湯加減。﹝元月十姜半夏﹝錢半﹞枳殼﹝錢半﹞綿茵陳﹝三錢﹞雞內金﹝三錢﹞新會皮﹝錢半﹞棗仁﹝三錢﹞生米仁﹝四錢﹞炒穀芽﹝四錢﹞茯神﹝四錢﹐辰砂拌﹞通艸﹝錢半﹞蔻殼﹝錢半﹞

淸煎三帖。

介按﹕膽爲淸靜之腑﹐玆以痰濕未淸﹐胸膈之餘熱未退﹐而致夜寐不安﹐胃納尙純。治以溫膽湯加減﹐兼淸濕熱而養胃。

安昌徐濕熱較減﹐胃納略增﹐脈右弦濡﹐左虛細。夜寐少安﹐大便艱澀。宜和胃安神爲妥。﹝六月六號乙巳二十日。﹞

仙半夏﹝錢半﹞炒川連﹝六分﹞柏子仁﹝三錢﹞夜交藤﹝三錢﹞新會皮﹝錢半﹞炒棗仁﹝三錢﹞炒遠志﹝八分﹞通艸﹝錢半﹞茯神﹝四錢﹐辰砂拌﹞丹參﹝三錢﹞穀芽﹝四錢﹞

五帖。

介按﹕濕熱方退﹐腎液已耗﹐未能上注於心﹐是以夜寐不安﹐胃津未復﹐是以大便艱澀﹐故治以和胃安神﹐補心滋腎﹐略佐滲濕﹐俾胃气得和﹐則臥寐自安。

卷二

心悸健忘

遺風徐血後陰耗﹐脈濡數﹐舌黃滑﹐濕火未淸﹐心悸健忘﹐仍遵前法再進。

生地﹝四錢﹞焦山梔﹝三錢﹞黃艸石斛﹝三錢﹞夜交藤﹝三錢﹞麥冬﹝三錢﹞茯神﹝四錢﹞遠志肉﹝八分﹞白薇﹝錢半﹞丹參﹝三錢﹞元參﹝錢半﹞炒條芩﹝錢半﹞淡竹葉﹝錢半﹞

﹝七支﹞

四帖。

介按﹕陽明濕熱未淸﹐再以勞神動肝﹐以致咳血而暗吸腎陰﹐腎液旣虛﹐未能上承於心﹐則心悸健忘﹐滋液淸熱﹐安神養胃。治法極爲周到。

某咳嗽盜汗悉瘥﹐左脈虛細﹐右勁﹐舌滑白﹐心虛悸惕。宜補心丹加減治之﹝三月念九日。﹞

蘇丹參﹝三錢﹞歸身﹝錢半﹞甜杏仁﹝三錢﹞炙甘艸﹝七分﹞茯神﹝四錢﹞炒棗仁﹝三錢﹞遠志﹝八分﹞炒杜仲﹝三錢﹞老東參﹝錢半﹞生牡蠣﹝四錢﹞龍齒﹝錢半﹞

淸煎八帖。

介按﹕肅肺分之餘熱﹐潛未靖之浮陽﹐借以補益心神﹐則悸惕自瘳。

白馬山李肝逆乘中﹐脘痛气沖﹐脈弦﹐語蹙心悸﹐姑宜泄降化痰。﹝四月二號癸卯望日。﹞

栝蔞皮﹝三錢﹞川楝子﹝三錢﹞生石決明﹝六錢﹞仙半夏﹝錢半﹞薤白﹝錢半﹞延胡﹝二錢﹞

光杏仁﹝三錢﹞沈香﹝五分﹞橘紅﹝一錢﹞抱木茯神﹝四錢﹞遠志肉﹝八分﹐炒﹞﹝引﹞

燈心﹝七支﹞

四帖。

又沖气未平﹐脈弦細﹐舌白﹐心無所主﹐語蹙。宜鎭肝逆﹐凝心神。﹝四月六號癸卯十九日。﹞

西琥珀﹝八分﹞丹參﹝三錢﹞仙半夏﹝錢半﹞合歡皮﹝三錢﹞沈香﹝五分﹞龍齒﹝錢半﹞

新會皮﹝錢半﹞炒棗仁﹝三錢﹞抱木茯神﹝四錢﹞石決明﹝五錢﹞遠志肉﹝八分﹐炒﹞石菖蒲﹝五分﹞﹝引﹞燈心﹝七支﹞

四帖。

介按﹕肝升太過﹐胃降無權﹐濕釀成痰﹐阻礙气機﹐平肝淸肺﹐治法甚佳。次以肝風浮越﹐語蹙依然﹐因其沖气未平﹐再進鎭衝凝神之品﹐秩序井然。

安昌徐水虧木旺﹐脈細勁﹐音低﹐心悸﹐寢寐恍惚﹐舌心微黃。姑宜滋水涵木﹐佐以凝神。﹝三月十四日。﹞

生地﹝四錢﹞阿膠珠﹝錢半﹞桑葉﹝三錢﹞遠志肉﹝八分﹞茯神﹝四錢﹞石決明﹝六錢﹞

淮山藥﹝三錢﹞預知子﹝三錢﹐卽八月札﹞夜交藤﹝三錢﹞炒棗仁﹝三錢﹞黃艸石斛﹝三錢﹞

﹝引﹞雞子殼﹝一枚﹞

介按﹕少陰之脈﹐循喉嚨﹐挾舌本。今以腎液未能上承﹐而致音低心悸﹐此方宗阿膠雞子黃湯加減﹐俾心腎交合﹐陽和陰充﹐則少陰之火各歸其部﹐而諸恙自除。

卷三

肝風

漁莊沈﹝婦﹞肝風爍肺﹐嗆咳久累不已﹐右脈寸關虛細﹐左弦﹐舌心紅﹐癸水始淡繼紫。姑宜柔肝以淸肺爲主。﹝十月十三號九月初四日。﹞

冬桑葉﹝三錢﹞南沙參﹝三錢﹞烏賊骨﹝錢半﹞生白芍﹝錢半﹞炒驢膠﹝錢半﹞川貝﹝二錢﹞

粉丹皮﹝三錢﹞淡秋石﹝八分﹞生石決明﹝六錢﹞紫菀﹝錢半﹞甜杏仁﹝三錢﹞﹝引﹞枇杷葉﹝五片﹐去毛﹞

五帖。

介按﹕肝陽上逆﹐乘肺而咳﹐肺津胃液﹐均受灼爍﹐以致癸水轉紫。故治以淸肝熄風﹐養胃滋液。

華川趙﹝婦﹞癸水先後不一﹐脈左澀右弦﹐舌心光﹐頭暈音啞﹐此肝風爍肺。宜阿膠雞子黃湯治之。﹝十一月一日。﹞

炒驢膠﹝錢半﹞霜桑葉﹝三錢﹞丹參﹝三錢﹞黃艸石斛﹝三錢﹞雞子黃﹝一枚﹞生石決明﹝六錢﹞茯神﹝四錢﹞粉丹皮﹝二錢﹞豆皮﹝三錢﹞小胡麻﹝三錢﹞甘菊﹝錢半﹞

淸煎四帖。

介按﹕腎液虛而未能上承於心﹐肝陰虧而厥陽化風爍肺﹐以致音啞頭暈。治以阿膠雞子黃湯﹐參用柔肝養液之品﹐眞是的對之良方。

安昌龐﹝婦﹞衝任內怯﹐帶下癸澀﹐腰酸腹痛﹐脈澀細﹐右細數﹐肝風浮越﹐頭疼牙痛。姑宜柔肝熄風爲主。﹝六月初三日。﹞

煨天麻﹝八分﹞生牡蠣﹝四錢﹞釵斛﹝三錢﹞西洋參﹝一錢﹞粉丹皮﹝三錢﹞

豆皮﹝三錢﹞小胡麻﹝三錢﹞炒杜仲﹝三錢﹞甘菊﹝二錢﹞鉤藤﹝三錢﹞桑寄生﹝三錢﹞

淸煎五帖。

又帶下未除﹐腹中疼痛﹐脈澀數﹐頭疼牙痛悉瘥。宜柔肝﹑調經﹑澀下。﹝六月十四日。﹞

桑寄生﹝三錢﹞炒杜仲﹝三錢﹞丹皮﹝三錢﹞制香附﹝錢半﹞小胡麻﹝三錢﹞遠志肉﹝八分﹞炒白芍﹝錢半﹞覆盆子﹝三錢﹞元胡﹝錢半﹞鉤藤﹝三錢﹞釵斛﹝三錢﹞

淸煎五帖。

介按﹕素稟陰虧﹐衝任皆損﹐是以腰痛連腹﹐經愆帶下﹐內風浮越﹐直上巓頂﹐則頭暈牙痛。治以柔肝熄風﹐滋液補腎﹐而頭疼牙痛悉瘥。次因腹中尙疼﹐故用理气活血之品。

某肝風內震﹐心惕﹐頭暈﹐肢戰﹐脈弦右虛﹐癸來夾雜腰疼。姑宜柔肝熄風﹐仍鎭攝心神。

桑寄生﹝三錢﹞西琥珀﹝八分﹞龍齒﹝三錢﹞甘菊﹝二錢﹞炒驢膠﹝錢半﹞茯神﹝三錢﹞

炒遠志﹝八分﹞杜仲﹝二錢﹞小胡麻﹝三錢﹞鉤藤﹝三錢﹞豆皮﹝三錢﹞﹝引﹞燈心﹝七支﹞

五帖。

介按﹕腎難生液﹐是以心惕而癸來腰疼﹐肝不養筋﹐內風浮動﹐是以頭暈肢戰。今以柔肝熄風以緩暈﹐鎭攝心神兼補腎﹐洵屬對癥療法。

安昌余大便稍潤﹐舌根微黃﹐脈濡﹐頭角筋惕作痛﹐此由內風浮越。姑宜淸肝﹑熄風﹑滲利。﹝九月二十四日﹞

桑葉﹝三錢﹞黃艸石斛﹝三錢﹞蕤仁﹝錢半﹞苦丁茶﹝錢半﹞甘菊﹝二錢﹞生石決明﹝六錢﹞茯苓﹝四錢﹞通艸﹝錢半﹞鉤藤﹝三錢﹞刺蒺藜。﹝三錢﹞淡竹葉﹝錢半﹞

淸煎三帖。

介按﹕胃虛挾濕﹐肝陽化風不熄﹐直上巓頂﹐而頭角作痛。故治以淸肝滲濕之劑。

卷三

嘔吐噎格

安昌楊﹝婦﹞血虛气滯﹐濕熱盤踞﹐肝逆犯胃﹐每癸來心泛﹐脈濡﹐腹滿帶下。故宜和肝調經。

大腹絨﹝三錢﹞庵子﹝錢半﹞佩蘭﹝二錢﹞濃朴﹝錢半﹞仙半夏﹝錢半﹞茯苓﹝四錢﹞

丹參﹝二錢﹞玫瑰花﹝五朵﹞香附﹝二錢﹞雞血藤﹝三錢﹞川連﹝八分﹞吳萸﹝四分﹐拌炒﹞

五帖。

介按﹕此卽秦越人所謂帶脈爲病﹐腰溶溶如坐水中之候也。今以帶脈不固﹐更兼濕熱盤踞﹐厥陰逆乘而犯胃心泛。治以和肝除濕爲首要。

大西莊黃肝逆犯胃﹐脘格嘔惡﹐脈右細滯﹐左弦﹐舌色還和。宜苦辛通降爲妥。﹝八月十四日。﹞

漧薑﹝四分﹞皮﹝錢半﹞蔻殼﹝錢半﹞烏藥﹝二錢﹞濃朴﹝一錢﹞通艸﹝錢半﹞赤苓﹝四錢﹞玫瑰花﹝五朵﹞仙半夏﹝錢半﹞穀芽﹝四錢﹞﹝吳萸五分拌炒﹞川連﹝八分﹞

淸煎三帖。

又嘔惡已除﹐脈弦細﹐舌微白﹐著根淡黃﹐濕熱未淨﹐气機不利。宜和中利濕爲妥。

﹝八月二十八日﹞

藿梗﹝二錢﹞蔻殼﹝錢半﹞穀芽﹝四錢﹞甘松﹝四分﹞省頭艸﹝錢半﹞赤苓﹝四錢﹞枳殼﹝錢半﹞綠萼梅﹝錢半﹞濃朴﹝一錢﹞新會皮﹝錢半﹞通艸﹝錢半﹞

淸煎三帖。

介按﹕气機阻滯﹐淸陽不展﹐初方以平肝和胃﹐而胃气漸和﹐嘔吐已止。次以濕尙未淨﹐故進利气滲濕之方。

漁莊沈﹝女﹞閨女便瀉未除﹐脈弱細﹐嘔惡已瘥﹐胃餒﹐脘悶少寐。宜養胃﹑和肝﹑凝神。

丹參﹝三錢﹞佩蘭葉﹝錢半﹞棗仁﹝三錢﹞穀芽﹝四錢﹞扁豆衣﹝三錢﹞皮﹝一錢﹞

香附﹝錢半﹞玫瑰花﹝五朵﹞茯神﹝四錢﹞霍斛﹝三錢﹞通艸﹝錢半﹞

淸煎三帖。

介按﹕肝气逆乘犯胃﹐而嘔惡脘悶﹐肝陽挾濕侮脾則便瀉﹐更以胃不和而臥不安﹐故以制肝和胃﹐扶脾安神爲治。

安昌徐﹝婦﹞帶下未除﹐脈沈弦﹐嘔惡﹐舌微黃﹐此肝胃不和﹐癸水不調。宜防隔癥。

﹝杏月二十日。﹞

刺皮﹝錢半﹞﹝吳萸四分拌炒﹞川連﹝七分﹞丹參﹝三錢﹞茯苓﹝四錢﹞生白芍﹝錢半﹞

廣皮﹝錢半﹞綠萼梅﹝錢半﹞仙半夏﹝錢半﹞省頭艸﹝三錢﹞蔻殼﹝錢半﹞雞血藤﹝三錢﹞

﹝引﹞路路通﹝七枚﹞

四帖。

介按﹕肝气逆行犯胃而嘔惡﹐更以血枯而癸水不調。方中平肝和胃﹐參用和血之品﹐是屬胃津被肝陽劫爍之候。但旣防隔癥﹐則蔻殼未免劫津﹐尙宜愼用爲是。

安昌徐﹝婦﹞隔气作吐﹐脈左沈弦﹐右弦滑﹐經停五月﹐舌薄白﹐根稍濃。此肝逆犯胃﹐宜厥陰陽明同治。﹝五月十七日。﹞

仙半夏﹝錢半﹞炒穀芽﹝四錢﹞新會皮﹝錢半﹞藿梗﹝二錢﹞﹝吳萸五分拌炒﹞川連﹝七分﹞蘇梗﹝錢半﹞綠萼梅﹝錢半﹞皮﹝一錢﹞川朴﹝一錢﹞木蝴蝶﹝四分﹞蔻殼﹝錢半﹞

淸煎。

又隔气較差﹐脘中稍和﹐脈兩手切來弦滑﹐經停五月﹐舌根微黃﹐仍遵前法加減爲妥。﹝六月二十日。﹞

皮﹝一錢﹞廣藿香﹝錢半﹞烏藥﹝錢半﹞川楝子﹝錢半﹞蘇梗﹝錢半﹞蔻殼﹝錢半﹞

木蝴蝶﹝四分﹞綠萼梅﹝錢半﹞釵斛﹝三錢﹞炒穀芽﹝四錢﹞新會皮﹝錢半﹞

淸煎三帖。

介按﹕肝鬱气逆﹐胃液被劫﹐勢成隔癥﹐故以厥陰陽明同治。但脈滑經停而兼嘔吐﹐𨿽屬肝胃不和﹐似乎妊娠之象。且治法並未通經活血。惟用和胃理气。但案中未曾敍明孕育﹐鄙見難以臆斷。然蔻殼劫津﹐究宜愼用。

梅陵錢舌滑白﹐脈弦緊﹐食入脘中窒格﹐此肝逆乘中﹐脾气失運。故宜和中疏肝。﹝六月二十一號丙午初八日。﹞

雞內金﹝三錢﹞川楝子﹝三錢﹞小靑皮﹝錢半﹞蔻殼﹝錢半﹞沈香曲﹝錢半﹞濃朴﹝一錢﹞甘松﹝四分﹞玫瑰花﹝五朵﹞生牡蠣﹝四錢﹞庵子﹝三錢﹞左金丸﹝八分﹞﹝引﹞路路通﹝七个﹞

四帖。

介按﹕此肝陽乘侮脾胃﹐食物不易消化﹐濕熱聚膈﹐故治以泄降和胃﹐否則恐滋脹滿之憂。

白馬山李舌滑灰黃﹐脘痛窒格﹐嘔惡﹐湯水難入﹐脈弦濡﹐食後潮熱﹐便閉。癥屬重險﹐宜苦辛通降。候正。

淡漧薑﹝二分﹞炒枳實﹝錢半﹞栝蔞皮﹝五錢﹞生白芍﹝錢半﹞炒川連﹝八分﹞滑石﹝四錢﹞炒麥芽﹝三錢﹞佛手花﹝八分﹞仙半夏﹝錢半﹞降香﹝八分﹞炒棗仁﹝三錢﹞

淸煎二帖。

介按﹕上不納食﹐下不通便﹐此是淸陽日結﹐脘窄陰枯﹐腑乏津營﹐胃气已失下行爲順之旨﹐必須大便通爽﹐然後脘中納食無阻。但此癥已成關格﹐是屬難治之。

卷三

脘痛

安昌徐﹝婦﹞血虛气沖﹐腰腹痛﹐帶下﹐背板﹐脈沈弦﹐脘中偶痛。宜養血﹑和胃﹑平肝。

歸身﹝二錢﹞生牡蠣﹝四錢﹞炒杜仲﹝三錢﹞川楝子﹝二錢﹞茯神﹝四錢﹞艸蔻﹝一錢﹞

小胡麻﹝三錢﹞玫瑰花﹝五朵﹞仙半夏﹝錢半﹞木蝴蝶﹝四分﹞丹參﹝三錢﹞

淸煎四帖。

又帶下未除﹐脈細﹐舌濃黃﹐腹痛惡心﹐仍遵前法加減爲妥。

歸身﹝二錢﹞仙半夏﹝錢半﹞覆盆子﹝三錢﹞小胡麻﹝三錢﹞炒白芍﹝錢半﹞廣皮﹝錢半﹞炒杜仲﹝三錢﹞佩蘭葉﹝錢半﹞生牡蠣﹝四錢﹞延胡﹝錢半﹞靑木香﹝五分﹞

淸煎四帖。

介按﹕腎虛而帶脈失於固束﹐則背板腰痛而帶下﹐肝陽逆行而阻气﹐則脘腹作痛。總因血虛肝滯所致。故以和胃平肝﹐補腎養血爲主﹐次以腹痛惡心﹐又參用理气之品。

安昌李﹝文彬﹞脘痛窒極﹐口湧淸水欲嘔﹐脈弦﹐舌白﹐中心微黃﹐肢稍乍冷﹐宜厥陰陽明同治。﹝七月二十四日。﹞

漧薑﹝二分﹞艸蔻﹝一錢﹞降香﹝八分﹞瓦楞子﹝三錢﹐打吳萸三分拌炒﹞川連﹝八分﹞

桂丁﹝四分﹞濃朴﹝一錢﹞仙半夏﹝錢半﹞穀芽﹝四錢﹞通艸﹝錢半﹞玫瑰花﹝五朵﹞

淸煎三帖。

﹝又﹞脘痛未除﹐嘔惡已瘥﹐脈弦﹐肝橫﹐舌濃嫩黃。宜疏泄厥陰爲治。﹝七月二十七日﹞

川楝子﹝三錢﹞枳實﹝錢半﹞栝蔞皮﹝三錢﹞郁李仁﹝三錢﹞延胡﹝二錢﹞炒穀芽﹝四錢﹞薤白﹝一錢﹞玫瑰花﹝五朵﹞艸蔻﹝一錢﹞皮﹝錢半﹞濃朴﹝錢半﹞

淸煎三帖。

又脘痛較減﹐脈弦﹐噯气上逆﹐肝木未和。姑宜鎭逆和胃爲妥。﹝八月初四日﹞

金沸花﹝三錢﹐包煎﹞川楝子﹝三錢﹞瓦楞子﹝四錢﹞炒穀芽﹝四錢﹞代赭石﹝三錢﹞

延胡﹝二錢﹞薤白﹝一錢﹞雞內金﹝三錢﹞仙半夏﹝錢半﹞皮﹝錢半﹞濃朴﹝錢半﹞

淸煎四帖。

介按﹕肝气逆行犯胃﹐而淸水泛溢作嘔﹐胃脘痺痛。初方通陽泄濁﹐次則和胃平肝﹐終則參以鎭逆之品﹐秩序不亂﹐故多奏效。

頭蓬何脘腹聯痛有瘕﹐脈弦細﹐舌白﹐便溺澀。癥屬重險﹐宜治防厥﹐候政之。﹝六月二十三日。﹞

栝蔞皮﹝五錢﹞川楝子﹝三錢﹞郁李仁﹝三錢﹞降香﹝八分﹞薤白﹝錢半﹞艸蔻﹝一錢﹞

廣郁金﹝三錢﹞玫瑰花﹝五朵﹞生香附﹝三錢﹞通艸﹝錢半﹞炒延胡﹝三錢﹞

淸煎二帖。

又脘痛未除﹐大便已通﹐脈弦細﹐舌膩﹐還宜防厥。嘔逆﹐宜和肝胃爲主﹐候正﹝六月二十五日。﹞

仙半夏﹝二錢﹞川楝子﹝三錢﹞九香虫﹝三錢﹞通艸﹝錢半﹞左金丸﹝八分﹞制延胡﹝二錢﹞五穀虫﹝三錢﹐酒炒﹞玫瑰花﹝五朵﹞濃朴﹝一錢﹞艸豆蔻﹝一錢﹞降香﹝八分﹞

淸煎二帖。

介按﹕肝陽侮胃﹐气聚成瘕﹐而脘腹聯痛﹐此因情懷憂鬱﹐肝气無從宣泄。前後兩方﹐系是泄厥陰以舒其用﹐和陽明以利其腑。藥取苦味之降﹐辛气宣通之義。

安昌黃嗜酒濕勝﹐脈弦﹐肝橫﹐脘腹痛﹐宜解酒﹐分消利气爲主﹝三月初三日。﹞

川楝子﹝三錢﹞瓦楞子﹝四錢﹞雞內金﹝三錢﹞雞子﹝三錢﹞延胡﹝三錢﹞白蔻仁﹝八分﹐衝﹞濃朴﹝一錢﹞玫瑰花﹝五朵﹞小靑皮﹝八分﹞烏藥﹝三錢﹞降香﹝八分﹞

淸煎三帖。

介按﹕水谷之濕內著﹐脾陽不主默運﹐胃腑不能宣達﹐因而肝气乘侮﹐以致脘腹聯痛﹐治以疏脾降胃以平肝﹐令其气機運布而漸瘥。

安昌兪脘腹聯痛較減﹐脈弦細﹐腰胯墜﹐濕熱猶存﹐還宜前法加減再進。﹝元月初七日。﹞

川楝子﹝三錢﹞艸蔻﹝一錢﹞雞內金﹝三錢﹞九香虫﹝錢半﹞延胡﹝三錢﹞茯苓﹝四錢﹞

木蝴蝶﹝四分﹞玫瑰花﹝五朵﹞生牡蠣﹝四錢﹞艸﹝三錢﹞通艸﹝錢半﹞﹝引﹞路路通﹝七顆﹞

四帖。

又腹痛已緩﹐腰胯猶墜﹐背掣﹐脈濡細﹐口甜。宜和肝胃爲主。﹝元月二十九日﹞

仙半夏﹝錢半﹞艸﹝三錢﹞木蝴蝶﹝四分﹞獨活﹝錢半﹞左金丸﹝八分﹞絲瓜絡﹝三錢﹞廣郁金﹝三錢﹞玫瑰花﹝五朵﹞茯苓﹝四錢﹞沈香曲﹝錢半﹞通艸﹝錢半﹞﹝引﹞路路通﹝七顆﹞

四帖。

介按﹕肝陽侮胃﹐胃虛不能司束筋骨﹐兼以濕熱凝滯於脾腎之經﹐阻其气血流行之隧道﹐以致腰跨墜痛。且背爲陽明之腑﹐玆被風陽之擾﹐不能束筋骨而利機關﹐遂致背掣﹐故治以平肝和胃﹐滲濕通絡之劑。

漁莊沈脘痛較減﹐脈弦﹐舌黃根濃﹐寒熱交作﹐仍遵前法加減爲妥。﹝四月二十九日﹞

川楝子﹝三錢﹞棗兒檳榔﹝三錢﹞生香附﹝三錢﹞左金丸﹝八分﹞延胡﹝二錢﹞廣郁金﹝三錢﹞川朴﹝一錢﹞炒谷牙﹝四錢﹞降香﹝八分﹞通艸﹝錢半﹞蔻殼﹝錢半﹞﹝引﹞路路通﹝七枚﹞

四帖。

介按﹕脾胃濕熱未淸﹐肝陽乘勢侵侮﹐而致脘痛寒熱﹐故以平肝滲濕爲治。

大義汪脘痛已瘥﹐大便不快﹐脈弦﹐舌根黃濃﹐溲溺赤。宜啟膈﹑和中﹑疏肝。﹝十一月三號九月二十日﹞

栝蔞皮﹝三錢﹞川楝子﹝三錢﹞炒穀芽﹝四錢﹞瓦楞子﹝四錢﹞薤白﹝一錢﹞延胡﹝二錢﹞

郁李仁﹝三錢﹞玫瑰花﹝五朵﹞濃朴﹝一錢﹞通艸﹝錢半﹞雞內金﹝三錢﹞路路通﹝七个﹞

介按﹕濕熱阻遏淸陽﹐而肝陽上逆﹐胃不下行﹐致大腸失於傳導﹐小腸失於變化﹐而二便不爽。然脈象仍弦﹐故治以泄肝和胃而啟膈通陽。

某水虧木旺﹐脈形兩手皆弦﹐食入脘格﹐臍下脹悶﹐暮夜手足心發熱。姑宜養胃﹑和中淸肝。﹝三月十二日。﹞

釵斛﹝三錢﹞雞內金﹝三錢﹞穀芽﹝四錢﹞炒靑皮﹝七分﹞省頭艸﹝錢半﹞石決明﹝六錢﹞香附﹝錢半﹞綠萼梅﹝錢半﹞左金丸﹝八分﹞川楝子﹝錢半﹞合歡皮﹝二錢﹞

淸煎三帖。

介按﹕胃液旣虧﹐脾失健運﹐而肝陽愈橫﹐故治以升脾養胃兼柔肝。

蜀阜孫腹痛聯脘﹐脈弦﹐肝橫﹐噯气上逆。姑宜疏肝和中。

川楝子﹝三錢﹞雞內金﹝三錢﹞生香附﹝三錢﹞左金丸﹝八分﹞延胡﹝二錢﹞貢沈香﹝五分﹞廣郁金﹝三錢﹞佛手花﹝八分﹞炒靑皮﹝八分﹞炒穀芽﹝四錢﹞枳殼﹝錢半﹞路路通﹝七枚﹞

四帖。

介按﹕肝橫气滯﹐胃弱不和﹐以致腹痛聯脘﹐噯气上逆﹐是屬旋復代赭石湯之癥。今以疏肝和中爲治﹐可謂別出心裁。

遺風龐營虛胃痛﹐脈虛﹐心悸﹐宜辛甘治之。﹝又月初三日。﹞

丹參﹝三錢﹞沈香曲﹝錢半﹞九香虫﹝錢半﹞生牡蠣﹝四錢﹞

淸煎四帖。

又胃痛未除﹐脈虛左弦﹐心悸如懸﹐仍宜養血平肝﹝六月初八日。﹞

全當歸﹝錢半﹞川楝子﹝三錢﹞茯神﹝四錢﹞烏藥﹝錢半﹞九香虫﹝錢半﹞炒延胡﹝錢半﹞炒穀芽﹝四錢﹞玫瑰花﹝五朵﹞生牡蠣﹝四錢﹞艸蔻﹝一錢﹞丹參﹝三錢﹞

淸煎四帖。

介按﹕五液未能上承﹐心陽過動﹐愈耗營陰﹐是以心悸胃痛。養血平肝﹐洵治此癥之要圖。

卷三

腹痛

漁莊沈秋暑內逼﹐腹痛如絞﹐大便赤不爽﹐脈弦濡﹐舌赤﹐嘔惡﹐防痢。﹝七月二十四日。﹞

藿香﹝錢半﹞紅藤﹝錢半﹞炒銀花﹝三錢﹞仙半夏﹝錢半﹞左金丸﹝八分﹞廣郁金﹝三錢﹞滑石﹝四錢﹞萊菔子﹝三錢﹞省頭艸﹝三錢﹞川朴﹝一錢﹞枳殼﹝錢半﹞

淸煎二帖。

介按﹕暑熱內逼肝經﹐阻礙气機﹐擾亂腸胃﹐因而腹中絞痛。治以平肝淸熱﹐理气止痛﹐方法甚佳。

漁莊沈腹痛已除﹐胃气較振﹐脈兩手皆弦﹐肝橫气滯﹐陰火不斂。姑宜養胃泄肝。﹝八月初三日。﹞

黃艸斛﹝三錢﹞左金丸﹝八分﹞焦梔子﹝三錢﹞川楝子﹝三錢﹞生石決明﹝六錢﹞白芍﹝錢半﹞廣郁金﹝三錢﹞佛手花﹝八分﹞丹皮﹝三錢﹞枳殼﹝錢半﹞木蝴蝶﹝四分﹞﹝引﹞路路通﹝七枚﹞

二帖。

介按﹕此系腹痛少減﹐肝熱未淸﹐胃陰未復之癥。

安昌沈閨女腹痛欲嘔﹐脈寸弦滑﹐此由寒溫失調﹐夾食爲患﹐咳逆。宜開提和中﹐防變。﹝九月二十二日。﹞

桔梗﹝錢半﹞枳殼﹝錢半﹞省頭艸﹝三錢﹞靑木香﹝七分﹞山楂﹝四錢﹞前胡﹝錢半﹞

原郁金﹝三錢﹞光杏仁﹝三錢﹞紅藤﹝錢半﹞藿香﹝二錢﹞炒麥芽﹝三錢﹞

淸煎三帖。

介按﹕寒凝火郁﹐挾穢濁食滯而阻遏气機﹐故以芳香逐穢﹐兼以疏泄淸肺爲治。

某便瀉已止﹐脈弦﹐腹痛腸鳴。姑宜淸肝和中。

川楝子﹝三錢﹞新會皮﹝錢半﹞通艸﹝錢半﹞生牡蠣﹝四錢﹞茯苓﹝四錢﹞廣郁金﹝三錢﹞炒白芍﹝錢半﹞玫瑰花﹝五朵﹞左金丸﹝八分﹞炒穀芽﹝四錢﹞廣木香﹝七分﹞

淸煎四帖。

介按﹕气滯濕阻﹐六腑不和﹐以致先瀉後痛。但古人以胃爲陽土﹐肝屬陰木﹐治胃必主泄肝﹐制其勝也。

安昌陳腹痛已瘥﹐脈弦﹐脘悶气沖﹐舌微黃﹐故宜順气和中。﹝五月十七日﹞

烏藥﹝二錢﹞川楝子﹝三錢﹞刺蒺藜﹝三錢﹞左金丸﹝八分﹞生牡蠣﹝錢半﹞濃朴﹝一錢﹞枳殼﹝錢半﹞玫瑰花﹝五朵﹞沈香曲﹝錢半﹞炒靑皮﹝八分﹞仙半夏﹝錢半﹞

淸煎四帖。

介按﹕肝熱未淸﹐气機阻痺﹐治以泄肝和胃﹐方極穩妥。

某腹痛較瘥﹐脈沈弦﹐頭暈﹐仍遵前法加減爲妥。﹝五月十三日﹞

川楝子﹝三錢﹞刺蒺藜﹝三錢﹞仙半夏﹝錢半﹞沈香曲﹝錢半﹞延胡﹝二錢﹞茯神﹝四錢﹞新會皮﹝錢半﹞玫瑰花﹝五朵﹞生牡蠣﹝四錢﹞雞內金﹝三錢﹞左金丸﹝八分﹞

淸煎二帖。

介按﹕肝气稍平﹐而內風未熄﹐以致頭暈。治以柔肝熄風﹐兼理气。藉止腹痛而緩暈。

卷三

泄瀉

遺風王舌濃黃滑﹐便瀉不化﹐脈弦濡﹐小便不利﹐此屬濕熱。脘悶﹐宜和中淸利。﹝六月初八日。﹞

藿香梗﹝二錢﹞焦六曲﹝四錢﹞蜜銀花﹝二錢﹞豬苓﹝錢半﹞原滑石﹝四錢﹞炒川連﹝七分﹞扁豆衣﹝三錢﹞通艸﹝錢半﹞川朴﹝一錢﹞省頭艸﹝三錢﹞新會皮﹝錢半﹞﹝引﹞荷葉﹝一角﹞

二帖。

介按﹕濕勝便瀉而小便不利﹐治以淸利濕熱。又佐消食扶脾﹐確是雙方兼顧之療法。

安昌夏舌滑白﹐脈弦細﹐便溏﹐患小便不多﹐脘悶﹐气沖欲嘔﹐藉豬苓湯加減。﹝三月十三日。﹞

豬苓﹝錢半﹞廣藿香﹝二錢﹞仙半夏﹝錢半﹞大腹皮﹝三錢﹞澤瀉﹝二錢﹞滑石﹝四錢﹞

左金丸﹝八分﹞玫瑰花﹝五朵﹞茯苓﹝四錢﹞濃朴﹝一錢﹞香附﹝三錢﹞

淸煎四帖。

又濕熱未淸﹐腹中脹悶﹐脈澀滯﹐便瀉﹐仍宜豬苓湯加減。

豬苓﹝錢半﹞藿香梗﹝二錢﹞大腹皮﹝三錢﹞左金丸﹝八分﹞澤瀉﹝三錢﹞滑石﹝四錢﹞

制香附﹝三錢﹞佛手花﹝八分﹞茯苓﹝四錢﹞濃朴﹝錢半﹞佩蘭葉﹝錢半﹞

淸煎四帖。

介按﹕內經曰﹕濕勝則濡泄。難經曰﹕濕多成五泄。玆以濕勝而脾胃失於健運﹐不能滲化﹐方從豬苓湯加減﹐以藿﹑朴﹑香附﹐玫瑰等味﹐芳香燥濕﹐二苓﹑澤瀉健脾佐運﹐半夏﹑左金和胃寬胸﹐腹皮﹑滑石泄濕利溲。前後二方﹐大旨相同﹐卽古人所謂利小便卽是實大便之意。

漁莊沈﹝婦﹞便瀉腹痛﹐右脈澀﹐左弦細﹐經停四月﹐腰酸帶下。心泛﹐舌微白﹐咳嗆。姑宜淸气和中。﹝十月二十日。﹞

藿香梗﹝二錢﹞訶子肉﹝錢半﹞新會皮﹝錢半﹞桔梗﹝錢半﹞川貝﹝錢半﹞扁豆衣﹝三錢﹞蘇梗﹝錢半﹞生款冬﹝三錢﹞大腹皮﹝三錢﹞廣木香﹝八分﹞蔻殼﹝錢半﹞

淸煎三帖。

介按﹕肝腎陰虧﹐帶脈不固﹐則腰酸帶下﹐肝陽橫逆﹐則腹痛便瀉﹐上乘於肺則咳嗽心泛。先以淸肺扶脾﹐兼用理气之品﹐是急則治標之意。

新田酈據述便瀉較減﹐舌根濃﹐面浮﹐宜和胃爲主。﹝六月十三日。﹞

焦六曲﹝四錢﹞新會皮﹝錢半﹞制香附﹝三錢﹞雞內金﹝錢半﹞川連﹝五分﹞赤苓﹝三錢﹞

扁豆衣﹝錢半﹞大腹皮﹝三錢﹞仙半夏﹝錢半﹞炒麥芽﹝三錢﹞通艸﹝錢半﹞鮮荷葉﹝一角﹞

二帖。

介按﹕便瀉較減﹐舌濃面浮﹐此系濕熱未淨﹐夾食爲患。故治以扶脾滲濕﹐兼消食滯。

大西莊沈木克土便瀉﹐气滯經阻﹐脈右澀左弦﹐舌心光﹐胃鈍脘悶﹐腹中有瘕。姑宜泄木和中。﹝七月二十九日。﹞

烏藥﹝二錢﹞川楝子﹝三錢﹞炒穀芽﹝四錢﹞左金丸﹝八分﹞茯苓﹝四錢﹞木蝴蝶﹝四分﹞扁豆衣﹝三錢﹞玫瑰花﹝五朵﹞大腹皮﹝三錢﹞炒白芍﹝錢半﹞佩蘭﹝錢半﹞

淸煎四帖。

介按﹕肝陽侮胃﹐气聚成瘕﹐陽明隸於衝脈﹐衝脈卽是血海。玆以胃被肝乘﹐血海亦同時爲病﹐以致經阻。治以泄肝救胃﹐方極穩健可法。

某據述胃納稍增﹐便瀉稀水﹐緣水濕並歸陽明﹐宜分利爲穩。

茯苓﹝三錢﹞大腹皮﹝三錢﹞原砂仁﹝七分﹞石蓮子﹝三錢﹞澤瀉﹝三錢﹞豬苓﹝錢半﹞

綠萼梅﹝錢半﹞通艸﹝錢半﹞江西術﹝一錢﹞新會皮﹝錢半﹞生白芍﹝錢半﹞

淸煎四帖。

介按﹕濕歸陽明而爲泄瀉﹐治以五苓散加減﹐洵是對癥之妙劑。

遺風龐舌黃滑﹐脈弦濡﹐便利腹痛﹐此屬濕熱。宜治防痢。﹝六月初九日。﹞

廣藿香﹝二錢﹞焦六曲﹝四錢﹞靑木香﹝七分﹞大腹皮﹝三錢﹞六一散﹝三錢﹞炒川連﹝五分﹞炒枳殼﹝錢半﹞新會皮﹝錢半﹞川朴﹝一錢﹞豬苓﹝錢半﹞通艸﹝錢半﹞

淸煎三帖。

介按﹕濕熱薄於腸胃﹐阻遏气機﹐而致太陰失健運﹐厥陰失疏泄﹐濕蒸熱郁﹐傳導失其常度﹐而便利腹痛。淸熱導气以滲濕﹐則諸恙自愈。

某便瀉較減﹐脈虛﹐气機不和﹐舌滑﹐宜固腎止瀉﹐理气和中。﹝三月十七日。﹞

熟地﹝三錢﹞骨碎補﹝三錢﹞炒杜仲﹝三錢﹞炒米仁﹝四錢﹞懷藥﹝三錢﹞茯苓﹝四錢﹞

新會皮﹝錢半﹞玫瑰花﹝五朵﹞芡實﹝三錢﹞原蠶砂﹝一錢﹞甘松﹝四分﹞

淸煎十帖。

介按﹕此是脾腎兼虛爲瀉﹐故君以地黃﹑杜仲﹑骨碎補﹐大滋腎陰﹐塡精補髓﹐臣以芡實﹑山藥之健脾﹐又佐澤瀉﹑米仁以疏水道之滯﹐使以芳香諸味之理气﹐適气機轉動﹐則濕走而腎彊脾健矣。

漁莊沈中虛气餒﹐水谷釀濕﹐成痰作瀉﹐左脈虛細﹐右弦濡﹐舌微黃﹐心腎不交﹐寢不成寐。宜治脾腎爲主。﹝五月十三日。﹞

骨碎補﹝三錢﹞夜交藤﹝三錢﹞炒棗仁﹝三錢﹞炒川連﹝五分﹞炒杜仲﹝三錢﹞懷山藥﹝三錢﹞﹝辰砂拌﹞茯神﹝四錢﹞粟殼﹝一錢﹞炒江西術﹝一錢﹞陽春砂﹝一錢﹞百藥煎﹝三錢﹞

淸煎五帖。

介按﹕雷少逸曰﹕昔賢云﹐脾爲生痰之源﹐肺爲貯痰之器。夫痰乃濕气而生﹐濕由脾弱而起。蓋爲太陽濕土﹐得濕則健﹐一被寒濕所侵﹐遂困頓矣。脾旣困頓﹐焉能掌運用之權衡﹐則水谷之精微﹐悉變爲痰。痰气上襲於肺﹐肺與大腸相爲表裏﹐其大腸固者﹐肺經自病而爲痰嗽﹐其不固者﹐則肺病移於大腸而爲痰瀉矣。雷氏此言﹐發明痰瀉之病源﹐已無餘蘊﹐深堪欽佩﹐惟此癥系是脾腎兼虛﹐以致水泛爲痰﹐因大腸不固﹐遂移病於大腸而作瀉。且以心不藏神﹐陽不交陰而不寐﹐故其治法﹐於固腎健脾之中﹐參用安神澀腸之品。

朱墅楊﹝婦﹞木克土便瀉腹滿﹐脈沈澀﹐舌黃﹐心泛欲嘔﹐癸澀﹐宜防腹脹。﹝六月二十日。﹞

藿香﹝二錢﹞大腹皮﹝三錢﹞新會皮﹝錢半﹞川楝子﹝三錢﹞左金丸﹝八分﹞茯苓﹝四錢﹞扁豆衣﹝三錢﹞玫瑰花﹝五朵﹞佩蘭﹝錢半﹞通艸﹝錢半﹞香附﹝錢半﹞

淸煎三帖。

介按﹕衝隸陽明﹐厥陰對峙﹐今因肝病犯胃﹐則心泛欲嘔﹐乘脾則便瀉腹滿﹐衝脈旣被肝逆犯胃而受影響﹐則癸水難以應期而至。故治以苦辛泄降﹐俾肝逆稍平﹐胃气漸和﹐則諸恙自退。

安昌馬﹝婦﹞上咳下瀉﹐形肉日削﹐脈弱細﹐經閉脘格﹐屬棘手重癥。宜法候政之。﹝又六月初五日。﹞

省頭艸﹝五錢﹞訶子肉﹝三錢﹞炒穀芽﹝四錢﹞綠萼梅﹝錢半﹞川貝﹝三錢﹞扁豆衣﹝三錢﹞石蓮子﹝三錢﹞桑白皮﹝錢半﹞制香附﹝三錢﹞新會皮﹝錢半﹞赤苓﹝四錢﹞

淸煎二帖。

介按﹕經閉脘格﹐咳瀉形削﹐此是脾弱肝橫﹐生化無權﹐中气久虛﹐血液漸涸﹐𨿽用扶脾抑肝之品﹐究屬難愈之癥。

某﹝稚孩﹞嘔渴已瘥﹐脈澀滯﹐舌心濃﹐腹尙大﹐胃鈍便滑﹐仍遵前法加減。﹝二月十一日﹞

烏梅﹝一个﹞甘松﹝四分﹞赤苓﹝三錢﹞生香附﹝錢半﹞椒目﹝四分﹞炒穀芽﹝三錢﹞

濃朴﹝一錢﹞雞內金﹝錢半﹞大腹皮﹝三錢﹞通艸﹝錢半﹞綠萼梅﹝一錢﹞

淸煎三帖。

介按﹕肝胃濕熱久蘊﹐脾弱而致腹大便滑﹐當然以扶脾滲濕﹐兼淸肝胃之熱。

某﹝稚孩﹞腹形不減﹐气逆便溏﹐脈弦細﹐舌薄滑﹐身微熱﹐口渴﹐仍宜和中分消﹐防疳。﹝六月二十四日﹞

廣藿香﹝二錢﹞省頭艸﹝錢半﹞雞內金﹝錢半﹞川楝子﹝錢半﹞宣木瓜﹝錢半﹞甘松﹝四分﹞五穀虫﹝三錢﹞綠萼梅﹝一錢﹞大腹皮﹝三錢﹞通艸﹝錢半﹞香附﹝錢半﹞

淸煎三帖。

介按﹕食物不節﹐脾胃受創﹐肝陽乘侮﹐而致腹膨便瀉﹐故治以和肝健脾﹐淸導淸熱。

漁莊沈女孩虫气內著﹐腹痛乍作乍止﹐脈弦濡﹐便溏。姑宜安胃和中。﹝二月十五日。﹞

烏梅﹝一个﹞川椒﹝十四粒﹞五穀虫﹝三錢﹞廣木香﹝八分﹞川楝子﹝三錢﹞延胡﹝二錢﹞茯苓﹝四錢﹞茉莉花﹝八分﹞生白芍﹝錢半﹞甘松﹝四分﹞佩蘭﹝三錢﹞

淸煎二帖。

介按﹕疳瀉治法﹐不離脾胃﹐約分數種﹐如胃滯當消﹐脾弱宜補﹐因熱則苦寒淸火﹐因冷則辛溫健脾﹐有虫則用殺虫之品﹐因虛則補本髒之母。今此案系是濕熱內滯﹐夾著虫積﹐以致腹痛便溏。治宗安胃丸之意﹐而以健脾驅虫﹐理气導滯﹐洵治虫積腹痛而兼便溏之良方。

遺風龐女孩後受暑﹐夾食化瀉﹐脈弦﹐舌黃﹐口渴﹐宜淸熱和中。

藿香梗﹝二錢﹞炒川連﹝八分﹞百藥煎﹝三錢﹞銀花﹝二錢﹞六一散﹝四錢﹞扁豆衣﹝三錢﹞生白芍﹝錢半﹞麥芽﹝三錢﹞佩蘭﹝三錢﹞通艸﹝錢半﹞新會皮﹝錢半﹞

淸煎二帖。

又時後﹐便瀉腹痛﹐右脈弦﹐潮熱似瘧。宜和中淸利。﹝七月十三號五月二十九日。﹞

豬苓﹝三錢﹞六一散﹝四錢﹞靑蒿子﹝八分﹞炒川連﹝八分﹞澤瀉﹝三錢﹞大腹皮﹝三錢﹞蔻殼﹝錢半﹞新會皮﹝錢半﹞赤苓﹝四錢﹞扁豆衣﹝三錢﹞通艸﹝錢半﹞

淸煎三帖。

又後便瀉化利﹐腹痛不爽﹐胃納較增﹐舌滑微黃。宜淸熱﹑化气﹑分利。﹝七月十七號丁未初四日﹞

炒川連﹝八分﹞萊菔子﹝三錢﹞大腹皮﹝三錢﹞冬瓜皮﹝三錢﹞生白芍﹝錢半﹞六一散﹝四錢﹞廣皮﹝錢半﹞焦六曲﹝四錢﹞枳殼﹝錢半﹞靑木香﹝八分﹞生米仁﹝四錢﹞

淸煎二帖。

介按﹕麻疹又名曰痧﹐吾紹通稱曰﹐江蘇總名曰疹。其實皆一病也﹐無非因地異名耳。

葉氏治法﹐分晰四時﹐最爲簡明。其言曰﹕春令發痧﹐從風溫治﹐夏季從暑風﹐暑必兼濕﹐秋令從熱爍燥气﹐冬月從風寒。又曰﹕疹宜通泄﹐泄瀉爲順。下痢五色者亦不妨。惟二便不利者﹐最多凶癥﹐治法大忌止瀉。今此案適在夏月﹐吸受暑熱﹐兼挾濕食化瀉﹐治以淸暑﹐最屬正當。逮日久而濕熱內陷﹐移於大腸﹐治以導滯而淸濕熱﹐大旨近是。

卷三

痢

遺風龐便痢未除﹐脈弦急﹐气不和﹐舌濃黃滑﹐潮熱。姑宜淸暑和中。﹝八月十四號戊申初三日。﹞

焦六曲﹝四錢﹞靑蒿子﹝錢半﹞大腹皮﹝三錢﹞藿香梗﹝二錢﹞六一散﹝三錢﹞扁豆衣﹝三錢﹞省頭艸﹝二錢﹞通艸﹝錢半﹞川朴﹝一錢﹞炒麥芽﹝三錢﹞仙半夏﹝錢半﹞

淸煎三帖。

介按﹕暑濕痢由於濕熱郁滯腸胃﹐每至午後潮熱﹐治以淸暑滲濕﹐最爲適當。

後馬周腸久累﹐脈弦﹐舌滑﹐頭暈而疼。宜黃連阿膠湯治之。﹝二月十二日。﹞

炒川連﹝八分﹞炒白芍﹝錢半﹞白頭翁﹝錢半﹞北秦皮﹝錢半﹞赤茯苓﹝四錢﹞枳殼﹝錢半﹞

靑木香﹝八分﹞艸決明﹝三錢﹐卽靑葙子﹞炒驢膠﹝錢半﹞荊芥炭﹝錢半﹞通艸﹝錢半﹞

﹝引﹞荷葉﹝一角﹞

一帖。

介按﹕古之所謂腸下血﹐卽今之所謂赤痢也。玆以熱入厥陰而爲下痢﹐肝陽上越而爲頭暈﹐治以黃連阿膠合白頭翁湯﹐借淸肝熱而滋陰。

某休息下痢﹐脈弦濡﹐跗浮脘悶﹐此濕熱蘊蓄﹐宜和中淸利。﹝三月十七日。﹞

秦艽﹝錢半﹞藿梗﹝二錢﹞炒枳殼﹝錢半﹞豬苓﹝錢半﹞濃朴﹝一錢﹞原滑石﹝四錢﹞

靑木香﹝七分﹞澤瀉﹝三錢﹞大腹皮﹝三錢﹞冬瓜皮﹝三錢﹞新會皮﹝錢半﹞

淸煎三帖。

又休息下痢﹐圊而不爽﹐脈澀滯﹐胃鈍﹐濕熱猶存﹐舌微白。宜和中淸利﹝三月二十日。﹞

藿梗﹝二錢﹞左金丸﹝八分﹞川楝子﹝三錢﹞大腹皮﹝三錢﹞滑石﹝四錢﹞炒枳殼﹝錢半﹞赤苓﹝三錢﹞石蓮子﹝三錢﹞濃朴﹝一錢﹞廣木香﹝七分﹞新會皮﹝錢半﹞

淸煎三帖。

介按﹕休息痢疾﹐多由病患貪食油膩﹐或由醫者早投滋陰﹐以致濕熱畱戀﹐滯而不去。

玆因濕熱久蓄﹐傷及脾臟中气﹐中气一傷﹐則脾不能爲胃行其津液﹐津液郁滯﹐則不能下潤於大腸﹐所以圊而不爽。初方從藿朴胃苓湯加減﹐次則參用平肝和胃。此後尙須參用補气之品﹐庶奏桴鼓之應。

卷三

瘧

瓜瀝楊太陰濕瘧﹐脈弦濡細﹐面跗浮﹐食人脘中脹悶。姑宜滲濕和中﹝十月十七日。﹞

艸果仁﹝一錢﹞桂枝﹝八分﹞生香附﹝三錢﹞仙半夏﹝錢半﹞濃朴﹝錢半﹞酒炒淡芩﹝錢半﹞滑石﹝四錢﹞蔻殼﹝錢半﹞棗檳﹝三錢﹞威靈仙﹝錢半﹞栝蔞皮﹝三錢﹞

淸煎三帖。

又瘧邪猶來﹐脈弦濡﹐舌滑﹐濕熱未淸﹐仍遵前法加減爲妥。

艸果﹝一錢﹐去殼﹞桂枝﹝八分﹞炒茅術﹝錢半﹞酒炒常山﹝一錢﹞濃朴﹝錢半﹞酒炒淡芩﹝錢半﹞炒靑皮﹝八分﹞新會皮﹝錢半﹞棗檳﹝三錢﹞姜半夏﹝錢半﹞赤苓﹝四錢﹞﹝引﹞老姜﹝三片﹞

三帖。

介按﹕濕瘧治法﹐當辧濕重於熱者﹐藿朴二陳湯加減。熱重於濕者﹐蒼術白虎湯加減。

此方系從達原飲加以滲濕之品﹐洵是濕重熱輕之正法。

安昌陳气虛邪畱﹐寒熱久羈。脈虛左弦。夜寐少安。姑宜補中益气湯加減。﹝四月三十號甲辰十四日。﹞

東洋參﹝錢半﹞江西術﹝一錢﹞制首烏﹝三錢﹞秦艽﹝錢半﹞酒炒柴胡﹝八分﹞陳皮﹝錢半辰砂拌﹞茯神﹝四錢﹞威靈仙﹝錢半﹞當歸﹝錢半﹞淸炙﹝三錢﹞遠志肉﹝八分﹞

淸煎四帖。

又益气升陽。寒熱較差﹐脈虛﹐按之弦細﹐邪猶未淨﹐仍遵前法加減爲妥﹝五月九號甲辰二十三日。﹞

東洋參﹝錢半﹞升麻﹝五分﹞仙半夏﹝錢半﹞制首烏﹝三錢﹞酒炒柴胡﹝八分﹞陳皮﹝錢半﹞

炒江西術﹝錢半﹞淮牛膝﹝三錢﹞當歸﹝二錢﹞淸炙﹝三錢﹞炙甘艸﹝八分﹞﹝引﹞紅棗﹝四枚﹞

四帖。

介按﹕柯韻伯曰﹕李杲知其爲勞倦傷脾﹐穀气不勝﹐陽气下陷陰中而發熱﹐制補中益气之法。又曰﹕凡脾胃一虛﹐肺气先絕﹐故用黃固皮毛護腠理﹐不令自汗﹐元气不足﹐懶言气喘﹐人參以補之﹐炙甘艸之甘以瀉心火而除煩﹐補脾胃而生气。此三味除煩熱之聖藥也。佐白術以健脾﹐當歸以和血﹐气亂於中﹐淸濁相干﹐用陳皮以理之﹐且以散諸甘藥之滯﹐胃中淸气下陷﹐用柴胡﹑升麻气之輕而味之薄者﹐引胃气以上騰﹐復其本位﹐便能升浮以行生長之令矣。今此案系是气虛邪畱﹐瘧久不愈﹐用補中益气湯以升脾胃之淸气。初因夜不安寐﹐故加茯神﹑遠志以安神﹐因其寒熱久羈﹐又加首烏﹑靈丹﹑秦艽以退邪﹐次方參入半夏﹑牛膝等味﹐退邪補虛﹐標本兼顧﹐洵是虛瘧之良方。後悉此人﹐年已四旬以外﹐患瘧年餘﹐服此方數劑﹐果然告痊。

卷四

腫脹

遺風龐暑熱內著﹐口腹不愼﹐化脹﹐脈濡左弦﹐舌白罩灰﹐嗆咳脘悶﹐最重之癥。宜分消﹐候正。﹝八月十一號丁未二十九日。﹞

金沸花﹝三錢包煎﹞赤小豆﹝四錢﹞大腹皮﹝三錢﹞冬瓜皮﹝三錢﹞赤苓﹝四錢﹞光杏仁﹝三錢﹞炒枳殼﹝錢半﹞雞內金﹝三錢﹞前胡﹝錢半﹞蔻殼﹝錢半﹞通艸﹝錢半﹞

淸煎三帖。

復診浮腫消減﹐脈浮濡﹐舌滑白﹐嗆咳音嘶﹐脘中略和。仍宜分消爲穩。﹝八月十四號戊申初二日。﹞

金沸花﹝三錢﹐包煎﹞桑白皮﹝三錢﹞冬瓜皮﹝三錢﹞萊菔子﹝三錢﹞赤苓﹝四錢﹞光杏仁﹝三錢﹞原滑石﹝四錢﹞川萆﹝三錢﹞大腹皮﹝三錢﹞杜赤小豆﹝三錢﹞雞內金﹝三錢﹞

﹝引﹞路路通﹝七个﹞

三帖。

三診浮腫已退﹐脈弦勁﹐嗆咳音嘶﹐舌滑。宜淸肺利濕爲妥。﹝八月二十號戊申初八日。﹞

霜桑葉﹝三錢﹞生米仁﹝四錢﹞射幹﹝錢半﹞白前﹝錢半﹞石決明﹝四錢﹞川貝﹝錢半﹞

茯苓﹝四錢﹞粉丹皮﹝二錢﹞光杏仁﹝三錢﹞冬瓜子﹝四錢﹞通艸﹝錢半﹞﹝引﹞鮮枇杷葉﹝五片﹞

四帖。

介按﹕暑熱外受﹐濕自內起﹐無形夾有形之邪﹐阻遏肺气下降之司而爲咳嗽﹐乘入脾臟而爲腫脹。治法仿徐之才輕可去實之意﹐而以苦降肅肺﹐辛淡滲濕﹐故能奏效。最後一診﹐浮腫已退﹐而亦以淸肺滲濕爲治﹐方法井井有條。

柯橋李髙年痰濕膠固﹐腹滿﹐跗浮﹐溺少﹐脈濡細﹐舌濃膩﹐微灰兩邊白﹐嗆咳。最重之癥。﹝八月九號丁未二十七日。﹞

仙半夏﹝錢半﹞炒蘇子﹝二錢﹞雞內金﹝三錢﹞麥芽﹝三錢﹞川朴﹝錢半﹞原滑石﹝四錢﹞炒萊菔子﹝三錢﹞橘紅﹝一錢﹞赤苓﹝四錢﹞光杏仁﹝三錢﹞大腹皮﹝三錢﹞﹝引﹞路路通﹝七个﹞

三帖。

介按﹕濕壅三焦﹐肺气不降﹐而脾陽不運﹐則跗腫腹滿﹐嗆咳嗽痰﹐喘脹要旨﹐開鬼門以取汗﹐潔淨腑以利水﹐無非宣通表裏﹐務在治病源頭。故以淸肅肺气﹐滲濕導滯爲治。但髙年患此﹐是屬重險之候。

盛陵徐腹中仍屬脹悶﹐食入尢甚﹐脈澀滯﹐舌滑尖紅﹐大便溏﹐跗浮﹐究屬重極之癥。﹝六月初五日。﹞

烏藥﹝二錢﹞雞內金﹝三錢﹞冬瓜皮﹝三錢﹞炒穀芽﹝四錢﹞左金丸﹝八分﹞新會皮﹝錢半﹞赤苓﹝四錢﹞佛手花﹝八分﹞通艸﹝錢半﹞濃朴﹝一錢﹞枳殼﹝錢半﹞

淸煎四帖。

介按﹕濕熱阻滯﹐肝陽橫逆﹐致脾胃失於健運﹐而便溏跗浮。治以淸肝扶脾兼滲濕﹐庶免腹滿之虞矣。

安昌沈﹝濃記﹞濕久化腫﹐脈澀滯﹐舌滑﹐溲數﹐脾陽受傷﹐非輕藐之癥。﹝八月二十九日。﹞

帶皮苓﹝四錢﹞豬苓﹝錢半﹞大豆捲﹝三錢﹞光杏仁﹝三錢﹞桂枝﹝五分﹞車前﹝三錢﹞

原滑石﹝四錢﹞杜赤小豆﹝三錢﹞澤瀉﹝三錢﹞冬瓜皮﹝三錢﹞萊菔子﹝三錢﹞

淸煎三帖。

又浮腫稍減﹐脈尙澀滯﹐舌滑﹐溲數﹐脾陽傷殘﹐究非輕藐之癥。﹝九月初四日。﹞

商陸﹝一錢﹞赤苓﹝三錢﹞炒菔子﹝三錢﹞海金砂﹝四錢﹞桂枝﹝五分﹞車前﹝三錢﹞

滑石﹝四錢﹞新會皮﹝錢半﹞澤瀉﹝三錢﹞冬瓜皮﹝三錢﹞大腹皮﹝三錢﹞

淸煎三帖。

介按﹕濕漫三焦﹐郁傷脾陽﹐故治以通陽祛濕爲主。方從河間桂苓甘露飲脫胎﹐恰是對癥良劑。

後馬金室女食積化腫﹐脈濡右大﹐舌滑﹐便溺澀。宜消食消腫。

焦六曲﹝四錢﹞大腹皮﹝三錢﹞通艸﹝錢半﹞冬瓜皮﹝三錢﹞炒萊菔子﹝二錢﹞赤苓﹝四錢﹞枳殼﹝錢半﹞炒麥芽﹝三錢﹞陳皮﹝一錢﹞車前﹝三錢﹞杜赤小豆﹝四錢﹞

淸煎三帖。

介按﹕食積傷脾﹐脾失運化之權﹐更兼濕熱壅滯﹐溢於皮膚而化腫。治以消積逐水﹐則浮腫自退。

後馬金閨女舌微黃﹐脈弦濡﹐便利稀水﹐浮腫已退。宜分消爲穩。﹝八月二十九日。﹞

廣藿梗﹝二錢﹞炒川連﹝八分﹞澤瀉﹝三錢﹞雞內金﹝三錢﹞滑石﹝四錢﹞豬苓﹝錢半﹞

炒菔子﹝三錢﹞通艸﹝錢半﹞省頭艸﹝三錢﹞濃朴﹝一錢﹞新會皮﹝錢半﹞

淸煎三帖。

介按﹕濕熱久蘊﹐脾气未復化瀉﹐再以淸熱滲濕﹐理气消積﹐俾气行濕退﹐則腫瀉均瘥。

遺風包痢後浮腫腹大﹐脈澀滯﹐舌滑白﹐溺少。宜和中分消。﹝七分十四日。﹞

大腹皮﹝三錢﹞焦六曲﹝四錢﹞生香附﹝錢半﹞炒枳殼﹝二錢﹞澤瀉﹝三錢﹞炒車前﹝三錢﹞赤苓﹝四錢﹞炒萊菔子﹝二錢﹞冬瓜皮﹝三錢﹞防己﹝三錢﹞通艸﹝錢半﹞

淸煎二帖。

介按﹕痢後脾虛濕滯﹐故治法仍以扶脾滲濕。

漁莊王伏暑濕熱﹐脈濡﹐舌滑微黃﹐跗腫溲赤﹐尢宜防脹。﹝八月二十九日。﹞

棉茵陳﹝三錢﹞赤苓﹝四錢﹞通艸﹝錢半﹞蔻殼﹝錢半﹞杜赤小豆﹝四錢﹞廣皮﹝錢半﹞

省頭艸﹝三錢﹞藿香梗﹝二錢﹞仙半夏﹝錢半﹞扁豆衣﹝三錢﹞焦六曲﹝三錢﹞

淸煎三帖。

介按﹕濕爲粘膩之邪﹐暑爲燻蒸之气﹐兩相膠錮﹐病勢最爲淹纏。今以跗腫溲赤﹐治以芳香理气﹐辛淡滲濕﹐方法俱佳。若日久而濕濁凝滯﹐傷殘脾陽﹐卽防化脹之慮。

遺風金痰濕化腫﹐左脈濡細﹐右寸關弦滑﹐嗆咳气急﹐胸滿溺少。癥非輕藐﹐宜治防變。

金沸花﹝三錢﹐包煎﹞炒車前﹝三錢﹞通艸﹝錢半﹞川貝﹝錢半﹞沈香曲﹝錢半﹞廣橘紅﹝一錢﹞海石﹝三錢﹞光杏仁﹝三錢﹞杜赤小豆﹝三錢﹞白前﹝錢半﹞地骷髏﹝三錢﹞

淸煎三帖。

介按﹕余閱葉香巖《指南醫案》﹐內有朱姓一癥﹐適與此案證治相同﹐爰節錄之﹐以資質證。其述病源曰﹕初因面腫﹐邪干陽位﹐气壅不通﹐二便皆少﹐桂附不應﹐卽與導滯。滯屬有質﹐濕熱無形﹐入肺爲喘﹐乘脾爲脹﹐六腑開合皆廢﹐便不通爽﹐溺短混濁﹐時或點滴﹐視其舌絳口渴﹐腑病背脹﹐髒病腹滿﹐更兼倚倒左右﹐腫脹隨著處爲甚﹐濕熱布散三焦﹐陰眼難以決勝矣。經云﹕從上之下者治其上。又云﹕從上之下而甚於下者﹐必先治其上﹐而後治其下。此病逆亂紛更﹐全無頭緒﹐皆不辧有形無形之誤。姑以淸肅上焦爲先﹝方用飛滑石三錢﹐大杏仁十位﹐生苡仁三錢﹐白通艸一錢﹐鮮枇杷葉去毛三錢﹐茯苓皮三錢﹐淡豆豉錢半﹐黑山梔殼一錢﹐急火煎﹐五分服﹞。葉氏發明病源與誤治之由﹐以及應當治法﹐分辧明晰﹐深堪則效。今此案與葉氏所述﹐適相符合﹐而療法亦意旨相同。惟藥味則大同小異。前哲後賢﹐如出一轍﹐正如先哲所謂活法法﹕中多活法﹐奇方方外有奇方﹐今以此案徵之﹐益信。

漁莊沈﹝霖記﹞木克土化脹﹐兩跗皆腫﹐脈沈弦﹐便瀉不爽﹐气逆溺少﹐非輕藐之癥。﹝七月初三日﹞

大腹皮﹝三錢﹞雞內金﹝三錢﹞新會皮﹝錢半﹞川朴﹝一錢﹞車前﹝三錢﹞沈香﹝五分﹐衝﹞枳殼﹝錢半﹞炒米仁﹝四錢﹞通艸﹝錢半﹞省頭艸﹝三錢﹞杜赤豆﹝四錢﹞

淸煎三帖。

又浮腫已退﹐脈虛細﹐腰痛﹐胃納尙和。宜《金匱》腎气丸加減治之。

生地﹝四錢﹞陳萸肉﹝錢半﹞淮牛膝﹝三錢﹞艸﹝三錢﹞茯苓﹝四錢﹞丹皮﹝一錢﹞

炒車前﹝三錢﹞炒杜仲﹝三錢﹞懷藥﹝三錢﹞澤瀉﹝三錢﹞五加皮﹝三錢﹞

淸煎五帖。

又諸款悉減﹐脈虛﹐夜不安寐﹐臨晚跗浮﹐嘈雜已瘥﹐仍遵前法加減爲妥。﹝九月二十二日。﹞

當歸﹝錢半﹞夜交藤﹝三錢﹞仙半夏﹝錢半﹞穀芽﹝四錢﹞炒川連﹝六分﹞茯神﹝四錢﹞

新會皮﹝錢半﹞海桐皮﹝三錢﹞柏子仁﹝三錢﹞棗仁﹝三錢﹞艸﹝三錢﹞

淸煎四帖。

又諸款悉瘥﹐脈虛細﹐臨晚跗浮酸楚。宜分消爲妥。﹝九月二十七日。﹞

生牡蠣﹝四錢﹞杜赤豆﹝三錢﹞海桐皮﹝三錢﹞大腹皮﹝三錢﹞澤瀉﹝三錢﹞茯苓﹝四錢﹞冬瓜子﹝三錢﹞通艸﹝錢半﹞防己﹝錢半﹞艸﹝三錢﹞柏子仁﹝三錢﹞

淸煎四帖。

又兩跗猶腫﹐脈澀滯﹐面浮。宜分消﹐防化脹。﹝十月初三日。﹞

生牡蠣﹝四錢﹞冬瓜子﹝三錢﹞新會皮﹝錢半﹞艸﹝三錢﹞澤瀉﹝三錢﹞赤苓﹝四錢﹞豬苓﹝錢半﹞五加皮﹝三錢﹞防己﹝錢半﹞商陸﹝錢半切忌甜﹞大腹皮﹝三錢﹞

淸煎四帖。

介按﹕李中梓曰﹕腫脹之病﹐諸經𨿽有﹐無不由於脾肺腎者。蓋脾主營運﹐肺主气化﹐腎主五液﹐凡五气所化之液﹐悉屬於腎﹐五液所行之气﹐悉屬於肺。轉輸二髒以制水生金者﹐悉屬於脾。故腫脹不外此三經也。然其治法﹐有內外上下虛實﹐不可不辧也。在外則腫﹐越脾湯﹑小靑龍湯證也。在內則脹﹐十棗湯﹑神佑丸證也。在上則喘﹐葶藶大棗湯﹑防己﹑椒目葶藶大黃丸證也。在下則小便閉﹐沈香琥珀丸﹑疏鑿飲子證也。此皆治實之法。若夫虛者﹐實脾飲﹑腎气丸證也。李氏此言﹐發明盡致﹐但此癥初起﹐系是情懷少暢﹐以致淸气不轉﹐肝木侮脾﹐而濕熱停滯化脹﹐第一方宗雞金散加減﹐以運气消積﹐參用滲濕之品。次則因其利久傷陰﹐宗腎气湯意以養陰滲濕﹐補而不滯﹐利而不伐﹐洵治虛脹之良方。故至三診而諸款悉減。然此時腎液未充﹐心神未安﹐則宗安神丸以補心而滲濕﹐四五兩方﹐皆以牡蠣澤瀉散加減﹐以分消下焦未淨之濕熱﹐步驟井然﹐故多奏效。但三診方中﹐有仍遵前法加減之言﹐而且浮腫已退﹐則此診以前﹐似乎遺失一方﹐深懷未窺全豹之感。

卷四

遺精

上竈屠屢有遺滑﹐脈弦細﹐气滯﹐腹中不和﹐嗆咳﹐舌微灰。宜淸肺胃爲主。

北沙參﹝三錢﹞光杏仁﹝三錢﹞生牡蠣﹝四錢﹞預知子﹝三錢﹐卽八月札﹞懷山藥﹝四錢﹞川貝﹝二錢﹐不杵﹞茯神﹝四錢﹞綠萼梅﹝錢半﹞石蓮子﹝三錢﹐杵﹞砂殼﹝錢半﹞穀芽﹝四錢﹞

淸煎五帖。

介按﹕腎陰久虧﹐陽升無制﹐衝肺則嗆﹐精滑則遺。治法於攝固之中﹐參以補脾養胃而淸肺﹐乃是上損從陽﹐下損從陰之義。

某咳嗽較減﹐脈虛細﹐心腎並虧﹐濕未淨﹐屢次滑精。宜淸養肝腎﹐佐淸肺滲濕。﹝四月十八日。﹞

釵斛﹝三錢﹞桑寄生﹝三錢﹞甜杏仁﹝三錢﹞冬瓜子﹝三錢﹞生牡蠣﹝四錢﹞懷藥﹝三錢﹞川貝﹝錢半﹞艸﹝三錢﹞炒杜仲﹝三錢﹞生米仁﹝四錢﹞絲瓜絡﹝三錢﹞

淸煎四帖。

介按﹕鄒滋九曰﹕遺精一癥﹐前賢各有明辧﹐其義各載本門﹐玆不復贅。大抵此癥變幻𨿽多﹐不越乎有夢﹑無夢﹑濕熱三者之範圍而已。古人以有夢爲心病﹐無夢爲腎病﹐濕熱爲小腸膀胱病。夫精之藏制𨿽在腎﹐而精之主宰則在心﹐其精血下注﹐濕熱混搖遺滑者﹐責在小腸膀胱。今此案病在心腎﹐陰虛不攝﹐而兼濕熱畱著﹐若陽升無制﹐乘肺則咳﹐腎精不固﹐下注則遺。如用固攝﹐決難應病。淸肺滲濕﹐兼以養心補腎﹐庶克有濟。

安昌髙痰紅已除﹐脈形小數﹐溺白﹐精關不固﹐溺後有淫。宜固補心腎爲妥。﹝七月十八日。﹞

東洋參﹝一錢﹞桑螵蛸﹝三錢﹞遠志肉﹝八分﹞蓮須﹝一錢﹞懷藥﹝三錢﹞抱木茯神﹝四錢﹞生牡蠣﹝四錢﹞新會皮﹝錢半﹞生地﹝四錢﹞炒驢膠﹝錢半﹞炒杜仲﹝三錢﹞

淸煎五帖。

介按﹕汪昂曰﹕心君火也﹐君火一動﹐相火隨之。相火寄於肝膽﹐腎之陰虛則精不藏﹐腎之陽彊則气不固。今此案是肝陽上冒﹐故致痰中兼紅﹐腎虛不攝﹐則溺後有淫﹐治以固攝助納﹐又佐安神寧气﹐气固則精自守矣。

漁莊沈﹝湘記﹞陰火已斂﹐脈虛細﹐心腎不交則精滑﹐舌白稍潤。宜補心丹加減。﹝五月十九日﹞

丹參﹝三錢﹞生地﹝三錢﹞金櫻子﹝三錢﹞生牡蠣﹝四錢﹞茯神﹝四錢﹞遠志肉﹝八分﹞

懷藥﹝三錢﹞柏子仁﹝三錢﹞西洋參﹝一錢﹞炒棗仁﹝三錢﹞新會皮﹝錢半﹞

淸煎四帖。

又精滑未除﹐脈細勁﹐舌微白﹐大便難﹐有血。宜補益潤腸。﹝五月二十八日。﹞

太子參﹝一錢﹞龜版﹝四錢﹞麻子仁﹝三錢﹞新會皮﹝錢半﹞茯神﹝四錢﹞丹皮﹝三錢﹞

金櫻子﹝三錢﹞生牡蠣﹝四錢﹞生地﹝三錢﹞遠志肉﹝八分﹞豆衣﹝三錢﹞

淸煎四帖。

介按﹕經云﹕神气捨心﹐精神畢具。又曰﹕心者生之本﹐神之舍也。今以腎液未能上承於心﹐而心不藏神﹐心神一動﹐腎精遺泄﹐故治以補心丹加減﹐藉滋腎液而安心神。但其陰液已虛﹐未能腴潤於大腸﹐腸中宿垢﹐因致祕結不通。傳導之官﹐失其常度﹐故次方於滋陰潛陽之中﹐參用麻仁﹑生地以潤腸通便﹐俾得腎液漸充﹐則便自通暢﹐而精固神安。

卷四

遺尿

老埠頭壽瀉猶未除﹐左脈虛細﹐右濡﹐小便不禁。姑宜釐淸養陰。

生地﹝三錢﹞川萆﹝三錢﹞淡秋石﹝八分﹞潼蒺藜﹝三錢﹞懷山藥﹝三錢﹞車前子﹝三錢﹞

茯苓﹝四錢﹞生米仁﹝四錢﹞澤瀉﹝三錢﹞桑螵蛸﹝錢半﹞石蓮子﹝三錢﹞﹝引﹞陳淘米泔水﹝並煎﹞

介按﹕經曰﹕下虛則遺尿。又曰﹕膀胱不約爲遺尿。今以膀胱失約﹐無气以固﹐而致小便不禁。又因脾气未健﹐濕熱未淨﹐而瀉猶未除﹐故治法於滲濕扶脾之中﹐參用縮小便之味。

卷四

淋濁

大義汪濕熱阻气﹐舌白濃﹐脘格﹐潮熱﹐小便澀痛﹐便結。宜淸利。﹝九月十七日。﹞

瞿麥﹝三錢﹞焦梔子﹝三錢﹞海金沙﹝四錢﹞蕤仁﹝錢半﹞車前﹝三錢﹞淡芩﹝錢半﹞

木通﹝錢半﹞澤瀉﹝三錢﹞生牡蠣﹝四錢﹞滑石﹝四錢﹞川萆﹝三錢﹞兩頭尖﹝七十粒﹐包﹞

三帖。

介按﹕丹溪謂五淋癥﹐濕熱阻竅居多﹐今兼气閉而小便澀痛﹐治以滲濕淸熱﹐固屬佳妙。此方從八正散加減﹐合牡蠣澤瀉以通調水道﹐下輸膀胱。且其便結系是腑气不用﹐故用兩頭尖以導濁。

東浦陳濕熱下注﹐溲溺赤流﹐脈濡右弦﹐舌滑跗腫。姑宜釐淸養陰爲主。

川萆﹝三錢﹞生地﹝四錢﹞綿茵陳﹝三錢﹞川柏﹝錢半﹐鹽水炒﹞澤瀉﹝三錢﹞懷藥﹝三錢﹞生米仁﹝四錢﹞通艸﹝錢半﹞車前﹝三錢﹞丹皮﹝三錢﹞艸﹝三錢﹞

淸煎四帖。

介按﹕膀胱者﹐州都之官﹐津液藏焉﹐气化則能出也。玆因腎陰气逆於少腹﹐阻遏膀胱之气化﹐以致小便短赤﹐足跗浮腫﹐故此方旣利膀胱之濕﹐復滋腎臟之液。

漁莊沈身熱已退﹐脈弱﹐舌滑﹐小溲仍屬淋漓。宜淸利太陽。﹝八月初三日。﹞

西琥珀﹝八分﹞銀花﹝錢半﹞木通﹝錢半﹞海金沙﹝四錢﹞車前﹝三錢﹞六一散﹝三錢﹞

焦梔子﹝三錢﹞石葦﹝二錢﹞靑木香﹝八分﹞瞿麥﹝三錢﹞省頭艸﹝三錢﹞陳淘米泔水﹝並煎﹞

三帖。

介按﹕濕熱下注成淋﹐淸利之法極是。

安昌茹濕熱下注﹐小便澀痛帶血﹐脈濡﹐肢冷背寒﹐舌黃。宜釐淸利濕爲主。﹝二月十八日。﹞

川萆﹝三錢﹞西琥珀﹝八分衝﹞蒲黃﹝錢半﹞赤苓﹝四錢﹞澤瀉﹝二錢﹞炒車前﹝三錢﹞當歸﹝三錢﹞木通﹝錢半﹞海金沙﹝四錢﹞血餘炭﹝一錢﹞粉丹皮﹝錢半﹞

淸煎四帖。

又濕熱未淸﹐溺後仍屬有血﹐惟澀痛較差﹐脈濡﹐舌滑﹐借四物湯加減治之。﹝四月九號癸卯二十三日。﹞

生地﹝四錢﹞蒲黃﹝錢半﹞生甘梢﹝八分﹞焦梔子﹝三錢﹞當歸﹝錢半﹞血餘炭﹝一錢﹞

澤瀉﹝三錢﹞瞿麥﹝錢半﹞丹皮﹝三錢﹞炒車前﹝三錢﹞木通﹝錢半﹞

淸煎四帖。

又尿血遇勞卽發﹐脈濡細﹐舌黃滑﹐濕熱蘊蓄。姑宜涼血﹑淸熱﹑分利。﹝五月十五號甲辰二十九日。﹞

生地﹝四錢﹞血餘炭﹝一錢﹞川萆﹝三錢﹞淡竹葉﹝錢半﹞丹皮﹝三錢﹞茯苓﹝四錢﹞

銀花﹝錢半﹞木通﹝錢半﹞焦梔子﹝三錢﹞澤瀉﹝三錢﹞生米仁﹝四錢﹞

淸煎四帖。

又尿血屢發屢瘥﹐脈澀數﹐肺气窒痺﹐胸次痰阻。姑宜瓜蔞薤白湯主之。﹝元月初八日。﹞

栝蔞皮﹝三錢﹞光杏仁﹝三錢﹞炒蒲黃﹝錢半﹞白薇﹝三錢﹞薤白﹝一錢﹞廣郁金﹝三錢﹞血餘炭﹝一錢﹞兒茶﹝一錢﹞焦梔子﹝三錢﹞丹皮﹝二錢﹞通艸﹝錢半﹞

淸煎三帖。

介按﹕陰虧而濕熱下墜﹐致尿管阻痺而爲血淋﹐初方宗釐淸飲意﹐再加琥珀﹑赤苓。以通血利竅﹐是通則不痛﹐痛隨利緩之義﹐故能澀痛較差﹐次方𨿽是四物湯加減﹐適與錢氏導赤之意相符﹐以淸小腸火腑之熱﹐乃是滋陰涼血之方。但其陰未固攝﹐濕未退淨﹐以致過勞卽發。且濕熱蘊蓄不解﹐屢次化熱劫液﹐又進淸熱滲濕﹐兼以涼血之劑﹐而血餘炭尢擅一方之長﹐在愚見尙堪兼用陳棕灰﹐則更爲特效。至第四診﹐濕化痰涎﹐阻痺肺气﹐又用栝蔞薤白湯以除胸次之痰。此等方案﹐洵堪作爲後學之師範。

茅蓬陳濕火下注﹐莖腫作痛已潰﹐脈弦濡﹐舌白濃。宜龍膽瀉肝湯治之。﹝四月十七日。﹞

龍膽炭﹝七分﹞銀花﹝三錢﹞澤瀉﹝三錢﹞綿茵陳﹝三錢﹞當歸﹝錢半﹞生甘梢﹝七分﹞

條芩﹝錢半﹞生米仁﹝四錢﹞炒車前﹝三錢﹞赤茯苓﹝四錢﹞海金沙﹝四錢﹞

淸煎四帖。

介按﹕濕熱下注前陰﹐用龍膽瀉肝湯以淸肝膽之濕熱﹐但恐過於滲利﹐耗傷津液﹐故佐當歸以養肝。

長巷沈濁流未除﹐小便仍屬澀痛﹐脈濡﹐气口滑﹐舌根黃﹐咳逆﹐仍遵前法加減爲妥。﹝元月二十九日﹞

瞿麥﹝三錢﹞栝蔞仁﹝三錢﹞西琥珀﹝八分﹞川萆﹝三錢﹞車前﹝三錢﹞木通﹝錢半﹞

丹皮﹝二錢﹞光杏仁﹝三錢﹞甘艸梢﹝八分﹞海金沙﹝四錢﹞血餘炭﹝一錢﹞﹝引﹞陳淘米泔水﹝並煎﹞

四帖。

介按﹕肺主气化﹐今被濕熱阻滯﹐以致濁流未止﹐故治以淸肺滲濕﹐通血利竅爲主。

東關金心腎不交﹐陰分尙虧﹐脈細數﹐手心熱﹐精竭形怯﹐小溲乍赤。宜養陰淸熱爲主。﹝七月一號五月十七日。﹞

細生地﹝三錢﹞釵斛﹝三錢﹞夜交藤﹝三錢﹞川﹝三錢﹞川柏﹝一錢﹐鹽水炒﹞茯神﹝四錢﹞遠志肉﹝八分﹞生甘梢﹝八分﹞淡秋石﹝八分衝﹞地骨皮﹝三錢﹞生米仁﹝四錢﹞

淸煎四帖。

復診養陰淸熱﹐精濁較差﹐脈尙細數﹐耳鳴﹐寢寐恍惚﹐仍遵前法加減爲主。﹝五月二十四日。﹞

細生地﹝四錢﹞釵斛﹝三錢﹞川萆﹝三錢﹞茯神﹝四錢﹞懷山藥﹝三錢﹞炒遠志﹝八分﹞

澤瀉﹝三錢﹞生米仁﹝四錢﹞淡秋石﹝八分﹐衝﹞骨碎補﹝三錢﹞夜交藤﹝三錢﹞鮮帶心蓮子﹝七粒﹞

八帖。

介按﹕此系心神常動﹐腎精暗泄﹐以致有形敗濁﹐阻於隧道﹐隨尿而出。前後兩方﹐均是安神寧心﹐養陰通濁之品﹐洵屬對癥之藥。

卷四

疝气

安昌陳濕熱郁遏﹐臍下脹悶﹐睪丸偏墜﹐脈澀滯﹐舌黃膩。宜疏利爲主。﹝二月二十四日。﹞

川楝子﹝三道﹞橘核﹝三錢﹞雞內金﹝二錢﹞川萆﹝三錢﹞延胡﹝三錢﹞赤苓﹝四錢﹞

香附﹝三錢﹞玫瑰花﹝五朵﹞炒靑皮﹝八分﹞澤瀉﹝三錢﹞通艸﹝錢半﹞﹝引﹞兩頭尖﹝七十粒﹞

四帖。

介按﹕此系七疝中之气疝﹐其脈澀滯﹐而舌黃膩﹐是夾濕熱之候。方從《濟生》橘核丸加減﹐確治睪丸偏大﹐痛引臍腹之專劑。玆又加以萆﹑赤苓﹑澤瀉等味以利濕﹐用兩頭尖以濁導濁﹐治法極是。若再參用荔枝核﹑山楂核等味﹐尢爲靈效﹐此鄙人所歷驗不爽者。

某小便流濁澀痛﹐右脈弦細﹐睪丸偏墜。宜金鈴子散爲主。﹝四月初四日。﹞

川楝子﹝三錢﹞川萆﹝三錢﹞木通﹝錢半﹞海金沙﹝四錢﹞延胡﹝三錢﹞澤瀉﹝三錢﹞

赤苓﹝四錢﹞車前子﹝三錢﹞橘核﹝三錢﹞生香附﹝二錢﹞炒枳殼﹝錢半﹞﹝引﹞兩頭尖﹝七十粒﹞

四帖。

介按﹕此與前案大同小異﹐方從金鈴子散合橘核丸加減﹐而參用利濕導濁之品﹐治法極爲穩妥。

卷四

瘡瘍

淸水閘陳濕熱下注爲痔﹐始起下疳﹐脈滑數﹐九月身發疹痘﹐系是結毒。宜淸解﹐仰希外科政之。

苦參﹝一錢﹞藏連丸﹝一錢﹞桑寄生﹝三錢﹞艸﹝三錢﹞銀花﹝三錢﹞炒知母﹝錢半﹞茯苓﹝四錢﹞天花粉﹝三錢﹞炒條芩﹝錢半﹞焦山梔﹝三錢﹞生白芍﹝錢半﹞

淸煎四帖。

介按﹕此癥𨿽是濕熱下注﹐恰系脾腎陰虧﹐以脾司統血之職﹐腎主攝納之權﹐玆以陰絡被傷﹐其血內溢。故治法以淸熱滋陰爲主。

漁莊沈﹝湘記﹞結喉旁及右手臂腫﹐潰而不斂﹐左脈細數﹐右寸關弦﹐不時汗出﹐形體怯弱。宜防瘡勞。﹝五月初十日。﹞

北沙參﹝三錢﹞霍斛﹝三錢﹞豆皮﹝三錢﹞忍冬藤﹝三錢﹞茯神﹝四錢﹞炒白芍﹝錢半﹞

棗仁﹝三錢﹞地骨皮﹝三錢﹞炙黃皮﹝八分﹞生牡蠣﹝四錢﹞新會皮﹝錢半﹞﹝引﹞陳南棗﹝三枚﹞

三帖。

又瘡毒未斂﹐脈弦細數﹐陰火上升﹐齒痛﹐舌白少津。宜養陰淸降﹐防瘡勞。﹝五月十三日。﹞

西洋參﹝錢半﹞骨碎補﹝三錢﹞生地﹝四錢﹞天花粉﹝錢半﹞粉丹皮﹝三錢﹞懷藥﹝三錢﹞廣皮﹝錢半﹞蜜銀花﹝錢半﹞釵斛﹝三錢﹞生牡蠣﹝四錢﹞冬桑葉﹝三錢﹞

淸煎三帖。

又瘡勞胃鈍﹐脈虛濡﹐舌滑白﹐邇由濕熱傷气﹐淸竅不利。宜淸利爲妥。﹝又月初四日。﹞

骨碎補﹝三錢﹞生米仁﹝三錢﹞蔻殼﹝一錢﹞冬瓜子﹝四錢﹞炒遠志﹝八分﹞抱木茯神﹝四錢﹞新會皮﹝錢半﹞川貝﹝錢半﹞苦丁茶﹝錢半﹞穀芽﹝四錢﹞石蓮子﹝三錢﹞

淸煎四帖。

又瘡勞形怯﹐胃气稍振﹐脈虛細﹐舌滑白﹐濕熱猶存﹐仍遵前法損益。﹝又月初七日。﹞

骨碎補﹝三錢﹞生米仁﹝四錢﹞丹參﹝三錢﹞省頭艸﹝錢半﹞遠志﹝八分﹞懷藥﹝三錢﹞

新會皮﹝錢半﹞通艸﹝錢半﹞茯神﹝四錢﹞炒穀芽﹝四錢﹞冬瓜子﹝四錢﹞

淸煎四帖。

又諸款悉減﹐脈虛細﹐瘡口未斂。宜補虛扶元爲妥。﹝六月初九日。﹞

太子參﹝一錢﹞歸身﹝錢半﹞霍石斛﹝三錢﹞金櫻子﹝三錢﹞茯神﹝四錢﹞炒白芍﹝錢半﹞新會皮﹝錢半﹞懷山藥﹝三錢﹞夜交藤﹝三錢﹞生牡蠣﹝四錢﹞炒杜仲﹝三錢﹞

淸煎五帖。

介按﹕此癥潰而未斂﹐膿血去多﹐營液大耗﹐以致形體怯弱﹐次以胃熱上衝而齒痛﹐三因濕熱重傷﹐故其處方﹐初以養胃斂陰﹐次則參以滋陰潛陽。三四兩方﹐又佐滲濕。終則悉屬扶脾益腎以安神﹐俾脾能統血﹐肝能藏血﹐心能生血﹐血液充足﹐則形體亦得恢如常矣。

卷四

調經

某便瀉已除﹐六脈澀細﹐癸來澀少﹐脘中脹悶﹐皆緣肝橫气滯﹐仍遵前法損益。﹝八月初三日﹞

左金丸﹝八分﹞烏藥﹝二錢﹞茯苓﹝四錢﹞雞血藤﹝錢半﹞濃朴﹝一錢﹞佩蘭﹝三錢﹞

丹參﹝三錢﹞綠萼梅﹝錢半﹞通艸﹝錢半﹞炒穀芽﹝四錢﹞大腹皮﹝三錢﹞

淸煎四帖。

介按﹕秦天一曰﹕血气之化﹐由於水谷﹐水谷盛則血气亦盛﹐水谷衰則血气亦衰。是水谷之海﹐卽是陽明胃气﹐又是衝脈之本。故月經之本﹐所重在衝脈﹐所重在胃气﹐所重在心脾生化之源耳。今以胃被肝乘﹐失其生化之源﹐是癸來澀少。脘中脹悶﹐此方淸肝和胃以養血﹐庶幾肝逆稍平﹐太衝脈盛﹐則月事以時下矣。

瓜瀝王頭暈心泛已瘥﹐六脈細澀。癸來腰腹聯痛如刺﹐宜和營衛爲主。﹝五月四號甲辰十八日。﹞

當歸﹝二錢﹐小茴香五分拌炒﹞制香附﹝三錢﹞雞血藤﹝三錢﹞炒白芍﹝錢半﹞杜仲﹝三錢﹞茯神﹝四錢﹞延胡﹝二錢﹞川芎﹝一錢﹞小胡麻﹝三錢﹞丹參﹝三錢﹞玫瑰花﹝五朵﹞

淸煎五帖。

介按﹕血積不散﹐爲气所衝﹐新血與故血相搏﹐引動衝任﹐以致經來腰腹刺痛。此方養血理气﹐調和營衛之意。

西莊兪潮熱不淸﹐右脈澀﹐左關沈弦﹐大便忽瀉﹐經停﹐腹中有瘕﹐臍下痛較緩﹐气轉至咽﹐舌微黃。宜淸熱﹑養胃﹑和肝。

銀柴胡﹝一錢﹞扁豆衣﹝三錢﹞制香附﹝三錢﹞烏藥﹝錢半﹞地骨皮﹝三錢﹞茯苓﹝四錢﹞杜仲﹝三錢﹞綠萼梅﹝錢半﹞靑蒿梗﹝錢半﹞丹參﹝三錢﹞廣木香﹝七分﹞

淸煎五帖。

又寒熱較差﹐胃納已和﹐右脈虛﹐左弦細﹐經停﹐腹中有瘕﹐臍下偶痛﹐肝木抑鬱。

仍宜逍遙散加減。﹝十一月初四日。﹞

柴胡﹝八分﹞當歸﹝錢半﹞靑木香﹝五分﹞木蝴蝶﹝四分﹞炒白芍﹝錢半﹞制香附﹝二錢﹞杜仲﹝三錢﹞川楝子﹝錢半﹞茯苓﹝四錢﹞生地﹝三錢﹞炒靑皮﹝八分﹞

淸煎四帖。

介按﹕肝郁不暢﹐血气凝滯﹐以致臍下偶痛﹐而經停成瘕。然大便作瀉﹐又是肝陽侮脾之候﹐治以理气疏肝﹐健脾淸熱﹐而寒熱較差﹐胃气稍和。次以泄肝熱而解肝郁﹐逍遙散爲對癥之方。因其旣和气血﹐又佐柴胡以微升﹐藉引少陽之生气。如是治療﹐俾郁勃之气﹐由此可以條暢。

某衝任內損﹐腰疼背掣﹐脈澀細﹐頭疼心悸﹐癸澀。宜柔肝﹑補心﹑調經。

桑寄生﹝三錢﹞炒杜仲﹝三錢﹞龍齒﹝三錢﹞煨天麻﹝八分﹞白茯神﹝四錢﹞甘菊﹝錢半﹞遠志肉﹝八分﹞豆衣﹝錢半﹞炒棗仁﹝三錢﹞丹參﹝三錢﹞雞血藤膠﹝錢半﹞

淸煎四帖。

介按﹕肝爲風木之髒﹐內寄相火﹐體陰用陽﹐其性主升﹐全賴腎水之涵﹐血液之養﹐庶得遂其條達之性。玆以肝腎並虧﹐血液已虛﹐因而內風時動﹐卽覺頭暈心悸﹐腰背酸痛﹐癸水澀少﹐此方治法﹐系是緩肝熄風﹐滋腎退熱之意。

某脘悶气滯﹐癸澀﹐脈澀細﹐右弦﹐帶下腰酸。宜養血和中。﹝又月初三日。﹞

雞血藤﹝三錢﹞制香附﹝錢半﹞大腹皮﹝三錢﹞丹皮﹝三錢﹞冬瓜子﹝四錢﹞小胡麻﹝三錢﹞丹參﹝三錢﹞

淸煎五帖。

介按﹕濕熱蘊蓄﹐因而气滯血阻﹐以致帶下腰酸﹐故治以理气和血﹐淸熱滲濕。

安昌包閨女月事仍閉﹐脈沈澀﹐腹痛脘悶﹐肢體浮腫﹐頃經少安。

當歸﹝錢半﹞澤瀉﹝錢半﹞通艸﹝錢半﹞冬瓜皮﹝三錢﹞川芎﹝一錢﹞制香附﹝三錢﹞

車前﹝三錢﹞雞血藤﹝三錢﹞延胡﹝三錢﹞大腹皮﹝三錢﹞杜赤豆﹝四錢﹞

淸煎四帖。

介按﹕此因血液被濕熱逼出﹐旁流膈膜﹐以致肢體浮腫﹐經來之時﹐濕熱乘虛而入﹐阻礙血脈之周流﹐血旣凝滯﹐自然經閉腹痛﹐利水活血以行气。方法面面顧到。

某帶下腰疼﹐脈虛細﹐癸澀﹐腹左有瘕﹐病在衝任。宜柔肝調經。

桑寄生﹝三錢﹞炒杜仲﹝三錢﹞炒白芍﹝錢半﹞生牡蠣﹝四錢﹞全當歸﹝二錢﹞覆盆子﹝三錢﹞木蝴蝶﹝四分﹞綠萼梅﹝錢半﹞茺蔚子﹝三錢﹞香附﹝三錢﹞雞血藤﹝三錢﹞

淸煎八帖。

介按﹕衝任並虛﹐肝郁成瘕﹐故以柔肝固腎﹐理气活血爲治。

安昌顧气郁成痺﹐脈澀﹐右寸關弦﹐音嘶﹐腹痛有瘕﹐癸水早期。宜泄降淸肝。﹝三月二十七日。﹞

栝蔞皮﹝三錢﹞石決明﹝六錢﹐生打﹞川楝子﹝三錢﹞茺蔚子﹝三錢﹞薤白﹝一錢﹞丹皮﹝三錢﹞木蝴蝶﹝四分﹞綠萼梅﹝錢半﹞霍斛﹝三錢﹞炒延胡﹝錢半﹞新會皮﹝錢半﹞

淸煎四帖。

介按﹕情懷不暢﹐肝郁化熱﹐以致癸水早期﹐气逆上升﹐則胸脘阻痺﹐腹中瘕痛。故治以泄肝養胃。

某便瀉未除﹐舌色左邊濃﹐癸水早期﹐脘悶气滯﹐右脈虛細﹐左關沈弦﹐肝木偏橫。

宜養胃﹑平肝﹑調經。﹝六月七號。﹞

霍斛﹝三錢﹞雞血藤﹝三錢﹞通艸﹝錢半﹞紫香附﹝錢半﹞佩蘭﹝三錢﹞穀芽﹝四錢﹞

石蓮子﹝三錢﹞生米仁﹝四錢﹞丹皮﹝二錢﹞木蝴蝶﹝四分﹞丹參﹝三錢﹞

淸煎四帖。

介按﹕便瀉未除﹐是挾時令之濕熱﹐癸水早期﹐是屬肝熱而不藏血之癥。肝陽橫逆﹐則脘悶气滯﹐而左脈沈弦﹐胃被肝乘﹐未能與衝脈生化血液﹐則右脈虛細﹐治宜雙方顧到﹐故以養胃和血﹐平肝滲濕之劑。

安昌壽血虛木旺﹐脈弦﹐右虛細﹐項背掣痛﹐癸水先後不一﹐脘中偶痛﹐夜寐少安。

宜補心平肝爲主。

丹參﹝三錢﹞當歸﹝錢半﹞生牡蠣﹝四錢﹞小胡麻﹝三錢﹞茯神﹝四錢﹞炒白芍﹝錢半﹞

木蝴蝶﹝四分﹞雞血藤﹝錢半﹞棗仁﹝三錢﹞炒杜仲﹝三錢﹞川楝子﹝三錢﹞

淸煎五帖。

介按﹕肝主筋而藏魂﹐腎主五液而惡燥﹐玆以腎液不能上承﹐則心不生血而癸水愆期﹐肝不藏魂﹐則夜寐不安﹐又不養筋﹐則項背掣痛而聯及脘中。故治以補腎養心﹐柔肝和血。

瓜瀝王癸澀後期﹐脈虛左澀﹐腰酸帶下﹐胃納不旺。姑宜養胃﹑調經﹑澀下。

釵斛﹝三錢﹞雞血藤﹝錢半﹞覆盆子﹝三錢﹞小胡麻﹝三錢﹞省頭艸﹝三錢﹞炒杜仲﹝三錢﹞川斷﹝三錢﹞丹參﹝三錢﹞生牡蠣﹝四錢﹞穀芽﹝四錢﹞制香附﹝三錢﹞

淸煎十帖。

介按﹕月經之本﹐所重在衝脈﹐而衝脈隸於陽明。今以胃納不旺而血海漸涸﹐是以癸澀後期﹐腎虛而帶脈不固﹐則腰酸帶下。治以養胃補腎﹐庶幾經調帶止。

瓜瀝王癸澀遲滯﹐气沖脘悶﹐脈左澀﹐右弦滑﹐痰濕下注爲滯。宜養血理气爲主。﹝四月二十三號。﹞

歸身﹝二錢﹞仙半夏﹝錢半﹞雞血藤﹝三錢﹞制香附﹝三錢﹞炒白芍﹝錢半﹞新會皮﹝錢半﹞茺蔚子﹝三錢﹞沈香﹝四分﹞川芎﹝一錢﹞生牡蠣﹝四錢﹞杜仲﹝三錢﹞

淸煎四帖。

介按﹕濕痰下注於帶脈﹐帶脈不能約束而下濁液。但帶脈又能於衝任﹐衝任並虧﹐則气沖癸澀﹐治以補脾腎之气。又佐舒肝之品﹐俾血旺气和﹐則諸恙自愈。

安昌顧心悸帶下﹐癸澀過滯﹐腰酸﹐臍下痛﹐脈濡澀細﹐邇有頭疼﹐齦起脹泡。宜勝金丹加減。﹝五月二十日。﹞

生地﹝三錢﹞小胡麻﹝三錢﹞遠志肉﹝八分﹞炒杜仲﹝三錢﹞當歸﹝錢半﹞釵斛﹝三錢﹞

茯神﹝四錢﹞石決明﹝四錢﹞白芍﹝錢半﹞香附﹝三錢﹞雞血藤膠﹝錢半﹞

淸煎五帖。

介按﹕傅靑主曰﹕帶脈橫生﹐通於任脈﹐任脈直上﹐走於唇齒﹐唇齒之間﹐原有不斷之泉﹐下貫任脈以化精﹐使任脈無熱气之繞﹐則口中之津液﹐盡化爲精﹐以入於腎矣。惟有熱邪存下焦之間﹐則津液不能化精而反化濕也。今此案系是帶任兩脈﹐液虛熱熾之象﹐故用勝金丹加減﹐借以養血淸熱﹐柔肝安神。

卷四

帶下

遺風龐血虛嘈雜﹐知饑少納﹐脈虛細﹐腰酸帶下﹐舌色灰濃。姑宜養血﹑和中﹑平肝當歸身﹝錢半﹞仙半夏﹝錢半﹞徧金釵﹝三錢﹞雞血藤﹝三錢﹞茯神﹝四錢﹞左金丸﹝八分﹞木蝴蝶﹝四分﹞佩蘭﹝錢半﹞丹參﹝三錢﹞炒穀芽﹝四錢﹞生牡蠣﹝四錢﹞

淸煎五帖。

介按﹕衝脈之血﹐系是陽明水谷所化﹐玆以胃液已虛﹐未能容納水谷﹐而致知饑嘈雜。

且肝腎並虧﹐而致腰酸帶下﹐故以柔肝﹑和胃﹑養血爲治。

遺風龐帶下腰酸﹐脈關尺澀細﹐經停七月﹐腹中有形﹐病在衝任。宜柔肝﹑澀下。﹝三月二十三日。﹞

桑螵蛸﹝三錢﹞歸身﹝錢半﹞菟絲子﹝三錢﹞生香附﹝錢半﹞炒杜仲﹝三錢﹞木蝴蝶﹝四分﹞川斷﹝三錢﹞綠萼梅﹝錢半﹞生牡蠣﹝四錢﹞大腹絨﹝三錢﹞覆盆子﹝三錢﹞

淸煎四帖。

介按﹕任脈通﹐太衝脈盛﹐則月事以時下。玆以衝任並虧﹐而經停七月﹐肝郁不暢﹐則腹中有形﹐腎虛而帶脈不固﹐則酸下腰帶。治以柔肝澀下﹐卽是攝衝任之意。

黃公徐小腹仍屬滯痛﹐脈尙澀﹐白帶未除﹐衝任腰胯酸痛。宜和肝澀下爲穩﹝六月七號乙巳二十二日。﹞

當歸﹝錢半﹐小茴香炒拌﹞省頭艸﹝三錢﹞覆盆子﹝三錢﹞杜仲﹝三錢﹞延胡﹝錢半﹞九香虫﹝一錢﹞烏藥﹝錢半﹞香附﹝三錢﹞炒小胡麻﹝三錢﹞生牡蠣﹝四錢﹞玫瑰花﹝五朵﹞

淸煎七帖。

介按﹕王叔和曰﹕帶脈爲病﹐左右繞臍﹐腰脊痛﹐衝陰股也。據是以觀﹐則此癥系是帶脈失司﹐肝逆未平之候。

盛陵徐衝任內怯﹐腰疼背掣﹐帶下﹐脈澀細﹐癸澀不調﹐頭疼。姑宜養血﹑調經﹑澀下。﹝八月二十二號戊申十四日。﹞

全當歸﹝三錢﹞茺蔚子﹝三錢﹞雞血藤﹝三錢﹞艸﹝三錢﹞炒白芍﹝錢半﹞炒杜仲﹝三錢﹞覆盆子﹝三錢﹞化龍骨﹝三錢﹞川芎﹝錢半﹞生牡蠣﹝四錢﹞桑寄生﹝三錢﹞

淸煎七帖。

介按﹕女人月水﹐由諸絡之血﹐匯集血海而下﹐玆以衝任內怯﹐肝腎液虛﹐是以頭疼腰痛﹐背掣帶下﹐養血補腎以調經﹐深得內經先其所因﹐伏其所主之旨。

安昌馬帶下如注﹐小腹滯痛﹐脈澀左弦細﹐癸澀不調﹐舌濃膩﹐汗出。宜疏泄厥陰爲主。﹝四月二十八日。﹞

川楝子﹝三錢﹞當歸﹝錢半﹞桑螵蛸﹝錢半﹞柏子仁﹝三錢﹞延胡﹝三錢﹞麻子仁﹝四錢﹞生香附﹝錢半﹞海金沙﹝四錢﹞省頭艸﹝三錢﹞車前子﹝三錢﹞靑木香﹝八分﹞

淸煎三帖。

介按﹕此系肝郁侵脾﹐濕熱下陷﹐是以脾精不守﹐未能化爲經水﹐反變白滑之物﹐直下而爲帶。故治以疏泄厥陰﹐兼滲濕熱而澀下。

卷四

胎前

瓜瀝謝經停二月餘﹐右脈滑數﹐脘格嘔惡﹐食入卽吐。宜防妊育。

釵斛﹝三錢﹞藿梗﹝二錢﹞桑寄生﹝三錢﹞生香附﹝錢半﹞蘇梗﹝二錢﹞陽春砂﹝六分﹞

杜仲﹝三錢﹞焦梔子﹝錢半﹞新會皮﹝錢半﹞炒穀芽﹝四錢﹞條芩﹝錢半﹞

淸煎二帖。

介按﹕婦人受妊﹐全賴腎气之旺﹐腎气旺則容易攝精而蔭胎。玆由肝熱挾胎气上衝。致妊娠二月﹐嘔吐惡阻﹐故於平肝養胃之中﹐參以補腎之品﹐確治惡阻之良方。

頭蓬胡肝風犯胃﹐頭疼暈眩﹐嘔惡﹐脈左虛細﹐右稍滑﹐經停厭食。宜防孕育﹐未知桑寄生﹝三錢﹞扁金釵﹝三錢﹞新會皮﹝錢半﹞炒杜仲﹝三錢﹞炒驢膠﹝錢半﹞蘇梗﹝錢半﹞藿梗﹝錢半﹞陽春砂﹝六分﹐衝﹞豆皮﹝三錢﹞明天麻﹝八分﹞甘菊﹝錢半﹞

淸煎四帖。

介按﹕胃虛而肝風內震﹐以致眩暈嘔惡。治以滋肝和胃而理气﹐是惡阻而兼肝風之良法。

漁莊沈妊育頭脹﹐腹中气機不和﹐脈弦濡滑﹐溲弱短數﹐嘔惡涎沫﹐胃鈍。宜和中﹑理气﹑護胎。﹝五月初四日。﹞

大腹皮﹝三錢﹞江西術﹝一錢﹞桑螵蛸﹝錢半﹞藿梗﹝二錢﹞蘇梗﹝錢半﹞新會皮﹝錢半﹞車前子﹝三錢﹞焦梔子﹝二錢﹞天仙藤﹝錢半﹞陽春砂﹝七分﹐衝﹞條芩﹝錢半﹞

淸煎二帖。

介按﹕肝陽橫逆﹐阻滯气機﹐挾濕而侵侮脾胃﹐是以嘔惡頭脹。故治以安胎爲主﹐兼淸濕熱以佐之。

卷四

產後

黃公徐小產後帶下如注﹐脈弦細澀﹐脘中有形﹐攻觸而痛﹐癸水不調。姑宜澀下平肝。﹝六月七號乙巳二十二日。﹞

生牡蠣﹝四錢﹞艸豆蔻﹝一錢﹞仙半夏﹝錢半﹞丹皮﹝錢半﹞化龍骨﹝錢半﹞制香附﹝二錢﹞廣皮﹝錢半﹞玫瑰花﹝五朵﹞炒杜仲﹝二錢﹞左金丸﹝八分﹞木蝴蝶﹝四分﹞

淸煎五帖。

介按﹕劉宗濃曰﹕帶下多本於陰虛陽竭﹐營气不升﹐經脈凝澀﹐沖气下陷﹐精气積滯於下焦而成。今此案系是肝經抑鬱﹐耗及營液﹐以致帶脈失固﹐沖气下陷。故小產之後﹐而帶下如注﹐衝任虛气挾肝陽上逆﹐則脘腹作痛﹐治宜平肝補腎爲先。

華捨施產後濕臌﹐溲黃﹐腹滿﹐足腫﹐脈滯﹐舌黃﹐癥勢棘手。﹝民國十年七月十九日。﹞

杜赤小豆﹝錢半﹐杵﹞大腹絨﹝錢半﹞帶皮苓﹝四錢﹞光杏仁﹝三錢﹞冬葵子﹝三錢﹞

﹝五分﹞澤瀉﹝三錢﹞地骷髏﹝一兩﹐煎湯代水﹞晚蠶砂﹝一兩﹐包﹞淡附片﹝四分﹞炒米仁﹝四錢﹞

四帖。

又產後臌脹﹐舌仍黃﹐溲較長﹐脘未展﹐脈尙滯﹐癥尙棘手。

淡附片﹝五分﹞雞內金﹝三錢炒﹞杜赤豆﹝錢半﹐杵﹞棗檳﹝錢半﹞光杏仁﹝三錢﹞桃﹝十粒﹞官桂﹝五分﹞椒目﹝五分﹞晚蠶砂﹝一兩﹐包﹞沈香曲﹝錢半﹞冬葵子﹝三錢﹞地煎湯代水﹞

又產後臌脹﹐脈尙滯﹐溲長﹐舌黃﹐癥尙棘手。﹝八月初五日。﹞

沈香曲﹝錢半﹞晚蠶砂﹝一兩﹞蜣螂﹝三雙﹞大腹絨﹝錢半﹞炒雞內金﹝三錢﹞冬葵子﹝三錢﹞烏藥﹝錢半﹞椒目﹝五分﹞杜赤豆﹝錢半﹐杵﹞淡附片﹝四分﹞原粒砂仁﹝一錢﹐鹽水炒﹞地骷髏﹝一兩﹐煎湯代水﹞

介按﹕產後而患臌脹﹐須防瘀血凝結﹐但用普通治濕臌之藥﹐決難奏效。𨿽則在後二方﹐用桃仁十粒﹐亦難濟事。若能參用抵當湯﹐庶幾近之﹐否則兼與黃連﹑丹參﹑大黃﹑五靈脂﹑蒲黃等品﹐下其瘀血﹐或能中鵠。後聞斯人轉就診於潘星如君而全愈﹐諒必兼用消瘀之品矣。此方滲濕扶陽﹐若治普通濕臌之癥﹐亦是極好。惟產後血臌﹐尙欠斟酌。今特錄之﹐以資

