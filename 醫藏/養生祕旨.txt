

養生祕旨淸馬齊

孫眞人衛生歌

天地之間人爲貴﹐頭象天兮足象地﹐父母遺體宜寶之﹐「洪範」五福壽爲最。衛生且要知三戒﹐大怒大欲並大醉。三者若還有一焉﹐須防損失眞元气。欲求長生須戒性﹐火不發兮心自定﹐木能去火不成灰﹐人能戒性還延命﹐貪欲無窮忘卻精﹐用心不已失元神﹐勞形散卻中和气﹐更仗何因保此身。心若太費費則竭﹐形若太勞勞則怯﹐神若太傷傷則虛﹐气若太損損則絕。世人欲識衛生道﹐喜樂有常嗔怒少﹐心誠意正思慮除﹐順理修身去煩惱。春噓明目夏呵心﹐秋冬吹肺腎寧﹐四季常呼脾化食﹐三焦嘻出熱難停。發宜多梳气宜煉﹐齒宜數叩津宜咽﹐子欲不死修昆侖﹐雙手揩摩常在面。春月少酸宜食甘﹐冬月宜苦不宜咸﹕夏日增辛宜減苦﹐秋來辛減略加酸﹐季月少鹹甘略戒﹐自然五臟保平安﹐若能全減身康健﹐滋味能調無病難。春寒莫放綿衣薄﹐夏月汗多宜換著﹐秋冬覺冷便加添﹐莫待病生才服藥。惟有夏月難調理﹐伏陰在內忌冰水﹐瓜桃生冷宜少餐﹐免至秋來成瘧痢。心旺腎衰色宜避﹐養腎固精當節制﹐常令腎實不虛空﹐自然彊健無憂慮。

大飽傷脾饑傷胃﹐太渴傷血多傷气﹐饑餐渴飲莫太過﹐免致膨傷心肺。醉後彊飲飽彊食﹐未有此身不生疾﹐人資飲食以養生﹐去其甚者自安適。食後徐行百步多﹐平摩臍腹食消磨。夜半靈根灌淸水﹐丹田濁气切須呵。飲酒可以陶情性﹐劇飲過多防百病。肺爲華蓋倘受傷﹐咳嗽勞神能損命。愼勿將鹽來點茶﹐分明引賊入人家。下焦虛冷令人瘦﹐傷腎傷脾防病加。坐臥防風來腦後﹐腦後受風人不壽﹐更兼醉飽臥風中﹐風入五內成災咎。雁有序兮犬有義﹐黑鯉朝北知臣禮﹐人無禮義反食之﹐天地神明終不喜。

養體須當節五辛﹐五辛不節反傷身﹐莫教引動虛陽發﹐精竭榮枯病漸侵。不問在家並在外﹐若遇迅雷風雨大﹐急宜端肅畏天威﹐靜坐澄心須謹戒。恩愛牽纏不自由﹐利名縈絆幾時休﹐放寬些子畱餘福﹐免致中年早白頭。頂天立地非容易﹐飽食暖衣寧不愧﹐思量難報罔極恩﹐晨夕焚香頻告解﹐身安壽永福如何﹐胸次平夷積善多﹐惜命惜身兼惜气﹐請君熟玩衛生歌。

可惜歌

可惜許﹐可惜許﹐可惜元陽宮裏生﹐一點旣出顏色枯﹐百神泣送眞陽去。三魂喜﹐七魄無﹐血敗气衰將何補﹐弄元眞物屬他人﹐赤宅元君誰做主﹖勸世人﹐須慕道﹐休慕色﹐慕色貪淫有何益﹖不念形骸積漸枯﹐逢人彊說丹砂力。丹砂力﹐人不識﹐誰人肯向身中覓﹐靈源經裏號眞鉛﹐丹華訣內名金液。三茅眞君喚作一﹐子得一時萬事畢﹐聖人祕一不能傳﹐不曉分明暗如漆。一神去﹐百神離﹐百神去後人不知﹐幾度欲說不欲說﹐臨時一點泄天機。一神離﹐百神悲﹐日後形悴卻如癡﹐我今念念說向汝﹐說時又恐泄天機。男子修成不漏精﹐女子修成不漏經﹐精不漏兮身不朽﹐經不漏兮可長生。若曉此玄玄外法﹐便是長生物外人。

長生歌

與君直說長生理﹐世上能有幾人知。爭名逐利心如火﹐那个回頭問道機﹐哀哉忙忙世上人﹐个个不醒似夢裏。夜眠晝走豈知老﹐貪戀榮華秋復春。秋復春兮去如飛﹐不學長生待幾時。長生有路無人走﹐只在眼前人不知。君不知兮爲君指﹐還丹大要在神水。眞人煉就結成鉛﹐眞鉛結汞龍鳳髓。膩如膏﹐白如雪﹐神仙畱下眞祕訣。煉歸元海號還丹﹐萬神靈兮三尸滅。三尸滅兮壽數多﹐把定靈關降龍虎。三千功行自能靈﹐返老還童歸洞府。運匹配﹐逆順取﹐坎男離女喜同歸。自古神仙訣盡同﹐人人認取本來宗。朝朝只在君家捨﹐何勞外覓走西東。勸君急急早須修﹐莫待紅顏變白頭。忽然至寶離身去﹐永劫千生何處求。

靑天歌

靑天莫起浮雲障﹐雲起靑天遮萬象﹐萬象森羅鎭百邪。光明不顯邪魔旺。我初開廓天地淸﹐萬戶千門歌太平﹐有時一片黑雲起﹐九竅百骸俱不寧。是以長教慧風烈﹐三界十方飄蕩徹﹐雲散虛空體自眞﹐自然現出家家月。月下方堪把笛吹﹐一聲響亮振華夷﹐驚起東方玉童子﹐倒騎白鹿如星馳。逡巡別轉一般樂﹐也非笙兮也非角﹐三尺云墩十二徽﹐歷劫年中混元斫。玉韻瑯瑯絕鄭音﹐輕淸偏貫達人心﹐我從一得鬼神輔﹐入地上天超古今。縱橫自在無拘束﹐心不貪榮身不辱﹐閒唱壺中白雪歌﹐靜調世外陽春曲。我家此曲皆自然﹐管無孔兮琴無弦﹐得來驚覺浮生夢﹐晝夜淸音漏洞天。

養生銘

怒甚偏傷气﹐思多太損神。神疲心易役﹐气弱病來侵。勿使悲歡極﹐常令飲食均。再三防夜醉﹐第一戒晨嗔。亥寢鳴云鼓﹕晨興漱玉津﹐妖神難犯己﹐精气自全身。若要無諸病﹐常當節五辛。安神宜悅樂﹐惜气保和純。壽夭休論命﹐修行在本人。若能遵此理﹐平地可朝眞。

卻病十法

靜坐觀空﹐覺四大原從假合﹐一也。煩惱現前﹐以死譬之﹐二也。常將不如吾者彊自寬解﹐三也。造物勞我以形﹐遇病稍閒反生慶幸﹐四也。宿業現逢不可逃避﹐歡喜領受﹐五也。家室和睦﹐無交謫之言﹐六也。眾生各有病根﹐常自觀察克治﹐七也。風露謹防﹐嗜欲淡泊﹐八也。

飲食寧節毋多﹐起居務適毋彊﹐九也﹐覓髙明親友﹐講開懷出世之談﹐十也。

病有十不治

操欲淫﹐不自珍重﹐一也﹐窘苦拘囚﹐無瀟灑之趣﹐二也﹐怨天尢人﹐廣生煩惱﹐三也。今日預愁明日﹐一年常計百年﹐四也。室人噪聒﹐耳目盡成荊棘﹐五也。聽信師巫禱賽﹐廣行殺戮﹐六也。寢興不適﹐飲食無度﹐七也。

諱疾忌醫﹐使虛實寒熱妄投﹐八也。多服湯藥而滌腸胃﹐元气漸耗﹐九也。以死爲苦﹐與六親眷屬常生難割捨之想﹐十也。眾生諸苦﹐病居第一。愚者以苦生苦﹐如蠶作繭﹐智者於苦滅苦﹐如鳥脫籠。餘悲眾生障深﹐難卽解脫﹐書之以作方便法門耳。

長生在惜精論

鐘離師曰﹕長生不死由人做。長生亦有道乎﹐昔箕子序六極曰﹕凶短折。則知人之不能永年者﹐亦自戕其生也。譬諸艸木方長﹐從而折之﹐鮮有能暢茂者矣。蓋人身三寶曰精气神者﹐人謂修丹須斷淫欲﹐養生者當以此爲第一義也。或曰﹕煉精者﹐煉元精﹐非交感之精﹐豈在淫欲之斷乎﹖不知元精與淫佚之精本非二物﹐凡人未交感時﹐身中無處有精﹐《內經》云﹕腎爲精府﹐又云﹕五臟各有髒精﹐井無停泊之所。蓋此時精皆涵於元气之中﹐未成形質﹐惟男女交感﹐此气化而爲精﹐自泥丸順脊而下﹐至膀胱外腎而施泄﹐則此精卽爲渣滓之物﹐而曰交感之精矣。是其生於眞一之中﹐則爲元精﹔漏於交感之中﹐則爲淫欲。其爲元气則一也。是以修仙家只畱得精住﹐則根本壯盛﹐生气日茂。若欲心不息﹐靈根不固﹐此精日耗﹐元气日少﹐漸漸竭盡而死矣。乃世人於交感時﹐手按尾閭﹐閉其淫佚之精﹐謂之畱精不泄。不知畱精者﹐當畱於未成形質之先﹐若俟其成質而後止之﹐則此精已離腎府﹐而神气已去﹐使敗穢之物積於腰腎之間﹐致釀成奇癖之疾﹐何其愚哉﹖而盲師又誑之曰﹕宜引此精自尾閭夾脊雙關而止﹐乃爲返精補腦﹐名泥水金丹。噫﹗是殺人而不操刃者也﹐能逃天譴乎﹖然則人之欲畱精者﹐必於平時淸心純念上做工夫始得。

前修格言

《太上玄鏡》曰﹕純陽上升者謂之气﹐純陰下降者謂之液﹐气液相交於骨脈之間謂之髓﹐相交於膀胱之外謂之精。心气在肝﹐肝精不固﹐目眩無光﹔心气在肺﹐肺精不固﹐肌肉瘦弱﹔心气在腎﹐腎精不固﹐神气減少﹔心气在脾﹐脾精不固﹐齒髮浮落。五臟之中﹐腎爲精樞﹐心爲气管﹐眞精在腎﹐余精自還﹑下曰﹕眞气在心﹐餘气自歸元府。

呂祖師曰﹕精養靈根气養神﹐此眞眞外更無眞﹐神仙不肯分明說﹐迷了千千萬萬人。

又曰﹕二八佳人體似酥﹐腰間佩劍斬愚夫﹐𨿽然不見人頭落﹐暗裏教君骨髓枯。

彭祖曰﹕可惜可惜眞可惜﹐自家有寶人不識﹐將來送於粉骷髏﹐卻向人間買秋石。

又仙眞曰﹕尾閭不禁滄海竭﹐九轉神丹都謾說﹐總有斑龍頂上珠﹐難補玉堂關下闕。

寥陽師曰﹕夫人身中元气﹐日日發生﹐只爲不知保養﹐故被二邪侵削。何爲二邪﹖風寒暑濕之邪﹐喜怒哀樂之邪﹐日夜攻伐﹐所以元气耗竭﹐遂至於亡。眞人知道保命﹐在畱得元气住﹐故敢人升元精﹑保元气﹐合做一處﹐至堅至固﹐不耗不散﹐禁得二邪侵伐﹐然後能長生久視。

施肩吾曰﹕气是添年藥﹐心爲使气神﹐能知行气主﹐便可作仙人。

譚紫霄曰﹕神猶母也﹐气猶子也﹐以神及气﹐如以母召子﹐孰敢不至﹖劉赤腳曰﹕神气自然﹐如子母相愛﹐只爲塵情相隔﹐不能相見﹐若去了一分塵情﹐卽有一分升降。

李淸庵曰﹕心歸虛寂﹐身入無爲﹐動靜俱忘﹐到這里精自化气﹐气自然化神﹐神自然還虛。

丘長春曰﹕修行須要三全。戒思慮﹐神全﹔戒言語﹐气全﹔戒色欲﹐精全。又要三滿﹕神滿﹐不思睡﹕气滿﹐不思食﹔精滿﹐不思欲。

或問﹕前修格言旣聞命矣﹐下手之工夫若何﹖曰﹕顧人之用力何如耳。吾之所以諄諄於惜精者﹐蓋以色心易動﹐欲火難禁﹐情念一興﹐精離腎府﹐或隨溺而出﹐或流溢於外﹐豈必交感而後泄哉﹖故曰﹕有感於中﹐必搖其精。此古人避色如避仇之說也。是當於欲動之時﹐急轉念頭﹐卽行調息之法﹐呼接天根﹐吸接地根﹐內有所事﹐則欲亦可回﹐始𨿽彊制﹐久則自然。如縱其淫泄﹐則百媚紅顏﹐斷送萬萬千千少年的性命﹔一堆黃土﹐埋藏多多少少蓋世英雄。

興言及此﹐寧不寒心﹖是以聖賢專爲後嗣計﹐自有天然之節制﹐何也﹖男子十六而精通﹐二十以前兩日復﹐三十以後十日復﹐四十以後月復﹐五十以後三月復﹐六十以後七月復﹐故曰六十閉戶﹐乃時加愛養﹐以爲壽命之本也。否則﹐𨿽勤吐納導引服餌藥石何益哉﹖惟能保守此精﹐則气壯神全﹐長生可漸致矣。或曰﹕人有一飲而傾四坐﹐日擁俠邪二八以爲樂﹐乃年老而未艾﹐有疏儀狄﹐屏驪姬﹐以二戒爲競﹐競未艾而艾﹐此曷以故﹖曰﹕是系於人之所稟不同耳﹐然鮮有不傷於所恃者﹐惟能愛生可延生也。

修行始事

初學修行﹐當先認鑪鼎。《九眞玉書》曰﹕修丹者﹐先正其鑪。鑪者鼎之外垣﹐身是也。鑪分八門﹐曰耳目口鼻﹐是爲。闔辟之戶旣認明的﹐須理會安鑪立鼎。愼起居﹐節飲食﹐調寒暑﹐少眠睡﹐收拾身心﹐懲忿窒欲﹐惜精﹑惜气﹑惜神﹐使四大安和﹐神完气足﹐則此身方成鑪鼎﹐可爲入藥之基矣。然未敢遽議行火。蓋初入門之人﹐斫喪旣多。此身是个虛器﹐大藥未生而行火候﹐則虛陽上攻﹐適自焚其軀也。須營靜室﹐室不宜太明﹐太明則傷魂﹔不宜太暗﹐太暗則傷魄﹔室中只設一香鑪﹐一燈檠﹑一靜幾﹑一禪榻而已。須辦肯心﹐此事若非眞爲生死﹐鮮不中道而輒。故必立志堅剛﹐割捨不系﹐直前不回。常觀此身如牽牛入屠市﹐步步近死﹐旣以死爲念﹐則步步棄割﹐𨿽有境物紛華在前﹐目無所見﹐耳無所聞﹐念念盡忘﹕此身亦捨﹐何況其他﹖縱遇患難﹐永無退心﹐必不以緣分淺﹑根气薄而自暴自棄也。須屏眾緣﹐蓋學道之人﹐第一要斷緣簡事﹐如內接家務﹐外綜世事﹐不惟勞形役心﹐牽纏業障﹐畱戀人我﹐何時得了﹗必屏除之。所謂舊緣漸減﹐新緣莫結也。

次學打坐﹐須濃鋪茵褥﹐使身不苦﹐解寬衣帶﹐使气不滯﹐塞充垂簾﹐正身端坐﹐耳對肩﹐眼對鼻﹐鼻對臍﹐坐毋傾側﹐毋倚靠﹐要安舒﹐要自然。息不可粗﹐不可促﹐不可閉﹕不可抑﹐出入往來﹐務令綿綿。不可著意﹐念起卽覺﹐覺之卽無﹐所謂不怕念起﹐只怕覺遲。若能如此﹐自然四大輕爽﹐卽安樂法門也。然打坐最是難事﹐若內無靜定工夫﹐不免束心太急﹐致生狂疾﹐如何坐得安穩﹖昔有武人慕道﹐禮師以求打坐﹐師不許上蒲團﹐令供薪水之役。如是歲餘﹐乞容一坐。師曰﹕此蒲團一上便不可下了﹐汝自思之。因其固求﹐乃使之坐。坐未半時﹐求下甚急。師令擡大石壓其兩腿﹐疼不可忍﹐大聲曰﹕我以殺人爲事﹗舊性復發。師叱而逐之。其人去而復返曰﹕事師久矣﹐幸賜一訣。師曰﹕我適以石壓汝足﹐汝覺疼乎﹖曰﹕疼。師曰﹕疼處就有道。其人遂大悟﹐安坐而成道。今之學人﹐只捨不得這疼﹐倘眞爲生死事大﹐若父子天親如何可割﹖則思一日無常﹐子亦難代﹐身中自有眞種子在也。夫婦恩情如何可割﹖則曰﹕夫妻本是同林鳥﹐大限來時各一天。身中配偶何樂如之﹐一切家中所有所用如何捨得﹖則曰﹕來時空手﹐去亦空拳﹐無常買得不來否也。參透此間﹐忍得此疼﹐一刀兩段﹐何道之不可成哉﹗

產藥川源論

元精生於腎﹐仙家借腎府爲發生之地﹐不是用腎﹐乃向腎中作用。此腎爲產藥川源也。人或不知﹐卽謂兩腎中間別有一穴﹐眞陽伏藏於內﹐修丹但用眞火﹐逼出這點眞陽以爲用耳。豈知身中所有﹐皆後天渣滓之物﹐仙家不用。若果有元气伏於一穴之內﹐亦是渣滓矣。故經曰﹕水者﹐大丹之根源也。天一生水﹐其位在北﹐其卦爲坎﹐乃吾身藥物所產之處也。夫元精生於腎﹐使非靜翕則不能生﹐故作丹必心气下交於腎﹐腎含受而翕聚之﹐然後能成變化而生元精也。心气下交﹐只是凝神入气穴耳。凝者非凝聚也﹐夫神至靈至妙﹐潛天潛地﹐如何凝聚得﹖但息念而返神﹐神返於心而不外馳﹐則气亦返於身﹐漸漸沈入於气穴矣。气果有穴乎﹖葆眞子曰﹕人之元陽眞气﹐散於四肢百骸之間﹐爲視聽言動之用﹐豈有區區藏伏一穴之理﹖若指一處而注想之﹐終必成疾﹐修丹者不可泥於凝神入气穴之言也。此金丹大道﹐惟借腎爲發生之地﹐以其爲气之會﹑故曰气海﹔以其深而在下﹐故曰气穴﹔以其爲金華所生﹐故曰華也。作丹只要气沈到此處﹐非用魂注想之謂也。元太虛曰﹕凝神入气穴之法無他﹐只是收視返聽﹑回光內照而已。夫回光內照﹐非執著所在而用意觀照之也﹐不過靜虛以返神於內。其實觀無所觀﹐照無所照﹐而亦未嘗不觀照也。下手之功何如﹖訣曰﹕專處致柔﹐在乎忘情識。忘情識之捷﹐在乎心息相根據。心息相根據。則情識不期忘而自忘矣。是息也﹐出入有聲謂之縱﹐出入不盡謂之滯﹐往來頻促謂之喘﹐不縱不滯不喘﹐綿綿若存﹐用之不勤﹐庶乎心息相根據自然矣。然捨「調」之一字﹐其奚以﹖或上機之士﹐但覺念起﹐卽用調息﹐略照一照﹐無念卽止﹐不可太著意也。如以意照之﹐則累照者多矣﹐又須加一忘字。蓋忘與照一而二﹐二而一者也。當忘之時﹐其心湛然﹐未嘗不照﹔當照之時﹐纖塵不染﹐未嘗不忘﹐其忘乃眞照也。或有隨照而昏散者﹐因平日千思萬慮﹐紛擾之甚﹐宅無一主﹐一旦驟然收拾﹐把持不定﹐故隨照隨亂也。治之如何﹖才覺妄動﹐卽融妄歸眞﹐歸之豈外於忘照這些工夫耶﹖此正動靜之機﹐神一出卽收回之說盡矣。使照之而不勝﹐不可彊制﹐且去應事以遣之﹐亦不可隨亂而流﹐俟其平和﹐卽忘之照之也。夫修煉至此﹐又豈有他術哉﹖只是采取先天之气﹐以爲金丹之丹也。張紫陽曰﹕采者﹐采眞鉛於腎府﹔取者﹐取眞汞於心田。鐘離師曰﹕腎中藏伏父母之眞气﹐所謂鉛也。鉛中有眞一之水﹐曰鉛中銀。腎气傳肝气﹐肝气傳心气﹐心气自涵而爲液﹐所謂砂也。液中有正陽之气﹐曰砂裏汞。傳行之時﹐以法制之﹐使腎气不走失﹐气中采取眞一之水﹐心液不耗散﹐液中采取正陽之气。蓋不采而采﹐采而不采﹐不取而取﹐取而不取。陳虛白所謂身心不動爲采藥也。至如火候﹑藥物﹐眞火本無候﹐大藥不計斤。白玉蟾師曰﹕心者﹐神也﹐神卽火也﹐气卽藥也﹐以火煉藥而成丹﹐卽是以神馭气而成道也。夫修煉而至於成道﹐則神气渾融﹐嬰兒顯象。嬰兒者﹐卽我一靈眞性﹐純陽不雜耳。白玉蟾師又曰﹕人但心中無心﹐念中無念﹐純精純气謂之純陽。仙家只是教人養神﹐因人迷溺嗜欲﹐不能一刀兩段﹐故設爲長生之說以誘之。人貪長生乃肯去做﹐一心修煉養气﹐其實借煉精煉气以系此心﹐養得元神靈妙﹐非是元神之外﹐精气別結一个嬰兒也。然必靜虛之極﹐無我之至﹐始得脫胎神化。李淸庵曰﹕身外有身﹐未爲奇特﹐虛空粉碎﹐方是全眞。旨哉﹗旨哉。

精气神論

或問﹕紫陽師曰﹐煉气者﹐煉元气﹐非呼吸之气。然則元气惡乎在耶﹖曰﹕元者混於杳冥恍惚之中﹐而實不離於呼吸之气者也。朱紫陽曰﹕天地只是一气﹐自今年冬至到明年冬至﹐惟這一个呼吸﹐呼是陽﹐吸是陰。玄同子曰﹕呼乃气之出﹐故屬冬至之後﹐大則爲天地一歲之呼吸﹐是以仙家千緒萬端﹐譬諭不過呼吸二字而已。問﹕人身一呼一吸謂之一息﹐而經言調眞息﹐又言胎息﹐果呼吸之息歟﹖曰﹕人身一日﹐一萬三千五百呼﹐一萬三千五百吸﹐一呼一吸﹐謂之一息。《丹經》曰﹕天地呼吸於內﹐故長久。人能效天地呼吸於內﹐亦可與天地同其長久。但常人之息以喉﹐則元气亦隨之而出耳。

且以調息之法言之﹐蓋調久則神愈凝﹐气愈微﹐久之又久﹐則鼻息全無呼吸﹐止有微息在臍上往來﹐與嬰兒在母腹中一般﹐所以謂之胎息。乃神气大定﹐自然而然﹐非有作爲也。然此要在忘機絕念做工夫﹐故曰﹕心定則息自調﹐靜久則息自定。修煉至於胎息﹐而後气歸元海。气歸元海而壽無窮矣。世有教人抑息者﹐抑則勉彊以制之﹐非自然之妙也。《丹經》曰﹐服气不伏气﹐伏气非服气﹐服气不長生﹐長生須伏气。蓋服者如魚吞水﹐入者卽出﹐不能存也﹔伏者如貓捕鼠﹐使气不走泄﹐結而成丹卽含光﹐所謂內气不出﹐外气不入也。或又問﹕紫陽師云煉神者﹐煉元神﹐非思慮之神。二者果有異乎﹖曰﹕心也﹐性也﹐神也﹐一也。以其稟受於天﹐一點靈明謂之元神﹔後來爲情識所移﹐則此沒於其中﹐遂成思慮之神。其實元神渾渾淪淪﹐不虧不欠。人能回光返照﹐去其情識﹐則此思慮者﹐莫非元神之妙用矣。或曰﹕精气神之在人也﹐均謂之寶﹐均所當重也。然紫陽師以神爲君﹐以精爲主。夫人之有身﹐動靜語默﹐皆此气爲之運用﹐是故气聚成形﹐气散則絕命﹐气獨非人之本乎﹖曰﹕精神固非二物﹐神气原不相離﹐三者一以貫之者也。而元精﹑元气﹑元神主宰於其間﹐自然相生而不窮耳。故紫陽師云﹕元神見則元气生﹐元气生則元精產。是以元精煉交感精﹐以元气煉呼吸气﹐以元神煉思慮神﹐二物混成﹐與道合眞﹐自然元精固而交感之精不漏﹐元气住而呼吸之气不出﹐元神全而思慮之神不起。修丹者﹐修此三者﹐故全也。

仙師六字治病訣

此訣治五臟六腑之病﹐卽呵﹑呼﹑﹑吹﹑嘻﹑噓也。以呼而出臟腑之毒瓦斯﹐爲瀉﹐呼字﹔以吸而探天地之淸气﹐爲補﹐吸字。凡入室靜坐﹐扣齒﹐咽津﹐先念呵字治心﹐念畢卽徐徐吸之﹐出多入少﹐俱勿令聞聲。蓋聞則气粗﹐反傷气也。如此六度。倘口內有液﹐咽下一口亦可。

次念呼字治脾﹐次念字治肺﹐次念噓字治肝﹐次念嘻字治三焦﹐次念吹字治腎﹐悉如呵字法﹐各六度﹐是爲三十六小周天也。又看何臟腑受病﹐如目病﹐卽念噓嘻二字﹐如前法各十八徧﹐總之爲三十六﹐連前爲七十二﹐謂之中周也。又根據前法﹐念六次﹔各六度﹑是爲三次三十六﹐合前共計一百單八﹐爲大周﹐曰百八訣也。凡遇各髒之病﹐卽根據各訣行之﹐不拘時候﹐大約陽時﹐不拘以數限。總之三百六十以應周天之數﹐尢爲神妙。然修養家又謂腎無瀉法﹐故曰四時常用嘻﹐八節不須吹也。又考《四時常攝論》﹐春﹐肝气盛者﹐調噓气以利之﹔夏﹐心气盛者﹐調呵气以疏之﹔秋﹐肺气盛者﹐調气以泄之﹐冬﹐腎气盛者﹐調吹气以呼之。此治於未病之意﹐不在區區藥石間也。

神水滋養法

呂祖曰﹕舌上之水﹐可以活人﹐但要知天機潮候﹐每日根據時下上。面東靜坐﹐舌抵上﹐自然舌上二竅神水逆流﹐心液滋合﹐一如潮湧﹐充滿口頰﹐上潤頂門﹐中注五嶽﹐分作三咽﹐送下丹田。

行之十日﹐肌膚瑩潤﹐面色光澤﹐百日功成﹐永照心經諸疾矣。

天機潮侯

初一日子午末。二日丑未初。三日丑未正。四日丑未末。五日寅申正。六日寅申末。七日卯酉初。八日卯酉正。九日辰戌正。十日辰戌末。十一日巳亥初。十二日巳亥正。十三日巳亥末。十四日子丑初。十五日子丑正。十六日子丑末。十七日子午末。十八日丑未初。十九日丑未末。二十日寅申初。廿一日寅申末。廿二日卯酉初。廿三日卯酉正。廿四日卯酉末。廿五日辰戌初。廿六日辰戌末。廿七日巳亥正。廿八日子午初。廿九日子午正。三十日子午末。蓋此時人身气血亦朝至頂也。

八段導引法

﹝亦可卻病﹐又名八段錦﹞

閉目冥心坐﹐握固靜思神。

閉目冥心﹐總以求靜。坐法以左腳後跟曲頂腎根下動處﹐不令精竅漏泄﹐謂之握固。

叩齒三十六﹐兩手抱昆侖。

頭面謂之昆侖。叉兩手向頂後﹐數九息﹐勿令耳聞。

左右鳴天鼓﹐二十四度聞。

移兩手心掩兩耳﹐先以第二指壓中指﹐彈擊腦後﹐左右各二十四次。

微擺撼天柱。

搖頭左右顧﹐肩膊轉動﹐二十四次。

赤龍攪水精。

赤龍者﹐舌也。以舌攪口齒並左右頰﹐待口中津生。

漱津三十六﹐神水滿口勻﹔一口分三咽﹐龍行虎自奔。

液爲龍﹐气爲虎。

閉气搓手熱。

以鼻引淸气﹐閉之少頃﹐搓手甚急﹐令熱極﹐鼻中乃徐徐放出气。

背摩後精門。

精門者﹐腰後外腎也。合手心摩畢﹐收手握固。

盡此一口气﹐想火燒臍輪。

閉口气﹐想用心火下燒丹田﹐覺熱極﹐卽用後法﹐丹田在臍輪下一寸三分。

左右轆轤轉﹐兩腳放舒伸。

俯首擺撼兩肩三十六次﹐後將兩腳放開舒直。

叉手雙虛托﹐低頭攀足頻。

先叉手相交﹐向上托空三次﹐後以兩手向前攀腳心十二次﹐乃收足端坐。

以候逆水上。

喉中津液生﹐如未生﹐再用攪水法。

再漱再吞津﹔如此三度畢﹐神水九次吞。

謂再漱三十六﹐如前口分咽﹐乃爲九也。

咽下響﹐百脈自調勻﹔河車搬運訖﹐發火徧燒身。

擺肩並身二十四﹐及再轉轆轤二十四次﹐想丹田火自下而上徧燒身體﹐想時口鼻皆閉气少頃。

邪魔不敢近﹐夢寐不能昏﹔寒暑不能入﹐災病不能侵。

子後午前作﹐造化合乾坤﹔循環次第轉﹐八卦是良因。

法於甲子日夜半子時起首行時。口中不得出气。惟鼻中微微放淸气﹐每日子後午首各行一次。然此修仙家能也﹐凡人事忙﹐不必拘定﹐但一日之中得身閒心靜處﹐便是下手所在﹐多寡隨行可也。

丹陽祖師回陽固本十六錠金訣

一升便提﹐气气歸臍﹐一降便咽﹐水火相見。

凡修養家﹐以鼻爲天門﹐以口爲地戶﹐地戶常閉。天門常開﹐故此法只以鼻息爲候。

遇鼻入息曰吸﹐卽便升气﹐將下部前後著力一提﹐气气歸臍也。遇鼻出息曰降﹐卽便放身自在﹐徐徐出气﹐咽津一口﹐然有聲﹐亦以意存送於臍中﹐乃是一降便咽﹐水火相見也。蓋臍中乃眞元所聚之處﹐眞气悉藏於此﹐原胎息之所也﹐凡咽納之際﹐若有津液﹐尢爲妙也。一升一降﹐使气相會﹐心腎相合﹐水火相見﹐所以謂煉成離女液﹐咽盡坎男精也。如此行之﹐不計度數﹐不拘時候﹐要行卽行﹐要止卽止﹐一身之後﹐臍輪火熾﹐兩腎湯煎﹐腹中气轉﹐如雷之鳴﹐小便漸減﹐久而百病皆除﹐延年益壽矣。

積气生精

積气生精﹐不外神气相守之功﹐𨿽功同而用則異也。凡精不足者﹐與欲開關者﹐俱宜用積气生精之功。凡神气不足者﹐與開關後者﹐俱宜用神气相守之功﹐若人於酒色財气﹑思慮過度﹐耗其精神者﹐丹田空虛﹐下元虛冷無力﹐入房易敗﹐種子不結不射﹐宜於玄關行眞息升降。於子後午前﹐或食少腹虛之際﹐運機用息﹐內聯呼吸﹐每於此玄關升呼降吸﹐爲一息﹐俱會於命蒂之處。行眞息卽生眞气﹐有眞气卽生眞精﹐是積息正所謂積气也﹐積气正所謂生精也。何也﹖眞息乃气之闔辟﹐眞气乃精之父母﹐故煉士欲積气生精﹔須於積息中求之﹐每節積三十息﹐咽津一口﹐共積至十二節﹐以合周天一年三百六十日之數﹐數完自覺气滿精生矣。行旬日功﹐禁欲節勞﹐保守精气﹐自有奇驗。久久行之﹐則精气生旺﹐諸病不生﹐開關之功全賴於此。凡一節三十息完﹐生華池神水一滿兌﹐是驗也。若津液不生﹐功夫不到﹐必須另爲。

煉精化气

夫煉精化气﹐乃逆行法也。欲知仙凡之隔﹐當知順逆之分。經曰﹕順則成人﹐逆則成仙是也。順行則致一身之气化而爲精﹐是以陽變陰﹐乃成人之道也。凡人有所感觸而興起者﹐或交感忍而不泄﹐或夢覺交而未遺﹐犯此者﹐精𨿽未﹕泄﹐然念頭馳動﹐而流珠便欲去人﹐其精己離各臟腑﹐奔出於腎﹐凝聚於陰蹺﹑會陰等處矣。由是其精有從溺出者﹐有結爲懸癰者﹐有閉其竅溺不通者﹐有變爲赤白濁者﹐有變爲淋瀝者﹐有致遺精不禁者﹐有凝結爲痔漏者﹐有積久不泄﹐遂致一潰傾命者﹐種種遺患﹐難以盡舉。仙翁所以憐憫世人﹐立此煉精化气之法﹔以卻其病﹐以延其年﹐非大有福緣者﹐不能遇此。須要知其聚精當爲何時﹐及其煉精爲何功耳。如前云感觸興起﹑交媾不泄﹑夢交未遺者﹐非所謂聚精之時耶﹖此時能根據法行煉精化气法十餘轉﹐則運所聚之精悉化爲气﹐又何有疾患哉﹖久久行時﹐則能使精元完固而可無漏矣。此煉精化气之法﹐人實難明其義。譬精猶水澤也﹐能以法運精使升﹐不猶地气騰其水澤爲雲霧乎﹖气升作甘津降下中黃﹐不猶云騰化作甘津以敷九野乎﹖精出於腎﹐止聚於一處﹐到此復上泥丸﹐降下中黃﹐則散於一身四大矣﹐《易》所謂黃中通理是也。訣曰﹕平气定其息﹐以手握龍身﹐鼻息用力提﹐龍神往上奔﹐神龍歸大海﹐陰蹺上暫停﹐自南轉北去﹐須臾到命門﹐駕起我白駒﹐挽著轆轤行﹐夾脊三關過﹐曹溪上太淸﹐興雲布甘雨﹐陣陣落黃庭﹐行此運气法﹐百病不來侵。煉士請細玩之﹐乃有得也。

仙師口訣

凡視聽言動﹐皆我神也。欲行功﹐須先以意收回所散之神﹐次聚內外兩腎中間之气﹐常兜二子向上﹐一遇陽生﹐卽以左手中指掩馬口﹐右手雙指緊抵陰蹺穴﹐隨怒目切牙﹐吸鼻﹐咽气一口﹐駝腰憋腹﹐著力提搐入泓池水內﹐瞑目端坐﹐習靜調息﹐息息歸根﹐務令純熟。又加導引按摩﹐吹吁呼吸﹐如有津液﹐漱咽下丹田。此乃築基煉己之法也。

凡行坐動﹐須從緩緩﹐若存若忘﹐不可急忙取效﹐所謂急則反受其敵也。迨夫調弄習慣﹐則放去收來多由得我矣。每泓池中水火相見了﹐鼻中重吸一吸﹐咽气一口﹐則津液心火都下入丹田。

咽時卽搐外腎﹐便津气有聲﹐然後徐徐稍放出气﹐如此謂之一次﹐少停再行。或略睡便起﹐不必拘於時候﹐要在次第行之。初次行一九﹐次七加之二九﹐至三九四九﹐數多爲妙。然亦不可執定數目﹐恐勞神耳。

已上法行之一年﹐則下田自實﹐第二年方可運用河車法。若神气充溢於四肢﹐津液流通於上下﹐謂之水火旣濟。使陰陽交媾於丹田之內﹐後行河車轉運﹐使眞气循環於一身之間。必須寧神定息靜坐﹐先攪左關二十四﹐後攪右關二十四﹐次攪雙關二十四。左右兩膊﹐一前一後﹐更換相扇﹐共四十八。左右歪肩﹐共四十八。左右手屈伸二十四。顧左肩一十四﹐右肩一十四﹐仰頭一十四﹐點頭一十四。正立起﹐以手扶物﹐左腳屈伸二十四﹐右腳屈伸二十四。鞠躬﹐左右手舞足蹈二十四。將身向前凹脊﹐兩手握固﹐大攪雙關二十四。行畢少坐﹐方可起身。蓋凡漱煉津液﹐爲生心汞。汞爲神水﹐煉至華池皆化爲鉛﹐一意常照泓池水中﹐乃兩腎中間。腎生精﹐精化气。气者﹐大也。爲聚火燒丹﹐每於子午卯酉四正時﹐可常叩齒集神煉之。液在下田則化爲气。

一見金精發現時﹐盒飯肘後飛煉﹐一撞三關﹐逆流直上﹐气沖泥丸﹐如戽水相似。凡定中藥生﹐急急采之﹐肘後飛過﹐先過尾閭爲第一關﹐次夾脊爲中關﹐玉枕爲三關。要閉塞兩耳﹐耳乃腎之門戶﹐勿使走泄。頭頂緊縮﹐著力提﹐過尾閭﹐有九竅﹐上有四十二骨節﹐直透泥丸﹐猶日月之飛騰黃道也。第二關﹐如前法提起﹐飛過夾脊二竅。第三關﹐復如前法提起﹐飛過玉枕﹐有九竅。然此關頗難開﹐須閉息令緊﹐以大白牛車力如禮打之狀﹐亦不能放。頭頂气從腎中生﹐從夾脊直透上腦﹐其時藥物都從頂門過﹐須臾覺腦門如火熱且重﹐卽緩緩擡身﹐徐徐放气﹐自明堂兩眉間飛下﹐卽吞入腹中﹐解化爲水﹐經洞房﹐入黃庭﹐漸漸變成黃芽矣。近有修眞之士﹐不得眞訣﹐未能聚火﹐未能煉鉛﹐丹田無藥﹐下手便行搬運周天火候﹐妄致气血奔馳﹐虛陽衝腦﹐令人頭暈目眩﹑耳聾﹑鼻流淸涕﹐豈不深可惜哉﹖正所謂腹內若無眞種﹐猶將水火煮空鐺耳。訣云﹕按巽骨﹐攀心竅﹐此中消息誰知道﹐牙關咬定是祕傳﹐從此元神入懷抱。此蓋不用心﹐而以手行火候﹐正無爲之工夫也。用左手按尾閭﹐尾閭卽巽骨也。右手行火候﹐火候卽周天火也。如斗柄之指十二辰﹐而心不動﹐至靜中不知身之爲我﹐我之有身﹐眞液下咽。有聲﹐每滴有一銖﹐以二十四銖爲進一兩﹐水應坤策也。此只是八口﹐紫陽師云﹕口八八刀。蓋指每灌漱津液﹐一口分三咽﹐咽之有聲﹐止八口也﹐定中胎息自動﹐情極而噓﹐如春池龜息﹐動三十六爲進一兩﹐火應干策也。一抽一添﹐一進一退﹐乃爲周天火候﹐正所謂周天息數微微數﹐玉漏寒聲滴滴符。如此行持﹐不記年月﹑直待脫胎神化﹐方爲了當。

日用經

飲食有節﹐脾土不泄。調息寡言﹐肺金自全。動靜以敬﹐心火自定。寵辱不驚﹐肝木以寧。恬然無欲﹐腎水自足。

固精法

人生之精﹐每生於子時。此時盤膝正坐﹐手齒俱固﹐先提玉莖如忍小便狀﹐鼻卽收气有聲﹐直至丹田始滿﹐口始微微放气﹐一放一收﹐要想臍中出入﹐每行七次。或陽舉﹐亦以此法行﹐自倒矣﹐收气宜長而洪﹐放气宜微而緩。

運气法

凡運气﹐必先提穀道如忍大便狀﹐鼻卽收气﹐存想從背脊逆上泥丸﹐注意頃之﹐鼻方放气﹐卽想下歸丹田。

健脾胃法

《內經》云﹕人身背項下七節之旁﹐內有小心。小心者﹐命門也﹐男子藏精﹐女子系胞﹐常借胃土之功﹐胃弱則不能振精。精者﹐五穀之華﹐凡不寐﹑多思﹑手心熱耳鳴﹑目眩諸火癥﹐皆相火也。治之之法﹐一搓一兜﹐左右換手﹐九九數足﹐眞精不走。一日之內﹐辰戌丑未四時﹐食後淨室端坐﹐鼻收气閉住﹐左手將外腎連囊向上緊兜﹐右手在臍之上﹐心之下﹐用力橫搓﹐默數三十徧﹐气急﹐口作嘻字吐出﹐調息再行﹐如此九次。卻換右手兜﹐左手搓﹐亦九次。久行脾胃大健﹐精力彊壯﹐飲食多進。

翻江倒海法

昔人謂大飽則髒气不流通﹐因生眾疾﹐故中年人以節飲食爲本。又云食取補气﹐不饑則已﹐過飽而以藥物消化﹐尢傷和气。只須閉口﹐用臍下轉气﹐左七右八﹐名爲翻江倒海﹐如此不計徧數﹐自然噯气﹐而飽者寬矣。又直下一口气﹐名爲鑿山開道﹐用之大驗。東坡云﹕脾胃惡濕。水飲宜少﹐脾胃惡寒﹐生冷宜節。

瀉命門大法

戌亥二時﹐上牀仰臥﹐枕髙四指﹐四肢宜伸﹐以鼻收气於右腎﹐火從口中嘻出﹐默數百次。卻以右肋著席臥﹐蜷兩足﹐鉤兩腿﹐一手掩臍﹐一手掩外腎。古人云﹕三焦須是臥嘻行。又云﹕睡如貓﹐精不逃﹐睡如狗﹐精不走。是爲養元之大法也。

擦腎治頻詡法

老年夜起頻詡﹐亦一病也。昔林某頻詡﹐一道人教以擦腎法。每臥時坐牀垂足﹐解衣閉气﹐舌柱上﹐目視頂﹐提穀道﹐以手擦兩腎穴各三十六﹐少息﹐至四十九﹑至四十一﹐多多益善﹐行之旬日﹐果稱奇妙。

擦湧泉穴令腰足輕快法

每日趺坐﹐兩足相向﹐閉目握固﹐縮穀道﹐一手扳足趾﹐一手擦摩足心﹐至極妙﹐少息﹑再行﹐日五六度﹐能令步履輕捷。昔歐恩忠晚年患足瘡﹐痛不可忍﹐得此法﹐用之三日而愈。蓋此穴在足心﹐濕气皆從此入也。

睡訣

臥時必須蜷足﹑側睡﹐以斂其形﹐若仰臥則神蕩矣。

固手指訣

手不固﹐則心血不生。若行功時﹐必須將大拇指捏在四指根間﹐握固而定。

固齒訣

齒不固﹐則經絡不通。若行功時﹐必須口緊閉﹐牙齒著實咬定﹐而不可放也。

舌訣

行功時必要舌抵上﹐則舌下玄膺穴開矣。此穴開﹐眞气可流通於周身百節﹐若閉無益。

坐訣

身必正﹐頭必直﹐背脊如鐵柱﹐盤膝端坐﹐以眼垂簾﹐觀鼻﹑觀臍。如身屈曲﹑頭縮﹐气卽不能通矣。

眼訣

坐時開眼﹐則神不聚﹐須宜閉之。或想上下左右﹐則將瞳神向之便是。倘修大道眼要垂簾﹐養病必要閉目藏神﹐方爲有益。

漱唾訣

行功時將舌抵上﹐舐久則生津﹐津生則漱之﹐漱之則咽下四分﹐畱下六分﹐以俟火炎而潤下﹐如平常時﹐漱津滿口﹐分爲三咽﹐淚然有聲而下﹐不必存畱。

撫摩訣

身不撫摩﹐則气不通暢。於淸晨將兩手搓熱﹐將頭面並夾脊﹑腎擦極熱便止。自然周身暢快而多益矣。

擺身訣

飲食後﹐將兩手搓熱﹐於脾胃間撫摩。再將兩手握拳﹐絞固於胸前﹐橫擺腰間七次﹐左右轉腹亦各七次﹐須臾胃運而食消矣。

運手訣

手不運﹐則手肢不遂。每朝將左右手把手前骱絞扭﹐不計徧數﹐或在熱面水內把手骱絞扭更妙﹐使老年再不手抖。日日爲之﹐不可間斷。

運足訣

足不運﹐則足力不健。行步時須將腳丟如踢球狀﹐如此時常行百數步﹐則足力永健旺矣。

去汗訣

客汗不發﹐其邪气不得出﹐正气不能扶﹐而疾難奏功。倘遇病﹐如瘋癆蠱脹癰嗝等癥﹐必須發大汗三日方妙。

暖丹田訣

治小腸虛冷疼痛﹐端坐﹐兩手摩丹田﹐閉息行功﹐運气四十九口。

三不動訣

腎不動﹐精全﹔身不動﹐气全﹔心不動﹐神全。三圓三全﹐自然成仙。

三滿訣

精滿不思色﹐气滿不思食﹐神滿不思睡。

四大忌

一年之忌﹐不可過勞﹑大怒﹔一月之忌﹐不可大醉﹔一日之忌﹐不可過飽﹔終身之忌﹐不可淸晨時常受气。

四少訣

口中要言少﹐心頭要事少﹐肚裏要食少﹐晚間要睡少。

洗眼方用皮硝六錢﹐淸河水一碗煎七分﹐每次帶熱洗七次﹐每日照前﹐一年之後﹐瞳目光明矣。

洗眼日期正月初五日二月初一日三月初四日五月初六日六月初四日七月初二日八月初一日九月初三日十一月初六日十二月初五日四﹑十兩月不洗。

光緒十九年手錄

