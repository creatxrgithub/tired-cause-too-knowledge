《活幼口議》

兒科著作。二十卷。元﹟曾世榮撰。刊於1294年。本書對兒科理論和臨牀證治予以廣泛的闡述和評議﹐充分發揮了作者本人的見解。卷一三議明至理25篇﹐總論兒科的生理﹑病理特點﹐並對幾家主要的兒科著作稍加評論。卷四五議初生牙兒證候26篇﹔卷六論指紋脈﹔卷七論面部气色﹔卷八病證疑難18篇﹔卷九議胎中受病諸證15篇﹔卷十二十議小兒各種病證的證治。

序

總論

總論

撮要

辧疑

補遺

正訛

卷之一議明至理二十五篇

議原本

議通變

議難易

議參詳

議專業

議審究

議同異

議根本

卷之二

議虛實

議脈气

議投藥

議下藥

議行醫

議稟賦

議辧理

議料理

卷之三

議調理

議傷憐

議食忌

議責善

議錢氏方

議王氏方

議張氏方

議幼幼新書

卷之四議初生牙兒癥候二十六篇

議呵欠

議伸舒

議噴嚏

議臍突

議夜啼

議口生瘡

議身體熱

議血眼

議卵腫

議蛆瘡

議鼻塞

議耳耳

議便血

卷之五

議發癰

議撮口

議合殼

議閉小便

議盤腸

議咳嗽

議乳

議自汗

議自利

議哭無聲

議視無情

議反身張目上竄

議乳失時哺不節

卷之六

小兒形癥訣歌

脈指訣歌

指下脈訣歌

三脈五脈宜說

乳食不和

三關指紋要訣

指紋脈訣說

議指紋脈總要

詳解紋脈

卷之七

小兒面部气色﹝並序﹞

五臟五色本立

五行相生

五行相克

五臟生本相臨

五臟勝伏相交

五臟受敵克入

五臟畏愛

五臟子母生成

分定五位所屬

五臟伏敵喜傷

面部气色總現

卷之七五位分部定位

肺部所主

腎部所主

肝部所主

脾部所主

卷之八病癥疑難一十八篇

一﹟逆癥似順

二﹟陰癥反陽

三﹟陰盛彊﹝上聲﹞陽

四﹟虛極生熱

五﹟冷久必寒

六﹟熱多作燥

七﹟理實致虛

八﹟利表傷裏

九﹟退熱作渴

十﹟療驚發風

十一﹟風痰隱久

十二﹟驚熱無時

十三﹟恐悸喘息

十四﹟食噎咳逆

十五﹟令子無辜

十六﹟受气不足

十七﹟飯多傷气

十八﹟臍中受熱

卷之九議胎中受病諸癥一十五篇

一﹟鬼胎

二﹟魃病

三﹟胎气

四﹟胎病

五﹟胎病作熱

六﹟胎气蘊熱

七﹟胎病風熱

八﹟胎病驚熱

九﹟胎病風痰

十﹟胎病結熱

十一﹟胎病寒邪

十二胎病榮熱

十三胎病衛熱

十四胎病髒寒

十五胎病潮熱

卷之十十種癥候發端

治法略序

治法略序

治法略序

治法略序

治法略序

卷之十一

小兒傷寒正受夾驚夾食

小兒有患驚風痰熱四癥如何用藥

小兒﹝泄瀉﹞除疳瀉爲虛熱瀉餘皆臟腑虛寒弱得之

小兒﹝痢疾﹞醫云五疳八痢

小兒疳疾其癥數端其候不同

小兒諸癥悉皆著載方

卷之十二

議急慢驚風等癥候總序

議急驚風癥候

卷之十三

眞珠天麻丸

卻風散

揭風湯﹝所治在前﹞

靑金丸

截風丹

定搐散

暖金丹

卷之十四

慢驚風傳變﹝治法截要﹞

保命丹

觀音全蠍散

犀角散

醒脾散

神保旣濟丹

卷之十五

慢脾風候﹝治法截要﹞

卷之十五慢脾風候﹝治法截要﹞

白僵蠶丸

附硫丸

黑附湯

辰砂膏

七寶妙砂丹

卷之十五癇疾癥候

化風丹

奪魂散

卷之十六

議十種熱癥候

分十種熱癥附諸熱類

卷之十六分十種熱癥附諸熱類

脫甲散﹝亦名蔥根煎散﹞

大連翹飲﹝治癥在前﹞

梨漿飲﹝治癥在前﹞

正气調胃散

卷之十六

議吐瀉詳癥六法所治

議潮熱有五

議痢熱

議積癥

卷之十七

總論腫脹

議腫

卷之十七議腫

榮衛飲子

分气飲子

大效神功救生丹

卷之十七議脹

褐丸子

三稜煎丸

鎖肚脹急

附初生鎖肚撮口施藥法說

大茱連圓

卷之十七蛔虫脹

小沈香煎丸

下虫丸

卷之十八小兒傷寒

大效人參枳實湯

小兒驚熱風痰

大效疏風散

卷之十八疳疾癥候方議

大效使君檳榔丸

胡黃連丸

肥肌丸

蘭香散

獨活飲子

三黃散

人參散

檳榔散

黃散

地骨皮散

卷之十八痢疾癥候方議

豆蔻散

生熟飲子

神效雞靑丸

大效至聖千金飲子

大艾煎丸

白餅子

術蔻面

香脯

卷之十八疳熱癥候方議

人參散

神妙宣气丸

蚵丸

卷之十九泄瀉癥候方儀

腸散

契聖旣濟丹

術附湯

卷之十九

小兒吐癥方議

卷之十九小兒吐癥方議

八白飲

人參溫中丸

調中正胃散

煨附丸

靑金丹

豆蔻散

半丁丸

正气丸

鹽豉丸

卷之十九

渴癥方儀

喘急癥候方儀

卷之十九喘急癥候方儀

八味理中丸

大效雄朱化痰定喘丸

又方定喘飲子

雄黃丹

卷之二十

瘡疹癥候方議

議瘕痞癖

卷之二十議瘕痞癖

人參蘿卜飲

豆蔻艸果飲子

卷之二十眼患癥候方議

透關散

蓽澄茄﹝不拘不少﹞

大效點明膏

至妙立消膏

生漧地黃湯

小防風湯

小流气飲

小菊花膏

總議小兒眼患

卷之二十治諸病雜方

石韋散

桃紅丸

犀角地黃膏

丹毒至效散

犀灰散

蠶蛻紙﹝不拘多少﹞

磁石散

茆根湯

出血不止良方

木舌金絲膏

生肌散

大效金絲膏無

天南星丸

通關散

祕敷頭瘡方

茱連丸

摩風膏

姜黃散

小牛黃丸

四聖湯﹝治二十一癥﹞

天麻散

丹波元胤跋

序

世言醫病與醫國同一源流國以新造之病爲難攻人以幼稚之疾爲難療新造之國病在於人心之未孚法制之未備故事不厭乎議如周人之於市鄭人之於鄕校是已幼稚之童病在於气血之未全筋脈之塵言其有簀筍而蟹蟛蜞者幾希奚玆演翁口議之所由作也翁質直而不華雅朴而實辯如議證議藥議諸氏之方皆鑿鑿乎如老法吏之議刑辟絲髮不可以動移求之文理誠若不足索之義理沛然有餘鳳髓玉訣政亦不容多遜也或曰輪人之輪庖丁之牛應之於手得之於心蓋非區區口耳所能造今議以口爲言其視莫能教子不見全牛之妙逕庭蓋可知已吁有是哉使釋鑿而特以原本爲第一議曰乳哺曰食忌曰傷憐不必議可也然且以不絕於口翁之此意豈獨爲金HT工計哉有能以幼幼爲心寶有其書圭復其說宛如省翁之耳提面命將護於震夙之初調理於生育之後於其疾乎何憂其或以豎子之梗爲予告亦將語之曰翁有口議在由是幼吾幼以及人之幼挈而同歸壽域中此翁之初心然也然則是議也又當求諸省翁之心謹母曰膝HT口說

時歲在癸未梅月朔且石峯熊槐書

總論

按魏氏前序云求之文理誠若不足玆則不敢妄喙妒就議中述其切要一二言之譏者幸鑑

﹝總論﹞撮要

一兒在胞胎必須飲食有常起居自若便神全气和胎气常安生子必偉一懷娠之後最忌食熱毒等物庶兒孩降生兒有臍突瘡癱等患一乳母常須養其血和其气樂以忘憂使乳汁溫平縱兒疾作自安平過半矣一嬰兒平常無病不必服藥餌恐遇疾不卽爲效一初生兒必忌外客所觸庶免致客忤熱古人所以忌客一脯一兒孩不宜食肉太早傷及脾胃免致虫積疳積一兒孩變蒸作熱非謂其病𨿽不藥自愈一小兒受病在臍有自愈者故先賢惟理其髒未言其腑腑陽髒陰如麻子一癥乃是腑病一小兒顱囟未合乃气虛所致勿視爲尋常一兒生穀道無穿多至不救藥無速驗必假物透以通之一驚風發搐手足不定執捉恐風癇逆入經絡廢害肢體一小兒母容入神廟中恐神情閃爍必生怖畏一小兒笑極與和哭極與樂睡思旣濃母使吐嚼一兒患吐瀉女吐男瀉是爲急癥吐瀉不止脾虛風卽生急宜療之一兒患瘡疹發驚不可下驚藥有熱不可用退熱藥有汗不可止汗或吐不可理吐或下亦有可不一兒患鼻孔黑如煤耳葉廊焦黑目翻指甲黑作鴉聲或吼叫數聲及手尋父娘衣皆無可治療一藥忌腦麝HT粉水銀及用鍼艾尢忌砒毒皆不可輕用一食忌甜成疳飽傷冷成積肥生痰如焦苦辛辣餿酸恐毒尢不可食

﹝總論﹞辧疑

一兒患陰癇其脈浮數洪弦是陰中之陽非眞陽也一兒患慢驚得脈數呼吸粗大是其癥絕非陽回也一兒患豆疹作熱非傷寒也但看耳後有赤縷者是一兒患身及張非驚風也或投寒涼藥亦愈然非驚風所傳一嬰兒聞響卽掣跳者非驚也乃肺肝不足而神有未安一熱在筋脈亦發搐者非眞搐也如或過劑則變假爲眞一議張氏方書南人得病不可以北人處方自是南北異道不可不辧也

﹝總論﹞補遺

二卷云三才之道各得其九上當有九九者三字四卷云不蔭心上當有血字

﹝總論﹞正訛

五卷云預利利害上利字當作知字十二卷心气不足而生之慚字合當作漸字以上姑舉大槪余亦未能審於是非揭之捲端以俟今之省翁云

﹝卷之一﹞議明至理序

竊聞形端表正周公測度之圭﹝音基﹞意到心明華氏扶持之旨處方議幼師傅至理爲良憑藥活人學造精粹始妙純乎其道者惟籍專誠違乎其議者可行必用夫人知其難不知其所以難究其學未究其自然學言之難者莫過乎藥備曉其意參詳審察以盡其善然後可以知其難易之旨也僕世居江南叨參醫士極意開陳管見願彰海字同聲𨿽然利鈍從人畢竟因由有自所著是書悉議幼幼癥候誠爲學者奧覽一悟至理無問不通捨去褊隘之爲體取洞明之見方行淺揭﹝音气﹞宜探深淵杲通神聖以服眾情者豈不韙歟

﹝卷之一議明至理二十五篇﹞議原本

議曰古人有擇婦孕產之文荊公著昭教育子之法數篇利益萬世規模安得人人而尙之世有君子小人之別故當述陳利害明智審詳而已夫人立室安家求嗣必純納婦種子在賢旦徳然而婦乃賢淑夫又質良生男不肖者有之非夫婦之失情人倫失序事有不備者良由公始不能善HT胚胎之气妯娌不興矜顧護愛之理气胎涵養宜在沖和沖和者同其天地之寬量應乎四時之營運妊娠之間懷育之次但常令孕婦樂以忘憂不作怖畏亦無恐懼饑食有常起居自若此乃以順其中而全其神以和其气而益其脈是與調而助之扶而補之何患胎气不安生子不偉所謂婦人之性自未鄙窄因由暴觸以動其气气動則傷血血傷則損脈脈損則胎气不固胎气不固其子何宜愛子者宜順保其胎气調婦者宜勻和其血脈然後乃曰得其所哉況夫人生淸淨與天地以同原性稟眞常合陰陽而假質母懷精血成形夫抱气神爲子何由聰慧蓋爲母性彌寬所以智能乃值父精廣愛亦有鄕相起自犁鋤乃是室家相從意同道合至誠禮貌怡然一婦一夫淳謹憨勤豈在多淫多欲𨿽由拙見亦有至理存乎中矣

﹝卷之一議明至理二十五篇﹞議通變

議曰愚謂初生嬰孩至於童稚血气柔弱疾病危虛夫疾之在急不可倉皇醫之欲安豈可減裂至於垣午則可行有其巓則防蹶醫學得中務令勝善良工進藥藥用在人通變爲醫醫行存志志若通則醫不繁機能變則藥不紊﹝音問亂也﹞通變者爲奇得志者爲妙古云心通方學通愚曰志變作良醫僕輒著此書殊無文墨但實𨿽則嘍嘍嗦嗦其意乃欲使學人通變而已通者正理廣博觸受咸知變者實明根源開發胸臆若只按古調理今人處用平方飲食坐臥不問饑飽勞逸不使然其天時地利豈可不知犬吠雞鳴尢宜盡意春夏秋冬四時有正邪之令吐利驚疳五臟傳久暴之疾所謂可以進則進可以止則止猶甚堪行卽行不堪行卽轉﹝轉其意用別當後議﹞是謂通變之道聰慧之施謀機策略智度攻討此乃兵家之權殺罰爲用審察詳辧診切視聽此乃醫家之業大只一切所爲皆由通變惟有活人用功過於兵法主治在乎通而知其變此乃良工用心規矩疑其變且智不通此乃庸夫用心操執常運其通而知其變見其癥而知其病生死預決危困不戕斯乃上工之謂順逆相投利害相混何由而通何因而變斯乃下客之謂嗟乎幼孩易得候變我卽因其癥與候而變治之或輕或重而作我亦隨其輕與重而理之通變之道如是而已

﹝卷之一議明至理二十五篇﹞議難易

議曰天地陰陽尙有盈虧世人陰陽自致順逆失其調度者邪正相干違其安和者患災相反小兒一科古人云有異於常者爲難然長幼受疾自是不同所有難易之言者非謂陰陽勝伏非謂傳變差殊非謂脈气參差非謂臟腑虛實是以述其癥者悉謂之難違其候者總謂之易無以難癥而妄之謂之易無以易候而妄謂之難難易之功不出至誠窮理盡性爲得之矣原夫醫學師範性參古風是必臆記諸家明文旨歸要說更須端的審察輕重較量兒觀兒幼傳變又不可執於古意亦不可濫恃於常情搜羅盡善究竟周旋無一癥一候畱連於其間方可謂十舉十全之妙道者耶古人云心中了了指下難明小兒方脈指下易明心用了了其或不然悉關蒙昧才有生疏前功俱喪思之掌幼童負利害不可自逞寸能何堪稱譽家傳三世之業未果彰名蓋由滅裂用醫倉皇太急故有得失鳴呼旣無深思遠慮豈有廣見多聞若求僥幸之功必害平生之福迂哉淺見寧保無虞性命相投豈可視爲容易癥候未明萬毋勉彊學人幸詳察之

﹝卷之一議明至理二十五篇﹞議參詳

議曰調理嬰孩一科天下之難事也且古從今著載未詳其議世有質能之士未嘗廢業蓋此等方脈之術也然其參習至理妙無它焉所謂審察宛詳按考備旣已實矣不爲虛設夫苟瞑然取次應急相投致謬濫噫審者審契表裏察者察實陰陽究者究竟臟腑詳者詳悉標本按者按明虛實考者考較輕重推者推評前後備者備準端的入法千心十全保命口無泛語意無濫思脈無虛究藥無虛發凡有嬰兒先以視之爲上聽聲爲次察脈又爲次旦嬰兒所受胎气未充其色白其形萎其气怯其聲濁得顱囟﹝音蘆音信乃頂門也﹞固實稍長不任變蒸旣於變蒸不備則形體萎而不壯情性不舒疾病無特不有初生之兒所受胎气充足其色紫其形緊其气壯其聲淸焉得顱囟虛曠稍長漸受變蒸旣而變蒸淌足則體實形因情寬性緩疾病經年不仵凡爲醫工專誠守業毋浪遊毋泛飲毋傲恣毋耽執用之則專﹝專不以心浮泛﹞遣之則穩﹝令其絕疑﹞執而從機﹝行用以明機變﹞姦而致執﹝每根據不可法則輕易﹞設意無太過處性莫不及﹝切須究竟毋太過不及﹞凡遇臨危赴急看候一見使人愴然者勿可徇眾而說但如前八法明度而已若也視之爲常聽之爲妄視聽不專浮泛致亂虛作實冷作熱表爲裏壅爲通如此倉皇安得不有疏謬今述總要須當致謹參詳乃謂成全日用善工者耶

﹝卷之一議明至理二十五篇﹞議專業

議曰觀形看候察色聽聲宜究陰陽受於邪正皆由一气生成之本一气者先天應運造化基稟賦不常故抱虛怯孩童作疾其在實實虛虛損益得中標本無恙過與不及以意逆之凡爲醫工須知表裏復審盈虧不和則眾疾皆臨稍順則四大悉正世傳小方脈書八十餘家究竟癥候良方妙劑不過五十然其傳變形容諸癥該千述萬各顯其長不得不錄是故醫家明理藥不繁勞乃知至妙廣博言章欲使學者通變而已太抵小兒得疾所受無過驚積冷熱療理不致散漫者乃爲上工其候傳散斯爲下客傳散者驚卽作癇熱卽成風積成痞癖虛作疳痢冷致吐瀉逆爲嘔噦其癥泛泛其醫KTKT若不尋其源流漸入江海愈遠愈深彌開彌大上士治之未萌﹝不待傳變﹞中士治之已行﹝疾作它癥﹞下士治之縱橫﹝或有得失﹞盲者治之崢嶸﹝無規法也﹞用藥副之規矩行道從之精專嬰孩無隱疾之情藥餌有反功之嘆勿致矜哀乃招慶善矣

﹝卷之一議明至理二十五篇﹞議審究

議曰幼幼方脈在乎參審推詳究竟盡善深明其理爲得之矣不以意竟爲務不以疑似爲怯不以未用試功不以疏怠爲向每一癥無不審究古意及師授之因每一候無不察度準繩平善之理所見至良決定有路無可疑者方與投藥庶無勉彊肆臆之爲豈有傷大壞癥之害或有之蓋其滅裂故也初生之兒審其胎气少穩斷乳之子究其飲食傷脾離母之孩察其暑濕寒邪非角髫童覺其馳遂鬥力勞則傷气動則傷神役則傷形飽卽傷滯毋有四意醫工次焉若也順事致敬嬰孩何疾加之一曰調護謂調適其寒溫護令不受邪觸春不怯凍秋不乘涼夏知淸冷冬覺溫煥二曰保持謂保嬌情所欲撮所經任之意乳須及時食無過劑睡無令飫戲勿令饑坐臥起止惟母當知三曰撫育謂幼則順其嬌癡長則變其情忘撫之乃常存其神而知其體育之乃要其形而調其性四曰鞠養謂兒長成宜鞠問之毋令縱恣毋令忽暴毋令悖逆毋令頑慢四者窮理蓋性縱恣毋令忽暴毋令悖逆毋令頑慢四者窮理盡性可謂慈母之道凡兒初生之後出三日气脈定已脫臍風之難過七日精神全方離鎖肚之害越百日腠理持不致咳嗽之危千日外胃气正不瀉靑黑之咎又亦有四焉一曰和愛二曰順敬三曰謹訓四曰寬責和愛者不恣兒男口腹順敬者不聽炎威嬉戲謹訓者至誠禮貌相持寬責者忠怒丁寧舉諭若加鞭笞呵叱不惟驚恐怖畏此之用狠彼之亦愚若也父子相尙溫恭相順斯爲善矣

﹝卷之一議明至理二十五篇﹞議同異

議曰合之則同離之則異水火之設品物之聚皆有同異何可怪哉火之爲煙所郁則不明及其焰也由煙而明之水之爲坎所壅則不流其湍也由坎以流之萬物有品橐出其境則異於常人事有尊卑合其道則異於眾幼幼抱疾不作傳變古今皆知言曰疳積吐利及其更也卽作驚風痰熱未爲怪異可以循其癥候而療之稍或變常當審其輕重而理之玆則世醫務學莫執此端可否之意以盡其善殊不知疾作有同異之別其所受之常曰同所作不常曰異前件八癥候中皆能傳之俗流不知其所以傳作卽曰差異其實因差異所致當知所受在於傳變欲以暴急之間妄投丸散冷熱相互虛實相摧表裏相隘陰陽相反亂於百脈觸於五臟迫於經絡遏於榮衛是故本癥遁作它疾所發不得其名所療不審其理攻劫無端幸全性命卽其所受乃謂怪異積癥之中得疾差異甚多﹝差異者是積等證候所治不當而傳反致勿謂詫異所受哉也﹞疳气之疾外候頗眾其候但於積病壞癥而與調理疳气亦然詢其源則應其端體其癥則療其疾是以丸散不良陳疾病莫延久凡兒所受異疾蓋由失之明察苟或成人往往抱HT薦之疾者有矣

﹝卷之一議明至理二十五篇﹞議根本

議曰夫人之生以气血爲根本人之命以安樂爲壽元男卽二八衛气方正女卽二七榮血方行天癸至時其气與血始然父參年旣未登卽曰小兒然分形其名已載自幼至長久第言之今之世法男年十五女年十三乃通嫁娶其道𨿽不應古其理在乎通情情動乎中男破陽大早則傷其精气女破陰大早則傷其經脈𨿽成胎孕含育必虧兒生傴僂變蒸不備體作侏儒又或男子過於八八女人過於七七產誕嬰孩何足爲善又或陰盛陽虧陽盛陰虧又或女因胎寒服藥男以陰萎餌丹如此爲後皆不足與議非正論也前賢著述評較調理未嘗與究其源遠見分短夭利害由斯復見男女長成疾抱虛勞相繼而死者人謂傳屍或曰有鬼所致或曰有虫所作愚謂不然傳屍者傳受骨肉气血之屍也乃是父精不足母气虛羸而得之何更外有屍而可傳有鬼致昧有虫爲禍前件意義悉入其候𨿽則男女長大勿於勞瘵相承但稟賦受气如花傷培似木敗植榮壯枯謝各由根本所致凡爲人子無能自知況又恣妄於女年忽爾气虛脈脫惟恨天命病家堅忿藥之不良無自責其根本不充所以然也

﹝卷之二﹞議虛實

議曰五行之爲物各有輕重虛實得共之性生乎堪任之地資質自然固壯金之至堅隱生虛土質輕色淡火之至虛猛發堅木焰烈炎熾土有固陷水有盈涸本有巖石數十年之秀實者不得陽气亦萎有之人之資質稟賦父精气母血脈渾朴胞胎調攝鞠育凡兒變蒸之後其形可知是以顱囟未合筋骨柔弱顱囟靑筋脈虛不榮顱囟常玩滑泄便便顱囟睡起風痰不止顱囟久冷吐利淸靑顱囟虛軟癲癇不免顱囟匾闊暴瀉易脫顱囟長風作卽三顱囟連額驚風易得顱囟未完怕熱怯寒顱囟緩收怡气不周顱囟動數神气昏弱顱囟寬大受疾恐害顱囟者乃精神之門戶也關竅之橐龠也上下相貫百會相通七孔應透五臟所籍泥丸之宮魂魄之穴气實則合气虛卽開良由長大不可不合醫者一見當知其可否用藥凡兒有顱囟未合受病沈重者愼勿將作尋常矧思究竟猶恐得共何況瞑傑妄投丸散此示嬰兒慮愚者有曰醫殺之說曷不謹歟

﹝卷之二﹞議脈气

議曰天地造化萬物發萌之端其來有漸其根悉用其名則常其用則別夫人之種性所受胞胎含宏隱密生而未顯長而能知利鈍巧醇良野狼戾者未奐言誨亦拙有自然之理血气身體假質於父母痞泰苦樂稟賦於天地故天地生我以資質相識旦仁義在我以古朴淳素壽夭貧富分之以時賢愚貴賤委之以命惟心惟性乃忠乃神通違智能之者不可得而言之漸矣其所言漸者久矣知乎微妙之道寄乎淸淨之室微妙之道乃心脈之所生淸淨之室系肺气之所主初誕牙兒胃气未全其脈方行於大極五臟之脈心爲元首一月之內未有可挺𨿽形已具且脈气方與天地同參血肉初共人事相奪眞邪離合猶如混沌初分自此乃曰脈气之漸矣其脈初行太始陰陽未諧自囟之下髮際之前齊鋪三指但按其冷熱察其癥候斯可謂脈气之生漸且微也百日之外脈气行之大初左右食指三節側看縷紋風气隨所發作輕重攻擊而生至於五百七十四日之外行於大素於脈應動於息有數髙骨之間一指分三部取之浮沈察之緩數可知冷熱虛實之理千日之外行之四方遊於五臟外應HT頰耳花準頭唇口眼目五色隱顯一气盈虧相生則平而善相克則凶而惡及其危困然後按之大衝大衝之脈在腳面曲陷之間其脈定吉凶休復應指順息則可尙HT指或逆散可謂絕矣幼幼脈气分之有五深其究竟其次察之癥候輕重審之表裏虛實然後可以議藥得不虛設醫工之良也試較優劣而後知之

﹝卷之二﹞議投藥

議曰水有淺涸而可深山有頹荒而可林地有傾陷而可固物有損益而可珍藥有貴賤人有尊卑心存至理追究弗迷然其貴賤長幼嬰孩所患疾病異端傳變異癥者受气稟賦資質濃薄故也由是根不固而體不備气不充而志不寧貴者則驕多賤者則勞盛驕多卽胚胎而得之勞盛乃孕育而招之凡兒气受之不實或芘蔭之有餘月期過滿或看承之有虧所襲剛柔而然猶抱虛實而已從生成應有別假造亦無違察貴賤各體其根較長幼皆循其理凡療小兒非以一體之謂不可同常之見所言投藥者或用投之於簡﹝的也﹞投之久練﹝純熱也﹞投之窮研﹝精粹也﹞投之益後投之勝前良工用心之至是謂投藥之專若以重劑投於離﹝乳小也﹞或以峻藥投於貴﹝峻調嚴緊藥﹞直不可混淆而設造次而施合以通利者審問扶而下之當用益補者察詳按而調之孰謂恣妄之有耶所謂不可攻擊者曰虛曰幼曰嬌曰重不宜冒致者曰久曰閒﹝不言所受﹞曰冗﹝用藥眾多﹞曰競﹝爭與攻擊﹞復加之以母之情僻﹝執也﹞父之性急﹝愚憨也﹞子之意頑﹝不服藥也﹞病之候難﹝傳遇壞證﹞母之神父之遣祟如此人事曷可勉彊而與勞心枉究哉不惟無補而反無思觀其病家情意相順禮識相傾﹝看傾也﹞功歸於我行著於先﹝叩根據先嘗所行﹞是便信醫卽愈重藥卽痊用其湯劑得爲之良者誠在彼此毋忽之之謂也

﹝卷之二﹞議下藥

議曰凡調理小兒須先觀視气色察其癥候其或气色有不正者﹝謂啼哭而致散亂﹞卽憑察紋診脈有不定者﹝謂久睡﹞卽究癥候其或癥有壞候作變﹝謂前人攻擊有傷气血或傷臟腑﹞卽選良妙方藥以主之不及則無咎切不可大過若以意揣其疾盲投其藥深恐有乎得共古云醫者意也審思前賢載述妙用無虞之意文參詳父兄師長教誨指示取捨可否之意又裁度自己曾經療治輕重量度斟酌成全之意三者旣備可謂HT者意也如此究竟無不盡善原夫醫家爲用憑藥以活人所言下藥者臨機輻湊是也可以下卽下當下不下其候少頃則過矣不當下而下其癥反爲它疾矣下藥之法愼勿躊躇若也思慮可否之間或反復再四則疑在中有疑切莫用藥須當預察無大過不及之議卽而定已投之決效非止利下之謂下又非於投劑之謂下下者有先有後或先利而後補或先補而後利或先扶表次救裏或先救裏後解表如此者眾舉隅而言之用藥得其中輕重得其所是謂下藥毋恣意毋致緩毋倉皇毋競利毋勉彊毋疑惑或得或失利害有之利則僥幸以全其功害則盡世不可言也凡爲醫士用藥不可妄知不容無知不可執見毋徇眾見主醫裁藥明識俱見按脈對癥心無虧獘道副自然以應上古聖意端的篇章君臣問答語言玄妙至道而已

﹝卷之二﹞議行醫

議曰醫之爲字左七右八乃言表裏其下九晝乃云九道合之二十四以按二十四气古人設意義理深奧垂象於天地之間以應人倫之道與其成人之夫爲契論獨小兒气脈微弱難以謂之醫蓋是七表八里未全故云調理愚曰不然曷不知其善用心者則奇妙純粹在其中矣玆說孰是經云醫者意也以意理之爲得擾之爲失得失之義於人禍福是以純粹之妙良工之能學人究備行則盡心可謂善術之道凡見脈不若議癥議證不如識病識病爭如藥對小兒作疾多是無事歷家輕狂所以有乎得失如病患危薦但需其藥求速安愈醫者要須得中無有大過不及之害所謂HT之爲功神聖工巧明其標本表裏陰陽參其盈虧經絡榮衛察平升降臟腑腸胃審其盛衰然後可以度其疾之輕重較其方之優劣行醫之功譬如簧弩發矢一視決中十全爲工如此準繩可謂醫者意也若也覷睹僥幸勿謂醫之良工爲福使之然也智者謂宜鑑戒二者不可偏有僕謂良魚福烏醫士者乃醇乎醇者耶

﹝卷之二﹞議稟賦

議曰夫人皆知胞胎成形產育具相約以十个月滿足而生究竟至理卽有二百七十日爲定論亙古自今豈相間說然而就中虛計一月應數大抵九九爲上八八次之七七又次之人生稟賦天地二儀之气會合三才之道各得其九三二十七卽二百七十日爲正血气九充實精神固平爲人具足相識智性俱通八八者三才各得其八三八二十四卽二百四十日生血气蔭之不及精神有虧爲人拙謬鄙鈍智意忘遺七七者三才各得其七三七二十一卽二百一十日所受胎气不足爲人狂愚無志惡劣野狼戾故也其間或有大過不及之者皆共其正數大過卽气血蔭之有餘不足則气血養之無逮夫人得中之道以爲純粹陰陽得所剛柔兼濟气血相和百脈相順所以生人心智益通精神俱備腑臟充實形體固壯醫者一觀嬰孩顱囟斯可知之未周之兒顱囟固合睛丸﹝一作黑﹞神淸口方背濃骨粗臀滿臍深肚軟莖小卵大齒細髮潤聲洪睡穩此乃受气充足稟賦得中而益之一周三歲之間其囟尙大其顱虛曠額前作坑口闊神露胸髙骨細臀削臍突發黃齒疏卵小莖大气促聲硬皆由受气不足怯弱得之驚悸易得智性難通父母愛惜良工必憂不以貧富貴賤之所生但賢者當以告之若也愚魯之人寧不投藥稍或藥刀不及反言醫殺之大凡初生孩子少具精神者良由夫婦之情未諧適心未綢繆且喜且驚神不和脫將來得其所宜樂則情濃動則情興懼則情思交則情極深契其意重美其心生男必溫生女必淑斯可知淳和之至如此是故醫家不可一槪用藥宜斟酌輕重比附推詳度究可否不至恣妄反爲虛設以成重害參審得失之議盡善盡美應機而已

﹝卷之二﹞議辧理

議曰古今天下同議者貧富貴賤是也所產男女自幼及長總曰小兒然幼幼有牙兒嬰兒孩兒長曰髫童兆童稚童殊不究竟富貴之同貧賤之辱二者人情間於中道混而言之蓋胞胎气血之不同故以辧之貴者富者風化同途貧者賤者門列一等所以禮識相遠日用致差𨿽有少殊宜審其偏正﹝外家之子有任愛之者﹞度其親疏﹝抱繼之子因人親生視之乃爲一等矣﹞中等常情之家禮識未虧日用得過者又有大過不及之議夫人之運神發性惟心不可役心役則气耗气耗則血衰血衰則虛自此始腎堂不寒而且憊心室不足而旦虛原夫精元假之爲胚爲胞爲形爲骸胎質藉之乃气乃血乃乳乃脈貴富生子順養撫育之有餘貧賤生子調攝固愛之不足有餘者大過之謂不足者不及之謂也大過則傷之不節不及則復之共時不節共時皆生病疾寒暑冒之或表或裏冷熱攻之或脾或胃所謂審度測源醫者必須知之貴富之子食之有傷於不精寒之有傷於大燠暑气有傷於凡涼泉流有傷於水冷腸胃气血柔而不剛使之然也貧賤生子食之有傷於不時寒之有傷於凍餒暑之有傷於煩躁脾胃有傷於濕膩水谷不分腸胃气血壯而不堅使之然也父母不自貴受治稟气虛謬況貴子懦弱者耶是故胎气不足血脈蔭籍之有虧良由男方剛情興造次共卽兒生之後牙嬰兒固同將護有平饑飽寒暑勞逸之不同又於變蒸之時有傷於气血及至立行之時有傷於筋骨由是撫養之共情鞠育之不意調度之不宜將理之魚法故易得其病病易得虛虛易得壞壞易得失貴富之子疾之反是也未寒先衣未熱先涼未食先飽﹝未至食時餘食過膈﹞未眠先睡睡之恣晏食之過滿寒之重衾熱之就濕故易得之未虛彊食令之虛脈气未壞彊藥爲之壞學不究則不精甲不專則不妙矣若執之得法妄之爲要乎丸散不良智者吁哉

﹝卷之二﹞議料理

議曰大凡人復處性愚魯用心狠戾者不可以學醫師不擇善禍難逃迹其或秉志怯率爲性懦弱者亦不可以言藥素問有云人如舟也藥如水也水能濟舟亦能覆舟一丸一散對癥盡善起活危困未足爲奇一有共利壞癥傷候且過在爾其智拙鈍非藥也學人讀預究其純粹施其精研克效斯時以副規矩不可得而述者醫之良工也夫醫之用藥將之用兵古人亦有言矣且如善醫明癥良將得策藥能勝病卒能守城若也將無計策醫共證候病何以瘳城何以固今人皆知發藥殊不究竟表裏臟腑虛實冷熱經絡榮衛投之不當反爲它害亦不可執用一方一藥且大HT局四味理中丸小柴胡湯之類皆大人藥劑所謂意到癥見藥無不驗能者此理癥候方藥諸家所載無不應效但究竟不到有乎得共盡由攻乎異端涉獵繁雜智性不專事在狂簡確實與言更請思之

﹝卷之三﹞議調理

議曰醫與調理其意等差參詳虛實之宜究竟緩遠之理若明疾之輕重當察病之遠邇爲其所患得變稍重癥候稍逆直取其功而全其效者醫之良工可以扶持循癥解利寬緩服藥次第瘳愈毋令加進克日安蘇此乃善能調治譬如水流就下迸澑遲疾澄則自淸深則自潤狹則自湍岸則自瀉洄渦漩伏灘瀨奔流者乃自然而然不可得使之然也脈气之流行遇冷熱寒涼風溫燥濕亦由水之就坎也調理謂疾作尙未傳變气行在乎怯弱膊變卽循其法度怯弱卽緩與扶持是以調謂守節理謂有序節者無太過不及序者已得其所宜然後謂之理無太過不及可以謂之調調者而有度知度而在於形容理者須可法正法而全於規矩譬之絲不及絡頭不得梳斯皆亂也絡之取其條直梳之析其通解無毫髮之遺有純復之慶者誠謂調理之工也夫苟以危而用急見愈而用緩者乃共度也斟酌權衡勿隘偏墜先約其輕重察其進退藥與病勢相參病與丸散相及醫自意設智與醫同藥與疾諧疾用藥等用之無忽何慮疾不瘳病不愈哉嗚呼學人理幼勿恃其自能執其偏見事有優長須預學問盡心而後已

﹝卷之三﹞議傷憐

議曰老矣見孫長大方子不惟驕恣之甚復加愛惜傷天不任用也睡思旣濃猶令咀嚼火閣旣暖猶令欲酌臥蓋重衾猶令衣著撫拍顧愛常衣裹作﹝以手掌就衣服裹拍背引風疾﹞指物言虫驚因戲謔莫覷廟識心情閃爍危坐放手我笑渠惡欲令喜笑脇肋指鑿門非仕宦莫與紮腳年不及時莫常梳掠表裏無恙莫頻服藥戲謔之物不可恣樂刀劍凶具勿可與捉莫近猿猴﹝傷志也﹞莫抱鴉雀﹝損眼也﹞抱男觀書抱女觀作﹝女任務也﹞男方學行勿令綽略兒方學語勿令揮霍會坐莫久腰背卸卻行莫令早筋骨柔弱惡莫與顧善可與學順時調攝自然安樂雷鳴擊鼓莫與掩耳眠臥過時須令早起飲食飽飫須當戒止非時莫衣常食莫美羹蔬宜淡滋味膿屎夜莫停燈晝莫說鬼睡莫當風坐莫近水笑極與和哭極與喜智者當知撫育至理

﹝卷之三﹞議食忌

議曰溥天之下產育旣同將護之因有所不同者貧富之謂歟然富與貴飲食臥具有益於兒母貧賤又何以言之古人有云病不服藥謂之中醫正如此說外護寒邪內節飲食審物順時何疾之有前云富與貴傷其大過貧與賤用所不及然不及之意乃與中醫之言得其所哉旦如變蒸之候數至其時溫熱有作令兒漸固舒展筋骨生長百脈和順經絡自然之理何必加藥凡兒漸長必漸飲食東西南北地產果瓜田種稻山有粟麥野有蕨筍魚有溪池木有淸濁人之所生隨土地之所宜飲食亦隨其所有南人不堪食北物以面爲膳以棗爲蔬北人何可食南物以魚爲菜以詹爲飯﹝詹城米﹞近海啖之咸鹺居山食之野味北果多涼南果多熱東果多酸西果多澀豈宜多食五臟六腑彊納疾病生焉凡小兒心之有病不可食鹹鹵肺之有病不宜食焦若肝之有病不宜食辛辣脾之有病不宜食餿酸腎之有病不宜食甘甜蓋由助其它气而害於我也蓮子雞頭能通心气石橊餘甘大澀腸胃幹柿煮蔗猶能益肺蒸藕炊豆於肝宜利五味惟棗﹝五味子足﹞脾家可意肺病忌食肥膩鵝鴨魚蝦漁鹽膻腥鹹鹺之類脾病忌食生冷甘甜包气之物謂饅頭包子餛飩鴨卵肚髒夾餅皆包气之物心病忌食心血髓腎雞羊炙膊燴炒煎炸木肝病忌食肺頭肚豬雀油膩濕面應小兒不問有病無病並不可與食腰子及肚髓心血令患走馬疳候蔥韭薤蒜荽亦不可與食令兒心气壅結水竇不通三焦虛神情昏昧飛禽瓦雀不可與食令兒生瘡癬疥煩躁遁悶鯗蝦蟹鰻鱔螺螄螃蜆之類不可與食令兒腸胃不禁或泄或痢或通或閉食甜成疳食飽傷气食冷成積食酸損智食苦耗神食鹹閉气食肥生痰食辣傷肺食味淡薄臟腑淸气乃是愛其子惜其兒故與禁忌若也恣與飽飫重與滋味乃是惜而不愛憐之有傷以至丁奚露疾作無辜救療無門悔之不及育子之家當宜知之理宜戒之

﹝卷之三﹞議責善

議曰信夫執術爲醫荷術至重其或輕舉有乎得共稍共其理如盲索途事致疏虞嗚呼斷不復續死不復生哀哀之誠誰爲罹嘆當知醫家一門上古聖賢測天徵道詳气四時逆順陰陽痞通表裏然後察之五臟六腑三焦百脈究竟標本盈虧參審絕生變動代謝榮枯流行注厥如此知義少契古風然有僥幸侮玩狂暴輕欺者眾矣僥幸者恃其時運以誇HT侮玩者以道之亨通而慢易狂暴者不能務本以從師輕欺者肆意妄執以爲是四者人事何掌博古窮經明心盡性者邪醫之務業其道有四不可遺其一焉行之惻憫施之喬惠存之周至受之平等惻憫者每務仁慈消惠者常加愛護周至者運用無虧平等者勿論髙下如此推誠稍入醫學之道若也縱恣身心嬉遊妄作及其訪問臨時檢來以齊規矩斯乃自敗之端殃積於後野老數年江湖抱街活人親見同道谷有耽僻終不爲良或好籠浪或貪傳奕或綱或釣或射或獵或謳或飲或歌或舞佞遊花衢狂穿抑陌或習弓弩或縱韁或樂煙粉怪詞或悅風情可意此未用心不常僻性詭異濫檷醫士得無訴乎其實非詐其用以證凡百枉究總涉狂佞須知醫家者流遵九道聊伸鑑誡犯者貴已爲幸志在前賢聖哲無時不習者方可謂良醫受道之職也杲能守之以道分之以安天地副焉神明欽焉

﹝卷之三﹞議錢氏方

議曰晉朝有醫工錢氏﹝諱乙﹞設方用藥明癥識候直究竟嬰孩臟腑令熱表裏虛實傳變頓取其效正所謂醫孩童之意準繩法則之道如此後世欲以及其議者蓋闕如也往往誦錢君之書記錢君之藥錢君之意旨未之聞也愚詳其意徑且直其說勁旦銳其方截而良其用功而速深違其要廣操其言萬世不可掩其妙四方皆可遵其說九八十一家者谷述精通莫若錢君智意克效究竟不勞再三亦無中道而廢門人閻公編集未具錢君心服想計恢洪純粹妙理希奇紙筆不可得而錄者耶時有髙見之士一悟錢君意旨HT之與藥規矩法度無以異錢君運乎中顯乎機而自然造化者莫之能語也良工妙用信乎野老之言毋曰管見後之學人盡心討論必有深著於胸次且徳義於人揚名於後世之道不亦宜乎

﹝卷之三﹞議王氏方

議曰小兒方書世傳有三王氏東漢作方論二十篇今家寶是其或大同小異往往好事作徳君子刊施濟眾就平增損者有之大抵其言有序自徵至著其旨有皈自隱至顯話括周徧事無繁述參以數十名家比較優劣始知先生藥用淳和方排繼續考之而取其切究之而效其疾斟酌升降以和爲用其意在調理盡善之最也𨿽然後學之士治家之子檢閱投餌或有不當毋至差或致害其書故得家寶之稱夫良士用心妙理活人HT之與藥猶若權衡權衡者法之一端也參究均平考較實論循方以應脈有條而不紊王氏之書乃幼幼方脈之規模習小丸散豈可遁此如大人疾患有叔和脈訣考五行有珞綠子命書學六文有火珠卦文知貴賤有人倫風鑑相法如斯木術皆名家所集詳辯以爲上首冠諸妙義得毋枉究𨿽然各有廣要篇章終不遠越而在總歸非曰訓童發蒙之謂垂老足欽至妙之道也已

﹝卷之三﹞議張氏方

議曰宋朝徽宗太子壽王聰慧幼時常發癇疾諸大名醫莫之安愈時有艸醫士張渙挾貨藥於都下召之入內用藥卽效官至翰林醫正張氏北人也畱方五百有餘逐病敍說深參其要近傳於世目曰張氏妙選四方士夫樂而用之殊不知南人得病以北人處方自是道地相反意議不同所謂北人水气多南人瘟疫盛地气天時使之然也北人水气盛盛則就濕濕卽與燥之南人瘟疫盛盛卽作熱熱宜發散更加燥熱之藥病熱傳作它癥藥旣不宜疾何能愈夫幼童陰陽稍偏表裏固同臟腑怯弱豈可以熱制冷以涼止燥其說癥候可以循簡述論頗有優長然其方藥初使人疑之次復惑之或有不當必與悔之曰南人用北人方藥曷不知之學人參究盡善不必方如前有云意與醫同藥與疾諧方可投之若也據乎云云而用之者斯謂愚醫不無妄投其餌在乎得失須當審之宜其察之

﹝卷之三﹞議幼幼新書

議曰調理嬰孩小兒上古黃帝未有言著鬼史區云謂小兒受疾令是一門故不加載素問始自巫人顱囟經篇章三舉自後智者繼述本末世傳諸家之善經進詳要旨癥準繩之者凡八十一家近世湖南潭州周宅廣收其文專入編集目曰幼幼新書四十冊僅數十萬字排列名方似涉繁碎猶如元帥要退伏兵欲以一箭敗陣乃定太平彼時求選一夫善射急於百萬軍眾皆張弧矢以待比較優劣臨機對壘就敵之勢不可得而用之奇正退其潛伏猶豫再三乃非良將者耶臨時檢閱審較可否考其效驗正由渴而掘井斗而鑄兵不亦晚乎學醫之士若不究竟胸次了了肘後簡往直截扶危之功若也取次緩慢智意不逮彷徨之久出不得已肆意而設自不知慚而且愧有如馬服子彊戰無不孫子曰上兵伐謀可以比諭良醫用藥何異良將用兵醫無智則不可行將無謀則不道者猶犬馬之夫難與言其至理曷能以知其道若夫文武醫卜農工商貿行之以禮務之以本議其道者無不貫之矣執醫之士不明是道妄恣苟簡必有利害於其間斯乃何未之流溫恭無佞直節有規方乃謂醫流之士明道而見之違理聰而門之良由務學則開聰開須知議議知則專誠誠專乃通往往通則明道道明則任用以副自然所謂常山之蛇擊其中則首尾俱應醫之亦已處用得中無不應節斯乃謂明道之理如此宜乎究竟而已矣

﹝卷之四﹞議初生牙兒癥候序

觀夫男女以正夫婦遵乎徳義合乎陰陽以運生成之理者順乎天地之性應乎四時之令榮衛流通潛虛得數是故胞胎含蓄血脈造化豈能遜乎玄元綱紀哉所以得其正數者愚魯之爲能失其正數者富貴以爲HT皆涵養各由本質故賦之有利鈍稟之有虛實賢哲明智庸野鄙陋皆共由之斯可知矣今之孕婦懷胎保以爲常飲食不節起居不宜未誕之間勞役眾若男子視胎以爲常恣其所欲任其所施頻授觸穢所以兒生之後百脈致虛三焦不順關竅不通榮衛不和者初生之間便作疾患怪異多端不可得而詳述今舉二十有六癥候槪而言之智者察之審其可否比附與之療理助其榮衛調順經絡得宜而已

﹝卷之四議初生牙兒癥候二十六篇﹞議呵欠

議曰呵者卽張口而又合之欠者謂神不足故名呵欠非是疾病初生牙兒多有此作不足怪訝錢氏有謂呵欠遁悶良由胎气怯弱榮血不壯衛气少順卽不蔭心血不蔭心則神不守神不守則呵欠遁悶無他愧也古方有朱砂蜜法用煎人參湯調和飲之者不若定志丸五七粒麥門冬湯化開與服至妙也

﹝卷之四議初生牙兒癥候二十六篇﹞議伸舒

議曰伸者突其胸堂展其气脈舒者引其頭頸直其手足努而作之良久復作初生牙兒多有如此亦非病也良由母懷胎胞起坐不得寬展或將絹帛兜束肚皮或系襠褲勒縛大緊或臥已盤旋或睡不轉側是故偃傴胎囊气失舒暢降生之後自然如此老傴知與揉未知調之百脈宜將五木湯浴之功效謂用桃李槐椰皂莢各取枝煎湯候溫與浴仍與觀音散少少與服效且妙矣

﹝卷之四議初生牙兒癥候二十六篇﹞議噴嚏

議曰肺之气壅腠理不通外感寒邪或已傷風關竅閉塞鬱鬱於中及至噴嚏方有少解不能發散漸入胸堂逐生痰熱痰熱旣有卽加之咳嗽輕則气促短急重則驚風搐搦搐搦之利若在初生尙云不可宜與消風散服之咳嗽宜與金沸艸散人參羌活散二藥皆和且順𨿽則嫩弱服之無恙其劑溫純化痰利膈效之至矣

﹝卷之四議初生牙兒癥候二十六篇﹞議臍突

議曰胎乃育形臍乃根本胎气固則形體壯肚臍深則根命長受气卒遺形萎臍突凡兒斷臍利益漸長漸深吻乳調和愈固愈實是血脈之相順致形體之相資初生之兒有熱在胸堂則頻頻伸引呃呃作聲努脹其气抑入根本之中所以臍突腫赤虛大可畏無識之夫將謂斷臍不利而使之然者非也臍斷不盈尺一臘之內隨其根蒂自腐實者深之弱者淺之深淺之理以其稟賦得之此乃良由胎中母多驚悸或因食熱毒之物有作宜與大連翹飲子其熱自散其臍歸本不必以藥敷之恐毒傷入爲害醫工當知之矣

﹝卷之四議初生牙兒癥候二十六篇﹞議夜啼

議曰王氏舉水鏡先生雲天蒼蒼地王王小見夜啼疏客堂又云啼而不哭是煩哭而不啼是躁無辜賦云夜多啼而似祟凡初生兒日夜煩啼眞如有祟或謂熱在心經藥與疏利或謂寒停臟腑與服溫暖醫者察而治之乃善也苦兒啼哭胸堂仰突首反張嘉燈者心經有熱宜疏利服三黃丸或洗心散加燈心麥門冬子良若兒啼哭頭低身曲眼閉肚緊者臟腑畱寒宜與溫之胃風湯加黃煎效若不識燈候但以蟬蛻二七枚全者去大腳爲末加朱砂一字蜜調吻立效

﹝卷之四議初生牙兒癥候二十六篇﹞議口生瘡

議曰嬰孩口古生瘡乃心脾受熱流沫煩啼盛則不乳妙藥良方已載於後然牙兒吻乳之初口內生白煩躁駭人者莫知其由將謂神祟使之究竟其理母於未誕之月恣飲酣酗貪食肥膩熱毒胎气所受其兒脫胎之後所襲熱毒之气悉皆散出於表舌系於心唇於於脾所言心脾熱是也欲以下其气未可利臟腑但以吳茱萸末米醋調敷腳心移夜卽愈藥性𨿽熱能引熱就下其功至良又有心肺熱者瘡潰頤顙初作數點胭脂紅漸散斑駁如丹加之身體有熱連翹飲主之但禁火气余無恙矣

﹝卷之四議初生牙兒癥候二十六篇﹞議身體熱

議曰嬰孩變蒸作熱按法應期﹝三十二日方初變又三十二日乃作蒸﹞所受相參有造化之令者脈气得之煩助也其或大過不及所發變不應脈蒸不順時榮衛逆之流行臟腑失之安益胎气蘊伏誕降傷和兒與母俱勞其神脈洪身總受其熱善調理者循其法度調而理之法以度之七日之內初生胃弱不必加餌少頃卽愈法以父母各呵兒囟七徧父先咒之曰爾爲吾兒順適其宜我精我气受夭弗迷陰陽綱紀聖力扶持薄有違令隨呵愈之急急如律令母復呵咒之曰爾爲吾子胎气充汝我血我脈母艱母阻萬神唱生有福爲主稍失調度隨呵而愈急急如律令次煎蔥白玄參湯或五木湯候溫浴立效

﹝卷之四議初生牙兒癥候二十六篇﹞議血眼

議曰胎气充足兒將分降胞囊已破先行淸水其兒旣誕血卽送下緣由胞气頗澀轉側差緩其血壓瘀眶皆遂致濺滲盛則灌注其睛不見瞳人輕則外胞赤腫上下爛眩若投涼藥必寒臟腑宜與服生熟地黃湯流行气血或用杏仁二枚細嚼乳汁三五匙膩粉少許蒸熟以絹片包蘸頻點功效重盛者加黃連朴消最良

﹝卷之四議初生牙兒癥候二十六篇﹞議卵腫

議曰外名膀胱內通腎臟一處承受三經所傳其外腎冷熱皆由心气主之心經有熱熱入小腸或赤或白或淋或澀心經有寒寒流膀胱或祕或疝或腫或光凡兒初生兩个石子俱大光浮名曰卵腫一邊差大名曰偏墜蓋由驚气所行傳受於中或母懷孕驚憂之气不散胞胎之間兒亦受之所以生下便有卵腫外宜黑散敷之內用淸心順之黑散者用黃連黃芩大黃黃柏等分燒畱性爲末豬膽汁同蜜調敷之立效淸心以犀角地黃膏與服若有熱大連翹飲宿夜安定晨朝慶之

﹝卷之四議初生牙兒癥候二十六篇﹞議蛆瘡

議曰初生牙兒至於長大三焦四體五臟九竅皆持全功不作瘡疾晉元因良婦善護胞胎不貪淫欲從已受胎至於降生更不交侵男女實幸其兒气血相參榮衛相順臟腑自和皮膚自滑一見兒孩肌膚頭面斯可知之矣嗚呼爲人起根成自一點不淨之物處母胎中漸敷形狀臨產之時眞智相投以隨業力而生其有匹夫匹婦何以知其至理恣心合意卽於臨產之月尙行房事以亂其气以傷其脈以耗其神以敗其血兒生之後徧身痍潰滿頭瘡瘍精神不爽啼哭煩躁並是胎內所受以穢觸淨以邪於正賢士明公不言而惟愚魯鄙野豈可告哉謹書請鑑切幸聽之

﹝卷之四議初生牙兒癥候二十六篇﹞議鼻塞

議曰凡兒稟賦胎气充實三關九竅五臟六腑內外呼吸上下貫通流行百脈正順三焦者皆由所協無命自然之气也凡產牙兒三朝五日六晨一臘忽然鼻塞吻乳不能開口呼吸者多是乳母安睡之時不知持上兒子鼻中出息吹著兒囟或以水浴洗用水溫冷不避風邪所以致兒鼻塞宜與通關膏敷之消風散服之或有驚悸作熱杜薄荷散與服通關膏用白僵蠶豬牙皂角荊芥香附子川芎細辛等分爲末

﹝卷之四議初生牙兒癥候二十六篇﹞議耳耳

議曰凡兒胎气不充實關竅不通利蓋由稟賦不足胞養有虧髒傷腎經腎爲根本水之一數也外應耳孔或雲水入耳或曰乳汁入耳較之卽非兒生气脈根壯臟腑固實𨿽水及乳入耳必不此作自是气不充脈不實使之然也兒無補腎之方但淸心肺而已初生之兒而有作尢甚重也卒難療理用藥敷糝少愈愈而復發至於過周與服黃白茯苓人參白芍藥川當歸熟地黃甘艸等分作湯劑以固其內內若固實不必摻傳亦自瘥愈摻方用壁上蜘蛛一枚瓦上火幹坯子白礬腦子麝香各少許同研令勻雞羽引入自愈

﹝卷之四議初生牙兒癥候二十六篇﹞議便血

議曰兒生七日之內大小便有血出者此由胎气熱盛之所致也母食濃酒細面炙爆腌鹹等流入心肺兒在胎內受之熱毒亦傳心肺且女子之髒其熱卽入於心故小便有之男子之髒其熱卽入於肺故大便有之血出淡淡有似坯水盛則其血加鮮凡遇有此不可它藥盡以生地黃根研取自然汁五七匙一二匙蜜半匙和勻溫溫與服移時安愈男皆效不請醫甘露飲宜莫與服不必地黃黃一無恙勿自忘投丸散徒咎矣

﹝卷之五﹞議發癰

議曰母患血熱兒在胎中受之其血亦熱母气壅兒在胎中受之亦壅幼气壅聚在經絡臟腑之間積滯不散毒瓦斯相交內不通利卽從外消外無能消其血與气壅在一處多是生皆膂或脊督脈腫大如拳紅赤似血其兒本體是一塊腐血又加生塊壅毒卒未能消醫有何法若述之士全不勞苦以鍼矢熨柄取次攻之十不得一處敷用朴硝天南星川當歸秋芙蓉葉黃蜀葵花乳香木鱉無名異其壅已熟卽研白丁香少許津唾調敷綠豆大良久破潰膿血送出宜先與服HT裏排膿消毒散熱藥宜用生甘艸栝萎根苦梗桔梗北枳櫝川當歸綿頭漏蘆錦紋大黃等分爲末服一錢七煎熱與服以利爲度克效萬一不可荒亂意欲速消以惡毒艸藥致咎難保苦哉

﹝卷之五﹞議撮口

議曰兒患諸風疾傳入惡候至於撮口病致危急凡有腑風撮口胎風撮口鎖肚撮口弔腸撮口卵疝撮口應病悉入成風風入心脾俱能發作夫患在撮口者皆由結滯於中於及腸胃閉不得通气不能化腹中滿脹肚上淸筋撮口不乳證狀不急若不速與利不無因救療醫工若將撮口以爲常則候傳入豈可投藥應患用以眞珠天魔利之才通疾去气和兒活用者敬信而已

﹝卷之五﹞議合殼

議曰胎受已滿產降必全盡一气而包養開元竅以通連在乎十月之中形骸已具分免片時之內穀道無穿所緣兒在胎中七孔九竅若不通利如何四體百骸而能生長期由熱壅所致肺經之極結於肚口閉兒不通降生之後無腹滋潤漧燥之合若投寒涼之藥愈閉不通若不溫平之藥而又不通卽是兒气不順腸日月虛澀穀道漧燥閉合可畏方不詳載藥無驗速至於此等受須當以物透而通之金釵爲上玉簪次之蘇合香丸內入孔中丸凡刺三寸許屎出爲快也曾見肚門肉合小便通利大便至死無能通者愚鄙燒火筋刺之事出不得已旣然肉合決無奇方試以金玉重力剌之尢勝火筋智者別有妙法請著其後以濟哀若宜哉又有初生胎熱一二日不通者與服洗心散以通爲度四順飲加荊芥煎亦良

﹝卷之五﹞議閉小便

議曰小腸乃心之府也水竇流行隨其气而利之心气若壅小便不通心气若冷小便多灑﹝音謂灑斟稱也﹞心气若寒小便多旋心气若熱小便艱澀心气積熱小便白赤﹝先赤而後白者是﹞所言閉小便者根據謂下結腹肚脹緊膨滿不通其結熱盛用力努旋點滴而出乃是閉不通利於心疼痛精神昏悸速用生大地龍數條蜜少許研敷莖卵仍燒蠶蛻紙灰畱性朱砂腦子麝香同研煎麥門冬燈心湯調與胙移時見效

﹝卷之五﹞議盤腸

議曰气和乃升降安樂之由也气逆則壅結疾病之致也幼幼有患盤腸非暴所得元由气郁積久不散榮壅衛結五臟六腑無一舒暢其气乘虛發作衮流上下築隘子腸胃之間有聲HT連連而設如貓HT惡視之不忍何以所堪差乎一身四大無主又有弔腸一癥寒气壅結內不伸舒𨿽不引气鼓動臟腑胸堂與臍上上弔促躬曲傴僂就忍疼痛二候旣作駭醫驚眾然俱气所患受發不同盤腸宜以勻气散加沈香煎服之無不愈弔腸當用眞珠丸加以沈香乳香煎釣滕湯送下微通卽瘥然後更與調气順助根本方佳勝也

﹝卷之五﹞議咳嗽

議曰咳嗽屬肺經所主肺主气外屬皮毛腠理凡諸牙兒嬰兒日夜切與保持母令風吹腦囟背腠致使肺受寒邪咳嗽不已作熱多痰若被風吹卽曰感受次弟傳之五臟虛處卽任所入蓋初生兒气微易得傳變良由頓動五臟有傷和气五臟不和三焦不順故有傳變是以我生於一腎水也腎主虛邪生我在五脾土也脾主食吐逆虛痰四肢唇口我生於三肝木也肝主風癲癇眼目克我卽二心火也心主驚恐悸頑涎血脈HT臉甚嗽傳受或吐逆或痰涎或厥冷或恐悸至眼目兩睢黑紫如被物傷成重發癇古人云久嗽成癇謂藥力不及候已傳過難可調理預當告之

﹝卷之五﹞議乳

議曰產婦血敗者當下榮者化乳血下不盡母致其疾乳有不調兒招其病凡兒吻其乳有不到於胸堂气滯積隘或冷或餿故以出或問之無恙否曰不宜也久令兒神困力乏气怯肌羸脾家若虛逐作癇疾及至成疾脾風定矣初生與周之兒胃气未備谷食未登全藉吻乳怏如無恙自然臟腑充百脈順肌體壯神气淸幼幼失乳如人絕食食爲根本資養性命豈可絕乎乳幼本只柔弱血气輕微臟腑淺薄根基危脆豈可失乎乳之若失乖繆甚多乳之若絕性命難保其或母用性不順則气血亂气血亂則乳汁不和乳汁不和令兒逆宜其速與理若作尋常必致害生小沈香煎及鹽豉丸兼與服之當欽其驗乳母宜服藿香正气散加枳術至良

﹝卷之五﹞議自汗

議曰血不榮則神不備气不衛則脈不充理其血用和其气安其神用調其脈陰陽均平气血相參百脈順流三焦五臟自然以益其體丸生至周之兒不可自汗自汗卽亡陽亡陽卽气怯气怯卽脈虛脈虛卽神散神散卽驚風作驚風已作搐搦施爲醫者失之究竟血不气不衛作疾不輕爲害必大禍生起於微人事何不察庸夫反笑之曰自汗豈能成風癇耶愚曰渠莫知其所以然者非我交也舉此一端虛以類之智者應有誚云觀其瀾而HT其海知其未須明其本通變之士審乎得失是「非」不離乎中栽度疏謹而後已察禮幼自汗切勿止之方用白術一分小麥一撮水煮令幹去麥爲末煎黃湯調與服以愈爲良若以止汗反爲閉气作熱煩躁所謂气血相參則汗自止矣

﹝卷之五﹞議自利

議曰自汗不利者由血不榮虛於表也自利無汗者由气不衛虛於裏也其或有自利亦自汗者榮衛俱虛也凡爲其人止籍血榮气衛扶育身體血旣不榮又气不衛裏外不相參上下不升降關竅不開通經絡不調適榮衛不循環臟腑不充求且醫工何以良餌則性命何以保持究竟在始醇全幸之良由水谷不分自利腸胸怯弱自利臟腑不和自利冷熱相制自利陰陽不調自利榮衛不順自利前件自利皆由气虛得之初生幼幼忽爾自利者與順榮衛平調陰陽制其冷熱和其臟腑分其水谷生其胃气則內外充實何泄利有作宜以參苓白術散加以車前瞿麥姜棗同煎更量虛實加減

﹝卷之五﹞議哭無聲

議曰鐘鴻聲大闊遠流長形處胞胎之中受气充足水火兼濟心腎不虧耳目兩竅相通大小二腸相佐所以發聲淸響洪亮者根固本壯稟賦充實而自然之理也初生啼哭發聲不出呃呃而作鬱鬱而爲其或短上下气不相乘醫與果訣云此由胎气不足何更投藥假使成人父母不悅吁哉根本不壯何須藥餌如果木之萎水奚宜也古意速用父母呼呵及以蔥熨令聲發越𨿽然妙理柰緣目無根本產子育兒當知其義理哉

﹝卷之五﹞議視無情

議曰天地淸朗萬物咸明一气盈通三元克備人之受胎應數降生之後不以貧富其子皆致精神全气脈壯視聽欣嬉取與喜怒周之間於人事情懷意旨憮叱以知其逆須方可謂兒孩性識之本也其或周已過不認名不猥親常常煞顏蹙容臉含啼東喚西向南呼北面其坐若木其臥若屍其行卽蹶其立用筋骨气脈柔怯虛弱食不辭飽渴不知飲若也長成慵蠢必有如此胎气於數不足者難保千日良方妙劑不謂此設醫宜察之學宜究之

﹝卷之五﹞議反身張目上竄

議曰此等癥候系驚風惡逆所發初生三五日之間便有舉目上竄將身反張然其非疾所作情實駭人凡醫工必作驚風療之其候非也萬一所由兒在胎中受母飲食熱毒之气蘊在胸堂誕下三日之前宜與黃連去熱膩粉散毒古人預計利害其又與人參朱蜜湯皆淸心肺積毒旣化兒腹無恙若不如此所生个个反張上竄或有無作之者鄙婦不因食啖熱毒之物何可怪哉或投驚風涼藥亦愈但項明其所以用藥智者裁之萬一不由驚風所傳幸與詳悉

﹝卷之五﹞議乳失時哺不節

議曰物萌失之灌漑長必萎焦兒誕違之乳哺壯必怯弱大凡生成之理合乎中道者以應運化之宜也夫人失乎正禮者乃違玄元之數也凡兒在胎則和气養之食不及乳乳飽卽不食無致劑也𨿽食無乳禍害生焉是故乳不可失時食不可不節乳失時兒不病自衰食失節兒無疾自怯乳者壯其肌膚食者濃其腸胃所謂乳哺二周三歲則益其體今人未用奪其乳入月恣肥甘豈不致疾傷害熟爲吁嗟

﹝卷之六﹞小兒形癥訣歌

初生牙兒一塊血也無形癥也無脈有驚當知是胎驚有熱當知是胎熱三朝繃袍未知安七日一臘古來說臍風撮口老娘HT鎖肚淸筋唇口撮又有因邪客忤兒不乳一宵神自脫只將妙藥保安康良久牙兒命得活若知難救命須臾嫌兒指甲兼唇黑女子初生小便血正是胎中受熱得男兒兩目閉不開或患丹瘡俱熱極目閉丹瘡消毒良血出須用生地黃又有初生便發延或將向火或加綿神情不穩目斜視彊直反張深可憐醫人若作驚風錯但只涼心便安樂須宜以許地黃多更加些蜜神仙藥牙兒未周不識驚忌他聲響不安寧目內半周名𦇤褓驚熱須當順變蒸三十二日爲一變六十四日爲一蒸一十八次變蒸足方有脈自寸口生變蒸木足在面部左眼大陽陰右處眉稜上下俱是木準是中宮鎭星土耳間屬腎常土虛唇口兩笑脾所居面中HT臉屬心火惟有人中是肺都五行相生重卻輕若還相克著工夫順候易理逆難療智不通兮性莫粗心主驚兮肺主气肺主風兮脾主味胃家不得冷無虛吐瀉下止驚風至自古皆言心主驚五臟六腑有驚名心驚血散气不復流入虛堂百病生肺驚喫水肺喘細漧嘔無時脾胃因腎候切牙搐眼夜啼腸恐臉紅心五心熱是脾招悸面靑下白膽生驚若在三焦終作渴或入膀胱卵痛聲

﹝卷之六﹞脈指訣歌

小兒食指辧三關男左女右一般看皆知初气中風候末是命門易亦難要知虎口气絞脈倒指看形分五色黃紅安樂五臟和紅紫依稀有損益紫靑傷食气虛煩靑黑之時癥候逆忽然黑在其間好手醫人心膽寒若也直上到風關粒米短長分兩端如槍衝射驚風至分作枝又有數般面反裏順外爲逆順逆交連病已難又頭長短猶可救如此醫人子細看男兒兩歲尙爲嬰三歲四歲幼爲名五六次第年少長7HT8漸論情九歲爲黃十稚子有病開隔辧其因十一癇疾號癲風疳病還同勞病攻痞癖定爲沈積候退他潮熱不相同初看掌心中有熱便知身體熱相從肚熱腳冷傷積實腳熱額熱是感風額冷腳熱驚所得瘡疹發來耳後紅小兒有積宜與塌傷寒三種解爲宜食瀉之時須有積冷瀉須用與溫脾水瀉且與澀臟腑先將腸散與之孩兒無事忽大叫不是驚風是天弔大叫气促長聲粗誤喫熱毒悶心竅急須吐下卻和脾若將驚藥眞堪笑痢疾努气眉頭皺不努不皺腸有風冷熱不調分赤白脫肚因毒熱相攻十二種痢何爲惡禁口刮﹝一作滑﹞腸大不同孩兒有病不可下不熱自汗兼自瀉神困囟陷四肢冷漧嘔气虛神怯怕吐虫面白毛焦穗疳气潮熱食不化鼻塞咳嗽及虛痰脈細腸鳴煩躁訝若將有積與疏通下了之時必生詫孩兒實熱下無妨面赤晴紅气壯彊脈大弦洪肚上熱胙腮喉痛尿如湯屎硬腹脹脇肋滿四肢浮腫夜啼長通體生瘡肚隱痛下之必愈世爲良

﹝卷之六﹞指下脈訣歌

二三歲時看虎口更加中指按髙骨浮卽風生數主驚系是癩癇洪作熱沈細腹痛緩沈虛瀉痢多由此脈初微遲有積兼虫盛遲墻元來胃脘迂四歲脈不在指端一指髙骨按虛實五六衮轉尋三部平正關上爲準則七八稍移指少許九十次第分位取十一十二也同看十四十五三指睹小兒有病脈不多先定浮沈遲數﹝音朔﹞數﹝音所﹞沈遲爲陰浮數陽更看面部屬何方靑色驚風白虛瀉赤生痰熱黑難當黃是脾家疳積作醫人審度療何方

﹝卷之六﹞三脈五脈宜說

凡看小兒初生至半之間有病卽與看額前眉上髮際下以名中食三指輕手滿曲按之兒頭在左舉右手在右舉左手食指爲上名指爲下若三指俱熱感受寒邪鼻塞气粗三指俱冷髒寒吐瀉若食中熱上熱下冷若名中指熱夾驚之候若食指熱胸堂不寬若名指熱

﹝卷之六﹞乳食不和

議曰半以上方可看虎口周以上看虎口兼一指脈若五百七十四日變蒸滿足只與看一指脈以食指衮轉分取三部凡言三部者非寸關赤系小兒三部面看气色爲一部虎口紋脈二部寸口一指脈三部五脈者上按額前下診大衝並前三部謂之五脈凡兒有患不屬惡候卽不可與診大衝之脈其脈定生死之要會也其癥候危惡故當診之不可看恐污人情傷於不任用矣

﹝卷之六﹞三關指紋要訣

圖03311。未關命門中關風候初關气候圖

03312。流珠形主鬲熱三焦不和气不調順飲食欲吐或瀉作熱或腸鳴自利煩躁啼哭圖

03313。環珠形主气不和脾胃虛弱飲食傷滯心腹膨滿作熱夾食虛煩頓悶圖

03314。長珠形主夾積傷滯腹肚疼痛或有寒熱脇肋膨緊食不克化或虫動不安圖

03315。來蛇形主中脘不和積气攻刺飲食不下疳气欲傳臟腑不寧膨滿幹噦圖

03316。去蛇捲形主脾虛冷積泄瀉或吐或渴煩躁气粗喘息飲食不化神困多睡圖

03317。弓反裏形脈內感受寒邪頭目昏重心神驚悸沈沈點點倦怠昏閒四肢稍冷咳嗽多痰﹝小便赤色﹞圖

03318。弓反外形主痰熱心神不寧睡臥不穩作熱夾驚夾食風癇癥候圖

03319。槍形主邪熱痰盛生風神情恍惚睡下安穩欲發搐搦驚風傳授圖

033110。魚骨形主驚風痰熱癥候已定可以截風化痰利驚退熱不作諸惡候若已傳過必作它癥圖

033111。水字形主驚積食積膈熱煩躁心神迷悶夜啼三焦不順痰延壅盛涎潮口噤潮加搐搦圖

033112。鍼形主心肺受熱熱極主風驚悸煩悶沈沈默默不食神困四肢垂及驚風暴發﹝痰延壅盛搐搦等候﹞圖

033113。透關射指面主驚風痰熱四癥皆聚停在胸膈不能散其候所受𨿽重癥順則可療圖

033114。透關射甲主驚風惡候受驚傳入經絡風熱發生並入八候虛痰不下危急惡癥難可療治

﹝卷之六﹞指紋脈訣說

﹝脈有黃紅靑紫黑色﹞議曰黃色無形者卽安樂脈也紅若無形亦安寧脈有前件形者卽病之脈次第而變初作一點子气關多紅脈至於風關其色方變紫色病已傳過靑色已受之極黑色其病危急純黑分明不可療治三歲以上病重危急指甲口鼻多作黑色蓋兒脈絕神困癥候惡逆𨿽有妙藥良方亦用孩童有命

﹝卷之六﹞議指紋脈總要

議曰消息指紋脈訣考詳諸家所載參較至理其說不同所以錢氏王氏二家文意並不該載但只言論其癥候而已然而癥候且幼幼之疾若不定其指端說病是何用意僕畱心頗又其紋脈述之不繁猶參諸家之善前後所斷龜鑑較其正理醇孚醇故不勞再三乃訣定如此者挺然微妙曲全一家直指明智之士試更考之必有益諸形容毋曰管見可也

﹝卷之六﹞詳解紋脈

議曰流珠只一點子紅色環珠其形差火長珠其形圓長以上非謂圈子總皆紅脈貫气之如此來蛇卽是長珠散一頭大一頭尖去蛇亦如此乃分其上下故曰來去角弓反張其裏外向裏爲順向外爲逆槍形直上魚骨分開水字卽三脈並行鍼形卽過關一二粒米許射甲命脈射外透指命脈曲裏一十三位悉有輕重元由一气自微至著從漸至總輕重參詳前云五色者曰黃紅紫靑黑由其病盛色能加變又博加進卽越黃紅之色紅盛作紫又有紅紫之色紫盛作靑又有紫靑之色靑盛作黑又有靑黑之色至於純黑之色者不可得而療治之也

﹝卷之七﹞小兒面部气色﹝並序﹞

夫天地有儀故稟賦生成相貌男女方質猶陰陽假合形軀五體之中面目彰乎气色五臟之內神魂布以災祥形究眞邪潛一气而分部位脈推隱顯洞諸經以測源流克伏侵臨剛柔升降生我我生卽凶中獲吉克他他克應順裏招殃肝家無气常宜腎水澄淸﹝謂有精神气全﹞肺準多光必懼臉HT火焰﹝凡人有火色主災何況小兒﹞唇紅作渴頰赤饒驚眉頭靄靄父母寧憂額上昏昏醫工少樂凡理嬰孩先看面部定气察色最爲要也良由內有疾而形於外是以本位與地位一體和悅易安气色其神色交參病傳難療先求逆順次較盈虧交侵臨入不逃乎源危篤死生必知乎本輒述於上諸更推詳舉一隅以類眾隅請三索而還再索妙在智遠良用心通醫工善理所謂多智多謨藥效方書宜其廣知廣見深求決定取捨專誠良師致力不昧乎方學人行醫須盡其理至誠一一難以述之務學惟精得中爲妙

﹝卷之七﹞五臟五色本立

心主紅脾主黃肺主白肝主靑腎主黑

﹝卷之七﹞五行相生

金生水水生木木生火火生土土生金

﹝卷之七﹞五行相克

金克木木克土土克水水克火火克金五行本生相侵心气侵黃脾气侵白肺气侵黑腎气侵靑肝气侵紅

﹝卷之七﹞五臟生本相臨

心气臨靑脾气臨紅肺气臨黃腎气臨白肝气臨黑

﹝卷之七﹞五臟勝伏相交

白色交心黑色交脾靑色交肺紅色交腎黃色交肝

﹝卷之七﹞五臟受敵克入

黑色入心靑色入脾紅色入肺黃色入腎白色入肝

﹝卷之七﹞五臟畏愛

肺本辛金﹝畏丁火愛己土﹞腎本癸水﹝畏己土愛辛金﹞肝本乙木﹝畏辛金愛癸水﹞心本丁火﹝畏癸水愛乙木﹞脾本己土﹝畏己木愛丁火﹞

﹝卷之七﹞五臟子母生成

肺﹝脾是母腎是子﹞腎﹝肺是母肝是子﹞肝﹝腎是母心是子﹞心﹝肝是母脾是子﹞

﹝卷之七﹞分定五位所屬

心臟部位圖033115。顴面臉頰心火所屬气池之下法令之傍食倉之上髙骨取之一寸二分皆屬心之部位脾臟部位圖033116。承漿之上人中之下法令之內食倉之傍其合卽唇其開卽口合卽屬脾開卽屬心四方二寸四分撮動之所皆脾之部位肺臟部位圖033117。準頭至山根兩孔並中梁皆頭直下年上壽上裏外通息皆屬肺之部位腎臟部位圖033118。耳花及輪廊文一山林頤髮際兼地名四維如海岸皆屬腎之部位肝臟部位圖033119。風池與正眉气池泡頭上下眨動處太陽及太陰連及山根所皆屬肝之部位命門部位圖033120。天中與天庭司空及印堂額角方廣處有病定存亡靑黑驚風惡體和滑澤光不可陷兼損純黑病難當靑則甚憂急昏黯亦堪傷此是命門地醫人鮮較量

﹝卷之七﹞五臟伏敵喜傷

肺所伏者心所敵者肝所喜者辣所傷者焦苦二變七蒸之髒和則喜懼气爽神淸魄彊疾主喘滿咳嗽傷風作熱虛痰壅盛腎所伏者脾所敵者心所喜者咸所傷者甘甜五變十蒸之髒和主行坐嬉戲笑語疾主崩砂黑齒截齒切牙停耳膿汁肝所伏者肺所敵者脾所喜者酸所傷者辛辣初變六蒸之髒和則魂神壯意智生疾主風孿搐搦眼目腫赤疼痛心所伏者腎所敵者肺所喜者苦所傷者咸鹵三變八蒸之髒和則情性悅樂疾主驚癇恐悸虛躁啼叫譫語狂煩涎流口角脾所伏者肝所敵者腎所喜者甜所傷者酸釅四變九蒸之髒和則消穀气美飲食疾主嘔噦疳積虛痢痞癖潮熱不思乳食

﹝卷之七﹞面部气色總現

五位總作流波泛澱隔照藍靑色者驚積不散欲發風候其神彩觀覷不穩上上下下癥變風生﹝此首一字闕字﹞五位總作閃爍焰射丹鑪映火紅色者痰積壅盛驚悸增進其神彩視物不定恍恍惚惚候變驚速五位總作混衮泥漿衣傳土墻黃色者食積癥傷欲作疳候或痞癖有之其神看顧散漫昏昏沈沈其候寒熱潮發飲食不掀气粗短滿困倦喜睡嘔噦有之瀉痢有之五位總作浮虛野露入谷白色者肺气不利大腸滑泄水谷不分欲作吐利其眸疑濁失其精神朦朦朧朧性情不有光滑全無五臟少實百脈多虛或吐利之後有類調補五位總作漫漫黯黯塵灰彌覆黑色者傳不順癥變卽逆候表裏有虧臟腑欲絕其血不榮其气不衛榮衛失序經絡流注凝滯於脈爲疾危惡其神昏冒沈沈默默者爲人不久也

﹝卷之七五位分部定位﹞肺部所主

鼻孔名並竈尖處名準頭眼尾名大小中央坎HT名山根若鼻孔黑如煤卽肺經焦或作黑燥如墨者卽肺家絕其候難治鼻中赤癢疳盛蛔長或瀉白涕腦寒困寐或流淸涕傷風喜睡肺熱鼻塞因息吹得有妨吻乳關竅閉阻感風寒邪熱亦如此鼻下生瘡潰爛卽疳鼻中常臭積熱爲咎

﹝卷之七五位分部定位﹞腎部所主

耳穴之前名曰耳花耳HT各輪輪裏名廊輪廊焦黑腎家虛熱其黑如炭腎絕死旦耳門生瘡衛積非常耳中膿出腎熱疳極臭名耳膿汁不止瘡癢如烈其候虛熱忽聽不聰心腎气壅常作關關熱气上攻或如虫刮榮虛衛熱耳葉如冰麻豆相侵耳葉紅熱傷寒是則熱極內痛腫气相攻淸心涼膈關竅通塞兒孩兩腎常虛無病若有攻擊使令無益

﹝卷之七五位分部定位﹞肝部所主

眼睛有穴內藏其神外究五輪HT眩屬脾熱卽生眵兩屬心熱痛如鍼勾屬肺家熱赤生砂黃屬肝臟昏瞀翳障中心瞳人腎熱不明兒孩眼目痛卽便哭良方對治更與忌毒或患丹瘡從裏爲殃經效良藥速療無妨眼本屬肝怕熱怯寒令有治法拯理何難眼忽連眨驚風交雜忽然竄視驚風已至肝絕定睛或翻無神瞳去中陷十無一生

﹝卷之七五位分部定位﹞脾部所主

唇卽口門語言之尊舌居其中飲食之宗齒牙咀嚼咽喉相約牙質旣剛角宮羽商嬰孩未定唇口見病上卽人中下乃承漿上下四方皆屬脾鄕口內屬心心脾有熱舌瘡唇裂三焦蘊熱唇紅如血淶紅重渴輕卽流沫鵝口慕口木舌色可以布設未兆之功可以預防也

﹝卷之八﹞病癥疑難序

觀夫泰岱奚曲累工混沌名山川源取次湍流盤旋到海天地有自然之理至哲無造化之功醫究一門道通千聖小方脈者乃眾科出倫議論之要也凡爲調理先裁可否之宜學習篇章首察艱難之屬誰知活人作徳我敬醫道通仙陰陽昭然行功獲矣於戲得師奧旨未契全眞識性悟機方爲至妙前賢著護後學推誠已述淵源須窮確實持燈晦夜咨嗟植索途捧寶暉晨勇躍良工與鑑漢輒剖疑難事目聊陳管見因由一十八章幸希同志詎堪品藻非涉狂誣試詳淺陋之言必展恢洪之臆一隅再舉三復方欽

﹝卷之八病癥疑難一十八篇﹞一﹟逆癥似順

議曰順逆有別陰陽不均癥候相加色脈致亂惟是驚風發作按脈察癥以較之陽候癥脈俱得其陽陽者順也陰候癥候俱得其陰陰者逆也陽候有陰脈者其癥欲傳陰候得陽脈者其癥反是也謂如急驚風乃是陽癇得脈浮數洪弦陽中之陽又有得脈沈緩陽中有陰慢驚風乃是陰癇得脈沈細遲弱陰中之陰又有得脈浮大陰中有陽所言逆癥似順乃謂陰中有陽助陽不醒回陽不生其候偏虧𨿽則陰中有陽其陽非眞脈使疑二不可攻理詳而知之察其可否而後已

﹝卷之八病癥疑難一十八篇﹞二﹟陰癥反陽

議曰小兒傷寒惟察表裏而理之不以陰陽癥候究竟者蓋無關前關後之脈所謂純陽之孩合而言之此說陰候者慢驚是也凡兒吐瀉疾作慢驚其候無反癥良由急驚傳來已成陰癇藥用寒涼癥入慢脾藥用燥熱其候反陽者反從陽也其脈愈盛其癥愈逆故云反也陰陽俱壞實謂難治醫工不知其所以但見其搐搦肆意退熱截風良久卻不引搐但只合眼聚痰冥冥如播癥候有如此何藥理之請試較之

﹝卷之八病癥疑難一十八篇﹞三﹟陰盛彊﹝上聲﹞陽

議曰慢驚風候謂之陰盛又其欲絕之時虛痰上攻咽喉引气呼吸粗大其脈浮數其癥彊湯得之醫工將謂陽回以得其所宜與下痰藥用太迅痰涎實時隨藥而下兒命實時隨藥而化眾言醫殺之愚曰非也謂渠無智不識癥絕而用之𨿽不下藥亦死之矣

﹝卷之八病癥疑難一十八篇﹞四﹟虛極生熱

議曰疳候有作斯癥初發卽謂疳气次第傳至疳極是謂虛極之候陰陽二气不勻上下气不升降榮衛兩虛臟腑滑泄豈可攻療善醫疳者隨順藥餌以助之淡薄飲食以扶之榮衛漸得均勻气脈方得升降旣而陰陽二气已得調和臟腑已勻充實肌膚已自肥壯醫工已知疳傳在虛候名作疳極遂與補气藥服之稍多反生大熱所謂虛極勿補熱盛煩渴疾作疳勞名曰丁奚皆由藥助虛極生熱而致之也

﹝卷之八病癥疑難一十八篇﹞五﹟冷久必寒

議曰癥積已作癥候所傳自是孩童飲食不化气滯中脘再食停气復傷前積積之爲病皆致其冷冷之旣久脾胃虛怯虛怯旣存陰陽相勝寒熱間發痞癖有加脈气無定醫工不理陰陽令其均平但作瘧治之或投砒或投粉﹝膩粉也﹞利下太速疾不去根爲患反重難施和劑良由利動臟腑虛必入腹發作煩躁腹肚脹緊气喘短促難以調治療理此等癥候究心毋忽保全是幸

﹝卷之八病癥疑難一十八篇﹞六﹟熱多作燥

議曰熱分內外身藉陰陽一气受邪三焦致熱三焦者本質無狀隱伏得名所通五臟六腑相干血脈皮毛溫平由實燥熱由虛靜則爲之一名動則分之三所上焦喉管至臆中焦至於中脘下焦至於丹田以大拇指展中指作一握自咽喉坎處分作三停則知上中下三焦所寓也溫極卽熱熱盛卽燥燥盛卽焦寄於其中矣大人患此猶尙不可況小兒三焦隱伏熱多作熱寒涼之藥所投不堪畢竟從長何劑調理若不早療疾作無辜

﹝卷之八病癥疑難一十八篇﹞七﹟理實致虛

議曰虛則作疾實亦是病按實理虛遣病去疾內知其冷熱外審其癥候三實兩虛神不安居三虛兩實人有得夫虛之爲病其候則速實之爲病其候則緩實未致害虛卽作禍迅矣肝心脾肺腎子母相生肺肝脾腎心五臟相克且如脾胃經虛嘔噦不食又心气不足驚悸有作所療子母俱虛小便閉澀利之可乎所以知其內者母虛靠子實子虛籍母榮其又肺家有熱宜瀉之否大腸滑利宜溫之可醫工但究母虛理其子實若攻其子則母亦虛所謂母能令子實子能令母虛脾病瀉心理實致虛矣

﹝卷之八病癥疑難一十八篇﹞八﹟利表傷裏

議曰傷寒豆疹皆論表裏二義不同所受反是傷寒所傳從表入裏豆疹所發自裏出表作熱形癥與傷寒頗似病家不究輕重所受相尙與服升麻葛根湯或過劑飲餌其表已解其汗不止汗出稍多里虛作渴且熱乘熱悉化疹豆自然回出所緣逐其熱利其表徧出𨿽多疹亦不成豆亦不是比此小赤自其熱力有限裏外不相續榮衛不加助卽於中道而廢漸作黑陷非食毒感風之咎自是助發大過失其自然之理至死莫知其由是謂利表傷裏故也使良方妙劑難以助平哀哉

﹝卷之八病癥疑難一十八篇﹞九﹟退熱作渴

議曰小兒發熱一癥與大人同熱在三焦方渴肺驚下利虛煩方渴上盛下虛方渴水火不相濟方渴伏暑蘊熱方渴津液燥竭方渴渴癥本無但有其熱熱在乎表攻動其裏裏自無熱受之以虛表熱傳裏反致其渴表裏俱虛引飲入脾頭面手足受濕虛浮作腫醫工下之從增其病宜與扶表救裏庶幾有命方得獲幸疾癥於此死者多矣

﹝卷之八病癥疑難一十八篇﹞十﹟療驚發風

議曰有痰者必有熱隨之有驚者必有風繼之利其驚其風豈有散其熱卽痰不生此醫家者流所得其宜調理癥候截風定搐以明其要也如此常見豪貴家才見孩童有熱不問原因便投驚藥日輒數粒月旣積多𨿽則驚悸不作忪恐無妨其兒所服寒涼藥多脾胃虛弱不吐卽瀉遂成慢風更與驚藥愈加其疾調理醫工當究其後免負其重禍害生焉

﹝卷之八病癥疑難一十八篇﹞十一﹟風痰隱久

議曰風者肝主之肝稍不和則風所由縱痰者脾受之脾若不壯則痰所曰盛痰之與風驚之與熱四癥互馳則流行於經結之由傳變它疾所有風痰相襲久而不化隱在肝脾所由飲食冷熱相干故不自散𨿽則療理愈而復作以至長成且風痰常常在牙頰之間吐茹無盡生發有因其風痰致病或作或作喘息或硬牙關或腫頤頰臨於肺則咳嗽於乎心則恍惚善術醫士未能速與下其痰恐風猖狂若逐其風又疑痰作梗須是風痰並化炒藥奇方以徐以漸減瘥可也食不禁戒服藥無功若療風痰深意究竟不可致緩久則害發於疾當宜察之

﹝卷之八病癥疑難一十八篇﹞十二﹟驚熱無時

議曰因驚而得熱其熱常發不系平心而屬乎血更加气血榮衛毋得循環驚熱時常發作或生疥癬或發瘡痍熱來神困心虛熱去唇焦口苦呻吟求飲恍惚患饑兒孩受此艱辛藥餌如何救療人參羌活總不相關蠍尾當歸有些巴鼻更尋炒餌病不於心說道難醫請誠著意

﹝卷之八病癥疑難一十八篇﹞十三﹟恐悸喘息

議曰驚悸心屬喘息得同而言否愚曰非心旺之若心所受其疾不作喘發是知肝臟魂肺臟鼻魂魄不安恐悸傷乎肝肺肺受其驚而受其喘須求水飲肝受其驚發喘細細若張口大喘者肝肺不利鎭心安神調气定喘必未盡善當於損益魂魄丸散瀉心補肝立見功效所述疑難更請探頤毋蹶髙安

﹝卷之八病癥疑難一十八篇﹞十四﹟食噎咳逆

議曰兒孩睡息魂魄恬遊擊響髙聲傷乎其神睡中不穩乃心不寧乳幼饑渴飲食宜細掇物觸志傷乎其气令肺作噎幹脾發噫其气逆不升降其志分不伸舒陰陽差忒胸襟鬱悶良久取气發聲含飯面黑啼哭聲焦輕則咳逆致躁盛則咽塞不通所受之後常作咳逆者良由食噎觸擊悶挫關竅宣通臟腑卽不宜升降榮衛乃利益若不早治咳逆於腸終身致疾而難療矣

﹝卷之八病癥疑難一十八篇﹞十五﹟令子無辜

議曰夫人所藉者陰陽而生所宜者气血而長血气不順則五臟以違其和陰陽不均則百脈以亂其體流之於表裏相參注之於經絡致急凡周乳兒等閒捉舉又更齊齒身體檢束頭目搖動此乃陰陽有虧榮衛失正疾名猢猻禁十二種無辜疾之一也丹情不識見之喜笑復作體態以教令如其然也久而不已愈加其徧次非風痰之所攻無驚熱之致作當爲舒其气調其脈均其陰陽適其灑淅﹝止解下息裏寒有作﹞休言乳幼無妨曾見父母慟哭

﹝卷之八病癥疑難一十八篇﹞十六﹟受气不足

議曰三才降气數成方謂爲人萬象論功道合始知得志胞胎旣備心定神全血脈未充骨萎髓薄筋力藉乎骨髓智謀出乎心神爲人恍惚者斯可知多志者應由是傴僂者乃如然侏儒者必若此不及數之重者候存五軟大過受之深者身負五硬由其肺心脾肝腎所屬者气血脈筋骨所受者體舌臂項膝其或有疾於癥候不及議者往往無辜無辜形骸必定受气不足謂如五硬五軟只許聞名稍有求醫難著方藥後進執謂堪與療理者野老付之一笑

﹝卷之八病癥疑難一十八篇﹞十七﹟飯多傷气

議曰幼幼未降形處胞胎藉母气血滋蔭由如養素已誕之後繼時吻之以乳乳者化其气血敷養肌膚百脈流和三焦頤順身肢漸舒骨力漸壯三周所芘一生爲幸其或母因產得疾血竭气耗乳不成汁當召奶子看顧貧乏之家食不繼口奚能謀比其乳少其食多不益兒體其有不產之婦抱幼繼宗終夜號啼惟飼飯食初傷其气次傷其形久傷其神重傷其命萎羸聲躁哭皮皺項軟足垂唇焦骨露但見眼有晴先將久气散神敗凡人生子究乳爲上獨以谷食扶持十士未保一二抑服丸散堪笑彊爲勉之急假乳蔭庶傳爲人死中半活矣

﹝卷之八病癥疑難一十八篇﹞十八﹟臍中受熱

議曰初生未及蔭乳洗罷便用斷臍帶畱一握綿裹三重受气根全者其臍自深成胎數關者其臍自突臍者受質之根也爲人之本也形體之基也元命之壽也疊月之前一臘之後其兒臍紅髙腫不作水濕亦無風候但將胸堂仰起呃呃作聲闔家無見責之皂嫗有傷臍帶致之非也召愚一觀察知心气受之胎熱與利丁火少項不展胸堂呃聲遂止越宿視之臍根後本醫工與傳及洗總施謬妄故書於楮果其宜哉謾舉頤以誚之云耳

﹝卷之九﹞議胎中受病諸癥序

原夫胚胎血气本自調順旣成胎孕有失將護致使胎气不安轉動不常冒觸根本初生幼幼邪正相干易得其病今述一十五篇槪而舉之欲使智者察其已身所受輕重所發逆順調治可否鞠育持令產婦以正其神養其血和其气使乳汁溫平兒得調順𨿽有疾作而自安平過半矣重則減之爲輕輕則去疾之容易勿謂輕之爲重重則候變而作禍矣於戲萬物之中所尊貴者惟人肖天地生成之道故難值其安靜猶體頤淳和之脈把純素渾朴之懷合淸湛之淵源納運成之臟腑嗟乎受胎無益於形有傷加之以藥誠在出不得已而致之若在胎內失調初生宜其和益若在初生失理則於𦇤褓之間而療之順平而愈若也受之變蒸數足其所患猶未除散遂成宿疾終身之咎也其兒所受胎气不足爲患非傷肢害體者並可與整使其平復獲幸之甚良工盡心斯爲妙矣

﹝卷之九議胎中受病諸癥一十五篇﹞一﹟鬼胎

議曰婦人產育有患鬼胎者庸鄙謂婦人納鬼之气而受之實非也鬼胎者乃父精不足母气衰羸滋育涵沫之不及護愛安存之失調方及七八个月以降生又有過及十个月而生者初產气血虛羸降誕艱難所言鬼者卽胎气怯弱榮衛不充致子萎削語猶如果子結實之時有所蔭藉不到灌漑爲物褊小其形猥衰無有可愛如此之謂胎气陰萎常與丸散扶挾乳哺勻調气血充蔭腸胃固壯卽保其靜善蓋由受气不足稟賦不全忽爾橫殤非可惜耶

﹝卷之九議胎中受病諸癥一十五篇﹞二﹟魃病

議曰小兒有患魃病者非五臟傳變亦非六腑所主也緣兒生後方且周母復有孕血气所蔭分之兩端是故胚胎漸傷乳汁成毒虛邪相攻兒吻致疾斂率其气郁傷其神魂令兒疳虛羸枯瘁煩躁朝昏嘔噦日夜不可得療理但速與斷其乳溫平胃气和順血脈自然而愈其有萎怯致痰乃成無辜癥候何足怪訝者耶

﹝卷之九議胎中受病諸癥一十五篇﹞三﹟胎气

議曰初生牙兒三朝之後盈月之前所受諸癥作疾輕重不同者蓋由胎气稟賦有壯有弱其母飲食恣全饑飽起止無忌坐臥不擇令兒得疾不寒卽熱不虛卽怯熱乃作壅寒乃作泄虛則作驚怯則作結寒則溫之熱則涼之虛則壯榮怯則益衛驚用安神結用微利審詳用之不必過劑

﹝卷之九議胎中受病諸癥一十五篇﹞四﹟胎病

議曰牙兒胎病謂月數將滿母失護愛或勞動气血相干或坐臥饑飽相役或飲食冷熱相制或恐怖血脈相亂胎气有傷兒形無補或因動土與工或由營葺房臥或移安居或更薦席𨿽不犯凶神惡殺終幹礙子體兒身有因如此得疾者乃成終身之患重則損根廢枝輕則拳攣跛若也胎病由气之致患者乃尙可療或傳成風爲疾者斷不可醫初生幼幼有被於邪者實時和順調理大凡生長嬰孩有如長江行舟一向不值風濤波浪方爲穩當何向胎气不固或生下作疾所謂萌芽旣傷將來曷能榮茂矣

﹝卷之九議胎中受病諸癥一十五篇﹞五﹟胎病作熱

議曰兒在胎中母多驚悸或因食熱毒之物降生之後兒多虛痰气急短滿眼目眵淚神困呵欠不發神舒呃呃作聲大小便不利或通利卽有血水盛則手常拳緊腳常搐縮眼常斜視身常掣跳皆由胎中受熱宜速與服大連翹飲子解散諸熱次與服消風散數服無恙

﹝卷之九議胎中受病諸癥一十五篇﹞六﹟胎气蘊熱

議曰兒在胎中母多恙怒鬱悶之情不散又因胎气燥濕兒作艱難母生驚悸是致乳汁不和兒吻成毒故能作熱令兒食卽嘔吐眼不定席神不安穩聞響卽掣苦不解蘊毒熱和幹久作無辜成疾害生先宜順气次服四順若不安愈蔥根必效

﹝卷之九議胎中受病諸癥一十五篇﹞七﹟胎病風熱

議曰兒在胎中母常喜食動風之物熱毒流傳致兒受之隱在經絡則手足拳攣注入血脈則肌體枯槁其兒眼常喜羸血不蔭心神不守含怯人物視作定目苦不早療恍恍惚惚形體𨿽長情性垂拙爲人多荒朝記久忘𨿽久受病不無生蓋父母但知惜昔嬌姿安養其無用之兒如此者凡胎風服藥至用貴細若以常方難言功效

﹝卷之九議胎中受病諸癥一十五篇﹞八﹟胎病驚熱

議曰兒在胎中母因驚悸驚气入胎兒當受之降生之後其兒精神不爽顏色虛白初則溫溫有熱其後頰赤饒驚物動卽恐聲響卽悸若不繃抱安牀取次難爲調適旣有胎驚將傳胎風之候產母謹謹忌食一切熱毒之物若作尋常畢竟難極蓋是血脈柔弱臟腑虛怯不堪重劑何可攻系是使智省怯懼有之苦也輕受熱已自散卽於項上生癤其大如拳名曰驚气須當破之而後合之勿傳毒藥恐壞肌傷體不惟傷壞深恐有害及爲無益禍莫大焉

﹝卷之九議胎中受病諸癥一十五篇﹞九﹟胎病風痰

議曰兒在胎中母喜食熱毒之物熱卽生風脾肺不利遂有風痰𨿽不能損肢傷體其痰與風相襲痰多風不散熱盛痰復生且風與痰皆能令兒作熱那堪更加暖被紅鑪母炙炙爆腌藏動風之物實時害生藥非不驗乳汁之咎也如兒或患風痰不必下截風化痰藥但淸心肺涼膈順利三焦則自然安愈亦忽可投大涼恐寒臟腑所宜者以消風散吞下白丸子至良令小作丸

﹝卷之九議胎中受病諸癥一十五篇﹞十﹟胎病結熱

議曰兒在胎中母失調理恣縱飲食不加將護蘊熱頗久及至降生熱气隱蔽傳入於裏遂作閉結其結由熱極得之大便不通利衝心腹脹臍突撮口努气停郁急以三黃丸或四順七寶以通爲度不必過劑切不可下積丸子藥不惟無益恐反爲害

﹝卷之九議胎中受病諸癥一十五篇﹞十一﹟胎病寒邪

議曰兒在胎中母因感受寒邪熱气煩蒸傳入胎髒兒當受之及至降生令兒關竅不通精神昏濁作熱加蒸啼聲不響號叫駭人未知之者將謂驚風妄動臟腑或妄鎭心良由所受寒邪之气初只在表久則傳裏所謂邪气以亂其眞故血脈皮毛皆不得其便腠理所拘邪不得解變蒸有違气血致傷煩躁益增無能自暢但與小柴胡湯服之稍輕次以人參羌活散然胎中所受未分表裏旣生蔭庇當議和解爲之良也

﹝卷之九議胎中受病諸癥一十五篇﹞十二胎病榮熱

議曰兒在胎中母於食物充喜啖姜瓜古人有曰修竈鐵唇食姜餘指蓋姜性至熱又是腌藏攻及血脈傳入經絡輕則令兒偏體生蛆瘡延熱毒瘡丹瘡之類經年發作或於頭額生核重則發大癰癤潰卽爛壞皮膚十死一生何堪忍見初生幼幼毒瓦斯加盛肌內柔弱參術托裏枸柏扶肌﹝抱卽地骨皮是柏卽黃柏﹞常與淸心平調血脈母愼其口父抱令餒醫工順理與扶其危

﹝卷之九議胎中受病諸癥一十五篇﹞十三胎病衛熱

議曰兒在胎中母傷和气饑飽勞役神疲力倦多矣其有不勞役者卽有憂愁思慮役乎其中動之眞气攻之虛邪於亂神魄流入胎髒兒乃受之旣生之後兒常昏困腹急气粗重則喘急睡思不穩狂啼煩哭肌肉不滋亦生瘡痍熱發早晚精神少具良工正醫平調臟腑臟腑旣正熱目散止

﹝卷之九議胎中受病諸癥一十五篇﹞十四胎病髒寒

議曰兒在胎時將順其月母喜食諸生冷物過度冷盛旣寒腸鳴泄利時時有作降人之後其兒肚上靑脈膨脹虛緊之者乃是虛气入腹呃呃作聲日夜不禁𨿽則漸長終是臟腑陰陽二气受不勻調若不溫平分气長成痞結陽結易治冷結難醫仍宜抑母服藥庶得乳溫令子調和不至延病成害爲之嘆也

﹝卷之九議胎中受病諸癥一十五篇﹞十五胎病潮熱

議曰兒在胎中母曾發作子瘧或者因患瘴气母或飲酒無厭或者冒風傷暑熱入經絡有傷榮衛母𨿽分免以脫其難兒襲其气陰陽不解初生嫩弱血气不和作熱潮來先寒關緊身體作顫庸工未諳其理卽以艾炷灸之經絡未全用之枉究醫士但與調中均其陰陽二气若是肚緊宜以全條蛇蛻末醋炒令熱手帕盛系肚臍上卽漸安樂

﹝卷之十十種癥候發端﹞治法略序

切聞天地之大惟人之性蓋矣物象之眾惟人之志鑑矣是故人爲一物而靈於物气受一元而妙於元惟智者爲能明之然其天地不陷乎人物之根於是人物不乎天地之數無情者悉由造化而生有情者皆自交接而養倘諳先王之道君君臣臣父父子子成人人爲後達乎上古參同天性順合聖意小人不知其所以愚情反是曷足與語哉嗟乎旣爲醫工調理幼幼誠爲不易須當裁度幼幼稟賦形骸有壯羸怯弱於脈較之涵蓄情性有寬緩暴急於神察之輕淸重濁以气定之冷熱虛實以色推之若也形體不壯神全則未爲咎色脈不充气固則無作恙气與神而有虧藉乎丸散脈共色以無補宜乎療醫气壯卽脈順脈順卽神全神全卽色正色正卽五臟安和百脈調適矣色脈若不正定卽與固其眞气眞气若不和則神不悅神不悅則形體何安觀其脈則知其气气若不順則形萎羸察其气則知其神神若不淸則气濁亂神者五臟之主也气者一身之權也色者虛實之表也脈者溥變之令也脈之流行不可不察色之變易不可不究神之散漫不可不療气之盛衰不可不理嬰孩五臟受虛其面白其气怯其神潰其脈亂其體羸五臟受熱其唇紅其气促其神昏其脈數其體枯槁五臟受實其臉赤其气壅其神劣其脈浮其體煩躁五臟受冷其準黃其气泄其神困其脈沈其體嗜臥所由冷熱虛實傳受驚疳積痢凡病按其標則知其本省其絕則起其危後進攻醫但按圖說執滯湯劑不務實效今著是書乃述源流不特贅贅褊求一隅以別之盡性考究以羨補不足益有餘故也卽非調弦膠柱緣木求魚之謂歟熟研其議至理自明輒搜難解之意載畱斯好術之士足知可法以備闊略後世有HT簡要得無隱藏當與智者鑑議庶彰不朽云耳

﹝卷之十十種癥候發端﹞治法略序

醫云陽癇也手足搐搦涎潮大熱醫家下之其所用藥往往利以經粉或水銀巴豆皆等旣已蘇省之後精神由尙昏沈未KT乳食者或有餘熱其候欲得安痊和平只可用平穩藥調胃气不可直便與服燥熱藥若與服之其候復作何可怪耶議曰小見驚風之後胃气多虛不食沈沈默默或瀉尙不止只可助胃生气須以截風藥移在﹝平﹝觀音散﹞中謂用全蠍天麻僵蠶白附防風羌活之類生薑棗子同煎自然胃壯瀉止諸風不作𨿽則驚搐搦皆去其精神未爽不可便謂無事若用補藥助虛漧薑豆蔻硫黃附子之類則熱復來其候又發非病不除醫者妄謬病家無見亦不可不告凡治急驚之候正謂醫療豈可據云調理之說用藥乃在一時之久若也寬緩癥候轉加深重醫者旣知當下卽可量其輕重如病五六分只下三四分許隨通且利熱去痰消則病與癥次第徐徐而減瘥若不揣度一槪並蕩下之大過傷害臟腑疾傳陰癥乃作慢驚風候豈可臨時生胃回陽誠爲枉究旣是醫工莫不知之矣

﹝卷之十十種癥候發端﹞治法略序

醫云陰癇也良由急驚用寒涼之藥太過轉動深重乃傳作慢驚或因吐利不止而成或因澡浴感風不解而作慢驚或因風食二癇不治而變成慢驚或因咳嗽下痰轉虛而成慢驚因由甚眾槪而舉之病家怕驚不怕瀉良醫怕瀉不怕驚其瀉不止則驚風愈盛若與治驚更用寒涼之藥且瀉轉多病加進重矣議曰小兒脾胃虛怯方作吐瀉其癥有五有熱吐冷吐虛吐痰吐食吐所言熱吐者謂母飲酒喫肥炙爆腌藏或冒風傷暑致熱兒吻乳入胃遂成熱吐冷吐者謂兒胃冷加以宿冷之物與食卽吐虛吐者其兒肌弱神困疳積未消胃堂久虛卽吐痰吐者其兒胃气本虛復感寒邪生痰作熱畱滯胸膈故吐食吐者其兒胃弱飲食不節彊食傷脾作熱袖困吐後卽逆病家但知其吐不明其所以吐且吐兼瀉共作名曰霍亂其吐候又推輕重有五初則乳自流出謂之之不已卽謂之吐吐之不也卽作嘔嘔之不已卽傳逆逆之不已卽作噦﹝於月反﹞自嘔逆噦皆有出聲動气嘔者口開而作逆者心胸上下气逆郁築噦者無物可出卽膈虛胃寒引气噦噦作聲此等候惡須更癥變卽慢脾風熱吐者先去風痰冷吐虛吐與生胃气痰吐下卻其痰次與﹝正气﹞食吐宜與﹝塌气﹞豈可一槪理之吐瀉不止脾虛風生眼開慢驚眼合慢脾治之不當更下驚藥死不旋踵豈可得而救療兒分長幼病察虛實有吐瀉三五日發風者有一日半日而發者大抵女孩以吐爲急男以瀉爲速若气虛暴瀉暴吐才作便得之惟有疳瀉不成風候水則患無辜癥終於虛乏矣但滯腸止瀉爲良吐卽生胃爲正截風之藥加而用之凡驚藥及寒涼之藥切不可用亦不可用大熱藥其候乃屬陰癥醫者裁之勿佞爲幸

﹝卷之十十種癥候發端﹞治法略序

古分十種爲總例有驚熱疳熱風議曰十種熱癥病各不同已有觸類而作潮熱者卽痞癖熱也類近積熱癥先腹肚熱腳冷者是傷與瘡疹熱亦相類且傷寒有三種皆從表發入裏且瘡疹隨五臟所受從裏出表故不同根風熱與驚熱亦相近疳熱與餘毒熱類疳有五癥瘧有五候皆由脾家陰陽不順若驚熱盛卽風熱作丹毒熱有數種皆五臟熱毒所作自上發下曰毒自下發上曰丹總名之曰丹毒各隨輕重人有一種名曰龍帶橫腰過肚上或至胸前相交者重有如火燔其候亦同丹治病後餘毒熱諸癥皆有之須適輕重類諸癥而調解不可越前病用藥如傷寒後有餘毒熱卽於傷寒調理不及而解餘皆效之大抵驚熱涼之風熱化之疳熱補之潮熱散之傷寒熱解之瘧熱分之積熱利之丹熱消之瘡疹熱順表之諸癥餘熱皆和之此理𨿽則大槪如是言畢竟用之有理乃爲醫士善學設有不遵其理者斯可謂之管見之

﹝卷之十十種癥候發端﹞治法略序

王氏有可學人初機未可便得純粹廣見多聞性識開通心智自然運出然後可謂之醫者意也此科最爲難事積癥最爲要緊今病家將作尋常醫者不至急切治之若等閒病之有緩速及至傳變方覺困重久務良工信乎野老不虛云耳東漢王氏不言疳與瀉及痢卽述癥而已所癥治未病之病凡小兒有自幼及長不患驚風癇痙癲痙者有之矣未聞無患積癥者謂五臟之所積名曰積六腑之所聚名曰聚且小兒只理五臟受病故不有六聚候者何腑屬陽𨿽有疾不治而自愈且胃屬腑气生以漸乃脾主食有疾當治之髒屬陰治之充難調治四季有積欲下之理皆可用藥但與究其虛實然後利之旣有積气不能全實量其輕重故古人有挨積磨積消積化積無下積之說是知積之一癥不可直便獨下若積虛極先和脾調胃令其充實次與推下若積癥二三並作之者可先下而急與調胃藥服之稍用倒置不免爲它咎乃計利害所議積癥作疾無可與之安和一味當下斯爲良法有積不可安養久則爲它病矣惟痞癖癥先宜定去寒熱寒熱已去方可挨下以通爲度下之大過反生重熱𨿽有重熱卽不宜用涼藥乃於調理胃气藥與治之充宜深究無令得矣

﹝卷之十一﹞小兒傷寒正受夾驚夾食

議曰正受傷寒所由感受邪冒冷脫著傷於腠理輕卽傷風重卽壯熱頭痛鼻塞流涕斯乃正傷寒候又有傷風傷著傷冷傷濕皆能作熱困乏但不咳嗽又有夾驚因驚之時而又傷寒故云夾驚傷寒又有因食之時而感受寒邪故曰夾食大抵傷寒或有他癥似積之類切不可妄下若下之太早表裏俱虛𨿽以調理謂之壞癥大人壞癥由尙可藥小兒壞癥救療無門哀哉凡傷寒有驚候亦不可下驚藥餌是夾驚癥亦不可用驚藥幼幼傷寒只可表解𨿽曰用表不可令兒汗出如王氏杜薄荷散和劑方人參羌活散之類名熱在裏譫語鄭聲於癥當下者只用散末藥七寶洗心散四順飲之類不可用以丸子或以取積藥下之其熱不去反成無辜夾食者於理用下宜紫霜凡下之量其虛實而用須究門先傷寒後夾食或先夾食後傷寒然傷寒夾食乃在於食時之間惟母覺知其先後多是不覺若知其理以後受者而先調理旣不明其先後卽可表解以候裏癥有者方可與下尢爲善也且下與表二理不可並行有乎得失旦如家寶有云三日前在表三日後在里斯乃大槪約而言之恐後人傳之不當及爲其害凡傷寒在表卽解在裏卽下不可以日限爲拘其或有在表裏之間亦宜和解又不愈小柴胡湯治之又不愈候傳裏下爲良﹝大者譫語小卽煩啼﹞切不可意急取愈宜在用心明究表裏若也審察妄恣用藥不當吁哉

﹝卷之十一﹞小兒有患驚風痰熱四癥如何用藥

議曰小兒有熱熱盛生痰痰盛生驚驚盛作風風盛發搐又盛牙關緊急又盛反張上竄痰涎擁牙關緊風熱極閉經絡卽作搐搦涎壅胃口悶亂不省才入中脘手足攣是諸關竅不通百脈凝滯有退熱而愈者有治驚而愈者有截風而愈者有化痰通關而愈者皆是根據癥用藥不可不究竟其所以受病凡病在熱不可妄治痰病在驚不可妄治風病在痰不可便治驚病在風不可便治搐凡治小兒病在驚驚由痰熱得只可退熱化痰其驚自止病在風風由驚作只可利驚化痰其風自散病在痰涎急須退熱化痰若也有搐須用截風散驚此乃謂醫工至妙之道若以意急𨿽治驚痰不化熱亦不退驚如何自止化其痰熱若不退風亦不散痰如何去是知不治之治所以治之之謂歟學人深可畱心操志於此一端究竟無至得失乃謂之醇全通道而已矣

﹝卷之十一﹞小兒﹝泄瀉﹞除疳瀉爲虛熱瀉餘皆臟腑虛寒弱得之

議曰小兒髒寒腑冷大腸不禁總謂之瀉分別輕重究竟緩速有溏有泄有滑有利有洞五者不同豈可一槪而理之溏者糟粕不聚由其尙濃似瀉非瀉泄者無時而作或出不知利者直射濺澑气從中脫滑者谷食直過腸胃不化洞者頓然下之如桶散潰余更不畱卽知其兒髒寒腑冷瀉之作疾其來緩速輕重可知凡兒瀉糞出靑色者蓋脾受肝經所制肝屬乙木能克己土所勝之功故現本質由其髒之虛寒非謂驚也又瀉初黃良久變靑色乃髒寒之微又瀉藥物直過尢爲寒滑凡虛滑三五次卽困乏若不急與溫其髒調其胃平順三焦和正榮衛不爾卽慢驚癥候傳變如此之急欲以止瀉藥次第理之往往不及惟務溫其臟腑臟腑旣溫寒何能畱於腸胃之間或以熱藥頓止則熱反爲它疾須先投腸藥然後生胃正气與服切不可意急過劑投之熱藥稍或臟腑至虛寒孩童困之四肢厥冷者是謂逆癥當用黑附子白術漧薑卽量輕重而用凡投熱藥瀉止卽痢作無疑理瀉良方已著在後請意度之爲得卽妙矣

﹝卷之十一﹞小兒﹝痢疾﹞醫云五疳八痢

究其理種數多端輕重不一豈可定言

議曰痢者利也痢之爲疾無積不成及至積化成痢且脾胃亦虛卽不可更下善痢者生其胃溫其脾濃其腸和其气無不愈也若成痢疾故不可下下之反虛作渴浮腫痞滿脹急不食亦未可便補補則傷熱能令脫肚不收先與禁卻一切毒食之物頻與生胃調气或赤或白卽是冷熱不調或受暑致濕卽與分陰陽气利水穀道若裏急卽與濃腸胃腹肚痛卽與和順气溫臟腑或純白者乃積冷毒加之卽與挨去其毒卻與溫其脾胃其痢自止凡痢疾能飲食可以治之妙藥調理無不瘥愈稍夫胃气不能飲食疾名禁口有不食至死又有毒瓦斯侵胃口亦不飲食或患痢疾因食毒物不見腸頭鮮血頻滴肛門寬大深黑可畏腹肚痛裏急後重名曰刮腸日夜頻並飲食直過者名曰滑腸此三種痢疾最爲惡候乃是二十二種中皆能傳受而作此候凡言小兒美飲食者飲謂飲乳食謂食飯若病中能飲水漿喜食果子魚肉之類者亦助其虛不能令臟腑充實須是白棕子爛煮飯可矣若以粘膩不堪脾胃之物猶其增困幼者吻乳克化漸安五臟平和六腑調貼然後陰陽自均气脈自壯丸散陽劑不必抑之或有餘毒宜以順調緩助不可攻擊又有時气作痢燻習相染而成而由天气睛雨不常陰濕之气冷熱相干腸胃糟粕不聚遂成其疾腹肚痛裏急後重他藥莫治者宜與服木香黃連地楡川當歸白芍藥治豆蔻爲末蒸烏梅肉丸棗子湯下三五十丸如麻子大加減神

﹝卷之十一﹞小兒疳疾其癥數端其候不同

發作不常治療不一方論不等該載不盡輕重斟酌隨宜設方議曰疳者甘也疳因脾家有積虛而所致其積不下後食粘膩甘甜生冷炙爆之物故得名曰疳初作爲疾名曰疳气皆由飲食不節生冷相投積傷久滯不化而得之久則疳气傳於五臟傳是名疳極候又反傳名疳逆候𨿽食不生肌肉作渴煩躁名疳虛候時發潮熱盜汗常有名疳勞候腹大喉細手足無肉者名丁奚候自丁奚翻食吐虫虛熱來去名曰哺露十歲以下名曰疳十歲以上名曰勞治勞之理悉不用疳藥蓋疾作傳足非常治疳之法理其气虛其血弱調令脈壯消其虫子散去疳熱和順三焦詳而後已無用急力攻治亦無勉彊投柏只可循候而設不得過劑若冷藥易動臟腑燥藥易損三焦審察端的丸散隨其輕重故無得失之嘆矣

﹝卷之十一﹞小兒諸癥悉皆著載方

藥療理法度惟有咳嗽一癥究莫能盡月內牙兒難醫百日嬰孩亦難有乎得失學人當知之

議曰所言牙兒及嬰兒咳嗽難治之者蓋爲初生血气微弱五臟未充肌體未固應變蒸未周之兒所感寒邪攻及腠理表裏相干邪正相勝陰陽未和不可彊生攻治妄吐妄下妄汗妄補皆令兒疾轉盛不惟無益甚有傷害幼幼咳嗽乳母之過丸散野狼虎醫人之罪豈特牙兒及嬰兒難爲調理隱小兒有患咳嗽未敢輕許一二服藥便見安樂𨿽傷寒傷風癥候已歸平復且咳嗽尙作大抵究竟小兒咳嗽先有有無熱與痰有熱在表無熱傳過或者未傳﹝近則未傳遠則傳過﹞痰桐熱盛痰壅卽吐宜服補肺散人參茯苓麻黃白術杏仁甘艸阿膠蚵子地骨皮桑白皮桔梗有痰加半夏風熱加防風天麻服之自然痰化熱散咳嗽漸愈未可直用粗澀藥白礬南星石膏雄朱砒粉之類宜先滋潤脾肺次用王氏﹝金華散﹞少少時時與服或以白丸子如雄朱腦子隨大小作丸凡兒患嗽須究表裏未可一向攻嗽若用金石藥直入胃脘乃成提脾風候手足勾曲又何所益巴豆輕粉砒霜藥下之腸胃不禁須更成風亦何所宜只用溫平與表順助其气滋潤肺經和順三焦其痰漸化其熱自退不必攻擊所謂理嗽宜且補气化痰益肺生胃胃開气壯卽嗽漸減胃正卽痰不生肺滋卽嗽不有在乳毋當忌食稍長父用安存避風回滋忌毒愼冷然小兒气弱其嗽作熱與夫大人一同且用藥調理實不同耳又有時气咳嗽謂其天時冷熱不調幼幼虛怯受患者眾其嗽日夜不輟或吐或喘痰熱壅盛至重者利之卽愈謂用大黃朴硝枳實陳皮半夏人參濃朴柴胡心神煩悶胸膈不快方宜與服無熱與痰亦不可下伏請鑑辧毋致得失

﹝卷之十二﹞議急慢驚風等癥候總序

驚者總名也嬰孩小兒心气不足智志率伏恍惚無定神不守舍怯人怕物漸作怖畏怖畏之盛已作恐懼之多乃抱怔忪怔忪之久則自惕愕惕愕旣有螈已爲斯乃心气不足而生之慚但分輕重耳又有心气虛弱暴觸作驚更不由漸卽便面靑唇白視之定晴目無所睹聽之哄HT耳無所聞精神頓七心智全失及至良久收斂且五臟六腑虛處所受驚風而作疾已述前議然幼幼多因吻母不意之乳耗其心气作驚以漸凡小兒因水火所加者悸也自跌模所致者恐也人物之所觸者愕也惕惕不散鬱鬱悶於胸堂者怔忪也是知積驚難散由其不能自化如恐恐悸悸者蓋自能知之矣不爲積聚且怖畏之誠常在其中無以自遣偶因觸悶心神其肝主風其HT生痰其肺作熱其心發驚四癥相臨重者先發假如雷聲霹靂至響不爲咎者何蓋聲相應情無所加矣惟有小兒在僻靜處或神廟中心存怖畏之時忽被無知小人戲叫鬼來鬼來且兒奔走無門驚气入心若不速利其驚气少頃則指甲黑唇口靑所受重害不可得療理自古及今調理嬰孩最爲難事悉皆憑藥取愈且驚風至難也慢驚又難也慢脾候危難也今摘述調理小兒至難者癥候前後有所不堪療理或古人未備其意或己著於集後人未明者今與詳悉本末開陳利害指於迷塗直徑可進庶有益於學人胸次務家治產之夫及仕宦子弟易曉其理幼幼陰陽稍有偏側遵而扶之不至夭橫暇日熟研可補緩急良士一觀足知野老肺腑意不藏機亦無緣飾巧僞更無妄諂隱情直欲普濟使嬰孩初生自幼至長有患無疏受疾不害價鼓腹歌笑嬉娛又母卽無顰眉蹙憂苦之嘆怡然順事不勞再三快哉至誠咸獲體焉

﹝卷之十二﹞議急驚風癥候

議急驚風癥候上竄反張搐搦口流痰涎壯熱並有之其或有視左視右者有僵有僕﹝僵仰也屬陽僕覆也屬陰﹞舉握指有裏有外醫分男女定陰陽順逆之理有左右引搐連及腳手身體顫動初則搐搦俱作久而搐住只搦有急有緩但只肩動口螈螈者候之輕也搐則盛也搦又重也反張牙關緊急喉中有涎卽是驚風候如牙關不緊口無痰涎只反張搐搦上竄者未可便作驚風候蓋夾驚夾食傷寒疹豆或三焦蘊熱五臟不宣流入經絡熱在筋脈亦作搐搦錢氏云搐有眞假不言病也前有云急驚量其分數者是約熱之輕重而與利之議急驚若是正候气粗延潮其癥候猛緊不只徐徐而來搐卽急促唇口肩眼眨引連並俗諺云急驚驚爺娘慢驚驚樂王然𨿽是說治之有法輕重調理議急驚先當定搐搐由風也風由熱也搐旣已作方可下熱退驚熱若不退驚亦不散不移其時搐搦又作所謂過街候乃是醫家不明才見搐定便言安樂僕謂急驚風難治有三只有初驚時其風癇發作斟酌輕重云風定搐隨而愈之斯恐庸醫或常人熱見妄便下之旣下了諸癥猶存者一難治也又其兒正搐親人一向執捉不令渠搐且風癇不得縱恣逆入經絡藥力不及𨿽病減瘧根在血脈或注經絡二難治也又兒患候有順有逆順卽易理逆卽難療惟恐病延旣久不得良餌癥候傳變越去元由而作它癥者三難治也議治急驚風候用藥非謂難也專至審察病候循其法度不荒不佞次第下藥無不愈之理多是病家倉皇不求善醫信乎山野庸鄙之言病候延久不無傳變傳卽癥重變卽候惡凡經二三乎醫藥不效兒受困苦無能安樂士夫之家收方錄癥一日兒病癥候危惡緊急臨時以何方對治告急無門眾口皆言有藥不明端的一向攻擊信乎見識淺陋擔負不起有乎得失用藥不及則無妨事可以療理若也大過實時害生議療嬰孩豈可以藥有懼技之大過或不及由尙不可況越癥候乃爲枉冤兒童𨿽分長幼有患臟腑昏令怯弱易冷易熱易虛易實若攻之相重其不任彼藥孰言疾不瘳反爲它害曷不謹歟今者議急慢驚風及慢脾風方藥卽是老漢指準應備緩急至要克效之者待更軼可否之理議患驚風痰熱癇痙癲此八種候惟與少有識者類同驚風發作之狀腳手冰冷痙舉身僵僕癇癲不殊目瞪流涎手足搐搦十歲以下常作驚風卽謂之癇至十歲以上所發則曰癲議驚風痰熱已論在前且驚與風其痰與熱各自有本癥候受病急風爲疾四者並聚有驚有風有痰有熱或因驚而有風生痰作熱或有熱而作驚成風生痰或積痰而發熱熱盛生驚變風或久有風候痰涎常有因驚而發熱調理嬰孩童稚四者形癥一不可有善明脈醫上於暴作者亦當知之理驚截風退熱化痰久盛二者醫風散熱療痰鎭驚四癥相須藥宜並理古人處方亦合此意然學醫者不可不究其源遠若見候將作尋常用方輕忽病無少安癥傳它候不逆且惡禍不旋踵議嬰孩急驚風候便須先審察四癥四癥之中而作八候八候者一搐二搦三掣四顫五反六引七竄八視一搐者臂肘搐縮二搦者十指開合搦之不已卽成握拳男子看大拇指其指握在外爲順在裏爲逆女子反看之三掣者有膊搐掣或連身跳起四顫者或手或腳或頭或身四體顫動五反者身首反張六引者以手有如挽弓狀男左手直有曲爲順右直左曲爲逆女子反看之七竄者眼上竄覷髙男子上竄爲順下竄爲逆女子反看之八視者男子斜目視左爲順視右爲逆女子反看之旣有四癥八候次第隨生若只去得驚風且痰熱不散未可言安痰與熱聚將來必致癇疾所治之治其痰與熱須察之可下卽下痰熱旣下驚風未盡消去則病根據前又有發作所言四癥相須不可畱一若理得驚風已定隨便下了痰熱且驚風不復有作此理至爲妙也議嬰孩有患在痰熱未有驚風者只可退熱化痰不宜妄投驚風藥何也驚風之藥其味多寒涼經絡本自無事稍有攻擊透其痰熱入於經絡卻成風痰之疾搐搦致之議嬰孩五臟經絡虛卽生風旣虛所受且驚自然而有作驚風有作八候次第而生所謂兒童無病不可與服攻擊所治之藥議嬰孩有小大有壯弱驚風發作有淺深但輕重大者加分劑重者多與服數乃合其理議嬰孩聞響卽掣跳者乃肝肺不足魂魄不穩故神有不安卽聞響掣跳者非謂驚也犀角地黃丸主之又兒心气虛怯神不安定連並掣跳者宜與四君子湯加辰砂脾胃气壯神魂俱淸自然不恐議嬰孩欲發驚風候先神不定顧左復右覷上及下或已定其晴凝其神恍恍惚惚怕物懼人不若常日嬉戲者急當療之如有熱先退熱有驚散驚熱退不生痰驚散不作風良久自然安定神情和悅气脈舒暢若待風變而理驚痰盛而退熱事由至緩不若四癥俱全由可治療議嬰孩急驚風發搐手足不可熱捉及以手用力灸之卽傷經絡經絡旣傷亦無所益則廢肢害體議醫急驚風候有大有小有輕有重有順有逆有偏有正詳審久暴只第進藥且病家無不倉皇驚恐醫家須是正定無自昏惑議急驚卽曰用醫其驚气和平方可調理若以急驚之謂調理事致緩也慢醫準此消息議醫急驚初用藥在我則我醫癥候遵法度參傳變審緩緊治之切不可信病家及左右人說其所欲稍順人情有乎得失主治在我豈可妄信致之荒繆罪累誰耶議急驚初無痰而復痰盛初有搐而復不搐者此癥所傳候之至盛人少知之蓋由初醫縱恣病家不謹經三五家用藥或庸士所見不同有太過不及之害如此曷不謹歟議醫急驚須量輕重下之得其中爲良且驚風頓去痰熱已化不作復患所下之藥稍多巴霜膩粉爲重卽傳慢候無疑議嬰孩有患風風風中等癥候皆上竄拳搐號曰天弔言載甚多初無痰復有痰初作搐復不搐不拳身直皆風之惡候已是傳過若作驚風更與下之爲害必也議急驚欲下之理須在急驚上竄斜視反張所作之時可下若傳過或已搐定少緩之間未可直便緊下有乎得失議急驚用藥先與服截風定搐次與下熱熱去則無風風散敗不搐是知以藥之功在我意設不至恣妄爲咎到此顯功方知難易議急驚有上竄者有搐有搦有引有反有區有僕有叫者有淚者有痰涎潮盛有溫壯發作各隨四癥輕重而受之急驚截風定搐爲要風搐旣定諸癥漸息定搐須用通關﹝非搐鼻之謂通﹞截風乃用調絡議凡定上竄左視乃於男女之順候忽反是則逆也人抵逆則難治順則易理不以逆癥候爲不可治古人言難治謂陰陽相反癥候乖生須用審究其癥詳察其候以意盡力致之取效而弗瘳者爲之柰何議世方有云治急慢驚風候者言之失意急驚乃陽癇慢驚乃陰癇正恐治陽作陰治陰反陽豈一藥以全兩癥又有云治陰陽二癥傷寒之說能曉此理可謂通變議急驚候至爲要急在於片時之間若或羌殊直有得失一時所見見其端的用藥無疑尙在疑情未須投藥藥發無疑其意靜善疑在未發藥之前良具妙矣議急驚頭額心背元被灸了者決定發癇不可常藥僕嘗謂風癇可灸驚熱不可灸蓋風與癇痰涎壅盛胃觸胸膛昏亂迷悶不能省知心如所失旣灸著穴痰化心開卽漸安愈驚之與熱心神常存聞知被灸忍痛不能驚悸轉盛其疾澀重所以用艾在先藥必未有益議驚風疾愈未嘗見因發而活每見老嫗鄙婦無術只投艾炷兒生三五日之間便以艾燒之不惟失穴因痛增悸經絡未全如何愈病智者消詳不可枉冤議初生尙爲腐血三五七日有患弔腸鎖肚世言八帶鎖匙相衝愚曰非也容忤所致初生气弱不任其邪肚緊靑筋脇肋脹滿气促禁口不乳斯癥但用眞珠天風丸下之才通卽愈屢救初生無不獲安若經患服藥得痊長大皆肥壯重實未詳其意請較之答曰初生之兒方離淤結分降之後偶被邪气幹亂臟腑微怯不受其觸故作痰曰弔腸撮口鎖壯乃以天麻丸推下惡毒虛邪之气悉去血脈順得流行臟腑和調充實自然朋長气壯形神俱備體質醇濃誠爲可愛議嬰孩又有臍風因斷臍不如法有傷臍帶受濕秉風由此成患皆能撮口乳食不下膨脹靑筋腳直無力只根據臍風治法議發急驚風吼叫兩三聲者難治心受驚觸痛絕於內乃傷其根本之謂議發急驚風未投藥四癥俱全已服藥四肢腦者難治議急驚噴藥者難治又藥不下者難治議急驚搐搦之後四體俱軟者難治議急驚發作之後腳作擺跳者難治議急驚搐後目睛翻轉者不可治議驚風搐搦已住神情緩慢手尋娘衣或尋自身體者亦不可治議驚風諸癥候盡皆已住但神情昏慢气促者未可保治議驚風癥俟已住其兒拈物不捨情性緩緩於中非謂十全必有再發之理如或再發不可調治矣議急驚風鼻中出血者易治口中出血者難治鼻中出血者其熱已散故易治口中出血者心血妄行故難治議驚風尿尿已遺者難治大小便閉者易治

﹝卷之十三﹞眞珠天麻丸

治急驚風請量用之以通爲度此方仍治弔腸鎖肚撮口至爲妙絕功效無比丸如麻子大初生患者三日三丸五日五丸七日七丸加靑黛名靑黛丸天南星﹝炮﹞天麻白附子﹝炮各一分﹞膩粉﹝半分重﹞巴霜﹝一字﹞蕪荑﹝炒﹞全蠍﹝面炒﹞滑石﹝各一分半﹞上事治爲末水煮細麵糊丸如大每服一歲五丸二歲十丸大小加減薄荷湯點茶淸送下議曰此方乃下驚風又去痰熱須先服截風定搐次與下之切不可以多利之但通爲度宜其詢問前人已未曾下惟恐病家不曉此理遂致疏失若初醫在我則當循癥截風定搐或朱蠍散尙有痰熱宜與下之免作風候且小兒被驚發風胡不知先有熱在髒若知有熱在髒甚勿驚著蓋熱盛卽心气虛一驚觸心心气迸散所以面靑唇白良久驚气卻收其或肝虛入肝肺虛入肺五臟六腑皆由虛處其驚气自然投入因而作疾前歌亦載然急驚之急痰熱相觸觸亂神情气脈互馳經絡乘熱熱卽生風風熱不散筋弔脈縮或搐或搦或掣或引各於輕重所適而然善醫者截風定搐有熱與痰隨而下之其搐搦自定拳攣自舒弔縮自寬風熱自散何患气不蘇省神不和暢直言至簡良士當和之矣

﹝卷之十三﹞卻風散

治嬰孩小兒急驚風候方作搐搦熱盛涎潮宜下之天南星﹝四枚炮去皮爲末﹞巴豆四枚﹝出如霜﹞大半夏拾枚﹝用甘艸水蒸熱切焙爲細末﹞白僵蠶﹝去絲炒一分﹞金蠍﹝炒二分去尾﹞上件和勻每服一字許煎金銀薄荷湯調下

﹝卷之十三﹞揭風湯﹝所治在前﹞

全蠍﹝去毒面炒一分﹞天南星﹝一兩爲末水調作劑包裹蠍煨令赤色蠍不用炒亦得﹞天麻﹝一分﹞朱砂﹝一分令研﹞輕粉﹝半分重﹞腦子﹝一字﹞麝﹝一字﹞上件爲末和勻每服半分煎金銀薄荷湯調以通爲度

﹝卷之十三﹞靑金丸

治嬰孩小兒急驚風痰涎壅盛欲下去痰退熱巴霜﹝半兩已﹞靑黛﹝一分﹞天南星﹝半兩炮﹞輕粉﹝一兩重﹞滑石﹝二兩重﹞全蠍﹝或外去毒炒﹞上爲末水煮麵糊爲丸麻子大每一歲五丸二歲七丸三歲十丸大小加減用薄荷茶淸送下以通爲度議曰凡看小兒癥候不問長幼目視指切心究意到醫權藥衡準鑑疾之輕重所謂斟酌對治已遵其法藥入腸胃猶合符節者上也按睹之後忖度方法思惟料理良久始達其源用醫投藥者次也不體全功何謂艱療非四病之異端乃謂究竟不若是今議驚風之疾有急有慢鄙夫以搐急謂急搐慢謂慢斯說未當古人言論陰陽癇者是也陽癇曰急驚陰癇曰慢驚陽癇頰赤體熱唇紅脈數牙關緊口流涎陰癇者吐利作熱生風不有陽癥惟有搐搦畢竟脈來散緩乃是陰候無可疑惟是陽癥傳陰陰盛陽虧陰癥作疾速用扶裏如急驚風候陽盛陰虧陰气剛壯當用下之使陰陽二气均平調榮衛二脈和順方乃可宜前件方藥輕則揭風盛則劫風重則靑金或以眞珠丸請詳而復已其切察之輕重審以湯劑得中勝妙莫令違也若或怠緩害加禍生醫者主察勿今致咎

﹝卷之十三﹞截風丹

治嬰孩小兒四癥已作八候未具者速宜與脈金蠍﹝去毒炒﹞白僵蠶﹝去絲炒﹞天麻白附子﹝炮﹞天南星﹝炮各一分﹞朱砂﹝一兩﹞赤腳蜈蚣﹝一條酒炙酥﹞麝﹝一字﹞上爲末煉蜜爲丸雞頭實大每服一二粒煎金銀薄荷湯化下

﹝卷之十三﹞定搐散

治嬰孩小兒急驚四癥八候俱並作者宜服天麻白附子﹝炮﹞天南星﹝炮各半兩﹞蠍稍﹝炒一分﹞朱砂﹝一兩﹞代赭石﹝一兩米醋浸七次﹞雄黃﹝一兩﹞乳香﹝一兩﹞白花蛇頭﹝一分酒炙﹞腦﹝一字﹞麝﹝一字﹞赤腳蜈蚣﹝一條酒炙﹞上爲細末每服半錢煎金銀薄荷湯調下煉蜜如雞頭大亦佳議曰搐癥未作痰熱壅盛故生其風風不自散流入筋脈又入經絡遂發搐搦定其搐搦先用截風風若不加則搐搦自息矣且搐搦已作痰熱有盛疾候傳極其風不可得而截搐不可得而定由如遺漏炎熾猛烈難以摸減如此患者理宜下之大抵陽癇用下乃良陰癇何以加之兒分長幼用藥惟有發風作搐大小皆然風之爲疾猖獗衝突乃五臟虛處受之察之在證療之未前由驚而作或痰與熱而爲察其源而定其疾者要也有其風卽發搐有其搐卽因風風定搐其議相續今述截風散不待搐搦才覺風痰驚熱有作便與服之令不搐搦故曰截風旣已搐搦並作宜與定搐散禦之禦之不散與服暖金丹其勢加重卽與下之且下之法醫家出不得已而爲劫風揭風靑金三方量其輕重今人直便擬下更不截風定搐之藥得失之議皆由忽遽昏惑智者良工幸宜考較

﹝卷之十三﹞暖金丹

治嬰孩小兒急驚八候四癥未全脫去尙存風熱痰涎其驚風癥候欲再發作宜服暖金丹天麻﹝一分﹞白花蛇﹝炙取肉二兩如無烏梢蛇代用﹞全蠍﹝二十一个面炒﹞蜈蚣﹝赤腳者二條炙去了毒﹞白附子﹝炮一分﹞白僵蠶﹝二兩重去絲炒﹞黑附子夾﹝三枚﹞牛黃﹝一分如無以黃牛膽者代之加用﹞天南星﹝炮半兩﹞辰砂﹝令研半兩﹞麝﹝一兩﹞上爲末煉蜜爲丸如皂子大煎金銀薄荷湯磨化下議曰所患驚風痰熱四癥皆能搐竄斜視反張惟是驚風作搐名曰眞搐爲其病受不傳卽作痰熱所發或因傷寒等疾發作總名假搐爲其更有傳變其時親人倉皇那堪醫者昏感投藥不當發作致久

﹝卷之十四﹞慢驚風傳變﹝治法截要﹞

凡慢驚風候若是急驚傳來而尙陽癥其陽卽虧不必回陽又不特治陽只可截風調胃均平陰陽可冷可熱可緩可急是也若直便與服附子硫黃之屬使陽歸陽又是急驚學人理宜知之旣知陽癥傳作陰癥卽與服保命丹三二服兼前牛黃淸心丸子其有四癥且八候稍緩疾成陰癇者卽與服之若已傳過八候不作四癥尙在只冥冥者與服定命飲子若腳手冰冷者乃四逆候方可回陽次第眼合者卽傳作慢脾風候其兒驚風痰涎壅盛搐搦不止不可下者宜與靈脂丸其痰壅熱盛口角自壅者白羌丸功效驚風搐搦身體𨿽暖風痰不化宜服天南星丸議嬰孩所受此等癥候別無化疑者只根據下項用藥無不蘇省切不可延久其陽易化陰气漸盈藥力不及使人難治又不可一向連並服藥每次一二服了須審察癥候緩緊有無傳變稍覺寬定其藥放慢或勢漸緊宜以次第緊急藥與服不可執一藥又不可便換湯餌連並與之所謂察其輕重審其進止而後已今著妙方不勞檢閱修合如法對癥投治克效萬一議慢驚若是急驚傳來是知前人不曾截風定搐陽脫而傳陰陰重陽虧其風與熱隨流縱入經絡又有曾服大寒涼之藥過多又有下積取瀉致作又有臟腑虛寒洞泄而爲其所受多端已載前篇議理慢驚當知陰癇之說其癥屬陰髒寒气虛或尙泄瀉不止且驚正作多因無識之人一向治驚更不理瀉藥用寒涼投之令气愈虛泄瀉不止陰癥愈重驚搐愈增若用止瀉藥稍熱八候復加四癥不退慢驚𨿽曰難活蓋醫亦不曾究竟病作加進深爲重害議慢驚當察之所視爲要眼睛昏定爲重竄視爲重四肢厥冷爲重晴定不眨爲重𨿽眨不左右顧亦重汗出如流亦重口面忽作黯黯色至重感風搐搦慢驚眼在半開半合之間乃知陰气所盛傳入髒間陽气已虧脾經屬陰次第入脾故言慢脾風候議醫慢驚與急驚風候自是不同未可一向下定搐藥急驚謂關竅不通故以腦子麝香等藥通利定其搐搦慢風陰重陽虧諸經已虛不宜通關又涼其髒易作慢脾風議醫慢驚不可爭攻急驚陽癇稍易理慢驚陰癥最難治服藥已愈而尙虛之未省三五日之間者有之俗謂過街候發無定論不可輕易妄劑投之攻擊則前功俱喪議慢驚所治之理須究問原因所發若是急驚傳陰爲慢驚者乃陽癇所作陰癇也當察陽癥未純其陰癥用藥斟酌如因泄瀉而作慢驚者男兒爲重如因吐逆而作慢驚者女子爲重卽陽脫而陰盛小兒有長幼之別臟腑有虛實之分有瀉三五次便成風候乃由虛之盛也或有二三日泄方成風候或有五七日瀉不止而成候暴瀉成風由可速治蓋回陽調中補气之爲易若久瀉漸傳成風者爲虛爲之故難療理議嬰孩小兒洞泄成風以補藥治之﹝宜用附子藥髒寒洞泄當脈﹞取瀉成風﹝因藥下積﹞宜以溫脾壯气藥調之﹝宜服觀音全蠍散愈之﹞有服寒涼藥成風﹝下藥太涼致冷臟腑先寒過涼藥吐瀉卽傳成風候﹞以助气醒脾藥溫之﹝王氏大惺惺大喝起散與服之卽效若手足冷回陽宜術附湯效﹞陽癇傳作陰癇者﹝急驚傳作慢驚風候﹞以截風藥治之﹝眼前方截風定搐親若在前三者慢驚候便以截風性性末爲當蓋由病自虛乏得之所以云調補之理﹞議驚風癥候所以用藥不一治療不等由發作不同故述在前𨿽則四者之議猶爲大槪智者得之開發詳其輕重可否之意而施設之議醫理慢驚之候其意在慢治急驚之候其意在急何也且急無過因熱生風作驚跌撲作驚他物觸之作驚驚熱傳極卽變生風搐搦等候皆熱作來若也順癥根據法下之諸候自息然慢驚所作不常當宜省察用意子細所以故宜消息爲之慢也不可倉皇恐懼有乎得失非失治躊躇疑二之爲慢也又曰慢驚無爭攻蓋所療至爲難事無妄當何議醫慢驚不可與語無妨疏脫有之無誠不謹亦有之無見不明亦有之又不可言難恐於人事但存妙理究竟深得法度者投藥必愈不曉於理截度未良者千萬無順人情投餌旣無可否之說若或所見不到卽與善術者調治庶不杜究若也壞癥傷候必敗其徳實有勉彊倉皇者耶

﹝卷之十四﹞保命丹

治嬰孩小兒急驚風候傳慢驚宜服保命丹良方白茯苓朱砂﹝令研﹞白附子﹝炮﹞牛黃﹝如無以制者加用之﹞天南星﹝炮各一兩﹞全蠍﹝炒半兩﹞天麻﹝炒一兩半﹞甘艸﹝炙一兩﹞硼砂﹝一兩﹞腦麝﹝各半字﹞上爲末和勻薄糊爲丸雞頭大每服一丸金銀薄荷湯化下議曰此一方已述靈祕所治急傳慢候用之極良其藥純和卻驚安神化痰定搐功效非常然急驚傳來初入慢候須較陰陽虧盈乃爲法則陰盛陽虧方謂陰癇榮虛衛弱方傳陰癇心驚神散方傳熱熱經桑絡弱方傳熱熱癇之爲病四體不收精神失守百病於邪五臟受虛但隨四癥而作八候醫工當察標本理之若也癥傳候變卽入慢脾十死一生至爲難事請究所受療理越於古意或太過不及總爲虛哉

﹝卷之十四﹞觀音全蠍散

治嬰孩小兒因吐而傳慢驚風候宜服觀音全蠍散黃﹝一兩﹞人參﹝一分﹞木香﹝一兩﹞炙艸石蓮肉﹝炒﹞扁豆﹝炒﹞白茯苓﹝各一兩﹞白芷全蠍防風羌活﹝各一兩﹞天麻﹝二兩﹞上爲末每服半錢一錢棗子半个水一小盞煎至半與服不拘時候慢脾尢宜服之議曰觀音散東漢王氏所著調理嬰孩淸神固气補虛益脈開胃止吐醇乎醇善之善者耶所緣用藥截風者何正於危急之際卻作兩餌役之先與生其胃气次服截風定癇如此療理不惟曲致緩又旦未能藥入脾胃之間悟其至理兩劑一行或加白丸子末以半和之乃盡其妙

﹝卷之十四﹞犀角散

治嬰孩小兒因吐瀉神困力乏欲傳作慢驚風候犀角﹝鎊二兩﹞白術﹝二兩水煮過﹞甘艸﹝半兩炙﹞陳皮﹝舊者良去白一分﹞上爲末每服一錢水小中盞金銀薄荷同煎三五沸通口無時議曰此方治小兒因吐瀉神困力乏欲發慢脾風候正謂救急不可令緩若已傳受卽風卽熱卽痰卽驚交相致作神散不定上竄搐搦悉由脾虛之所致也脾經旣虛次第胃虛其藥白術陳皮預理脾胃犀角退熱去風熱旣不作痰無發生醒脾壯胃風何得有漸見蘇省兼與醒脾散及旣濟丹相間服一向取愈爲良其方全不用逐風化痰之藥者蓋是癥候欲作慢驚所以未宜先投緊藥故用此方謂之和劑一正其脾气得無傳變不勞療理簡徑微妙稽首智者作之施功利益而已

﹝卷之十四﹞醒脾散

治嬰孩小兒吐瀉不止痰作驚風脾困昏沈默不食醒脾散方木香﹝炮一兩﹞全蠍﹝炒半兩﹞天麻﹝炒一兩﹞人參﹝一分﹞白茯苓﹝一兩﹞白術﹝炒一兩﹞甘艸﹝炙一兩﹞白僵蠶﹝炒一兩﹞白附子﹝炮一兩﹞上爲末每服半錢大者加服水少許棗子同煎至五七沸通口無時服議曰此良方最爲勝善小兒吐瀉脾虛作疾驚風神困气弱沈沈默默皆脾經虛乏已成風痰並聚故爾不醒宜多與服仍加旣濟丹及觀音全蠍散俱良其疾復有引掣搐搦無與驚風丸散及腦麝寒涼等藥其癥愈惡其候愈盛不惟驚風未退且痰熱助之令兒疾作傳變傳卽慢脾變卽陰逆慢脾猶載方藥尙可理之陰逆之候何可醫治陰逆者陰謂陽气欲絕逆謂受癥不順不順欲絕但增吁嗟使人無所措手醒脾良方豈可隱匿﹝眞所謂活人飲子﹞

﹝卷之十四﹞神保旣濟丹

治嬰孩小兒肚瀉或已作風候服之功效硫黃焰硝陳橘皮靑橘皮﹝並去白﹞五靈脂﹝川者良﹞半夏曲﹝炙炒皆可﹞上以等分硫硝二味和研令勻一處用瓷器熔汁傾出候冷細研旋入諸藥和勻上爲末秫米粉水煮糊爲丸如大每二歲兒服二十丸大者加之並溫飯飲下空心食前此方均分陰陽二气多脈有益議曰陰陽二气不均冷熱相制驚風已作搐搦已定或陽虧陰盛或陰虧陽盛或驚風未散吐瀉不止或嘔逆或發喘或腳手漸冷或眼目欲合或服涼藥太多或虛煩不定或沈沈默默不省或恍恍惚惚生驚但胃气未脫速與服之若是危急不待作丸子只以末溫飯飲調與服以愈爲度若腳手冰冷者服之立溫未止者服之立止𨿽慢驚慢脾風候並宜與服仍加薄荷湯便尢良智者明理必加欽重愚者蒙昧必懷猶預此方至良少有知用請敬而行之治嬰孩小兒吐瀉脾胃虛弱發作慢驚風候搐搦不已醫工截風不止取痰不下散熱不退卽驚不去其癥欲傳慢脾風候宜服定命飲子半夏﹝口羊口者半分﹞天麻﹝一分﹞甘艸﹝炙﹞白茯苓白術老生薑﹝各二兩﹞上件一處用水一盞於瓷器內煮令水漧將半復天麻白術茯苓切焙爲細末每服半錢或一盞生薑棗子湯調與服無時議曰此方建脾化痰去風散熱功效如神醫工少有知用初學之士只知有腦麝香爽者方用之俗夫便言好藥殊不知腦麝乃醫家出不得已用之其物通利關竅關閉塞疏湊理利骨節其藥屬陰能化於陽只有急驚宜用慢驚慢脾傷寒等患悉宜禁止其或疳痢藥用之虛者亦禁惟有痙癩癇宜用定命飲子屢經效驗野老處定此方其功造化深智髙明往往欽誚痰搦連並脈息虛怯不敢頓下者宜與靈芝丸若手足差冷兼進回陽行醫用藥至於此等癥候乃主治活傷之權也

﹝卷之十五﹞慢脾風候﹝治法截要﹞

議曰慢脾風候卽是慢驚風所傳元由吐瀉脾虛驚與風傳入故曰脾風謂其脾家受風者更逐風無風可逐若也逐驚無驚可療但有療涎虛熱來去兒病至此所以難醫蓋由癥與候驚與風傳經已極總歸虛處惟脾所受何故不曰胃風胃屬陽其病卽傳陰髒故無胃候兒旣尙有胃气可以一向生胃兼與回陽卽漸蘇省若更一向攻擊驚風脾亦不受而又傳散諸經不可得而加藥若見眼合卽是脾風宜服下項藥議治慢脾風乃是不得已而設其疾危如燈無油漸見昏滅錢氏所用全液丹又靑州白丸子各半細研和勻飯飲薄荷湯下一兩半兩許此乃截風回陽又一方以四君子湯加黑附子末四分之二腳手冰冷者用和對半生薑棗子煎與服此萬古人用之豈不同常所較下項良方亦盡世之善也議治慢驚慢脾須禁腦麝膩粉水銀粉霜之項及寒涼動髒脂等或以燥熱俱不可用只宜回陽醒脾湯使與服議慢脾風候十个孩兒有个以艾灸之須當斟酌病候有已來脈絕之理若也一臟絕卽不可用藥謂如眼無光指甲黑四肢垂五體俱冷並不可勉彊下藥議慢驚風候至於痰涎在膈之時諸髒皆虛喉中聲如拽鋸一二日之間不散但只閉目此乃虛之盛也只是虛痰飽養其气未有所知之者直便下去痰涎其兒隨時化去宜用下項妙沙丹服之乃良議嬰孩所患急驚慢驚脾三者皆由風痰所作以漸傳及未有初得病而便慢脾或急驚傳來或卽吐瀉而得久痢其气虛脫而得傷寒表裏俱虛傳入陰癥亦成慢候久嗽成癇亦傳慢候霍亂吐利亦傳慢候脾困久睡亦作慢候吐血亦傳慢候虫積衝心亦傳慢候肝風筋憊亦傳慢候大小便閉亦作慢候心虛煩躁亦作慢候煩渴引飲亦傳慢候腹肚痛亦傳慢候睡裏切牙亦傳慢候般日夜汗出亦傳慢候走馬疳急亦傳慢候諸丹毒亦傳慢候龍帶纏腰亦傳慢候膀胱弔疝卵腫莖曲亦傳慢候﹝莖曲陰莖勾曲﹞四體浮腫亦傳慢候以上小兒所患諸疾皆能傳作慢驚風候由慢驚乃傳作慢脾脾气旣絕胃气已盡無可得而治療故也議嬰孩五臟易冷易熱易虛易實醫方並不治臍受病曰脾不病耳曰非也小兒在腑有疾自愈者有之在髒不可不治髒者陰屬腑者陽屬謂小兒先陰而後陽又曰小兒乃純陽之气在腑則順在髒則逆故前賢皆理其髒未言治腑也又腎一臟常主虛不可攻療若有腎臟患但淸心肺綠心與腎卽旣濟也肺與腎乃子母也無與腎藥及諸補藥若治腎臟卽他病發生故戒上不可療議嬰孩慢候皆由髒虛陽虧陰盛應小兒所患髒病陽虛陰盛者無不入慢候而斃惟吐與瀉痢與積致入慢候其癥速也虛又速也宜用良方治法循其次第無不獲安然其慢驚脾無令速愈頓瘳之理旣和且平更用調脾養胃萬萬不可過劑用冷熱湯藥若失之卽吁哉

﹝卷之十五慢脾風候﹝治法截要﹞白僵蠶丸

治嬰孩小兒慢脾風候痰涎潮盛不化宜用白僵蠶丸良方制牛膽五味者﹝分﹞白僵蠶﹝去絲炒﹞錢子地鱉五靈脂﹝川者﹞全蠍﹝炒﹞半夏末﹝各一分用生薑汁浸﹞上件爲末水煮半夏末糊丸如麻子大每服三十丸煎金銀薄荷湯下議曰脾家有風乃虛所致驚搐所由生也疾涎是故作也陰癇不暴其實驗醫若也意急役之衝烈愈見害重誠爲不可所以禁卻腦廣通利關竅之藥悉無利益治法所宜者今選用妙方頓以活人白僵蠶丸一味去痰丸能哉風旣已傳八慢脾則風痰混致驚熱交臨醫工看候藥用當權未敢決之可否候未脫去陽者直宜與服之若陽虧陰盛至危至急候變非常精神色脈駭於人情者當服下項良方

﹝卷之十五慢脾風候﹝治法截要﹞附硫丸

治嬰孩小兒慢脾風候附硫丸散方四肢冷厥服之尢佳黑附子尖﹝二个去皮生用﹞蠍梢﹝七个﹞熟硫黃末﹝一兩﹞上件爲細末生薑自然汁和丸如綠豆大每一歲二十丸米飲下

﹝卷之十五慢脾風候﹝治法截要﹞黑附湯

治慢脾痰盛四肢逆冷黑附湯方黑附子﹝炮取末二兩重﹞白術﹝一兩﹞南星﹝炮一兩﹞甘艸﹝炙一兩﹞半夏﹝一兩湯洗七次﹞上咀每服二兩水小小盞生薑三小片棗一个煎至半去滓通口以匙挑與服所覺手足暖其候漸省藥卽止之

﹝卷之十五慢脾風候﹝治法截要﹞辰砂膏

治嬰孩小兒慢驚風傳慢脾風候有冷痰在鬲潮作不散此疾虛久不可頓下其兒搐緩昏困至重者宜服此方大黑附子﹝一个八九兩重者去皮臍項上刻一孔入給霜硼砂各半兩內在孔中用附術塞燒灰存性﹞天南星﹝炮半兩﹞蠍稍羌活﹝各一兩﹞朱砂上爲末以朱砂和勻煉蜜爲丸雞頭子大每服一丸至兩丸煎金銀薄荷湯入酒三五滴點化與服議曰此三方皆用黑附子直不可執謂性熱兒在幼小礙與服之其兒患脾風腳手冷者有微有暴審其輕重輕卽用湯盛卽以丸重卽以膏服之皆效須候手足暖陽气四卽爲之快矣旣已溫暖更以醒脾正胃藥兼服除是慢驚傳入慢脾候方可與服之硫黃其功甚速又且逐風化痰醒脾正胃溫暖臟腑補益腸胃奪命回陽省活危困至良至驗切不可倉皇妄投丸散或爾大過不及之特則致咎於後方宜學受不至誣誕故也

﹝卷之十五慢脾風候﹝治法截要﹞七寶妙砂丹

治嬰孩小兒慢驚風及慢脾候神情昏困鬲上有虛痰不能得化不可服巴豆輕粉恐動臟腑只將神仙所畱妙方與服其痰須臾自下良久神情已定眼目微開漸與溫平藥調理胃气兼順理驚風藥與服勿更攻擊其方乃一文開元通寶銅錢名七寶妙砂丹錢樣見後其錢背上下有兩月子只有一个月子者不用錢色淡黑頗小諸錢將錢頓HT匙頭於炭火內燒霎時四維上下各出黃白珠子徧舷都是捋出候冷傾放茶盞中入朱砂末少許只作一服煎金銀薄荷湯送下多枚此錢準備緩急或先燒成珠子收拾亦得此方墜下小兒虛痰別無它作癥候者用之乃保十全功效無可疑訝錢樣圖033121。議曰調治嬰孩小兒慢脾風候無過前件藥對癥克效須審慢脾已傳未傳之理其兒眼開未合尙在慢驚腳手不冷之時未可便與回陽且與七寶妙砂丹一二服眼合沈困陰癥極盛者方可與服回陽凡服回陽醒脾湯劑手足漸暖仍與觀音全蠍散及醒脾散兼服九慢脾風候最爲惡證只可前方調治𨿽曰緊急不得並雜用之泛泛不惟無益任勞其功虛延其候閒養其疾此疾傳陰陽重病盛如燈光油只見次第蛻去若不助陽生胃只知截風去驚兒痰轉見增長且兒陰癥未至十分與藥加其寒涼攻得陰重陽虧難以救療若此共其陽气隨陰而化所謂制之在始元在前藥醫慢脾風癥候如其所述用藥由可救活若鄙夫意見不同難以省活噓哉

﹝卷之十五﹞癇疾癥候

上方具述多端王氏著載有三驚癇風癇食癇風癇之疾由於風熱而作驚癇之疾由於驚積而得食癇由於食時而得其驚三者發作大抵相類風癇有熱生痰驚癇神魄散亂恍惚無定食癇因食而致驚食未克化气停關鬲之間生痰致風由風成癇議治風癇先用化痰寬利胸膈開通關竅安鎭心神定其搐掣然後與治風癇藥服之議治驚癇先涼三焦利驚去熱安神定志平調臟腑濕化痰涎然後與治驚癇服之議治食癇先用推下關鬲停積驚气次和順中脘次安臟腑然後與治癇藥服之議曰驚之與癇風之與熱皆徧相襲有熱必恐有風有驚必懼成癇治風先退其熱治癇先用散驚此乃至要之識學人當明其理所言癇之爲疾古述繁多或云六畜牛馬雞羊豬犬其聲音相類形體相尙有若六畜之狀故得其名寶鑑載云一百二十種其說大繁其傳乃執但是癇藥無越三癥皆由所生總而言之不必煩求有誤初機枉究遂成艱學如此一病尙陳羅縷向其驚風者乎王氏蠲之得其詳要以合禮法今則著書特示良妙截治至簡庶幾所受頓漸瘳愈靡不快歟學人深詳必無枉冤治小兒食癇先用眞珠天麻丸推下次服定癇妙藥治小兒風癇先用化風丹去其風熱次服定癇妙藥

﹝卷之十五癇疾癥候﹞化風丹

法制黃牛膽﹝二兩﹞羌活獨活﹝各一兩﹞天麻防風甘艸荊芥穗人參川芎上爲末煉蜜爲丸如皂子大每服一丸薄荷湯化下服議曰風之爲病其狀多端皆由腠理疏弱榮衛虛怯經絡不順關竅閉塞其气霾痊爵勃﹝音弗﹞其脈凝注﹑有同天地晦冥日月暈蝕暴發與精神俱漬者一身四體皆不我有是謂風癇之至也所謂化風化其所受之風不待久傳迅變凡該五臟蘊熱三焦作壅速與流利熱卽風生壅卽風長關竅不通其風何能自散若言化之卽順助之其榮衛經絡順得流行若也便與截風定搐爲已成癇其風不散若更攻擊卽衝任百脈𨿽不發作畢竟隱伏久而再發無能去根此方得名化風不復加進矣比金丹方人參白茯苓遠志﹝去心﹞山藥辰砂天麻﹝各一分﹞石菖蒲川芎甘艸﹝炙各一分﹞天南星﹝炮二兩生薑汁制﹞麝﹝一﹞上爲細末煉蜜爲丸皂子大每服一粒煎金銀薄荷湯化下議曰風行於四時和順於內外長養萬物能生能敗法令至周惟風之徳夫人一身亦同天地順則和逆則害所發之風由其虛而作應其熱而生有其痰與熱而發其驚關竅不通气脈流注遂有傳變於身爲害當用逐之何向童稚幼雛嫩嬌危脆百病總歸於可豈可取次疏怠凡治風有法度不可極力施功若停待卽須臾而更倉皇卽拙謬而失深意審詳隨其逆順以療之襲逐在後預追不及聽載在前猶化不盡者正謂庸工醫之陋也善治驚癇也化其痰和其气鎭心神安魂魄通關竅順經絡使其榮衛常順流行調其臟腑長和充實邪自和生風從何入𨿽有些小自然而散此癇由驚爲疾豈可見畱常令血脈充肌膚壯頭目淸精神備飲食卽睡臥穩寒暑知時臟腑常固其經絡自和榮衛自順比金之名決定不壞斯乃順調善攝而已

﹝卷之十五癇疾癥候﹞奪魂散

治定癇良方奪魂散白僵蠶﹝去絲炒令黃色半兩﹞蛇含石﹝燒紅用米酣淬七八次碾碎﹞白附子﹝炮各一分﹞生銀生金牛黃﹝如無以膽制倍加用之﹞鳥梢蛇頭﹝七八寸許酒炙﹞白茯苓天麻﹝各二兩﹞天南星﹝秤末一分生薑汁浸一宿用﹞半夏末﹝二兩生薑汁浸一宿各焙﹞赤腳蜈蚣﹝一條酒浸炙令焦﹞犀角﹝鎊二兩﹞腦子麝上爲末蒸棗肉爲丸如○大每服十丸至十五丸二十丸煎金銀薄荷湯下朱砂爲衣議曰癇之爲疾又是一種癥候若言驚風所傳古人有謂食風驚三癇若言不於驚風所傳古云驚風三發便爲癇且癇爲疾痰熱壅盛傳入經絡塞於心肺是致關竅不通故作癇疾發作有如驚風天弔或因驚而生痰多或因熱而作風盛大小便不利上下气不通心神悶亂若因而復生生而復死沈沈默默無由蘇省忽爾气透關竅漸得開通魂魄稍得安定向後心被觸腦气不宣利發作如前是知癇之爲疾乃由虛痰冷涎頑結子胸臆驚風並聚於關鬲常無精神心致不寧卽存恍惚療理不專藥服不收必自致害何足怪者耶奪魂散方經效祕傳修合如法活神驗豈非至寶之謂也

﹝卷之十六﹞議十種熱癥候

醫云熱有十種驚熱疳熱風熱潮熱傷寒熱瘧熱積熱丹熱瘡疹熱餘毒熱議曰有驚熱卽有風熱此言驚風熱又有風卻熱乃感風成病類同傷寒熱又傷寒熱類同瘡疹熱又瘡疹麻豆之後有餘毒作熱其傷寒後亦有餘毒作熱議積熱有同痞熱發來潮作又似瘧熱綜曰潮熱蓋發作有期議丹熱疳熱各自體之不類諸癥今將得效所治諸熱良方有四主治分諸熱癥悉有功效非特觸類而分之乃是所療治其根本而已無不應驗更不兼他藥只此四方克效萬不失一載列在下請宜審察投藥隨病瘳愈神莫能冠僕盡心討論以其簡要不憚煩勞去此就彼檢閱再三猶若良將用兵奇正敵冠難有凶惡必不能逃竄其病候或有同異其癥候無過於折類爲定必不疏遠綜錯矣�自時退熱之理祕不可傳道由心悟得之可謂醇乎醇善之善者耶議類癥諸熱議血熱卽徧體生瘡痍疥瘙癢及重發作丹毒龍帶之屬議骨熱卽外冷內熱其病骨蒸候議實熱卽气脈壯實五臟六腑气充大便硬少或閉不通議虛熱三焦不順五臟不和欲作疳候啼哭煩躁夜出虛汗或瀉痢後有熱議三焦熱卽上鬲虛煩作渴頰赤驚悸夜後啼哭睡中譫語議五心熱虛煩多驚小便赤澀睡不安穩气粗或作螈議肝經熱眼目赤腫疼痛眵淚羞明或筋脈拘急有夾風痰議肺經熱鼻塞生瘡不聞香臭或餘毒不散議胎熱兒在胎中受母飲食榮衛不順有餘毒之熱發作眾疾或從降生之後常作熱癥議傷寒後餘毒熱𨿽曾解表餘熱傳脈或入經絡久而不散議瘡疹餘毒熱其兒所患瘡疹不甚快速有餘熱畱滯在百脈之間議項上生核作熱軟大微紅者名驚气核小三五連連長短相類雜者乃餘毒熱亦名驚初生乳幼者有患之議三焦蘊毒熱上攻咽喉之外名作腮熱气血凝滯經終不行熱毒攻注故生癰癤議麻豆作熱類似疹候麻子乃腑受病屬陽故易調理𨿽不服藥亦能自愈只恐喫毒冒風爲之逆也議溫气熱卽是時气溫熱相襲而成小兒又令有時气之溫未經患瘡疹者卽重蒸大小相傳皆作是疾議小腸熱心經不利小便淋澀或筒管內疼痛議胃熱作气口臭或發嘔逆不思飲食亦由胃家虛熱得之議脾熱口若昏因喜睡因喫食毒物積聚在脾不化腳稍冰冷議邪熱肺經感受寒邪陰陽二气不正痰涎咳嗽議寒熱謂先寒後熱其狀如�乃虛中有積凡兒患痞癖瘕皆作寒熱潮發議傷風熱鼻聲重頭痛腳熱類如傷寒候議傷暑熱煩躁引領頭目昏重時正盛暑或曾感冒議榮衛卽血熱也議衛熱卽气熱榮衛不順卽气血不相參虛之致也議筋熱咬指甲見血議腎熱病作崩砂黑齒爛齦以至走馬疳極候議煩熱卽啼之不已議躁熱卽哭之不已皆由三焦不順心中積熱虛煩躁悶議變蒸熱只在五百七十四日之內三十二日一變六十四日一蒸在其數發作者應也議大腸熱乃是肺家有熱在裏流入大腸祕結不通議癮疹熱乃是肺經有風在表肺主皮毛故生癮疹風議痰熱因感風生痰在上鬲久不化作熱或在逆惡心議驚气熱良由小兒受驚其驚气不散畱在上鬲無得自化故作熱毒攻在頤項之間議肚熱卽是積熱癥若加腳冷當與下之議客忤熱初生之兒親戚外來兒觸其邪以亂其正故作熱議癇熱驚風不散聚在經絡或入臟腑其候常發不省人事議螈熱亦驚之所受入經未傳散略作搐掣以上諸癥受病治法分類於後

﹝卷之十六﹞分十種熱癥附諸熱類

驚熱

癇熱驚气熱螈熱客忤熱五心熱傷寒熱傷風熱傷暑熱夾驚熱夾食熱

疳熱

虛熱煩躁熱筋熱骨熱腎熱以上並宜與服蔥根脫甲散

風熱

痰熱變蒸熱肝熱大腸熱癮疹熱並宜加麥門冬子去心煎

丹熱

實熱血熱三焦熱小腸熱龍帶熱並宜加大黃及燈心煎

瘡疹熱

麻子熱溫气熱已出癥熱未出癥熱並宜加紫艸茸川當歸同煎

餘毒熱

胎熱肺熱傷寒後餘毒熱瘡疹後餘毒熱並宜加薄荷煎項上坐核作熱作腮熱癰癤以上宜服大連翹飲子﹝隨癥加前件湯便同前﹞

潮熱

榮熱衛熱瘴气兩日一發三日一發

積熱

脾熱胃熱痞癖熱肚熱

熱

邪熱寒熱脾鬼﹝夜發﹞單瘧﹝熱﹞以下宜服梨漿飲子

八種虛痢作熱

吐熱瀉熱霍亂吐瀉熱以上並宜服正气丸調胃散用調助胃气不可以涼藥退熱胃气和其熱自然而散愈虛中積熱腹痛積熱虫痛積熱以上並推下積

﹝卷之十六分十種熱癥附諸熱類﹞脫甲散﹝亦名蔥根煎散﹞

調理嬰孩小兒傷寒體熱頭目昏沈不思飲食夾驚夾食寒熱大小便閉澀或赤或白煩躁作渴冷汗妄流夾積傷滯膈滿脹急靑黃體瘦日夜大熱及療傷風傷暑驚癇客忤筋骨腎臟疳气等熱並宜服之脫甲散良方柴胡﹝三兩去蘆﹞川當歸﹝淨洗二兩﹞龍膽艸﹝三兩去蘆﹞白茯苓﹝二兩半﹞人參﹝二兩﹞知母﹝三兩﹞甘艸﹝炙四兩﹞川芎﹝二兩﹞麻黃﹝二兩去節又根一兩仲﹞上件爲細末每服一大兩水小小盞入小蔥白連須一寸同煎至半溫服不拘時候議曰此方散熱扶表救裏表虛令汗不妄行裏熱令气不閉結外卽徧關內卽開渠通關流行經絡不壅臟腑然其知母當歸順正陰陽人參甘艸和益腸胃柴胡川芎敵去寒邪茯苓龍膽止汗生津麻黃去節畱根功全表裏蔥白連須出汗效正盈虧熱在表裏之間施無不可積傳癇之候用立見切蔥根至良號曰脫甲奇妙述難盡議書載易詳但專誠用之對癥功效率無見誚者耶

﹝卷之十六分十種熱癥附諸熱類﹞大連翹飲﹝治癥在前﹞

連翹瞿麥穗滑石車前子牛蒡子﹝炒﹞紅芍藥﹝各一兩﹞山梔木通川當歸防風﹝各半兩﹞黃芩﹝去心一兩半﹞柴胡﹝去蘆﹞甘艸﹝炙各二兩﹞荊芥穗﹝一兩半﹞蟬蛻﹝去大腳一兩﹞上件一十五味咀每服一大兩水小小盞湯使在前議曰此方解利心經邪熱心與小腸受盛小腸乃水竇常宜通利壅則結滑則脫熱則澀盛則淋平涼心經三焦自順不待疾作而解癥成而療者疏怠有之矣一十五味加湯使在前才覺蘊熱客熱寒邪風邪胃入肺經心將受之心不受觸傳於小腸或閉或澀或赤或白淋瀝不通榮衛不順壅之作疾其發多端以至鬲熱眼目膻赤唇口白瘡津液不生涕唾稠盛𨿽在表裏俱得其宜驚風悉能散化痰熱亦自消除連翹之功不虛設爾

﹝卷之十六分十種熱癥附諸熱類﹞梨漿飲﹝治癥在前﹞

靑篙﹝取花頭用童子小便浸一二次日幹爲度﹞柴胡﹝去蘆﹞人參黃芩﹝去心﹞前胡秦艽﹝去土﹞甘艸﹝炙﹞上木分咀每服一歲兒半兩兩歲一兩匕水小小盞入生藕生梨﹝梨條亦得﹞薄荷二葉生地黃一寸同煎至半去滓通口空心食前服兩滓並煎作一服議曰此方治脾積寒熱其狀如瘧乃由脾气陰陽相勝故也其寒在先陰勝於陽其熱在後陽勝陰陰陽循之經絡傳歸於本根據前復作不越三日而止重則頭痛嘔逆久則二三歲不歇左脇有塊小者如桃李大者似壞堞治法下去癥積痞塊自消然寒熱亦未能自解宜先與服梨漿飲連滓並三服定去寒熱了方可下積問之藥性寒涼何以禦之答曰所謂先寒後熱猶陰陽勝伏遁相更變陰積陽虧逆之致反故寒極熱生熱極陰作反汗自汗表有少解气聚復作气虛愈重所服梨漿飲以毒攻毒藥用靑蒿以寒禦寒其熱不有寒必無加自然藥與衛陰與陽合寒熱再潮未之有也和梨漿之功妙哉絕倫稍能知用無不得安若患三載不過兩服曾經十年只以此方妙用至純使人欽嘆而已

﹝卷之十六分十種熱癥附諸熱類﹞正气調胃散

治嬰孩小兒八種虛痢作熱或吐或瀉發熱霍亂上下气不復常心虛煩悶木作熱並不可加用寒涼之藥宜與服此方正气調胃散兼生熟飲子如不納食宜服參气紫蘇飲子正气調胃散良方濃朴﹝一兩生薑和皮二兩搗壓在缽中一二宿常番轉取二日幹慢火炒﹞半夏﹝一兩洗去浸七次﹞白扁豆﹝炒﹞藿香葉陳皮﹝各一兩﹞甘艸﹝炙﹞薏苡仁﹝炒各半兩﹞白茯苓白術上爲末每服一錢匕水小小盞生薑二小片棗子同煎議曰吐瀉作熱由其陰陽不順邪正相干臟腑不和上吐下瀉又有只吐而熱者又只瀉而熱者皆是運動眞气上下不升降又吐瀉俱作曰霍亂其兒陰陽二气不正臟腑愈虛且吐且瀉加之盛也不爾風生作疾候變卽慢脾風病家不知其理醫工罔究其詳古人不述其微致後學必招利害今知吐瀉疳痢熱自裏虛發作豈可解利其表若也攻裏由虛生虛循此調理可得其宜大小一同輕重盡善至理之言明智可鑑

﹝卷之十六﹞議吐瀉詳癥六法所治

議曰脾不和卽胃不生榮不足卽气不正胃乃脾家之本榮乃衛室之根根本堅固百虛不作表裏充實諸邪不入治法服藥有六合分水谷卽與五苓散服合退暑气卽與香薷散服之合均陰陽卽與旣濟丹服之合溫脾胃气調順三焦去濕卽與理中丸服之合平正五臟气散虛溫中卽與正气調胃散服之合溫中脘醒脾和胃去虛助气開胃進食卽與分气紫蘇飲服之以上六癥用藥皆和調順臟腑且髒旣溫亦和旣正且順熱之一木自然�散此示癥候萬一不可直便用寒涼藥退熱若將熱藥止吐與瀉攻發陰陽二气差錯致作風生逐急醫風又投涼藥取次施爲皆爲乖繆由是吐瀉之熱不可用以寒涼或致反誤利害應時矣

﹝卷之十六﹞議潮熱有五

一因傷寒之後餘毒不解成潮熱宜服脫甲散兼小柴胡湯二因痞气有塊陰陽不均成潮熱先服梨漿飲次三稜煎丸三因積食傷冷滯脾胃不和成潮熱先服脫甲次拓气下之後調胃四因陰陽不和臟腑虛怯成潮熱或胃暑濕脾瘧成潮熱單服煨姜散五因瘡疹後餘毒不解成潮熱宜服大連翹飲子更與助胃气議曰潮熱謂熱來之有期或百一發或兩日一發或三日一發不越三日先寒後熱正定來者易治亂日者難理疾起脾胃卽是瘧候同出而異名只有單熱潮發之作疳長作勞若癥積傷冷積滯痞气皆腳冷渾身熱若有虫積其肚亦熱如火凡兒有患腳冷肚熱者便與下之須量熱輕重分數而利有虫多者取之少則安之取虫宜在於春旺冬實之時其或兒壯虫盛不拘此說

﹝卷之十六﹞議痢熱

凡小兒患痢之時未熱久則气虛其臟腑虛極作熱此屬惡候才見痢候作熱此兒臟腑虛弱同於虛熱主治其或三焦熱引飲不歇四肢浮腫者理宜溫補臟腑散除濕气喘則難治凡痢熱疳熱吐瀉熱並不可發散退熱不任寒涼藥但理其病源調其臟腑和其榮衛主其胃气令進飲食次與痢藥服之參酌赤白多少膿血相雜裏急後重用行血濃腸胃和中脘溫臟腑其熱自然退愈凡兒患痢不問輕重悉禁葷腥冷熱炙爆腌藏應毒之物若恣口腹愈而復作若也求安須用戒絕之矣議曰幼幼患痢悉由積毒而受虛熱而發三焦不和五臟蘊伏冷熱相攻陰陽反逆是以作疾腸胃言正患之時不熱稍愈其體溫壯眾莫能知此等皆由勞其形役其气食其毒觸其髒餘毒不化所以作熱隱伏於百脈經絡之間與由歸本若更逐抑何得而安所用正气謂胃智者默而惟然疳痢之熱安自內和若和則上下气相承表裏相順使飲食以自然而然行坐以快樂而樂是謂和矣其或感眉垂首桎腹操臍撼體拘攣焦唇煩躁皆由不和也所欲和者食飼粳粟藥餌參苓蔥湯滌臥避風濕仍常以肛調胃散與服𨿽疾無加惟熱必愈能禁能戒且安且樂而已

﹝卷之十六﹞議積癥

應諸家方書並不言盡者蓋所患只因五臟受病從陰成積其脾主食由食生冷果子甘甜熱毒亦在中脘不化久而成疾故名曰積積之爲患有輕有重其類多端病候不一豈可槪舉凡小兒有積熱無不肚熱腳冷要知輕重但約肚熱爲之分數其肚有及七分脹五分熱亦有三五分脹七八分熱者盛則兩脇膨脹緊滿旣有此癥須審其候方可服藥庶不致誤矣議曰固積病久傳作腫脹小兒腫脹之病下項諸癥皆由積毒患不治而漸變作癥候隨其輕重所以不同應小兒食肉太早無不有積因積不化無不成疳飽飫過度無不气脹由脹受濕無不發腫頭面腳手虛浮者濕在於脾理脾去濕隨手退愈若腹肚脹腫光膨盍急至於作喘所謂乘虛入腹與疾難不可容易轉動臟腑須究榮衛虛實若虛及分數先宜調中理其固實方可疏利若理不能充實則壞癥虛敗豈可轉動不惟無益恐涉深害

﹝卷之十七﹞總論腫脹

腫脹二癥此由虛中有積久患失治漸傳作癥候傳化多端隨虛實按輕重察盛衰審表裏主治先固其本後正其標得無恙矣

腫

受濕腫﹝腳手面目虛浮﹞食毒瓦斯腫﹝腹肚腎蠱脹急﹞傷寒虛气入腹腫瀉痢虛气入腹腫气虛腫血虛腫榮衛俱虛腫

脹

疳气脹疳極脹疳積脹气積脹痞气脹癖气脹癥積脹鎖肚脹急上鬲脹中脘脹食傷膨脹蛔虫脹脾气脹冷積脹虛積脹以上腫脹虛積並當下之用藥各有法度

﹝卷之十七﹞議腫

受濕腫傷寒虛气入腹食毒瓦斯腫瀉痢虛气入腹議曰此四種所患病不相同皆由虛盛而得之受濕謂脾胃受濕冷久不克化气浮四肢頭面皆腫食毒瓦斯由脾胃傷之冷積毒瓦斯停畱胃脘致虛入腹作種傷寒由下之大早乘虛入腹作腫瀉痢之久脾气亦虛是以致腫以上宜平調胃气補髒充實方可去腫先服四味理中丸減半漧薑加白術桑白皮同煎傷寒虛腫加枳實作喘加淡豆瀉痢虛腫服正气調胃胃气旣壯以救生丹利之其腫卽退再調補臟腑用觀音散良益固平復矣气虛腫﹝亦名气蠱﹞血虛腫﹝亦名血蠱﹞榮衛俱虛腫﹝亦名气血蠱﹞議曰小兒所患腫脹一門最爲要急前人少有究竟然腫脹已作皆由榮衛不順臟腑怯弱壅滯流注百脈表裏俱虛邪正相亂所以致受四大浮盛腹肚膨滿多由食毒得之飲食得之癥傷得之饑飽得積久不化諸虛所入故成斯病病由虛得或則妄亂通下因虛致虛根不能去疾加已盛是謂壞證危候者怯而爲辭庸者暴以攻擊二醫不同誠屬難治原夫智者商之謂商量斟酌輕重良者審之𨿽曰良工由宜審其可否之意疑者塌之疑其病盛不可利只宜與塌其气明者起之明其虛實已定良方起活謹遵其理始可調治藥用至眞對癥克效卽無恙矣以上先與服榮衛飲子次服分气飲子

﹝卷之十七議腫﹞榮衛飲子

調補嬰孩气血俱虛榮衛不順四肢頭面手足俱浮睡以至喘急者並宜服榮衛飲子良方川當歸熟漧地黃﹝淨洗﹞人參白茯苓川芎白術甘艸﹝炙﹞白芍藥枳殼﹝研﹐別制﹞黃﹝蜜炙﹞陳皮上等分咀每服二錢匕水小盞煎至半去滓通口不拘時候議曰榮者血溫流行於脈衛者气順調和於絡是故榮行脈中衛行脈外陰陽相安循環無正自幼不離呼吸無少滯礙其脈方調其气乃順呼吸之間脈不應息气有違滯流注經絡隱伏臟腑虛熱則發癰疽背部實熱則患瘡痍疥況其榮與衛陰及陽偏枯有作易感寒邪亦易致虛百病皆由玆始此方最良𨿽兒幼小並可與脈以肚其根血榮气衛順且和矣腑寒髒虛溫且壯矣盈虧自然而平法弱自然而正陰陽調均气脈充實乃曰妙工

﹝卷之十七議腫﹞分气飲子

調理小兒腫脹作喘气短促急坐臥不任四體浮腫飲食嘔逆神困喜睡宜服分气飲子良方五味子桔梗白茯苓甘艸﹝炙﹞陳橘皮桑白皮艸果﹝去殼﹞大腹皮白術枳殼﹝去穣切炒﹞川當歸紫蘇蘇子半夏曲上等分咀每服二大錢匕水小盞生薑二小片棗子半个煎至半去滓通口不拘時候兼八味理中丸煎服以上宜用救生丹通利議曰淸濁無混邪正不幹上焦得之淸涼下部受之溫暖气滯則少升降血虛則多流注𨿽是乳子呼吸一息其脈有至徐徐應指不違其數者亦同大人流行但隨小大受之短淺而已若也畱滯其脈遲數大過不及者有作善主療治郁則分之逆則順之停則利之滯則降之調理之法先宜以順其气大抵嬰孩气順卽易治脈壯亦易理證候梢傳郁逆停滯當以先明不待傳入而後究竟此方分气預宜進益與分水谷之分者不同爲用明者察之致迂曲

﹝卷之十七議腫﹞大效神功救生丹

治小兒气虛喘息四肢浮腫腹肚脹急衝滿脇肋乍熱乍寒或瀉或祕皆由久停虛積榮衛不順宜用推去其惡毒之气神功救生丹良方雄黃﹝令研﹞朱砂﹝各一分令研﹞巴豆﹝二十一粒去殼﹞漧薑﹝二錢﹞上用水醋一盞以巴姜就煮令幹去姜不用將巴出油和推朱研勻雪糕搜丸如麻子大每一歲三丸並用酒浸赤爲藥以少許送下議曰夫幼幼受疾其來發端無過驚風痰熱疳積吐利而已前賢眾多述論癥候編者方藥究竟推詳各有確實奧見其有無辜疳積異作癥候著千篇集或有罕見其癥未詳其理者盡世難測難知如龜胸決肋猢猻禁是也又復有壞癥惡候自服諸家丸散輕重桐投愈之不得全功疾之加爲他害提脾風之類是也悠悠旣久方法何宜學醫之士遇此等病未嘗告辭而屈若能此附觸類調理𨿽則未效猶尙庶幾多是肆臆勉彊而爲稍或得失利害甚重今議救生丹方載譚氏所療無辜積議效驗至良晚進後生聞而知之且驚且喜蓋渠未嘗知用若也參究而又意到卽參功以副全功然後乃謂神乎微乎其妙至理醫工於此等癥候須當至誠施設活幼起孩十舉十全百發百中矣

﹝卷之十七﹞議脹

疳气脹疳極脹疳積脹气積脹議曰小兒患疳癥候皆由虛所傳積乃爲母積旣已作虛气傳授逐成疳疾其名數種皆漸所致不可更與通利尢加重候卽宜和益消疳調气若尙有虛積便白後重當兼塌气以去之先與服神功保童丸以至泄气爲快旣泄虛气卽散﹝放臭屁是也﹞不傷其气功效至良應患疳積便利無度大有功

﹝卷之十七議脹﹞褐丸子

治小兒陰陽不和臟腑怯弱乳食不消心腹脹滿嘔逆气急或腸鳴泄瀉頻並腹中冷痛食癥乳癖痞結積聚腸胃或祕或利頭面腫滿不思乳食乃療五種疳气八種痢疾饑肉消瘦气粗腹大神色昏憒情意不樂常服散冷熱气調和臟腑去疳積止瀉痢進乳食生饑肉悅顏色功效非常不能縷述褐丸子良方蘿卜子﹝二兩微炒﹞陳皮靑皮﹝去白各一兩﹞黑牽牛﹝一兩半半生半炒爆尢佳﹞京三稜﹝炮一兩﹞蓬莪術﹝包兩﹞胡椒﹝半兩﹞木香﹝三分﹞又一方加胡黃連半兩苦楝半兩蘿卜子只使一兩上爲細末麵糊爲丸麻子大每服三五十丸煎蘿卜湯下議曰癥候不明醫之過也丸散不良士之繆也去醫裁藥審證察候猶若權衡以究標本醫藥純全之道凡調理小兒雜病須究疳證積候乃五臟所傳及至變作他患殊失源流迷而不反所以作疾此方最善寬腸下气散結去郁其疳與積已作米作順傳逆傳並皆宜服功蓋常方大濃腸胃充實臟腑按癥所療無不克效京輦之下作疳藥貨賣名聞四方活幼多數今不隱藏故述詳悉請敬用之痞气脹癖气脹癥積脹議曰痞癖之气同根異名作疾有塊皆在左脇男女亦同然痞者陽癥癖者陰癥緣小兒脾胃不和陰陽二气交錯冷熱相制皆由積之所致故先寒後熱一如其虛汗出則息若先下卻其積則熱往往不去及增加重而又作腫虛滿頭面凡兒有是疾醫者不可輕易投砒治之其砒有大毒衝胃三焦作渴引飲水停在脾脾屬四肢亦作浮腫重則致喘煩躁虛悶倦怠不安砒之爲藥豈可妄投宜先與服黎漿飲加湯使如法取令寒熱退三五日了卻與三稜丸磨化積毒以利爲度去其根本若未通更服

﹝卷之十七議脹﹞三稜煎丸

治嬰孩小兒食傷生冷粘膩熱毒等物脾胃積滯久不克化令兒肚熱腳冷痞癖寒熱及療瘕中脘不和膨脹上膈气壅心腹不得宣通所以作疾此藥溫良但是諸積滯食不化並宜與服三稜煎丸方京三稜蓬莪術﹝並炮各半兩﹞羌花﹝一分﹞鱉甲﹝去裙米醋炙令焦半兩﹞淡豆豉﹝二兩重﹞巴豆﹝二十一粒去殼﹞川當歸﹝半兩﹞杏仁﹝去皮尖一分令炒赤﹞上前六味一處以米醋一碗煮令幹仍就炒起更細截焙爲末次入當歸末又入杏仁巴淡豆和勻水煮麵糊爲丸麻子大每服二十丸生薑湯下大小加減服之議曰此方亦名消痞丸又名化積丸其藥破气行血和脾開胃應痞癖瘕諸積气滯並皆療之噫調理嬰孩之法預究脾胃之源脾胃者乃飲食之臟腑也古云人無根株飲食爲命然飲食之物有所宜則穀气消血脈勻則肌膚壯精神爽有所不利則腸胃虛肢體瘦面目黃疾病作是以藥固臟腑其胃气和卽谷食自然畱之其脾胃壯卽谷食自然磨之若飲食遲化卽气弱飲食不化卽气虛小兒服此初安臟腑次益肌膚三焦旣順百脈俱調效驗至良醫痞第一

﹝卷之十七議脹﹞鎖肚脹急

議曰此一癥候兒在胞胎中無恙只由初生七日內有患觸受而成急如水火其作延久漸見加重以至肚上靑筋撮口不乳其候甚速得名脹急其兒感亂者速便下藥以通爲度方通便安功效至聖無可疑者兒已獲安吻乳如法漸次气肚肉重歡悅可愛宜服眞珠天麻丸﹝方在前急驚證內﹞

﹝卷之十七議脹﹞附初生鎖肚撮口施藥法說

夫人才生下男女忽有一癥男在三五七女卽二四六日奇偶之有數陰陽之顯道者遂感客忤邪干令兒肚緊靑筋禁口不乳此由客情外來致襲其邪陰陽不順胃觸其正﹝初生男女气脈未定精神未全不經邪气所以古人禁客一臘遠其此禍﹞邪謂淫欲交適殺气侵臨﹝應非禮不正之屬總皆邪屬﹞上古醫家著述繁雜難窮至要世俗𨿽有蓋文理無灸法﹝血气方生豈固經絡若以艾炷卽爲虛設﹞旣受此厄越日移時母泣父啼痛心待斃咸謂傷嗟誰可與活僕參執幼科傳授四世HT緣回祿之難淬遜三紀一日扣遇髙明深詰其妙方藥祕傳屢用獲處嗚呼天地生萬物惟人尊貴人能稽仰於天地之間且天地豈特害於人自是事在遇不遇之如此稍有感傷悔怨執滯於人情者多矣僕輒行小惠普濟初生躬對神聰選材修合其或髙下民戶生兒有被此難無問輕重不拘早晚施與良餌決定保全頓然蘇活豈小補哉上膈脹中浣脹食傷膨脹議曰膈與浣上下相承膨與脹輕重自別脘受疾久則痞悶膈作病停則鬱結是和膈隱胸堂脘臨膈者猶隔也有如隔礙脘者猶管也通卽流利二位皆由食傷宿冷眠臥過時停滯气不順於三焦怯弱脈虛傳於五臟所謂脾不磨食不化胃不開食無益所以膨脹若於膨脹之時不與消利遂致虛滿又於虛滿不爲疏補其气卽攻中脘又於中浣不化卽冒上膈旣在上膈爲疾必作形癥傳卽爲重醫莫容易取愈食傷膨張宜服三稜煎丸中脘痞脹宜服王氏塌气丸上膈郁脹宜服大茱連丸

﹝卷之十七議脹﹞大茱連圓

治小兒飲食過度膨脹胸膈上下气不宣通郁滯迷悶情思少樂大則作喘彊食不化作渴煩躁坐臥不任肢體倦怠腹脇疼痛宜服大茱萸丸良方蓬莪術京三稜﹝各一分醋煮﹞漧薑﹝炮﹞靑皮陳皮﹝並去白﹞木香丁香﹝各二兩﹞巴豆﹝二十一粒去殼心膜出油﹞緣小細茱萸﹝二錢﹞上爲末醋糊爲丸麻子大每服七丸至十丸大者加服生薑棗子湯下議曰痞鬱結注所因脾胃飲食生冷粘膩積气不化滯在胸膈乃總名上曰三焦下曰三浣上下相貫來去相侵虛處所受弱處所發致疾乃因久不克化溫中消疳磨積能止吐瀉進美飲食藥有神功尢宜察癥

﹝卷之十七﹞蛔虫脹

議曰此癥候作與脾气冷積虛積大抵相似然小兒腹肚緊脹天明吐津沫要羹肉喫方少安乃蛔虫候脾气多噎逆飲食不下虛中有積腹緊弔痛冷積脹緊膨滿心腹不仕坐臥兩脇心鬲上下攻刺疼痛內虫痛脹先與下虫丸殺虫其虫困次與水晶丸推下余癥各與調胃藥服卻推下積宜服小兒沈香煎丸

﹝卷之十七蛔虫脹﹞小沈香煎丸

乳香沈香﹝各一錢﹞肉豆蔻﹝一个煨﹞杏仁﹝一兩炒﹞百艸霜﹝一分﹞木香丁香﹝各一兩﹞巴豆﹝十四粒出油如霜﹞上爲末煮酒封頭蠟和爲丸如綠豆大每服三五丸淡生薑湯迸下應患肚痛不止服之功效常服以通爲度議曰此方乃感應丸加沈乳二藥是也療小兒虛中積癥癥積疳疾冷積食積脾气乳積腸胃久虛臟腑中脘不和痞气鬱結或瀉或痢或嘔或噦腹肚疼痛兒體虛羸不堪動轉者並與服之其方此眞珠丸等取積大不同耳只恐服此未能能通利若也通利誠爲之幸乃曾遂虛存實和脾生胃之藥功無加諸

﹝卷之十七蛔虫脹﹞下虫丸

治小兒多蛔虫﹝亦名食虫﹞苗虫﹝亦名疳虫﹞胃虫﹝亦名血虫﹞並宜服下虫丸方鶴虱﹝炒一兩﹞光粉﹝炒二兩﹞膩粉﹝二大兩﹞使君子﹝一百个炒﹞檳榔﹝一分生﹞龍牙根﹝一錢﹞貫眾﹝子卯酉日采取者方驗綠色者佳二兩﹞龍膽根﹝二錢﹞苦楝根皮﹝酒炎二錢﹞上爲細末水煮麵爲丸如麻子大每服三五十丸空心食前甘艸湯下或以楮肉淸汁羹與服尢妙議曰小兒疳積虫積皆由食肉大早脾胃本弱受之不磨癥傷不化何況更加肥膩冷硬之物腸胃虛怯肉積生虫只有�種蛔苗胃也蛔多令兒喜食滋味內脯之物腹肚緊脹心胸膨滿苗多令兒淸瘦神困肚脹靑筋疳气漸盛腸鳴瀉臭食卽嘔噦胃多令兒喜食酒肉食不生饑常作困遁嗔脹脇肋煩躁迷悶眠不安席並宜服此眞虫自化盛用利下仍須調胃和气助之

﹝卷之十八﹞小兒傷寒

小兒傷寒癥候止議三種乃爲正要有正受夾驚夾食前述傷寒並用脫甲散其病旣分三種須當究論輕重鼻塞小便赤咳嗽關竅不通壯熱面紅頭疼體重渾身手足俱熱凡治小兒正受傷寒及感寒邪傷風諸癥宜服人參羌活散小便赤色或心神不寧病在表裏之間或再復發宜與小柴胡湯一二服凡治小兒夾驚傷寒神困昏悸頭疼气粗宜服王氏杜薄荷及消風散凡小兒夾食傷寒卽先與微利次與脫甲散或人參羌活散下之紫霜丸爲上取微利爲度大抵小兒傷寒不可重表亦不重下亦不可並行表下之理今兒虛乏困重卽成壞癥難療議曰凡小兒傷寒𨿽無多事須是認癥分明應傷寒傷風只可表惟有夾食宜用下之凡夾食傷寒冷似有積癥相類但此等傷寒自是不同不可不問知其端的然後次第進藥仍丁寧病家令避風濕與忌生冷勿令彊力無恣飽食恐勞胃气其病再復旦醫家調理卽須審度無有是瘡疹盛時及左右鄰捨有無所患之者若或有之亦不妨事但表解藥與服不可妄投驚藥余無恙矣惟有壞癥蓋由前人用藥不當撥亂陰陽故致爲壞或因觸受風邪故致爲壞或因彊力食毒故致爲壞或用冷溫傷經絡故致於爲壞壞則難極治醫學宜乎疚心而已凡小兒傷寒候惟有咳嗽一癥不爲容易若有此癥宜服人參枳實湯克效萬一勿可攻擊善醫者察之爲良

﹝卷之十八小兒傷寒﹞大效人參枳實湯

治嬰孩小兒傷寒復气不和順喘急咳嗽胸膈郁塞日夜煩悶神困力乏不思飲食仍療虛痰煩滿頭目昏暈但是傷風感冷咳嗽並宜服之枳實﹝四个米泔浸去穣切麩炒﹞桑白皮半夏﹝湯洗七八次切仍以參汁浸﹞甘艸﹝炙﹞苓款冬花五味子阿膠﹝麩炒﹞細辛﹝各半兩去﹞人參﹝一分﹞麻黃﹝去節﹞苦梗﹝各上咀每服一小撮水小盞生薑三片棗半个烏梅少許同煎至半去滓通口服二滓並煎議曰小兒傷寒作熱頭痛等癥或已發散退熱或已化痰定喘或已安神定志或已開胃進食兒孩平復父母忘憂喜之甚善尙有一癥日夜咳嗽多方不愈良由元受邪气入肺葉內無能得出不堪吐利何由而安凡兒傷寒後及感風咳嗽不愈者宜服此方湯使煎煎如法碗盛盞蓋將口就吸徐徐服之不過三五次瘳痊此方瀉肺補气寬膈化痰滋潤五臟和益三焦不惟理嗽調中更善

﹝卷之十八小兒傷寒﹞小兒驚熱風痰

議曰此名四癥已述前篇兼載八候續之今復舉驚熱或並風痰未發陰陽二癇之前醫者卽先與化痰禦風退熱利驚如此遂病推究不惟繁難乃無法所治是故艱於療理若已向病於癥何憑凡此回癥相隨不可攻其一也利其驚則風縱退其熱則痰壅久尋玆理未究盡善忽一日省悟錢氏方宣風散正爲此等兒孩病設有痰卽壅有熱卽閉有風卽隘有驚卽悶昏昏沈沈輕藥不能散重劑恐傷害但與服疏風散﹝較之宣風只欠一味﹞一服之間風痰驚熱悉皆消去神情慶悅四體和安觀其此藥似有野狼虎困之卽和順惟痰利驚散風解熱只與一服不移其時可見功效嘗見醫工調治此等癥候多是疑惑進退怯懼若過其時延其日則候傳變驚目驚作風自風生痰自痰壅熱自熱聚或急或慢八候相從反復傳變遁互發越之時不可得而進此藥然疏風所療四癥相待如賊方會極力一衝盡便散敗不致作害及其聚而自散者流入諸經或絡或經或脈故作搐搦引掣等候矣

﹝卷之十八小兒傷寒﹞大效疏風散

治嬰孩小兒驚熱風痰四證結聚於胸臆之間令兒昏困沈重關竅不通諸脈气閉所以默默欲食不食欲起不起倦伏不知其癥候者但不經吐利宜與服之立見蘇省大效疏風散良方錦紋大黃﹝緊實者三兩重﹞雞心檳榔﹝二重﹞舊陳橘皮﹝去白二兩﹞朴硝﹝一兩﹞黑牽牛﹝一分半熟﹞上五味爲末每二歲兒服半兩匕三歲一兩匕先用生蜜調就次煎薄荷湯點與服不拘時候議曰風痰在上卽吐在下卽瀉﹝諸鬲上下也﹞一服之間決定安樂未可便投他藥恐相致誤常人只和用腦子麝香參苓術附﹝香附子﹞無擔負之藥似此四癥如何和順調理

﹝卷之十八﹞疳疾癥候方議

議曰五疳八痢本經所載詳明然究竟疳在五臟五病故有五名及其順逆相傳變動臟腑則病不循癥候而作者豈可以五疳爲數八痢爲拘疳者始自於疳痢者起自於痢疳以飲食不節過傷脾胃痢卽脾胃虛弱而受積毒治疳之藥理脾胃溫中補气消疳煞虫治痢之藥理腸胃去濕調中滋血和气爲上

﹝卷之十八疳疾癥候方議﹞大效使君檳榔丸

治嬰孩小兒食肉太早傷及脾胃水谷不分積滯不化疾作疳气等候宜服大效使君檳榔良方肉豆蔻﹝兩个炮﹞檳榔﹝一个生﹞宣連胡黃連陳皮靑皮川楝子肉﹝炒﹞蕪荑﹝炒去皮﹞神曲麥芽﹝並炒﹞木香夜明砂﹝炒去土﹞蘆薈川芎﹝各一兩重﹞麝﹝一字﹞上爲末豬膽汁薄荷爲丸如麻子大每服三五十丸溫飯飲下議曰積是疳之母所以有積不治乃成疳候又有治積不下其積存而髒虛成疳尢重大抵小兒患疳泄瀉無時不作風候者何惟疳瀉名熱瀉其臟腑轉動有限所以不成風候𨿽瀉不風亦轉它癥作渴虛熱燥煩下痢腫滿喘急皆疳候虛癥古云疳虛用補虛是知疳之爲疾不可更利動臟腑發作之初名曰疳气腹大脹急名曰疳虛瀉痢頻並名曰疳積五心虛煩名曰疳熱毛焦發穗肚大靑筋好喫異物名曰疳極﹝受病傳髒已極﹞熱發往來形體枯槁面無神彩肉無血色名曰疳勞手足細小項長骨露尻臀無肉肚脹臍突名曰丁奚食加嘔噦頭骨分開作湯引飲虫從口出名曰哺露此皆疳候又因多食生冷疳粘肥膩積滯中脘不化久亦成疳治疳之法量候輕重理其臟腑和其中脘順其三焦使胃气溫而納食益脾丸壯以消化則臟腑自然調貼令气脈與血脈相參肚筋力與骨力俱健神淸气爽疳消虫化漸次安愈若以藥攻之五臟疏卻腸胃下去積毒取出虫子𨿽曰醫療卽非治法蓋小兒臟腑虛則生虫虛則積滯虛則疳羸虛則脹滿何更利下若更轉動腸胃致虛由虛成疳疳虛癥候乃作無辜之孩難救矣

﹝卷之十八疳疾癥候方議﹞胡黃連丸

治嬰孩小兒一切癥候及一切虛痢他藥無功此藥極效胡黃連丸方胡黃連蘆薈艸黃連肉豆蔻﹝炮﹞桂人參朱砂麝﹝一字﹞使君子﹝去殼﹞木香釣藤龍齒白茯苓﹝以上各一兩重﹞上各生用爲細末取豬膽兩枚裂汁和末令勻卻入袋內盛之以繩札定湯煮半日取出切破袋子更入莨宕子二兩重﹝微炒﹞黃丹﹝一兩重﹞二味別研如粉入前藥和勻搗五百杵爲丸如綠豆大但是疳與痢用粥飲下五七丸子幼者三丸不喫粥飲乳頭令吻能治一十二種疳痢及無辜者功效非常議曰疳之疾危發由於漸痢之復逆傳自於延﹝延久爲逆﹞初見其輕言之曰常後知其重告之無門是以疳痢皆由積毒嬌恣口腹因虛以致虛用害而傷害醫工見有此等自是憂疑病家欲得便蘇豈無性急更﹝音耕﹞遷取活展轉愈深或疳極而膠下痢或熱盛而加作渴或煩躁四體虛浮或飲食一時嘔吐常方不能安愈快劑恐越傷和惟宜服此

﹝卷之十八疳疾癥候方議﹞肥肌丸

治小兒一切疳气肌瘦體弱神困力乏常服殺虫消疳開胃進食肥肌丸方黃連﹝一分去須﹞川楝子肉﹝各半兩炒﹞川芎﹝半兩﹞陳皮香附子﹝各一分酒煮炒幹﹞木香﹝二兩﹞上爲末水煮細麵糊爲丸麻子大每服三五十丸溫飯飲下議曰驚疳積痢各分癥候用藥今有小兒患疳虛困又作痢疾二候相加最爲惡重疳痢並行臟腑虛乏之極熱毒差重皆系積之久滯𨿽曰系積無積可療乃虛受之然謂其虛補之不及所見其癥不得良方以何對治𨿽獲其方不審其候亦難療也良由脈與病同藥與癥對醫工運功扶而起之必得安藥胡黃連丸無以加諸肥肌良方亦佐勝

﹝卷之十八疳疾癥候方議﹞蘭香散

治小兒走馬疳牙齒潰爛以至崩砂出血齒落看蘭香散方輕粉﹝一兩重﹞蘭香子﹝一兩末﹞蜜陀僧﹝半兩醋滓爲末﹞上研如粉傳齒及齦上立效議曰嬰孩受病癥候多疳良由气郁三焦疳分五臟內有腎經常虛得疳名之曰急以馬走爲諭治難此等一癥初作口气名曰臭息次第齒黑名曰崩砂盛則齦爛名曰潰槽又盛血出名曰宣露重則齒自脫落名曰腐根其根旣腐何由理之嗟吁豪家育子以甘肥腎堂受之虛熱或緣母在難月恣味珍羞令兒所招卽非偶然而作今將祕方述於後

又方

傳齒立效散鴨嘴膽礬﹝一兩重匙上紅研﹞麝﹝少許﹞上研勻每以少許傳牙齒齦上﹝又一方用蟾酥一字加麝和勻敷之﹞議曰血之流行者榮也气之循環者衛也變蒸足後飲食之間深恐有傷於榮衛而作眾疾其或气傷於毒血傷於熱毒攻之虛髒所受何髒爲虛熱蓋小兒腎之一臟常主虛不可令受熱毒攻及腎臟傷乎筋骨惟齒受骨之餘气故先作疾名曰走馬非徐徐而作所宜服藥耳露飲地黃膏化毒丹消毒飲其外癥以前行立效散及麝酥膏傳之切忌與食熱毒之物此疳不同常癥乃系無辜有作醫宜深究保全爲上若用常方難擬愈活

﹝卷之十八疳疾癥候方議﹞獨活飲子

治腎疳臭息候良方天麻木香獨活防風麝香﹝少許細爲末研和入﹞上各一兩重爲末每服一兩匕小者半兩麥門冬熟水調下

﹝卷之十八疳疾癥候方議﹞三黃散

治腎疳崩砂候良方牛黃大黃生地黃木香靑黛上等分爲末每服一兩匕熟水調服

﹝卷之十八疳疾癥候方議﹞人參散

治腎潰槽候良方肉豆蔻﹝炮﹞胡黃連人參杏仁﹝炒﹞甘艸﹝炙﹞上等分爲末每服一兩匕小者半兩溫熟水調服

﹝卷之十八疳疾癥候方議﹞檳榔散

治腎疳宣露候良方木香檳榔人參黃連甘艸﹝炙﹞上等分爲末每服一兩小者半兩熟水調服

﹝卷之十八疳疾癥候方議﹞黃散

治腎疳腐根候良方黃﹝蜜炙﹞牛黃人參天麻蠍﹝炒﹞杏仁﹝炒﹞白茯苓川當歸生地黃﹝洗﹞熟漧地黃﹝洗﹞上等分爲末每服小者半兩已煎天門冬熟水調服﹝麥門冬亦得﹞

﹝卷之十八疳疾癥候方議﹞地骨皮散

治腎疳齦牙齒肉爛腐臭鮮血常出良方生漧地黃﹝半兩﹞眞地骨皮細辛﹝各一分﹞五倍子﹝炒令黑二兩重﹞上爲細末每用少許敷之頻與功效喫不妨議曰本經所載疳癥有五謂五臟所受故得其名今述腎疳一臟有五癥候者最爲要急不可同常此疾具陳有五種候傳迅疾可畏乃知走馬之號不誣初發之時兒孩口臭上干胃口气息臭爵漸進損筋齦肉生瘡或腫或爛其齒焦黑又進從牙槽肉發作瘡破潰膿爛又進熱逼入脈時時血出其熱注久牙齦腐壞槽寬齒脫六七歲孩落盡不復更生豈可治療今以妙方宜速與隨其傳變而理不待疾作而後藥也

﹝卷之十八痢疾癥候方議﹞豆蔻散

治嬰孩小兒腸胃虛弱糟粕不聚瀉痢不止或赤或白冷熱不調日夜頻並愈而又發宜服腸豆蔻散良方肉豆蔻﹝一个煨﹞胡粉﹝炒二兩﹞龍骨﹝生一兩﹞白礬﹝枯一兩﹞上爲末每服一兩溫飯飲調服不拘時薄糊圓麻子大五六十丸議曰胡粉卽眞鉛粉也以鉛法造出韶州名韶粉定州名定粉總名光粉其性故用之以其腸令不虛滑豆蔻溫髒之藥安和腸胃龍骨白礬澀腸止痢所患腸虛滑下痢日夜無度者服之隨時痊瘥應葷腥之物腌藏之屬悉與禁止亦治秋間白痢至效

﹝卷之十八痢疾癥候方議﹞生熟飲子

治嬰孩小兒虛積痢腹肚痛下痢裏急後重日夜無度宜服生熟飲子良方罌粟殼﹝大者四个一半炙此一味去盡內瓣浮楞之者佳﹞陳皮﹝二片半炙﹞甘艸﹝二寸半炙﹞烏梅﹝二个半煨﹞淮棗﹝二个半煨﹞生薑﹝二塊指大半煨﹞木香﹝一兩作兩片半煨﹞訶子﹝二个大者半煨﹞黑豆﹝六十粒半炒﹞黃﹝二寸半炙﹞白術﹝二塊指大半煨﹞川當歸﹝二寸半煨﹞上件各半生半熟咀和勻每服參兩水小盞入瓷瓶內煮去半濾滓任意與服至多勿慮所有生黑豆不要打破只丸全同煎效議曰病有冷熱藥有生熟病有陰陽藥有造化病有虛實藥有君臣按君臣以理虛實分生熟而均冷熱治療主本之法也平和腸胃之方也順益三焦之功也安調五臟之至也陰陽旣分冷熱旣散腸胃旣濃三焦旣益五臟旣順良由藥有造化且水谷自分榮衛自正糟粕自聚飲食自納其瀉與痢何患不愈生熟飲子之功乃盡天下之妙不可忽

﹝卷之十八痢疾癥候方議﹞神效雞靑丸

治嬰孩小兒一切痢疾神效雞靑丸良方木香﹝一兩﹞土黃連﹝一分去須﹞肉豆蔻﹝一个大者生﹞上三味先碾爲粗末取雞子靑搜藥作餅於慢火上炙過令黃色變紅者稍幹擘破碾羅爲末白麵糊丸麻子大每服三五十丸溫飯飲下議曰木香黃連一陰一陽藥木香善導水利气脈黃連濃腸胃二味君臣相佐陰陽相順加之豆蔻溫和臟腑止瀉痢功效彌良凡兒患瀉與痢不問癥候輕重並宜攙先與服不問臟腑冷熱愈多愈效然雞靑爲物有毒是以毒瓦斯引藥致效若去此一味其功不作矣

﹝卷之十八痢疾癥候方議﹞大效至聖千金飲子

治小兒脾積虛痢便下五色先由嘔吐後作泄瀉臍腹痛脇肋脹滿受濕虛鳴膿血相雜下如豆汁亦如瘀血日夜無度食少肌羸宜服大效至聖千金飲子良方綿黃﹝蜜炙﹞甘艸陳皮罌粟殼﹝炙﹞木香白芍藥地楡川當歸枳殼﹝制炒﹞黑豆﹝炒﹞烏梅淮棗白術訶子﹝炮去核秤﹞黃連上等分咀每服二兩水小盞煎至半去滓通口與服議曰臟腑虛中加燥故患熱痢或爾虛寒乃患冷痢或由暑气胃之水谷不分或受濕气臨之腸胃有作或因食毒傷脾肺或因宿冷停積臟腑或觸因表裏不解或因冷熱相承或因飲食過多或因饑餒不及多食腌藏常啖魚鯗或者母懷胞胎恣其口膠積之日久气不宣通遂令疾患有加發作無度畢竟腸胃虛損日夜呻吟痢下頻並宜服此方效驗若神

﹝卷之十八痢疾癥候方議﹞大艾煎丸

治小兒虛痢作渴不止大艾煎丸良方大艾葉﹝燒灰﹞漧葛粉胡粉﹝炒﹞海螵蛸龍齒上仵等分爲末煉蜜丸雞頭子大每服一粒至二至飯飲磨化議曰下部旣虛無不作瀉瀉之加虛無不成痢瀉痢轉虛故有上盛三焦不順所以作渴渴若不住則瀉不止痢不歇又以止渴其藥性涼瀉痢尢重此方兩獲全功扶救痢疾不致其虛亦不致熱

﹝卷之十八痢疾癥候方議﹞白餅子

治小兒秋痢號曰毒痢純下白膠肚痛白餅子良方北礬﹝枯白淨﹞膩粉﹝一兩重﹞白面﹝半兩﹞胡粉﹝炒各一兩﹞上件和勻水搜作餅如錢大每服半餅大者一餅飯飲磨化議曰秋气金旺則母虛矣夏月火燥則子困矣夫人五臟六腑乃循四時而行故曰秋濕脾胃若胃口有毒禁閉不食輕粉卻毒次用豆蔻面與喫兼雞靑生熟飲HT服開胃醒脾乃愈

﹝卷之十八痢疾癥候方議﹞術蔻面

治小兒禁口痢一粒飯一喫宜服術蔻面良方白術﹝半兩﹞肉豆蔻﹝炮二枚﹞木香﹝二兩重﹞上爲末白面二兩入藥水搜作劑切作條子水煮令熟用蔥白生薑鹽各少許和汁滋味與之看入多少仍兼雞靑丸服

﹝卷之十八痢疾癥候方議﹞香脯

治小兒刮腸下痢禁口不食閉眼合口至重者香脯妙方晶豬肉﹝一兩薄批作一片﹞膩粉﹝半兩重﹞上將肉於炭火上慢炙旋鋪膩粉令勻炙令成脯每以少許與喫如未知喫且放鼻頭自然要喫此方治胃口有毒至奇至妙

﹝卷之十八﹞疳熱癥候方議

議曰小兒疳患乃是五臟所受積气相傳今議患疳有患熱者由其候虛之盛積者乃疳之母所有積不治遂傳成疳又有治積不下其積存而髒虛其疳傳而脈弱臟腑傳過經絡致受由此作熱癥候尢重𨿽不發作風痰畢竟危困沈重經云疳熱癥謂勞形作渴虛煩頻嘔不食下項良方過其輕重而與服之仍擇所當勿可縱恣誤致畢違便計利害

﹝卷之十八疳熱癥候方議﹞人參散

治小兒疳熱虛煩作渴不思飲食四體沈重服人參散良方人參蓬莪術川當歸龍膽艸根甘艸﹝炙﹞赤芍藥白茯苓枳殼﹝浸去穣切作小片用麩炒令赤色﹞上等分爲末每服半兩煎麥門冬湯調服無時候

﹝卷之十八疳熱癥候方議﹞神妙宣气丸

治小兒疳熱久蒸肌肉消瘦形容惟悴神情不樂飲食𨿽多不生肌肉宜服此方大有功效神妙宣气丸良方蓬莪術﹝炮﹞赤芍藥川當歸大黃﹝炮﹞鱉甲﹝米醋炙去裙焦爲度﹞上等分爲細末水煮麵糊爲丸麻子大一歲二十丸熟水下大小加減

﹝卷之十八疳熱癥候方議﹞蚵丸

治小兒患無辜疳三焦虛熱飲水不歇下痢頻並日夜無度煩躁漧嘔食入卽吐如此惡癥服常疳藥分水谷止煩渴治下痢進飲食但無效者宜用此方治之隨藥取安一服虛熱去兩服煩渴止三服瀉痢住不過三服諸癥悉應克效萬一神聖祕蜜蚵丸良方蟾蜍一枚夏月取生活者乃是溝渠中腹肚大不能跳又不能鳴者身上多痱磊是也上取糞虫一杓放桶中更以屎灌四維令幹卽畱得其虫卻將蟾蜍打殺頓在虫上任其虫咀食兩日間用新布作袋包裹小麻繩系於急流中推一宿明日取上滓幹瓦上焙爲末入麝和勻湯浸蒸餅丸麻子大每小者二十丸大者三十丸溫飯飲下或用麥門冬子去心煎湯空心食煎日進二服功效如神宜至誠修合

﹝卷之十九﹞泄瀉癥候方儀

議小兒泄瀉傷積而作瀉者初以補藥治不止之時須當下去其積推積才下其瀉自止下之宜與小沈香煎丸理虛中積甚良多與服之或以小塌气丸又不下更與三陵煎服之切不可以宣轉藥恐成滌蕩矣積滯已下與服調胃溫脾藥及旣濟丹此乃理積瀉夏月暴瀉由其髒寒虛腸滑利泄速與契聖丹如滑不禁進腸散次與契聖旣濟丹若洞利其瀉不常發作駭人速與腸未子次與術附湯稍與遲緩其候必更療瀉之理豈可相待病家無知醫工當謹

﹝卷之十九泄瀉癥候方儀﹞腸散

治嬰孩小兒腸胃虛寒臟腑久冷泄瀉不止腸散良方眞鉛粉﹝半兩炒﹞白石脂﹝二錢﹞白礬﹝二錢﹞白龍骨﹝一錢﹞上爲末每服半錢匕大者一錢溫飯飲調下薄糊作小丸多服效

﹝卷之十九泄瀉癥候方儀﹞契聖旣濟丹

治小兒陰盛陽虧臟腑虛寒泄瀉不止契聖旣濟丹良方熟地黃﹝一分﹞白礬半夏末﹝二錢生薑汁浸半日幹秤﹞上爲末雪糕丸如麻子每服三五十丸溫飯飲下

﹝卷之十九泄瀉癥候方儀﹞術附湯

治小兒臟腑虛寒泄瀉洞利手足厥冷術附湯附子﹝半个炮了者﹞白術﹝一分﹞漧薑﹝二錢炮﹞甘艸﹝一錢炙﹞上咀每服一錢水小盞煎至半去滓與服手足暖止之須是洞世手足冰冷方可與服

﹝卷之十九﹞小兒吐癥方議

所述癥候在前今具良方幹復其癥又有風擁吐卽類痰吐治之文气吐卽類胃寒吐理之驚吐卽類熱吐積滯吐卽類冷吐气逆吐卽類食吐療之

﹝卷之十九小兒吐癥方議﹞八白飲

治嬰孩小兒脾虛胃弱膈有風痰水谷入口悉皆嘔噦體羸气乏飲食不下霍亂吐利神情恍惚心胸膨滿中脘不和八白飲方沈香藿香葉人參艸果白川漧薑﹝炮﹞半夏曲白芍藥白檳榔白豆蔻白茯苓白術白扁豆﹝炒﹞白芷上件等分爲末瀉後復吐或吐後復瀉每服一錢水小盞生薑二小片棗子半个煎三五沸通口不拘時候

﹝卷之十九小兒吐癥方議﹞人參溫中丸

治嬰孩小兒驚吐熱吐心神悶亂中脘不和漸加恐悸恍惚無定人參溫中丸良方人參白術白茯苓半夏﹝湯洗七次﹞陳皮肉豆蔻﹝煨﹞上等分爲細末蒸淮棗肉爲丸麻子大朱砂爲衣藿香生薑湯三五十丸不拘時候多服勿慮

﹝卷之十九小兒吐癥方議﹞調中正胃散

治嬰孩小兒中脘不和冒气不正胃冷傷熱吐逆煩悶神困力乏飲食不美虛弱思睡睡不安穩調中正胃散良方﹝加木香名木香散﹞藿香葉白術人參白茯苓甘艸﹝炙﹞陳皮﹝去白﹞山藥白扁豆﹝炒﹞半夏曲川白姜上等分爲末每服一錢水小盞生薑二小片棗子半个煎三二沸服

﹝卷之十九小兒吐癥方議﹞煨附丸

治嬰孩小兒積滯吐胸堂鬱結中脘痞悶气不舒暢聞穢嘔逆卽吐宜服煨附丸及溫中丸煨附丸良方黑附子﹝二錢末﹞丁香﹝五个﹞上以水搜附末裹丁香再用面劑包於糖灰中煨熟去面爲末生薑自然汁丸如麻子大每服三十丸煎姜棗湯下

﹝卷之十九小兒吐癥方議﹞靑金丹

治小兒陰陽二气不均霍亂吐逆靑金丹良方水銀﹝一錢重﹞硫黃上和令水銀不見星只作墨色取生薑汁作糊丸麻子大每服十丸至二十丸用淡生薑湯下

﹝卷之十九小兒吐癥方議﹞豆蔻散

治嬰孩小兒虛吐飲食之間便作嘔逆蓋由脾寒或無時吐後暈悶胸膛鬱結上下气逆宜服豆蔻散及香朴丸豆蔻散良方肉豆蔻﹝一个煨﹞木香丁香白術白茯苓甘艸﹝炙各錢重﹞藿香葉﹝一錢﹞上爲末煎藿香棗子湯調一錢半服之必效生薑湯亦得

﹝卷之十九小兒吐癥方議﹞半丁丸

治嬰孩小兒痰吐風壅所致或因感風痰盛咳嗽作熱煩悶神不安穩睡眠不寧可進飲食或欲飲食食之卽嘔蓋由風痰在膈飲食不下先服半丁丸次用正胃散及正气溫中散半丁丸良方半夏﹝半服者半兩湯洗七次爲末﹞丁香﹝一錢重碾碎﹞上將半夏末水搜作劑包丁香再以面劑裹煨令熱去面爲末生薑自然汁丸麻子大每服三二十丸淡生薑湯下

﹝卷之十九小兒吐癥方議﹞正气丸

治嬰孩小兒食傷癥冷逆不升降嘔吐不已胸膈畱停積滯不化宜服塌气丸或一向只作漧嘔噦聲頻作宜服正气丸良方藿香葉濃朴﹝生薑制﹞陳皮半夏曲﹝炙﹞白術白茯苓﹝各一錢﹞甘艸﹝炙二錢﹞漧薑﹝一錢﹞三稜﹝炮二錢﹞上爲末煉蜜爲丸如指大每服一丸生薑棗子湯化開與服

﹝卷之十九小兒吐癥方議﹞鹽豉丸

治幼幼乳不上宜服此立效兼小沈香煎丸鹽豉丸良方咸豉﹝七粒口內含去皮﹞膩粉﹝一錢匕﹞上研丸如麻子大每服三丸至五丸藿香湯下乳頭吻亦得

﹝卷之十九﹞渴癥方儀

議小兒渴癥一見唇紅如丹三五分者卽發三五分渴若七八分紅者卽七八分作渴其有發渴唇紅焦黑者卽久渴虛盛疾加傳極癥候危篤故也凡小兒有疳渴引飲不歇心肺虛熱唇焦舌裂有瀉渴者肌體羸弱神困力乏有痢渴者虛熱積髒眉皺肚痛有傷寒候發渴者有痞癖虛煩引飲不歇俱在三焦不順五臟蘊熱煩躁昏悸神情不樂今分癥所受主治用藥治小兒三焦虛煩作渴引飲不歇宜服三黃丸如朴硝小許重作小丸子煎麥門冬飲下治小兒傷寒候發渴唇口焦漧彊燥盛者竹葉石膏湯主之治小兒痞癖作渴不止大黃灰餅子主之治小兒熱瀉作渴五苓散如漧葛主之煩熱香薷飲如黃連治之小便澀閉水竇不通煎車前渴王之用艸前末甘艸炙二味煎湯治小兒疳渴蚋子麝香丸主之

﹝卷之十九﹞喘急癥候方儀

小兒有困驚暴觸心肺气虛發喘有傷寒肺气壅盛發喘有感風咳嗽肺虛發喘有因食鹹鹺傷肺气發虛痰作喘有食毒熱物冒觸三焦肝肺气逆作喘喘與气急同出異名別之輕重疾究兩端喘卽口開隘於胸臆气急卽取息短滿心神迷悶盛卽如之喘促不待傳變宜速降下寬中補肺利膈化痰固气卽愈惟有驚喘暴急心肺幹亂停積不散金火相克逆而不實錯亂血脈擊觸臟腑速療乃瘳緩卽加重重卽傳變變卽八候有作

﹝卷之十九喘急癥候方儀﹞八味理中丸

治小兒心肺不和息數脈急上下不升降中膈痞滿郁隘胸臆坐臥煩悶神情不樂飲食不下八味理中丸方人參甘艸﹝炙﹞白術漧薑枳實﹝制炒﹞白茯苓五味子﹝去梗桑白皮去赤皮﹞上等分爲細末煉蜜爲丸小指大每服一丸淡豆豉五粒水小小盞煎至半去豉通口服無時

﹝卷之十九喘急癥候方儀﹞大效雄朱化痰定喘丸

治小兒因驚發喘逆觸心肺暴急張口虛煩神困大效雄朱化痰定喘丸方雄黃朱砂﹝各一錢研﹞蟬蛻全蠍﹝炒﹞地龍白僵蠶天南星白附子﹝炮各一分﹞輕粉﹝半錢重﹞上爲末麵糊爲丸麻子大每服三十丸薄荷茶淸送下食後服

﹝卷之十九喘急癥候方儀﹞又方定喘飲子

天麻防風羌活甘艸﹝炙﹞人參苦梗白術川芎半夏曲上等分咀每服二錢匕水一小盞入麥門冬子十四粒同煎去滓通口食後服

﹝卷之十九喘急癥候方儀﹞雄黃丹

治小兒喘滿咳嗽心胸煩悶傷熱觸毒雄黃丹良方雄黃朱砂﹝各一錢令研﹞杏仁﹝十四粒炒﹞巴豆﹝七粒﹞豉﹝淡者二十一粒﹞杏巴豉三味用米醋半盞漧薑一片指大煮令幹研成膏皂角一寸蜜炙焦先去子與皮法制牛膽一分同雄朱與杏膏研令細上和入杏膏麵糊爲丸麻子大每服一歲兒五丸壯者七丸三歲十丸淡生薑湯下

﹝卷之二十﹞瘡疹癥候方議

凡兒所患瘡疹水豆麻子蚊丁火等諸家之說或有異同大抵此癥出乎五臟肺曰水肝曰膿心曰血脾曰黃腎曰黑子小兒不問長幼所出黑子陷者最爲惡候或因風吹或由觸毒皮下隱隱出而不透名黑陷子死者多矣良由服藥有誤冷冰其內毒不發出爲害甚重凡瘡疹之疾癥有多端其欲發出之時或有作熱者不作熱者有驚有掣者有狂燥者有叫哭者有煩躁者有自汗者有譫語者有呵欠者有遁悶者有神昏者有嘔吐者乃緣所發於五臟虛實之不同耳或謂耳鼻腳梢中指冷爲之驗者屢究之或中或否今得至要妙訣凡兒作熱有如傷寒候疑惑之間不敢直謂者但者耳後有紅脈赤縷定是瘡疹癥候更無可疑若發驚不可下驚藥有熱不可退熱有汗不可止汗或吐不可理吐但順其表溫其中自然而發出或有首尾不可下或曰首尾皆可下眾疑謂之非說愚曰二家所說皆善也且兒气脈充實宜微下之恐作煩躁若也气虛直不可下恐瀉易脫如欲利下卽用消毒飲子七寶洗心散或四順淸涼飲一二服以通爲度切不可用眞珠丸及有巴粉之類並宜禁之如有熱煩躁與順大連翹飲加紫艸茸功效但減黃芩今人才見瘡疹已出未出便與升麻葛根湯其性頗寒只宜少少與服其或不當者蓋用大過反壞其表凡服葛根湯宜加白芍藥糯米人參紫艸茸川當歸功效甚良

﹝卷之二十﹞議瘕痞癖

﹝音眞又音呈﹞傷食得之痛刺脇肋心胸煩悶飲食不下吐逆惡心久不醫治漸成結又曰食瘕﹝音瑕又音加﹞傷血得之胸膈鬱悶痛引少腹時或攻築上搶心胸𨿽不阻食肌肉不生久而不治漸成瘕結又曰血結痞﹝音甫又音匕又音婢﹞傷气得之心腹膨脹肚大脇滿痛刺往來注HT左肋面黃肌瘦倦怠無力久而不治漸在痞塊又曰气塊癖﹝音僻﹞傷積得之其癥如腸之疾便利無度滑不成糞似痢非痢似虫非虫腹肚幹痛上築心胸滿悶久而不治頑結不散復結成塊有類痞狀以上四癥皆作寒熱有如瘧候一般悉由傷及五臟惟痞癖左脇肋塊其气結聚男女皆在左脇曰癥大同小異凡治寒熱先以梨漿飲進一二服退其寒熱其寒熱已消去三五日後方可與服磨痞丸卽日日頻頻與服瘕之疾只與三稜丸下去積毒以通爲度

﹝卷之二十議瘕痞癖﹞人參蘿卜飲

治小兒痞癖因食砒藥丸子作渴煩躁頭面浮腫腹肚緊脹喘促坐臥不得肌體羸瘦困乏寒熱尙在宜服人參蘿卜飲方白術苦梗甘艸﹝炙﹞人參麥門冬子﹝去心﹞上等分爲末每服一大錢匕取生蘿卜汁半盞煎至半候冷與服

﹝卷之二十議瘕痞癖﹞豆蔻艸果飲子

治小兒痞气未解重復取利致之虛乏腹肚痛不思飲食面目虛浮彊食嘔吐宜服此方豆蔻艸果飲子良方肉豆蔻﹝一个煨﹞艸果檳榔﹝各个﹞綿黃﹝槌蜜炙﹞白茯苓白芍藥白術甘艸陳皮﹝各錢﹞半夏曲﹝一錢﹞上咀每服二錢匕生薑三小片烏梅半个棗子一个用藤紙包裹蘸濕煨令香熟去紙用水小小盞煎至半去滓通口空心食前兩滓並煎兼與小沈香煎丸服之功效

﹝卷之二十﹞眼患癥候方議

凡小兒患眼皆由熱毒得之方藥甚眾惟有斑瘡眼患此疾最爲惡候若有是疾皆由兒病不謹口腹或斑瘡方愈便與食毒散熱熱毒入肝腎之間便作腫痛羞明怕日眵淚難開毒者謂其炙爆腌藏油面白卵黃牛母豬米醋鯗醬雞羊鵝鴨蝦蟹魚鱉鮏羴鱔鰻飛禽包气之屬悉爲斯咎及至熱退痛止睛中白翳已生或一隻兩晴隨其輕重得之宜速與療

﹝卷之二十眼患癥候方議﹞透關散

治小兒斑瘡初作眼患痛澀羞明怕日出淚頻多或已覺漸成白翳子宜用神效透關散良方

﹝卷之二十眼患癥候方議﹞蓽澄茄﹝不拘不少﹞

上爲細末每以少許吹入鼻中於食後頻數吹之諸癥皆可用之

﹝卷之二十眼患癥候方議﹞大效點明膏

治斑瘡眼患只在百日內治之容易久卽气定難以療理大效點明膏良方覆盆根﹝處處有史路傍柱髙五七尺者﹞上掘取土中根淨洗搗取粉澄濾令細日幹每用蜜和以少許點白丁上令其自消自散日二三次點用

﹝卷之二十眼患癥候方議﹞至妙立消膏

治小兒眼患初作粟醫浮醫或來或去漸發差大侵睛減明至妙立消膏良方雪白食鹽﹝生研少許須以淨器﹞上以大燈心點鹽輕手指定浮醫就齪凡三五次點見效令子勿驚恐不疼痛亦不礙人多投之勿慮屢用克效

﹝卷之二十眼患癥候方議﹞生漧地黃湯

治小兒疳蝕眼患閉合不開羞明怕日及至開眼有如內障朦朦失所宜服生漧地黃湯方生漧地黃熟漧地黃﹝各乙兩並洗﹞麥門冬子﹝去心半兩﹞川當歸﹝一分﹞枳殼﹝米甘浸一宿麩炒秤一分﹞杏仁﹝湯泡去皮尖麩炒令赤﹞防風甘艸﹝炙﹞赤芍藥﹝各一分﹞上咀每服一大錢水小小盞以黑豆七粒煎至黑豆熟去滓通口服

﹝卷之二十眼患癥候方議﹞小防風湯

治小兒熱毒眼患小防風湯方大黃﹝蒸﹞山梔子甘艸﹝炙﹞赤芍藥川當歸﹝洗﹞防風羌活上等分咀每服二大錢水小小盞煎至半去滓通口服食後

﹝卷之二十眼患癥候方議﹞小流气飲

治小兒風毒眼患小流气飲方蟬蛻﹝去大腳﹞甘艸﹝炙﹞羌活天麻川當歸赤芍藥防風大黃腦薄荷杏仁上件等分咀每服大錢水小小盞煎至半去滓通口食後服

﹝卷之二十眼患癥候方議﹞小菊花膏

治小兒積毒眼患小菊花膏良方黃連黃芩大黃菊花羌活蒼術﹝米泔浸﹞荊芥穗防風上等分爲末煉蜜爲膏尾指大每服一餅細嚼白湯下

﹝卷之二十眼患癥候方議﹞總議小兒眼患

議曰除疳蝕斑瘡二癥外皆由五臟所積熱毒而作又有胎內受气乘母所食熱毒稍長因毒相觸忽作障瞑不由腫赤熱毒積成其候者此等決定難醫若加寒涼之藥壞害尢甚若赤腫眵淚疼痛醫膜謹謹與忌其熱毒之物淸心涼肝順气行血解熱散毒認癥瀉髒常宜用四順淸涼飲隨風熱毒所發輕重加藥與服萬一克效不必執方藥指癥攻療蓋小兒無患气眼所患卽與大人不同至重者謂赤腫等俱作宜與利下卽便解散若有瘀血眼胞內外四維腫盛卽從鼻中取出敗血立愈旣無气眼不作攀𨿽有赤脈貫睛亦是熱毒所致卽不可鉤鐮鍼割凡當利下並以大黃藥洗心散之屬乃佳

﹝卷之二十治諸病雜方﹞石韋散

治小兒熱淋沙淋石淋石韋散方石韋﹝去尾﹞海金沙木通滑石上爲末水小盞煎至半通口服

﹝卷之二十治諸病雜方﹞桃紅丸

治小兒咳嗽痰涎壅盛或作喘急桃紅丸良方天南星﹝乙分炮﹞白附子﹝炮﹞川烏﹝炮各分﹞石膏﹝二錢煨﹞地龍﹝乙錢﹞白礬﹝枯乙兩﹞上爲末自然薑汁搜丸麻子大朱砂爲衣令半紅半白每服三五十丸淡生薑湯下

﹝卷之二十治諸病雜方﹞犀角地黃膏

天門冬麥門冬﹝各去心﹞白茯苓茯神生地黃﹝各洗秤﹞前胡柴胡人參玄參甘艸﹝炙﹞川芎天麻防風羌活上等分爲末金墨一挺畱性煉蜜丸○大金箔爲衣每服一粒薄荷湯化服

﹝卷之二十治諸病雜方﹞丹毒至效散

治小兒一切丹毒及龍帶髮作至效散方﹝先服消毒飲次用敷之﹞黃丹﹝一兩重﹞朴硝﹝一兩重﹞赤小豆﹝兩頭齊者爲末半合﹞上研令勻井水調以雞毛刷立效

﹝卷之二十治諸病雜方﹞犀灰散

治小兒心經虛熱小便澀痛筒管內疼不可忍者犀灰散良方

﹝卷之二十治諸病雜方﹞蠶蛻紙﹝不拘多少﹞

上燒畱性爲末入麝每服半錢匕燈心湯調

﹝卷之二十治諸病雜方﹞磁石散

治小兒湯火傷磁石散方景徳鎭瓷器﹝不拘多少﹞上打碎埋竈內炭火鋪上經一宿取出放地上出火毒碾爲末入黃丹水調敷湯火傷處

﹝卷之二十治諸病雜方﹞茆根湯

治小兒傷寒後有一癥忽然鼻中出血五七歲以上至大人亦有此作名紅汗謂不魯解表其汗出血故縱鼻出者自解茆根湯方生地黃汁生蜜酒﹝各小小盞﹞茆根一握搗煎汁如稠糖上共煎取一盞相和溫服小小半盞立效治小兒心肺蘊熱及心血妄行鼻衄

﹝卷之二十治諸病雜方﹞出血不止良方

上將故藤紙被一片作撚子包麝燒燻入鼻或吹入鼻中又令患人吸呷尢佳故藤紙被至舊亦得或燒納小瓶中畱性每服二錢入麝酒調服極妙

﹝卷之二十治諸病雜方﹞木舌金絲膏

治小兒心脾受熱唇口生瘡仍治慕口﹝唇舌白﹞鵝口﹝舌白﹞重舌﹝舌下硬﹞木舌﹝舌腫硬﹞以上皆系心脾熱並宜用下項藥敷腳心次服連翹飲子仍與金絲膏刷口內舌上功效吳茱萸﹝不拘多少﹞上爲末用釅米醋調塗腳心更以紙貼糊粘敷之立效又有重一證於上令生一肉如指大小赤腫妨食及吻乳斯由熱極而作速宜下之不爾熱毒流咽喉加其腫塞悶絕而蛻宜服疏風散下之﹝方在前﹞

﹝卷之二十治諸病雜方﹞生肌散

治小兒腳腫生瘡及諸瘡口不合者生肌散方眞地骨皮五倍子甘艸﹝各生﹞黃柏﹝炙﹞黃連﹝炒﹞上爲細末幹摻瘡上以粗末用沸湯泡蘸洗漧處津液調敷

﹝卷之二十治諸病雜方﹞大效金絲膏無

治小兒口瘡方黃丹﹝一錢﹞生蜜﹝一兩﹞上相和深甌盛甑內蒸令黑爲度每用少許雞毛蘸刷口內

﹝卷之二十治諸病雜方﹞天南星丸

治小兒痰多哮呷喘急咳嗽天南星丸方天南星﹝炮﹞半夏﹝湯洗七次﹞白礬﹝枯各一錢﹞雄黃﹝細研一錢﹞上爲末煎熬皂角膏爲丸入少許面作糊丸如麻子大每服二三十丸淡生薑湯送下

﹝卷之二十治諸病雜方﹞通關散

治乳幼被母鼻息吹著兒囟令兒鼻塞不能食乳通關散良方香附子﹝炒三分﹞川芎﹝七分﹞荊芥﹝四分﹞白僵蠶﹝炒三分﹞細辛荃﹝二分﹞豬牙皂角﹝一分﹞上爲末取生蔥白去須搗調藥塗囟門上

﹝卷之二十治諸病雜方﹞祕敷頭瘡方

吳茱萸鹽腌者佳如無以口鹽浸一二日上爲末釅末醋調刷敷頭上大人肩蛆瘡用之立效

﹝卷之二十治諸病雜方﹞茱連丸

治小兒夏月暴瀉注下茱連丸方土黃連﹝去須﹞吳茱萸﹝各一兩﹞陳皮﹝半兩去白﹞上爲末水煮麵糊爲丸如麻子大每服二十丸飲下

﹝卷之二十治諸病雜方﹞摩風膏

治小兒徧身疥瘙癢摩風膏方苦參歷靑蕪荑﹝炒﹞黃蠟﹝各一錢﹞巴豆﹝三粒去殼﹞輕粉﹝五○﹞眞麻油﹝半兩﹞蠍﹝二立﹞上同油煎至巴焦濾去所煎物入輕粉和勻敷疥功效

﹝卷之二十治諸病雜方﹞姜黃散

治小兒血淋方姜黃爲末上每服半錢用紅酒調下連二三服以通爲度

﹝卷之二十治諸病雜方﹞小牛黃丸

治小兒膈熱痰涎稠盛心神不寧睡不安穩煩躁怔忪四體作熱宜與服之但覺驚風痰熱常服功效漧葛﹝截炒取末一兩﹞甘艸﹝炙一錢﹞黃芩﹝去心與浮皮一分﹞防風﹝半兩﹞麝﹝半字﹞山梔子﹝半兩去皮取二﹞上爲細末入麝和勻如皂子大煉蜜爲丸常服薄荷湯化下

﹝卷之二十治諸病雜方﹞四聖湯﹝治二十一癥﹞

白術人參白茯苓甘艸﹝炙﹞治久吐胃寒加石連子木香黃名生胃散治嘔嘔噦噦不止加白扁豆薏苡仁﹝並炒﹞藿香名銀白散治胸膈煩悶冷熱不調痰涎咳嗽不美飲食日夜壯熱加知莊具莊烏梅漧薑名寬中散治腹肚疼痛加陳皮靑皮棗子生薑名溫中散治夜啼煩躁腹肚冷痛加沈香朱砂名鎭心虧邪散治表裏虛弱時气作熱欲傳疹候加細辛栝蔞名惺惺散治脾寒胃熱陰陽不順溫壯常作加滑石地骨皮名六神散治霍亂吐利神不安穩加藿香丁香名藿香散治脾胃虛弱飲食不進加制濃朴陳皮等分名平胃散治吐食不納穀气加丁香半夏曲名益神散治脾胃久虛不納食頻吐或瀉不止加肉豆蔻靑皮天臺烏藥名理中散治熱瀉水谷不分加瞿麥車前子名導赤散治虛熱寒躁安神定志加犀角川芎名安神散治心气不足神情恍惚加石菖蒲石蓮肉石膏名補心散治體熱夜啼煩躁加白附子全蠍膩粉名淸神散治脾虛肌瘦神困面無顏色食不克化腸胃久寒吐逆無時加黑附子枳殼吳茱萸麥細辛名溫脾散治霍亂吐逆或腸鳴自利腹肚疼痛加川白姜名人參散治傷寒身熱頭痛煩渴加麻黃漧葛天麻朱砂名解肌散治心神不寧驚悸煩赤癡加朱砂羌活防風天麻名鎭心散治脾胃虛弱腹肚泄利調中進食加訶子陳皮名益黃散治虛積痢腹肚痛裏急頻並加陳皮罌粟殼名調中散以上二十一癥所加藥味並有詳載集著其善以顯其功樂哉契聖達理豈可遁諸理

﹝卷之二十治諸病雜方﹞天麻散

南星﹝半兩水浸春秋五日冬七日夏三日﹞朱砂﹝一兩﹞射香﹝一字每一字杏仁湯調化下人參湯亦可﹞

丹波元胤跋

二十卷元曾榮世撰見於焦國史經藉志余家舊藏鈔本僅八卷文理訛舛殆庭嘗從朝鮮國醫方類聚中錄出成編余謂是書所載自其診視理療之法以至於平素鞠養保攝乳哺嬉戲諄二乎議之甚詳使懷抱中物免爲朝菌夏虫其幼幼之心可謂篤矣世榮又著有活幼心書楊仲叔序稱衡邑遭災連�巨楝數千室俱煨鑪其書板有好事者納諸池中而得無恙以爲天心之使然良有以也乃若是書亦當神物擁護者不宜付於闕如之嘆矣後閱十餘年今秋七月叔父園啟持竹洞後人人見友雪所藏足本而被借驚喜之餘速錄一通以傳家於是乎感世榮慈念之所存果不至湮滅而喜余前言之足以懲矣記其顚末如上

文政庚辰孟冬二十有二日東都丹波元胤識於柳精盧

