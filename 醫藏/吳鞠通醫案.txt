

吳鞠通醫案淸吳鞠通

序

醫案之作﹐於明人。《四庫全書》醫家類著錄薛己﹑陳桷兩家醫案﹐世鮮傳本。惟明《名醫類案》﹑國朝魏之《續名醫類案》﹐乾隆間長塘鮑氏刊行之﹐同治間有重刻本。

江氏徵引古今方論﹐附以評語﹐頗多辧證﹔魏氏采摭尢繁富﹐而不能免蕪雜之累。若諭嘉言《寓意艸》﹐自述其所治驗﹐而不以醫案名﹔葉天士《臨證指南》﹐盛行吳越間﹐市醫淺學﹐奉若科律﹐然中多門弟子僞托﹐不皆出於天士。故純駁互見﹐膠柱鼓瑟﹐貽誤後來﹐識者病焉。淮陰吳鞠通氏﹐以醫名大江南北﹐所著《溫病條辧》﹐上爲吳又可之諍臣﹐下導王孟英之先路﹐亦旣家有其書矣。金君月笙覃向導蘭之祕﹐博觀醫家書﹐得鞠通氏醫案手稿﹐分類編次﹐釐爲五卷。金君謹齋爲排印行之﹐而督余序其端。余於醫學無所得﹐顧少而善病﹐頗事涉獵﹐因受而卒業爲。竊嘆是書也﹐可以爲醫門之階梯矣。其辧微也﹐分肌擘理﹐若屠牛坦﹐一朝解十二牛而芒刃不頓﹔其糾繆也﹐若老吏讞獄﹐𨿽情僞萬變﹐執吾法以繩之﹐而無所於撓。至若療章氏顚狂之疾﹐而先激其羞惡之良心﹐幾幾於窮理盡性之學。治陳某腫脹之疾﹐與陳頌帚論藥﹐齊輕重以決其效不效﹐折座客之气﹐而卒以服頌帚之心。於戲﹐可不謂神矣乎。昔杭先生大宗序《名醫類案》﹐括以三言﹕曰審脈﹐曰辧藥﹐曰愼思﹐其論絕偉。余於是書﹐則但取鞠通氏之自道﹐曰「認證無差」一言盡之矣。認證無差﹐非多讀古書﹐善察時變者不能。今世言醫者十九下工耳。不讀古書﹐不察時變﹐苟焉以醫爲市﹐其戕賊於芒昧中者﹐不知其凡幾矣。夫守一家之言﹐詎遂足爲髙手醫。然得是書而深究其處方用意之所在﹐觸類以充其識﹐隅反以神其悟﹐由是上通五運六气﹑三部九候之旨﹐不愆於湯齊先後緩急之序﹐毋以學醫人費蒙世詢病﹐馴至於診潛消﹐民無夭札﹐則金君傳布是書之舉﹐不誠爲仁人之用心矣乎﹗

歲在柔兆執徐塗月吳慶坻序

卷一

風溫

初六日風溫﹐脈浮數﹐邪在上焦。胸痞微痛﹐穢濁上干淸陽。醫者誤認爲痰飲陰邪之乾淸陽﹐而用薤白湯。又有誤認傷寒少陽經之脇痛﹐而以小柴胡治之者。逆理已甚﹐無怪乎譫語煩躁﹐而胸痞仍不解也。議辛涼治溫以退熱﹐芳香逐穢獨以止痛。

連翹﹝三錢﹞知母﹝錢半﹞藿香梗﹝二錢﹞銀花﹝三錢﹞苦桔梗﹝二錢﹞牛蒡子﹝二錢﹞

人中黃﹝一錢﹞薄荷﹝八分﹞石膏﹝五錢﹞廣郁金﹝錢半﹞

牛黃淸心丸一丸﹐日三服。

初七日風溫誤汗﹐昨用芳香逐穢﹐𨿽見小效﹐究未能解。今日脈沈數﹐乃上行極而下也﹐渴甚。議气血兩燔之玉女煎法﹐合銀翹散加黃連。夜間如有譫語﹐仍服牛黃丸。

生石膏﹝八錢﹞連翹﹝四錢﹞知母﹝四錢﹞生甘艸﹝二錢﹞丹皮﹝五錢﹞眞川連﹝錢半﹞

銀花﹝六錢﹞細生地﹝六錢﹞連心麥冬﹝六錢﹞

煮取三碗﹐分三次服。

初八日大勢已解﹐余焰尙存﹐今日脈浮﹐邪气還表。

連翹﹝二錢﹞麥冬﹝五錢﹞銀花﹝六錢﹞白芍﹝錢半﹞丹皮﹝二錢﹞炒知母﹝一錢﹞黃芩炭﹝八分﹞細生地﹝三錢﹞生甘艸﹝一錢﹞

今晚一帖﹐明早一帖。

初九日脈沈數有力﹐邪气入裏﹐舌老黃微黑﹐可下之。然非正陽明實證大滿﹑大痞可比﹐用增液足矣。

元參﹝兩半﹞麥冬﹝一兩﹞細生地﹝一兩﹞

煮成三碗﹐分三次服完。如大便不快﹐再作服﹐快利停服。

初十日昨服增液﹐黑糞已下。舌中黑邊黃﹐口渴﹐面赤﹐脈浮﹐下行極而上也。自覺饑甚﹐陽明熱也。仍用玉女煎加知母﹐善攻病者﹐隨其所在而逐之。

生石膏﹝八錢﹞細生地﹝五錢﹞生甘艸﹝三錢﹞生知母﹝六錢﹞麥冬﹝六錢﹞白粳米﹝一撮﹞

斷不可食粥﹐食粥則患不可言。

十一日邪少虛多﹐用復脈法﹐二甲復脈湯。

姚三十二歲三月初二日風溫誤認傷寒發表﹐致令神呆譫語﹐陽有汗﹐陰無汗﹐大便稀水不爽﹐現下脈浮﹐下行極而上也。先渴今不渴者﹐邪歸血分也。

連翹﹝二錢﹞銀花﹝三錢﹞元參﹝三錢﹞竹葉心﹝一錢﹞丹皮﹝二錢﹞犀角﹝二錢﹞桑葉﹝一錢﹞甘艸﹝一錢﹞麥冬﹝三錢﹞

牛黃淸心丸﹐三次服六丸。

初三日昨用淸膻中法﹐今日神識稍淸﹐但小便短﹐脈無陰﹐大便稀水。議甘苦合化陰气法﹐其牛黃丸仍服。

大生地﹝五錢﹞眞川連﹝一錢﹞生牡蠣﹝一兩﹞黃芩﹝二錢﹞丹皮﹝五錢﹞犀角﹝三錢﹞麥冬﹝五錢﹞人中黃﹝一錢﹞

水八碗﹐煮取三碗﹐分三次服。明早再一帖。

初四日卽於前方內去犀角﹐加﹕生鱉甲﹝一兩﹞白芍﹝一兩﹞

初五日大熱已減﹐余焰尙存﹐小便仍不快﹐用甘苦合化陰气法。

細生地﹝八錢﹞炒黃柏﹝二錢﹞丹皮﹝四錢﹞炒知母﹝二錢﹞連心麥冬﹝六錢﹞生甘艸﹝二錢﹞生白芍﹝四錢﹞生牡蠣﹝五錢﹞生鱉甲﹝八錢﹞黃芩﹝二錢﹞

今晚一帖﹐明日二帖。

初七日溫病已解﹐邪少虛多﹐用復脈法。

眞大生地﹝六錢﹞炒白芍﹝六錢﹞連心麥冬﹝六錢﹞炙甘艸﹝二錢﹞麻仁﹝三錢﹞生牡蠣﹝六錢﹞知母﹝二錢﹞黃柏﹝二錢﹞生阿膠﹝三錢﹞

三帖三日。

十一日熱淫所遏﹐其陰必傷﹐議於前方內去黃柏﹑知母﹐加鱉甲﹑沙參﹐以杜病後起燥之路。卽於前方內去知母﹑黃柏﹑加﹕生鱉甲﹝六錢﹞沙參﹝三錢﹞

湯甲子年四月十三日風溫自汗。

連翹﹝三錢﹞銀花﹝二錢﹞甘艸﹝一錢﹞苦桔梗﹝二錢﹞杏仁﹝二錢﹞牛蒡子﹝三錢﹞

薄荷﹝八分﹞豆豉﹝二錢﹞蘆根﹝三把﹞

今晚二帖﹐明早一帖﹐午前服完。

十四日卽於前方內加﹕連心麥冬﹝三錢﹞細生地﹝三錢﹞

王十歲風溫發疹﹐初起肢厥﹐脈不甚數﹐勢非淺鮮。

連翹﹝五錢﹞薄荷﹝三錢﹞甘艸﹝二錢﹞牛蒡子﹝五錢﹞桑葉﹝三錢﹞荊芥穗﹝三錢﹞

藿梗﹝四錢﹞郁金﹝三錢﹞桔梗﹝五錢﹞元參﹝五錢﹞蘆根湯煎共爲細末﹐六錢一包﹐一時許服一包﹐明日再服。

李六十歲三焦濁气不宣﹐自覺格拒﹐用通利三焦法﹐仍以上焦爲主。

藿梗﹝三錢﹞廣皮炭﹝二錢﹞郁金﹝二錢﹞桔梗﹝三錢﹞黃芩炭﹝錢半﹞杏仁﹝三錢﹞

連翹﹝錢半﹞

服三帖病痊。

陳氏七十歲風溫﹐咳嗽粘痰﹐脈弦數﹐曾吐血絲﹑血沫﹐此風溫而誤以治風寒之辛溫法治之也。當用辛涼甘潤。

桑葉﹝二錢﹞生甘艸﹝一錢﹞白扁豆皮﹝三錢﹞沙參﹝三錢﹞杏仁﹝二錢﹞桔梗﹝二錢﹞

茶菊﹝二錢﹞麥冬﹝二錢﹞梨皮﹝五錢﹞

以上三人﹐溫病日久不解﹐六脈全無﹐目閉不言﹐四肢不動﹐宛如死去。有一日一夜者﹐有二日者﹐有三日者﹐有手足不溫﹐亦不甚涼者﹐有涼如冰者﹐有微溫者﹐誠如吳又可所云體厥脈厥之證。僉用紫雪丹續續灌醒﹐繼以復脈湯收功。

趙二十六歲乙酉年四月初四日六脈浮弦而數﹐弦則爲風﹐浮爲在表﹐數則爲熱﹐證現喉痛。卯酉終气﹐本有溫病之明文。𨿽頭痛身痛惡寒甚﹐不得誤用辛溫﹐宜辛涼芳香淸上。

蓋上焦主表﹐表卽上焦也。

桔梗﹝五錢﹞豆豉﹝三錢﹞銀花﹝三錢﹞人中黃﹝二錢﹞牛蒡子﹝四錢﹞連翹﹝三錢﹞

荊芥穗﹝五錢﹞郁金﹝二錢﹞蘆根﹝五錢﹞薄荷﹝五錢﹞

煮三飯碗﹐先服一碗﹐卽飲百沸湯一碗﹐覆被令微汗佳。得汗後﹐第二﹑三碗不必飲湯。服一帖而表解﹐又服一帖而身熱盡退。

初六日身熱𨿽退﹐喉痛未止﹐與代賑普濟散。日三四服﹐三日後痊愈。

趙四十二歲丙戌年正月初九日脈浮﹐風溫﹐咽痛﹐項彊﹐頸微腫﹐舌伸不長﹐宜開提肺气爲主。

桔梗﹝三錢﹞連翹﹝三錢﹞僵蠶﹝三錢﹞人中黃﹝二錢﹞銀花﹝三錢﹞牛蒡子﹝二錢﹞

荊芥﹝三錢﹞薄荷﹝二錢﹞

張六十七歲甲申年正月十六日本有肝郁﹐又受不正之時令濁气﹐故舌黑苔﹐口苦﹐胸痛﹐頭痛﹐脈不甚數﹐不渴者年老體虛﹐不能及時傳化邪气也。法宜辛涼芳香。

連翹﹝三錢﹞桔梗﹝三錢﹞豆豉﹝三錢﹞荊芥﹝二錢﹞薄荷﹝錢半﹞生甘艸﹝一錢﹞郁金﹝二錢﹞元參﹝三錢﹞銀花﹝三錢﹞藿梗﹝三錢﹞

共爲粗末﹐蘆根湯煎。

十七日老年肝郁挾溫﹐昨用辛涼芳香﹐今日舌苔少化﹐身有微汗﹐右脈始大﹐邪气甫出﹐但六脈沈取極弱﹐下虛陰不足也﹐議辛涼藥中加護陰法。

桔梗﹝三錢﹞麥冬﹝三錢﹞元參﹝五錢﹞甘艸﹝錢半﹞豆豉﹝二錢﹞細生地﹝三錢﹞連翹﹝二錢﹞銀花﹝三錢﹞蘆根﹝三錢﹞

今日一帖﹐明日一帖﹐每帖煮二杯。

十八日老年陰虧﹐邪退十分之七﹐卽與塡陰﹐耳聾脈芤﹐可知其陰之所存無幾﹐與復脈法。

炙艸﹝三錢﹞白芍﹝六錢﹞阿膠﹝三錢﹞麥冬﹝八錢﹞麻仁﹝三錢﹞大生地﹝八錢﹞

十九日較昨日熱退大半﹐但脈仍大﹐卽於前方內加鱉甲六錢﹐以搜余邪。

二十日脈靜便溏﹐再於前方內加牡蠣八錢收陰﹐甘艸三錢守中。

風溫者﹐震方司令而化溫也。溫邪化熱﹐先傷乎肺﹐繼而變證甚繁﹐總之手三陰見癥爲多﹐治法宜辛涼﹐不宜辛溫﹐宜甘潤﹐不宜苦降。蓋辛溫爍肺﹐苦降傷胃。今觀先生之治﹐則有辛涼解肌﹐甘寒退熱﹐芳香利竅﹐甘苦化陰﹐時時輕揚﹐存陰退熱諸法﹐種種有條﹐方全法備﹐則先生不亦神聖工巧之手乎。﹝舒配瑭﹞

卷一

溫疫

章七十歲溫熱發斑﹐咽痛。

生石膏﹝一兩﹞人中黃﹝二錢﹞苦桔梗﹝六錢﹞知母﹝四錢﹞射幹﹝三錢﹞芥穗﹝二錢﹞

元錢﹞

葦根﹑白茅根煎湯﹐煮成四碗﹐日三服﹐夜一服。

溫斑三日﹐猶然骨痛﹐胸痛﹐咽痛﹐肢厥﹐未張之穢熱尙多﹐淸竅皆見火瘡﹐目不欲開﹐脈弦數而不洪﹐口漧燥而不渴。邪毒深居血分﹐𨿽有藥可治﹐恐髙年有限之陰精﹐不足當此燎原之勢﹐又恐不能擔延十數日之久﹐刻下趁其尙在上焦﹐頻頻進藥﹐速速淸陽。再以芳香透絡逐穢﹐俾邪不入中下焦﹐可以望愈。

約二時間服紫雪丹二分﹐宣泄血絡之穢毒。

連翹﹝一錢﹞銀花﹝一錢﹞犀角﹝五分﹞薄荷﹝三分﹞牛蒡子﹝一錢﹐炒研﹞丹皮﹝五分﹞

人中黃﹝三分﹞桔梗﹝一錢﹞白茅根﹝五分﹞元參﹝一錢﹞郁金﹝四分﹞藿香梗﹝五分﹞炒黃芩﹝三分﹞芥穗﹝三分﹞馬勃﹝三分﹞葦根﹝五分﹞射幹﹝五分﹞

周十二時八帖。

照前方加金汁五匙﹐仍周十二時服八帖。

照前方加犀角三分﹐黃連三分﹐炒枯﹐仍周十二時八帖。

邪有漸化之機﹐但心火熾盛﹐陰精枯而被爍﹐當兩濟之。

犀角﹝一兩﹐先煎﹞銀花﹝六錢﹞生白芍﹝六錢﹞細生地﹝八錢﹞連翹﹝六錢﹞麥冬﹝一兩﹐連心﹞黃連﹝四錢﹐先煎﹞丹皮﹝一兩﹞生甘艸﹝四錢﹞白茅根﹝五錢﹞鮮荷葉﹝四錢﹞

煮成四碗﹐分四次服。

仍用前藥一帖﹐先煮半帖﹐約八分二杯﹐除先服昨日余藥一碗外﹐晚間服此二碗﹐余藥明早煮成﹐緩緩服之。

如前日法﹐邪去八九﹐收陰中兼淸肺胃血分之熱而護津液。

生白芍﹝六錢﹞大生地﹝一兩﹞沙參﹝三錢﹞炙艸﹝三錢﹞柏子霜﹝三錢﹞火麻仁﹝三錢﹞麥冬﹝八錢﹞白茅根﹝五錢﹞

八分三杯﹐三次服。

裏熱甚﹐胸悶骨痛﹐必須補陰而不宜呆膩。

生白芍﹝四錢﹞沙苑子﹝二錢﹞細生地﹝五錢﹞沙參﹝三錢﹞麥冬﹝五錢﹞柏子霜﹝三錢﹞冰糖﹝二錢﹞廣皮炭﹝錢半﹞

王三十八歲五月初十日溫熱系手太陰病﹐何得妄用足六經表藥九帖之多。卽以《傷寒論》自開辟以來﹐亦未有如是之發表者。且柴胡爲少陽提綫﹐經謂少陽爲樞﹐最能開轉三陽者。今數數用之﹐升提太過﹐不至於上厥下竭不止。汗爲心液﹐屢發不已﹐旣傷心用之陽﹐又傷心體之陰﹐其勢必神明內亂﹐不至於譫語顚狂不止也。今且救藥逆﹐治病亦在其中。溫病大例四損重逆難治。何謂四損﹖一曰老年眞陽已衰﹐下虛陰竭﹔一曰嬰兒稚陰稚陽未充﹔一曰產婦大行血後﹐血捨空虛﹐邪易乘虛而入﹔一曰病久陰陽兩傷。何謂重逆﹖《玉函經》謂﹕一逆尙引日﹐再逆促命期。今犯逆藥至九帖之多﹐豈止重逆哉﹗連翹﹝三錢﹞銀花﹝三錢﹞薄荷﹝八分﹞麥冬﹝八錢﹞丹皮﹝五錢﹞桑葉﹝三錢﹞元參﹝五錢﹞細生地﹝五錢﹞羚羊角﹝三錢﹞

辛涼芳香甘寒法﹐辛涼解肌分發越太過之陽﹐甘寒定騷擾復喪失之陰﹐芳香護膻中﹐定神明之內亂。

十一日過服辛溫﹐汗出不止﹐神明內亂﹐譫語多笑﹐心气受傷﹐邪气乘之﹐法當治以芳香。

紫雪丹﹝五錢﹞每服一錢。其湯藥仍服前方﹐日二帖。

十二日《靈樞》溫熱論曰﹕狂言失志者死。況加以肢厥﹐冷過肘膝﹐脈厥六部全無﹐皆大用表藥﹐誤傷心陽﹐致厥陰包絡受傷之深如是。現下危急之秋﹐只有香開內竅﹐使錮蔽之邪﹐一齊湧出方妙。且喜舌苔之板者已化﹐微有渴意﹐若得大渴﹐邪气還表﹐脈出身熱﹐方是轉機。卽於前方內加犀角三錢﹐如譫語甚﹐約二時辰﹐再服紫雪丹一錢。

十三日肢厥脈厥俱有漸回之象﹐仍服前方二帖。晚間再服紫雪丹一錢﹐牛黃丸一粒。

明早有譫語﹐仍服紫雪丹一錢﹐不然不必服。

十四日厥𨿽回而噦﹐目白睛﹐面色猶赤。

連翹﹝二錢﹞元參﹝五錢﹞丹皮﹝三錢﹞銀花﹝二錢﹞麥冬﹝五錢﹞犀角﹝一錢﹞細生地﹝五錢﹞石膏﹝三錢﹞羚羊角﹝三錢﹞

今晚一帖﹐明早一帖。

十五日卽於前方內加﹕柿蒂﹝六錢﹞黃芩﹝二錢﹞郁金﹝三錢﹞

日二帖。

十六日諸癥悉減﹐但舌起新苔﹐當防其復。

連翹﹝二錢﹞元參﹝三錢﹞丹皮﹝二錢﹞銀花﹝二錢﹞麥冬﹝三錢﹞犀角﹝五分﹞黃芩﹝二錢﹞郁金﹝二錢﹞牛蒡子﹝二錢﹞柿蒂﹝二錢﹞細生地﹝三錢﹞

今晚一帖﹐明早一帖。

謝五月初三日酒客脈象模糊﹐苔如積粉﹐胸中鬱悶﹐病勢十分深重﹐再舌苔刮白﹐大便晝夜十數下﹐不惟溫熱﹐且兼濁濕﹐豈傷寒六經藥可治。

連翹﹝錢半﹞滑石﹝三錢﹞郁金﹝二錢﹞銀花﹝二錢﹞藿香﹝二錢﹞生苡仁﹝三錢﹞杏仁﹝三錢﹞黃連﹝錢半﹞豆豉﹝二錢﹞薄荷﹝一錢﹞

今晚一帖﹐明早一帖。

初四日溫病始終以護津液爲主﹐不比傷寒以通陽气爲主。

連翹﹝三錢﹞黃芩﹝二錢﹞桑葉﹝三錢﹞甘艸﹝八分﹞麥冬﹝五錢﹞銀花﹝三錢﹞薄荷﹝一錢﹞豆豉﹝二錢﹞黃連﹝二錢﹞滑石﹝三錢﹞

今晚一帖﹐明早一帖。

初五日舊苔已退﹐新苔又出﹐邪之所藏者尙多。脈象之模糊者﹐較前稍覺光明。

連翹﹝三錢﹞麥冬﹝四錢﹞通艸﹝八分﹞銀花﹝三錢﹞薄荷﹝八分﹞天花粉﹝三錢﹞桑葉﹝二錢﹞滑石﹝三錢﹞黃芩﹝二錢﹞杏仁﹝三錢﹞藿香葉﹝八分﹞黃連﹝二錢﹞鮮蘆根﹝三錢﹞

初六日脈洪﹐舌滑而中心灰黑﹐餘皆刮白﹐濕中穢濁﹐須重用芳香。

連翹﹝三錢﹞荷葉邊﹝二錢﹞豆豉﹝三錢﹞銀花﹝二錢﹞通艸﹝錢半﹞郁金﹝三錢﹞薄荷﹝一錢﹞滑石﹝五錢﹞藿香﹝三錢﹞黃芩﹝二錢﹞蘆根﹝五錢﹞黃連﹝三錢﹞

今晚一帖﹐明早一帖。

初七日溫病已有涼汗﹐但脈尙數而協熱下利不止。議白頭翁湯法。

白頭翁﹝五錢﹞生白芍﹝二錢﹞秦皮﹝三錢﹞黃芩﹝三錢﹞黃連﹝三錢﹞

初八日熱邪𨿽退﹐而脈仍未靜﹐尙有餘熱未淸。大泄十餘日﹐大汗一晝夜﹐津液喪亡已多﹐不可彊責小便。再胃之上脘痛﹐有責之陽衰者﹐有責之痰飲者﹐有責之液傷者。玆當熱邪大傷津液之後﹐脈尙未靜﹐猶然自覺痰粘﹐斷不得作陽衰論。且陽衰胸痺之痛﹐不必咽津而後痛也。與甘苦合化陰气法﹐旣可以保胃汁﹐又可以蓄水之上源﹐得天水循環﹐水天一气﹐自然暢流。

麥冬﹝六錢﹞炙艸﹝三錢﹞大生地﹝五錢﹞火麻仁﹝三錢﹞生牡蠣﹝五錢﹞黃連﹝一錢﹞炒黃芩﹝一錢﹞沙參﹝三錢﹞象貝母﹝二錢﹞

煮三碗﹐三次服。渣煮一碗﹐明早服。

初九日卽於前方內加﹕丹皮﹝三錢﹞赤芍﹝三錢﹞

初十日肺脈獨大﹐仍渴思涼。

連翹﹝三錢﹞知母﹝二錢﹞銀花﹝三錢﹞桑葉﹝三錢﹞黃芩﹝二錢﹞杏仁﹝三錢﹞生甘艸﹝一錢﹞石膏﹝三錢﹞

今晚一帖﹐明早一帖。

十一日左關獨大﹐仍喜涼物﹐餘熱未淸﹐小便赤﹐用苦甘法。

黃連﹝一錢﹞知母﹝二錢﹞黃芩﹝二錢﹞生艸﹝一錢﹞丹皮﹝五錢﹞細生地﹝二錢﹞桑葉﹝三錢﹞赤芍﹝二錢﹞木通﹝二錢﹞麥冬﹝二錢﹞

今晚一帖﹐明早一帖。

長氏二十二歲溫熱發疹﹐系木火有餘之證﹐焉有可用足三陽經之羌防柴葛﹐誅伐無過之理﹐舉世不知﹐其如人命何﹖議辛涼達表﹐非直攻表也﹕芳香透絡。非香燥也。

初四日連翹﹝六錢﹞銀花﹝八錢﹞薄荷﹝三錢﹞桔梗﹝五錢﹞元參﹝六錢﹞生艸﹝二錢﹞牛蒡子﹝五錢﹞黃芩﹝三錢﹞桑葉﹝三錢﹞

爲粗末﹐分六包﹐一時許服一包﹐蘆根湯煎。

初五日溫毒脈象模糊﹐舌黃喉痺﹐胸悶渴甚。議時時輕揚﹐勿令邪聚方妙。

連翹﹝八錢﹞銀花﹝一兩﹞薄荷﹝三錢﹞元參﹝一兩﹞射幹﹝三錢﹞人中黃﹝三錢﹞黃連﹝三錢﹞牛蒡子﹝一兩﹞黃芩﹝三錢﹞桔梗﹝一兩﹞生石膏﹝一兩﹞郁金﹝三錢﹞杏仁﹝五錢﹞馬勃﹝三錢﹞

共爲粗末﹐分十二包﹐約一時服一包﹐蘆根湯煎。

初六日舌苔老黃﹐舌肉甚絳﹐脈沈壯熱﹐夜間譫語﹐煩躁面赤﹐口漧唇燥﹐喜涼飲。

議急下以存津液法﹐用大承气減枳朴辛藥﹐加增液潤法。

生大黃﹝八錢﹞元明粉﹝四錢﹞濃朴﹝三錢﹞枳實﹝三錢﹞元參﹝三錢﹞麥冬﹝五錢﹞

細生地﹝五錢﹞

煮三杯﹐先服一杯﹐得快便止後服﹐不便或不快﹐進第二杯﹐約三時不便﹐進第三杯。

初七日其勢已殺﹐其焰未平﹐下後護陰爲主﹐用甘苦化陰。

細生地﹝八錢﹞黃芩﹝二錢﹞元參﹝三錢﹞生艸﹝一錢﹞丹皮﹝五錢﹞麥冬﹝六錢﹞黃連﹝錢半﹞

煮三杯﹐分三次服。渣煮一杯﹐明早服。

初八日脈浮邪气還表﹐下行極而上也。卽於前方內加﹕連翹﹝三錢﹞銀花﹝三錢﹞去黃連初九日脈仍數﹐余焰未息﹐口仍微渴﹐少用玉女煎法﹐兩解气血伏熱。

細生地生甘艸麥冬連翹元參銀花生石膏知母各等分﹐服法如前。

初十日脈沈微數﹐自覺心中躁﹐腹中不爽﹐舌上老黃苔﹐二日不大便﹐議小承气湯微和之。

生大黃﹝三錢﹞濃朴﹝三錢﹞枳實﹝二錢﹞

水五杯﹐煮二杯﹐先服一杯﹐得利止後服﹐不快再服。

趙七十歲五月十二日溫病之例﹐四損重逆爲難治。今年老久病之後﹐已居四損之二。況初起見厥﹐病入已深。再溫病不畏其大渴﹐引飲思涼﹐最畏其不渴。蓋渴乃气分之病﹐不渴則歸血分。此皆年老藩籬已撤﹐邪气直入下焦之故。勉議淸血分之熱﹐加以領邪外出法。

丹皮﹝二錢﹞細生地﹝二錢﹞連翹﹝二錢﹞郁金﹝二錢﹞桔梗﹝一錢﹞羚羊角﹝錢半﹞

甘艸﹝五分﹞桑葉﹝一錢﹞銀花﹝一錢﹞麥冬﹝一錢﹞茶菊花﹝一錢﹞薄荷﹝八分﹞

日三帖﹐渣不再煎。

十三日今日厥輕﹐但老年下虛﹐邪居血分﹐不肯外出﹐可畏﹐用辛涼合芳香法。

連翹﹝三錢﹞牛蒡子﹝三錢﹞藿香﹝錢半﹞元參﹝三錢﹞豆豉﹝三錢﹞薄荷﹝八分﹞銀花十四日六脈沈數而實﹐四日不大便﹐汗不得除﹐舌苔微黃﹐老年下虛﹐不可輕下。然熱病之熱退﹐每在裏气旣通以後。議增液湯﹐作增水行舟之計。

元參﹝二兩﹞細生地﹝一兩﹞梔子炭﹝六錢﹞丹皮﹝六錢﹞麥冬﹝一兩﹞牛蒡子﹝八錢﹞

水八碗﹐煮三碗﹐三次服﹐均於今晚服盡﹐明早再將渣煮一碗服。

十五日仍未大便﹐酌加去積聚之潤藥﹐卽於前方內加﹕元參﹝一兩﹞細生地﹝一兩﹞

十六日脈已滑﹐渴稍加﹐汗甚多﹐邪有欲出之勢﹐但仍未大便﹐猶不能外增液法﹐少入玉女煎可也。旣可潤腸﹐又可保護老年有限津液﹐不比壯年可放心攻劫也。

元參﹝三兩﹞知母﹝三錢﹞細生地﹝二兩﹞麥冬﹝一兩﹞生甘艸﹝二錢﹞生石膏﹝一兩﹞

銀花﹝六錢﹞連翹﹝五錢﹞

十七日渴更甚﹐加以保肺爲急﹐卽於前方內加﹕黃芩﹝三錢﹞生石膏﹝一兩﹞知母﹝二錢﹞

十八日大便已見﹐舌苔未淨﹐脈尙帶數﹐不甚渴﹐仍淸血分爲主﹐復領邪法。

麥冬﹝三錢﹞生甘艸﹝二錢﹞細生地﹝一兩﹞元參﹝五錢﹞丹皮﹝六錢﹞銀花﹝三錢﹞

連翹﹝三錢﹞黃芩﹝二錢﹞

煮三碗﹐三次服。

苗十七歲初一日溫熱本木火有餘之病。無柰世人不識四時﹐乃以治冬日之羌防柴葛治之城爲要。

麥冬﹝一兩﹐連心﹞生石膏﹝六錢﹞元參心﹝六錢﹞犀角﹝五分﹞蓮子心﹝一兩﹞竹葉心﹝三錢﹞細生地﹝五錢﹞黃連﹝二錢﹞連翹﹝五錢﹐連心﹞丹皮﹝五錢﹞勾藤勾﹝三錢﹞

再按﹕痙厥神昏﹐故以淸宮爲主。血分太熱脈極數﹐故以地黃湯犀角爲佐。邪气在血分𨿽多一轍﹐其勢不得不用復方也﹐煮成三碗﹐分三次服。明日渣再煮半碗服。

初二日諸證俱減而未盡除﹐脈之至數亦減。但老年下虛﹐咳聲不滿喉嚨﹐可畏之至。

議搜邪之中﹐寓補陰和陽之用。

麥冬﹝二兩﹐連心﹞丹皮﹝八錢﹞黃芩﹝三錢﹞黃連﹝二錢﹞連翹﹝三錢﹞生石膏﹝一兩﹞細生地﹝一兩﹞大生地﹝一兩﹞犀角﹝五錢﹞

初三日脈證𨿽減﹐猶在險途。

大生地﹝一兩﹞黃連﹝二錢﹞犀角﹝五錢﹞黃芩﹝三錢﹞細生地﹝一兩﹞麥冬﹝二兩﹞

丹皮﹝六錢﹞連翹﹝三錢﹞焦白芍﹝五錢﹞熟石膏﹝五錢﹞

初四日神識略淸﹐脈洪數有力﹐周身盡赤若斑﹐大便大頻﹐用玉女煎加苦以堅陰。今晚明早﹐如神識不甚淸爽﹐再服紫雪丹三五錢。

大生地﹝一兩﹞黃連﹝三錢﹞黃芩﹝三錢﹞知母﹝三錢﹞犀角﹝六錢﹞細生地﹝一兩﹞

丹皮﹝六錢﹞麥冬﹝二兩﹞生石膏﹝八錢﹞炒京米﹝一撮﹞

頭煎煮三杯﹐二煎煮二杯。今日服三次﹐明早服二次﹐各一杯。

初五日卽於前方內加﹕元參﹝六錢﹞去京米此證服紫雪丹共一兩八錢﹐牛黃丸五粒。神識淸﹐大便通﹐舌苔退﹐脈靜身涼﹐後二甲復脈湯十八帖。

普四十四歲五月二十九日溫熱月餘不解﹐初用橫補中焦﹐致邪無出路。繼用暑濕門中剛證非淺鮮﹐議甘寒﹑苦寒合化陰气﹐令小便自通。若彊責小便﹐不畏泉源告竭乎﹗生石膏﹝一兩﹞元參﹝一兩﹞細生地﹝六錢﹞知母﹝四錢﹞連翹﹝八錢﹞丹皮﹝五錢﹞

麥冬﹝八錢﹞銀花﹝三錢﹞生甘艸﹝二錢﹞炒黃芩﹝二錢﹞黃連﹝二錢﹞

煮成三碗﹐今日分三次服完﹐明早再煮一碗服。

三十日昨用玉女煎﹑銀翹散合法﹐再加苦寒﹐爲甘苦合化陰气﹐又爲苦辛潤法。今日已見行舟﹐復入陰搜邪法。

麥冬﹝一兩﹞丹皮﹝六錢﹞生甘艸﹝三錢﹞黃芩炭大生地﹝六錢﹞北沙參﹝五錢﹞生鱉甲﹝八錢﹞生牡蠣﹝六錢﹞柏子霜﹝三錢﹞黃連﹝錢半﹞

史三十八歲溫病汗後﹐法當脈靜身涼。今脈𨿽爲汗衰﹐究有五至﹐且不能弱。況對醫者說病刺刺不休﹐豈一二日內欲虛脫者﹐而能若是乎﹖此證人僉畏其虛﹐我獨畏其實也。現下大便溏泄頻頻﹐勢若可畏﹐然不可與收攝腎胃兩關。蓋伏邪藏深﹐爲日已久﹐玆方有出路﹐而可驟行納縮乎﹖但柔滑之品﹐須暫行停止。議熱淫於內﹐治以甘苦﹐佐以鹹寒法﹐妙在卽寓堅陰收納於其中。

生牡蠣﹝二兩﹞炙甘艸﹝五錢﹞生鱉甲﹝二兩﹞黃柏炭﹝三錢﹞黃芩炭﹝三錢﹞

周六十三歲六月初八日溫熱最忌足三陽藥﹐且柴胡直升少陽﹐不至於下竭上厥不止。且卽系傷寒﹐從無用柴胡十數日之多。現下嘔而便血﹐《靈樞》所謂不治之癥。勉議犀角地黃湯﹐加黃連苦甘合化法。

大生地﹝六錢﹞犀角﹝二錢﹞黃連﹝一錢﹞生白芍﹝四錢﹞丹皮﹝四錢﹞麥冬﹝六錢﹐連心﹞黃芩﹝二錢﹞

分作二次服﹐以不嘔不便血﹐小便不赤爲度。

十一日諸癥稍減﹐但爲日已久﹐以重護津液爲主﹐復苦甘合化陰气法。

大生地﹝一兩﹞黃芩﹝二錢﹞生白芍﹝五錢﹞黃連﹝八分﹞麥冬﹝一兩﹞元參﹝一兩﹞

丹皮﹝六錢﹞廣郁金﹝二錢﹞

梁六十二歲丙辰年六月二十三日脈數急﹐身熱頭痛﹐思涼飲﹐暑傷手太陰﹐切忌誤認傷寒而用羌防柴葛。

連翹﹝三錢﹞桑葉﹝錢半﹞甘艸﹝一錢﹞銀花﹝三錢﹞石膏﹝四錢﹞苦桔梗﹝二錢﹞薄荷﹝八分﹞豆豉﹝錢半﹞知母﹝二錢﹞

二十四日卽於前方內加﹕藿梗﹝二錢﹞廣郁金﹝三錢﹞杏仁泥﹝三錢﹞荷葉邊﹝一張﹞

二十五日六脈洪大而數﹐渴思涼飲﹐純陽之癥﹐气血兩燔﹐用玉女煎。

石膏﹝一兩﹞細生地﹝八錢﹞知母﹝五錢﹞元參﹝四錢﹞麥冬﹝一兩﹞生甘艸﹝三錢﹞

煮三杯﹐分三次服。

梁二十二歲壬申年六月初四日溫熱自汗﹐脈浮﹐舌滿白﹐最忌足三陽表藥發汗。

用辛涼法。

苦桔梗﹝五錢﹞杏仁﹝三錢﹞甘艸﹝三錢﹞薄荷﹝二錢﹞銀花﹝六錢﹞藿香﹝二錢﹞連翹﹝六錢﹞郁金﹝二錢﹞牛蒡子﹝五錢﹞

初六日溫病脈浮自汗﹐喘喝﹐舌苔白濃﹐思涼飲﹐用辛涼重劑。

生石膏﹝一兩﹞桑葉﹝五錢﹞知母﹝五錢﹞牛蒡子﹝五錢﹞連翹﹝六錢﹞元參﹝一兩﹞

銀花﹝六錢﹞人中黃﹝三錢﹞

共爲粗末﹐分八包﹐一時許服一包。

初七日疫後肢痺。

杏仁泥﹝三錢﹞連翹﹝三錢﹞石膏﹝六錢﹞銀花﹝二錢﹞防己﹝三錢﹞生甘艸﹝一錢﹞

廣郁金﹝錢半﹞

十一日肢痺。

桂枝﹝三錢﹞生薏仁﹝三錢﹞生石膏﹝五錢﹞防己﹝三錢﹞杏仁泥﹝三錢﹞片子姜黃﹝三錢﹞海桐皮﹝二錢﹞

溫熱復作﹐身熱身痛﹐舌苔重濁﹐忌羌防柴葛﹐議辛涼合芳香法。

荊芥穗﹝五錢﹞元參﹝三錢﹞藿香葉﹝二錢﹞薄荷﹝三錢﹞豆豉﹝三錢﹞連翹﹝六錢﹞

苦桔梗﹝六錢﹞銀花﹝八錢﹞甘艸﹝三錢﹞牛蒡子﹝三錢﹞郁金﹝三錢﹞

共爲細末﹐分八包﹐一時許服一包﹐蘆根湯煎。

大渴思涼飲﹐大汗如注﹐脈數急﹐非辛涼重劑﹐不足以解之。

生石膏﹝二兩﹞知母﹝五錢﹞麥冬﹝一兩﹞生甘艸﹝三錢﹞細生地﹝一兩﹞連翹﹝三錢﹞

銀花﹝三錢﹞桑葉﹝二錢﹞

煮成三碗﹐分三次服。

用辛涼重劑﹐大熱已解﹐脈小數﹐以養陰淸解余邪立法。

麥冬﹝八錢﹞丹皮﹝三錢﹞細生地﹝五錢﹞知母﹝二錢﹞生甘艸﹝二錢﹞元參﹝五錢﹞

煮法如前。

甘五歲壬申年六月十八日溫熱七日不退﹐渴思涼飲﹐脈仍洪浮而長﹐急宜辛涼退熱﹐加入芳香化濁﹐最忌羌防柴葛發表。腹痛者﹐穢濁也。勿認作寒﹐用溫藥。

連翹﹝六錢﹞牛蒡子﹝三錢﹞銀花﹝六錢﹞石膏﹝六錢﹞廣郁金﹝三錢﹞藿香葉﹝三錢﹞

苦桔梗﹝六錢﹞豆豉﹝三錢﹞知母﹝二錢﹞人中黃﹝二錢﹞黃芩﹝二錢﹞丹皮﹝二錢﹞

共爲粗末﹐分六包﹐約一時許服一包。蘆根湯煎﹐去渣服。

十九日熱稍減﹐脈勢亦減過半﹐气分尙未解透﹐血分亦有邪耳﹗今用玉女煎加芳香法。

麥冬﹝一兩﹞知母﹝三錢﹞細生地﹝八錢﹞郁金﹝錢半﹞丹皮﹝六錢﹞豆豉﹝一錢﹞生甘艸﹝三錢﹞元參﹝六錢﹞生石膏﹝六錢﹞

煮成三茶杯﹐渣再煎一茶杯﹐每服一杯﹐分四次服。

二十日幼童溫病﹐熱退七八﹐以存陰退熱﹐爲第一要著。

麥冬﹝二兩﹞生甘艸﹝一錢﹞細生地﹝八錢﹞知母﹝錢半﹞元參﹝兩半﹞丹皮﹝三錢﹞

頭煎兩茶杯﹐二煎一茶杯﹐三次服。

二十一日熱漸退﹐手心熱特甚﹐陰傷之象﹐用存陰法。

大生地﹝五錢﹞焦白芍﹝三錢﹞細生地﹝五錢﹞麻仁﹝三錢﹞丹皮﹝三錢﹞炙艸﹝三錢﹞

沙參﹝三錢﹞麥冬﹝六錢﹞

二十三日幼童熱病退後﹐一以存陰爲主﹐最忌與枳朴開胃﹐黃芩淸餘熱﹐醫者誠能識此﹐培養小兒不少矣。

焦白芍﹝五錢﹞炒玉竹﹝二錢﹞炙艸﹝二錢﹞麥冬﹝五錢﹞元參﹝三錢﹞沙參﹝三錢﹞

大生地﹝五錢﹞丹皮﹝三錢﹞

陳氏甲子年四月初三日溫病誤汗七次﹐以致心陽受傷﹐邪入心包﹐神昏不語﹐膈上之邪﹐仍然不解。非芳香化濁﹐能入心包者﹐不足以救之。

牛黃丸三丸﹐約一時服一丸。服後如神仍不淸不語﹐再服二三丸。

前方用芳香開膻中﹐是治邪法。恐老年陰气告竭﹐自汗而脫﹐再用復脈法護陰﹐是固正法。二更後服。

炙甘艸﹝三錢﹞生地﹝五錢﹞丹皮﹝三錢﹞白芍﹝三錢﹞生鱉甲﹝六錢﹞麥冬﹝六錢﹞

阿膠﹝二錢﹞麻仁﹝三錢﹞元參﹝五錢﹞

初四日老年溫病日久﹐誤用風藥過多﹐汗出傷津﹐以致大便堅結不下﹐口漧舌黃﹐系陽明癥﹐當下之。但气血久虛﹐恐不任承气。議增液湯﹐一面增液而補正﹐一面去積聚以驅邪﹐增水行舟計也。

元參﹝兩半﹞次生地﹝兩半﹞麥冬﹝一兩二錢﹐連心﹞

水八碗﹐煮取三碗﹐分三次服﹐不便再服﹐便後服前方一帖。

初五日脈仍有力﹐舌黃黑﹐仍有宿糞未淨﹐再服增液一帖。

元參﹝兩六錢﹞細生地﹝二兩﹞麥冬﹝二兩﹞

煮成三碗﹐分三次服。

初六日大便後仍用二甲復脈法﹐以復其喪失之眞陰。

炙甘艸﹝六錢﹞大生地﹝八錢﹞炒白芍﹝六錢﹞阿膠﹝一錢﹞麻仁﹝三錢﹞麥冬﹝八錢﹞

沙參﹝三錢﹞牡蠣﹝五錢﹞鱉甲﹝五錢﹞

濃煎三碗﹐零星緩服。

於溫病誤表﹐面赤神昏譫語﹐肢掣肉。先用牛黃丸淸包絡之邪。

牛黃丸﹝三粒﹞

湯藥用麥冬﹑生地等味。

十三日今日脈浮﹐鼻息太粗﹐粗甚則爲喘矣。溫病大忌喘促﹐恐化源絕也。再手指與臂﹐時時掣動﹐螈之象也。勉與玉女煎法。

細生地﹝五錢﹞大生地﹝五錢﹞生石膏﹝一兩﹞元參﹝五錢﹞知母﹝三錢﹞生甘艸﹝二錢﹞麥冬﹝一兩﹞丹皮﹝五錢﹞

煮成三碗﹐分三次服。渣再煎一碗服。

十四日前方沃法也﹐今日仍用﹐加﹕石膏﹝五錢﹞犀角﹝三錢﹞以淸包絡而護腎水。

十五日脈浮爲邪气還表﹐渴甚加石膏。

連翹﹝五錢﹞銀花﹝五錢﹞生石膏﹝一兩六錢﹞犀角﹝三錢﹞麥冬﹝一兩﹞知母﹝三錢﹞

甘艸﹝二錢﹞細生地﹝六錢﹞

今日一帖﹐明日渴甚服二帖。渴止服一帖﹐不熱不渴﹐或去石膏。

十七日溫病誤治日久﹐上焦之熱未淨﹐下焦之液已虧﹐用淸上實下法。

細生地﹝五錢﹞大生地﹝五錢﹞麥冬﹝六錢﹞生鱉甲﹝六錢﹞知母﹝五錢﹞石膏﹝八錢﹞

甘艸﹝三錢﹞牡蠣﹝五錢﹞丹皮﹝五錢﹞生白芍﹝三錢﹞

明日熱全退不渴﹐去石膏﹐卽不退全﹐不渴思涼飲﹐亦去。假使病如今日﹐方亦如今日。頭煎二碗﹐二煎一碗。

十九日照前方再服一帖。

二十日渴止脈靜身涼﹐用復脈法。

楊甲子年四月初四日溫病自汗﹐脈浮芤﹐神气昏﹐時有譫語﹐可先服牛黃丸二丸﹐繼以人參白虎湯。

生石膏﹝八兩﹐先煎﹞洋參﹝四錢﹞知母﹝四兩﹞京米﹝二合﹞炙甘艸﹝一兩﹞

神淸止牛黃丸﹐熱退止石膏。不然俱再作服。

初五日於前方內加洋參﹝四錢﹞﹐共成八錢。

初六日大用白虎﹐脈爲斂戢﹐熱未全退﹐咳而腹痛﹐議甘苦合化陰气法。

麥冬﹝六錢﹞生甘艸﹝二錢﹞沙參﹝三錢﹞杏仁粉﹝五錢﹞連翹﹝三錢﹞細生地﹝五錢﹞

黃芩﹝三錢﹞銀花﹝三錢﹞知母﹝三錢﹞黃連﹝二錢﹞

今日晚服一帖﹐明早一帖﹐每帖煮二碗。

初七日今日脈少斂﹐但手心熱甚於手背﹐溫熱未淨﹐而津液已虧。用存陰退熱法﹐兼潤肺燥。

沙參﹝八錢﹞桑葉﹝三錢﹞麥冬﹝二兩﹞柏子霜﹝三錢﹞細生地﹝一兩﹞丹皮﹝六錢﹞

知母﹝六錢﹞生甘艸﹝五錢﹞元參﹝五錢﹞

煮四碗﹐分四次服。

初十日脈復大而芤。

生石膏﹝二兩﹞知母﹝八錢﹞甘艸﹝六錢﹞京米﹝一撮﹞洋參﹝二錢﹞麥冬﹝八錢﹞細生地﹝六錢﹞

五杯水煮兩杯﹐分二次服。渣如上法。

十一日脈勢火斂﹐但手心熱甚﹐應治裏。議熱淫於內﹐治以甘苦﹐佐以鹹寒。

炒知母﹝三錢﹞甘艸﹝三錢﹞細生地﹝六錢﹞生鱉甲﹝八錢﹞麥冬﹝八錢﹞生牡蠣﹝五錢﹞黃芩炭﹝二錢﹞

頭煎三杯﹐二煎一杯﹐分四次服。

十二日脈復浮大而芤﹐前方去二甲黃芩﹐加石膏﹑洋參。

十三日脈少斂﹐熱未淨﹐左脈仍空大﹐用存陰退熱法。

細生地﹝八錢﹞丹皮﹝五錢﹞元參﹝四錢﹞白芍﹝六錢﹞麥冬﹝一兩﹞桑葉﹝三錢﹞知母﹝三錢﹞

煎四碗﹐日三服﹐夜一服。

十四日邪少虛多﹐且左大爲下焦血分﹐非右大可比。議復脈法﹐復胃中之陰﹐漸有驅邪之勢。

炙甘艸﹝五錢﹞阿膠﹝三錢﹞麥冬﹝六錢﹞麻仁﹝三錢﹞生白芍﹝六錢﹞大生地﹝六錢﹞

生鱉甲﹝六錢﹞生牡蠣﹝六錢﹞知母﹝四錢﹞

頭煎水八碗﹐煎成三碗﹐二煎一碗。日三服﹐夜一服。

十八日服前方。

五月初五日溫病愈後十五日﹐未服眞元﹐復中暑溫卒厥﹐俗名暑風﹐治在厥陰足少陽。

桑葉﹝二錢﹞杏仁泥﹝錢半﹞羚羊角﹝二錢﹞菊花﹝二錢﹞銀花﹝二錢﹞連翹﹝二錢﹞

鉤藤﹝錢半﹞生甘艸﹝一錢﹞荷葉邊﹝三錢﹞

日三帖。

嶽七十八歲二月十八日右脈大於左﹐滑而且數﹐舌苔老黃﹐渴欲涼飲。診尺篇﹐所謂尺膚熱爲溫病者是也。法宜辛涼解肌﹐合芳香化濁。切忌辛溫發表﹐甘熱溫裏。

連翹﹝二錢﹞銀花﹝二錢﹞藿香葉﹝錢半﹞薄荷﹝一錢﹞元參﹝錢半﹞牛蒡子﹝二錢﹞

郁金﹝二錢﹞杏仁泥﹝二錢﹞豆豉﹝二錢﹞蘆根﹝三把﹞

水三杯﹐煮一杯﹐日三服。

十九日其人素有痰飲﹐又以客气加臨﹐身熱﹐苔黃﹐脈數﹐思涼﹐爲溫病。昨用辛涼芳香﹐今日大便後﹐病勢仍未除。仍須辛涼解散。《金匱》所謂先治新病﹐舊病當後治也﹐但當回護痰飲耳﹗生石膏﹝四錢﹞杏仁粉﹝三錢﹞連翹﹝三錢﹞蘆根﹝二錢﹞郁金﹝一錢﹞牛蒡子﹝二錢﹞

薄荷﹝八分﹞藿梗﹝錢半﹞生甘艸﹝一錢﹞

今晚明早共三帖。

二十日病勢𨿽較前稍減﹐脈體亦小﹐黃苔亦徹。但寒從左升﹐熱從入分﹐寒少熱多﹐頗似溫瘧。議白虎桂枝法﹐加靑蒿等﹐使陷下之邪﹐一齊湧出﹐庶不致纏綿日久﹐坐耗眞元也。

石膏﹝三錢﹞知母﹝錢半﹐炒黑﹞甘艸﹝一錢﹞桂枝﹝三錢﹞京米﹝一撮﹞靑蒿﹝八分﹞

二十一日痰飲是本病﹐溫熱是客气。客气易退﹐本病難除。現下客气已減六七﹐脇下常痛引痛﹐系痰飲爲患。大溫大涼﹐皆在難施之際。仍議以辛而微涼者﹐淸不盡之邪﹐復以芳香降气開痰止痛。如下半日渴思涼飲﹐仍如石膏三錢。

降香末﹝三錢﹞蘇子霜﹝二錢﹞制香附﹝三錢﹞連翹﹝二錢﹞杏仁泥﹝三錢﹞銀花﹝三錢﹞旋復花﹝三錢﹐包﹞郁金﹝二錢﹞

二十二日脈靜身涼﹐舌苔悉退﹐溫熱已盡。惟餘痰飲脇痛﹐一以宣通懸飲爲法。

生香附﹝二錢﹞降香末﹝三錢﹞廣皮﹝錢半﹞旋復花﹝三錢﹐包﹞小茴香﹝三錢﹞半夏﹝四錢﹞蘇子霜﹝二錢﹞郁金﹝二錢﹞杏仁泥﹝三錢﹞

甘瀾水五杯﹐煮取二杯﹐分二次服﹐明早一帖。

二十三日今日大便後﹐面微赤﹐脈微大﹐舌微苔﹐胸中熱思涼飲﹐又有餘邪上泛之故。議芳香之中﹐仍稍加辛涼。

旋復花﹝三錢﹐包﹞杏仁泥﹝五錢﹞連翹﹝二錢﹞降香末﹝二錢﹞小枳實﹝三个﹞銀花﹝三錢﹞生香附﹝二錢﹞郁金﹝二錢﹞蘆根﹝三把﹞

二十四日猶有餘熱﹐舌苔未化﹐仍用前法。但小便不禁﹐去枳實。

二十五日脈靜身涼﹐惟頭微熱﹐余邪已去八九﹐一以宣肺透飲爲主。須能入脇者宜之。

杏仁泥﹝三錢﹞郁金﹝二錢﹞茯苓﹝二錢﹞旋復花﹝三錢﹞藿梗﹝三錢﹞降香末﹝二錢﹞

生香附﹝三錢﹞

甘瀾水五杯﹐煮成兩杯﹐分二次服。

三月初四日食復﹐脈弦細而滑﹐脇痛脹﹐舌苔重濁﹐不思食。其人本有痰飲﹐與兩和肝胃法。

旋復花﹝三錢﹞靑皮﹝錢半﹞郁金﹝二錢﹞制香附﹝半錢﹞廣皮炭﹝錢半﹞紅曲﹝八分﹞

降香末﹝三錢﹞半夏﹝三錢﹞神曲炭﹝二錢﹞

脈𨿽安靜﹐苔尙未化﹐未可恣意飲食。脇下刺痛﹐開胃兼與和絡。

半夏﹝五錢﹞新絳﹝三錢﹞烏藥﹝二錢﹞廣皮﹝錢半﹞旋復花﹝三錢﹞歸須﹝二錢﹞靑皮﹝錢半﹞降香末﹝三錢﹞郁金﹝二錢﹞生香附﹝二錢﹞延胡索﹝一錢﹞小枳實﹝一錢﹞

章丙寅年二月十一日頭痛身熱﹐脈芤數﹐口渴﹐自汗﹐喉痛﹐舌苔重濁而尖赤甚﹐溫病也。勢甚重﹐法宜辛涼﹐最忌發汗。

連翹﹝三錢﹞銀花﹝三錢﹞麥冬﹝三錢﹞桔梗﹝三錢﹞桑葉﹝錢半﹞細生地﹝三錢﹞甘艸﹝一錢﹞薄荷﹝八分﹞射幹﹝二錢﹞元參﹝三錢﹞牛蒡子﹝三錢﹞

今晚一帖﹐明早一帖。

十二日溫熱咽痛之極﹐陰本虧也。

桔梗﹝八錢﹞人中黃﹝三錢﹞馬勃﹝三錢﹞牛蒡子﹝八錢﹞元參﹝八錢﹞連翹﹝六錢﹞

射幹﹝四錢﹞黃連﹝三錢﹞黃芩﹝三錢﹞銀花﹝三錢﹞薄荷﹝二錢﹞荊芥穗﹝二錢﹞細生地﹝四錢﹞

共爲粗末﹐分八包﹐一時服一包。蘆根湯煎﹐去渣服。

十三日大便通﹐咽痛減﹐脈漸靜﹐不可躁。

桔梗﹝三錢﹞麥冬﹝五錢﹞黃芩﹝一錢﹞銀花﹝三錢﹞元參﹝五錢﹞連翹﹝二錢﹞射幹﹝二錢﹞人中黃﹝一錢﹞丹皮﹝二錢﹞蘆根﹝二錢﹞黃連﹝一錢﹞細生地﹝五錢﹞白茅根﹝三錢﹞牛蒡子﹝三錢﹞

煮兩碗﹐分二次﹐今晚明早各半帖。

十四日脈靜﹐痛止大半﹐小便未暢﹐余焰尙存﹐仍不可食穀。

細生地﹝五錢﹞連翹﹝二錢﹞射幹﹝二錢﹞丹皮﹝三錢﹞銀花﹝二錢﹞人中黃﹝錢半﹞

元參﹝三錢﹞牡蠣﹝三錢﹞桔梗﹝二錢﹞黃芩﹝一錢﹞麥冬﹝六錢﹞黃連﹝八分﹞

二帖共煎四碗﹐分四次服。明日午前服完﹐計今日兩碗﹐明日兩碗﹐如服完後﹐喉仍微痛﹐小便不暢﹐明曉再服一帖。如喉痛已止﹐小便亦暢﹐可少啜粥湯﹐靜俟十六日換方服藥。

十六日脈靜身涼﹐用一甲復脈湯。

炙甘艸﹝六錢﹞大生地﹝六錢﹞阿膠﹝三錢﹞麥冬﹝五錢﹞白芍﹝六錢﹞麻仁﹝三錢﹞

牡蠣﹝八錢﹞

趙初六日熱病脈七至﹐煩躁無寧晷﹐譫語神昏﹐汗出輒復熱﹐脈不爲汗衰。《內經》所邪﹐獲效亦不少。但黃帝岐伯所云之死癥﹐誰敢謂必生﹐勉與玉女煎法。

生石膏﹝四兩﹞次生地﹝八錢﹞知母﹝一兩﹞麥冬﹝八錢﹞甘艸﹝五錢﹞京米﹝一合﹞

煮五杯﹐分五次服。外服紫雪丹。

初七日溫熱未淸﹐又加溫毒﹐喉腫﹐舌腫﹐唇腫﹐項彊﹐面色反靑。伏毒不發﹐與痘科之悶痘相似﹐可與代賑普濟散。

一時許服一包﹐鮮荷葉邊湯煎﹐其紫雪丹照舊服不可斷﹐有好牛黃淸心丸亦可。

初八日熱病螈﹐痙厥神昏﹐脈洪大而芤﹐與育陰潛陽﹐咸以止厥法。但喉舌之腫﹐未能一時消盡﹐可與代賑普濟散間服﹐其紫雪丹仍用。

細生地﹝一兩﹞麥冬﹝四錢﹐連心﹞生白芍﹝五錢﹞勾藤勾﹝三錢﹞丹皮﹝四錢﹞生鱉甲﹝八錢﹞生牡蠣﹝八錢﹞犀角﹝三錢﹞黃芩﹝二錢﹞

煮三杯﹐分三次服。

初十日左脈洪而有力﹐右脈甚軟﹐是溫邪日久﹐陷入下焦血分無疑。古謂三時熱病﹐深入下焦血分者﹐每借芳香以爲搜逐之用。仍用紫雪丹五分一次﹐約三次﹐熱退神淸能言卽止。

次生地﹝一兩﹞丹皮﹝三錢﹞生鱉甲﹝六錢﹞生白芍﹝五錢﹞麥冬﹝五錢﹐連心﹞生龜板﹝六錢﹞生牡蠣﹝六錢﹞生甘艸﹝五錢﹞生阿膠﹝五錢﹐藥化入﹞

十一日汗已得而脈未靜﹐宿糞已解而腫未消﹑神未淸﹐其代賑普濟散仍服一二次﹐紫雪丹仍服三五分﹐其湯藥與重收陰气。

生白芍﹝五錢﹞細生地﹝一兩﹞生甘艸﹝五錢﹞麥冬﹝五錢﹞黃芩﹝三錢﹞生牡蠣﹝二錢﹐研粉煎湯代水﹞

煮三杯﹐分三次服。渣再煎一杯﹐明日服。

十二日汗出脈靜身涼之後﹐甫過七八日﹐忽又身熱﹐脈洪數有力﹐便澀口渴思涼。乃餘邪續出﹐以當日受邪之時﹐非一次也﹐並非食後勞復之比。但久病不宜反復﹐恐气血不支也﹐與玉女煎法。紫雪丹﹝三分﹞一次﹐身熱神昏螈則服﹐否則止。

生石膏﹝八錢﹞生甘艸﹝三錢﹞知母﹝五錢﹞細生地﹝五錢﹞麥冬﹝五錢﹞黃芩﹝三錢﹞

京米﹝一撮﹞

十三日減石膏。

十四日今日脈浮大﹐下行極而上也。

生石膏﹝二兩﹐另煎﹞﹐有熱則加。

知母﹝五錢﹞次生地﹝八錢﹞生鱉甲﹝五錢﹞生甘艸﹝四錢﹞龜板﹝五錢﹞麥冬﹝六錢﹞

生牡蠣﹝五錢﹞京米﹝一撮﹞

頭煎三杯﹐今夜服。二煎兩杯﹐明早服。若能睡熟但令穩睡﹐不可呼之服藥。

十五日今日右脈已小﹐左脈仍壯﹐邪气又歸下焦血分。先用紫雪丹以搜之﹐繼之培陰淸熱。熱淫於內﹐治以鹹寒﹐佐以苦甘法。

知母﹝五錢﹞生甘艸﹝四錢﹞生牡蠣﹝六錢﹞次生地﹝一兩﹞丹皮﹝四錢﹞生鱉甲﹝六錢﹞黃柏﹝三錢﹞麥冬﹝六錢﹞生龜板﹝六錢﹞生白芍﹝三錢﹞

煮五杯﹐今晚服三杯﹐明早兩杯。

十六日今日右脈復浮而大﹐猶思涼飲﹐暫與玉女煎法。其芳香搜逐邪濁之法﹐仍不能止。

生石膏﹝一兩﹞知母﹝五錢﹞生甘艸﹝四錢﹞次生地﹝六錢﹞麥冬﹝六錢﹞生鱉甲﹝六錢﹞京米﹝一合﹞

煮四杯﹐分四次服。

十七日今日右脈稍沈而小﹐左脈仍洪大而浮。余邪續出﹐神識反昏﹐微螈﹐肢微厥﹐非吉兆也。舌上津液已回﹐大便甚通。自始至終﹐總無下法﹐只有護陰﹐一面搜逐深入之伏邪。

大生地﹝一兩﹞生鱉甲﹝五錢﹞生甘艸﹝四錢﹞丹皮﹝三錢﹞勾藤勾﹝三錢﹞生白芍﹝六錢﹞生牡蠣﹝五錢﹞麥冬﹝六錢﹞阿膠﹝三錢﹞生龜板﹝五錢﹞

煮五杯﹐分五次服。

十八日神淸攺方。

十九日溫毒日久﹐諸癥漸減﹐惟脈未靜﹐應照邪少虛多例﹐其不盡之邪﹐付之紫雪可也。

生白芍﹝四錢﹞鉤藤﹝三錢﹞生鱉甲﹝五錢﹞大生地﹝八錢﹞麥冬﹝六錢﹞生龜板﹝五錢﹞炙甘艸﹝三錢﹞羚羊角﹝三錢﹞生牡蠣﹝五錢﹞丹皮﹝四錢﹞阿膠﹝三錢﹞

煮四杯﹐分四次服。

二十日病𨿽漸次就退﹐伏熱猶未淸楚。暫與少加淸熱之品。

生白芍﹝四錢﹞鉤藤﹝二錢﹞次生地﹝一兩﹞生甘艸﹝三錢﹞羚羊角﹝三錢﹞丹皮﹝三錢﹞麥冬﹝六錢﹞生牡蠣﹝六錢﹞黃芩﹝二錢﹞生鱉甲﹝四錢﹞

煮三杯﹐分三次服。

二十一日猶有螈﹐仍從少陽中求之﹐再用紫雪丹﹝一錢﹞﹐分二次服。

劉六十歲癸丑年七月初九日溫病誤表﹐津液消亡。本系酒客﹐熱由小腸下注﹐溺血每至半盆﹐已三四日矣。又亡津液﹐面大赤﹐舌苔老黃而中黑﹐唇黑裂﹐大便七日不下﹐勢如燎原﹐與急下以存津液法。

大承气﹐減枳朴分量﹐加丹皮﹑犀角。

初十日昨日下後﹐舌上津液已回﹐溺血頓止﹐與淸血分之熱。

焦白芍﹝四錢﹞犀角﹝四錢﹞麥冬﹝四錢﹞丹皮﹝五錢﹞銀花﹝五錢﹞細生地﹝五錢﹞

生甘艸﹝二錢﹞天冬﹝二錢﹞

十一日照前方。

十二日前方加麻仁﹝三錢﹞。

十三日前方四帖。

十七日邪去七八﹐已能進粥﹐陰虛甚於余邪。

復脈湯去參桂姜棗﹐二帖。

十九日照前方加生牡蠣﹑生鱉甲﹐二帖。

二十一日照前方又加生龜板﹐服二十一帖。

八月初十日照前方又加海參﹝二條﹞﹐鮑魚片﹝五錢﹞﹐服二十帖。

史氏二十七歲癸丑年七月初一日溫熱誤汗於前﹐又誤用龍膽蘆薈等極苦化燥於後﹐致七月胎動不安﹐舌苔正黃﹐爛去半邊﹐目睛突出眼眶之外﹐如蠶豆大﹐與玉女煎加犀角。以气血兩燔﹐脈浮洪數極故也。

生石膏﹝四兩﹞知母﹝一兩﹞炙甘艸﹝四錢﹞犀角﹝六錢﹞京米﹝一撮﹞細生地﹝六錢﹞

麥冬﹝五錢﹞

初二日煩躁稍靜﹐胎不動﹐餘如故。照前方再服三帖。

初五日大便不通﹐小便數滴而已﹐溺管痛﹐舌苔黑﹐唇黑裂﹐非下不可。𨿽有胎﹐經云﹕有故無殞﹐故無殞也。

生大黃﹝六錢﹞元明粉﹝四錢﹞川朴﹝一錢﹞枳實﹝一錢﹞

煮兩杯﹐分二次服﹐得快便卽止。

初六日下後脈靜身涼﹐目睛漸收﹐與甘寒柔潤。

初十日復脈湯去剛藥。

十四日復脈加三甲。

二十日服專翕大生膏十二斤﹐至產後彌月方止。

趙五十五歲癸丑年六月二十六日體瘦無子﹐過服桂﹑附﹐津液枯燥。於二十二日得溫熱﹐自服補中益气湯三帖﹐致邪無出路﹐服辛涼輕劑二帖﹐竹葉石膏湯三帖﹐至七月初二日﹐煩躁不寐﹐並不臥牀﹐赤身滿地混抓﹐譫語幹熱﹐無汗舌黃﹐與調胃承气湯﹐加元參一小劑﹐得大便少許﹐隨出赤紅疹數十枚﹐少安半日﹐其癥如前﹐與沃陰之甘涼法。二三日大躁大狂﹐又與調胃承气湯一小帖。又出疹數十枚﹐又少安﹐熱總不退﹐脈總不靜。如是者前後共下十三次﹐出疹十三次。而後脈靜身涼﹐服復脈湯七帖後作專翕大生膏半料﹐計十二斤﹐半年後始撤消。此證原案已失﹐舉其大略﹐以備一格。

王三十八歲溫病狂熱﹐大渴引飲﹐周十二時﹐飲涼水擔余﹐癲狂譫語﹐大汗不止。

每日用白虎湯合犀角地黃湯﹐石膏用半斤﹐日服二帖。外用紫雪一兩有餘﹐間服牛黃淸心丸五六丸。如是者七八日﹐熱始漸退﹐藥漸減﹐後以復脈湯收功。

溫疫者﹐厲气流行而兼穢濁﹐戶戶皆然﹐如役所使也。是證也﹐悉從口鼻而入﹐先病手太陰﹐而後延布三焦。治法一以護陰﹑淸熱﹑逐穢爲主。然法者規矩也。規矩不能使人巧﹐巧用在人也。今於其證中之有證者﹐先生則法中之有法。病見極重之證﹐方施至重之方﹐然未嘗有一毫護此失彼之獘。如案中王﹑趙﹑史﹑劉數姓之﹐非先生胸有定見﹐法施奇絕﹐安望其生耶﹖眞乃運用之妙﹐存乎一心﹐豈庸手所能乎﹗至於精微妙旨﹐善讀者細玩案中﹐自知其妙﹐予不敢再加妄論也。﹝舒配瑭﹞

卷二

暑溫

甘二十四歲壬戌六月二十九日暑溫邪傳心包﹐譫語神昏﹐右脈洪大數實而模糊﹐勢甚危險。

細生地﹝六錢﹞知母﹝五錢﹞銀花﹝八錢﹞元參﹝六錢﹞連翹﹝六錢﹞生甘艸﹝三錢﹞

麥冬﹝六錢﹞竹葉﹝三錢﹞生石膏﹝一兩﹞

煮三碗﹐分三次服。牛黃丸﹝二丸﹞﹐紫雪丹﹝三錢﹞。

溫邪入心包絡﹐神昏痙厥﹐極重之癥。

連翹﹝三錢﹞竹葉﹝三錢﹞銀花﹝三錢﹞生石膏﹝六錢﹞細生地﹝五錢﹞甘艸﹝錢半﹞

知母﹝三錢﹞麥冬﹝五錢連心﹞

今晚一帖﹐明早一帖﹐再服紫雪丹﹝四錢﹞。

周五十二歲壬戌年七月十四日世人悉以羌防柴葛﹐治四時雜感﹐竟謂天地有冬而無夏﹐不亦冤哉﹗以致暑邪不解﹐深入血分成厥﹐衄血不止﹐夜間煩躁﹐勢已膠錮難解﹐焉得速功。

鮮蘆根﹝一兩﹞丹皮﹝五錢﹞荷葉邊﹝一張﹞羚羊角﹝三錢﹞元參﹝五錢﹞杏仁﹝三錢﹞

桑葉﹝三錢﹞滑石﹝三錢﹞犀角﹝三錢﹞細生地﹝五錢﹞

今晚一帖﹐明早一帖。

十五日厥與熱似乎稍緩﹐據云夜間煩躁亦減﹐是其佳處﹔但脈沈弦細數﹐非痙厥所宜﹐急宜育陰而戀陽﹐復咸以止厥法。

生地﹝六錢﹞元參﹝六錢﹞麥冬﹝八錢連心﹞生白芍﹝四錢﹞桑葉﹝三錢﹞羚羊角﹝三錢﹞丹皮﹝三錢﹞犀角﹝三錢﹞生鱉甲﹝六錢﹞

日服二帖。

十六日脈之弦剛者﹐大覺和緩﹐沈者已起﹐是爲起色﹔但熱病本屬傷陰﹐況醫者誤以傷寒溫燥藥五六帖之多﹐無怪乎舌燥如艸也。議啟腎液法。

元參﹝一兩﹞丹皮﹝五錢﹞桑葉﹝二錢﹞犀角﹝三錢﹞天冬﹝三錢﹞麥冬﹝五錢﹞沙參﹝三錢﹞銀花﹝三錢﹞生鱉甲﹝八錢﹞

日服三帖。

十七日卽於前方內加﹕連翹﹝錢半﹞鮮荷葉邊﹝三錢﹞細生地﹝六錢﹞

再按﹕暑熱之邪﹐深入下焦血分。身半以下﹐地气主之。熱來甚於上焦﹐豈非熱邪深入之明徵乎﹖必借芳香以爲搜邪之用。不然﹐恐日久膠固之邪一時難解也﹐則眞陰正气日虧一日矣﹐紫雪丹之必不可少也。

紫雪丹﹝錢半﹞分三次服。

十八日厥已回﹐面赤﹐舌漧黑苔﹐脈洪數有力﹐十餘日不大便﹐皆下證也。人𨿽虛﹐然亦可以調胃承气小和之。

生大黃﹝五錢﹞元明粉﹝三錢﹐衝﹞生甘艸﹝三錢﹞

先用一半﹐煎一茶杯﹐緩緩服﹐俟夜間不便﹐再服下半劑。﹝服前方半劑﹐卽解黑大便多許﹞。便後用此方﹕生白芍﹝六錢﹞大生地﹝一兩﹞麥冬﹝一兩﹞生鱉甲﹝一兩﹞

十九日大下宿糞如許﹐舌苔化而幹未滋潤﹐脈仍洪數﹐微有潮熱﹐除存陰無二法。

生白芍﹝六錢﹞沙參﹝六錢﹞炙甘艸﹝三錢﹞麥冬﹝六錢﹞丹皮﹝四錢﹞牡蠣﹝五錢﹞

天冬﹝三錢﹞大生地﹝一兩﹞鱉甲﹝五錢﹞

日服二帖。

二十一日小便短而赤甚﹐微咳﹐面微赤﹐尺脈仍見數洪象﹐議甘潤益下﹐以治虛熱﹐少復苦味﹐以治不盡之實邪。且甘苦合化陰气而利小便也。按﹕甘苦合化降气利小便法﹐舉世不知﹐在溫熱門中誠爲利小便之上等法。蓋熱傷陰液﹐小便無由而生﹐故以甘潤益水之源﹔小腸火腑﹐非苦不通﹐爲邪熱所助﹐故以苦藥瀉小腸而退邪熱。甘得苦則不呆膩﹐苦得甘則不剛燥﹐合而成功也。

炙甘艸﹝四錢﹞生鱉甲﹝八錢﹞生白芍﹝六兩﹞元參﹝五錢﹞阿膠﹝三錢﹞麥冬﹝六錢﹞

麻仁﹝三錢﹞丹皮﹝三錢﹞沙參﹝三錢﹞黃連﹝一錢﹞

二十二日已得效﹐仍服前方二帖。

二十三日復脈復苦法﹐淸下焦血分之陰熱。

炙甘艸﹝五錢﹞生鱉甲﹝五錢﹞麥冬﹝五錢﹞生白芍﹝六錢﹞阿膠﹝三錢﹞丹皮﹝五錢﹞

麻仁﹝五錢﹞天冬﹝二錢﹞元參﹝三錢﹞

日服二帖。

王三十八歲癸亥六月初三日暑溫舌苔滿布﹐色微黃﹐脈洪弦而剛甚﹐左反大於右﹐不渴﹐初起卽現此等脈癥﹐恐下焦精血之熱﹐遠甚於上焦气分之熱也。且舊有血溢﹐故手心之熱又甚於手背。究竟初起﹐且淸上焦﹐然不可不免知其所以然。

連翹﹝二錢﹞豆豉﹝錢半﹞細生地﹝錢半﹞丹皮﹝二錢﹞銀花﹝二錢﹞生甘艸﹝一錢﹞

藿梗﹝一錢﹞元參﹝錢半﹞薄荷﹝三分﹞牛蒡子﹝錢半﹞白茅根﹝二錢﹞麥冬﹝二錢﹞苦桔梗﹝一錢﹞

初六日熱退大半﹐胸痞﹐腹中自覺不和。按﹕暑必挾濕﹐熱退濕存之故﹐先淸气分。

連翹﹝二錢﹞豆豉﹝二錢﹞杏仁泥﹝二錢﹞銀花﹝錢半﹞生苡仁﹝三錢﹞白扁豆﹝二錢﹞

藿梗﹝三錢﹞白通艸﹝八分﹞郁金﹝二錢﹞滑石﹝錢半﹞

日二帖。

初七日病退﹐六腑不和。

藿梗﹝三錢﹞郁金﹝一錢﹞半夏﹝二錢﹞濃朴﹝二錢﹞豆豉﹝二錢﹞生苡仁﹝三錢﹞廣皮炭﹝一錢﹞滑石﹝三錢﹞

初八日向有失血﹐又屆暑病之後﹐五心發熱﹐法當補陰以配陽﹔但脈雙弦而細﹐不惟陰不充足﹐卽眞陽亦未見其旺也。議二甲復脈湯﹐仍用舊有之桂﹑參﹑姜﹑棗。

炒白芍﹝四錢﹞阿膠﹝二錢﹞麥冬﹝三錢﹞麻仁﹝二錢﹞炙甘艸﹝五錢﹞生鱉甲﹝五錢﹞

沙參﹝三錢﹞大生地﹝四錢﹞生牡蠣﹝五錢﹞桂枝﹝二錢﹞大棗﹝二个﹞生薑﹝二片﹞

又丸方八仙長壽丸﹐加麻仁白芍蜜丸﹐每日三服﹐每服三錢。

馬三十八歲癸丑年六月初六日暑熱本易傷陰﹐誤用消導攻伐﹐重傷陰气﹐致令頭中﹑耳中﹐鳴無止時﹐此系肝風內動。若不急救肝腎之陰﹐螈熱厥至矣。

炒白芍﹝六錢﹞炙甘艸﹝三錢﹞生鱉甲﹝五錢﹞大生地﹝六錢﹞麥冬﹝五錢﹞生牡蠣﹝五錢﹞丹皮﹝三錢﹞桑葉﹝三錢﹞茶菊炭﹝二錢﹞麻仁﹝二錢﹐便不實去此﹞

服四帖。

十二日外邪𨿽退﹐無柰平素勞傷太過﹐虛不肯復﹐六脈無神﹐非參不可。

沙參﹝三錢﹞大生地﹝六錢﹞阿膠﹝三錢﹞元參﹝六錢﹞麻仁﹝三錢﹞生鱉甲﹝六錢﹞

麥冬﹝六錢﹞生白芍﹝六錢﹞炙甘艸﹝四錢﹞

得大便後﹐去元參﹐加牡蠣﹝三錢﹞人參﹝三錢﹞桂枝大棗﹝二枚﹞生薑﹝一片﹞

七月初六日病後飲食不調﹐又兼暑濕著裏﹐腹中絞痛﹐痛極便溏﹐脈微數﹐欲作滯下﹐議芩芍法﹐奪其滯下之源。

黃芩炭﹝一錢二分﹞小茴香炭﹝八分﹞廣木香﹝一錢﹞濃朴﹝二錢﹞焦白芍﹝錢半﹞黃連炭﹝八分﹞炒廣皮﹝錢半﹞枳實﹝一錢﹞神曲炭﹝二錢﹞山楂炭﹝錢半﹞

一二帖後腹痛除﹐仍服復脈湯服十餘帖。

榮十五歲乙丑六月十一日暑溫挾痰飲怒郁﹐故脈芤身熱而脇痛﹐誤用足六經表藥﹐煩躁不寧﹐六日不解﹐至危之證。

生香附﹝三錢﹞旋復花﹝三錢﹞連翹﹝二錢﹞藿梗﹝三錢﹞生石膏﹝四錢﹞杏仁﹝三錢﹞

薄荷﹝一錢﹞郁金﹝二錢﹞

每帖煮兩杯﹐分二次服。三時一帖﹐服二日大見效再商。

十三日於前方內加﹕靑橘葉﹝二錢﹞鮮荷葉邊﹝一張﹞蘆根﹝五錢﹞

暑傷足太陰﹐發爲脹﹐渴不欲飲﹐飲則嘔﹐身微熱﹐舌白滑﹐肢逆﹐二便閉塞﹐病在中焦居多﹐以香開六腑濁气爲主。

半夏﹝五錢﹞藿梗﹝三錢﹞廣皮﹝二錢﹞枳實﹝三錢﹞濃朴﹝四錢﹞生香附﹝三錢﹞郁金﹝二錢﹞生苡仁﹝三錢﹞白蔻仁﹝二錢﹞杏泥﹝三錢﹞旋復花﹝三錢﹞

煮兩杯﹐分二次服。今日一帖﹐明日一帖。

孫四十五歲乙丑六月初六日頭痛﹐左關獨髙﹐責之少陽內風掀動﹐最有損一目之獘。

若以爲外感風寒﹐則遠甚矣。議淸少陽膽絡法。再此癥除左關獨髙﹐余脈皆緩﹐所謂通體皆寒﹐一隅偏熱﹐故先淸一隅之熱。《金匱》謂先治新病﹐舊病當後治也。

羚羊角﹝二錢﹞苦桔梗﹝二錢﹞生甘艸﹝一錢﹞薄荷﹝六分﹞丹皮﹝錢半﹞桑葉﹝錢半﹞菊花﹝錢半﹞刺蒺藜﹝一錢﹞勾藤勾﹝一錢﹞鮮荷葉﹝半張﹞

今日一帖﹐明日一帖。

初八日前日左關獨浮而弦﹐系少陽頭痛﹐因暑而發﹐用淸膽絡法﹔玆關左已平其半﹐但緩甚﹐舌苔白濃而滑﹐胸中痞悶﹐暑中之熱已解﹐而濕尙存也。議先宣上焦气分之熱。

生苡仁﹝五錢﹞郁金﹝三錢﹞旋復花﹝三錢﹞藿梗﹝三錢﹞杏仁泥﹝五錢﹞白蔻仁﹝二錢﹐連殼﹞半夏﹝五錢﹞廣皮﹝三錢﹞茯苓皮﹝三錢﹞滑石﹝六錢﹞通艸﹝一錢﹞

頭煎二杯﹐今日服﹐二煎一杯﹐明早服。

初九日諸癥俱減﹐舌白未除﹐中濕尙多﹐議進法於前方內加﹕加生蒼術﹝三錢﹞艸果﹝一錢﹞

王二十八歲初三日暑傷兩太陰﹐手太陰之證多﹐一以化肺气爲主。

杏仁泥﹝五錢﹞鮮荷葉﹝一錢﹞銀花﹝三錢﹞蔻仁﹝二錢﹐連皮﹞連翹﹝三錢﹞滑石﹝八錢﹞生苡仁﹝五錢﹞濃朴﹝三錢﹞白通艸﹝一錢﹞藿香葉﹝一錢﹞白扁豆花﹝一枝﹞

煎二杯﹐分兩次服。今晚明早各一帖。

初四日兩太陰之暑癥﹐昨用冷香合辛涼﹐暑中之熱﹐已退其半﹐但裏濕與熱未克卽除﹐故大便紅水﹐胸中痞悶。

杏仁泥﹝三錢﹞生苡仁﹝五錢﹞藿梗﹝三錢﹞澤瀉﹝五錢﹞白蔻仁﹝錢半﹞滑石﹝六錢﹞

濃朴﹝三錢﹞豬苓﹝五錢﹞郁金﹝二錢﹞白通艸﹝二錢﹞茯苓皮﹝三錢﹞

煎三杯﹐今晚﹑明早各一帖。

初五日舌苔白濃﹐腹甚不和﹐腸鳴泄瀉﹐聚濕尙多﹐急宜分泄。

生苡仁﹝六錢﹞白蔻仁﹝三錢﹞澤瀉﹝五錢﹞半夏﹝五錢﹞藿梗﹝三錢﹞茯苓皮﹝六錢﹞

椒目﹝五錢﹞廣皮﹝三錢﹞滑石﹝六錢﹞蒼術﹝三錢﹞濃朴﹝三錢﹞

水八碗﹐煎取三碗﹐分三次服﹐渣再煮一碗服。

廣二十四歲七月二十二日六脈洪大之極﹐左手更甚﹐目斜視﹐怒气可畏﹐兩臂兩手﹐卷曲而螈﹐舌斜而不語三四日﹐面赤身熱﹐舌苔中黃邊白﹐暑入心包膽絡﹐以淸心膽之邪爲要﹐先與紫雪丹。

桑葉﹝三錢﹞羚羊角﹝三錢﹞細生地﹝五錢﹞連翹﹝五錢﹐連心﹞竹茹﹝三錢﹞銀花﹝五錢﹞丹皮﹝三錢﹞嫩荷葉﹝一張﹞天冬﹝三錢﹞麥冬﹝五錢﹞犀角﹝三錢﹞

煮四杯﹐分四次服。碧雪丹﹝三錢﹞涼開水調服。以神淸熱退爲度﹐不淸再服三錢﹐𨿽三四次﹐均可服。

二十三日肝熱之極﹐加天冬涼肝﹐於前方加﹕天冬﹝三錢﹞紫雪丹仍照前調服。

二十四日暑入心膽兩經﹐與淸心絡之伏熱﹐已見小效﹐仍用前法而進之。

犀角﹝五錢﹞連翹﹝四錢﹞細生地﹝五錢﹞羚羊角﹝三錢﹞銀花﹝三錢﹞茶菊花﹝三錢﹞

麥冬﹝五錢﹞桑葉﹝三錢﹞丹皮﹝五錢﹞

煮四杯﹐分四次服。

二十五日加鮮白扁豆花﹝一枝﹞鮮荷葉邊﹝一枚﹞黃連﹝錢半﹞黃芩﹝三錢﹞

二十六日暑入心膽兩經﹐屢淸二經之邪﹐業已見效。今日飲水過多﹐水入微嘔。蓋暑必夾濕﹐議於前方內去柔藥﹐加淡滲。

犀角﹝二錢﹞茯苓皮﹝五錢﹞黑山梔﹝三錢﹞茵陳﹝三錢﹞荷葉邊﹝一錢﹞桑葉﹝三錢﹞

銀花﹝三錢﹞羚羊角﹝三錢﹞黃連﹝一錢﹞連翹﹝三錢﹞黃柏炭﹝二錢﹞生苡仁﹝五錢﹞

二十七日暑熱退後﹐嘔水﹐身微黃﹐熱退濕存。

茵陳﹝三錢﹞杏仁泥﹝三錢﹞白通艸﹝一錢﹞銀花﹝三錢﹞白蔻皮﹝二錢﹞連翹﹝三錢﹞

生苡仁﹝五錢﹞黃柏炭﹝二錢﹞茯苓﹝五錢﹐連皮﹞黑山梔﹝三錢﹞

服二帖。

二十九日熱未盡退﹐舌起新白苔﹐胸痞。暑兼濕熱﹐不能純治一邊。

銀花﹝三錢﹞黃連﹝錢半﹞滑石﹝六錢﹞連翹﹝三錢﹞藿梗﹝三錢﹞杏仁泥﹝五錢﹞白通艸﹝一錢﹞生苡仁﹝五錢﹞云苓皮﹝五錢﹞白蔻仁﹝錢半﹞

煮三杯﹐分三次服﹐二帖。

八月初二日暑熱已退七八﹐惟十餘日不大便﹐微有譫語﹐脈沈。可與輕通陽明﹐與增液承气法。

元參﹝八錢﹞生大黃﹝四錢﹞麥冬﹝六錢﹐連心﹞細生地﹝六錢﹞

煮成三杯﹐先服一杯﹐約二時許﹐如不大便﹐再服第二杯﹐明早得大便﹐止後服﹔否則服第三杯。

初三日溫病下後宜養陰﹔暑溫下後宜兼和胃。蓋暑必挾濕﹐而舌苔白滑故也。脈緩﹐與外臺茯苓飲意。

茯苓﹝五錢﹞濃朴﹝二錢﹞半夏﹝三錢﹞白蔻皮﹝錢半﹞麥冬﹝五錢﹞生苡仁﹝五錢﹞

藿梗﹝三錢﹞郁金﹝一錢﹞

暑溫熱退濕存﹐故嘔﹐腹不和而舌白苔。

杏仁泥﹝五錢﹞濃朴﹝二錢﹞白蔻仁﹝錢半﹞益智仁﹝一錢﹞半夏﹝五錢﹞生苡仁﹝五錢﹞黃芩﹝三錢﹞藿梗﹝三錢﹞生薑﹝三片﹞

服二帖。

鞠通自醫﹐丁巳六月十三日﹐時年四十歲。

先暑後風﹐大汗如雨﹐惡寒不可解﹐先服桂枝湯一帖。爲君之桂枝用二兩﹐盡劑毫無效驗。次日用桂枝八兩﹐服半劑而愈。

史男七歲癸亥六月十二日右脈洪大無倫﹐暑傷手太陰﹐有逆傳心包之勢﹐喘渴太甚﹐煩躁不寧﹐時有譫語﹐身熱﹐議兩淸營衛之法。

連翹﹝一錢﹐連心﹞生石膏﹝三錢﹞知母﹝一錢﹞銀花﹝二錢﹞眞山連﹝一錢﹞生甘艸﹝八分﹞竹葉﹝二錢﹞濃朴﹝一錢﹞杏泥﹝二錢﹞藿梗﹝一錢﹞丹皮﹝一錢﹞

日二帖。

十三日諸癥俱減﹐熱已退﹐但右脈仍洪﹐舌黃而滑﹐嘔未盡除。

銀花﹝錢半﹞飛滑石﹝一錢﹞眞山連﹝一錢﹞連翹﹝錢半﹐連心﹞生苡仁﹝二錢﹞炒知母﹝八分﹞生甘艸﹝八分﹞鮮荷葉邊﹝三錢﹞葦根﹝三錢﹞杏泥﹝錢半﹞

二帖。

兪男三歲七月初二日暑濕傷脾﹐暮夜不安﹐小兒脈當數﹐且少腹以下常腫痛﹐肝腎亦復虛寒﹔況面色靑黃﹐舌苔白﹐手心時熱﹐調理乳食要緊﹐防成疳疾。議腑以通爲補﹐食非溫不化例。

生苡仁﹝二錢﹞姜夏﹝錢半﹞濃朴﹝錢半﹞炒扁豆﹝一錢﹞杏泥﹝錢半﹞小枳實﹝八分﹞

焦曲﹝錢半﹞雞內金﹝一錢﹞廣皮炭﹝八分﹞白蔻仁﹝四分﹞煨姜﹝三片﹞小茴﹝一錢炒黑﹞

四帖。

前證已愈﹐惟脾尙虛弱﹐以疏補中焦爲主。

田十四歲暑溫誤下﹐寒涼太多﹐洞泄之後﹐關閘不藏﹐隨食隨便﹐完谷絲毫不化﹐脈弦。與桃花湯攺粥法。

人參赤石脂﹝末﹞禹餘糧﹝細末﹞炙甘艸漧薑粳米先以參﹑艸﹑姜三味煎去渣﹐湯煮粥成﹐然後和入赤石脂﹑餘糧末。愈後補脾陽而大健。

卷二

伏暑

周十四歲壬戌八月十六日伏暑內發﹐新涼外加。脈右大左弦﹐身熱如烙﹐無汗﹐膠痰﹐舌苔滿黃﹐不宜再見泄瀉。不渴﹐腹脹﹐少腹痛﹐是謂陰陽並病﹐兩太陽互爭﹐難治之癥。擬先淸上焦濕熱﹐蓋气化濕亦化也。

杏仁泥﹝三錢﹞銀花﹝二錢﹞白通艸﹝一錢﹞滑石﹝三錢﹞蘆根﹝二錢﹞淡竹葉﹝一錢﹞

生苡仁﹝錢半﹞濃朴﹝二錢﹞大貝母﹝一錢﹞連翹﹝二錢﹞梨皮﹝二錢﹞

今晚一帖﹐明早一帖。

十七日案仍前。

連翹﹝二錢﹞蘆根﹝二錢﹞杏仁泥﹝錢半﹞銀花﹝二錢﹞薄荷﹝八分﹞濃朴﹝錢半﹞梨皮﹝錢半﹞桑葉﹝一錢﹞苦桔梗﹝錢半﹞知母﹝三錢﹐炒﹞鮮荷葉邊﹝一張﹞滑石﹝三錢﹞白扁豆皮﹝二錢﹞

午一帖﹐晚一帖﹐明早一帖。

十八日兩與淸上焦﹐熱已減其半﹐手心熱於手背﹐謂之裏熱﹐舌苔紅黃而濃﹐爲實熱。宜宣之﹐用苦辛寒法。再按﹕暑必夾濕﹐按腹中之痛脹﹐故不得不暫用苦燥法。

杏仁泥﹝三錢﹞小枳實﹝錢半﹞黃連﹝錢半﹐薑汁炒﹞木通﹝二錢﹞濃朴﹝錢半﹞黃芩炭﹝一錢﹞廣木香﹝一錢﹞栝蔞仁﹝八分﹞廣皮炭﹝一錢﹞小茴香炭﹝錢半﹞炒知母﹝錢半﹞

檳榔﹝八分﹞

十九日腹之痛脹俱減﹐舌苔漧燥黃黑﹐唇肉色絳﹐嗆咳痰粘。幼童陰气未堅﹐當與存陰退熱。

麥冬﹝六錢﹐連心﹞丹皮﹝五錢﹞元參﹝五錢﹞沙參﹝三錢﹞炒知母﹝二錢﹞犀角﹝三錢﹞蛤粉﹝三錢﹞杏仁﹝三錢﹞生甘艸﹝一錢﹞細生地﹝四錢﹞石膏﹝四錢﹞

二十日津液稍回﹐宿糞未除﹐潮熱因邪气還表﹐右脈仍然浮大﹐未可下﹐宜保津液﹐護火克金之嗽。

焦白芍﹝四錢﹞沙參﹝三錢﹞牡蠣粉﹝錢半﹞麥冬﹝六錢﹞柏子霜﹝三錢﹞杏仁粉﹝二錢﹞細生地﹝六錢﹞霍石斛﹝三錢﹞石膏﹝三錢﹞元參﹝六錢﹞犀角﹝一錢﹞

煮三杯﹐陸續服。

二十一日諸癥悉解﹐小有潮熱﹐舌絳苔黑﹐深入血分之熱未盡除也﹐用育陰法。

焦白芍﹝四錢﹞天冬﹝錢半﹞柏子霜﹝三錢﹞大生地﹝五錢﹞麥冬﹝六錢﹞丹皮﹝三錢﹞

沙參﹝三錢﹞炙甘艸﹝二錢﹞牡蠣﹝三錢﹞

頭煎二杯﹐二煎一杯﹐分三次服。

二十二日津液消亡﹐舌黑幹刺﹐用復脈法。

炒白芍﹝六錢﹞丹皮﹝四錢﹞柏子霜﹝四錢﹞生鱉甲﹝六錢﹞麻仁﹝三錢﹞麥冬﹝六錢﹞

生牡蠣﹝四錢﹞阿膠﹝三錢﹐衝﹞大生地﹝六錢﹞

頭煎二杯﹐今日服﹔二煎一杯﹐明早服。

二十三日右脈仍數﹐余邪陷入肺中﹐咳甚痰艱﹐議甘潤兼涼肺气。

甜杏仁泥﹝三兩﹞桑葉﹝三錢﹞菊花﹝三錢﹞苦桔梗﹝三錢﹞麥冬﹝一兩﹐連心﹞玉竹﹝三錢﹞大貝母﹝三錢﹞梨皮﹝三錢﹞細生地﹝五錢﹞沙參﹝三錢﹞甘艸﹝三錢﹞丹皮﹝二錢﹞

煎四茶杯﹐分四次服。

二十四日舌黑苔退﹐脈仍數﹐仍咳﹐腹中微脹。

杏仁粉﹝三錢﹞象貝母﹝二錢﹞郁金﹝錢半﹞茯苓﹝三錢﹞沙參﹝三錢﹞藿梗﹝二錢﹞

生扁豆﹝三錢﹞丹皮﹝三錢﹞細生地﹝五錢﹞桔梗﹝二錢﹞麥冬﹝五錢﹞

頭煎三杯﹐二煎一杯﹐分四次服。

二十五日昨晚得黑糞如許﹐潮熱退﹐唇舌仍絳。熱之所過﹐其陰必傷﹐與復脈法復其陰。

沙參﹝三錢﹞麥冬﹝一兩﹞阿膠﹝二錢﹐衝﹞炙甘艸﹝三錢﹞炒白芍﹝六錢﹞生鱉甲﹝五錢﹞丹皮﹝三錢﹞元參﹝三錢﹞大生地﹝八錢﹞麻仁﹝三錢﹞生牡蠣﹝五錢﹞

八碗水﹐煮成三碗﹐分三次服。二煎煮一碗﹐明早服。

二十六日又得宿糞如許﹐邪气已退八九﹐但正陰虛耳﹐故不欲食﹐晚間漧咳無痰。

大生地﹝八錢﹞阿膠﹝三錢﹞生白芍﹝五錢﹞麻仁﹝三錢﹞炙甘艸﹝三錢﹞牡蠣粉﹝三錢﹞沙參﹝三錢﹞麥冬﹝六錢﹞天冬﹝二錢﹞

外用梨汁﹑藕汁﹑荸薺汁各一黃酒杯﹐重湯燉溫頻服。

二十七日熱傷津液﹐便燥﹐微有潮熱﹐漧咳舌赤﹐用甘潤法。

元參﹝六錢﹞知母﹝二錢炒﹞阿膠﹝二錢﹞沙參﹝三錢﹞麻仁﹝三錢﹞細生地﹝五錢﹞

麥冬﹝六錢﹞郁李仁﹝二錢﹞梨汁﹝一杯衝﹞地栗汁﹝一酒杯﹐衝﹞

二十八日伏邪內潰﹐續出白痧如許﹐脈較前卻稍和﹐第二次舌苔未化﹐不大便。

連翹﹝二錢﹐連心﹞麻仁﹝三錢﹞牛蒡子﹝三錢﹐炒研﹞炒銀花﹝二錢﹞阿膠﹝錢半﹞

沙參﹝三錢﹞元參﹝三錢﹞生甘艸﹝一錢﹞大生地﹝五錢﹞麥冬﹝六錢﹞

服此方後﹐晚間卽得大便。

九月初四日潮熱復作﹐不大便﹐燥糞復聚﹐與增液承气湯微和之。

元參﹝五錢﹞細生地﹝五錢﹞麥冬﹝五錢﹞甘艸﹝一錢﹞生大黃﹝二錢﹞

服此得黑糞如許﹐而潮熱退﹐脈靜。以後一以養陰收功。

陳二十八歲左脈洪大數實﹐右脈陽微﹐陰陽逆亂﹐伏暑似瘧﹐最難卽愈。議領邪外出法。

生鱉甲﹝三兩﹞靑蒿﹝四錢﹞桂枝﹝三錢﹞麥冬﹝八錢﹞焦白芍﹝三錢﹞甘艸﹝錢半﹞

沙參﹝三錢﹞丹皮﹝三錢﹞知母﹝三錢﹐炒﹞

三帖卽愈。

十四日伏暑寒熱已愈﹐不食不饑不便﹐胸中痞悶﹐九竅不和﹐皆屬胃病。

半夏﹝五錢﹞廣皮﹝錢半﹞靑皮﹝錢半﹞桂枝﹝錢半﹞郁金﹝二錢﹞生苡仁﹝五錢﹞茯苓﹝五錢﹞黨參﹝三錢﹞

三帖。

十七日久病眞陽虛則膺痛﹐余邪化熱則口苦﹐正气不復則肢倦。

西洋參﹝二錢﹞桂枝﹝三錢﹞茯苓﹝三錢﹞半夏﹝三錢﹞黃芩炭﹝錢半﹞焦白芍﹝三錢﹞

生薑﹝二片﹞廣皮炭﹝錢半﹞炙甘艸﹝錢半﹞大棗﹝二枚﹞

某乙丑八月二十二日不兼濕气之伏暑誤治﹐津液消亡﹐以致熱不肯退﹐唇裂舌燥﹐四十餘日不解﹐咳嗽膠痰﹐譫語口渴。可先服牛黃淸心丸﹐淸包絡而搜伏邪﹔湯藥與存陰退熱法。

細生地﹝三錢﹞麥冬﹝五錢﹞白芍﹝三錢炒﹞甘艸﹝一錢﹞沙參﹝三錢﹞生牡蠣﹝五錢﹞

生鱉甲﹝五錢﹞生扁豆﹝三錢﹞

二十四日暑之偏於熱者﹐誤以傷寒足經藥治之﹐以致津液消亡。昨用存陰法﹐兼芳香開絡中閉伏之邪﹐已見大效。玆因小便赤甚而短﹐熱𨿽減而未除﹐議甘苦合化陰气法。

二甲復脈湯﹐加黃芩﹝三錢﹞如有譫語﹐其牛黃丸仍服。

二十六日昨用甘苦合化陰气法﹐服後大見涼汗﹐玆熱已除﹐脈減﹐舌苔盡退﹐但六脈重按全無﹐舌仍漧燥。議熱之所過﹐其陰必傷例﹐用二甲復脈湯﹐重加鱉甲﹑生甘艸八帖。

某乙丑九月十六日夏傷於濕﹐冬必咳嗽。況六脈俱弦﹐木旺克土﹐脾土受克則泄瀉﹐胃土受克則不食欲嘔﹐前曾腹脹﹐現下胸痞﹐舌白滑﹐此寒濕病也。而脈反數﹐思涼思酸﹐物極必反之象﹐豈淺鮮哉﹗急宜戒惱怒﹐小心一切爲要。

半夏﹝三錢﹞旋復花﹝二錢﹞杏仁泥﹝四錢﹞白蔻皮﹝一錢﹞生苡仁﹝五錢﹞滑石﹝三錢﹞郁金﹝二錢﹞茯苓皮﹝五錢﹞通艸﹝一錢﹞

水五杯﹐煮兩杯﹐渣再煮一杯﹐分三次服﹐二帖。

十八日脈數甚﹐思涼﹐濕中生熱之故。

通艸﹝二錢﹞郁金﹝二錢﹞滑石﹝六錢﹞茯苓皮﹝六錢﹞白蔻仁﹝錢半﹞藿梗﹝三錢﹞

生苡仁﹝六錢﹞半夏﹝四錢﹞杏仁泥﹝六錢﹞小枳實﹝錢半﹞黃芩﹝二錢﹞

水八碗﹐煮三茶碗﹐渣再煮半碗﹐分四次服﹐日三夜一﹐二帖。

二十日伏暑必挾火與濕﹐不能單顧一邊。至服藥後反覺不快﹐乃體虛久病﹐不任開泄之故。渴思涼者火也﹐得水則停者濕也。

生石膏﹝六錢﹞半夏﹝三錢﹞杏仁泥﹝六錢﹞炒知母﹝錢半﹞蔻仁﹝一錢﹞黃芩﹝一錢﹞

煮三杯﹐三次服﹐二帖。

二十二日去蔻仁加﹕通艸﹝錢半﹞石膏﹝四錢﹞滑石﹝四錢﹞知母﹝五分﹞藿梗﹝三錢﹞

二十七日飲居右脇﹐不得臥﹐格拒心火﹐不得下通於腎﹐故嗌漧。

杏仁粉﹝三錢﹞蘇子﹝三錢﹐去油﹞小枳實﹝三錢﹞香附﹝三錢﹞廣皮﹝二錢﹞旋復花﹝三錢﹞半夏﹝五錢﹞茯苓皮﹝三錢﹞藿梗﹝三錢﹞

十月初二日小便不通﹐於前方內加﹕滑石﹝三錢﹞通艸﹝錢半﹞生苡仁﹝三錢﹞

前後共九帖。

初六日小便已通﹐於前方內去滑石通艸苡仁服三帖。

巴二十二歲面目靑黃﹐其爲濕熱無疑﹔右脈單弦﹐其爲伏飲無疑﹔脘痞胸痛﹐合之脈弦﹐其爲肝郁無疑。上年夏日曾得淋癥﹐誤服六味酸甘化陰﹐致令其濕熱穩伏久踞﹐故證現龐雜無倫﹐治法以宣通三焦﹐使邪有出路﹐安胃能食爲要。

生石膏﹝八錢﹞半夏﹝五錢﹞旋復花﹝三錢﹞滑石﹝一兩﹞蠶砂﹝三錢﹞香附﹝三錢﹞

生苡仁﹝五錢﹞茯苓皮﹝五錢﹞郁金﹝三錢﹞通艸﹝二錢﹞杏仁泥﹝三錢﹞萆﹝四錢﹞

初六日其人本有飲癥﹐又加內暑外涼﹐在經之邪﹐似瘧而未成﹐在腑之邪泄瀉不止﹐恐成痢疾﹐急以提邪外出爲要。按六脈俱弦之泄瀉﹐古謂之木泄﹐卽以小柴胡湯爲主方﹐況加之寒熱往來乎﹖六脈俱弦﹐古謂脈雙弦者寒也﹐指中焦虛寒而言﹐豈補水之生熟地所可用哉﹗現下寒水客气﹐燥金司天﹐而又大暑節气﹐與柴胡二桂枝一法。

柴胡﹝六錢﹞炙甘艸﹝一錢﹞桂枝﹝三錢﹞黃芩﹝二錢﹞半夏﹝六錢﹞生薑﹝三錢﹞焦白芍﹝二錢﹞大棗﹝二錢﹞藿梗﹝三錢﹞廣皮﹝二錢﹞靑蒿﹝二錢﹞

寒熱止卽止。

初八日寒暑兼受﹐成瘧則輕﹐成痢則重。前用柴胡二桂枝一法﹐現下面色靑﹐熱退﹐痰多而稀﹐舌之赤者亦淡﹐脈之弦勁者微細﹐不渴﹐陽虛可知﹐與桂枝柴胡各半湯﹐減黃芩加漧薑。

桂枝﹝二錢﹞半夏﹝六錢﹞柴胡﹝三錢﹞黃芩﹝一錢﹐炒﹞白芍﹝錢半﹐炒﹞生甘艸﹝二錢﹞漧薑﹝三錢﹞生薑﹝五錢﹞大棗﹝三錢﹞

煮三杯﹐分三次服。

初九日內暑外寒﹐相搏成瘧﹐大便溏泄﹐恐致成痢。口漧不渴﹐經謂自利不渴者屬太陰也﹐合之腹痛則更可知矣。仲景謂表急急當救表﹐裏急急當救裏。玆表裏無偏急象﹐議兩救之。救表仍用柴胡桂枝各半法﹐以太﹑少俱有邪也﹔救裏與理中法。

桂枝﹝四錢﹞黃芩炭﹝二錢﹞生苡仁﹝五錢﹞白芍﹝二錢﹐炒﹞漧薑﹝三錢﹞炙甘艸﹝錢半﹞

川椒炭﹝三錢﹞柴胡﹝四錢﹞良姜﹝二錢﹞半夏﹝六錢﹞白蔻仁﹝錢半﹞生薑﹝五錢﹞大棗﹝二个﹞

初十日昨用兩救表裏﹐已見小效﹐今日仍宗前法而退之﹐脈中陽气已有生動之機故也。不可性急﹐反致僨事。

桂枝﹝三錢﹞黃芩﹝錢半﹐炒﹞濃朴﹝二錢﹞白芍﹝二錢﹐炒﹞漧薑﹝二錢﹞炙甘艸﹝錢半﹞川椒炭﹝二錢﹞柴胡﹝三錢﹞煨艸果﹝一錢﹞半夏﹝六錢﹞生薑﹝五錢﹞大棗﹝二个﹞

十一日內而痰飲蹯踞中焦﹐外而寒暑擾亂胃陽。連日已奪去成痢疾之路﹐一以和中蠲飲爲要。蓋無形之邪﹐每借有形質者以爲根據附也。

靑蒿﹝三錢﹞小枳實﹝三錢﹞黃芩炭﹝錢半﹞杏仁泥﹝三錢﹞茯苓皮﹝五錢﹞柴胡﹝三錢﹞

半夏﹝一兩﹞廣皮﹝二錢﹞白蔻仁﹝錢半﹞生苡仁﹝五錢﹞桂枝﹝三錢﹞炒白芍﹝二錢﹞生薑﹝三片﹞

十二日雜受寒暑﹐再三分析﹐方成瘧疾﹐寒多熱少﹐脈沈弦﹐乃邪气深入﹐與兩分陰陽之中偏於溫法。

靑蒿﹝三錢﹞半夏﹝八錢﹞檳榔﹝一錢﹞柴胡﹝三錢﹞濃朴﹝三錢﹞良姜﹝二錢﹞黃芩炭﹝錢半﹞枳實﹝二錢﹞藿梗﹝三錢﹞生薑﹝五片﹞栝蔞皮﹝二錢﹞大棗﹝二个﹞

十四日寒熱少減﹐胸痞甚﹐去甘加辛﹐去棗加生薑。

十六日脈弦細﹐指尖冷﹐陽微不及四末之故。兼之腹痛便溏﹐痰飲咳嗽﹐更可知矣。

以和胃陽﹐溫中湯﹐逐痰飲立法。

半夏﹝六錢﹞良姜﹝二錢﹞杏仁﹝三錢﹞川椒炭﹝三錢﹞漧薑﹝二錢﹞炒廣皮﹝三錢﹞

桂枝﹝三錢﹞蔻仁﹝二錢﹞生苡仁﹝五錢﹞生薑﹝三片﹞

張十七日伏暑酒毒﹐遇寒涼而發﹐九日不愈﹐脈緩而飲﹐滯下﹐身熱﹐譫語﹐濕熱發黃﹐先淸濕熱﹐開心包。

茵陳﹝五錢﹞茯苓皮﹝五錢﹞黃連﹝二錢﹞梔子炭﹝二錢﹞通艸﹝一錢﹞黃柏炭﹝三錢﹞

滑石﹝五錢﹞生苡仁﹝三錢﹞黃芩﹝三錢﹞

十八日熱退﹐滯下已愈﹐黃未解。

茵陳﹝三錢﹞黃連﹝八分﹞茯苓皮﹝五錢﹞滑石﹝五錢﹞梔子炭﹝三錢﹞杏仁﹝三錢﹞

黃柏炭﹝三錢﹞通艸﹝一錢﹞燈艸﹝一錢﹞萆﹝三錢﹞

十九日黃亦少退﹐脈之軟者亦鼓指﹔惟舌赤﹑小便赤濁﹐余濕餘熱未盡﹐尙須淸之。

茯苓皮﹝五錢﹞茵陳﹝四錢﹞生苡仁﹝三錢﹞黑梔子﹝三錢﹞杏仁﹝三錢﹞黃柏炭﹝二錢﹞半夏﹝三錢﹞黃連﹝八分﹞廣皮炭﹝二錢﹞萆﹝三錢﹞滑石﹝五錢﹞

二十日黃退﹐小便赤濁﹐舌赤脈洪﹐濕熱未淨。

滑石﹝五錢﹞梔皮﹝二錢﹐炒﹞萆﹝三錢﹞黃連﹝一錢﹞海金砂﹝三錢﹞半夏﹝三錢﹞

王二十八歲乙酉三月二十日上年初秋伏暑﹐午後身熱汗出﹐醫者誤以爲陰虛勞損﹐不食﹐胸痞﹐咳嗽﹐舌苔白滑﹐四肢倦怠﹐不能起牀。至今三月不解﹐已經八月之久﹐深痼難拔﹐勉與宣化三焦﹐兼從少陽提邪外出法。

桂枝﹝三錢﹞蔻仁﹝二錢﹞黃芩﹝二錢﹐炒﹞靑蒿﹝三錢﹞茯苓皮﹝五錢﹞滑石﹝六錢﹞

苡仁﹝五錢﹞半夏﹝五錢﹞杏仁﹝四錢﹞廣皮﹝三錢﹞通艸﹝一錢﹞

此藥服二帖﹐能進飲食﹔服四帖﹐飲食大進﹐卽能起行立。後八日復診﹐以調理脾胃而愈。

李十八歲十一月初九日伏暑如瘧狀﹐脈弦數﹐寒熱往來﹐熱多於寒﹐解後有汗﹐與靑蒿鱉甲湯﹐五帖而愈。

金氏三十歲乙酉四月二十二日上年伏暑﹐寒熱時發如瘧狀﹐以通宣三焦立法﹐補水補火皆妄也。

杏仁﹝三錢﹞藿梗﹝三錢﹞蔻仁﹝五錢﹞茯苓皮﹝五錢﹞苡仁﹝五錢﹞半夏﹝四錢﹞靑蒿﹝八分﹞炒黃芩﹝二錢﹞生薑﹝二錢﹞大棗﹝二个﹞

服四帖。

初二日伏暑愈後﹐以平補中焦爲要﹐仍須宣通﹐勿得粘滯。

半夏﹝三錢﹞蓮子﹝五錢﹐去心皮﹞廣皮﹝二錢﹞益智仁﹝一錢﹞茯苓﹝五錢﹞生薑﹝三片﹞生苡仁﹝五錢﹞

某九月二十四日初因肝郁﹐繼因內飲招外風爲病﹐現下寒熱如瘧狀。又有伏暑內發﹐新涼外加之象﹐六脈弦細而緊﹐兩關獨大而浮﹐厥陰克陽明﹐醫者全然不究病從何來﹐亦不究脈象之是陰是陽﹐一槪以地黃等柔藥補陰﹐以陰藥助陰病﹐人命其何堪哉。勢已沈重﹐欲成噎食反胃﹐勉與兩和肝胃﹐兼提少陽之邪外出法。

桂枝﹝三錢﹞蔻仁﹝二錢﹞川椒炭﹝二錢﹞靑蒿﹝一錢﹞苡仁﹝三錢﹞杏仁﹝三錢﹞半夏﹝六錢﹞香附﹝三錢﹞生薑﹝四錢﹞廣皮﹝三錢﹞旋復花﹝三錢﹞

二十八日寒熱減半﹐嘔止﹐舌苔滿黃﹐但仍滑耳﹐於前方內加﹕黃芩﹝二錢﹐炒﹞

再服四帖﹐如一二帖內寒熱止﹐去靑蒿。若舌苔漧燥﹐腹痛止﹐去川椒﹐加茯苓﹝五錢﹞

十月初六日伏暑已解七八﹐痰飲肝郁未除﹐下焦且有濕熱。

杏仁﹝四錢﹞旋復花﹝三錢﹞通艸﹝一錢﹞蔻仁﹝三錢﹞香附﹝三錢﹞萆﹝五錢﹞苡仁﹝五錢﹞半夏﹝五錢﹞蠶砂﹝三錢﹞茯苓皮﹝五錢﹞廣皮﹝二錢﹞

煮三杯﹐分三次服﹐數帖痊愈。

陶五十八歲乙酉九月十八日伏暑遇新涼而發﹐舌苔HT白﹐上灰黑﹐六脈不浮不沈而數﹐誤與發表﹐胸痞不食﹐此危證也。何以云危﹖蓋四气雜感﹐又加一層腎虛﹐又加一層肝郁﹐又加一層誤治﹐又加一層酒客中虛﹐何以克當﹗勉與河間之苦辛寒法﹐一以宣通三焦﹐而以肺气爲主﹐望其气化而濕熱俱化也。

杏仁﹝四錢﹞郁金﹝三錢﹞藿香葉﹝三錢﹞蔻仁﹝三錢﹞黃芩﹝三錢﹞黃連﹝一錢﹞苡仁﹝五錢﹞滑石﹝五錢﹞半夏﹝五錢﹞茯苓皮﹝五錢﹞通艸﹝一錢﹞廣皮﹝三錢﹞

二十三日舌之灰化爲黃﹐滑而不燥﹐唇赤顴赤﹐脈之弦者﹐化而爲滑數﹐是濕與熱俱重也。

杏仁泥﹝五錢﹞茯苓﹝六錢﹞木通﹝五錢﹞蔻仁﹝三錢﹞茵陳﹝五錢﹞苡仁﹝五錢﹞黃連﹝二錢﹞滑石﹝一兩﹞黃柏炭﹝四錢﹞

半夏﹝五錢﹞

二十六日伏暑舌之灰者化黃﹐玆黃𨿽退﹐而白滑未除﹐當退苦藥﹐加辛藥﹐脈滑甚﹐重加化痰﹐小心復感要緊。

杏仁﹝五錢﹞郁金﹝三錢﹞滑石﹝一兩﹞蔻仁﹝三錢﹞藿梗﹝三錢﹞苡仁﹝五錢﹞枳實﹝三錢﹞半夏﹝一兩﹞黃柏炭﹝三錢﹞廣皮﹝三錢﹞茯苓皮﹝六錢﹞

煮三杯﹐分三次服。

十月初二日伏暑𨿽退﹐舌之白滑未化﹐是暑中之伏濕尙存也﹐小心飲食要緊。脈之滑大者已減﹐是暑中之熱去也。無柰太小而不甚流利﹐是陽气未充﹐不能化濕﹐重與辛溫﹐助陽气﹐化濕气。

杏仁泥﹝五錢﹞廣皮﹝五錢﹞半夏﹝六錢﹞蔻仁﹝三錢﹞益智仁﹝三錢﹞川椒炭﹝三錢﹞

苡仁﹝五錢﹞漧薑﹝三錢﹞木通﹝三錢﹞

煮三杯﹐分三次服﹐以舌苔黃爲度。

初六日伏暑之外感者﹐因大汗而退﹐舌白滑苔﹐究未能化黃﹐前方大用剛燥未除也﹐務要小心飲食﹐毋使脾困。

杏仁泥﹝四錢﹞煨艸果﹝八分﹞益智仁﹝三錢﹞蔻仁﹝三錢﹞茅術炭﹝三錢﹞半夏﹝五錢﹞苡仁﹝五錢﹞廣皮炭﹝五錢﹞濃朴﹝二錢﹞茯苓皮﹝五錢﹞神曲炭﹝三錢﹞

王氏二十二歲二月二十六日伏暑咳嗽寒熱﹐將近一年不解﹐難望回生﹐旣咳且嘔而泄瀉﹐勉與通宣三焦﹐俾邪有出路﹐或者得有生機。何以知其爲伏暑而非勞﹖瘵勞之咳﹐重在丑寅卯木旺之時﹐或午前﹐或終日﹐濕家之咳﹐旺在戌亥子。勞之寒熱後無汗﹐伏暑寒熱如瘧狀﹐丑寅卯陽升﹐乃有汗而止。勞之陰虛身熱﹐脈必芤大﹐伏暑之脈﹐弦細而弱。故知其爲伏暑而非勞瘵也。再左邊久不著席﹐此水在肝也。

生苡仁﹝五錢﹞廣皮﹝三錢﹞蔻仁﹝二錢﹞半夏﹝五錢﹞茯苓皮﹝五錢﹞郁金﹝一錢﹞

靑蒿﹝八分﹞香附﹝三錢﹞桂枝﹝三錢﹞旋復花﹝三錢﹞生薑﹝三片﹞大棗﹝二个﹞

煮三杯﹐分三次服。

此方服四帖﹐寒熱減﹐去靑蒿﹐又服十帖﹐後健脾胃收功。

裘四十歲乙酉八月初五日酒客中虛濕重﹐面色滯暗﹐業已有日﹐現下又感伏暑新涼﹐頭脹便溏﹐舌白滑﹐脈弦細﹐中虛寒濕可知﹐不能戒酒﹐斷乎病不除根。蓋客癥易除﹐久病伏濕虛寒難退也。

杏仁﹝三錢﹞廣皮﹝五錢﹞藿梗﹝三錢﹞苡仁﹝一兩﹞半夏﹝六錢﹞黃芩炭﹝六錢﹞蔻仁﹝三錢﹞茯苓﹝一兩﹞靑蒿﹝二錢﹞

煮三杯﹐分三次服﹐頭脹除去靑蒿﹐服七帖愈。

周五歲本系伏暑﹐誤以爲風寒挾食﹐發表消導難進﹐致邪气深入下焦血分﹐夜熱早涼﹐與煎厥癉瘧相似。食減脈大﹐汗多便結﹐先與救陽明之陰。

梨汁﹝一酒杯﹞藕汁﹝一酒杯﹞鮮蘆根汁﹝半酒杯﹞荸薺汁﹝一酒杯﹞元參﹝五錢﹞連心麥冬﹝五錢﹞

三帖。

卷二

溫毒

劉甲子五月十三日面赤腫﹐喉痛﹐身熱﹐自汗﹐舌黃。

馬勃﹝三錢﹞銀花﹝六錢﹞牛蒡子﹝六錢﹞荊芥穗﹝二錢﹞元參﹝六錢﹞薄荷﹝錢半﹞

人中黃﹝二錢﹞桔梗﹝五錢﹞連翹﹝六錢﹞射幹﹝二錢﹞板藍根﹝三錢﹞桑葉﹝六錢﹞

共爲粗末﹐分七包﹐一時許服一包﹐蘆根湯煎。

十四日用前法。

十五日於前方內加﹕黃連﹝二錢﹞黃芩﹝三錢﹞

某甲子五月十一日溫毒喉痛發疹﹐腿酸痛甚重癥也﹐須用急急輕揚﹐恐其聚而爲災也。

馬勃﹝五錢﹞射幹﹝五錢﹞薄荷﹝五錢﹞元參﹝一兩﹞連翹﹝一兩二錢﹞荊芥穗﹝六錢﹞

桔梗﹝兩半﹞僵蠶﹝五錢﹞板藍根﹝三錢﹞銀花﹝一兩﹞牛蒡子﹝八錢﹞人中黃﹝四錢﹞

共爲粗末﹐七錢一包﹐一時服一包﹐通十二時服十包﹐服完再作服﹐蘆根湯煎﹐二帖愈。

王氏二十三歲甲子五月十一日溫毒頰腫﹐脈伏而象模糊﹐此謂陽證陰脈耳﹐面目前後俱腫﹐其人本有瘰﹐頭痛身痛﹐譫語肢厥﹐勢甚凶危﹐議普濟消毒飲法。

連翹﹝一兩二錢﹞牛蒡子﹝八錢﹞銀花﹝兩半﹞荊芥穗﹝四錢﹞桔梗﹝八錢﹞薄荷﹝三錢﹞人中黃﹝四錢﹞馬勃﹝五錢﹞元參﹝八錢﹞板藍根﹝三錢﹞

共爲粗末﹐分十二包﹐一時許服一包﹐蘆根湯煎服﹐腫處敷水仙膏﹐用水仙花根去蘆﹐搗爛敷之﹐中畱一小口﹐幹則隨換﹐出毒後﹐敷三黃二香散。

三黃二香散

黃連﹝一兩﹞黃柏﹝一兩﹞生大黃﹝一兩﹞乳香﹝五錢﹞沒藥﹝五錢﹞

上爲極細末﹐初用細茶汁調敷﹐幹則易之﹐繼用香油調敷。

十二日脈促﹐卽於前方內加﹕生石膏﹝三兩﹞知母﹝八錢﹞

十三日卽於前方內加﹕犀角﹝八錢﹞黃連﹝三錢﹞黃芩﹝六錢﹞

十四日於前方內加﹕大黃﹝五錢﹞

十五日於前方內去大黃﹐再加﹕生石膏﹝一兩﹞

十六日於前方內加﹕金汁﹝半茶杯﹞分次衝入藥內服。

十八日脈出﹐身壯熱﹐邪機向外也。然其勢必凶﹐當靜以鎭之﹐勿事荒張﹐稍有譫語﹐卽服﹕牛黃淸心丸一二丸。其湯藥仍用前方。

二十日腫消熱退﹐脈亦靜﹐用復脈湯七帖﹐全愈。

王二十三歲乙丑八月十一日溫毒發斑﹐時在初秋﹐盛暑未消﹐何妄用大汗大下之傷寒六經法﹐悖謬已極。右脈洪大芤甚﹐渴甚﹐汗太甚。急急重用化斑湯。

生石膏﹝四兩﹞細生地﹝一兩﹞知母﹝二兩﹞京米﹝一兩﹞炙甘艸﹝一兩﹞犀角﹝五錢﹞

水八碗﹐煮三碗﹐分三次服﹐渣再以水五碗煮兩碗﹐夜間明早﹐服至已前完。

史二十二歲溫毒三日﹐喉痛脹﹐滴水不下﹐身熱脈洪數﹐先以代賑普濟散五錢煎湯﹐去渣嗽口與喉﹐噙化少時﹐俟口內有涎﹐卽控吐之。再嗽再化再吐﹐如是者三五時﹐喉卽開﹐可服藥矣。計用代賑普濟散二兩後﹐又用五錢一次與服﹐每日十數次﹐三日而喉痛止﹐繼以玉女煎五帖﹐熱全退﹐後用復脈湯七帖收功。

代賑普濟散方

主治溫毒﹑喉痺﹑項腫﹑發疹﹑發斑﹑溫痘﹑牙痛﹑楊梅瘡毒﹑上焦一切風熱﹑皮毛痱痤等證。如病極重者﹐晝夜服十二包﹐至輕者服四包﹐量病增減。如喉痺滴水不下咽者﹐噙一大口﹐仰面浸患處﹐少時有稀痰吐出﹐再噙再吐﹐四五次﹐喉卽開。服藥後如大便頻數﹐甚至十數次者﹐勿畏也﹐毒盡前愈。如服三五次﹐大便尙堅結不通者﹐每包可加酒炒大黃五六分﹐或一錢。

桔梗﹝十兩﹞牛蒡子﹝八兩﹞黃芩﹝六兩﹐炒﹞人中黃﹝四兩﹞荊芥穗﹝八兩﹞銀花﹝一兩﹞

蟬蛻﹝六兩﹞馬勃﹝四兩﹞板藍根﹝四兩﹞薄荷﹝四兩﹞元參﹝十兩﹞大靑葉﹝六兩﹞生大黃﹝四兩﹐炒黑﹞連翹﹝十兩﹐連心﹞僵蠶﹝六兩﹞射幹﹝四兩﹞

上爲粗末﹐每包五錢﹐小兒減半﹐瓷瓶收好﹐勿出香气。

按﹕此方用東垣普濟消毒飲﹐去直升少陽﹑陽明之升麻﹑柴胡﹐直走下焦之黃連﹐合化淸气之培賑散﹐攺名曰代賑普濟散﹐大意化淸气﹐降濁气﹐穢毒自開也。方名代賑者﹐凶荒之後﹐必有溫疫﹐凶荒者賑之以谷﹐溫疫者賑之以藥﹐使貧者病者皆得食賑﹐故方名代賑也。

李四十歲周身斑疹﹐夾紫黑痘數百枚﹐與代賑普濟散﹐日五兩﹐服至七日後愈。

戴氏感受穢濁﹐滿面滿脊楊梅密布﹐與代賑普濟散﹐每日六兩﹐九日消盡。

徐五十一歲己酉五月二十日因濕毒而發天行楊梅瘡﹐脈弦兼有外風。

代賑普濟散﹐每日服三包﹐每包五錢。加﹕土茯苓﹝五錢﹞煎三杯﹐分二次服﹐日共六次。

陳三十二歲溫熱面赤﹐口渴煩躁﹐六七日壯熱大汗﹐鼻衄﹐六脈洪數而促﹐左先生用五苓散雙解表裏。余曰﹕此溫病陽明經證也﹐其脈促﹐有燎原之勢﹐豈緩藥所能挽回非白虎不可。

生石膏﹝八兩﹞知母﹝一兩﹞生甘艸﹝五錢﹞粳米﹝二合﹞白茅根﹝一兩﹞側柏葉炭﹝八錢﹞

煮四碗﹐分四次服﹐盡劑而脈靜身涼。

《脈經》謂數而時一止曰促﹐緩而時一止曰結。按﹕古方書從無治促﹑結之明文﹐餘一生治病﹐凡促脈主以石膏﹐結脈主以杏仁。蓋促爲陽﹐屬火﹐故以石膏得肺胃之陽﹔結脈屬陰﹐乃肺之細管中塊痰﹐堵截隧道而然﹐故以杏仁利肺气而消塊痰之陰﹐無不如意。然照世人用藥﹐石膏用七八錢﹐杏仁用三五錢﹐必無效也。吾嘗謂未能學問思辧﹐而驟然篤行﹐豈非孟浪之極﹐旣已學問思辧﹐而不能篤行﹐豈非見義不爲﹐無勇乎。

卷二

濕溫

王三十三歲壬戌四月二十二日證似溫熱﹐但心下兩脇俱脹﹐舌白﹐渴不多飲﹐嘔惡噯气﹐則非溫熱而從濕溫例矣。用生薑瀉心湯之苦辛通降法。

生薑﹝一兩﹞漧薑﹝五錢﹞茯苓﹝六錢﹞生薏仁﹝五錢﹞半夏﹝八錢﹞黃芩﹝三錢﹐炒﹞

黃連﹝三錢﹞生香附﹝五錢﹞

水八碗﹐煮三茶杯﹐分三次服。約二時服一次。二煎用水三杯﹐煎一茶杯﹐明早服。

二十三日心下陰霾已退﹐濕已轉陽﹐應淸气分之濕熱。

連翹﹝五錢﹞杏泥仁﹝三錢﹞銀花﹝五錢﹞藿梗﹝三錢﹞蘆根﹝五寸﹞滑石﹝五錢﹞熟石膏﹝五錢﹞黃芩炭﹝三錢﹞郁金﹝三錢﹞黃連﹝二錢﹞

水八碗﹐煎三碗﹐分三次服。渣再煮一碗服。

二十四日斑疹已現﹐气血兩燔﹐用玉女煎合犀角地黃湯法。

生石膏﹝兩半﹞牛蒡子﹝六錢﹞知母﹝四錢﹞元參﹝八錢﹞銀花﹝一兩﹞薄荷﹝三錢﹞

連翹﹝一兩﹞細生地﹝六錢﹞犀角﹝三錢﹞桔梗﹝四錢﹞黃芩﹝四錢﹐炒﹞人中黃﹝一錢﹞

二十五日面赤﹐舌黃大渴﹐脈沈肢厥﹐十日不大便﹐轉矢气﹐譫語﹐下證也。小承气湯。

生大黃﹝八錢﹞枳實﹝五錢﹞濃朴﹝四錢﹞

水八碗﹐煮三碗﹐先服一碗﹐約三時得大便﹐止後服﹔不便再服第二碗。

又大便後﹐宜護津液﹐議增液法。

麥冬﹝一兩﹐連心﹞連翹﹝三錢﹞細生地﹝一兩﹞銀花﹝三錢﹞元參﹝三錢﹞甘艸﹝二錢﹐炒﹞

煮三杯﹐分三次服。能寐不必服。

二十六日陷下之餘邪不淸﹐仍思涼飲﹐舌黃微﹐以調胃承气湯小和之。

生大黃﹝二錢﹞元明粉﹝八分﹞生甘艸﹝一錢﹞

二十七日昨日𨿽大解而不爽﹐脈猶沈而有力﹐身熱不退而微厥﹐渴甚面赤﹐猶宜微和之﹐但恐犯數下之戒﹐議增液承气﹐合玉女煎法。

生石膏﹝八錢﹞知母﹝四錢﹞黃芩﹝三錢﹞生大黃﹝三錢﹐另煎﹐分爲三份﹐每次衝一分服﹞

煮成三碗﹐分三次服。若大便稀而不結不黑﹐後服勿衝大黃。

二十八日大便𨿽不甚爽﹐今日脈浮不可下﹐渴思涼飲﹐气分熱也﹔口中味甘﹐脾熱甚也。議用气血兩燔例之玉女煎﹐加苦藥以淸脾癉。

生石膏﹝三兩﹞黃連﹝三錢﹞元參﹝六錢﹞麥冬﹝一兩﹞細生地﹝一兩﹞知母﹝三錢﹞

黃芩﹝六錢﹞

煮四碗﹐分四次服。得涼汗﹐止後服﹐不渴﹐止後服。

二十九日大用辛涼﹐微合苦寒﹐斑疹續出如許﹐身熱退其大半﹐不得再用辛涼重劑﹐議甘寒合化陰气加辛涼﹐以淸斑疹。

連翹﹝三錢﹞元參﹝四錢﹞細生地﹝五錢﹞銀花﹝三錢﹞黃芩﹝三錢﹞花粉﹝三錢﹞黃連﹝二錢﹞薄荷﹝一錢﹞麥冬﹝五錢﹞犀角﹝三錢﹞

煮三碗﹐三次服。渣再煮一碗服。

大熱𨿽減﹐余焰尙存﹐口甘弄舌﹐面光赤色未除﹐猶宜甘寒苦寒合法。

連翹﹝三錢﹞細生地﹝六錢﹞黃芩﹝三錢﹞丹皮﹝三錢﹞元參﹝四錢﹞黃連﹝二錢﹞麥冬﹝五錢﹞銀花﹝三錢﹞

水八碗﹐煮三碗﹐分三次服。

初二日於前方內加﹕犀角﹝二錢﹞知母﹝錢半﹞

初三日邪少虛多﹐宜用復脈去桂﹑棗﹐以其人本系酒客﹐再去甘艸之重甘﹐加二甲﹑丹皮﹑黃芩。

此甘潤化液﹐復微苦化陰﹐又苦甘鹹寒法。

初四日尙有餘邪未盡﹐以甘苦合化入陰搜邪法。

元參﹝二兩﹞黃芩﹝二錢﹞麥冬﹝八錢﹞知母﹝二錢﹞細生地﹝六錢﹞生鱉甲﹝八錢﹞

銀花﹝三錢﹞丹皮﹝五錢﹞連翹﹝三錢﹞靑蒿﹝一錢﹞

頭煎三茶碗﹐二煎一茶碗﹐分四次服。

陳二十二歲乙丑四月十七日面赤目赤﹐舌苔滿布如積粉﹐至重之溫病也。最忌發表﹐且用辛涼。

荊芥穗﹝五錢﹞薄荷﹝四錢﹞生甘艸﹝三錢﹞桔梗﹝六錢﹞連翹﹝八錢﹞銀花﹝八錢﹞

藿香葉﹝五錢﹞牛蒡子﹝五錢﹞杏仁﹝五錢﹞

共爲粗末﹐分八包﹐一時許服一包﹐蘆根湯煎﹐去渣服。

某初九日面赤目赤﹐舌苔滿布﹐至重之溫熱病﹐脈反緩而弦﹐外熱反不盛﹐口反不渴﹐肢微厥﹐所謂陽證陰脈﹐乃本身陽气﹐不能十分充滿﹐不肯化解耳。玆與化邪法。

荊芥穗﹝二錢﹞郁金﹝二錢﹞藿梗﹝二錢﹞豆豉﹝錢半﹞銀花﹝二錢﹞連翹心﹝錢半﹞

靑蒿﹝一錢﹞桔梗﹝錢半﹞薄荷﹝八分﹞杏仁泥﹝二錢﹞

今晚一帖﹐明早一帖。

十一日溫病未有不渴而燥者﹐今舌苔布滿而不渴﹐𨿽黃而滑﹐脈緩甚﹐熱不壯﹐蓋挾濕之故也。議照濕溫例﹐治用苦辛寒法。

生蒼術﹝三錢﹞廣皮﹝二錢﹞郁金﹝三錢﹞黃連﹝一錢﹞蔻仁﹝一錢﹞連翹﹝三錢﹞銀花﹝二錢﹞藿香﹝二錢﹞天花粉﹝三錢﹞黃芩﹝一錢﹐炒﹞

今晚一帖﹐明早一帖﹐各兩杯﹐兩帖而安。

陳三十三歲初八日六脈弦細而勁﹐陰寒脈也﹔咳嗽稀痰﹐陰濕咳也﹔舌苔刮白而滑﹐陰舌苔也﹔嘔吐泄瀉﹐陰濕證也。𨿽發熱汗出而解﹐乃濕中兼風﹐病名濕溫﹐天下有如是之陰虛證乎﹖茯苓﹝四錢﹞澤瀉﹝四錢﹞桂枝﹝三錢﹞於術﹝三錢﹞炒白芍﹝二錢﹞生苡仁﹝五錢﹞

半夏﹝五錢﹞廣皮炭﹝二錢﹞生薑汁﹝三匙衝﹞

初十日痰飲兼風﹐誤治成壞證。前用溫平逐濕除風﹐諸惡證俱成﹐惟寒少熱多﹐熱後汗出未除﹐現下面赤口渴﹐暮夜譫語﹐有風化熱之象﹐但六脈尙弦﹐未盡轉陽也。再咳嗽則胸脇小腹俱微痛﹐又有金克木之象。

桂枝﹝三錢﹞茯苓﹝四錢﹞杏仁﹝三錢﹞靑蒿﹝三錢﹞炙甘艸﹝三錢﹞半夏﹝二錢﹞炒白芍﹝二錢﹞生薑﹝三片﹞豬苓﹝五錢﹞石膏﹝六錢﹞大棗﹝二个﹞

十四日脈弦數﹐午後潮熱﹐前有白苔﹐復變黃苔﹐嘔惡口渴﹐頗有濕瘧之象﹔但咳嗽便溏﹐又有濕溫之形。伏邪內陷﹐所致最難淸理。

桂枝﹝四錢﹞茯苓皮﹝五錢﹞生石膏﹝八錢﹞靑蒿﹝二錢﹞知母﹝三錢﹞杏仁泥﹝三錢﹞

炙甘艸﹝二錢﹞苡仁﹝五錢﹞滑石﹝六錢﹞

某初十日六脈俱弦而細﹐左手沈取數而有力﹐面色淡黃﹐目白睛黃。自春分午後身熱﹐至今不愈。曾經大瀉後﹐身軟不渴﹐現下𨿽不泄瀉﹐大便久未成條﹐午前小便淸﹐午後小便赤濁。與濕中生熱之苦辛寒法。

茵陳﹝四錢﹞杏仁﹝三錢﹞滑石﹝六錢﹞茯苓皮﹝五錢﹞通艸﹝錢半﹞黃連﹝一錢﹞苡仁﹝四錢﹞蠶砂﹝三錢﹞黃芩﹝二錢﹞海金砂﹝四錢﹞蒼術炭﹝三錢﹞

十三日前方內去蒼術﹐加石膏﹐增芩連。

文三十八歲丁卯七月初二日濕溫﹐舌苔白滑濃濁﹐脈象模糊﹐弦細而且沈濡。用通三焦法﹐先寒熱﹐繼微熱﹐後不熱﹐更方三十餘帖﹐大抵不出滲濕之苦辛淡法。四十五日以後方解﹐解後以兩和脾胃收功。

卷二

冬溫

張六十八歲甲子十一月二十五日舌黃﹐口渴﹐頭不痛而惡寒﹐面赤﹐目赤﹐脈洪熱甚﹐形似傷寒﹐實乃冬溫夾痰飲﹐與伏暑一類。

連翹﹝六錢﹞桔梗﹝八錢﹞杏仁﹝六錢﹞荊芥穗﹝五錢﹞銀花﹝六錢﹞甘艸﹝三錢﹞半夏﹝八錢﹞廣皮﹝三錢﹞郁金﹝三錢﹞通艸﹝三錢﹞藿梗﹝七錢﹞

共爲粗末﹐分七包﹐一時許服一包﹐蘆根湯煎。

二十六日前方內減荊芥穗通艸二十七日餘熱未淸。

連翹﹝三錢﹞杏仁﹝三錢﹞知母﹝二錢﹐炒﹞桔梗﹝三錢﹞薄荷﹝一錢﹞小生地﹝三錢﹞

黃芩﹝錢半﹞甘艸﹝一錢﹞銀花﹝二錢﹞

水五杯﹐煮兩杯﹐二次服。二帖。

二十九日溫病渴甚﹐熱甚﹐面赤甚﹐脈洪甚。

杏仁﹝五錢﹞生甘艸﹝三錢﹞半夏﹝四錢﹞銀花﹝五錢﹞石膏﹝八錢﹞連翹﹝六錢﹞郁金﹝二錢﹞荊芥穗﹝三錢﹞薄荷﹝三錢﹞桔梗﹝五錢﹞

三十日溫病最忌食復﹐況年老气血已衰﹐再復則難治矣口渴甚﹐痰多﹐脇痛﹐前方加﹕香附﹝一錢﹞

煮三杯﹐分三次服。二帖。

初一日大勢已退﹐餘熱尙存﹐仍須淸淡數日﹐無使食復。

細生地﹝五錢﹞麥冬﹝五錢﹞連翹﹝三錢﹞銀花﹝三錢﹞丹皮﹝二錢﹞甘艸﹝二錢﹞元參﹝二錢﹞黃芩﹝錢半﹞

頭煎二杯﹐二煎一杯﹐分三次服。

初二日脈洪滑﹐於前方內加﹕半夏﹝三錢﹞

某三月二十二日脈不浮而細數﹐大渴欲飲﹐大汗﹐裏不足之熱病也﹐用玉女煎法。

生石膏﹝一兩﹞甘艸﹝三錢﹞桑葉﹝三錢﹞知母﹝四錢﹞麥冬﹝五錢﹞細生地﹝五錢﹞

粳米﹝一撮﹞

二十三日溫熱大渴大汗﹐脈數﹐昨用玉女煎法﹐諸證俱減﹐平素有消渴病﹐服昨藥後﹐大便稀溏﹐加牡蠣。一面護陰﹐一面收下。

生石膏﹝五錢﹞炒知母﹝二錢﹞炙甘艸﹝三錢﹞大生地﹝五錢﹞麥冬﹝五錢﹞京米﹝一撮﹞牡蠣﹝一兩﹞

某初一日冬溫﹐脈沈細之極﹐舌赤﹐面赤﹐譫語﹐大便閉﹐邪機純然在血分之裏﹐與潤下法。

元參﹝六錢﹞元明粉﹝一錢﹞細生地﹝六錢﹞麥冬﹝六錢﹐連心﹞生大黃﹝五錢﹞丹皮﹝三錢﹞生甘艸﹝二錢﹞

煮三杯﹐先服一杯﹐得便﹐止後服﹐湯藥之先﹐先服牛黃淸心丸二丸。

初三日冬溫﹐譫語神昏﹐皆誤表之故﹐邪在心包﹐宜急急速開膻中﹐不然則內閉外脫矣。

大便閉﹐面正赤﹐昨與潤下法未通﹐經謂下不通﹐非細故也。得藥則嘔﹐忌甘也。先與牛黃淸心丸二三丸﹐以開膻中﹐繼以大承气湯﹐攻陽明之實。

生大黃﹝八錢﹞元明粉﹝三錢﹞枳實﹝四錢﹞濃朴﹝二錢﹞元參﹝八錢﹞丹皮﹝五錢﹞

煮三杯﹐得便則止﹐不便再服。

卷三

中風

陶氏六十八歲左肢拘攣﹐舌濃而蹇﹐不能言﹐上有白苔﹐滴水不能下咽﹐飲水則嗆﹐此中風挾痰之實癥。前醫誤與補陰﹐故隧道俱塞﹐先與開肺。

生石膏﹝四兩﹞防己﹝五錢﹞杏仁﹝四錢﹞姜半夏﹝五錢﹞茯苓塊﹝五錢﹞桑枝﹝五錢﹞

陳皮﹝三錢﹞白通艸﹝錢半﹞

服一帖而飲下咽﹐服七帖而舌腫消。服二十帖﹐諸病𨿽漸減﹐而無大效﹐左肢拘攣如故﹐舌𨿽消腫﹐而語言不淸﹐脈兼結。余曰﹕此絡中痰堵塞﹐皆誤補致壅之故﹐非鍼不可。於是延郟七兄鍼之﹐舌上中泉穴一鍼﹐出紫黑血半茶碗﹐隨後有物如蚯蚓﹐令伊芳子以手探出﹐卽使鍼孔中拉出膠痰一條﹐如勻粉﹐長七八寸﹐左手支溝穴一鍼﹐透左關手背三陽之絡﹐用小鍼十數鍼。以後用藥日日見效。前方止減石膏之半﹐服至七十餘帖﹐自行出堂上轎矣。

哈六十六歲中風濕﹐口歪﹐臂不舉﹐腿腫﹐脈洪數﹐口渴﹐胃不開﹐與辛涼開水道法。

桂枝﹝三錢﹞防己﹝二錢﹞飛滑石﹝一兩﹞通艸﹝二錢﹞半夏﹝五錢﹞桑葉﹝五錢﹞石膏﹝四錢﹞茯苓皮﹝一兩﹞晚蠶砂﹝三錢﹞

二帖而效﹐十四帖痊愈﹐後以補脾胃收全功。

中風﹐神呆不語﹐前能語時﹐自雲頭暈﹐左肢麻﹐口大歪﹐不食﹐六脈弦數﹐此痱中也﹐與柔肝法。

生白芍﹝三錢﹞麥冬﹝二錢﹞生鱉甲﹝五錢﹞左牡蠣﹝五錢﹞炙甘艸﹝三錢﹞生地黃﹝八錢﹞

一帖而神有淸意﹐人與之言能點頭也。又於前方加生阿膠三錢﹐丹皮四錢﹐三帖而半語﹐七帖而愈﹐能食﹐十二三帖而如故。

李氏七十二歲伏暑挾痰飲﹐肝郁﹐又加中風﹐頭痛﹐舌濃白苔﹐言蹇﹐畏寒﹐脈洪數而弦﹐先與辛涼淸上。

苦桔梗﹝三錢﹞桑葉﹝三錢﹞連翹﹝三錢﹞蒺藜﹝二錢﹞甘艸﹝一錢﹞茶菊花﹝三錢﹞

銀花﹝三錢﹞薄荷﹝錢半﹞

四帖而頭痛畏寒止﹐舌漸消﹐苔不退。玆以通宣三焦﹐兼開肝郁。

茯苓﹝五錢﹐連皮﹞杏仁泥﹝五錢﹞半夏﹝四錢﹞白蔻仁﹝二錢﹞飛滑石﹝六錢﹞香附﹝二錢﹞通艸﹝一錢﹞廣郁金﹝二錢﹞薏仁﹝五錢﹞

服二十餘帖而大安﹐一切復元。

卷三

少陽螈

某氏己卯七月其人本有肝風頭痛病根﹐少陽郁勃﹐眞水不能上濟可知。又現伏暑內發﹐犀角﹝三錢﹞丹皮﹝五錢﹞鮮荷葉﹝一張﹐去蒂﹞羚羊角﹝三錢﹞細生地﹝五錢﹞鉤藤﹝二錢﹞茶菊花﹝三錢﹞桔梗﹝二錢﹞甘艸﹝錢半﹞桑葉﹝三錢﹞

間服紫雪丹一二錢。

又此癥肝風無疑﹐昨服柔肝淸熱之劑而燒退﹐是外邪已解。現下六脈弦細﹐手足發涼﹐似有厥意。治法熄風之中﹐似宜參入開心胞之絡爲是﹐倘一二天不醒﹐便難挽回矣。

丹皮﹝五錢﹞茶菊花﹝三錢﹞細生地﹝五錢﹞羚羊角﹝三錢﹞嫩桑枝﹝二十寸﹞刺蒺藜﹝二錢﹞石菖蒲﹝一錢﹞生甘艸﹝一錢﹞生牡蠣﹝三錢﹞沙參﹝二錢﹞生阿膠﹝二錢﹞生鱉甲﹝二錢﹞

間服紫雪丹及牛黃丸。

又用玉女煎加﹕犀角丹皮又用玉女煎加﹕犀角丹皮連翹銀花。重用石膏知母。

又少陽頭痛甚急﹐外因亦未盡解。

生石膏﹝一兩﹞生甘艸﹝二錢﹞炒知母﹝二錢﹞桑葉﹝三錢﹞丹皮﹝五錢﹞天冬﹝二錢﹞

菊花﹝三錢﹞鉤藤﹝二錢﹞銀花﹝三錢﹞羚羊角﹝三錢﹞左牡蠣﹝五錢﹞連翹﹝三錢﹐連心﹞

細生地﹝五錢﹞麥冬﹝五錢﹐連心﹞

間服紫雪丹三分。

卷三

肝風

章氏七十二歲癸丑正月二十八日老年下虛上盛﹐又當厥陰司天之年﹐厥陰主令之候﹐以致少陽風動﹐頭偏右痛﹐目系引急﹐最有壞眼之慮﹐刻下先與淸上。

羚羊角﹝三錢﹞刺蒺藜﹝一錢﹞連翹﹝一錢﹞桑葉﹝二錢﹞茶菊花﹝二錢﹞生甘艸﹝八分﹞桔梗﹝錢半﹞蘇薄荷﹝八分﹞

日二帖﹐服二日。

三十日少陽頭痛已止﹐現下胸痞脇脹﹐肝胃不和﹐肢痛腰痛。議兩和肝胃之中﹐兼與宣行經絡。

桂枝尖﹝二錢﹞子靑皮﹝一錢﹞制半夏﹝五錢﹞廣郁金﹝二錢﹞廣皮﹝錢半﹞制香附﹝二錢﹞杏仁泥﹝三錢﹞生薑汁﹝三匙﹞

服二帖。

二月初二日因食冷物晝寐﹐中焦停滯﹐腹不和﹐泄瀉﹐與開太陽闔陽明法。

桂枝﹝五錢﹞茯苓塊﹝五錢﹞炮姜﹝錢半﹞蒼術﹝三錢﹞半夏﹝三錢﹞木香﹝錢半﹞豬苓﹝三錢﹞廣陳皮﹝錢半﹞澤瀉﹝三錢﹞藿香梗﹝三錢﹞煨肉果﹝錢半﹞

頭煎兩茶杯﹐二煎一茶杯﹐分三次服。

初四日諸癥向安﹐惟餘晨泄﹐左手脈緊﹐宜補腎陽。

煨肉果﹝三錢﹞五味子﹝一錢﹞蓮子﹝五錢﹐連皮去心﹞補骨脂﹝三錢﹞生於術﹝三錢﹞

芡實﹝三錢﹞菟絲子﹝二錢﹞茯苓塊﹝五錢﹞

水五碗﹐煮成兩碗﹐分二次服。渣再煮一碗﹐明早服。

初七日卽於前方內去菟絲子﹐加﹕牡蠣粉﹝三錢﹞

初十日太陽微風﹐以桂枝法小和之。

桂枝﹝二錢﹞廣陳皮﹝二錢﹞白芍﹝二錢﹐炒﹞茯苓塊﹝三錢﹞炙甘艸﹝八分﹞半夏﹝三錢﹞生薑﹝二片﹞大棗﹝一枚﹐去核﹞

水三杯﹐煮取二杯﹐分二次服。

十一日右目澀小﹐酉刻後眼前如有黑霧。議淸肝絡﹑熄肝風﹑益肝陰法。

桔梗﹝錢半﹞靑葙子﹝二錢﹞沙參﹝三錢﹞生甘艸﹝八分﹞茶菊花﹝錢半﹞沙蒺藜﹝二錢﹞何首烏﹝三錢﹞

三帖後﹐了然如故。

陶氏癸酉二月十五日上脈洪大﹐尺部更甚﹐左脈弦細﹐上盛下虛﹐卒中不能言﹐如中風狀﹐乃肝風內動絡熱竅閉之故﹐證勢甚重。

羚羊角﹝一錢﹞桔梗﹝一錢﹞麥冬﹝二錢﹞桑葉﹝一錢﹞沙參﹝錢半﹞生鱉甲﹝三錢﹞

茶菊花﹝錢半﹞甘艸﹝八分﹞刺蒺藜﹝一錢﹞細生地﹝錢半﹞

日二帖﹐服三日。

二十日上盛下虛﹐竅閉不能語﹐用淸輕合芳香開上﹐今稍能言﹐但虛煩不眠﹐心悸頭暈﹐仍系厥陰未熄。玆用補心肝之體﹐兼實下法。

白芍﹝六錢﹐炒﹞沙參﹝三錢﹞阿膠﹝二錢﹞蓮子﹝五錢﹞大生地﹝五錢﹞棗仁﹝五錢﹐炒﹞龜板﹝四錢﹞朱砂﹝五錢﹞麥冬﹝五錢﹐連心﹞炙甘艸﹝三錢﹞茯苓塊﹝三錢﹞

水五碗﹐煮取兩碗﹐分三次服。再煮一杯服。

黃三十歲肝風內動﹐脈弦數﹐乃眞水不配相火﹐水不生木﹐故木直彊而上行﹐頭暈甚﹐卽顚厥也。久不治爲痱中﹐醫云痰者妄也。先與淸肅少陽膽絡﹐繼以塡補眞陰可也。

羚羊角﹝三錢﹞茶菊花﹝三錢﹞黑芝麻﹝三錢﹐研﹞桑葉﹝三錢﹞生甘艸﹝一錢﹞丹皮﹝二錢﹞苦桔梗﹝二錢﹞鉤藤﹝二錢﹞薄荷﹝七分﹞

丸方定風珠。

卷三

肝厥

髙氏四十五歲乙丑十一月十一日肝陽上竄﹐因怒卽發﹐十餘年矣。經云﹕久病在絡﹐豈經藥可效﹖再肝厥之癥﹐亦有寒熱之不同。此癥脈沈而弦細﹐其爲寒也無疑。大凡寒厥必死﹐今不死者﹐以其爲腑厥而非髒厥也﹐現下脇下有塊有聲﹐經色紫黑。擬先用溫通絡脈法。

新絳紗﹝三錢﹞旋復花﹝三錢﹞川椒﹝二錢﹐炒黑﹞降香末﹝三錢﹞歸須﹝二錢﹞制半夏﹝五錢﹞桂枝尖﹝三錢﹞生香附﹝三錢﹞桃仁炭﹝三錢﹞

煮二杯﹐二次服。

三兄夫人二十二歲除夕日亥時先是產後受寒痺痛﹐醫用桂附等極剛熱之品﹐服之大效﹔醫見其效也﹐以爲此人非此不可﹐用之一年有餘。不知溫燥與溫養不同﹐可以治病﹐不可以養生﹐以致少陽津液被劫無餘﹐厥陰頭痛﹐單巓頂一點﹐痛不可忍﹐畏明﹐至於窗間有豆大微光﹐卽大叫﹐必室如黑漆而後少安﹐一日厥去四五次。脈弦細數﹐按之無力﹐危急已極﹐勉與定風珠潛陽育陰﹐以熄肝風。

眞大生地﹝八錢﹞麻仁﹝四錢﹞生白芍﹝四錢﹞麥冬﹝四錢﹐帶心﹞海參﹝二條﹞生阿膠﹝四錢﹞生龜板﹝六錢﹞炙甘艸﹝五錢﹞生牡蠣﹝六錢﹞生鱉甲﹝六錢﹞雞子黃﹝二枚﹐去渣後化入攪勻﹞

煮成八杯﹐去渣﹐上火煎成四杯﹐不時頻服。

正月初一日微見小效﹐加﹕鮑魚片﹝一兩﹞

煮成十杯﹐去渣﹐煎至五杯﹐頻服。

初四日腰以上發熱﹐腰以下冰涼﹐上下渾如兩截﹔身左半有汗﹐身右半無汗﹐左右渾如兩畔。自古方書未見是癥﹐竊思古人云﹕琴瑟不調﹐必攺弦而更張之﹐此癥當令其復厥﹐厥後再安則愈。照前方定風珠減半﹐加﹕靑蒿﹝八分﹞當夜卽厥二三次。

初五日照前方定風珠原分量一帖﹐服後厥止神安。

初七日仍照前方。

初八日方皆如前﹐漸不畏明﹐至正月二十日外﹐徹去幃帳﹐湯藥服至二月春分後﹐與專翕大生膏一料痊愈。

楊室女四十九歲甲申十二月初二日初因肝郁脇痛﹐繼而肝厥犯胃﹐醫者不識病名肝著﹐與絡痛治法﹐無非滋陰補虛﹐或用涼藥﹐以致十年之久﹐不能喫飯﹐飲粥湯止一二口﹐食炒米粉止一酒杯﹐稍聞聲響卽痙厥﹐終夜抽搐﹐二三日方漸平﹐六脈弦緊而長﹐經閉二年﹐周身疼痛﹐痰飲咳嗽﹐終年無已﹐骨瘦如柴﹐奄奄一息。此癥內犯陽明﹐故不食﹔木克脾土﹐故飲聚﹔陽明空虛﹐故無主﹐聞聲而驚﹔外犯太陽﹐故身痛而痙﹔本髒致病﹐故厥。經謂治病必求其本﹐仍從肝絡論治。

新絳紗歸須川椒炭桂枝郁金旋復花靑皮蘇子霜半夏降香末十四日服前方七帖﹐脇痛𨿽輕﹐痰飲特甚﹐喘咳頻仍﹐夜臥不安﹐暫停絡藥﹐專與和胃蠲飲。

半夏﹝八錢﹞廣陳皮﹝四錢﹞生苡仁﹝五錢﹞茯苓﹝六錢﹞枳實﹝三錢﹞淡漧薑﹝三錢﹞

桂枝﹝三錢﹞

十七日胃稍開﹐能食稀粥半碗﹐脇仍痛﹐仍服前活絡方去川椒﹐加廣陳皮。

十二月初四日十一日脇痛平﹐咳嗽未除﹐又服前蠲飲方。

十一日因余有由紹興之行﹐令其常服和胃方﹐脇痛發時﹐暫服新絳旋復花湯﹐此時已能食爛飯半碗矣。

乙酉二月二十八日脈稍和平﹐𨿽弦而有胃气﹐漧飯能喫一碗有半﹐經亦復通﹐仍間服前二方。夜間偶感燥癥﹐欲起不得起﹐欲坐不得坐﹐欲臥不得臥﹐煩躁無柰不可當﹐約二時﹐服霹靂散三兩許始安。次日仍與和胃。

十八日能食漧飯兩小碗矣﹐六脈又和一等﹐仍間服前二方。

四月初三日余復由淮至紹﹐初八日至蘇州﹐不放心此病﹐作書一封﹐令其調適性情。

五月間又作書一封﹐痛以大道理開導之。十月間始得回書﹐據云竟以余書作座右銘﹐每日諷誦一過﹐飲食又進﹐精神大長﹐闔家歡樂。

卷三

脇痛

伊芳氏二十歲肝郁脇痛病名肝著﹐亦婦科之常證﹐無足怪者。柰醫者不識﹐見其有寒熱也﹐誤以爲風寒而用風藥。夫肝主風﹐同气相求﹐以風從風﹐致令肝風鴟張﹔肝主筋﹐致令一身筋脹﹔肝開竅於目﹐致令晝夜目不合﹑不得臥者七八日﹔肝主疏泄﹐肝病則有升無降﹐失其疏泄之職﹐故不大便﹐小溲僅通而短赤特甚。醫者又不識﹐誤以爲腸胃之病﹐而以大黃通之﹐麻仁潤之﹐致令不食不饑﹐不便不寐﹐六脈洪大無倫﹐身熱﹐且坐不得臥﹐時時欲嘔﹐煩躁欲怒﹐是兩犯逆也。《金匱》論一逆尙引日﹐再逆促命期﹐不待智者而知其難愈也。議宣通絡脈法﹐肝藏血﹐絡主血故也﹐必加苦寒泄熱﹐脈沈洪有力﹐且膽居肝內﹐肝病膽卽相隨故也。

旋復花﹝五錢﹞炒黃連﹝二錢﹞桃仁﹝四錢﹞歸須﹝四錢﹞郁金﹝三錢﹞川楝皮﹝五錢﹞新絳﹝四錢﹞絳香末﹝四錢﹞蘇子﹝四錢﹞

急流水八碗。

又服前方見小效﹐卽於前方內加﹕丹皮﹝三錢﹐炒黑﹞生香附﹝二錢﹞減川楝皮﹝二錢﹞

又脇痛減其大半﹐但不得寐﹐時時欲嘔﹐擬兩和陽明厥陰﹐仍兼宣絡。

半夏﹝五錢﹐醋炒﹞靑皮﹝錢半﹞降香末﹝三錢﹞新絳﹝三錢﹞歸須﹝三錢﹞蘇子霜﹝三錢﹞秫米﹝一撮﹞桃仁﹝三錢﹞川楝皮﹝二錢﹞廣郁金﹝二錢﹞黃芩﹝二錢﹞

煮三碗﹐日二夜一。

又昨方業已效﹐今日復苦藥﹐卽苦與辛合﹐能降能通之意﹐卽於前方內加﹕﹝薑汁炒﹞古勇黃連﹝二錢﹞

又昨用苦辛法﹐脈減便通。今日腹中覺痛﹐將近經期﹐一以宣絡爲主。

新絳紗﹝五錢﹞蘇子霜﹝二錢﹞丹皮﹝二錢﹐炒﹞制香附﹝二錢﹞兩頭尖﹝二兩﹞旋復花﹝五錢﹞元胡索﹝二錢﹞條芩﹝錢半﹐酒炒﹞桃仁泥﹝四錢﹞降香末﹝三錢﹞歸須﹝三錢﹞

郁金﹝三錢﹞

水八碗﹐煮取三杯﹐日二夜一。

又昨日一味通絡﹐已得大便通利﹐腹中痛止﹐但不成寐﹔今日用胃不和則臥不安﹐飲以半夏湯﹐覆杯則寐法﹐仍兼宣絡。此仲景先師所謂衝脈累及陽明﹐先治衝脈後治陽明也。

半夏﹝一兩﹞旋復花﹝五錢﹞降香末﹝二錢﹞秫米﹝二兩﹞新絳﹝四錢﹞

水十杯﹐煮成四杯﹐日三夜一。

又昨與半夏湯和胃﹐業已得寐﹐但脈沈數﹐溲赤短﹐議加苦藥﹐泄肝熱而通小腸火府。

半夏﹝六錢﹞降香末﹝三錢﹞黃柏﹝二錢﹐鹽水炒﹞秫米﹝一兩﹞新絳﹝四錢﹞旋復花﹝五錢﹞生香附﹝三錢﹞黃連﹝二錢﹐炒﹞

煎法如前。

又昨日和胃宣絡﹐兼用苦通火府﹐今日得寐﹐溲色稍淡﹐口亦知味﹐是陽明有漸和之。惟胸中微痛﹐背亦掣痛﹐按肝脈絡胸﹐背則太陽經也。是由厥陰而累及少陽﹐肝膽爲夫妻也﹔由少陽而累及太陽﹐少太爲兄弟也。今日仍用前法﹐加通太陽絡法。

半夏﹝五錢﹞降香末﹝三錢﹞黃柏﹝錢半﹐鹽水炒﹞旋復花﹝三錢﹞古勇黃連﹝一錢﹞

桂枝尖﹝三錢﹞新絳﹝三錢﹞秫米﹝六錢﹞生香附﹝三錢﹞

煎法如前。

又繞臍痛者﹐瘕也﹐亦衝脈肝經之病。

桂枝尖﹝三錢﹞新絳﹝三錢﹞半夏﹝五錢﹞炒云連﹝一錢﹞當歸﹝三錢﹐炒黑﹞生香附﹝三錢﹞淡吳萸﹝三錢﹐炒﹞小茴香﹝三錢﹐炒黑﹞秫又兩和肝胃﹐兼治瘕痛。

半夏﹝八錢﹞靑皮﹝二錢﹞吳萸﹝三錢﹐炒黑﹞新絳紗﹝三錢﹞小茴香﹝三錢﹐炒黑﹞生香附﹝三錢﹞旋復花﹝三錢﹞桂枝尖﹝三錢﹞云連﹝錢半﹐炒黑﹞淡漧薑﹝二錢﹞烏藥﹝三錢﹞秫米﹝一兩﹞降香末﹝三錢﹞全當歸﹝三錢﹐炒黑﹞

煮成四碗﹐日三夜一。

又腹中拘急而痛﹐小便短赤﹐皆陰絡阻塞﹐濁陰凝聚之象。與宣通陰絡降濁法。

桂枝尖﹝三錢﹞降香末﹝三錢﹞琥珀﹝三分﹐研細末﹞小茴香﹝三錢﹐炒﹞川楝皮﹝三錢﹞原麝香﹝五分﹐研衝﹞新絳﹝三錢﹞兩頭尖﹝二錢﹞元胡索﹝二錢﹞吳萸﹝錢半﹞歸須﹝三錢﹞桃仁泥﹝二錢﹞

水六杯﹐煮成二杯﹐每服半杯﹐衝韭白汁兩小茶匙﹐日二杯﹐夜一杯﹐明早一杯。

又仍用前方﹐但昨日未用半夏﹐今徹夜不寐﹐酉刻再服《靈樞》半夏湯一帖。

又因肝病不得疏泄﹐兼有痺痛﹐擬兩疏气血法。

桂枝尖﹝三錢﹞川楝子﹝三錢﹞小茴香﹝三錢﹐炒黑﹞牛膝﹝二錢﹞防己﹝二錢﹞降香末﹝三錢﹞新絳﹝三錢﹞歸須﹝三錢﹞蠶砂﹝三錢﹞桃仁泥﹝三錢﹞黃連﹝一錢﹐吳萸汁炒﹞

又諸證悉減而未盡﹐左脈已和﹐右脈弦大﹐是土中有木﹐於兩疏气血之中﹐兼泄木安土法。

桂枝尖﹝三錢﹞牛膝﹝二錢﹞郁金﹝二錢﹞歸須﹝三錢﹞白芍﹝三錢﹐酒炒﹞杏仁﹝三錢﹞

蠶砂﹝三錢﹞降香末﹝二錢﹞半夏﹝五錢﹞靑皮﹝二錢﹞川楝子﹝三錢﹞防己﹝二錢﹞新絳﹝三錢﹞小茴香﹝三錢﹞茯苓皮﹝三錢﹞

又右脈弦剛﹐土中木盛。

白芍﹝六錢﹐酒炒﹞茯苓塊﹝四錢﹞郁金﹝三錢﹞桂枝尖﹝四錢﹞降香末﹝三錢﹞新絳﹝三錢﹞姜半夏﹝六錢﹞歸須﹝三錢﹞廣皮﹝二錢﹞小茴香﹝三錢﹞川楝子﹝三錢﹞

又脈弦數﹐頭痛時止時甚﹐向來時發時止﹐已非一日。此乃少陽絡痛﹐虛風內動也。

今日且與淸膽絡法﹐勿犯中焦。

桑葉﹝二錢﹞甘菊花﹝二錢﹞刺蒺藜﹝一錢﹞丹皮﹝錢半﹞羚羊角﹝八分﹞苦桔梗﹝一錢﹞炒白芍﹝二錢﹞鉤藤﹝一錢﹞生甘艸﹝八分﹞

又治下焦絡法。

桂枝尖﹝二錢﹞澤蘭﹝錢半﹞新絳﹝二錢﹞整當歸﹝五錢﹞生香附﹝三錢﹞小茴香﹝三錢﹞白芍﹝六錢﹐酒炒﹞縮砂蜜﹝二錢﹐研細﹞郁金﹝三錢﹞

煮成三杯﹐日二夜一。

又八脈麗於肝腎﹐肝病久﹐未有不累及八脈者﹐用通補陰絡﹐兼走八脈法。

桂枝尖﹝一錢﹞杞子﹝二錢炒黑﹞小茴香﹝二錢﹞杭白芍﹝六錢﹞歸身﹝三錢﹞縮砂仁﹝錢半﹞新絳﹝錢半﹞桂圓肉﹝二錢﹞

又法同前。

桂枝尖﹝一錢﹞全當歸﹝三錢﹞桂圓肉﹝二錢﹞廣木香﹝一錢﹞炒白芍﹝六錢﹞降香末﹝三錢﹞生香附﹝三錢﹞新絳﹝三錢﹞川芎﹝二錢﹞澤蘭﹝一錢﹞

尹氏三十二歲誤服大辛大溫﹐致傷心陽﹐使下焦濁陰來攻﹐過提致少陽無忌﹐有升無降﹐上愈盛﹐下愈虛。且與鎭固法﹐非治病也﹐特醫藥耳。

新紗﹝三錢﹞梔子﹝三錢﹐炒黑﹞半夏﹝六錢﹞旋復花﹝三錢﹞古勇黃連﹝錢半﹞代赭石﹝一兩﹐﹞降香末﹝五錢﹞焦白芍﹝三錢﹞紫石英﹝一兩﹐研細﹞炙龜板﹝五錢﹞

煮成三大茶杯﹐分三次服﹐渣再煎一杯服。

又鎭衝脈﹐泄膽陽﹐業已得效﹐仍宗其法。其血絡之郁痛未能卒治﹐蓋事有緩急也。

紫石英﹝一兩﹞代赭石﹝一兩﹞焦白芍﹝五錢﹞新絳紗﹝四錢﹞古勇黃連﹝一錢﹞山梔﹝三錢﹐炒﹞炙龜板﹝八錢﹞旋復花﹝三錢﹞半夏﹝六錢﹞

蘇氏三十二歲癸亥十月二十八日脈弦數﹐左尺獨大﹐瘕居右脇﹐發則攻心﹐痛躍不止﹐病名肝著﹐先宜宣絡﹐後補八脈。

新絳紗﹝三錢﹞歸須﹝二錢﹞廣郁金﹝二錢﹞旋復花﹝三錢﹞炒桃仁﹝三錢﹞兩頭尖﹝三錢﹐揀淨兩頭圓﹞降香末﹝三錢﹞丹皮﹝三錢﹐炒﹞元胡索﹝二錢﹞

初二日肝著用通絡法﹐業已見效﹐仍宗前法。但必須用化气丹間服爲妙﹐取其治病而不傷正耳。

新絳紗﹝三錢﹞歸須﹝二錢﹞元胡索﹝二錢﹞旋復花﹝三錢﹞桃仁﹝三錢﹞生香附﹝三錢﹞蘇子淨霜﹝三錢﹞降香末﹝三錢﹞半夏﹝三錢﹞廣郁金﹝三錢﹞烏藥﹝二錢﹞

二帖。

初三日於前方內加﹕兩頭尖﹝三錢﹞丹皮炒﹝三錢﹞白芍﹝三錢﹞韭白汁﹝三小匙﹞

初六日藥力不及﹐且用進法。

新絳紗﹝三錢﹞桃仁泥﹝三錢﹞藏紅花﹝二錢﹞旋復花﹝三錢﹞歸須﹝錢半﹞生香附﹝三錢﹞焦白芍﹝六錢﹞丹皮﹝五錢﹞川楝子﹝三錢﹞

三帖。

十四日仍宗前法。

新絳紗﹝三錢﹞桃仁泥﹝五錢﹞歸須﹝二錢﹞旋復花﹝三錢﹞藏紅花﹝三錢﹞降香末﹝三錢﹞

子﹝三錢﹞

三帖。

十六日甲子正月十九日業已見效﹐照前方日服半帖﹐丸藥減三分之二。

經來五日﹐顏色已正﹐不得過行傷正。其瘕气﹐畱爲丸藥化可也。玆擬寧心止汗。

白芍﹝六錢﹐炒﹞粉丹皮﹝三錢﹞洋參﹝二錢﹞茯苓塊﹝五錢﹞制五味﹝一錢﹞牡蠣﹝五錢﹞

小麥﹝三錢﹞

水八碗﹐煮取三碗﹐分三次服。三帖。

甘氏五十歲凡兩畔不同者﹐皆肝病也。此證气至醜寅則上升﹐暮卒復。左脈沈弦﹐右脈浮弦﹐升降失司﹐痰飲斯聚。

姜半夏﹝五錢﹞降香末﹝三錢﹞旋復花﹝三錢﹞小枳實﹝三錢﹞廣陳皮﹝三錢﹞杏仁泥﹝三錢﹞蘇子霜﹝三錢﹞黃芩炭﹝八分﹞生薑﹝三片﹞

卷三

肝癰

謝四十四歲辛巳三月二十四日病起肝郁脇痛﹐痰中帶血﹐病名肝著。醫者不識絡病因由﹐與絡病治法﹐非見血投涼﹐卽見血補陰﹐無怪乎愈治愈窮也。大凡血癥之脈﹐左脈堅搏﹐治在下焦血分﹔右堅搏﹐治在上焦气分。玆左手脈浮取弦﹐沈取洪大而數﹐重按卽芤﹐前曾痰有气味﹐現下痰挾瘀滯黑色﹐唇舌皓白﹐其爲肝經絡瘀挾痰飲﹐咳血無疑。勢已憊極﹐勉與宣絡止血﹐兼之兩和肝胃﹐以逐痰定咳。﹝方此未服﹞

新絳紗﹝三錢﹞旋復花﹝三錢﹞歸須﹝錢半﹞桃仁泥﹝三錢﹞半夏﹝三錢﹞廣皮炭﹝二錢﹞蘇子霜﹝一錢﹞降香末﹝錢半﹞廣郁金﹝二錢﹞

煮兩茶杯﹐分四次服。二帖。

四月初三日血家左手脈堅搏﹐治在下焦血分。此癥先因肝絡瘀滯﹐以致血不歸經﹐日久不治﹐由陰經損及陽气﹐自汗溺變痿弱﹐陽虛也﹐左脈洪數而芤﹐陰傷也。如是陰陽兩傷之極﹐而瘀滯仍然未淨﹐通絡則虛急﹐補虛又絡滯﹐兩難措手。不得已用新絳一方﹐緩通其絡﹐其補藥則用陰陽兩攝法﹐聊盡人力而已。﹝從此服起﹞

遼參﹝一錢﹞麥冬﹝四錢﹐連心﹞海參﹝二錢﹞五味子﹝一錢﹞沙苑蒺藜﹝三錢﹞茯神﹝五錢﹞枸杞子﹝三錢﹞龜板﹝五錢﹞牡蠣﹝六錢﹞

初四日病起於脇痛﹐瘀血致壅﹐久嗽成勞﹐至骨痿不能起牀﹐仍有瘀滯不化之象﹐且痰有臭味﹐卽系肝著成癰。前日脈𨿽芤大而澀﹐昨日大見瘀血後﹐今日則純然芤矣﹐豈非瘀血之明徵乎﹖若一味貪補﹐斷難再起﹐兼之宣絡﹐萬一得蘇﹐妄誕之診﹐髙明酌之。

新絳紗﹝三錢﹞旋復花﹝二錢﹞歸橫須﹝八分﹞半夏﹝錢半﹞廣皮炭﹝一錢﹞桃仁泥﹝三錢﹞丹皮炭﹝五錢﹞

此方《金匱》載在婦人虛勞門﹐有識者其悟之。上半日服此方完﹐下半日服前補方。

初五日痰中臭味太甚﹐黑痰未淨﹐是活絡之方不能除﹔脈芤自汗甚﹐是補攝之方又不可緩。痰稀純白﹐內有支飲﹐於補方中去牡蠣﹑海參。鹽味之礙飲者。此癥極虛極實﹐時人但知其虛而不知其實﹐所以日誤一日﹐以至於此。治實礙虛﹐治虛礙實﹐焉望成功。一通一補﹐俱每日照前服法未攺。

初七日脈較前斂戢﹐於新絳方內半夏加錢半﹐作三錢﹐余仍舊﹐服法亦如之。

初八日今日左尺脈獨大﹐加封固腎气法﹐余有原案二方﹐每日間服如前。

人參﹝一錢﹞炙龜板﹝八錢﹞蓮子﹝五錢﹞炙甘艸﹝三錢﹞制五味﹝一錢﹞杞子﹝三錢﹐炒黑﹞沙蒺藜﹝二錢﹞左牡蠣﹝六錢﹞云茯苓﹝五錢﹞麥冬﹝三錢﹐連心﹞炒白芍﹝三錢﹞

初十日於前方內加遼參五分作錢半﹐又加海參一條﹐淡蓯蓉三錢﹐四帖﹐余悉如前。

十三日仍照前服﹐每日間服一通一補方。

十七日左脈空大未斂﹐精神較前𨿽好﹐猶宜收攝下焦﹐於前方內去龜板﹑五味子﹑白芍﹑海參﹑蓯蓉﹐餘如舊間服法。煮好去渣﹐再上火煎成二杯﹐分二次服。

同日痰色猶不能淸白﹐气味亦不淨﹐仍須宣絡。

新絳紗﹝三錢﹞旋復花﹝二錢﹞半夏﹝五錢﹐姜制﹞廣皮炭﹝錢半﹞廣郁金﹝錢半﹞當歸須﹝一錢﹞

上半日服﹐四帖。

二十一日脈少斂﹐通補二方間服如前﹐四帖。

二十四日痰濁未變﹐脈象少斂﹐午後微熱不寐﹐飲食由漸而加﹐不可太過不及。

人參﹝錢半﹞蓮肉﹝五錢﹐連心皮﹞炙甘艸﹝三錢﹞枸杞﹝三錢﹐炒黑﹞沙蒺藜﹝三錢﹞

云茯苓﹝五錢﹞左牡蠣﹝五錢﹞麥冬﹝三錢﹐連心﹞熟五味子﹝一錢﹞炒棗仁﹝三錢﹞海參﹝二條﹐洗去砂﹞大淡菜﹝三錢﹞

午後服此。

又方﹕新絳紗﹝二錢﹞旋復花﹝二錢﹞半夏﹝三錢﹐姜制﹞廣郁金﹝二錢﹞歸須﹝一錢﹞桃仁泥﹝二錢﹞廣陳皮﹝八分﹞香附﹝二錢﹞

煮兩小茶杯﹐午前服。

初九日復診於補方去牡蠣﹑五味子﹐余仍二方間服如前。

十三日痰已漸淸﹐肝亦漸平﹐精神漸旺﹐擬去搜逐而補中﹐與外臺茯苓飲意。﹝專用一方﹞。

云茯苓塊﹝六錢﹞人參﹝二錢﹞香附﹝三錢﹞生於術﹝五錢﹞炙甘艸﹝二錢﹞半夏﹝五錢﹞生薏仁﹝五錢﹞小枳實﹝二錢﹞

卷三

癲狂

陀五十九歲病由情志而傷﹐中年下焦精气不固﹐上年露痱中之萌﹐近因情志重傷﹐又在相火主令﹐君火司天﹐君火客气﹐內與本身君火相火相應﹐以致肝風鴟張﹐初起如狂。醫者仍然攻風劫痰﹐大用辛溫剛燥﹐復以苦寒直下﹐是助賊爲虐也。現下左脈實大堅牢﹐大非吉兆﹐勉以紫雪定螈肢厥﹐而泄有餘之客熱﹐再以定風珠濟不足之眞陰﹐而息內風之震動。

如果病有回機﹐神色稍淸﹐再擬後法。

紫雪丹﹝二兩﹐每服二錢﹐二時許一服﹐以神淸爲度。牙關緊閉用烏梅蘸醋擦牙根﹐其牙卽開﹞

大生地﹝一兩﹞生白芍﹝一兩﹞生鱉甲﹝一兩﹞炙甘艸﹝六錢﹞眞阿膠﹝四錢﹞麻仁﹝四錢﹞麥冬﹝八錢連心﹞左牡蠣﹝八錢﹞蚌水﹝半酒杯﹐冷開水沖入﹞雞子黃﹝二枚﹐藥煮成去渣和入上火三沸﹞

煮成三碗﹐渣再煮兩碗﹐共四碗﹐四刻服半碗。盡劑再作服。

二十日左脈仍然牢固﹐較昨日諸證俱減﹐舌苔黃黑﹐尺膚熱﹐陽明絡現。昨謂不止本身虛熱﹐且有客气加臨﹐非虛語也﹐湯藥仍照前方﹐再以淸宮湯﹐化牛黃紫雪輩﹐二時一次。

連翹﹝三錢﹐連心﹞元參心﹝五錢﹞麥冬﹝五錢﹐連心﹞蓮子心﹝錢半﹞鮮竹葉﹝三錢﹐捲心﹞

服牛黃丸紫雪丹﹐卽以此湯化服。

二十一日螈肢厥𨿽止﹐其狂如故﹐會厭不利﹐脈仍牢固數大。按﹕陽盛並於上則狂﹐的系陽火有餘﹐非極苦之藥﹐直折其上盛之威﹐其勢未必得減。況小腸火腑﹐非苦不降﹐痰亦因之而降﹐其會厭庶可得利矣。

洋蘆薈﹝三錢﹞眞雅連﹝三錢﹞龍膽艸﹝三錢﹞生白芍﹝六錢﹞知母﹝六錢﹞細生地﹝六錢﹞丹皮﹝八錢﹞麥冬﹝八錢﹞元參﹝五錢﹞犀角﹝八錢﹐先煎代水﹞

頭煎三碗﹐今日服﹐二煎兩碗﹐明早服。二帖半。

二十四日脈气大減﹐但陽升陰絡﹐機不靈﹐擬兼淸會厭膽絡之熱。

羚羊角﹝三錢﹞龍膽艸﹝錢半﹞知母﹝三錢﹞鉤藤﹝二錢﹞連翹﹝錢半﹞桑葉﹝錢半﹞

洋蘆薈﹝錢半﹞大生地﹝三錢﹞麥冬﹝三錢﹐連心﹞

米醋三杯﹐每藥一茶杯﹐衝入半酒杯﹐今晚一帖﹐明早一貼。

二十五日於前方內加﹕石膏﹝二兩﹞

二十六日稍進糜粥﹐覺勇力培常﹐舌紅黑﹐脈亦較昨日實大﹐猶爲陽火有餘。

蘆薈﹝四錢﹞龍膽艸﹝三錢﹞雅連﹝四錢﹞犀角﹝六錢﹞丹皮﹝五錢﹞細生地﹝四錢﹞

麥冬﹝五錢﹞知母﹝五錢﹞米醋﹝每一杯藥和入半杯衝﹞

濃煎三杯﹐分三次服﹐渣再煮二杯﹐明早服。

二十七日於前方內加﹕鐵落﹝一兩代水﹞

初二日諸證與脈俱減﹐然未以淨﹐苦藥猶不能除也﹐頰腫系客气﹐擬加辛涼。

蘆薈﹝三錢﹞龍膽艸﹝三錢﹞眞犀角﹝五錢﹞丹皮﹝五錢﹞麥冬﹝六錢﹐連心﹞雅連﹝三錢﹞知母﹝三錢﹞羚羊角﹝三錢﹞連翹﹝三錢﹞鉤藤﹝三錢﹞銀花﹝三錢﹞鐵落水煎頭煎三杯﹐二煎三杯﹐六次服﹐明日午令盡﹐間服牛黃紫雪輩﹐日三次。

初三日於前方內加﹕生地﹝八錢﹞

齊四十二歲己巳二月初二日脈弦數而勁﹐初因肝郁﹐久升無降﹐以致陽並於上則狂。

心體之虛﹐以用勝而更虛﹐心用之彊﹐因體虛而更彊。間日舉發﹐气伏最深﹐已難調治。況現下卯中乙木盛時﹐今歲又系風木司天﹐有木火相煽之象﹐勉與補心體瀉心用兩法。

洋參﹝三錢﹞大生地﹝一兩﹞蓮子心﹝一錢﹞黃柏﹝三錢﹞白芍﹝六錢﹞丹皮﹝四錢﹞

麥冬﹝六錢﹐連心﹞生龜板﹝一兩﹞丹參﹝三錢﹞眞山連﹝三錢﹞

外用紫雪丹﹝六錢﹞﹐每次一錢﹐與此方間服。

初六日操持太過﹐致傷心气之狂疾﹐前用補心體﹐瀉心用﹐攝心神﹐已見大效﹐脈勢亦減﹐經謂脈小則病退是也。

洋參﹝三錢﹞白芍﹝六錢﹞丹皮﹝五錢﹞眞山連﹝二錢﹞生龜板﹝一兩﹞黃柏炭﹝二錢﹞

麥冬﹝三錢﹞女貞子﹝四錢﹞蓮子﹝五錢﹞龍膽艸﹝二錢﹞米醋﹝一酒杯衝﹞鐵落水煎某二十七日左脈弦勁﹐經謂單弦飲癖﹐前五日因觀戲後﹐病惡夢﹐病狂肢厥﹐經謂陽並於上則狂﹐兩陰交盡之厥。《靈樞》有淫發夢一卷﹐大意以五臟偏勝﹐非因夢而後病也。前人諸般怪癥。皆屬於痰之診。𨿽不盡然﹐但此癥現下咳嗽塊痰﹐左脈單弦﹐應作痰治。

半夏﹝五錢﹞丹皮﹝三錢﹞石菖蒲﹝二錢﹞天竺黃﹝二錢﹞茯苓塊﹝五錢﹞白附子﹝二錢﹞

先服陳李濟牛黃淸心丸一二丸﹐溫開水調服。

二十八日狂而厥﹐左脈單弦﹐咳嗽痰塊﹐昨議應作痰治。今日左脈漸有和平之象﹐證於外者亦效﹐但形貌怯弱﹐色白而嫩﹐脈亦不壯﹐此癥之痰﹐究因驚起﹐凡神气壯者不驚﹐況驚後惡夢發後大汗﹐其爲陽虛神怯顯然。此癥將來必大補而後收功﹐現下不得以攻痰見效﹐而忘其虛怯﹐與化痰之中﹐微加益气。

半夏﹝五錢﹞茯苓塊﹝五錢﹞秋小麥﹝八錢﹞石菖蒲﹝一錢﹞麥冬﹝五錢﹐連心﹞大棗﹝二枚﹞

二十九日體虛有痰之證﹐不能純治一邊﹐今日脈微滑數﹐於昨日法中﹐少加逐痰。

半夏﹝五錢﹞白附子﹝二錢﹞秋小麥﹝一合﹞陳膽星﹝一錢﹞石菖蒲﹝錢半﹞茯神塊﹝五錢﹞麥冬﹝三錢﹐連心﹞

先服牛黃淸心丸半丸。

初一日昨日稍加逐痰﹐痰出如許﹐大勢安靜﹐但多怒耳﹐右脈仍滑﹐痰未淨也。

半夏﹝六錢﹞秋小麥﹝八錢﹞白附子﹝二錢﹞石菖蒲﹝一錢﹞旋復花﹝三錢﹞茯神塊﹝三錢﹞代赭石﹝五錢﹐飛﹞炙甘艸﹝一錢﹞

其後痰去﹐以大補心脾而安鮑三十二歲十月初二日大狂七年﹐先因功名不遂而病﹐本京先醫市醫儒醫﹐已歷不少﹐旣徽州醫﹑杭州醫﹑蘇州醫﹑湖北醫。所閱之醫﹐不下數百矣﹐大槪補虛者多﹐攻實者少。間有已時﹐不旋踵而發。余初診時﹐見其蓬首垢面﹐下體俱赤﹐衣不遮身﹐隨作隨毀﹐門窗分碎﹐隨釘隨拆﹐械系手足﹐外有鐵索數根﹐錮鎖於大石盤上﹐言語之亂﹐形體之羸﹐更不待言。細詢其情﹐每日非見婦人不可﹐婦人不願見﹐彼盡鬧不可﹐叫號聲嘶﹐衰鳴令人不可聞﹐只得令伊芳姬外家彊侍之﹐然後少安﹐次日仍然﹐無一日之空。診其脈六脈弦長而勁﹐余曰﹕此實癥﹐非虛癥也。於是用極苦以瀉心膽二經之火﹐瀉心者必瀉小腸﹐病在髒﹐治其腑也﹐但無出路﹐亦必瀉小腸也。

龍膽艸﹝三錢﹞胡黃連﹝三錢﹞天門冬﹝三錢﹞細生地﹝三錢﹞丹皮﹝三錢﹞大麥冬﹝三錢﹐連心﹞

服二帖而大效﹐妄語少而舉動安靜﹐初三日見其效也。以爲久病體虛﹐恐過剛則折﹐用病減者減其制例﹐於原方減苦藥﹐加補陰之甘潤。初五日﹐病家來告云﹐昨服政方二帖﹐病勢大重﹐較前之叫哮妄語加數倍之多﹐無一刻靜﹐此癥想不能治﹐諒其必死﹐先生可不診矣。余曰﹕不然﹐初用重劑而大效﹐繼用輕劑加補陰而大重﹐吾知進退矣。復診其脈﹐弦長而數﹐於是重用苦藥。

龍膽艸﹝六錢﹞洋蘆薈﹝六錢﹞天冬﹝五錢﹞麥冬﹝五錢﹐連心﹞胡黃連﹝五錢﹞秋石﹝二錢﹞烏梅肉﹝五錢﹞

一气六帖﹐一日較一日大效﹐至十一日大爲明白﹐於是將其得病之由﹐因伊芳念頭之差﹐其念頭之差﹐因未識文章至髙之境﹐卽欲至髙﹐尙有命在﹐非人力所能爲﹐何怒之有。人生以體親心爲孝﹐痛乎責之﹐俯首無辭﹐以後漸去苦藥加補陰﹐半月而後﹐去刑具﹐著衣冠﹐同跪拜﹐神識與好人無異。服專翕大生膏一料而大壯﹐下科竟中矣。

章氏四十二歲先是二月間病﹐神識恍惚﹐誤服肉桂﹑熟地等補藥﹐因而大狂﹐余於三月間用極苦以折其上盛之威﹐間服芳香開心包﹐治三十日而愈。但脈仍洪數﹐余囑其戒酒肉﹐服專翕大生膏﹐補陰配陽﹐彼不惟不服丸藥﹐至午節大開酒肉﹐於是狂不可當﹐足臭至鄰﹐不時脫淨衣褲﹐上大街﹐一二男子不能搏之使回。五月十四日﹐又延余視﹐余再用前法隨效﹐二三日仍然如故﹐蓋少陽相火極﹐挾制君主行令﹐藥隨暫開其閉﹐暫折其威﹐相火一動﹐而仍然如故。延至六月十六日﹐午刻復自撕其褲﹐人不防而出大門矣。余坐視不忍﹐復自漸無術以已其病﹐因謂其胞弟曰﹕此癥非打之極痛﹐令其自著衣褲也不可。蓋羞惡之心﹐亦統於仁﹐能仁則不忍﹐忍則不仁﹐不仁之至﹐羞惡全喪﹐打之極痛﹐則不能忍﹐不忍而仁心復﹐仁心復而羞惡之心亦復矣﹐此古聖王撲作教刑之義也。伊芳弟見其乃姊如是景況﹐羞而成怒﹐以保父母體面爲義﹐於是以小竹板責其腿﹐令著褲﹐彼知痛而後自作衣著衣稍明。次月十七日立秋﹐余以大劑苦藥﹐一帖而全愈﹐蓋打之功﹐與天時秋金之气﹐藥之力﹐相須而成功也﹐後以專翕生生膏而收全功。

卷三

虛勞

伊芳勞傷急怒﹐吐血二者﹐皆治在肝絡﹐醫者不識﹐見血投涼﹐以致胃口爲苦寒。

二十歲所傷殘﹐脾陽腎陽﹐亦爲苦寒滑潤﹐伐其生發健運之常﹐此腹痛晨泄不食﹐脈沈弦細之所由來也。按﹕三焦俱損﹐先建中焦﹐補土可以生金﹐腎關之虛﹐亦可仰賴於胃關矣。

蓮子﹝五錢﹐去心﹞芡實﹝三錢﹞白扁豆﹝錢半﹞冰糖﹝三錢﹞茯苓塊﹝三錢﹞廣皮炭﹝一錢﹞人參﹝一錢﹞

緩緩多服爲宜。

陳二十三歲左脈搏大﹐下焦肝腎吐血﹐上焦咳嗽﹐中焦不食﹐謂之三焦俱損﹐例在不治﹐勉擬三焦俱損﹐先建中焦法。

桑葉﹝二錢﹞白扁豆﹝三錢﹞茯苓塊﹝一錢﹞蓮子﹝三錢﹞芡實﹝三錢﹞冰糖﹝三錢﹞

桂枝﹝二錢﹞焦白芍﹝錢半﹞沙參﹝三錢﹞胡肉桃﹝三錢﹞

服四帖後能食。

陳氏三十二歲甲子四月初五日脈弦細失音﹐謂之金碎不鳴﹐暮熱不食﹐食則嘔﹐亦系俱損爲難治。

胡桃肉﹝三錢﹞甜杏仁﹝三錢﹞冰糖﹝三錢﹞白扁豆﹝五錢﹞茯苓塊﹝二錢﹞桑葉﹝二錢﹞洋參﹝二錢﹞沙參﹝三錢﹞柏子霜﹝三錢﹞

另含鮑魚片﹐洋參片。

施二十歲形寒而六脈弦細﹐時而身熱﹐先天不足﹐與諸虛不足之小建中法。

芍藥﹝六錢﹞生薑﹝四錢﹞大棗﹝四枚﹐去核﹞桂枝﹝四錢﹞炙甘艸﹝三錢﹞膠糖﹝一兩﹐去渣化入﹞

前方服過六十劑﹐諸皆見效﹐陽𨿽轉而虛未復﹐於前方內減姜桂之半﹐加柔兼藥與護陰大生地﹝五錢﹞五味子﹝二錢﹞麥冬﹝四錢﹐連心﹞

姚三十歲乙酉五月初五日六脈弦細而緊﹐勞傷吐血﹐諸虛不足﹐小建中湯主之小建中湯加茯神四錢。

共服二十一帖全愈。

李二十四歲乙酉五月初三日每日五更﹐胃痛欲飲﹐得食少安﹐胃痛則背冷如冰﹐弦細﹐陽微﹐是太陽之陽虛﹐累及陽明之陽虛﹐陽明之陽虛現癥﹐則太陽之陽更覺其虛。此等陽虛﹐只宜通補﹐不宜守補。

半夏﹝六錢﹞廣皮﹝四錢﹞川椒炭﹝五錢﹞漧薑﹝四錢﹞桂枝﹝八錢﹞

十四日背寒減﹐腹痛下移﹐減桂枝﹐加萸﹑良姜。

傅十八歲乙酉五月十三日六脈弦細而緊﹐吐血遺精﹐陽气不攝﹐胃口不開﹐法當與建中復其陽﹕柰系酒客﹐中焦濕熱壅聚﹐不可與甘﹐攺用辛淡微甘以和胃﹐胃旺得食﹐而後諸癥可復也。

半夏﹝五錢﹞白芍﹝五錢﹞薑汁﹝每杯點三小茶匙﹞廣皮炭﹝三錢﹞桂枝木﹝三錢﹞生苡仁﹝五錢﹞云苓塊﹝五錢﹞麥冬﹝三錢﹐連心﹞炒神曲﹝五錢﹞

七帖。

二十二日業已見效﹐胃開得食﹐脈尙弦緊﹐多服爲宜。

沈十五歲乙酉年五月十五日幼孩脈雙弦而細緊﹐瘰結核﹐胃陽不開﹐色白食少﹐且嘔﹐形體羸瘦﹐與通補胃陽。

半夏﹝四錢﹞云芩塊﹝四錢﹞炒廣皮﹝二錢﹞白扁豆﹝四錢﹞生薑﹝三錢﹞

六月十二日前藥已服十二帖﹐嘔止胃開﹐腹微脹﹐脈有回陽之气。於前方加濃朴﹑杉皮消脹﹐脹消後。按服前方化核﹐於前方內去生薑﹑廣皮﹐加香附﹑土貝母﹑忍冬藤﹑靑橘葉﹑海藻﹐以化瘰痰核。

錢二十七歲乙酉五月二十八日六脈弦緊﹐胃痛﹐久痛在絡﹐當與和絡。

公丁香﹝八分﹞小茴香炭﹝二錢﹞生薑﹝二錢﹞歸須﹝二錢﹞桂枝尖﹝三錢﹞降香末﹝三錢﹞烏藥﹝二錢﹞良姜﹝一錢﹞半夏﹝三錢﹞

此方服七帖後痛止﹐以二十帖神曲爲丸﹐服過一料。

八月十九日六脈弦細而緊﹐髒气之沈寒可知﹐食難用飽﹐稍飽則脹﹐食何物則噯何气﹐間有胃痛時﹐皆腑陽之衰也。陽虛損癥﹐與通補臟腑之陽法﹐大抵勞陽者十之八九﹐勞陰者十之二三﹐不然經何云勞者溫之。世人僉以六味八味治虛損﹐人命其何堪哉﹐暫戒豬肉介屬。

半夏﹝六錢﹞川椒炭﹝三錢﹞白蔻仁﹝二錢﹞益智仁﹝四錢﹞小枳實﹝二錢﹞良姜﹝三錢﹞茯苓塊﹝三錢﹞生薑﹝五錢﹞丁香﹝二錢﹞廣陳皮﹝五錢﹞

經謂必先歲气﹐毋伐天和﹐今年陽明燥金﹐太乙天符﹐故用藥如上﹐他年溫熱宜減。

二十四日前方已服五帖﹐脈之緊無胃气者和﹐痛楚已止﹐頗能加餐﹐神气亦旺﹐照前方減川椒一錢﹐丁香一錢﹐再服七帖﹐可定丸方。

三十日前因脈中之陽气已回﹐頗有活潑之神﹐恐剛燥太過﹐減去川椒﹑丁香各一錢﹐今日診脈﹐𨿽不似初診之脈緊﹐亦不是念四日之脈和肢涼﹐陽微不及四末之故。與前方內加桂枝五錢﹐再服七帖。

丸方諸癥向安﹐惟六脈尙弦﹐與通補脾胃兩陽。

茯苓塊﹝八兩﹞小枳實﹝二兩﹞生苡仁﹝八兩﹞白蔻仁﹝一兩﹞半夏﹝八兩﹞於術﹝四兩﹞廣陳皮﹝四兩﹞人參﹝二兩﹞益智仁﹝四兩﹞

共爲細末﹐神曲八兩﹐煎湯法丸﹐梧子大﹐每服三二錢﹐再服三服﹐自行斟酌。

備用方﹕陽虛之體質﹐如冬日畏寒﹐四肢冷﹐有陽微不及四末之象﹐服此方五七帖﹐以充陽气。

白芍﹝六錢﹞生薑﹝五錢﹞炙甘艸﹝三錢﹞桂枝﹝四錢﹞大棗﹝三枚﹐去核﹞膠糖﹝一兩﹐化衝﹞

煮兩杯﹐分二次服。

此方亦可加綿黃﹑人參﹑茯苓﹑白術﹑廣橘皮。

譚四十七歲乙酉八月二十八日病後六脈弦細而緊﹐絕少陽和之气﹐形體羸瘦﹐幸喜胃旺﹐可以守補﹐與形不足者﹐補之以气法。

白芍﹝六錢﹞云茯苓塊﹝四錢﹞生薑﹝三錢﹞桂枝﹝四錢﹞人參﹝三錢﹞大棗﹝二枚﹐去核﹞炙甘艸﹝三錢﹞桂圓肉﹝三錢﹞炙黃﹝四錢﹞膠糖﹝一兩﹞

陳十九歲脈虛數﹐頭目眩冒﹐暮有微熱﹐飲食減少﹐面似桃花﹐身如柳葉。

炙甘艸﹝六錢﹞大麥冬﹝五錢﹐連心﹞生牡蠣﹝五錢﹞漧地黃﹝六錢﹞阿膠﹝三錢﹞生鱉甲﹝八錢﹞生白芍﹝六錢﹞麻仁﹝三錢﹞

服二十帖紅退暈止﹐食進﹐後用專翕大生膏四斤收功。

李四十歲面赤舌絳﹐脈虛弦而數﹐聞婦聲則遺﹐令其移居大廟深處。

三甲復脈湯

炙甘艸麻仁生牡蠣生白芍阿膠生鱉甲漧地黃麥冬﹝連心﹞生龜板服四十帖﹐由漸而效﹐後以天根月窟膏一整料二十四斤收功。

宗二十五歲粉紅色﹐虛數脈﹐頭時暈﹐身微熱﹐心悸气短不寐﹐食少﹐與補心腎之陰。

洋參丹皮蓮子﹝連心﹞麥冬﹝連心朱拌﹞丹參地黃五味子云苓塊炒棗仁冰糖服五帖漸安﹐後以專翕大生﹐朱砂爲衣﹐一料收功。

卷三

吐血

王脈弦如刃﹐吐血後左脇微痛﹐喉中如有物阻。治在肝絡﹐使血不瘀﹐則吐可止﹐止後當與補陰。

新絳紗﹝三錢﹞歸須﹝二錢﹞元胡索﹝二錢﹞旋復花﹝三錢﹞炒桃仁﹝三錢﹞降香末﹝三錢﹞丹皮﹝三錢﹞蘇子霜﹝二錢﹞郁金﹝二錢﹞

又如刃之脈﹐已漸平減﹐但虛數如故。

新絳紗﹝三錢﹞制香附﹝錢半﹞焦白芍﹝三錢﹞旋復花﹝三錢﹞丹皮﹝五錢﹐炒﹞細生地﹝三錢﹞降香末﹝三錢﹞歸須﹝二錢﹞廣郁金﹝二錢﹞

又肝爲剛藏﹐勁气初平﹐未便膩補﹐取松靈之解肝絡者宜之。

遼沙參﹝三錢﹞細生地﹝三錢﹞丹皮﹝五錢﹐炒﹞桑葉﹝錢半﹞焦白芍﹝六錢﹞整石斛﹝三錢﹞白蒺藜﹝三錢﹞麥冬﹝五錢﹐連心﹞生甘艸﹝一錢﹞廣郁金﹝二錢﹞歸須﹝錢半﹞

又昨日仍有瘀血吐出﹐今尙未可呆補。

沙參﹝三錢﹞細生地﹝三錢﹞沙苑蒺藜﹝二錢﹞桑葉﹝錢半﹞丹皮﹝五錢﹞茶菊花﹝二錢﹞麥冬﹝五錢﹐連心﹞焦白芍﹝三錢﹞釵石斛﹝五錢﹞當歸﹝錢半﹞生甘艸﹝一錢﹞羚角片﹝二錢﹞

外另服新絳三錢。

普女二十三歲大凡吐血﹐左脈堅搏﹐治在下焦血分﹐右脈堅搏﹐治在上焦气分。又有心血﹑肝血﹑大腸血﹑小腸血﹑胃血﹑衝脈血﹐各種不同﹐豈一槪見血﹐投涼所可治哉﹐無怪乎室女童男﹐勞瘵幹血甚數﹐體濃色白﹐少腹痛﹐小便短赤﹐咳吐瘀紫﹐繼見鮮紅血﹐喉中咸﹐此衝脈襲受寒邪﹐致經不得行﹐倒送而吐耳。大忌柔潤寒涼﹐議溫鎭衝脈﹐行至陰之瘀濁﹐使經得行而血癥愈矣。苦辛通法。

小茴香﹝二錢﹞兩頭尖﹝二錢﹞桃仁﹝三錢﹞降香末﹝三錢﹞韭白汁﹝三茶匙﹞紫石英﹝三錢﹞歸須﹝二錢﹞川楝子﹝三錢﹞琥珀﹝三分﹐研細衝﹞

羅三十二歲右脈浮洪﹐咳痰吐血﹐唇絳﹐治在上焦气分。

桑葉﹝二錢﹞生苡仁﹝五錢﹞杏仁﹝三錢﹞茯苓塊﹝五錢﹞沙參﹝三錢﹞連翹﹝八分﹞

生扁豆﹝五錢﹞

三帖。

初三日血後咳不止﹐進食不香﹐右脈不浮而仍洪﹐兼與養陽明之陰。

桑葉﹝錢半﹞茯苓塊﹝三錢﹞百合﹝二錢﹞生扁豆﹝三錢﹞生苡仁﹝三錢﹞玉竹﹝二錢﹞

麥冬﹝二錢﹐連心﹞沙參﹝三錢﹞甜杏仁﹝二錢﹞

初五日諸證俱退﹐惟進食不旺﹐右脈大垂尺澤﹐先與甘寒養胃陰。

大麥冬﹝六錢﹐連心﹞桑葉﹝一錢﹞生扁豆﹝三錢﹞玉竹﹝三錢﹐炒﹞甜杏仁﹝三錢﹞

細生地﹝三錢﹞秋梨汁﹝一酒杯﹐衝﹞沙參﹝三錢﹞

初九日甘潤養陰。

麥冬﹝六錢﹐連心﹞桑葉﹝一錢﹞生扁豆﹝三錢﹞甜杏仁﹝二錢﹞大生地﹝三錢﹞玉竹﹝二錢﹐炒﹞沙參﹝三錢﹞柏子霜﹝二錢﹞火麻仁﹝二錢﹞白芍﹝三錢﹞冰糖﹝三錢﹞

四帖。

伊芳二十四歲癸酉七月二十五日六脈弦數﹐兩關獨浮﹐左更甚﹐右脇痛﹐胸中痞塞﹐肝郁吐血﹐先理肝絡。

新絳紗﹝三錢﹞廣郁金﹝二錢﹞旋復花﹝二錢﹞歸須﹝二錢﹞降香末﹝二錢﹞丹皮﹝三錢﹐炒﹞蘇子霜﹝三錢﹞

三帖。

乙丑三月十七日細生地﹝五錢﹞丹皮﹝五錢﹞白芍﹝四錢﹞甘艸﹝錢半﹞阿膠﹝二錢﹞麻仁﹝三錢﹞沙參﹝二錢﹞天冬﹝三錢﹞麥冬﹝四錢﹞眞云連﹝一錢﹐炒黑﹞黃柏炭﹝三錢﹞三七﹝一錢﹞

水八碗﹐煮取三杯﹐分三次服。

二十三日左脈仍弦細數鋒鋼如刃﹐吐血﹐左手脈堅搏﹐治在下焦血分。

細生地﹝五錢﹞丹皮﹝五錢﹞白芍﹝四錢﹞甘艸﹝錢半﹞霍石斛﹝五錢﹞阿膠﹝二錢﹞

麻仁﹝三錢﹞沙參﹝三錢﹞天冬﹝三錢﹞麥冬﹝四錢﹐連心﹞元參﹝三錢﹞茯苓塊﹝三錢﹞黃苓炭﹝二錢﹞

煮四杯﹐分四次服。

二十六日脈數減﹐弦剛甚。

大生地﹝五錢﹞炒白芍﹝四錢﹞炙甘艸﹝錢半﹞丹皮﹝五錢﹞阿膠﹝二錢﹞麻仁﹝二錢﹞

洋參﹝三錢﹞麥冬﹝四錢﹞茯苓塊﹝三錢﹞生牡蠣﹝三錢﹞

章丙寅二月初九日勞傷吐血﹐脈雙弦﹐《金匱》謂大則爲虛﹐弦則爲減﹐虛弦相搏﹐其名曰革﹐男子失精亡血諸不足﹐小建中湯主之。

白芍﹝六錢﹞桂枝﹝四錢﹞炙甘艸﹝三錢﹞大棗﹝二枚﹞生薑﹝四錢﹞膠飴﹝一兩﹐去渣後入上火二三沸﹞

水五碗﹐煮取兩碗﹐渣再煮一碗﹐分三次服﹐病輕者日一帖﹐重則日再作服。

章丙寅二月二十四日右脈空大﹐左脈弦﹐血後咳吐濁痰鮏臭﹐眞液不守﹐陰火上沖克金﹐非純補純淸之癥﹐然而憊矣。

沙參﹝二錢﹞麥冬﹝三錢﹐連心﹞生扁豆﹝三錢﹞枇杷葉﹝錢半﹞霜桑葉﹝三錢﹞生阿膠﹝三錢﹞甜杏仁﹝二錢﹐蜜炙﹐研去尖皮﹞白花百合﹝二錢﹞五味子﹝錢半﹐研﹞天門冬﹝三錢﹞

藿石斛五錢﹐煎湯代水﹐濃煎兩杯﹐分二次服。

二十八日脈少斂﹐痰咳亦減﹐切戒用心。

沙參﹝三錢﹞麥冬﹝三錢﹐連心﹞天門冬﹝三錢﹞百合﹝三錢﹞生阿膠﹝三錢﹞生牡蠣﹝三錢﹞桑葉﹝二錢﹞生白扁豆﹝三錢﹞生西洋參﹝錢半﹞五味子﹝三錢﹞

水五碗﹐煮取兩碗﹐渣再煮一杯﹐分三次服﹐日二帖。

脈大斂戢﹐古所謂脈小則病退是也﹐頗有起色﹐若得舌苔化去﹐則更妙矣。

沙參﹝三錢﹞桑葉﹝三錢﹞白扁豆﹝三錢﹞麥冬﹝三錢﹐連心﹞洋參﹝錢半﹞天門冬﹝三錢﹞五味子﹝三錢﹞蘆根汁﹝五杯﹐鮮衝﹞梨汁﹝一小杯﹐衝﹞生苡仁﹝五錢﹞

四帖。

胡三十一歲乙酉四月二十八日勞傷吐血﹐汗多足麻﹐六脈弦細不數﹐小建中湯主之。

白芍﹝六錢﹞桂枝﹝四錢﹞炙甘艸﹝三錢﹞生薑﹝五錢﹞大棗﹝三枚﹐去核﹞膠飴﹝一兩﹐去渣後入上火二三沸﹞

五月初六日汗減﹐足麻愈﹐食少加﹐再服。

十五日前藥已服十四帖﹐諸癥皆愈﹐惟咳嗽未止﹐於前原方加云苓﹑半夏。

沈二十四歲乙酉五月初十日六脈弦數﹐勞傷吐血﹐建中湯主之。

白芍﹝六錢﹐炒﹞生薑汁﹝三匙﹐衝﹞桂枝﹝三錢﹞大棗﹝二枚﹐去核﹞炙甘艸﹝三錢﹞

膠飴﹝一兩﹞

十二日加麥冬﹝五錢﹞丹皮﹝三錢﹞

煮三杯﹐分三次服。四帖。

十四日肝郁脇痛﹐病名肝著﹐治在肝經之絡﹐經藥弗愈也。

新絳紗﹝三錢﹞歸橫須﹝二錢﹞吳萸﹝一錢﹞旋復花﹝三錢﹞廣郁金﹝二錢﹞靑皮﹝三錢﹞蘇子霜﹝三錢﹞廣皮炭﹝二錢﹞降香末﹝三錢﹞半夏﹝三錢﹞

煮三杯﹐分三次服。

十五日六脈弦勁﹐前用建中﹐現脈已和﹐左手仍勁﹐胸前咳甚則痛﹐間有一二日紫色之血﹐按﹕肝脈絡胸﹐是肝絡中尙有瘀滯﹐且與宣絡。

新絳紗﹝二錢﹞歸須﹝二錢﹞廣皮炭﹝二錢﹞旋復花﹝三錢﹞丹皮炭﹝三錢﹞桃仁泥﹝三錢﹞蘇子霜﹝三錢﹞郁金﹝二錢﹞降香末﹝三錢﹞姜半夏﹝五錢﹞

四帖。

二十一日六脈弦數﹐以淸气在頭之故﹐受微風﹐右寸獨浮大而衄血﹐暫與淸淸道之風熱。

白茅根﹝五錢﹞甜杏仁﹝三錢﹞黑山梔﹝一錢﹐炒﹞桑葉﹝三錢﹞側柏葉﹝三錢﹐炒﹞

茶菊花﹝三錢﹞鮮蘆根﹝三錢﹞

吳七十歲周身癢不可當﹐脈洪﹐狂吐血﹐與大黃黃連瀉心湯﹐以後永不發。

史五十歲酒客大吐狂血盛盆﹐六脈洪數﹐面赤﹐三陽實火爲病﹐與大黃黃連瀉心湯﹐一帖而止﹐二帖脈平﹐後七日又復發﹐血如故﹐又二帖。

吳二十五歲每日飽食就牀﹐脾陽致困﹐因失其統血之職﹐此爲傷食吐血﹐脈弦﹐與竈中黃土﹐每日一斤﹐分二次煎服﹐將盡半月而愈﹐戒其夜食﹐永遠不發。

壽二十歲乙酉十一月十二日怒傷吐血﹐兩脇俱痛﹐六脈弦緊﹐誤補難愈。凡怒傷肝郁﹐必有瘀血﹐故癥現脇痛﹐一以活肝絡爲主﹐俟瘀血去淨﹐而後可以補虛。

新絳紗﹝三錢﹞桃仁﹝三錢﹞丹皮炭﹝三錢﹞歸須﹝三錢﹞降香末﹝三錢﹞蘇子霜﹝二錢﹞旋復花﹝三錢﹞廣郁金﹝二錢﹞

煮三杯﹐分三次服。四帖。

二十二日復診脈之弦緊𨿽減﹐而未和緩﹐脇痛𨿽大減﹐而未淨除﹐與原方去桃仁﹐加細生地﹝五錢﹞。

四帖。

十二月初五日六脈弦細而緊﹐《金匱》謂脈雙弦者寒也﹐弦則爲減﹐男子失精亡血﹐小建中湯主之。怒傷吐血愈後﹐以小建中復陽生陰。

焦白芍﹝六錢﹞生薑﹝三錢﹞桂枝﹝三錢﹞大棗﹝二枚﹞炙甘艸﹝三錢﹞膠飴﹝一兩﹐後化入﹞

初九日加丹皮﹝三錢﹞麥冬﹝三錢﹞

服八帖。

十八日諸癥全愈﹐胃口大開﹐虛未全復﹐於原方加麥冬二錢﹐使分布津液於十二經髒﹐則虛從飲食中復矣。

金三十日肝郁脇痛吐血﹐病名肝著﹐且有妊娠﹐一以宣肝絡爲要﹐與新絳旋復花湯法﹐切戒惱怒介屬。

新絳紗﹝三錢﹞旋復花﹝三錢包﹞丹皮﹝五錢﹞降香末﹝三錢﹞歸須﹝三錢﹞桃仁﹝二錢﹞香附﹝三錢﹞廣郁金﹝二錢﹞蘇子霜﹝二錢﹞

以脇痛止爲度。

卷三

便血

毛十二歲癸亥十二月初二日糞後便紅﹐責之小腸寒濕﹐不與糞前爲大腸熱濕同科﹐舉世業醫者﹐不知有此﹐無怪乎十數年不愈也﹐用古法黃土湯。

竈中黃土﹝二兩﹞生地黃﹝三錢﹞制蒼術﹝三錢﹞熟附子﹝三錢﹞阿膠﹝三錢﹞黃芩﹝二錢﹐炒﹞炙甘艸﹝三錢﹞

加酒炒白芍全歸﹝錢半﹞

水八碗﹐煮成三碗﹐分三次服。

初七日小兒脈當數而反緩﹐糞後便血﹐前用黃土湯﹐業已見效﹐仍照前法加剛藥﹐卽於前方內去白芍﹑全當歸﹐加﹕附子﹝一錢﹞蒼術﹝二錢﹞

孫男三十八歲戊寅七月初一日湖州孝廉其人﹐素有便紅之癥﹐自十八歲起至今不絕﹐現面色萎黃﹐失血太多﹐急宜用古法﹐有病則病受﹐𨿽暑月無礙也。

方法分兩同前﹐服一帖卽止﹐次日停後服﹐半月復發﹐再服一帖痊愈。

福二十九歲初因恣飲冰振黃酒﹐冰浸水果﹐又受外風﹐致成風水。頭面與身﹐腫大難狀﹐腫起自頭﹐先與越婢湯發其汗﹐頭面腫消﹐繼與利小便﹐下截三消脹減﹐後與調理脾胃﹐自上年十月間服藥﹐至次年三月方止﹐共計湯一百四十三帖﹐其病始安﹐囑其戒酒肉生冷。

不意夏月暑熱甚時﹐仍恣喫冰冷水果﹐自八月後糞後大下狂血﹐每次有升數之多。余用黃土湯去柔藥﹐加剛藥﹐每劑黃土用一斤﹐附子用六錢﹐或止復來。伊芳本人見其血之不止也﹐加附子至八錢﹐或一兩﹐他藥接是﹐服至九十餘帖﹐始大愈。

胡三十歲乙酉年九月十七日本系酒客﹐濕中生熱﹐久而發黃﹐顏色暗滯﹐六脈俱弦﹐其來也漸﹐此非陽黃﹐況糞後見紅﹐非又爲小腸寒濕乎。

竈中黃土﹝八兩﹐代水先煎﹞熟附子﹝三錢﹞茵陳﹝五錢﹞蒼術炭﹝三錢﹞黃柏﹝三錢﹐炒﹞豬苓﹝三錢﹞澤瀉﹝三錢﹞云茯苓﹝三錢﹞

煮三杯﹐分三次服﹐五帖全愈。

陳三十五歲乙酉四月二十一日糞後便紅﹐寒濕爲病﹐誤補誤涼﹐胃口傷殘﹐气從溺管而出﹐若女子陰吹之屬瘕气者然。左脇肝部﹐臥不著席﹐得油膩則寒戰發雜無倫﹐幾於無處下手。議治病必求其本﹐仍從寒濕論治﹐令能安食再商。與黃土湯中去柔藥﹐加剛藥。

川椒炭﹝三錢﹞廣陳皮﹝三錢﹞生薑﹝二錢﹞竈中黃土﹝四兩﹞云茯苓﹝五錢﹞生茅術﹝三錢﹞香附﹝三錢﹞熟附子﹝三錢﹞益智仁﹝三錢﹞

煮三杯﹐分三次服﹐服三帖。

五月初二日﹐又服二帖。

初三日心悸短气﹐加小枳實四錢﹐漧薑二錢﹐已服四帖。

十一日去川椒三錢﹐已服三帖。

二十一日諸癥皆效﹐大勢未退﹐左脈緊甚﹐加熟附子一錢﹐降香末三錢﹐漧薑一錢﹐已服三帖。

二十七日諸癥向安﹐惟糞後便血又發﹐與黃土湯法﹐糞後便血﹐乃小腸寒濕﹐不與糞前爲大腸熱濕同科。

竈中黃土﹝八兩﹞廣皮炭﹝三錢﹞熟附子﹝四錢﹞益智仁﹝二錢﹞黃芩炭﹝四錢﹞云茯苓﹝五錢﹞蒼術﹝四錢﹐炒﹞

煮三杯﹐分三次服﹐以血不來爲度。

七月十四日面色靑黃滯暗﹐六脈弦細無陽﹐胃口不振﹐暫與和胃﹐其黃土湯﹐俟便紅髮時再服。

姜半夏﹝六錢﹞云苓塊﹝五錢﹞廣陳皮﹝三錢﹞生苡仁﹝五錢﹞益智仁﹝三錢﹞川椒炭﹝一錢﹞白蔻仁﹝一錢﹞

煮三杯﹐分三次服。

十七日加桂枝﹝五錢﹞。

十一月十五日肝郁挾痰飲﹐寒濕爲病﹐前與黃土湯﹐治糞後便血之寒濕﹐玆便紅已止﹐繼與通補胃陽﹐現下飲食大進﹐諸癥漸安﹐惟六脈細弦﹐右手有胃气﹐左手弦緊﹐痰多畏寒﹐脇下仍有伏飲﹐與通補胃陽﹐兼逐痰飲。

桂枝﹝六錢﹞小枳實﹝三錢﹞川椒炭﹝三錢﹞旋復花﹝三錢﹞香附﹝四錢﹞廣皮﹝五錢﹞

炒白芍﹝三錢﹞漧薑﹝三錢﹞云苓﹝五錢﹞姜半夏﹝八錢﹞

煮三杯﹐分三次服。

十二月初十日脈弦緊痰多畏寒﹐沖气上動﹐與桂枝茯苓甘艸湯﹐合桂枝加桂湯法。

桂枝﹝一兩﹞茯苓塊﹝二兩﹐連皮﹞炙甘艸﹝五錢﹞全當歸﹝三錢﹞川芎﹝二錢﹞桂﹝五錢﹐去粗皮﹞

服一帖﹐沖气已止﹐當服藥後﹐吐頑痰二口。

十一日沖气已止﹐六脈緊退﹐而弦未除﹐可將初十日方﹐再服半帖﹐以後再服二十九日攺定方﹐以不畏寒爲度。

十三日服十一月十五日疏肝藥二帖。

十四初背畏寒﹐脈仍弦緊﹐再服十二月初十日桂枝加桂湯二帖﹐以峻補衝陽﹐服藥後吐頑痰二口。

十七日脈仍弦緊﹐背猶畏寒﹐陽未全復﹐照原方再服二帖﹐分四日服。

十九日前之畏寒﹐至今𨿽減﹐而未痊愈﹐脈之弦緊﹐亦未沖和﹐沖气微有上動之象﹐可取初十日桂枝加桂湯法﹐再服二帖﹐分四日﹐立春以後故也。

丙戌正月初五日六脈俱弦﹐左脈更緊﹐糞後便紅﹐小腸寒濕﹐黃土湯爲主方﹐議黃土湯去柔藥﹐加淡滲通陽﹐𨿽自覺胸中熱﹐背心如熱水澆﹐所云熱非熱也﹐況又惡寒乎。

竈中黃土﹝八兩﹞生苡米﹝五錢﹞云苓塊﹝六錢﹞熟附子﹝四錢﹞蒼術炭﹝四錢﹞桂枝﹝五錢﹞黃芩炭﹝四錢﹞廣皮炭﹝四錢﹞

煮四碗﹐分四次服﹐血多則多服﹐萬一血來甚湧﹐附子加至八錢﹐以血止爲度﹐再發再服﹐切勿聽淺學人妄轉一方也。

丸方陽虛脈弦﹐素有寒濕痰飲﹐與蠲飲丸方﹐通陽滲濕而補脾陽。

桂枝﹝八兩﹞蒼術炭﹝四兩﹞生苡仁﹝八兩﹞云苓塊﹝八兩﹞漧薑炭﹝四兩﹞炙甘艸﹝三兩﹞益智仁﹝四兩﹞半夏﹝八兩﹞廣皮﹝六兩﹞

神曲糊丸﹐小梧子大﹐每服三錢﹐日三服﹐忌生冷豬肉介屬。

初十日糞後便紅𨿽止﹐寒濕未盡﹐脈之緊者亦減﹐當退剛藥﹐背惡寒未罷﹐行濕之中﹐兼與調和營衛。

蒼術炭﹝三錢﹞黃芩炭﹝錢半﹞竈中黃土﹝一兩﹞焦白芍﹝四錢﹞生苡仁﹝三錢﹞

煮三杯﹐分三次服﹐以背不惡寒爲度﹐戒生冷介屬豬肉。

卷三

腫脹

陳三十二歲甲寅年二月初四日太陰所至﹐發爲脹者﹐脾主散津液﹐脾病不能散津﹐土曰惇阜﹐斯脹矣。厥陰所至﹐發爲脹者﹐肝主疏泄﹐肝病不能疏泄﹐木穿土位﹐亦脹矣。此癥起於肝經郁勃﹐從頭面腫起﹐腹因脹大﹐的系蠱脹﹐而非水腫﹐何以知之。滿腹靑筋暴起如虫紋﹐並非本身筋骨之筋﹐故知之。治法行太陽之陽﹐泄厥陰之陰爲要﹐醫用八味丸誤治﹐反攝少陰之陰﹐又加牡蠣澀陰戀陽﹐使陽不得行﹐而陰凝日甚﹐六脈沈弦而細﹐耳無所聞﹐目無所見﹐口中血塊累累續出﹐經所謂血脈凝泣者是也。勢太危極﹐不敢驟然用藥﹐思至陽而極靈者﹐莫如龍﹐非龍不足以行水﹐而開介屬之翕﹐惟鯉魚三十六鱗能化龍﹐孫眞人曾用之矣。但孫眞人《千金》原方去鱗甲用醋煮﹐玆攺用活鯉魚大者一尾﹐得六斤不去鱗甲﹐不破肚﹐加蔥一斤﹐姜一斤﹐水煮熟透﹐加醋一斤﹐任服之。

服鯉魚湯一晝夜﹐耳聞如舊﹐目視如舊﹐口中血塊全無﹐神气淸爽﹐但腫脹未除。

初五日經謂病始於下而盛於上者﹐先治其下﹐後治其上﹐病始於上而盛於下者﹐先治其上﹐後治其下﹐此病始於上腫﹐當發其汗﹐與《金匱》麻黃附子甘艸湯。

麻黃﹝二兩﹐去節﹞熟附子﹝一兩六錢﹞炙甘艸﹝一兩二錢﹞

煮成五飯碗﹐先服半碗﹐得汗﹐止後服﹐不汗再服﹐以得汗爲度。

此方甫立未分量﹐陳頌帚先生一見云﹕斷然無效。予問曰﹕何以不效﹖陳先生云﹕吾曾用來。予曰﹕此在先生用﹐誠然不效﹐予用或可效耳。王先生名謨﹝忘其字﹞云﹕吾甚不解﹐同一方也﹐藥止三味﹐並無增減﹐何以爲吳用則利﹐陳用則否﹐豈無知之艸木﹐獨聽吾兄使令哉﹖予曰﹕蓋有故也。陳先生性情忠濃﹐其膽最小﹐伊芳恐麻黃髮陽﹐必用八分﹐附子護陽﹐用至一錢以監制﹐又恐麻黃﹑附子皆剽悍藥也﹐甘艸平緩﹐遂用一錢二分﹐又監制麻黃﹑附子。服一帖無汗﹐攺用八味丸矣﹐八味陰柔藥多﹐乃敢大用﹐如何能效。病者乃兄陳蔭山先生入內室﹐取二十八日陳頌帚所用原方分量﹐一毫不差﹐在座者六七人﹐皆嘩然笑曰﹕何先生之神也。予曰﹕余常與頌帚先生一同醫病﹐故知之深矣。於是麻黃去淨節用二兩﹐附子大者一枚﹐得一兩六錢﹐少麻黃四錢﹐讓麻黃出頭﹐甘艸一兩二錢﹐又少附子四錢﹐讓麻黃﹑附子出頭﹐甘艸但鎭中州而已。眾見分量﹐又大嘩曰﹕麻黃可如是用乎。頌帚先生云﹕不妨﹐如有過差﹐吾敢當之。眾云﹕君用八分﹐未敢足錢﹐反敢保二兩之多乎。頌帚云﹕吾在菊溪先生處﹐治產後鬱冒﹐用當歸二錢﹐吳君痛責﹐謂當歸血中气藥﹐最能竄陽﹐產後陰虛陽越﹐例在禁條﹐豈可用乎。夫麻黃之去當歸﹐奚啻十百﹐吾用當歸﹐伊芳責之甚﹐豈伊芳用麻黃又如是之多﹐竟無定見乎。予曰﹕人之畏麻黃如虎者﹐爲其能大汗亡陽﹐未有汗不出而陽亡於內者﹐湯𨿽多﹐但服一杯﹐或半杯﹐得汗卽止﹐不汗再服﹐不可使汗淋漓﹐何畏其亡陽哉。

但此癥閉錮已久﹐陰霾太重﹐𨿽盡劑未必有汗。予明日再來發汗﹐病家始敢買藥﹐而仙芝堂藥鋪竟不賣﹐謂想是錢字﹐先生誤寫兩字﹐主人親自去買﹐方得藥。服盡劑﹐竟無汗。

初六日眾人見汗不出﹐僉謂汗不出者死﹐此癥不可爲矣。余曰不然﹐若竟死癥﹐鯉魚湯不見效矣。予化裁仲景先師桂枝湯﹐用粥發胃家汗法﹐竟用原方分量一帖﹐再備用一帖。又用活鯉魚一尾﹐得重四斤﹐煮如前法﹐服麻黃湯一飯碗﹐卽接服鯉魚湯一碗﹐汗至眉上﹔又一次﹐汗出上眼皮﹔又一次﹐汗至下眼皮﹔又一次﹐汗至鼻﹔又一次﹐汗至上唇。大約每一次﹐汗出三寸許﹐二帖俱服完。鯉魚湯一鍋﹐喝一晝夜﹐亦服盡﹐汗至伏兔而已﹐未過膝也﹐臍以上腫俱消﹐腹仍大。

初七日經謂汗出不止足者死﹐此癥尙未全活﹐𨿽腰以上腫消﹐而腹仍大﹐腰以下其腫如故﹐因用腰以下腫﹐當利小便例﹐與五苓散﹐服至二十一日共十五天不效﹐病亦不增不減。陳蔭山先生云﹕前用麻黃﹐其效如神﹐玆小便滴不下﹐柰何﹐祈轉方。予曰﹕病之所以不效者﹐藥不精良耳。今日先生去求好肉桂﹐若仍系前所用之桂﹐明日予不能立方﹐固無可轉也。

二十二日陳蔭山購得新鮮紫油邊靑花桂一枝﹐重八錢﹐乞予視之。予曰﹕得此桂必有小便﹐但恐脫耳。膀胱爲州都之官﹐气化則能出焉﹐气虛亦不能化﹐於是用五苓二兩﹐加桂四錢﹐頂髙遼參三錢﹐服之盡劑﹐病者所睡系棕牀﹐予囑備大盆二三枚﹐置之牀下﹐溺完被濕不可動﹐俟明日予親視挪牀﹐其溺自子正始通﹐至卯正方完﹐共得溺大盆有半。予辰正至其家﹐視其周身如空布袋﹐又如腐皮﹐於是用調理脾胃痊愈。

洪氏六十八歲孀居三十餘年﹐體濃憂鬱太多﹐肝經郁勃久矣﹐又因暴怒重憂﹐致成厥陰太陰兩經脹並發﹐水不得行﹐腫從跗起﹐先與腰以下腫﹐當利小便例之五苓散法﹐但陰气太重﹐六脈沈細如絲﹐斷非輕劑所能了。

桂枝﹝五錢﹞生蒼術﹝五錢﹞豬苓﹝五錢﹞澤瀉﹝五錢﹞茯苓皮﹝六錢﹞肉桂﹝四錢﹞

廣皮﹝五錢﹞濃朴﹝四錢﹞

前方服三五帖不效﹐亦無壞處﹐小便總不見長﹐肉桂加至二三兩﹐桂枝加至四五兩﹐他藥稱是﹐每劑近一斤之多﹐作五六碗﹐服五七帖後﹐六脈絲毫不起﹐腫不消﹐便亦不長。所以然之故﹐肉桂不佳﹐陰气太重﹐憂鬱多年﹐暴怒傷肝﹐必有陳菀。仍用原方加雞矢醴熬淨煙六錢﹐又加附子八錢﹐服之小便稍通﹐一連七帖﹐腫漸消﹐飲食漸進﹐形色漸喜。於是漸減前方分量﹐服至十四帖﹐腫脹全消。後以補脾陽﹐疏肝郁收功。

郭氏六十二歲先是郭氏喪夫於二百里外其祖墓之側﹐郭攜子奔喪﹐饑不欲食﹐寒不欲衣﹐悲痛太過﹐葬後廬墓百日﹐席地而臥﹐哭泣不休﹐食少衣薄﹐回家後致成單腹脹﹐六脈弦﹐無胃气﹐气喘不能食﹐唇舌刮白﹐面色淡黃﹐身體羸瘦。餘思無情之艸木﹐不能治有情之病﹐必得開其愚蒙﹐使情志暢遂﹐方可冀見效於萬一。因問曰﹕汝之痛心疾首﹐十倍於常人者何故﹖伊芳答曰﹕夫死不可復生﹐所遺二子﹐恐難立耳。余曰﹕汝何不明之甚也。大凡婦人夫死﹐曰未亡人﹐言將待死也。汝如思夫愈切﹐卽死墓側﹐得遂同穴之情﹐則亦已矣。𨿽有病何必醫﹐醫者求其更蘇也。其所以不死者﹐仍系相夫之事業也。汝子之父已死﹐汝子已失其蔭﹐汝再死﹐汝子豈不更無所賴乎。汝之死﹐汝之病﹐不惟無益於夫﹐而反重害其子﹐害其子﹐不惟無益於子﹐而且大失夫心。汝此刻欲盡婦人之道﹐必體亡夫之心﹐盡教子之職﹐汝必不可死也。不可死﹐且不可病﹐不可病﹐必得開懷暢遂﹐而後可愈。單腹脹﹐死癥也。脈無胃气﹐死脈也。以死癥而見死脈﹐必得心火旺﹐折泄肝郁之陰气﹐而後血脈通﹐血脈通﹐髒气遂﹐死證亦有可生之道。詩云﹕見曰消者是也。伊芳聞餘言大笑﹐余曰﹕笑則生矣。伊芳云﹕自此以後﹐吾不惟不哭﹐並不敢憂思﹐一味以喜樂從事﹐但求其得生﹐以育吾兒而已。余曰﹕汝自欲生則生矣。於是爲之立開郁方﹐十數劑而收全功。

旋復花﹝三錢﹐新絳紗包﹞降香末﹝三錢﹞歸須﹝二錢﹞蘇子霜﹝三錢﹞郁金﹝三錢﹞

香附﹝三錢﹞川濃朴﹝三錢﹞姜半夏﹝四錢﹞廣皮﹝三錢﹞靑橘皮﹝二錢﹞

吳氏二十八歲春夏間乘舟﹐由南而北﹐途間溫毒愈後﹐感受風濕﹐內脹外腫﹐又有肝郁之過﹐時當季夏﹐左手勞宮穴﹐忽起勞宮毒﹐如桃大。此癥治熱礙濕﹐治濕礙熱之獘﹐選用幼科痘後餘毒歸肺﹐喘促咳逆之實脾利水法﹐加極苦合爲苦淡法﹐俾熱毒由小腸下入膀胱﹐隨濕熱一齊泄出也。蓋勞宮毒屬心火﹐瀉心者必泄小腸﹐小腸火腑﹐非苦不通。腰以下腫﹐當利小便﹐利小便者﹐亦用苦淡也。

豬苓﹝一兩﹞茯苓皮﹝一兩﹞白通艸﹝三錢﹞澤瀉﹝一兩﹞晚蠶砂﹝二兩﹞雅連﹝四錢﹞

黃柏﹝四錢﹞飛滑石﹝四錢﹞黃芩﹝四錢﹞

煮成五碗﹐分五次服﹐以小便長者爲度﹐此方服七帖﹐分量不增減﹐腫脹與勞宮毒俱消﹐以後補脾收功。

陳二十六歲乙酉年五月十五日脈弦細而緊﹐不知饑﹐內脹外腫﹐小便不利﹐與腰以下腫當利小便法﹐陽欲滅絕﹐重加熱以通陽﹐況今年燥金﹐太乙天符﹐經謂必先歲气﹐毋伐天和。

桂枝﹝六錢﹞豬苓﹝五錢﹞生茅術﹝三錢﹞澤瀉﹝五錢﹞廣橘皮﹝三錢﹞川椒炭﹝五錢﹞

濃朴﹝四錢﹞茯苓皮﹝六錢﹞公丁香﹝二錢﹞杉木皮﹝一兩﹞

煮四杯﹐分四次服。

二十五日諸癥皆效﹐知饑﹐腫脹消其大半。惟少腹有疝﹐竟如有一根筋弔痛﹐於原方內減丁香一錢﹐加小茴香三錢。

單氏四十二歲腫脹六年之久﹐時發時止﹐由於肝郁﹐應照厥陰脹例治。

降香末﹝三錢﹞木通﹝二錢﹞香附﹝三錢﹞旋復花﹝三錢﹞歸須﹝三錢﹞郁金﹝二錢﹞

靑皮﹝二錢﹞濃朴﹝三錢﹞大腹皮﹝三錢﹞云苓﹝六錢﹞半夏﹝四錢﹞

煮成三杯﹐分三次服﹐不能寬懷消怒﹐不必服藥。

二十六日服前方八帖﹐腫脹稍退。惟陽脈微弱﹐加以椒炭三錢﹔大便不通﹐加兩頭尖三錢﹐去陳菀。

卷三

單腹脹

毛四十四歲病起肝郁﹐木郁則克土﹐克陽土則不寐﹐克陰土則脹﹐自郁則脇痛。

肝主疏泄﹐肝病則不能疏泄﹐故二便亦不宣通。肝主血﹐絡亦主血﹐故治肝者必治絡。

新絳紗﹝三錢﹞半夏﹝八錢﹞香附﹝三錢﹞旋復花﹝三錢﹞靑皮﹝三錢﹞小茴香﹝三錢﹞

歸須﹝三錢﹞降香末﹝三錢﹞廣郁金﹝三錢﹞蘇子霜﹝三錢﹞

頭煎兩杯﹐二煎一杯﹐分三次服。三帖。

初七日服肝絡藥﹐脹滿﹑脇痛﹑不寐少減﹐惟覺胸痛。按﹕肝脈絡胸﹐亦是肝郁之故。再小便赤濁﹐气濕也。

桂枝嫩尖﹝三錢﹞晚蠶砂﹝三錢﹞歸須﹝二錢﹞川楝子﹝三錢﹞半夏﹝六錢﹞降香末﹝三錢﹞白通艸﹝三錢﹞靑橘皮﹝三錢﹞茯苓皮﹝三錢﹞旋復花﹝三錢﹐新絳紗包﹞小茴香﹝三錢﹐炒黑﹞兩頭尖﹝三錢﹞

服二帖。

初十日驅濁陰而和陽明﹐現下得寐﹐小便少淸﹐但肝郁必克土﹐陰土郁則脹﹐陽土郁則食少而無以生陽﹐故淸陽虛而成胸痺﹐暫與開痺。

薤白頭﹝三錢﹞半夏﹝一兩﹞廣郁金﹝三錢﹞栝蔞實﹝三錢﹐連皮仁研﹞生苡仁﹝五錢﹞

桂枝尖﹝五錢﹞茯苓皮﹝五錢﹞濃朴﹝三錢﹞小枳實﹝二錢﹞

服三帖。

十四日脈緩﹐太陽已開﹐而小便淸通﹐陽明已闔﹐而得寐能食。但脹不除﹐病起肝郁﹐與行濕之中﹐必兼開郁。

降香末﹝三錢﹞生苡仁﹝五錢﹞白通艸﹝八錢﹞濃朴﹝三錢﹞煨肉果﹝錢半﹞茯苓皮﹝五錢﹞半夏﹝五錢﹞

徐三十歲腹脹且痛﹐脈弦細﹐大便泄﹐小便短﹐身不熱﹐此屬寒濕﹐傷足太陰。

豬苓﹝三錢﹞黃芩炭﹝一錢﹞澤瀉﹝二錢﹞桂枝﹝三錢﹞濃朴﹝三錢﹞廣皮﹝二錢﹞漧薑﹝錢半﹞生苡仁﹝五錢﹞通艸﹝二錢﹞

卷三

滯下

﹝俗名痢疾﹐又曰積。紅色屬熱﹐屬血﹐白色屬寒﹑屬气。﹞

丁氏五十八歲滯下白積﹐欲便先痛﹐便後痛減﹐責之積重﹐脈遲而弦﹐甚痛﹐蓋冷積也﹐非溫下不可。

熟附子﹝五錢﹞廣木香﹝三錢﹞小枳實﹝三錢﹞生大黃片﹝五錢﹞廣陳皮﹝五錢﹞南楂肉﹝三錢﹞濃朴﹝五錢﹞炒白芍﹝三錢﹞良姜炭﹝二錢﹞黃芩炭﹝三錢﹞堅檳榔﹝三錢﹞

梁二十八歲滯下白積﹐欲便先痛﹐便後痛減者﹐責之有積﹐用溫下法。

炒白芍﹝二錢﹞廣皮﹝二錢﹞枳實﹝錢半﹞黃芩﹝二錢﹐炒﹞木香﹝一錢﹞檳榔﹝錢半﹞

云連﹝一錢﹐炒﹞錦紋軍﹝三錢﹐酒炒黑﹞濃朴﹝三錢﹞熟附子﹝三錢﹞

五杯水﹐煮成兩杯﹐分二次服。

張三十八歲甲子十一月十八日先泄而後滯下﹐脾傳腎﹐爲難治。

大白芍﹝二錢﹞眞雅連﹝錢二分﹐吳萸炒﹞黃芩炭﹝一錢二分﹞生茅術﹝三錢﹞豬苓﹝三錢﹞

澤瀉﹝三錢﹞生苡仁﹝二錢﹞廣木香﹝錢半﹞老濃朴﹝二錢﹞川椒目﹝五錢﹞良姜﹝二錢﹞

廣皮﹝錢半﹞

水六杯﹐煮取二杯﹐渣後再煎一杯﹐三次服。

二十日先泄後滯下﹐古云難治﹐非一時可了﹐且喜脈弱﹐尙有生機。

白芍﹝三錢﹐炒﹞南檳榔﹝錢半﹞木香﹝錢半﹞當歸尾﹝一錢﹞地楡炭﹝三錢﹞廣陳皮﹝二錢﹞小枳實﹝二錢﹐搗碎﹞紅花﹝二錢﹞

煎法如前。

二十三日脈沈有力﹐滯下﹐脹痛太甚﹐便後少減﹐片時其痛仍然﹐議綱開一面﹐用溫下法。

白芍﹝三錢﹐酒炒﹞黃芩﹝三錢﹐酒炒﹞眞山連﹝二錢﹐酒炒黃﹞大黃﹝五錢﹐酒炒﹞

枳實﹝三錢﹞濃朴﹝三錢﹞廣木香﹝二錢﹞安邊桂﹝二錢﹐去粗皮﹞廣皮炭﹝二錢﹞紅花﹝二錢﹞

歸尾﹝錢半﹞

水五杯﹐煮成三杯﹐分三次服。一帖。

二十三日於二十日方內加﹕兩頭尖﹝三錢﹞

二十四日腎癥復歸於脾﹐用四苓合芩芍湯法。

豬苓﹝五錢﹞澤瀉﹝五錢﹞生苡仁﹝五錢﹞茯苓皮﹝五錢﹞焦白芍﹝二錢﹞黃芩﹝錢半﹐炒﹞廣木香﹝錢半﹞生白術﹝五錢﹞廣陳皮﹝錢半﹞濃朴﹝二錢﹞眞山連﹝錢半﹐炒﹞

水八杯﹐煮取三杯﹐分三次服。

二十五日於前方內加﹕白通艸﹝二錢﹞

二十六日肝郁則小便亦不能通﹐此徒用四苓不效﹐議開陰絡法。

降香末﹝三錢﹞麝香﹝五釐﹐衝﹞桃仁﹝三錢﹞歸須﹝二錢﹞琥珀﹝三分﹐衝﹞豬苓﹝三錢﹞兩頭尖﹝一錢﹞澤瀉﹝三錢﹞小茴香﹝三錢﹞川楝子﹝三錢﹞

二十七日已效﹐於前方內加﹕安邊桂﹝三分﹞生香附﹝三錢﹞郁金﹝六錢﹞

二十八日九竅不和﹐皆屬胃病﹐用開太陽﹐闔陽明﹐兼瀉心法。

半夏﹝六錢﹞靑皮﹝二錢﹞廣陳皮﹝二錢﹞茯苓﹝三錢﹐連皮﹞豬苓﹝三錢﹞澤瀉﹝三錢﹞

黃芩﹝二錢﹞生苡仁﹝三錢﹞濃朴﹝一錢薑汁炒﹞漧薑﹝二錢﹞炒山連﹝錢半﹞廣木香﹝一錢﹞

水五杯﹐煮成二杯﹐再煮一杯﹐三次服。

二十九日開太陽﹐闔陽明﹐兼法濕中之熱。

半夏﹝六錢﹞茯苓皮﹝三錢﹞生苡仁﹝三錢﹞廣皮﹝二錢﹞白芍﹝二錢﹞白通艸﹝二錢﹞

廣木香﹝一錢﹞茯苓﹝三錢﹞澤瀉﹝三錢﹞黃芩炭﹝二錢﹞眞山連﹝錢半﹞萆﹝二錢﹞

三十日糞後便血﹐加黃土湯法。

半夏﹝五錢﹞廣木香﹝一錢﹞竈中黃土﹝六錢﹞黃芩炭﹝二錢﹞萆﹝三錢﹞炒白芍﹝三錢﹞茯苓皮﹝三錢﹞廣皮﹝二錢﹞全當歸﹝錢半﹞老濃朴﹝二錢﹞炒蒼術﹝三錢﹞

水五杯﹐煮取二杯﹐渣再煮一杯﹐分三次服。

初一日舌絳甚﹐胸中嘈雜無柰﹐喉且痛﹐糞中猶帶血迹﹐議酸苦泄熱法。

烏梅﹝九枚﹞竈中黃土﹝八錢﹞黃芩﹝二錢﹞

初二日四苓合芩芍法﹐以小便短﹐口糜﹐猶有滯下也。

炒白芍﹝二錢﹞半夏﹝三錢﹞眞山連﹝錢半﹞澤瀉﹝三錢﹞炒黃芩﹝錢半﹞豬苓﹝三錢﹞

烏梅肉﹝三錢﹞茯苓皮﹝三錢﹞赤苓炭﹝錢半﹞當歸﹝一錢﹞竈中黃土﹝三錢﹞

頭煎一杯﹐二煎一杯﹐分三次服。

初三日少腹脹痛﹐不小便﹐仍系肝郁﹐不主疏泄之故。

眞云連﹝二錢﹐炒﹞黃芩炭﹝二錢﹞桃仁泥﹝三錢﹞生香附﹝三錢﹞韭白汁﹝三滴﹞兩頭尖﹝三錢﹞降香末﹝三錢﹞麝香末﹝五釐﹞小茴香﹝三錢﹐炒黑﹞歸須﹝二錢﹞琥珀末﹝五分﹐同衝﹞

初四日於前方內加﹕廣郁金﹝二錢﹞

初五日苦辛淡﹐開下焦濕熱﹐兼瀉肝火法。

萆﹝五錢﹞云連﹝二錢﹐炒黑﹞小茴香﹝三錢﹐炒黑﹞白通艸﹝二錢﹞川楝子﹝三錢﹞

吳萸﹝錢半﹐炒黑﹞黃柏炭﹝二錢﹞生香附﹝三錢﹞

小兒滯下紅積﹐欲便先痛﹐便後痛減﹐積滯太重﹐非溫下不可爲功﹐恐纏綿日久﹐幼孩力不能勝﹗滯下爲髒病也。

焦白芍﹝錢半﹐炒﹞黃芩﹝錢半﹞云連﹝一錢﹐炒黑﹞神曲﹝錢半﹞生大黃﹝二錢﹞老濃朴﹝錢半﹞廣木香﹝八分﹞廣皮﹝七分﹞枳殼﹝六分﹞桃仁﹝八分﹞南檳榔﹝八分﹞歸尾﹝一錢﹞地楡炭﹝一錢﹞肉桂﹝八分﹞

卽於前方內去大黃﹑肉桂﹐方中再去歸尾﹑地楡﹑桃仁﹐加蒼術一錢五分。

卷三

積聚

張二十七歲甲子三月十三日臍右有積气﹐以故右脈沈細弦沈伏﹐陽微之極﹐濁陰太甚克之也。溯其初原從左脇注痛而起﹐其爲肝著之咳無疑。此癥不必治咳﹐但宣通肝之陰絡﹐久病在絡故也。使濁陰得有出路﹐病可自已﹐所謂治病必求其本者也。如不識綱領而妄冀速愈﹐必致剝削陽气殆盡而亡。

桂枝尖﹝三錢﹞小茴香﹝三錢﹞降香末﹝二錢﹞桃仁﹝三錢﹞川楝子﹝二錢﹞靑皮絡﹝二錢﹞炒廣皮﹝一錢﹞歸須﹝三錢﹞烏藥﹝三錢﹞蘇子霜﹝三錢﹞旋復花﹝三錢﹐新絳紗包﹞

十九日服通絡藥﹐已見小效﹐脈气大爲回轉﹐但右脇著席則咳甚﹐脇下支飲故也﹐議於前方內去桃仁﹑川楝﹑小茴﹐加﹕生香附﹝三錢﹞半夏﹝六錢﹞杏仁﹝三錢﹞肉桂﹝八分﹞

再服四帖。

二十三日先痛後便而見血﹐議通陰絡法。

蘇子霜﹝三錢﹞歸須﹝二錢﹞降香末﹝三錢﹞桃仁﹝二錢﹞兩頭尖﹝三錢﹞丹皮﹝三錢﹞

藏紅花﹝一錢﹞半夏﹝五錢﹞小茴香﹝三錢﹞香附﹝二錢﹞廣木香﹝一錢﹞廣陳皮﹝一錢﹞

張二十八歲臍左瘕﹐面黃﹐肢倦﹐食少﹐不能作文﹐看書亦不能久﹐宛如虛損﹐與﹕化回生丹。

緩通陰絡法﹐每日空心服一丸﹐亦有早晚服一丸﹐時服之二年有餘﹐計服化回生丹六百丸之多﹐始化淨﹐气體撤消﹐看書作文﹐始舉進士。

吳三十一歲臍右結﹐徑廣五寸﹐睪如鵝卵大﹐以受重涼﹐又加暴怒而得﹐痛不可忍﹐不能立﹐不能坐﹐並不能臥﹐服辛香流气飲﹐三日服五帖﹐重加附子﹑肉桂﹐至五七錢之多﹐絲毫無效﹐因服天臺烏藥散﹐初服二錢﹐滿腹如火燒﹐明知藥至臍右患處﹐如搏物然﹐痛加十倍﹐少時腹中起蓓蕾無數﹐凡一蓓蕾﹐下濁气一次﹐如是者二三十次﹐腹中痛楚松快。少時痛又大作﹐服藥如前﹐腹中熱痛﹐起蓓蕾﹐下濁气亦如前﹐但少輕耳。自巳初服藥起﹐至亥正共服五次﹐每次輕一等。次一日腹微痛﹐再服烏藥散﹐則腹中不知熱矣。以後每日服二三次﹐七日後腫痛全消。後以習射助陽而體壯。

葉四十五歲乙酉四月二十八月無論瘕﹐𨿽有气血之分﹐然皆系陰病結於陰部﹐豈有用陰藥之理﹐維日已久沈寒痼冷疾﹐非巴豆不能除根。用﹕天臺烏藥散六月初九日業已見效﹐未能除根﹐照常服前藥﹐早晚各五分﹐瘕痛發時服二錢﹐舌苔濃白﹐面色淡黃而暗﹐左脈沈細陽微﹐再與湯藥行濕通陽。

云茯苓塊﹝五錢﹞益智仁﹝錢半﹞萆﹝四錢﹞白蔻仁﹝一錢﹐連皮﹞生苡仁﹝五錢﹞

半夏﹝五錢﹞廣陳皮﹝二錢﹞桂枝﹝二錢﹞白通艸﹝一錢﹞

服至舌苔退爲度。

甘二十九歲乙酉年五月初一日十年瘕气﹐六脈弦細而緊。

淡吳萸﹝三錢﹞烏藥﹝三錢﹞川椒炭﹝五錢﹞歸須﹝二錢﹞良姜﹝二錢﹞小茴香﹝五錢﹐炒黑﹞

煮三杯﹐分三次服。已服五帖。

初九日病減者減其制﹐每日服半帖。

王氏四十歲乙酉五月二十一日六脈弦緊﹐心下伏梁﹐非易化之癥。一生憂泣﹐肝之郁也﹐又當燥金太乙天符之年﹐金來克木﹐痛愈甚矣。與溫絡法﹐其吐血亦絡中寒也。

降香末﹝三錢﹞川椒炭﹝二錢﹞香附﹝三錢﹞半夏﹝三錢﹞枳實﹝三錢﹞歸須﹝三錢﹞

公丁香﹝八分﹞廣皮服四帖。

二十五日諸癥皆效﹐自覺气上阻咽。加﹕旋復花﹝五錢﹞

二十九日效不更方﹐再服。

六月初二日加吳萸﹝三錢﹞

余氏三十歲乙酉五月二十四日瘕結臍左﹐經來必痛﹐六脈沈細﹐陽微。

吳茱萸﹝三錢﹞川楝子﹝三錢﹞公丁香﹝一錢﹞良姜﹝二錢﹞全當歸﹝三錢﹞降香末﹝三錢﹞小茴香﹝三錢﹞艾炭﹝三錢﹞

煮三杯﹐分三次服﹐服七帖後﹐接服丸藥。

六月初二日業已見效﹐每日服半帖﹐再服十天。

二十日每行經前三日﹐腹微痛時﹐空心服化回生丹一丸﹐服至經盡後﹐腹中絲毫不痛爲止。下月經行﹐腹痛發時﹐再如此服法。瘕痛亦服回生﹐空心服一丸﹐化淨爲度。

車五十五歲須髮已白大半﹐臍左堅大如盤﹐隱隱微痛﹐不大便十數日。先延外科治之﹐外科謂腸癰﹐以大承气下之﹐三四次終不通。延余診視﹐按之堅冷如石﹐面色靑黃﹐脈短澀而遲﹐先尙能食﹐屢下之後﹐糜粥不進﹐不大便已四十九日。余曰﹕此也﹐金气之所結也﹐以肝木抑鬱﹐又感秋金燥气﹐邪中入裏﹐久而結成﹐愈久愈堅﹐非下不可。然寒下非其治也﹐以天臺烏藥散二錢﹐加巴豆一分﹐姜湯和服。設三服以待之﹐如不通﹐第二次加巴豆霜分半﹐再不通﹐第三次加巴豆霜二分﹐服至三次後﹐始下黑亮球四十九枚﹐堅莫能破﹐繼以苦溫甘辛之法調理﹐漸次能食。又十五日不大便﹐餘如前法﹐下至第二次而通﹐下黑亮球十五枚﹐𨿽亦堅結﹐然破之能碎﹐但燥極耳﹐外以香油熬川椒熨其堅處﹐內服芳香透絡﹐月餘化淨。於此證方知燥金之气傷人如此﹐而溫下之法﹐斷不容紊也。

乙酉年治通廷尉久疝不愈﹐時六十八歲﹐先是通廷外任時﹐每發疝﹐醫者必用人參﹐故畱邪在久不得愈。至乙丑季夏﹐受涼復發﹐堅結肛門﹐坐臥不得﹐脹痛不可忍﹐汗如雨下﹐七日不大便。余曰﹕疝本寒邪﹐凡堅結牢固﹐皆屬金象﹐況現下勢甚危急﹐非溫下不可。亦用天臺烏藥散一錢﹐巴豆霜分許﹐下至三次始通﹐通後痛漸定﹐調以倭硫黃丸﹐兼用金匱蜘蛛散﹐漸次化淨。

卷三

淋濁

郎五十六歲便泄帶血﹐旣有膀胱之濕﹐又有小腸之熱﹐用導赤合四苓湯法。

豬苓﹝三錢﹞茯苓皮﹝五錢﹞萆﹝五錢﹞澤瀉﹝三錢﹞次生地﹝五錢﹞甘艸梢﹝一錢﹞

淡竹葉﹝二錢﹞木通﹝三錢﹞飛滑石﹝五錢﹞

十二月初一日少腹痛﹐於前方內﹐加﹕川楝子﹝三錢﹞小茴香炭﹝三錢﹞

王十七歲濕土司天﹐濕熱下注﹐致成淋癥﹐莖腫。

萆﹝三錢﹞白通艸﹝一錢﹞甘艸梢﹝三錢﹞茯苓皮﹝五錢﹞滑石﹝二錢﹞生苡仁﹝五錢﹞車前子﹝二錢﹞澤瀉﹝三錢﹞蘆根﹝三錢﹞

十五日於前方內﹐加﹕黃柏炭﹝三錢﹞

龔五十八歲先是大小便俱閉﹐自用大黃八錢﹐大便𨿽通而小便點滴全無﹐續用五苓﹐仍不通﹐診其六脈弦緊﹐病因肝郁而成﹐開陰絡法。

降香末﹝三錢﹞歸須﹝三錢﹞兩頭尖﹝三錢﹞琥珀﹝三分﹞丹皮﹝三錢﹞韭白汁﹝三匙﹐衝﹞麝香﹝五釐﹐同研衝﹞

一帖而通﹐二帖而暢。

普三十八歲小便淋濁﹐莖管痛不可忍﹐自用五苓﹑八正﹑萆釐淸飲等滲濕﹐愈利愈痛。細詢病情﹐由房事不遂而成。余曰﹕溺管與精管異途﹐此癥當治精管爲是。用虎杖散法﹐現無虎杖艸﹐以杜牛膝代之。

杜牛膝﹝五錢﹞當歸﹝三錢﹞降香末﹝三錢﹞麝香﹝五釐﹞桃仁泥﹝三錢﹞兩頭尖﹝三錢﹞琥珀﹝六分﹞丹皮﹝三錢﹞

一帖而痛減﹐五帖而痛止﹐七帖而濁淨。後以補奇經而愈。

珍四十五歲血淋太多﹐先與導赤不應﹐繼以脈弦﹐細詢由怒郁而起﹐轉方與活肝絡。

新絳紗﹝三錢﹞蘇子霜﹝一錢﹞丹皮炭﹝五錢﹞旋復花﹝三錢﹞桃仁﹝三錢﹞紅花﹝二錢﹞片姜黃﹝三錢﹞香附﹝三錢﹞歸須﹝三錢﹞郁金﹝二錢﹞降香末﹝三錢﹞

四帖而安。

王四十五歲﹐小便狂血﹐脈弦數﹐病因肝郁。

新絳紗﹝三錢﹞細生地﹝五錢﹞靑皮﹝二錢﹞旋復花﹝三錢﹞丹皮炭﹝五錢﹞桃仁﹝三錢﹞降香末﹝三錢﹞香附﹝三錢﹞歸須﹝三錢﹞

服四帖而血止﹐止後兩月﹐又因動气而發﹐仍與前方﹐七帖而愈。

範二十八歲因怒郁而大小便閉﹐與極苦而通小腸﹐借火腑通膽腑法。

黃芩﹝三錢﹞歸須﹝三錢﹞桃仁泥﹝三錢﹞胡黃連﹝三錢﹞龍膽艸﹝三錢﹞廣郁金﹝二錢﹞

二帖而大小皆通。

保女十八歲怒郁﹐少腹脹大如斗﹐小便點滴全無﹐已三日矣﹐急不可耐﹐仰臥不能轉側起立﹐與開經絡。

降香末﹝三錢﹞香附米﹝三錢﹞廣郁金﹝二錢﹞龍膽艸﹝三錢﹞靑皮﹝二錢﹞韭白汁﹝三匙﹐衝﹞歸須﹝三錢﹞琥珀﹝五分﹞兩頭尖﹝三錢﹞麝香﹝五釐﹞

一帖而通﹐二帖而暢。

保五歲夏日痘後受暑﹐小便不通﹐脈洪數﹐玉莖腫亮﹐蜷曲如勾﹐與涼利膀胱。

白通艸﹝錢半﹞蠶砂﹝三錢﹞滑石﹝六錢﹞云苓皮﹝五錢﹞苡仁﹝五錢﹞杏仁﹝三錢﹞

一帖而通﹐三帖而玉莖復元。

葉四十五歲乙酉年七月初一日金實無聲﹐六脈俱弦﹐痰飲兼之濕痺﹐小便白濁﹐先與行濕。

茯苓皮﹝五錢﹞川萆﹝五錢﹞通艸﹝一錢﹞桂枝﹝五錢﹞防己﹝三錢﹞蠶砂﹝五錢﹞

半夏﹝五錢﹞杏仁泥﹝四錢﹞生苡仁﹝五錢﹞甘艸﹝一錢﹞滑石﹝六錢﹞

服七帖。

十四日復診加﹕九月初三日豬苓﹝三錢﹞澤瀉﹝三錢﹞

伏飲濕痺便濁﹐前與淡滲通陽﹐已服三十帖﹐因停藥二十餘日﹐現下飲又上泛﹐胸滿短气﹐腰酸淋濁未除﹐且與行心下之飲﹐脈弦細﹐陽不復。

姜半夏﹝五錢﹞杏仁﹝四錢﹞云苓皮﹝五錢﹞廣陳皮﹝三錢﹞防己﹝四錢﹞桂枝﹝三錢﹞

枳實﹝四錢﹞萆﹝五錢﹞通艸﹝錢半﹞晚蠶砂﹝三錢﹞

十二日服九帖。

去杏仁﹑防己﹐加﹕薏苡﹝五錢﹞

又服三十餘帖。

十月初五日痰飲﹑痺癥﹑淋濁﹐皆寒濕爲病﹐誤與補陰﹐以致濕邪膠痼沈著﹐急難淸楚。

前與開痺和胃﹐現今𨿽見效不少﹐究竟濕邪爲患﹐陰柔之邪﹐久爲呆補所困﹐難以旦夕奏功也。

桂枝﹝四錢﹞川萆解﹝五錢﹞澤瀉﹝三錢﹞姜半夏﹝六錢﹞滑石﹝六錢﹞云苓皮﹝五錢﹞

廣皮﹝五錢﹞蠶砂﹝三錢﹞車前子﹝三錢﹞枳實﹝三錢﹞豬苓﹝三錢﹞生苡仁﹝五錢﹞

煮三杯﹐分三次服。

十月二十五日濁濕誤補久畱﹐與開太陽闔陽明法﹐數十帖之多﹐𨿽見大效﹐究未淸楚﹐小便仍間有濁時﹐腿仍微有酸痛。

姜半夏﹝一兩﹞桂枝﹝四錢﹞片姜黃﹝二錢﹞廣陳皮﹝五錢﹞通艸﹝一錢﹞川萆﹝五錢﹞

晚蠶砂﹝三錢﹞川椒炭﹝三錢﹞生苡仁﹝五錢﹞防己﹝三錢﹞豬苓﹝三錢﹞小枳實﹝二錢﹞

茯苓皮﹝五錢﹞

十一月十八日痺癥挾痰飲﹐小便濁﹐喉啞﹐先開上焦﹐後行中下之濕﹐余有原案。

苦桔梗﹝五錢﹞甘艸﹝三錢﹞杏仁﹝五錢﹞半夏﹝一兩﹞云苓皮﹝五錢﹞生苡仁﹝五錢﹞

喉啞服此。

備用方﹕桂枝﹝四錢﹞廣皮﹝三錢﹞生苡仁﹝五錢﹞云苓皮﹝六錢﹞半夏﹝六錢﹞蠶砂﹝三錢﹞

川萆﹝五錢﹞車前子﹝四錢﹞滑石﹝一兩﹞川黃柏﹝三錢﹐鹽水炒﹞

便濁服此。

卷三

泄瀉

陶四十五歲乙酉年四月十五日久泄脈弦﹐自春令而來﹐古謂之木泄﹐侮其所勝也。

柴胡﹝三錢﹞豬苓﹝三錢﹞生薑﹝五錢﹞姜半夏﹝五錢﹞炙甘艸﹝二錢﹞大棗﹝三枚﹐去核﹞澤瀉﹝三錢﹞廣陳皮﹝三錢﹞茯苓塊﹝五錢﹞桂枝﹝三錢﹞

十九日泄瀉已減前數﹐加﹕蒼術﹝三錢﹞

前後共計服十三帖全愈。

五月初六日前曾木泄﹐與小柴胡湯十三帖而愈。向有糞後便紅﹐乃小腸寒濕之癥﹐現在脈𨿽弦而不勁﹐且兼緩象﹐大便復溏﹐不必用柴胡湯矣﹐轉用黃土湯法。

竈中黃土﹝四兩﹞黃芩炭﹝二錢﹞熟附子﹝三錢﹞茯苓塊﹝五錢﹐連皮﹞炒蒼術﹝五錢﹞

廣皮炭﹝二錢﹞

煮三杯﹐分三次服。

十二日濕溫成五泄﹐先與行濕止泄﹐其糞後便紅﹐少停再擬。

豬苓﹝五錢﹞蒼術﹝四錢﹞澤瀉﹝五錢﹞茯苓﹝六錢連皮﹞桂枝﹝五錢﹞苡仁﹝五錢﹞

廣皮﹝四錢﹞廣木香﹝二錢﹞

煮三杯﹐分三次服﹐以泄止爲度。

八月初六日胃不開﹐大便溏﹐小便不暢﹐脈弦。

豬苓﹝三錢﹞白蔻仁﹝二錢﹞澤瀉﹝三錢﹞生苡仁﹝五錢﹞茯苓皮﹝五錢﹞廣皮﹝二錢﹞

姜半夏﹝三錢﹞柴胡﹝一錢﹞

煮三杯﹐分三次服。

陸二十七歲乙酉年五月十九日六脈弦細﹐面色淡黃﹐泄則脾虛﹐少食則胃虛﹐中焦不能創建﹐安望行經﹐議先與彊土。

藿香梗﹝二錢﹞廣皮炭﹝錢半﹞廣木香﹝錢半﹞白蔻仁﹝一錢﹞云苓塊﹝三錢﹞蘇梗﹝錢半﹞苡仁﹝二錢﹞姜半夏﹝三錢﹞益智仁﹝一錢﹞

煮三杯﹐分三次服﹐七帖。

二十八日右脈寬泛﹐緩也。胃口稍開﹐泄則加添﹐小便不通﹐加實脾利水。

豬苓﹝三錢﹞澤瀉﹝三錢﹞茯苓﹝五錢﹞苡仁﹝五錢﹞

六月十八日前方服十四帖﹐泄止﹐胃稍醒﹐脘中悶﹐舌苔滑﹐周身痺痛﹐六脈弦細而沈﹐先與和中﹐治痺在後。

桂枝﹝三錢﹞防己﹝三錢﹞益智仁﹝錢半﹞藿香梗﹝三錢﹞杏仁﹝三錢﹞苡仁﹝五錢﹞

姜半夏﹝五錢﹞白蔻仁﹝二錢﹞廣皮﹝三錢﹞

煮三杯﹐分三次服。

王三十五歲渴而小便後淋濁﹐此濕家渴也﹐況舌苔黑滑乎﹐議《金匱》渴者豬苓湯法。

但前醫大劑地﹑萸﹑五味﹑麥冬﹑龜膠等﹐純柔粘膩補陰封固日久﹐恐難速愈。戒豬肉介屬滑膩。

豬苓﹝六錢﹞萆﹝六錢﹞澤瀉﹝五錢﹞

初五日渴而小便短﹐便後淋濁﹐與豬苓湯法﹐小便長而淋濁大減﹐渴止舌黑苔退﹐惟肩背微有麻木酸楚之象。是臟腑之濕熱已行﹐而經絡之邪未化也。與經腑同治法。

生石膏﹝八錢﹞云苓塊﹝五錢﹐連皮﹞晚蠶砂﹝三錢﹞杏仁﹝四錢﹞廣皮﹝錢半﹞通艸﹝一錢﹞防己﹝二錢﹞萆﹝四錢﹞生苡仁﹝四錢﹞桂枝﹝三錢﹞黃柏炭﹝錢半﹞

卷四

痘癥

周女一周零一月庚申六月身熱耳冷﹐隱隱有點﹐防痘﹐夏令感溫暑而發﹐先宜辛涼解肌﹐令其易出﹐切忌辛溫發表﹐致表虛發癢﹐潰爛﹐且助溫熱。

連翹﹝三錢﹞甘艸﹝一錢﹞苦桔梗﹝三錢﹞蘆根﹝三錢﹞炒銀花﹝三錢﹞薄荷﹝八分﹞

芥穗﹝八分﹞

初二日點出未透﹐仍宜解肌。照前方。

初三日險痘三天﹐來已出齊﹐但頂陷色暗﹐與活血提頂法﹐再色白皮薄﹐兩太陰素虛之體﹐此痘如用羌活﹑防風﹐必致塌癢﹐進苦降必致泄瀉。

當歸﹝二錢﹞苦桔梗﹝一錢﹞焦白芍﹝錢半﹞銀花﹝三錢﹞白芷﹝二錢﹞黃芩炭﹝錢半﹞

木通﹝二錢﹞紫艸﹝八分﹞南山楂炭﹝一錢﹞連翹﹝二錢﹞暹邏犀角﹝一錢﹞

初四日气虛則根松頂陷﹐血郁則色淡盤軟﹐毒重則攢簇﹐且與消毒活血提頂﹐扶過七日﹐能用補托﹐方可有成。不然﹐九朝塌癢可慮﹐況現泄瀉。

當歸﹝二錢﹐土炒﹞甘艸﹝錢半﹞白芷﹝二錢﹞紅花﹝一錢﹞暹邏犀角﹝三錢﹞皂鍼﹝一錢﹞羚羊角﹝三錢﹞連翹﹝三錢﹞苦桔梗﹝二錢﹞紫艸﹝錢半﹞炒銀花﹝三錢﹞公鷄冠血﹝每大半黃酒杯點三小匙﹞

初五日痘五天半﹐气虛不能解毒外出﹐牽延時日﹐必致內陷塌癢﹐今日仍然外感用事﹐未敢大補﹐亦須少用托法。

白芷﹝二錢﹞連翹﹝錢半﹞丹皮﹝二錢﹞皂鍼﹝錢半﹞苦桔梗﹝二錢﹞白歸身﹝三錢﹞

甘艸﹝五分﹞紫艸﹝一錢﹞燕窩根﹝五錢﹞生綿黃﹝三錢﹞雞冠血﹝三五匙﹞

濃煎一茶杯﹐服完﹐渣再煮濃半杯﹐明早服。

初六日六天少用補托﹐業已起脹﹐顏色頗鮮﹐但皮薄殼亮。今日須大補﹐明日須峻補。

生綿黃﹝五錢﹞苦桔梗﹝三錢﹞雞冠血﹝每一酒杯點三滴﹞炙甘艸﹝錢半﹞紫艸﹝二錢﹞

黨參﹝三錢﹞白歸身﹝三錢﹞廣皮炭﹝一錢﹞白芷﹝二錢﹞川芎﹝一錢﹞燕窩根﹝一兩﹞

公鷄湯煎藥。

初七日兩用托補﹐色鮮而潤﹐陷者復起﹐但淸漿十之二三﹐亮殼頗多。今到七日﹐臟腑已周﹐气血用事﹐正好施補气載毒之方。

生綿﹝五錢﹞廣皮﹝一錢﹞炙甘艸﹝二錢﹞白芷﹝一錢﹞苦桔梗﹝三錢﹞人參﹝一錢﹞

廣木香﹝八分﹞煨肉果﹝錢半﹞川芎﹝四分﹞燕窩根﹝一兩﹞

公鷄湯煎藥。

八天痘頂圓綻者不過一二﹐頭面行漿﹐胸背淸漿三四﹐四肢全然空亮﹐根盤色淡。此气血兩虛﹐急宜峻補﹐用參﹑歸﹑鹿茸﹐合陳氏異功法。

人參﹝一錢﹞歸身﹝六錢﹞煨肉果﹝二錢﹞黃毛茸﹝五錢﹐水黃酒另煎﹞苦桔梗﹝三錢﹞

白芷﹝三錢﹞廣木香﹝一錢﹞炙甘艸﹝三錢﹞燕窩﹝一兩﹞生綿﹝一兩﹞茯苓塊﹝三錢﹞廣皮炭﹝三錢﹞公鷄湯﹝一中碗﹞

此藥煮成四茶杯﹐加茸汁半茶杯﹐雞湯一中碗﹐燕窩湯一碗﹐和勻上火煨濃﹐小人服一半﹐乳母服一半。

初九日九天昨用峻補﹐兩臂𨿽有黃漿﹐四肢仍然空亮﹐泄瀉之故﹐用文仲大異功散。

生嫩﹝一兩﹞人參﹝一錢﹞廣木香﹝二錢﹞當歸﹝五錢﹐土炒﹞煨肉果﹝三錢﹞廣皮炭﹝二錢﹞煨訶子﹝三錢﹞於白術﹝五錢﹐炒﹞上肉桂﹝一錢﹐研細去粗皮﹞茯苓塊﹝六錢﹞

炙甘艸﹝三錢﹞鹿茸尖﹝六錢﹐酒煎﹞

初十日卽於前方內﹐去肉桂﹑鹿茸尖﹑歸身﹐減黃四錢﹐加﹕澤瀉﹝五錢﹞

十一日照前方。

十二日卽於前方內加﹕薏米仁﹝五錢﹞

十三日漿未十分滿足﹐四肢間有破損﹐難保無痘毒咳嗽等事﹐玆用利水以助結痂﹐驅逐餘毒﹐卽在其中﹐所謂一舉兩得者也。

洋參﹝三錢﹞澤瀉﹝三錢﹞廣皮炭﹝一錢﹞茯苓塊﹝五錢﹞生苡仁﹝八錢﹞炙甘艸﹝錢半﹞焦於術﹝三錢﹞廣木香﹝三錢﹞煨肉果﹝二錢﹞煨訶子﹝二錢﹞

十四日腳腫胸悶溲短﹐水不利也。

茯苓塊﹝五錢﹞炒銀花﹝二錢﹞冬白術﹝三錢﹞澤瀉﹝二錢﹞生苡仁﹝五錢﹞廣皮炭﹝錢半﹞飛滑石﹝二錢﹞連翹﹝二錢﹞五穀虫﹝錢半﹞

何男四歲九月初三日三天气虛毒重。粘連成片﹐兼之色滯頂陷﹐攻毒則礙虛﹐溫托則礙毒﹐兩難措手﹐和中安表﹐更不濟事﹐勉議活血擺毒。

苦桔梗﹝三錢﹞烏犀角﹝五錢﹞連翹﹝三錢﹞生甘艸﹝一錢﹞白芷﹝一錢﹞薄荷﹝一錢﹞

炙天虫﹝二錢﹞紫艸﹝三錢﹞全歸﹝三錢﹞南楂﹝三錢﹞丹皮﹝三錢﹞羚羊角﹝三錢﹞

每一酒杯﹐和豬尾膏三小匙。

初五日四天昨用活血解毒﹐大有起色﹐但喉聲微啞﹐面目浮腫太甚﹐唇色絳紅﹐時癘之火毒太重﹐今日猶宜解毒。

苦桔梗﹝六錢﹞暹羅犀角﹝六錢﹞連翹﹝三錢﹞人中黃﹝三錢﹞桃仁﹝錢半﹞古勇黃連﹝一錢﹞天虫﹝三錢﹞白芷﹝一錢﹞全歸﹝二錢﹞炒楂肉﹝二錢﹞紫艸﹝三錢﹞谷精艸﹝三錢﹞

丹皮﹝三錢﹞羚羊角﹝三錢﹞銀花﹝五錢﹞紫花地丁﹝五錢﹞

以銀花紫地丁前湯代水。

初六日五天半漸有起色﹐但險癥變幻不一﹐時刻小心爲要﹐今日仍宜活血提頂﹐微加托裏。

生綿﹝三錢﹞紫艸﹝三錢﹞紅花﹝三分﹞炙甘艸﹝三錢﹞歸身﹝三錢﹐土炒﹞銀花﹝三錢﹞

白芷﹝二錢﹞谷精艸﹝三錢﹞皂鍼﹝一錢﹞犀角﹝三錢﹞連翹﹝三錢每一酒杯約加﹞雞冠血﹝三小匙﹞

初七日六天半時癘已退﹐气血用事﹐頭面淸漿三四﹐周身亮殼﹐非重用溫托不可。

看守勿懈﹐不致損破﹐可望成功。

生黃﹝八錢﹞紫艸﹝二錢﹞燕窩根﹝五錢﹞炙甘艸﹝三錢﹞廣木香﹝錢半﹞歸身﹝三錢﹞黨參﹝三錢﹞白芷﹝二錢﹞雞冠血﹝每酒杯衝三匙﹞

初八日七天半漿未及半﹐切牙寒戰﹐灰白塌陷﹐非陳文仲大異功散不可。

人參﹝錢半﹞廣皮﹝錢半﹞焦於術﹝三錢﹞生綿﹝八錢﹞廣木香﹝二錢﹞茯苓塊﹝二錢﹞炙甘艸﹝三錢﹞白芷﹝三錢﹞糯米﹝三錢﹞上上桂心﹝錢半﹞歸身﹝四錢﹞

公鷄湯煎。

初九日八天半昨用大異功法﹐切牙寒戰﹐已去大半﹐但漿猶未足﹐用異功參歸鹿茸法。

綿黃﹝一兩﹞上上肉桂﹝二錢﹐去粗皮﹞廣木香﹝二錢﹞人參﹝三錢﹞黃毛鹿茸﹝五錢﹐生﹞白芷﹝二錢﹞茯苓塊﹝三錢﹞當歸﹝三錢﹐土炒﹞訶子肉﹝二錢﹐炒﹞焦於術﹝三錢﹞

煨肉果﹝二錢﹞炙甘艸﹝錢半﹞廣皮炭﹝半錢﹞

熬濃服。

初十日九天半切牙寒戰﹐已去十分之九﹐但身上漿淸﹐腿足未灌﹐泄瀉頻仍。翁仲仁有泄瀉安寧大虛少毒之診﹐今日猶宜峻補﹐如泄瀉不止﹐再加澀腸。

綿黃﹝一兩﹞廣木香﹝錢半﹞人參﹝三錢﹞生鹿茸﹝五錢﹐酒另煎﹞上肉桂﹝二錢﹞

白芷﹝二錢﹞炙甘艸﹝二錢﹞煨肉果﹝三錢﹞濃朴﹝二錢﹞訶子肉﹝三錢﹐煨﹞

十一日十天半用異功散得效﹐但泄瀉不止﹐膚癢漿薄﹐必有餘毒﹐今日仍可托補一天﹐議於明日用實脾利水收痂法﹐俾不盡之熱毒﹐從小便而去。

生綿黃﹝一兩﹞廣木香﹝二錢﹞煨肉果﹝三錢﹞人參﹝二錢﹞廣皮炭﹝二錢﹞炙甘艸﹝三錢﹞上肉桂﹝一錢﹞濃朴﹝二錢﹞訶子肉﹝三錢﹞

十二日十一天痂𨿽結而漿薄﹐泄瀉﹐以實脾利水爲法﹐仍兼澀腸。

人參﹝八分﹞煨肉果﹝三錢﹞濃朴﹝二錢﹞焦於術﹝三錢﹞炙甘艸﹝錢半﹞上肉桂﹝一錢﹞

茯苓塊﹝三錢﹞炙黃﹝五錢﹞生苡仁﹝五錢﹞廣皮炭﹝二錢﹞訶子肉﹝五錢﹞廣木香﹝二錢﹞

十三日十二天漿薄微咳﹐痂癢﹐便溏﹐仍當補气﹐兼與實脾。

人參﹝八分﹞煨肉果﹝錢半﹞濃朴﹝二錢﹞生黃﹝五錢﹞訶子肉﹝二錢﹞廣木香﹝一錢﹞茯苓塊﹝五錢﹞炙甘艸﹝三錢﹞焦於術﹝三錢﹞生苡仁﹝五錢﹞廣皮炭﹝一錢﹞

十四日十三天喉啞咳嗽而渴﹐肺中餘毒未淸﹐便溏溺短﹐痘後脾虛宜實。

茯苓塊﹝三錢﹞五穀虫﹝一錢﹞冬白術﹝三錢﹐炒﹞濃朴﹝錢半﹞生苡仁﹝五錢﹞苦桔梗﹝三錢﹞訶子肉﹝二錢﹐煨﹞炒銀花﹝二錢﹞地骨皮﹝二錢﹞連翹﹝錢半﹞

吳氏五歲辛酉九月二十日險中逆痘三天﹐繁紅扁闊﹐成片不起﹐翁仲仁謂重壅遏。其形退縮﹐且煩躁肢逆﹐唇焦舌黃﹐溲短腹痛﹐痘頂先出者已焦﹐勉用雙解法。

芥穗﹝三錢﹞全歸﹝三錢﹞苦桔梗﹝三錢﹞楂肉﹝三錢﹞生大黃﹝五錢﹞生甘艸﹝一錢﹞

牛蒡子﹝三錢﹞連翹﹝二錢﹞銀花﹝三錢﹞豬尾﹝三匙﹐入梅片二分熬膏﹞桃仁粉﹝二錢﹞薄荷﹝一錢﹞

二十一日四天艷紅扁闊﹐下後稍見起發﹐究不肥綻﹐何能起脹成漿﹐咳嗽痰多﹐且與淸涼敗毒﹐活血松肌﹐開提肺气。

犀角﹝三錢﹞杏仁﹝三錢﹞紫艸﹝二錢﹐和豬尾膏﹞羚羊角﹝三錢﹞苦桔梗﹝五錢﹞銀花﹝三錢﹞連翹﹝三錢﹞甘艸﹝一錢﹞大力子﹝三錢﹞芥穗﹝三錢﹞歸尾﹝一錢﹞楂炭﹝五錢﹞

二十二日五天密布不齊﹐身熱未退﹐扁闊癟陷﹐形色滯暗﹐不能起脹﹐那得成漿﹐勉於淸毒之中﹐兼與活血提頂。

犀角﹝三錢﹞天虫﹝三錢﹞杏仁﹝三錢﹞羚羊角﹝三錢﹞歸須﹝二錢﹞銀花﹝三錢﹞苦桔梗﹝三錢﹞牛蒡子﹝三錢﹞白芷﹝二錢﹞甘艸﹝一錢﹞皂鍼﹝一錢﹞楂肉﹝二錢﹞連翹﹝三錢﹞

紫艸﹝二錢﹞雞冠血﹝每杯衝四茶匙﹞

二十三日六天頭面𨿽有行漿之意﹐究竟周身平陷﹐較昨日顏色略潤耳。仍與淸毒活血提頂﹐少加托裏。

生黃﹝三錢﹞天虫﹝二錢﹞全歸﹝三錢﹞皂鍼﹝錢半﹞人中黃﹝一錢﹞杏仁﹝三錢﹞

白芷﹝二錢﹞紫艸﹝三錢﹞牛蒡子﹝三錢﹞銀花﹝三錢﹞穿山甲﹝一錢﹞苦桔梗﹝五錢﹞犀角﹝三錢﹞雞冠血﹝每杯衝四茶匙﹞

二十四日七天頭面行漿﹐周身平塌空殼﹐用伍氏內托法。

生綿﹝八錢﹞大力子﹝三錢﹐炒研﹞白芷﹝二錢﹞全歸﹝三錢﹞苦桔梗﹝三錢﹞川芎﹝錢半﹞炙甘艸﹝錢半﹞洋參﹝錢半﹐炒老黃色﹞紫艸﹝二錢﹞燕窩根﹝五錢﹞公鷄湯﹝一茶杯﹞雞冠血﹝每杯衝三茶匙﹞

二十五日八天頭面漿足﹐周身平塌者已起﹐空殼者亦有行漿之勢﹐翁仲仁謂喉啞聲嘶﹐漿行飽滿﹐亦無妨。切牙在七日以後屬气虛﹐況其食少乎﹐非陰虛也。

生綿﹝八錢﹞炙甘艸﹝一錢﹞公丁香﹝四分﹞白芷﹝二錢﹞象貝﹝二錢﹞苦桔梗﹝五錢﹞天虫﹝三錢﹞洋參﹝錢半﹐炒老黃﹞牛蒡子﹝三錢﹞雞湯﹝一茶杯﹞

二十六日九天漿已行及大半﹐但气虛作癢﹐看守勿懈﹐毋令損破爲要。

生綿﹝一兩一錢﹞象貝﹝三錢﹞白芷﹝三錢﹞天虫﹝三錢﹞苦桔梗﹝六錢﹞牛蒡子﹝三錢﹞洋參﹝二錢﹞冬白術﹝二錢﹞炙甘艸﹝三錢﹞廣木香﹝一錢﹞

二十七日十天漿已行及十之七八﹐惟痰咳微癢﹐眼中出膿爲可慮。

生綿生甘艸穀精艸苦桔梗焦冬術桑葉生苡仁連翹土貝母二十八日十一天濕重﹐小便不利﹐畏寒切牙。

洋參﹝錢半﹞廣皮炭﹝錢半﹞生黃﹝五錢﹞炙甘艸﹝三錢﹞生苡仁﹝五錢﹞冬白術﹝三錢﹞谷精艸﹝三錢﹞茯苓塊﹝三錢﹞

二十九日十二天實脾利水以收痂止嗽﹐加辛涼敗毒以護目疾。

生黃﹝二錢﹞地骨皮﹝二錢﹞炙甘艸﹝錢半﹞連翹﹝二錢﹞炒冬術﹝三錢﹞炒銀花﹝二錢﹞茯苓塊﹝三錢﹞谷精艸﹝三錢﹞生苡仁﹝五錢﹞

初一日十三天濕气已行﹐痂結過半﹐正气已化﹐痂落過半﹐飲甚好﹐目開無恙﹐已收全功﹐惟咳嗽減而未淸﹐仍宜實脾利水﹐復以辛涼敗毒。

炒冬術﹝三錢﹞地骨皮﹝一錢﹞茯苓塊﹝三錢﹞炒銀花﹝錢半﹞生苡仁﹝三錢﹞五穀虫﹝一錢﹞連翹﹝錢半﹞象貝﹝錢半﹞

某﹝七官﹞痘粒分顆﹐原屬純正﹐但殼薄頂平無漿﹐間有二三陷者﹐且有灰色﹐明日七朝﹐气血用事﹐非峻補不可。一切辛竄走裏者﹐必不可不用﹐爲其溫中而托絡也。其走表者斷不可用﹐以其虛表而致塌癢也。再九日以後﹐須防泄瀉咳嗽。

嵩女五个月初十日相火用事﹐病民病溫﹐防發痘﹐先宜辛涼達表﹐切忌發汗。

連翹﹝二錢﹞銀花﹝二錢﹞甘艸﹝一錢﹞苦桔梗﹝二錢﹞杏仁粉﹝二錢﹞薄荷﹝五錢﹞

芥穗﹝八分﹞蘆根﹝三把﹞牛蒡子﹝二錢﹞

十一日險痘一天。

連翹﹝二錢﹞銀花﹝二錢﹞苦桔梗﹝二錢﹞甘艸﹝一錢﹞紫艸﹝一錢﹞蘆根﹝二兩﹞歸須﹝八分﹞薄荷﹝八分﹞牛蒡子﹝二錢﹞芥穗﹝一錢﹞煎湯代水。

十二日脾經險痘二天﹐色重粘連﹐船小載重﹐夜間煩躁﹐先以活血敗毒。

楂肉﹝三錢﹞大黃﹝一錢﹞連翹﹝二錢﹞當歸﹝八分﹐土炒﹞銀花﹝五錢﹞桃仁泥﹝八分﹞

地丁﹝三錢﹞苦桔梗﹝二錢﹞紅花﹝三分﹞人中黃﹝一錢﹞丹皮﹝二錢﹞犀角﹝一錢﹞豬尾膏﹝三小匙﹞白茅根﹝一兩﹞煎湯代水。

十三日險痘三天﹐色重粘連﹐間有陷頂﹐議涼血提頂。

連翹﹝二錢﹞細生地﹝錢半﹞銀花﹝錢半﹞歸須﹝八分﹞苦桔梗﹝一錢﹞白茅根﹝三錢﹞

甘艸﹝八分﹞犀角﹝八分﹞紅花﹝五分﹞羚羊角﹝二錢﹞丹皮﹝二錢﹞蘆根﹝三把﹞

十四日險痘四天﹐形色俱有起色﹐但頂平便溏耳﹐將就可望有成。

生黃﹝三錢﹞茯苓塊﹝三錢﹞炙甘艸﹝錢半﹞沙洋參﹝一錢﹞白芷﹝一錢﹞炒山甲﹝一錢﹞白茅根﹝三錢﹞皂鍼﹝八分﹞白術炭﹝二錢﹞炒銀花﹝二錢﹞雞冠血﹝三小匙﹞

公鷄湯煎藥。

十五日五天卽於前方內﹐去銀花﹑雞冠血﹐加﹕廣皮﹝一錢﹞

十六日六天𨿽然行漿﹐但色灰便溏。

焦於術﹝錢半﹞廣木香﹝一錢﹞訶子肉﹝一錢﹞茯苓塊﹝三錢﹞煨肉果﹝錢半﹞炙甘艸﹝二錢﹞綿黃﹝三錢﹞廣皮炭﹝一錢﹞洋參﹝二錢﹐薑汁炒﹞

水煎濃。

十七日七天業已回漿﹐十分全功﹐但便溏濕重﹐仍有意外之虞﹐法宜實脾利水。

焦於術﹝三錢﹞廣木香﹝一錢﹞茯苓塊﹝三錢﹞訶子肉﹝一錢﹞生苡仁﹝三錢﹞煨肉果﹝一錢﹞廣皮炭﹝八分﹞人參﹝一錢﹐姜炒﹞炙甘艸﹝一錢﹞

嵩女三歲癸亥十一月初十日芥穗﹝錢半﹞藿香葉﹝八分﹞防風﹝錢半﹞薄荷﹝八分﹞連翹﹝二錢﹞杏仁﹝一錢﹞甘艸﹝一錢﹞桑葉﹝一錢﹞苦桔梗﹝二錢﹞蘆根﹝二把﹞

十一日重險痘一天﹐熱一日而見點﹐陽明絡現﹐粘連成片﹐汗多便溏﹐气虛毒重﹐九朝塌癢難防﹐勉與擺毒松肌。

連翹﹝三錢﹞銀花﹝五錢﹞桑葉﹝三錢﹞丹皮﹝二錢﹞紫花地丁﹝五錢﹐先煮代水﹞歸尾﹝八分﹞苦桔梗﹝三錢﹞牛蒡子﹝八分﹐研﹞甘艸﹝一錢﹞蘆根﹝五把﹞豬尾膏﹝三匙﹐冰片二釐和入﹞

十二日二天出不爽快﹐未三歲之兒﹐九日限期時刻有違陷之慮。卽於前方內加﹕白茅根﹝五錢﹞暹邏犀角﹝一錢﹞

十三日重險三天﹐面貌繁紅﹐殼薄頂陷根松﹐粘連成片﹐身上色淡不起﹐小便淸﹐大便多而稀﹐頭溫足冷﹐應作气虛不能送毒外出看。總之九朝塌癢之癥﹐勉與活血提頂﹐而補气兼之。

連翹﹝二錢﹞白芷﹝二錢﹞紅花﹝一錢﹞穿山甲﹝一錢﹞甘艸﹝一錢﹞皂鍼﹝一錢﹞歸尾﹝錢半﹞洋參﹝一錢﹞犀角﹝一錢﹞生綿﹝三錢﹞豬尾膏﹝三匙﹐冰片二釐拌﹞

十四日重險四天﹐較昨日稍好﹐然不能起脹﹐焉能成漿。塌癢之證﹐勉與提頂。

薄荷﹝八分﹞生綿﹝五錢﹞苦桔梗﹝二錢﹞穿山甲﹝一錢﹞杏仁﹝二錢﹞犀角﹝二錢﹞

白芷﹝二錢﹞紅花﹝一錢﹞甘艸﹝一錢﹞皂鍼﹝一錢﹞銀花﹝二錢﹞雞冠血﹝五錢﹞

十五日重險五天﹐較昨日略好﹐究竟不能起脹﹐面紅身白灰﹐頭溫足冷﹐虛寒之極﹐勉與辛溫而甘者﹐助其元陽。

生綿﹝五錢﹞紅花﹝錢半﹞穿山甲﹝二錢﹞焦於術﹝錢半﹞洋參﹝二錢﹐姜一片同搗炒枯﹞半夏﹝錢半﹞白芷﹝二錢﹞煨肉果﹝八分﹞公丁香﹝五分﹞廣木香﹝錢半﹞桑葉﹝一條﹐生搗汁衝﹞炙甘艸﹝錢半﹞

濃煎如膏。

十六日六天虛寒殼亮﹐急用峻補﹐以救萬一。

生綿﹝一兩﹞歸身﹝三錢﹐土炒﹞穿山甲﹝三錢﹞焦於術﹝四錢﹞洋參﹝六錢﹞鹿茸﹝五錢﹞白芷﹝三錢﹞紅花﹝錢半﹞廣木香﹝三錢﹞煨肉果﹝錢半﹞炙甘艸﹝三錢﹞茯苓塊﹝三錢﹞廣皮炭﹝二錢﹞

老公鷄湯煎如膏。

十七日七天殼薄無漿便溏﹐气血兩虛﹐用陳文仲法。

生綿﹝一兩﹞炙甘艸﹝三錢﹞洋參﹝三錢﹐姜炒﹞煨肉果﹝二錢﹞焦於術﹝二錢﹞煨訶子﹝三錢﹞鹿茸尖﹝六錢﹐酒炒﹞眞桂﹝八分﹐去粗皮﹞白芷﹝二錢﹞公丁香﹝八分﹞煨木香﹝二錢﹞廣皮炭﹝錢半﹞半夏﹝錢半﹞

公鷄湯煎如膏。

十八日八天切牙﹐泄瀉﹐目開﹐殼薄無漿﹐皆系虛欲塌癢之象﹐急用陳文仲大異功散法﹐惜無力用參耳。

防風﹝五錢﹞訶子肉﹝三錢﹞肉果霜﹝三錢﹞生綿﹝三錢﹞洋參﹝五錢﹞熟附片﹝一錢﹞

於術﹝四錢﹞桂﹝錢半﹞茯苓塊﹝三錢﹞公丁香﹝三錢﹞白芷﹝二錢﹞廣木香﹝三錢﹞廣皮﹝二錢﹞炙甘艸﹝三錢﹞

濃煎如膏﹐分六七次服。

十九日九天昨用文仲大異功﹐仍然塌陷切牙﹐水漿不得入口﹐然根盤未散﹐斷不可棄而不治。議於前方加﹕煨肉果﹝二錢﹞丁香﹝二錢﹞

連服二帖。

二十日十天昨日異功散方﹐連服二帖﹐頭面業已行漿﹐下體仍然灰白塌陷﹐再用前方二帖。

二十一日十一天灰白漿不足必陷﹐仍服前方二帖。

二十二日十二天頭面漿足﹐四肢空殼尙多﹐於前方內攺肉桂爲桂枝﹐再二帖。

二十三日十三天仍須托理溫中﹐白日服完﹐夜間再服半帖。

二十四日十四天灰白切牙﹐泄瀉﹐猶在險途。

生綿﹝五錢﹞桂枝﹝五錢﹞洋參﹝五錢﹞茯苓塊﹝五錢﹞於術﹝五錢﹞白芷﹝三錢﹞

訶子肉﹝三錢﹞炙甘艸﹝三錢﹞肉果霜﹝六錢﹞生苡仁﹝五錢﹞公丁香﹝六錢﹞黨參﹝五錢﹞廣木香﹝五錢﹞廣皮﹝三錢﹞

九碗水煎如膏。

徐男六歲癸亥臘月初四日重險痘三天﹐骨立無肉﹐血枯而燥﹐幹紅色暗﹐粘連成片﹐皆隱在皮中﹐乃梟毒把持之故﹐勉議兩解重法。如照常理立方﹐恐鞭長莫及。

大黃﹝四兩﹐半生半用黃酒炒黑﹞楂肉﹝三錢﹐半生半炒﹞犀角﹝一兩﹞紫地丁﹝一兩﹞

桃仁﹝四兩﹐半生半炒﹞靑皮﹝二兩﹞銀花﹝一兩﹞紅花﹝三錢﹞小豬尾血﹝半酒杯﹐入梅片三釐﹞

水八碗﹐煮成三碗﹐先服半碗﹐約二時再進﹐以舌苔退痘起發爲度。

初五日重險痘四天大下後﹐業已起發﹐不必再用沈降﹐議涼血提頂。

犀角﹝八錢﹞紫地丁﹝五錢﹞白芷﹝二錢﹞銀花﹝八錢﹞苦桔梗﹝五錢﹞皂鍼﹝二錢﹞

羚羊角﹝五錢﹞人中黃﹝三錢﹞白茅根﹝一兩﹞連翹﹝五錢﹞

初六日重險痘五天﹐大有起色﹐仍宜涼血活血﹐兼與敗毒。

細生地﹝八錢﹞紫地丁﹝五錢﹞白芷﹝三錢﹞犀角﹝五錢﹞羚羊角﹝五錢﹞人中黃﹝二錢﹞連翹﹝四錢﹞銀花﹝八錢﹞白茅根﹝一兩﹞苦桔梗﹝五錢﹞

分四次服。

初七日生險痘六天﹐𨿽然行漿﹐但火毒太重﹐不必用補﹐亦不可瀉﹐猶宜用涼血解毒﹐以爲結痂之地。

元參﹝五錢﹞紫地丁﹝六錢﹞銀花﹝八錢﹞細生地﹝一兩﹞苦桔梗﹝五錢﹞連翹﹝三錢﹞

犀角﹝一兩﹞人中黃﹝二錢﹞白茅根﹝一兩﹞粉丹皮﹝八錢﹞

初八日七天於前方內減犀角一半﹐加﹕麥冬﹝五錢﹞

初九日八天漿已滿足﹐色漸蒼﹐胃已旺﹐議辛涼以助結痂之用。

連翹﹝三錢﹞白茅根﹝五錢﹞銀花﹝三錢﹞五穀虫﹝錢半﹞生甘艸﹝錢半﹞

麥冬﹝五錢﹐連心﹞

初十日九天四肢太熱﹐非重用辛涼﹐其痂不結。

連翹﹝五錢﹞黃芩﹝錢半﹐酒炒黑﹞元參﹝五錢﹞銀花﹝五錢﹞生甘艸﹝錢半﹞麥冬﹝八錢﹐連心﹞細生地﹝五錢﹞白茅根﹝六錢﹞丹皮﹝五錢﹞

十一日十天回漿甚緩﹐微咳﹐用辛涼少兼實脾。

連翹﹝二錢﹞黃芩﹝一錢﹞白茅根﹝三錢﹞人中黃﹝錢半﹞麥冬﹝三錢﹐連心﹞桑葉﹝一錢﹞細生地﹝三錢﹞生苡仁﹝五錢﹞地骨皮﹝一錢﹞丹皮﹝三錢﹞

十二日十一天仍服前方一帖。

十三日十二天再服前方一帖。

十五日十四天十分全功﹐惟敗餘毒而已。

連翹﹝二錢﹞人中黃﹝錢半﹞白茅根﹝三錢﹞五穀虫﹝一錢﹞粉丹皮﹝三錢﹞仙人杖皮﹝二錢﹞

呂女癸亥臘月十三日重險痘二天色重﹐粘連成片﹐攢簇頗多﹐第一方以達外感活血松肌爲法。

芥穗﹝二錢﹞苦桔梗﹝三錢﹞牛蒡子﹝三錢﹞杏仁﹝三錢﹞前胡﹝錢半﹞薄荷﹝一錢﹞

甘艸﹝一錢﹞半夏﹝二錢﹞蘇葉﹝一錢﹞當歸﹝錢半﹞南紅花﹝一錢﹞

十四日早第二方﹐以擺開梟毒爲主﹐蓋攢簇者必攻也﹐況色重乎。

生大黃﹝一兩﹐半生半用酒炒黑﹞桃仁﹝六錢﹐半生半炭﹞南楂﹝六錢﹐半生半炭﹞苦桔梗﹝四錢﹞靑皮﹝四錢﹐半生半炭﹞人中黃﹝二錢﹞豬尾膏﹝每次衝三小匙﹐一酒杯研入梅片五釐﹞

十五日申刻重險痘三天﹐早用必勝法﹐現下顏色已退﹐唇舌色絳﹐抱鬢蒙頭﹐腰中腎兪太重﹐弄口咂嘴﹐心火太重﹐恣議以涼血敗毒。

犀角﹝六錢﹞甘艸﹝錢半﹞羚羊角﹝三錢﹞銀花﹝三錢﹞眞山連﹝一錢﹞大力子﹝二錢﹞

連翹﹝三錢﹞廣皮﹝錢半﹞苦桔梗﹝三錢﹞杏仁﹝三錢﹞全歸﹝三錢﹞次生地﹝三錢﹞豬尾膏﹝每次三兩匙﹐研入冰片五釐﹞

十六日險中逆痘四天﹐气血旣虛﹐而毒又重﹐色暗根松﹐癟闊殼薄﹐頭溫足冷﹐抱鬢攢腰﹐下不可﹐初又不可﹐此其所以難也﹐勉與活血提頂。

紅花﹝錢半﹞人中黃﹝三錢﹞犀角﹝五錢﹞全歸﹝三錢﹞紫地丁﹝五錢﹞白芷﹝三錢﹞

銀花﹝五錢﹞皂鍼﹝三錢﹞苦桔梗﹝六錢﹞穿山甲﹝二錢﹐炙﹞楂肉﹝六錢﹞粉丹皮﹝五錢﹞奪命丹﹝三粒﹞豬尾膏﹝每次衝三小匙﹐冰片五釐﹞

十七日險中逆痘五天﹐較昨日𨿽有起色﹐究竟色滯而重﹐板著不行﹐二日不大便﹐皆系梟毒把持﹐恐不能行漿﹐如過此關﹐則不能再用沈降矣。議必勝法﹕生大黃﹝一兩﹐半生半用酒炒黑﹞靑皮﹝六錢﹞桃仁﹝一兩﹐生炒各半﹞焦楂肉﹝一兩﹞

紅花﹝錢半﹞苦桔梗﹝六錢﹞甘艸﹝三錢﹞

十八日險中逆痘六天﹐昨日復用必勝法﹐𨿽有起色﹐究竟頭面不如周身之半﹐梟毒把持﹐陽亢可知。

犀角﹝五錢﹞大黃﹝五錢﹐酒炒黑﹞紅花﹝二錢﹞人中黃﹝三錢﹞全歸﹝三錢﹞銀花﹝五錢﹞紫地丁﹝五錢﹞穿山甲﹝二錢﹐炙﹞苦桔梗﹝五錢﹞皂鍼﹝二錢﹞南楂炭﹝三錢﹞廣皮﹝二錢﹞白芷﹝三錢﹞

十九日險中逆痘七天頭面起發﹐色鮮﹐周身色淡﹐逆者已順﹐現有行漿之勢﹐一以上漿爲主。

於術﹝三錢﹞防風﹝三錢﹞整綿﹝一兩生咀﹞炒廣皮﹝二錢﹞洋參﹝三錢﹐姜炒﹞炙甘艸﹝三錢﹞白芷﹝三錢﹞茯苓塊﹝三錢﹞黨參﹝五錢﹞桂枝﹝五錢﹞歸身﹝二錢﹐土炒﹞

二十日八天照前方仍服一帖。

二十一日九天身上色淡灰﹐四肢尙空﹐大便頻仍﹐寒戰發癢﹐皆系虛像﹐急用陳文仲法﹐防其內陷。

黨參﹝三錢﹞肉果霜﹝五錢﹞訶子肉﹝五錢﹐煨﹞茯苓塊﹝五錢﹞於術﹝五錢﹐土炒﹞

炙甘艸﹝三錢﹞廣木香﹝三錢﹞官桂﹝一錢﹐去粗皮﹞白芷﹝三錢﹞炒廣皮﹝二錢﹞姜半夏﹝三錢﹞熟附子﹝一錢﹞洋參﹝三錢﹐薑汁炒﹞生薑﹝三片﹞大棗﹝二枚﹐去核﹞

切牙加﹕公丁香﹝三錢﹞第二帖做細末。

二十二日將昨日第二帖之末藥﹐每服三錢﹐約二三个時辰服一次。

呂男二歲甲子正月十一日狀元痘原不必服藥﹐但現下半生半熟﹐泄瀉唇寒﹐猶恐遭毒損目﹐議托溫法。

生黃﹝三錢﹞黨參﹝三錢﹞白術﹝一兩﹞茯苓﹝三錢﹞炙甘艸﹝三錢﹞半夏﹝一錢﹞

廣皮﹝一錢﹞訶子肉﹝二錢﹞生苡仁﹝二錢﹞

服二帖後去黃﹐再服二帖。

汪男三歲初報痘點﹐形卽繁重﹐表虛脈滑﹐心熱恣甚﹐謹防八九朝塌癢﹐且與辛涼解肌透毒。

苦桔梗﹝五錢﹞生甘艸﹝錢半﹞銀花﹝二錢﹞牛蒡子﹝三錢﹞蘇薄荷﹝三錢﹞杏仁泥﹝二錢﹞全歸﹝一錢﹞連翹﹝二錢﹐連心﹞丹皮﹝三錢﹞

初七日險痘一天﹐頭面粘連﹐點現癟闊﹐足涼﹐非純然毒重﹐亦非純然气虛﹐且與活血松肌敗毒﹐大涼大溫﹐皆在難施之例。

鎊犀角﹝五錢﹞牛蒡子﹝一錢﹞靑皮﹝二錢﹞苦桔梗﹝三錢﹞全歸﹝錢半﹞銀花﹝五錢﹞

甘艸﹝二錢﹞南楂炭﹝三錢﹞薄荷﹝八分﹞連翹﹝三錢﹞豬尾膏﹝三匙衝﹞

外以胡荽酒洗足。

初八日險痘二天半﹐但唇腫﹐右顴腫﹐心脾之火甚也。足已溫﹐痘苗稍大者卽頂陷。

犀角﹝五錢﹞全歸﹝二錢﹞銀花﹝五錢﹞苦桔梗﹝三錢﹞紅花﹝八分﹞紫地丁﹝五錢﹞

甘艸﹝錢半﹞楂炭﹝錢半﹞連翹﹝三錢﹞牛蒡子﹝二錢﹞廣皮﹝八分﹞豬尾膏﹝三匙﹞白茅根﹝一兩﹞

按﹕白茅根秉燥金之體﹐感風木而花﹐內異於眾艸﹐生發最速﹐其性喜潔﹐故能化毒開淸。

其味甘涼﹐故能走肺胃而不傷肺胃之陰。《本艸》稱其主衄癥﹐蓋言其所當然﹐而不言其所以然也。但此物性平和﹐不假以重權不爲功﹐凡一切淸竅病﹐用之最良。而痘癥中護眼護喉﹐走淸導血分爲尢良也。

初九日險痘三天半﹐兩眼兩顴肉腫﹐瘡不腫﹐心脾之火太甚也。血無不活﹐故今日不加血藥。

犀角﹝五錢﹞連翹﹝三錢﹞元參﹝五錢﹞羚羊角﹝五錢﹞苦桔梗﹝六錢﹞銀花﹝五錢﹞

紫地丁﹝五錢﹞甘艸﹝錢半﹞細生地﹝三錢﹞牛蒡子﹝五錢﹞白茅根﹝一兩﹞谷精艸﹝三錢﹞白芷﹝二錢﹞

初十日重險痘四天半﹐額滯於頦﹐頦滯於身﹐此陽火有餘之象﹐𨿽不必大下﹐仍以敗毒爲主﹐而提頂次之。

犀角﹝五錢﹞銀花﹝五錢﹞羚羊角﹝五錢﹞紫地丁﹝五錢﹞黃芩﹝三錢﹞苦桔梗﹝五錢﹞

次生地﹝五錢﹞牛蒡子﹝二錢﹞元參﹝二錢﹞甘艸﹝二錢﹞谷精艸﹝三錢﹞山連﹝錢半﹞白茅根﹝一兩﹞

十二茶杯水﹐煮成五杯﹐分十次服。

十一日五天半﹐已有行漿之勢﹐不必提頂托漿﹐但喉沙聲啞﹐趁此猶系外感用事之時﹐仍用昨日方開提肺气敗毒﹐減其蒸騰煉毒之火﹐使歸於平和﹐卽行此等湯火痘之漿法﹐所謂道無定體者此也。髙明以爲何如﹖仍用昨日方一帖﹐限明日黎明服完。

十二日六天半﹐面已有漿﹐四肢腰背皆空﹐五更大便兩次﹐痛快而溏﹐今晚已入气血用事之關﹐須漸進補托﹐兼與淸毒。

炙綿﹝三錢﹞犀角﹝三錢﹞白芷﹝二錢﹞冬白術﹝二錢﹞白茅根﹝六錢﹞黨參﹝錢半﹞

苦桔梗﹝一錢﹞茯苓塊﹝三錢﹞銀花﹝三錢﹞廣皮炭﹝一錢﹞

日入後服。

十三日七天半﹐頭面漿已七八﹐腰背不足﹐四肢尙空。今日正是气血當令﹐已有癢態﹐必得扶其不及﹐多得一分漿﹐少得一分後患﹐此身小痘多之定法也。

生綿﹝五錢﹞白芷﹝二錢﹞廣皮炭﹝錢半﹞黨參﹝三錢﹞炙甘艸﹝錢半﹞紅花﹝一錢﹞

冬白術﹝三錢﹐土炒黃﹞茯苓塊﹝三錢﹞廣木香﹝一錢﹞

十四日漿足九天﹐於前方內去紅花。

十五日十天漿足色蒼﹐情勢圓綻﹐四肢陸續上漿﹐皮膚捫之平和﹐不冷亦不過熱﹐脈洪數有力﹐合觀皆情理之正﹐其不食畏縮﹐皆痛象也。痘多漿亦多﹐煉气血而成漿﹐痛亦情理之正﹐斷非陷癥﹐議補气以勝痛﹐活絡以定痛法﹐似不歧於路矣。

生綿﹝三錢﹞熟﹝三錢﹞炙甘艸﹝三錢﹞人參﹝五分﹞乳香﹝八分﹞沒藥﹝八分﹞

茯苓塊﹝三錢﹞冬術﹝三錢﹞廣木香﹝一錢﹞廣皮﹝一錢﹞老濃朴﹝六分﹞白芷﹝二錢﹞紅花﹝四分﹞

十六日十一天﹐大勢已有成功之象﹐猶須防其泄瀉作癢。

防風﹝二錢﹞洋參﹝一錢﹐炒黃﹞炒冬術﹝二錢﹞茯苓塊﹝三錢﹞炙甘艸﹝一錢﹞廣皮﹝一錢半﹐炒黑﹞廣木香﹝一錢﹐煨﹞焦白芍﹝二錢﹞

十七日十二天﹐小便長﹐大便滯﹐暫與宣化腸胃。

茯苓塊防風﹝錢半﹞谷精艸﹝三錢﹞五穀虫老濃朴﹝一錢﹞

十九日十四天﹐痘後肺液受傷﹐渴而咳。

白茅根象貝某男二十六日風溫發熱三天﹐耳冷尻冷﹐已有微點﹐謹防天花﹐法宜辛涼解肌﹐芳香透絡﹐最忌三陽表藥﹐多汗致成塌癢。

苦桔梗牛蒡子﹝二錢﹐炒研﹞桑葉﹝三錢﹞甘艸芥穗﹝錢半﹞連翹﹝三錢﹞薄荷銀花﹝三錢﹞白茅根﹝三錢﹞

當日晚大瀉水糞﹐加﹕黃芩﹝三錢﹞。瀉止。

二十七日虛寒﹐痘二朝﹐甫二日﹐熱退其半﹐神气安靜﹐大便溏泄﹐布痘不多﹐亦屬勻稱。但痘形徧闊根松﹐色亦過淡﹐觀其皮色﹐脾經素有飲食傷損﹐議異功保元合法。

人參﹝一錢﹞生於術﹝二錢﹞生綿﹝三錢﹞云苓塊﹝三錢﹞廣皮﹝二錢﹞炙甘艸﹝二錢﹞廣木香﹝錢半﹞

二十八日仍用前方。

初七日十二朝﹐痘𨿽稀少﹐漿行薄弱﹐腰下尙未結痂﹐乘此機會﹐再用保元以助余漿。

人參﹝一錢﹞云苓塊﹝三錢﹞綿﹝三錢﹞苡仁﹝三錢﹞炙甘艸﹝錢半﹞

初八日仍用前方一帖。

補案辛巳年述癸卯初夏﹐余有漣水之遊﹐長女甫二齡﹐於四月十一日見點﹐至二十五日﹐已半月矣﹐余適回家﹐見其情勢鼓立者半﹐頂陷者半﹐根抱者半﹐散者半﹐毫無汁漿。本系謝寶靈兄調治﹐因請同看。伊芳立一方﹐余視之曰﹕此方如上得漿起﹐甘受重罰﹐此方如上不起漿﹐亦受重罰。謝兄愕然曰﹕足下左右皆受重罰﹐何故﹖余曰﹕今且不必明言﹐明日來視漿色。伊芳去後﹐余仍用其方﹐照方制念帖﹐加燕窩十二兩﹐﹝此味原方所無﹞大公鷄一隻﹐重九斤﹐紫河車一具﹐﹝此二味亦原方所有﹐但加重耳。﹞並藥共十餘斤﹐先分九鍋煎﹐去渣後並一鍋煎﹐自早至暮﹐不敢艸率﹐成濃膏得兩碗許﹐令乃母飲半茶杯﹐小人飲半酒杯。

二鼓時其母因乳脹﹐謂余曰﹕藥甚靈。余無乳者已數日﹐今忽蓬蓬﹐豈非藥力乎。余曰﹕可急令小孩吮之。彼曰﹕小孩不得寐者已數日﹐今方熟睡﹐可驚之乎﹖余曰﹕限期已緊﹐所以令汝服藥﹐爲以乳汁上漿也﹐今乳脹可急與之。因促之醒﹐痛吮一飽﹐少時又寐﹐漏下三鼓﹐淸漿如露矣。未至四鼓﹐又令母女服藥如前﹐四鼓未罷﹐漿如蠟色。五鼓以後﹐又如茶色濃濃﹐如及時之漿。天明已十七朝矣﹐又延謝先生至﹐彼一視曰﹕奇哉﹖何因得此﹖余曰﹕用君原方。彼比曰﹕只添得燕窩一味﹐何神至此﹖余曰﹕余作日云此方上得起漿﹐甘受重罰者﹐以先生七八朝卽用此方﹐彼時气血方壯﹐毫無漿汗﹐今已十五朝﹐气血消耗﹐豈能上漿乎﹖余又謂此方不能上漿﹐亦受重罰者﹐以先生之方如錯﹐小女早不活矣。因令伊芳視方之背﹐伊芳見照方二十帖之文﹐又令視諸藥渣﹐因謝曰﹕余實不能。

女二十日十九朝痘後便溏而頻﹐久則脾腎兩傷﹐補澀爲穩。

眞云苓﹝五錢﹞白術﹝三錢﹐土炒﹞肉果霜﹝三錢﹞半夏﹝一錢﹞訶子肉﹝三錢﹞生苡仁﹝五錢﹞

二十四日實脾利水之中﹐兼化淸气。

於術﹝三錢﹐土炒﹞五穀虫﹝三錢﹞云苓塊﹝五錢﹞晚蠶砂﹝三錢﹞薏仁﹝五錢﹞蟬衣﹝七枚﹞地骨皮﹝三錢﹞

初一日三十一天痘後解毒腫潰﹐補托之中﹐加以敗毒。

人參﹝一錢﹞銀花﹝三錢﹞云苓﹝三錢﹞黃﹝三錢﹞苡仁﹝五錢﹞於術﹝三錢﹞炙甘艸﹝錢半﹞五穀虫﹝三錢﹞

初四日痘後餘毒腫潰﹐稍加銀花敗毒﹐大便卽溏﹐議於前方去銀花﹐加肉果霜﹑訶子肉。

人參﹝一錢﹞五穀虫﹝二錢﹞肉果霜﹝錢半﹞黃﹝三錢﹞訶子肉﹝三錢﹐炒﹞白雲苓﹝三錢﹞炙甘艸﹝錢半﹞於術﹝三錢﹞木香﹝一錢﹞薏仁﹝五錢﹞

初七日三十六朝﹐痘毒潰爛﹐應照潰瘍例﹐卽用痘科門中之保元合異功法。

綿﹝五錢﹞於術﹝二錢﹞廣皮﹝一錢﹞炙甘艸﹝二錢﹞苡仁﹝三錢﹞人參﹝一錢﹞云苓﹝五錢﹞

初八日傷食暮熱嘔吐﹐痘後太飽之故﹐與止渴消食﹐熱自止。﹝夜間不可喫粥。﹞

地骨皮﹝三錢﹞苡仁﹝三錢﹞云苓﹝三錢﹞炒神曲﹝錢半﹞半夏﹝二錢﹞炒廣皮﹝一錢﹞

男二十日風木司天之年﹐又當風木司令之候﹐風木內含相火﹐時有痘疹。無論但受風溫﹐身熱而不發痘﹐或因風溫而竟發痘。或發斑疹﹐皆忌辛溫表藥﹐惟與幸涼解肌透絡最穩﹐此時醫所不知。蓋風淫所勝﹐治以辛涼﹐佐以苦甘﹐《內經》之正法也。

苦桔梗﹝三錢﹞大力子﹝錢半﹞鮮蘆根﹝五錢﹞甘艸﹝一錢﹞桑葉﹝三錢﹞薄荷﹝八分汗多不用﹞連翹﹝三錢﹞芥穗﹝一錢﹞銀花﹝三錢﹞

二帖。此方治初痘起﹐最能化多爲少﹐涼絡而易出﹐見點亦服此。

二十一日申刻﹐險兼逆痘二天﹐痘色焰紅﹐唇赤舌赤﹐見點繁瑣﹐三五成羣﹐毒參陽位﹐勉與涼血敗毒。

苦桔梗﹝三錢﹞地龍﹝三錢﹞連翹﹝三錢﹞人中黃﹝三錢﹞桃仁﹝三錢﹞生石膏﹝八錢﹐研﹞銀花﹝五錢﹞犀尖﹝五錢﹞白茅根﹝三錢﹞丹皮﹝三錢﹞生軍﹝三錢﹐炒黑﹞紫地丁﹝五錢﹞

此案爲鈔錄者失去十四帖﹐大意以犀角地黃湯加連翹﹑銀花﹑茅根﹑細生地等﹐一味涼血收功。至十五朝猶用犀角﹐十六朝以辛涼淸餘熱﹐一方服至二十一朝。

趙姑十二歲六月二十二日暑傷兩太陰﹐身熱而嘔﹐舌白滑。

黃芩炭﹝二錢﹞杏仁﹝三錢﹞白蔻仁﹝一錢﹞半夏﹝三錢﹞生苡仁﹝三錢﹞云苓皮﹝四錢﹞連翹﹝三錢﹞藿葉﹝二錢﹞銀花﹝三錢﹞

二十三日痘三天﹐頂平根松﹐色暗﹐夾虛夾毒之痘﹐與活血提頂敗毒﹐扶到七天﹐方好補托。

苦桔梗﹝三錢﹞紅花﹝二錢﹞銀花﹝三錢﹞人中黃﹝錢半﹞白芷﹝三錢﹞楂炭﹝二錢﹞

大力子﹝二錢﹞防風﹝三錢﹞紫艸茸﹝一錢﹞全當歸﹝二錢﹞連翹﹝三錢﹞紫地丁﹝二錢﹞

二十四日痘四天﹐頂平根松色暗﹐便閉不食﹐昨用活血敗毒宣絡﹐今夜已見大便﹐熱退能食﹐頭面已有起脹之勢﹐前後心續出盈千﹐皆根泛頂平﹐稍大者頂卽陷。應照虛寒例治﹐與宣气活絡提頂﹐不得過用敗毒淸裏﹐致令便溏內陷。

當歸﹝二錢﹐土炒﹞廣皮炭﹝二錢﹞穿山甲﹝一錢﹐炒﹞頂紅花﹝二錢﹞廣木香﹝一錢﹞

蘑菇﹝一錢﹞白芷﹝三錢﹞炒銀花﹝三錢﹞炙甘艸﹝五分﹞防風﹝二錢﹞楂炭﹝二錢﹞

二十五日痘五天﹐頂平帶陷﹐根松色暗﹐昨日卽照虛寒例治﹐而用溫煦芳香﹐今日口並不渴﹐而舌苔白濃。盛暑之際﹐尙兼足太陰之暑濕。痘七日以前﹐外感用事﹐必視其何邪在何臟腑而淸之﹐以爲七日以後上漿之地。

當歸﹝土炒﹞廣皮炭﹝二錢﹞生苡仁﹝三錢﹞廣木香﹝一錢﹞藏紅花銀花﹝四錢﹞白蔻仁﹝一錢﹞六一散﹝三錢﹞白芷防風茯苓皮﹝三錢﹞

煮四小杯﹐分四次服﹐頭煎五杯水煎兩杯﹐二煎五杯水煎兩杯。

二十六日痘六天﹐頂平多陷﹐根松色暗﹐頭面之色已華﹐前後心尙多陷而暗﹐身痛口不渴﹐與活血提頂﹐令其易於上漿。

當歸﹝三錢﹐土炒﹞乳香﹝二錢﹞銀花﹝五錢﹞上紅花﹝二錢﹞沒藥﹝二錢﹞公鷄冠血﹝每杯點三匙﹞白芷﹝三錢﹞廣皮﹝三錢﹞生綿﹝五錢﹞山甲﹝三錢﹞廣木香﹝二錢﹞炙甘艸﹝三錢﹞

公鷄湯煎煮三杯﹐分三次服。

二十七日七天已有行漿之勢﹐平頂陷頂尙多﹐加補托以助之。

二十八日痘八天﹐頭面行漿已有七成﹐臂次於手﹐足次於胸﹐順也。胸以下陷頂多﹐面色灰﹐仍須溫煦以助行漿之勢。

綿黃﹝八錢﹞髙麗參﹝三錢﹞炙甘艸﹝錢半﹞當歸﹝三錢﹐土炒﹞廣木香﹝三錢﹞防風﹝三錢﹞上紅花﹝二錢﹞廣皮﹝三錢﹞云苓塊﹝三錢﹞白芷﹝三錢﹞

二十九日痘九天﹐正在行漿之際﹐便頻眼開﹐卽是虛像﹐粘連之處﹐顏色卽灰﹐非虛而何。急急補托﹐而兼溫煦爲要。

炙綿﹝一兩﹞廣皮﹝三錢﹞炙甘艸﹝三錢﹞人參﹝三錢﹞廣木香﹝二錢﹞云苓塊﹝三錢﹞白芷﹝三錢﹞炒於術﹝三錢﹞防風﹝三錢﹞肉果霜﹝三錢﹞

七月初一日十天𨿽已結痂﹐漿未十分滿足﹐尙有正行漿之處﹐仍用前方﹐再爲補托﹐明日收痂未遲。

初二日十一天﹐痘已結痂﹐漿未十分滿足之故﹐皆因連日便頻﹐受暑積滯而成痢積。

先擬溫下其積﹐今視四肢鼓立﹐胸前全陷﹐並非正結﹐恐一進沈降﹐並四肢而變陷矣。前方系必不可不用之藥﹐玆且暫停﹐勉與實脾利水以收痂﹐少加化積﹐俟十四日之後﹐痘勢收場﹐如積滯未化﹐再與下法。

云苓塊﹝五錢﹐連皮﹞黃芩炭﹝錢半﹞炒神曲﹝三錢﹞生苡仁﹝五錢﹞南茶炭﹝二錢﹞

黃皮炭﹝三錢﹞焦白術﹝二錢﹞檳榔﹝二錢﹞益智仁﹝二錢﹞枯山連﹝一錢﹐姜炒﹞

初三日痘十二天﹐仍服前原方。

初四日痘十三天﹐業已結痂﹐原可妥當收功﹐不意盛暑流行之際﹐食物不化﹐致成欲便先痛﹐便後痛減﹐裏急後重之痢疾﹐法當溫下﹐假使畏縮不前﹐拖延日久﹐必無好音﹐莫如乘此邪气初聚之時﹐急奪其邪﹐冀邪去正存﹐方可收拾一切未完也。

白芍﹝三錢﹞檳榔﹝三錢﹞生大黃﹝五錢酒炒半黑﹞炒黃芩﹝三錢﹞楂炭﹝三錢﹞熟附子﹝二錢﹞炒山連﹝二錢﹞神曲﹝四錢﹞廣皮炭﹝三錢﹞小枳實﹝三錢﹞赤桂﹝錢半﹞

煮成三杯﹐先服一杯﹐候一二時﹐俟其再便﹐腹不痛﹐卽勿服﹐腹仍痛﹐再服第二杯﹐三杯亦如之。

初五日痘十四天﹐四肢結痂﹐十有其五﹐昨日服藥後﹐腹痛愈甚﹐便中糞多積少﹐日夜共七八次。今用前方減附子一錢﹐桂心二分﹐服後巳刻至未刻﹐便紅積二次﹐腹中仍痛﹐糞色如赭﹐後二杯卽加赤桂心八分﹐約服一半杯﹐腹痛卽便﹐紅積仍有﹐糞色黃。夜半服第三杯﹐寅時連便二次﹐糞色仍赭﹐微有紅積﹐腹仍微痛。

初六日痘十五天﹐膝下至足趾﹐痂尙未結全。巳刻便一次﹐燥糞黃色兼赭色﹐溏糞微滯紅積﹐腹不痛。午刻服第一杯﹐至亥刻便一次﹐糞色黃無積﹐醜刻便一次﹐無積﹐糞黃。

生苡仁﹝五錢﹞黃芩炭﹝錢半﹞髙麗參﹝三錢﹞云苓﹝五錢﹐連皮﹞南楂炭﹝二錢﹞炒神曲﹝三錢﹞炒白芍﹝二錢﹞廣皮炭﹝三錢﹞檳榔﹝二錢﹞山連﹝一錢﹐姜炒﹞赤桂心﹝錢半﹞炙甘艸﹝一錢﹞

初七日痘十六天﹐痂已結齊﹐痢已痊可﹐不必服藥。目帶微腫﹐谷精艸泡茶飲之。

初八日靑睛有云翳﹐速淸膽絡之熱毒。

谷精艸﹝四兩﹞桑葉﹝三錢﹞連翹﹝三錢﹞茶菊花﹝三錢﹞靑葙子﹝三錢﹞

初九日痘漿未足﹐毒流膽絡﹐故靑睛白翳﹔又感時令燥气化火﹐故白睛起太陰睛癥。

考古治法﹐治以六味丸作湯﹐攺茯苓爲君﹐再加淸膽絡之熱毒以退翳。

云苓塊﹝四錢﹞山藥﹝錢半﹞靑葙子﹝二錢﹞澤瀉﹝錢半﹞谷精艸﹝三錢﹞萸肉﹝錢半﹞

眞大生地﹝二錢﹞茶菊花﹝二錢﹞丹皮﹝二錢﹞桑葉﹝二錢﹞

初十日仍照前方服﹐加﹕生甘艸﹝一錢五分﹞銀花﹝五錢﹞連翹﹝三錢﹞

目內白翳稍退﹐煩躁常哭﹐因痘後血虛化燥故也﹐與甘麥大棗湯主之。

生甘艸﹝錢半﹞小麥﹝七合﹞大棗﹝五枚﹞

煮粥服之。

十一日目內白翳仍有﹐身上起大小瘡數十粒﹐復生細痘﹐在舊痂窩內﹐痘漿未足﹐流毒成瘡故也。仍服初九日方。

十二日目內白翳退﹐太陰睛瘡仍在﹐瘡未見消落﹐原方再作服。

十三日目內太陰睛瘡仍在﹐續出之瘡痘未退﹐仍服原方﹐瘡貼紫艸膏加爛艸灰。

十四日藥原方。

十五日停藥。

十六日目內太陰睛瘡稍退﹐仍有翳﹐身上瘡已落痂者復生﹐小瘡未落之處﹐復有倒漿欲潰﹐總之流毒未淸之故也﹐原方再服。目內翳以四退散治之。

十七至二十三日痘已盈月﹐目內太陰睛瘡未盡﹐翳仍在﹐仍服原方﹐又服錢氏蟬蛻散﹐一日二服。

蟬衣爲末﹐每服一錢﹐羊肝湯下﹐日二服。

四退散

主治目睛老翳。

人蛻蛇蛻蟬蛻雞蛻﹝卽鳳凰衣﹞每藥一兩﹐加梅片一分﹐左眼右鼻聞﹐右眼左鼻聞﹐每聞少許﹐兩月後全愈。

趙姑乙酉六月十五日體堅痘少﹐原可不必服藥﹐但痘愈少﹐漿更不可不足﹐舌苔濃﹐中黃邊白﹐且與淸毒一帖﹐明日再與托漿一帖。

苦桔梗﹝一錢﹞人中黃﹝八分﹞銀花﹝三錢﹞荷葉邊﹝一角﹞牛蒡子﹝錢半﹞全歸﹝錢半﹞連翹﹝三錢﹞

明日服保元法﹐煮兩小杯﹐分二次服。

十六日於前方內加﹕黨參﹝三錢﹞生綿﹝四錢﹞炙甘艸﹝一錢半﹞白芷﹝五錢﹞

十七日辛涼結痂﹐古人之正法也。實脾利水﹐亦有濕者所宜施也。玆當暑月﹐舌苔濃而白﹐濕也﹔身熱未盡退﹐熱也。二法可合用。

連翹﹝三錢﹞云苓塊﹝三錢﹐連皮﹞銀花﹝三錢﹞生苡仁﹝三錢﹞蘆根﹝三錢﹞

卷四

噎

王左尺獨大﹐腎液不充﹐腎陽不安其位﹐尺脈以大爲虛﹐經所謂陰衰於下者是也。右手三部俱弦﹐食入則痛﹐經所謂陽結於上者是也。有陰衰而累及陽結者﹐有陽結而累及陰衰者。

此證形體長大﹐五官俱露﹐木火通明之象。凡木火太旺者﹐其陰必素虛﹐古所謂瘦人多火﹐又所謂瘦人之病﹐慮虛其陰。凡噎癥治法﹐必究陰衰陽結﹐何者爲先﹐何者爲後﹐何者爲輕﹐何者爲重﹖此癥旣系陰虛爲本﹐陽結爲標﹐何得妄投大黃十劑之多﹖𨿽一時暫通陽結﹐其如陰虛而愈虛﹐何業醫者豈不知數下亡陰乎﹖且云歧子九法﹐大半皆攻﹐諭嘉言痛論其非﹐醫者豈未之見耶﹖愚謂因怒停食﹐名之食膈﹐或可一時暫用﹐亦不得恃行數用﹐今議五汁飲果實之甘寒﹐牛乳血肉之變化﹐降胃陰以和陽結治其標﹐大用專翕膏峻補肝腎之陰﹐以救陰衰治其本﹐再能痛戒惱怒﹐善保太和﹐猶可望愈。

眞大生地﹝四斤﹞人參﹝四斤﹞杭白芍﹝四斤﹞淸提麥冬﹝四斤﹞阿膠﹝四斤﹞蔡龜膠﹝四斤﹞山萸肉﹝二斤﹞鱉甲﹝四斤﹞芡實﹝二斤﹞沙苑蒺藜﹝四斤﹞海參﹝四斤﹞鮑魚﹝四斤﹞豬脊髓﹝一斤﹞羊腰子﹝三十二對﹞雞子黃﹝六十四个﹞云苓塊﹝四斤﹞烏骨雞﹝一對﹞

牡蠣﹝四斤﹞蓮子﹝四斤﹞桂圓肉﹝二斤﹞白蜜﹝四斤﹞

取盡汁久火煎煉成膏。

李五十四歲大凡噎癥由於半百之年﹐陰衰陽結﹐古來紛紛議論﹐各疏所長﹐俱未定宗。大抵偏於陽結而陰衰者﹐宜通陽气﹐如旋復代赭湯﹐進退黃連湯之類。偏於陰衰而陽結者﹐重在陰衰﹐斷不可見一毫香燥﹐如丹溪之論是也。又有食膈宜下﹐痰膈宜導﹐血膈宜通﹐絡气膈宜宣。肝嘔吐太過而傷胃液者﹐宜牛轉艸復其液。老僧寡婦﹐彊制太過﹐精气結而成骨﹐橫處幽門﹐宜鵝血以化之。廚役受穢濁之气傷肺﹐酒肉勝食而傷胃﹐宜化淸气﹐不可勝數。

按﹕此癥脈沈數有力而渴﹐面色蒼而兼紅﹐甫過五旬﹐須髮皆白﹐其爲平日用心太過﹐重傷其陰﹐而又伏火無疑。用玉女煎法。

眞大熟地﹝六錢﹞石膏﹝八錢﹞牛膝﹝三錢﹞炙甘艸﹝三錢﹞麥冬﹝六錢﹞白粳米﹝一撮﹞知母﹝二錢﹞旋復花﹝三錢﹐新絳紗包﹞

每早服牛乳一茶碗。

張六十三歲老年陽結﹐又因久飲怒郁﹐肝旺克土﹐气上阻咽﹐致成噎食。按﹕陽气不虛不結﹐斷非破气可療﹐議一面通補胃陽﹐一面鎭守肝陰法。

洋參﹝二錢﹞茯苓塊﹝四錢﹞桂枝﹝六錢﹞代赭石﹝一兩二錢﹐﹞半夏﹝一兩﹞旋復花﹝五錢﹐包﹞生薑﹝六錢﹞

七帖。

二十日陽脈已起﹐恐過涸其液﹐議進陰藥﹐退陽藥。

洋參﹝四錢﹞桂枝﹝三錢﹞白芍﹝六錢﹐炒﹞旋復花﹝六錢﹞茯苓﹝三錢﹞炙甘艸﹝三錢﹞代赭石﹝一兩﹐﹞半夏﹝六錢﹞薑汁﹝每杯衝三小匙﹞

二十五日前日脈數﹐因退陽進陰﹐今日脈緩而痰多﹐仍須進陽﹐俾中焦得運﹐以復其健順之體。

洋參﹝二錢﹞桂枝﹝六錢﹞焦白芍﹝三錢﹞半夏﹝一兩二錢﹞茯苓﹝八錢﹞代赭石﹝一兩六錢﹞旋復花﹝六錢﹐包﹞生薑﹝五大片﹞

二帖。

傅五十五歲先因酒樓中飲酒﹐食燒小豬響皮﹐甫下咽﹐卽有家人報知朋友凶信﹐隨卽下樓尋車﹐車夫不知去向﹐因步行四五里﹐尋至其友救難未遇。又步行四里﹐又未遇。渴急飲冰凍烏梅湯三碗﹐然後買車返家﹐心下隱隱微痛﹐一月後痛有加﹐延醫調治﹐一年不效。次年五月飲水一口﹐胃中痛如刀割﹐漧飯不下咽﹐已月餘矣。閏五月初八﹐計一粒不下已十日﹐骨瘦如柴﹐面赤如赭﹐脈沈洪有力﹐胃中痛處﹐髙起如桃大﹐按之更痛。余曰﹕此食膈也﹐當下之。因用大承气湯﹐加牽牛﹐作三碗﹐一碗痛至少腹﹐三碗痛至肛門﹐大痛不可忍﹐又不得下。於是又作半劑﹐服一碗﹐外加蜜導法﹐始下如鴨蛋﹐黑而有毛﹐堅不可破。次日先喫爛面半碗﹐又次日飲粥湯﹐三日食粥﹐五日喫漧飯矣。下後所用者﹐五汁飲也。

楊四十六歲先因微有痰飲咳嗽﹐誤補於前﹐誤下於後﹐津液受傷﹐又因肝郁性急﹐致成噎食﹐不食而大便燥﹐六脈弦數﹐治在陰衰。

炙甘艸﹝三錢﹞大生地﹝六錢﹞生阿膠﹝三錢化﹞丹皮﹝三錢﹞麥冬﹝三錢﹞麻仁﹝三錢﹞郁金﹝八分﹞

服七帖而效﹐又於前方加﹕鱉甲﹝四錢﹞杞子﹝三錢﹞服十七八帖而大效﹐進食如常。惟餘痰飲﹐後以外臺茯苓飲散﹐減廣皮﹑枳實﹐收全功。

卷四

嘔吐

金六十八歲癸酉三月二十日舊有痰飲﹐或發嘔吐﹐仍系痰飲見證﹐醫者不識﹐乃用苦寒堅陰﹐無怪乎無可存之物矣。議食入則吐﹐是無火例。

淡吳萸﹝五錢﹞生苡仁﹝六錢﹞漧薑﹝五錢﹞薑汁﹝每次衝三匙﹞半夏﹝八錢﹞廣皮﹝三錢﹞

五水杯﹐煮取二杯﹐分二次服﹐渣再煮一杯﹐服一帖。

二十三日前方業已見效﹐但脈遲緊﹐與通養胃陽。

淡吳萸﹝三錢﹞生薑﹝五片﹞苡仁﹝三錢﹞人參﹝錢半﹞茯苓﹝二錢﹞半夏﹝三錢﹞

不拘帖。

恆氏二十七歲初因大驚﹐肝气厥逆﹐嘔吐頻仍。復因誤補﹐大嘔不止﹐嘔急避人以剪刀自刎。漸卽米粒不下﹐體瘦如柴﹐奄奄一息。仍不時漧嘔﹐四肢如冰﹐脈弦如絲而勁﹐與烏梅丸法。

川椒炭﹝四錢﹞黃芩炭﹝一錢﹞薑汁﹝三匙﹐衝﹞半夏﹝四錢﹞雅連﹝二錢﹐薑汁炒﹞

烏梅肉﹝五錢﹞遼參﹝三錢﹞吳萸﹝三錢﹞云苓塊﹝五錢﹞

服二帖而進米飲﹐四帖而食粥﹐七帖全愈﹐後以兩和肝胃到底而大安。

卷四

反胃

周六十五歲甲子十月二十五日老年陽微濁聚﹐以致胸痺反胃﹐三焦之陽齊閉﹐難望有成﹐議先通胸上淸陽。

栝蔞﹝二錢﹞薤白﹝三錢﹞半夏﹝五錢﹞白蜜﹝半酒杯﹞桂枝尖﹝五錢﹞小枳實﹝八分﹞

川朴﹝一錢﹞茯苓﹝二錢﹞薑汁﹝三小匙﹞

水八杯﹐煮取三杯﹐分三次服。

三十日老年陽微濁聚﹐反胃胸痺﹐用開淸陽法﹐業已見效﹐但嘔痰仍多﹐議食入則吐爲無火例﹐用茱萸湯合大半夏湯。

淡吳萸﹝八錢﹐自泡﹞洋參﹝三錢﹐薑汁炒﹞生白蜜﹝一酒杯﹞半夏﹝一兩二錢﹞生薑﹝二兩﹞

水八杯﹐煮取三杯﹐分三次服﹐渣再煮半碗服。

初三日卽於前方內加﹕茯苓塊﹝五錢﹞

初十日卽於前方去吳萸﹐加﹕薤白﹝三錢﹞

卷四

噦

王三十歲癸亥六月十五日六脈俱濡﹐右寸獨大﹐濕淫於中﹐肺气賁郁﹐因而作噦﹐與傷寒陽明足太陰之寒噦有間﹐以宣肺气之痺爲主。

廣皮﹝二錢﹞生苡仁﹝三錢﹞杏泥﹝二錢﹞通艸﹝二錢﹞柿蒂﹝三錢﹞竹茹﹝三錢﹞飛滑石﹝三錢﹞薑汁﹝二小匙﹐衝入﹞

十七日泄瀉胸悶﹐於前方加﹕茯苓﹝三錢﹞藿梗﹝二錢﹞

十九日脈之濡者已解﹐寸之大者已平。惟胃中有飲﹐隔拒上焦之气﹐不得下通﹐故於其旺時而噦甚﹐今從陽明主治。

半夏﹝六錢﹞飛滑石﹝三錢﹞茯苓﹝五錢﹞生苡仁廣皮柿蒂二十二日噦𨿽止而六脈俱數﹐右手更大﹐泄瀉色黑﹐舌黃﹐气分濕熱可知。

茯苓皮﹝五錢﹞白通艸﹝二錢﹞黃芩炭﹝一錢﹞澤瀉﹝二錢﹞滑石﹝三錢﹞生苡仁﹝三錢﹞白扁豆皮﹝三錢﹞川朴﹝一錢﹞連翹﹝二錢﹞

卷四

失音

朱乙丑二月初二日右脈洪數有力﹐金實無聲﹐麻杏石甘湯證也。柰已爲前醫發汗﹐麻黃未便再用﹐議淸音湯加石﹑杏。

苦桔梗﹝六錢﹞生甘艸﹝二錢﹞半夏﹝六錢﹞葦根﹝五錢﹞石膏﹝六錢﹞杏仁粉﹝五錢﹞

水五杯﹐煮成兩杯﹐渣再煮一杯﹐分三次服。

初三日肺臟本熱﹐爲外感所搏﹐實而無聲﹐究系麻杏石甘法爲速。

生石膏﹝一兩﹞麻黃﹝五錢﹐去節﹞炙甘艸﹝三錢﹞杏泥﹝六錢﹞半夏﹝五錢﹞

初四日右脈洪數﹐已減其半﹐音亦漸開﹐仍用麻杏石甘加半夏一帖。

麻黃﹝三錢﹐去節﹞炙甘艸﹝三錢﹞杏仁霜﹝七錢﹞生石膏﹝一兩﹐研末﹞半夏﹝七錢﹞

甘瀾水八碗﹐煮三碗﹐分三次服﹐以後病減者減其治。

沈二十歲正月二十九日六脈弦細若絲﹐陽微極矣。咳嗽便溏﹐納食不旺﹐由上焦損及中焦﹐所以致損之由﹐初因遺精﹐繼因秋傷於濕﹐冬必咳嗽。外邪未淸﹐驟然用補﹐使邪無出路﹐致咳嗽不已。古謂病有三虛一實者﹐先治其實﹐後治其虛。現下喉啞治實﹐先與提肺气﹐治虛與諸虛不足之小建中湯。

苦桔梗﹝四錢﹞杏泥﹝二錢﹞云苓﹝五錢﹞生甘艸﹝二錢﹞生苡仁﹝五錢﹞姜半夏﹝四錢﹞

煎兩杯﹐分二次服。

二月初六日六脈弦細之極﹐陰陽俱損﹐急需用補﹐以外感未淨﹐喉音未淸﹐暫與理肺二帖﹐後再診。

苦桔梗﹝二錢﹞甜杏仁﹝四錢﹞姜半夏﹝三錢﹞生艸﹝二錢﹞茯苓﹝四錢﹞冰糖﹝四錢﹞

鮮蘆根﹝四錢﹞

煮三小杯﹐分三次服。

朱四十五歲酒客失音﹐與麻杏石甘湯。

麻黃﹝五錢﹞生石膏﹝四兩﹞炙甘艸﹝三錢﹞杏仁﹝四錢﹞

服一帖無汗﹐音不出﹐二帖微汗﹐音出不甚響﹐仍用前法。

麻黃﹝三錢﹐蜜炙﹞生石膏﹝三兩﹞炙甘艸﹝三錢﹞杏仁﹝四錢﹞

服五帖音大出﹐但脈滑耳﹐與淸音湯。

艸桔梗﹝六錢﹞炙甘艸﹝二錢﹞姜半夏﹝六錢﹞

服五帖音淸﹐脈滑痰飲不盡﹐與外臺茯苓飲法﹐減辛藥。

茯苓﹝八錢﹞半夏﹝五錢﹞麥冬﹝五錢﹐連心﹞沙參﹝三錢﹞小枳實﹝錢半﹞廣皮﹝二錢﹞甘艸﹝錢半﹞

七帖而安。

軟兒十五歲歌唱勞傷﹐肺火喉啞。

洋參﹝一兩﹐切薄片﹞鮑魚﹝四兩﹐切薄片﹞

早晚各取鮑魚片二錢﹐洋參五分﹐煎湯頓服﹐歌時取洋參﹑鮑魚各一片﹐貼牙後腮間﹐咽其津液﹐以後不復啞矣。

又十六歲因飲酒過度﹐貪食水果﹐寒熱相搏﹐濕熱內壅。

苦桔梗甘艸茯苓蘇梗半夏神曲蘆根數帖而安。

卷四

水气

蘭女十四歲脈數﹐水气由面腫至足心。經謂病始於上而盛於下者﹐先治其上﹐後治其下。議腰以上腫當發汗例﹐越婢加術湯法。

麻黃﹝五錢﹐去節﹞杏泥﹝五錢﹞炙甘艸﹝一錢﹞白術﹝三錢﹞石膏﹝六錢﹞桂枝﹝三錢﹞

水五杯﹐煮取兩杯﹐先服一杯﹐得汗卽止﹐不汗再服。

二十三日麻黃﹝三錢﹐去節﹞生石膏﹝八錢﹞杏泥﹝五錢﹞炙甘艸﹝二錢﹞桂枝﹝二錢﹞生薑﹝三片﹞大棗﹝二枚﹐去核﹞桂枝﹝八錢﹞良姜﹝三錢﹞老川朴﹝三錢﹞廣皮﹝二錢﹞

水八碗﹐煮取三碗﹐再煮一碗﹐四次服﹐以小便利爲度。

初九日腫脹胸痞﹐用半夏瀉心湯法﹐俟痞愈再服前方。

半夏漧薑山連生薑黃芩二十六日前因中焦停飲咳嗽﹐轉用溫藥﹐今𨿽飲咳見效﹐小便究未暢行﹐脈之沈部洪較有力﹐癥本濕中生熱﹐又有酒毒﹐仍涼利小便之苦辛淡法。

杏仁﹝四錢﹞飛滑石﹝六錢﹞云苓皮﹝五錢﹞白通艸﹝一錢﹞晚蠶砂﹝三錢﹞黃柏炭﹝二錢﹞桑皮﹝三錢﹞生苡仁﹝四錢﹞海金砂﹝五錢﹞白蔻仁﹝錢半﹞半夏﹝二錢﹞

二十八日風水已愈其半﹐復感風寒﹐身熱頭痛𨿽減﹐身半以上復腫﹐口渴﹐浮脈數﹐仍與越婢加術法。

麻黃﹝五錢﹐去節﹞杏仁﹝五錢﹞生石膏末﹝二兩﹞桂枝﹝三錢﹞炙甘艸﹝二錢﹞蒼術﹝三錢﹐炒﹞

煮三杯﹐先服一杯﹐得微汗卽止。

二十九日風水汗後﹐脈洪數﹐渴而停水﹐腫水全消﹐尢宜涼開膀胱。

生石膏末﹝二兩﹞飛滑石﹝六錢﹞杏仁﹝五錢﹞半夏﹝三錢﹞云苓皮﹝五錢﹞枳實﹝四錢﹞

生苡仁﹝三錢﹞晚蠶砂﹝三錢﹞廣皮﹝三錢﹞白通艸﹝一錢﹞白蔻仁﹝二錢﹞益智仁﹝三錢﹞

豬苓﹝三錢﹞海金砂﹝五錢﹞

初一日攺前方去石膏。

初三日水腫未全消﹐脾陽不醒﹐食不能磨﹐糞後見紅。

竈心土﹝二兩﹞小枳實﹝二錢﹞南蒼術﹝三錢﹞生苡仁﹝五錢﹞熟附子﹝二錢﹞杏仁﹝五錢﹞海金砂﹝四錢﹞白通艸﹝一錢﹞茯苓炭﹝一錢﹞飛滑石﹝五錢﹞

初五日小便猶不甚長﹐胃中得熱物微噎﹐右脈滑數。

杏仁﹝五錢﹞小枳實﹝二錢﹞云苓皮﹝五錢﹞海金砂﹝五錢﹞飛滑石﹝五錢﹞苡仁﹝三錢﹞萆﹝三錢﹞廣皮炭﹝二錢﹞川朴﹝二錢﹞木通﹝一錢﹞益智仁﹝一錢﹞

初七日小便仍未通暢﹐右脈數大未退﹐仍宜涼肺以開膀胱。

杏仁﹝五錢﹞桑皮﹝三錢﹞云苓皮﹝五錢﹞晚蠶砂﹝三錢﹞苡仁﹝四錢﹞川朴﹝二錢﹞

飛滑石﹝六錢﹞大腹皮﹝二錢﹞通艸﹝一錢﹞海金砂﹝六錢﹞白蔻仁﹝錢半﹐連皮﹞

初九日腫未全消﹐又發痰飲﹐咳嗽﹐表通則小便長﹐右脈洪數﹐議照溢飲例﹐與大靑龍湯。

麻黃﹝三錢﹐蜜炙﹞桂枝﹝四錢﹞云苓﹝五錢半皮半塊﹞細辛﹝一錢﹞杏仁﹝五錢﹞生石膏﹝一兩﹞半夏﹝五錢﹞炙甘艸﹝三錢﹞生薑﹝三錢﹞大棗﹝二枚﹐去核﹞

十一日咳減﹐小便數而欠﹐渴思涼飲﹐鼻衄﹐肺熱之故。

麻黃﹝三錢﹐炙﹞小枳實﹝三錢﹞生石膏﹝四兩﹞炙甘艸﹝三錢﹞半夏﹝五錢﹞桂枝﹝五錢﹞杏仁﹝六錢﹞生薑﹝三片﹞云苓皮﹝三錢﹞大棗﹝二枚﹐去核﹞

十三日腰以下腫已消﹐腰以上腫尙重﹐兼衄﹐與治上焦法。

麻黃﹝三錢﹐去節﹞白茅根﹝三錢﹞生石膏﹝四兩﹞杏仁﹝五錢﹞半夏﹝五錢﹞苡仁﹝五錢﹞蘆根﹝五錢﹞茯苓皮﹝五錢﹞通艸﹝錢半﹞

十五日腫減咳增﹐脈洪數﹐衄未止。

麻黃﹝三錢﹐炙﹞蘆根﹝五錢﹞杏泥﹝八錢﹞白通艸﹝一錢﹞飛滑石﹝六錢﹞生石膏﹝四兩﹞苡仁﹝三錢﹞白茅根﹝三錢﹞旋復花﹝三錢﹞半夏﹝三錢﹞

十七日咳𨿽減﹐脈仍滑數﹐腫未全消。

蘇葉﹝三錢﹐連梗﹞葶藶﹝三錢﹐炒﹞杏仁﹝六錢﹞茯苓皮﹝三錢﹞生石膏﹝四兩﹞半夏﹝五錢﹞飛滑石﹝六錢﹞海金砂﹝五錢﹞

福二十四歲初因愛飲冰凍黃酒﹐與冰糖冰果﹐內濕不行﹐又受外風﹐從頭面腫起﹐不能臥﹐晝夜坐被上﹐頭大如斗﹐六脈洪大﹐先以越婢湯發汗。腫漸消﹐繼以調理脾胃藥﹐服至一百四十三帖而愈﹐囑戒豬肉﹑黃酒﹑水果。伊芳𨿽不飲﹐而冰凍水果不能戒也﹐一年後糞後便血如注﹐與金匱黃土湯﹐每劑黃土用一斤﹐附子用八錢﹐服至三十餘劑而血始止。後與溫補脾陽至九十帖而始壯。

範十八歲風水腫脹。

麻黃﹝六錢﹐去節﹞生石膏﹝四兩﹞杏仁﹝五錢﹞桂枝﹝三錢﹞生薑﹝三錢﹞大棗﹝二枚﹐去核﹞炙甘艸﹝三錢﹞

一帖而汗解﹐頭面腫消﹐次日與宣脾利水﹐五日全愈﹐戒其避風不聽﹐後八日復腫如故﹐仍與前法而愈﹐後受規戒﹐方不再發。

周十八歲腫從頭面起。

麻黃﹝六錢﹐去節﹞杏仁﹝五錢﹞炙甘艸﹝三錢﹞生石膏﹝一兩﹞桂枝﹝三錢﹞蒼術﹝三錢﹞

服一帖分三次﹐汗出不至足﹐次日又服半劑﹐腫全消﹐後以理脾全愈。

卷四

寒濕

郭三十二歲六月初二日太陰中濕﹐病勢沈悶﹐最難速功﹐非極剛以變脾胃兩傷不可。

生茅術﹝四錢﹞半夏﹝六錢﹞川朴﹝四錢﹞生艸果﹝三錢﹞椒目﹝三錢﹞桂枝﹝五錢﹞

小枳實﹝三錢﹞生苡仁﹝五錢﹞廣皮﹝三錢﹞茯苓皮﹝五錢﹞生薑﹝一兩﹞

煮三碗﹐分三次服。

十七帖。

二十九日寒濕爲病﹐誤用硝黃﹐致濁陰蟠踞﹐堅凝如石﹐苟非重剛﹐何以直透重圍。

安邊桂﹝二錢﹞熟附子﹝五錢﹞生艸果﹝二錢﹞川朴﹝四錢﹞黑川椒﹝四錢﹐炒﹞茯苓皮﹝五錢﹞豬苓﹝三錢﹞澤瀉﹝三錢﹞通艸﹝二錢﹞生苡仁﹝五錢﹞廣皮﹝三錢﹞漧薑﹝四錢﹞

小茴香﹝三錢﹞

煮四碗﹐四次服。共服十三帖而後脈轉。

卷四

痺

昆氏二十六歲風濕相搏﹐一身盡痛﹐旣以誤汗傷表﹐又以誤下傷裏﹐渴思涼飲﹐面赤舌絳﹐得飲反停﹐脇脹胸痛﹐皆不知病因而妄治之累瘁也。議木防己湯﹐兩開表裏之痺。

桂枝﹝六錢﹞防己﹝四錢﹞生石膏﹝一兩﹞炙甘艸﹝三錢﹞杏仁﹝四錢﹞蒼術﹝五錢﹞

生香附﹝三錢﹞

四次服。

十二日脇脹止而胸痛未愈﹐於前方加薤白廣皮﹐以通補胸上之淸陽。

薤白﹝三錢﹞廣皮﹝三錢﹞

十四日痺癥愈後﹐胃不和﹐土惡濕也。

半夏﹝一兩﹞茯苓﹝五錢﹞廣皮﹝三錢﹞秫米﹝二合﹞生薑﹝三錢﹞

水五碗﹐煮兩碗﹐渣再煮一碗﹐三次服。

十六日痺後淸陽不伸﹐右脇瘕痛。

半夏﹝六錢﹞廣皮﹝二錢﹞靑皮﹝錢半﹞烏藥﹝二錢﹞薤白﹝三錢﹞桂枝﹝二錢﹞吳萸﹝一錢﹞郁金﹝二錢﹞

煮兩杯﹐渣再煮一杯﹐三次服。

吳十一歲行痺。

防己﹝二錢﹞桂枝﹝三錢﹞炙甘艸﹝一錢﹞杏泥﹝三錢﹞茯苓皮﹝二錢﹞生石膏﹝五錢﹞

片姜黃﹝錢半﹞海桐皮﹝錢半﹞牛膝﹝錢半﹞生苡仁﹝三錢﹞

張二十五歲十一月十五日風濕。

羌活﹝三錢﹞桂枝﹝二錢﹞杏仁﹝三錢﹞炙甘艸﹝一錢﹞苦桔梗﹝三錢﹞生薑﹝三片﹞

陳皮﹝二錢﹞半夏﹝二錢﹞蘇葉﹝三錢﹞

十六日風濕相搏﹐一身盡痛﹐汗之不解﹐用麻黃加術法。

麻黃﹝去節﹞杏仁﹝五錢﹞蒼術﹝五錢﹞桂枝﹝三錢﹞羌活﹝錢半﹞炙甘艸﹝三錢﹞生薑﹝三片﹞

又於前方內加﹕熟附子﹝三錢﹞

半帖而愈。

胡十八歲四月十九日跗腫﹐右脈洪數﹐痰多咳嗽﹐口渴﹐莖中痛﹐與涼利小便法。

生石膏﹝八錢﹞甘艸梢﹝錢半﹞半夏﹝三錢﹞滑石﹝六錢﹞生仁﹝五錢﹞云苓皮﹝五錢﹞

海金沙﹝五錢﹞

四帖。

五月初六日脈之洪數者減﹐去石膏二錢﹐加﹕廣皮﹝三錢﹞杏仁﹝三錢﹞

十一日濕熱傷气﹐气傷則小便短﹐汗多必渴﹐濕聚則跗踵。與豬苓湯去阿膠﹐加銀花以化濕熱﹐濕熱化則諸證皆愈。

豬苓﹝四錢﹞云苓皮﹝五錢﹞銀花﹝三錢﹞澤瀉﹝三錢﹞滑石﹝六錢﹞

二十日濕熱不攘﹐下注腿腫﹐小便不利﹐莖中痛。

萆﹝五錢﹞豬苓﹝三錢﹞甘艸梢﹝錢半﹞云苓皮﹝五錢﹞澤瀉﹝三錢﹞飛滑石﹝六錢﹞

苡仁﹝三錢﹞木通﹝二錢﹞晚蠶砂﹝三錢﹞

服至小便暢爲度。

二十四日脈洪數﹐小便反黃﹐加黃柏﹑滑石﹐莖痛止﹐去甘艸。

七月初四日小便已長﹐腫未全消﹐脈弦滑﹐咳嗽多痰。

半夏﹝六錢﹞生苡仁﹝五錢﹞廣皮﹝四錢﹞云苓皮﹝五錢﹞豬苓﹝三錢﹞萆﹝五錢﹞

澤瀉﹝三錢﹞

張二十歲七月十九日身熱頭痛﹐腰痛﹐肢痛﹐無汗﹐六脈弦細﹐兩目不明﹐食少﹐寒濕痺也。

熟附子﹝三錢﹞川烏頭﹝二錢﹞羌活﹝二錢﹞桂枝﹝五錢﹞澤瀉﹝三錢﹞苡仁﹝五錢﹞

廣皮﹝三錢﹞防己﹝三錢﹞云苓皮﹝五錢﹞杏仁﹝五錢﹞

二帖。

五月初三日服前方二帖﹐頭痛止。旋卽誤服他人補陰之品﹐便溏腹脹。今日復診﹐因頭痛愈﹐用原方去羌活﹐治藥逆﹐加﹕濃朴﹝三錢﹞

已服三帖。

初八日痺癥已愈﹐頗能健步﹐便溏泄瀉皆止﹐目已復明﹐胃口較前加餐。因服一帖﹐脈稍數﹐寒濕有化熱之象﹐當與平藥﹐逐其化熱之餘邪而已。

云苓皮﹝五錢﹞防己﹝二錢﹞滑石﹝六錢﹞桑枝﹝五錢﹞澤瀉﹝三錢﹞晚蠶砂﹝三錢﹞

苡仁﹝五錢﹞杏仁﹝二錢﹞

六月十八日又感受暑濕﹐泄瀉﹐脈弦﹐腹脹﹐與五苓法。

桂枝﹝五錢﹞澤瀉﹝三錢﹞云苓皮﹝五錢﹞蒼術﹝三錢炒﹞大腹皮﹝三錢﹞廣木香﹝二錢﹞豬苓﹝四錢﹞廣皮﹝三錢﹞苡仁﹝五錢﹞

煮三杯﹐三次服。

趙氏四十七歲六月二十日太陽寒痺﹐脈弦﹐背心板著而痛。

桂枝﹝五錢﹞云苓皮﹝五錢﹞防己﹝三錢﹞川椒炭﹝三錢﹞川烏頭﹝三錢﹞白通艸﹝一錢﹞生苡仁﹝五錢﹞

二十五日服前藥已效﹐而背痛難除﹐加﹕附子﹝二錢﹞

七月初二日脈已回陽﹐痛未止﹐每日服半帖﹐六日三帖。加﹕木通﹝三錢﹞晚蠶砂﹝四錢﹞

初九日脈仍小﹐陽未回﹐背仍痛﹐再服三帖﹐分六帖。

趙三十六歲五月初六日痺癥夾伏濕脹痛﹐且有肥气﹐濕已化熱﹐故六脈洪滑﹐本寒標熱﹐先治其標﹐本當緩治。

生石膏﹝四兩﹞防己﹝四錢﹞半夏﹝五錢﹞杏仁﹝六錢﹞桂枝﹝六錢﹞川朴﹝五錢﹞廣皮﹝四錢﹞

初十日尺脈洪數更甚﹐加﹕黃柏﹝三錢﹞木通﹝三錢﹞云苓皮﹝六錢﹞

十二日尺脈仍洪﹐腹痛欲便﹐便後肛門熱痛﹐原方再服二帖。

十六日水停心下﹐漉漉有聲﹐暫與逐水﹐無暇治痺。

廣皮﹝五錢﹞半夏﹝六錢﹞枳實﹝六錢﹞生薑﹝五錢﹞

甘瀾水八茶杯﹐煮成三水杯﹐三次服。

十九日水響退﹐腹脹甚﹐仍服前方去黃柏﹐加大腹皮。

二十三日痺少減﹐胃不開﹐其人本有肥气﹐肥气成於肝郁﹐暫與兩和肝胃。

半夏﹝六錢﹞降香末﹝三錢﹞廣皮﹝三錢﹞益智仁﹝二錢﹞靑皮﹝二錢﹞川朴﹝三錢﹞

香附﹝三錢﹞云苓塊﹝五錢﹞

六月初三日右脈大而數﹐加黃芩二錢﹐去川朴。

初五日諸癥向安﹐脈亦調適﹐胃口亦開﹐以調理脾胃立法。

云苓塊﹝五錢﹞白蔻仁﹝錢半﹞苡仁﹝五錢﹞黃芩炭﹝二錢﹞廣皮﹝二錢﹞半夏﹝五錢﹞

二十日誤服西瓜寒冷﹐未有不發停飲者。

公丁香﹝八分﹞半夏﹝五錢﹞益智仁﹝錢半﹞漧薑﹝三錢﹞白蔻仁﹝一錢﹞廣皮﹝三錢﹞

云苓﹝五錢﹞小枳實﹝三錢﹞

錢三十四歲五月二十九日寒痺﹐脈弦短澀而緊﹐由腿上連少腹﹐痛不可忍﹐甚至欲厥﹐兼有痰飲胃痛。

桂枝﹝六錢﹞廣皮﹝三錢﹞防己﹝四錢﹞川烏頭﹝三錢﹞川椒炭﹝三錢﹞小茴香﹝三錢﹐炒﹞云苓皮﹝五錢﹞片姜黃﹝三錢﹞生苡仁﹝五錢﹞海桐皮﹝三錢﹞

六月初一日左脈稍長﹐仍然緊甚﹐再服二帖。

丸方寒濕爲病。

萆﹝四兩﹞小茴香﹝四兩﹐炒﹞川椒炭﹝三兩﹞苡仁﹝八兩﹞蒼術﹝六兩﹐炒﹞云苓皮﹝八兩﹞川楝子﹝三兩﹞熟附子﹝二兩﹞木通﹝四兩﹞

共爲細末﹐神曲糊丸﹐小梧子大﹐每服三錢﹐姜湯下。

楊氏二十六歲乙酉正月初七日前曾崩帶後得痿痺﹐病者自疑虛損。詢病情寒時輕熱時重﹐正所謂經熱則痺﹐絡熱則痰者也。再行經有紫有黑﹐經來時不惟腰腿大痛﹐少腹亦痛﹐經亦不調﹐或多或寡﹐日數亦然。此不但濕熱﹐且有瘀血。治濕熱用湯藥﹐治瘀血用丸藥﹐﹝左脈浮取弦﹐沈取寬泛。右脈浮取弦﹐沈取洪。﹞湯藥用諸痺湯取太陰法﹐丸藥用化回生丹。

生石膏﹝二兩﹞桂枝﹝四錢﹞通艸﹝一錢﹞杏泥﹝五錢﹞云苓皮﹝五錢﹞片姜黃﹝三錢﹞

防己﹝四錢﹞晚蠶砂﹝三錢﹞海桐皮﹝三錢﹞苡仁﹝五錢﹞

煮三杯﹐三次服。

嶽四十六歲暑濕痺癥﹐誤以熟地等柔藥滑脾﹐致令泄瀉﹐臥牀不起﹐兩足蜷曲不伸﹐飲食少進﹐兼之疝痛。先以五苓散﹐加川椒﹑廣皮﹑木香止其泄﹔繼以半夏﹑廣皮﹑良姜﹑益智﹑白蔻開其胃﹔復以丁香﹑川椒﹑吳萸﹑云苓﹑苡仁﹑姜黃平其疝﹔又以防己﹑杏仁﹑桂枝﹑烏頭﹑苓皮﹑川椒等伸其痺末。惟引痛風在筋也﹐重用地龍﹑桂枝﹐引痛亦止﹐後補脾胃而愈。

王四十六歲寒濕爲痺﹐背痛不能轉側﹐晝夜不寐﹐二十餘日。兩腿拘攣﹐手不能握﹐口眼歪斜﹐煩躁不寧﹐畏風自汗﹐脈弦﹐舌苔白滑﹐面色昏暗且黃﹐睛黃﹐大便閉。先以桂枝﹑杏仁﹑苡仁﹑羌活﹑廣皮﹑半夏﹑茯苓﹑防己﹑川椒﹑滑石令得寐﹔繼以前方去川椒﹑羌活﹐加白通艸﹑蠶砂﹑萆﹐得大便。一連七八日均如黑蛋子﹐服至二十餘劑﹐身半以上稍輕﹐背足痛甚﹐於前方去半夏﹐加附子﹑片姜黃﹑地龍﹑海桐皮。又服十數帖﹐痛漸止﹔又去附子﹑地龍﹐又服十數帖﹐足漸伸。後用二妙丸﹐加云苓﹑苡仁﹑萆﹑白術等藥收功。

何二十六歲手足拘攣﹐誤服桂﹑附﹑人參﹑熟地等補陽﹐以致面赤﹐脈洪數﹐小便閉﹐身重不能轉側﹐手不能上至鬢﹐足蜷曲﹐絲毫不能移動。細詢病情﹐因大飲酒食肉而然。所謂濕熱不攘﹐大筋軟短﹐小筋弛長﹐軟短爲拘﹐弛長爲痿者也。與極苦通小腸﹐淡滲利膀胱法。

龍膽艸﹝四錢﹞蘆薈﹝三錢﹞胡黃連﹝三錢﹞生石膏﹝八兩﹞地龍﹝三錢﹞白通艸﹝二錢﹞

茯苓皮﹝六錢﹞飛滑石﹝一兩﹞穿山甲﹝三錢﹞桑枝﹝五錢﹞杏仁﹝三錢﹞晚蠶砂﹝四錢﹞

防己﹝五錢﹞

前方服至七日後﹐小便紅黑而濁﹐臭不可當。半月後手漸動﹑足漸伸﹐一月後下牀扶桌椅能行﹐四十日後走至檐前﹐不能下階﹐又半月始下階﹐三月後能行四十里。後因痰飲﹐用理脾收功。此癥始於三月二十三日﹐至八月二十二日停藥。

周四十二歲兩腿紫絳而腫﹐上起細瘡如痱﹐已三年矣。兩腿足酸痛不能立﹐六脈弦細而緊﹐竇氏《扁鵲新書》﹐謂之蘇木腿﹐蓋寒濕著痺也。

附子﹝八錢﹞烏頭﹝六錢﹞苡仁﹝一兩﹞桂枝﹝一兩﹞云苓皮﹝一兩﹞

煮四杯﹐分四次服﹐服三十餘帖則始策杖能行﹐後去烏附﹐用通經活絡滲濕而愈。

成五十四歲腰間酸軟﹐兩腿無力﹐不能跪拜﹐間有腰痛﹐六脈洪大而滑。前醫無非補陰﹐故日重一日。此濕熱痿也﹐與諸痿獨取陽明法。

生石膏﹝四錢﹞海桐皮﹝二錢﹞晚蠶砂﹝三錢﹞白通艸﹝二錢﹞生苡仁﹝八錢﹞云苓皮﹝五錢﹞防己﹝四錢﹞杏仁﹝四錢﹞桑枝﹝五錢﹞萆﹝五錢﹞飛滑石﹝一兩﹞

前後共服九十餘帖。病重時自加石膏一倍﹐後用二妙丸收功。

趙四十五歲乙酉正月十五日肝郁挾痰飲﹐腎水上淩心﹐心悸短气﹐腹脹胸痺﹐六脈反沈洪﹐水極而似火也﹐與蠲痰飲伐邪﹐兼降肝逆法。

姜夏﹝八錢﹞降香末﹝三錢﹞小枳實﹝五錢﹞桂枝﹝五錢﹞茯苓塊﹝一兩﹞蘇子霜﹝三錢﹞廣皮﹝四錢﹞川椒炭﹝三錢﹞生薑汁﹝每杯三匙﹞旋復花﹝三錢﹞

甘瀾水煮四杯﹐分早中晚夜四次服﹐戒生冷豬肉咸菜。

四帖。

二十日痰飲夾痺﹐腎水上淩﹐心驚悸短气﹐腰脊痺痛﹐皆太陽所過之地﹐小便短而腹脹﹐肚臍突出﹐是內而臟腑﹐外而經絡﹐無不痺者。且開太陽之痺﹐脈洪大﹐與大靑龍合木防己湯法。

桂枝﹝五錢﹞半夏﹝五錢﹞云苓皮﹝六錢﹞生石膏﹝四兩﹞苡仁﹝五錢﹞川朴﹝三錢﹞

防己﹝四錢﹞廣皮﹝三錢﹞枳實﹝五錢﹞杏仁﹝四錢﹞滑石﹝六錢﹞白通艸﹝錢半﹞

煮四杯﹐三次服。

二十一日於前方內加﹕晚蠶砂﹝三錢﹞飛滑石﹝四錢﹞

二十三日外而經絡之痺﹐內而臟腑之痺﹐行痰開痺﹐俱不甚應﹐現下脈洪數﹐少腹脹﹐小便短濁而臭。先與開支河﹐使濕熱有出路﹐再商後法。

川萆﹝三錢﹞飛滑石﹝錢半﹞海金砂﹝五錢﹞云苓皮﹝五錢﹞豬苓﹝四錢﹞小茴香﹝三錢﹞白通艸﹝錢半﹞澤瀉﹝三錢﹞

二帖。

二十五日加去陳法。

兩頭尖﹝三錢﹞半夏﹝五錢﹞

二帖。

二十九日痺癥夾痰飲﹐六脈洪大﹐濕已化熱﹐屢利小便不應﹐非重用石膏宣肺熱不可。諸痺獨取太陰也。

生石膏﹝四兩﹞云苓皮﹝五錢﹞白通艸﹝一錢﹞杏仁﹝五錢﹞桂枝﹝五錢﹞滑石﹝二兩﹞

羌活﹝一錢﹞黃柏﹝四錢﹞防己﹝五錢﹞苡仁﹝五錢﹞晚蠶砂﹝三錢﹞

四帖。

二月初四日痺癥十年﹐誤補三年﹐以致層層固結﹐開之非易﹐石膏用至二斤有餘﹐脈象方小其半﹐現下少腹脹甚﹐而小便不暢﹐腰痛胸痛﹐邪無出路﹐必得小便暢行﹐方有轉機。

老川朴﹝五錢﹞木通﹝六錢﹞防己﹝五錢﹞杏仁﹝六錢﹞枳實﹝五錢﹞生石膏﹝四兩﹞

桂枝﹝六錢﹞云苓皮﹝一兩﹞滑石﹝四錢﹞小茴香﹝三錢﹞

以後脈大而小便不利﹐用此小便利﹐去滑石。

初五日大用石膏﹐六脈已小﹐經謂脈小則病退。蓋脈爲病之帥﹐脈退不患病不退﹐經又謂脈病患不病者死。人病脈不病者生﹐現下病歸下焦血分﹐其人本有肝郁﹐暫退下焦血分。

桂枝﹝六錢﹞云苓皮﹝一兩﹞黃柏﹝三錢﹐炒﹞防己﹝六錢﹞木通﹝四錢﹞廣皮﹝三錢﹞

全歸﹝三錢﹞小茴香﹝六錢﹞小枳實﹝五錢﹞海桐皮﹝三錢﹞川椒炭﹝三錢﹞

初六日脈復洪大﹐加﹕石膏﹝三兩﹞滑石﹝一兩﹞

初七日加﹕濃朴﹝三錢﹞姜夏﹝五錢﹞

丸方﹕痺癥夾痰飲疝瘕﹐六脈洪大﹐用諸痺獨取太陰法﹐脈洪大者小﹐《難經》所謂人病脈不病者生。但脈𨿽平而瘕脹痺痛未除﹐議以烏藥散退瘕痺之所難退者﹐以久病在絡故也。再以丸藥緩通脈絡法﹐脈若復大﹐仍服前方數帖﹐見小卽止。

蜣螂虫﹝一兩﹞歸須﹝四兩﹞兩頭尖﹝二兩﹞穿山甲﹝三兩﹞降香末﹝三錢﹞小茴香﹝三兩﹐炒﹞海桐皮﹝三兩﹞乳香﹝一兩﹞片姜黃﹝三兩﹞麝香﹝三錢﹞地龍﹝一兩﹐去泥﹞川楝子﹝三兩﹐炒﹞

共細末﹐酒水各半爲丸﹐每服二錢﹐日二三次﹐從此服蜣螂丸起兩月而止。

三月二十四日痺癥夾痰飲﹐脈本洪數﹐前用辛涼脈減﹐兼用通絡散﹑瘕丸散亦效﹐現在六脈中部仍洪﹐但不數耳。議暫用辛涼宣肺。

生石膏﹝四兩﹞小枳實﹝四錢﹞桂枝﹝八錢﹞杏仁﹝八錢﹞防己﹝六錢﹞廣皮﹝二錢﹞

云苓塊﹝一兩﹞全歸﹝三錢﹞半夏﹝八錢﹞飛滑石﹝二兩﹞海桐皮﹝三錢﹞

二十六日診右脈更大﹐小便反短﹐用苦辛淡法﹐於前方內加﹕炒黃柏﹝三錢﹞

四月十六日痺痛夾痰飲。

生石膏﹝八錢﹞苡仁﹝五錢﹞防己﹝四錢﹞云苓皮﹝五錢﹞杏仁﹝五錢﹞蠶砂﹝三錢﹞

桂枝﹝五錢﹞白通艸﹝錢半﹞半夏﹝五錢﹞廣皮﹝三錢﹞

煮三杯﹐三次服。

十七日內而脇痛﹐外而腰痺痛﹐是气血兼痺也。

桂枝尖﹝五錢﹞歸須﹝二錢﹞白蔻仁﹝錢半﹞杏仁﹝五錢﹞云苓皮﹝三錢﹞片姜黃﹝二錢﹞

旋復花﹝三錢﹐包﹞防己﹝三錢﹞生苡仁﹝三錢﹞小枳實﹝四錢﹞半夏﹝四錢﹞郁金﹝二錢﹞

廣皮﹝三錢﹞

二十五日痰飲踞於中焦﹐痺痛結於太陽﹐气上衝胸﹐二便不利。

桂枝﹝八錢﹞姜半夏﹝五錢﹞通艸﹝錢半﹞云苓皮﹝二兩二錢﹞防己﹝六錢﹞杏仁﹝八錢﹞枳實﹝六錢﹞廣皮﹝三錢﹞滑石﹝六錢﹞

煮四杯﹐四次服。

五月初三日大凡腹脹之疾﹐不責之太陰﹐卽責之厥陰。此癥自正月以來﹐開太陽之藥﹐未有不泄太陰者﹐他癥𨿽減其半﹐則尙未除。其故有三﹕一者病起肝郁﹔二者肝主疏泄﹐誤補致壅﹔三者自正月以來﹐以右脈洪大之故﹐痺癥甚重。治在肺經﹐經有諸痺獨取太陰之明訓。玆右脈平而左脈大﹐不得著於前議﹐暫與泄厥陰之絡﹐久病在絡故也。

旋復花﹝五錢﹐包﹞黃芩﹝三錢﹞歸須﹝三錢﹞老川朴﹝五錢﹞杉皮﹝三錢﹞半夏﹝五錢﹞

小枳實﹝五錢﹞晚蠶砂﹝三錢﹞廣皮﹝三錢﹞郁金﹝三錢﹞蘇子霜﹝三錢﹞降香末﹝三錢﹞

煮三杯。三次服。

二十三日左脇痛脹﹐臥不著席胸亦悶脹﹐气短﹐肝脈絡胸之故。

新絳紗﹝三錢﹞香附﹝四錢﹞半夏﹝五錢﹞旋復花﹝三錢﹐包﹞歸須﹝三錢﹞小枳實﹝四錢﹞

蘇子霜﹝三錢﹞降香末﹝三錢﹞郁金﹝三錢﹞廣皮﹝三錢﹞川椒炭﹝四錢﹞靑皮﹝三錢﹞

煮三大杯﹐三次服。七帖。

六月初一日痰飲肝郁﹐脈弦細﹐气上衝胸。

旋復花﹝四錢﹞枳實﹝三錢﹞公丁香﹝二錢﹞蘇子霜﹝三錢﹞半夏﹝六錢﹞片姜黃﹝三錢﹞降香末﹝三錢﹞郁金﹝三錢﹞靑皮﹝三錢﹞廣皮﹝五錢﹞桂枝尖﹝三錢﹞

煮三杯﹐分三次服。

初三日痰飲上泛﹐咳嗽稀痰﹐兼發痺癥。

桂枝﹝六錢﹞防己﹝六錢﹞杏仁﹝五錢﹞川烏頭﹝三錢﹞云苓皮﹝五錢﹞枳實﹝四錢﹞

廣皮﹝五錢﹞桂心﹝二錢﹞苡仁﹝三錢﹞白通艸﹝二錢﹞滑石﹝四錢﹞炒黃柏﹝三錢炒﹞

煮三杯﹐分三次服。

初六日小便不暢﹐下焦濕聚﹐於原方加滋腎丸法。

十一日痺癥未盡除﹐痰飲未全消﹐當盛暑流行之際﹐逐飲開痺﹐卽所以防暑。

云苓塊﹝六錢﹞小枳實﹝二錢﹞半夏﹝六錢﹞防己﹝三錢﹞生苡仁﹝六錢﹞杏仁﹝三錢﹞

廣皮﹝二錢﹞桂枝﹝三錢﹞

煮三杯﹐三次服。

十三日暑泄﹐腹脹﹐舌黃﹐其人本有痰飲痺癥﹐議五苓加減。

桂枝﹝三錢﹞豬苓﹝四錢﹞澤瀉﹝四錢﹞云苓皮﹝五錢﹞滑石﹝六錢﹞川朴﹝三錢﹞杉皮﹝三錢﹞木香﹝錢半﹞半夏﹝三錢﹞藿梗﹝三錢﹞白蔻仁﹝三錢﹞川椒炭﹝二錢﹞眞山連﹝一錢﹞

十五日脈緩﹐服前方。

十六日脈緩甚﹐服前方。

二十一日久病在絡﹐其本病統俟丸藥立方﹐但逐痰飲﹐宣气化濕﹐捍時令之暑濕而已。

半夏﹝六錢﹞云苓塊﹝五錢﹞生香附﹝三錢﹞川朴﹝二錢﹞廣皮﹝三錢﹞杉皮﹝三錢﹞

大腹皮﹝三錢﹞小枳實﹝三錢﹞

煮三杯﹐三次服。

六月二十六日服化回生丹起﹐每日一丸。

二十七日脈浮﹐筋骨酸痛﹐气短﹐五心煩熱﹐新感暑濕之气﹐加以辛涼﹐與三焦。

連翹﹝三錢﹞苡仁﹝五錢﹞銀花﹝三錢﹞白蔻仁﹝二錢﹞藿香葉﹝三錢﹞杏仁﹝三錢﹞

廣皮﹝三錢﹞小枳實﹝三錢﹞

煮三杯﹐三次服。

七月初二日背痛甚﹐先與通太陽之痺。

桂枝﹝六錢﹞枳實﹝五錢﹐打﹞防己﹝五錢﹞云苓皮﹝八錢﹞半夏﹝五錢﹞杏仁﹝三錢﹞

川椒炭﹝二錢﹞

煮三杯﹐三次服﹐亥初令完。

初九日近日陰雨連綿﹐背痛腹脹不減﹐二便不爽﹐非噯則噦﹐脈小於前﹐與宣痺開郁﹐兼去陳。

桂枝﹝八錢﹞茯苓﹝八錢﹐帶皮﹞白通艸﹝錢半﹞川朴﹝五錢﹞公丁香﹝三錢﹞防己﹝六錢﹞杏仁﹝六錢﹞晚蠶砂﹝三錢﹞小茴香﹝三錢﹞枳實﹝五錢﹞白蔻仁﹝三錢﹞

煮四杯﹐四次服。

二十一日寒濕髮痺﹐脈緩甚﹐中有痰飲。

桂枝﹝六錢﹞茯苓﹝六錢﹞白通艸﹝錢半﹞防己﹝五錢﹞苡仁﹝四錢﹞薤白﹝三錢﹞枳實﹝三錢﹞杏仁﹝四錢﹞熟附子﹝二錢﹞川烏頭﹝二錢﹞廣皮﹝五錢﹞萆﹝五錢﹞片姜黃﹝三錢﹞

煮三杯﹐三次服﹐已服五帖。

二十八日脈弦緊﹐痰飲痺癥瘕﹐因燥气而發﹐臟腑經絡俱痺﹐故肢冷而畏寒也﹐峻與通陽。

桂枝﹝一兩﹞廣皮﹝六錢﹞歸須﹝二錢﹞防己﹝五錢﹞小枳實﹝四錢﹞杏仁﹝五錢﹞半夏﹝三錢﹞穿山甲﹝一錢﹞澤瀉﹝三錢﹞公丁香﹝三錢﹞川椒炭﹝五錢﹐炒﹞片姜黃﹝三錢﹞

煮四杯﹐四次服。

自六月二十六日起﹐每日空心服化回生丹一丸﹐七月二十九以後﹐每日服天臺烏藥散三分五分一錢二錢不等。至十月十二日﹐每兩烏藥散中﹐加巴霜一分﹐每晚服三分五分不等﹐間有服至一錢者﹐十一月初一日以後﹐每晚間服奇經丸。

十二月初十日痺痛﹐飲咳﹐脈弦細。

桂枝﹝八錢﹞苡仁﹝五錢﹞滑石﹝四錢﹞川烏頭﹝三錢﹞云苓皮﹝六錢﹞枳實﹝三錢﹞

川萆﹝五錢﹞杏仁﹝四錢﹞防己﹝五錢﹞川椒炭﹝三錢﹞

十二日沖气上動畏寒﹐脈沈細﹐與桂枝加桂湯法﹐直伐沖气。

桂枝尖﹝一兩二錢﹞紫石英﹝六錢﹐研﹞云苓塊﹝三兩﹞桂心﹝八錢﹞小茴香﹝五錢﹞

煮四杯﹐分四次服。

十三日大寒節沖气未止﹐脈反弦緊。於原方內加﹕當歸﹝五錢﹞川芎﹝三錢﹞

服二帖﹐脈中陽气生動﹐沖气平﹐畏寒止﹐仍然早服化回生丹一丸﹐晚服奇經丸三錢。

卷四

風淫

陶三十歲乙酉六月初二日風淫末疾﹐兩手發軟﹐不能持物﹐腳亦有時而軟﹐脈弦數﹐治以辛涼。

薄荷﹝錢半﹞桑葉﹝三錢﹞全歸﹝錢半﹞連翹﹝三錢﹞麥冬﹝三錢﹐連心﹞丹皮﹝三錢﹞

銀花﹝三錢﹞菊花﹝三錢﹞細生地﹝四錢﹞

服八帖。

卷四

痰飲

周四十歲壬戌八月二十五日內而暑濕﹐外而新涼﹐內外相搏﹐痰飲斯發。

杏仁粉﹝三錢﹞白通艸﹝三錢﹞廣皮﹝二錢﹞生苡仁﹝五錢﹞飛滑石﹝三錢﹞小枳實﹝二錢﹞半夏﹝五錢﹞川朴﹝三錢﹞生薑﹝三片﹞桂枝木﹝三錢﹞茯苓皮﹝三錢﹞

二十八日支飲射肺﹐眩冒﹐小靑龍去麻辛。

桂枝﹝四錢﹞白芍﹝三錢﹐炒﹞焦於術﹝三錢﹞漧薑﹝二錢﹞制五味﹝一錢﹞生薑﹝三片﹞半夏﹝六錢﹞杏仁粉﹝五錢﹞小枳實﹝二錢﹞生苡仁﹝五錢﹞炙甘艸﹝二錢﹞

初一日渴爲痰飲欲去﹐不寐爲胃仍未和﹐故以枳實橘皮湯逐不盡之痰飲﹐以半夏湯和胃令得寐。

半夏﹝一兩﹞杏仁粉﹝三錢﹞廣皮﹝三錢﹞桂枝﹝三錢﹞生薑﹝三片﹞生苡仁﹝五錢﹞

枳實﹝二錢﹞秫米﹝一合﹞

得寐再診。

初六日服半夏湯﹐旣得寐矣﹐而反咳痰多﹐議桂枝榦姜五味茯苓湯﹐合葶藶大棗泄肺湯逐飲。

桂枝﹝五錢﹞茯苓塊﹝六錢﹞苦葶藶﹝三錢﹞半夏﹝二錢﹞肥大棗﹝四錢﹐去核﹞漧薑﹝五錢﹞五味子﹝三錢﹞

甘瀾水五碗﹐煮取二碗﹐分二次服。再煮一碗服。

初八日先以葶藶大棗泄肺湯﹐行業已攻動之飲﹐令其速去。

苦葶藶﹝四錢﹞肥大棗﹝五枚﹞

服葶藶湯後﹐卽以半夏湯和胃。

半夏﹝一兩﹞生薑﹝五大片﹞小枳實﹝四錢﹞洋參﹝二錢﹐生薑塊同搗炒老黃﹞

水八杯﹐煮取三杯﹐三次服。

九月初十日逐去水後﹐用《外臺》茯苓飲﹐消痰气﹐令能食。

茯苓塊﹝六錢﹞半夏﹝三錢﹞小枳實﹝四錢﹞洋參﹝二錢﹐薑汁制黃色﹞生薑﹝八錢﹞

廣皮﹝三錢﹞於術﹝六錢﹐炒﹞

十五日飲居脇下則肝病﹐肝病則肝气愈衰﹐故得後與气則愈。先與行脇下之飲﹐泄肝卽所以舒脾﹐俟脇痛止﹐再議補脾。

生香附﹝三錢﹞廣皮﹝二錢﹞旋復花﹝三錢﹐包﹞靑皮﹝錢半﹞蘇子霜﹝三錢﹞降香末﹝三錢﹞半夏﹝四錢﹞枳實﹝錢半﹞

二十日行脇絡之飲﹐業已見效﹐尙有不盡﹐仍用前法。

生香附﹝三錢﹞歸須﹝一錢﹞半夏﹝三錢﹞廣皮﹝一錢﹞蘇子霜﹝錢半﹞降香末﹝錢半﹞

郁金﹝二錢﹞小枳實﹝一錢﹞旋復花﹝三錢﹐包﹞

二帖。

二十二日通補中陽﹐兼行脇下不盡之飲。

代赭石﹝五錢﹞焦術﹝三錢﹞旋復花﹝三錢﹐包﹞桂枝﹝三錢﹞炙甘艸﹝三錢﹞茯苓﹝五錢﹞生薑﹝三片﹞半夏﹝五錢﹞

四帖。

十月初二日通降脇下之痰飲﹐兼與兩和肝胃。

旋復花﹝三錢﹞小枳實﹝二錢﹐杵﹞漧薑﹝錢半﹞蘇子霜﹝三錢﹞桂枝尖﹝二錢﹞廣皮﹝二錢﹞生薑﹝三片﹞半夏﹝六錢﹞

金氏二十六歲癸亥二月初十日風寒挾痰飲爲病﹐自汗惡寒﹐喘滿短气﹐渴不多飲﹐飲則嘔﹐夜咳甚﹐倚息不得臥﹐小靑龍去麻﹑杏﹐加枳實﹑廣皮﹐行飲而降逆气。

桂枝﹝六錢﹞制五味﹝錢半﹞炙甘艸﹝三錢﹞漧薑﹝三錢﹞白術﹝四錢﹐炒﹞半夏﹝六錢﹞小枳實﹝二錢﹞廣皮﹝二錢﹞生薑﹝三片﹞茯苓﹝六錢﹞

甘瀾水八杯﹐煮成三杯﹐三次服。

十一日昨用小靑龍﹐咳𨿽稍減﹐仍不得臥﹐今用葶藶大棗合法。

桂枝﹝八錢﹞廣皮﹝三錢﹞漧薑﹝五錢﹞五味子﹝二錢﹞半夏﹝六錢﹞炙甘艸﹝三錢﹞

白芍﹝四錢﹐炒﹞小枳實﹝二錢﹞大棗﹝去核﹐五枚﹞苦葶藶﹝二錢﹐炒香研細﹞

水八杯﹐煮取三杯﹐三次服﹐渣再煮一杯服。

十二日用小靑龍逐飲﹐兼利小便﹐使水有出路。

桂枝﹝五錢﹞小枳實﹝二錢﹞漧薑﹝二錢﹞白通艸﹝錢半﹞杏泥﹝五錢﹞制五味﹝錢半﹞

炙甘艸﹝一錢﹞白芍﹝二錢﹐炒﹞生苡仁﹝五錢﹞半夏﹝五錢﹞生薑﹝三片﹞

煮成兩杯﹐分二次服﹐渣再煮一杯服。

十三日脈稍平﹐病起本渴﹐大服姜桂﹐渴反止者。飲居心下﹐格拒心火之渴也﹐仍以蠲飲爲主。微惡寒﹐兼和營衛。

桂枝﹝六錢﹞茯苓﹝三錢﹞杏泥﹝四錢﹞半夏﹝六錢﹞漧薑﹝三錢﹞白芍﹝三錢﹐炒﹞

炙甘艸﹝錢半﹞廣皮﹝一錢﹞生薑﹝三片﹞小枳實﹝錢半﹞制五味﹝錢半﹞大棗﹝二錢﹐去核﹞

煎法如前。

十四日咳則脇痛﹐不惟支飲射肺﹐且有懸飲內痛之虞﹐兼逐脇下懸飲。

桂枝﹝六錢﹞靑皮﹝二錢﹞漧薑﹝四錢﹞廣皮﹝二錢﹞杏仁泥﹝四錢﹞郁金﹝三錢﹞生香附﹝三錢﹞制五味﹝錢半﹞旋復花﹝三錢﹐包﹞小枳實﹝錢半﹞半夏﹝八錢﹞蘇子霜﹝二錢﹞

生薑﹝五錢﹞

三碗﹐三次服﹐渣再煎一碗服。

十五日咳止大半﹐惟脇痛攻胸﹐肝胃不和之故。切戒惱怒﹐用通肝絡法。

半夏蘇子﹝三錢﹐去油﹞漧薑﹝三錢﹞桂枝尖﹝三錢﹞降香末歸須﹝二錢﹞靑皮﹝二錢﹞旋復花﹝三錢﹞郁金生香附頭煎二杯﹐二煎一杯﹐分三次服。

謝氏二十五歲癸亥二月二十二日痰飲哮喘﹐咳嗽聲重﹐有汗﹐六脈弦細﹐有七月之孕﹐與小靑龍去麻辛主之。

桂枝﹝五錢﹞半夏﹝五錢﹞漧薑﹝三錢﹞白芍﹝三錢﹞小枳實﹝二錢﹞炙甘艸﹝一錢﹞

五味﹝一錢﹞廣皮﹝錢半﹞

甘瀾水五杯﹐煮成兩杯﹐二次服﹐渣再煮一杯服。

二十二日其人本渴﹐服桂姜熱藥當更渴﹐今渴反止者﹐飲也。惡寒未罷﹐仍用小靑龍法﹐胸痺痛加薤白。按﹕飲爲陰邪﹐以誤服苦寒堅陰﹐不能速愈。

桂枝﹝八錢﹞小枳實﹝二錢﹞薤白﹝三錢﹞漧薑﹝五錢﹞制五味﹝一錢﹞川朴﹝三錢﹞

半夏﹝六錢﹞焦白芍﹝四錢﹞廣皮﹝二錢﹞炙甘艸﹝二錢﹞

甘瀾水五杯﹐煮成兩杯﹐分二次服﹐渣再煮二杯服。

二十三日胃不和則臥不安﹐亥子屬水﹐故更重。脹也﹐痛也﹐皆陰病也﹐無非受苦寒藥之累。

桂枝﹝八錢﹞半夏﹝八錢﹞炙甘艸﹝一錢﹞白芍﹝三錢﹐炒﹞漧薑﹝五錢﹞薤白﹝三錢﹞

生苡仁﹝五錢﹞川朴﹝三錢﹞杏泥﹝三錢﹞苦桔梗﹝三錢﹞五味子﹝錢半﹞茯苓塊﹝五錢﹞

甘瀾水八杯﹐煮三杯﹐分三次服﹐渣再煮一杯服。

二十四日寒飲誤服苦寒堅陰﹐大用辛溫三帖﹐今日甫能轉熱﹐右脈始大﹐左脈仍弦細﹐咳嗽反重者﹐是溫藥啟其封固也。再用溫藥兼滑痰﹐痰出自然松快。

桂枝﹝五錢﹞生苡仁﹝五錢﹞薤白﹝三錢﹞杏泥﹝三錢﹞漧薑﹝三錢﹞茯苓﹝五錢﹞栝蔞﹝二錢﹞小枳實﹝二錢﹞半夏﹝八錢﹞白芍﹝三錢﹐炒﹞川朴﹝三錢﹞制五味﹝錢半﹞

甘瀾水八杯﹐煮取三杯﹐三次服﹐渣再煮一杯服。

二十五日右脈已退﹐病勢少減﹐但寒熱汗多胸痺﹐恐成漏汗﹐則陽愈虛﹐飲更難愈。

議桂枝加附子﹐去甘艸﹐以肋脹故也。合栝蔞薤白湯意﹐通中上之淸陽﹐護表陽爲急。

桂枝﹝六錢﹞大棗﹝二枚﹐去核﹞川朴﹝三錢﹞焦白芍﹝四錢﹞熟附子﹝二錢﹞小枳實﹝錢半﹞生薑﹝三片﹞薤白﹝三錢﹞

甘瀾水五杯﹐煮取兩杯﹐渣再煮一杯﹐三次服﹐其第一次卽啜稀熱粥半碗﹐令微汗佳﹐第二三次不必啜粥。

二十六日昨日用桂枝湯加附子﹐再加薤白法﹐漏汗已止﹐表之寒熱已和﹐但咳甚﹐議與逐飲。

桂枝﹝六錢﹞大棗﹝五枚﹐去核﹞半夏﹝五錢﹞茯苓塊﹝六錢﹞生苡仁﹝五錢﹞葶藶子﹝二錢﹐炒研細﹞

甘瀾水八杯﹐取三杯﹐分三次服。

僧四十二歲脈雙弦而緊﹐寒也﹔不欲飲水﹐寒飲也﹔喉中癢﹐病從外感來也﹔痰淸不粘﹐寒飲也﹔咳而嘔﹐胃陽衰而寒飲乘之﹐謂之胃咳也。背惡寒時欲濃衣向火﹐衛外之陽虛﹐而寒乘太陽經也。面色淡黃微靑﹐唇色淡白﹐亦寒也。法當溫中陽而護表陽﹐未便以吐血之後﹐而用柔潤寒涼﹐小靑龍去麻杏﹐加枳實﹑廣皮﹑杏仁﹑生薑湯主之。服此方十數帖而愈。

徐二十六歲二月初十日酒客脈弦細而沈﹐喘滿短气﹐脇連腰痛﹐有汗﹐舌白滑而濃﹐惡風寒﹐倚息不得臥﹐此系內水招外風爲病﹐小靑龍去麻辛證也。

桂枝﹝六錢﹞漧薑﹝三錢﹞杏泥﹝五錢﹞白芍﹝四錢﹐炒﹞生薑﹝五片﹞半夏﹝六錢﹞

炙甘艸﹝一錢﹞制五味﹝錢半﹞旋復花﹝三錢﹐包﹞

邵四十三歲癸亥七月二十三日右關單弦飲癖﹐少陰獨盛﹐水髒盛而土气衰也。至吞酸飯後吐痰不止﹐治在胃腎兩關。不能戒酒﹐不必服藥﹐眞武法。

熟附子﹝五錢﹞茯苓塊﹝六錢﹞生苡仁﹝六錢﹞細辛﹝錢半﹞生薑﹝五片﹞眞山連﹝錢半﹐同吳萸浸炒﹞吳萸﹝三錢﹞

水八杯﹐煮成三杯﹐分三次服。四帖。

二十八日內飲用溫水髒法﹐已見大效﹐但藥太陽剛﹐不可再用﹐所謂一張一弛﹐文武之道。且議理陽明﹐以爲過峽文本。

半夏﹝六錢﹞廣皮﹝一錢﹞小枳實﹝錢半﹞茯苓塊﹝六錢﹞生苡仁﹝六錢﹞白豆蔻﹝一錢﹞生薑﹝六錢﹞

四帖。

八月初三日用理陽明﹐亦復見效﹐惟吐酸仍然未止。按﹕吞酸究屬肝病﹐議肝胃同治法。

半夏﹝六錢﹞桂枝﹝三錢﹞吳萸﹝三錢﹞茯苓塊﹝六錢﹞靑皮﹝六錢﹞生薑﹝三片﹞苡仁﹝五錢﹞山連﹝錢半﹐姜炒﹞

四帖。

某氏內飲招外風爲病﹐旣喘且咳﹐議小靑龍法。

桂枝﹝三錢﹞麻黃﹝一錢﹐蜜炒﹞制五味﹝一錢﹞白芍﹝錢半﹞細辛﹝八分﹞半夏﹝三錢﹞炙甘艸﹝錢半﹞茯苓塊﹝三錢﹞漧薑﹝三錢﹞生苡仁﹝五錢﹞

痰飲喘咳﹐前用小靑龍湯﹐業已見效﹐但非常服之品﹐脈遲緩﹐議外治脾法。

桂枝﹝五錢﹞炙甘艸﹝二錢﹞生於術﹝三錢﹞制茅術﹝四錢﹞茯苓﹝六錢﹞生苡仁﹝五錢﹞益智仁﹝錢半﹞半夏﹝六錢﹞生薑﹝五片﹞

四帖。

皮氏四十八歲甲子十月二十八日痰飲喘咳﹐左脈浮弦沈緊﹐自汗﹐勢甚凶危﹐議小靑龍加杏仁﹑濃朴﹐去麻﹑辛。

桂枝﹝六錢﹞白芍﹝四錢﹞半夏﹝六錢﹞炙甘艸﹝三錢﹞漧薑﹝五錢﹞濃朴﹝三錢﹞制五味﹝二錢﹞杏仁霜﹝五錢﹞

甘瀾水八杯﹐煮成三杯﹐分三次服。

二十九日於前方內加﹕云苓塊﹝五錢﹞半夏﹝五錢﹞

三十日服靑龍已效﹐然其水尙洋溢﹐未能一時平復。

桂枝﹝八錢﹞炙甘艸﹝三錢﹞五味子﹝三錢﹞杏仁霜﹝五錢﹞半夏﹝一兩二錢﹞漧薑﹝五錢﹞云苓﹝八錢﹞白芍﹝五錢﹐炒﹞生薑﹝五大片﹞廣皮﹝三錢﹞

四帖。

甘瀾水八碗﹐煮取三碗﹐渣再煮一碗﹐日三夜一﹐分四次服。

初二日以眩冒甚﹐於前方內加﹕於術﹝六錢﹞

初四日脈現單弦﹐喘止咳喊﹐眩冒未寧﹐再太陰屬土﹐旣重且緩﹐萬不能一時速愈。

且痰飲五年﹐豈三五日可了。

於術﹝六錢﹞半夏﹝一兩﹞杏仁霜﹝五錢﹞桂枝﹝五錢﹞漧薑﹝三錢﹞云苓﹝六錢﹞炙甘艸﹝三錢﹞五味子﹝六錢﹞

甘瀾水八碗﹐煮三碗﹐分三次服。

福三十二歲乙丑二月初三日痰飲胸痺﹐兼有脇下懸飲。

杏泥﹝三錢﹞薤白﹝三錢﹞栝蔞﹝二錢﹞桂枝﹝三錢﹞廣皮﹝錢半﹞川朴﹝二錢﹞小枳實﹝三錢﹞旋復花﹝三錢﹞生香附﹝三錢﹞半夏﹝五錢﹞

水八杯﹐煮取三杯﹐三次服。三帖。

初七日胸痺懸飲已愈﹐惟腸痺食不甘味﹐議和肝胃﹐兼開腸痺。

半夏﹝三錢﹞廣皮﹝二錢﹞小枳實﹝二錢﹞白通艸﹝二錢﹞杏仁﹝八錢﹞生苡仁﹝五錢﹞

薑汁﹝三匙衝﹞

水五杯﹐煮取二杯﹐渣再煮一杯﹐分三次服。

邵三十八歲十一月十一日脈弦細而沈﹐咳嗽﹐倚息不得臥﹐胸滿口渴﹐小靑龍去麻辛法。

桂枝﹝六錢﹞白芍﹝四錢﹞炙甘艸﹝三錢﹞漧薑﹝五錢﹞半夏﹝一兩五錢﹞五味子﹝二錢﹞茯苓﹝一兩﹞小枳實﹝七錢﹞廣皮﹝三錢﹞

四次服。

十三日服小靑龍已效﹐但喉啞知渴﹐脈見微數﹐爲痰飲欲去﹐轉用辛涼﹐開提肺气法。

麻黃﹝三錢﹐蜜汁﹞杏仁﹝五錢﹞石膏﹝八錢﹞生甘艸﹝三錢﹞苦桔梗﹝三錢﹞半夏﹝三錢﹞廣皮﹝一錢﹞

煥氏三十八歲丙寅正月痰飲法當惡水﹐反喜水者﹐飲在肺也。喜水法當甘潤﹐今反用溫燥者﹐以其爲飲也。旣喜水﹐曷以知其爲飲﹖以得水不行﹐心悸短气﹐喘滿眩冒﹐咳嗽多痰﹐嘔惡﹐諸飲證畢具也。旣爲飲證﹐何以反喜水﹖以水停心下﹐格拒心火﹐不得下通於腎﹐反來上爍華蓋﹐又格拒腎中眞水﹐不得上潮於喉﹐故嗌漧而喜水以救之也﹐是之爲反燥。

反燥者﹐用辛能潤法。

半夏﹝一兩﹞茯苓塊﹝一兩﹞小枳實﹝八錢﹞廣皮﹝五錢﹞杏仁泥﹝六錢﹞生薑﹝一兩﹞

甘瀾水八碗﹐煮取三碗﹐渣再煮一碗﹐分四次服。

顏四十二歲丙寅正月二十四日嗽不欲飲﹐倚息不得臥﹐脇痛﹐自汗﹐不寐﹐脈弦緩﹐議小靑龍去麻辛﹐加杏仁﹑苡仁﹐再重加半夏。

桂枝﹝六錢﹞漧薑﹝三錢﹞五味子﹝錢半﹞炙甘艸﹝錢半﹞焦白芍﹝三錢﹞半夏﹝一兩﹞

杏泥﹝六錢﹞生苡仁﹝一兩﹞

甘瀾水八碗﹐煮取三碗﹐分三次服。

二十七日嘔涼水﹐於前方內加漧薑廣皮以消痰气。

漧薑﹝二錢﹞廣皮﹝三錢﹞

二月初一日《金匱》謂桂枝榦姜爲熱藥﹐服之當遂渴﹐今反不渴者飲也。玆證不惟不渴﹐反嘔涼水不止﹐其爲寒飲無疑。旣眞知其飲﹐𨿽重用姜桂何懼乎﹗世人之不能立方者﹐皆未眞知病情也。畏而不敢服者﹐亦未眞知病情也。

桂枝﹝八錢﹞漧薑﹝七錢﹞五味子﹝錢半﹞半夏﹝二錢﹞焦白芍﹝四錢﹞帶皮苓﹝四錢﹞

炙甘艸﹝三錢﹞生薑﹝五片﹞小枳實﹝三錢﹞廣皮﹝三錢﹞

甘瀾水八杯﹐煮取三杯﹐渣再煮一杯﹐分四次服。

昆四十二歲正月二十六日飲家眩冒﹐用白術澤瀉湯法﹐脈洪滑而沈。

白術﹝一兩﹞澤瀉﹝二兩﹞半夏﹝一兩﹞茯苓塊﹝一兩﹞小枳實﹝三錢﹞

甘瀾水八碗﹐煮取三碗﹐渣再煮一碗﹐分四次服。一帖服三日。

二十六日於前方內加竹茹六錢﹐薑汁每杯衝三小匙。

二月初十日脈沈微數。

於術﹝一兩﹞澤瀉﹝二兩﹞半夏﹝一兩﹞茯苓塊﹝一兩﹞竹茹﹝一兩﹞

丸方半夏﹝八兩﹞天麻﹝八兩﹞澤瀉﹝八兩﹞白術﹝六兩﹞云苓﹝六兩﹞

共爲細末﹐神曲薑汁糊丸﹐如梧子大﹐每服三錢﹐日再服﹐重則三服。

陶氏三十六歲二月二十五日痰飲脈洪數﹐咳嗽﹐倚息不得臥﹐有汗﹐胸痺。

桂枝﹝五錢﹞石膏﹝八錢﹞杏泥﹝五錢﹞炙甘艸﹝三錢﹞半夏﹝六錢﹞枳實﹝五錢﹞老川朴﹝三錢﹞廣皮﹝二錢﹞

煮三杯﹐分三次服。

某懸飲者﹐水在肝也﹐非下不可。但初次診視﹐且用輕法。

半夏﹝一兩﹞蘇子霜﹝三錢﹞靑皮﹝三錢﹞降香末﹝三錢﹞旋復花﹝四錢﹞廣皮﹝三錢﹞

生香附﹝五錢﹞

佟氏七十五歲脈沈細而不調﹐喘滿短气﹐心悸气上阻胸﹐咳嗽倚息不得臥﹐乃中焦痰飲﹐下焦濁飲爲患。年老全賴陽气生活﹐玆陰气陰邪上僭如此﹐何以克當。勉與通陽降濁法。

半夏﹝二兩﹞茯苓﹝六錢﹞旋復花﹝四錢﹞秫米﹝一合﹞小枳實﹝一兩﹞漧薑﹝六錢﹞

廣皮﹝六錢﹞

煮三碗﹐分三次服。

十七日懸飲內痛腸鳴﹐非下不可﹐以老年久虛﹐且不敢下﹐止有降逆而已。

半夏﹝二兩﹞桂枝﹝五錢﹞生薑﹝一兩﹞廣皮﹝五錢﹞椒目﹝四錢﹞薤白﹝五錢﹞小枳實﹝一兩﹞旋復花﹝三錢﹞秫米﹝五錢﹞

十八日年近八旬﹐五飲俱備﹐兼之下焦濁飲﹐隨肝上逆﹐逼迫心火﹐不得下降﹐以致胸滿而憒憒然無柰﹐兩用通陽降逆﹐絲毫不應。蓋年老眞陽太虛﹐一刻難生難長﹐故陰霾一時難退也。於前方內加香開一法。

半夏﹝一兩﹞生薑﹝一兩﹞栝蔞﹝三錢﹞降香﹝三錢﹞小枳實﹝一兩﹞漧薑﹝五錢﹞桂枝﹝六錢﹞薤白﹝三錢﹞沈香﹝二錢﹐研細衝﹞廣皮﹝五錢﹞茯苓﹝一兩﹐連皮﹞

又五飲而兼濁陰上攻﹐昨用苓桂﹐重伐腎邪﹐大辛以開中陽﹐𨿽見小效﹐大勢陰太甚而陽太衰﹐恐實時難以復解也。勉與齊通三焦之陽法。

桂枝﹝六錢﹞茯苓﹝一兩﹞生薑﹝一兩﹞老川朴﹝三錢﹞公丁香﹝三錢﹞肉桂﹝二錢﹐研細衝﹞漧薑﹝五錢﹞小枳實﹝六錢﹞薤白﹝四錢﹞黑沈香﹝三錢﹞半夏﹝六錢﹞廣皮﹝四錢﹞

二十日仍宗前法而小變之。

桂枝﹝六錢﹞漧薑﹝五錢﹞半夏﹝八錢﹞小枳實﹝五錢﹞廣皮﹝四錢﹞老川朴﹝三錢﹞

肉桂﹝三錢﹞生薑﹝一兩﹞薤白﹝三錢﹞云苓﹝一兩﹞川椒﹝五錢﹐炒﹞

二十三日膀胱已開﹐今日可無伐腎邪﹐心下气阻不能寐﹐仍然議中焦﹐降逆法﹐令得寐。

半夏﹝二兩﹞廣皮﹝五錢﹞生薑汁﹝半杯﹐衝﹞秫米﹝一合﹞旋復花﹝五錢﹞小枳實﹝八錢﹞代赭石﹝八錢﹞

二十四日昨用降逆和胃﹐業已見效﹐但逆气𨿽降﹐仍然有時上阻﹐陰霾太重﹐肝气厥逆也。

半夏﹝一兩﹞小枳實﹝六錢﹞帶皮苓﹝一兩﹞旋復花﹝四錢﹞代赭石﹝八錢﹞廣皮﹝四錢﹞薑汁﹝半杯﹐衝﹞

陳四十三歲正月二十五日病由瘧邪傷胃﹐土虛邪實﹐六脈俱結﹐且有塊痰﹐寒滯經脈隧道﹐病有三虛一實者﹐先治其實﹐後治其虛。

杏仁泥﹝一兩﹞廣皮﹝三錢﹞小枳實﹝四錢﹞云苓﹝五錢﹞姜半夏﹝六錢﹞蘇子霜﹝二錢﹞

甘瀾水八碗﹐煮成三碗﹐分早中晚三次服。二帖。

二十八日脊痛﹐痺也。右腿偏軟﹐痿也。咳嗽而喘﹐支飲射肺也。日久不愈﹐皆誤補用熟地等壅塞隧道之故﹐脈洪。

生石膏﹝三兩﹐研末﹞杏泥﹝五錢﹞桂枝﹝五錢﹞片姜黃﹝三錢﹞姜半夏﹝五錢﹞防己﹝四錢﹞廣皮炭﹝三錢﹞茯苓皮﹝五錢﹞苡仁﹝五錢﹞

煮四碗﹐分四次服﹐二帖後退石膏一兩﹐加赤茯苓一兩﹐再兩帖後加生石膏一兩。以左乳旁有結核﹐痛加靑橘葉三錢。

二月初九日痺夾痰飲﹐與開痺蠲飲法﹐現下痺解而飲未除﹐脈之洪者減﹐病減者減其治。

姜半夏﹝五錢﹞桂枝﹝五錢﹞小枳實﹝三錢﹞茯苓﹝六錢﹐連皮﹞防己﹝三錢﹞生苡仁﹝五錢﹞靑橘葉﹝三錢﹞廣皮﹝三錢﹞

初八日加小枳實﹝二錢﹞廣皮﹝二錢﹞滑石﹝六錢﹞

初八日加生石膏﹝一兩﹞

十一日肝郁夾痰飲﹐咳嗽痰多﹐吐瘀血。

旋復花﹝三錢﹐包﹞姜半夏﹝六錢﹞廣皮炭﹝二錢﹞栝蔞霜﹝二錢﹞靑皮﹝二錢﹞蘇子霜﹝三錢﹞降香末﹝三錢﹞歸須﹝二錢﹞桃仁泥﹝二錢﹞靑橘葉﹝三錢﹞廣皮﹝三錢﹞

丸方痰飲夾肝郁﹐吐出瘀血後﹐以兩和肝胃爲主。

帶皮苓﹝八兩﹞姜半夏﹝十兩﹞益智仁﹝四兩﹞郁金﹝一兩﹞廣皮﹝五錢﹞香附﹝六兩﹞

生苡仁﹝八兩﹞澤瀉﹝八兩﹞

共爲極細末﹐神曲水法丸小梧子大﹐每服三錢﹐日三服﹐白開水下。

六月初五日暑濕行令﹐脈弦細﹐胃不開﹐渴而小便短﹐用渴者與豬苓湯法。

豬苓﹝五錢﹞云苓﹝四錢﹞姜半夏﹝四錢﹞澤瀉﹝五錢﹞飛滑石﹝六錢﹞益智仁﹝錢半﹞

廣皮﹝三錢﹞

煮三杯﹐三次服。胃開卽止。

初六日痰飲之質﹐冒暑欲嘔﹐六脈俱弦﹐𨿽渴甚﹐難用寒涼﹐與局方消暑丸法。

姜半夏﹝八錢﹞云苓﹝八錢﹞藿梗﹝三錢﹞廣皮﹝三錢﹞生甘艸﹝二錢﹞薑汁﹝每杯衝三小匙﹞

煮三杯﹐三次服。

初八日病減者減其制﹐減﹕半夏﹝四錢﹞云苓﹝四錢﹞

十二日腰以下腫﹐當利小便﹐渴而小便短﹐議渴者與豬苓湯例。

豬苓﹝八錢﹞澤瀉﹝八錢﹞滑石﹝一兩二錢﹞云苓皮﹝六錢﹞半夏﹝六錢﹞

煮三杯﹐三次服﹐以渴減腫消爲度。

十四日脈沈細﹐胃不開﹐減﹕豬苓﹝三錢﹞澤瀉﹝三錢﹞飛滑石﹝三錢﹞加藿香梗﹝三錢﹞廣皮﹝三錢﹞益智仁﹝三錢﹞

十六日暑濕病退﹐小便已去﹐陽气不振﹐與通補陽气。

桂枝﹝三錢﹞半夏﹝三錢﹞白蔻仁﹝一錢﹐研﹞云苓﹝五錢﹞茅術炭﹝二錢﹞廣皮﹝二錢﹞炙甘艸﹝二錢﹞生苡仁﹝五錢﹞

煮三杯﹐三次服。

十七日頭脹胸悶﹐脈緩气歉﹐暑必夾濕也。

藿香﹝三錢﹐葉半梗半﹞蔻仁﹝二錢﹞半夏﹝三錢﹞云苓皮﹝五錢﹞廣皮﹝三錢﹞苡仁﹝五錢﹞杏仁﹝三錢﹞

十九日小便濁﹐加﹕豬苓﹝四錢﹞澤瀉﹝四錢﹞

二十四日暑月頭脹微痛﹐與淸上焦。

藿香葉﹝三錢﹞薄荷﹝一錢﹞荷葉邊﹝一張﹐去二十五日六脈陽微﹐暑濕之餘﹐小便白濁﹐與分利法。

萆﹝五錢﹞澤瀉﹝三錢﹞桂枝﹝三錢﹞云苓皮﹝五錢﹞蒼術﹝三錢﹞益智仁﹝三錢﹞

豬苓﹝三錢﹞苡仁﹝五錢﹞

煮三杯﹐三次服﹐以便淸爲度。

七月十九日濕熱爲病﹐與苦辛淡法。

云苓皮﹝五錢﹞半夏﹝五錢﹞滑石﹝六錢﹞豬苓﹝三錢﹞木通﹝三錢﹞澤瀉﹝三錢﹞苡仁﹝五錢﹞桂枝﹝三錢﹞杏仁﹝三錢﹞

煮三杯﹐三次服。

二十二日濕熱爲病﹐與苦辛淡法﹐小便已長﹐胃不開﹐與闔陽。

半夏﹝六錢﹞益智仁﹝三錢﹞廣皮﹝三錢﹞云苓皮﹝五錢﹞苡仁﹝五錢﹞生薑﹝三錢﹞

二十五日加白蔻仁﹝三錢﹞枳實﹝三錢﹞

九月二十一日痰飲喘咳﹐脈雙弦﹐與小靑龍法。

桂枝﹝三錢﹞杏仁﹝四錢﹞小枳實﹝三錢﹞白芍﹝二錢炒﹞姜半夏﹝五錢﹞五味子﹝二錢﹞炙甘艸﹝一錢﹞廣皮﹝三錢﹞漧薑﹝二錢﹞

二十四日痰飲脇動而喘渴﹐是謂懸飲。懸飲者﹐水在肝也﹐脈弦數。水在肝內者﹐外風未淨也。

姜半夏﹝六錢﹞杏仁﹝三錢﹞旋復花﹝三錢﹞桂枝尖﹝三錢﹞生薑汁﹝三小匙﹐衝﹞黃芩炭﹝錢半﹞香附﹝三錢﹞葶藶子﹝二錢﹞靑蒿﹝三錢﹞小枳實﹝四錢﹞廣皮﹝二錢﹞

二十五日身熱退﹐去靑蒿﹑芩炭﹑葶藶子﹐加﹕杏仁﹝三錢﹞

共服五帖。

二十七日痰飲脇痛而喘咳﹐是謂懸飲﹐水在肝也﹐脈弦數。

姜半夏﹝六錢﹞香附﹝三錢﹞杏仁﹝三錢﹞桂枝尖﹝三錢﹞廣皮﹝二錢﹞薑汁﹝三匙﹞

旋復花﹝三錢﹞蘇子霜﹝三錢﹞小枳實﹝三錢﹞降香末﹝三錢﹞

二十九日病減者減其治﹐去半夏三錢﹐枳實一錢﹐降香末一錢﹐桂枝一錢﹐連前共服五帖收功。

錢十七歲四月二十七日春初前曾不寐﹐與胃不和之《靈樞》半夏湯﹐服至二十帖始得寐。

玆胃仍不甚和﹐猶有不寐之獘﹐納食不旺﹐再與和胃。

半夏﹝六錢﹞廣皮炭﹝錢半﹞云苓塊﹝四錢﹞苡仁﹝五錢﹞益智仁﹝一錢﹞白蔻仁﹝一錢﹐連皮﹞薑汁﹝三小匙衝﹞

煮二杯﹐二次服。

備用方﹐膽移熱於腦﹐則成鼻淵﹐蒼耳子散主之。

蒼耳子﹝一兩﹐炒﹞黃芩炭﹝二錢﹞辛夷﹝一兩﹞桑葉﹝六錢﹞連翹﹝八錢﹐不去心﹞

銀花﹝八錢﹞茶菊﹝六錢﹞苦桔梗﹝五錢﹞薄荷﹝二錢﹞甘艸﹝三錢﹞

共爲極細末﹐每服二錢﹐雨前茶調﹐日二次。

胃不和﹐數與和胃﹐已得寐進食﹐夜眠必流口水者﹐經謂胃熱則虫動﹐虫動則廉泉開﹐廉泉開則液自出﹐與辛涼和胃法。

半夏﹝六錢﹞生苡仁﹝五錢﹞白蔻皮﹝錢半﹞生石膏﹝八錢﹞杏仁﹝三錢﹞帶皮苓﹝六錢﹞薑汁﹝每杯衝三小匙﹞

煮三杯﹐三次服。四帖。

初六日口水減﹐牙痛﹐脈如故﹐再服四帖。

十一日再服四帖。

十六日風淫所勝﹐治以辛涼﹐佐以苦甘。

苦桔梗﹝二錢﹞連翹﹝二錢﹞甘艸﹝一錢﹞銀花﹝三錢﹞桑葉﹝二錢﹞香豆豉﹝三錢﹞

荊芥穗﹝八分﹞杏仁﹝二錢﹞

煮兩杯﹐分二次服﹐熱退爲度﹐二帖熱退。

十八日胃熱﹐夜間口中液自出﹐與和胃陰法。

生石膏﹝六錢﹞麥冬﹝三錢﹐連心﹞半夏﹝五錢﹞白蔻仁﹝錢半﹞云苓﹝五錢﹞

二十二日諸癥皆減﹐去石膏﹐加﹕麥冬﹝二錢﹞

二十八日胃中向有飲聚﹐不寐﹐服半夏湯已愈。後因痰涎自出﹐與涼陽明亦減﹐余飲未除﹐與外臺茯苓飲意。

云苓﹝五錢﹞枳實﹝錢半﹞生薑﹝三片﹞洋參﹝二錢﹞廣皮﹝錢半﹞大棗﹝二錢﹐去核﹞

麥冬﹝四錢﹐連心﹞半夏﹝三錢﹞

煮二杯﹐分二次服。

吳五十七歲六脈洪數﹐右寸獨大﹐酒客痰多﹐肺熱之至。

生石膏防己﹝三錢﹞杏仁﹝五錢﹞苡仁半夏﹝五錢﹞云苓皮﹝五錢﹞

五月初十日加廣皮三錢﹐至五月二十日﹐共服二十帖。

二十六日酒客形體壯盛而陽痿﹐爲濕中生熱﹐非精血之虛﹐其象顯然。與諸痿獨取陽明法。

半夏﹝五錢﹞黃柏﹝五錢﹞生石膏﹝三兩﹞苡仁﹝八錢﹞木通﹝三錢﹞云苓皮﹝八錢﹞

防己﹝四錢﹞

六月十二日去黃柏二錢﹐木通三錢﹐以喉嗆太久﹐今可兼淸肺气﹐加﹕苦梗﹝三錢﹞飛滑石﹝六錢﹞甘艸﹝一錢﹞

二十日脈洪數﹐右大於左﹐喉啞痰多﹐戒油膩。

生石膏﹝四兩﹞半夏﹝六錢﹞蘇葉﹝錢半﹞蘇梗﹝錢半﹞苦桔梗﹝三錢﹞杏仁﹝五錢﹞

炙甘艸﹝一錢﹞

七月二十一日生石膏﹝三錢﹞生甘艸﹝一錢﹞半夏﹝六錢﹞茯苓皮﹝六錢﹞杏仁﹝四錢﹞苦桔梗﹝四錢﹞

八月初四日右寸脈獨大﹐金實無聲﹐已效而未全愈﹐照前方再服三劑。前後共服三十餘帖﹐計石膏三百數十兩。

嚴三十九歲五月初二日六脈弦細短澀﹐吐血三年不愈﹐兼有痰飲咳嗽﹐五更出汗。經謂陽絡傷則血上溢。要知絡之所以傷者﹐有寒有熱﹐並非人之有絡﹐只許陽火傷之﹐不許寒水傷之也。今人見血投涼﹐見血補陰﹐爲醫士一大痼疾。醫士之疾不愈﹐安望病家之病愈哉。此癥陽欲亡矣﹐已難數治﹐勉照脈癥立方。

半夏﹝六錢﹞漧薑炭﹝三錢﹞五味子﹝二錢﹞云苓﹝五錢﹞小枳實﹝二錢﹞桂枝木﹝三錢﹞廣皮炭﹝三錢﹞焦白芍﹝三錢﹞

初六日據云飲食已增﹐午後五心煩熱如故﹐脈和緩﹐諸病必究眠食﹐得谷者昌﹐方無可轉。至午後之熱﹐方卽甘溫除大熱法也。因脈稍和緩﹐去漧薑炭。

十三日前後共服過十帖﹐汗斂食增﹐血亦不吐﹐頭中發空﹐得甜食則咳減﹐中气虛也。加甘艸三錢以補中气﹐再服四帖﹐以其脈仍緊也。前後共服十四帖﹐諸癥向安。惟脈之弦緊如故﹐咳甚則欲嘔﹐於原方去五味﹐減甘艸﹐再服四帖。

二十一日諸癥皆漸減﹐痰亦漸濃﹐心悸甚。加﹕枳實﹝一錢﹞

四帖。

二十五日脈弦細如故﹐咳嗽日減﹐夜甚陽微﹐陰盛可知﹐午後身熱已減﹐惟食後反覺嘈雜﹐胸中有水狀﹐少時卽平﹐於原方加﹕漧薑﹝一錢﹞枳實﹝二錢﹞

三十日汗停嗽減﹐五心煩熱亦減﹐脈弦數﹐夜間咳甚﹐服熱藥反不渴﹐飲尙重也。病痰飲者﹐冬夏難治。

桂枝﹝三錢﹞半夏﹝六錢﹞枳實﹝五錢﹞白芍﹝三錢﹞云苓塊﹝五錢﹞苡仁﹝五錢﹞炙甘艸﹝一錢﹞漧薑﹝一錢﹞五味子﹝錢半﹞廣皮炭﹝三錢﹞

六月初四日前方已服四帖﹐脈弦緊不數﹐仍不知渴﹐於前方加﹕甘艸﹝錢半﹞漧薑﹝二錢﹞

再服三帖。

初八日脈弦緊如故﹐嗆咳如故﹐舌苔白滑﹐加桂枝二錢﹐再加漧薑二錢。

十二日脈之短澀退而弦細如故﹐痰飲仍重﹐再加桂枝二錢﹐漧薑二錢﹐茯苓三錢﹐以化飲。

十七日夜咳已止﹐是其佳處﹐咳來日減﹐亦是最好。左脈沈細﹐右脈弦緊﹐飲未盡除﹐至徧身骨痛﹐久病之故。古人云勞者溫之﹐甘溫調營衛而復胃气﹐气旺進食﹐久久自愈﹐病減者減其治。

桂枝﹝三錢﹞半夏﹝五錢﹞枳實﹝五錢﹞炙甘艸﹝二錢﹞漧薑﹝三錢﹞廣皮﹝三錢﹞五味子﹝錢半﹞

蠲飲丸﹐痰飲久驟﹐未能一時猝去﹐業已見效﹐與丸藥緩化可也。戒生冷惱怒。

桂枝﹝半斤﹞廣皮﹝十二兩﹞益智仁﹝四兩﹞漧薑﹝六兩﹞小枳實﹝四兩﹞蒼術炭﹝六兩﹞半夏﹝一斤﹞炙甘艸﹝六兩﹞云苓﹝二十四兩﹞

神曲法丸梧子大﹐每日三服﹐每服三錢﹐飲甚時服小靑龍湯。

陳五十一歲五月初十日人尙未老﹐陽痿多年﹐眩冒昏迷﹐胸中如傷油膩狀﹐飲水多則胃不快﹐此伏飲眩冒狀也。先與白術澤瀉湯逐其飲﹐再以緩治濕熱之陽痿。豈有六脈俱弦細﹐而恣用熟地久服六味之理哉。

於術﹝二兩﹞澤瀉﹝二兩﹞

煮三杯﹐分三次服。

十三日已效而未盡除﹐再服原方十數帖而愈。

李四十八歲五月初一日其人向有痰飲﹐至冬季水旺之時必發﹐後因伏暑成痢﹐痢後便溏﹐竟夜不寐者多日﹐寒熱饑飽﹐皆不自知﹐大便不通。按暑必夾濕﹐況素有痰飲。飲卽濕水之所化。醫者毫不識病﹐以致如此﹐久臥牀褥而不得起。議不食﹐不饑﹐不便﹐不寐﹐九竅不和﹐皆屬胃病例﹐與《靈樞》半夏湯令得寐再商。

姜半夏﹝二兩﹞秫米﹝二合﹞

急流水八杯﹐煮三杯﹐三次服﹐得寐爲度。

十一日諸竅不和﹐六脈純陰﹐皆痰陰爲膩補藥所閉﹐昨用半夏湯﹐已得寐而未熟﹐再服前方三帖﹐續用小靑龍去表藥﹐加廣皮﹑枳實﹐以和其飲。蓋現下面色光亮﹐水主明也。六脈有陰無陽﹐飲爲陰邪故也。左脈弦甚﹐經謂單弦﹐飲也。有一癥必有一癥之色脈﹐何醫者盲無所知﹐不知伊芳一生所學何事﹐寧不愧死。

桂枝﹝五錢﹞姜半夏﹝六錢﹞白芍﹝三錢﹐炒﹞五味子﹝二錢﹞炙甘艸﹝三錢﹞小枳實﹝五錢﹞漧薑﹝二錢﹞廣皮﹝三錢﹞

甘瀾水八碗﹐煮成三杯﹐三次服。

十八日胃之所以不和者﹐土惡濕而陽困也。昨日純剛大燥﹐以復胃陽﹐今診脈象較前生動﹐胃陽已有生動之機﹐但小便白濁﹐濕气尙未暢行﹐胃終不得和也。與開太陽闔陽明法。

半夏﹝二兩﹞豬苓﹝六錢﹞滑石﹝三錢﹞秫米﹝一合﹞澤瀉﹝六錢﹞白通艸﹝一錢﹞廣皮﹝三錢﹞桂枝﹝四錢﹞云苓皮﹝六錢﹞

急流水十一碗﹐分二次煮成四碗﹐分四次服。

五月初三日去滑石﹑通艸﹐加﹕川椒﹝三錢﹐炒去汗﹞

髙五十二歲乙酉五月十六日脈弦痰飲喘咳﹐與小靑龍去麻辛﹐加廣皮﹑枳實。

桂枝﹝五錢﹞姜半夏﹝六錢﹞白芍﹝三錢﹞廣皮﹝三錢﹞炙甘艸﹝三錢﹞小枳實﹝五錢﹞

漧薑﹝二錢﹞五味子﹝二錢﹞

煮三杯﹐分三次服。二帖。

十八日已見小效﹐汗多﹐加﹕淨麻黃根﹝三錢﹞

又三帖。

病減者減其制﹐去﹕桂枝枳實﹝各二錢﹞

二十四日服前藥汗少﹐惟喜嚏﹐周身酸痛﹐於原方減漧薑一錢﹐加﹕杏仁防己﹝各三錢﹞

董五十四歲五月二十七日脈沈細弦弱﹐咳嗽夜甚﹐久而不愈﹐飲也。最忌補陰﹐補陰必死。以飲爲陰邪﹐脈爲陰脈也﹐經曰無實。

桂枝﹝六錢﹞廣皮﹝三錢﹐炒﹞白芍﹝四錢﹞半夏﹝五錢﹞炙甘艸﹝一錢﹞五味子﹝一錢﹞漧薑﹝三錢﹞小枳實﹝二錢﹞

四帖。

六月初一日加云苓﹝三錢﹞小枳實﹝二錢﹞

十七日其人本有痰飲喘咳﹐服小靑龍﹐胃口已開。連日午後頗有寒熱﹐正當暑濕流行之際﹐恐成瘧疾﹐且與宣通三焦。

杏仁﹝三錢﹞半夏﹝四錢﹞云苓皮﹝五錢﹞白蔻仁﹝錢半﹞枳實﹝三錢﹞苡仁﹝五錢﹞

廣皮﹝三錢﹞藿梗﹝三錢﹞靑蒿﹝二錢﹞

二帖。

十九日寒熱已止﹐脈微弱﹐去蔻仁﹑靑蒿﹐加桂枝﹑漧薑﹐以治其咳。

二十二日咳減寒熱止﹐胃開﹐嗽未盡除﹐脈尙細小﹐效不更方﹐服至不咳爲度。

周二十二歲正月初七日六脈弦緊﹐右脈沈取洪大﹐先從腰以上腫例。舌白滑喘而咳無汗﹐從溢飲例之大靑龍湯﹐去甘藥﹐爲其重而滯也。

麻黃﹝六錢﹐去節﹞細辛﹝二錢﹞生薑﹝三錢﹞杏仁﹝五錢﹐去皮畱尖﹞生石膏末﹝一錢﹞炙甘艸﹝二錢﹞桂枝﹝五錢﹞大棗﹝二枚﹐去核﹞

煮成三杯﹐先服一杯﹐覆被令微汗佳。得汗卽止後服﹐不汗再服第二杯﹐如上法。

十一日溢飲﹐脈緊﹐無汗﹐喘咳﹐浮腫﹐昨用大靑龍汗出﹐腫消﹐喘咳減﹐與開太陽闔陽明法。

半夏﹝五錢﹞蒼術炭﹝二錢﹞桂枝﹝錢半﹞廣皮﹝三錢﹞豬苓﹝三錢﹞茯苓塊﹝五錢﹞

苡仁﹝五錢﹞澤瀉﹝三錢﹞飛滑石﹝五錢﹞

煮三杯﹐分三次服。已服十數帖﹐後加﹕益智仁﹝二錢﹞蓮子﹝五錢﹞

陳七十六歲正月初十日懸飲脈弦﹐左脇不快﹐爲水在肝法﹐當用十棗湯。近八旬之老人﹐難任藥力﹐與兩和肝胃可也。

半夏﹝五錢﹞靑皮﹝三錢﹞旋復花﹝三錢﹐包﹞廣皮﹝三錢﹞香附﹝五錢﹞小枳實﹝三錢﹞淡吳萸﹝三錢﹞

煮三杯﹐分三次服﹐已服十數帖。

二十三日脈結加﹕杏泥﹝六錢﹞

三帖。

覺羅六十二歲壬戌正月十三酒客痰飲哮喘﹐脈弦緊數﹐急與小靑龍去麻辛﹐加枳實橘皮湯不應。右脇痛甚﹐此懸飲也﹐故與治支飲之小靑龍不應﹐應與十棗湯。以十棗大峻﹐降用控涎丹。

甘遂﹝五錢﹞大戟﹝五錢﹞白芥子﹝五錢﹞

神曲糊丸梧子大﹐先服十三丸不知﹐漸加至二十一丸﹐以得快便下黑綠水爲度﹐三服而水下喘止﹐繼以和胃收功。

汪室女伏暑夾痰飲﹐與三仁湯重加半夏﹑廣皮﹐屢效而熱不退。痰不除﹐右脈微結﹐中有塊痰﹐堵塞隧道。因延郟芷谷兄鍼中泉穴﹐紫血出後﹐繼咳老痰二口。以後用藥無不見效﹐半月後伏暑痰飲皆愈矣。

錢三十二歲甲子八月初十日咳嗽胃中停水﹐與小靑龍去麻辛﹐重加枳實﹑廣皮五帖﹐已愈八九。因回母家爲父祝壽﹐大開酒肉。其父亦時醫也﹐性喜用人參﹐愛其女﹐遂用六君子湯﹐服關東參數十帖。將近一年﹐胃中積水脹而且痛。又延其父治之﹐所用之藥﹐大抵不出守補中焦之外。治愈脹而愈痛﹐以致胸髙不可以俯﹐夜坐不可以臥﹐已數日不食。其翁見勢已急﹐力辭其父﹐延余治之。余視其目欲努出﹐面色靑黃﹐胸大脹痛不可忍﹐六脈弦急七八至之多﹐余曰﹕勢急矣﹐斷非緩藥所能救。因服巴霜三分﹐下黑水將近一桶﹐勢稍平﹐以和脾胃藥調之。三四日後漸平﹐胃大開﹐於是喫羊肉餃三十二枚﹐胃中大痛一晝夜。又用巴霜一分五釐﹐下後痛止。嚴禁魚肉﹐一月而安。

趙四十六歲正月三十日太陽痺則腰脊痛﹐或左或右﹐風勝則引也。或喘或不喘者﹐中焦流飲﹐上泛則喘﹐不泛則不喘也。切戒豬肉生冷﹐與一切補藥﹐周年可愈。六脈洪大已極﹐石膏用少﹐萬不見效﹐命且難保。

生石膏﹝六兩﹞云苓皮﹝五錢﹞白通艸﹝一錢﹞桂枝﹝五錢﹞半夏﹝五錢﹞黃柏炭﹝二錢﹞杏仁﹝五錢﹞小枳實﹝五錢﹞生苡仁﹝五錢﹞防己﹝四錢﹞

煮三杯﹐三次服。四帖。

二月初二日於前方加﹕豬苓﹝三錢﹞滑石﹝一兩﹞小枳實﹝三錢﹞

四帖。

初七日於前方去黃柏炭﹐加﹕半夏﹝五錢﹞桑皮﹝三錢﹞石膏﹝四兩﹞

二十七日減石膏止畱一兩。

二十八日石膏仍用四兩﹐因拜掃停藥六天。

二十九日右脈洪大已減﹐右膏只用一兩。

三月一日石膏每日用二兩。

十一日石膏每日用一兩﹐因感燥气﹐停藥五天。

十二月十三日石膏每日用二兩﹐共服九帖。

十四日石膏每日用三兩﹐停藥十天。

二十二至三十日﹑四月初一至初五日自淮安復至紹興﹐又診得洪大之脈﹐較前已減七八﹐然較之平脈﹐仍大而有力。現下小便赤濁﹐陰痿﹐牙縫臭味復出。痺痛𨿽止﹐陽明太陽二經濕熱未淨﹐太陰化气未復。

十五日生石膏﹝四兩﹞杏仁﹝四錢﹞云苓皮﹝五錢﹞苡仁﹝五錢﹞晚蠶砂﹝三錢﹞海金砂﹝五錢﹞滑石﹝六錢﹞木通﹝三錢﹞

四帖。

十九日脈漸退﹐減石膏至二兩﹐加﹕姜夏﹝五錢﹞廣皮﹝三錢﹞

二十至二十二日每日用石膏一兩。

二十三至二十六日每日用石膏二兩。

二十七日小便不利。

杏仁﹝四錢﹞云苓皮﹝五錢﹞生苡仁﹝五錢﹞海金砂﹝五錢﹞木通﹝三錢﹞飛滑石﹝六錢﹞姜半夏﹝五錢﹞陳皮﹝三錢﹞生石膏﹝四兩﹞

四帖。

五月初一日感風寒﹐服桂枝湯。

初四日仍服前二十七日方。三帖。

內飲招外風爲病。

桂枝﹝四錢﹞廣皮﹝三錢﹞杏仁﹝三錢﹞白芍﹝二錢﹞枳實﹝五錢﹞半夏﹝五錢﹞炙甘艸﹝錢半﹞漧薑﹝一錢﹞防己﹝三錢﹞

煮三杯﹐先服一杯﹐卽啜稀熱粥一碗﹐覆被令微汗卽解﹐得汗後余藥不必啜粥。四帖。

十一日前因風寒夾飲之故﹐用小靑龍法。現下風寒解而飲未除﹐脈復洪大﹐仍與大靑龍與木防己湯合法﹐兼治飲與痺也。

桂枝﹝六錢﹞杏仁﹝四錢﹞防己﹝四錢﹞半夏﹝六錢﹞廣皮﹝三錢﹞飛滑石﹝六錢﹞云苓皮﹝六錢﹞木通﹝三錢﹞小枳實﹝三錢﹞生石膏﹝六錢﹞

八帖。

十四日其人本有痺癥痰飲﹐現下盛暑發泄﹐暑濕傷气﹐故四肢酸軟少气﹐口中膠膩欲嘔﹐與局方消暑丸意。

云苓塊﹝一兩﹐連皮﹞炙甘艸﹝三錢﹞姜夏﹝六錢﹞鮮荷葉﹝一張去蒂﹞薑汁﹝每杯三匙﹞

煮三杯﹐三次服。三帖。﹝十九至二十三日停藥﹞

二十四日仍服十一日方﹐至六月初七日止﹐共服十一帖。

六月初八日停藥。

十八日气急欲喘﹐新感暑濕之故﹐於原方加﹕廣皮﹝二錢﹞小枳實﹝二錢﹞

五帖。

二十二日桂枝﹝四錢﹞杏仁﹝四錢﹞防己﹝四錢﹞半夏﹝六錢﹞廣皮﹝三錢﹞枳實﹝三錢﹞滑石﹝六錢﹞云苓皮﹝六錢﹞木通﹝三錢﹞生石膏﹝六兩﹞

四帖。

二十七日於原方減石膏三兩﹐加滑石六錢﹐共成一兩二錢﹐木通二錢﹐共成五錢﹐蠶砂三錢。

四帖。

六月二十九日渴欲飲水﹐水入則吐者﹐名曰水逆﹐五苓散主之。

蒼術﹝三錢﹐炒枯﹞桂枝﹝三錢﹞藿香﹝三錢﹞云苓皮﹝六錢﹞半夏﹝五錢﹞豬苓﹝四錢﹞澤瀉﹝四錢﹞薑汁﹝每杯三匙﹞

三帖。

七月初二日飲食有難化之象﹐於原方去蒼術。加﹕廣皮炭﹝四錢﹞炒神曲﹝三錢﹞益智仁﹝二錢﹞小枳實﹝三錢﹞

通胃腑﹐醒脾陽。

二帖。

初七日右脈洪數﹐六腑不和﹐食後惡心﹐二便不爽﹐暑濕所幹之故﹐議通宣三焦。

生石膏﹝三兩﹞廣皮﹝三錢﹞滑石﹝六錢﹞黃芩炭﹝三錢﹞生薑﹝三錢﹞益智仁﹝三錢﹞

姜半夏﹝五錢﹞白蔻仁﹝錢半﹞枳實﹝三錢﹞茯苓皮﹝六錢﹞生苡仁﹝五錢﹞

二帖。

初九日加益智仁﹑枳實。

服一帖。

中焦停飲﹐晚食倒飽﹐是脾陽不伸之故﹐一以理脾陽立法。

姜半夏﹝五錢﹞廣皮﹝三錢﹞川椒炭﹝八分﹞煨艸果﹝五分﹞云苓皮﹝五錢﹞益智仁﹝錢半﹞生苡仁﹝五錢﹞白蔻仁﹝錢半﹞小枳實﹝二錢﹞

煮三杯﹐三次服。二帖。

十七日停飲兼痺﹐脈洪﹐向用石膏﹐無不見效。數日前因食後倒飽﹐脈不大﹐石膏已近三十斤之多﹐轉用溫醒脾陽方法﹐絲毫不應﹐水之蓄聚如故﹐跗腫不消﹐胃反不開﹐右脈復洪大有力﹐小便短。思天下無肺者無溺﹐肺寒者溺短﹐熱者溺亦短﹐仍用石膏涼肺胃。

生石膏﹝四兩﹞廣皮﹝五錢﹞杏仁﹝六錢﹞半夏﹝五錢﹞枳實﹝五錢﹞云苓皮﹝五錢﹞

桂枝﹝三錢﹞防己﹝四錢﹞苡仁﹝五錢﹞

四帖。

二十一日加云苓皮五錢﹐共成一兩﹐杉木皮五錢﹐減石膏二兩。

二十二日至二十四日石膏用四兩。

二十五日至二十八日石膏用二兩。

共服八帖。

二十九日飲聚不行﹐小便已淸﹐少時卽便臭濁﹐六腑之不退可知﹐大藥已用不少﹐而猶然如是﹐病機之頑鈍﹐又可知矣。議暫用重劑﹐余有原案。

生石膏﹝四兩﹞枳實﹝五錢﹞杏仁﹝八錢﹞飛滑石﹝一兩先煎﹞防己﹝三錢﹞半夏﹝八錢﹞云苓皮﹝八錢﹞廣皮﹝四錢﹞海金砂﹝八錢﹞

八月初一日初二日加石膏二兩。

初七日又加石膏二兩。

初十日減廣皮四錢﹐枳實二錢。

以上共服七帖。

九月初四日脈之洪大不減﹐加﹕石膏﹝二兩﹞

至二十七日﹐共服二十帖。

服石膏至五十斤之多﹐而脈猶浮洪﹐千古未有如是之頑病。皆誤下傷正於前﹐誤補畱邪於後之累。今日去補陽明藥﹐蓋陽明之脈大也。

生石膏﹝八兩﹞杏仁﹝一兩﹞云苓皮﹝一兩﹞飛滑石﹝二兩﹞防己﹝五錢﹞小枳實﹝五錢﹞木通﹝三錢﹞

煮四杯﹐四次服﹐專以苦淡行水﹐服一二帖再商。

初九日生石膏四兩﹐共成十二兩。

九帖。

十三日脈洪滑﹐痰飲未除﹐晨起微喘﹐足跗腫未消盡﹐余有原案。

生石膏﹝八兩﹞云苓皮﹝六錢﹞杏仁﹝四錢﹞滑石﹝一兩﹞葶藶子﹝三錢﹞木通﹝四錢﹞

生苡仁﹝六錢﹞半夏﹝六錢﹞

十五日气已不急﹐去葶藶﹔右脈仍浮洪﹐加石膏一倍﹐成一斤。

三帖。

十六日气急者得葶藶而止﹐右脈之洪大者﹐得石膏一斤大減﹐病減者減其制﹐但仍滑數﹐加行痰飲。

生石膏﹝六兩﹞枳實﹝三錢﹞杏仁﹝四錢﹞云苓皮﹝五錢﹞半夏﹝一兩﹞香附﹝五錢﹞

廣皮﹝四錢﹞旋復花﹝四錢﹐包﹞

二帖。

十八日脈漸小﹐減﹕石膏﹝二兩﹞

二帖。

二十日脈洪數﹐加石膏八兩﹐成十二兩。

二帖。

二十二日脈減﹐減石膏六兩﹐加﹕葶藶﹝一錢五分﹞

二帖。

二十三日至二十五日共服二帖。

脈之洪大者﹐得石膏一斤大減﹐病減者減其制﹐脈復洪大有力﹐再酌加其制。

生石膏﹝十二兩﹞枳實﹝五錢﹞杏仁﹝四錢﹞云苓皮﹝五錢﹞半夏﹝一兩﹞香附﹝五錢﹞

廣皮﹝四錢﹞旋復花﹝四錢﹐包﹞

二十九日小便短﹐加﹕滑石﹝一兩﹞

十月初一日停藥三日。

初四日气喘﹐於原方加石膏四兩﹐共成一斤。杏仁四錢﹐共成八錢。廣皮二錢﹐共成六錢。加﹕桂枝﹝六錢﹞生薑﹝四錢﹞

五帖。

初二日服妙應丸二分六釐﹐大棗三枚﹐煎湯下﹐淸晨服後﹐約二刻先從左脇作響﹐墜痛至少腹便下綠水膠痰碗許。

初三日服妙應丸二分六釐﹐大棗二枚﹐煎湯下﹐便痰水如前﹐湯藥未服。

妙應丸方﹐《金匱》謂凡病至其年月日時復發者﹐當下之。此癥痰飲兼痺﹐自正月服藥至十月﹐石膏將近百斤之多﹐𨿽無不見效﹐究未拔除病根。左脇間漉漉有聲﹐不時嘔咳﹐此水在肝也。《金匱》謂水在肝﹐十棗湯主之﹔又謂偏弦飲﹔又謂咳家之脈弦爲有水﹐十棗湯主之﹔又謂咳家一百日﹐至一歲不死者﹐十棗湯主之。合而觀之﹐此癥當用十棗無疑。但十棗太峻﹐南人膽怯﹐未敢驟用﹐降用妙應丸續續下之﹐庶無差忒也。

制甘遂﹝五錢﹞白芥子﹝五錢﹞制大戟﹝五錢﹞

神曲爲丸﹐小梧子大﹐從三十丸明起得下痰水卽止。停數日水不盡再服﹐以盡爲度﹐初四至初七﹐共服五帖。

初八日石膏﹝一斤﹞飛滑石﹝一兩﹞蘇子霜﹝二錢﹞旋復花﹝四錢﹞云苓皮﹝六錢﹞

廣皮﹝三錢﹞小枳實﹝五錢﹞半夏﹝一兩﹞杏仁﹝八錢﹞

三帖。

十一日服妙應丸三分。

十二日脈仍洪大有力。

生石膏﹝八兩﹞杏仁﹝四錢﹞半夏﹝六錢﹞云苓皮﹝六錢﹞廣皮﹝三錢﹞香附﹝三錢﹞

旋復花﹝四錢﹞苡仁﹝六錢﹞

一帖。

十三日杏仁﹝八錢﹞半夏﹝一兩﹞廣皮﹝四錢﹞云苓皮﹝五錢﹞小枳實﹝五錢﹞香附﹝三錢﹞旋復花﹝四錢﹞滑石﹝一兩﹞蘇子霜﹝二錢﹞桂枝﹝六錢﹞生石膏﹝一斤﹞

二十二至二十九日去香附﹐加蘇子霜。

五帖。

服妙應丸三分四釐﹐服之卽下痰水。

十一月初四日服妙應丸三分八釐﹐下痰水如前。

右脈洪數﹐本有飲聚﹐小便不長。

生石膏﹝一斤﹞苡仁﹝六錢﹞云苓皮﹝六錢﹞小枳實﹝四錢﹞半夏﹝六錢﹞杏泥﹝六錢﹞

飛滑石﹝一兩﹞白通艸﹝二錢﹞蠶砂﹝三錢﹞

煮三杯﹐三次服。

初六日服妙應丸三分八釐﹐下痰水如前。

十二日於前方加﹕廣皮﹝三錢﹞石膏﹝八兩﹞

十三日加枳實﹝二錢﹞旋復花﹝四錢﹐絹包﹞

補十一日於前方加﹕郁金﹝三錢﹞

十四日加蘇子霜﹝四錢﹞

共服五帖。

十五日服妙應丸六分﹐自服丸藥﹐每次皆下痰水﹐惟此次未下﹐以服藥後卽食粥故也。

二十三日服妙應丸六分﹐大便仍行痰水。

十一月十七日痰飲喘咳﹐右脈洪﹐左關獨浮﹐與建金制木法。

生石膏﹝八兩﹞靑皮﹝三錢﹞杏仁﹝六錢﹞旋復花﹝四錢﹞蘇子霜﹝三錢﹞香附﹝四錢﹞

半夏﹝六錢﹞

十八至二十六﹐共服五帖。

二十七日洪大之脈已退﹐惟兩關獨浮﹐右大於左而兼實﹐木陷入土。與兩和肝胃﹐兼開膀胱﹐小便短而水易停故也。

半夏﹝六錢﹞蘇子霜﹝三錢﹞香附﹝三錢﹞白芍﹝四錢﹐酒炒﹞旋復花﹝三錢﹞滑石﹝一兩﹞靑皮﹝二錢﹞云苓皮﹝六錢﹞廣皮﹝三錢﹞

十二月初一日數日不服石膏﹐右脈復洪數﹐左關之獨浮者﹐亦未十釐淸淨。與金木同治法。

生石膏﹝六兩﹞半夏﹝六錢﹞杏仁﹝六錢﹞滑石﹝一兩﹞香附﹝四錢﹞旋復花﹝四錢﹞

云苓皮﹝六錢﹞枳實﹝六錢﹞

以後凡右脈大者﹐服此小卽停止。

初三日服妙應丸六分﹐下痰水如前。

仍服初一日原方。

二帖。

初五日於初一日方內加桂枝五錢﹐廣皮四錢﹐至初九日止﹐以畏寒故也。

初十日服妙應丸八分﹐下痰水如前。

十一日於前方去桂枝﹑廣皮﹐脈不肯小故也﹐服至十五日止。

十六日服妙應丸一錢。

丙戌正月十四日《金匱》謂心下堅大如盤﹐水飲所作﹐枳術丸主之。玆𨿽不堅大而水停不去﹐病情相合﹐再脈洪大﹐洪大甚則喘發﹐最宜服石膏﹑杏仁。但石膏不可入丸方﹐議用橘半枳術丸﹐脈小時用開水下﹐脈大時暫用石膏湯送下﹐喘發加杏仁﹐脈復小﹐不用石膏。

鵝眼小枳實﹝一斤﹞茅山蒼﹝一斤﹐炒半枯﹞廣皮炭﹝六兩﹞姜半夏﹝十兩﹞

神曲湯法丸梧子大﹐每服三錢﹐日三服﹐夏日間服消暑丸亦可。

陳四十六歲病由瘧邪傷胃﹐土虛則水泛﹐以致喘而肢軟﹐正虛邪實﹐六脈俱結﹐且有塊痰﹐塞滯經脈隧道。病有三虛一實者﹐先治其實﹐後治其虛。

杏泥廣皮﹝三錢﹞枳實﹝四錢﹞云苓姜半夏﹝六錢﹞蘇子霜﹝二錢﹞

甘瀾水八碗。煮成三碗。分早中晚服。二帖。

初六日脊病﹐痺也。右腿偏軟﹐痿也。咳嗽而喘﹐支飲射肺也。日久不愈﹐皆誤用熟地等補塞隧道之故。脈洪。

生石膏末﹝一兩﹞杏泥﹝五錢﹞桂枝﹝五錢﹞防己﹝四錢﹞片姜黃﹝三錢﹞姜半夏﹝五錢﹞廣皮炭﹝三錢﹞茯苓皮﹝五錢﹞苡仁﹝五錢﹞

煮四碗四次服。二帖退石膏一兩﹐加赤苓一兩﹐再二帖後加石膏一兩﹐靑橘葉五錢。

二月初二日痺夾痰飲﹐與開痺蠲飲法﹐現下痺解而飲未除﹐脈之洪大者減﹐病減者減其制。

姜半夏﹝五錢﹞桂枝﹝五錢﹞防己﹝三錢﹞廣皮﹝三錢﹞茯苓塊﹝六錢﹞苡仁﹝五錢﹞

小枳實﹝三錢﹞靑橘葉﹝三錢﹞

煮三杯﹐三次服。

初八日加小枳實﹝二錢﹞廣皮﹝二錢﹞滑石﹝六錢﹞

初九日加生石膏﹝一兩﹞

十一日肝郁夾痰飲﹐咳嗽痰多﹐吐瘀。

旋復花﹝三錢﹞姜半夏﹝六錢﹞靑皮﹝二錢﹞廣皮炭﹝二錢﹞栝蔞仁﹝二錢﹞蘇子霜﹝三錢﹞降香末﹝三錢﹞歸橫須﹝二錢﹞桃仁泥﹝二錢﹞靑橘葉﹝三錢﹞

煮三杯﹐三次服。

丸方痰飲夾肝郁﹐吐出瘀血後﹐以兩和肝胃爲主。

帶皮苓﹝八兩﹞姜半夏﹝十兩﹞香附﹝六兩﹞廣郁金﹝二兩﹞廣皮﹝五兩﹞益智﹝四兩﹞

生苡仁﹝八兩﹞澤瀉﹝八兩﹞

共爲極細末﹐神曲水爲丸﹐梧子大﹐日三服﹐每服三錢﹐開水下。

二月初五日暑濕行令﹐脈弦細﹐胃不開﹐渴而小便短﹐用渴者與豬苓湯法。

豬苓﹝五錢﹞云苓塊﹝四錢﹞澤瀉﹝五錢﹞半夏﹝四錢﹞滑石﹝六錢﹞廣皮﹝三錢﹞益智仁﹝錢半﹞

煮三杯﹐三次服﹐胃開卽止。

初六日痰飲之質﹐冒暑欲嘔﹐六脈俱弦﹐𨿽渴甚﹐難用寒涼﹐與局方消暑丸法。

姜半夏﹝八錢﹞云苓塊﹝八錢﹞藿梗﹝二錢﹞廣皮﹝三錢﹞生甘艸﹝二錢﹞生薑汁﹝每杯衝三小匙﹞

煮三杯﹐三次服。

初八日病減者減其制﹐減﹕半夏﹝四錢﹞云苓﹝四錢﹞

十二日腰以下腫﹐當利小便。渴而小便短﹐議渴者與豬苓湯例。

豬苓﹝八錢﹞澤瀉﹝八錢﹞飛滑石﹝一兩二錢﹞云苓皮﹝六錢﹞姜半夏﹝四錢﹞

煮三杯﹐三次服﹐以渴減腫消爲度。

十四日脈沈細﹐胃不開﹐減﹐豬苓﹝三錢﹞澤瀉﹝三錢﹞滑石﹝六錢﹞加藿梗﹝三錢﹞

廣皮﹝三錢﹞益智仁﹝三錢﹞

十六日暑濕病退﹐小便已長﹐陽气不振﹐與通補陽气。

桂枝﹝三錢﹞姜半夏﹝三錢﹞茅術﹝二錢﹞白蔻仁﹝一錢﹐研﹞云苓塊﹝五錢﹞生苡仁﹝五錢﹞廣皮﹝二錢﹞炙甘艸﹝二錢﹞

煮三杯﹐三次服。

十七日頭脹胸悶﹐脈緩气歉﹐暑必夾濕也。

半葉藿梗﹝三錢﹞白蔻仁﹝錢半﹞姜半夏﹝三錢﹞云苓皮﹝五錢﹞廣皮﹝三錢﹞苡仁﹝五錢﹞杏仁﹝三錢﹞

煮三杯﹐三次服。

十九日小便濁﹐加﹕豬苓﹝四錢﹞澤瀉﹝四錢﹞

二十四日暑月頭脹微痛﹐與淸上焦。

藿香﹝三錢﹞薄荷﹝一錢﹞鮮荷葉﹝一張﹐去蒂﹞

煮三杯﹐三次服。

二十五日六脈陽微﹐暑濕之餘﹐小便白濁﹐與分利法。

川萆﹝五錢﹞澤瀉﹝三錢﹞云苓皮﹝五錢﹞桂枝﹝三錢﹞蒼術﹝三錢﹐炒﹞益智仁﹝三錢﹞豬苓﹝三錢﹞生苡仁﹝五錢﹞

煮三杯﹐三次服﹐以小便淸爲度。

七月十九日濕熱爲病﹐與苦辛淡法。

云苓皮﹝五錢﹞姜半夏﹝五錢﹞飛滑石﹝六錢﹞豬苓﹝三錢﹞木通﹝三錢﹞澤瀉﹝三錢﹞

苡仁﹝五錢﹞桂枝﹝三錢﹞杏泥﹝三錢﹞

煮三杯﹐三次服。

二十二日濕熱爲病﹐與苦辛淡法﹐小便已長﹐胃不甚開﹐與闔陽明。

姜半夏﹝六錢﹞益智仁﹝三錢﹞廣皮﹝三錢﹞云苓皮﹝五錢﹞苡仁﹝五錢﹞生薑﹝三錢﹞

二十五日加白蔻仁﹝三錢﹞枳實﹝三錢﹞

九月二十一日痰飲喘咳脈弦﹐與小靑龍法。

桂枝﹝三錢﹞杏仁﹝四錢﹞小枳實﹝三錢﹞白芍﹝二錢﹐炒﹞姜半夏﹝五錢﹞五味子﹝二錢﹞炙甘艸﹝一錢﹞廣皮﹝三錢﹞漧薑﹝二錢﹞

煮三杯﹐三次服。三帖。

二十四日痰飲脇痛而喘咳﹐是謂懸飲。懸飲者﹐水在肝也﹐脈弦數。身熱者﹐外風未淨也。

姜半夏﹝六錢﹞杏仁﹝三錢﹞旋復花﹝三錢﹞桂枝﹝三錢﹞香附﹝三錢﹞廣皮﹝二錢﹞

小枳實﹝一錢﹞薑汁﹝二匙﹞黃芩炭﹝錢半﹞靑蒿﹝三錢﹞苦葶藶﹝二錢﹞

服法如前。一帖。

二十五日身熱退﹐去靑蒿﹑黃芩炭﹑葶藶﹐加﹕杏仁﹝三錢﹞

二帖。

二十七日痰飲脇痛而喘咳﹐是謂懸飲。懸飲者﹐水在肝也﹐脈弦數。

姜半夏﹝六錢﹞香附﹝三錢﹞杏泥﹝三錢﹞桂枝尖﹝三錢﹞廣皮﹝二錢﹞薑汁﹝三匙﹞

旋復花﹝三錢﹞蘇子霜﹝三錢﹞降香末﹝三錢﹞小枳實﹝三錢﹞

服法如明。

十九日病減者減其制﹐去﹕半夏﹝三錢﹞枳實﹝一錢﹞蘇子霜﹝一錢﹞降香﹝一錢﹞桂枝﹝一錢﹞

五帖而愈。

十一月初六日痰飲﹐脈沈弦﹐有微喘之意﹐與小靑龍去麻辛。

桂枝﹝四錢﹞漧薑﹝二錢﹞云苓塊﹝三錢﹞白芍﹝三錢﹞五味子﹝錢半﹞炙甘艸﹝二錢﹞

廣皮﹝三錢﹞姜半夏﹝五錢﹞小枳實﹝三錢﹞

服法如前。三帖而愈。

十二月初七日內飲招外風爲病﹐喘咳﹐脈弦緩﹐𨿽頭痛惡寒﹐能大食﹐只有風而無寒﹐用小靑龍去麻黃﹐減細辛﹐兼用桂枝湯啜稀粥令微汗法。

桂枝﹝一兩﹞白芍﹝四錢﹐炒﹞五味子﹝二錢﹞細辛﹝五分﹞炙甘艸﹝三錢﹞漧薑﹝三錢﹞姜半夏﹝五錢﹞加廣皮﹝四錢﹞枳實﹝四錢﹞生薑﹝三錢﹞大棗﹝二枚﹐去核﹞

煮三杯﹐先服一杯﹐卽啜稀粥一碗﹐覆被令微汗佳﹐不可使汗淋漓。得汗服第二杯﹐不必啜粥﹐覆被。如不汗﹐再啜粥﹐覆被如前。汗後避風要緊。

初十日脈不浮﹐外感已解﹐但弦細﹐而畏冷﹐中陽虛也。去細辛。

加桂枝﹝四錢﹞漧薑﹝二錢﹞小枳實﹝二錢﹞

十三日於前方加﹕廣皮﹝二錢﹞

十三日脈雙弦﹐咳而嘔﹐胃咳也。

姜半夏﹝八錢﹞云苓塊﹝一兩﹞生薑﹝五錢﹞廣皮﹝三錢﹞小枳實﹝三錢﹞

煮三杯﹐三次服。

正月十六日脈沈弦而緩﹐飲居右脇﹐嘔痰由肋痛外至脊背惡寒﹐由厥陰內犯陽明﹐外犯太陽也。與逐脇下之飲法。

蘇子霜﹝三錢﹞香附﹝三錢﹞桂枝尖﹝三錢﹞旋復花﹝三錢﹞廣皮﹝三錢﹞小枳實﹝二錢﹞降香末﹝三錢﹞靑皮﹝二錢﹞生薑﹝五錢﹞姜半夏﹝五錢﹞漧薑﹝二錢﹞

卷五

肺癰

王氏五十六歲癸亥三月初八日初起喉痺﹐爲快利藥所傷﹐致成肺癰。胸中痛﹐口中燥﹐喉痺仍未痊﹐不食不寐。痰气鮏臭。已有成膿之象。脈短而數﹐寒熱﹐且移熱於大腸而泄瀉﹐難愈之證。勉與急急開提肺气﹐議千金葦莖湯﹐與甘桔合法。

桔梗﹝二兩﹞甘艸﹝一兩﹞桃仁﹝五錢﹞冬瓜仁﹝五錢﹞苡仁﹝一兩﹞鮮葦根﹝四兩﹞

水八碗﹐煮三碗﹐二煎再煎一碗﹐分四次服。

堂伯兄飲火酒﹐坐熱炕﹐晝夜不寐﹐喜出汗。誤服枇杷葉麻黃等利肺藥﹐致傷津液﹐遂成肺癰﹐臭不可當﹐日吐膿二升許。用千金葦莖湯﹐合甘桔湯。

蘆根﹝八兩﹞苡仁﹝二兩﹞桃仁﹝兩半﹞冬瓜仁﹝兩半﹞桔梗﹝三兩﹞生甘艸﹝一兩﹞

煎成兩大菜碗﹐晝夜服過碗半﹐膿去十之七八﹐盡劑膿去八九﹐又服半劑﹐毫無臭气﹐調理脾胃收功。

朱詠齊五十餘歲以己卯年二月初受風﹐與桂枝湯一帖﹐風解﹐膽怯不敢去濃衣﹐因而汗多。初四五日又受風溫﹐口渴思涼﹐脈洪數。先與辛涼輕劑不解﹐脈又大﹐汗更多﹐口更渴﹐身更熱。因與辛寒重劑石膏等一帖﹐身涼渴止脈靜﹐仍膽怯不去濃衣。初十日當大差坐夜起五更﹐衣更濃﹐途間不敢去皮衣﹐以致重亡津液而成肺癰﹐與葦莖湯二三兩一帖。服至五七日不應﹐膿成臭極﹐加苦藶葶子五錢﹐膿始退﹐未能十分淨盡。後十日又發﹐膿又成﹐吐如綠豆汁濃臭﹐每吐一碗余。又於前方加葶藶三錢﹐服二帖方平復﹐以補胃逐痰飲收功。再其人色白體肥﹐夙有痰飲﹐未病之年前秋冬兩季﹐以在上書房行走﹐早起恐寒﹐誤服俗傳藥酒方﹐本不嗜酒﹐每早彊飲數小杯﹐次年患此恙之由也。

卷五

喉痺

劉三十二歲脈弦而長﹐木气太旺﹐與君火結而成喉痺。

荊芥穗﹝二錢﹞薄荷﹝二錢﹞元參﹝八錢﹞銀花﹝六錢﹞牛蒡子﹝五錢﹞連翹﹝五錢﹞

馬勃﹝二錢﹞人中黃﹝二錢﹞

共爲粗末﹐分八包﹐每一包蘆根湯煎﹐一時一服。

酒客脈弦數﹐與苦藥淸酒中之濕﹐卽於前方內加﹕桔梗﹝四錢﹞射幹﹝四錢﹞黃芩﹝四錢﹞兒茶﹝三錢﹞

煎法如前。

靈乙丑六月二十六日舌苔邊白中濁﹐喉腫而痛﹐頭暈﹐身熱﹐脈數﹐癘气所幹。

切戒谷食﹐急開關竅﹐用時時輕揚法。

桔梗﹝八錢﹞人中黃﹝三錢﹞薄荷﹝三錢﹞荊芥穗﹝三錢﹞元參﹝一兩﹞牛蒡子﹝八錢﹞

黃芩﹝三錢﹞黃連﹝三錢﹞馬勃﹝二錢﹞板藍根﹝三錢﹞僵蠶﹝三錢﹞連翹﹝八錢﹞銀花﹝八錢﹞鮮荷葉﹝半張去蒂﹞

共爲粗末﹐分八包﹐一時許服一包﹐蘆根湯煎。

二十七日舌濁甚﹐邪之傳化甚緩﹐於前方內﹐加﹕黃芩﹝二錢成五錢﹞黃連﹝二錢成五錢﹞

二十八日濕熱厲气﹐相搏以成喉痺﹐舌苔重濁色暗﹐必得濕气宣化﹐而後熱可以解。

蓋無形之邪熱﹐每借有形之穢濁以爲根據附故也﹐因前法而小變之。

桔梗﹝八錢﹞人中黃﹝二錢﹞黃芩﹝五錢﹞黃連﹝五錢﹞馬勃﹝五錢﹞牛蒡子﹝五錢﹞

僵蠶﹝三錢﹞連翹﹝八錢﹞銀花﹝八錢﹞通艸﹝三錢﹞荊芥﹝二錢﹞杏仁﹝五錢﹞薄荷﹝三錢﹞

滑石﹝一兩﹞犀角﹝三錢﹞

共爲粗末﹐分十包﹐一時許服一包。每服鮮荷葉邊二錢﹐蘆根三錢﹐同煎﹐去渣服。

二十九日喉痛𨿽止﹐舌濁未除﹐脈仍微數﹐則其中之濕可知。按﹕《靈樞經》五臟溫病﹐以舌苔專屬之肺﹐故藥方一以宣通肺气爲主﹐蓋气化則濕化﹐而火亦無根據矣。

桔梗﹝三錢﹞人中黃﹝八分﹞連翹﹝二錢﹞銀花﹝二錢﹞黃連﹝錢半﹞黃芩﹝二錢﹞馬勃﹝八分﹞通艸﹝一錢﹞杏仁泥﹝一錢﹞滑石﹝三錢﹞蘆根﹝一枝﹞荷葉﹝半張﹞

今晚一帖﹐明早一帖。

王二十歲壬午四月十一日濕毒身熱喉痺﹐滴水不能下咽﹐已二日矣。與代賑普濟散二十包﹐先煎一包﹐銜入口內﹐仰面浸漬喉瘡﹐一刻許有稀涎滿口﹐卽控出吐之。再噙再浸如上法﹐噙至半日﹐喉卽開﹐得下咽。於是每一包藥﹐煎一碗﹐咽一半﹐浸吐一半﹐三日得快便﹐喉痺全消﹐身熱亦退﹐育陰而愈。

王氏三十八歲乙酉五月初二日六脈沈弦而細﹐純陰之象﹐喉痛足痺宜溫。

川椒炭﹝三錢﹞防己﹝三錢﹞桂枝﹝三錢﹞肉桂﹝二錢﹞茯苓皮﹝五錢﹞姜黃﹝二錢﹞

萆﹝五錢﹞苡仁﹝五錢﹞

四帖。

初八日喉痛止去肉桂﹐痰不活加半夏﹝五錢﹞。

滿氏三十五歲面色靑黃﹐呼吸定息﹐脈再至而弦緊﹐食減﹐經不行﹐腹中有塊二三枚﹐長三四寸﹐肝厥無五日不發﹐喉痛十數年不休。向來所服之方﹐非寒涼﹐卽婦科地芍藥等﹐以致歷年沈困不休﹐病勢日重﹐十二年不孕矣。與苦辛熱法﹐急回眞陽﹐或者可救。

肉桂﹝錢半﹞良姜﹝二錢﹞川椒﹝二錢﹞廣皮﹝二錢﹞吳萸﹝錢半﹞半夏﹝三錢﹞

前方服二帖﹐喉痛減其大半﹐厥未發﹐食少進﹐腹痛減﹐與前方加﹕人參﹝錢半﹞茯苓﹝三錢﹞

前方服四帖﹐服三至﹐喉痛止﹐食大進﹐腹痛亦減﹐仍服前方﹐去良姜﹐並減剛藥分量。

前方服七帖﹐六脈將進至四至﹐服通補奇經丸一料﹐半年後受孕。

卷五

瘧

吳二十五歲癸亥七月十六日但寒不熱﹐似乎牝瘧﹐然渴甚脈數﹐皮膚捫之亦熱﹐乃伏暑內發﹐新涼外加﹐熱未透出之故。仍用苦辛寒法。加以升提。

杏仁泥﹝三錢﹞天花粉﹝二錢﹞蔻仁滑石濃朴﹝二錢﹞靑蒿﹝一錢﹞苡仁藿香郁金﹝二錢﹞黃芩﹝一錢﹞知母三杯﹐分三次服﹐三帖。

但寒不熱之瘧﹐昨用升提﹐已出陽分﹐渴甚﹐脈洪數甚﹐熱反多。昨云熱邪深伏﹐未曾透出﹐不得作眞牝瘧者﹐非虛語也。用苦辛寒重劑。

杏仁粉﹝五錢﹞滑石﹝三錢﹞生石膏﹝八錢﹞知母﹝一錢﹞蔻仁﹝三錢﹞藿梗﹝三錢﹞

濃朴﹝三錢﹞黃芩﹝二錢﹞郁金﹝三錢﹞甘艸﹝一錢﹞

伊芳氏二十二歲正月初七日妊娠七月﹐每日午後﹐先寒後熱﹐熱至戌時﹐微汗而解。已近十日﹐此上年伏暑成瘧﹐由春初升發之气而發﹐病在少陽﹐與小柴胡法。

柴胡﹝五錢﹞黃芩﹝三錢﹐炒﹞炙甘艸﹝二錢﹞半夏﹝四錢﹞人參﹝二錢﹞生薑﹝三錢﹞

大棗﹝二枚﹞

一帖﹐寒熱減。二帖﹐減大半。第三日用前方三分之一﹐全愈。

朱三十三歲八月二十五日體濃本有小腸寒濕﹐糞後便血﹐舌苔灰白而濃﹐中黑﹐嘔惡不食﹐但寒不熱﹐此脾濕瘧也﹐與劫法。

生蒼術﹝五錢﹞生艸果﹝三錢﹞檳榔﹝三錢﹞生苡仁﹝五錢﹞杏仁﹝三錢﹞茯苓﹝五錢﹞

熟附子﹝一錢﹞黃芩炭﹝二錢﹞

二十八日前方服三帖而病勢漸減﹐舌苔化黃﹐減其制﹐又三帖而寒來甚微﹐一以理脾爲主。

於術﹝三錢﹐炒﹞蔻仁﹝二錢﹞益智仁﹝二錢﹞廣皮﹝三錢﹞半夏﹝三錢﹞黃芩炭﹝二錢﹞苡仁﹝五錢﹞

服七帖而胃開。

佟氏四十歲少陰三瘧﹐二年不愈﹐寒多熱少。脈弦細﹐陽微﹐損及八脈﹐通補奇經丸四兩﹐服完全愈。

蕭三十三歲少陰三瘧﹐久而不愈﹐六脈弦緊﹐形寒嗜臥﹐發時口不知味﹐不渴﹐腎气上泛﹐面目黧黑﹐與扶陽湯法。

鹿茸﹝三錢﹞桂枝﹝三錢﹞人參﹝一錢﹞熟附子﹝二錢﹞蜀漆﹝二錢﹞當歸﹝三錢﹞

四帖愈﹐後調脾胃。

鄭五十五歲四月十九日脈雙弦﹐伏暑成瘧﹐間二日一至﹐舌苔白滑﹐熱多寒少﹐十月之久不止﹐邪入已深極﹐難速出﹐且與通宣三焦﹐使邪有出路﹐勿得驟補。

杏仁泥﹝四錢﹞茯苓皮﹝五錢﹞藿梗﹝三錢﹞蔻仁﹝二錢﹞知母﹝三錢﹐炒﹞半夏﹝三錢﹞苡仁﹝五錢﹞黃芩﹝二錢﹐炒﹞靑蒿﹝一錢﹞

服四帖。

二十六日加靑蒿﹝一錢﹞

服四帖。

初四日脈緊汗多﹐加﹕桂枝﹝三錢﹞

服二帖。

初六日脈已活動﹐色已畢﹐寒大減﹐熱亦少減﹐共計已減其半。汗至足底﹐時已早至八刻﹐議去靑蒿﹐加黃芩一錢。舌苔𨿽減而仍白﹐余藥如故﹐再服四帖。

十四日三瘧與宣三焦﹐右脈稍大﹐熱多汗多﹐舌苔之白滑𨿽薄﹐而未盡化﹐濕中生熱﹐不能驟補﹐與兩淸濕熱。

杏仁泥﹝三錢﹞知母﹝二錢﹞通艸﹝錢半﹞蔻仁﹝二錢﹞黃芩﹝二錢﹞苡仁﹝四錢﹞黃連﹝一錢﹞茯苓皮﹝三錢﹞半夏﹝三錢﹞

十九日加廣皮炭﹝三錢﹞藿梗﹝三錢﹞

服四帖。

二十二日病減者減其制﹐每日服前方半帖﹐六日服三帖。

二十九日病又減﹐去黃連﹐加益智仁三錢﹐以其脈大而尙緊也﹐仍系六日服三帖。

六月初五日余邪未盡﹐仍六日服三帖。

十二日三瘧與宣化三焦﹐十退其九﹐白苔尙未盡退。今日診脈﹐弦中兼緩﹐气來至緩﹐是陽气未充。議於前方退苦寒﹐進辛溫。

杏仁﹝三錢﹞益智仁﹝三錢﹞桂枝﹝三錢﹞蔻仁﹝三錢﹞黃芩炭﹝三錢﹞半夏﹝五錢﹞

茯苓﹝五錢﹞藿梗﹝三錢﹞

四帖。

二十二日左脈弦緊﹐右大而緩﹐舌白未化﹐瘧𨿽止而余濕未消﹐此方仍服。去﹕蔻仁﹝一錢﹞黃芩﹝一錢﹞益智仁﹝一錢﹞

服八帖。

七月初二日四瘧已止﹐胃已開﹐脈已回陽﹐與平補中焦。

半夏﹝三錢﹞蔻仁﹝錢半﹞炙甘艸﹝二錢﹞廣皮炭﹝三錢﹞生苡仁﹝三錢﹞茯苓﹝五錢﹞

生薑﹝三片﹞於術﹝三錢﹐炒﹞大棗﹝二个﹞

服七帖後﹐可加人參二錢﹐服至收功。

丸方瘧後六脈俱弦微數﹐與脾腎雙補法。

何首烏﹝四兩﹞茯苓﹝六兩﹞枸杞子﹝四兩﹞五味子﹝二兩﹞沙苑子﹝三兩﹞山藥﹝四兩﹞於術﹝四兩﹞蔻仁﹝五錢﹞蓮實﹝六兩﹐去心﹞人參﹝四錢﹞

蜜丸如桐子大﹐每服三二錢﹐開水送下﹐逢節以人參五分﹐煎湯送。

髙十六歲乙酉六月十六日間三瘧﹐脈弦﹐暑邪深入矣。

杏仁﹝三錢﹞靑蒿﹝三錢﹞茯苓皮﹝三錢﹞蔻仁﹝一錢﹞半夏﹝三錢﹞柴胡﹝一錢﹞藿香葉﹝三錢﹞黃芩﹝三錢﹞知母﹝二錢﹞苡仁﹝三錢﹞炙甘艸﹝一錢﹞滑石﹝五錢﹞生薑﹝三片﹞

大棗﹝二个﹞

十八日診脈數熱﹐重加﹕知母﹝二錢﹞

二十八日瘧止熱退﹐去知母﹑柴胡﹑靑蒿﹑姜棗﹐攺藿梗﹝二錢﹞減﹕滑石﹝二錢﹞

初五日余邪已輕﹐再服數帖。

朱三十八歲但寒不熱﹐舌苔白滑而濃三四日﹐灰黑而滑五六日﹐黑滑可畏﹐脈沈弦而緊。太陰濕瘧﹐與牝瘧相參﹐但牝瘧表寒重﹐此則偏於在裏之寒濕重也。初起三日﹐用桂枝﹑艸果﹑蒼術﹑黃芩﹑茯苓﹑苡仁﹑廣皮﹑豬苓﹑澤瀉。三四日加附子﹐五六日又加艸果﹑蒼術分量。再加生薑﹐舌苔始微化黃﹐惡寒漸減。服至十二三日﹐舌苔惡寒始退。愈後峻補脾腎兩陽﹐然後收功。

姚二十五歲乙酉七月二十五日久瘧不愈﹐寒多﹐舌苔白滑﹐濕气重也﹐宜宣通三焦﹐微偏於溫。

杏仁﹝五錢﹞靑蒿﹝二錢﹞廣皮﹝二錢﹞蔻仁﹝三錢﹞半夏﹝五錢﹞苡仁﹝五錢﹞艸果﹝錢半﹞黃芩﹝錢半炒﹞茯苓皮﹝五錢﹞生薑﹝二片﹞

八月初三日前方服六帖﹐瘧已止﹐照原方去﹕艸果靑蒿加滑石﹝六錢﹞益智仁﹝三錢﹞

錢二十歲乙酉十一月初二日三瘧兼痺﹐舌苔白滑﹐終日一飲﹐熱時不渴﹐胸痞﹐此偏於伏暑中之濕多者也。惟日已久﹐又加誤補下行﹐邪已深入爲難治。勉與宣通經絡三焦﹐導邪外出﹐毋使久羈。

桂枝﹝三錢﹞防己﹝四錢﹞杏仁﹝五錢﹞靑蒿﹝三錢﹞半夏﹝三錢﹞黃芩﹝三錢﹞茯苓﹝五錢﹞蔻仁﹝二錢﹞廣皮﹝三錢﹞煨艸果﹝八分﹞片姜黃﹝二錢﹞

十五日閱來札知汗多而寒熱減﹐舌白滑苔退﹐食後不飽悶﹐是伏邪已有活動之機。但陰瘧發於戌亥時﹐不見日光﹐𨿽屢用升提﹐使邪外出法﹐毫不見早﹐大可慮也。勉與原方內加艸果分量﹐去茯苓﹑蔻仁﹐再加急走之蜀漆﹐活血絡之當歸。

桂枝﹝三錢﹞柴胡﹝三錢﹞半夏﹝三錢﹞靑蒿﹝一錢﹞防己﹝三錢﹞杏仁﹝四錢﹞黃芩炭﹝三錢﹞廣皮炭﹝三錢﹞艸果﹝二錢﹞姜黃﹝二錢﹞蜀漆﹝三錢﹞當歸﹝三錢﹞生苡仁﹝五錢﹞

十二月閱來札知寒熱降序而未盡除﹐停飲痺痛太甚。議減治瘧之品﹐加宣飲與痺之藥。然大有病退正衰之慮﹐飲與痺皆喜通不喜守﹐大忌呆補﹐柰何。

桂枝﹝五錢﹐三四帖後手背痛不減加至八錢或一兩﹞廣皮﹝五錢﹞防己﹝四錢﹞靑蒿﹝二錢﹞

柴胡﹝三錢﹐寒熱如再減二藥亦須減﹞山甲片﹝一錢﹐炒﹞蜀漆﹝二錢﹐寒熱微則去之﹞

生苡仁﹝五錢﹞人參﹝一錢﹞生薑﹝三錢﹞半夏﹝六錢﹞茯苓皮﹝五錢﹞煨艸果﹝二錢﹞片姜黃﹝三錢﹞

煎四大茶杯﹐分四次服﹐七日必須來信。

初十日以後忽寒忽熱﹐已非呆於寒熱者可比。十五日寒大減﹐十八日寒熱又減﹐二十日申酉時似發非發﹐俱屬佳處。但手背之痛﹐左甚於右﹐伏邪甚深﹐腹左之塊﹐卽系瘧母一類﹐不過脇腹之別耳。合觀寒多熱少﹐當與補陽﹐議於原方內減柴胡﹑靑蒿﹐加桂枝。其人參似非髙麗參可比﹐蓋人生世上不可畱後悔也。其瘧母每日空心服化回生丹一丸﹐開水送下。

蓋化丹中﹐原有鱉甲煎丸在內也﹐卽久病在絡﹐亦須用之。又天士先生云﹕三時熱病﹐病久不解者﹐每借芳香以爲搜逐之用。此證猶在畏途﹐不可隨便飲啖也。

於前方內減﹕靑蒿﹝錢半﹞柴胡﹝錢半﹞加桂枝﹝一錢﹞

楊二十四歲丙戌二月十一日伏暑自上年八月而來﹐邪已深入﹐三日一作﹐寒多熱少﹐亦宜通宣三焦爲要法。

靑蒿﹝三錢﹞蔻仁﹝一錢﹞蜀漆﹝一錢﹞桂枝﹝三錢﹞杏仁﹝二錢﹞黃芩﹝錢半﹐炒﹞

苡仁﹝三錢﹞柴胡﹝錢半﹞

服一帖而寒退﹐熱反多﹐此陰邪已化熱﹐去柴胡﹑桂枝﹐重用通宣三焦﹐加廣皮﹑半夏以和脾胃。

卷五

傷寒

五十八歲癸酉二月初一日太陽中風﹐尙未十釐淸解﹐兼之濕痺髀痛。

桂枝﹝四錢﹞濃朴﹝二錢﹞蠶砂﹝三錢﹞杏仁﹝三錢﹞防己﹝三錢﹞茯苓皮﹝五錢﹞姜黃﹝二錢﹞炙甘艸﹝錢半﹞廣皮﹝錢半﹞

二帖。

初二日行經絡而和脾胃﹐則風痺自止。

桂枝﹝八錢﹞白芍﹝四錢﹐炒﹞半夏﹝五錢﹞防己﹝六錢﹞炙甘艸﹝三錢﹞生白術﹝五錢﹞生薑﹝五片﹞大棗﹝二个﹞

水八杯﹐煮三杯﹐分三次服﹐頭一次啜稀粥﹐令微汗佳﹐二三次﹐不必食粥。

初五日左脈沈緊﹐卽於前方加﹕熟附子﹝五錢﹞

初六日脈洪大而數﹐經絡痛𨿽解而未盡除﹐痺也﹔小便白而濁﹐濕也。

桂枝﹝三錢﹞澤瀉﹝三錢﹞黃柏炭﹝一錢﹞通艸﹝三錢﹞杏仁﹝五錢﹞滑石﹝五錢﹞苡仁﹝五錢﹞茯苓皮﹝五錢﹞豬苓﹝三錢﹞

初九日昨服開肺與大腸痺法﹐濕滯已下﹐小便亦淸﹐但大便與瘼中微有血迹﹐證從寒濕化熱而來﹐未便卽用柔藥以淸血分。今日且與宣行腑陽﹐右脈仍見數大﹐可加苦藥。如明日血分未淸﹐再淸血分未遲。

杏仁泥﹝三錢﹞黃柏炭﹝一錢﹞黃芩炭﹝二錢﹞陳皮﹝錢半﹞苡仁﹝五錢﹞半夏﹝三錢﹞

滑石﹝五錢﹞濃朴﹝二錢﹞細蘇梗﹝一錢﹞

頭煎兩杯﹐二煎一杯﹐分三次服。

初八日舌苔仍有新白﹐衣被稍薄則畏寒﹐身熱已退﹐陽虛濕气未盡無疑。

桂枝﹝三錢﹞苡仁﹝五錢﹞白芍﹝二錢炒﹞陳皮﹝錢半﹞半夏﹝五錢﹞生茅術﹝二錢﹞

杏仁﹝三錢﹞濃朴﹝二錢﹞全當歸﹝錢半﹞

煎服均如前法。二帖。

初十日諸證向安﹐惟營气與衛不和﹐寐不實﹐寐後自覺身涼﹐以調和營衛爲主。

桂枝﹝三錢﹞苡仁﹝五錢﹞大棗﹝二个﹞白芍﹝三錢﹞陳皮﹝錢半﹞炙甘艸﹝二錢﹞半夏﹝六錢﹞生薑﹝三片﹞茯苓﹝三錢﹞

六帖。

十六日營衛已和﹐卽於前方內加﹕膠飴﹝三錢﹞白芍﹝二錢成五錢﹞

七帖而安。

唐氏三十八歲太陽中風漏汗﹐桂枝加附子湯主之。

桂枝﹝六錢﹞熟附子﹝三錢﹞炙甘艸﹝三錢﹞焦白芍﹝四錢﹞生薑﹝三片﹞大棗﹝三个﹞

煮三杯﹐分三次服。

十七日中風漏汗﹐兼之腎水上淩心﹐心悸腹痛﹐昨用桂枝加附子湯﹐諸癥悉退。今左脈沈緩。右脈滑﹐表𨿽淸而濁陰未退。議苓桂伐腎邪﹐歸茴溫衝脈﹐吳萸﹑半夏﹑生薑兩和肝胃﹐白芍以收陰气﹐合桂枝而調營衛﹐加黃芩以淸風化之熱。合諸藥爲苦辛通法﹐此外感之餘﹐兼有下焦裏証之治法也。

桂枝﹝四錢﹞全當歸﹝三錢﹞小茴香﹝三錢﹐二味同炒﹞半夏﹝四錢﹞吳萸﹝三錢﹞靑皮﹝錢半﹞焦白芍﹝二錢﹞茯苓﹝五錢﹞黃芩炭﹝一錢﹞生薑﹝三片﹞

甘瀾水煎成三杯﹐分三次服。

十九日脈緩濁陰久居﹐兼有滯物續下﹐用藥仍不外苦辛通法﹐稍加推蕩之品﹐因其勢而導之。大意通補陽明之陽﹐正所以驅濁陰之陰。若其人陽明本旺﹐胃陰自能下降﹐六腑通調﹐濁陰何以能聚﹐再胃旺自能坐鎭中州﹐濁陰何以能越胃而上攻心下﹐反復推求﹐病情自見。

淡吳萸﹝三錢﹞小茴香﹝三錢﹐同炒黑﹞桂枝尖﹝四錢﹞濃朴﹝三錢﹞川楝子﹝二錢﹞

黃芩炭﹝一錢﹞小枳實﹝錢半﹞烏藥﹝二錢﹞靑皮﹝錢半﹞廣木香﹝一錢﹞焦白芍﹝二錢﹞陳皮﹝一錢﹞茯苓﹝三錢﹞

二十二日凡痛脹滯下﹐必用苦辛通法﹐兼護陽明﹐固不待言。前法業已見效﹐細詢病已十餘年﹐以半產後得之﹐誤用壅補成之。按久病在絡再痛脹偏左下至少腹板著﹐其中必有瘀滯﹐非純用湯藥所能成功。蓋湯者蕩也﹐條腸胃和通百脈﹐固其所長。至於細雕密鏤﹐緩行橫絡﹐是其所短﹐非兼用化癥回生丹緩通不可。且陽劑過重﹐有癥散爲蠱之虞﹐不得不思患預防也。

桂枝尖﹝一錢﹞烏藥﹝錢半﹞濃朴﹝一錢﹞全當歸﹝一錢﹐炒黑﹞半夏﹝五錢﹞地楡炭﹝一錢﹞小茴香﹝二錢﹐炒﹞川楝子﹝二錢﹞黃芩炭﹝一錢﹞白芍﹝二錢﹐炒﹞黃連﹝八分﹞

廣皮炭﹝八分﹞兩頭尖﹝二錢﹞廣木香﹝八分﹞桃仁﹝錢半﹐炒﹞紅花﹝七分﹞郁金﹝一錢﹞

降香末﹝二錢﹞

甘瀾水煎﹐前後四杯﹐日三夜一﹐分四次服。四帖。

昔李東垣有方用藥至三十餘味者﹐張仲聖鱉甲煎丸﹐亦有三十幾味﹐後人學問不到﹐妄生議論。不知治經治以急﹐急則用少而分量多。治絡治以緩﹐緩則用多而分量少。治新則用急﹐治舊則用緩。治急可用獨﹐治舊必用眾。獨則無推諉而一力成功﹐眾則分功而互相調劑﹐此又用藥多寡之權衝也。

兼服化癥回生丹一粒。

二十七日宣絡法兼兩和肝胃。

全當歸﹝三錢﹞制香附﹝二錢﹞小茴香﹝三錢﹐炒黑﹞半夏﹝三錢﹞川芎﹝五分﹞靑皮﹝八分﹐炒﹞丹皮﹝三錢﹐炒﹞沙苑子﹝三錢﹞白芍﹝六錢﹐炒﹞二十八日寐仍不實﹐於前方內加﹕半夏﹝二錢﹞生苡仁﹝六錢﹞

服三帖。

初二日案仍前。

全歸﹝三錢﹞制香附﹝錢半﹞漧薑炭﹝五分﹞小茴香﹝三錢﹞降香末﹝二錢﹞髙良姜﹝二分﹞靑皮﹝八分﹞廣皮炭﹝八分﹞烏藥﹝二錢﹞半夏﹝五錢﹞桃仁泥﹝錢半﹞

三帖。

初五日絡瘀多年﹐腹痛脹攻胃﹐食後脹。今搜去絡中瘀滯﹐饑甚則如刀刮竹﹐絡气虛也﹐與通補絡法。

歸身﹝三錢﹞龍眼肉﹝三錢﹞白芍﹝六錢﹐炒﹞杞子﹝三錢﹐炒﹞丹皮﹝三錢﹞小茴香﹝一錢﹞丹參﹝三錢﹞

九帖全愈。

吳氏二十三歲二月二十一頭項彊痛而惡寒﹐脈緩有汗﹐太陽中風﹐主以桂枝湯。

桂枝﹝三錢﹞白芍﹝二錢﹞炙甘艸﹝二錢﹞生薑﹝三錢﹞大棗﹝二个﹞

水五杯﹐煮二杯。第一杯服後﹐卽食稀熱粥﹐令微汗佳。有汗二杯﹐不必食粥﹐無汗仍然。

二十四日不解﹐於前方內加﹕羌活﹝五錢﹞

二十五日服前方已﹐脈靜身涼﹐不肯避風﹐因而復中﹐脈緊無汗﹐用麻黃湯法。

麻黃﹝三錢﹐去節﹞羌活﹝三錢﹞桂枝﹝三錢﹞白芍﹝三錢﹞炙甘艸﹝二錢﹞生薑﹝三片﹞大棗﹝二个﹞

煮二杯﹐分二次服。

二十六日服前藥不知身重疼痛﹐其人肥而陽气本虛﹐平素面色淡黃﹐舌白濕气又重﹐非加助陽勝濕之品不可。於前方內加﹕麻黃﹝五錢成八錢﹞桂枝﹝二錢成五錢﹞炙甘艸﹝一錢成三錢﹞杏仁﹝三錢﹞白術﹝五錢﹞熟附子﹝三錢﹞

水五碗﹐先煮麻黃去上沫﹐入諸藥取兩碗﹐分二次服﹐服一碗而汗出愈。

唐五十九歲三月十六日頭痛惡寒﹐脈緊﹐言蹇﹐肢冷﹐舌色淡﹐太陽中風﹐𨿽系季春﹐天气早間陰晦﹐雨气甚寒﹐以桂枝二麻黃一法。

麻黃﹝三錢﹐去節﹞桂枝﹝六錢﹞炙甘艸﹝三錢﹞杏仁﹝五錢﹞生薑﹝六片﹞大棗﹝二个﹞

煮三杯﹐得微汗﹐止後服﹐不汗﹐再服。不汗促役其間。

十八日原方倍麻黃﹐減桂枝﹐加﹕附子﹝三錢﹞

二帖。

十八日原方再服一帖。

十九日諸證悉減﹐藥當暫停以消息之。

二十日中風表解後﹐言蹇減食則汗頭行痛﹐舌白滑﹐脈微緊﹐宜桂枝加附子湯﹐除風實表護陽。

桂枝﹝六錢﹞白芍﹝四錢﹐炒﹞炙甘艸﹝二錢﹞附子﹝三錢﹞生薑﹝五片﹞大棗﹝二个﹞

水五杯﹐煮二碗﹐分二次服﹐渣再煮一碗服。

二十一日表解後復中﹐惡寒胸結﹐舌苔濃而白﹐脈遲緊裏急。

桂枝﹝六錢﹞蒼術﹝三錢﹞附子﹝四錢﹞漧薑﹝三錢﹞苡仁﹝五錢﹞茯苓﹝五錢﹞濃朴﹝三錢﹞枳實﹝二錢﹞陳皮﹝二錢﹞

日二帖。

二十二日於前方內加﹕炙甘艸﹝二錢﹞生薑﹝二兩﹞去茯苓減苡仁日二帖。

二十三日諸證悉衰﹐當減其制﹐照前日方﹐日一帖。

二十四日中風表解後﹐余邪入裏﹐舌黃身熱胸痞﹐議瀉心湯瀉其痞。

漧薑﹝五錢﹞生薑﹝五錢﹞黃芩﹝五錢﹐炒﹞黃連﹝二錢﹐炒﹞半夏﹝六錢﹞

頭煎二杯﹐二煎一杯﹐分三次服。

先寒後熱﹐脇痛腰痛﹐少陽證也﹐議從少陽領邪外出太陽法。

柴胡﹝六錢﹞黃芩﹝三錢﹞黨參﹝三錢﹞桂枝﹝四錢﹞半夏﹝錢半﹞炙甘艸﹝三錢﹞羌活﹝錢半﹞生薑﹝三片﹞

寒熱後﹐寒退熱存﹐脇脹。

半夏﹝五錢﹞炙甘艸﹝錢半﹞陳皮炭﹝錢半﹞生薑﹝三錢﹞黃芩﹝四錢﹞香附﹝三錢﹞

郁金﹝二錢﹞大棗﹝二个﹞

張二十五日今年風木司天﹐現下寒水客气﹐故時近初夏﹐猶有太陽中風之癥。按太陽中風﹐系傷寒門中第一關﹐最忌誤下。時人不讀唐晉以上之書﹐故不識癥之所由來。仲景謂太陽至五六日太陽證不罷者﹐仍從太陽驅出﹐宜桂枝湯。現下頭與身仍微痛﹐旣身熱而又仍惡風寒﹐的是太陽未罷﹐理宜用桂枝湯﹐但其人素有濕熱﹐不喜甘﹐又有微咳﹐議於桂枝湯內去甘藥﹐加辛燥﹐服如桂枝湯法。

桂枝﹝六錢﹞陳皮﹝三錢﹞白芍﹝四錢﹞半夏﹝四錢﹞杏仁﹝三錢﹞

二十六日太陽中風﹐誤下胸痞﹐四五日太陽癥未罷。昨用太陽證仍在例之桂枝法﹐今日惡寒已罷﹐頭目已淸﹐惟胸痞特甚﹐不渴舌白而壯熱﹐泄瀉稀水頻仍。仲景法云病發於陽而誤下成胸痞者﹐瀉心湯主之。今用其法﹐再經謂脈不動數者爲不傳經也。昨日已動數太甚﹐斷無不傳之理﹐可畏在此。

漧薑﹝五錢﹞茯苓﹝五錢﹐連皮﹞半夏﹝五錢﹞生薑﹝三片﹞黃連﹝三錢﹞

二十七日太陽中風誤下﹐前日先與解外﹐昨日太陽證罷﹐卽瀉胸痞。今日胸痞解﹐惟自利不渴﹐舌灰白﹐脈沈數。經謂自利不渴者﹐屬太陰也。太陰宜溫﹐但理中之甘艸﹐人參﹐恐不合拍﹐議用其法而不用其方。

漧薑﹝五錢﹞半夏﹝六錢﹞蒼術炭﹝四錢﹞生薑﹝四錢﹞陳皮炭﹝二錢﹞茯苓﹝一兩﹐連皮﹞

二十八日太陽中風﹐先與解外﹐外解已卽與瀉誤下之胸痞﹐痞解而現自利不渴之太陰證。

今日口不渴而利止﹐是由陰出陽也﹐脈亦頓小其半。古云脈小則病退。但仍沈數﹐身猶熱而气粗不寐﹐陷下之餘邪不淨。仲景《傷寒論》謂眞陰已虛﹐陽邪尙盛之不寐﹐用阿膠雞子黃湯。按﹕此湯重用芩連。議用甘艸瀉心法。

甘艸﹝三錢﹞黃芩﹝四錢﹞半夏﹝五錢﹞黃連﹝三錢﹞生薑﹝三錢﹞大棗﹝二个﹞茯苓﹝三錢﹞

二十九日脈沈數﹐陰經熱陽經不熱﹐是陷下之餘邪在裏也。气不伸而噦﹐噦者傷寒門中之大忌也﹐皆誤下之故。議少用丁香柿蒂湯法﹐加芩﹑連以徹裏熱﹐疏逆气。

公丁香﹝二錢﹞黃芩﹝三錢﹞柿蒂﹝九个﹞黃連﹝一錢﹞陳皮﹝二錢﹞薑汁﹝三匙衝﹞

初一日誤下成胸痞自利﹐兩用瀉心﹐胸痞自利俱止。但陷下之邪﹐與受傷之胃气﹐搏而成噦。昨用丁香柿蒂湯去人參加芩連﹐方𨿽易﹐仍不外仲聖苦辛通降之法。病者畏而不服﹐今日噦不止而左脈加進﹐勉與仲聖噦門中之橘皮竹茹湯﹐其力量降前方數等矣。所以如此用者﹐病多一日﹐則气虛一日﹐仲聖於小柴胡湯中卽用人參﹐況誤下中虛者乎。

陳皮﹝六錢﹞生薑﹝五錢﹞炙甘艸﹝四錢﹞竹茹﹝五錢﹞大棗﹝四枚﹞半夏﹝三錢﹞人參﹝二錢﹐如無以洋參代﹞

十七日誤下中虛﹐气逆成噦﹐昨與金匱橘皮竹茹湯﹐今日噦減過半。古謂效不更方﹐仍用前法。但微喘而舌苔白﹐仲聖謂喘家加濃朴杏子佳﹐議於前方內。加﹕濃朴﹝二錢﹞杏仁﹝三錢﹞柿蒂﹝三錢﹞

十九日誤下之陷證﹐噦而喘﹐昨連與橘皮竹茹湯﹐一面補中﹐一面宣邪。玆已邪潰諸惡候如失﹐脈亦漸平﹐但其人中气受傷不淺﹐議與小建中湯加橘皮﹑半夏﹐小小創建中气﹐調和營衛﹐兼宣胃陽﹐令能進食安眠。

白芍﹝六錢﹐炒﹞生薑﹝三片﹞半夏﹝四錢﹞桂枝﹝四錢﹞大棗﹝二枚﹞陳皮﹝一錢﹞

炙甘艸﹝三錢﹞飴糖﹝一兩﹐去渣後化攪勻再上火二三沸﹞

煮三杯﹐三次服。

病解後微有飲咳﹐議與小建中去飴糖﹐加﹕半夏陳皮茯苓苡仁蔻仁杏仁初六日病後兩服建中﹐胃陽已復﹐脾陽不醒﹐何以知之﹖安眠進食﹐是胃陽起。舌起白滑苔﹐小便短﹐大便不解﹐脈乍數﹐是脾陽未醒﹐而上蒸於肺也。議與宣利三焦法﹐以醒脾陽。

杏仁﹝五錢﹞半夏﹝五錢﹞茯苓﹝五錢﹞陳皮﹝三錢﹞苡仁﹝五錢﹞枳實﹝三錢﹞通艸﹝一錢﹞益智仁﹝一錢﹞

初八日大小便已利﹐脈仍洪數﹐舌白滑苔未除﹐仍宜苦辛淡法﹐轉運脾陽﹐宣行濕熱。

杏仁﹝三錢﹞蒼術炭﹝三錢﹞蔻仁﹝錢半﹞黃芩炭﹝二錢﹞陳皮﹝錢半﹞黃柏炭﹝三錢﹞

茯苓皮﹝五錢﹞半夏﹝五錢﹞苡仁﹝五錢﹞

十一日脈仍沈數﹐舌苔反白滑﹐仍宜建中行濕以除伏邪。濕最傷气﹐非濕去气不得健﹐與急劫濕法。

蔻仁﹝錢半﹞黃芩炭﹝二錢﹞杏仁﹝三錢﹞陳皮﹝錢半﹞黃柏炭﹝二錢﹞半夏﹝五錢﹞

益智仁﹝二錢﹞苡仁﹝五錢﹞煨艸果﹝四錢﹞制蒼術﹝四錢﹞茯苓皮﹝五錢﹞

煮三杯﹐周十二時服完。

吳五十六歲十一月十二日內熱外寒﹐兼發痰飲﹐喉啞﹐咳嗽﹐痰多﹐頭痛﹐惡寒﹐脈浮﹐與麻杏石甘湯。

麻黃﹝五錢﹐去節﹞半夏﹝一兩﹞生石膏﹝六兩﹞桔梗﹝六錢﹞杏仁﹝八錢﹞陳皮﹝四錢﹞炙甘艸﹝四錢﹞

煮四杯﹐先服一杯﹐得汗﹐止後服。不汗再服﹐汗後勿見風。

十四日肺脈獨浮﹐去﹕麻黃﹝三錢﹞

十七日脈浮﹐喉啞﹐咳嗽﹐痰多。

麻黃﹝三錢﹞杏仁﹝六錢﹞陳皮﹝三錢﹞生石膏﹝四兩﹞桔梗﹝五錢﹞半夏﹝六錢﹞炙甘艸﹝二錢﹞

二十三日脈浮﹐喉啞﹐咳嗽﹐痰多﹐內飲招外風爲病﹐與大靑龍法。

麻黃﹝五錢﹞杏仁﹝八錢﹞陳皮﹝五錢﹞生石膏﹝四兩﹞炙甘艸﹝三錢﹞半夏﹝八錢﹞

桔梗﹝五錢﹞生薑﹝三錢﹞大棗﹝二錢﹞

頭煎三杯﹐先服一杯﹐得汗﹐止後服﹐不汗再服。

二十四日病減者減其制﹐減麻黃二錢﹐去陳皮﹑姜﹑棗﹐加木通﹐小便短故也。

二十七日喉復啞﹐脈洪數﹐小便已長﹐前方去木通﹐加﹕石膏﹝二兩﹞

趙十三歲十一月二十九日頭痛﹐脈浮﹐弦不甚緊﹐無汗﹐與杏蘇法。

杏仁﹝二錢﹞羌活﹝一錢﹞生薑﹝三片﹞蘇葉﹝三錢﹞甘艸﹝錢半﹞大棗﹝二枚﹞防風﹝二錢﹞桔梗﹝三錢﹞

煮兩杯﹐先服一杯﹐覆被令微汗﹐不可使汗淋漓。得汗﹐止後服﹐不汗再服第二杯﹐再不汗再作服﹐以得汗爲度。汗後避風﹐只可啜稀粥﹐戒一切葷腥。

卷五

中燥

吳五十七歲乙酉四月十九日感受燥金之象﹐腹痛﹐泄瀉﹐嘔吐。現下泄瀉𨿽止﹐而嘔不能食﹐腹痛仍然﹐舌苔白滑﹐肉色刮白﹐宜急溫之﹐兼與行太陰之濕。

川椒炭﹝三錢﹞茯苓﹝五錢﹞陳皮﹝三錢﹞髙良姜﹝二錢﹞苡仁﹝五錢﹞公丁香﹝一錢﹞

吳萸﹝二錢﹞益智仁﹝二錢﹞半夏﹝五錢﹞

二帖。

二十二日背仍痛﹐原方加﹕髙良姜﹝一錢﹞吳萸﹝一錢﹞桂枝﹝五錢﹞

再服四帖。

二十七日已效﹐陰气未退﹐再服三帖﹐分四日服完。

五月初三日痛減﹐嘔與泄瀉俱止﹐減川椒﹑萸﹑姜之半﹐再服六帖。

十三日陰未化﹐陽自不復﹐且心下堅大如盤﹐脈如故﹐前方再服。

姚四十八歲乙酉四月二十一日燥金感後﹐所傷者陽气﹐何得以大劑熟地補陰。久久補之﹐陽气困頓﹐無怪乎不能食而嘔矣。六脈弦緊﹐豈不知脈雙弦者寒乎。

川椒炭﹝三錢﹞陳皮﹝三錢﹞半夏﹝五錢﹞漧薑﹝二錢﹞茯苓﹝五錢﹞公丁香﹝八分﹞

生薑﹝三錢﹞苡仁﹝五錢﹞

初二日加桂枝﹝三錢﹞漧薑﹝一錢﹞減川椒之半。

十一日嘔痛皆止﹐飲食已加﹐惟肢軟無力﹐陽气太虛﹐加甘艸合前辛藥﹐爲辛甘補陽方法。

二十一日復感燥气﹐嘔而欲瀉﹐於前方內去甘藥加分量自愈。六脈弦細如絲﹐陽微之極。

川椒炭﹝三錢﹞陳皮﹝三錢﹞吳萸﹝三錢﹞漧薑﹝三錢﹞茯苓﹝五錢﹞半夏﹝五錢﹞桂枝﹝五錢﹞公丁香﹝錢半﹞生薑﹝五錢﹞

二十七日諸癥皆效﹐脈稍有神﹐於原方內去吳萸﹑丁香之剛燥﹐加苡仁之平淡﹐陽明從中治也。

李四十六歲乙酉四月十六日胃痛脇痛﹐或嘔酸水﹐多年不愈﹐現下六脈弦緊﹐皆起初感燥金之气﹐金來克木﹐木受病﹐未有不克土者。土受病之由來﹐則自金克木始也﹐此等由外感而延及內傷者﹐自唐以後無聞焉。議變胃而受胃變法﹐卽用火以克金也。又久病在絡法﹕公丁香﹝一錢﹞茯苓﹝五錢﹞枳實﹝四錢﹞川椒炭﹝三錢﹞苡仁﹝五錢﹞生薑﹝五錢﹞

半夏﹝五錢﹞陳皮﹝三錢﹞

四帖。

二十三日復診仍用原方四帖。

五月初二日現下胃痛脇痛吐酸之證不發﹐其六脈弦緊不變﹐是胸中絕少太和之气﹐議轉方用溫平﹐剛燥不可以久任也。

桂枝﹝四錢﹞茯苓﹝五錢﹞生薑﹝三錢﹞陳皮﹝三錢﹞大棗﹝二枚﹞炙甘艸﹝二錢﹞半夏﹝五錢﹞漧薑﹝二錢﹞苡仁﹝五錢﹞白芍﹝四錢﹞

服之如無獘﹐可多服。

十一日診脈已回陽﹐去漧薑﹐減桂枝之半。

二十四日復診脈仍緊﹐原方加﹕益智仁﹝二錢﹞

服三帖愈。

餘五十二歲五月初二日胃痛脇痛﹐脈雙弦﹐午後更甚者﹐陽邪自旺於陰分也。

川椒炭﹝三錢﹞陳皮﹝三錢﹞公丁香﹝錢半﹞降香末﹝三錢﹞香附﹝三錢﹞楂炭﹝二錢﹞

吳萸﹝二錢﹞靑皮﹝二錢﹞靑橘葉﹝三錢﹞半夏﹝五錢﹞苡仁﹝五錢﹞

接服霹靂散。

十七日復診病稍減﹐脈仍緊﹐去﹕楂炭橘葉及川椒炭﹝一錢﹞加枳實﹝三錢﹞

二十四日脈之緊者稍和﹐腹痛已止﹐惟頭暈不寐﹐且與和胃令寐﹐再商後法。

半夏﹝一兩﹞苡仁﹝一兩﹞茯苓﹝五錢﹞枳實﹝三錢﹞

煮三杯﹐分三次服﹐以得寐爲度。如服二帖後仍不寐﹐可加半夏至二兩﹐再服一帖。

譚四十七歲五月初二日感受金涼﹐胸痺頭痛﹐脈弦細而緊。

薤白﹝三錢﹞川椒炭﹝三錢﹞濃朴﹝二錢﹞桂枝﹝三錢﹞陳皮﹝三錢﹞髙良姜﹝二錢﹞

半夏﹝三錢﹞苡仁﹝五錢﹞生薑﹝五片﹞大棗﹝二个﹞

二帖。

十八日燥气𨿽化﹐六脈俱弦﹐舌苔白滑﹐用陽明從中治法﹐與苦辛淡法﹐最忌酸甘。

半夏﹝四錢﹞苡仁﹝五錢﹞香附﹝三錢﹞茯苓﹝四錢﹞漧薑﹝錢半﹞益智仁﹝二錢﹞陳皮﹝三錢﹞蔻仁﹝錢半﹞川椒炭﹝二錢﹞

二十一日脈仍弦緊﹐熱藥難退﹐咳嗽減﹐效不更方。右脇微痛。加﹕香附﹝三錢﹞

二十三日右脇微痛﹐脈弦緊如故﹐加﹕蘇子霜﹝三錢﹞降香末﹝三錢﹞旋復花﹝三錢﹞

二十六日脇痛咳嗽皆止﹐痰尙多﹐脈弦未和﹐於前方內去香附蘇子霜降香旋復花加﹕桂枝﹝四錢﹞漧薑﹝二錢半﹞以充其陽气﹐行痰飲﹐和弦脈。

霹靂散方

主治中燥吐瀉腹痛﹐甚則四肢厥逆轉筋﹐痛肢麻﹐起臥不安﹐煩躁不寧﹐再甚則六脈全無。陰毒發斑疝癥等癥﹐並一切凝寒痼冷積聚﹐寒輕者不可多服﹐寒重者不可少服﹐以愈爲度。非實在純受燥濕寒三气陰邪者不可服。

桂枝﹝六兩﹞公丁香﹝二兩﹞艸果﹝二兩﹞川椒炭﹝五兩﹞水菖蒲﹝二兩﹞靑木香﹝四兩﹞

吳萸﹝四兩﹞防己﹝三兩﹞檳榔﹝二兩﹞降香末﹝五兩﹞附子﹝三兩﹞小茴香﹝四兩﹞薤白﹝四兩﹞苡仁﹝五兩﹞五靈脂﹝二兩﹞髙良姜﹝三兩﹞蓽澄茄﹝五兩﹞細辛﹝二兩﹞烏藥﹝三兩﹞漧薑﹝三兩﹞雄黃﹝五錢﹞

上藥共爲細末﹐開水和服﹐大人每服三錢﹐病重者五錢﹐小兒減半﹐病甚重者連服數次﹐以痛止厥回﹐或瀉止筋不轉爲度。

方論按《內經》有五疫之稱﹐五行偏勝之極﹐皆可致疫。𨿽癘气之至﹐多見火證﹐而燥金寒濕之疫﹐亦復時有。著風火暑三者爲陽邪﹐與穢濁異气相參﹐則爲溫癘﹔濕燥寒三者爲陰邪﹐與穢濁異气相參﹐則爲寒癘。現下見證多有肢麻轉筋﹑手足厥逆﹑吐瀉腹痛﹑脇肋疼痛﹐甚至反惡熱而大渴思涼者。經謂霧傷於上﹐濕傷於下。此癥乃燥金寒濕之气﹐直犯筋經﹐由大絡別絡內傷三陰髒眞﹐所以轉筋入腹卽死也。旣吐且瀉者﹐陰陽逆亂也﹔諸痛者﹐燥金寒水之气所搏也﹔其渴思涼飲者﹐少陰篇謂自利而渴者屬少陰﹐虛則飲水求救也﹔其頭面赤者﹐陰邪上逼﹐陽不能降﹐所謂戴陽也﹔其周身惡熱喜涼者﹐陰邪盤踞於內﹐陽气無附欲散也。陰病反見陽證﹐所謂水極似火﹐其受陰邪尢重也。諸陽證畢現﹐然必當臍痛甚拒按者﹐方爲陽中見純陰﹐乃爲眞陰之證。此處斷不可誤﹐故立方會三陰經剛燥溫熱之品﹐急溫髒眞﹐保住陽气﹐又重用芳香﹐急驅穢濁。一面由髒眞而別絡大絡外出筋經經絡以達皮毛﹐一面由髒絡腑絡以通六腑﹐外達九竅﹐俾濁穢陰邪﹐一齊立解。大抵皆扶陽抑陰﹐所謂麗照當空﹐羣陰退避也。

趙三十八歲七月二十四日感受燥金之气﹐腹痛甚﹐大嘔不止﹐中有蓄水﹐誤食水果。

公丁香﹝三錢﹞半夏﹝一兩﹞茯苓皮﹝五錢﹞生薑﹝一兩﹞川椒炭﹝六錢﹞烏梅肉﹝三錢﹞吳萸﹝四錢﹞陳皮﹝五錢﹞髙良姜﹝四錢﹞枳實﹝三錢﹞

水五碗﹐煎二碗﹐渣再煎一碗。另以生薑一兩﹐煎湯一碗。候藥稍涼﹐先服姜湯一口﹐接服湯藥一口﹐少停半刻﹐俟不吐再服第二口。如上法﹐以嘔止痛定爲度。

二十五日燥气腹痛𨿽止﹐當臍仍堅﹐按之微痛﹐舌苔微黃而滑﹐周身筋骨痛﹐脈緩﹐陽明之上中見太陽﹐當與陽明從中治例。

桂枝﹝六錢﹞川椒炭﹝二錢﹞生薑﹝三錢﹞白芍﹝三錢﹐炒﹞公丁香﹝一錢﹞防己﹝三錢﹞苡仁﹝五錢﹞茯苓﹝六錢﹞半夏﹝五錢﹞

煮三杯﹐分三次服﹐服此身痛止。

二十六日脈小於前﹐身痛已止﹐六脈未和﹐舌黃滑苔。

半夏﹝五錢﹞生薑﹝三錢﹞蔻仁﹝錢半﹞茯苓﹝五錢﹞陳皮﹝三錢﹞濃朴﹝錢半﹞苡仁﹝五錢﹞大腹皮﹝三錢﹞川椒﹝錢半﹞

二十八日腹脹如故不寐﹐加﹕半夏﹝一兩﹞

初一日太陽痺。

桂枝﹝六錢﹞茯苓皮﹝五錢﹞茅術炭﹝三錢﹞防己﹝四錢﹞通艸﹝一錢﹞片姜黃﹝三錢﹞

杏仁﹝五錢﹞苡仁﹝五錢﹞滑石﹝六錢﹞蠶砂﹝三錢﹞

初六日腹脹停飲﹐前方內去術之守﹐加苦辛之通﹐又去滑石。

大腹皮﹝三錢﹞濃朴﹝三錢﹞枳實﹝三錢﹞陳皮﹝三錢﹞

初十日六脈俱弦﹐胃口不開﹐腹脹肢倦﹐宜通六腑﹐卽勞者溫之之法也。

桂枝﹝六錢﹞大腹皮﹝三錢﹞川椒炭﹝三錢﹞陳皮﹝五錢﹞益智仁﹝三錢﹞半夏﹝五錢﹞

枳實﹝二錢﹞茯苓﹝五錢﹞濃朴﹝二錢﹞

服五帖而愈。

張女十五歲燥金之气﹐直中入裏﹐六脈全無﹐僵臥如死﹐四肢逆冷﹐已過肘膝﹐痛轉筋﹐與通脈四逆湯加川椒﹑吳萸﹑丁香一大劑。厥回脈出﹐一晝夜﹐次日以食粥太早﹐復中如前﹐脈復厥﹐體又死去矣。仍用前方﹐重加溫藥一劑﹐厥回其半。又二帖而無活﹐後以補陽收功。

顧五十歲直中燥气﹐嘔少瀉多﹐四肢厥逆﹐無脈﹐目開﹐無語﹐睛不轉﹐與通脈四逆湯。加﹕人參川椒吳萸丁香一帖而效﹐三帖脈漸復﹐重與補陽而愈。

楊室女五十歲脇痛﹐心煩懊﹐拘急肢冷﹐脈弦細而緊。欲坐不得坐﹐欲立不得立﹐欲臥不得臥﹐隨坐卽欲立﹐剛立又欲坐﹐坐又不安。一刻較一刻脈漸小﹐立刻要脫。與霹靂散不住灌之﹐計二時﹐服散約計四兩而稍定﹐後與兩和脾胃而全安。

鄭二十六歲先是三月初九日﹐得太陽中風﹐與桂枝湯已愈。十二日晚已臥﹐下體有微汗﹐因廚房不戒於火﹐只穿小汗褂一件﹐未著襪﹐出外救火﹐火熄復臥﹐覺身微熱惡寒﹐腹中脹痛﹐脈弦數﹐與桂枝柴胡各半湯﹐汗出稍輕﹐究不能解。以後外𨿽化熱﹐面赤汗多如溫病狀﹐以當臍之痛未休﹐舌白不燥﹐斷不敢用辛涼﹐而辛溫之藥﹐或進或退﹐十日不解。至二十四日反重用溫熱﹐佐以黃連三錢﹐次日表證裏證﹐一齊俱解如失。後與調理脾胃兩陽而安。

多十六歲燥淫表裏俱病﹐面赤身熱﹐舌黃燥渴﹐六脈洪數而緊﹐大便閉﹐小便短﹐通體全似火證﹐只有當臍痛拒按。此爲陽中之陰﹐乃爲眞陰﹐與苦熱芳香﹐一劑而熱退﹐減輕分量﹐三帖而病全失矣。

卷五

痙﹝太陽所至﹞

溫癸亥二月二十九日六十日之幼孩﹐痙已二十餘日﹐現下脈不數﹐額上涼汗﹐並無外感可知﹐乃雜藥亂投﹐致傷脾胃。故乳食有不化之形﹐恐成柔痙﹐俗所謂慢脾風。議護中焦﹐乃實土制風法﹐又肝苦急﹐急食甘以緩之義也。

明天麻﹝三錢﹞漧薑﹝二錢﹞茯苓﹝五錢﹞廣木香﹝五分﹞炙甘艸﹝三錢﹞生苡仁﹝五錢﹞焦於術﹝錢半﹞煨肉果﹝一錢﹞煨姜﹝一片﹞

甘瀾水五茶杯﹐煎成兩茶杯﹐小兒服十之一二﹐乳母服十之八九。渣再煎一茶杯﹐服如前。

三月初一日赤子不赤而刮白兼靑﹐脈遲涼汗﹐舌苔白滑而濃﹐食物不化﹐洞泄者必中寒。

按﹕痙必因於濕﹐古所謂柔痙是也。議從中治。經謂有者求之﹐無者求之。此癥全無風火之象﹐純然虛寒﹐乳中之濕不化﹐土愈虛則肝中內風愈動﹐若不崇土而惟肝是求﹐恐日見窮蹴矣。

人參﹝四分﹞廣皮炭﹝三分﹞廣木香﹝五分﹞生於術﹝一錢﹞焦白芍﹝一錢﹞煨肉果﹝五分﹞炙甘艸﹝錢﹞明天麻﹝三錢﹞生苡仁﹝一錢﹞

初二日風濕相搏﹐有汗爲柔痙。形若反弓者﹐病在太陽﹐俯視目珠向下者﹐病在陽明﹐以陽明爲目下綱也。今久病爲雜藥困傷脾胃﹐大便泄﹐乳食不化﹐爲濕多風少﹐痙時俯時多﹐爲病在陽明。故此癥以脾胃爲主﹐議補中益气法﹐滲濕下行﹐內用風藥﹐領邪外出。

人參﹝三分﹞桂枝﹝二分﹞茯苓塊﹝三錢﹞白術﹝一錢﹞葛根﹝二分﹞山藥﹝一錢﹞炙甘艸﹝五分﹞生苡仁﹝錢半﹞焦白芍﹝一錢﹞

初三日寒濕柔痙﹐昨用升陽益气法﹐從陽明提出太陽﹐玆精神倍昔﹐顏色生動﹐舌上白濁化淨﹐大便已實﹐甚爲可喜﹐但痙家有炙瘡者難治。

人參﹝三分﹞茯苓塊﹝一錢﹞嫩桂枝﹝三分﹞生於術﹝一錢﹞焦杭白芍﹝一錢﹞葛根﹝二分﹞廣皮炭﹝二分﹞蓮子﹝三粒﹐去心不去皮﹐打碎﹞生苡仁﹝一錢﹞炙甘艸﹝五分﹞

初四日痙家自汗﹐有炙瘡者難治。刻下且住脾胃﹐從脾胃中立以條連四肢﹐是久痙一定之至理。若鏤治其痙﹐是速之也。

人參﹝三分﹞廣皮﹝三分﹞桂枝﹝二分﹞茯苓塊﹝一錢﹞焦於術﹝八分﹞煨肉果﹝三分﹞

生苡仁﹝一錢﹞炙甘艸﹝八分﹞訶子肉﹝五分﹐煨﹞茅術炭﹝六分﹞

初五日痙家爲苦寒所傷﹐脾陽下陷﹐又有炙瘡﹐其痙萬萬不能卽愈。議護中陽﹐勿致虛脫爲要﹐非深讀錢仲陽﹑陳文仲﹑薛立齋﹑葉天士之書者﹐不知此恙。

人參﹝四分﹞訶子肉﹝六分﹐煨﹞白芍﹝二錢﹞於術﹝一錢﹐炒﹞桂枝﹝三分﹞廣木香﹝四分﹞茯苓﹝一錢﹞煨肉果﹝六分﹞廣皮炭﹝三錢﹞炙甘艸﹝八分﹞苡仁﹝錢半﹞

濃煎。

初七日脈仍不數﹐大便猶溏﹐但舌苔微黃﹐神气漸復﹐不似前虛寒太甚之象﹐宜退剛藥﹐少進柔藥。醫經謂上守神﹐粗守形﹐兵法謂見可而進﹐知難而退﹐此之謂也。

人參﹝三分﹞麥冬﹝一錢﹐米炒﹞茯苓﹝一錢﹞整蓮子﹝一錢﹞於術﹝一錢﹐炒﹞白芍﹝一錢﹐炒﹞炙甘艸﹝七分﹞陳皮﹝四分﹐鹽炒黑﹞

初九日諸證漸退﹐神气亦佳﹐但舌上復起重濁之白苔﹐乳濕之過﹐暫停參藥﹐且用疏補法。

生苡仁﹝錢半﹞整蓮子﹝一錢﹞麥冬﹝一錢﹐帶心﹞濃朴﹝五分﹞茯苓﹝一錢﹞焦神曲﹝八分﹞木香﹝四分﹞廣皮炭﹝五分﹞

張十三歲乙酉六月初三日脈沈細而弱﹐舌苔白﹐滑幼童體﹐濃純然濕邪致﹐痙一年有餘。

蒼術炭﹝三錢﹞云苓皮﹝五錢﹞川椒炭﹝三分﹞白蔻仁﹝一錢﹞生苡仁﹝六錢﹞廣皮﹝三錢﹞桂枝﹝三錢﹞

四帖。

初八日痙癥發來漸稀﹐效不更方。

八帖。

十六日脈至沈至細至緩﹐舌白滑甚﹐濕气太重﹐故效而不愈。於前方中加劫濕而通補脾陽之艸果﹐調和營衛之桂枝﹑白芍﹑甘艸。

五帖。

二十一日痙癥脈沈細﹐舌白滑﹐與濕淡法﹐發來漸稀﹐未得除根﹐於前方內去剛燥﹐加化痰。

桂枝﹝四錢﹞苡仁﹝五錢﹞半夏﹝六錢﹞白芍﹝三錢﹐炒﹞益智子﹝二錢﹞炙甘艸﹝一錢﹞廣皮﹝三錢﹞云苓﹝五錢﹞薑汁﹝三匙﹐衝﹞

二十五日服前方四帖已效﹐舌苔仍然白滑﹐六脈陽微﹐照前方再服四帖。

二十九日前方已服四帖﹐諸癥皆安﹐惟痰尙多﹐再四帖。

七月初九日前方又服九帖﹐痙癥只發一次甚輕﹐已不嘔吐﹐痰尙多﹐脈甚小﹐照前方再服。

卷五

螈﹝少陽所至﹞

陳十五歲乙丑六月二十五日病久陰傷已極﹐骨瘦如柴﹐又加卒然中暑﹐中熱气﹐舌絳芒刺﹐唇幹液涸﹐無怪乎痙厥神昏﹐十指蠕動﹐危險之至。以脈尙浮弦而芤﹐勉與一面大隊塡陰﹐兼咸以止厥法。先與紫雪丹二錢﹐涼水和服﹐共服六錢。

白芍﹝五錢﹞細生地﹝三錢﹞犀角﹝五錢﹞羚角﹝三錢﹞麻仁﹝二錢﹞炙甘艸﹝二錢﹞

阿膠﹝三錢﹞生鱉甲﹝五錢﹞牡蠣﹝五錢﹞

濃煎﹐緩緩服。

二十八日神識未淸﹐間有譫語。

炙甘艸﹝六錢﹞麥冬﹝八錢﹐連心﹞眞大生地﹝八錢﹞生鱉甲﹝五錢﹞阿膠﹝三錢﹞麻仁﹝三錢﹞犀角﹝五錢﹞生白芍﹝五錢﹞

七月初一日邪少虛多﹐用復脈已當﹐但舌上黑苔未化﹐宿糞未見﹐兼加潤法。

生白芍﹝六錢﹞炙甘艸﹝四錢﹞麥冬﹝六錢﹞眞大生地﹝八錢﹞阿膠﹝三錢﹞麻仁﹝五錢﹞犀角﹝五錢﹞生鱉甲﹝六錢﹞元參﹝二兩﹞

煮成三杯﹐分三次服。

初五日服前藥五帖﹐見宿糞碗許﹐黑苔已化﹐但神識尙未十釐淸楚﹐用三加復脈加犀角﹐卽於三甲復脈湯內﹐加﹕犀角﹝四錢﹞

初八日神識仍未淸楚﹐湯藥照前﹐間服牛黃丸三丸。

陳三歲九月十六日燥气化火﹐壯熱﹐舌黃﹐脈數﹐螈而厥﹐法宜淸涼解肌﹐切忌發表。

薄荷﹝二錢﹞羚角﹝三錢﹞杏泥﹝四錢﹞連翹﹝六錢﹐連心﹞銀花﹝八錢﹞丹皮﹝三錢﹞

生甘艸﹝二錢﹞牛蒡子﹝三錢﹞苦桔梗﹝六錢﹞黃芩﹝二錢﹞

共爲粗末﹐分五包﹐一時許服一包。蘆根湯煎﹐去渣服。

十七日燥气化火﹐身壯熱﹐渴甚﹐於前方內加石膏﹑炒知母﹑麥冬﹐去牛蒡﹑薄荷﹑丹皮﹑羚羊。

石膏﹝五錢﹞炒知母﹝錢半﹞麥冬﹝二錢﹐連心﹞細生地﹝二錢﹞銀花﹝二錢﹞連翹﹝二錢﹐連心﹞苦桔梗﹝一錢﹞生甘艸﹝八分﹞杏仁﹝一錢﹞黃芩﹝一錢﹞

嶽八个月六月二十八日未及歲之兒﹐瘟毒頭腫﹐螈而厥﹐壯熱气促﹐脈及數大。恐眞陰不勝陽邪﹐先以普濟消毒飲宣毒外出﹐必去升麻﹑柴胡之直升少陽陽明者﹐加犀角﹑羚羊﹑瀉心膽之熱。

連翹﹝六錢﹞大力子﹝六錢﹞薄荷﹝二錢﹞人中黃﹝二錢﹞苦桔梗﹝三錢﹞芥穗﹝二錢﹞

元參﹝五錢﹞馬勃﹝三錢﹞天虫﹝三錢﹞銀花﹝六錢﹞鮮荷葉﹝一張﹞鮮蘆根﹝一兩﹐煎湯代水﹞

共爲細末﹐分八包﹐一時許服一包。

犀角﹝四錢﹞羚羊角﹝四錢﹐另包不必研﹞

於前藥每包加五分同煎。

吳三歲六月初九日辰刻以跌撲驚後螈﹐至戌正始醒﹐醒後身大熱﹐口渴﹐脈數﹐舌無苔﹐用復脈湯六帖。熱退脈靜﹐又服二帖而安。

尹十五歲卒中暑風螈口歪﹐四肢抽掣﹐頭微痛﹐與淸少陽膽絡法。

羚角連翹生甘艸桑葉薄荷苦桔梗茶菊銀花鉤藤丹皮五帖全愈。

百五歲痘後余邪﹐入少陽陽明二絡﹐但唇口與眼皮螈﹐致飲食不能收合﹐每從口張時隨落出﹐四肢不掣﹐與淸二經之絡法。

苦桔梗丹皮連翹﹝連心﹞生甘艸細生地銀花桑葉麥冬﹝不去心﹞鉤藤刺蒺藜茶菊先服湯藥數帖﹐後以三十帖作散﹐每日早晚中三次﹐各服二錢﹐服至半年方愈。

卷五

食積

金男四歲幼孩手心熱﹐舌苔濃濁﹐嘔吐﹐食積也﹐法當和胃而醒脾﹐宜降不宜升。

藿梗﹝二錢﹞焦曲﹝錢半﹞白豆蔻﹝三錢﹐研﹞半夏﹝二錢﹞雞內金﹝一錢﹞廣皮炭﹝一錢﹞苡仁﹝二錢﹐研﹞濃朴﹝錢半﹞煨姜﹝二小片﹞

十三日熱退脈平﹐以調理脾胃爲主。

白術﹝二錢﹐炒﹞廣皮炭﹝六分﹞白扁豆﹝一錢﹞茯苓塊﹝三錢﹞神曲﹝一錢炒﹞半夏﹝一錢﹞濃朴﹝六分﹞山藥﹝一錢﹐炒﹞

二十三日泄久脾虛﹐將成滯下。

濃朴﹝二錢﹞生苡仁﹝三錢﹞廣皮炭﹝錢半﹞焦神曲﹝二錢﹞云苓塊﹝二錢﹞益智仁﹝五分﹐煨﹞廣木香﹝八分﹞雞內金﹝二錢﹞黃芩炭﹝八分﹞焦白芍﹝一錢﹞

陶二歲乙酉七月初二幼童手心熱甚﹐舌微黃﹐身微熱﹐體瘦﹐神不足﹐防成疳疾﹐與疏補中焦﹐兼之消食。

生苡仁﹝三錢﹞濃朴﹝八分﹞焦神曲﹝二錢﹞廣皮炭﹝一錢﹞雞內金﹝一錢﹞云苓塊﹝三錢﹞益智仁﹝七分﹞

煮二小杯﹐分三次服﹐三帖而愈。

孫九歲丁亥七月二十五日疳疾已久﹐若不急講調理飲食﹐則不可爲矣﹐用藥以疏補中焦立法。

茯苓﹝四錢﹐連皮﹞雞內金﹝二錢﹐炒﹞廣木香﹝一錢﹞益智仁﹝錢半﹞濃朴﹝二錢﹞

楂炭﹝錢半﹞半夏﹝三錢﹞橘皮炭﹝二錢﹞

繼男十二月十四日脈大浮取弦數﹐脾虛食滯﹐疳疾將成﹐大便頻仍﹐面腫腹大﹐與溫宣中焦法。

益智仁﹝錢半﹞黃芩﹝錢半﹞橘皮﹝二錢﹞茯苓皮﹝三錢﹞神曲﹝三錢﹐炒﹞半夏﹝三錢﹞苡仁﹝四錢﹞蔻仁﹝一錢﹞

二十八日大便後見血﹐乃小腸寒濕﹐加黃土湯法。

於前方內﹐去蔻仁﹐加蒼術炭﹝三錢﹞熟附子﹝二錢﹞中黃土﹝四兩﹞

再服三帖。

卷五

飧泄

章男十一个月六月十三日泄久傷脾﹐恐成柔痙﹐俗所謂慢脾風﹐議疏補中焦。

茯苓塊﹝三錢﹞濃朴﹝一錢﹞煨肉果﹝一錢﹞苡仁﹝三錢﹐炒﹞扁豆﹝二錢﹐炒﹞蓮子﹝三錢﹐連皮去心﹞廣皮炭﹝八分﹞芡實﹝錢半﹐連皮﹞木香﹝五分﹞

十四日仍用通補而進之。

人參﹝五分﹞濃朴﹝八分﹞煨肉果﹝一錢﹞茯苓塊﹝二錢﹞廣皮炭﹝八分﹞木香﹝七分﹞

苡仁﹝二錢﹐炒﹞藿梗﹝八分﹞焦神曲﹝八分﹞白扁豆﹝三錢﹐炒﹞半夏﹝二錢﹞小茴香﹝一錢﹞

十六日疏補中焦﹐業已見效﹐仍不能外此法。

人參﹝五分﹞濃朴﹝八分﹞半夏﹝二錢﹞木香﹝八分﹞茯苓﹝三錢﹞煨肉果﹝錢半﹞苡仁﹝三錢﹐炒﹞扁豆﹝三錢﹐炒﹞藿梗﹝八分﹞廣皮炭﹝八分﹞焦於術﹝一錢﹞

十七日神气聲音稍健﹐皮熱亦覺平和﹐大有起色﹐但積虛旦晚可充。

人參﹝五錢﹞蓮子﹝二錢﹞肉果霜﹝錢半﹞茯苓﹝三錢﹞半夏﹝二錢﹞木香﹝八分﹞白扁豆﹝二錢﹐炒﹞廣皮﹝錢半﹞山藥﹝錢半﹞

十八日舌有黃苔﹐小便色黃﹐微有積﹐皆脾虛不運之故﹐且暫停參藥﹐加宣絡法。

茯苓﹝三錢﹞濃朴﹝一錢﹞煨肉果﹝一錢﹞半夏﹝二錢﹐炒﹞雞內金﹝一錢﹞白蔻仁﹝二錢﹞蓮子﹝二錢﹐去心﹞木香﹝七分﹞生苡仁﹝三錢﹞生於術﹝一錢﹞廣皮炭﹝八分﹞

十九日大便有不化形﹐思乳食﹐爲血肉有情﹐應於疏補之中﹐加消血肉積者。

雞內金﹝一錢﹐炒﹞楂炭﹝一錢﹞廣皮炭﹝一錢﹞茯苓塊﹝三錢﹞煨肉果﹝一錢﹞範曲炭﹝八分﹞木香﹝七分﹞川朴﹝錢半﹞白蔻仁﹝三分﹞生苡仁﹝三錢﹞

二十日脾虛火衰﹐則食物有不化之形﹐肝腎與衝脈伏寒﹐怒甚則疝痛。

小茴香﹝二錢﹞生苡米﹝三錢﹞木香﹝一錢﹞黑楂炭﹝錢半﹞煨肉果﹝錢半﹞制茅術﹝一錢﹞茯苓﹝一錢﹞廣皮炭﹝八分﹞白蔻仁﹝五分﹞靑皮﹝六分﹞烏藥﹝八分﹞

二十二日補下通中。

小茴香﹝錢半﹐炒黑﹞生苡仁﹝錢半﹞人參﹝三分﹞楂炭﹝八分﹞煨肉果﹝一錢﹞茯苓﹝三錢﹞制茅術﹝八分﹞白蔻仁﹝五分﹞木香﹝六分﹞

張男八个月泄瀉四五日﹐暑邪深入下焦﹐頭熱如火﹐手冷如冰﹐謂之暑厥。羸瘦難堪﹐脈遲緊﹐未必得愈﹐姑立方以救之。先與紫雪丹五分﹐三次服。

豬苓﹝二錢﹞制蒼術﹝一錢﹞澤瀉﹝一錢﹞茯苓﹝二錢﹞桂枝木﹝一錢﹞廣皮炭﹝七分﹞

白扁豆﹝一錢﹞木香﹝七分﹞

略有轉機﹐然終可畏也。

豬苓﹝二錢﹞白扁豆﹝錢半﹐炒﹞澤瀉﹝錢半﹞半夏﹝錢半﹞生苡仁﹝三錢﹞廣木香﹝八分﹞茅術炭﹝一錢﹞濃朴﹝六分﹞

廣皮炭﹝五分﹞

孟十五歲八月初八日伏暑泄瀉﹐加以停食﹐欲瀉腹痛﹐瀉後痛減﹐防成滯下﹐與五苓散加消食﹐脈細弦而緩。

桂枝﹝三錢﹞云苓皮﹝五錢﹞楂炭﹝二錢﹞蒼術炭﹝三錢﹞神曲﹝四錢﹐炒﹞小枳實﹝二錢﹞豬苓﹝三錢﹞廣皮炭﹝四錢﹞川椒炭﹝二錢﹞澤瀉﹝三錢﹞

一月後復診﹐病已大愈﹐善後方與調和脾胃。

卷五

咳嗽

郭男八歲癸亥七月十一日咳而嘔﹐胃咳也﹐痰涎壅塞﹐喘滿气短。

半夏﹝三錢﹞小枳實﹝一錢﹞陳皮﹝一錢﹞杏仁﹝二錢﹞蘇梗﹝二錢﹞生苡仁﹝三錢﹞

生薑﹝二錢﹞茯苓﹝三錢﹞

卽於前方內加﹕苦葶藶子﹝錢半﹞半夏﹝二錢﹞蘇子﹝二錢﹞

去蘇梗再服二帖。

二十日小兒脾虛﹐濕重胃咳。

姜半夏﹝六錢﹞焦曲﹝二錢﹞小枳實﹝錢半﹞杏泥﹝三錢﹞旋復花﹝三錢﹐絹包﹞蘇子霜﹝錢半﹞茯苓﹝三錢﹞生白扁豆﹝三錢﹞生苡仁﹝五錢﹞生薑汁﹝每次衝三小匙﹞

卽於前方內加﹕廣皮﹝二錢﹞杏仁﹝二錢﹞蘇子霜﹝錢半﹞去神曲十帖。

吳三歲﹑吳五歲﹑吳八歲三幼孩連咳數十聲不止﹐八歲者且衄﹐與千金葦莖湯﹐加苦葶藶子三錢。有二帖愈者﹐有三四帖愈者﹐第三四帖減葶藶之半﹐衄者加白茅根五錢。

文四歲幼孩嗆咳數十日不止﹐百藥不效﹐用千金葦莖湯﹐加苦葶藶﹐二帖而愈。

周女十歲春風嗆咳﹐醫用麻黃向外發法﹐又有訶子﹑白果﹑百合向內收﹐以致嗆不可解﹐吐出者皆血沫﹐用金沸艸湯﹐三帖而愈。

劉十七歲乙酉五月二十四日三月間春溫﹐嗆咳見吐﹐現下六脈弦細﹐五更丑寅卯時﹐單聲咳嗽甚﹐謂之木扣金﹐鳴風本生於木也。議辛甘化風﹐甘涼柔木。

苦桔梗﹝三錢﹞連翹﹝三錢﹞銀花﹝二錢﹞甘艸﹝二錢﹞薄荷﹝一錢﹞鮮蘆根﹝三錢﹞

桑葉﹝三錢﹞麥冬﹝三錢﹞細生地﹝三錢﹞茶菊﹝三錢﹞天冬﹝一錢﹞

二十八日咳嗽減﹐食加﹐脈猶洪數﹐左大於右。效不更方﹐再服四五帖。

六月初二日木扣金鳴﹐與柔肝淸肺已效﹐左脈洪數已減﹐與前方去气分辛藥﹐加甘潤。

沙參﹝三錢﹞玉竹﹝三錢﹞麥冬﹝三錢﹞冰糖﹝三錢﹞

李女四歲己丑二月初十日風溫夾痰飲喘咳﹐肚熱太甚﹐勢甚危急﹐勉與宣肺絡﹐淸肺熱法。

生石膏﹝二錢﹞杏仁﹝五錢﹞黃芩﹝三錢﹐炒﹞苦葶藶﹝三錢﹞蘆根﹝五錢﹞

十二日風溫夾痰飲喘咳。

生石膏﹝二兩﹞杏仁﹝四錢﹞冬瓜仁﹝三錢﹞蘆根﹝五錢﹞茯苓皮﹝三錢﹞苦葶藶﹝錢半﹞

煮三小杯﹐分三次服。服二帖﹐燒熱退。

吳二十歲甲子四月二十四日六脈弦勁﹐有陰無陽﹐但嗽無痰﹐且淸上焦气分。

桑葉﹝三錢﹞生扁豆﹝三錢﹞玉竹﹝三錢﹞冰糖﹝三錢﹞麥冬﹝三錢﹞沙參﹝三錢﹞杏仁﹝三錢﹞連翹﹝錢半﹞茶菊﹝三錢﹞

四帖。

二十六日於前方內﹐去連翹﹐加﹕丹皮﹝二錢﹞地骨皮﹝三錢﹞

陳四十歲丙戌正月十三日咳嗽起於前年九月﹐夏傷於濕﹐伏暑遇新涼而發之咳﹐癥本不大﹐後因誤補封固﹐邪已難出。又用桑皮末用地骨引邪入腎。按腎爲封藏之髒﹐誤入者永難再出矣。身熱得補藥汗解﹐而足心之熱總不解﹐是其確證也。現下咳而嘔﹐六脈弦細而數﹐陰陽兩虛也。勉照胃咳方法﹐先能得谷﹐創建中焦﹐假如胃旺﹐或有生機。常吐血一二口﹐中有瘀滯﹐亦系久病絡傷﹐季脇作痛﹐肝經部分應加宣絡降气。

姜半夏﹝六錢﹞蘇子霜﹝錢半﹞桃仁﹝三錢﹞云苓﹝八錢﹐嘔不止可加至兩許﹞降香末﹝二錢﹞廣皮炭﹝三錢﹞薑汁﹝每杯衝三小杯﹞

煮三杯﹐分三次服。此癥揚湯止沸而已﹐斷難釜底抽薪。

陳十六歲少年而體質本弱﹐六脈弦細而軟﹐五更咳嗽﹐時而吐血﹐應照陽虛夾飲吐血論治。又勞者溫之治法﹐與小建中湯﹐加茯苓﹑半夏。

白芍﹝六錢﹐炒﹞姜半夏﹝三錢﹞生薑﹝三大片﹞桂枝﹝四錢﹞云苓﹝五錢﹞膠飴﹝八錢﹐化入﹞炙甘艸﹝三錢﹞大棗﹝二枚﹐去核﹞

多服爲妙。

某十三歲五更空咳﹐木叩金鳴﹐本用柔藥柔肝﹐玆兩脇痛﹐中有怒郁瘀滯﹐法當活絡。

新絳紗﹝三錢﹞蘇子霜﹝二錢﹞廣皮﹝二錢﹐炒﹞旋復花﹝三錢﹐包﹞降香末﹝二錢﹞

姜半夏﹝五錢﹞歸須﹝三錢﹞郁金﹝二錢﹞靑皮﹝錢半﹞香附﹝三錢﹞

卷五

頭痛

趙氏五十五歲乙丑三月十八日六脈弦而遲﹐沈部有﹐浮部無﹐巓頂痛甚﹐下連太陽﹐陽虛內風眩動之故。

桂枝﹝六錢﹞白芍﹝三錢﹞生﹝六錢﹞炙甘艸﹝三錢﹞川芎﹝一錢﹞全當歸﹝二錢﹞

生薑﹝五錢﹞大棗﹝三八﹐去核﹞膠飴﹝五錢﹐化入﹞

辛甘爲陽﹐一法也﹔辛甘化風﹐二法也﹔兼補肝經之正﹐三法也。服二帖。

初十日陽虛頭痛﹐愈後用建中。

白芍﹝六錢﹞桂枝﹝四錢﹞生薑﹝三片﹞生﹝五錢﹞炙甘艸﹝三錢﹞大棗﹝二枚﹐去核﹞膠飴﹝五錢﹐化入﹞

李少陽頭痛﹐本有損一目之獘。無柰盲醫不識﹐混用辛溫﹐反助少陽之火﹐甚至有用附子雄烈者﹐無柰乎醫者盲﹐致令病者亦盲矣。況此病由於伏暑發瘧﹐瘧久不愈﹐抑鬱而起肝之郁勃難伸﹐肝愈郁而膽愈熱矣。現下仍然少陽頭痛未罷﹐議仍從少陽膽絡論治。

桑葉﹝三錢﹞茶菊﹝三錢﹞羚角﹝三錢﹞靑葙子﹝二錢﹞鉤藤﹝二錢﹞丹皮﹝三錢﹞麥冬﹝五錢﹐連心﹞麻仁﹝三錢﹞桔梗﹝三錢﹞生甘艸﹝錢半﹞刺蒺藜﹝五錢﹞苦丁茶﹝一錢﹞

陳三十五歲乙丑十月二十二日少陽風動﹐又襲外風爲病﹐頭偏左痛﹐左脈浮弦而數﹐大於右脈一倍﹐最有損一目之獘。議急淸膽絡之熱﹐用辛甘化風方法。

羚角﹝三錢﹞茶菊﹝三錢﹞桑葉﹝三錢﹞苦桔梗﹝三錢﹞生甘艸﹝一錢﹞丹皮﹝五錢﹞

靑葙子﹝二錢﹞薄荷﹝二錢﹞刺蒺藜﹝二錢﹞鉤藤﹝二錢﹞

水五杯﹐煮取兩杯﹐分二次服﹐渣再煎一杯服﹐日二帖。

二十五日於前方內加﹕木賊﹝錢半﹞蕤仁﹝三錢﹞減薄荷﹝錢四分﹞頭痛眼蒙甚。

日三帖﹐少輕日二帖。

十一月初八日於前方內加﹕蕤仁麥冬白茅根章四十三歲衄血之因﹐由於熱行淸道﹐法當以淸輕之品﹐淸淸道之熱。無柰所用皆重藥﹐至頭偏左痛﹐乃少陽膽絡之熱﹐最有損一目之患﹐豈熟地桂附鹿茸所可用。悖謬極矣﹐無怪乎深痼難拔也。勉與淸少陽膽絡法﹐當用羚羊角散﹐以無羚羊﹐故不用。

苦桔梗﹝一兩﹞苦丁茶﹝三錢﹞連翹﹝八錢﹐連心﹞甘艸﹝四錢﹞鉤藤﹝六錢﹞銀花﹝八錢﹞桑葉﹝一兩﹞丹皮﹝八錢﹞薄荷﹝二錢﹞茶菊﹝五兩﹞白蒺藜﹝一錢﹞

共爲細末﹐每服二錢﹐日三次﹐每服白扁豆花湯調﹐外以豆漿一擔﹐熬至碗許﹐攤貼馬刀患處﹐以化淨爲度﹐必須鹽鹵點之﹐做豆腐水﹐並非可喫之豆腐漿。

附﹕有一人素有肝郁痰火﹐項間致成馬刀﹐外用蒲黃夏布貼患處﹐內服元參﹑貝母﹑牡蠣爲丸﹐百日收功。

二十七日復診癥小效﹐脈尙仍舊﹐照前淸少陽膽絡方﹐再服二三帖﹐俟大效後再議。

五月初二日此時無扁豆花爲引﹐攺用鮮荷葉邊煎湯爲引亦可。少陽絡熱﹐誤用峻補陽气﹐以致頭目左半麻木發癢﹐耳後癰腫﹐發爲馬刀。現下六脈沈洪而數﹐頭目中風火相扇﹐前用羚羊角散法﹐𨿽見小效﹐而不能大愈。議加一煎方﹐暫淸腦戶之風熱﹐其散方仍用勿停。

苦桔梗側柏葉炭荷葉邊﹝一枚﹐鮮﹞辛夷生苓黑山梔﹝五錢﹐大便溏去之﹞蒼耳子﹝炒﹞桑葉連翹﹝連心﹞茶菊六月初三日細閱病狀﹐由少陽移於陽明﹐加﹕生石膏﹝一兩﹞知母﹝三錢﹞葛根﹝三分﹞

十二日偏頭痛系少陽膽絡病﹐醫者誤認爲虛﹐而用鹿茸等峻補其陽﹐以致將少陽之熱﹐移於陽明部分﹐項腫牙痛﹐半邊頭臉腫痛﹐目白睛血赤﹐且閉不得開﹐如溫毒狀﹐舌苔紅黃﹐六脈沈數有力。議與代賑普濟散﹐急急兩淸少陽陽明之熱毒。

代賑普濟散十包﹐每包五錢。用鮮蘆根煎湯﹐水二杯﹐煮成一杯。去渣先服半杯﹐其下半杯噙化﹐得稀涎卽吐之。一時許再煎一包﹐服如上法。

十六日舌黃更甚﹐脈猶數﹐腫未全消﹐目白睛赤縷﹐自下而上﹐其名曰倒垂簾﹐治在陽明﹐不比自上而下者﹐治在太陽也。

代賑普濟散﹐每日服五包﹐咽下大半﹐漱吐小半。每包生石膏三錢﹐煎成一小碗﹐服二日。外以不去心麥冬一兩﹐分二次煎代茶。

十八日今日偏頭痛甚﹐且淸少陽之絡﹐其消腫之普濟散加石膏﹐午前服一包﹐余時服此方﹐三次三杯。

羚羊角﹝一錢﹞丹皮﹝一錢﹞銀花﹝一錢﹞犀角﹝八分﹞茶菊﹝一錢﹞刺蒺藜﹝六分﹞

淩霄花﹝一錢﹞鉤藤﹝六分﹞苦桔梗﹝八分﹞桑葉﹝一錢﹞連翹﹝一錢﹞生甘艸﹝四分﹞

兩杯半水﹐煎一杯﹐頓服之﹐日三帖。

二十日大便結﹐加元參二錢﹐溏則去之。

二十三日經謂脈有獨大獨小﹐獨浮獨沈﹐斯病之所在也。玆左關獨大獨浮﹐膽陽太旺﹐淸膽絡之藥﹐已服過數十帖之多﹐而膽脈尙如是之旺。絡藥淸輕上浮﹐服至何日是了﹖議膽無出路﹐借小腸以爲出路﹐小腸火腑﹐非苦不通﹐暫與極苦下奪法。然此等藥可暫而不可久﹐恐化燥也。

洋蘆薈﹝二錢﹞龍膽艸﹝三錢﹞胡黃連﹝二錢﹞眞雅連﹝二錢﹞麥冬﹝五錢﹐不去心﹞

丹皮﹝五錢﹞秋石﹝一錢﹞

二十六日前方服二帖﹐左關獨大獨浮之脈已平。續服羚羊角散一天﹐代賑普濟散一天﹐目之赤縷大退﹐其耳後之馬刀﹐堅硬未消。仍服代賑普濟散﹐日四五次。

七月初一日脈沈數﹐馬刀之堅結未消﹐少陽陽明經脈受毒之處﹐猶然牽拉板滯。議外面攺用水仙膏敷患處﹐每日早服羚羊角散一帖﹐已午後服代賑普濟散四包。

初九日服前藥喉嚨較前淸亮﹐舌苔之黃濁﹐去其大半﹐脈漸小仍數﹐裏癥日輕﹐是大佳處。外癥以水仙膏拔出黃瘡少許﹐毒瓦斯仍未化透﹐仍須急急再敷﹐務斯拔盡方妙。至於見功遲緩﹐乃前此誤用峻補之累﹐速速解此重圍﹐非旦晚可了。只好寧耐性情﹐寬限令其自化﹐太緊恐致過剛則折之虞。前羚角散﹐每日午前服一帖﹐午後服代賑散四包﹐分四次﹐再以二三包煎湯漱口﹐以護牙齒。

十七日數日大便不爽﹐左脈關部復浮﹐瘡口痛甚﹐再用極苦以瀉小腸﹐加芳香活絡定痛。

洋蘆薈﹝二錢﹞乳香﹝三錢﹞生大黃﹝三錢﹐酒炒黑﹞眞川連﹝二錢﹞沒藥﹝二錢﹞歸尾﹝三錢﹞龍膽艸﹝三錢﹞秋石﹝三錢﹞胡黃連﹝三錢﹞銀花﹝五錢﹞

煮三小杯﹐分三次服﹐得快大便﹐一次卽止。

十八日馬刀𨿽潰﹐少陽陽明之熱毒未除﹐兩手關脈獨浮﹐气大旺﹐於淸少陽陽明絡熱之中﹐兼疏肝郁﹐軟堅化核。

苦桔梗﹝三錢﹞桑葉﹝三錢﹞海藻﹝二錢﹞銀花﹝三錢﹞丹皮﹝五錢﹞淩霄花﹝三錢﹞

連翹﹝三錢﹞生香附﹝三錢﹞夏枯艸﹝三錢﹞茶菊﹝三錢﹞

二十五日馬刀以誤補太重而成﹐爲日已久﹐一時未能化淨﹐以畏疼停止水仙膏之故。

舌上舌苔。浮面微黃﹐其毒尙重﹐現下胃口稍減﹐木來克土之故﹐於前方加宣肝郁。

苦桔梗﹝二錢﹞桑葉﹝三錢﹞香附﹝二錢﹞銀花﹝三錢﹞丹皮炭﹝三錢﹞連翹﹝三錢﹞

郁金﹝二錢﹞茶菊﹝三錢﹞

仍以代賑普濟散﹐漱口勿咽。

二十八日肝郁誤補﹐結成馬刀﹐目幾壞。現下馬刀已平其半﹐目亦漸愈﹐脈之數者已平。

惟左關獨浮﹐其性甚急﹐肝郁總未能降﹐胃不甚開﹐胸中飯後覺痞﹐舌白滑微黃﹐皆木旺克土之故。敗毒淸熱之涼劑﹐臨時停止﹐且與兩和肝胃。

新絳紗﹝三錢﹞姜半夏﹝三錢﹞歸須﹝二錢﹞旋復花﹝三錢﹐包﹞廣皮炭﹝二錢﹞降香末﹝錢半﹞蘇子霜﹝錢半﹞丹皮﹝三錢﹞郁金﹝二錢﹞

八月初九日少陽相火﹐誤補成馬刀﹐原應用涼絡﹐柰連日白苔太重﹐胃不和﹐暫與和胃﹐現下舌苔𨿽化﹐納食不旺而嘔﹐未可用涼﹐恐傷胃也。於前方減其治。

新絳紗﹝三錢﹞丹皮﹝三錢﹞生薑汁﹝三匙﹞旋復花﹝三錢﹐包﹞郁金﹝二錢﹞黃芩炭﹝二錢﹞半夏﹝五錢﹞

仍用普濟散漱口。

初六日於前方內﹐去黃芩﹐加﹕香附﹝三錢﹞廣皮炭﹝二錢﹞

初八日膽移熱於腦下﹐爲鼻淵﹐則鼻塞不通﹐甚則衄血。議淸腦戶之熱﹐以開鼻塞﹐兼宣少陽絡气﹐外有馬刀故也。

蒼耳子﹝四錢﹐炒﹞連翹﹝二錢﹞桑葉﹝三錢﹞辛夷﹝四錢﹐炒去毛﹞銀花﹝二錢﹞茶菊﹝三錢﹞

十二日加旋復花﹝三錢﹞郁金﹝二錢﹞疏肝郁。加姜半夏﹝二錢﹞止嘔。

十六日馬刀已出大膿﹐左脇肝郁作痛﹐痛則大便﹐日下六七次﹐其色間黃間黑﹐時欲嘔﹐有大瘕泄之象﹐與兩和肝胃。

旋復花﹝三錢﹐包﹞姜半夏﹝四錢﹞薑汁﹝三匙﹞絳紗﹝三錢﹞眞降香末﹝三錢﹞香附﹝三錢﹞歸須﹝二錢﹞黃芩﹝二錢﹐炒﹞郁金﹝二錢﹞焦白芍﹝三錢﹞廣皮炭﹝三錢﹞

十九日外癥未除﹐內又受伏暑成痢﹐舌白苔黃滑﹐小便不暢﹐大便五七次﹐有黑有白﹐便又不多﹐非積滯而何。不惟此也﹐時而嘔水與痰﹐胃又不和﹐內外夾攻﹐何以克當。勉與四苓合芩芍法。

豬苓﹝三錢﹞廣皮﹝三錢﹐炒﹞木香﹝二錢﹞澤瀉﹝三錢﹞白芍﹝三錢﹐炒﹞降香末﹝二錢﹞

云苓皮﹝五錢﹞黃芩﹝二錢﹐炒﹞紅曲﹝二錢﹞姜半夏﹝五錢﹞眞雅連﹝錢半﹐薑汁炒﹞

二十四日病由膽而入肝﹐客邪已退﹐所見皆肝膽病﹐外而經絡﹐內而臟腑﹐無所不病。初診時卽云深痼難拔﹐皆誤用大熱純陽之累﹐所謂𨿽有善者﹐亦無如之何矣。再勉與瀉小腸以瀉膽火法。

眞雅連﹝錢半﹞連翹﹝三錢﹞烏梅﹝三錢﹐去核﹞龍膽艸﹝三錢﹞黃芩﹝三錢﹐炒﹞半夏﹝三錢﹞桑葉﹝三錢﹞竹茹﹝三錢﹞茶菊﹝三錢﹞

二十六日脈少大而數﹐加﹕苦桔梗﹝三錢﹞云苓皮﹝三錢﹞銀花﹝三錢﹞

二十九日脈仍數﹐肝膽俱病﹐不能純治一邊。

連翹﹝三錢﹞麥冬﹝五錢﹐連心﹞雅連﹝五錢﹞銀花﹝三錢﹞黃芩﹝六分﹞烏梅﹝三錢﹞

桑葉﹝三錢﹞半夏﹝三錢﹞云苓﹝三錢﹞茶菊﹝三錢﹞

九月十二日前方服十一帖﹐胃口大開﹐舌苔化盡﹐肝气亦漸和。惟馬刀核未消盡﹐鼻猶塞﹐唇猶彊﹐變衄爲鼽。脈弦數﹐大便黑﹐又於原方內去護土之剛藥﹐加入腦戶之絡藥。蓋由風熱蟠聚於腦戶﹐故鼻塞而衄或鼽﹐誤補而邪不得出也。

苦桔梗﹝三錢﹞蒼耳子﹝三錢﹐炒﹞烏梅﹝三錢﹞人中黃﹝錢半﹞辛夷﹝三錢﹞茶菊﹝三錢﹞

連翹心﹝三錢﹞黃芩﹝二錢﹞麥冬﹝五錢﹞銀花﹝三錢﹞眞雅連﹝一錢﹞桑葉﹝三錢﹞龍膽艸﹝一錢﹞

十九日閱來札前方服七帖﹐肺胃之火太甚。議於原方加生石膏一兩﹐杏仁二錢﹐開天气以通鼻竅﹐淸陽明以定牙痛。如二三帖不效﹐酌加石膏﹐漸至二兩﹐再敷水仙膏以消核之未盡。

二十八日右脈洪大而數﹐渴欲飲水﹐牙牀腫甚﹐陽明熱也。於前方內加石膏一兩﹐共二兩﹐銀花五錢﹐共八錢﹐桑葉二錢﹐共五錢。如服三五帖後﹐腫不消﹐加石膏至四兩。

富氏二十五歲巓頂一點痛﹐畏燈光日光如虎﹐脈弦細微數﹐此厥陰頭痛也﹐與定風珠三劑而愈。

何氏四十歲陽虛頭痛﹐背惡寒﹐脈弦緊甚﹐與黃建中﹐加附子三帖而痛減﹐脈稍和。又每日服半帖﹐四日而愈。

卷五

胃痛

伊芳氏三十歲甲子十月二十七日脈弦急﹐脇脹攻心痛﹐痛極欲嘔﹐甫十五日而經水暴至甚多﹐幾不能起﹐不欲食﹐少腹墜脹而痛。此怒郁傷肝﹐暴注血海﹐肝厥犯胃也﹐議胞宮陽明同治法。蓋《金匱》謂胞宮累及陽明﹐治在胞宮﹔陽明累及胞宮﹐治在陽明。玆因肝病下注胞宮﹐橫穿土位﹐兩傷者兩救之。仍以厥陰爲主﹐𨿽變《金匱》之法﹐而實法《金匱》之法者也。

制香附﹝三錢﹞烏藥﹝二錢﹞半夏﹝五錢﹞艾炭﹝三錢﹞郁金﹝二錢﹞黃芩炭﹝一錢﹞

小茴炭﹝二錢﹞血餘炭﹝三錢﹞靑皮﹝八分﹞五靈脂﹝錢半﹞

五杯水﹐煎兩杯﹐分二次服。二帖大效。

二十九日《金匱》謂胞宮累及陽明﹐則治在胞宮﹔陽明累及胞宮﹐則治在陽明。玆肝厥旣克陽明﹐又累胞宮﹐必以厥陰爲主﹐而陽明胞宮兩護之。

制香附﹝三錢﹞淡吳萸﹝二錢﹞半夏﹝五錢﹞萆﹝二錢﹞川楝子﹝三錢﹞艾炭﹝錢半﹞

小茴香﹝三錢﹐炒黑﹞烏藥﹝二錢﹞黑梔子﹝三錢﹞桂枝﹝三錢﹞杜仲炭﹝二錢﹞

水五杯﹐煎取兩杯﹐分二次服。

伊芳氏二十一歲十一月二十九日脈雙弦而細﹐肝厥犯胃﹐以開朗心地要緊﹐無使久而成患也。

半夏﹝六錢﹞靑皮﹝錢半﹞生薑﹝三大片﹞廣皮﹝錢半﹞淡吳萸﹝二錢﹞烏藥﹝二錢﹞

川椒﹝二錢﹐炒黑﹞郁金﹝二錢﹞川楝子皮﹝二錢﹞降香末﹝三錢﹞

水五杯﹐煮取兩杯﹐二次服。三帖。

王氏二十六歲肝厥犯胃﹐濁陰上攻﹐萬不能出通陽泄濁法外﹐但分輕重耳。前三方之所以不大效者﹐病重藥輕故也﹐玆重用之。

十一月初四日川椒炭﹝五錢﹞良姜﹝五錢﹞小枳實﹝三錢﹞川朴﹝三錢﹞半夏﹝五錢﹞

烏藥﹝三錢﹞淡吳萸﹝五錢﹞云連﹝一錢﹞兩頭尖﹝三錢﹐圓者不用﹞降香末﹝三錢﹞

甘瀾水八碗﹐煮取三碗﹐分六次。二帖。

初六日重剛劫濁陰﹐業已見效﹐當小其制。

川椒炭﹝三錢﹞良姜﹝三錢﹞烏藥﹝二錢﹞半夏﹝三錢﹞小枳實﹝三錢﹞靑皮﹝二錢﹞

廣皮﹝錢半﹞濃朴﹝二錢﹞

甘瀾水八碗﹐煮取二碗﹐分二次服。二帖。

車脈沈弦而緊﹐嘔而不渴﹐肢逆且麻﹐濁陰上攻厥陰﹐克陽明所致﹐急宜溫之。

烏藥﹝三錢﹞半夏﹝五錢﹞淡吳萸﹝五錢﹞川椒炭﹝三錢﹞川朴﹝三錢﹞漧薑﹝三錢﹞

蓽茇﹝二錢﹞小枳實﹝三錢﹞靑皮﹝二錢﹞

頭煎二杯﹐二煎一杯﹐分三次服。

卷五

脾胃

許四十七歲癸亥二月二十日脈弦而緊﹐弦則木旺﹐緊則爲寒﹐木旺則土衰﹐中寒則陽不運﹐土衰而陽不運。故吞酸噯气﹐不寐不食﹐不饑不便﹐九竅不和﹐皆屬胃病。濁陰蟠踞中焦﹐格拒心火﹐不得下達﹐則心熱如火﹐議苦辛通法。

小枳實﹝三錢﹞淡吳萸﹝三錢﹞半夏﹝一兩﹞眞云連﹝二錢﹐炒﹞生苡仁﹝五錢﹞廣皮﹝二錢﹞濃朴﹝三錢﹞生薑﹝六大片﹞

甘瀾水八碗﹐煎成三碗﹐分三次服﹐渣再煎一碗服。

二十四日六脈陽微﹐濁陰蟠踞﹐不食﹐不饑﹐不便﹐用和陽明兼驅濁陰法。今腹大痛﹐已歸下焦﹐十餘日不大便﹐肝病不能疏泄﹐用驅濁陰通陰絡法。又苦辛通法﹐兼以濁攻濁法。

淡吳萸﹝三錢﹞小枳實﹝二錢﹞川楝子﹝三錢﹞小茴香﹝三錢﹞雄鼠糞﹝三錢﹞廣皮﹝錢半﹞烏藥﹝一錢﹞良姜﹝二錢﹐炒﹞川朴﹝三錢﹞檳榔﹝二錢﹞

以得通大便爲度。

二十七日服以濁攻濁法﹐大便已通﹐但欲便先痛﹐便後痛減﹐責之絡中宿積未能通淸。

臍上且有動气﹐又非湯藥所能速攻﹐攻急恐有瘕散爲蠱之餘。議化回生丹﹐緩攻爲妙。

某脈沈緊爲裏寒﹐木旺土衰﹐濁陰上攻﹐腹拘急時痛﹐脇脹﹐腰痛﹐宜苦辛通法﹐兼醒脾陽。

白蔻仁﹝一錢﹞官桂﹝一錢﹞川朴﹝二錢﹞半夏﹝三錢﹞生苡仁﹝三錢﹞蓽茇﹝一錢﹞

藿梗﹝三錢﹞木香﹝八分﹞生香附﹝三錢﹞廣皮﹝錢半﹞郁金﹝二錢﹞烏藥﹝二錢﹞

某脈弦細而緊﹐濁陰上攻﹐胸痛﹐用辛香流气法。

淡吳萸﹝三錢﹞小枳實﹝二錢﹞木香﹝一錢﹞川朴﹝二錢﹞川楝子﹝三錢﹞廣皮﹝二錢﹞

檳榔﹝錢半﹞蓽茇﹝二錢﹞烏藥﹝二錢﹞良姜﹝三錢﹞

三帖。

初八日補火生土﹐兼泄濁陰。

淡漧薑﹝二錢﹞半夏﹝三錢﹞淡吳萸﹝二錢﹞烏藥﹝二錢﹞茯苓塊﹝三錢﹞生苡仁﹝三錢﹞廣皮﹝錢半﹞益智仁﹝錢半﹐煨﹞

四帖。

李十三歲五月十四日六脈俱弦﹐不浮﹐不沈﹐不數﹐舌苔白滑﹐不食﹐不饑﹐不便﹐不寐﹐九竅不和﹐皆屬胃病。臥時自覺气上阻咽﹐致令臥不著席﹐此肝气之逆也。額角上有虫斑﹐神气若昏﹐目閉不欲開﹐視不遠﹐醫云有虫﹐亦復有理。與兩和肝胃﹐如再不應﹐再議治虫。

半夏﹝一兩﹞旋復花﹝五錢﹐包﹞秫米﹝一合﹞

二十日六腑不通﹐九竅不和。醫者不知六腑爲陽﹐以通爲補﹐每見其二便閉也﹐則以大黃﹑蔞仁寒藥下之。以後非下不通﹐屢下屢傷遂致神气若昏﹐目閉不開﹐脈弦緩而九竅愈不通矣。已成壞癥﹐勉與通陽。

廣皮﹝三錢﹞川朴﹝三錢﹞白蔻仁﹝二錢﹞半夏﹝三錢﹞大腹皮﹝三錢﹞雞內金﹝二錢﹐炒﹞云苓皮﹝三錢﹞益智仁﹝二錢﹞

二十三日六腑閉塞不通﹐有若否卦之象。按﹕否之得名﹐以坤陰長陽消之候﹐將來必致上下皆坤而後已。坤爲腹﹐故腹大無外。坤爲純陰﹐初爻變震爲復。然則欲復其陽﹐非性烈如震者不可﹐豈大黃等陰寒藥所可用哉。

天臺烏藥散二錢﹐加巴豆霜二分﹐和勻分三分﹐先服一分﹐候五時不便﹐再服第二分﹐得快便﹐卽止。

二十四日服一次於五時得快便﹐宿物下者甚多﹐目閉已開﹐神气亦淸﹐稍食粥飲﹐知頑笑矣。

二十五日六腑不通﹐溫下後大便𨿽通﹐而小便仍然未解﹐心下窒塞﹐不肌不食﹐六腑弦遲﹐急急通陽爲要﹐與開太陽闔陽明法。

川椒炭﹝三錢﹞澤瀉﹝三錢﹞公丁香﹝一錢﹞半夏﹝五錢﹞廣皮﹝三錢﹞豬苓﹝三錢﹞

云苓皮﹝五錢﹞良姜﹝二錢﹞安南桂﹝一錢﹞

六月初一日大便已能自解﹐胃能進食﹐是陽關已闔。惟小便不通﹐是太陽不開﹐與專開太陽。

桂枝﹝三錢﹞云苓皮﹝五錢﹞豬苓﹝三錢﹞安邊桂﹝錢半﹞澤瀉﹝三錢﹞滑石﹝三錢﹞

蒼術炭﹝二錢﹞蠶砂﹝三錢﹞

煮三杯﹐分三次服﹐以小便通爲度。若小便已通﹐而尙混濁者﹐再服一帖﹐以小便淸爲度。

初六日服前方二帖﹐小便暫通。連日大小便復閉﹐大便閉已七日﹐自覺胃中痞塞﹐臉上虫斑未退。議用前配成之烏藥散﹐再服四分。如二便俱通﹐卽停藥﹐統俟初八日淸晨再商。如大便通一次﹐而小便不通﹐或竟不通﹐明日再服三分。若大便二三次﹐而小便仍不通者﹐卽勿服。

初八日服烏藥散四分﹐內巴霜四釐﹐已得快便﹐今早且能自行小便﹐六腑俱通矣。只與和胃﹐今能進食﹐可以收功。蓋十二經皆取決於膽﹐皆秉气於胃也。

半夏﹝三錢﹞云苓塊﹝四錢﹞益智仁﹝一錢﹐煨﹞廣皮炭﹝二錢﹞生苡仁﹝五錢﹞生薑﹝五錢﹞

慶寶女十六歲不食十餘日諸醫不效﹐面赤脈洪﹐與五汁飲﹐降胃淸陰法﹐兼服牛乳﹐三日而大食矣。

梨汁藕汁蔗汁蘆根汁荸薺汁邱十八歲溫熱愈後﹐午後微熱不除﹐脈弦數﹐面赤﹐五汁飲三日﹐熱退進食﹐七日全愈。

