

醫學啟源金張元素

張序

先生張元素﹐﹝字﹞潔古﹐易水人也。八歲試童經﹐二十七經義登科﹐犯章廟諱出落﹐於是怠仕進﹐遂潛心於醫學﹐二十餘年𨿽記誦廣博書﹐﹝然﹞治人之術﹐不出人右。其夜夢人柯斧長鑿﹐﹝鑿心﹞開竅﹐納書數卷於其中﹐見其題曰《內經主治備要》﹐駭然驚悟﹐覺心痛﹐只爲凶事也﹐不敢語人。自是心目洞徹﹐便爲傳道軒岐﹐指揮秦越也。河間劉守眞醫名貫世﹐視之蔑如也。異日守眞病傷寒八日誤下證﹐頭疼脈緊﹐嘔惡不食﹐門人侍病﹐未知所爲﹐請潔古診之﹐至則守眞面壁罔顧也。潔古曰﹕﹝何﹞視我直如此卑也﹖診其脈﹐﹝謂﹞之曰﹕脈病乃爾﹐初﹝服﹞某藥犯某味藥乎﹖曰﹕然。潔古曰﹕差之甚也。守眞遽然起曰﹕何謂也﹖曰﹕某藥味寒﹐下降﹐走太陰﹐陽亡﹐汗不徹故也。今脈﹝如此﹞﹐當以某藥﹝服﹞之。守眞首﹝懇﹞大服其能﹐一服而愈﹐自是名滿天下。潔古治病﹐不用古方﹐但云﹕古方新病﹐﹝甚﹞不相宜﹐反以害人。每自從病處方﹐刻期見效﹐藥﹝下﹞如攫﹐當時目之曰神醫。暇日輯﹝集﹞《素問》五運六气﹐《內經》治要﹐《本艸》藥性﹐名曰《醫學啟源》﹐以教門生﹐及有《醫方》三十卷傳於世。﹝壬辰遺失﹐���存者惟《醫學啟源》﹞。眞定李明之﹐門下髙弟也﹐請余爲序﹐故書之。蘭泉老人張吉甫﹝序﹞。

卷之上

一﹑天地六位髒象圖

天地六位髒象圖

卷之上二﹑手足陰陽

﹝一﹞手足三陰三陽

注云﹕肝﹑心﹑脾﹑肺﹑腎﹐皆屬陰﹐五臟也。膽﹑胃﹑三焦﹑膀胱﹑大腸﹑小腸﹐皆屬陽﹐六腑也。分而言之﹐手足皆有三陰三陽是也。

卷之上二﹑手足陰陽

﹝二﹞手三陰三陽

肺寅燥金手太陰﹐大腸卯燥金手陽明﹔心午君心手少陰﹐小腸未君火手太﹝陽﹞﹔包絡戌相火手厥陰﹐三焦﹝亥﹞相火手少陽。

卷之上二﹑手足陰陽

﹝三﹞足三陰三陽

胃辰濕土足陽明﹐脾巳濕土足太陰﹔膀胱申寒水足太陽﹐腎酉寒水足少陰﹔膽子風木足少陽﹐肝醜風木足厥陰。

歌曰手經太陽屬小腸﹐膀胱經屬足太陽﹔肝足厥陰手包絡﹐胃足陽明手﹝大腸﹞﹔膽屬少陽足經尋﹐三焦手內少陽臨﹔脾足太陰手經肺﹐腎足少陰手是心。

卷之上

三﹑五臟六腑﹐除心包絡十一經脈證法

夫人有五臟六腑﹐虛實寒熱﹐生死逆順﹐皆見形證脈气﹐若非診﹝切﹞﹐無由識也。虛則補之﹐實則瀉之﹐寒則溫之﹐熱則涼之﹐不虛不實﹐以經調之﹐此乃良醫之大法也。

卷之上三﹑五臟六腑﹐除心包絡十一經脈證法

﹝一﹞肝之經﹐肝脈本部在於筋﹐足厥陰﹐風﹐乙木也。

經曰﹕肝與膽爲表裏﹐足厥陰﹝少﹝陽﹞也。其經旺於春﹐乃萬物之始生也。其气軟而弱﹐軟則不可汗﹐弱則不可下。其脈弦長曰平﹐反此曰病。脈實而弦﹐此爲太過﹐病在外﹐令人忘忽眩運﹔虛而微﹐則爲不及﹐病在內﹐令人胸脇脹滿。凡肝﹝實﹞則兩脇下引痛﹐喜怒﹐虛﹝則﹞如人將捕之。其气逆則頭痛﹑耳聾﹑頰赤﹐其脈沈而急﹐浮之亦然﹐主脇﹝支﹞滿﹐小便難﹐頭痛眼眩。脈急﹝甚﹞主惡言﹐微急气在﹝胸脇下﹞。緩甚則嘔逆﹐微緩水痺。大甚內癰吐血﹐微大筋痺。﹝小甚多飲﹞﹐微小痺。滑甚疝﹐微滑遺尿。澀甚流飲﹐微澀攣。肝之積气在左脇下﹐久而不去﹐發爲咳逆﹐或爲﹝﹞瘧也。虛夢花艸茸茸﹐實夢山林茂盛。肝病旦﹝慧﹑晚﹞甚﹑夜靜。肝病頭痛目眩﹐脇滿囊縮﹐小便不通﹐十日死。又身﹝熱﹞惡寒﹐四肢不舉﹐其脈當弦而急﹔反短澀者﹐乃金克木也﹐死不治。又肝中寒﹐則兩臂不舉﹐舌燥﹐多太息﹐胸中痛﹐不能轉側﹐其脈左關上遲而澀者是也。肝中熱﹐則喘滿多嗔﹐目痛﹐腹脹不嗜食﹐所作不定﹐夢中驚悸﹐眼赤﹐視物不明﹐﹝其﹞脈左關陽實者是也。肝虛冷﹐則脇下堅痛﹐目﹝盲﹞臂痛﹐發寒﹝熱﹞如瘧狀﹐不欲食﹐婦人則月水不來﹐气急﹐其脈左關上沈而弱者是也。此寒熱虛實﹐生死逆順之法也。

《主治備要》云﹕是動則病腰痛﹐甚則不可俯仰﹐丈夫﹝﹞疝﹐婦人小腹腫﹐甚則嗌漧﹐面塵脫色﹐主肝所生病者﹐胸中嘔逆﹐飧泄狐疝﹐遺溺閉癃病。肝苦急﹐急食甘以緩之﹐甘艸。肝欲散者﹐急食辛以散之﹐川芎。補以細辛之辛﹐瀉以白芍藥之酸。肝虛﹐以陳皮﹑生薑之類補之。經曰﹕虛則補其母。水能生﹝木﹞﹐水乃肝之母也。苦以補腎﹐熟地黃﹑黃柏是也。如無他證﹐惟不足﹐錢氏地黃丸補之。實則芍藥瀉之﹐如無他證﹐錢氏瀉靑丸主之﹐實則瀉其子﹐心乃肝之子﹐以甘艸瀉之。

卷之上三﹑五臟六腑﹐除心包絡十一經脈證法

﹝二﹞膽之經﹐足少陽﹐風﹐甲木。

經曰﹕膽者﹐中淸之腑也﹐號曰將軍﹐決斷出焉。能喜怒剛柔﹐與肝爲表裏也﹐足少陽是其經也。虛則傷寒﹐恐畏頭眩﹐不能﹝獨﹞臥﹔實則傷熱﹐驚悸﹐精神不守﹐臥起不定﹐玄水發﹐其根在膽。又肝咳不已﹐則傳邪入膽﹐嘔靑汁也。又膽有水﹐則從頭腫至足也。膽病則善太息﹐口苦﹐吐宿汁﹐心中戚戚恐﹐如人將捕之﹐咽仲介介然數﹝唾﹞。又睡臥則脇下痛﹐﹝口﹞苦﹐多太息。邪气客於膽﹐則夢鬥訟﹐脈在左關上浮而得之者﹐是﹝其﹞部也。膽實熱﹐則精神不守。膽熱則多腫﹐膽冷則多眠。又左關上脈陽微者﹐膽虛﹔陽數者﹐膽實﹔陽虛者膽絕也。以上皆虛實寒熱﹐生死脈証之法也。

《主治備要》云﹕是動則病口苦﹐善太息﹐胸脇痛﹐不能轉側﹐甚則面微有塵﹐體無膏澤﹐足外反熱﹐是爲陽厥。是主膽所生病者﹐頭痛頷腫﹐目銳痛﹐缺盆中腫痛﹐腋下腫﹐馬刀挾癭﹐汗出振寒﹐瘧﹐胸﹑肋﹑脇﹑髀﹑膝﹐外至脛﹑絕骨﹑外踝前及諸節皆痛。《脈訣》云﹕左關﹐肝與膽脈之所生也。先以輕手得之﹐是膽﹐屬表﹔後以重手取之﹐是肝﹐屬裏也。肝合筋﹐肝脈循經而行。持脈指法﹐如十二菽之重﹐按至筋平﹐脈道如箏弦者﹐爲弦﹔脈道迢迢者﹐爲長。此弦長﹐乃肝家不病之狀也。肝脈本部在筋﹐若出筋上﹐見於皮膚血脈之間者﹐是其浮也﹔入於筋下﹐見於骨上﹐是其沈也。

臨病細推之﹐舉一知十之道也。

卷之上三﹑五臟六腑﹐除心包絡十一經脈證法

﹝三﹞心之經﹐心脈本部在於血﹐手少陰君﹐丁火也。

經曰﹕心者﹐五臟之尊也﹐號帝王之稱也。與小腸通爲表裏﹐神之所﹝捨﹞﹐又﹝主﹞於血﹐屬火﹐旺於夏﹐手﹝少﹞陰﹝太陽﹞是其經也。凡夏脈鉤﹐來盛去衰﹐故曰鉤﹐反此者病。來盛去亦盛﹐爲太過﹐病在外﹔來衰去亦衰﹐爲不足﹐病在內。太過﹐令人﹝身﹞熱而骨痛﹐口瘡而舌焦引水﹔不及﹐令人﹝躁﹞煩﹐上爲咳唾﹐下爲气泄。其脈如循瑯﹝﹞﹐如連珠﹐曰平﹔來而啄啄連屬﹐其中微曲﹐曰病﹔脈來前曲後﹝倨﹞﹐如﹝操﹞帶鉤﹐曰死。思慮過多﹝則怵惕﹞﹐怵惕則傷心﹐心傷則神失﹐神失則恐懼。又眞心痛﹐手足寒而過﹝節﹞﹐則旦占夕死。又心有水气﹐身腫不﹝得﹞臥﹐煩躁。心中風﹐則吸吸發熱﹐不能行立﹐饑而不﹝能﹞食﹐食則嘔吐。夏心脈﹝旺﹞﹐左手﹝寸口﹞浮大而散﹐曰平﹔反此則病。若沈而滑者﹐水﹝來﹞克火﹐十死不治。長而弦者﹐木來歸子﹐不治自愈。緩而大者﹐土來入火﹐﹝爲﹞微邪相干﹐無所害。心病則胸中痛﹐﹝脇﹞滿﹝脹﹞﹐肩背臂膊皆﹝痛﹞﹔虛則多驚悸﹝惕惕然﹞無眠﹐胸﹝腹及﹞腰背引痛﹐喜悲。心積气久不去﹐則苦煩﹐心中痛。實則笑不休﹐夢火發﹔心气盛則夢喜笑﹝及﹞恐畏。邪气客於心﹐則夢煙火﹐心﹝脹﹞气短﹐夜臥不寧﹐懊﹐气﹝逆﹞往來﹐腹中熱﹐喜水涎出。心病﹐日中慧﹐夜半甚﹐平旦靜。又左手脈大﹐手熱腋腫﹔大甚﹐胸中滿而煩﹐澹澹大動﹐面赤目黃也。心病﹐先心痛﹐時刻不止﹐關﹝格﹞不通﹐身重不已﹐三日死。心虛甚﹐則畏﹝人﹞﹐﹝瞑﹞目欲眠﹐精神不守﹐魂魄妄行。心脈沈之小而緊﹐浮之﹝不﹞喘﹐苦心下气堅﹐食不下﹐喜咽唾﹐手熱煩滿﹐多忘﹐太息﹐此得之思慮太過也。其脈急甚﹐螈﹔微急則心中痛﹐引前後胸背﹐不下食。緩甚則痛引背﹐善淚。小甚則噦﹐微小則消﹝癉﹞。滑甚則爲﹝渴﹞﹐微滑則心﹝疝﹞﹐引臍腹鳴。澀甚諳不語。又心脈堅搏而長﹐主舌彊不能言﹔軟而散﹐當懾怯不食也。又急甚﹝則﹞心疝﹐臍下有病形﹐煩悶少气﹐大熱上煎。又心病狂言﹐汗出如珠﹐身厥冷﹐其脈當浮而﹝大﹞﹐反沈濡而滑﹐其色當赤﹐而反黑者﹐水克火﹐不治﹐十死。又心積﹐沈之空空﹐上下往來無常處﹐病胸滿悸﹐腹中熱﹐面頰赤﹐咽漧﹐躁煩掌熱﹐甚則吐血﹐夏瘥冬甚﹐宜急療之﹐止於旬日也。又赤黑色入口必死也。面目赤色亦死﹐赤如﹝﹞血亦死。又憂﹝恚﹞思慮太過﹐心气內去﹐其色反和而盛者﹐不出十日死。扁鵲云﹕心絕一日死﹐色見凶多﹐人𨿽健﹝敏﹞﹐號曰行屍﹐一年之中﹐禍必至矣。又其人語聲前寬後急﹐後聲不接前聲﹐其聲濁惡﹐其口不正﹐冒昧善笑﹐此風入心也。又心傷則心損﹐手足不遂﹐骨節離解﹐舒緩不自由﹐利下無休﹐此病急宜治之﹐不過十日而﹝亡﹞矣。又笑不休﹐呻而復憂﹐此水乘火也﹐陰﹝擊﹞於陽﹐陰起陽伏﹐伏則熱﹐熱生狂冒﹐譫﹝亂﹞妄言﹐不可采﹝問﹞﹐心已損矣。扁鵲云﹕其人唇口赤色可治﹐靑黑色卽死。又心﹝瘧﹞則先煩而後渴﹐翕翕發熱也﹐其脈浮緊而大是也。心气實而﹝大﹞便不利﹐腹滿身熱而重﹐溫溫欲吐﹐吐而不出﹐喘息急﹐不安臥﹐其脈左寸口與人迎皆實大者是也。心虛則恐悸多驚﹐憂思不樂﹐胸腹中苦痛﹐言語戰栗﹐惡寒恍惚﹐面赤目黃﹐﹝喜﹞血衄﹐其脈左寸口虛而微者是也。

此心臟寒熱虛實﹐生死逆順脈證也。

《主治備要》云﹕是動則病嗌干心痛﹐渴而欲飲﹐是爲臂厥。主心所生病者﹐目黃﹐﹝心﹞脇痛﹐臂內後廉痛厥﹐掌中熱痛。心苦﹝緩﹞﹐以五味子之酸收之。心欲軟﹐軟以芒硝之咸﹐補以澤瀉之鹹﹐瀉以人參﹑甘艸﹑黃之甘。心虛則以炒鹽補之。

虛則補其母﹐木能生火﹐肝乃心之母﹐肝母生心火也。以生薑補肝﹐如無他證﹐錢氏安神丸是也。實則甘艸瀉之﹐如無他證﹐錢氏方中﹐重則瀉心湯﹐輕則導赤散是也。

卷之上三﹑五臟六腑﹐除心包絡十一經脈證法

﹝四﹞小腸經﹐手太陽﹐丙火。

小腸者﹐受盛之腑也﹐與心爲表裏﹐手太陽是其經也。小腸絕者﹐六日死﹐絕則發直如麻﹐汗出不已﹐不能屈伸。又心病傳小腸﹐小腸咳則气咳﹐﹝气咳﹞一齊出也。

小腸實則傷熱﹐﹝傷﹞熱則口瘡生﹔虛則傷寒﹐傷寒則泄膿血﹐或﹝泄黑﹞水﹐﹝其﹞根在小腸也。小腸寒則下﹐﹝腫﹞重﹝有﹞熱久不出﹐則漸生痔﹔有積則夕發熱而旦止﹔病气發則使人腰下重﹐食則窘迫而便難﹐是其候也。小腸脹則小﹝腹﹞脹﹐引﹝腰而﹞痛厥﹔邪入小腸﹐則夢聚井邑中﹐或咽痛頷腫﹐不可回首﹐肩似拔﹐似折﹝也﹞。又曰﹕心者﹐主也﹐神之舍也﹐其髒﹝固﹞密﹐而不易傷﹐傷則神去﹐神去則﹝心死﹞矣。故人﹝心﹞多不病﹐病卽死不可治也﹐﹝惟﹞小腸受病﹝多﹞也。又左寸口陽絕﹝者﹞﹐﹝則﹞無小腸脈也﹐六日死。有熱邪則小便赤澀﹐實則口﹝生﹞瘡﹐身熱往來﹐心中煩悶﹐身重。小腸主於舌之官也﹐和則能言﹐而機關利健﹐善別其味也。虛則﹝左﹞寸﹝口﹞脈浮而微﹐軟弱不禁按﹐病驚懼狂無所守﹐心下空空然不能言語者。此小腸虛實寒熱﹐生死逆順脈証之法也。

《主治備要》云﹕是動﹝气也﹞則病嗌痛頷腫﹐不可以顧﹐肩似拔﹐似折﹐﹝是﹞主液﹝血﹞所生病者﹐耳聾﹐目黃﹐頰腫﹐頸﹑頷﹑肩﹑﹑肘﹑臂外後廉痛。《脈訣》云﹕左寸﹐小腸心脈之所出也﹐先以輕手得之﹐是﹝小腸﹞屬表﹔後以重手得之﹐是﹝心﹞屬裏。心合血脈﹐心脈循血脈而行﹐持脈指法﹐如六菽之重﹐按至血脈而得者爲浮﹔稍稍加力﹐脈道粗大﹝者﹞爲大﹔又稍稍加力﹐脈道潤軟者爲散。

此乃浮大而散﹐心家不病脈之狀也。心脈本部﹐在於血脈﹐若出於血脈之上﹐見於皮膚之間﹐是其浮也﹔入於血脈之下﹐見於筋骨之分﹐是其沈也。

卷之上三﹑五臟六腑﹐除心包絡十一經脈證法

﹝五﹞脾之經﹐脾脈本在肌肉﹐足太陰﹐濕﹐己土。

經曰﹕脾者﹐土也﹐諫議之官﹐主意與智﹐消磨五穀﹐寄在﹝胸﹞中﹐養於四旁﹐旺﹝於﹞四季﹐正主長夏﹐與胃爲表裏﹐足太陰﹝陽明﹞﹐是其經也。扁鵲云﹕脾病則面黃色痿﹐實則舌彊直﹐不嗜食﹐嘔逆﹐四肢緩﹔虛則多喜吞﹐注痢不已。又脾虛﹐則精不勝﹐元气乏力﹐手足緩弱﹐不能自持。其脈來似流水﹐曰太過﹐病在外﹝也﹞﹔如鳥距﹐曰不及﹐病在內。太過令人四肢沈重﹐言語謇澀﹔不及令人中滿﹐不食乏力﹐手足緩弱不遂﹐涎引口中﹐四肢腫脹﹐溏泄不時﹐夢中飲食。脾脈來而和柔者﹐如雞踐地﹐曰平﹔來實而滿﹐﹝稍﹞數﹐如雞舉足﹐曰病﹔又如鳥之啄﹐如鳥之距﹐如﹝屋﹞之漏﹐曰死。中風則翕翕發熱﹐狀如醉人﹐腹中﹝煩﹞滿﹐皮肉﹝﹞﹝而起﹞﹐﹝其脈﹞阿阿然﹝緩﹞﹐曰平﹔﹝反﹞弦急者﹐肝﹝來﹞克脾也﹐眞鬼相遇﹐大凶之兆也。又微澀﹝而﹞短者﹐肺乘於脾﹐不治自愈﹔又沈而滑者﹐腎來乘脾﹐亦﹝爲不﹞妨。又浮而洪﹐心來生脾﹐不爲疾耳。脾病色黃體重﹐失便﹐目直視﹐唇反張﹐爪甲靑﹐四肢沈﹐吐食﹐百節疼痛不能舉﹐其脈﹝當﹞浮大而緩﹐﹝今﹞反﹝弦﹞急﹐其色靑﹐死不治。又脾病﹐其色黃﹐飲食不消﹐﹝心﹞腹脹滿﹐體重節痛﹐大便﹝硬﹞﹐﹝小便﹞不利﹐其脈微緩而長者﹐可治。脾气虛﹐則大﹝便滑﹞﹐小便﹝利﹞﹐汗出不止﹐五液注下﹐爲五色注痢下也。又積在其中﹐久不愈﹐四肢不收﹐黃膽﹐食不爲「肌膚」﹐气﹝滿﹞脹喘喘而不﹝定﹞也。脾實則時夢築墻垣蓋屋﹐盛則夢歌樂﹐虛則夢飲食不足。厥邪客於脾﹐則夢大澤丘陵﹐風雨﹝壞屋﹞。脾脹則善噦﹐四肢急﹐體﹝重﹞﹐不食善﹝噫﹞。脾病﹝日慧﹞﹐平旦甚﹐日中持﹐下晡靜。脈急甚﹐則螈﹔微急﹐則膈中不利﹐食不下而還出。緩甚﹐則痿厥﹔微緩﹐則風痿﹐四肢不﹝收﹞。大甚﹐﹝則﹞暴僕﹔微大﹐﹝則痺疝﹞﹐气﹝裹大膿血﹞在腸胃之﹝外﹞。小甚﹐則寒熱作﹔微小﹐則消﹝癉﹞。滑甚﹐則頹疝﹔微滑﹐則虫毒﹐腸鳴中熱。澀甚﹐則腸﹔微澀﹐則﹝內﹞潰下膿血。脾脈至﹐大而虛﹐則有積。脾﹝气﹞絕﹐則十日死。唇焦枯無﹝紋理﹞﹐﹝面﹞靑黑者﹐脾先﹝死﹞。脾病﹐面黃目赤﹝者﹞﹐﹝可治﹞﹔靑黑色入口﹐半年死﹔色如枳實﹝者﹞﹐一﹝日﹞死﹐吉凶休咎﹐皆﹝見﹞其色出﹝於﹞部﹝分﹞也。又口噤唇靑﹐四肢重如山﹐不能自持﹐大小便利無休歇﹐飲食不入﹐七日死。又唇𨿽痿黃﹐語聲﹝囀囀﹞者﹐尙可治。脾病﹐﹝水﹞气久不去﹐腹中痛鳴﹐徐徐熱汗出﹐其人﹝本意寬﹞緩﹐﹝今反急﹐怒語而鼻笑﹞﹐不能答人﹐此不過一﹝日﹞﹐禍必至矣。又脾中寒熱﹐則使人腹中痛﹐不下食﹐病甚﹝舌﹞彊語澀﹐轉﹝筋﹞卵﹝縮﹞﹐﹝陰股﹞腹中引痛﹐身重﹐不思食﹐膨脹﹐變則水泄不能臥者﹐十死不治。脾﹝土﹞熱﹐則面黃目赤﹐﹝季﹞脇痛滿﹔寒則吐涎沫而不食﹐四肢痛﹐滑泄不已﹐手足厥﹐甚則戰栗如瘧也。臨病之時﹐切要﹝明﹞察脈證﹐然後投藥﹐此脾臟虛實寒熱﹐生死逆順脈証之法也。

《主治﹝備﹞要》云﹕是動則病舌本彊﹐食則嘔﹐胃脘痛﹐腹脹善噫﹐得後與气﹐則快然﹝如﹞衰﹐身體皆重。主脾所生病者﹐舌本痛﹐體不能動搖﹐食不下﹐煩心﹐心下急痛﹐寒瘧﹐溏瘕泄﹐水閉黃疽﹐不能臥﹐彊立﹐股膝內腫厥﹐足大指不用。

脾苦濕﹐急食苦以燥之﹐白術﹔脾﹝虛則﹞以甘艸﹑大棗之類補之﹐實則以枳殼瀉之﹐如無他證﹐虛則以錢氏益黃散﹐實則以瀉黃散。心乃脾之母﹐炒鹽補之﹔肺乃脾之子﹐桑白皮瀉之。

卷之上三﹑五臟六腑﹐除心包絡十一經脈證法

﹝六﹞胃之經﹐足陽明﹐濕﹐戊土。

胃者﹐脾之腑也﹐又名﹝水﹞谷之海﹐與脾爲表裏。胃者﹐人之根本﹐胃气壯﹐則五臟六腑皆壯﹝也﹞﹐足陽明是其經也。胃气絕﹐五日死。實則中脹便難﹐肢節痛﹐不下食﹐嘔逆不已。虛則腸鳴脹滿﹐滑泄。寒則腹中痛﹐不能食﹝冷﹞物。熱則面赤如醉人﹐四肢不﹝收﹞持﹐不﹝得﹞安眠﹐語狂HT亂﹐便硬者是也。病甚則腹脇脹滿﹐嘔逆不食﹐當心痛﹐﹝下上﹞不﹝通﹞﹐惡聞香臭﹐嫌人語﹐振寒﹐善欠伸。胃中熱﹐﹝則﹞唇黑﹔熱甚﹐則登髙而歌﹐棄衣而走﹐顚狂不定﹐汗出額上﹐鼽﹝衄﹞不止。虛極則四肢腫滿﹐胸中短气﹐谷不化﹐中滿也。胃中風﹐則溏泄不已﹔胃不足﹐則多饑﹐不消食。病患鼻下平﹐則胃中病﹐渴者可治。胃脈搏堅而長﹐其色﹝黃赤者﹐當病折髀﹞。其脈弱而散者﹐病食﹝痺﹞。右關上浮而大者﹐虛也﹔浮而短澀者﹐實也﹔浮而微滑者﹐亦﹝實﹞也﹔浮而遲者﹐寒也﹔浮而數者﹐熱也。

此胃﹝腑﹞虛實寒熱﹐生死逆順脈証之法也。

《主治備要》云﹕是動則病﹝淒滄﹞振寒﹐善﹝呻﹞數欠﹐顏黑﹐病至則惡人與火﹐聞木聲則惕然而驚﹐心欲動﹐﹝獨﹞閉戶﹝塞牖而﹞處﹐甚則登髙而歌﹐棄衣而走﹐賁響腹脹﹐是爲厥。《脈訣》云﹕右關上﹐脾胃脈之所出也﹐先以輕手得之﹐是胃﹐屬表﹔後以重手得之﹐是脾﹐屬裏。脾合肌肉﹐脾脈循肌肉而行﹐持脈指法﹐如九菽之重﹐按至肌肉﹐脈道如微風輕揚柳梢者爲緩﹔又稍稍加力﹐脈道惇實者爲大﹐此爲緩大﹐脾家不病﹝脈﹞之狀也。脾脈本部在肌肉﹐若出於肌肉之上﹐見於皮毛之間者﹐是其浮也﹔入於肌肉之下﹐見於筋骨之分者﹐是其沈也。

卷之上三﹑五臟六腑﹐除心包絡十一經脈證法

﹝七﹞心包絡﹐手厥陰﹐爲母血。

是動則病手心熱﹐肘臂攣急﹐腋腫﹐甚則胸脇﹝支﹞滿﹐心中﹝﹞大動﹐﹝面﹞赤HT黃﹐喜笑不休﹐﹝是﹞主脈所生病者﹐煩心﹐心痛﹐掌中熱﹐治法與小腸同。

卷之上三﹑五臟六腑﹐除心包絡十一經脈證法

﹝八﹞三焦﹐手少陽﹐爲父气。

三焦者﹐人之三元﹝之﹞气也﹐號曰中淸之腑﹐總領五臟六腑﹐榮衛經絡﹐內外左右上下之气也。三焦通﹐則上下內外左右皆通也。其於灌體周身﹐和內調外﹐榮養左右﹐宣通上下﹐莫大於此也。又名玉海水道。上則曰三管﹐中則曰霍亂﹐下則曰走泄﹐名𨿽三而歸﹝其﹞﹐有其名而﹝無﹞其形﹐亦號孤獨之府。而衛﹝出﹞於上﹐榮出於中﹐上者絡脈之系也﹐中者經﹝脈﹞之系也﹐下者水道之系也﹐﹝亦又﹞屬膀胱之宗始﹐主通陰陽﹐﹝調虛實﹞﹐呼吸﹐有病則﹝善﹞腹脹气滿﹐小﹝腹﹞堅﹐﹝溺﹞而不得﹐﹝大便﹞窘迫也。溢則作水﹐畱則作脹﹐手少陽是其經也。

又上焦實熱﹐則額汗﹝出﹞而身無汗﹐能食而气不利﹐舌漧﹑口焦﹑咽閉之類﹐腹脹肋脇痛。寒則不入食﹐吐酸水﹐胸背引痛﹐嗌漧﹐津不納也。實則食已而還出﹐﹝膨膨﹞然不樂。虛則不能﹝制﹞下﹐遺溺﹐頭面腫也。中焦實熱﹐則下上不通﹐腹脹而喘﹐下气不上﹐上气不下﹐關﹝格﹞不利也。寒則下利不止﹐飲食不消﹐中滿。

虛則腸鳴﹝膨膨﹞也。下焦實熱﹐則小便不通﹐大便亦難﹐苦﹝重﹞痛也。虛寒則﹝大﹞小便﹝泄﹞下不止也。三焦﹝之气﹞和則內外和﹐﹝逆﹞則內外逆也。

故云三焦者﹐人之三元﹝之﹞气也。此三焦虛﹝實﹞寒熱﹐生死逆順之法也。

《主治備要》云﹕是動則病耳聾﹐渾渾﹐嗌腫喉﹝痺﹞。﹝是﹞主气所生病者﹐汗出﹐目﹝銳﹞﹝痛﹞﹐頰﹝痛﹞﹐耳後肩肘臂外﹝皆﹞痛﹐小指次指不用。《脈訣》云﹕右尺三焦﹑命門脈之所出﹐先以輕手得之﹐是三焦﹐屬表﹔後以重手得之﹐是命門﹐屬裏也。上焦﹝熱﹞﹐涼膈散﹑﹝瀉﹞心湯﹔中焦熱﹐﹝調﹞胃承气湯﹑﹝瀉﹞脾散﹔下焦熱﹐大承气﹝湯﹞﹑三才封髓丹。气分熱﹐柴胡飲子﹑白虎湯﹔血分熱﹐桃仁承气湯﹑淸涼飲子﹔通治其熱之气﹐三黃丸﹑黃連解毒湯是也。

卷之上三﹑五臟六腑﹐除心包絡十一經脈證法

﹝九﹞肺之經﹐肺﹝之﹞脈本部在於皮毛﹐手太陰﹐燥﹐辛金。

﹝經曰﹞﹕肺者﹐魄之舍也﹐生气之源﹐號爲相傅﹐乃五臟之華蓋也。外養皮毛﹐內榮腸胃﹐與大腸爲表裏﹐手太陰﹝陽明﹞是其經也。﹝肺﹞气通﹝於鼻﹞﹐﹝和﹞則知其香臭﹐有病則善咳﹐鼻流淸涕。﹝凡﹞虛實寒熱﹐則皆使人喘嗽﹐實則夢刀兵恐懼﹐肩息﹐﹝胸中滿﹞﹔﹝虛則寒熱喘息﹞﹐利下﹐少气力﹐多悲感﹐旺於秋。其脈浮而毛﹐曰平﹔又浮而短澀者﹐肺脈也﹔其脈來毛而中央堅﹐兩﹝頭﹞虛﹐曰太過﹐則令人气逆﹐胸滿背痛﹔不及﹐令人喘呼而咳﹐上气見血。

又肺脈來厭厭聶聶﹐如﹝循﹞楡莢﹐曰平﹔來如循雞羽﹐曰病﹔來如物之浮﹐如風吹鳥背上毛者﹐死。﹝眞﹞肺脈至﹐大而虛﹐如﹝以﹞毛羽中人﹝皮﹞膚﹐其色白赤不澤﹐其毛折者死。微毛曰平﹐毛多曰病﹐毛而弦者春病﹐弦甚者卽病。又肺病﹐吐衄血﹐皮熱脈數﹐頰赤者死。又久咳而見血身熱﹐而短气﹐脈﹝當﹞澀﹐而今反浮大﹐色﹝當﹞白﹐而今反赤者﹐火克金﹐十死不治。肺病喘咳身寒﹐脈遲微者﹐可治。秋旺於肺﹐其脈多浮澀而短﹐曰平﹔反此爲病。又反洪大﹝而﹞長﹐是火刑金﹐亦不可治﹔反得沈而軟滑者﹐腎乘於肺﹐不治自愈﹔反浮大而緩者﹐是脾來﹝生﹞肺﹐不治自瘥﹔反弦而長者﹐﹝是﹞肺被肝﹝橫﹞﹐爲微邪﹐𨿽病不妨。虛則不能息﹐﹝身﹞重﹔實則咽嗌漧﹐喘嗽上气﹐肩背痛。有積﹐﹝則﹞脇下脹滿痛。中風則口燥而喘﹐身運而重﹐形似冒而腫﹐其脈按之虛弱如蔥葉﹐下無根者死。中熱則唾血﹐其脈細緊浮數芤者﹐皆主失血﹐此由躁擾嗔怒勞傷得之﹐气壅結所爲也。﹝肺脹則其人喘咳﹞而目﹝如﹞脫﹐其脈浮大﹝者﹞是也。又肺痿則﹝吐﹞涎沫﹐而咽漧欲飲者﹐欲愈﹔不飲者﹐未瘥。又咳而遺小便者﹐上虛不能制其下故也。其脈﹝沈﹞澀者﹐病﹝在﹞內﹔浮滑者﹐病﹝在﹞外。肺死則鼻孔開而黑枯﹐喘而目直視﹝也﹞。肺絕則十二日死﹐其狀腹滿﹐泄利不覺出﹐面白目靑﹐此爲亂經﹐𨿽天命亦不可治。又飲酒當風﹐中於肺﹐咳嗽喘悶﹐見血者﹐不可治也﹔面黃目白﹐亦不可治也。肺病頰赤者死。又言﹝諳﹞﹐喘急短气﹐好唾﹐此爲眞鬼相害﹐十死十﹐百死百﹐大逆之兆也。又陽气上而不降﹐燔於肺﹐肺自結邪﹐﹝脹﹞滿喘急﹐狂言瞑目﹐非﹝當﹞所說﹐而口鼻張﹐大小便俱﹝脹﹞﹐飲水無度﹐此因﹝熱傷於肺﹞﹐肺化﹝爲﹞血﹐半年死。又肺﹝瘧﹞使﹝人﹞心寒﹐寒甚則發熱﹐寒熱往來﹐休作不定﹐多驚﹐咳﹝喘﹞如有所見者是也。其脈浮而緊﹐﹝又﹞滑而數﹐又遲而澀小﹐皆爲肺﹝瘧之脈﹞也。又其人素聲淸而雄﹝者﹞﹐暴不﹝響﹞亮﹐噎而气短﹐用力言語﹝難﹞出﹐視不轉睛﹐𨿽未爲病﹐其﹝人﹞不久。肺病實﹐則上气喘悶﹐咳嗽身熱﹐脈大是也。虛則力乏喘促﹐右脇脹﹐言語气短者是也。乍寒乍熱﹐鼻塞頤赤面白﹐皆肺﹝病﹞之象也。

﹝此﹞肺臟虛實寒熱﹐生死逆順脈證法也。

《主治備要》云﹕是動則病肺脹滿﹐﹝膨膨﹞而喘咳﹐缺盆中痛甚﹐則交兩手而瞀﹐﹝此﹞爲臂厥。﹝是﹞主肺所生病者﹐咳﹝嗽﹞上气﹐喘渴煩心﹐胸滿﹐臂內前廉﹝痛﹞厥﹐掌中熱﹐气盛有餘﹐則肩背痛﹐風寒﹐汗出中風﹐小便數而欠﹔气虛則肩背痛寒﹐少气不足以息﹐溺色變﹐遺矢無度。肺﹝苦﹞气上逆﹐黃芩。肺欲收以酸﹐白芍藥也﹐補以五味子之酸﹐瀉以桑白皮之辛。虛則五味子補之﹐實則桑白皮瀉之﹐如無他證﹐錢氏瀉白散﹐虛則用阿膠散。虛則補其母﹐則以甘艸補土﹔實則瀉其子﹐以澤瀉瀉腎水。

卷之上三﹑五臟六腑﹐除心包絡十一經脈證法

﹝十﹞大腸經﹐手陽﹝明﹞﹐燥﹐庚金。

經曰﹕大腸者﹐肺之腑也﹐傳道之司﹐號監倉之官。肺病久﹐則傳入大腸﹐手陽明是其經也。寒則泄﹐熱則結﹐絕則利下不止而死。熱極則便血。又﹝風中﹞大腸則下血。又實熱則﹝脹﹞滿而大便不通﹔虛寒則滑泄不止。大腸﹝者﹞﹐乍虛乍實﹐乍來乍去﹐寒則溏泄﹐熱則後重﹐有積物則發寒栗而戰﹐熱則發渴如瘧狀。積冷不去﹐則當臍痛﹐不能久立﹐痛已則泄白物是也。虛則喜滿喘嗽﹐咽中如核妨矣。此乃大腸虛實寒熱﹐生死﹝逆順﹞脈証之法也。

《主治備要》云﹕是動則病齒痛﹐頸腫。是主津液所生病者﹐目黃﹐口漧﹐鼽衄﹐喉痺﹐肩前痛﹐大指次指﹝痛﹞不用。气有餘﹐則當脈所過者熱腫﹐虛則寒栗不復。

《脈訣》云﹕右寸大腸肺脈之所出也﹐先以輕手得之﹐是大腸﹐屬表﹔後以重手得之﹐是肺﹐屬裏。肺合皮毛﹐肺脈循皮毛而行﹐持脈指法﹐如三菽之重﹐按至皮毛而得之者﹐爲浮﹔稍稍加力﹐脈道不利﹐爲澀﹔又稍加力﹐脈道縮入關中﹐上半指不動﹐下半指微動者﹐爲短。此乃浮澀而短﹐肺不病之狀也。肺脈本部出於皮毛之上﹐見於皮膚之表﹐是其浮也﹔入於血脈肌肉之分﹐是其沈也。

卷之上三﹑五臟六腑﹐除心包絡十一經脈證法

﹝十一﹞腎之經﹐命門﹐腎脈本部﹝在﹞足少陰﹐寒﹐癸水。

經曰﹕﹝腎者﹞﹐精神之舍﹐性命之根﹐外通於耳﹐男子以﹝藏﹞精﹐女子以系胞﹐與膀胱爲表裏﹐足少陰﹝太陽﹞是其經也。腎气絕﹐則不盡天命而死也。

旺於冬﹐其脈沈滑曰平﹐反此者病。其脈來如彈﹐﹝石﹞名曰太過﹐病在外﹔其去如解索﹐謂之不及﹐病在內。太過令人解脊痛﹐而少气不欲言﹔不及則令人心懸﹐小腹滿﹐小便滑﹐變黃色。又腎脈來喘喘累累如鉤﹐按之緊曰平﹔又來如引葛﹐按﹝之﹞益堅曰病﹔來如轉索﹐辟辟如彈石曰死。又腎脈但石無胃气亦死。腎有水﹐則腹脹臍腫﹐腰重痛﹐不得溺﹐陰下濕﹐如同牛鼻頭汗出﹐﹝足﹞爲逆寒﹐大便難。

腎病﹐手足冷﹐面赤目黃﹐小便不禁﹐骨節煩疼﹐小﹝腹﹞結瘀熱﹐气上衝心﹐脈﹝當﹞沈﹝細﹞而滑﹐今反浮大﹐其色當黑﹐﹝今反黃﹞﹐其人吸吸少气﹐兩耳若聾﹐精自出﹐飲食少﹐便下淸谷﹐脈遲可治。冬則脈沈而滑曰平﹐反浮大而緩﹐是土﹝來﹞克水﹐﹝大逆﹐十死不治﹞﹔反浮澀而短﹐是肺﹝來﹞乘腎﹐﹝𨿽病﹞﹐易治﹔反弦﹝細而﹞長﹝者﹞﹐肝﹝來﹞乘腎﹐不治自愈﹔反浮大而洪﹐心﹝來﹞乘腎﹐不妨﹐腎病腹﹝大脛﹞腫﹐﹝喘咳身重﹞﹐﹝寢﹞汗出﹐憎﹝風﹞。虛則胸中痛。陰邪入腎﹐則骨痿腰痛﹐上引背脊痛。過房﹐汗出當風﹐浴水久立﹐則腎損。其脈急甚﹐則病痿﹔微急則沈厥奔豚﹐足不收。緩甚則虛損﹔微緩則洞泄﹐食不下﹐入咽還出。大甚則陰﹝痿﹞﹔微大則水气﹝起﹞臍下﹐﹝其腫然﹞而上至胸者﹐死﹝不治﹞。小甚則﹝亦﹞洞泄﹔微小則消癉。滑﹝甚﹞則癃﹝﹞﹔微滑則骨痿﹐坐不能起﹐目視﹝見﹞花。澀甚則寒壅塞﹔微澀則﹝不月﹞痔疾。其脈﹝之﹞至﹝也﹞﹐堅而大﹐有﹝積﹞气在陰中及腹內也﹐名﹝曰﹞腎﹝痺﹞﹐得之浴淸水﹐臥濕地來。沈而大堅﹐浮之而緊﹐手足腫厥﹐陰痿不起﹐腰背痛﹐小腹﹝腫﹞﹐心下有水气﹐時脹滿﹝而﹞洞泄﹐此因浴水未幹﹐而房事得之也。虛則夢舟﹝舡﹞溺人﹐﹝得其時﹐夢﹞伏水中﹐﹝若有所畏﹞﹔實則夢臨﹝深﹞投水中。腎脹則腹﹝痛﹞滿﹐引脊腰痺痛。腎病夜半平﹐四季甚﹐下晡靜。腎生病﹐口熱舌漧﹐咽腫﹐上气﹐嗌漧及痛﹐煩心而痛﹐黃膽﹐腸癖﹐痿厥﹐腰脊背急痛﹐嗜臥﹐足心熱而痛﹐酸。腎病久不愈﹐而膂筋疼﹐小便閉﹐而兩脇脹滿﹐目盲者死。腎﹝之﹞積﹐﹝苦﹞腰﹝脊﹞相引而痛﹐饑見飽減﹐﹝此腎中﹞寒結在臍下也。積脈來細而軟﹐附於骨者是也﹐面白目黑﹐腎已內傷﹐八日死。又陰縮﹐小便不出﹐出而不止者﹐亦死。又﹝其﹞色靑黃連耳﹐其人年三十許﹐百日死﹔若偏在一邊﹐一﹝年﹞死。實則煩悶﹐臍下重﹔熱則口舌焦而小便澀黃﹔寒則陰中與腰背俱腫疼﹐面黑耳聾﹐漧嘔而不食﹐或嘔血者是也。又喉鳴﹐坐而喘咳﹐唾血出﹐亦爲腎虛寒﹐﹝气﹞欲絕者。此腎臟虛實寒熱﹐生死逆順脈証之法也。

《主治備要》云﹕是動則病饑不欲﹝食﹞﹐面如漆﹝柴﹞﹐咳唾則有血﹐﹝喝喝﹞而喘﹐坐而欲起﹐目KTKT﹝如﹞無所見﹐心如懸若饑狀﹐气不足則善恐﹐心惕惕﹝然﹞如人將捕之﹐是爲骨厥。﹝是﹞主腎所生病者﹐口熱﹐舌漧﹐咽腫﹐上气﹐嗌漧及痛﹐煩心﹐﹝心﹞痛﹐黃膽﹐腸﹐﹝脊﹞股內後廉痛﹐痿﹝厥﹞﹐嗜臥﹐足下熱而痛也。腎﹝苦﹞燥﹐則以辛潤之﹐知母﹑黃柏是也。腎欲堅﹐﹝堅﹞以知母之苦﹐補以黃柏之苦﹐瀉以澤瀉之鹹。腎虛則以熟地黃﹑黃柏補之。腎本無實﹐不可瀉﹐錢氏止有補腎地黃丸﹐無瀉腎之藥。肺乃腎之母﹐金生水﹐補母故也﹐又以五味子補之者是也。

卷之上三﹑五臟六腑﹐除心包絡十一經脈證法

﹝十二﹞膀胱經﹐足太陽﹐寒﹐壬水。

經曰﹕膀胱者﹐津液之府也﹐與腎爲表裏﹐號爲水曹﹝掾﹞﹐﹝又﹞名玉海﹐﹝足﹞太陽是其經也。總通﹝於﹞五腑﹐所以五腑有疾﹐則應膀胱﹔膀胱有疾﹐﹝卽應﹞胞囊﹝也﹞。﹝傷熱則﹞小便不利﹐熱入膀胱﹐則其气急﹐而小便黃澀也﹔膀胱寒則小便數而淸﹝白﹞也。又水發則﹝其﹞根在膀胱﹐﹝四肢瘦小﹞﹐而腹反大﹝是﹞也。又膀胱咳﹝久﹞不已﹐傳之三焦﹐滿而不欲飲食也。然﹝上﹞焦主心肺之病﹐人有熱﹐則食不入﹔寒則神不守﹐泄下利不止﹐語聲不出也。

實則上絕於﹝心﹞气不行也﹐虛則引熱气於肺。其三焦和﹐則五臟六腑之气和﹐逆則皆逆。膀胱經中有厥气﹐﹝則﹞夢行不快﹔滿脹﹐則小便不下﹐臍下﹝重﹞悶﹐或﹝肩痛也﹞。絕﹝則﹞三日死﹐死在雞鳴也。此膀胱虛實﹝寒熱﹞生死逆順脈証之法也。

《主治備要》云﹕是動則病﹝气﹞衝頭痛﹐目似脫﹐項似拔﹐脊痛﹐腰似折﹐髀不可以曲﹐﹝如﹞結﹐﹝﹞如裂﹐是爲踝厥。﹝是﹞主筋所生病者﹐痔﹐瘧﹐狂﹐癲疾﹐頭囟項痛﹐目黃淚出﹐鼽衄﹐項﹑﹝背﹞﹑腰﹑尻﹑﹑﹝﹞﹐腳皆痛﹐足小指不用。《脈訣》云﹕左尺﹐膀胱腎脈之所出也﹐先以輕手得之﹐是膀胱﹐屬表﹔後以重手得之﹐是腎﹐屬裏。命門與腎脈循骨而行﹐﹝持﹞脈指法﹐按至骨上得之爲沈﹔又重手按之﹐脈道無力者﹐爲濡﹔舉手來疾流利者爲滑。此乃沈濡而滑﹐命門與腎﹝脈﹞不病之狀也。命門與腎部近骨﹐若出於骨上﹐見於皮膚血脈筋骨之間﹐是其浮也﹔入而至骨﹐是其沈也。

卷之上

四﹑三才治法

華氏《石函經》曰﹕夫病有宜湯者﹑宜丸者﹑宜散者﹑宜下者﹑宜吐者﹑宜汗者。湯可以蕩滌臟腑﹐開通經絡﹐調品陰陽﹔丸可以逐風冷﹐破堅積﹐進飲食﹔散可以去風﹑寒﹑暑﹑濕之气﹐降五臟之結伏﹐開腸利胃。可下而不下﹐使人心腹脹滿﹐煩亂鼓﹝脹﹞﹔可汗而不汗﹐則使人毛孔閉塞﹐悶絕而終﹔可吐而不吐﹐則使人結胸上喘﹐水食不入而死。

卷之上

五﹑三感之病

《內經》治法云﹕天之邪气感﹐則害人五臟﹐肝﹑心﹑脾﹑肺﹑腎﹐實而不滿﹐可下之而已。水谷之寒熱感﹐則害人六腑﹐膽﹑胃﹑三焦﹑膀胱﹑大腸﹑小腸﹐滿而不實﹐可吐之而已。地之濕气感﹐則害人肌膚﹐從外而入﹐可汗而已。

卷之上

六﹑四因之病

注云﹕外有風寒暑濕﹐天之四令﹐無形者也﹔內有饑飽勞逸﹐亦人之四令﹐有形者也。

一者﹐始因气動而內有所成者﹐謂積聚瘕﹐癅气﹑癭气﹑結核﹐﹝狂瞀﹞癲癇。

二者﹐始因气動而外有所成者﹐謂癰腫瘡瘍﹐疥癩疽痔﹐掉﹝﹞浮腫﹐目赤﹝胗﹞﹝者﹞﹐腫痛癢。

三者﹐﹝不因气﹞動而病生於內者﹐謂畱飲癖食﹐饑飽勞逸﹐宿食霍亂﹐悲恐喜怒﹐想慕憂結。

四者﹐不因气動而病生於外者﹐謂瘴气魅賊﹐虫蛇蠱毒﹐﹝蜚﹞屍鬼擊﹐﹝衝薄﹞墜墮﹐風寒暑濕﹐﹝斫﹞射刺割等。

卷之上

七﹑五郁之病

﹝注云﹕五運之法也。﹞

木郁之病﹐肝酸﹝木風﹞。

注云﹕故民病胃脘當心而痛﹐﹝四肢﹞兩脇﹐﹝咽鬲﹞不通﹐飲食不下﹐甚則耳鳴眩轉﹐目不識人﹐善暴僵僕﹐筋骨彊直而不用﹐卒倒而無所知也。經曰﹕木郁則達之﹐謂吐令其調達也。

火郁之病﹐心苦火暑。

注云﹕故民病少气﹐瘡瘍癰腫﹐﹝脇腹胸背﹐面首﹞四肢﹐﹝臚脹﹞﹐瘍痱嘔逆﹐螈骨﹝痛﹐節乃有動﹞﹐注下溫瘧﹐腹中暴痛﹐血溢流注﹐精液乃少﹐目赤心熱﹐甚至瞀悶懊﹐善暴死。經曰﹕火郁發之﹐謂汗令其發散也。

土郁之病﹐脾甘﹝土濕﹞。

注曰﹕故民病﹝心﹞腹脹﹐腸鳴而爲數﹝便﹞﹐甚則心痛脇﹐嘔﹝吐﹞霍亂﹐飲發注下﹐﹝﹞腫身重﹐則脾熱之生也。經曰﹕土郁奪之﹐謂下﹝之令﹞無壅滯也。

金郁之病﹐肺辛﹝金燥﹞。

注云﹕故民病咳逆﹐心﹝脇﹞滿﹐引﹝少腹﹞﹐﹝善﹞暴痛﹐不可反側﹐嗌漧面塵色﹝惡﹞﹐乃金勝木而病也。經曰﹕金郁泄之﹐解表利小便也。

水郁之病﹐腎咸﹝水寒﹞。

注云﹕故民病寒﹝客﹞心痛﹐腰椎痛﹐大關節﹝不利﹞﹐屈伸不便﹐善厥逆﹐痞堅腹滿﹐陰乘陽也。經曰﹕水郁﹝折﹞之﹐謂抑之制其衝逆也。

五運之政﹐猶權衡﹝也﹞﹐髙者抑之﹐下者舉之﹐化者應之﹐變者復之﹐﹝此生長化收藏之﹞理也﹐失常則天地四﹝塞﹞也。

卷之上

八﹑六气主治要法

大寒醜上﹐初之气﹐自大寒至春分﹐厥陰風木之位﹐一陽用事﹐其气微。故曰少陽得甲子元頭﹐常以大寒初交之气﹐分以六周甲子﹐以應六气下。十二月﹑正月﹑二月少陽﹐三陰三陽亦同。

注云﹕初之气爲病﹐多發咳嗽﹐風痰﹐風厥﹐涎潮﹐痺塞口﹐半身不遂﹐失音﹐風﹝癲﹞﹐風中婦人﹐胃中畱飲﹐臍腹微痛﹐嘔逆惡心﹐旋運驚悸﹐﹝陽狂﹞心風﹐搐搦顫掉。初之﹝气﹞根據《內經》在上者宜吐﹐在下者宜下。

春分卯上﹐二之气﹐春分至小滿﹐少陰君火之位﹐陽气﹝動﹞淸明之間﹐有陽明之位也。

注云﹕二之气爲病﹐多發風濕風熱。經曰﹕風傷於陽﹐濕傷於陰﹐微則頭痛身熱﹐發作風濕之候﹐風傷於血也﹐濕傷於胃气也。是以風濕爲病﹐陰陽俱虛﹐而脈浮﹐汗出﹐身重﹐眠多鼻息﹐語言難出。以上二證﹐不宜熱藥﹐下之必死。二之气病﹐宜以桂枝麻黃湯發汗而已。

小滿以上﹐三之气﹐小滿至大暑﹐少陽相火之位﹐陽﹝气﹞發萬物俱盛﹐故云太陽旺。其脈洪大而長﹐天气並萬物人脈盛。

注云﹕三之气爲病﹐﹝多發熱﹞﹐皆傳足經者多矣﹐太陽﹑陽明﹑少陽﹑太陰﹑厥陰﹑少陰。太陽者﹐發熱惡寒﹐頭項痛﹐腰背彊。陽明者﹐肌痛目痛﹐鼻幹不得臥。少陽胸脇痛﹐耳聾﹐口苦﹐寒熱往來而嘔。此三陽屬熱。太陰者﹐腹滿咽漧﹐手足自溫﹐自利不渴﹐或腹滿時痛。少陰﹐口燥舌漧而渴。厥陰﹝煩﹞滿﹐舌捲囊縮﹐喘熱悶亂﹐四肢厥冷﹐爪甲靑色。三之气病﹐宜下淸上涼﹝及﹞溫養﹐不宜用巴豆熱藥下之。

大暑未上﹐四之气﹐大暑至秋分﹐太陰濕土之位﹐陽气發散之後﹐陰已用事﹐故曰太陰旺﹐此三陰三陽﹐與天气標本陰陽異矣。脈緩大而長﹐燥金旺﹔緊細短澀﹐以萬物漧燥﹐明可見矣。

注云﹕四之气爲病﹐多發暑气﹐頭痛身熱﹐發渴﹐不宜作熱病治﹝宜﹞以白虎湯﹐得此病不傳染﹐次發脾泄﹐胃泄﹐大腸泄﹐小腸泄﹐大瘕泄﹐霍亂吐瀉﹐﹝白利﹞及赤白相雜﹐米穀不消﹐腸鳴切痛﹐面浮足腫﹐目黃口漧﹐脹滿气痞﹐手足無力﹐小兒亦如之。四之气﹝病﹞宜滲泄﹐五苓之類是也。

秋分酉上﹐五之气﹐秋分至小雪﹐陽明燥金之位﹐陽衰陰盛﹐故曰金气旺﹐其脈細而微。

注云﹕五之气爲病﹐多發喘息﹐嘔逆咳嗽﹐及婦人寒熱往來﹐瘧癉痔﹐消渴中滿﹐小兒斑疹痘瘡。五之气病﹐宜以大柴胡湯解治表裏。

小雪亥上﹐終之气﹐小雪至大寒﹐太陽寒水之位﹐陰極而盡﹐天气所收﹐故曰厥陰旺。厥者﹐極也﹐其脈沈短而﹝微﹞。萬物收藏在內﹐寒气閉塞膚腠﹐气液不能越﹐故脈微也。

注云﹕終之气爲病﹐多發風寒﹐風痰濕痺﹐四肢不收。秋盡冬水復旺﹐水濕相搏﹐肺气又衰﹐冬寒甚﹐故發則收引﹐病厥﹝痿﹞弱無以運用。水液澄澈淸冷﹐大寒之疾﹐積滯瘕塊﹐寒疝血瘕。終之气病﹐宜破積發汗之藥是也。

卷之上九﹑主治心法

﹝一﹞﹝隨證治病用藥﹞

頭痛須用川芎﹐如不愈﹐各加引經藥﹐太陽蔓荊﹐陽明白芷﹐﹝少陽柴胡﹞﹐﹝太陰蒼術﹞﹐少陰細辛﹐厥陰﹝吳﹞茱萸。

頂巓痛﹐﹝用﹞本﹐去川芎。肢節痛﹐用羌活﹐風濕亦用之。小腹痛﹐用靑皮﹑桂﹑茴香。腹痛用芍藥﹐惡寒而痛加桂﹔惡熱而痛加黃柏。腹中窄狹﹐﹝用﹞蒼術﹑麥芽。下部腹痛川楝子。腹脹用姜制濃朴﹑紫艸。腹中實熱﹐用大黃﹑芒硝。心下痞﹐用枳實﹑黃連。肌熱去痰﹐用黃芩﹔﹝肌熱﹞亦用黃。虛熱﹐用黃﹐亦止虛汗。脇下痛﹐往來寒熱﹐用柴胡。胃脘痛﹐用艸豆蔻。气刺痛﹐用枳﹝殼﹞﹐看何經﹐分以引經藥導之。眼痛不可忍者﹐用黃連﹑當歸根﹐以酒浸煎。莖中痛﹐用甘艸﹝梢﹞。脾胃受濕﹐沈困無力﹐怠惰嗜臥﹐去痰。用白術﹝枳實﹑半夏﹑防風﹑苦參﹑澤瀉﹑蒼術﹞。破滯气﹐用枳殼﹑﹝髙者用之﹐能損胸中至髙之气﹐三二服而已。﹞﹝陳皮﹑韭白﹑木香﹑白豆蔻﹑茯苓﹞。調气用木香﹑﹝香附子﹑丁﹑檀﹑沈。﹞補气用人參﹑﹝用﹞膏﹑粳米。去滯气用靑皮﹐多則瀉元气。破滯血用桃仁﹑蘇木﹑﹝紅花﹑茜根﹑玄胡索﹑郁李仁﹞。補血不足﹐用甘艸﹝當歸﹑阿膠。﹞和血用當歸﹐凡血受病皆用。血刺痛用當歸﹐詳上下用根梢。﹝上部血﹐防風使﹝牡﹞丹皮﹑剪艸﹑天麥二門冬。中部血﹐黃連使。下部血﹐地楡使。新血紅色﹐生地黃﹔陳血瘀色﹐熟地黃。﹞去痰用半夏﹐熱痰加黃芩﹐風痰加南星。胸中寒邪痞塞﹐用陳皮﹑白術。然﹐多則瀉脾胃。嗽用﹝五味﹑杏仁﹑貝母﹞﹐去上焦濕及熱﹐須用黃芩﹐瀉肺火故也。去中焦濕與痛﹐用黃連﹐瀉心火故也。去下焦濕腫及痛﹐並膀胱火﹐必用漢防己﹑艸龍膽﹑黃柏﹑知母。渴者用幹﹝葛﹞﹑茯苓﹝天花﹝粉﹞﹑烏梅﹞﹐禁半夏。心煩﹐用梔子仁﹝牛黃﹑朱砂﹑犀角﹑茯苓﹞。飲水多致傷脾﹐用白術﹑茯苓﹑豬苓。喘用阿膠。宿水不消﹐用黃連﹑枳殼。水瀉﹐用白術﹑茯苓﹑芍藥。腎燥香豉。瘡痛不可忍者﹐用苦寒藥﹐如黃芩﹑黃連﹐詳上下分根梢及引經藥﹝則可﹞。小便黃用黃柏﹐澀者加澤瀉﹝餘瀝者杜仲﹞驚悸恍惚﹐用茯神﹑﹝金虎﹝睛﹞珠﹞﹝凡春加防風﹑升麻﹔夏加黃芩﹑知母﹑白芍藥﹔秋加澤瀉﹑茯苓﹔冬加桂﹑桂枝。﹞凡用純寒純熱藥﹐必用甘艸﹐以緩其力﹝也﹞﹔寒熱相雜﹐亦用甘艸﹐調和其性也﹔中滿者禁用。經曰﹕中滿勿食甘。

卷之上九﹑主治心法

﹝二﹞﹝用藥凡例﹞

凡解利傷風﹐以防風爲君﹐甘艸﹑白術爲佐。經曰﹕辛甘發散爲陽。風宜辛散﹐防風味辛﹐﹝乃﹞治風通用﹐故防風爲君﹐甘艸﹑白術爲佐。

凡解利傷寒﹐以甘艸爲君﹐防風﹑白術爲佐﹐是其寒宜甘發散也。或有別證﹐於前隨證治病藥內選用﹐其分兩以﹝君﹞臣論。

凡水瀉﹐茯苓﹑白術爲君﹐芍藥﹑甘艸佐之。

凡諸風﹐以防風爲君﹐隨證加藥爲佐。

凡嗽﹐以五味子爲君﹐有痰者半夏爲佐﹔喘者阿膠爲佐﹔有熱無熱﹐俱用黃芩爲佐﹐但﹝分﹞兩多寡不同耳。

凡小便不利﹐黃柏﹑知母爲君﹐茯苓﹑澤瀉爲使。

凡下焦有濕﹐艸龍膽﹑漢防己爲君﹐黃柏﹑甘艸爲佐。

凡痔漏﹐以蒼術﹑防風爲君﹐甘艸﹑芍藥爲佐﹐詳別證加減。

凡諸瘡﹐以黃連爲君﹐甘艸﹑黃芩爲佐。

凡瘧疾﹐以柴胡爲君﹐隨所發之時﹐所屬﹝之﹞經﹐分用引經﹝藥佐之﹞。

以上皆用藥之大要﹐更詳別證﹐於前隨證治病﹝藥內﹞﹐﹝逐款加減用之﹞。

卷之上九﹑主治心法

﹝三﹞﹝解利外感﹞

傷風者惡風﹐用防風二錢﹐麻黃一錢﹐甘艸一錢。如頭痛﹐加川芎一錢﹔項下脊旁至腰病者﹐羌活一錢﹔體沈重﹐制蒼術一錢﹔肢節痛﹐羌活一錢﹔目痛鼻幹及痛﹐升麻一錢﹔或漧嘔﹑或寒熱﹑或脇下痛者﹐俱加柴胡一錢。

傷寒惡寒者﹐麻黃二錢﹐防風一錢﹐炙甘艸一錢﹔頭沈悶者﹐羌活一錢。

傷寒表熱﹐服石膏﹑知母﹑甘艸﹑滑石﹑蔥﹑﹝豉﹞之類寒藥﹐汗出卽解。如熱病半在表﹑半在裏﹐服小柴胡湯能令汗出而愈﹝者﹞。熱甚﹐服大柴胡湯之下﹔更甚者﹐小承气湯下之﹔裏熱大甚者﹐調胃承气湯下之﹐﹝或﹞大承气湯下之。發黃者﹐茵陳湯下之﹔結胸中﹐陷胸湯下之。此皆大寒之利藥也。又言﹕身惡寒﹐麻黃湯汗泄之﹐熱去身涼卽愈。

卷之上九﹑主治心法

﹝四﹞﹝傷寒熱食物﹞

傷西瓜﹑冷水﹑牛乳寒濕之物﹐白術二錢﹐川烏半錢﹐防風一錢﹐丁香一个﹐炙甘艸一錢。

傷羊肉﹑面﹑馬乳皆濕熱之物﹐白術一錢﹐黃連一錢﹐大黃二錢﹐炙甘艸半錢﹐制黃芩一錢。

以上二證﹐腹痛加白芍藥一錢﹔心下痞﹐枳實一錢﹔腹脹﹐濃朴半錢﹔胸中不利﹐枳殼半錢﹔腹中寒﹐陳皮三分﹔渴者﹐白茯苓一錢﹔腹中窄狹﹐蒼術一錢﹔肢體沈重﹐制蒼術一錢﹔因怒而傷者﹐甘艸半錢﹔因憂而傷者﹐枳殼半錢﹔因喜而傷者﹐五味子半錢﹔因悲而傷者﹐人參半錢。大抵傷冷物以巴豆爲君﹐傷熱物以大黃爲君﹐詳認病證﹐添加爲佐之﹝藥﹞﹐或丸或散﹝均﹞可也。

卷之上九﹑主治心法

﹝五﹞目疾

目疾暴發赤腫﹐羌活﹑防風﹑柴胡﹑香白芷﹑升麻﹑二制黃芩﹑黃連﹑甘艸。白睛紅﹐白豆蔻﹔少許﹐則當歸爲主。﹝去翳﹐谷精花﹑蟬蛻﹑瞿麥﹑秦皮洗。養目血﹐菊花。明目﹐蕤仁﹑蜀椒﹑龍腦。﹞凡眼暴發赤腫﹐以防風﹑黃芩爲君以瀉火﹔和血爲佐﹐黃連﹑當歸是也﹔兼以各經藥引之。凡目昏暗﹐以熟地黃﹑當歸根爲君﹐以羌活﹑防風﹑甘菊花﹑甘艸之類爲佐。

卷之上九﹑主治心法

﹝六﹞瀉痢水泄

凡痢疾腹痛﹐以白芍藥﹑甘艸爲君﹐當歸﹑白術爲佐﹐見血先後﹐分三焦熱﹝論﹞。

凡瀉痢小便白﹐不澀爲寒﹐赤澀爲熱也。又法曰﹕完谷不化﹐而色不變﹐吐利腥穢﹐澄澈淸冷﹐小便淸白不澀﹐身涼不渴﹐脈細而微者﹐寒證也。谷𨿽不化﹐而色變非白﹐煩渴﹐小便赤黃而或澀者﹐熱證也。凡谷消化﹐無問他證及色變﹐便爲熱也。寒泄而谷消化者﹐未之有也。瀉痢﹐白術﹑甘艸﹔水瀉﹐米谷不化﹐防風﹔傷食微加大黃﹔腹脹﹐濃朴﹔渴者﹐白茯苓﹔腹痛﹐白芍藥﹑甘艸爲主﹔冬月﹐白芍藥一半﹐白術一半﹐夏月制黃芩。先見膿血﹐後見大便者﹐黃柏爲君﹐地楡佐之﹔膿血相雜而下者﹐制大黃﹔先大便而後膿血者﹐黃芩二制﹐皆以當歸根梢﹐詳其上下而用之﹔腹不病﹐白芍藥半之。身體困倦﹐目不欲開﹐口不欲言﹐黃﹑人參﹔沈重者﹐制蒼術。不思飲食者﹐木香﹑藿香葉。裏急﹐大黃﹑芒硝﹑甘艸下之。後重者﹐木香﹑藿香﹑檳榔和之。

卷之上九﹑主治心法

﹝七﹞中風

手足不遂者﹐中府也﹐病在表也﹐當先發汗﹐羌活﹑防風﹑升麻﹑柴胡﹑甘艸各二錢﹐作一服﹐取發汗﹐然後行經養血﹐當歸﹑秦艽﹑甘艸﹑獨活各一兩﹐行經﹝者﹞﹑隨經用之。

耳聾目瞀及口偏﹐邪中藏也﹐病在裏也﹐當先疏大便﹐然後行經。白芷﹑柴胡﹑防風﹑獨活各一兩﹐又川芎半兩﹐薄荷半兩。

上爲末﹐煉蜜丸彈子大﹐每服一丸﹐細嚼﹐溫酒下﹐茶淸亦可。

卷之上九﹑主治心法

﹝八﹞破傷風

脈浮在表﹐當汗之﹔脈沈在裏﹐當下之。背後搐﹝者﹞﹐羌活﹑防風﹑獨活﹑甘艸。﹝向﹞前搐者﹐升麻﹑白芷﹑防風﹑獨活﹑甘艸。兩傍搐者﹐柴胡﹑防風﹑甘艸﹔右搐者﹐白芷加之。

卷之上九﹑主治心法

﹝九﹞﹝破傷中風法﹞

經曰﹕凡瘡熱甚鬱結﹐而榮衛不得宣通﹐故多發白痂﹐是時瘡口閉塞﹐气不通泄﹐熱甚則生風也。《治法》曰﹕破﹝傷﹞中風﹐風熱燥甚﹐怫郁在表﹐而裏气尙平者﹐善伸數欠﹐筋脈拘急﹐或時惡寒而搐﹐脈浮數而弦者﹐以辛熱治風之藥﹐開衝結滯﹐榮衛宣通而愈也。凡用辛熱之藥﹐或以寒涼之藥佐之尢妙﹐免致藥不中病﹐而風轉甚。

若破﹝傷﹞中風﹐表不已﹐而漸入於裏﹐則病勢轉甚﹔若裏未太甚﹐而脈在肌肉者﹐宜以退風熱﹑開結滯之寒藥調之。或以微加治風辛熱藥﹐亦得以意消息﹐不可妄也。至寶丹亦涼藥也。如﹝熱﹞甚於裏﹐以大承气湯下之。

卷之上九﹑主治心法

﹝十﹞瘡瘍

﹝苦寒爲君﹕黃芩﹑黃柏﹑黃連﹑知母﹑生地黃酒洗。甘﹝溫﹞爲佐﹕黃﹑人參﹑甘艸。大辛解結爲臣﹕連翹﹑當歸﹑本。辛溫活血去﹝瘀﹞﹕當歸梢﹑蘇木﹑紅花﹑牡丹皮。﹞脈浮者爲在表﹐宜行經﹕黃連﹑黃芩﹑連翹﹑當歸﹑人參﹑木香﹑檳榔﹑黃柏﹑澤瀉。在腰以上至頭者﹐枳殼仍作引藥﹐引至瘡所。﹝出毒消腫﹕鼠粘子。排﹝膿﹞﹕肉桂。入心引血化經汗而不潰﹐﹝傷﹞皮﹕王瓜根﹑三稜﹑莪術﹑黃藥子。痛甚﹕芩﹑連﹑柏﹑知母。﹞脈沈者在裏﹐當疏利臟腑﹐利後﹐用前藥中加大黃﹐取利爲度﹐隨虛實定分兩。痛者﹐止以當歸﹑黃止之。

卷之上九﹑主治心法

﹝十一﹞婦人

產婦臨月未誕者﹐凡有病﹐先以黃芩﹑白術安胎﹐然後用治病藥。發熱及肌熱者﹐黃連﹑黃芩﹑黃﹑人參。腹痛者﹐白芍藥﹑甘艸。感冒者﹐根據前解利。

產後諸病﹐忌用白芍藥﹑黃芩﹑柴胡。內惡物上衝﹐胸脇痛者﹐大黃﹑桃仁。血刺痛者﹐當歸。內傷發熱﹐黃連。渴者﹐白茯苓。一切諸病﹐各根據前法﹐惟渴去半夏﹐喘嗽去人參﹐腹脹忌甘艸。

婦人帶下﹐舉世皆曰寒﹐誤之甚矣。所謂帶下者﹐任脈之病也。經曰﹕任脈者﹐起於中極之下﹐以上毛際﹐循腹裏﹐上關元﹐至於咽喉﹐上頤循面入目。注言﹕任脈自胞上﹐過帶脈﹐貫絡而上﹐然其病所發﹐正在帶脈之分﹐而淋瀝以下﹐故曰帶下也。

其赤白說者﹐﹝與﹞痢義同﹐而無﹝獨﹞寒者。法曰﹕頭目昏眩﹐口苦舌漧﹐嗌咽不利﹐小便赤澀﹐大便澀滯﹐脈實而數者﹐皆熱證也。

卷之上九﹑主治心法

﹝十二﹞小兒

小兒但見上竄及搖頭切牙﹐卽是心熱﹐黃連﹑甘艸。目連閃﹐肝熱﹐柴胡﹑防風﹑甘艸。若左腮紅﹐是肝風﹐與錢氏瀉靑丸。﹝右﹞腮紅﹐肺熱﹐與瀉白散。額上紅者﹐是心熱﹐與黃連一味。鼻上紅﹐是脾熱﹐與錢氏瀉黃散。頦上紅者﹐腎熱﹐知母﹑黃柏皆二制﹐甘艸炙。

凡﹝治﹞小兒病﹐藥味與大人同﹐只劑料等差少。如見腮﹑目胞赤﹐﹝呵﹞欠﹐嚏噴﹐驚悸﹐耳尖﹑手足梢冷﹐卽是瘡疹。三日後其證不減﹐亦不見瘡苗﹐卽以柴胡﹑升麻﹑甘艸﹐﹝加﹞生薑煎﹐愼不可投以寒涼利臟腑之劑﹐使瘡不能出﹐其禍不可﹝測﹞。

凡養小兒﹐酒肉油膩生硬冷物及生水等﹐不可食﹐自無﹝疳﹞癖二證﹑驚風搐者﹐與破傷風同。

卷之上九﹑主治心法

﹝十三﹞潮熱

潮熱者﹐黃連﹑黃芩﹑生甘艸。辰戌時發﹐加羌活﹔午間發﹐黃連﹔未間發﹐石膏﹔申時發﹐柴胡﹔酉時﹐升麻﹔夜間﹐當歸根。若有寒者﹐加黃﹑人參﹑白術。

卷之上九﹑主治心法

﹝十四﹞﹝咳嗽﹞

咳嗽有聲無痰者﹐生薑﹑杏仁﹑升麻﹑五味子﹑防風﹑桔梗﹑甘艸。無聲有痰者﹐半夏﹑白術﹑五味子﹑防風﹑枳殼﹑甘艸﹐冬月須加麻黃﹑陳皮少許。有聲有痰者﹐白術與半夏﹑五味子﹑防風。久不愈者﹐枳殼﹑阿膠。痰有五證﹐風﹑气﹑熱﹑寒﹑溫也﹐詳見《活法機要》中。

卷之上九﹑主治心法

﹝十五﹞﹝五臟補瀉法﹞

肝虛以陳皮﹑生薑之類補之﹐經曰﹕虛則補其母﹐水能生木﹐腎乃肝之母。腎﹐水也﹐若補其腎﹐熟地黃﹑黃柏是也。如無他證﹐錢氏地黃丸主之。實則白芍藥瀉之﹐如無他證﹐錢氏瀉靑丸主之。實則瀉其子﹐心乃肝之子﹐以甘艸瀉心。

心虛則炒鹽補之﹐虛則補其母﹐木能生火﹐肝乃心之母。肝﹑木也﹔心﹑火也。

以生薑瀉肝。如無他證﹐錢氏安神丸是也。實則甘艸瀉之﹐如無他證﹐以錢氏方中重則瀉心湯﹐輕則導赤散。

脾虛則甘艸﹑大棗之類補之﹐實則以枳殼瀉之。如無他證﹐虛則以錢氏益黃散﹐實則瀉黃散。心乃脾之母﹐以炒鹽補之﹔肺乃脾之子﹐以桑白皮瀉肺。

肺虛則五味子補之﹐實則桑白皮瀉之。如無他證﹐實則用錢氏瀉白散﹐虛則用阿膠散。虛則以甘艸補土﹐補其母也﹔實則瀉子﹐澤瀉瀉其腎水。

腎虛則熟地黃﹑黃柏補之﹐瀉以澤瀉之鹹。腎本無實﹐本不可瀉﹐錢氏止有補腎地黃丸﹐無瀉腎之藥。肺乃腎之母﹐金生水﹐補之故也。補則以五味子。

以上五臟﹐《內經﹟藏气法時論》中備言之﹐欲究其詳﹐精看本論。

卷之中十﹑《內經》主治備要

﹝一﹞﹝五運主病﹞

諸風掉眩﹐皆屬肝木。

諸痛癢瘡瘍﹐皆屬心火。

諸濕腫滿﹐皆屬脾土。

諸气郁﹑病痿﹐皆屬肺金。

諸寒收引﹐皆屬腎水。

卷之中十﹑《內經》主治備要

﹝二﹞﹝六气爲病﹞

諸暴彊直﹐﹝支﹞痛軟戾﹐裏急筋縮﹐皆屬於風。

諸病喘嘔吐酸﹐暴注下迫﹐轉筋﹐小便混濁﹐腹脹大而鼓之有聲如鼓﹐癰疽﹝瘍﹞疹﹐癅气結核﹐吐下霍亂﹐瞀郁腫脹﹐鼻﹝窒﹞鼽衄﹐血溢血泄﹐淋﹝﹞身熱﹐惡寒﹝戰﹞栗﹐驚惑悲笑﹐譫妄﹐衄蔑血污﹐皆屬於熱。

諸﹝痙﹞彊直﹐積飲痞隔中滿﹐霍亂吐下﹐體重﹝﹞腫﹐肉如泥﹐按之不起﹐皆屬於濕。

諸熱瞀﹝﹞﹐暴喑冒昧﹐躁擾狂越﹐罵詈驚駭﹐﹝﹞腫疼酸﹐气逆衝上﹐禁栗如喪神守﹐嚏嘔﹐瘡瘍喉痺﹐耳鳴或聾﹐嘔湧溢﹐食不下﹐目昧不明﹐暴注﹝﹞﹐暴病﹝卒﹞死﹐是﹝皆﹞屬於火。

諸澀枯涸﹐幹勁皴揭﹐皆屬於燥。

諸病上下所出水液﹐澄澈淸冷﹐瘕疝﹐痞堅﹐腹滿急痛﹐下痢淸白﹐食已不饑﹐吐﹝利﹞腥穢﹐屈伸不便﹐厥逆﹝禁﹞固﹐皆屬於寒。

卷之中十﹑《內經》主治備要

﹝三﹞﹝五運病解﹞

五運主病﹐木﹑火﹑土﹑金﹑水﹐順則皆靜﹐逆則變亂﹐四時失常﹐陰陽偏勝﹐病之源也。

諸風掉眩﹐皆屬肝木。

注云﹕掉﹐搖也。眩﹐昏亂眩運也。風主動故也。所謂風气甚則頭目眩者﹐由風木旺﹐則必是金衰不能制木﹐﹝而﹞木生火﹐木火者皆陽也﹐故風火多兼化也。風熱相摶﹐則頭目眩運而轉也。火性本動﹐火得風﹝則﹞成焰而旋轉也。風勢甚﹐則曲直動搖﹐更加嘔吐也。

諸痛癢瘡瘍﹐皆屬心火。

注云﹕痛癢而爲瘡﹐火之用也。五常之道﹐過極則勝己﹝者﹞反來制之﹐故火熱過極﹐而反兼於水化也。所謂鹽能固物﹐而令不腐者﹐鹹寒水化﹐制其火熱﹐使無熱之過極﹐乃水化制之﹐而久固也。熱極卽是木來生火也﹐甚則皮肉肌膚之間﹐不得宣通﹐故生瘡瘍而痛癢也。

諸濕腫滿﹐皆屬脾土。

注云﹕濕﹐地之體也。濕極甚則痞塞腫滿﹐物濕亦然。故長夏暑濕之甚﹐﹝則﹞庶物隆盛也。

諸气郁﹑病痿﹐皆屬肺金。

注云﹕肺主气﹐﹝气﹞爲陽﹐陽主輕淸而升﹐故肺居上部﹐而爲病則气郁。﹝至於﹞痿弱﹐手足無力﹐不能收持﹐乃血液衰少﹐故病然也。秋金﹝旺﹞﹐則霧气蒙郁﹐而艸木﹝萎﹞落﹐病之象也。

諸寒收引﹐皆屬腎水。

注云﹕收斂引急﹐寒之用也﹐故冬寒則物拘縮也。

卷之中十﹑《內經》主治備要

﹝四﹞﹝六气病解﹞

六气爲病﹐風﹑熱﹑濕﹑火﹑燥﹑寒﹐乃天之六气也。

風木厥陰﹐肝膽之气也。

諸暴彊直﹐﹝支﹞痛戾﹐裏急筋縮﹐皆屬於風。

卷之中十﹑《內經》主治備要

﹝暴彊直﹞

注云﹕暴﹐卒也﹐虐害也。彊勁有力而不柔和也。直﹐筋勁彊也。

卷之中十﹑《內經》主治備要

﹝支痛戾﹐裏急筋縮﹞

﹝注云﹞﹕支痛﹐支﹐持也﹐堅固支持﹐筋攣不柔而痛也。﹐縮也﹐戾﹐乖戾也﹐謂筋縮裏急﹐乖戾失常而病也。然燥金主爲緊斂﹑短縮﹑勁切﹐而風木爲病﹐反見燥金之化者﹐由亢則害﹐承乃制也。況風能濕而爲燥也﹐筋縮者﹐燥之甚也﹐故謂風甚皆兼於燥也。

熱者﹐少陰君火之熱﹐乃眞心小腸之气也。

﹝諸病喘嘔吐酸﹐暴注下迫﹐轉筋﹐小便混濁﹐腹脹大而鼓之有聲如鼓﹐癰疽瘍疹﹐癅气結核﹐吐下霍亂﹐瞀郁腫脹﹐鼻窒鼽衄﹐血溢血泄﹐淋身熱﹐惡寒戰栗﹐驚惑悲笑﹐譫妄﹐衄蔑血污﹐皆屬於熱。﹞

卷之中十﹑《內經》主治備要

﹝喘﹞

注云﹕喘﹐熱則息數气粗而爲喘也﹐故熱則脈實而甚數﹐喘之象也。

卷之中十﹑《內經》主治備要

嘔

注云﹕火气炎上之象也﹐故胃﹝膈﹞熱甚﹐則爲嘔也。

卷之中十﹑《內經》主治備要

吐酸

注云﹕﹝酸者﹞﹐肝木之味也。由火實制金﹐不能平木﹐則肝﹝木﹞自甚﹐故爲酸也。法宜濕藥散之﹐亦﹝猶﹞解表之義也。使腸胃結滯開通﹐怫熱散而和之。若久喜酸而不已﹐不宜溫之﹐宜以寒藥下之﹐後以涼藥調之﹐結散熱去﹐則气和﹝也﹞。

卷之中十﹑《內經》主治備要

暴注

注云﹕卒暴﹝注﹞泄﹐腸胃熱甚﹐則傳化失常﹐火性疾速﹐故﹝如﹞是也。

卷之中十﹑《內經》主治備要

下迫

注云﹕後重裏急﹐窘迫急痛也。火性急速﹐而能燥物故也。

卷之中十﹑《內經》主治備要

轉筋

注云﹕轉﹐反戾也﹐熱气燥爍於筋﹐﹝則﹞攣而痛也。所謂轉者﹐動也﹐陽動陰靜﹐熱證明矣。多因熱甚﹐霍亂吐瀉﹐以致脾胃土衰﹐則肝木自甚﹐而熱燥於筋﹐故轉筋也。大法曰﹕渴則爲熱﹐凡霍亂轉筋﹝而﹞不渴者﹐未之有也。或不因吐瀉﹐而但外冒於風﹐腠理閉密﹐陽气鬱結﹐怫﹝熱﹞內作﹐熱燥於筋﹐則轉筋也。故諸轉筋﹐以湯漬之﹐而使腠理開泄﹐陽气散而愈也。因湯漬之而愈﹐故反﹝疑﹞爲寒也。

卷之中十﹑《內經》主治備要

小便混濁

注云﹕天气熱則水混濁﹐寒則水淸潔﹐水體淸﹐火體濁故也。又如淸水爲湯﹐則自然濁也。

卷之中十﹑《內經》主治備要

腹﹝脹﹞大而鼓之有聲如鼓

注云﹕气爲陽﹐陽爲熱﹐气甚則然也。

卷之中十﹑《內經》主治備要

癰

注云﹕淺而大也。經曰﹕熱勝血則爲癰膿也。

卷之中十﹑《內經》主治備要

疽

注云﹕深而惡也。

卷之中十﹑《內經》主治備要

瘍

注云﹕有頭小瘡也。

卷之中十﹑《內經》主治備要

疹

注云﹕浮而小癮疹也。

卷之中十﹑《內經》主治備要

癅气

注云﹕赤癅﹝丹﹞﹐熱勝﹝气﹞也﹐火之色也。

卷之中十﹑《內經》主治備要

結核

注云﹕火气熱甚﹐則鬱結堅硬如果中核也﹐不必潰發﹐但以熱气散﹐則自消也。

卷之中十﹑《內經》主治備要

吐下霍亂

注云﹕三焦爲水谷傳化之路﹐熱气甚﹐則傳化失常﹐而吐下霍亂﹐火性燥動故也。

大法曰﹕吐利煩渴爲熱﹐不渴﹝爲﹞寒。或﹝熱﹞吐﹝瀉﹞﹐始得之亦有不渴者﹐若不止﹐則亡液而後必渴也。或﹝寒﹞本不渴﹐若不止﹐﹝亡﹞津液過多﹐則亦燥而渴也。若寒者﹐脈當沈細而遲﹔熱者﹐脈當實大﹝而﹞數。或損气亡液過極﹐則脈亦不能實數﹐而反緩弱也﹐𨿽爾﹐亦不爲熱矣。

卷之中十﹑《內經》主治備要

瞀

注云﹕昏也﹐熱气甚﹐則濁亂昏昧也。

卷之中十﹑《內經》主治備要

郁

注云﹕怫熱結滯﹐而气不通暢也。所謂熱甚則腠理閉密而鬱結也。﹝則﹞如火煉物﹐反相合而不離也。故熱郁則閉塞不通暢也。然寒水﹝主﹞於閉藏﹐而今反屬熱者﹐謂﹝火﹞熱亢甚﹐則反兼水化制之故也。

卷之中十﹑《內經》主治備要

腫脹

注云﹕熱勝於內﹐則气郁而爲腫也。陽熱气甚則腹脹。火主長而髙茂﹐形貌彰顯﹐升明舒榮﹐皆腫脹﹝之象﹞也。

卷之中十﹑《內經》主治備要

鼻窒

注云﹕窒﹐塞也。火主腫脹﹐故陽明熱﹐而鼻中﹝脹﹞﹐則窒塞也。

卷之中十﹑《內經》主治備要

鼽

注云﹕﹝鼽者﹞﹐鼻出淸涕也。夫五常之道﹐微則當其本化﹐甚則兼其鬼賊﹐故經曰﹕亢則害﹐承乃制也。由是肝熱甚則出﹝泣﹐心熱甚則出﹞汗﹐脾熱甚則出涎﹐肺熱甚則出涕﹐腎熱甚則出唾。此乃寒﹝傷﹞皮毛﹐則腠理閉密﹐陽熱怫郁﹐﹝而病愈甚﹞也。

卷之中十﹑《內經》主治備要

衄

注云﹕陽熱怫郁於足陽明﹐而上熱甚﹐則血妄行爲鼻衄也。

卷之中十﹑《內經》主治備要

血溢

注云﹕﹝血溢者﹞﹐上出也。心養於血﹐故熱甚則血有餘而妄行也。

卷之中十﹑《內經》主治備要

血泄

注云﹕熱在下焦﹐而大小便血也。

卷之中十﹑《內經》主治備要

淋

注云﹕小便澀痛﹐熱客膀胱﹐鬱結而不能滲泄故也。可用開結利小便之寒藥﹐以使結散熱退﹐血气宣通﹐榮衛和平﹐精神淸利而已。

卷之中

十﹑《內經》主治備要

注云﹕大便澀滯也。熱耗其液﹐則糞堅結﹐大﹝腸﹞燥澀緊斂故也。俗謂風熱結﹝者﹞﹐謂火甚則制金﹐不能平木﹐則肝木自甚故也。或大便溏而﹝﹞者﹐燥熱在乎腸胃之外﹐而濕熱在內故也。

卷之中十﹑《內經》主治備要

身熱惡寒

注云﹕此熱在表也。邪熱在表而淺﹐邪畏其正﹐故病熱而反惡寒也。仲景云﹕無陽不可發汗。又云﹕身熱﹝惡﹞寒﹐麻黃湯汗之。汗泄熱去﹐身涼卽愈。

卷之中十﹑《內經》主治備要

戰栗

注云﹕﹝戰栗﹞動搖﹐火之象也。陽動陰靜﹐而水火相反。故厥逆禁固﹐屈伸不便﹐爲病寒也。栗者﹐寒冷﹝也﹞。此由心火熱甚﹐亢極而戰﹐反兼水化制之﹐故寒栗也。然寒﹝栗﹞者﹐由火甚似水﹐實非兼有寒气也。故以大承气湯下之﹐多有燥糞﹐下後熱退﹐戰栗愈矣。

卷之中十﹑《內經》主治備要

驚

注云﹕心卒動而不寧也。火主﹝於﹞動﹐心火熱甚﹝故﹞也。𨿽爾﹐止爲熱極於裏﹐乃火極而似水﹐則喜驚也。反兼腎之恐者﹐亢則害﹐承乃制故也。

卷之中十﹑《內經》主治備要

惑

注云﹕疑惑﹑猶豫﹑濁亂﹐而志不一也。象火參差而惑亂﹐故火實則水衰﹐失志而惑﹝亂﹞也。﹝志﹞者﹐腎﹝水﹞之神也。

卷之中十﹑《內經》主治備要

悲

注云﹕金肺之志也。金﹝本﹞燥﹐能令燥者﹐火也。所謂悲泣五液俱出﹝者﹞﹐火熱亢極﹐而反兼水化制之故也。

卷之中十﹑《內經》主治備要

笑

注云﹕蕃茂鮮淑﹐舒榮彰顯﹐火之化也﹐故喜爲心火之志也。喜極而笑者﹐猶燔爍火喜而鳴﹐笑之象也。

卷之中十﹑《內經》主治備要

譫

注云﹕多言也。言爲心聲﹐猶火燔而鳴﹐故心火熱則多言﹐猶心醉而熱﹐故多言也。

卷之中十﹑《內經》主治備要

妄

注云﹕虛妄也。火爲陽﹐故外淸明而內濁昧﹐其主動亂。故心火熱甚﹐則腎水衰而志不專一﹐虛妄見聞﹐而﹝自爲﹞問答﹐則神志失常﹐而如見鬼神也。

卷之中十﹑《內經》主治備要

衄蔑血污

注云﹕血出也。污﹐濁也。心火熱極﹐則血有餘﹕熱气上甚﹐則爲血溢。熱勢亢極﹐則燥而污濁﹔亢則害﹐承乃制﹐則色兼黑而爲紫也。

濕者﹐太陰濕土﹐乃脾胃之气也。

﹝諸痙彊直﹐積飲痞隔中滿﹐霍亂吐下﹐體重腫﹐肉如泥﹐按之不起﹐皆屬於濕﹞。

卷之中十﹑《內經》主治備要

諸痙彊直

注云﹕筋勁彊直﹐而不柔﹝和﹞也﹐﹝土主﹞安靜故也。陰痙曰柔痙﹐陽痙曰剛痙﹐亢則害﹐承乃制﹐故濕過極﹐則反兼風化制之。然﹐兼化者﹐虛像也﹐實非風也﹐治風則誤。

卷之中十﹑《內經》主治備要

積飲

注云﹕畱飲積蓄而不散也。﹝水﹞得燥則消散﹐濕則不消﹐以爲積飲﹐土濕主痞故也。

卷之中十﹑《內經》主治備要

痞

注云﹕與否同﹐不通泰也﹐謂紋理閉密﹐而爲痞也。

卷之中十﹑《內經》主治備要

隔

注云﹕阻滯也﹐謂腸胃隔絕﹐而傳化失常也。

卷之中十﹑《內經》主治備要

中滿

注云﹕濕爲積聚痞隔﹐而土主形體﹐位在中央﹐故中滿也。

卷之中十﹑《內經》主治備要

霍亂吐下

注云﹕濕爲畱飲﹐爲痞隔﹐而傳化失常﹐故甚則霍亂吐﹝瀉﹞也。大法曰﹕若利色靑者﹐肝木之色﹐由火甚制金﹐使金不能平木﹐則肝自甚﹐故色靑也。或言利色靑爲寒﹝者﹞﹐誤也。﹝則﹞如仲景曰﹕少陰病﹐下利淸水﹐色純靑者﹐熱在裏也﹐大承气湯下之。及小兒熱甚急驚﹐利色多靑﹐爲熱明矣。利色黃﹝者﹞﹐由火甚則水必衰﹐而脾土自旺﹐故色黃也。利色紅者爲熱﹐心火之色也﹔或赤者﹐熱深也。利色黑而反爲熱者﹐由火盛過極﹐而反兼水化制之﹐故色黑也。﹝則﹞如傷寒陽明熱病﹐則日晡潮熱﹐甚則不識人﹐循衣摸牀﹐如見鬼狀﹐獨語﹐法當大承﹝气﹞湯下之。大便不黑者易治﹐黑則難治也。諸痢同法。然辧痢色以明﹝寒﹞熱者﹐更當審其﹝飲食﹞藥物之色也。﹝則﹞﹝如﹞小兒病熱﹐吐利霍亂﹐其乳未及消化﹐而痢尙白者﹐不可便言是寒﹐當以脈證別之。又法曰﹕凡泄利﹐小便淸白﹐不澀爲寒﹐赤澀者爲熱也。又法曰﹕完谷不化﹐而色不變﹐吐利腥穢﹐澄澈淸冷﹐小便不澀﹐身涼不渴﹐脈遲細而微者﹐寒證也。谷𨿽不化﹐其色變﹝非﹞白﹐煩渴﹐小便赤黃而或澀者﹐熱證也。凡谷消化者﹐無問他證﹐便爲熱也。

卷之中十﹑《內經》主治備要

體重

注云﹕輕淸爲天﹐重濁爲地﹐故土濕爲病﹐則體重痞﹝宜﹞也。

卷之中十﹑《內經》主治備要

腫﹑肉如泥﹑按之不起

注云﹕按之不起﹐泥之象也﹐土過濕則爲泥。濕爲病也﹐積飲痞隔﹐中滿體重﹐霍亂吐下﹐故甚則﹝﹞腫也。

火者﹐少陽相火之熱﹐乃心包絡﹑三焦之气也。

﹝諸熱瞀﹐暴喑冒昧﹐躁擾狂越﹐罵詈驚駭﹐腫疼酸﹐气逆衝上﹐禁栗如喪神守﹐嚏嘔﹐瘡瘍喉痺﹐耳鳴或聾﹐嘔湧溢﹐食不下﹐目昧不明﹐暴注﹐暴病卒死﹐是皆屬於火。﹞

卷之中十﹑《內經》主治備要

瞀

注云﹕昏也。﹝則﹞如酒醉而心火熱甚﹐則神濁昧而瞀昏也。

卷之中

十﹑《內經》主治備要

注云﹕動也。惕跳動﹐火之體也。

卷之中十﹑《內經》主治備要

暴喑

注云﹕卒﹝啞﹞也。金肺主聲﹐火旺水衰﹐熱乘金肺﹐而神濁气郁﹐則暴喑而無聲也。

卷之中十﹑《內經》主治備要

冒昧

注云﹕冒﹐昏冒也﹔昧﹐昏暗也。气熱則神濁冒昧﹐火之體也。

卷之中十﹑《內經》主治備要

躁擾

注云﹕躁動煩熱﹐擾亂而不寧﹐火之體也。熱甚於外﹐則肢體躁擾﹔熱甚於內﹐則神志躁動﹐反復顚倒﹐懊煩心﹐不得眠也。由水衰而﹝火﹞之動也。故心胸躁動﹐謂之怔忪﹐俗云心忪﹐皆爲熱也。

卷之中十﹑《內經》主治備要

狂越

注云﹕狂者﹐無正定也﹔越者﹐乖越理法而失常也。﹝夫﹞外淸內濁﹐動亂參差﹐火之體也﹔﹝靜順淸朗﹐準則信平﹐水之體也﹞。由是腎水主智﹐而水火相反﹐故心火旺則腎水衰﹐乃失志而狂越也。凡發熱於中﹐則多幹陽明胃經也﹐故經云﹕陽明之厥﹐面赤而熱﹐妄言。

卷之中十﹑《內經》主治備要

罵詈

注云﹕言爲﹝心﹞之聲也。罵詈﹐言之惡也。今病陽實陰虛﹐則水弱火彊﹐制金而不能平木﹐而善言惡發﹐罵詈不避親疏﹐﹝本﹞火熱之所生也。

卷之中十﹑《內經》主治備要

驚駭

注云﹕驚﹝駭﹞者﹐﹝驚﹞愕也﹐火之用也。

卷之中十﹑《內經》主治備要

﹝﹞腫

注云﹕熱勝﹝肉﹞而陽气郁滯故也。

卷之中十﹑《內經》主治備要

疼酸

注云﹕酸疼也。由火實制金﹐不能平木﹐則木旺而爲兼化﹐故酸疼也。

卷之中十﹑《內經》主治備要

气逆衝上

注云﹕火气炎上故也。

卷之中十﹑《內經》主治備要

禁栗如喪神守

注云﹕戰栗禁冷也。如喪神守者﹐神能禦形﹐而反禁栗﹐則如喪失保守形體之神也。

卷之中十﹑《內經》主治備要

﹝嚏﹞

注云﹕鼻中因癢﹐气﹝噴作﹞聲﹝也﹞。鼻爲肺竅﹐癢爲火化﹐心火邪熱﹐幹於陽明﹐發於鼻﹝而﹞癢﹐則﹝嚏﹞也。

卷之中十﹑《內經》主治備要

瘡瘍

注云﹕君火﹝化﹞同也。

卷之中十﹑《內經》主治備要

喉痺

注云﹕痺﹐不仁也﹐俗作閉﹐猶塞也。火主腫脹﹐故﹝熱客﹞於上焦﹐而咽噎腫脹也。

卷之中十﹑《內經》主治備要

耳鳴

注云﹕有聲非妄聞也。耳爲腎竅﹐交會﹝手﹞太陽﹑少陰﹑足厥陰﹑少陰﹑少陽之經﹐若水虛火實﹐而熱气上甚﹐客其經絡﹐衝於耳中﹐則鼓其聽﹝戶﹞﹐隨其脈气微甚而作音聲也。故經曰﹕陽气爲物﹐上甚而躍﹐故耳鳴也。然音在耳中﹐故微亦聞之也。

卷之中十﹑《內經》主治備要

聾

注云﹕聾爲腎虛冷﹐俗已誤之矣。夫《正理》曰﹕心火本熱﹐衰則寒矣﹔腎水本寒﹐衰則熱矣。腎水旣少﹐豈能反爲寒邪﹖故經言﹕足少陰腎水虛﹐則﹝腹﹞滿身重﹐濡﹝瀉﹞﹐瘡瘍﹐大便難﹐口苦﹐舌漧﹐咽腫﹐上气﹐嗌漧及痛﹐煩心心痛﹐黃膽﹐腸下血﹐皆熱證也。凡治聾者﹐適其所宜﹐若熱證已退﹐其聾不已者﹐當以辛熱發之﹔二三服不愈者﹐不可久服﹐﹝恐熱極而成他病耳﹞。若聾有熱證相兼者﹐宜以散風退熱涼藥調之﹐熱退結散而愈也。然聾甚閉絕﹐亦爲難矣。愼不可攻之﹐過極﹐則傷正气也。

卷之中十﹑《內經》主治備要

嘔湧溢食不下

注云﹕火气炎上故也。胃膈熱甚﹐則傳化失常故也。

卷之中十﹑《內經》主治備要

目﹝昧﹞不明

注云﹕目赤腫痛﹐翳膜傷﹐皆爲熱也。經云﹕熱甚目瞑﹐眼黑也。仲景﹝言﹞傷寒病﹕熱極則目不識人﹐乃目盲也。《正理》曰﹕由熱甚怫郁於目﹐而致之然也。

卷之中十﹑《內經》主治備要

暴注

注云﹕卒﹝瀉﹞﹐與君火義同。

卷之中

十﹑《內經》主治備要

注云﹕惕跳動也﹐火主動﹐故夏熱則脈洪大﹝而﹞長﹐之象也。

卷之中十﹑《內經》主治備要

暴病卒死

注云﹕火性速疾故也。或心火暴甚﹐而腎水衰弱﹐不能制之﹐熱﹝气﹞怫郁﹐心神昏冒﹐則筋骨不用﹐﹝卒﹞倒而無所知﹐是爲僵僕也。甚則水化制﹝火﹞﹐熱甚而生涎﹐至極卽死也。俗云暗風﹐由火甚制金﹐不能平木﹐故風木自甚也。肥人腠理致密﹐而多郁滯﹐气血難以通利﹐若陽熱又甚而鬱結﹐甚則故卒中也。瘦人反中風者﹐由暴然陽熱太甚﹐而鬱結不通故也。

燥者﹐陽明燥金﹐乃肺與大腸之气也。

﹝諸澀枯涸﹐幹勁皴揭﹐皆屬於燥。﹞

卷之中十﹑《內經》主治備要

澀

注云﹕凡物濕潤則滑澤﹐漧燥則澀滯﹐燥濕相反故也。﹝如﹞徧身中外澀滯﹐皆屬燥金之化﹐故秋脈澀。澀﹐澀也。或麻者﹐亦由澀也。由水液衰少而燥澀﹐气行壅滯﹐而不﹝得﹞滑澤通利﹐气彊攻衝﹐而爲麻也。俗方﹝多﹞用烏附輩者﹐令气因之﹝衝﹞開道路﹐以得通利﹐气行﹐故麻愈也。無熱證﹐卽當此法﹐治之甚佳。

或風熱勝濕爲燥﹐因而病麻﹐﹝則﹞﹝宜以﹞退風散熱﹐活血養液﹐潤燥通气之涼藥調之﹐則麻自愈也。治﹝諸﹞燥澀﹐只如此﹝法﹞是也。

卷之中十﹑《內經》主治備要

枯涸幹勁

注云﹕枯﹐不榮﹝旺﹞也﹔涸﹐無水液也﹔幹﹐不滋潤也﹔勁﹐不柔和也。

﹝然﹞春秋相反﹐燥濕不同﹝故﹞也。大法曰﹕身表熱爲熱在表﹔渴飲水爲熱在裏﹔身熱飲水﹐表裏俱有熱﹔身涼不渴﹐表裏俱無熱。經所不取火化渴者﹐謂渴非特爲﹝熱﹞﹐如﹝病﹞寒吐利﹐亡液過極﹐則亦燥而渴也﹔𨿽病風熱﹐而液尙未衰﹐則亦不渴也。豈可止言渴爲熱﹐而痞爲寒也。

卷之中十﹑《內經》主治備要

皴揭

注云﹕皮膚啟裂也。乾爲天﹐爲燥金﹔坤爲地﹐爲濕土。天地相反﹐燥濕異﹝用﹞﹐﹝故﹞燥金主於緊﹝斂﹞﹐故秋脈緊細而微﹔﹝而﹞濕土主於縱緩﹐故六月其脈緩大而長也。如地濕則縱緩滑澤﹐幹則緊斂燥﹝澀﹞﹐皴揭之理明矣。俗言皴揭爲風者﹐由風能勝濕﹐而爲燥故也。經云﹕厥陰所至﹐爲風府﹐爲璺啟﹐由風勝濕而爲燥也。

寒者﹐太陽寒水﹐乃腎與膀胱之气也。

﹝諸病上下所出水液﹐澄澈淸冷﹐瘕疝﹐痞堅﹐腹滿急痛﹐下利淸白﹐食已不饑﹐吐利腥穢﹐屈伸不便﹐厥逆禁固﹐皆屬於寒。﹞

卷之中十﹑《內經》主治備要

諸病上下所出水液﹐澄澈淸冷

注云﹕澄湛而不混濁也。水體淸淨﹐而其气寒冷﹐故水谷不化﹐而吐利淸冷﹐水液爲病寒也。如天气寒﹐則濁水自然澄淸也。

卷之中十﹑《內經》主治備要

﹝猶徵也﹞

注云﹕腹中堅硬﹐按之應手﹐謂之也。水體柔順﹐而今反堅硬如地體者﹐亢則害﹐承乃制也。﹝故病濕﹞過極而爲﹐反兼風化制之也。風病過極而反燥﹐筋脈勁急﹐反兼金化制之也。燥病過極而煩渴﹐反兼火化制之也。熱病過極而反出五液﹐或爲戰栗惡寒﹐反兼水化制之也。其爲治者﹐俾以﹝瀉﹞其過極之气﹐以爲病本﹐不可反誤治其兼化也。夫五常之道﹐甚﹝而﹞無以制之﹐則造化息矣。如春木旺而多風﹐風大則反涼﹐是反兼金化制其木也。大涼之下﹐天气反溫﹐乃火化承其金也。夏火熱極﹐體反出液﹐是反兼水化制其火也。因而濕﹝蒸﹞雲雨﹐乃土化承於水也。雨濕過極﹐而兼﹝烈﹞風﹐乃木化制其土也。飄﹝驟﹞之下﹐秋气反涼﹐乃金化承於木也。涼極而反燥﹐乃火化制其金也。因而﹝以爲冬寒﹞﹐乃水化承於火也。寒極則水﹝凝﹞如地﹐乃土化制其水也。凝凍極而起東風﹐乃﹝木﹞化承土而成歲也。

凡不明病之標本者﹐由未知﹝此變化之道﹞也。

卷之中十﹑《內經》主治備要

瘕

注云﹕腹中𨿽硬﹐而忽聚忽散﹐無有常準。經曰﹕血不流而寒薄﹐故血內凝﹝不流﹞而成瘕也。一云﹕腹內積病也。又曰﹕小腸移熱於大腸﹐爲伏瘕﹐爲沈。

﹝注﹞曰﹕小腸熱以傳入大腸﹐兩熱相搏﹐則血溢而爲﹝﹞瘕也。血澀不利﹐則月事沈滯而不行﹐故云爲﹝假﹞﹑爲沈﹝﹞。乃或陽气鬱結﹐﹝怫熱壅滯﹞而堅硬不消者﹐非寒瘕也﹐宜以脈﹝證﹞別之。瘕﹝一爲﹞疝﹐傳寫之誤。

卷之中十﹑《內經》主治備要

疝

注云﹕小腹連卵腫急絞痛也﹐寒主拘縮故也。寒極而土化制之﹐故腫滿也。經云丈夫疝﹐謂陰器連小腹急痛也。經﹝注﹞曰﹕寒气聚而爲疝也。脈急者﹐寒之象也。然﹐寒則脈當短小而遲﹐今言急者﹐非急數而洪也﹐由緊脈主痛﹐急爲病甚也。病寒縮急﹐亦短小也。所以有痛而脈緊急者﹐脈爲心所養也。凡气爲痛﹐則心神不寧而緊急﹐不得舒緩﹐故脈亦﹝從﹞之而見也。欲知何气爲其痛﹝者﹞﹐診其緊急相兼之脈可知矣。如緊急洪數﹐則爲熱痛之類也。

卷之中十﹑《內經》主治備要

堅痞腹滿急痛

注云﹕寒主拘縮﹐故急痛也。寒極則血脈凝沍﹐而反兼土化制之﹐故堅痞而腹痛也。或熱郁於內﹐而腹滿堅結痛﹝者﹞﹐不可言爲寒也﹐當以脈別之。

卷之中十﹑《內經》主治備要

下利淸白

注云﹕寒則淸淨明白故也。

卷之中十﹑《內經》主治備要

食已不饑

注云﹕胃熱則消穀善饑﹐故病寒﹝則﹞食𨿽已而不饑也。胃﹝膈﹞潤澤﹐而無燥熱故也。或邪熱不殺谷﹐而腹熱脹滿﹐𨿽數日而不食﹐亦不饑者﹐不可言爲寒也。由陽熱太甚而鬱結﹐傳化失常﹐故𨿽不食。亦不饑也。二證以脈別之自見。

卷之中十﹑《內經》主治備要

吐利腥穢

注云﹕腸胃寒而傳化失常﹐我子﹝能﹞制鬼賊﹐﹝則己當自實﹞﹐故寒勝火衰金旺﹐而吐利腥穢也。腥者﹐金之臭也﹐由是熱則吐利酸臭﹐而寒則吐利腥穢也。

﹝亦猶﹞飯漿﹐熱則喜酸﹐寒則水腥也。

卷之中十﹑《內經》主治備要

屈伸不便﹐厥逆禁固

注云﹕陰水﹝主﹞於淸淨﹐故病寒則四肢逆冷﹐而禁止堅固﹐舒捲不便﹝利﹞也。故冬脈沈﹝而﹞短以惇﹐病之象也﹐或病﹝寒﹞尙微﹐而未至於厥逆﹝者﹞﹐不可反以爲熱﹔或熱﹝甚﹞而成陽厥者﹐不可反以爲病寒也。然陰厥者﹝之﹞病脈候﹐皆爲陰證﹐身涼不渴﹐脈遲細而微﹐未﹝嘗﹞見於陽證也。其陽厥者﹝之﹞病脈證﹐皆爲陽證﹐熱極而反厥﹐﹝時﹞復反溫﹐𨿽厥而煩渴譫妄﹐身熱而脈數也。若陽厥﹝極﹞深﹐而至身冷﹐反見陰脈﹐而欲絕者﹐止爲熱極而欲死也。經曰﹕一陰一陽之謂道﹐偏陰偏陽之謂疾﹐陰陽以平爲和﹐以偏爲病﹐萬物皆負陰抱陽而生﹐故孤陰不﹝長﹞﹐獨陽不成﹔是以陽气極甚﹐而陰气極衰﹐則陽气怫郁﹐陰陽偏傾﹐而不能宣行﹐則陽气蓄聚於內﹐而不能營運於四肢﹐則手足厥冷爲陽厥。仲景曰﹕熱深則厥亦深﹐熱微則厥亦微。又曰﹕厥當下之﹐下後厥愈。當以涼藥養陰退陽﹐涼膈散﹑調胃承气湯下之是也。大凡治病者﹐必先明其標本﹐標者末﹐本者根源也。故經曰﹕先病爲本﹐後病爲標。又曰﹕標本相傳﹐先以治其急者。﹝又﹞言﹕六气爲本﹐三陰三陽爲標﹐故病气爲本﹐受病經絡臟腑﹝謂﹞之標。夫標本微甚﹐治以逆從﹐不可不通﹝也﹞。故經曰﹕知逆與從﹐正行無問﹔明知標本﹐萬舉萬當﹔不知標本﹐是﹝謂﹞妄行。正此謂也。

卷之中十一﹑六气方治

﹝一﹞風

﹝防風通聖散﹞﹕治一切風熱鬱結﹐气血蘊滯﹐筋脈拘攣﹐手足麻痺﹐肢體焦痿﹐頭痛昏眩﹐腰脊彊痛﹐耳鳴鼻塞﹐口苦舌漧﹐咽嗌不利﹐胸膈痞﹝悶﹞﹐﹝咳嘔﹞喘滿﹐涕唾稠粘﹐腸胃燥﹝熱結﹞﹐便溺淋閉。或腸胃蘊熱鬱結﹐水液不能浸潤於周身﹐而爲小便多出者﹔或濕熱內甚﹐而﹝時﹞有﹝汗泄﹞者﹔或表之正气與邪﹝熱﹞並甚於裏﹐陽極似陰﹐而寒戰煩渴者﹔或熱甚變爲瘧疾﹐久不已者﹔或風熱走注﹐疼痛麻痺者﹔或腎水陰虛﹐心火陽熱暴甚﹝而﹞中風﹔或暴喑不語﹐及暗風癇﹝者﹞﹔或破傷中風﹐時發潮熱搐﹝搦﹞﹐並小兒熱甚驚風﹐或﹝斑﹞疹﹝反﹞出不快者﹔或熱極黑陷﹐將欲死者﹔或風熱瘡疥久不愈者﹔並﹝解﹞耽酒熱﹝毒﹞﹐及調理傷寒﹐發汗不解﹐頭項肢體疼痛﹐並宜服之。

防風﹝二錢半﹞川芎﹝五錢﹞石膏﹝一錢﹞滑石﹝二錢﹞當歸﹝一兩﹞赤芍﹝五錢﹞

甘艸﹝二錢半炙﹞大黃﹝五錢﹞荊芥穗﹝二錢半﹞薄荷﹝葉﹞﹝二兩﹞麻黃﹝五錢去根苗節﹞

白術﹝五錢﹞山梔﹝子﹞﹝二錢﹞連翹﹝五錢﹞黃芩﹝五錢﹞桔梗﹝五錢﹞牛蒡﹝酒浸五錢﹞

人參﹝五錢﹞半夏﹝姜制﹐五錢﹞

以上共五錢﹐上爲粗末﹐每服四錢﹐水一盞﹐生薑三片﹐煎至六分﹐去滓﹐溫服。不計時候﹐日三服。病甚者五﹑七錢至一兩﹔極甚者﹐可下之﹐多服﹐﹝二兩﹞﹑三兩﹐得利後﹐卻當服三﹑五錢﹐以意加減。病愈﹐更宜常服﹐則無所損﹐不能再作。

靈砂丹﹕治風熱鬱結﹐血气蘊滯﹐頭目昏眩﹐鼻塞淸涕﹐口苦舌漧﹐咽嗌不利﹐胸膈痞悶﹐咳嗽痰實﹐腸胃燥澀﹐小便赤﹔或腎水陰虛﹐心火熾甚﹐及偏正頭風痛﹐發落齒痛﹐徧身麻木﹐疥癬瘡瘍﹐一切風熱﹐並皆治之。

獨活羌活細辛石膏防風連翹薄荷﹝各三兩﹞

川芎山梔荊芥芍藥當歸黃芩大黃﹝生﹞桔梗﹝以上各一兩﹞全蠍﹝微炒半兩﹞滑石﹝四兩﹞菊花人參白術﹝各半兩﹞

寒水石﹝一兩生用﹞砂仁﹝一錢﹞甘艸﹝三兩生﹞朱砂﹝一兩爲衣﹞

上爲細末﹐煉蜜爲丸﹐每兩作十丸﹐朱砂爲衣。每﹝服﹞茶淸嚼一丸﹐食後服。

神仙換骨丹﹕治气血凝滯﹐榮衛鬱結﹐風熱濕气相搏筋骨之間﹐內捨偏虛﹐發爲不遂之病﹐气感八風﹐血凝五痺﹐筋攣骨痛﹐癱瘓偏枯﹐一切風證﹐並宜治之。服之神妙﹐難以言宣。

槐角﹝炒黃熟﹞桑白皮﹝去皮﹞川芎蒼術﹝泔浸去皮﹞白芷蔓荊子﹝去萼﹞

人參威靈仙何首烏防風﹝各二兩﹞苦參五味子香附﹝各一兩﹞

麝﹝半兩別研﹞麻黃﹝十斤﹞朱砂﹝水飛一兩﹞

上將麻黃去根﹑苗﹑節﹐用河水三石三斗三升﹐小斗七升是也﹐熬至六升﹐濾去麻黃﹐澄淸再熬至二升半﹐入其餘藥末﹐每一兩三錢作十丸﹐朱砂爲衣。每一丸﹐酒一盞﹐浸至晚﹐溶化﹐臨臥服。

不換金丹﹕退風散熱。治風有二法﹐﹝行﹞經和血及開﹝發﹞腠理。經脈凝滯﹐非行經則血不順﹐是治於內也。皮膚鬱結﹐非開發則榮衛不和﹐是調理於外也。此亦發散之藥也。

荊芥穗白僵蠶﹝炒﹞天麻甘艸﹝各一兩﹞羌活﹝去蘆﹞川芎白附子﹝生﹞川烏頭﹝生﹞蠍梢﹝去毒炒﹞藿香葉﹝各半兩﹞薄荷﹝三兩﹞防風﹝一兩﹞

上爲細末﹐煉蜜丸彈子大﹐每服細﹝嚼﹞茶淸下。如口向左﹐卽右﹝腮﹞上塗之﹐卽止。

花蛇續命湯﹕治卒中風﹐牙關緊急﹐精神昏憒﹐口眼斜﹐不知人事﹐痰涎不利﹐喉中作聲。

白花蛇﹝酒浸﹐去皮骨﹐焙漧﹞全蠍﹝炒﹞獨活﹝去土﹞天麻附子人參防風肉桂白術本白附子﹝炮﹞赤箭川芎細辛﹝去葉﹞甘艸﹝炙﹞白僵蠶﹝去絲灰炒﹞半夏﹝湯浸切﹞白茯苓﹝去皮﹞麻黃﹝去節﹐水煮三沸去沫﹐細切﹐以上各一兩﹞

上爲粗末﹐每服五錢﹐水一﹝盞﹞﹐生薑五片﹐煎至七分﹐去滓﹐稍熱服﹐不拘時。

加減沖和湯﹕治中府之病﹐宣外陽﹐補脾胃﹐瀉風木﹐實表裏﹐養榮衛。

柴胡﹝五分﹞升麻﹝三分﹞黃﹝五分﹞半夏﹝二分﹞黃芩陳皮人參芍藥甘艸﹝各二分半﹞當歸黃柏﹝酒浸﹐各三分﹞

上銼如麻豆大﹐作一服﹐水二﹝盞﹞﹐煎至一﹝盞﹞﹐去滓﹐稍熱﹝服﹞。

如有自汗多者﹐加黃﹝﹞半﹝錢﹞﹔嗽者加五﹝味﹞子二十﹝粒﹞。

防風天麻﹝散﹞﹕治風痺走注﹐肢節疼痛﹐中風偏枯﹐或暴喑不語﹐內外風熱壅滯﹐解昏眩。

防風川芎天麻羌活白芷當歸艸烏頭白附子荊芥穗甘艸﹝炙﹐各半兩﹞滑石﹝二兩﹞

上爲末﹐熱酒化蜜少許﹐調半錢﹐加至一錢﹐覺藥力營運微麻爲度。或煉蜜﹝丸﹞如彈子大﹐每服一丸﹐熱酒化下。或半丸﹐細嚼﹐白湯下亦得。散鬱結﹐宣气血。如甚者﹐服防風通聖散。

祛風丸﹕治風偏﹐手足﹝顫﹞掉﹐語言謇澀﹐筋骨痛。

烏頭﹝炮﹞天南星艸烏頭﹝炮﹞半夏綠豆粉﹝各一兩﹞甘艸川芎白僵蠶藿香零零香地龍蠍梢﹝各三兩﹞川姜﹝半兩炮﹞

上末一兩﹐用綠豆粉一兩﹐白面二兩﹐滴水丸梧桐子大。每三﹑五丸﹐細嚼﹐茶淸下﹐或五﹑七丸亦得﹐食後服﹐初服三丸﹐漸加多。

大通聖白花蛇散﹕中府之藥也。﹝大﹞治諸風﹐無問新久﹐手足曳﹐腰腳緩弱﹐行步不正﹐精神昏昧﹐口眼斜﹐語言謇澀﹐痰涎壅盛﹐筋脈攣急﹐肌肉頑痺﹐皮膚燥癢﹐骨節疼﹐目眩﹐下注腰腳﹐疼痛腿重﹐腫瘍生瘡﹔或痛無常﹝處﹞﹐遊﹝走﹞不定﹐及風气上攻﹐面浮﹝腫﹞耳鳴﹐並宜服之。

天麻﹝去苗﹞赤箭防風﹝去苗﹞本木香海桐皮肉桂杜仲﹝炒﹞幹山藥當歸威靈仙白附子﹝炮﹞菊花蔓荊子羌活﹝去蘆﹞虎骨﹝酥炙﹞白芷幹蠍白花蛇﹝酒浸去皮﹐骨肉用﹞蓽甘艸﹝炙﹞牛膝﹝去苗﹞郁李仁﹝去皮研﹞濃朴﹝姜制﹐各一兩﹞

上爲末﹐每服一錢至二錢﹐溫酒調下﹐荊芥湯調下亦得﹐空心服之。常服祛風逐气﹐通行榮衛﹐久病風人﹐尢宜常服。輕﹝者﹞中風﹐不過二十服﹐平安如故。

活命金丹﹕治風中髒不語﹐半身不遂﹐肢節頑痺﹐痰涎上潮﹐咽嗌不利﹐飲食不下﹐牙關緊禁﹐及解一切藥毒﹐發熱腹脹﹐大小便不利﹐胸膈痞滿﹐上實下虛﹐气閉面赤﹐汗後餘熱不退﹐勞病諸﹝證﹞﹐無問老幼婦人﹐俱得服之。

川芎甘艸板藍根葛根﹝各一兩﹞龍腦﹝二錢研﹞麝香﹝二錢研﹞牛黃﹝研五分﹞生犀桂﹝各三錢﹞珠子粉﹝半兩﹞川大黃﹝二兩半﹞甜硝﹝一兩﹞辰砂﹝四錢﹐一半爲衣﹞靑黛﹝三錢﹞薄荷﹝五錢﹞

上爲細末﹐煉蜜同水浸蒸餅﹐糊爲劑﹐每一兩作十丸﹐別入朱砂爲衣﹐就濕﹐以眞金箔四十葉爲衣。﹝葛﹞月修合﹐瓷器內收貯﹐多年不壞。如風毒﹐茶淸送下﹔解毒藥﹐新冷水化下﹔餘熱勞病﹐及小兒驚熱﹐薄荷湯化下。以上煎﹐量大小加減用之。

至寶丹﹕治卒中風急不語﹐中惡气﹝絕﹞﹐中諸物毒﹐暗風﹐﹝中﹞熱疫毒﹐陰陽﹝二﹞毒﹐﹝山﹞嵐瘴﹝气﹞毒﹐中暑毒﹐產後血暈﹐口鼻血出﹐惡血上攻心﹐煩躁﹐心肺積熱﹐﹝霍﹞亂吐利﹐風注筋惕﹐大腸風﹝祕﹞﹐神魂恍惚﹐頭目﹝昏﹞眩﹐眠臥不安﹐唇口漧焦﹐傷寒狂語﹐小兒急驚﹐風熱卒中﹐客忤﹐不得眠﹝睡﹞﹐驚風搐搦﹐以上無不治者。

辰砂﹝五兩水飛﹞生犀﹝五兩﹞麝香﹝二兩半﹞玳瑁﹝五兩﹞牛黃﹝二兩﹞龍腦﹝五兩水飛﹞人參﹝五兩﹞銀箔﹝一百二十片﹐一半爲衣﹐余入藥﹞琥珀﹝五兩﹞

安息香﹝五兩﹐用酒半升熬膏﹞金箔﹝二百二十片﹐一半爲衣﹐余入藥﹞

雄黃﹝一兩半﹞南星﹝三兩﹐水煮軟﹐切片。一法﹕酒二升半﹐浸蒸七次﹐焙漧用。﹞

上爲細末﹐﹝半﹞用安息香膏﹐次煉蜜﹐一處搜和爲丸﹐梧桐子大﹐每服三丸至五丸﹐煎人參湯下之。小兒﹝一丸﹞至二丸﹐湯下之同上。

牛黃通膈湯﹕治初病風證﹐覺一二日實﹐則急下之。

牛黃﹝二錢別研﹞大黃﹝一兩﹞甘艸﹝一兩炙﹞朴硝﹝三錢別研﹞

上件爲末﹐每服一兩﹐水二鐘﹐除牛黃﹑朴硝外﹐煎至一盞﹐去滓﹐入牛黃﹑朴硝一半調服﹐以利三﹑二行爲度。未利﹐再量虛實加減服之。

卷之中十一﹑六气方治

﹝二﹞暑熱

白虎湯﹕傷寒大汗出後﹐表證已解﹐心胸大煩﹐渴欲飲水。及吐或下後七八日﹐邪毒不解﹐熱結在裏﹐表裏俱熱﹐時時惡風﹐大渴﹐舌上干燥而煩﹐欲飲水數升者﹐宜服之。又治夏月中暑毒﹐汗出﹐惡寒﹐身熱而渴。

知母﹝去皮一兩半﹞甘艸﹝一兩炙﹞粳米﹝一合﹞石膏﹝亂文者﹐別研﹐四兩﹞

上爲末﹐每服三錢﹐水一盞半﹐煎至一﹝盞﹞﹐去滓﹐溫服。小兒量力與之。或加人參少許同煎亦得﹐食後服。此藥立夏後﹝立﹞秋前可服﹐春時及秋後並亡血虛人不宜服。

桂苓甘露飲﹕治飲水不消﹐嘔吐瀉利﹐流濕潤燥﹐宣通气液﹐水腫﹝腹﹞脹﹐泄瀉不能﹝止﹞者。兼治霍亂吐瀉﹐下利赤白﹐煩渴﹐解暑毒大有神效﹐兼利小水。

白茯苓﹝去皮﹞白術豬苓甘艸﹝炙﹞澤瀉﹝以上各一兩﹞寒水石﹝一兩別研﹞桂﹝去粗皮半兩﹞滑石﹝二兩別研﹞

上爲末﹐或煎﹐或水調﹐二三錢任意﹐或入蜜少許亦得。

桂苓白術散﹕治冒暑﹑飲食﹐所傷轉甚﹐濕熱內甚﹐霍亂吐瀉﹐轉筋急痛﹐腹滿﹝痞﹞悶﹐小兒吐瀉驚風﹐宜服之。

木香桂枝藿香人參茯苓﹝去皮各半兩﹞甘艸﹝炙﹞白術葛根澤瀉寒水石﹝各一兩﹞滑石石膏上爲末﹐每服三錢﹐白湯調下﹐新水或生薑湯亦得。

益元散﹕桂府滑石﹝二兩燒紅﹞甘艸﹝一兩﹞

上爲極細末﹐每服三錢﹐蜜少許﹐溫水調下﹐無蜜亦得。或飲冷者﹐新水亦得。或發汗﹐煎蔥白豆豉湯調﹐無時服。

竹葉石膏湯﹕治傷寒解後﹐虛羸少气﹐气逆﹝欲吐﹞。

淡竹葉﹝六錢半銼﹞石膏﹝四兩別研﹞人參甘艸﹝炙﹐各半兩﹞麥門冬﹝一兩半﹞

半夏﹝二錢半湯洗﹞

上銼如麻豆大﹐每服五錢﹐水一盞半﹐入粳米百餘粒﹐煮取八分﹐米熟﹐去滓溫服。

化痰玉壺丸﹕南星半夏﹝生﹞天麻﹝各一兩﹞白面﹝三兩﹞

上爲細末﹐滴水丸梧子大﹐每服二十丸﹐用水一大﹝盞﹞﹐先煎令沸﹐下藥煮﹐候浮﹐漉出﹐方熟。放溫﹐別用生薑湯下﹐不拘時候。

四君子湯﹕治煩熱燥渴。

白茯苓﹝去皮﹞人參﹝去蘆﹞甘艸﹝炙﹞白術﹝各等分﹞

上咀﹐﹝每服﹞三錢﹐水一盞﹐煎至七分﹐去滓﹐溫服。

白術散﹕治諸煩﹝熱﹞渴﹐津液內耗﹐不問陰陽﹐服之止渴生津液。

白術人參白茯苓﹝去皮﹞甘艸﹝炙﹞藿香木香﹝各一兩﹞漧葛﹝二兩﹞

上爲粗末﹐每服三錢﹐水一盞﹐煎至七分﹐去滓﹐溫服﹐不拘時。

小柴胡湯﹕治傷寒溫病﹐惡風﹐頸項彊急﹐胸膈肋痛﹐嘔噦煩渴﹐寒熱往來﹐身面皆黃﹐小便不利﹐大便祕硬﹔或過經未解﹐潮熱不除﹔及瘥後勞復﹐發熱頭痛﹐婦人傷風﹐頭痛煩熱﹐經血適斷﹐寒熱如瘧﹐發作有時﹔及產後傷風﹐頭痛煩熱﹐並宜服之。

柴胡﹝四兩去苗﹞黃芩人參半夏﹝湯洗七次﹞甘艸﹝各一兩半﹞

上爲粗末﹐每服二錢﹐水一盞半﹐生薑五片﹐棗子一枚﹐擘破﹐同煎至七分﹐去渣﹐熱服﹐不拘時。小兒分作二服﹐更量加減。

升麻葛根湯﹕治大人小兒﹐時气瘟疫﹐頭痛發熱﹐肢體煩熱﹐瘡疹未發﹐並宜服之。

升麻葛根甘艸﹝炙﹞芍藥﹝各半兩﹞

上爲末﹐每服三錢﹐水一盞半﹐煎至一盞﹐去渣﹐稍熱服﹐不拘時。日進二﹑三服﹐病去身涼爲度。小兒量力與服。

卷之中十一﹑六气方治

﹝三﹞濕土

葶藶木香散﹕治濕熱內外﹝甚﹞﹐水腫﹝腹﹞脹﹐小便赤澀﹐大便滑瀉。

葶藶茯苓﹝去皮﹞白術豬苓﹝去皮﹐各一兩﹞木香﹝半錢﹞澤瀉木通甘艸﹝各半兩﹞桂﹝一錢﹞滑石﹝三兩﹞

上爲細末﹐每服三錢﹐白湯調下﹐食前服。此藥下水﹝濕﹞﹐消腫脹﹐止瀉利﹐利小便。若小便不得通利﹐而反轉泄者﹐此乃濕熱癃極深﹐而攻之不開﹐故反爲注瀉﹐此正气已衰﹐多難救也。愼不可攻之﹐而無益耳。

白術木香散﹕治喘嗽腫滿﹐欲變成水病﹝者﹞﹐不能臥﹐不欲飲食﹐小便閉者。

白術豬苓﹝去皮﹞澤瀉赤茯苓﹝以上各半兩﹞木香陳皮﹝各二兩去白﹞檳榔官桂﹝各二錢﹞滑石﹝三兩﹞

上爲粗末﹐每服五錢﹐水一盞﹐生薑三片﹐煎至七分﹐去渣﹐食前溫服。

大橘皮湯﹕治濕熱內甚﹐心腹脹滿﹐水腫﹐小便不利﹐大便滑泄。

橘皮﹝一錢半﹞木香﹝一錢﹞滑石﹝六錢﹞檳榔﹝三錢﹞茯苓﹝一兩去皮﹞豬苓﹝去皮﹞澤瀉白術官桂﹝各五錢﹞甘艸﹝三錢﹞

上爲末﹐每服五錢﹐水一盞﹐﹝生﹞姜五片﹐煎至七分﹐去渣﹐溫服。

桂﹝苓﹞白術丸﹕消痰逆﹐止咳嗽﹐散痞﹝滿﹞壅塞﹐開堅結痛悶﹐﹝推﹞進飲食﹐調和臟腑﹐無問寒濕﹝濕﹞熱﹐嘔吐瀉利﹐皆能開發﹐以令徧身流濕潤燥﹐气液宣平而愈。並解酒毒﹐兼療肺痿癆嗽﹐水腫﹝腹﹞脹﹐瀉利不能止者﹐服之﹐利止爲度﹐後隨證治之。

楝桂幹生薑﹝各一分﹞茯苓﹝去皮﹞半夏﹝各一兩﹞白術紅皮﹝去穣﹞澤瀉﹝各半兩﹞

上爲末﹐麵糊爲丸﹐﹝如﹞小豆大﹐每服二﹑三十丸﹐﹝生﹞姜湯下﹐日進三服。病﹝在﹞膈上﹐食後服﹔膈下﹐食前服﹔﹝在﹞中者﹐不拘時。或一法﹕加黃連半兩﹐黃柏二兩﹐﹝水丸﹞﹐取效甚妙。

六一散﹕治身熱嘔吐泄瀉﹐腸癖下利赤白。治癃閉淋痛﹐利小便。偏蕩胃中積聚寒熱﹐﹝宣積气﹞﹐通九竅六腑﹐﹝生﹞津液﹐去畱結﹐消蓄水﹐止渴﹐﹝寬﹞中﹐除煩熱心躁。治腹脹痛﹐補益五臟﹐大養脾胃腎之气﹐理內傷陰痿﹐安魂定魄﹐補五勞七傷﹐一切虛損。主癇驚悸﹐健忘﹐心煩滿短气﹐髒傷咳嗽﹐飲食不下﹐肌肉疼痛。治口瘡﹐牙齒疳蝕﹐明耳目﹐壯筋骨﹐通﹝經﹞脈﹐和血气﹐消水谷﹐保眞元﹐解百藥酒食邪毒﹐﹝耐﹞勞﹝役﹞饑渴﹐﹝宣﹞熱﹐﹝辟﹞中外諸邪所傷﹐久服彊志輕身﹐駐顏延壽﹐及解﹝中﹞暑﹑傷寒﹑疫癘﹑饑飽﹑勞損﹑憂愁﹑思慮﹑﹝恚﹞怒﹑驚恐﹑傳染。並汗﹝後﹞遺熱﹐勞復諸病﹐並解兩感傷寒﹐能令徧身結滯宣通﹐气﹝和﹞而愈。及婦人下乳催生﹐並產後損液血衰﹐陰虛熱甚﹐一切熱病﹐並宜服之。兼﹝防﹞發吹奶乳﹝癰﹞﹐或已覺吹乳乳結﹐頓服卽愈﹐乃神驗之仙藥也﹐惟孕婦不可服。

滑石﹝六兩燒紅﹞甘艸﹝一兩微炒﹞

上爲細末﹐每服三錢﹐蜜少許﹐溫水調下﹐無蜜亦得﹐日三﹑四服﹐﹝或水調下亦得﹐解利發汗﹐煎蔥白豆豉湯下四錢﹐並三四服﹐﹞以效爲度。此藥寒涼﹐解散﹝郁熱﹞﹐﹝若﹞病甚不﹝可﹞解﹐多服無害﹐但有益耳。

五苓散﹕治傷寒溫熱﹐病在表裏未解﹐頭痛發熱﹐口燥咽漧﹐煩渴飲水﹐或水入卽吐﹐小便不利﹐及汗出表解﹐煩渴不止者﹐宜服之。及治霍亂吐利﹐煩渴飲水。

澤瀉﹝二兩半﹞豬苓赤茯苓﹝去皮﹞白術官桂﹝去皮各一兩﹞

上爲粗末﹐每服三錢﹐熱湯下。惡熱﹐欲飲冷者﹐新水調下﹐或生薑湯下愈﹝妙﹞。

或加滑石二兩甚佳。或喘嗽﹝咳﹞煩心不得﹝眠﹞者﹐加阿膠半兩。及治瘀熱在裏﹐身發黃膽﹐濃煎茵陳蒿湯調下﹐食前服。疸病發渴﹐及中水引飲﹐亦可服﹐新汲水調下。小兒加白術末少許﹐如虛熱﹐加黃﹑人參末少許。

赤茯苓丸﹕治脾胃﹝水﹞濕太過﹐四肢腫滿﹐腹脹喘逆﹐气不宣通﹐小便赤澀。

葶藶﹝四兩炒﹞防己﹝二兩﹞赤茯苓﹝一兩﹞木香﹝半兩﹞

上爲細末﹐棗肉丸梧桐子大﹐每服三十丸﹐桑白皮湯食前下。

人參葶藶丸﹕治一切水腫。喘滿不可當者。

人參﹝一兩去蘆﹞苦葶藶﹝炒四兩﹞

上爲細末﹐棗肉丸梧子大﹐每三十丸煎桑白皮湯下。

海藻散﹕治男子徧身虛腫﹐喘滿悶不快者。

海藻﹝銼碎﹞川大黃大戟﹝並銼﹞續隨子﹝去殼﹐以上各二兩﹞

上件﹐好酒二鐘﹐淨碗內浸﹝一﹞宿﹐取去曬漧候用。

甘遂﹝面炒黃色一兩﹞白牽牛﹝生一兩﹞滑石﹝半兩﹞肉豆寇靑皮﹝去穣﹞

橘皮﹝去白﹐以上各一兩﹞

上爲細末﹐每服二錢﹐如气實者﹐三錢半﹐平明冷茶淸調下﹐至辰時取下水二﹑三行﹐腫減五﹑七分。隔二﹑三日﹐平明又一服﹐腫消。魚肉鹽皆忌。一曰﹕小兒腫一錢﹐五歲以下者半錢﹐孕婦勿服。

卷之中十一﹑六气方治

﹝四﹞火

涼膈散﹕治傷﹝寒﹞表不﹝能﹞解﹐﹝半入於﹞裏﹐下證未全﹐下後燥熱怫﹝結﹞於內﹐心煩懊不得眠﹐臟腑積熱﹐煩渴頭昏﹐唇漧咽燥﹐喉痺目赤﹐頰硬﹐口舌生瘡﹐咳唾稠粘﹐譫語狂妄﹐腸胃燥澀﹐﹝便﹞溺閉結﹐風熱壅滯﹐瘡癬發﹝斑﹞﹐驚風熱極﹐豆黑陷欲死者。

連翹﹝一兩﹞山梔大黃薄荷黃芩﹝以上各半兩﹞甘艸﹝一兩半﹞朴硝﹝一錢﹞

加減法﹕咽喉﹝痛﹞涎嗽﹐﹝加﹞荊芥半兩﹐桔梗一兩。咳而嘔者﹐加半夏半兩﹐每﹝服﹞生薑三片同煎。血衄嘔血﹐﹝加﹞當歸﹝芍藥各半兩﹐生地黃一兩。淋者加滑石四兩﹐茯苓一兩﹞。風眩目痛﹐加川芎半兩﹐石膏三兩﹐防風半兩。﹝斑﹞疹加葛根一兩﹐荊芥半兩﹐赤芍﹑川芎﹑防風﹑桔梗各半兩。

上爲末﹐每服二錢至五錢﹐水一盞﹐蜜少許﹐同煎至七分﹐去渣溫服。虛實加減如前。或小兒可服七分八分﹐或無熱﹐甚黑陷﹐腹脹喘急﹐小便赤澀而將死者﹐此一服﹐更加大承气湯約下之﹐得﹝和﹞者卽瘥。

黃連解毒湯﹕治傷寒﹝雜﹞病燥熱毒﹐煩悶漧嘔﹐﹝口﹞燥﹐呻吟喘滿﹐陽厥極深﹐蓄熱內﹝甚﹞﹐俗妄傳﹝爲﹞陰毒者。及﹝汗吐下﹞後﹐﹝寒涼諸藥﹐不能退熱勢﹞﹐並兩感證同﹝法﹞。

黃連黃柏黃芩大梔子﹝各半兩﹞

上﹝銼﹞如麻豆大﹐每服半兩﹐水一盞﹐煎至四分﹐去渣溫服。或腹滿嘔吐﹐或欲作利者﹐每服加半夏三个﹐濃朴二錢﹐茯苓四錢去皮﹐水一盞半﹐姜三片﹐煎半盞﹐去滓溫服﹐名曰黃連半夏解毒湯。

三一承气﹝湯﹞﹕治傷寒雜證﹐內外所傷﹐日數遠近﹐腹滿咽漧﹐煩渴譫妄﹐心下按之硬痛﹐小便赤澀﹐大便結滯﹐或濕熱內﹝甚而﹞爲滑泄﹐熱甚喘咳悶亂﹐驚悸狂顚﹐目病口瘡﹐舌腫喉痺癰瘍﹐陽明胃熱發﹝斑﹞﹐脈沈而可下者。小兒熱極風驚﹐潮搐昏塞﹐並﹝斑﹞疹黑陷不﹝起﹞﹐小便不通﹐腹滿欲死。或﹝斑﹞疹後﹐熱不退﹐久不作痂﹐或作﹝斑﹞癰瘡癬﹐久不已者﹐怫熱內盛﹐癖堅積﹐黃瘦瘧疾﹐久新暴卒心痛﹐風痰酒﹝隔﹞﹐腸垢積滯﹐久﹝壅﹞風熱﹐暴傷酒食﹐煩心悶亂﹐脈數沈實。或腎水陰虛﹐陽熱暴甚﹐而僵僕卒中﹐一切暴喑不語﹐蓄熱內傷﹐陽厥極深﹐脈反沈細欲絕。

或表﹝之﹞沖和正气﹐與邪气並﹝之﹞於裏﹐則裏熱亢極﹝似﹞陰﹐反爲寒戰﹐脈微而絕。或風﹝熱﹞燥甚﹐客於下焦﹐而大小便澀滯不通者。或產﹝婦﹞死胎不下﹐或兩感表裏熱甚﹐須可下﹝者﹞。

大黃芒硝枳殼濃朴﹝各半兩﹞甘艸﹝一兩﹞

上銼如麻豆大﹐水一盞半﹐姜三片﹐煎至六分﹐下硝一二沸﹐去渣熱服﹐以利爲度。熱甚者﹐作一服﹐得利爲效﹐臨時消息。

八正散﹕治大人小兒心經邪熱﹐一切蘊毒﹐咽漧口燥﹐大渴引飲﹐心忪面熱﹐﹝煩躁﹞不寧﹐目赤睛痛﹐唇焦鼻衄﹐口舌生瘡﹐咽喉腫痛﹔又治小便赤澀﹐或癃閉不通﹐及熱淋血淋﹐並宜服之。

大黃﹝面裹煨幹用﹞瞿麥木通﹝蓄﹞車前子山梔甘艸﹝炙﹞滑石﹝以上各一兩﹞

上爲散﹐每服二錢﹐水一盞﹐﹝入﹞燈心﹝些子﹞﹐煎至七分﹐去滓溫服﹐食後臨臥。

小兒量力與之。

洗心散﹕治風壅壯熱﹐頭目昏痛﹐肩背﹝拘﹞急﹐肢節煩疼﹐熱气上衝﹐口苦唇焦﹐咽喉腫痛﹐痰涎壅滯﹐涕唾稠粘﹐心神煩躁﹐眼澀睛疼﹐及寒﹝熱﹞不調﹐鼻塞聲重﹐咽漧多渴﹐五心煩熱﹐小便赤澀﹐大便閉硬宜服。

大黃﹝面裹煨淨用﹞甘艸﹝炙﹞當歸﹝去苗洗﹞芍藥麻黃﹝去根﹞

荊芥穗﹝各半兩﹞白術﹝三錢半﹞

上爲細末﹐每服二錢﹐水一盞﹐生薑﹑薄荷各少許﹐同煎至七分﹐﹝內硝更上火煎一二沸﹞﹝去滓﹐溫服。如小兒麩豆瘡疹﹐欲發先狂語﹐多渴﹐及驚風積熱﹐可服一錢﹐並臨臥服。如大人五臟壅實﹐欲要溏轉﹐加至四五錢﹐乘熱服之。﹞﹝調胃承气湯﹞﹕治胃中熱實而下滿﹐一切胃經實熱者﹐皆可服之。

大黃﹝炙半兩﹞芒硝﹝半兩﹞大黃﹝半兩﹞

《內經》曰﹕熱淫於內﹐治以鹹寒﹐佐以苦甘。芒硝鹹寒以除熱﹐大黃苦寒以蕩實﹐甘艸甘平以助二物﹐推陳致新法也。

上件銼如麻豆大﹐水一盞﹐煮二味至七分﹐去滓﹐納硝更上火煎一二沸﹐服之。

大承气湯﹕治痞滿燥實﹐地道不通。

大黃﹝苦寒﹐一兩﹞濃朴﹝苦寒姜制二兩﹞芒硝﹝鹹寒一合﹞枳殼﹝五个去穣麩炒﹞

﹝《內經》曰﹕燥淫於內﹐所勝以苦下之﹐大黃枳實之苦﹐以除燥熱。又曰﹕燥淫於內﹐治以苦溫﹐濃朴之苦下燥結。又曰﹕熱淫所勝﹐治以鹹寒﹐芒硝之咸﹐以攻郁熱蘊結。﹞上四味﹐以水五升﹐先煮二味﹐取三升﹐去滓﹐納大黃﹐取二升﹐去滓﹐入芒硝﹐更上火微煎一二沸﹐分二服﹐得下勿服餘者。方內去硝﹐卽小承气湯也﹐治證同。

柴胡飲子﹕解一切肌熱﹑蒸熱﹑積熱﹐及寒熱往來﹐蓄熱或寒戰﹐及傷寒發汗不解﹐或不經發汗傳受﹐表裏俱熱﹐口漧煩渴﹐或表熱入裏﹐下證未全﹐下後熱未﹝除﹞﹐及汗後餘熱﹑勞復﹐或婦人經病不快﹐產後但有如此之證﹐並宜服之﹐乃气分熱也。

柴胡人參黃芩甘艸﹝炙﹞大黃當歸芍藥﹝各半兩﹞

上爲粗末﹐每服四錢﹐水一盞﹐姜三片﹐煎至六分﹐去滓溫服。小兒分三服﹐不拘時日﹐三服除病爲度﹐熱﹝甚者﹞加服。

白虎湯﹕方﹝見﹞前﹝暑熱﹞內﹐此方加甘艸半兩。

桃仁承气湯﹕治熱結膀胱﹐其人如狂﹐熱在下焦﹐與血相搏﹐血下則熱﹝隨﹞出而愈。

芒硝甘艸桂枝﹝各六錢﹞桃仁﹝五十个去皮尖﹞大黃﹝一兩三錢﹞

甘以緩之﹐辛以散之﹐小腹急結﹐緩以桃仁之甘﹔下焦蓄血﹐散以桂枝之辛﹔﹝大﹞熱之气﹐寒以﹝取﹞之﹔熱甚搏血﹐加﹝二﹞物於調胃承气湯中﹝也﹞。

上五味﹐﹝咀﹞﹐以水二升三合﹐煮取一升二合﹐去滓﹐納芒硝﹐煎一﹑二沸﹐分五服。

﹝神芎丸﹞﹕治一切熱證﹐常服保養﹐除痰﹐消酒食﹐淸頭目﹐利咽膈﹐能令徧身結滯宣通﹐气利而愈。神彊體﹝健﹞﹐耐傷﹝省﹞病。並婦人經病﹐產後血滯﹐腰腳重痛﹐小兒積熱﹐驚風潮搐﹐﹝藏﹞用丸﹐亦曰顯仁丸。加黃連﹑薄荷﹑川芎各半兩﹐名曰神芎丸。

大黃黃芩﹝各二兩﹞牽牛滑石﹝各四兩﹞

上爲末﹐滴水丸如小豆大﹐或煉蜜丸亦妙。每十五丸加至五﹑七十丸﹐溫水下﹐冷水亦得。

卷之中十一﹑六气方治

﹝五﹞燥

脾約丸﹕約者﹐﹝結﹞約之象﹐又曰約束之約也。《內經》曰﹕飲入於胃﹐遊溢精气﹐上輸於脾﹐脾气散精﹐上歸於肺﹐通調水道﹐下輸膀胱﹐水精四布﹐五經並行﹐﹝爲﹞其津液者。脾气結﹐約束精液﹐不得四布五經﹐但輸膀﹝胱﹞﹐致小便數﹐大便硬﹐故曰其脾爲約。麻仁味甘平﹐杏仁甘溫﹐《內經》曰﹕脾欲緩﹐急食甘以緩之。麻仁﹑杏仁潤物也﹐《本艸》曰﹕潤可以去枯﹐腸燥必以甘潤之物爲主﹐是以麻仁爲君﹐杏仁爲臣。枳殼味苦寒﹐濃朴味苦溫﹐潤燥者必以甘﹐甘以潤之﹔破結者必以苦﹐苦以泄之。枳殼﹑濃朴爲佐﹐以散脾之約﹔芍藥味酸微寒﹐大﹝黃﹞味苦湧泄爲陰﹐芍藥﹑大黃爲使﹐以下脾之結。燥潤結化﹐津液還入胃中﹐則大便利﹐小便數愈。

麻仁﹝一兩﹞白芍藥枳殼濃朴﹝各半兩﹞大黃﹝二兩﹞杏仁﹝湯浸﹐去皮尖﹐研三錢﹞

上爲極細末﹐蜜丸梧子大﹐米飲下三十﹝丸﹞﹐日進三服﹐漸加﹐以利爲度。

潤腸丸﹕治脾胃﹝中﹞伏火﹐大便祕﹝澀﹞﹐或漧燥不通﹐全不思食﹐﹝此乃﹞風結祕﹑血結祕﹐皆令塞也。﹝風以潤之﹐血以和之﹞﹐和血疏風﹐自通利矣。

麻仁桃仁﹝去皮尖﹞羌活當歸大黃﹝各半兩﹞

上除麻仁﹑桃仁別研如泥﹐余藥細研﹐煉蜜丸梧子大﹐每服五十丸至百丸﹐空心白湯下。﹝如血澀而大便燥者﹐加桃仁酒洗大黃﹞。如大便不通而澀﹐滋其榮﹝甚﹞者﹐急加酒洗大黃﹔如風結燥﹐大便不行﹐加﹝麻﹞仁﹑大黃﹔如風濕大便不行者﹐加皂角仁﹑大黃﹑秦艽以利之﹔如脈澀﹐覺身有气﹝澀﹞而大便不通者﹐加郁李仁﹑大黃以除气澀。

當歸潤燥湯﹕升麻﹝一兩﹞當歸﹝一兩﹞生地黃﹝二兩﹞甘艸﹝一錢炙﹞漧地黃﹝一錢﹞

桃仁﹝一錢研﹞麻仁﹝一錢﹞紅花﹝半錢﹞大黃﹝一錢煨﹞

上桃仁﹑麻仁別研如泥﹐余銼﹝麻豆大﹞作一服﹐水二鐘﹐入桃﹑麻仁煎至一盞﹐去渣﹐空心宿食消盡﹐稍熱服。

橘杏丸﹕治气閉﹐老人虛弱﹝人﹞皆可服。

橘皮杏仁﹝湯浸去皮尖﹞

上二味等分﹐煉蜜丸梧子大﹐每服七十丸﹐空心米飲下。

七﹝宣﹞丸﹕療風气﹐治結聚宿食不消﹐兼﹝砂﹞石皮毛在腹中﹐及積年腰腳疼痛﹐冷如﹝冰﹞石﹐香港腳衝心﹐煩﹝憒﹞﹐頭﹝眩﹞暗倒﹐肩背重﹐心腹脹滿﹐胸膈﹝痞﹞塞﹐風毒腫气﹐連及頭面﹐大便或祕﹐小便時澀﹐脾胃﹝虛﹞痞﹐不能飲食﹐腳轉筋﹐攣急﹝掣﹞痛﹐心神恍惚﹐眠臥不安等疾。

柴胡﹝去苗五兩﹞桃仁﹝去皮六兩﹞枳實﹝麩炒五兩﹞﹝訶﹞子皮﹝五兩﹞木香﹝五兩﹞

大黃﹝面煨十五兩﹞甘艸﹝炙四兩﹞

上爲細末﹐煉蜜丸梧子大﹐每服二十丸﹐食前臨臥服﹐米飲下一服﹐加至四﹑五十丸﹐宣利爲度。覺病勢退﹐服五補丸﹐不問男女老幼﹐並可服之﹐量與加減。

麻仁丸﹕調三焦﹐和五臟﹐潤腸胃﹐除風气﹐及治風熱壅結﹐津液耗少﹐令大便閉澀不通﹐髙年及有風人大便祕﹐宜服之。

枳實﹝面炒﹞白檳榔﹝各一兩半﹞羌活﹝一兩洗﹞菟絲子﹝一兩半酒浸別末﹞﹝山茱萸﹞﹝一兩半﹞郁李仁﹝四兩去皮﹞車前子﹝一兩半﹞肉桂﹝一兩﹞木香﹝一兩﹞大黃﹝四兩半﹞麻仁﹝四兩別研﹞

上爲細末﹐煉蜜丸如梧子大﹐每服十五丸至二十丸﹐臨臥溫水下。

神功丸﹕治三焦气壅﹐心腹痞悶﹐六腑風熱﹐大便不通﹐腰腳疼痛﹐肩背重﹝疼﹞﹐頭昏﹝面﹞熱﹐口苦咽漧﹐心胸煩躁﹐眠臥不安﹐及治香港腳﹐並素有風﹝人﹞大便結燥。

大黃﹝四兩面煨﹞麻仁﹝二兩別研﹞人參﹝二兩﹞訶子皮﹝四兩﹞

上一處研﹐煉蜜丸如梧子大﹐每服三十丸﹐溫水下﹐酒亦得﹐食後服。如大便不通﹐倍服﹐利爲度。

濃朴湯﹕凡治臟腑之祕﹐不可一例治療﹐有虛祕﹐有實祕。有胃實而祕者﹐能飲食﹐小便赤﹐當以麻仁丸﹑七宣丸之類主之。胃虛而祕者﹐不能飲食﹐小便淸利﹐濃朴湯宜之。

濃朴﹝三兩銼﹞白術﹝五兩﹞半夏﹝二兩泡﹞枳殼﹝二兩炒﹞陳皮﹝三兩﹞

上爲細末﹐每服三錢﹐水盞半﹐姜三片﹐棗三个﹐煎至一盞﹐去滓溫服﹐空心食前。胃實祕﹐物也﹔胃虛祕﹐气也。

七聖﹝丸﹞﹕治風气壅盛﹐痰熱結搏﹐頭目昏重﹐涕唾稠粘﹐心煩面熱﹐咽漧口燥﹐精神不爽﹐夜臥不安﹐肩背拘急﹐胸膈痞悶﹐腹脹脇滿﹐腰腿重痛﹐大便祕澀﹐小便赤澀﹐宜服之。

川芎肉桂木香大黃﹝各半兩酒浸﹞羌活﹝一兩﹞郁李仁﹝一兩去皮﹞檳榔﹝半兩﹞

上﹝七味爲末﹞﹐煉蜜丸梧子大﹐每﹝服﹞十五﹝丸﹞﹝至﹞二十﹝丸﹞﹐溫水下﹐食後臨臥﹝服﹞。﹝山﹞嵐瘴地﹐最宜服之。﹝更量臟腑虛實加減﹞犀角丸﹕治三焦邪熱﹐一切風气﹐﹝又﹞治風盛痰實﹐頭目昏重﹐肢體拘急﹐痰涎壅塞﹐腸胃燥結﹐大小便難。

黃連犀角﹝各一兩﹞人參﹝二兩﹞大黃﹝八兩﹞黑牽牛﹝二十兩﹞

上與黑牽牛和合﹝爲﹞細末﹐煉蜜丸如梧子大﹐每服十五丸至二十丸﹐臥時溫水下﹐更量虛實加減。

卷之中十一﹑六气方治

﹝六﹞寒水

大己寒丸﹕治大寒積冷﹐臟腑虛﹝寒﹞﹐心腹疼痛﹐胸脇脹滿﹐泄瀉腸鳴﹐下利自汗﹐米谷不化﹐陽气暴衰﹐陰气獨盛﹐手足厥冷﹐傷寒陰勝﹐神昏脈短﹐四肢怠惰﹐並宜服之。

漧薑良姜﹝各六兩﹞桂蓽茇﹝各四兩﹞

上﹝爲末﹞﹐水糊丸梧子大﹐每二十丸﹐米飲湯下﹐食前服。

四逆湯﹕治陰證傷寒﹐自利不渴﹐嘔噦不止﹐﹝或﹞吐利俱作﹐小便澀﹔或利﹐脈微欲絕﹐腹痛脹滿﹐手足厥冷﹔或﹝病﹞內寒外熱﹐下利淸谷﹐四肢沈重﹔或汗出不止﹐並宜服之。﹝此藥助陽救衰﹞甘艸﹝炙六錢﹞漧薑﹝半兩﹞熟附子﹝一枚去皮﹞

上咀﹐每服四錢﹐水一盞半﹐煎至七分﹐溫服﹐不拘時。

附子理中丸﹕治脾胃冷弱﹐心腹絞痛﹐嘔吐瀉利﹐轉筋霍亂﹐體冷微汗﹐手足厥冷﹐心下逆滿﹐腹中雷鳴﹐嘔吐不止﹐飲食不進﹐及一切沈寒痼冷﹐並宜服之。

人參白術漧薑﹝炮﹞甘艸附子﹝各二兩炮去皮臍﹞

上﹝五味爲末﹞﹐煉蜜丸﹐﹝每兩作十丸﹞﹐每﹝服﹞一丸﹐水一盞﹐拍破﹐煎至七分﹐稍熱﹐空心食前服之。

胡椒理中丸﹕治脾胃虛寒﹐气不通宣﹐咳嗽喘急﹐逆气虛痞﹐胸膈噎悶﹐腹脹滿痛﹐迫塞短气﹐不能飲食﹐嘔吐痰水不止。

胡椒蓽茇漧薑﹝炮﹞款冬花甘艸陳皮良姜細辛﹝去苗各四兩﹞白術﹝五兩﹞

上爲細末﹐煉蜜丸梧子大﹐每服五丸至七丸﹐溫酒下﹐不拘時﹐日進三服。

理中丸﹕治中焦不和﹐脾胃宿冷﹐心下虛痞﹐腹疼痛﹐胸脇逆冷﹐飲食不下﹐噫气吞酸﹐口苦失味﹐怠惰嗜臥﹐不思飲食﹐及腸鳴自利﹐米谷不化。

白術漧薑﹝炮﹞人參﹝去蘆﹞甘艸﹝炙各等分﹞

上﹝爲末﹞﹐煉蜜丸梧子大﹐每服三十丸至五十丸﹐空心沸湯下。爲粗末﹐理中湯也﹐味數相同。

鐵刷湯﹕治積寒痰飲﹐嘔吐不止﹐胸膈不快﹐飲食不下﹐並宜服之。

半夏艸豆蔻丁香漧薑﹝炮﹞﹝訶﹞子皮﹝各三錢﹞生薑﹝一兩﹞

上咀﹐水五盞﹐煎至二盞半﹐去渣﹐分三服﹐相繼不拘時。大吐不止﹐加附子三錢﹐生薑半兩。

桂附丸﹕治風邪冷气﹐入乘心絡﹐或臟腑暴感風寒﹐上乘於心﹐令人卒然心痛﹐或引背膂﹐甚則經久不瘥。

川烏頭﹝三兩炮去皮臍﹞附子﹝三兩﹞漧薑﹝二兩炮﹞赤石脂﹝二兩﹞桂﹝二兩﹞

蜀椒﹝去目微炒﹞

上﹝六味爲末﹞﹐蜜丸如梧子大﹐每﹝服﹞三十丸﹐溫水下﹐覺至痛處卽止﹔若不止﹐加至五十丸﹐以知爲度。若早服無所覺﹐至午後﹐再﹝服﹞二十丸。若久心痛﹐每服三十丸至五十丸﹐盡一劑﹐終身不發。

姜附湯﹕治五臟中寒﹐或卒然暈悶﹐手足厥冷。

漧薑附子﹝炮去皮臍﹞甘艸﹝炙各半兩﹞

上咀﹐每服四錢﹐水盞半﹐姜五片﹐煎至七分﹐去渣﹐食前服。挾風不仁﹐加防風半兩﹔兼濕腫滿﹐加白術半兩﹔筋脈攣急﹐加木瓜半兩﹔肢節疼﹐加桂心半兩。

加減白通湯﹕治形寒飲冷﹐大便自利﹐完谷不化﹐腹臍冷痛﹐足脛寒逆。﹝《內經》﹞云﹕寒淫於內﹐治以辛熱﹔濕淫於內﹐治以苦熱﹐以苦發之。以附子大辛熱﹐助陽退陰﹐溫經散寒﹐故以爲君。漧薑﹑官桂﹐辛甘大熱﹐亦除寒濕﹔白術﹑半夏苦辛﹐溫胃燥脾濕﹐故爲臣。艸豆蔻﹑炙甘艸﹑人參﹐甘辛大溫﹐溫中益气﹔生薑辛大溫﹐能除濕之邪﹔蔥白辛溫﹐以通上焦陽气﹐故以爲佐。又云﹕補下治下制以急﹐急則气味濃﹐故大作湯劑投之﹐不數服而﹝止﹞痛減﹐足脛漸溫﹐調飲食數﹝次﹞平﹝復﹞。

附子﹝一兩去皮臍﹞漧薑﹝一兩炮﹞官桂﹝五錢﹞白術﹝五錢﹞艸豆蔻﹝煨﹞甘艸人參半夏﹝炮各五錢﹞

上咀﹐每兩﹐水二盞半﹐生薑五片﹐蔥五莖﹐煎至一盞二分﹐去滓﹐空心服。

二姜丸﹕治痼冷。

良姜漧薑﹝炮各三兩﹞

上﹝二味等分﹞﹐爲末﹐酒糊丸梧子大﹐每服三十丸﹐空心下。

術附湯﹕治沈寒痼冷。

黑附子﹝炮一兩﹞白術﹝一兩半﹞甘艸﹝炙﹐七錢半﹞

上爲細末﹐每服三﹑五錢﹐水盞半﹐姜五片﹐棗二枚﹐拍破﹐煎至一盞﹐去滓﹐食後溫服。

卷之下十二﹑﹝用藥備旨﹞

﹝一﹞气味濃薄寒熱陰陽升降之圖

气味濃薄寒熱陰陽升降之圖﹝注云﹞﹕味爲陰﹐味濃爲純陰﹐味薄爲陰中之陽﹔气爲陽﹐气濃爲純陽﹐气薄爲陽中之陰。又曰﹕味濃則泄﹐味薄﹝則﹞通﹔气濃則發熱﹐气薄則發泄。又曰﹕辛甘發散爲陽﹐酸苦湧泄爲陰﹔鹹味通泄爲陰﹐淡味滲泄爲陽。

升降者﹐天地之气交﹝也﹞﹐茯苓淡﹐爲天之陽﹐陽也﹐陽當上行﹐何謂利水而泄下﹖經云﹕气之薄者﹐陽中之陰﹐所以茯苓利水而泄下﹐亦不離乎陽之體﹐故人手太陽也。麻黃苦﹐爲地之陰﹐陰也﹐陰當下行﹐何謂發汗而升上﹖經曰﹕味之薄者﹐﹝陰﹞中之﹝陽﹞﹐所﹝以﹞麻黃髮汗而升上﹐亦不離乎陰之體﹐故入手太陰也。

附子﹐气之濃者﹐乃陽中之陽﹐故經云發熱﹔大黃﹐味之濃者﹐乃陰中之陰﹐故經﹝云﹞泄下。﹝竹﹞淡﹐爲陽中之陰﹐所以利小便也﹔茶苦﹐爲陰中之陽﹐所以淸頭目也。淸陽發腠理﹐淸之淸者也﹔淸陽實四肢﹐淸之濁﹝者﹞也﹔濁陰歸六腑﹐濁之濁者也﹔濁陰走五臟﹐濁之淸者也。

卷之下十二﹑﹝用藥備旨﹞

﹝二﹞藥性要旨

苦藥平升﹐微寒平亦升﹔甘辛藥平降﹐甘寒瀉火﹐苦寒瀉濕熱﹐甘苦寒瀉血熱。

卷之下十二﹑﹝用藥備旨﹞

﹝三﹞用藥升降浮沈補瀉法

肝膽﹕味辛補﹐酸瀉﹔气溫補﹐涼瀉。

注云﹕肝膽之經﹐前後寒熱﹝不同﹞﹐逆順﹝互﹞換﹐入求﹝責﹞法。

心小腸﹕味鹹補﹐甘瀉﹔气熱補﹐寒瀉。

﹝注云﹞﹕三焦命門補瀉同。

脾胃﹕味甘補﹐苦瀉﹔气溫熱補﹐寒涼瀉。

注云﹕﹝溫涼寒熱﹞﹐各從其宜﹔逆順互換﹐入求﹝責﹞法。

肺大腸﹕味酸補﹐辛瀉﹔气涼補﹐溫瀉。

腎膀胱﹕味苦補﹐鹹瀉﹔气寒補﹐熱瀉。

﹝注云﹞﹕五臟更相平也﹐一臟不平﹐所勝平之﹐此之謂也。故云﹕安谷則昌﹐絕谷則亡﹐水去則榮散﹐谷消則衛亡﹐﹝榮散衛亡﹞﹐神無所居。又仲景雲﹕水入於經﹐其血乃成﹔谷入於胃﹐脈道乃行。故血不可不養﹐衛不可不溫﹐血溫衛和﹐榮衛乃行﹐常有天命。

卷之下十二﹑﹝用藥備旨﹞

﹝四﹞﹝髒气法時補瀉法﹞

肝苦急﹐急食甘以緩之﹐甘艸。

心苦緩﹐急食酸以收之﹐五味子。

脾苦濕﹐急食苦以燥之﹐白術。

肺苦气上逆﹐急食苦以泄之﹐黃芩。

腎苦燥﹐急食辛以潤之﹐黃柏﹑知母。

注云﹕開腠理﹐致津液﹐通气血也。

肝欲散﹐急食辛以散之﹐川芎。以辛補之﹐細辛。以酸瀉之﹐白芍藥。

心欲軟﹐急食鹹以軟之﹐芒硝。以﹝咸﹞補之﹐澤瀉。以甘﹝瀉﹞之﹐黃﹑甘艸﹑人參。

脾欲緩﹐急食甘以緩之﹐甘艸。以甘補之﹐人參。以苦瀉之﹐黃連。

肺欲收﹐急食酸以收之﹐白芍藥。以酸補之﹐五味子。以辛瀉之﹐桑白皮。

腎欲堅﹐急食苦以堅之﹐知母。以苦補之﹐黃柏。以﹝咸﹞瀉之﹐澤瀉。

注云﹕此五者﹐有酸﹑辛﹑甘﹑苦﹑咸﹐各有所利﹐或散﹑或收﹑或緩﹑或軟﹑或堅﹐四時五臟病﹐隨五味﹝所﹞宜也。

卷之下十二﹑﹝用藥備旨﹞

﹝五﹞治法綱要

气交變﹝論云﹞﹕五運太過不及。夫五運之政﹐猶權衡也﹐髙者抑之﹐下者舉之﹐化者應之﹐變者復之﹐此長﹑化﹑收﹑藏之運﹐气之常也﹐失常則天地四塞矣。

注云﹕失常之理﹐則天地四時之气﹐無所營運。故動必有靜﹐勝必有復﹐乃天地陰陽之道也。以熱治熱法﹐經曰﹕病气熱甚﹐而與寒藥交爭﹐﹝則﹞寒藥難下﹐故反熱服﹐順其病勢﹐熱勢旣休﹐寒性乃發﹐病熱除愈﹐則﹝如﹞承气湯寒藥﹐反熱﹝服之﹞者是也。病寒亦同法也。凡治病﹐必求﹝其﹞所在﹐病在上者治上﹐在下者治下﹐故中外臟腑經絡皆然。病气熱﹐則除其熱﹔病气寒﹐則退其寒﹐六气同法。瀉實補虛﹐除邪養正﹐平則守常﹐醫之道也。

大法曰﹕前人方法﹐卽當時對証之藥也。後人用之﹐當體指下脈气﹐從而加減﹐否則不效。余非鄙乎前人而自用也﹐蓋五行相制相兼﹐生化制﹝承﹞之體﹐一時之間﹐變亂無常﹐驗脈﹝處﹞方﹐亦前人之﹝法﹞也。厥後通乎理者﹐﹝當﹞以餘言爲﹝然﹞。

卷之下十二﹑﹝用藥備旨﹞

﹝六﹞用藥用方辧

如仲景治表虛﹐制桂枝湯方﹐桂枝味辛熱﹐發散﹑助陽﹑體輕﹐本乎天者親上﹐故桂枝爲君﹐芍藥﹑甘艸佐之。﹝如﹞陽脈澀﹐陰脈弦﹐法當腹中急痛﹐制小建中﹝湯﹞方﹐芍藥爲君﹐桂枝﹑甘艸佐之。一則治其表虛﹐一則治其裏虛﹐是各言其主用也。後人之用古方者﹐觸類而長之﹐則知其本﹐而不致差誤矣。

卷之下十二﹑﹝用藥備旨﹞

﹝七﹞去﹝臟腑﹞之火

黃連瀉心火﹐黃芩瀉肺火﹐白芍藥瀉肝火﹐知母瀉腎火﹐木通瀉小腸火﹐黃芩瀉大腸火﹐石膏瀉胃火。柴胡瀉三焦火﹐﹝須用﹞黃芩佐之﹔柴胡瀉肝火﹐須用黃連佐之﹐膽經亦然。黃柏瀉膀胱火﹐又曰龍火﹐膀胱﹝乃﹞水之府﹐﹝故曰龍火﹞也。

以上諸藥﹐各瀉各經之火﹐不惟止能如此﹐更有治病﹐合爲君臣﹐處詳其宜而用之﹐不可執而言也。

卷之下十二﹑﹝用藥備旨﹞

﹝八﹞各經引用

太陽經﹐羌活﹔在下者黃柏﹐小腸﹑膀胱也。少陽經﹐柴胡﹔在下者靑皮﹐膽﹑三焦也。陽明經﹐升麻﹑白芷﹔在下者﹐石膏﹐胃﹑大腸也。太陰經﹐白芍藥﹐脾﹑肺也。少陰經﹐知母﹐心﹑腎也。厥陰經﹐靑皮﹔在下者﹐柴胡﹐肝﹑包絡也。以上十二經之的藥也。

卷之下十二﹑﹝用藥備旨﹞

﹝九﹞五味所用

苦以﹝瀉﹞之﹐甘以緩之﹝及﹞發之﹐詳其所﹝宜﹞用﹝之﹞﹐酸以收之﹐辛以散之﹐咸以軟之﹐淡以滲之。

卷之下十二﹑﹝用藥備旨﹞

﹝十﹞用藥各定分兩

爲君最多﹐臣次之﹐佐﹝使﹞又﹝次﹞之。藥之﹝於證﹞﹐所主停者﹐﹝則﹞各等分﹝也﹞。

卷之下十二﹑﹝用藥備旨﹞

﹝十一﹞藥性生熟﹝用﹞法

黃連﹑黃芩﹑知母﹑黃柏﹐﹝治﹞病在頭面及手梢皮膚者﹐須酒炒之﹐借酒力上升也。咽之下﹐臍之上﹝者﹞﹐﹝須﹞酒洗之﹔在下者﹐生用。凡熟﹝升﹞生﹝降﹞也。大黃須煨﹐恐寒傷胃气﹔至於烏頭﹑附子﹐﹝須﹞炮去﹝其﹞毒也。用﹝上焦﹞藥﹐﹝須﹞酒洗曝漧。黃柏﹑﹝知母﹞等﹐寒藥也﹐久弱之人﹐須合﹝之者﹞﹐酒浸曝漧﹐恐寒傷胃气也﹔熟地黃酒洗﹐亦然。當歸酒浸﹐助發散之用也。

卷之下十二﹑﹝用藥備旨﹞

﹝十二﹞藥用根梢法

凡根﹝之﹞在上者﹐中半以上﹐气脈上行﹐以生苗者爲根。中半以下﹐气脈下行﹐入土者爲梢。當知病在中焦用身﹐上焦用根﹐下焦用梢。經曰﹕根升梢降。

卷之下十二﹑﹝用藥備旨﹞

﹝十三﹞五臟六腑相生相克爲夫妻子母

肺﹝爲﹞金﹐肝﹝爲﹞木﹐腎﹝爲﹞水﹐心﹝爲﹞火﹐脾﹝爲﹞土。生我者爲父母﹐我生者爲子孫﹔克我者爲鬼賊﹐我克者爲妻財。相生﹕木生火﹐火生土﹐土生金﹐金生水﹐水生木。相克﹕木克土﹐﹝土克水﹐水克火﹐火克金﹐金克木﹞。假令木生火﹐木乃火之父母﹐火乃木之子孫﹔木克土﹐木乃土之夫﹐土乃木之妻。餘皆仿此。

卷之下十二﹑﹝用藥備旨﹞

﹝十四﹞七神

心藏神﹐肺藏魄﹐肝藏魂﹐脾藏意與智﹐腎藏精與志。

卷之下十二﹑﹝用藥備旨﹞

﹝十五﹞制方法

夫藥有寒﹑熱﹑溫﹑涼之性﹐有酸﹑苦﹑辛﹑鹹﹑甘﹑淡之味﹐各有所能﹐不可不通﹝也﹞。夫藥之气味不必同﹐同气之物﹐﹝其﹞味皆鹹﹐其气皆寒之類是也。凡同气之物﹐必有諸味﹐同味之物﹐必有諸气﹐互相气味﹐各有濃薄﹐性用不等﹐制方者﹐必須明其用矣。經曰﹕味爲陰﹐味濃爲純陰﹐味薄爲陰中之陽﹔气爲陽﹐气濃爲純陽﹐气薄﹝爲﹞陽中之陰。然﹐味濃則泄﹐薄則通﹔气濃則發熱﹐气薄則發泄。又曰﹕辛甘發散爲陽﹐酸苦湧泄爲陰﹐鹹味湧泄爲陰﹐淡味滲泄爲陽。凡此之味﹐各有所能。

然﹐辛能散結潤燥﹐苦能燥濕堅軟﹐咸能軟堅﹐酸能收緩﹐甘能緩急﹐淡能利竅。故經曰﹕肝苦急﹐急食甘以緩之﹔心苦緩﹐急食酸以收之﹔脾苦濕﹐急食苦以燥之﹔肺苦气上逆﹐急食苦以泄之﹔腎苦燥﹐急食辛以潤之﹐﹝開腠理﹞﹐致津液通气也。肝欲散﹐急食辛以散之﹐以辛補之﹐以酸瀉之﹔心欲軟﹐急食鹹以軟之﹐以咸補之﹐以甘瀉之﹔脾欲緩﹐急食甘以緩之﹐以甘補之﹐以苦瀉之﹔肺欲收﹐急食酸以收之﹐以酸補之﹐以辛瀉之﹔腎欲堅﹐急食苦以堅之﹐以﹝苦﹞補之﹐以咸瀉之。凡此者﹐是明其﹝气﹞味之用也。若用其味﹐必明其味之可否﹔若用其气﹐必明其气之所宜。識其病之標本臟腑﹐寒熱虛實﹐微甚緩急﹐而用其藥之气味﹐隨其證而制其方也﹐是故方﹝有﹞君臣佐使﹐輕重緩急﹐大小反正逆從之制也。主病者爲君﹐佐君者爲臣﹐應臣者爲使﹐此隨病之所宜﹐而又贊成方而用之。君一臣二﹐奇之制也﹔君二臣四﹐耦之制也。

去咽喉﹝之病﹞﹐近者奇之﹔﹝治肝腎之病﹞﹐遠者耦之。汗者不﹝可以﹞奇﹐下者不﹝可以﹞耦。補上治上制以緩﹐緩則气味薄﹔補下治下制以急﹐急則气味濃。薄﹝者﹞則少服而頻服﹐濃者﹝則﹞多服而﹝頓﹞服。又當明五气之郁﹐木郁達之﹐謂吐令調達也﹔火郁發之﹐謂汗令其疏散也﹔土郁奪之﹐謂下無壅滯也﹔金郁泄之﹐謂解表利小便也﹔水郁折之﹐謂﹝制﹞其﹝衝﹞逆也。凡此五者﹐乃治病之﹝大﹞要﹝也﹞。

卷之下十二﹑﹝用藥備旨﹞

﹝十六﹞咀藥味

古之用藥治病﹐擇淨口嚼﹐水煮服之﹐謂之咀。後人則用刀桶內﹝細﹞銼﹐以竹篩齊之。

卷之下十二﹑﹝用藥備旨﹞

﹝十七﹞﹝藥類法象﹞

藥有气味濃薄﹐升降浮沈補瀉主治之法﹐各各不同﹐今詳錄之﹐及揀擇制度修合之法﹐俱列於後。

卷之下十二﹑﹝用藥備旨﹞

﹝十七﹞﹝藥類法象﹞

味之薄者﹐陰中之陽﹐味薄則通﹐酸﹑苦﹑咸﹑平是也。

防風气溫味辛﹐療風通用﹐瀉肺實﹐散頭目﹝中﹞滯气﹐除上焦風邪之仙藥也﹐誤服瀉人上焦元气。《主治祕要》云﹕味甘純陽﹐太陽經本藥也﹐身去上風﹐梢去下風。又云﹕气味俱薄﹐浮而升﹐陽也。其用主治諸風及去濕也。去蘆。

羌活气微溫﹐味甘苦﹐治肢節疼痛﹐手足太陽﹝經﹞風藥也。加川芎治﹝足﹞太陽﹑少陰頭痛﹐透關利節。《主治祕要》云﹕性溫味辛﹐气味俱薄﹐浮而升﹐陽也。其用有五﹕手足太陽引經一也。風濕相兼二也。去肢節疼痛三也。除癰疽敗血四也。風濕頭痛五也。去黑皮並腐爛﹝者﹞﹐銼用。

升麻气平﹐味微苦﹐足陽明胃﹑足太陰脾引經藥。若補其脾胃﹐非此爲引用不能補。若得蔥白﹑香芷之類﹐亦能走手陽明﹑太陽﹐能解肌肉間熱﹐此手足陽明﹝經傷﹞風之的藥也。《主治祕要》云﹕性溫味辛﹐气味俱薄﹐浮而升﹐陽也。其用有四﹕手足陽明引經一也。升陽於至陰之下二也。陽明﹝經﹞分頭痛三也。去﹝風邪在皮膚﹞及至髙之上四也。又云﹕甘苦﹐陽中之陰﹐脾痺非升麻不能除。刮去黑皮腐爛﹝者用﹞﹐裏白者佳。

柴胡气味平﹐微苦﹐除虛勞煩熱﹐解散肌熱﹐去早辰潮熱﹐此少陽﹑厥陰引經藥也。婦人產前產後必用之藥﹝也﹞。善除本經頭痛﹐非﹝他﹞藥﹝所﹞能止。治心下痞﹐胸膈中痛。《主治祕要》云﹕味微苦﹐性平微寒﹐气味俱輕﹐陽也﹐升也﹐少陽經分藥﹐﹝能﹞引胃气上升﹐以發散表熱。又云﹕苦爲純陽﹐去寒熱往來﹐膽痺非柴胡梢不能除。去蘆用。

葛根气平味甘﹐除脾胃虛熱而渴﹐又能解酒之毒﹐通﹝行﹞足陽明之經。

《主治祕要》云﹕味甘性寒﹐﹝气味俱薄﹐體輕上行﹐浮而微降﹐陽中陰也。其用有四﹕止渴一也。解酒二也。發散表邪三也。發散小兒瘡疹難出四也﹞。益陽生津液﹐不可多用﹐恐損胃气。去皮用。

威靈仙气溫味﹝苦甘﹞﹐主諸風濕冷﹐宣通五臟﹐﹝去﹞腹內瘕滯﹐腰膝冷痛﹐及治傷損。《主治祕要》云﹕味甘﹐純陽﹐去太陽之風。鐵腳者佳﹐去蘆用。

細辛气溫﹐味大辛﹐治少陰﹝經﹞頭痛如神﹐當﹝少﹞用之﹐獨活爲之使。

《主治祕要》云﹕味辛性溫﹐气濃於味﹐陽也﹐止諸陽頭痛﹐諸風通用之。辛熱﹐溫﹝少﹞陰﹝之﹞經﹐散水寒﹐治內寒。又云﹕味辛﹐純陽﹐﹝止﹞頭痛。去蘆並葉。華山者佳。

獨活气微溫﹐味甘苦平﹐足少陰腎引經藥也﹐若與細辛同用﹐治少陰﹝經﹞頭痛。一名獨搖艸﹐得風不搖﹐無風自動。《主治祕要》云﹕味辛而苦﹐气溫﹐性味薄而升﹐治風﹝須﹞用﹐及能燥濕。經云﹕風能勝濕。又云﹕苦頭眩目運﹐非此不能除。去皮淨用。

香白芷气溫﹐味大辛﹐治手陽明頭痛﹐中﹝風﹞寒熱﹐解利藥也﹐以四味升麻湯中加之﹐通行手足陽明經。《主治祕要》云﹕味辛性溫﹐气味俱輕﹐陽也﹐陽明經引經之藥﹐治頭痛﹝在額﹞﹐及療風通用﹐去肺經風。又云﹕苦辛﹐陽明本藥。

鼠粘子气平味辛﹐主風毒腫﹐﹝消﹞利咽膈﹐吞一枚﹐可出﹝癰﹞疽﹝瘡﹞頭。《主治祕要》云﹕辛溫﹐潤肺散气。搗細用之。

﹝桔梗气微溫﹐味辛苦﹐治肺﹐利咽痛﹐利肺中气。《主治祕要》云﹕味涼而苦﹐性微溫﹐味濃气輕﹐陽中陰也﹐肺經之藥也。利咽嗌胸膈﹐治气。以其色白﹐故屬於肺﹐此用色之法也。乃散寒嘔﹐若咽中痛﹐非此不能除。又云﹕辛苦﹐陽中之陽﹐謂之舟楫﹐諸藥中有此一味﹐不能下沈﹐治鼻塞。去蘆﹐米泔浸一宿用。﹞本气溫﹐味大辛﹐此太陽經風藥﹐治寒气鬱結於本經﹐治頭痛﹝腦﹞痛齒痛。《主治祕要》云﹕味苦﹐性微﹝溫﹞﹐气濃味薄﹝而升﹞﹐陽也﹐太陽頭痛必用之藥。又云﹕辛苦純陽﹐﹝足太陽﹞本經藥也﹐頂巓痛﹐非此不能除。

川芎气味辛溫﹐補血﹐治血虛頭痛之聖藥也。妊婦胎﹝動﹞﹐﹝加﹞當歸﹐二味各二錢﹐水二盞﹐煎至一盞﹐服之神效。《主治祕要》云﹕性溫﹐味辛苦﹐气濃味薄﹐浮而升﹐陽也。其用有四﹕少陽引經一也。諸頭痛二也。助淸陽﹝之气﹞三也。

﹝去﹞濕气在頭四也。又云﹕味﹝辛﹞純陽﹐少陽經本藥。搗細用。

蔓荊子气淸﹐味辛溫﹐治太陽頭痛﹑頭沈﹑昏悶﹐除﹝目﹞暗﹐散風邪之藥也。胃虛人不可服﹐恐生痰﹝疾﹞。《主治祕要》云﹕苦甘﹐陽中之﹝陰﹞﹐涼諸經之血熱﹐﹝止﹞頭痛﹐﹝主目睛內痛﹞。洗淨用。

秦艽气微寒﹐味苦﹐主寒熱邪气﹐﹝風濕痺﹞﹐下水﹐利小便﹐療骨蒸﹐治口噤﹐及腸風瀉血。《主治祕要》云﹕性平味鹹﹐養血榮筋﹐中風手足不遂者用之。又云﹕陰﹝中﹞微陽﹐去手﹝足﹞陽明﹝經﹞下牙痛﹑﹝口﹞瘡毒﹐﹝及除﹞本經風濕。﹝去蘆﹞淨用。

天麻气平味苦﹐治頭風﹐﹝主﹞諸風濕痺﹐四肢拘急﹐小兒驚癇﹐﹝除﹞風气﹐利腰膝﹐彊筋力。《主治祕要》云﹕其苗謂之定風艸。

麻黃气溫味苦﹐發太陽﹑太陰經汗。《主治祕要》云﹕性溫﹐味甘辛﹐气味俱薄﹐體輕淸而浮升﹐﹝陽﹞也。其用有四﹕去﹝寒﹞邪一也。肺經﹝本藥﹞二也。發散風寒三也。去皮膚之寒濕及風四也。又云﹕﹝味﹞苦﹐純陽﹐去營中寒。

去根﹐不銼細﹐微搗碎﹐煮二﹑三沸﹐去上沫﹐不然﹐令人煩心。

荊芥气溫﹐味辛苦﹐辟邪毒﹐利血脈﹐宣通五臟不足﹝气﹞。《主治祕﹝要﹞》云﹕能發汗﹐通關節﹐除勞﹝渴﹞﹐冷搗和醋封毒腫﹐去枝莖以手搓碎用。

薄荷气溫﹐味辛苦﹐能發汗﹐通關節﹐解勞乏﹐與薤相﹝宜﹞﹐新病﹝瘥﹞人不可多食﹐令人虛﹐汗﹝出﹞不止。《主治祕要》云﹕性涼﹝味﹞辛﹐气味俱薄﹐浮而升﹐陽也。去髙顚及皮膚風熱。去枝莖﹐手搓碎用。

前胡气微寒﹐味苦﹐主痰滿胸脇中痞﹐心腹﹝結﹞气﹐治傷寒﹝寒﹞熱﹐推陳致新﹐明目益精。銼用。

卷之下十二﹑﹝用藥備旨﹞

﹝十七﹞﹝藥類法象﹞

气之濃者﹐陽中之陽﹐气濃則發熱﹐辛甘溫熱是也。

黑附子气熱﹐味大辛﹐其性走而不守﹐亦能除腎中寒甚﹐﹝以﹞白術爲佐﹐謂之術附湯﹐除寒濕之﹝聖﹞藥﹝也﹞。﹝治濕﹞藥﹝中宜﹞少加之﹐通行諸經﹐引用藥也。及治經閉。《主治祕要》云﹕辛﹐純陽﹐治脾中大寒。又云﹕性大熱﹐味辛甘﹐﹝气濃味薄﹞﹐輕重得宜﹐可升可降﹐陽也。其用有三﹕去臟腑沈寒一也。補助陽气不足二也。溫﹝暖﹞脾胃三也。然不可多用。慢火炮制用。

漧薑气熱﹐味大辛﹐治沈寒痼冷﹐腎中無陽﹐脈气欲絕﹐黑附子爲引﹐用水同煎二物﹐姜附湯是也。﹝亦﹞治中焦有寒。《主治祕要》云﹕性熱味辛﹐气味俱濃﹐半沈半浮﹐可升可降﹐陽中陰也。其用有四﹕通心气助陽一也。去臟腑沈寒二也。發﹝散﹞諸經之寒气三也。﹝治﹞感寒腹疼四也。又云﹕辛溫純陽﹐《內經》云﹕寒淫所勝﹐以辛散之﹐此之謂也。水洗﹐慢火炙制﹐銼用。

幹生薑气味溫辛﹐主傷寒頭痛﹐鼻塞上气﹐止嘔吐﹐治咳嗽﹐生與幹同治。

﹝與﹞半夏等分﹐治心下急痛。銼用。

川烏頭气熱﹐味大辛﹐療風痺半身不遂﹐引經藥也。《主治祕要》云﹕性熱味辛甘﹐气濃味薄﹐浮而升﹐陽也。其用有六﹕除寒﹝疾﹞一也。去心下堅痞二也。溫養臟腑三也。治﹝諸﹞風四也。破積﹝聚﹞滯气五也。﹝治﹞感寒腹痛六也。

先以慢火炮制去皮﹐碎用。

良姜气熱味辛﹐主﹝胃中逆﹞冷﹐霍亂腹痛﹐翻胃吐食﹐轉筋﹝瀉﹞利﹐下气消食。《主治祕要》云﹕純陽﹐健脾胃。碎用。

肉桂气熱﹐味大辛﹐補下焦﹝火熱﹞不足﹐治沈寒痼冷之病﹐及表虛自汗﹐春夏二時爲禁藥也。《主治祕要》云﹕﹝若﹞純陽﹐滲泄止渴。又云﹕甘辛﹐陽﹐大熱﹐去營衛中之風寒。去皮﹐搗細用。

桂枝气熱﹐味辛甘﹐仲景治傷寒證﹐發汗用桂枝者﹐﹝乃﹞桂﹝條﹞﹐非身幹也﹐取其輕薄而能發﹝散﹞。今又有一種﹝柳桂﹞﹐﹝乃﹞桂枝嫩小枝條也﹐尢宜入治上焦藥用也。《主治祕要》云﹕性溫﹐味辛﹝甘﹞﹐气味俱薄﹐體輕而上行﹐浮而升﹐陽也。其用有四﹕﹝治﹞傷風頭痛一也。開腠理二也。解表三也。去皮膚﹝風濕﹞四也。

艸豆蔻气熱﹐味大辛﹐治風寒客邪在於胃口之上﹐善﹝去﹞脾胃寒﹐治客寒令人心胃痛。《主治祕要》云﹕﹝純﹞陽﹐益脾胃去寒。面﹝裹﹞煨熟﹐去面皮﹐搗細用。

丁香气味辛溫﹐溫脾胃﹐止霍亂﹐消癖﹑气脹﹐及胃腸內冷痛﹐壯陽﹐暖腰膝﹐﹝殺﹞酒毒。《主治祕要》云﹕純陽﹐去胃寒。

濃朴气溫味辛﹐能除腹脹﹐若﹝元气﹞虛弱﹐𨿽腹脹﹐宜斟酌用之﹐寒腹脹是也。大熱藥中﹐兼用結者散之﹐乃神藥也。誤服﹐脫人元气﹐切禁之。紫色者佳。

《主治祕要》云﹕性﹝溫﹞﹐味苦辛﹐气濃味濃﹐體重濁而﹝微﹞降﹐陰中陽也。其用有三﹕平胃﹝气﹞一也。去腹脹二也。孕婦忌之三也。又云﹕陽中之陰﹐去腹脹﹐濃腸胃。去粗皮﹐薑汁制用。

益智仁气熱﹐味大辛﹐治脾胃中寒邪﹐和中益气﹐治人多唾﹐當於補中藥內兼用之﹐不可多服。去皮搗用。

木香气味辛苦﹐除肺中滯气﹐若療中下焦气結滯﹐須用檳榔爲使。《主治祕要》云﹕性﹝熱﹞味﹝辛﹞苦﹐气味俱濃﹐沈而降﹐陰也。其用﹐調气而已。又曰﹕辛﹐純陽﹐以和胃气。廣州者佳。

白豆蔻气熱﹐味大辛﹐蕩散﹝肺﹞中滯气﹐主積冷气﹐寬膈﹐止吐逆﹐久反胃﹐消穀﹐下气﹐進飲食。《主治祕要》云﹕性大溫﹐味辛﹐气味俱薄﹐輕淸而升﹐陽也。其用有五﹕肺金本藥一也。散胸中滯气二也。﹝治﹞感寒腹痛三也。溫暖脾胃四也。赤眼暴發﹐白睛紅者五也。又云﹕辛﹐純陽﹐去太陽﹝經﹞目內﹝大紅筋﹞。去皮﹝搗﹞用。

川椒气溫味辛﹐主邪气﹐溫中﹐除寒痺﹐堅齒髮﹐明目﹐利五臟。凡用須炒去汗﹐又去含口者。《主治祕要》云﹕辛﹐陽﹐明目之劑。手搓細用。

吳茱萸气熱味辛﹐治寒在咽喉﹐﹝隘﹞塞胸中。經云﹕咽膈不通﹐食不﹝可﹞下﹐食則嘔﹐令人口開目瞪﹐寒邪所結﹐气不得上下﹐此病不已﹐令人﹝寒﹞中腹滿﹐膨脹下利﹐寒气諸藥﹐不可代也。《主治祕要》云﹕性熱味辛﹐气味俱濃﹐半沈半浮﹐陰中之陽也﹐气浮而味降。其用有四﹕去胸中寒一也。止心痛二也。﹝治﹞感寒腹痛三也。消宿酒﹐爲白豆蔻之佐四也。又云﹕辛﹐陽中之陰﹐溫中下气。洗去苦味﹐曬漧用。

茴香气平味﹝辛﹞﹐破一切臭气﹐調中﹑止嘔﹑下食。須炒黃色﹐搗細用。

玄胡索气溫味辛﹐﹝破血治气﹐婦人月事不調﹐小腹痛甚﹐溫暖腰膝﹐破散瘕﹐搗細用。﹞﹝縮砂仁气溫味辛﹐治脾胃气結滯不散﹐主虛勞冷瀉﹐心腹痛﹐下气消食﹐搗細用。﹞紅藍花气溫味辛﹐主﹝產﹞後口噤血暈﹐腹內惡血不盡﹐絞痛﹐破﹝畱﹞血神驗﹐﹝酒浸﹐佐當歸生新血。﹞

神曲﹝气暖味甘﹞﹐消食﹐治脾胃食不化﹐須用於脾﹝胃﹞藥中少加之。《主治祕要》云﹕辛﹐陽﹐益胃气。炒黃色用。

卷之下十二﹑﹝用藥備旨﹞

﹝十七﹞﹝藥類法象﹞

戊﹝土﹞其本气平﹐其兼气﹝溫﹞涼寒熱﹐在人以胃應之﹔己土其本味﹝淡﹞﹐其兼味辛甘鹹苦﹐在人以脾應之。

黃气溫﹐味甘平﹐治虛勞自﹝汗﹞﹐補肺气﹐實皮毛﹐瀉肺中火﹐脈弦﹑自汗。善治脾胃虛弱﹐瘡瘍血脈不行﹐內托陰證﹐瘡瘍必用之藥也。《主治祕要》云﹕气溫味甘﹐气薄味濃﹐可升可降﹐陰中陽也。其用有五﹕補諸虛不足一也。益元气二也。

去肌熱三也。瘡瘍排膿止痛四也。壯脾胃五也。又云﹕甘﹐純陽﹐益胃气﹐去諸經之痛。去蘆並皺﹐銼用。

人參气溫味甘﹐治脾﹝肺﹞陽气不足﹐及肺气﹝喘﹞促﹐﹝短﹞气少气﹐補中緩中﹐瀉肺脾胃中火邪﹐善治短气﹐非升麻爲引用﹐不能補上升之气﹐升麻一分﹐人參三分﹐可爲相得也。若補下焦元气﹐瀉腎中之火邪﹐茯苓爲之使。甘艸梢子生用爲君﹐善去莖中痛。或加苦﹝楝﹞﹐酒煮玄胡索爲主﹐尢妙。《主治祕要》云﹕性溫味﹝甘﹞﹐气﹝味﹞俱薄﹐浮而升﹐陽也。其用有三﹕補元气一也。止渴二也。生津液三也。肺實忌之。又云﹕甘苦﹐陽中之陽也﹐補胃嗽喘勿用﹐短气用之。去蘆。

﹝甘艸气味甘﹐生大涼﹐火炙之則溫﹐能補三焦元气﹐調和諸藥相協﹐共爲力而不爭﹐性緩﹐善解諸急﹐故有「國老」之稱。《主治祕要》云﹕性寒味甘﹐气薄味濃﹐可升可降﹐陰中陽也。其用有五﹕和中一也。補陽气二也。調諸藥三也。能解其太過四也。去寒邪五也。腹脹則忌之。又云﹕甘苦﹐陽中陰也﹐純陽﹑養血﹑補胃﹐梢子﹔去腎莖之痛﹐胸中積熱﹐非梢子不能除﹐去皮﹐碎用。﹞﹝當歸气溫味甘﹐能和血補血﹐尾破血﹐身和血。《主治祕要》云﹕性溫味辛﹐气濃味薄﹐可升可降﹐陽也。其用有三﹕心經藥一也。和血二也。治諸病夜甚三也。又云﹕甘辛﹐陽中微陰﹐身和血﹐梢破血﹐治上治外﹐酒浸洗糖黃色﹐嚼之﹐大辛﹐可能潰堅﹐與菖蒲﹑海藻相反。又云﹕用溫水洗去土﹐酒制過﹐或焙或曬漧﹐血病須去蘆頭用。﹞﹝熟地黃气寒味苦﹐酒曬燻如烏金﹐假酒力則微溫﹐補血虛不足﹐虛損血衰之人須用﹐善黑須髮﹐忌蘿卜。《主治祕要》云﹕性溫味苦甘﹐气薄味濃﹐沈而降﹐陰也。其用有五﹕益腎水眞陰一也。和產後气血二也。去臍腹急痛三也。養陰退陽四也。壯水之源五也。又云﹕苦﹐陰中之陽﹐治外治上﹑酒浸﹐銼細用。﹞半夏气微寒﹐味辛平﹐治寒痰﹐及形寒飲冷傷肺而咳﹐大和胃气﹐除胃寒﹐進飲食﹐治太﹝陰﹞痰厥頭痛﹐非此不能除。《主治祕要》云﹕性溫﹐味辛苦﹐气﹝味俱﹞薄﹐沈而降﹐﹝陰中﹞陽也。其用有四﹕燥﹝脾﹞胃濕一也。化痰二也。益脾胃之气三也。消腫散結四也。渴則忌之。又云﹕平﹐陰中之陽﹐除胸中痰涎。湯洗七次﹐幹用。

白術气溫味甘﹐能除濕益燥﹐和中益气﹐利腰臍間血﹐除胃中熱。﹝《主治祕要》云﹕性溫味微苦﹐气味俱薄﹐浮而升陽也。﹞其用有九﹕溫中一也。去脾胃中﹝濕﹞二也。除﹝脾﹞胃熱三也。彊脾胃﹐進飲食四也。和﹝脾﹞胃﹐生津液五也。

主肌熱六也。﹝治﹞四肢困倦﹐目不欲開﹐怠惰嗜臥﹐不思飲食七也。止渴八也。安胎九也。

蒼術气溫味﹝甘﹞﹐主治與白術同。若﹝除﹞上濕﹑發汗﹐功最大。若補中焦﹑除濕﹐力少。《主治祕要》云﹕其用與白術同﹐但比之白術﹐气重而﹝體﹞沈。﹝治﹞脛足濕腫﹐加白術。泔浸﹐刮去皮用。

橘皮气溫味苦﹐能益气。加靑皮減半﹐去滯气﹐推陳致新。若補脾胃﹐不去白﹔若理胸中﹝滯﹞气﹐去白。《主治祕要》云﹕性寒味辛﹐气薄味濃﹐浮而升﹐陽也。其用有三﹕去胸中寒邪一也。破滯气二也。益脾胃三也。﹝少用同白術則益脾胃﹞﹔其多及獨用則損人。又云﹕苦辛﹐益气利肺﹐有甘艸則補肺﹐無則瀉肺。

靑皮气溫味辛﹐主气滯﹐消食破積。《主治祕﹝要﹞》云﹕性寒味苦﹐气味俱濃﹐沈而降﹐陰也。其用有五﹕﹝足﹞厥陰﹑少陽之分﹐有病﹝則﹞用之一也。破堅癖二也。散滯气三也。去下焦諸﹝濕﹞四也。﹝治﹞左脇有積气五也。

藿香气微溫﹐味甘辛﹐療風水﹐去惡气﹐治脾胃吐逆﹐霍亂心病。《主治祕﹝要﹞》云﹕性溫味苦﹐气濃味薄﹐浮而升﹐陽也。其用﹐助胃气。又云﹕甘苦﹐純陽﹐補胃气﹐進﹝飲﹞食。去枝莖用葉﹐以手搓用。

檳榔气溫﹝味﹞辛﹐治後重如神﹐性如鐵石之沈重﹐能墜諸藥至於下。《主治祕要》云﹕性溫﹐气味苦﹐气薄味濃﹐沈而降﹐陰中陽也。其用﹐破滯﹝气下﹞行。

又云﹕辛﹐純陽﹐破滯气﹐泄胸中至髙之气。

廣術气溫﹐味苦﹝辛﹞﹐主心膈痛﹐飲食不消﹐破﹝癖﹞气最良。火炮開用。

京三稜气平味苦﹐主心膈痛﹐飲食不消﹐破气﹐﹝治﹞老癖瘕結塊﹐婦人血脈不調﹐心腹刺痛。《主治祕﹝要﹞》云﹕﹝味﹞苦﹐陰中之陽﹐破﹝積﹞气﹐損眞气﹐虛人不用。火炮制﹝使﹞。

阿膠气微溫﹐味甘平﹐主心腹疼痛﹐﹝血﹞崩﹐補虛安胎﹐堅筋骨﹐和血脈﹐益气止痢。《主治祕﹝要﹞》云﹕性平味淡﹐气味俱薄﹐浮而升﹐﹝陽也﹞﹐﹝能﹞補肺﹝气﹞不足。慢火炮﹝脆﹞搓細用。

﹝訶子气溫味苦﹐主腹脹滿﹐不下飲食﹐消痰下气﹐通利津液﹐破胸膈結气﹐治久痢赤白﹑腸風﹐去核﹐搗細用。﹞桃仁气溫﹐味甘苦﹐治大便血結﹑血祕﹑血燥﹐通潤大便﹐七宣丸中用之﹐專療血結﹐破血。湯浸去皮尖﹐研如泥用。

杏仁气溫﹐味甘苦﹐除肺中燥﹐治風燥在於胸膈。《主治祕﹝要﹞》云﹕性﹝溫﹞味苦而甘﹐气薄味濃﹐濁而沈降﹐陰也。其用有三﹕潤肺气一也。消﹝宿﹞食二也。升滯气三也。麩炒﹐去皮尖用。

大麥气溫味鹹﹐補脾胃虛﹐寬腸胃。搗細﹐炒黃色﹐取面用之。

紫艸气溫味苦﹐主心腹邪气﹑五疳﹐利九竅﹐補中益气﹐通水道﹐療﹝腹﹞腫脹滿。去土用茸﹐銼細用。

蘇木气平﹐味甘鹹﹐主破血﹐產後血﹝脹悶﹞欲死者。排膿止痛﹐消癰腫瘀血﹐婦人月經不調﹐及血暈口噤。《主治祕﹝要﹞》云﹕性涼﹐味微辛﹐發散表裏風气。又云﹕甘鹹﹐陽中之陰﹐破死血。銼細用。

卷之下十二﹑﹝用藥備旨﹞

﹝十七﹞﹝藥類法象﹞

气之薄者﹐陽中之陰﹐气薄則發泄﹐辛﹑甘﹑淡﹑平﹑寒﹑涼是也。

茯苓气平味甘﹐止﹝消﹞渴﹐利小便﹐除濕益燥﹐利腰臍間血﹐和中益气爲主。治小便不通﹐溺黃或赤而不利﹐如小便利﹐或數服之﹐則損人目﹔如汗多人服之﹐損元气﹐夭人壽。醫﹝言﹞赤瀉白補﹐上古無此說。《主治祕﹝要﹞》云﹕性溫味淡﹐气味俱薄﹐浮而升﹐陽也。其用有五﹕止瀉一也。利小便二也。開腠理三也。除虛熱四也。生津液五也。刮皮﹐搗細﹝用﹞。

澤瀉气平味甘﹐除濕之﹝聖﹞藥也。治小便淋瀝﹐去陰間汗﹐無此疾服之﹐令人目﹝盲﹞。《主治祕﹝要﹞》云﹕味鹹性寒﹐气味俱濃﹐沈而降﹐陰也。其用有四﹕入腎經一也。去舊水﹐養新水二也。利小便三也。消腫瘡四也。又云﹕鹹﹐陰中微陽﹐滲泄止渴。搗細用。

豬苓气平味甘﹐大﹝燥﹞除濕﹐﹝比諸﹞淡滲藥﹐大燥亡津液﹐無濕證勿服。《主治祕要》云﹕性平﹝味淡﹞﹐气味俱薄﹐升而微降﹐﹝陽也﹞。其用與茯苓同。又云﹕甘苦﹐純陽﹐去心﹝中﹞懊。去黑皮﹐裏白者佳。

滑石气﹝寒﹞味甘﹐治前陰竅澀不利﹐性沈重﹐能泄气﹐上令下行﹐故曰滑﹝則﹞利竅﹐不比與淡滲﹝諸藥﹞同。白者佳﹐搗細用﹔色紅者服之令人淋。

瞿麥气寒﹐味苦﹝辛﹞﹐主﹝關格﹞諸癃結﹐小便不通﹐治癰腫排膿﹐明目去﹝翳﹞﹐破胎墮胎﹐下﹝閉﹞血﹐﹝逐﹞膀胱邪熱。《主治祕﹝要﹞》云﹕陽中之陰﹐利小便爲君。去枝用穗。

車前子气寒味甘﹐﹝陰癃气閉﹐利水道﹐通小便﹐除濕痺﹐肝中風熱衝目赤痛﹐搗細用。﹞﹝木通气平味甘﹐主小便不通﹐導小腸中熱﹐刮去粗皮用。﹞燈艸﹑通艸气平味甘﹐通陰竅澀﹝不利﹞﹐利小﹝便﹞﹐除水腫﹑﹝癃閉﹞﹑五淋。《主治祕﹝要﹞》云﹕辛甘﹐陽﹝也﹞﹐瀉肺﹐利小便。銼細用。

五味子气溫味酸﹐大益五臟气。﹝孫眞人曰﹞﹕五月常服五味子﹐以補五臟之气。遇夏月季﹝夏﹞之間﹐令人困乏﹝無﹞力﹐無气以動﹐﹝與﹞黃﹑人參﹑麥門冬﹐少加黃柏﹐銼﹝煎﹞湯服之﹐使人精神﹑元气兩足﹐筋力湧出。生用。

白芍藥气微寒﹐味酸﹐補中焦之藥﹐炙甘艸爲輔﹐治腹中痛﹔如夏月腹痛﹐少加黃芩﹔若惡寒腹痛﹐加肉桂一分﹐白芍藥二分﹐炙甘艸一分半﹐此仲景神品藥也。如冬月大寒腹痛﹐加桂一﹝錢﹞半﹐水二盞﹐煎至一盞﹝服﹞。《主治祕﹝要﹞》云﹕性寒味酸﹐气濃味薄﹐升而微降﹐陽中陰也。其用有六﹕安脾經一也。治腹痛二也。收胃气三也。止瀉利四也。和血﹝脈﹞五也。固腠理六也。又云﹕酸苦﹐陰中之陽﹐白補赤散﹐瀉肝補脾胃﹐酒浸引經﹐止中部腹痛。去皮用。

桑白皮气寒﹐味苦酸﹐主傷中五癆羸瘦﹐補虛益气﹐﹝瀉﹞肺气﹐止吐血﹑熱渴﹐消水腫﹐利水道。去皮用。

天門冬气寒﹐味微苦﹐保肺气﹐治血熱侵肺﹐上喘气促﹐加人參﹑黃﹐用之爲主﹐﹝神效﹞。《主治祕﹝要﹞》云﹕甘苦﹐陽中之陰。湯浸﹐曬漧﹐去心用。

麥門冬气寒﹐味微苦甘﹐治肺中﹝伏﹞火﹐﹝脈﹞气欲絕。加五味子﹑人參﹝二﹞味﹐爲生脈散﹐補肺中元气不足﹐須用之。《主治祕﹝要﹞》云﹕甘﹐陽中微陰﹐引經酒浸﹐治經枯﹑乳汁不下。湯洗﹐去心用。

犀角气寒﹐味苦酸﹐主傷寒﹑瘟疫頭痛﹐安心神﹐止煩渴霍亂﹐明目鎭驚﹐治中風失音﹐小兒麩豆﹐風熱驚癇。﹝鎊﹞﹕末用。

烏梅气寒味酸﹐主下气﹐除熱煩滿﹐安心調﹝中﹞﹐治痢止渴。以鹽豉爲白梅﹐亦入除痰藥。去核用。

牡丹皮气寒味苦﹐治腸胃積血﹐及衄血﹑吐血必用之藥﹐是犀角地黃湯中一味也。《主治祕﹝要﹞》云﹕辛苦﹐陰中之陽﹐涼骨熱。銼用。

地骨皮气寒味苦﹐解骨蒸肌熱﹐主消渴﹑風濕痺﹐堅筋骨。《主治祕﹝要﹞》云﹕陰﹐涼血。去骨用皮﹐碎用。

枳殼气寒味苦﹐治胸﹝中痞塞﹞﹐泄肺气。《主治祕﹝要﹞》云﹕性寒味苦﹐气濃味薄﹐浮而升﹐微降﹐陰中陽也。其用有四﹕破心下堅痞一也。利胸中气二也。化痰三也。消食四也。然不可多用。又云﹕苦酸﹐陰中微陽﹐破气。麩炒﹐去﹝瓤﹞用。

琥珀气平味甘﹐定五臟﹐定魂魄﹐消瘀血﹐通五淋。《主治祕﹝要﹞》云﹕甘﹐陽﹐利小便﹐淸肺。

連翹气平味苦﹐主寒熱瘰﹐諸惡瘡腫﹐除心中客熱﹐去胃虫﹐通五淋。《主治祕﹝要﹞》云﹕性涼味苦﹐气味俱薄﹐輕淸﹝而浮﹞升﹐陽也。其用有三﹕瀉心經客熱一也。﹝去﹞上焦諸熱二也。瘡瘍須用三也。手搓用之。

枳實气寒味苦﹐除寒熱﹐去結實﹐消痰癖﹐治心下痞﹐逆气﹐脇下痛。《主治祕﹝要﹞》云﹕气味升降﹐與枳殼同﹐其用有四﹕主心﹝下﹞痞一也。化心胸痰二也。

消﹝宿﹞食﹐散敗血三也。破﹝堅積﹞四也。又云﹕純陽﹐去胃﹝中﹞濕。去﹝瓤﹞﹐麩炒用。

卷之下十二﹑﹝用藥備旨﹞

﹝十七﹞﹝藥類法象﹞

味之濃者﹐陰中之陰﹐味濃則泄﹐酸﹑苦﹑﹝咸﹞﹑寒是也。

大黃味苦气寒﹐其性走而不守﹐瀉﹝諸實﹞熱不通﹐下大﹝便﹞﹐蕩滌腸胃中熱﹐專治﹝不大便﹞。《主治祕﹝要﹞》云﹕性寒味苦﹐气味俱濃﹐沈而降﹐陰也。其用有四﹕去實熱一也。除下焦濕二也。推陳致新三也。消宿食四也。

用之須酒浸煨熟﹐寒因熱用也。又云﹕苦﹐純陰﹐熱淫所勝﹐以苦瀉之。酒浸入太陽﹐酒洗入陽明﹐餘經不用。去皮銼用。

黃柏气寒味苦﹐治腎水膀胱不足﹐諸痿厥﹐腰﹝腳﹞無力﹐於黃湯中﹝少﹞加用﹝之﹞﹐使兩足膝中气力湧出﹐痿軟實時去矣。蜜炒此一味﹐爲細末﹐治口瘡如神﹐癱瘓必用之藥也。《主治祕﹝要﹞》云﹕性寒味苦﹐气味俱濃﹐沈而降﹐陰也。

其用有六﹕瀉膀胱龍火一也。利﹝小便熱結﹞二也。﹝除﹞下焦濕腫三也。治痢先見血四也。﹝去﹞臍﹝下﹞痛五也。補腎﹝气﹞不足﹐壯骨髓六也。二制﹝則﹞治上焦﹐單制﹝則﹞治中焦﹐不制﹝則﹞治下焦也。又云﹕苦濃微辛﹐陰中之陽﹐瀉膀胱﹐﹝利下竅﹞。去皮用。

黃芩气寒﹐味微苦﹐治肺中濕熱﹐療上熱目中腫赤﹐瘀血壅盛﹐必用之藥﹐泄肺中火邪﹐上逆於膈上﹐補膀胱之寒水不足﹐乃滋其化源也。《主治祕﹝要﹞》云﹕性涼﹐味苦甘﹐气濃味薄﹐浮而﹝降﹞﹐陽中陰也。其用有九﹕瀉肺經熱一也。夏月須用二也。去諸熱三也。上焦及皮膚風熱風濕四也。婦人產後﹐養陰退陽五也。利胸中气六也。消膈﹝上痰﹞七也。除上焦及脾諸濕八也。安胎九也。單制﹑二制﹑不制﹐分上中下也。又云﹕苦﹐陰中微陽﹐酒炒上行﹐主上部積血﹐非此不能除。肺﹝苦﹞气上逆﹐急食苦以泄之﹐正謂此也。去皮銼用。

黃連气寒味苦﹐瀉心火﹐除脾胃中濕熱﹐治煩﹝躁﹞惡心﹐郁熱在中﹝焦﹞﹐兀兀欲吐﹐﹝心下﹞痞滿﹐﹝必用藥也﹞仲景﹝治﹞九種心下痞﹐﹝五等﹞瀉心湯皆用之。《主治祕﹝要﹞》云﹕性寒味苦﹐气味﹝俱﹞濃﹐可升可降﹐陰中陽也。

其用有五﹕瀉心熱一也。去上焦火二也。諸瘡必用三也。去風濕四也。赤眼暴發五也。去須用。

石膏气寒﹐味辛甘﹐治﹝足﹞陽明經中熱﹑發熱﹑惡﹝熱﹞﹑躁熱﹑﹝日﹞晡潮熱﹐自汗﹐小便濁赤﹐大渴引飲﹐身體肌肉壯熱﹐苦頭痛之藥﹐白虎湯是也。善治本經頭痛﹐若無此有餘﹝之﹞證﹐醫者不識而﹝誤用﹞之﹐﹝則﹞不可勝救也。《主治祕﹝要﹞》云﹕性寒味淡﹐气味俱薄﹐體重而沈降﹐陰也﹐乃陽明經大寒藥﹐能﹝傷﹞胃﹝气﹞﹐令人不食﹐非腹有極熱者﹐不宜輕用。又云﹕辛甘﹐陰中陽也﹐止陽明頭痛﹐胃﹝弱者﹞不可服﹐﹝治﹞下牙痛﹐用香芷爲引。搗細用。

艸龍膽气寒﹐味大苦﹐治﹝兩﹞目赤腫睛脹﹐瘀肉髙起﹐痛不可忍﹐以柴胡爲主﹐﹝龍膽﹞爲使﹐治眼中疾必用藥也。《主治祕﹝要﹞》云﹕性寒味苦辛﹐气味俱濃﹐沈而降﹐陰也。其用有四﹕除下部風濕一也。﹝除﹞濕熱二也。臍下以至足腫痛三也。寒濕香港腳四也。其用與防己同。又云﹕﹝苦﹞﹐純陽﹐酒浸上行。去蘆用。

生地黃气寒味苦﹐涼血補血﹐﹝補﹞腎水眞陰不足﹐此藥大寒﹐宜斟酌用之﹐恐損人胃气。《主治祕﹝要﹞》云﹕性寒味苦﹐气薄味濃﹐沈而降﹐陰也。其用有三﹕涼血一也。﹝除﹞皮膚燥二也。去諸濕﹝熱﹞三也。又云﹕陰中微陽﹐酒浸上行。

知母气寒﹐味大辛﹐治﹝足﹞陽明火熱﹐大補益腎﹝水﹞﹑膀胱之寒。《主治祕﹝要﹞》云﹕性寒味苦﹐气味俱濃﹐沈而降﹐陰也。其用有三﹕瀉腎經火一也。作利小便之佐使二也。﹝治﹞痢疾﹝臍﹞下痛三也。又云﹕苦﹐陰中微陽﹐腎﹝經﹞本藥﹐﹝欲﹞上頭引經﹐皆酒炒。刮去毛﹐裏白者佳。

漢防己气寒﹐味大苦﹐療胸中以下至足濕熱腫盛﹐香港腳﹐﹝補﹞膀胱﹐去畱熱﹐通﹝行﹞十二經。《主治祕﹝要﹞》云﹕辛苦﹐陰﹝也﹞泄濕气。去皮淨用。

茵陳蒿气寒﹐味苦平﹐治煩熱﹐主風濕風熱﹐邪气熱結﹐黃膽﹐通身發黃﹐小﹝便﹞不利。《主治祕﹝要﹞》云﹕苦甘﹐陰中微陽﹐治傷寒發黃。去枝莖﹐用葉﹐手搓。

朴硝气寒﹐味苦辛﹐除寒熱邪气﹐六腑積聚﹐結固血癖﹐胃中飲食熱結﹐﹝去血閉﹞﹐停痰痞滿﹐消毒。《主治祕﹝要﹞》云﹕芒硝性寒味鹹﹐气薄味濃﹐沈而降﹐陰也。其用有三﹕﹝治﹞熱淫於內一也。去腸內宿垢二也。破堅積熱塊三也。婦人有孕忌之。又云﹕鹹寒﹐純陰﹐熱淫於內﹐治以鹹寒﹐正謂此也。

栝蔞根气寒味苦﹐主消渴﹐身熱煩滿大熱﹐補虛安中﹐通月水﹐消腫毒﹑瘀血及熱癤毒。《主治祕﹝要﹞》云﹕性寒味苦﹐陰﹝也﹞﹐能消煩渴。又云﹕苦﹐純陰﹐一心中枯渴﹐非此藥不能除。

牡蠣气寒﹐味鹹平﹐主傷寒﹑﹝寒﹞熱﹑溫瘧﹐女子赤白帶﹐止汗﹐﹝止﹞心痛﹐气結大小腸﹐治心脇痞。《主治祕﹝要﹞》云﹕咸﹐軟痞積。燒白搗用。

玄參气寒味苦﹐治心﹝中﹞懊﹐煩而不能眠﹐心神顚倒欲絕﹐血滯﹐小便不利。

苦﹝參﹞气寒味苦﹐足少陰腎經之君藥也﹐治本經須用。《主治祕﹝要﹞》云﹕苦﹐陰﹐气沈逐濕。

川楝子气寒﹐味苦平﹐主傷寒大熱煩﹝躁﹞﹐殺三虫疥瘍﹐通利大小便之疾。

《主治祕﹝要﹞》云﹕入心﹐止下部腹痛。

香豉气寒味苦﹐主傷寒頭痛﹑煩躁﹑滿悶﹐生用之。《主治祕﹝要﹞》云﹕苦﹐陰﹐去心﹝中﹞懊。

地楡气微寒﹐味甘酸﹐主婦人乳產﹐七傷帶下﹐經血不止﹐血崩之病﹐除惡血﹐止痛疼﹐療腸風泄血﹐小兒疳痢。性沈寒﹐入下焦﹐治熱血痢。《主治祕﹝要﹞》云﹕性微寒﹐味微﹝苦﹞﹐气味俱薄﹐其體沈而降﹐陰中陽也﹐專治下焦血。又云﹕甘苦﹐陽中微陰﹐治下部血。去蘆用。

梔子性寒味苦﹐气薄味濃﹐輕淸上行﹐气浮而味降﹐陽中陰也。其用有四﹕﹝去﹞心經客熱一也。除煩﹝躁﹞二也。去上焦虛熱三也。治風﹝熱﹞四也。又云﹕苦﹐純陽﹐止渴。

卷之下十二﹑﹝用藥備旨﹞

﹝續添﹞

﹝巴豆﹞性﹝熱﹞味苦﹐气薄味濃﹐體重而沈降﹐陰也。其用有三﹕導气消積一也。去臟腑停寒二也。消化寒涼及生冷硬物所傷三也。﹝又云﹞﹕辛﹐﹝陽﹞﹐去胃中寒﹝積﹞。

白﹝僵﹞蠶﹝性微溫﹞﹐味微辛﹐气味俱薄﹐體輕而浮升﹐陽也﹐去皮膚間諸風。

生薑性溫﹐味辛甘﹐气味俱濃﹐淸浮而生升﹐陽也。其用有四﹕制濃朴﹑半夏毒一也。﹝發﹞散風邪二也。溫中去濕三也。作益胃脾﹝藥﹞之佐四也。

杜仲性溫﹐味辛甘﹐气味俱薄﹐沈而降﹐陰也。其用壯筋骨﹐及足弱無力行。

以上諸藥﹐此大略言之﹐以爲制方之階也﹐其用有未盡者。

卷之下十二﹑﹝用藥備旨﹞

﹝十八﹞﹝法象余品﹞

蜀葵花冷﹐陰中之陽﹐赤治赤帶﹐白治白帶。

梧桐淚咸﹐瘰非此不能除。

郁金辛苦﹐純陽﹐涼心。

款冬花辛苦﹐純陽﹐溫肺止嗽。

香附子甘﹐陽中之陰﹐快气。

大﹝戟﹞苦甘﹐陰中微陽﹐瀉肺﹐損眞气。

白芨苦甘﹐陽中之陰﹐止肺﹝血﹞﹐澀﹐白蘞同。

甘遂苦純陽﹐水結胸中﹐非此不能除。

蜀漆辛﹐純陽﹐破血。

射幹苦﹐陽中之陰﹐去胃中癰瘡。

天南星苦辛﹐去上焦痰及頭眩運。

禦米殼酸澀﹐固收正气。

胡蘆巴陰﹐治元﹝气﹞虛﹝寒﹞﹐及腎﹝經﹞虛冷。

馬兜鈴苦﹐陰中之陽﹐主肺﹝濕﹞熱﹐﹝淸﹞肺气﹐補肺。

白附子陽﹐溫﹐主血痺﹐﹝行﹞藥勢。

槐花苦﹐陰﹐气薄﹐涼大腸熱。

槐實苦酸﹐﹝同上﹞。

茯神﹝陽﹞﹐療風眩﹑風虛。

沈香陽﹐補腎。

檀香陽﹐主心腹﹝痛﹞﹐霍亂﹐中惡﹐引胃气上升﹐進食。

乳香陽﹐補腎。

竹葉苦﹐陰中微陽﹐涼心經。

山茱萸酸﹐陽中之陰﹐溫肝。

郁李仁苦辛﹐﹝陰﹞中之陽﹐破血潤燥。

金鈴子酸苦﹐陰中之陽﹐心暴痛﹐非此不能除。卽川楝子。

艸豆蔻辛﹐陽﹐益脾胃﹐去寒。

紅花苦﹐陰中之﹝陽﹞﹐入心養血。

朱砂心熱非此不能除。

赤石脂甘酸﹐陰中之陽﹐固脫。

甘菊苦﹐養目血。

茜根陰中﹝微陽﹞﹐去諸死血。

王不畱行甘苦﹐陽中之陰﹐﹝下乳引導用之﹞。

艾葉苦﹐陰中之陽﹐溫胃。

﹝﹞砂咸﹐破堅癖﹐獨不用。

卷之下十二﹑﹝用藥備旨﹞

﹝十九﹞﹝五行制方生克法﹞

﹝附湯例﹞

夫﹝木﹞火土金水﹐此制方相生相克之法也﹐老於醫者能之。

風制法﹕肝﹑木﹑酸﹐春生之道也﹐失常則病矣。風淫於內﹐治以辛涼﹐佐以苦辛﹐以甘緩之﹐以辛散之。

暑制法﹕心﹑火﹑苦﹐﹝夏﹞長之道也﹐失常則病矣。熱淫於內﹐治以鹹寒﹐佐以甘苦﹐以酸收之﹐以苦發之。

濕制法﹕脾﹑土﹑甘﹐中﹝央﹞化﹝成﹞之道也﹐失常則病矣。濕淫於內﹐治以苦熱﹐佐以鹹淡﹐以苦燥之﹐以淡泄之。

燥制法﹕肺﹑金﹑﹝辛﹞﹐秋收之道也﹐失常則病矣。燥淫於內﹐治以苦溫﹐佐以甘辛﹐以辛潤之﹐以苦下之。

寒制法﹕腎﹑水﹑咸﹐冬藏之道也﹐失常則病矣。寒淫於內﹐治以甘熱﹐佐以苦辛﹐以辛散之﹐以苦堅之。

注云﹕酸苦甘辛鹹﹐卽肝木﹑心火﹑脾土﹑肺金﹑腎水之本也。四時之變﹐五行化生﹐各順其道﹐違則病生。聖人設法以制其變﹐謂如風淫於內﹐卽是肝木失常也﹐火隨而熾﹐治以辛涼﹐是爲辛金克其木﹐涼水沃其火﹐其治法例皆如此。下之二方﹐非爲治﹝病而﹞設﹐﹝此乃﹞教人﹝比證﹞立方之﹝道﹞﹐容易﹝通曉﹞也。

當歸拈痛湯﹕﹝治﹞濕﹝熱﹞爲病﹐肢節煩痛﹐﹝肩背﹞沈重﹐胸膈不利﹐徧身疼﹐下注於脛﹐腫痛不可忍。經云﹕濕淫於內﹐治以苦溫﹐羌活苦辛﹐透關利節﹝而﹞勝﹝濕﹞﹔防風甘辛﹐溫散經絡中畱濕﹐故以爲﹝君﹞。水性潤下﹐升麻﹑葛根苦辛平﹐味之薄﹝者﹞﹐陰中之陽﹐引而上行﹐以苦發之也。白術苦甘溫﹐和中除濕﹔蒼術體輕浮﹐气力﹝雄﹞壯﹐能去皮膚腠理﹝之濕﹞﹐故以爲臣。﹝血﹞壅而不流則痛﹐當歸身﹝辛﹞﹐溫以散之﹐使气血各有所歸。人參﹑甘艸甘溫﹐補脾養正气﹐使苦藥不能傷胃。仲景云﹕濕熱相合﹐肢節煩痛﹐苦﹝參﹞﹑黃芩﹑知母﹑茵陳者﹐乃苦﹝以﹞泄之﹝也﹞。凡酒制﹝藥﹞﹐以爲因用。治濕不利小便﹐非其治也﹐豬苓甘溫平﹐澤瀉鹹平﹐淡以滲之﹐又能導其畱飲﹐故以爲佐。气味相合﹐上下分消﹐其﹝濕﹞气得﹝以﹞宣通﹝矣﹞。

羌活﹝半兩﹞防風﹝三錢﹐二味爲﹝君﹞升麻﹝一錢﹞葛根﹝二錢﹞白術﹝一錢﹞

蒼術﹝三錢﹞當歸﹝身﹞﹝三錢﹞人參﹝二錢﹞甘艸﹝五錢﹞

苦參﹝酒浸二錢﹞黃芩﹝一錢炒﹞知母﹝三錢酒洗﹞茵陳﹝五錢酒炒﹞

豬苓﹝三錢﹞澤瀉﹝三錢﹞

上銼如麻豆大﹐每服一兩﹐水二盞半﹐先以水拌濕﹐候少時﹐煎至一盞﹐去滓溫服﹐待少時﹐美膳壓之。

天麻半夏湯﹕治風痰內作﹐胸膈不利﹐頭眩目黑﹐兀兀欲吐﹐上熱下寒﹐不得安臥﹐遂﹝處此﹞方云眼黑頭眩﹐虛風內作﹐非天麻不能治﹐﹝故以爲君﹞。﹝偏頭痛乃少陽也﹐非柴胡不能治﹞﹔黃芩苦寒酒制炒﹐佐柴胡治上熱﹐又爲引用﹐故以爲臣。橘皮苦辛溫﹐炙甘艸﹝甘溫﹞﹐補﹝中﹞益气爲佐。生薑﹑半夏辛溫﹐以治風痰﹔白茯苓甘﹝平﹞﹐利小便﹐導濕﹝熱﹞﹐引而下行﹐故以爲使。不數服而﹝見﹞愈。

天麻﹝一錢君﹞柴胡﹝七分﹞黃芩﹝五分酒制﹞橘皮﹝七分去白﹞

半夏﹝一錢﹞白茯苓﹝五分﹞甘艸﹝五分﹞

上銼碎如麻豆大﹐都作一服﹐水二盞﹐生薑三片﹐煎至一盞﹐去滓溫服。

