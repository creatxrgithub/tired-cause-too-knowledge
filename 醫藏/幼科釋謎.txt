

幼科釋謎淸沈金鰲

自敍

余性素拘。凡所著述。皆言其所明。弗明者弗敢言也。夫明非不諭其理之謂。謂必得所傳授。親習其事。有以證其理之不差。而後曉然於心者。亦曉然於手與目。斯之謂明也。如是言之。則皆確鑿可據。非浮光掠影之談。非臆測傅會之語耳。余於醫傳自孫慶曾先生。凡男婦大小。爲脈爲癥。皆得之親受。故試之診視。罔弗取效。前著傷寒綱目。雜病源流。婦科玉尺。皆曉然於心與手目。一一筆之於書者也。幼科中獨痘瘡一癥。其旨微。其候險。其變化百出。尢必臨癥指示。而後能悉其精微。知其蘊奧。孫先生與前輩葉天士同出一門。固精於痘。而余於受業時。非專屬行醫。弗獲相隨痘家。親聆教誨。故獨於痘。弗敢言也。𨿽古痘醫。首推錢仲陽﹑陳文中。後如曾氏﹑萬氏﹑湯氏﹑魏氏。皆接兩家宗派。而翟氏﹑聶氏。尢能闡明錢陳底蘊。其書具在。未嘗不深切究明。曉然於理之所在。然未得臨癥指示。所謂曉然於心。未能曉然於手與目也。旣不能曉然於手與目。其敢自謂已明。而妄有言乎。故輯幼科釋謎六卷。共分二十四門。

獨闕痘癥。非竟闕也。庸有待也。孫先生𨿽已捐世。或得一精其業者。受其傳焉。則闕者未嘗不可補矣。釋謎旣成。因書其故以冠於首。

時乾隆三十九年甲午十二月上浣無錫沈金鰲芊綠氏自書。

凡例

一是書獨闕痘癥。已詳明自敍中。其餘共分二十四門。𨿽癥變多端。或有不盡於此者。更當臨癥消息。然大段備具。已足該幼科綱領。

一二十四門癥候。各著四言韻語。闡明義理。不列散文者。便誦習也。但韻語中。探源析流。義尙簡括。閱者當求意旨之所在。勿以爲略而短之。

一韻語後。各采前人議論。以相發明。要皆擇其至精至當。歸於一是。足爲幼醫科律者。故書中所登。無錯雜。

無重疊。無支離。無牽扯。

一是書刪繁就簡。𨿽卷帙無多。實足發明病旨。遵守斯法。已大槪無誤。若更神而明之。則存乎其人矣。

一芽兒髒气未全。不勝藥力。周歲內。非重癥。勿輕易投藥。須酌法治之。卽兩三歲內。形气畢竟嫩弱。用藥亦不可太猛。峻攻驟補。反受藥累。

一兒病多由食積。固是要語。醫家不可不知。然亦有稟受薄弱。或病後虛怯。其所生病。有全無食積者。不得以此語橫亙心中。仍爲消導。卽或有之。亦當扶正而使積自消。消息甚微。當意會毋執。

一古人治幼兒。或專攻。或專補。或專涼。或專熱。皆有偏處。是書宗旨一以中和當病爲歸。不敢偏於攻補涼熱。

一病家怕驚不怕瀉。醫家怕瀉不怕驚。要知驚瀉俱爲重候。在病家罔知病癥。固無足怪。醫家旣怕瀉。又安得不怕驚耶。若存不怕之念。恐有輕心妄治以致害者。不可不愼思之也。

一古人制幼方。必使藥品與幼兒相得。本與大方有別。醫者固不可執古方以治今病。亦不可妄作方劑。有背古人之意。此旨亦至微。明者自領之。

一嬰兒兩三歲內。全屬天眞。痛癢不能自達。其時脈𨿽不可憑。而觀色察形。或視三關指紋。醫者反得根據。有一種嬌養小兒。至四五歲六七歲。知識略開。便生詐僞。不饑爲饑。不渴爲渴。不癢爲癢。不疼爲疼。父母溺愛不知。

諄諄告醫。醫若不察。便爾多誤。此又當觀色於色之外。察形於形之表。以辧其情僞者也。切勿爲他瞞過。

卷一

總論

運合陰陽。胚胎在腹。五行相參。乃成孕育。逐月成形。男女攸屬。九竅旣分。肢體隨蓄。髒區以五。腑部以六。

內生筋骨。外肌肉。至於經脈。無不聯屬。至於毛髮。無不攢簇。气通於母。呼吸盈縮。母息是同。如璞孕玉。母熱熱侵。母寒寒促。母怒脈興。母驚陰觸。母思气拘。母憂神局。凡此諸因。皆能停毒。而毒之停。更甚淫欲。毒停先天。

後天斯酷。古人胎教。所由諄勗。十月涵濡。胎元具足。一旦臨盆。蒂脫瓜熟。此後哺乳。更須周篤。易虛易實。病惟速。疾痛莫知。癢誰告。如啞不言。如謎難卜。保赤維艱。常憂手束。徧考方書。廣搜祕錄。識取其精。論采其卓。爰輯斯編。釋謎標牘。旣分門類。更詳款目。欲幼幼者。當爲三復。

卷一總論

察色

錢乙曰。兒醫號爲啞科。脈來駛疾難憑。故以察色爲要。形色若不相應。然後聽聲切脈。如面上癥。左腮爲肝。右腮爲肺。額上爲心。鼻爲脾。頦爲腎。赤者熱也。黃者積也。白者寒也。靑黑者痛也。隨癥治之。又如目內癥。赤者心熱。導赤散。淡紅者心虛熱。生犀散。靑者肝熱。瀉靑丸。淺淡者補之。黃者脾熱。瀉黃散。無精光者腎虛。地黃丸。

若見面目浮腫。主久咳嗽。乃脾受疳積也。又如唇上癥。白主吐涎。嘔逆。吐白。便血。紅主渴飲煩躁。若久咳瀉唇紅者。是虛癥也。勿用涼藥。黃主脾受積。後發腫紫色及吐涎。主虫痛。不吐涎。是積痛。唇口四畔黃如橘。主口臭。乃脾之積熱也。靑主血虛脾寒。爲冷所乘。蓋唇主脾土。木來克土。知脾弱不能食也。又如舌上癥。凡小兒舌漧﹑舌白﹑舌燥﹑舌苔﹑舌黃﹑舌赤腫。皆主大便不通。或通利必赤色焦黃。如舌裂。舌上芒刺。舌上出血。皆熱極。陽毒也。舌上生瘡。心脾有熱。舌捲主驚。久患瀉利。舌黑而潤。不可認爲熱。蓋久病上焦虛熱故也。久瀉利舌黑者。必死。

李仲南曰。面上靑色。爲驚積不散。欲發風候。紅赤色。爲熱。爲痰積壅盛。驚悸煩躁。增進黃色。亦爲熱。爲食積癥傷。欲作疳候。或作痞癖。若神思昏沈。其候潮熱气粗困倦。或嘔噦。或瀉痢。白色爲寒。爲肺气不利。大腸滑泄。

欲作吐利。黑色爲痛所傳。不煩。癥變卽爲逆候。榮衛失序。爲疾危惡。虞摶面上形癥歌曰。痢疾眉頭皺。驚風面頰紅。渴來唇帶赤。毒熱眼朦朧。山根若見脈痕靑。此病明知兩度驚。赤黑困疲時吐瀉。色紅啼夜不曾停。靑脈生於左太陽。須驚一度見推詳。赤是傷寒微燥熱。黑靑知是乳多傷。右邊靑脈不須多。有則頻驚待柰何。紅赤爲風抽眼目。黑靑三日見閻羅。

李曰。小兒諸病。但見兩眼無精光。黑睛無運轉。目睫無芒鋒。如魚貓眼狀。或兩眼閉而黑睛朦朧者死。或外若昏困。而神藏於內不脫者生。黑珠滿輪。睛明者少病。眼白多。睛珠或黃或小者。稟弱多病。

卷一總論

聽聲

危亦林曰。睡中驚啼聲浮者易治。聲沈不響者難痊。或聲如鴉中彈者不治。

李曰。聲輕者。气也。弱也。重濁者。痛也。風也。髙喊者。熱欲狂也。聲急者。神驚也。聲塞者。痰也。聲戰者。寒也。聲噎者。气不順也。喘者。气促也。噴嚏者。傷風也。驚哭身沈不響者。重也。聲濁沈靜者。疳積也。如生來不大啼哭。聲啾喞者。必夭也。火之大發。忽狂驚叫。乃火盛气虛。必死。夜半發者。多有口瘡。宜看之。直聲往來而無淚者。痛也。連聲不絕而多淚者。驚也。HT煎聲煩躁者。難愈。躁促聲音者。感寒也。

李仲南曰。小兒有疾。旣見於色。必應於聲。其聲不一。必細審之。有重實聲者。歌曰。重實聲雄體熱爲。三焦气壅在心脾。傷風咳嗽咽喉痛。結澀腸中糞出遲。有悲焦聲者。歌曰。聲悲焦有燥。恐怖欲生風。重濁聲沈靜。疳攻必耳聾。有啼哭聲者。歌曰。但哭無啼只有驚。多啼不哭痛分明。聲輕顫嘎風癇病。速緩聲頻吐瀉成。有HT煎聲者。

歌曰。HT煎煩躁病難安。躁促聲音爲感寒。語短气微尿主澀。長遲聲細痢多般。有遲緩聲者。歌曰。促短聲遲緩。腸鳴泄瀉頻。嘎聲多不響。風熱肺虛因。

卷一總論

脈法

錢乙曰。候兒脈。當以大指按三部。一息六七至爲平和。八九至爲發熱。五至爲內寒。訣曰。小兒脈緊風癇候。沈緩食傷多嘔吐。弦急因知气不和。急促急驚神不守。冷則沈細風則浮。牢實大便應祕久。腹痛之候緊而弦。脈亂不治安可救。變蒸之時脈必亂。不治自然無過謬。單細疳癆洪有虫。大小不勻爲惡候。脈沈而遲有潮熱。此必胃寒來內寇。瀉痢脈大不可醫。仔細酌量宜審究。

王肯堂曰。張云岐云。未及五歲不能視聽者。不可別脈。五歲以上。方可以脈別浮沈遲數。按前錢氏論。則不拘五歲上下也。水鏡訣又云。三歲以內看虎口三關。若三歲以下。更用一指按髙骨。乃分三關。定其息數。呼吸八至爲平脈。

九至不安。十至危困。四歲以下。用一指衮轉尋三部。以關爲準。七八歲移指少許。九歲次第根據三關部取。十一二歲後。

根據大方脈部位診視。按此又與前二說不同。醫者臨時參酌用之可耳。

卷一總論

脈應雜病

王肯堂曰。諸脈數爲熱屬腑。諸遲脈爲冷屬髒。陽數脈。主吐逆。不吐必發熱。陰微脈。主泄瀉。不瀉必盜汗。沈數脈。寒熱。寒多熱少。亦主骨蒸熱。緊數脈。寒熱。熱多寒少。又主骨蒸。急則驚癇。沈緊脈。心腹痛。短數同。亦主咳嗽。沈細脈。乳食不化。亦主腹痛下痢。沈伏脈。爲積聚。亦主霍亂。微緩脈。乳不化泄瀉。沈緩亦同。微澀脈。

螈筋攣。微急脈。寒熱唾血。浮滑脈。宿食不消。亦主咳嗽。浮緊脈。疳气耳聾。浮洪脈。頭疼身熱。緊滑脈。吐血惡心。心脈急數。驚癇。否則疳淋。肝脈急。癲癇風癇。痰涎流液。肺脈浮實。鼻塞。並大小便不通。關脈緊滑。主蛔虫。尺脈沈同。尺脈微細。溏泄冷利。乳食不化。尺脈微澀。便血。否必盜汗。脈入魚際。主遺尿。

卷一總論

看虎口三關法

滑伯仁曰。小兒三歲以內。看男左女右虎口三節。日三關。紋色紫熱。紅傷寒。靑驚風。白疳病。黃色淡紅。乃平常小恙。其筋紋宜藏。不宜暴露。若黑色。則爲危險。再脈紋見下截風關爲輕。中截气關爲重。上截命關爲尢重。直透三關爲大危。

鰲按。從前言看三關。法𨿽大同小異。總不如滑氏之直截明簡。

王肯堂曰。全幼心鑑十三種脈紋云。流珠只一點紅色。環珠差大。長珠圓長。以上非謂圈子。總皆紅脈貫气如此。

來蛇卽是長珠散出。一頭大一頭尖。去蛇亦如此。分上下向。故曰來去。角弓長張向裏爲順。向外爲逆。槍形直上。魚骨分開。水字卽三脈並形。鍼形卽過一二粒米許。射甲命脈向外。透指命脈向裏。𨿽然余嘗治之。亦有不專執其形脈而投劑者。蓋但有是癥。卽投是藥。而亦多驗。流珠形。主飲食所傷。內熱欲吐。或腸鳴自利。煩躁啼哭。用助胃膏。環珠形。主脾虛停食。胸膈脹滿。煩渴發熱。五味異功散加山楂﹑枳實。長珠形。主脾傷飲食腹痛。寒熱不食。大安丸。

異功散。來蛇形。主脾胃濕熱。中脘不利。漧嘔不食。此疳邪內作。四味肥兒丸。去蛇形。主脾虛。食積吐瀉。煩渴气短。喘急不食。困極。七味白術散。弓反裏形。主感寒驚悸。哽气出气。四肢梢冷。倦怠。小便赤。咳嗽吐涎。惺惺散。

弓反外形。主痰熱。心神恍惚。夾驚夾食。風癇痰盛。天麻防風丸。槍形。主風熱。生痰驚。抱龍丸。魚骨形。主驚痰發熱。抱龍丸。抑靑丸。水字形。主驚風。食積。胸膈煩躁。頓悶少食。或夜啼痰盛。口噤搐搦。大安丸。鍼形。主心肝熱極生風。驚悸頓悶困倦。痰盛搐搦。抱龍丸。射指形。主驚風痰食聚膈。牛黃淸心丸。射甲形。主驚風。及一切木克土之敗癥。六君子湯加木香﹑鉤藤鉤﹑官桂。未應。卽加附子。

卷一總論

小兒指形圖﹝十五幅﹞

左三關右三關流珠形長珠形環珠形來蛇形去蛇形弓反外形弓反裏形槍形魚骨形鍼形水字形透關射指形透關射甲形

卷一

初生諸病

嬰兒墮地。一聲啞啞。形體𨿽具。猶是血茄。肌膚脆嫩。骨肉麼麼。如水中泡。如樹上葩。八風之賊。六淫之邪。

豈能速害。

從外而加。由在母腹。感受淫汗。或傷冷熱。或被驚嘩。烹包燔炙。酒醴紛奢。亂气狡僨。陰血周遮。釀災蘊毒。貽害嬰芽。降生之後。調護多瘥。繃HT恐嚇。乳哺擎叉。致令疾作。一一堪嗟。胎黃撮口。驚癇搐拿。臍風鎖肚。逼肖饑鴉。凡玆種種。難與搔爬。坐視其斃。誰之咎耶。昔黃帝言。憫彼咿啞。吾不能察。幼小如麻。善爲調理。別是一家。

誠哉斯語。千古堪嘉。敢告醫士。存心勿遐。

卷一初生諸病

胎驚胎癇胎風胎黃

錢乙曰。百日內發搐。眞者不過兩三次必死。假者頻發不爲重。眞者內生驚癇。假者外傷風冷。蓋血气未實。不能勝任。乃發搐也。欲知假者。口中气出熱。治之可發散。大靑膏主之。

王汝言曰。小兒未盈月。驚搐似中風。欲死者。用辰砂以新汲水濃磨汁。塗五心。最效。

曾氏曰。胎癇者。因未產前。腹中被驚。或母食酸鹹過多。或爲七情所汨。致傷胎气。兒生百日內有者是也。發時。

心不寧。面微黃。气逆痰作。目上視。身反張。啼聲不出。先用參蘇飲。次用琥珀抱龍丸。輕者可愈。重者難全。

李曰。胎驚癇風者。乃孕婦嗜欲。忿怒驚撲。或傷風邪。兒初生下。卽嘔吐搐掣。口眼斜。聲啼气短。腮縮囟開。或頰赤。或面靑。噤口切牙。眼合涎潮。筋骨拘攣。身腰彊直。臍腹腫起。與噤口撮口同癥。視其眉間气色。紅赤者生。靑黑者死。辰砂膏最妙。

王肯堂曰。胎驚者。初生月內。壯熱吐。心神不寧。手足抽掣。身體彊直。眼目反張。是胎驚。皆由妊婦調攝乖常。飲酒嗜欲。忿怒驚撲。母有所觸。胎必感之。或外挾風邪。有傷於胎。故子乘母气。生下卽病也。其候月內壯熱。

眼翻握拳。噤口切牙。彊直涎潮。嘔吐搐掣。驚啼。腮縮囟開。或頰赤。或面靑。但胎驚眼合。不可誤作慢脾。妄用溫藥。其有搭眼噤口之類。亦此一種之所發也。虎口指紋曲入裏者可治。反出外者不治。先宜解散風邪。利驚化痰開气。

及貼囟法。甚則以朱銀丸利之。若面靑拳搐。保命丹﹑鉤藤散﹑全蠍散之類。大抵芽兒臟腑脆弱。不可輒用鉛粉鎭墜之劑。如遇此候。急用豬乳細磨牛黃麝香各少許調。抹入口中。仍服導赤散以瀉肝之子。卽愈矣。胎風者。小兒初生。其身有如湯潑火傷者。此皆乳母過食膏粱所致。其母宜服淸胃散。及逍遙散。以淸气血。兒亦時飲數滴。有身無皮膚而不赤者。由產母脾气不足也。粳米粉敷之。赤發熱者。產母胃火熾也。石膏敷之。經謂脾主肌肉。肺主皮毛。故知病脾肺也。未盈月而撮口握拳。腰軟如隨者。此肝腎之中邪勝正弱也。三日內必不治。如男指向裏。女指向外。尙可治。宜全蠍散﹑鉤藤散。眉紅者不可治。胎黃者。小兒生下。徧身面目皆黃。狀如金色。壯熱。大便不通。小便如梔汁。乳食不思。啼哭不止。此胎黃之候。皆因母受濕熱而傳於胎也。凡有此癥。母子皆宜服地黃湯﹑地黃飲子。有生下百日。及半周。不因病後身微黃者。胃熱也。若自生而身黃者。胎疸也。經云諸疸皆熱。色深黃者是也。犀角散。若淡黃兼白者。

胃怯也。白術散。

卷一初生諸病

胎寒胎熱

虞摶曰。何謂胎寒。芽兒百日內。覺口冷腹痛。身起寒粟。時發戰栗。曲足握拳。日夜啼哭不已。或口噤不開。名曰胎寒。其癥在胎時。母因腹痛而致。亦有產婦喜啖甘肥生冷。或胎前外感風寒暑濕。治以涼藥。內傷胎气。則生後昏昏多睡。間或乳瀉白。不早治。必成慢驚﹑慢脾風。宜沖和飲合當歸散加煨姜微泄。次用勻气散調補。次參苓白術散養胃。白芍藥湯去寒濕。何謂胎熱。兒在胎中。母多驚恐。或食熱毒物。生後旬日間。兒多虛痰。气急喘滿。眼閉目赤。

目胞浮腫。神困呵欠。吸吸作聲。徧身壯熱。小便赤。大便祕。時驚煩。由胎中受熱。或誤服溫劑。致令熱蓄於內。燻蒸胎气。故有此癥。不早治。則鵝口﹑重舌﹑木舌。赤﹑紫﹑丹癅。自此而生。母宜先服木通散。亦與兒服。次以四聖散溫洗兒兩目。目開。進地黃膏﹑天竺黃散﹑當歸散﹑牛蒡湯。亦同母服。凡有胎疾。當先令母服藥。使藥過乳。漸次解之。百無一失。如以涼藥攻之。必生他病。乳母尢必忌口。

卷一初生諸病

撮口

孫思邈曰。小兒初出腹。筋骨未斂。肌肉未成。血凝乃堅成肌肉耳。其血沮敗。不成肌肉。則使面目繞鼻口左右悉黃。而啼閉口。聚口撮面。口中漧燥。四肢不能伸縮者。皆是血脈不斂。此多不育。宜龍膽湯。

李仲南曰。外癥。舌彊唇靑。聚口撮面。面目黃赤。气息喘急。啼聲不出。飲乳有妨。若口出白沫。而四肢冷者。

不可救療。其或肚脹筋靑。弔腸卵疝。內气引痛。皆腸胃鬱結不通致之。治法貴疏利。宜辰砂膏。初生七日後。此癥可免。

卷一初生諸病

鵝口﹝一名噤口風。又名雪口。﹞

巢元方曰。兒初生。口裏白屑滿舌上。如鵝之口。故名。由在胎時受穀气盛。心脾熱气燻發於口。治法。用發纏指頭。蘸井花水揩拭之。睡時。黃丹。出火气。摻舌上。如用此法不效。敷保命散。

李曰。噤口風者眼閉。啼聲漸少。舌上聚肉如粟米狀。吮乳不得。口吐血沫。二便皆通。此胎中熱毒流於心脾也。

此癥亦初生七八日內患之。

鰲按。鵝口瘡。用硼砂細研敷之。立效。

王肯堂曰。茅先生論。兒喉中壅一塊肉癅閉卻。爲喉痺。身大熱。舌硬不轉。爲木舌。口閉。滿口黃如膏。名鵝口。

三癥皆熱甚生風。風壅熱毒至此。爲實熱。先用三解牛黃散。微與通利。次用天竺黃散﹑共牛黃膏與服。如喉響似鋸。

及眼直視。面靑黑。不乳食者。死。

卷一初生諸病

臍風臍濕腫臍瘡臍突

孫思邈曰。臍風者。斷臍之後。被水濕風冷所乘。風濕之气入於臍。而流入心脾。遂令肚腹脹滿。臍腫。身體重著。

四肢柔直。日夜多啼。不能食乳。甚則發爲驚搐。若臍邊靑黑。撮口不開。是爲內搐。不治。爪甲黑者卽死。

朱震亨曰。初生七日內。見噤口撮口臍風三癥者危。百日內見此癥。手足蜷者。亦不治。

曾氏曰。如稟賦充實。發熱有痰。驚搐。投黑白飲﹑溫蜜湯。空心調下。微泄似茶褐色二三行。進白芍藥湯加姜棗。

常用此法。亦妙。

臍突一癥。又非臍風。此亦因初生洗浴。系臍不緊。穢水浸入於內。產後旬日外。臍忽光浮如吹。撚動微響。間或驚悸作啼。治用白芍藥湯加苡仁。次以外消散塗貼。自然平夏。

陳無擇曰。小兒初生一七日內。忽患臍風撮口。百無一效。坐視其死。良可憫也。有一法世罕知者。凡患此癥。看兒齒齦上有小泡子如粟米。以溫水蘸熟帛裹連指。輕輕擦破。卽開口便安。不藥神效。

李曰。斷臍後。爲風濕所乘。或尿濕裙。遂成臍風。面赤喘急。啼聲不出。其癥臍腫凸。腹脹滿。日夜多啼。

不能乳。甚則發搐。撮口噤口。宜調气益黃散。甚者金烏散或宣風散。亦有熱在胸堂。伸引努气。亦令臍腫發風。千金龍膽湯。

錢乙曰。臍濕腫者。斷臍後爲水濕所傷。或入風冷。致令四肢不和。臍腫多啼。不能乳哺。宜柏墨散﹑五通膏。

滑伯仁曰。嬰兒臍中腫濕。經久不瘥。若至百日。卽死。宜速治之。用枯礬龍骨爲末。入麝少許。拭臍幹摻之。須避風。

巢元方曰。臍瘡者。水入臍中。或受尿濕。腫爛成瘡。或解脫爲風所襲。入於經絡。則成風癇。若臍腫不幹。久則發搐。宜金黃散。

王漢東曰。斷臍作瘡。枯礬龍骨當歸末皆可摻。或油調敷之。

李仲南曰。臍突者。芽兒有熱在胸堂。則頻頻伸引。呃呃作聲。努脹其气。抑入根本之中。所以臍突腫赤。虛大可畏。無識之人。將謂斷臍不利而使然者。非也。此由胎中母多驚悸。或恣食熱毒之物所致。宜對癥與藥。其熱自散。其臍歸本。不必敷藥。恐反爲害。

卷一

驚風

小兒之病。最重惟驚。驚必發搐。驚必竄睛。驚必牙緊。驚必面靑。驚必魚口。驚必弓形。心經熱積。肝部風生。

肝風心火。二髒交爭。血亂气壅。痰涎與並。百脈凝滯。關竅不靈。或急或慢。隨其所攖。急由陽盛。慢屬陰凝。急緣實病。慢自虛成。急驚之癥。暴疾難名。種種惡候。一一並呈。迨其發定。了了神淸。揆厥所原。調護失情。晝抱當風。

夜臥濃衾。多食辛辣。偶觸鼓鉦。跌撲嚷叫。人物雷霆。凡諸驚恐。動魄亂經。一旦疾作。詎比尋恆。慢驚之癥。睡臥靡寧。乍發乍靜。神思昏瞑。大抵久病。逐漸熱增。吐瀉瘧痢。消耗匪輕。脾虛胃弱。陽常不升。虛邪火旺。肝木來乘。

淹延困頓。遂致命傾。有慢脾風。癥更堪憎。慢驚之後。虛極難勝。病全歸脾。故慢脾稱。脾家痰飲。凝聚胸膺。脾家虛熱。來往相仍。脾困气乏。肢冷目瞪。頻嘔鮏臭。微搐焦聲。無風可逐。無驚可平。十不救一。魂魄歸冥。又有天弔。

狀若祟憑。頭目仰視。身熱不停。爪靑肢。是眞病情。邪熱毒瓦斯。壅遏心精。頗難調治。醫藥速營。諸驚疾發。診視察聽。表裏虛實。尢貴詳明。驚風之屬。癇痙易醒。更多兼癥。一一細評。毋輕心掉。毋躐等行。方治無誤。醫始稱能。

卷一驚風

驚搐由臟腑

錢乙曰。因潮熱發搐在寅卯辰時者。此脾用事之時也。身體壯熱。目上視。手足動搖。口內生熱涎。項頸彊急。此肝旺也。當補腎治肝。補腎地黃丸。治肝瀉靑丸。因潮熱發搐在巳午未時者。此心用事之時也。心惕。目上視。白睛赤色。牙關緊急。口內涎生。手足動搖。此心旺也。當補肝治心。補肝地黃丸。治心導赤散﹑涼驚丸。因潮熱發搐在申酉戌時者。此肺用事之時也。不甚搐而喘。目微斜視。身熱如火。睡露睛。手足冷。大便淡黃水。此肺旺也。當補脾治肝治心。補脾益黃散。治肝瀉靑丸。治心導赤散。因潮熱發搐在亥子丑時者。此腎用事之時也。不甚搐而臥不穩。身體溫。

目睛緊。斜視。喉中有痰。大便銀褐色。乳食不消。多睡不省。此腎旺也。當補脾治心。補脾益黃散。治心導赤散﹑涼驚丸。

卷一驚風

驚搐癇痙不同

婁全善曰。驚搐一也。而有晨夕之分。表裏之異。身熱力大者爲急驚。身冷力小者爲慢驚。僕地作聲。醒時吐沫者。

爲癇。頭目仰視者爲天弔。角弓反張者爲痙。各不同也。

卷一驚風

傷風傷食發搐

錢乙曰。傷風搐者。因傷風得之。口中熱气出。呵欠頓悶。手足動搖。當發散。大靑膏。小兒生來怯弱者。多此病也。傷食搐者。因傷食後得之。身溫。多唾多睡。或吐不思乳食而發搐。當先定搐。如羌活防風煎湯下瀉靑丸。搐退。

白餅子下之。後服安神丸。

卷一驚風

驚風先見之癥

危亦林曰。驚者。虛惕怔忡。气怯神散。痰涎來去。其瀉必靑。積漸而生風也。

楊士瀛曰。驚邪入心。則面紅臉赤。惕惕夜啼。入肝則面目俱靑。眼睛竄視。入腎則面黑惡叫。咬乳切牙。入肺則面淡白。喘息气乏。入脾則面淡黃。嘔吐不食。凡乳兒欲發驚風者。先神志不定。恍惚懼人。紮眼上視。左顧右盼。伸手握拳。悶郁努气。情態不如尋常。皆驚風先癥也。

錢乙曰。切牙甚者發驚。目直視。面色靑。身反折者生驚。呵欠面靑者驚風。呵欠面黃者脾虛驚。目赤兼靑者發搐。

肝臟實熱。手尋衣領。亂撚物。目直視者。必發驚。肝有風。目連札。不搐。有熱則目直視。亦不搐。得心熱者則搐。

肝主風。風動而上行頭目。目屬肝。風入於目。上下左右。如風吹不定。兒不任。故目連札也。若熱入於目。牽其筋脈。

兩皆系。不能轉動。故目直視也。若得心熱則搐。其子母俱有實熱。風火相搏故也。

虞摶曰。王氏云。木能勝土。熱動心忡而生驚也。

卷一驚風

驚搐有聲無聲

錢乙曰。驚癇發搐。男發搐。目左視無聲。右視有聲。女發搐。目右視無聲。左視有聲。相勝故也。男反右視。女反左視。亦皆有聲。

李杲曰。男爲木。故左視木位無聲。右視金位。相擊則有聲。女爲金。故右視金位無聲。左視木位相擊亦有聲。

卷一驚風

急驚風

錢乙曰。急驚本因熱生於心。身熱面赤引飲。口中熱气出。二便黃赤。劇則發搐。蓋熱盛則生風屬肝。此陰盛陽虛也。利驚丸主之。以除熱痰。不可用巴豆及溫藥大下之。恐搐虛。熱不消也。小兒熱痰客於心胃。因聞大聲非常。則動而驚搐矣。若熱極𨿽不聞聲及驚。亦自發搐。

張元素曰。急驚者。陽癥也。俱腑受病。熱痰客於心肺。是少陽相火旺。經云。熱則生風。因聞人聲而作。若謂東方震卦。得火气而發搐。火本不動。焰得風而動。當用利驚丸﹑導赤散﹑瀉靑丸。搐止。宜服安神丸。

危亦林曰。驚風形癥不明。若言陰癥。則渾身又溫。若作陽癥。則又不大搐。乃陰陽不和。宜用防風溫膽湯下大驚丸﹑小驚丸。

楊士瀛曰。急驚先當定搐。搐由風也。風由熱也。搐已定。方可下熱退驚。熱若不退。驚亦不散。急驚。截風定搐爲要。風搐旣定。次與下熱。熱去則無風。風散則不搐。

朱震亨曰。老醫常言小兒驚搐。多是熱癥。若先便用驚風藥。若白附子全蠍僵蠶川烏之類。便成壞癥。後有醫幼科者。只用導赤散加地黃防風進三服。導去心經邪熱。其搐便止。次服寧神膏。神效。

曾氏曰。急驚之論。前代書所不載。惟曰陽癇。大槪失所愛護。或抱於當風。或近於熱地。晝則食多辛辣。夜則衾蓋太濃。鬱蒸邪熱。積於心。傳於肝。再受人物驚觸。或跌撲叫呼。雷聲鼓樂。雞鳴犬吠。一切所驚。未發之時。夜臥不穩。睡中或哭或笑。切牙咬乳。鼻額有汗。气喘痰喘。忽爾悶絕。目直上視。牙關緊急。口噤不開。手足搐掣。此熱甚而然。況兼面紅脈數可辧。蓋心有熱而肝有風。二髒乃陽中之陽。心火也。肝風也。風火陽物也。風主乎動。火得風則煙焰起。此五行之造化。二陽相鼓。風火相搏。肝藏魂。心藏神。熱則神魂易動。故發驚也。心主乎神。獨不受觸。

遇有驚則發熱。熱極生風。故能成搐。名曰急驚。治之之法。先發表。次通心气。疏滌肝經。安魂退熱。驚風旣除。與之去痰。免成癡疾。但不可用大寒涼藥。

李仲南曰。大要急驚用藥。有次第。有輕重。開關以後。且與截風定搐。風搐旣定。卻下痰熱。理爲至當。若患在痰熱。未有驚風。只可退熱化痰。不可妄投驚風藥。蓋藥中多用寒涼。恐引痰熱入經絡。凡病在熱不可妄治痰。止當解表。病在驚不可妄治風。蓋驚由痰熱。只可退熱化痰。而驚自止。病在痰不可便治驚。急須退熱化痰。病在風不可便治搐。蓋風由驚作。只可利驚化痰。其風自散。若驚亦有搐。須用截風散。至妙之道。若治驚而痰不化。熱亦不退。驚安得自止。化其痰。熱若不退。風亦不散。痰安得去。是知不治之治。所以治之也。急驚初傳。風搐得定。而痰熱一泄。

又須急與和胃定心之劑。若搐定而痰熱無多。則但用輕藥消痰除熱可也。然急驚𨿽當下。切不可過用寒涼。致成慢驚。

且如只下痰熱。不必太驟。但斟酌處。只用大黃一味足矣。且急驚癥。原在於去肝風。降心火。幼幼書以爲至要之說也。

薛己曰。急驚之候。牙關緊急。壯熱涎湧。竄視反張。搐搦顫動。口中气熱。頰赤唇紅。脈浮洪數者。此肝經血虛。

火動生風。蓋風生則陰血愈散。陰火愈熾。火動則肺金愈虧。肝木愈旺。宜滋肝血養脾气。

王肯堂曰。急驚由內挾實熱。外感風邪。心家受熱積驚。肝家生風發搐。肝風心火。二髒交爭。風气壅盛。無可發泄。故暴烈也。又有搐搦反張斜視。而牙關不緊。口無痰涎而气熱。未可直指爲驚風。恐是傷風傷寒夾食夾驚疹痘等癥。

此卽錢氏假搐之說。又各根據本癥施治。又急驚搐搦。不可把捉。但扶持之。否則風痰逆入經絡。遂使手足拘攣。或成廢疾。小兒急慢驚風。古謂陰陽癇。急者屬陽。陽盛而陰虧。慢者屬陰。陰盛而陽虧。陽動而躁疾。陰靜而遲緩。

皆因臟腑虛而得之。虛能發熱。熱則生風。是以風生於肝。痰生於脾。驚出於心。熱發於肝。而心亦熱。以驚風痰熱。

合爲四癥。搐搦掣顫。反引竄視。爲八候。凡眨眼搖頭。張口出舌。唇紅瞼赤。面眼唇靑。及瀉皆靑。髮際印堂靑筋。

三關虎口紋紅紫或靑者。皆驚風候也。大抵肝風心火。二者交爭。必挾心熱而後發始於搐。故熱必論虛實。癥先分順逆。

治則有後先。蓋實熱爲急驚。虛熱爲慢驚。慢驚當無熱。其發熱者虛也。急驚屬陽。用藥以寒。慢驚屬陰。用藥以溫。

然又必明淺深輕重進退疾徐之機。故曰熱必論虛實。男搐左視左。女搐右視右。男眼上竄。女眼下竄。男握拇指出外。

女握拇指入裏。男引手挽左直右曲。女引手挽右直左曲。凡此皆順。反之則逆。亦有先搐左而後雙搐者。但搐則無聲。

搐逆則有聲。其指紋彎弓入裏者順。反外者逆。出入相半者難痊。故曰癥必分順逆。陽病陰脈。陰病陽脈。亦爲反。

熱甚生痰。痰甚生驚。驚甚生風。風甚發搐。治搐先於截風。治風先於利驚。治驚先於豁痰。治痰先於解熱。其若四癥俱有。又當兼施並理。一或有遺。必生他癥。故曰治有先後。綱領如此。若分三者言之。暴烈者爲急驚。沈重者爲慢驚。

至重者肝風木之克脾土。爲慢脾風。丹溪云。忽驚用降火下痰丸。養血藥作湯下之。慢驚當補脾。兼用朱砂安神丸。淸米湯下。更於血藥中求之。如四物四君東垣黃益黃散之類。世以一藥通治。甚妄。薛氏於急慢驚癇之外。又出驚風一癥。

其候虛惕。怔忡。气怯。神散。痰涎來去。泄瀉色靑。蓋驚之輕而虛者也。若驚入心。則面赤夜啼。用梔子淸肝湯加黃連。若入肝則面靑眼竄。用柴胡淸肝湯。若入脾。則面黃嘔吐。虛汗嗜臥。用六君子湯加柴胡﹑山梔。若入肺。則面白喘急。用異功散加柴胡﹑桔梗。若入腎。則面黑嚙乳切牙。用六味地黃丸。

葉桂曰。小兒倉猝驟然驚搐。古曰陽癇。從熱癥治。古人用涼膈散爲主方。按急驚屬陽熱病。用涼膈以淸膈間無形之熱。膈上邪熱。逼近膻中。絡閉則危殆矣。此宣通乃一定之法。然必詢病因察時候治之。幼科以痰熱風驚四治。猶可說也。吾鄕有專科。立方鉤藤﹑連翹﹑木通﹑薄荷﹑前胡﹑枳殼﹑桔梗加入表散消食。多不效驗。驚爲七情。內應乎肝。

肝病發驚駭。木彊火熾。其病動不能靜。且火內寄肝膽。火病來必迅速。後世龍薈芩連。必加冰麝硝黃。取其苦寒直降。

鹹苦走下。辛香通裏竅之閉也。如牛黃丸﹑至寶丹﹑紫雪皆可選用。凡熱邪塞竅。神迷昏憒者仿此。鉤藤﹑丹皮之屬。

僅泄少陽膽熱。與急驚暴熱內閉之癥。無益。若火熱劫爍血液。苦寒鹹寒。不中與也。宜犀角地黃湯之屬。方書有鎭墜金石之藥。有攻風劫痰之藥。𨿽非常用。要不可不考。驚與厥。皆逆亂之象。仲景云。蛔厥都從驚恐得之。凡吐蛔腹痛嘔惡。

明是肝木犯胃。幼醫亂治。束手告斃。余宗仲景法。每效。

卷一驚風

慢驚風

錢乙曰。慢驚。因大病後。或吐瀉。或只吐不瀉。變成脾胃虛損。徧身冷。口鼻气出亦冷。手足時螈。昏睡露睛。

此無陽也。宜栝蔞湯主之。

張元素曰。慢驚者。陰癥也。俱髒受病。

曾氏曰。治慢驚者。考之古書。亦無所據。惟載陰癇而已。蓋慢驚屬陰。陰主靜而搐緩。故曰慢。其候皆因外感風寒。內作吐瀉。或得於大病之後。或傳誤轉之候。目慢神昏。手足偏動。口角流涎。身微溫。眼上視。或斜轉。或兩手握拳而搐。或兼兩足動掣。各辧男左女右搐者爲順。反此爲逆。口气冷緩。或囟門陷。此虛熱也。脈沈無力。睡則揚睛。

謂兩目半開半合。此眞陽衰耗。而陰邪獨盛。陰盛生寒。寒爲水化。水生肝木。木爲風化。木克脾土。胃爲脾之腑。故胃中有風。螈漸生。其螈狀。兩肩微聳。兩手垂下。時復動搖不已者。名曰慢驚。宜以靑州白丸子﹑蘇合丸入薑汁杵勻。米飲調下。虛極者。加金液丹。

虞摶曰。慢驚者。因吐瀉日久。中气大虛而得。蓋脾虛則生風。風盛則筋急。宜用溫白丸。

鰲按。脾虛則生風者。非風自脾生。以脾虛則肝木必彊。乃風生於肝也。故風盛則筋急。以肝主筋故耳。觀溫白丸中僵蠶全蠍白附天麻等。皆治肝藥可見。

李曰。陰癥慢驚。自陽癥急驚傳來。才經吐瀉。便是慢驚。男子以瀉得之爲重。女子以吐得之爲重。慢驚因吐瀉得者。宜醒脾散﹑加味術附湯。虛風痰多者。宜八仙散。慢驚純陰癥。宜烏蠍散。或陽癥尙在。宜蟬蠍散。若有急驚方傳慢候。而尙有陽癥。八候尙在。不必回陽。但與截風調胃。用蟬蠍散﹑醒脾散。若手足冰冷。方可回陽。用硫黃﹑附子。瀉滑靑者。宜防慢驚。蓋瀉靑色乃夾驚。木克土也。

李杲曰。小兒慢驚。或吐利不止。變成虛風搐搦者。非風也。胃气欲絕也。用來復丹五粒研碎。米飲調下。卽效。

史演山曰。慢驚之候。蓋由急驚過用寒涼。或轉太驟。傳變成之。又有吐利不止而成者。有气虛暴吐瀉而成者。有夏月脾胃伏熱。大吐瀉。當解暑熱。不可專曰固陽。有髒虛洞瀉成者。有得之久嗽作癇者。有得之發癇不已者。有得之虫積衝心者。惟吐瀉積痢成虛致之。則癥變甚速。凡才經吐瀉。便是慢驚。須用溫中扶裏。或搐來緊急。乃慢驚初傳。尙有陽癥。不可誤作急驚。世言搐慢爲慢驚。非也。若泥此。往往指慢脾爲慢驚矣。凡慢驚。男子以瀉得之爲重。女子以吐得之爲重。又吐有五癥。瀉有五癥。各明所因主治。古云。病家怕驚不怕瀉。醫家怕瀉不怕驚。如因泄瀉不止。且先治瀉。若更治風。則驚風愈甚。如因他癥。則當循原施治也。其慢驚候。若從急驚傳來。只可截風調胃。均平陰陽。不可全用陽藥。使陽歸陽。復作急驚之癥。

張渙曰。急驚以關竅不通。略用冰麝開通。定其搐搦尙可。慢驚陰重陽虧。諸經已虛。不宜開通。又涼其髒。易作慢脾風。致不易療。

聞人曰。慢驚危急。如眼睛昏定。定而砭。𨿽砭不左右顧。或竄視。四肢厥冷。汗出如流。口面黲暗。指甲黑。

四體垂。至重。慢驚癥。眼半開半合。似睡不睡是也。其脈或浮或沈。身或熱或涼。或吐或瀉。或不吐不瀉。或食乳。

或阻乳。名半陰半陽合病。卽如傷寒半表半里也。

葉桂曰。慢驚古稱陰癇。其治法。急培脾胃。理中湯爲主方。有痰嘔吐。用南星﹑白附子﹑六君子湯。聲音不出。

開竅。加竹瀝﹑薑汁﹑菖蒲根﹑郁金之屬。是病。皆他病致變。其因非一。有過饑。禁食气傷。有峻藥彊灌傷胃。有暴吐暴瀉。脾胃兩敗。其癥面靑白。身無熱。𨿽熱不甚。短气骨軟。昏倦如寐。皆溫補治之。惟嘔逆不受乳食。溫補反佐姜連。連理湯﹑錢氏益黃散﹑錢氏異功散。

卷一驚風

慢脾風

楊士瀛曰。慢脾風。由慢驚後吐瀉損脾。病傳已極。總歸虛處。惟脾所受。故曰脾風。風無可逐。驚無可療。但脾間痰涎凝滯。虛熱往來。其眼合者。乃脾困气乏神迷也。若見眼合。便是脾風。慢驚眼在半開半合之間。乃知陰气所盛。傳入髒間。陽气已虧。脾經屬陰。次第入脾。故言慢脾風候也。慢驚其眼半開半合。則當預作慢脾風調理。慢脾風之候。

面靑額汗。舌短頭低。眼合不開。睡中搖頭吐舌。頻嘔鮏臭。噤口切牙。手足微搐而不收。或身冷。或身溫。而四肢冷。

其脈沈微。陰气極盛。胃气極虛。十救一二。蓋由慢驚風傳變。宜黑附湯救之。又生附四君子湯﹑蠍附散皆可。慢脾風用藥。乃不得已也。其危如燈無油。漸見昏減。錢氏用金液丹與靑州白丸子各半研勻。米飲薄荷湯下一錢或錢半。此截風陽也。

張云岐曰。小兒頭𨿽熱。眼珠靑白而足冷。頭𨿽熱。或腹脹而足冷。頭𨿽熱。或泄瀉而足冷。頭𨿽熱。或嘔吐而足冷。頭𨿽熱。或渴而足冷。以上五癥作搐者。名曰慢脾風。速與補脾益眞湯加全蠍一枚。或全蠍觀音散。

譚殊聖曰。慢脾風。又名虛風。小兒或吐或瀉後。面色虛黃。因虛發熱。才見搖頭斜視。昏困額汗。身亦粘汗。聲沈小而焦。卽是脾風之癥。不必定因急慢驚傳次而至。慢脾。惟吐與瀉積與痢傳入。其癥變至速。虛更速也。治必循次平和。無令速愈之理。調脾養胃。不可過劑也。

鰲按。湯氏法。凡因吐瀉成虛風慢脾者。先用奪命散﹑靑州白丸子末。煎如稀糊。入蜜調。控下涎後。服醒脾散。

卷一驚風

天弔﹝內弔附內﹞

李曰。小兒螈不定。翻眼戴睛。狀若神祟。頭目仰視。手足抽掣。如魚之上釣。故曰天釣。甚者爪甲亦靑。此由乳母過食熱毒。心肺生熱。加以外感風邪所致。宜用九龍控涎散﹑鉤藤散。熱勝則保命丹。痰盛則抱龍丸。又有驚風內釣之癥。腹痛多啼。面靑唇黑。傴僂反張。外腎腫。尿如米泔。眼有紅筋血點。乃寒气壅結也。宜鉤藤膏。

閻孝忠曰。天弔。亦驚風癥也。但天弔發時。頭目必仰視。驚風則無此癥狀。

張渙曰。小兒心膈壅滯邪熱。痰涎蘊積。不得宣通。或乳母飲酒食肉。煩毒之气。流入乳中。令兒宿滯不消。邪熱毒瓦斯。乘於心神。致使驚悸。眼目翻騰。壯熱不休。螈。病名天釣。甚者爪甲皆靑。狀如神祟。宜一字散﹑牛黃散。

薛己曰。內釣者。腹痛多喘。唇墨囊腫。傴僂反張。眼尾赤。此胎中受風及外驚所致。若五內抽掣作痛。狂叫。或泄瀉縮腳。內癥一作。外癥亦然。極難調理。內癥服聚寶丹。外癥服鉤藤飲。進乳食者可治。若因乳母濃味。宜加味淸胃湯。若因乳母鬱怒積熱。加味逍遙散加漏蘆。

卷一驚風

急慢驚諸惡候

曾氏曰。急驚天弔之後。有變作潮熱似瘧者。手足逆冷。蓋因病愈時。不善將護。風邪乘虛而入經絡所致。此癥所用藥品。可間使苦寒之味。務在消陽盛之火。肺金得勝。肝木自平。而風邪亦散。斯爲良法。

閻孝忠曰。驚風或泄瀉等癥。有煩渴者。皆津液內耗也。不問陰陽。宜錢氏白術散。使滿意取足飲之。愈多愈好。

薛己曰。諸驚有目睛動者。蓋目者。肝之竅。肝膽屬風木。二經兼爲相火。肝藏血。血不足則風火內生。故目動。宜用四物湯益其血。柴胡﹑山梔淸其肝。陰血內榮。則虛風自息矣。有唇口蠕動者。唇爲脾之華。口乃脾之竅。又陽明之脈。環唇口而交人中。是以脾胃虛者。多有此癥。不獨病後而已。夫脾主涎。脾虛不能收攝。多兼流涎。或誤認爲痰而祛逐之。則津液益枯。不能滋養筋脈。遂致四肢抽搐。病勢愈甚。原其治法。與慢脾風相同。當大補脾胃。加升柴。切勿用靑皮﹑龍膽之類。有忽然驚搐目直者。皆肝之風熱也。若肝虛生風。則目連札而不搐。及多欠切牙。若肝經風實。則目直大叫。呵欠項急頓悶。若肝經有熱。則目直視不搐。得心熱則搐。气熱則外生。气溫則內生。其癥手尋衣領。及亂撚物。宜瀉靑丸。壯熱喘悶。宜瀉白散。有睡中驚動者。由心腎不足也。蓋心主血與神。肝藏血與魂。肺主气與魄。腎主精與恐。小兒臟腑脆弱。易於驚恐。恐則气下。驚則心無所根據。神無所歸。且人之神气。寤則行於目。寐則棲於腎。今心腎旣虛。則不能寧攝精神。故睡中驚動。治宜淸心安神。用茯苓補心湯加茯神﹑棗仁﹑五味。亦有驚嚇而作者。因擊動其肝。故魂不安也。治宜鎭驚定魄。用安神鎭驚丸。有驚後目微動切牙者。皆病後亡津液。不能榮其筋脈也。亦有肝經虛熱而生風者。當審其气血有餘不足而治之。有驚泄者。肝屬木。盛則必傳克於脾。脾土旣衰。則乳食不化。水道不調。故泄瀉色靑。或兼發搐者。蓋靑乃肝之色。搐乃肝之癥也。亦有因乳母脾虛受驚。及怒動肝火而致者。

法當平肝補脾。若用峻攻之藥。脾气益虛。肝邪彌甚。甚至抽搐反張者。亦肝火熾盛。中州虧損之變癥也。凡見驚癥。

卽宜用四君﹑六君﹑異功等方。加白附子定風。柴胡平肝引經以杜漸。則必不至瀉搐而自安矣。今已見瀉吐驚搐。尙不知補脾平肝。以保命丹﹑抱龍丸﹑鎭驚丸等治之。其亦去生遠矣。

卷一驚風

驚風諸變癥﹝驚癱鶴膝搖頭﹞

曾氏曰。肝屬木。其動則應風。病則主驚駭。諸熱引肝風。風生痰。痰作搐。小兒驚風之際。手足動掣。當聽其自定。然後療之。免生異癥。或父母見病勢可畏。從而按伏之。豈知筋者肝之合也。臨發病時。若按束其手足。則筋不舒伸。遂至經絡爲風所閉。致成驚癱鶴膝。變爲廢人。凡小兒心悸不常。及徧身腫痛。或手足不隨。此爲驚癱候也。若治之稍遲。至臂腕膝脛骨節之間。流結頑核。或膝大而脛肉消。脛骨露。如鶴膝之狀。或爲癰爲癤。此名鶴膝候也。並宜發汗爲先。使腠理開通。則風熱可除。有濕亦去。用百解散和五苓散料。倍加麻黃加姜蔥煎服。微汗爲度。次用防己湯﹑獨活湯加桑寄生。或黑虎丹作少丸子間服。使風不生而痰不作。則易愈。若爲癰爲癤疼重者。用黑牽牛半生半炒研煎無灰酒調下五苓散。以除流注之寒濕。則腫毒自消。如入腑閉而不通。是風熱內蘊。其右腮紅緊。及右手三部脈浮而滑實。

宜五和湯或當歸散。其加減尢在臨機。若泥一方。非良醫也。前癥更宜間服排風湯。

薛己曰。鶴膝風者。其腿漸細。其膝愈粗。狀如鶴之膝。是以名之。此因腎經不足。外邪乘之。初則膝內作痛。外色不變。伸屈艱難。若一二月間。腫色赤而作膿者。可治。腫硬色白而不作膿者。難治。初起以大防風湯爲主。而佐以益气養榮湯。乃爲正治。

婁全善曰。肝風搖頭者。乃肝血液盛。外有風熱乘之。故相引動搖而不定也。

王肯堂曰。猶憶少時聞友人孫彭山云。嘗見一小兒患驚搐。延醫治之。諸癥悉退。獨頭搖不止。後一老醫。於常服藥中。加入紫河車艸。實時愈。按此艸。神農本經名早休。唐本名金綫重樓。錢氏方名白甘遂。主治驚癇搖頭弄舌。乃本經正文。古人謂遵白文療病多效。不虛也。

卷一驚風

諸驚不治癥

龔信曰。眼睛翻轉。口中出血。兩足擺跳。肚腹搐動。摸體尋衣。神昏气促。噴藥不下。通關不嚏。心中熱。忽大叫者。皆急驚不治之癥也。四肢厥冷。吐瀉咳嗽。面黯神慘。胃痛鴉聲。兩脇動气。口生白瘡。發直搖頭。眼睛不轉。

涎鳴喘噎。項軟。二便不禁。手足一邊牽引。皆慢驚不治之癥也。

羅謙甫曰。患慢驚者。若似搐而不甚搐。似睡而精神散漫。四肢與口中气皆冷。睡中露睛。或胃痛而啼哭如鴉聲。

此癥已危。蓋脾胃虛損故也。

楊士瀛曰。慢驚欲絕之候。虛痰上攻。咽喉引气。呼吸粗大。脈來浮數。是謂陰盛彊陽。錯認以爲陽气已復。與藥下痰。痰隨藥下。气隨痰絕。殊不知覆燈將絕之時。𨿽不下藥。亦無生意矣。

慢脾風。身冷粘汗。直臥如屍。喘嗽頭軟。背直口噤頭搖。二便不禁。唇縮气粗。痰如牽鋸之聲者。不治。慢脾風。

若一臟絕。卽不可下藥。如眼無光。指甲黑四肢垂。五體俱冷。並不須下藥。

滑伯仁曰。諸驚搐而不休。休而再搐。驚叫發搐。汗出足冷。痰滿胸喉。口開目直者。皆不治。

卷二

癇痙

僕地作聲。醒吐HT涎。異於驚病。命之曰癇。小兒惡候。癇其一焉。所以然者。气骨不堅。臟腑尙弱。血脈未全。

乳哺失節。客气相干。惟風驚食。乃癇之原。風屬外感。驚屬內緣。不內不外。食所是專。蓋此三因。三癇各纏。別其經絡。脾與心肝。然古癇癥。稱有五端。五臟配合。六畜殊看。一曰馬癇。馬叫連連。此其所屬。心火熬煎。二曰羊癇。

羊叫綿綿。此其所屬。肝風作愆。三曰雞癇。雞鳴關關。此其所屬。肺部邪干。四曰豬癇。豬叫漫漫。此其所屬。右腎病傳。五曰牛癇。牛吼。此其所屬。脾土濕湮。應聲而發。俱各僕顚。心則面赤。吐嚙舌尖。肝則面靑。手足掣攣。

腎則面黑。體直屍眠。肺則面白。驚跳頭旋。脾則面黃。四肢緩癱。古人分辧。若是班班。然諸癇癥。莫不有痰。咽喉梗塞。聲出多般。致疾之由。驚食風寒。血滯心竅。邪犯心官。隨聲所發。輕重斷聯。𨿽似六畜。詎竟確然。奚分五臟。

附會戔戔。通心主。血脈調宣。豁痰順气。治法眞詮。醫者識此。愼毋攺遷。癇爲心病。痙乃肝。風邪所襲。太陽最先。肝風內煽。相與招延。內外風合。彊直難扳。角弓反張。發則如弦。不搐不搦。目惟上觀。有剛有柔。悉心以探。

大約气虛。病根內拴。兼痰挾火。病勢難安。治痙之法。其旨甚元。搖頭噤口。相類爲緣。乘脾合膽。區別其間。

卷二癇痙

癇痙之分

張元素曰。身軟時醒者爲癇。身反張。彊直如弓。不時醒者爲。十無一生。與痙。亦驚風之屬。

陳藏器曰。驚癇。卽急驚之癥。但驚癇發時。僕地作聲。醒時吐涎沫。急慢驚。俱不作聲。不吐沫也。

楊士瀛曰。者。手足冰冷。痙者。舉身彊直。痙本一病。當以陽剛陰柔別之。剛者無汗。柔者有汗。其癥肢體彊直。腰身反張。甚於風癇。大抵不治。癇者。卒然暈倒。目瞪流涎。神气郁勃。四肢搐搦。沈默昏憒。似死似生。其聲惡叫。過後惺惺。治法惟以驚風食三種。陰陽二癥。別而治之。如驚癇者。恐怖積驚而發。啼叫恍惚。宜定魄丸﹑沈香天麻湯。風癇者。風邪外襲。先屈手指。如數物乃發。宜追風祛痰丸。食癇者。乳食時遇驚停積。或成癖。或大便酸臭。宜紫霜丸。始也身熱。抽搐啼叫。是爲陽癇。易治。宜龍腦安神丸。始也身無熱。手足淸冷。不抽掣。不啼叫。是爲陰癇。難治。宜引神歸舍丹。因急驚成癇。宜三癇丹。因慢驚成癇。宜來復丹。取利。胎中受驚成癇。宜燒丹丸。癇病方萌。耳後髙骨間。必有靑紋紛紛如綫。見之。急用爪破。須令血出啼叫。尢得气通。更易效也。

薛己曰。錢云。角弓反張者。由風邪客太陽經也。足太陽主周身之气。其脈起於目內而行。肝屬木主風。所以風邪易侵也。夫小兒皮膚未密。外邪易傷。肝爲相火。其怒易發。若身反張彊直。發熱不搐者。風傳太陽也。宜人參羌活湯。丹溪云。痙比癇爲虛。宜帶補。多是气虛有火兼痰。用人參﹑竹瀝治之。不用兼風之藥。此論實發前人所未發。前輩𨿽云十無一生。蓋未嘗有此法施於人也。

卷二癇痙

陰陽二癇

史演山曰。陽癇者。因感驚風三次發搐。不爲去風下痰。則再發。曰三次者。或一月。或一季。一發驚搐。必經過三度。故曰三次。非一日三次也。所謂驚風三發卽爲癇者是也。其候身熱自汗目上視。嚼沫切牙。手足掣搐。面紅紫。

脈皆浮數。以白解散加五和湯疏解。下痰用水晶丹﹑半夏丸。陰癇者。因慢驚後去痰不盡。痰入心包而得。四肢逆冷。

吐舌搖頭。嚼沫。牙關緊閉。不甚驚搐。作啼。面色或白或靑。脈沈微。治以固眞湯。調寬气飲和解。

王汝言曰。癇。小兒之惡候也。蓋小兒血脈不斂。气骨不聚。爲風邪所觸。爲乳哺失節。停結癖積而得之。其候神气怫郁。瞪目直視。面目牽引。口噤流涎。肚腹膨脹。手足掣搐。似死似生。或聲或啞。或項背反張。或腰脊彊直。但四體柔弱。發而時醒者爲癇。若一身彊硬。終日不醒者。則爲痙癥。不可不辧。

卷二癇痙

風驚食三癇

王肯堂曰。全嬰方云。風癇因將養失度。血气不和。或濃衣汗出。腠理開舒。風邪入之。其病在肝。肝主風。其癥目赤面靑發搐。宜琥珀散﹑驅風膏﹑大靑膏。有熱。四順飲。退後與利驚丸下其痰涎。驚癇因血气盛實。臟腑生熱。或驚怖大啼。精神傷動。外邪入之。其病在心。心主驚。其癥忽然叫聲發搐。宜琥珀散﹑鎭心丸。有熱。四順飲。利驚丸下之。不生別病。食癇其病在脾。脾納食。其癥噯吐气。卽發搐。此癥或大便酸臭。紫丸子下之。以上三癥。大同小異。並屬陽也。各目睛翻斜。手足潮搐。或作豬聲。發過卽瘥。皆十生一死。

卷二癇痙

五臟癇

薛己曰。面赤目瞪。吐舌嚙舌。心煩气短。其聲如羊。曰心癇。面靑唇靑。兩眼上竄。手足攣掣。反折。其聲如犬。

曰肝癇。面黑目振。吐沫。形如屍。其聲如豬。曰腎癇。面如枯骨。目白反視。驚跳反折。搖頭吐沫。其聲如雞。曰肺癇。面痿黃。目直腹滿。四肢不收。自利。其聲如牛。曰脾癇。五癇通用五色丸爲主。參以各經之藥。

王肯堂曰。按千金敍六畜癇。無五臟之分。錢氏始分之。而無馬癇。曾氏謂初發作羊犬聲者。咽喉爲風痰所梗。聲自如此。其理甚明。言六畜者。彊名之耳。故丹溪謂於經旣無所據。而治法亦未有五者之分。所以不必分五也。

卷二癇痙

癇癥治法

劉完素曰。大抵血滯心竅。邪气在心。積驚成癇。通行心經。調平血脈。順气豁痰。乃其要也。假如小兒有熱有痰。

不欲乳哺。眠睡不安。常常驚悸。此皆發癇之漸。卽以紫霜丸導之。時間量與此丸。減其盛气。則無驚風癇釣之患。諸癇發不能言者。蓋咽喉爲气之道路。風傷其气。以掩聲音道路之門。抑亦血滯於心。心竅不通所致耳。南星炮爲末。豬膽汁調和少許啖之。極效。若錢氏五癇丸﹑南星散。以菖蒲湯調下。治癇之要藥也。

卷二癇痙

諸癇不治癥

錢乙曰。五癇甚者死。病後甚者亦死。

婁全善曰。小兒癇病。目直無聲。目睹不轉。眼生白障。唇黑眼慢。瞳人瞬動。目間靑黑。面靑指黑。口出涎沫如白膿。口噤肚脹不乳。喉如牽鋸之聲。多睡不乳。身熱下血不乳。身體痿軟不醒。腹內虛鳴。痞逆而痛。吐利不止。汗出壯熱不休。臥久不寢。身體反張。大人脊下容一手。小兒脊下容一指。並不治。

卷二癇痙

痙必拘攣

張渙曰。小兒痙病。所受肝風。怯弱。致筋脈攣縮。兩手拳。伸展無力。是名拘攣。宜薏苡丹。

卷二

疳積

古稱兒病。驚疳最大。驚得心肝。疳得脾胃。臟腑因由。各不相蔽。童稚之時。病則爲疳。弱冠而後。病成癆瘵。

同出異名。惟年齒計。元气虧傷。气血虛憊。其原則一。非有他癘。曰惟小兒。臟腑嬌脆。飽固易傷。饑亦爲害。熱則燻蒸。冷則凝滯。故疳之來。必有伊芳始。或幼闕乳。耗傷形气。此疳之根。積漸生蒂。或兩三歲。乳食無制。此疳由脾。

過飽反瘁。或喜生冷。甘肥粘膩。此疳由積。腸胃气閉。或母自養。一切無忌。喜怒淫勞。卽與乳吮。此疳由母。傳气爲戾。或因病餘。妄行轉泄。胃枯液亡。虛熱漸熾。此疳由醫。冒昧錯治。大抵疳病。緣此等獘。然而古人。五臟分隸。

各有癥形。各有方劑。肝心腎肺。脾總多累。二十四候。更宜體會。莊氏家傳。最爲詳備。總之疳候。必先貪嗜。鹽酸炭米。好喫泥塊。口渴且饞。形體憔悴。潮熱腸鳴。面黃便穢。漸漸腹脹。牙幹目瞇。揉鼻眉。脊髙項細。甚至縮腮。頭皮光異。肚大筋靑。發焦毛萃。齦爛腿枯。周身疥癩。種種惡候。詎必齊逮。約略形神。實惟危殆。

爲語病家。毋徒嗟喟。失治於前。今亦無柰。

卷二疳積

疳病原由癥治

錢乙曰。大抵疳病。當辧寒熱肥瘦。其初病者爲肥熱疳。久病者爲瘦冷疳。冷熱交作者爲冷熱疳。當分治之。諸疳皆當補其母。假令日中發潮熱。是心虛熱也。肝爲心母。法當先補肝母。肝實而後瀉心。心得母气。則內平而潮熱自愈矣。

危亦林曰。疳者幹也。瘦瘁少血也。皆由气血虛憊。臟腑受傷。故有五臟疳。外有蛔疳﹑脊疳﹑腦疳﹑幹疳﹑疳渴﹑疳瀉﹑疳痢﹑疳腫﹑疳瘡﹑疳勞﹑無辜疳﹑丁奚﹑哺露。治之各有方。其病多因乳哺失常。肥甘不節。腸胃積滯而得之。

惟腎疳害人最速。蓋腎虛受邪。疳奔上焦。故以走馬爲諭。初作口臭。次傳齒黑齦爛。熱血迸出。甚則齒脫。宜急治之。

才得全活。然齒不復生矣。

張元素曰。疳者。小兒受癖。或久吐瀉。醫者妄投轉過之藥。小兒易爲虛實。致令胃虛而亡津液。內發虛熱。外消肌肉。一臟虛則諸髒皆弱。其病目胞腫。腹脹利色無常。漸加瘦瘠。久不痊可。是腸胃有風。宜宣風散導之。後則各根據本髒補其母。

聖惠方曰。凡小兒疳在內。眼澀腹脹。利色無常。或如泔澱。日漸羸瘦。此候可療。若鼻下赤爛。自揉鼻。頭上有瘡。生痂痛癢。漸漸流引。繞於兩耳。時時目赤。頭髮稀疏。腦皮光緊。頭大項細。肌體瘦羸。亦可治也。若唇口被蝕。

齒齦五色。或盡峭黑。舌下有白瘡。上有竅子。口中時有臭气。齒齦漸染欲爛。亦可治也。若下部開張。有時赤爛。

癢不可忍。下利無常。亦可治也。若疳蝕脊膂。十指皆癢。自咬指甲。頭髮作穗。脊骨如鋸。有時腹脹。有時下痢。若急治之。無不瘥也。惟五疳有絕候。皆不可治。一襯著腳中指底不覺疼。二抱著手足垂無力。三病未退徧身不暖。四臟腑瀉靑涎及沫不止。五項筋舒展無力。如此之候。皆不可治也。

初虞世曰。有熱疳。有冷疳。有冷熱疳。此其要也。熱疳者。病多在外。鼻下赤爛。頭癢濕癢。五心煩熱。掀衣气粗。渴引冷水。煩躁臥地。肚熱腳冷。潮熱往來。皆熱疳也。冷疳者病多在內。利色無常。其沫靑白。肢體軟弱。目腫面黧。又一癥躁渴臥地。似有熱狀。惟飲食不進。滑泄無已。亦冷疳也。其有瀉多膿血。日加瘦弱。此則謂之冷熱疳。

大抵疳之受病。皆虛使然。熱者虛中之熱。冷者虛中之冷。治熱不可妄表過涼。治冷不可峻溫驟補。故曰小兒易爲虛實。

脾虛不受寒溫。服寒則生冷。服溫則生熱。當識此勿誤。

曾氏曰。大抵疳之爲病。皆因過餐飲食。於脾家一臟。有積不治。傳之餘髒。而成五疳之疾。若脾家病去。則余髒皆安。苟失其治。日久必有傳變。脾家病。宜沈香檳榔丸﹑烏犀丸。更察虛實療之。有虫者。使君子丸。心腹痛。吐淸水。虫自下者。二聖丸。諸疳癥。皆宜用五疳保童丸﹑萬應丸。常服化積治疳。仍各投本髒調理之劑。寧心﹑茯神湯。調肝﹑歸湯。調脾﹑參苓白術散。補肺﹑補肺散。補腎﹑調元散。庶各得其宜。前癥不致再作。

葉桂曰。幼兒斷乳納食。值夏月脾胃主气。易於肚膨泄瀉。頭及手足心熱。形體日瘦。或煩渴善食。漸成五疳積聚。

當審體之彊弱。病之新久。有餘者當疏胃淸熱。食入糞色白。或不化。當健脾佐消導淸熱。若濕熱內郁。虫積腹痛。導滯驅虫。微下之。緩調。用肥兒丸之屬。稚年五疳。猶大方五癆。𨿽方書有五臟之分。是癥夏令爲多。固從脾胃。蓋小兒乳食雜進。運化不及。初斷乳後。果腥雜進。气傷滯聚。致熱蒸於裏。肌肉消瘦。腹大肢細。

名曰丁奚。或善食。或不嗜食。或渴飲無度。或便瀉白色。久延不已。多致凶危。宜忌食生冷腥肥凝滯。治法初用淸熱和中分利。次則疏補化運。一定之理。

卷二疳積

五臟疳

錢乙曰。肝疳亦名風疳。白膜遮睛。亦名筋疳。瀉血而瘦。心疳亦名驚疳。面黃頰赤。身壯熱。脾疳亦名食疳。面黃腹大。食泥土。又名肥疳。身瘦虛黃。幹而有瘡。其候不一。今略舉之。目澀或生白膜。唇赤。身漧黃或黑。喜臥冷地。或食泥土。身有瘡疥。瀉靑白黃沫水。利色變易。腹滿。發鬢作穗。頭大項細。極瘦。飲水。肺疳亦名气疳。气喘。

口鼻生瘡。腎疳亦名急疳。極瘦瘡疥。亦名骨疳。喜臥冷地。

曾氏曰。肝疳生眵。髮際左臉多靑。或白睛微黃。瀉利夾水。或如苔色。心疳切牙舒舌。愛飲冷水。喜伏眠於地。

脾疳愛食冷物。引飲無度。身面俱黃。發稀作穗。頭大項小。腹脹腳弱或瀉。肌瘦目慢。晝涼夜熱。不思乳食。肺疳鼻下赤爛。手足枯細。口腥。右腮白。腎疳兩耳內外生瘡。腳如鶴膝。頭縫不合。或未能行。牙齒生遲。其縫臭爛。傳作走馬疳之類。

王漢東曰。凡治疳不必細分五疳。但虛則補之。熱則淸之。冷則溫之。吐則治吐。利則治利。積則治積。虫則治虫。

不出集聖丸一方加減用之。屢試屢效。

卷二疳積

無辜疳

聖惠方曰。小兒無辜疳。腦後有核如彈丸。捏之反下轉是也。若不速去。當損其命。此核初生軟而不痛。中有虫如米粉。得熱气漸長大。大則筋結定。定卽虫隨血气流散。所有停蓄。子母相生。侵蝕臟腑。肌肉作瘡。或大便泄膿血。

致漸黃瘦。頭大發直。手足細弱。從玆夭折。

王漢東曰。小兒無辜疳者。蓋是饑飽勞役。風驚暑積。入邪所傷。久漸黃瘦。喫食不長肌肉。夜間多哭。身上或發微熱。多渴。不知饑飽。或生瘡癬是也。

卷二疳積

疳病二十四候

莊氏家傳曰。第一候。瀉膿血。日漸瘦。是冷熱疳。第二候。腳細肚髙。胸前骨生。愛喫泥土酸鹹。日久通身黃。

時時吐逆下利。腹內疼痛。是脾疳。第三候。鼻下赤爛。愛揉眼兼血痢。是肺疳。乃因喫熱物。或病乳所傷心肺。加之咳嗽。更服涼冷藥過多。便上熱下冷。漸漸昏沈。日夜煩哭。第四候。皮虛皺。面無顏色。身上燥癢。心煩。第五候。

毛髮稀疏。鼻內生瘡。是肺疳。第六候。頭生瘡。發稀焦。是肝疳。第七候。牙變黃赤不定。是腎疳。第八候。發焦漧鼻下生瘡。是肺疳。第九候。咬指甲。毛髮作穗。四肢沈重。是心疳。第十候。齒虫蝕。肚上筋生。是骨槽疳。第十一候。肚逆腹脹。是胃疳。又名奶疳。第十二候。牙齦臭爛。面無顏色。不思食。是脾疳。又名口疳。第十三候。愛合面臥。多睡如醉。腹脹气急。因曾喫生肉。腹內有虫。是心脾疳。第十四候。鼻內漧燥疼痛。口中臭气。牙根有鮮紅血。是肝肺疳。第十五候。腳細肚髙並靑筋。是脾疳。第十六候。非時生瘡。愛喫冷水。是熱疳。

第十七候。皮膚上生粟子。糞中米出。是脾冷疳。第十八候。气滿腹脹。及口漧。是心胃疳。第十九候。愛喫生米麵炭磚瓦。是脾胃疳。第二十候。揉鼻揩眼。咬指甲。愛飲水。是肝渴疳。第二十一候。多寒熱。愛臥不起。是骨熱疳。第二十二候。愛飲水。目不開。是肝疳。第二十三候。肌體或熱或涼。發渴無時。是急疳。第二十四候。牙根黑。唇懶開。

開則赤。是心疳積熱。

卷二疳積

丁奚哺露

李曰。丁奚者。腹大頸細黃瘦是也。丁者。手足與項極小伶仃也。奚者。腹大也。甚者尻髙肉削。臍突胸滿。或生谷癥。愛喫生米土炭等物。宜十全丹﹑布袋丸。哺露者。虛熱往來。頭骨分解。反食吐虫。煩渴嘔噦。骨瘦露形。

蓋丁奚哺露。皆因脾胃久虛。形體瘦削。亦由胎稟所成。盡皆無辜種類。並難治。大體相似。宜十全丹﹑布袋丸。

卷二疳積

疳病名目

史演山曰。積是疳之母。所以有積不治。乃成疳候。又有治積不下。其積存而髒虛。成疳尢重。大抵小兒泄瀉無時。

作渴虛熱。煩躁下利。腫滿喘急。皆疳候虛癥。古云。疳虛用補。是知疳之爲疾。不可更利動臟腑。發作之初。名曰疳气。肚大脹急。名曰肝虛。瀉利頻並。名曰疳積。五心煩熱。名曰疳熱。毛焦發穗。肚大筋靑。好喫異物。名曰疳極。

熱發往來。形體枯槁。面無神采。名曰疳癆。手足細小。項長骨露。尻臀無肉。腹脹臍突。名曰丁奚。食加嘔噦。頭骨分開。作渴引飲。虫從口出。名曰哺露。總皆疳候。

卷二疳積

五疳出虫法

聖惠方曰。五疳久而不瘥。則腹內必有虫。肌體黃瘦。下利不止。宜服藥出之。用聖惠幹蟾丸。則疳气漸退。其虫狀如絲髮。或如馬尾。多出於腹背及頭項上。若虫色黃白赤者可治。靑色者。不可療也。又有積疳虫。虫蝕脊膂。身熱羸瘦黃色。積中生熱。煩渴下利。拍背如鼓鳴。脊骨如鋸齒。或十指皆瘡。頻咬爪甲是也。宜聖惠金蟾散。

卷二疳積

走馬疳

王好古曰。走馬疳。疳蝕之極也。乃五臟蒸熱上攻。甚卽偏沿作崩沙候。牙邊肉腫爛。口內气臭。身微潮熱。喫食不得。牙縫出鮮血。常動搖似欲脫。肉爛自漏落。治之先以淡鹽湯洗口。卽下紫金散摻之。日三次。揩殺牙邊肉內虫。

如大段甚。卽下秋霜散摻之。然後以天竺黃散。夾地黃膏調理卽安。如不退。先落齒一兩三个。卽死不治。相次面光發。

腮漏見骨而殂。

鰲按。曾氏治法。先去積熱。用當歸散合三稜散。加姜棗煎服。次投蘆薈丸﹑玉露飲。及以鹽溫水灌漱。或以軟雞翎蘸鹽水拂洗拭漧。以密陀僧散敷之。若經久不愈。傳於唇之上下。成崩沙癥。腮穿齒落而死。

卷二疳積

疳病不治癥

危亦林曰。如疳癆疳瀉。面槁色夭。齒張骨露。腹硬不食。皆疳之癥也。

李曰。肝疳目帶靑。左脇下硬。多吐沫。眼頭黑者。不治。心疳。耳邊有靑脈。舌上有焦點者。不治。脾疳肚大靑筋。唇口無血色。人中平。下利不止者。不治。肺疳嗽逆气急。瀉白水。身上黑斑者。不治。腎疳要喫鹹酸。飲水不住。小便如粉汁。齒黑有瘡。骨出耳幹腦焦。不治。疳渴飲水不止。舌黑者死。疳癆气促者死。疳瀉痢咳逆脫肛者。不治。

卷二

發熱煩躁

病有輕重。無不熱。熱不一端。內外久暴。陰虛內燒。陽盛外燥。病久骨蒸。病暴液耗。驚食風寒。疳痰癖懊。

皆令發熱。昏迷顚倒。各有兼癥。均宜詳校。而此諸熱。五臟分攪。額赤切牙。掌中若燎。渴飲或嘔。心熱可料。左頰先赤。便難筋掉。多怒多驚。肝熱如告。鼻赤嗜臥。肢體惰傲。遇夜益甚。脾熱堪道。喘嗽气粗。右頰紅冒。手掐眉目。

肺熱宜悼。足不喜覆。頦赤聲噪。骨酥如虫。腎熱與較。更參虛實。理無或拗。熱必發煩。熱必發躁。癥異原同。俱非易療。如何謂煩。火入肺竅。如何謂躁。火入腎HT。其火維何。必君獨耀。金燔水涸。病日以。HT煎不安。心經熱鬧。HT不定。心經風鉸。皆足生驚。急慢天釣。發熱煩躁。往往齊到。尋源溯流。全憑性巧。對癥立方。病根是掃。

卷二發熱煩躁

五臟熱

錢乙曰。面上左腮爲肝。右腮爲肺。額上爲心。鼻爲脾。頦爲腎。赤色者熱也。隨癥治之。身熱不飲水者。熱在外。

身熱飲水者。熱在內也。小兒熱病。六一散妙藥也。寒水石散亦佳。凡熱癥疏利後。或和解後。無虛癥。勿溫補。熱必隨生也。諸熱通用小兒淸心丸。

李曰。肝熱手尋衣領。亂撚物。瀉靑丸。壯熱飲水喘悶。瀉白散。心熱視其睡。口中气溫。或合面睡。及上竄咬牙。導赤散。脾熱目黃肚大。怠惰嗜臥。身熱飲水。四肢不收。瀉黃散。肺熱手掐眉目鼻面。甘桔湯。腎熱兩足不喜衣覆。地黃丸。

薛己曰。肝熱者。左頰先赤。便難筋急。多怒多驚。四肢困倦。寅卯時益甚。瀉靑丸﹑柴胡飲子。心熱者額上先赤。

心煩心痛。掌中熱而噦。或壯熱飲水。巳午時益甚。導赤散﹑瀉心湯。脾熱者。鼻上先赤。其熱在肌肉。遇夜益甚。瀉黃散。肺熱者。右頰先赤。日西熱甚。輕則瀉白散。重則地骨皮散。腎熱者。頦下先赤。兩足熱甚。骨酥酥如虫蝕。熱盛不能起於牀。夜間益盛。滋腎丸。

卷二發熱煩躁

熱有虛實表裏

譚殊聖曰。虛熱者。因病後發熱無時。一日三五次者。此客熱乘虛而作。其必气血未勻。四體羸弱。治宜調气補虛。

其熱自退。宜白術散。或未退。人參犀角散。

薛己曰。虛則喜熱惡寒。乍涼乍溫。怫郁驚惕。上盛下泄。屈體而臥。睡而露睛。面色靑白。恍惚神緩。噓气軟弱。

手足指冷。宜惺惺散。實則仰體而臥。睡不露睛。面赤气粗。口熱燥渴。二便難。煩啼暴叫。手足指熱。宜四順淸涼飲加柴胡。壯熱惡風寒。爲元气不充。表之虛熱也。壯熱不惡風寒。爲外邪所客。表之實熱也。壯熱欲飲湯。爲津液短少。

裏之虛熱也。壯熱飲水。爲內火燔爍。裏之實熱也。熱而二便調和。風邪蘊結於裏而發者。此表熱。惺惺散加麻黃汗之。

熱而頰赤作渴。睡眠不安。四肢驚掣者。此裏熱。四順淸涼飲。

卷二發熱煩躁

熱辧溫壯煩

王肯堂曰。溫熱與壯熱。相類而異。一向熱不止。由气血壅實。五臟生熱。蒸熨於內。則眠臥不安。精神恍惚。燻發於外。則表裏俱熱。煩躁喘粗。甚則發驚癇也。輕則火府丹﹑金蓮飲子。重則梔子仁湯。若但溫溫然不甚盛。是溫熱也。大便臭而黃者。此腹內有伏熱也。四順飲子。糞白而酸臭。則挾宿食不消也。紫霜丸。輕者少服。重者多服。節哺乳。當取微利。至五心熱盛。煩躁不安。手足時欲露出。小便赤澀。謂之煩熱。七寶散。若唇深紅。飲水不止。竹葉石膏湯。

卷二發熱煩躁

熱分驚積

閻孝忠曰。驚熱者。徧身發熱。或熱而不甚。面靑自汗。睡夢虛驚。顚叫恍惚。有因驚而生熱者。有因熱而生驚者。

錢氏導赤散﹑涼驚丸。皆其治也。

曾氏曰。積熱者。腹中有癖而發熱也。必眼胞浮腫。面黃足冷。發熱。從頭至肚愈甚。或聞飲食之气惡心。及腸疼嘔吐。治同傷積。

卷二發熱煩躁

熱有晝夜久暫之分

萬全曰。按鄭氏全嬰方所云。血熱者。巳午發熱。夜則涼。指小兒血盛實而言也。蓋謂巳午者。心火用事之時也。

心主血。血气行至巳午則陽气盛。陽气與正气相搏。故至期而發熱。非其時者。非血熱也。宜龍膽丸﹑地黃膏之類。海藏雲。夜熱屬陰。四順飲之類。此言血熱在夜也。脈經云。小兒有宿食。嘗暮發熱。明日復止。此言宿食夜熱也。積熱者。久熱也。疳熱亦久。但兼面黃喫炭土。鼻下爛也。三因云。小兒積熱者。表裏俱熱。徧身皆熱。頰赤口漧。小便赤。

大便焦黃。先以四順飲利動臟腑。則熱去。旣去復熱者。內熱已解。而表熱未解也。當用惺惺散。表熱乃去。表熱去後。

又發熱者。此表裏俱虛。气不歸元。而陽浮於外。所以發熱。非熱極也。只用六神散入粳米煎。和其胃气。則陽收歸內。

身體便涼。重者用銀白散。臨時發熱者。或由感冒而得也。

卷二發熱煩躁

寒熱並作

薛己曰。陽虛則外寒。陰虛則內熱。陽盛則外熱。陰盛則內寒。寒熱往來。此乃陰陽相勝也。夫陰气並於陰。則發寒。陽气並於陽。則發熱。寸口脈微爲陽不足。陰气上入陽中則惡寒。尺脈弱爲陰不足。陽气下入陰中則發熱。陽不足則先寒後熱。陰不足則先熱後寒。陰陽不歸其分。則寒熱交爭也。又上盛則發熱。下盛則發寒。陽勝則乍熱。陰勝則乍寒。陰陽相勝。虛實不調。故邪气更作。而寒熱往來。或乍寒乍熱也。少陽膽者。肝之腑。界於表裏之間。陰陽之气易乘。故寒熱多主肝膽經癥。以小柴胡湯加減治之。若只見寒熱。起居如常。久而不愈。及大病後元气未復。悉屬陰虛生熱。陽虛生寒。宜八珍湯。甚者十全大補湯。有宿食爲病。亦令寒熱。保和丸。食積旣消。而寒熱尙作者。肝邪乘脾。

所勝侮所不勝也。異功散加柴胡﹑山梔。

張渙曰。寒熱癥。有頭疼汗出者。有嘔吐不食者。有憎寒而反飲水者。有壯熱而反飲湯者。有筋骨疼痛者。有因食積。寒而腹中痛。熱而腹中鳴者。

鰲按。此寒熱並作。乃自爲一癥。故有一日兩三度發。或五六度發者。非如瘧之休止有時也。其瘧癥寒熱。另詳瘧門。

卷二發熱煩躁

骨蒸熱潮熱餘熱

曾氏曰。骨蒸熱者。身體虛羸。遇晚而發。有熱無寒。醒時渴汗方止。此乃疳病之餘毒。傳作骨蒸。或腹內有癖塊。

有時微痛。用化癖丸。先治脾虛宿滯。次以柴胡飲爲治。仍忌雞酒羊面毒物。

鰲按。湯氏治骨蒸熱。用生犀散﹑地骨皮散﹑七寶散﹑金蓮飲子。殊爲妥協。存參。

有小兒熱癥。用表裏藥後。其熱俱退。旣乃復熱者。爲餘熱也。推其原。乃表裏俱虛。而陽浮於外。陰伏於內。所以又發熱。宜用溫平藥和其裏。則體熱自除。錢氏白術散去木香加扁豆水煎。及黃六一湯﹑安神散。自然平復。

龔信曰。熱有作止。每日應時而發。謂之潮熱。如潮信之不失其期也。錢氏云。假如潮熱。是一臟實。一臟虛。而內發虛熱也。法當補母而瀉本髒。則愈。且如日中發潮熱者。心虛也。脈爲心之母。則宜先補肝。肝實而後瀉心。心得母气。則內平而潮熱愈也。醫見潮熱。妄謂其實。乃以硝黃諸冷藥下之。下旣多矣。不能禁約。而津液內竭。縱取一時之瘥。鮮不成疳病而身瘦也。曾氏法遇潮熱癥。先以百解散發表。次以當歸散治之。脈實者。以大柴胡下之。虛浮數者。

以百解散微汗之。若潮熱而嘔者。小柴胡和解之。

王肯堂曰。餘熱者。謂寒邪未盡。傳經之遺熱也。仁齋曰。傷寒汗下後而熱又來。乃表裏俱虛。气不歸元。陽浮於外。不可再用涼藥。蓋熱去則寒起。古人戒之。法當和胃。使陽气收斂。其熱自止。宜參苓白術散。

卷二發熱煩躁

煩躁原由癥治

薛己曰。仲景云﹑火入肺則煩。入腎則躁。夫心者。君火也。火旺則金燔水虧。而火獨存。故肺腎合而爲躁也。活人云。但煩熱者。虛煩也。諸虛煩熱。與傷寒相似。但不惡寒。鼻不疼。故知非傷寒也。頭不疼。脈不緊。故知非裏寒也。不可發汗攻下。當與竹葉湯。兼嘔。橘皮湯。又心虛則先煩而後渴。翕翕發熱。其脈浮緊而大是也。蓋煩者。心中煩擾爲內熱。故屬陽。躁者。肢體躁動。或踝身爲外熱。故屬陰。外熱者。無根之火也。是以爲虛。在小兒當辧其HT煎不安。是煩。HT不定。是躁。

HT煎者。心經有熱。精神恍惚。煩滿生驚。HT者。心經有風。煩躁驚搐也。熱甚者。黃連解毒湯。輕者。導赤散。風熱者。至寶丹。脈數而實。便閉者。神芎丸。此皆實熱之治法也。若煩而頭痛短气。口漧咽燥。不渴者。虛也。

四君加芎歸。煩不得眠。酸棗仁湯。面戴陽。目內赤。六脈洪大。按之全無者。血虛發躁。當歸補血湯。若躁而踝體。

欲入並中。脈沈細或浮大。按之如無者。此皆陰盛發躁。宜參附湯。有回生之功也。

卷二

傷寒

漢張仲景。創論傷寒。六經分治。陰陽並觀。傳變不一。貴探其原。表則易治。裏豈易痊。三陽爲表。裏癥常兼。

三陰爲裏。表癥亦繁。病機疊出。不一其端。合並兩感。欲辧難言。汗吐下法。不誤則安。男婦大小。大槪皆然。然而小兒。還須另看。臟腑嬌嫩。六气未完。外邪易犯。乳食多愆。一旦病至。身熱如煎。頭疼骨痛。合眼赤顴。或汗無汗。

發渴咽漧。種種形癥。病則相牽。謂爲傷寒。寧曰否焉。然而幼稚。雜病多般。驚疳痰食。痘疹煩冤。總皆發熱。躁擾相干。設若誤認。時日遷延。如大人法。治之必偏。百十三方。立斃下咽。如是死者。良屬可憐。如是死者。醫罪曷寬。

審音察色。詳辧爲先。內傷外感。務究其根。脈或罔據。三關細研。毋俾病勢。變幻纏綿。再參疫癘。夏熱春溫。中風中濕。暑彌漫。認病毋錯。方治求全。庶幾是兒。壽保彭。

卷二傷寒

傷寒原由癥治

張元素曰。凡小兒傷寒表癥。有惡風惡寒者。當發表。如气盛能食。不大便。無表癥者。可攻裏。春主溫。屬木。

身溫當發汗。夏主長。屬火。身熱而煩躁。合大發散。長夏主化。屬土。四季月同。當調其飲食。秋主收。屬金。身涼內溫。合微下。冬主髒。屬水。身熱而惡寒。是熱在外而寒在內。身涼而惡熱。是熱在內而寒在外。熱在內者。調胃承气湯。寒在內者。調中湯丸。凡小兒傷寒。宜根據四時陰陽升降順逆剛柔而施治。气升浮則發之。收藏則下之。有汗發熱惡風。脈浮緩者。風傷衛。桂枝湯。無汗發熱惡寒。不當風而自憎寒。脈浮緊者。寒傷榮。麻黃湯。有汗發熱惡風。脈浮緊。無汗發熱惡寒。脈浮緩。謂之榮衛俱傷。桂枝麻黃合半湯。無汗發熱。不惡風寒。脈沈洪者。可下之。更詳其厥與不厥。量寒熱淺深而治之。有汗四肢厥。脈沈微者。名陰厥。四逆湯。無汗四肢厥。脈沈微者。名陽厥。大承气湯。如四肢不厥。

身熱內外皆陽。不動三焦。宜涼藥三五服下之。黃芩甘艸湯﹑黃芩白術湯﹑黃芩蒼術湯﹑黃芩梔子湯﹑連翹飲子﹑小柴胡湯﹑八正散﹑涼膈散﹑白虎湯﹑五黃散。此上中下三焦藥。宜選用。中暑脈虛。背寒惡。自汗而渴者。白虎湯。身涼。

脈緊。熱在內者。急下之。口燥咽漧。不大便是也。無汗。身大熱者。可發汗。升麻湯﹑大靑膏﹑天麻膏。有汗。身大熱者。惺惺散﹑桂枝湯﹑解肌湯﹑小柴胡湯﹑白術防風湯。可選用。發汗者。量四時暄暑燥濕風寒。各宜春涼夏寒秋溫冬熱而發之。如身表無大熱。而小便不利。是有濕熱結膀胱。仍用勝濕藥。白術﹑白茯苓之類。以利小便。則其熱自退。

傷寒咳嗽。吐淸水。哽气。長出气。是肺不足也。阿膠散。面白如枯骨者。死不治。身熱咳嗽吐痰者。褊銀丸。若有表癥。惡風寒而嗽者。惺惺散﹑加減鼠粘子湯。身大熱。吐逆不止者。茯苓半夏湯。大吐者。當下之。消積丸。潮熱有時。胸滿短气嘔吐者。桃奴丸。

張云岐曰。小兒有寒邪。及瘟气時疫瘡疹。身疼頭痛。壯熱多眠不語。潮熱煩渴。痰實咳嗽。人參羌活湯。時气頭昏體熱。七寶散。小兒同乳母服。大人亦可用。小兒表傷寒。則皮膚閉而爲熱。盛卽生風。欲爲驚搐。血气未實。不能勝邪。故發搐也。大小便根據度。口中气熱。當發之。宜大靑膏。肺盛復有風冷。則胸滿短气。气急喘嗽。上气。當先散肺。瀉白散﹑後發散﹑大靑膏。若止傷寒。則不胸滿。設令小兒卒暴身壯熱。惡寒。四肢冷。或耳尻冷。鼻气冷。爲斑疹也。與傷寒表癥相似。此胎气始發。自內之外。若與傷寒表癥同治者。誤也。當作斑疹治之。

王好古曰。小兒傷寒時气。風熱痰壅咳嗽。及气不和者。四君子湯加細辛﹑栝蔞﹑桔梗﹑薄荷﹑生薑。或加防風﹑川芎。內有寒。或遇天寒欲發散者。則去栝蔞。虛汗夜啼。加麥冬。

楊士瀛曰。小兒頭額痛。身體發熱。大便黃赤。腹中有熱。四順散﹑連翹飲﹑三黃丸。身體潮熱。頭目昏痛。心神煩躁。小便赤。大便祕。此熱劇也。調胃承气湯。頭額身體溫熱。大便白而酸臭者。胃中有食積也。雙聖丸。

虞摶曰。小兒傷風。貪睡。口中气熱。呵欠煩悶。當發散。大靑膏。表癥也。尋常風壅發熱。鼻涕痰嗽。煩渴。惺惺散。有風熱。裏熱。口中气熱。大小便祕赤。飲水不止。有下癥者。大黃丸。大熱飲水不止。而善食者。可微下。如淸便自調。

不可下也。恐外熱逐於內。而變結胸危癥。

張兼善曰。小兒傷風兼髒者。兼心則驚悸。兼肺則悶亂。喘息哽气。長出气。咳嗽。兼腎則畏明。各隨補母髒。虛見故也。如傷風手足冷。脾臟怯也。當先和脾。益黃散。而後發散。大靑膏。未瘥。調中丸。有下癥。大黃丸。後服溫驚丸。傷風腹脹。亦脾臟虛也。當補肺。必不喘。後發散。仍補脾也。去脹。塌气丸。發散。大靑膏。傷風吐瀉。白術散。夾驚傷寒。熱極生風。薄荷散。

龐安常曰。小兒傷寒自汗。當補虛。和陰陽。小建中湯減桂加黃﹑人參﹑地黃。

吳綬曰。小兒傷寒。六經治例皆同。但有胎熱﹑驚熱﹑血熱﹑客熱﹑寒熱﹑潮熱﹑痰熱﹑食熱﹑變蒸熱﹑傷風熱﹑痘疹熱。一皆發作。狀似傷寒。要在明辧之耳。況肌體嫩弱。血气未定。脈法不同。藥劑輕小之別。故略具節要於後。

凡小兒病。詳察面色爲先。傷寒尢宜加意。凡食熱傷乳則吐。奶瓣不消。口中醋气。傷食則心下滿硬。噯气作酸。惡食。右手气口脈盛。手心熱。手背不熱。肚背先熱。以此別之。凡治小兒傷寒。發熱。必以六君子湯爲主。或加神曲﹑麥芽﹑山楂﹑砂仁﹑香附之類。內實者。加枳實﹑靑皮。熱不解者。加柴胡﹑黃連﹑黃芩之類。如無熱。香砂保和丸。

凡變蒸發熱。長气血也。夫變者。气上。蒸者。體熱也。輕者發熱虛驚。耳冷微汗。唇中有白泡如珠子是也。三日而愈。

重者寒熱脈亂。腹痛啼叫。不食。凡乳食卽吐。五日愈也。凡傷寒發熱。則貪睡眼澀。呵欠煩悶。鼻塞噴嚏。或流淸涕。口中气熱。咳嗽聲重。或自汗怕風。人參羌活散。其餘治例。宜同傷寒表癥例也。要在詳辧而治之耳。凡傷寒則怕寒。拘急。發熱翕翕然。在表。晝夜不止。直待汗出方解。錢氏曰。男子則面黃體重。女子則面赤喘急憎寒。口中气熱。呵欠煩悶項急也。大抵傷寒則手背熱。手心不熱。左手人迎脈緊盛也。其餘六經治法。同大人傷寒。但藥宜輕小耳。亦有夾驚夾食傷寒。要在詳審。凡痘疹發熱。錢氏曰。腮赤多躁。噴嚏眼澀。呵欠煩悶。時發驚悸。身重發熱。耳尖鼻尖手足稍冷。乍涼乍熱。睡中驚惕。起臥不安。乃其候也。切不可認作傷寒。發汗。蓋覆取汗。

則大誤。須仔細辧之。

鰲按。小兒傷寒。𨿽云六經治例。與大人無異。然畢竟有別。小兒多一切雜癥。如前輩所云。固當一一分辧施治。卽眞屬傷寒。而小兒必夾驚夾食之癥爲多。故卽用六經分治之劑。其中必兼去驚消食之品。方可奏功。至小兒傷寒形癥。亦屬有定。如頭痛。體重。鼻塞流涕。喘息。頰赤眼澀。或眼赤黃。口漧。咳嗽。噴嚏。或口鼻出水。

山根靑色。身上寒毛起。或畏人。或惡寒。兩手脈必洪數。凡此等癥。皆屬傷寒之候。必明辧之。方不與一切之癥相混。而可以傷寒之治爲治。而卽此等癥。亦不必悉具。隨見數癥便是。如吳氏詳列諸癥。本與傷寒無涉。今特錄之者。所以別於傷寒。欲醫者知一切諸癥之各有形癥。盒飯各隨癥治。而可不混於傷寒也。

卷二

麻疹

麻疹浮小。而有頭粒。非如發斑。成片一色。方其初起。必先發熱。都似傷寒。而有分別。鼻流淸涕。咳嗽嚏泄。

眼胞微腫。淚汪盈睫。或嘔或利。紅及腮頰。此麻疹候。汗下不必。按此諸癥。乃爲肺疾。亦屬天行。傳染而得。身熱之後。其出最捷。一擁而來。六時漸沒。其沒貴遲。期兩三日。熱淸毒退。乃爲上吉。亦有出遲。三日始滅。亦有沒早。

頃刻無迹。皆由熱毒。膚濃而合。恐生他變。至不可測。及其旣退。調護宜密。切須忌口。風寒莫及。疹後變生。最易咳逆。毒流肺竅。气喘吸吸。或成癆瘵。骨蒸羸怯。毒淫脾腎。漸至骨立。或頻瀉利。靑黃夾雜。毒流腸胃。气虛難接。

或口生瘡。牙齦爛黑。毒深入肝。奄奄命絕。此四大癥。疹後易涉。愼勿輕視。致令危急。按癥尋求。治之以法。

卷二麻疹

麻疹原由癥治

錢乙曰。麻疹形癥亦同。有如發風疙瘩。擁起如雲頭。色赤成斑。隨見隨沒者。有如粟米頭。三番俱見而不沒。

至三日後方收漸沒者。然皆謂麻疹。其於欲出未出之際。當用發表藥發之。則易出易愈也。有發熱至十餘日始見者。大抵主在發散肺經之熱毒。始事也。調理補養病後之元气。終事也。其或兼風兼痰兼食。隨宜加對癥藥。

萬全曰。疹小而碎。少陰心火也。心肺位乎上。心火旺則肺受之。治疹專以肺爲主。觀咳嗽者。火炎則肺葉焦舉也。

鼻流淸涕者。鼻爲肺竅。以火爍金而液自流也。目中淚出者。肺熱則移於肝。肝之竅在目也。或手掐眉目唇鼻及面者。

肺熱癥也。疹子只怕不能得出。若出盡則毒便解。故治疹者。發熱時。當察時令寒暄。以藥發之。如時大寒。以桂枝葛根湯發之。大熱。以升麻葛根湯合人參白虎湯發之。不寒不熱。以荊防敗毒散發之。如兼疫癘時行之气。則以人參敗毒散發之。

聞人曰。麻疹初出。全類傷寒。發熱咳嗽。鼻塞面腫。涕唾稠粘。全是肺經之癥。有末傳泄利者。有一起卽兼泄利者。肺與大腸相表裏。表裏俱病也。惟不可觸冒風寒。及於正蒸熱時啖食。能變輕爲重。不可不愼。

朱震亨曰。斑駁疹毒之病。是肺胃熱毒。燻發於皮膚。狀如蚊蚤所咬也。

李曰。疹者。如粟米。微紅。隱隱皮膚不出。作癢。全無痛處。麻子最小。隱隱如麻子。頂平軟不礙指。卽有淸水。痘多挾疹同出。麻亦多挾疹同出。故曰痘疹麻疹。麻疹以升麻葛根湯加蔥白﹑紫蘇。乃麻疹初起之神方。或蘇葛湯亦佳。或以加味敗毒散表之。汗後身涼。紅痕自滅。麻不出而喘者死。變成黑斑者死。麻疹後。

餘毒內攻。循衣摸牀。譫語神昏者死。

史演山曰。疹喜淸涼。痘喜溫暖。人皆知之。然疹子初出。亦須和暖。則易出。所以發苗之初。只要發出得盡。則其毒便解。大抵疹欲出已出之際。𨿽寒。勿用桂枝。𨿽虛。勿用參術。𨿽嘔而有痰。勿用半夏﹑南星。

王肯堂曰。發熱六七日。知是疹子。卻不見出。此皮膚堅濃。腠理閉密。又或爲風寒襲之。曾有吐利。乃伏也。急用托裏發表之劑。麻黃湯調柏墨散發之。外用胡荽酒麻蘸徧身刮之。疹子發熱。或自汗。或鼻衄者。不須止之。亦發散之義。疹子發熱吐利。乃火邪內逼。純是熱癥。不可作寒論。上焦多吐。黃芩湯加茅根﹑蘆根﹑枇杷葉。下焦多利。黃芩湯送香連丸。中焦吐利俱多。黃芩湯多加茅根。蘆根。調六一散。滯下。加味黃芩湯調六一散。疹出之時。咽喉腫痛。

乃毒火上燻。勿作喉痺治。甘桔湯加元參﹑牛蒡﹑連翹。或射幹鼠粘子湯。疹色喜通紅。若淡白者。心血不足。養血化斑湯。色太紅。或紫殷者。血熱也。或出太暴者。並宜大靑湯。黑者死。疹旣出。熱盛不減。此毒壅遏。大靑湯解其表。

便澀者。黃連解毒湯合白虎湯解其裏。大便不通。四順淸涼飲。疹後熱不除。忽發搐。不可與急驚同論。用導赤散加人參﹑麥冬﹑送安神丸。大熱未退。不可與食。與傷寒同。

龔信曰。當以蔥白湯飲之。其麻自出。如渴。只宜蔥白湯以滋其渴。使毛竅中常微潤可也。過三日不沒者。內有實熱。犀角地黃湯解之。

翁仲仁曰。麻疹與痘瘡。始似終殊。原同癥異。痘瘡發於五臟。麻疹出於六腑。然麻疹一癥。先動陽分。而後歸於陰經。故標屬陰。而本屬陽。其熱也。气與血分相搏。故血多虛耗。其治也。先發散行气。而後滋陰補血。凡動气燥悍之藥。皆不可下也。

鰲按。翁氏此說。已舉麻疹之原由癥治。包括詳盡。名論也。

凡看麻疹之法。多於耳後頂上腰眼先見。其顆大而不長。其形小而勻淨。旣出。色紫紅漧燥暗晦。乃火盛毒熾。宜六一散解之。四物湯換生地加柴﹑芩﹑翹﹑葛﹑牛蒡﹑紅花等。滋陰涼血。而熱似除。所謂養陰退陽之義也。如疹出。

見風早沒。不淸爽者。宜消毒飲。加發散之藥。𨿽不復出。亦尋愈矣。

吐桂曰。疹屬陽腑經邪。初起必從表治。癥見頭痛喘咳。气粗嘔逆。一二日卽發者輕。三五日者重。陽病七日外。

隱伏不透。邪反內攻。喘不止。必腹痛脹祕悶危矣。治宜苦辛淸熱。涼膈去硝黃。方書謂足陽明胃疹。如雲布密。或大顆如痘。但無根盤。又謂手太陰肺疹。但有點粒。無片片者。用辛散解肌。冬月無汗。壯熱喘急。用麻杏。如華蓋散﹑三拗湯。夏月無汗。用辛涼解肌。葛根﹑前胡﹑薄荷﹑防風﹑香薷﹑牛蒡﹑枳殼﹑桔梗﹑木通之屬。古人以表邪口渴。

卽加葛根。以其升胃津。熱甚煩渴。用石膏辛涼解肌。無汗忌用。連翹辛涼。翹出眾艸。能升能淸。最利幼科。治小兒六經諸熱。疹宜通泄。泄瀉爲順。下痢五色者亦無妨。惟二便不利。最多凶癥。治法大忌止瀉。痧本六气客邪。風寒暑濕。必從火化。痧旣外發。世人皆云邪透。孰謂出沒之際。升必有降。勝必有復。常有痧外發。身熱不除。致咽啞齦腐。

喘急腹脹。下痢不食。煩躁昏沈。竟以告斃者。皆屬裏癥不淸致變。須分三焦受邪孰多。或兼別病累瘁。須細體認。上焦藥用辛涼。中焦苦辛寒。下焦鹹寒。春令發痧從風溫。夏季從暑風。暑必兼濕。秋令從熱爍燥气。冬月從風寒。痧疳濕盛熱蒸。口舌咽喉疳蝕。若不速治。有穿腮破頰。咽閉喘促。告斃矣。治之宜早。外治另用專方。若湯藥方法。必輕淡能解上病。或淸散亦可。痧痢乃熱毒內陷。與傷寒協熱邪盡則痢止同法。忌升提。忌補澀。輕則分利宣通。重則宜用苦寒解毒。

鰲按。方書名麻疹者。北人單謂之疹。吳人謂之痧子。浙人謂之喑子。名各不同。其實則一也。痧疹𨿽由肺胃間毒。畢竟是肺經所發之疾。故方書言手太陰肺疹。但有點粒無片片者。今時所患。皆是點粒分明者也。至方書言足陽明胃疹。如雲布密。恐是斑毒。故一片如雲密布。且斑毒之發。亦由陽明郁熱毒蒸所致。痧不發於胃。而專發於肺也。卽使痧毒內陷。或亦入胃入脾入肝入腎。各有變癥。然此是痧發不透後。其毒轉注之臟腑經絡。非初發之經也。方書謂胃疹者。古人每斑疹二字連用。其謂胃疹。當卽是斑。其謂肺疹。乃是痧子。卽麻疹也。葉氏以痧宜通泄。泄瀉爲順云云。夫痧固宜通泄。然太泄痢。又恐毒之下注者未盡。而毒之外發者。復因下泄而多阻滯。

以致毒陷益深。瀉痢愈不止。正气遂日益虛。此際正難措手。然葉氏忌升提忌補澀二語。又爲痧痢金科玉律。切不可犯。則於此而斟酌求治。惟以解毒爲主。兼散腸間郁積。而肺大腸表裏。腸間之郁積淸。肺經之毒自解。卻不可犯胃气以絕生气。

卷二

瘧疾

﹝寒熱往來附﹞

夏傷於暑。秋必瘧。又云瘧病。必由風著。內經之言。宜爲細度。夏月盛暑。腠理開發。汗出當風。浴後磅因礡。

衛气不守。邪气內薄。捨於膜原。應時而劇。暑日得風。根因是托。然而小兒。多由食摶。脾弱胃衰。乳食停積。諸邪悉附。與正相角。壅遏陰陽。二气交錯。陰盛陽虛。先寒而栗。陽勝陰虛。先熱如烙。邪與衛並。故日揮霍。邪深入裏。

故間日作。瘧必有痰。停滯胸膈。瘧必有濕。酸疼手腳。癉牝溫寒。鬼瘴名各。爲癥不同。而可約略。冷起毫毛。伸欠蕭索。戰栗鼓頷。頭痛如鑿。及其熱時。內外火鑠。渴欲引飲。身疼筋縛。或先寒侵。或先熱灼。陰陽偏勝。如酬如酢。

故以往來。寒熱如約。丹溪有言。最爲精確。無汗發汗。散邪爲主。有汗止汗。固正宜速。務期邪盡。陰陽和協。無柰世醫。不知用藥。小柴胡湯。以爲定法。不知前賢。再四叮囑。早服柴胡。淹纏難卻。邪由外散。正無內削。用和陰陽。

才可下HT。莫慢輕疏。切宜斟酌。久瘧不愈。瘧母內托。胸脇之間。可按可摸。治應消散。毋俾正弱。

卷二瘧疾

瘧疾原由癥治

曾氏曰。內經瘧論云。夏傷於暑。秋必瘧。謂腠理開而汗出遇風。或得於澡浴。水气捨於皮膚間。因衛气不守。

邪气並居。其疾始作。伸欠寒栗。腰背俱痛。骨節煩疼。寒生則內外皆熱。頭疼而渴。乃陰陽二气交爭。虛實更作而然。

陰气獨盛。則陽虛。故先寒戰栗。腰背頭項骨節皆痛。陽气獨勝。則陰虛。故先熱。發時不嗜食。喜嘔。頭疼腰痛。小便不利。陰盛陽虛。則內外皆寒。陰盛陰虛。則內外皆熱。此外感六淫。或內傷七情。蘊積痰飲。病气與衛气並居。故病日作。衛气晝行於陽。夜行於陰。得陽而外出。得陰而內薄。五臟病气深入。不能與衛气俱出。則間日而作。當衛气所至。病气所在。則發。在陽則熱。在陰則寒。俟陰陽各衰。衛气與病气相離。則病休。陰陽相搏。衛气與病气相集。

則復作。各隨其衛气之所在。與所中邪气相合而然也。先寒後熱者。先傷寒而後傷風。名寒瘧。先熱後寒者。先傷風而後傷寒。名溫瘧。但熱不寒者。名癉瘧。身重寒熱。骨節痛。腹脹滿。自汗善嘔。名濕瘧。但寒不熱者。名牝瘧。其病不一。故治當隨其陰陽虛實。汗吐下溫。對癥施治。以平爲期。然必因正气虛。感受邪气。畱而不去。其病爲實。自表傳裏。先汗後下。古今不易。故治瘧必須先表。用百解散加姜﹑蔥。次小柴胡加桂枝﹑姜﹑棗。以和解表裏之邪。自然作效。若表裏實。用當歸散﹑五和湯﹑烏犀丸下之。勻气散止補。後以藿香飲加艸果﹑良姜﹑姜﹑棗。正胃气。去寒邪。

則自平復。如表解後。寒熱往來。以二仙飲截之。寒熱旣除。用平胃散鹽湯空心調服。溫胃健脾。則外邪自淸。此爲明論。有寒多熱少。經久不愈。致脾胃弱。飲食少。神色變。二姜丸及淸脾湯爲治。

婁全善曰。治小兒瘧疾。多與大人同法。以出汗爲瘥。宜桂枝﹑柴胡﹑參﹑芩輩。其病食病痰。以意消息之。小兒多由食積得之。必兼消藥爲先也。

葉桂曰。瘧因暑發居多。方書𨿽有痰食寒熱瘴癘之互異。幼稚之瘧。都因脾胃受病。然气怯神弱。初病驚癇厥逆爲多。在夏秋之時。斷不可認爲驚癇。大方瘧癥。須分十二經。與咳癥相等。若幼醫庸俗。但以小柴胡去參。或香薷﹑葛根之屬。不知柴胡動肝陰。葛根竭胃汁。致變屢矣。幼科純陽。暑爲熱气。癥必熱多煩渴。邪自肺受者。桂枝白虎湯。

二進必愈。其有冷食不運。有足太陰脾病見癥。初用正气。或用辛溫如艸果﹑生薑﹑半夏之屬。方書謂艸果治太陰獨勝之寒。知母治陽明獨勝之熱。瘧久色奪。唇白汗多。餒弱。必用四獸飲。陰虛內熱。必用鱉甲﹑首烏﹑知母。便漸溏者。

忌用。久瘧營傷寒勝。加桂﹑姜。擬國中末瘧門用藥於左。如初病暑風濕熱瘧藥。兼脘痞悶。用桔梗﹑枳殼﹑杏仁﹑濃朴﹑﹝二味喘最宜﹞﹑栝蔞皮﹑山梔﹑香豉。頭痛宜辛涼輕劑。連翹﹑薄荷﹑赤芍﹑羚羊角﹑蔓荊子﹑滑石。﹝此方淡滲淸上﹞重則用石膏。口渴用花粉。煩渴用竹葉石膏湯。熱甚則用芩﹑連﹑山梔。夏季身痛屬濕。羌﹑防辛溫宜忌。宜用木防己﹑蠶沙。暑熱邪傷。初在气分。日久不解。漸入血分。反渴。不多飲。唇舌絳赤。芩連膏。如不應。必用血藥。

涼佐淸气熱。一味足矣。輕則用丹皮﹑﹝汗多忌﹞靑蒿﹑犀角﹑竹葉心﹑元參﹑鮮生地﹑細生地﹑木通﹑﹝亦能發汗﹞淡竹葉。若熱久痞結。瀉心湯選用。又夏月熱久入血。最多蓄血一癥。譫語昏狂。看法以小便淸長者。大便必黑爲是。桃仁承气湯爲要藥。幼稚瘧久。面腫腹膨。泄瀉不欲食。或囊腫。或跗腫。必用東垣益气以升陽。倘脾陽消憊。前方不應。

用理中湯或錢氏益黃散。得效二三日。須投五苓散。一二日。再與異功﹑參苓白術散之類。必全好。徐忠可注金匱。有云。幼兒未進谷食者。患瘧久不止。用冰糖濃湯。余試果驗。瘧多用烏梅。以酸泄木安土之意。用常山﹑艸果。乃劫其太陰之藥。以常山極走。使二邪不相並之謂。用人參﹑生薑曰露姜飲。一以固元。一以散邪。取通神明去穢惡之气。總之久瘧气餒。凡壯膽气。皆可止瘧。未必眞有瘧鬼。又瘧邪旣久。深入血分。或結瘧母。鱉甲煎丸。設用煎方。活血通絡可矣。

卷二瘧疾

寒熱往來

巢元方曰。風邪外客於皮膚。而痰飲內漬於臟腑。致令血气不和。陰陽更相乘克。陽勝則熱。陰勝則寒。陰陽之气。

爲邪所乘。邪正相干。陰陽交爭。時發時止。則寒熱更相往來也。

吳綬曰。凡寒熱往來。是無定期者。其有定期。瘧也。全生云。若其人翕翕如熱。淅淅如寒。無有時度。支節如解。

手足酸疼。頭目昏暈。此由營衛虛弱。外爲風邪相乘。搏於陽則發熱。搏於陰則發寒。久不治成癆。宜荊芥散。又曰。

如苦寒熱如瘧。不以時度。腸滿膨。起則頭暈。大便不通。或時腹痛。胸膈痞悶。此由宿谷停畱不化。結於腸間。气道不舒。陰陽交亂。宜備急丸。若止見寒熱。起居如常。久而不愈。乃大病後元气未復。悉屬陰虛生熱。陽虛生寒。宜八珍湯。食積爲病。亦令寒熱。保和丸消之。兼嘔吐泄瀉。六君子湯。厥冷凍飲料熱。人參理中丸。作渴不止。七味白術散。

食積消而寒熱尙作者。肝邪乘脾也。異功散加梔﹑柴。然此皆非瘧癥也。切不可混。

龐安常曰。小兒食積。寒熱如瘧。渴瀉气急。要合地臥。此候當先取下積。只用平胃散。次常服進食丸。

卷三

黃膽

脾土色黃。病則成疸。其病緣何。先因虛損。復感濕熱。風寒外犍。停郁腠理。浸淫肢脘。內熱蒸蒸。外燻色變。

此其大凡。脈必濡緩。傷寒無汗。瘀熱不散。身必發黃。尿澀腹滿。暑邪挾濕。經絡俱。淪膚浹髓。髒气莫展。黃如橘色。筋骨痿軟。或由疳瀉。肌肉消。肚大筋靑。皮黃髮卷。胎疸之疾。得於初產。生下卽黃。徧身梔染。原𨿽不同。

陰陽必辧。陽黃體熱。二便硬短。脾與心搏。胸膈必懣。先利小便。下法莫遠。陰黃肢冷。淸便滋泫。大便淸黃。腹痛而喘。面目爪齒。黃色暗慘。脾虛失制。腎水脹衍。約此二端。疸病斯顯。再詳兼癥。身疼體懶。彊直其膊。枯澀其眼。溺如屋漏。浮腫若繭。或渴或嘔。或寒或暖。按癥求之。有此款款。淡黃兼白。乃胃怯懦。或胃不和。

其病稍淺。

卷三黃膽

疸病原由癥治

錢乙曰。諸黃皆相似。如身皮目皆黃者。黃病也。身痛膊背彊。大小便澀。一身盡黃。面目指爪皆黃。小便如屋塵色。著物皆黃。渴者難治。此黃膽也。其癥多患於大病後。別有一癥。不因病後身微黃者。胃熱也。大人亦同。又有面黃腹大。食土而渴者。脾疳也。又有自生而身黃者。胎疸也。古書云。諸疸皆熱也。深黃者是也。若淡黃兼白者胃怯。

胃不和也。難知云。色如燻黃。乃濕病也。則一身盡痛。若色如橘子黃者。黃病也。身不痛。有漧黃者。燥也。小便自利。四肢不沈重。渴而引飲。宜梔子柏皮湯。有濕黃者。脾也。小便不利。四肢沈重。似渴不欲飲。宜大茵陳湯。如大便自利而黃者。茵陳梔子黃連三物湯。或往來寒熱。一身盡黃者。小柴胡加梔子湯。

曾氏曰。黃病不可一槪論。標本不同。癥治亦異。乃脾胃气虛。感受濕熱。郁於腠理。淫於皮膚。蘊積成黃。燻發於外。故有是癥。或脾胃虛弱。內因癥癖。攻之而成。然疳瀉亦主皮黃。肚大發直筋靑。肌肉消瘦。外無色澤。身必發黃。治法。感濕熱者。以咀五苓散加麻黃﹑姜。汗之卽愈。或茵陳蒿湯調下五苓散亦可。若得幹疳癖者。形如黃土。宜醒脾。或化癖丸。

羅謙甫曰。予治一小兒。季夏身體蒸熱。胸膈煩滿。皮膚如橘黃。眼白亦黃。筋骨瘦弱。不能行立。此由熱加以濕。

而蒸搏於經絡。入於骨髓。使髒气不生。故脾遂乘心。濕熱相合而成以疾也。蓋心火實。則身體蒸熱。胸膈煩滿。脾濕勝。則皮膚如橘色。有餘之气。必乘己所勝而侮所不勝。是腎肝受邪。而筋骨痿弱。不能行立。內經言。脾熱者。色黃而肉蠕動。又言濕熱成痿。是也。所謂子能令母實。實則瀉其子也。蓋脾土退其本位。腎水得復。心火自平矣。加減瀉黃散。

卷三黃膽

疸分陰陽

張元素曰。陽黃者。大小便赤澀身熱。是脾土與心火相搏。爲陽病。法當先利小便。後下大便。陰黃者。淸便自調。

面目及身黃。四肢冷。是脾虛不能制腎水。宜益黃散。下使君子丸。

卷三

水腫﹝諸腫脹附﹞

少陰腎水。太陰肺金。金本生水。水融兩陰。腎邪相傳。膀胱是侵。逆於脾土。反被水沈。脾虛失制。隨水所淫。

脾旣受克。不能生心。水激心火。與肺相臨。肺又受害。化原失憑。以致水溢。腎邪縱橫。脾易受濕。水乃與並。脾主四肢。流走。滲於脈絡。皮膚是尋。血亦化水。停積日深。乃作水腫。腹飽筋靑。手足面目。悉屬水停。或气喘逆。

或口呻吟。或發煩渴。或寒熱乘。或小便祕。溺出如鍼。胸滿脇脹。減食失音。背平臍凸。命乃將傾。須潔淨府。亦開鬼門。去菀陳。內經是箴。當須識此。急早治懲。根由癥狀。仔細詳明。嗟嗟水腫。病豈尋恆。時俗謬妄。河白是稱。

徧考方書。古無此名。

卷三水腫﹝諸腫脹附﹞

水腫原由癥治

曾氏曰。原腫病之由。標本之疾。腎主元气。天一之水生焉。肺主沖化。地四之金屬焉。腎爲本而肺爲標。皆至陰以積水。其爲病也。腎者。胃之關鍵。關鍵不利。則樞機不轉。水乃不行。滲於脈絡皮膚。而爲浮腫。當推究內外所因爲治。兒大者。憑脈以明虛實。古方有十種論癥。短气不得臥。爲心水。兩脇緊痛。爲肝水。大便鴨溏。爲肺水。

四肢苦重。爲脾水。腰痛足冷。爲腎水。口苦咽漧。爲膽水。乍虛乍實。爲大腸水。腹急肢瘦。爲膀胱水。小便閉澀。爲胃水。少腹急滿。爲小腸水。然脈浮爲風爲虛。沈伏爲水病。沈則脈絡虛。伏則小便難。卽爲正水。脾脈虛大。

多作脾腫。因循不治。乃成水腫。蓋脾屬土。喜燥而惡濕。常感濕气。濕又喜傷脾。血化爲水。土敗不能制水。則停蓄不行。畱滯皮膚。故作浮腫。初得病時。見眼胞早晨浮突。午後稍消。急以羌活散疏解。次醒脾散。及間投南星腹皮散。

其脾冷困。則燥以艸果﹑縮砂之類。然此癥夏秋冬治之頗易。惟春不然。蓋四時之水。無如春水泛溢。兼肝木旺而脾土受克。不能受水。所以難療。須徐徐調理取效。若脾熱而困。入投燥熱藥。𨿽不能生土。亦可勝水。柰殺之太過。土不勝火。則熱愈盛而不食。發熱煩渴。又進燥劑。由此面目轉浮。致脾敗。手足背腫。臍凸。皆脾之外候。有未經發表。

遞用下藥。一瀉腫消。乃曰瀉之力。不知脾愈瀉而愈虛。不旬月。其腫如初。此世人但知瀉腫爲最。不求十補而一瀉之論。法當隨四時用藥解表。通利小便。春以七寶丹加麻黃﹑桂枝﹑赤苓﹑姜﹑蔥。夏以五苓散加麻黃﹑苡仁﹑車前子﹑姜﹑蔥。秋以淸肺飲加羌活﹑細辛﹑商陸。姜﹑蔥。冬以沖和飲加白術﹑生川烏﹑赤小豆﹑姜﹑蔥。次投滋潤救脾導水湯劑滲泄之。乃爲良法。更以香陸胃苓丸頓服。自安。

有國中便覺痰嗽气喘。小水不通。正屬肺腎所主。先服解表散。次投三白散。凡得此病。非一朝夕之故。不可求速效。以致虛脫。如愈後。再感外風。滿面虛浮。用排風散和解。仍服救脾湯劑。免致反復。劉氏曰。治腫非易。補養尢難。忌食物切須詳審。有久不消者。下浚川丸卽效。

史演山曰。腫脹二癥。此由虛中有積。久患失治。日漸傳變。癥候多端。隨輕重。察盛衰。審表裏以主治。先固其本。後治其標。斯無患矣。受濕腫。食毒瓦斯腫。傷寒虛气入腹腫。瀉痢虛气入腹腫。此四種所患病不相同。皆由虛得之。

受濕。謂脾胃受濕冷。久不克化。气浮。四肢頭面皆腫。食毒瓦斯腫。由脾胃傷冷積。毒瓦斯停畱胃脘。致气入腹。蠱脹腫急。傷寒由下之太早。乘虛入腹作腫。瀉痢久。脾气亦虛。是以致腫。以上宜平調胃气。補髒充實。方可去腫。先服四味理中湯減半漧薑加白術﹑桑皮。傷寒虛腫。加枳實。作喘加淡豉。瀉痢虛脹。宜正气調胃。胃气旣壯。救生丹利之。

腫卽退。再用觀音散調補臟腑。卽平復矣。

王履曰。气虛腫。亦名气蠱。血虛腫。亦名血蠱。小兒所患腫脹一門。最爲要急。前人少有究竟。然腫脹之作。皆由榮衛不順。臟腑怯弱。壅滯三焦。流注百脈。表裏俱虛。邪正相亂。以致四肢浮盛。肚腹膨滿。多由食毒得之。飲食得之。癥傷得之。饑飽得之。積久不化。故成斯病。病由虛得。或妄亂通下。因虛致虛。根不得去。疾加益甚。是謂壞癥危癥。先投榮衛飲子。次服分气飲子以散滯。斯病去矣。

葉桂曰。夏季濕熱鬱蒸。脾胃气弱。水谷之气不運。濕著內蘊爲熱。漸至浮腫腹脹。小水不利。治之非法。水濕久積。逆行犯肺。必生咳嗽喘促。甚則坐不得臥。俯不能仰。危期速矣。大凡喘必生脹。脹必生喘。方書以先喘後脹者治在肺。先脹後喘者治在脾。亦定論也。金匱有風水﹑皮水﹑石水﹑正水﹑黃汗。以分表裏之治。河間有三焦分消。子和有磨積逐水。皆有奧義。學人不可不潛心體認。難以槪述。閱近代世俗論水濕喘脹之癥。以內經開鬼門取汗爲表治。分利小便潔淨府爲里治。經旨病能篇。謂諸濕腫滿。皆屬於脾。以健脾燥濕爲穩治。治之不效。技窮束手矣。不知凡病皆本乎陰陽。通表利小便。乃宣經气利腑气。是陽病治法。暖水髒。溫脾腎。補後方以驅水。是陰病治法。治肺以輕開上。

治脾必佐溫通。若陰陽表裏乖違。髒眞日漓。陰陽不運。亦必作脹。治以通陽。乃可奏績。如局方禹餘糧丸。甚至三焦交阻。必用分消。腸胃窒塞。必用下奪。然不得與傷寒實熱同例。擅投硝﹑黃﹑枳﹑朴。擾動陰血。若太陰脾臟飲濕阻气。溫之補之不應。欲用下法。少少甘遂爲丸可也。其治實癥。選用方法。備采葶藶大棗湯﹑牡蠣澤瀉散﹑甘遂半夏湯﹑子和桂苓湯﹑中滿分消飲﹑五子五皮湯﹑茯苓防己湯﹑小靑龍湯﹑木防己湯﹑瀉白散﹑五苓散﹑控涎丹﹑禹功丸﹑大順散﹑越婢湯。徐姓小兒。單脹數月。服肥兒丸﹑萬安丸﹑磨積丹﹑綠礬丸﹑雞肫藥。俱不效。余謂气分不效。宜治血絡。

所謂絡瘀則脹也。用歸須﹑桃仁﹑延胡﹑山甲﹑蜣螂﹑虫﹑靈脂﹑山楂之類爲丸。十日全愈。

卷三

腹痛腹脹

腹痛腹脹。病屬中宮。髒气相擊。邪正交攻。挾寒挾熱。癥見不同。曰食曰積。壅滯於胸。有虛有實。其故難窮。

二病之因。各以類從。先詳腹痛。勢若攻中。脾虛气冷。胃虛嘔HT。虛熱面黃。實熱面紅。食積便臭。蠱積沫。肝木乘脾。兩脇恫恫。寒水侮土。瀉利重重。脾气下陷。重墜如鐘。脾來克腎。少腹如舂。盤腸內弔。腰曲猶弓。啼幹唇黑。由於肝風。

亦有鎖肚。硬如石HT。撮口面靑。初生屯蒙。此二癥者。患之實凶。以上種種。務通其中。次詳腹脹。痞气塡衷。

悶亂喘滿。下則倥侗。不喘虛痞。誤下疲癃。土虛及肺。金气銷熔。目胞腮腫。內及喉嚨。或緣病後。脈細朦朧。或緣痰食。膈滿肚壅。﹝葉平聲﹞或緣熱結。壯熱若烘。或緣寒積。肢冷涎之。丁奚哺露。無辜病叢。頭小腹大。黃瘦其躬。

乃脹之重。病气日充。審其根原。毋俾病隆。爲補爲瀉。當可病松。莫作等閒。用拯幼童。

卷三腹痛腹脹

腹痛原由癥治

錢乙曰。小兒積痛﹑食痛﹑虛痛﹑虫痛。大同小異。惟虫痛當口淡而沫自出。治之隨其癥用藥。虫與癇相似。小兒本怯。故胃虛冷。則虫動而心痛。與癇略相似。但目不斜。手不搐也。宜安虫散。又有胃受極寒極熱。亦令虫病。或微痛。或不痛。遽然吐虫。法當安虫爲主。若因治虫。反傷胃气。固不可。因寒而動者。理中湯加烏梅﹑川椒。因熱而動者。五苓散加烏梅。

曾氏曰。虫痛。小兒多有之。其癥心腹痛。叫哭。倒身撲手。嘔吐淸水涎沫。面靑黃。時作時止。口唇紫黑色者。

是蛔厥也。宜安虫散﹑安虫丸。

譚殊聖曰。小兒腹痛。多因邪正交攻。與髒气相擊而作。桔梗枳殼湯加靑皮﹑陳皮﹑木香﹑當歸爲妙。挾熱而痛。

必面赤壯熱。四肢煩。手足心熱。四順淸涼飲加靑皮﹑枳殼。挾冷而痛者。必面色或白或靑。手足冷。七气湯加桂。調蘇合丸。冷甚變癥。則面黯。唇口俱黑。爪甲皆靑矣。若內弔痛。則鉤藤散。其餘則芍藥甘艸湯。皆要藥也。

卷三腹痛腹脹

盤腸內弔痛

婁全善曰。曲腰漧哭無淚者。爲盤腸內弔痛。面白。不思食。爲胃冷痛。面赤唇焦便黃。爲熱痛。面黃白。大便酸臭。爲積痛。口痰而沫自出。爲虫痛。然皆不如內弔之甚也。

吳綬曰。小兒腹痛。曲腰幹啼。面靑白。唇黑肢冷。大便色靑不實。名盤腸內弔痛。急煎蔥湯淋洗其腹。揉蔥白熨臍腹間。良久。尿自出。其痛立止。續用乳香散。

卷三腹痛腹脹

鎖肚痛

曾氏曰。有鎖肚痛者。嬰兒一月後。忽乳不下咽。肚硬如石。赤如朱。撮口而哭。面靑唇黑。手足口气俱冷是也。

始因斷臍帶不緊。爲冷風所乘。癥甚危急。以白芍藥湯﹑烏梅散投之。久則難治。更參考臍風癥。

卷三腹痛腹脹

腹脹原由癥治

錢乙曰。腹脹由脾胃气虛攻作也。實者。悶亂喘滿。可下之。用紫霜丸。不喘者。虛也。不可下。誤下則脾虛。气上附肺而行。肺與脾子母皆虛。肺主目胞腮之類。脾主四肢。母气虛甚。卽目胞腮腫。四肢黃色。宜塌气丸漸消之。未愈。漸加丸數。不可以丁香﹑木香﹑橘皮﹑豆蔻大溫散藥治之。何以然。脾虛气未出。故𨿽腹脹而不喘。可以溫散藥治之。使上下分消其气。則愈。若气已出。附肺而行。卽脾胃內弱。每生虛气。入於四肢面目矣。小兒易爲虛實。脾虛則不受寒溫。服寒則生冷。服溫則生熱。當識此勿誤也。胃久虛熱。多生疸病。或引飲不止。脾虛不能勝腎。隨肺气上行於四肢面目。腫若水狀。腎气漫淫於肺。卽大喘也。宜塌气丸。病愈。面未紅者。虛衰未復故也。治小兒虛腹脹。先服塌气丸。不愈。腹中有食積結糞。小便黃。時微喘。脈伏而實。時飲水。能食者下之。蓋脾初虛而後有積。所治宜先補脾。然後下之。後又補脾。卽愈也。不可補肺。恐生虛喘。

張云岐曰。小兒熱結於內。腹脹壯熱。大便赤黃。躁悶煩亂者。宜用瀉靑丸。

卷三腹痛腹脹

腹脹有虛實

張元素曰。凡久病吐瀉後。虛則脈微細。若色淡黃。目胞腮虛腫。手足冷。先塌气丸。後異功散﹑和中丸﹑益黃散﹑四君之類。用諸溫藥養其气。實則脈洪實。不因吐瀉痢下後。腹脹而喘急悶亂。更有熱有痰有食而腹脹者。白餅子﹑大黃丸﹑解毒丸下之。兼須認二便。如都不通。先利小便。

李杲曰。大約寒脹多。熱脹少。皆主於脾。

龐安常曰。東垣治脹。不犯上下二焦。用素問中滿者瀉之於內之法。實者分气消積。虛者升陽滋血。治者當師其意而活用之。不可排擊。宜中滿分消丸﹑消痞丸﹑丹腹脹方﹑升陽滋血湯。

卷三

痞結積癖

痞義爲閉。結則實哉。始由痰飲。熱蘊如煨。專畱腹脇。似盆似杯。營衛气塞。不能往來。非心下痞。易於宣開。

故時脹滿。按則哭哀。飲食減少。寒熱相催。原其所由。脾臟虛羸。久必土敗。變難預推。當須養正。勿但結摧。然痞𨿽結。未成硬胚。積且致癖。堅實難錘。積因乳哺。節度多乖。膩滯生冷。停聚難裁。風寒外襲。濕熱中懷。老痰堅結。或系血。皆能成積。腹內爲災。始同雞卵。逐漸如胎。腹脹且痛。

足冷面灰。亦由脾病。虛實兼該。實則宜攻。虛則宜培。未可槪論。未可狐猜。漢東王氏。論積最佳。可治不治。分辧無差。虛中之積。癥更難諧。因驚傷食。吐瀉與偕。其脾愈弱。其病難排。取轉不著。積反隱埋。驚疳之候。最易根。嬰兒乳積。

面色莓苔。口瘡吐。腹中塊。皆由乳後。偏臥不回。乳滯脇下。結塊而。癖一癥。更屬奇。蘊結在腹。成塊如梅。時常叫痛。骨瘦如柴。左脇下痛。气爲媒。右脇下痛。癖气相偎。俗名龜癆。左右脇叉。

此亦脾病。冷气沈霾。致成是疾。寒熱侵骸。至於傷暑。秋必病。寒熱來往。脾胃气衰。血膜包水。瘧癖如蛙。古人成法。可摩可楷。詳核方治。愼保嬰孩。

卷三痞結積癖

痞結原由癥治

薛己曰。痞結旣久。飲食減少。脾气必虛。久而不愈。必先以固胃气爲主。使養正則積自除。若欲直攻其結。不惟不能善消。抑亦損其脾土。脾土旣虧。必變癥百出。當詳參各類以治之。

陳藏器曰。痞者塞也。熱气蘊於胸膈之間。畱飲聚於腹脇之內。於是營衛不能流行。臟腑不能宣通。由脹滿而致痞結。勢使然耳。此熱實之癥也。時或發爲壯熱。宜聖惠破結散。此方治小兒痞結。𨿽服湯藥時。暫得利。而滯實不消。

心下堅脹。按之卽哭。內有伏熱並成。宜利大便。破結散气。

卷三痞結積癖

積癖原由癥治

李仲南曰。積癥有傷乳傷食而身體熱者。惟肚熱爲甚耳。夜間有熱者。傷積之明驗也。

錢乙曰。小兒病癖。由乳食不消。伏在腹中。乍涼乍熱。飲水不止。或喘而嗽。與潮食相類。若不早治。必成癆疳。

寒熱飲水。脇下有形硬痛。法當用藥漸消漸磨之。以其有癥癖。故令兒不食。脾胃虛而發熱。故引飲也。

曾氏曰。嬰孩積癥。皆乳哺不節。過餐生冷堅硬之物。脾胃不能克化。積停中脘。外爲風寒所襲。或夜臥失蓋。致頭疼面黃身熱。眼胞微腫。腹痛膨脹。足冷肚熱。喜睡神昏。飲食不思。或嘔或噦。口噫酸气。大便臭。此爲陳積所傷。如覺一二日。先用百傷飲發表。次當歸散蕩動積滯。方下烏犀丸﹑六聖丸。重與寬利。後用勻气散調補。

陳無擇曰。小兒五積。爲髒气不行。蓄積一處不動。故曰積。如伏梁息賁奔豚痞气肥气是也。六聚。謂六腑之气畱聚也。腑屬陽。陽气流轉不停。故其聚不定一處。發而腹痛。積聚之候。皆面黃瘦劣。HT不生肌肉。發立。或肌體浮腫。腹急多困。多爲水气。凡虛中有積者。因傷食而瀉。又吐。如此漸處。其病未瘥。故曰虛積也。又虛中之積。有積而頻頻取轉。卻取轉不著。致其積尙伏。故亦曰虛中積。若驚積取下。則屎靑。食積。屎成塊子。凡疳中虛積者。因疳病轉瀉。虛而疳不退。故虛中爾。所取下糞裏白色也。

龔信曰。癖塊者。僻於兩脇。痞結者。痞於中脘。皆乳哺失節。飲食停滯。邪气相搏而成也。

卷三痞結積癖

諸積分辧

王肯堂曰。乳積者。其候但是吐下乳來。有酸臭气。因啼叫未已。遽與乳喫。停滯不化而得。兼面靑黃。發熱作渴。

多睡口瘡。漸漸黃瘦。腹內結塊不散。茅先生用丁香散開胃後。用牛黃丸取下乳積。後用勻气散。常服健脾散。卽愈。

食積者。肚硬而熱。或瀉或嘔。因飲食過飽。飽後卽睡而得。茅先生用牛黃丸取積。後用勻气散調理。常服萬靈丸卽愈。气積者。面色黃白。不進食。腹痛啼叫。利如蟹渤。此因營衛不和。日久而得。茅先生用萬靈丸﹑勻气散﹑醒脾散相夾調理。驚積者。時時泄淸水如米泔。是受傷而復有積。煩悶啾喞。常以生嗔。先解散。用百解散。後理積。烏犀丸﹑三稜散﹑醒脾散。寧驚化積。壯气和胃。仍節冷乳。自愈。熱積者。大便不通。風毒瘡癤。喉閉腮。咽中涎響。茅先生用奪命散吐下熱涎。後用勻气散﹑醒脾散調理。常服鎭心丸﹑天竺黃散﹑愈。

卷三痞結積癖

積痛

錢乙曰。積痛。口中气溫。面色黃白。目無睛光。或白睛多。及多睡畏食。或大便酸臭者。當磨積而痛自除。宜下積丸。甚者白餅子下之。後和胃气。用白術散。又有食積肚痛。有熱者。芍藥甘艸湯。加葛根。吐者。加生薑﹑半夏。

或加枳實。亦效。其有積而潮熱寒熱。心腹脹滿疼痛者。良方妙香丸。

李杲曰。凡小兒失乳。以食餉之。未有食腸。不能克化。致成食積。腹脹而痛。利色無常。日久瘦弱。

鰲按。有寒積腹痛者。由日漸受寒。兼喫冷物涼飲。寒邪結於脾經。遂致作痛。始猶數日一發。繼則一二日發。或日日發。發則面靑白。吐淸水。喜人手按。或將物抵住。方得稍可。宜用棉子仁八兩炒令煙盡。加入枳殼炒﹑烏藥炒各一兩。木香生研五錢。神曲糊丸。空心淡姜湯下。數日當下白物。漸愈。

卷三痞結積癖

積病有治有不治

王漢東曰。小兒積病。可醫者九。面上虛腫是積。積者。脾之所系。脾主身之肌肉。故應於面。故知是脾積。其脾系土。土無正形。故早晚浮腫不定。多則早浮。其睡則脾不磨。上面作腫。若病後此癥。則是虛中積。宜用補脾消積行气等藥。又面合地臥是積。何以合地。其受積在脾。是冷積。何以知之。其脾好土。故知在脾。其冷者屬陰。故知傷冷硬物得之。宜下熱藥耳。又腹脹是積。其積在肺。何以知之。其肺主於气。才受積。其气便冷。腹脹滿。气急。故知在肺。如腹脹。先宜調气。後用轉。轉後更宜調气。又小便如油是積。其積在小腸。何以知之。積受於脾。脾當傳心。

心不伏。故亦曰虛中積。若驚積取下。則屎靑。食積。屎成塊子。凡疳中虛積者。因疳病轉瀉。虛而疳不退。故虛中爾。

所取下糞裏白色也。

龔信曰。癖塊者。僻於兩脇。痞結者。痞於中脘。皆乳哺失節。飲食停滯。邪气相搏而成也。

卷三痞結積癖

諸積分辧

王肯堂曰。乳積者。其候但是吐下乳來。有酸臭气。因啼叫未已。遽與乳喫。停滯不化而得。兼面靑黃。發熱作渴。

多睡口瘡。漸漸黃瘦。腹內結塊不散。茅先生用丁香散開胃後。用牛黃丸取下乳積。後用勻气散。常服健脾散。卽愈。

食積者。肚硬而熱。或瀉或嘔。因飲食過飽。飽後卽睡而得。茅先生用牛黃丸取積。後用勻气散調理。常服萬靈丸卽愈。

气積者。面色黃白。不進食。腹痛啼叫。利如蟹渤。此因營衛不和。日久而得。茅先生用萬靈丸﹑勻气散﹑醒脾散相夾調理。驚積者。時時泄淸水如米泔。是受傷而復有積。煩悶啾喞。常以生嗔。先解散。用百解散。後理積。烏犀丸﹑三稜散﹑醒脾散。寧驚化積。壯气和胃。仍節冷乳。自愈。熱積者。大便不通。風毒瘡癤。喉閉腮。咽中涎響。茅先生用奪命散吐下熱涎。後用勻气散﹑醒脾散調理。常服鎭心丸﹑天竺黃散﹑愈。

卷三痞結積癖

積痛

錢乙曰。積痛。口中气溫。面色黃白。目無睛光。或白睛多。及多睡畏食。或大便酸臭者。當磨積而痛自除。宜下積丸。甚者白餅子下之。後和胃气。用白術散。又有食積肚痛。有熱者。芍藥甘艸湯。加葛根。吐者。加生薑﹑半夏。

或加枳實。亦效。其有積而潮熱寒熱。心腹脹滿疼痛者。良方妙香丸。

李杲曰。凡小兒失乳。以食餉之。未有食腸。不能克化。致成食積。腹脹而痛。利色無常。日久瘦弱。

鰲按。有寒積腹痛者。由日漸受寒。兼喫冷物涼飲。寒邪結於脾經。遂致作痛。始猶數日一發。繼則一二日發。或日日發。發則面靑白。吐淸水。喜人手按。或將物抵住。方得稍可。宜用棉子仁八兩炒令煙盡。加入枳殼炒﹑鳥藥炒各一兩。木香生研五錢。神曲糊丸。空心淡姜湯下。數日當下白物。漸愈。

卷三痞結積癖

積病有治有不治

王漢東曰。小兒積病。可醫者九。面上虛腫是積。積者。脾之所系。脾主身之肌肉。故應於面。故知是脾積。其脾系土。土無正形。故早晚浮腫不定。多則早浮。其睡則脾不磨。上面作腫。若病後此癥。則是虛中積。宜用補脾消積行气等藥。又面合地臥是積。何以合地。其受積在脾。是冷積。何以知之。其脾好土。故知在脾。其冷者屬陰。故知傷冷硬物得之。宜下熱藥耳。又腹脹是積。其積在肺。何以知之。其肺主於气。才受積。其气便冷。腹脹滿。气急。故知在肺。如腹脹。先宜調气。後用轉。轉後更宜調气。又小便如油是積。其積在小腸。何以知之。積受於脾。脾當傳心。心不受觸。則入小腸。小腸是心之腑。故知在小腸。則積其水道。小便如米泔。油相似也。又發黃是積。是積气傷心。

心主血脈。潤徧身毛髮。被積气所幹。則發黃。故知是積傷心。宜下空心散。及取積藥。此人必時復發熱也。又赤白痢是積。其積在肺。受傳大腸。及有外傷而得。何以知之。肺主金。色白。後赤則是外邪。故知肺傳大腸。則爲赤痢也。

宜取後調气。又兩眼黃赤睛靑是積在肝。何以知之。肝主木。色靑。卻被气所幹卽黃赤。睛靑者。眼屬肝。若受積。故令睛靑。是肝受積。若傳膽。必口苦不要喫物。宜涼藥退之。又徧身虛腫是積。其積不在髒。只在腑。何以知之。爲其積曾取後。被藥發動。卽不在髒。故出皮膚之間爲腫也。只宜下取虛中積。藥後補之。又多瀉白糞是積。是受冷。積在脾。何以知之。脾主化。受冷積在脾。冷滑而瀉白屎。故知在脾。宜先轉。後熱藥補之。以上皆可治者也。積病不可治者六。喘急是肺積。肺主气。喘急則肺絕。當面白全無血色。故不可醫。又面黑是腎積。蓋面黑者。腎絕也。當不辧好惡。眼直無光。只一日而死。又吐熱气是榮積。其不可醫者。是血絕也。血主於心。心不能管。故出熱气不止耳。又手腳心生瘡。是衛積。衛者。气也。胃气不生。故手足生瘡。若衛絕。則气不回。只半日死也。又惡心吐漧嘔。是胃絕。何以不醫。胃主化食。熱則惡吐。故不治。當食乳不化。不食。亦漧嘔吐。面色靑黃無血色也。又瀉久住了又瀉。

是積咬脾爛。何以知其脾爛。當瀉白糞而食不消。住了卻放糞赤黑而死。故知脾爛。以上皆不可治者也。

卷三痞結積癖

癖原由癥治

龐安常曰。癖者。血膜包水。側僻於脇旁。時時作痛也。惟癖爲能發熱。爲能生寒熱。故瘧家中脘。多蓄黃水。日久而腹結癖。寒熱不已。有是疾者。由乳哺失調。三焦關格。以致水飲停滯腸胃。如冷气搏之。則結聚成癖。輕者積滯木香丸。重者取癖丸。

王肯堂曰。茅先生論。兒生五月至七歲。有結癖在腹。成塊如梅核大。來去。或似卵大。常叫痛者。左脇下名气。

右脇下名癖气。用蓬莪術散夾健脾飲服卽愈。如面黑。目直視。瀉黑血。口鼻手足冷。不進食者死。

卷三

食積

太陰脾臟。奠安一身。論其職掌。化宿消陳。滋榮臟腑。灌液布津。上承胃納。表裏相循。下輸大腸。傳送頻頻。

土爲物母。乃見其眞。本髒气虛。虛則寒因。虛寒相搏。或又濕屯。水谷所入。莫與磨燐。久則成積。腹痛脹。吞酸嘔吐。昏冒其神。夜必發熱。肚熱眉顰。當須識此。食積是論。若有外感。益覺。夾食傷寒。寒熱吟呻。先消其食。發汗溱溱。寒熱自止。寧至經旬。脾腎虛敗。瀉必侵晨。脾胃實熱。渴咽燥唇。此皆食積。脾病災親。或則傷飽。

脾气不伸。積畱日久。潰敗濡淪。變成食利。膿積維均。微痛微脹。肚腹內堙。法從積滯。調理是遵。夫然後愈。病得回春。

鰲按。小兒之病。多由乳食未化。卽或六淫相干成疾。亦必兼宿食。故另出食積一門。不混於積癖條內。

卷三食積

食積原由癥治

王履曰。仲景云。寸口脈浮而大。按之反澀。故知有宿食。下之宜大承气湯。然同一發熱。而傷食者惟肚腹之熱爲甚。且糞極酸臭。夜間潮熱。尢傷食之明驗也。小兒宿食不消者。胃納水谷而脾化之。兒初不知樽節。胃之所納。脾气不足以勝之。故不消也。錢氏論食不消。由脾胃冷。當補脾。益黃散主之是也。

初虞世曰。小兒食積者。因脾胃虛冷。乳食不化。久而成積。其癥至夜發熱。天明復涼。腹痛膨脹。嘔吐吞酸。足冷肚熱。喜睡神昏。大便酸臭是也。有前癥而兼寒熱者。名曰食積寒熱。若食在胃之上口者。吐之。在胃之下口者。消之。腹痛痞脹。按之益痛者。下之。下後仍痛。按之則止者。補之。夾食傷寒者。先散之。用參蘇飲。熱甚便祕者。先利之。大柴胡湯。如無外感。只傷食。不至於甚。保和丸調之。蓋脾爲至陰之髒。故凡脾病者。至夜必熱。熱而兼寒。

則又見所勝者侮所不勝者矣。食未消者消之。則寒熱自止。旣消者補之。則寒熱自痊。若手足並冷。喜熱飲食。此中州虛寒也。皆溫之。大便欲去不去。脾气下陷也。宜升之。若夜間或淸晨泄瀉者。脾腎俱虛也。四神丸。手足熱。作渴飲水者。脾胃實熱也。瀉黃散。手足𨿽熱。不渴大便不實者。白術散。仍參腹痛腹脹積痛積滯治之。

卷三食積

食積痢

聞人曰。有食飽傷脾。脾气稍虛。物難消化。畱而成積。積敗爲痢。肚腹微痛。先調胃气。次理積。卻止痢。則病根自除。和中散理虛養胃。三稜散﹑烏犀丸助脾化積。沈香檳榔丸﹑守中湯進食止痢。

卷三食積

食積吐瀉

張渙曰。吐乳瀉黃。是傷熱乳。吐乳瀉靑。是傷冷乳。皆當下之。此迎而奪之之法也。不若傷熱者。用五苓散以導其逆。傷冷者。用理中湯以溫其中。自然平復也。脾經積滯未除。再爲飲食所傷。不吐則瀉。不瀉則吐。宜以三稜散化積。守胃散和中。

鰲按。痢與吐瀉各有門。二條列於此者。以由食積也。

卷三

吐瀉﹝單吐單瀉﹞

吐病傷胃。瀉病傷脾。吐上焦郁。瀉下焦衰。臟腑部分。各不相移。論吐之原。病非一機。或由胃虛。睡必露。

或由胃冷。其脈沈微。或由胃熱。涼飲是怡。或胃虛熱。渴而溺稀。或胃有積。肚熱面黧。或胃有痰。嗽逆聲嘶。挾驚挾毒。吐亦相隨。和中助胃。止吐之基。論瀉之原。五臟兼推。脾受木克。面黃神疲。脾爲水侮。洞泄如篩。心脾气虛。瀉黃多噫。

肺脾气拂。沫出多啼。脾气虛寒。冷及四肢。脾家積熱。心煩口糜。脾爲濕滯。浮腫脈遲。脾气下陷。腹墜如遺。脾中虛痞。脹滿難支。淸神益气。止瀉應施。吐瀉交作。霍亂維危。或心先痛。吐難自持。或腹先痛。瀉必淋漓。中焦閉隔。

上下气暌。揮霍撩亂。方書愼之。曰攪腸痧。俗名甚奇。開通疏利。乃是正治。吐瀉之故。調護多非。兒生幼稚。六气尙虧。乳食不節。外感侵欺。淸濁相干。蘊作瘡痍。先瀉後吐。由虛冷兮。先吐後瀉。其實熱治。詳其輕重。審厥參差。

維吐之屬。嘔則類齊。維瀉之屬。痢則同歸。其分別處。未可或迷。再參歲气。更辧四時。勿輕心掉。才可言醫。

卷三吐瀉﹝單吐單瀉﹞

吐瀉原由癥治

虞摶曰。小兒吐瀉泄黃。傷熱乳也。吐瀉泄靑。傷冷乳也。皆用白餅子。下後傷熱乳者。玉露散。傷冷乳者。益黃散。

王汝言曰。小兒吐瀉並作。卽名霍亂。有心痛而先吐者。有腹痛而先瀉者。莫不由中焦而作。上焦主納而不出。中焦主腐化水谷而生榮衛。灌漑百骸。下焦分別水谷。主出而不納。脾居中州。胃爲水谷之海。乳哺入胃。脾能克化。然後水谷傳變得宜。豈有吐瀉之患。凡小兒吐瀉。皆因六气未完。六淫易侵。兼以調護失宜。乳食不節。遂使脾胃虛弱。淸濁相干。蘊作而然。有先瀉而後吐者。

乃脾胃虛冷。其候先瀉白水。吐亦不多。且气緩而神色慢。額前有汗。六脈沈濡。此爲冷也。有先吐而後瀉者。乃脾胃有熱。气促唇紅。吐來面赤。脈洪而數。渴飲水漿。此爲熱也。冷熱宜辧。

婁全善曰。吐瀉昏睡露睛者。胃虛熱也。錢氏白術散。吐瀉昏睡不露睛者。胃實熱也。錢氏玉露散。

張兼善曰。初生吐瀉。大便色白。停乳也。紫霜丸。下後用香橘餅。初生月內吐瀉。宜朱砂丸。如吐驟。或瀉完谷者。傷風甚也。凡傷風多作吐瀉者。風木好侵脾土故也。宜大靑膏。

王履曰。嬰兒暑月吐瀉身熱。宜玉露散。或益元散。寒月吐瀉身冷。宜益黃散。

錢乙曰。吐瀉久。將成慢驚風。宜和胃丸﹑雙金丸。一五歲兒吐瀉。壯熱。不思乳飲。錢見曰。此見目中黑睛少而白睛多。面色白。必多病。夫面色白者。神怯也。黑睛少者。腎虛也。黑睛屬水。本怯而虛。故多病也。縱長成。

必肌膚不壯。不耐寒暑。易虛易實。脾胃亦弱。更不可縱恣酒色。若不保養。不過壯年也。面上常無精神光澤者。如婦人之失血也。今吐利不食壯熱者。傷食也。又虛怯不可下。下之虛入肺則嗽。入心則驚。入脾則瀉不止。入腎則益虛。

但以消積磨化之。爲微有食積也。

薛己曰。小兒吐瀉。手足指冷者。脾气虛寒也。異功散加木香。瀉而腹中重墜者。脾气下陷也。補中益气湯。服克滯藥而腹中窄狹者。脾家虛痞也。六君子湯。面黃瀉靑者。脾虛而肝乘之也。六君加升﹑柴﹑木香。多噫瀉黃者。六君加炮姜﹑升麻。生下半月內吐者。只調其母。兒不勝藥也。

卷三吐瀉﹝單吐單瀉﹞

四時吐瀉治分表裏

錢乙曰。春冬之治宜從表。如傷寒吐瀉身溫。乍涼乍熱。睡多气粗。大便靑白。嘔吐。乳下不消。時咳嗽。更有五臟兼現癥。當煎入髒君臣藥。先服大靑膏。後服益黃散。如先曾下。或無下癥。愼不可下。此乃脾肺受寒也。若傷風吐瀉。身熱多睡。能食乳。飲水不止。吐痰。大便黃水。此爲胃虛熱渴吐瀉也。當生胃中津液。以止其渴。白術散。後用發散。大靑膏。傷風吐瀉。身涼吐沫。瀉靑白。悶亂不渴。哽气。長出气。睡露眼。此傷風荏苒輕怯。因成吐瀉。專先補脾。益黃散。後用發散。大靑膏。此傷風二癥。多病於春冬也。夏秋之治宜從裏。兒生三日內壯熱。不思乳食。大便乳食不消。或白色。是傷寒。當下之。白餅子。並和胃。益黃散。兒生三日至十日。吐瀉身溫涼。不思乳食。大便靑白。

乳食不消。上實下虛也。更有五臟兼見癥。肺則睡露睛。喘气。心則驚悸飲水。脾則困倦多睡。肝則呵欠煩悶。腎則不語畏明。當視其兼髒癥。先瀉其所實而補其虛。如脾虛。益黃散主之。此二癥多病於夏秋也。再如五月夏至後吐瀉。身壯熱者。此熱也。蓋小兒臟腑。十分中九分熱也。或因傷熱。乳食不消。瀉深黃色。玉露飲。六月大暑後吐瀉。身大溫而似熱。臟腑中六分熱四分冷也。吐嘔。乳食不消。瀉黃白色。似渴。或乳或不乳。食前少服益黃散。食後多服玉露飲。

立秋後吐瀉身溫。臟腑中三分熱七分冷也。不能食乳。多似睡。悶亂。哽气。長出气。睡露睛。唇白多噦。欲大便。不渴。食前多服益黃散。食後少服玉露飲。八月秋分後吐瀉身冷。無陽也。不能食乳。漧嘔噦。瀉靑褐水。當補脾。益黃散。不可下也。凡治小兒吐瀉。大法。五月內九分下而一分補。八月內。九分補而一分下。切勿混治。

萬全曰。小兒盛暑吐瀉。邪熱在下焦則瀉。在上焦則吐。亡津必渴。用玉露散。𨿽吐時時與啜之。過三日必愈。如身熱脈大溺黃。五苓﹑益元各半。湯調溫服。如身涼脈細。尿淸。早晨益黃散。後玉露散。如過四五日困弱。異功散。

或用和中散。

曾氏曰。小兒盛夏初秋。遇夜乘涼。渴而飲水。過食生冷。攻擊腸胃。遂乃暴吐暴瀉。傳作手足俱痺。筋攣而痛。

痛則神志不寧。若以驚癥治之。誤矣。

張元素曰。如有風而瀉。用防風﹑羌活。謂吐瀉兼肝病。風搐拘急。如有熱而瀉。用大黃﹑黃連。謂吐瀉兼心病。

身熱也。有寒而瀉。用附子。謂吐瀉兼腎病。身冷。或足脛寒而逆也。有濕而瀉。用白術﹑茯苓。謂吐瀉兼本髒脾病。

多睡體重昏倦也。有肺病而瀉。用白芍﹑桂心。定喘麥冬﹑人參。甚者用檳榔。大便不通加大黃。謂吐瀉兼肺病。咳嗽也。

卷三吐瀉﹝單吐單瀉﹞

吐瀉心腹痛

聖惠方曰。小兒冷熱不調。乳哺不節。使陰陽淸濁之气相干。而變亂腸胃間。則成霍亂而心腹痛者。冷熱气與正气相擊。或上攻心。下攻腹。故痛。

卷三吐瀉﹝單吐單瀉﹞

單吐

巢元方曰。毒瓦斯吐者。春夏以湯與兒。腸胃脆弱。不勝藥勢。逆吐下不止。藥燻臟腑。煩懊頓乏。爲中毒瓦斯吐下。

千金藿香湯。

曾氏曰。論吐之原。難以枚舉。有冷吐﹑熱吐﹑積吐﹑傷風嗽吐﹑傷乳吐。吐則同而癥則異。冷吐者。乳片不消。

多吐而少出。脈沈微。面白眼慢。气緩神昏。額汗。此因風寒入胃。或食生冷。或傷宿乳。胃虛不納而出。宜當歸散加煨姜﹑陳皮。或間投沖和飲﹑理中湯。不效。參香飲。熱吐者。面赤唇紅。吐次少而出多。乳片消。面色黃。徧體熱甚。

或因暑气在胃。或食熱物。精神不慢。而多煩躁。此熱吐也。宜大順飲﹑香薷飲。誤服熱藥。先投綠豆飲解之。次止吐藥。積吐者。眼胞浮。面微黃。足冷肚熱。日輕夜重。兒大者。脈沈緩。此宿冷滯脾。故吐黃酸水。或有淸痰。脈實而渴。爲食積所傷。吐酸气。或宿食並出。兒小者。乳不化是也。先五苓散和解。次烏犀丸。最小者三稜散。傷風嗽吐者。熱生風。風生痰。痰結胸中。肺气不順。連嗽不止。和痰吐出。此爲嗽吐痰壅而作。乃爲實癥。先投淸肺飲。小柴胡湯。若嗽久肺虛。土不生金。面白唇燥。幹嗽漧嘔而無痰。可溫補爲主。茯苓濃朴湯﹑惺惺散。傷乳吐者。才乳哺後卽吐。或少停而吐。此因乳飲無度。脾弱不運故也。三稜散。此外又有風痰吐。乃是傷寒不解。吐乳夾痰。若多時。

必要生風。靑州白丸子﹑半夏散。挾驚吐。張渙三香丹。疳積吐。本事方。凡霍亂吐不止者。伏龍肝細末二錢。白扁豆炒煎湯調下。立止。若扁豆嫩苗更好。

錢己曰。小兒經年吐乳。眼慢糞穢。有筋膜者。乃父母交感時喫乳所致。名曰交精吐奶。宜益黃散。五疳保童丸。

譚殊聖曰。小兒驚膈吐還頻。日夜連連不暫停。水槐黃泔澱汁。和虫乳食一時噴。丁香研共生犀服。五膽牛黃主有勛。若有得逢如此藥。值饒危困卻還魂。﹝此名歸命丹﹞

卷三吐瀉﹝單吐單瀉﹞

單瀉

巢元方曰。小兒暴瀉者。由腸胃虛。卒爲冷熱之气所傷而成。熱則色黃赤。冷則色靑白。若冷熱相交。則變爲赤白滯痢也。宜龍骨散。小兒久瀉者。大法補虛消積。宜華佗久利神驗方。

張元素曰。乳食不消。初病。忽然气出冷。四肢亦冷。面白無光澤。精神不定。乃胃气不和。可以大溫藥治之。使君子丸﹑益黃散。若病泄瀉日久不瘥。乳食不化。是脾胃有風冷。先服益黃散二帖。後用宣風散導之。再大補胃。

曾氏曰。論瀉之原。有冷瀉。熱瀉。傷食瀉。水瀉。積瀉。驚瀉。風瀉。髒寒瀉。疳積KT瀉。種種不同。冷瀉多是白水。瀉密而出少。腹痛而鳴。眉皺目慢。面帶白色。額有汗。沖和飲﹑當歸散﹑參苓白術散。熱瀉者。大便黃色。

如筒弔水。瀉過卽止。半日復然。心煩口渴。小便黃少。乳食必粗。先用五苓散。或大順飲。次錢氏白術散﹑香薷散。

傷食瀉者。乃脾胃素弱。復傷生冷。故大便不聚而瀉。或因母餐生冷肥膩。亦能作瀉。面唇俱白。瀉稀而少。或如敗卵臭。身形黃瘦。宜固脾和中散﹑醒脾散。水瀉者。卽洞泄。乃陰陽不順。水谷不分。瀉黃水而小便少。次多無度。夏秋之際。晝則解衣取涼。夜則失蓋感冷。冷熱相激。淸濁混亂。或因母熱與乳。令兒脾胃不和。水谷交雜而下。宜五苓散。

加苡仁﹑車前﹑半夏。分正陰陽。或白術散﹑六和湯。積瀉者。脾气虛弱。乳食入胃不消。久又傷冷食。傳之大腸。遂成泄瀉。諸藥無效。蓋以積在脾胃未除。何由得愈。先三稜散除積。次沈香檳榔丸﹑參苓白術散。再和中散。驚瀉者。

糞靑如苔。稠粘如膠。不可便止。但鎭心抑肝。和脾胃。消乳食。先五苓散。次三稜散。風瀉者。慢驚大病後有之。糞稀。黃褐色。或夾食而下。因脾虛所致。或夾黑褐色者。屬脾虛而腎水乘之也。若久則驚搐。先五苓散加苡仁以疏腎水。

次瀉黃散以去脾風。再參苓白術散以補脾气。髒寒瀉者。糞靑不稀不稠。或下淸水。未瀉腹痛而鳴。啼哭方瀉。生三五月內有此。周歲則無。因斷臍風冷外逼而成。先沖和飲加蔥白。次當歸散加煨姜。及勻气散﹑理中湯。疳積KT瀉者。

面黃肚脹腳弱。頭大項小。發稀而豎。肌瘦不食。朝涼夜熱。腹有癥癖。瀉無定色。惡臭。自瀉自止。先三稜散加陳皮。

次烏犀丸﹑蘆薈丸﹑快腸湯。凡瀉痢色靑甚而淡黃夾白。寒多熱少。此陰邪勝陽。宜守中湯﹑胃苓湯扶表救裏。方進當歸散加陳皮﹑紫蘇﹑生薑﹑糯米。寒甚者。理中湯。加附子﹑姜﹑棗。次南星腹皮飲。若瀉泄色靑淡。有沫。黃稠。熱多寒少。亦致黃瘦煩躁。宜五苓加苡仁﹑車前﹑生薑。解散餘邪。仍用茵陳山梔湯送五苓散。退黃色。或萬安飲﹑四神丸。

鰲按。疳積KT瀉。KT者脹也。其癥必目胞腫。腹脹。喜飲水。利色無常。日見消瘦。

卷三

痢疾

東垣有言。凡發痢疾。白則傷气。赤則傷血。赤白相兼。气血都怫。東垣此言。千古無匹。請申論之。昭昭若揭。

惟肺主气。气傷肺遏。白由肺來。暑濕所折。惟心主血。血傷心熱。赤自心來。暑濕是結。至若痢黃。乃脾胃泄。暑濕傷土。飲食無節。黃中白垢。肺脾气郁。黃中赤穢。心脾气奪。五臟俱傷。五色痢溢。治必求本。審之貴悉。因熱因寒。

斯言恍惚。痢必腹痛。後重裏急。乃气不宜。津液凝澀。每一滯行。腸痛如刮。大腸旣瘀。小腸亦窒。陰陽不分。虛實更疊。內經之言。其因不一。春傷於風。夏生飧泄。少陽在泉。火淫如。民病注瀉。赤白俱出。此皆病因。非病從發。至於噤口。至於休息。痢至於此。多死少活。審脈察癥。毋少輕忽。方藥所投。庶保無失。

卷三痢疾

赤白痢原由癥治

巢元方曰。小兒痢如膏血者。名赤痢。腸气虛極。腸間脂與血俱下也。蠱毒痢者。寒暑不調。小兒解脫。爲毒癘之气所傷。邪與气血相搏。毒蘊腸胃。值大腸气虛。則其痢狀。血瘀如雞肝。此毒瓦斯甚熱。狀如中蠱。故名。脾毒痢歌云。

脾間有毒號純陽。本爲醫人熱藥傷。致使大腸多結澀。多饒滴血在枯腸。如風腹閉難開眼。身熱頭溫腳轉涼。舌赤胸髙爲此候。多啼喘急更如狂。先須解熱並開胃。便是明醫用藥良。此脾受熱積。失治。則毒伏。治先涼脾。次去積。若胸骨忽髙。更加喘急。不治。宜金華散﹑香連丸。風毒痢歌云。八痢之中風轉難。形如靑艸汁多般。毒風豆汁添邪熱。胃敗雞肝片片全。加赤不須先下積。閉眸絕食不堪看。若歸白痢還須下。臟腑頻溫得本源。

聖惠方曰。小兒血痢者。由熱毒折於血。血入大腸也。血隨气循環經絡。通行臟腑。常無停滯。若爲毒熱所乘。遇腸虛血滲入腸。則成血痢。小兒腸熱。則痢下鮮血。如腸風一般。小兒膿血痢者。由熱毒在髒。血得熱則流。滲入大腸。

與腸間津液相搏。積熱蘊結。血化爲膿。腹虛則泄。故成膿血痢。有渴痢兼癥者。小兒利兼渴候。此是水谷痢。津液枯渴。臟腑虛燥。則引飲。若小便快者。利斷渴則止。小便澀者。水不行於小腸。滲入腸胃。渴亦不止。利亦不斷。凡如此者。皆身體浮腫。脾气弱。不能克水故也。亦必眼痛生障。小兒上焦本熱。今又利。下焦虛。上焦熱气轉盛。熱气燻肝故也。先醒脾散﹑勻气散。調一二日。後用調中飲。自愈。有痢後羸瘦。小兒腸胃虛弱。受風冷。或挾疳气。則下痢。

痢斷後。腸胃尙虛。穀气猶少。不能榮血气。故羸瘦。桔梗丸。痢後浮腫。歌曰。冷痢日久失醫治。徧身浮腫卻如吹。

脈洪是气化爲水。沈實還因積有之。順气腫消爲上法。气平兩日定多尿。莫教食飽還憂滯。此疾先因積損脾。用止渴聖效散。小兒赤白久痢不止。腹痛瘦弱。不思飲食。宜黃連散﹑肉豆蔻散。

曾氏曰。赤白之痢。世人無不曰赤爲陽爲熱。白爲陰爲冷。或曰無積不成痢。至於調治。若冷熱藥更進。或單投去積藥。必難效。蓋風木克胃土。不爲暴下。則成痢疾。赤白交雜。爲陰陽不分。法當分正陰陽。若旣分。仍赤白同下。

則專究所因。若先白後赤。乃內傷生冷。失於蓋復。又元气感於暑熱。宜先救裏。次解暑毒。若先赤後白。乃先傷熱而後感冷。先宜解熱。後治痢。有夾熱痢者。則純下鮮血。此風能動血。宜冷服黃連香薷散。及當歸散加醋炒蒸柏葉。有夾冷痢者。則下純白凍。或白上有粉紅色。或似豬肝瘀血。皆爲陰癥。蓋血得寒則凝也。先五苓散加守中湯。次固眞湯。

倘不辧虛實冷熱妄治。必脾胃愈虛。或成噤口。又有裏急爲陽。後重爲陰。未圊前腹痛爲裏急。已圊後腹痛爲後重。裏急大腸澀也。先大順飲加寬气散。利解寬腸丸。後重爲气虛。五苓散加人參送香連丸。若二癥俱作。雙金飲。然瀉痢二字。自是兩癥。糞夾水。來多而順者。曰瀉。帶血純白凍。來三五點而疼者。曰痢。輕重陰陽。於此而分。斯爲治法。

有膿血交雜。經久不止。日輕夜重。或日夜頻數。食減痛多。並用萬金散﹑神效散。有五色痢者。乃因五臟蘊熱。榮衛不調。五穀不化。燻腐臟腑。神气昏沈。日久不散。此候已危。最苦是腹中利痛。兒小者無治法。蓋五色者。乃五臟之色。皆見於外。兒大者。可用局方三神丸。或小來復丹。煎五苓散送下。或可療。又有風痢。多是黃褐色。與疳瀉頗同。

但不臭爲異。此風毒停滯於脾。瀉黃散。若赤白同下不禁。小便少澀。痛熱並作。唇裂眼赤。气促心煩。坐臥不安。狂渴飲水。穀道傾陷。飲食不進者。難治。

薛己曰。海藏用四君芎歸治虛弱之痢。四君漧薑治虛寒之痢。愚嘗治手足指熱飲冷者。爲實熱。用香連丸。手足指冷凍飲料熱者。爲虛寒。用異功散。送香連丸。若兼體重肢痛。濕熱傷脾也。升陽益胃湯。小便不利。陰陽不分也。五苓散。若濕熱退而久痢不止者。脾气下陷也。補中益气湯倍升柴。瀉痢兼嘔。或腹痛。脾胃虛寒也。異功散。加木香﹑炮姜。或變爲瘧者。肝克脾也。六君加升﹑柴﹑鉤藤。若積去仍痢。脾气虛也。四君送香連丸。若因母膏粱六淫七情。致兒爲患者。當兼治其母。

葉桂曰。膿血痢。痛後重。初用宣通驅熱。如芩﹑連﹑大黃。必加甘艸緩之。非如傷寒屎堅。須用芒硝咸以堅直走。破泄至陰。此不過苦能勝濕。寒以逐熱。足可卻病。噤口痢都因熱升濁攻。必用大苦。如芩﹑連﹑石蓮淸熱。人參輔胃益气。熱气一開。卽能進食。藥宜頻頻進二三口。小兒休息久痢。變爲糞後下血。最難速愈。有因气弱下陷。補中益气。虛寒若飲食不化。益黃散。濕熱未淨。气分延虛。淸暑益气湯。胃彊善食者。苦寒淸熱。更節飲食。須善調經月。

久瀉久痢。必傷腎。腎司二便也。必肛門後墜。與初病濕熱裏急下重不同。治以攝陰液。或佐疏補。久則純與攝納。

卷四

感冒

感者觸也。冒其罩乎。觸則必犯。犯則內趨。罩則必蒙。蒙則裏瘀。當其感冒。淺在肌膚。表之則散。發之則祛。

病斯痊矣。寧至盤紆。若不早治。由外內䢐。侵經及絡。臟腑壅沮。潛骨淪髓。邪毒固儲。變成大病。難以驟驅。而至於危。而至於殂。伊芳誰之過。能無憾歟。感冒之邪。惟風最初。風行迅速。飄忽吹噓。當風行止。便入身驅。由風挾寒。

風寒是區。乃風之寒。非風寒俱。故異傷寒。六經徧逾。脈兼浮緊。其候吁喁。由風挾熱。風熱是呼。乃風及熱。非風熱殊。故異中熱。暑喝猝。脈兼浮數。其候。感冒之原。由衛气虛。元府不閉。腠理常疏。虛邪賊風。衛陽受攄。

惟肺主气。首先犯諸。心火相合。肝風並。以漸而入。因風疾馳。避風避箭。載在方書。正風且然。況戾風刳。感冒之癥。未可盡拘。頭疼身熱。輕則或無。必惡風寒。肢體不舒。鼻流淸涕。堵塞气粗。咳喘聲重。涎沫有餘。咽漧口閉。

自汗沾襦。此外因也。當用表除。素有痰熱。窠囊若墟。太陽陽明。二經是居。風邪易入。招引而孚。風乘火勢。火煽風樞。互相鼓動。病盛膈。此內因也。當用爬梳。感冒之治。四時難誣。春夏辛涼。升麻柴胡。荊防羌葛。取效須臾。

秋冬辛溫。桂枳參蘇。二胡二活。其要也夫。內治甘苦。升散同符。沖和通聖。二方是圖。臨時消息。以意畬。庶幾疾。如艸加鋤。所觸斯解。所罩亦紓。

卷四感冒

四時感冒癥治

錢乙曰。貪睡。口中气熱。呵欠。煩悶者。傷風癥也。頭目疼痛。而畏人畏寒者。傷寒癥也。

張元素曰。小兒外感風寒。拘急。呵欠。皮毛澀。口中气熱者。當發散。秋冬用溫熱。春夏用涼寒。

譚殊聖曰。小兒頭疼體痛。鼻塞流涕。咳嗽噴嚏。頰赤眼澀。山根靑色。皆傷風寒也。宜大靑膏。

初虞世曰。感冒風寒。通用人參羌活湯﹑惺惺散﹑參蘇飲。

萬全曰。有風熱兼傷者。或先傷風而後受熱。或先受熱而後傷風。一時齊發。貴審輕重而治之。宜桔梗湯﹑熱郁湯。

若久不愈。此兒必虛。不得仍用表散。

李曰。傷風則涕流鼻塞聲重。傷風癥。屬肺者多。宜辛溫辛涼散之。戴氏曰。新咳嗽鼻塞聲重是也。有汗而惡風。

此眞感風癥也。

卷四感冒

春溫風溫夏熱秋燥冬寒癥治

王履曰。小兒春日溫病。未滿三日。先用惺惺散二帖。後四五日不解。煩渴嘔吐。白術散。自汗口燥。用制白虎湯。

六七日。大便燥結。四順飲子下之。心腹大實大滿。牛黃通腸丸下之。初起。疑是瘡疹。只用葛根升麻湯解肌。

葉桂曰。春溫。伏气癥也。昔人以冬寒內伏。藏於少陰。入春發於少陽。以春木內應肝膽也。寒邪深伏。已經化熱。

昔人以黃芩湯爲主方。苦寒直淸裏熱。熱伏於陰。苦味堅陰。乃正治也。知溫邪忌散。不與暴感門同法。若因外邪先受。

引動在裏伏熱。必先辛涼以解新邪。繼進苦寒。以淸裏熱。況熱乃無形之气。幼醫用消滯攻治有形。胃汁先涸。陰液劫盡者多矣。擬春溫備用方。黃芩湯﹑涼膈散﹑淸心涼膈散。若新邪引動伏邪。蔥豉湯。春溫。爲冬季伏邪。幼科亦有之。

治從大方。然暴感爲多。如頭痛惡寒發熱。喘促鼻塞。身重。脈浮無汗。原可表散。春令溫舒。辛溫宜少用。陽經表藥。

最忌混亂。至若身熱咳嗽。有痰之癥。只宜肺藥辛解。瀉白散加前胡﹑牛蒡﹑薄荷之屬。消食藥。只宜一二味。風溫。

乃肺先受邪。遂逆傳心包。治在上焦。不與淸胃攻下同法。幼科不明手經之病。多致危殆。若寒痰阻閉。亦有喘急胸髙。

不可與前法。用三白吐之。春季溫暖。風溫極多。溫變熱最速。若發散風寒消食。劫傷津液。變癥尢速。擬風溫備用方。

涼膈散﹑淸心涼膈散﹑瀉白散﹑白虎湯﹑至寶丹﹑淸心牛黃丸﹑諭氏淸燥救肺湯。先夏至爲病溫。後夏至爲病熱。熱者。

暑熱也。暑必兼濕。暑傷气分。濕亦傷气。汗則耗气傷陽。胃汁大受劫爍。病變由此甚多。張鳳逵云。暑病首用辛涼。

繼用甘寒。再用酸泄收斂。不必用下。可稱要言不煩。夏令受熱。昏迷若驚。此爲暑厥。卽熱气閉塞孔竅所致。其邪入絡與中絡同法。牛黃丸﹑至寶丹。芳香利竅。可效。蘇後用淸涼血分。如連翹心﹑竹葉心﹑元參﹑細生地﹑鮮生地﹑二冬之屬。此癥初起。大忌風藥。初病暑熱傷气。竹葉石膏湯。或淸肺輕劑。大凡熱深厥深。四肢逆冷。但看面垢齒燥。

二便不通。或瀉不爽爲是。大忌誤認傷寒。秋深初涼。稚年發熱咳嗽。與春月風溫相似。而溫自上受。燥自上傷。理亦相等。均是肺气受病。世人誤認暴感風寒。混投三陽發散津劫燥甚。喘急告危。若果暴涼外束。身熱痰嗽。

只宜蔥豉湯。或蘇梗﹑前胡﹑杏仁﹑枳桔之屬。僅一二帖亦可。更有粗工。亦知熱病與瀉白散加芩連之屬。不知愈苦助燥。

必增他變。當以辛涼甘潤之方。气燥自平而愈。愼勿用苦燥劫爍胃液。秋燥一癥。气分先受。治肺爲急。若延數十日。

病必入血分。又非輕浮肺藥可治。須審體癥端。深秋入冬。暴冷折陽。外感發熱。頭疼身痛。嘔惡。必從太陽。若渴能飲水者。裏熱見癥。卽非純以表散。傷寒每以風傷衛用桂枝法。寒傷營用麻黃法。小兒肌疏易汗。難任麻桂。辛溫表邪。

太陽治法。輕則紫蘇﹑防風一二味。身痛用羌活。然不過一劑。傷風癥亦肺病爲多。前﹑杏﹑枳﹑桔之屬。辛勝卽是汗藥。蔥豉湯乃通用要方。若肢冷寒戰。嘔吐自利。或身無熱。卽從中寒裏癥。三陰須分。但小兒太陰中寒最多。厥陰間有。若冬令應寒。气候溫暖。當藏反泄。卽能病。名曰冬溫。溫爲欲熱之漸。非寒癥得汗卽解。若涉表邪一二。裏熱必兼七八。是癮疹丹痧。非徒風寒。或外受之邪。與裏邪相搏。亦令郁於經絡。或飲醇濃味。裏熱熾烈。而衛气不與營气相和。或不正直入內侵。卽有腹痛下痢諸癥。其治法必以裏癥爲主。稍兼淸散。設用辛溫。禍不旋踵。至於痧痘時癘。

須分四气也。

卷四

痰涎

大人痰飲。小兒涎痰。痰由涎結。涎乃脾泔。脾運胃液。肢體皆鹹。脾气不足。風熱相兼。壅遏中脘。口沫淹淹。

乃生壯熱。

驚搐漸添。脾熱乘心。涎亦中含。心忡心悸。胸膈常。涎流口角。痰自喉探。或喘或嗽。皆痰之嫌。雞聲鋸聲。皆痰之占。凡屬驚癇。痰必深潛。凡屬痞積。痰又牢堅。瘧必有痰。寒熱難堪。眩亦多痰。痰火上炎。凡諸痰病。涎亦均沾。

然痰與涎。津液所涵。實爲元气。相附如緘。不圖其本。痰涎是。元虛而脫。難免。錢氏遺法。白術散拈。涎痰之治。此其大凡。勿求小效。心存二三。

卷四痰涎

痰涎原由癥治

錢乙曰。余治朱監簿子。五歲。夜發熱。曉如故。醫以鐵粉丸下涎。病益甚。至五日大引飲。余取白術散一兩煎三升。任意飲。朱疑其瀉。余曰。縱瀉勿怪。但不可下耳。止瀉治痰。淸神退熱。皆此藥也。又煎三升。服稍盡。愈。三日。又服三升。不渴無涎。投阿膠散二服。安。

聖惠方曰。小兒多涎者。風熱壅脾。積聚成涎。卽乳食不下。涎沫結實。而生壯熱。小兒多涎。亦由脾气不足。不能四布津液而成。若不治其本。補益中气。而徒去其痰涎。痰涎𨿽病液。亦元气所附。去之不已。遂成虛脫。每見驚搐壯熱等癥。醫以下痰小見功效。屢下之而致夭亡者多矣。姑備方。半夏丸﹑牛蒡子散﹑譚氏金珠丸﹑白附丸。

卷四痰涎

五臟傳變皆痰

李曰。五臟傳變。皆痰爲患。蓋痰乃風苗。火靜則伏於脾。風動則壅於肺。痰火交作。則爲急驚。或成嗽痺。痰火結滯。則爲癇釣。或爲咳嗽。痰火來去。則爲瀉靑。皆由脾濕而成。所以驚風忌純用風藥。當以養血藥爲使。古方保元湯加白芍。爲慢驚美劑也。

脾肺母子也。二髒俱虛。則生涎。涎者。脾肺所出也。涎則流溢在於咽喉。如水雞之聲。喘嗽煩悶。宜抱龍丸﹑奪命散。

卷四

咳嗽哮喘

咳嗽哮喘。肺臟所招。爲虛爲實。有本有標。析而治之。理無或淆。咳則無痰。其聲必髙。嗽則無聲。其痰若膠。

聲痰俱有。咳嗽名昭。大抵咳嗽。由傷肺杓。或風乘肺。頭痛汗饒。或寒乘肺。肢冷酸。或熱乘肺。面赤熱潮。或火乘肺。涕唾血條。或燥乘肺。毛髮如燒。惟嗽之痰。脾濕未消。更詳時令。四序分。秋冬多實。春夏虛勞。更分久暫。

莫任。初時感冒。邪捨皮毛。淫淫習習。喉癢難搔。嗽久液耗。華蓋難澆。聲連气促。涎沫盈瓢。更參臟腑。仔細推敲。嘔苦屬膽。脇痛肝撓。小腸失气。喉梗心苗。長虫胃嘔。吐乳脾嘈。大腸遺糞。喘息肺搖。膀胱遺溺。腎痛背腰。

腹滿面腫。此屬三焦。須明種種。咳嗽堪標。哮喘相近。細核實遙。哮專主痰。與气相撩。或嗜咸醋。膈腕煎熬。口開呷吸。口閉呀嗷。呀呷二音。乃合成哮。喘气促急。專主熱燎。痰聲喝喝。肚擷胸堯。擡肩張口。鼻扇气。俱爲惡候。

非可易調。故知肺病。不自一朝。金爲火克。熱被寒包。根因不一。辧析釐毫。整肅嬌髒。永令堅牢。

卷四咳嗽哮喘

咳嗽原由癥治

錢乙曰。夫嗽者。肺感微寒。八九月肺气大旺。病嗽者必實。非久病也。其癥面赤痰盛。或身熱。宜葶藶丸下之。

久者不可下也。十一二月嗽者。乃傷風嗽也。風從背脊第三椎肺兪穴入也。宜麻黃湯汗之。有熱癥面赤飲水涎熱。咽喉不利者。宜兼甘桔湯。若五七日間身熱痰盛唾粘者。褊銀丸下之。有肺盛者。咳而後喘。面腫欲飲水。有不飲水者。其身卽熱。瀉白散。若傷風嗽。五七日無熱癥而但嗽者。亦可用葶藶丸。後用下痰藥。有肺虛者。咳而哽气。時時常出气。

喉中有聲。此久病也。阿膠散補之。痰盛者。先實脾。後以褊銀丸微下之。痰退。卽補肺如上法。蓋久嗽者。肺亡津液。

故必用阿膠散。治嗽大法。盛則下之。久卽補之。更量虛實。以意爲增損。

聖惠方曰。小兒嗽而呀呷作聲者。由胸膈痰多嗽動。其痰上搏於咽喉之間。痰與气相擊。隨嗽動息。呀呷有聲。其咳嗽本體𨿽同。而於治療則加消痰破飲之藥。以此爲異耳。宜聖惠射幹散。

羅謙甫曰。小兒癥。本由暑熱所侵。未經發散。邪傳心肺。變而爲熱。熱生風。風生痰。痰實不化。因循日久。

結爲頑塊。圓如豆粒。遂成痰母。推本其原。或啼哭未休。遽與乳食。或飼以酸鹹。气郁不利。致令生痰。或風寒暑濕侵襲。或墮水中。水入口鼻。傳之於肺。故痰母發動而風隨之。風痰潮緊。气促而喘。乃成痼痰。急宜去風化痰。先以五苓散同寬气飲﹑寬熱飲。稍用薑汁和勻。沸湯調服。次進知母湯﹑半夏丸治之。

張元素曰。嗽而兩脇痛者。屬肝經。小柴胡湯。嗽而嘔苦者。屬膽經。黃芩半夏生薑湯。嗽而喉中如梗者。屬心經。

甘桔湯。嗽而失气者。屬小腸。芍藥甘艸湯。嗽而右脇痛者。屬脾經。升麻湯。咳而嘔長虫者。屬胃經。烏梅丸。嗽而喘息吐血者。屬肺經。麻黃湯。咳而遺尿者。屬大腸。赤石脂湯。咳而腰背痛。甚則咳涎者。屬腎經。麻黃附子細辛湯。

咳而遺溺者。屬膀胱。茯苓甘艸湯。咳而腹滿。不欲食。面腫。气虛者。屬三焦。異功散。

曾氏曰。脾虛亦能作嗽。當投補劑。醒脾散﹑茯苓濃朴湯。令脾气實。然後間與淸肺飲。疏解肺經風寒。及藿香飲助脾養胃。亦救子益母之法也。有一癥。咳嗽至極時。頓嘔吐。乳食與痰俱出盡。方少定。此名風痰壅盛。肝木克脾土。用白附飲治之。

薛己曰。咳嗽流涕。外邪傷肺也。參蘇飲。咳嗽面赤。心火刑肺也。人參平肺散。嗽而吐靑綠水。肝木乘脾也。異功散加柴胡。嗽而吐痰乳。脾肺气傷也。六君加桔梗。嗽而吐膿痰。熱蘊於肺而成肺癰也。桔梗湯。凡風邪外傷。法當表散而實腠理。其用下藥。非邪傳於內。及胃有實熱者。不宜輕用。面色白。脈短澀者。肺之本癥也。易治。面色赤。

脈洪數者。火刑金也。難治。

卷四咳嗽哮喘

百日內嗽

曾氏曰。百日內嬰兒。咳嗽痰壅。睡中不寧。亦因產後感風而得。不可過用表散。宜惺惺散﹑貝母湯。

王肯堂曰。此名乳嗽。實難調理。亦惡癥也。當審虛實。實者散之。虛者補之。其癥气粗痰盛。口瘡眼熱。發散後。

可微利之。比金丸等主之。散其實也。其癥嘔吐驚悸。困倦自汗者。宜補肺散﹑益黃散﹑天麻散。補其虛也。大抵治驚嗽。琥珀散﹑天麻丸。乃要藥也。用天麻﹑蟬蛻﹑僵蠶﹑人參﹑川芎﹑甘艸﹑硼砂﹑膽星﹑天竺黃﹑白附子﹑雄黃﹑金箔末之。蜜丸芡子大。金箔爲衣。薄荷湯下。此治百日內嗽不止。遠勝諸藥。

卷四咳嗽哮喘

哮喘原由癥治

張兼善曰。哮喘遇冬則發者。有二癥。一由內外皆寒。須用東垣參蘇溫肺湯。一由寒包熱。用越婢湯加半夏。

虞摶曰。喘促喉中如水雞聲者。曰哮。气促而連續不能以息者。謂之喘。

李曰。哮以聲響言。喘以气息言。

鰲按。哮癥。古人專主痰。後人謂寒包熱。治須表散。竊思之。大都幼稚多喫鹹酸。滲透气脘。一遇風寒。

便窒塞道路。气息喘促。故多發於冬初。必須淡飲食。行气化痰爲主。禁涼劑。恐風邪難解也。禁熱劑。恐痰火易升也。蘇子﹑枳殼﹑靑皮﹑桑皮﹑桔梗﹑半夏﹑前胡﹑杏仁﹑山梔。皆治哮必用之藥。李士材謂先於八九月未寒時。用大承气下其熱。至冬寒無熱可包。此法頗好。曾試之。亦效。而又有食哮。宜淸金丹。有水哮。宜水哮方。有風痰哮。

宜千導痰湯。有年久哮。宜皂角丸。或靑皮散。

錢乙曰。喘癥有由肺盛。復有風冷者。胸滿短气。气急喘嗽。上气。當先散肺。後發散風冷。散肺瀉白散。風冷大靑膏。有由肺臟怯弱者。其唇白色。當補肺。阿膠散。若悶亂气粗。喘促哽气者。難治。肺虛損故也。脾肺病久。則虛而唇白。脾者肺之母也。母子皆虛。不能相營。故曰怯。肺主唇。唇白而澤者吉。白如枯骨者死。

閻孝忠曰。小兒喘病。甚於咳嗽。然有虛實冷熱之分。實熱者。淸肺飲加五和湯加姜﹑蔥。及瀉肺湯。經云。喘息皆因气有餘。蓋肺主气也。虛冷者。補肺散。坎離湯。此肺虛感風。气不升降。致有是癥。及用定喘飲常驗。不拘冷熱皆可服。痰涎失音。二聖散。

婁全善曰。喘急之癥。有因暴驚觸心者。有因寒邪壅盛者。有因風邪外客者。有因多食鹹酸痰滯者。有因膏粱積熱。

燻灼淸道者。然喘與气急。有輕重之別。喘則欲言不能。隘於胸臆。气急。但息短。心神迷悶耳。治法。因驚者。化痰定喘丸。寒傷肺气者。小靑龍湯。風邪傷肺者。三拗湯加減。鹹酸傷肺者。食生豆腐。熱傷肺者。淸肺飲。喉聲如鋸者。

半夏丸。前癥多因脾肺气虛。腠理不密。外邪所乘。眞气虛而邪气實者爲多。若已發則散邪爲主。未發則補脾爲主。設槪攻其邪。則損眞气。逕補其肺。則益其邪。

卷四咳嗽哮喘

馬脾風

初虞世曰。馬脾風者。暴喘而兼脹滿也。大小便硬。宜急下之。用牛黃奪命散。後用白虎湯平之。馬脾風。若患在百日內者。不治。

吳綬曰。有馬脾風者。因寒邪入肺。寒郁爲熱。痰喘上气。肺脹。若不速治。立見危亡。宜用辰砂二錢半。甘遂一錢半。輕粉五分。共爲末。每取一字。以溫漿水少許。上滴香油一點。挑藥在油花上。待沈下卻去漿水。灌之。卽名馬脾風散。此方甚妙也。

卷四

啼哭

淚爲肝液。哭乃肺聲。風襲肝臟。內外風並。惟風煽熱。乘於心經。火熱逞風。刑鑠肺金。金木相擊。悲哭聲驚。

或日或夜。陰陽互爭。亦因母怒。乳哺熱生。熱移肝臟。肝火莫平。乃多驚哭。其用弗寧。亦因母欲。孕時過淫。淫火炎熾。致令毒停。旣生之後。有觸哭應。亦因母冷。孕時寒凝。邪气入胞。兒與之迎。生後邪郁。兒腹膨。正气相搏。

張啼傾。亦因父气。腎弱虧精。兒稟之產。腎陰不榮。虛火炎上。忽作啼鳴。丹溪論此。必致歸冥。然則啼哭。病因匪輕。或寒或熱。或嚇或攖。或胸腹痛。或觸神靈。務觀其勢。各究其情。勿云常事。任彼涕淋。

卷四啼哭

啼哭原由癥治

巢元方曰。小兒有啼者。在胎時其母傷於風冷。邪气入胞。傷於臟腑。故兒生之後。邪猶在兒腹內。邪動與正气搏則腹痛。故兒張蹙气而啼也。鉤藤膏。

錢乙曰。小兒驚啼者。謂睡夢中忽然啼而驚覺。邪熱乘心也。安神丸。寒夜啼者。脾臟寒冷。當夜陰盛之時相感。

故痛而啼也。錢氏當歸丸。熱夜啼者。腹熱痛。夜啼面赤。唇焦便赤。用人參湯下三黃丸。

張渙曰。嬰兒在胎之時。其母將養一切不如法。及取涼飲冷食過度。冷气入兒腸胃。使胎气不彊。致生下羸弱多病。

俯仰多啼。名曰啼。宜養髒湯。

王履曰。小兒夜啼有四癥。一曰寒。二曰熱。三曰口瘡重舌。四曰客忤。寒則腹痛而啼。面靑白。口有冷气。手足腹俱冷。曲腰而啼。宜六神散﹑益黃散。熱則心躁而啼。面赤。小便赤。口中熱。腹暖。或有汗。仰身而啼。或上半夜仰身有汗而啼。面赤身熱者。必痰熱也。到曉方息。宜導赤散加黃芩。口瘡重舌。則吮乳不待。口到乳上卽啼。身額皆微熱。急取燈照之。根據口瘡重舌爲治。客忤者。或見非常之物。與未識之人。或經神廟佛寺。與鬼神气相忤而啼。有日啼驚。夜必黃昏前後尢甚者。錢氏安神丸。

龐安常曰。小兒夜啼。作心經有熱有虛治之。燈心散﹑黃連飲﹑蟬花散。月內夜啼驚搐者。乃胎中受驚所致。鎭驚散。有痰者。抱龍丸。

李曰。初生月內多啼者。凡胎熱﹑胎毒﹑胎驚。皆從此而散。且無奇疾。

鰲按。李氏此說。甚是。故凡兒啼。只宜輕手扶抱。任其自哭自止。切不可勉彊按住。或令吮乳止之。若無他病。亦不必服藥。以上諸家方治。亦爲有他病者備用。非謂夜啼必服藥也。

卷四

汗

汗爲心液。心陽固畱。在內爲血。發外汗流。傷於客感。汗浮。發汗而汗。邪隨汗休。必以汗愈。去病之由。

汗而爲病。

病從汗搜。自汗盜汗。二者是求。陰虛陽湊。發熱汗稠。陽虛陰乘。發厥汗。心腎俱弱。自汗堪憂。腠疏膚嫩。邪熱內仇。熱搏心主。液不內兜。睡中汗出。其醒則否。或傷冷熱。陰陽相勾。津液走泄。肌體徧周。此皆盜汗。惟虛是謀。

飲食饑飽。胃汗外投。驚而奪精。心汗瀏瀏。持重遠行。腎汗悠悠。疾走恐懼。肝膽汗遊。力作勞苦。脾汗颼。經言臟腑。各不相侔。總之汗病。日久體柔。骨蒸疳瘵。驚癇筋抽。黃瘦疲弱。汗冷如揉。凡諸變癥。悉皆可愁。他如陽脫。

其汗在頭。心空之汗。當心逗𨖻。命絕之汗。如珠如油。各從病決。醫法方優。

卷四汗

自汗癥治

錢乙曰。六陽虛汗。上至頂。不過胸也。不須治之。

曾氏曰。小兒脾虛。自汗。多出額上。沾黏人手。速救胃气。沈香飲。脾虛瀉自汗。徧身冷而出有時。遇瀉則無。

瀉過卽有此候。大虛急當補脾。益黃散﹑參苓白術散。肺虛自汗。右臉色多白。肺脈按之無力。蓋久因咳嗽連聲不已。

痰滯不活。乃肺經虛气上壅。致令汗出。宜補肺散。及以藿香飲調脾。此又益母救子之義也。慢驚自汗。徧體俱有。其冷如冰。此癥已危﹐金液丹﹑固眞湯。實癥自汗。外因感冒風邪發熱。無問昏醒。浸淫汗出。當急救表解肌。百解散。胃怯汗。上至頂。下至臍。此胃虛。當補胃。益黃散。

卷四汗

盜汗癥治

錢乙曰。小兒睡而自汗出者。肌肉虛也。止汗散。徧身汗出者。香瓜丸。

薛己曰。自汗屬陽虛。盜汗屬陰虛。蓋陽爲衛气。陰爲營血。血之所主。心也。所藏。肝也。熱搏於心。故液不能內斂。而外泄於皮膚。人臥則靜而爲陰。覺則動而爲陽。故曰自汗屬陽。盜汗屬陰也。多因心腎不交。水火不能旣濟。

腎虛則閉藏之令失守。故有是癥。因血虛內熱。當歸六黃湯。心經有熱。導赤散。肝經虛熱。六味丸。血脫盜汗。當歸補血湯。肝膽風熱。柴胡淸肝湯。

卷四

耳目鼻口舌齒咽喉

人身九竅。取象於泰。眼耳與鼻。各兩竅對。陰數爲偶。三偶坤外。口及二便。各一竅系。陽數爲奇。三奇幹內。

外坤內乾。是爲泰卦。天地生人。精微廣大。然皆中正。非爲誕怪。按卦核形。病從玆逮。耳竅屬腎。其病聾聵。或火或虛。肝邪同害。目爲肝竅。病最難制。多半屬火。兼由風戾。亦或內虛。間因寒滯。腫痛爲輕。甚則障翳。淚出羞明。

隱澀多蔽。鼻之發竅。主於肺。肺金受邪。鼻塞而悶。淸涕常流。時或發嚏。鼻衄鼻瘡。肺熱莫泄。﹝葉去聲﹞鼻淵鼻。

病兼腦治。唇口屬脾。熱甚則碎。口瘡口糜。相連爲害。齒本骨餘。病來則。疳潰爛齦。腎脾肝憊。舌乃心苗。掉弄舌礙。濕食胎生。火熱黑綴。重舌木舌。皆屬危殆。至若咽喉。呼吸气會。喉癬喉痺。喉鵝喉閉。種種惡癥。最宜審諦。

傷人性命。瞬息之際。瀉火逐痰。乃其要劑。或渴或燥。腫痛相繼。猶爲輕候。淸之便解。諸癥在上。匯爲一派。凡有病者。急治無怠。分經析癥。勿俾敗壞。若前後陰。下部是隸。別爲疏論。聿分疆界。

卷四耳目鼻口舌齒咽喉

耳病原由癥治

巢元方曰。耳者。宗脈之所聚。腎气之所通。小兒腎臟盛而有熱者。熱气上衝於耳。津液壅結。卽生膿汁。亦有因沐浴水入耳內。水濕停積。搏於血气。蘊結成熱。亦令膿汁出。皆謂之耳。日久不瘥。卽變成聾也。紅藍花散。

劉完素曰。耳者心腎之竅。肝膽之經也。心腎主內癥。若其人精血不足也。肝膽主外癥。若其人風熱有餘也。或聾聵。細辛膏。或虛鳴者。通鳴散。稟賦虛也。總治六味地黃丸。或脹痛。菖附散。或膿癢者。菖烏散。邪气客也。總治柴胡淸肝湯。若因腎肝疳熱。六味丸﹑蘆薈丸﹑並用。若因熱積內熱。四味肥兒丸。若因脾經郁熱。加味歸脾湯。若因肝經怒火。加味逍遙散。若因乳食膏粱積熱。加味淸胃散。其藥皆令乳母小兒同服。不可於治外。不惟閉塞耳竅。

且恐變生他癥。延畱日久。遂成終身聾聵。蓋外治方。只可治腑癥之輕者。若系肝經風熱血燥元虛等癥。必根據前方論內。

服各宜之藥。或外治以收膿濕亦可。

卷四耳目鼻口舌齒咽喉

目病原由癥治

薛己曰。目者。白睛屬肺。黑睛屬肝。瞳人屬腎。上下胞屬脾。兩屬心。內又屬膀胱。五臟五色。各有所司。

心主赤。赤甚。心實熱也。導赤散。赤微。心虛熱也。生犀散。肝主靑。靑甚。肝熱也。瀉靑丸。淡靑。肝虛也。地黃丸。脾主黃。黃甚。脾熱也。瀉黃散。淡黃。脾虛也。異功散。目無精光。及白睛多。黑睛少者。肝腎俱不足也。地黃丸加鹿茸。

晝明夜暗者。陽气衰弱也。沖和養胃湯。凡赤脈翳膜從上而下者。屬足太陽。東垣選奇湯。從下而上者。屬足陽明。局方流气飲。蓋翳膜者。風熱內蘊也。邪气未定。謂之熱翳。邪气已定。謂之冰翳。而沈於內。邪气旣升。謂之陷翳。宜用升發。佐以退翳藥。上眼皮下出黑白翳者。屬太陽寒水。從外至內者。屬少陽風熱。從下至上綠色者。屬足陽明及肺腎合病也。疳眼者。因肝火濕熱上衝。脾气有虧。不能上升淸气。故生白翳。睫閉不開。眵淚如糊。久而膿流。遂至損目。宜益气聰明湯﹑茯苓瀉濕湯﹑及四味肥兒丸。目閉不開者。因乳食失節。或過服寒涼。使陽气下陷。不能升舉也。

柴胡復生湯。若胃气虧損。眼睛少力而不能開。補中益气湯。暴赤腫痛。肝火熾盛也。龍膽瀉肝湯。多淚羞明。心肝積熱也。生犀散。風沿爛眼者。腸有積熱也。淸胃散。時時作癢者。膿潰生虫也。用點藥紫蘇膏。眼睫連札者。肝經風熱也。柴胡淸肝湯。若生下目黃壯熱。二便祕。不乳。面赤眼閉。在胎時。感母熱毒也。兒服瀉黃散。母服地黃丸。若肢體面目爪甲皆黃。小便如屋塵色者。難治。又有痘疹後餘毒未盡。上侵於目者。腎肝虛也。滋陰腎气丸。前癥皆當審治於母。兼調其兒。其外障。宜保命羚羊角散﹑龍膽飲子。其內障。宜瀉肝黃連湯﹑局方菊睛丸。雀盲。宜復明散。通睛。

宜湯氏牛黃丸。眼白多。宜山茱萸丸。

卷四耳目鼻口舌齒咽喉

鼻病原由癥治

聖惠方曰。肺气通於鼻。若肺爲風冷所傷。冷隨气乘於鼻。故流淸涕。宜聖惠菊花散。蓋津液涕唾。得熱則漧燥。得冷則流溢也。

張兼善曰。小兒肺臟雍滯。有積熱上攻於腦。則全腦熱。犀角升麻散。肺臟有熱。津液漧燥。

亦令無涕。木通散。其鼻中肉。宜千金方。

張渙曰。肺气通於鼻。气爲陽。若气受風寒。停滯鼻間。則成鼻塞。气寒。津液不收。則多涕。

若冷气久不散。膿涕結聚。使鼻不聞香臭。則成鼻。淸肺膏。若挾熱。則鼻幹。皆能妨害乳食。

薛己曰。風邪客肺。鼻塞不利。宜消風散﹑辛夷膏。因驚。僕气散。血無所羈而鼻衄。異功散。

楊氏地黃散加柴﹑梔。鼻色赤。脾胃實熱也。瀉黃散。微赤。脾經虛熱也。異功散加升﹑柴。

卷四耳目鼻口舌齒咽喉

口病原由癥治

史演山曰。小兒口內白爛於舌上。口外糜潰於唇弦。瘡少而大。不甚痛。常流淸水。此脾胃虛熱上蒸。內已先發而後形於外也。百解散以疏表。當歸散以和胃气。理虛熱。次投牛蒡湯或天竺黃散﹑地黃膏。外塗黃金散。有無故口鼻糜潰而不成瘡。或服涼劑。或塗末藥而不效者。此名元焦。故脈訣云。陰數脾熱並口臭。是脾有虛熱。上攻於口也。回陽散。兒大者。黑錫丹﹑參苓白術散﹑調元散。外以黃金散幹摻潰處。先用蒸蜜水調點舌上。令自咽下。忌毒物。若瘡生口角。是脾有積熱。再有外風吹著。便覺折裂。微有淸血。名燕窩瘡。治法同前。總之口瘡一癥。形與名不同。

故治法亦異。有發於未病前。有發於已病後。有不病而自發。大抵此疾。不拘肥瘦。血气盛。又將養過溫。或心脾有熱。或客熱在胃。燻逼上焦而成。此爲實癥。宜宣熱拔毒。使無炎熾。則自愈也。

小兒偏風口噤。總由肝膽二經之癥居多。蓋噤者。筋急也。由風木太甚。乘脾以勝水逆。故筋燥而收斂勁切。或左或右。其因一也。若胃气虛。風邪所乘。其筋脈偏急者。屬外因。若肝經風熱乘脾。筋脈偏急者。屬內因。若脾肺虛。外邪乘於腠理。或服金石藥。耗損肝血。或吐瀉液亡。不能養肝。致口眼歪斜。或半身不遂。諸癥皆屬肝血不足。肝火生風。宜滋腎水。六味丸。養肝血。六味丸。壯脾土。異功散加柴胡﹑鉤藤。

卷四耳目鼻口舌齒咽喉

舌病原由癥治

初虞世曰。脾家微熱。冷舌。絡微緊。時時舒舌。微露卽收。名弄舌。宜瀉黃散。其欲飲水。脾胃液少也。勿用冷藥。反下舌腫硬。漸粗大滿口。名木舌。由風熱盛也。不急治。卽塞殺人。宜當歸散﹑瀉黃散﹑玉露飲。以消黃散擦舌上。有小舌附舌下近舌根處。名重舌。用苦竹瀝浸黃柏末點舌上。

不效。眞蒲黃敷之。不過三次愈。內服當歸連翹湯。外點綠袍散亦可。蓋舌者心之苗。心熱則生瘡破裂。肝壅則血出如湧。脾閉則白苔如雪。總宜涼散上焦及心肝脾三經邪熱。疏風化痰爲主。

卷四耳目鼻口舌齒咽喉

齒病原由癥治

王漢東曰。腎主骨。齒者。骨之餘也。小兒初生。腎气不足。則齒生遲緩。若腎經有熱。上蒸於齒。亦能令齒腫。以腎爲胃關。故腎熱易移於胃也。其由脾胃實火。作渴。口舌生瘡。齒齦潰爛。

痛連頭面。或惡寒發熱。宜淸胃散。若因脾胃气虛。寒涼克伐。或虛熱上行。口舌生瘡。弄舌發熱。

或嘔吐困倦。大便不實。流涎齦爛者。五味異功散。

卷四耳目鼻口舌齒咽喉

咽喉病原由癥治

譚殊聖曰。咽喉者。一身之總要。與胃气相接。呼吸之所從出也。凡小兒熱毒蘊積於胸膈之間。壅滯不散。發爲咽喉之病。如單蛾﹑雙蛾﹑重舌﹑木舌﹑腮﹑懸癰。皆其屬也。﹝宜參雜病源流中咽喉癥法治之﹞大法先洗去口中舌上白苔。其次掃去風痰。然後根據所見癥治之。

薛己曰。小兒喉痺。因膏粱積熱。或稟賦有熱。或乳母七情之火。飲食之毒。當分其邪蓄表裏。與癥之輕重經之所主而治之。若左腮色靑赤。肝膽風熱也。柴胡梔子散。右腮色赤。肺經熱也。瀉白散。額間色赤。心小腸熱也。導赤散。兼靑色。風熱相搏也。加味逍遙散。鼻間色黃。脾胃熱也。瀉黃散。兼靑。木乘土位也。加味逍遙散。兼赤。心傳土位也。柴胡梔子散。頦間色赤。腎熱也。地黃丸。凡此積熱內蘊。二便不通。疏利之。風邪外客而發寒熱。發散之。乳食膏粱積熱。淸胃散。陰虛。地黃丸。大槪當用輕和之劑。以治其本。切不可用峻利之藥。以傷眞气。其或感風熱。但腫痛咳嗽者。爲輕癥。宜甘桔湯﹑牛蒡湯﹑化毒湯﹑牛蒡子湯﹑拔萃桔梗湯。若至气塞不通。則非吹喉散﹑立效散不可。

卷四

大小二便

蓋聞二便。均司於腎。元陽上蒸。肺脾符吻。脾腐水谷。大腸導引。大便通調。登圊勿窘。肺主化原。膀胱气醞。小便通調。無須堅忍。二便自利。惟腎無損。若夫閉澀。各有其本。傷暑傷寒。風熱相等。驚癇客忤。疳積可憫。類皆煩熱。燥渴引飲。二便祕結。乃其兼癥。原其所由。哺乳失準。

酸鹹凝滯。甘甜食並。腸胃風壅。心胸癖梗。水谷不行。气脈如捆。三焦熱焚。臟腑毒蘊。治之之法。疏導爲穩。至於癃淋。陰莖諸。腸頭癢痛。癰毒髙墳。尿血腸紅。一切宜審。二便病除。陰陽分畛。

卷四大小二便

大便不通原由癥治

王肯堂曰。百問云。小兒大便祕。乃是肺家有熱在裏。流入大腸。以致祕結不通。乃實熱也。

當以四順淸涼飲加柴胡。熱甚者。加山梔﹑黃芩流利之。其表裏俱熱者。面黃頰赤。唇燥口漧。小便赤澀。大便焦黃。無汗者。先解表。宜柴胡散汗之。解後大便祕。或肚疼者。以淸涼飲﹑大柴胡湯﹑承气湯皆可下之。積熱者。神芎丸尢妙。

卷四大小二便

小便不通有陰閉陽閉癃閉

曾氏曰。小便不通。有陰陽二癥。陰閉者。爲冷濕乘虛入裏。因而不通。以白芍藥湯加南木香。及用炒鹽熨臍四圍。陽閉者。因暴熱所逼。澀而不通。又有癃閉。乃五內气虛。受熱壅滯。宣化不行。非澀非痛。但閉不通。腹脹緊滿。宜木通散﹑玉露飲。

薛己曰。東垣云。小便不利。有在气在血之分。在气分者。病居上焦。必渴。肺中有伏熱。水不能生。絕小便之源也。法當淡滲。能泄肺中之熱。而滋水之化源。在血分者。病居下焦而不渴。熱蓄膀胱。是熱澀其流。而溺不泄也。須用气味濃。陰中之陰藥治之。

卷四大小二便

諸淋皆由腎虛

巢元方曰。諸淋癥。皆腎虛所致。腎與膀胱爲表裏。至水下入小腸。通於胞。行於陰。而爲溲。

腎气通於陰。下流之道也。淋有五。曰膏淋。小便有肥脂似膏。浮在上。此腎虛不能制其肥液而下行也。曰冷淋。先戰栗而後小便。此亦腎虛而下焦受冷。冷气入胞。與正气交爭。故小便澀而戰栗。曰熱淋。下焦有熱。熱气傳於腎。流入於胞。其溺黃多而澀。間有鮮血。曰血淋。熱之極也。心主血。外行經絡。內行臟腑。熱盛則失其常道。心與小腸表裏。故下流入胞。爲血淋。曰石淋。腎主水。水結則化爲石。腎爲熱所乘。遇小便則莖中痛。不得流利。痛引小腹。則沙石從小便出。甚至寒痛。令人昏悶。徧身有汗而後醒也。並以局方五淋散。下龍腦雞蘇丸。自愈。

卷四大小二便

遺尿有寒熱異因

劉完素曰。遺尿不禁者。爲冷。腎主水。膀胱爲津液之腑。腎與膀胱俱虛。而冷气乘之。故不能拘制其水。出而不禁。謂之遺尿。睡中自出者。名尿牀。此皆腎與膀胱俱虛。而挾冷所致也。以雞腸散主之。亦有熱客於腎部。幹於足厥陰之經。廷孔鬱結極甚。而气血不能宣通。則痿痺而神無所用。故液滲入膀胱。而旋溺遺失。不能收禁也。

卷四大小二便

尿白

薛己曰。小便如泔。或良久變白。亦有脾虛食積。濕熱下注者。先用茯苓散五七服。次用四味肥兒丸。

王肯堂曰。小便初出微赤。良久白濁者。乃熱疳之邪也。初出黃白。久白濁者。乃冷疳之候也。冷者益黃散。熱者牛黃丸。冷熱兼者蘆薈丸。純下白濁者。濃朴丸。

卷四大小二便

陰腫疝

巢元方曰。諸筋會於陰器。邪客於厥陰﹑少陰之經。與冷气相搏。則陰囊腫痛而引縮。經中𨿽分四癥。曰腸﹑气﹑水﹑卵。然小兒患此。若治之不早。則成痼疾。如腰曲腹痛。冷汗自出。

而陰囊二子弔縮入腹。痛止方出。名曰內弔。用勻气散及金鈴散。

曾氏曰。有陰莖全縮不見。有陰囊光腫不痛。此因肝腎气虛也。宜金鈴散﹑勻气散。蓋筋遇寒則引縮。遇熱則弛張。故三因用法。以寬小腸气疏風爲治。然小兒此癥。多因坐陰冷之處。及感風濕而得。用當歸散加檳榔﹑蒼術。水姜煎服。有外腎無故而膚囊腫大。不燥不痛。光亮如吹。此气虛所致。宜三因家韭子丸﹑勻气散。一癥外腎膚囊赤腫通明。及女兒陰戶腫脹。乃心熱之所傳。皆以木通散﹑導赤散爲治。間有啼叫怒气閉系於下。結聚不散。加以水竇不行。以致陰腫核腫者。宜桃仁丸。小兒狐疝。气偏有大小。時時上下者。此名偏墜。以蜘蛛十四个炒焦。桂枝五錢。共爲末。每服八分。日再。酒調下。蜜丸亦可。外敷黑散。

卷四大小二便

尿血

錢乙曰。溺血者蓋心主血。與小腸相合。血之流行。周徧經絡。循環臟腑。若熱聚膀胱。血滲入脬。故小便血出也。

薛己曰。熱入大腸。則大便下血。熱入小腸。則小便出血。小兒多因胎中變熱。或乳母六淫七情。濃味積熱。或兒自食甘肥積熱。或六淫外侵而成。小便出血者。實熱。淸心蓮子飲。虛熱。六味地黃丸。

卷四

脫肛肛癢

肺爲華蓋。表裏大腸。大腸有戶。肛門是張。肛卽腸頭。本屬五內。其气通流。來往輸將。肺如實熱。腸結非常。肺如虛寒。腸出而長。虛寒實熱。此其大綱。致脫之故。還宜細詳。風木克土。脾胃是傷。暑濕風熱。俱聚其方。淸濁旣混。洞泄莫當。久則腸虛。傳送力。風冷所襲。肛脫爲殃。

他如久痢。努力是妨。稟賦怯弱。神气。皆能致脫。病非孔臧。又有肛癢。甘肥過嘗。致生濕熱。壅滯非良。濕熱成毒。虫生蝕肛。其肛作癢。腸弔心忙。便血發熱。神志淒惶。肌體骨立。徧身生瘡。淸胃滌熱。扶脾是襄。內外兼治。乃其要方。蝕肛透內。此子必殤。

卷四脫肛肛癢

肛病原由癥治

巢元方曰。肺與大腸爲表裏。肛者。大腸之門。肺實熱。則閉結不通。肺虛寒。則腸頭出露。有因痢久裏急後重。努力肛開。爲外風所吹。或伏暑作瀉。腸滑不禁。或稟气怯弱。易於感冷。亦致大腸虛脫。凡小兒所患瀉痢。皆因暑濕風熱。乘脾胃虛而得。治法宜補脾溫胃。使金得受母之益而气實。宜藿香飲。次則內投固腸之劑。健脾飲﹑養髒湯。外以伏龍肝散敷之。令其自收。

陳藏器曰。小兒肛癢。或嗜甘肥。大腸濕熱壅滯。或濕毒生虫而蝕肛門。若因濕熱壅滯。宜四味肥兒丸。大便祕者。淸涼飲。虫蝕肛門。先用化丸。後用四味肥兒丸。外以雄黃散納肛門。若因病不食。虫無所養。而食髒食肛者。其齒齦無色。舌上盡白。四肢倦怠。其上唇內有瘡。吐血如粟。心中懊。此虫在上食髒。若下唇有瘡。此虫在下食肛。若食肛透內者不治。

卷四

丹毒

丹毒多般。病原則一。總由心火。風毒搏擊。主血者心。血爲火逼。陰滯於陽。血熱郁逆。內而燻蒸。先蘊胸膈。外達皮膚。熱而色赤。赤若丹塗。熱若火炙。凡熱有毒。毒則痛極。漸至壞爛。水流肌裂。入腎入腹。斯至於厄。亦有在胎。胎毒久積。迨至生後。感熱發泄。亦有乳母。七情內迫。

酒醴燔炮。恣情而食。毒從乳流。與兒相賊。亦有食多。脾弱難克。熱蘊於中。肌表紅色。亦有孕時。母受驚嚇。驚邪傷胎。遞相傳襲。形發於外。向夜啼泣。眼胞微腫。面帶靑黑。種種諸丹。不能盡悉。治法大要。淸火滌熱。頃刻丹消。肌膚一抹。

卷四丹毒

胎毒發丹

史演山曰。胎毒發丹者。因胎毒內伏。或頻浴熱湯。或著烘衣。或乳母飲食。七情內熱。助邪爲患。發於頭面四肢。延及胸腹。色赤。遊走不定。古人云。從四肢起入腹囊者。皆不治。當急令人隨患處徧吮。毒血各聚一處。砭出之。急服活命飲。惟百日內忌砭。以其肌肉難任也。若發散太過。表虛熱而赤不退者。用補中益气湯。加防風﹑白芷。寒涼過劑。胃气受傷。而熱赤不退者。異功散加升﹑柴。或兼發搐等癥。用四君加升﹑歸﹑鉤藤。若復用攻毒。必致不起。頭額間患者。當砭之。

卷四丹毒

一切丹原由癥治

巢元方曰。火丹候。往來如傷寒。赤著身而日漸大者是也。又云丹火候狀。發赤。如火燒。須臾漿起。是也。

聖惠方曰。凡小兒一切丹。皆由風毒在於腠理。熱毒搏於血。蒸發於外。其皮上熱而赤。如丹塗狀。故謂之丹。若又不歇。則肌肉壞爛。若毒瓦斯入腹。則殺人。合以一方同療之。故號一切丹也。

用升麻散。赤丹者。由風毒之重。故使赤也。初發腫起。大如連錢。小者如麻豆。肉上生粟如雞冠。故亦謂之茱萸丹也。宜升麻膏。又云。有天火丹者。肉中有如丹赤色者。大者如手。劇者徧身赤癢。故名天火丹也。又云。天火丹。從背起赤點。用桑白皮末羊脂調塗。千金治天火丹病。初從髀間起。小兒未滿百日。犯行路竈君。若熱流陰頭。赤腫血出。方用伏龍肝末雞子淸調塗。又有鬼火丹者。發兩臂。赤起如李子。戎鹽散。有野火丹者。丹發赤斑。斑如梅子。滿背腹。千金徧身皆赤者。名野火丹。雄黃戎鹽各五錢爲未。雞子白調。頻塗。以瘥爲度。有家火丹者。初發著兩頰兩膀上。兩腋下。古方治家火丹攻喉入腹。用硝石﹑凝水石。銅器內熬幹。研服方寸匕。有殃火丹者。初發兩脇。及腋下腿上。用朴硝研末。每服五分。竹瀝調下。更量兒大小加減。有神火丹者。丹發兩膀。不過一日。便赤黑。醋調梔子仁末塗。有熒火丹者。丹發如灼。在脇下。正赤。初從額起。或從耳起。而多痛。赤小豆一合。硝石五錢。寒水石一分。爲末。冷水調五分。日三服。量兒大小加減。

冷水調塗。亦可。有朱田火丹者。先發於背。徧身一日一夜而成瘡。藍靛塗之。或未成瘡。雞子淸調赤小豆末敷。已成瘡。赤豆末摻之。有天竈火丹者。發兩膀裏。尻間正赤。流至陰頭。赤腫血出者是也。用赤豆﹑伏龍肝等分爲末。雞子白調塗。車前子末水調塗亦可。有廢竈火丹者。從足趺起。正赤者是也。赤小豆一兩。牛角二兩。燒灰共末。雞子白調塗。有尿竈火丹者。丹發膝上。從兩股起。及臍間。走入陰頭者是也。李樹根半斤燒灰。取田中流水調塗。有赤流者。小兒身上。或一片片赤色如胭脂。及漸引。此名丹毒。俗謂之流火。若因熱而得者赤色。因風而得者白色。皆腫而壯熱也。先砭其惡血。內服升麻湯。毒未入腹者。可療也。有蛇纏丹者。此丹匝腰則死。搗萵苣爛塗。或研萵苣子塗之。有蜘蛛丹者。滿身病。用白礬﹑皂莢燒灰﹑豬糟下泥和塗之。有赤白遊腫者。

小兒肌肉虛。爲風毒熱气所乘。熱毒搏於血气。則皮膚赤而腫起。其風隨气行遊不定。故名也。又云。遊腫之狀。爲靑黃赤白。無復定色。遊走於皮膚之間。肉上微光是也。犀角散。凡丹入腹。生麻油塗之。服嬰孺方。丹痛。搗竹茹汁及一升作一服。只一二服效。丹癢。搗韭菜汁入些鹽與香油以手摩熱。於丹上揩之。立愈。

曾氏曰。赤火丹癅。皆心火內熱而發。赤如丹砂。心主血而火性熱。血熱相搏。陰滯於陽。卽發丹毒。心虛寒則癢。心實熱則痛。自腹生出四肢者易治。自四肢生入腹者難療。先用百解散表之。次以當歸散。加連翹﹑荊芥水煎。與宣熱拔毒。其次赤葛散。或初用化丹湯亦好。有身上發時。亦如前癥。不甚燥癢。但見出浮徧體。神昏不悅。名陰濕毒癥。嬰孩生後。百日之內。半歲以上。忽兩眼胞紅暈微起。面靑黯色。向夜煩啼。或臉如胭脂。此伏熱在內。亦有臉不紅者。始因居胎之時。母受重驚。驚邪傷胎。遞相傳襲。形發於外。初發時。散生滿面。狀如水豆。腳微紅而不壯。出沒休息無定。次到頸項。亦如朱砂。名曰驚丹。用四聖散。先洗其目。次百解散加五和湯同煎。與解驚熱丹毒。當歸散﹑牛蒡湯亦可。如驚丹發至胸乳間。微有痰喘作搐。急宜宣熱拔毒。免至內流。爲害不淺。五和湯加升麻﹑生地﹑燈心﹑生薑。則自消除。仍用前數藥調治。不生他癥。

吳綬曰。小兒丹毒。乃熱毒之气極。與血相搏而風乘之。故赤腫。及遊走徧身者。又名赤遊風。入腹入腎。則殺人也。大抵丹毒。𨿽有多種。病源則一。有赤丹毒徧身癢者。或女子十五六而脈未通者。多發丹疹。皆由血有風毒乘之。宜防己散。

卷四丹毒

五色丹

聖惠方曰。夫小兒五色丹者。由丹發而攺變無常。或靑黃赤黑白。皆風毒之熱。有盛有衰。或冷或熱。故發爲五色丹也。宜用小柴胡湯。如法煎服。以渣敷丹上良。

卷四丹毒

辧小兒欲發丹毒候

王肯堂曰。初生兒蓄伏胎熱。欲發丹者。必先見於外。如在𦇤褓中。無故眼生濃眵。此丹毒欲發也。更微喘急。毒瓦斯已甚。上乘於肺也。才覺有此。急以水調龍腦飲子。或藍根﹑犀角等。潛消其毒。如渾身已有赤處。卽更以蕓苔等外挫其鋒。消息而次第治之。

凡兒病諸丹腫。其勢𨿽盛。切不可遽用大黃﹑芒硝輩大下之。恐毒乘虛入裏也。但用性平解毒托裏藥。小兒丹發。若預度其勢。必展引至咽頸腹心陰尻諸虛處。可先塗藥以護之。仍砭其引頭所向。微出惡血以泄其毒。丹毒。宜食海蜇鯽魚。然不可過。

卷五

諸病應用方

導赤散生地木通甘艸等分。加竹葉。一方不用甘艸。用黃芩。

此方瀉內小腸火。

錢氏生犀散犀角﹝二錢﹞地骨皮赤芍柴胡根葛根﹝各一兩﹞炙艸﹝五錢﹞每末一錢。煎服。

此方治心經虛熱。

四聖散燈心黃連秦皮木賊棗子﹝各半兩﹞每咀二錢。煎服。

治嬰孩胎受熱毒。或生下兩目不開。

地黃膏郁金皂莢﹝水煮幹切焙﹞豆粉﹝各五錢﹞炙艸﹝一分﹞馬牙硝﹝一錢﹞生地汁﹑蜜對煎成膏。和丸。水含化。嬰兒磨濃汁。以鵝翎掃入口內。

張渙保命散白礬朱砂﹝各二錢半﹞馬牙硝﹝五錢﹞研極細。每服一字。水調塗舌上。先拭淨兒舌。

治嬰兒胎毒。致生鵝口。

龍膽湯龍膽艸鉤藤柴胡黃芩桔梗赤芍茯苓炙艸﹝各五錢﹞蜣螂﹝二个去翅足炙﹞大黃﹝一分紙裹煨﹞

爲細末。食前調服。或加防風﹑麥冬。以去心熱亦可。

治胎驚月內气盛發熱。臍風撮口壯熱。

辰砂膏辰砂﹝三錢﹞硼砂牙硝﹝各錢半﹞元明粉﹝二錢﹞全蠍眞珠末﹝各一錢﹞麝﹝一字﹞爲末。和棗肉。好絹包起。自然成膏。每一豆許。治諸驚。金銀薄荷湯下。潮熱。甘艸湯下。月內嬰兒乳汁調塗奶上。令吮下。

宣風散全蠍﹝二十一个。去頭尾酒塗炙﹞麝香﹝少許。另研﹞每細末半字。金銀或麥冬湯調服。

治斷臍後外傷風濕。唇靑口撮。多啼不乳。口出白沫。

黑白飲黑牽牛白牽牛﹝俱半生半炒﹞生大黃陳皮﹝去白﹞檳榔﹝各五錢﹞炙艸﹝三錢﹞元明粉﹝二錢﹞每末五分至一錢。空心溫蜜湯調服。此藥新合最妙。久則效遲。

治臍風气實者。及急驚壯熱發搐。

錢氏柏墨散黃柏釜下墨亂髮灰等分。每末少許敷之。

錢氏瀉心湯黃連﹝一兩﹞每末二分五分至一錢。臨臥溫水調服。

此方瀉丁心實邪。實則瀉其子。

張渙金黃散黃連﹝二錢半﹞胡粉龍骨﹝各一錢﹞各另研。再合研。每少許。敷臍中。時時用。

治臍瘡不瘥。風气傳於經絡。變爲癇疾。

朴消散大黃牡蠣﹝各五錢﹞朴硝﹝二錢﹞每末﹝一錢或二錢﹞。用田螺一枚。洗淨浸一宿。水調塗。

治臍突。或痛或不痛。及感濕熱。陰及囊腫。

木通散木通蓄﹝各五錢﹞大黃甘艸梢赤苓﹝各三錢﹞瞿麥滑石山梔黃芩車前子﹝各二錢半﹞加燈心﹝三莖。﹞或薄荷少許。

錢氏瀉靑丸當歸﹝焙﹞龍膽﹝焙﹞川芎山梔羌活煨大黃防風等分。蜜丸。竹葉湯下。

丹溪金烏散蜈蚣﹝半條酒浸炙﹞川烏尖﹝三个﹞麝﹝少許﹞每末半字。金銀湯下。

治臍風。一名定命散。一名麝香散。

五通膏生地生薑蔥白萊菔子田螺肉搗爛塗臍四圍。一指濃。抱住泄屁而愈。

治臍風撮口。

六神散茯苓扁豆﹝各二兩﹞人參白術山藥﹝各一兩﹞炙艸﹝七錢﹞每末一錢。姜棗煎。

治腹冷痛夜啼。

湯氏鉤藤散人參犀角﹝各五分﹞全蠍天麻﹝各二分﹞甘艸﹝一分﹞鉤藤﹝一錢﹞一名鉤藤飲。

千金龍膽湯煨大黃﹝二錢﹞龍膽艸赤苓甘艸黃芩﹝各錢半。﹞

調气益黃散蜈蚣﹝一條酒炙﹞蠍梢﹝四个﹞僵蠶﹝七个﹞瞿麥﹝五分﹞每末一字。吹鼻中取嚏。啼哭可治。仍用薄荷湯調一字服之。

治噤口撮口臍風。

大靑膏天麻末﹝一分﹞生白附子﹝錢半﹞蠍尾﹝去毒生末﹞烏梢蛇肉﹝酒浸焙研各五分﹞靑黛﹝一錢﹞朱砂末天竺黃末﹝各三分﹞蜜和成膏。每半皂子許至一皂子許。月中兒粳米大。同牛黃膏用薄荷湯化一處服之。五歲上同甘露散服之。

惺惺散茯苓細辛桔梗花粉人參炙甘艸白術川芎等分。每末一錢。加姜一片﹑薄荷三葉。同煎。湯氏方。細辛減半。余俱等分。

此方除風熱。及傷寒時气瘡疹發熱。

獨活湯獨活羌活﹝各二錢﹞檳榔天麻麻黃﹝去節﹞炙甘艸﹝各一錢﹞共爲細末。每半錢。水煎。

於內加南星末。蜜調可貼囟門。

治胎驚。發散風邪。

奪命散銅靑朱砂﹝各二錢﹞膩粉﹝半錢﹞麝香﹝少許﹞蠍尾﹝十四个去鍼﹞每末五分。薄荷湯調下。

此方治天弔。臍風。客忤卒死。撮口鵝口。木舌喉痺。胙腮風壅吐涎。後根據癥調理。

錢氏涼驚丸龍膽艸防風靑黛﹝各三錢﹞鉤藤鉤﹝二錢﹞黃連﹝五錢﹞牛黃麝香龍腦﹝各一字﹞麵糊丸粟米大。每三五丸。金銀湯下。

演山截風丹全蠍﹝去毒炒﹞僵蠶﹝炒﹞白附子﹝炮﹞南星﹝炮﹞天麻﹝各二錢半﹞朱砂﹝一錢﹞蜈蚣﹝一條酒炙﹞麝香﹝一字﹞蜜丸。每三丸。金銀薄荷湯化下。

利驚丸輕粉靑黛﹝各一錢﹞牽牛末﹝五錢﹞天竺黃﹝二錢﹞蜜丸小豆大。薄荷湯化下。

此方治急驚。痰熱潮搐。

全蠍散全蠍﹝二十四个﹐薄荷葉包炙﹞僵蠶﹝五錢﹐炒去絲嘴薄荷葉包炙﹞南星﹝一兩﹞用姜一兩。鮮薄荷二兩。

同搗作餅。曬漧。如急驚不用南星。加煨大黃一兩。若慢驚不用大黃。加制南星﹑炮白附子各三錢。防風﹑天麻﹑炙甘艸﹑水飛朱砂﹑川芎各五錢。共爲末。一歲兒服一字。二歲兒服半錢。薄荷湯下。量大小歲數加減。身熱發搐。煎火府散調。慢驚吐瀉發搐。生薑湯。急驚搐。

煎火府散加大黃湯。

火府散生地木通﹝各一兩﹞黃芩炙甘艸﹝各半兩﹞每咀二錢。不拘時。水煎溫服。

治面赤切牙。唇口漧燥。小便赤澀。一切虛實邪熱。

直指銀白散蓮肉扁豆茯苓﹝各一分﹞人參白附子天麻全蠍木香藿香炙艸﹝各半分﹞炒陳米﹝三錢﹞每末一錢。加姜一薄片。冬瓜子七粒同煎。一方加白術一分。

助胃驅風。嘔吐作慢驚候者通用。

地黃丸生地﹝八兩﹞山萸山藥﹝四兩﹞丹皮澤瀉茯苓﹝各三兩﹞蜜丸。本方加防風﹑羌活各二兩。名加味地黃丸。

安神丸麥冬牙硝茯苓山藥寒水石﹝各五錢﹞朱砂﹝一兩﹞甘艸﹝六錢﹞冰片﹝一字﹞煉蜜丸如雞頭大。每半丸砂糖調。以上二方。甘寒瀉火之劑。血气虛而急驚者宜之。

治小兒驚悸。熱渴心悶。脈實。面紅頰赤口燥。

曾氏百解散葛根﹝二兩半﹞升麻赤芍﹝各二兩﹞黃芩﹝一兩﹞麻黃﹝七錢半﹞薄桂﹝二錢半﹞甘艸﹝一兩半﹞每粗末二錢。加姜蔥煎。不拘時溫服。風熱盛加薄荷。

此方主和解百病。虛慢陰癥不宜。

牛蒡湯炒牛蒡子﹝三兩﹞大黃﹝兩半﹞防風薄荷﹝各一兩﹞荊芥﹝四兩﹞甘艸﹝一兩一錢半﹞每咀二錢。

不拘時煎服。

主傷風。發熱煩躁。鼻塞气喘。痰嗽驚啼。及諸瘡。赤紫丹毒。咽喉腫痛。

半夏丸生半夏﹝二兩﹞赤苓枳殼﹝各一兩﹞風化朴硝﹝二錢半﹞薑汁糊丸。每三十丸。食後姜湯下。量兒大小加至五十丸。

治痰癥神效。若驚搦後風涎潮作。服之神效。

寬气飲枳殼枳實﹝各一兩﹞人參炙甘艸﹝各五錢﹞每末五分至一錢。湯調下。驚風作搐。薑汁調。熱甚者。入寬熱飲。薄荷蜜湯調下。或麥冬湯。

主通利關節。胸膈痞結。消痰逐水。進食。及治蓄气而成搐。傳變急慢驚風。气逆。精神昏倦。

五和湯當歸赤苓﹝各半兩﹞炙甘艸大黃枳殼﹝各七錢半﹞每粗末二錢煎。不拘時服。

此方主宣利臟腑積滯。調利榮衛。

茯神湯茯神﹝一兩﹞人參當歸﹝各半兩﹞炙艸﹝二錢﹞每咀二錢煎。有熱微煩躁加麥冬。

此方治心气不足。虛而驚悸。日常頻哭。及生下羸瘦多驚。宜子母同服。

鄭氏比金丸輕粉滑石﹝各錢半﹞南星﹝一錢二分﹞靑黛﹝五分﹞糊丸小豆大。一歲二丸。薄荷湯下。急驚頭熱。足冷面靑。口噤痰加一丸。桃皮湯下。名桃符丸。去靑黛。加蠍梢五分。名小靑丸。

治急驚。壯熱喘粗痰嗽。二便不利。

曾氏五苓散澤瀉﹝二兩半﹞茯苓豬苓白術﹝各一兩半﹞肉桂﹝七錢半﹞每一錢湯下。

解傷寒溫濕暑毒霍亂。分陰陽。理煩渴。

鎭心丸甜硝人參﹝各一兩﹞炙艸寒水石﹝各一兩半﹞山藥茯苓﹝各二兩﹞朱砂﹝一兩﹞冰片麝香﹝各一錢﹞蜜丸。雞頭大。每半丸。溫水下。至一二丸。

此方涼心經。治驚熱痰盛。及癇病。

安神鎭驚丸天竺黃人參茯神南星﹝各五錢﹞棗仁麥冬當歸生地赤芍﹝各三錢﹞黃連薄荷木通山梔朱砂西牛黃龍骨﹝各二錢﹞靑黛﹝一錢﹞蜜丸綠豆大。每三五丸。量兒大小加減。姜湯下。

驚退後。安心神。養气血。和平預防之劑也。

栝蔞湯栝蔞﹝二錢﹞白甘遂末﹝一錢﹞

慢驚。脈有力。濕痰聚於胸中。風火蘊結者服。

靑州白丸子半夏﹝七兩﹞南星﹝三兩﹞白附子﹝二兩﹞川烏﹝五錢去皮臍﹞四味皆用生者研細。以生絹袋盛。井水擺出。未出者。更以手揉。有渣再研。再擺令盡。瓷盆內連水日曬夜露。曉去舊水。另用井水攪。又曬露。如此法。春五日。夏三日。秋七日。冬十日。去水曬漧如玉片。研細。糯米粥丸。綠豆大每三五丸。薄荷湯下。癱風酒下。皆不拘時。

此方治小兒驚風。大人諸風。

醒脾散白術人參甘艸全蠍橘紅茯苓﹝各五錢﹞半夏木香﹝各一分﹞白附子﹝四个炮﹞炮南星﹝二枚﹞蓮肉﹝一錢﹞每末一錢。加姜棗煎。漸服。若頓服。必吐。

此方昏困者宜之。

人參羌活散人參羌活獨活柴胡川芎白茯苓甘艸﹝各一兩﹞前胡桔梗天麻地骨皮﹝各五錢﹞枳殼﹝一兩二錢﹞每咀一錢。加姜一片。薄荷三葉。棗半个煎。

治初作急驚。散風邪。除風熱。疹痘未發亦可。

鄭氏驅風膏辰砂蠍尾當歸山梔川芎龍膽艸羌活防風大黃甘艸﹝各一錢﹞麝香﹝一字﹞

煉砂糖丸芡子大。三歲三丸。薄荷竹葉蜜湯化下。

治肝風筋脈拘急。面紅目靑眼上。驚搐胎風。

沖和飲蒼術﹝一兩﹞人參前胡桔梗﹝五錢﹞枳殼麻黃陳皮﹝各三錢﹞川芎白芷半夏當歸薄桂白芍藥赤苓﹝各錢半﹞漧薑濃朴﹝各二錢﹞炙艸﹝七錢半﹞每粗末二錢。加姜二蔥一煎服。傷冷惡心嘔吐。加炮姜。寒疝加小茴﹑吳萸。

此方治感冒風寒。頭痛發熱。肩背拘急。惡心嘔吐。腹痛膨脹。兼寒濕相搏。四肢拘急。冷气侵襲。腰足疼痛。

七寶散紫蘇香附﹝各三兩﹞甘艸陳皮桔梗﹝各二錢半﹞川芎白芷﹝各一兩﹞每粗末二錢。加姜二片煎。痰嗽加半夏。口鮏气。少加鹽。此方品味。不不燥。甚佳。

治風寒時气。頭昏體熱。咳嗽及脾胃肺不和。口腥。牙縫鮮血。兼調理諸病。

固眞湯人參附子茯苓白術﹝各二錢半﹞山藥黃肉桂甘艸﹝各二錢﹞每粗末三錢。加姜三棗一煎。

主吐瀉痢後。胃虛脾慢。四肢口鼻气冷。沈困不省人事。

聚寶丹人參茯苓琥珀天麻全蠍白附子僵蠶防風膽星烏蛇肉﹝酒炙各一錢﹞朱砂﹝五分﹞麝香﹝少許﹞蜜丸桐子大。每二丸菖蒲湯下。專治慢驚。

南星散南星﹝八九錢﹞重者一个。掘地坑深尺許。用炭五斤。燒通紅。醋一碗。灑坑中。卽投南星。以火炭密蓋。又用盆復時許取出。研爲末。入琥珀全蠍﹝各一錢﹞每二字。生薑防風湯下。

治慢驚。驅風豁痰。

參蘇飲人參紫蘇前胡葛根半夏赤苓﹝各七錢半﹞枳殼陳皮桔梗甘艸﹝各五錢﹞每粗末二錢。加姜一片煎。一方去人參。加川芎。

解驚風煩悶。痰熱作搐。咳嗽气逆。脾胃不和。

金液丹舶上硫黃十兩。研細。盛瓷器八分。水和赤石脂封縫。鹽泥固臍。曬漧。地上埋一小罐。盛水滿。安瓷盒在上。又以鹽泥固臍。以炭火三日三夜。候冷取出。用柳木捶。乳缽內研極細。

每用一錢至二餞。量兒大小。加增姜湯送下。

異功散人參茯苓白術甘艸橘紅木香﹝各等分﹞每末三字。加姜棗煎。一方無木香。

本事保命丹虎睛﹝一對瓦上炙幹﹞朱砂﹝五錢﹞全蠍麝香﹝各五分﹞蜈蚣﹝二條去頭尾﹞天麻﹝一分﹞蜜丸豆大。

瓷罐貯之。又入冰麝窨定。急驚。薄荷蜜湯下。慢驚。薄荷湯下。各三丸。

治急慢驚風。四肢逆冷。眼直口噤。涎流不止。

溫驚丸膽星﹝四兩﹞朱砂﹝一錢半﹞天竺黃﹝一兩﹞坯子胭脂﹝五分﹞冰片﹝五分﹞牛膽汁丸芡子大。每服一丸。小者半丸。沙糖水下。

抱龍丸膽星﹝四兩﹞天竺黃﹝一兩﹞雄黃﹝水飛﹞朱砂﹝研﹐各半兩﹞麝香﹝一錢﹞甘艸膏丸。皂莢子大。溫水化下。百日兒一丸。分三四服。五歲兒一二丸。大人三五丸。

此治傷寒瘟疫。身熱昏睡。气粗。風熱痰實壅嗽。驚風潮搦。及蠱毒中暑壯熱。兒宜常服。

黃益黃散黃﹝二錢﹞人參甘艸﹝半生半炙﹞陳皮﹝各一錢﹞白芍﹝七分﹞茯苓﹝四分﹞黃連﹝少許﹞水二盞。煎五六沸。

此方治胃中風熱。

天麻散半夏﹝七錢﹞天麻﹝二錢半﹞炙艸茯苓白術﹝各三錢﹞用水一盞。入姜三錢。同煮幹。焙爲細末。每錢半。姜棗湯下。

治急慢驚風。及大人中風涎盛。半身不遂。

本事褊銀丸靑黛﹝三錢﹞水銀﹝一皂角子大﹞黑鉛﹝錫炒砂子﹞寒食麵黃明膠﹝炒焦爲末﹐各二錢﹞輕粉﹝豆許大炒﹞雄黃粉霜朱砂﹝各一兩﹞巴霜﹝二十粒﹞麝香﹝少許﹞水丸麻子大。捏褊曬漧。瓷器盛。一歲一丸。隨意加減。棗湯送下。不得化破。

此方治小兒急慢驚風積痼。

神芎丸生大黃黃芩﹝各二兩﹞生牽牛﹝末一兩﹞滑石﹝四兩﹞黃連薄荷葉川芎﹝各五錢﹞水糊丸。梧子大。每三四丸溫水下。

治風熱壅滯。頭目昏眩。口舌生瘡。牙齒疳蝕。或瘡疥切牙驚惕。煩躁作渴。或大便澀滯。或積熱腹滿。驚風潮搐等癥。

雄黃散雄黃﹝二錢半﹞白藥﹝去黑皮﹞川烏頭﹝炮去皮臍﹞艸烏頭﹝炮去皮臍﹞天麻川芎﹝各五錢﹞

爲末。驚風痰壅。每服三分。加至一錢。薑汁調茶淸下。欲汗。姜蔥薄荷湯下。

治暴中急慢驚風。。痰涎滿口。及雨侵汗閉不通。或涼或熱。坐臥生煩。

茯苓補心湯茯苓﹝四錢﹞桂心甘艸﹝各三錢﹞人參麥冬紫石英﹝各一錢﹞棗﹝二枚﹞

此方治心气不足。喜悲愁怒衄血面黃。五心煩熱。咽喉間痛。舌本作彊。

錢氏五色丸朱砂﹝五錢﹞水銀﹝一分﹞雄黃﹝一兩炒﹞黑鉛﹝三兩同水銀炒﹞眞珠末﹝一兩﹞蜜丸麻子大。每三四丸。金銀薄荷湯下。

牛黃丸膽星全蠍蟬殼﹝各二錢半﹞防風牛黃白附子﹝生﹞僵蠶天麻﹝各錢半﹞麝香﹝五分﹞棗肉丸綠豆大。每三五丸。荊芥姜湯下。

此方治小兒驚癇迷悶。抽掣涎潮。

寬气飲枳殼﹝一兩﹞人參﹝五錢﹞天麻僵蠶羌活炙艸﹝各三錢﹞每粗末二錢。加姜三煎。

治小兒風痰壅滿。風傷於气。不能言語。

鉤藤飲鉤藤人參犀角﹝各五錢﹞全蠍﹝去毒﹞天麻﹝各二分﹞甘艸﹝半分﹞每末一錢煎。

此方治天釣潮熱。

天麻丸南星﹝二錢﹞天麻白附子牙硝五靈脂全蠍﹝各一錢﹞輕粉﹝五分﹞巴霜﹝二錢半﹞稀糊丸如麻子大。每十丸。薄荷湯或姜湯下。

治小兒食癇有痰。

羅氏牛黃丸白花蛇肉全蠍白附子生川烏﹝一枚半兩者﹞天麻薄荷﹝各五錢﹞以上六味。先爲細末。

另入雄黃﹝五兩﹞朱砂﹝三錢﹞腦子﹝五錢﹞牛黃﹝三錢﹞麝香﹝一錢﹞以上諸藥共合和勻。另用麻黃﹝二兩去根﹞酒﹝一升﹞煎至一盞。渣去盡。將酒熬藥得所。勿至焦赤。眾手疾丸芡子大。密器藏之。每丸作五服。金銀薄荷湯下。大能發散驚邪。

治因驚中風五癇。天釣客忤。潮涎灌壅。治一切驚風。

斷癇丹黃﹝蜜炙﹞鉤藤細辛炙艸﹝各五錢﹞蛇殼﹝三寸酒炙﹞蟬殼﹝四个﹞牛黃﹝一錢﹞棗肉丸麻子大。

每數丸。參湯下。量兒大小加減。

治癇後復作。連綿不除。服之有驗。

一字散南星﹝五錢微炮﹞蟬殼﹝微炒﹞全蠍僵蠶﹝各一分﹞爲細末。入蕎麥麵一分。用醋石橊殼一枚。內諸藥。鹽泥封固於竈中。慢火上燒之。泥燥爲度。取研。每服一字。酒下。

此方大能醒風。爽精神。

牛黃散牛黃﹝五錢﹞天竺黃朱砂麝香鉤藤鉤蠍梢﹝去毒﹐各一錢﹞每末一字。水下。

此方淸心截風。大有奇效。

密陀僧散密陀僧研細末。茶淸調服一錢。

治驚气入心絡不能語者。昔有爲大蛇及野狼所驚者。皆以此安。

三白散炒白牽牛﹝一兩﹞白術桑白皮陳皮木通﹝各三錢﹞每末五分。姜湯下。

治小兒盤腸气釣。先服此藥。後服鉤藤膏。

薏苡丹苡仁﹝湯浸去皮﹞當歸秦艽防風棗仁羌活等分。蜜丸芡子大。每服一丸至二丸。麝香荊芥湯下。不拘時。

此方主小兒所受肝气怯弱。致筋脈攣縮。兩手伸展無力。

聖惠當歸散當歸麻黃﹝各五錢﹞羌活棗仁杜仲﹝炒﹞人參桂心﹝各二錢半﹞每末一錢。水一小盞。加姜少許。煎五分。量兒大小。乳前分減服。

主兒在母胞。母臟腑有積冷。爲風邪所束。生後腎气不足。气血未榮。故腳指拳縮不展。

大防風湯炮附子牛膝﹝各一錢﹞白術羌活人參防風﹝各二錢﹞杜仲川芎肉桂黃熟地白芍﹝各錢半﹞甘艸﹝九分﹞每粗末三五錢煎。量兒大小用之。

治驚癱鶴膝。腫痛不消。或潰而不斂。

防己湯防己麻黃薄桂﹝各半兩﹞赤芍赤茯苓蒼術﹝各一兩﹞炙艸﹝七錢半﹞每咀二錢。加姜二片。蔥一根。或入姜﹑薤白煎。空心熱服。

此方治感冒風濕之气。失於解表。流注兩足疼痛。至兩膝浮腫。不能屈伸。傳成癱瘓。

黑虎丹生艸烏﹝一兩﹞生川烏甘艸﹝各七錢半﹞麻黃甘松熟地藿香葉白芷油煙墨﹝燒存性﹞

牙皂川芎當歸生南星首烏僵蠶赤小豆羌活白膠香木鱉子﹝去油各半兩﹞糯米糊丸麻子大。每三十丸至五七丸。淡姜湯下。

此方治諸般風癥。

八正散車前子煨大黃瞿麥山梔滑石蓄木通炙艸等分。每末二三錢煎。

治蘊熱。咽漧口燥。大渴引飲。心忡面熱。煩躁不寧。目赤睛疼。小便赤閉。熱淋血淋。咽舌瘡。

梔子仁散山梔﹝五枚﹞茅根冬葵子﹝各五錢﹞炙艸﹝二錢﹞每末一錢。水煎。

治小便不通。臍腹脹悶。心神煩熱。

局方五淋散山梔﹝去殼﹞赤苓赤芍當歸黃芩生甘艸車前子燈心木通滑石冬葵子淡竹葉葶藶加蔥白。水煎。入車前艸汁調五苓散。食前服。

五淋散赤苓﹝六錢﹞當歸生艸﹝各五錢﹞赤芍山梔﹝各二錢﹞每咀二錢煎。

治膀胱有熱。水道不通。淋瀝不出。熱怫便血。

木通散羌活山梔﹝各二錢﹞煨大黃木通赤苓甘艸﹝各一錢﹞紫蘇葉﹝二分﹞

治肝心熱。驚悸。能瀉肝風。降心火。利驚熱。

淸心蓮子飲黃芩車前子炙甘艸麥冬地骨皮﹝各五錢﹞蜜炙黃茯苓石蓮子人參﹝各七錢半﹞每粗末五錢。

食前煎服。發熱加柴胡﹑薄荷。

治小兒上盛下虛。心火炎上。口苦咽漧煩渴。微熱。小便赤澀。或欲成淋。

雞腸散雞腸﹝一具﹐燒存性。男用雌。女用雄﹞牡蠣茯苓桑螵蛸﹝炙各五錢﹞肉桂龍骨﹝各二錢半﹞每用末一錢。仍以雞肫一具。燒存性。研末和酒調。食前服。

君朴丸使君子肉﹝去殼﹞濃朴黃連﹝各一兩﹞木香﹝三錢﹞蒸餅糊丸。每一二十丸米湯下。

此治小兒小便白濁。久則黃瘦。不長肌肉。

茯苓散三稜﹝煨﹞莪術﹝煨﹞砂仁赤苓﹝各半兩﹞靑皮陳皮滑石甘艸﹝各錢半﹞每末一錢。燈心湯下。

此方治乳食傷脾。或心經伏熱。小便白濁。

三稜散三稜莪術﹝各一兩﹞益智仁甘艸神曲麥芽橘皮﹝各五錢﹞每末一錢。湯下。

治小兒尿白。久則成疳。宜補脾消食化積。

當歸散牽牛﹝微炒取仁﹞辣桂﹝各半兩﹞當歸大黃﹝各二錢半﹞全蠍﹝一錢半﹞桃仁﹝二錢半﹞每粗末三錢。

入蜜一匙。煎。食前服。以利爲度。

此方治小兒疝。

白芍藥湯白芍﹝一兩半﹞澤瀉﹝七錢半﹞炙艸﹝二錢﹞薄桂﹝一錢半﹞每咀二錢。煎空心服。誤汗誤下。加人參﹑南木香各二錢。臍下痛。加姜三片。鹽少許。或加鉤藤亦可。

此方治冷疝腹痛。及誤汗誤下。卽傷寒壞癥是也。並宜先服。次投對癥之劑。

金鈴散金鈴子肉﹝六錢﹞三稜莪術靑皮陳皮﹝各二錢半﹞赤苓茴香﹝各五錢﹞南木香﹝二錢﹞炙甘艸﹝四錢﹞檳榔枳殼鉤藤﹝各三錢﹞每末五分至一錢。茴香湯下。

治疝气腹痛。服諸藥愈而復作。宜此。

烏梅散烏梅肉粉艸延胡索﹝各五錢﹞乳香沒藥鉤藤﹝各二錢五分﹞每咀二錢煎。

治腹痛。及初生嬰孩臍下冷痛疝气等疾。

勻气散桔梗﹝二兩﹞陳皮﹝一兩﹞砂仁茴香﹝各五錢﹞炮姜﹝二錢半﹞炙艸﹝四錢﹞每末五分至一錢。沸湯下。諸疝腹痛燒鹽湯下。

主調補通利後。及冷疝腹痛。气滯不和。

桃仁丸桃仁﹝三錢﹞桂枝牽牛頭末蒺藜丹皮﹝各二錢﹞蜜丸黍米大。靑皮木香蔥湯下。

黑散黃連黃芩大黃黃柏﹝各二錢﹞同燒存性研細。雄豬膽汁蜜調敷。

治小兒狐疝。气偏有大小。時時上下者。卽偏墜。

梔子淸肝散柴胡梔子丹皮﹝各一錢﹞茯苓牛蒡子川芎白芍當歸﹝各七分﹞甘艸﹝三分﹞

此治三焦。及足少陽經風熱。發熱。耳內癢。或出水。疼痛生瘡。或胸脇間痛。往來寒熱。

柴胡淸肝散柴胡﹝一錢半﹞黃芩人參川芎﹝各一錢﹞山梔﹝二錢﹞連翹甘艸﹝各五分﹞桔梗﹝八分﹞

治肝膽三焦風熱怒火。乍寒乍熱。往來寒熱。發熱。或頭髮瘡熱等癥。

柴胡飲子黃芩﹝七分﹞甘艸﹝四分﹞大黃﹝八分﹞白芍﹝六分﹞柴胡人參﹝各五分﹞當歸﹝一錢﹞

此方主解肌熱。蒸熱。積熱。汗後餘熱。脈洪實弦數。大便堅實。

龍腦飲子炙艸﹝四兩﹞山梔﹝三兩﹞藿香葉﹝五錢﹞石膏﹝一兩﹞砂仁栝蔞﹝各七錢半﹞每末一錢。蜜水調服。

傷寒餘毒潮熱虛汗。加竹葉。

此瀉脾經熱。可代瀉黃散。治小兒蘊熱。咽喉腫痛。眼赤口瘡。心煩鼻衄。咽漧多渴。睡不寧。

及除痰熱咳嗽。中暑煩躁。一切風壅。

三解牛黃散僵蠶全蠍防風白附子桔梗大黃炙艸茯苓黃芩人參郁金等分。每細末五分至一錢。量兒大小加減。薄荷蜜湯調下。

此方治實熱。潮熱。

滋腎丸酒黃柏﹝三錢﹞知母﹝二錢﹞肉桂﹝五分﹞熟水丸梧子大。每二十至三十丸。百沸湯下。

此方專治腎熱。

當歸補血湯黃﹝三錢﹞當歸﹝一錢﹞

治肌熱躁熱。目赤面紅。煩渴。晝夜不息。脈洪大而虛。重按全無。此血虛也。服白虎湯必死。

羌活散人參羌活赤苓柴胡前胡川芎獨活桔梗枳殼蒼術甘艸﹝各等分﹞每粗末二錢。加姜二片。薄荷三葉。煎。發散風邪加蔥白。痢癥加姜﹑倉米。

治傷風時气。頭痛發熱。身體煩疼。痰壅咳嗽。失音。鼻塞聲重。及解時行下痢赤白。

四順淸涼飲赤芍當歸大黃甘艸﹝各等分﹞三歲用二錢。末加薄荷二葉。煎八九沸。

治小兒血脈壅實。臟腑蓄熱。頰赤口渴。五心煩熱。睡不安。驚搐。及因乳哺不時。寒溫失度。

令兒气血不順。腸胃不調。大小便澀。欲發驚癇。或風熱結核。頭面生瘡。目赤咽痛。瘡疹餘毒﹐一切壅滯。挾熱。泄瀉不止。加煨木香﹑大黃。小便不通。加燈心﹑木通。

補中益气湯人參黃﹝各八分﹞白術甘艸陳皮﹝各五分﹞升麻柴胡﹝各二分﹞當歸﹝三分﹞

治中气虛。體疲食少。或發熱煩渴。

寬熱飲枳殼﹝一兩。同巴豆去心膜十五粒。同炒。去巴豆。﹞大黃﹝一兩﹞甘艸﹝七錢半﹞元明粉﹝二錢半﹞

每細末五分至一錢。兒小者。用一字。姜蜜湯或薄荷湯調下。

白虎湯知母﹝三兩﹞炙艸﹝一兩﹞石膏﹝八兩﹞糯米﹝三合﹞每粗末二三錢煎。米熟爲度。

治傷寒吐下後。邪熱不解。熱結在裏。表裏俱熱。惡風渴燥而煩。及中暑汗出。惡寒熱渴。

參苓白術散人參茯苓甘艸白術扁豆子山藥砂仁苡仁桔梗蓮肉﹝各一兩﹞每末五分至一錢。米湯或棗湯調下。

主脾胃虛不進食。少气多困。中滿痞噫。嘔吐气逆。此藥不寒不熱。性味和平。並可常服。

安神散人參茯苓半夏陳皮枳實炙艸﹝各五錢﹞每銼二錢。加姜棗竹茹煎。

治吐瀉後。心虛煩悶。觸物易驚。气郁生涎。涎與气搏。睡不得寧。如熱渴。加麥冬。

火府丹生地木通黃芩甘艸治小兒壯熱。

金蓮飲子防風炙甘艸連翹柴胡山梔﹝各半兩﹞每末二錢。煎服。

治小兒蘊積壯熱。眼赤口瘡。心煩躁悶。咽漧多渴。潮熱不止。

牛黃膏蠍尾﹝四十九枚﹞巴霜﹝一錢半﹞冰片﹝半匙﹞朱砂﹝二錢﹞郁金﹝三錢﹞牛黃﹝少許﹞麝香一匙每末一匙。蜜水調下。量兒虛實用之。

此方治壯熱。咽喉涎響。不省人事。或左右手偏搐。或唇口眼鼻顫動。此熱涎內蓄。風邪外感也。宜急服之。

梔子仁湯梔子赤芍大靑知母﹝各一兩﹞酒黃芩升麻石膏﹝各二兩﹞柴胡﹝一兩半﹞甘艸﹝五錢﹞杏仁﹝二兩炒﹞每三錢。加姜三片煎。

治陽毒壯熱。百節疼痛。下後熱不退者。

人參生犀散犀角地骨皮秦艽麥冬枳殼大黃柴胡桑皮赤芍赤苓黃人參鱉甲每粗末二錢。加烏梅半个。煎。不拘時服。

此方治小兒骨蒸肌瘦。頰赤口漧。日晡潮熱盜汗。五心煩躁。四肢困倦。及大病後餘毒不解。

或傷寒後食羊肉體熱。不思食。

調胃承气湯大黃芒硝﹝各一兩﹞炙艸﹝五錢﹞每末一錢。煎。少少溫服。

治傷寒陽明癥。不惡寒。反惡熱。口渴便閉。譫語。腹滿。中焦燥實。及傷寒吐後腹脹滿者。

桂枝湯桂枝白芍生薑甘艸大棗熱服。溫覆微汗。

治太陽中風。陽浮陰弱。發熱頭痛。自汗。鼻鳴漧嘔。惡風惡寒。及陽明脈遲。汗出多。微惡寒。

麻黃湯麻黃桂枝杏仁甘艸治太陽邪在表。發熱。頭身腰骨節痛。項背彊。惡寒惡風。無汗而喘。脈浮而緊。亦治哮癥。

三拗湯麻黃杏仁甘艸治感冒風寒。咳嗽鼻塞。

桂枝麻黃各半湯桂枝白芍生薑甘艸大棗麻黃杏仁治太陽癥如瘧狀。熱多寒少。

小建中湯桂枝白芍﹝焙﹞生薑甘艸大棗飴糖大承气湯大黃芒硝濃朴枳實治陽邪入裏。胃實。不大便。發熱譫語自汗。不惡寒。痞滿燥實。雜病三焦大熱。脈沈實者。

大靑龍湯麻黃桂枝甘艸杏仁石膏生薑大棗治太陽中風。脈浮緊。身疼發熱。惡寒。無汗煩躁。又脈浮數。身重不痛。乍有輕時。無少陰癥者。

小靑龍湯麻黃桂枝白芍細辛甘艸五味子漧薑半夏治傷寒不解。心下有水气。發熱。漧嘔而咳。噎。喘。渴。利。小便不利少腹滿。短气不得臥。

麻黃附子細辛湯麻黃附子細辛此治少陰癥始得之。反發熱。脈沈者。

四逆湯附子漧薑甘艸冷服。

治三陰傷寒。裏寒外熱。四肢逆冷。脈微細。

升麻葛根湯升麻﹝三錢﹞葛根白芍﹝各二錢﹞甘艸﹝一錢﹞加姜。

治陽明傷寒中風。頭痛發熱。惡寒無汗。口渴目痛。鼻幹不臥。及陽明發斑欲出不出。

解肌湯葛根麻黃黃芩大棗芍藥甘艸此方治傷寒溫病。

地骨皮飲地骨皮柴胡﹝各二兩﹞知母炙艸鱉甲黃芩人參﹝各二錢半﹞赤芩﹝五錢﹞

治小兒骨蒸。潮熱往來。心膈煩悸。及傷寒後气未解。每歲用末二錢。加姜梅各一片煎。

地骨皮散知母炙艸半夏銀柴胡人參地骨皮赤苓﹝各等分﹞每末二錢。加姜三片。煎。量兒大小加減。驚熱加蟬蛻﹑天麻﹑黃芩。若加秦艽。名秦艽飲子。

治虛熱潮作。亦治傷寒壯熱。及餘熱。

玉露飲寒水石石膏﹝各一兩﹞甘艸﹝三錢﹞每末五分至一錢。溫水下。

治煩躁頰赤。咽漧不臥。身熱頭痛。兼中暑發渴昏悶。小便祕。驚气入腎。夢中切牙。

萬安飲人參當歸生大黃柴胡枳殼半夏白芍防風黃芩甘艸﹝各一兩﹞滑石末﹝六兩﹞每末二錢。加姜煎。此方藥品之外。惟可加枳殼﹑半夏。

主不拘表裏癥。能宣通气血。疏解風寒。寧心化痰去煩理熱。並可常服。

黃連解毒湯黃連﹝三錢炒﹞黃柏﹝五錢炒﹞梔子﹝四枚﹞黃芩﹝二錢炒﹞每二三錢煎。亦治熱痢。

治時疾。三日汗已解。煩悶口嘔口燥發熱。

至寶丹生犀角生玳瑁琥珀朱砂雄黃﹝各一兩﹞金箔﹝五十片半爲衣﹞銀箔﹝五十片﹞冰片﹝一匙﹞

麝香﹝一錢﹞牛黃﹝五錢﹞安息香﹝一兩半爲末。酒淘去砂取一兩﹞酒煎成膏。上各研。再和研勻。入安息膏。如幹。量入熟蜜。丸桐子大。每一二丸。參湯下。量大小加減。

此方治驚癇心熱。卒中客忤。煩躁。風涎搐溺。及傷寒狂語。伏熱嘔吐。

酸棗仁湯棗仁甘艸生地山梔麥冬當歸身人參等分。加燈心。不拘時服。

四物湯當歸熟地﹝各二錢﹞白芍川芎﹝各一錢﹞

治血虛。發熱煩躁。或晡熱作渴。頭目不淸。

香瓜丸大黃瓜﹝一枚﹞胡黃連煨大黃柴胡鱉甲黃柏黃連蘆薈靑皮等分。諸藥爲末。將黃瓜去頂。納入至滿。蓋口。竹釘釘住。煨熟。將瓜藥同研糊丸。每二三丸。食後新水下。大者五七丸。不及十丸。

十全大補湯白術茯苓當歸人參川芎黃白芍肉桂熟地炒甘艸各等分。

治諸虛不足。自汗不食。時發潮熱。

當歸六黃湯當歸熟地生地黃芩黃柏黃連黃此方治血虛盜汗。內熱晡熱者。

升麻湯升麻黃人參﹝各一兩﹞熟地﹝五錢﹞天竺黃牡蠣﹝各五錢﹞每末五分至一錢。竹葉湯調下。大治小兒肌熱盜汗。

涼膈散大黃朴硝炙艸﹝各一兩﹞連翹﹝二兩﹞山梔黃芩薄荷﹝各半兩﹞每末二錢。加竹葉七片。蜜少許。煎溫服。大小加減。

治小兒一切臟腑積熱癥。

仙方活命飲金銀花橘皮﹝各三錢﹞穿山甲角刺防風沒藥乳香白芷當歸﹝各一錢﹞貝母花粉甘艸節﹝各八分﹞每粗末五錢。酒煎。嬰兒一兩。母子同服。或爲細末。酒調服亦可。毒在表者。加麻黃散。毒在內者。加大黃下之。臨時制宜。此解毒回生起死妙劑。

化丹湯獨活射幹麻黃甘艸靑木香黃芩薄桂﹝各五錢﹞石膏末每二錢煎。

此方解利丹毒。徧身燥癢。發熱煩啼。

升麻散升麻黃芩大黃朴硝﹝各一分﹞麥冬葛根﹝各三分﹞每粗末一錢。煎。

治小兒一切丹。徧身壯熱煩渴。

升麻膏升麻大黃護火艸蛇銜艸山梔寒水石芒硝藍葉生地芭蕉根羚羊角梧桐皮﹝各半兩﹞臘豬油﹝一斤﹞慢火熬一食久。乘熱濾去渣。入竹瀝候冷成膏。每以棗大。竹瀝化服。並塗毒處。

戎鹽散戎鹽﹝一兩﹞附子﹝一枚﹞雄黃﹝半兩﹞每末少許。雄鷄血調塗。

嬰孺方麻黃升麻﹝各三分﹞硝石﹝四分﹞每末方寸匕。井花水服。日三。一方加大黃。

主丹毒入腹。及下至卵者不治方。

天竺黃散天竺黃郁金茯神甘艸﹝各五錢﹞硼砂牙硝白芷川芎僵蠶枳殼﹝各二錢半﹞朱砂﹝二錢﹞麝香﹝一字﹞蟬殼﹝十五个﹞每末五分至一錢。薄荷湯下。

治上焦風熱。口鼻生瘡。目赤腫。咽膈不利。涎壅气滯。驚搐煩悶。神思昏迷。

淸胃散升麻﹝五分﹞生地﹝四分﹞黃連丹皮﹝各三分﹞歸梢﹝四分﹞嬰兒母亦服。

治胃熱牙疼。飲冷作渴。口舌瘡。唇口腫痛連頭面。吐舌流涎。若服克伐藥。有此等癥者。五味異功散。

人參平肺散人參陳皮甘艸地骨皮茯苓﹝各一錢﹞知母﹝七分﹞五味子靑皮天冬﹝各四分﹞桑皮﹝一錢半﹞每粗末二三錢煎。

此方治心火克肺金。傳爲肺癰。咳嗽喘嘔。痰涎壅盛。胸膈痞滿。咽嗌不利。

錢氏益黃散陳皮﹝一兩﹞靑皮訶子肉炙甘艸﹝各五錢﹞丁香﹝二錢﹞每末二錢。食前煎服。

此方治脾胃虛寒。又名補脾散。

錢氏瀉黃散藿香葉﹝七錢﹞山梔石膏﹝各五錢﹞甘艸﹝三兩﹞防風﹝四兩﹞上銼。用蜜酒炒微黃爲末。每一錢至二錢。煎溫服。又名瀉脾散。

治作渴飲冷。手足熱。身發黃。屬胃經實熱。

平胃散濃朴﹝五兩﹞陳皮炙艸﹝各一兩﹞蒼術﹝五錢﹞每末二錢。姜棗湯調服。

治脾胃不和。不思飲食。心腹脹痛。口苦短气惡心。噯气吞酸。面黃體瘦嗜臥。霍亂吐瀉。

調中丸白術人參甘艸﹝各五分﹞

此方治脾胃虛寒。

健脾飲濃朴人參﹝各一兩﹞茯苓半夏肉豆蔻益智仁香附良姜﹝東壁土炒﹞訶子肉﹝各二錢半﹞炙艸﹝五錢﹞每粗末二錢。加姜二片。棗一枚煎。

主健脾胃。理嘔吐。治瀉利。及諸病後虛弱。有痰。惡心。腹微痛。飲食減。精神慢。並宜服。

藿香飲人參半夏赤苓炙甘艸﹝各一兩﹞蒼術﹝二兩﹞陳皮藿香﹝各七錢半﹞濃朴兩半每咀二錢。加姜二棗一煎。空心服。或加燒鹽少許。

主理虛化痰。及治脾胃不和。飲食少進。

健脾散茯苓人參﹝各一兩﹞濃朴﹝二兩﹞蒼術﹝四兩﹞陳皮﹝五兩﹞甘艸﹝二兩半生半炙﹞艸果﹝六錢﹞每末一錢。加姜棗煎。量大小加減。最能和養小兒胃气。

調中飲子肉豆蔻白術人參陳皮訶子肉茴香炙艸砂仁﹝各五錢﹞藿香葉檳榔桂心﹝各三錢﹞每末五分至一錢。加姜棗煎。量大小加減。

此方治小兒諸疾。

香薷飲香薷﹝三兩﹞扁豆濃朴﹝各一兩半﹞生艸﹝二兩﹞每粗末二錢煎。

治夏秋臟腑冷熱不調。飲食不節。吐痢腹痛。發熱煩悶。

六和湯人參砂仁炙艸杏仁半夏﹝各一兩﹞扁豆﹝一斤﹞藿香赤苓木瓜﹝各二兩﹞香薷濃朴﹝各四兩﹞每二錢。加姜二片。棗一枚。煎。或加鹽半字。

治心脾不和。气不升降。霍亂吐瀉。胸滿咳嗽。冒暑伏熱。煩悶成痢。中酒作渴。心逆畏食。

守胃散人參白術山藥茯苓南星扁豆甘艸葛根藿香防風天麻﹝各五錢﹞每二錢。加姜二片。冬瓜子仁五十粒。打碎。煎。空心服。瀉不止。加沈香﹑白豆蔻。

治陰陽不和。吐瀉不止。預防風癥。常調脾胃。

理中湯人參白術﹝各一兩﹞甘艸漧薑﹝各二錢半﹞每末半錢或一錢。溫湯。空心調服。

主溫脾暖胃。冷吐冷瀉。及胎气虛。中寒腹痛。

四君子湯人參白術茯苓炙艸等分。每二錢。加姜棗煎。

治小兒脾胃虛損。吐瀉少食。

六君子湯人參茯苓白術炙艸半夏陳皮治脾胃虛。吐瀉不食。羸瘦。或肺虛痰嗽喘促。或肝虛驚搐。目眩自汗。

觀音散石蓮肉人參神曲﹝各三錢﹞茯苓﹝二錢﹞炙艸木香黃扁豆白術﹝各一錢﹞每粗末二錢。加棗一枚。藿香三葉煎。

治小兒外感內傷。嘔逆吐瀉。漸羸瘦。

和中散人參茯苓白術炙艸葛根白扁豆黃藿香每末三錢。加姜棗煎。

此方和胃。止吐瀉。定煩渴。治腹痛。

胃苓湯白術茯苓澤瀉豬苓濃朴陳皮甘艸﹝等分﹞桂﹝少許﹞每二錢。加姜﹑燈心。

治腸胃受濕。嘔吐泄瀉。若停食吐瀉。小便短少。腹脹作痛。以此分利。再用六君調補脾胃。

消積丸丁香﹝九粒﹞砂仁﹝十二粒﹞巴霜﹝二錢﹞烏梅肉﹝二个﹞糊丸溫水下。

此方治小兒吐瀉。大便醋臭。

肉豆蔻散肉豆蔻桂心﹝各一分﹞人參炙艸﹝各五錢﹞每粗末一錢。加姜少許。煎。隨大小加減。

此方治小兒霍亂。吐瀉腹痛。

白術散白術人參半夏﹝各二錢﹞茯苓炙甘艸漧薑﹝各一錢﹞每末二錢。加姜棗煎。

此方治小兒嘔吐。脈遲細有寒。

參香飲人參﹝一兩﹞沈香丁香藿香南木香﹝各二錢五分﹞每二錢。煎。入薑汁少許。三次服。

此方治胃虛作吐。投諸藥不止。

香薷散香薷茯苓扁豆濃朴﹝各五錢﹞每二三錢煎。入酒半杯。冷服立效。

治外傷風寒暑。內傷飲食。致吐利。心腹痛。霍亂气逆。發熱頭痛。或轉筋拘急。嘔噦肢冷。

竹茹湯葛根﹝七錢﹞半夏﹝五錢﹞炙艸﹝三錢﹞每二三錢。入竹茹三分。煎。微冷服。加茯苓三錢妙。

治胃受邪熱。心煩喜冷。嘔吐不止。

玉露飲寒水石﹝五錢﹞生甘艸﹝一錢﹞石膏﹝六錢﹞每末。三五分至一錢。食後溫湯調服。

此非腎熱相火大盛者。不宜服。

大順飲細面﹝二十兩﹞生薑﹝十六兩﹞赤苓甘艸﹝各五錢﹞先搗成餅。曬榦爲末。每二錢。水調。

治冒暑毒。煩渴吐瀉。發熱。腹痛。神昏吐衄血。便血。溺黃少。口漧汗多。

綠豆飲綠豆粉﹝一兩﹞黃連葛根甘艸﹝各五錢﹞每五分至一錢。豉湯調服。

主誤服熱藥毒。煩躁悶亂。或吐或渴。

益元散滑石﹝六錢﹞甘艸﹝一錢﹞每一錢至二錢。水服。

治熱吐。面赤气粗。小水少。傷暑吐神昏尢妙。

烏犀丸皂莢﹝三寸炙存性﹞硫黃白姜﹝各三錢半﹞陳皮川烏﹝各五錢﹞巴霜﹝七十七粒﹞

主諸積滯夾驚夾風。吐逆醋酸气。面黃肌瘦。

茯苓濃朴湯茯苓半夏﹝各七錢半﹞炙艸﹝三錢﹞濃朴﹝五錢﹞每咀二錢。加姜煎或加棗亦可。

此方主傷寒傷風。夾痰嘔逆。並吐瀉後。喉涎牽響。飲食減少。脾胃气虛。

防風溫膽湯半夏枳殼赤苓﹝各五分﹞陳皮防風﹝各二分半﹞人參﹝二分﹞甘艸﹝一分半﹞姜﹝一片﹞紫蘇﹝二葉﹞煎水送大驚丸﹑小驚丸。

此方治驚風。消痰疏風順气。

大驚丸棗仁﹝蚌粉炒﹞炙艸﹝各五錢﹞人參赤苓白術朱砂麥冬木香代赭石﹝醋煮各二錢半﹞

僵蠶桔梗﹝各一錢二分半﹞全蠍﹝三个﹞金銀箔﹝各三片﹞蜜丸。薄荷湯下一二丸。

此方定驚安神。又治心熱夜啼。一名大安神丸。

小驚丸郁金﹝皂角水浸煮﹞黃連牙硝木香藿香龍膽艸﹝各二錢半﹞全蠍﹝三个﹞糊丸。以雄黃﹑朱砂﹑麝香﹑金銀箔爲衣。薄荷湯化下一二丸。

此方亦治驚風。

溫白丸僵蠶白附子﹝生﹞炒南星﹝各一兩﹞生天麻﹝五錢﹞全蠍﹝一錢﹞糊丸。綠豆皮﹑生薑﹑米飲下五七丸。至二三十丸。

此方治慢驚風。

加味術附湯炮附子白術﹝各一兩﹞煨肉蔻﹝二个﹞木香炙艸﹝各五錢﹞每粗末二錢。加姜棗。

此方治吐瀉後便成慢驚。或因髒寒洞泄得者。

八仙散天麻白附子白花蛇肉防風半夏曲南星全蠍冬瓜仁﹝各二分半﹞川烏﹝一分﹞姜﹝二片﹞棗﹝一枚﹞薄荷﹝二葉﹞

此方治慢驚虛風。

烏蠍散白術人參茯苓炙艸川烏全蠍南星姜﹝三片﹞棗﹝二枚﹞

此方治慢驚純陰癥。吐瀉不止。

蟬蠍散全蠍﹝七个﹞蟬蛻﹝二十一个﹞南星﹝一个﹞甘艸﹝分半﹞每粗末二錢。加姜三棗二煎。

此方治慢驚風陽癥。

黑附湯炮附﹝三錢﹞木香﹝錢半﹞白附子﹝一錢﹞炙艸﹝五分﹞分二帖。加姜三片。煎。以匙灌下。

此方治慢脾風危急者。灌下藥。如手足暖而蘇。卽止勿灌。

生附四君子湯人參茯苓白術炙艸生附子﹝各等分﹞每末二錢。加姜五片煎。以匙灌下。

此方治慢脾風。灌藥。手足暖卽止。助胃回陽。

蠍附散炮附子﹝二錢﹞炮南星炮白附子木香﹝各一錢﹞全蠍﹝七个﹞咀一錢。加姜五片煎。

此方治慢脾風。回陽豁痰。

補脾益眞湯丁香木香訶子皮陳皮濃朴肉豆蔻艸果茯苓人參白術桂枝半夏炮附子炙艸﹝各二分﹞全蠍﹝一枚﹞姜﹝二片﹞。棗一枚。灌服後。輕揉心下。以助藥令。

此方治慢脾風。

全蠍觀音散人參﹝一錢﹞蓮肉神曲﹝各三分﹞茯苓﹝分半﹞白術黃木香扁豆甘艸﹝各二分﹞羌活防風天麻全蠍﹝各一分﹞

此方治吐瀉後成慢驚風。亦治慢脾風。

定魄丸人參琥珀茯神遠志朱砂天麻石菖蒲天冬棗仁甘艸等分。朱砂爲衣。

此方治因驚發癇。

沈香天麻湯羌活﹝五分﹞獨活﹝四分﹞防風天麻半夏炮附子﹝各三分﹞沈香益智炮川烏﹝各二分﹞姜梢當歸甘艸﹝各一分半﹞姜三片煎。先灸兩蹺脈各七壯。

此方治因驚成癇發搐。痰涎壅塞。目多白睛。項背彊急。喉中有聲。神思如癡。

三癇丹蜈蚣﹝一條﹞膽星﹝二錢﹞全蠍防風白附子遠志蘆薈延胡索朱砂﹝各一錢﹞麝香﹝一字﹞金銀箔﹝各三片﹞糊丸。薄荷湯下。梧子大一丸。

此方治急驚爲癇。

十全丹陳皮靑皮莪術川芎白豆蔻五靈脂檳榔蘆薈﹝各五錢﹞使君子木香蝦蟆灰﹝各三錢﹞豬膽汁浸糕和丸。麻子大。米飲下二三十丸。

此方治丁奚哺露無辜壞癥。

布袋丸夜明砂使君子蕪荑﹝各二兩﹞蘆薈人參白術茯苓甘艸﹝各五錢﹞蒸餅丸彈子大。

每一丸。布袋盛。同精豬肉二兩煮。肉爛。提起藥掛風處陰漧。只用肉和汁與兒喫。次日又煮服。藥盡止。

此方治丁奚哺露無辜疳。

小兒淸心丸人參茯神防風朱砂柴胡﹝各二錢﹞金箔﹝三十片﹞蜜丸。每一丸。竹瀝化下。

此方治諸熱。及驚熱煩躁。

牛黃奪命散白醜黑醜﹝各取半生半熟頭末五錢﹞大黃﹝一兩﹞檳榔﹝二錢半﹞木香﹝錢半﹞輕粉﹝一字﹞每末一錢至二錢。蜜水調下。微利爲度。一名一撚金。

此方治小兒肺脹胸滿。喘粗气急。兩脇肩動。兩鼻竅張。痰涎潮塞。悶亂喘渴。死在旦夕者。

蔥豉湯蔥白淡豆豉此方主表散。

淸燥救肺湯霜桑葉﹝三錢﹞炒杏仁﹝七分﹞麥冬﹝一錢二分﹞石膏﹝二錢五分﹞人參﹝七分﹞阿膠﹝八分﹞胡麻仁甘艸﹝各一錢﹞枇杷葉﹝一片﹞食遠服。

卷六

諸病應用方

千金藿香湯藿香﹝一兩﹞生薑﹝三兩﹞靑竹茹炙艸﹝各半兩﹞每五六錢煎。熱加升麻五錢。

此方治毒瓦斯吐下腹脹。逆害乳哺。

殊聖歸命丹丁香藿香﹝各一分﹞生犀牛黃﹝各半錢﹞豬﹑鯽﹑狗﹑﹑熊膽﹝各錢半﹞丸梧子大。一歲以下。

用苦楝湯化下二丸。隨兒大小加減。

治小兒驚吐不止。並吐黃水及乳食。神效。

半夏散半夏﹝一兩﹞陳糯米﹝三錢﹞加姜五片。棗一枚。

此方治小兒胃虛嘔吐。水谷不化。

白附飲白附子南星﹝生﹞半夏﹝生﹞川烏﹝生﹞天麻陳皮南木香全蠍僵蠶丁香﹝各二錢﹞

每粗末三錢。加姜三片。煎作五次。空心溫服。

治肝風克脾土。痰涎壅盛。和飲食吐出。

張渙三香丹藿香葉丁香﹝各一兩﹞半夏﹝五錢﹞三味爲末。次入膩粉﹝一分﹞冰片麝香﹝各一錢﹞薑汁糊丸黍米大。每十丸。人參薄荷湯下。量大小加減。

此方治挾驚。嘔吐不止。

守中湯桔梗蒼術﹝各二兩﹞泡姜﹝四錢﹞炙艸﹝六錢﹞每末一錢。空心湯服。煎亦可。

治春夏相交。陰濕气重。中傷脾胃。致腹痛泄。利久不止。漸傳手足浮腫。飲食少思。

香連丸姜炒黃連﹝二兩﹞煨木香﹝五錢﹞米飯丸。每一二十丸。米飲下。

四神丸肉豆蔻五味子﹝各二兩﹞補骨脂﹝四兩﹞吳萸﹝一兩﹞紅棗﹝五六十枚﹞生薑﹝六兩﹞水﹝二鐘﹞。煮幹取棗肉丸。每五六十丸。白湯下。

治脾胃虛。大便不實。飲食不思。或泄利腹痛。

龍骨散龍骨炒黃連﹝各一兩﹞當歸枳殼﹝各五錢﹞每粗末一錢。煎。隨大小加減。

此方治小兒暴利。

丁香散丁香濃朴黃連當歸白術訶子肉伏龍肝﹝各五錢﹞木香﹝一分﹞赤石脂﹝一兩﹞每末五分。米湯調下。日三服。隨大小加減。

治小兒赤白久痢。胃虛不食。漸羸。

寬腸丸枳殼﹝五錢﹞麻仁木通大黃﹝半生半炒﹞檳榔大腹皮﹝各二錢半﹞蜜丸。每三十丸至五十丸。

枳殼﹑甘艸湯下。一二歲蜜湯化下。

此方治痢後裏急。大便反閉澀不通。

養髒湯人參炙艸﹝各二錢半﹞白芍白術﹝各五錢﹞木香肉桂﹝各一錢﹞肉豆蔻訶子肉罌粟殼﹝各錢半﹞每咀二錢。加姜二棗一煎。空心溫服。

此主生津益气。溫腸止痢。

雙金飲大罌粟殼﹝一兩蜜水炒﹞大川芎﹝五錢醋炒﹞每末一錢至二錢。米湯下。

治赤白痢日夜頻數。及久泄瀉。

萬金散生罌殼﹝一兩﹞甘艸﹝二兩半生半炙﹞陳皮﹝二兩﹞烏梅﹝一兩﹞每二錢。煎二三沸服。

此方治水瀉下痢久不瘥者。

神效散粟殼白芷烏梅﹝各一兩﹞乳香川芎﹝各五錢﹞每二錢煎。

治赤白痢日夜頻數。食減腹痛。小便不利。

升陽益胃湯黃﹝二錢﹞半夏人參黃連白術炙艸﹝各一錢﹞獨活防風白芍羌活﹝各五分﹞陳皮茯苓柴胡澤瀉﹝各三分﹞姜棗﹝各二﹞

黃連散炒黃連牡蠣﹝各五錢﹞烏梅肉炙甘艸訶子肉﹝各一分﹞每末一二錢煎。

治小兒痢渴煩熱。喫水不知足。

紫霜丸代赭石﹝醋﹞杏仁霜乳香朱砂木香﹝各一錢﹞黃連﹝一分﹞輕粉﹝五分﹞麝香﹝少許﹞巴霜﹝十粒﹞肉豆蔻﹝二个煨﹞糊丸。每七丸至十四丸米湯下。

治久積胸髙羸瘦。赤白痢腹痛甚。

桔梗丸桔梗神曲﹝各一兩﹞麥芽烏梅肉濃朴人參白術赤石脂黃芩炙甘艸桂心龍骨﹝各五錢﹞黃連﹝一兩﹞黃雌雞骨﹝一具﹐去肉淨酒浸炙﹞蜜丸。每十五丸。

此方治小兒久痢羸瘦。食不消。

止渴聖效散白芷﹝半生半炒﹞葛根﹝各二兩﹞京墨﹝二兩半生半﹞黃丹﹝二兩半生半炒﹞每細末五分。倒流水調下。

治小兒因吐利气虛。津液減耗生疳。煩渴飲水不休。面腫腳浮。腹大頸細。尿白。不喫食。

七气湯半夏﹝五兩﹞人參辣桂﹝各一兩﹞甘艸﹝五錢﹞每末三錢。加姜五棗一煎。

治七气所傷。痰涎結聚。心腹亦痛。不能飲食。

蓬莪術散蓬術當歸﹝各一兩﹞木香人參桂心﹝各五錢﹞黑牽牛﹝一分﹞糊丸黍米大。每十丸淡姜湯下。隨兒大小加減。

使君子丸使君子肉檳榔橊根皮大黃﹝半生半炒﹐各七錢半﹞糊丸麻仁大。每服三四十丸。

治腹內諸虫作痛。口吐淸水。

二聖丸檳榔﹝一兩﹞巴霜﹝十五粒﹞糊丸。每七十七丸。五更茶下投藥。見虫下盡。卽進稀粥。

此方治腹內諸虫。並消穀逐水。下气去風。

芍藥甘艸湯白芍﹝一兩﹞甘艸﹝二錢半﹞

此方治出疹肚腹痛滿。小便不通。

塌气丸胡椒﹝一兩﹞蠍尾﹝五錢去毒﹞糊丸粟米大。每五七丸至一二十丸米飲下。一方有木香一錢。錢氏及潔古所用塌气丸。乃此二味。切不可誤用。有牽牛者愼之。

五疳保童丸生五倍子夜明砂靑黛苦楝根皮蘆薈熊膽黃連生龍膽艸幹蟾皮﹝去骨炙﹞

麝香蕪荑仁蟬蛻等分。米糊丸麻子大。一歲二十丸。米湯下二三服。

此方治五種疳疾。

中滿分消丸黃連枳實濃朴﹝各五錢﹞漧薑姜黃豬苓砂仁澤瀉茯苓﹝各三錢﹞陳皮白術﹝各一分﹞半夏﹝四分﹞黃芩﹝一兩二錢﹞甘艸﹝一分﹞蒸餅丸黍米大。每三十丸。

丹腹脹方葛根蘇梗萊菔子陳皮﹝各二錢﹞甘艸﹝一錢﹞食減加白術。

升陽滋血湯蠍梢﹝二分﹞神曲﹝三分﹞濃朴當歸﹝各一錢﹞桃仁﹝十粒﹞升麻﹝三分﹞

治嬰兒腹脹。不大便。羸弱。

南星腹皮湯南星﹝一兩﹞大腹皮姜皮陳皮扁豆子靑皮桑皮甘艸﹝各五錢﹞

主腫疾欲愈未愈之間。脾胃虛慢。气促痰喘。腹脹胸滿。神困面色痿黃。小水不利。

香陸胃苓丸丁香商陸赤小豆陳皮炙艸﹝各二兩﹞制蒼術澤瀉﹝各二兩半﹞赤苓豬苓﹝去皮﹞

白術﹝各兩半﹞肉桂﹝一兩﹞濃朴﹝二兩﹞糊丸每三十丸至七十丸。溫湯下。

治腫疾久不愈。大能實脾導水。多服取愈。

浚川丸大戟芫花﹝醋炒﹞沈香檀香木香檳榔莪術大腹皮桑皮﹝各五錢﹞黑白牽牛﹝生末各一兩﹞巴霜﹝十五粒﹞糊丸麻子大。每十七丸。濃蔥湯五更初空心下。去水未盡。停一日。減用十三丸。次減作九丸。再至七丸。癥退卽止。仍投南星腹皮散。如單腹脹甚。能飲食气壯者。加甘遂末。同丸。忌甘艸。以相反也。

治水腫。單腹脹。气促气減。徧身面浮。

營衛飲子當歸熟地人參茯苓川芎白術炙艸白芍枳殼炙黃陳皮治气血俱虛。營衛不順。頭面手足浮腫。喘急。

分气飲子五味子桔梗茯苓炙艸陳皮桑皮艸果大腹皮白術枳殼當歸﹝全﹞紫蘇半夏曲蘇子生薑宜兼服八味理中丸。以上宜救生丹通利。

大效神功救生丹雄黃朱砂﹝各一分﹞巴霜﹝二十一粒﹞漧薑﹝二錢﹞醋一盞。煮巴姜幹。去姜。將巴出油。和雄朱研勻。雪糕丸麻子大。一歲二丸。酒浸赤芍少許送下。

治气虛喘急。四肢腫。腹脹急。衝滿脇肋。乍熱乍寒。或瀉或祕。由久停虛積。營衛不順也。宜推去其惡毒之气。

歸湯蜜炙黃﹝一兩﹞酒當歸白芍川芎﹝各五錢﹞炙艸﹝三錢﹞每咀二錢煎。

治兒稟賦弱。痘瘡出不快。及肝虛目視不明。

莊氏蘆薈丸蘆薈﹝研一錢﹞龍膽艸﹝炒研一兩﹞皂角﹝三錢﹞以水二升。汁去渣熬膏。入二末和丸。每三丸至五丸。薄荷湯下。

此方治小兒風疳。順肝气。進飲食。

朱砂安神丸朱砂﹝四匙﹞黃連生地﹝各五錢﹞生甘艸﹝二錢半﹞蘭香葉﹝二錢﹐燒灰﹞銅靑輕粉﹝各五分﹞共爲末幹敷上。

治心疳怔忡。心中痞悶。

四味肥兒丸黃連﹝炒﹞蕪荑神曲麥芽等分。水糊丸。每一二十丸。開水下。

治嘔吐不食。腹脹成疳作瀉。或食積脾疳。目翳口瘡斷爛。發熱瘦怯。小便澄白。腹大筋靑。

補肺散阿膠﹝一兩半﹞茯苓馬兜鈴糯米﹝各五錢﹞杏仁﹝二十一粒﹞炙艸﹝四錢﹞每末二錢煎。

此方治久嗽。肺虛气促。有痰惡心。

調元散山藥﹝五錢﹞人參茯苓茯神白術白芍熟地當歸黃﹝各二錢半﹞川芎炙艸﹝各三錢﹞石膏﹝六錢﹞每粗末二錢。入姜二棗一煎。

主元虛囟開。羸瘦腹大。並語遲行遲齒遲。

萬應丸五倍子胡黃連靑皮陳皮黃柏神曲麥芽三稜蓬術蕪荑龍膽艸檳榔川楝子肉使君子等分。糊丸麻仁大。每三五七十丸。米湯下。

治諸疳癥。胃熱。發作穗。痿黃。飲食不進。

聖惠幹蟾丸幹蟾﹝一枚﹞蛇蛻﹝一錢﹞谷精艸﹝二兩﹞胡黃連瓜蒂母丁香牛黃冰片朱砂雄黃天竺黃蘆薈麝香﹝各一分﹞靑黛﹝五錢﹞糊丸。一二歲。以米泔化下五丸。服後桃柳枝湯浴兒。著靑衣。疳虫當出衣上。及眉鬢邊。如細麩。或如塵。毒黑者不治。黃白色易治。仍宜米飲下二丸。日三服。甚者半月內瘥。

此方治五疳。及驚風。出虫。定死生。

聖惠金蟾散幹蟾﹝一枚﹞夜明砂桃白皮樗白皮地楡黃柏訶子肉蕪荑百合人參大黃黃連﹝各三分﹞胡粉﹝三錢﹞丁香﹝三粒﹞檳榔﹝一分﹞每五分飲下。日三服。

治積疳虫虫蝕脊膂。煩渴下利。拍背如鼓鳴。

紫金散蛇牀子﹝炒黑﹞黃丹地龍﹝炒黑﹐各五錢﹞靑礬﹝一分﹞每一字。揩牙齦。日三次。

此方治小兒走馬疳。

秋霜散好砒半兩。白礬四分。水一盞。煮砒幹。入礬同爲末。入麝坯子各少許研勻。每一字。用鵝毛點拭牙齦上。日三四次。

此方治小兒崩砂。

錢氏金華散黃柏黃連﹝各半兩﹞黃丹﹝一兩﹐水飛﹞輕粉﹝一錢﹞麝香﹝一字﹞先研勻。水洗貼之。

此方治小兒一切濕瘡癬疳。

化丸蕪荑蘆薈靑黛川芎白芷梢胡黃連黃連蝦蟆灰﹝等分﹞。豬膽汁浸糕糊丸。麻子大。每一二十丸。食後臨臥杏仁湯下。其鼻常用熊膽煎湯筆蘸洗。俟煎藥進數服。卻用靑黛﹑當歸﹑赤小豆﹑瓜蒂﹑地楡﹑黃連﹑蘆薈﹑雄黃爲末。入鼻斂瘡。

治諸疳生虫。不能啼哭。嘔吐淸水。肚腹脹痛。唇口紫黑。腸頭濕。

集聖丸蘆薈五靈脂夜明砂砂仁橘紅木香莪術使君子肉﹝各二錢﹞川芎黃連幹蟾﹝各三綫﹞當歸靑皮﹝各一錢半﹞雄豬膽汁和麵糊丸。隨大小米飲下。虛去莪術﹑靑皮加人參二錢。白術三錢。熱去莪術﹑砂仁加龍膽三錢。吐瀉下痢。去莪術﹑靑皮。加白術二錢。肉果﹑訶子各一錢。積痛去芎歸。加三稜﹑小茴﹑川楝肉各二錢。瘧加鱉甲三錢。渴去莪術﹑砂仁加參術各二錢。虫去芎歸。加蕪荑錢半。川楝肉二錢。

此方不熱不寒。補不滯。消不耗。萬穩萬當。

柴胡散柴胡葛根知母貝母茯苓茯神炙艸等分。每末一錢。加小麥煎。

此方治小兒疳熱。四肢如柴。不能起止。

大黃丸大黃地黃茯苓當歸柴胡杏仁﹝各三分﹞蜜丸麻子大。飲下五丸。日三。

治小兒胃气不調。不嗜食。不長肌肉。

保和丸神曲山楂半夏茯苓﹝各一兩﹞萊菔子陳皮連翹﹝各五錢﹞粥丸。湯下三十丸。

主飲食停滯。胸膈痞滿。噯气吞酸。吐瀉腹痛。

甘遂破結散甘遂﹝二錢半﹐煨黃﹞靑皮黃芩煨大黃﹝各五錢﹞每末一錢。煎。隨大小加減。得通利則止。以冷粥補之。

進食丸巴霜﹝一錢二分﹞當歸朱砂代赭石枳殼木香﹝各五錢﹞麝﹝少許﹞糊丸麻子大。一歲一丸飲下。更量虛實加減。

治食積﹑發熱﹑羸瘦。肚大筋靑。疳積腹疼。

白餅子滑石輕粉半夏南星﹝各一錢﹞巴霜﹝二十四粒﹞糯米飯丸麻子大。捏作餅。三歲以上三五餅。四歲以下一二餅。臨臥蔥白湯下。

治小兒腹中有癖。不食。但飲乳是也。

六聖丸莪術黃連陳皮炮姜﹝各五錢﹞木香﹝二錢半﹞每末一錢。同巴霜三粒研。醋糊丸麻子大。

每十五丸至三十五丸。五更姜湯下。利三五行。勻气止補。

治諸積。和胃。大能止气濃腸。消疳快膈。

水晶丹南星半夏﹝各三錢﹞滑石﹝四錢﹞輕粉﹝五十帖﹞蕪荑﹝二百片﹞巴霜﹝十五粒﹞

糊丸麻子大。每十五丸三十五丸。五更蔥白汁下。過三五行。勻气散調補。下風痰。姜湯下。

治驚食虫積。腹脹煩啼。面黃食減。此非可輕用之劑。

沈香檳榔丸沈香檳榔檀香木香三稜丁香神曲莪術麥芽濃朴使君肉蒼術靑皮砂仁益智仁香附枳殼良姜﹝各五錢﹞炙艸﹝一兩半﹞蜜丸芡子大。每一丸湯化。或二丸亦可。

治諸積癖腹脹作疼。諸疳虫積。

良方妨香丸朱砂﹝一兩﹞牛黃冰片麝香﹝各二錢半﹞金箔﹝十四片﹞粉霜膩粉﹝各一錢﹞黃蠟﹝二兩﹞巴霜﹝一百二十粒﹞

治小兒虛中積。潮發寒熱。心腹脹滿疼痛。

取癖丸甘遂﹝炒﹞芫花﹝炒﹞牽牛﹝半生半炒﹞辣桂莪術靑皮木香桃仁五靈脂﹝各二錢﹞巴霜﹝一錢﹞糊丸麻子大。每一二丸。蜜湯下。利後冷粥補仍和胃。

此乃峻劑。非實積危甚。不可用。

積滯木香丸木香莪術砂仁靑皮朱砂代赭石﹝各二錢﹞丁香巴霜﹝各一錢﹞糊丸麻子大。每二三丸。乳傷乳汁下。食傷米飲下。

治吐乳瀉乳。气酸臭。肚硬熱渴。吐瀉爲食積。腹痛利黃爲气積及瘧癖。

錢氏白術散人參白術木香茯苓炒甘艸藿香葉﹝各一兩﹞葛根﹝二兩﹞粗末一二錢煎。

此方助脾和胃。調中益气。良聖藥也。

梔子柏皮湯梔子﹝八枚﹞黃柏﹝一兩﹞炙艸﹝五錢﹞每咀二錢煎。

此方治傷寒身黃發熱。

化癖丸巴霜﹝半兩﹞膩粉朱砂﹝各一錢﹞黃鷹糞﹝二兩半﹞雄雀糞砂﹝各一字﹞糯米飯丸黍米大。一歲兒二丸。空心皂莢子湯服。取下惡物爲度。

治乳癖結塊。久不消化。諸藥罔效。

大茵陳湯茵陳﹝一兩﹞大黃﹝三錢半﹞梔子﹝三枚大者﹞煎分三服。日三。當利下惡汁。黃從小便出。

治陽明瘀熱在裏發黃。小便祕。腹微滿。

加減瀉黃散黃連茵陳﹝各五分﹞黃柏黃芩山梔茯苓﹝各三分﹞澤瀉﹝二分﹞食後一服減半。待五日再服而良愈。

此方主退脾土。復腎水。降火心。

阿膠散阿膠﹝一兩半﹞牛蒡子炙艸﹝各二錢半﹞馬兜鈴﹝五錢﹞杏仁﹝七个﹞糯米﹝一兩﹞每末一二錢煎。杏仁本瀉肺。非若人參天麥冬之補也。當以意消息之。又名補肺散。

淸肺飲柴胡﹝二兩﹞人參﹝半兩﹞杏仁桔梗赤芍荊芥枳殼桑皮五味子熟半夏麻黃﹝各一兩﹞旋復花﹝五錢﹞甘艸﹝兩半﹞每末二錢。入姜二蔥一。或薄荷亦可。

治肺受風邪客熱。嗽聲不斷。气促喘悶。痰壅。鼻塞流涕。失音。及疹毒痘瘡。涎嗽咽痛煩渴。

解表散麻黃杏仁赤苓﹝各一兩﹞川芎防風枳殼﹝各一兩五錢﹞甘艸﹝七錢半﹐半生半炙﹞每末二錢。加姜二蔥白一煎。有熱加薄荷葉。

主傷風感冷。喘嗽痰多。嘔吐瀉利驚悸。

錢氏葶藶丸甜葶藶﹝隔紙炒﹞黑牽牛﹝炒﹞杏仁﹝研﹞漢防己﹝各一兩﹞棗肉丸麻子大。每三五七丸。

淡姜湯下。量兒大小加減。

治乳食衝脾。傷風咳嗽。面赤痰盛。身熱喘促。

瀉肺湯桑皮地骨皮﹝各一兩﹞炙甘艸﹝三錢﹞每咀二錢。加粳米一百粒煎。日二。

治傷風後五心煩熱。咳嗽喘促。唇紅頰赤。

黃芩半夏生薑湯黃芩生薑﹝各一錢﹞炙艸白芍﹝各六分﹞棗﹝二枚﹞半夏﹝一錢五分﹞

此方治膽腑咳。嘔苦水若膽汁。

甘桔湯甘艸桔梗﹝各一錢﹞

治心臟咳。喉中如梗。甚則喉腫喉痺。

烏梅丸烏梅﹝三十个﹞細辛附子桂枝人參黃柏﹝各六錢﹞漧薑黃連﹝各一兩﹞蜀椒當歸﹝各四兩﹞卽用烏梅肉酒浸一宿。和飯粒搗丸。每十丸湯下。

治胃腑咳而嘔。嘔甚。長虫出。

茯苓甘艸湯茯苓﹝二錢﹞桂枝﹝二錢半﹞生薑﹝五片﹞甘艸﹝一錢﹞

治膀胱咳而遺溺。

琥珀散辰砂﹝一錢半﹞琥珀牛黃僵蠶膽星白附子全蠍代赭石天麻枳殼乳香﹝各一錢﹞每末一二分。白湯調下。此方兼治癇癥。

治急慢驚涎潮昏冒。目瞪驚搐。內釣腹痛。

聖惠射幹散射幹麻黃紫菀桂心﹝各五錢﹞半夏﹝一錢﹞炙艸﹝二錢﹞每末一錢煎。入蜜半匙。

此方治小兒咳嗽。心胸痰壅。攻咽。作呀呷聲。

桔梗湯桔梗半夏蘇葉石膏炙艸﹝各半兩﹞皂莢﹝一分﹐燒存性﹞每末一錢。加姜三片煎。

此方治小兒咳嗽呀呷。咽膈不利。

知母湯知母甘艸﹝各半兩﹞貝母羌活滑石大黃小麥﹝各三錢﹞麻黃苦葶藶訶子肉﹝各一錢半﹞薄荷﹝二錢﹞每咀二錢。加姜二片煎。

治气喘。痰鳴發熱。咳嗽惡風。

坎離湯蓽澄茄石菖蒲﹝各一錢﹞白術茯苓木香﹝各二錢﹞炙艸半夏紫蘇子﹝各四錢﹞每咀二錢煎。不拘時服。

此方治虛喘。日輕夜重。食減神昏。

化痰定喘丸雄黃朱砂﹝各一錢﹞蟬蛻全蠍僵蠶地龍南星白附子﹝各二錢半﹞輕粉﹝五分﹞糊丸麻子大。每三十丸。薄荷茶淸下。

治因驚發喘。逆觸心肺。暴急張口。虛煩神困。

二聖散訶子肉﹝十枚大者半生半炙﹞大腹皮﹝五錢洗淨焙﹞每粗末二錢煎。

治風痰壅閉。語音不出。气促喘悶。似搐非搐。

定喘飲人參麻黃防己訶子肉半夏甘艸﹝各五錢﹞每二錢。加姜二片煎。

治夾風痰喘气促。不拘冷熱二癥。

牛黃奪命散白牽牛黑牽牛﹝各一兩半生半炒﹞川大黃檳榔﹝各一兩﹞三歲兒每末二錢。冷漿水調下。涎多加膩粉少許。

治肺脹喘滿。胸膈起急。兩脇扇動。陷下作坑。兩鼻竅張。悶亂嗽渴。聲啞而不鳴。痰涎潮塞。

俗云馬脾風。若不治。死在旦夕。

瀉白散桑皮地骨皮﹝各一兩﹞甘艸﹝五錢﹐炒﹞每末一二錢。加米百粒煎。一名瀉肺散。

治肺熱骨蒸自汗。

小柴胡湯柴胡﹝半斤﹞人參黃芩炙艸﹝各三兩﹞半夏﹝二兩半﹞每粗末三錢。加姜三棗一煎。小兒分二服。更量大小加減。

治傷寒溫熱病。瘧疾。一切寒熱往來。能和解。

荊芥散荊芥穗人參白術黃當歸白芍桂﹝各一兩﹞柴胡﹝二兩﹞炙艸﹝五錢﹞每粗末五錢煎。

備急丸煨大黃巴霜葛根各等分。煉蜜丸。每綠豆大一丸。米飲下。壯盛小兒。或用一丸半。以大便快利爲度。

淸脾湯濃朴﹝一兩﹞烏梅半夏良姜靑皮﹝各五錢﹞炙艸﹝三錢﹞艸果仁﹝二錢半﹞每咀二錢。加姜二錢煎。未發瘧前並三服。

治瘧久不瘥者。脾胃虛弱。形容憔悴。

二姜丸白姜﹝用巴豆九粒。同炒去豆﹞良姜﹝東壁土炒各一兩﹞雄豬膽汁和水丸麻子大。朱砂爲衣。熱多溫湯。

早晨面北空心下。寒多早晨面南溫酒下。寒熱均熱湯冷水下。

治瘧疾經久不愈者。

二仙飲靑蒿﹝二兩﹞桂枝﹝五錢﹞每細末一錢。未發前冷酒調下。斬邪飲治暑瘧尢妙。

治諸瘧不拘久近。本方加香薷二兩。芽茶五錢。合研。名斬邪飲。

蘇合香丸蘇合香﹝五錢入安息膏內﹞安息香﹝一兩﹐另爲末。酒半升。熬膏﹞丁香靑木香白檀香沈香蓽茇香附煨訶子肉皂莢﹝鎊屑﹞朱砂﹝各一兩﹞薰陸香冰片﹝各五錢﹞麝香﹝七錢半﹞用安息膏加煉蜜丸芡子大。空心沸湯下。小兒一丸。老人二三丸。

治傳屍骨蒸諸癆瘵。卒暴心痛。鬼魅瘧疾。霍亂吐瀉。赤白痢。小兒驚搐。

地黃膏豆粉郁金﹝各半兩﹞炙甘艸﹝一錢二分﹞馬牙硝﹝一錢﹞生地汁﹑蜜。對分熬膏。丸藥每服兩皂子大。熱水含化。嬰兒用鵝翎拭口內。

朱銀丸水銀﹝蒸棗研如泥﹞白附子﹝一錢半﹞全蠍南星朱砂﹝各一錢﹞天漿子蘆薈牛黃﹝各五錢﹞鉛霜﹝五分和水銀﹞冰片﹝一字﹞麝香﹝少許﹞僵蠶﹝七个炒﹞蜜丸。

治胎風壯熱痰盛。翻眼口噤。取下胎中蘊受之毒。亦治驚積。但量與。

沈香飲沈香丁香南木香藿香葉﹝各二錢半﹞陳皮白術半夏茯苓肉豆蔻﹝各五錢﹞炙艸﹝三錢﹞每末五分至一錢。紫蘇﹑木瓜湯調下。棗湯亦可。

治吐痢後神昏倦怠。食少不化。脾胃气虛。五心煩熱。盜汗。自汗常出。或聞食惡心。

八珍湯人參茯苓白術甘艸川芎當歸白芍熟地治气血俱虛。陰火內熱。或因克伐之劑。脾胃虧損。肌肉消瘦。

排風湯白鮮皮白術白芍薄桂防風川芎當歸杏仁炙艸﹝各五錢﹞獨活麻黃茯苓﹝各七錢五分﹞

每二錢。加姜二片煎。

治中風狂言失音。神昏。驚癱鶴膝。及足疾才愈。偶感外風。滿面徧體虛浮。

龍腦雞蘇丸薄荷葉﹝一兩六錢﹞生地﹝六錢﹞麥冬﹝四錢﹞蒲黃阿膠木通銀柴胡﹝各二錢﹞甘艸﹝錢半﹞黃人參﹝各一錢﹞地黃汁熬膏加蜜丸。每二十丸。細嚼湯下。一方有黃連。

治肺有郁熱。咳衄下血。熱淋消渴。口臭口苦。

逍遙散柴胡酒當歸酒白芍白術茯苓﹝各一錢﹞炙艸﹝五分﹞加姜﹑薄荷治血虛肝燥。骨蒸勞熱。咳嗽潮熱。往來寒熱。口漧便澀。

加味逍遙散柴胡當歸白芍白術茯苓炙甘艸﹝各一錢﹞以上逍遙散。加丹皮﹑山梔各七分。爲加味逍遙散。其姜﹑薄荷。酌量加否。

此方治肝脾血虛等癥。

三黃丸黃連黃芩煨大黃等分。煉蜜丸。每三十丸。湯下。量大小加減。

治三焦積熱。眼目赤腫。頭頂腫痛。心膈煩躁。口瘡。二便祕澀。五臟實熱。或下鮮血。或瘡癤。

大柴胡湯柴胡﹝四兩﹞黃芩白芍﹝各兩半﹞大黃半夏﹝各七錢半﹞枳實﹝七錢﹞甘艸﹝一兩﹞。每粗末二錢。加姜二片煎。

此方解利風熱。痰嗽腹脹。及裏癥末解。

橘皮﹝一兩半﹞炙艸竹茹﹝各五錢﹞人參﹝二錢半﹞每咀五錢。加姜煎。

加味淸涼飲當歸赤芍炙艸大黃﹝各三分﹞牛蒡子山梔﹝各四分﹞

治熱毒積毒在內。大便不通。而欲痛作渴。或患瘡瘍丹毒。

固脾和中散人參茯苓白術葛根炙艸扁豆藿香等分。每末三錢。加姜棗煎。

此方和胃。止吐瀉。定煩渴。治腹痛。

黃連香薷飲黃連香薷濃朴治中暑。熱盛。口渴心煩。或下鮮血。

黃六一湯黃﹝六兩﹞甘艸﹝一兩﹞每末五錢煎。溫服。亦可用湯調下三錢。

此方治諸虛不足。盜汗消渴。

茯苓半夏湯半夏﹝二錢﹞陳皮茯苓黃芩﹝各一錢﹞甘艸﹝五分﹞加姜煎。

此方專治熱痰壅盛爲患。

四苓散豬苓茯苓白術澤瀉每末三錢煎服。

治風寒濕邪不解。煩渴欲飲者。

快膈湯人參靑皮砂仁烏藥良姜炙甘艸香附﹝各一兩﹞每末一錢。加少鹽酒煎。

主胸膈不快。飲食少。能順气和中。消導宿滯。

萬靈丸木香黃連莪術﹝各一錢﹞橘皮靑皮﹝各二錢﹞檳榔﹝一錢半一枚﹞。用巴豆一粒。醋煮杏仁二枚。燈火上。研爛。和醋糊丸。小綠豆大。每五七丸薄荷湯下。

此方主小兒諸積。根據形癥用之。

東垣鼠粘子湯鼠粘子﹝二錢﹞酒歸身炙艸柴胡黃芩連翹黃﹝各一錢﹞地骨皮﹝二錢半﹞每咀三錢煎。服後慢與乳食。

治傷寒斑出。身表熱急。

小柴胡加梔子湯柴胡黃芩人參半夏甘艸山梔加姜棗。熱甚去半夏。

此方主解利風熱。

連翹飲連翹防風山梔甘艸等分水煎。

治一切熱。傷寒熱在外而不厥。少陽藥也。

解毒丸寒水石﹝研﹞石膏﹝研各一兩﹞靑黛﹝五錢﹞蒸餅丸芡子大。食後新汲水下。或細嚼姜湯下亦可。

三歲兒半丸。隨大小加減。

參附湯人參炮附子等分治陽气虛寒。切牙寒戰。手足並冷。或吐瀉不食。

桔梗枳殼湯枳殼桔梗﹝各二兩﹞甘艸﹝五錢﹞每三錢。加姜三片煎。

治腹脹便祕。煩躁作渴。或譫妄不安。

五癇丸白附子﹝五錢﹞烏蛇肉全蠍半夏南星﹝各二兩﹞蜈蚣﹝半條﹞僵蠶﹝一兩半﹞朱砂雄黃﹝各錢半﹞麝香﹝三分﹞皂角﹝二兩打碎用水半碗。浸透揉汁。入白礬二兩。同煎幹爲度﹞薑汁糊丸小綠豆大。每二三十丸。白湯下。隨大小加減。

此方總治一切癇癥。

家韭子丸韭子鹿茸蓯蓉牛膝熟地菟絲子歸身巴戟杜仲石斛桂心漧薑酒糊丸。

治膀胱虛寒。不能收攝。以致遺溺淋瀝。

人參理中丸人參白術漧薑甘艸此方專治中焦病。或吐下多而腹痛滿。

五黃散黃連黃芩黃柏梔子黃大黃每末一錢煎。

此治內外俱大熱之癥。然太寒。非其癥勿用。

加味淸胃湯升麻當歸黃連丹皮生地以上淸胃湯。加茯苓陳皮此方治胃熱生痰。咳逆羸瘦。

藿香飲藿香白術﹝各一兩﹞炙艸茯苓生黃﹝各五錢﹞加姜﹑棗每五錢煎。幼兒三錢或二錢。

隨時酌用。

淸涼飲柴胡知母生地赤苓防風梢甘艸梢當歸黃柏龍膽艸治熱盛。小便赤澀。或膀胱熱結。

寧神膏人參﹝半兩﹞茯神﹝二兩﹞葛根甘艸五味子知母花粉﹝各三錢﹞另將生地浸一夜搗爛。絞取汁一碗。熬膏。入藥末。至可丸。每二三十丸棗湯下。

天麻膏生地﹝二兩﹞羌活﹝一兩半﹞當歸﹝一兩二錢﹞牛膝元參杜仲獨活﹝各七錢半﹞天麻﹝一兩﹞熬膏丸藥。每三五十丸湯下。或各咀。每三五錢煎服亦可。

白術防風湯防風﹝四錢﹞白術黃﹝各二錢﹞每粗末二錢煎。

主傷寒太陽經癥。汗多不止。

桃奴丸桃奴﹝七个﹐另研﹞玳瑁﹝一兩鎊細末﹞安息香﹝一兩去渣﹞上三味同熬成膏。入犀角末朱砂﹝各五錢﹞

琥珀雄黃﹝各三錢﹞麝香冰片牛黃﹝各二錢﹞炒桃仁﹝十四个﹞安息膏丸芡子大。陰漧。固藏靜室。每半丸或一丸參湯下。大能辟惡去穢。

七味白術散人參白術茯苓炙甘艸藿香木香葛根﹝各一錢﹞

治中气虛弱。津液短少口渴。或因吐瀉所致。

調中湯茯苓當歸白芍陳皮﹝各一錢﹞白術﹝一錢半﹞又小名調中湯。

治一切浮腫。但用此方。無不愈者。

調中湯良姜酒洗當歸炒白芍肉桂川芎炮附子﹝各一兩﹞人參炙甘艸﹝各五錢﹞每咀。三錢煎。

治腸胃虛怯。冷气乘之。腹脇刺痛。洞泄不止。

熱郁湯連翹薄荷黃芩栝蔞實麥冬甘艸郁金竹葉此方治外感風熱之癥。

當歸連翹湯歸尾連翹白芷﹝各三錢﹞煨大黃甘艸﹝各一錢﹞每咀二錢。食前煎服。

治小兒心脾有熱。致生重舌。

綠袍散薄荷淨葉荊芥穗﹝各五錢﹞靑黛元明粉硼砂﹝各二錢半﹞百藥煎甘艸﹝各三綫﹞細研每一字至五分。幹點舌上。令自化。或新水入蜜。調點舌上。

黃金散黃柏﹝蜜塗曬十數次﹞甘艸﹝各一兩﹞用末幹點患處。或用麥冬湯調點。

主解口內舌上瘡毒。及痘後目生翳膜。

淸胃散升麻﹝五分﹞生地﹝四分﹞黃連丹皮﹝各三分﹞歸尾﹝四分﹞兒母俱服。

治胃經有熱。口舌諸病。牙齒及齦腫痛。

流气飲蟬蛻甘艸羌活天麻當歸防風大黃薄荷赤芍杏仁等分。每五錢。

此方治小兒風毒患眼。

柴胡復生湯本蔓荊子川芎白芷羌活獨活﹝各二分半﹞白芍炙艸薄荷桔梗﹝各四分﹞蒼術茯苓黃芩﹝各五分﹞柴胡﹝六分﹞五味子十二粒每二錢煎。

治羞明淚多。腦頂沈重。睛珠痛連太陽。

本事方防風白蒺藜﹝各一兩﹞羌活﹝一兩半﹞甘菊﹝三兩﹞每末二錢。入鹽少許。百沸湯點服。

治太陽寒水滔。翳膜遮睛。

沖和養胃湯柴胡﹝七錢﹞人參當歸炙艸漧薑升麻葛根白術羌活﹝各一兩﹞防風﹝五錢﹞黃﹝一兩半﹞茯苓﹝三錢﹞白芍﹝六錢﹞五味子﹝二錢﹞每二錢煎服。

治內障初起。視覺微昏。空中有黑花。神水變淡綠色。次則視岐。神水變淡白色。久則不見。

神水變純白色。

滋陰腎气丸熟地﹝三兩﹞歸尾丹皮五味山藥柴胡﹝各五錢﹞茯苓澤瀉﹝各二錢半﹞酒炒生地﹝四兩﹞

蜜丸。朱砂爲衣。每十丸滚湯下。

治神水寬大漸散。目昏。空中黑花。及內障。

山茱萸丸山萸﹝二兩﹞熟地丹皮牛膝茯苓澤瀉﹝各一兩﹞鹿茸﹝五錢﹞蜜丸。每二十丸。

此方治眼白多。由於虛也。

湯氏牛黃丸牛黃白附子肉桂全蠍川芎石膏﹝各一錢﹞白芷朱砂﹝各二錢﹞藿香﹝五錢﹞麝香﹝一分﹞蜜丸芡子大。三歲兒以下。每一丸。薄荷湯下。斗睛卽名通睛。

治小兒觸打撲跌著頭額。肝受驚風。成斗睛。

立效散硼砂冰片雄黃朴硝等分。爲細末。幹滲。

治嬰兒咽喉痺痛。不能吞咽。

吹喉散生甘艸﹝二錢半﹞朴硝﹝一兩﹞研細末。吹喉中。

治嬰兒咽喉腫痛。气塞不通。

牛蒡湯牛蒡子﹝三兩﹞大黃﹝兩半﹞防風薄荷﹝各一兩﹞荊芥﹝四兩﹞甘艸﹝一兩一錢半﹞每二錢。

主喉痛。傷風發熱煩躁。鼻塞气喘。痰嗽驚啼。

化毒湯桔梗﹝五錢﹞薄荷荊芥穗甘艸﹝各二錢半﹞山豆根﹝錢半﹞牙硝硼砂朴硝雄黃朱砂﹝各二錢﹞每一字至五分。幹點舌上。化下。或湯調。少與含咽亦可。

治風熱上攻。咽喉腫痛。飲食不便。

牛蒡子湯牛蒡子﹝炒﹞元參升麻桔梗﹝炒﹞犀角黃芩木通甘艸等分。每二錢煎。

桔梗甘艸連翹山梔薄荷黃芩﹝各五分﹞每末一錢煎。

治熱腫喉痺。

消風散茯苓川芎荊芥穗羌活防風藿香僵蠶蟬殼炙艸濃朴陳皮等分。每末五分。茶淸調下。加雄黃名雄風散。

治胎熱胎寒。及諸風上攻。頭目昏痛。項背拘急。肢疼鼻塞。皮膚頑麻癮疹。小兒虛風。

張渙辛荑膏辛荑葉﹝一錢焙漧﹞細辛木通白芷木香﹝各半兩﹞杏仁﹝二錢研﹞用羊髓﹑豬油各二兩。同藥慢火熬成膏。令黃色。放冷。入冰麝各一錢。拌勻。每用少許點鼻中。

張渙淸肺膏瓜蒂﹝半兩﹞附子﹝一枚﹞赤小豆細辛甘艸﹝各一錢﹞冰片﹝九分﹞蜜丸。綿裹塞鼻。

此方治小兒鼻不聞香臭。

聖惠菊花散甘菊白術細辛茯苓炙甘艸防風人參﹝各一兩﹞每末一錢煎。

治小兒腦戶傷風冷。鼻多涕。精神昏悶。

聖惠木通散木通麥冬升麻﹝各半兩﹞知母炙甘艸犀角杏仁﹝各錢半﹞梔子﹝三枚﹞

治小兒腦熱。無涕。口干心躁。眠臥不安。

犀角升麻湯犀角﹝三錢﹞升麻牙硝黃連﹝各錢半﹞朱砂牛黃冰片﹝各一分﹞每末五分。湯下。

治腦熱肺壅鼻幹病。

千金方煉雄黃日納一大棗枚許於鼻中。十日後。肉自出。更不重發。

治小兒鼻生肉。

楊氏地黃散生地赤芍歸身川芎等分。每二三錢煎。春夏入蒲黃汁。秋冬入車前子汁。

治榮中有熱。肺壅鼻衄。

通鳴散菖蒲遠志﹝各一兩﹞柴胡麥冬防風﹝各五錢﹞細辛甜葶藶﹝各二錢半﹞磁石﹝四錢﹞杏仁﹝十四粒﹞每末五分。蔥白湯調下。

此方治小兒兩耳聾鳴。

細辛散細辛防風大黃黃芩﹝各一兩﹞蠟川椒﹝各五錢﹞細銼。以淸麻油三合。熬藥紫色。濾去渣。入蠟。候化爲膏。每以大豆許點耳中。日三次。

治小兒耳聾。或因腦熱。或因水入。或因吹著。

菖烏散菖蒲炒烏頭﹝各四分﹞爲末。綿裹納耳中。日二次。

治小兒耳自鳴。日夜不止。

菖附散炮附子菖蒲等分。爲末。綿裹塞耳。

治小兒耳疼痛。

紅藍花散紅藍花黃柏﹝各一兩﹞烏魚骨黃芩﹝各半兩﹞雄黃﹝四錢﹞麝香﹝五分﹞綿藥塞耳。日再。

治耳久不瘥。

加味歸脾湯人參黃茯神﹝各二錢﹞甘艸﹝五分﹞木香﹝四分﹞白術遠志棗仁當歸龍眼肉丹皮山梔﹝各一錢﹞本方去丹皮﹑山梔卽歸脾湯。

此方治脾虛弱損。健忘驚悸等癥。

半夏丸生半夏﹝二兩﹞赤苓枳殼﹝各一兩﹞風化朴硝﹝二錢半﹞薑汁糯米粉丸。每三四十丸。

治痰癥。若驚搐後風涎潮作。服之神效。

白附丸南星﹝二兩﹞半夏白附子白礬﹝各一兩﹞薑汁糊丸。一歲兒七丸。薄荷湯下。

通治咳嗽有痰。感冒發熱。吐瀉心神不安。神效。

牛蒡子散牛蒡子山梔甘艸川硝郁金﹝各半兩﹞枳殼﹝二錢半﹞研細。入冰片五分。研勻。每五分。薄荷湯下。量兒大小加減。

治小兒心脾熱壅多涎。

譚氏金珠丸南星白礬半夏﹝各七錢﹞人參山藥﹝各五錢﹞朱砂膩粉﹝各二錢﹞金箔﹝十片﹞。卽爲衣。薄荷汁同水打糊丸。綠豆大。每一丸。姜湯下。量加減。

治小兒驚悸怔忡。化痰涎。利胸膈煩熱。止嗽。

張渙金朱丹朱砂半夏膽星﹝各一兩﹞茯苓﹝半兩﹞石膏﹝六錢﹞金箔﹝二十片﹞薑汁和黍米大。每十丸參湯下。

治小兒多涎。乳食不下。涎不流出者。乃名脾熱多涎。

小朱砂丸朱砂﹝一兩﹞膽星人參茯苓珍珠半夏﹝各半兩﹞冰片麝香﹝各少許﹞蒸餅丸黍米大。每四五丸。金銀湯下。

治小兒眠睡多驚。能化風壅痰涎。安神。

黃連解毒湯黃連黃芩防風荊芥穗知母石膏酒黃柏山梔大靑元參生甘艸桔梗木通如暄熱之時。以此辛寒之藥解之。

麻黃湯麻黃升麻牛蒡子蟬蛻甘艸﹝各一錢﹞煩渴加石膏末四錢檉葉散檉﹝卽西河柳。靑茂時采葉。曬榦爲末﹞每一二錢。茅根湯調下。

加味黃芩湯黃連黃芩﹝各一錢半﹞白芍﹝三錢﹞甘艸﹝七分﹞滑石﹝三錢﹞若調服只用一錢。血痢加地楡二錢。

黃芩湯黃芩黃連赤芍生地枳殼當歸梢木通甘艸人參初加酒大黃養血化斑湯歸身生地紅花蟬衣人參﹝各五分﹞加姜一片。

大靑湯大靑元參石膏生地地骨皮知母木通荊芥穗甘艸等分。加淡竹葉十二片。

安神丸黃連龍膽艸當歸石菖蒲茯神﹝各一錢半﹞全蠍﹝七个﹞蒸餅杵豬心血丸。朱砂爲衣。燈艸湯下。亦名黃連安神丸。

