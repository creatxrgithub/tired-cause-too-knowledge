

葉天士醫案精華淸葉天士

中風

今年風木司天。春夏陽升之候。兼因平昔怒勞憂思。以致五志气火交並於上。肝膽內風鼓動盤旋。上盛則下虛。故足膝無力。肝木內風壯火。乘襲胃土。

胃主肌肉。脈絡應肢。繞出環口。故唇舌麻木。肢節如痿。固爲中厥之萌。觀河間內火召風之論。都以苦降辛泄。少佐微酸。最合經旨。折其上騰之威。使淸空諸竅。毋使濁痰壯火蒙蔽。乃用藥之權衡也。至於頤養工夫。寒暄保攝。尢當加意於藥餌之先。

金石斛化橘紅北秦皮艸決明冬桑葉白蒺藜嫩鉤藤生白芍又前議苦辛酸降一法。肝風胃陽已折其上引之威。故諸癥亦覺小愈。𨿽曰治標。正合歲气節候而設。思夏至一陰來復。髙年本病。預宜持護。自來中厥。最防於暴寒驟加。致身中陰陽兩不接續耳。議得攝納肝腎眞气。補益上虛本病。

九制熟地肉蓯蓉生虎脛骨淮牛膝制首烏川萆川石斛赤白茯苓柏子霜黑豆皮立冬後三日。診得左脈小弦動數。右手和平略虛。問得春夏平安。交秋後有頭暈。左目流淚。足痿無力。不能行走。舌生紅剌。微咳有痰。此皆今年天气大熱已久。熱則眞气泄越。虛則內風再旋。經言痿生大熱。熱耗津液。而舌剌咳嗽流淚者。風陽升於上也。上則下焦無气矣。故補肝腎以攝納腎气爲要。而淸上安下。其在甘涼不傷脾胃者宜之。

制首烏杞子天冬茺蔚子黃甘菊黑豆皮茯苓川石斛虎骨膠離愁菀結。都系情志中自病。恰逢冬溫。陽气不潛。初交春令。陽已勃然變化。內風遊行擾絡。陽但上冒。陰不下吸。淸竅爲蒙。狀如中厥。舌喑不言。劉河間謂將息失宜。火盛水衰。風自內起。其實陰虛陽亢爲病也。旣不按法論病設治。

至驚蟄雷鳴。身卽汗泄。春分气暖。而晝夜寤不肯寐。甚至焦煩。迥異於平時。何一非陽气獨激使然耶。夫肝風內擾。陽明最當其衝犯。病中暴食。以內風消爍。

求助於食。今胃脈不復。气愈不振。不司束筋骨以利機關。致鼻準光亮。肌肉浮腫。考古人虛風。首推侯氏黑散。務以塡實腸胃空隙。庶幾內風可息。柰何醫者不曰淸火豁痰。卽曰膩補。或雜風藥。內因之恙。豈有形質可攻。偏寒偏熱。皆非至理。

生牡蠣生白芍炒生地菊花炭炙甘艸南棗肉嗔怒動陽。恰值春木司升。厥陰內風乘陽明脈絡之虛。上淩咽喉。環繞耳後淸空之地。升騰太過。脂液無以營養四末。而指節爲之麻木。是皆痱中根萌。

所謂下虛上實。多致巓頂之疾。夫情志變蒸之熱。閱方書無芩連苦降。羌防辛散之理。肝爲剛髒。非柔潤不能調和也。

鮮生地元參心桑葉丹皮羚羊角連翹心脈濡無熱。厥後右肢偏痿。口舌歪。聲音不出。此陰風濕晦中於脾絡。加以寒滯湯藥。蔽其淸陽。致淸气無由展舒。法宗古人星附六君子湯。益气仍能攻風祛痰。若曰風中廉泉。乃任脈爲病。與太陰脾絡有間矣。

人參茯苓新會皮香附汁南星薑汁炒竹節白附子薑汁炒痛從腿肢筋骨。上又腰腹。貫於心胸。若平日經來帶下。其癥亦至。此素稟陰虧。衝任奇脈空曠。凡春交。地中陽气升舉。虛人气動隨升。絡血失養。諸气橫逆。面赤如赭。饑不欲食。耳失聰。寤不成寐。陽浮脈絡交空顯然。先和陽治絡。

細生地生白芍生鱉甲生龜甲生虎骨糯稻根滋腎丸脈弦小數。形體日瘦。口舌麋碎。肩背掣痛。肢節麻木。膚腠瘙癢。目眩暈。耳鳴。已有數年。此屬操持積勞。陽升內風旋動。爍筋損液。古謂壯火食气。皆陽气之化。先擬淸血分中熱。繼當養血。熄其內風。安靜勿勞。不致痿厥。

生地元參天冬丹參犀角羚羊角連翹竹葉心年歲壯盛。腕有气瘕。噯噫震動。气降乃平。流痰未愈。睪丸腫硬。今人夜將寐。少腹气沖至心。竟夕但寤不寐。頭眩目花。耳內風雷。四肢麻痺。肌腠如剌如虫行。此屬操持怒勞。內損乎肝。致少陽上聚爲瘕。厥陰下結爲疝。衝脈不靜。脈中气逆混擾。气燥熱化。風陽交動。營液日耗。變亂種種。總是肝風之害。非攻消溫補能治。惟以靜養。勿加怒勢。半年可望有成。

阿膠細生地天冬茯神陳小麥南棗肉頭痛神煩。忽然而至。五行之速。莫如風火。然有虛實內外之因。非徒發散苦寒爲事矣。如向有肝病。目疾喪明。是陰气久傷體質。今厥陰風木司天。春深發泄。陽气暴張。卽外感而論。正內經冬不藏精。春病必溫。育陰可使熱淸。大忌發散。蓋陰根久傷。表之再傷。陽劫陰液。仲景謂一逆尙引日。再逆促命期矣。余前主阿膠雞子黃湯。佐地冬壯水。芍甘培土。亟和其厥陽衝逆之威。鹹味入陰。

甘緩其急。與內經肝病三法恰合。今已入夏三日。虛陽倏上。煩躁頭痛。當大滋腎母以蘇肝子。補胃陰以杜木火乘侮。旬日不致反復。經月可望全好。

人參熟地麥冬天冬龜膠阿膠五味茯神此痿厥也。蓋厥陰風旋。陽冒神迷則爲厥。陽明絡空。四末不用而爲痿厥。

午後黃昏。乃厥陰陽明旺時。病機發現矣。凡此皆屬絡病。金匱篇中有之。仲景云。諸厥宜下。下之利不止者死。明示下降之藥。皆可止厥。但不可硝黃再傷陰陽耳。但積年沈。非旦夕速效可知矣。

活鱉甲眞阿膠方諸水鮮生地元參靑黛平昔腸紅。陰絡久傷。左脇下宿瘕。肝家風气易結。形瘦面靑。陰虛陽气易冒。血絡不得凝靜。諸陽一並。遂爲厥。沖气自下犯胃爲呃。癥似蓄血爲狂。柰脈細勁。咽喉皆痛。眞陰枯槁之象。水液無有。風木大震。此剛劑彊鎭。不能息其厥冒耳。

生雞子黃眞阿膠淡菜龜板熱童便脈上左部稍振。水虧。木中風動。左牙痛。蓋風從內旋。乃陽之化風。只以春深地气上升之候。多升少降。無非下元不司收納。虛癥何疑。況因目恙。頻用韭子煙燻。查本艸藥性。辛辣升騰助陽。孫眞人於遺濁用之。藉其升陽以涵陰。更無漏泄耳。今痱中八日。聲音漸振者。乃精气略有寧靜。裏竅略有靈機。是順境也。乃不明此理。仍用辛以泄气。加人參亦是淸散上焦之藥。以肝腎藏虛在於至陰。若再投辛以傷其陰。必致虛癥峯起。焉望其向安。倘必以上有火熱。古稱實火宜淸。虛火宜補。溫養柔和。與溫熱剛燥迥異。幸勿疑訝。

生地川斛麥冬茯神阿膠女貞子脈左細數而勁。右數大而虛。此腎精肝血內虧。水不涵木。陽挾內風。暴起莫制。指臂拘攣。口目邪在左。蓋肝風陽气從左而升。衝气撞心。消渴暈厥。仲景列於厥陰篇中。凡肝屬陰木。必犯胃之陽土。飲食熱气入胃。引動肝腸。卽病發矣。此恙已六七年。陰損已極。必屏絕俗擾。怡悅情懷。然後滋養堪固其陰。必有小效。無期速功。

炒松熟地陳阿膠大淡菜萸肉五味芡實金櫻子粉右瘓。舌喑。足痱。頭重。面載陽。呵欠。微呃。診脈小濡而緩。此腎納失司。肝風震突。但病起耳後暴腫。必兼溫熱客气。淸上輕揚。腫勢頗減。七日以來。當陰陽經气一小周天。不必以時邪引病爲惑。昔河間宣明方論中。謂舌彊難言。其咎在乎舌下經脈不主流動。以腎脈縈及舌本耳。其主地黃飲子。取意濁藥淸投。

機關漸靈。並無礙乎上气痰熱。仿此法。

熟地肉蓯蓉遠志川石斛茯神枸杞子牛膝石菖蒲年前肝風眩暈。主以涼血分利陽熄風。一年未發。今歲正月春寒。非比天暖開紲。此番病發。必因勞恐觸動情志。至於嘔逆。微冷倏熱。交丑寅。漸作耳鳴咽痺。食納久畱脘中。想少陽木火盛於寅。膽脈貫耳。犯逆之威。必向陽明。而後上憑諸竅。脈右澀大。胃逆不降。食味不甘。而脘中逆亂。燻蒸日熾。營血內耗。無以養心。斯寢不肯寐。心搖蕩漾。有難以鳴狀之象。今頭重脘痺。全是上爲木火升騰。阻遏淸陽。前方滋淸。血藥居多。必不奏功。今議湯劑。方以苦降其逆。辛通其痺。然湯宜小其制度。以久病體虛。初春若此。冬藏未爲堅固可知。其丸劑。界以局方龍薈丸。暫服半月再議。

連翹黑梔皮羚羊角鮮菊葉紫菀郁金大杏仁土栝蔞皮鮮菖蒲根粵東地卑多濕。陽气多紲。宦遊十載。恰已五旬。中年二气。不及壯盛堅固。

眩暈汗出。乃陽不潛藏。變化內風。擾動虛靈所致。內經藏象謂腎爲根本。左右有二。蓋一陰一陽。互相交紐。水中有火。爲生生化育。惟藏蓄不露。斯永年無病。

而肝爲腎子。母气旣衰。水不生木。肝屬風藏。內風乘龍雷相火。迅速飛騰。陡升莫制。每慮僕中之累。是皆內因之癥。自述熱起脊背。直至巓頂。淸之補之無效。

未免藏陰內乏。陽气獨升之旨。古人以腎藏內寓眞陽。非溫不納。肝藏內寄相火。非淸不寧。用藥之法。塡實精气。以固其下。佐鹹味以達之。兼气重以鎭之。介類以潛之。酸味以收之。復入滋淸以涼肝。引之導之。浮陽內風。勿令鼓動。

熟地北五味子萸肉磁石靑鹽瑣陽龜板茯神湘蓮天門冬豬脊筋張石頑治春榜趙明遠。平時六脈微弱。己酉九月。患類中風。經歲不痊。邀石頑診之。其左手三部。弦大而堅。知爲腎藏陰傷。壯火食气之候。且人迎斜內向寸。又謂三陽經滿溢入陽維之脈。是不能無顚僕不仁之慮。右手三部浮緩。

而气口以上微滑。乃痰沫壅塞於鬲之象。以淸陽之位。而爲痰气占據。未免侵及心主。是以神識不淸。語言錯誤也。或者以其神識不淸。言語錯誤。口角常有微涎。目晴恆不易轉。以爲邪滯經絡。而用祛風導痰之藥。殊不知此本腎气不能上通於心。心藏虛熱生風之癥。良非燥藥所宜。或者以其小便淸利倍常。以爲腎虛而用八味壯火之劑。殊不知此癥𨿽虛。而虛陽伏於肝藏。所以陽事易舉。飲食易饑。又非益火補陰藥所宜。或者以其向患休息久痢。大便後。常有痰紅漬沫。而用補中益气。殊不知脾气陷於下焦者。可用升舉之法。此陰血久利之餘疾。有何淸气在可升發乎。若用升柴升動肝腎虛陽。鼓激鬲上痰飲。能保其不爲喘脹逆滿之患乎。是升舉藥不宜輕服也。今舉河間地黃飲子。助其腎。

通其心。一舉而兩得之。但不能薄滋味。遠房室。則藥𨿽應病。終無益於治療也。

惟智者善爲調攝爲第一義。

熟地巴戟天蓯蓉山萸肉茯苓薄荷淡熟川附肉桂五味子麥冬川石斛遠志鮮石菖蒲

虛勞

陽外泄爲汗。陰下注則遺。二气造偏。陰虛熱勝。腦爲髓海。腹是至陰。皆陽乘於陰。然陽气有餘。益見陰弱。無以交戀其陽。因病致偏。偏久致損。坐功運气。

陰陽未協。損不肯復。頗爲可慮。今深秋入冬。天气收肅。陽气泄越。入暮灼熱。總是陰精損傷而爲消爍耳。

川石斛炒知母女貞子茯神糯稻根小黑豆皮又暮夜熱熾。陰虛何疑。但從前表散。致衛陽疏泄。穿山甲鉆筋流利。後至經絡气血劫撤。內損不復。衛陽藩籬交空。斯時亦可撐半壁矣。失此機宜。秋收冬藏主令。其在封固蟄藏耳。張季明謂元無所歸則熱灼。亦是。

人參河車熟地五味蓮肉山藥茯苓今年長夏久熱。傷損眞陰。深秋天气收肅。柰身中泄越已甚。吸短精濁。消渴眩暈。見癥都是肝腎。脈由陰漸損及陽明胃絡。納谷減。肢無力。越人所云。陰傷及陽。最難充復。誠治病易。治損難耳。

人參天冬生地茯神女貞遠志脈數垂入尺澤穴中。此陰精未充早泄。陽失潛藏。汗出吸短。龍相內灼。升騰面目。肺受燻蒸。嚏涕交作。兼之胃弱少谷。精濁下注。溺管疼痛。肝陽吸其腎陰。善怒多郁。顯然腎虛如繪。議有情之屬以塡精。仿古滑澀互施法。

牛骨髓豬脊髓羊脊髓麋角膠熟地人參萸肉五味芡實湖蓮山藥茯神金櫻膏膠髓丸此少壯精气未旺。致奇脈网維失護。經云形不足者。溫之以气。精不足者。

補之以味。今納谷如昔。血肉充養。補之以味。莫若以飲食補之。

牛骨髓羊骨髓豬骨髓茯神枸杞當歸湖蓮芡實據說熱自左升。直至耳前後脹。視面色油亮。足心灼熱。每午後入暮皆然。

上午用茶調散。宣通上焦郁熱。不應。此肝腎陰火乘竅。卽因男子精虧。陽不下交。經言。以滋塡陰藥。必佐介屬重鎭。試以安寢。竟夜乃安。參陽動陰靜至理。

熟地龜板萸肉五味茯苓磁石黃柏知母豬脊髓丸有形血液。從破傷而損。神气無以擁護。當此冬令藏陽。陽微畏寒。奇脈少津。乏气貫布。行步欹斜。健忘若憒。何一非精气內奪之徵。將交大雪。純陰無陽。

冬至一陽來復也。見此離散之態。平素不受暖補。是气元長旺。今乃精衰气竭之象。又不拘乎此例也。

人參鹿茸歸身炒杞子茯苓沙苑陰精走泄於下。陽气鬱冒於上。太衝脈衰。厥气上衝。陡然癇厥。陰陽旣失交偶。因隨陽掀旋。陽從汗泄矣。宜遠房帷。獨居靜室。醫治之法。從陰引陽。大封大固。以蟄藏爲要。百日可效。經年可以復元。

淡蓯蓉五味遠志茯神芡實建蓮生羊腰子勞怯。形色奪。肌肉消。食減便滑。兼嗆痰喉痛。知醫理者。再無淸喉涼肺滋陰矣。病患述心事操持病加。顯然內損。關系髒眞。冬寒藏陽。人身之陽。升騰失交。收藏失司。豈見病治病。膚淺之見識。據說食進超時。必有痛泄。經言。食至小腸。變化屈曲。腸間有阻。常有諸矣。凡湯藥气升。宜丸劑疏補。資生丸食後服。

人參坎气茯苓黑殼建蓮五味芡實山藥漿丸虛勞三年。形神大衰。食減無味。大便溏瀉。寒起背肢。熱從心熾。每咳。必百脈動掣。間或脇肋攻觸。種種見癥。都是病深傳徧。前議四君子湯以養脾胃沖和。加入桑葉丹皮。利少陽木火。使土少侵。服已不應。想人身中二气致偏則病。

今脈癥乃損傷已極。艸木焉得振頓。見病治病。諒元裨益。益气少靈。理從營議。

食少滑泄。非滋膩所宜。暫用景嶽理陰煎法。參入鎭逆固攝。若不胃蘇知味。實難擬法。

人參秋石山藥茯苓河車膠丸春深地气升。陽气動。有奔馳饑飽。卽是勞傷。內經勞者溫之。夫勞則形體震動。陽气先傷。此溫字乃溫養之義。非溫熱競進之謂。勞傷久不撤消爲損。內經有損者益之文。益者補益也。凡補藥气皆溫。味皆甘。培生其初陽。是勞損主治法則。春病入秋不愈。議從中治。據述晨起未納水谷。其咳必甚。胃藥坐鎭中宮爲宜。

麥冬人參甘艸粳米大棗脈左小右虛。背微寒。肌微冷。痰多微嘔。食減不甘。此胃陽已弱。衛气不得擁護。時作微寒微熱之狀。小便短赤。大便微溏。非實邪矣。當創建中气以維營衛。東垣云。骨爲衛之本。營乃脾之源。偏熱偏寒。猶非正治。

人參歸身米拌炒桂枝木白芍炒焦南棗勞傷陽气。不肯復元。秋冬之交。余宗東垣甘溫爲法。原得小效。眾楚交咻。

柴葛枳朴是餌。二气散越。交紐失固。閃气疼痛。脘中痞結。皆淸陽凋喪。無攻痛成法。惟以和補。使營衛之行。冀其少緩神蘇而已。

人參當歸炒白芍桂心炙艸茯神久客勞傷。气分痺阻。則上焦淸空諸竅不利。初病在气。久則入血。身痛目黃。食減形瘦。由病患及乎元虛。攻補未能除病。思人身左升屬肝。右降屬肺。當兩和气血。使升降得宜。若再延挨。必瘀滯日甚。結爲腑聚矣。

旋復花湯加桃仁歸須蔞皮癥見失血咳嗽。繼而暮熱不止。經水仍來。六七年已不孕育。乃肝腎衝任皆損。二气不交。延爲勞怯。治以攝固。包舉其泄越。

鮮河車膠黃柏熟地淡蓯蓉五味茯神蜜丸診脈數。左略大。右腰牽絆。足痿。五更盜汗卽醒。有夢情欲則遺。自病半年。

脊椎六七節骨形凸出。自述書齋坐臥受濕。若六淫致病。新邪自解。驗色脈推病。是先天稟賦原怯。未經充旺。肝血腎精受戕。致奇經八脈中乏運用之力。乃筋骨間病。內應精血之損傷也。

人參鹿茸杞子當歸舶茴香紫衣胡桃肉生雄羊內腎幼年成婚太早。精气未充先泄。上年泄瀉。繼加痰嗽。納食較少。形肌日瘦。

今秋深喉痛。是腎精內乏。陰中龍雷閃爍無制。當此秋令肅降。藏職失司。明歲谷雨。萬花開徧。此病危矣。

秋石拌人參生紫石英紫衣胡桃肉茯神女貞實五味子男子思念未遂。陰火內燔。五液日奪。但孤陽升騰。燻蒸上竅。已失交泰之義。此非外來之癥。凡陰精殘憊。務在胃旺。納谷生陰。今咽喉耳鼻諸竅。久遭陰火之逼。寒涼淸解。僅調六气中之火。而髒眞陰火。乃閃電迅速莫遏。淸涼必不卻病。良由精血內空。艸木藥餌。不能生精充液耳。

豬脊髓阿膠川斛天冬生地

咳嗽

秋令天气下降。上焦先受燥化。其咳癥最多。屢進肺藥無功。按經云。久咳不已。則三焦受之。是不專於理肺可知矣。六旬又三。形體𨿽充。而眞气漸衰。古人於有年久嗽。都從脾腎子母相生主治。更有咳久。气多發泄。亦必益气甘補斂攝。實至理也。玆議攝納下焦於早服。而純甘淸燥暮進。塡實在下。淸肅在上。

凡藥味苦辛宜忌。爲傷胃泄气預防也。

早服水制熟地白雲苓乳蒸五味子建蓮淮山藥車前子淮牛膝紫衣胡桃肉霜上爲末用蒸熟豬脊髓去膜搗丸開水送下晚服眞北沙參生黃薄皮麥冬生白扁豆生甘艸南棗肉上淡水煎汁濾淸收膏臨成加眞柿霜收開水化服昨議上焦肺病。百日未痊。形肌消爍。悉由熱化。久熱無有不傷陰液。擬咸補如阿膠雞子黃。復入芩連苦寒。自上淸气熱以補下。𨿽爲暫服之方。原非峻克之劑。細思手經之病。原無劇入足經之理。但人身气機。合乎天地自然。肺气從右而降。肝气從左而升。肺病主降日遲。肝橫司升日速。咳嗆未已。乃肝膽木反刑金之兆。試言及久寐寤醒。左常似閃爍。嘈雜如饑。及至進食。未覺胃中安適。此肝陽化風。旋擾不息。致嗆無卒期。卽倏熱之來。升至左頰。其左升太過。足爲明驗。倘升之不已。入春肝木司權。防有失血之累。故左右爲陰陽之道路。陰陽旣造其偏以致病。所以淸寒滋陰。不能奏其速功。

阿膠雞子黃生地天冬女貞實糯稻根須向來陽气不充。得溫補每每奏效。近因勞煩。令陽气弛張。致風溫過肺衛以擾心營。欲咳心中先癢。痰中偶帶血點。不必過投沈降淸散。以辛甘涼。理上燥。淸絡熱。疏食安閒。旬日可安。

冬桑葉玉竹大沙參甜杏仁生甘艸苡仁糯米湯煎外受風溫郁遏。內因肝膽陽升莫制。斯皆肺失淸肅。咳痰不解。經月來猶覺气壅不降。進食頗少。大便不爽。津液已久乏上供。腑中之气亦不宣暢。議養胃陰以和陽。不得泛泛治咳。

麥冬沙參玉竹生白芍扁豆茯苓冬季溫邪咳嗽。是水虧熱气內侵。交驚蟄節嗽減。用六味加阿膠麥冬秋石。金水同治。是瀉陽益陰方法。爲調體治病兼方。近旬日前。咳嗽復作。納食不甘。詢知夜坐勞形。當暮春地气主升。夜坐達旦。身中陽气亦有升無降。最有失血之慮。況體丰肌柔。气易泄越。當暫停誦讀。數日可愈。

桑葉甜杏仁大沙參生甘艸玉竹靑蔗漿脈右勁。因疥瘡頻以熱湯沐浴。衛疏易傷冷熱。皮毛內應乎肺。咳嗽气塞痰多。久則食不甘。便燥結。胃津日耗。不司供肺。況秋冬天降。燥气上加。漸至老年痰火之象。此淸气熱以潤燥。理勢宜然。倘畏虛。日投滯補。益就枯燥矣。

霜桑葉甜杏仁麥冬玉竹白沙參天花粉甘蔗漿甜梨汁形瘦色蒼。體質偏熱。而五液不充。冬月溫暖。眞气少藏。其少陰腎臟。先已習習風生。乃陽動之化。不以育陰驅熱。以卻溫气。泛泛乎辛散。爲暴感風寒之治。過辛泄肺。肺气散斯咳不已。苦味沈降。胃口戕而腎關傷。致食減气怯。行動數武。气欲喘急。封藏納固之司漸失。內損顯然。非見病攻病矣。靜養百日。猶冀其安。

麥冬甜沙參生甘艸南棗肉靑蔗漿久咳三年。痰多食少。身動必息鳴如喘。診脈左搏數。右小數。自覺內火燔燎。乃五液內耗。陽少制伏。非實火也。常以瓊玉膏滋水益气。暫用湯藥。總以勿損胃爲上。治嗽之藥。諒無益於體病。

北沙參白扁豆炒麥冬茯神川石斛花粉寡居煩勞。脈右搏左澀。气燥在上。血液暗虧。由思郁致五志煩煎。固非溫熱補澀之癥。晨咳吐涎。姑從胃治。以血海亦隸陽明耳。

生白扁豆玉竹大沙參茯神經霜柔葉苡仁用白糯米淘濾淸入滚水泡一沸取淸湯煎藥又本虛在下。情懷悒郁。則五志之陽。上燻爲咳。固非實火。但久郁必气結血涸。延成幹血勞病。經候澀少愆期。已屬明徵。當培肝腎之陰以治本。淸養肺胃气熱以理標。剛熱之補。畏其劫陰。非法也。

生扁豆北沙參茯神炙艸南棗肉丸方熟地黃砂仁末拌炒鹿角霜當歸小茴香拌炒淮牛膝鹽水炒炭云茯苓紫石英醋水飛靑鹽另熬生羊肉膠和丸今年春季時疫。大半皆有咳嗽咽喉之患。乃邪自上干。肺气先傷耳。近日身動气喘。聲音漸不揚。著左眠臥。左脇上有牽掣之狀。此肝腎陰虧。沖气上觸。

冬藏失司。漸有側眠音啞至矣。勞傷致損。非淸邪治咳之病。

六味丸加淡秋石阿膠麥冬蜜丸脈左弱右搏。久有虛損。交春不復。夜臥著枕。气沖咳甚。卽行走亦气短喘促。此乃下元根蒂已薄。冬藏不固。春升生气淺少。急當固納攝下。世俗每以辛涼理嗽。每致不救矣。

水制熟地五味湖蓮芡實茯神靑鹽羊肉腎久有痛經。气血不甚流暢。驟加暴怒。肝陽逆行。乘肺則咳。病家云。少腹沖气上干。其咳乃作。則知淸潤肺藥。非中竅之法。今寒熱之餘。咳不聲揚。但脇中拘急。不饑不納。乃左升右降。不司旋轉。而胃中遂失下行爲順之旨。古人以肝病易於犯胃。然則肝用宜泄。胃腑宜通。爲定例矣。

桑葉丹皮鉤藤茯苓半夏廣皮威喜丸气郁單脹。中空無物。臥則气塞。濁飲上衝。漸有不得安臥之象。問其起病之由。多是惱怒動肝。爲肝木郁傷脾土。脾失健運。气阻成脹。延及百日正气愈虛。濁更堅凝。逆走攻肺。上咳。气逆欲喘。脘中蘊熱。咳出膿血。病根固在肝脾。今已傳及肺部。丹溪曰。養金制木。脾無賊邪之害。滋水制火。肺得淸化之權。目下至要。務在順气。胸中開爽。寢食不廢。便可從容論治。不然。春分節近。更屬難調矣。先用宣通上焦法。

紫菀杏仁蔞皮郁金濃朴大腹皮桑皮茯苓皮黑山梔腎精下損。致陰气上乘。浮陽上灼。咽喉痛痺。有喉宣發現。咳嗽喘促。是下焦元海不司收納。衝脈之气上衝所致。故日進潤劑。望其咳減。爲庸醫之良法。

實釀病之禍階。現下胃弱便溏。則非治嗽可療矣。勞怯不復。當以固眞納气。培扶胃口。希冀加谷則吉。

人參茯苓芡實坎湘蓮子秋石五味子胡桃凡憂愁思慮之內傷不足。必先上損心肺。心主營。肺主衛。二气旣虧。不耐煩勞。易於受邪。惟養正則邪自除。無麻桂大劫散之理。故內傷必取法乎東垣。

今血止脈。形倦不食。嗆咳不已。吐痰若粘涎。皆土敗金枯之象。急與甘緩補法。

生黃炒白芍炙艸飴糖南棗

失音

秋涼燥气咳嗽。初病皮毛凜凜。冬月失音。至夏未愈。而納食頗安。想屢經暴冷暴暖之傷。未必是二气之餒。仿金實無聲議治。

麻黃杏仁石膏生甘艸射幹苡仁勞損。气喘失音。全屬下元無力。眞气不得上注。紛紛淸熱治肺。致食減便溏。攺投熱藥。又是劫液。宜乎喉痛神疲矣。用補足三陰方法。

熟地五味炒山藥芡實茯苓建蓮肉肺象空懸。气窒聲音不出。舌乃心苗。熱灼則舌本不展。以唇口肺家之病。

乃辛熱酒毒之痺。主以輕揚爲治。乃無質之病。

羚羊角連翹心竹葉心野赤豆皮川貝母金銀花威喜丸

肺痿

潰瘍流膿經年。脈細色奪。聲嘶食減。咳嗽喉中梗痛。皆漏損脂液。陰失內守。陽失外衛。肺痿之。諒難全好。

人參黃苡仁炙艸歸身白芨肺痿頓吐涎沫。食物不下。並不渴飲。豈是實火。津液蕩盡。二便日少。宗仲景甘藥理胃。乃虛則補母。仍佐宣通脘間之捍格。

人參麥冬熟半夏生甘艸白粳米南棗肉勞煩經營。陽气弛張。卽冬溫外因咳嗽。亦是气泄邪侵。辛以散邪。苦以降逆。希冀嗽止。而肺欲辛。過辛則正气散失。音不能揚。色消吐涎喉痺。是肺痿難治矣。仿內經气味過辛。主以甘緩。

北沙參炒麥冬飴糖南棗凡外熱入肺而咳嗽者。可用表散藥。若內傷累及於肺而致咳者。必從內傷治。汗之則泄陽气。肺痿音低。顯然藥誤。

黃黃精棗仁白芨病患述上年五月住直隸白溝河。北方不比南地。濕蒸則熱。夜坐仍涼。想是時寒熱。亦是輕邪。醫用滚痰丸下奪。表邪閉結不出。肺痿音啞喉癟。咽物艱難。仿徐之才輕可去實。用有气無味之藥。

射幹生甘艸大力子麻黃炙蟬衣囫圇滑石連皮杏仁

呃逆

脈微弱。面亮載陽。呃逆脇痛。自利。先曾寒熱下利。加以勞煩傷陽。髙年豈宜反復。乃欲脫之象。三焦俱有見癥。議從中治。

人參附子丁香皮柿蒂茯苓生漧薑食傷腸胃。復病嘔吐。發呃下利。診兩脈微澀。是陽气欲盡。濁陰衝逆。閱方𨿽有姜附之理陽。反雜入歸。呆鈍牽制。後方代赭重墜。又混表藥。總屬不解。

今事危至急。捨理陽驅陰無別法。

人參茯苓丁香柿蒂炮附子漧薑吳萸脈搏勁。舌漧赤。噯气不展。狀如呃忒。緣頻吐胃傷。諸經之气上逆。塡胸聚脘。出入機逆。周行脈痺。肌肉著席而痛轉加。平昔辛香燥藥不受。先議治肺經。

以肺主一身之气化耳。

枇杷葉汁杏仁桔梗枳實

吐血

積瘀在絡。動絡血逆。今年六月初。時令暴熱。熱气吸入。首先犯肺。气熱血湧。彊降其血。血藥皆屬呆滯。而淸空熱气。仍蒙閉於頭髓空靈之所。諸竅閉塞。

鼻窒肉。出納之气。都從口出。顯然肺气鬱蒸。致腦髓熱蒸。脂液自下。古稱爍物消物莫如火。但淸寒直泄中下。淸空之病仍然。議以气分輕揚。無取外散。專事內通。醫工遇此法。則每每忽而失察。

連翹牛蒡子通艸桑葉鮮荷葉汁靑菊花葉生石膏以毒藥燻瘡。火气逼射肺金。遂令咳嗆痰血。咽漧胸悶。診脈尺浮。下焦陰气不藏。最慮病延及下。卽有虛損之患。姑以輕藥。暫漸淸上焦。以解火气。

杏仁綠豆皮冬瓜子苡仁川貝兜鈴脈數澀小結。痰血經年屢發。仍能納食應酬。此非精血損怯。由乎五志過動。相火內起肝膽。操持郁勃。皆令動灼。致絡血上滲混痰火。必靜養數月方安。

否則木火劫爍。胃傷減食。病由是日加矣。

丹皮薄荷梗菊花葉黑梔淡黃芩生白芍郁金川貝虛不肯復謂之損。納食不充肌膚。臥眠不能著左。遇節令痰必帶血。脈左細右勁數。是從肝腎陰血之傷。延及气分。倘能節勞安逸。僅能帶病永年。損癥五六年。無攻病之理。髒屬陰。議平補足三陰法。

人參山藥熟地天冬五味女貞內經分上下失血爲陰絡陽絡。是腑絡取胃。髒絡論脾。今飲食甚少。柔膩姑緩。上下交病。治在中焦。其午火升煩嗽。亦因血去陽傷。以胃藥從中鎭補。使生气自充也。

人參茯苓白術炙艸扁豆白芍山藥向有失血。是眞陰不旺。夏至陰生。伏天陽越於表。陰伏於裏。理宜然矣。無如心神易動。暗吸腎陰。絡脈聚血。陽觸乃溢。陰伏不固。隨陽奔騰。自述下有衝突逆气。血湧如泉。蓋任脈爲擔任之職。失其擔任。衝陽上衝莫制。皆腎精肝血不主內守。陽翔爲血溢。陽墜爲陰遺。腰痛足脛畏冷。何一非精奪下損現癥。經言精不足者。補之以味。藥味宜取質靜塡補。重著歸下。莫見血以投涼。勿因嗽以理肺。若此治法。元海得以立基。衝陽不來犯上。然損非旬日可復。須寒暑更遷。凝然不動。自日遂安適。調攝未暇縷悉也。

人參炒熟地鮮河車膠茯苓炒黑枸杞子北五味沙苑紫石英早晨未進飲食。咳逆自中焦上衝。有欲嘔之象。虛裏左脇呼吸牽引震動。

背部四肢寒冷。入暮心腹熱灼。而舌上干辣。夫陽虛外生寒。陰虛生內熱。陽屬腑气。主乎外衛。陰屬髒眞。主乎內營。由絡血大去。新血未充。谷味精華。不得四布。知味容納。而健運未能自然。脇右少舒。全系胃絡。下焦陰精損傷。中焦胃陽不振。夏至初陰不主來復。交節絡血再動。總是旣損難以驟復之徵。大意下焦陰陽宜潛宜固。中焦營衛宜守宜行。用藥大旨如此。至於潛心滌慮。勿擾情志。

再於子午。參以靜功。俾水火交。陰陽偶。是藥餌以外工夫。皆培植生气之助。幸畱意焉。

養營湯去黃遠志操持怫郁。五志中陽動極。失血咳嗆有年。皆由性情內起之病。艸木難以奏安。今形色與脈。日現衰憊。系乎生气克削。慮春半以後。地气升。陽气泄。久病傷損。裏眞少聚。冬春天冷主藏。總以攝補足三陰髒。扶持帶病延年。就是人工克盡矣。

人參炒白芍熟地炭五味建蓮炙艸脈堅。形瘦久咳。失血有年。食物厭惡。夜寢不適。固以培本爲要。所服七味八味湯丸。乃肝腎從陰引陽法。服之不效。此液虧不受桂附之剛。當溫養攝納其下。兼與益胃津以供肺。

早服熟地柏子仁杞子五味胡桃肉牛膝蓯蓉茯苓蜜丸晚服人參麥冬五味炙艸茯苓山藥鮮蓮子半月前恰春分。陽气正升。因情志之動。厥陽上燔。致咳震動絡中。遂令失血。𨿽得血止。診右脈長大透寸部。食物不欲納。寐中呻吟囈語。由至陰損及陽明。精气神不相交合矣。議斂攝神气法。

人參茯神五味炙艸棗仁龍骨金箔血大去。則絡脈皆空。其傷損已非一腑一臟之間矣。秋分寒露。天气令降。

身中气反升越。明明裏不肯收攝。虛像何疑。今診脈弱濡澀。肢節微冷。气傷上逆。若煙霧迷離。燻灼喉底。故作嗆逆。大旨以上焦宜降宜通。下焦宜封宜固。得安谷崇土。再商後法。

人參炒黑杞子炒黑牛漆茯神炒山藥生苡仁憂思怫郁。五志气火內燔。加以煙辛泄肺。酒熱戕胃。精華營液。爲熱蒸化敗濁。經云。陽絡傷則血外溢。蓋胃絡受傷。陽明气血頗富。猶勉彊延磨歲月。至於陽明脈絡日衰。斯背先發冷。右脇酸痛。而咳吐不已。胃土愈憊。肝木益橫。厥陽愈逆。穢濁气味。無有非自下泛上。大凡左升屬肝。右降屬肺。由中焦胃土旣困。致有升無降。壅阻交迫。所以著左臥眠。遏其升逆之威。且煩蒸熱灼。並無口渴飲水之狀。病情全在血絡。淸熱滋陰之治。力量不能入絡。玆定淸養胃陰爲主另進通絡之方。肝膽厥陽少和。冀其涎少脇通。積久沈。調之非易。

桑葉丹皮苡仁蘇子鉤藤郁金降香桃仁有年冬藏失司。似乎外感熱熾。辛散苦寒。是有餘實癥治法。自春入夏。大气開泄。日見懨懨衰倦。呼吸喉息有聲。脇肋窒板欲痛。咯嗆紫血。絡脈不和。議以辛補通調。不致寒凝燥結。冀免關格上下交阻之累。

柏子仁細生地當歸須桃仁降香茯神先有骨痛鼓栗。每至旬日必吐血碗許。自冬入夏皆然。近僅可仰臥。著右則咳逆不已。據說因怒勞致病。都是陽气過動。而消渴舌翳。仍納谷如昔。姑以兩和厥陰陽明之陽。非徒泛泛見血見嗽爲治。

石膏熟地麥冬知母牛膝脈數左堅。當夏四月。陽气方張。陡然嗔怒。肝陽勃升。絡血上湧。𨿽得血止。

而咳逆欲嘔。眠臥不得欹左。此肝陽左升太過。木失水涵。陰虧則生熱。是皆本體陰陽疊偏。非客邪實火可淸可降之比。最宜恬澹無爲。安靜幽閒。經年不反。

可望轉偏就和。但圖藥治。難減損怯矣。經云。胃咳之狀。咳逆而嘔。木犯胃土貫膈。卽至衝咽入肺。肺衰。木反刑金。從內經甘緩以制其急。

米炒麥冬糯稻根須女貞子茯神生甘艸南棗肉血去胃傷。當從中治。況五年前勞怒而得病。肝木無不克土。醫者溫補競進。气壅爲脹。至夜咽漧無寐。食物不思。杳不知味。爲嘔爲咳。全是胃陽升逆。經云。胃不利則臥不安。而陽不潛降。似屬濁气膠痰有形之物。阻撓升降而然。古人有二虛一實。當先治實。以開一面之文。余從胃病爲主。制肝救中。理气淸膈。

乃不足中有餘。圓通之治。此機勿得亂治。

人參枳實半夏杏仁甘艸竹茹生薑大棗脈左弦。右小濡。據病源起於憂鬱。郁勃久而化熱。蒸迫脈絡。血爲上溢。凝結成塊者。離絡畱而爲瘀也。血後納食如昔。是腑絡所貯頗富。況腑以通爲用。

血逆气亦上並。漉漉有聲。皆火气旋動。非有形質之物。凡血病五臟六腑皆有。

是癥當淸陽之絡爲要。致於病發。當治其因。又不必拘執其常也。

枇杷葉苡仁茯苓蘇子桑葉丹皮炒桃仁降香末診脈左手平和。尺中微動。右手三部。關前動數。尺脈帶數。夜臥不寐。咳嗆有血。晝日咳嗆無血。但行走微微喘促。夫陰陽互爲樞紐。隆冬天气藏納。緣心煩勞神。五志皆動。陽不潛伏。當欲寐之時。气機下潛。觸其陽气之升。衝脈升動。

絡中之血未得寧靜。隨咳嗆溢於上竅。至於步趨言談。亦助其動搏气火。此咳嗆喘息失血。同是一原之恙。當靜以制動。投藥益水生金以制君相之火。然食味宜遠辛辣熱燥。凡上實者必下虛。薄味淸肅上焦。正謂安下。令其藏納也。愚見約方。參末俟裁。

生扁豆麥冬川斛上阿膠小根生地眞北沙參脈細小如無。素多鬱怒。經來卽病。冬患胃痛。隨有咯血不止。寒戰面赤。驚惕頭搖。顯是肝陽變風。絡血沸起。四肢逆冷。眞气衰微。內經有肝病暴變之文。

勢豈輕渺。議用景嶽鎭陰煎法。制其陽逆。仍是就下之義。

熟地灰牛膝炭肉桂茯神生白芍童便水寒外加。驚气內迫。陰瘧三年。繼患嗽血。迄今七年。未有愈期。詢及血來紫塊。仍能知味安谷。參其瘧傷驚傷。必是肝絡凝瘀。得怒勞必發。勿與酒色傷損。亂投滋陰膩濁之藥。恐胃气日減。致病漸劇。

桃仁鱉甲川桂枝歸須大黃茺蔚子色蒼肉瘦。形象尖長。木火之質。陰液最難充旺。春間咳嗽。𨿽系風溫外邪。

但旣屬陰虧。冬藏先已不固。因咳逆震動。浮陽上胃。淸空自阻。用藥宜取沈靜質重。塡陰鎭陽方是。閱方辛气居半。與磁石相阻。蓯蓉陰中之陽。亦非收攝。不效宜矣。

大熟地靈磁石萸肉五味子牡丹皮云茯苓阿膠懷山藥澤瀉龜板脇膈左右。懊不舒。嘔逆帶血。凡人臟腑之外。必有脈絡拘絆。絡中乃聚血之地。中年操持。皆令耗血。血不和气。气攻入絡。病狀難以自明。宣通血分以和絡。俾不致瘀著。可免噎膈反胃。

新絳靑蔥管橘葉桃仁栝蔞仁鉤藤頻年發失血癥。嗽甚痰出。繼以嘔噯。日晡寒熱。夜深汗泄。據述醫見血。投以郁金姜黃韭汁制大黃逐瘀下走。希圖血止。此是有餘治法。夫人稟陰陽。偏則致病。自內損傷。卽是不足。脈左動數。尺不附骨。明明腎精肝血內奪。弱陰無能交戀其陽。衝陽上逆。吸气不入。是以咳嗽气升。旋必嘔噯濁涎粘沫。內經謂五臟六腑皆令人咳。柰何今人以咳治肺。見痰降濁淸熱。損者更損。殆不復藏陰府陽消長之機。雜藥徒伐胃气。經年累月。已非暴病。塡實下隙。須藉有情之屬。

人參紫衣胡桃紫石英茯神五味子山萸肉河車膠秋石診脈左數微弦。寸尺關虛數。閱五年前病原。左脇映背脹痛。不能臥席。曾吐瘀血。凝塊紫色。顯然肝郁成熱。熱迫气逆血瘀。𨿽經調理全愈。而體質中肝陰不充。肝陽已動。凡人身之气。左升主肝。右降主肺。今升多降少。陰不和陽。胃中津液。乏上供涵肺之用。此燥癢咳嗆。吐出水沫。合乎經旨肝病吐涎沫矣。肝木必犯胃土。納谷最少。而肢軟少力。非嗽藥可以愈病。此皆肝陽逆乘。實系肝陰不足。仲聖云。見肝之病。先理脾胃。俾土濃不爲木克。原有生金功能。據述凡食雞子。病必加劇。則知呆滯凝澀之藥。皆與病體未合。

北沙參生扁豆麥冬玉竹桑葉生甘艸蔗漿脈右弦左濡。秋涼宿飲。上泛咳嗆。入夜著枕欲寐。气沖胃脘。心悸震動。必欲起坐。仲景論脈篇。弦爲飲。背寒爲飲。當治飲。不當治咳。飲屬陰邪。乘暮夜竊發。金匱法中每以通陽滌飲。與世俗僅以肺藥疏降迥異。用小靑龍減麻辛法。

桂枝五味子漧薑茯苓白芍炙艸半夏

衄血

從前衄血。都以養陰益气而愈。知非實熱。皆勞役傷胃以致陰血之動也。

今壯年肌肉不充。身動气促如喘。口中膩涎濁沫。竟是腎精損傷。收納失職之象。急急保養。遠戒酒色。猶可向安。

熟地人參萸肉湖蓮芡實補骨脂山藥粉丸行走多動陽。酒濕多變熱。熱气上升。犯冒淸竅。頭蒙脹。衄血成流。上腐瘍。久必漏卮。世俗通套。每用犀角地黃。然酒性先入膽。次及胃。酒客性惡甜膩。從苦降定議。以苦能卻濕也。

桑葉苦丁茶連翹荷葉邊丹皮射幹病患述遇春季失血。煩勞必有衄血。凡冬天大气藏伏。壯年自能聚精匯神。不加保養。春半陽生升發。反爲發病根機。是皆身中精气之薄。胃旺安納。能自接飲靜養。則神乃藏。

熟地萸肉山藥芡實湘蓮茯苓金櫻子五味子靑龍骨

便血

脈左虛澀。右緩大。尾閭痛連脊骨。便後有血。自覺惶惶欲暈。兼之納谷最少。明是中下交損。八脈全虧。早進靑囊斑龍丸。峻補玉堂關元。暮服歸脾膏。涵養營陰。守之經年。形體自固。

鹿茸鹿角霜鹿角膠柏子仁熟地韭子菟絲子赤白茯苓補骨脂脈小。瀉血有二十年。經云。陰絡傷。血內溢。自病起十六載。不得孕育。述心中痛墜血下。不論糞前糞後。且脊椎腰尻酸楚。而經水仍至。跗膝常冷。而骨髓熱灼。由陰液損傷。傷及陽不固密。閱頻年服藥。歸雜入涼肝。焉是遵古治病。

議從奇經升固一法。

鹿茸鹿角霜枸杞子歸身紫石英沙苑生杜仲炒大茴補骨脂禹餘糧石蒸餅漿丸入暮腹痛鳴響。睪丸久已偏墜。春正下血。經月顏色鮮明。此痛決非傷於積聚。乃營損寒乘。木來侮土。致十四載之纏綿。調養培土以甘。泄木散郁宜辛。

節口戒欲。百天可效。

人參炒當歸炒白芍肉桂炮姜茯苓炙艸南棗脈小左數。便實下血。乃肝絡熱騰。血不自寧。醫投參歸桂。甘辛溫暖。昧於相火寄藏肝膽。火焰風翔。上蒙淸空。鼻塞頭暈。嗆咳不已。一誤再誤。遺患中厥。夫下虛則上實。陰傷陽浮。此乃一定至理。

連翹心竹葉心鮮生地元參丹皮川斛又下血陰傷走泄。虛陽上升。頭爲淸竅。參術桂。辛甘助上。致鼻塞耳聾。用淸上五六日。右脈已小。左仍細數。乃陰虧本象。下愈虛則上愈實。議以滋水制火之方。

生地元參天冬川斛茯神炒牛膝年前痰飲哮喘。不得安臥。以辛溫通陽劫飲而愈。知脾陽內弱。運气失職。

水穀气蒸。飲邪由濕而成。濕屬陰。久郁化熱。熱入絡。血必自下。但體質仍屬陽虛。凡腸紅成方。每多苦寒。若髒連之類。於體未合。毋欲速也。

生於術茯苓澤瀉地楡炭桑葉丹皮脈緩濡弱。陽气不足。過飲濕勝。大便溏滑。似乎不禁。便後血色紅紫。兼有成塊而下。論理是少陰腎臟失司固攝。而陽明胃脈。但開無合矣。從來治腑。以通爲補。與治髒補法迥異。先擬暖胃通陽一法。

生茅術人參茯苓新會皮濃朴炮附子炮姜炭地楡炭嗔怒動肝。絡血乃下。按之痛減爲虛。夫肝木上升。必犯胃口。遂脹欲嘔。淸陽下陷。門戶失藏。致裏急便血。參術炮姜。辛甘溫暖。乃太陰脾藥。焉能和及肝胃。丹溪云。上升之气。自肝而出。自覺冷者。非眞冷也。

駐車丸寒熱如瘧。便血不已。左脇有塊。攻逆不已而作痛。脈弦數兼澀。弦則爲風。

數則爲熱。澀則气結。此肝脾之气悒郁不宣。胸中陽和抑而成火。故神明不淸。

肝之應爲風。肝气動則風從之。故表見寒熱也。人身左半。肝腎主之。肝風自逆。

故左脇攻楚有塊也。肝爲藏血之地。肝傷則血不守。且以風淫熱勝。蓋爲亡血之由也。

生首烏黃連柴胡黃芩知母枳實濃朴患溺血癥。已三月矣。前用升補法不應。右脈澀無神。左關獨弦。莖中作痛。

下多血塊形色憔悴。又多噯气。據脈論癥。乃肝脾積熱也。肝熱則陰火不寧。而陰血自動。以血爲肝臟所藏。而三焦之火。又寄養於肝也。故溺血。莖中作痛。脾熱則濕气內壅。而生气不伸。以脾爲濕土之化。而三焦之气。又營運於脾也。故時時噯气。形色憔悴。法當益肝之陰。則火自平。利脾之濕。則气自和。

生地白芍萆丹皮甘艸車前稚年瀉血。是飲食不調。熱蒸於絡。爲腸胃之病。肛痔亦由濕熱內蒸而致。

熱甚則陰液不充。風熱上升故幹嗆。法當與甘寒之劑。俾金水同出一源。況肺熱必移大腸。腎開竅於二陰也。

鮮生地地骨皮麥門冬金銀花豆皮肥知母傷寒蓄血。都是邪入於裏。內經謂陰絡傷。血乃下溢。陰爲髒病。陰气從下走泄。陽气失戀上冒。遂令神識昏狂。乃脫癥也。況在立冬大節之交關。閱醫藥。

今朝所服。猶是羌防菖根。前此柴防服之屢屢。身中陰陽。遭此魔障劫盡。焉有安逸之理。𨿽急急收拾散越。恐未穩追返耳。

人參茯神禹餘糧木瓜五味小麥

哮喘

先寒後熱。不饑不食。繼浮腫喘嗆。俯不能仰。仰臥不安。古人以先喘後脹治肺。先脹後喘治脾。今由气分郁。以致水道阻塞。大便溏瀉。仍不爽利。其肺气不降。二腸交阻。水谷蒸腐之濕橫趨脈絡。腫由漸加。豈亂醫可效。粗述大略。

與髙明論證。至肺位最髙。主气。爲手太陰髒。其髒體惡寒喜熱。宣辛則通。微苦則降。若藥气味重濁。直入中下。非宣肺方法矣。故手經與足經大異。當世不分手足經混治者。特表及之。

麻黃苡仁茯苓杏仁甘艸色痿腠疏陽虛體質。平昔喜進膏粱。上焦易壅。中宮少運。濃味凝聚蒸痰。

頻年咳嗽。但內傷失和。薄味自可淸肅。醫用皂莢搜攢。肺傷气泄。噴嚏不已。而沈錮膠濁。仍處胸背募兪之間。玉屏風散之固衛。六君子湯之健脾理痰。多是守劑。不令宣通。獨小靑龍湯。徹飲以就太陽。初服喘緩。得宣通之意。夫太陽但開。所欠通補陽明一段工夫。不得其闔。暫開復痺矣。且喘病之因。在肺爲實。在腎爲虛。此病細診色脈。是上實下虛。以致耳聾鳴響。治下之法。壯水源以熄內風爲主。而胸次淸陽少旋。濁痰阻气妨食。於臥時繼以淸肅上中二焦。小劑守常調理。百日圖功。至於接應世務。自宜節省。勿在藥理中也。

熟地萸肉龜甲心阿膠牛膝茯苓遠志五味磁石秋石脈細尺垂。形瘦食少。身動卽气促喘急。大凡气出不爽而喘爲肺病。客感居多。今動則陽化。由乎陰弱失納。乃吸气入而爲喘。腎病何辭。治法惟以收攝固眞。上病當實下焦。宗腎气方法意。

熟地萸肉五味補骨脂胡桃肉牛膝茯苓山藥車前子蜜丸望八大年。因冬溫內侵。遂至痰嗽暮甚。診脈大而動搏。察色形枯汗泄。吸音頗促。似屬痰阻。此乃元海根微。不司藏納。神衰囈語。陽從汗出。最有昏脫之變。古人老年痰嗽喘癥。都從脾腎主治。今溫邪擾攘。上中二焦畱熱。𨿽無溫之理。然攝固下眞以治根本。所謂陽根於陰。豈可不爲講究。

熟地炭胡桃肉牛膝炭車前子云茯苓靑鉛瘡毒內攻。所進水谷不化。蒸變濕邪。漬於經隧之間。不能由腸而下。膀胱不利。濁上壅遏。肺气不降。喘滿不堪著枕。三焦閉塞。漸不可治。議用中滿分消之法。必得小便通利。可以援救。

葶藶苦杏仁桑皮濃朴豬苓通艸大腹皮茯苓皮澤瀉老年冬季喘嗽。是元海不主收攝。衛陽升舉。飲邪上泛。阻遏流行。喘嗽愈甚。閱古都主八味腎气。溫養坎中之陽。收納散失之眞。不主消痰淸肺。意謂非因六气所致。柰體質不受桂附。年前議進柔陽通攝。若以創建上中之陽。乃心脾甘溫之劑。與下焦不納無關。

紫衣胡桃肉茯苓補骨脂鹿茸肉蓯蓉五味子遠志肉靑鹽柏子霜蜜丸

痰飲

昔肥今瘦爲飲。仲景云。脈沈而弦。是爲飲家。男子向老。下元先虧。气不收攝。則痰飲上泛。飲與气湧。斯爲咳矣。今醫見嗽。輒以淸肺降气消痰。久而不效。

更與滋陰。不明痰飲。皆屬濁陰之化。滋則堆砌。助濁滯气。試述著枕咳嗆一端。

知身體臥著。上气不平。必下衝上逆。其痰飲伏於至陰之界。腎臟絡病無疑。形寒畏風。陽气微弱。而藩籬疏撤。仲景有要言不煩。曰。飲邪必用溫藥和之。更分外飲治脾。內飲治腎。不讀聖經。焉知此理。

桂苓甘術湯脈弦右濡。陽微惡寒。飲濁上干。咳吐涎沫。且食減胃衰。寒疝竊踞。陰濁見癥。豈止一端。諭嘉言謂濁陰上加於天。非離照當空。氛霧焉得退避。反以地黃五味。陰藥附和其陰。陰霾衝逆肆虐。飲邪滔天莫制。議以仲景熟附配生薑法。

掃羣陰以驅飲邪。維陽气以立基本。況尊年尢宜急護眞陽爲主。

人參茯苓熟附子生薑汁南棗十二月間。診得陽微濁飲。上干爲咳。不能臥。曾用小靑龍湯。減去麻黃細辛。服後已得著枕而臥。想更醫接用。不明治飲方法。交驚蟄陽气發泄。病勢更熾。頃診脈來濡弱無神。痰飲咳逆未已。諒非前法可效。宗仲景眞武湯法。以熟附配生薑。通陽逐飲立法。

眞武湯去白術加人參脈弦右澀。面亮舌白。口漧不喜飲。頭重岑岑然。胸脘痺塞而痛。得噯气稍舒。酒客谷少中虛。痰飲聚蓄。當此夏令。地气上升。飲邪挾气。上阻淸空。遂令前癥之來。金匱云。脈弦爲飲。色鮮明者爲畱飲。口漧不欲飲水者。此爲飲邪未去故也。況汗出。豈是風寒。春夏溫邪。辛溫發散爲大禁。自云身體空飄。年已六旬有四。辛散以泄其陽。不亦左乎。

半夏薑汁川連吳萸茯苓枳實竹瀝遠客路途。風寒外受。熱气內蒸。痰飲日聚於髒之外。脈絡之中。凡遇風冷。

或曝烈日。或勞碌身體。心事不寧。擾動絡中宿飲。飲泛气逆咳嗽。气塞喉底。胸膈不思食物。著枕嗆吐稠痰。气降自愈。病名哮喘伏飲。治當得宜。除根不速。到老年仍受其累耳。

小靑龍湯去細辛冬溫。陽不潛伏。伏飲上泛。仲景云。脈沈屬飲。面色鮮明爲飲。飲家咳甚。當治其飲。不當治咳。緣年髙下焦根蒂已虛。因溫暖气泄。不主收藏。飲邪上擾乘肺。肺气不降。一身之气交阻。燻灼不休。絡血上湧。經云。不得臥。臥則喘甚痺塞。

乃肺气之逆亂也。若以見病圖病。昧於色診候气。必致由咳變幻。腹腫脹滿。漸不可挽。明眼醫者。勿得忽爲泛泛可也。玆就管見。略述大意。議開太陽。以使飲濁下趨。仍無礙於冬溫。從仲景小靑龍越脾合法。

杏仁茯苓苡仁炒半夏桂枝木石膏白芍炙艸伏飲陰濁上干。因春地气主升而發。嘔吐不饑。自然脾胃受傷。六君子宣補。方法未嘗不妙。今診得吸气甚微。小溲晨通暮癃。足跗浮腫。其腑中之气開闔失司。最慮中滿。夫太陽司開。陽明司闔。濁陰彌漫。通腑卽是通陽。仿仲景開太陽一法。

牡蠣澤瀉防己茯苓五味漧薑夏至節。兩關脈弦長。五火燔燎。而肝陽胃陽尢甚。動怒抽掣爲肝病。食辛香濃味。卽病至。胃病使然。痰火根深。非頃刻可除。惟靜養勿恚忿。薄味以淸裏。

此病發之勢必緩。由漸加功議藥。乃近理治法。

羚羊角犀角川連郁金山梔北秦皮牛黃膽星橘紅生石膏寒水石金箔方諸水法丸竹葉燈心湯送下病起痰飲。漸爲咳嗽外寒。遇勞倦卽發。發必胸膈气脹。吐出稀涎濁沫。病退則痰濃。气降乃已。凡飲邪皆陰濁凝聚。兩年之久。漸漸腹中痞悶妨食。肛門尻骨。坐則無恙。行動站立。時時气墜。若欲大便。顯系腎虛不能收攝。惑於在前見痰治嗽。苟非辛解。卽屬寒降。乃致養成錮疾。

腎气湯加紫衣胡桃沈香汁

痞

日前議用辛潤下气以治肺痺。謂上焦不行。則下脘不通。古稱痞悶多屬气分之郁也。兩番大便。胸次稍舒。而未爲全爽。此豈有形之滯。乃气郁必熱。陳腐粘凝膠聚。故脘腹熱气下注。隱然微痛。法當用仲景梔子豉湯。解其陳腐郁熱。暮臥另進白金丸一錢。蓋熱必生痰。气阻痰滯。一湯一丸。以有形無形之各異也。

黑山梔郁金香豉桃仁杏仁栝蔞皮降香白金丸面垢油亮。目黃。頭脹如束。胸脘痞悶。此暑濕熱气內伏。因勞倦正气泄越而發。旣非暴受風寒。發散取汗。徒傷陽气。按脹形濡澀。豈是表癥。凡傷寒必究六經。伏气須明三焦。論癥參脈。壯年已非有餘之質。當以勞倦損傷伏邪例延醫。

滑石黃芩濃朴醋炒半夏杏仁蔻仁竹葉因驚而得。邪遂入肝。故厥後熱。神色昏狂。診得面靑舌白。微嘔渴飲。胸次按之而痛。此屬痞結。乃在裏之癥。宗仲景以瀉心湯爲法。

川連半夏漧薑黃芩人參枳實瘧母用鍼是泄。肝膽結邪。瘦人瘧熱傷陰。夢遺五心煩熱。亦近理有諸。繼患脘膈痞悶。不饑。大便不爽。食減。乃气滯於上與前病兩歧。焉得用滋陰凝滯之藥。思必病後飲食無忌。中焦淸濁不和所致。

杏仁土栝蔞桔梗半夏黑山梔枳實香附汁精气內損。是皆髒病。萸地甘酸。未爲背謬。緣淸陽先傷於上。柔陰之藥。反礙陽气之旋運。食減中痞。顯然明白。病患食姜稍舒者。得辛以助陽之用也。至於黃麥冬棗仁。更蒙上焦。斯爲背謬。姑議辛甘理陽可效。

桂枝湯去芍加茯苓

疝

按七疝治法。最詳子和。其旨辛香以泄肝。得气疏泄。而病緩矣。按法調理不愈。七味導引。納腎益气。升舉脾陽。而墜气仍然。艾灸蒸臍。原得小安。內經任脈爲病。男子內結七疝。女子帶下瘕聚。同爲奇經主之。故疏泄諸方。能治气實。

參術升補。僅治中虛下陷。與元海奇經中病無補。壯歲至老。病根不輟。下焦日衰。可知升陽一法。體癥頗合。衰年僅可撐持。勿使病加可矣。

生鹿茸鹿角霜當歸生菟絲子沙蒺藜川桂枝尖肝病。絡虛气聚。少腹滯脹。前用河間金鈴子散。加牡蠣橘葉。合鹹辛苦勝法。小效。加食。述饑則脇腹鳴盛。而濁气下泄頗安。乃絡虛不足中之有餘。形質瘦怯。不可純攻。

桃仁當歸梢炒小茴橘核郁李仁南山楂蔥白汁丸脈右弦左澀。當臍痛連少腹。已屬凝聚有形。嘔吐黃濁。大便欲解不通。若患處有漉漉聲。痛勢稍減。惟外著體不轉移。其痛更加。此屬肝气疝瘕。辛香流气。所稱通則不痛耳。

炒桃仁炒橘核金鈴子炒延胡韭白汁兩頭尖小茴靑皮疝結少腹。按之堅。凡過饑必衝突至脘。吐酸脹。述病從怒勞而得。內應乎肝。肝逆犯胃。饑則胃弱肝乘。上噯下泄气則減。

肉桂眞橘核靑木香小茴穿山甲粗桂枝李根白皮七疝在肝。內經謂衝脈爲病。但衝脈隸於陽明。肝木必乘克胃土。胃翻湧逆。致吐蛔嘔吐。湯飲不入。呃忒不止。皆逆亂無已。爲髒厥危矣。肝體本剛。相火內寄。一派熱燥藥餌。以剛濟剛。竟有缺折之虞。欲泄其濁。擬用朱南陽法。

韭白根兩頭尖金鈴子延胡歸須肉桂心痛自腎囊。漸踞少腹之左。夫厥陰之脈繞乎陰器。操持謀慮。都主傷肝。一气結聚。變幻形象而痛。病名曰疝。疝分有七暴疝多寒。久疝多熱。泄气痛緩。宣通可以卻病。只因下焦乃深遠之鄕。气熱濕郁。槪可知矣。

川連小茴黑山梔橘核川楝子靑木香郁李仁冬葵子瘧母十年。沈痼宿。藥不能效。夫瘧邪旣久。邪與气血兩凝。結聚絡脈。藥難入絡耳。瘧不離乎肝膽。疝不外乎肝病。七疝子和分部大著。虛質不可專以辛香。下墜爲甚。議有情溫通。以培生气。

鹿茸大茴香穿山甲當歸水安息香炮黑川烏全蠍脈沈痰多。手體赤瘡。宿疝在下。右脇气墜少腹。前議控涎丹逐痺未應。想久聚濕熱沈痼。非皮膜經脈之壅。用浚川丸四十粒。勻二服。間日一進。竟通腑聚。惟通腑宣壅。粘痰旣下。其疝仍聚於右。且盛於寒天冬月。臥安必有聲。自能行走。勞動必有形。直墜陰囊。久病急攻無效。議辛甘化風方法。古人以疝爲肝病。十居八九。

當歸鹿角桂枝肉桂小香茴川芎炙艸茯苓生薑羊肉膠丸男子結疝。在內經則曰衝任爲病。子和統論疏肝。今疝未愈。臍右腹髙突硬起。乃由疝漸至瘕聚腸覃之屬。夫腸覃者。寒气客於大腸。與胃气相搏大腸與肺表裏。傳送肺气。寒則气凝不行。淸气散而濁气結爲瘕。遷延日久。如懷胎妊。按之堅。推之移。气病而血不病也。

穿山甲椒目桂枝川楝子小茴香茯苓麝香白芥子髙年疝癥。是下元虛气冷凝。結聚攻墜。乃沈痼之疾。藥難取效。暖气助陽鼓動。俾陰邪濁气稍解。不過臨時小安耳。病在肝腎。道路紆遠。藥必從咽入胃。由胃入腸。始達病所。而上中無病之處。必受疝藥攻克之累。倘胃減妨食。何以救療。夫陰濁盤踞成形。例取純陽气雄之藥。昔胡大封翁髙年宿疝。用十全大補不效。諭氏駁其半陰半陽非法。議以姜附爲丸。參苓爲衣。喉間知有參苓。

過胃始露猛烈之威靈。恰攻病所。此議甚正。

生炮附子淡漧薑大茴香炒研爲細末眞水安息香搗爲小丸以人參末爲衣

積聚

騎射馳驟。寒暑勞形。皆令陽气受傷。三年來。右胸脇形髙微突。初病脹痛無形。久則形堅似梗。是初爲气結在經。久則血傷入絡。蓋經絡系於臟腑外廓。

猶堪勉彊支撐。但气鈍血滯。日漸瘀痺。而延瘕。怒勞努力。气血交亂。病必旋發。故寒溫消克。理气逐血。總之未能講究絡病工夫。考仲景於勞傷血痺諸法。

其通絡方法。每取虫蟻。迅速飛走諸靈。俾飛者升。走者降。血無凝著。气可宣通。

與攻積除堅。徒入臟腑者有間。錄法備參末議。

蜣螂虫虫當歸須桃仁川郁金川芎生香附煨木香生牡蠣夏枯艸病後食物失和。腸中變化傳導失職。气滯釀濕。郁而成熱。六腑滯濁爲之聚。昔潔古東垣輩。於腸胃病每取丸劑緩攻。當仿之。

川連蘆薈雞肫皮煨木香小靑皮萊菔子南山楂紫濃朴蒸餅爲小丸嗔怒彊食。肝木犯土。腹痛。突如有形。緩則泯然無迹。气下鳴響。皆木火餘威。乃瘕疝之屬。攻伐消導。必變腹滿。以虛中挾滯。最難速功。近日痛瀉。恐延秋痢。

丁香濃朴茯苓炒白芍廣皮煨益智仁據述瀉血五日。血止卽患咳嗆。左脇下有形如梗。身動行走。必眩暈欲僕。

春夏減食。秋冬稍加。交冬人迎脈絡結癭。診脈虛。左關尺數。此肝腎精血。因驚恐憂勞所傷。陽失陰戀。絡中空隙。陽化內風。鼓動不息。日就消爍。不肯復。爲郁勞之癥。四旬以外生气已淺。非治病可卻。春夏。身中眞气。不耐發泄可知。屏絕家務。關懷頤養。望其病緩。

石決明女貞實杞子黑芝麻桑葉阿膠寄生柏子仁茯苓炒當歸宿瘕在脇下。亦與肥气相類。自述因嗔怒。蓋肝之積也。久鬱气血不通。肝藏內寄相火。時當夏令。泛潮苦雨。脾胃受濕。自必困倦。肝木橫克脾土。脹勢日滿。所受濕邪。漫無出路。蒸於腸胃。粘膿積滯。利不肯爽。中焦不和。寤不得逸。癥屬難治。且議分消。

白術濃朴茯苓豬苓茵通艸病始足脛。乃自下焦肝腎起病。其形不腫。則非六气濕邪。當從內損門痿推求。萸地滋滯。久服胃傷。食減嘔逆。皆因濁味滯气而然。經年不復。損者愈損。髒眞不能充沛。奇經八脈不司其用。經云。衝脈爲病。男子內結七疝。女子帶下瘕聚。夫衝脈卽血海。男子藏精。女子系胞。今精瀝內結有形。是精窒气結。亦猶女子之瘕聚也。凡七疝治法。後人每宗張子和。但彼悉用辛熱。與今之精窒气結迥殊。久病形消肉脫。議以精血有情。涵養生气。

用鮮河車水煮搗爛入山藥建蓮丸如桐子大淸晨人參湯送下據述左脇痛引胸博虛裏穴中。按之有形。納食不得順下。頻怒勞煩。气逆血郁。五旬以外。精力向衰。延久最慮噎膈。議宣通气血。藥取辛潤勿投香燥卽有瘀濁凝畱。亦可下趨。

當歸尾京墨汁桃仁泥延胡索五靈脂老薤白

痺

病者長夏黴天奔走。內踝重墜發斑。下焦痛起。繼而筋掣。及於腰窩左臂。

經云。傷於濕者。下先受之。夫下焦奇脈不流行。內踝重著。陰維受邪。久必化熱爍血。風動內捨乎肝膽。所謂少陽行身之側也。診得右脈緩。左脈實。濕熱混處血絡之中。搜逐甚難。此由濕痺之癥。失治。延爲痿廢沈矣。三年病根。非倉猝迅攻。姑進先通營絡。參之奇經爲治。考古聖治痿痺獨取陽明。惟通則澑邪可拔耳。

鹿角霜生白術桂枝茯苓撫芎歸須白蒺藜黃菊花四肢經隧之中。遇天冷陰晦。疼痛拘攣。癰疽瘍潰膿。其病不發。瘍愈。病復至。抑且時常衄鼽。經以風寒濕三气。合而爲痺。然經年累月。外邪畱著。气血皆傷。其化爲敗瘀凝痰。混處經絡。蓋有諸矣。倘失其治。年多气衰。延至廢棄沈。

當歸須幹地龍穿山甲白芥子小撫芎生白蒺藜酒水各半泛丸從來痺癥。每以風寒濕三气雜感主治。召恙之不同。由乎暑外加之濕熱。水谷內蘊之濕熱。外來之邪。著於經絡。內受之邪。著於腑絡。故辛解汗出。熱痛不減。余以急淸陽明。而致小愈。病中復反者。口鼻復吸暑熱也。是病後宜薄味。使陽明气爽。斯淸陽流行不息。肢節脈絡舒通。而痿痺之根盡拔。至若溫補而圖速效。又非壯盛所宜。

人參茯苓半夏廣皮生於術枳實川連澤瀉竹瀝薑汁泛丸風濕腫痺。舉世皆以客邪宜散。愈治愈劇。不明先因勞倦內傷也。蓋邪之所湊。其气必虛。參術益气。佐以風藥。气壯托出其邪。痛斯止矣。病患自云。手足如墮如無。詎非陽微不及行乎四末乎。此皆誤治。致參藥過費耳。

人參生於術黃歸身肉桂炙艸煨姜南棗風濕客邪畱於經絡。上下四肢。流走而痛。邪行觸犯。不拘一處。古稱周痺。

且數十年之久。豈區區湯散可效。凡新邪宜急散。宿邪宜緩攻。

蜣螂虫全蠍地龍穿山甲蜂房川烏麝香乳香以無灰酒煮黑大豆泛丸左脈弦大。面赤痰多。大便不爽。此勞怒動肝。令陽气不交於陰。陽維陽二脈無血營養。內風爍筋。跗HT痺痛。暮夜爲甚者。厥陰旺時也。病在脈絡。

金斛晚蠶沙漢防己黃柏半夏萆大檳榔汁冬月溫暖。眞气未得潛藏。邪乘內虛而伏。因驚蟄節。春陽內動。伏气乃發。

初受風寒。已從熱化。兼以夜坐不眠。身中陽气。亦爲泄越。醫者但執風寒濕三邪合成爲痺。不曉病隨時變之理。羌防葛根。再泄其陽。必致增劇矣。焉望痛緩。

議用仲景木防己湯法。

木防己石膏桂枝片姜黃杏仁桑皮煩勞郁勃之陽。變現熱气內風。內經以熱淫風消。必用甘寒。前議謂酒客不喜甘味。且痰多食少。亦忌甘膩滋滯。用淸少陽膽熱者。酒气先入肝膽也。酒汁濕著。腸胃受之。理腸以通胃。胃腸气機流行。食加。滑泄頗膩。今者气熱。當午上冒。經絡痺痛。亦減於平日主以和陽甘寒。宣通經脈佐之。

童桑羚羊角天門冬枸杞子白蒺藜丹皮茯苓霍山斛共熬膏辛香走竄。宣通經隧壅結气分之濕。有卻病之能。無補虛之益。大凡藥餌。

先由中宮以布諸經。中焦爲營气之本。營气失養。轉旋自鈍。然攻病必藉藥气之偏。朝夕更攺。豈是去疾務盡之道。另於暮夜進營養一帖。

人參茯苓桂枝木炙艸當歸炒白芍南棗周禮采毒藥。以供醫事。蓋因頑鈍沈痼著於驅殼。非臟腑虛損。故必以有毒攻拔。使邪不畱存。凝著气血。乃效。旣效矣。經云。大毒治病。十去其五。當此只宜愛護身體。勿勞情志。便是全功道理。愚人必曰。以藥除根。不知天地之气有勝有復。人身亦然。谷飲養生。可禦一生。藥餌偏勝。豈可久服。不觀方士煉服金石丹藥。疽發而死者比比。

何首烏黑芝麻桑枝桂枝湯泛丸用養肝血熄風方。右指仍麻。行走則屈伸不舒。戌亥必心熱煩蒸。想前法不效。杞歸辛溫。陽動風亦動矣。議去辛用咸。若疑慮途次瘧邪未盡。致脈絡畱滯。兼以通逐。緩攻亦妙。

熟地龜膠阿膠秋石天冬麥冬五味茯神密丸晨服桃仁穿山甲幹地龍撫芎歸須丹皮紅花沙苑香附汁丸夜服背痛得按摩愈痛。吐涎沫。短气腹滿。小腹堅。小便不通。大便自利。下體麻木。不得移動。不食不寐。煩則汗出。病機多端。無縷治成法。思冷濁竊踞。陽微不行。爲痞塞之象。二气旣乖。豈可忽略。引仲景少陰例。急進通陽爲要。議用白通加人尿豬膽汁湯。

去須蔥白淡漧薑生炮附子人尿豬膽汁調下脈弦右大。弦則爲飲。大則胃陽已虛。緣操持縈思。積勞陽虛。致不饑不食。

勉納食物不運。怒兼以夜臥不安。多寤少寐恍惚中心懊。忽而腹鳴气震。

四肢筋骱。痿弱無力。起病時晨必寒痙。足跗微冷。按是脈癥有年。陽虛爲本。而痰飲气逆。因虛而聚。夫虛則生寒。實則生熱寢食不安。將及半載。已交四之气中。長夏濕土乘侮脾胃。慮及肌腫腹脹。故周身束筋利機。陽明胃脈是賴。閱醫藥。气血淆混。寒熱互投。不以陰陽偏著。調理宜乎不應。議通補理胃陽爲主。疏肝爲輔。气宣陽蘇。何慮痰濁之蒙昧。以茯苓飲法減術。合薛氏星附六君子意。

人參茯苓香附蘇梗白附半夏薑汁陳皮周身掣痛。頭不可轉。手不能握。足不能運。兩脈浮虛。浮𨿽風象。而內虛者。

脈亦浮而無力。以脈參癥。當是勞倦傷中。陽明不治之候。陽明者。五臟六腑之海。主束筋骨而利機關。陽明不治。則气血不榮。十二經絡無所稟受而不用矣。

衛中空虛。營行不利。相搏而痛。有由然也。法當大補陽明气血。不與風寒濕所致成痺者同治。

人參黃歸身甘艸桂枝木秦艽白術長夏濕痺。經脈流行气鈍。兼以下元脈絡已虛。痿弱不能走趨。脊膂常似酸楚。大便或結或溏。都屬肝腎奇經爲病。蓋必佐宣通脈絡爲正治法。倘徒呆補。夏季後必滋濕擾。須爲預理。

肉蓯蓉小茴香巴戟天歸身遠志鹿角霜桑椹子生茅術茯苓熟地金毛狗脊煎膏和丸脈微而澀。微爲陽气虛。澀爲陰血傷。去冬已下肢獨冷。步趨無力。髙年內乏藏納之司。入夏身動加喘。肉腠麻痺若虫行。此眞陽失蟄。胃陽失護。生生意少。豈攻病藥石所宜。諭嘉言先生所謂大封大固。莫令眞陽泄盡而暴脫。皆爲此也。錄嚴氏三因方。

人參白術附子據述緣季秋外邪變瘧。延及百日始愈。凡秋瘧。是夏月暑濕熱內伏。新涼外觸。引動伏邪而發。俗醫但知柴葛解肌。暑濕傷在气分。因藥動血。血傷攣痺。

筋熱則弛。筋寒則急。遂至釀成痿痺難效癥。

當歸身桑寄生生虎骨枸杞子川撫芎沙苑蒺藜血傷驟加驚恐。气郁熱升風旋。淸神受蒙爲厥。凡厥皆隸厥陰。今左股麻痺。忽爽忽迷。皆肝膽中相火內風。未得寧靜。病延數日。左脈小濡。熱勝。津液暗傷。不宜純與攻滌苦寒。經旨以肝爲剛髒。與胃腑對待。柔緩濡潤。陽和液復。可免癇癥。

鮮生地石菖蒲柏子仁阿膠天冬茯神偏枯癥。風論云。邪中五臟六腑之兪穴。各入門戶爲病。則四肢不舉。然陽主左而陰主右也。又云。汗出偏沮。使人偏枯。此外感之邪。或營衛皆虛。邪乘虛入。或虛風內動。皆有之。醫者治之。當補正以逐邪。未可逐邪而罔顧本元。然治之之法。以陽明爲主。

生白芍當歸防風續斷萆蠶砂橘紅虎骨秦艽

痿

下焦痿。先有遺泄濕瘍。頻進滲利。陰陽更傷。𨿽有參術。養脾肺以益气。未能救下。卽如畏冷陽微。幾日飯後吐食。乃胃陽頓衰。應乎外陽失職。但下焦之病。多屬精血受傷。兩投柔劑溫通之補。以腎臟惡燥。久病宜通任瞀。通攝兼施。亦與古賢四斤金剛健步諸法互參。至於胃藥。必須另用。夫胃腑主乎气。

气得下行爲順。東垣有升陽益胃之條。似乎相悖。然芩連非苦降之气味乎。凡吐後一二日。暫停下焦血分藥。卽用扶陽理胃二日。俾中下兩固。經旨謂陽明之脈。束筋骨以利機關。諒本病必有合矣。

鹿茸淡蓯蓉當歸杞子補骨脂巴戟尖牛膝柏子仁茯苓川斛長夏濕熱。經脈流行气鈍。兼以下元絡脈已虛。痿弱不耐步趨。常似酸楚。

大便或結或溏。都屬肝腎爲病。然益下必佐宣通脈絡。乃正治之法。徜徒呆補。

恐季夏後濕熱還擾。須爲預理。

鹿角霜當歸生茅術熟地茯苓桑椹子蓯蓉巴戟遠志小茴金毛狗脊酒蒸水熬膏和丸淡鹽湯送下痿在下。肝腎病多。但素飲必有濕熱。熱瘀濕滯。气血不行。筋縮。肌肉不仁。體質重者難移。無非濕邪之深沈也。若論陽虛。不該大發瘡痍。但久病非速攻。莫計效遲。方可愈疾。

細生地咸蓯蓉當歸須牛膝黃柏生刺藜川斛萆色蒼脈實。體質堅壯。𨿽年逾四旬。气元充旺。詢知平日喜啖酒醴甘肥。此釀成濕火。蘊結下焦。今少腹微腫硬。二便帶澀。自覺少腹气脹下衝。兩足沈重。

艱於步履。腿股皮中甚熱。卽內經所云。濕熱不攘。大筋短。小筋弛長。短爲拘。弛長爲痿也。更述曾因熬煉膏藥。中有虫蜈蚣等物。吸受穢濁毒瓦斯。未始非與濕熱糾蓄。沈伏下焦。前議苦辛寒燥。玆再佐以搜逐絡隧。然此病從口而入。必茹素戒飲一二年之久。

綿茵黃柏川萆茯苓皮金鈴子穿山甲大檳榔汁金瘡去血。乃經脈營絡之傷。若損及臟腑。倏忽莫救。後此嗔怒動肝。屬五志中陽气逆。迸與客邪化火兩途。苦辛泄气。頻服旣多。陽遂發泄。形𨿽若丰盈。

而收藏固攝失職。少腹約束。陽道不舉。背脊喜靠。步履無力。皆是痿弱癥端。漸至痿廢。議以通納之法。專事涵養生眞。冀下元之陽。八脈之气。收者收。通者通。

庶乎近理。

鹿角霜淡蓯蓉幹生菟絲粉生杜仲粉歸身五味大茴香遠志家韭子覆盆子云茯苓蒜汁泛丸五旬又四。陽气日薄。陽明脈絡空乏。不司束筋骨。以流利機關。肩痛痺麻。

頭目如蒙。行動痿弱無力。此下虛上實。絡熱內風沸起。當入夏陽升爲甚。燥濕利痰。必不應病。議淸營熱。以熄內風。

犀角鮮生地元參心連翹心冬桑葉丹皮鉤藤明天麻勉彊搖精。致陽縮囊縱。不但形質傴僂。肛門臍竅。皆爲收引。咽喉牽絆。自此食物漸漸減少。由精血之傷有形。最難自復。少厥兩陰。脈循喉嚨。開竅於二陰。旣遭損傷。其气不及充注於八脈。見癥皆拘束之狀。上年進柔劑陽藥。服後頭巓經脈皆脹。耳竅愈鳴。想是藏陰宜靜。試以乘輿身怖。必加局促不安。宜乎升陽之動藥不靈矣。夫少陰內藏。原有溫蒸諸法。厥陰相火內寄。惡寒喜涼。仿丹溪潛陽法。仍候髙明定議。

元武板知母茯苓秋石生地阿膠遠志炭柏子仁又交四之气。熱勝元虛。則气候不耐久坐。舌心腐碎。吸短。气似不接續。中焦喜按。始得暢安。目胞欲垂難舒。四肢微冷失和。從前調理見長。每以溫養足三陰。兼進血气充形之品。病減。今當長夏脾胃主气。气泄中虛。最防客气之侵。是質重之補宜緩。而養胃生津。寧神斂液。仍不可少。俟秋深天气下降。仍用前法爲穩。擬逐日調理方法。

人參麥冬知母天冬茯神甘艸川斛建蓮當夏季反復變幻。因天地气機大泄。體气久虛。無以主持。故見病治病則無功。而安中納下。每每獲效。入秋常服附子七味丸頗安。秋分節。天气降。地气收。緣火熱气傷。虛體未能收肅。是以肢節時寒。頭巓欲冷。無非病久諸气皆餒。

斯外衛之陽少護。液髓暗枯。則血脈不營。而陰乏內守。凡此皆生气之漸鮮也。

急當溫養益气。塡補元形。使秋令助其收藏。預爲來春生發之用。按內經有四气調神法。卽今投藥。亦當宗此旨。

鹿胎熟地五味子麥冬人乳粉蓯蓉黃狗腎柏子仁靑鹽交冬宜藏。老年下虛。二气少續。忽然右瘓舌喑。面亮戴陽。呵欠吸气短。欲嗆。此非外來客邪。皆根本先怯。平昔眩暈。肝藏虛風顯然。水不生木。坎中眞陽內寓。必溫理其下。凡陽主乎通。陰主乎攝。扶過七日。少陽主气再振。望其偏廢延永。倘攻風劫痰之治。非本气自病法則。

人參熟附遠志茯神鮮菖蒲搗汁衝髙年液涸風動。酒濕气蒸。足趾曾經腐瘍。經年來或麻痺。或牽掣。不能轉側。已成筋骨之痿。兼之火升眩暈。頭面淸竅。常似不爽。大便艱澀。四五日始一更衣。陽气不能潛伏。陰液日就枯槁。老來痿。原無復元之法。診得脈數動疾。

溫燥之補。無益反害。仿丹溪虎潛之制。稍爲加減。冀得津液少存。亦安閒永年之算。非攻病也。

大生地淡天冬肉蓯蓉淮牛膝生白芍虎骨膠柏子仁肥知母川黃柏

痙厥

經云。煩勞則張。精絕辟積於夏。令人煎厥。夫勞動陽气弛張。則陰精不司畱戀。其陽𨿽有若無。故曰絕。積之旣久。逢夏季陽正開泄。五志火動風生。若煎熬者然。斯爲暈厥耳。治法以淸心益腎。使肝膽相火內風。不爲暴起。然必薄味。

靜養爲穩。

連翹心元參心竹葉心知母細生地生白芍腎厥。由背脊而升。發時手足逆冷。口吐涎沫。喉如刀刺。蓋足少陰經脈上循喉嚨。挾舌本。陰濁自下上犯。必循經而至。仿許學士椒附意。通陽以泄濁陰耳。

炮附子淡漧薑川椒胡盧巴半夏茯苓薑汁泛丸臍上心下熱熾。咽喉間陳腐气。遂神昏僕厥。經時汗出而醒。病來口湧血沫。乃膻中熱擁。以致心竅受蒙。若非芳香淸透。不能宣通絡中瘀痺。

天竹黃丹參郁金雲茯神石菖蒲生烏犀角麝香冰片野赤豆皮煎湯泛丸竹葉湯送下食後服厥屬肝病。幾番病發。都因經水適來。夫血海貯聚旣下。斯衝脈空乏。而風陽交動。厥之暴至之因由也。鹹寒濡潤。亦和陽泄內風之義。治之未應。下焦獨冷。喉嗆胸痺。思衝脈乃陽明所屬。陽明虛則失闔。厥气上犯莫遏。內經治肝不應。當取陽明。制其侮也。暫用通補入腑。取乎腑以通爲補。

小半夏湯加白糯米諸厥皆隸厥陰。疝瘕。心熱脇脹。中消便難。乃肝陽內風。妄動消爍。犯及陽明矣。經言。治肝不應。當取陽明。肝胃一臟一腑相對。不耐溫補者。是肝用太過。

肝體不及也。

九孔石決明淮小麥淸阿膠細生地天冬茯苓脈左動如數。右小濡弱。病起嗔怒。卽寒熱汗出心悸。繼而神魂自覺散越。

夫肝臟藏魂。因怒則諸陽皆動。所見病源。無非陽動變化內風爲厥。故凡屬厥癥。多隸厥陰肝病。考內經治肝。不外辛以理之酸以治之。甘以緩急。今精采散失。鎭固收攝。猶慮弗及。而方書泄肝平肝抑肝方法盡多。至於補法。多以子母相生爲治。此病全以肝腎下焦主治爲正。所服醫藥。並無師古之方。未識何見。

阿膠雞子黃人參生地金箔冷自足上貫於心。初起周身麻木。今則口鼻皆是冷气。病起驚恐。內傷肝腎爲厥。衝脈隸於肝腎。二髒失藏。沖气沸亂。其脈由至陰而上。故多冷耳。

淡蓯蓉熟地炭五味子紫石英茯苓牛膝

癲癇

平昔操持。身心皆動。悲憂驚恐。情志內傷。漸漸神志恍惚。有似癲癇。其病不在一臟矣。醫藥中七情致損。二千年來。從未有一方包羅者。然約旨總以陰陽疊偏爲定評。凡動皆陽。當宗靜以生陰是議。陽乘於絡。陰脈不安。斂鎭攝固。

久進可效。家務見聞。必宜屏絕。百日爲期。

人參廉珠茯神棗仁炙艸生龍骨萸肉五味

三消

肌肉瘦減。善饑渴飲。此久久煩勞。壯盛不覺。體衰病發。皆內因之癥。自心營肺衛之傷。漸損及乎中下。按脈。偏於左搏。營絡虛熱。故苦寒莫制其熱。甘補無濟其虛。是中上消之病。

犀角鮮生地元參心鮮白沙參麥冬柿霜生甘艸鮮地骨皮渴飲頻饑。溲溺混濁。此屬腎消。陰精內耗。陽气上燔。舌碎絳赤。乃陰不上承。非客熱也。此乃髒液無存。豈是平常小恙。

熟地萸肉山藥茯神牛膝車前濁飲不解。經謂之膈消。卽上消癥也。言心移熱於肺。火刑金象。致病之由。

操心太過。刻不寧靜。當卻盡思慮。遣懷於栽花種竹之間。庶幾用藥有效。

生地天冬棗仁人參柏子仁知母金石斛生艸元參善食而饑。乃癉成消中。膏粱蘊熱過也。禁芳艸藥石。藥石發癲。芳艸發狂耳。自應淸胃。淡薄蔬食。庶可獲愈。

蔞皮枳殼川連郁金金石斛連翹焦神面

郁

因悒郁動肝致病。久則延及脾胃中傷。不納不知味。火風變動。气橫爲痛爲脹。疏泄失職。便祕忽瀉。情志之郁。藥𨿽霍然。數年久病。而兼形瘦液枯。若再香燥劫奪。必致格拒中滿。與辛潤少佐和陽。

柏子仁歸須桃仁生白芍小川連川楝子因抑鬱悲泣。致肝陽內動。陽气變化火風。有形有聲。貫膈衝咽。自覺冷者非眞寒也。內經以五志過極皆火。但非六气外來。芩連之屬。不能制伏。固當柔緩以濡之。合乎肝爲剛髒。濟之以柔。亦和法也。

生地天冬阿膠茯神川斛牡蠣小麥人中白熬膏郁勃日久。五志气火上升。胃气逆則脘悶不饑。肝陽上僭。風火淩竅。必旋暈咽痺。自發冷者非眞寒也。皆气痺不通之象。病能篇以諸禁鼓栗屬火。丹溪謂上升之气。從肝膽相火。非無據矣。

生地阿膠玄參丹皮川斛豆皮郁損心陽。陽墜入陰。爲淋濁。由情志內傷。卽爲陰虛致病。見癥亂治。最爲庸劣。心藏神。神耗如憒。諸竅失司。非偏寒偏熱藥治。必得開爽。冀有向安。服藥以艸木功能。恐不能令其歡悅。

人參桔梗烏藥木香天冬夜服白金丸情懷悒郁。五志熱蒸。痰聚阻气。脘中窄隘不舒。脹及背部。上焦淸陽欲結。

治肺以展气化。怡以恰悅開懷。莫令郁痺綿延。

鮮枇杷葉杏仁栝蔞皮郁金半夏茯苓薑汁竹瀝老年情志不適。郁則少火變壯火。知饑。脘中不爽。口舌糜爛。心脾營損。木火劫爍精華。饑肉日消。惟怡悅開爽。內起郁熱可平。但執淸火苦寒。非調情志內郁熱矣。

金石斛連翹心炒丹皮經霜桑葉川貝茯苓病起憂慮上損。兩年調理。幾經反復。今夏胸心右脇之間。常有不舒之象。

此气血內郁少展。支脈中必有痰食气阻。是宣通流暢脈絡。夏季宜進商矣。

天竺黃茯神郁金橘紅遠志石菖蒲丹參琥珀竹瀝法丸情志連遭郁勃。髒陰中熱內蒸。舌絳赤糜漧燥。心動悸。若饑。食不加餐。內傷情懷起病。務以寬懷解釋。熱在至陰。咸補苦瀉。是爲醫藥。

雞子黃淸阿膠生地知母川連黃柏驚惶忿怒。都主肝陽上冒。血沸气滯瘀濁。宜宣通以就下。因誤投止塞。舊瘀不淸。新血入瘀絡中。匝月屢屢反復。究竟肝膽气血皆郁。仍宜條達宣揚。漏腸在肛。得體中稍健設法。

旋復花新絳靑蔥管炒桃仁柏子仁客邸懷抱不舒。肝膽郁遏。升降失度。气墜精開爲遺泄。地萸龍牡鈍澀。气藥者更郁。理气和肝獲效。未經調理全功。當今冬令溫舒。收藏之气未堅。失血之後。胸中隱隱不暢。未可凝陰。只宜降气和血。

鉤藤鉤降香米仁郁金茯苓杜蘇子丹皮炒桃仁

腫脹

初因面腫。邪干陽位。气壅不通。二便皆少。桂附不應。卽與導滯。滯屬有質。

濕熱無形。入肺爲喘。乘脾爲脹。六腑開闔皆廢。便不通爽。溺短混濁。時或點滴。

視其舌絳口渴。腑病背脹。髒病腹滿。更兼倚倒左右。腫脹隨著處爲甚。其濕熱布散三焦。明眼難以決勝矣。經云。從上之下者治其上。又云。從上之下而甚於下者。必先治其上。而後治其下。此癥逆亂紛更。全無頭緒。皆不辧有形無形之誤。姑以淸肅上焦爲先。

飛滑石大杏仁生苡仁白通艸鮮枇杷葉茯苓皮淡豆豉黑山梔殼診脈右大而緩。左手小數促。冬季寒熱身痛。汗出卽解。自勞役饑飽嗔怒之後。病勢日加。面浮足腫。呼吸皆喘。目淚鼻衄。臥著气沖欲起。食納畱中不運。

時序交夏。脾胃主候。睹色脈情形。中滿脹病日來矣。蓋此癥屬勞倦致損。初病卽在脾胃。東垣云。胃爲衛之本。脾乃營之源。臟腑受病。營衛二气。晝夜循環失度。爲寒爲熱。原非瘧邪半表半里之癥。斯時若有明眼。必投建中而愈。經言。勞者溫之。損者益之。建中甘溫。令脾胃淸陽自立。中原砥定。無事更遷。仲景亦謂男子脈大爲勞。則知內經東垣仲景垂訓。眞規矩準繩至法。且汗泄積勞。都是陽傷。醫藥辛走劫陽。苦寒敗胃。病患自述。飲蔗卽中脘不舒。頃之少腹急痛。便稀。其胃陽爲辛苦大傷。明甚。又述咳頻沖气。必自下上逆。夫衝脈隸於陽明。胃陽傷極。中乏坐鎭之眞气沖脈動則諸脈皆動。濁陰散漫上布。此臥著欲起矣。

愚非遙指其脈。正合內經濁气在上。則生脹。太陰所至。爲腹脹相符也。有昔見痰休治痰。見血休治血。當以病因傳變推求。故辧論若此。

濃朴杏仁人參茯苓蜜煨姜南棗壯盛年歲。形消色奪。診脈右小促。左小弦勁。病起上年秋季。脘中卒痛。有形梗突。病後陡遇驚觸。漸次食減不適。食入不運。停畱上脘。腹形脹滿。甚則脇肋皆脹。四肢不暖。暮夜漸溫。大便旬日始通。便後必帶血出。淸早未食。自按臍上气海。有瘕形甚小。按之微痛。身動飲水。

寂然無蹤。天气稍冷。爪甲色紫。細推病屬肝脾。气血不通。則爲郁遏。久則陽微痺結。上下不行。

有若否卦之義。閱醫藥或消或補。總不見效者。未知通陽之奧耳。

薤白桂枝栝蔞仁生薑半夏茯苓平昔濕痰阻气爲喘。玆因過食停滯。陰髒之陽不運。陽腑之气不通。二便不爽。跗腫腹滿。診脈沈弦是由水寒痰滯。阻遏气分。上下皆不通調。當從三焦分治。頃見案頭一方。用菟絲子升少陰。吳茱萸泄厥陰。不知作何解釋。不敢附和。仍用河間分消定議。

大杏仁萊菔子豬苓澤瀉葶藶子濃朴桑白皮廣皮細木通兩年初秋發瘍。脈絡气血。不爲流行。而腹滿重墜。臥則頗安。臍左動气。臥則尢甚。吐冷沫。常覺冷气。身麻語塞。肝風日熾。疏泄失職。經以肝病吐涎沫。木侮土位。自多脹。丹溪云。自覺冷者。非眞冷也。兩次潰瘍之後。剛燥熱藥。似難進商。議以宣通肝胃爲治。有年久恙。貴乎平淡矣。

云茯苓三角胡麻濃橘紅嫩鉤藤熟半夏白旋復花脈微而遲。色衰萎黃。蟹爲介屬。鹹寒沈降。凡陽气不足者。食之損陽。其致病之由。自試二次矣。久利久泄。古云無不傷腎。今浮腫漸起自下。是水失火而敗。若非暖下。徒見瀉泄有紅。爲脾胃濕熱。必致中滿敗壞。

生茅術熟地炭熟附子淡漧薑茯苓車前子脈左弦右浮澀。始因脘痛貫脇。繼則腹大髙凸。納食減少難進。二便艱澀不爽。此乃有年操持。縈慮太甚。肝木怫郁。脾土自困。淸濁混淆。脹勢乃成。蓋髒眞日納。腑陽不運。考古治脹名家。必以通陽爲務。若滋陰柔藥。微加桂附。凝陰濁。豈是良法。議用局方禹糧丸。暖其水髒。攻其穢濁。俟有小效。兼進通陽剛補。是爲虛癥內傷。脹滿治法。至於攻瀉劫奪。都爲有形而設。與無形气傷之癥不同也。

禹餘糧丸今年長夏久熱。熱勝陽气外泄。水谷運遲。濕自內起。漸漸浮腫。自下及上至於喘咳。不能臥息。都是濁水凝痰。阻遏肺气下降之司。但小溲不利。太陽亦不通調。此𨿽陽虛癥若腎气湯中萸地之酸膩。力難下行矣。

茯苓桂枝木杏仁生白芍漧薑五味生牡蠣澤瀉向有宿痞。夏至節一陰來復。連次夢遺。遂腹形堅大。二便或通或閉。是時右膝癰腫潰瘍。未必非濕熱畱阻經絡所致。診脈左小弱。右緩大。面色淸減。鼻準明亮。納食必腹脹愈加。四肢惡冷。熱自裏升。甚則衄血牙宣。全是身中气血交結。固非積聚停水之脹。考古人於脹癥以釐淸气血爲主。止痛務在宣通。要知攻下皆爲通腑。溫補乃護陽以宣通。今者單單腹脹。當以脾胃爲病藪。太陰不運。陽明愈鈍。議以緩攻一法。

川桂枝熟大黃生白芍濃朴枳實淡生漧薑患風三月。周身流走作腫。手不能握。足不能履。診其脈。浮大而數。發熱口漧。此陰虛生內熱。熱勝則風生。況風性善行。火熱得之。愈增其勢。傷於筋脈。則縱緩不收。逆於肉理。則攻腫爲楚也。

生地黃芩黃連紅花羌活左脇有形。漸次腹大。每投攻下泄奪。大便得瀉。脹必少減。繼則仍然不通。

頻頻攻下。希圖暫緩。病中脹浮下部。加鍼刺。以扶水之出。腫消。病仍不去。病患六年。久已斷想此病之愈。要知此病初由肝气不和。气聚成瘕。屢發攻瀉。脾胃反傷。古云臍突傷脾。今之所苦。二便欲出。痛如刀刺。蓋气脹。久下再奪其血。血液枯。气愈結矣。宣通宜以利竅潤劑。

琥珀屑麝香大黑豆皮杜牛膝由夏季目黃神倦。漸至中焦脹滿。延至霜降。上吐瘀血。下便污濁。按脈弱細不調。視色神采不振。兼以呼吸帶喘。素有寒疾气逆。其宿飲之蓄。已非一日。

當夏三月。脾胃主令。天气熱。地气升。人身气泄。加以饑飽勞役。而遂減食脹滿。

是皆病於中。綿延上下矣。夫六腑以通爲用。不但腑不用事。其間經脈絡脈中。

气血皆令不行。气壅血瘀。脹勢愈加。古人治脹病專以宣通爲法。而有陰陽之殊。後之攻劫宣通。如神佑舟車禹功等方。值此久病淹淹。何敢輕試。議以專通三焦之陽气。驅其錮蔽之濁陰。溫補兼進。若不陽气漸蘇。難以擬投。引用仲景白通湯。

去須蔥白漧薑豬膽汁淡附子

遺精

神傷於上。精敗於下。心腎不交。久傷精气。不復謂之損。內經治五臟之損。

治各不同。越人有上損從陽。下損從陰之議。然必納谷資生。俾胃後天得振。始望精气生於谷食。自上秋至今日甚。乃裏眞無藏。當春令泄越。生气不至。漸欲離散。從來精血有形。藥餌焉能驟然充長。攻病方法。都主客邪。以偏治偏。閱古東垣丹溪輩。於損不肯復者。首宜大進參術。多至數斤。謂有形精血難生。無形元气須急固耳。況上下交損。當治其中。若得中蘇加谷。繼參入攝納塡精斂神之屬。方今春木大泄。萬花盡放。人身應之。此一月中急挽勿懈矣。

參術膏米飲調送一月來。𨿽經反復。參脈癥色形。生陽頗有根蒂。近食蠶豆滯气。腹中微膨。

食後口味酸濁。是久臥重著。脾陽運動之機尙少而火升心煩。動气汗出。遺精𨿽減於昔。未得平復。總是內損已深。若調治合宜。只要精气復得一分。便減一分病象。長夏脾胃主令。培土助納爲要。而精气散越。乃兼攝固之法。刻下味酸微膨。補脾少佐疏胃。宜晚進。其早上另制補攝丸劑。益髒眞以招納散失之气。

人參茯苓白術炙艸廣皮麥冬五味神曲麥芽炒黃柏晚服人參桑螵蛸白龍骨淡蓯蓉五味芡實茯神棗仁金箔金櫻膏丸早服肌肉松柔。脈小如數。常有夢遺。陰精不固。上年冬令過溫。溫則腠理反疏。

陽動不藏。諸气皆升。絡血隨气上溢。見癥如頭面熱。目下肉。心悸怔忡。四肢汗出。兩足附腫。常冷不溫。走動數武。卽吸短欲喘。何一非少陰腎气失納。陽浮不肯潛伏之徵。況多夢紛擾。由精傷及神气。法當味濃塡精。質重鎭神。佐酸以收之。甘以緩之。勿因血以投涼。莫見下寒。輒進燥熱。恪守禁忌以安之。經年冀有成功。所慮壯年志慮未純。貽憂反復。

水制熟地人參秋石拌白龍骨炒杞子五味炒山藥茯神牛膝炭遺泄。有夢屬心。無夢屬腎。據述气火下澑。卽如溺出之狀。莖管中痛。熱气上衝。咽喉巓頂掀脹。語言皆怯。此任脈不攝。衝脈气逆。治法。引之導之。攝以固之。現下便溏食少。勿投沈陰膩滯之藥。

砂仁炒熟地炒黑遠志肉炒蓮須元武版白龍骨鎖陽茯苓杜芡實金櫻子熬膏爲丸

淋濁

由淋痛。漸變赤白濁。少年患此。多有欲心暗動。精離本宮。腐敗凝阻溺竅而成。乃有形精血之傷。三年久病。形消肉減。其損傷已非一臟一腑。然補精充髓。必佐宣通爲是。自能潛心安養。尙堪帶病延年。

熟地王麋角蓯蓉遠志赤苓牛膝陰精上承者壽。陽火下陷者危。血淋久而成形窒痛。煩心。心火直升。老人陰精已憊。五液化成。敗濁阻竅不通。欲泄必痛。得泄痛減。卽痛則不通。痛隨利緩之理。故知柏六味。及歸脾逍遙之屬。愈治愈劇。其守補升補滋濁澀藥。決不中病。用琥珀痛減。乃通血利竅之意。然非久進之方。以不傷陰陽之通潤立方。

生地益母艸女貞子阿膠琥珀豆皮敗精宿於精關。宿腐因溺彊出。新者又瘀在裏。經年累月。精與血並皆枯槁。勢必竭絕成勞不治。醫藥當以任督衝帶調理。亦如女人之崩漏帶下。醫者但知八正釐淸。以濕熱治。亦有地黃湯益陰泄陽。總不能走入奇經。

鹿茸龜甲當歸杞子茯苓小茴鮑魚案牘神耗。過動天君。陽隧直升直降。水火不交。陰精變爲腐濁。精濁與便濁異路。故宣利淸解無功。數月久延。其病傷已在任督。凡八脈奇經。醫每棄置不論。考孫眞人九法專究其事。欲涵陰精不漏。意在升固八脈之气。錄法參末。

鹿茸人參生菟絲子補骨脂韭子舶茴香覆盆子茯苓胡桃肉柏子霜蒸餅爲丸用甘露飲。淋濁已止。而頭暈左肢麻木。胃脘腹中饑則欲痛。咽喉中似有物粘著。咳咯咽痛不解。診脈左勁右濡。據癥是水弱木失滋涵。肝陽化風。過膈繞咽達巓。木乘胃土。陽明脈衰。不司束筋骨以利機關。脘腹中痛。得食則緩者。

胃虛求助也。今壯年有此。已屬痱中根萌。養肝腎之液以熄虛風。補胃土以充絡脈。務在守常。勿圖速效。可望全好。

制首烏蓯蓉天冬杞子柏子霜茯神菊花炭靑鹽紅棗肉丸早服晚服豬肚丸方丹溪謂五淋癥濕熱阻竅居多。三年前曾有是病。月前舉發。竟有血塊窒塞。尿大痛不能溺出。想房勞彊忍。敗精離位。變成污濁瘀腐。且少腹堅滿。大便祕澀。髒气無權。腑气不用。考瀕湖發明篇中。有外甥柳喬之病。與此適符。今仿其義。參入朱南陽法。

兩頭尖川楝子韭白小茴桂枝歸尾衝入杜牛膝根汁肝主筋。腎主骨。陰器者。宗筋之所聚。男子天癸未至。彊通其精。異時必有難名之病。今患腰酸痛。宗筋短縮。大便結澀。小便淋瀝。足腿消爍。飭肉拘攣。無非肝虧腎損所致。按脈沈細而兼微數。乃精不營筋。又有伏火。內經所謂發爲筋痿。及爲白淫者是也。治宜滋腎舒肝。使精血漸充。則筋骨亦漸和柔。但幻癥日久。非一朝一夕之功。幸弗期速效。

熟地歸身牛膝肉桂黃柏綫魚膠續斷鉤勾久勞郁勃。夏季尿血。延及白露。溺出痛澀。血凝成塊。阻著尿管。夫淋癥。方書列於肝膽部。爲濕熱阻其宣化气機。故治法苦辛泄肝。淡滲通竭。施於壯實頗效。今望八老翁。上焦必憊。況加精血自敗。化爲瘀濁。眞气日衰。機竅日閉。診候之際。病患自述。夢寐若有交接。未嘗遺泄。心陽自動。相火隨之。然淸心安腎等法。未能速效。暫以淸營通瘀宣竅之劑。

天冬生蒲黃龍膽艸龜板生地阿膠丹皮焦黃柏男子血淋成塊。尿出痛。醫治一年罔效。夫淋屬肝經郁火。濕熱皆有是病。

思少壯情欲勉彊。必致敗精凝竅。精腐變瘀。理固有諸。用虎杖散法。服五六日。

痛減血少。晨溺尙有血絲。此蓋竅中有未盡之敗濁。宜通不宜澀。

人中白琥珀沈香白牽牛川柏韭菜汁丸濁膩膏淋日下。最易損人津液。絡脈遂槁。況八脈隧道紆遠。泛然補劑藥力罔效。難經謂十二經屬通渠。旋轉循環無端。惟奇經如溝渠滿溢。流入深河。

不與十二經並行者也。樹根艸皮。此癥亦難奏效。須用血肉塡補固澀。庶可希其獲效。

麋茸河車人參蒸黑於術茯苓湘蓮縮砂雀卵茹烏賊骨雀卵河車膏爲丸淋屬肝膽。而酒性濕熱之气。肝膽先受滓汁。次及腸胃。濕甚熱郁。溺竅气阻。莖管窄溢。久病積熱愈深。不受溫補。當忌酒肉濃味。分利𨿽投。不能卻病。從經義苦味祛濕。參以解毒。

料豆皮牡丹皮黑山梔蘆薈龍膽艸眞靑黛金銀花胡黃連

嘔吐

勉彊攻胎。气血受傷。而爲寒熱。經脈乏气。而爲身痛。乃奇經衝任受病。而陽維脈不用事也。內經以陽維爲病。苦寒熱。維者。一身之网維也。旣非外感。羌蘇柴葛三陽之藥。及芩梔枳朴之屬。辛酸繼以苦寒。未能中病。胃口屢傷。致湯飲皆噦出無餘。大便不通。已經半月。其吐出形色靑綠涎沫。顯然肝風大動。將胃口翻空。而腸中污水得風。翔如浪決。東西蕩漾矣。熄風鎭胃。固是定理。但危篤若。此明理以邀天眷耳。

淮小麥火麻仁阿膠生地秋石拌人參南棗肉未病先有耳鳴眩暈。恰值二气之交。是冬藏根蒂未固。春升之气泄越。無以制伏。更屬產後。精气未復。又自乳耗血。血去液虧。眞陰日損。陽气不交於陰。

變化內風。上巓犯竅。衝逆肆橫。胃掀吐食。攻腸爲瀉。襲走脈絡。肌肉皆腫。譬如諸門戶盡撤。遂致暴風飄漾之狀。醫者辛酸苦降重墜。不但病未曾理。致陽更泄。陰愈涸。煩則震動卽厥。由二气不能自主之義。閱王先生安胃一法。最爲卓識。所參拙見。按以兩脈。右手澀弱。虛像昭然。左脈空大。按之不實。亦非肝气肝火有餘。皆因气味過辛散越。致二气造偏。玆以病因大旨。兼以經義酌方。

人參茯苓半夏白芍煨姜炒粳米靈樞經云。中气不足。溲便爲變。是崩淋泄瀉皆脾胃欲敗之現癥。今湯水下咽。少頃傾囊湧出。豈非胃陽無有。失司納物乎。柰何業醫者。中懷疑惑。但圖疲藥。待其自安。怕遭毀謗耳。此癥一投柔藥。濁升塡塞。必致脹滿。仲景於陽明滿實。致愼攻下者。恐以太陰之脹誤治耳。今舌微紅微渴。皆是津液不肯升揚。

脾弱不主。散精四布。世豈有面色如白紙。尙不以陽气爲首重也耶。

人參熟於術炙甘艸炮姜茯神南棗凡論病。先論體質形色脈象。以病乃外加於身也。夫肌肉微白屬气虛。外似丰溢。裏眞大怯。蓋陽虛之體。爲多濕多痰。肌疏汗淋。唇舌俱白。漧嘔胸痞。煩渴引飲。由乎脾胃之陽傷殘。邪得僭居於中。畱蓄不解。正衰邪熾。試以脈之短澀無神主義之。陽衰邪伏顯然。況寒涼不能攻熱。淸邪便是傷及胃陽之藥。今杳不納谷。大便漸澀。若不急和胃气。無成法可遵。所謂攻入之病。慮虛其陽。參擬一方。仍候明眼采擇。

人參半夏生於術枳實茯苓生薑脈濡弱。左脇下久有聚气。納食釀積於胃脘之中。兩三日嘔逆吞酸。積物上湧吐出。此皆怫怒動肝。肝木犯胃。胃中陽傷。不能傳及小腸。遂變化失司。每七八日。始一更衣。爲胃气不主下行故也。法當溫胃陽制肝逆。宿病久纏。恐多反復。致成反胃之癥。

淡附子淡漧薑薑汁生白芍淡吳萸白粳米寒熱邪气擾中。胃陽大傷。酸濁上湧吐出。脘痛如剌。無非陽衰陰濁上僭。

致胃气不得下行。髙年下元衰憊。必得釜底暖蒸。中宮得以流通。擬用仲景附子瀉心湯。通陽之中。原可泄熱開導。煎藥按法用之。

人參熟附子淡漧薑川連炒半夏枳實茯苓壯年形偉。脈小濡。惡聞穢气。食入嘔噦。緣陽气微弱。濁陰類聚。口鼻受污濁異气。先入募原。募原是胃絡分布。以上逆而爲嘔吐。此病理標者。用芳香辟穢扶正气。治本以溫上通陽。

藿香艸果公丁香茯苓濃朴砂仁殼廣皮蓽茇少腹屬肝。肝厥必犯陽明胃腑。故作痛嘔。二年來病患已不知因何起病。

醫徒見病圖治。想肝腎必自內傷爲病。久則奇經諸脈交傷。經謂衝脈動。而諸脈交動也。議溫通柔潤劑。從下焦虛損主治。

淡蓯蓉幹茯苓當歸杞子炒沙苑肉桂心知饑能納。忽有气沖。涎沫上湧。脘中格拒。不堪容物。內經謂肝病吐涎沫。

丹溪云。上升之气。自肝而出。木火上淩。柔金受克。咳嗆日加。治以養金制木。使土宮無戕賊之禍。滋水制火。令金髒得淸化之權。此皆老年積勞致傷。豈攻病可效。

蘇子麥冬枇杷葉杏仁北沙參桑葉丹皮降香竹瀝

噎膈

向來翻胃。原可撐持。秋季驟加驚擾。厥陽陡升莫制。遂廢食不便。消渴不已。如心熱嘔吐涎沫。五味中喜食酸甘。肝陰胃汁。枯槁殆盡。難任燥藥通關。胃屬陽土。宜涼宜潤。肝爲剛髒。宜柔宜和。酸甘兩濟其陰。

烏梅肉人參鮮生地阿膠麥冬汁生白芍老年血气漸衰。必得數日大便通爽。然後脘中納食無阻。此胃汁漸枯。已少胃气下行之旨。噎癥萌矣。病乃操持太過。身中三陽。燔燥爍津所致。故餌藥未能全功。議用丹溪法。

麥冬汁鮮生地汁柏子仁汁甜杏仁汁黑芝麻汁杜蘇子汁松子仁漿勞心勞力經營。向老自衰。平日服餌桂附生薑三十年。病噎不食。下膈吐出。此在上焦之气不化。津液不注於下。初病大便艱澀。按經云。味過辛熱。肝陽有餘。肺津胃液皆奪。爲上燥。仿嘉言淸燥法。

麥冬麻仁鮮生地甜水梨桑葉石膏生甘艸脈弦而小澀。食入脘痛格拒。必吐淸涎。然後再納。視色蒼。眼筋紅黃。昔肥今瘦。云是鬱怒之傷。少火皆變壯火。气滯痰聚日擁。淸陽莫展。脘管窄隘。不能食物。噎膈漸至矣。法當苦以降之。辛以通之。佐以利痰淸膈。莫以豆蔻沈香劫津可也。

川黃連杏仁桔梗土栝蔞皮半夏橘紅竹瀝薑汁

吐蛔

凡蛔虫上下出者。皆屬厥陰乘犯陽明。內食入胃。嘔吐痰涎濁沫。如仲景厥陰篇中。先厥後熱同例。試論寒熱後。全無汗解。謂至陰伏邪旣深。焉能隔越諸經。以達陽分。閱醫藥方初用治肺胃。後用溫膽茯苓飲。但和胃治痰。致深伏厥陰之邪未達。前進瀉心湯。苦可去濕。辛以通痞。仍在上中。服後胸中稍舒。逾時稍寐。寐後嘔吐濁痰。有黃黑之形。大凡色帶靑黑。必系胃底腸中逆湧而出。

老年衝脈旣衰。所謂衝脈動。則諸脈皆逆。自述嘔吐之時。周身牽引。直至足心。

其陰陽蹺維。不得自固。斷斷然矣。仲景於半表半里之邪。必用柴芩。今上下格拒。當以桂枝黃連湯爲法。參以厥陰引經。爲通理之使。俾衝得緩。繼進通補陽明。此爲治厥陰章旨也。

淡榦姜桂枝川椒烏梅川連細辛茯苓瘧來得汗。陰分之邪已透陽經。第痰嘔𨿽未減。靑綠形色亦不至。最屬可喜。舌心白苔未淨。舌邊漸紅。而神倦困憊。淸邪佐以輔正。一定成法。

人參半夏茯苓枳實汁漧薑川連脈沈弦。腹痛嘔吐。鼻煤舌絳。面帶靑晦色。夏秋伏暑發熱。非冬月。乃誤表禁食。胃气受傷。致肝木上干胃土。蛔虫上出。遂成重病。常而厥逆之慮。擬進泄肝和胃。得痛止嘔緩。冀有轉機。

川椒川連烏梅漧薑人參茯苓生白芍川楝子

痛

勞力气泄陽傷。胸脘痛發。得食自緩。已非質滯停蓄。然初病气傷久泄不止。營絡亦傷。古謂絡虛則痛也。攻痰破气。不去病。卽傷胃。致納食不甘。噯噫欲嘔。顯見胃傷陽敗。當以辛甘溫方。

人參桂枝茯苓炙艸煨姜南棗經幾年宿病。病必在絡。痛非虛癥。因久延體質气餒。遇食物不適。或情懷郁勃。痰因气滯。气阻血瘀。諸脈逆亂。頻吐污濁。而大便反祕。醫見身體肢冷。認爲虛脫。以理中和附子溫裏護陽。夫陽气皆屬無形。況乎病發有因。決非陽微欲脫。憶當年病來。宛是肝病。凡疏通气血皆效。其病之未得全好。由乎性情食物居多。夏季專以太陰陽明通劑。今痛處在脘。久則瘀濁復聚。宜淡味薄味淸養。初三竹瀝泛丸。仍用。早上。另立通瘀方法。

蘇木人參郁金桃仁歸尾柏子仁琥珀茺蔚紅棗肉丸宿病沖气胃痛。今飽食動怒。痛發嘔吐。是肝木侵犯胃土。濁气上踞。脹痛不休。逆亂不已。變爲先寒後熱。煩燥面赤。汗泄。此爲厥象。厥陰肝臟之現癥。顯然在目。夫痛則不通。通字須究气血陰陽。便是著診要旨矣。議用瀉心法。

漧薑川連人參枳實半夏薑汁胃痛久而屢發。必有凝痰聚瘀。老年气衰。病發日重。乃邪正勢不兩立也。

今納物嘔吐甚多。味帶酸苦。脈得左大右小。蓋肝木必侮胃土。胃陽虛。完谷而出。且呃逆沃以熱湯不減。其胃气掀騰如沸。不嗜湯飲。飲濁彌畱脘底。用藥之理。遠柔用剛。嘉言謂能變胃而不受胃變。開得上關。再商治法。

紫金丹產後三年。經水不轉。胃痛。得食必嘔。汗出形寒。腰左動气閃爍。大便七八日始通。脈細弦右澀。舌白稍渴。脘中響動。下行痛緩。病屬厥陰。順承陽明。胃土久傷。肝木愈橫。法當辛酸。兩和厥陰體用。仍參通補陽明之陽。俾濁少上僭。痛有緩期。

人參開口吳萸生白芍良姜熟半夏云茯苓天癸當絕仍來。昔壯年已有頭暈。七年前秋起。胃痛若嘈。今春悲哀。先麻木頭眩。痛發下部。膝脛冷三日。病屬肝厥胃痛。述痛引背脇。是久病絡脈空隙。

厥陽熱气。因情志郁勃拂逆。气攻乘絡。內風旋動。襲陽明。致嘔逆不能進食。

九孔石決明淸阿膠生地枸杞子茯苓桑寄生川石斛痛在脇肋遊走不一。漸至痰多。手足少力。初病兩年。寢食如常。今年入夏病甚。此非臟腑之病。乃由經脈。繼及絡脈。大凡經主气絡主血。久病血瘀。瘀從便下。諸家不分經絡。但忽寒忽熱。宜乎無效。試服新絳一方。小效。乃絡方耳。議通少陽陽明之絡。通則不痛矣。

歸須炒桃仁澤蘭葉柏子仁香附汁丹皮穿山甲乳香沒藥診脈動而虛。左部小弱。左脇疼痛。痛勢上引。得食稍安。此皆操持太甚。損及營絡。五志之陽動擾不息。咽漧舌燥。心悸久痛。津液致傷也。癥固屬虛。但參術歸諸方。未能治及絡病。內經肝病不越三法。辛散以理肝。酸泄以潤肝。甘緩以益肝。宜辛甘潤溫之補。蓋肝爲剛髒。必柔以濟之。自臻效驗耳。

炒桃仁柏子仁新絳歸尾橘紅琥珀古人治脇痛。法有五。或犯寒血滯。或血虛絡痛。或血著不通。或肝火抑鬱。

或暴怒气逆。皆可致痛。今是癥脈細。弦數不舒。此由肝火抑鬱。火郁者絡自燥。

治法必當淸潤通絡。

土栝蔞炒香桃仁歸身新絳炒白芍炙甘艸詢左脇下每日必有小痛超時。其痛勢布散胸臆背部。從來不延及於腹中下焦。是腑絡爲病。凡久病從血治爲多。今旣偏患於上。仍气分之阻。而致水飲瘀濁之凝。此非守中補劑明甚。但攻法必用丸以緩之。非比驟攻暴邪之治。

當用穩法。議以陽明少陽方法。俾樞機開闔舒展。諒必有稗益矣。

生鉤藤生香附風化硝炒半夏茯苓生白蒺藜竹瀝薑汁泛丸診脈右弦。左小弱澀。病起積勞傷陽。操持索思。五志皆逆。而肝爲將軍之官。謀慮出焉。故先脇痛。晡暮陽不用事。其病漸劇。是內傷癥。乃本气不足。日餌辛燥。气泄血耗。六味滋柔膩藥。原非止痛之方。不過矯前藥之謬而已。內經肝病三法。治虛亦主甘緩。蓋病旣久。必及陽明胃絡。漸歸及右。肝胃同病。人臥魂藏於肝。夢寐紛紜。傷及無形矣。議用甘藥。少佐攝鎭。

人參棗仁茯神炙艸柏子仁當歸龍骨金箔桂圓肉煮濃汁搗丸小便自利。大便黑色。當臍腹痛。十五年漸發日甚。脈來沈而結澀。此郁勃傷及肝脾之絡。致血敗瘀畱。勞役動怒。宿乃發。目今冬深閉藏。忌用攻下。議以辛通潤血。所謂通則不痛矣。

桃仁桂枝木穿山甲老薤白阿魏丸腹痛三年。時發時止。面色明亮。是飲邪亦酒濕釀成。因怒左脇有形痛繞腹中。及胸背諸兪。乃絡空飲气逆攻入絡。食辛熱痛止復痛。蓋怒則郁折肝用。

惟气辛辣可解。論藥必首推气味。

粗桂枝木天南星生左牡蠣眞橘核川楝子肉李根東行皮脈小澀。久因悒郁。脘痛引及背脇。病入血絡。經年延綿。更兼茹素數載。陽明虛餒。肩臂不舉。倉猝難於奏效。是緩調爲宜。議通血絡潤補。勿投燥熱劫液。

歸須柏子仁桂枝木桃仁生鹿角片姜黃

頭風

右偏頭痛。鼻竅流涕。仍不通爽。咽喉疳腐。寤醒肢冷汗出。外邪頭風。已畱數月。其邪混處。精華气血。鹹爲蒙閉。豈是發散風寒可解。頭巓藥餌。務宜淸揚。

當剌風池風府。投藥仍以通法。莫非气血周行。焉望卻除宿病。

西瓜衣鮮蘆根苡仁通艸蠟礬丸頭形象天。義不受濁。今久痛有髙突之狀。似屬客邪蒙閉淸華气血。然常餌桂附河車。亦未見其害。思身半以上屬陽。而元首更爲陽中之陽。大凡陽气先虛。淸邪上入。气血瘀痺。其痛流連不息。法當宣通淸陽。勿事表散。以艾KT烙按法灸治。是一理也。

熟半夏北細辛炮川烏炙全蠍薑汁陽气爲邪所阻。淸空機竅不宣。考周禮采毒藥以攻病。藉虫蟻血中搜逐。

以攻通邪結。乃古法而醫人忽略者。今痛滋腦後。心下嘔逆。厥陰見癥。久病延虛。攻邪須兼養正。

川芎當歸半夏薑汁炙全蠍蜂房

溫熱

風溫從上而入。風屬陽。溫化熱。上焦進肺。肺气不得舒轉。周行气阻。致身痛脘悶不饑。宜微苦以淸降。微辛以宣通。醫謂六經。輒受羌防。泄陽气。劫胃汁。

溫邪忌汗。何遽忘之。

杏仁香豉郁金山梔栝蔞皮蜜炒橘紅勞倦嗔怒。是七情內傷。而溫邪感觸。气從口鼻直自膜原中道。蓋傷寒陽癥。邪自太陽次第傳及。至於春溫夏熱。則鼻受气。肺受病。口入之气。竟由脘中。

所以原有手經見癥。不比傷寒足六經之病也。其原不同。治法亦異。仲景論溫邪不可發汗。汗則劫津傷陰。身必灼熱。一逆尙引日。再逆促命期。又云。鼻息鼾。

語言難出。劇則驚癇螈。無非重劫津液所致。今病發熱。原不是太陽客邪見癥。所投羌防。辛溫表汗。此誤卽爲逆矣。上竅不納。下竅不便。亦屬常事。必以攻下希圖泄熱。殊不知彊汗劫津而傷陽。妄下劫液更亡陰。頃診脈。兩手如搐而戰。舌漧燥而無苔。前板齒幹。目欲瞑。口欲開。周身燈照而淡晦。斑紋隱隱約約。

幾日來時有呃逆。因胃乏穀气而中空。肝陽衝突。上冒肆虐耳。爲今返正。先與糜粥。使胃中得濡。厥陽不致上冒。而神昏之累可已。進藥之理。甘溫可以生津除熱。卽斑疹亦不足慮。觀仲景論中。邪少虛多。陰液陽津並涸者。復脈湯主之。謹仿此義。

炙甘艸人參生地白芍阿膠麥冬溫邪有升無降。經腑气機交逆。營衛失其常度。爲寒熱。津液日耗。渴飲不饑。陽气獨行。則頭痛面赤。是皆冬春驟暖。天地失藏。人身應之。患此者最多。考古人治溫病忌表。誤投卽爲劫津。逆傳心包。最怕神昏譫語妄狂。治病以辛甘涼潤爲主。蓋傷寒入足經。溫邪入手經也。上潤則肺降。不致郁。胃熱下移。知饑渴解矣。

嫩竹葉桑葉杏仁蔗汁麥冬生甘艸石膏久患虛損。原寢食安舒自服陰柔膩補。不但減食不寐。脘中常悶。渴欲飲涼。此口鼻吸入溫邪。先幹於肺。誤補則邪愈熾。气機阻塞。弱質不敢開泄。援引淸揚肅上。兼以威喜丸。淡以和气。上焦得行。可用養胃法。

白沙參苡仁天花粉桑葉郁金威喜丸積勞傷陽衛疏。溫邪上受。內入乎肺。肺主周身之气。气窒不化。外寒似戰栗。其溫邪內郁必從熱化。今气短胸滿。病邪在上。大便瀉出稀水。肺與大腸表裏相應。亦由熱迫下泄耳。用辛涼輕劑爲穩。

杏仁枯梗香豉橘紅枳殼薄荷連翹茯苓溫邪中自口鼻。始而入肺爲咳喘。繼傳膻中則嗆血。乃心營肺衛受邪。然邪在上焦。壅遏阻气。必聚爲熱。痰臭嗆渴。是欲內閉。惜不以河間三焦立法。或謂傷寒主六經。或謂肺癰。或泄气血。致熱無出路。胸突腹大。危期至速矣。卽有對癥藥餌。气湧沸騰。勢必湧吐無餘。焉望有濟。夫溫熱穢濁。塡塞內竅。神識昏迷脹悶欲絕者。須以芳香宣竅。佐牛黃金箔。深入髒絡。以收錮閉之邪。今危篤若此百中圖一而已。

紫雪丹仲景云。陰气先傷。陽气獨發。不寒癉熱。令人消爍肌肉。條例下不注方。但曰。以飲食消息之。後賢謂甘寒生津。解煩熱。是矣。今脈數。舌紫渴飲。气分熱邪未去。漸次轉入血分。斯甘寒淸气藥中。必佐存陰。爲法中之法。

生地石膏生甘艸知母粳米竹葉心白芍溫邪逆傳膻中。熱痰蔽阻空竅。所進寒涼消導。徒攻腸胃。毫無一效。痰乃熱燻津液所化。膻中乃空靈之所。是用藥之最難。至寶丹。芳香通其神明之竅以驅熱痰之結。極是。但稚年受溫邪。最易虧陰津耗。必兼滋淸。以理久伏溫邪爲正。

犀角鮮生地元參連翹心丹皮石菖蒲至寶丹腹滿已久。非是暴癥。近日面頷腫脹。牙關緊閉。先有寒熱。隨現是象。診脈右搏數。左小。乃溫邪觸自口鼻。上焦先受。气血與熱膠固。致淸竅不利。倏有痺塞之變。理當先治新邪。況頭面咽喉結邪。必辛涼輕劑以宣通。若藥味重濁。徒攻腸胃矣。仿東垣普濟消毒意。

連翹牛蒡子馬勃射幹滑石夏枯艸金銀花露金汁脈左數。右緩弱。陽根未固。陰液漸涸。舌赤微渴。喘促自利。溲數。晡刻自熱。

神煩囈語。夫溫邪久伏少陰。古人立法。全以育陰祛熱。但今見癥。陰分固有伏邪。眞陽亦不肯收納。擬仿劉河間濁藥輕投。不爲上焦熱阻。下焦根蒂自立。冀其煩躁熱蒸漸緩。

熟地炭茯苓淡蓯蓉遠志炭川石斛五味子丰腴體質。適值過勞。陽气受傷。嘔吐食物。無頭痛身熱。已非外感風寒。而間日煩躁。渴飲。唇焦。舌黑。是內伏熱气。由募原以流布三焦。亦如瘧邪分爭營衛者然。然有年積勞旣久。伏邪客病本輕。脈小緩。按之不無鼓擊。可爲徵驗。且二便頗通。略能納谷。焉有停滯積聚。仲景於癉熱無寒之條。不出藥方。但曰。以飲食消息。後賢參聖意。甘寒以養胃陰。其熱自解。要知表散之辛溫。消滯之苦溫。以及苦寒沈降。多犯聖訓戒律矣。

鮮生地甜杏仁麥冬花粉竹葉心靑蔗汁連翹夏季溫熱上受。首先入肺。河間主三焦。極是。今世醫者。初用非發散。卽消食。散則耗气。消則劫胃。究竟熱蘊未除。而胃汁與肺气皆索。故不饑不食不便。

上脘似格似阻。酸濁之气。皆是熱化。病延多日。苦寒難以驟進。先擬開提上焦气分。

蘇子杏仁土栝蔞皮枇杷葉黃芩降香

疫毒疹

朱某疫癘穢邪。從口鼻吸受。分布三焦。彌漫神識。不是風寒客邪。亦非停滯裏癥。故發散消導。卽犯劫津之戒。與傷寒六經。大不相同。今喉痛丹疹。舌如朱。神躁暮昏。上受穢邪。逆走膻中。當淸血絡以防結閉。然必大用解毒。以驅其穢。必九日外不致昏憒。冀其邪去正復。

犀角連翹生地玄參菖薄郁金銀花金汁暴寒驟加。伏熱更熾。邪郁則气血壅遏。痧疹不肯外達。痰气交阻。神迷喘促。漸入心胞絡中。有內閉外脫之憂。熱注下迫。自利粘膩不爽。法當開其結閉。

消毒解其膻中之壅。必得神淸。方保無變。

連翹心飛滑石石菖蒲炒金銀花射幹通艸煎化牛黃丸舌邊赤。昏譫。早輕夜重。斑疹隱現。是溫濕已入血絡。夫心主血。邪干膻中。

漸至結閉爲昏痙之危。苦味沈寒。竟入中焦。消導辛溫。徒劫胃汁。皆溫邪大禁。

議淸疏血分。輕劑以透斑。更參入芳香。逐穢以開內竅。近代諭嘉言申明。戒律宜遵也。

犀角玄參連翹銀花石菖蒲金汁牛黃丸發瘰熱腫。獨現正面。每遇九十月大發。五六月漸愈。七八年如是。因思夏令陽气宣越。營衛流行無間。秋令气凜外薄。气血凝滯。此濕熱漫無發泄。乃少陽木火之郁。及陽明蘊蒸之濕。故上焦尢甚耳。法以辛涼。佐以苦寒。俾陽分郁熱得疏。庶幾發作勢緩。

夏枯艸鮮菊葉苦丁茶鮮荷葉邊羚羊角黑桅皮郁金苡仁

暑

暑熱必挾濕。吸气而受。先傷於上。故仲景傷寒。先分六經。河間溫熱須究三焦。大凡暑熱傷气。濕著阻气。肺主一身周行之气。位髙爲手太陰經。據述病樣。面赤足冷。上脘痞塞。其爲上焦受病顯著。緣平素善飲。胃中濕熱久伏。辛溫燥裂。不但肺病不合。而胃中濕熱。得燥熱錮閉。下利稀水。卽協熱下利。故黃連苦寒。每進必利甚者。苦寒以勝其辛熱。藥味尙畱於胃底也。然與初受之肺邪無當。此石膏辛寒。辛先入肺。知母爲味淸涼。爲胃之母气。然不明肺邪。徒曰生津。焉是至理。昔孫眞人未診先問。最不誤事。再據主家說及病起兩旬。從無汗泄。經云。暑當汗出勿止。气分窒塞。日久熱侵入血中。咯痰帶血。舌紅赤不甚渴飲。上焦不解。漫延中下。此皆急淸三焦。是第一章

旨。故熱病之瘀熱畱絡。而爲遺毒。注腑腸而爲洞利。便爲束手無策。再論。濕乃重濁之邪。熱爲燻蒸之气。熱處濕中。蒸淫之气。上迫淸竅。耳爲失聰。不與少陽耳聾同例。靑蒿減柴胡一等。

亦是少陽本藥。且大病如大敵。選藥如選將。苟非愼重。鮮克有濟。議三焦釐淸。治從河間法。

飛滑石生石膏寒水石大杏仁炒黃竹茹川通艸瑩白金汁金銀花露又診脈後。腹胸肌腠。登現癮疹。气分濕熱。原有暗泄之機。早間所談余邪遺熱。必兼解毒者爲此。下午進藥後。診脈較大於早晨。神識亦如前。但舌赤。中心甚漧燥。身體捫之。熱甚於早間。此陰分亦被熱气蒸傷。瘦人慮其液涸。然痰咯不淸。養陰藥無往而非膩滯。議得早進淸膈一劑。而三焦熱穢之蓄。當用紫雪丹二三匙。藉其芳香。宣竅逐穢。斯涸熱可解。濁痰不粘。繼此調理之方。淸營分。

滋胃汁。始可瞻顧。其宿垢欲去。猶在旬日之外。古人謂下不嫌遲。非臆說也。

知母竹葉心連翹心炒川貝犀角元參金汁銀花露紫雪丹又經月時邪。脈形小數。小爲病退。數爲餘熱。故皮腠麩脫。气血有流行之義。

思食欲餐。胃中有醒豁之機。皆佳兆也。第舌赤而中心黃苔。熱蒸旣久。胃津與陰液俱傷。致咽物咽中若阻。溺溲尖管猶痛。咯痰濃濃。宿垢未下。若急遽攻奪。

恐眞陰再涸矣。此存陰爲主。而淸腑兼之。故乳進食物。便是助熱。惟淸淡之味。

與病不悖。自來熱病。最怕食後勞復。舉世共聞。非臆說也。

細生地元參心知母炒川貝麥冬地骨皮銀花露竹瀝暑必挾濕。二者皆傷气分。從鼻吸而受。必先犯肺。乃上焦病。治法以辛涼微苦。气分上焦廓淸則愈。惜乎專以陶書六經看病。仍是與風寒先表後裏之藥。致邪之在上漫延。結錮四十餘日不解。非初受六經。不須再辧其謬。經云。病自上受者。治其上。援引經義以論治病。非邪僻也。宗河間法。

杏仁栝蔞皮半夏薑汁白蔻仁石膏知母竹瀝又脈神頗安。昨午發疹。先有寒戰。蓋此病起於濕熱。當此無汗。肌腠气窒至膚間。皮脫如麩。猶未能全泄其邪。風疹再發。乃濕因戰栗爲解。一月以來病魔。

而肌無膏澤。瘦削枯槁。古謂瘦人之病。慮涸其陰。陰液不充。補之以味。然鮏羴濁味。徒助上焦熱痰。無益培陰養液。況宿滯未去。腸胃气尙窒鈍。必淡薄調理。

上气淸爽。痰熱不至復聚。從來三時熱病。怕反復於病後之覆。當此九仞。幸加意畱神爲上。

元參心細生地銀花知母生甘艸川貝丹皮橘紅竹瀝病幾一月。猶然耳聾。神識不慧。嗽甚痰粘。呼吸喉間有音。此非傷寒暴感。

皆夏秋間暑濕熱气內郁。新涼引動內伏之邪。當以輕劑淸解三焦。柰何醫者。

不曉伏气爲病。但以發散消食寒涼淸火爲事。致胃汁消亡。眞陰盡灼。舌邊赤。

齒板燥裂。乃邪畱營中。有內閉螈厥逆之變。況右脈小數。左脈澀弱。熱固在裏。當此陰傷日下。久之再犯亡陰之戒。從來頭面。皆是淸竅。旣爲邪蒙。精華气血不肯流行。諸竅失司聰明矣。此輕淸淸解。斷斷然也。議淸上焦气血之壅爲先。不投重劑苦寒。正仿古人肥人之病。慮虛其陽耳。

連翹心元參犀角郁金橘紅黑梔皮川貝鮮菖蒲根竹瀝又脈右緩大。左弱。面垢色已減。痰嗽不爽。良由胃中津液。爲辛散溫燥所傷。

心營肺衛。悉受熱焰蒸迫。致神呆喘急耳聾。淸陽阻痺。九竅不利。首方宣解气血繼方芳香通竅。無形令其轉旋。三焦自有專司。豈與俗醫但曉邪滯攻擊而已。今已獲效。當與淸養胃陰肺气。體素丰濃。陽弱不耐沈寒。然深秋冬交天气降。則上焦先受。試觀霜露下垂。艸木皆攺異色。人在气交。法乎天地。兼參體質施治。

枇杷葉炒黃川貝橘紅郁金茯苓苡仁三瘧之邪在陰。未經向愈。春季洞利不食。想春雨外濕。水谷內聚亦濕。卽濕多成五泄之謂。痍瘡僅泄經隧濕邪。而裏之濕邪未驅。長夏吸受暑邪。上蒙淸空諸竅。咳嗽耳聾。的系新邪。非得與宿病同日而語。

連翹飛滑石嫩竹葉荷葉邊汁桑葉杏仁象貝黑山梔奔走气亂。復飲燒酒。酒气辛熱。有升無降。肺气郁。上下不通。舌白消渴。

气結自胸及腹。自利不爽。周身膚腠皆痛。汗大出不解。無非暑濕熱气。始由肺受。漫布三焦。羣醫消導苦藥。但攻腸胃。在上痞結仍然。議淡滲佐以微辛。

合乎軒岐上病治上之方。

西瓜翠衣川白通艸大豆黃卷馬兜鈴射幹苡仁三伏中陰气不生。陽气不潛。其頭脹身痛。是暑邪初受。暑濕熱必先傷气分。故舌白。口渴。身痛。早晨淸爽。午後煩蒸。狀如溫瘧。沐浴繞動血絡。宿病得時邪而來。仲景云。先治新病。後理宿病。是亦陰气先傷。陽气獨發也。

鮮生地石膏知母元參連翹竹葉心荷葉汁初病伏暑。傷於气分。微熱渴飲。邪犯肺也。失治邪張。逆走膻中。遂舌絳縮。

小便忽閉。鼻煤裂血。口瘡耳聾。神呆。由气分之邪熱。漫延於血分矣。夫肺主衛。

心主營。營衛二气。晝夜行於經絡之間。與邪相遇。或涼或熱。今則入於絡。津液被劫。必漸昏寐。所謂內閉外脫。

鮮生地連翹元參犀角石菖薄金銀花右脈空大。左脈小芤。寒熱麻痺。腰痛冷汗。平素積勞內虛。秋暑客邪遂幹髒陰。致神迷心熱。煩躁。刮痧似乎略爽。病不肯解。此非經絡間病。頗慮熱深劫陰。而爲痙厥。張司農集諸賢論暑病。謂入肝則麻痺。入腎爲消渴。此其明徵。議淸陰分之邪。仍以養正補之。

阿膠小生地麥冬人參小川連烏梅肉暑由上受。先入肺絡。日期漸多。气分熱邪。逆傳入營。遂逼心胞絡中。神昏欲躁。舌短縮。手足牽引。乃暑熱深陷。謂之發痙。熱閉在裏。肢體反不發熱熱邪內閉則外脫。豈非至意。考古人方法。淸絡熱必兼芳香。開裏竅以淸神識。若重藥攻邪。直走腸胃。與胞絡結閉。無干涉也。

犀角鮮生地連翹鮮菖蒲銀花化至寶丹四丸病已十餘日。身尙躁熱。舌苔粘膩。神呆目定。脈剛而數。煩躁囈語。此暑濕久伏。與時气之穢邪凝合。釀成膠膩之痰。閉塞淸明之府。神情迷昧。胃家濁液蒸遏不宣。藥食甘味。必蛔厥上冒。然內經有濕位之下。燥气乘之。是以從之。濕轉爲燥。若無濕痰之潮气上蒸。舌苔早已燥剌矣。今先滋液。以淸烈焰之燔。

鮮生地麥冬烏梅蔗漿銀花露羚羊角蚌水又面垢舌白。渴飲。气短如喘。自利。是穢濁气入口鼻。與水谷之气互相混擾。

濕气阻塞。氤氳內蒸。三焦皆受。胸背肢節。有晦黯斑紋。穢與气血膠固。心絡爲邪燻灼。神昏囈語。手經蔓延疫邪。不與傷寒同例。法當芳香辟邪。參以解毒。必不爲濕穢蒙閉。可免痙厥之害。

石菖蒲汁白蔻仁犀尖小靑皮連翹心金銀花六一散金汁至寶丹又邪陷復利。傷及厥陰。癥見气上撞心。饑不能食。漧嘔腹痛。全是肝病見端。

肝爲至陰之藏。相火內寄。仲聖治法。不用純剛之劑。以肝爲剛藏也。今正交土旺之時。木火爲仇。五日內未爲穩當。宜愼之。

人參淡吳萸當歸白芍秦皮炒烏梅今年七月。秋暑未除。初病頭痛身熱。是暑由上竅。傷及淸陽。醫藥當辛涼取气。同气相求。中上之輕邪自散。無如辛溫苦寒淸滋之類。雜然並投水谷內蒸。氤氳不解。見癥仍在身半以上。軀殼之間。非關臟腑大病。第能蔬食十日。可解上焦之郁。

川芎薄荷荊芥炭炒白芷蔓荊子菊花蒂綠茶煎湯代水中气索虛。貪寒飲冷。遏伏暑濕之火。蘊於膻中。劫津耗液。盡從燥化。肺气不能下輸。腸胃燥滿不行。下之。遂逼血下行。血旣下奪。亦云竭矣。陰不配陽。汗不外泄。卽爲上厥。上厥下竭。肺經獨受燥累。急進淸燥救肺湯。以回陰液。

枇杷葉人參麥冬桑葉阿膠杏仁生石膏竹葉

濕

病起旬日。猶然頭脹。漸至耳聾。正如內經病能篇所云。因於濕首如裹。此呃忒鼻衄。皆邪混气之象。況舌色帶白。咽喉欲閉。邪阻上竅。空虛之所。諒非苦寒直入胃中可以治病。病名濕溫。不能自解。卽有昏痙之變。醫莫泛稱時气而已。

連翹牛蒡子銀花馬勃射幹金汁仲景云。小便不利者。爲無血也。小便利者。血癥諦也。此癥是暑濕气蒸。三焦彌漫。以致神昏。乃諸竅阻塞之兆。至小腹硬滿。大便不下。全是濕鬱气結。彼世醫猶然以滋味呆鈍滯藥。與气分結邪相反極矣。議用甘露飲法。

豬苓浙茯苓寒水石晚蠶砂皂莢子厥陰爲病。必錯雜不一。瘧痢之後。肝臟必虛。發癥。左脇有痞。腹中塊儡外堅。脇下每常汨汨有聲。惡虛就實。常有寒熱。胃中不知饑。而又雜吞酸。脈長而數。顯然厥陰陽明。濕熱下滲。前陰陽縮。而爲濕熱癥也。議用升發陽明胃气。

滲泄厥陰濕熱。其癥自愈。

蒼術半夏茯苓橘紅通艸當歸柏子仁沙蒺藜川楝子茴香溫瘧初愈。驟進濁膩食物。濕聚熱蒸。蘊於經絡。寒戰熱熾。骨骱煩疼。舌起灰滯之色。面目痿黃色。顯然濕熱爲痺。仲景謂濕家忌投發汗者。恐陽傷變病。

蓋濕邪重著。汗之不卻。是苦味辛通爲安耳。

防己杏仁滑石醋炒半夏連翹山梔苡仁野赤豆皮濕溫長夏最多。濕熱鬱蒸之气。由口鼻而入。上焦先病。漸布中下。河間所謂三焦病也。治與風寒食積迥異。仲景云。濕家不可發汗。汗之則痙。濕本陰邪。

其中人也則傷陽。汗則陽易泄越。而邪畱不解。濕蒸熱郁。發現爲黃。燻蒸气隧之間。正如罨曲之比。斯時病全在气分。連翹赤小豆湯。可以奏效。今經一月。邪彌三焦。自耳前後。左腫及右。癰瘍大發。夫癰者壅也。不惟气滯。血亦阻塞。蒸而爲膿。谷食不思。陡然肉消殆盡。胃气索然矣。商治之法。補則助壅。淸則垂脫。前輩成法。一無可遵。因思濕熱穢濁。結於頭面淸竅。議輕可去實之法。選芳香气味。使胃無所苦。或者壅遏得宣。少進漿粥。便是進步。經云。從上病者。治其上。靈樞云。上焦如霧。非輕揚芳香之气。何以開之。

靑菊葉荷葉邊金銀花象貝母綠豆皮馬兜鈴連翹射幹金汁脈弦緩。面目肌膚皆黃。舌白滑膩。胸脘膈間脹閉。病名濕溫。由瀕海潮濕气入口鼻。至募原分布三焦。此爲外因。仍食水谷腥物。與外入穢濁之邪。兩相交混。濕甚熱郁。三焦隧道。气血不通。遂變黃色。發汗不愈者。濕家本有汗也。淸熱消導不愈者。熱從濕中而起。濕不去。則熱不除也。夫濕邪無形質。攻滯乃有形治法。其不效宜矣。昔河間治濕熱。必取乎苦辛气寒。蓋苦降以逐濕辛香以祛穢。寒取乎气。藉气行。不閉塞於內也。當世醫者混以傷寒表裏爲治。殊不知穢濕气入口鼻。遊行三焦。不與傷寒同治。

綿茵白豆蔻濃朴川通艸廣皮白茯苓皮半夏曲塊滑石雨濕地蒸潮穢經旬。人在气交之中。口鼻吸受。從上內侵。頭脹脘悶。肉刺骨痛。蓋肺位最髙。其气主周身貫串。旣被濕阻。气不運通。濕甚生熱。汗出熱緩。

少間再熱。凡風寒得汗解。濕邪不從汗解耳。仲景云。濕家不可發汗。汗之則痙。

謂濕本陰晦之邪。其傷必先及陽。故汗下淸降消導。與濕邪不相干涉也。濕也。

熱也。皆气也。能蒙蔽周身之气。原無有形質可攻。由上不爲淸理。漫延中下二焦。非比傷寒六經。自表傳裏相同。河間暢發此義。專以三焦宣通爲法。明張司農亦以苦辛寒主治。總以气分流利爲主。气通則濕解矣。今兩旬不愈。入暮昏厥。厥者逆亂之稱。以邪深入至陰之中。熱蒸上冒。致神明爲邪所蒙蔽矣。初濕邪下注。而大便爲溏。今則气窒結閉。而大便不通。古稱熱深厥深。又云。厥少熱多則病退。厥多熱少則病進。凡厥多隸厥陰也。

綠豆野赤豆馬料豆地漿珍珠冰片又暑濕客气由上受以行中道。未按經法。致三焦痞塞。逆亂爲厥。厥屬邪深在陰。故取地漿重陰淸熱。珠潛水底鹹寒。少佐冰片辛熱。能開熱痺。直走至陰。

以冀厥止。究竟暑濕熱气乃無質之邪。彌漫胸臆。如煙霧繚繞。諸宗气營气無以展舒。焉有知味知饑。彼攻消峻克。能滌有形之邪滯。非濕結气分之治也。昔軒岐云。病從上者治其上。且上焦如霧。藉輕揚可以去實。半月不更衣。斷勿攻下。皆气窒使然。

川貝米仁兜鈴白蔻連翹射幹通艸中年沖气。痰升喘急。隨發隨止。從肝腎本病治。固是地黃飲子。用意在濁藥輕投。勿以味濃凝滯痰气。但以質能引導至下。變飲爲丸。純是濁藥柔溫。若歸脾湯。甘溫守中。養脾之營。更與痰飲衝逆相背。自七月間反復。必有暑濕客气。從呼吸而受。據述肌膚間發丹疹。浮腫甚速。腠膜映紅。若但內癥。未必有此。

思夏秋口鼻受气。上焦先傷。與肝腎本病兩途。上焦失解。理必漫延中下。而三焦皆爲病藪矣。此脹在乎脈絡。不在腑腸。水谷無礙者緣此。況久病大虛。溫補不受。必當推其至理。伏邪引動宿病。仲景論必先理其邪。且口渴便實。豈溫熱相宜。自言懷抱鬱結。相火內寄肝膽。如莖腫囊縱。濕壅水漬。勉以三焦气分宣通方。仿古二虛一實。偏治其實。開其一面也。

飛滑石杏仁茯苓皮濃朴豬苓通艸白蔻仁望色。萎瘁晦黯。聞聲。呼吸不利。語音若在甕中。診脈右緩左急。問初病忽熱忽溫。頭中如裹。腰痛欲拊捫。神識呆鈍。昏昏欲寐。肢節螈痙。咳痰映紅。溺溲短縮。便溏帶血。不饑不渴。環口微腫。唇幹不紅。舌白糜腐。此水谷酒腥濕熱相並鬱蒸。阻撓淸气之遊行。致周身气機。皆令痺塞。夫熱邪濕邪皆气也。由募原分布三焦營衛。循環升降。淸濁失司。邪屬無形。先著气分。時師橫議表邪宜汗。

裏滯宜消。見熱投涼。殊不知熱由濕郁。气行熱走。仲景於痙從濕化忌汗忌下。明示後人勿傷陰陽耳。但無形之邪。久延必致有形。由气入血。一定理也。據色脈癥參之。未見或可采用。

羚羊角茵銀花連翹通艸大腹皮茯苓皮豬苓澤瀉至寶丹

黃膽

心下痛。年餘屢發。痛緩能食。漸漸目黃溺赤。此絡脈中凝瘀蘊熱。與水谷之气。交蒸所致。若攻之過急。必變脹滿。此溫燥須忌。議用河間金鈴子散。合無擇穀芽枳實小柴胡湯法。

金鈴子延胡枳實柴胡半夏黃芩黑山梔穀芽述初病似瘧。乃夏暑先伏。秋涼繼受。因不愼食物。胃脘气滯。生熱內蒸。變現黃膽。乃五疸中之谷疸也。溺黃便祕。當宣腑濕熱。但不宜下。恐犯太陰變脹。

綿茵茯苓皮白蔻仁枳實皮杏仁桔梗花粉面目悉黃。微見黑滯。煩渴腹滿。左脈弦數。右脈空大。此內傷發黃。爲厥陰肝木太陰脾土二髒交傷之候也。夫肝爲風髒。其性喜伸而惡屈。郁則木不得伸而屈矣。郁極則其气盛而風乃發。風發必挾其勢以賊脾。脾爲濕土之司。土受克而气不行。則濕勝矣。風性𨿽善行。遇濕以畱之。反壅滯經絡而不解。由是濕停陽瘀而煩渴有加。其發黃也必矣。𨿽曰風濕所致。實由木亢而不寧。土困而不舒。非外來風濕之比。況黑色見於面。則知並傷其腎。以脾病不行。胃中穀气入腎。反將脾中濁气下流。故於黃中見黑滯耳。卽其腹滿。亦是中气不行。虛熱內壅。非結熱當下之比。若誤下之。則藏气空虛。風從內生矣。若誤汗之。則陽气外解。濕愈不能行矣。爲商治法。平肝之亢。扶土之虛。兼解郁熱以淸气道。除濕蒸而和中气。

人參白術白芍黃連山梔歸身丹皮茵秦艽柴胡甘艸半夏

瘧疾

瘧疾停藥。日有向愈之機。胃困則痞閉。不欲食。今𨿽未加餐。已知甘美。皆醒之漸也。童眞無下虛之理。溲溺欲出。尿管必痛。良由胃津肺汁。因苦辛燥熱烈气味。劫奪枯槁。腸中無以營運。庸醫睹此。必以分利。所謂泉源旣竭。當滋其化源。九竅不和。都屬胃病。

麥門冬甜水梨皮甜杏仁蔗漿脈數。目黃。舌心幹白黃胎。口中粘膩。脘中痞悶。不思納谷。由於途次暑風客邪內侵。募原營衛不和。致發瘧疾。夫暑必兼濕。濕也。熱也。皆气也。气與邪博。則淸濁交混。升降自阻。古稱濕遏必熱自生矣。聖帝論病。本乎四气。其論藥方推气味。理必苦降辛通。斯熱气痞結可開。消導攻滯。香燥泄气。置暑熱致病之因於不治。不識何解。

川連黃芩花粉桔梗白蔻仁郁金橘紅六一散寒來喜飲熱湯。發熱後反不渴。間瘧已四十日。今𨿽止。不饑不思食。五味入口皆變。初病舌白漧嘔。濕邪中於太陰。脾絡濕鬱气滯。喜熱飲。暫通其郁。邪蒸。濕中生熱。六腑熱灼。津不營運。至大便硬祕。此爲气濕痺結。當薄味緩調。今气釐淸肅。與脾約似同。但仲景气血兼治。此病卻專傷气分。

炒黃半夏生益智仁綿茵廣皮濃朴茯苓濕熱與水谷交蒸。全在气分。嘗稱三焦。分消淸解。旣成間日瘧疾。邪正互爭。原無大害。初誤於混指傷寒六經。再謬於參術守補。致邪彌漫。神昏喘急。妄譫痙搐。皆邪無出路。內閉則外脫。求其協熱下利。已不可得。診脈細澀。按腹膨滿。夫脾滿屬气。燥實在血。今洞利後。而加腹滿。諸气皆結。豈須閉塞而然。潰敗決裂至此。難望挽救。

細葉菖蒲根汁艸果仁茯苓皮紫濃朴綿茵辰砂益元散連翹心金銀花牛黃丸脈小澀。病起瘧後。食物不和。仍誦讀煩勞。遂至左脇連及少腹。常有厥气。

或攻胃脘。或聚腹中。凝著脹。古語云。脹不離乎肝膽。亦猶咳不離乎肺也。蓋肝得邪助。木勢張揚。中土必然受侮。本气自怯。運納之權自滅。淸陽旣少展舒。

濁陰日踞。漸爲痞滿。上年溫養。辛甘久進。未見病去。其治體之法。諒不能卻。自述靜處病加。煩動小安。其爲气血久阻爲郁。議用通絡法。以病根由瘧久。邪畱絡中耳。

紫降香桃仁小香附淡姜渣神曲雞肫皮南山楂韭根汁泛丸前議勞傷陽气。當知內損邪陷之理。凡女人天癸旣絕之後。其陰經空乏。

豈但營衛造偏之寒熱而已。故溫脾胃。及露姜治中宮營虛。但畏寒不知熱。爲牝瘧。蓋牝爲陰。身體重著。亦是陰象。此辛甘理陽。鹿茸自督脈以煦提。非比姜附但走气分之剛暴。驅邪益虛。卻在營分。難經曰陽維脈。爲病發寒熱也。

鹿茸鹿角霜人參當歸潯桂茯苓炙艸暑傷气分。上焦先受。河間法至精至妙。後醫未讀其書。焉能治病臻效。邪深則瘧來日遲。气結必胸中混悶如痞。無形之熱。漸蒸有形之痰。此消導發散。

都是劫津。無能去邪矣。

石膏杏仁半夏濃朴知母竹葉脈沈舌白呃忒。時時煩躁。向系陽虛痰飲。瘧發三次卽止。此邪窒不能宣越。並非邪去病解。今已變病陰沍。痰濁阻塞於中。致上下气機。不相維續。癥勢險篤。捨通陽一法。無方可擬。必得中陽流運。瘧癥復作。庶有愈機。

淡附子生艸果仁生白芍茯苓生濃朴薑汁伏暑冒涼。發瘧。以羌防蘇蔥辛溫大汗。汗多衛陽大傷。胃津亦被劫幹。致渴飲。心煩。無寐。診脈左弱右促目微黃。嗜酒必中虛谷少。易於聚濕蘊熱。勿謂陽傷驟補。仿內經辛散太過。當食甘以緩之。

大麥仁炙艸炒麥冬生白芍茯神南棗瘧邪田四末以擾中。皆陽明厥陰界域。陽明衰。則厥陰來乘。津液少。斯內風必動。昔賢以瘧屬气虛。本是濕痰敗血。今戌亥頻熱。行走淋汗。顯然液虛陽動風生。脂液不得灌漑肢末。非濕痰气分之恙。

冬桑葉熟首烏黑芝麻柏子仁茯神當歸杞子菊花炭蜜丸瘧已復瘧。溺濁淋痛。稚年脾瘧。食物不愼。色黃。腹膨。有滯。脾胃愈衰。東垣云。中气不足。溲便爲變。初秋交冬。疊加反復。久則五疳癆瘵。當愼於食物。令脾胃气靈可效。宗脾胃論升降疏補法。

人參茯苓炙艸廣皮使君子神曲楂肉麥芽澤瀉閩產陽气偏泄。今年久熱傷元。初瘧發散。不能去病。便是再劫胃陽。致邪入厥陰。昏冒大汗。思肝腎同屬下焦。厥陽挾內風冒厥。吐涎沫膠痰。陽明胃中。

以寒熱戕擾。空虛若谷。風自內生。閱醫藥不分經辧癥。但以稱虛道實。宜乎鮮有厥效。但用仲景安胃泄肝一法。

人參川椒烏梅附子榦姜桂枝川連生牡蠣生白芍舌白不大渴。寒戰後熱。神躁欲昏。而心胸飽悶更甚。瘧系客邪。先由四肢以擾中宮。痰涎嘔逆。顯是肺胃體虛。邪聚閉塞不通。故神昏煩躁。鬱蒸汗泄。得以暫解。營衛之邪未淸。寒熱漫延無已。此和補未必中竅。按經設法爲宜。

白蔻仁大杏仁焦半夏薑汁黃芩淡竹葉脈微弱而細。鼻準獨明。晝日形冷汗泄。不饑少納。脘腹常痞。泄气自舒。此陽气失護衛。而寒栗汗出。陽失鼓運。而脾胃气鈍。前進養營。亦主中宮。想因血藥柔。陽不驟蘇。初進甚投。接用則力疲矣。詢其不喜飲湯。舌頗明潤。非邪結客熱之比。議用理中湯法。專以脾胃陽气是理。不獨治病。兼可轉運日前之藥昔賢以瘧稱爲脾寒。重培生陽。使中州默運。實治法之要旨。

人參生芍白術附子茯苓漧薑瘧有十二經。然不離少陽厥陰。此論客邪之傷。若挾怫郁嗔怒。致厥陽肝气橫逆。其勢必銳。經言肝脈貫膈入胃。上循喉嚨。而瘧邪亦由四末擾中。故不饑不食。胃受困也。夫治病先分气血。久發頻發之恙。必傷及絡。絡乃聚血之所。

久病必瘀閉。香燥破血。凝滯滋血。皆是癥之禁忌也。切宜凜之。

靑蒿生鱉甲炒桃仁當歸尾郁金橘紅茯苓瘧後耳竅流膿。是竅閉失聰。畱邪與气血。混爲扭結。七八年之久。淸散不能速效。當忌葷酒濁味。臥時服茶調散一錢。患耳中。以甘遂削尖。插入耳內。銜甘艸半寸許。兩年前晨泄。食入嘔吐。此非有年體質之脾腎虛瀉。可以二神四神治也。蓋幼沖陽虛。百中僅一耳。今瀉泄仍然。寒熱咳嗽失血。月事不來。脈得弦數。形色消奪。全是衝年陰不生長。勞怯大著。無見病治病之理。保其胃口。以冀經通。務以情懷開爽爲要。勿恃醫藥卻病。

熟地炭炒當歸炙甘艸炒白芍淡黃芩烏梅肉黑楂肉

痢

痢將兩月。目微黃。舌白口漧唇燥赤。腹滿。按之軟。竟日小便不通。病者自述肛門窒塞。努掙不已。僅得迸出粘積點滴。若有稀糞。自必傾腸而多。思夏秋間暑濕內著爲痢。軒岐稱曰滯下。謂滯著气血。不獨食滯一因。凡六腑屬陽。以通爲用。五臟爲陰。藏蓄爲體。先瀉後痢。脾傳腎則逆。卽土克水意。然必究其何以傳克之由。蓋伏邪垢滯。從中不淸。因而下注矣。遷延日久。正气因虛。仲景論列三陰。至太陰篇中。始挈出腹滿字樣。脾爲柔髒。惟剛藥可以宣揚驅濁。但今二腸窒痺。气不流行。理中等法。決難通腑。考內經二虛一實者治其實。開其一面也。然必溫其陽。佐以導气逐滯。欲圖扭轉機關。捨此更無他法。

制附子生濃朴木香制大黃炒黑大茴舌白渴不欲飲。心腹熱。每痢必痛。肛墜。痢又不爽。微嘔有痰。口味有變。頭中空痛。兩頰皆赤。此穀气蒸濕。熱郁於腸胃。淸濁交混。忽加煩躁。難鳴苦況。法當苦寒泄熱。辛香流气。滲泄利濕。蓋積滯有形。濕與熱本無形質耳。

川連黃芩郁金濃朴豬苓槐米秦皮夏秋痢疾。固是濕熱傷气。脾胃气滯。後重裏急不爽。古方香連丸。取其淸裏熱。必佐理气。謂气行斯濕熱積聚。無容畱矣。知母生地。滋陰除熱。治陰分陽亢之火。與痢門濕熱大異。蓋滋則呆滯。气鈍窒塞。宜乎欲便不出。究竟濕熱畱邪仍在。附桂熱燥。又致肛墜。痛如刀割。理中益气。東垣成法。僅僅升舉下焦淸陽。未能直透腸中。再用大黃重藥。兼知母生地等味。更令傷及下焦。書義謂諸痢久都屬腎傷。小腹墜忌冷。顯然是下癥。議用升陽。亦須下治。

人參茯苓澤瀉炙艸防風根羌活細辛生薑大棗暑必挾濕。傷在气分。古稱滯下。此滯字非停滯飲食。言暑濕內侵。腑中流行阻遏而爲滯矣。消導升舉溫補。暑邪無有出路。胸痞不饑不食。粘膩未已。而肛門沈墜裏結。三焦皆受邪蒸。上下渾如兩截。延爲休息痢疾。纏綿展轉。豈旦晚驟愈之病。

淡漧薑生薑小川連人參枳實瀉痢兩月。肢髙浮腫。髙年自屬虛像。但胸脘痞悶。納谷惡心。每利必先腹痛。是夏秋暑熱郁滯於中。虛體挾邪。焉有補澀可去邪扶正之理。恐交節令變癥。明是棘手重癥矣。

人參茯苓川連淡漧薑生白芍枳實脈右數左細數。面垢舌燥。白苔點點。肌膚甲錯。左脇動气。伏暑當秋涼而發。初病如瘧。當從苦辛寒法。裏邪熾烈。變爲下痢。胃津液劫。陰液大耗。昔賢於熱病受涸。急以救陰爲務。苟胃關得蘇。漸以冀安。否則犯諭氏所指客邪內陷。

液枯致危之戒矣。

人參生地烏梅炙艸麥冬木瓜瀉痢起於長夏。醫謂時令濕熱。胃苓湯芩芍法。固非謬訛。因髙年腎陽肝陰先虧。使客气內擾。阻遏中流。乏砥柱坐鎭。致狂瀾滔天耳。病經兩旬不減。重陰無陽。驗諸神識甚淸。其外邪爲少。而內損爲多。八脈無權。下無收攝。漏卮不已。理必生陽泄。下焦冷。此皆陰陽二气絕微。治病則夯。治本則宜。非置之不理。

實究天人而已。

人參鹿茸炒黑當歸生杜仲生沙苑茯苓初起無寒熱。卽瀉痢嘔惡不食。乃噤口痢重病。夫暑邪之傷。由口鼻吸气而入。邪與水谷交混。蒸變濕熱。釀爲積滯膿血。腸胃气窒。欲解不能通爽。遂致裏急後重。香連苦辛。理气導濕淸熱。初用頗是。皆緣勞碌之人。非膏粱溫養之質。淡薄積勞。中气易傷。四十日來。積少痛緩。醫稱病解。而食不下咽。不知饑飽。

診得脈弦形衰。舌白。不渴飲水。日瀉數行。全是胃倒气奪。中宮損極。下關不攝。

谷不能咽。焉能承受湯藥。藥味气劣。胃衰必惡。久痢久瀉。務在能食。古人非醒脾胃。卽安腎攝納。再詢粉漿下咽。或嗆或噎。議以上脘宜通其淸陽。下焦當固其滑脫。仿古方中參苓白術散末。當以米飲日服二次。間以不膩滑之物。食些少勿多。以示胃之所喜爲補。必須胃气漸蘇。方可轉危爲安。

人參焦術茯苓炙艸炒扁豆苡仁桔梗砂仁炮姜炭肉豆蔻邪陷瘧後變痢。傷及厥陰。癥見气上撞心。饑不能食。漧嘔腹痛。全是肝病。

肝爲至陰之髒。相火內寄。仲景治法。不用純剛燥熱之藥。以肝爲剛髒故也。今正交土HT。土木爲讎。五日內未爲穩當。

人參炒當歸炒白芍炒烏梅肉茯苓淡吳萸生香附汁眞北秦皮當年痢久。用三神丸得效。是脾腎兩困。兼由气分之滯。體質陽虛。遇冷病加。今病起長夏。小水不通。必系夏熱阻其宣化。久則气血凝著。而爲腸紅。先與桂苓甘露飲。分消其濕。

於術茯苓豬苓澤瀉滑石桂心

泄瀉

平素操持積勞。五志之火易燃。上則鼻竅堵塞。下有肛痔漏紅。冬春溫邪是陽气發越。邪气乘虛內伏。夫所伏之邪。非比暴感發散可解。況兼勞倦內傷之體。病經九十日來。足跗日腫。大便日行五六次。其形粘滯。其色黃赤紫膩。小便不利。必隨大便而稍通。此腎關樞機已廢。二腸陽腑失司。所進水谷脾胃。不主營運。釀濕墜下。轉爲瘀腐之形。正當土旺。入夏脾胃主气。此濕气內淫。由乎脾腎日傷。不得明理之醫。一誤再誤。必致變現腹滿矣。夫左脈之緩澀。是久病陰陽之損。是合理也。而右脈弦大。豈是有餘形質之滯。卽仲景所云。弦爲胃減。

大則病進。亦由陽明脈絡漸弛。腫自下而上之義。守中治中。有妨食滋滿之獘。

大旨中宜運通。下宜分利。必得小溲自利。腑气開闔。始有轉機。若再綿延月餘。

夏至陰生。便難力挽矣。

四苓加椒目濃朴益智廣皮白三瘧劫截不效。必是陰髒受病。衄血熱渴。食入不化。痛瀉。二者相反。思病延已久。食物無忌。病中勉彊進食。不能充長精神。卽爲滯濁阻痺。先以脹瀉調理。不必以瘧相混。

艸果濃朴陳皮木香茯苓皮大腹皮豬苓澤瀉經營勞心。納食違時。饑飽勞傷。脾胃受病。脾失運化。夜屬陰晦。至天明洞瀉粘膩。食物不喜。脾弱惡食柔濁之味。五苓通膀胱。分泄濕气。已走前陰之竅。

用之小效。東垣謂中气不足。溲便爲變。陽不營運。濕多成五泄矣。

人參生白術茯苓炙艸炮姜肉桂脈沈緩。肌肉丰盛。是水土稟質。陽气少於營運。水谷聚濕。布及經絡。下焦每有重著病痛。食稍不運。便易泄瀉。經水色淡。水濕交混。總以太陰脾臟。調理若不中竅。恐防脹病。

人參茯苓白術炙艸廣皮羌活獨活防風澤瀉晨泄難忍。臨晚稍可寧安。易饑善食。仍不易消磨。其故在乎脾胃陰陽不和也。讀東坦脾胃論。謂脾宜升則健。胃而降則和。援引升降爲法。

人參生於術炮附子炙艸炒歸身炒白芍地楡炭煨葛根煨升麻炮姜灰能食不化。腹痛泄瀉。若風冷外乘。肌肉著冷。其病頃刻卽至。上年用膏石安腎丸。初服相投。兩旬不效。知是病在中焦。不必固下矣。自述行走數十里。未覺衰倦。痛處繞臍。議用治中法。足太陰。陽明主治。

生於術生茅術生益智淡漧薑胡蘆巴茯苓木瓜蓽茇

便閉

脾宜升則健。胃宜降則和。蓋太陰之土。得陽始運。陽明之土。得陰自安。以脾喜剛燥。胃喜柔潤。仲景急下存津。治在胃也。東垣大升陽气。治在脾也今能食不運。醫家悉指脾弱是病。但診脈較諸冬春。盛大兼弦。據經論病。獨大獨小。

斯爲病脈。脾臟屬陰。胃肺屬陽。脈見弦大。非髒陰見病之象。久病少餐。猶勉彊支撐。兼以大便窒塞。泄气不爽。坐談片刻。噯气頻頻。平素痔瘡腸紅。未嘗安適。

此脈癥全是胃气不降。腸中不通。腑失傳導變化之司。古人云。九竅不和。都屬胃病六腑爲病以通爲補。經年調攝。不越參術桂附。而毫乏應效。不必再進湯藥。議仿丹溪小溫中丸。服至七日。俾三陰三陽一周。再議治之。

小溫中丸湯食下咽。噯噫不已。不饑不食。大便幹堅若彈丸。大凡受納飲食。全在胃口。已經胃逆爲病。加以嗔怒。其肝木之气。貫膈犯胃。斯病加劇。況平昔常似有形骨梗脈得左部弦實。气郁血結甚肖。進商辛潤方法。

桃仁冬葵子皂莢核郁李仁大黃降香郁金服鹹苦入陰。大便仍閉澀。鍼剌一次。病無增減。可謂沈錮之疾。夫病著深遠。平素飲酒濃味釀濕聚熱。漬筋爍骨。旣已經年不拔。區區湯液焉能通逐議以大苦寒堅陰燥濕方法。參入酒醴引導。亦同气相求之至理。

黃柏茅術生大黃幹地龍金毛狗脊川連萆晚蠶砂穿山甲漢防已仙靈脾海金沙川獨活北細辛油松節白茄根黃酒燒酒各半浸七日陽明脈大。環跳尻骨筋掣而痛。痛甚足筋皆縮。大便燥艱常祕。此老年血枯。內燥風生。由春升上僭。下失滋養。昔諭氏上燥治肺。下燥治肝。蓋肝風木橫。

胃土必衰。陽明諸脈。不主束筋骨。流利機關也。用微鹹微苦。以入陰方法。

鮮生地阿膠天冬人中白川斛寒水石肝血腎液久傷。陽不潛伏。頻年不愈。傷延脾腑。由陰漧及乎陽。越人且畏。

凡肝體剛。腎惡燥。問大便五六日更衣。小溲時間淋濁。尢非呆滯補澀所宜。

炒杞子沙苑天冬桂拌酒白芍茯苓豬脊筋少腹微脹。小便通利方安。大便三四日一通。而燥堅殊甚。下焦諸病。須推肝腎。腑絡必究幽門二腸。閱所服藥。是香砂六君以治脾。不知腎惡燥耳。

當歸蓯蓉郁李仁冬葵子牛膝小茴茯苓車前蜜丸

五竅

先起咳嗽。繼而耳脹痛。延綿百日不愈。此體質陰虛。觸入風溫。未經淸理外因。傷及陰分。少陽相火陡起。故入暮厥痛愈劇。當先淸降。再議育陰。

苦丁茶鮮菊葉金銀花生綠豆皮川貝母鮮荷葉梗益元散因大聲喊叫。至右耳失聰。想外觸驚气。內應肝膽。膽脈絡耳。震動其火風之威。亦能郁而阻竅。治在少陽。忌食腥濁靑蒿葉靑菊葉薄荷梗連翹鮮荷葉汁苦丁茶腎開竅於耳。心亦寄竅於耳。心腎兩虧。肝陽亢逆。故陰精走泄。陽不內根據。

是以耳鳴時閉。但病在心腎。其原實由於郁。郁則膽陽獨亢。令肝火上炎。淸晨服丸藥以補心腎。午服湯藥以淸少陽。以膽經亦絡於耳也。

水煮熟地麥冬龜板牡蠣白芍北味建蓮磁石茯神沈香辰砂丸服夏枯艸丹皮生地山梔女貞子赤苓生甘艸煎服腎竅開耳。膽絡脈亦附於耳。凡本虛失聰。治在腎。邪干竅閉。治在膽。乃定例也。今年已六旬。脈形細數。皆是腎陰久虧。肝陽內風上旋蒙竅。五行有聲。多動眞气火風。然非苦寒直降可效。塡陰重鎭。滋水制木。佐以鹹味入陰酸以和陽。藥理當如是議。

熟地龜板鎖陽牛膝遠志茯神磁石秋石吳萸五味髙年。目暗已久。血絡空虛。气熱乘其空隙。攻觸脈絡。液盡而痛。當夜而甚。

乃熱气由陰而上。想外科用酒調末藥。必系溫散攻堅。因此而痛。虛癥可知。

羚羊角連翹心夏枯艸靑菊葉全當歸川桂枝丹皮頭面諸竅。皆淸陽遊行之所。邪處於中。則爲堵塞。陽气不司流行。必畏寒形頹。內痺必郁而成熱。有鼻柱鼽衄矣。論理當用通聖散。遠處江外。倉猝就診。

不可輕投。用輕可去實。

苦丁茶榦荷葉邊蔓荊子連翹心飛滑石白芷素有痰火气逆。春令地中陽升。木火化風。上引巓頂。腦熱由淸竅以泄越。

耳鳴鼻淵。甚於左者。春應肝膽。气火自左而升也。宜淸熱散郁。辛涼達於頭而主治。

羚羊角黑山梔苦丁茶靑菊葉飛滑石夏枯艸花性情躁急。陽動太過。气火上升。郁於隧竅。由春深加病。失其調達之性。經言。春气病在頭也。考五行六气。迅速變化。莫若火風。腦熱暗泄。而爲鼻淵。隧道失和。結成癭核。夫東垣升陽散火。丹溪總治諸郁。咸取苦辛爲法。然藥乃片時之效。得能久安。以怡悅心志爲要旨耳。

連翹心土貝母海藻昆布黑山梔川芎小生香附郁金羚羊角夏枯艸榦荷葉邊靑菊葉汁泛丸苦丁茶煎湯送形瘦尖長。稟乎木火。陰精不足。腦髓不固。鼻淵淋下。並不腥穢。暖天稍止。

遇冷更甚。其爲虛證。顯然明白。醫者愈以風寒中腦主治。發散滲泄。愈耗正气。

豈但難愈。勞怯是憂。用天眞丸。

人參黃白術山藥蓯蓉當歸天冬羊肉咽喉痛痺。發時如有物阻隔。甚至痛連心下。每晚加劇。是陰液日枯。肝臟厥陽化火風上灼。法以柔劑。仿甘以緩其急耳。

細生地天冬阿膠生雞子黃元參心糯稻根須陰涸於下。陽熾於上。爲少陰喉痛。乃損怯之末傳矣。用豬膚甘涼益坎。有情之屬而效。今肉腠消爍殆盡。下焦易冷。髓空極矣。何暇以痰嗽爲理。議滑澀之補。味鹹入腎可也。

牛骨髓羊骨髓豬骨髓麋角膠建蓮肉山藥芡實搗丸

