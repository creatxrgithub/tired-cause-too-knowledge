

推拿抉微

序

塗君蔚生﹐余之忘形友也。性介直﹐有奇志﹐好學能深思。民國五年﹐畢業於豫南師範學校﹐方將展其所學﹐以顯於世﹐卒以落落憤時﹐退居閭裏﹐日沈潛乎典籍﹐觀摩乎金石﹐詠誦揮灑之餘﹐間亦涉獵醫藥百家之書。適其時地方苦疾疫﹐而鄕曲少醫藥﹐君試其術以治人﹐無不活。遂慨然以爲士之欲求有濟於世也﹐須得其時。彼禹稷益棄﹐不逢盛世﹐則一匹夫﹐而與艸木同腐耳。豈若倉公扁鵲之倫﹐樹徳當時﹐流惠後世之易哉。於是益致力於醫﹐極深研幾﹐苦心孤詣﹐舉凡《黃帝素問》之祕﹐雷公岐伯之奧﹐無不盡其玄妙﹐窮其幽邃。其術益精﹐其活人益眾﹐蒙賜者皆已口勒而心銘矣﹐固無庸餘言以爲重輕也。丙寅春﹐以事來梁﹐知好或勸之懸壺﹐君謂一人之力有限﹐所活無多﹐乃以幼科啞癥﹐書之善本﹐世無良醫﹐叔焉憂之﹐擬先編訂救世﹐然後考正羣書。今年夏﹐《推拿抉微》書成﹐囑爲之序。余謂君集各家之名言﹐本歷年之經驗﹐闡幽抉微﹐多所發明﹐信可謂赤子之寶筏﹐幼兒之福星。然尙願君之推此志也以往﹐將澤加天下﹐不僅以醫名也。

戊辰六月二十日同邑牧蕓張士傑謹序

自序

余少壯多病﹐旋卽棄儒業醫﹐研究《內》《難》《傷寒》諸書﹐固非諳於小兒各科者也。然以幼科之求治者﹐余每以延醫大人之法治之﹐亦恆著效。是小兒之柔嫩臟腑﹐除不堪消受重劑藥外﹐未始與大人相異者矣。惟以兒性各殊﹐有可服藥與不可服藥之區別﹐余以感受此種困難﹐屢思徵求其他捷易方術。旋聞裏南有陶石庵者﹐工推拿之法﹐余心焉慕之﹐間亦演習此術﹐以手代藥。然所購推拿各書﹐僅有《鐵鏡錄》《推拿廣意》《保赤推拿》數種。夏禹鑄之《鐵鏡錄》﹐癥治粗具﹐而其推拿各法﹐未免過於簡陋。陳紫山之《推拿廣意》﹐略備推拿﹐而其各種驚癥﹐未免過於荒謬。夏英白之《保赤推拿》﹐法簡明矣﹐術精確矣﹐而其認癥用藥諸法﹐具屬闕如。以之治療幼科﹐又安可視爲若操左券乎﹖余鑑於此中得失﹐蓄志重爲編著者﹐已非一日。而以時不我假﹐卒未如願。乙丑冬﹐蔣師厄守信陽﹐余以困居城內﹐無所事事﹐始獲從事編著。月餘城圍解﹐時間旣少﹐脫稿尢難。丙寅夏﹐抵汴垣﹐屆冬歷春夏迄秋﹐年又十一閱月﹐方能脫稿。噫﹗是書之成也﹐𨿽參證各家﹐拉雜成篇﹐不無瑕疵可指﹐而此心此志﹐總冀於世不無小補云耳。

民國十七年戊辰河南信陽塗蔚生序於汴垣醫室

凡例

一本書以選擇精細之推拿法﹐加以注釋爲主題﹐故定名曰《推拿抉微》。

一本書推拿法之屬性﹐均系摘錄息縣夏英白先生者。因其法簡而明﹐較他書爲獨優美故也。

一夏英白之推拿法﹐𨿽系精純﹐而其認證用藥諸法﹐具屬闕如﹐尙爲未盡美善。故本書以采摘各家認證諸法爲補助﹐以成全璧。

一本書𨿽系采擇前賢認證用藥之精華﹐而前賢間有未臻完善者﹐則余參以己見﹐務使其認證精確﹐治法完善﹐以免嬰兒夭札。

一餘之風癥驚癥諸談﹐頗爲前賢所未道及﹐均系從實驗中得來。而實驗中之所以得來﹐則完全根據臟腑生化之理﹐加以眞確之論斷﹐與憑空思索者﹐絕相懸殊。以之治兒固可﹐以之治大人亦無不可。

一繪圖注穴﹐爲審視治療法之第一要著。而前之小兒諸書﹐所繪頭面諸穴﹐均極錯誤﹐不可根據。本書則務使圖精穴確﹐易於明了﹐以免習醫者徒事疑慮﹐毫無定憑。

一本書所繪頭面諸圖﹐業醫者必須平素詳爲審閱﹐記憶純熟。庶免臨癥含糊﹐至演手忙腳亂﹐無所適從之患。

一本書𨿽未將小兒一切癥治﹐盡行列入﹐而其主要癥治﹐已算括其槪略。業醫者固可作爲參考﹐而舉凡養兒各家﹐亦可各置一本﹐以備臨時選用。

一推拿法𨿽發明多年﹐而鄕間愚夫愚婦﹐以未耳聞目及﹐每生疑畏。我等如值此疑難地位之時﹐則須詳爲解釋﹐使其胸襟冰釋﹐我方得盡是術﹐至解釋之法﹐則在略曰﹕人之頭面手掌諸穴﹐與內部臟腑﹐均相連系。臟腑是其根本﹐諸穴是其苗葉﹐小兒肉旣嫩脆﹐推其苗葉﹐根本自易牽動云。

一本書所有一切藥之分量﹐俱以小兒六歲時爲標準。若兒未滿六歲﹐或已超過六歲以上者﹐俱可以此標準增加或減少。

一本書凡系摘取某某人者﹐卽將某某人名字列入﹐冠其節論之首﹐恐系掩人之長﹐正所以炫己短也。

節錄夏英白先生推拿凡例

一凡云拿者﹐總言以醫手在兒經穴﹐以用諸法也。推者醫指按經穴擠而上下之也﹐掐者醫指在兒經穴入而向後出也﹔搓者醫指在兒經穴往來摩之也﹔搖者或於兒頭﹐或於兒手﹐使之動也﹔攝者醫以兩指攝兒皮﹐微用力而略動也﹔扯者於兒皮輕輕頻攝之﹐而頻棄之也﹔揉者醫以指按兒經穴﹐不離其處而旋轉之也﹔運者醫以指於兒經穴﹐由此往彼也﹔刮者醫指挨兒皮膚﹐略加力而下也﹔分者以兩手之指﹐由兒經穴劃向兩邊也﹔和者醫以兩手之指﹐由兒兩處經穴﹐合於中間一處也。醫者於用法時﹐具全副善念慈心﹐無半點浮詞躁之﹐則一切神而明之﹐存乎其人矣。

一凡爲推拿法醫者﹐己之大指﹐不可修畱爪甲﹐但以指頭肉用力﹐有爪甲則爲傷兒皮膚矣。醫者最宜輕穩﹐莫致兒皮膚疼痛。

一兒病重者﹐醫人以麝香粘己指﹔輕者﹐以蔥薑水浸己指﹐則用一切法﹐始可開閉竅。

一推拿法須在下午半日爲之。蓋上半日陽气正盛﹐在兒關竅推拿﹐多不能入。

一指頭箕斗旋紋處有火。若治兒熱癥﹐醫者可用大指尖﹐勿將指頭箕斗紋處推拿。

一是書未注明所推拿之數﹐以兒有大小彊弱之異﹐病有輕重之殊。兒之大者彊者﹐病之重者﹐用數多﹔兒之小者弱者﹐病之輕者﹐用數少。多則用幾百﹐少者用幾十。

一是書原指某髒某腑﹐寒則用某法﹐熱則用某法﹐虛者用某法﹐實者用某法。若素全不明醫理﹐何能辧寒熱虛實﹐倘或錯用﹐亦能爲害﹐故認癥宜眞。

第一集﹟認癥法

審察苗竅

夏禹鑄曰﹔望聞問切﹐固醫家之不可少一者也。在大方脈則然﹐而小兒科則惟以望爲主﹐問則繼﹐聞則次﹐而切則無矣。經云﹕切而知之之謂巧。夫小兒六脈未全﹐切無可切﹐而巧亦無所用其巧矣。問而知之之謂工。小兒於未言語時﹐問之無可問﹔卽於能言者問之﹐多不以眞對﹐是問之不必問﹐而工亦無所用其工。聞而知之之謂聖。小兒初病之時﹐聲音或不失其常﹐至病久而气喪﹐气喪而聲失﹐聞之無可聞﹐而聖又何所見其聖。況書又曰﹕哭聲不響赴陰君﹐而亦有不赴陰君者何﹖無非泥其聲而不得肺之絕與不絕故也。吾故曰以望爲主。曰﹕五臟之體隱而理微﹐望從何處﹖曰體固隱矣﹐然發見於苗竅顏色之間者﹐用無不周﹔理固微矣﹐乃昭著於四大五官之外者﹐無一不顯。中庸所謂費而隱﹐顯之微者﹐不可引之相發明哉。故小兒病於內﹐必形於外﹐外者內之著也。望形審竅﹐自知其病﹐按病推拿用藥﹐見效之速﹐未有不如響之應聲者。內有髒﹐曰心﹐曰肝﹐曰脾﹐曰肺﹐曰腎。五臟不可望﹐惟望五臟之苗與竅。舌乃心之苗﹐紅紫﹐心熱也﹔腫黑﹐心火極也﹔淡白﹐虛也。鼻準與牙牀乃脾之竅﹐鼻紅燥﹐脾熱也﹔慘黃﹐脾敗也﹐牙牀紅腫﹐脾熱也﹔破爛﹐胃火也。唇乃脾胃之竅﹐紅紫熱也﹔淡白﹐虛也﹔如黑漆者﹐脾胃絕也﹐口左扯﹐肝風也﹔右扯﹐脾之痰也。鼻孔肺之竅﹐漧燥﹐熱也﹔流淸涕﹐寒也。耳與齒乃腎之竅﹐耳鳴﹐气不和也﹔耳流膿﹐腎熱也﹔齒如黃豆﹐腎气絕也。目乃肝之竅﹐勇視而轉睛者﹐風也﹐直視而睛不轉者﹐肝之將絕也。以目分言之﹐又屬五臟之竅。黑珠屬肝﹐純是黃色﹐凶癥也。白珠屬肺﹐色靑﹐肝气傷也﹔淡黃色﹐腑有積滯也﹐老黃色﹐乃肺受濕熱也。

瞳人屬腎﹐無光彩﹐又兼發黃﹐腎气虛也。大眼角屬大腸﹐破爛﹐肺有風也。小眼角屬小腸﹐破爛﹐心有熱也。上皮屬脾﹐腫﹐脾傷也。下皮屬胃﹐靑色﹐胃有寒也。上下皮睡合不緊﹐露綫縫者﹐脾胃極虛也。面有五位﹐五臟各有所屬﹐額屬心﹐離火也﹔左腮屬肝﹐震木也﹐右腮屬肺﹐兌金也﹔唇之下屬腎﹐坎水也。五臟裏也﹐六腑表也。小腸心之表﹐小便短黃澀痛﹐心熱也﹔淸長而利虛也。胃乃脾之表﹐唇紅而吐﹐胃熱也﹔唇慘白而吐﹐胃虛也﹔唇色平常而吐﹐作傷胃論。大腸肺之表﹐大便閉結﹐肺有火也﹔肺無熱而便閉﹐必血枯﹐不可通下﹔脫肛﹐肺虛也。膽乃肝之表﹐口苦﹐肝旺也﹔聞聲著嚇﹐肝虛也。膀胱腎之表﹐居臍下气海之右﹐有名無形﹐筋腫筋痛﹐腎水之寒气入膀胱也。面有五色﹕一曰紅﹐紅病在心﹐面紅者熱﹔一曰靑﹐靑病在肝﹐面靑者痛﹔一曰黃﹔黃病在脾﹐面黃脾傷﹔一曰白﹐白病在肺﹐面白者寒﹔一曰黑﹔黑病在腎﹐面黑而無潤澤﹐腎气敗也。望其色﹐若異於平日﹐而苗竅之色與面色相符﹐則臟腑虛實﹐無有不驗者矣。

塗蔚生曰﹕夏禹鑄先生此篇望形證論﹐固於小兒之大體病狀﹐略形完備﹐似具一種特別慧思心得者。然其所謂不可切﹐必問﹐不可聞﹐是則未免過於拘泥﹐偏於非其常事者也。蓋有病之兒﹐未必盡系六脈未全﹐不可用切﹔未必盡系不會言語﹐不必以問﹔未必盡系好謊﹐問之多不以實對﹔未必盡系病久失音﹐聞無可聞者也。縱其六脈未全﹐言語未能﹐平素好謊﹐病久失音﹐不可根據切與聞問﹐而其每日懷抱之父母﹐未常稍離左右﹐豈有不可問其飲食起居爲何若者乎﹖吾故曰﹕禹鑄此論﹐未免過於拘泥。然則設遇如此之兒﹐吾人將何以處此。曰﹕捨去切聞﹐持望與問。因診斷平常之醫師﹐全恃問癥﹐以爲療治者也。至其所謂耳鳴气不和﹐固屬小兒誠有之事﹐然耳鳴究系腎虛者多。因兒有稟受先天濃薄﹐與臟腑傳克之異﹐不可謂小兒無情欲之私﹐便無腎虛等事也。若夫所謂瞳人無光﹐兼發黃爲腎虛之黃字﹐則不如易作焦字爲妥。因發黃之兒頗多﹐發黃者﹐未必腎虛﹔腎虛者﹐未必發黃。然腎水漧涸﹐不能上滋毛髮﹐究見何狀﹖曰外形焦燥﹐稀落作穗。若以發黃爲腎虛﹐恐人於發黃之兒患病﹐盡認爲腎虛﹔而發焦作穗之兒﹐反無以名之也。其所謂上眼皮屬脾﹐下眼皮屬胃﹐𨿽無大差﹐亦不如以上胃下脾爲妥。因陽上陰下﹐此天地化生之定義也。

其所謂小便淸利而長爲小腸虛﹐必須兼有別癥﹐方可斷爲虛癥﹐因小便宜於淸利也。其所謂五臟裏也﹐六腑表也﹐根據舊書習慣說法﹐似乎未可濃非。然陰陽互相對待﹐六腑各配一臟﹐除手厥陰心包絡﹐配匹手少陽三焦人多不知外﹐人每呼爲五臟六腑。我輩旣確知三焦實有其物﹐亦有配匹﹐卽可力攺前非。其所謂膀胱爲腎之表﹐有名無形﹐則確屬有誤。

蓋古人只有謂三焦有名無形者﹐實則不知三焦爲何物﹐卽內而上中下三焦臟腑相連系之油膜﹐外而肥瘦肉間相隔之白膜也。若夫膀胱﹐則更有名有形﹐其爲腎行水之府也﹐則火蒸水化﹐上升而爲津液﹐外達而爲衛气。其受腎邪熱之傳也﹐則溺道澀滯不通﹐而爲癃閉﹐半通而爲淋濁﹔其當腎火之敗也﹐則非少腹寒結脹滿疼痛﹐卽溺多而或不禁。前人見牲畜已死﹐膀胱收縮莫辧﹐遂謂其有上口無下口﹐是不知其上口已在下焦油膜連网之中也。若謂其有名無形﹐則其塊然一物﹐果何以置之﹖至其所謂筋腫筋痛一層﹐義更難會﹐不知其是指外腎陰莖﹖抑是指周身之筋﹖蓋肝主筋﹐而膀胱不主筋也。

第一集﹟認癥法

五臟各有所司

夏禹鑄曰﹕心乃一身之主﹐通身皆心司之﹐專主血﹐專司神﹐﹝如驚悸不安﹐屬心虛。﹞淚﹝無因而淚者﹐心熱也。﹞莖﹝陽物也﹐腫者心熱也。﹞汗﹐﹝身瘦不動而汗者﹐心虛也。﹞以上有病﹐俱從心治。

塗蔚生曰﹕汗者人身陽气之變體也。飲水入胃﹐經火煽爍﹐其化而爲气者﹐由胃之通體微絲管﹐上布外出﹐發散於周身肌肉之間﹐是爲衛气﹔其化之不盡者﹐又經膀胱蒸發一次﹐上行外達﹔余滓始下出而爲溺。蓋膀胱如釜中盛水﹐丹田如竈底添薪也。其中膀胱與腎透出之气﹐旣上行著於口鼻而爲津液﹐外達於皮膚而爲衛气﹐而汗之所以發生者﹐則猶空气之遇冷變而爲雨﹐口气之著漆石復化而爲水也。如衛陽已虛﹐不能自相維禦﹐則繼續後來之气﹐遂形滴瀝漏出﹐以外自汗﹐此爲陽虛自汗之定義也。然汗爲陽﹐而血爲陰﹐血非气不長﹐气非血不攝﹐是不動而汗﹐宜從心治之說﹐亦有理由。

脾專司元气﹝气弱者﹐脾虛。﹞气﹝又分司汗﹐气虛盜汗﹞。肌肉﹝消瘦者脾虛。﹞痰﹝實痰動者脾濕也﹐虛痰動者脾虛。﹞思慮﹝過則傷脾。﹞以上有病俱從脾治。

塗蔚生曰﹕觀此﹐是禹鑄於气之化生﹐汗之原委﹐尙未深知梗槪者也。气之化生﹐余於上節已略言之。然胃與膀胱之所以能化生气者﹐則又全賴乎兩腎中先天一點眞陽之气。有此一點眞陽之气﹐而後能化生脾胃後天之气。蓋兩腎中間﹐是命門眞火﹐火潛於水﹐化生腎系三焦油膜之气﹐而後始能化生臟腑﹐及其气血也。故稱此種之气始爲元气﹐非脾之專司運化﹐可爲气血之助者比也。盜汗明是陰虛﹐又與陽虛自汗有異。而陰虛所以盜汗者﹐因陰血旣虛﹐則火無所養﹐故乘人睡眠气來根據歸陰血之際﹐侵越气分﹐逼其出而爲汗也。其虛痰實痰之辧﹐亦屬含糊﹐觀後自知。至其所謂思慮傷脾﹐則多半在於大人﹐小兒頗少此癥。因心火之陽﹐可以化生脾之陽土﹔心血之陰﹐可以化生脾之陰土。今心火思慮不息﹐則陰血被其煎熬受傷﹐而脾之所恃乎柔汁﹐以化谷之堅質者﹐亦於是乎傷矣﹐故曰傷脾。

肺專司聲音﹐﹝音弱者﹑肺虛也﹔有聲不出者﹐痰蔽也﹔聲散者﹐肺气不斂也﹔無聲者﹐肺絕也。﹞熱﹝出在肺﹐﹞

毛﹝碎癢者肺燥﹐不潤者肺虛。﹞腠理﹝內外皮肉不密﹐則汗出。﹞以上有病俱從肺治。

塗蔚生曰﹕人之皮膚﹐具有隙孔﹐俗稱毛孔﹐非若銅鐵之堅實平板﹐不透空气者也。吾人如以顯微鏡檢察人之周身﹐則見吾人一呼气﹐而毛孔亦一開而呼气﹔吾人一吸气﹐而毛空亦一閉而吸气。又試於吾人之熱天出汗自見﹐然熱𨿽出在肺﹐而卻不生在肺。蓋人飲食入胃﹐其水谷之精華﹐必經火化而後爲律液﹐爲气血以充溢臟腑﹐周流皮膚﹐而溫熱全體者也。至其所謂司腠理﹐是其未識腠理爲肥肉內瘦肉外之白膜﹐與內部三焦之油膜相連系而爲少陽所司也。蓋少陽系自腎系生板油﹐网油膜油﹐以上生胸間之膈膜﹐肝之膜油。心之包絡﹐與周身之腠理﹐無不相連屬者也。𨿽少陽有手足之分﹐而其爲上下內外之油膜則一。若少陽气盛﹐則能收攝汗液﹐使之不向外溢。否則其气虛敗﹐或爲風邪所襲﹐則汗必侵越而出矣。

肝專司血﹐﹝血弱者﹐肝虛也﹞。血﹝又分司汗﹐血虛自汗﹞﹐筋﹝抽掣者﹐肝風也﹞。以上有病﹐俱從肝治。

塗蔚生曰﹕陽虛自汗﹐余解已見前。禹鑄注爲血虛自汗﹐未免有誤。至肝風之所以抽掣者﹐則多由於血虛不能榮筋也。

腎專司骨齒耳﹐以上有病俱從腎治。

塗蔚生曰﹕腎之所以主骨﹐治骨之所以治腎﹐理𨿽微而實易了。西洋之所以談骨極精﹐分別極細﹐而不得治骨之術者﹐以其不知骨爲腎主也。夫骨之所以腎主之者﹐以兩腎中間白膜一條﹐是爲腎系﹐貫透脊骨之間。脊骨間之骨髓﹐卽腎中所生之脂肪也。有此脂髓﹐而後能生巨細之骨骼﹐全身皆然。故治骨之痿敗﹐宜滋補腎陰。

夏禹鑄曰﹕脾肺內有傷﹐皆從外入。如父母舐犢過愛﹐則飲食傷脾﹔護持疏失﹐則六淫傷肺。至於心肝腎﹐無有傷處。到成人後﹐生情欲多房事傷腎﹐守錢貪財谷傷心﹐動違常時﹐惱怒傷肝。乃如之癥﹐遠近盡多﹐卓溪𨿽有良方﹐惜手鞭長莫及。

第一集﹟認癥法

形色部位指南賦

陳紫山曰﹕保嬰一術﹐號日啞科。口不能言﹐脈無可視﹐惟形色以爲憑﹐竭心思以施治。故業擅於專門﹐以補化工不及。欲知有病﹐必觀乎色。左頰靑龍屬肝﹐右頰白虎屬肺。天庭髙而離陽心火﹐地閣低而坎陰腎水。鼻在面中﹐脾應唇際。觀乎色之所現﹐知其病之所起。舌乃心之苗﹐目乃肝之系。胃流注於兩頤﹐腎通竅於兩耳。爪則筋系﹐而脾爲之運﹐發乃血餘﹐而腎爲之主。脾司手足﹐腎運牙齒。苟本髒之或衰﹐卽所屬之失敗。能觀乎外﹐可知其內。紅光見而熱痰壅盛﹐靑色露而涼癇怔悸。

如煤之黑兮﹐中惡傳逆﹔似橘之黃兮﹐土脾吐痢。白乃疳癆﹐紫爲熱熾。靑遮口角難醫﹐黑掩太陽莫治。年壽赤光﹐多生膿血﹔山根靑黑﹐頻見災危。朱雀見於雙瞳﹐火入水鄕﹔靑龍繞於口角﹐肝乘脾部。瀉痢而面赤者宜防﹐咳嗽而色靑者可畏。面靑而唇口撮﹐疼痛方殷﹔面赤而目竄視﹐驚搐將至。火光焰焰﹐外感風寒﹔金气浮浮﹐中藏積滯。

乍黃乍白﹐疳熱連綿﹔又靑又赤﹐風邪緊急。气乏兮﹐囟陷成坑﹔血衰兮﹐頭毛作穗。脾冷則口角流涎﹐肝熱則目生眵淚。面目虛浮﹐定腹脹而气喘﹔眉毛頻蹙﹐必腹痛而多啼。風气二池如黃土﹐則爲不宜﹐左右兩頰似靑黛﹐卽或客忤。風門黑主疝﹐而靑主驚。方廣昏凶﹐而光滑吉。手如數物兮﹐肝風將發﹔面若塗朱兮﹐心火實炎。伸縮就冷﹐陽熱無疑﹔坐臥愛暖﹐陰寒可必。肚大腳細﹐脾欲困而成疳﹔目瞪口張﹐勢已危而必斃。察之若精﹐必得其理。鴉聲魚口﹐枉費神思。肉脫皮幹﹐勞神無益。蛔虫兮﹐脾胃皆敗﹔唇冷兮脾臟先虧。然五體以頭爲尊﹐一面惟神可恃。況乎聲有輕重之不同﹐啼有幹濕之頓異。病之初作﹐必先呵欠﹔火之將發﹐忽作驚啼。重舌木舌﹐積熱心脾﹔哽气喘气﹐火傷肝肺。齒齦宣露牙疳﹐丁奚哺露食積。心熱欲臥而不能﹐脾熱好睡而不歇。咳嗽失音者肺痿﹐病後失音者腎怯。

腹痛而口流淸水者虫多﹐瀉痢而大便酸臭者食積。口頻撮而脾虛﹐舌長伸而心熱。煩熱在心﹐惡見燈光﹔疳熱在脾﹐愛喫泥土。雞胸兮﹐肺火脹於胸膈﹐龜背兮﹐腎風入於骨髓。鼻漧黑燥﹐金受火刑﹐肚大靑筋﹐土遭木克。吁癅瘡疥﹐皆毒之流連﹔五疳瀉痢﹐總食積之停滯。腹痛寒侵﹐口瘡熱癥。臍風忌乎一臘﹐蒸變防於周年。驚自熱來﹐癇由痰至。驚本心生﹐風從肝使。急驚屬熱﹐宜乎淸涼﹔慢驚屬虛﹐宜於補治。痘曰天瘡﹐疹日麻子。痘屬五臟﹐疹屬六腑。疹宜淸涼﹐痘宜溫補。先明陰陽﹐次識臟腑﹐補瀉得宜﹐治有何誤﹖貴臨機之通變﹐勿執一以成模。

塗蔚生曰﹕此篇有難解之處﹐如丁奚哺露與雞胸是也。有解未妥之處﹐如腹痛寒侵﹐驚自熱來﹐痘宜溫補是也。

蓋必腹痛而具有面白唇靑之狀﹐始可斷爲寒侵也。驚是一癥﹐風又是一癥﹐而驚之與風﹐亦未必俱自熱來。痘癥亦多有內部實熱﹐未必盡宜溫補也。至其所謂疹曰麻子﹐亦宜有別。因吾鄕之所謂疹子﹐多是細粒如粟米狀﹐亦有謂其痧子者﹐因其細粒又如砂子也。麻子則其形體頗大﹐較痘爲劇﹐系痘癥中之最危險者也。此解是否有當﹐尙希髙明指正。

第一集﹟認癥法

以色診病

陳紫山曰﹕五色多在面﹐吉凶要觀形。紅赤多積熱﹐風生肝膽驚。面黃多食積﹐唇白是寒侵。靑黑眉間出﹐黃梁夢里人。五聲由肺出﹐肺絕哭無聲。气短咽喉塞﹐喘多醫者驚。啞聲熱不退﹐腹痛冷相侵。聽罷知虛實﹐存知在耳鳴。

小兒無脈診﹐吉凶虎口憑。

塗蔚生曰﹕存知在耳鳴一句難解﹐當缺以待考。小兒除生僅數月﹐脈微難診外﹐余俱有脈可憑﹐未可謂之爲無脈可診。而風气命三關﹐究爲視病之所﹐亦不能執虎口以爲憑斷者也。

陳紫山曰﹖面部气色爲十二經總現之處﹐而五位色靑者﹐驚積不散﹐欲發風候﹔五位色紅者﹐傷寒痰積壅盛﹐驚悸不安﹔五位色黃者﹐食積瘕﹐疳候痞癖﹔五位色白者﹐脈气不實﹐滑瀉吐痢﹔五位色黑者﹐臟腑欲絕﹐爲疾危惡候。面靑眼靑﹐肝之病也﹔面赤唇紅﹐心之病也﹔面黃鼻黃﹐脾之病也﹔面頰白色﹐肺之病也。五臟各有所生﹐細探其色﹐卽知其表裏虛實﹐稟賦盈虧。其補瀉寒熱之法﹐誠大彰明較著者也。

塗蔚生曰﹕此節名爲講求五位之病﹐而五位中之腎部承漿一位﹐偏未列入。未知是作者故意刪去﹐抑是印者遺失。至其上節所謂唇白是寒侵﹐亦尙未妥﹐因唇白之人﹐多系血虛也。

第一集﹟認癥法

五視法

陳紫山曰﹕凡視小兒神气目色有五﹕一視目色﹐二聽聲音﹐三視囟門﹐四視形容﹐五視毛髮。此五者﹐𨿽不能全﹐若得兩目精神﹐聲音響亮﹐十可保其六七耳。視目色﹔夫兩目乃六髒精華所聚﹐一身精華所萃﹔若是睛珠黑光滿輪﹐精神明快﹐兒必長壽﹔𨿽然加病﹐亦易全愈。若白珠多﹐黑珠昏朦﹐睛珠或黃或小﹐精神昏懶﹐此父母先天之气血薄弱﹐受稟旣虧﹐兒多災患也。

聽聲音﹕凡小兒聲音大而響亮﹐乃六髒六腑气血充盈﹐兒必易長成人。如生來不曾大聲啼哭﹐此必有一臟陰竅之未通﹐神气之未足﹐或聲如啾喞咿唔之狀﹐此兒必不壽矣。

視囟門﹕蓋兒前囟門乃稟母血而充﹐後囟門乃受父精而實。若前後囟門充實﹐其兒必壽。如父之精气不足﹐耽嗜酒色﹐令兒後囟空虛不實。如母之原稟不足﹐血虛病多﹐令兒前囟虛軟不堅﹐好生疾病。如父母气血俱不足﹐其兒必夭。若此﹐則父母不能保其天年耳。前囟卽道家所謂泥丸宮﹐後囟卽腦後頂門中﹐名曰百會。前後囟門俱不合﹐名曰解顱。

視形容﹕凡兒口大鼻端﹐眉淸目秀﹐五嶽相朝﹐部位相等﹐此乃福壽之基﹐一生無疾。若口小鼻短﹐眉心促縐﹐皮膚澀滯﹐𨿽無病而終夭﹔設或不夭﹐而終貧賤也。

視毛髮﹕夫毛髮受父母血而成﹐故名血餘也。母血充實﹐兒發則色黑而光潤﹔母血虛弱﹐或胎漏敗墮﹐或縱酒多淫﹐兒發必黃槁焦枯﹐或生疳瘦之患﹐壽亦不長之兆也。

第一集﹟認癥法

辧小兒五音

陳紫山曰﹕五音以應五臟﹐金聲響﹐土聲濁﹐木聲長﹐水聲淸﹐火聲燥。肝病聲悲﹐肺病聲促﹐心病聲雄﹐脾病聲慢﹐腎病聲沈﹐大腸病聲長﹐小腸病聲短﹐胃病聲遠﹐膽病聲淸﹐膀胱病聲微。聲淸者﹐气弱也﹐重濁者﹐痛與風也﹔髙聲者﹐熱欲狂也﹔聲噎者﹐气不順也。喘者气促也﹐聲急者驚也﹐聲塞者痰也﹐聲戰者寒也﹐聲濁沈靜者疳也﹐噴嚏者傷風也﹐呵欠者神倦也﹐聲沈不響者病勢危也﹐如生來不大啼哭聲啾喞者夭也。旣知其聲音﹐又當辧其气色﹐卽知其病之根源矣。

第一集﹟認癥法

聞小兒聲音

陳紫山曰﹕心主聲﹐從肺出。肺絕啼哭無聲﹐多啼肝膽風邪﹐气緩神疲搐甚﹐音啞邪熱侮脾﹐聲淸火毒無侵﹐鴉聲螈之候﹐實直聲往來而無淚者是痛﹐連聲不絕而多淚者是驚﹐病久聲微煩躁者難愈﹐體縮音促者感寒。

塗蔚生曰﹕此節與原文少異﹐因原文多有含糊難解之處﹐恐系刷印之誤﹐故略爲更攺﹐以補紫山之所不逮。

第一集﹟認癥法

指紋辧色歌

陳紫山曰﹕紫熱紅傷寒﹐靑風白是疳﹐黑色因中惡﹐黃色困脾端。

塗蔚生曰﹕靑風之風字﹐原文是一驚字。因與風有異﹐故爲易去。然細推紫山之意﹐其所謂驚字﹐亦卽指爲風字也﹐餘仿此。

第一集﹟認癥法

以指冷熱診病說

錢氏曰﹕小兒半歲之間有病﹐以名中食三指﹐曲按額前眉上髮際之下。若三指具熱﹐感受風邪﹐鼻塞气粗。三指具冷﹐感受風寒﹐髒冷吐瀉。若食中二指熱﹐上熱下冷。名中二指熱﹐夾風之候。食指熱﹐胸膈气滿﹐乳食不消。

塗蔚生曰﹕錢氏此法﹐是以食指在上﹐名指在下。而細玩其三指具熱﹐感受風邪一層﹐當系一種熱風之癥。

因其下有三指具冷﹐感受風寒也。其名中二指熱﹐夾風之候﹐亦當系下熱上寒﹐因其上有上熱下冷一層也。尢宜詳者﹐夏月人額與其全體常冷﹐冬月則反是﹐因空气溫度之髙下﹐常根據時令爲增減﹐而人身之溫度﹐實由與之比較﹐相爲寒熱耳。病者之溫度﹐固可以病爲轉移﹐而不識此﹐亦至有誤。

第一集﹟認癥法

以目診病說

錢氏曰﹕目內色赤者心實熱﹐淡紅者心虛熱。靑者肝實熱﹐淡靑者肝虛熱。黃者脾實熱﹐微黃者脾虛熱。白而淚者肺實熱﹐目無睛光者腎虛也。

塗蔚生曰﹕錢氏此說固確。然目內之大眼角紅筋肉﹐是心所屬﹐突脹而色赤者﹐方爲心實熱。小眼角屬於命門﹐淡紅者相火虛也﹐未可槪爲心經虛熱。目黃𨿽系實熱之癥﹐而濕熱之癥﹐究多目黃﹐亦未可只以目黃分爲虛熱實熱。白珠屬肺﹐白而淚者﹐固爲實熱﹐紅而腫者亦系實熱。然前者爲熱在气分﹐後者爲熱在血分。此種精微﹐不可不辧。目之黑珠屬肝﹐瞳人屬腎﹐必須瞳人昏暗無光﹐方可斷爲腎虛也。

第一集﹟認癥法

五臟所屬之癥

陳飛霞曰﹕肝者足厥陰木也﹐實則目赤大叫﹐呵欠煩悶﹔虛則呵欠切牙。有風則目連眨﹐有熱則目視恍恍。成疳則白膜遮睛﹐主怒則性急大叫﹐哭甚則咽腫。熱則大小便難﹐手尋衣領﹐手亂撚物﹐甚則撮空摸牀﹐此喪魂也。兒病時﹐目睛視物不轉﹐或目合不開﹐或哭而無淚﹐或不哭而淚出﹐皆肝絕也。

心者手少陰火也﹐實則叫哭發熱飲水﹐虛則困臥悸動不安。心血足則面色紅潤易養﹐心血虧則面色昏暗難養。

熱甚則津液幹而病渴﹐神亂而臥不寧﹐喜伏臥﹐舌破成瘡﹐又爲重舌木舌﹐舌出不收之病。凡病丹癅斑疹虫疥瘡﹐皆心之癥也。如心病久﹐汗出發潤﹐或舌出不收﹐暴喑不語﹐或神昏潰亂﹐或斑疹變黑﹐皆心病爲之也。

脾者﹐足太陰土也﹐爲水谷之海。實則困睡身熱飲水﹐虛則吐瀉生風。傷脾則爲腫爲脹﹐爲黃爲吐瀉下痢。脾寒則腹脹﹐脾疳則肚大靑筋。脾熱則口臭唇瘡﹐飲食不爲肌膚﹐吐舌弄舌﹐口漧飲水﹔寒則口角流涎﹐謂之滯頤。气不利則口頻撮﹐虛則肉消而瘦﹐不喜飲食﹐食則成積﹐積則成疳或癖。如脾久病﹐大肉消脫﹐肚大靑筋﹐或徧身虛腫﹐或吐瀉不止﹐飲食不入﹐或多食而瘦﹐或虫出於口﹐或唇謇而縮﹐皆脾絕也。

塗蔚生曰﹕脾實固易困睡﹐而脾虛亦易困臥﹐因其化生之气旣少﹐而孤陰不能獨事動作也。脾熱固易飲水而熱﹐亦有虛實之分﹐實熱者大渴引飲﹐飲多而舌苔黃﹔虛熱者津液不能上升﹐飲水自救﹐飲少而舌苔不黃。腹脹亦宜分乎寒熱﹐寒濕凝滯﹐固可飲食停滯﹐發生脹滿﹔而火熱澎漲﹐其脹較寒尢甚。不過此種診法﹐須看其面色及其舌苔耳。徧身虛腫一層﹐當看其能食與否﹐能食則是气復而血未充﹐尙爲吉兆﹐烏可斷爲脾絕。唇謇而縮﹐須看兼有口開與否﹐方可斷爲是否脾絕。因上嘴唇之人中﹐屬於督脈﹐下嘴唇之承漿﹐屬於任脈﹐唇縮多是督任二脈絕也。

肺者﹐手太陰金也﹐實則悶亂喘促﹐虛則哽气長出。經曰﹕寒傷肺﹐由兒之衣過薄也。經曰﹕熱傷肺﹐由兒之衣過濃也。寒熱傷肺﹐則气逆而爲喘爲咳。肺受風﹐則噴嚏而流淸涕﹔受寒則鼻塞﹐呼吸不利﹔受熱則鼻幹﹐或爲衄血﹔或疳則鼻赤爛﹔喘不止則面腫﹔咳不止則胸骨髙﹐謂之龜胸。燥則渴不止﹐好飲水﹐謂之膈消。如肺久病﹐咳嗽連綿﹐喘息不休﹐或肩息﹐或咳血不止﹐或鼻孔黑燥﹐或鼻孔開張而喘﹐或瀉痢不休﹐孔大如筒﹐或面白虛浮﹐上气喘逆﹐皆肺絕也。

塗蔚生曰﹕喘促與哽气﹐各有虛實二證。未可止限於喘實哽虛。寒熱傷肺﹐𨿽由於兒之衣過薄過濃﹐然究系間或有之﹐未可作爲寒熱傷肺之定論也。喘不止則面腫﹐爲陰虛而陽無所附﹐亦系陽虛之候﹐因陽明之气﹐行於面也。咳不止則胸骨髙﹐謂之龜胸﹐頗難解﹐不知他書亦有此種病名與解釋否﹖然各書具有久咳之病者矣﹐從未見有此病名之確論也。胃息亦費解﹐不知其是指胃之停止消化而言﹐抑是另有此種病名。瀉利孔大如筒﹐名爲脫陰﹐此責亦在少陰厥陰﹐非專在太陰。面白虛浮﹐女子此癥最甚﹐以其偏於陽弱﹐虛浮則爲陽脫於上。然必須大病久病之後﹐又兼飲食不進﹐方可斷爲陽脫也。

腎者﹐足少陰水也﹐虛則目畏明﹐白睛多黑睛少﹐顱解不合﹐顏色白﹐骨髓不滿﹐兒必畏寒。多爲五軟之癥﹐尻骨不成則坐遲﹐髁骨不堅則行遲﹐眞陽不足則齒遲﹐血脈不榮則發稀﹐心气不足則語遲。熱則出膿生疳。如腎病久﹐身下竄﹐目無瞳子﹐如見鬼狀﹐或骨弱﹐臥不能起﹐或二便遺失﹐此腎敗也。

塗蔚生曰﹕腎陰虛則畏熱﹐腎陽虛則畏寒。若僅混爲虛則畏寒﹐是其於腎之陰陽﹐未能判別淸楚也。查腎病無如見鬼狀者﹐其有如見鬼狀之證﹐則爲男女具是熱入血室。蓋血室爲肝經所主﹐而魂陽亦肝經所司也。鬼者﹐魄也﹐屬於陰血﹐血死卽爲魄死﹐魄掩其魂﹐故如見鬼。少陰旣非肝經所司﹐又焉有見鬼之證發生。二便遺失﹐亦未可純斷爲腎敗。因大便屬於大腸﹐爲肺所主﹐而小便屬於膀胱也﹐膀胱旣與腎爲表裏﹐膀胱之遺溺亦可診腎經之虛敗也。

第一集﹟認癥法

簡切辧癥法

陳飛霞曰﹕小兒熱癥有七﹕面腮紅﹐大便祕﹐小便黃﹐渴不止﹐上气急﹐足心熱﹐眼紅赤。此皆實熱證﹐忌用溫補劑。

小兒寒癥有七﹕面白﹐糞靑白﹐肚虛脹﹐眼珠靑﹐吐瀉無熱﹐足脛冷﹐睡露睛﹐此皆虛寒癥﹐忌用寒涼劑。

塗蔚生曰﹕飛霞此節﹐𨿽爲寒熱癥之辧法﹐然必須有二者以上之兼癥﹐方可斷爲或寒或熱也。如僅有面腮紅﹐而不見有便黃便祕等癥﹐則恐是傷寒發熱之候﹐本寒而標熱也。如僅有眼珠靑而不見有糞靑白睡露睛等癥﹐則恐是肝熱將熾之候﹐本熱而標寒也。此等精微﹐何可弗辧。

第一集﹟認癥法

辧舌苔法

塗蔚生曰﹕舌𨿽爲心之苗﹐而臟腑寒熱之气無不薈萃於一舌。故卽一舌之或黃或白或黑或赤﹐而可斷其爲或寒或熱或虛或實也。舌本屬腎﹐舌尖屬心﹐兩旁屬肝膽﹐中央屬脾胃。病在表﹐舌無苔﹐入裏則苔結矣。苔黃者裏有熱也﹐黃而漧枯無津液者﹐熱甚也﹐苔黑而舌燥裂無津液者﹐熱至極也。若黑而油潤有津液者﹐此又爲寒極似熱﹐忌用寒涼。若舌尖紅赤﹐而又有小粒子者﹐此是心熱﹐可用淸涼。若舌黃赤而舌尖灰白者﹐此爲下熱上寒﹐反之則爲下寒上熱。若滿色白膩﹐而有津液者﹐此爲虛寒陰凝﹐可用溫補。然苔白而有寒熱往來﹐口苦咽漧者﹐又系少陽熱結﹐可用淸解。醫者苟於審癥不明﹐可用此法﹐以診寒熱。至於小兒無識﹐不易開口﹐可在唇下承漿穴掐之﹐使其哭以張口也。

第一集﹟認癥法

看病訣

陳飛霞曰﹕小兒初生﹐欲知其有病無病﹐以手撚其頭皮﹐摸其頭顱﹐不作聲者爲無病。以手指探其口﹐𨿽發聲而從容咂指者﹐有病亦輕。若卽發聲不咂指﹐面色靑紅帶紫﹐或牙關緊急﹐不納乳汁者﹐此落地受寒之甚﹐風邪入足太陽與足陽明而然也。須急治之﹐庶可平復。

初生之兒﹐肥胖色嫩﹐自覺好看者﹐此其根本不堅﹐甚非佳兆﹐且最易感冒風寒。邪入腑者﹐近在第二三日見之。其癥吐乳夜啼腹鳴﹐此皆胎風之類。然癥猶淺而易治﹐宜用全身燈火﹐十不失一。若邪之入髒﹐遠在六七日見之﹐此卽臍風噤風撮口之候。若口噤舌大痰壅者皆不治。蓋病傳入髒﹐系心脾肺三經也。此風气甚盛﹐無所發泄﹐使形見於喉口牙關聲音也。

塗蔚生曰﹕初生之兒﹐肥胖色嫩﹐自覺好看﹐此根本不堅﹐甚非佳兆一節﹐恐非定論。不知紫山是出自經驗﹐抑是出自別有所本。醫者只可作爲參考﹐勿遽信爲確論可也。

凡生下時﹐身破裂者死﹐陰囊白者死﹐陰不起者死﹐無糞門者死﹐股門無生肉者死﹐開口如鴉聲者死﹐粉白花色者死﹐皮肉不光者死﹐泣不出聲者死﹐舌如豬肝者死﹐面無彩色者夭﹐臍帶短大紫色者夭﹐生下渾身銀白者夭。

生下有齒者夭﹐凶﹐主傷父母﹐不然﹐必傷自身。生下未裹﹐卽撤尿者﹐殺父母﹐蕩家產﹐在世亦終身勞苦。

第一集﹟認癥法

壽夭辧

陳飛霞曰﹕頭者諸陽之會﹐腦者髓之海也﹐凡兒頭角丰隆﹐髓海足也。背者五臟六腑兪穴皆附於背﹐脊背平滿﹐臟腑實也。腹皮寬濃﹐水谷盈也。目爲肝竅﹐耳爲腎竅﹐鼻爲肺竅﹐口爲脾竅﹐七竅無缺﹐形象全矣。故知肉實者脾足﹐筋彊者肝足﹐骨堅者腎足﹐不妄言笑者心足﹐不多啼哭者肺足﹐哭聲連續者肺實﹐不久眠睡者脾實。兼之腳健而壯﹐項長而肥﹐睛明而黑﹐根株固也。肌肉溫潤﹐榮衛和也。唇鮮發黑﹐二便調和﹐表裏實也。小便淸長﹐大便滋潤﹐裏气實也。以上皆爲壽相﹐其兒易養。

諸陽皆起於頭﹐顱破項軟者﹐陽衰於上。諸陰皆起於足﹐小腳者﹐陰衰於下。鼻孔漧燥﹐肺枯。唇縮流涎﹐脾冷。發稀者血衰。項軟者柱折。靑紫之筋﹐散見於面者﹐多病風熱。兼之形枯色灰者﹐表虛。瀉利無時者﹐裏虛。

瘡疥啼哭多笑語者﹐皆陽火妄動之候。以上皆爲夭相﹐其兒多病者難養。

凡聲音淸亮者壽﹐有回音者壽﹐哭聲澀者病﹐散而無聲者夭。

塗蔚生曰﹕飛霞諸陽皆起於頭及諸陰皆起於足二語﹐是其循末失本﹐未知陰陽化生之源者矣。蓋气卽陽﹐生於下而聚於上﹐頭則其薈萃之所耳。陰卽是血﹐生於上而聚於下﹐足則其歸宿之處耳。惟其陽生於下﹐故三陽之膀胱大腸等腑﹐多半生自下部與髒陰之下。惟其陰生於上﹐故三陰之心肝等髒﹐多半生自上部與腑陽之上。然諸陽𨿽生於下﹐而無陰以濟之﹐則不能滋其化生之源﹐故眾陽之間﹐而腎臟一陰生焉。諸陰𨿽生於上﹐而無陽以啟之﹐則不能成其化生之本﹐故眾陰之間﹐而膽腑一陽生焉。

第一集﹟認癥法

小兒壞證辧

陳紫山曰﹕眼生赤脈貫瞳人﹐﹝水火兩絕也﹞囟門凸起又作坑﹐指甲黑色﹝肝絕也﹞。鼻漧燥﹝肺絕﹞﹐鴉聲﹝肺絕﹞忽作肚靑筋﹝脾絕﹞﹐虛舌退場門﹝心絕﹞﹐切牙齒﹝咬人腎絕﹞﹐目多直視不轉睛﹐﹝肝絕﹞﹐魚口﹝脾絕﹞﹐气急啼不得﹐﹝肺絕﹞﹐蛔虫旣出﹝脾胃俱絕﹞﹐死形眞﹐手足擲搖直手節﹐靈丹妙劑也無生。

塗蔚生曰﹕赤脈屬火﹐瞳人屬腎。赤脈貫於瞳人﹐乃火盛水枯﹐水被火克也。然赤脈其苗葉﹐肝腎其根本﹐必根本萎敗﹐而後始有此現象也。囟門腎之屬﹐而腎之陰液﹐所以能至於囟門者﹐則又全賴督脈眞陽之气﹐輸達於上。囟門凸起者﹐陰虛而陽無所附也。然使眞陽能以久存﹐則其幸免之望﹐猶可設想。今凸起而又作坑﹐是陰竭而陽亦陷﹐其爲壞癥可知矣。甲黑固屬肝絕﹐然病非有素﹐設爲暴得中惡霍亂等癥﹐猶未可斷其卽爲壞證。因感受疫癘不正之气﹐或暑熱之毒﹐每多血脈凝聚﹐而見甲爪黑色也。經云﹕手足爲諸陽之本。然手足三陽﹐實根據於臟腑﹐臟腑之血液虛竭﹐則筋絡無所滋養﹐故擲搖而有節直也。然猶恐系猝得之中風等癥﹐此等危癥﹐最宜審愼。

第一集﹟認癥法

斷小兒面色惡癥死候

陳紫山曰﹕齒如黃豆骨气絕﹐一日死。面靑目陷肝气絕﹐二日死。鼻入奇輪肺气絕﹐三日死。面黑耳黃呻吟腎气絕﹐四日死。面上死筋心气絕﹐五日死。口張唇靑色枯脈絕﹐六日死。面白四肢腫脾絕﹐九日死。大凡病耳足跌腫﹐大小便不禁﹐皆死候也。忽作鴉聲者大腸絕﹐不治。魚口气粗﹐出而不返者﹐是肺絕﹐不治。肝藏血﹐目乃是肝之外應﹐爪甲靑黑﹐血脈不蔭﹐及目無光彩﹐筋縮則兩手抱頭﹐是肝絕﹐不治。眼睛屬腎﹐腎有兩筋﹐自脊背至腦門﹐貫其二睛﹐腎絕兩目向上﹐目不動者﹐不治。腎乃骨之主﹐腎絕則齒癢﹐切牙咬人者不治。鼻乃肺之外應﹐孔漧黑燥﹐是肺絕﹐不治。唇乃脾之外應﹐唇縮而不蓋齒者﹐是脾絕﹐不治。胃主肌膚四肢﹐胃絕則毛髮豎﹐手足不能收管者﹐不治。四肢汗出如油﹐是榮衛俱絕﹐陰陽離﹐津液散﹐四肢如粘膠者不治。頭偃於後﹐天柱骨痿﹐心絕﹐頸骨不載﹐不治﹐或以爲五軟非也。心主血﹐舌乃心之外應﹐舌短則語不明﹐心絕則血不流行﹐身不溫暖﹐及囟門凸起﹐或陷作坑﹐目多直視﹐是皆不治。飲食不歇﹐是肺胃俱絕﹐其水直下大腸中去﹐必死。痢如死鵝血者是心絕﹐或臭穢如糟湯血水者不治。凡有頑涎退場門鼻者是風痰﹐以塞關竅﹐血脈不行﹐不納湯藥者不治。心寒者脈絕也﹐故令肺脹不治。喉如曳鋸﹐口吐白沫﹐是風痰閉竅﹐面色靑黑﹐五孔漧燥不治。

以上諸癥﹐是臟腑俱敗﹐榮衛相離﹐气脈不生﹐皆不治之癥。同有其癥而救之﹐十或一二者也。

塗蔚生曰﹕鼻入奇輪﹐究系何狀﹐義未詳﹐當缺以待考。面黑者爲水被火克﹐血質敗絕而現餘燼﹐如物質被焚﹐只見其焦黑之色也。口屬於脾﹐口張卽是魚口﹐脾絕之徵﹐非脈絕與肺絕也。眼本肝系﹐而瞳人則屬於腎﹐若謂腎有二系貫睛則誤。唇𨿽爲脾所屬﹐然上唇之人中﹐則爲督脈結穴﹐下唇之承漿﹐則爲任脈結穴。若上唇縮而口開﹐則督脈絕﹐下唇縮而口張則任脈絕﹐俱非脾絕者也。至頭偃於後﹐在平時則爲五軟﹐若在大病久病之後﹐則爲督脈絕﹐因脊屬於督﹐而腎陽則假督脈貫脊髓以上行也。

第一集﹟認癥法

入門試法

陳紫山曰﹕男左女右﹐看關紋時﹐卽掐中指節﹐舌出者死﹐吸而痛者生。如久不醒﹐掐中指﹐咬昆侖穴﹐醒者吉﹐不醒者凶。

塗蔚生曰﹕以上摘取認證精華﹐以爲醫治小兒標本﹐於大體固似略備。然醫不厭精﹐理則務求其微。癥不厭詳﹐用則務貴其周。玆特舉唐容川先生所著之內經病極數則以爲補助﹐庶使其理愈勘而愈明﹐用愈靈而愈妙。

第一集﹟認癥法

五臟所傷

唐容川曰﹕人必臟腑气血﹐先有虧損﹐然後生病。故論病機﹐先言臟腑所傷。

經曰﹕憂愁思慮則傷心。

唐容川曰﹕心爲火髒﹐火气宣明﹐則能化生血液﹐流暢筋脈。血脈流行﹐則其志常喜。若反乎喜﹐而爲憂愁思慮﹐則心气遏抑﹐心火郁滯﹐故傷心也。治宜宣通心陽﹐通暢血脈﹐又常以喜勝憂慮﹐斯愈矣。

塗蔚生曰﹕唐容川先生爲近代醫學名家。其祖述著作﹐𨿽宗自《內經》仲景諸書﹐而其闡發奧旨頗多心得獨妙之處。其間有未到之處﹐豈其識力果未及耶﹐夫亦曰智者千慮﹐必有一失耳。如此條曰憂愁思慮﹐則心气遏抑﹐火郁血滯﹐故傷心也。此解未免失之過拘﹐不能精當。蓋心爲火髒﹐化生血液﹐主宰一身﹐凡百任務出焉。如遇有難於辧理之事﹐或感受環境困難﹐則不得不憫然而憂愁﹐戚然而思慮﹐冀其想出辦法。設遇終無辦法﹐而猶未肯置之度外﹐再四思維﹐終冀想出辦法才好。此亦人情之常﹐無足怪者。豈知思慮一刻不息﹐則心火一刻不息﹔心火一刻不息﹐則腎水之被煎熬﹐亦一刻不息。以有限之腎水供無限之火化﹐其不爲源泉涸竭也幾希。然腎水停其接濟﹐則數點心中之陰液﹐亦自相灼爍。迨其灼爍已極﹐只剩一團火熱而已﹐其爲傷也可知。故凡治思慮過度之藥﹐多系滋陰降火之味﹐如生地元參知柏芩連二冬等味是也。至於宜以喜樂勝之﹐此其以情相治﹐而非以藥相治者也。是使其多解一刻之愁慮﹐則爲多保一綫之腎水﹐卽多保一綫之心血矣。小兒𨿽無憂愁思慮﹐其外感之熱不解﹐內蘊之火不淸﹐亦與憂愁思慮無異。不過此種火熱﹐斷非喜樂所能調劑耳﹐治之者又貴權宜。

經云﹕形寒飲冷則傷肺。

唐容川曰﹕肺金畏火﹐自然懼熱﹐此又云畏寒冷者何也﹖蓋肺之體𨿽是陰金﹐而肺之用實主陽气。气布於外。

則爲衛气﹐以充皮毛。若衣服失宜﹐外形受寒﹐則皮毛灑淅﹐漸入腠理﹐發熱動飲﹐爲咳喘等癥﹐治宜溫散。气布於內﹐則爲宗气﹐以司呼吸﹐散津於脾﹐下輸膀胱﹐若飲水漿瓜果之屬﹐多受冷气﹐則陽气不能布化﹐水飲停積﹐爲咳喘癖痛等癥﹐治宜溫降。

塗蔚生曰﹕形寒是外以寒傷肺﹐飲冷是內以寒傷肺。外寒何以傷肺﹖蓋肺爲華蓋﹐外主皮毛﹐內部臟腑所化生之陽气﹐無不朝聚於肺﹐使之散布毛空皮膚間以禦外之寒气。若外而衣服太薄﹐受寒過甚﹐內元不能抵抗﹐則外寒由皮毛而腠理﹐而內部﹐則內部之熱气﹐亦同化爲寒﹐而爲咳嗽者矣。旣形咳嗽﹐則向之元气上衝於肺者﹐此時亦復上衝於肺矣﹐衝咳至極﹐肺故受傷。然此外寒傷肺﹐猶眞正面者也。若其底面﹐此爲外寒郁於皮毛腠理之間﹐而內元不能外出﹐同化爲熱﹐上爍肺陰﹐發生咳嗽。迨咳嗽已久﹐而肺金豈有不受傷者乎﹖若夫飲冷傷肺﹐則爲冷水凝於脾胃﹐胃陽不能消化﹐上衝至肺﹐發生咳嗽﹐而使肺臟受傷者也。容川僅解爲陽气不能布化﹐尙欠明了。

經云﹕悲怒气逆則傷肝。

唐容川曰﹕悲者肺主之﹐過悲則金來克木﹐木不能達。怒者肝主之﹐過怒則肝木橫決﹐血不能靜。二者皆气逆也。

肝乃主血之髒﹐血之所以流行不滯﹐潛伏不動者﹐全賴气之和平﹐有以配養此血耳。今其气逆則肝逆﹐肝木郁於下﹐肝火犯於上﹐而肝受傷矣。悲則肝木郁於下﹐宜辛以升散之。怒則肝火犯乎上﹐宜苦以降之。然總以養和神﹐得其平爲妥。

塗蔚生曰﹕血生於上而行於下﹐气生於下而行於上。然血之營運。全賴气之營運爲轉移。若气有奔溢﹐則血亦隨之而奔溢。气有停止﹐則血亦隨之而停止。今肝爲陰髒﹐多血少气﹐气旣怒逆奔上﹐則其所多者﹐將受他多之支配﹐而胡行亂竄矣。气縱可平﹐怒縱可息﹐亂竄之血﹐豈可使其盡行撤消乎﹖不可撤消﹐則血受一分之損失﹐卽肝受一分之暗耗也。肝受暗耗﹐卽爲受傷。治之之法﹐宜平其气而養其血。昧者不知平肝之旨﹐以爲攻伐之謂﹐是未眞知平肝者也。容川以气逆則肝逆﹐肝木郁於下﹐肝火犯於上﹐而肝受傷﹐此解尙屬空泛。因郁與怒少異﹐縱鬱怒合一﹐亦系肝之本體﹐未有若何上下之分也。或曰下上之分﹐就此較而言﹐仍指肝之本體立說。然肝木郁於下﹐肝火犯於上﹐又何會傷肝﹖傷肝又爲何苦﹖此非空泛者乎﹖小兒𨿽少悲怒之事﹐然受大人之責打﹐父母之放置﹐亦卽怒之一端也。悲字解見前﹐無另述。

經云﹕飲食勞倦傷脾。

唐容川曰﹕飲所以潤脾﹐過飲則停飲爲濕﹐發爲脹泄痰咳之癥。土能治水﹐而反爲水所困也﹐宜滲利。食所以養脾﹐過多則停食﹐爲泄爲滿。脾能化食﹐而反爲食所困也﹐宜消導。脾主肌肉﹐勞以運動肌肉﹐使其活潑﹐乃益得安然。勞至於倦﹐必致消瘦發熱。蓋動而生陽﹐傷脾之陰﹐故肌肉反受其病﹐治宜塡補靜養。

塗蔚生曰﹕谷質堅硬﹐全賴脾陰之柔﹐以化其堅。水汁柔軟﹐全賴胃陽之剛﹐以化其柔。容川已曾言之矣。但吾人之脾胃消化力﹐各有定量。設也已盡其量﹐而又彊飲之﹐彊食之﹐則脾胃用力太過﹐定至於傷。脾胃旣傷﹐而後飲食始停﹐是積濕髮爲脹泄痰咳之癥﹐停食發爲泄滿之癥﹐尙在脾傷之後也。至於勞倦傷脾﹐則又系脾之疲於供命者也。何則﹖人之所以能作事者﹐由於飲食入胃﹐化生气血﹐流行肢體﹐而後精神充足也。水谷之輸入者﹐𨿽未嘗一一刻不息﹐而脾胃之消化﹐則未嘗一刻稍息﹐其气血之供給於肢體者﹐亦未嘗一刻稍息也。若外無所入﹐內無所化﹐肢體無所接濟﹐則不覺精神困敗而疲倦矣。

然外𨿽勞倦﹐而動作未必卽止﹐消化未必稍息﹐倉廩空虛﹐自相摩擦﹐其傷可知。試觀安逸家多肥胖﹐勞動家多消瘦可知。又試觀吾人勞動過度時不能飲食﹐必待精神恢撤消狀時﹐而後能飲食可知。小兒飲食傷脾固多﹐勞倦傷脾甚少。因其少形疲勞﹐卽知休息者也。

經云﹕久坐濕地﹐彊力入房傷腎。

唐容川曰﹕腎中之陽﹐能化濕气﹐則水達膀胱﹐气行肢脊。若久坐濕地﹐則濕气太甚﹐而腎陽反受傷﹐必生肢節腫疼等癥﹐治宜燥之。腎中陰精充足無損﹐則能種子﹐入房乃其常事。若力已竭﹐而猶勉彊入房﹐則陰精枯矣﹐治宜滋補。

塗蔚生曰﹕濕凝於下﹐固傷腎陽。然濕久成熱﹐亦可發生溺赤淋濁等癥。小兒無識﹐最易久坐濕地﹐故亦發生溺赤淋濁等癥。昧者不察﹐以爲小兒腎無暗耗﹐那有溺赤淋濁等癥﹐是其未知濕久成熱之理也。

第一集﹟認癥法

五臟所惡

庸容川曰﹕五臟各有气化﹐卽各有性情﹐有性情卽有好惡。知其所惡﹐卽知治之之法。

經云﹕心惡熱。

唐容川曰﹕世傳五臟辧法﹐謂肝熱筋灼﹐驚癇螈﹔肺熱咳嗽﹐气上口渴﹔脾熱肉消﹐便祕潮熱﹔腎熱骨蒸﹐精枯髓竭。又上焦熱﹐則心煩口渴﹐頭暈目痛﹔中焦熱﹐則飲食減少﹐腫脹瘧痢﹔下焦熱﹐則小便不利﹐大便失調。

熱之見癥﹐𨿽不一﹐而總之歸於心徑。蓋心爲火髒﹐凡是火熱﹐皆心所司。心化血以養火﹐則火不亢而熱除。若火太亢﹐則心血受傷﹐故心惡熱。凡治熱證﹐無不用苦藥﹐所以治心之火也。西醫見熱病﹐卽以冰置胸前。此熱輕者﹐可以立刻撤去。若熱重者﹐外被冰阻﹐則熱反內攻﹐爲熱毒伏心而死。現下香港瘟癥﹐爲西醫十治十死﹐皆此之故也。所以港人逃避﹐然則西醫﹐亦當知所變計也。

塗蔚生曰﹕食物入胃﹐谷之精華爲液﹐經心火化而始爲血。設火熱太甚﹐液不敷用﹐則火自煎灼﹐心反受傷。

如釜底著薪﹐本是熟物之計。然釜中無水﹐火煎其釜﹐其釜亦終歸破壞。此卽心惡熱之義也。

經云﹕肺惡寒。

唐容川曰﹕肺气如天﹐居至髙﹐布陽气﹐故在外則皮毛畏寒﹐恐傷其衛外之陽。在內則胸膈惡寒﹐恐傷其布護之气。寒傷皮毛﹐發熱咳嗽﹔寒傷胸膈﹐停飲痺痛。

經云﹕肝惡風。

唐容川曰﹕肝木主風而卽惡風。蓋血得和气則流暢﹐血得邪气則消灼凝結。老人中風﹐小兒驚風﹐一切風濕麻木瘙癢痙癇﹐蓋無一不當治肝﹐卽無一不當養血。誠以風乃陰中之陽﹐血中之气﹐故爲風能鼓蕩其气﹐亦惟血能調養其風。

塗蔚生曰﹕驚是一病﹐風又是一病﹐予後之驚風談已詳。風者多以驚﹐以其風邪外閉﹐內熱不得外出﹐擾亂心神﹐使之不安﹐或出汗過多﹐血燥火旺也。驚者未必似風﹐以其猝受驚駭﹐喪失魂魄﹐而僅見一種驚惶不安之象也。

間有先受驚而後受風者﹐亦不過百分中之一二耳﹐安得遽以驚風並稱﹐混而爲一。作俑者旣不徹底澄淸﹐含糊論道﹐而附和者又不循名查實﹐信口贊揚。遂使驚風之毒流徧全國﹐迄今莫攺﹐殊屬可恨。至風爲陽邪之說﹐容川亦曾直斥他人之非﹐至是而率然言之﹐亦忘其所是耳。

經云﹕脾惡濕。

唐容川曰﹕飧泄洞泄﹑痞滿﹑腫脹﹑水飲等癥﹐皆是濕气有餘﹐脾土不能克化。五行惟土制水﹐土勝則水受制﹐水勝則土無權。故脾能治濕﹐而反惡濕。脾居油膜之上﹐膜屬三焦行水之道。油屬脾﹐水過油﹐則滑利不畱﹐此卽脾所以制水也。若水太多﹐則油反受其浸漬。當分寒濕﹐以燥利之。

經云﹕腎惡燥。

唐容川曰﹕腎主藏精﹐下通水道﹐上發津液﹐總系陰精之所運化者。燥則傷其陰精﹐骨髓枯﹐津液少﹐水道漧澀﹔必用滋潤之品﹐庶幾腎水得養。又曰﹕以上二條﹐經文最簡略﹐然包括之病甚多。但能觸類引伸﹐便可通一畢萬。

第一集﹟認癥法

臟腑爲病

唐容川曰﹕五臟六腑病形百出﹐各有自爲之病形﹐以爲證據。如心爲噫﹐非心只有噫之一癥。謂無論何證﹐但見噫气﹐則知屬於心矣。余防此。

經云﹕心爲噫。

唐容川曰﹕噫者胸中結气﹐哽之使出。俗說是打嗝頓﹐非也。打嗝頓與噫﹐音義不符。打嗝頓是气厄於胸﹐而出於口﹐故名曰呃。二者均病在胸前﹐屬心之部位﹐故皆屬心經。柿形象心﹐而蒂苦澀﹐治呃﹐降心气也。胸滿噫气﹐乃是肺胃痰火。仲景旋復麥冬治之﹐而必用赭石破心血﹐鎭心气也。久病聞呃爲胃絕﹐則以其火不生土﹐心气逆也。心病不止一噫﹐然見噫气﹐便知屬心﹐用藥乃知方向。

經云﹕肺爲咳。

唐容川曰﹕五臟六腑皆有咳證﹐而無不聚於胃﹐關於肺。蓋肺主气管﹐气管中非痰飲﹐卽風寒火燥﹐令其气逆。

故咳有從皮毛口鼻入气管者﹐有從腸胃膈膜入气管者﹐當分頭治之。按咳二癥﹐道路不同﹐鼻主吸气﹐字從鼻﹐是吸入之气管不利。咳字從欠﹐欠者口气下垂也﹐口主出气﹐是呼出之气管不利。此管在胸膈﹐故每咳必胸前癢滯﹐詳三焦條。

經云﹕肝爲語。

唐容川曰﹕譫語屬陽明燥熱﹐鄭聲屬心神虛恍。蓋燥熱乃木火克土﹐神恍乃肝魂不淸﹐因而心神擾惑。故皆宜瀉木火﹐安魂也。

塗蔚生曰﹕陽明燥熱﹐上燻肝臟﹐魂不能安﹐發而爲語。是語自成之肝﹐病之發自胃﹐而肝爲本﹐胃爲標也。

容川必執定燥熱﹐乃木火克土爲解﹐未免過於粘滯。

經云﹕脾爲吞。

唐容川曰﹕脾主化谷生津﹐凡口中津液少者﹐時常作吞引之狀。反吞爲吐﹐又是水谷不下之故。皆屬於脾病﹐可以互勘。

經云﹕腎爲欠爲嚏。

唐容川曰﹕欠者陰引陽入﹐故呵欠至而欲寐。嚏者陽引陰出﹐故噴嚏出而人醒。二者皆根於气海﹐故腎病見此二癥。

經云﹕胃爲逆爲噦爲恐。

唐容川曰﹕陽明主納﹐其气以下行爲順﹐气逆則反其令也。衝脈隸於陽明﹐衝逆亦屬陽明。噦者吐穢惡之气也﹐吞酸噯腐之類﹐皆反其納物之令也。恐者腎所主﹐腎水動而胃土不能治之﹐故恐亦主胃。

經云﹕大小腸爲泄。

唐容川曰﹕泄多是脾胃中焦之癥﹐然總是出於大小腸之病。小腸屬火以化谷﹐火虛則食穀不化而飧泄。大腸屬金以燥糞﹐燥气不足﹐則糞溏泄。小腸火甚﹐則又膠結爲痢。大腸燥甚﹐則又祕結不便。此又爲泄之變態也。

經云﹕下焦溢爲腫。

唐容川曰﹕三焦乃決瀆之官﹐前已詳注﹐此但云下焦者。因上焦連心肺﹐中焦連脾胃﹐多兼脾胃心肺之癥﹐尙非三焦專責。惟下焦當膀胱上口﹐爲水入膀胱之路。此處不利﹐則溢於上﹐達於外而發水腫。下焦屬腎屬肝﹐治宜疏瀉肝腎。又肺居髙能禦下﹐主通調水道﹐非開利肺气﹐不能治也。

塗蔚生曰﹕三焦者﹐乃上中下三焦之油膜連网也。臟腑內外﹐無不以此膜絲相連系。若下焦油膜不利﹐則水不能滲至膀胱﹐順此膜絲外溢爲腫。然腫不僅先自下起﹐有先自頭面者﹐有先自四肢者。張師仲景有腰以上當發汗﹐腰以下當利小便之旨。欲盡治腫之能事﹐非參證各家不爲功。

經云﹕膀胱不利爲癃﹐不約爲遺溺。

唐容川曰﹕膀胱下爲溺管﹐溺管淋澀不通爲癃。肺主水道﹐由肺气閉﹐則宜淸利。肝脈繞莖﹐由肝血滯﹐則宜滑利。據西醫之說﹐以爲溺管腫塞﹐究之皆肺肝兩端所致也。又溺管之後爲精竅﹐精竅有敗精死血﹐亦能擠塞溺管﹑法當利腎。夫肺以陰气下達膀胱﹐通調水道﹐而主節制﹐使小便有度﹐不得違礙。肝腎以陽气達於膀胱﹐發蒸水气﹐使其上騰﹐不得直泄。若陽气不能蒸發﹐則水無約束﹐發爲遺溺﹐治宜爲溫胞室。蓋膀胱如釜﹐胞如竈﹐溫胞室者﹐釜底添薪也。

經云﹕膽气郁爲怒。

唐容川曰﹕膽者木生之火也。西醫論膽﹐專言汁﹐不知有汁卽有气﹐故《內經》均以气立論。木气條暢﹐火气宣達﹐則淸和朗潤﹐其人和平。若木郁生火﹐火郁暴發﹔則爲震怒。凡病之易怒者﹐皆責於膽气。

又曰﹕臟腑之證﹐不一而足。舉此爲驗﹐任其形證百變﹐均莫得而遁情矣。

第一集﹟認癥法

諸病所屬

唐容川曰﹕屬者統屬也。知其所屬﹐則綱領旣得﹐而其條目可例求矣。

經云﹕諸風掉眩﹐皆屬於肝。

唐容川曰﹕肝爲風髒﹐凡風病皆屬於肝。諸風謂中風傷風驚風癘風之類﹐所賅之癥多矣。掉謂轉動﹐凡猝倒驚癇抽掣搖戰之類皆是。肝主筋﹐此皆筋之爲病也。眩是昏暈﹐凡昏花妄見﹐頭目旋轉皆是肝開竅於目。故有此病也﹐西醫謂目眩惑昏花﹐痙癇抽掣﹐皆腦气筋爲病。謂目系通腦﹐故昏眩﹔腦气用力太過﹐則肉縮伸抽掣。究問腦气何故病此﹐則西醫茫然。豈知肝脈通於腦﹐開竅於目而主筋。凡西醫所謂腦气﹐皆肝脈所司。而脈筋所以致病﹐則又肝風所致也。故凡眩掉﹐皆屬於風。而諸風爲病﹐總屬之肝。

徑云﹕諸寒收引﹐皆屬於腎。

唐容川曰﹕腎司寒气﹐故凡寒證﹐皆屬之腎。腎又主骨﹐腎陽四達﹐則骨體舒展。舉動輕便。若肢骨拘急而收曲﹐或緩而引長﹐皆骨不爲用也。須知拘收引﹐與抽掣縮短者不同﹐一是寒證﹐一是風證。

塗蔚生曰﹕腎有二枝﹐生於第十四脊椎下﹐左右各一枝﹐中以油膜相連﹐名曰腎系。腎系穿過之中間脊椎﹐名曰命門。蒸發陽气﹐敷布周身。然此火不自蒸發﹐必得腎陰之助﹐而後始能蒸發。蓋一陽生於二陰之下﹐成爲坎中滿之象也。亦猶火車之設置汽櫃﹐必先設置火池水鍋﹐而後火煎其水﹐汽入於櫃﹐能以任重致遠也。若吾人之火旺水盛﹐則有此健壯水火﹐卽有此彊盛之元气﹐充溢周身﹐自無寒縮之癥。蓋其由腎系而生出脇下之板油﹐少腹之网油﹐中焦之膜油﹐上焦之膈膜﹐周身之腠理﹐無不以此水火充足﹐光輝四映也。常見胖人怕熱﹐以其水足火旺﹐元气寬裕﹐网膜之油汁充足也。又常見瘦人怕冷﹐以其水虧火耗﹐眞陽化生過少﹐而网膜之油汁缺欠也。然過於虧損﹐又見其孤陽無根據﹐發生潮熱骨蒸等癥也。至於腎水充足﹐腎火衰敗﹐純屬腎陽之虛﹐而惡寒者﹐此則不過十分之一二耳。然任其所好﹐過食生冷﹐或曾患熱證﹐過服寒涼﹐亦足減其眞陽之勢也。世之所謂小兒爲純陽之體者﹐純屬謬誤之談。

經云﹕諸气郁﹐皆屬於肺。

唐容川曰﹕五臟六腑之气﹐無不總統於肺﹐以肺爲气之總管也。故凡治气﹐皆當治肺。肺主皮毛﹐是气之乖於皮毛者﹐也。《說文》謂形惡﹐如紫癜班癅黑痣鼻之類。西醫謂毛孔下有油核﹐其管直通皮膚。若面生黑刺﹐卽管塞之故﹐此卽《內經》之說也。郁是气遏於內﹐不得舒發也。見病如气逆痰滯血結便閉之類﹐是气之乖於腹內者。郁與暢反﹐肺气不暢﹐故郁﹐宜散降之。

經云﹕諸濕腫滿﹐皆屬於脾。

唐容川曰﹕腫在皮膚四肢﹐滿在腹內脹塞﹐皆濕气壅滯﹐水下不行﹐停走於膈膜中也。然濕癥尙不止此﹐故曰諸濕。或頭目昏沈﹐或瘧暑泄痢﹐或周身痺痛﹐或痰飲癖﹐皆屬脾土不制水所致。蓋脾生油膜之上﹐膜是三焦主水道﹐油是脾之物﹐油不沾水﹔此脾所以利水也。若脾之油失其令﹐則濕乃得藏匿﹐故治濕責之於脾。

塗蔚生曰﹕查容川之少陰少陽補論﹐曾言腎合三焦﹐三焦根於腎系﹐謂上中下之三焦油膜﹐全由先天腎臟所司。

至此而容川言膜是三焦主水道﹐油是脾之物﹐得勿有相背謬者乎﹖曰﹕人之未生﹐是以先天生後天﹐人之旣生﹐是以後天生先天。脾土生於油膜之上﹐是火生土﹐先天生後天之義也。水遇油而滑利者﹐是土克水之義也。五行互相爲生﹐亦互相爲克﹐脾土𨿽生於油膜之上﹐油膜是腎系所發﹐而膜之所以能致有油﹐油汁充足﹐光輝明亮者﹐則由於脾胃健壯﹐飲食增進。是脾腎二者﹐得勿二而一﹐一而二乎。

經云﹕諸瘡痛癢皆屬於心。

唐容川曰﹕此言諸瘡﹐或血分凝結﹐阻滯其气﹐气與血爭則痛。血虛生熱﹐兼動風气﹐風火相煽則癢。皆屬心經血分爲病﹐治宜和血。又凡病不幹血分﹐皆不發痛﹐故痞膨腫等﹐均不痛。凡是腹痛﹐蓋無不關於血分﹐故皆屬心。

經云﹕諸熱瞀﹐皆屬於心。

唐容川曰﹕諸熱謂發熱惡熱瘟暑等癥﹐瞀謂眼目昏花﹐黑眼見鬼等癥﹐謂筋不得伸﹐抽掣等癥﹐皆屬於火者。

蓋諸熱是火傷气分﹐火克肺金也。瞀是心神擾惑﹐視物昏亂。火屬心﹐心藏火﹐擾其神故瞀。是肝筋爲火所灼﹐無血養筋﹐故縮扯。與緩不收有異﹐當辧之。

經云﹕諸厥固瀉﹐皆屬於下。

唐容川曰﹕厥謂四肢逆冷﹐固謂腹中瘕積﹐如寒癥之類﹐瀉謂下痢不止。皆屬於下者﹐謂屬於下焦腎經也。

腎陽不能四達則厥﹐腎陽不能上升則瀉﹐腎陽不能化气則固結。故皆屬於下﹐宜溫之也。

塗蔚生曰﹕容川解此節厥固瀉三癥﹐謂皆屬於下焦腎陽虛寒﹐是未免得半失半。蓋有腎陽不能四達之虛寒厥癥﹐亦有腎火遏伏內閉之實熱厥證也。有腎陽不能化气之虛寒固癥﹐亦有腎火亢烈血結之實熱固癥也。有腎陽不能上升之虛寒瀉癥﹐亦有腎火盛旺陰虛之實熱瀉癥也。若遇厥固瀉等癥﹐槪謂虛寒﹐一味溫補﹐未免誤事不少。

經云﹕諸痿喘嘔﹐皆屬於上。

唐容川曰﹕痿有兩癥﹐一是肺痿﹐肺葉焦舉﹐不能通調津液﹐則爲虛勞咳嗽。一是足痿﹐脛枯不能行走﹐則足痿﹐然未有足痿而不發於肺者。益肺主津液﹐由陽明而下潤宗筋﹐足乃能行。肺之津液不行﹐則宗筋失養。故足痿𨿽見於下﹐而亦屬之上焦也。喘屬肺之呼不利﹐嘔屬胃之飲食﹐气逆肺胃﹐均屬上焦。上焦屬陽﹐多病火逆﹐宜淸之也。

塗蔚生曰﹕容川之痿發論﹐分脈痿津痿治之。而此處解痿﹐只有肺痿足痿二者﹐似相歧異。然查其痿之所成﹐不外於津液漧枯。藥之所治﹐不離乎滋陰潛陽。是二而一也。至其所謂喘屬肺之呼不利﹐則未免失於精當。蓋喘有虛實二者。虛者由於下元虧損﹐化生之气短少﹐而肺無所充裕也。治之之法﹐宜補其气以定喘。經曰﹕損其肺者益其气﹐卽此義也。實者化气太甚﹐而肺部壅塞也。治之之法﹐宜降其气以定喘。經曰﹕髙者抑之﹐卽此義也。若夫虛實之夾寒夾熱﹐則又在乎醫者隨癥以爲加減也。至其所謂嘔屬胃之飲食﹐亦是一間未妥。蓋嘔亦有虛實二種﹐其虛而夾熱者﹐則由於膈气空虛﹐熱欲侵入胃陽也﹐治宜淸補。其實而夾寒者﹐則由膈气滯塞﹐寒欲侵入胃中也﹐治宜溫暖。如欲盡治喘嘔之能事﹐宜參觀後之喘嘔條。

經云﹕諸禁鼓栗﹐如喪神守﹐皆屬於火。

唐容川曰﹕禁謂口齒禁切﹐噤口痢﹑痙病口噤之類。鼓栗謂鼓戰栗﹐如瘧疾手足搖戰之類。如喪神守﹐謂譫語﹑百合病﹑恍惚不安之類。蓋熱極反寒之象﹐火擾心神之徵﹐皆宜治其火也。

經云﹕諸痙項彊﹐皆屬於濕。

唐容川曰﹕寒濕則筋脈凝﹐熱濕則筋脈脹﹐故皆能發痙與項彊之癥。

經云﹕諸逆衝上﹐皆屬於火。

唐容川曰﹕諸逆謂吐咳嗆嘔等癥。凡是衝脈气逆﹐頭目咽喉胸中受病﹐均系心肝之火﹐挾衝脈上逆也﹐宜抑之。

塗蔚生曰﹕此證務宜查其形色﹐熱確與否。因咳吐嗆嘔等癥﹐尙有虛寒之一種癥治也。富家之兒﹐以其溺愛過甚﹐衣被過濃﹐每易發生此癥。而卽得此癥之後﹐復自信參可以治吐咳﹐姜夏可以治嗆嘔。冒然與之﹐卒至愈治愈劇﹐死於非命﹐是何愚之甚也。

經云﹕諸脹腹大﹐皆屬於火。

唐容川曰﹕諸脹謂腹內脹滿﹐腹大謂單腹脹。此證是肝不疏瀉﹐則小便不利﹐水停爲脹。脾不運化﹐則單腹脹。

皆屬於熱者﹐屬於肝木乘脾也。然此與上節火字有別。火屬血分﹐熱屬气分﹐熱則气分之水多壅﹐故主脹大。

經云﹕諸躁狂越﹐皆屬於火。

唐容川曰﹕躁謂煩躁﹐狂謂顚狂﹐越謂升髙逾垣。凡此皆三焦與胃火太盛﹐而血气勃發也。

經云﹕諸暴彊直﹐皆屬於風。

唐容川曰﹕彊直僵僕倒地﹐暴者猝然發作。風性迅速﹐故能暴發。凡風均屬之肝。肝屬筋脈﹐風中筋脈﹐不能引動﹐則彊直矣。風者陽動而陰應之矣﹐故風具陰陽兩性。中風之陰﹐則爲寒風﹔中風之陽﹐則爲熱風。無論寒熱﹐均有彊直之證﹐宜細辧之。

經云﹕諸病有聲﹐按之如鼓﹐皆屬於熱。

唐容川曰﹕此與腸鳴不同。腸鳴則轉气功痛下泄﹐屬水漬入腸﹐發爲洞瀉﹐是寒非熱也。此有聲乃在人皮黑膜內﹐連网油膜之中。凡人身連网油膜﹐均是三焦﹐乃相火之府﹐行水之道路也。水火相激﹐往往發聲﹐但其聲綿綿﹐與雷鳴切痛者有異。按之亦能作聲﹐又拒手﹐如按鼓皮。以其在皮膜間﹐故按之如鼓。是三焦之火﹐與水爲仇﹐故曰皆屬於熱。蓋三焦爲行气之府﹐气多則能鼓吹其膜中之管﹐使之有聲。如西洋象皮人﹐搦之則出聲是矣。

經云﹕諸病跗腫﹐疼酸驚駭﹐皆屬於火。

唐容川曰﹕跗﹐足背。凡足腫皆發於厥陰陽明兩經。陽明之脈﹐行足背﹔厥陰之脈﹑起足大指叢毛內踝。肝木生熱﹐壅阻胃經之濕﹐則循經下注﹐而發足腫﹐極酸痛也。酸字頗有實義。西醫云﹐凡香港腳必胃中先釀酸水﹐繼而尿中有蛋白形﹐尿亦發酸﹐乃發香港腳腫病。但西醫未言所以致酸﹐與因酸致腫之故。惟《內經》理可互證。經云﹕肝木在味爲酸。蓋木能生火﹐木能克土﹐土不化水﹐火又蒸之﹐則變酸味﹐是酸者濕與熱合化之味也。羹湯夏月過夜則酸﹐濕遇熱也﹐冬月則否﹐有濕則無熱也。知酸所以致疼腫﹐而香港腳可治也。又凡乍驚乍駭﹐皆是肝經木郁火發﹐魂不藏之故﹐是以屬於火。

經云﹕諸轉反戾﹑水液混濁﹐皆屬於熱。

唐容川曰﹕轉者左右扭掉也。反者角弓反張也。戾如犬出戶下﹐其身曲戾﹐卽陽明痙病﹐頭曲至膝也。水液渾濁﹐小便不淸也。轉在側﹑屬少陽經。反在後﹐屬太陽經。戾在前﹐屬陽明經。水道在膜膈中﹐屬三焦經。皆屬於熱。是水液混濁﹐固屬三焦之熱﹐而諸轉反戾﹐亦多同屬三焦矣。三焦网膜﹐西人謂之連网﹐由內連外﹐包裹赤肉﹐兩頭生筋﹐以貫赤肉﹐筋連於骨節﹐故利曲伸。觀此則知轉反戾﹐是筋所牽引﹐實則网膜伸縮使然﹐故《內經》與水液同論﹐以見皆屬三焦网膜中之熱也。西醫乃謂抽掣痙等﹐發於腦筋﹐不免求深反淺﹐故西人無治之之術也。

塗蔚生曰﹕三焦网膜之熱﹐固能使筋所牽引﹐以致諸轉反戾。然養筋者血也﹐使血不致爲熱所灼而漧枯﹐則熱又何至爍筋而牽引。是治此病之初﹐只宜淸熱。而見有外癥者﹐亦須解外。迨至三五日後﹐宜兼養血﹐以顧其本。

小兒此癥頗多﹐最宜審愼。切不可以其反戾諸狀﹐疑爲俗謂天弔諸驚﹐亂投驚風之藥﹐以致夭札。

經云﹕諸病水液﹐澄澈淸冷﹐皆屬於寒。

唐容川曰﹕下爲小便﹐上爲涎唾﹐其道路總在三焦膈膜之中。無論何證﹐但據水液有澄澈淸冷之狀﹐卽是三焦火虛之候﹐故曰皆屬於寒。

經云﹕諸嘔吐酸﹐暴注下迫﹐皆屬於熱。

唐容川曰﹕嘔謂漧嘔﹐是火逆也。吐有寒癥﹐吐酸則無寒癥。暴注下迫﹐裏急後重﹐逼塞不得暢﹐俗名痢癥﹐皆屬於熱者﹐屬於肝經之熱也。肝火上逆﹐則嘔吐酸﹔肝火下注﹐則痢下迫。因肝欲疏泄﹐肺欲收斂﹐金木不和﹐故欲泄不得。且痢多發於秋﹐金克木也。

塗蔚生曰﹕暴注下迫﹐似宜分作兩條。暴注者便系溏稀之物﹐勃然下瀉﹐熱甚洶猛﹐毫無艱難阻止之狀也。

下迫者便系膿血之物﹐情急欲出﹐至下而滯﹐壅遏塞止之狀也。一則由肝火之發﹐一則由於金性之收。然非內有積熱﹐皆不至此。不過暴注之色﹐多系深黃黑色﹐或者一種赤血水耳。

唐容川曰﹕病機百出﹐未能盡錄。但舉其凡﹐以例其餘。

第一集﹟認癥法

四時所病

唐容川曰﹕四時各有主气客气﹐五方彊弱之異。玆所舉者﹐不過明臟腑气應與天時並行之義耳﹐醫者多隅反。

經云﹕春善病鼽衄。

唐容川曰﹕鼽是鼻塞流涕﹐衄是流鼻血。鼽屬气分﹐春陽發泄﹐爲陰所閉﹐則鼻塞不通﹐治宜疏散其寒。衄屬血分﹐春木生火﹐動血上衝﹐干犯淸道﹐鼻爲肺竅﹐木火侮肺﹐故發衄﹐治宜淸降其火。善病者﹐謂多此種也。

塗蔚生曰﹕春季界於冬寒夏熱二者之間﹐人當此際﹐最易疏忽﹐以其時令略爲和暖﹐可以少受寒﹑亦可以少受熱。故鼽衄二癥﹐此時爲多﹐容川衄血之解尢爲有見。

經云﹕仲夏善病胸脇。

唐容川曰﹕胸是兩乳中間屬心﹐肋是兩乳旁邊屬三焦。心是君火﹐三焦是相火﹐皆與夏气相應。故仲夏善病胸脇﹐以火有餘﹐多發逆滿也。

經云﹕長夏善病洞泄寒中。

唐容川曰﹕長夏未月﹐濕土主气。脾主濕而惡濕﹐濕甚則發洞瀉。陽極於外﹐無以溫養中土﹐故發寒中之病。

觀冬月井水溫﹐夏月井水冷﹐則知夏月中宮多寒矣。

塗蔚生曰﹕此節是由熱而病寒﹐上節是由熱而病火﹐兩節恰是一个對字。容川此解﹐是未免過泥時令﹐而不能揆諸人情﹐衡乎事實者也。蓋長夏熱之最盛者也﹐惟熱最盛﹐故人亦惡熱最甚。於水果生冷之物﹐每多任意喫啖﹐以求禦熱避燥﹐迨其身體淸爽之意。孰知內之陽火有限﹐而外之物欲無窮﹐旦旦而伐之﹐其不爲陽火衰敗也幾希。

迨至胃寒旣成﹐則水谷當然不能消化﹐發生洞瀉寒中等癥。夏日偏多痧癥霍亂之癥﹐亦卽此理。若謂脾主濕而惡濕﹐濕甚則洞瀉﹐陽極於外﹐無以溫養中土﹐故發寒中之病﹐是人之胃陽﹐因外之陽熱過甚﹐變而寒矣。然吾人之一呼一吸﹐純與外陽相通﹐豈有外陽旣熱﹐而吾人吸入之气﹐尙爲陰寒者哉。吾故曰﹕夏月洞瀉寒中﹐全由過食生冷之故。至謂冬月井水溫﹐夏月井水冷﹐此則由於井水與空气之比較使然﹐實則井水常一也。不過空气有寒熱﹐而吾人之手指﹐始覺有冷暖耳。

經云﹕秋善病風瘧。

唐容川曰﹕風屬肝﹐瘧屬少陽。因風致瘧﹐本系木火爲病﹐而多發於秋令者﹐木火侮金也。蓋秋當肺金主气之時﹐金气淸肅﹐則皮毛自斂﹐腠理自和。設風气鼓動﹐則爲皮毛不得斂而發寒熱。風火相煽﹐則腠理不得和﹐而戰栗溺赤。知此理者﹐可得治瘧之法也。

塗蔚生曰﹕風是傷人瘦肉一層﹐瘧是居人腠理一層﹐腠理尙在瘦肉外﹐何以因風致瘧。蓋因風未能解散淸楚﹐而逆居於腠理之間也。昔黃帝問於岐伯曰﹕夫風之與瘧也﹐相似同類﹐而風獨常在﹐瘧得有時而休者﹐何也﹖岐伯曰﹕風气畱其處故常在﹐瘧气隨經絡沈以內薄﹐故衛气應乃作。是風自風而瘧自瘧﹐不可因風以及瘧也。然岐伯又曰﹕先傷於寒﹐而後傷於風﹐故先寒而後熱也。病以時作﹐名曰寒瘧。先傷於風﹐而後傷於寒﹐故先熱而後寒也。

亦以時作﹐名曰溫瘧。其但熱而不寒者﹐陰气先絕﹐陽气獨發﹐則少气煩冤﹐手足熱而欲嘔﹐名曰癉瘧。是瘧有因風者﹐有不因風者﹐未可以類推也。如欲盡治瘧之能事﹐須參觀《內經》之瘧癥論﹐與後集之瘧疾癥治﹐方可胸有成竹﹐不致誤事。

經云﹕冬善病痺厥。

唐容川曰﹕痺是骨節疼痛﹐厥是四肢逆冷。腎中陽气﹐能達於骨節﹐充於四末﹐則無此病。冬令寒水气盛﹐往往腎陽不足﹐故多此病。

唐容川曰﹕四時之病﹐不一而足﹐則此種爲多。且知其理﹐而一切非時之病﹐理皆可識。

第一集﹟認癥法

臟腑通治

經云﹕心與膽通﹐心病怔忡﹐宜溫膽爲主。膽病戰栗顚狂﹐宜補心爲主。

唐容川曰﹕舊注君相二火﹐一气相通。此解通字﹐與以下各通字不合。蓋所謂通者﹐必有相通之道路。唐宋後憑空說理﹐不按實迹。西醫𨿽詳形略气﹐然如此等道路﹐非借西說不能發明。西醫云﹕人之臟腑﹐全有連网相聯。其連网中﹐全有微絲管﹐行血行气。據此﹐則知心與膽通﹐其道路亦在膜网之中。蓋膽附於肝﹐系著脊﹐上循入肺系﹐連及於心﹐膽與心通之路﹐卽在其系中。故心病怔忡﹐宜溫膽。

膽病戰栗顚狂﹐宜補心。非空論矣。又溫字補字有辧﹐經言﹕溫之以气﹐補之以味。《內經》言以苦補心﹐是瀉心火﹐卽是補心﹐以益其陰也。溫之以气﹐是益其陽也。

經云﹕肝與大腸通﹐肝病宜疏通大腸﹐大腸病宜平肝經爲主。

唐容川曰﹕肝內膈膜﹐下走血室﹐前連膀胱﹐後連大腸。厥陰肝木﹐又外繞行肛門。大腸傳導﹐全賴肝疏瀉之力。以理論﹐則爲金木交合。以形論﹐爲血能潤腸﹐腸能導滯之故。所以肝病宜疏通大腸﹐以行其鬱結也。大腸病如痢癥﹑腸風﹑祕結﹑便毒等癥﹐皆宜平肝和血潤腸﹐以助其疏泄也。

經云﹕脾與小腸通﹐脾病宜泄小腸火﹐小腸病宜潤脾爲主。

唐容川曰﹕西醫圖繪﹐脾居連网之上﹐小腸通體﹐皆與連网相附。連网中均有微細管相通﹐據此則《內經》所言道路顯然。西醫不知《內經》﹐妄抵軒岐﹐以爲未見臟腑﹐此不足怪。獨怪中國趨好洋學﹐捨古聖之書﹐而弗深考﹐豈不謬哉﹗脾病多是小腸之火﹐蒸動濕气﹐發腫脹﹐作瀉滿﹐小便混濁﹐故當瀉小腸。至於小腸﹐所以化物不滯﹐全賴脾濕有以濡之。西醫所謂甜肉汁﹐入腸化物是也。故小腸病痢及祕結﹑闌門不開﹑膈食等癥﹐皆宜潤脾。

塗蔚生曰﹕心爲丙火﹐而生胃陽之戊土﹐小腸爲丁火﹐而生脾陰之己土。此五行相生之定義﹐天地自然之气化﹐不可以科學之定理﹐相爲試驗者也。然小腸能以生脾﹐亦能病脾。脾爲小腸所生﹐亦能滋益小腸。故脾陰有虧﹐宜瀉小腸之火以救脾﹐防其消耗脾中之陰也。小腸之火有餘﹐宜滋脾陰以益小腸﹐濟其化生之源也。若夫脾濕而爲腫脹﹐小腸火衰而爲瀉泄﹐則又宜培火以燥土也。容川解爲脾病﹐多是小腸之火﹐蒸動濕气﹐發腫脹﹐作泄瀉﹐小便混濁﹐故當瀉小腸。是其將脾與小腸寒熱之病﹐合而爲一也﹐未免尙差一粒。

經云﹕肺與膀胱通﹐肺病宜利膀胱水﹐膀胱病宜淸肺气爲主。

唐容川曰﹕肺主通調水道﹐下輸膀胱﹐其路道全在三焦膜中﹐上卷已詳言之。故肺與膀胱相隔甚遠﹐而實則相通。肺病則水停爲痰飲﹐故宜淸利膀胱以瀉之。膀胱病多由肺之上源﹐不得疏通﹐故宜淸肺爲主。

經云﹕腎與三焦相通﹐腎病宜調和三焦﹐三焦病宜補腎爲主。

唐容川曰﹕三焦之源﹐卽發於腎系﹐故腎與三焦通。三焦爲腎行水化气﹐故腎病宜調和三焦。譬如腎气丸﹐用苓澤以利三焦之水。保元湯﹐用黃以充三焦之气是矣。三焦不能行水﹐則宜滋腎陰﹐不能化气﹐則宜補腎陽。近醫不知三焦爲何物﹐西醫名連网﹐不名三焦。是不知腎系爲三焦之根﹐安知人生气化哉。

唐容川曰﹕此條全可考臟腑路道。西洋形迹之學﹐未及如是之精。而今人不講﹐反爲西人所笑﹐堪發一嘆。

第一集﹟認癥法

五臟所藏

唐容川曰﹕人之所以靈於物者﹐以其秉五行之秀也。夫此靈秀之气﹐非空無所寄而已﹐實則藏於五臟之中﹐是爲五臟之神。人死則其神脫離五臟﹐人病則五臟之神不安。知五神之所司﹐而後知五病之情狀。

經云﹕心藏神。

唐容川曰﹕人所以知覺﹐神主之也。神是何物﹖渾言之則兩精相搏謂之神﹐空言之則變化不測謂之神﹐此皆放言髙論﹐未能實指之也。吾且爲之實指曰﹕神乃生於腎中之精气﹐而上歸於心﹐合爲離卦﹐中含坎水之象。惟其陰精內捨﹐陽精外護﹐心臟之火﹐所以光明朗潤﹐而能燭物。蓋神卽心火﹐得腎陰濟之﹐而心中湛然﹐神明出焉﹐故曰心藏神。心血不足﹐則神煩。心火不足﹐則神怯。風痰入心﹐則神昏也。西醫知心爲生血回血之髒﹐而謂心不主知覺﹐主知覺者是腦髓筋。又言腦後筋只主運動﹐腦前筋主知覺。又言腦筋有通於心者。彼不知髓實心之所用﹐而非髓能知覺也。蓋髓爲水之精﹐得心火照之而光見﹐故生知覺矣。古文思字從囟從心﹐卽以心火照腦髓之義。髓如月魄﹐心如日光﹐相照爲明﹐此神之所以爲用也。

經云﹕肝藏魂。

唐容川曰﹕魂者陽之精﹐气之靈也。人身气爲陽﹐血爲陰﹐陽無陰不附﹐气無血不畱。肝主血而內含陽气﹐是謂之魂。究魂之根源﹐則生於坎水之一陽。推魂之功用﹐則發爲幹金之元气。不藏於肺﹐而藏於肝者﹐陽潛於陰也。

不藏於腎﹐而藏於肝者﹐陽出之陰也。晝則遊魂於目而爲視﹐夜則魂歸於肝而爲寐。魂不安者夢多﹐魂不彊者虛怯。

西醫不知魂是何物﹐故不言及於夢。然西人知覺與華人同﹐試問彼夜夢恍惚﹐若有所見者﹐是何事物﹐因何緣故﹐則彼將啞然。蓋魂非剖割所能探取﹐而夢非器具所能測量﹐故彼不知也。

經云﹕肺藏魄。

唐容川曰﹕人身血肉塊然﹐陰之質也。有是質卽有宰是質者。秉陰精之至靈﹐此之謂魄。肝主血﹐本陰也﹐而藏陽魂﹔肺主气﹐本陽也﹐而藏陰魄﹐陰生於陽也。實指其物﹐卽肺中精華潤澤之气。西醫所謂肺中只有膜沫是也。惟其有此沫﹐則散爲膏液﹐降爲精血﹐陰質由是而成矣。魂主動而魄主靜﹐百合病恍惚不寧﹐魄受擾也。魔魘中惡﹐魄气所掩也。人死爲鬼﹐魄气所變也。凡魂魄皆無形有象﹐變化莫測﹐西醫剖割而不見﹐遂置弗道。夫談醫而不及魂魄﹐安知生死之說哉。

經云﹕脾藏意。

唐容川曰﹕舊注心之所憶謂之意。心火生脾土﹐故意藏於脾。按脾主守中﹐能記憶也。又主運用﹐能思慮也。

脾之藏意如此。脾陽不足﹐則思慮短少。脾陰不足﹐則記憶多忘。

經云﹕腎藏志。

唐容川曰﹕舊注心之所之謂之志。神生於精﹐志生於心﹐亦心腎交濟之義。按志者﹐專意而不移也。志本心之作用﹐而藏於腎中者﹐陽藏於陰中也。腎生精﹐爲五臟之本﹔精生髓﹐爲百骸之主﹐精髓充足﹐伎巧出焉﹐志之用也。又按志﹐卽古志字﹐記也。事物所以不忘﹐賴此記性﹔記在何處﹐則在腎經。蓋腎生精﹐化爲髓﹐而藏於腦中。

凡事物經目入腦﹐經耳入腦﹐經心亦入腦。腦中之髓﹐卽將事物印記不脫﹐久之要思其事物﹐則心一思之﹐而腦中之事物立見。蓋心火陽光﹐如照相之鏡也﹔腦髓陰汁﹐如畱影之藥也﹐光照於陽﹐而形附於陰。與心神一照﹐而事記髓中同義。西學畱影妙矣﹐而西醫則不知人身自有照影畱聲記事之妙質。𨿽剖割千萬人﹐能得此理否。古思字從囟從心﹐囟者腦前也。以心神注囟﹐則得其事物矣。

容川又曰﹕《內經》又有五臟七神之說。云脾藏意與志﹐腎藏精與气﹐與此不同。然志須屬腎﹐精气血三者﹐非神也。另條詳注﹐不在此例﹐故從五神之說爲是。

塗蔚生曰﹕容川此節論釋﹐詞意旣系精微﹐理由復極充足。務使前之空空洞洞﹐難以根據憑信者﹐各有切實根據據﹐可爲憑信。醫者奉之爲南鍼寶鑑。豈非其天資過人﹐學力極到之所使然歟。西醫動謂中國此等學說﹐近於玄妙﹐無從實驗。不知中國醫學之所以髙尙者﹐卽由於此中玄妙也。彼固不近玄妙﹐彼固由於實驗﹐何以其延醫內科﹐多弗能效﹐常至殺人如反掌乎﹖然則西醫亦宜知所攺進矣。

第一集﹟認癥法

望形察色

唐容川曰﹕形是肢體﹐色是面部﹐此理最微﹐此脈更難。今且舉其大略﹐使人得其門徑。西醫於察色未考。

經云﹕以五色命五臟﹐靑爲肝﹐赤爲心﹐白爲肺﹐黃爲脾﹐黑爲腎。肝合筋﹐心合脈﹐肺合皮﹐脾合肉﹐腎合骨也。

唐容川曰﹕言五色命於五臟﹐每髒各見本色﹐便知其病。各髒又各有所合﹐便知其病之所在。譬如色靑屬肝﹐肝合筋﹐便知其病在筋。餘仿此。

經云﹕靑如艸滋者死﹐靑如翠羽者生。黃如枳實者死﹐黃如蟹腹者生。黑如者死﹐黑如烏羽者生。白如枯骨者死﹐白如豕脂者生。

唐容川曰﹕此言五色榮者生﹐枯者死。蓋必有血與气澤﹐方能榮也。

經云﹕凡色多靑則痛﹐多黑則痺﹐黃赤則熱﹐多白則寒。五色皆見﹐則寒熱也。

唐容川曰﹕靑爲肝色﹑靑勝則肝木克土﹐故痛。黑爲腎之色﹐黑勝則寒水凝滯﹐故痺。黃赤爲火土之色﹐故主熱。白爲金色﹐金主淸涼﹔且溫體者﹐血也﹐血色少﹐故白色多﹐而知其體寒。五色皆見﹐乃錯亂之象﹐故主寒熱並見。

經云﹕明堂者鼻也﹐闕者眉間也﹐藩者頰側也﹐蔽者耳門也。明堂骨髙以起﹐平以直﹐首面上於闕庭﹐王宮在於下極﹐五臟次於中央﹐六腑挾其兩側。

唐容川曰﹕此言人面之部位﹐分發臟腑﹐以診其色也。面分三停﹐上爲闕﹐闕下爲極﹐卽山根也。以闕論﹐則處下﹐以鼻言之﹐則適居於中﹐故稱極焉。是爲王宮﹐心之應也。

鼻居王宮之下﹐故名明堂。其診法﹐則當以五臟從上而下﹐配於中央﹔而六腑各隨其髒﹐配於兩側。有諸內形諸外﹐亦各從其類也。

塗蔚生曰﹕此系《內經》分發臟腑之法﹐與前𨿽有少異。而上下之位置﹐則未嘗顚倒。蓋欲多爲參考﹐以盡其精詳耳。

唐容川曰﹕明堂今名準頭﹐王宮今名山根也﹐闕今名印堂﹐藩今名頰﹐蔽今名耳門。古人不剃須﹐故不診頤下。今診訣有心額腎頤之說﹐是俗醫所配。𨿽今人剃須﹐气色終不見於此﹐未可據以爲診也。人身內肺系心系肝系腎系均著脊﹐惟脾胃在下﹐不著脊。然脾膜之根﹐仍著脊也。故脾兪穴在背﹐是五臟皆居於身中也。所以診法﹐亦配於面之中央﹐而六腑則隨其髒位﹐以配於側。

經云﹕闕上咽喉也。

唐容川曰﹕闕爲眉間﹐闕之上則至髙矣。咽喉之位﹐在諸臟腑之上﹐故應於闕上。

塗蔚生曰﹕視此則知前之配列諸法﹐尙欠精微。蓋面部爲內部之表現﹐咽喉旣系要塞﹐卽不可令其缺如也。前者僅以心部配於額上﹐咽喉之病視此﹐是其未若此法爲妥。然其位𨿽殊﹐其理則一﹐亦未可濃非也。

經云﹕闕中者肺也。

唐容川曰﹕俗名印堂。肺居胸中﹐髙於五臟﹐故應於此。

經云﹕下極者心也。

唐容川曰﹕下極卽山根。心居肺之下﹐肺應於闕中﹐則心當應於此。

經云﹕直下者肝也。

唐容川曰﹕相法稱爲年壽﹐卽鼻梁也。肝配於此者﹐以肝在腹中﹐半在膈上﹐半在膈下﹐位實在心肺之下﹐故當配於此。唐宋後醫﹐以肝配左顴﹐肺配右顴﹐此西金東木之義﹐然非五臟自具之位次也。且舊說以爲肝在脾之下﹐故曰下焦屬肝腎。不知水木相生﹐肝固與腎相屬﹐而究其形體所居﹐則肝半在膈上﹐半在膈下﹐脾在膈下﹐居於油膜之上﹐近胃聯小腸也。中醫少見臟腑﹐多失其眞﹐而西醫笑之﹐並謂軒岐先謬。豈知古聖精核﹐更過西人﹐此聯合次﹐便見聖人審定臟腑最精。至經脈穴道﹐尢爲西人所不知也。今必謂古人洞見臟腑﹐尢屬空談﹐不足折服西人。卽以剖視例之﹐古創制作﹐亦斷無未經剖視之理。且軒帝戰阪泉涿鹿﹐何難剖割之有。

經云﹕肝左者膽也。

唐容川曰﹕舉左以賅右。言肝應於鼻梁﹐其左右附鼻梁者﹐膽之應也。

經云﹕下者脾也。

唐容川曰﹕下者指準頭言。鼻梁在上﹐則準頭在下﹐故稱下焉。脾在腔內﹐實居肝之下﹐油膜之上﹐故應配於鼻梁之下。此名明堂爲鼻之應﹐脾能總統五臟﹐故準頭之診最要。

經云﹕方上者胃也。

唐容川曰﹕方上二字﹐不得其解。舊說以爲口之上﹐鼻孔之旁。余按方字﹐義訓兩舟相並﹐殆指鼻之兩孔﹐其形如方舟也。然則準頭爲明堂﹐而兩孔卽方上也。本經云﹕五臟位於中央﹐六腑挾其兩側。則鼻準屬脾﹐兩孔旁自當屬胃。

塗蔚生曰﹕余以容川此解﹐似亦牽彊。蓋方字𨿽義訓爲兩舟相並﹐而鼻孔形圓﹐並不如方舟也。若以鼻之兩孔診胃爲是﹐然則開竅如口之大者﹐豈無臟腑所系哉﹖余以爲方上宜解在口﹐不知果合聖意否﹐尙畱之以待髙明。

經云﹕中央者大腸也。

唐容川曰﹕此中央字﹐當合頰側與鼻計之。頰側距鼻之中爲中央﹐蓋頰側名蕃﹐鼻準名明堂﹐其中卽可名中央。

胃近鼻﹐大腸連胃﹐位次亦宜。

經云﹕挾大腸者腎也。

唐容川曰﹕腎有兩枚﹐故配於面部頰側兩旁﹐是最下之兩旁也。腎居於下﹐配此爲宜。後人配於口下承漿之所。

不知古不剃須﹐口下須掩﹐气色不見﹐故《內經》不以此察色。以腎配兩頰﹐腎有兩枚﹐分診左右﹐於義爲合。

經云﹕面王以上小腸也﹐面王以下膀胱子處也。

唐容川曰﹕面王二字﹐無舊解。然明堂者﹐北面朝王之所也﹐疑卽明堂鼻準是矣。膀胱子處﹐卽子宮二物﹐皆在臍下﹐與腎位相等﹐腎兩枚居背後﹐故分發兩旁﹐應腎在後也。膀胱子宮在前﹐則當次位於前﹐居鼻下﹐故曰面王以下膀胱子處也。惟小腸與胃相接﹐而爲心之府﹐末易定其位次。且小腸之膜油﹐全連及肝膽脾也。故配於膽胃之交﹐肝脾之際﹐位在鼻準上邊﹐兩旁夾鼻之處﹐故曰面王以上小腸也。予按後人望色﹐左肝右肺﹐心額腎頤鼻脾﹐法甚簡易﹐然不及《內經》診法爲更詳。

唐容川曰﹕闕屬肺﹐闕旁生眉﹐卽當屬肺。世多以眉屬肝﹐不知眉實屬肺﹐《內經》云﹕肺風之狀﹐其診在眉上。足見眉實肺气所發泄。然肝血如不交於肺﹐卽不能化生眉毛。凡毛皆是血化爲气而發泄者也。單有血不能生毛﹐單有气亦不能生毛。目之部位﹐統屬肝竅所司。由肝目之部﹐上交闕旁﹐系肺所司矣。爲肝血上交於肺气﹐所以化生眉毛。肺爲華蓋﹐故相書稱眉亦名華蓋。肝木主怒﹐侮肺金而難制﹐故眉粗之人﹐性最剛烈。自闕至明堂﹐分發五臟﹐而以六腑配於兩側﹐詳矣。惟三焦包絡﹐未曾分發。余按經文義﹐實具於言下。蓋三焦爲腎之腑﹐腎位配於藩﹐正當頰側﹐則三焦當配於蔽﹐正當耳門也。腎開竅於耳﹐三焦之脈﹐又繞耳護腎竅。以蔽診三焦﹐自不爽也。至於包絡配在山根兩旁﹐其義更可類推。

唐容川曰﹕散見於經文者﹐如發上指﹐汗出如油﹐大肉脫﹐大骨陷﹐唇及舌捲﹐囊縮鼻張﹐不治之證﹐未能悉舉。但明臟腑相應之理﹐可以通一畢萬。且如眼神﹐尢宜細察。再讀《傷寒》《金匱》﹐則盡知之。

第一集﹟認癥法

聞聲別證

唐容川曰﹕聲音之道﹐微妙難通﹐故聞而知之謂之神。

經云﹕肝木在音爲角﹐在聲爲呼﹐在變動爲握。心火在音爲徵﹐在聲爲笑﹐在變動爲憂。脾土在音爲宮﹐在聲爲歌﹐在變動爲噦。肺金在音爲商﹐在聲爲哭﹐在變動爲咳。腎水在音爲羽﹐在聲爲呻﹐在變動爲栗。

唐容川曰﹕人能本宮商角徵羽五音﹐呼笑歌哭呻五聲﹐以參求五气之邪﹐則思過半矣。西人審病﹐至於察尿之味﹐亦云苦矣。只因於聲色气味﹐未能辧析﹐是以出此下策。

經云﹕中盛髒滿﹐气勝傷恐者﹐聲如從室中言﹐是中气之濕也。言而微﹐終日乃復言者﹐此奪气也。言語善惡不避親疏者﹐此神明之亂也。

唐容川曰﹕經意甚明﹐蓋卽聞聲而知其神與气焉。

經云﹕病患語聲寂寂然﹐喜驚呼者﹐骨節間病。語聲喑喑然不徹者﹐心膈間病。語聲啾啾然細而長者﹐頭中病。

唐容川曰﹕此數語系《金匱》文﹐寂寂然﹐不欲語﹐屬三陰經。喜驚呼﹐則又屬厥陰經。病入三陰﹐厥陽主筋骨間病﹐知其病在下焦。聲出不徹﹐聲不揚也﹐胸中大气不轉﹐出入艱滯﹐知其病在中焦﹐胸膈間。啾啾然﹐細而長﹐聲自下焦陰分﹐緣足太陽而上達於顚頂﹐故知其病在頭中。

唐容川曰﹕按聲气根於腎中﹐上於胸膈﹐出於肺管﹐達於鼻﹐轉於舌﹐辧於唇。或气虛而音微﹐或機停而語謇﹐或膈間有滯而气礙﹐或鼻間有違而音乖﹐散見各書﹐細心人當自領取﹐非楮墨所能盡也。

第一集﹟認癥法

凡死證辧

夏禹鑄曰﹕前輩有死癥訣﹐然於中治之﹐卻有不死者﹐不可棄而不治。大惇無脈是弱癥﹐屬不足。直視搖頭是風證﹐屬有餘。二者相兼﹐卻無此理﹔倘有相兼﹐不治癥也﹔如止有一﹐斷非死癥。魚口自動﹐忽作鴉聲﹐此脾有痰﹐而肝有風﹐若祛風化痰﹐似非死證。蛔虫盡出﹑不加燒熱﹑補肝卽安﹐亦非死癥。面黃四肢腫﹐若黃有寶色﹐補脾行气自消﹐卻非死證。至於鼻孔黑燥﹐兼以肚大靑筋﹐手抱頭上﹐兼以發似油淋﹐囟門腫起﹐忽陷成坑﹐只犯一宗﹐猶非死癥﹔若並見之﹐必死無疑。

第二集﹟推拿法

推拿代藥賦

夏禹鑄曰﹕前人忽略推拿﹐卓溪今來一賦。寒熱溫平﹐藥之四性﹔推拿揉掐﹐性與藥同。用推卽是用藥﹐何可亂推。推上三關﹐代卻麻黃肉桂。退下六腑﹐替來滑石羚羊。水底撈月﹐便是黃連犀角。天河引水﹐還同芩柏連翹。大指脾面旋推﹐味是人參白術﹔瀉之則爲竈土石膏。大腸側推虎口﹐何殊訶子炮姜﹔反之則爲大黃枳實。湧泉右轉不揉﹐朴硝何異﹖一推一揉右轉﹐參術無差。食指瀉肺﹐功並桑皮桔梗。旋推止咳﹐效爭五味冬花。精威拿緊﹐豈羨牛黃貝母。肺兪重揉﹐漫誇半夏南星。黃蜂入洞﹐超出防風羌活。捧耳搖頭﹐遠過生地木香。五指節上輪揉﹐乃祛風之蒼術。足拿大惇鞋帶﹐實定掣之鉤藤。後溪推上﹐不減豬苓澤瀉。小指補腎﹐焉差杜仲地黃。

湧泉左揉﹐類夫砂仁藿葉。重揉手背﹐同乎白芍川芎。臍風燈火十三﹐恩符再造。定驚元霄十五﹐不啻仙丹。病知表裏虛實﹐推拿重癥能生。不諳推拿揉掐﹐亂用便添一死。代藥五十八言﹐自古無人道及。𨿽無格致之功﹐卻是透宗之賦。

塗蔚生曰﹕此賦爲推拿治病之槪略﹐頗關緊要。學人必須記憶純熟﹐方可胸有成竹﹐不致誤用。

第二集﹟推拿法

指紋

陳飛霞曰﹕幼科指紋﹐總無正論﹐且遊移不定﹐莫可稽駁。有謂不必用者﹐有用而至於怪誕不經﹐誣民惑世者﹐是皆未明紋中之理﹐所以有用不用之殊議。請以一得之愚﹐聊發其要。蓋此指紋﹐與寸關尺同一脈也﹐按《內經》十二經絡﹐始於手太陰﹐其支者從腕後出次指之端﹐而交於手陽明﹐此卽指紋是也。明如景嶽﹐猶謂此紋爲手陽明浮脈。不知手太陰經起於中府﹐而終大拇指之少商﹔手陽明經起於食指商陽﹐兩不相值﹐若無此旁支交通營衛﹐不幾令太陰陽明表裏斷絕乎。況此脈可診﹐人所不知。其遲數代促﹐與太淵一毫無異﹐但脈體差小﹐由旁支也。

指紋之法﹐起於宋人錢仲陽。以食指分三關﹐寅曰風關﹐卯曰气關﹐辰曰命關。其訣謂風輕气重命危﹐𨿽未必其言悉驗﹐而其義可取。

塗蔚生曰﹕十二經皆有動脈﹐非獨陽明太陰爲然。如足陽明之趺陽﹐足少陰之太溪﹐皆以動脈之所在﹐古人以之徧診病癥。取太淵以診大人者﹐以其肺爲華蓋﹐會朝百脈也。取三關以診小兒者﹐以其太淵細小﹐脈形未全﹐不如三關之明了以視也。執定肺與大腸相爲表裏爲解﹑以三關之指紋﹑卽太淵之支出者﹐似乎過拘﹐而尙爲精確之談也。獨鍼灸所謂之足厥陰太衝穴﹐在足大指本節後動脈處﹐徧尋細審﹐毫未見其動脈焉。余曾訪問多人﹐令其細爲審察﹐亦云無有。不知此穴此脈﹐究在何處﹖想古人審脈定穴﹐未必敢從意斷﹐當闕以待考。

第二集﹟推拿法

指紋切要

陳飛霞曰﹕小兒自彌月而至於三歲﹐猶未可以診切﹔非無脈可診﹐而實虛不易定也。小兒每怯生人﹐初見不無啼叫﹐呼吸先亂﹐神志倉忙﹐而遲數大小已失本來之象矣﹐診之何益﹖不若以指紋之可見者﹐與面色病候相印證。此亦醫中望切兩兼之意也。

令人抱兒﹐對立於向光之處。以左手握兒食指﹐以我右手拇指﹐推兒三關。察其形色﹐細心體認﹐亦惟辧其表裏寒熱虛實足之矣。世人好異﹐不從實地用功﹐以此爲淺近之談﹐不屑畱意。不知臨證能辧此六者﹐便爲至髙之手。蓋表裏淸﹐則知病之在經在府﹐而汗下無誤。寒熱明則知用寒遠熱﹐用熱遠寒﹐或寒因寒用﹐熱因熱用﹐因事制宜﹐用無不當。虛實辧則知大虛有盛候﹐大實有羸狀﹐不爲假癥眩惑。凡眞虛眞實易知﹐假虛假實難辧﹐眞假旣明﹐則無虛虛實實之患。如此切要關頭﹐不知體會﹐但以不經之言欺世誑俗。謂何者爲人驚﹐何者爲畜驚﹐不特欺人﹐而且自欺﹐不特無益治療﹐而且誤人生命﹐是誰之咎哉﹖

第二集﹟推拿法

三關部位歌

陳飛霞曰﹕初起風關證未央﹐气關紋現急須防﹐乍臨命位誠危急﹐射甲透關病勢彰。

第二集﹟推拿法

浮沈分表裏歌

陳飛霞曰﹕指紋何故乍然浮﹐邪在皮膚未足愁。腠理不通名表癥﹐急行疏解汗之投。忽而關紋漸漸沈﹐已知入裏病方深。莫將風藥輕相試﹐須向陽明裏證尋。

第二集﹟推拿法

紅紫辧寒熱歌

陳飛霞曰﹕身安定見紅黃色﹐紅艷多從寒裏得。淡黃隱隱本虛寒﹐莫將深紅化爲熱。關紋見紫熱之徵﹐靑色爲風古所稱。傷食紫靑痰气逆﹐三關靑黑禍難勝。

第二集﹟推拿法

淡滯定虛實歌

陳飛霞曰﹕指紋淡淡亦堪驚﹐總爲先天稟賦輕。脾胃本虛中气弱﹐切防攻伐損胎嬰。關紋澀滯甚因由﹐邪遏陰榮衛气畱。食郁中焦風熱熾﹐不行推蕩更何求。

第二集﹟推拿法

紋形主病歌

陳飛霞曰﹕腹痛紋入掌中心﹐彎內風寒次第侵。紋白外彎痰食熱﹐水形脾肺兩傷陰。又曰﹕凡看指紋﹐以我大拇指側面﹐推兒食指三關﹐切不可覆指而推。蓋螺紋有火﹐克制肺金﹐紋必變色。又只可從命關推下風關﹐切不可從風關推出命關﹐此紋愈推愈出。其紋在先原未透命關﹐誤推而出之﹐大損肺气﹐愼之愼之。

以上表裏寒熱虛實﹐鑿鑿有據。但能於臨癥時﹐認得此六字﹐分明胸中自主宰﹐𨿽不中不遠矣。若但以驚證塞責﹐何能應對。第晨鐘自問﹐未免懷慚。凡我同人﹐互爲砥礪﹐幸矣。

第二集﹟推拿法

小兒脈法

陳飛霞曰﹕小兒三五歲﹐可以診脈。第手腕短促﹐三部莫分。惟以一指侯之﹐誠非易易。《內經》診視小兒﹐以大小緩急四脈爲準。予不避僭越﹐體其意﹐竟易爲浮沈遲數﹐而以有力無力定其虛實。似比大小緩急﹐更爲明悉﹐後賢其體認之。

第二集﹟推拿法

《內經》脈要

黃帝曰﹕乳子而病熱﹐脈懸小者何如﹖岐伯曰﹕手足溫則生﹐寒則死。帝曰﹕乳子中風熱﹐喘鳴肩息者脈何如﹖岐伯曰﹕喘鳴肩息﹐脈實大也﹐緩則生﹐急則死。

陳飛霞曰﹕此《內經》之旨。聖人立言﹐可總括無餘﹐世人不悟﹐視爲平常。能於此處著眼﹐則診視之要﹐思過半矣。予之臨癥診視﹐無論吉凶而多中者﹐亦不外此。第意之所在﹐口莫能宣。竊詳《內經》所謂大小緩急者﹐亦發而不露之意。蓋大卽浮洪類也﹐小卽沈細類也﹐急卽數也﹐緩卽遲也﹐何若竟易以浮沈遲數爲得乎﹖再以節庵之有力無力﹐辧其表裏虛實﹐誠診小兒天然不易之妙訣。夫節庵亦一常人﹐而能以有力無力﹐辧其陰陽表裏寒熱虛實﹐𨿽至顯淺﹐至平易﹐卻至確當。孰謂今人不相及也。

第二集﹟推拿法

四脈主病主證

陳飛霞曰﹕浮脈主表﹐﹝病在外。﹞沈脈在裏﹐﹝病在內。﹞遲脈主髒﹐﹝病爲寒。﹞數脈主腑。﹝病爲熱。﹞

五至四至爲遲﹐爲寒﹐爲不足﹐﹝浮遲外寒﹐沈遲內寒﹐有力實寒﹐無力虛寒。﹞七至八至爲數﹐爲熱﹐爲大過。

﹝浮數表熱﹐沈數里熱﹐有力實熱﹐無力虛熱。﹞浮而有力風寒﹐無力陰虛。沈而有力寒實﹐無力气滯。遲而有力爲痛﹐無力虛寒。數而有力實熱﹐無力瘡瘍。

第二集﹟推拿法

總括脈要歌

陳飛霞曰﹕太淵一指定安危﹐六至中和五至虧﹐七八熱多三四冷﹐沈浮遲數貴詳推。有力爲陽爲實熱﹐虛寒無力裏何疑。若能畱意於中取﹐何至亡羊泣遠歧。浮而有力熱兼風﹐﹝風熱皆陽﹐表之實也﹐﹞無力陰虛汗雨蒙。

﹝陰榮妄泄表之虛也。﹞有力而沈痰食害﹐﹝痰凝食滯﹑結於裏也。﹞沈沈無力气凝胸。﹝气滯於中不運化也。﹞遲而有力多爲痛﹐﹝浮遲外痛﹐沈遲內痛。﹞無力虛寒气血窮。﹝气弱血衰至虛之候。﹞數脈熱多終有力。﹝數而有力實熱何疑。﹞瘡痍無力虛熱攻。﹝陰血受傷﹐虛熱所致。﹞

第二集﹟推拿法

脈證宜忌歌

陳飛霞曰﹕脈浮身熱汗之松﹐﹝陽邪居表﹐熱從汗解。﹞沈細身涼莫彊攻。﹝無論表裏﹐不堪攻伐。﹞咳嗽正嫌浮帶數﹐﹝浮緩爲宜﹐浮數大忌。﹞細沈腫脹定知凶。﹝脾胃虛寒﹐愈不運化。﹞沈遲下利方爲吉﹐﹝气血俱傷﹐最嫌洪數。﹞洪大徧宜痘疹逢。﹝陰陽充足﹐毒不能畱。﹞腹痛不堪浮有力﹐﹝二陰受病﹐浮則反常。﹞

浮洪吐衄總無功。﹝陽火太盛﹐陰血愈傷。﹞

陶節庵曰﹕診脈之要﹐無論浮沈遲數﹐但於有力無力中分之。有力者爲陽﹐爲實﹐爲熱﹔無力者爲陰﹐爲虛﹐爲寒。至哉斯言﹐後賢勿忘。

塗蔚生曰﹕左眉稍外窪中爲太陽穴﹐右眉稍外窪中爲太陰穴﹐兩眉中間爲眉心﹐又名印堂﹐鼻窪爲山風﹐鼻正中髙骨爲延年﹐鼻尖爲準頭﹐鼻下窪中爲人中﹐唇下爲承漿﹐髮際後五分爲神庭﹐神庭後五分爲上星﹐上星後一寸爲囟門﹐囟門後一寸五分爲前頂門﹐前頂門後一寸五分爲百會。能如此取穴﹐決不致誤。

第二集﹟推拿法

開天門法

夏英白曰﹕凡推皆用蔥薑水﹐浸醫人大指。若小兒病重者﹐須以麝香末沾醫人指上用之﹐先從眉心向額上推二十四下﹐謂之開天門。

第二集﹟推拿法

分推太陰穴太陽穴法

夏英白曰﹕於開天門後﹐從眉心分推至兩眉外稍太陰太陽二穴九數﹐太陰穴在右眉外稍﹐太陽穴在左眉外稍。

第二集﹟推拿法

掐天庭至承漿穴法

夏英白曰﹕於分太陰太陽二穴後﹐再於天庭﹑眉心﹑山風﹑延年﹑準頭﹑人中﹑承漿各穴﹐皆用大指甲一掐。

天庭在額上﹐眉心在兩眉夾界﹐山風在鼻窪﹐延年在鼻髙骨﹐準頭在鼻尖﹐人中在鼻下口上﹐承漿在口下低處。

第二集﹟推拿法

揉耳搖頭法

夏英白曰﹕於掐天庭各穴後﹐將兩手撚兒兩耳垂揉之﹐再將兩手捧兒頭搖之。

夏英白曰﹕凡推首先用此四法﹐以開關竅﹐然後擇用諸法。

第二集﹟推拿法

揉太陰穴法

夏英白曰﹕治女揉太陰穴發汗﹐若發汗太過﹐揉太陽穴數下以止之。治男揉太陰穴﹐反止其汗。

第二集﹟推拿法

揉太陽穴法

夏英白曰﹕治男揉太陽穴發汗﹐若發汗太過﹐揉太陰穴數下以止之。治女揉太陽穴反止汗。

第二集﹟推拿法

二龍戲珠法

夏英白曰﹕以兩手攝兒兩耳垂揉之治風﹐兒眼向左邪﹐則揉右垂﹐右邪則揉左垂﹐上邪則揉下垂﹐下邪則揉上垂。如初風眼不邪﹐皆輕重如一。

塗蔚生曰﹕此節之風字﹐夏英白原爲一驚字﹐余以驚風旣屬有異﹐而玩此節英白之驚字﹐卽含風字在內﹐故易之以免眩迷。

第二集﹟推拿法

運內八卦穴法

夏英白曰﹕從坎到艮﹐左旋推治熱﹐亦止吐﹐從艮到坎﹐右旋推治涼﹐亦止瀉。掌中離南坎北﹐震東兌西﹐乾西北艮東北﹐巽東南坤西南﹐皆推左手。

第二集﹟推拿法

乾坎艮入虎口穴法

夏英白曰﹕虎口穴卽大指與手叉處﹐自乾由坎艮入虎口揉之﹐能去食火。

第二集﹟推拿法

揉艮宮穴法

夏英白曰﹕重揉艮宮﹐治飲食不入。

第二集﹟推拿法

運水入土法

夏英白曰﹕從兒小指稍腎經推去﹐由兌乾坎艮震位﹐至大指稍脾經﹐按之﹐補脾土虛弱。

第二集﹟推拿法

運土入水法

夏英白曰﹕從兒大指稍脾經推去﹐由震艮坎乾兌位﹐至小指稍腎經按之﹐治小便赤澀。

第二集﹟推拿法

揉內勞宮穴法

夏英白曰﹕內勞宮穴﹐在略偏大指邊天心穴之左﹐屈兒中指手掌心﹐其中指按處卽是。欲兒發汗﹐將兒小指屈住﹐用手揉兒內勞宮﹐向左按而運之。若向右運反涼。

第二集﹟推拿法

掐小天心穴法

夏英白曰﹕小天心穴﹐在兒手掌盡處。兒有風癥﹐眼翻上者﹐將此穴向掌下掐。眼翻下者﹐將此穴向總筋上掐﹐卽平。

塗蔚生曰﹕小天心卽鍼灸之所謂大陵穴﹐屬心包絡﹐故能治風。然當系因熱生風。

第二集﹟推拿法

揉掐脾經穴法

夏英白曰﹕脾經卽大指尖﹐左旋揉爲補﹐治小兒虛弱﹐飲食不進﹐肚起靑筋﹐面黃四肢無力。若向下掐之﹐爲瀉去脾火。

第二集﹟推拿法

大腸側推到虎口穴法

夏英白曰﹕大腸經卽食指尖側﹐卽靠大指邊。虎口卽大指與食指之手叉處﹐從兒食指尖斜推到虎口﹐治膨脹水瀉痢疾。紅多再推腎經﹐白多再推三關。

第二集﹟推拿法

虎口側推到大腸經法

夏英白曰﹕兒有積滯﹐從虎口穴側推到大腸經﹐能使兒瀉。

第二集﹟推拿法

推掐心經穴法

夏英白曰﹕心經卽中指尖﹐自上推至中指盡處小橫紋﹐行气通竅﹐向下掐之能發汗。

第二集﹟推拿法

掐揉肺經穴法

夏英白曰﹕肺經卽無名指尖﹐向下掐之﹐去肺火﹐左旋揉之補虛。

第二集﹟推拿法

掐推腎經穴法

夏英白曰﹕小指屬腎﹐向掌邊掐之﹐再掐兒小指與掌交界之小橫紋﹐治小便赤澀﹐肚腹膨脹。左腎經向上推﹐淸小便﹐向下推補腎。

第二集﹟推拿法

橫門穴推到板門穴法

夏英白曰﹕橫門穴﹐卽掌與肱交界之橫紋。板門穴﹐在大指節下五分。從橫門推到板門能止兒吐。

第二集﹟推拿法

板門穴推到橫門穴法

夏英白曰﹕從板門推到橫門穴﹐能止兒瀉。

第二集﹟推拿法

中指尖推到橫門穴法

夏英白曰﹕從中指尖推到橫門穴﹐止小兒吐。

第二集﹟推拿法

橫門穴刮到中指尖法

夏英白曰﹕從橫門刮到中指尖掐之﹐使小兒吐。

第二集﹟推拿法

掐橫門穴法

夏英白曰﹕在兒橫門穴掐之﹐治喉中痰響。

第二集﹟推拿法

揉板門穴法

夏英白曰﹕在兒板門穴揉之﹐治气攻气吼气痛嘔脹。

第二集﹟推拿法

烏龍擺尾法

夏英白曰﹕用左手拿兒肘斗﹐右手拿兒小指搖動﹐如擺尾之狀﹐能開兒閉結。小指屬腎水色黑﹐故名烏龍擺尾。

第二集﹟推拿法

赤鳳搖頭法

夏英白曰﹕用左手拿兒肘斗﹐右手拿兒中指擺搖﹐和血補心。中指屬心﹐心色赤﹐故名赤鳳搖頭。

第二集﹟推拿法

丹鳳搖尾法

夏英白曰﹕一手掐兒內勞宮﹐一手掐兒中指尖心經﹐治風。

塗蔚生曰﹕此節之風字﹐原文亦系驚字﹐因此多系火熱生風﹐故易爲風字。

第二集﹟推拿法

運五經紋法

夏英白曰﹕五經紋卽五指第二節

下之紋。用大指在兒五經紋往來搓之﹐治气血不和﹑肚脹﹑四肢抽掣﹑寒熱往來﹑去風除腹響。

第二集﹟推拿法

運四橫紋法

夏英白曰﹕四橫紋卽食指﹑中指﹑無名指﹑小指第三節

﹐與掌交界之橫紋。用大指在兒四橫紋往來搓之﹐和气血﹐治瘦弱﹑不思飲食﹑手足抽掣﹑頭偏左右﹑腸胃溫熱﹑眼翻白珠﹑喘急肚疼。

第二集﹟推拿法

掐離宮至乾宮法

夏英白曰﹕從離宮掐起﹐至乾宮止﹐中間輕掐﹐兩頭重掐﹐化痰﹐治咳嗽﹑昏迷嘔吐。

第二集﹟推拿法

孤雁遊飛法

夏英白曰﹕從兒大指尖脾經外邊推上去﹐經肱面左邊﹐至肱下節大半處﹐轉至右邊﹐經手心﹐仍到兒大指頭止﹐治黃腫虛脹。

第二集﹟推拿法

揉气關法

夏英白曰﹕气關在食正面第二節

﹐揉之﹐行气通竅。

第二集﹟推拿法

按弦搓摩法

夏英白曰﹕用二大指搓兒手與肱之背面﹐各數下﹐再拿兒手掌﹐輕輕慢慢而搖﹐順气化痰。

第二集﹟推拿法

老漢扳罾法

夏英白曰﹕一手掐兒大指根骨﹐一手掐兒大指尖脾經﹐能消食﹐治痞塊。

第二集﹟推拿法

水底撈明月法

夏英白曰﹕先掐總筋﹐淸天河水﹐醫人以四指皆屈﹐隨以中指背第二節

第三節

骨凸起﹐澆新汲涼水於兒掌心﹐往右運勞宮﹐醫人以口气吹之﹐隨吹隨推。大涼﹐治一切熱癥最效。

第二集﹟推拿法

斗肘走气法

夏英白曰﹕一手托兒肘斗運轉﹐一手捉兒手搖動﹐男左女右﹐治小兒痞塊。

第二集﹟推拿法

掐威靈穴法

夏英白曰﹕此穴在手背虎口上兩旁有圓骨處。遇兒急風暴死﹐掐此穴。兒哭叫可治﹐無聲難治。

塗蔚生曰﹕此節卽《鍼灸大成》之所謂合骨穴﹐以其有二骨相交會也。英白以前賢之推拿法﹐具以此穴爲威靈穴﹐故亦名爲威靈。然究不如合骨之易識易記也。

第二集﹟推拿法

掐向導穴法

夏英白曰﹕此穴在手背無名小指夾界上半寸﹐掐之治痰喘﹑气吼﹑漧嘔﹑痞積。

塗蔚生曰﹕此穴卽《鍼灸大成》之所謂液門穴﹐屬於手少陽三焦經。英白蓋亦沿前賢之推拿法﹐故名爲向導穴耳。

第二集﹟推拿法

鳳凰鼓翅法

夏英白曰﹕用兩手掐兒向導威靈二穴﹐前後擺搖之。治黃腫﹐又治暴死﹐降喉內痰響。

第二集﹟推拿法

掐二扇門穴法

夏英白曰﹕二扇門穴﹐在手背中指上兩旁﹐離中指半寸許。如欲發汗掐心經﹐掐內勞宮﹐推三關。汗猶不出﹐則掐此穴﹐至兒手中心微汗出乃止。

第二集﹟推拿法

掐二人上馬穴法

夏英白曰﹕此穴在手背小指上裏側﹐對手心兌宮處。是穴掐之﹐能淸神順气﹐補腎水﹐醒沈﹐又治小便赤澀。

第二集﹟推拿法

掐外勞宮穴法

夏英白曰﹕此穴在手背對掌心內勞宮卽是。臟腑積有寒气熱气﹐皆能和解。又治徧身潮熱﹐肚起靑筋﹐糞白不變﹐五穀不消﹐肚腹膨脹。

第二集﹟推拿法

運外八卦穴法

夏英白曰﹕此穴在手背對手心內八卦處卽是。運之能通一身之气血﹐開五臟六腑之閉結。

第二集﹟推拿法

掐中指甲法

夏英白曰﹕將兒中指甲上面﹐輕輕掐之止兒瀉。

第二集﹟推拿法

揉大指甲法

夏英白曰﹕大指甲爲外脾﹐揉之補虛治瀉。

第二集﹟推拿法

撚五指背皮法

夏英白曰﹕將五指背面夾縫上皮﹐輕輕撚之。治風病﹐又燥濕。

第二集﹟推拿法

刮手背法

夏英白曰﹕從兒手背刮至中指稍﹐能使兒瀉。

第二集﹟推拿法

掐老龍穴法

夏英白曰﹕此穴在中指背﹐靠指甲處﹐相離如韭葉許。若兒急風暴死﹐對拿向導威靈二穴。不醒﹐卽於此穴掐之﹐不知疼痛﹐難治。

第二集﹟推拿法

推後溪穴法

夏英白曰﹕此穴在手背小指盡處靠外旁﹐向上推﹐能淸小便閉赤﹐向下推能補腎虛。

第二集﹟推拿法

揉手背法

夏英白曰﹕重揉手背﹐能平肝和血。

第二集﹟推拿法

掐五指爪甲法

夏英白曰﹕掐五指爪甲治風癥。若不醒﹐再拿向導﹑威靈二穴。

第二集﹟推拿法

掐少商穴法

夏英白曰﹕此穴在手背大指甲向上內側﹐離指甲如韭葉許﹐掐之治濕痰癥痢。

第二集﹟推拿法

淸天河水法

夏英白曰﹕天河水穴在內間使穴上。先掐總筋﹐用新汲水以澆之﹐從此穴隨澆隨推﹐至洪池止。洪池穴在肱彎。

爲淸天河水﹐又名引水上天河﹐治一切熱癥。

塗蔚生曰﹕洪池宜系鍼灸之所謂曲澤穴﹐因曲澤屬於心包絡經﹐而其位置亦在肱灣也。

第二集﹟推拿法

打馬過天河法

夏英白曰﹕右運勞宮畢﹐屈指向上彈內關﹑陽池﹑間使﹑天河數穴﹐治寒熱往來。

第二集﹟推拿法

分陰陽法

夏英白曰﹕正面掌肱交界之橫紋兩頭﹐卽陰陽二穴。小指邊爲陰穴﹐大指邊爲陽穴。就橫紋上兩指中分向兩邊抹﹐爲分陰陽。治寒熱往來﹐膨脹泄瀉﹐嘔逆﹐臟腑結閉。

第二集﹟推拿法

和陰陽法

夏英白曰﹕用二大指自陰陽穴兩頭﹐向中合之能和气血。

第二集﹟推拿法

掐赤筋法

夏英白曰﹕掌肱交界之橫紋﹐上靠大指邊第一赤筋﹐屬火﹐以應心與小腸。掐之﹐治內熱外寒霍亂。

塗蔚生曰﹕掐赤筋以治霍亂﹐當系熱霍亂﹐寒霍亂勿輕視此。

第二集﹟推拿法

掐靑筋法

夏英白曰﹕靠赤筋裏邊第二靑筋﹐屬木﹐以應肝與膽﹐外通兩目。掐之﹐治眼赤澀多淚。

第二集﹟推拿法

掐總筋法

夏英白曰﹕總筋卽黃筋﹐乃五筋正中一筋﹐屬土。總五行以應脾與胃。掐之﹐治腸鳴﹑霍亂吐瀉。

塗蔚生曰﹕掐總筋以治霍亂吐瀉﹐當是寒霍亂﹐熱霍亂勿輕用此。

第二集﹟推拿法

掐白筋法

夏英白曰﹕靠總筋邊第四白筋﹐屬金﹐以應肺與大腸﹐外通兩鼻孔。胸腹脹滿﹐腦昏生痰﹐掐之。

第二集﹟推拿法

掐黑筋法

夏英白曰﹕靠小指邊第五黑筋﹐屬水﹐以應腎與膀胱﹐外通兩耳。瘦昏沈﹐掐之。

第二集﹟推拿法

猿猴摘果法

夏英白曰﹕攝兒螺螄骨上皮﹐扯之消食。

第二集﹟推拿法

黃蜂出洞法

夏英白曰﹕先掐總筋﹐骨內勞宮﹐分陰陽。次以左右兩大指﹐從陰陽穴正中處起﹐一撮一上﹐至內關﹐又在坎離穴上掐。

此法大熱﹐發汗用之。

第二集﹟推拿法

鳳凰單展翅法

夏英白曰﹕用大指掐總筋﹐四指皆伸在下﹐大指又起又翻﹐四指如一翅之狀﹐掐至內失。大熱﹐治一切寒癥。

第二集﹟推拿法

飛經走气法

夏英白曰﹕先運五經紋﹐後五指開張﹐在內關拍打﹐再推心經﹐揉气關﹐能行一身之气。

第二集﹟推拿法

掐靠山穴法

夏英白曰﹕此穴在手背大指下掌根盡處﹐掐之﹐治瘧病痰壅。

第二集﹟推拿法

推下六腑法

夏英白曰﹕六腑在肱正面﹐男向下推之爲加涼﹐女向下推之﹑反爲加熱﹐陰極陽生也。如推下六腑三下﹐亦必推上三關一下以應之。若止推不應﹐男恐過涼有滯。女恐發熱有火。

第二集﹟推拿法

推上三關法

夏英白曰﹕三關在肱背面﹐男向上推之爲加熱﹐女向上推之﹐反爲加涼﹐陽極陰生也。如推上三關三下﹐亦必推六腑一下以應之。若止推不應﹐男恐發熱有火﹐女恐生涼有滯。

第二集﹟推拿法

掐一窩風法

夏英白曰﹕此穴在手背根盡處腕中﹐掐之﹐治肚痛唇白﹑急慢風癥。又掐此穴﹐兼掐中指尖﹐能使小兒吐。

第二集﹟推拿法

掐陽池穴法

夏英白曰﹕此穴在肱背面﹐離手掌三寸是。掐之﹐治風痰頭痛﹐二便閉塞赤黃。

塗蔚生曰﹕查鍼灸之所謂陽池穴﹐卽夏英白之所謂一窩風。夏英白之所謂陽池﹐卽鍼灸之所謂支溝。以與內間使相對﹐亦可名爲外間使﹐如根據英白爲是﹐則外間使無處安置。至取小兒寸法﹐是治某个小兒。卽將某个小兒之中指第二節

﹐以兩頭橫紋中間之距離爲一寸﹐否則卽爲錯誤。

第二集﹟推拿法

掐斗肘曲池法

夏英白曰﹕掐斗肘上筋﹐曲池下筋﹐曲池卽肱灣處﹐掐之治急風。

塗蔚生曰﹕曲池屬陽明大腸在肱之上側面肱灣處﹐宜拱手取之。

第二集﹟推拿法

掐外關外間使法

夏英白曰﹕外關在肱背﹐對肱面內關穴處。外間使在肱背﹐對肱面內間使穴處。掐之﹐治轉筋吐瀉。

塗蔚生曰﹕外關在肱背面﹐離腕後二寸。內關在肱正面﹐離掌後橫紋二寸。內外間使各離內外關一寸﹐與手腕掌後相離三寸。

第二集﹟推拿法

揉肺兪穴法

夏英白曰﹕此穴在肩膀骨之夾縫處﹐兩邊兩穴﹐揉之化痰。

塗蔚生曰﹕肺兪穴之取法﹐須得小兒坐之端正﹐根據平肩之第一脊椎數起﹐至第三椎止。再離第三節

椎之兩旁各二寸﹐卽是肺兪穴。

第二集﹟推拿法

揉龜尾法

夏英白曰﹕此穴在脊梁骨盡處﹐揉之﹐治水瀉﹑肚脹慢風。

第二集﹟推拿法

搓臍法

夏英白曰﹕以左大指按兒臍下丹田不動﹐以右大指在兒臍周遭搓之。治水瀉﹑膨脹臍風等癥。

塗蔚生曰﹕丹田在臍下二寸﹑一名石門穴。膀胱如釜底乘水﹐丹田如竈底著薪﹐故能治水瀉等癥。

第二集﹟推拿法

掐膝眼穴法

夏英白曰﹕此穴在膝蓋裏旁﹐一名鬼眼穴。小兒臉上風來﹑急在此穴掐之。若兒身後仰卽止。

第二集﹟推拿法

委婁中穴法

夏英白曰﹕此穴在腿彎內﹐幾有風時﹐急在此穴掐之。若兒身前撲卽止。

第二集﹟推拿法

掐前承山穴法

夏英白曰﹕此穴在腿下節前面膝下﹐亦名中廉穴﹐兒風望後跌﹐在此穴久掐最效。

塗蔚生曰﹕查《鍼灸大成》﹐並無中廉穴之名稱﹐只有上廉下廉二穴﹐條口居於其間。想英白之所謂中廉穴﹐亦卽指鍼灸之所謂條口邊。至此穴之取法﹐須沿外膝眼下量起﹐至下八寸止﹐脛上兩筋骨罅宛宛中。因上廉離外穴眼六寸﹐下廉離上廉三寸﹐而條口則在下廉上一寸邊。

塗蔚生曰﹕以上推拿諸法﹐猶本艸之藥味羅列﹐性質畢布﹐可謂臨時治兒者選擇之工具也。然病有輕重﹐法有繁簡﹐有一病而只用一方者﹐有一病而須用數方者﹐前後變換不同﹐臨時施用自異。在醫師之良者﹐固可因病求法而爲適宜之推拿。若夫醫師之下者﹐則胸無成竹﹐未免臨癥眩迷。如其臨癥亂推亂拿﹐不知因癥以求法﹐何若另立法門﹐使之根據法治癥。故余於采用夏英白推拿諸法而外﹐另將陳紫山之分門推拿諸法列入。𨿽治法未克精良﹐療病未必完善﹐而隨癥增減采用﹐多亦可爲醫師之一助云耳。

第二集﹟推拿法

夜啼門推法

陳紫山曰﹕夜啼有四﹕有風熱﹐有心熱﹐有寒疝﹐有誤受驚恐。風熱者﹐爲衣裳太濃﹑過於溫暖﹐邪熱攻心﹐心與小腸爲表裏﹐夜啼而遺溺者是也。心熱者﹐見燈愈哭者是也。寒疝者﹐遇寒卽啼是也。誤受驚恐者﹐面色紫黑﹐气郁如怒﹐若有恐懼﹐睡中驚跳是也。

治法﹕推上三關﹐推下六腑﹐淸心經﹐水底撈明月﹐分陰陽法﹐掐肝經。

如寒疝痛啼﹐宜運動四橫紋﹐揉臍下﹐並一窩風。

塗蔚生曰﹕凡陳紫山之所謂驚字﹐與風字有混者﹐余槪以風字易之。若其字句間有可簡裁者﹐余亦略爲刪去﹐務使其言簡而意賅﹐理明而詞達。至推拿法有可乘者﹐余仍錄之﹐以爲補助。玆附陳紫山水底撈明月法。

陳紫山曰﹕醫以左手拿住兒掌向上﹐以右手滴一點水於兒內勞宮﹐隨用右手四指扇七下。再滴水於心經﹐又滴水於天河﹐天河卽肱灣。醫者用口吹上四五口﹐將兒中指屈之﹐醫者仍用左大指掐住﹐右手捏拳﹐將中指節自心經上按摩到曲池﹐橫空在下二指。如此四五次﹐在三關踢﹑涼行背上往六腑踢﹐涼入心肌。此大涼之法﹐不可任意亂用。

第二集﹟推拿法

重舌門推法

陳紫山曰﹕凡重舌者生於舌下﹐挺露如舌﹐故曰重舌。然脾之絡脈系舌旁﹐肝之絡脈系舌本﹐心之絡脈系舌根﹐此三經或爲濕熱風寒所中﹐則舌捲縮﹐或舒長﹐或腫滿。木舌者舌腫硬而妨乳食﹐由於風熱盛也。蓋舌者心之苗﹐心熱則生瘡破裂﹐肝壅則血出如湧泉﹐脾閉則白苔如雲﹐熱則腫滿﹐風則彊木﹐口合不開﹐四肢壯熱﹐气喘語澀卽其候也。

治法﹕推上三關﹐心經﹐脾經﹐推下六腑﹐運八卦﹐運水入土﹐分陰陽﹐淸天河水。

塗蔚生曰﹕舌𨿽爲心之苗﹐而他髒亦分發於其上。脾屬土﹐宜居舌之中間﹔肝屬木﹐宜居舌之兩旁﹔腎屬水﹐宜居舌之根本﹔心屬火﹐宜居舌尖﹔肺屬金﹐𨿽無所配﹐而其位居至髙﹐就舌尖以診寒熱﹐亦可診肺之寒熱矣。

紫山所配舌之位次﹐未免有誤。

第二集﹟推拿法

鵝口門推法

陳紫山曰﹕凡鵝口者﹐始生嬰兒﹐自一月內外﹐至半歲以上﹐忽口內白屑滿舌﹐而上戴礙﹐狀如鵝口﹐開而不合﹐語聲不出﹐乳食多難﹐或生於牙齒上下﹐名曰馬牙﹐皆由熱毒上攻﹐名𨿽異治則一也。

治法﹕推上三關﹐退下六腑﹐分陰陽﹐打馬過天河。再用扁銀簪腳﹐將牙齦刮破出血﹐以軟絹拭淨﹐以陳墨塗之。

塗蔚生曰﹕馬牙系生黃色之小尖牙﹐與鵝口有異﹐余亦有治法見後。至其鵝口之推法﹐亦甚簡略﹐須參用各種涼法亦可。

第二集﹟推拿法

風癥門推法

陳紫山曰﹕小兒熱盛生風﹐風甚發搐﹐又甚則牙關緊急﹐而八候生焉。八候者搐搦掣顫反引竄視是也。搐者﹐四肢收縮也﹔搦者﹐十指開合者﹔掣者﹐勢如相撲也﹔顫者﹐橫身鼓栗也﹔反者﹐身仰後面﹔引者﹐臂者開合﹔穿者﹐目直視似怒﹔視者﹐露睛不和也﹐是爲八候﹐其癥風寒熱是也。又曰﹕小兒初生下地﹐或軟或硬﹐目不開﹐光不全﹐不啼哭﹐人事不省﹐乃胎受驚也。

治法﹕推上三關﹐分陰陽﹐脾上﹐運五經紋﹐飛經走气﹐天門入虎口﹐六腑﹐揉斗肘。

陳紫山曰﹕小兒落地眼紅口撮﹐頭偏左右﹐手捏拳頭﹐哭聲不出﹐是胎熱毒﹐或月內受風﹐痰壅心口也。

治法﹕三關﹐運八卦﹐四橫紋﹐蒼龍擺尾﹐揉臍及龜尾﹐中指節﹐內勞宮﹐板門掐之。靑筋縫上﹐燈火七。气急臍上七。

陳紫山曰﹕小兒身熱﹐气吼﹐口渴眼紅﹐四肢掣跳﹐乃傷食感寒而成也。

治法﹕推三關﹐分陰陽﹐肺經﹐推二扇門。如出汗推六腑﹐淸心經﹐水底撈明月。

陳紫山曰﹕肚響食嘔﹐四肢厥逆﹐人事昏迷﹐是胃經傷食受寒也。

治法﹕推三關﹐分陰陽﹐肺經﹐脾土﹐運八卦﹐四橫紋﹐飛經走气﹐鳳凰單展翅。

陳紫山曰﹕面靑唇白﹐肚響作瀉﹐眼翻作渴﹐人事昏迷﹐四肢六腑有寒。乃乳食所傷也。治法﹕推上三關﹐分陰陽﹐大腸﹐脾土﹐二扇門﹐黃蜂入洞﹐揉臍及龜尾﹐臍周遭七。

陳紫山曰﹕寒熱不均﹐气喘眼白﹐飲食不進﹐靑筋滿肚﹐肚腹脹瀉﹐皆因食後感寒﹐脾不能運也。

治法﹕推三關﹐肺經﹐脾土﹐運八卦﹐分陰陽﹐揉臍﹐向導穴﹐按弦搓摩﹐鳳凰單展翅﹐用燈火肚上靑筋四。

塗蔚生曰﹕以上四癥﹐乃腸胃虛寒生風﹐慢風之一種也。故均主用溫補脾胃﹐以回元陽。但其所用推三關法﹐是專指男兒說﹐女兒宜用六腑。

陳紫山曰﹕气吼肚脹﹐飲食不進﹐人瘦體弱﹐肚起靑筋﹐眼黃手軟﹐大小便不通﹐肚脹疼痛﹐此乃六腑之有寒也。

治法﹕推三關﹐脾土﹐大腸﹐運土入水﹐肺經﹐補腎水﹐揉臍及龜尾。臍周遭燈火七﹐再用艾絨灸熱一圍紮臍上。

陳紫山曰﹕四肢亂舞﹐頭向上﹐此因先受風熱﹐後被驚嚇之癥也。

治法﹕推三關﹐肺經﹐運八卦﹐脾土﹐淸天河水﹐大腸﹐飛經走气。以燈火爆四肢肩膊喉下臍下各一。

陳紫山曰﹕吐白沫﹐四肢擺動﹐嘴歪常搭﹐眼翻白珠﹐此肺經有風﹐脾經有寒也。

治法﹕推三關﹐脾土﹐肺經﹐八卦﹐淸天河水﹐運水入土﹐五經紋﹐補腎水﹐掐五指節三次﹐頭弦搓摩。口角上下﹐燈火四。

陳紫山曰﹕兩眼向上﹐四肢反後﹐或兩手垂下﹐眼黃口黑﹐人事昏沈﹐此乃水盛侮土。掐之覺痛者可治﹔不痛者﹐不治。

治法﹕推三關﹐肺經﹐四橫紋﹐天門入虎口﹐揉斗肘﹐運水入土﹐飛經走气。

陳紫山曰﹕日輕夜重﹐到晚昏迷﹐口角歪斜﹐四肢掣跳﹐口鼻气冷﹐此乃脾胃有寒之癥也。

治法﹕推三關﹐六腑﹐四橫紋﹐運八卦﹐分陰陽﹐掐五指節﹐掐腎水﹐打馬過天河。

陳紫山曰﹕口眼歪斜﹐四肢搐掣﹐痰壅心迷﹐人事不省﹐其狀如死﹐乃肝經積熱生風之癥也。

治法﹕推三關﹐六腑﹐腎水﹐淸天河法﹐脾土﹐肺經﹐運五經紋﹐掐五指節﹐猿猴摘果﹐咬昆侖穴﹐推三陰穴。﹝慢風從上往下。﹞

塗蔚生曰﹕三陰穴﹐前賢具未注明何處。按夏英白之分陰陽法推測﹐當亦在手之小指邊也。確否姑待髙明匡正。

陳紫山曰﹕面靑唇白﹐四肢厥冷﹐人事昏迷﹐手足搐掣﹐眼慢痰壅﹔名曰慢風。此乃大病之餘﹐吐瀉之後﹐脾土虛敗﹐肝木從風以自動也。

治法﹕先掐老龍穴﹐有聲可治﹐無聲不可治。次用艾灸昆侖穴﹐推三關﹐肺經﹐腎水﹐脾土﹐掐五指節﹐運五經紋﹐運八卦﹐赤鳳搖頭﹐二龍戲珠﹐天門入虎口。用燈火手足心四﹐心口上下三﹐三陰穴﹐﹝慢風從下往上。﹞

陳紫山曰﹕兩目迷閉﹐哭聲不止﹐面靑眼黃﹐手眼望內掣者﹐乃肺經受風寒之癥也。

治法﹕三關﹐肺經﹐脾土﹐腎水﹐鳳凰展翅﹐按弦搓摩﹐再以竹瀝灌之。又以細茶﹑飛鹽﹑皂角各末五分﹐水一鐘﹐黃蠟二分﹐鍋內溶化﹐入前藥末﹐爲餅﹐貼心窩中卽效。

塗蔚生曰﹕竹瀝太寒﹐宜酌用。卽茶皂餅亦宜審愼。

陳紫山曰﹕小兒眼向上﹐哭聲號﹐四肢掣﹐口眼歪斜﹐鼻流淸水﹐或衄血﹐此乃肺經受風﹐或食後感寒而致也。

治法﹕三關﹐六腑﹐脾土﹐分陰陽﹐淸天河水﹐肺經﹐八卦﹐揉五指﹐重揉大小天心。

又曰﹕總筋靑筋耳珠掐之﹐又將燈火臍上下提之。

陳紫山曰﹕頭仰後﹐四肢向後﹐眼翻或閉﹐腹脹﹐哭聲不止﹐此乃肺經受風﹐積痰所致也。

治法﹕推三天﹐肺經﹐脾經﹐八卦﹐淸天河水﹐重揉手腳灣﹐內關中界﹐掐臍上下。

靑筋縫上﹑喉下各三﹐又須重揉委中。書曰﹕手足後伸頭後仰﹐灸臍上下卽安康。

陳紫山曰﹕口中扯舌﹐四肢冷而掣﹐哭聲不出﹐乃心經有熱﹐睡中食乳﹐口角入風所致也。

治法﹕推三關﹐六腑﹐分陰陽﹐運八卦﹐淸天河水﹐﹝略推三關﹞﹐多推腎水。如舌扯不止﹐燈火胸前六。

塗蔚生曰﹕旣是熱癥吐舌﹐又何敢用燈火﹐醫者可以審察。

陳紫山曰﹕兩手抓人﹐捏拳切牙﹐手望下﹐口望上﹐身寒熱﹐皆因被嚇傷乳﹐心熱生風也。

治法﹕推三關﹐脾土﹐陰陽﹐八卦。又在大指左右手足三灣掐之。再用燈火手心﹑太陽﹑眉心﹑腳心各一。

塗蔚生曰﹕此節證論﹐與方治不太符﹐用者宜審擇。

陳紫山曰﹕四肢掣跳﹐唇口靑黑﹐肚脹靑筋﹐此乃臟腑受寒之癥也。

治法﹕推三關﹐肺經﹐八卦﹝宜多推運﹞﹐六腑脾土﹝少推﹞﹐內勞宮﹐二扇門。再用燈火四心提之﹐肚上靑筋縫上七。

陳紫山曰﹕手足掣跳﹐口眼俱閉﹐大叫一聲﹐形如死狀﹐乃心熱生痰﹐癥類急風也。

治法﹕推三關﹔肺經﹐六腑﹐淸天河水﹐水底撈明月﹐飛經走气﹐脾土。若吐﹐四心用燈火各一。

塗蔚生曰﹕所謂四心﹐不知是手足心﹐抑是大小天心。但旣是心熱生痰﹐又何敢用燈火。

陳紫山曰﹔口吐沫﹐鼻流血﹐四肢軟﹐好喫冷物﹐眼白不哭﹐心脾有熱﹐火盛痰壅之癥也。

治法﹕三關﹐六腑﹐淸天河水﹐水底撈明月﹐分陰陽﹐運八卦﹐補腎水﹐赤鳳搖頭。

陳紫山曰﹕眼翻切牙﹐手足一掣一死﹐乃心經受風﹐先寒後熱﹐有痰之癥也。

治法﹕推三關﹐六腑﹐肺經﹐淸天河水﹐脾土﹐運八卦﹐赤鳳搖頭。

將兩手相合﹐共掐橫紋。如不醒﹐大指頭上掐之。上下气閉﹐人中掐之。鼻气無出入﹐吼气﹐寒熱作渴﹐隨癥治之。先掐承山﹐推眉心﹐再燈火手上手背皆二。若切牙﹐將兩手撚耳珠﹐屈中指揉頰車穴﹐又運土入水。

第二集﹟推拿法

諸熱門推法

陳紫山曰﹕諸熱元初各有因﹐對時發者是潮名﹐乍來乍止爲虛癥﹐乍作無寒屬骨蒸。

又曰﹕夫胎熱者﹐兒生三朝旬日之間﹐目閉而赤﹐眼瞼浮腫﹐常做呻吟﹐或啼叫不已﹐時復驚煩﹐徧體壯熱﹐小便黃色。此因在胎之時﹐母受時气熱毒﹐或誤服溫劑﹐過食五辛﹐致令熱蘊於內﹐燻蒸胎气﹐生下因有此癥﹐名曰胎熱。若經久不治﹐則或鵝口﹑重舌﹑木舌赤紫丹癅等癥。又不可以大寒之劑攻之﹐熱退則寒起﹐傳作他癥﹐切宜愼之。

治法﹕推三關﹐退六腑﹐分陰陽﹐淸天河水﹐三焦﹐揉外勞宮﹐運八卦﹝自坎至坤﹐宜多二次﹐﹞掐腎水﹐五總經﹐十王穴﹐運斗肘﹐水底撈明月。虎口及曲池﹐各用燈火一。

塗蔚生曰﹕十王穴失考﹐疑卽是中指頭之中衝穴。未知確否﹐姑存之以待考。燈火亦宜酌用。

陳紫山曰﹕潮熱者﹐時熱時退﹐每日根據時而發﹐如潮水之應不差。大抵血气壅盛﹐五臟風熱﹐燻發於外﹐或夾伏熱﹐或蘊宿寒。伏熱者大便黃而气臭﹐宿食者大便白而酸臭是也。

治法﹕推三關﹐補心經﹐運八卦﹐分陰陽﹐掐十王﹐掐中指﹐六腑﹐水底撈明月﹐運斗肘。

陳紫山曰﹕驚熱者﹐或遇異物而觸目忤心﹐或金石之聲而駭聞悚懼。是以心旣受驚﹐而心气不順﹐身發微熱﹐而夢寐虛驚﹐面光而汗﹐脈數煩躁。治當與急風同法也。

治法﹕推三關﹐肺經﹐分陰陽﹐推二扇門淸心經﹐淸天河水﹐五經紋﹐運斗肘﹐水底撈明月﹐飛經走气。

陳紫山曰﹕風熱者﹐身熱面靑﹐口中赤熱﹐煩叫不時﹐宜疏風解熱。若熱盛而大便熱者﹐下之可也。

治法﹕推三關﹐瀉大腸﹐掐心經﹐補腎水運八卦﹐掐總經﹐淸天河水﹐二龍戲珠﹐運斗肘。

陳紫山曰﹕煩熱者气血兩盛﹐臟腑實熱﹐表裏俱熱﹐煩躁不安﹐皮膚壯熱是也。如手足心熱甚者﹐五心煩熱也。

治法﹕推三關﹐掐中指﹐掐十王﹐瀉五經紋﹐運八卦﹐揉外勞宮﹐分陰陽﹐退六腑﹐水底撈明月﹐打馬過天河﹐運斗肘。

塗蔚生曰﹕煩熱之癥﹐屬於陰血虛者最多﹐未可槪斷爲气血兩盛﹐臟腑實熱。蓋血液旣少﹐而火無所養也。

不過小兒此癥較少耳。

陳紫山曰﹕舌絡微縮﹐時時弄舌﹐因脾臟積熱﹐不可妄用涼劑。

治法﹕推三關﹐退下六腑﹐脾土﹐瀉心火補腎水﹐運八卦﹐分陰陽﹐掐總筋﹐水底撈明月﹐運斗肘。

陳紫山曰﹕虛熱者﹐因病後血气未足﹐四肢瘦弱﹐時多發熱﹐一日三五次者。此客熱乘虛而作。調气調血﹐其熱自退。

治法﹕推上三關﹐退下六腑﹐撚五指﹐運八卦﹐水底撈明月﹐掐總經﹐分陰陽﹐飛經走气﹐運斗肘。

陳紫山曰﹕頭昏頰赤﹐口內熱﹐小便赤澀﹐大便祕結﹐肚腹結脹﹐此實熱之癥也﹐宜瀉之。臟腑之熱去﹐則病自愈。

治法﹕推上三關﹐瀉大腸﹐淸腎水﹐運八卦﹐推膀胱﹐分陰陽﹐水底撈明月﹐退六腑﹐打馬過天河﹐飛經走气﹐運斗肘。

陳紫山曰﹕積熱者﹐眼胞浮腫﹐面黃足冷﹐發熱從頭至肚愈甚﹐或惡聞飲食之气﹐嘔吐惡心﹐肚腹疼痛。

治法﹕推上三關﹐退下六腑﹐五經紋﹐脾土﹐大腸﹐三焦﹐腎水﹐運八卦﹐掐總經﹐分陰陽﹐水底撈明月﹐飛經走气﹐運斗肘。

陳紫山曰﹕疳熱者﹐皆因過餐飲食﹐積滯於中﹐郁久成熱。然脾家一臟﹐有積不治﹐傳之別髒﹐則成五疳之疾。若脾家病去﹐則余髒皆安矣。

治法﹕推上三關﹐退下六腑﹐補脾土﹐推大小腸﹑三焦﹐運八卦﹐掐總筋﹐分陰陽﹐水底撈明月﹐飛經走气﹐運斗肘。

陳紫山曰﹕血熱者﹐每日辰巳時發﹐遇夜則涼。世人不知﹐或謂疳熱。殊不知此乃血熱之癥也。

治法﹕推上三關﹐推下六腑﹐分陰陽﹐運八卦﹐五經紋﹐掐總筋﹐淸腎水﹐水底撈明月﹐揉斗肘﹐按弦搓摩﹐飛經走气。

塗蔚生曰﹕血熱與虛熱有異。血熱者﹐乃血分之火气壯實﹐而反耗其陰液也。虛熱則系一種陰血先虛﹐而火無所潛。故一則發自上午﹐一則發自下午。若夫壯熱﹐則又多系發自气分。蓋熱𨿽近於火﹐而火究熱之原質﹐熱究系火之所蒸發也。

陳紫山曰﹕骨蒸熱者﹐乃骨熱而蒸。有熱無寒﹐醒後盜汗方止﹐非皮膚之外燒也。皆因小兒食肉太早﹐或素喜炙爆麵食之類﹐或好食桃李楊梅瓜果之類﹐或至冬月衣棉太濃﹐致耗津液而成﹐或疳病餘毒﹐傳作骨蒸﹐又或腹內痞癖﹐有時作痛。

治法﹕推三關﹐推六腑﹐運五經紋﹐分陰陽﹐淸天河水﹐水底撈明月﹐補腎水﹐掐總經四橫紋﹐打馬過天河。

塗蔚生曰﹕骨蒸熱乃陰虛至極者。因髒內之陰液消礫已盡﹐而水陰不能化生骨髓﹐故其熱亦至於骨間也。𨿽紫山之解﹐尙未盡當。然而食積之熱﹐亦確能消耗陰血也。

陳紫山曰﹕壯熱者﹐一向不止。皆因血气壅塞﹐五臟生熱﹐蒸熨於內﹐故身體壯熱﹐眠臥不安﹐精神恍惚。

燻發於外﹐則表裏俱熱﹐甚則生風也。

治法﹕推三關﹐六腑﹐肺經﹐分陰陽﹐推二扇門﹐淸心經﹐淸天河水﹐五經紋﹐掐總筋運斗肘﹐水底撈明月﹐飛經走气。

陳紫山曰﹕溫壯熱者﹐與壯熱相類而少異。但溫溫不甚盛﹐是溫壯也。若胃气不和﹐气滯壅塞﹐而蘊積體熱者﹐則名爲溫壯熱。大便黃臭﹐此腹內伏熱。類白酸臭﹐則宿食停滯﹐宜微利之。

治法﹕推三關﹐推六腑﹐肺經﹐分陰陽﹐推二扇門﹐淸心經﹐淸天河水﹐五經紋﹐掐總筋﹐運斗肘﹐水底撈明月﹐飛經走气。

陳紫山曰﹕變蒸熱者﹐陰陽水火﹐蒸於气血﹐而使形體成就者也。所以變者﹐變生五臟。蒸者﹐蒸養六腑。小兒初生三十二日﹐爲之一變﹐六十四日﹐爲之一蒸﹔十變五蒸﹐計三百二十日﹐蒸變俱畢﹐兒乃成人也。嬰兒之有變蒸﹐如蠶之有眠﹐龍之脫骨﹐虎之轉爪﹐皆因類變生而長也。身熱如蒸上气﹐虛驚耳冷﹐微汗﹐上唇有白泡如珠﹐或微腫如臥蠶者﹐是其候也。重者身熱神亂腹痛﹐叫不能食乳﹐切不可妄投藥餌﹐及推拿火灸。若誤治之﹐必致殺人。

故不立治法﹐特書以告之。

塗蔚生曰﹕小兒變蒸之說﹐未知是先賢憑空結撰﹐抑是別有根據。謂其爲憑空結撰歟﹐而其所謂變蒸之日數﹐與變蒸之形狀﹐似乎著著可信者。謂其確有根據欽﹐而此之所謂變蒸﹐又多異乎彼之所謂變蒸﹐似乎毫無定準者。余因此互異之點﹐不禁有管見陳焉。蓋人之生也﹐臟腑其根本﹐肢體其苗葉。必先臟腑充備﹐而後有肢體﹐肢體具而後五官生焉。斷未聞有五官肢體旣具﹐而後變生臟腑者也。如肢體秉於完成﹐臟腑備於變蒸﹐試問小兒未至三十二日變蒸以前﹐而其內之主宰消化乳食者何物﹖司乎化生血液者何物﹖而主乎藏血納血﹐統气行气者﹐果又何物﹖假使其內部未臻完成﹐則吾恐其兒縱能誕生﹐亦不過終朝耳﹐又焉能消化乳食﹐化生血液﹐而爲第一月生長最速之兒乎﹖不觀夫鐘耶﹐內部之機件完備﹐方能行走。使其內部少有損壞滯泥﹐則不能行其定時之職權。縱能行動﹐而指亦不準矣。豈有活潑整个之兒﹐內部不至完成﹐而卽能生長耶﹖余因各家俱有此說﹐始存之以供參考。余又因各家之說互異﹐特闡之以正其誤。

第二集﹟推拿法

傷寒門推法

陳紫山曰﹕傷寒之病有多般﹐一槪推詳便覺難。面目俱紅時噴嚏﹐气粗身熱是傷寒。又曰﹕傷寒一日﹐徧身發熱﹐頭疼腦痛﹐人事昏沈﹐甚則胡言亂語。

治法﹕推三關﹐六腑﹐打馬過天河﹐水底撈明月﹐分陰陽﹐運八卦﹐五指尖﹐斗肘。無汗掐心經﹐內勞宮﹐肩井。﹝有汗不用。﹞

塗蔚生曰﹕傷寒是寒郁於表﹐治宜惟用溫解﹐而寒涼在其所忌。本節有水底撈明月一法﹐用者必須審愼。蓋必寒從熱化﹐熱邪入裏而後可用﹐此大寒之治法也。

陳紫山曰﹕傷寒二日﹐結胸腹脹﹐減食沈迷﹐內熱外寒﹐徧體骨節疼痛。

治法﹕推三關﹐六腑﹐心經﹐分陰陽﹐運八卦。開胸膈疼﹐加肺經。飲食不進﹐加脾土﹐曲池﹐陽池。

陳紫山曰﹕傷寒三日﹐徧身骨節疼痛﹐大小便不通﹐肚腹作脹。

治法﹕推三關﹐肺經﹐和陰陽﹐運八卦﹐開胸﹐運斗肘﹐天門入虎口﹐四橫紋﹐水底撈明月﹐赤鳳搖頭﹐揉太陽﹐揉五指節。攢竹﹐曲池﹐肩井。

陳紫山曰﹕傷寒四日﹐腳疼腰痛﹐眼紅﹐飲食不進﹐人事顚亂。

治法﹕推三關﹐六腑﹐曲池﹐虎口﹐二人上馬﹐掐五指節﹐水底撈明月﹐飛經走气﹐打馬過天河。

陳紫山曰﹕傷寒五日﹐傳徧經絡﹐或大便不通﹐小便自利﹐或噎气霍亂。

治法﹕推三關﹐淸天河水﹐脾土﹐八卦﹐淸腎水﹐肺經﹐打馬過天河。

陳紫山曰﹕傷寒六日﹐血气虛弱﹐飲食不進﹐腰痛气喘﹐心疼頭痛。

治法﹕推三關﹐肺經﹐四橫紋﹐運八卦﹐淸天心水﹐水底撈明月﹐赤鳳搖頭﹐按弦搓摩﹐飛經走气﹐曲池﹐肩井﹐合谷﹐分陰陽。

陳紫山曰﹕傷寒七日﹐傳變六經﹐發散四肢﹐各傳經絡﹐或痢或瘧﹐加減推之。

治法﹕推三關﹐六腑﹐淸天河水﹐肺經﹐四橫紋﹐補腎水﹐和陰陽﹐天門入虎口﹐揉斗肘﹐曲池﹐肩井﹐太陽﹐推脾土。若癉瘧﹐揉五指中節與節根。凡推瘧疾﹐必宜常用不易者推之﹐而後用此法最效。

塗蔚生曰﹕紫山此節癥治﹐是拘於傷寒傳變﹐每日傳一經者﹐亦是拘於先賢之叫人著眼傷寒日數者。豈知傷寒傳變﹐𨿽是由淺入深﹐由表入裏﹐亦是全憑某經气血之彊弱﹐以爲轉移﹐故有遞次日傳一經而至六經者﹐亦有遞次傳至一二經而終止者﹐有始終數十日不離其一經﹐並不傳變者﹐有起首並不在於太陽﹐而直病陽明少陽或三陰者。傳徧旣殊﹐病狀亦異。吾人治病﹐只可見其發見某經之癥﹐而以爲某經之治﹐萬不可因其日數之多寡﹐以爲治陰治陽之歧異。若徒拘於日數﹐則五六日之病﹐猶在太陽者﹐豈可爲少陰厥陰之治乎﹖故治病之法﹐只宜采用權變﹐因時制宜﹐又常用不易一語頗會解。

第二集﹟推拿法

嘔吐門推法

陳紫山曰﹕有物有聲名曰嘔﹐漧嘔則無物﹐有物無聲名曰吐。嘔者有痰﹐吐者無聲。嘔吐出物也﹐胃气不和。蓋衝脈𨿽麗於足陽明胃經上行﹐而其气則以下行爲順。今逆而上行﹐則作嘔吐﹐然有胃寒胃熱之不同﹐傷食气虛之各異﹐病旣不一﹐治亦不同。諸吐不思食者﹐總宜節其乳食。無論其寒吐﹑熱吐﹐若經久不治﹐胃气空虛﹐恐成慢風之候﹐最宜預防。如已成慢風﹐常嘔鮏臭者﹐胃气將絕之兆也。

又曰﹕夏天小兒遊戲日中﹐伏熱在胃﹔或乳母感冒暑气﹐乘熱乳兒﹐或過食辛熱之物﹐多成熱吐。其候面赤唇紅﹐五心煩熱﹐吐次少而出物多﹐乳片消而色黃者是也。

治法﹕推三關﹐六腑﹐脾胃﹐肺經﹐十王穴﹐掐右端正﹐運水入土﹐運八卦﹐分陰陽﹐赤鳳搖頭﹐揉總經﹐揉斗肘。

陳紫山曰﹕寒吐者﹐冬日感冒風寒﹐或乳母有寒﹐乘寒乳兒﹐冷气入腹﹐或傷宿乳﹐或食生冷﹐胃虛不納﹐乳片不化﹐喜熱惡寒﹐四肢逆冷﹐脈息沈微﹐吐次多而出少者是也。

治法﹕推三關﹐補脾胃﹐肺經﹐掐右端正﹐運八卦﹐分陰陽﹐黃蜂出洞﹐赤鳳搖頭﹐六腑。

陳紫山曰﹕傷食吐者﹐夾食而出﹐气味酸臭﹐惡食胃痛﹐身發潮熱者是也。

治法﹕推三關﹐五指尖﹐掐右端正﹐推脾土﹐運八卦﹐分陰陽﹐水底撈明月﹐打馬過天河﹐六腑﹐揉斗肘。

塗蔚生曰﹕左右端正﹐是中指中節﹐左右兩邊。

陳紫山曰﹕虛吐者﹐胃气虛弱﹐不能停畱﹐乳食而作吐也。

治法﹕推三關﹐五經紋﹐多補脾胃﹐掐右端正﹐運土入水﹐運八卦﹐分陰陽﹐赤鳳搖頭﹐三關﹐六腑﹐補大腸﹐揉斗肘。

第二集﹟推拿法

泄瀉門推法

陳紫山曰﹕胃爲水谷之海﹐其精英流布﹐以養五臟﹐糟粕傳送﹐以歸大腸。內由生冷乳食所傷﹐外因風寒暑濕所感﹐饑飽失時﹐脾不能消﹐冷熱相干﹐遂成泄瀉。若脾胃气和﹐以消水谷﹐水谷旣分﹐安有此癥也。古人云﹕脾虛則吐﹐胃虛則瀉﹐脾胃俱虛則吐瀉並作。若久瀉不止﹐元气必脫﹐宜大補之。

治法﹕推三關﹐心經﹐淸腎水﹐補脾胃﹐掐左端正﹐倒推大腸﹐外勞宮﹐分陰陽﹐運八卦﹐揉臍及龜尾﹐掐肚角兩旁﹐掐承山。寒癥加黃蜂出洞﹐三關﹐六腑﹐斗肘﹐熱癥加撈明月﹐打馬過天河﹐三關﹐六腑﹐揉斗肘。

陳紫山曰﹕霍亂者﹐揮霍撩亂也。外有所感﹐內有所傷﹐陰陽垂膈﹐上吐下痢﹐腸擾悶痛是也。

治法﹕推三關﹐肺經﹐八卦﹐補脾土﹐大腸﹐四橫紋﹐分陰陽﹐二人上馬﹐蒼龍擺尾。又將獨頭蒜一个﹐搗碎﹐將燒紙隔七層敷臍。若起泡﹐用雞蛋淸塗之﹐卽愈。

第二集﹟推拿法

腹痛門推法

陳紫山曰﹕小兒腹痛﹐有寒有熱﹐有食積瘕﹐偏墜寒疝﹐及疣虫動痛。諸痛不同﹐其名亦異﹐故不可一槪而論。又曰﹕熱腹痛者﹐乃時痛時止也﹐暑月最多。

治法﹕推三關﹐六腑﹐推脾土﹐分陰陽﹝陰重陽輕﹞﹐黃蜂出洞﹐四橫紋。

塗蔚生曰﹕黃蜂出洞﹐乃治療寒癥之大熱法。以之治熱癥腹痛﹐恐系有誤﹐用者愼之。采用淸天河水等法可也。

陳紫山曰﹕寒腹痛者﹐常痛而無增減也。

治法﹕推三關﹐運五經紋﹐二扇門﹐一窩風﹐按弦搓摩﹐運八卦﹐揉臍及龜尾。

陳紫山曰﹕气滯食積而痛者﹐卒痛便祕﹐心胸髙起﹐手不可按者是也。

治法﹕推三關﹐分陰陽﹐推脾土﹐揉臍及龜尾﹐掐威靈。若腹內膨脹﹐推大腸。

陳紫山曰﹕冷气心痛者﹐手足厥逆﹐徧身冷汗﹐甚則手之甲靑黑﹐脈沈細微是也。

治法﹕推三關﹐運八卦﹐分陰陽﹝陰重陽輕﹞﹐補腎﹐二扇門﹐黃蜂出洞。鳩尾前後重揉﹐蔥姜推之發汗。

塗蔚生曰﹕鳩尾在胸前兩歧骨下一寸。曰鳩尾者﹐言其骨垂下如鳩尾形也。

第二集﹟推拿法

痢疾門推法

陳紫山曰﹕痢分赤白二種。世人莫不曰赤爲陽﹐爲熱﹐白爲陰﹐爲寒﹔或曰無積不成痢﹔或以冷熱之法互治﹐必難取效。不究其原﹐何可療治。且四時八風之中人﹐五運六气之相勝。夏秋人多痢疾﹐《內經》曰﹕春傷於風﹐夏生飧泄。豈可拘於無積不成痢之說。豈一歲之中﹐獨於夏秋﹐人皆有積乎﹖蓋風邪入胃﹐木能勝土﹐不爲暴泄﹐則或痢疾。赤白交雜﹐此爲陰陽不分﹐法當釐淸陰陽爲主。又曰﹕夾熱而痢者﹐則痢下紅色﹐此風熱能動血也。

治法﹕推三關﹐六腑﹐淸心經﹐和陰陽﹐推大腸﹐脾土﹐運八卦﹐腎水﹐揉臍及龜尾。

陳紫山曰﹕夾冷而痢者﹐則下純白也。或油上有粉紅色﹐或似豬肝凝血﹐皆爲陰癥。蓋血寒則凝故也。

治法﹕推三關﹐運八卦﹐脾土﹐大腸﹐和陰陽﹐天門入虎口﹐揉臍及龜尾。

第二集﹟推拿法

瘧疾門推法

陳紫山曰﹕夏傷於暑﹐秋必病瘧。謂腠理開而汗出遇風也。或得於澡浴水气﹐捨於皮膚﹐因衛气不守﹐邪气並居﹐其疾始作。伸欠寒栗﹐腰背俱痛﹐骨節煩痛﹐寒去﹐則內外皆熱﹐頭疼而渴。乃陰陽二气交爭﹐虛實更作而然。陰气獨勝則陽虛﹐故先寒戰栗。陽气獨勝則陰虛﹐故先熱。陰勝陽虛﹐則內外皆寒。陽盛陰虛﹐則內外俱熱。陰陽各衰﹐衛气與病气相離則病愈。陰陽相搏﹐衛气與病气相集則病復。各隨其衛气之所在﹐與所中邪气相合而然也。

塗蔚生曰﹕陳紫山此節之瘧疾談﹐似有獨得之處。然其瘧之所以發生寒熱之理﹐尙欠細密﹐參觀第一集秋善病風瘧解釋自知。

治法一﹕﹝瘧疾兼嘔吐者﹞推三關﹐脾土分陰陽﹐運八卦﹐揉臍。

治法二﹕﹝瘧疾一旦發者﹞推三關﹐肺經﹐分陰陽﹐運八卦﹐按弦搓摩。

治法三﹕﹝久瘧不愈﹐而脾虛弱者﹞補脾土﹐分陰陽﹐運八卦。

治法四﹕﹝邪瘧至晚發者﹞推三關﹐脾土﹐分陰陽﹐運八卦。六腑﹐天門入虎口。

治法五﹕﹝癉瘧但熱無寒者﹞推三關﹐脾土﹐分陰陽﹐運八卦﹐肺經﹐六腑﹐內關﹐天門入虎口﹐揉斗肘﹐間使。

第二集﹟推拿法

疳疾門推法

陳紫山曰﹕大抵疳之爲病﹐皆因過餐飲食。於脾家一臟﹐有積不治﹐傳之餘髒﹐而成五疳之疾。若脾家病去﹐則余髒皆安。苟失其治﹐日久必有傳變﹐而成不救之癥。可不愼哉﹗治法﹕推三關﹐六腑﹐脾土﹐運八卦﹐大腸﹐五經紋﹐心經﹐淸天河水﹐運水入土﹐板門。

第二集﹟推拿法

積癥門推法

陳紫山曰﹕兒患積癥﹐皆因哺乳不節﹐過餐生冷堅硬之物﹐脾胃不能克化﹐積滯中脘﹐外爲風寒所襲﹐或因夜臥失蓋。致頭疼面黃﹐身熱眼胞微腫﹐肚腹膨脹﹐足冷肚熱﹐喜睡神昏﹑不思飲食﹐或吐或噦﹐口吐酸气﹐大便鮏臭。此爲陳積所傷﹐先宜發表﹐後宜攻積。

治法﹕推三關﹐六腑﹐多補脾土﹐掐四橫紋﹐補腎水﹐分陰陽﹐掐大腸﹐揉板門﹐運八卦﹐﹝退艮重。﹞二扇門﹐天門入虎口。

發熱腹痛﹐宜推水底撈明月。大便祕結﹐多推六腑﹐四橫紋﹐揉掐腎水。腹痛泄瀉﹐掐一窩風﹐揉臍及龜尾。

第二集﹟推拿法

痞癥門推法

陳紫山曰﹕夫痞與否同不通一也。小兒乳哺不節﹐久停於脾﹐不能克化﹐結成痞。痞癖突於脇下﹐或左或右﹐俗云龜勞。其疾皆因積滯蘊作﹐致有寒熱﹐肚腹疼痛﹐晝涼夜熱。气實者先攻其痞﹐後投補益。气虛者﹐先與調固脾胃﹐神色稍正﹐飲食多進﹐後宜攻之。若面黃唇白﹐發焦肌瘦﹐乃爲虛極﹐不可輕下﹐乃徐徐調理爲上。

治法﹕推三關﹐脾土﹐大腸﹐肺經﹐四橫紋﹐板門﹐向導﹐淸腎水﹐運五經紋﹐運八卦﹐小天心﹐黃蜂出洞﹐赤鳳搖頭﹐久揉脾土。

塗蔚生曰﹕痞與塊異。痞是中焦循行油膜之气滯也。中焦循行油膜之气滯﹐則營運上下之气皆滯﹐而循行油膜之血﹐亦因之而滯矣。故外感風寒久不解﹐其風寒邪气﹐每易循外油膜﹐以入內油膜﹐發生痞積等癥。塊是先有行之血滯﹐而後累及於气滯者也。古人有瘕之名﹐謂爲常聚不散﹐血多气少﹐气不勝血﹐故不散﹐或純是血質﹐或血中裹水。瘕爲或聚或散﹐气爲血滯﹐則聚而成形﹐血隨气散﹐則沒而不見。實則亦卽痞塊之換相也﹐不可因其名稱岐異。而人每覺痞塊與瘕相懸殊耳。若夫食積﹐則是純粹由於飲食積滯﹐而累及於原有之气血周流者也。

故治痞之法﹐宜疏气以行血﹐治塊之法﹐宜攻血以行气。治積之法﹐則宜消食以行滯﹐至其現時行狀若何﹐則又宜隨體質之彊弱﹐而納補益寒熱之味﹐於公導消散之中者也。

第二集﹟推拿法

癇癥門推法

陳紫山曰﹕古人議癇最多﹐大抵胎內受驚﹐及聞大聲大驚而得。蓋小兒神气尙弱﹐驚則神不守舍﹐捨空則痰涎歸之。而昏亂旋暈顚倒﹐口眼相引﹐目直上視﹐手足搐搦﹐背脊彊直﹐或發時作牛羊豬馬雞犬之聲﹐便致僵僕﹐口吐涎沫﹐不省人事。凡得此癥﹐純屬風痰鬱結﹐上迷心竅﹐宜多投疏風化痰順气鎭驚之劑﹐更須臨癥參詳﹐乃無失也。

治法﹕推三關﹐六腑﹐肺經﹐補脾土﹐天門入虎口﹐揉斗肘﹐掐板門﹐掐五指節﹐分陰陽﹐運八卦﹐赤鳳搖頭﹐按弦搓摩﹐威靈穴﹐揉中指﹐掐總經﹐炙昆侖。

第二集﹟推拿法

咳嗽門推法

陳紫山曰﹕夫咳嗽者﹐未有不經感冒而成也。經曰﹕肺之令人咳﹐何也﹖岐伯曰﹕皮毛者﹐肺之合也。皮毛先受邪气﹐得其從合﹐則傷於肺﹐是令嗽也。乍暖脫衣﹐暴熱遇風﹐汗出未幹﹐遽爾戲水﹐致令傷寒咳嗽。初得時面赤唇紅﹐气粗發熱﹐此是傷風﹐痰壅作嗽。日久津液枯耗﹐肺經虛矣。肺爲諸髒華蓋﹐臥開而坐合﹐所以臥則气促﹐坐則稍寬﹐乃因攻肺下痰之過﹐名曰虛嗽。又當多補脾而益肺﹐藉土气以生金﹐則自愈矣。

治法﹕推三關﹐六腑﹐肺經﹝往上﹞﹐二扇門﹐二人上馬﹐五總經﹝六轉六掐﹞﹐多揉肺愈穴﹐掐五指節﹐合谷﹐運八卦﹐多揉大指根﹐天門入虎口﹐板門。痰壅气喘﹐掐向導穴﹐再掐板門。痰結壅塞﹐多運八卦。漧咳推六腑。痰咳推肺經﹐推脾淸腎﹐運八卦。气喘掐飛經走气﹐並四橫紋。

塗蔚生曰﹕陳紫山此節癥論﹐多未精透﹐參觀第三集咳嗽條自知。

第二集﹟推拿法

腫脹門推法

陳紫山曰﹕古方有十種論癥﹐然脈浮爲風虛﹐沈伏爲水病﹐沈則脈絡虛﹐伏則小便難﹐卽爲正水﹐脾脈虛大﹐多作脾腫﹐因循不治﹐乃成水腫。蓋脾屬土﹐喜燥而惡濕﹐土敗不能制水﹐則停蓄不行﹐畱滯皮膚﹐故作浮腫。初得病時﹐是眼胞早晨浮突﹐至午後稍消。然此癥夏與秋冬治之頗易﹐惟春不然。蓋四時之水﹐無如春水泛濫﹐兼肝木旺而脾土受克﹐不能制水﹐所以難療。進退不常﹐徐徐調理取效。大凡小兒浮腫﹐先用發散﹐然後以泄法。

治法﹕推三關﹐推脾土﹐黃蜂出洞﹐運五經紋﹐二扇門﹐掐威靈﹐天門入虎口﹐鬥時。春夏用水﹐秋冬用蔥﹑姜﹐眞麻油調之﹐再用酒一盞﹐飛鹽少許﹐皂角一片爲末﹐黃土一鐘﹐同炒﹐布包﹐倒合掌心﹐掐大指節卽消。

塗蔚生曰﹕腫以四肢言﹐脹以心腹言。𨿽同是脾胃主病﹐而其中寒熱虛實﹐亦無不參雜其間。挾外感而發生腫脹者﹐亦不過十分中之一二耳。治之者必須審定此種腫脹﹐是否有寒有熱﹐有虛有實﹐而爲一種寒熱虛實之對待法。方不至爲病所誤﹐而爲紫山之先用發散﹐後以瀉法所瞞也。

第二集﹟推拿法

目疾門推法

陳紫山曰﹕小兒雙目忽然紅﹐蓋因肝臟熱兼風﹐散風淸火斯爲妙﹐痘後須知宜別攻。火眼之癥治﹐宜補腎水﹐推天河﹐六腑﹐分陰陽﹐運八卦﹐推脾土﹐水底撈明月﹐合骨﹐曲池﹐肩井。

風眼之癥治﹐宜推三關﹐揉腎﹐掐五指節﹐分陰陽﹐運八卦﹐推天河﹐六腑﹐水底撈明月﹐合谷﹐曲池﹐肩井。

塗蔚生曰﹕紫山只云風眼火眼之癥﹐而未云風眼究系何如﹐火眼究系何若﹐未免叫人難辧。實則火眼色極赤而漧燥﹐風眼色鮮紅而多淚也。然火甚可以生風﹐而風甚亦多含火也。

第二集﹟推拿法

雜癥門推法

小兒頭瘡﹐治宜推三關﹐推肺經﹐分陰陽﹐推脾土﹐揉太陽﹐揉陽池。

小兒口內生瘡﹐治宜退六腑﹐分陰陽﹐撈明月﹐淸天河水﹐補腎水﹐鳳凰單展翅。

小兒偏墜﹐治宜推三關﹐推腎﹐揉板門﹐分陰陽﹐八卦﹐打馬過天河﹐三陰交﹐承山穴﹐外用艾茸爲囊﹐收腎卵子甚效。

塗蔚生曰﹕三陰交在內踝螄骨上三寸﹐乃足厥陰﹑足太陰﹑足少陰交會之點也。

小兒傍耳流膿﹐治宜﹕推三關﹐六腑﹐推脾土﹐將耳珠揉﹐用前補瀉法。小便黃赤可淸之﹐治宜治腎水。

﹝從小指尖往上推爲淸。﹞掐二人上馬﹐運水入土。如大小便俱閉﹐則宜分陰陽爲主。

小兒眉目不開﹐治宜掐陽池﹐﹝宜久揉久掐﹞。再推四橫紋。

小兒口渴咽漧者﹐气虛火動也﹐淸天河水爲主。

小兒四肢厥冷﹐治宜推三關﹐補腎土爲主。

小兒口啞不能語言﹐乃痰迷心竅也﹐淸肺經爲主。

小兒手不能屈伸者﹐風也﹐宜威靈穴揉之。四肢軟者﹐血气弱也﹐宜補腎土﹐掐四肢橫紋。手捏拳者﹐心經熱也﹐急掐水底撈明月﹐仍運八卦。

小兒頭痛﹐揉臍及陽池﹐外勞宮﹐頭向上者﹐宜補脾土﹐運八卦爲主。

小兒風癥﹐不省人事﹐灸上星﹑湧泉﹑少商。

小兒發熱﹐目上視﹐宜瀉心經﹐掐中衡穴﹐橫門穴﹐俟眼正起視方止。

小兒眼左視﹐掐右端正﹔眼右視﹐掐左端正﹝中指中節外邊是﹞

小兒吐血﹐兩大指甲爪角後一韭葉許﹐卽母腮穴掐之﹝母腮穴卽是少商穴﹞

小兒汗多﹐是腎虛﹐推補腎水﹐汗卽止。

小兒日間病重﹐宜抑陽﹔夜重者﹐宜抑陰。

小兒子時後火盛者﹐是陽火﹐宜瀉之﹔午後火盛者﹐是陰火﹐宜補之。

小兒先熱後寒者﹐陰干陽﹐宜先瀉後補﹔先寒後熱﹐是陽干陰﹐宜先補後瀉。

小兒浮腫者﹐脾土宜補﹐陰陽宜分﹐腎水宜先補而後瀉﹐用燈火太陽五心脊背上各一﹐自愈。

小兒五指節揉之﹐可以化痰。

小兒三焦推之﹐治心气冷痛。

小兒命門推之﹐止腰痛﹐補下元。

小兒四橫紋重推﹐可以通上下之气血。

小兒板門重推﹐可以止小腸之寒气。

小兒之小天心重揉﹐治腎水枯短。

小兒風池穴用鍼刺之﹐可治眼痛頭痛。

塗蔚生曰﹕風池屬於足少陽膽經﹐少陽行人之側﹐走上於頭﹐此穴在耳後顳後腦空下髮際陷中﹐與啞門風府同刺﹐爲治中風口啞﹐偏正頭痛﹐一切風癥之要穴。啞門入髮際五分﹐刺宜淺。風府入髮際一寸﹐刺宜稍深。

小兒三關灸之﹐可祛腰背之風寒。

小兒昆侖穴灸之﹐可救半身不遂﹐大小便澀。

小兒曲池穴灸之﹐可通肺臟气血﹐治麻痺半身不遂。

小兒泄瀉﹐在龜尾骨上﹐用艾火一﹐可愈。若大便多而穢者﹐恐是陰脫﹐多不治。

小兒吐癥﹐心窩上下﹐燈火四﹐如喝水多﹐可推脾土。

小兒腳軟﹐可於鬼眼穴上﹐燈火一。

小兒手軟倒蹭後拐﹐節灣上一。

小兒頭軟﹐心臍上下﹐燈火一。

小兒內熱外寒﹐掐腎水卽止。

小兒外寒內熱者﹐掐陽筋汗出爲度。

小兒作寒﹐掐心經轉熱﹔作熱﹐掐腎經轉涼。

小兒口或閉﹐多揉脾土﹐心口燈火一。亦有心窩揉者﹐又有研朱砂一分﹐吹鼻卽開。

小兒上吐下瀉﹐多推脾胃﹐與分陰陽﹐燈火五心提之﹐肚上五火﹐背上五火效。

塗蔚生曰﹕上吐下瀉﹐固有純屬陰寒者﹐亦有多屬上熱下寒﹐與寒熱參雜者。必須將癥認淸﹐因癥施治﹐方能取效。萬不可冒用燈火﹐以熱攻熱﹐致誤兒命。

小兒囟門有紋如鍼入眼五色皆主死。

小兒鼻幹年長壽推下效﹐或曰多推肺經﹐以鼻乃肺竅故也。

小兒久揉脾土後心﹐以肚附應之﹐謂之內消。

小兒脊骨自下緩緩推上﹐可使之吐﹐大人亦然。

小兒足三里穴﹐屬胃﹐久揉止肚痛。大人胃气痛者通用。

小兒便祕者﹐燒酒在腎兪推上龜尾﹐膀胱推下承山。但腳裏邊在承山旁抽骨處﹐亦要推下。此順气之法﹐可免急脹之患。若要泄瀉﹐亦要逆推﹐使气升而瀉而止。

小兒兩手交叉﹐食指盡處﹐爲列缺穴﹐可指頭頂面諸癥。手背掌後橫紋後二寸爲外關穴﹐治腰背痛﹐大人通用。

小兒掐靠山﹑合谷﹑少商﹑內關諸穴治瘧疾。

小兒向導穴掐之﹐可治气喘﹐口歪眼偏﹐哭不出聲﹐口渴。

小兒掐總筋﹐推天河﹐治口內生瘡﹐吐熱人事昏沈。

小兒掐湧泉穴﹐治痰壅﹐重則灸之。

小兒揉二大指頭頂﹐向外轉三十六﹐隨掐之﹐醒脾消食。

小兒板門推倒橫門可吐﹐橫門推下板門可瀉。二穴對掐之﹐止吐瀉。

小兒運水入土﹐治身弱﹐肚起靑筋﹐曰水盛土枯。

小兒運土入水﹐治腹內作脹﹐眼睜﹐曰土盛水枯。

小兒危癥﹐先劈面吹气一口。若眼皮連動﹐眼睛活轉﹐可救。若魚目﹐肝絕﹐不救。

小兒生血順气﹐天門入虎口﹐揉斗肘。

小兒當時被嚇﹐補童子﹐以兩手提耳三四次卽效。

小兒推拿﹐不可拘於推三回一之說﹐但推中回幾下便是。

小兒推法﹐必是綫形﹐毋得斜曲﹐恐動別經而招患也。

塗蔚生曰﹕陳紫山以上各節﹐多有會解之處。予𨿽極力領會﹐恐仍有不能合其本意者。然以詞意所在﹐又不能不爲牽彊下去。尙希海內名家﹐隨時校正﹐是所至禱﹐查其所以錯誤之點﹐多系傳寫之訛﹐在出版者﹐旣系貪圖節省工費﹐罔顧謄寫之優劣。而著作者﹐又屬忘去自己心血﹐不計刷印之精疵﹐孰知一誤再誤﹐伊芳於胡底。

錯誤縱可延長﹐權力縱可拋棄﹐嬰兒豈可長爲誤治﹐任其夭札乎﹐余不辭血汗之勞。謹爲審正﹐以公於世﹐𨿽是否有當﹐未敢斷定﹐而我之一片婆心﹐當亦爲天下所共諒耳。

第三集﹟治療法

辧臍風

夏禹鑄曰﹕三朝之內﹐便是臍風﹐如七日之外﹐定然不是。前人只曰風由臍入﹐以致撮口噤口﹐並不曾說出一種理來。餘思嬰兒出世﹐剪落臍帶﹐帶口有水﹐風因乘水由臍入腹。然腹與唇舌相去太遠﹐而唇撮舌彊何故﹖把賊邪逆犯之理﹐一悟乃知。風入於腹﹐始附於肝。肝﹐木也﹐風則附木而鳴﹐目乃肝之竅﹐兩眼角故有黃色。

風入於肝﹐必逆犯於脾﹐鼻準﹐脾之屬﹐故準頭又有黃色。入於脾必逆犯於腎﹐兩唇腎屬﹐故色黃口撮。入於腎﹐必逆犯乎心﹐舌乃心之苗﹐故舌必彊直。到此風火交威﹐亡之必矣。予悟臍風顚末﹐至此自問﹐亦不自知。

語曰﹕思之思之﹐鬼神通之﹐殆此之謂歟。臍風初發﹐吸乳必較前稍松﹐兩眼角挨眉心處﹐忽有黃色﹐宜急治之﹐治之最易﹔黃色到鼻﹐治之仍易﹔到人中承漿﹐治之稍難﹔口不撮而微有吹噓﹐猶可治也﹔至唇口收束鎖緊﹐舌頭彊直﹐不必治矣。一見眼角鼻及人中有黃色﹐而唇不撮緊者﹐曲小兒指﹐揉外勞宮﹐卽用燈火於囟門﹑眉心﹑人中﹑承漿﹑兩手大指少商各穴一﹐臍輪六。未落帶﹐於帶口火燃一旣落﹐於落處一共十三﹐風便止﹐面黃卽退矣。此火攻之法﹐何異呂祖壺中藥﹐盧公再生方哉。願天下爲父母者﹐根據予著治﹐卽十百千萬億中﹐斷無一孩死於臍風者。

塗蔚生曰﹕脾在五行屬土。以位置言﹐則居四方之中﹐故有以鼻診脾之說。以開竅言﹐則居於口﹐故又有以口診脾之說。其說𨿽異﹐其理則一。而夏禹鑄硬欲遷就五行生克相傳之理﹐以腎屬唇﹐未免有誤。蓋腎之分發﹐宜居面部之頦下﹐而其開竅﹐則居於兩耳也。再臍輪六者﹐離臍不遠不近﹐環臍一周﹐排列圓勢﹐而以火攻六下也。

陳飛霞曰﹕臍爲百風總竅﹐五臟寒門﹐道家謂之下丹田﹐爲人身之命蒂。兒在胎時﹐口鼻未通呼吸﹐惟臍間眞息﹐隨母之呼吸爲呼吸。其下地囫底一聲﹐气通口鼻﹐而胎元之一息﹐不復爲用矣。遂寄於臍內一寸三分﹐中虛一穴﹐左靑右白﹐上赤下黑﹐中央黃色﹐八脈九竅﹐經緯聯系﹐爲眞息往來之路﹐坎離交會之鄕。凡修煉仙胎﹐皆從此處立基﹐所以謂之命蒂。故小兒初生﹐惟臍之關系最重。斷臍之時﹐亦不可不愼。或剪臍帶太短﹐或結束不緊﹐致外風侵入臍中﹐或浴兒時﹐牽動臍帶﹐水入生瘡﹐客風乘虛而入﹐內傷於腎﹐腎傳肝﹐肝傳心﹐心傳脾﹐脾傳肺﹐蘊蓄其毒﹐發爲臍風。其癥面赤啼叫者心病﹐手足微搐者肝病﹐唇靑口撮﹐痰涎壅塞者脾病﹐牙關緊急者腎病﹐啼哭不止者肺病。五臟之癥略見一二者﹐猶可治﹐悉見者不治。又曰﹕小兒初生﹐惟臍風病爲惡候。其癥有三﹐曰臍風﹑曰襟口﹑曰鎖肚﹐𨿽皆臍癥﹐而寒熱自別﹐治則宜詳。

一曰臍風。由斷臍後﹐爲水濕風寒所乘﹐入於臍而流於心脾。令肚腹脹滿﹐吮乳口松﹐多啼不乳。此初起之時﹐速用火攻散之。若至气息喘急﹐啼聲不出﹐或肚上靑筋﹐弔疝作痛﹐此胎毒夾風邪入五臟。外用火攻﹐內服指迷七气湯﹝《集成》未詳﹞。若肚臍靑腫﹐口撮不開﹐牙關緊閉﹐口吐白沫﹐爪靑黑者﹐皆不治。

一曰噤口。其癥眼閉口噤﹐啼聲漸小﹐舌上聚肉如粟米狀﹐吮乳不得﹐口吐白沫﹐大小便不通。遇此先看其上有點子﹐卽以指甲輕輕刮破﹐以木香﹑白叩仁各五分﹐煎湯化下沆瀣丹﹐動利臟腑﹐气順自愈。

一曰鎖肚。由胎中熱毒壅盛﹐結於肛門﹐大便不通。急令婦女溫水漱口﹐吮兒之前後心﹐並臍下及手足心﹐共七處﹐凡四五次﹐外以輕粉五分研末﹐蜂蜜少許﹐溫水調服﹐以通爲度。如不通﹐更以蔥白三四寸長﹐用油抹潤﹐輕透穀道﹐納入二寸許﹐以通爲快。若至七日不通者死。

塗蔚生曰﹕飛霞之所謂噤口﹐卽俗人之所謂鵝口。飛霞之所謂鎖肚﹐卽傷寒之所謂陽明熱結。飛霞以初生小兒不宜有此熱病﹐硬欲將鵝口熱結二癥牽入臍風以內﹐是未免過於迂拘者也。

陳飛霞曰﹕古人之論臍風﹐謂皆由於水濕風冷所致。予則以爲古論猶未盡也。蓋臍風有內外二因﹐有可治不可治之別。外因者風濕所傷﹐內因者稟受父母眞陽不足也。予嘗見一婦產育十數胎皆男﹐盡殤於七日內之臍風無存者。若謂外邪所傷﹐何以能傷此家之兒﹐又豈無一兒能避之者﹐此內因之顯而易見者。凡男子之命門﹐眞陽不足者﹐右尺脈必細澀無神﹐生子必有臍風。予察之詳﹐見之確﹐非耳聞者比也。其外因者﹐病發於二三四五日之間﹐病生於六腑﹐故可治﹐內因者﹐必發於六七日之間﹐病生於五臟﹐故不可治。曩者夏禹鑄有臍風之訣﹐謂之三朝一七﹐看兒兩眼角黃﹐必有臍風。不知稟受濃者﹐生下卽滿面紅黃﹐乃爲吉色﹐誤認臍風﹐其害不小﹐此法不確。惟令乳母每日摸兒兩乳﹐乳內有一小核﹐其候也。然乳內有核﹐發臍風者固多﹐而復有不發臍風者。此法十有七八﹐亦有二三分不確。但看小兒不時噴嚏﹐更多啼哭﹐吮乳口松﹐是眞候也﹐宜急治之。第臍風之治﹐無一成法可遵﹐𨿽有疏風攻下之法﹐莫能濟急。獨予異授燈火﹐無論臍風痙搐﹐以及凶危險癥﹐用藥不能挽回者﹐此火可以生之。久經效驗﹐未肯輕傳。因見幼科﹐不知火穴﹐往往錯誤用之﹐反致引動風邪﹐蔽固火毒﹐致兒身熱不退﹐火毒內攻﹐因多不救。故不忍隱祕﹐盡以吐露﹐以公諸世。世之幼科治病﹐輒曰剪風截風。

夫剪者﹐邀遏之謂也﹐截者﹐堵塞之謂也。以火用於中宮任脈所行之地﹐豈非遏堵其邪﹐而犯關門逐盜之戒乎﹖不知風邪之在人身﹐善行數變﹐無聲無形﹐欲除其害﹐無如疏條散﹐達而去之﹐不使久羈於榮衛經絡則善矣。如仲景之治傷寒﹐而立汗吐下三法。邪在表者﹐汗而散之﹔邪之在上者﹐吐而越之﹔邪之深入者﹐下而奪之。總欲其邪盡而後已﹐未聞有邀截者也。而今幼科﹐不但不爲逐邪﹐而反閉關絕險﹐阻其去路﹐使邪气進不可﹐退不能﹐猖狂躑躅﹐欲其不倒刃相攻﹐斬關逆犯者﹐不可得也。此皆爲治者釀成之禍害﹐於邪何尢。凡邪之傷人﹐未有不從三陽而入﹐驅邪之法﹐亦必使其從三陽而出。故此火穴﹐亦惟三陽有之。蓋欲引其出表﹐斷不可使之入裏也﹐敬爲圖說詳後。

塗蔚生曰﹕小兒稟受眞元不足﹐固有發生臍風﹐易爲夭札。然亦有由於父母中有梅毒﹐傳至小兒﹐生不數日而夭亡者﹐此亦不可不知。其狀生下三二日後﹐滿身起有白點或間有紅點﹐漸次不吸乳食﹐白點亦漸變爲紅點﹐旋卽夭亡﹐其狀至慘﹐爲嬰兒之父母者﹐可不愼歟。

第三集﹟治療法

用火口訣

陳飛霞曰﹕夫嬰兒全身燈火﹐誠幼科第一捷法﹐實有起死回生之功。火共六十四﹐陰符易數﹐能疏風散表﹐行气利痰﹐解郁開胸﹐醒昏定搐﹐一切凶危之候﹐火到病除。用火之時﹐倘值寒冬﹐必於房中燃燒明火﹐使兒不至受寒﹐燈艸大小適中﹐以麻油燃用﹐令老練婦人抱兒解衣﹑去帽﹐從左耳角孫起﹐總根據後之歌訣用之。但用火不可姑息﹐勿謂火數太多﹐憫其難受。蓋小兒受病﹐由其經絡凝滯﹐臟腑不舒。以火散之﹐正欲使其大叫大哭﹐方得髒气流通﹐渾身出汗﹐榮衛宣暢﹐立時見功。此火暗合周天﹐不可減少﹐否則不效。若救臍風﹐非此不可﹐並列於後。

第三集﹟治療法

集成神火歌

陳飛霞曰﹕仙傳神火天然理﹐始自角孫脈起。﹝凡用燈火﹐無論男女嬰兒﹐皆從左邊起。角孫在耳尖上﹐脈在耳後根。﹞聽宮曲鬢本神旁﹐次及天容仍右取。﹝聽宮在耳以前﹐曲鬢在鬢腳旁﹐本神在額角﹐天容在耳輪根下。左邊已完﹐右亦如此。﹞囟會承漿左肩井﹐曲池合谷諸邪解。﹝囟會卽囟門﹐承漿在下唇宛宛中﹐肩井在肩上宛宛中﹐從左起﹐故曰左肩井。曲池在曲肘彎上廉曲縱處﹐合谷在虎口上骨岐叉處。﹞气關已過至神門﹐右亦如此昏可醒。﹝气關在食指第二節

﹐神門在掌後下廉銳骨之端。左完﹐右亦如之。﹞右乳根中七始﹐右亦如之何待齒。﹝自左乳根下邊﹐從上至下﹐七止。右乳根下亦如之。﹞臍下陰交續命關﹐平平三點凶危止。

﹝陰交在肚臍下半寸﹐用火三。﹞脊中身柱至長彊﹐肺兪陽陵承山當。﹝身柱在脊骨三節下﹐從進上至下﹐九止。肺兪在兩飯匙骨縫中﹐陽陵泉在膝外邊下三寸﹐承山在腿肚盡處﹞昆侖解溪丘墟穴﹐湧泉右亦效之良。﹝昆侖在外踝骨後﹐解溪在系鞋帶處﹐邱墟在外踝骨前﹐湧泉在腳底下中心。左腳完﹐右腳亦如之。﹞

塗蔚生曰﹕飛霞此節﹐名爲異授﹐不知果系異授﹐抑是別有用意。其火穴𨿽多﹐而病至危急﹐間亦可用﹐蓋火攻可代藥之疏通臟腑也。惟人身穴道最多﹐非有直接師授頗難得其眞諦。古圖旣形舛錯﹐此圖亦多模糊。

予於其圖則刪之﹐於其注則補之﹐非略之也﹐實以此種穴道﹐非區區之圖﹐所能盡其曲折耳。查合谷穴乃大指根骨﹐與次指骨二者二交之間也。曲池穴須拱手取之﹐乃肘外輔骨曲肘橫紋頭陷中也。乳根乃陽明胃經所主﹐由乳頭正中往下一寸六分﹐則爲乳根穴。余俱每往下一寸是一穴。故彼注云﹕從上至下七止﹐但尺寸法﹐須根據其本人中指正面之中節﹐兩橫紋相距之間﹐則爲一寸也。身柱系背之脊骨第三椎﹐須由兩肩平行計算﹐由身柱而下﹐五椎是神通穴﹐六椎是靈臺穴﹐七椎是至陽穴﹐九椎是筋縮穴﹐十一椎是脊中穴﹐三十椎是懸樞穴﹐十四椎是命門穴﹑十六椎是陽關穴﹐二十一椎是腰穴﹐脊骨端是長彊穴﹐余則無穴。除身柱﹑長彊而外﹐尙有九穴﹐注爲九﹐想是除去身柱長彊而外耳。

肺兪穴亦須由脊骨算起﹐自第三椎骨兩旁相去各一寸五分﹐則爲肺兪穴也。

第三集﹟治療法

用火宜忌

陳飛霞曰﹕平素產子有臍風﹐則胎胎不爽。於產下第二日﹐勿待其發﹐先以此火散之﹐百不一失。胎兒生下﹐多啼不乳﹐噴嚏呵欠﹐吮乳口松﹐卽是臍風將作﹐急以此火治之。凡兒病面靑黑﹐扭項搖頭﹐仰身擦面﹐或眼靑怒視﹐或左右斜視﹐或上下竄視﹐或兩目連眨﹐或頭項牽彊﹐捲舌露睛﹐噓風撮口﹐啼哭咬人﹐或手如數物﹑或兩手牽引﹐或兩足跳掣﹐忽擾忽亂﹐失張矢志﹐但覺精神與常有異者﹐由從前表裏不淸﹐將欲作痙﹐此火至妙。傷寒已痙﹐角弓反張﹐眼目斜視﹐左右搐搦﹐但中惡容忤﹑癇證與食塡太陰﹐及一切風閉﹑火閉﹑痰閉﹑气閉﹐乍然卒死者﹐此火最神。食傷脾骨﹐肚大筋靑﹐於端午日午時﹐用全身燈火﹐後於靑筋開叉處﹐以火截之。一叉一點﹐其肚自消。風寒痰气閉塞之癥﹐此火實有神功。凡用燈火旣完﹐候兒啼哭已定﹐卽用金粟丹半丸﹐﹝《集成》未詳﹞姜湯化服。服後以衣裹之﹐蒙其頭面﹐令之安臥片時﹐以復其神志﹐其病如失。小兒四時感冒傷寒汗出﹐大小便調﹐唇舌如常﹐口不作渴﹐此表病輕癥也﹐疏散之則愈﹐忌用燈火。小兒邪已入裏﹐身熱面赤口渴﹐大小便閉﹐唇焦舌緊眼紅﹐或手足心熱﹐夜熱煩焦﹐舌上黃苔﹐揚手擲足﹐掀衣掀被﹐此裏癥內熱﹐淸利自愈﹐切忌燈火。小兒大病久病﹐身體怯弱﹐面目靑黃﹐唇舌自瑩﹐搖頭斜視﹐昏睡露眼﹐形骸消瘦﹐聲息輕微﹐自汗盜汗﹐或一切嘔吐泄痢﹐痘麻瘡癰﹐久咳久瘧﹐失血之後﹐精神疲倦﹐乳食減少﹐指紋沈細﹐六脈無神。此皆極虛之癥﹐切忌火攻﹐慮其升散故也。一切久熱消渴疳癥﹐形骸黑瘦﹐毛髮焦枯﹐由陰枯血弱虛熱所爲﹐切忌燈火。

塗蔚生曰﹕嬰兒之用燈火﹐猶傷寒之用麻姜附﹐非病爲陰寒﹐固不可用﹐而非病至危急﹐尢不可用。故除臍風而外用者頗少。然亦以夏禹鑄之臍風燈火爲簡妥。醫者須於此等界限認淸﹐方不至誤兒性命。至其所謂宜燈火之客忤癥﹐與火痰閉癥﹐則未免失之過當。蓋客忤爲一種穢惡毒厲之气﹐多系熱亢﹐只宜淸解﹔而火痰閉癥﹐則又只宜淸利者也。

第三集﹟治療法

小兒初生臍風簡便方

陳飛霞曰﹕小兒臍風撮口﹐用完全生蔥二根﹐搗爛取汁﹐又以直僵蠶三个炒去絲﹐研極細末﹐以蔥汁調勻﹐塗兒母乳頭上﹐令兒吮之﹐或灌兒口內。

小兒臍風撮口﹐以艾葉燒灰塡臍上﹐以帛縛之。若臍帶已落﹐用蒜切薄片貼臍上﹐以艾火灸之﹐候口中有艾气立愈。小兒噤風﹐初生口噤不乳﹐蟬蛻十四枚﹐全蠍去尾毒﹐洗去鹽泥十四枚﹐炒幹爲細末﹐入輕粉三分﹐每用一匙﹐乳汁調灌卽愈。小兒撮口﹐但看舌上有瘡﹐如粟米者是也。以蜈蚣炙焦﹐研末敷瘡上。撮口噤風﹐面黃色﹐气喘聲不出﹐由胎气挾熱﹐流毒心脾﹐故令舌彊唇靑﹐口發噤。用直僵蠶二枚﹐去嘴略炒爲末﹐蜜調納兒口中。小兒十日內﹐口噤不乳﹐取大蜘蛛一枚﹐去足炙焦﹐研細末入豬乳一小杯﹐和勻分作三次﹐徐徐灌之﹐神效無比。小兒臍瘡及膿出血﹐用海螵蛸﹑胭脂﹐共爲末﹐以油潤瘡﹐乃搽藥。小兒齒根邊生白點﹐名馬牙﹐啼哭不吮乳﹐卽看口內堅硬之處﹐或牙根邊白點﹐將鍼挑破出血。濃煎薄荷湯﹐磨京墨調勻﹐以指攪過﹐再以產母亂髮蘸墨﹐滿口搽之。仍用新靑皮﹐蘸溫水展口﹐卽愈。

塗蔚生曰﹕以上簡便諸方﹐頗多奇異之處﹐效否固難斷定﹐姑存之以備參考。因臍風爲小兒最危險﹐最迅速之癥也。小兒內有積熱﹐固可發生白點﹐成爲馬牙。然積熱過甚﹐亦多有發生鵝口疳者。此癥頗爲險惡﹐不得治法﹐傷兒亦速。其癥多在小兒初生百日內外﹐間有二三歲亦患此者。初起時﹐口中發生白點﹐逐漸增多﹐拭之卽去﹐少刻卽有﹐滿口纏徧。內竄入候﹐日夜啼哭﹐不乳食﹐俗名雪口﹐又名敷口白﹐實則鵝口疳之義也。方用黃連甘艸等分煎湯﹐以綢裹指拭去﹐取桑皮中白汁塗之卽愈。或用陳墨敷之亦效﹐再以益元散燈心湯送下﹐則不復發。兒稍大者﹐則以生地﹑元參﹑杭芍﹑薄荷﹑桔梗﹑梔子﹑寸冬﹑連翹﹑甘艸等味與之煎服﹐以期速愈。

第三集﹟治療法

嬌兒易死說

塗蔚生曰﹕所謂嬌兒者﹐富貴之子也﹐嗣艱之子也﹐數門一息之子也。惟其兒嬌﹐則父母愛之之心切﹐惜之之心深。平時任其飲食﹐隨其嗜好﹐姑無論矣。一旦諸病作焉﹐則冀其抱病之子﹐立刻是一無恙健兒。慮其飲食不進也﹐則爲之已進一糕﹐午進一餅。慮其寒熱不退也﹐則爲之申進一湯﹐酉進一藥。於是甲醫方去﹐乙醫復來﹐此藥剛下﹐彼藥又至。卒使藥與藥戰﹐傷其臟腑﹐斃其性命而後已。嗟夫﹗嬌小嬰兒﹐何堪許多之藥。柔脆脾胃﹐那堪衝逆之來。至此而尙不知悟﹐猶謂吾之嬌愛之兒﹐藥之不急﹐治之未周﹐乃系耽擱誤事。豈不是一天下至愚且惑之人哉﹗吾今願爲天下之爲父母者﹐進一忠告。凡兒無病則已﹐如有病焉﹐則除審愼延醫用藥外﹐切勿亂爲請醫﹐急爲調治。蓋欲使醫者得盡其所長﹐而藥得展其所能事也﹐吾今亦願爲天下之爲醫者﹐進一忠告。前治不當則已﹐如其當焉﹐則須猛力爲之解說﹐使其勿輕易方。切不可貪圖細微診費﹐與之胡亂開方﹐致誤兒命。蓋欲使前醫之有以施其長﹐而吾之長亦卽顯也。

第三集﹟治療法

我之風癥談

塗蔚生曰﹕自黃帝有風論篇﹐仲景有傷風說﹐風病之名﹐遂成千古不磨。然而後之習醫諸家﹐亦卽因此互相立論﹐互相眩迷矣。有謂風爲陽邪者﹐有謂風爲陰邪者。彼云此誤﹐此議彼非﹐卒使最易了解之風字﹐成一羣醫爭訟莫結之案﹐豈不大可怪哉。迨至近代西學輸入﹐而醫學髙明之唐容川﹐始將西說參合。言空中之气﹐有冷熱二種﹐空气熱則漲而上升﹐他處冷空气﹐卽來補之。試於門中熱火﹐門之上下各有孔﹐則上孔之熱气必外出﹐下孔之冷气必內入。成風之理﹐與此相同﹐因此成兩種風。一爲自冷處吹向熱帶之風﹐一爲自熱帶吹向冷處之風。

是成風之理﹐已可得其梗槪。然其解《內經》之東方生風﹐爲應春气﹐陽回陰退之象﹐是其猶未能將先聖成風之奧旨﹐闡發無遺﹐而明乎天地之底蘊者也。予以个人之研求﹐體先聖意義之所在﹐謹敢直抒管見﹐而爲風癥之談。

𨿽是否有當﹐不能無後賢之指摘。而見之所至﹐實亦曰不敢自己云爾。夫風者﹐乃空气之被牽引﹐而流動以變其常體者也。有寒有熱﹐有緩有速。不可以寒拘之﹐亦不可以熱拘之。不可以陽拘之﹐亦不可以陰拘之。先聖名之曰風﹐蓋已以包乎寒熱二者在內﹐與包乎寒熱平均之和緩亦在內也。大地之上﹐惟空气爲最多﹐故亦惟風爲最甚。

然風不自成﹐必有使之所以成者﹐而後得行其撼山搖海之威﹐翻天覆地之狀。推厥其物﹐則惟日球。蓋日球爲陽熱凝聚之一大火體﹐其積較地球爲大﹐有蒸曬調劑空气之力﹐有旋轉左右空气之力。其將空气蒸曬至熱也﹐則空气失其常度﹐隨陽熱之蒸發﹐由至靜而變爲至動﹐成爲一種熱風。如西人之所謂熱則澎漲﹐容川之所謂自熱處吹向冷處之風是也。其將空气不能蒸曬爲熱也﹐則空气亦失其常度﹐隨陰寒之凝聚﹐亦由至靜而變爲至動﹐成爲一種寒風。

如西人之所謂冷則收束﹐容川之所謂自冷處吹向熱帶之風是也。吾人試於平旦無風之時觀之﹐見天地淸闊﹐本一儼然空气靜寂之天地也。而霎時旭日東升﹐空气融和﹐漸由溫暖變而爲亢烈﹐卽覺有微風生焉﹐此卽東方生風﹐空气隨太陽爲轉移之一驗也。如日被云掩﹐或淪胥西沒﹐則空气由和暖而變爲寒冽﹐亦覺有微風生焉。其他暴風旋風等類﹐亦無不系空气隨太陽熱度之增減﹐以爲轉移進退者矣。俗語有開門風﹐關門息﹐關門風﹐開門息之說﹐實則《內經》東方生風之義﹐而兼含有風之成息之理。不過識見尙淺﹐未能將其所以成息之理說出耳。而昧者不察﹐以爲東方卽爲生風之處﹐毫與太陽無涉﹐不亦惑乎﹖予言未竟﹐客有笑於予者曰﹕古人云﹕東方爲震﹐震爲木﹐木生風。子言東方不能生風﹐得勿木能生風乎﹖曰非也。木者﹐風之標也﹔空气者﹐風之本也。然空气亦非眞本﹐太陽則其本中之本耳。試思地球之上﹐本木最多。然參差於木之間者﹐何物無有﹐不過木體爲最髙﹐可以代風之揚威耳。若曰除木而外﹐湖海不爲之激蕩而揚波﹐房屋不爲之吹噓而震動﹐此則必無之事﹐伐木以止風﹐竭澤以理痰﹐是何異揚湯止沸。故仲景治風大劑之桂枝湯﹐除桂枝祛風﹐白芍扶肝而外﹐余則姜甘大棗﹐俱系溫理脾胃之藥﹐然亦卽合助火熱以化陰寒之藥也。入稟天地之气以生﹐𨿽名爲小天地﹐實則與天地有異。天地寒熱之風﹐旣能傷及萬物﹐而人之元气有虧﹐亦能受風之襲擊而成病。故有元气本寒﹐又感寒風而病寒者﹐如桂枝湯是也。亦有元气本熱。又感熱風而病熱者﹐如風引湯是也。如謂風爲陽邪﹐則不宜有桂枝湯之用桂枝生薑﹔如謂風爲陰邪﹐則不宜有風引湯之用大黃石膏。是風之有寒有熱﹐於此益彰。天地體人之微﹐生長防風桂枝等類﹐以治寒風﹐又生長天麻白頭翁等類﹐以治熱風﹐是誠天地造化之妙﹐無美不具﹐人體造化之妙﹐因癥制宜。而利用之道﹐亦可謂無奇不偶矣。然感寒而病寒風﹐感熱而病熱風﹐此尙爲風之正面﹐非風之對面者也。

今試再爲風之對面者言之。人之心臟﹐猶夫日球﹐本以化生血液﹐溫養肢體。設也寒爲之積﹐火熱不能行其職權﹐則臟腑爲之陰凝﹐肢體爲之收引﹐而寒風暴然作矣。治之之法﹐則惟有疏寒以解之﹐助熱以化之。寒退熱盛﹐而風自息。設也熱爲之熾﹐水陰不能行其旣濟﹐則臟腑爲之陽亢﹐肢體爲之炙灼﹐而熱風暴然作矣。治之之法﹐則惟有淸熱以降之﹐助水以潛之。熱退陰盛﹐而風亦息。此皆風之由於內因﹐而爲風之對面者也。其他若吾人素患陰虛﹐陰液漸形消涸﹐肢體漸形羸瘦﹐俄而舌黃面赤﹐大渴引飲﹐煩躁抽掣﹐坐臥不安﹐甚或昏迷不醒﹐此亦熱風暴發之候﹐急宜滋陰以啟生化之源﹐並宜重用苦寒﹐以降其上亢之火﹐陰滋火潛﹐標風自減。

若夫病始而爲寒風﹐病終而爲熱風﹐則非由於外感之傳變。汗出過多﹐津液爲之涸竭﹐卽由於過服辛熱﹐以傷水泉之源也。若謂吾兒未出門戶﹐未食生冷過熱等物﹐何至有寒風熱風之感傷﹐是則拘迂之談﹐未知常變者也。

予曾親治數兒﹐未出戶門﹐未食生冷而病寒風者﹐以桂枝﹑防風﹑羌活﹑葛根﹑白芍﹑生薑﹑大棗等味而獲愈者。余又曾親治數兒﹐未出戶門﹐未食辛熱﹐而病熱風者﹐以生地﹑白芍﹑川芎﹑黃芩﹑黃柏﹑天麻﹑白頭翁﹑甘艸等味而獲愈者。是豈人事之使然哉﹐夫亦曰履霜堅冰﹐非一朝一夕之故矣。

仲景桂枝湯桂枝﹝一錢﹞白芍﹝一錢﹞甘艸﹝一錢﹞生薑﹝一錢﹞大棗﹝一枚﹞

塗蔚生曰﹕上五味爲仲景治傷寒風之主劑﹐量小兒之大小﹐以爲藥之重輕。服藥已﹐須稀熱粥以助藥力﹐不可令汗太過﹐重傷津液。夫風之所以有汗者﹐以手太陽小腸與足太陽膀胱同司太陽經絡﹐膀胱化气﹐護外爲衛﹐小腸化血﹐布內爲營。猶主之有正副﹐物之有表裏也。先賢僅以六髒各配一腑﹐相爲表裏。余以謂猶未盡曲微﹐不如以其各經气之所主﹐尙分一个正副表裏也。傷寒是太陽膀胱之正表受病﹐太陽膀胱旣化生眞陽之气﹐以爲衛外。衛陽虛﹐招外寒﹐則寒邪寄居皮毛﹐而毛孔閉塞﹐故無汗。傷風是太陽小腸之副裏受病﹐小腸化生眞陰之血﹐以爲營內。營血虛﹐招外風﹐則風直達營內﹐而衛气無所根據歸﹐故有汗。汗者乃衛气之變體﹐如空中上升之气﹐遇冷變而爲雨﹐口鼻之气﹐著漆石復化而爲水珠也。古人云﹕無汗用麻黃﹐有汗用桂枝﹐於風之治法﹐固已得要略。而以肝木生風之說﹐白芍平肝之用﹐便泥於營血是肝血所主﹐治風專責之肝﹐將底面之太陽小腸拋去﹐未免可惜。蓋肝𨿽是藏血之髒﹐而小腸則爲生血之陽腑。風旣有傷營血﹐而小腸亦不能辭其責也。

柴胡桂枝湯方柴胡﹝一錢﹞桂枝﹝一錢﹞白芍﹝一錢﹞黃芩﹝一錢﹞黨參﹝一錢﹞半夏﹝七分﹞甘艸﹝一錢﹞

生薑﹝一錢﹞大棗﹝一枚﹞

塗蔚生曰﹕此湯𨿽系仲景治發熱惡寒支肢煩痛之太陽癥﹐與治嘔而心下支結﹐外癥未去之少陽癥﹐而以之治小兒大人傷風之癥﹐頗多奇效。不過須根據時气之冷暖﹐因癥之增減﹐以爲權變耳。如時令燥熱﹐可將桂枝易以防風﹑荊芥等味。如舌苔焦黃﹐大渴引飲﹐可將半夏易以知母﹑花粉﹐甚則石膏亦可加入﹐生薑亦可減去。如腹中痛者﹐可去黃芩﹐將白芍加重。如咳者可加杏仁﹑五味。如心下悸小便不利者﹐可去黃芩加茯苓。用之得當﹐卽爲治風之神方。人每疑柴胡爲治少陽傷寒之主藥﹐不可以之治風﹐是其泥於少陽傷寒﹐切忌汗下之說﹐而不知尙有少陽傷風者也。夫風旣入少陽﹐故亦時形惡寒﹐時形發熱﹐出汗。柴胡秉少陽春木之气﹐直進少陽經絡﹐而佐以祛風之味。使風之由腠理而入內者﹐仍由腠理而出外。是柴胡得桂枝防風等味之援助﹐而益肆其散寒之威﹐而桂防等得柴胡之向導﹐而愈著其去風之力也。先賢有云運用之妙﹐存乎其人﹐其此之謂歟。

金匱風引湯大黃﹝一錢﹞漧薑﹝一錢﹞龍骨﹝一錢﹞桂枝﹝一錢﹞甘艸﹝一錢﹞牡蠣﹝一錢﹞寒水石﹝一錢﹞

滑石﹝一錢﹞赤石脂﹝七分﹞白石脂﹝七分﹞紫石英﹝六分﹞石膏﹝一錢﹞

淸熱去風湯天麻﹝一錢﹞白頭翁﹝一錢﹞川芎﹝七分﹞黃芩﹝一錢﹞黃連﹝一錢﹞梔子﹝一錢﹞連翹﹝一錢﹞

當歸﹝一錢﹞白芍﹝一錢﹞甘艸﹝一錢﹞

塗蔚生曰﹕此方爲予平日之經驗所立﹐爲治熱風之主劑。昔人只知有寒風﹐不知尙有熱風。然其所用之藥﹐亦多有芩連等味﹐不過其拘於寒郁生熱之說。未知熱極所生之風﹐亦多系熱風耳。查其所稱驚風丸﹐卽系治熱風之藥。惟其稱此種丸藥﹐可治急慢驚風。遂使此種魔術傳至鄕裏﹐印入俗人腦海﹐奉爲金科玉律﹐百折不磨﹐遺害無窮﹐此誠最可痛恨者也。不知寒風之與熱風﹐猶水炭不可同鑪。寒甚風固急起﹐熱甚而風亦可急起。用寒藥以治熱風﹐用熱藥以治寒風﹐是則調劑其偏寒偏熱不平之气﹐使之歸於平耳。但未有聞治寒之藥可以治熱﹐治熱之藥﹐亦可治寒者也。爲此說者﹐旣不考其自相矛盾﹔而聞其說者﹐亦隨聲附合﹐不辧眞僞﹐是何愚之甚耶。願天下之爲醫者﹐直斥其非﹐使鄕間盡知其訛。是則天下嬰兒之幸﹐亦天下爲父母者之幸也。

地黃去風湯生地﹝一錢﹞玄參﹝一錢﹞白芍﹝一錢﹞萸肉﹝一錢﹞丹皮﹝一錢﹞山藥﹝一錢﹞茯苓﹝一錢﹞

知母﹝一錢﹞黃柏﹝一錢﹞黃連﹝一錢﹞天麻﹝一錢﹞川芎﹝六分﹞白頭翁﹝一錢﹞貝母﹝一錢﹞

甘艸﹝一錢﹞柴胡﹝一錢﹞

塗蔚生曰﹕此爲陰虛火旺﹐而生熱風之方﹐亦系本余平日經驗所立。大人此癥最多﹐小兒頗少。夫陰虛之所以生火者﹐因水火𨿽是一家﹐實則相濟爲用。如水陰虧損﹐不能上濟火化﹐心火猖獗﹐煎熬陰液﹐漸形竭蹶﹐迨三陰俱傷﹐內部純是一團枯槁無根據之火气﹐則飛揚上越﹐發而爲風。悲號狂呼﹐間類六畜之鳴﹔抽掣搐搦﹐儼如諸寒之引。此時平肝以止風﹐則非根本之治﹐理脾以祛痰﹐則系速亡之療。惟滋陰以治其本﹐淸熱以治其標﹐庶克有濟。至佐以去痰除風之藥﹐則系標中之本耳。

第三集﹟治療法

我之驚癥談

塗蔚生曰﹕驚者何﹐人之內部魂魄神三者﹐卒然受一驚恐可怕之事﹐而失其常度也。何以言之﹐魂爲陽气附麗於肝血之上﹐魄乃一塊血質﹐根據寄於肺气之中﹐乃一點湛然朗潤之陰血﹐出藏於心臟之間﹐是爲以陽附陰﹐以陰附陽也。如猝遇驚恐﹐則魂魄爲之飛揚﹐心神爲之喪失﹐卽爲受驚後所得一種之气血散失也。古時諸醫﹐均將驚風合爲一癥﹐是以風之發熱煩躁﹐心神不安﹐類似乎驚﹐誤之也。而後之受其誤者﹐深知痛恨悔攺﹐又謂無驚之可病。驚爲純屬一種虛妄﹐是其尙未澈底考查﹐仍爲誤也。實則風自風﹐驚自驚。風之不可爲驚﹐猶驚之不可爲風。固有先風而後驚者﹐如旣感寒風﹐復受驚恐者是也。亦有先驚而後風者﹐如旣受驚恐﹐復感寒風者是也。

然此則不過百分中之一二耳﹐安得將天下患風之兒﹐盡括之爲驚乎﹖又安得將天下患驚之兒﹐盡括之爲風乎﹖更又安得將天下之兒一切病癥﹐盡括之爲無驚乎﹖近代西醫盛行﹐皆謂人無驚癥之可能病。然試問其吾人夢寐之時﹐恍惚若有所見﹐並恍惚若有所記。俄而登山涉水﹐俄而越墻走壁﹐俄而喜笑怒罵﹐俄而憂愁思慮﹐俄而散步閒遊﹐俄而餓渴飲食﹐是果孰使之然哉﹖則西醫多不能答。間有能答者﹐亦不過以神經錯亂爲解﹐並未知有魂魄神三者之作用也。小兒五內旣無健全﹐肢體卽見充足﹐故其受驚之處較大人爲獨多。余曾親見大人因受驚恐而卒死不救者﹐余又曾見小兒因受驚恐不思飲食﹐日見消瘦﹐多藥不效﹐而用鄕俗喊魂之法﹐得以安全獲愈者﹐是又果孰使之然哉﹖豈非魂魄神三者之作用耶。此等癥治﹐余擬以潞參當歸白芍琥珀朱砂茯神甘艸等味以治之。蓋以潞參可招失散之气﹐歸芍可補飛蕩之血。猶恐猝忽血越神蕩﹐不能無瘀滯之血。而以琥珀之可以消瘀安魂定魄者療之﹐更以朱砂以安之﹐茯神以寧之﹐務使其气血撤消﹐神與魂魄各安其宅﹐行其固有之職權而後已。但未知此等見解﹐有合實用與否。

第三集﹟治療法

治慢風心得神方

﹝節錄莊一夔《福幼篇》﹞

莊一夔曰﹕慢風之癥﹐緣小兒吐瀉得之最多﹐或久瘧久痢﹐或痘後疹後﹐或因風寒飲食積滯﹐過用攻伐腸脾﹐或秉賦本虛﹐或誤用涼藥﹐或因急驚而用藥攻降太甚﹐或失於調理﹐皆可致此癥也。其癥神昏气喘﹐或大熱不退﹐眼翻驚搐﹐或乍寒乍熱﹐或三陽晦暗﹐或面色淡白靑黃﹐或大小便淸白﹐或口唇𨿽開裂出血﹐而口中气冷﹐或痢瀉冷汗﹐或食穀不化﹐或四肢冰冷﹐並至腹中气響﹐喉內痰鳴﹐角弓反張﹐目光昏暗。此虛癥也﹐亦危癥也。

俗名謂之天弔風﹐虛風﹐慢脾風﹐皆此癥也。若再用寒冷﹐再用消導﹐或用膽星抱龍以除痰﹐或用天麻全蠍以驅風﹐或用知柏芩連以淸火﹐或用巴豆大黃以去積﹐殺人如反掌﹐實可畏也。若治風而風無可治﹐治驚而驚無可治也。此實因脾胃虛寒﹐孤陽外越﹐元气無根﹐陰寒至極﹐風之所由動也。治宜先用辛熱﹐再加溫補。蓋補土卽所以敵木﹐治木卽所以治標。凡小兒一經吐瀉多作﹐卽是危險之癥。若其屢作不止﹐無論痘後疹後病後﹐不拘何因﹐皆當急用參術以救胃气﹐姜桂枸熟等藥以救腎气。不惟傷食當急救之﹐卽傷寒傷暑﹐亦當急救之。蓋其先𨿽有寒暑實邪﹐一經吐瀉﹐業已全除﹐脾胃空虛﹐倉廩空乏。若不急救﹐恐虛痰上湧﹐命在傾刻矣。庸醫不明﹐皆誤指爲食爲熱﹐投以淸火去積涼血﹐立時告變﹐爲之柰何。與其失之寒涼﹐斷難生活﹔不若試之溫補﹐猶可救療。此語發明吐瀉慢風之理﹐最爲明透。後之君子﹐願勿忽諸。今將慢風辧癥﹐臚列於後。

慢風吐瀉﹐脾胃虛寒也。

慢風身冷﹐陽气抑遏不出也。﹝服涼藥後﹐往往至此。﹞

慢風鼻孔煽動﹐眞陰失守﹐虛火爍肺也。

慢風面色靑黃及白﹐气血兩虛也。

慢風口鼻中冷气﹐中寒也。

慢風大小便淸白﹐腎與大腸全無火也。

慢風昏睡露睛﹐神气不足也。

慢風手足抽掣﹐血不行於四肢也。

慢風角弓反張﹐血虛筋急也。

慢風乍熱乍寒﹐陰血虛少﹐陰陽錯亂也。

慢風汗出如洗﹐陽虛而表不固也。

慢風手足螈﹐血不足以養筋也。

慢風身𨿽發熱﹐口唇焦裂出血﹐卻不喜飲冷茶水﹐進以寒涼﹐愈增危篤﹐以及所吐之乳﹐所瀉之物﹐皆不甚消化﹐脾胃無火可知﹐唇之焦黑﹑乃眞陰之不足明矣。

慢風囟門下陷﹐虛之極也。

莊一夔曰﹕大凡因熱不退﹐及吐瀉而成者﹐總是由陰虛陽越﹐必成慢風。並非感冒風寒發熱可比﹐故不宜發散。治宜培元救本﹐加姜桂以引火歸元。必先用辛熱衝開寒痰﹐再進溫補方爲得法。

塗蔚生曰﹕莊一夔之所謂慢風﹐卽余之所謂寒風﹐與熱風相反者。其實寒風熱風俱各有急起慢起二種﹐此則虛寒慢起之一種﹐由漸而至劇者。莊一夔原文慢字下﹐本系一个驚字。余以其與風字有別﹐全爲易去。非妄之也﹐實欲提淸風字眉目耳。莊一有知﹐亦當諒我。至其以脾胃虛寒之昏睡露睛﹐解爲神气不足﹐亦尙屬一間未到。蓋上下眼皮屬脾胃﹐脾胃虛寒收縮﹐而眼皮亦收縮露睛也。

莊一夔逐寒蕩風湯胡椒炮姜肉桂丁香上四味﹐諒兒之大小﹐酌加藥之輕重。以竈心土三兩煮水﹐澄淸﹐煎藥大半茶杯﹐頻頻灌之。接服後方﹐定茯奇功。

莊一夔曰﹕此方藥性溫暖﹐專治小兒气體本虛﹐或久病不愈﹐或痘後疹後﹐或誤服涼藥﹐泄瀉嘔吐﹐轉爲慢風。淸熱散風﹐愈治愈危。速宜服此﹐能開寒痰﹐寬胸腸﹐止嘔吐﹐蕩風邪﹐所謂回元气於無有之鄕。一二劑後﹐嘔吐漸止﹐卽其驗也。認明但系虛寒﹐卽宜服之﹐不必疑畏也。

莊一夔加味理中地黃湯熟地﹝一錢﹞當歸﹝一錢﹞萸肉﹝一錢﹞枸杞﹝一錢﹞白術﹝一錢﹞炮姜﹝一錢﹞黨參﹝一錢﹞

炙艸﹝一錢﹞棗仁﹝一錢﹞肉桂﹝六分﹞炙黃﹝一錢﹞

外加生薑﹑大棗﹑核桃肉爲引﹐仍用竈心土煮水煎藥﹐取濃汁一杯。另加附子數分﹐煎水攙入。量兒大小﹐分數次灌之。如咳嗽不止者﹐加罌粟殼﹑金櫻子。如大熱不退﹐加白芍。泄瀉不止者﹐如丁香。只服一劑﹐卽去附子﹐只用丁香數粒。蓋因附子大熱﹐中病卽宜去之也。如用附子太多﹐則小便閉塞不通。如不用附子﹐則沈寒臟腑﹐固結不開。如不用丁香﹐則泄瀉不止。若小兒虛寒至極者﹐附子不妨用至一二錢。此所謂神而明之﹐存乎其人﹐用者審之。此方乃救陰固本之要藥﹐治小兒慢風﹐稱爲神劑。若小兒泄瀉不止已甚者﹐微見驚搐﹐胃中尙可受藥﹐喫乳便利者﹐並不必服逐寒蕩風湯﹐只服此方一劑﹐而風定神淸矣。如小兒尙未成風﹐不過昏睡發熱﹐或時熱時止﹐或日間安靜﹐夜間發熱及午後發熱等癥﹐總屬陰虛﹐均可服之。若新病壯實之小兒﹐眼紅口渴者﹐乃實火之癥﹐方可暫行淸解。但系實火﹐必大便閉塞﹐气壯聲洪﹐且喜多喝冷茶水。若吐瀉交作﹐則非實火可知矣。此方補造陰陽所不足﹐實回生起死有神功。倘太虛之後﹐服一劑無效﹐必須大劑多服爲妙。

莊一夔曰﹕此方助气補血﹐卻病回陽。專治小兒精神已虧﹐气血大壞﹐形狀野狼狽﹐瘦弱至極﹐皆可挽回之。

如法濃煎﹐頻頻與服。參天救本之功﹐有難以盡述者。

塗蔚生曰﹕慶一夔此節之證論方治﹐頗著巨效。足徵其平素經驗﹐極有心得。可謂余之以前證論方治﹐是一个療風的標本對字。亦可知用藥猶夫用兵﹐總宜使用活法﹐不宜使用礙法。知風之有寒熱二種﹐卽知宜寒者之不可以熱﹐宜熱者不可以寒。亦卽知虛者之不可以瀉﹐實者之不可以補。悟透天時﹐固爲妙穎。了解人事﹐的是髙明。如必HT定風之種類有若干﹐風之形狀爲何若﹐是則緣木而求魚﹐終無異膠柱以鼓瑟。

第三集﹟治療法

傷寒

塗蔚生曰﹕天地六淫之气﹐病患以風寒最甚而獨多。治之得當﹐療如反掌﹐治之失當﹐其後演成虛實厥亡等癥。誠非臆及所能道者。張仲景之《傷寒論》﹐以風寒溫爲三大提綱﹐而以傷寒居首。蓋亦以其爲百病之導火綫﹐而生死卽系於此幾微樞機也。然其謂傷寒爲脈浮﹐頭項彊痛而惡寒﹔傷風爲脈緩﹐發熱汗出而惡風﹔溫病爲發熱而渴不惡風﹔是其將三者之顯明界限﹐又爲劃分眞確者也。風溫二者﹐余已有另條專釋﹐玆將傷寒一癥﹐略爲節疏。以最簡單之賅括﹐作治者之指引﹐夫亦曰變化之妙﹐存乎其人耳。經云﹕太陽之上﹐寒气治之。以其本寒而標陽也。蓋足太陽膀胱﹐與手太陽小腸﹐合化吾人飲入之水﹐透出內外油膜﹐以爲周身衛外之气。若空中寒气襲入皮毛﹐而衛气不能抵抗﹐則寒气滯於皮毛之內﹐而爲病矣。其脈浮者﹐以衛气行於脈管之外﹐𨿽爲寒气外束﹐而尙欲鼓動外出也。其頭項彊痛者﹐以三陽之气﹐皆上於頭。今太陽衛气爲寒所閉﹐已上者不能輸出衛外﹐未上者不能上走頭項﹐故發生疼痛也。其惡寒者﹐以太陽化生衛外之气﹐不能外出以護表也。其後尙有發熱﹐背彊KTKT﹐逆滿咳嗽等癥﹐亦無不以太陽之受寒气﹐爲使然也。蓋太陽旣化气衛外﹐而寒邪束於其表﹐其勢欲出不得﹐欲返不能﹐不得不逞其溫熱之力﹐以爲抵禦之奮鬥也。其背彊KTKT者﹐以寒气旣入皮毛﹐而後入於經輸﹐經輸不能轉運自如也。其逆滿咳嗽者﹐以衛气不能外出﹐壅塞於肺臟膈膜也。玆舉仲景治傷寒之要者二方﹐摘錄於下﹐以後見癥用藥﹐全憑因時因病﹐以爲加減更換耳。

仲景麻黃湯麻黃﹝一錢﹞桂枝﹝一錢﹞杏仁﹝一錢﹞炙甘艸﹝一錢﹞

塗蔚生曰﹕上四味﹐先以水煮麻黃去上沫﹐後納諸藥合煮﹐去滓溫服﹐覆取微汗﹐爲仲景治傷寒之大法。如頭項彊痛﹐惡寒無汗者是也。然桂枝湯可以無麻黃﹐麻黃湯卻不可以無桂枝。因傷風是病在肌肉一層﹐桂枝旣直走營血﹐卽可療風邪之在營血也。傷寒是病在皮毛一層﹐較肌肉爲外。麻黃力𨿽猛峻﹐可以直走衛气﹐然其由內達外﹐非從肌肉不能經過。若無桂枝以爲之助﹐則恐其力縱猛峻﹐亦不能直達肌肉之營血﹐以達於衛气之皮毛也。

仲景葛根湯葛根﹝一錢﹞麻黃﹝一錢﹞桂枝﹝一錢﹞白芍﹝一錢﹞炙甘艸﹝一錢﹞生薑﹝一錢﹞大棗﹝一枚﹞

塗蔚生曰﹕此湯之煎法服法﹐俱如前。卽前方合桂枝湯﹐去杏仁而加葛根也。其所以加葛根者﹐因寒邪旣入皮毛﹐而復入經輸﹐項背彊KTKT也。於此足見仲景治病﹐總是叫人使用活法﹐不是叫人使用礙法。添一癥﹐則添一藥﹐去一癥則去一藥。有傷風之發熱﹐惡風汗出等癥﹐則有直入肌肉營血之桂枝湯。有傷風之發熱惡風汗出而兼項背彊KTKT等癥﹐則有直入肌肉﹐兼入太陽經脈之桂枝加葛根湯。有傷寒之發熱惡寒身痛等癥﹐則有直走皮毛之麻黃湯。有傷寒之發熱惡寒身痛﹐而兼項背彊KTKT等癥﹐則有直入皮毛﹐兼入太陽經脈之麻黃加葛根湯。推其喘滿而加杏朴﹐脹滿而加苓術﹐無不隨其癥之所在﹐以爲藥之增減也。學人能以舉一反三﹐自有無數法門﹐又何至開卷了然﹐臨癥盲然﹐而胸中毫無所主者哉。再若病患體壯而感寒輕者﹐可用小柴胡湯﹐加防風荊芥葛根等味以治之。熱稍甚﹐可去半夏﹐酌加苓連﹔寒稍甚﹐可酌減黃芩﹐亦甚穩妥。

第三集﹟治療法

痙病

塗蔚生曰﹕痙之爲病﹐由於發汗太多﹐以傷衛陽之气﹐或風病下之﹐而過傷其陰營之血也。如仲景所云﹕太陽病﹐發熱無汗﹐反惡寒者﹐名曰剛痙。太陽病﹐發熱汗出﹐而不惡寒者﹐名曰柔痙。夫痙而曰剛﹐曰柔﹐乃從太陽之傷寒傷風癥夾瀉而出。其別於痙之正病﹐非痙之正證可知。故其下文又曰﹕太陽病發汗太多﹐因致痙。夫風病下之剛痙﹐復發汗﹐必拘急。瘡家𨿽身疼痛﹐不可發汗﹐汗出則痙。是痙之由於血枯津少﹐不能榮養筋脈﹐已可槪見。然猶恐醫者之過於拘泥﹐不能隨癥變通﹐故其後又曰﹕太陽病﹐其癥備﹐身體彊﹐KTKT然﹐脈反沈遲﹐此爲痙﹐栝蔞桂枝湯主之。太陽病無汗﹐而小便反少﹐气上衝胸﹐口噤不得語﹐欲作剛痙﹐葛根湯主之。痙爲病﹐胸滿口噤﹐臥不著席﹐腳攣急﹐必齒﹐可與大承气湯。以見痙之不可汗者﹐而有時癥兼太陽之寒凝筋脈者﹐亦可汗之。痙之不可下者﹐而有時癥兼陽明之熱灼津液者﹐亦可下之。其正治之法﹐𨿽未揭明﹐而其曰下之則痙﹐汗出則痙﹐是明教人以治痙之正法﹐不可汗下﹐只可生津液﹐和筋脈者也。漢後諸醫多昧於其借賓定主之文﹐而不能將此中奧義﹐詳爲指出。甚至有除卻剛痙﹑柔痙之外﹐尙有陽痙陰痙之說者﹐殊屬可怪。至近代之唐容川出焉﹐始能將此中精微揭出﹐誠可謂獨具慧眼﹑啟千載之昏﹐振萬古之迷蒙者矣。余於讀客川此節之所得﹐謹撮其要﹐以爲痙癥之談。

仲景栝蔞桂枝湯﹝卽桂枝加栝蔞一味﹞

塗蔚生曰﹕栝蔞桂枝湯與葛根湯﹐爲仲景治傷風傷寒而兼有痙病者﹐非治痙之正方也。一則重在栝蔞生津止渴﹐大淸陽明之熱。一則重在葛根疏通經脈﹐直解太陽之寒。然細揣此中定義﹐治痙之正病﹐用藥當不外柴胡﹑葛根﹑當歸﹑白芍﹑生地﹑川芎﹑黃芩﹑黨參﹑石膏﹑知母﹑花粉﹑甘艸等味。恍如前之治虛熱生風者﹐旣不患重傷津液之戒﹐又不患風寒凝於經脈之嫌。若民眾旣受禍災以後﹐圖一善後補救之方也。

仲景大承气湯大黃﹝一錢﹞濃朴﹝七分﹞枳實﹝七分﹞芒硝﹝一錢﹞

塗蔚生曰﹕此方爲仲景治傷寒傳於陽明﹐稟熱太甚﹐全無外癥﹐而有大便不通﹐發熱胸腹脹滿等癥者。以之治病在經脈﹐血虛經燥者﹐得勿患虛虛之戒乎﹖然裏熱過劇﹐津液實受其傷。火熱一時不降﹐則津液一時不生﹐下一分之火熱﹐卽所以保一分之津液也。其曰可與二字﹐蓋亦云內熱甚於外之癥﹐在經脈﹐到了危險萬分之時﹐不得不挺而走險﹐出於下之一途耳。如吾人以識見未及﹐不敢作冒昧﹐可以生地﹑杭芍﹑當歸﹑川芎等味加入﹐以固津液。迨其內熱已淸﹐再爲從事養陰血﹑和筋脈可也。

第三集﹟治療法

溫病

周夢覺曰﹕冬月傷於寒﹐卽病者爲傷寒。不卽病而伏傷於中﹐至春隨陽气發見者﹐爲溫病。其癥頭痛項彊﹐與傷寒無異。惟初起不惡寒﹐便發熱﹐脈數爲異耳。傷寒由表入裏﹐不得不先發其表。溫病由裏達表﹐不得不先淸其裏。所以溫病有誤汗無誤下之語。仲景著傷寒一書﹐自秋分後至春分前爲止﹔若春分後﹐則爲溫病矣。《內經》𨿽有先夏至日者爲溫病之文﹐仲景𨿽有太陽病先發熱者爲溫之論。晉唐以來﹐無人別晰傷寒溫病﹐槪以傷寒書治之﹐得失參半。治此癥者﹐茫無主張。延至於金﹐劉河間出﹐始作溫論。有明諭嘉言﹐復暢其說。溫病乃有圭臬﹐而仲景之書﹐亦得以昭著於世。當此韶光明媚之天﹐三陽出於地上﹐日麗風和﹐花香鳥語﹐一片春溫之气﹐盎盎蓬蓬﹐故病亦名之曰溫。輕則白虎湯﹑黃芩芍藥湯﹑葛根升麻湯﹐重則三承气湯﹐無不應驗。間亦有先惡寒而後發熱者﹐仍以傷寒治之。又曰﹕冬不藏精﹐春必病溫。蓋冬主閉藏﹑漏泄春光﹐邪之所湊﹐其气必虛。古人婚姻六禮﹐定在夭桃之時﹐良有以也。余則謂熱蘊之至﹐必致煎熬腎水。遇體之充足者﹐但以前湯治之。倘體之虛怯者﹐不問精之藏與不藏﹐前湯中重加生熟二地﹐以培其本。則二說不相岐﹐而相爲用矣。何必如諭嘉言之分疏其說也乎。

塗蔚生曰﹕查仲景《傷寒論》中﹐只有太陽病﹐發熱而渴﹐不惡寒者﹐爲溫病之說。並無自秋分後至春分前爲止﹐若春分後則爲溫病之說。不知夢覺是否出自別有經本﹐抑是根據他人臆說。惟其說頗佳﹐總算瑕不掩瑜。

人參白虎湯人參﹝一錢﹞石膏﹝一錢﹞知母﹝一錢﹞粳米﹝一錢﹞炙甘艸﹝一錢﹞

大承气湯﹝見前痙病方內﹞

小承气湯大黃﹝一錢﹞濃朴﹝七分﹞枳實﹝七分﹞

調胃承气湯大黃﹝一錢﹞芒硝﹝一錢﹞炙甘艸﹝一錢﹞大棗﹝一枚﹞

黃芩芍藥湯黃芩﹝一錢﹞芍藥﹝一錢﹞炙甘艸﹝一錢﹞

葛根升麻湯升麻﹝六分﹞葛根﹝一錢﹞芍藥﹝一錢﹞炙甘艸﹝一錢﹞

第三集﹟治療法

瘟疫

周夢覺曰﹕春溫夏熱﹐秋涼冬寒﹐乃天地之正气﹐人感之而病者爲正病。久旱亢陽﹐淫霖苦潦﹐雨寒燠之不得其正者﹐爲四時之气﹔气輪歲會﹐運值天符﹐水火木金之各據其偏者﹐爲八方之厲气﹔合與厲﹐釀而爲毒﹐人感之而病者爲瘟疫。雜見於四時﹐在春謂之春溫﹐在夏謂之熱病﹐在秋謂之晚發﹐﹝痢亦名晚發﹞

在冬謂之寒疫。《內經》著於岐伯﹐爰詳五疫之文﹐周禮掌於方相﹔聿嚴逐瘟之令。其爲瘟也﹐稱名攸異﹐大頭瘟﹑軟腳瘟﹑蝦蟆瘟﹑疙瘩瘟。其爲斑也﹐形容各殊﹐赤霞斑﹐紫金斑﹐綠云斑﹐黑砂斑。互相傳染﹐大小相似。初起邪气客於募原。﹝《難經》六十七難﹐注五臟之募﹐皆在腹﹐五臟之﹐皆在背。原卽之根本﹐募原軀殼之裏﹐經脈所系之處。﹞頭微痛﹐或不痛﹐微惡寒﹐或不寒﹐但一於熱﹐脈數無倫﹐沈沈默默﹐到夜尢甚。郁遢之極﹐邪從表出﹐謂之外潰。或大汗鼻血﹐隨汗與血而解。若邪侵胃腑﹐則內潰矣。瀉則完谷不化﹐結則堅硬如石﹐胃枯腸腐﹐舌黑唇靑﹐無所不至。是爲天地之毒瓦斯﹐常以肅殺爲心﹐激一己之心肺肝腸﹐魂飛魄走﹐捧心憔悴之形﹐愁雲徧野。環四境之鄕閭裏黨﹐鬼哭神號﹐滿目淒涼之色﹐毒霧蔽空。惟不知其毒而妄治之﹐盈城盈野﹐死於非命。知其毒而善調之﹐沿門沿戶﹐立起沈。其在未潰之初﹐毒猶盤踞募原﹐驅伏魔全憑艸果﹐破堅壘須藉檳榔。毒而外潰﹐漸殺其勢矣﹐卽貝母﹑柴胡﹐可以和其事。毒而內潰﹐愈縱其悍矣﹐非芒硝大黃﹐奚能奏其功。知斯三門﹐病無遁形﹐設方攻毒﹐妙在一心。夫瘟疫乃四時不正之气﹐溫乃四時之正气﹐性命攸關﹐最宜分別。景嶽瘟疫門中﹐抄寫溫病及傷寒之經文﹐散列成章﹐毒害蒼生者﹐莫此書爲甚。陽犯醫門之刑﹐擢發難數﹔陰設海底之獄﹐阿鼻難逃。若吳又可其於瘟疫根源﹐𨿽未必解透﹐而其治法﹐劉李朱張而下﹐實爲岐黃功臣。

吳義可達原飲檳榔﹝一錢﹞艸果﹝一錢﹞濃朴﹝六分﹞知母﹝一錢﹞白芍﹝一錢﹞炙甘艸﹝一錢﹞

夢覺柴胡湯柴胡﹝一錢﹞生地﹝一錢﹞貝母﹝一錢﹞黃芩﹝一錢﹞金銀花﹝一錢﹞生甘艸﹝一錢﹞白茅根﹝一錢﹞

夢覺承气湯大黃﹝一錢﹞芒硝﹝一錢﹞檳榔﹝一錢﹞濃朴﹝七分﹞甘艸﹝一錢﹞枳實﹝七分﹞生薑﹝一錢﹞

大棗﹝一枚﹞

塗蔚生曰﹕欲治瘟疫﹐須參看吳鞠通之《溫病條辧》。吳又可之達原飲﹐尙多未妥。

第三集﹟治療法

癇癥

周夢覺曰﹕諸癇病發﹐卒倒搐掣﹐叫吼吐涎。因其聲之似﹐而有豬癇馬癇羊癇牛癇雞癇之分。溯其源﹐卒倒無知者﹐痰迷心竅也。搐溺抽掣者﹐風入肝經也。名𨿽不一﹐不外心肝二經。經曰﹕脈滑大﹐久自已﹐脈堅小﹐死不治。有得之胎前者﹐兒在母腹﹐其母卒然受驚﹐痰气逼入心肝﹐與本來气血搏結成窠﹐此不可治者也。有得之懷抱者﹐小兒心肝有餘﹐神气不足﹐偶有所觸﹐火發於心﹐風動於肝﹐神不守舍﹐痰涎蔓延浸淫﹐乘其隙而入之﹐據以爲主﹐此介於可治不可治者也。有得之成人者﹐外感風寒﹐內傷飲食﹐逆於髒气﹐閉塞諸經﹐郁而生痰﹐膠固心肝﹐此無不可治者也。夫有桀驁不馴之虜﹐必恃斬關奪隘之才﹐有頑梗難化之梟﹐必有執銳披聖之勇。蓋負隅勁敵﹐非詩書所能啟牖﹐仁義所能漸摩﹐禮樂所能陶淑。不得不挽彊弓﹐操毒矢﹐以摧其鋒﹐而搗其窟。痰之凝結心肝﹐亦猶是也。彼挾心肝以淬其鋒﹐溫之而余氛愈熾﹐據心肝以完其窟﹐和之而固壘難降。且協心肝以成其黨﹐而樹其敵﹐補之而邪焰鴟張。求其剽悍之性﹐直抵巢穴﹐而能殺伐者﹐其惟礞石與麝香乎。其以撥亂而反正﹐能平肝下气﹐而治驚利痰之聖藥。余於是癥﹐胎病無論矣﹐小兒未曾診視﹐稍得成人﹐但脈浮大﹐槪以礞石滚痰丸﹑麝香丸攻之﹐可服六君子湯一帖﹐得愈者無數。有服至一月愈者﹐有服至兩月愈者﹐以痰盡爲度。經曰﹕有故無隕﹐不信然歟﹐《難經》訓顚爲僵僕直視﹐與癇無異。近閱《內經》顚狂篇﹐亦大同小異﹐以爲癇卽顚者﹐非也。《內經》明有三條之論﹐以爲癇不同於顚者﹐亦非也。所言顚癇﹐兩相仿佛﹐故闕之以俟參考。

王隱君滚痰丸靑礞石﹝一兩﹞沈香﹝五錢﹞酒大黃﹝八兩﹞酒黃芩﹝八兩﹞

上將礞石打碎﹐同焰硝一兩﹐同入瓦罐內﹐鹽泥固濟曬漧﹐火石色﹐如金爲度﹐研未﹐合諸藥水丸。臨臥時﹐每服二錢五分﹐生薑湯送下。

周夢覺麝香丸法半夏﹝一錢﹞膽南星﹝七分﹞陳皮﹝一錢﹞枳實﹝一錢﹞麝香﹝二分﹞茯苓﹝一錢﹞炙甘艸﹝一錢﹞生薑﹝汁爲丸﹞

萬密齋曰﹕癇者卒然而倒﹐四肢彊直﹐目閉或眼珠翻上不轉﹐口噤﹐或有咬其舌者﹐口中涎出﹐或有無涎者﹐面色或靑或白﹐﹝此句宜仔細著眼﹞或作六畜聲。其狀不一﹐乃小兒之惡候也。昏暈一時﹐卽醒如常矣。其發也或以旬日計﹐或以月計﹐或以歲計。古人有三癇五癇之名﹐癥治太多﹐似無一定之說﹐故後學不知其所從也。凡治癇之法﹐幼科所載﹐其方甚多﹐而無可取者。惟予家祕新方﹐名斷癇丸﹐眞神方也。

萬密齋斷癇丸川黃連﹝一錢﹞靑礞石﹝一錢﹞石菖蒲﹝一錢﹞辰砂﹝一錢﹞蚌珍珠﹝六分﹞鐵華粉﹝一錢﹞

膽南星﹝一錢﹞白甘遂﹝五分﹞上沈香﹝二分﹞白茯苓﹝一錢﹞

另以人參一錢﹐白術三錢﹐煎湯煮糊爲丸﹐豬心湯下。

萬密齋通心丸上辰砂﹝一錢﹞馬牙硝﹝一錢﹞明雄黃﹝一錢﹞眞麝香﹝二分﹞白附子﹝五分﹞陳枳殼﹝一錢﹞

川芎﹝一錢﹞茯苓﹝一錢﹞人參﹝一錢﹞川黃連﹝一錢﹞金銀箔﹝一錢﹞蜜丸﹐麥冬湯下。

塗蔚生曰﹕周夢覺之痰迷心竅﹐風入肝經二語﹐已將癇之本源所在﹐直爲抒出。而兒在母腹﹐其母猝然受驚﹐痰气逼入心肝﹐與本來气血搏結成窠一節﹐尢爲將不治之癇癥﹐所以生成之理﹐盡行闡發。非慧心人而兼有平素經驗研究者﹐曷能臻此。其方藥﹐𨿽屬猛烈﹐然病系根深蒂固﹐非此彊悍之劑﹐勢難取效。其理論旣與病癥相符﹐其方藥當然可用﹐又何發生危險。萬密齋之癇癥論﹐是將癇之形狀幫助﹐未將癇之根源敍淸。然其藥方已與夢覺暗合﹐余故亦爲摘入。陳飛霞以爲面色靑白﹐不宜用藥攻伐﹐痰迷心竅﹐不宜發過淸明﹐謬斥密齋之非。是其知有常﹐而不知有變也。夫面色靑白之兒﹐本不宜妄用攻伐﹐然病非血虛﹐咎由痰滯﹐是痰其本﹐而靑白其標。痰爲有形之物﹐心爲生血之髒﹐心旣爲痰所迷﹐則血不能周流全身﹐气亦隨之停滯。气血旣形停滯﹐則上榮於面者少﹐而靑白見矣。斯時養血以榮面﹐補气以潤色﹐是何異欲弭亂而賚盜糧者乎﹖至風入肝徑﹐手足抽搐搦掣﹐余意則謂由於痰迷心臟﹐心神不得了了﹐盡其全部勢力﹐以與痰敵爭戰﹐而傳其掣動之狀於四肢也。然亦卽心竅閉塞﹐各竅隨之停滯﹐而將肝之气血觸發者也。再按以上之各種丸藥﹐均宜酌用﹐寧少勿多爲妙。

第三集﹟治療法

咳嗽

塗蔚生曰﹕咳嗽一癥﹐患者最多而最易﹐治之者﹐每與之反﹐豈咳嗽果爲不易治之癥歟﹖抑咳嗽之方多未善歟﹖曰﹕由於未將咳嗽之題目認淸。果能將其認淸﹐則除虛癆久咳不治外﹐卽無不可治愈之咳嗽矣。經云﹕五臟六腑皆有咳嗽﹐而無不聚於胃﹐關於肺。是先聖已將兩大咳嗽之法門﹐明白揭示。然而肺胃之分﹐亦各有內外之因焉。何爲內外﹐曰肺主皮毛﹐又爲華蓋﹐外之風寒有傷皮毛﹐固可使內部化生之气﹐不得外出﹐壅聚於肺﹐發生咳嗽。而內部之肺陰漧涸﹐津液不能下降﹐虛火上刑肺金﹐亦可發生咳嗽。經云﹕外感以咳嗽爲輕﹐內傷以咳嗽爲重。蓋謂此耳。其外感風寒者﹐重則宜麻黃湯﹐輕則宜十味參蘇飲﹐小柴胡湯加防風杏仁貝母亦治之。熱甚者﹐可去半夏﹐加知母﹐花粉﹔寒甚者﹐可去黃芩﹐加白芷荊芥。其內傷肺陰者﹐宜人參淸肺湯﹐人參固本湯﹐淸燥救肺湯﹐人參瀉肺湯以治之。熱甚者﹐知柏芩連均可加入。若夫腎陰虧損﹐虛火爍肺﹐外癥頭目眩暈﹐溺赤腰痛﹐咳嗽者﹐宜知柏地黃湯加杏仁尖貝五味以治之。其虛極而幹嗆無痰者﹐則龜阿二膠﹐尢宜加入。因其有形之質旣損﹐則非艸木無形之質所能塡補者也。然人非消瘦殘弱之人﹐素形體壯﹐而驟得幹嗆之癥者﹐尢須防系風寒閉塞於肺﹐而妄施滋補焉。胃爲倉廩之官﹐水谷之海﹐𨿽不外主皮毛﹐而風寒之襲﹐因寒動水﹐亦可發生咳嗽焉。小靑龍湯﹐與桂苓術甘湯﹐乃爲治是癥之要藥。至其內因﹐則不外夫停痰﹑停食﹑停飲。何爲停痰﹐痰者乃津液之變體也。水谷入胃﹐水之精爲津﹐谷之精爲液﹐上經火化﹐變爲气血﹐內輸臟腑﹐外輸經絡﹐所以榮色澤﹐而溫養其肢體者也。若津液爲寒所凝﹐或爲火爍﹐則津液失其常度﹐變爲痰滯﹐上衝肺臟﹐發生咳嗽。輕者宜六君子湯﹐審其挾寒挾熱﹐酌加姜桂芩連等味以治之。重者宜礞石滚痰丸以滌之。停食者食積於胃﹐不能消化﹐溫熱醞釀﹐將每日所已消化之津液﹐亦燻蒸阻滯﹐變而爲痰﹐發生咳嗽。唐容川曰﹕五更時咳嗽﹐爲食積之火﹐至寅時流入肺經﹐宜小柴胡湯加萊菔子以治之。吾謂宜用二陳湯﹐酌加白芍枳殼麥芽黃芩等味以治之。停飲者﹐飲入之茶水停聚也。仲景𨿽有痰飲懸飲溢飲支飲四者之分﹐而由多乎脾胃衰敗﹐陽火失職﹐而水陰肆行無忌也。唐容川曰﹕飲者水也﹐停茶停酒﹐漩液唾涕皆是﹐而分稠者爲痰﹐淸者爲飲﹐合津液者爲漩唾﹐走皮膚者爲水腫。又曰﹕內之油网﹐透出肌肉﹐則爲周身之白膜肥网。水隨网油﹐透出肌表﹐則爲肥腫﹔及走四肢﹐則爲腫疼。痰飲之人素盛者﹐水气充於肌腠也。今反瘦者﹐則以肌腠之水气﹐反入於內﹐而走腸間﹐不走网膜中矣﹐故腸中瀝瀝有聲。懸飲者﹐水在脇下。脇下有油一大片﹐俗名板油﹐上連胸膈。水停板油中不得下﹐咳則引痛﹐懸庋於此﹐故名懸飲。溢飲者﹐水入膈膜﹐不下走油网﹐以達膀胱﹐而溢出腠理﹐以走於四肢﹐故稱溢焉。支飲者﹐水在油膜中﹐不下走膀胱﹐而上犯於肺。如木枝上發之象﹐故稱支飲。然總參仲景之治法﹐則不外本乎寒熱虛實﹐而施以汗補溫下之法也。

其因外寒而動水者﹐大小靑龍湯主之。其因中土虛寒而停飲者﹐宜桂苓術甘湯主之。其因中土寒而不虛者﹐宜小半夏湯治之。其完全由於寒實者﹐宜十棗湯下之。其因太陽膀胱寒水不化者﹐宜五苓散治之。其因太陽寒而陽明兼虛熱者﹐以木防己湯主之。其太陽寒而陽明兼有實熱者﹐以木防己去石膏加茯苓芒硝湯主之。其因胸中水飲與火熱交結者﹐以濃朴大黃湯主之。藥𨿽有緩急之分﹐而病實有深淺之異。咳者未必盡系水飲﹐而水飲未有不咳。憑癥以用藥﹐固無慮夫緩急﹐而執藥以尋癥﹐總宜計其深淺。

仲景麻黃湯﹝見前傷寒方內﹞

十味參蘇飲人參﹝一錢﹞蘇葉﹝一錢﹞半夏﹝一錢﹞茯苓﹝一錢﹞陳皮﹝一錢﹞桔梗﹝一錢﹞前胡﹝一錢﹞

葛根﹝一錢﹞枳殼﹝六分﹞甘艸﹝一錢﹞生薑﹝一錢﹞

仲景小柴胡湯柴胡﹝一錢﹞黨參﹝一錢﹞黃芩﹝一錢﹞半夏﹝七分﹞甘艸﹝一錢﹞生薑﹝一錢﹞大棗﹝一枚﹞

人參淸肺湯人參﹝一錢﹞阿膠﹝一錢﹞地骨皮﹝一錢﹞知母﹝一錢﹞烏梅﹝一錢﹞桑白皮﹝一錢﹞粟殼﹝六分﹞

杏仁﹝一錢﹞甘艸﹝一錢﹞大棗﹝一枚﹞

人參固本湯人參﹝一錢﹞熟地﹝一錢﹞生地﹝一錢﹞白芍﹝一錢﹞天冬﹝一錢﹞五味﹝一錢﹞知母﹝一錢﹞

陳皮﹝七分﹞麥冬﹝一錢﹞炙艸﹝六分﹞

淸燥救肺湯人參﹝一錢﹞甘艸﹝一錢﹞黑芝麻﹝一錢﹞阿膠﹝一錢﹞石膏﹝一錢﹐﹞杏仁﹝一錢﹞寸冬﹝一錢﹞

枇杷葉﹝一錢﹐炙﹞冬桑葉﹝一錢﹞

人參瀉肺湯人參﹝一錢﹞黃芩﹝一錢﹞梔子﹝一錢﹞枳殼﹝七分﹞甘艸﹝一錢﹞連翹﹝一錢﹞杏仁﹝一錢﹞

桔梗﹝一錢﹞桑皮﹝一錢﹞大黃﹝七分﹐酒炒﹞薄荷﹝七分﹞

知柏地黃湯生地﹝一錢﹞萸肉﹝一錢﹞丹皮﹝一錢﹞山藥﹝一錢﹞茯苓﹝一錢﹞澤瀉﹝一錢﹞

知母﹝一錢﹞黃柏﹝一錢﹞

仲景小靑龍湯麻黃﹝一錢﹞桂枝﹝一錢﹞半夏﹝一錢﹞細辛﹝六分﹞芍藥﹝一錢﹞五味子﹝一錢﹞漧薑﹝七分﹞

甘艸﹝一錢﹞

仲景桂苓術甘湯桂枝﹝一錢﹞茯苓﹝一錢﹞白術﹝一錢﹞甘艸﹝一錢﹞

六君子湯白術﹝一錢﹞黨參﹝一錢﹞茯苓﹝一錢﹞陳皮﹝七分﹞半夏﹝六分﹞炙甘艸﹝七分﹞

二陣湯半夏﹝一錢﹞陳皮﹝一錢﹞茯苓﹝一錢﹞甘艸﹝一錢﹞

仲景大靑龍湯麻黃﹝一錢﹞桂枝﹝一錢﹞杏仁﹝一錢﹞炙甘艸﹝一錢﹞生薑﹝一錢﹞大棗﹝一枚﹞石膏﹝一錢﹞

仲景小半夏湯半夏﹝一錢﹞生薑﹝一錢﹞

仲景十棗湯芫花甘遂大戟上等分﹐爲末﹐以肥大棗十枚﹐煎水沖服。但此藥味盡系猛劇﹐初起切勿多用﹐宜酌量漸次增加﹐以快利爲度。

因兒有大小彊弱﹐不敢定分量也。

仲景五苓散桂枝﹝一錢﹞白術﹝一錢﹞茯苓﹝一錢﹞豬苓﹝一錢﹞澤瀉﹝一錢﹞

仲景木防己湯木防己﹝一錢﹞桂枝﹝一錢﹞人參﹝一錢﹞石膏﹝一錢﹞

仲景木防己去石膏加茯苓芒硝湯木防己﹝一錢﹞桂枝﹝一錢﹞人參﹝一錢﹞茯苓﹝一錢﹞芒硝﹝一錢﹞

塗蔚生曰﹕查仲景原方內﹐無茯苓一味。然其湯名爲木防己去石膏加茯苓芒硝湯﹐其方內應有茯苓可知﹐想系謄寫者之遺失。余故爲之加入。

仲景濃朴大黃湯濃朴﹝一錢﹞大黃﹝一錢﹞枳實﹝一錢﹞

附方﹕外臺茯苓飲治心胸中有停痰宿水。自吐出水後﹑心胸間虛气滿﹐不能食。消痰飲﹐令能食。

茯苓﹝一錢﹞人參﹝一錢﹞白術﹝一錢﹞枳實﹝五分﹞陳皮﹝七分﹞生薑﹝一錢﹞

陳修園曰﹕此痰飲善後最妥當之方也。

第三集﹟治療法

喘哮

塗蔚生曰﹕喘以气息言﹐气促而連屬不能以息者﹐謂之喘。哮以聲響言﹐喉中如拽鋸及水雞聲者﹑謂之哮。

喘者多虛而少實﹐哮者多實而少虛。喘者﹐多不兼哮﹐而哮者﹐每多兼喘。𨿽同爲肺主﹐而喘者究有虛實寒熱之分焉。如大病久病之後﹐或久吐久瀉之餘﹐敗癥畢見﹐忽然張口大喘﹐此下元虧損﹐眞气浮散。呼吸旣不歸根﹐脫絕卽在目前。速施滋補﹐或可挽救﹐否則﹐其命已盡﹐而參茸亦無所用其力矣。其由於肺气虛者﹐宜獨參湯以治之。有寒加漧薑﹐有熱加寸冬。其由於腎气虛者﹐宜參茸並用。若由腎陰先虧﹐腎陽無歸而後喘者﹐則宜六味地黃湯﹐加參茸以治之。有寒加桂附﹐有熱則加知柏﹐此虛喘之槪略也。實寒之喘﹐非由於風寒之閉塞肺竅﹐卽由於水飲之上衝肺臟。其由於風寒者﹐必發熱惡寒﹐唇紅面赤﹐鼻息不利﹐淸便自調﹐宜麻黃湯﹑荊防葛根湯﹐以解散之。由於水飲者﹐飲水則劇﹐安眠不得以息﹐宜葶藶大棗瀉肺湯及小半夏湯以治之。熱癥之喘﹐其關於虛者﹐余於上條已言之矣。其關於實者﹐非由於食之積﹐卽由於熱之甚﹐積熱攻發﹐气急上逆﹐形體健壯﹐不見羸態﹐宜二陳湯﹐加枳殼濃朴山楂神曲麥芽等治積﹐人參白虎湯﹐加知柏芩連等以治熱。至哮癥則見周夢覺解。

獨參湯人參上以人參一味﹐量兒之大小彊弱﹐以爲藥之輕重﹐濃煎取汁服之。如家貧難購﹐或市遠難獲﹐可以潞參代之。因潞參𨿽較人參力弱﹐而多則亦可力大也。

仲景六味地黃湯生地﹝一錢﹞萸肉﹝一錢﹞山藥﹝一錢﹞丹皮﹝一錢﹞茯苓﹝一錢﹞澤瀉﹝一錢﹞

仲景麻黃湯﹝見前傷寒方內﹞

荊防葛根湯葛根﹝一錢﹞荊芥﹝一錢﹞防風﹝一錢﹞桔梗﹝一錢﹞枳殼﹝六分﹞杏仁﹝一錢﹞白芍﹝一錢﹞

甘艸﹝一錢﹞

仲景葶藶大棗瀉肺湯葶藶子﹝一錢﹞大棗﹝一枚﹞

先將葶藶子炒令黃色﹐搗研爲末﹐再煮大棗數沸﹐納葶藶子同煎﹐取汁服。

二陳湯﹝見上咳方內﹞

人參白虎湯﹝見上溫病方內﹞

周夢覺曰﹕《內經》有喘無哮﹐至漢方哮喘並論﹐喘之源不一﹐哮之源止有冷痰入肺竅而已。夫肺爲嬌髒﹐淸虛之質﹐不容些毫芥蒂﹐懸於胸間。其竅仰上﹐一有所入﹐則不能出。而食果飲水﹐積成冷痰﹐浸淫於內﹐是爲痰母。物交物則引之而已﹐一爲潮上﹐肺竅爲之閉塞﹐呼吸亂矣。呼吸亂而二十七脈之疊見而雜出者﹐無所不至。其遇寒而發者﹐寒與寒感﹐痰因感而潮上也。其遇熱而發者﹐寒爲熱蒸﹐痰因蒸而潮上也。必待鬱悶之極﹐咳出一點如魚腦之形﹐而癥斯愈﹐脈亦隨之而平。本艸所訓﹐性味猛烈﹐惟麻黃砒石﹐可以開其關﹐而劫其痰﹐麻黃能發汗﹐一列哮癥﹐𨿽盛暑之月不發汗。砒石能傷人﹐一到哮癥﹐𨿽羸弱之軀不傷人。有是癥有是藥﹐而卒不能除其根者。麻黃能開寒痰之路﹐而不能拔痰踞之窠。砒石能剿痰招之黨﹐而不能殲痰伏之魁。藥到卽愈﹐愈而復發者此也。余嘗見少年患癆傷﹐咳嗽吐血﹐體瘦脈數﹐敗癥備矣﹐詢其素有哮癥﹐癆無可治者﹐以二藥治其哮﹐得愈者數人。又嘗見老人患上气咳嗽﹐喘悶脈急﹐不寐﹐困頓極矣﹐問其素有哮癥﹐气無可治者﹐以二藥治其哮﹐得愈者亦數人。瑤池古冰雪﹐肺爲凝冷痰。斯言近之矣。

制砒石法﹐以淡豆豉曬漧﹐研末一兩﹐砒石一錢﹐飯和爲丸。

第三集﹟治療法

疳癥

周夢覺曰﹕道人於聖學本無所窺﹐而少者懷之﹐雅有同志﹐竊於疳癥三致意焉。十六歲以後謂之癆﹐十六歲以前謂之疳。其癥頭皮枯澀﹐毛髮焦稀﹐腮縮鼻幹﹐脊聳體削﹐斗牙咬甲﹐煩渴自汗﹐口鼻溺赤﹐肚脹潮熱﹐酷嗜瓜果﹑泥炭等物﹐外則肢體生瘡﹐是其候也。疳之綱領有五﹐脾肺心肝腎﹐至於條目﹐不可窮紀﹐姑舉其要。曰脊疳﹐曰蛔疳﹐曰腦疳﹐曰丁奚疳﹐曰無辜疳﹐曰哺露疳。名有百端﹐理爲一致。𨿽見癥不同﹐不外熱積虫三者而已。

考古名方﹐有塌气丸﹐龍膽湯﹐蘆薈丸﹑木香丸﹐胡黃連丸﹐及各種肥兒丸。其理正﹐其義深﹐其效神﹔信非仙家莫傳。因方書論癥支吾﹐𨿽傳其方﹐無人敢用。如景嶽論中﹐其或气血兩虛﹐有非大補不可﹐固屬門外揣摩。卽錢仲陽﹐爲小兒科中一代名醫。而以爲皆因脾胃虛損﹐亦是老生常談﹐於疳癥何涉。錢氏如此﹐其它可知。道人不惜苦口饒舌﹐細爲分晰﹐病源旣明﹐則作方者之苦心﹐庶得以闡明於世。楊氏曰﹕疳者﹐幹也。道人則曰疳者﹐甘也。因奉養太過﹐肥甘之味﹐郁而爲熱﹐蒸而生虫﹐久而成積﹐而疳以是名焉。惟其煎熬津液﹐肌肉爲之消削。惟其成積﹐肚腹脹大﹐飲食爲之減少。惟其生虫﹐吮臟腑﹐則偏嗜異物﹐蝕肢體﹐則瘡癢不痛。種種癥候﹐大半得之膏粱之家﹐食藜藿者十居一二。道人雲遊以來﹐每見朱門子弟﹐反不如居茅屋之神完气足﹐總由飲食不節之故﹐何關乎元气之盛衰﹐脾胃之彊弱﹐此其大彰明較著者也。各方中不離黃連爲君者﹐解其煎熬之熱毒也。用蘆薈生地山梔靑黛膽艸黃柏者﹐淸其火也﹐用蕪荑君子川楝雷丸鶴虱烏梅者﹐殺其虫也。用莪術神曲山楂麥芽靑皮木香者﹐消其積也。用幹蝦蟆蟾酥者﹐以毒攻其毒也。用夜明砂靈脂者﹐去瘀而生新也。有是癥則有是藥﹐藥味之寒與毒﹐夫復何疑。嘗見患是癥者﹐請一目不識丁之醫﹐或揣之曰﹐莫不是疳﹐將師所傳治疳之方﹐遂撮一帖﹐猶或幸中﹐彼原不知黃連之寒﹐蕪荑之毒。請一讀書明理之醫﹐明知是疳﹐開口便曰﹕脾胃大損﹐非峻補不可。

枯瘦之軀﹐何堪此黃連之寒﹐蕪荑之毒。主人曰穩當。不知熱得補而益熾﹐積得補而堅甚﹐虫得補而更多。至於不救﹐則曰有命。此非讀書之過﹐不善讀書者之過也。道髙一尺﹐魔髙一丈﹐其斯之謂歟。然則惟攻熱積虫﹐遂可以治疳乎﹐非也。五疳有所見之疳﹐諸疳又各有所見之癥﹐變化生心﹐豈可膠柱鼓瑟。不過胸有成竹﹐而後能畫竹。然則治疳一於攻而全無補法乎﹖亦非也。經曰大毒治病﹐十去五六。相其熱退積減虫安﹐窮寇勿追。或調理脾胃﹐滋腎平肝﹐一任醫之運用。

塗蔚生曰﹕夢覺分析此節﹐論癥精詳﹐治法簡明﹐猶設雷燈於暗道﹐施航海家以南鍼﹐濟世濟人﹐厥力豈淺鮮哉。然其郁而爲熱﹐蒸而生虫﹐久而成積一節﹐余以爲其次序當積系於先﹐熱次之﹐虫更次之。蓋必有積而後有熱﹐有熱而後有虫﹐有虫而後有酷嗜瓜果泥炭等物之事也。試觀夏月﹐吾人之置食菜與肉於地﹐最易生蛆可知。至其虫之吮臟腑﹐所以能發生偏嗜異物﹐則夢覺尢未能幫助。以余度之﹐當系某臟腑被虫蝕之後﹐其陰液卽系虧損﹐自不得不求救於性類所屬之物質﹐以爲補助者也。如脾疳而嗜泥土﹐腎疳而嗜生鹽等是也。

考古各方﹕塌气丸米糊爲丸。治腹脹大。

白豆蔻麥芽五靈脂砂仁莪術陳皮靑皮使君子﹝各二錢﹞癩蝦蟆﹝三錢﹞

下虫丸米糊爲丸。

苦楝子﹝一錢﹐米泔浸﹐焙﹞貫眾﹝一錢﹞檳榔﹝一錢﹞桃仁﹝一錢﹞蕪荑﹝一錢﹞木香﹝一錢﹞

鶴虱﹝一錢﹞

木香丸生薑水爲丸。治疳痢。

黃連﹝一錢﹞木香﹝一錢﹞濃朴﹝七分﹞夜明砂﹝一錢﹞

大蕪荑湯治小兒發熱作渴﹐少食﹐大便不利﹐發黃脫落。

蕪荑﹝一錢﹞梔子﹝一錢﹞當歸﹝一錢﹞白術﹝一錢﹞茯苓﹝一錢﹞柴胡﹝一錢﹞麻黃﹝一錢﹞

羌活﹝六分﹞防風﹝一錢﹞黃連﹝一錢﹞黃柏﹝一錢﹞炙甘艸﹝一錢﹞

四味肥兒丸治小兒食積五疳﹐目生云翳牙根腐爛。

蕪荑﹝一錢﹞神曲﹝一錢﹞麥芽﹝一錢﹞黃連﹝一錢﹞

上等分爲末﹐豬膽汁爲丸﹐綠豆大。

蘆薈肥兒丸豬膽爲丸黍米大。治熱疳。

蘆薈龍膽艸人參木香麥芽﹝各二錢﹞土鱉﹝去頭足酥炙﹞檳榔使君子蕪荑﹝各三錢﹞胡黃連﹝一錢﹞黃連﹝一錢﹞

龍膽丸煉蜜爲丸。治疳熱腦瘡。

龍膽艸﹝一錢﹞升麻﹝六分﹞苦楝根皮﹝一錢﹞赤茯苓﹝一錢﹞防風﹝一錢﹞蘆薈﹝一錢﹞

油發灰﹝一錢﹞靑黛﹝一錢﹞黃連﹝一錢﹞

蟾酥丸治小兒頭頂結核﹐面色黃瘦﹐飲食不甘﹐腹大發熱。

蟾蜍二三个﹐將糞蛆一杓置桶中﹐以尿浸之﹐卽將蟾蜍打死與蛆食一晝夜﹐用布袋盛起﹐置急流水中一宿﹐取出﹐瓦上焙榦爲末﹐入麝香少許﹐米爲丸。

《集成》集聖丸治冷熱新久一切疳癥﹐以之爲主﹐可隨癥加減。

蘆薈﹝一錢﹞五靈脂﹝一錢﹞夜明砂﹝一錢﹞陳皮﹝六分﹞莪術﹝一錢﹞使君子﹝一錢﹞廣木香﹝一錢﹞當歸﹝一錢﹞川芎﹝一錢﹞人參﹝一錢﹞川連﹝一錢﹞幹蟾酥﹝一錢﹐酥炙﹞西砂仁﹝酒炒﹐二分﹞

塗蔚生曰﹕此方出自《幼幼集成》﹐與前之蘆薈肥兒丸相似﹐而人參與靈脂同用﹐尢恐人參畏其侵奪之力也。

《集成》參苓白術散治脾胃虛弱﹐飲食不進﹐或嘔吐泄痢﹐及大病之後。補救脾胃﹐此方爲神。

人參﹝一錢﹞白術﹝一錢﹞茯苓﹝一錢﹞懷山藥﹝一錢﹞桔梗﹝一錢﹞苡仁﹝一錢﹞建蓮肉﹝一錢﹞

炙甘艸﹝一錢﹞

上共爲細末﹐每服一二錢﹐姜棗湯調服。

《集成》淸胃散治走馬牙疳。

黃連﹝一錢﹞當歸﹝一錢﹞升麻﹝六分﹞生地﹝一錢﹞丹皮﹝一錢﹞白芷﹝一錢﹞細辛﹝五分﹞

《集成》大肥兒丸治小兒脾胃虛弱﹐泄瀉骨蒸。

人參山楂肉﹝炒﹞白術﹝土炒﹞莪術﹝炒﹞川朴﹝薑汁炒﹞神曲﹝炒﹞陳皮﹝炒﹞胡黃連﹝炒﹞

川連﹝姜制﹞靑皮﹝醋炒﹞茯苓﹝乳蒸﹞杭芍﹝酒炒﹞地骨皮﹝酒炒﹞澤瀉﹝炒﹞肉豆蔻﹝﹞

檳榔川芎﹝炒﹞柴胡﹝酒炒﹞使君子肉﹝炒﹞幹蟾蜍﹝醋炙﹞炙甘艸﹝各一錢﹞五穀虫﹝二錢﹞

上共爲細末﹐煉蜜爲丸﹐彈子大﹐米飲化下。

《集成》走馬牙疳方並治口疳破爛及齒齦腐爛黑臭者。用藥後﹐須防其涎流口內。

人中白﹝一兩﹐﹞兒茶﹝五錢﹞黃柏薄荷靑黛﹝各一錢﹞冰片﹝三分﹞

上共爲細末用。

《集成》急疳方治蝕爛口鼻欲死。

海中紫貝子﹝炭灰過﹐俗名南蛇牙齒﹐大名牙螺﹐嶺南稱狗支螵。﹞爲末﹐獵豬油調塗。

第三集﹟治療法

嘔吐

周夢覺曰﹕嘔吐之癥﹐一曰寒﹐一曰熱﹐一曰虛。寒則脈遲﹐熱則脈數﹐虛則脈虛﹐卽其脈可以分其癥。最易治者寒。陽明爲消磨五穀之所﹐喜溫而惡寒。一自寒犯於內﹐兩相齟齬﹐食入卽吐﹐不食亦嘔。彼法夏丁香白蔻砂仁﹐本艸所注﹐一派止嘔定吐之品﹐非不神效﹐不如一碗生薑湯﹐而其效更速者。經所謂寒气客於腸胃﹐厥逆上出﹐故痛而嘔是也。最誤治者熱。寒之不已﹐郁而爲熱。醫不知其熱﹐仍以辛熱治其寒﹐愈嘔愈熱﹐愈熱愈吐。彼麥冬蘆根定吐﹐書有明文﹐尙不知用﹐何況石膏之大寒大涼乎。不知石膏爲止嘔定吐之上品﹐本艸未注其性﹐《內經》實有其文。經曰﹕諸逆上衝﹑皆屬於火。諸嘔吐酸﹐暴注下迫﹐皆屬於熱是也。最好治者虛。不專責之胃﹐而兼責之脾。脾具坤靜之徳﹐而有幹健之運。虛難轉輸﹐逆而嘔吐。調理脾胃﹐乃醫家之長策﹐理中湯六君子湯皆能奏效。經曰﹕足太陰之脈﹐挾咽連舌本。是動則病舌本彊﹐食則嘔是也。夫嘔吐﹐病之最淺者也﹐噎膈﹐病之至深者也﹐極爲易辧。嘔吐其來也猝﹐噎膈其來也緩。嘔吐得食則吐﹐不食則有欲吐之狀。噎膈食入方吐﹐不食不嘔。

嘔吐或寒或熱或虛﹐外見寒熱與虛之形。噎膈不食﹐亦與平人一般。嘔吐不論年之老幼﹐噎膈多得之老人。嘔吐脈有遲有數有虛﹐噎膈脈緩。方書所論嘔吐﹐牽扯噎膈之文﹐噎膈半是嘔吐之方﹐有何疑似之難辧﹐而茫無定見也。

昔在湘中﹑壺盤會友﹐一老醫曰﹕吾治噎膈﹐得愈數人。核其藥﹐曰附子理中湯﹐考其癥﹐乃脾虛之嘔吐者。又一老醫曰﹕吾治噎膈﹐得愈數人。核其藥﹐曰黃連法夏湯。考其癥﹐乃胃熱之嘔吐者。藥能醫假病﹐人多得假名﹐其卽二老之謂歟。至於老人气鯁﹐時嘗嘔吐﹐不可槪以嘔吐論﹐亦不可遽以噎膈論。蓋津少气虛﹐難以傳送。古人刻鳩於杖﹐祝其無噎者﹐此也。孕婦嘔吐﹐法夏不犯禁例﹐且能安胎﹐準繩已詳言之。更有婦人天癸來時﹐爲風寒所襲﹐傳入肝經﹐血凝於肝﹐食入卽嘔﹐一載有餘。醫家以尋常治嘔吐之法治之﹐或寒或熱﹐俱不見效。只以桔梗紅花諸藥﹐去瘀生新﹐數劑而愈﹐此又不可不知也。

經曰﹕寒气客於腸胃﹐厥逆而出﹐故痛而嘔。陳飛霞曰﹕陽明胃气下行爲順﹐今逆而上行﹐故作嘔吐。其癥有聲有物謂之嘔﹐有物無聲謂之吐﹐有聲無物謂之噦。又曰﹕漧嘔﹐久病見此者死。蓋小兒嘔吐﹐有寒有熱有傷食。

然寒吐熱吐﹐未有不因於傷食者﹐其病總屬於胃。復有溢乳﹑乳﹑嘔噦﹐皆與嘔吐相似﹐而不可以嘔吐治之。更有寒熱拒隔之證﹐又有虫痛而嘔者﹐皆當詳其證而治之。凡治小兒嘔吐﹐先宜節其乳食﹐節者減少之謂也。然嘔吐多渴﹐不可與之茶水﹐水入復吐﹐終不能止﹐必彊忍一二時之久﹐而後以米湯與之﹐吐自止矣。

寒吐者﹐乳片不消﹐多吐而少出﹐面白眼慢﹐气緩神昏﹐額上汗出﹐脈息沈微﹐宜溫中消食。輕者﹐藿香正气散。不止﹐理中湯加藿香。又不止﹐參香散。若再不止﹐此陰盛格陽﹐謂之拒格。急以理中湯一劑﹐用公豬膽汁﹐和童便少許﹐將藥潤濕炒熟﹐煎服卽止。此《內經》熱因寒用之法。蓋陰寒太過﹐陽熱之藥﹐拒而不納﹐故以豬膽童便爲向導﹐其始則同﹐其終則異。下咽之後﹐陰體漸消﹐陽气乃發。

熱吐者﹐面赤唇紅﹐吐次少而出物多﹐乳片已消﹐色黃﹐徧身發熱而煩躁。夏月多此癥﹐宜五苓散加藿香﹔不止﹐藿連湯﹔再不止﹐用理中湯煎熟﹐調六一散冷服卽止﹐此寒因熱用也。

傷食吐者﹐眼胞浮腫﹐面色微黃﹐足冷﹐其熱夜重日輕﹐或吐餿酸之气﹐或吐黃水﹐或吐淸痰﹐其脈弦實而滑。此有宿食也﹐宜下去其積乃止﹐消積丸治之。傷乳吐者﹐才乳卽吐﹐或稍停而吐。此因乳食無度﹐脾胃嬌嫩﹐不能運化﹐此滿則溢也﹐名溢乳。但宜節其乳﹐則吐自止。乳者﹐時時吐乳而不多﹐似吐非吐﹐皆胃虛所致也﹐宜參香散。有乳多而吐者﹐非眞吐也﹐苟不知禁﹐卽成眞吐也。百日內小兒多有之。蓋身小身軟﹐必待乳母擁抱之。

苟有傾側﹐乳卽溢出﹐此人事也﹐不須用治。

嗽吐者﹐兒有咳嗽﹐必待其嗽定﹐方可與乳。若嗽未定﹐以乳哺之﹐其气必逆﹐乳不得消化而爲痰﹐痰气壅塞﹐嗽不得轉﹐而吐乳也。枳桔二陳湯。

小兒初生三日內吐乳者﹐用丁香三粒﹐陳皮三分﹐生薑三片﹐煎服自止。又不若煨姜湯更妙﹐此余用最多者。

益三四日內﹐總皆寒吐也。

初起乳﹐卽當調治。如不已﹐卽成吐。吐不已﹐卽成嘔。嘔不已﹐卽成噦。至此胃气大虛﹐精神漸脫矣。

若嘔吐不已﹐日漸沈困﹐囟陷顱腫﹐靑筋大露者﹐並頻吐不食﹐昏沈語塞﹐喘急大熱﹐常吐鮏臭者死。

噦者有聲無物﹐最危之候。凡人久病以後﹐而見此者﹐皆爲不治。

凡嘔吐不納藥食者﹐先將姜湯和土作丸﹐塞其兩鼻孔﹐徐徐灌之。

白虎湯治熱吐。

石膏﹝一錢﹞寸冬﹝一錢﹞粳米﹝一錢﹞炙艸﹝一錢﹞

夢覺理中湯治寒吐。

黃﹝一錢﹞焦術﹝一錢﹞漧薑﹝一錢﹞附子﹝五分﹞炙甘艸﹝一錢﹞大棗﹝一枚﹞

六君子湯﹝見前咳嗽方內治﹞虛吐。

《集成》藿香正气散治內傷脾胃﹐外感風寒﹐吐瀉霍亂等癥。

藿香梗家蘇葉大腹皮廣陳皮牙桔梗法半夏茯苓神曲白芷﹝各一錢﹞川朴炙甘艸﹝各五分﹞

生薑﹝一錢﹞大棗﹝一枚﹞

上爲末﹐以姜棗湯衝服固可﹐酌量煎服亦可。

五苓散﹝見前咳嗽方內。﹞

《集成》藿連湯治熱吐。

川黃連紫油朴藿香葉生薑大棗《集成》參香散治胃虛作吐﹐諸藥不止。

人參﹝切片焙漧﹞沈香﹝銼末﹞公丁香藿香根﹝焙﹞廣木香﹝銼屑﹞

上等分﹐爲細末﹐木爪煎湯服。

六一散西滑石﹝六錢﹐研末﹐水飛用﹞甘艸﹝一錢﹞

上共爲細末﹐陰陽水沖服。

《集成》消積丸治食停胃口作吐。

西砂仁﹝十三个﹐酒炒﹞公丁香﹝九粒﹞烏梅肉﹝三个﹐蒸去核﹞巴豆仁﹝一粒﹐煨透去淨油﹞

上共爲末﹐米糊爲丸﹐綠豆大﹐白開水下。

《集成》枳桔二陳湯枳殼﹝一錢﹞桔梗﹝一錢﹞陳皮﹝一錢﹞半夏﹝一錢﹞茯苓﹝一錢﹞炙甘艸﹝一錢﹞生薑﹝一錢﹞大棗﹝一枚﹞

塗蔚生曰﹕飛霞此節證論方治﹐多未穩恰﹐不如夢覺之精美而純。如其曰寒吐熱吐﹐未有不因於傷食者﹐是其將寒熱所以成吐之理﹐盡行抹煞。未知寒自寒﹐熱自熱﹐而食自食也。縱寒熱有因於食﹐亦斷無盡因於食之理。

如其盡因於食﹐其擬用之理中湯﹑五苓散等劑﹐何以竟非消食之藥乎﹖其所擬用之藿香正气散﹐多系散寒消滯破气之藥。設使人非感寒﹐內傷食積﹐與觸時疫不正之气者﹐無不立見僨事。又如其謂熱吐﹐徧身發熱而煩躁者﹐用五苓散﹐是猶爲以塗糊塗。蓋五苓散﹐爲治寒水不化之大劑﹐其見癥𨿽有發熱﹐煩躁作渴等等﹐亦確系水停而津不能散布﹐始見標熱之象也。如桂枝可治熱吐﹐則黃連知母﹐得勿可治寒吐者乎﹖故曰不如夢覺之精美而純。至於少陰水虧﹐虛火上犯脾胃而作吐者﹐則猶爲此癥不可不知。余曾治一嘔吐﹐多方不效之癥﹐以六味地黃湯﹐少加桂附而愈者。可見嘔吐之癥﹐不專屬於脾胃之虛寒也。然亦可見嘔吐之癥﹐不專屬於肝腎之虛熱也。醫者能以舉一反三﹐方爲通權達變。

第三集﹟治療法

泄瀉

經曰「水谷之寒熱﹐感則害人六腑。又曰﹕虛邪之中人也﹐畱而不去﹐傳捨於腸胃。多寒則腸鳴飧泄﹐多熱則泄瀉。陳飛霞曰﹕夫泄瀉之本﹐無不由於脾胃。蓋胃爲水谷之海﹐而脾主運化。使脾健胃和﹐則水谷腐化﹐而爲气血﹐以行榮衛。若飲食失節﹐寒溫不調﹐以致脾胃受傷。則水反爲濕﹐谷反爲滯﹐精華之气﹐不能輸化﹐乃至合污下降﹐而泄瀉作矣。凡泄瀉腸鳴﹐腹不痛者爲濕﹐宜燥滲之。飲食入胃不住﹐或完谷不化者﹐是气虛﹐宜溫補之﹐腹痛腸鳴﹐痛一陣﹐瀉一陣者﹐是火﹐宜淸利之。時瀉時止﹐或多或少﹐是痰積﹐宜豁之。腹痛甚而瀉﹐瀉後痛減者﹐爲食積﹐宜消之﹔體實者﹐宜下之。如脾泄已久﹐大腸不禁者﹐宜澀之﹔元气下陷者﹐宜升提之。

泄瀉有五﹐寒﹑熱﹑虛﹑實﹑食積也。但宜分別所下之色。凡暴注下迫﹐屬火﹔水液澄淸﹐屬寒。老黃色屬心脾肺皆實熱﹐宜淸解﹔淡黃色屬虛熱﹐宜調補﹔靑色屬寒﹐宜溫﹔白色屬脾虛﹐宜補。醬色屬濕﹐餿酸气屬傷食﹐宜消。脾土虛作瀉﹐所下白色或谷食不化﹐或水液澄淸﹐其候神疲﹐唇舌俱白﹐口气溫熱﹐宜理中湯﹐或六君子湯。熱癥作瀉﹐瀉時暴注下迫﹐謂其出物多而迅速也﹐便黃溺赤﹐口气蒸炙﹐煩渴少食﹐宜五苓散加梔仁。有傷食及滯瀉者﹐其候口噯酸气﹐吞酸腹脹﹐一痛卽瀉﹐一瀉痛減﹐保和丸消之。如食已消﹐痛已止﹐而猶泄瀉不止者﹐脾淸陽之气不升﹐气虛下陷﹐補中益气湯。有風瀉﹐瀉而色靑稠粘﹐乃肝木乘脾﹐宜六君子湯﹐加防風柴胡白芍。

有濕瀉﹐腹內腸鳴﹐肚不痛﹐身體重而瀉水﹐或兼風者﹐水谷混雜﹐宜升陽除濕湯。凡大瀉作渴者﹐不論新久﹐皆用七味白術散﹐生其津液。蓋白術散爲渴瀉之聖藥。倘渴甚者﹐以之當茶水﹐不時服之。不可再以湯水兼之﹐否則不效矣。久瀉未止﹐將成疳者﹐參苓白術散加肉豆蔻煨焙﹐加淮山藥﹐共爲末﹐每日服之。則泄瀉自止﹐津液自生﹐不致成疳矣。久瀉不止﹐多屬虛寒﹐宜參苓白術散﹐加肉豆蔻煨熱爲丸﹐服之自止。經曰﹕五虛者死﹕一曰脈細﹐二曰皮寒﹐三曰少气﹐四曰泄瀉不止﹐五曰飲食不入。五虛悉具者死﹐能食者生。凡瀉不止﹐精神不好者﹐脾敗也。吐瀉而唇深紅者﹐內熱也。色若不退者死﹐面黑气喘者死﹐遺尿不禁者﹐腎气絕也。

周夢覺曰﹕《難經》訓泄有五﹕胃泄飲食不化。脾泄腹脹嘔吐。所謂大腸泄者﹐食已窘迫﹐可賅脾泄論。所謂小腸泄者﹐便血腹痛。大瘕泄者﹐數至圊而不便﹐宜以痢門論。則泄止可言脾胃二經。診其脈數﹐而邪之自外來者屬胃﹐其气化而爲熱。輕則黃連濃朴﹐佐以利水和胃之品。至於完谷不化。則泄之甚者也﹐須芒硝大黃滌其邪而泄自止。診其脈遲﹐而虛之由內生者屬脾﹐其气積而爲寒。輕則焦術和中﹐佐以燥濕補脾之味。至於脹滿嘔逆﹐則泄之劇者也﹐必附片漧薑溫其寒﹐而泄乃除。余略。

仲景理中湯人參﹝一錢﹞甘艸﹝一錢﹞白術﹝一錢﹞漧薑﹝一錢﹞

若臍上築者﹐腎气動也﹐去白術加肉桂﹔吐多者去白術﹐加生薑﹔悸者加茯苓﹔腹滿者﹐加附子。服湯後半時許﹐飲熱粥一升許。

六君子湯﹝見前咳嗽方內﹞

五苓散﹝見前咳嗽方內﹞

補中益气湯黃﹝一錢﹞人參﹝一錢﹞炙艸﹝一錢﹞白術﹝一錢﹞當歸﹝一錢﹞陳皮﹝七分﹞升麻﹝五分﹞

柴胡﹝一錢﹞生薑﹝一錢﹞大棗﹝一枚﹞

《集成》升降除濕湯升麻﹝五分﹞柴胡﹝一錢﹞神曲﹝一錢﹞防風﹝一錢﹞宣澤瀉﹝一錢﹞豬苓﹝一錢﹞陳皮﹝七分﹞

蒼術﹝一錢﹞炙甘艸﹝一錢﹞生薑﹝一錢﹞大棗﹝一枚﹞

上水煎服。若胃寒腸鳴﹐加益智子﹑半夏各一錢。

《集成》七味白術散人參﹝一錢﹞白術﹝一錢﹞茯苓﹝一錢﹞廣木香﹝六分﹞藿香葉﹝一錢﹞粉葛根﹝一錢﹞

甘艸﹝一錢﹐炙﹞

夢覺五苓散焦術﹝一錢﹞茯苓﹝一錢﹞桂枝﹝一錢﹞黃連﹝七分﹞澤瀉﹝一錢﹞豬苓﹝一錢﹞車前子﹝一錢﹞

苡仁﹝一錢﹞

夢覺銀黃散治熱甚泄瀉。

銀花﹝一錢﹞大黃﹝一錢﹞芒硝﹝一錢﹞炙甘艸﹝一錢﹞生薑﹝一錢﹞大棗﹝一枚﹞

夢覺溫中湯黃白術茯苓蓮子肉﹝各一錢﹞法半夏﹝七分﹞訶子﹝七分﹞陳皮﹝五分﹞苡米仁﹝一錢﹞

生薑﹝一錢﹞大棗﹝一枚﹞

夢覺附子理中湯治寒甚泄瀉。

黃﹝一錢﹞附片﹝三分﹞漧薑﹝六分﹞焦術﹝一錢﹞肉桂﹝五分﹞蓮子肉﹝一錢﹞炙甘艸﹝一錢﹞

生薑﹝一錢﹞大棗﹝一枚﹞

塗蔚生曰﹕飛霞此節證論方治﹐除其未了解五苓散非治熱癥吐瀉之專方﹐與詞意多涉重復外﹐較前尙爲眞切。

然其所稱完谷不化是虛寒﹐與夢覺所稱完谷不化是實熱﹐得勿有相矛盾乎﹖曰非也。胃熱過甚﹐亦能逼迫完谷直下﹐不過其外部﹐亦須有熱之表見﹐約在百分之一二耳。夢覺隨將虛寒泄瀉﹐接書於下﹐其意在詳人所略可知。至於少陰水虛亦能發生泄瀉﹐此又醫者不可不知﹐民國十四年夏季﹐余在信陽﹐治一泄瀉嬰兒﹐連服參術等藥不效。余以瀉則傷陰﹐爲之用知柏地黃湯﹐頗著巨效。嗣以余暫他住﹐其父母急於兒愈﹐復延一醫﹐爲之用附子理中湯﹐暮服最歿。是泄瀉之癥﹐不專責之脾胃也。當泄瀉之初﹐固屬過在脾胃﹐而泄瀉日久﹐卽可累及腎陰。蓋腎陰在下﹐而泄瀉亦自上而下也。迨其腎陰旣傷﹐卽宜滋腎。只知理脾﹐卽爲得半失半。不然﹐參術已見數服﹐縱無大效﹐豈無小效哉。今毫無效驗﹐是腎陰之虛熱﹐因脾土之培補克制﹐不得不縱虛火上犯﹐使其將化之水谷津液﹐依然下瀉也。始則脾胃連累腎陰﹐終則腎陰連累脾胃﹐毫釐之差﹐可不愼歟。又水瀉胃苓湯﹐極可采用。

胃苓湯白術﹝一錢﹞茯苓﹝一錢﹞豬苓﹝一錢﹞澤瀉﹝一錢﹞桂枝﹝五分﹞川朴﹝六分﹞陳皮﹝六分﹞

蒼術﹝五分﹞甘艸﹝一錢﹞

第三集﹟治療法

霍亂

經曰﹕足太陰厥气上逆﹐則霍亂。又曰﹕連熱則熱至﹐熱至則身熱吐下霍亂。陳飛霞曰﹕夫霍亂之病﹐起於倉卒﹐其證揮霍擾亂﹐無有寧止﹐故名霍亂。多因夾食傷寒﹐陰陽乖隔﹐上吐下瀉﹐而煩躁悶亂者是也。蓋人有三焦﹐上焦受納水谷﹐主入而不出﹐中焦腐化水谷﹐流行於五臟六腑﹐下焦分別水谷﹐主出而不納。故邪在上焦則吐﹐邪在下焦則瀉﹐邪在中焦則上吐下瀉。凡霍亂得吐瀉﹐則邪气上下得出﹐陳盡出﹐而吐瀉自止。乃有上不得吐﹐下不得瀉﹐爲幹霍亂﹐又名絞腸痧。其病因脾胃之邪﹐無從而出。若加喘滿作搐者﹐十不救一。其有上吐下瀉者﹐當分寒熱治之﹐亦宜止其乳食﹐恐其增痰也。故霍亂飲水湯﹐不必與之﹐以其助胃邪故也。宜藿香正气散。

有先瀉後吐者﹐乃脾胃虛寒﹐故先瀉白水﹐而吐亦不多﹐气緩而神色不慢﹐額上有汗﹐六脈沈細﹐此爲虛冷﹐宜溫之﹐六君子湯﹔不愈﹐則理中湯﹐加藿香﹑木瓜各一錢。有先吐後瀉者﹐乃脾胃有熱﹐故喘促唇紅﹐面赤口渴﹐脈洪而數﹐宜和之﹐五苓散加藿香。其幹霍亂﹐上不得吐﹐下不得瀉﹐最爲危迫。速用鹽湯探吐之﹐必待其吐出宿食積痰﹐然後用藥。或以鍼刺十指甲旁﹐令出血﹐或刺膝中名委中穴﹐出血卽解。然後用藿香正气散。

《集成》藿香正气散﹝見前嘔吐方內﹞

六君子湯﹝見前咳嗽方內﹞

仲景理中湯﹝見前泄瀉方內﹞

五苓散﹝見咳嗽方內﹞

塗蔚生曰﹕五苓散爲治寒水不化之熱劑﹐義已見前。飛霞引治熱癥霍亂﹐仍爲誤也﹐醫者須當審愼。查上吐下瀉爲霍亂﹐吐瀉不得爲幹霍亂﹐吐瀉而兼腹痛者﹐方爲絞腸痧﹐宜用鍼刺法﹐刺手十二井最效。手少商在大指內側﹐離甲爪角如韭葉許。手商陽在食指內側﹐去爪甲角如韭葉許。手中衝在正面中指端﹐去爪甲韭葉許。手關衝在無名指外側﹐去爪甲角韭葉許。手少衝在小指內側﹐去爪甲角如韭葉許。手少澤在小指外側﹐去爪甲角五分。兩手合共十二穴﹐故名十二井穴。夫霍亂𨿽由於實邪擾害中土者多﹐而虛寒侵犯中土者﹐亦復不少。藿香正气散﹐旣純系一派消導攻散之藥﹐靡不誤事。欲求其一明穩健之法﹐則莫如折中於仲景﹐仲景之霍亂論曰﹕霍亂﹐頭痛﹑發熱﹑身疼痛﹑熱多欲飲水者﹐五苓散主之﹔寒多而不用水者﹐理中丸主之。𨿽其後隨出四逆湯與通脈四逆加豬膽汁法﹐而霍亂之提綱治法﹐究不外是。余本此法以爲延醫﹐從未誤事。蓋脾土旣因寒邪上下分爭之劇﹐而發生泄瀉。則正气自虛﹐而寒邪愈實。扶土以安中宮﹐則邪退而吐瀉自止。其熱多欲飲水者﹐以脾土不能化水﹐水津不能四布也﹐故主苓澤以利之﹐桂枝以化之。使其津生水布﹐而渴自止。其寒多不用水﹐而用理中湯者﹐以水津𨿽能上升﹐而溫化之力太差﹐尙使水液下注也。故主白術以燥之﹐漧薑以溫之﹐使虛寒消盡﹐而吐瀉自愈。若其所謂先吐後瀉﹐乃脾胃有熱﹐而主以五苓散加藿香﹐是誠爲盲人引渡者也。夫旣曰有熱﹐則宜治以淸涼。而五苓散爲治寒水不能利化﹐水陰不能上達﹐始行發熱作渴之熱劑﹐豈可以之治有熱作嘔者乎﹖卽加藿香﹐而藿香亦爲宣去惡气之藥﹐於熱毫無干涉。余遇此癥頗多﹐其寒濕兼滯者﹐則用五苓散理中湯以治之。其爲上熱下寒之霍亂﹐每以六君子湯﹐加黃連生薑治之得愈﹐輕者則只以小半夏湯加黃連。其黃連分量﹐亦須與參術相等。蓋熱在上﹐而治熱宜求乎上﹐寒在下﹐而治寒宜求乎於下。𨿽熱寒互相爲用﹐而藥性各循其經﹐不相衝突﹐斯則亦相克相濟之道也。

仲景四逆湯漧薑﹝一錢﹞附子﹝五分﹞甘艸﹝一錢﹞

仲景通脈四逆加豬膽汁湯甘艸﹝一錢﹞附子﹝三分﹞漧薑﹝一錢﹞將藥煎好﹐以豬膽汁入尿摻入服之。

六君子湯﹝見上﹞

小半夏湯﹝見前咳嗽方內﹞

第三集﹟治療法

傷暑

經曰﹕因於暑汗﹐煩者喘滿﹐靜者多言﹐體若燔炭﹐汗出而散。又曰﹕气盛身寒﹐得之傷寒﹐气虛身熱﹐得之傷暑。陳飛霞曰﹕嬰兒之患﹐夏秋爲甚。蓋火土旺於長夏﹐正當金水受傷﹐稚陽陰微﹐已失天和。加之暑而熱﹐陽气浮於外﹐生冷戕其中。夏失長養﹐則不能生金﹐而病於暑。然有中暑而病者﹐有因暑而致病者﹐𨿽病有不同﹐而總由於暑。﹝詞意重復﹐二而一也。﹞故其爲病﹐有陰陽二癥﹐曰陰暑﹐曰陽暑﹐治猶冰炭﹐不可不辧也。陰暑者﹐因暑而受寒也。凡膏粱之兒﹐畏暑貪涼﹐不避寒气﹔又或居深堂廣廈﹐又或乍寒乍熱之時﹐不謹衣被﹐以致寒气襲於肌表。其癥頭痛﹐無汗﹐惡寒﹐身體拘急。此以暑月受寒﹐𨿽名陰暑﹐卽傷寒也。治宜溫散五積散﹑淸暑益气湯﹐不惡寒而發熱者﹐人參白虎湯﹑熱退後用調元生脈散補之。又有不愼口腹﹐過食生冷瓜果﹑冷茶冷水﹐以致寒涼傷髒﹐而爲吐嘔﹑瀉痢﹑腹痛等癥。此亦因暑傷寒﹐寒邪在內﹐治以溫中爲主﹐加味五苓散﹔不應﹐理中湯。陽暑者﹐藜藿之兒有之。常在烈日之中﹐坐於熱地之上﹐澡浴寒澗之內。其證發熱頭痛﹐煩躁﹐大渴大汗﹐脈洪滑大﹐便結﹐小便赤者﹐白虎湯﹔脈虛煩渴而少气者﹐人參白虎湯﹔若眩暈者﹐生脈散﹔兼治暑﹐薷苓湯。凡治暑者﹐最當辧其陰陽虛實。若外中熱邪﹐內亦煩躁而熱﹐此表裏俱熱﹐方是陽癥。治宜淸補如前。若脈虛無力﹐或爲惡寒背寒﹐或爲嘔惡﹐或爲腹痛泄瀉﹐或四肢鼻尖微冷﹐或不喜茶冷水﹐或息促气短﹐無力以動之類﹐皆陽中之陰癥也。凡見此證﹐但當專顧元气﹐四君子湯爲主治﹐或理中湯加芍藥。若虛寒甚者﹐則捨時令而從證﹐桂附在所必用。切不可因暑熱之名﹐而執用寒涼解暑﹐否則其禍不可勝言矣。

《集成》溫散五積散白芷﹝一錢﹞陳皮﹝五分﹞川朴﹝七分﹞桔梗﹝一錢﹞枳殼﹝七分﹞川芎﹝五分﹞白芍﹝一錢﹞

茯苓﹝一錢﹞白術﹝一錢﹞當歸﹝一錢﹞半夏﹝六分﹞桂枝﹝五分﹞炮姜﹝五分﹞炙甘艸﹝一錢﹞

生薑﹝一錢﹞大棗﹝一枚﹞

人參白虎湯﹝見前溫病方內﹞

《集成》調元生脈散潞參﹝一錢﹞炙﹝一錢﹞寸冬﹝一錢﹞五味﹝一錢﹞炙甘艸﹝一錢﹞生薑﹝一錢﹞大棗﹝一枚﹞

《集成》加味五苓散白術﹝一錢﹞茯苓﹝一錢﹞豬苓﹝一錢﹞澤瀉﹝一錢﹞桂枝﹝七分﹞藿香梗﹝一錢﹞宣木爪﹝一錢﹞

砂仁﹝五分﹞生薑﹝一錢﹞大棗﹝一枚﹞

上燈心十莖爲引﹐水煎熱服。

白虎湯﹝見嘔吐方內﹞

生脈散人參﹝一錢﹞寸冬﹝一錢﹞五味子﹝一錢﹞

《集成》薷苓湯白術﹝一錢﹞香薷﹝一錢﹞茯苓﹝一錢﹞豬苓﹝一錢﹞澤瀉﹝一錢﹞桂枝﹝五分﹞白扁豆﹝一錢﹞

川朴﹝五分﹞炙甘艸﹝一錢﹞生薑﹝一錢﹞大棗﹝一枚﹞燈心﹝一錢﹞

塗蔚生曰﹕天地六淫之气﹐曰風寒暑濕燥火。然風者﹐吾知其爲風﹐寒者﹐吾知其爲寒﹐暑濕燥火者﹐吾知其爲暑濕燥火。再試究詰其何者爲暑﹖暑爲何若﹖則人莫不曰﹕暑乃天地間一種炎熱之气﹐至亢至烈。人感之而病﹐身熱自汗﹐面赤口漧﹐煩躁多渴﹐便赤祕結等癥。斷未有聞項背彊痛﹐發熱惡寒﹐而名爲傷暑者。亦斷未有聞寒中腹痛﹐腸鳴泄瀉﹐而名爲中暑者。蓋暑乃天地自然化生之熱气﹐人則體天地自然化生之道﹐而名之曰暑﹐並未有若何矯揉造作者也。然患項背彊痛﹐發熱惡寒﹐寒中腹痛﹐腸鳴泄瀉等癥﹐亦多在於長夏。何也﹖天地之不能以時值盛夏﹐而無片時寒涼之气﹐亦猶天地之不能以時值隆冬﹐而無片時溫暖之气也。值盛夏而病項背彊痛等證﹐亦猶值隆冬而病發熱惡寒﹐舌黃煩渴﹐二便祕結等癥也。不能謂天地此時無此气﹐亦卽不能謂吾人此時無此病。不能限定天地何時何地﹐只有何種空气﹐亦卽不能限定吾人何時何地﹐只有何種病癥。然亦卽不能謂吾人此時捨此病而外﹐不應有其他種病癥者也。如謂暑期之寒病﹑熱病﹐均須一律以暑字貫之﹐而彊分以陰暑陽暑。則試問於冬月之發熱惡寒與發熱惡熱等癥﹐其將何以名乎﹖謂前者爲陽傷寒乎﹖而時值凜冽﹐寒气病患﹐並無陽字之可加。謂後者爲陰傷寒乎﹖而病在陽火﹐羣熱用事﹐又無陰字之可加﹐豈不進退維谷乎﹖況暑气炎烈﹐吾人最易貪涼﹐圖淸爽﹐而疏衣被﹐嗜口腹而傷生冷。值此時而病背痛惡寒﹐寒中泄瀉等癥﹐此猶時勢之所必至﹐人事之不容或已者也。而先賢過拘時令﹐均以此時炎熱﹐不應有此種之寒癥。而此種之寒癥﹐旣已發生﹐則卽宜一律以暑字聯系之﹐貫穿之。不宜於暑字病外﹐另有其他病名﹐是何迂之甚耶﹖潔古曰﹕靜而得之爲中暑﹐動而得之爲中熱。中暑者陰癥﹐中熱者陽癥。是其欲分暑熱爲二也。吾謂不如就人事之安逸﹔以分中暑之深淺﹐又安能將暑之炎熱而尙分爲寒燠者乎﹖蓋好逸惡勞﹐人之常情﹐而貪涼避暑﹐尢夏季人之常情。然有時能力爲之束縛﹐經濟爲之壓迫﹐不能不從義任務﹐此亦事之無可如何耳。如山間之樵叟﹐田野之農夫﹐有時精疲力乏﹐僵臥桑陰李下﹐側息短埂橫坡。俄而斜陽直射﹐炎光透肌﹐使其欲得片刻之淸涼者﹐一變而爲暑气傷人。此爲靜而得之﹐爲中暑之義也。若夫執戈以蕓苗﹐荷鋤以芟黍﹐使炎熱之光﹐無可趨避﹐良好身體﹐一變而爲暑气傷身。此動而得之﹐爲中熱之義也。不然﹐其深居髙堂廣廈之中﹐息臥於電榻汽椅之上﹐僕外家侍於旁﹐風扇置於上﹐有時而貪涼過甚﹐偶患寒中腹痛等癥﹐豈亦可謂之中暑者乎﹖彼炎熱之暑﹐𨿽欲中之﹐又烏得而中之乎﹖獨怪髙明有如夢覺﹐亦尙泥於其說。以暑爲陰邪﹐熱爲陽邪。其曰中暑也﹐感地激之气﹐陰與陰遇﹐頭痛身熱﹐面垢自汗﹐與中熱異﹐而小便淸利﹐大便塘泄﹐嘔吐少气﹐安靜好眠﹐脈則虛怯﹑較之中熱﹐大相徑庭焉。又曰﹕暑必傷气﹐非黃不足以益其气﹔暑必兼濕﹐非焦術不足以燥濕﹔暑必積寒﹐非附子不足以溫其寒。然而其所用經驗方﹐則爲術姜附苓甘扁豆苡仁等藥﹐是卽普通人之所謂夏月寒中﹐而用溫暖之法也。其曰中熱也﹐感天炎之气﹐陽與陽遇﹐頭痛身熱﹐面垢自汗﹐與中暑異﹐而小便赤澀﹐大便堅硬﹐胸滿气喘﹐煩躁不得眠﹐脈則洪數﹐較之中暑﹐殊隔天淵焉。又曰﹕熱甚發燥﹐非麥冬不足以淸其燥﹔熱甚爲毒﹐非黃連不足以解其毒﹔熱甚涸水﹐非豬苓不足以利其水。然而其所用經驗之方﹐則爲苓術連甘前仁麥冬豬苓澤泄等藥﹐是卽普通人之所謂夏月傷暑﹐而用淸涼之法也。

以吾觀之﹐其曰陰與陰遇﹐發生頭痛身熱﹐便利溏泄等癥﹐乃人事之貪淸涼﹐而疏衣被之類也。其曰陽與陽遇﹐發生頭痛身熱﹑便赤堅硬等癥﹐方爲人事之辛苦﹐而中天時之暑熱也。非然﹐則暑字與熱﹐將何以解﹖中暑之與中寒﹐又何以異﹖余今斷言之曰﹕冬時旣不能無火熱名之﹐而夏時亦卽不能無傷寒等病。冬時之火熱等病﹐旣可以火熱名之﹐而夏時之傷寒等病﹐亦可以傷寒名之。

又何必苦拘時令﹐而分暑爲陰暑﹑陽暑﹐諱言傷寒也乎。亦又何必分暑爲陰邪﹐熱爲陽邪﹐而誤會聖意也乎。

第三集﹟治療法

傷濕

經云﹕諸濕腫滿﹐皆屬於脾。又曰﹕風雨則傷上﹐淸濕則傷下。陳飛霞曰﹕是濕之爲病﹐有出於天气者﹐雨露是也。有出於地气者﹐泥水是也。有出於飲食者﹐酒漿生冷是也。有出於人事者﹐汗衣臥濕﹐如小兒澡浴﹑糞穢﹑衣𦇤不幹皆是也。然所因𨿽異﹐悉由乎脾气之虛。而辧治之法﹐其要惟二。一曰濕熱﹐一曰寒濕﹐盡之矣。

病而發熱者﹐謂之濕熱。病而多寒者﹐謂之寒濕。濕熱之治﹐宜淸利﹐熱去濕亦去也。寒濕之治﹐宜燥宜溫﹐非溫不能燥也。濕熱癥﹐其癥發熱身痛﹐多燥渴﹐小便赤澀﹐大便祕結﹐脈見洪滑﹐方是熱癥。宜淸宜利﹐柴苓湯﹑茵陳飲。如果濕熱之甚﹐或元气壯而兼祕結不通者﹐方可推蕩之﹐《集成》沆瀣丹。寒濕證﹐爲脹滿泄瀉嘔吐﹐皆寒濕之病也。凡小兒喜弄冷水﹐坐臥濕地﹐其證頭痛身重﹐寒熱往來﹐宜胃苓湯。如兼嘔吐﹐加藿香﹑砂仁。如因中濕浮腫者﹐胃苓湯合五皮飲。如不效﹐必用溫補﹐俟陽气漸復﹐如理中湯﹑八味丸﹑宜擇用之。凡脾虛多病濕。

內因酒曲停滯﹑嗜瓜果﹐喜生冷﹑炙肥甘﹐以致濕熱壅溢﹐而爲病者﹐此內因也。復有坐臥濕地﹐霧露陰雨所客﹐澡浴爲風所閉﹑泥水爲濕所郁於腠理﹐則發黃也﹐此濕由外生。

可見內外所感﹐皆由脾气虛弱﹐而濕邪乘而襲之。中濕髮黃者﹐茵陳五苓散﹔不效﹐六君子湯。燥脾而黃自退。

《集成》紫苓湯治中濕惡熱如瘧。

黨參柴胡黃芩半夏白術茯苓豬苓澤瀉﹝濕一錢﹞桂枝﹝五分﹞炙甘艸﹝一錢﹞生薑﹝一錢﹞

大棗﹝一枚﹞

《集成》柴瀣丹治小兒一切熱癥﹐如胎毒﹑鵝口﹑重舌﹑乳蛾﹑便結﹑癬疥﹑風熱等癥。

川芎﹝九錢﹐酒洗﹞大黃﹝九錢﹞黃芩﹝九錢﹐酒洗﹞黃柏﹝九錢﹐酒洗﹞黑牽牛﹝六錢﹐炒去頭末﹞

薄荷﹝四錢五分﹞滑石﹝六錢﹐水飛﹞檳榔﹝七錢半﹐童便洗曬﹞枳殼﹝四分半﹐面炒﹞連翹﹝六分﹐去心﹞

赤芍﹝六分﹐炒﹞

上爲末﹐蜜丸如芡實大。月內之兒﹐每服一丸﹐稍大者二丸。茶湯化服﹐乳母忌油膩。以微瀉病愈爲度。

胃苓湯﹝見前泄瀉方內。﹞治中濕頭重身體往來寒熱﹐《集成》茵陳飲治中濕髮黃﹐大小便澀。

茵陳﹝二錢﹞梔子赤茯苓甜葶藶甘艸燈心﹝各一錢﹞小枳實﹝七分﹞

五皮飲合胃苓湯專治浮腫生薑大腹皮茯苓桑白皮五加皮燈心大棗﹝各一錢﹞

茵陳五苓散治中濕髮黃。

茵陳﹝二錢﹞白術茯苓豬苓炙甘艸生薑﹝各一錢﹞桂枝﹝五分﹞大棗﹝一枚﹞

塗蔚生曰﹕濕與燥反。濕爲水火相交之气﹐燥乃水火不交之气。然脾土非濕不足以濡化水谷之堅﹐非燥又不足以消爍水谷之陰。是燥濕𨿽屬相反﹐而實相生相濟者也。如欲脾土無病﹐則惟有調劑其燥濕之得其平耳。蓋濕甚壅寒﹐足以發生腫滿咳嗽﹐嘔吐泄瀉等癥。而積濕成熱﹐又足以發生面目赤黃﹐胸滿气逆等癥。故治濕之方﹐濕寒淮在溫燥﹐濕熱惟在淸利。𨿽燥與濕遠﹐淸與濕近﹐而其使之剛柔得中﹐亦卽同爲濕之良將。經云﹕脾土喜燥而惡濕。又曰﹕太陰之上﹐濕气治之﹐中見陽明。解者旣以其惡濕﹐而無濕之必要。又於中見陽明之義﹐僅拘爲太陰經之支絡﹐見走於陽明經絡之上。是未免將治濕之全副底蘊﹐得半失半者也。吾以爲中見陽明之義﹐不是僅拘於支絡者。是謂太陰之上﹐𨿽是濕气治之﹐不使發生濕病。然其治法﹐究以何者爲中和。曰﹕欲其中和﹐必須見陽明之气爲若何﹐而後濕气之治爲何若。陽明之气﹐以燥爲本﹐其中和亦卽以燥爲本也。蓋必如是而後能中和﹐必如是而後無不中和也。後賢𨿽未將此中微義揭出﹐而知治濕以燥﹐是其將先聖之妙得心法﹐亦無不體會畢具者矣。

第四集﹟治療法

痢疾

經云﹕飲食不節﹐起居不時﹐陰受之﹐則入五臟。下爲腸泄﹐久爲腸。陳飛霞曰﹕小兒此病初起﹐兩眉皺而多啼﹐由腹痛也。煩躁不安﹐由裏急後重也。數至圊而不能﹐或赤白相兼﹐或單紅單白﹐是其候也。周夢覺曰﹕痢有不與世相遞嬗﹐而名則因時而變易。方策所傳﹐其來有自﹐不容不據古以準今。《素問》謂之腸﹐《難經》謂之裏急後重﹐漢謂之滯下﹐晉謂之秋燥﹐至唐方謂之痢。卽其名而繹其義﹐便血曰﹐痛甚日急﹐壅甚曰滯﹐皺裂﹐曰燥不利曰痢﹐痢之情形﹐已顯示於稱名之表。歷代以來﹐揚榷指陳﹐揚榷﹐猶言大槪也。不啻以暮鼓晨鐘﹐發人深省。治是癥者﹐顧可孟浪從事﹐翻欲緘滕扃而置之死地乎。當此暑炎方退﹐金飆初起﹐土間其中﹐熱濕燥匯於一時﹐三气湊而爲病。有時行者﹐從皮毛入﹐微惡寒腹痛﹐泄盡宿食﹐方轉紅白。風之所過﹐行於一家﹐則病一家﹔行於一境﹐則病一境。有傳染者﹐從口鼻入﹐不惡寒腹痛﹐隨泄宿食﹐卽轉紅白。气之所觸﹐染於一人則病一人﹐染於一方則病一方。於斯時也﹐撫枕席而興嗟﹐何分男女﹐如廁坑而抱痛﹐莫測死生。天气陰晴﹐詬聞一室﹔燈光明滅﹐呻徹五更。飲膏粱者無論已﹐可憐寒土當災﹐朋盡返回﹐難邀甲戌之峙﹐人皆掩鼻﹐從傳庚癸之呼。聚桑梓者猶可也﹐最苦旅人遠適﹐今雨不來﹐誰卹零丁異地﹔聞風爭避﹐那管客子離鄕。儒者考古今之得失﹐證一己之功修﹐於是證而參上乘焉。本來惻隱之心﹐自應以之普度也。諭嘉言﹕初用辛涼以解表﹐次用苦寒以淸裏。劉河間曰﹕調气則後重自除﹐行血則膿血自除。余於痢之時行初起者﹐而宗嘉言焉﹐疏經絡而趨邪﹐敗毒散克壯元老之猷。於痢之傳染初起者﹐而宗河間焉﹐和營衛而導滯﹐芍藥湯允占丈人之吉。及其歸宿﹐郁則爲熱﹐試診其脈﹐未有不數者﹐所以香連丸﹐爲治痢之總方。顧在表忌用者﹐邪猶未入於裏也。久病難用者﹐恐重傷其生气也。昔趙養葵以六味地黃湯治傷寒﹐人譏爲趙氏之創見﹐而下多傷陰。余嘗以六味地黃湯治痢﹐此又余之創見也。如果脈虛自汗﹐赤白將盡﹐眞人養髒湯﹑訶子散﹐俱可酌而用之。夫痢不分赤白﹐旣出於熱﹐反服辛熱而愈者﹐此乃從治之法。蓋人之稟賦有寒有熱﹐邪熱之中人﹐每從其類而化。辛熱藥能開郁解結﹐使气血得以宣通﹐特宜於以寒化熱之人。若遇以熱化熱﹐而誤用之﹐其禍有不可勝言矣。存心濟世者﹐倘遇以寒化熱之痢﹐用溫補而大獲其效﹐愼勿執以爲例。

人參敗毒散人參﹝一錢﹞羌活﹝五分﹞獨活﹝五分﹞柴胡﹝一錢﹞前胡﹝一錢﹞川芎﹝五分﹞枳殼﹝一錢﹞

桔梗﹝一錢﹞茯苓﹝一錢﹞甘艸﹝一錢﹞

芍藥湯芍藥﹝一錢﹞當歸﹝一錢﹞黃芩﹝一錢﹞黃連﹝一錢﹞大黃﹝一錢﹞木香﹝六分﹞檳榔﹝七分﹞

肉桂﹝五分﹞炙甘艸﹝一錢﹞

香連丸黃連﹝二錢﹞吳萸﹝一錢上二味同炒﹐去吳芋﹐加木香五分﹐不見火﹐共研細末﹐醋糊爲丸﹞

眞人養髒湯粟殼﹝一錢﹞訶子﹝一錢﹞肉豆蔻﹝一錢﹞木香﹝六分﹞甘艸﹝一錢﹞肉桂﹝五分﹞人參﹝一錢﹞

白術﹝一錢﹞當歸﹝一錢﹞白芍﹝一錢﹞

訶子散粟殼﹝一錢﹞訶子﹝一錢﹞漧薑﹝七分﹞陳皮﹝一錢﹞上共爲細末﹐空心服。

桂附湯附子﹝三分﹞肉桂﹝三分﹞漧薑﹝六分﹞焦術﹝一錢﹞砂仁﹝五分﹞炙甘艸﹝一錢﹞

塗蔚生曰﹕痢𨿽只分紅白﹐與紅白相兼者三種﹐而寒熱虛實之癥﹐亦無不盡在其中。唐容川曰﹕腸胃之中﹐除卻糟粕﹐只微有脂膏水液而已。脂膏屬血分﹐水液屬气分。病气分﹐則水混而爲白痢。病血分﹐則血擾而爲赤痢。

气血交病﹐則赤白相半。由何處釀成眞膿﹐而從大便泄出哉。有之﹐則毒聚腸胃﹐將腸胃脂膏血肉﹐蒸化爲膿﹐或下如爛瓜﹐或如屋漏水﹐此腐腸潰胃之危候﹐與癰之腐爛無異﹐此非尋常治痢之法所能克也。是容川已將痢之發生原由﹐揭示其大槪矣。而治之之法﹐有謂宜發汗者﹔有謂宜淸涼者﹐有謂宜寒熱合治者﹐有謂由於夏月貪涼﹐過食生冷﹐至秋伏陰內動﹐應時而痢﹐宜溫暖者﹔有謂時痢宜瀉﹐久痢宜補者﹔有謂宜收澀者﹔有謂初痢忌用芩連者﹐有謂宜燥濕者﹔有謂宜消導者。以上之主張﹐旣不一致﹐而彼此之互相攻訐﹐亦因以起矣。余以患痢五年﹐深恨大醫之難延﹐名醫之炎涼﹐時醫之誤我﹐於是引咎自奮﹐棄儒就醫。偏於痢癥一門﹐三致意焉。迨其痢自治愈﹐稍有心得﹐始知諸家之所主張﹐均有至理﹐而亦卽有所偏也。吾人如欲長於治痢﹐必須知諸家之有所長﹐與諸家之所短。而取其所長﹐捨其所短﹐互相參考補用。聚羣眾之精華﹐成一己之利器﹐方能有中而不偏﹐有濟而無僨也。

夫痢之所以宜發汗者﹐以寒邪從皮毛而入﹐循外之周身油膜﹐以入內之腸胃油膜。腸胃之气化﹐旣受陰凝下降而爲白痢。吾人卽急當升提開發﹐使邪之由外而入者﹐仍由外而出﹐此葛根﹑柴胡等藥之在所必用也﹔若有裏急後重﹐欲便不便者﹐而木香﹑檳榔﹑枳殼﹑當歸﹑白芍等在所必用﹐有寒熱風者﹐而防風﹑天麻﹑白頭翁等在所必用。

此卽先賢所謂逆流挽舟之法﹐以及理气則後重自除也。

痢之所以宜淸涼者﹐以內部之火熱﹐旣擾傷經絡之陰血﹐使下降而爲赤痢。則吾人之欲熱退痢止﹐亦惟在淸涼之一途﹐故知柏芩連歸芍等味﹐在所必用。其兼有由於外之風熱者﹐而天麻﹑白頭翁﹑僵蠶﹑桑寄生等在所必用。

其兼有裏急後重者﹐而木香﹑檳榔﹑枳殼﹑濃朴等味在所必用。其兼有日久血虛者﹐而生地﹑阿膠﹑龜膠等味亦在所必用。此卽先賢之所謂淸熱解毒以及調血則便膿自愈也。若唐容川所謂血色黑暗﹐脈遲﹐手足冷者﹐屬虛寒﹐黃土湯主之。此系紅痢之變癥﹐亦猶白痢之亦間有可少用芩連者也。

痢之所以宜寒熱合用者﹐以寒邪旣傷六腑之气﹐而火熱又傷其六髒之血﹐使寒熱參雜﹐赤白間下﹐則惟有寒熱合用之一途﹐此葛柴荊防歸芍芩連香枳姜棗之在所必用也。唐容川謂此寒熱合用﹐必有寒熱兼見之實癥﹐不得籠統言之﹐而混用寒熱雜方也。卽如仲景烏梅丸所治之癥﹐消渴气上衝心﹐心中疼熱﹐饑不欲食﹐此熱癥之實據也。

食卽吐蛔﹐下之痢不止﹐此卽寒癥之實據也。惟其有腑熱髒寒之實據﹐故用烏梅丸﹐兼寒熱治之。又如仲景生薑瀉心湯所治之癥云﹕心下痞硬﹐幹噫食臭﹐此火癥也﹔脇下有水气﹐腹中雷鳴﹐此水病也﹔惟其有此火在胃中﹐水在腸間之實據﹐故用生薑瀉心湯治之。大便初頭硬﹐後半溏者﹐此胃中有寒﹐腸中有熱也﹐陳修園擬用理中湯加大黃﹐此皆寒熱兼見之實據。醫者必辧癥如是之嚴﹐而後用藥處方﹐不失銖黍。此等精細注腳﹐詢可謂不易多得者也。

痢之所以宜溫暖者﹐以生冷𨿽傷內部生陽之气﹐而將值夏令﹐猶可借吸入之天陽﹐以調劑其陰凝寒滯。迨至時遷勢移﹐向者溫暖之空气﹐一變而爲淸涼之空气﹐則吾人向日陰凝寒滯之臟腑﹐其气血自不得不隨寒冷之凝結﹐一發而爲痢下矣。吾人欲其痢止﹐則不得不從溫暖﹐此茯苓﹑白術﹑苡仁﹑陳皮﹑木香﹑甘艸生薑﹑大棗等味之所必用也。

痢之所以時痢宜瀉﹐久痢宜補﹐宜收澀者﹐此蓋謂寒熱旣初傷其气血﹐使气血之原質﹐變爲赤白痢下。其勢方熾﹐不得不從事推蕩。俾已成之痢﹐盡行推下﹐減其積垢﹐卽所以減其邪勢﹔減其邪勢﹐卽所以止其痢候﹐此枳殼﹑檳榔﹑木香﹑陳皮﹑芒硝﹑大黃﹐之在所必用也。然此必須毫無外感﹐而後可用﹐否則亦須加解外諸藥。若夫久痢不止﹐气血下陷﹐則魂魄將隨之而脫﹐魂魄旣脫﹐其死亡也﹐可立而待。故治之之法﹐惟宜滋補。有熱者﹐淸燥救肺湯主之﹔有寒者﹐八珍湯加升麻主之。仲景之桃花湯﹐烏梅丸﹐皆是澀以止脫之義。愼勿謂澀﹐則邪气固結於內﹐而不敢用收澀之藥也。

痢之所以忌用芩連者﹐此蓋謂寒涼足以傷胃﹔胃傷﹐則生化之源頓絕。然必有伏陰在內﹐寒邪凝滯之實據﹐方可忌用芩連。若火結腸胃﹐下迫至甚﹐腹痛如錐﹐則芩連硝黃又爲此癥得力之猛將也。

痢之所以宜燥濕者﹐以濕之有傷气血﹐無異寒熱之傷气血。吾人欲其去痢止﹐則惟有燥之之一法。然濕有寒熱﹐而痢又宜以寒熱爲轉移﹐此茯苓﹑白術﹑車前﹑苡仁﹑澤瀉等類﹐有時與姜附同用﹐而有時又須與芩連同用者也。

痢之所以宜消導者﹐此蓋時痢宜瀉之義。以痢多食積﹐必須消其食積﹐而後可冀痢止﹐此枳殼﹑濃朴﹑大黃﹑山楂﹑神曲﹑麥芽﹑萊菔子﹐之所必用也。然容川解曰﹕痢癥之裏急﹐爲急欲下便﹐是肝木之疏泄。後重爲欲便不得﹐是肺气之斂﹐而於止奔迫﹐解郁閉一方﹐而肝肺並治者﹐擬用白頭翁湯﹐加石膏﹑知母﹑杏仁﹑桔梗﹑枳殼﹑檳榔﹑柴胡﹑麥芽﹑當歸﹑白芍等治之﹐輕則﹐用小柴胡加當歸﹑白芍﹑杏仁﹑枳殼﹑檳榔﹑麥芽﹑花粉﹐調和肝肺﹐則肺气不迫注﹐肝气得開利矣。又云﹕肝气欲泄而下注﹐肺气欲收而不開﹐故痢多發於秋。秋金肺气閉而不開﹐肝气決裂而不遏﹐是以迫痛﹐治宜甘桔湯加白芍﹐以桔梗開提肺气﹐以白芍平治肝木﹐本此意以爲加減﹐則鱉甲﹑龍膽艸﹑靑皮﹑秦皮﹑蘆薈﹑皆平肝之藥﹐當歸﹑生地﹑桃仁﹑五靈脂﹑元胡索﹐皆治肝經血分之藥﹐黃芩﹑麥冬﹑桑皮﹑知母皆淸肺之藥﹐枳殼﹑貝母﹑杏仁﹑陳皮﹐皆肺經調气之藥。隨宜致用﹐變化在人﹐烏有不治之痢哉。

容川此節證論﹐𨿽僅足爲時痢之方鍼﹐而臨癥擇而用之﹐亦無不效﹐若桴鼓者矣。

黃土湯方竈心土﹝二錢﹞甘艸﹝一錢﹞白術﹝一錢﹞熟地﹝一錢﹞黃芩﹝一錢﹞附子﹝炮﹐五分﹞阿膠﹝一錢﹞

仲景烏梅丸方烏梅﹝一錢﹞細辛﹝六分﹞漧薑﹝五分﹞黃芩﹝一錢﹞黃連﹝一錢﹞當歸﹝一錢﹞附子﹝五分﹞

川椒﹝一錢﹞桂枝﹝七分﹞黨參﹝一錢﹞黃柏﹝一錢﹞

仲景生薑瀉心湯方生薑﹝一錢﹞甘艸﹝一錢﹞人參﹝一錢﹞漧薑﹝五分﹞黃芩﹝一錢﹞半夏﹝六分﹞黃連﹝一錢﹞

大棗﹝一錢﹞

淸燥救肺湯方﹝見前咳嗽方內﹞

知柏地黃湯方﹝見前咳嗽方內﹞

八珍湯方當歸﹝一錢﹞白芍﹝一錢﹞熟地﹝一錢﹞川芎﹝五分﹞白術﹝一錢﹞茯苓﹝一錢﹞黨參﹝一錢﹞

甘艸﹝一錢﹞

仲景桃花湯方赤石脂﹝一錢﹞漧薑﹝五錢﹞粳米﹝一錢﹞

仲景白頭翁湯方白頭翁﹝一錢﹞黃連﹝一錢﹞黃柏﹝一錢﹞秦皮﹝一錢﹞

仲景小柴胡湯方﹝見前咳嗽方內﹞

仲景甘桔湯方甘艸﹝二錢﹞桔梗﹝一錢﹞

第四集﹟治療法

噤口痢

唐容川曰﹕噤口者﹐下痢不食﹐是火熱濁攻﹐胃气被傷而不開﹐各書俱遵丹溪﹐用石蓮湯﹐《金鑑》謂內熱盛﹐上衝心作嘔。噤口者﹐用大黃黃連好酒煎服以攻之。按腸胃所以能食者﹐以胃有津液﹐淸和潤澤﹐是以思食。西洋醫𨿽滯於迹﹐亦間有可信處。言谷入於胃﹐卽有胃津注之﹐將谷渾化如糜﹐常探胃津攪飯﹐頃刻亦化爲糜。據此謂說﹐則胃之思食﹐全是胃津使然。試觀犬欲得肉﹐則涎出於口﹐此液卽欲食之本也。人之胃津﹐其思食之情﹐亦類乎此。今胃爲邪熱濁气所攻踞﹐其淸和之津﹐盡化而爲濁滯﹐下注於大腸﹐則爲痢﹐停聚胃中﹐則拒不納食。丹溪石蓮湯﹐𨿽知淸火補胃﹐然石蓮是蓮米有黑殼者﹐今醫用石蓮子﹐不知何物﹐斷不可用。卽蓮米﹐性亦帶澀﹐痢癥宜滑以去著﹐澀乃所忌。且胃中濁滯非洗滌變化不爲功﹐此方𨿽寒熱未瘥﹐然未洗滌其滯﹐變化其濁﹐非起死回生方也。淸瘟敗毒飲﹑竹葉石膏湯﹑人參白虎湯﹑麥冬養榮湯出入加減﹐庶可以洗胃變津﹐爲開胃進食之良法。至嘔不思食﹐《金鑑》用二黃好酒﹐取其峻快以攻逆。然治逆洵爲得法﹐而不知化生胃津﹐終未得進食之本也。吾意以爲宜用大柴胡湯﹐加石膏﹑花粉﹑人參﹐則攻逆生津﹐開胃進食﹐兩面俱到。治噤口者﹐從無此論﹐吾今悟出切實之理﹐爲斯人大聲疾呼。海始欲以文章報國﹐今己自分不能﹐庶幾發明此道﹐稍有補於斯民歟。

又補論曰﹕凡噤口痢﹐上噤下痢﹐法宜和中。此與霍亂對看自明﹐霍亂上吐下瀉﹐必以和中而愈﹐則知噤口痢﹐上噤下痢﹐亦必以和中而愈。第霍亂是中寒而發﹐爲上下俱脫之癥﹐法主理中湯以溫之。噤口痢﹐上噤下滯﹐其爲中熱可知。熱結於中﹐上下不開。和中之法﹐宜反理中湯諸藥﹐以寒涼治之﹐生薑瀉心湯﹐去漧薑爲宜﹐人參白虎湯亦佳。

石蓮湯方人參﹝一錢﹞黃芩﹝一錢﹞黃連﹝一錢﹞石蓮﹝一錢﹐卽蓮米有黑殼者﹞

竹葉石膏湯淡竹葉﹝一錢﹞石膏﹝一錢﹞人參﹝一錢﹞甘艸﹝一錢﹞寸冬﹝一錢﹞半夏﹝七分﹞生薑﹝一錢﹞粳米﹝一錢﹞

塗蔚生曰﹕生薑半夏俱辛燥﹐於是癥宜酌用﹐卽有石膏寸冬之寒﹐亦恐其消耗津液。因此癥原系一種熱癥也。

淸瘟敗毒散石膏﹝一錢﹞知母﹝一錢﹞生地﹝一錢﹞犀角﹝五分﹞黃連﹝一錢﹞梔子﹝一錢﹞桔梗﹝一錢﹞黃芩﹝一錢﹞

赤芍﹝一錢﹞玄參﹝一錢﹞連翹﹝一錢﹞丹皮﹝一錢﹞甘艸﹝一錢﹞竹葉﹝一錢﹞

大柴胡湯柴胡﹝一錢﹞黃芩﹝一錢﹞人參﹝一錢﹞半夏﹝七分﹞大黃﹝一錢﹞枳實﹝七分﹞生薑﹝一錢﹞

大棗﹝一枚﹞

人參白虎湯見前溫病方內麥冬養榮湯人參﹝一錢﹞知母﹝一錢﹞寸冬﹝一錢﹞甘艸﹝一錢﹞五味子﹝一錢﹞當歸﹝一錢﹞白芍﹝一錢﹞

陳皮﹝六分﹞黃﹝一錢﹞生地﹝一錢﹞

第四集﹟治療法

瘧疾

周夢覺曰﹕儒者讀書十年﹐窮理十年﹐自謂於醫已通三昧。及其視病﹐兩相齟齬﹐不歸責藥肆之假﹐便諉咎染病之眞。與之彊辧無庸也﹐請試之治瘧。夫瘧病之淺而顯者也﹐最易足以驗醫之得失。世之用劫藥﹐而僥幸以成功者﹐不在此論。如果堂堂之陣﹐正正之師﹐而百戰百勝焉﹐庶可懸壺都市﹐負籠鄕邦﹔猶是投之罔效﹐屢易其方﹐古籍糠﹐空披萬卷﹐寒窗燈案﹐辜負十年。經曰﹕邪气客於風府﹐循膂而下﹐其气上行﹐九日出於缺盆。余讀經文﹐而知瘧脈之所以弦也。軀殼之內﹐腫腑以外﹐屬半表半里﹐而邪居之﹐宜脈之弦﹐與少陽同。是故風無常府﹐以所中處爲府﹐其中頂骨也。三陽之脈﹐皆上於頭。陽明之脈﹐循髮際至額顱﹐邪气並於陽明﹐令人頭痛﹐灑淅寒甚﹐久乃熱﹐則爲陽明之瘧。少陽之脈﹐上抵頭角﹐下耳後﹐邪气並於少陽﹐令人頭痛﹑寒不甚﹐熱不甚﹐惡見人﹐則爲少陽之瘧。至於太陽之脈﹐從巓入絡腦﹐還出別下項﹐正過風府處﹐故頭痛﹑腰重﹑體重﹑寒從背起。所以中於陽者﹐太陽之瘧居多﹐其中骨也。三陰之脈﹐皆發於足太陽之脈﹐上膝股內入腹。邪气並入太陰﹐令人足軟﹐不嗜飲食﹐多寒熱﹐則爲太陰之瘧。厥陰之脈﹐入毛中﹐繞陰器﹐邪气並入厥陰﹐令人足軟﹐小腹滿﹐小便不利則爲厥陰之瘧。至於少陰之脈﹐上股後廉直貫膂﹐正當風府處﹐故足軟﹐嘔吐甚﹐多寒熱﹐熱多寒少。所以中於陰者﹐少陰之瘧居多。其中於陽也﹐陽气漸入於陰分﹐日下一節﹐其行也遲。故其作也﹐日晏一日﹐難愈。其中於陰也﹐陰气轉入陽分﹐日下二節﹐其行也速。故其作也﹐日早一日﹐易愈。治之之法﹐瘧在三陽﹐則以三陽治之﹐瘧在三陰﹐則以三陰治之。倘弦化脈虛有汗﹐但輔其正气﹐而邪自除。則統陰陽而溫補之﹐未有不隨手而效者。機要曰﹕瘧有中三陽者﹐有中三陰者﹐其癥各殊﹐同《傷寒論》。知治傷寒﹐則知治瘧。余謂第知治傷寒﹐猶不足以治瘧。知傷寒矣﹐而知邪客風府﹐則足以治瘧矣。所同於傷寒者癥﹐所異於傷寒者脈。傷寒之脈﹐隨陰陽變遷﹐瘧癥之脈﹐一弦字貫澈。知所以治傷寒﹐而於陰陽勝復之理﹐邪正交戰之時﹐臟腑行徑之穴﹐無不灼知之矣。業醫者欲驗一己之功修﹐請自試之治瘧。

夢覺陽明經癥瘧疾方葛根﹝一錢﹞升麻﹝五分﹞黃芩﹝一錢﹞白芍﹝一錢﹞艸果﹝一錢﹞炙艸﹝一錢﹞

生薑﹝一錢﹞大棗﹝一枚﹞

夢覺陽明腑癥瘧疾方大黃﹝一錢﹞芒硝﹝一錢﹞檳榔﹝一錢﹞濃朴﹝五分﹞炙甘艸﹝一錢﹞生薑﹝一錢﹞大棗﹝一枚﹞

夢覺少陽瘧疾方靑皮﹝七分﹞濃朴﹝七分﹞柴胡﹝一錢﹞黃芩﹝一錢﹞茯苓﹝一錢﹞半夏﹝七分﹞白芍﹝一錢﹞

艸果﹝一錢﹞炙甘艸﹝一錢﹞生薑﹝一錢﹞大棗﹝靑皮引﹞

夢覺太陽經癥瘧疾方麻黃﹝一錢﹞桂枝﹝一錢﹞杏仁﹝一錢﹞炙艸﹝一錢﹞生薑﹝一錢﹞大棗﹝一枚﹞

夢覺太陽腑癥瘧疾方焦術﹝一錢﹞茯苓﹝一錢﹞豬苓﹝一錢﹞澤瀉﹝一錢﹞艸果﹝一錢﹞炙甘艸﹝一錢﹞生薑﹝一錢﹞

大棗﹝一枚﹞

夢覺三陰瘧疾方﹝附子理中湯加艸果﹞

玉竹﹝一錢﹞焦術﹝一錢﹞漧薑﹝七分﹞艸果﹝一錢﹞炙甘艸﹝一錢﹞附片﹝三分﹞生薑﹝一錢﹞

大棗﹝一枚﹞

夢覺虛癥瘧疾方統治虛瘧。

黃﹝一錢﹞焦術﹝一錢﹞附子﹝三分﹞首烏﹝一錢﹞當歸﹝一錢﹞玉竹﹝一錢﹞艸果﹝一錢﹞

茯苓﹝一錢﹞炙甘艸﹝一錢﹞生薑﹝一錢﹞大棗﹝一枚﹞

塗蔚生曰﹕周夢覺之瘧疾癥治﹐固已精美完善。然考其所本﹐多半出自仲景。不過仲景簡而賅﹐而夢覺繁而詳。實則本仲景之法以爲治﹐卽無不治之瘧﹐亦無治不能愈之瘧。蓋瘧﹐系風寒由外之油膜﹐以入內之油膜者。而仲景之治瘧﹐則根據少陽以爲治﹐必使邪之由外而入者﹐仍由外而出。今人不查此中原理﹐動以截止爲能事﹐每至旋愈旋復﹐卽以其不能根本解決也。予每以仲景之法治瘧﹐凡遇瘧之一二劑不能全愈者﹐必勸其多服數劑﹐使其卒歸於愈﹐愈而不復。今將其原文摘入﹐𨿽爲治瘧者之備考﹐夫亦曰存古云耳。

張仲景曰﹕瘧脈自弦﹐弦數者﹐多熱﹔弦遲者﹐多寒﹔弦小緊者下差。弦遲者﹐可溫之﹐弦緊者﹐可發汗鍼灸也﹔浮大者﹐可吐之﹔弦數者﹐風發也﹐以飲食消息之。

唐容川曰﹕《內經》言瘧邪藏於風府﹐旁連募原。募卽膜也﹐膜之原在臍下﹐卽三焦之連网矣。三焦﹑膀胱皆腎之府﹐三焦爲陽府﹐而化水行於裏﹐則爲小便﹔膀胱爲陰府﹐而化气於表﹐則爲衛气。《內經》就瘧所發言﹐責在衛气﹐故邪在太陽之風府。仲景就瘧之所畱言﹐故責在三焦膜原。是以瘧癥﹐未有小水淸利者﹐三焦之決瀆病也。

仲景以少陽立論﹐其義在此﹐正與《內經》互相發明。後人不知三焦﹐至謂仲景之證與《內經》不合﹐謬矣。

張仲景曰﹕病瘧以月一日發﹐當十五日愈。設不瘥﹐當月盡解。如其不瘥﹐當云何﹖曰此結爲瘕﹐名曰瘧母。

當急治之﹐宜鱉甲煎丸。

鱉甲煎丸鱉甲﹝炙一錢﹞射幹﹝一錢﹞黃芩﹝一錢﹞柴胡﹝一錢﹞鼠婦﹝一錢﹞漧薑﹝一錢﹞大黃﹝一錢﹞

桂枝﹝七分﹞石葦﹝一錢去毛﹞濃朴﹝一錢﹞紫葳﹝卽淩霄一錢﹞半夏﹝七分﹞阿膠﹝一錢﹞

芍藥﹝一錢﹞丹皮﹝一錢﹞虫﹝一錢﹞葶藶﹝一錢﹞人參﹝一錢﹞瞿麥﹝一錢﹞蜂窠﹝一錢﹞

赤硝﹝一錢﹞蜣螂﹝熬﹐一錢﹞桃仁﹝二錢﹞

上二十三味爲末﹐取竈下灰一斗﹐淸酒一斛五升﹐俟酒盡一半﹐著鱉甲於中﹐煮令泛爛如膠漆﹐絞取汁﹐納諸藥煎爲丸如梧子大﹐空心服七丸﹐日三服﹝《千金》用鱉甲十二片﹐又有海藻三分﹐大戟一分。無鼠婦﹐赤硝二味﹞

唐容川曰﹕夫瘧邪本伏於營血之中﹐衛气會而始發﹐故久則營血結聚而爲瘧母。衛气不通﹐而爲畱痰。是血爲瘧母之主﹐痰屬衛气所生﹐乃瘧母之兼有者也。故治瘧母﹐以攻利營血爲主﹐而行痰降气爲輔。知此則知仲景此方﹐破血之藥﹐所以獨多﹐總是治營以通衛也。

塗蔚生曰﹕各家之對於瘧癥﹐所以先寒後熱﹐以及結成瘧母之理﹐𨿽不乏精細辧論﹐而能理由充足﹐不致令人疑慮者﹐殊少其人。以余度之﹐瘧癥卽系邪气伏居少陽油膜之上﹐而下焦化生之气﹐亦必須循油膜上行而外達﹐以爲護衛。今以邪气之阻﹐不得外達﹐而爲護衛﹐故始而惡寒特甚。迨至邪正交戰旣久﹐紛爭已畢﹐終系邪气勢弱﹐而正气勢彊。孰知正气愈鬱結﹐而勃發愈猛﹐故繼而發熱特甚。設使邪隨汗出﹐則瘧可冀愈。否則﹐病患設爲健壯﹐化生正气迅利﹐則正气之團結亦速﹐出與邪爭亦急。今病者之體有彊弱﹐化生之气有遲緩﹐故瘧有一日一發﹐間日一發。營血之行﹐以衛气爲轉移﹐今衛气屢爲邪气郁阻﹐而營血不能隨其郁阻﹐經火煉以爲郁滯﹐而爲瘧母焉。夫瘧母名者﹐以邪气縱隨正气紛爭盡出。而此血之凝滯﹐與邪伏居油膜無異﹐仍可使瘧疾發生焉。故主鱉甲虫大黃桃仁等味﹐攻血者﹐以攻利之。濃朴葶藶等味﹐理气者﹐以疏散之。然猶慮邪未盡除也﹐仍用柴胡桂枝以解之﹐人參以托之。血虛受傷也﹐兼用阿膠白芍以固之。余則淸熱滌水之味﹐務使其邪气盡除﹐不至血痰交結而爲瘧母焉。此說此見﹐不知有合聖意否﹐尙希國內髙明醫士隨時教正是幸。

張仲景曰﹕陰气孤絕﹐陽气獨發﹐則熱而少气﹑煩冤﹐手足熱而欲吐﹐名曰癉瘧。若但熱不寒者﹐邪气內藏於心﹐外舍分肉之間﹐令人消瘦肌肉。

唐容川曰﹕陰气指少陰心腎也。心腎之陰虛﹐故熱而少气﹐心中煩冤。邪气能入於心﹐而內藏於心﹐皆少陰陰气孤絕之證也。陽气指太陽膀胱也﹐水中之陽﹐化气爲熱﹐以衛周身。今獨有陽气則純熱﹐合於陽明﹐則爲手足熱。

合於三焦﹐則欲嘔。外合於腠理分肉之間﹐則令肌肉消爍。治少陰﹐宜雞子黃湯。治太陽﹐宜白虎湯。後世如淸瘟敗毒飲一方﹐可以兼治。

按《史記﹟倉公傳》風癉客脬﹐言癉邪客居膀胱。此癉瘧亦發於膀胱﹐與牡瘧正相對﹐牡瘧是邪在心也。

張仲景曰﹕溫瘧者﹐其脈如平﹐身無寒但熱﹐骨節煩疼。時嘔﹐白虎加桂枝湯主之。

白虎湯加桂枝知母﹝一錢﹞石膏﹝一錢﹞甘艸﹝一錢﹞粳米﹝一錢﹞桂枝﹝七分﹞

唐容川曰﹕身無寒但熱﹐爲白虎湯之正證。加桂枝者﹐以有骨節煩疼癥﹐則有伏寒在於筋節﹐故用桂枝以逐之也。

張仲景曰﹕瘧多寒者﹐名曰牡瘧﹐蜀漆散主之。

蜀漆散蜀漆﹝一錢﹐燒去腥﹞雲母﹝一錢﹐燒二日夜﹞龍骨﹝各等分。上三味﹐杵爲散。未發前﹐以漿水服半錢匕﹞

附《外臺祕要》三方﹕牡蠣湯治牡瘧。

牡蠣﹝一錢﹞麻黃﹝一錢﹞甘艸﹝一錢﹞蜀漆﹝一錢﹞

注意﹕蜀漆卽常山苗也。

柴胡去半夏加栝蔞蔞根湯治瘧病發渴者﹐亦治勞瘧。

柴胡﹝一錢﹞人參﹝一錢﹞黃芩﹝一錢﹞甘艸﹝一錢﹞栝蔞根﹝一錢﹞生薑﹝一錢﹞大棗﹝一枚﹞

柴胡桂姜湯治瘧多寒微有熱﹐或但寒不熱﹐服一劑如神。

柴胡﹝一錢﹞桂枝﹝七分﹞漧薑﹝一錢﹞栝蔞根﹝一錢﹞黃苓﹝一錢﹞牡蠣﹝一錢﹞

第四集﹟治療法

腫滿

經云﹕膚脹者﹐寒气客於皮膚之間﹐腹大身盡腫﹐皮濃﹐按之而不起﹐腹色不變﹐此其候也。又曰﹕諸濕腫滿皆屬於脾。又曰﹕水病上爲喘呼﹐不得臥者﹐標本俱病。

陳飛霞曰﹕腫滿之證﹐悉由脾胃之虛也。脾土喜燥而惡濕﹐若中气素弱﹐脾虛無火﹐故水濕得以乘之。脾虛不運﹐則乳食凝而不化﹐停積於中﹐而腫滿作焉。治腫者﹐當以脾胃爲本﹐而以浮腫爲標。若以消伐爲能事﹐未有不致危殆者也。又當分別上下。經曰﹕面腫者風﹐足腫者濕。凡腫自上而起者﹐多因於風﹐其治在肺﹐宜發散之﹐參蘇飲合五皮飲。自下而起者﹐因於腎虛水泛﹐或因脾气受濕﹐宜滲利之。仲景云﹕治濕不利小便﹐非其治也﹐宜五苓散加防己檳榔。身盡腫者﹐或因稟賦不足﹐卒冒風寒﹐或因瘧痢脾虛﹐皆能作腫。輕者胃苓丸﹔重者加味胃苓丸。凡風寒之腫﹐若身無熱﹐宜五苓散加肉桂﹐膀胱气化﹐小便利而腫消矣。

陽水腫﹐身熱大便祕﹐小便赤澀﹐煩躁口渴﹐以五皮飲送沆瀣丹微下之。

陰水腫者﹐身不熱﹐口不渴﹐身冷發寒﹐二便自調﹐平胃散加茯苓﹑艸果﹑木香﹑藿香。凡腫先起於腹﹐而散於四肢者可治﹔先起四肢﹐而後歸於腹者不可治。若小兒元气本虛﹐復遇大病之後﹐而渾身浮腫﹐四肢冷﹐不渴﹐小便淸長﹐大便滑泄﹐不思飲食﹐此陰寒之極﹐脾胃將絕。治腫之方﹐俱不可用﹐惟以六君子湯加肉桂﹑炮姜﹑砂仁﹑白蔻﹐以救其脾胃﹐斯可矣。昧者但見其腫﹐不知元气之竭絕﹐而猶消導利水﹐復以舟車﹑禹功﹐曁大戟﹑芫花﹑甘遂劫奪之者﹐此殺人之事﹐愼之戒之。

加味胃苓散﹝見前泄瀉方內﹞

卽胃苓丸原方。如頭面腫初起﹐略加麻黃﹔作喘加桑白皮﹑杏仁﹔小便黃赤加木通﹔身腫加五加皮﹔腹脹加砂仁白蔻丁香枳殼﹐腳冷不溫加附子﹑肉桂﹑防己。

五苓散﹝見前咳嗽方內﹞

五皮飲沆瀣丹﹝俱見前傷濕方內﹞

加味四君子湯人參﹝一錢﹞白術﹝一錢﹞茯苓﹝一錢﹞肉桂﹝五分﹞炮姜﹝五分﹞砂仁﹝六分﹞白蔻﹝六分﹞

公丁香﹝七分﹞炙甘艸﹝一錢﹞大棗﹝一枚﹞

平胃散蒼術﹝一錢﹞陳皮﹝一錢﹞濃朴﹝六分﹞甘艸﹝一錢﹞

《脈經》曰﹕水腫之脈﹐浮大易愈﹐沈細難痊。周夢覺曰﹕余謂醫不細揣脈與癥﹐斯已難矣。果脈淸癥確﹐浮大固可十全﹐沈細未必難痊。余少時﹐曾患水腫﹐而回生者。欲知水腫幽明路﹐說法何妨我現身。人生飲入於胃﹐气化之妙﹐全憑脾肺腎三經。脾專運用之職﹐肺擅通調之官﹐腎司燻蒸之用﹐而後雲興雨施﹐滲入膀胱。三經失權﹐其气不化﹐蓄諸中洲﹐橫流四肢﹐泛濫皮膚。一身之中﹐無非水爲之灌注矣。以其脈之沈細者言之﹐脈而沈細﹐病愈深而侵入髒矣。卽脈之沈細﹐分癥之陰陽。其爲陰水腫也﹐形寒傷肺﹐濕寒侵脾﹐虛寒損腎﹐大便溏瀉﹐小便淸利﹐脈則沈細而遲。補土以溫金﹐實脾湯﹐實開斯世之福。壯水兼補火﹐腎气湯﹐能挽造化之窮。其爲陽水腫也﹐火盛克金﹐熱郁侮土﹐燥過枯水﹐大便堅硬﹐小便黃赤﹐脈則沈細而數。石膏友麥冬﹐本艸中足稱治水之橇﹔黃連伴黃柏﹐醫方內大是分水之犀。余嘗閱是癥﹐陰陽俱厥﹐有令人不可測度。陽水之厥﹐更有十倍於陰水者。陰水誤以陽治﹐先或聲啞而死﹔陽水誤以陰治﹐定是吐血而亡。至於脈之浮大﹐邪猶在表﹐病之最淺者也。水蓄膀胱﹐五皮飲﹐可潔淸淨之府﹔水行肌表﹐越婢湯﹐足開鬼門之閉。其朝寬暮急﹐暮寬朝急者﹐水隨气之升降也﹐何必曰陰虛陽虧。上气喘促﹐夜臥難安者﹐水淫肺之葉孔也﹐何必子胎母宮。曰風水﹑曰石水﹑曰皮水﹐多其水名。曰濕腫﹐曰血腫﹐曰風腫﹐總是水腫。揣摩脈癥﹐辧別臟腑﹐沈細浮大﹐有何難易之分。酌理準情﹐無非從前所有之語﹔披肝瀝膽﹐盡是劫後餘生之言。其於是癥﹐煞喫苦幸矣。愁成白髮三千丈﹐歷盡洪濤十八灘。

夢覺實脾湯焦術﹝一錢﹞茯苓﹝一錢﹞炙甘艸﹝一錢﹞濃朴﹝六分﹞肉桂﹝五分﹞艸蔻﹝七分﹞木瓜﹝一錢﹞

木香﹝五分﹞附片﹝三分﹞漧薑﹝五分﹞大棗﹝一枚﹞

全匱腎气丸﹝卽桂附地黃湯﹞

熟地﹝三錢﹞山藥﹝一錢﹞茯苓﹝一錢﹞萸肉﹝一錢﹞澤瀉﹝一錢﹞丹皮﹝一錢﹞肉桂﹝五分﹞

附片﹝三分﹞

夢覺麥冬湯石膏﹝一錢﹞麥冬﹝一錢﹞粳米﹝一錢﹞炙甘艸﹝一錢﹞生薑﹝一錢﹞大棗﹝一枚﹞

夢覺連柏湯黃連﹝一錢﹞苡米﹝一錢﹞黃柏﹝一錢﹞車前﹝一錢﹞肉桂﹝五分﹞知母﹝一錢﹞炙艸﹝一錢﹞

仲景越婢湯石膏﹝一錢﹞麻黃﹝一錢﹞炙甘艸﹝一錢﹞生薑﹝一錢﹞大棗﹝一枚﹞

塗蔚生曰﹕水腫之癥﹐猶古時洪水之患﹐彌漫徧野﹐渾無際涯。斯時補脾以利水﹑暖腎以化水﹑此皆築堤之見﹐不及之治。不若大禹之治水﹐疏通河道﹐引水注海﹐奪而去之之爲愈也。予以爲除風腫虛腫而外﹐水之陽者﹐宜采用阿膠大黃甘遂湯﹐從陽以救陰。水之陰者﹐宜采用十棗湯與五皮散﹐從陰以救陽。𨿽劑嫌猛烈﹐而滔天之水﹐誠非此猛烈之劑﹐旁無能克者也。下後再以六君子湯﹐四君子湯﹐六味地黃等湯﹐調停善後﹐庶不至養癰貽患﹐尾大不掉。𨿽食鹽一層爲水腫之大忌﹐而如此治法﹐亦在所不禁。不過病之劇者﹐以食鹽置罐敷緊﹐燒熟爲宜耳。﹝又水腫極易與風腫﹑气腫有混﹐不可不辧。風腫﹑气腫﹐按之隨手而起﹐水腫按之隨手沒指﹐此其分別處也。﹞

金匱阿膠大黃甘遂丸阿膠﹝二錢﹞大黃﹝一錢﹞甘遂﹝七分﹞

上三味﹐以阿膠溶化爲丸﹐如綠豆大﹐大人初次可與服六七丸﹔不下﹐漸次增至十數丸﹑二十丸不等。小兒初次﹐只可服三二丸﹔不下﹐漸次增加至七八九丸不等。總之﹐務必須量人之大小﹐以爲藥之輕重耳。

十棗湯﹝見前咳嗽方內﹞

第四集﹟治療法

脹滿

經曰﹕足太陰虛﹐則鼓脹。又曰﹕胃中寒則脹滿。又曰﹕濁气在上﹐則生脹。陳飛霞曰﹕夫脹滿者﹐腹脹气滿也。因於脾肺不能健運﹐所以作脹也。有虛脹﹑寒脹﹑實脹﹑熱脹。大抵虛脹﹑寒脹十之八九﹐實脹﹑熱脹十之二三。蓋實熱之證﹐人所易見﹐或因傷食﹐或因傷寒入裏﹐所以易知而易治。虛寒之證﹐由中气衰弱﹐脾气不化而脹﹐所以難見而難醫。若以虛寒之脹﹐而誤爲實熱之脹治之﹐其變有不可勝言者矣。虛脹者﹐或因吐瀉之後﹐或因服藥攻下太過﹐致成腹脹者。宜溫中調气﹐濃朴溫中湯﹔若虛而兼寒者﹐加桂附。實脹者﹐腹中原有食積﹐或因飲食過飽﹐固結於中。外證﹐則胃口胸前髙脹﹐身熱口渴﹐倦臥不語﹐腹痛微喘﹐目閉不開﹐儼然虛極之象。小兒此證最多而難識。昧者不爲詳審﹐見其四肢不舉﹐口閉不開﹐誤以爲慢風﹐而用寧神導痰之藥﹐十中十死﹐無一活者。不知大實有羸﹐卽此是也。急宜下之﹐集成沆瀣丹﹑集成三仙丹同服。熱脹者﹐或傷寒熱邪入裏﹐大便閉結﹐小便短赤﹐渾身壯熱﹐面赤煩躁﹐集成沆瀣丹。寒脹者﹐由中气素寒﹐冷滯鬱結﹐無身熱口渴﹐面唇靑﹐手足厥冷﹐气喘腹脹。先以塌气丸消之﹐復以異功散﹐調其脾胃。

凡徧身瘡疥﹐因淋洗塗搽﹐逼毒歸內而腹脹者﹐輕則荊防敗毒散升散之﹐重則集成沆瀣丹微利之。瘡出脹消者吉﹐不出者凶。經謂髒寒生脹滿者﹐蓋脾爲陰中之至陰﹐如脾濕有餘﹐陽火不能施化﹐如土之久於雨水﹐則爲泥矣﹐豈能生育萬物。必待和風日暖﹐濕去陽生﹐自然生長也。凡此宜以辛熱之藥運用之可也。經謂下之則脹已。此以濕熱飲食有餘﹐脾胃素實﹑形體气質壯實者言之也。若脾虛內寒﹐而气不能運精微﹐以成脹滿者﹐只宜以甘溫補脾爲主﹐少佐辛熱﹐以行壅滯之气。庶使脾土健旺﹐脹滿營運﹐斯可愈矣。此經之所謂塞因塞用﹐用從治之法耳。醫者不察﹐惟執下之脹已﹐急於獲效﹔病者喜以下藥﹐以求痛快。不知暫快一時﹐則眞气愈傷﹐脹滿愈甚﹐去死不遠矣。

濃朴溫中湯治胃寒心腹脹。

川朴﹝七分﹞陳皮﹝一錢﹞黑姜炭﹝一錢﹞茯苓﹝一錢﹞艸蔻仁﹝六分﹞木香﹝五分﹞炙甘艸﹝一錢﹞

虛兼寒者﹐加熟附子﹑肉桂﹑生薑少許。

《集成》塌气丸治寒鬱結﹐肚腹虛脹。

胡椒仁全蠍尾﹝去鉤子﹐洗淨炒幹﹞

上以胡椒略去皮去淨一兩﹐炒過﹐和蠍尾碾末﹐麵糊爲丸﹐極小。每服一二錢﹐陳皮湯送下。

沆瀣丹﹝見前傷濕方內﹞

《集成》三仙丹五靈脂﹝二兩﹞廣木香﹝五錢﹞巴豆仁﹝四十粒﹐去淨油﹞醋打曲糊爲丸綠豆大﹐朱砂爲衣﹐量兒大小服之。

異功散白術﹝一錢﹞茯苓﹝一錢﹞黨參﹝一錢﹞甘艸﹝一錢﹞陳皮﹝一錢﹞

荊防敗毒散芥穗﹝一錢﹞防風﹝一錢﹞連翹﹝一錢﹞枳殼﹝七分﹞升麻﹝五分﹞薄荷﹝一錢﹞羌活﹝七分﹞

獨活﹝五分﹞粉葛根﹝一錢﹞川木通﹝一錢﹞金銀花﹝一錢﹞黃芩﹝一錢﹞川芎﹝五分﹞梔子仁﹝一錢﹞

甘艸﹝一錢﹞

上身腫﹐加蔥三莖﹔下體腫﹐加燈艸十莖﹐淸水煎服。

塗蔚生曰﹕陳飛霞謂虛脹﹐或因吐瀉之後﹐或因攻伐太過﹐致成腹脹。然吐則傷陽﹐瀉則傷陰﹐而攻伐之足以傷陽傷陰﹐亦無異於吐瀉。陰陽旣形損傷﹐則滋陰補陽﹐卽不容或已﹐豈容再施消導者哉﹖查濃朴溫中湯原方﹐多系破气之藥﹐於此證未免失宜。余以爲宜用六君子湯﹐稍加木香爲佐﹐旣無虛虛之患﹐又無實實之嫌。臨時能因其寒熱﹐而加桂附歸芍枳查芩連等味﹐而虛寒實熱之脹﹐亦無不左宜右宜也。

第四集﹟治療法

气鼓血鼓

周夢覺曰﹕醫學中﹐劉李朱張而下﹐瓣香敬祝者﹐汪子庵﹐獨於气鼓癥﹐列之濕門中﹐殊不謂然。究其源﹐方書俱然﹐不自庵始。余考其癥﹐是气也﹐當列於气門。气以類而方明﹐病𨿽難而易治。夫气之功用﹐全賴脾土爲之轉運﹐土旺而气乃周流四體﹔土衰而气遂停中洲﹐貫注軀殼﹐充盈腠理﹐郁而爲熱﹐气鼓成焉。經曰﹕諸脹腹大﹐皆屬於熱是也。其爲癥也﹐四肢日見瘦羸﹐肚腹日見脹滿﹐任人揉按﹐痛癢不關﹐稍進糧﹐飽悶難受﹐脾愈虛﹐肝益肆其侮﹔气愈積﹐熱益張其威﹐脈之弦且數。其所由來者﹐有明徵矣。治是癥者﹐當靑筋未大見﹐臍心未大突﹐缺盆未大滿之時﹐重用黃連以解其熱﹐淸金以制肝盛﹐培土不受肝邪。藥艸固有維持之力﹐尢宜卻鹹味﹐斷妄想﹐存神靜慮﹐以養無形之土﹐不治气而气自宣通﹐多有得安者。其名不一﹐曰單脹﹐以其獨脹於腹也。曰鼓脹﹐以其中空無物也。曰蠱脹﹐若虫食物而中空也。曰熱脹﹐由熱而脹也。曰气脹﹐由气而脹也。統名之﹐曰气鼓也。彼水脹寒脹﹐列於濕門宜也﹐原於此癥毫不相涉。東垣﹐一代偉人﹐中滿分消丸﹐亦尙未分晰也。

夢覺黃連人參湯人參﹝一錢﹞黃連﹝一錢﹞焦術﹝一錢﹞麥冬﹝一錢﹞靑皮﹝一錢﹞肉桂﹝六分﹞炙甘艸﹝一錢﹞

東垣中滿分消湯濃朴﹝一兩﹞枳殼黃連黃芩法半夏﹝各五錢﹞陳皮知母澤瀉﹝各三錢﹞茯苓砂仁漧薑﹝各二錢﹞人參白術甘艸豬苓﹝各一錢﹞

蒸餅爲丸﹐每服三二錢不等﹐白開水下。

唐容川曰﹕血鼓之證﹐脇滿小腹脹﹐滿身上有血絲縷﹐煩躁漱水﹐小便赤﹐大便黑﹐腹上靑筋是也。醫書俱云是婦人之病。惟諭嘉言謂男子恆有之。面色萎黃﹐有蟹爪紋絡﹐脈𨿽極虛﹐而履步如故﹐多怒善忘﹐口燥便祕﹐脇脹腹疼。迨脹之旣成﹐腹大如箕﹐遂不可救﹐東南最多﹐所以然者﹐東南饒魚鹽。魚者甘美之味﹐多食令人熱中﹔鹽者﹐鹹苦之味﹐其性偏於走血。血爲陰象﹐初與熱合﹐不覺其病﹐日久月增﹐中焦沖和之气﹐亦漸爲熱矣。气熱則結﹐而血不流矣。於是﹐气居血中﹐血裹气外﹐一似婦人受孕者然。至彌月時﹐腹如抱甕。推而言之﹐凡五方之膏粱濃味﹐椒姜桂糈成熱中者﹐皆其類也。治之之法﹐以六君子湯加漧薑﹑川芎﹑防己爲末﹐陳米荷葉煎湯﹐泛丸白湯下。執中央以運四旁法也。

容川又曰﹕謹按諭氏之論﹐其言血鼓之原﹐最爲詳確。惟所主之方﹐與气熱則結﹐而血不流通之說﹐未能吻合。蓋六君子與所加之藥﹐於治痰膨爲宜﹐且須寒飲方爲切合。

如論所謂﹐宜用淸和理气之品。攻劑代抵當丸主之﹐和劑丹梔逍遙散﹐加姜黃香附治之。諸書皆用桃奴散﹐或琥珀散治之。第兩方用溫藥﹐亦血因寒凝之劑。與諭氏所論﹐又有不同﹐醫者審證擇用可也。

容川又曰﹕又有石瘕腸覃﹐狀如懷子﹐腹日以大。月事以時下者爲腸覃﹐以寒气客於腸外﹐气病而血不病也﹐宜橘核丸主之。月事不以時下者爲石瘕﹐乃寒气客於子門﹐子門閉塞﹐惡血當下不下﹐衄以畱止﹐故成石瘕。是气病而血亦病也。宜琥珀散﹑桃奴散治之﹐後服溫經湯。

單腹脹者爲血膨。若四肢皆脹﹐或先後四肢腫起﹐其色紅者﹐謂之血腫。亦有不紅者﹐血從水化而爲水﹐故不紅也。或得於吐衄之後﹐瘀血化水而腫。或得於婦人經水不行﹐血化爲水而腫。旣化爲水﹐則兼治之﹐五皮飲加當歸﹑白芍蒲黃丹皮桃仁治之﹐或用漧漆雄黃醋丸﹐麥芽湯下亦可。又凡鼓脹浮腫﹐但要分陰癥﹑陽癥﹐陰癥脈沈澀弦緊﹐必有寒痰諸癥﹐宜用中滿分消湯加桃仁。陽證脈數口渴﹐便短气逆等證﹐宜小柴胡湯加知母﹑石膏﹑防己﹑丹皮﹑桃仁﹑豬苓﹑茯苓﹑車前子治之。

六君子湯﹝見煎咳嗽方內﹞

代抵當丸大黃﹝一錢酒炒﹞莪術﹝一錢﹞山甲珠﹝三片﹞紅花﹝一錢﹞丹皮當歸﹝各三錢﹞牛膝﹝二錢﹞

夜明砂﹝三錢﹞

每次三五錢不等﹐可以隨時酌量。

丹梔逍遙散當歸﹝一錢﹞白芍﹝一錢﹞茯苓﹝一錢﹞白術﹝一錢﹞丹皮﹝一錢﹞梔子﹝一錢﹞柴胡﹝七分﹞

甘艸﹝一錢﹞

橘核丸橘核﹝一錢﹞香附﹝一錢﹞楝子﹝一錢﹞楂核﹝一錢﹞荔核﹝一錢﹞吳萸小茴﹝各五分﹞

研末寒食麵爲丸﹐淡鹽湯送下。量兒之大小﹐以爲服之多少。

桃奴散肉桂﹝五分﹞五靈脂﹝一錢﹞香附子﹝一錢﹞砂仁﹝七分﹞桃仁﹝一錢﹞延胡索﹝一錢﹞桃奴﹝一錢﹞

雄鼠屎﹝一錢﹞

琥珀散琥珀﹝一錢﹞三稜﹝一錢﹞莪術﹝一錢﹞丹皮﹝一錢﹞肉桂﹝五分﹞延胡索﹝一錢﹞烏藥﹝一錢﹞

當歸﹝一錢﹞赤芍﹝一錢﹞生地﹝一錢﹞劉寄奴﹝一錢﹞

五皮飲﹝見前傷濕方內﹞

小柴胡湯﹝見前咳嗽方向﹞

塗蔚生曰﹕諭氏气居血中﹐血裹气外一語﹐已將血鼓之槪略閘發。使後治血膨者﹐得其途徑﹐不至盲無適從﹐斯誠有功世道之文。而經唐氏之詳爲指解﹐尢屬南鍼直指﹐證治照然。予曾遇一老婦﹐患吐血後﹐遂得血臌之癥。

前醫爲之破气下水者﹐均屬無效﹐已頻於危。余鑑前醫之用藥失當﹐復深究諭氏唐氏之言﹐爲之用六君子湯加血竭﹑桃仁﹑廣木香﹐頓見巨效。旋以戰事發生﹐蔣士傑死守信陽城中﹐內外間隔﹐該婦遂隕於命。𨿽屬時勢爲之﹐無可如何﹐而前賢之於此癥正法正治﹐變法變治﹐總屬不吾少欺。可爲吾之經驗上膽識上﹐增一番之長進矣。

第四集﹟治療法

心腹痛

周夢覺曰﹕古傳心痛有九﹐循其名﹐而責其實﹐纖毫難混。─曰虫。凡痛脈多伏﹐今反洪數者﹐纖虫也。厥名曰蛔﹐長寸許﹐首尾通紅﹐踞於心窩子﹐吮血吸精。傷心之患﹐莫慘於是﹐以雄黃﹑檳榔﹑白礬爲丸殺之﹐而痛自除。二曰疰。疰者自上疰下也。令人沈沈默默﹐心中隱隱作痛﹐甚有疰至滅門戶﹐而莫名其病者。脈則乍短乍長﹐乍澀乍細。非尋常藥餌所能療﹐惟蘇合丸﹑阿魏膏庶可以治。三曰風。風得火而益熾﹐火得風而愈威﹐風而入於心﹐則痛之猝者也。其脈浮緊而數。以白菊﹑白礬爲君﹐侯氏黑風散﹐可采也。四曰悸。有觸而驚曰驚﹐無觸而驚曰悸﹔悸而至於痛﹐則悸之甚者也。其脈虛而滑﹐加乳香沒藥爲使﹐李氏養心湯﹐盍用之。五曰食。食入於胃﹐停滯未化﹐攻衝作痛﹐其脈短而澀。平胃散洵爲對証之方。六曰飲。飲入於胃﹐攻注無常﹐激射作痛﹐其脈濡而遲。五苓散實爲導水之劑。七曰冷。寒气犯於繹宮﹐脈則或遲或結。吳萸﹑川椒﹑砂仁﹑木香止痛﹐書何難共證。八曰熱。火气郁於胸膈﹐脈則或數或促﹐生地﹑梔子﹑黃連﹑苦楝﹐除痛藥確有明文。九曰去來痛。經脈周流﹐有礙則痛﹐過其所礙而旋止﹐巡至所礙而復發。气充血足﹐何礙之有。不必診脈﹐補之可也。顧同是心腹痛也﹐以虫傷人最酷者居首﹐以疰之傷人最隱者居二﹐以風之傷人最速者居三﹐以悸之介在可以傷﹐可以無傷者居四﹐以飲食之不輕傷人者居五六﹐以寒熱之恆有者居七八﹐以去來痛之人皆知而能治者居九。想古人位置之宜﹐亦大費躊躇矣。然名則列之有九﹐義實本之於經。曰虫痛者﹐經言蛔蜒心腹痛也。曰疰痛者﹐如飛屍遁尸之類也。曰風痛者﹐經言肝心痛也。曰悸痛者﹐手少陰之脈起於心中也。曰食痛飲痛者﹐足太陰之脈﹐其支上膈注心中也。曰冷痛者﹐寒气客於背﹐注於心也。曰熱痛者﹐寒气客於經脈﹐與熱相搏也。曰去來痛者﹐經言气不宣通也。要皆非眞心痛也。若眞心痛﹐手足冷至節﹐旦發夕死﹐夕發朝死。彼醫家所傳之方﹐大半言止冷痛。本艸所注之性﹐間有止熱痛之語。夫冷熱之痛﹐病之最淺而最易辧者﹐諸書尙且聚訟﹐何況痛之至隱而至僻者乎。領會《靈》《素》微詞﹐才是醫家學問﹔變化本艸訓語﹐方知用藥權衡。

蘇合丸麝香沈香丁香檀香香附蓽茇白術訶子朱砂靑木香烏犀角﹝各二兩﹞薰陸香龍腦香﹝各一兩﹞安息香﹝二兩﹐另爲未用無灰酒熬膏﹞

方爲末﹐用安息香膏加煉蜜爲丸﹐每兩十丸﹐蠟皮包裹﹐溫酒化服。

阿魏膏山楂肉膽南星法夏麥芽神曲黃連連翹阿魏栝蔞仁貝母風化硝枯咸蘿卜子胡黃連上爲末﹐姜湯浸蒸餅爲丸。相其本體之彊弱寒熱﹐體彊而熱﹐阿魏丸﹔體弱而寒﹐蘇合丸。俱宜隨時酌用多寡。

侯氏黑風散白菊﹝五錢﹞白礬﹝一錢﹞防風﹝一錢﹞白術﹝一錢﹞桔梗﹝八分﹞人參﹝一錢﹞茯苓﹝一錢﹞

當歸﹝一錢﹞川芎﹝五分﹞漧薑﹝五分﹞細辛﹝三分﹞牡蠣﹝三分﹞共爲末調服。

李氏養心湯黃﹝一錢﹞茯苓﹝一錢﹞當歸﹝一錢﹞川芎﹝七分﹞法半夏﹝五分﹞甘艸﹝一錢﹞柏子仁﹝一錢﹞

棗仁﹝一錢﹞遠志﹝一錢﹞五味子﹝一錢﹞人參﹝一錢﹞肉桂﹝五分﹞乳香﹝六分﹞沒藥﹝六分﹞

生薑﹝一錢﹞大棗﹝一枚﹞

平胃散﹝見前腫滿方內﹞

五苓散﹝見前咳嗽方內。﹞

夢覺香砂湯治冷痛。

廣木香砂仁肉桂等分共研細末﹐每服五分。

夢覺梔仁湯治熱痛。

黑梔子﹝三錢﹞漧薑﹝一錢五分﹞炙甘艸﹝一錢五分﹞

夢覺術湯治去來痛。

黃﹝一錢﹞焦術﹝一錢﹞肉桂﹝五分﹞當歸﹝一錢﹞法半夏﹝五分﹞陳皮﹝七分﹞茯苓﹝一錢﹞炙甘艸﹝一錢﹞生薑﹝一錢﹞大棗﹝一枚﹞

塗蔚生曰﹕先賢有謂肚臍以上爲心痛﹐肚臍以下爲腹痛者。實則肚臍以上亦是胃痛﹐不與心痛相干。因心位至髙﹐界居膈膜以上﹐而胃則界居於胸口之下也﹝陳飛霞曰﹐凡病心腹痛者﹐有上中下三焦之分。上焦者﹐痛在膈上﹐此卽胃脘痛也。是其不知何爲上焦﹐膈位何在﹐而胃脘又何在也﹞。不過胃脘痛至甚﹐其气上逆﹐亦可牽連心臟不安﹐使之發生疼痛耳﹐故《難經》云﹕有厥心痛﹐無眞心痛。如眞心痛﹐則旦發夕死﹐夕發旦死。周夢覺𨿽未將痛之界限釐淸﹐僅將痛之種類分別晰淸。因癥用藥﹐而其碩誠偉見﹐已足髙人一等。不過其食痛而下﹐藥味均可加減﹐誠能觸類旁通﹐其中自有無數法門。陳飛霞謂可按者爲虛﹐拒按者爲實﹐久痛者多虛﹐暴痛者多實﹐得食少減者爲虛﹐得食益甚者爲實﹐痛輕莫得其處者爲虛﹐痛劇有定所者爲實。又謂冷痛面色或靑﹑或白﹐甚者﹐面色暗淡﹐唇口爪甲皆靑。熱痛面赤壯熱﹐四肢煩躁﹐手足心熱。食痛口中气溫﹐面黃唇白﹐多眠少食﹐大便酸臭。虫痛面白唇紅﹐六脈洪大﹐痛則口出涎沫淸水﹐腹內結聚成團。然予每遇是癥﹐除虫痛外﹐俱以鍼刺之法﹐爲之調劑補瀉。輕者刺委中﹑手十二井﹑足三里等穴而愈﹐重刺中脘﹑分水等穴而愈。如心痛再甚﹐則爲之刺巨闕一穴﹐而無不愈矣。但此中補瀉之法﹐未易深明﹔寒熱之癥﹐尢須分曉。惜乎吾國鍼學﹐近者每下愈況﹐醫者不知趨向尙耳。

第四集﹟治療法

癖積

經曰﹕新積痛可移者易已﹐積不痛者難已也。又曰﹕胃之大絡﹐名曰虛裏。貫膈絡肺﹐出於左乳下﹐其動應衣﹐脈宗气也。結而橫﹐有積矣。陳飛霞曰﹕凡飲食之積﹐其漸積者﹐不過以飲食偶傷﹐必在腸胃之內﹐故可行可逐治無難也。惟飲食無節﹐以漸畱滯者﹐多成癖積於左脇膈膜之間﹐此陽明宗气所出之道也。若饑飽無論﹐飲食疊進﹐以致陽明胃气一有所逆﹐則陰寒之气得以乘之﹐而脾不及化﹐故余滯未消﹐並腸外汁沫﹐摶聚不散﹐漸成癥結矣。然其初起甚微﹐人多不覺﹐及其旣久﹐則其根深蒂固﹐而藥餌難及。今西北小兒多有此疾﹐而尢以食麵之鄕爲最。正以面性多滯﹐而畱積於皮裏膜外﹐所以不易治也。惟當以漸消磨﹐求法治之。幸毋孟浪欲速﹐妄行攻擊﹐徒致胃气受傷﹐而積仍未去﹐以速其危也。

癖者﹐血膜化水則癖﹐脇傍時時作病﹐時熱﹐潮熱﹐或寒熱往來似瘧﹐故瘧家多有此癥。凡瘧疾發過之後﹐必令其熱退極盡﹐方可飲食。若熱未盡而飲食之﹐則脘中多蓄黃水﹐日久而成癖積。小兒臟腑和平﹐脾胃壯實﹐則榮衛宣暢﹐津液流通﹐縱使多食生漿﹐不能爲病。惟脾胃不勝﹐乳哺不調﹐三焦不運﹐水飲停滯﹐冷气摶之﹐結聚而成癖也。體素弱者﹐消癖丸﹔气壯實者﹐赭石挨癖丸。大約有癖之兒﹐虛者居多。攻下之藥﹐非可常用。卽不得已而用之﹐待其略減﹐用消癖丸緩緩消之。至爲良法。

塗蔚生曰﹕其動應衣﹐脈宗气也之衣字﹐恐系誤﹐待考。又衣字似當作爲乎字。

《集成》消癖丸治癖在脇下﹐面黃肌瘦﹐午後發熱似瘧用之。

人參白術陳皮茯苓靑皮川朴枳實半夏砂仁神曲麥芽鱉甲﹝九肋者﹞三稜莪術廣木香肉桂炮姜黃連﹝薑汁炒﹞

上爲細末﹐米糊爲丸﹐每服一二錢﹐量兒大小加減。米湯下﹐以癖消藥止。

塗蔚生曰﹕消癖丸內﹐有砂仁﹑神曲﹑炮姜﹑肉桂諸熱藥﹐必須其癖積﹐由於寒凝而來者﹐方爲合法。若爲因熱而結之癖積﹐則又須易去其熱藥﹐而爲知柏芩連之寒藥﹐方能取效也。總之積熱宜乎寒下﹐寒積宜乎熱下﹐而加以固本之藥耳。

《集成》赭石挨癖丸治腹中癖塊﹐或生寒熱﹐或時作痛﹐小兒壯實﹐飲食素彊者﹐方宜用之﹔脾胃素虛者﹐切不可服﹐惟以前藥攻補兼施﹐久之自愈。

代赭石﹝火煨醋淬至酥﹐研末水飛過用﹞靑皮﹝醋炒﹞莪術廣木香肉桂﹝各三錢﹞巴豆霜﹝去油極淨取霜﹐一錢﹞大黃﹝二錢﹞

上爲細末﹐醋煮麵糊爲丸蘿卜子大。每服五丸﹐淡姜湯送下。

第四集﹟治療法

諸汗

塗蔚生曰﹕汗者气分之水﹐由而气變爲汗。如空中之气﹐遇寒冷變而爲雨﹔口鼻之气﹐遇漆石變而爲水也。

古人有陽虛自汗﹐陰虛盜汗之說。因陽气旣虛﹐則衛外者無所統禦﹐而內部化生充溢皮膚之气﹐卽無所攝收。故當醒寤之時﹐發而爲自汗也。宜用六君子湯﹐加炙﹑棗仁﹐茯神以治之。陰血旣虛﹐則營內者無所主宰﹐而外部化生根據歸營血之气﹐卽無所收容。故當夢寐之時﹐虛火干犯陽分﹐發而爲盜汗也。宜用六味地黃湯加牡蠣﹑龍骨﹑寸冬﹑五味以治之﹐重者須當歸六黃湯治之。然但頭汗出﹐身不得汗者﹐乃陽气內郁﹐冒於上而爲汗﹐宜以小柴胡湯解之。手足然汗出﹐與醒後徧體出汗許久不幹者﹐乃胃中瘀血食積之火﹐結聚中州也。宜用玉燭散﹐加枳殼﹑濃朴以治之。若夫時汗時止﹐時冷時熱﹐則爲風淫腠理﹐宜用柴胡桂枝湯﹐以解其外來之邪。久病之陽﹐大汗不止﹐則謂之陽將脫。宜用參附湯﹐以扶其內竭之陽﹐臨癥酌而用之﹐幸毋膠柱鼓瑟。

六君子湯﹝見前咳嗽方內﹞

六味地黃湯﹝見前喘哮方內﹞

當歸六黃湯生地﹝二錢﹞熟地﹝二錢﹞黃連﹝一錢﹞黃芩﹝一錢﹞黃柏﹝一錢﹞黃﹝一錢﹞當歸﹝一錢﹞

小柴胡湯﹝見前咳嗽方內﹞

玉燭散生地﹝一錢﹞當歸﹝一錢﹞川芎﹝六分﹞白芍﹝一錢﹞朴硝﹝一錢﹞大黃﹝一錢﹞枳殼﹝六分﹞

濃朴﹝五分﹞大棗﹝一枚﹞

柴胡桂枝湯﹝見前風癥談﹞

參附湯人參﹝一錢﹞附片﹝三分﹞

第四集﹟治療法

消渴

經曰﹕二陽結﹐謂之消。周夢覺曰﹕同一消也﹐而气分血分判焉。气分結者﹐病發於陽。血分結者﹐病發於陰。二癥相反﹐如同冰炭。其發於陽也﹐陽明被火煎熬﹐時引冷水自救﹐脈浮洪而數。其發於陰也﹐陽明無水涵濡﹐時引熱水自救﹐脈沈弱而遲。發於陽者﹐石膏黃連﹐可以折狂妄之火﹐人所共知。發於陰者﹐其理最爲微妙﹐非三折其肱﹐殊難領會。人之灌漑一身﹐全賴兩腎中之水火﹐猶之甑乘於釜。釜中水足﹐而甑自水气交流﹔倘水涸火熄﹐而甑反漧枯縫裂。血分之渴﹐作如是觀。當此舌黑腸枯之時﹐非重用熟地不足以滋其水﹔非重用桂附﹐不足以益其火。火熾水勝﹐而渴自止。余嘗治是癥﹐發於陽者十居二三﹐發於陰者十居七八﹐用桂附多至數斤而愈。彼本艸所注﹐無非治气分之品﹐而治血分之藥性﹐不注於本艸。方實治始於仲景﹐至諭嘉言而昌明其說。上消如是﹐中下消可類推矣。昔漢武帝患是癥﹐仲景進桂附八味湯服之而愈﹐因賜相如﹐服之無效。或曰相如之渴﹐發於气分﹔或曰相如爲房勞所傷﹐非艸木之精華所能療。武帝不賜方而賜以金莖露一杯﹐庶幾愈焉﹐未可知也。

夢覺甘石湯治气分有熱消渴。

石膏﹝二錢﹞知母﹝一錢﹞炙艸﹝一錢﹞黃連﹝一錢﹞粳米﹝一錢﹞

桂附地黃湯﹝卽腎气丸﹐見前腫滿方內﹞

塗蔚生曰﹕夢覺所論之气分消渴﹐亦卽水虛消渴。如火過盛﹐而水之化气過少﹐不能上輸肺部﹐水津四布者﹐亦須加入人參﹐使气滋火降﹑津升渴止。若其所謂發於陰者﹐用桂附地黃湯﹐則必須腎中水火俱虧﹐兼有下消癥者方可用。否則水虧火旺﹐滋陰降火﹐尙恐不濟﹐何可以熱濟熱﹐速其危殆者哉。故知柏地黃湯﹐實爲治消渴癥之要藥。因此癥較他癥爲多也。如其陰虧已極﹐則補有形之陰﹐必須有形之質﹐而龜膠尢可加入。至於瘀血消渴﹐則爲血阻气升﹐淸其瘀﹐而渴血自止。雜病消渴則爲水停不化﹐化其水﹐理其脾﹐益其火﹐而渴亦自止。此皆非消之正癥者也﹐亦不可不知。

知柏地黃湯﹝見前咳嗽方內﹞

第四集﹟治療法

二便

經曰﹕北方黑色﹐入通於腎﹐開竅於二陰。陳飛霞曰﹕夫二陰者﹐前陰竅出小便﹐後陰竅出大便。又云﹕前陰主气﹐後陰主血。蓋膀胱之津液﹐血所化也﹐由气而後能出。太陰之傳送﹐气之運也﹐由血而後能潤。此便溺之流通﹐見气血根據附。而人之所以爲生者﹐以其有此出入關竅耳。淸陽出上竅﹐謂呼吸也﹔濁陰出下竅﹐謂二便也。倘一息不運﹐則機息窮而死矣。故二便不通﹐加以腹痛气喘嘔惡煩躁者﹐不可治也。凡二便祕﹐宜八正散﹐外用腌臍法﹐蜜導煎法﹐則前後俱通矣。

八正散治熱聚下焦﹐二便不通。

木通﹝一錢﹞滑石﹝一錢﹞梔子仁﹝一錢﹞車前子﹝一錢﹞瞿麥穗﹝一錢﹞錦紋黃﹝一錢﹞

芒硝﹝一錢﹐等分﹐量兒大小加減用之。﹞

除大黃芒硝外﹐將各味水煎極熟﹐加入大黃再煎。斟出後﹐再加芒硝衝服。

腌臍法治中下二焦大小便不通。

蓮須﹝一錢﹞生薑﹝一錢﹞淡豆豉﹝一錢﹞食鹽﹝一錢﹞

同搗爛作一餅子﹐烘熱掩肚臍﹐以帛紮之﹐良久气通﹐二便自利。

蜜導煎法治二便不通。以此通其大便﹐則下焦气行﹐而小便自導矣。

白蜜煉至滴水成珠不散﹐入皂角研細末二錢﹐和勻﹐稍冷﹐撚如小指大一條﹐外以蔥涎塗上﹐輕輕放入穀道中﹐气通則便通矣。

塗蔚生曰﹕用皂角水﹐以管注入穀道中﹐其大便下利﹐亦極迅利﹐較蜜導煎尢佳。又寒熱結於膀胱﹐亦可發生閉塞﹐不可不辧。

第四集﹟治療法

大便不通

經曰﹕太陰司天﹐陰痺﹐大便難﹐陰气不用﹐病在於腎。

又曰﹕太陽之勝﹐隱曲不利﹐互引陰股。陳飛霞曰﹕夫飲食之物﹐有入必有出也。苟大便不通﹐出入之機﹐幾乎息矣。急宜通之﹐使舊谷去﹐而新谷得入。然有實閉﹐有虛閉﹐最宜詳審。如形實﹑气實﹑脈實﹐又能食者﹐的有可下之證﹐則下之。如八正散﹑承气湯﹑木香檳榔丸之類﹐擇而用之。中病卽止﹐不可過也。如形虛﹑气虛﹑脈虛﹐而兼食少者﹐𨿽有可下之證﹐宜緩不宜急﹐但用保和丸﹐加枳實微利之。如平素便難者﹐血不足也﹐宜潤腸丸﹐蜜導煎法。

八正散﹝見二便方內﹞

大承气湯﹝見前痙病方內﹞

枳殼﹝一錢﹞濃朴﹝一錢﹞大黃﹝一錢﹞芒硝﹝一錢﹞

《集成》木香檳榔丸黑牽牛﹝炒取頭末﹐五个﹞尖檳榔錦紋黃木香神曲上共爲細末﹐薑汁打米糊爲丸﹐量兒大小加減用之。

《集成》保和丸神曲﹝一錢﹞陳皮﹝一錢﹞法半夏﹝一錢﹞茯苓﹝一錢﹞山楂肉﹝一錢﹞連翹﹝一錢﹞

《集成》潤腸丸火麻仁﹝去殼﹞光杏仁﹝去皮﹞桃仁﹝去皮﹞陳枳殼當歸尾﹝以上各七錢半﹞阿膠珠蘿卜子蘇葉﹝各二錢﹞

上爲細末﹐煉蜜爲丸﹐每服一二錢﹐量人加減﹐白湯調下。

塗蔚生曰﹕潤腸丸卽仲景脾約丸之意。脾約丸爲治脾火太旺﹐將腸胃津液煎枯﹐而大便幹結者。潤腸丸𨿽本此意以爲加減﹐而蘇葉之雜於其間﹐則不如脾約丸之純。推此意以求﹐則陰虛至急﹐腎火至盛﹐將腸胃煎熬極枯﹐燥結極甚者﹐則生地萸肉知柏芩連俱可加入。予在正陽﹐曾治一素患陰虛之人。忽患大便燥結﹐他醫盡爲推蕩﹐愈治而愈甚。予爲之用脾約丸原方﹐重用生地﹑龜膠﹑芩連等味而愈者。足見大便之結﹐不僅實熱然也。而陳飛霞以虛者用保和丸﹐加枳實微利之﹐是其旣未免患虛之嫌。又未知虛者﹐又有何種類﹐如何治法也。若夫脾濕陰滯﹐津液不降﹐須得苓術而大便通者﹐則猶非飛霞所能知者也。但此中最少﹐不過百分之一二耳﹐不可不知。

仲景脾約丸﹝一名麻仁丸﹞

麻仁﹝二錢﹞白芍﹝一錢﹞大黃﹝一錢﹞枳殼﹝七分﹞濃朴﹝五分﹞杏仁﹝一錢﹞

第四集﹟治療法

小便不利

經曰﹕膀胱者﹐州都之官﹐津液藏焉﹐气化則能出矣。又曰﹕膀胱不利爲癃﹐不約爲遺溺。又曰﹕肝有熱則小便先赤。陳飛霞曰﹕凡小便赤澀爲熱﹐小便自遺爲寒。熱者火有餘﹐水不足﹐治宜瀉心火﹐滋腎水﹐加味導赤散。寒者火不足﹐水有餘﹐治宜溫腎水﹐益心火﹐益智散。小便不通﹐乃由腎臟气虛﹐受熱壅滯﹐宣化不行﹐非塞非痛﹐但閉而不痛﹐腹脹緊滿﹐宜五苓散加車前﹑燈心。大病之後﹐气虛津液不足﹐而小便閉者﹐不可利之。

利則中气日虛﹐津液愈涸﹐宜人參散。小兒患淋﹐小便淋瀝作痛﹐不必分五種﹐然皆屬於火熱﹐宜淸利之﹐海金砂散。小兒久病气虛而淋病者﹐不可利小便﹐宜六味地黃丸﹐滋其化源。小便自出而不禁者﹐謂之遺尿﹔睡中自出者﹐謂之尿牀。此皆腎與膀胱虛寒也﹐益智散加附桂龍骨。

小便初起黃赤﹐落地良久﹐凝如白膏者﹐謂之尿白。傷脾所致﹐久而成疳﹐胃苓散鹽湯下。

小兒小便出時﹐色白混濁﹐隨尿而來﹐謂之白濁。此心經虛熱﹐宜淸心蓮子飲。

加味導赤散治心熱肝熱﹐小便赤澀用。

木通生地炙甘艸枯黃芩黑梔仁澤瀉柴胡﹝各一錢﹞淡竹葉﹝七片﹞燈心﹝十根﹞

水煎﹐空心熱服。

益智散治水有餘﹐火不足﹐而遺溺用。

益智﹝五錢﹐鹽水炒﹞補骨脂﹝三錢﹐鹽水炒﹞茯苓﹝五錢﹐酒炒﹞

上共細末﹐每服一錢﹐鹽水調下。

五苓散﹝見前咳嗽方內。﹞

《集成》人參散治气虛津液不足﹐小便不通用。

人參﹝一錢﹞麥冬﹝一錢﹞黃柏﹝一錢﹞炙甘艸﹝一錢﹞生薑﹝一錢﹞

《集成》海金砂散治小兒諸淋﹐皆屬於熱。

香附米﹝酒炒﹞川芎﹝酒炒﹞赤茯苓﹝酒炒﹐各五錢﹞海金砂﹝一兩﹞滑石﹝一兩﹐小飛﹞

陳枳殼澤瀉﹝炒﹞石葦﹝焙﹞檳榔﹝炒。各二錢﹞

上共爲細末﹐每服一錢﹐淡鹽湯調下。

六味地黃丸﹝見前喘哮方內﹞

《集成》淸心蓮子飲專治白濁。

茯苓﹝一錢五分﹞建蓮子﹝二錢﹞益智仁﹝一錢﹞寸冬人參遠志肉石菖蒲車前子﹝各五分﹞

白術﹝六分﹞澤瀉﹝四分﹞甘艸﹝五分﹞燈心﹝十莖﹞

水煎﹐空心服。

胃苓湯﹝見前泄瀉方內﹞

塗蔚生曰﹕濁固關於小便病癥之一種﹐而飛霞所舉之淸心蓮子飲﹐則未可治濁之要藥。今將唐容川之白濁癥論簡略治法﹐妥善者摘入﹐以爲治濁之補助。容川曰﹕濁者小便不淸﹐或白﹑或黃﹑或靑﹑或赤。此如暑天洪水泥潦之類﹐乃濕熱爲之也。濕甚用胃苓湯﹐加黃芩﹑黃連﹑黃柏﹑白芍治之﹐熱甚用茵陳蒿﹑梔子﹑黃柏﹑秦皮﹑木通﹑車前子﹑防己﹑甘艸梢治之。又有敗精爲濁者﹐或由思淫不遂﹐或由淫而精停﹐治宜萆釐淸飲加鹿角屑﹑桑螵蛸﹑白芍﹑肉蓯蓉治之。本其前者﹐以爲加減﹐頗爲治濁良方。至其後者之濁﹐誠爲少數云耳。

胃芩湯﹝見前泄瀉方內﹞

萆釐淸飲萆﹝三錢﹞菖蒲﹝一錢﹞甘艸梢﹝一錢﹞烏藥﹝一錢﹞益智﹝五分﹞靑鹽﹝一錢﹞

第四集﹟治療法

夜啼

陳飛霞曰﹕小兒夜啼有數癥﹐有髒寒﹐有心熱﹐有神不安﹐有拗哭。此中寒熱不同﹐切宜詳辧。髒寒者﹐陰盛於夜﹐至夜則陰極發燥﹐寒甚腹痛﹐以手按其腹則啼止﹐起手又啼。外癥面靑手冷﹐口不吮乳﹐夜啼不止﹐加減當歸散。心熱煩啼者﹐面紅舌赤﹐或舌苔白澀﹐無燈則啼稍息﹐見燈則啼愈甚。宜導赤散加麥冬燈心﹔甚則加川連﹑龍膽艸。神不安而啼者﹐睡中驚悸﹐抱母大哭﹐面色紫黑。蓋神虛驚悸﹐宜安神丸定其心志。有吐瀉後及大病後啼﹐亦由心血不足﹐治同上。

《集成》當歸散當歸﹝一錢﹞吳萸﹝一錢﹞肉桂﹝五分﹞川芎﹝三分﹞黑姜炭﹝三分﹞廣木香﹝三分﹞小茴香﹝一錢﹞炙甘艸﹝一錢﹞

導赤散梔子﹝一錢﹞當歸﹝一錢﹞甘艸﹝一錢﹞

《集成》十味安神丸黨參﹝一錢﹞茯苓﹝一錢﹞寸冬﹝一錢﹞山藥﹝一錢﹞龍齒﹝七分﹞辰砂﹝一錢﹞寒水石﹝五分﹞

粉艸﹝一錢﹞梅花片﹝三分﹞赤金箔﹝五分﹞

上共爲細末﹐煉蜜爲丸﹐芡實大﹐每服一丸。

塗蔚生曰﹕夜屬陰﹐故寒痛至夜甚﹐又安能陰極發燥。然欲知小兒寒痛﹐哭而眉頭皺折者是也。

第四集﹟治療法

疝气

經云﹕邪客於足厥陰之絡﹐令人卒疝暴痛。又曰﹕病在小腹痛﹐不得大小便﹐病名曰疝﹐得之寒。陳飛霞曰﹕故疝气者﹐寒邪結聚而成也。內則臍腹絞痛﹐外則卵丸腫大﹐專屬肝經﹐與腎無涉。蓋肝主怒﹐小兒性急﹐多叫哭而得之者。此气動於內﹐謂之气疝。應行气開郁﹐初宜柴苓湯升散之﹐次宜加減二陳湯﹐或木香內消丸。如因久坐濕地得之者﹐此冷气入腹﹐謂之寒疝。宜溫中散寒﹐加減當歸散﹐茱萸內消丸。有腫而不痛﹐由中濕所致。

卵𨿽腫而無熱﹐腹不痛﹐宜行濕消腫﹐加減守病丸。小兒素有疝气﹐或一年半年發者﹐發則有形﹐外連睪丸﹐內貫小腹﹐腫硬一條如小杵﹐約長五六寸﹐大小便不通﹐當歸木香湯。小兒外腎腫大不痛﹐連年不消者﹐不早治﹐便爲終身痼疾。宜茱萸內消丸﹐加牽牛子﹐半生半炒﹐取頭末用。更灸臍旁章門穴﹐大效。取穴法﹕以本兒手掌第五指本節橫紋﹐對臍心中﹝《鍼灸大成》云﹕宜季脇肋端﹐臍上二寸﹐兩旁六寸﹐側臥屈上足﹐伸下足﹐舉臂取之。又曰肘盡處是穴﹞。小兒濕地上坐﹐或有蚯蚓吹其卵﹐腫大而垂者。以鹽湯浸洗之﹐蓋鹽能殺蚯蚓毒也﹔或以蒼術煎湯﹐加鹽少許﹐洗之卽效。小兒陰囊生瘡潰爛者﹐謂之脫囊。用紫蘇葉研末敷之﹐以荷葉包之﹐或用生荷葉火烘令軟包之。𨿽囊丸露出﹐亦可治也。

外腎臊臭﹐時復濕癢﹐柴胡龍膽湯。癢甚不可止者﹐胡椒煎湯洗之。

柴苓湯﹝見前傷濕方內﹞

治少陽膽經有邪而病疝用之。

加味二陳湯治性急多哭﹐卵腫﹐痛連小腹﹐謂之疝气用之。

陳皮﹝一錢﹞半夏﹝一錢﹞茯苓﹝一錢﹞小茴﹝一錢﹞川芎﹝六分﹞肉桂﹝五分﹞炙甘艸﹝一錢﹞

生薑﹝一錢﹞水煎熱服。

《集成》木香內消丸木香﹝一錢﹞三稜﹝煨一錢﹞豬苓﹝一錢﹞澤瀉﹝一錢﹞川楝肉﹝一錢﹞陳皮﹝一錢﹐酒炒﹞

香附﹝酒炒﹐一錢﹞靑皮﹝醋炒﹐一錢﹞

上共爲細末﹐酒煮﹐米糊爲丸﹐每服一二錢﹐空心鹽湯下。

《集成》加味當歸散治受寒濕之气﹐小腹絞痛﹐外腎紅腫﹐並腹痛啼哭等證用之。

當歸身﹝一錢﹞吳茱萸﹝一錢﹞靑化桂﹝五分﹞川芎﹝五分﹞黑姜炭﹝五分﹞廣木香﹝五分﹞

小茴香﹝一錢﹞炙艸﹝一錢﹞

水煎﹐臨服加鹽七分﹐空心溫服。

《集成》茱萸內消丸治寒濕所襲﹐畱伏作痛﹐疝偏墜用。

吳茱萸﹝醋浸一宿﹐焙漧炒過﹞大茴香﹝鹽炒﹞肉桂﹝去粗皮﹞棗仁﹝去皮核﹞延胡索﹝醋炒﹞

靑皮﹝醋炒﹞橘紅﹝以上各一兩﹞桃仁﹝五錢﹞白蒺藜﹝炒﹞廣木香﹝各五錢﹞

上共爲細末﹐酒煮麵糊爲丸龍眼大﹐每服一丸﹐淡鹽湯下。

《集成》加減守病丸治卵腫不痛﹐此濕气也﹐又名木腎。用﹕漂蒼術制南星白芷山楂肉川芎橘該半夏神曲吳茱萸以上等分﹐共爲細末﹐酒煮麵糊爲丸龍眼大。每服一丸﹐小茴香煎湯下。

《集成》當歸木香湯治小兒久疝不愈用。

橘核﹝一錢﹞全當歸﹝一錢﹞正川芎﹝七分﹞木通﹝一錢﹞小茴香﹝一錢﹞川楝肉﹝一錢﹞

靑皮﹝一錢﹞豬苓﹝一錢﹞澤瀉﹝一錢﹞廣木香﹝五分﹞黑梔仁﹝一錢﹞

《集成》龍膽湯治小兒外腎燥臭﹐時復濕癢。

柴胡﹝一錢﹞澤瀉﹝一錢﹞車前子﹝一錢﹞木通﹝一錢﹞生地﹝一錢﹞當歸﹝一錢﹞龍膽艸﹝一錢﹞

第四集﹟治療法

頭項囟證治

經曰﹕頭痛耳鳴﹐九竅不利﹐腸胃之所生也。陳飛霞曰﹕小兒頭囟之證﹐多有由脾胃而得。又頭爲六陽所會﹐七竅居焉﹐故小兒之頭﹐四時宜涼。但見頭熱卽有病生﹐宜預防之。

解顱者﹐謂頭縫開解﹐而顱不合也。是由稟气不足﹐先天腎元大虧。腎主腦髓﹐腎虧則腦髓不足﹐故顱爲之開解。然人無腦髓﹐猶樹無根﹐不過千日﹐則成廢人。其候多愁少喜﹐目白睛多﹐面白色。若成於病後者尢凶。

宜久服地黃丸﹐外用封囟法﹐囟腫者﹐囟門腫起也。脾主肌肉﹐若哺乳不常﹐飽饑無度﹐或寒﹑或熱﹐乘於脾家﹐致使臟腑不調﹐其气上衝﹐爲之脹。囟突而髙﹐如物堆垛﹐毛髮短黃﹐骨蒸自汗。然亦有寒气上衝而腫者﹐則牢蘄堅硬﹔熱气沖上而腫者﹐則柔軟紅色。然寒腫十之一﹐熱腫者十之九。更有包裹嚴密﹐蓋復過濃﹐陽气不得外出﹐亦令赤腫。皆用封囟法。熱腫者﹐瀉靑丸﹔寒腫者﹐參蘇飲。

囟陷者﹐有因泄瀉久而气虛弱﹐不能上充腦髓﹐故下陷如坑。此乃胃虛脾弱之極﹐宜急扶元气。若與枕骨同陷者﹐百無一救。此中有稟受父精不足﹐母血虛羸而陷者﹐有因久病而陷者﹐然枕陷尢甚於囟陷。二者皆因腎气敗絕之證也。俱參苓白術散﹐或八味地黃丸。天柱骨倒﹐小兒外視體肥容壯﹐不爲瘦悴。孰知形體過肥﹐中气愈弱﹐是盛於外而歉於內也。忽然項軟傾倒者﹐此肝經風熱也。小柴胡加葛根﹑當歸﹑白芍。有因於久病之後﹐或泄瀉日久﹐忽然頸項傾側﹐名天柱骨倒﹐最爲危候。

速救眞元﹐十全大補湯加鹿茸。

有小兒生下頸便軟者﹐胎气不足也﹐由稟父之腎元虛敗﹐峻補先天﹐其幾庶矣。補腎地黃丸與六君子湯間服。天柱骨例之證﹐𨿽則三條總系眞陽大敗之候﹐爲小兒之惡癥。宜保救眞元﹐是其大要﹐外以生筋等藥貼之可也。

六味地黃湯﹝見前哮喘方內﹞

封囟法天南星不拘多少﹐以薑汁炒枯﹐研細末﹐醋調塗於絹帛上﹐烘熱貼囟上﹐以合爲度。

瀉靑丸羌活川芎梔子仁龍膽艸當歸防風大黃上共爲細末﹐煉蜜爲丸﹐靑黛爲衣﹐黃豆大﹐淸茶化下﹐酌量服用。

參蘇飲見前咳嗽方內參苓白術散﹝見前疳癥方內﹞

八味地黃湯﹝見前腫滿方內﹞

小柴胡湯﹝見前咳嗽方內﹞

十全大補湯熟地﹝三錢﹞當歸﹝一錢﹞白芍﹝一錢﹞川芎﹝七分﹞黨參﹝一錢﹞白術﹝一錢﹞茯苓﹝一錢﹞

甘艸﹝一錢﹞肉桂﹝五分﹞黃﹝一錢﹞

補腎地黃湯熟地﹝二錢﹞山藥﹝二錢﹞萸肉﹝一錢﹞鹿茸﹝三分﹞丹皮﹝一錢﹞牛膝﹝一錢﹞茯苓﹝一錢﹞

澤瀉﹝一錢﹞補骨脂﹝一錢﹞五味子﹝一錢﹞

上爲末﹐蜜丸﹐綠豆大﹐每服三錢﹐鹽湯下。

六君子湯﹝見前咳嗽方內﹞

生筋散治筋軟無力﹐天柱骨倒。

木鱉子﹝六个﹞蓖麻子﹝六十个﹐去殼淨。﹞

以藥研如泥﹐先抱頭起﹐以手摩其頸令熱﹐津唾調藥﹐塗頸項。

又方治項軟。

生附子﹝二錢﹐去皮﹞生南星﹝三錢﹐去皮﹞

共研末﹐攤貼患處。

第四集﹟治療法

目疾證治

經曰﹕諸脈者﹐皆屬於目。又曰﹕東方靑色入於肝﹐開竅於目。陳飛霞曰﹕夫目𨿽爲肝竅﹐而五臟俱備﹐神之所化。故白珠屬肺﹐黑珠屬肝﹐瞳仁屬腎﹐兩角屬心﹐上下眼胞屬脾。五臟五色﹐各有所司﹐心主赤﹐赤甚者﹐心實熱也﹔赤微者﹐心虛熱也。肝主靑﹐靑甚者﹐肝熱也﹔淡靑者﹐肝虛也。脾主黃﹐黃甚者﹐脾熱也﹔淡黃者﹐脾虛也。目無睛光﹐及白睛多而黑睛少者﹐肝腎俱不足也。

目內赤色﹐心經積熱上攻。宜瀉丙火﹐從小便而出﹐導赤散加黃連防風。

目內黃者﹐脾熱也﹐宜瀉黃散。上下眼胞腫者﹐脾經風熱﹐亦同上治。

目連眨者﹐肝有風也。凡病或新或久﹐肝風入目﹐上下左右因風吹﹐兒不能任﹐故連眨也﹐瀉靑丸。目直視者﹐肝有熱也。熱气入目﹐障其筋脈﹐目之兩角俱緊﹐不能轉運﹐故直視也﹐瀉靑丸。

小兒初生目閉﹐此胎熱也。內服地黃湯﹐外用膽艸煎湯洗目上﹐一日七次﹐恐延纏則損目。

小兒生下﹐眼泡赤爛者﹐由產時拭洗不淨﹐以致穢惡浸潰兩目角。故兩泡赤爛﹐至長不瘥﹐眞金散。

小兒久嗽﹐其目兩眶腫黑﹐如物傷損﹐白珠紅赤如血﹐謂之血眼。內服瀉白散﹐外用貼法。

小兒生下數月內﹐夜不見物﹐謂之雀目﹐由肝虛也。六味地黃湯丸﹐常以豬肝煮熟壓之。

小兒熱病﹐其目羞明喜暗者﹐風熱也。宜疏散風熱﹐淸陽散火湯。

導赤散﹝見前夜啼方內﹞

《集成》瀉黃散治脾經積熱﹐白珠生黃。

藿香梗﹝一錢二分﹞黑梔仁﹝一錢﹞熟石膏﹝一錢﹞防風﹝一錢﹞炙甘艸﹝六分﹞

淨水煎﹐半饑服。

瀉靑丸﹝見前頸項方內﹞

生地黃湯治小兒胎熱﹐初生眼閉不開用。

生地﹝一錢﹞赤芍藥﹝一錢﹞川芎﹝五分﹞當歸﹝一錢﹞天花粉﹝一錢﹞炙甘艸﹝一錢﹞燈心﹝十莖﹞長流水煎服。

《集成》眞金散治小兒眼泡赤爛用。

川雅連﹝一錢﹞黃柏﹝一錢﹞當歸﹝一錢﹞赤芍藥﹝一錢﹞杏仁﹝一錢去皮尖﹞

上銼碎﹐以乳汁浸一宿﹐飯上蒸過﹐取濃汁點眼內。

瀉白散治小兒久嗽﹐兩眶黑腫﹐白珠如血用。

炙甘艸﹝一錢﹞桔梗﹝一錢﹞陳皮﹝一錢﹞桑白皮﹝一錢﹞地骨皮﹝一錢﹞

又貼藥用。

生地﹝一兩﹞黑豆﹝一兩﹞

上二味用水同浸一宿﹐取起搗爲膏﹐貼眼皮上﹐其血自散﹐血淚旣出﹐腫黑自消。

六味地黃丸﹝見前喘哮方內﹞

淸陽散火湯治小兒風熱眼疾﹐羞明喜暗用。

荊芥穗﹝一錢﹞條芩﹝一錢﹞川芎﹝五分﹞防風﹝一錢﹞連翹﹝一錢﹞黑梔仁﹝一錢﹞當歸﹝一錢﹞熟石膏﹝一錢﹞羌活﹝五分﹞炙甘艸﹝一錢﹞燈心﹝十莖﹞

水煎食後服。

塗蔚生曰﹕眼科另是一種專門學問﹐自有方書可查。小兒除風火食熱等癥外﹐內外障疾頗少﹐故本書不多贅及。但其所謂之兩眼角屬心﹐當有心腎之分﹐未可混合。大眼角之紅筋屬心﹐紅而脹大者﹐心實熱也。小眼角則屬於腎﹐紅甚固屬火甚﹐淡紅則屬相火虛也。粟黍之辧﹐似過於迂。誠恐差以毫釐﹐謬以千里耳。

第四集﹟治療法

耳病證治

經曰﹕北方生寒﹐在髒爲腎﹐在竅爲耳。又曰﹕腎气通於耳﹐腎和則耳能聞五音矣。陳飛霞曰﹕故耳本屬腎﹐耳珠前屬少陽膽經﹐小兒有因腎經气實﹐其熱上衝於耳﹐遂使津液壅而爲膿﹐或爲淸汁。亦有因沐浴水中灌爲聾者。內服蔓荊子散﹐外用龍骨散搽之。耳珠前後生瘡﹐浸淫不愈者﹐名曰蝕瘡。俗謂以手指月﹐則令耳之前後生瘡﹐皆用外治之法﹐黃柏散搽之效。

若耳中忽作大痛﹐如有虫在內奔走﹐或出血水﹐幹痛不可忍者﹐用蛇蛻散。有忽然气塞耳聾﹐此由風入於腦﹐停滯於手太陽經﹐宜疏風淸火﹐用導赤散加防風﹐或通竅丸。

耳傍赤腫者﹐熱毒也。若不急治﹐必成大癰。外用敷毒散﹐內服淸毒飲。

蔓荊子散治小兒腎气上衝﹐灌爲聾耳。

蔓荊子﹝一錢﹞粉漧葛﹝一錢﹞赤芍藥﹝一錢﹞信前胡﹝一錢﹞桑白皮﹝一錢﹞木通﹝一錢﹞

生地﹝一錢﹞白芍﹝一錢﹞赤茯苓﹝一錢﹞綠升麻﹝五錢﹞甘艸﹝一錢﹞燈心﹝十莖﹞水煎服。

龍骨散治小兒耳流膿出汁﹐以此吹之。

正龍骨﹝﹞白礬﹝﹞鉛丹﹝炒﹐以上各二錢﹞胭脂胚﹝二錢﹞當門子﹝五釐﹞

共爲末。以綿展幹耳內膿﹐內用小竹筒吹藥入耳。

黃柏散治小兒耳珠前後生瘡﹐浸淫不愈。

川黃柏白枯礬海螺蛸白滑石石龍骨上五味皆等分﹐共爲末。瘡濕用幹搽﹐瘡幹用豬油調搽。

蛇蛻散治耳中痛不可忍﹐或血水或幹痛用。

蛇蛻燒灰存性﹐爲細末﹐鵝毛管吹入耳內﹐取蛻之善脫﹐以解散郁火也。

導赤散見前夜哭方內通竅丸治小兒忽暴聾。

雄磁石﹝﹐一錢﹞眞麝香﹝五錢﹞

共爲細末﹐以棗研爛﹐和爲一丸﹐如棗核大﹐綿裹塞耳中。又以生鐵一小塊﹐熱酒泡過﹐含口內﹐須臾气卽通矣。

敷毒散治小兒耳傍赤腫熱毒也﹐恐防作癰用之。

綠豆粉﹝不拘多少﹞以老醋調成膏﹐敷腫處﹐幹易之。

消毒散治小兒耳傍赤腫﹐內服之藥。

羌活﹝一錢﹞防風﹝一錢﹞黃芩﹝一錢﹞連翹﹝一錢﹞桔梗﹝一錢﹞黨參﹝一錢﹞川芎﹝七分﹞

當歸﹝一錢﹞柴胡﹝一錢﹞甘艸﹝一錢﹞

生薑一片﹐燈心十莖﹑水煎服。

第四集﹟治療法

鼻病證治

經曰﹕西方白色﹐入通於肺﹐開竅於鼻。又曰﹕五气入鼻﹐藏於心肺﹐有病而鼻爲不利也。陳飛霞曰﹕蓋鼻爲肺之竅。鼻塞者﹐肺气不通於竅。然肺主皮毛﹐風寒外感﹐則肺气壅用而鼻塞﹐川芎膏。鼻涕者﹐肺爲寒風所襲﹐而津液不收﹐則爲鼻涕﹐細辛散疏之。

鼻者﹐肺受風寒﹐久而不散﹐膿涕結聚不開﹐使不聞香臭﹐則矣﹐萬金膏。

以上三證﹑皆宜疏利﹐俱用通气散。鼻幹者﹐心脾有熱﹐上蒸於肺﹐故津液枯竭而幹﹐當淸熱生津﹐導赤散加麥冬。如病已極﹐鼻幹而黑﹐竅張帝出冷气者﹐肺絕也﹐不治之證。

鼻淵者﹐流涕鮏臭。此膽移熱於腦﹐又名腦崩﹐宜用辛夷散。

凡小兒初生三朝一七﹐忽然鼻塞﹐不能吮乳﹐不得呼吸者﹐因乳母夜臥之時﹐不知回避﹐鼻中出气﹐吹兒囟門﹐或因洗水未避風寒﹐所以致兒鼻塞。通關散和蔥膏攤帛貼囟門愈。鼻衄者﹐五臟積熱所致。蓋血隨气行﹐得熱而妄動﹐溢出於鼻。宜涼血降火﹐加減地黃湯﹐外用吹鼻散。

《集成》川芎膏治小兒外感風寒﹐肺气壅閉而鼻塞。

川芎﹝一錢﹞細辛﹝一錢﹞本﹝一錢﹞白芷﹝一錢﹞炙甘艸﹝一錢﹞梅花片﹝七分﹞杏仁﹝一錢﹐去皮頭﹞當門子﹝三釐﹞

共研細末﹐煉蜜爲丸﹐龍眼核大﹐每服一丸﹐燈心湯化下。

《集成》細辛散治小兒風寒所襲﹐鼻流淸涕用。

黨參﹝一錢﹞前胡﹝一錢﹞細辛﹝四分﹞防風﹝一錢﹞川芎﹝五分﹞炙甘艸﹝一錢﹞

共爲末﹐每服一錢﹐姜蔥湯調下。

《集成》萬金膏治小兒風熱侵肺﹐鼻不聞香臭。

羌活﹝一錢﹞川芎﹝一錢﹞細辛﹝六分﹞木通﹝一錢﹞麻黃﹝一錢﹞菖蒲﹝一錢﹞

共爲細末﹐每服一錢﹐以蜜和勻﹐姜湯化服。

導赤散﹝見前夜啼方內﹞

《集成》麗澤通气散治小兒鼻涕鼻用。

羌活﹝六分﹞獨活﹝六分﹞蒼術﹝一錢﹞防風﹝一錢﹞升麻﹝五分﹞荊芥穗﹝一錢﹞粉漧葛﹝一錢﹞

白芒﹝一錢﹞川芎﹝五分﹞木通﹝一錢﹞麻黃﹝一錢﹞細辛﹝五分﹞炙艸﹝一錢﹞

生薑三片。大棗三枚﹐水煎食後服。

《集成》辛夷散治小兒鼻流濁涕而鮏臭用。

辛夷仁﹝一錢﹞蒼耳子﹝一錢﹞白芷﹝一錢﹞薄荷葉﹝一錢﹞黃連﹝一錢﹞

共曬榦爲末﹐每服一錢﹐蔥湯調下。

《集成》通關散治乳子鼻塞不能吮乳。

香附子﹝一錢﹞川芎﹝一錢﹞荊芥穗﹝一錢﹞直僵蠶﹝一錢﹞細辛﹝七分﹞豬牙皂﹝一錢﹞

共爲細末﹐以蔥搗成膏﹐每用末藥五錢。與蔥膏和勻﹐攤軟帛上﹐臨臥烘熱﹐貼兒囟門上﹐早晨取去。

《集成》加減地黃湯治小兒鼻中出血用。

生地﹝二錢﹞黃芩﹝一錢﹞黑梔仁﹝一錢﹞赤芍﹝一錢﹞茅根﹝一錢﹞

水煎溫服。

《集成》吹鼻散治小兒鼻出血用。

黑梔仁﹝炒﹞亂油發﹝燒存性﹐俱等分﹞

共爲細末﹐微吹鼻中。

第四集﹟治療法

口瘡證治

經曰﹕中央黃色﹐入通於脾﹐開竅於口。又曰﹕脾气通於口﹐脾和﹐口能知五味矣。

陳飛霞曰﹕口者﹐脾之外候。鵝口者﹐口內白膩滿舌﹐如鵝之口﹐此肺熱而心脾爲甚﹐故發於口也。內服沆瀣丹﹐外以保命散吹之。

口瘡者﹐滿口赤爛。此因胎稟本濃﹐養育過溫﹐心脾積熱﹐燻蒸於上﹐以成口瘡。內服沆瀣丹﹐外以地雞擂水搽瘡上﹐﹝地雞卽桶虫﹐人家磚下有之。﹞

口糜者﹐滿口生瘡潰爛。乃膀胱移熱於小腸﹐膈腸不便﹐上爲口糜。以導赤散去小腸之熱﹐五苓散去膀胱之熱﹐當以二方合服。

口瘡服涼藥不效﹐乃肝脾之气不足﹐虛火泛上而無制。宜理中湯以收其浮游之火﹐外以上桂末吹之。若吐瀉後﹐口中生瘡﹐亦是虛火﹐理中湯。昧者以爲口瘡悉爲實熱﹐槪用寒涼﹐必不救。上有脹起如懸癰者﹐此名重。由脾胃挾熱﹐气血不能收斂而成﹐用鍼刺去惡血﹐內服沆瀣丹﹐以碧雲散吹之。

小兒兩頤流液﹐浸漬胸前者﹐此名滯頤。蓋涎者脾之液﹐口爲脾竅。脾胃虛寒﹐不能收斂津液﹐故涎從口出﹐而滯於頤﹐宜溫脾丹。

小兒口頻撮者﹐气不和也。蓋唇應於脾﹐气出於肺﹐脾虛不能生肺﹐以故口頻撮。異功散﹐補脾散﹐補脾生肺愈矣。小兒口撮面靑多哭﹐此陰寒之至﹐肝脾虛冷﹐臍下痛也﹐理中湯溫之。

小兒急欲吮乳﹐而口不能吮者﹐心脾有熱﹐舌不轉運﹑瀉黃湯淸之。

《集成》沆瀣丹﹝見前傷濕方內﹞

《集成》保命散治小兒鵝口口瘡。

箭頭沙枯白礬明牙硝﹝各一錢﹞

共爲細末吹之。

五苓散﹝見前咳嗽方內﹞

導赤散﹝見前夜啼方內﹞

理中湯﹝見前泄瀉方內﹞

碧雲散治小兒懸癰重用。

蒲黃末洋靑黛白硼砂明牙硝生甘艸﹝各等分﹞共爲細末吹之。

溫脾丹治小兒脾冷流涎﹐浸潰頤間用。

木香半夏﹝各三錢﹞炮姜白術﹝各二錢﹞陳皮靑皮﹝各一錢﹞

上共爲細末﹐煉蜜爲丸﹐龍眼核大﹐每服一丸末飲下。

導功散﹝見前脹滿方內﹞

瀉黃散治小兒心脾有熱﹐舌不轉運﹐不能吮乳。

茯苓黃芩黃柏黃連梔仁茵陳蒿澤瀉﹝各一錢﹞燈心﹝十莖﹞水煎服下。塗蔚生曰﹕陳飛霞五苓散去膀胱之熱﹐語未免有誤。蓋五苓散最熱﹐爲溫化寒水凝結之藥﹐而其熱所以能去者﹐因水滯中焦﹐而膀胱失其火化﹐不能化气上行﹐則津液四達。故口渴而身熱胸煩也。今苓澤利水下降﹐桂枝化水上行則衛气得升﹐津液得達﹐故眞寒可除﹐而假熱可去也。若以是爲治膀胱火熱之藥﹐是何異以硝黃爲治陽明寒結者乎﹖然則膀胱之熱﹐果何以去﹐曰﹕五苓散去桂枝加以知柏芩連木通等味﹐斯可耳。

第四集﹟治療法

舌病證治

經曰﹕南方生熱﹐熱生火﹐火生心﹐心生舌﹐在竅爲舌。又曰﹕心气通於舌﹐心和則舌能知五味矣。陳飛霞曰﹕夫舌爲心之苗﹐胃之根。小兒多生舌病﹐以心脾之積熱也。故有重舌﹑木舌﹑弄舌﹑舌胎等證﹐宜辧其虛實而治之。重舌者﹐心脾有熱。蓋脾之大絡﹐出於舌下﹐有熱則气血俱盛﹐附舌根下﹐忽重生一舌﹐面短小。

內服沆瀣丹﹐外以鍼刺去其惡血﹐以碧血散﹐竹瀝調勻敷之。弄舌者﹐脾臟虛熱﹐令舌絡緊﹐時時舔舌﹐俗人稱爲蛇絲驚者是也。切勿以寒涼攻下治之﹐少與瀉黃散﹐服之不效﹐四君子湯。或渴欲飲水﹐面無紅赤色﹐此脾胃津液不足﹐不可誤認爲熱﹐宜七味白術散。面黃肌瘦﹐胸心煩熱而弄舌者﹐此疳證也。須從疳證門參考﹐宜集聖丸。

大病後精神困憊﹐飲食少思﹐而弄舌者﹐凶候。蓋气血兩虧﹑精神脫卻﹐速以十全大補湯挽救之。舌上黑苔﹐其熱已劇﹐急以薄荷煎湯洗之。如舌轉紅色者可治﹐涼膈散下之。洗之不紅者﹐不治。泄瀉後舌上白胎﹐此津液不榮﹐不能上潮於口﹐爲虛熱也﹐理中湯。

《集成》沆瀣丹﹝見前傷濕方內﹞

碧雪散﹝見前口瘡方內﹞

七味白術散﹝見前泄瀉方內﹞

瀉黃散﹝見前口瘡方內﹞

六君子湯﹝見前咳嗽方內﹞

集聖散﹝見前疳癥方內﹞

十全大補湯﹝見前頭項方內﹞

涼膈散治心脾有熱﹐舌上黑苔者。

連翹﹝一錢﹞梔仁﹝六分﹞大黃﹝五分﹞薄荷﹝一錢﹞黃芩﹝六分﹞芒硝﹝五分﹞甘艸﹝四分﹞

竹葉﹝七片﹞

燈心﹝十莖﹞水煎服﹐加生蜜十匙對服。

理中湯﹝見前泄瀉方內﹞

塗蔚生曰﹕舌上黑苔﹐必須漧燥無津液者﹐方可斷爲其熱已劇。若舌上𨿽爲黑苔﹐而有津液油潤者﹐猶是陰寒至極﹐外見假熱之色。此等精微﹐未可忽視者也。

第四集﹟治療法

牙齒證治

經曰﹕天有列星﹐人有牙齒。又曰﹕手陽明之脈﹐入下齒中。足陽明之脈﹐入上齒中。陳飛霞曰﹕上齒屬胃﹐下齒屬大腸﹐齒屬腎﹐凡齒生遲者﹐腎气不足也。蓋腎主骨﹐齒者﹐骨之餘也。不足則髓虧﹐不能充乎齒。所以齒遲﹐宜地黃丸。上下牙牀腫者﹐此手足陽明實熱也。涼膈散爲君﹐加知母﹑升麻﹑石膏爲佐﹐頻頻含咽。齦腫者﹐腎臟積熱﹐附齦而腫痛也。以鍼刺去其血﹐用鹽湯洗淨﹐黃柏爲末敷之效。小兒有多食肥肉﹐齒牙臭爛﹐不可近者﹐名爲臭息﹐此胃膈實熱也。內服沆瀣丹﹐外以荊竹瀝和薑汁含嗽。牙疳者﹐初作臭气﹐次則牙齒黑。甚則齦肉爛而出血﹐名爲宣露。此由腎熱﹐其气直奔上焦﹐故以走馬爲諭﹐宜速治之。若上下唇破﹐鼻穿齒落者﹐名曰崩沙。气喘痰潮﹐飲食減少﹐則不可治。內服沆瀣丹﹐外以如聖散敷之。夢中切牙﹐風熱也。由手足陽明二經﹐積熱生風﹐故令相擊而有聲也﹐必在夢中也。風屬陽明﹐動則風行於陽﹐靜則風歸於裏也﹐宜風散。切牙一癥﹐惟痘疹見此爲危候﹐余則皆無大害。亦有因病戰栗﹐鼓頷而斗牙者﹐治其本證﹐則自止。牙齒落後﹐不復生者﹐由於舌舔之故。其肉頑濃﹐用鍼刺去其血﹐以鼠骨散搽之自生。

六味地黃湯﹝見前喘哮方內﹞

涼膈散﹝見前﹞

沆瀣丹﹝見前傷濕方內﹞

如聖散治小兒走馬疳﹐並奔沙宣露。

用婦人尿桶中白垢刮下﹐瓦上至煙盡﹐加銅綠二分﹐麝香五釐﹐共爲細末﹐先以蠟樹葉浸米泔水﹐洗淨後﹐搽此藥。

宣風散治小兒夢中切牙用。

尖檳榔﹝五兩﹞陳皮﹝一兩五錢﹞牽牛﹝一兩炒﹐取頭末﹞甘艸﹝五錢﹞共爲細末﹐每服一二錢﹐加蜂蜜調之﹐空心服。

塗蔚生曰﹕查宣風散所用之藥﹐多系破气消食之藥品﹐並無一味去風者。足見夢中切牙﹐亦是食積之熱﹐名爲是風﹐則未免錯了過半矣。

鼠骨散治小兒齒落不生用。

雄鼠一支﹐爛去其皮。取全骨炙枯﹐研細末﹐加麝香一分﹐擦刺處﹐良久﹐以姜湯嗽之。

塗蔚生曰﹕小兒除齒遲﹐齦腫等證外﹐頗少齒痛之癥。然予於齒痛﹐除由於風火而外﹐得一虛火牙痛之方﹐治療最速﹐收效最神。蓋齒總屬於腎。腎陰一虛﹐不能上輸滋養﹐則虛火熾炎﹐爍齒作痛。治之之方﹐惟有滋陰降火﹐兼淸陽明之燥熱耳。方用加味玉女煎。至風火牙痛之外﹐治法以蒜瓣一片﹐研搗如泥﹐加入輕粉少許﹐置於小蛤蜊殼內﹐放於虎口穴上﹝在合骨下﹞﹐令其燒熱至極痛時﹐始去之﹐頃刻此處肉起一小泡﹐用鍼刺破﹐流出黃水﹐牙痛立止﹐終身不復牙痛。但此必須是牙痛由於風火內熱者﹐否則亦不大效。

加味玉女煎生地﹝二錢﹞玄參﹝一錢﹞骨碎補﹝一錢﹞石膏﹝一錢﹞知母﹝一錢﹞寸冬﹝一錢﹞甘艸﹝一錢﹞

懷牛膝﹝二錢﹞

第四集﹟治療法

咽喉證治

經曰﹕咽喉者﹐水谷之道也。喉嚨者﹐气之所以上下者也。又曰﹕二陰一陽結﹐謂之喉痺。陳飛霞曰﹕蓋咽者胃管﹐主納水谷而居後。喉者肺管﹐主呼吸而居前﹐爲人一身之總要。若胸中郁積熱毒﹐至生風痰﹐壅滯不散﹐發於咽喉。病名𨿽多﹐無非熱毒﹐速宜淸解﹐緩則有難救之患。輕則甘桔湯﹐重則化毒湯。如痘瘡咽喉痛者﹐毒气上攻也﹐加減甘桔湯。喉中生瘡﹐不吮乳﹐化毒湯。小兒爲諸骨所哽﹐骨大難咽者﹐以鵝毛掃咽吐之﹐骨小者﹐用海上方治之。

甘桔湯治小兒膈膜積熱致生風痰﹐而患喉痺用。

粉甘艸﹝二錢﹞牙桔梗﹝一錢﹞以淨水煎﹐細細咽之。

化毒湯治小兒咽喉證危迫者用。

牙桔梗﹝一錢﹞薄荷﹝一錢﹞荊芥穗﹝一錢﹞炙甘艸﹝一錢﹞芒硝﹝一錢﹞山豆根﹝一錢﹞

馬牙硝﹝一錢﹞硼砂﹝一錢﹞明雄黃﹝一錢﹞鏡面砂﹝一錢﹞

共爲細末﹐每服一錢﹐白湯調下﹐仍以此藥吹喉中。

海上方治小兒諸骨所哽用。

金鳳花根搗碎﹐以米醋濃煎﹐用有嘴瓶盛之﹐口銜瓶嘴﹐仰面吸藥吞之﹐其骨卽下。吞藥勿令沾牙。又或以玉簪花根亦可﹐如上法煎咽。

塗蔚生曰﹕喉痛一癥﹐𨿽多由於風火﹐然必陰虛之人﹐始易患此。小兒縱無伐傷腎陰情事﹐然食積等火爍陰﹐亦與伐傷無異。故小兒素患久患喉癥者﹐亦宜兼顧其陰。楊氏咽喉七十二癥﹐無不以六味地黃湯爲加減﹐蓋爲此也。至陰虛至極﹐虛火上犯而作腫痛﹐有時必須加入桂附少許﹐以爲反佐﹐立時引火歸源﹐腫消痛止者﹐此又不可不知。但桂附須用上等者﹐方不至誤事﹐此亦不過百分中之一二耳。

第四集﹟治療法

五軟五硬

小兒生後﹐有五軟五硬之證。乃胎元怯弱﹐稟受先天陽气不足﹐不耐寒暑﹐少爲六淫所犯﹐便爾五軟見焉。

五軟者﹐頭項軟﹐身體軟﹐口軟﹐肌肉軟﹐手足軟﹐是爲五軟。然頭項軟﹐肝腎病也。肝主筋﹐腎主骨﹐肝腎不足﹐故頭項軟而無力。手足軟﹐脾胃病也。脾主四肢﹐脾胃不足﹐故手軟而懶於擡﹐足軟而慵於步也。身體軟﹐陽衰髓怯﹐徧身羸弱﹐而不能彊立。口軟者﹐虛舌退場門﹐而懶於言。肌肉軟者﹐肉少而皮寬﹐身體虛之象也。

總之﹐本於先天不足﹐宜地黃丸以補肝腎﹐而所以更重者在胃。蓋胃爲五臟六腑之化源﹐宜補中益气湯﹐升舉其脾气。但得脾胃一旺﹐則髒气有所稟﹐諸軟之癥﹐其庶幾矣。

五硬者﹐手硬﹐足硬﹐腰硬﹐肉硬﹐頸硬也。仰頭取气﹐難以動搖﹐气壅疼痛﹐連於胸膈。手心腳心﹐冰冷而硬﹐此陽气不榮四體也﹐爲獨陰無陽﹐難治。若肚筋靑急﹐乃木乘土位﹐俱宜六君子湯加姜桂﹑升麻﹑柴胡﹐以補脾平肝。若面靑而小腹硬者不治。

六味地黃湯﹝見前喘哮方內﹞

補中益气湯﹝見前泄瀉方內﹞

六君子湯﹝見前咳嗽方內﹞。外加漧薑﹑上桂﹑升麻﹑柴胡。

第四集﹟治療法

丹毒證治

陳飛霞曰﹕小兒赤遊丹毒﹐皆由心火內壅﹐熱與血搏﹐或起於手足﹐或發於頭面胸背﹐遊移上下﹐其熱如火﹐痛不可言﹐赤如丹砂﹐故名丹毒。自腹出四肢易治﹐自四肢入腹難治。治丹之法﹐用辛涼解表﹐使毒漸消﹐方可搽敷。若先不解表﹐遽用搽敷﹐必逼毒入腹﹐以致不救。小兒一歲外者易治﹐未周歲者難治。然治之得法﹐無論大小。予嘗治百日內外火丹﹐從陰囊下起﹐按法治之﹐三日後陰囊去一殼而愈。

小兒十種丹毒﹐如三日不治﹐攻入腸胃則不救。宜逐一辧認﹐根據方治之﹐百不一失。凡治丹毒﹐俱宜先服防風升麻湯﹐以解毒發表﹐次用瓷鋒鍼去其血﹐則毒隨血而散﹐至神至捷﹐百發百中。

防風升麻湯治十種丹毒用。

防風﹝一錢﹞升麻﹝五分﹞梔仁﹝一錢﹞麥冬﹝一錢﹞荊芥穗﹝一錢﹞木通﹝一錢﹞漧葛﹝一錢﹞

薄荷﹝一錢﹞玄參﹝一錢﹞牛蒡子﹝一錢﹞粉甘艸﹝一錢﹞便閉加大黃利之。燈心十莖﹐水煎熱服。

瓷鍼砭法用上淸瓷器﹐輕輕敲破﹐取其鋒銳者一枚﹐將箸頭劈破﹐橫夾瓷鍼﹐露鋒於外﹐將綫紮緊﹐以瓷鋒正對丹毒之處﹐另以箸一條﹐於瓷箸上輕輕敲之﹐其血自出﹐多刺更妙。毒血出盡﹐立時見功。治丹若不砭去惡血﹐十不救一。

十種丹證﹕一﹑飛竈丹。從頭頂腫起﹐然後散開﹐先用蔥白搗取自然汁﹐塗之效。二﹑走竈丹。從頭頂起﹐紅腫異常﹐用紅豆飯研末﹐雞蛋淸調塗。三﹑鬼火丹。從面部紅腫起﹐用竈心土研末﹐雞蛋淸調塗。四﹑天火丹。從背上起赤點﹐用桑白皮切碎﹐焙榦爲末﹐米醋調塗。五﹑天竈丹。從兩臂赤腫黃色起﹐用柳木燒炭研末﹐淨水調塗。六﹑水丹。先從兩脇起赤腫﹐用多年銹鐵磨濃汁﹐豬油調塗。七﹑葫蘆丹。先從臍下起紅腫﹐用尖檳榔切碎﹐焙榦研末﹐米醋調塗。

八﹑野火丹。先從兩腳起紅腫﹐用乳香去油研末﹐羊油調塗。九﹑煙火丹。從腳背上起紅腫﹐用豬槽下土研末﹑麻油調塗。十﹑胡漏丹。從陰囊下起紅腫﹐用門檻之下千腳土﹐羊油調塗。更有胎毒重者﹐徧體皆是﹐速用蕓苔子﹝卽油菜子﹞一兩﹐酒一大壺和研濾去渣﹐取酒復熱數沸﹐不拘時﹐溫服二盞。又方蕓苔﹐卽油菜﹐取葉搗爛敷之﹐隨手卽消。如無鮮菜﹐幹者爲未調敷。凡丹毒徧身﹐或連腰周﹐百方不能治者﹐惟此最神。

第四集﹟治療法

破傷風

陳飛霞曰﹕小兒或因跌僕﹐或刀斧破傷﹐風邪暗襲﹐傷處發腫﹐謂之破傷風。速宜治之﹐不然﹐則發痙矣。

內服疏風活血散﹐外以紫金錠塗之。

疏風活血散治小兒破傷風﹐已痙未痙者。

全當歸﹝二錢﹞生地﹝一錢﹞赤芍藥﹝一錢﹞防風﹝一錢﹞紅花﹝五分﹞川芎﹝七分﹞蘇木﹝一錢﹞炙甘艸﹝一錢﹞生薑﹝一錢﹞大棗﹝一枚﹞

紫金錠山慈菇﹝三兩﹞五倍子﹝三兩﹞牙大戟﹝一兩半﹞明雄黃﹝一兩﹞鏡面辰砂﹝一兩﹞麝香﹝三分﹞

共爲細末﹐糯米飯和藥爲丸錠﹐水磨搽之。市中有售者﹐不必自制﹐但須防其以僞亂眞。

第四集﹟治療法

諸瘡

經曰﹕諸痛癢瘡瘍﹐皆屬心火。陳飛霞曰﹕世界瘡癢癤疥﹐惟小兒最多﹐豈其稚陽純气﹐易於歲運火攻相乘耶。抑或不識不知﹐而寒溫動定之乖其道耶。復有父母之遺毒。爲兒終身之害者﹐可不有以治之乎﹖小兒初生﹐徧身虫疥﹐與夫流水風瘡一般﹐皆胎毒也。切勿外治﹐宜內服胡麻丸。尙誤用搽洗﹐逼毒入腹﹐致腹脹﹐危候也。急服解毒湯爲佳。凡頭面徧體有瘡﹐原未搽洗﹐而瘡忽自平﹐更加痰喘气急者﹐切不可下﹐宜連翹丸解托之。小兒未過周歲﹐無論一切瘡疥﹐不宜搽洗﹐總以胡麻丸爲主治﹐至穩。小兒生癰毒腫癤﹐皆气血凝滯﹐而火熱乘之﹐內服大補湯﹐外以紫金錠塗之。項上結核腫脹﹐欲發熱者﹐內服胡麻丸﹐外以五倍子爲末﹐醋水調敷﹐一日二易爲妙。

《集成》胡麻丸治小兒風瘡疥癬。

嫩苦參﹝五錢﹞何首烏﹝蒸﹞胡麻仁﹝炒﹞蔓荊子﹝炒﹞威靈仙﹝炒﹞荊芥穗﹝焙﹞皂角刺﹝各三錢﹞石菖蒲﹝炒﹞白菊花﹝各二錢﹞

上共爲細末﹐酒打米糊爲丸﹐每服一二錢﹐量兒大小﹐竹葉湯下。

《集成》解毒湯治小兒瘡疥﹐誤入搽洗﹐逼毒入內﹐以此托之。

玄參﹝一錢﹞連翹﹝一錢﹞升麻﹝五分﹞黃芩﹝一錢﹞赤芍藥﹝一錢﹞當歸﹝一錢﹞羌活﹝五分﹞

防風﹝一錢﹞木通﹝一錢﹞炙甘艸﹝一錢﹞燈艸﹝一錢﹞生地﹝一錢﹞荊芥穗﹝一錢﹞

如大便祕結﹐則加大黃。

《集成》連翹丸治小兒瘡疥﹐毒陷入裏﹐以此托之。

連翹桑白皮白頭翁丹皮防風﹝各三錢﹞黃柏桂枝淡豆豉海螵蛸獨活秦艽﹝各三錢﹞

上共爲細末﹐煉蜜爲丸﹐龍眼核大﹐每服一丸﹐燈心湯下。

《集成》大補湯治小兒癰疽膿後﹐或頑瘡破爛﹐久不收口。凡一切潰瘍皆屬不足﹐切不可再用寒涼。

黨參﹝一錢﹞黃﹝一錢﹞川芎﹝五分﹞連翹﹝一錢﹞白芷﹝一錢﹞茯苓﹝一錢﹞當歸﹝一錢﹞

白術﹝一錢﹞生地﹝一錢﹞白芍﹝一錢﹞炙甘艸﹝一錢﹞生薑﹝一錢﹞大棗﹝一枚﹞

接骨方塗蔚生曰﹕小兒最好搬物上髙﹐故其跌打折骨之事亦最多。方書接骨之法本繁﹐然非系珍貴難購﹐亦多系鄕間倉猝不易辧者。欲求其簡而易辧﹐平而最效之法﹐頗非易易。余在正陽時﹐有宋姓者﹐施接骨丹﹐遠近多往求之﹐頗著巨效。然其對於此方之保守祕密﹐決不肯輕易示人。余以多方求之﹐始悉其方爲鍋煙。﹝藥名百艸霜﹞及磚頭灰也。余以深恨中國此種無意識之嚴守祕密﹐阻礙醫學進步﹐不能使全國民眾﹐得其利益。謹將此法書出﹐以爲民眾及醫士者創。其法分未斷者與已斷者二種。未斷者﹐用磨下極細過羅之磚頭﹝以當窯門口之經火頭上者爲尢佳﹞灰及鍋煙﹐各樣一歲一分﹐黃酒衝服﹐盡量出汗。已斷者﹐加花蜘蛛﹐一歲一个﹐與磚頭灰﹑鍋煙﹐一並用黃酒衝服。但隔日者﹐須先用全當歸一歲一分﹐黃酒衝服﹐後服鍋煙及磚頭灰﹐自然接合矣。

治瘋狗咬方塗蔚生曰﹕瘋狗之毒最劇﹐其中人也亦最烈﹐患之者旣多。若無良方而治之者﹐每主張以毒攻毒﹐甚非平易之治。余得人參敗毒散加地楡﹑紫竹根法﹐試之者屢矣﹐而收效勢若桴鼓﹐洵爲珍奇之治也。

人參敗毒散加地楡紫竹根法人參羌活獨活柴胡前胡枳殼桔硬川芎茯苓甘艸地楡紫竹根塗蔚生曰﹕如無紫竹根﹐或他種竹根多用之亦可。服後旣無疼痛便血尿血之苦﹐又無忌風﹑忌過河﹑忌食狗肉之禁。誠平易之治也﹐閱者愼勿忽諸。

治蠍子咬方取家子桃花﹐或連葉搗研取汁﹐貼敷其痛立止。又家子桃﹐亦名架子桃。

解砒霜毒方取薜荔嫩葉與嫩枝﹐搗研取汁﹐多多服之自愈。薜荔卽俗名爬墻虎﹐蔓藤大葉叢生。又用防風四兩﹐井水調服﹐亦可解砒霜毒﹐此系《閱微艸堂》方也。余亦未經試驗﹐姑存之以備用。

解鴉片毒方取灰猛養﹝系西藥﹞三錢。陰陽水化開﹐灌入搖之﹐使吐自愈。又法﹐用硼砂灌之﹐亦最見效。

治吞金方取蠐螬一二枚﹐搗研灌下﹐則金自溶化﹐不致殺人。按蠐螬雞籠內糞下﹐與各肥地內均有。

治蛇咬方取重樓﹝藥名。一名七葉一枝花﹞用醋研之敷傷痕上﹐其痛立止。但重樓必須眞者﹐否則不效。又余在正陽時﹐曾治一被蛇咬者﹐爲之內服五靈脂五錢﹐雄黃三錢﹐白芷三錢﹐水調服。外敷碘酒﹐旋卽痛止。余究不知二者﹐是誰治愈﹐姑存之以備參考。

解食鹽毒方服鹽過多﹐則血脈凝滯﹐亦能殺人。取豆漿﹝未用石膏點入者﹞多多服之﹐其毒卽解。

治吞鍼方取木炭之黑皮﹐研細末服之。其鍼自隨炭皮裹著﹐從大便下。

