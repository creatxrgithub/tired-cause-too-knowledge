

欽定四庫全書

子部五

素問入式運气論奧

醫家類

提要

【臣】等謹案素問入式運气論奧三卷附黃帝內經素問遺篇一卷宋劉溫舒撰溫舒裏居未詳前有元符己卯序舊題朝散郎太醫學司業蓋以醫通籍者也晁公武讀書志云溫舒以素問運气爲治病之要而問答紛揉文詞古奧讀者難知因爲三十論二十七圖上於朝今詳考其圖寔二十九蓋十干起運十二支司天二圖原本別題曰訣故公武不以入數僅曰二十有七其論寔爲三十一篇末五行勝復論一篇原本別注附字故公武亦不以入數僅曰三十也卷末別附刺法論一卷題曰黃帝內經素問遺篇按刺法論已亡在王冰作注之前溫舒生北宋之末何從得此其注亦不知出自何人殆不免有所依托未可盡信焦竑經籍志載此書作四卷合此論爲一書益舛誤矣乾隆四十四年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

素問入式運气論奧序

夫醫書者乃三墳之經伏羲觀天文造甲歷神農嘗百藥制本艸黃帝論疾苦成素問因知其道奧妙不易窮研自非畱心刻意豈達機且以其間气運最爲補寫之要𨿽備見黃帝與岐伯鬼臾區問對分糅篇章卒無入法稍難施用余性識偏陋竊慕眞風棲心聖典積有嵗月𨿽吏役塵勞之暇亦未嘗暫捨筆萃斯文久以盈軸莫不究源附說解惑分圖括上古運气之祕文撮斯書陰陽之精論若网之在綱珠之在貫粲然明白箋明奧義咸有指歸詎飾文辭庶易曉晤使覽者經目頓知妙道幾過半矣詎敢沽譽且畏醫藥之差誤遺人夭殃絕人長命爾元符己卯嵗丁丑月望日序

欽定四庫全書

素問入式運气論奧卷上

宋劉溫舒撰

五運六气樞要之圖

﹤子部﹐醫家類﹐素問入式運气論奧﹐卷上﹥

神機之樞達之於天則寒暑運而爲生化之原由是上聖造其微而內經作故論曰在地成形在天爲气也然行有五而气有六以分君火相火之化六气化者謂寒暑燥濕風火也乃天之元气然後三陰三陽上奉之謂之標標本之論具在下文六气皆有一化舉大槪也尋文攷之則土之化曰濕曰雨金之化曰燥曰淸各所以明其性而已木之化風主於春春之爲言蠢也陽气蠢動故風所以鼔舞萬物爲天號令君火之化熱主春末夏初行暄淑之令而不行炎暑應君之徳也相火之化暑主於夏夏之爲言大也舉午同意炎暑乃行金之化淸與燥主於秋秋之爲言揫也與金同意淸

涼乃行白露淸气也金屬庚辛辛爲丙婦帶火之气故燥難經曰辛商也丙之柔則金燥之化可明矣久雨霖霪西風而晴燥之兆也西風而雨燥濕爭也而乃自晴水之化寒主於冬冬之爲言終也嚴凜乃行土之

化濕與雨主於長夏長夏謂六月也土生於火長在夏中旣長而王土潤溽暑濕化行也蓋濕則土生幹則土死泉出地中濕化信矣經曰地气上爲雲天气下爲雨雨出地气云出天气則土之化見矣同爲一嵗之令巡環而治之也夫四時寒暄之序加以六气司化之令則嵗嵗各異凡春溫夏暑秋涼冬寒皆天地之正气其客行於主位則自有逆順淫勝之異由是气不一豈可一定而論之陰陽四時之气則始於仲月而盛於季月故經曰差三十度而有奇又言气令盛衰之用具在四維故陽之動始於溫而盛於暑陰之動始於淸而盛於寒春夏秋冬各有差其分者此之謂也四維者辰戌丑未四季月也蓋春气始於二月盛溫於三月夏气始於五月盛暑於六月秋气始於八月盛涼於九月冬气始於十一月盛寒於十二月以此見之則气差明矣然五月夏至陰气生而反大熱十一月冬至陽气生而反大寒者蓋气自下生則推而上之相錯而萬物生以其無窮也故聖人指物以之其六气終始早晏五運大少盈虛原之以至理考之以至數而垂示萬古無有差也經曰五日謂之三候謂之气六气謂之時四時謂之嵗又曰日爲陽月爲陰行有分紀周有道裏日行一度月行十三度而有奇焉故大小月三百六十五日而成嵗積气余而盈閠矣經云日常於晝夜行天之一度則一日也共三百六十五日四分之一而周天度乃成一嵗常五日一應之故三成一气卽十五日也三气成一節節謂立春春分立夏夏至立秋秋分立冬冬至此八節也三八二十四气而分主四時一嵗成矣春秋言分者以六气言之則二月半初气終而交二之气八月半四气盡而交五之气若以四時之令言之則陰陽寒暄之气到此可分之時也晝夜分五十刻亦陰陽之中分也故經曰分則气異此之謂也冬夏言至者以六气言之則五月半司天之气至其所在十一月半在泉之气至其所在以四時之令言之則陰陽至此極至之時也夏至日長不過六十刻陽至此而極冬至日短不過四十刻陰至此而極皆天之未變故經曰至則气同此之謂也天自西而東轉其日月五星循天從東而西轉故白虎通曰天左旋日月五星右行日月五星在天爲陰故右行猶臣對君也日則晝夜行天之一度月則晝夜行天之十三度有奇者謂復行一度之中作十九分分之得七大率月行疾終以二十七日月行一周天是將十三度及十九分之七數總之則二十九日計行天三百八十七度有奇計月行疾之數比日行遲之數則二十九日日方行天二十九度月已先行一周天三百六十五度外又行天之二十二度反少七度而不及日也陰陽家說謂日月之行自有前後遲不等固無常凖則有大小月盡之異也本三百六十五日四分度之一卽二十五刻當爲一嵗自除嵗外之餘則有三百六十也故陰生則陽上而愈熱陽生則陰上而愈寒以今驗之夏井淸涼冬井溫和則可知也是所謂嵗之常矣﹤子部﹐醫家類﹐素問入式運气論奧﹐卷上﹥

論四時气第六

日月運行而四時成以其有常也故聖人立法以步之陰陽

﹤子部﹐醫家類﹐素問入式運气論奧﹐卷上﹥

論五行生死順逆第一

五行相生相尅其理昭然十干十二支五運六气嵗月日時皆自此立更相爲用在天則爲气寒暑燥濕風在地則成形金木水火土形气相感而化生萬物此造化生成之大紀也原其妙用可謂無窮矣木主於東應春木之爲言觸也冒也陽气觸動冒地而生也水流趍東以生木也木上發而覆下乃自然之質也火主於南應夏火之爲言化也燬也陽在上陰在下燬然盛而變化萬物也鑽木作火木所生也然火無正體體本木焉出以應物盡而復入乃自然之理也金主於西應秋金之爲言禁也陰气始禁止萬物而揫斂披沙防金土所生也生於土而別於土乃自然之形也水主於北應冬水之爲言潤也陰气濡潤任養萬物也水西而東金所生也水流曲折順下而達乃自然之性也土主於中央兼位西南應於長夏土之爲言吐也含吐萬物將生者出將死者歸爲萬物家故長於夏末火所生也土或勝水水乃反一自然之義也其相尅者子皆能爲母復讎也木尅土土之子金反尅木木之子火反尅金金之子水反尅火火之子土反尅水水之子木反尅土也互能相生乃其始也互能相尅乃其終也皆出乎天之性也彊可攻弱土得木而達實可勝虛水得土而絕陰可消陽火得水而滅烈可敵剛金得火而缺堅可制柔木得金而伐故五者流行而更轉順則相生逆則相尅如是則各各爲用以成其道而已

論十干第二

天气始於甲幹地气始於子支者乃聖人究乎陰陽重輕之用也著名以彰其徳立號以表其事由是子甲相合然後成其紀逺可步於嵗而統六十年近可推於日而明十二時嵗運之盈虛气令之早晏萬物生死將今驗古咸得而知之非特是也將攷其細而知人未萌之禍福明其用而察病向往之死生則精微之義可謂大矣哉是以東方甲乙南方丙丁西方庚辛北方壬癸中央戊己五行之位也蓋甲乙其位木行春之令甲乃陽內而陰尙包之艸木始甲而出也乙者陽過中然未得正方尙乙屈也又云乙軋也萬物皆解孚甲自抽軋而出之丙丁其位火行夏之令丙乃陽上而陰下陰內而陽外丁陽其彊適能與陰气相丁又云丙炳也萬物皆炳然著見而彊也戊己其位土行周四季戊陽土也萬物生而出之萬物伐而入之己陰土也無所爲而得己者也又云戊茂也己起也土行四季之末萬物含秀者抑屈而起也庚辛其位金行秋之令庚乃陰干陽更而續者也辛乃陽在下陰在上陰干陽極於此庚更故也而辛新也庚辛皆金金味辛物成而後有味又云萬物肅然更茂實新成壬癸其位水行冬之令壬乃陽旣受胎陰壬之乃陽生之位壬而爲胎與子同意癸者揆也天令至此萬物閉藏懷姙於其下揆然萌芽天之道也以爲日名焉故經曰天有十日日六竟而周甲者此也乃天地之數故甲丙戊庚壬爲陽乙丁巳辛癸爲陰五行各一陰一陽故有十日也

論十二支第三

淸陽爲天五行彰而十干立濁陰爲地八方定而十二支分運移气遷嵗嵗而盈虛應紀上升下降物物而變化可期所以支幹配合共臻妙用矣子者北方至陰寒水之位而一陽肇生之始故陰極則陽生壬而爲胎子之爲子此十一月之辰也至醜陰尙執而紐之又醜陰也助也謂十二月終始之際以結紐爲名焉寅正月也陽巳在上陰巳在下人始見之時故律管飛灰以之可以述事之始也又寅演也津也謂物之津塗卯者日升之時也又卯茂也言二月陽气盛而孳茂辰者陽巳過半三月之時物盡震而長又謂辰言震

也巳者四月正陽而無陰也自子至巳陽之位陽於是當又巳起也物畢盡而起午者陽尙未屈陰始生而爲主又云午長也大也物至五月皆滿長大矣木六月木已重而成矣又云未味也物成而有味與辛同意申者七月之辰申陽所爲而已陰至於申則上下通

而人始見白露葉落乃其也可以述陰事以成之又云申身也言物體皆成酉者日入之時乃陰正中八月也又云酉緧也萬物皆緧縮收斂九月戌陽未旣也然不用事潛藏於戌土中乃乾位戌爲天門故也又云戌滅也萬物皆衰滅矣十月亥純陰也又亥劾也言陰气劾殺萬物此地之道也故以此名月焉甲之幹乃天之五行一陰一陽言之子之支以地方隅言之故子寅午申爲陽卯巳酉亥爲陰土居四維王在四季之末土有四辰戌爲陽醜未爲陰故其數不同也合而言之十配十二共成六十日復六六而成嵗故經曰天以六六之節以成一嵗此之謂也十二支亦曰十二律亦曰十二辰其辰有屬者乃位中所臨二十八宿之主星禽也故當其生與宿之禽同爲所屬故也而星禽又有正副焉如尾火虎箕水豹皆在寅亢金龍角木蛟皆在辰虎龍爲正餘皆此例火虎金龍者又以七曜紀之今所謂密日者乃七曜之名號以大陽直日則日密是隨日宿而言也二者𨿽於素問無所明亦陰陽之奧義故隨文略以舉之爾

論納音第四

十干十二支相承共成六十日乃天地之紀符防以統日焉甲東方春始生爲時之長子北方陽始生爲气之先則甲子爲首而乙丑次之然辰之中交相參同則五行互以臨遇無一專致其統矣又有納音之法乃旋相爲宮之法也正與律呂之用同而一辰之中又含五音十二辰共納六十音也謂如子之一辰甲子金丙子水戊子火庚子土壬子木是也按漢志同類娶妻隔八生子者此納音法也同類娶妻謂甲陽之幹子陽之辰上下相臨皆陽則亢而無以兆其和故娶乙丑爲妻乙丑幹辰皆陰也餘位並同隔八生子謂甲子前八位下生壬申金又隔八生庚辰金三位然後左行向火至火依前隔八生火火三下生而後至木木三下生而後至水水三下生而後至土土三下生而後至金乃爲一周復自甲午上生金依次而轉然隔八生子則除上下兩位而言也隔八非第八也若自甲子至癸酉通數之乃共十矣此周甲之气耳納音之所以金先者謂五行之中惟金有聲鑄而爲器則音聲彰矣白虎通曰鐘兌音也感之於人則成肺亦爲五藏先以主音聲外應皮毛堅而響亦由金之化也至秋肅殺萬物堅燥而風勁淒鳴乃金之性也支幹自東右行向南五音始西而右行向南陽生於子所以下生陰生於午所以上生夫上下生者正謂天气下降地气上升易曰天地交泰義見此也然所生止三者亦三元之義故經曰三而成天三而成地三而成人易爻之象取三老子曰一生二二生三三生萬物卽其意也蓋有始有中有終畢矣五音變而周乃十二辰各含五音則成三十位而徧六十甲子也故經曰陰陽相錯變由生也又曰髙下相召升降相因而變作矣此之謂也

論六化第五

五行施形於地爲化日用相生相制爲萬物之宗元推而上之則其气化百度何可量也是以感之於人則形體具而爲日又除小月所少之日六日止有三百五十四日而成一嵗通少十一日二十五刻乃盈閏爲十二月之制則有立首之气气乃三候之至月半示斗建之方乃十二辰之方也閏月之紀則無立气建方皆他气但依歷以八節見之推其所餘乃成閏天度畢矣故經曰立端於始表正於中推余於終而天度畢矣者此之謂也觀天之杳豈復有度乎乃日月行一日之處指二十八宿爲證而記之曰度故經曰星辰者所以制日月之行也制謂制度也天亦無以風雨霜露艸木之類應期可驗而測之曰言一之日亦五運之气相生而直之卽五日也如環之無端周而復始書曰期三百六旬有六日以閏月定四時成嵗卽其義也醫工之流不可不知經曰不知年之所加气之盛衰虛實之所起不可以爲工矣王冰以謂天眞气運尙未該通人病之由安能精達卽古聖之深戒也

論交六气時日第七

陰陽相遘分六位而寒暑弛張日月推移運四時而气令更變故經曰顯明之右君火之位顯明謂之日卽卯位也君火之右退行一步相火治之復行一步土气治之復行一步金气治之復行一步水气治之復行一步木气治之者乃六气之主位也自十二月中气大寒日交木之初气次至二月中气春分日交君火之二气次至四月中气小滿日交相火之三气次至六月中气大暑日交土之四气次至八月中气秋分日交金之五气次至十月中气小雪日交水之六气每气各主六十日八十七刻半總之乃三百六十五日二十五刻共周一嵗也若嵗外之餘及小月之日則不及也但推之歷日依節令交气此乃地之陰陽所謂靜而守位者也常爲每嵗之主气寒暑燥濕風火者乃六气之常紀气應之不同者又有天之陰陽所謂動而不息自司天在泉左右四間是也輪行而居其上名之曰客气客气乃行嵗中之天命天命所至則又有寒暑燥濕風火之化主气則當祗奉客之天命客勝則從主勝則逆二者有勝而無復矣

論日刻第八

夫日一晝一夜十二時當均分於一日故上智設銅壷貯水漏下浮箭箭分百刻以度之𨿽日月晦明終不能逃是以一日之中有百刻之也夫六气通主一嵗則一气主六十日八十七刻半乃知交气之時有早晏也故立此圖以明之冬夏日有長短之異則晝夜互相推移而日出入時刻不同然終於百刻矣其气交之刻則不能移也甲子之嵗初之气始於漏水下一刻終於八十七刻半子正之中也二之气復始於八十七刻六分終於七十五刻戌正四刻也三之气復始於七十六刻終於六十二刻半酉正之中也四之气復始於六十二刻六分終於五十刻未正四刻也五之气復始於五十一刻終於三十七刻半午正之中也六之气復始於三十七刻六分終於二十五刻辰正四刻也此之謂一周天之嵗度余刻交入乙丑嵗之初气矣如此而轉至戊

辰年初之气矣【闕】

復始於漏水下一刻則四嵗而一小周也故申子辰气防同者此也己酉丑初之气俱起於二十六刻寅午戌初之气俱起於五十一刻亥卯未初之气俱起於七十六刻气皆起於同刻故謂之三合者義由此也以十五小周爲一大周則六十年也

論標本第九

三陰三陽天之六气標也水火木金土地之五行本也生長化收藏故陽中有陰陰中有陽動靜相召上下相臨陰陽相錯而變所由生也是道也非特徒然而書之各有至道至理存焉詳四問篇論交相而言標本則莫測其源太陰濕土少陽相火爲標本同至於少陰君火大陽寒水則陰陽寒熱互相不同義從何來豈不知出於自然而非人意之所能名邪古今之論陽則順行又以進爲盛自先太陽而後少陽也陰則逆行又以退爲盛自先少陰而後太陰也此易爻卜筮之所同是以君火司於午午者一陰生之位火本熱而其气當陰生之初故標本異而君火屬少陰也水居北方子而子者一陽生之位水本寒而其气當陽生之初故標本異而寒水屬太陽也土者乃西南維未之位應於長夏之月未乃午之次故土曰太陰也相火者司於寅寅乃丑之次故相火曰少陽也木者位居東方震在人主於肝肝者陰未退幹之而出𨿽陽藏居鬲下處陰之位木必待陰而後生故屬厥陰也金者居西方兌在人主肺肺爲華蓋𨿽陰藏居鬲上處陽之位金必待陽而後發故屬陽明也然六气之不同標本之義蓋由此

論生成數第十

天髙寥廓六气回旋以成於四時地厚幽深五行生化以成於萬物可謂無窮而莫測者也聖人立法以推步者蓋不能逃其數觀其立數之因亦皆出乎自然故載於經典同而不異推以達其機窮以通其變皆不離於數內一曰水二曰火三曰木四曰金五曰土者咸有所也水北方子之位也子者陽生之初一陽數也故水曰一火南方午之位也午者陰生之初二陰數也故火曰二木居東方東陽也三者奇之數亦陽也故木曰三金居西方西陰也四者偶之數亦陰也故金曰四土應西南長夏五者奇之數亦陽也故土曰五由是論之則數以陰陽而配者也若攷其深義則水生於一天地未分萬物未成之初莫不先見於水故靈樞經曰太一者水尊號先地之母后萬物之源以今驗之則艸木子實未就人虫胎胎胚皆水也豈不以水爲一及其水之聚而形質化莫不備陰陽之气在中而後成故物之小而味苦者火之兆也物熟則甘土之味也甘極則反淡淡本也然人稟父母陰陽生成之化故先生二腎左腎屬水右腎屬火火曰命門則火之因水而後見故火曰次二蓋艸木子實大小𨿽異其中皆有兩以相合者與人腎同亦陰陽之兆是以萬物非陰陽合體則不能生化也旣陰陽合體夫然後有春生而秋成故次三曰木次四曰金蓋水有所屬火有所藏木有所發金有所別莫不皆因土而後成五也故次五曰土木居於東金居於西火居於南水居於北土居中央而寄位四維應令四季在人四支故金木水火皆待土而後成兼其土數五以成之則水六火七木八金九土常以五之生數不可至十者土不待十以成是生成之數皆五以合之則大衍之數由是以立則萬物豈能逃其數哉三陰三陽正化者從本生數對化者從標成數五運之紀則大過者其數成不及者其數生各取其數之生成多少以占政令气化勝復之述作蓋明諸用也

素問入式運气論奧卷上

欽定四庫全書

素問入式運气論奧卷中

宋劉溫舒撰

論五天之气第十一

天地支幹相錯而列於八方各有定位星宿環列垂象於其上而各有分野故大古占天望气以書於垂示後人在精意以攷之而後可明也蓋天分五气地列五行五气分流散於其上經於列宿下合方隅則命之以爲五運丹天之气經於牛女奎璧四宿之上下臨戊癸之位立爲火運黅天之气經於心尾角軫四宿之上下臨甲巳之位立爲土運素天之气經於亢氐昴畢四宿之上下臨乙庚之位立爲金運天二气經於張翼婁胃四宿之上下臨丙辛之位立爲水運蒼天之气經於危室柳鬼四宿之上下臨丁壬之位立爲木運此五气所經二十八宿與十二分位相臨則灼然可見因此以紀五天而立五運也戌爲天門幹之位也巳爲地戶巽之位也自房至畢十四宿爲陽主晝自昴至心十四宿爲陰主夜通一日也

論五音建運第十二

五音者五行之音聲也土曰宮金曰商木曰角火曰徵水曰羽在陽年則曰太在陰年曰少晉書曰角觸也象諸陽气觸動而生其位丁壬嵗也徴止也言物盛則止其位戊癸嵗也商彊也謂金性之堅彊其位乙庚嵗也羽舒也陽气將復萬物慈育而舒生其位丙辛嵗也宮中也中和之道無往而不理又總堂室奧阼而謂之宮所圍不一蓋土亦以通貫於金木水火王於四季榮於四藏皆總之之意也其位甲巳嵗也故五運從十干起甲爲土也土生金故乙次之金生水故丙次之如此五行相生而轉甲爲陽乙爲陰亦相間而數如環之無端詳其五音五運之由莫不上下相召小大相乘同歸於治而已是故因刻以成日因日以成月因月以成嵗遞相因以制用𨿽大古占天望气定位之始見黅天之气橫於甲巳爲土運素天之气橫於乙庚爲金運天之气橫於丙辛爲水運蒼天之气橫於丁壬爲木運丹天之气橫於戊癸爲火運則莫不有從焉若以月建之法論之則立運之因又可見也何哉丙者火之陽建於甲巳嵗之首正月建丙寅丙火生土故甲巳爲土運戊者土之陽建於乙庚嵗之首正月建戊寅戊土生金故乙庚爲金運庚者金之陽建於丙辛嵗之首正月建庚寅庚金生水故丙辛爲水運甲者木之陽建於戊癸嵗之首正月得甲寅甲木生火故戊癸爲火運壬者水之陽建於丁壬嵗之首正月得壬寅壬水生木故丁壬爲木運是五運皆生於正月建幹豈非日月嵗時相因而制用哉

論月建第十三

夫十二支爲十二月則正月寅二月卯是也甲巳之嵗正月建丙寅乙庚之嵗正月建戊寅丙辛之嵗正月建庚寅丁壬之嵗正月建壬寅戊癸之嵗正月建甲寅乃用十干建於寅上觀其法甲子年爲首亦用六十甲子內初見者先建之次見者次建之故丙寅爲初戊寅爲次依先後循而轉之可見也前六十甲子納音圖中立位旣終復轉於其上以終其紀者明矣建時貼用日幹同法若五運陰年不及之嵗大寒日交初气其日時建幹與年幹合者謂之曰幹徳符當爲平气非過與不及也略舉此以明其用而已

論天地六气第十四

圖在主气客气文內

經曰天地合气六節分而萬物化生矣然地列五行者言其用也分支於十二自五行陰陽之气以布八方蓋天气降而下則地气遷而上鹹備五行之化气然後合其用觀萬物未嘗不因天地之气而化生之也地之气靜而常天之气動而變其六气之源則同六气之緒則異何哉蓋天之气始於少陰而終於厥陰經曰少陰所謂標厥陰所謂終是也地之气始於厥陰木而終於太陽水經曰顯明之右君火之位者其緒是也然不同之緒乃天眞神元二气相因而成焉故天之六元气反合地十二支以五行正化對化爲其緒則

少陰司子午

太陰司丑未

少陽司寅申

陽明司卯酉

太陽司辰戌

厥陰司己亥

天气始終之因如是而已地之六气反合天之四時風熱暑濕燥寒爲其緒則

厥陰風木主春

少陰君火主春末夏初少陽相火主夏

太陰濕土主長夏陽明燥金主秋

太陽寒水主冬

地气終始之因如是而已經曰天有陰陽地亦有陰陽者乃上下相臨也天气動而不息故五嵗而冶遷應地气靜而守位天气不加於君火則五嵗而餘一气右遷相火之上以君火不立嵗故也地之紀五嵗一周天之紀六防一備五嵗一周則五行之气徧六防一備則六气之位周與幹加支之緒小同取陰陽相錯上下相乘畢其紀之之意也以五六相合故三十年一紀之則六十年矣

論主气第十五

地气靜而守位則春溫夏暑秋涼冬寒爲嵗嵗之常令四時爲六气之所主也厥陰木爲初气者方春气之始也木生火故少陰君火少陽相火次之火生土故太陰土次之土生金故陽明金次之金生水故太陽水次之皆相生而布其令莫不咸有緒焉木爲初气主春分前六十日有奇自斗建丑正至卯之中天度至此風气乃行也君火爲二气主春分後六十日有奇自斗建卯正至巳之中天度至此暄淑乃行也相火爲三气主夏至前後各三十日有奇自斗建巳正至未之中天度至此炎熱乃行也土爲四气主秋分前六十日有奇自斗建未正至酉之中天度至此雲雨乃行濕蒸乃作也金爲五气主秋分後六十日有奇自斗建酉正至亥之中天度至此淸气乃行萬物皆燥也水爲六气主冬至前後各三十日有奇自斗建亥正至醜之中天度至此寒气乃行也六位旋相主气以成一嵗則天之六气毎嵗轉居於其上以行天令者也其交日時前已具載矣

論客气第十六

六气分上下左右而行天令十二支分節令時日而司地化上下相召而寒暑燥濕風火與四時之气不同者蓋相臨不一而使然也六气司於十二支者有正對之化也然厥陰所以司於己亥者何也謂厥陰木也木生於亥故正化於亥對化於巳也𨿽有卯爲正木之分乃陽明金對化也所以從生而順於巳也少陰所以司於子午者何也謂少陰爲君火尊位所以正得南方離位故正化於午對化於子也太陰所以司於丑未者何也謂太陰爲土土屬中宮寄於坤位西南居未分也故正化於未對化於丑也少陽所以司於寅申者何也謂少陽相火位卑於君火也𨿽有午位君火居之火生於寅故正化於寅對化於申也陽明所以司於卯酉者何也謂陽明爲金酉爲西方西方屬金故正化於酉對化於卯也太陽所以司於辰戌者何也謂太陽爲水𨿽有子位以居君火對化【一本於此處云則居辰戌辰戌屬土故水爲土用孟子曰水由地中行斯可見矣】水乃伏土中卽六戊天門戌是也六巳地戶辰是也故水𨿽土用正化於戌對化於辰也此珠之說已詳矣莫不各有因焉此天之陰陽合地之十二支動而不息者也但將年律起當年司天數至者爲司天相對一气爲在泉餘气爲左右間用在泉後一气爲初之气主六十日餘八十七刻半至司天爲三之气主上半年自大寒日後通主上半年也至在泉爲六气主下半年自大暑日後通主下半年也少陰子爲首順行又常爲大過司天大過不及亦間數則與十干起運圖上下相合也故經曰嵗半巳前天气主之嵗半巳後地气主之者此也天之六气客也將此客气布於地之六气步位之上則有气化之異矣經曰上下有位左右有紀者謂司天曰上位在南方則面北立左右乃左西右東也在泉曰下位在北方則面南立左右乃左東右西也故上下異而左右殊六微防論曰少陽之右陽明治之之緒者乃南面而立以閱气之至也非論上下左右之位而與顯明之左右火治之之意同謂面南視之指位而言也

論天符第十七

陰陽交遘上下臨禦而後有勝郁復之變此大法也司天者司之爲言直也主行天之令上之位也嵗運者運之爲言動也主天地之間人物化生之气中之位也在泉者主地之化行乎地中下之位也一嵗之中有此上中下三气各行化令而气偶符防而同者則通其化𨿽無尅復之變則有中病徐暴之異是謂當年之中司天之气與中气運同者命曰天符符之爲言合也天符共十二年而十二年之中又有與當年十二律五行同者又是嵗防命曰太一天符太一者所以尊之之號也謂一者天防二者嵗防三者運防上有四年不論陰年陽年皆曰天符故經曰天符爲執法嵗位爲行令太一天符爲貴人邪之中人則執法者其病連而危行病者其病徐而持貴人者其病暴而死蓋以气令故中人則深矣嵗防幹律同而非天令則所以言行令者注曰象方伯無執法之權故無速害病但執持而已

論嵗防第十八

夫當年十干建運與年辰十二律五行相防故曰嵗防气之主也則不以陰年陽年乃是取四時正中之月爲四直承嵗子午卯酉是也而土無正位各寄王於四季之末一十八日有奇則通論承嵗辰戌丑未是也巳上共八年外有四年壬寅皆木庚申皆金是二陽年癸巳皆火辛亥皆水是二陰年亦是運與年辰相防而不爲嵗防者謂不當四年正中之令故也除二陽年則癸巳辛亥二陰年𨿽不名嵗防亦上下五行相佐皆爲平气之嵗物生脈應皆必合期無先後矣嵗防八年中內四年與司天气同已入太一天符也余並見前論中

論同天符同嵗防第十九

六气循環互司天地大過不及隨於陰陽制而爲凖上中下气輪有符合天符嵗防前巳載之運气與在泉合其气化陽年曰同天符陰年曰同嵗防故六十年中太一天符四年天符十二年嵗防八年同天符六年同嵗防六年五者離而言之共二十六年合而言之止有二十七年經言二十四嵗者不言嵗防也不可不審如是則通變行有多少病形有微甚生死有早暮按經推步誠可知矣

論南北政第二十

運用十干起則君火不當其運也六气以君火爲尊五運以濕土爲尊故甲巳土運爲南政蓋土以成數貫金木水火位居中央君尊南面而行令餘四運以臣事之面北而受令所以有別也而人脈應之甲巳之嵗二運南面論脈則寸在南而尺在北少陰司天兩寸不應少陰在泉兩尺不應乙丙丁戊庚辛壬癸之嵗四運面北論脈則寸在北而尺在南少陰司天兩尺不應少陰在泉兩寸不應乃以南爲上北爲下正如男子面南受气尺脈常弱女子面北受气尺脈常盛之理同以其陰气沈下故不應耳六气之位則少陰在中而厥陰居右太陰居左此不可易也其少陰則主兩寸尺厥陰司天在泉當在右故右不應大陰司天在泉當在左故左不應依南政而論尺寸也若覆其手診之則陰沈於下反況爲浮細爲大又經曰尺寸反者死陰陽交者死先立其年以知其气左右應見然後乃可言死生之逆順者更在診以別其反詳其交而後造死生之微也

素問入式運气論奧卷中﹤子部﹐醫家類﹐素問入式運气論奧﹥

欽定四庫全書

素問入式運气論奧卷下

宋劉溫舒撰

論大少气運相臨同化第二十一

天地遘醇物我被化則寒暑燥濕風共主乎一嵗之內生長化收藏咸偹乎萬物之中非秪一嵗也𨿽一時一刻之短而五行之气莫不存非特一物也𨿽一毫一芒之細而五行之化莫不載然司其運步其气或大或少乃輪主嵗時而更盛更衰也上達於天則有五星倍減之應下推於地則有五虫耗肓之驗其五穀五果五味五色之化類豈有一嵗而無者惟成熟有多少色味有厚薄耳蓋金木水火土並行其化互有休囚王相不同之目而已直其運者獨以爲之主當其時者專以爲之客共行天令遇陽年則气王而大過遇陰年則气衰而不及太過已勝則欲齊其所勝之化不及已弱則勝者來兼其化大過嵗謂木齊金化金齊火化火齊水化水齊土化土齊木化也不及嵗謂木兼金同化金兼火同化火兼水同化水兼土同化土兼木同化也其司天與運相臨間有逆順相刑相佐司天則同其正抑運則反其平如是五气平正則無相陵犯也大過之嵗五運各主六年乃五六三十陽年也大角謂六壬年逢子午寅申二火司天則木運爲逆者火木之子也居其上爲逆大徵謂六戊年內逢寒水司天正抑其火復爲平气之嵗上羽與正徴同也大宮謂六甲年也大商謂六庚年也內逢子午寅申二火司天正抑其金復爲平气之嵗上徴與正商同也逢辰戌水司天爲逆者水金之子也居上爲逆大羽謂六丙年也不及嵗五運各主六年乃五六三十陰年也少角謂六丁年也己亥木司天與運气得助上角同正角也逢卯酉金司天與運兼化上商同正商也逢丑未土司天以木不及金兼化則土得其政上宮同正宮也少徵謂六癸年也內逢卯酉金司天以火不及水兼化則金得其政上商同正商也少宮謂六巳年也內逢丑未土司天與運合得其助上宮同正宮也逢己亥木司天與運兼化上角同正角也少商謂六乙年也內逢卯酉金司天與運气合得其助上商同正商也逢己亥木司天以金不及火兼化則木得其政上角同正角也少羽謂六辛年也逢丑未土司天與運兼化上宮同正宮也內言上者乃司天之令其五大五少嵗所紀不同者蓋遇不遇也如君火相火寒水常爲陽年司天濕土燥金風木常爲陰年司天然六十年中各有上下臨遇或司天勝運或運勝司天或運當大過不務其徳而淫勝其所不勝或運當不及而避其所勝而不兼其化及太一天符嵗防同天符同嵗防更按文推之此不再書也

論紀運第二十二

十干之中五陰五陽也立爲五運大過不及互相乘之其不及之嵗則所勝者來尅蓋運之虛故也則其間自有嵗防同嵗防亦气之平外有年辰相合及交气日時幹相合則得爲巳助號曰平气乃得嵗气之平其物生脈應皆必合期無先後也聖人立名以紀之假令辛亥嵗水運當云平气何也辛爲水運陰年遇亥屬北方水相佐則水气乃平假令癸巳年火運亦曰平气何也癸爲火運陰年已屬南方火相佐則火气乃平又毎年交初气於年前大寒日假令丁亥交司之日遇日朔與壬合名曰幹徳符符者合也便爲平气若交司之時遇壬亦曰幹徳符除此交初气日時之後相遇皆不相濟也餘皆仿此所謂甲巳合乙庚合丙辛合丁壬合戊癸合是也又陰年中若逢月幹皆符合相濟若未逢勝而見之幹合者亦爲平气若行勝已後行復已畢逢月幹者卽得正位則大過不及平气紀嵗者當推而紀之故平气之嵗不可預紀之十干之下列以陰陽年而紀者此乃大槪設此庶易知也平气紀須以當年之辰日時幹依法推之是以

木運大角嵗曰發生【大過】

少角嵗曰委和【不及】正角嵗曰敷和【平气】火運大徵嵗曰赫曦【大過】少徵嵗曰伏明【不及】

正徵嵗曰升明【平气】

土運大宮嵗曰惇阜【大過】

少宮嵗曰卑監【不及】正宮嵗曰備化【平气】金運太商嵗曰堅成【大過】少商嵗曰從革【不及】

正商嵗曰審平【平气】

水運大羽嵗曰流衍【大過】

少羽嵗曰涸流【不及】

正羽嵗曰順靜【平气】

各以紀之也气之平則同正化無過與不及也又詳大過運中有爲司天之气所抑者亦爲平气則赫曦之紀寒水司天二年堅成之紀二火司天四年皆平气之嵗也

論嵗中五運第二十三

地之六位則分主於四時天之五運亦相生而終嵗度在素問篇中止見於六元正紀大論毎十嵗一司天文中云初終正而已此則是一嵗主運也毎運各主七十三日零五刻總五運之數則三百六十五日二十五刻共成一嵗蓋將當年年幹起一嵗中通主三百六十五日大運爲主將嵗之主運上下因之而名大少五音也若當年是木合自大角而下生之故曰初正太角木生少徵火少徵火生大宮土大宮土生少商金少商金生大羽水則爲終【亦以大過不及隨之也】若當年少宮爲大運則上下因之少宮土上乃見火故曰大徵大徵火上乃見木故曰少角則主運自少角起故初而至少羽水爲終矣木爲初之運大寒日交火爲二之運春分後十三日交土爲三之運小滿後二十五日交金爲四之運大暑後三十七日交水爲五之運秋分後四十九日交此乃一嵗之主運有大少之異也按天元玉冊截法中又有嵗之客運行於主運之上與六气主客之法同故玉冊曰嵗中客運者常以應干前二幹爲初運

申子辰嵗大寒日寅初交

亥卯未嵗大寒日亥初交

寅午戌嵗大寒日申初交

己酉丑嵗大寒日巳初交

此五運相生而終嵗度也然於經未見其用以六气言之則運亦當有主客以行天令蓋五行之運一主其气豈四而無用不行生化者乎然當年大運乃通主一嵗如司天通主上半年之法珠指此以謂六元還周言素問隱一音也按天元玉冊截法言五運之客互主一嵗則經所載者乃逐年之主運也明當以玉冊爲法則其義通珠之說補注亦不取之

論手足經第二十四

夫人稟天地沖和之气受五行生化之形陰陽剛柔萃於一身爲萬物之靈通上下而謂三才者也故經言生气根於中命曰神機是以藏府表裏各相配合然後致其和而宅神气以爲機發之主也非見於黃帝岐伯精微之論則莫能知之惟聖爲能踐形者誠哉妙言也故經曰上古聖人論理人形列別藏府端絡經脈防通六合又曰五藏十二節皆通乎天气者乃論手足經三陰三陽也其十二經外循身形內貫藏府以應十二月卽十二節也五藏爲陰六府爲陽一陰一陽乃爲一合卽六合也夫少陰之經主心與腎二藏者蓋心屬火而少陰冬脈其本在腎又君火正司於午對化於子是以腎藏亦少陰主之腎非金水右屬命門火五藏爲陰不可言陽水隨腎至故大陽爲府則手大陽小腸足大陽膀胱也大陰之經主脾與肺二藏者蓋脾爲土而大陰陰脈在肺又土生金子隨母居故肺大陰主之金隨肺至故陽明爲府則手陽明大腸足陽明胃也厥陰之經主肝與心包絡二藏者蓋肝屬木又木生火子隨母居故心包厥陰主之火隨心包而至故少陽爲府則手少陽三焦足少陽膽也其手足經者乃手經之脈自兩手起足經之脈自兩足起以十二辰言之蓋陰生於午陰上生故曰手經陽生於子陽下生故曰足經手足經所以紀上下也又心肺心包在上屬手經肝脾腎在下屬足經亦其意也藏府同爲手足經乃一合也心包非藏也三焦非府也經曰膻中者臣使之官喜樂出焉在主兩乳間爲气之海然心主爲君三焦者決瀆之官水道出焉三焦有名無形上合於手心主下合右腎主謁道諸气名爲使者共爲十二經是以經曰陰陽者數之可十推之可百數之可千推之可萬萬之大不可勝數然其要一也𨿽不可勝數然其要妙以離合推步悉可知之

論勝復第二十五

運有盛衰气有虛實更相迎隨以司嵗也故經曰有餘而往不足隨之不足而往有餘從之者此也故運互有大少勝復之變作矣大過則先天時化以气勝實故不勝者受邪不及則後天時化以气衰虛故勝已者來尅被尅之後必待時而復也行復於所勝則已不可前故待得時則子當王然後子爲母讎也如木運少角嵗金淸化來勝則子火爲復反熱化勝金火運少徵嵗水寒化來勝則子土爲復反濕化勝水土運少宮嵗木風化來勝則子金爲復反淸化勝木金運少商嵗火熱化來勝則子水爲復反寒化勝火水運少羽嵗土濕化來勝則子木爲復反風化勝土故言勝復同者此也珠論六气有正化對化之司若正司化令之實甚則勝而不復對司化令之虛微則勝而有復勝甚則復甚勝微則復微所謂邪气化日也如是气不相得則邪气中人而疾病矣然天地之气亦行勝復故經曰初气終三气天气主之勝之常也四气盡終气地气主之復之常也蓋勝至則復復已而勝故無常气乃止復而不勝則是生气已絕故曰傷生也又嵗气大過則不勝者受邪若得其實而又欺侮其所不勝已者運不及所勝者來尅乘气之虛又爲不勝已者陵侮如是終必受邪以元非勝已之气必自傷也故經曰侮反受邪此之謂也五行之變如是不一則在气以別之矣

論九宮分野第二十六

論曰五運不及之嵗則有災宮所向之位故不可一槪而論災也經曰九星懸朗七曜周旋者乃天之九星所主之分野故少角嵗云災三宮東室震位天衝司也少徵嵗云災九宮南室離位天英司也少宮嵗云災五宮中室天禽司也寄位二宮坤位少商嵗云災七宮西室兌位天柱司也少羽嵗云災一宮北室坎位天蓬司也皆以運气不及之方言之按天元玉冊曰天蓬一水正之宮也天芮二土神之應宮也天衝三木正之宮也天輔四木神之應宮也天禽五土正之宮也天心六金神之應宮也天柱七金正之宮也天任八火神之應宮也天英九火正之宮也下以應九州之分野謂冀兗靑徐荊豫梁雍也

﹤子部﹐醫家類﹐素問入式運气論奧﹐卷下﹥

論六十年客气第二十七

別有一圖在上卷首

司天在泉四間气紀步各主六十日八十七刻半客行天令居於主气之上故有溫涼寒暑曚暝明晦風雨霜雪電雹雷霆不同之化其春溫夏暑秋涼冬寒四時之正令豈能全爲運與气所奪則當其時自有微甚之變矣布此六十年客气旁通列於主位之下者使知其气之所在大法也其天符嵗防平气支幹逆順气與運相生相尅客勝主勝災化分野交時先後淫勝郁復嘉祥災變各各不同則經與珠皆備見之審天時占气若符契之相合也而六气極則過亢災害生矣故气極則反由是所乘之气居下以乘之經所謂相火之下水气承之者是也又有中見之气從之經所謂少陽之上火气治之中見厥陰是也蓋陽極則陰生陰極則陽生斯五行相濟之妙用也其中見者乃手足經六合藏府相乘之化者是也在天地間則气自應之矣

論六病第二十八

厥陰所至爲裏急筋緩縮急支痛軟戾脇痛嘔泄少陰所至爲胗身熱惡寒戰栗驚惑悲譫妄衂蔑血汗也大陰所至爲積飲痞鬲中滿霍亂吐下身重胕腫肉泥按之不起少陽所至爲嘔瘡喉痺耳鳴嘔湧溢食不下驚躁瞀昧目不明注瞤瘛惡病死陽明所至爲鼽浮虛皴掲尻陰股膝髀腨胻足病大陽所至爲屈伸不利腰痛寢汗痙流泄禁止此六气之爲病也按經防則淫勝郁復主客大少皆至其疾則邪之中人有淺深矣又在人稟受衝冒畏避而已其溫疫時气或一州一縣無問大小皆病者分野山原丘谷向背斯气運自然耳原夫人稟五行之气生亦從五行之數盡內有五藏六府爲生气之源外有百骸四支爲神機之用若起居調養而能避邪安正則於壽域之中無橫夭殃矣然爲憂愁思慮喜怒牽於內寒暑燥濕風火幹於外由是眾疾作而百病生又何況趨逐利名貪迷嗜欲勞役辛苦饑渇醉飽衝涉寒暑淩冒風雨觸犯禁忌殘賊眞靈如是論之夭傷之由豈數之盡也歸咎於巳而已經曰不知持盈不時禦神務快其心逆於生樂者此之謂也蓋天之邪气感則害人五藏水谷之寒熱感則害人六府燥濕感則害人皮肉筋脈又喜怒傷气寒暑傷形又風爲百病之長至其變化乃爲他病也病無常方致有風气也又百病生於气如是論之病生之變亦由乎我也良猶內外相感然後入故經曰所謂感邪而生病外有其气內惡之中外不喜因而遂病是謂感乘年之虛失時之和遇月之空則邪甚矣重感於邪則病危矣此之謂也𨿽气運交相臨遇相得則和不相得則病運大過則不勝者受邪運不及則所勝者來尅主客勝復郁發其病作矣若我之眞元气實起居有時動作無相衝冒縱使溫疫之作亦微是故聖人有養生修眞之術也或者以謂天地五運六气如何人病蓋人之五藏應天地之五行陰陽之气隨其捲舒衰王故也王冰以謂蒼天布气尙不越於五行人在气中豈不應於天道蓋人之呼吸天地氤氳之气以食飲五行造化之物以養共保其形豈不隨气運陰陽之盛衰經曰天食人以五气地食人以五味此之謂也夫人之鬲者蓋飲食之所納呼吸之所經若寒熱失節禁忌相干陰陽不和疾疫邪气交至於中內捨五藏六府乃有凶之兆也故謂之然聖人論資取化源補不足寫有餘食嵗谷以安其气食間殺以去其邪如是則病可避也但以五運六气爲疾而感之者多矣又經曰冬傷於寒春必病溫春傷於風夏必飱泄夏傷於暑秋必痎瘧秋傷於濕冬必咳嗽傷四時之气皆能爲病方冬之時陽爲主於內寒𨿽入之勢未能動及春陽出而陰爲內主然後寒動而陽爲溫疫之疾矣方夏之時陰爲主於內暑𨿽入之勢未能動及秋陰出而陽爲內主然後暑動而摶陰爲瘧寒之疾矣又有四方之气不同而爲病各異故經有異法方宜之論以得病之情者是也又或當嵗有病而非嵗气者亦須原其所感形證脈未必盡爲气運所作在工以明之言之及此者免拘於气運粗見補寫之誤與不誤也

論六脈第二十九

明陰陽運轉之六气辧南北嵗政之尊卑察主勝客勝之由審淫勝郁復之變須在脈然後爲工矣五運不及則所勝者來尅五運大過則不勝者受邪天地六气互相臨遇應則順否則逆气相得則和不相得則病惟天地勝復之气不形於證者乃初气終三气天之勝四气盡終气地之復蓋以气不以位故不以形證觀察也余則當知六脈故經曰厥陰之至其脈弦少陰之至其脈釣大陰之至其脈沈少陽之至其脈大而浮陽明之至其脈短而濇大陽之至其脈大而長至而和則平至而甚則病至而反則病至而不至者病未至而至者病陰陽易者危此之謂也然人之生也𨿽五行備於一身生气根於內亦隨天地之气捲舒也何以明之謂如春脈夏脈洪秋脈毛冬脈石者是也則五運六气亦皆應之而見於脈但以气運深奧罕有論者故也夫人支體被其寒暑之化外保身形呼吸天地之气內養府藏若上下和而節令時气運調而寒熱順則無疾苦也然而嵗運更移气令交遘盈虛相隨逆順交作變而生病者亦陰陽之常理也經曰逆之則變生變生則病物生其應也气脈其應也此之謂也當立嵗气以診別之運有南北政經言尺寸反者死陰陽交者死謂如北政兩寸當沈細不應而反浮大移於兩尺脈沈細不應是謂交如此者死謂如南政兩寸當沈細不應而反浮大移於兩尺沈細不應是謂反如此者死若寸獨然或尺獨然不應非交非反也止病而已舉此爲例余嵗同法故經曰必先嵗气無伐天和粗工不識不知呼爲寒熱攻寒令熱脈不變而熱疾已生制熱令寒脈如故而寒疾又起欲求其適安可得乎天枉之來率由此也原本經平人气象論曰大陽脈至洪大而長少陽脈至乍數乍疎乍短乍長陽明脈至浮大而短難經引此亦論三陰三陽之脈者乃以陰陽始生之深淺而言之也此六脈者蓋言運與气勝復臨遇正當行令當其司化之時而應故脈之動不相同以諸論攷之則大同而小異也若交气交運時日及期而見無相先後不及大甚方謂之平若差之者當知其病也經曰食气入胃濁气歸心淫精於脈脈气流經經气歸於肺肺朝百脈輸精於皮毛脈合精行气於府府精神明畱於四藏气歸於權衡以平气口成寸以決死生又曰五藏六府之气味皆出於胃變見於气口气口卽寸口也故秦越人深達其防作難經云獨取寸口以決五藏六府死生也正謂平人安樂之脈故漏水下一刻復防於手大陰可診五藏六府之气以辧盛衰詳五十動中之止別死生者也本經自有平人气象論皆論呼吸脈之動者也次論寸口脈平而死及上部無脈下部有脈𨿽困不爲害者謂已病之人气或疾或澁不能及期而至於寸口將何爲凖故取尺脈爲憑前後所論理各不同又何惑哉若能精通脈要三部九七表八里九道十二經參之運气脈法可謂大醫之士也

論治法第三十

木位之主其寫以酸其補以辛厥陰之客以辛補之以酸寫之以甘緩之火位之主其寫以甘其補以鹹少陰之客以甘寫之以咸收之少陽之客以咸補之以甘寫之以咸耎之土位之主其寫以苦其補以甘大陰之客以甘補之以苦寫之以甘緩之金位之主其寫以辛其補以酸陽明之客以酸補之以辛寫之以苦泄之水位之主其寫以咸其補以苦大陽之客以苦補之以咸寫之以苦堅之以辛潤之此六气主客之補寫也客勝則寫客補主主勝則寫主補客應隨當緩當急以治之也而本經論又有六气司天在泉淫勝之治法有司天在泉反勝之治法有嵗運上下所宜藥食之治法如是不一各依疾苦順其運令以藥石五味調治之蓋五運六气勝復淫郁其亦災眚不同司天居陽之分在泉居陰之分主客逆順之理不一由是百疾交作故聖人備述其狀副以辛酸甘苦鹹淡之味補寫平治佐宜之法者可謂備矣爲工者當明其嵗令察其形證診其脈息別其陰陽依經防而拯救之何患疾之不瘥邪論其用藥性味之不同者或順其性則逆其情或以所勝或以所不勝或以上下子母相益相伐之味以補以寫皆其妙用以互相見也其疾病要妙載於經篇論之中最詳而多法然此五運六气藥石補寫之宜亦當順其四方之人稟受所養不同故經有異法方宜之論及其施用鍼藥則气有虛實病有盛衰治有緩急方有小大有正治之法有反治之法以寒治熱以熱治寒名曰正治以寒治寒以熱治熱名曰反治寒因熱用熱因寒用通因通用塞因塞用發表不逺熱攻裏不逺寒形不足者溫之以气精不足者補之以味有取本而得者有取標而得者有取中气而得者有取標本而得者有逆取而得者有從取而得者木郁達之謂吐令其調達也火郁發之謂汗令其疎散也土郁奪之謂下令無壅礙也金郁泄之謂滲泄解表利小便也水郁折之謂抑其衝逆也通其五法气乃平調復視其虛實而調之此非所謂郁法也乃止郁而病者也然病有久新方有大小有毒無毒因宜而制矣此皆經防治法之略文也可詳審而施用其藥之五味大抵不過於五藏所入之味而爲補寫甘入脾酸入肝鹹入腎苦入心辛入肺而所入之味亦不過因其性而調治之辛主散酸主收甘主緩苦主堅咸主耎辛甘發散爲陽酸苦湧泄爲陰淡味滲泄爲陽此用藥之大法也五運之中又有必折其鬱气先取化源之法珠以謂大陽司天取九月寫水之源陽明司天取六月寫金之源少陰司天少陽司天取三月寫火之源大陰司天取五月寫土之源厥陰司天取年前十二月寫木之源乃用鍼迎而取之之法也故曰無失天信無逆气宜無翼其勝無贊其復是謂主治者此也蓋用藥之制有法存焉故經曰君一臣二奇之制也君二臣四偶之制也君二臣三奇之制也君三臣六偶之制也近者奇之逺者偶之汗者不可以奇下者不可以偶補上治上制以緩補下治下制以急急則气味厚緩則气味薄各適其主此之謂也又曰君一臣二制之小也君一臣三佐五制之中也君一臣三佐九制之大也寒者熱之熱者寒之微者逆之甚者從之又曰主病之謂君佐君之謂臣應臣之謂使非上中下三品也三品者以明善惡之殊貫也此乃論用藥之妙者也神農本艸藥有三品上藥爲君中藥爲臣下藥爲佐使所以異善惡之名服餌之道不必皆然以主病者爲君余爲臣使以贊成方論也故五運六气之補寫五味各異者大法正如此諸爲方者不必盡用之但一佐二佐病則止矣謂如以酸寫之豈有一方盡用本艸味酸者爲寫藥蓋主病者得一二味可也余則皆然或者以謂嵗運大角木王土衰迎取之當使寫肝經而益其脾胃人人如此何病之有此非通論也何哉豈有人人藏府皆同者假如肝元素虛脾气素盛遇此大角之運肝木稍實脾气得平方獲安和若便寫肝補脾此所謂實實虛虛損不足益有餘如此而死者醫殺之耳故在工以詳之餘气同法然藥之治病對其標本可謂神聖也鍼之去疾對其愈穴可謂工巧也用之要妙去其疾勢若皷之應桴機之發矢其驗也如是而速失而害人亦如是矣是不容其誤蓋害人增疾則尢甚也何哉蓋天下事物之理益之則遲而損之則速若服一藥取其效則緩而微若食一發病之物俄頃而知由是觀之成難毀易理之常也可不愼哉上聖垂示妙防念黎元丁寧開諭遞相問難惟恐人之不至後世醫士之流智識防昧爲學褊淺不悟其防猶言隠法甚可吒也其錯簡防文去聖遙逺則有之蓋素問之書先於五經論天文地理人事五行要妙爲陰陽之宗師作醫術之淵藪義造精微文演敷暢自上古至於今得其防趣惟王冰一人而已

五行勝復論

素問之書載黃帝與岐伯雷公鬼臾區答問其間論太虛之寥廓紀五運回薄並包該貫微妙精密天地之數不可得而逃鬼神之情不可得而遁世之學者往往伏而讀之每患其不能通也客有好其書者指五運六气之疑詣澶淵胡源而問曰元丰之四年嵗在辛酉陽明司天爲上商少陰在泉爲下微天气燥地气熱運得少羽嵗水不及是謂涸流之紀而河決大水蓋與涸流之名紀異矣請試爲我言之胡源喟然嘆曰深乎哉問也此非不敏之所能及也然昔嘗侍坐於先生而得聞先生之緒餘先生之論五行也成像而麗乎天爲五星成形而鎭乎地爲五嶽其精而藏乎內爲五藏其神而運乎外爲五官以至徳爲五常和爲五味彰爲五色發爲五聲其植物五穀五果爲異宜其動物五畜五虫爲異類蓋天數五地數五五位相得而各有合變化之所以成也鬼神之所以行也是故天一地六合於北方而爲水而丙辛主之地二天七合於南方而爲火而戊癸主之天三地八合於東方而爲木而丁壬主之地四天九合於西方而爲金而乙庚主之天五地十合於中央而爲土而甲巳主之此五者或以參天或以兩地兩地者火也金也生於陰而成於陽參天者水也木也土也生於奇而成於偶錯綜其數則五者𨿽不同及其立嵗紀運則要之气常均平而不相害也是以木之平气貴乎和風生發而無飄蕩振拉火之平气貴乎炳明光顯而無炎爍燔燎土之平气貴乎埃云潤澤而無霖霪驟注金之平气貴乎霧露淸涼而無慘淒殘賊水之平气貴乎嚴凝整肅而無雨水霜雹然陰陽之相蕩寒暑之相推升降有序休王有時一消一長不能無進退一損一益不能無盛衰是故運行先天而气或爲有餘運行後天而气或爲不及有餘則制已所勝而侮已所不勝不及則已所勝輕而侮之已所不勝侮而乘之夫惟有所不勝故彊者有時而兼弱弱者有時而畏彊此物之自然而理之必至者也請試言之少角之運嵗木不及侮而乘之者金也金不務徳故以燥勝風時則有白露早降收气早行其變爲肅殺其烖爲蒼隕名爲少角而實與大商之嵗同少徵之運嵗火不及侮而乘之者水也水不務徳故以寒勝熱時則有寒雰凝慘地積堅冰其變爲溧冽其烖爲霜雹名爲少徵而實與大羽之嵗同少宮之運嵗土不及侮而乘之者木也木不務徳故以風勝濕時則有大風飄艸偃沙飛其變爲振發其烖爲散落名爲少宮而實與大角之嵗同少商之運嵗金不及侮而乘之者火也火不務徳故以熱勝燥時則有火延焦槁炎赫沸騰其變爲銷爍其烖爲燔炳名爲少商而實與大徴之嵗同少羽之運嵗水不及侮而乘之者土也土不務徳故以濕勝寒時則有泉湧河衍涸澤生魚其變爲驟注其烖爲霖潰名爲少羽而實與大宮之嵗同通乎此則知嵗在涸流之紀而河決大水固可以類推之也非徒如是而已萬物擾擾凡呼吸俛仰滋蕃長肓乎天地之間者或得其沖气而生或觸其乖气而夭未有能逃乎五行者也所謂沖气者不相勝復而已所謂乖气者勝復更作而已方其乖气之爭狼戾已形忿怒已萌處乎此而求勝乎彼也𨿽有彊剛勇悍之气又豈能常勝哉固已有復之者伺乎其後矣是故木勝則金復以救土而名木不榮火勝則水復以救金而冰雹乃零土勝則木復以救水而倮虫不肓金勝則火復以救木而流水不冰水勝則土復以救火而黅糓不登夫暴虐無徳者烖反及之侮而乘之者侮反受邪出乎爾者反乎爾未有勝而不復者也勝之微者復亦防勝之甚者復亦甚其猶空谷之響乎爾疾徐疏數小大髙下惟其聲之所召未嘗不相似也蓋天地之間气有偏勝而無以救之則萬物之所存者幾希矣是故風熱燥濕寒五者各司一气生長化收藏五者各司一時以順相承然後能循環以相生以逆相勝然後能循環以相救故曰五運之气猶權衡也髙者抑之下者舉之化者應之勝者復之化者應之气之平也五气之相得也勝者復之气之不平也五气之相賊也气平而相得者所以道其常气不平而相賊者所以觀其變古之明乎此而善攝生者何嘗不消息盈虛以道禦神也無失天信無逆气宜抑其有餘者而不翼於勝助其不及者而不贊其復是以喜怒悲憂恐有所一而莫能亂精神防意有所養而莫能傷春風秋雨冬涼夏暑𨿽天道之屢變如凶荒札瘥不能成其患嗚呼安得圓機之士而與之共論五行哉

素問入式運气論奧卷下﹤子部﹐醫家類﹐素問入式運气論奧﹥

欽定四庫全書

黃帝內經素問遺篇

刺法論第七十二

黃帝問曰升降不前气交有變卽成暴郁余已知之如何預救生靈可得卻乎

卻之言去也何以去之

歧伯稽首再拜對曰昭乎哉問臣聞夫子言旣明天元須窮法刺可以折郁扶運補弱全眞防盛蠲余令除斯苦

夫子者祖師僦貸季折謂折伏也扶謂扶持也蠲除也斯此也令除此苦也

帝曰願卒聞之歧伯曰升之不前卽有甚凶也木欲升而天柱窒抑之木欲發郁亦須待時

木發待間气也至天作間气之時作也欲發可刺之也

當刺足厥陰之井

足厥陰之井卽大惇穴在足大指端去爪甲上如韭葉三毛之中乃足厥陰之所出也於平旦水下一刻時以手按穴得動脈下鍼可及三分畱六呼如得气急出之先刺左後刺右又可春分日吐之無此管也

火欲升而天蓬窒抑之火欲發郁亦須待時

火郁待時至天作左間气之時也其發也君火春分相火小滿卽欲發之時也故君火相火同法卽是二時而可預刺之也

君火相火同刺包絡之滎

心包絡之滎在手掌中勞宮穴也水下二刻以手按穴動脈應手刺可同身寸之三分畱六呼得气而急出之先左後右又法當春三泄汗也

土欲升而天衝窒抑之土欲發郁亦湏待時

土郁待時至天作左間气之時也土發郁日維辰維也多於二間維發之也可預刺之也

當刺足太陰之兪

足太陰之兪太白穴在足內側核骨下防者中足太陰之所注也水下三刻刺可同身寸之二分畱七呼气至急出之先左後右

金欲升而天英窒抑之金欲發郁亦須待時

金郁待時至天作左間气之日也夏至之後金欲發郁之時在火王后作可預刺也

當刺手太陰之經

手太陰之經者經渠穴也在兩手寸口脈陥者中手太陰之所行也動脈應手於水下四刻刺可同身寸之三分畱三呼气至急出鍼先左後右

水欲升而天芮窒抑之水欲發郁亦須待時

水郁待時至天作左間气之時也發於辰維之後火得王之時水可作也可以預用鍼刺之也

當刺足少陰之合

足少陰之合陰谷穴也在膝內輔骨之後大筋之下小筋之上按之應手屈膝而得足少陰之所入也刺可同身寸之四分畱三呼動气應手可刺急出之先刺左後刺右

帝曰升之不前可以預備願聞其降可以先防

防防者也

歧伯曰旣明其升必逹其降也升降之道皆可先治也亦可以升而先刺也

木欲降而地皛窒抑之降而不入抑之郁發散而可得位

三日不降八日降欲降而郁先散而然後作地間气者也

降而郁發如天間之待時也降而不下郁可速矣降之不下急速如天郁也便可刺之

降可折其所勝也

折勝其標而虛其本也故折其勝也

當刺手太陰之所出刺手陽明之所入

手太陰之所出少商穴也在手大指之端內側去爪甲如韭葉手太陰之井也刺可同身寸之一分畱三呼而急出之手陽明之所入曲池穴也在肘外輔屈肘兩骨之間防中手陽明之合刺可同身寸之一寸五分畱七呼動气應手至而急出之

火欲降而地窒抑之降而不入抑之郁發散而可矣二日不降七日降欲下而郁散之速可刺之也

當折其所勝可散其郁

火郁折水可以除之

當刺足少陰之所出刺足太陽之所入

足少陰之出湧泉穴也在足心防者中屈足捲指宛宛中足少陰之井刺可同身寸之三寸畱三呼動气至急出之先左後右足太陽之所入委中穴在腘中央約文中動脈應手足太陽之合也刺可同身寸之五分畱七呼气至而急出之先左後右二次同其法刺也

土欲降而地蒼窒抑之降而不下抑之郁發散而可入五日不降十日降欲降而郁散而可速刺之

當折其勝可散其郁

土郁折水可除其苦

當刺足厥陰之所出刺足少陽之所入

足厥陰之所出太惇穴也在足大指端去爪甲上如韭葉及三毛之中足厥陰井也刺可同身寸之三分畱十呼動气急出之足少陽之所入陽陵泉穴在膝下同身寸之一寸防骨外亷防者中是足少陽之合刺可同身寸之六分畱十呼動气至急出之

金欲降而地彤窒抑之降而不下散抑之郁發散而可入

四日不降九日降欲下而郁散可速刺也

當折其勝可散其郁

金郁折火可以除之

當刺心包胳所出刺手少陽所入也

心包胳所出中衝穴也在中指之端去爪甲如韭葉是手心主之井刺可同身寸之一分畱二呼動气至急出之手少陽之所入天井穴也在肘外大骨之後肘後同身寸之一寸兩筋間防者中屈肘得之手少陽合刺可同身寸之一寸畱十呼動气應手至而急出之

水欲降而地阜窒抑之降而不下抑之郁發散而可入一日不降六日降欲下而郁散先可刺之也

當折其土可散其郁

折其所勝可以散之也

當刺足太陰之所出刺足陽明之所入

足太陰之所出隠白穴也在足大趾之端側去爪甲如韭葉足太陰之井刺可同身寸之一分畱三呼得气至乃出之足陽明之所入三里宂在膝下三寸防骨外廉兩筋間足陽明之所合刺可同身寸之五分畱十呼得气至而急出之

帝曰五運之至有前後與升降往來有所承抑之可得聞乎刺法歧伯曰當取其化源也是故大過取之不及資之大過取之次抑其郁取其運之化源令折鬱气不及扶資以扶運气以避虛邪也

不及者當資其化源以補其所虧令不勝

資取之法令出宻語

資取化源法方明於珠密語第一卷

中

黃帝問曰升降之刺以知要願聞司天未得遷正使司化之失其常政卽萬化之【闕】其皆妄然【闕】民爲病可得先除欲濟羣生願聞其說

明其遷正故可預防

歧伯稽首再拜曰悉乎哉問言其至理聖念慈憫欲濟羣生臣乃盡陳斯道可申洞微

申顯也洞深也微妙也言可盡顕深妙

太陽復布卽厥陰不遷正

卽天運不和順四序失令而作疫也

不遷正气塞於上當寫足厥陰之所流

气舒而復塞之故冩之當冩足厥陰之所流行間穴也在足大趾之間動脈應手防者中足厥陰之榮刺可同身寸之六分畱七呼動气至而急出之

厥陰復布少陰不遷正

天失時令卽气令不正也

不遷正卽气塞於上

熱欲化而風乃布外也

當刺心包胳脈之所流

心包胳脈之所流勞宮穴也在掌中央刺可同身寸之三分畱六呼動气至而急出也

少陰復布太陰不遷正

子午天數有餘丑未不得中正也

不遷正卽气畱於上

雨欲化而熱布於天

當刺足太陰之所流

足太陰之所流大都穴也在足大趾本節後防者中足太陰脈之榮也刺可同身寸之三分畱七呼動气至而出之

太陰復布少陽不遷正

丑未天數有餘寅申未得中正

不遷正則气塞未通

熱欲化而雨復布天

當刺手少陽之所流

手少陽之所流液門穴也在手小指次指間陥者中手少陽之滎也刺可同身寸之二分畱三呼動气至而急出也

少陽復布則陽明不遷正

寅申天數有餘邜酉未得司天

不遷正則气未通上

燥欲治天熱化復治

當刺手太陰之所流

手太陰之所流魚際穴也在手大指本節後內側散脈文中手太陰之滎也刺可同身寸之二分畱三呼動气至而急出之

陽明復布太陽不遷正

夘酉天數未終辰戌未得司正

不遷正則復塞其气

寒欲行天而燥復化

當刺足少陰之所流

足少陰之所流然谷穴也在足內踝前起大骨下防中足少陰之滎也刺可同身寸之三分畱三呼動气至而出之

帝曰遷正不前以通其要願聞不退欲折其餘無令過失可得明乎歧伯曰气過有餘復作布正是名不過位也

卽名布正再治天而不能退位

使地气不得後化新司天未可遷正故復布化令如故也

新嵗司天未得中司去歳司天仍舊治天是故气過天令失常故與民作災之病也

己亥之歳天數有餘故厥陰不退位也

至子午之年猶尙治天

風行於上木化布天

雨濕之化不令風化至酷作災

當刺足厥陰之所入

足厥陰之所入曲泉穴也在膝內輔骨下大筋上小筋下後防者中屈膝而得之足厥陰之合也刺可同身寸之六分畱七呼動气至急出其鍼也

子午之歳天數有餘故少陰不退位也

至醜未之年猶尙治天

熱行於上火余化布天

燥淸之虧雨化不令熱化復行天令也

當刺手厥陰之所入

心包之所入曲澤穴也在肘內廉下陥者中屈肘而取之手厥陰之合也刺可同身寸之三分畱七呼動气至而急出之

丑未之歳天數有餘故太陰不退位也

至寅申之年猶尙治天也

濕行於上雨化布天

寒化虧熱化不令濕化復布行天令

當刺足太陰之所入

足太陰之所入太陰陵泉穴也在內側輔骨下陥者中足太陰之合刺可同身寸之五分畱七呼動气至而急出之也

寅申之歳天數有餘故少陽不退位也

至夘酉之年猶尙治天

熱行於上火化布天

燥淸令虧熱化復治布行天令

當刺手少陽之所入

手少陽之所入天井穴也在肘外大骨後肘後上一寸兩筋間防中屈肘得之手少陽之合也刺可同身寸之三分動气至而急出之也

夘酉之歳天數有餘故陽明不退位也

至辰戌年猶尙治天也【闕】行於上燥化布天

風化虧而寒化不令淸化復治布行天令

當刺手太陰之所入

手太陰之所入尺澤穴也在肘約文中動脈應手手太陰之所合也刺可同身寸之三寸畱三呼動气至而急出之

辰戌之歳天數有餘故太陽不退位也

至己亥之年猶尙治天也

寒行於上凜水化布天

熱化令虧風化不令寒化復治布行天令

當刺足少陰之所入

足少陰之所入陰谷穴也在膝下內輔骨之後大筋之下外筋之上按之應手屈膝而得之足少陰之合刺可同身寸之四分動气至而急出之

故天地气逆化成民病以法刺之預可平屙

人气通乎天地也气交有變前後余退可使天元刺其餘源始終可平也

黃帝問曰剛柔二幹失守其位使天運之气皆虛乎與民爲病可得平乎

天運如虛可以法刺可除之也

歧伯曰深乎哉問明其奧防天地疊移三年化疫是謂根之可見必有逃門

是謂根防天地之災必有避危逃生之門戶

假令甲子剛柔失守

柔得其位上失其剛𨿽得交司數可未至甲子上未終司己夘下𨿽遷正是謂柔幹孤虛其下也剛未正之已不得其甲卽土運反虛而木廼勝

剛未正柔孤而有虧

甲不正於己也土運不令正失少陰不化是故天與皆虛而使邪化疫者也

時序不令卽音律非從

司天猶布而中運有勝至矣甲未臨而己巳至律無音而呂有聲卽黃鐘大宮不應夾鐘少宮卽應以表己夘下位孤主土運者也

如此三年變大疫也

甚則速首尾三年至

詳其微甚察其淺深

大虛而布政日久卽深也深卽甚矣運未正卽勝至久卽深甚也甚卽深首尾三年至者也

欲至而可刺刺之

則以明其刺法者卽是布正而未遷正者可刺其卽今之病也只言知者是以三年中有大疫至刺補其夭之之吉也卽其細詳微甚知其所至之斯可先齊之者也

當先補腎兪

土疫至而腎虛者先補之腎兪在骨第十四椎下兩傍各同身寸之一寸五分未刺時先口防鍼暖而用之用圓利鍼臨刺時咒曰五帝上眞六甲靈气符至陰百邪閉理念三徧自口中取鍼先刺二分畱六呼次入鍼至三分動气至而徐徐出鍼以手捫之令受鍼人咽气三次又可定神魂者也

次三日可刺足大陰之所注

足太陰之所注大白穴也在內踝核骨下防者中足太陰脈之所注也先以口防鍼令溫欲下鍼時咒曰帝扶天形防命成靈誦之三徧廼刺三分畱七呼動气至而急出其鍼也

又有下位己卯不至而甲子孤立者次三年作土癘其法補瀉一如甲子同法也

卽甲子甲戌甲申甲午甲辰甲寅並及己丑己亥己酉己未己巳己夘凡甲巳上下失守皆此一法而已

其刺以畢又不須夜行及逺行令七日潔淸淨齋戒所有自來腎有久病者可以寅時面向南淨神不亂思閉气不息七徧以引頸咽气順之如咽甚硬物如此七徧後餌舌下津令無數

仙家咽气可以深根固蔕以子受母气也咽下气令腹中鳴至臍下子气見母元气故曰反本還元也久餌之令深根以養固蔕也故咽气津者此名天池之水可久餌之資精气血蕩滌五藏先漑元海一名離宮之水一名玉池一名神水不可唾之但可餌之以補精血可益元海也

假令丙寅剛柔失守

柔得其位上失其剛也𨿽得其交歳而丙未遷正治天下辛巳獨治其泉上位丙失其剛幹故中水運不得運大過也反受土勝之

上剛幹失守下柔不可獨主之

柔幹在上猶言不及何況柔失剛者也

中水運非大過不可執法而定之

不以諸丙年作其水大過也當推之天數而知有虧也

布天有餘而失守上正

天𨿽主治之此卽布正之化正司主嵗未得正位也

天地不合卽律呂音異

柔幹至而呂有音應剛幹未遷而律管無聲卽少羽鳴響而大羽不調也

如此卽天運失序

𨿽有化而非常化也

後三年變疫

變有微甚故有遲速當推其天數之淺深也

詳其微甚差有大小

大差七分小差五分每一分一十五日大差速至小差徐徐而至之也

徐至卽後三年至甚卽首三年

推數差速卽知運遲

當先補心兪

心兪在背第五椎下兩傍各一寸半用圓利鍼於日中令溫暖次以手按穴得其气動廼咒曰太始上淸丹元守靈誦之三徧先想火光於穴下然後刺可同身寸之一寸半畱七呼得气至次進鍼三分以手彈之令气至而下鍼得動气至而徐徐出鍼次以手捫其穴令受鍼人閉气三息而咽气也

次五日可刺腎之所入

腎之所入陰谷穴也在膝內輔骨之後大筋之下小筋之上按之應手屈膝而得之用圓利鍼令口中溫暖先以手按穴廼咒曰大微帝君五气及眞六辛都司符扶黒云誦之一徧刺可入同身寸之四分得動气至而急出之

又有下位地甲子辛巳柔不附剛亦名失守卽地運皆虛後三年變水癘卽刺法皆如此矣

卽丙寅丙子丙戌丙申丙午丙辰辛丑辛亥辛酉辛未辛巳辛邜如此上下失守皆推大小差而刺之

其刺如畢愼其大喜欲情於中如不忌卽其气復散也令靜七日

七日後神气實而水疫不傷

心欲實令少思

思卽傷神居當澄心而神守中卽道自降而其气復上人亂想勞神卽陰中鬼王勞神卽神役苦志心亂故夭人命實卽神和志安心靜卽中也

假令庚辰剛柔失守

乙得其位上失其庚卽謂柔失其剛也𨿽得其嵗卽庚未得中位也乙得下位不治其地上位庚失其剛幹故中金運不得大過反受火勝之也

上位失守下位無合

乙未在下主地孤立也上無剛幹正之天運虛

乙庚金運故非相招

上下相招陰陽相合也司天與運各得其化

布天未退中運勝來

不以陽年元勝復支幹不合有

上下相錯謂之失守

庚不與乙相對合也

姑洗林鐘商音不應也

失守卽同聲不相應也姑洗上管庚辰太商不相應林鐘下管乙未少商獨應矣

如此卽天運化易

故四序非常也

三年變大疫

金疫又名殺疫

詳其天數差有微甚

大差七分卽气過一百五日卽甚矣小差五分卽气過七十五日卽微也

微卽微三年至

微卽徐也

甚卽甚三年至

甚卽速也

當先補肝兪

肝兪在背第九椎下兩傍各一寸半用圓利鍼以口溫暖先以手按穴得動气欲下鍼而咒曰气從始淸帝符六丁左施蒼城右入黃庭誦之三過先想靑气於穴下然後刺之三分得气而進鍼鍼入五分動气至而徐徐出鍼以手捫其穴令受鍼人咽气

次三日可刺肺之所行

肺之所行經渠穴也在手寸口防中手太陰經也用圓利鍼於口內溫令暖先以左手按穴而咒曰太始上眞五符帝君元和气合司入其神誦之三徧刺可同身寸之三分畱二呼動气至而出其鍼也

刺畢可靜神七日愼勿大怒怒必眞气卻散之又或在下地甲子乙未失守者卽乙柔幹卽上庚獨治之亦名失守者卽【闕】孤主之三年變癘名曰金癘

亦名殺癘

其至待時也詳其地數之所差亦推其微甚可知遲速爾

速至共三年遲卽後三年其至如金疫刺法同前也

諸位乙庚失守刺法同

卽天運各異金殺丁之災化民病也同刺而卻之也

肝欲平卽勿怒

怒卽陰生肝爲陽神也陰生卽陽夭夜臥念安其志勿誦惡語卽陽神魂守中

假令壬午剛柔失守

下得其位上失其主卽司天布正木運反虛也𨿽交嵗而天未遷正中運勝卽地見丁酉獨主其運故行燥勝天未勢化是名二虛者已

上壬未遷正下丁獨然卽𨿽陽年虧及不同

災亦然三日肝自病風化不令運失其壬未得其位天如布退可得遷正不假復而正角

上下失守相招其有期

推之天別又及幾分天如復位故得相招者也

差之微甚各有其數也

差七分計一百五日卽大差之期也差五分卽七十五日其下者又微也

律呂二角失而不和同音有日

上律防賔下呂南呂上大角不應下少角應故二角失而不和也後壬午遷正之日卽上下角同聲相應

微甚如見三年大疫

微卽至乙酉甚卽至甲申甚速微徐也

當刺脾之兪

脾之兪在背第十一椎下兩傍各一寸半動脈應手用圓利鍼令口中溫暖而刺之卽咒曰五精智精六甲靈帝符元首大始受眞誦之三徧先想黃气於穴下然後刺之二分得气至而次進之又得動气次進之二進各一分畱五呼卽徐徐出鍼以手捫之令其人不息三徧而咽津也

次三日可刺肝之所出也

肝之所出大惇穴也在足大趾端去爪甲如韭葉及三毛之中足厥陰之井也用圓利鍼令口中溫暖而刺之卽咒曰眞精至大道冥然五神各位气守三田誦之然後可刺入同身寸之三分畱十呼動气至而出其鍼

刺畢靜神七日勿大醉歌樂其气復散又勿飽食勿食生物

歌樂者卽脾神動而气散也醉卽性亂飽卽食脹故愼忌之食生物卽傷脾气也

欲令脾實气無滯飽無久坐食無大酸無食一切生物宜甘宜淡

淡入胃也宜益府淡者土之薄味也而又次於甘者無閒坐無久臥故養脾也

又或地下甲子丁酉失守其位未得中司卽气不當位下不與壬奉合者亦名失守非名合徳故柔不附剛天地二甲子上下不相招故陰陽有錯卽中運失其嵗合之常政也

卽地運不合三年變癘

故名木癘又名風癘其至有卽亦推其防甚

其刺法一如木疫之法

卽諸丁壬上下失守皆同一法刺之

假令戊申剛柔失守

戊與癸合也天地二甲子卽戊申合癸亥也下位癸亥至地其主地正司也上下位戊申過丁未天數未退而復布天故失守戊癸不合也

戊癸𨿽火運陽年不太過也

戊未正司癸下獨治故非大過反受水勝之也

上失其剛柔下獨主其气不正故有邪干

水運失守於上中下運有虧也故天虛而地猶主之中見火運水來犯之故曰邪干

疊移其位差有淺深

天數過差亦有多少卻得奉合合要在日數也

欲至將合音律先同

中火運徴也上下二律呂上窮太少二徴合音同

如此天運失時三年之中火疫至矣

速至庚戌也徐徐至辛亥所作也

當刺肺之兪

肺兪在背第三椎下兩傍各一寸半動脈應手用圓利鍼令口中溫暖先以手按穴廼刺之咒曰眞邪用摶气灌元神帝符反本位合其親誦之三徧刺之二分气欲至想白气於穴下次進一分得气至而徐徐出其鍼以手捫之於其穴也然可立愈也

刺畢靜神七日勿大悲傷也悲傷卽肺動而眞气復散也

凡喜怒悲樂恐皆不可過矣此五者皆可動天亂眞神也故聖人忘緣防動念可存神也故神能主形神在形全可以身安道常長存也

人欲實肺者要在息气也

無大喘息愼勿多言語及呼吸多气喘及言語多及飲冷形寒食減多大忌悲傷喜怒冷傷其肺神也

又或地下甲子癸亥失守者卽柔失守位也卽上失其剛也卽亦名戊癸不相合徳者也卽運與地虛後三年變癘卽名火癘

與火疫同也卽法刺一體卽諸戊諸癸上下同一體

是故立地五年以明失守以濕法刺於是疫之與癘卽是上下剛柔之名也窮歸一體也卽刺疫法只有五法卽總其諸位失守故只歸五行而統之也

此皆五疫癘歸天地不相和之气化爲疫癘大傷人之命也故逹天元可通法刺復濟生民也

黃帝曰余聞五疫之至皆相染易無問大小病狀相似難施救療如何可得不相移易者

其病相染著如何得不相染也

歧伯曰不相染者正气存內邪不可幹避其毒气天牝從來復得其往

邪毒之气在於泄汗反下取之其气入於中毒气至腦中流入諸經之中令人染病矣如人得此气入鼻至腦中欲避之令勿投鼻中令之卽出爾如此卽不相染也

气出於腦卽不邪干

從鼻而入腦欲幹復出卽無相染也

气出於腦卽室先想心如日

卽正气存中而神守其本卽邪疫之气不犯之

欲將入於疫室先想靑气自肝而出左行於東化作林木

如春栢之蒼翠

次想白气自肺而出右行於西化作戈甲

如劍防之明白利刄

次想赤气自心而出南行於上化作熖明

如赫赫之炎燥

次想黒气自腎而出北行於下化作水

如波浪之黒色

次想黃气自脾而出存於中央化作土

如大地之黃色

五气防身已畢次想頭上如北斗之煌煌然後可入於疫室

卽正气存中而邪疫不幹

又一法於春分之日日未出而吐之

用逺志去心以水煎之飲二盞吐之不疫者也

又一法於雨水日後三浴以藥泄汗

注汗出臭者無疫也

又一法小金丹方辰砂二兩水磨雄黃一兩葉子雌黃一兩紫金半兩

粉作末令細之

同入合中外固了地一尺築地實不用鑪不須藥制用火二十斤煆之也七日終

常令火及二十斤

候冷七日取次日出合子埋藥地中七日

亦須吉地者佳也

取出順日研之三日煉白沙蜜爲丸如梧桐子大每日望東吸日華气一口冰水下一丸和气咽之服十粒無疫幹也黃帝問曰人虛卽神遊失守位使鬼神外幹是致夭亡何以全眞願聞刺法歧伯稽首再拜曰昭乎哉問謂神移失守𨿽在其體然不致死或有邪干故令夭壽

邪未幹而不病邪欲幹而有卒亡也

只如厥陰失守天以虛人气肝虛感天重虛卽魂遊於上

肝虛天虛又遇出汗於肝而三虛散神遊上位左無英君下卽神光不聚而白屍鬼至令人卒亡者也

邪干【闕】大气身【闕】猶可刺之

目中神彩有四肢𨿽冷心腹尙溫如口中無涎舌不邜縮者非感厥也卽名屍厥故可救之復蘇

刺其足少陽之所過

足少陽之所過丘墟穴也在足外踝下如前防者中去臨泣同身寸之五寸足少陽之原也用毫鍼於人近體暖鍼至溫以左手按穴咒曰太上元君常居其左制之三魂誦之三徧次呼三魂名爽靈胎光幽精誦之三徧次想靑龍於穴下刺之可以同身寸之三分畱三呼可徐徐出鍼親令人按气於口中腹中鳴者可治之

次刺肝之兪

在背第九椎下兩傍各一寸半用毫鍼著身溫之左手按穴咒曰太微帝君元英制魂眞元及本令入靑雲又呼三魂名如前三徧刺入同身寸之三分畱三呼次進二分畱三呼復取鍼至三分畱一呼徐徐出卽气反而復活

人病心虛又遇君相二火司天失守感而三虛

又或汗出於心卽致神魂逆於上入泥丸

遇火不及黒屍鬼犯之令人亡

不出一時可救之四肢冷气𨿽閉絕不變色舌【闕】如不卵者可救目中神彩不變者可刺之也

可刺手少陽之所過

手少陽之所過陽池穴也在手錶腕【闕】防者中手少陽之原也用毫鍼人身溫暖以手按穴咒曰太一帝君泥丸緫神丹無黒气來復其眞誦之三徧想赤鳯於穴下刺入二分畱七呼次進一分畱三呼復退畱一呼徐徐手捫其穴卽令復活也

復刺心兪

在背第五椎下兩傍各一寸半用毫鍼著身溫暖以手按穴咒曰丹房守靈五帝上靑陽和布體來復黃庭誦之三徧刺可同身寸之七分畱一分次進一分畱一呼退至二分畱一呼徐徐而出鍼以手捫其穴也

人脾病又遇太陰司天失守感而三虛

重虛而汗出於脾因而三虛智意二神遊於上位故曰失守

又遇土不及靑屍鬼邪犯之於人令人亡

不出一時可救之也四肢冷而身溫唇溫者可活之矣口中無涎卽名屍厥

可刺足陽明之所過

足陽明之所過衝陽穴也在足附上骨間動脈去防谷三寸足陽明之原也用毫鍼著人身溫暖以手按穴咒曰常在魂庭始淸太寧元和布气六甲反眞誦之三徧先想黃庭於穴下刺入三分畱三呼次進二分畱一呼徐徐退而以手捫之者也

復刺脾之兪

在背第十一椎下兩傍各一寸半用毫鍼以手按之咒曰太始定位總統坤元黃庭眞气來復遊全誦之三徧刺之三分畱二呼進至二分動气至徐徐出鍼

人肺病遇陽明司天失守感而三虛

人虛天虛又汗出於肺因而三虛卽魂遊於上故曰失守之也

又過金不及有赤屍鬼幹人令人亡

不出一時可救之𨿽無气手足冷者心腹溫鼻微溫目中神彩不轉口中無涎舌不縮者皆可刺活也

可刺手陽明之所過

手陽明之所過合谷穴也在手大指次指間手陽明之原也用毫鍼著人體溫暖先以手按穴咒曰靑气眞全帝符日元七魄歸右今復本田誦之三徧想白气於穴下刺入三分畱三呼次進鍼至五分畱三呼復退一分畱一呼徐徐出鍼以手捫其穴復活也

復刺肺兪

肺兪在背第三椎下兩傍各一寸半用毫鍼著體溫暖先以手按穴咒曰左元眞人六合气賔天符帝力來入其司誦之三徧鍼入一寸半畱三呼次進二分畱一呼徐徐出鍼以手捫其穴也

人腎病又遇太陽司天失守感而三虛

人虛天虛又感出汗於腎感而三虛卽腎神退遊於黃庭𨿽不離體神光不聚故失守也

又遇水運不及之年有黃屍鬼干犯人正气吸人神魂致亡

气絕四肢厥冷心腹微溫眼色不易唇口及舌不變口中無涎卽可救也

可刺足太陽之所過

足太陽之所過京骨穴也在足外側大骨下赤白肉際防者中是足太陽之原也用毫鍼著人身溫暖以手按穴咒曰元陽育嬰五老反眞泥丸華補精長存想黒气於穴下刺入一分半畱三呼廼進至三分畱一呼徐徐出鍼以手捫其穴也

刺足少陽之兪

在背第十椎下兩傍各一寸半用毫鍼先以手按穴咒曰天日晶太和昆靈眞元內守持入始淸誦之三徧刺之三分畱三呼次又進五分畱三呼徐徐出鍼以手捫之

黃帝問曰十二藏之相使神失位使神彩之不圓恐邪干犯治之可刺願聞其要

五神失守以明刺法又言十二神之妙用也

岐伯稽首再拜曰悉乎哉問至理道眞宗此非聖帝焉究斯源是謂气神合道契符上天

人气動合司天神气相合由乎盛衰也

心者君主之官神明出焉

任治於物故爲君主之官故心從形有神托心斯存是故心者神之舎也卽眞心失守虛而神不守位卽妄遊諸室五神不安而乃令虛也

可刺手少陰之源

手少陰之源者卽是兌骨穴也此是眞心之源在掌後兌骨之端防者中一名中都用長鍼口中溫暖刺入三分畱三呼進一分畱一呼徐徐出鍼以手捫其穴復蘇也

肺者相之官治節出焉

位髙爲君故官爲相傳主行榮衛故治節由之喘息而自然有多語失節飲冷形寒悲愴是以肺神不守位卽虛也

可刺手太陰之源

肺之源出於大淵在掌後大筋一寸五分間防者中手太陰之所過用長鍼以口中溫鍼以手按穴刺入同身寸之三分畱三呼動气至而徐徐出鍼以手捫穴

肝者將軍之官謀慮出焉

勇而能斷故曰將軍潛發未萌故曰謀慮出焉怒而气上過气交不前因而神失守神光不聚可用前法刺之全神守者也

可刺足厥陰之源

足厥陰之源太衝穴也在足大趾本節後二寸防者中乃肝脈所過爲源用長鍼便於口中先溫鍼以手按穴刺可入三分畱三呼進二分畱二呼徐徐出鍼以手捫之也

膽者中正之官決斷出焉

剛正果決故官爲中正直而不疑故決斷出焉交動而卒怒怒而不息气上而不守位使人中正不利欲成膈噎神光不聚未有邪干先可以刺治之者也

可刺足少陽之源

足少陽之源丘墟穴也在足外踝下如前防者中去臨泣穴五寸足少陽之所過也用長鍼於口內溫鍼先以左手按穴刺可同身寸之三分畱三呼進至五分畱二呼徐徐出鍼以手捫之也

膻中者臣使之官喜樂出焉

膻中者在胸兩乳間爲气海手厥陰包絡之所居此作相火位故言臣使主其喜樂中及驚喜怒思恐卽神失守位使人如失志恍恍然神光不聚邪來幹之可用刺法治之正神和也

可刺心包胳所流

勞宮穴也在手掌中央動脈手心主之所流也用長鍼於口中溫先以左手按穴刺可同身寸之三分畱二呼徐徐出鍼以手捫其穴也

脾爲諫議之官知周出焉

心有所憶謂之意意中出焉謂之智智周萬事皆從意智也故知周出焉意有所著欲念生他想勞意不已智有所存神遊失守則神元不聚可預治之者也

可刺脾之源

脾之源在足內側核骨下防者中是足太陰之所過爲源用長鍼於口內溫鍼先以左手按穴刺可入三分畱五呼進至三分畱五呼卽可徐徐而退鍼以手捫之

胃爲倉廩之官五味出焉

包容五穀是謂倉廩之官勞養四傍故云五味出焉飲食飽甚汗出食飽房室卽气畱滯注神遊失守邪干未至可以預治全眞

可刺胃之源

胃之陽衝陽穴也在足跗上如同身寸之五分骨間動脈上去防谷穴五寸是足陽明之所過用長鍼於口中溫鍼先以左手按穴刺可入三分畱三呼進至二分徐徐出鍼以手捫其穴

大腸者傳道之官變化出焉

傳道爲傳不潔之道變化謂變化物之形故云傳道之官變化出焉男子有反之過故失守位邪非干之以刺法治之卽令反卻蘇也

可刺大腸之源

大腸之源合谷穴也在手大指次指曲骨間手陽明之所過也用長鍼口中溫鍼刺入三分畱三呼進至二分畱一呼徐徐出之也

小腸者受盛之官化物出焉

承胃司受盛糟粕受元復化傳入大腸故云受盛之官化物出焉受而有異非合不合神失守可刺全眞者

可刺小腸之源

小腸之源腕骨穴也在手外側腕前起骨下防者中手太陽之所過也用長鍼於口中溫鍼先以左手按穴刺可入三分畱三呼進二分畱一呼徐徐出鍼次以手捫其穴也

腎者作彊之官伎巧出焉

彊於作用故曰作彊造化形容故曰伎巧在女則當伎巧在男正曰作彊人彊作過失動合於三元八正之日故神失守位也故預刺而可全眞者也

刺其腎之源

腎之源出於大谿在足內踝下跟骨之前防者中足少陰之所過爲源用長鍼於口中溫鍼先以左手按穴刺入三分畱一呼進一分畱一呼徐徐出鍼以手捫其穴也

三焦者決瀆之官水道出焉

引道陰陽開通閉塞故官司決瀆水道出焉決瀆者如四瀆入大海不離其水百川入海只江河淮濟入海不變其道故曰四瀆也三焦決瀆卽精與水道不相合也故曰三焦者上中下上焦者主內而不出或非內而卽內故不守中焦者主腐熟水谷或情動於中人或非動而動是謂孤動者神失守位下焦者主出而不內或當出而不出者故曰神失守位也

刺三焦之源

三焦之源陽池穴也在手錶腕上防者中手少陽脈之所過也用長鍼於口中溫鍼先以左手按穴刺可入三分畱三呼進一分畱一呼徐徐出鍼以手捫穴也

膀胱者州都之官精液藏焉气化則能出矣

位當孤府故曰都官居下內空故藏精液若得气海之气施化則溲便注泄气海之不足則閟隠不通故曰气化則能出矣人若滯便而合气注膀胱故精泄气動水道不宣通故神失守位卽可以刺法全眞者方知此法大妙也

刺膀胱之源

膀胱之源京骨穴也在足外側大骨下赤白肉際防者中足太陽之所過用長鍼於口中溫鍼先以左手按穴刺可入三分畱三呼進二分畱三呼徐徐而出鍼以手捫其穴也

凡此十二官者不得相失也

失則災害至故不得相失失之則神光不聚故有邪干犯之卽害天命宜先刺以全眞也

是故刺法有全神養眞之防亦法有修眞之道非治疾也故要修養和神也

神爲主養之宗故作先也

道貴常存補神固根精气不散神守不分

內三寶卽神气精一失其位三者皆傷三者同守故曰元和也

然卽神守而𨿽不去亦全眞

神如去卽死矣然𨿽在其體身中而未去者亦非守位而全眞也

人神不守非逹至眞

神不守卽光明不足故要守眞而聚神光而可以修眞眞勿令泄人爲知道

至眞之要在乎天

人在母腹先通天之息是謂牝名曰谷神之門一名神顗一名上部之地戶一名人中之嶽一名胎息之門一名通天之要人能忘嗜欲定喜怒又所動隨天牝之息絕其想念如在母腹中之時命曰返天息而歸命廻入寂防反太初還元胎息之道者也

神守天息復入本元命曰歸宗

人有諸疾守位之神可入中之息而歸命之眞全神之道可久覬也

本病論篇第七十三

黃帝問曰天元九窒余已知之願聞气交何名失守六气升降上下交位以五藏配天地之常

歧伯曰謂其上下升降遷正退位各有經論上下各有不前故名失守也

天元玉冊云六气常有三气在天三气在地也卽一气升天作左間气一气入地作右間气一气遷正作司天一气遷正作在泉一气退位作天左間气一气退位作地右間气气交有合常得位所在至當時卽天地交廼變而方泰也天地不交廼作病也

是故气交失易位气交廼變變易非常卽四時失序萬化不安變民病也

於是六气有升不得其升者欲降而不得其降者有當遷正而不得遷正者自當其位而不得位故有如此之分則天地失其常政故萬民不安也

帝曰升降不前願聞其故气交有變何以明知

再問窮源用也

歧伯曰昭乎問哉明乎道矣气交有變是謂天地機木欲升上見天柱窒二火欲升上見天蓬窒土欲升上見天衝窒金欲升上見天英窒水欲升上見天芮窒是故天窒所勝而不前者

但欲降而不得降者地窒刑之

木欲降而地皛窒刑之火欲降而地窒刑之土欲降而地蒼窒刑之金欲降而地彤窒刑之水欲降而地阜窒刑之地九窒法天之象本勝之气故不降也

又有五運太過而先天而至者卽交不前

運逢陽年於有司之至也至後交勝而不過

但欲升而不得其升中運抑之

木欲升而中見金運勝之二火欲升而中見水運勝之土欲升而中見木運勝之金欲升而中見火運勝之水欲升而中見土運勝之者皆遇運太過早至其中而先於气交而抑之不前者也

但欲降而不得其降中運抑之

然五運逢太過而先至其中故降而不下中運刑之抑之不前也

於是有升之不前降之不下者有降之不下升而至天者有升降俱不前作如此之分別卽气交之變變之有異常各各不同災有微甚者也

是故上下天地之升降交气有天窒地窒之勝尅中運抑伏淺深是故民病微甚異爾也

帝曰願聞气交遇防勝抑之由變成民病輕重何如欲明其變病本源之證也

歧伯曰勝相防抑伏使然

六气升降乃經論之道也气交之常也遇防之不常而相投之勝伏抑之成郁者也

是故辰戌之歳木气升之主逢天柱勝而不前

辰戌之嵗太陽遷正作司天也卽厥陰作地而作右間至此嵗而升天作左間也又遇司天深計算位至天柱窒也木欲升天柱金司天土勝之不前也

又遇庚戌金運先天中運勝之忽然不前

庚年金運先天至次後十三日始交司天欲升而金運抑之也

木運升天金廼抑之

或上見天柱窒或中見金運也

升而不前卽淸生風少肅殺於春露霜復降艸木乃萎民病溫疫早發咽嗌廼幹四肢滿肢節皆痛久而化郁至天得左間日廼發作也

卽大風摧拉折隕鳴紊民病卒中徧痺手足不仁靑埃見時風疫乃作民反張肢體直彊治之逹三兪也

是故己亥之嵗君火升天主窒天蓬勝之不前

君火以在地三年至己亥之嵗少陰升天作左間也此可定之也天蓬水司水天元冊用除算至坎宮除其數者卽天蓬窒作主司故水窒勝也

又厥陰木遷正則少陰未得升天水運以至其中者君火欲升而中水運抑之

卽天蓬水司勝卽或水運抑之

升之不前卽淸寒復作冷生旦暮民病伏陽而內生煩熱心神驚悸寒熱間作日久成郁

二七日不降以爲日久也

卽暴熱廼至赤風腫翳化疫溫癘暖作

至天作左間日廼作也民病伏熱內煩痺而生厥甚則血溢也

赤气瘴而化火疫皆煩而躁渴渴甚治之以泄之可止是故子午之嵗太陰升天主窒天衝勝之不前

太陰在地二年畢一年廼升天作少陰之左間也此卽定矣其天衝窒至有法卽不可前定之也如防天衝窒卽土不可便升之也故曰升之不前也

又或遇壬子木運先天而至者中木遇抑之也

木升於太寒之日也木早至十三日上故升或遇【闕】此二木抑之者土遷抑甚而病深之也

升天不前卽風埃四起時舉埃昏雨濕不化民病風厥涎潮徧痺不隨脹滿久而伏郁

卽十日不升者至以爲日久也

卽黃埃化疫也

間气上鬰之大疫也

民病夭亡臉肢府黃疸滿閉濕令弗布雨化廼微黃埃起而黃風化疫皆肢體痛而口苦者

是故丑未之年少陽升天主窒天蓬勝之不前

少陰在地三年畢至此嵗升天作太陰左間也此可前定之也天蓬失算位取之法不定也或遇之者卽水運之可升之於火故不可便升也

又或遇太陰未遷正者卽少陰未升天也水運以至者卽升天不前者有此二抑之者也

升天不前卽寒雰反布凜冽如冬水復涸冰再結暄暖乍作冷復布之寒暄不時民病伏陽在內煩熱生中心神驚駭寒熱間爭以久成郁

二七不降以爲日久也

卽熱廼生赤風气瞳翳

至天得位之日廼作

化成郁癘廼化作伏熱內煩痺而生厥甚則血溢赤气生而化大疫皆煩而大熱涼藥不可制於火之郁甚於君火故厥乃血溢也

是故寅申之年陽明升天主窒天英勝之不前

陽明在地三年畢至此年升天作少陽左間也卽經論中乃定矣九窒隨天數不足金遇火窒之可勝之不可升天

又或遇戊申戊寅火運先天而至

太過嵗未交司運先至一十三日

金欲升天火運抑之

此者遇一卽不可升也或二者同防其抑大也

升之不前卽時雨不降西風數舉咸鹵燥生

地咸鹵生白見硝而燥生也

民病上熱喘血溢久而化郁

四九不升火爲日久也

卽白埃翳霧淸生殺气民病脇滿悲傷寒嗌漧手拆皮膚燥

白埃起時殺疫火生民病皆燥而咽漧治可刺之也

是故卯酉之年太陽升天主窒天芮勝之不前

太陽在地三年畢此年升天作陽明之左間也卽經論定矣升天卽天芮從之數法推之也水遇土窒之司勝之不可升之抑而復鮮

又遇陽明未遷正者卽太陽未升天也土運以至己酉己夘

水欲升天土運抑之

或見天芮窒土刑勝之或見土運抑之有一不勝也

升之不前卽濕而熱蒸寒生雨間民病注不食不及化久而成郁

十二日不降爲日久也

冷來客熱冰雹卒至民病厥逆而噦熱生於內气痺於外足脛痠疼反生心悸懊熱暴煩而復厥

黒埃起至寒疫至皆煩而悸厥治之可溢也

黃帝曰升之不前余已盡知其防願聞降之不下可得明乎

再欲細明其道也

歧伯曰悉乎哉問是之謂天地微防可以盡陳斯道所謂升已必降也

一升至天作左間一年二年遷正作司天三年退位作右間四年後降也

至天三年次嵗必降降而入地始爲左間也

入地作左間一年次嵗作遷正司地又次嵗乃退作右間也

如此升降往來命之六紀者矣

三而在天三而在地一嵗弗從命乎災害先明其升次窮其降也

是故丑未之嵗厥陰降地主窒地皛勝而不前

又厥陰在天三年次年必降又遇地九窒中地皛西方兌寒金司勝之不可使入其地也抑之不入乃化成民病也

又或遇少陰未退位

少陰天數有餘作布政故未退一位也

卽厥陰未降下金運以至中

或遇乙丑乙未中見金抑之也

金運承之降之未下抑之變郁

郁伏之气降而不下成其民病

木欲降下金承之降而不下蒼埃逺見白气承之風舉埃昏淸躁行殺霜露復下肅殺布令久而不降抑之化郁

三日不降八日降不降化風疫也

卽作風躁相伏暄而反淸艸木萌動殺霜乃蟄未見懼淸傷藏

暄和令節大淸殺之復布殺霜蒼埃見時風疫至治之吐而得復不可下

是故寅申之嵗少陰降地勝之不入主窒地

少陰在天三年四年卽降又遇地窒主司地窒水司降而不入抑伏化爲民病也

又或遇丙申丙寅水運太過先天而至

水運太過至其中卽少陰降而不下廼成其郁與民爲其災也

君火欲降水運承之降而不下卽彤雲才見黒气反生暄暖如舒寒常布雪凜冽復作天云慘淒久而不降伏之化郁

二日不降七日降不降卽郁發

寒勝復熱赤風化疫民病面赤心煩頭痛目也赤气彰而溫病欲作也

民皆夜臥不安黃風化疫觧可泄也

是故夘酉之嵗太陰降地主窒地蒼勝之不入

太陰在天三年至此年降入地作少陰左間也又遇主窒地蒼窒木司勝之不入也

又或少陽未退位者卽太陰未得降也或木運以至丁酉丁夘

木運承之降而不下卽黃雲見而靑霞彰鬱蒸作而大風霧翳埃勝折損廼作久而不降也伏之化郁

十日不降爲日久也

天埃黃气地布濕蒸民病四肢不舉昏肢節痛腹滿塡臆

黃風三舉民病溫濕皆痞滿治可大下愈

是故辰戌之嵗少陽降地主窒地勝之不入

少陽在天三年畢次年下降入地作太陰左間主地窒水司勝不入而化民病也

又或遇水運大過先天而至也

丙辰丙戌水運者也

水運承之水降不下卽彤雲才見黒气反生暄暖欲生冷气卒至甚卽冰雹也久而不降伏之化郁

二日不降七日降不降卽郁發也

冷气復熱赤風化疫民病面赤心煩頭痛目也赤气彰而熱病欲作也

民病夜臥不安黃風化疫觧可泄之而愈也

是故巳亥之嵗陽明降地主窒地彤勝而不入

陽明在天三年次年下降入地作少陽左間也又遇主窒地彤窒火司勝之不入卽化成病也

又或遇太陰未退位卽少陽未得降卽火運以至之癸己癸亥

火運承之不下卽天淸而肅赤气廼彰暄熱反作民皆昏倦夜臥不安咽漧引飲懊熱內煩大淸朝暮暄還復作久而不降伏之化郁

四日不降九日降不降卽郁發也

天淸薄寒逺生白气民病掉手足直而不仁兩脇酸痛滿目忙忙

白气丰而殺疫至皆燥而咽漧衂治可制之

是故子午之年太陽降地主窒地阜勝之降而不入太陽在天三年次年復降入地作陽明左間又遇地阜土司勝之不入者也

又或遇土運太過先天而至

甲子甲午

土運承之降而不入卽天彰黒气暝暗淒慘才施黃埃而布濕寒化令蒸濕復令久而不降伏之化郁

十二日不降卽郁其發也

民病大厥四肢重怠陰痿少力天布沈陰蒸濕間作黒气彰而寒疫至民病皆厥而體重治可益之也

帝曰升降不前晣知其宗願聞遷正可得明乎

晰明也

歧伯曰正司中位是謂遷正位司天不得其遷正者卽前司天以過交司之

日以過大寒日別嵗正之初气未至也

卽遇司天大過有餘日也卽仍舊治天數新司天未得遷正也

年卽以交卽司天之气未交司故也

厥陰不遷正卽風暄不時花卉萎瘁民病淋溲目系轉轉筋喜怒小便赤

太陽司天天數有餘如退位之日厥陰得治遷正也

風欲令而寒由不去溫暄不正春正失時

𨿽得初气天令不傳木气不伸民廼病肝

少陰不遷正卽冷气不退春冷後寒暄暖不時民病寒熱四肢煩痛腰脊彊直

厥陰司天天數有餘厥陰𨿽有餘日別位司天皆天數終日始遷正如少陰至二月春分得位正之時乃造化變便可遷正乃合司天也

木气𨿽有餘位不過於君火也

木气有餘數不盡有餘日復治天治數未終遇君火得時化春分日便可遷正木猶未退卽可同治於天也其餘气皆無此也

太陰不遷正卽雲雨失令萬物枯焦當生不發民病手足肢節腫滿大腹水腫塡臆不食飱泄脇滿四肢不舉少陰司天天數未終故曰太陰不得遷正少陰數終可得遷正也

雨化欲令熱猶治之溫煦於气亢而不澤

少陰有餘未盡天數故不退位卽太陰未得遷正卽土气不申而民病於脾也

少陽不遷正卽炎灼弗令苗莠不榮酷暑於秋肅殺晚至霜露不時民病防瘧骨熱心悸驚駭甚時血溢𨿽有寅申之年土尙治之退位之日火行酷暑於後故渉暑於秋也

陽明不遷正則暑化於前肅於後艸木反榮民病寒熱皮毛折爪甲枯燋甚則喘嗽息髙悲傷不樂少陽司天天數有餘如退位日陽明不遷正也

熱化乃布燥化未令卽淸勁未行肺金復病

𨿽得夘酉之年猶火化熱之令也故肺重復受病

太陽不遷正卽冬淸反寒易令於春殺霜在前寒冰於後陽光復治凜冽不作雰云待時民病溫癘至喉閉溢漧煩燥而渴喘息而有音也

陽明司天天數有餘退位日太陽遷正故多煩燥渴喘者也

寒化待燥猶治天气過失序與民作災

𨿽得辰戌之年猶尙淸化治天故失序也

帝曰遷正早晚以命其防願聞退位可得明哉歧伯曰所謂不退者卽天數未終

天數未終其气仍治𨿽遇交司猶未退位也

卽天數有餘名曰復布政故名曰再治天也卽天令如故而不退位也

此治天下過而不退位猶在天

厥陰不退位卽大風早舉時雨不降濕令不化民病溫疫疵廢風生民病皆肢節痛頭目痛伏熱內煩咽喉幹引飲

厥陰天數有餘在本數之上司天气髙而災化善也令作布政而復下災故反甚之者也

少陰不退位卽溫生春冬蟄虫早至艸木發生民病膈熱咽漧血溢驚駭小便赤澁丹癅瘡瘍畱毒

少陰天下有餘過嵗而復作布政天令酷災矣

太陰不退位而取寒暑不時埃昏布作溫令不去民病四肢少力食飲不下泄注淋滿足脛寒陰痿閉塞失溺小便數

太陰天下有餘過嵗而猶尙治天其气復下矣病至腎也

少陽不退位卽熱生於春暑廼後化冬溫不凍流水不冰蟄虫出見民病少气寒熱更作便血上熱小腹堅滿小便赤沃甚則血溢

少陽天數有餘至過嵗猶治天甚則气復下其災至脾肺藏也

陽明不退位卽春生淸冷艸木晚榮寒熱間作民病嘔吐注食飲不下大便漧燥四肢不舉目瞑掉陽明天數太過至交嵗而猶尙治天气復降其災至甚於肝藏也

帝曰天嵗早晚余以知之願聞地數可得聞乎歧伯曰地下遷正升及退位不前之法卽地土產化萬物失時之化也

卽應之生萬物之不時數無次序天令與民作災令數於上下二千失移之中者也

帝曰余聞天地二甲子十二十二支上下經緯天地數有疊移失守其位可得昭乎

同天地二甲子有上下不合其徳者爲失守也

歧伯曰失之疊位者謂𨿽得歳正未得正位之司卽四時不節卽生大疫

天地不合徳卽名天地失節卽上下二管音不相應卽大不主與天主失節上下失音萬物不安也

注珠密語云陽年三十年除六年天刑計有太過二十四年

除庚子庚午君火刑金運庚寅庚申相火刑金運戊戌戊辰太陽刑火運也此爲與其天地气上臨中運不得太過者也

除此六年皆作太過之用令不然之防

此卽太過作陽年中運余也忽有上下失支疊位故不爲者也

今言疊支疊位皆可作其不及也

陽年者運太過也五音皆定矣太音也運自勝有餘而無邪傷故名正化疫也其剛幹不相對柔幹卽上下不相招卽陰陽相錯天地不合徳中運𨿽陽多而作太過故有勝復乃至者也

假令甲子陽年土運太窒

土太過卽運傷鱗虫勝及腎藏气不及土勝於水也卽黃鐘之管音髙故曰太窒也候甲子之气應者上應鎭星大而明也

如癸亥天數有餘者年𨿽交得甲子

甲𨿽臨子未得遷正

厥陰猶尙治天

年𨿽甲子司天尙化風冷厥陰猶復布正於天也

地已遷正陽明在泉

或名司地卽數髙者

去嵗少陽以作右間

癸亥司地少陽退位以作地下之右間气者也

卽厥陰之地陽明故不相和奉者也

故曰上下不相招陰陽有相錯卽癸與已相對故天地不合徳卽以不合甲也

癸巳相防土運太過虛反受木勝故非太過也何以言土運太過況黃鐘不應太窒木旣勝而金還復金旣復而少陰如至卽木勝如火而金復微

謂少陰見厥陰退位而少陰立至故金欲復而火至故復有少也

如此則甲巳失守後三年化成土疫晚至於夘

甲子至丁卯四年至

早至丙寅

甲子至丙寅三年至

土疫至也

至於四維時也

大小善惡推其天地詳乎太一又只如甲子年如甲至子而合應交司而治天

少陰主甲子年司天遷正應時也

卽下己夘未遷正而戊寅少陽未退位者亦甲巳下有合也

卽甲與戊相對子與寅配位也

卽土運非太過而木乃乘虛而勝土也金次又行復勝之卽反邪化也

卽勝之小而或不復後三年化癘名曰土癘其狀如土疫者本是自天來癘從地至故反化邪生也

陰陽天地殊異爾故其大小善惡一如天地之法防也假令丙寅陽年太過如乙丑天數有餘者𨿽交得丙寅𨿽丙得寅猶未遷正而作司天

太陰尙治天也地已遷正厥陰司地

或作在泉

去嵗太陽以作右間

乙丑司地庚辰以退位而作右間

卽天太陰而地厥故地不奉天化也

卽上下不相招陰陽有相錯卽辛與乙不相合故不合其徳也

乙辛相防水運太虛反受土勝故非太過卽太蔟之管太羽不應土勝而雨化水復卽風

卽天地非其時而有其气有化大疫卽與陰陽復不同也

此者丙辛失守其防後三年化成水疫晚至己巳丙寅至己巳四年

早至戊辰

丙寅至戊辰三年

甚卽速微卽徐

徐至己巳

水疫至也大小善惡推其天地數乃太乙遊宮又只如丙寅年丙至寅且合應交司而治天

少陽至而作司天應時遷正

卽辛巳未得遷正而庚辰太陽未退位者亦丙辛不合徳也

卽丙與庚相對辰與寅相配位也卽水運非太過也

卽水運亦小虛而小勝或有復

丙寅至也卽無復也

後三年化癘名曰水癘其狀如水疫

一名寒疫

治法如前假令庚辰陽年太過如己夘天數有餘者𨿽交得庚辰年也

𨿽庚臨辰猶未遷正

陽明猶尙治天地以遷正太陰司地

卽是在泉

云嵗少陰以作右間

己夘年地甲子以退少陰作右間也

卽天陽明而地太陰也故地下奉天也乙巳相防金運太虛反受火勝故非太過也卽姑洗之管太商不應火勝熱化水復寒刑

此天地非時行不節之令卽三年始成大疫行天下也

此乙庚失守其後三年化成金疫也速至壬午

庚辰至壬午三年是其速至

徐至癸未金疫至也大小善惡推本年天數及太一也疫至之年又遇失守其災大也不見五福及其太一且惡死人大半也如卻防合徳者災小爾如見五福與其太一者其災且小善防其半也

又只如庚辰如庚至辰且應交司而治天

太陽主庚辰年司天應時遷正而治天也

卽下乙未未得遷正者卽地甲午少陰未退位者且乙庚不合徳也

卽甲庚相對辰午相配此名失守非配太過

卽下乙未幹失剛亦金運小虛也有小勝或無復太陰至未卽不復也

後三年化癘名曰金癘其狀如金疫也

金疫又名殺疫金癘又名殺癘

治法如前假令壬午陽年太過如辛巳天數有餘者𨿽交後壬午年也

𨿽壬臨午猶未遷正

厥陰猶尙治天地巳遷正陽明在泉

丁酉治地

去嵗丙申少陽以作右間

壬午年丁酉遷正辛巳年丙申退位也

卽天厥陰而地陽明故地不奉天者也

卽陽明當上奉少陰不與厥陰奉合也故丁酉與辛巳不相合徳也

丁辛相合防木運太虛反受金勝故非太過也卽蕤賔之管太角不應金行燥勝火化熱復

此天地非時行不節之气卽三年始成大疫

甚卽速微卽徐

速卽首尾三年徐卽後三年作

疫至大小善惡推疫至之年天數及太一又只如壬至午且應交司而治之

少陰壬至午年司天應時而遷正得位者

卽下丁酉未得遷正者卽地下丙申少陽未得退位者見丁壬不合徳也

卽壬丙相對午申相配此失守非合徳見非太過也

卽丁柔幹失剛亦木運小虛也有小勝小復

陽明如至卽不復也

後三年化癘名曰木癘其狀如風疫法治如前

可大吐而治之

假令戊申陽年大過如丁未天數大過者𨿽交得戊申年也

𨿽戊臨申猶未遷正也

太陰猶尙治天地巳遷正厥陰在泉

癸亥治地

去嵗壬戌太陽以退位作右間卽天丁未地癸亥故地不奉天化也

卽厥陰當上奉少陽故不與太陰奉合故丁未與癸亥不相合

丁癸相防火運太虛反受火勝故非太過也卽夷則之管上大徴不應

非戊癸相合也故火運不應其夷則未應其徴也下管癸亥少徴應之卽下見癸亥主司地故同聲之不相應卽上下天地不相合徳故不相應也

此戊癸失守其防後三年化疫也速至庚戌

首尾三年

大小善惡推疫至之年天數及太一又只如戊申如戊至申且應交司而治天

少陽主戊申年司天應時遷正而治天也

卽下癸亥未得遷正者卽地下壬戌太陽未退位者見戊癸未合徳也

卽壬戌相對申戌相配此失守非合徳又非太過

卽下癸柔幹失剛見火運小虛也有小勝或無復也厥陰至卽無復

後三年化癘名曰火癘也治法如前治之法可寒之泄之

已上五失守變五疫下五失守變五癘也卽上剛柔二幹共主運有失支不守之者以此五法卽諸陽年也

黃帝曰人气不足天气如虛人神失守神光不聚邪鬼幹人致有夭亡可得聞乎

人气與天气同失守卽鬼邪干人致死也

歧伯曰人之五藏一藏不足又防天虛感邪之至也其不足之藏與天气同聲虛也

人憂愁思慮卽傷心又或遇少陰司天天數不及太陰作接間至卽謂天虛也此卽人气天气同虛也又遇驚而奪精汗出於心

大驚汗出於心卽心中精脈減少故神失守心也

因而三虛神明失守

先有勞神之病又遇少陰天數不及也又更驚而奪精此三防而神明失守也

心爲君主之官神明出焉

心先有病又遇天虛而感天重虛也心者任治於物故爲君主之官淸靜棲靈故曰神明出焉

神失守位卽神遊上丹田在帝太一帝君泥丸君下太一帝君在頭曰泥丸君總眾神地君主之官神明失守其位遊於此處不守心位

神旣失守神光不聚

神光卽飛圓光也圓光不潔卽圓光缺矣卽鬼邪陰屍幹人

卻遇火不及之嵗有黒屍鬼見之令人亡

其火運不及非只癸年戊年失守亦然火司天數不及亦然也黒屍鬼形如黒犬頭似婦人髮蓬不髻目大人見之吸人神魂皆作大聲卒然而亡

人飲食勞倦卽傷脾

卽飲食飽舉房事卽气滯於脾以勞役气滿悶脾藏有病也

又或遇太陰司天天數不及卽少陽作接間至卽謂之虛也

人气與天气不及卽感天人气虛及又虛也

此卽人气虛而天气虛也又遇飲食飽甚汗出於胃醉飽行房汗出於脾

脾胃汗出卽精血減少感天虛而作三虛脾神失守其位

因而三虛脾神失守

先有病於脾次遇天虛脾感天重虛又遇汗出而減其精血乃故名三虛也

脾爲諫議之官智周出焉

脾者心之子心有所憶謂之意意中所出謂之智智周萬物謂之神卽脾胃神意智乃故失守其位者也

神旣失守神光失位而不聚也

神光不聚鬼乃幹之

卻遇土不及之年或巳年或甲年失守或太陰天虛靑屍鬼見之令人卒亡人久坐濕地彊力入水卽傷腎汗出於腎卽精血減少故作三虛卽精亡心神失守其位也

腎爲作彊之官伎巧出焉因而三虛腎神失守神志失位神光不聚

神精志三神虛失位遊於黃庭司命君之下乃卽圓光缺矣

卻遇木不及之年或辛不防符或丙年失守或太陽司天虛有黃屍鬼至見之令人亡

有此三虛又遇水不及卽黃屍鬼幹人牛頭身黃見之時吸人神魂皆亡也

人或恚怒气逆上而不下卽傷肝也又遇厥陰司天天數不及卽少陰作接間至是謂天虛也

肝先病又遇天虛而感重虛也

此謂天虛人虛也又遇疾走恐懼汗出於肝肝爲將軍之官謀慮出焉神位失守神光不聚

神光不聚卽圓光缺而不周屍鬼乃幹人也

又遇木不及年或丁年不符或壬年失守或厥陰司天虛也有白屍鬼見之令人亡也

有此三虛者卽神遊失守白屍鬼幹人頭如雞身白有白毛見之吸人神魂皆卒然而亡也

已上五失守者天虛而人虛也神遊失守其位卽有五屍鬼幹人令人亡也謂之曰屍厥

但卒然而亡口中無涎者舌卵不縮者屍厥若出涎而舌卵縮者厥盛也

人犯五神易位卽神光不圓也非但屍鬼卽一切邪犯者皆是神失守位故也

神失守位𨿽具體中而二气失位也卽神光不聚而邪犯之有妖魅交通往來皆是五神失守乃邪所至也

此謂得守者生失守者死

得守者本位而五神各得其居卽神光乃圓明而聚矣故一切邪不犯之乃生也

得神者昌失神者亡

老子雲气來入身謂之生神去於身謂之死故曰命由神生命生神在卽命生神去卽命天矣所謂神遊失守卽不離身故不可便死也其主管在頭上三尊髙位靈主言也卽大一帝君在頭曰泥丸總神也無英君左制三魂也白元君右俱七魄也卽魂爲陽神也魄爲陰鬼也若無上三虛主之神離位者死今五神失守亦有主歸卽神光不聚圓光亦缺故邪干犯之若神失守其位卽知人生神昌

黃帝內經素問遺篇

