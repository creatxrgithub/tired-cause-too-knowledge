傷科匯纂

淸胡廷光

目錄

凡例

簡介

經義

脈要

鍼灸

歌訣

手法總論

器具總論

接骨歌訣

上歌訣

方法總論

內證

論攻利

辧生死

用藥總論

損傷總論

凡例

余自先祖世業傷科﹐傳至不佞﹐已三世矣。代以經濟存心﹐不圖蠅頭微利。余稚幼時﹐子以《人子須知》一書授余不肖曰﹕此書實爲六經之羽翼﹐人倫之大道﹐欲盡人子之道者﹐從此始。是故不佞自垂髫以至弱冠﹐讀書而外﹐並畱心醫學。詎知不才負罪良深﹐資稟愚鈍﹐不克遠紹宗功﹐顯揚祖徳﹐少壯之年﹐卽召陟屺之悲。嘗聞家藏醫書﹐系先君子所錄。手澤猶存。以是不揣鄙陋﹐節錄傷科方藥諸論﹐增附接骨入臼諸法﹐采珠探玉﹐集腋成裘﹐以繼先志﹐如下凡例云﹕

一﹑傷科古無專門﹐附於瘍醫也。按周官云﹕醫師職掌四醫﹕疾醫﹑瘍醫﹑食醫﹑獸醫瘍醫分掌四癥﹕腫瘍﹑潰瘍﹑金瘍﹑折瘍。而金瘍者﹐卽金刃之傷也﹔折瘍者﹐卽跌撲骨折之傷也。後有專其事者﹐或稱正骨科﹐或稱正體科。今卽分列科門﹐總由損傷而成﹐故名之

一﹑是書目錄﹐先經義而後敍骨論﹐次手法而再詳證治﹐周身骨自頂及踵﹐次序井列如星布。惟方以類聚﹐丸散膏丹﹐名目不能細載﹐以方名字數多寡槪之﹐如三字丸﹑五字散﹑七字丹之類﹐挨次載錄﹐以便翻閱。

一﹑《靈》《素》經文﹐乃醫家之祖﹐如讀書家之五經也﹐其義淵源﹐故冠於卷首。朝諸家論注﹐散見集中者﹐必詳考姓氏書目﹐卽片言隻字﹐不敢妄襲﹐必按某書某氏曰。間有自述一﹑二條﹐非獨逞臆見﹐必引古而證今﹐然後敢暢其說﹐而竟其論。

一﹑脈乃四診之一。損傷之癥﹐𨿽有外形可觀﹐然其五內虛實﹐血气盛衰﹐非察候脈息﹐何由悉其病情。故廣引《脈經》﹐詳爲解注﹐以便學人參悟也。

一﹑鍼灸之文無多﹐非闕略而仍其舊也。但其文簡而詳﹐卽如論刺﹑論灸法中﹐兼及或攻或補之義﹐簡而且備。學人不可以非專科﹐少用鍼灸而忽之。

一﹑骨之圖﹐骨之論﹐悉根據《部頒經書圖注》論定。間有同骨異名﹐或異骨同名﹐或一﹑三名﹐或三﹑四骨合一名﹐及乎骨之大小長短﹐並以男女互異不等﹐詳參細釋﹐同歸一轍。至骨之致命處﹐另爲標出。

一﹑論筋﹐乃接骨上之要事也。經曰﹕諸筋皆屬於節。節者骨之節也﹐專是科者能不講乎。玆按《靈樞》經文﹐詳爲注釋﹐列於簡次﹐知有端緒也。

一﹑治跌閃折骨出臼﹐先用手法﹐按摩推拿﹐端提摸接﹐然後方可用器具夾縛﹐至用方又在後也。故其次序﹐仍遵《金鑑》編例﹐稍有增補手法﹐悉注各骨之下。惟有用掮用牮之法﹐附於注後﹐以廣其則。

一﹑傷科證治﹐悉考薛氏《正體類要》﹐並《靈》《素》經旨﹐以及各家方法﹐重爲。但以出汗附於發熱之條﹐嘔血並入作嘔之下。較之《金鑑》﹐復加外邪﹑不食﹑頭痛﹑筋攣﹑肝火﹑濕痰﹑靑腫﹑爛潰﹑不斂﹑傷風﹑發痙諸門﹐𨿽屬兼癥﹐而發明余緒﹐實可以備參考。至注中議論﹐不過徧考經史﹐搜索前人著述﹐間或事出見聞﹐心懷臆斷之文﹐敢以存俟髙明﹐定其可否也。

一﹑自顚頂骨至足跟骨﹐詳加論注﹐並引手法治驗﹐復增咽喉﹑肚腹二條﹐以補身圖之

一﹑凡人跌閃之傷﹐多在手足四肢。手有肩﹑肘﹑腕三出臼之區﹐又有上下骨折之所﹔有環跳﹑膝灣﹑踝骨三﹐大腿﹑小脛二折﹐左右共四折骨六出﹐與兩手同。其接骨入﹐家傳祕法﹐無不各按諸骨圖考﹐采錄精詳﹐公諸同業﹐於醫學稍有裨益。

一﹑所集丸散膏丹方中﹐皆詳載炮制分兩﹐便於根據方預爲修合﹐以備急用。至湯飲煎藥﹐偶有不載分兩者﹐如古方之分兩﹐難施於今人﹐因稟質有彊弱﹐病樣非一致﹔又如時方之無分兩者﹐可因人變通﹐增減爲用也。更有古方﹐藥味分兩與今不同者﹐盡皆詳考羣書﹐別其宜否而載之。

一﹑拙纂損傷﹑嚙傷等門﹐卽《金匱要略》云﹕金刃虫獸所傷﹐非內外因也。然其條下集附單方﹐不可執定此傷而用此藥﹐總緣病無別致﹐方可通用也。

一﹑所附單方﹐卽古之奇方也﹐本諸百家子書所錄﹐皆系效驗。竊恐用此者﹐或見笑於﹐以致良璧懷疑﹐明珠見棄。故特爲表出﹐使窮鄕僻壤無醫之處﹐按癥選方﹐甚便甚捷。

一﹑是書凡屬有關跌閃損傷之論無不搜羅﹐而片言隻字似無遺漏﹐設或專門口授手法﹐村嫗野叟單方﹐若經試驗﹐盡皆敍入。東坡曰﹕若已經效於世間﹐不必皆從於己出。惟法近怪異﹐藥用胎骨之類﹐一槪屏棄。捲盡十二﹐科專一門﹐學人珍之。

簡介

耀山曰﹕身骨尺寸之圖﹐其文載於《內經》《靈樞》之篇﹐此成法長度也。然而身有不齊﹐皆取本人中指中節爲一寸之法﹐是合度耳。更有上身長而下體短﹐以及首大而足小者﹐其何以度量哉﹖惟取上身者﹐取上之尺寸﹐取下體者﹐取下之尺寸﹐直者取直﹐橫者取橫﹐無不合度矣。至於骨之名目﹐及部位等穴﹐似有不同之處。今校各書所載﹐統繪圖中﹐詳注骨下﹐以便閱者參考而歸於一也。﹝骨圖略﹞

耀山曰﹕按通木﹑腰柱﹑杉籬﹑竹簾﹑抱膝各圖﹐乃接骨之器具﹐輔助其成功也﹐非圖不可。至裹簾﹑披肩﹑攀索﹑疊磚等器具﹐義已詳釋於後﹐故不復圖。而上之器具﹐並其用法﹐皆繪於上手法各圖之內。智者自能融會貫通﹐不必斤斤冗述耳。

通木圖﹝圖缺﹞

通木背面用法圖﹝圖缺﹞

通木正面用法圖﹝圖缺﹞

腰柱圖﹝圖缺﹞

腰柱用法圖﹝圖缺﹞

竹簾圖﹝圖缺﹞

杉籬圖﹝圖缺﹞

竹簾杉籬用法圖﹝圖缺﹞

抱膝圖﹝圖缺﹞

抱膝用法圖﹝圖缺﹞

耀山曰﹕溯醫道之源﹐古人鍼灸藥餌﹐使內邪不畱﹐外邪不入。若損傷折跌﹐以法正之接骨之法﹐旣有器具圖論矣。惟上手法﹐𨿽專門名家﹐間有敍論及此﹐從未見有繪圖以詳其義者。余維古人左圖右史﹐並行不悖﹐大抵論物敍事﹐無以徵信﹐須賴圖以發明﹐圖之重也久矣。爰倩名手﹐繪上手法十四圖﹐則兼寫其情而摹其神也。學人如畱心細玩﹐自能法外生法矣。

治下巴脫落用手托法圖﹝圖缺﹞

雙落難言語﹐單錯口不齊﹐倩人頭扶直﹐莫教面朝低﹐先從大指捺﹐然後往上擠﹐須分錯與落﹐托法辧東西。

治頸骨縮進用汗巾提法圖﹝圖缺﹞

頸骨縮入裏﹐左右尙可動﹐髮辮先解散﹐布巾下兜籠﹐兩肩齊踏實﹐雙手一把總﹐緩緩提拔出﹐安舒莫倥傯。

整背骨突出用手提法圖﹝圖缺﹞

背骨突出外﹐傴僂似蝦躬﹐骨縫必開錯﹐脊筋定起隴﹐從髙提兩手﹐底下腳並空﹐筋骨按平直﹐還仗綁縛功。

整腰骨陷入用枕法圖﹝圖缺﹞

腰骨陷入內﹐皆因筋繃裂﹐俯伏板凳上﹐脊背骨凸﹐器具安妥當﹐手法並按捏﹐腰背俱一般﹐莫逢致命節。

上肩用手兩邊拉法圖﹝圖缺﹞

肩胛骨脫﹐有須不能捋﹐胸中攔抱住﹐兩邊齊拉拔﹐入臼骨歸原﹐手動上下活﹐不用夾與縛﹐全憑膏藥抹。

上肩用肩頭掮法圖﹝圖缺﹞

上肩巧捷法﹐獨自一人掮﹐手先擒拿住﹐肩從腋下塡﹐將身徐立起﹐入已安痊﹐漫道容易事﹐祕訣不亂傳。

拉肘骨用手翻托法圖﹝圖缺﹞

肘尖鵝鼻骨﹐俗名手拄撐﹐掣肘因是挫﹐筋縱骨不正﹐若逢打與跌﹐筋骨兩倚傾﹐拉推並翻托﹐筋舒骨亦平。

拉肘骨用腳牮法圖﹝圖缺﹞

肘彎骨搓出﹐臥病憂采薪﹐腳從腋下踏﹐指向臂上親﹐手拉同足牮﹐骨平筋自伸﹐推摩無痛苦﹐較比兩肘勻。

捏腕骨入手法圖﹝圖缺﹞

腕骨屈而宛﹐形如龍虎吞﹐手心貼於前﹐仰掌向上掀﹐指背翻於後﹐手掌往下捫﹐均須帶拔勢﹐妙法出祕門。

上大腿用手拽法圖﹝圖缺﹞

人身之大﹐惟有環跳穴﹐上胯如碗臼﹐下腿似拇節﹐走馬因墜墮﹐行路成跛蹩﹐抱住毋使動﹐拽入莫再跌。

上大腿用繩倒弔法圖﹝圖缺﹞

大腿骨出﹐法莫妙於弔﹐將腳髙懸起﹐用手漫按調﹐骨響已入﹐腿平患卽消﹐貼膏與服藥﹐行動休過。

上大腿用腳牮法圖﹝圖缺﹞

牮法如何牮﹐兩人抵足眠﹐足踏臀尻上﹐手捧脛跗邊﹐手仗身勢捷﹐足趁腿力便﹐靜聽骨內響﹐其患卽安然。

推膝蓋骨歸原手法圖﹝圖缺﹞

膝蓋活動骨﹐昔者孫臏刖﹐離窠卽爲患﹐出臼便成窟﹐能左能右偏﹐或下或上越﹐推拿歸於原﹐徐徐莫倉卒。

挪腳踝骨入臼手法圖﹝圖缺﹞

下跗之上﹐俗稱腳孤踝﹐內凸向外拗﹐外出望裏把﹐只要無偏倚﹐莫使有髙下﹐並用拉拽捏﹐此法謂之挪。

經義

《靈樞經﹟邪气臟腑病形篇》曰﹕有所墮墜﹐惡血畱內﹐若有所大怒﹐气上而不下﹐積於脇下﹐則傷肝。

《醫宗金鑑》注云﹕人因墮墜﹐血已畱內﹐若復因大怒傷肝﹐其气上而不下﹐則畱內之血﹐兩相凝滯﹐積於脇下﹐而肝傷矣。

《難經》曰﹕恚怒气逆﹐上而不下﹐則傷肝。

《類纂約》注云﹕肝藏血﹐脇爲肝經部分﹐故血多積於兩脇。

《醫學入門》云﹕凡損傷﹐專主血論。肝主血﹐不問何經所傷﹐惡血必歸於肝﹐流於脇﹐郁於腹而作脹痛。實者下之﹐虛者調之。

《靈樞經﹟邪气臟腑病形篇》曰﹕有所擊撲﹐若醉入房﹐汗出當風﹐則傷脾。

《醫宗金鑑》注云﹕有所擊撲﹐乃傷其外體也﹐如醉後入房﹐或汗出不知忌避當風﹐則邪客於肌膚﹐傷其內體也﹐是皆傷脾之因矣。

《靈樞經﹟邪气臟腑病形篇》曰﹕有所用力舉重﹐若入房過度﹐汗出浴水﹐則傷腎。

耀山云﹕舉重用力﹐骨有所損。經曰﹕腎主骨﹔又曰﹕腎之合骨也﹐故傷腎。如交接無必損腎元﹐故傷損之癥﹐最忌入房。又經曰﹕持重遠行﹐汗出於腎﹔又《難經》曰﹕久坐濕地﹐彊行入水則傷腎。水濕﹐陰類也﹐陰傷其陰﹐腎更憊矣。

脈要

《素問﹟脈要精微論》曰﹕肝脈搏堅而長﹐色不靑﹐當病墜若搏﹐因血在脇下﹐令人喘

《醫宗金鑑》注云﹕肝脈有剛柔而病亦以異也。肝脈搏擊於手﹐而且堅且長﹐其色又不當病或墜或搏﹐因血積於脇下﹐令人喘逆不止也。正以厥陰之脈﹐布脇肋﹐循喉嚨之後﹔其支別者﹐復從肝貫膈﹐上注肺。今血在脇下﹐則血之積气﹐上燻於肺﹐故令人喘逆也。又按

《經脈別論》曰﹕有所墮恐﹐喘出於肝。度水跌僕﹐喘出於腎與骨。當是之時﹐勇者气行則已﹐怯者則著而爲病。故曰﹕診病之道﹐觀人勇怯﹐骨肉皮膚﹐能知其情﹐以爲診法也。

《靈樞經﹟邪气臟腑病形篇》曰﹕脾脈大甚爲擊僕。

耀山云﹕脾主肌肉﹐凡打擊跌僕﹐肌肉先傷﹐肌肉傷﹐則气血凝滯而不通﹐故脾脈大甚

《金匱要略》曰﹕寸口脈浮微而澀﹐法當亡血若汗出﹔設不出汗者﹐其身有瘡﹐被刀斧所傷﹐亡血故也。

耀山云﹕按《金鑑》注曰﹕奪血者無汗﹐奪汗者無血﹐蓋二者﹐皆當脈浮微而澀﹔今診如此﹐是有枯竭之象﹐而無汗出之證﹐非亡血而何﹐故知有金瘡﹐或擊僕而亡血之證也。

崔紫虛《脈訣》曰﹕諸病失血﹐脈必見芤﹔緩小可喜﹐數大可憂。瘀血內蓄﹐卻宜牢大﹔沈小澀微﹐反成其害。

耀山云﹕芤﹐慈蔥也﹐下指成窟﹐有邊無中。戴同父云﹕營行脈中﹐脈以血爲形﹐芤脈﹐脫血之象也。血旣衰脫﹐脈應和緩細小﹔如遇數大﹐身必煩躁﹐可憂可驚。至於瘀血內積﹐滯而不通﹐脈應牢大。牢者堅固也﹐大者洪大也﹐脈病相應﹐法用通瘀導滯﹐無妨於證﹔如見沈小數微﹐其害立至﹐沈主裏病﹐有力尙可用攻﹐微小與病不應﹐澀主血少﹐蓄血之證﹐反現澀脈﹐必有精傷之故﹐敗血在內作害也。

《脈經》曰﹕從髙顚僕﹐打僕損傷﹐內有瘀血﹐腹脹滿﹐其脈堅彊者生﹐小弱者死。

耀山云﹕傷𨿽重﹐命脈和緩﹐可保無虞﹕傷𨿽輕﹐命脈虛促﹐是可慮也。如內傷臟腑﹐並外傷致命之處﹐脈見虛促﹐命卽危矣。促者﹐數而一止也。

《史記》云﹕齊中郎破石病﹐淳於意診其脈﹐告曰﹐肺傷不治﹐當後十日溲血死﹐卽後日溲血而死。破石之病﹐得之墮馬僵石上。故知破石之病者﹐切其脈得肺陰气﹐其來散﹑數道至而不一也﹐色又乘之。所以知其墮馬者﹐切之番陰脈﹐番陰脈入虛裏乘肺脈﹐肺脈散者﹐固色變也乘之。所以不中期死者﹐師言曰﹕病者安谷則過期﹐不安谷則不及期。其人嗜黍﹐黍主肺﹐故過期。所以溲血者﹐《診脈法》曰﹕病喜養陰處者順死﹐喜陽養處者逆死﹐其人喜自靜不躁﹐又久安坐伏几而寢﹐故血下泄。耀山云﹕凡顚僕損傷入於肺者﹐爲不治之癥也﹔又脈不重實者﹐亦屬不治之候也。此案載於《醫說》﹐𨿽無治法醫藥﹐但講論脈理精微﹐可啟後學之悟也﹐故附於此。

《脈經》曰﹕金瘡出血太多﹐其脈虛細者生﹐數實大者死。

耀山云﹕出血甚者﹐最忌洪大﹐只宜平正安靜耳。

《脈經》曰﹕金瘡出血﹐脈沈小者生﹐浮大者死。

耀山云﹕脈與病相應與不相應﹐以浮沈定其吉凶﹐以小大決其生死也。

《脈經》曰﹕砍刺出血不止﹐脈來大者七日死﹐滑細者生。

耀山云﹕脈可預知﹐能勿講乎﹐故撮其要者詳之。

王叔和《脈訣》曰﹕金瘡血盛虛細活﹐急疾大數必危身。

張世賢注云﹕金瘡﹐刀刃所傷之瘡也。血盛﹐血出多也。血旣出多﹐脈應虛細﹔反得急疾數大﹐勢必風熱乘之﹐其身不危者幾希。

鍼灸

《素問﹟繆刺論》曰﹕人有所墮墜﹐惡血畱內﹐腹中滿脹﹐不得前後﹐先飲利藥。此上陰之脈﹐下傷少陰之絡。刺足內踝之下﹑然骨﹝谷﹞之前﹐血脈出血。刺足跗上動脈﹐不已﹐刺三毛上各一﹐見血立已﹐左刺右﹐右刺左。

《醫宗金鑑》注云﹕此言惡血爲病﹐有繆刺之法也。人因墮墜﹐致惡血畱內﹐腹中滿脹後不通﹐當先用利藥。如上傷厥陰肝經之脈﹐下傷少陰腎經之絡﹐當刺內踝之下﹑然谷之前﹐有血脈令出血者﹐蓋以此屬少陰之別絡﹐而交通乎厥陰也。兼刺足跗上動脈﹐卽衝陽穴﹐乃胃經之原也。如病不已﹐更刺三毛上大惇穴﹐左右各一﹐見血立已。繆刺﹐左刺右大惇﹐右刺左大惇也。但足跗動脈﹐上關衝脈﹑少陰﹑陽明三經﹐只宜淺刺﹐不可出血不已也。

《靈樞經﹟寒熱病篇》曰﹕身有所傷﹐血出多﹐及中風寒﹐若有所墮墜﹐四肢懈惰不收﹐名曰體惰﹐取其小腹臍下三結交。三結交者﹐陽明﹑太陰也﹐臍下三寸關元也。

《醫宗金鑑》注云﹕此言身有所傷﹐血出多者﹐及中風寒者﹐破傷風之屬也﹔或因墮墜必血出﹐而四肢懈惰不收者﹐皆名體惰也。關元﹐任脈穴名﹐又足陽明﹑太陰之脈皆結於此﹐故爲三結交也。

《靈樞經﹟厥病論》曰﹕頭痛不可取於者﹐有所擊墮﹐惡血在於內﹐若肉傷痛未已﹐可側刺﹐不可遠取之也。

《醫宗金鑑》注云﹕經言惡血在內﹐頭痛不可取其者﹐蓋頭痛取以泄其气﹐則頭痛也﹔若有所擊墮﹐惡血在內﹐而取以泄其气﹐則是血病而治其气矣﹐故勿取其焉。若所擊僕之肉傷痛不已﹐𨿽用刺法﹐亦只於所傷附近之側刺之﹐以出在內之惡血而已﹔若仍按經遠取諸以療頭痛﹐則不可也。

耀山云﹕此卽推類砭去瘀血之意而詳言之。

《醫宗金鑑》曰﹕肝脈搏堅而色不變﹐必有墜擊之事﹐因肉無破﹐則惡血必畱脇下﹐嘔逆﹐根據經鍼刺然谷﹑足跗﹑或三毛等穴出血﹔或飲利藥﹐使惡血開行﹐當自愈也。若脈浮微而澀﹐當知亡血過多﹐根據經於三結交關元穴灸之﹔或飲大補气血之劑而調之﹐則病已矣。

耀山云﹕此鍼灸服藥之總論﹐卽醫是癥之提綱也。按《刺灸心法要訣》﹐肩井穴﹐主治﹐肘臂疼痛不舉﹐鍼五分﹐灸五壯﹐孕婦禁鍼。環跳穴﹐主治閃挫腰痛﹐不能回顧﹐鍼一寸﹐畱十呼﹐灸三壯。合谷穴﹐主治破傷風﹐鍼三分﹐畱六呼﹐灸三壯。又有隔紙灸法﹐專治跌打損傷疼痛極效﹐方附於後﹐系古之熨法也。

肩井穴﹐足少陽經穴也﹐在肩大骨前一寸半﹐以三指按取當中指陷中者是也。

合谷穴﹐手陽明經第四穴也﹐在大指次指岐骨陷中﹐俗名虎口也。

關元穴﹐任脈奇經穴也﹐在臍下三寸是也。

環跳穴﹐足少陽經穴也﹐在髀樞之中﹐側臥伸下足﹑屈上足取之。

衝陽穴﹐足陽明胃經穴也﹐在足面上動脈處﹐卽足跗也。

然谷穴﹐足少陽腎經湧泉穴上﹐內踝前起大骨陷中也。

大惇穴﹐足厥陰肝經第一穴也﹐在大趾側﹐卽三毛穴處也。

《鍼灸大成》云﹕閃挫腰脊彊﹐腰脇痛﹐取人中穴﹐鍼三分﹐畱六呼﹐灸三壯﹔又取委中穴﹐鍼五分﹐畱七呼﹐禁灸。如打僕疼痛者﹐取承山穴﹐鍼七分﹐灸五壯。

人中穴﹐一名水溝﹐在鼻柱下﹑溝中央﹐近鼻孔陷中﹐乃督脈手足陽明之會也。

委中穴﹐一名血﹐足太陽膀胱經穴也﹐在中央約紋動脈陷中﹐令人面挺伏地﹐臥取承山穴﹐一名魚腹﹐一名肉柱﹐一名腸山﹐足太陽經也。在腿肚下分肉間﹐須用兩手髙托按壁上﹐兩足跟離地﹐用足大趾豎起﹐上看足銳腸下分肉間而取之。

雷火鍼法﹐治閃挫諸骨間痛﹐及寒濕气﹐而畏刺者。用沈香﹑木香﹑乳香﹑茵陳﹑羌活姜﹑穿山甲各三錢﹐麝少許﹐蘄艾二兩﹐以綿紙半尺﹐先鋪艾茵於上﹐次將藥末摻﹐捲極緊﹐收用。按定痛穴﹐筆點記﹐外用紙六﹑七層隔穴﹐將捲艾藥﹐名雷火鍼也。取太陽眞火﹐用圓珠火鏡﹐皆可燃紅﹐按穴上良久﹐取起﹐剪去灰﹐再燒再按﹐九次卽愈。

閃跌灸藥﹕專治跌打損傷﹐兼醫瘋痛。硫黃二兩﹑銀朱﹑明雄黃﹑辰砂各三錢﹑川烏﹑各一錢五分﹑生大黃﹑黃柏各一錢﹑麝香一分。先將硫黃熔化﹐入諸藥末攪勻﹐地上預鋪大紙一張﹐將藥傾上﹐再用紙一張蓋上﹐壓匾成塊﹐候冷﹐每紙一寸可裁十塊﹐每用一塊點著﹐放粗濃艸紙上﹐不住手以濃紙移熨﹐藥盡又換藥點熨﹐至熱气透入肌骨﹐則气血立刻流通﹐其患如失。

歌訣

病原歌訣

損傷之癥無多般﹐有所墮墜气不安﹐惡血內畱兼大怒﹐積於脇下則傷肝。身經擊僕痛難

醉飽行房復犯之﹐汗出當風漫不避﹐兩般俱是病傷脾。舉重用力骨多傾﹐交接無度必耗精﹐

入水遠行並濕地﹐腎傷精骨共須驚。

脈證歌訣

肝脈堅長色不靑﹐當知血積不流行﹐令人喘逆無休止﹐瘀帶燻蒸入肺經﹐寸口脈浮微而

澀﹐血多亡失難收攝﹐經言奪血應無汗﹐必是金瘡刀斧及。

宜忌歌訣

跌僕損傷脈要堅﹐卻宜洪大數長弦﹐沈微澀小皆應忌﹐虛促逢之命不延。金瘡失血見諸

芤﹐沈細虛微病可瘳﹐若遇浮洪並數大﹐須防七日內中憂。

鍼灸歌訣

惡血內畱胸腹脹﹐先鍼然谷與衝陽﹐病如不已三毛上﹐左右大惇繆刺良。身有所傷血出

四肢不收曰體惰﹐急於臍下關元穴﹐艾炷灸之病卽瘥。腰痛要尋環跳中﹐合谷主治破傷風﹐

臂傷不舉肩井穴﹐鍼灸原來各有功。打僕傷損破傷風﹐先於痛處下鍼攻﹐後向承山刺與灸﹐

甄權畱下意無窮。彊痛脊背瀉人中﹐挫閃腰酸治亦同﹐更有委中之一穴﹐腰間諸癥任君攻

渾身疼痛疾非常﹐不定穴中細審詳﹐有筋有骨須淺刺﹐灼艾臨時要度量。

手法總論

《醫宗金鑑》總論曰﹕夫手法者﹐謂以兩手安置所傷之筋骨﹐使仍復於舊也。但傷有輕而手法各有所宜。其痊可之遲速﹐及遺畱生理殘障與否﹐皆關乎手法之所施得宜﹐或失其宜﹐或未盡其法也。蓋一身之骨體旣非一致﹐而十二經筋之羅列序屬又各不同﹐故必素知其體相﹐識其部位﹐一但臨證﹐機觸於外﹐巧生於內﹐手隨心轉﹐法從手出。或拽之離而復合﹐或推之就而復位﹐或正其斜﹐或完其闕﹐則骨之截斷﹑碎斷﹑斜斷﹐筋之弛縱捲攣﹐翻轉離合﹐𨿽在肉裏﹐以手捫之﹐自悉其情﹐法之所施﹐使患者不知其苦﹐方稱爲手法也。況所傷之處多有關於性命者﹐如七竅上通腦髓﹐鬲近心君﹐四末受傷﹐痛苦入心者﹐卽或其人元气素壯﹐敗血易於流散﹐可以克期而愈﹐手法亦不可亂施。若元气素弱﹐一但被傷﹐勢已難支﹐設法再誤﹐則萬難挽回矣﹐此所以尢當審愼者也。蓋正骨者﹐須心明手巧﹐旣知其病情﹐復善用夫手法﹐然後治自多效。誠以手本血肉之體﹐其宛轉運用之妙﹐可以一已之捲舒﹐髙下疾徐﹐輕重開合﹐能達病者之血气凝滯﹐皮肉腫痛﹐筋骨攣折﹐與情志之苦欲也。較之以器具從事於拘制者﹐相去甚遠矣。是則手法者﹐誠正骨之首務哉。

摸法

《醫宗金鑑》曰﹕摸者﹐用手細細摸其所傷之處﹐或骨斷骨碎﹐骨歪骨整﹐骨軟骨硬﹐筋柔﹐筋歪筋整﹐筋斷筋走﹐筋粗筋翻﹐筋寒筋熱﹐以及表裏虛實﹐並所患之新舊也。先摸其或爲跌僕﹐或爲錯閃﹐或爲打撞﹐然後根據法治之。

接法

《醫宗金鑑》曰﹕接者﹐謂使已斷之骨﹐合攏一處﹐復歸於舊也。凡骨之跌傷錯落﹐或兩分﹐或折而陷下﹐或碎而散亂﹐或岐而傍突﹐相其情勢﹐徐徐接之﹐使斷者復續﹐陷者復起﹐碎者復完﹐突者復平。或用手法﹐或用器具﹐或手法器具分先後而兼用之﹐是在醫者之通達也。

端法

《醫宗金鑑》曰﹕端者﹐或用兩手一手﹐擒定應端之處﹐酌其輕重﹐或從下往上端﹐或向上托﹐或直端﹑斜端也。蓋骨離其位﹐必以手法端之﹐則不待曠日持久﹐而骨縫卽合﹐仍須不偏不倚﹐庶愈後無長短不齊之患。

提法

《醫宗金鑑》曰﹕提者﹐謂陷下之骨﹐提出如舊也。其法非一﹐有用兩手提者﹐有用繩髙處提者﹐有提後用器具輔之不致仍陷者﹐必量所傷之輕重淺深﹐然後施治。倘重者輕提﹐則病莫能愈﹔輕者重提﹐則舊患𨿽去﹐而又增新患矣。

按摩法

《醫宗金鑑》曰﹕按者﹐謂以手往下抑之也。摩者﹐謂徐徐揉摩之也。此法蓋爲皮膚筋傷﹐但腫硬麻木﹐而骨未斷折者設也。或因跌僕閃失﹐以致骨縫開錯﹐气血郁滯﹐爲腫爲痛﹐宜用按摩法﹐按其經絡﹐以通郁閉之气﹐摩其壅聚﹐以散瘀結之腫﹐其患可愈。

推拿法

《醫宗金鑑》曰﹕推者﹐謂以手推之﹐使還舊處也。拿者﹐謂兩手一手﹐捏定患處﹐酌輕宜重﹐緩緩焉以復其位也。若腫痛已除﹐傷痕已愈﹐其中或有筋急而轉搖不甚便利﹐或有筋縱而運用不甚自如﹐又或有骨節間微有錯落不合縫者﹐是傷𨿽平﹐而气血之流行未暢﹐不宜按整端提等法﹐惟宜推拿以通經絡气血也。蓋人身之經穴﹐有大經細絡之分﹐一推一拿﹐視其虛實﹐酌而用之﹐則有宣通補瀉之法﹐所以患者無不愈也。

注云﹕以上諸條乃八法之大略如此。至於臨癥之權衡﹐一時之巧妙﹐神而明之﹐存乎其

耀山云﹕八法之外﹐又有推骨入祕法﹐或用肩頭掮﹐或用足腿牮。掮者﹐如挑負然﹐人掮起﹐骨入矣﹐較之用手拉手拽﹐更覺有力多矣。牮者﹐或坐其上﹐或臥於地﹐兩手將患人擒住﹐隨用足跟牮去﹐比之用手推托﹐便捷甚矣。此祕法也﹐故附八法之後﹐以補手法之未備也。

器具總論

《醫宗金鑑》總論曰﹕跌撲損傷﹐𨿽用手法調治﹐恐未盡得其宜﹐以致有治如未治之苦未可云醫理之周詳也。爰因身體上下正側之象﹐制器以正之﹐用輔手法之不逮﹐以冀分者復合﹐欹者復正﹐髙者就其下﹐陷者升其位。則危癥可轉於安﹐重傷可就於輕﹐再施以藥餌之功﹐更示以調養之善﹐則正骨之道全矣。

裹簾

《醫宗金鑑》曰﹕裹簾以白布爲之﹐因患處不宜他器﹐只宜布纏﹐始爲得法﹐故名裹簾﹐其長短闊狹﹐量病勢用之。

振梃

釋義云﹕凡頭被傷而骨未碎﹑筋未斷﹐𨿽瘀聚腫痛者﹐皆爲可治。先以手法端提頸項筋再用布纏頭二﹑三層令緊﹐再以振挺輕輕拍擊足心﹐令五臟之气﹐上下宣通﹐瘀血開散﹐則奔心﹐亦不嘔呃﹐而心神安矣。若已纏頭﹐拍擊足心﹐竟不覺疼﹐昏不知人﹐痰響如拽據﹐身體僵硬﹐口溢涎沫﹐乃气血垂絕也﹐不治。

披肩

釋義云﹕凡兩肩僕墜閃傷﹐其骨或斷碎﹐或傍突﹐或斜努﹐或骨縫開錯筋翻﹐法當令病臥凳上﹐安合骨縫﹐揉按筋結﹐先以棉花貼身墊好﹐復以披肩夾住﹐肩之前後縛緊﹐再用布在外纏裹畢﹐更用扶手板﹐長二尺餘﹐寬三﹑四寸﹐兩頭穿繩﹐懸空掛起﹐令病者俯伏於上﹐不使其肩骨下垂﹐過七日後開視之﹐如俱痊﹐可撤板不用﹐如尙未愈﹐則仍用之。若不根據此治法﹐後必遺殘患蘆節。

耀山云﹕用水竹半邊﹐長短闊狹﹐以患處爲則﹐削去稜角﹐嵌入肩內﹐其肩下腋肢﹐再團一个﹐實其腋內﹐外以布帶縛定系住﹐此治肩骨斷碎之具﹐𨿽比板物較硬﹐然用之得法﹐縛之妥貼﹐則無動移之患矣。

攀索

《醫宗金鑑》曰﹕攀索者﹐用繩掛於髙處﹐以病患兩手攀之也。

疊磚

釋義云﹕凡胸腹腋脇﹐跌打蹦撞墊努﹐以致胸陷而不直者﹐先令病患以兩手攀繩﹐足踏﹐將後腰拿住﹐各抽去磚一塊﹐令病患直身挺胸﹐少傾﹐又各抽去磚一塊﹐仍令直身挺胸﹐如此者三﹐其足著地﹐使气舒瘀散﹐則陷者能起﹐曲者可直也。再將其胸以竹簾圍裹﹐用寬帶八條緊緊縛之﹐勿令窒礙。但宜仰臥﹐不可俯臥側臥﹐腰下以枕墊之﹐勿令左右移動。

通木

釋義云﹕凡脊背跌打損傷﹐膂骨開裂髙起者﹐其人必傴僂難仰。法當令病者俯臥﹐再著以兩足踏其兩肩。醫者相其開裂髙起之處﹐宜輕宜重﹐或端或拿﹐或按或揉﹐令其縫合﹐然後用木根據前法逼之。

腰柱

釋義云﹕凡腰間閃挫岔气者﹐以常法治之。若腰節骨被傷錯筍﹐膂肉破裂﹐筋斜傴僂者醋調定痛散﹐敷於腰柱上﹐視患處將柱排列於脊骨兩傍﹐務令端正﹐再用蘄艾做薄褥﹐復於柱上﹐以禦風寒﹐用寬長布帶﹐繞向腹前﹐緊緊紮裹﹐內服藥餌﹐調治自愈。

耀山曰﹕醫者﹐意也。嘗考古人創論立方﹐𨿽有根據﹐以已意參之﹐總不出情理之中。

骨一道﹐用手法外﹐復用器具﹐蓋有意會之處。閱《明史》內載﹐有諫臣某﹐因事疊奏忤上﹐致延訊時﹐上令武士﹐用金瓜錘責其徧體﹐甚至肋骨擊斷其二﹔復令下獄﹐身加挺棍腳﹐手銬刑具﹐嚴行監固。挺棍者﹐較人之長短﹐以木爲之﹐上鎖於頸﹐下鏈於踝﹐中系於手而及於腰﹐使囚不能彎曲轉側活動。後上悟﹐憐其苦諫釋之﹐肋骨俱已接續﹐未始非挺棍銬之益也。挺棍與通木相似﹐械系與紮縛相同﹐擊斷者復接續﹐是以不醫醫之。今之用器具﹐殆卽此遺意歟。

竹簾

釋義云﹕凡肢體有斷處﹐先用手法安置訖﹐然後用布纏之﹐復以竹簾圍於布外﹐緊紮之﹐使骨縫無參差走作之患﹐蓋通用之物也。

杉籬

釋義云﹕凡用以圍裹於竹簾之外﹐將所穿之繩結住﹐再於籬上加繩以纏之﹐取其堅勁挺使骨縫無離綻脫走之患也。蓋骨節轉動之處與骨筋甚長之所﹐易於搖動﹐若僅用竹簾﹐恐挺勁之力不足﹐故必加此以環抱之﹐則骨縫吻合堅牢矣。

陳遠公曰﹕有跌打骨折﹐必用杉木或杉板﹐將折骨湊合端正﹐以繩縛定﹐勿偏斜曲﹐再紮﹐不可因疼痛心軟﹐少致輕松﹐反爲害事。後用內服藥﹐如皮破血出﹐須用外治藥﹐但骨折而外邊之皮不破﹐卽不用外治之藥﹐然內外夾攻﹐未嘗不更佳耳。內治法宜活血去瘀爲先﹐血不活則瘀不去﹐瘀不去則骨不能接也。內治用接骨神丹煎服﹐外治貼全體神膏﹐再加末藥勝金丹﹐摻傷處爲妙。每膏一張用末藥三錢﹐摻膏上貼之。凡接骨不須二个﹐至重則用二个。此絕奇絕異之方﹐倘未損傷﹐只貼膏藥﹐不必用勝金丹摻藥。內外治法三方﹐有不可形容之妙﹐醫者患者得以旦夕奏功﹐故特爲表出﹐方出《冰鑑》。

谷蘭云﹕損傷固痛﹐因痛而以板木縛之則愈痛﹐愈痛而手軟﹑心軟﹐轉致輕松﹐是痛其反增其痛﹐迨至不可醫藥﹐悔何及哉﹗學人務熟習手法﹐臨癥時得自然之妙﹐自無手軟﹑心軟之獘矣。

耀山云﹕凡臂骨及小兒頸骨﹑腿骨﹑大手膊骨﹐截斷折斷﹑碎斷斜斷者﹐不必用大杉籬用杉木皮盡可。將杉木皮削去粗皮﹐或三片或二片﹐如指面大﹐長短以患處爲則。況杉木皮似竹樣閣漏式﹐合於骨處極爲妥貼。又杉木皮挖空﹐用紙粘裹﹐可縛手肘手腕﹐使其能轉能伸﹐能屈能曲﹐此夾紮中之活法也。又有竹蔑大片﹐再以紙包﹐或用三片﹑四片﹐看患處之寬狹長短﹐定爲法則。又有松木薄板﹐象今做糕匣者﹐用紙包裹﹐安於骨斷之處﹐以棉帶緊紮甚妙。此皆常用驗過之器具也。

抱膝

釋義云﹕膝蓋骨復於楗二骨之端﹐本活動物也。若有所傷﹐非骨體破碎﹐卽離位而突左右。𨿽用手法推入原位﹐但步履行止﹐必牽動於彼﹐故用抱膝以固之﹐庶免復離原位﹐而遺跛足之患也。其法將抱膝四足插於膝蓋兩傍﹐以竹圈轄住膝蓋﹐令其穩妥﹐不得移動﹐再用白布寬帶﹐緊緊縛之。

耀山云﹕膝蓋骨脆碎或跌碎者﹐常用紙竹毛篾纏繞1KT﹐與膝蓋大小相等﹐再加四繩縛於KT上﹐貼膏藥後﹐卽將篾KT安上﹐四繩分前後縛之﹐較之竹圈﹐稍覺柔軟矣。

又云﹕以上器具﹐皆傷科必用之物﹐又增補試驗各具﹐然未備也。有肩胛出臼﹐用布帶手上﹐系於柱間﹐在帶上者﹔有腿骨出﹐用闊帶縛定腿足﹐將人抱住﹐以大頭嚇者﹔有用硬挺者﹔有用軟騙者﹐種種器具﹐總不出縛纏夾紮挺托之法﹐復其原位﹐使勿遊移活動爲得耳﹐要在人之活法變動也。

《選粹》云﹕凡損傷平處﹐骨斷骨碎﹐皮不破者﹐用接骨定痛等膏敷貼。若傷在手足曲縮之處﹐要用包裹﹐可令時時轉動。指骨碎者﹐只用麻片夾縛。腿上用麻繩紮縛。冬月熱縛﹐夏月涼縛﹐餘月溫縛。又云﹕骨斷皮破者﹐不可用酒煎藥。或損在內而皮破者﹐可加童便於破血藥內和服。若骨斷﹑皮不破者﹐可全用酒煎藥。若只傷而骨不折﹑肉不破者﹐用消腫膏或定痛膏。又云﹕皮裏有碎骨﹐只用定痛膏敷貼夾縛﹐如十分傷重﹐自然爛開其肉﹐碎骨自出﹐然後用補肌散﹐外以補肉膏敷貼。又云﹕夾縛處﹐須藥水以時泡洗﹐春秋三日﹐夏二日﹐冬四日﹐洗去舊藥﹐須仔細勿驚動傷處﹐洗訖﹐仍用前藥前膏敷縛。凡換藥不可生換﹐須用手巾打濕拓潤﹐逐片取脫﹐隨手蕩洗換上﹐又不可停畱一時刻﹐藥膏必須預爲攤就﹐隨手換上﹐此乃敷藥之訣﹐如換膏藥亦然。

接骨歌訣

接骨由來法不同﹐編歌根據次說全功。若能洞達其中意﹐妙法都歸掌握中。骨折大凡手足

或短或長或脫窠﹐或凹或凸或歪側﹐務將手足愼撫摩。長者脫下短縮上﹐突凹歪斜宜度量。

身上骨若斷而分﹐須用三指摩的當。內如脈動一般呵﹐骨折斷碎無別何。整骨先服保命丹﹐

酒下骨軟方動他。手足斷須扯撚好﹐足斷而長添一勞。先須腳底牢牮實﹐斷傷骨下微髙。

足跟之下更髙﹐病痊無患自證驗。如不牮實骨尙長﹐以後愈長愈可厭。此爲縮法之手功﹐

手長難療成廢躬﹐歪從患骨下托起﹐扯直無歪歸於同。合奠不突還原樣﹐凹者撚妥無別尙。

試手必以兩手齊﹐試足須將腳並放。復臼膏藥自急需﹐光細布攤稱體膚。長短闊狹隨患處﹐

膏宜攤濃糝多鋪。將膏緊裹包貼定﹐夾非杉皮力不勝。浸軟漸剖去粗皮﹐板長患處短方稱。

還當排得緊重重﹐夾上布纏纏莫松。纏布闊宜二寸許﹐從上至下盡力封﹐布上再紮三條帶﹐

中間上下護要害﹐先縛中間後兩頭﹐寬緊得宜始安泰。如縛手足斜折斷﹐中間緊而兩頭寬。

骨斷若如截竹樣﹐中寬聚气緊兩端。气血斷處來聚著﹐手用帶兒復掌絡。腳要米袋兩邊挨﹐

挨定不動勝妙藥。對癥湯丸日日施﹐藥洗換膏三日期。三七之時骨接牢﹐房事油腥犯不宜。

紫金丹作收功例﹐骨仍堅固無流獘。我今編此手法歌﹐傳與後人須仔細。

上歌訣

上不與接骨同﹐全憑手法及身功。宜輕宜重爲髙手﹐兼嚇兼騙是上工。法使驟然人不覺﹐患如知也骨已攏。玆將手法爲歌訣﹐一法能通萬法通。

托下巴歌訣

頭骨圓圓曰髑髏﹐下把骨脫兩般求。單邊爲錯雙邊落﹐上似彎環下似鉤。兩指口中齊重捺﹐各腮頰外共輕揉。下巴往裏徐徐托﹐托上還須用帶兜。

提頸骨歌訣

人登髙處忽逢驚﹐首必先墜頸骨頃。面仰難垂惟伸續﹐頭低不起則端擎。腔中插入須提拔﹐骨上歪斜要整平。再看有無他磕碰﹐臨時斟酌度其情。

整背腰骨歌訣

脊背腰梁節節生﹐原無脫亦無傾。腰因挫閃身難動﹐背或傴僂骨不平。大抵脊筋離出位﹐至於骨縫裂開。將筋按捺歸原處﹐筋若寬舒病體輕。

上肩歌訣

損傷肩膊手筋攣﹐骨猶如杵臼然。若是肘尖彎在後﹐定當骨聳於前。常醫或使兩人拉﹐捷法只須獨自掮。倘遇婦人難動手﹐騙中帶嚇祕家傳。

托肘尖歌訣

臂膊之中曰肘尖﹐凸凹上下骨鑲粘。直而不曲筋之病﹐屈若難伸骨有嫌。骨裂縫開翻托好﹐筋橫縱急搦安恬。仍當養息懸於項﹐屈曲時時疾不添。

挪手腕歌訣

腕似農車水骨聯﹐仰翻俯復曲如旃。行車竭蹶應防復﹐走馬馳驅或致顚。手必先迎筋反錯﹐掌如後貼骨開偏﹐輕輕搦骨歸原處﹐骨若還原筋已痊。

上大腿歌訣

環跳穴居跨骨前﹐中分杵臼似機旋。筋翻腫結腳跟HT﹐骨錯斜行腿足蹁。宣用手掎並腳牮﹐或施布縛發繩懸。

推膝蓋骨歌訣

膝骨形圓蓋膝間﹐原系活動各筋扳。蓋移腿上腰胯痛﹐骨走中步履艱。若出外邊筋腫大﹐如離內側難彎。推筋捺骨歸原位﹐抱膝相安何足患。

拽腳踝拐歌訣

足趾足跟踝相並﹐傷筋動骨致難行。腳尖向後應知挫﹐踝骨偏斜定是擰。骨突骨坳宜摸悉﹐筋翻筋結要釐淸。筋須揉撥又須拽﹐筋若調勻骨亦平。

耀山云﹕骨者﹐兩骨相交活動之處也。如杵之臼﹐如戶之樞﹐又如桔橰之有機。以筋之﹐故能轉運而不礙。若脫者﹐筋必受傷﹐是以上必先理其筋也。前接骨歌﹐系陳氏祕﹐法賅而備﹐惟原稿韻腳未妥﹐稍爲潤色之﹐脫稿之後﹐復撰上歌訣十首﹐未敢言工﹐聊便誦記而已。接骨之字﹐音料﹐乃尻骨上有八孔﹐謂之八。《葉氏醫案》云﹕接骨上骱﹐骱音戛﹐小骨也﹐或有用作竅﹐用作﹐均未切當。薛氏《正體類要》有骨接而復脫之句﹐今仍借用之。

方法總論

《選粹》云﹕大法固以血之或瘀或失﹐分虛實而爲補瀉﹐亦當看傷之輕重。輕者頓挫﹐凝滯作痛﹐此當導气行血而已﹔若重者傷筋折骨﹐如欲接續﹐非數月不瘥﹔若气血內停﹐阻塞眞气不得行者必死﹐急瀉其血﹐通其气﹐庶可施治。又云﹕出血太多﹐頭目昏眩﹐先用川當歸﹑大川芎﹐水煎服﹐次加白芍藥﹑熟地黃﹑續斷﹑防風﹑荊芥﹑羌獨活﹑南星﹐煎加童便﹐不可用酒。如血出少﹐內有瘀血﹐以生料四物湯一半﹐加獨聖散水煎服。皮肉未破者﹐煎成加酒服。

內證

《可法良規》云﹕凡傷損之癥﹐若誤飲涼水﹐瘀血凝滯﹐气道不通﹐或血上逆﹐多致不若入於心卽死﹐急飲童便熱酒以和之。若患重而瘀血不易散者﹐更和以辛溫之劑。睡臥要上身墊髙﹐不時喚醒﹐勿令熟睡﹐則血庶不上逆。故患重之人﹐多爲逆血塡塞胸間﹐或閉塞气道咽喉口鼻不得出入而死。

《選粹》云﹕損傷﹐寒涼之藥一毫俱不可用﹐蓋血見寒則凝﹐若冷凍飲料致血入心而死。惟外傷者﹐當內外兼治。若外無所傷﹐內有死血﹐惟用蘇木等治血之藥﹐可下者下之﹐雞鳴散是也。

《可法良規》云﹕凡損傷之癥﹐外固不宜敷貼硝黃之類﹐恐濟寒以益其傷。若人平素虛𨿽在夏令﹐內服亦不宜用鹹寒之品。蓋胃气得寒而不生﹐運气得寒而不健﹐瘀血得寒而不能行﹐腐肉得寒而不潰﹐新肉得寒而不生。若內有瘀血停滯﹐服以通之﹐不在此例。

出血

《正體類要》曰﹕若患處或諸竅出血者﹐肝火熾盛﹐血熱錯經而妄行也﹐用加味逍遙散熱養血。若中气虛弱﹐血無所附而妄行﹐用加味四君子湯﹐補中益气。或元气內脫﹐不能攝血﹐用獨參湯﹐加炮姜以回陽﹔如不應﹐急加附子。或血蘊於內而嘔血﹐用四物加柴胡﹑黃芩。凡損傷勞碌﹑怒气﹑肚腹脹滿﹐誤服大黃等藥﹐傷陽絡﹐則爲吐血衄血﹐便血尿血﹔傷陰絡﹐則爲血積血塊﹐肌肉靑黯。此臟腑虧損﹐經隧失職﹐急補脾肺﹐亦有生者。

《急救方》云﹕跌壓傷重之人﹐口耳出血﹐一時昏暈﹐但視面色尙有生气﹐身體尙爲綿則皆可救。但不可多人環繞﹐嘈雜驚慌﹐致令驚魄不復。急令親人呼而扶之﹐坐於地上﹐先拳其兩手兩足﹐緊爲抱定。少頃再輕移於相呼之人懷中﹐以膝抵其穀道﹐不令泄气。若稍有知覺﹐卽移於素所寢處﹐將室內窗欞遮閉令暗﹐仍拳手足緊抱﹐不可令臥。急取童便乘熱灌之﹐馬溺更妙﹐如一時不可得﹐卽人溺亦可﹐要去其頭尾﹐但須未食蔥蒜而淸利者﹐彊灌一﹑二杯﹐下得喉便好。一面用四物湯三﹑四倍﹐加桃仁﹑紅花﹑山楂﹑生大黃各二兩﹐童便一大鐘﹐如夏月加黃連四﹑五分﹐用流水急火﹐在傍煎半熟﹐傾入碗內﹐承於傷者鼻下﹐使藥气入腹﹐不致惡逆﹐乘熱用小鐘灌服﹔如不受﹐少刻又灌。藥盡不可使臥﹐服藥之後﹐其穀道尢須用力抵緊﹐不可令泄其气。如藥性行動﹐不可卽解﹐恐其气從下泄﹐以致不救也。必須俟腹中動而有聲﹐上下往來數徧﹐急不可待﹐方可令其大解。所下盡屬淤紫﹐毒已解半﹐方可令睡﹐至於所下盡爲糞﹐卽停止前藥。否則再用一二劑亦不礙。然後次第調理﹐不可輕用補藥。

王肯堂云﹕血溢血泄﹐諸蓄妄證﹐其始也﹐予率以桃仁大黃行血破瘀之劑﹐折其銳气﹐區別治之﹐𨿽往往獲中﹐然猶不得其所以然也。後來四明遇故人蘇伊芳舉﹐閒論諸家之術。伊芳舉曰﹕吾鄕有善醫者﹐每治失血蓄妄﹐必先以快藥下之。或問失血復下﹐虛何以當。則曰﹕血旣妄行﹐迷失故道﹐不去蓄利瘀﹐則以妄爲常﹐曷以禦之。且去者自去﹐生者自生﹐何虛之有。予聞之﹐愕然曰﹕名言也。昔者之疑﹐今釋然矣。

又云﹕凡九竅出血﹐用南天竺主之﹐或用血餘灰﹐自發爲佳﹐次則父子一气﹐再次男胎又次則亂髮﹐皂角水洗曬漧﹐燒灰爲末。每二錢﹐以茅艸根煎湯調下。又荊葉搗取汁﹐酒和服。又刺薊一握﹐絞汁﹐酒半盞和服﹔如無生者搗幹者爲末﹐水調三錢﹐均效。

訣曰﹕墻頭苔蘚可以塞﹐車前艸汁可以滴﹐火燒蓮房用水調﹐鍋底黑煤可以喫。石橊花片可以塞﹐生萊菔汁可以滴﹐火燒龍骨可以吹﹐水煎茅花可以喫。

《急救方》注﹕治跌打損傷已死者﹐用男女尿桶人中白﹐煉紅投好醋七次﹐研末酒送二錢﹐吐出惡血卽可救矣。愼不移動﹐動者不治。

泛注

《可法良規》云﹕凡損傷之癥﹐乃有形器物所傷﹐爲筋骨受病﹐當從血論。蓋血得熱則﹐其害甚速﹐須先伐肝火﹐淸運火﹐砭患處﹐和經絡﹐則瘀血不致泛注﹐肌肉不致徧潰。次則壯脾胃﹐進飲食﹐生血气﹐降陰火﹐則瘀血易於腐潰﹐新肉易於收斂﹐此要法也。若用克伐之劑﹐虛者益虛﹐滯者益滯﹐禍不旋踵矣。

《瀕湖集簡方》曰﹕治打僕瘀血滚注﹐或作潮熱者﹐用大黃末﹐薑汁調塗﹐一夜黑者紫﹐二夜紫者白也。

發熱

東垣曰﹕晝則發熱﹐夜則安靜﹐是陽气自旺於陽分也。晝則安靜﹐夜則發熱煩躁﹐是陽陷入陰中也﹐名曰熱入血室。如晝夜俱發熱煩躁﹐是重陽無陰也﹐當急瀉其陽而峻補其陰。夫熱入血室之癥﹐婦人經水適來﹐或因損傷﹐譫言如見鬼狀﹐宜小柴胡湯加生地主之。王太僕曰﹕凡熱來復去﹐不時而動﹐乃無根之虛火也﹐宜六君子湯加姜桂﹔不應﹐急加附子﹐或八味丸最善。

《可法良規》曰﹕凡損傷之癥有出汗者﹐當審其陰陽虛實而治之。若陰虛陽往乘之﹐則自汗﹐以甘寒之劑補其气﹐如補中益气湯之屬是也。若陽虛陰往乘之﹐則發厥自汗﹐以甘溫之劑助其陽﹐如參附湯之屬是也。亦有因痛甚而自汗者﹐宜淸肝火爲主。亦有因陰陽損傷而自汗盜汗者﹐宜補气生血爲主。若心孔一片汗出者﹐養其心血自止。

外邪

陳文治曰﹕四季傷損﹐脈浮緊﹐發熱惡寒體痛﹐屬有外邪﹐宜發散以祛邪﹐春用五積散蘇飲﹔夏用香薷飲﹑五苓散﹔秋用藿香正气散﹔冬用雙解散。若寒熱者﹐加柴胡﹑前胡﹑黃﹔頭痛加川芎﹑白芷﹐腳气加白芷﹑檳榔﹑木香﹔有痰加半夏﹑陳皮﹐等分﹐蔥白煎服。

《可法良規》云﹕凡傷損之癥﹐出血太多﹐或潰爛之際﹐收斂之後﹐如有寒熱頭痛﹐或盜汗﹐煩躁作渴﹐或徧身疼痛﹐肢體倦怠﹐牙關緊急﹐痰涎上壅等證﹐是血气虛而作變癥也﹐當峻補元气爲主。大凡傷損癥﹐有外邪乃乘虛而入﹐猶當補助﹐作外邪治之﹐禍不旋踵。

耀山云﹕傷損之證﹐內瘀居多﹐間有外感挾邪。陳氏之論﹐詳及四季﹐發明上下加減﹐𨿽爲穩當﹐又宜參閱發熱門﹐擇方療治﹐更爲穩妥﹐學人須細玩之。

昏憒

《正體類要》曰﹕傷重昏憒者﹐急灌以獨參湯。𨿽內有瘀血﹐切不可下﹐急用花蕊石散之﹐蓋恐下之﹐因瀉而亡陰也。若元气虛甚者﹐尢不可下﹐亦用前散以化之。凡瘀血在內﹐大小便不通﹐用大黃﹑朴硝﹔血凝而不下者﹐急用木香﹑肉桂末三﹑二錢﹐以熱酒調灌服﹐血下乃生。如怯弱之人用硝黃﹐須加肉桂﹑木香﹐假其熱以行其寒也。

《選粹》云﹕顚僕迷悶者﹐酒調蘇合香丸灌之。顚撲損傷者﹐宜逐其惡血﹐用酒煎蘇木調蘇合香丸或雞鳴散﹔或活血和气飲加大黃﹐入醋少許煎﹔或童便或蘇木煎酒調黑神散﹐烏藥順气散亦可。

陳遠公曰﹕人從髙墜下﹐昏死不蘇﹐人以爲惡血奔心﹐誰知乃气爲血壅乎。夫跌僕之傷是瘀血攻心﹐然跌僕出其不意﹐未必心動也。惟從髙墜下﹐失足時心必驚悸﹐自知必死。是先挾一必死之心﹐不比一蹶而傷者﹐心不及動也。故气血錯亂﹐每每昏絕不救。治法逐其瘀血﹐佐以醒脾之品﹐則血易散而气易開。倘徒攻瘀血﹐則气閉不宣﹐究何益乎。用蘇气湯﹐一劑气疏﹐三劑血活全愈。

谷蘭云﹕未跌僕之時﹐心原不動﹔當跌撲之時﹐體先振動﹐心能不動乎。況心主血者也﹐心旣不動﹐卽跌撲亦無傷瘀之癥矣。此說存參。

《可法良規》云﹕凡傷損之癥﹐若皮膚已破﹐出血過多而昏憒者﹐气血虛極也﹐大補﹔如不應﹐急加附子。若墜僕太重﹐皮膚不破﹐血未出而昏憒者﹐瘀血在內也﹐行散爲主﹔如不應﹐速加酒炒大黃。若下後而有變癥者﹐皆气血虛極也﹐用十全大補湯。若因痛甚而自汗昏憒者﹐風木熾盛也﹐用淸肝涼血之劑﹐則痛自定﹐汗自止﹔苟作外因風邪治之﹐促其危又云﹕若傷損在頭腦並致命處所﹐昏憒良久﹐將至不起者﹐急用蔥白切細﹑杵爛﹑炒熟﹐罨患處﹐稍冷更以熱者罨之﹐多自醒矣。

《選粹》云﹕亦有血迷心竅﹐而致昏沈不知人事者﹐宜花蕊石散﹐童便調服。有神魂散一時不知人事者﹐惟在臨時斟酌。大抵跌僕之病﹐全在補气行血。若自然銅之類﹐𨿽有接骨之功﹐而燥散之害﹐甚於刀劍﹐丹溪備言之矣。

谷蘭云﹕跌僕則肝必受傷﹐瘀血未去﹐而行補气補血藥﹐恐血瘀未能散除﹐轉致不可救藥爲患﹔惟虛弱者受跌撲之患﹐於逐瘀中兼補益﹐似爲兩得。

《急救方》﹕治僕打猝死去﹐但須心頭溫暖﹐𨿽經日亦可救。先將死人盤屈在地上﹐如坐狀﹐令一人將死人頭髮控放抵﹐用生半夏末﹐以竹筒或紙筒吹在鼻內﹔如活卽以生薑自然汁灌之﹐可解半夏毒。

耀山云﹕按人尿性味鹹寒無毒﹐又名輪回酒﹑還元湯﹐撲損瘀血在內運絕﹐加酒飲之﹐傷推陳致新﹐其功甚大。又《千金方》飲人尿治金瘡出血﹐杖瘡腫毒﹐火燒悶絕等癥。又刺在肉中﹐人咬手指﹐金瘡中風﹐蛇犬咬傷﹐蜂蠆螫傷﹐浸洗得解﹐乃傷科中之仙藥也。周赧王四十五年﹐秦相範雎在魏時﹐觸杵魏齊﹐令獄卒自辰至未撲打﹐徧體皆傷﹐齒折脇斷﹐身無完膚﹐气絕不動﹐屍捲葦薄之中。魏齊復令賓客便溺其上﹐勿容爲淸淨之鬼。至晚﹐範雎死而復蘇﹐竟相秦國。又明季一官﹐貪墨誣害平人﹐解緩時﹐被受害人之子奪路報復父仇﹐攢毆已斃﹐又恨其貪污﹐灌之以尿﹐後竟不死。觀此兩節﹐人尿實爲久傳效驗之方﹐今多因穢惡而忽之﹐惜哉﹗但人命至重﹐生死在於呼吸之間﹐有此極便極賤﹑極效驗之藥﹐何不乘其昏絕不知而灌之﹔如灌之不入﹐急令人溺其頭面﹐使其入於七竅﹐未有不蘇者也。

《急救方》小注云﹕凡跌打縊溺至死﹐而心頭熱者﹐急用活雞冠血﹐滴入喉鼻之內﹐男右﹐男用公鷄﹐女用母雞﹐刻下卽蘇。又跌打气絕﹐用仙人柴﹝卽九里香葉﹞搗自然汁一杯﹐灌下卽蘇。但心口有微熱﹐能受此藥﹐無有不活﹐名曰救名丹。

眩暈

耀山云﹕血虛則陰虛﹐陰虛則發熱而渴﹐腹脹嘔吐必兼中气太虛﹐故用補治如此。若僕時暈倒在地﹐此气逆血暈也。按《急救方》補注﹕用血管鵝毛存性一錢﹐老酒調服卽醒。

又有眞元不足﹐不能攝气歸元而暈者﹐仍用補劑可也。如失血過多而暈者﹐用芎歸湯亦可。

煩躁

東垣云﹕發熱惡寒﹐大渴不止﹐其脈大而無力﹐非白虎湯癥﹐此血虛發躁也﹐宜用當歸湯治。裴先生云﹕肌熱煩躁﹐目赤面紅﹐其脈洪大而虛﹐此血虛也﹐若誤服白虎湯﹐輕則危

發喘

耀山云﹕發喘之因﹐果多在肺﹐然按《內經》曰﹕有所墮恐﹐喘出於肝﹐度水跌僕﹐喘出於腎與骨。是當分別論治。

作嘔

耀山云﹕按薛氏以藥傷胃而嘔者﹐脈必微細而遲﹐乃涼藥克伐而嘔也﹐急用六君子湯加芍﹑附子。又有胃火作嘔者﹐癥必口渴唇褐﹐系素有積熱﹐復飲辛熱藥﹐則火必更盛矣﹐以淸胃散加山梔﹑黃芩﹑甘艸治之頓止。如潰後作嘔﹐仍按出血過多方法調治。若投藥稍錯﹐非徒無益﹐而又害之。

口渴

東垣云﹕發熱惡寒﹐大渴不止﹐其脈大而無力者﹐非白虎湯癥﹐此血虛發躁而渴也﹐宜用當歸補血湯。

不食

鐘峻云﹕江西一盜﹐肋斷呻吟不食﹐用生精豬肉四兩﹐糯米飯一碗﹐白糖四兩拌食﹐越愈﹐骨亦完好﹐想亦祕方也。愚按血閉嗜臥不食﹐虛者用巴戟湯﹐卽四物加巴戟﹑大黃﹐補而行之﹔實者承气﹑抵當攻之﹐如气滯不食﹐必須枳﹑術﹑香﹑砂以開之。

祕結

耀山云﹕按《正體類要》若胸腹脹痛﹐大便不通﹐喘咳吐血者﹐瘀血停滯也﹐用當歸導通之。肚腹作痛﹐大便不通﹐按之痛甚者﹐瘀血在內也﹐用加味承气湯下之。凡腹停瘀血﹐用大黃等藥﹐其血不下﹐反加胸膈脹痛﹐喘促短气﹐用肉桂﹑木香末各二錢﹐熱酒調服﹐卽下惡血。此因寒藥凝滯不行﹐得辛溫而血自行耳﹐專用苦寒諸劑者察之﹗

《可法良規》云﹕凡傷損之癥﹐小便不利﹐若因出血﹐或平素陰虛火燥﹐而滲泄之令不﹐宜滋膀胱之陰。若因疼痛﹐或平素肺經气虛﹐不能生化腎水﹐而小便短小者﹐當補脾肺之气﹐滋其化源﹐則小便自生。若誤用分利之劑﹐復損其陰﹐禍在反掌。經云﹕气化則小便出焉。又云﹕無陽則陰無以生﹐無陰則陽無以化。亦有汗出不止而小便短小者﹐汗止便自利﹐尢忌分利滲泄之劑。

瘀滯

《可法良規》云﹕凡傷損之癥﹐若棍僕重者﹐患處𨿽不破﹐其肉則死矣。蓋內肉糜爛﹐血相和﹐如皮囊盛糊然。其輕者﹐瘀血必深蓄於內﹐急宜砭刺﹐卽投大補之劑。否則大熱煩躁﹐頭目脹痛﹐牙關緊急﹐殊類破傷風癥﹐此瘀穢內作而然也﹐急刺之﹐諸癥悉退。

又云﹕若不砭刺發泄﹐爲患匪輕﹐是不知傷重而內有瘀穢者也﹐須急去之﹐卽服補益之以固根本﹐庶保無虞。古人謂瘀穢惡於野狼虎﹐毒於蛇蠆﹐去之稍緩﹐則戕性命﹐非虛言也﹐醫者三復之﹗

耀山云﹕按《薛氏醫案》傷損腫痛不消﹐有瘀血在內﹐急宜砭之﹔否則瘥後數年﹐但遇天陰﹐仍作痛也﹐血屬陰﹐從其類也。

血虛

《可法良規》云﹕凡傷損筋糜肉爛﹐膿血大瀉﹐陽亦隨陰而走﹐元气喪敗﹐理勢必然﹐气血不虛者鮮矣。智者審之﹗

又云﹕凡傷損之癥﹐徧身作癢﹐或搔破如瘡疥﹐此血不營於肌腠﹐當作血虛治之﹔不應補其气。亦有愈後身起白屑﹐落而又起﹐或有如布帛一層﹐隔於肌膚﹐乃气血俱虛﹐不能營於腠理﹐宜大補气血爲主﹔若作風邪治之﹐誤矣。

又云﹕凡傷損之癥﹐肢體麻木﹐若口眼如常﹐腰背如故﹐而肢體麻木者﹐气虛也。蓋血气虛﹐故血虛之人﹐肢體多麻木﹐此是陰虛火動而變癥﹐實非風也﹐當用升陽滋陰之劑﹔若作風治﹐凶在反掌。

又云﹕凡傷損之癥﹐貴乎大補气血﹐則腐肉易於潰爛﹐瘡口易於生肌。每見治者﹐不知虧損﹐往往多用十宣散﹐又以方內參﹑﹑芎﹑歸爲補益之劑﹐嫌其中滿﹐多用不過錢許﹔以濃朴﹑防己爲淸毒之藥﹐因其行散﹐動輒倍加。此何益於气血﹐而欲責其速潰﹑速斂﹑速生肌乎。無怪其煩躁作渴﹐飲食益少﹐因之不起者眾矣。

又云﹕凡傷損之癥﹐不可輕服烏附等味﹐蓋其性味辛熱﹐恐助火以益其患。其平素有失血虛之人﹐𨿽在冬令﹐決不宜用﹐緣滯血得火而益傷﹐陰血得火而益耗﹐運血得火而妄行﹐患肉得火而益壞。若人平素虛寒﹐或因病而陽气脫陷者﹐則用之不在此例。

作痛

《正體類要》曰﹕肌肉間作痛者﹐營衛之气滯也﹐用復元通气散。筋骨作痛者﹐肝腎之也﹐用六味地黃丸。內傷下血作痛者﹐脾胃之气虛也﹐用補中益气湯。外傷出血作痛者﹐脾肺之气虛也﹐用八珍湯。大凡下血不止﹐脾胃之气脫也﹐吐瀉不食﹐脾胃之气敗也﹐苟預爲調補脾胃﹐則無此患矣。

又云﹕傷處作痛﹐若痛至四﹑五日不減﹐或一﹑二日方痛﹐欲作膿也﹐用托裏散。若以指按不復起者﹐膿已成也﹐刺去膿﹐痛自止也。

《可法良規》云﹕凡傷損之癥﹐多有患處作痛。若出血過多而痛者﹐血虛火盛也﹐宜甘降虛火﹐甘溫以養脾气。若汗出多而痛者﹐肝木火盛也﹐宜辛涼以淸肝火﹔甘寒以生肝血。

若筋骨傷而作痛者﹐正而治之。肌肉傷而作痛者﹐調而補之。气血逆而作痛者﹐順而補之。气血虛而作痛者﹐溫而補之。熱而痛者淸之﹐寒而痛者溫之﹐用補脾之劑。作膿而痛者托之﹐膿而痛者開

筋攣

《可法良規》曰﹕凡傷損之癥﹐膿血大潰﹐血出太多﹐兼之惡寒發熱﹐痛口漧﹐肝血自然。宜聖愈湯加柴胡﹑木瓜﹑山梔﹑麥冬﹑五味子治之﹔如作風證治﹐筋愈燥而血愈涸﹐攣豈能伸乎。

耀山云﹕人生兩肘﹑兩腋﹑兩髀﹑兩﹐謂之八虛。《內經》云﹕凡此八虛者﹐皆機關﹐眞气之所過﹐血絡之所遊﹐邪气惡血﹐固不得住畱﹐住畱則傷經絡﹐骨節機關不得屈伸﹐故病攣也。倘有一處脫臼出﹐筋骨兩傷﹐豈無惡血邪气乘虛而入耶。必須察其臟腑﹐利其節﹐調其气血﹐毋謂僅治其外﹐而忽其內也。又云﹕肺心有邪﹐其气畱於兩肘。考肺脈自胸行肘之俠白等穴﹐心脈自腋行肘之少海等穴。又云﹕肝有邪﹐其气流於兩腋。考肝脈布脇肋﹐行腋下期門等穴。又云﹕脾有邪﹐其气畱於兩髀。髀者﹐髀樞也﹐考脾脈上循陰股﹐結於髀。又云﹕腎有邪﹐其气畱於兩。者﹐膝後曲處也﹐考腎脈上﹐出內廉。此皆患生於裏而達於表﹐如外傷旣成﹐五內皆連﹐知此八虛者﹐用藥有所指歸矣。陳藏器曰﹕虛而勞者﹐其獘萬端﹐宜應隨病增減。如肺气不足﹐加天門冬﹑麥門冬﹑五味子﹔心气不足﹐加上黨參﹑茯神﹑菖蒲﹔肝气不足﹐加天麻﹑川芎﹔脾气不足﹐加白術﹑白芍﹑益智﹔腎气不足﹐加熟地黃﹑遠志﹑牡丹皮。此又不可不知也。

按舒筋法﹐治破傷後﹐筋攣縮不能伸者﹐用大竹管長尺餘﹐兩頭各鉆一竅﹐系以繩﹐掛間﹐一坐卽舉足衮挫之﹐勿計工程﹐久當有效。《醫說》載﹕有人墜馬折脛﹐筋攣縮不能行步﹐遇一道人﹐教以此法﹐數日便愈如常。又《經驗全書》云﹕有人四肢無故節脫﹐但有皮連﹐不能舉動﹐名曰筋解﹐用黃柏酒浸一宿﹐焙爲末﹐酒下三錢﹐多服方安。

骨痛

耀山云﹕按《內經》曰﹕久立傷骨。又多食甘則骨痛而發落。又按薛氏云﹕骨痛之證﹐服和血定痛丸﹐日間用健脾胃生气血之藥調理。若腫痛發熱﹐切不可服流气等藥﹐外用蔥熨法﹐內服六君加黃﹑柴胡﹑桔梗﹑續斷﹑骨碎補之類﹐或補中益气湯加麥冬﹑五味治之﹐气血和而熱自退矣。《救急方》治渾身骨痛﹐用破艸鞋燒灰﹐香油和﹐貼痛處卽止。然外熨不若貼膏爲當﹐𨿽骨痛至重﹐亦能緩之。

濕痰

《可法良規》云﹕凡傷損之癥﹐其患已愈而腿作痛﹐乃受患太重﹐膿血過多﹐瘡𨿽愈而气血尙未充也﹐故濕熱乘之﹐因虛而襲﹐以致作痛﹐非風證也﹐故用養血祛濕之劑以止痛。

又云﹕腎水足﹐則肝气充溢﹐經脈彊健﹐𨿽有傷損﹐气血不虧﹐而潰斂以時﹐气路不至於上逆﹐痰涎何由而上壅。使腎气一虛﹐水不能生木﹐則肝气奔騰﹐逆而不下﹐痰气亦隨之以升﹐非風痰也﹐乃水泛爲痰也﹐宜六味地黃丸﹐或六味地黃湯加淸肝之劑。

耀山云﹕此癥作痛﹐分濕痰﹑濕熱﹑痰火﹑痰气四癥﹐總之痰因濕化﹐濕居其多﹐惟下部濕先受之﹐故多用下部藥也。

頭痛

《可法良規》云﹕若頭目所傷作膿﹐赤作痛﹐膿出痛亦自止。其或頭痛而時作時止者血虛而痛也﹐非傷也。若頭痛而兼眩者﹐火也﹐痰也﹐气虛也﹐木旺也﹐不可作寒治也。

《醫學入門》云﹕血虛頭痛﹐自魚尾上攻而爲痛﹐宜當歸補血湯﹑加味四物湯。眉尖後﹑近髮際﹐曰魚尾。若气血俱虛頭痛﹐宜用加味調中益气湯或安神湯皆效。

李東垣云﹕痰厥頭痛﹐每發時兩頰靑黃﹐眩暈目不欲開﹐懶於言語﹐身體沈重﹐兀兀欲吐﹐此厥陰太陰合病也﹐宜服局方玉壺丸及半夏白術天麻湯。

胸痛

《丹溪心法》云﹕心痛脈澀者﹐有死血也。又云﹕作時飲湯水下作痛者有死血﹐桃仁承下之。又云﹕如平日喜飲熱物﹐以致死血畱於胃口作痛﹐桃仁承气湯下之﹐輕者韭汁﹑桔梗

耀山云﹕按丹溪所論﹐乃瘀血在胃脘而作痛也。傷損之癥﹐偶有血畱胃脘﹐故引此以備參考。然手按仍痛﹐總以脈澀爲據耳。

《醫林集要》﹕治血气心痛﹐用沒藥末二錢﹐水一盞﹐酒一盞煎服。

《斗門方》﹕治血气攻心不可忍者。用蓼根洗銼﹐浸酒飲。

脇痛

《丹溪心法》云﹕惡血停畱於肝﹐居於脇下而痛﹐按之則痛益甚。

《可法良規》云﹕蓋打撲墜墮惡血﹐宜砭不宜畱。況十二經絡之血﹐生於心﹐藏於肝﹐脾。小腹與脇皆肝經部位﹐惡血蓄而不行﹐必生脹滿﹐疼痛自汗。法當破血生血﹐淸厥陰肝

《醫學入門》云﹕瘀血必歸肝經﹐脇腋痛或午後發者﹐小柴胡合四物湯加桃仁﹑紅花﹑乳香﹑沒藥﹔大便堅黑者﹐桃仁承气湯下之。

《選粹》云﹕跌僕脇痛﹐血歸肝也﹐破血消痛湯﹑復元活血湯﹑乳香神應散皆可參用。

腹痛

《丹溪心法》云﹕其痛有常處而不移動者﹐是死血也﹐如打僕墜墮而腹痛﹐乃是瘀血﹐宜桃仁承气湯加當歸﹑蘇木﹑紅花﹐入童便並酒﹐煎服下之。

《集驗良方》云﹕妊娠二﹑三月至七﹑八月﹐頓僕失跌﹐胎動不安﹐傷損腰腹痛﹔若有﹐乃胎奔上搶心﹐短气﹐下血不止﹐用漧地黃﹑當歸﹑艾葉各二兩﹐阿膠﹑川芎各三兩﹐水七升﹐煎取二升半﹐作三服飲之。

丹溪云﹕凡婦人因閃挫傷胎﹐腹疼血崩﹐用八珍湯去地黃﹐加陳皮﹐水煎﹐衝縮砂末﹑炒黑五靈脂末服。

《指迷方》﹕治傷損胎動下血腹痛﹐用阿膠﹑艾葉﹑秦艽等分爲末﹐每服五錢﹐糯米百湯送服。《短劇方》無秦艽皆效。又云﹕虛人用四物湯加膠﹑艾﹑黃﹑甘艸亦可。又竹茹酒亦治損胎腹痛﹐用靑竹茹二合﹐好酒一升﹐煮三沸﹐三服卽安。又方﹕用薴麻根二兩﹐銀五兩﹐酒﹑水各半煎服﹐亦效。

《產書》云﹕胎動胎漏皆能下血﹐胎動腹痛﹐胎漏腹不痛﹔胎動宜調气﹐胎漏宜淸熱﹔頓撲傷動胎气﹐宜服膠艾安胎散。若孕婦三月前後﹐或經惱怒﹐或行走失足﹐跌損傷胎﹐腹痛腰脹﹐宜用安胎萬全神應散。

《胎產心法》云﹕妊娠凡遇傷僕觸忤﹐胎動不安﹐腹痛腰酸下墜﹐勢若難畱者﹐用佛手﹐胎未損服之卽安﹐已損服之可下。醫者當細心詳審﹐圓機活法以施治﹐庶可保全八九。

《醫學入門》云﹕瘀血腹痛常有處﹐或跌撲損傷﹐或婦人經來及產後﹐惡瘀未盡下而凝滯﹐用四物去地黃﹐加桃仁﹑大黃﹑紅花治之。又血痛宜失笑散調之。

耀山云﹕按傷損瘀滯腹痛﹐非用下法不可﹔然旣下之後﹐變生多癥﹐此薛氏之論所以詳且確也。至於孕婦腹痛﹐非安胎不可﹐學人更宜潛心也。

腰痛

薛氏云﹕腰爲腎之府﹐𨿽曰閃傷﹐實有腎經虛弱所致﹐用杜仲﹑補骨脂﹑五味子﹑山茱﹑蓯蓉﹑山藥治之。

《許氏寶鑑》云﹕舉重勞傷﹐或挫閃墜落以作痛﹐亦謂之腎腰痛﹐宜獨活湯﹑乳香趁痛如神散﹑舒筋散﹑立安散。愚按《紫虛脈訣》云﹕腰痛之脈﹐多沈而弦﹐沈實閃肭。又《直指》云﹕血瀝則腰痛﹐轉側如錐之所刺﹐瘀血者﹐宜破血散瘀湯﹔瘀在足太陽﹑少陰﹑少陽者﹐川芎肉桂湯﹔瘀在腰脊者﹐地龍散﹔實者﹐桃仁承气湯﹔久者﹐四物湯加桃仁﹑蘇木﹑酒﹑紅花﹐治之。

陰痛

《正傳﹟脈法》云﹕肝脈沈之而急﹐浮之亦然﹐若脇下痛﹐有气支滿﹐引小腹而痛﹐時小便難﹐若目眩頭痛﹐腰脊痛﹐得之少時有所墜墮也。

靑腫

經曰﹕气主噓之﹐血主濡之。若傷損壅腫不退﹐色黯不消﹐元气虛也。當以六君子湯加歸﹐培養脾胃元气﹐則靑腫自消﹐瘀滯自行﹐膿穢自出。苟服克伐涼劑﹐虛其气血﹐益腫益靑益潰矣。

經曰﹕壯者气行則愈﹐怯者則著而爲病。若骨已接﹑臼已入﹐其腫不消者﹐此元气怯弱怯弱所以不能運散瘀滯也。惟補益滋陰助陽﹐則運气健旺﹐瘀血自散﹐腫痛自消。若投行气破血之劑﹐則元气愈怯﹐運气愈滯﹐患在骨髀及血气罕到之處﹐最難調治。

《啟玄》方﹕治打的靑腫過腿面者﹐用鮮三七梗葉搗爛﹐敷在靑處﹐瘀血卽消如神。如無三七﹐卽白蘿卜搗敷亦效。

傷損臂臼脫出腫痛﹐《得效方》用生地搗爛﹐攤油紙上﹐次糝木香末一層﹐又攤地黃於上﹐貼患處﹐明日痛卽止。

傷損愈後﹐肌膚靑腫﹐用茄子種極大者﹐切一指濃﹐放瓦上焙榦爲末﹐酒調二錢﹐臨臥服﹐一夜消盡無痕﹐此聖惠方也。

馮魯瞻曰﹕凡跌撲損傷﹐折閃挫﹐𨿽由外觸﹐勢必內傷﹐气血凝滯﹐紅腫或靑﹐痛不。故始須用甘辛溫散﹐行气破瘀﹐則痛自退﹐腫自消。如獨活﹑白芷﹑荊芥﹑防風﹑川芎﹑當歸﹑沒藥﹑古文錢﹑鹿角灰﹑赤芍﹑紅花之類﹐以水酒煎服﹐衝入童便尢妙。及外傷平復﹐猶宜滋補气血筋骨之藥調之。

耀山云﹕都中聞一司員﹐偶因醉後跌傷頭面﹐紫赤靑腫﹐礙見堂官。有人傳其一方﹐用水浸布手巾﹐乘熱罨傷處﹐不計次數﹐冷則易之﹐靑腫漸漸消散﹐次日就可上堂。按此卽延壽方﹐治金瘡血出不止之意也。

難潰

《可法良規》云﹕大抵脾胃主肌肉﹐腐潰生肌﹐全在脾胃﹐气血兩旺。倘治者不識病機於補助﹐故有死肉不能潰而死者﹔有死肉已潰﹐新肉不能生而死者﹔有死肉潰﹐新肉生﹐瘡口久不能斂而死者。此三者﹐皆失於不預爲補益耳。

不斂

《可法良規》云﹕大抵傷損癥候﹐內無瘀血﹐卽當補脾。脾气得補﹐則肉傷者自愈﹐肉自潰﹐新肉易生﹐瘡口易合﹐故云脾健則肉自生。切不可偏用寒涼克伐之劑﹐復傷元气﹐致不能生肌收斂﹐𨿽行補益﹐緩不濟事矣。

耀山云﹕若誤服行气之藥﹐而胸痞气促﹐食少體倦﹐患處色黯膿淸者﹐用六君子湯加桔若誤服下血之藥而瀉﹐患處色黯者﹐用十全大補倍加肉桂﹑麥冬﹑五味子。若誤服寒涼之藥﹐反致患處腫痛﹐胸腹痞悶者﹐內服六君加木香﹑當歸﹐外敷回陽膏。若患處瘀血﹐誤不砭去﹐深蓄煩熱者﹐急宜砭出瘀血。若骨斷筋連﹐急不剪去﹐侵及好肉者﹐則不治。若誤感風邪﹐患處瘙癢者﹐用祛風消毒之劑。或腐而不痛﹐黑而不脫者﹐當大補元气﹐庶可保生。此又治傷家腫潰之法也。

發痙

《可法良規》云﹕凡傷損皮開肉綻﹐或瘀腫刺破之後﹐或有發熱惡寒﹐口漧作渴﹐怔忡﹐寤寐不寧﹐牙關緊急﹐目赤頭痛﹐自汗盜汗﹐寒戰切牙﹐气短喘促﹐遺尿手撒﹐身熱脈大﹐按之如無﹐身熱不欲近衣﹐或欲投水﹐或惡寒而脈浮大﹐重按細微﹐衣濃仍寒﹐此气血挾虛使然也﹐皆宜參﹑﹑歸﹑術之類亟補之﹔如不應﹐速加附子﹐緩則不救。或手足逆冷﹐肚腹疼痛﹐瀉利腸鳴﹐飲食不入﹐呃逆嘔吐﹐此寒气乘虛而然也﹐治法同前用藥。如有汗而不惡寒﹐或無汗而惡寒﹐口噤足冷﹐腰背反張﹐頸項勁彊﹐乃血气虛而發痙也﹐治法亦同前用藥﹐少佐見証之劑。痙癥往往誤投風藥﹐以致不起者多矣。若果是破傷風證﹐亦系元气耗損﹐外邪乘虛而致﹐皆宜峻補﹐先固其本爲善。倘妄投風藥﹐禍如反掌﹐治者不可不察。

耀山云﹕痙者﹐筋勁彊直而不柔和也。病者﹐口噤角弓反張是也。與痙﹐通稱破傷

《正傳》云﹕破傷風者﹐初因擊破皮肉﹐視爲尋常﹐殊不知風邪乘虛而襲﹐變爲惡候。其癥寒熱間作﹐甚則口噤目邪﹐身體彊直﹐如角弓反張之狀﹐死在旦夕。《回春》云﹕病者﹐是難治也。有跌磕打傷﹐瘡口未合貫風者﹐亦成﹐此名破傷風也。脈浮而無力﹐太陽也﹔長而有力﹐陽明也﹔浮而弦小﹐少陽也。《綱目》云﹕初覺瘡腫起白痂﹐身寒熱﹐急用玉眞散﹐薑汁和酒調服﹐以滓敷瘡口上﹔若口噤﹐用童便調服。河間云﹕背後搐者﹐太陽也﹔身前搐者﹐陽明也﹔兩旁搐者﹐少陽也。又曰﹕太陽宜汗﹐陽明宜下﹐少陽宜和﹐若明此三法而不中病者﹐未之有也。又曰﹕在表則以辛熱發散之﹐宜防風湯﹑羌活防風湯﹔在半表半里﹐以辛涼和解之﹐宜羌麻湯﹔在裏則以寒藥下之﹐宜小芎黃湯﹑大芎黃湯。其外敷仍用蔥熨法神效。此家傳祕授經效之方也。

論攻利

《儒門事親》云﹕病生之因﹐其有四焉。有不因气動而病生於外者﹐謂墜墮斫射﹐剝割﹐落馬墮井﹐打僕閃肭損傷﹐湯沃火燒﹐虫蛇螫毒之類﹐四因之一也。有獨治內而愈者﹐兼治內而愈者﹔有獨治外而愈者﹐有兼治外而愈者﹔有先治內後治外而愈者﹐有先治外後治內而愈者﹔有須解毒而攻擊者﹐有須無毒而調引者。方法所施﹐或重或輕﹐或緩或急﹐或收或散﹐或潤或燥﹐或軟或堅。方士之用﹐見解不同﹐各擅己心﹐好丹非素﹐故復問之。

凡落馬墜井﹐因而打僕﹐便生心恙﹐是痰涎散於上也﹐宜三聖散空心吐之﹔如本人虛弱瘦瘁﹐可用獨聖散吐之﹔後服安魄之藥﹐如定志丸之類﹐牛黃﹑人參﹑朱砂之屬。

凡跌打損傷﹐車碾杖瘡﹐腫發痛﹐可用禹功散﹑通經散﹑神佑丸﹑導水丸等藥﹐峻瀉二十行﹐則痛止當癢。痛屬夏﹐癢屬秋﹐秋出則夏衰矣。蓋此痛得之於外﹐非其先元虛弱。

古人云﹕痛隨利減﹐病去如歸。此法得之惟陽髙碩明﹑侯徳和﹐使外傷者不致癃殘跛之患凡一切刀器所傷﹐有刀箭藥﹐用風化鍛石一斤﹐龍骨四兩﹐二味爲細末﹐先於端四日﹐刺薊菜﹐於端午日五更﹐合杵臼內搗和爲團﹐作餅子若酒曲﹐中心穿眼﹐懸於背陰處陰漧﹐搗羅爲末﹐於瘡口上摻貼大效。《內經》云﹕先治外而後治內是也。

凡一切虫獸所傷﹐及杖瘡發﹐或透入裏者﹐可服木香檳榔丸七八十丸或百餘丸﹐生薑﹐五七行﹐量虛實加減用之。又犬咬蛇傷﹐不可便貼膏藥及生肌散之類﹐先當用導水丸﹑禹功散之類﹐可瀉毒气﹐或瀉十餘行﹐實時痛減腫消﹐然後可用膏藥及生肌散之類敷之。《內經》云﹕先治內而後治外是也。

耀山云﹕按張氏專門大攻大利﹐薛氏專用大溫大補﹐何二公用藥相反如此﹖有言南方宜北方宜攻。李士材又引《內經》徵四失論言富貴人宜補﹐貧賤人宜攻。故二公之收效若一耶。然而讀張氏之論﹐亦有調引之法﹔而薛氏之方﹐未嘗無攻利之劑也。是以僅錄張氏之法﹐而原方繁多不錄。

辧生死

《醫宗金鑑》曰﹕十不治癥﹕一顚僕損傷入於肺者﹔一肩內耳後傷透於內者﹔一左腋下內者﹔一腸傷斷者﹔一小腹下傷內者﹔一傷破陰子者﹔一老人左股壓碎者﹔一癥候繁多者﹔一血出盡者﹔一脈不實重者。

《可法良規》云﹕若元气虛怯﹐邪气滋盛﹐潰爛延上必死﹔不潰而色黯者﹐亦死。手足受病﹐色黑者多死﹔手足節髀損去者不死。故傷損骨斷筋皮尙連者﹐急剪去之﹔若肉被傷欲去尙連者﹐亦剪之﹔不爾﹐潰及好肉﹐怯弱之人多致不救。如手足與指損去一節﹐不死可治﹔惟去其半節﹐畱其半節﹐或骨斷筋皮相連者﹐最爲難治。

陳氏《決疑祕法》云﹕頂門破而骨未入內者可治﹐骨陷入者不治。腦骨傷損在硬處者可若在太陽穴及骨縫軟處不可治。頭骨陷入內﹐未甚者可治﹐囟門出者死。兩目俱傷者可治﹐鼻骨山根傷者可治﹐斷者死。耳後受傷入內者不治。气出不收﹐眼開者不治﹐閉者可治。气管傷者死。食管全斷者不治﹐未全斷者可治。男人兩乳受傷﹐急救可治﹔女人兩乳傷重者必爛不治。胸膛紅腫靑色未裹心者可治﹐紅旣裹心者不治。胸腹受傷出黃水﹑黑水﹑血者﹐十不治一。若正心口靑色者﹐七日死﹔調醫三日後﹐轉黃色者可救﹐不轉者必死。食飽受傷﹐三日不死者可救。兩脇有傷﹐血入五臟者難治。腸出﹐不臭者可治﹐臭者死﹔腸未斷者可治﹐斷者不治。腸出﹐色紫黑者不治﹐色不變者急治可愈。夾脊斷者不治﹐腰歪傷重而自笑者不治﹐傷輕𨿽笑可治。小腹受傷吐屎﹐眼直視者不治﹔傷輕眼未直視﹐𨿽吐屎無害也﹐可治。孕婦小腹受傷﹐犯胎者不治。孕婦腰傷﹐其胎必下﹐不可救。小肚受傷﹐不分男女皆不治。陰囊有子可救﹐若腎子受傷﹐入小腹者不治。陰囊破開﹐腎子懸系者可治﹐若腎子傷碎者不治。尾閭骨斷者不治。兩手受傷﹐脈骨斷者不治。兩足腿骨斷者難治。脈大而緩﹐卽四至亦不治。魚際骨有脈者可救。諸骨受鐵器傷﹐五日外流黃水通內者不治。如跌撲及破傷風﹐頭目靑黑﹐額汗不流﹐眼小目瞪﹐身汗如油﹐謂之四逆﹐均屬不治。

按趙除瑛祕本﹐有驗癥五法﹐可取以爲初學之津梁﹐故附於末﹕

一看兩眼﹐眼白有血筋﹐腹內必有瘀血﹐筋多瘀多﹐筋少瘀少﹐兩眼活動有神易治﹐兩神難治﹔二看指甲﹐以我指按其指甲﹐放指卽還原血色者易治﹐少頃後還原者難治﹐紫黑色者不治﹔三看陽物不縮可治﹐縮者不治﹔四看腳趾甲紅活者易治﹐色黃者難治﹐看與指甲同﹔五看腳底紅活者易治﹐色黃者難治。

《金鑑》云﹕凡傷天窗穴﹐與眉角腦後﹐臂裏跳脈﹐髀內陰股﹐兩乳上下﹐心下鳩尾﹐髒六腑之兪者皆死﹐腦後出髓而不能語﹐目睛直視﹐喉中沸聲﹐口急唾出﹐兩手妄舉者亦死訣曰﹕金傷諸損眼暈靑﹐定主身亡難救命﹐若見气喘與呃塞﹐且看一七內中應。

用藥總論

耀山曰﹕傷科血病﹐四物﹝湯﹞爲君﹐失亡補益﹐瘀滯攻行。蓋聞內蓄不散﹐治分三部﹕

犀角地黃﹝湯﹞﹐中必桃仁承气﹝湯﹞﹐瘀在下者﹐抵當﹝湯﹞通利。外感有邪﹐醫隨四季﹕春用五積﹝散﹞﹑香蘇﹝飲﹞﹑夏以五苓﹝散﹞﹑香薷﹝飲﹞﹐秋擬﹝藿香﹞正气﹝散﹞﹐冬則雙解﹝散﹞。且如損傷發熱﹐須別陰陽﹐陰虛者當歸補血﹝湯﹞﹐陽衰者﹝四﹞君子﹝湯﹞﹑﹝加﹞附﹝子﹞﹑﹝生﹞姜。挾表體疼﹐虛實宜詳﹐形實者疏風敗毒﹝散﹞﹐气弱者羌活乳香﹝湯﹞。初患之時﹐審癥擇方﹐瘀凝昏憒者花蕊石﹝散﹞﹐痰迷心悶者蘇合香﹝丸﹞﹐血瘀泛注者蔥熨法﹐亡血過多者聖愈湯﹐煩躁而不眠者加味歸脾﹝湯﹞﹐眩暈而嘔脹者六君子湯。三﹑五日間﹐變癥多端﹐喘咳者參蘇二味﹝參蘇飲﹞﹑十味﹝參蘇飲﹞﹐口渴者竹葉石膏﹝湯﹞﹑﹝竹葉﹞黃﹝湯﹞﹐血熱發躁仍用﹝當歸﹞補血﹝湯﹞﹐气虛下陷﹝補中﹞益气﹝湯﹞升提﹐胃火作嘔﹝加﹞梔芩淸胃﹝散﹞﹐寒涼克伐六君﹝子湯﹞補脾。過此之後﹐更宜調理﹐嘔吐黑汁兮百合﹝散加味﹞﹑芎歸﹝湯﹞﹐肝火熾盛兮﹝加味﹞逍遙﹝散﹞加劑﹐血蘊內嘔兮四物﹝湯加﹞柴﹝胡黃﹞芩﹐元气虛脫兮人參獨﹝參湯﹞味。或以筋骨作痛﹐肝腎之傷﹐六味地黃﹝丸﹞﹔肌肉作痛﹐榮衛之滯﹐復元通气﹝散﹞。火盛而痛﹐﹝小﹞柴胡﹝湯﹑加﹞梔﹝子﹑黃﹞連﹔濕痰爲祟﹐二陳﹝湯﹞加味。頭痛兮﹝當歸﹞補血﹝湯﹞﹑安神﹝湯﹞﹑﹝補中﹞益气﹝湯﹞﹔胸痛兮四君﹝子湯﹞﹑四物﹝湯﹞﹑歸脾﹝湯﹞。然腰痛者﹐瘀畱血瀝﹐破血﹝散﹞﹑舒筋﹝散﹞﹐虛者四物﹝湯﹞﹐實者桃仁﹝承气湯﹞。而陰疼者﹐白津便淋﹐小柴胡﹝湯﹞應﹔肝經郁火﹐加﹝山﹞﹑梔﹝黃﹞連﹑﹝生﹞軍。卽如脇肋脹疼﹐分其通塞﹐不通者瘀聚﹐撤消活血﹝湯﹞﹔便通者肝火﹐﹝小﹞柴胡﹝湯﹞﹑梔﹝子﹞﹑靑﹝皮﹞。下後腹痛﹐察其陰陽﹐陽傷者惡寒﹐十全﹝大﹞補﹝湯﹞濟﹔陰傷者發熱﹐四物﹝湯﹞﹑﹝加白﹞術﹑﹝人﹞參。若夫祕結者潤腸﹝丸﹞﹑導滯﹝湯﹞﹐血虛便祕者玉燭﹝散﹞調和﹐作瀉者淸暑﹝益气湯﹞﹑淸燥﹝湯﹞﹐腎衰脾泄者破故﹝紙﹞﹑肉果。靑腫不潰皆虛弱﹐外熨內托﹔新肉不生因虧乏﹐峻加溫補。至於破傷風分表裏﹐發痙又辧柔剛﹐柔飲白術﹝湯﹞而剛則葛根﹝湯﹞﹐表服﹝羌活﹞防風﹝湯﹞而裏用﹝大小﹞芎黃﹝湯﹞﹐羌麻﹝湯﹞療表裏之和劑﹐玉眞﹝散﹞醫是癥之總方。始終祕訣﹐養血理傷。短句義難盡悉﹐當於長篇究詳。

傷損論曰﹕去傷損必須求其源﹐看其病之輕重﹐審其損之淺深。凡人一身之間﹐自頂至有斫傷﹑打傷﹑跌傷及諸刃傷者皆有之。凡此數證﹐各有其說﹐有當先表裏而後服損藥者﹐爲醫者當循其理治之。然醫者意也﹐不知意者﹐非良醫也。或者稟性愚昧﹐不能觀其証之輕重﹐明其損之淺深﹐未經表裏﹐先服損藥﹐誤人多矣。有因此痰涎上攻﹐有因此大小臟腑閉結﹐差之毫釐﹐謬以千里。所謂醫不三世﹐不服其藥﹐信哉。

劉宗濃曰﹕打撲金刃損傷﹐是不因气動而病生於外﹐外受有形之物所傷﹐乃血肉筋骨受非如六淫七情爲病﹐有在气﹑在血之分也。所以損傷一證﹐專從血論﹐但須分其有瘀血停積或爲亡血過多之癥。蓋打撲墜墮﹐皮不破而內損者﹐必有瘀血﹔若金刃傷皮出血﹐或致亡血過多﹐二者不可同法而治。有瘀血者﹐宜攻利之﹐若亡血者﹐兼補而行之。又察其所傷﹐有上下﹑輕重﹑淺深之異﹐經絡气血多少之殊﹐惟宜先逐瘀血﹐通經絡﹐和血止痛﹐然後調气養血﹐補益胃气﹐無不效也。

《證治準繩》用藥訣云﹕凡樹木壓或自髙處顚下者﹐此等傷皆驚動四肢五臟﹐必有惡血﹐專怕惡心﹐先用淸心藥﹑打血藥及通大小腸藥次第服之﹐臨服時加童子小便入藥內立效。如專用通利大小腸﹐恐作隘塞﹐利害之甚。要先淸心而後通利﹐自然無昏悶煩躁﹐無惡血污心等患﹐以次用止痛藥服之卽止﹐或二十五味藥加減用之。

凡跌撲傷﹑刀石傷﹑諸般傷至重者﹐先服淸心藥﹐次服童子小便﹐再服去血藥。或被傷未結﹐打從瘡口出者﹔或結在內﹐用藥打入大腸﹐實時瀉出者﹔或結在外﹐用藥打散者﹔或歸上膈﹐打從口中吐出者﹔則用姜湯﹑燈心湯調二十五味藥服之﹐薄荷湯亦可。

凡打撲傷損﹐折骨出臼者﹐便宜用何首烏散服之。若發熱體實之人﹐用疏風敗血散。若寒體弱之人﹐用五積交加散。後用黃﹑白﹑紅﹑黑四種末子及活血丹﹑補損丹等藥調理。

凡折骨出臼者﹐不宜用下瘀血之藥及通利大便之藥﹐只宜疏風順气﹐和血定痛﹐補損而凡打撲砍磕﹐從髙跌墜﹐瘀血攻心﹐不能言語者﹐用獨聖散及破血藥﹐下去瘀血﹐卽能言語﹐次宜臨證詳治之。

凡打撲跌墮﹐傷於脇下﹐瘀痛不可忍者﹐先用破血藥及獨聖散﹐次以復元活血湯調理。

凡打撲跌墮﹐損破皮肉﹐紫黑色者﹐先用破血藥﹐次用獨聖散﹐又次用淸上瘀血湯﹑消下破血湯。

凡打撲損傷﹐嘔吐惡血汁者﹐先用獨聖散﹐次用百合散﹐又次用生料四物湯加硬骨牛乳根﹐加減調理。

凡打撲刀斧斫磕等傷﹐破皮損肉﹐血出去多﹐頭目眩暈者﹐先用川當歸﹑大川芎煎水服用白芍藥﹑熟地黃﹑續斷﹑防風﹑荊芥﹑羌獨活﹑南星煎水﹐加童便和服則可﹐不可用酒。

如血出少﹐內有瘀血者﹐以生料四物湯一半﹐獨聖散一半﹐煎水服。未破皮肉者﹐加酒和服。

凡打撲刀斧斫磕﹐成破傷風﹐痛不可忍﹐牙關緊急﹐角弓反張者﹐用生南星﹑防風等分爲末﹐米泔調塗患處。又用熱酒﹑童便各半調﹐連進三服卽蘇﹐次用疏風敗毒散調治之。

凡刀斧斫磕傷﹐破陰囊皮者﹐先服獨聖散﹐次服止痛藥。內有瘀血者﹐用破血藥。

凡刀斧傷破肚皮腸出者﹐先用淸心藥加童便和服﹐及用獨聖散﹐次用止痛藥。如血出過先用當歸﹑川芎﹐水煎服﹔次加白芍藥﹑熟地黃﹑羌活﹑獨活﹑防風﹑荊芥﹑白芷﹑續斷﹐水煎﹐調乳香﹑沒藥末和服之。

凡傷損藥中﹐不可缺乳香﹑沒藥﹐此藥極能散血止痛。

凡跌磕閃肭脫臼者﹐不可使用自然銅﹐久後方可用之。折骨者宜使用之﹐若不折骨不碎不可用﹐修合諸損藥皆要去之。用自然銅必用火煉﹐然新出火者﹐其火毒與金毒相煽﹐夾香熱藥毒﹐𨿽有接骨之功﹐其燥散之禍甚於刀劍﹐戒之﹗

凡墮傷內有瘀血者﹐腹脹滿而痛﹐或胸脇滿﹐宜用破血藥﹑淸心藥以通利之﹐自然而愈。痛不止者﹐用獨聖散服之效驗。如更不止者﹐用止痛藥服之大效。

凡刀刃所傷﹐從髙跌墜﹐皮肉破損﹐出血過多﹐此宜止痛兼補爲先﹐宜當歸補血湯。若不破損者﹐宜作瘀血停積治之﹐先以獨聖散﹐次以破血藥﹐隨證加減。續後痛不止者﹐用止痛藥調理。

凡損傷﹐妙在補气血﹐俗工不知﹐惟要速效﹐多用自然銅﹐恐成痼疾也。初傷只用蘇木﹐黃連降火﹐白術和中﹐童便煎服。在下者可下瘀血﹐但先須補托。在上者宜飲韭汁﹐或和粥喫。切不可飲冷水﹐血見寒則凝﹐但一絲血入心卽死。

凡老人墮馬﹐腰痛不可轉側者﹐先用蘇木﹑人參﹑黃﹑川芎﹑當歸﹑陳皮﹑甘艸煎服﹐次以前藥調下紅﹑黑﹑黃﹑白四末子及活血丹﹑補損丹調理。

凡杖打閃肭疼痛﹐皆滯血證﹐宜破血藥下之。痛不可忍﹐則傷血故也﹐宜淸心藥。更不止﹐用獨聖散。

凡損傷﹐大小便不通﹐未可便服損藥﹐蓋損藥性熱﹐又用酒服﹐澀祕愈甚。看患人虛實者用破血藥加木通﹐尙未通﹐加芒硝﹔虛者以四物湯加枳殼﹑麻仁﹑桃仁滑腸之類﹔虛人不可下者﹐四物湯加穿山甲。

凡服損藥﹐不可喫冷物﹑魚﹑牛肉﹐若喫牛肉﹐痛不可治﹐瘟豬肉﹑母豬肉尢不可喫﹐凡損藥內用酒者﹐不問紅白﹐只忌灰酒﹐且重傷不可使用酒﹐恐反發气﹐或作腹脹胸滿﹐切記切記﹗

凡損藥其性必熱﹐能生气血以接骨也﹐更忌用火炙。如敷藥不效﹐服藥亦不效。

凡損傷不可服艸藥﹐服之所生之骨必大﹐不得入臼﹐要相兼君臣藥服則可﹐加溫補气血藥同煎更妙。

凡打傷在兩脇﹑兩胸﹑兩肚﹑兩肋﹐卻用通气通血淸心藥。又看病患虛實不同﹐虛者通藥須兼補藥放緩﹐且用貼藥在前﹐通藥在後。

凡用通藥反不通者﹐後用順气藥﹐腹肚全無膨脹﹐服而得安﹐此爲不幹血作﹐乃是气閉。如腹肚果有血作﹐一通便下﹐亦須以順气兼之﹐庶胸膈肚腹不致緊悶﹐气順後卻用損藥。

凡人醉臥跌牀下﹐胛背疼痛﹐不可屈伸﹐用損藥不效﹐服黑豆酒數日愈﹐豆能下气﹐所凡小兒跌凳腳上﹐用蘿卜子煎服愈﹐亦順气也。

凡損傷﹐整時先用熱酒磨艸烏服一﹑二盞方整。整時气絕﹐用蘇合香丸須蘇﹔未蘇以黑豆﹑防風﹑甘艸﹑黃連水煎冷服﹐或苡艸擂水服﹐不可用鹽解之。若吐﹐加生薑汁。

上皆專科用藥之法﹐人有虛實﹐不可一律而施。卽如末條﹐整時先服艸烏酒﹐整而气絕以蘇合香丸走竄之劑﹐未蘇﹐又以冷藥灌之。若施之气虛之人﹐慘於加刃矣。惟薛氏法﹐量證施治﹐專於內補﹐可以遵用﹐學人宜審焉。

耀山曰﹕內治旣明﹐外敷宜晰。皮開肉綻兮封口﹝藥﹞﹐血流不止兮止血﹝藥﹞。脈筋斷兮香﹝散﹞﹐骨脫兮﹝跌打﹞膏藥貼。萬靈﹝膏﹞﹑接骨﹝膏﹞﹐治骨節之碎折﹔消腫﹝膏﹞﹑抑陽﹝散﹞﹐治身體之腫凸。堅硬不消﹐須用回陽﹝膏﹞﹔肌肉不生﹐還須太乙﹝膏﹞。若逢腦殼破損﹐混元﹝膏﹞﹑定痛﹝膏﹞﹔如遇眼目靑腫﹐﹝生﹞地黃﹝散﹞可滅。顴腮損傷者含以蓽茇﹝散﹞﹐嘴唇破碎者塗以截血﹝膏﹞。蒺藜固齒﹝散﹞﹐療跌磕之斗齒﹔雞﹝子﹞皮含護﹐醫咬割之斷舌。鼻傷者以塞鼻﹝丹﹞﹐耳落者以耳綴﹝法﹞。咽喉自刎破﹐忙將綫縫合﹔雜以雞絨毛﹐外撣花乳石﹝散﹞。腹破腸出者﹐縫以麻縷﹑桑皮﹔囊開丸脫者﹐貼以﹝喜子﹞壁錢﹑﹝金毛﹞狗脊。箭刺入肉﹐鼠腦﹑﹝象﹞牙屑﹔破傷風患﹐蔥熨﹝法﹞須熱。杖瘡臀黑﹐切忌寒涼敷﹔夾棒踵傷﹐法要破瘀活血。百癥千方﹐槪難盡說﹔謬敍俚言數句﹐聊爲初學子訣。

《證治準繩》云﹕凡腦骨損傷﹐皮不破者﹐用退腫膏敷貼。若皮破肉損者。先用封口藥撣之﹐外以散血膏貼之。若皮破血流者﹐用止血藥撣之。

凡面目傷靑黑色﹐用一紫散敷﹐或紫金膏貼。傷重者﹐用補肉膏敷貼。

凡兩鼻孔跌磕﹐傷開孔竅者﹐用封口藥撣傷處﹐外以散血膏貼之退腫。

凡耳斫跌打落﹐或上脫下粘﹐或下脫上粘﹐內用封口藥撣﹐外用退腫膏敷貼。

凡唇口﹐刀斧斫磕跌墮等傷﹐破皮傷肉者﹐先用桑白皮縫合﹐卻以封口藥塗敷﹔次以散敷貼﹐牽住所封之藥﹐不令開落。或用雞子黃油塗﹐次以金毛狗脊毛﹐薄撣於外﹐仍以封口藥塗抹之﹐次日以茶淸洗淨﹐撣末藥﹐一日換一次﹐至八日剪去綫﹐又撣末藥。

凡腮頰顴﹐刀斧斫磕﹐跌墮等傷﹐破皮肉者﹐用封口藥塡瘡口﹐外以散血膏敷貼。或跌磕損傷﹐未破皮肉者﹐用補肉膏敷貼。

凡戲耍誤割斷舌頭﹐未全斷者﹐用封口藥敷﹐一日換二﹑三次﹐七﹑八日全安。

凡齒牙被人打跌砍磕落者﹐只用補肌散撣之。

凡牙斷跌磕斫傷﹐牙齒未動者﹐用芙蓉膏末撣。如齒動者﹐用蒺藜根燒存性爲末﹐常揩搽之卽牢。

凡割喉者﹐以絲綫先縫內喉管﹐後縫外頸皮﹐用封口藥塗敷﹐外以散血膏敷貼。

凡手指跌撲打碎者﹐用雞子黃油潤﹐次撣封口藥末﹐外以散血膏敷貼。若咬傷者﹐用澤蘭散敷之。

凡胸脯骨有拳槌傷﹐外有腫﹐內有痛﹐外用定痛膏敷貼﹐內服破血利藥。

凡肚皮裂開﹐用麻縷爲綫﹐或捶桑白皮爲綫﹐以花蕊石散敷綫﹐須從裏面縫﹐外面皮不可縫﹐畱以撣藥﹐用封口藥塗﹐或補肌散以雞子淸調敷。

凡陰囊被人扯脫者﹐用雞子黃油塗﹐以金毛狗脊毛薄攤於上﹐次撣封口藥﹐又用散血膏凡陰囊處有靑黑紫色腫者﹐用補肉膏敷貼﹐或用定痛膏加赤芍﹑艸烏﹑良姜﹑肉桂各少許打和﹐用韭汁搗爛﹐同藥敷貼。如無韭汁﹐蔥汁亦可。仍服利小便藥。

凡骨碎斷或未碎斷但皮破肉損者﹐先用補肌散塡滿瘡口﹐次用散血膏敷貼。如骨折者﹐要接骨膏敷貼夾縛。或皮破骨斷者﹐用補肉膏敷貼。

凡筋斷者﹐用楓香以金沸艸搗取汁調塗﹐次用理傷膏敷貼。

凡用夾﹐須攤藥於紙上平﹐兩頭要帶薄搭頭﹐搭得不濃不礙肉。平坦者﹐無髙低不均之患。若四岸髙低不均﹐此上便有空缺不著肉處﹐卽生泡。切記之。

凡敷貼接骨等膏藥﹐仍疼痛不止者﹐可加乳香﹑沒藥﹑楓香﹑白芷﹑肉桂﹑南星﹑獨活等味﹐各量加些於藥中敷貼﹐其肉溫暖﹐疼痛卽住。如刀斧傷者﹐去肉桂﹑南星﹑獨活。

凡刀斧傷者﹐看輕重用藥。如輕者﹐只用補肌散撣﹔重者﹐宜用封口藥撣﹐緊縛住﹔如傷最重者﹐外用散血膏敷貼。

凡被杖打腫痛而未破者﹐先用稜鍼挑出黑血﹐若已破者不須出血﹐只用撒地金錢﹑山薄荷﹑地薄荷﹑生地黃﹑豬嚀葉﹑澤蘭葉﹑血見愁﹐搗爛敷貼。

凡治刀斧金刃打撲﹐從髙跌墮﹐皮肉破損而傷重者﹐中間用封口藥撣破處﹐或補肌散亦其四邊用截血膏箍住﹐使新血不來潮﹐此祕傳之妙訣也。凡用敷貼等艸藥﹐皆要臨時生采新鮮者用之有效。如出遠路﹑討不便者﹐可爲末用﹐然終不及生采者爲勝。如無艸藥討處﹐就用君臣藥接縛之。

愚按﹕艸藥皆本艸所載﹐故並錄無遺。倘於窮鄕僻壤﹐亦可選而用之﹐其效一也。

損傷總論

耀山曰﹕凡久視則傷血﹐久臥則傷气﹐久坐則傷肉﹐久立則傷骨﹐久行則傷筋﹐喜則傷怒則傷肝﹐悲則傷肺﹐驚則傷膽﹐醉飽入房則傷精﹐竭力勞作則傷中﹐此皆無形之傷。而跌打損傷﹐則有形之傷也。然傷𨿽有形﹐而亦有隱於無形。卽如亡血瘀血之分﹐內因外因之別﹐已難混同﹔且外遇跌撲諸傷之異﹐內有七情兼損之殊﹐更宜體究。若不條分縷晰﹐稍存疑之見﹐措手殊難。如登髙墮下﹐其人必驚﹐驚則气陷﹔爭鬥相打﹐其人必怒﹐怒則气逆﹔戲耍跌撲﹐其气必散﹔極刑鞭撲﹐其气必結﹔拳手之傷﹐肌損血滯而輕﹔金石之傷﹐骨折筋斷而重﹔甚至湯燙皮脫﹐火燒肉焦﹐𨿽傷之小焉者﹐亦不可不立有專條。余不揣鄙陋﹐詳考羣書﹐類分諸傷﹐先敍所受之因﹐後引已驗之方﹐此集𨿽醫家之末技﹐亦治傷之首務也。

金刃傷

耀山曰﹕凡金刃傷﹐失血之癥也﹐有輕重淺深之分。如出血太多﹐脈宜安靜﹐最忌躁促經云﹕金瘡出血﹐沈小者生﹐浮大者死。傷口平置﹐不辧可明﹔若傷深而重者﹐癥必大脈已傷﹐血飛筋斷也。宜服八珍﹑十全等湯補之﹐甚者獨參湯。素有熱者﹐兼以涼血﹔因有怒者﹐兼以淸肝﹔煩渴昏憒者﹐定心補脾﹔筋骨拘攣者﹐滋腎補血。其傷處必將自己小便淋洗﹐如傷久欲換敷藥﹐亦以小便洗之﹐功能止痛不潰﹐卽見水亦無礙。如輕淺之傷﹐血止卽痊﹐後𨿽潰爛﹐亦無大害。所集止血藥方﹐備述以便選用。

《集證》云﹕凡殺傷不透膜者﹐以乳香﹑沒藥各一皂子大研爛﹐以小便半盞﹐好酒半盞煎半溫服﹐然後用花蕊石散或烏賊魚骨爲末﹐敷瘡口上卽止。昔推官宋﹐定驗兩處殺傷﹐气偶未絕﹐亟命保甲取蔥白﹐熱鍋炒熱﹐徧敷傷處﹐繼而呻吟﹐再易蔥白﹐傷者無痛矣。

《陳氏選粹》云﹕凡臨陣致傷﹐輕重不同。諸集載方皆治其外者﹐已試之法以塗抹固無﹔但交鋒之人﹐呼吸生死﹐兼之被傷﹐神思不免昏迷。若出血過多因至憒亂者﹐則大劑參﹑﹑歸﹑術﹑芎﹑地之藥﹐必須多服﹐安得專治其外而忘其內者。若至變癥﹐又當於惡候各條參酌焉。

《延壽方》﹕治金瘡出血不止﹐用冷水浸之卽止。或用熱湯﹐以故布蘸湯罨之﹐亦止。

《梅師方》﹕治血出不止﹐取蔥炙熱﹐挪汁塗之卽止。如腫痛者﹐用生牛膝搗敷立止﹐又用桑柴灰篩細敷之。若出血甚多而冷者則殺人﹐宜炒鹽三錢﹐酒調服之。

《異苑方》﹕用活鹿艸﹐卽土牛膝葉﹐治金瘡折傷敷之效﹐一名地菘。

《廣利方》﹕用白芍藥一兩﹐熬黃爲末﹐用酒或米飲服二錢﹐漸加之﹐仍以末敷瘡口卽良驗。或用麒麟竭末敷之立止。如刀斧損傷者﹐用新桑皮燒灰﹐和馬糞塗之瘡上﹐數易﹐亦可煮汁服之。

《集簡方》﹕治刀斧傷﹐用獨殼大栗研敷﹐或倉卒嚼爛亦可﹐或荷葉燒研搽之﹐或用韭汁和風化鍛石﹐日榦爲末敷之效﹐或用香鑪灰罨之﹐止血生肌。

《事林廣記》﹕治金瘡出血﹐用雲母粉敷之﹐妙絕。

《積徳堂方》﹕用寒水石﹑瀝靑等分爲末﹐幹摻之﹐勿犯水。寄園云﹕瀝靑同半夏末之﹐且不痛而無瘢。

《醫學集成》﹕治金瘡﹐以石炭研末濃敷之。瘡深不宜速合者﹐加滑石摻之。石炭﹐卽今之煤石也。

《救急方》﹕用白礬﹑黃丹等分爲末﹐敷之最妙。

《永類鈐方》﹕治血出不止﹐以嫩紫蘇﹑桑葉同搗貼之。

孟詵《食療》﹕治出血不止﹐用小薊苗搗爛塗之。

《袖珍方》﹕治金瘡痛不可忍者﹐用籬上婆婆鍼袋兒﹐擂水服﹐仍以渣罨瘡口立效。

《筆峯雜興》﹕治金瘡﹐用何首烏末敷之卽止﹐神效。

《儒門事親》﹕治金瘡血出﹐用白薇爲末貼之。

藺氏《經效方》﹕治金瘡血出不止﹐用生面幹敷之﹐五﹑七日卽愈。

《百一方》﹕治金瘡出血﹐蔥白﹑砂糖等分研封之﹐痛立可止﹐更無瘢痕也。

崔元亮方﹕用石橊花半斤﹐鍛石一升﹐搗和陰漧﹐敷之立止。

唐瑤《經驗方》﹕用瀝靑少加生銅屑﹐摻之立愈。

《急救方》﹕治刀傷血出不止﹐用紫藤香﹐卽降香佳者﹐瓷瓦刮下﹐石碾碾細﹐敷之血﹐又無瘢痕。若刀刃傷痛不可止﹐用好雞骨炭﹐擲地上鏗然有聲者﹐與松香透明者﹐等分捶成一塊﹐再多用老韭菜汁拌入陰漧﹐如此拌捶三﹑四徧後﹐爲細末收貯﹐上巳﹑端午﹑七夕等日制之﹐敷患處痛立止﹐完好如常。若血流不止﹐用千年鍛石摻之﹐或生半夏末研敷﹐或用幹面和白糖撒傷處皆效。

《食物本艸》﹕治刀杖金瘡﹐用天鵝絨毛貼之﹐立愈。

《扶壽方》﹕用生薑嚼敷﹐次日卽生肉﹐甚妙。

《濟急方》﹕用白芨﹑石膏等分爲末摻之﹐亦可收口。

《勝金方》﹕用燈心嚼爛敷之﹐立止。

墜墮傷

耀山曰﹕墜墮傷﹐從髙而下也﹐或登樓上樹﹐臨巖履險﹐偶一踏空而墮者﹐或遇馬逸車墜者。若身無大傷﹐气必驚亂﹐血必淤滯﹐一時昏暈者﹐將患者扶起﹐或敲其背而振之﹐或抱其腰而聳之﹐使其血和气通﹐人漸蘇醒﹐然後服藥調養則痊。若逢撞碰癮痞﹐身有傷痕者﹐按其部位穴道而治之。若內傷致命﹐口眼耳鼻﹐必然出血﹐死在須臾者﹐急灌童便救之。

如骨折筋斷者﹐方集本條﹐可選擇通用也。

《顧氏祕書》云﹕從髙墜下﹐瘀血攻心﹐用淡豆豉一合煎湯飲之﹐或生薑汁同麻油和勻之﹐再將淨土五升蒸熱﹐以舊布裹熨之﹐急撬開口以熱尿灌之﹐再用半夏末吹鼻中﹐以艾灸臍﹐將傷人盤足坐定﹐提起頭髮﹐使气上升﹐則可活矣。

甄權云﹕墜傷損瘀在腹刺痛﹐取久臥蒲席燒灰二錢酒服﹐或蒲黃﹑當歸﹑大黃﹑赤芍﹑朴硝煎送﹐血下愈。

《經驗後方》﹕治墜馬拗損﹐用桑白皮五斤﹐爲末一升﹐煎膏敷之便止﹐後亦無宿血﹐

《傳信方》﹕治墜馬瘀血﹐用稻稈灰﹐以新熟酒連糟入鹽和淋﹐取汁洗痛處立瘥。

《廣濟方》﹕治墜損疼痛﹐用故烏氈兩段﹐酒五升﹐鹽一抄﹐煮熱裹之﹐冷卽易﹐三﹑唐瑤《經驗方》﹕治墜下欲死者﹐取老鴉眼睛艸莖葉﹐卽龍葵﹐搗汁服﹐以渣敷患處。

楊拱《醫方》﹕治墜跌積血心胃﹐嘔血不止﹐用幹荷花爲末﹐每酒服方寸匕﹐其效如神

《古今錄驗》﹕內傷神效方﹐治墜跌打擊﹐用麝香﹑水蛭各一兩銼碎﹐燒令煙出﹐爲末﹐酒服一錢﹐當下蓄血﹐未止再服﹐其效如神。

錢靑曰﹕從髙墜下及落馬血衝欲死﹐切忌飲冷水﹐急用韭菜汁或熱小便灌之。

《東陽方》﹕治墜打瘀血﹐用姜葉一升﹐當歸三兩爲末﹐溫酒下方寸匕﹐日三服。

《塞上方》﹕治墜打瘀血在內煩悶者﹐用東引杏樹皮三兩細銼﹐好酒一升煎服。

《備急方》﹕治瘀血﹐用虻虫二十枚﹐牡丹皮一兩爲末﹐酒服方寸匕﹐血化爲水也。若久宿血在骨節中﹐二味等分。

跌磕傷

耀山曰﹕跌磕者﹐驟然跌倒﹐磕擦而成傷也。按《洗冤錄》云﹕或失足﹐或自絆﹐其力﹐則所傷多在腿足及臂膊﹐然其或左或右﹐又皆止傷半邊。如被人推而跌者﹐則其力在上﹐所傷多在頭面及兩手腕。蓋推之力大﹐而人之一身其最重莫如首﹐推而下之﹐勢必自顧﹐或兩手至地﹐或出不知﹐則頭面必先倒垂而下﹐𨿽亦未必全傷﹐而所傷與自跌不同。不但此也﹐自跌者因驚﹐被推者兼怒﹐要在醫者善察而施治﹐則無貽誤。

《直指方》﹕治跌破出血﹐用烏賊魚骨爲末敷之。

《簡便方》﹕治跌磕傷損﹐用黃牛屎封之﹐裹定卽效。

《勝金方》﹕治磕撲靑腫﹐用老黃茄極大者﹐切片如一指濃﹐新瓦焙研爲末﹐欲臥時溫酒調服二錢匕﹐一辰消盡無痕也。

藺氏方﹕治跌撲傷損﹐用眞牛皮膠一兩﹐冬瓜皮一兩﹐同銼炒存性﹐研末﹐每服五錢﹐熱酒一盞調服﹐仍飲酒二﹑三鐘﹐暖臥微汗痛止﹐一宿接元如故。

《靑囊方》﹕用半兩錢五个﹐火醋四十九次﹐甜瓜子五錢﹐珍珠二錢制﹐每服一字酒調和﹐仍分食前後服﹐亦治跌撲傷損。若骨碎及傷爛﹐用生地黃搗膏﹐裹以竹簡編夾﹐急縛勿令轉動﹐一日一夕可十易之則瘥。《類說》云﹕許元公過橋墮馬﹐右臂臼脫﹐左右急挪入臼中﹐昏迷不知痛苦﹐急召田錄事視之﹐曰﹕尙可救也。乃以藥封腫處﹐中夜方蘇﹐達旦痛止﹐患處已白﹐日日換貼﹐其瘀腫移至肩背﹐乃以藥下去黑血三升而愈﹐卽本方也﹐出《肘後方》中。其千金方內﹐亦治腹中瘀血﹐用生地黃汁三升﹐酒半升﹐煮二升﹐分三服效。

本事方﹐地黃膏內有木香末。

王仲勉《經驗方》﹕治跌傷疼痛﹐用黃麻燒灰﹑頭髮灰各一兩﹐乳香五錢﹐每服三錢﹐溫酒下﹐立效。

《濟生方》﹕治跌傷瘀滯﹐心腹脹痛﹐大小便不通﹐紅蛭﹝用鍛石炒黃﹞半兩﹐大黃﹑牽牛頭末各二兩爲末﹐每服二錢。

婦人因跌僕舉重﹐損胎不安﹐子死腹中者﹐芎爲末﹐酒服方寸匕﹐須臾一﹑二服立出。此《千金方》也。

娠婦偶因所觸﹐或跌墜損傷﹐致胎不安﹐痛不可忍者﹐縮砂熨頭內炒熟﹐用仁搗碎﹐每錢﹐熱酒調下﹐腹中極熱﹐胎卽安矣﹐神效﹐此孫尙書藥方也。愚按﹕砂仁快脾气﹐多用亦耗正气﹐況香燥之品﹐性傷气血﹐求以安胎﹐適恐有傷胎元而反墮也。

挫閃傷

耀山曰﹕挫閃者﹐非跌非打之傷﹐乃舉重勞力所致也。或挫腰瘀痛﹐不能轉側﹐或手足拗閃﹐骨竅扭出﹐其傷𨿽屬尋常﹐若不實時醫治﹐失於調理﹐非成痼疾﹐卽爲久患也。

唐瑤《經驗方》﹕治骨節脫離﹐生蟹搗爛﹐以熱酒傾入﹐連飲數碗﹐其渣塗之﹐半日內﹐骨內谷谷有聲卽好﹐幹蟹燒灰亦好。

《集成方》﹕治閃肭脫臼赤黑腫痛者﹐用黍米粉﹑鐵漿粉各半斤﹐蔥一斤﹐同炒存性研醋調服三次﹐後仍以水調﹐少加醋貼之。肭音衄﹐縮也﹐月生三日謂之肭﹐形彎縮而不寬舒

《易簡方》﹕治閃肭骨節﹐用接骨艸葉搗爛罨之﹐立效。若閃拗手足者﹐用生薑﹑蔥白﹐和面炒熱罨之﹐或用土當歸同荊芥﹑蔥白煎湯洗之。如折傷內肭者﹐用土牛膝搗罨之。

邵眞人方﹕治扭閃出骨竅等證﹐用蠶砂四兩炒黃﹐綠豆粉四兩炒黃﹐枯礬二兩四錢﹐爲末醋調敷之﹐絹包縛定﹐三﹑四次卽愈。

胡繡溪方﹕治閃跌﹐用魚鰾切片﹐熔化攤新棉花上﹐乘熱貼傷處﹐拔出靑紫傷痕﹐卽愈

《儒門事親》﹕治閃肭腰痛﹐用豬腎一枚擗開﹐鹽椒淹過﹐入甘遂末三錢﹐荷葉包煨熟食﹐酒送下。

《攝生方》﹕治挫閃腰痛﹐用橙子核燒研﹐酒服三錢﹐卽愈。

《玉機微義》﹕治閃損腰痛﹐用白萵苣子﹝炒﹞三兩﹐白粟米﹝炒﹞一撮﹐乳香﹑沒藥﹑烏梅肉各半兩。爲末﹐煉蜜爲丸彈子大。每嚼一丸﹐熱酒下。

《眾妙方》﹕治閃挫腰痛﹐用西瓜靑皮陰榦爲末﹐鹽酒服三錢。《綱目》主治用子擂酒服﹐亦效。

《生生編》﹕治損傷腰痛﹐用冬瓜皮燒研﹐酒服一錢。

《永類鈐方》﹕治挫閃腰痛﹐用蒔蘿作末﹐酒服二錢匕。

《直指方》﹕治腰痛瘀血凝滯﹐用破故紙炒﹐茴香炒﹐辣桂﹐等分爲末﹐每熱酒服二錢。故紙主腰痛﹐行血也。

壓迮傷

耀山曰﹕壓迮傷﹐意外所迫致也。或屋倒墻塌﹐或木斷石落﹐壓著手足﹐骨必折斷﹔壓軀﹐人必昏迷。但視面色尙有生气﹐身體尙爲軟綿﹐則皆可救。壓在要害致命虛怯之處﹐及徧身血瘀凝滯紫黯之色﹐或筋骨皮肉破綻斷折者﹐或口耳出血睛突舌出者﹐俱爲不救。又有扛擡重物以致跌倒﹐或身前後左右有磕擦而成傷者﹐若筋傷骨折﹐宜按接骨續筋條下選治也

《和濟方》﹕治跌壓瘀血在內脹滿者﹐用大黃﹑當歸等分炒研﹐每服四錢﹐溫酒服﹐取下惡物卽愈。按此卽導滯散也。

《三因方》﹕雞鳴散﹐治從髙墜下﹐木石壓傷﹐及一切傷損﹐瘀凝積痛不可忍者﹐並以服之﹐功能推陳致新﹐用大黃﹝酒蒸﹞一兩﹐杏仁﹝去皮﹞三七粒細研﹐酒一碗﹐煎六分﹐雞鳴時服﹐至曉取下瘀血卽愈。

《救急方》﹕治足被石墊傷者﹐或行路足腫者﹐以艸鞋一隻﹐浸尿缸內半日﹐用磚一塊燒紅﹐置鞋於上﹐將足踏之﹐令熱气入皮裏﹐卽消。

《選粹》云﹕顚撲壓墜等傷﹐專怕惡心﹐必有惡血在內﹐先用淸心藥服之﹐次以通利大小腸﹐打去瘀血﹐每服加童便服之﹐方見附方三字藥下。

又方﹕治扁擔壓傷﹐肩頭潰爛﹐剪貓頭上毛﹐用唾粘之卽愈。

骨折傷

耀山曰﹕骨折﹐傷之至重也。扁鵲云﹕疾在腠理﹐湯熨之所及也﹔在血脈﹐鍼石之所及在腸胃﹐酒醴之所及也﹔其在骨髓﹐𨿽司命無如之何矣。況頂心﹑囟門﹑額顱﹑額角﹑腦後乘枕﹑頸骨﹑結喉﹑胸骨﹑心坎﹑血盆﹑脊背﹑脊膂﹑腰眼﹑方骨﹑皆屬致命之骨﹐一有損傷﹐生死反掌。若余骨折斷﹐按前卷端接之法調治﹐倘窮鄕僻壤﹐倉卒無醫者﹐可選後集諸方治之﹐庶無血凝气泄而遺殘廢後患也。

接骨不知痛方﹕汪機用酒磨茉莉根﹐一寸則昏迷一日乃醒﹐二寸二日﹐三寸三日。凡跌損骨節﹐入臼接骨﹐用此不知痛也。

藏器銅末焊骨方﹕用赤銅屑細研﹐酒服﹐直入損處。

《接骨方》﹕用叉雞艸搗爛取汗﹐熱酒和服﹐數次卽愈。

楊拱《摘要方》﹕用土鱉焙存性爲末﹐每服二三錢﹐接骨神效。又方﹕用生土鱉擂汁﹐酒服亦效。

《袖珍方》﹕損傷接骨﹐用蚵﹝卽土鱉﹞六錢﹐隔紙砂鍋內焙漧﹐自然銅二兩﹐用火醋淬七次﹐爲末﹐二錢溫酒調下﹐按病上下分食前後服。

《集效方》﹕接骨﹐用土鱉﹝陰漧﹞一个﹐臨時旋研入藥﹐乳香﹑沒藥﹑龍骨﹑自然銅﹝火醋淬﹞各等分﹐麝香少許﹐爲末﹐每服三分﹐入土鱉以酒調下。

《接骨方》﹕用鷹骨燒灰﹐每服二錢﹐酒下﹐隨病上下分食前後服。又方﹕用雕骨燒灰服二錢﹐酒下﹐並效。藺道人方﹕用鶚骨燒灰存性﹐配醋制古錢﹐等分爲末﹐以熱酒服一錢﹐分食前後服。李時珍曰﹕鷹﹑雕﹑鶚骨皆能接骨﹐蓋鷙鳥之力在骨﹐故以骨治骨﹐從其類也。《日華》云﹕生蟹搗爛﹐炒罨之﹐亦能接骨。

薛氏接骨散﹕用官粉﹑硼砂等分爲末﹐每服一錢﹐蘇木湯調下﹐仍頻飲蘇木湯大效。《良方》神授散多當歸﹐異神所授故名。一方有醋制半兩錢。《永類鈐方》用酒調白芨末服﹐其功不減自然銅古銖錢也。

《乾坤祕韞》﹕接骨用蕓薹子一兩﹐小黃米二合﹐龍骨少許爲末﹐醋調攤貼。又方﹕靈脂﹑白芨各一兩﹐乳香﹑沒藥各三錢﹐爲末﹐熱水同香油調塗。又方﹕用牛蹄甲﹐入乳香﹑沒藥燒研﹐黃米糊和敷之﹐並效。

楊誠《經效方》﹕接骨﹐用市上乞兒破鞋一隻燒灰﹐白面等分﹐好醋調成糊﹐敷患處﹐以絹束之﹐杉片夾定﹐須臾痛止﹐骨內有聲爲效。

《百一方》﹕治損傷骨折﹐用夜合樹皮﹝卽合歡皮﹞四兩﹝炒﹞白芥子一兩﹝炒﹞爲末﹐溫酒每服二錢﹐臥時服﹐以滓敷之﹐接骨甚妙。

《易簡方》﹕治打損接骨﹐用狗頭一个燒存性爲末﹐熱醋調塗﹐暖臥。

願濟堂刊施方﹕治跌打骨斷﹐用金櫻子兜﹐卽其根也﹐去皮煎酒熱服﹐渣敷患處立效

《儒門事親》﹕烏金散﹐治骨折﹐用烏金石﹝卽鐵炭﹞三兩﹐自然銅﹑當歸﹑大黃各一兩﹐制爲末﹐童便紅花酒下二錢。又方﹕接骨﹐用五靈脂散一兩﹐茴香一錢爲末﹐先以乳香末於極痛處敷上﹐以黃小米粥塗之﹐乃摻末於粥上﹐帛裹﹐木牌子夾定﹐三﹑五日效。

麥斗金接骨方﹕用古老錢二十个﹐自然銅五分﹐各以火﹐朱砂一錢﹐乳香﹑沒藥各三分。共爲末﹐炒甜瓜子﹐擂酒送服一麥斗﹐三服卽續。麥斗卽茶匙也。

《經驗後方》﹕接骨﹐用水獺一个支解﹐入罐內固濟﹐待幹存性爲末﹐以黃米煮粥攤患處﹐摻獺末於粥上﹐布裹之﹐立止疼痛。

一方﹕用五銖錢﹝醋制﹞一兩二錢﹐黑雞骨末三兩﹐研勻﹐病在上服二錢﹐在下服四錢。

或加乳香﹑沒藥。

筋斷傷

耀山曰﹕筋斷﹐筋之重傷也。按《內經》云﹕肝主筋。又云﹕諸筋皆屬於節。《得效》寒則筋急﹐熱則筋緩。《綱目》云﹕肝气熱爲筋痿﹐則筋急而攣。河間云﹕熱气燥爍於節﹐則攣而痛。丹溪云﹕形志苦樂﹐病生於筋﹐治之以熨引。《靈樞經》云﹕筋絕者﹐手足甲靑﹐呼罵不休﹐九日死。故《金鑑》有筋彊﹑筋柔﹑筋歪﹑筋正﹑筋寒﹑筋熱﹑筋走﹑筋翻之分﹐必先審其或爲跌墮﹐或爲打僕﹐或爲撞壓﹐然後根據法而治之。若致於筋之斷者﹐病至極矣﹐如無效驗祕法﹐何能接續哉。方附於下﹕

危氏方﹕治筋斷﹐用楓香末敷之。其楓香﹐卽白膠香也。

《拾遺》方﹕治被斫筋斷﹐用蟹去殼﹐同黃搗爛﹐微炒納入瘡中﹐筋卽連也。

《外臺祕要》方﹕治被斫筋斷﹐用旋復根搗汁﹐瀝瘡中﹐仍以渣敷之﹐日三易﹐半月筋續﹐此方出蘇景中療奴有效。又方﹕治傷筋出血﹐用葛根搗飲﹐幹煮煎服﹐仍熬屑敷之。

《千金方》﹕治筋骨破傷﹐以白馬熱屎敷之﹐無瘢。

陳氏《選粹》方﹕治筋斷﹐用金沸艸根葉搗汁﹐塗筋斷處﹐封口便續﹐此花亦名旋復花

《靈苑方》﹕治折傷筋骨﹐用白礬末一匙﹐泡湯一碗﹐帕蘸乘熱熨傷處﹐少時痛止﹐然後排整筋骨點藥。

《禦藥院方》﹕治筋骨折斷﹐用米粉四兩炒黃﹐入乳香﹑沒藥給各半兩﹐酒調成膏﹐攤

《綱目》﹕治筋斷骨折﹐用骨碎補搗篩﹐煮黃米粥和裹傷處有效。如瘀痛﹐用續斷煮汁內服﹐搗爛外敷。

《多能鄙事》﹕治筋骨折傷﹐用無名異﹑甜瓜子各一兩﹐乳香﹑沒藥各一錢爲末。每服五錢﹐熱酒調服﹐小兒三錢﹐服畢以黃米粥塗紙上﹐摻左顧牡蠣粉裹之﹐竹蔑夾住。

《衛生易簡方》﹕治筋斷骨折﹐用接骨木半兩﹐當歸﹑芍藥﹑乳香﹑自然銅各一兩爲末蠟四兩﹐投藥攪勻﹐眾手丸如芡實大。若止損傷﹐酒化一丸。若碎折筋骨﹐先用此敷貼﹐乃服。又方﹕止痛活血﹐用當歸﹑澱粉﹑硼砂﹐等分爲末﹐每服一錢﹐蘇木湯下﹐卽神授散也

《靑囊》﹕治筋骨折傷﹐急取雄鷄一隻刺血﹐量患人酒量﹐或一碗或半碗和飲﹐痛立止

《本事方》﹕折傷筋骨痛不可忍者﹐用生地黃一斤﹐藏瓜姜糟一斤﹐生薑四兩﹐都炒裹罨傷處﹐冷卽易之。又《類編》所載﹐只用藏瓜姜糟一物﹐入赤小豆末和勻﹐罨於斷處﹐以杉片或白桐片夾之﹐云不過三日卽痊。《千金方》以生地黃搗爛熱敷夾縛﹐亦痊。

《澹寮方》﹕治折傷疼痛﹐用綠豆粉﹐新銚炒紫﹐新汲井水調敷﹐以杉木皮縛定﹐其效邵眞人祕傳神效散﹕治跌僕損傷﹐骨折骨碎﹐筋斷筋傷﹐痛不可忍﹐此藥極能理傷續斷用累效。用路上墻腳下﹐往來人便溺處﹐久碎瓦片一塊﹐洗淨火﹐米醋淬五次﹐黃色爲度﹐刀割下細末﹐每服三錢﹐好酒調下﹐隨病上下分食前後服﹐不可輕易而賤之﹐誠神方也。

