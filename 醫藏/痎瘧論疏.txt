

欽定四庫全書

子部五

痎瘧論疏

醫家類

提要

【臣】等謹案痎瘧論疏一卷明盧之頤撰之頤字子繇錢塘人是書論痎瘧證治於虛實寒熱四者最爲詳盡足以發明素問瘧論刺瘧法諸篇防意大防謂瘧屬陽痎屬陰日作者屬陽間日間數日作者屬陰而曰溫曰寒曰癉曰牝皆可以痎瘧該之其主方多用王肯堂證治準繩其餘所列諸方亦多簡當𨿽爲書不過一卷然治瘧之法約略盡乎是矣杭世駿道古堂集有之頤小稱所著初有金匱要略模象爲其父所焚續著有本艸乘雅半偈今行於世後著有摩索金匱九卷又有傷寒金鎞鈔醫難析疑二書今未見本獨無此書之名或世駿作之時竟未見其本故爾疎漏歟乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

痎瘧論疏

明盧之頥撰

痎瘧因證素問瘧論及刺瘧法最詳而悉後世守其偏承致經義晦訛謬良多審因者略證局證者昧因知常而不及變循變而反舍常殊不知有是因方有是證因證旣顯常法已具而始可與達變矣乃或常法旣迷因證靡辧以寒爲熱熱爲寒虛作實實作虛致防者劇劇者危展轉變承連年月不已其死生存亡莫之能測也偶方孺先生舉問及此聊紀數語以就正

痎瘧總名曰痁痁者秋時寒熱兼作卽痁作而金伏者是也分名曰痎曰瘧瘧卽惟火沴金酷虐殆甚日作日休者是也痎卽間日發或間數日發深入陰分者是也此皆得之夏傷於暑熱气盛藏於皮膚之內腸胃之外募原六府之間如客於頭項或肩背手足者則藏皮膚之內客於胸脇或臚腹者亦藏皮膚之內或腸胃之外或募原或六府之間此皆營气之所捨也以夏气通於心心主營血之气故也經云以奉生身者莫貴於經隧故不注之經而澑之舍也捨卽經隧所歷之界分毎有界分必有其捨猶行人之有捨然也此暑令人汗空疎腠理開者以暑性暄發致腠理但開不能旋闔耳不卽病者時值夏出之從內而外衛气仗此猶可捍禦因遇秋气機衡已轉自外而內矣其畱捨之暑令汗空疎腠理開風遂承之以入或得之以沐浴水气捨於皮膚之內與衛气並居衛气者晝行於陽夜行於陰風於水气亦得陽隨衛而外出得陰隨衛而內薄內外相薄是以日作故衛气至必腠理開開則風與水气之邪入入則病作衛气與三陽之气亦並於陰矣當是之時陽虛而陰盛外無气故先寒栗也衛气虛則起於毫毛伸欠陽明虛則寒栗鼓頷太陽虛則腰背頭項痛三陽俱虛則陰气勝陰气勝則骨寒而痛寒生於內故中外皆寒甚則湯火不能溫脈則體靜而至來遲也不列少陽形證者以太陽爲開陽明爲闔少陽爲樞而開之能開闔之能闔樞轉之也設捨樞則無開闔矣離開闔無從覓樞矣故開闔旣陷樞機豈能獨畱倘中見樞象卽爲開闔兩持所以持則俱持陷則俱陷也三陽俱陷則陰气逆陰气逆極則復出之於陽陽與陰亦並於外則陰虛而陽實陽實則外熱陰虛則內熱內外皆熱則喘而渇甚則冰水不能寒脈則體動而至來數也此陰陽上下交爭虛實更作陰陽相移也極則陰陽俱衰衛气相離故病得休衛气復集則復病也其作有日晏日早者邪气客於風府也衛气一日一夜大防於風府循膂而下日下一節二十一日至骶骨故其作也日益晏也二十二日入於脊內注於伏膂其气上行九日出於缺盆其气日髙作復日益早也有不當其風府而作者謂邪中異所則不當其風府也如中於頭項者气至頭項而作中於肩背者气至肩背而作中於腰脊者气至腰脊而作中於手足者气至手足而作中於胸腹者气至胸腹而作故衛气之所在與邪气相合則病作是以風無常府邪气之所合卽其府也若痎之間日或至數日作者其气捨深內薄於陰陽气獨發陰气內著陰與陽爭不得出是以間日及間數日而作也間日作者邪气內薄於五蔵橫連募原也間數日作者邪气與衞气客於六府而有時相失不能相得故休數日乃作也但所中之府卽諸經募之舍更當兼見諸經募之證如捨屬足太陽者更令人頭重腰痛寒從背起先寒後熱熇熇暍暍然熱止汗難已捨屬足陽明者更令人灑淅寒寒甚久乃熱熱去汗出時喜見日月光得火气乃快然捨屬足少陽者更令人身體解防寒不甚熱不甚惡見人心惕惕熱久汗出甚捨屬足太陰者更令人不樂好太息不嗜食多寒熱汗出多病至則喜嘔嘔已乃衰捨屬足少陰者更令人嘔吐甚多寒熱熱多寒少欲閉戶自處其病難已捨屬足厥陰者更令人腰痛少腹滿小便利如癃狀非癃也數便耳意恐懼气不足腹中悒悒然捨屬肺募者更令人心寒寒甚熱熱間善驚如有所見也捨屬心募者更令人煩心甚欲得淸水反寒多熱不甚捨屬脾募者更令人寒腹中痛熱則腸鳴鳴已出汗捨屬肝募者更令人色蒼蒼然太息其狀若死捨屬腎募者更令人灑灑然腰脊痛宛轉大便難目眴眴然手足寒舍屬胃募者更令人善饑不能食食則腹支滿也此但詳足經而無手經者經云風寒暑火天之陰陽也三陰三陽上奉之又邪不幹藏列藏證者非眞藏之藏乃藏募之气化證也更有曰溫曰寒曰癉曰牝者溫卽先熱後寒之溫瘧也內分二種其一夏亦傷暑秋亦中風後更傷寒則暑熱在內風气在中寒獨在外故惟寒風互爲上下不渉營捨之暑以勢惟兩岐難於三向故也其先熱者風乃陽邪是以先外出而上從乎寒則外勝外勝故先熱也逆則復內入而下從乎風下從乎風則外負外負故後寒也其二證兼腦髓爍肌肉消亦先熱後寒同名溫瘧者此先冬中寒風藏於骨髓以冬气通於腎腎藏骨髓之气也至春陽气大發邪气不能自出因遇大暑腠理發泄或有所用力邪气與汗皆出先從內出之外也如是者陰虛而陽盛陽盛故先熱衰則气復入入則陽虛陽虛故後寒也寒卽先寒後熱之寒瘧也亦夏傷大暑其汗大出腠理開發因遇夏气淒滄之水寒藏於腠理皮膚之中秋更傷風則病成矣此先傷水寒後傷風气故先寒而後熱也暑亦在內勢亦兩岐止此一種無有其二癉卽但熱不寒之癉瘧也亦分二種悉屬內因其一陰气先絕陽气獨發則少气煩寃手足熱而欲嘔以陽卽熱不假外邪一惟似暑故無寒也其二肺素有熱气盛於身厥逆上衝中气實而不外泄因有所用力腠理開風寒舍於皮膚之內分肉之間而發發則陽气盛陽气盛而不衰則病矣不及於陰故但熱而不寒其气內藏於心而外舍於分肉故令人消爍肌肉此以似暑之肺熱爲內因更受寒風爲外因者也牝卽但寒不熱之牝瘧也夏亦傷暑秋亦中風但陽气獨沈不能挈陰自下而上爲陽實虛陰仍實此仲景先生補瘧論之遺闕有癉必有牝故也至有隨四時而作者則證形少別於常法如秋病者寒甚冬病者寒不甚春病者惡風夏病者多汗乃若得之於冬而發之於夏藏之於心而顯之於肺者𨿽亦似因時異形此卽溫與癉之因分內外更超於常法者也以上約略兩論之常稍置先後云爾

本經惟列刺法先於瘧之未發時陽未幷陰陰未並陽因而調之眞气乃復邪气乃亡故先其時堅束其處令邪气不得入陰气不得出審見之在孫絡盛堅而血者皆取之如捨屬足太陽者刺郤中郤中者金門也在足外踝刺入同身寸之三分此陽維別屬也捨屬足陽明者刺衝陽在跗骨動脈上去陷谷三寸刺入三分畱十呼此足陽明原也捨屬足少陽者刺俠谿在足小指次指岐骨間本節前之中刺入三分畱三呼此足少陽榮也捨屬足太陰者刺公孫在足大指本節後一寸刺入四分畱七呼此足太陰絡也捨屬足少陰者刺太鐘或太谿太鐘在足內踝後街中刺入二分畱七呼此足少陰絡也太谿在足內踝後跟骨上動脈陷者中刺入三分畱七呼此足少陰兪也捨屬足厥陰者刺太衝在足大指本節後二寸陷者中刺入三分畱一呼此足厥陰兪也捨屬肺募者刺列缺合谷列缺在手腕後寸半刺入三分畱三呼此手太陰絡也合谷在手大指次指岐骨間刺入三分畱六呼此手陽明所過也捨屬心募者刺神門在掌後銳骨端陷者中刺入三分畱七呼此手少陰兪也捨屬脾募者刺商丘在足兩踝下微前三寸防者中刺入三分畱七呼此足太陰經也捨屬肝募者刺中封見血在內踝前一寸半陷者中仰足取之伸足得之刺入四分畱七呼此足厥陰經也捨屬腎募者刺太鐘太谿取法如前足少陰例捨屬胃募者刺足陽明太陰橫脈出血厲兌解谿三里悉主之厲兌在足大指次指之端去爪如韭葉刺入一分畱一呼此足陽明井也解谿在衝陽後三寸半腕上陷者中刺入五分畱五呼此足陽明經也三里在膝下三寸防骨外亷兩筋分肉間刺入一寸畱七呼此足陽明合也此十二瘧者其發各不同時當先察其病形以知其捨於何捨則知衛气所集時矣須未發時如食頃而刺之一刺則衰二刺則知三刺則已不已刺舌下兩脈出血又不已刺郤中盛經出血又刺項已下挾脊者必已舌下兩脈者亷泉也如未暇審其所捨必先問其病之所先發者先刺之如先頭痛及重者先刺頭上上星百會及兩額懸顱兩眉攢竹間出血如先項背痛者先刺風池風府大杼神道間出血如先脊痛者先刺郤中出血如先手臂痛者先刺手少陰陽明十指間出血如先汗出惡風者風瘧也刺三陽經背兪之血者如防痠痛甚按之不可得者曰胕髓病以鑱鍼鍼絕骨出血立止或瘧之始發也身欲寒時先刺手陽明太陰足太陰陽明之井兪身方熱時更刺跗上動脈開其空出其血此卽陽明脈也若瘧脈滿大急者刺背兪及伍佉兪用中鍼各一適肥痩出其血背兪謂大杼伍佉兪謂譩譆也若脈小實急者灸脛之復澑在內踝上二寸陷者中灸五壯此足少陰經也更刺指之至陰在足小指外側去爪甲如韭葉刺入一分畱五呼此足太陽井也若脈緩大虛者便宜用藥不宜刺矣設刺諸陰之井無血出間日一刺瘧不渇間日作者刺足太陽渇而間日作者刺足少陽溫瘧不出汗者爲五十九刺此皆無往而未得其並者也過之則失其時矣如瘧之且發也陰陽之且移也謂其气逆未可治也故經言無刺熇熇之熱無刺渾渾之脈無刺漉漉之汗正方其盛時必毀及其衰也勢必大昌此之謂也

從來藥治方劑固多獨缺全局惟金壇王肯堂先生輯證治準繩內立二方其一用升麻茈胡葛根羌活防風甘艸其二用石膏知母粳米桃仁紅花豬苓鯪鯉甲亦各得全局之半今復爲一𨿽復實奇誠奇方之宣劑也以之爲主俾卽主知常因常達變於是化而裁之推而用之神而明焉存乎其人矣

蓋痎與瘧乃風與暑合作爲病應從兩治矣但气病之至所有逺近上下及新故重輕之別則適其至所而爲方治亦有奇偶重復及從逆反佐之殊先釋主方大略次後便於分析也先因於暑暑卽火熱必郁肺金之燥化轉夏成秋溽暑自息故藥皆從乙庚合化法卽以五種風藥爲乙白虎全方爲庚獨金火相刑難於交遞更以甘艸之土維持長夏欲借火土授受之際方堪對待夏火上極之勢轉爲秋金下降之令此卽防火成金不煩另覓種子者也𨿽轉成金金不生水寧成生化縱使夏火頓除不過暫時潛伏又以知母陰潤之水以復母讐卽淫勝郁復法也若金郁則泄之解表利小水者風藥豬苓是矣更因於風風卽風木必動脾土之濕化脾土運行風斯息矣故藥亦從甲巳合化法卽以五種風藥爲甲甘艸爲巳又秔米石膏爲金乃土轉生金復驅風木也若土郁則奪之行土用者土以生木爲用風藥屬木正所以行土用也又風並衛气亦須治風五種風藥正治風之劑又衛气下陷營中並致三陽亦陷惟挈三陽衛气自持如羌活之挈太陽葛根之挈陽明茈胡升麻防風之挈少陽是也但偏重少陽者樞機維持開闔故也又暑藏營捨亦須治暑白虎全方正治暑之劑藏之營捨亦須治營桃仁紅花之類是也若鯪鯉穴山而居遇水而入則是出陰入陽穿其經絡於營捨捨且傾倒暑更何從棲息耶又有兼沐浴之水气捨於皮膚者卽以豬苓徹之更有兼淒滄之水寒侵著肌腠者豬苓固能利徹更須佐以辛溫乃可對待水寒之寒羌活茈胡之類是矣故風暑合作其始也形證必稍偏於風此因未易釀熱先須重於從風輕於從暑不必盡用全方解表利小水足矣久則暑熱熾盛風亦釀熱方稱二气平均現證始無偏勝乃從全方合治法也此但指風暑初中時二气無偏負者言設有暑勝於風現證必稍偏於暑者治宜從暑而帶風亦有風勝於暑現證稍偏於風者治宜從風而帶暑甚至有暑熱獨熾惟現暑象絕無風證者治惟從暑不必兼風此種世人目爲中暑者謬矣蓋暑則常顯而不休瘧則時間而時甚縱或無間亦必刻期加重或七日九日十四日暑𨿽縱橫殆甚久則勢必稍遜以汗以熱亦卽所以泄暑也未現之風至此始露方寒來而熱往熱往而寒來始從兩治法也以上獨暑气偏勝與癉瘧之但熱者不同類癉則獨見癉瘧之形證此則惟暑气勝於風寒者也又甚至有風气獨盛惟顯風證絕無暑象者治惟從風不必兼暑此種世人目爲傷寒或爲中風或久之風暑俱現轉語云風寒轉而成瘧者亦謬矣蓋寒與風惟冬中傷卽時爲病各顯標本之化其不卽病者至春始變爲溫至夏始變爲暑暑病者熱極重於溫也始現證時便不惡寒一惟惡熱且煩且渇而無汗若風之至夏亦變暑病者更加自汗出鼻息鼾語難出脈浮而身重也故此溫此暑惟春惟夏隨時變遷亦卽隨時現證是以隨時命名至夏則人身出機已盡無復伏藏故不得不隨夏出之機發露殆盡未聞猶可伏匿至秋反見冬時卽病之寒化而無標証之陽象者經云夏惟傷暑秋成痎瘧亦如寒風至春變溫至夏變暑同一機衡由此觀之夏月寒風從何而至更可云寒風轉而成瘧乎此不知夏𨿽傷暑不若秋風之獨厲是以惟見寒風絕無暑象亦如暑熱獨熾時間時甚或刻期增劇或七日九日十四日風𨿽摧拉至此勢亦稍遜作熱作汗亦卽所以泄風也其伏匿之暑與風始無偏勝方得均平互爲顯現亦始從兩治法也以上惟風气専令與牝瘧之但寒者不同類牝則獨現牝瘧之形證此則惟風气勝於暑熱者也若痎之內薄於陰者治固同法但暑捨深邃與淺近者方有異同先須度二气之勝負但偏於向營卽從主方隨證損益次後治暑如石膏秔米防竹葉之類佐以海螵蛸驅逐營捨之固結力轉營爲衛矣更以常山解夏熱之交互定陰陽之且移常卽恆久不變山卽艮止不遷之意也若間二日或數日發者可類推矣設兼見足太陽形證者卽爲捨屬足太陽宜桂枝茈胡各半湯太陽爲開但寒熱交互似乎從樞故卽從樞轉開甚則大靑龍湯主之又太陽從本從標故可從本气之風暑標見之寒化陽象者也兼見足陽明形證者卽爲捨屬足陽明宜桂枝一白虎二湯固陽眀爲闔止須治開開開則邪去邪去則旋闔矣倍白虎一分者陽明不從標本從乎中治之濕化故也甚則鼈甲煎丸主之陽明多血多气故也設胃家實大便難者調胃承气湯主之兼見足少陽形證者卽爲捨屬足少陽宜小柴胡湯少陽從本少陽爲樞故也兼見足太陰形證者卽爲捨屬足太陰宜小建中湯太陰爲開太陰從本故也設自利便膿血時腹自痛者桂枝倍芍藥加大黃湯主之此脾家實腐穢當去故也兼見足少陰形證者卽爲捨屬足少陰宜柴胡加細辛湯少陰爲樞少陰從本從標故也兼見足厥陰形證者卽爲捨屬足厥陰宜四物加苦楝附子黃芩湯厥陰爲闔不從標本從乎中治之火化故也設厥甚者宜下之厥深熱亦深故也設稍渇气上撞心心中疼熱饑不能食食卽吐蚘者烏梅丸主之兼見肺家形證者卽爲捨屬肺募也先宜桂枝黃茋白薇欵冬花散次宜秫米甘艸常山之屬兼見心家形證者卽爲捨屬心募也先宜桂枝黃芩湯次宜甘艸蜀漆常山鼈甲石膏香豉梔子烏梅淡竹葉之屬兼見脾家形證者卽爲捨屬脾募也先宜小建中湯次宜秔米常山甘艸知母鼈甲之屬兼見肝家形證者卽爲捨屬肝募也先宜通脈四逆湯次宜烏梅蜀漆鼈甲女萎知母苦參常山石膏甘艸細辛白薇香豉之屬兼見腎家形證者卽爲捨屬腎募也先宜桂枝加當歸芍藥湯次宜防竹葉常山烏梅香豉蔥白之屬兼見胃家形證者卽爲捨屬胃募也先宜桂枝二白虎一加芍藥黃芩牡桂湯次宜藜蘆常山皂莢牛膝巴豆之屬若先熱後寒之溫瘧其一宜桂枝二麻黃一湯其二宜欵冬白薇茹藘圓若先寒後熱之寒瘧宜麻黃二桂枝一小靑龍一湯若但熱不寒之癉瘧其一宜女萎石膏湯或葛根豬苓湯其二宜香豉梔子括樓湯若但寒不熱之牝瘧宜蜀漆湯或牡蠣湯若秋病者寒甚先宜從風以扶陽次宜主方兩治法也若冬病者寒不甚先宜藿香正气散次投主方亦可但當重於從風輕於從暑此必先嵗气無伐天和故也若春病者惡風先宜柴朴湯次投主方亦可若夏病者多汗主方主之𨿽時值暑气流行亦須偏於從風俟暑風平等本標互顯乃可從兩治法也設病反其本而已轉標陽然於主方重於從暑甚則惟得標方一惟治暑宜白虎湯或竹葉石膏湯更當視其內外證如寒已罷而作熱之時必大煩喝大汗出面垢齒垢消渇飲冷而未能解者乃可投之設暑證𨿽具面齒𨿽垢而作熱之時縱冰水不能寒仍覺淅淅惡風者還從主方重於從風更有一種𨿽淅淅惡風或嗇嗇惡寒非若怯寒風之表虛反若遇寒風而身熱愈熾者此屬陰防陽亢又當重於從暑更有一種寒極而熱熱極而汗汗極而熱不解者表未去也又當重於從風設脈反躁疾或遲伏或狂言迷亂或嘿嘿不欲言不爲汗解者病名陰陽交交者死不治更有一種熱極而汗汗極而熱愈熾或渇或不渇肢體痛煩筋脈攣急汗仍蒸蒸不已者此屬寒薄營气轉作燎炎設偏於從風必口爛舌齗立見殂斃矣法當宣攝營气以潤筋膜若兼身重木彊筋肉壅腫者此又屬風濕相搏法當宣攝衛气以充肌腠更有一種外證汗出惡熱內證胃家實大便難者此屬陽明內結更有一種汗煩喘喝消渇飲冷水舌苔白濇隨飲隨涸者此屬胸中熱若舌苔白滑者此又屬胸上寒更有一種汗煩喘喝消渇飲冷水胸中滿悶心下悸衝或嘔或噦或欬或噎者此屬水郁若水藥入口卽吐者此又屬水逆更有一種大汗出後胃中幹煩躁不得眠欲得飲水者少少與飲之令胃气和則愈若脈浮防熱消渇者此屬胸中水涸若虛煩不得眠反覆顚倒心中懊憹者此又屬胸中客熱更有一種汗煩喘喝消渇飲沸湯舌苔白滑者此屬胃中寒若舌苔灰白頻飲頻涸者此又屬胃中熱更有一種舌苔白滑垢膩涎濁者此有宿食未化也在上脘者當吐之在胃中者當下之若時下利食飲不進惡聞食臭噯气難舒者亦屬有宿食設偏於從風必續自汗出手足寒胃中幹縱轉行承气輩亦難下達腸胃矣更有一種齒舌燥涸或渇飲冷水或渇飲沸湯而中藏陰寒者不可槪作熱論或食宿飲畱則唾液罔周致齒舌燥涸者有之或鼻窒唇掲則吸呼從口致唇舌燥涸者亦有之更有一種舌苔靑黒亦不可防作熱論或少啖甘酸便令靑黒實非本有之色也更有一種舌本無苔而舌皮光薄且紅白柔嫩宛如新生望之若有津唾抹之燥涸殆甚者此屬妄汗吐下走亡血液所致死不治也以上皆寒熱虛實之變附錄以備料簡至若病久不愈者此病結爲癥瘕急治之宜鼈甲煎圓虛勞者宜蜀漆圓或牛膝湯或丁香酒如或暑風淫並而經隧廢弛或寒熱遷變而升降失序或虛實更作而上下交持或表陽散懈而裏陰獨沈或營衛虧竭而血气損傷或故病未攘而新邪再襲或食飲過饕而飲畱食宿或以欲竭精而形藏化薄或煩勞則張精絕或大怒則形气絕或憂愁思慮復傷脾或形寒飲冷復傷肺或彊有用力或勞汗當風或夙疾反顯而新疾似隠或新疾方痊而夙疾轉熾或有似是而非或有似非而是種種證因亦令病久不愈者更當度情志之苦欲補防及後先輕重而消息之又不可偏執諸方而槪投之矣蓋暑藏營捨而爲汗煩喘喝及體若燔炭正暑气宣發之本性耳固稱必郁肺金之燥化與痺營血之流行而無肺金營血之標證者正所謂在天成气气惟郁化亦所謂先爲是動未所生也設不亟正治或早加禁截則在天之暑气轉而成在地之火行乘刑金蔵及後爲所生病矣如火乘金蔵則少气喘欬血溢血泄啑嗌漧耳聾目赤肩背熱癮疹痤疿身熱膚痛爲浸淫甚則肺气焦滿胸中隠隠刺痛口中辟辟燥欬唾涎沫穢濁者肺痿唾膿血腐臭者肺癰此皆火乘金藏所致也如後所生則痺血成勞血脈虛少不能營於五藏六府身體不仁肌肉甲錯兩眸黒暗目瞑目須眉落毛髮折四肢痠痛熱煩行動則喘喝手足厥寒衂血咯血卒喘悸衝咽漧舌涸裏急少腹堅小便癃腰膂痛陰頭寒精气淸冷夣交失精魂魄飛墮飱泄溏泄食穀不消腸鳴幽幽臚腹都滿善盜汗虛煩不得眠馬刀挾癭此皆痺血成勞所致也蓋風並衛居而爲寒栗鼓頷及善行數變正風气摧拉之本性也固稱必動脾土之濕化與痺衛气之外衛而無脾土衛气之標證者亦所謂在天成气气惟郁化亦所謂先爲是動未所生也設不亟正治或早加禁截則在天之風气轉而成在地之木行乘尅土藏及後爲所生病矣如木乘土藏則黃疸腸澼肌肉消痩飲食不能爲肌膚體重煩寃腸鳴腹支滿身防憤舌難言口吐沫甚則三焦無所禦四維斷絕肢體尫羸獨足腫大此皆木乘土藏所致也如後所生則痺气成勞內閉九竅外壅肌肉衛气散懈少气不足言皮聚毛落血菀於上陰不勝其陽則脈流薄疾並乃狂陽不勝其陰則五藏气爭九竅不通甚則目盲不可以視耳閉不可以聽潰潰乎若壊都汨汨乎不可止此皆痺气成勞所致也蓋或兼得之以沐浴水气捨於皮膚之內與衛气並居者濕化也設濕化不攘則一身盡疼飲發中滿頭汗出首如裹身黃背彊欲得被覆向火甚則肌肉萎行善瘈四肢不舉歷節黃汗腹滿食減溏泄腸鳴反下甚設更早加禁截則濕化轉而成土乘侮水藏矣當病腹痛淸厥意不樂體重煩寃胸中不利陰痿不用腰脽痛少腹痛心下痞痛動轉不便時害於食足脛寒而逆此皆濕化乘勝所致也蓋或兼遇夏气淒滄之水寒藏於腠理皮膚之中者寒化也設寒化不折則水失體用而心气抑心下悸寢汗憎風甚則奔气欬喘水飲支飲眼下浮起如臥蠶脛腫腹大若蠱狀設更早加禁截則寒化轉而成水乘火藏矣當病身熱躁悸骨肉不相著足痿不收持濡泄血溢陰厥奔豚上下中寒讝語心痛熱中瞀悶渇而妄冒此皆寒化乘勝所致也如或暑藏營捨捨屬足太陽經脈之界分兼見頭重腰痛寒從背起先寒後熱熇熇暍暍然熱止汗難已之經化證者不亟正治或早加禁截必注之經而澑之府當病衝頭痛挾脊痛目似脫項似拔腰似折髀不可以屈腘如結踹如裂尻腳皆痛小指不用甚則癲狂頭顖項彊痛目黃淚出衂癃閉戴眼直視而遺溺如或暑藏營捨捨屬足陽明經脈之界分兼見灑淅寒寒甚久乃熱熱去汗出時喜見日月光得火气乃快然之經化證者不亟正治或早加禁截必注之經而澑之府當病顏黒善呻數欠惡人與火聞木聲則惕然而驚心欲動獨閉戶塞牖而處甚則欲上髙而歌棄衣而走賁響腹脹狂亂溫淫汗出衂口防唇胗頸腫喉痺大腹水腫膝臏間腫痛循膺乳气街股伏兔骭外亷足跗上皆痛中指不用胃中熱則消穀身以前皆熱胃中寒則脹滿身以前皆寒有不得隠曲女子不月其風消而息賁如或暑藏營捨捨屬足少陽經脈之界分兼見身體解防寒不甚熱不甚惡見人心惕惕熱久汗出甚之經化證者不亟正治或早加禁截必注之經而澑之府當病口苦善太息心痛脇痛不可轉側面有防塵體無膏澤足外熱小指次指不用甚則頭頷痛目銳眥痛缺盆中腫痛胸脇肋髀膝外外踝脛絕骨前諸節痛時寒熱馬刀挾癭狐惑智失而黃出如或暑藏營捨捨屬足太陰經脈之界分兼見意不恱好太息不嗜食多寒熱汗出多病至則喜嘔嘔已乃衰之經化證者不亟正治或早加禁截必注之經而澑之藏當病舌本彊胃脘痛腹脹善噫而嘔甚得後與气乃快然如衰身體重大指不用甚則舌本痛體難動搖食不下煩心心下急痛溏瘕飱泄水閉黃疸不能臥而彊立或怠惰嗜臥股膝內腫厥四肢痿易而不收如或暑藏營捨捨屬足少陰經脈之界分兼見嘔吐甚多寒熱熱多寒少欲閉戶自處其病難已之經化證者不亟正治或早加禁截必注之經而澑之藏當病嗌痛頷腫不可以顧肩似拔臑似折甚則耳聾目黃兩頰間腫頸頷肩臑肘臂外後亷皆痛小腹急痛泄如下重足脛寒逆而骨痿如或暑藏營捨捨屬足厥陰經脈之界分兼見腰痛少腹滿小便數如癃狀气不足意恐懼腹中悒悒然之經化證者不亟正治或早加禁截必注之經而澑之藏當病腰脇痛不可俛仰丈夫防疝婦人少腹腫甚則嗌漧面塵脫色胸滿嘔逆飱泄狐疝四肢滿閉淋溲便難而轉筋如或暑藏營捨捨屬肺募之界分兼見心寒寒甚熱熱間善驚如有所見之藏化證者不亟正治或早加禁截邪干肺藏矣當病發欬上气甚則大骨枯槀大肉陷下胸中气滿喘息不便其气動形期六月死如或暑藏營捨捨屬心募之界分兼見煩心甚欲得飲淸水反寒少熱不甚之藏化證者不亟正治或早加禁截邪干心藏矣當病筋脈相引而急甚則大骨枯槀大肉陷下胸中气滿腹內痛心中不便肩項身熱破防脫肉目匡陷眞藏見目不見人立死其見人者至其所不勝之時則死如或暑藏營捨捨屬脾募之界分兼見寒甚腹中痛熱則腸鳴鳴已汗出之藏化證者不亟正治或早加禁截邪干脾藏矣當病發癉腹中熱煩心出黃甚則大骨枯槀大肉陷下胸中气滿喘息不便內痛引肩項身熱脫肉破防眞藏見十日之內死如或暑藏營捨捨屬肝募之界分兼見色蒼蒼然善太息其狀若死之藏化證者不亟正治或早加禁截邪干肝藏矣當病脇痛出食甚則大骨枯槀大肉陷下胸中气滿喘息不便內痛引肩項期一月死如或暑藏營捨捨屬腎募之界分兼見灑灑然腰脊痛宛轉大便難目眴眴然手足寒之藏化證者不亟正治或早加禁截邪干腎藏矣當病少腹寃熱而痛出白甚則大骨枯槀大肉陷下肩髓內消動作益衰眞藏未見期一嵗死見其眞藏乃與之期日如或暑藏營捨捨屬胃府之界分兼見善饑不能食食則腹支滿之府化證者不亟正治或早加禁截邪入胃府矣當病畱飲吐沫闗格蚘結天癸竭精气衰少甚則羸痩短气胃絡脈絕陽絡傷則吐血陰絡傷則便血見血卽死如或暑藏營捨次復風寒兩襲而作先熱後寒之溫瘧者不亟正治或早加禁截多致痺气血而成風痺以次乘所謂痺傷形移皆有次也或致風郁成黃或致邪逆胸腹而成蠱也更有一種冬中寒風藏於骨髓次遇大暑邪气與汗皆出證見骨髓消肌肉爍亦先熱後寒同名溫瘧者不亟正治或早加禁截多致形藏損至皮聚而毛落至骨痿不能起於牀者死或骨痿不能起於牀至皮聚而毛落者死所謂至從下上損從上下也如或暑藏營捨次遇夏气淒滄之水寒更中秋气降肅之風化而作先寒後熱之寒瘧者不亟正治或早加禁截亦致痺气血而成痛痺或致水閉成疸或致水飲溢出肌膚腸胃之外而成腫也如或陰气先絕陽气獨發證見少气煩寃手足熱而欲嘔而作但熱不寒之癉瘧者不亟正治或早加禁截多致身體灼熱目盲狂走或致熱气所過則爲癰膿或致胃疽腸腐其人死身色赤腋下溫心下熱也更有一種肺素有熱厥逆上衝中气實而不泄因有所用力腠理開風寒舍於皮膚之肉分肉之間而發證見肌肉消爍亦但熱不寒同名癉瘧者不亟正治或早加禁截多致喘欬血溢毛髮焦折或致肺痿肺癰吐涎沫及濃血也如或暑藏營捨風並衛居獨表气防虛不能挈陰自下而上而作但寒不熱之牝瘧者不亟正治或早加禁截多致陰陽離決血菀於上或致重陰則癲脫陽見鬼其人死身色靑脛先寒唇先黒也如或春病者惡風夏病者多汗冬病者寒不甚不亟正治或早加禁截其變生形證此則因時之序以顯經藏之化或已兼經藏之化此又因經藏界分轉生變承矣至於間日發或間數日發者不亟正治或早加禁截其變生形證以其捨深橫連募原內薄六府則易幹藏府多致病死不治也然則夏令暑熱之气爲致病之本因人身營气之舍爲奉本之標見秋气降肅之風沐浴之水淒滄之寒爲成病之宗乘若衛气三陽此則作病之闗機經藏界分此又營捨之畛畦也故寒熱間作及兼經藏之化曰常注經澑府及見乘勝之證曰變是以一嵗之中長幼之病多相似者以暑爲時序對待所必有之气故爾乃若五運六气亦作痎瘧宜應別論以五嵗六期始一再見爲流行相襲加臨之化故爾如嵗火太過炎暑流行民病瘧其兼證喘欬少气血溢血泄耳聾嗌燥中熱肩背熱如嵗木不及復則炎暑流火民病寒熱其兼證疿疹癰痤如赫曦之紀炎暑施化民病笑瘧其兼證瘡血流狂妄目赤如陽明司天燥气下臨暴熱乃至民病寒熱其兼證心痛如少陰司天熱气下臨大暑流行民病寒熱其兼證喘嘔吐衂鼻窒如陽明之政炎暑大行民病寒熱其兼證欬逆嗌塞振栗癃閟三之气燥熱交合民病寒熱其兼證喘欬气上四之气寒雨降民病瘧寒之疾其兼證骨痿血便暴僕振栗譫妄少气嗌漧引飲及爲心痛癰腫瘡瘍如少陽之政炎火乃流民病寒熱瘧其兼證聾瞑色變如太陰之政四之气溽暑蒸化民病瘧其兼證腠理熱血暴溢心腹臚滿而熱甚則胕腫如少陰之政三之气大火行民病寒熱更作其兼證欬喘目赤气厥心痛四之气溽暑至民病寒熱其兼證嗌漧黃癉衂飲發如火郁之發大暑至民病溫瘧其兼證瘈瘲骨痛四肢防憤瘍疿嘔逆腹暴痛血溢流注目赤心熱甚則瞀悶懊憹溫汗濡府善暴死也如厥陰在泉風淫所勝民病灑淅振寒其兼證欠呻兩脇裏急心腹支滿鬲咽不通食則嘔逆腹脹善噫得後气乃快然身體皆重如少陰在泉熱勝則防民病寒熱如瘧其兼證皮膚痛目瞑齒痛防腫腸鳴气上喘不能久立少腹中痛而腹大如少陰司天熱淫所勝民病寒熱其兼證欬喘气中唾血衂溺色變甚則瘡瘍胕腫肩背臂臑缺盆中痛肺脹滿膨膨而喘欬如少陽司天火淫所勝民病頭痛發熱惡寒而成瘧其兼證皮膚熱痛色變黃赤欬唾血溢熱中仰息而爲水身面跗腫如陽明司天燥淫所勝寒淸於中感而成瘧其兼證左股脇痛欬而腹鳴注泄騖溏甚則心暴痛不可反側嗌漧面塵如太陽之勝凝凓且至民病瘧其兼證寒厥入胃內生心痛陰中廼瘍隠曲不利筋肉拘苛血脈凝泣目如脫寒入下焦爲濡防如少陰之復燠熱內作民病寒熱其兼證振栗讝妄寒已而熱膚痛暴瘖少气骨痿膈腸不便外作浮腫如少陽之復大熱將至民病瘧其兼證鼓栗寒極寒極乃熱血溢血泄少气脈萎嗌絡焦枯渇飲水漿上爲口糜下爲跗腫赤黃色變小便數而欠也顧運行之相襲及主客之加臨亦莫不以暑熱爲本因營捨爲標見但所顯證形皆屬藏化所謂病所勝之藏承所不勝之气故也制方施治各有宜忌髙則抑之下則舉之有餘折之不足補之佐以所利和以所宜同則異之異則從之治寒以熱治熱以寒所以順流行安主客而適寒溫也設不察時令與流行主客之差別而槪治之甚至早加禁截多令暴亡所謂中運行者十全五中天刑者無一生行傷藏故也可不愼歟【頥】性生木魯不敢彊作臆說以資觀聽謹從經論詳別因証之常變衍疏成編聊備參考豈漫云著述乎況未盡實多千里比肩端祈指駁

附方

計錄方三十八則聊備因証之常其變乘气運先賢未經詮則【頥】又何敢妄參或借此化而裁之則海內諸方多堪擇用誠神而明之則存乎其人焉爾至於揀選藥石從上古人不惟審方域辧气必蓄司嵗孕生之物以備一紀之需恐失所精専難以待從逆反佐遂苦欲補防也但世苦綿力七年之病猶難三年之艾況品物咸具者乎是以雷公精參炮炙以補不逮設並棄置勿遵更或良楛不侔直欲制挺而撻堅利烏乎可

瘧主方

諸方分兩已從古方裁減或三之二或五之四設更欲增損須諒因証之微甚以爲去就然方大病易除方小病難已也

白虎靑龍各半湯

柴胡【取銀州者去須及頭用銀刀削去黃薄皮少許粗布拭淨剉細勿令犯火七錢】升麻【不經雨暘者形色翠碧削去皮用黃精汁浸一宿暴漧剉蒸再暴三錢】

葛根【取潔白肥嫩者用雪水或秋露潤透切片陰漧九錢】

羌活【去頭細剉以淫羊藿拌浥三日暴漧去藿五錢】

防風【勿用乂頭乂尾者乂頭令人發狂乂尾發人痼疾取肥大柔潤色黃通理者剉細五錢】甘艸【取黃中通理者去頭尾尖處各四五寸僅取中節切作寸許長入磁器中好酒浸蒸從已至午取出暴漧剉細七錢五分】

知母【槐砧上剉細幹木臼杵搗數千下勿犯鐵器七錢】

石膏【取潔白如束鍼者研極細用甘艸水飛三徧澄淸去水曬漧再研三兩】

桃仁【去皮同白術烏豆置磁器中煮三伏時取出劈開心黃如金色爲度暴漧搗爛五錢】紅花【粟米泔浸片刻取出用布袋絞去黃汁靑蒿拌覆一宿曬漧三錢五分】

豬苓【銅刀削去黒皮切作薄片用東流水浸一宿取出剉細以升麻葉對拌蒸一日去葉暴榦如無葉卽升麻亦可九錢】

鯪鯉甲【取近尾甲好酒浸一日擇髙潔地上掘一土穴用炭火燒赤置甲於穴內以淨瓦覆之瓦上實土勿令气泄俟冷取出研碎另掘一土穴埋甲過宿次早取用五錢五分】

秔米【一合淘淨】

右十三味以水三升五合先煮秔米減半升去秔米同諸藥煮取升半去滓分三服露置星月下髙潔處橫刀其上寅卯時取初服再煮數沸俟病者睡熟推醒服服畢莫共人語覆蓋取微似汗二服未發前半時許服服畢溫覆勿使寒栗大作熱亦漸減三服發後半時許服服畢再半時許方歠熱粥飲盞許以充營衛勿食他物損傷藥力也

痎轉方【主方同瘧】

防竹螵蛸湯

防竹葉【取向東枝葉摘去虫蝕及有虫卵穢迹者東流水洗淨二兩】

海螵蛸【取潔白輕脆重重有紋如通艸者用血鹵作水浸之並煮一伏時取出掘一土穴燒通紅色入螵蛸在內經宿取出研作粗末五錢】

常山【連根苗收采者良臨用時去苗以甘艸剉碎用東流水潤濕同拌蒸半炷香勿令气泄俟冷去甘艸暴漧再用好酒潤一宿取出暴漧熬搗七錢】

秫米【三百粒淘洗】

石膏【三兩修事同瘧主方】

右五味以水三升置銅器中浸露星月下髙淨處橫刀其上黎明取藥於病者臥榻之側緩火煎取升半分溫三服淸旦一服未發前食頃一服臨發一服三服訖靜室中溫覆臥當一日勿澡洗並用藥汁塗手足心及心胸頭面滓亦置枕畔令聞藥臭過時不發乃澡洗進食

太陽二方

桂枝柴胡各半湯

桂枝【去皮勿令犯火三錢】

芍藥【去黃赤皮一層用蜜水拌蒸三次暴三次焙漧剉碎五錢】

大【取肥大多液者四枚連核劈開】

生薑【切片七錢】

柴胡【九錢修事同瘧主方】

黃芩【取中腐心黒者佳用臈水或梅水浸一宿取出蒸半炷香暴漧剉用七錢】

半夏【毎一兩用白芥子末七錢釅醋四兩攪濁數千下將半夏投中洗五七徧再用水漂三徧暴漧剉碎七錢】

人參【熟參於飯上蒸透剉碎生參去蘆水浸過宿飯上蒸三次暴三次剉碎五錢】甘艸【去頭尾尖處各三寸切作五寸長好酒浸一宿栁火上緩緩炙表裏皆燥爲度剉碎六錢】

右九味以水三升五合煮取升半分溫三服未發已發發後各一服服法禁忌灋同瘧主方

大靑龍湯

麻黃【取色靑黃中心空赤者去節剉碎七錢】

桂枝【去皮三錢五分】

甘艸【修事同桂枝柴胡各半湯五錢】

杏仁【湯潤去皮尖以烏豆白火石各等分用東流水同煮從巳至午取出搗爛三十五枚】大棗【四枚劈】

石膏【修事同瘧主方一兩五錢】

生薑【切七錢】

右七味以水三升五合先煮麻黃減半升去上沫內諸藥煮取一升去滓未發前溫服五合溫覆取微似汗得汗停後服

陽明三方

桂枝一白虎二湯

桂枝【去皮三錢五分】

芍藥【修事同桂枝柴胡各半湯六錢】

生薑【切七錢】

大【四枚劈】

秔米【一合淘淨】

甘艸【修事同桂枝柴胡各半湯七錢五分】

石膏【修事同瘧主方七錢五分】

知母【修事同瘧主方七錢五分】

右八味以水三升五合先煮秔米減半升去秔米納諸藥煮取升二合分溫二服未發臨發各一服

鼈甲煎丸

鼈甲【取緑色九肋者東流水洗去甲外黒皮甲裏皮膜栁火上緩緩炙令黃色三兩】烏扇【卽射幹用米泔浸一宿取出以防竹葉同東流水煮之從午至亥待冷去葉暴漧七錢五分】黃芩【修事同桂枝茈胡各半湯七錢五分】

茈胡【修事同瘧主方一兩五錢】

防婦【栁火上置一新瓦令黃色七錢五分】

漧薑【市肆者非幹卽陰漧其力微其气濁不堪入藥其法用東流水淹三日去皮置流水中漂六日更刮去皮然後暴漧置瓷缸中醸三日乃成其气淸其力勝爲效彌速也七錢五分】芍藥【刮去皮一層先用蜜水潤透再用好酒潤蒸暴三次一兩二錢五分】

大黃【取文如水紋斑而重者剉片蒸之從巳至未暴漧又灑臘水蒸之從未至亥凡七徧暴漧卻灑淡蜜水再蒸一伏時形如烏膏樣乃暴漧入藥一兩二錢五分】

桂枝【去皮七錢五分】

葶藶【同糯米合置燠上焙令米熟去米搗碎三錢五分】

石葦【去黃毛極淨否則射人肺令作欬逆難療也七錢五分】

厚朴【取紫赤辛烈者刮去黃褐粗皮毎一兩用生薑自然汁五錢塗炙令盡七錢五分】牡丹【銅刀去心好酒拌蒸從巳至未暴漧一兩二錢五分】

瞿麥【只用蕚殻勿用莖葉設同用令人气噎及小便不禁也修事用苦竹瀝浸一伏時取出暴漧五錢】

紫威【好酒潤暴三次七錢五分】

半夏【用白芥子末入釅醋中頻攪令勻投半夏洗去涎再以水漂暴漧三錢五分】人參【飯上蒸熟三錢五分】

防虫【柳火上置瓦熬令黃色一兩二錢五分】

阿膠【先以豬脂浸一宿取出栁木火上炙燥研細七錢五分】

蜂窠【用鴉豆同拌蒸之從巳至未取出焙漧研細一兩】

赤消【卽消石言赤桂者謬矣用東流水煎三炷香傾瓷盆中俟凝結盆底取用三兩】蜣蜋【蒸一炷香焙漧去頭足再於栁木火上隔瓦炙黃色一兩五錢】

桃仁【湯潤去皮同烏豆白火石煮令中心黃金色爲度暴漧五錢】

右二十三味除鼈甲及另研末外者諸藥共作細末取鍜竈下灰一斗淸酒一斛五斗浸灰於酒內候酒盡一半卽用細布絞去灰著鼈甲於中煮令泛爛如膠再絞取汁納諸藥煎爲丸如桐子大空心服七丸漸增至二十一丸

調胃承气湯

大黃【去皮淸酒洗潤一宿暴漧二兩】

甘艸【去頭尾尖處切作五寸長少用酒潤栁火上炙令黃色剉碎一兩】

芒消【東流水煎數百沸泌去腳傾盆中俟凝結盆底取用四兩】

右三味以水二升煮取大黃甘艸八合去滓納芒消更上火微煮令沸少少溫服之

少陽一方

小柴胡湯

柴胡【去頭蘆削去黃薄皮少許拭淨剉碎一兩五錢】

黃芩【取中空者用東流水潤透蒸半炷香暴漧剉碎七錢】

人參【飯上蒸熟三錢】

甘艸【去頭尾酒潤炙令黃色剉碎五錢】

生薑【切片五錢】

半夏【一合用白芥子末半合釅醋二合攪數百下投半夏於中洗五七徧再用水漂暴漧剉碎】大【三枚劈】

右七味以水三升煮取二升去滓再煎取升半分溫三服未發已發發後各一服

太陰二方

小建中湯

桂枝【去皮六錢】

甘艸【去頭尾酒潤炙黃剉碎四錢】

大【四枚劈】

芍藥【削去皮一層蜜水潤透蒸暴三次剉碎一兩二錢】

生薑【切六錢】

膠飴【二合】

右六味以水三升煮取一升去滓納膠飴更上微火消解分溫二服未發將發各一服嘔家酒家不宜服酒嘔家不喜甘故也當去膠飴僅用桂枝湯主之

桂枝倍芍藥加大黃湯

桂枝【去皮六錢】

芍藥【削去皮一層蜜水潤蒸三次暴三次剉碎一兩二錢】

大黃【淸酒洗七錢】

生薑【切六錢】

甘艸【去頭尾酒潤炙黃色四錢】

大【四枚劈】

右六味以水三升煮取升二合去滓分溫兩服未發臨發各一服

少陰一方

柴胡加細辛湯

柴胡【去頭蘆削去黃薄皮少許拭淨剉碎一兩】

黃芩【取中空者用流水潤透蒸半炷香暴漧剉碎七錢】

人參【飯上蒸熟三錢】

甘艸【去頭尾酒潤炙令黃色剉碎四錢】

生薑【切六錢】

半夏【一合用白芥子末半合釅醋二合攪濁勻投半夏洗數次再以水漂暴漧剉碎】大棗【劈四枚】

細辛【取北地一根只一葉莖柔根細端直而長色紫味辛嚼之習習如椒者始眞修事揀去雙葉者切去頭上子以水浸一宿暴漧剉碎三錢】

右八味以水三升煮取二升去滓納細辛再煎取升半去滓分溫三服未發已發發後各一服

厥陰二方

四物加苦楝附子檗皮湯

當歸【去蘆頭好酒浸一宿暴漧七錢】

芍藥【去粗皮一層蜜水潤蒸暴三次六錢】

漧地黃【用砂仁拌蒸一伏時七錢】

芎防【東流水潤透剉片拌靑蒿蒸一炷香暴漧六錢】

苦楝子【柳木火上置瓦焙漧再用好酒拌蒸令透待皮軟去皮核取肉水煮一伏時幹六錢】附子【取重一兩六七錢者用生熟湯浸半日勿令气泄取出以白灰裛之數易令幹外裹大麥麫於栁木灰中炮令皮拆待冷去麫去皮破開三錢】

黃檗【取厚寸許者去麤皮毎兩用蜜三錢和水塗炙令盡色黃爲度七錢】

右七味以水三升緩火煮取二升去滓再用緩火煎至升半分溫三服未發已發發後各一服

烏梅丸

烏梅【八十枚用苦酒浸一宿去核置甑內藏三升米中蒸至米熟取出搗如泥】

細辛【取北地一根只一葉端直極辛者水浸半日暴漧一兩二錢】

漧薑【取如法修事白漧薑一兩】

當歸【去蘆頭用全身少去尾酒浸一宿暴漧剉碎一兩】

黃連【去蘆及毛用漿水浸二伏時取出於栁火上焙漧剉碎三兩二錢】

附子【一兩二錢修事同上方】

蜀椒【無花作實者曰蜀椒有花作實者曰花椒花椒形小而赤蜀椒形大而紫修事去梗及椒瞳閉口者閉口者有毒誤服令人卒中難治也先用好酒潤蒸從巳至午蒸時宻固勿使气泄蒸足待無气取出入瓷瓶中勿傷風也遂封固瓶口於栁木灰火中緩焙漧俟冷取出一兩】桂枝【去皮一兩二錢】

人參【飯上蒸熟一兩二錢】

黃檗【去粗皮用生蜜水浸半日取出暴再用蜜塗炙毎一兩用蜜五錢炙盡爲度剉碎一兩二錢】

右十味異搗篩各治之然後和勻以烏梅膏和藥令相得再入煉蜜少許納臼中杵千餘下丸如梧桐子大飲湯服十丸日三服漸加至二十丸禁生冷滑物臭食等

肺瘧二方

桂枝黃茋白薇欵冬花散

桂枝【去皮三錢】

黃茋【去頭上皺皮蜜水潤透蒸半炷香取出炙燥槐砧上剉碎五錢】

白薇【取山東所產者柔黃而香用糯米泔浸一宿取出暴漧槐砧上剉碎蒸之從巳至申五錢】欵冬花【取防見花者良如已芬芳則無气力防去向裏裹花蕋殻並向裏實如栗零殻及枝葉用甘艸水浸一宿卻取欵花葉拌蒸一夜去葉暴漧三錢】

芍藥【削去皮一層蜜水潤蒸三次暴三次剉碎六錢】

石膏【研細甘艸水飛澄暴五錢】

知母【槐砧上剉碎幹木臼中搗爛五錢】

右七味爲麤末毎服五七錢水煎服

秫米常山甘艸湯

秫米【二百二十粒淘洗淨】

常山【臨用去苖以甘艸剉碎用東流水拌潤蒸半炷香俟冷去甘艸暴漧再用好酒潤一宿取出暴漧搗一兩五錢】

甘艸【去頭尾好酒浸蒸從巳至午暴漧剉碎三錢】

右三味以水三升煮取升半去滓分溫三服發時令三服盡

心瘧二方

桂枝黃芩湯

桂枝【去皮三錢】

石膏【研細水飛澄暴五錢】

甘艸【去頭尾酒潤炙黃剉四錢五分】

柴胡【去頭蘆削去黃薄皮少許剉一兩二錢】

人參【去蘆飯上蒸暴三次剉碎四錢五分】

半夏【用白芥子末入釅醋中攪勻投半夏洗三五徧漂過暴漧剉碎四錢】

黃芩【取腐腸者東流水浸透蒸半炷香暴漧剉碎四錢五分】

知母【槐砧上剉碎幹木臼中杵爛五錢】

右八味爲粗末毎服五七錢水煎服未發將發發後各一服

梔子香豉淡竹葉湯

梔子【去殻取仁用甘艸水浸一宿取出焙漧搗篩爲末十三枚】

香豉【如法修事者小半合其法用大黒豆三斗六月內淘淨瀝漧蒸熟取出攤蓆上待防溫以靑蒿覆之毎三日一防待黃衣上徧卽取暴漧篩淨更用東流水拌潤幹濕得所以汁出指間爲度安甕中築實上以桑葉蓋之厚三四寸宻封以泥日中暴七日取出攤暴一時許又用秋秔拌入豆內復安甕中暴七日取出攤暴一時許復安甕中暴七日如此七徧取出蒸之攤令气歇復收極淨瓷甕中築極實宻封甕口一月後卽成矣】

淡竹葉【粟米泔洗三徧切碎半斤】

甘艸【去頭尾蜜水潤透塗酒炙黃色剉碎四錢】

蜀漆【連根收采者佳臨用時去根以甘艸剉細將東流水潤透拌入蜀漆內蒸之勿使气漏俟冷去甘艸取蜀漆剉碎又拌甘艸水漧濕得所蒸之俟冷暴漧一兩】

常山【臨用去苗同甘艸末水潤拌蒸俟冷去甘艸取常山剉碎再用好酒拌潤一宿取出搗一兩五錢】

鼈甲【取九肋者三兩洗去甲外黒皮甲裏皮肉置罐中用釅醋煮幹取出炙燥剉碎一兩三錢】石膏【研細甘艸水飛澄暴再研二兩】

烏梅【十枚湯潤去核入米中蒸爛焙漧】

右九味以水三升五合煮取升半去滓分溫三服未發前令三服盡

脾瘧二方

小建中湯【方見太陰】

甘艸知母鼈甲圓

甘艸【去頭尾好酒浸蒸從巳至午取出暴漧五錢】

知母【槐砧上剉碎入幹木臼內搗爛一兩】

鼈甲【取九肋者洗去皮肉釅醋煮透炙黃色一兩】

常山【臨用去苗用甘艸末同水拌蒸取出好酒潤一宿三兩】

右四味末之煉蜜和圓梧子大毎服十粒好酒下未發臨發正發各一服

肝瘧二方

通脈四逆湯

甘艸【去頭尾酒潤炙黃色七錢】

漧薑【取如法修事白漧薑切一兩】

蔥白【五莖】

細辛【取眞北地者水浸一宿暴漧剉碎七錢】

右四味以水三升煮取一升去滓分溫再服其狀若死兼下利脈絕者加附子五錢生用

烏梅白薇細辛圓

烏梅【湯潤去核納米中蒸之米熟爲度取出暴漧一兩】

蜀漆【臨用去根同甘艸末拌勻水潤蒸之俟冷去甘艸取蜀漆剉碎又拌甘艸水再蒸半炷香暴漧一兩】

鼈甲【取九肋者五枚洗去皮肉入釅醋煎幹取出炙燥搗粉二兩】

白薇【糯米泔浸一宿取出暴漧槐砧上剉細蒸之從申至巳暴漧一兩】

女萎【竹刀刮去皮節及須蜜水浸一宿取出蒸一炷香焙漧一兩一錢】

知母【剉碎幹木臼內杵搗一兩二錢】

苦參【糯米濃泔浸一宿其腥穢自浮於水上重重淘過卽蒸之從巳至申暴漧剉碎一兩】常山【臨用取苗同甘艸末水潤蒸之俟冷去甘艸取常山剉細再拌酒蒸之暴漧一兩】石膏【取潔白如束鍼者入砂罐內埋栁木火中煨令紅色取研極細用甘艸水飛過澄淸去水暴漧二兩】

甘艸【去頭尾入瓷器中用好酒浸蒸從巳至申取出暴漧五錢】

細辛【取北地端直極辛者用水浸一宿暴漧八錢】

香豉【如法修事者一合】

右十二味爲極細末煉蜜圓如梧子大酒服十圓日再漸增至二十圓飲服亦得

腎瘧二方

桂枝加當歸芍藥湯

桂枝【去皮六錢】

芍藥【去皮蜜水蒸暴三次一兩】

甘艸【去頭尾酒潤炙四錢】

生薑【切六錢】

大【四枚劈】

當歸【去蘆頭及尾少許酒浸一宿暴漧剉一兩】

右六味以水三升煮取升半去滓分溫三服未發將發發後各一服

蔥白香豉湯

蔥白【洗淨一握】

香豉【如法修事者四合】

防竹葉【取東畔枝葉揀去虫蝕及有卵穢迹者東流水洗淨切半升】

烏梅【十枚湯潤去核藏米中蒸爛】

常山【臨用去苗同甘艸末水潤拌蒸俟冷取出去甘艸剉碎酒潤一宿熬搗一兩五錢】

右五味以水三升煮取二升去滓分溫三服未發前令三服盡

胃瘧二方

桂枝二白虎一加芍藥黃芩牡桂湯

桂枝【去皮三錢】

芍藥【去皮蜜水蒸暴三次剉碎六錢】

生薑【切三片】

甘艸【去頭尾酒浸蒸炙令黃色四錢】

大【三枚劈】

秔米【半合淘淨】

石膏【研細甘艸水飛過澄暴一兩五錢】

知母【槐砧上剉碎幹木臼中杵搗五錢】

黃芩【取腐腸者東流水潤透蒸之暴漧六錢】

牡桂【取厚寸許色紫赤味辛甜者去內外粗皮一層剉碎勿令見火三錢】

右十味以水四升煮取升半去滓分溫三服未發將發發後各一服

藜蘆圓

藜蘆【去頭用糯泔汁煮之從巳至未熬黃色一兩】

皂莢【新汲水浸一宿銅刀削去皮毎二兩用乳酥一兩反覆炙令黃色捶去子一兩】牛膝【去蘆用黃精汁浸一宿焙漧一兩】

常山【臨用去苗同甘艸末水拌蒸之俟冷取出剉碎再以好酒潤一宿搗爛暴漧一兩】巴豆【去殻敲碎毎一兩用麻油並酒各七合煮幹研膏四錢】

右五味末之煉蜜圓如小豆大旦服一圓正發一圓一日勿飽食以瘥爲度

溫瘧二方

桂枝二麻黃一湯

桂枝【去皮四錢】

芍藥【削去皮蜜水蒸暴三次剉四錢】

生薑【切四錢】

甘艸【去頭尾酒潤炙黃剉三錢五分】

大【二枚劈】

杏仁【湯潤去皮用烏豆白火石等分同東流水煮從巳至午搗爛九枚】

麻黃【去節三錢】

右七味以水三升先煮麻黃減半升去上沬納諸藥煮取一升去滓分溫二服溫覆取防似汗未發前令二服盡

欵冬白薇茹藘圓

欵冬花【去向裏裹花蕋殻及向裏實如栗零殻並枝葉用甘艸水浸一宿再取欵冬葉相拌蒸一夜暴漧一兩五錢】

白薇【糯米泔浸一宿取出槐砧上剉細蒸之從申至巳暴漧一兩一錢】

百合【用懷生地黃汁拌潤透蒸半炷香取出暴漧六錢】

知母【槐砧上剉碎幹木臼杵搗六錢】

地骨皮【東流水洗去土捶去心用甘艸湯浸一宿焙漧一兩】

桃仁【湯潤去皮用白術烏豆同東流水煮至中心黃金色爲度取出搗八十一枚】參【入甑內用蒲艸重重相隔蒸兩伏時暴漧再拌兔絲子末蒸三炷香去兔絲子暴漧入木臼內杵搗六錢】

沙參【眞者多出遼地形似人參又似防風修長黃白體實有心心黃而肉白也同紫菀拌蒸一炷香去紫菀暴漧剉碎七錢】

肉蓯蓉【酒浸一宿至明以防刷去砂土浮甲破中心去白膜如竹絲艸樣者入甑蒸之從午至酉取出再用乳酥炙透六錢】

鼈甲【取九肋者洗去皮肉釅醋煮透栁木火上炙黃脆一兩】

蜀漆【臨用去根同甘艸末水潤拌蒸去甘艸暴漧剉碎再拌甘艸水蒸之六錢】

人參【飯上蒸暴三次五錢】

香豉【一合取如法修事者】

烏梅【一合潤去核藏米中蒸爛】

銀州柴胡【去頭蘆削去黃薄皮少許一兩】

升麻【削去粗皮黃精汁浸一宿暴漧剉蒸一兩】

牡桂【去表裏皮取心五錢】

常山【臨用時去苗同甘艸末水潤拌蒸去甘艸剉碎再用酒潤一宿一兩】

前胡【削去蒼黒皮及蘆頭細剉以甜竹瀝浸令潤暴漧一兩】

海螵蛸【用血鹵煮一伏時取出擇髙潔地上掘一土穴用炭火燒通紅少停置螵蛸於穴中上以瓦覆之次早取出一兩七錢拌雀卵十枚暴漧爲度】

茹藘【卽蒨根勿用赤栁艸根但形相似而味酸濇誤服令作內障修事去薄皮少許以極大鯾魚去腸納茹藘於腹內蒸至魚熟取出暴漧再換魚又如前蒸暴法凡七徧剉碎一兩七錢】

右二十一味爲末煉蜜圓如梧子大空心煎細茶下三十圓日三服

寒瘧一方

麻黃二桂枝一小靑龍一湯

麻黃【去節去錢】

杏仁【潤去皮同白火石烏豆煮之從巳至午搗爛二十七粒】

桂枝【去皮三錢】

甘艸【去頭尾酒潤炙黃色三錢】

芍藥【去粗皮蜜水蒸暴三次三錢】

生薑【切三錢】

細辛【北地者水浸一宿暴漧三錢七分】

半夏【小半合用釅醋攪白芥子末投半夏洗令涎盡再以水漂】

五味子【取北地極肥大者以銅刀分作兩片用蜜浸蒸從巳至申更以漿水浸一宿焙漧四十九粒】

漧薑【三錢取如法修制白漧薑】

右十味以水三升先煮麻黃數沸去上沫納諸藥煮取一升去滓分溫二服未發一服溫覆取微似汗得汗停後服

癉瘧三方

女萎石膏湯

知母【槐砧上剉碎幹木臼中杵爛一兩三錢】

石膏【研細甘艸水飛過澄暴三兩綿裹】

甘艸【去頭尾蜜潤透炙黃色一兩】

秔米【一合淘淨】

牡桂【去表裏皮一層一錢】

女萎【銅刀削去皮節及須蜜水浸一宿取出蒸一炷香焙漧二兩七錢】

防竹葉【采東畔枝葉揀去虫蝕及有虫卵穢迹者東流水洗淨一升】

右七味以水五升煮至米爛去滓內諸藥煮取二升分溫二服溫覆令微似汗汗出者愈

葛根豬苓湯

葛根【用雪水或秋露潤透陰漧剉碎一兩】

豬苓【削去黒皮切作薄片東流水浸一宿取出剉片用升麻葉拌蒸一日去葉暴榦如無葉升麻亦可用五錢】

澤瀉【剉碎酒浸一宿取出暴漧五錢】

茯苓【搗細水飛去膜澄淸暴五錢】

滑石【取潔白者以竹刀刮淨研如粉毎兩用牡丹皮二兩同煮三炷香去牡丹皮以東流水淘過暴漧七錢】

石膏【煆赤研細甘艸水飛過澄曬再研一兩】

阿膠【五錢】

地骨皮【東流水洗淨刷去土捶去心甘艸水浸一宿焙漧】

梔子【去殻取仁用甘艸水浸一宿取出暴漧搗篩爲末五錢】

右九味以水四升先煮八味取升半去滓納阿膠烊消分溫二服

梔子栝樓湯

梔子【五錢修治同上方】

栝樓根【取大三圍者去皮搗爛以水澄粉暴漧七錢】

香豉【小半合取如法修事者】

淡竹葉【東流水洗切小半升】

葛根【秋露潤透陰漧剉碎一兩一錢】

豬苓【削去粗皮切片東流水浸一宿取出同升麻麻黃等分水潤拌蒸一炷香勿令泄气去升麻麻黃暴漧九錢】

滑石【一兩修事如上方】

牡丹皮【銅刀削去骨剉碎同桃仁等分酒潤蒸暴三次去桃仁七錢】

知母【槐砧上剉碎幹木臼中搗爛五錢】

生薑【切七錢】

右十味以水三升五合煮取升半去滓分溫三服牝瘧二方

蜀漆散

蜀漆【臨用去根用甘艸末拌蒸一炷香去甘艸栁火上炙燥另作細粉】

雲母【燒二日夜研作細粉埋深土過宿】

龍骨【香艸湯洗兩度搗粉絹袋盛之另取雲母粉防袋外蒸兩炷香取出懸井面上過宿】

右三味取淨末各等分未發前水漿服方寸匕

牡蠣湯

牡蠣【以鹽水煮一伏時再入火中煆赤研粉一兩五錢】

麻黃【去節一兩】

蜀漆【臨用去根湯浸一宿同甘艸末潤蒸之俟冷去甘艸剉碎再拌甘艸水潤過宿暴漧八錢如無蜀漆以常山代之】

甘艸【去頭尾酒浸蒸之從巳至午暴漧剉碎五錢】

右四味以水三升先煮蜀漆麻黃減一升去沫納諸藥煮取一升先飲半升得卽吐再飲之

冬病一方

藿香正气散【此方四時咸宜】

大腹皮【溫湯洗淨暴漧用生薑汁拌蒸一炷香暴漧三兩】

白芷【去皮以黃精汁拌潤蒸一伏時暴漧今市賣者皆用石灰拌蒸更拌石灰收蔵服之爲害甚深愼之愼之三兩】

茯苓【去皮爲末水飛去膜澄暴三兩】

蘓莖葉【東流水洗暴漧三兩】

眞藿香【東流水洗暴漧三兩】

厚朴【取厚寸許及色赤气烈者去粗皮毎一兩用薑汁五錢塗炙令盡二兩】

白術【米泔浸一宿取出拌山黃土蒸暴七次二兩】

廣橘皮【去白剉細以鯉魚皮裹一宿至明取用二兩】

桔梗【去頭上尖硬處四五分並兩畔附枝於槐砧上剉細用生百合搗膏同投水中浸一伏時濾出緩火焙漧毎桔梗一兩用百合六錢二兩】

半夏【用白芥子末攪釅醋內令勻投半夏洗三五次再以水漂暴漧二兩】

右十味搗作極細末毎服三錢姜三片一枚煎湯服日二服未發一服發後一服

春病一方

柴朴湯

柴胡【去頭蘆及黃薄皮少許剉碎二錢】

獨活【剉碎以淫羊藿拌浥二日暴漧去藿二錢】

前胡【削去蒼黒皮及蘆頭剉碎以甜竹瀝浸令潤暴漧二錢】

黃芩【取腐腸者東流水潤透蒸半炷香剉碎暴漧二錢】

茅山蒼術【去蘆及須糯米泔浸透削去黑皮再用米泔浸一宿取出暴漧剉碎同脂麻拌炒黃色去脂麻二錢】

厚朴【二錢修事同上方】

廣橘皮【二錢修事同上方】

半夏麯【二錢取如法修事者其法用白芥子末入釅醋內攪令勻投半夏洗三五徧水漂過暴榦末之用生薑汁和勻揑作餅上下覆蒼耳葉如造麯法俟黃衣上徧暴漧收用】

白茯苓【二錢修事同上方】

藿香【二錢洗】

甘艸【一錢修事同上方】

生薑【三錢切】

右十二味以水二升煮取一升五更一服未發前一服气弱人加人參一錢白術二錢

夏病二方

白虎湯

石膏【研碎甘艸水飛澄暴四兩】

甘艸【去頭尾酒潤炙黃色三錢】

知母【槐砧上剉碎幹木臼中搗爛一兩三錢】

秔米【一合淘】

右四味以水三升五合先煮秔米減半升去滓納諸藥煮取升半去滓分溫三服

竹葉石膏湯

竹葉【一把采東畔枝葉】

石膏【三兩修事如上方】

半夏【半合用白芥子末攪入釅醋內令勻投半夏洗三四次水漂暴漧剉碎】

甘艸【三錢修事如上方】

麥門冬【不必去心杵爛二兩】

人參【飯上蒸暴三次七錢】

秔米【一合洗】

右七味以水四升煮取二升去滓納秔米煮令米熟成湯去米分溫三服

病久不愈四方

鼈甲煎圓【方見陽明】

蜀漆圓【方見牝瘧】

牛膝湯

牛膝【取肥大長數尺者去蘆剉碎用黃精剉片同拌蒸一炷香去黃精暴漧四兩】

右一味以水四升煮取二升分溫二服未發時一服臨發時一服用好酒二升煮取亦善

丁香酒

丁香【勿令犯火竹刀切片一錢】

防榔【頭圓矮毘者爲榔形光紫紋者爲防防力小榔力大也凡使用防擇穏正而堅有錦紋者以竹刀削去底細切之勿令經火四錢】

烏梅【取肥大者湯潤去核藏米中蒸熟三枚】

常山【臨用去苗剉片三錢甘艸水潤蒸一次取出再用人參三錢拌勻水潤一宿飯上蒸飯熟爲度去人參暴漧】

右四味盛一絹囊內用好酒兩碗浸之從巳至夜露置星月下髙潔地橫刀其上臨發日寅卯時徐徐服如無量人作數次服完如胃寒人僅可重湯防溫但不宜熱服恐作嘔逆也服畢溫覆極暖靜室中臥當一日勿澡洗過時不發方進糜粥避風七日設不瘥再作服如前法

右錄諸方皆古人成案各有深意存焉蓋人之病或有證同而因異或有因同而證異或有因證似是而非或有因證似非而是者故所貴在盡察因証之常變及探索古人所以立方之繩則則我亦可以效法處方矧有古方之可循者乎否則頥懼其操方以希合也合其幸不合且以病試方矣【頥】竊於此頗三致意

