

靑囊祕訣淸傅山

序

石道人傳《靑囊祕訣》﹐余閱之﹐未知其果效與否﹖而其議論純正﹐望之而知爲異書也。因揮汗抄錄﹐帶入都門﹐試之對口﹑痔漏等癥﹐無不應手而愈。𨿽扁盧神術﹐無逾乎此。潘子原本﹐失其姓氏﹐書傳而人不傳﹐是誰之咎﹖余聞君子不沒人善﹐異日者當以《無名氏靑囊祕訣》弁其眉而付諸梓頭。

大淸雍正元年歲次癸卯巧月帆川王大徳撰於金堂之旅次。

河南懷慶濟源廟道張士學祕藏

全文以抄本《靑囊祕訣》爲底本﹐參校山陰朱華子陳士鐸洞垣祕笈之洞天奧旨。

七情六欲六淫論﹕

七情者喜傷心﹐怒傷肝﹐憂傷肺﹐思傷脾﹐恐傷腎。驚傷膽﹑悲傷魄。六欲者﹐耳聽聲音﹑眼觀物色﹑鼻聞香臭﹑舌貪滋味﹐心離天地﹐意幄萬方。六淫者﹕風乃四時不正之气﹐寒乃節候不調﹑疾風暴雨﹑冰雪嚴寒及口貪生冷之味﹐暑乃元陽酷日爍火﹐流金熱气薰蒸﹐濕則坐臥久陰卑濕之地或驟臨風雨潮气之所﹐燥乃陰虛內熱爍津液﹐不能滋潤臟腑﹐以致皮膚枯槁﹑大便燥結﹐火爲生於心緒﹑煩擾﹑醇酒膏梁﹑房欲不節之事。

癰瘍總歌﹕

初生外如粟﹐可內以容谷﹐外面小如麻﹐內裏大如瓜。

起勢髙且大﹐終可保無害﹐未老先白頭﹐無膿頓陷休。

瘡從疙瘩起﹐有膿方可喜﹐根髙頂又髙﹐不藥也逍遙。

焮腫易腐爛﹐任大終無恙﹐瘡髙熱焮疼﹐𨿽苦必長生。

瘡軟無神气﹐速補乃可濟﹐肉腫瘡不腫﹐必竟生疑恐。

瘡色豬肝紫﹐無膿必定死﹐膿穢不進食﹐一瀉便費力。

仰臥不知疼﹐陰癥命當傾﹐腐盡有敗气﹐笑裏終有淚。

根散瘡平塌﹐神仙無法治﹐久病目露神﹐必竟命難存。

醢气不瀹气﹐此病多生气﹐眼眶黑气濃﹐病人怕此逢。

房中無穢气﹐上病終爲利﹐瘡熱身微熱﹐輕癥何須說。

陰陽須認眞﹐下藥必然靈﹐虛實與凝滯﹐醫觀仔細論。

瘡毒有五善﹕

毒成後動止飲食如常者﹐此一善也。

大小便如常無熱閉塞者﹐此二善也。

肌肉好惡分明不苦痛者﹐此三善也。

精神如常聲音更淸亮者﹐此四善也。

形體和平內外無雜癥者﹐此五善也。

瘡毒有五惡性﹕

毒未潰而先臭﹑鼻幹而脈滯者﹐此一惡也。

口渴煩躁﹑腹痛泄瀉或祕淋者﹐此二惡也。

气喘神昏目不正視﹑瞳仁上弔者﹐此三惡也。

眼眶黑陷肩背彊直﹑四肢腫硬者﹐此四惡也。

肉色臭爛焮腫甚痛﹑膿血大濺者﹐此五惡也。

上卷

背癰論

人有背心間先發紅瘰﹐後漸紅腫﹐此發背之兆也﹐最爲可畏。古人云「外大如豆﹐內大如拳﹐外大如拳﹐內大如盤」﹔言其外小而內實大也。然而癰疽等毒﹐必先辧其陰陽﹕有先陰而後陽者﹐有先陽而後陰者﹐有先後俱陰者﹐有先後俱陽者。陽癥𨿽重而實輕﹐陰癥𨿽輕而實重。先陰而變陽者生﹐先陽而變陰者死。病癥旣殊﹐而何以辧之也﹖陽癥之形﹐必髙突而腫起﹔陰癥之形﹐必低平而陷下。陽癥之色必純紅﹐陰癥之色必帶黑。陽癥之初起必痛﹐陰癥之初起必癢。陽癥之潰爛必多膿﹐陰癥之潰爛必多血。陽癥之收口﹐身必輕爽﹔陰癥之收口﹐身必沈重。至於變陰變陽﹐亦以此消息之﹐斷斷不差矣。倘見紅腫而髙突者﹐乃陽癥之癰也﹐乘其內毒初起﹐毒尢未化﹐急以敗毒之藥治之﹐可隨手而解也。發背而至於橫決者﹐皆因循失治﹐以至於破敗而不可救﹐陽變陰者多矣。救癰如救火﹐宜一時撲滅﹐否則延燒屋廬﹐不盡不止﹐切勿見爲陽癥無妨﹐而輕緩治之也。

方用急消湯﹕

忍冬藤﹝二兩﹞紫花地丁﹝一兩﹞天花粉﹝三錢﹞桔梗﹝三錢﹞靑蒿﹝三錢﹞甘艸﹝三錢﹞茜艸﹝三錢﹞甘菊花﹝三錢﹞貝母﹝二錢﹞黃柏﹝一錢﹞水煎服﹐一劑輕﹐二劑又輕﹐三劑全消﹐不必四劑也。此方消陽毒之初起者最神﹐旣無迅烈之虞﹐大有和解之妙。世人不知治法﹐謂陽毒易於祛除﹐孟浪用虎野狼之藥﹐𨿽毒幸消散﹐而眞元耗損於無形﹐往往變成別病﹐乃醫者成之也。何若此方王霸並施﹐有益無損之爲妙哉。

祕訣﹕

背癰急消兩地丁﹐花粉三錢與桔梗﹐

蒿艸茜菊同上用﹐忍冬二兩齊煎衝﹐

貝母二錢錢黃柏﹐初起三劑見奇功。

方用神散陽癰湯亦效﹕

車前子﹝五錢﹞貫眾﹝五錢﹞甘艸﹝五錢﹞天花粉﹝五錢﹞赤茯苓﹝五錢﹞生地﹝一兩﹞柴胡﹝一錢﹞羌活﹝二錢﹞黃芩﹝三錢﹞紫菀﹝三錢﹞水煎服﹐一劑消大半﹐二劑全消矣。

祕訣﹕

神散陽癰陽疽用﹐急投車前與貫眾﹐

甘粉赤苓各五錢﹐生地一兩柴錢攻﹐

羌活二錢芩菀三﹐服止兩劑可奏功。

人有背心發瘰癢甚﹐已而背腫如山者﹐隱隱發紅暈如盤之大者﹐此陰癰初起之形象也﹐最爲可畏﹐非前癥陽癰可比。蓋陽癥有可救之術﹐而陰豈無可生之理﹐亦在救之得法否耳。蓋陰癰之癥﹐必正气大虛﹐邪得而入之也。設正气不虛﹐邪將安入﹖故救陰癰之癥﹐必須大用補气補血之藥﹐而佐之散郁散毒之品﹐則正旺而邪自散矣。

方用變陽湯﹕

金銀花﹝八兩﹞人參﹝二兩﹞黃芪﹝二兩﹞附子﹝一錢﹞黑荊芥﹝三錢﹞天花粉﹝五錢﹞甘艸﹝五錢﹞白芍﹝一兩﹞柴胡﹝二錢﹞水十碗﹐煎汁二碗﹐先服一碗後﹐少緩﹐再服一碗﹐服後陰必變陽而作痛﹔再一劑而痛亦消﹐再服一劑而痊愈﹐竟消滅於無形也。然而世人不致皮破血流﹐斷不肯信﹐誰能用此等之藥﹐以治發背之陰癰乎﹖無論病患不肯服﹐卽醫生亦不肯用。或醫生知用此治療﹐而病患之家亦不肯信﹐往往決裂潰爛﹐瘡口至如碗大而不可收拾﹐始追悔參之遲用﹐晚矣﹗余所以旣論此證﹐又多戒辭﹐勸人早服此方﹐萬不可觀望狐疑﹐以喪人命也。蓋陽毒可用攻毒之劑﹐而陰毒須用補正之味。此方用人參﹑黃芪以補气﹐气旺則陰幽之毒﹐不敢入心肺之間。而金銀花性補﹐善解陰毒﹐得參而其功益大。然非得附子則不能直入陰毒之中﹐而又出於陰毒之外。毒深者害深﹐又益以甘艸以解其毒。然而毒結於背者﹐以气血之壅也﹐壅極者﹐郁之極也﹐故加柴胡﹑荊芥﹑白芍﹑天花粉之類﹐消其痰而通其滯﹐開其郁而引其經﹐自然气宣而血活﹐痰散而毒消矣。

祕訣﹕

變陽陰疽初起方﹐銀八參芪二附錢﹐

荊芥三錢炒黑用﹐花粉五錢同在甘﹐

白芍一兩柴二錢﹐變陽三劑自無難。

此癥用錦庇湯亦效﹕

茯苓﹝一兩﹞甘艸﹝一兩﹞黃芪﹝三兩﹞黑荊芥﹝三錢﹞天花粉﹝三錢﹞肉桂﹝三錢﹞貝母﹝二錢﹞錦地羅﹝五錢﹞水煎服﹐一劑而散大半﹐三劑痊愈。

祕訣﹕

气血壅滯用錦庇﹐苓艸一兩芪三兩﹐

荊芥粉桂各三錢﹐貝母二錢研去心﹐

地羅五錢同煎服﹐三劑陰毒去十分。

人有背癰潰爛﹐洞見肺腑﹐瘡口黑陷﹐身不能臥﹐口渴思飲者﹐人以爲陽癥之敗壞也﹐誰知是陰虛而不能變陽乎﹖夫背癰𨿽有陰陽之分﹐及至潰爛之後﹐宜補內而不宜消外﹐則陰陽之癥一也。潰爛而至於肺腑之皆見﹐此乃從前失補之故﹐使毒蘊而延燒﹐將好肉盡化爲瘀肉耳。肉瘀自必成爲腐肉﹐而腐則必洞見底黑﹐此等癥候﹐九死一生之兆也。倘胃气健而能食者﹐猶可救療﹔倘見食卽惡者﹐斷無生理。𨿽然﹐能用參﹑﹑歸﹑熟﹐亦往往有可生者﹐正不可棄之而不救也。

方用轉敗湯﹕

金銀花﹝四兩﹞白術﹝四兩﹞肉桂﹝三錢﹞遠志﹝三錢﹞茯苓﹝三錢﹞熟地﹝二兩﹞人參﹝二兩﹞黃芪﹝二兩﹞麥冬﹝二兩﹞當歸﹝一兩﹞山茱萸﹝二兩﹞五味子﹝一錢﹞水煎服﹐一劑而胃气大開者﹐卽可轉敗爲功也。倘飲之而稍能健飯﹐亦在可救。惟飲之而杳無應驗者﹐是胃气已絕也﹐不必再治之矣。或飲之而飽悶﹐少頃而稍安者﹐亦有生機。此方補其气血﹐而更補其肺腎之陰。蓋陰生則陽長﹐陰陽生長﹐則有根易於接續﹐而後以金銀花解其餘毒﹐則毒散而血生﹐血生而肉長﹐肉長而皮合﹐必至之勢也。倘日以解毒爲事﹐而不補气血之陰陽﹐則陰毒不能變陽﹐有死而已﹐可勝悲嘆哉﹗

祕訣﹕

背癰危癥轉敗湯﹐銀花白術四兩嘗﹐

桂志茯苓各三錢﹐二兩熟地參與黃﹐

麥冬山萸量同上﹐歸兩味錢一劑良。

此癥方用變陽湯亦可效﹕

黃芪﹝三兩﹞當歸﹝二兩﹞山藥﹝二兩﹞肉桂﹝五錢﹞半夏﹝三錢﹞人參﹝一兩﹞茯苓﹝一兩﹞錦地羅﹝五錢﹞水煎服﹐四劑愈。

祕訣﹕

陰毒不起變陽湯﹐三兩黃芪二兩當﹐

二兩山藥五錢桂﹐三錢半夏艸同嘗﹐

一兩參苓五錢錦﹐四劑毒化病自康。

人有背癰將愈﹐而瘡口不收﹐百藥敷之﹐絕無一驗者﹐人以爲餘毒之未盡也﹐誰知是陰虛而不能濟陽乎﹖夫癰疽初起則毒盛﹐變膿則毒衰﹐膿盡則毒化矣。瘡口之不收者﹐乃陰气之虛﹐非毒瓦斯之旺也。世人不知治法﹐尙以敗毒之藥攻之﹐是已虛而益使之虛也﹐欲求肌肉之長﹐何可得乎﹖然亦有用補法治之而未效者﹐何也﹖以但用陽分之藥以補其陽﹐而不用陰分之藥以補其陰故也。蓋獨陰不長﹐而獨陽亦不生也。凡癰疽至膿血已淨﹐則陰必大虛。若止補其陽﹐則陽旺陰虛﹐陰不能交於陽矣。𨿽陽有濟陰之心﹐而陰無濟陽之力﹐所以愈補陽而陰愈虛﹐則瘡口愈難合矣。治之法﹐必須大補其陰﹐使陰精盛滿﹐自然能灌注於瘡口之中﹐不用生肌外敷之藥﹐而瘡口之肉則內生矣。

方用生膚散﹕

人參﹝五錢﹞焦白術﹝五錢﹞熟地﹝二兩﹞肉桂﹝一錢﹞忍冬藤﹝一兩﹞麥冬﹝一兩﹞當歸﹝一兩﹞山茱萸﹝一兩﹞水煎服﹐二劑而肉自長﹐又二劑而瘡口自平﹐又二劑而痊愈矣。此方補陰之藥多於補陽﹐使陰勝於陽也。然而補陽之藥﹐仍是補陰之助﹐以其能入於陰之中﹐而交於陽之內也。忍冬藤非特其能解餘毒﹐尙取其能領諸藥至於瘡間也。

祕訣﹕

瘡口不收生膚散﹐人參焦術整五錢﹐

二兩熟地一錢桂﹐忍冬麥歸一兩山﹐

水煎連來六劑服﹐生肌長肉自不難。

此癥方用收肌飲亦效

白術﹝二兩﹞熟地﹝二兩﹞人參﹝一兩﹞山茱萸﹝一兩﹞麥冬﹝一兩﹞當歸﹝一兩﹞甘艸﹝三錢﹞肉桂﹝三錢﹞菊花﹝三錢﹞花粉﹝三錢﹞水煎服﹐切戒房事一月﹐否則變生不測矣。

祕訣﹕

收肌二兩術熟地﹐一兩參萸麥當歸﹐

艸桂菊花各三錢﹐花粉三錢服四劑。

人有背癰長肉﹐瘡口平滿﹐忽然開裂流水者﹐人以爲瘡口之肉未堅也﹐誰知是色欲惱怒之不謹乎﹖大凡瘡癰之癥﹐最忌者房事﹐其次者惱怒也。犯惱怒者﹐新肉有開裂之虞﹐犯房事者﹐新肉有流水之患﹐然此猶些小之瘡節也。其在背癰﹐犯惱怒者不過疾病﹐而犯房事者必致死亡﹗其瘡口開裂者﹐必然色變紫黑﹔而流水者﹐必然肌肉敗壞矣。當是時﹐必須急補气血﹐萬不可仍治其毒。蓋前毒未盡﹐斷難收口﹐旣經收口﹐復至朽壞﹐實新肉不堅﹐而自決裂也。況發背新愈之後﹐其精神气血﹐盡皆空虛﹐所以交合泄精﹐遂至變出非常﹐捨補气血﹐又安求生再活乎﹖然而卽補气血﹐以些小之劑﹐欲收危亂之功﹐無異大廈傾頹﹐豈一木所能支哉﹖故又須大劑補之而後可。

方用定變回生湯﹕

人參﹝四兩﹞黃芪﹝三兩﹞山茱萸﹝一兩﹞茯苓﹝一兩﹞忍冬藤﹝二兩﹞麥冬﹝二兩﹞白術﹝二兩﹞當歸﹝二兩﹞五味子﹝三錢﹞肉桂﹝二錢﹞水煎服﹐一劑而肉不腐﹐二劑而肉生﹐三劑而皮合﹐四劑而瘡口平復矣。切戒再犯﹐再犯無不死者﹐卽再服此方﹐亦無益也﹐可不愼乎﹖此方實救瘡瘍壞癥之仙丹﹐不止療發背愈後犯色怒之敗腐也。人疑泄精以致決裂﹐宜用熟地以大補之﹐何故反置而不用﹖以熟地補陰最緩﹐而癥犯實急﹐所以捨熟地而用气血之藥﹐急拯其危﹐非熟地不可用而輕棄之也。此方服數劑之後﹐各宜減半﹐而多加熟地﹐以爲善後之計可耳。

祕訣﹕

怒欲瘡裂回生方﹐人參四兩芪三兩﹐

萸苓一兩桂二錢﹐忍冬麥術二兩當﹐

五味三錢四平復﹐再犯色戒定不長。

此癥湯用補縫飲亦佳﹕

人參﹝二兩﹞熟地﹝二兩﹞白術﹝二兩﹞當歸﹝一兩﹞麥冬﹝一兩﹞山藥﹝五錢﹞肉桂﹝二錢﹞附子﹝一錢﹞白芍﹝五錢﹞五味子﹝三錢﹞水煎服﹐十劑愈。

祕訣﹕

前方旣用服此藥﹐參術熟地二兩著﹐

歸麥一兩藥五錢﹐桂二附一五錢芍﹐

惟有五味用三錢﹐服之十劑可安樂。

人有夏月生背癰﹐瘡口不起﹐脈大無力﹐發熱作渴﹐自汗盜汗﹐方用參大補之劑﹐更加手足逆冷﹐大便不實﹐喘促嘔吐者﹐人以爲火毒太甚也﹐誰知是元气太虛﹐補不足以濟之乎﹖夫癰分陰陽﹐瘡口不起者﹐乃陰癥而非陽癥也。脈大似乎陽癥﹐大而無力﹐非陰而何﹖發熱作渴﹐此水不足以濟火﹐故隨飲隨汗也。旣是陰癥似陽﹐用參陽藥以助陽﹐正气足以祛陰而返陽矣﹐何以愈補而反作逆冷嘔吐之狀也﹖此陰寒之气甚盛﹐而微陽之品力不能勝耳。非助之以附子辛熱之品﹐何能斬關入陣﹐以滌蕩其陰邪哉﹗

方用助陽消毒湯﹕

人參﹝八兩﹞黃芪﹝一斤﹞當歸﹝四兩﹞白術﹝四兩﹞附子﹝五錢﹞陳皮﹝五錢﹞水煎成膏﹐分作兩次服﹐凡自汗盜汗﹑逆冷嘔吐諸癥﹐俱可頓除。連服數劑﹐瘡起而潰減半﹐又用數劑而愈。此方非治癰之法也﹐然以治癰之法而輕治此等之癥﹐鮮不立亡﹐可見治癰而不可執也。大約陽癰可服消毒化疾之藥﹐而陰癰不可用消毒化痰之藥﹐捨癰從癥﹐實治癰之變法﹐醫者不可不知也。

祕訣﹕

夏月喘促背生瘡﹐盜汗冷逆方無陽﹐

急取消毒參八兩﹐一斤黃芪四兩當﹐

白術亦四附五錢﹐陳皮二劑分服康。

此癥方用起陷丹亦效﹕

人參﹝二兩﹞白術﹝二兩﹞熟地﹝二兩﹞附子﹝一錢﹞當歸﹝一兩﹞麥冬﹝一兩﹞五味子﹝三錢﹞肉桂﹝二錢﹞山藥﹝五錢﹞白芍﹝五錢﹞水煎服﹐連服十劑愈。

祕訣﹕

補虛起陷用參術﹐二兩熟地一錢附﹐

歸麥一兩味三錢﹐肉桂二錢山芍五﹐

若能一連服十劑﹐瘡口下陷患自除。

人有背生癰疽﹐潰爛之後﹐或發熱﹐或惡寒﹐或作痛﹐或膿多﹐或流淸水﹐自汗盜汗﹐膿成而不潰﹐口爛而不收﹐人以爲毒瓦斯之未盡也﹐誰知是五臟虧損﹐气血太虛之故乎﹖凡人气血旺盛﹐陰陽和平﹐何能生毒﹖惟其臟腑內損﹐而後毒瓦斯得以內藏﹐久之外泄﹐及至瘡癰發出﹐其毒自不畱內。然而臟腑原虛﹐又加流膿流血﹐則已虛而益虛矣。觀其外而瘡口未斂﹐似乎有餘﹔審其內而气血未生﹐實爲不足。治之法﹐當全補而不宜偏補﹐恐臟腑致有偏勝之虞也。方用十全大補湯最妙﹐以其合气血而全補之耳。然而用之往往不救者﹐非方之不善也﹐乃用方之不得其法耳。夫背癰何等之癥﹐豈尋常細小之劑所能補之乎﹖故必須多其分兩﹐大劑煎服﹐始克有應驗之效。

余因酌定一方﹐以求正於同人﹕

人參﹝一兩﹞當歸﹝一兩﹞黃芪﹝二兩﹞熟地﹝二兩﹞白芍﹝五錢﹞茯苓﹝五錢﹞白術﹝五錢﹞肉桂﹝二錢﹞川芎﹝三錢﹞甘艸﹝三錢﹞水煎服﹐一劑有一劑之效也。世疑此方絕不敗毒﹐如何化毒而生肉也﹖不知癰疽未潰之前﹐以化毒爲先﹔旣潰之後﹐以補正爲急。卽有餘毒未盡﹐不必敗毒也。蓋敗毒之藥﹐非寒涼之品﹐卽消耗之味也。消耗則損人眞气﹐寒涼則損人胃气。眞气損則邪气反盛﹐胃气傷則穀气全無﹐何能生肌長肉哉﹖惟十全大補湯專補眞气﹐以益胃气﹐故能收全效耳。且此方不特治背癰之未潰﹐卽瘡瘍之已潰者﹐皆宜用之﹐惜世人未知之也。

祕訣﹕

還有人參一兩當﹐黃芪熟地整二兩﹐

白芍茯苓術五錢﹐桂二芎艸三錢當﹐

此是十全大補劑﹐自然毒化气血剛。

此癥或疑十全大補湯無化毒之品﹐又有加減十全大補湯亦可用﹐備載於後。

人參﹝一兩﹞白術﹝一兩﹞當歸﹝一兩﹞熟地﹝一兩﹞麥冬﹝一兩﹞甘艸﹝三錢﹞五味子﹝三錢﹞錦地羅﹝三錢﹞茯苓﹝五錢﹞黃芪﹝二兩﹞水煎服。

祕訣﹕

加減大補亦妙方﹐參術歸地麥兩襄﹐

甘味地羅俱三錢﹐茯苓五錢芪二兩。

肺癰論

人有胸膈之間作痛﹐咳嗽之時﹐更加痛極﹐手按痛處﹐尢增气急者﹐人以爲肺經生癰也﹐誰知是肺熱以成癰乎﹖夫肺爲嬌髒﹐藥石之所不能到者也﹐故爲治甚難。肺受熱害﹐旣已成癰﹐將何法以療之乎﹖治之法﹐似宜瀉火以救肺﹐然而肺藥不可入﹐而肺之母爲脾﹐脾經未嘗不受藥也﹐肺之克爲肝﹐肺之賊爲心﹐二經未嘗不受藥也。補其脾經之土﹐則土能生金也。平其肝經之木﹐則金不能克木也。淸其心經之火﹐則火不來刑金也。三經皆有益於肺而無損乎金﹐則肺气得養﹐而後以消毒之品﹐直解其肺中之邪﹐何患肺癰之不治乎﹖

方用完肺湯﹕

金銀花﹝五兩麥冬﹝二兩﹞玄參﹝三兩﹞甘艸﹝五錢﹞天花粉﹝三錢﹞茯苓﹝三錢﹞白芍﹝三錢﹞水煎服﹐一劑而痛減﹐二劑而內消矣。大凡肺癰之癥﹐必須內消﹐而不可令其出毒。內消之法﹐總不外脾﹑肝﹑心三經治之﹐而別無求消癰之道也。或曰﹕肺之子腎也﹐獨不可治腎以消癰乎﹖不知肺癰之成﹐𨿽成於火爍肺金之液﹐實因肺气之自虛也。補腎𨿽能使肺气不來生腎﹐惟是肺腎相通﹐補腎之水恐肺气不降﹐而火毒反不能速散﹐不若止治三經﹐使肺气得養﹐自化其毒﹐不遺於腎之爲妙也。

祕訣﹕

肺金生癰五兩金﹐麥冬二兩三玄參﹐

甘艸五錢三花粉﹐苓芍亦然癰自泯。

此癥方用地羅甘桔玄參湯亦效﹕

麥冬﹝二兩﹞玄參﹝二兩﹞甘艸﹝一兩﹞錦地羅﹝一兩﹞桔梗﹝五兩﹞貝母﹝五錢﹞水煎服﹐二劑愈。

祕訣﹕

又有二兩麥玄參﹐一兩甘艸一兩錦﹐

桔梗貝母五錢研。二劑毒化妙如神。

人有胸膈作痛﹐咳嗽吐痰﹐更覺疼痛﹐手按痛處﹐痛不可忍﹐咽喉之間﹐先聞鮏臭之气﹐隨吐膿血﹐此肺癰不獨已成﹐而且破矣。夫肺癰未破者易於消﹐已破者難於治﹐以膿血未能遽消耳。然治之得法﹐亦不難也。蓋肺之所以生癰者﹐因肺之火不散也。然肺火之來﹐因肺气之虛也。肺虛而後火畱於肺﹐火盛而後肺結爲癰﹐不補虛而散火﹐而未成形者何以消﹐已成形者何以散﹐旣潰爛者又何以愈哉﹖是虛不可不補﹐而補虛者將補何髒乎﹖必須補肺气之虛﹐而肺不能直補其气﹐補脾胃之虛﹐則肺气自旺矣。今癰已破矣﹐多吐膿血﹐則肺气愈虛﹐𨿽毒瓦斯猶存﹐不可瀉其毒瓦斯﹐於補气之中而行其攻散之法﹐則毒易化而正气無傷也。

方用完肺湯﹕

金銀花﹝二兩﹞人參﹝二兩﹞玄參﹝二兩﹞天花粉﹝三錢﹞蒲公英﹝五錢﹞甘艸﹝三錢﹞桔梗﹝三錢﹞黃芩﹝一錢﹞水煎服﹐一劑而膿必多﹐二劑而膿漸少﹐三劑而痛輕﹐四劑而又輕﹐五劑而疼痛而膿血亦止也﹐六劑而奏全功矣。此方補胃中之气﹐而卽瀉胃中之火﹐胃气旺而肺气自不能衰﹐胃火衰而肺火自不能旺﹐所以旣能敗毒﹐又能生肉耳。𨿽諸藥不單走胃﹐然入胃者十之八﹐入肺者十之二﹐仍是治胃以治肺也。或問﹕「肺癰已破﹐病已入裏﹐似不宜升提肺气﹐諭氏﹝《辧證錄》作「南昌諭嘉言」﹞謂宜引之入腸﹐而先生仍用桔梗以開提肺气﹐恐不可爲訓」。嗟乎﹗余所用之藥﹐無非治胃之藥﹐藥入於胃﹐有不下引入腸者乎﹖然而肺气困頓﹐淸肅之令不行﹐用桔梗以淸肺﹐上气通而下行更速﹐是則上之開提﹐下之迅速﹐可斷言矣。

祕訣﹕

肺癰已破銀花參﹐玄參二兩粉三錢﹐

蒲公五錢甘桔三﹐黃芩一錢一同煎﹐

二劑三劑膿漸止﹐服至六劑癰自痊。

方用肺癰救潰湯亦神效﹕

玄參﹝一兩﹞蒲公英﹝一兩﹞金銀花﹝四兩﹞紫花地丁﹝五錢﹞菊花﹝五錢﹞甘艸﹝五錢﹞陳皮﹝五錢﹞黃芩﹝三錢﹞桔梗﹝三錢﹞款冬花﹝三錢﹞水煎服﹐七劑愈。

祕訣﹕

消癰救潰參蒲銀﹐地丁菊甘五錢陳﹐

芩桔款冬三錢入﹐水煎七劑癰回春。

人有久嗽之後﹐肺管損傷﹐皮膚黃瘦﹐咽喉雌啞﹐自汗盜汗﹐臥眠不得﹐口吐稠痰﹐鮏臭難聞﹐惟聞喘急﹐毛悴色焦。喘嗽之時﹐必須忍气須臾﹐輕輕吐痰﹐始覺膈上不痛﹐否則大痛難堪﹐气息奄奄﹐全無振興之狀者﹐人以爲肺中癰也﹐誰知是肺痿而生瘡乎﹖此等之癥﹐不易解救﹐然治之得法﹐調理又善﹐亦有生者。夫肺癰與肺痿不同﹐肺癰生於火毒﹐治之宜速﹐肺痿成勞傷﹐治之宜緩。大約火毒當補中而用瀉﹐勞傷宜補中而帶淸。瀉與淸不同﹐而補亦不同。惟是瀉中用補﹐可用大劑﹔淸中用補﹐當用小劑﹐勿忘勿助﹐若有若無﹐始能奏功也。

方用養肺去痿湯﹕

麥冬﹝三錢﹞金銀花﹝三錢﹞紫菀﹝五分﹞百部﹝五分﹞甘艸﹝五分﹞生地﹝二錢﹞百合﹝二錢﹞天冬﹝一錢﹞款冬花﹝一錢﹞貝母﹝一錢﹞白薇﹝三分﹞水煎服﹐服十劑而膈上痛少輕者﹐便有生機矣。再服十劑而更輕﹐再服十劑而漸愈﹐共服五十劑﹐而始痊愈也。此方不寒不熱﹐養肺气於垂絕之時﹐保肺痿於將棄之頃﹐實有奇功。倘求捷效於一旦﹐必至輕喪於須臾﹐寧忍耐以全生﹐切勿欲速而送死也。

祕訣﹕

養肺救痿麥三銀﹐紫菀百部艸五分﹐

生地百合二錢著﹐天冬一錢款貝存﹐

白薇三分水煎服﹐服五十劑病回春。

起痿延生丹亦效﹕

款冬花﹝五分﹞百部﹝五分﹞白薇﹝五分﹞山豆根﹝五分﹞甘艸﹝一錢﹞桔梗﹝一錢﹞生地﹝五錢﹞天花粉﹝五錢﹞麥冬﹝五錢﹞玄參﹝二錢﹞天冬﹝一錢﹞水煎服﹐連服十劑愈。

祕訣﹕

起痿延生款五分﹐百部白薇山豆根﹐

甘桔一錢生地粉﹐麥冬五錢二玄參﹐

天冬一錢勞傷去﹐連服十劑漸回春。

世有膏粱子弟﹐多食濃濃气味﹐燔炙煎炒之物﹐時時吞嚼﹐或美醞香醪﹐乘興酣飲﹐逐至咽漧舌燥﹐吐痰吐血﹐喘息膈痛﹐不得安眠者﹐人以爲肺經火熱也﹐誰知是肺痿已成瘡乎﹖夫肺爲五臟之蓋﹐最喜淸气之燻蒸﹐最惡燥气之炎逼。今所飲所食﹐盡爲辛熱之物﹐則五臟之中﹐全是一團火气。火性炎上﹐而肺金在上﹐安得不受其害乎﹖肺旣受刑﹐不能下生腎水﹐腎水無源﹐則腎益加燥﹐勢必取資於肺金﹐而肺金又病﹐能不已虛而益虛﹐已燥而益燥乎﹖況各經紛紛來逼﹐火烈金燥﹐肺間生癰﹐必然之勢也。治之法﹐化毒之中益以養肺﹐降火之中濟以補腎﹐庶幾已成者可痊﹐未成者可散也。

方用扶桑淸肺散﹕

金銀花﹝一兩﹞熟地﹝一兩﹞阿膠﹝三錢﹞桑葉﹝五錢﹞紫菀﹝二錢﹞甘艸﹝二錢﹞人參﹝三錢﹞貝母﹝三錢﹞百合﹝三錢﹞杏仁﹝十枚﹞款冬花﹝一錢﹞犀角末﹝五分﹞水煎服﹐調犀角末服﹐數劑可奏功也。此方肺腎同治﹐全不降火。蓋五臟之火﹐因飲食而旺﹐乃虛火上升而非實火也。故補其腎而肺气堅﹐腎水足而虛火息矣。況補中帶散﹐則補非呆補﹐而火毒更易解也。

祕訣﹕

肺痿扶桑淸肺散﹐銀熟一兩阿膠三﹐

桑葉五錢菀艸二﹐參貝百合用三錢﹐

杏仁十枚款錢重﹐犀角五分衝服安。

方用銀花甘桔湯亦效﹕

丹皮﹝一兩﹞金銀花﹝一兩﹞生地﹝一兩﹞玄參﹝一兩﹞甘艸﹝三錢﹞桔梗﹝三錢﹞貝母﹝三錢﹞水煎服﹐四劑痛減﹐再用減半藥料﹐服數劑而痛乃止。

祕訣﹕

銀花甘桔丹皮金﹐生地一兩與玄參﹐

甘桔貝母三錢服﹐四劑減半再畱心。

肝癰論﹝原缺祕訣﹐今仿之﹞

人有素多惱怒﹐忽然兩脇脹滿﹐惡寒發熱﹐已而至脇痛不可忍﹐人以爲肺火之盛也﹐誰知肝亦能生癰乎﹖而靈素諸書亦未言及者﹐以其肝經生癰世不常有﹐所以略而不言﹐但古今運气不同﹐而癰毒之生長不一﹐而肝之生癰﹐豈可缺而不論。蓋肝因惱怒﹐則肝葉無安貼之日矣。況惱怒後必然動火﹐怒越多而火越甚﹐必爍肝津血﹐無血養肝﹐則易發怒﹐怒气頻繁﹐欲不郁積而成癰﹐其可得乎。若肝癰生於內﹐亦可辯之於外﹐凡生肝癰者﹐脇痛必在左而不在右﹐脇之皮必現紅紫之色﹐而舌必現靑色也治療之法﹐必以平爲主而佐以瀉火去毒之藥﹐不可因循時日﹐令其潰爛而不救。

方用化肝湯﹕

白芍﹝三兩﹞當歸﹝三兩﹞炒梔子﹝五錢﹞生甘艸﹝三錢﹞金銀花﹝五兩﹞水煎服﹐一二劑而痛輕﹐三劑而不痛矣﹐減半再服數劑全愈。此方歸芍直入肝中以滋肝血﹐肝血旺則可解肝气之燥﹐又得甘艸以緩其急﹐梔子淸其火﹐金銀花解其毒﹐安得不效乎。蓋毒火旣盛﹐肝血大虧﹐若不用如此大劑﹐是徒然也﹐倘不識肝癰之肝火之旺﹐單用歸芍發治脇痛﹐必誤也。

祕訣﹕﹝仿造﹞

金花五兩須準量﹐芍歸三兩各相當。

梔子五錢亦羽黨﹐甘艸三錢救肝亢。

此癥用錦艸湯亦效﹕

白芍﹝一兩﹞錦地羅﹝一兩﹞生甘艸﹝五錢﹞梔子﹝三錢﹞水煎服﹐一劑可止痛。

祕訣﹕﹝仿造﹞

錦艸救肝最稱良﹐地羅白芍各一兩﹐

甘艸五錢梔子三﹐定叫癰毒遁無藏。

人有四肢之間或左脇疼痛﹐手按之更甚﹐人以爲脇痛而不知亦是肝癰也。夫肝生癰得於惱怒爲多﹐然亦有生於憂鬱者﹐但因惱怒而得者其痛驟﹐因於憂鬱者其痛緩。若初之時大劑逍遙散煎服﹐其痛可止﹐何至於成癰乎﹖蓋因失於速治﹐而肝郁不能宣﹐乃血亦因之結而不通﹐遂化膿而成癰﹐其毒以最驟﹐世有脇痛數日而死者﹐亦生癰毒敗壞而死耳﹐豈脇痛可死人者﹖

方用宣郁化毒湯﹕

柴胡﹝二錢﹞白芍﹝一兩﹞香附﹝三錢﹞薄荷﹝二錢﹞當歸﹝一兩﹞陣皮﹝一錢﹞枳殼﹝一錢﹞天花粉﹝三錢﹞金銀花﹝一兩﹞生甘艸﹝三錢﹞水煎服﹐二劑痛減﹐四五劑全愈。

祕訣﹕﹝仿造﹞

宣郁化毒解憂傷﹐金銀芍歸一兩當﹐

更須柴荷二錢商﹐三錢天花附艸香。

陳皮枳殼各一錢﹐調肝化怒志气昂。

此癥用金銀平怒散亦效﹕

金銀花﹝二兩﹞白芍﹝五錢﹞柴胡﹝一錢﹞白芥子﹝三錢﹞生甘艸﹝三錢﹞梔子﹝三錢﹞丹皮﹝三錢﹞水煎服﹐一二劑爲要而安。

祕訣﹕﹝仿造﹞

金銀平怒二兩正﹐芥子國老丹梔臣。

各般三錢皆要淸﹐柴胡一錢作卒兵。

無名腫毒論

人有頭面無端﹐忽然生小瘡甚癢﹐第二日卽頭重如山﹐第三日卽面目靑紫﹐人多不知此癥﹐乃至險至危﹐若不急救﹐數日內必然一身發靑而死。但靑不至胸者﹐尙可治療。因其人素服房中熱藥﹐熱極而變爲毒也。﹝原文脫衍﹞結於陰之部而成癰﹐結於陽之部而成毒。出於頭面者﹐乃陽之部位也﹐較之生於陰之部位者﹐更爲可畏﹐非多用化毒之藥﹐安能起死回生者哉﹖

方用回生丹﹕

金銀花﹝八兩﹞甘艸﹝五錢﹞玄參﹝三兩﹞蒲公英﹝三兩﹞天花粉﹝三錢﹞川芎﹝一兩﹞水煎服﹐一劑而頭輕﹐靑紫之色淡矣。再服一劑靑紫之色盡消而瘡亦愈﹐不必三劑也。此方犯毒而不耗气﹐敗毒而不損陰﹐所以建功甚奇也。此毒原系水虧之極﹐而瀉毒之藥﹐無不有損於陰陽。惟金銀花攻補兼妙﹐故用以爲君﹐若少用其味單而力薄﹐多用則味重而力濃﹐又加玄參以去火﹐甘艸以瀉毒﹐蒲公英以淸熱﹐天花粉以消痰﹐川芎以散結﹐自然相助而奏效也。

祕訣﹕

無名腫毒回生丹﹐銀花八兩艸五錢﹐

玄參蒲公三兩整﹐花粉三錢芎兩添﹐

一劑腫毒盡消去﹐二劑痊愈效如仙。

方用花錦散亦效﹕

錦地羅﹝八兩﹞金銀花﹝八錢﹞當歸﹝二錢﹞天花粉﹝五錢﹞甘艸﹝五錢﹞水煎服﹐一劑效﹐再續服。

祕訣﹕

花錦散用錦地羅﹐銀八二當粉五挪﹐

五錢同粉有甘艸﹐一劑回生效無訛。

人有無名腫毒﹐生於思慮不到之處﹐而情勢凶惡﹐有生死之關﹐皆可以無名腫毒名之﹐不必分上中下也。前條止言頭面﹐而在身之左右前後﹐與手足四肢尙未言也。不知得其治法﹐無不可以通治﹔不得其法﹐不可妄治﹔失其治法﹐則害大矣。然在上者不可以治中﹐在中者不可以治下﹐在下者不可以上中也。大約上中下之生毒﹐多起於淫欲無度之人﹐加之以气怒憂憤﹐火乘其隙而蘊﹐故一發而不可制。所以言無名腫毒者﹐盡陰癥而絕無陽癥也。然則治法﹐宜用解陰毒之藥矣。惟是解陰毒之藥﹐多半消爍眞陰﹐因虛而結毒﹐復因解毒而虧陰﹐寧有陰乎﹖世之患是癥者﹐往往不救﹐職是故也。余得異人之傳﹐仍於補陰之中而行其散郁之法﹐少佐解毒之品而微助其引經之味﹐是以多收奇功。余不敢祕﹐傳之書冊﹐以救萬世之人也。

方用黑虎湯﹕

玄參﹝一斤﹞甘艸﹝一兩﹞柴胡﹝三錢﹞三味煎湯﹐十碗爲善。若頭面腫毒者﹐加川芎一兩﹑附子二錢﹔生於身前後左右者﹐加當歸一兩﹑菊花一兩﹑附子三分﹔生於手足四肢者﹐加白術二兩﹑茯苓二兩﹑附子五分。入藥湯中﹐再煎汁取三碗﹐二日服完。未破者立消﹐已破者生肌﹐不必二劑也。此方名黑虎湯﹐言惡毒得之盡散也。玄參能退浮游之火﹐得甘艸之助﹐能解其迅速之威﹔得柴胡之輔﹐能舒其鬱結之气。且又各有引經之味﹐引至結毒之處﹐大能爲之祛除。妙在玄參一斤則力量更大﹐又妙在補中帶散﹐則解陰毒而不傷陰气﹐所以奏功最神。萬勿驚其藥料之重﹐而不敢輕試也。若些小之癥﹐又非陰毒﹐俱不必用此重劑﹐則又不可不知也。

祕訣﹕

黑虎湯中一兩甘﹐三錢柴胡一斤玄﹐

若是頭面腫毒者﹐川芎一兩附二錢﹐

生身前後左右者﹐歸菊一兩附子添﹐

手足四肢術二兩﹐茯苓二兩附五煎。

方用七聖湯亦治之﹕

蒲公英﹝四兩﹞紫花地丁﹝四兩﹞金銀花﹝四兩﹞錦地羅﹝四兩﹞當歸﹝三兩﹞天花粉﹝五錢﹞甘艸﹝四錢﹞水煎服。

祕訣﹕

七聖湯用蒲地丁﹐銀錦四兩歸三從﹐

粉五甘艸四錢入﹐陰毒輕癥急煎攻。

對口瘡論

人有對口之後﹐忽生小瘡﹐先癢後痛﹐隨至潰爛﹐人以爲至凶之癰也。然而癰生正對口者猶輕﹐生於偏對口者乃重。蓋頸項之上﹐乃腎督脈之部位也﹐其地屬陰﹐所生癰疽﹐多屬陰癰﹐而非陽疽也。以陽癥必髙寸許﹐其色紅腫發光﹐疼痛呼號。而陰癥則不然﹐色必黑暗﹐痛亦不甚﹐身體沈重﹐困倦欲臥﹐呻吟無力﹐其瘡口必不突起﹐或現無數小瘡口﹐人皆不知從何處覓頭。然陰陽二毒﹐皆可內消﹐何必令其皮破腫潰而後治之哉。至於內消之法﹐初起之時﹐不須分別陰陽﹐可俱用三星湯。惟旣破潰腸﹐陰陽不分﹐而漫投藥餌﹐則禍生頃刻矣。若陽癥潰爛﹐仍以三星湯治之﹔若陰癥潰爛者﹐則須用神效湯﹝按﹕本方《辧證奇聞》《辧證錄》俱攺名爲七聖湯﹞。

三星湯﹕

金銀花﹝二兩﹞蒲公英﹝一兩﹞甘艸﹝三錢﹞水煎服﹐未破者﹐服之可消。已破者﹐三劑膿盡而肉生矣。

祕訣﹕

三星湯可治陽癰﹐二兩銀花一兩英﹐

甘艸三錢服三劑﹐自然膿盡好肉生。

神效湯﹕

當歸﹝一兩﹞黃芪﹝一兩﹞人參﹝一兩﹞金銀花﹝二兩﹞白芍﹝一兩﹞肉桂﹝一錢﹞荊芥﹝三錢﹞水煎服﹐一劑而血止﹐二劑而肉生﹐三劑而口小﹐四劑而皮合﹐再服二劑而痊愈矣。此方治各處癰毒﹐凡低陷不作膿而不能收口者﹐急服此藥﹐無不神效﹐不止治對口之陰毒﹐善能收功也。誠以陽癥可以涼瀉﹐陰癥必須溫補故耳。

祕訣﹕

神效湯中歸芪參﹐一兩白芍二兩金﹐

桂一荊三水煎好﹐陰癰六劑可回春。

方用三花湯亦效﹕

川芎﹝一兩﹞紫花地丁﹝一兩﹞當歸﹝二兩﹞菊花﹝五錢﹞天花粉﹝三錢﹞水煎服﹐二劑愈。

祕訣﹕

癰不作膿三花湯﹐芎紫一兩二兩當﹐

甘菊五錢三花粉﹐止服二劑妙無雙。

對口有偏﹑正之不同﹕發於正者是督脈所生﹐偏者乃太陽膀胱所司。督脈行於下﹐而貫脊行於上﹐毒瓦斯得之﹐反能衝突髙起﹐邪毒不致下流﹐乃爲外發﹐故易治。由膀胱發者難治﹐以膀胱之脈起於巓頂﹐貫脊兩旁﹐順下而行﹐與癰毒交會下流﹐故瘡多平塌難起﹐不發紅腫潰爛﹐易流注於兩肩而作腫﹐十五日無膿者﹐必然變陽歸陰﹐故多難治也。

腦疽論

屬性﹕人有生癰疽於頭頂者﹐初名腦疽﹐又名偏正對口﹐而非眞正癰疽也。此癥九死一生﹐然治之得法﹐亦可救也。大約生此癥者﹐皆因腎火沸騰也。蓋腦爲髓海﹐原通於腎﹐腎無火則髓不能化精﹐腎火盛則髓亦不能化精。不特不能化精﹐隨火之升降﹐則化爲毒而生癰疽矣。蓋腎之化精﹐必得腦中之气以相化﹐若腦中無腎火﹐勢必气化爲火﹐火性炎上﹐不及下降﹐於是腦中髓海﹐自化爲毒﹐較之腦气下流而成毒者﹐其毒更甚﹐往往更變形容﹐攺變聲音﹐瘡色紫黑﹐口漧煩燥﹐隨飲隨渴﹐甚者腦骨俱腐﹐片片脫落﹐其野狼狽之狀﹐莫可形容﹐將何以救之耶﹖此癥治法﹐須問其飲食如何﹐倘飲食知味﹐尙可以救﹐

方用五靈湯﹕

玄參﹝三兩﹞麥冬﹝三兩﹞金銀花﹝八兩﹞黃芪﹝四兩﹞人參﹝二兩﹞水煎服﹐連服四劑﹐其癰疽漸愈﹐攺用十全大補湯重四兩﹐服四劑﹐又攺用八味地黃湯﹐恣其酣飲﹐可獲痊愈矣。此癥十有九死﹐然而余立一法﹐實無第二法也。此癥得於房勞者居多﹐興陽澀精﹐俱是丹石燥烈之品﹐或洗或嚼﹐或含於口﹐或納於臍﹐霸阻精道﹐久戰不已﹐日積月累﹐眞陰枯澀﹐髓竭火發﹐遂潰頂門﹐多致不救。人何苦貪婦人之歡﹐以千金之命﹐而輕於夜臺也。

祕訣﹕

頂上生疽用五靈﹐三兩玄參及麥冬﹐

銀花八兩黃芪四﹐人參二兩四劑功。

此癥用蔓花湯亦效﹕

玄參﹝二兩﹞山茱萸﹝二兩﹞金銀花﹝二兩﹞川芎﹝一兩﹞麥冬﹝一兩﹞貝母﹝三錢﹞蔓荊子﹝二錢﹞水煎服﹐一劑卽消﹐二劑痊愈。

祕訣﹕

腦癰蔓花用元參﹐二兩山萸二兩金﹐

川芎一兩三錢貝﹐蔓荊子二效如神。

囊癰論

人有陰囊左右而生癰毒者﹐名曰便毒。生於腎囊之下﹐穀道之前﹐名曰囊癰。二者之間﹐便毒易治﹐而囊癰難療也。以囊之下爲懸癰﹐其皮肉與他處不同。蓋他處皮肉﹐或橫生﹐或直生﹐俱易合﹔而懸癰之處﹐橫中有直﹐直中有橫﹐一有損傷﹐不易收功。然治之得法﹐未嘗難也。此等之癥﹐皆少年貪於酒色﹐或入花街而酣戰﹐或入柳巷而恣歡﹐……往往多生此瘡者﹐所謂「欲泄不泄﹐精化爲膿血」是也。治之法﹐必須大補其虛﹐而佐以化毒之品。以毒因虛而成﹐不治乎虛﹐癰安得痊﹖

方用逐邪至神丹﹕

金銀花﹝四兩﹞蒲公英﹝二兩﹞當歸﹝二兩﹞大黃﹝五錢﹞人參﹝一兩﹞甘艸﹝一兩﹞天花粉﹝二錢﹞水煎服﹐一劑而毒消﹐二劑而痊愈﹐潰者三劑可以收功矣。此方用銀花﹑公英佐之歸參大黃之大料﹐未免過於伯﹝霸﹞道﹐況大虛之病﹐又用大黃以祛逐﹐似乎非宜﹖誰知毒瓦斯甚盛﹐乘其初起之時﹐正气未衰﹐而大補大瀉之爲得乎﹖倘因循失治﹐或畏縮而不敢治﹐及治流膿出血﹐正气蕭索﹐始用參補气﹐往往有用至數斤而尙未能復元﹐何若早用於化毒之中﹐正气無傷﹐而毒又易散哉﹖此因勢利導之法﹐又不可不知也。

祕訣﹕

逐邪神丹銀四兩﹐二蒲歸兮五大黃﹐

一兩參艸二錢粉﹐水煎三劑消癰囊。

方用八聖丹治之亦效﹕

金銀花﹝四兩﹞歸尾﹝一兩﹞人參﹝二兩﹞柴胡﹝三錢﹞黃芩﹝三錢﹞黃柏﹝三錢﹞貝母﹝三錢﹞梔子﹝三錢﹞水煎服﹐一劑輕﹐二劑效﹐毒已出﹐卽可勿服。

祕訣﹕

八聖丹中四兩金﹐一兩當歸二兩參﹐

柴胡芩柏三錢入﹐貝梔亦然研去心。

人有飲酒入房﹐精不得瀉﹐至半夜﹐煩熱煩渴﹐小便淋赤﹐痰涎湧盛﹐第一日陰囊腫脹痛﹐明日陰囊處肉腐﹐玉莖下貼囊者亦腐﹐人以爲酒毒也﹐誰知是肝火得酒濕而肆瘧乎﹖夫酒濕何至腐爛﹖蓋火酒大熱之物也﹐人過飲火酒﹐多致醉死﹐死後往往身體腐爛﹐乃火酒之毒也。……治之法﹐解酒毒而補气血﹐則濕熱祛而腐肉可長﹐患可愈矣。

方用救腐湯﹕

人參﹝一兩﹞白術﹝一兩﹞當歸﹝二兩﹞黃芪﹝二兩﹞茯苓﹝五錢﹞玉米﹝五錢﹞白芍﹝一兩﹞黃柏﹝二錢﹞澤瀉﹝二錢﹞葛根﹝二錢﹞梔子﹝二錢﹞水煎服﹐四劑腐肉脫而新肉生﹐再服四劑囊莖悉平復矣。夫酒毒成於拂抑﹐平肝泄火﹐利濕解毒可也﹐何以又用參芪歸術以補其气血耶﹖大凡气血盛者﹐力能勝酒﹐縱酣飲而無礙。服火酒而腐爛﹐因火酒而結毒﹐亦因气血之衰﹐力不能勝酒毒耳。所以兩火相合﹐遂至焚身腐肉﹐若不急補气血﹐則酒毒難消﹐而腐肉又何以能速生肌長肉哉﹖

祕訣﹕

參術一兩二歸芪﹐茯苓五錢並玉米﹐

白芍兩重二四劑﹐黃柏澤葛二錢梔。

方用異寶散亦效﹕

茯苓﹝一兩﹞冰片﹝三分﹞黃柏﹝五錢﹞瓦艸﹝五錢﹞靑苔﹝五錢﹞兒茶﹝五錢﹞麝香﹝八分﹞樟腦﹝三錢﹞乳香﹝二錢﹞沒藥﹝二錢﹞爲末﹐撒於患處﹐水無流出﹐卽不再腐矣。

祕訣﹕

又有異寶撒囊癰﹐一兩茯苓三分冰﹐

黃柏瓦艸各五錢﹐靑苔兒茶一樣同﹐

麝香八分樟三錢﹐乳香沒藥二錢從。

臂癰論

人有兩臂之間﹐忽然生瘡而變成癰疽者﹐亦陰癰也。𨿽較頭面對口肩背上稍輕﹐然治之不得其法﹐亦能殺人﹐必須辧其陰陽治之。大約陽癥必紅腫而疼痛則易治﹐陰癥必漫腫麻癢則難療。陽癥宜用三星湯﹐一﹑二劑則消﹔陰癥則不可用﹐必須大補气血﹐而佐以消痰化毒之劑﹐始能奏功﹐豈可謂手足非心腹之疾﹐不必補虛乎﹖夫陰主靜﹐而手足乃至動者也。動而生陰疽﹐則動變爲靜﹐亦非常之道也﹐可不畏哉﹗況動變爲靜﹐又趨陰之道也。陽趨於陰﹐則生近於死矣。欲陽返陰易﹐欲陰返陽難﹐誰謂手足之癰﹐而可小視之哉﹖

方用消癰還陽丹﹕

白術﹝一兩﹞黃芪﹝一兩﹞人參﹝三錢﹞天花粉﹝三錢﹞當歸﹝五錢﹞金銀花﹝二兩﹞肉桂﹝一錢﹞乳香﹝一錢﹞甘艸﹝三錢﹞水煎服﹐一劑陰返陽而癢變痛﹐二劑而痛如失﹐三劑全消﹐不必四劑也。此方與神效湯﹝《辧證奇聞》《辧證錄》作七聖湯﹞相似﹐而意各異。神效湯內無乳香﹑天粉﹐能治潰爛﹐長肉生肌。此方治未潰者﹐而能內消也﹐加乳香﹑天粉二味以攻中﹐有擁衛之力耳。

祕訣﹕

還陽神丹治臂癰﹐白術黃芪一兩同﹐

參粉三錢歸五錢﹐銀花二兩桂錢從﹐

乳香一錢三錢艸﹐陽癥方可服三星。

此癥用轉攻湯亦治之﹕

黃芪﹝二兩﹞甘艸﹝三錢﹞貝母﹝三錢﹞當歸﹝一兩﹞白術﹝一兩﹞肉桂﹝一錢﹞遠志﹝五錢﹞紫花地丁﹝五錢﹞水煎服。

祕訣﹕

轉攻湯中二兩﹐甘貝三錢去心宜﹐

歸術一兩桂一錢﹐五錢遠志地丁隨。

擎疽論﹝原缺祕訣﹐今仿之﹞

人有手心中忽然腫實變成一疽﹐紅腫非常﹐晝夜無間﹐謂之擎疽﹐人生此疽﹐多屬冤債。甚爲危篤﹐往往有流血而死者﹐大約此癥之生﹐皆因火毒而發也。故須消其火毒﹐然火毒非生於一朝﹐而毒難憑於小劑﹐況盛於熱而起於火﹐火之有餘﹐終是水這不足﹐不以大劑滋水﹐惟以小劑滅火﹐安得取勝乎﹖治之法﹕當用補水大劑而少佐以解毒之味﹐則自愈矣。

方用釋擎湯﹕

玄參﹝二兩﹞生地﹝一兩﹞金銀花﹝二兩﹞當歸﹝一兩﹞貝母﹝二錢﹞紫花地丁﹝五錢﹞水煎服﹐一二劑痛止未潰者再服﹐一劑已潰者﹐再服四劑必愈矣。此方滋水利火﹑補正解毒﹐何尙擎疽之不釋哉。

祕訣﹕﹝仿造﹞

玄色金銀足兩當﹐生地當歸趕家忙。

貝母盼兒淚雙襟﹐遙看地丁門前望。

此癥用澀珠湯亦效﹕

熟地﹝一兩﹞生地﹝一兩﹞麥冬﹝一兩﹞甘菊﹝一兩﹞金銀花﹝一兩﹞

水煎服四劑﹐未潰者旣消﹐已潰者卽消。

祕訣﹕﹝仿造﹞

生熟冬菊金銀花﹐五虎上將濟世忙。

全仗眞元一口气﹐定叫火毒無處藏。

乳癰論

人有乳上生癰﹐先腫後痛﹐寒熱往來﹐變成瘍癰﹐此癥男女皆有﹐而婦人居多。蓋婦生子﹐抱兒食乳﹐偶然困睡﹐兒以口气吹之﹐乳內之气塞不通﹐遂成乳疾。此時若以解散之藥治之﹐可隨手而愈。倘因循失治﹐而乳癰之癥成矣。男子則不然﹐陽明胃火熾盛﹐不上騰於口舌﹐而中壅於乳房﹐乃生此癥。乳癰不比他處之癰有陰陽之別﹐故治法亦無陰陽之判﹐但別其先後之虛實耳。初起多爲邪實﹐潰爛乃爲正虛也。𨿽然﹐邪之有餘﹐仍是正之不足﹐治宜補中散邪﹐乃萬全之道﹐正不必分先宜攻而後宜補也。

方用和乳湯﹕

當歸﹝一兩﹞蒲公英﹝一兩﹞貝母﹝三錢﹞天花粉﹝三錢﹞甘艸﹝二錢﹞穿山甲﹝一片﹞水煎服﹐一劑而乳通腫亦消矣﹐不必二劑也。此方用貝母﹑花粉者﹐消胃中之壅痰也﹐壅散而乳房之气通矣。佐以公英﹑山甲解其熱毒﹐利其關竅﹐自然不攻而毒散矣。惟恐前藥過於迅速﹐加當歸﹑甘艸補正和解﹐則正無傷而邪自退﹐何慮餘毒不行而變乳巖哉﹖

祕訣﹕

和乳一兩歸蒲公﹐三錢貝母花粉同﹐

山甲一片二錢艸﹐服下一服乳房通。

此癥用消化無形湯亦效﹕

金銀花﹝一兩﹞當歸﹝一兩﹞甘艸﹝三錢﹞天花粉﹝三錢﹞通艸﹝一錢﹞紫背天葵﹝五錢﹞水煎服﹐一劑卽消。

祕訣﹕

又有消化無形湯﹐銀花一兩當歸行﹐

甘粉三錢通艸一﹐紫背天葵五錢良。

人有先生乳癰﹐收口後不愼房事﹐以致復行潰爛﹐變成乳巖﹐現出無數小口﹐而瘡口更加腐爛﹐似蜂窩之狀﹐肉向外生﹐終年累月不愈﹐服敗毒之藥而愈甚﹐人以爲毒深結於乳房也﹐誰知是气血大虛乎﹖夫乳癰成巖﹐肉向外生﹐而筋束乳頭﹐則傷乳卽傷筋也。此癥必須急救﹐否則有筋弛難長之虞矣。夫筋弛而又泄精﹐泄精則損傷元气﹐安得不變出非常乎﹖當失精之後﹐卽用補精塡髓之藥﹐尙不致如此之橫﹐今旣因虛而成巖﹐復見巖而敗毒﹐不已虛而益虛乎﹖無怪其愈治而愈壞也。治之法﹐必須大補其气血以生其精﹐不必再瀉其毒﹐以其病無毒可瀉耳。

方用化巖湯﹕

茜艸根﹝二錢﹞白芥子﹝二錢﹞人參﹝一兩﹞忍冬藤﹝一兩﹞黃芪﹝一兩﹞當歸﹝一兩﹞白術﹝土炒﹐二兩﹞茯苓﹝三錢﹞水煎服﹐連服二劑而生肉紅潤﹐再服二劑而膿盡痛止﹐又二劑漏管重長﹐又二劑痊愈﹐再二劑永不復發矣。此方全在補气補血﹐而不事消痰化毒之治。忍冬𨿽爲消毒之藥﹐其性亦補﹐況入於補藥之中﹐亦純乎補矣。惟是失精變巖﹐似宜補精﹐乃不補精而止補气血﹐何也﹖蓋精不可以速生﹐補精之功甚緩﹐不若補其气血﹐气血旺則精生矣。且乳房屬陽明之經﹐旣生乳癰﹐未能多气多血﹐補其气血﹐則陽明之經旣旺﹐自然生液生精以灌注於乳房﹐又何必復補其精﹐以牽制參之功乎﹖此所以不用生精之味耳。

祕訣﹕

化巖湯中茜艸根﹐二兩白芥一兩參﹐

忍冬芪歸亦一兩﹐白術二兩苓三錢。

方用延仁湯亦效﹕

人參﹝一兩﹞當歸﹝一兩﹞白術﹝一兩﹞熟地﹝一兩﹞麥冬﹝一兩﹞山茱萸﹝五錢﹞甘艸﹝一錢﹞陳皮﹝五分﹞水煎服﹐四劑效。

祕訣﹕

乳巖宜用延仁湯﹐參歸術地麥兩襄﹐

山萸五錢一錢艸﹐陳皮五分四劑良。

人有左乳忽腫如桃﹐皮色不變﹐又不痛﹐身體發熱﹐形容漸瘦﹐人以爲痰气鬱結也﹐誰知是肝气之不舒乎﹖夫乳屬陽明﹐而乳癰宜責之陽明胃經﹐余獨言肝者何也﹖蓋陽明胃土﹐最怕肝木之克﹐肝气不舒﹐則胃气亦不舒耳。況乳又近於兩脇﹐正肝之部位也。與肝相遠﹐尙退縮而不敢舒﹐與肝爲鄰﹐亦何敢恣肆而吐气哉﹖气不舒而腫滿之形成﹐漫腫無頭不痛不赤﹐正顯其畏懼也。治之法﹐不必治陽明之胃﹐但治肝經之郁﹐自然毒消腫解矣。

方用加味逍遙散﹕

柴胡﹝二錢﹞川芎﹝一錢﹞甘艸﹝一錢﹞人參﹝一錢﹞當歸﹝三錢﹞白術﹝三錢﹞半夏﹝三錢﹞茯苓﹝三錢﹞陳皮﹝三錢﹞栝蔞仁﹝三錢﹞白芍﹝五錢﹞水煎服﹐服十劑而內消﹐去栝蔞再服十劑不再發矣。逍遙散善解肝气之郁﹐肝气郁解而胃气自舒矣。況益之栝蔞﹑半夏﹑陳皮﹐專能治胸中之積痰﹐痰去則腫亦易消也。

祕訣﹕

逍遙加味二錢胡﹐芎艸人參一錢煮﹐

歸術夏苓陳三錢﹐蔞仁亦三白芍五。

此癥用歸芍二通湯亦效﹕

當歸﹝一兩﹞白芍﹝五錢﹞柴胡﹝三錢﹞木通﹝一錢﹞通艸﹝一錢﹞枳殼﹝二錢﹞穿山甲﹝一片﹞山楂﹝十个﹞桃仁﹝十粒﹞花粉﹝三錢﹞水煎服﹐二劑效﹐繼續服。

祕訣﹕

歸芍二通治乳巖﹐當歸一兩芍五錢﹐

柴粉三錢二通一﹐枳殼山甲楂桃全。

婦人產後﹐忽兩乳細小﹐下垂過腹﹐疼痛難忍﹐人以爲懸癰也﹐誰知是胃經气血之燥乎﹖蓋胃爲水谷之海﹐而多气多血之腑也。夫產後亡血過多﹐則胃中空虛﹐而飲食不能遽進﹐卽進飲食﹐而各臟腑取給於胃甚急﹐則胃气困矣。胃气困而胃血則燥矣。胃血燥無以解各臟腑之紛爭﹐且小兒又索母乳﹐則內外取資於胃﹐胃無以應。乳房者﹐胃之外廓也﹔乳頭者﹐胃之門戶也。胃苦內之紛爭﹐欲避出於外而不可得﹐況小兒日夜吮咂﹐則兩乳細小下垂﹐以至於腹﹐有外遁難藏﹐入地無門之狀﹐此倒懸切膚之痛﹐至危之癥也。治之法﹐急救胃气﹐而益之補血之味﹐則胃气潤而不燥﹐胃气和平﹐自然分給於臟腑﹐又何至外痛而倒懸哉﹖

方用解懸湯﹕

人參﹝二兩﹞川芎﹝二兩﹞當歸﹝四兩﹞荊芥﹝三錢﹞炮姜﹝一錢﹞麥冬﹝一兩﹞益母艸﹝三錢﹞水煎服﹐四劑而乳頭收﹐再四劑痊愈矣。此方用人參以生胃气於無何有之鄕﹔用當歸﹑川芎以生新血於危急之地﹔用荊芥﹑益母艸以解臟腑之紛爭﹐得歸於經絡﹔用麥冬﹑炮姜者﹐因陽明胃火之燥﹐未免火動而延燒﹐產後不宜寒涼之藥﹐故用麥冬微寒之品﹐少解其火勢之烈也。

祕訣﹕

乳垂疼痛解懸湯﹐參芎二兩四歸襄﹐

荊芥三錢益母艸﹐炮姜一錢麥兩嘗。

此癥方用玉漿丹亦效﹕

人參﹝二兩﹞玄參﹝二兩﹞麥冬﹝二兩﹞當歸﹝一兩﹞生地﹝一兩﹞麻黃﹝一錢﹞五味子﹝一錢﹞水煎服﹐二劑效。

祕訣﹕

潤胃益气是玉漿﹐人參玄參麥二兩﹐

歸地一兩麻黃錢﹐五味同麻二劑康。

肚癰論

人有生癰於小肚之間﹐斷無陽毒之癥﹐以其屬於陰之部位也。陰位生陰毒之癥﹐似乎至重﹐然治之得法﹐一用陽藥﹐立可成功。無柰世人一見肚腹生瘡﹐往往多用陰藥以消毒﹐反致癰成難救之癥﹐良可憫也﹗然余所謂陽藥者﹐非散火祛風之藥﹐乃補气溫火之味耳。蓋陰地而結成陰毒者﹐乃虛寒之故也。寒因虛而不行﹐毒因寒而鬱結﹐故用熱藥以祛寒﹐自能寒解而毒散也。

方用祛寒救腹丹﹝按﹕《辧證奇聞》《辧證錄》攺作避寒救腹丹﹐非是﹞﹕

白術﹝三兩﹞金銀花﹝三兩﹞茯苓﹝三錢﹞肉桂﹝三錢﹞附子﹝一錢﹞當歸﹝五錢﹞蛇牀子﹝五錢﹞水煎服﹝按﹕《辧證奇聞》《辧證錄》當歸作二兩﹞﹐一劑而癰消矣﹐倘已潰者三劑而膿盡肉生矣﹐四劑痊愈。此方用白術爲君﹐專利腰臍之气﹐腰臍之气利﹐則下腹之部位盡利矣。佐以金銀花﹑蛇牀子以祛其毒气﹐則毒瓦斯易消矣。然恐寒涼之藥不能直入﹐故加附子﹑肉桂﹐斬關突圍而進也。惟是桂附術牀俱是漧燥之品﹐毒𨿽祛除﹐未免耗血﹐故用當歸陽中滋陰﹐少制其燥﹐則陰寒散而又無陽旺之虞﹐所以旣能奏功而又無後患也。

祕訣﹕

祛寒救腹術銀三﹐苓桂三錢附一錢﹐

歸牀五錢一服消﹐已潰四劑妙如仙。

此癥方用鳴寶丹亦效﹕

黃芪﹝二兩﹞甘艸﹝三錢﹞白術﹝二兩﹞金銀花﹝二兩﹞車前子﹝五錢﹞蛇牀子﹝五錢﹞柴胡﹝一錢﹞肉桂﹝一錢﹞貝母﹝一錢﹞山茱萸﹝一錢﹞水煎服﹐一劑消﹐二劑愈﹐加人參用之更妙。

祕決﹕

肚癰須用鳴寶丹﹐黃芪二兩艸三錢﹐

術銀二兩車牀五﹐柴桂貝萸一錢添。

惡疽論

人有四肢之間﹐或頭面之上﹐忽然生疽﹐頭黑皮紫﹐痛楚異常﹐此陽癥之毒也。治不得法﹐亦能殺人。蓋陽癥之毒﹐其毒甚驟﹐卽用敗毒之藥治之﹐可隨手而愈。然而疽與癰﹐實有不同。癰潰於內﹐而疽腫於外也。潰於內者﹐難於外治﹔腫於外者﹐易於內消。𨿽癰疽之毒﹐盡由內而發外﹐無不可內治而外愈也。而疽尢宜內治。

方用消疽湯﹕

夏枯艸﹝二兩﹞忍冬藤﹝二兩﹞當歸﹝二兩﹞連翹﹝三錢﹞生地﹝三錢﹞地楡﹝三錢﹞天花粉﹝三錢﹞白芷﹝二錢﹞甘艸﹝二錢﹞水煎服﹐未潰者二劑卽消﹐已潰者四劑痊愈矣。

此方通治惡疽之方也﹐凡生疽者﹐以此方治之﹐無不神效。蓋補血散毒﹐則血活而毒難畱﹔涼血淸火﹐則血寒而火易散﹐疽多陽癥﹐所以治無不宜也。

祕訣﹕

消疽湯用夏桔艸﹐忍冬當歸二兩攪﹐

連翹二地粉三錢﹐白芷二錢甘艸好。

又治惡疽方﹕

荊芥﹝三錢﹞甘艸﹝三錢﹞天花粉﹝三錢﹞當歸﹝一兩﹞玄參﹝一兩﹞金銀花﹝八錢﹞陳皮﹝一錢﹞蒲公英﹝五錢﹞牛蒡子﹝二錢﹞水煎服﹐若在咽喉者加桔梗三錢﹔若在下體者加地楡三錢。

祕訣﹕

又有一方治惡疽﹐荊芥甘粉三錢許﹐

歸玄一兩銀八錢﹐陳一英五二牛子﹐

若在咽喉三錢桔﹐下體生兮加地楡。

疔瘡論

人有生疔瘡者﹐一時疼痛難忍﹐此陽毒而非陰毒也。但初生時﹐人最難辧。世人以生黃豆令病患口嚼﹐不知辛生之味便是疔瘡﹐此辧証之訣也。其瘡頭必發黃泡﹐或現紫黑之色。更須細看泡中﹐必有紅白一綫﹐通出於泡外。大約疔生足上者﹐紅綫由足而入臍。疔生手上者﹐紅綫由手而入心。疔生唇上者﹐紅綫由唇而走喉。如見此紅綫透出﹐卽在紅綫處用鍼刺毒血﹐以免毒攻心。若現白綫之絲﹐則不必刺也。治之法﹐總以消毒瀉火爲主。

方用拔疔散﹕

紫花地丁﹝一兩﹞菊花﹝一兩﹞水煎服﹐一劑而紅綫除﹐二劑而疔毒散﹐三劑痊愈矣。若已潰爛﹐亦用此方﹐但加當歸二兩﹐不必四劑毒盡而肉生矣。

祕訣﹕

方名拔疔只二味﹐地丁菊花各兩配﹐

毒若初起服三劑﹐已潰再加二兩歸。

此癥用散疔散亦妙﹕

夏枯艸﹝一兩﹞紫花地丁﹝一兩﹞連翹﹝三錢﹞水煎服﹐一劑卽消矣。

祕訣﹕

還有散疔亦效味﹐枯艸地丁一兩計﹐

連翹三錢一劑消﹐何必瑣碎服三劑。

唇疔論

人有生疔於唇上﹐或在口角之旁﹐或在上下唇之際﹐不必論其大小﹐皆因脾胃之火毒也。最宜速散﹐否則毒瓦斯炎熾﹐難於飲食﹐往往有腐爛而死者。然疔愈小﹐而其毒愈橫也。治之法﹐宜急瀉火毒﹐而又不可損傷脾胃之气﹐則毒不難散矣。

方用救唇湯﹕

金銀花﹝一兩﹞地丁﹝一兩﹞甘艸﹝三錢﹞桔梗﹝三錢﹞知母﹝一錢﹞白果﹝二十一个﹞水煎服﹐一劑而疼痛止﹐二劑而瘡口消﹐三劑痊愈﹐未爛四劑﹐已爛五劑收功矣。此方治頭面上之疔瘡﹐俱可獲效﹐而治口唇之疔﹐更爲神驗。白果﹑桔梗善走口唇﹐引銀花﹑地丁至於生瘡之處﹐則能盡解其毒也。

祕訣﹕

救唇湯能治唇疔﹐銀丁兩用甘桔梗﹐

知錢白果二十一﹐未爛四劑爛五功。

此癥方用護唇湯亦效﹕

地丁﹝一兩﹞麥冬﹝一兩﹞玄參﹝一兩﹞夏枯艸﹝一兩﹞甘艸﹝三錢﹞水煎服﹐二劑效。

祕訣﹕

又有療唇護吻湯﹐地丁麥玄枯艸兩﹐

再加三錢生甘艸﹐服止二劑妙非常。

鬢疽論

人有兩鬢之中﹐忽然生疽﹐紅腫髙突﹐頭面眼鼻浮腫﹐其狀不堪﹐異乎尋常相貌﹐此陽毒也。蓋兩鬢近於太陽﹐乃陽之位也﹐陰气不能至此部位。兩鬢生疽﹐當以陽癥治之。然而𨿽是陽癥﹐往往有變爲陰癥者﹐故於陽藥中必須加入陰分之藥﹐以防其變。若已潰爛﹐更須陰藥多於陽藥﹐則消息而善治之也。

方用理鬢湯﹕

金銀花﹝三兩﹞白芷﹝三錢﹞當歸﹝一兩﹞川芎﹝一兩﹞夏枯艸﹝一兩﹞水煎服﹐未潰者二劑卽消﹐已潰者四劑卽消矣。此方用金銀花﹑夏枯艸以解火毒﹐白芷﹑川芎引入兩鬢﹑太陽之間﹐則金銀花﹑夏枯艸更得施其祛逐之功。又妙在當歸之補气血﹐則陰陽雙益﹐正足而邪散﹐安得不速愈哉﹗

祕訣﹕

理鬢湯能治鬢疽﹐銀花三兩芷三錢﹐

芎歸一兩气血壯﹐枯艸一兩用水煎。

此癥方用蒿艸飲亦效﹕

靑蒿﹝一兩﹞玄參﹝一兩﹞川芎﹝一兩﹞生地﹝一兩﹞夏枯艸﹝一兩﹞細辛﹝一錢﹞蔓荊子﹝一錢﹞水煎服﹐二﹑三劑效。

祕訣﹕

蒿艸飲是蒿玄芎﹐生地枯艸一兩同﹐

細辛蔓荊一錢許﹐二劑三劑效無窮。

上卷終

下卷﹕

楊梅瘡論腰疽論瘰癧論頑瘡論腳疽論多骨疽論痔漏論大腸癰論小腸癰論金瘡論接骨論刑杖論獸傷論

下卷

楊梅瘡論

人有關心愛妓之歡﹐戀鑪酣戰﹐自覺馬口如鍼刺之痛﹐此毒瓦斯已過也。未幾而生魚口矣﹐未幾而生疳瘡﹐又未幾而徧身亦生瘡矣﹐黃膿泛濫﹐臭腐不堪﹐人以爲毒盛﹐多用敗毒之藥﹐誰知愈敗毒而瘡愈盛﹐瘡愈多而愈不易愈﹐往往有腐爛而化者﹐實可傷也﹗蓋楊梅之毒﹐每中於泄精之時﹐精泄則元气虧虛﹐故毒乘虛而入。若元气足﹐則毒𨿽入而傳染﹐不過輕微之毒﹐可以一泄而愈。今徧身瘡毒發出﹐明是大虛之癥﹐而毒深中於內﹐不補虛以泄毒﹐焉能奏功﹖倘用敗毒之藥﹐無異下石矣﹗

方用二生湯﹕

土茯苓﹝三兩﹞生黃芪﹝三兩﹞生甘艸﹝三錢﹞水煎服﹐四劑瘡漸紅﹐再四劑漸幹﹐又四劑痊愈矣。服此方忌茶。此方妙在不以解毒爲事﹐止用黃芪以補气﹐气旺而邪自不畱。得生甘艸以化毒﹐而佐之以土茯苓以引毒﹐毒去而正無虧。蓋气生而血不難養﹐此治法之巧者也。

偏徳湯亦妙﹕

金銀花﹝四兩﹞當歸﹝二兩﹞白術﹝二兩﹞土茯苓﹝一兩﹞天花粉﹝三分﹞甘艸﹝五錢﹞水煎服﹐十劑愈。

祕訣﹕

二生湯能治楊梅﹐土苓三兩生黃芪﹐

甘艸三錢過十劑﹐始紅漸幹瘡可醫。

又有治梅銀四兩﹐歸術二兩土茯兩﹐

花粉三錢五錢艸﹐服至十劑一掃光。

人有龜頭生疳﹐乃服敗毒之藥﹐欲毒小便而出。若大腸燥結﹐則攻毒之藥﹐不能徑走大腸﹐勢必盡趨膀胱而出。蓋膀胱口細﹐小便亦細﹐毒難泄出﹐於是毒不畱於腸中﹐而反結於外勢﹐毒盛必發﹐安得不腐爛哉﹖往往有龜頭爛落﹐連莖亦爛﹐世人多以外藥敷之。外藥固不可少﹐然不先消其內之火毒﹐而遽用外藥敷之﹐不啻如石之壓艸萌芽也﹐勢必復發。宜先用湯劑治之﹐

方名散毒丹﹕

土茯苓﹝一兩﹞黃柏﹝一兩﹞甘艸﹝一兩﹞梔子﹝炒研一兩﹞肉桂﹝一錢﹞水煎服﹐四劑則火自從小便而出﹐疼痛少止﹐然後用生勢丹敷之。

生勢丹﹕

兒茶﹝一兩﹞生甘艸﹝一兩﹞炒黃柏﹝三兩﹞冰片﹝三分﹞朱砂﹝一錢﹞乳香﹝三錢﹞沒藥﹝三錢﹞大黃﹝三錢﹞研爲細末﹐瓷瓶收貯。敷患處數日而膿盡血幹﹐抹至一月﹐肉筋再長而愈。愈後宜大補气血﹐急用十全大補湯連服一﹑二月﹐則外勢仍能伸縮﹐尙可種子。否則多服敗毒之藥﹐瀉火之劑﹐則命門寒涼﹐而外勢亦且冰冷﹐安能陽和之驟復哉﹖此前後治法之各異﹐實有次序也。

祕訣﹕

龜頭腐爛散毒丹﹐苓柏艸梔一兩煎﹐

肉桂一錢四劑止﹐然後再敷生勢丹。

生勢丹敷龜頭藥﹐兒茶甘艸一兩著﹐

炒柏三兩冰三分﹐朱砂一錢乳沒藥﹐

大黃三錢共細末﹐敷至一月患自瘥。

此癥方用護身湯亦效﹕

玉米﹝一兩﹞金銀花﹝一兩﹞土茯苓﹝一兩﹞肉桂﹝三分﹞黃柏﹝二錢﹞車前子﹝三錢﹞水煎服﹐連服十劑愈。

祕訣﹕

護身湯中玉米金﹐茯苓一兩桂三分﹐

車前三錢黃柏二﹐連服十劑可回春。

人有疳瘡初發﹐魚口將生﹐若不速治﹐必徧身生瘡﹐遷延歲月﹐身體腐爛﹐多不可救﹐必須早治爲妙。然而早治之法﹐世人多用五虎散敗毒﹐𨿽毒從下泄﹐而損傷元气﹐未爲得法。設或敗毒之藥少減﹐又恐有畱毒之虞﹐亦非治法之妙。蓋毒瓦斯之入﹐因元气之虛也。虛而敗毒﹐是已虛而益虛也﹐則毒將何以解乎﹖治之法﹐惟補中有泄﹐則毒盡散﹐而正气又無虧矣。

方用早奪湯﹕

人參﹝一兩﹞白術﹝一兩﹞當歸﹝一兩﹞黃芪﹝一兩﹞大黃﹝一兩﹞金銀花﹝一兩﹞土茯苓﹝一兩﹞石膏﹝一兩﹞甘艸﹝三錢﹞遠志﹝三錢﹞天花粉﹝三錢﹞柴胡﹝二錢﹞水煎服﹐一劑泄出惡物﹐宜掘土埋之﹔再服二劑而臭穢惡物﹐無畱於腸胃矣。然後減去大黃﹑石膏﹐加土茯苓二兩﹐同前藥再煎服四劑﹐則一身上下與頭面之間﹐必有隱隱瘡影現於皮膚之內﹐再服二劑而瘡影亦盡消矣。再服二劑﹐則永不生瘡矣。此方用大黃以瀉毒﹐石膏以淸毒﹐甘艸﹑銀花以化毒﹐柴﹑粉以散毒﹐又佐以大補气血之藥﹐有似三軍過勇﹐士卒彊健﹐統帥大軍﹐斬殺無遺﹐則四野蕭條﹐元气盡矣﹗用參﹑芪﹑歸﹑術之類﹐以至仁而佐至勇﹐則剿撫兼施﹐軍聲更振﹐前徒倒戈﹐自獲全勝。少祛除則賊化爲良﹐豈敢仍爲盜哉﹗此方有益於風流子弟不少﹐余實親視而實驗者也。倘病患陰虛陽燥﹐方中可加熟地數兩﹐或加玄參一兩亦可﹐余品不可亂加也。

祕訣﹕

參術歸芪早奪湯﹐大黃銀苓石膏兩﹐

甘艸遠志粉三錢﹐柴二一劑泄毒良。

再服四劑穢盡去﹐土苓二兩去膏黃。

陰虛陽燥加玄地﹐水煎服之妙難量。

方用泄穢丹亦妙﹕

蒲公英﹝三兩﹞金銀花﹝三兩﹞當歸﹝一兩﹞大黃﹝五錢﹞王不畱﹝三錢﹞水煎服﹐水十碗﹐煎成二碗﹐徐徐服。

祕訣﹕

泄穢神丹蒲公英﹐銀花三兩歸兩從﹐

大黃五錢三不畱﹐十碗煎二徐服輕。

人有徧身生楊梅﹐而服輕粉﹐一時收斂﹐以圖目前遮飾﹐誰知毒藏於內﹐必然外潰。未幾而毒發於鼻﹐自覺臭气沖鼻而出。又幾日而鼻色變黑﹐不聞香臭矣。此等癥見﹐必須急治。否則鼻柱自傾﹐一至腐爛﹐便不可救。然用些小之劑﹐亦無益也。蓋毒勢甚盛﹐杯水難濟。況楊梅結毒﹐不結於他處﹐而結於鼻中﹐其毒更勝﹐以毒不在他髒﹐而在肺經也。肺主气者﹐主淸气也﹐毒瓦斯非淸气可比。毒瓦斯在肺﹐則淸气盡力毒瓦斯矣。肺气出於鼻﹐而藏於腎﹐腎感毒瓦斯﹐移之於肺﹐以散於皮膚﹐則毒瓦斯可以外出。今用輕粉收斂﹐則毒不得發於皮膚﹐而盡歸還肺中﹔肺欲歸還於腎﹐而腎不受﹐乃上衝於鼻矣。鼻孔細小﹐安能遽泄乎﹖自然毒瓦斯盡結於鼻﹐而鼻乃獨受其禍矣。治之法﹐必須多用散藥以解毒。然肺經之病﹐不能直治﹐必須隔一﹑隔二治之而後可也。

方用護鼻散﹕

金銀花﹝三兩﹞玄參﹝三兩﹞麥冬﹝二兩﹞桔梗﹝五錢﹞甘艸﹝五錢﹞天花粉﹝五錢﹞丹砂﹝生衝﹐一錢﹞水煎調丹朱末﹐服一劑而鼻知香臭矣﹐服四劑而鼻黑之色去﹐不必憂鼻之爛落矣。

更用全鼻散﹕

玄參﹝一兩﹞金銀花﹝一兩﹞當歸﹝一兩﹞丹砂﹝一錢﹞麥冬﹝五錢﹞人參﹝三錢﹞甘艸﹝三錢﹞水煎服﹐十劑而一身之毒盡出﹐可保無虞。前方過於勇猛﹐所以救其急﹐後方近乎和平﹐所以補其虛。而丹砂前後皆用者﹐以輕粉之毒非丹朱不能去。輕粉乃水銀所燒﹐而丹砂乃水銀之母﹐子見母自然相逢﹐而不肯相離﹐所以丹砂出而輕粉亦出﹐此世人之所未知耳。倘鼻梁已傾﹐腐爛不堪﹐宜以前護鼻散救之﹐𨿽鼻不能重長﹐而性命猶可保也。

祕訣﹕

護鼻解毒三銀參﹐麥二梗五艸花粉﹐

煮成丹朱生衝服﹐四劑色變莫憂心。

全鼻散藥玄金花﹐一兩當歸錢丹砂﹐

麥冬五錢三參艸﹐連服十劑自無差。

方用寒水再造湯亦效﹕

麥冬﹝三兩﹞甘艸﹝二兩﹞貝母﹝三錢﹞夏枯艸﹝二兩﹞黃芩﹝三錢﹞連翹﹝三錢﹞桔梗﹝三錢﹞寒水石﹝衝﹐三錢﹞赤茯苓﹝二兩﹞水煎服﹐未爛者一劑可免﹐爛者再劑不爛矣﹐

再二劑痊愈。

祕訣﹕

寒水再造三兩冬﹐甘枯二兩赤茯苓﹐

貝母黃芩連翹桔﹐寒水三錢煎成衝。

人有生楊梅﹐徧身皆爛﹐疼痛非常﹐人以爲毒瓦斯之在皮膚也﹐誰知是血虛而毒結於皮膚乎﹖夫楊梅之毒﹐散於骨髓之中﹐毒在骨中﹐難以療治﹐而毒在皮膚﹐似易於施治矣。然毒未出於皮膚﹐尙蘊藏於骨中﹐泄骨中之毒﹐可從下而外泄也。如毒已出於皮膚﹐其毒開張﹐斂肌中之毒﹐則不可由表而外攻矣。得其法﹐則易泄散﹔未得其法﹐則轉橫也。治之法﹐宜補虛以泄毒﹐引毒從小便出﹐乃得其治法耳。

方用二苓化毒湯﹕

白茯苓﹝二兩﹞土茯苓﹝二兩﹞當歸﹝二兩﹞紫艸﹝二兩﹞金銀花﹝二兩﹞生甘艸﹝二錢﹞水酒各半煎服﹐十劑痊愈。此方視之平淡無奇﹐而實有異功者﹐補以泄之也。楊梅本生於腎之虛﹐腎虛則血虛矣。不補虛以治瘡﹐反泄毒以耗血﹐此世人治楊梅之瘡﹐所以多不效耳。

加減二苓湯亦效﹕

生地﹝一兩﹞茯苓﹝一兩﹞當歸﹝一兩﹞黃芪﹝二兩﹞土茯苓﹝二兩﹞車前子﹝五錢﹞防風﹝一錢﹞水煎服﹐二劑不痛﹐再二劑痊愈矣。

祕訣﹕

二苓化毒茯苓歸﹐紫艸土茯銀二隨﹐

水酒煎服艸二錢﹐十劑痊愈效可推。

補虛瀉毒二苓湯﹐生地茯苓歸一兩﹐

黃芪土茯二兩用﹐車前五錢一錢防。

腰疽論

人有腰眼之間﹐忽生疽毒﹐疼痛呼號﹐似乎陽癥。然而腰腎之處﹐乃至陰之地﹐未可作陽疽治之。若竟陰癥治之﹐則亦不可也。此癥本於過忍其精﹐欲泄不泄﹐以成斯毒﹐似乎純是陰分之過。但腰間去腎不遠﹐腎火發而成毒﹐則陰中有陽﹐未可能以陰癥治之也。必須合陰陽並治﹐以化其毒﹐則毒去如掃。倘不補陰而竟治毒﹐則腎气愈傷﹐而毒難速化矣。蓋補陰而不補陽﹐則陰無陽不生﹐則毒深藏於腎宮而不得外泄矣。然而陰陽兩治﹐則腰腎之气利而易奏功也。

方用兩治湯﹕

杜仲﹝一兩﹞當歸﹝一兩﹞白術﹝一兩﹞防己﹝三錢﹞豨薟艸﹝三錢﹞金銀花﹝三兩﹞甘艸﹝三錢﹞水煎服﹐一劑輕﹐二劑而痛止﹐三劑痊愈矣。此方用白術﹑杜仲以利其腰臍﹐气通而毒自難結也。又得銀花﹑當歸之類﹐補中有散﹔而防己﹑直入腎宮以祛逐蘊熱之毒﹐則陰陽無偏勝之虞﹐正有助而邪無紛爭﹐自然三劑而成功也。

祕訣﹕

腰疽必須兩治湯﹐杜歸白術一兩添﹐

再加三錢防薟甘﹐銀花三兩一齊煎。

此癥用九靈丹亦效﹕

生地﹝五錢﹞丹皮﹝五錢﹞黑荊芥﹝三錢﹞甘艸﹝三錢﹞防風﹝一錢﹞紫花地丁﹝一兩﹞山萸﹝一兩﹞炒白術﹝二兩﹞熟地﹝二兩﹞水煎服﹐連服二劑效。

祕訣﹕

又有腰疽九靈丹﹐生地丹皮各五錢﹐

黑芥艸三防風一﹐地丁山萸一兩添﹐

惟有焦術熟地二﹐連服二劑效如仙。

瘰癧論

人有生痰塊於項頸﹐堅如石者﹐久則變成瘰癧﹐流膿流血﹐一塊未消﹐一塊又長﹐未幾又潰﹐或耳下﹐或缺盆﹐或肩上﹐有流行串走之狀﹐故名鼠瘡﹐又名串瘡﹐言其如鼠之能穿也。世人謂食鼠竊之物以成﹐而不然也。蓋瘰多起於痰而成於郁﹐未有不郁而能生痰者﹐未有無痰而能成瘰者也。世人必須以開郁消痰爲治﹐然郁久則气血必耗﹐耗則气血更虧﹐若徒消痰而不解郁﹐或但開郁而不消痰﹐是以虛而益虛也﹐何能奏功﹖余謂此癥﹐不若平肝而健脾﹐助土木相調而愈矣。

方用淸串湯﹕

白芍﹝一兩﹞白術﹝一兩﹞柴胡﹝二錢﹞蒲公英﹝三錢﹞天花粉﹝三錢﹞茯苓﹝五錢﹞陳皮﹝一錢﹞附子﹝一錢﹞紫背天葵﹝五錢﹞水煎服﹐六劑痰塊漸消﹐再服十劑而瘰化盡﹐再服一月痊愈。愈後可服六君子湯數十劑﹐以爲善後之計﹐永不再發也。此方妙在蒲公英﹑天葵爲消串之神藥﹐然非佐之以白芍﹑柴胡﹐則肝木不平﹐非輔之以白術﹑茯苓﹐則脾土不健﹐何以能勝攻痰破塊之烈哉﹖惟有攻有補﹐則調劑咸宜﹐更得附子之力﹐以引降藥﹐直搗中堅﹐所以能愈宿疾沈於旦夕耳。

祕訣﹕

淸串湯芍兩白術﹐柴二蒲粉三茯五﹐

陳皮附艸一錢用﹐紫背天葵五錢煮。

此癥用康樂湯亦效﹕

白術﹝五錢﹞茯苓﹝五錢﹞夏枯艸﹝五錢﹞半夏﹝三錢﹞炒香附﹝三錢﹞白附子﹝一錢﹞甘艸﹝一錢﹞陳皮﹝一錢﹞連翹﹝二錢﹞白芍﹝一兩﹞水煎服﹐十劑痊愈。

祕訣﹕

康樂術苓枯艸五﹐制夏三錢炒香附﹐

白附艸陳一錢用﹐連翹三錢芍兩煮。

人有久生瘰﹐兩項之間﹐盡已潰爛﹐串至胸膈之上﹐無非痰塊﹐亦已頭破而腐者﹐遂至身體發熱發寒﹐肌肉消瘦﹐飲食少思﹐自汗盜汗﹐驚悸恍惚。此等之癥﹐原系難治﹐然治得法﹐尙可救也。大約瘰癧初起﹐以解郁消痰爲主﹐而佐之補虛以消其毒。病久宜以補虛爲君﹐而佐之以解郁消痰。若徒以祛痰敗毒爲事﹐而不補气血之虛﹐鮮有不死矣﹗

方用轉敗湯﹕

人參﹝一兩﹞當歸﹝一兩﹞土炒白術﹝一兩﹞金銀花﹝三兩﹞白芍﹝三兩﹞柴胡﹝二錢﹞制半夏﹝五錢﹞甘艸﹝三錢﹞水煎服﹐四劑胸開痰消﹐再四劑而潰爛愈。將前方減半﹐再服十劑而痊愈矣。此方補虛多於消痰﹐解郁中而寓化痰﹐世人從未有知此治法者。倘一於攻毒﹐則愈攻而愈壞。此方實祛病之仙丹﹐而奪命之神品也。

祕訣﹕

參歸一兩土炒術﹐銀芍三兩二錢胡﹐

制夏五錢三錢艸﹐八劑減半服十付。

此癥用消瘰湯亦效﹕

熟附子﹝三錢﹞白術﹝一兩﹞麥冬﹝一兩﹞菟絲子﹝一兩﹞白芍﹝一兩﹞天葵﹝一兩﹞人參﹝五錢﹞茯苓﹝五錢﹞甘艸﹝三錢﹞貝母﹝三錢﹞水煎服﹐十劑輕﹐三十劑則痊愈矣。

祕訣﹕

消瘰三錢熟附子﹐術兩麥冬菟絲子﹐

白芍天葵俱兩用﹐參苓五錢三艸貝。

頑瘡論

人有患瘡﹐經年累月而不愈者﹐世所謂頑瘡也﹐言其冥頑不靈﹐無可如何之勢也。然治之得法﹐亦可取效。蓋人气血和平﹐斷不生瘡﹐卽或生之﹐治之亦易。然則生瘡者﹐乃气血之不和也。或因濕浸﹐或因熱感﹐或因寒邪之交﹐遂至气結而不宣﹐血滯而不散﹐結於皮而皮生瘡﹐結於肉而肉生瘡﹐日久不愈﹐則膿血不淨而生虫。瘡口不收﹐人以爲虫也﹐服殺虫之劑﹐而反傷其皮肉﹐且耗其气血﹐則气血愈虛﹐力難兼到。棄皮肉於膜外而罔顧﹐斯瘡難痊﹐遂成頑矣。然治之者﹐以行气和血爲主﹐虫與毒不計也。但血不易和﹐气不易行﹐非補養不能爲功。蓋气得補而气自行﹐血得養而血自流矣。

方用救頑湯﹕

連翹﹝一錢﹞柴胡﹝一錢﹞防風﹝一錢﹞當歸﹝一兩﹞白術﹝一兩﹞熟地﹝一兩﹞黃芪﹝一兩﹞麥冬﹝一兩﹞山萸﹝五錢﹞茯苓﹝五錢﹞制半夏﹝二錢﹞甘艸﹝三錢﹞附子﹝二錢﹞水煎服﹐二劑而瘡口必然發腫﹐不可恐懼﹐乃藥力气血與瘡相戰也﹐是速愈之機﹔再服二劑不痛而癢矣。再服二劑癢止而肉生﹐再服二劑結HT而愈﹐再服二劑永不再發矣。此方專以活血行气﹐得補之道也。气行血活﹐虫將安在﹖故不必殺虫而頑瘡自除矣。

祕訣﹕

頑瘡連翹柴錢防﹐歸術地芪麥一兩﹐

萸苓五錢制夏二﹐艸三附子二錢襄﹐

二劑發腫四癢甚﹐再服四劑效非常。

此癥用轉神湯亦效﹕

人參﹝五錢﹞黃芪﹝五錢﹞當歸﹝五錢﹞麥冬﹝五錢﹞熟地﹝五錢﹞天花粉﹝三錢﹞天冬﹝三錢﹞車前子﹝三錢﹞白術﹝四錢﹞甘艸﹝二錢﹞荊芥﹝一錢﹞防己﹝五分﹞附子﹝三分﹞陳皮﹝三分﹞水煎服﹐一劑知痛癢﹐二劑大痛﹐又連服數劑則潰﹐去附子﹑防己﹑車前﹐加山萸四錢﹑五味子二錢﹐再服四劑則愈矣。

祕訣﹕

轉神湯藥效可計﹐歸參麥五熟地﹐

粉天車三術四錢﹐艸二荊一五分己﹐

附皮三分數付潰﹐去附防車加萸味。

人有內股生瘡﹐斂如豆許﹐翻出肉一塊﹐宛若菌狀﹐人以爲虫食向外翻也。誰知是肝經風熱血燥之故乎﹖夫肝熱則生風﹐乃內風而非外風也。然外風而自覺淸涼﹐內風而實似蘊熱。故外風宜散﹐而內風宜淸。但淸風而不補血﹐則熱不能解﹐而風亦不能舒也。治之法﹐必須養血淸熱則火不燥﹐而熱退則風自靜﹐有何瘡之不愈乎﹖

方用淸風湯﹕

白芍﹝一兩﹞川芎﹝二錢﹞人參﹝五錢﹞當歸﹝五錢白術﹝三錢﹞梔子﹝三錢﹞丹皮﹝三錢﹞天花粉﹝三錢﹞沙參﹝三錢﹞柴胡﹝一錢﹞甘艸﹝一錢﹞連翹﹝一錢﹞水煎服﹐連服數劑﹐則瘡口自斂矣。此方滋血以養肝﹐非消肉以化毒﹐何以瘡斂而愈也﹖蓋瘡成於肝木之旺﹐平肝則血無過燥之患﹐自然風散熱退﹐而無延燒之禍也。若不平肝﹐而內用降火之品﹐外用退蝕之法﹐則虫反內蝕瘡肉﹐肉愈損而元气愈虛﹐變出非常﹐正難救援耳。

祕訣﹕

淸風湯用芍一兩﹐川芎二錢五參當﹐

術梔丹粉沙參三﹐柴艸連翹一錢嘗。

此癥用斂內湯亦效﹕

金銀花﹝一兩﹞白芍﹝一兩﹞當歸﹝一兩﹞白術﹝五錢﹞茯苓﹝五錢﹞生梔子﹝三錢﹞柴胡﹝一錢﹞甘艸﹝三錢﹞水煎﹐連服數劑。

祕訣﹕

斂內一兩銀芍歸﹐術茯五錢三生梔﹐

柴一艸三連劑服﹐淸熱養血治頑奇。

腳疽論

人有腳趾上﹐忽然發癢﹐而後作痛﹐指甲現黑色﹐第二日連腳趾俱黑﹐第三日連腳面俱黑﹐黑至腿上﹐過膝卽死﹐亦無名腫毒之一種也。因人貪歡﹐過服春藥﹐是火熱之毒﹐非腳疽可比。若腳疽止黑在腳趾﹐而不至腳面也。然腳疽最凶﹐𨿽不如無名腫毒之橫﹐而殺人則一也。蓋腳爲四餘之末﹐宜毒之所不到者也﹐何以凶惡至此﹖正以謂毒所不到之處而毒聚不散﹐反出於腳趾之間﹐則毒盛非常﹐而治之不可輕視也。然則用泄毒之藥治之可乎﹖而孰知不然。凡人身气血﹐周流上下﹐則毒瓦斯不能聚結於一處﹐惟气血虧損﹐不能徧走經絡﹐而火毒惡邪﹐乃固結於骨節之際。腳疽之生﹐正因气血之虧﹐不能周流之故﹐安可單泄其毒﹐以再傷其气血乎﹖治之法﹐必須大補气血﹐而佐以泄毒之品﹐則安全之道也。

方用顧步湯﹕

牛膝﹝一兩﹞黃芪﹝一兩﹞石斛﹝一兩﹞當歸﹝一兩﹞金銀花﹝三兩﹞人參﹝三錢﹞水煎服﹐一劑而黑色解﹐二劑而疼痛止﹐三劑愈。若已潰爛﹐多服數劑﹐無不愈也。此方用金銀花以解毒﹐非用牛膝﹑石斛﹐則不能直達於腳趾﹔非用人參﹑歸﹑芪﹐亦不能使气血流通以散毒也。故用此方治腳疽多效﹐卽是無名腫毒用此方治之﹐亦可得生。世醫用刀割去腳趾﹐亦是治法﹐不若此方於補中散毒。起死爲生﹐旣無痛楚之傷﹐又有全活之效也。

祕訣﹕

顧步湯藥治腳疽﹐牛芪石斛一兩歸﹐

三兩銀花參三錢﹐未潰三劑潰四奇。

本癥用地丁飲亦效﹕

紫花地丁﹝一兩﹞甘菊花﹝一兩﹞牛膝﹝一兩﹞甘艸﹝五錢﹞天花粉﹝三錢﹞水煎服﹐未潰二劑﹐已潰再服二劑收功﹐多服爲妙。

祕訣﹕

又有腳疽紫地丁﹐甘菊牛膝一兩同﹐

甘艸五錢粉三錢﹐未潰二劑潰再功。

人有腳腿之上﹐忽然腫起一塊﹐皮色如常又不痛﹐人以爲癰疽也﹐誰知是气血大虛之故乎﹖夫癰疽而皮色不變﹐乃气血之虛﹐而曰非生癰也﹐其誰信之﹖嗟乎﹗气所以行血者也。气行則血行﹐气止則血止﹐若气血相活﹐縱有邪气亦難成腫。邪气之盛﹐由於气血之衰﹐其腫爲癰﹐每每作痛﹐而色必變爲紅赤也。然是癰也﹐腫而不痛不赤﹐皮色不變﹐有腫名而無腫實﹐純是气虛而血無以養﹐邪盛而气不能制也。治之法﹐宜補气以養血﹐何必化毒以祛邪哉﹖

方用補中益气湯﹕

白術﹝一兩﹞黃芪﹝一兩﹞升麻﹝五分﹞柴胡﹝一錢﹞陳皮﹝一錢﹞茯苓﹝三錢﹞甘艸﹝二錢﹞制半夏﹝二錢﹞人參﹝五錢﹞當歸﹝五錢﹞水煎服﹐十劑而腫自消矣。此方乃益气之聖藥﹐非消腫之神劑﹐何以用之而腫卽消也﹖差眞气奪則虛﹐邪气盛則實﹐眞气愈虛﹐邪气愈盛﹐不能補气之藥﹐而气何以能行﹐腫何以能消哉﹖蓋補中益气湯善能補气﹐故能消腫﹐何況又益以消腫去濕之品﹐所以易於建功耳。

祕訣﹕

補中益气兩術芪﹐升麻五分錢柴陳﹐

苓三甘艸制夏二﹐參歸五錢十劑神。

又用下方亦效﹕

當歸﹝五錢﹞人參﹝五錢﹞黃芪﹝一兩﹞牛膝﹝五分﹞荊芥﹝三錢﹞茯苓﹝三錢﹞天花粉﹝三錢﹞附子﹝三錢﹞甘艸﹝一錢﹞水煎服。

祕訣﹕

還有五錢當歸參﹐一兩黃芪牛五分﹐

荊芥苓粉俱三錢﹐附子三錢艸錢存。

多骨疽論﹝原缺祕訣﹐今仿之﹞

人有大腿邊旁長彊穴之間﹐忽然腫變成癰疽﹐久則肉內生骨﹐以鐵夾取出﹐已而又生﹐人以爲疽之生骨也﹐誰知是濕熱之毒所化乎﹖蓋此疽之生﹐皆因多食鮮果﹑濕熱之物所致﹐治之若早﹐一二劑便可解散﹐若因循失治﹐及治不得其法﹐遂至濕雍而添熱﹐熱盛而化骨﹐日久遷延﹐臥牀不起。或謂初起之時﹐未嘗有骨﹐故可內散﹐若旣生骨則爛骨必須外取﹐未可全持內藥解也﹐殊不知疽中之骨無形﹐所化非肉中直生之骨也﹐乃似骨非骨也﹐眞骨難化﹐似骨何難化乎﹖﹐利其濕﹑淸其熱而主之以補气補血﹐則不必化骨而骨自化矣。

方用五神散﹕

茯苓﹝一兩﹞車前子﹝一兩﹞金銀花﹝三兩﹞牛膝﹝五錢﹞紫花地丁﹝一兩﹞水煎服﹐一二劑輕﹐三劑骨消﹐四五劑而愈。此方用茯苓﹑車前子以利濕﹐地丁以淸熱﹐金銀花﹑牛膝而中散毒﹐安得不效乎﹖

祕訣﹕﹝仿造﹞

消疽妙法用茯苓﹐車前紫花均相當。

牛膝五錢三兩忍﹐五神降下定叫昌。

此癥用九轉神丹亦效﹕

茯苓﹝一兩﹞車前子﹝五錢﹞地丁﹝五錢﹞連翹﹝三錢﹞牛旁子﹝三錢﹞萆解﹝五錢﹞白礬﹝二錢﹞穿山甲﹝一片﹞水煎服﹐四劑而骨消矣。

祕訣﹕﹝仿造﹞

九轉神丹妙無窮﹐車前地丁萆解用。

牛旁連翹穿山甲﹐茯苓白礬顯奇功。

再加四君子湯調理之﹕

人參﹝五錢﹞牛膝﹝五錢﹞白術﹝一兩﹞茯苓﹝一兩﹞金銀花﹝一兩﹞生甘艸﹝二錢﹞水煎服﹐以愈爲度。

祕訣﹕﹝仿造﹞

牛膝人參與術苓﹐四个良材人人誇。

調理濕熱尊教化﹐國老奉上金銀花。

痔漏論

人有肛門內外四旁﹐忽然生長紅瘰﹐先癢後痛﹐漸漸成痔﹐日久不愈﹐此癥皆由濕熱所成也﹐多因地气之濕﹐加以嗜飲酒熱之毒﹐所以結於肛門邊而不能遽化矣。夫肛門通於大腸﹐若內有濕熱﹐宜從大腸而出﹐何以結而成痔﹖以濕熱在大腸不能久畱﹐勢必盡趨於肛門﹐而肛門乃大腸之鎖鑰﹐未免有開閉防範之意﹐不容濕熱出於其外﹐則蓄積日久﹐而濕熱之毒﹐肛門獨受其害矣。𨿽有內痔外痔之殊﹐而其爲濕毒則一也。治之法﹐何能捨濕毒而他求乎﹖肛門𨿽去脾胃甚遠﹐而化濕熱之毒﹐則不能不假道於脾胃﹐肛門未受其益﹐而脾胃先受其損﹐所以多無成功也。故用藥必須無損於脾胃﹐而有益於肛門﹐治之始能奏功也。

方用益後湯﹕

山藥﹝一兩﹞茯苓﹝一兩﹞白芍﹝一兩﹞玉米﹝一兩﹞地楡﹝三錢﹞山甲﹝炒﹐一片﹞水煎服﹐四劑寬快﹔再四劑愈後﹐將此方每味加十倍研末﹐煉蜜爲丸﹐梧子大﹐空心開水送服五錢﹐服完卽愈。此方利水淸熱﹐無傷於脾胃﹐而有益於肛門﹐兩全之道也。

祕訣﹕

內外生痔益後湯﹐山藥茯苓芍兩襄﹐

玉米一兩地楡三﹐山甲一片土炒黃﹐

四劑寬快再四愈﹐加倍研末蜜丸嘗。

此癥用楡槐飲亦效﹕

槐米﹝二錢﹞地楡﹝三錢﹞茯苓﹝三錢﹞車前子﹝三錢﹞水煎服﹐四劑痊愈。

祕訣﹕

楡槐飲中藥四味﹐槐米二錢三地楡﹐

茯苓車前亦用三﹐四劑痊愈無容慮。

人有肛門先因有痔瘡﹐因不愼酒色﹐遂至腐爛﹐變成漏瘡﹐不能收口﹐生長肉管﹐流膿淌血﹐甚以爲苦。醫人治法﹐多用刀鍼掛綫﹐徒受苦楚﹐內毒未除﹐外口難長﹐經年累月﹐不能奏功。蓋肛門之肉﹐不比他處之肉﹐非橫生則縱生也。而肛門之肉有縱有橫﹐最難生合。況大便不時經過﹐又易損傷﹐然經刀鍼掛綫﹐是已傷而益傷﹐安能遽長皮肉乎﹖故刀綫不可輕用﹐惟有消濕熱之毒﹐內治爲佳。然漏生旣久﹐气血必虛﹐徒事止漏﹐反傷气血﹐亦難奏功也。

方用靑龜丸﹕

烏龜﹝一个﹞茯苓﹝五兩﹞薏苡仁﹝四兩﹞羊蹄後爪﹝四對﹞土炒山甲﹝五錢﹞人參﹝二兩﹞黃芪﹝八兩﹞當歸﹝三兩﹞白芷﹝二兩﹞槐米﹝二兩﹞瓦松﹝二錢﹞幹靑苔﹝一兩﹞共研末﹐將烏龜用石臼搗死﹐同藥拌勻﹐鍋內蒸熟﹐焙榦爲末﹐煉蜜爲丸﹐梧子大﹐每早開水送服三錢﹐服至半月漏自幹﹐連服兩月而漏痂滿﹐一料服完痊愈。必須嚴戒酒色三月﹐不然不能奏功。此方去濕而不散气﹐散毒而不損血﹐補漏於無形﹐塡隙於有孔。願人堅持三月酒色之戒﹐以去十年之病也。

祕訣﹕

靑龜丸用苓薏仁﹐羊蹄後爪山甲參﹐

芪八歸三芷槐二﹐瓦松二錢苔兩斟。

人有大便時先射出血﹐而後便糞﹐人以爲便血之病也﹐誰知是肛門內生血痔乎﹖夫痔久必變爲漏﹐宜流膿血。但人之受病不同﹐而見癥亦異。此癥得於多飲燒酒﹐釀成熱毒﹐走於直腸﹐不得遽泄﹐乃結成小痔而不化﹐久則皮破血流﹐此乃血出於直腸之外﹐非出血直腸之中﹐乃膀胱之血也。膀胱化气而不化血﹐酒毒滲入膀胱﹐則气化水﹐出於陰器。酒毒燥血﹐無路可出﹐而毒結於直腸之外﹐毒而內攻﹐而直腸之痔生矣。然生痔必有其隙可乘﹐而膀胱之血注之久﹐且以血引血﹐不獨膀胱之血盡歸之矣。乘大便之開閉﹐血先奪門而出﹐故從大便而直射﹐正見其欲出之速耳。治法似宜急杜其血隙﹐使之無出路爲第一策。然私竇旣開﹐漏血易泄﹐不急淸其上游之源﹐而但截其下流之隙﹐非計之善也。

方用淸源散﹕

全蠍﹝二兩﹞土炒山甲﹝二兩﹞珍珠﹝豆腐煮﹐三錢﹞瓦松﹝一條﹞研末﹐每日開水調一茶匙服之﹐服至一月卽效。如不願調服﹐用米飯搗爛﹐爲丸梧子大﹐每日開水送下二十丸。服時必須戒酒色。

祕訣﹕

淸源全蠍用二兩﹐山甲亦二土炒黃﹐

珍珠三錢豆腐煮﹐瓦松一條陰漧嘗﹐

每日開水調茶匙﹐服至一月妙無方。

又方﹕

茯苓﹝五錢﹞白芍﹝五錢﹞白術﹝五錢﹞白芷﹝三錢﹞槐花﹝三錢﹞人參﹝三錢﹞地楡﹝三錢﹞黃連﹝三錢﹞車前子﹝二錢﹞葛根﹝二錢﹞三七參﹝二錢﹞山甲﹝研衝一兩﹞水煎﹐調山甲﹑三七參末衝服﹐三劑血減去黃連﹐再三劑則愈矣。嚴戒酒色三月可痊。此方妙在以黃連解酒熱之毒﹐所謂先淸其源也。蓋上游無病﹐而下流自安。況諸藥分發得宜﹐無非去濕化熱之味﹐堵塞有方﹐何患洪水沖決哉﹖

祕訣﹕

肉痔苓芍術五錢﹐芷槐三錢參楡連﹐

車葛二錢三七參﹐一錢山甲衝服安﹐

三劑去連再三劑﹐嚴戒酒色乃可痊。

方用止射丹亦效﹕

黃芩﹝三錢﹞槐花﹝三錢﹞荊芥﹝三錢﹞瓦松﹝一條﹞生地﹝一兩﹞當歸﹝一兩﹞水煎服﹐連服四劑則血幹矣。或此方加十倍研末﹐煉蜜爲丸﹐梧子大﹐每服三錢﹐徐徐自愈。

祕訣﹕

又有一名止射丹﹐芩槐荊芥俱三錢﹐

瓦松一條地歸兩﹐連服四劑血自幹。

金瘡門

人有刀斧傷而气不絕﹐或皮破而血大流﹐或肉綻而腸已出或箭入皮膚或刀斷臂指﹐皆死生頃刻﹐豈可不急救者乎﹖﹐大約金瘡者必流血﹐血盡必以渴﹐渴而飲水﹐飲水卽死﹐故必禁其飲水也﹐然亦有飲水而愈者﹐不可執以爲法也﹐但渴旣不可飲水則何以解渴﹖安不外補血耳。旣補血以止渴﹐而血泄不止﹐亦必死之道也﹐故補血之中仍須止渴止血之藥﹐而止血之內更須用生肌之品﹐則惡血不致攻心﹐內火不致燒胃﹐庶破者可補﹐斷者可續﹐而死者亦可生也。方用完膚續命湯治之﹕

生地90克當歸90克麥冬90克玄參90克人參60克生甘艸10克3715克續斷15克地楡30克劉寄奴10克花蕊石6克白術15克乳香末1克沒藥末1克

水煎服﹐一劑而渴止﹐二劑而瘡合﹐三劑而逢合﹐四劑而全愈。

此方補血而加澀血之味﹐使血不流而肉易長﹐何用助气之藥﹖蓋傷不易速生﹐補气則血易生也﹐蓋血生以接肉﹐又不若气旺以接肉之更易也﹐故兼補气耳。𨿽不用參術亦可建功﹐然不能成功之速也﹐此方有刀傷皆可治﹐以傷之輕重分藥之多寡也。此癥用補血救亡湯亦可﹕

生地120克玄參60克黃芪120克當歸60克地楡12克荊芥炒15克木耳60克敗龜板二个

水五碗煎汁二碗﹐恣其酣飲。則口渴止而瘡品閉﹐此神方也。

此癥用完璧散外治亦佳﹕黃柏120克黃連90克黃丹水飛90克黃葵花90克眞降香30克密陀僧30克芍藥30克龍骨30克鉛粉30克檳榔60克血竭60克麝香10克乳香10克木別子15克海螵蛸90克輕粉3克共研極細粉末﹐淨罐裝貯勿令出气聽用﹐如血不止者﹐幹敷﹐傷久者﹐以鹽水洗淨試以干唾調貼﹐紙蓋畱孔出膿。

接骨門

人有跌傷﹑骨折必須以杉木板將骨湊合端正﹐不可偏斜歪曲﹐用綿帛緊緊紮縛﹐不可因其疼痛而少致輕松﹐反致後患﹐然後用內服之藥﹐倘皮血出﹐猶須外藥治之﹐然不卽外傷亦須內外夾攻。更加內治之法﹐必須活血去瘀爲先﹐血不活則瘀不去﹐瘀不去則骨不能續也。方用續骨神丹﹕

當歸60克大黃15克生地30克敗龜板30克丹皮10克續斷10克桃仁20粒羊躑躅3克紅花6克白芍30克乳香6克沒藥6克

水煎服﹐二劑而瘀散﹐骨合再服二劑去大黃﹐又服四劑全愈矣。

此癥用全體膏外治亦神效﹕

當歸60克生地60克續斷30克牛膝30克甘艸15克地楡30克茜艸30克小薊30克木瓜30克杏仁10克人參30克皂角6克川芎30克劉寄奴30克桑皮120克紅花60克白術30克黃芪30克柴胡10克荊芥10克

用麻油三斤煎數沸用麻布瀝去渣﹐再煎熬至滴水成珠﹐加入飛過廣丹一斤四兩收成膏藥用乳香﹑沒藥各10克自然銅﹝醋爍七次﹞10克花蕊石10克上血竭15克白蠟﹑海螵蛸100克各爲細末乘膏藥未冷時投入﹐用桑木棍攪勻﹐以瓦器盛之﹐攤時每个膏藥一兩重﹐再入細藥。

方用勝命丹亦效﹕

麝香10克血竭30克古石灰30克海螵蛸30克自然銅﹝醋制﹞3克乳香30克沒藥30克花蕊石10克冰片3克樟腦30克土狗十个地虱3克土木鱉3克人參30克象皮10克琥珀3克兒茶30克紫石英60克3730克木耳炭30克生甘艸15克。

上爲細末﹐每膏藥一个﹐用丹10克﹐大約接骨﹐重者用二个收功﹐倘骨未傷﹐只用膏藥﹐不必用丹也﹐三方皆異人人傳授﹐不可輕忽也。

此癥用湊骨湯治之亦效﹕

大黃10克丹皮30克當歸30克羊躑躅3克桃仁十粒土狗末三个土別虫十四个乳香10克水煎服調土狗末﹑地別虫末服﹐一劑而愈矣。

附﹕接骨麻藥方﹕

細辛﹑川椒皮﹑川烏﹑畢拔﹑蟾酥各等分共爲細末﹐用火酒調敷。

又方﹕新南星﹑半夏﹑蓽拔各等分共研爛﹐擦之自然不知痛。

華陀麻藥方﹕牙皂﹑木鱉子﹑半夏﹑川芎﹑烏藥﹑白芷﹑川烏各10克艸烏0。6克小茴香6克對坐艸6克土當歸15克﹑蔓陀羅花﹝火酒蒸七次﹞6克共爲細末每服二錢﹝約6克﹞酒下﹐任意割治﹐不知痛。

附﹕跌墮昏死

人有從髙處墜下﹐昏死不醒﹐人以爲惡血奔心也﹐誰知气爲血雍乎﹖﹐夫跌僕之傷多是瘀血攻心﹐其間出乎不意﹐未必心動也。若從髙處墜下﹐失足之時﹐心必驚悸而先動也。故气血錯亂﹐每每暈絕而不救﹐治之法﹐逐其瘀血而必佐醒气之藥﹐則血易散而气易開﹐倘若只攻瘀血﹐則气閉而不宣﹐恐難救生也。用醒气湯治之﹔

眞乳香末3克沒藥3克紫蘇葉10克當歸15克丹皮10克大黃6克桃仁十四粒羊躑躅1。5克白芍15克荊芥10克山羊血末1。5克

水煎服調藥末﹐服三劑全愈﹐此方醒气血兼而活血而用之﹐故奏功獨神﹐妙在羊躑躅﹑紫蘇葉﹑荊芥因其气亂而用之﹐則血易活而醒也。

此癥用散惡湯亦妙﹕

柴胡3克蘇葉10克半夏10克大黃10克天南星6克荊芥6克當歸30克枳殼3克杏仁十四粒紅花10克敗龜板120克莒蒲3克水煎服數劑自愈矣。

刑杖門

人有腿受官刑﹐皮肉未爛﹐死血未散﹐疼痛之極。似宜用膏藥末藥外治之﹐然受弄深重﹐若不急從內治﹐則安能衛心﹐而保惡血之不相犯乎﹖世人外治多有神方﹐而內治絕無妙藥﹐往往有一時心亂而死﹐𨿽犯法宜然﹐而其中豈無屈棒乎﹖冤气在心﹐𨿽死能不憫乎﹖气之塡急尢易引血入心。余得異方﹐卽時煎服官兵可無性命之虞﹐後用外治而瘡口亦易愈也﹐方用內治衛心丹﹕

當歸30克大黃10克紅花10克桃仁二十粒生地30克丹皮3克木耳10克白芥子6克水煎服﹐一劑而惡血散矣﹐後以膏藥貼之。

外用護身丹﹕大黃30克乳香10克沒藥10克白臘30克松香15克骨碎補15克當歸30克3710克敗龜板30克麝香1。5克

各爲細末豬油30克搗勻爲膏﹐貼傷處﹐外用油紙包裏﹐再用靑布縛住﹐輕者一个卽愈﹐重者二个﹐若夾棍傷重﹐不過四个膏藥﹐卽可步行矣二方至奇﹐前使惡血盡散後使肌肉速生合而用之奏功神妙﹐人有犯法或冤及重刑﹐必不可免者﹐預服此藥後以待刑自無性命之虞哉。方用蓋體湯亦妙﹕

木耳30克蘇子15克小薊15克水煎服。

獸傷門

人爲獸所傷﹐無論爪牙﹐血流必多﹐大約虎傷﹐多在頭頸﹐必有深孔﹐或二或四﹐其孔卽變黑色﹐痛不可忍﹐急用豬油或生豬肉塞之﹐隨塞隨化﹐庶不傷肉再腐﹐然後急以地楡半斤爲末﹐敷傷處﹐血卽止﹐隨用湯藥以解其渴﹐蓋虎傷之後﹐流血必多﹐而虎又有熱毒犯心﹐故口渴必甚﹐斷不可飲水﹐不得已可用童便飲之﹐方用制虎湯治之。

當歸90克地楡90克生地90克黃芪90克三七末30克麥冬90克

水十碗﹐煎數碗﹐以任其服完﹐必安臥﹐明日傷處大癢﹐又服一劑又臥﹐如是五日﹐瘡口愈合。此方大補气血以生肌﹐又加地楡化虎毒﹐加三七以止血收口﹐藥𨿽無奇﹐收功實神也。

獸傷又可用﹕玄參250克3760克水十碗煎數碗溫服﹐自無性命之憂矣。

蛇傷

人有爲蛇所傷﹐或在足側腫如斗﹐在頭面則腫如磐﹐在腰腹則腫如箕﹐五日不治﹐則毒气攻心而死矣。蛇乃陰物﹐藏匿土中﹐初出洞時﹐尙未飲水﹐毒有未解﹐故傷人最酷﹐治之法﹐必以解毒爲主﹐但蛇是陰物﹐倘用陽藥解之則毒愈熾﹐必以陰分解毒之藥﹐順其性而解之則毒庶使之半復也。方用祛毒散治之﹕

白芷30克生甘艸15克夏枯艸60克蒲公英30克白礬10克紫花地丁30克

水煎服二劑﹐則毒盡從大小便出﹐三劑全愈。是方用白芷𨿽是陽分之藥得夏枯艸則陽變爲陰矣。同蒲公英﹑地丁﹑甘艸﹑白礬之類盡是解陰毒之藥﹐自易奏功﹐亦以助白芷直攻蛇毒﹐而無畱其餘毒爲害也。或問﹐白芷系陽藥何必用之﹐不知蛇毒非白芷不能除﹐人不善用之﹐故有不效之說﹐今用於陰藥之中﹐自然無不效。又問雄黃可制蛇毒﹐何以不用﹐不知白芷陽中有陰﹐而雄黃系純陽之藥也﹐雄黃外用亦建功﹐而內用多致誤事﹐不若白芷能收全功也。臨癥用蜈蚣散外治亦可﹕

白芷30克雄黃15克蜈蚣三條樟腦10克共爲細末香油調搽﹐腫處隨搽隨愈也。

人爲癲狗所傷﹐人必以狂﹐以爲腹內生小狗矣﹐此誤傳也﹐蓋犬食毒艸而以狂﹐世人有被傷者﹐則毒气傳染﹐於大小便一時俱閉﹐外勢急痛腹脹欲死﹐此最可畏之病也。若得其法以解毒﹐則病去如掃﹐不必懼也﹐犬性最熱﹐又食熱毒之物﹐是熱上加熱而發癲也﹐惟解其熱毒自可愈矣。方用奪命仙丹﹕

木別子三个﹝切片土炒﹞劉寄奴15克大黃末15克斑貓七个﹝去頭足﹞茯苓15克麝香0。3克

上共爲細末酒調服三錢﹝約10克﹞﹐而毒气盡散﹐七日內皆效﹐若七日外多服數劑﹐無不可救。須嚴戒色欲﹐二月內並忌發物﹐是方用木別﹑斑貓者﹐犬最畏二物。木別大涼﹑又得大黃能瀉熱毒﹐則熱毒必從大便出也﹐劉寄奴逐血走七竅﹐茯苓利水﹐毒气從小便出也﹐麝香亦走竅﹐然用之﹐不過解木別﹑斑貓之毒耳。中有妙理﹐非漫然而用。

外用﹕虎牙一具爲末樟腦10克木別二个﹝地上靑苔火培炒﹞。

小腸癰論

屬性﹕人有腹痛口渴﹐左足屈而不伸﹐伸則痛甚﹐手按其痛處﹐更不可忍者﹐人以爲腹中生癰也﹐誰知是小腸癰乎﹖

腸中生癰不同﹐有大小腸之分﹐屈右足者大腸生癰﹐屈左足者小腸生癰也。今屈而不伸者﹐旣在左足﹐是癰生於小腸﹐而非生於大腸矣。惟是大腸之癰易治﹐小腸之癰難醫﹐以大腸可泄而小腸難泄也。若得其法﹐又何難哉﹖蓋大腸可泄其火﹐從糟粕而出﹔小腸可泄其火﹐從溲溺而泄也。方用泄毒至神湯﹕

劉寄奴﹝三兩﹞車前子﹝三兩﹞金銀花﹝三兩﹞澤瀉﹝三兩﹞甘艸﹝三兩﹞茯苓﹝一兩﹞玉米﹝一兩﹞肉桂﹝一分﹞

水煎服﹐一劑而水如注﹐二劑而痛頓止﹐三劑而癥如失﹐不必四劑矣。此方皆利水之藥﹐重用金銀花爲消毒之品﹐何以建功之神如此﹖蓋小腸之毒﹐必須內消﹐而內消之藥捨金銀花﹐實無他藥可代。以他藥消毒﹐均能損傷正气﹐而小腸之气斷不可損傷﹐故必須以金銀花爲君藥。但金銀花不能入於小腸之中﹐而佐以茯苓﹑車前﹑澤瀉﹑玉米之類﹐引入小腸﹐又加肉桂一分﹐得其气味﹐直入膀胱從溲溺而化其毒。若恐火毒太甚﹐諸藥不能迅速收功﹐更加寄奴之速祛﹐甘艸之緩調﹐剛柔遲速﹐兼而行之﹐旣無畱滯之虞﹐又無峻烈之害﹐自然火毒盡從小腸膀胱而出也。

祕訣﹕

泄毒至神寄奴三﹐車銀艸澤重如前﹐

苓玉一兩桂分入﹐三劑服後患可痊。

此癥方用王公湯亦效﹕

王不畱﹝一兩﹞蒲公英﹝一兩﹞車前子﹝一兩﹞甘艸﹝五錢﹞金銀花﹝三兩﹞

水煎服﹐一劑效。

祕訣﹕

王公湯治小腸癰﹐不畱一兩蒲公英﹐

車前一兩五錢艸﹐銀花三兩一劑從。

人有腹痛呼號不已﹐其痛卻在左腹﹐按之痛不可忍﹐不許人按﹐人以爲食積在大腸也﹐誰知是小腸之生癰乎﹖夫腸癰必屈其足﹐而今不屈足﹐似非腸癰之病。然腸癰生於腸內﹐在大腸者屈右足而不伸﹐在小腸者屈左足而不伸也。若癰生於腸外者﹐皆不屈足﹐痛在左則小腸生癰﹐痛在右則大腸生癰也。至於食積燥糞之痛﹐時而痛﹐時而不痛﹐不若生癰之痛﹐有定而不移﹐常痛而無止息也。大小腸生癰於腸內﹐尙可破潰﹐而大小腸生癰於腸外﹐斷不可使之潰爛者﹐以腸外無可出之路﹐皆必死之癥也。而小腸更甚﹐必須急治﹐以利水解毒爲妙﹐否則變生不測矣。方用利水解毒內消丹﹐亦可用王公湯﹐再加金銀花三兩可矣。

金銀花﹝四兩﹞車前子﹝五錢﹞薏苡仁﹝一兩﹞茯苓﹝一兩﹞當歸﹝二兩﹞甘艸﹝三錢﹞

水煎服﹐一劑而痛大減﹐二劑而痛又減﹐三劑而痛全止﹐四劑而痊愈矣。此方卽前方﹝泄毒至神湯﹞之變方也。但前方於利水之中而行其敗毒之法﹐此方則於利水之

中而佐以補血敗毒之味也。蓋癰破尢宜利水﹐利水則毒隨之而出﹐易於滌除。如癰未破﹐而不補血﹐徒事利水﹐利水則水泄血虛﹐毒亦難於消化。同中之異﹐不可不知也。然此癥須急早治之﹐否則癰𨿽愈而瘀血流於腸外﹐

必有終身腹痛之患矣。

祕訣﹕

利水解毒內消丹﹐銀花四兩車五錢﹐

薏仁苓兩歸二兩﹐甘艸三錢一同煎。

人有腹痛驟甚﹐小便流血﹐左足不能伸者﹐人以爲小腸生癰也﹐誰知是小腸之火太盛乎﹖夫小腸生癰﹐必屈左足﹐今左足不伸﹐明是生癰之證﹐而余獨謂是火盛者何也﹖蓋生癰必有其徵﹐豈有一旦驟生而流血者乎﹖

癰久而膿生﹐膿欲盡而血出﹐豈有不潰不爛而先出血者乎﹖然左足之屈﹐則又何也﹖蓋小腸與大腸不同﹐小腸細而大腸寬﹐寬者可以容邪﹐而細則難以容邪﹐此必然之理也。小腸受火煎熬﹐則腸中逼迫﹐不能舒暢﹐而左足應之﹐故暫屈而不能伸﹐不若生癰者長屈而不能伸也。萬不可因足之不伸﹐卽信是癰﹐而妄用解毒之藥﹐其害大矣﹗然火毒與癰﹐從何而辧之﹖初病之時﹐辧其小便之有血無血耳。如初痛而足不伸﹐小便無血﹐乃是生癰。初痛而足不伸﹐小便有血﹐乃是火痛﹐斷不差也。治之法﹐泄其火邪不必化毒﹐則痛自止而足自伸矣。

方用加味小柴胡湯治之﹕

柴胡﹝二錢﹞黃芩﹝三錢﹞人參﹝五錢﹞茯苓﹝五錢﹞半夏﹝一錢﹞甘艸﹝一錢﹞生薑﹝三片﹞

大棗﹝三枚﹞

水煎服﹐一劑而足伸﹐二劑而血止﹐腸亦不痛矣。小柴胡湯非治小腸癰之藥也﹐何以用之而效驗之捷如此﹖

蓋小腸之火盛者﹐起於肝木之郁也﹐木郁則火生﹐不敢犯心而犯小腸耳。夫火性炎上﹐今不上炎而反致下熾﹐拂其火之性矣﹐此小腸所以受害而作痛也。至於血流於小便中者﹐又是何故﹖蓋小腸之血﹐爲火所逼﹐恐火爍血幹﹐故越出於小腸之外﹐直走膀胱﹐反使水道不行而流血也。小柴胡湯旣舒其肝膽之气﹐則上炎之火气﹐其性卽順而不逆也﹐又得茯苓以分消其水气﹐則水順流而不橫﹐其血歸經而不逆﹐自然气舒血和﹐而消毒矣﹐此方之所以奇耳。

祕訣﹕

加味小柴治腸毒﹐黃芩三錢參苓五﹐

夏艸一錢加姜棗﹐二劑血止腸癰主。

此癥用車苓連甘湯亦效﹕

車前子﹝五錢﹞茯苓﹝一兩﹞黃連﹝三錢﹞甘艸﹝三錢﹞

水煎服。

祕訣﹕

又有車苓連甘湯﹐車前五錢苓兩襄﹐

甘連三錢同煎服﹐止血通和此方良。

