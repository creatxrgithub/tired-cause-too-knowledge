妙一齋醫學正印種子編

﹝明﹞嶽甫嘉著

先天靈气

蓋人爲萬物之靈﹐乃人之中﹐又有靈與蠢之不同者﹐何歟﹖蠢者愚夫愚婦﹐或又多男﹔靈者聰明俊秀﹐或反艱嗣者﹐何歟﹖又﹐愚夫愚婦﹐或偶誕俊秀之兒﹔聰明俊秀﹐或偶育癡愚之子者﹐又何歟﹖蓋今之求子者﹐只言男女交媾﹐其所以凝結成胎者﹐不過父精母血﹐而不知此猶是後天滓質之物也。其胎之成否﹐子之有無﹑靈蠢﹐尙不可必也。乃一點先天眞一之靈气﹐妙合在未始縕﹑未始交媾之先者。此正天得之以淸﹐地得之以寧﹐人得之以生且靈者。可見轉否爲泰﹐轉蠢爲靈﹐轉無子爲有子者﹐皆在是也。人能葆合先天之靈气﹐其於求子之道﹐思過半矣。寄問曰﹕葆合之道安在﹖曰﹕存仁。仁者﹐生生之理﹐萬善之元﹐廣嗣之本也。

交合至理

凡交合之期﹐必敗血去淨﹐新血初生﹐子宮正開。此時用馴虎工夫﹐乾施坤受﹐兩情暢美﹐正所謂如鑪點金﹐如漿點腐﹐決能成胎矣。其間爲男爲女﹐固有蘊含於先天﹐而妙合乎後天者。乃說者謂陰血先至﹐陽精後衝而成男﹐陽精先入﹐陰血後參而成女。世無有精先泄而生男﹐精後泄而生女者乎﹖又或謂子宮有二穴﹐男穴在左﹐女穴在右。施精時﹐偏於左則男﹐偏於右則女。彼奔偸私竊者﹐往往有男﹐倉卒交合﹐豈必其皆偏於左而無右乎﹖又謂微陽不能射陰﹐弱陰不能攝陽。世無有尫羸之夫﹐怯弱之婦﹐屢屢受胎﹐𨿽欲止之不能﹔亦有血气方剛﹐精力過人﹐反限於嗣育者﹐何歟﹖至若所謂耐戰采用﹐用﹑﹟﹑﹟﹑﹟﹑﹟五字等法﹐則外道而非生育之正﹐並非夫婦之義矣。𨿽妾媵亦不宜也。倘所謂單日成男﹐雙日成女﹐庶幾陰陽奇偶之理﹐而入房取奎壁﹐成定天月二徳等日﹐或者趨吉避凶之道。然而新娶遠歸﹐何嘗擇吉﹐而愚夫愚婦又何知歷日哉﹗則余所謂百脈齊到者近是耳。若三月後﹐尙可轉女爲男﹐則又誕妄不經之甚﹐而其方不必載矣。

交合有時

夫天地生物﹐必有縕之時﹔萬物化生﹐必有樂育之時。如貓犬至微﹐將受妊也﹐其雌必狂呼而奔跳﹐以縕樂育之气﹐觸之而不能自止耳。此天然之節候﹐生化之眞機也。世人種子﹐有云三十時辰兩日半﹐二十八九君須算﹐此物言其大槪耳﹐非的論也。《丹經》云﹕一月止有一日﹐一日止有一時。凡婦人月經行一度﹐必有一日縕之候﹐於一時辰間﹐气蒸而熱﹐昏而悶﹐有欲交接不可忍之狀﹐此的候也。於此時逆而取之則成丹﹐順而施之則成胎矣。其曰三日月出庚﹐又曰溫溫鉛鼎﹐光透簾幃﹐皆言其景象也。當其欲情濃動之時﹐子宮內有如蓮蕊初開﹐內人洗下體以手探之自知也﹐但含羞不肯言耳。男子預蜜告之﹐令其自言﹐一舉卽中﹐必多成男。何也﹖陽以靜勝陰之動﹐陰動必先靡﹐陽靜必後勁。此《易》坤求韓﹐地天泰之義也。

養精有道

夫聚精之道﹐一曰寡欲﹐二曰節勞﹐三曰懲怒﹐四曰戒醉﹐五曰愼味。今之談養生者﹐多言采陰補陽﹐久戰不泄﹐此爲大謬。腎爲精之府﹐凡男女交接﹐必擾其腎﹐腎動則精血隨之而流﹐外𨿽不泄﹐精已離宮。縱有能堅忍者﹐亦必有眞精數點﹐隨陽之痿而溢出﹐此其驗也。如火之有煙焰﹐豈有復反於薪者哉﹗非但不能聚精﹐久將變爲他癥﹐是故貴寡欲。精成於血﹐不獨房室之交﹐損吾之精﹐凡日用損血之事﹐皆當深戒。如目勞於視﹐則血以視耗﹐耳勞於聽﹐則血以聽耗﹐心勞於思﹐則血以思耗。吾隨事而節之﹐則血得其養﹐而與日俱積矣。其故貴節勞。主閉藏者﹐腎也﹔司疏泄者﹐肝也。二藏皆有相火﹐而其系上屬於心。心﹐君火也。怒則傷肝﹐而相火一動﹐上煽君火﹐輾轉熾盛﹐則疏泄者用事﹐而閉藏不得其職﹐𨿽不交合﹐亦暗流而潛耗矣﹐是故當懲怒。人身之血﹐各歸其捨﹐則常凝﹐酒性烈﹐最能動血﹐人飲酒則面赤。手足俱紅﹐是擾其血而奔馳之也。血气虛弱之人﹐數月無房事﹐精始厚而可用﹐然使一夜大醉﹐精隨酒耗﹐且多熱毒﹐是故宜戒醉。《內經》云﹕精不足者﹐補之以味。然濃鬱炙之味﹐不能生精﹐惟恬澹之味﹐乃能補精耳。蓋萬物皆有眞味﹐調和勝則眞味衰。不論腥素淡﹐煮之得法﹐自有一段沖和恬澹之气﹐益人腸胃。《洪範》論味而曰﹕稼穡作甘。世間之物﹐惟五穀得味之正﹐若能淡食穀味﹐少佐以滋味﹐最能養精﹐是故當愼味。

煉精有訣

煉精之法﹐全在腎家下手。內腎一竅﹐名玄關﹔外腎一竅﹐名牝戶。眞精未泄﹐乾體未破﹐則外腎陽气至子時而興﹐人身之气與天地之气﹐兩相吻合。精泄體破﹐而吾身陽生之候漸晚。有丑而生者﹐次則寅而生者﹐又次則卯而生者。有終不生者﹐始與天地不相應矣。煉之之訣﹐須半夜子時﹐卽披衣起坐﹐兩手搓極熱﹐以右手將外腎兜住﹐以左手掩臍而凝神於內腎約半小時﹐久久習之﹐而精自旺矣。此訣𨿽非醫旨﹐亦錄以俟笑者。

胎始從乾

夫父母之生子﹐如天地之生物。《易》曰﹕坤道其順乎﹐承天而時行。夫知地之生物﹐不過順承乎天﹐則知母之生子﹐亦不過順承乎父而已。知母之順承乎父﹐則種子者﹐果以婦人爲主乎﹖以男人爲主乎﹖然所謂主於男子者﹐不拘彊弱﹐不拘康寧病患﹐不拘精易泄難泄﹐只以交感之時﹐百脈齊到爲善耳。交感而百脈參差﹐𨿽少𨿽彊﹐𨿽康寧﹐𨿽難泄﹐亦難成胎矣。婦人所構之血﹐固由乎百脈合聚﹐較之男子之精﹐不能無輕重之分也。孔子贊乾元資始曰大﹐贊坤元資生曰至﹐得無意乎﹖若男女之辧﹐又不以精血先後爲拘﹐不以經盡幾日爲拘﹖不以夜半前後交感爲拘﹐不以父彊母弱﹐母彊父弱爲拘﹐只以精血各由百脈之齊到者別勝負耳。是故精之百脈齊到﹐有以勝乎血﹐則成男矣﹔血之百脈齊到﹐有以勝乎精﹐則成女矣。至有旣孕而小產者﹐有產而不育﹐有育而不壽者﹐有壽而黃無疆者﹐則亦精血之堅脆分爲修短耳。世人不察其精血之堅脆﹐已定於稟受之初。乃以小產專責之母﹐以不育專付之兒﹐以壽矢專諉之數﹐不謬乎。

夫百脈齊到者﹐乃一身神情气血﹐骨節毫竅﹐無不畢達之謂也。旣交媾矣﹐何以云有齊到﹐有參差者哉﹖此其機又系於平日之培養。務使父精無淡﹐母血無枯﹐俾乾健坤柔﹐陽先處夫必勝之數﹐限每從之﹐故孕無不成男也。乃若父母之七情六欲﹐痰凝气滯﹐飲食醉飽﹐俱能令气脈淤塞﹐精血淸淡﹐則百脈烏能齊到﹖如此非惟不能成胎﹐卽成胎亦多損傷矢折﹐驚癇瘡疹﹐獘有不可勝言者﹐則藥餌調攝之功﹐決不可少。此又人之善承乎天者矣。

父精母血

按生子之道﹐本之父精母血是矣。《易》曰﹕男女媾精。男有陽精﹐女獨不有陰精乎﹖交感晨脈到時﹐男子施精矣﹔女子面紅唇赤﹐鼻尖微冷﹐聲息微喘﹐是卽女子施精時也。此精不論經前經後﹐交媾畢時俱有﹐但不若男精中有結塊成形者﹐爲少異耳。日浸月盛﹐乃成胎耳。否則《易》何以止言男女媾精﹐不言男媾精﹐女媾血乎﹖但陽精元是气結之華﹐陰精仍是血凝之液。通此而生子之道﹐謂之父精母血也固宜。

脈息和平

生子之脈﹐專責於兩腎﹐在脈爲兩尺。男子右尺偏旺者﹐相火易動﹐好色少子﹔左尺偏旺者﹐陰虛火動﹐精子固少子。脈遲弱而澀者﹐精气淸冷﹐若微弱而濡﹐則入房無力。俱令無子。婦人脈微弱而澀﹐少年得此爲無子﹐中年得此爲絕產。若肥人脈細而弱者﹐主胞有寒﹔浮而緊者﹐腹有疝瘕﹐俱令少子。男婦之脈﹐俱以沈滑和勻﹐乃爲生子之脈。

人身气血﹐各有虛實寒熱之異﹐惟察脈可知。脈有十二經﹐應十二時﹐一日一周﹐與天同運﹐循環無端。其至也﹐旣不宜太過而數﹐數而熱矣﹔又不宜不及而遲﹐遲則寒矣﹔不宜太有力而實﹐實非正气能自實也﹐正气虛而火邪來乘以實之也﹐治法行當散郁之伐其邪﹐邪去而後正可補也。不宜太無力而虛﹐虛乃正气正血虛也﹐治法惟當補其气血耳。亦有男婦上熱下寒﹐表實裏虛﹐而未得子者。法當臨睡時服涼膈之藥﹐以淸其上﹔每晨食未入口時服補藥以溫其下。暫進升散上藥以達其表﹔久服厚味之藥﹐以實其裏。又有女人气多血少﹐寒熱不調﹐月水違期﹐或後或先﹐白帶頻下﹐而無子者﹐皆當診脈而以活法治之。務欲使其夫婦之脈﹐皆和平沈滑﹐不熱不寒。交合有期﹐不妄用精﹐必能生子﹐子不殤夭。故欲得子者﹐必須按脈立方﹐因病用藥。

服藥節宣

男子以陽用事﹐從乎火而主動﹐動則諸陽生﹔女子以陰用事﹐從乎水而主靜﹐靜則諸陰集。故治男子毋過熱以助其陽﹐治女人毋過寒以益其陰。古人以黃柏﹑知母之類﹐每用於男子﹐而漧薑﹑艾葉之類﹐恆施於婦人﹐良有以也。男女陰陽自然之體﹐若六气疊侵於外﹐七情交戰於中﹐飲食致傷其中州﹐房勞虧損其元气﹐發爲諸病﹐又不可執一而治。況如近世﹐情欲太早﹐功男精未通而禦女﹐或女經始至而近男。譬如之木﹐質原柔脆﹐根本旣薄﹐枝葉必衰﹐豈能蕃衍乎。故男女嗣續稍遲﹐𨿽無疾病﹐尢當保護。何者﹖男子陽動之體﹐惟慮合而易失﹐未獲中其肯綮﹔女子多苦交而勿孕﹐不能其生成。故精淸流而不射﹐皆爲精气不足﹔白淫白帶﹐月信愆期﹐皆爲血气不調。則預爲調養﹐不可不得節宣之法。是以在男﹐則用中和之劑﹐收固眞陰﹐以爲持久之計﹔在女﹐則用溫經之藥﹐鼓作微陽﹐以爲發育之基。間有男女虛寒而純用熱藥﹐實熱而純用寒涼者﹐此又對癥立方﹐節宣之所不可偏廢者也。竊怪今之療求子者﹐治婦人而寒熱兼濟者有之矣﹐至治男子而專用熱藥﹐徒取亢陽用事﹐快一時之樂﹐久之而精血耗散﹐禍乃叵測。每見縉紳中惑此﹐有尿血數升﹐不旬日而斃者﹔有發腎癰﹑囊毒而斃者﹔有發肺癰及翻胃﹑隔噎而斃者﹐種種不可枚舉﹐非徒無益﹐而又害之﹐不可不謹也。余特著經驗良方﹐並斟酌溫涼補瀉之劑﹐對癥之虛實寒熱而考訂之﹐庶爲廣嗣者之一助云。

服藥要領

列方𨿽非一種﹐取效不在兼收。或良工察脈而虛心審證﹐或病者自知寒燠而對證選方。得其一﹐修制虔服﹐自獲神效。在昔忠武用兵﹐貴精不貴多﹐得此道也。然猶望求嗣攝生君子三思﹐無後爲大﹐又在保養元精﹐借資藥力﹐若徒特藥力而浪費元精﹐煉石補天﹐其有濟乎﹐婆心子更不勝﹟祝。

成效舉略

一友年壯力彊﹐娶婦十四載從不成育﹐諸醫皆咎其內之艱嗣也﹐計將置妾焉。予診友脈﹐六部皆洪大﹐兩尺𨿽洪大﹐但重按之則覺微細無力。因診其內脈﹐頗無恙。予嘆曰﹕須知萱是宜男艸﹐何必千金買牡丹。但脈病在夫﹐心火熾盛﹐相火煽從﹐而腎水不足以制之也。此友性嗜酒喜博﹐每夜以繼日﹐沈湎不休。又善禦女﹐通宵不敗。每自言內人苦此﹐許置妾以代。予笑曰﹕此血气爲酒所使﹐亢陽用事﹐非攝生求嗣之道﹐一旦血耗气衰﹐猶之電光石火耳。友愕然驚顧曰﹕若是其甚乎﹐願明以教我。予曰﹕若果眞心求治﹐請斷酒戒博﹐惟予藥是治﹐期年之內﹐可望得子。友果猛然憬悟﹐設誓閉關﹐擯曲蘗﹐遠奕客﹐一意惟予藥是情。予初進以柴葛解肌湯二劑。友曰﹕非其治也。予曰﹕非君所知。乃數月而此友形貌消瘦﹐神思困倦﹐因召予謂曰﹕吾今幾斃矣﹗滿口破碎﹐小便黃赤﹐陽事竟不舉﹐吾今幾斃矣﹗可柰何﹖予曰﹕君無患﹐乃今而君之眞面目如睹。向非解肌以達其表﹐解毒以淸其裏﹐則向來之宿醒未散﹐熱毒未消。驟施溫補種子等劑﹐不猶閉門養寇﹐而豢之以膏粱﹐其有瘳乎﹖友更霍然憬悟曰﹕命之矣。於是進以淸心滋腎等劑﹐半月之後﹐方服心腎種子丸一料。凡三月﹐又服中和種子丸一料。逾未載﹐乃以考事出關﹐遂以出關之夕﹐與正夫人成孕。匝十月﹐舉一子﹐歡然相慶﹐始信予言之不謬。予書此者﹐非詡己之長﹐暴人之短。蓋一以見凡人壯年無子者﹐逞己之彊陽﹐有病苦不自知﹔一以見醫者察病﹐自有標本﹐投藥自有漸次。如解肌解毒等劑﹐豈種子藥乎﹖倘施之無序﹐卽大溫大補﹐終難見效。此舉一以例其餘﹐病者醫者﹐俱當觸類而旁通之可也。故曰神而明之﹐存乎其人。

附

方

凡方非種子﹐而用以成種子之功者﹐附查。蓋武將之與文臣﹐功不棹掩﹐其定太乎一也。

柴葛解肌湯

柴胡二錢黃芩炒﹐一錢漧葛粉三錢芍藥炒﹐一錢羌活一錢桔梗八分石膏三錢甘艸三分水二碗﹑姜三片煎服﹐取汗。如無汗﹐加蒼術一錢﹐再一劑熱服﹐效。

黃連解毒湯

黃連二錢薑汁炒﹐二錢黃柏炒﹐二錢山梔炒﹐二錢柴胡二錢連翹二錢上銼劑﹐水二鐘煎八分服。

淸心滋腎湯

當歸酒洗﹐一錢白芍酒炒﹐八分橘紅一錢白術土炒﹐一錢白茯苓八分遠志甘艸湯制﹐六分酸棗仁炒﹐研末﹐一錢麥冬去心﹐一錢二分玄參一錢枸杞子研碎﹐一錢三分杜仲鹽酒炒﹐一錢二分水二鐘﹐煎八分﹐空心臨臥間服。

心腎種子丸﹝見後﹞

中和種子丸﹝見後﹞

一友自幼患羊癇之癥﹐及其壯也﹐又患滑泄之癥﹐而癇益頻﹐無子﹐醫者上驅其痰﹐則藥必疏利﹐而精愈泄﹔下固其精﹐則藥必補澀﹐而癇愈發﹔若疏利與補澀並用﹐則二病頻仍﹐終不能愈﹐如何得子﹖諸醫束手。一日召予往視﹐予診其脈﹐上盛下虛。細簡諸醫之方﹐皆穩當而未能奏效。躊躕半晌﹐因問癇狀。曰﹕發時如羊鳴一二聲﹐猝然暈倒﹐手足牽搐﹐咬牙痰湧﹐不省人事﹐一飯時方醒。醒則一二日身體微熱﹐精滑不止﹐倦怠之甚。因問其精滑狀﹐曰淸精不時溢出﹐淹滋不淨。又問夫婦交感亦精多否﹖曰﹕甚少。予思癇乃自幼之沈屙﹐滑乃後來之添癥。滑則斷欲可荷其元﹐藥餌可徐收其效。若癇癥不去﹐則飲食皆化爲痰﹐久之身且不保﹐安望得子。今身體尙虛﹐未可投藥﹐請夫婦分處﹐斷房事一月﹐然後予可得而施治矣。友果如予言。越一月﹐遇癇發時延予往﹐予預制三一子散爲末以待﹐將牛黃丸用竹瀝化開﹐候其癇將止﹑痰將退時灌下。蓋先則痰方湧盛﹐藥力不入﹐後則痰歸窠絡﹐藥攻無力也。灌下牛黃丸﹐蘇醒時﹐隨將三子散用河水三碗煎一碗如稀粥樣﹐帶熱服下。計申時癇發用藥﹐用初更時腹中連響﹐夜半大解﹐去積痰半桶。後癇不復發﹐滑亦斬止。戒以絕欲半年﹐常服安神丸﹐後服心腎種子丸﹐期年而得子。蓋醫者意也﹐如三子之法﹐方書所不載﹐諸醫狃於固本則邪自退之說﹐而不知外來之邪可扶正气以勝之。若自幼之頑痰﹐方且竊气血而操心腎之權﹐上能迷心而使之暈﹐下能走腎而使之滑﹐此正根本之病也。去病除其根﹐故能奏效而得子。此因奇癥而特筆之﹐若止於精淸﹑精滑﹑精寒﹑陽痿等癥﹐治之特易易耳。是故醫貴有識﹐尢貴有膽。

附

方

三子散

眞蘇子微焙﹐一兩白芥子微焙﹐一兩韭菜子微焙﹐一兩上共研爲末﹐用河水三碗煎一碗﹐如稀粥樣﹐帶熱服下﹐候腹中聲響﹐大解去積痰宿滯爲驗。

安神丸

當歸酒洗人參去蘆白茯苓去皮酸棗仁炒生地黃酒洗川黃連酒炒橘紅眞膽星厚黃柏鹽酒蜜炒黑色麥門冬去心以上各一兩﹐朱砂另研﹐不飛過﹐五錢上爲極細末﹐煉蜜爲丸﹐梧子大﹐朱砂爲衣。每服五十丸﹐空心淸米湯下﹐食遠臨臥燈心湯下。忌豬﹑鵝﹑牛﹑羊﹑犬﹑馬肉等﹐胡椒﹑蔥﹑蒜。

心腎種子方﹝見後﹞

一新安友人來謁﹐求治病﹐並求種子方。予見其年逾四十﹐形體孱弱﹐如不勝衣。診其脈﹐六部俱微緩無力﹐兩尺如絲輕漾﹐一似欲絕者。自言無醫不投﹐無藥不服﹐或以爲瘦人多火而服知柏﹐或以爲虛寒之極而勝桂附﹐總皆不效。予順曰﹕飲食若何﹖曰﹕聞葷腥便欲嘔吐﹐今且茹素矣。予又問曰﹕向服何藥﹖曰﹕向服滋陰地黃丸﹐後服八味地黃丸﹐俱無效。予曰﹕據脈息﹐則誠虛寒也﹐所服藥亦未爲全誤也。但須先理中州﹐然後議治幽北可耳。必須耐心守以歲月﹐不但病愈﹐可圖得子。友喜曰﹕敬聞命。予投以補中益气湯﹐加砂仁﹑神曲﹐十餘劑而脾胃稍起。又勸其去素茹葷﹐而少佐以肉味﹐脾胃愈起﹐始投以大劑補中湯﹐加枸杞子﹑杜仲各三錢。服二十餘劑﹐脾胃始健﹐而腰膝漸彊。後令其仍服八味地黃丸半料﹐兼服朱鶴山煎方日一劑﹐甚是得力。後服河車種子丸一料﹐果身體彊健﹐逾年置妾遂得子。

附

方

補中益气湯

人參一錢五分黃芪蜜炙﹐一錢五分白術一錢五分﹐土炒當歸酒洗﹐一錢甘艸炙﹐一錢或用五分陳皮八分軟柴胡二分升麻二分上加神曲炒一錢﹑砂仁三分研末﹐水二鐘﹑姜三片﹑棗二枚﹑煎八分上午服。大劑補中湯卽前方倍之。

八味地黃丸

懷熟地如法制﹐八兩﹐另搗山萸肉四兩幹山藥四兩牡丹皮三兩白茯苓三兩澤瀉三兩大附子一兩﹐頂臍平正者﹐童便煮一日夜﹐肉桂童便浸曬三次﹐五錢上爲末﹐煉蜜爲丸梧子大。每服百丸﹐空心淡鹽湯下。朱鶴山煎方﹑河車種子方俱見後。

一友患腸風下血。每大解﹐鮮血四射﹐淋漓不止﹐如此者十餘年。面色痿黃﹐腰痛腿酸﹐四肢乏力﹐陽事痿縮﹐婁年不舉﹐無子。自謂遇予之晚﹐求治於予﹐非求種子﹐求救殘喘耳。予診其脈﹐果虛弱之極。兩尺重按﹐尙非絕脈。其陽事痿縮者﹐只因血枯气索﹐𨿽有微陽﹐不能振鼓耳。因問平日喜食何物﹖所服何藥﹖曰﹕諸醫皆云血熱﹐多食涼物﹐凡四物﹑芩連﹑槐角﹑地楡之類﹐無年無月無日不服。且今尙服滋陰髒連丸﹐總皆不效。予日﹐君果遇予晚﹐若早遇予﹐病愈已久﹐且生子矣。友不覺囅然而笑曰﹕救殘喘足矣﹐何敢有望外之想﹖予曰﹕世智知心主血﹐肝藏血﹐脾統血。心與肝固喜淸涼﹐獨不思脾喜溫燥乎﹖且血熱妄行﹐口鼻皆可出﹐何獨注之於大腸﹖蓋血屬水﹐水性善下。脾屬土﹐土不得其平﹐則水下流﹐理也。治宜溫脾以攝血。且肺與大腸相表裏﹐斂肺气﹐則金不能傷木﹐而血自歸經矣。但予立方甚平常無奇﹐又血癥方﹐書所不載﹐不免爲當世所嗤笑。且慮君見藥品無奇﹐一似與血分絕不相關者﹐定擲之不服﹐𨿽求予無益也。友俯首叩求無已﹐遂爲立一方﹐並制藥二劑與之。友果如法處服﹐才下一劑而血減﹐下二劑而血止﹐制丸服之﹐而竟不復發。後令服五粉糕半載﹐兼服補中益气湯﹐加枸杞子﹑杜仲。又後令服八珍湯加枸杞子﹑杜仲﹐最後令服聚精丸﹐兩年竟得子。

附丸方

大厚朴去粗皮﹐五兩﹐用帶皮生薑五兩搗爛取汁抖厚朴﹐仍用姜渣同厚朴炒﹐以姜渣黑色爲度﹐不去姜云白術一兩眞神曲一兩大麥芽炒﹐一錢北五味子一錢﹐微焙﹐研碎上銼一劑﹐加陳黃米四十九粒﹐水二碗﹐煎八分﹐空心服。凡腸貺下血者﹐多系脾胃虛寒﹐不能攝血﹐服之皆效﹐𨿽酒客濕熱下注放血者﹐服之亦效。但縱酒每復發耳。

附﹕五粉糕方

芡實去殼白茯苓去皮幹山藥蓮肉去皮心薏苡仁淨各四兩上加粳米一升﹐糯米一升共磨爲粉﹐入白糖霜﹐如平常蒸糕法蒸熟糞幹。空心或饑時將滚湯泡服﹐或漧服亦可。

附八珍湯方

人參一錢白術土炒﹐一錢白茯苓一錢當歸酒洗﹐一錢白芍藥酒炒﹐八分川芎六分甘艸炙﹐四分枸杞子一錢杜仲鹽酒炒﹐一錢熟地黃一錢水二鐘﹐煨黑姜一片﹐棗一枚﹐煎服。

聚精丸﹝見後﹞

一澄江友﹐年過五十﹐久患痰火﹐無子。平時痰火不拘日夜常發﹐發則气塞喉閉﹐不能言語﹐幾絕。不能待藥﹐急取冷水冷茶﹐咽下稍蘇。迨十日半月一大發則哮喘痰塞﹐晝夜不能睡臥﹐才著枕卽叫喊胸脇痛甚﹐痰塞喉間气不得出﹐冷汗如雨﹐惟訟家丁日夜抱坐待斃而死。有諸醫用二陳﹑瓜蔞﹑枳實等湯者﹔有用滚痰丸者﹔有用溫膽﹑酸棗仁等湯及安神等丸者﹐俱不效。延予往治﹐予診其脈﹐上下俱盛﹐兩尺更洪大。因問飲食若何﹖曰﹕痰稍退﹐則求食﹐食卽易肌。問陽事舉否﹖曰﹕時舉。連晚徹夜不寐﹐無可柰何﹐只求稍稍合眼﹐便謂神仙矣。予惠﹕理不難﹐但予所用之藥﹐未免爲諸醫所笑﹐卽病者聞之﹐亦決不肯服耳。眾家丁皆曰﹕決不令諸醫見﹐亦不使病者知﹐惟求速賜救耳。予果制一劑﹐令速熬竹瀝以待。藥報熬熟﹐令加薑汁五茶匙﹐竹瀝一大杯服下。不半時﹐喊叫漸寧﹐胸脇痛亦漸減﹐便欲求睡。得睡一覺﹐求食﹐食後亦不易饑。至來日午餘﹐又服一劑﹐夜間鼾睡﹐痰退气舒痛止﹐病不復發矣。舉家歡甚﹐開筵稱慶﹐求予方﹐方附後。蓋此癥因年老血衰﹐陰虛火熾﹐煽動胃火﹐胃火復識﹐煽克肺金。母子旣不相生﹐則子母不能相顧。輾轉相煽﹐一身盡爲火宅﹐如何得睡。痰因火盛﹐如何不塡塞胸膈﹐痛楚叫呼欲絕也。後立一擦牙漱津方﹐早晨用之﹐可免服煎藥。又令其制滋陰地黃丸服之﹐以除病根。後令服滋陰種子丸﹐乃得子。

附煎方

蘇梗五錢石膏一兩﹐研末人參三錢眞蘇子五錢﹐研末眞黑牛膽南星陳久者良﹐三錢﹐得牛膽陳久則不燥木香一錢﹐另研黃柏五錢﹐鹽水炒三次水二碗﹐煎八分。入薑汁五匙﹑竹瀝一杯服下﹐神效。蓋血少陰虛﹐藥喜潤不喜燥﹐所以見效速。

擦牙漱口津方

石膏四兩﹐煆過靑鹽一兩﹐炒黃柏二兩﹐鹽酒炒黑色川椒炒去汗﹐去目﹑去骨﹐取紅末三錢杜仲二兩﹐鹽酒炒斷絲每淸晨洗面時﹐取少許擦牙漱津﹐呷滚水再漱咽下。滋陰淸火﹐永地痰火之患。

滋陰地黃丸

熟地黃八兩﹐如法制山茱萸肉四兩幹山藥四兩白茯苓三兩牡丹皮三兩澤瀉三兩黃柏三兩﹐鹽酒蜜炒三次黑色知母三兩﹐鹽酒炒三次茶合色。上爲末﹐煉蜜丸梧子大﹐空心淡鹽湯下三錢。再加麥門冬三兩﹐去心﹐遼五味子一兩五錢﹐名加味滋陰丸。治痰火甚效﹐此治本之劑也。

滋陰種子丸﹝見後﹞

一友於正夫人𨿽有子﹐後置一妾﹐寵甚﹐三年不能成孕﹐卽正夫人熟腹亦不孕﹐求診於予。予診其脈﹐右關微弱﹐左尺虛滑﹐詢甚病原﹐謂因勞碌受肌﹐遂得滑精之癥。偶或饑勞﹑流滑不已。卽同交感﹐亦軟弱之甚﹐精薄而少。予曰﹕證果應脈﹐此乃脾虛不能制水﹐以致腎虛不能蓄精﹐艱子之由正坐於此。治宜實脾滋腎﹐土旺而水自藏﹐腎充則精自厚﹐生子可必成。爲立一煎方﹐用四君子加山藥﹑蓮肉各三錢﹐文火煎如稀粥樣﹐日進一劑。王道無近功﹐服至三十劑﹐脾漸彊﹐𨿽遇饑﹐精滑亦減。復爲一丸方﹐服不及四兩﹐𨿽遇饑﹐精亦不滑矣。蓋此友欲驗予方﹐故饑以試之﹐而果驗也。病愈服生精種子丸一料﹐逾年寵妾生子。

附煎方

人參去蘆﹐二錢白術土炒﹐二錢白茯苓去皮心﹐二錢粉艸蜜炙﹐一錢幹山藥焙黃色﹐三錢蓮肉畱皮去心﹐炒﹐三錢河水二碗﹐煎八分﹐空心服﹐渣再煎服。

附丸方

白茯苓二兩﹐乳汁曬七次幹山藥二兩﹐炒蓮肉二兩人參一兩厚黃柏二兩﹐蜜水抖浸炒﹐再抖浸再炒﹐如此五次﹐以紫金色爲度白術二兩﹐飯上蒸﹐土焙砂仁一兩﹐微焙粉艸五錢﹐蜜炙上爲末﹐用沙苑蒺藜子四兩﹐微炒爲末。以二兩入藥﹐以二兩煮成膏﹐和前藥末舂千杵爲丸﹐如梧子大。空心或淸米湯或淡鹽湯下百丸。

生精種子丸﹝見後﹞

一仕宦者﹐患腎泄無子﹐每五更輒腹痛﹐腹間有气撐下﹐直至肛門﹐作響一聲﹐一泄如注。始之泄也﹐或黃或白﹐或沫或溏﹐久之而所泄皆黑沫﹐如泥漿水。此謂之腎敗﹐非但不能得子﹐且有性命之憂。予爲立一丸方﹐服至半月而泄漸減﹐服至三月而泄全愈。後服補骨脂丸﹐加五味子四兩﹐砂仁二兩。又服寶精丸﹐去當歸﹐加補骨脂三兩﹑五味子一兩﹑杜仲三兩﹐一料而生子。

附丸方

肉豆蔻四兩﹐粉裹煨吳茱萸二兩五錢﹐湯泡補骨脂三兩﹐鹽酒炒五味子三兩人參一兩木香六錢﹐不見火砂仁八錢上爲細末﹐山藥粉三兩打糊丸﹐如梧子大﹐每服三錢﹐空腹白湯下。

補骨脂丸﹝見後﹞

寶精丸﹝見後﹞

一文學﹐性嗜讀書﹐尢善屬文﹐每讀書至夜半﹐輒陽精流出﹐遇作文﹐兩篇猶可﹐至三篇﹐未有不精下流者。卽偶或不流﹐其夜未有不夢遺者。年已三十六﹐無子﹐求治於予。予診其脈﹐心火熾盛﹐下部微弱。此用心太過﹐心腎不交之癥也。予立一煎方﹐又立一丸方﹐次第服之。病愈後﹐服心腎種子丸﹐乃得子。

附煎方

白茯神一錢﹐去木麥門冬一錢﹐去心遠志肉五分﹐甘艸湯制過柏子仁兩錢﹐去油研幹山藥一錢山萸肉一錢懷生地一錢﹐酒洗黃柏鹽﹑酒﹑蜜三制黑色﹐七分砂仁末三分甘艸三分水二碗﹐入圓眼肉五枚去核﹐燈心二十根﹐煎八分。調沙苑蒺藜子﹐微炒研末一錢。空心臨臥各一劑﹐效甚。

丸方

山萸肉三兩麥門冬四兩遠志肉三兩﹐甘艸湯制過北五味子三兩菟絲子四兩﹐酒煮﹐如法制幹山藥三兩懷生地四兩﹐如法制熟﹐另搗白茯苓三兩沙苑蒺藜子半斤微焙﹐四兩入藥﹐四兩打膏爲丸黃柏如法制﹐四兩砂仁二兩柏子仁二兩﹐另搗上爲末﹐除另搗外入蒺藜膏和勻﹐如幹﹐加煉蜜打千杵爲丸﹐梧子大。每服﹐空心淡鹽湯下三錢﹐臨臥燈心湯下二錢﹐服之病除﹐效甚。

心腎種子丸﹝見後﹞

按生子專責在腎﹐但一經之病易治﹐有病在別經而移疾於腎者﹐有一人而兼數病﹐因而無子者﹐其治法頗難﹐其立方不易。非醫者有巧思﹑有慧眼﹑有識力﹐投藥罔有不誤者。故成方活用則靈﹐活方滯用則謬﹐予不能無三致意云。

附方

中和種子丸

凡少子者﹐皆因元稟虛弱﹐或因色欲過度﹐以致气血兩虧﹐心腎不交﹐百病內蝕﹐不能成育。予立此方﹐參三焦上下心腎之平﹐酌五子﹑六味﹑十精之妙。不論人之老壯寒熱﹐虔服百日﹐多至半載﹐決能成育。經驗已多﹐眞種子第一良方也。菟絲子揀淨水淘﹐舂去粗皮﹐用地然酒煮爛﹐以絲出爲度﹐搗如泥﹐爲薄餅曬漧﹐磨爲末﹐四兩白茯苓三兩山茱萸酒抖蒸﹐取淨肉四兩懷熟地取大生地五兩﹐酒洗淨﹐用砂仁末三錢﹐好酒半斤抖浸一宿﹐置瓷器坐砂鍋內﹐隔湯燉黑爛爲度﹐另搗懷山藥三兩枸杞子甘州者佳﹐四兩遠志甘艸湯泡﹐捶去骨取肉﹐再用甘艸湯煮﹐曬漧﹐二兩車前子淨﹐用泔湯蒸﹐曬漧﹐二兩覆盆子去蒂酒蒸﹐曬漧﹐四兩麥門冬三兩﹐去心五味子二兩﹐遼東與北來者佳魚鰾膠四兩﹐用牡蠣粉炒成珠﹐去蠣粉嫩鹿茸四兩﹐酥油慢火炙透當歸身酒洗﹐曬漧﹐三兩柏子仁運殼﹐取白淨肉三兩另搗人參三兩川牛膝鹽酒炒﹐三兩沙苑蒺藜四兩﹐微焙爲末﹐入藥﹐二者煮膏﹐同煉蜜爲丸川杜仲鹽酒炒﹐三兩上藥十九味﹐除另搗外磨爲極細末﹐隔湯煉眞川蜜爲丸。空心淡鹽湯下三錢﹐臨臥燈心湯下二錢。百日之後﹐效難盡述。

附對證加減法於後﹕陰虛火盛﹐加鹽酒蜜三制炒黃柏﹑知母各二兩﹔虛寒無火甚﹐加重便制熟附子﹑肉桂各一兩﹐或去附桂﹐加肉蓯蓉去鱗膜﹑巴戟肉﹑補骨脂鹽酒炒﹐各三兩﹔肥人有痰﹐加廣橘紅三兩﹐減熟地二兩﹔瘦人上焦有火﹐加薑汁炒黃連二兩﹔夢遺滑精﹐加蜜炙黃柏四兩﹑砂仁末二兩﹑酸棗仁炒香三兩。客有議砂仁非固精藥者﹐不知砂仁配黃柏入腎﹐爲封髓丹。蓋相使而爲用者也。種子之法﹐要在固精﹐而澀精之藥﹐尢種子所忌﹐如龍骨﹑牡蠣等味﹐可入治虛損﹐不入種子方﹐以澀則施精不全﹐非求嗣者所宜也。立方之妙﹐全在加減考訂得宜﹐謹述之以告知者。

河車種子丸

河車﹐卽胎胞也﹐得男女交媾之气﹐賴命門之火﹐結以成形而育胎。火能生物﹐於種子尢爲親切。予定此方﹐凡果子气血兩虛﹑陽衰精薄者﹐服之舉子﹐屢有成效。方內用肉桂﹑白術﹑陳皮者﹐正取火土相生之義也。當歸酒洗﹐二兩山茱萸去核﹐四兩補骨脂鹽酒浸炒﹐三兩天門冬去心﹐二兩麥門冬去心﹐三兩生地酒洗﹐三兩人參二兩山藥三兩覆盆子酒蒸﹐三兩五味子一兩巴戟去心酒浸﹐二兩川牛膝鹽酒炒﹐二兩川黃柏鹽﹑酒﹑蜜三制炒﹐三制一兩五錢白茯苓二兩鎖陽酒洗酥炙﹐二兩白術土炒﹐二兩陳皮一兩杜仲去皮鹽酒炒﹐去絲﹐二兩五錢肉桂童便制﹐五錢上共爲末。紫河車一具﹐頭生男子者﹐水洗淨挑去筋膜﹐擠去紫血﹐用米泔漂數次﹐仍以酒洗過。盛瓷瓶內入酒一小杯﹐封口﹐重湯煮爛搗如泥。須不生瘡疾﹑潔淨婦人者佳。入前藥末共搗煉蜜丸桐子大﹐每服百丸﹐空心溫酒或鹽湯下。

斑龍種子丸

蜀中道人云﹕尾閭不禁滄海竭﹐九轉神丹都慢說﹐惟有斑龍頂上珠﹐能補玉堂關下血。斑龍珠﹐卽麋鹿角也。鹿性善交﹐多壽多子。予定此方﹐於中年以後無子者﹐最爲得力﹐能理百病﹑養五臟﹑補精髓﹑壯筋骨﹑益心志﹑安魂魄﹑烏須鬢﹑駐顏色﹐益壽多男。鹿角膠一斤鹿角霜半斤天門冬去心﹐四兩麥門冬去心﹐四兩黃柏鹽酒炒褐色﹐三兩知母去毛鹽酒炒﹐三兩虎脛骨酥炙﹐三兩龜板去裙﹐酥炙﹐三兩枸杞子甘州者﹐四兩幹山藥四兩肉蓯蓉酒洗去浮甲﹑白膜﹐曬漧﹐四兩茯苓去皮﹐四兩山茱萸淨肉四兩破故紙鹽酒炒﹐四兩生地酒洗﹐四兩當歸酒洗﹐四兩菟絲子酒煮搗成餅﹐焙漧﹐六兩熟地制如法﹐四兩白芍酒炒﹐三兩牛膝去蘆鹽酒炒﹐三兩杜仲鹽酒炒﹐去絲﹐三兩人參去蘆﹐三兩白術土炒﹐三兩五味子一兩酸棗仁炒﹐一兩遠志甘艸湯浸去骨皮﹐各二兩砂仁一兩共爲末﹐煉蜜﹐化鹿角膠﹐丸桐子大。每服百丸﹐空心淡鹽湯或酒下。按龜板﹑龜膠不宜單用。蓋龜性不交﹐與牝龜水相視而得孕。《子語》云﹕龜龜相顧﹐神交也﹔鶴鶴相唳﹐气交也。故龜板﹑龜膠﹑仙家修煉之藥。種子家配虎脛﹑鹿膠得陰陽之義可用。若單用﹐能痿陽寒精﹐交不成孕﹐不可不知。

通眞延齡種子丹

一名膃肭臍丸﹐陽痿無火﹐服之立起。五味子二兩山茱萸四兩菟絲子四兩砂仁二兩車前子二兩巴戟天四兩甘菊花二兩枸杞子四兩生地黃五兩熟地黃五兩海狗內外腎各一副﹐如無﹐卽本地黑狗或黃狗內外腎各一副﹐酥制懷山藥三兩天門冬二兩麥門冬三兩柏子仁二兩鹿角霜二兩鹿角膠四兩人參二兩黃蘗一兩半制杜仲三兩肉蓯蓉四兩覆盆子三兩沒食子二兩紫河車二具何首烏三兩牛膝三兩補骨脂二兩胡桃肉二兩鹿茸二兩沙苑蒺藜四兩﹐二兩炒磨入藥﹐二兩磨粉打糊爲末﹐同柏子仁﹑胡桃肉泥﹑蒺藜糊﹑酒化鹿角膠煉蜜和丸如梧桐子大。每服四錢﹐空心饑時各一服﹐龍眼湯﹑淡鹽湯﹐寒天好酒任下三四錢。

心腎種子丸

種子者﹐貴乎腎水充足﹐尢貴乎心火安寧。乃今之難嗣者﹐皆責乎腎水之不足﹐而不咎乎心火之不寧﹐何也﹖腎精之妄泄﹐由乎心火所逼而然。蓋心爲君火﹐腎爲相火﹐而相火奉行君火之命令焉。是以無子者﹐其病𨿽在於腎﹐而責本在於心。今定心腎一方﹐固本保元﹐生精養血﹐培復天眞﹐大補虛損﹐益五臟而除骨蒸﹐壯元陽而多子嗣。充血脈﹐彊健筋骸﹐美顏色﹐增延齡算﹐聰明耳目﹐玄潤髮須。眞王道這奇方﹐難盡述其功效之妙也。何首烏赤白鮮者各半斤﹐米泔洗淨﹐用竹刀切片﹐分四制﹐用砂鍋柳不甑蒸黑芝麻﹑羊肉﹑酒﹑黑豆﹐各蒸一次曬漧懷生地酒洗麥門冬去心天門冬忌鐵去心懷熟地用生者酒洗淨﹐砂仁抖﹑酒浸﹐隔湯煮黑爛懷山藥炒褐色白茯苓人乳抖蒸赤茯苓牛乳抖蒸枸杞子人參去蘆鹿角膠熔化﹐各四兩白芍藥酒炒鎖陽酥制酸棗仁炒五味子牛膝鹽酒炒牡丹皮龜板去裙﹐酥制當歸酒洗澤瀉去毛黃連酒炒金色菟絲子酒煮黃柏鹽﹑酒﹑蜜抖炒三次﹐金以﹐各二兩上爲末﹐隔湯煉蜜丸﹐如梧子大﹐空心淡鹽湯下三四錢。按心藏血﹐腎藏精﹐精血充實﹐乃能育子。但心腎之藥﹐最難配合。夫心惡熱﹐腎惡燥﹐治宜淸熱潤燥。予具此方﹐寒熱不偏﹐君臣不紊﹐中和滋補之劑。欲廣嗣者﹐宜修合常服之可也。陽痰無火者﹐去連柏加蓯蓉﹑杜仲各二兩。

廣嗣旣濟

寧心神﹐養气血﹐益精髓﹑壯腰膝﹐潤肌膚﹐悅顏色﹐淸耳目﹐烏須髮﹐通和藏腑﹐延年廣嗣﹐大有神效。人參八兩天門冬四兩麥門冬四兩柏子仁四兩酸棗仁四兩遠志肉四兩菟絲子八兩白茯苓八兩甘枸杞八兩生地黃四兩熟地黃四兩牡丹皮四兩當歸四兩五味子二兩沙苑蒺藜八兩山茱萸肉四兩山藥四兩石斛二兩牛膝四兩虎脛骨二兩甘菊花石菖蒲一兩杜仲四兩破故紙三兩肉蓯蓉二兩鹿角膠八兩玄武膠八兩上二十七味﹐炮制如法﹐共爲末。研入柏子仁﹑玄鹿二膠﹐用好酒熔化和煉蜜爲丸﹐如梧桐子大。每晚用秋石白滚水送下三錢﹐好酒下亦可。

補心滚腎丸

此方和平簡淨﹐不拘老壯可服﹐有火者更宜。麥門冬六兩鱉甲六兩﹐醋炙透五味子四兩懷生地八兩﹐隔湯燉如法山茱萸四兩牡丹皮三兩白茯苓三兩﹐抖人乳曬至六兩天門冬四兩杜仲去皮切片﹐酥炙﹐六兩黃檗四兩﹐三制如法砂仁二兩甘艸一兩懷山藥四兩柏子仁揀淨八兩酒蒸﹐另研細如泥車前子三兩菟絲子淨末﹐八兩枸杞子去枯者﹐八兩遠志肉三兩牛膝四兩煉蜜爲丸。空心白湯服五錢。

滋陰壯陽丹

此方陰陽兩補﹐種子神驗。熟地用淮生地酒蒸九次﹐曬九次﹐四兩石菖蒲五錢遠志甘艸水浸去心﹐一兩淮山地二兩五味子七錢肉蓯蓉酒浸洗去鱗甲白膜﹐二兩菟絲子酒浸炒﹐二兩牛膝酒浸﹐一兩巴戟去心﹐酒浸續斷酒浸洗茯苓去皮益智仁去皮黃柏鹽酒炒知母酒炒﹐各一兩五錢破故紙鹽酒炒枸杞子山茱萸淨肉杜仲去皮﹐鹽酒炒斷絲沙苑蒺藜炒﹐各二兩人參虎脛骨酥炙﹐各一兩上爲末﹐煉蜜丸桐子大。每服百丸﹐空心鹽湯下。

固本健陽種子丹

凡人無子﹐多是精血淸冷﹐或顫賦薄弱。間有壯盛者﹐亦是房勞過甚﹐以致腎水欠旺﹐不能直射子宮﹐故令無子。此方培養元神﹐堅固精血﹐暖腎壯陽﹐𨿽老年服之﹐必連舉子﹐經驗神效。菟絲子酒煮﹐三兩白茯神去皮木山藥酒蒸牛膝去蘆﹐酒洗杜仲酒洗去皮﹐酥炙當歸身酒洗肉蓯蓉酒浸五味子去梗益智仁鹽水炒嫩鹿茸酥炙﹐各二兩熟芐酒蒸山茱萸酒蒸﹐去核﹐各六兩川巴戟酒浸去心﹐四兩續斷酒浸遠志制蛇牀子炒去殼人參各三兩枸杞子六兩上爲末﹐煉蜜爲丸和梧桐子大。每服百丸﹐空心鹽湯送下﹐酒亦可﹐臨臥再進一服。若婦人月候已到﹐此是種子期也。一日服三次尢效﹐無火者更宜。

壯陽種子丹

治尺脈微弱﹐陽痿不舉﹐虛寒無火者宜此。熟地枸杞子各兩半牛膝俱酒洗遠志肉甘艸湯煮懷山藥炒山茱萸巴戟去骨﹐酒蒸白茯苓五味子石菖蒲楮實子肉蓯蓉酒洗去鱗甲﹐去心中白膜杜仲鹽酒炒茴香水炒﹐各一兩冬加肉桂五錢﹐童便抖曬三次。上爲末﹐煉蜜和棗肉﹐空心溫酒淡鹽湯任下。

補陰種子丸

治尺脈虛浮洪數﹐精元不固﹐虛人有火宜此。黃柏半斤﹐鹽酒蜜炒黑色知母鹽酒炒熟地黃各三兩白芍藥酒炒牛膝酒洗陳皮鎖陽酥制當歸酒洗﹐各二兩虎脛骨酥制﹐一對龜板酥制四兩﹐冬月加漧薑五錢﹐炒黑上爲末﹐酒煮羊肉糊丸﹐空心鹽湯任下。

滋陰種子丸

男子有精虧無子者﹐非此藥不能塡補﹐服至百日﹐大有奇效。陰虛有火者宜此。知母二兩﹐去毛皮爲末﹐一兩﹐乳汁浸透﹐一兩﹐典酒鹽浸透﹐曬乾天門冬去心﹐二兩麥門冬去心﹐二兩黃柏二兩﹐去粗皮爲末。一兩乳汁浸透﹐一兩黃酒﹐鹽浸透﹐曬漧炒赤色熟地黃黃酒煮﹐搗如泥﹐卽和眾藥﹐二兩桑椹子二兩菟絲子酒煮﹐曬漧﹐二兩生地黃黃酒洗過﹐與熟地黃總搗一處﹐二兩何首烏黑白二色均用﹐同黑豆煮二次﹐去皮曬漧﹐二兩枸杞子一兩五錢幹山藥一兩牛膝去蘆﹐二兩黃精二兩﹐對節生者眞﹐酒蒸熟﹐與熟地搗爲一處遼五味五錢白茯苓去皮去紅絲﹐一兩柏子仁水浸一日﹐連殼水磨成漿﹐絹袋濾汁去殼﹐掠取水面浮油﹐去水﹐存結底者曬漧﹐一兩以上十六味爲細末﹐煉蜜丸桐子大。每早七八十丸淡鹽湯下。

延齡護寶丹

補元气﹐壯筋骨﹐固精健陽。老年無子宜服﹐無火者最宜。菟絲子酒煮搗﹐焙榦爲末﹐三兩蓯蓉酒洗去甲膜﹐三兩﹐再用酒二斤浸半時﹐取起焙漧聽用韭子四兩﹐用棗二者煮熟﹐去棗﹐將韭子再用酒浸一宿﹐焙漧用﹐三兩木香半兩蛇牀子三兩﹐用棗二兩煮熟﹐去棗用二兩白龍骨一兩﹐用茅香一兩同煮一日﹐去香﹐綿裹酒浸一宿晚蠶蛾全者二兩﹐炙鹿茸一兩﹐酥炙黃桑螵蛸一兩﹐炒脆蓮實炒幹蓮蕊葫蘆巴各一兩乳香另研丁香各半兩麝香一錢﹐另研除乳香﹑麝香﹑菟絲子末外﹐十二味同爲末。將前菟絲子末﹐用前浸藥酒二斤﹐文武火熬至一斤﹐入蕎面二匙攪勻。次下乳香﹑麝香等﹐不住手攪﹐熬如稠糊。放冷和藥﹐如硬再入酒少許﹐搗千餘下﹐丸桐子大。每服五十丸空心酒下﹐單用龍骨只此一方。

寶精丸

專能種子﹐添精補髓﹐滋陰壯陽﹐臨鑪堅久﹐健步明目益年﹐其功不能盡述。無火者相宜。白亮魚膠八兩﹐切作短塊﹐用牡蠣八兩炭火鍛過﹐研末同炒﹐須要炒得熟﹐不可焦黑﹐黃色爲度﹐去末不用﹐將膠聽磨山藥四兩人參二兩﹐虛甚加一兩沙苑蒺藜八兩﹐酒洗去衣﹐竹刀切開去白膜白茯苓四兩﹐去皮切片﹐人乳抖曬三次牛膝三兩﹐去蘆擇粗壯者切碎﹐酒抖微炒甘州枸杞四兩﹐去蒂與枯者﹐乳汁抖曬漧﹐如此者五次鹿膠二兩菟絲子三兩﹐水淘淨﹐酒蒸熟﹐搗爛曬漧山茱萸肉四兩﹐酒抖烘漧當歸二兩﹐去蘆尾﹐取明亮者﹐酒洗切片曬漧﹐微炒以上十三味共爲末﹐煉蜜爲丸如梧桐子大。每服三錢﹐早晚炎直湯送下。

生精種子奇方

凡構遺滑泄﹐眞精虧損者﹐服之神驗。有火者相宜。沙苑蒺藜八兩﹐微焙﹐四兩爲末入藥﹐四兩爲膏入蜜川續斷酒蒸﹐二兩菟絲子三兩﹐酒煮見絲山茱萸肉生用芡實粉生用蓮須各四兩﹐生用覆盆子生用甘枸杞子各二兩上末以蒺藜膏同煉蜜和丸﹐如梧桐子大﹐每服四五錢﹐空腹淡鹽湯下。

補骨脂丸

凡精寒精淸﹐及老年人﹐陽虛無火者﹐服之舉子神驗。有火者忌之。眞合州補骨脂沈實者一斤﹐以食鹽四兩入滚湯乘熱浸一宿﹐曬漧次用杜仲去皮﹐酒炒去絲﹐四兩﹐煎濃湯浸一宿﹐曬漧次用厚黃檗去皮蜜炙﹐四兩﹐煎濃湯浸一宿﹐曬漧後用魚膠半斤﹐剪碎炒成珠。將補骨脂炒香﹐同魚膠珠磨細末﹐將胡桃肉去皮半斤搗如泥﹐盛以錫盆蒸之。取油和末﹐置加煉蜜搗和﹐丸如梧子大。空心用三錢白湯或淡鹽湯下﹐晚間或饑時更一服尢妙。

千金種子丹

此方服之﹐令人多子。並治虛損夢遺﹐白濁脫卸。沙苑蒺藜出同州形如羊腎﹐如蠶種﹐而細焙時香如天池茶者眞。取末四兩﹐再以重羅羅極細末﹐四兩﹐蓮須四兩﹐極細末﹐金以者固精﹐紅色者敗情山茱萸極細末﹐四兩﹐須得一斤﹐用鮮紅有肉者佳﹐去核取肉﹐制末覆盆子南者佳﹐去蒂取細末﹐四兩金櫻子去刺核﹐一斤﹐熬膏﹐約四兩雞頭寶五百个去殼﹐要大小不一者﹐取細末﹐上兩

上用伏蜜一斤煉﹐以紙粘去浮沫﹐數次無沫﹐滴水中成珠。先以金櫻膏和勻前藥末入煉蜜﹐石臼內搗千餘下。丸如豌豆大。每服三十丸﹐空心鹽湯下﹐忌欲事二十日﹐此藥延年益壽﹐令人多子﹐不可盡述。

金鎖思仙丹

治男子色欲過多﹐精气不固﹐夢遺滑脫無子。蓮花蕊十兩﹐忌地黃﹐蒜石蓮子十兩﹐沈水者佳﹐去內靑心﹐取粉雞心實十兩﹐曬漧﹐搗取淨粉以上金櫻子三斤﹐取霜後半黃者木臼中杵卻刺﹐擘爲片﹐去子﹐水淘淨搗爛。入砂鍋水煎不絕火﹐約水耗半﹐取出濾過﹐重煎如稀餳。入前藥末﹐和丸桐子大。每服五十丸﹐空心鹽湯下。一月不走泄﹐候女人月信住。取車前子一合水煎﹐空心服之﹐一交感卽孕﹐平時忌葵菜﹑車前子。按牡蠣﹑龍骨澀粘腸胃﹐多服久服﹐每釀成淤熱之癥。卽當時交合﹐亦慮施精不全。此方气味𨿽澀﹐不粘腸胃﹐故用以固精。況交感之先﹐服車前子爲利導﹐自無施精不全之患﹐立方之妙如此。

柏鹿種子仙方

凡心腎不交﹐陽虛精薄者﹐服之神驗。柏子仁去油者﹐好酒浸一宿﹐砂鍋上蒸﹐搗爛如泥鮮鹿茸火燎去毛﹐淨酥炙透﹐如帶血者﹐須慢火防其皮破血走也﹐切片爲末等分﹐和柏子仁泥搗極勻﹐加煉蜜丸如梧桐子大。每服空心三錢淡鹽湯下﹐服至一月後﹐斂虛汗﹐興陽道﹐寧神益髓﹐攻難盡述﹐眞仙方也。

巨勝子丸

治右尺命脈﹐虛微欲脫﹐陽痿不舉﹐老年無火者宜服。熟地酒蒸﹐四兩生地酒洗﹐四兩杜仲鹽酒炒三兩赤白何首烏刮去皮﹐黑豆蒸﹐勿犯鐵器﹐四兩牛膝去皮﹐同何首烏蒸﹐三兩天門冬去心﹐三兩枸杞子四兩﹐研蓯蓉酒洗去甲膜﹐三兩小茴香鹽酒浸炒﹐一兩巨勝子四兩﹐酒蒸搗菟絲子酒煮﹐搗成餅﹐曬土幹﹐四兩白茯苓去皮﹐三兩柏子仁三兩﹐搗楮實三兩﹑酒蒸酸棗仁三兩﹐炒﹐破故紙三兩﹐鹽酒炒巴戟三兩﹐去骨﹐酒蒸北五味一兩覆盆子去蒂酒蒸﹐三兩山藥三兩續斷酒洗﹐三兩雞頭子三兩川椒炒去汗﹐三兩葫蘆巴一兩蓮花蕊二兩韭子一兩麥門冬去心﹐三兩上爲末﹐煉蜜丸桐子大。每服百丸﹐空心溫酒下或淡鹽湯下。原方有天雄﹑木香﹐無杜仲﹑麥門冬﹑小茴香。

五子衍宗丸

男服此藥﹐添精補髓﹐疏利腎气。不問下焦虛實寒熱﹐服之自能平祕﹐舊稱古今第一種子方。有人世服此藥﹐子孫蕃衍﹐遂成村落之說。後人用之殊驗。甘州枸杞子菟絲子酒蒸﹐搗成餅﹐各八兩遼五味子二兩覆盆子四兩﹐酒洗去目車前子酒蒸﹐二兩上五品﹐俱擇道地精新者﹐焙曬漧﹐共爲細末﹐煉蜜丸如桐子大。每服空心九十丸﹐上牀時五十丸﹐白沸湯或鹽湯送下﹐冬月用溫酒送下。修合日﹐春取丙丁巳午﹔夏取戊巳辰丑未﹔秋取壬癸亥子﹔冬取甲乙寅卯。忌師尼鰥寡之人﹐及雞犬六畜見之。

十子丸

四明沈嘉則無子﹐七十外服之﹐連舉子。槐角子和何首烏蒸七次覆盆子枸杞子去枯者及蒂桑椹子冬靑子四味共蒸﹐各四兩菟絲子制去殼﹐酒蒸柏子仁酒浸蒸沒石子照雪公制蛇牀子蒸北五味子去枯者﹐打碎蜜蒸﹐以上各二兩。上爲末﹐煉蜜丸如梧桐子大。每服五六十丸﹐空心淡鹽湯下﹐幹點心壓之。

加味七子丸

菟絲子淘洗﹐酒蒸川牛膝去蘆﹐酒蒸麥門冬去心﹐酒蒸山茱萸取肉原蠶蛾五味子各一兩二錢蛇牀子酒蒸﹐一兩六錢車前子淘洗﹐一兩七錢大苷艸炙﹐一兩沙苑蒺藜子馬乳浸蒸覆盆子各二兩二錢補骨脂子二兩二錢﹐淘洗炒肉蓯蓉二兩五錢﹐酒浸去鱗膜腎𨿽屬水﹐不宜太冷﹐精寒則難成孕。如天地寒涼﹐則艸木必無萌芽也。此方極意斟酌﹐不寒不熱﹐得中和之理。修合服之﹐如一陽初動﹐萬物化生﹐二三月後﹐必孕成矣。前藥俱焙漧銼碎爲末﹐煉蜜丸如桐子大。每服三十丸或四十丸﹐淡鹽湯送下﹐早晚皆服。

聚精丸

黃魚鰾膠白淨者一斤﹐陳年者佳﹐切碎﹐用蛤粉炒成珠﹐以無聲爲度沙苑蒺藜八兩﹐馬乳浸兩宿﹐隔湯蒸一炷香久﹐取起焙漧上爲末﹐煉蜜丸如梧子大。每服八十丸﹐空心溫酒﹑白湯任下﹐忌食魚及牛肉。一方加當歸酒洗曬漧﹐四兩

十精丸

精寒陽痿無子者﹐服此藥效。枸杞子甘菊花菟絲子酒煮﹐搗成餅﹐各二兩山茱萸去核天門冬白茯苓各三兩淮生地用生者﹐酒蒸九次﹐四兩肉蓯蓉酒洗去鱗膜﹐浸一宿﹐兩半肉桂漢椒去目﹐一兩上爲末﹐紅鉛丸桐子大。每服三十丸﹐空心鹽酒下。

靑娥丸

治腎虛腰痛﹐不能成育。破故紙鹽酒浸炒川萆童便浸一宿炒杜仲鹽酒炒斷絲牛膝鹽酒炒﹐各四兩﹐共爲末胡桃肉去皮八兩﹐另搗上共搗入煉蜜爲丸﹑空心酒或木香湯或淡鹽下三四錢﹐董廉憲五十無子﹐服此一年﹐聯舉二子。腎气虛寒者﹐服原方。腰者腎之府﹐水火之司﹐有生之根也。善調之﹐則根固而枝葉茂﹔不善調之﹐則根枯而枝萎。治腰必治腎﹐得生生之原也。故能種子。腎虛有火者加黃柏二兩﹐鹽酒炒黑色知母鹽酒炒茶合色﹐二兩。

靑娥丸加黃柏知母說

腎﹐坎象也﹐水火並焉。水衰則陽光獨熾而令腎熱﹔火衰則陰翳襲之﹐而令腎寒﹔水火俱衰﹐則土气乘之﹐而邪實於腎。均令人腰痛無子。是方也﹐破故紙﹑杜仲﹑胡桃﹐味厚而溫。黃柏﹑知母﹐能走下部。若萆者﹐苦燥之品﹐足以利水土之邪而平其气也。曰靑娥者﹐涵陽之坎﹐明其全水火之眞也。

仙茅酒

治男子虛損﹐陽痿不舉。仙茅四兩﹐米泔浸去赤水﹐曬漧淫羊藿四兩﹐洗淨五加皮四兩龍眼肉百枚去核上用無灰好酒十八斤﹐浸三七日取服﹐兼服。

葆眞丸

殊有奇效。葆眞丸專治九醜之疾。言莖弱而不振﹐振而不丰﹐丰而不循﹐循而不實﹐實而不堅﹐堅而不久﹐久而無精﹐精而無子﹐謂之九醜之疾。此藥補十二經絡﹐起陰發陽﹐能令陽气入胸﹐安魂定魄。開三焦積聚﹐消五穀﹐進食。彊陽益精﹐安五臟﹐除心中伏熱。彊筋骨﹐輕身明目﹐去冷除風﹐無所不治。此藥平補﹐多服常最妙﹐𨿽七十歲老人服之﹐尙能育子。鹿角膠半斤﹐銼作豆大﹐就用鹿角霜拌炒成珠﹐研細杜仲去粗皮切碎﹐用生薑汁一兩﹐同蜜少許﹐拌炒斷絲﹐三兩幹山藥白茯苓去粗皮人乳拌﹐曬漧凡五﹑七次熟地黃各二兩菟絲子酒蒸搗焙山茱萸肉各一兩五錢北五味子川牛膝去蘆﹐酒蒸益智仁去殼遠志甘艸煮去骨小茴香靑鹽三錢同炒川楝子去皮核﹐取淨肉酥炙川巴戟酒浸去心﹐各一兩破故紙鹽酒浸一宿﹐曬漧胡蘆巴同故紙入羊腸內煮﹐焙漧﹐各一兩柏子仁去殼﹐另研如泥﹐半兩川山甲切碎﹐土焙成珠沈香各三錢全蠍去毒﹐一錢半上件各制爲極細末。以好嫩肉蓯蓉四兩酒洗淨﹐去鱗甲皮垢﹐開心有黃白膜亦去之。取淨二兩﹐好酒煮成膏﹐同煉蜜和前藥末搗千餘下﹐丸如桐子大。每服五十丸﹐淡秋石湯溫酒任下﹐以干物壓之﹐漸加至百丸。服七日﹐四肢光澤﹐唇臉赤色﹐手足溫和﹐面目滋潤。又能消食理脾﹐輕身和气﹐語言淸亮是其效也。

種子延齡酒

和气血﹐養腑臟﹐助勞倦﹐補虛損﹐烏須髮﹐淸耳目﹐固齒牙。久服返老還童﹐延年種子。生地黃二兩熟地黃二兩天門冬二兩麥門冬二兩當歸二兩南芎一兩白芍藥一兩五錢﹐炒人參五錢白術二兩﹐土炒白茯苓二兩何首烏同黑豆蒸﹐幹片二兩牛膝二兩﹐鹽酒炒杜仲二兩﹐鹽酒炒枸杞子二兩﹐研碎巴戟淨肉蒸過﹐二兩肉蓯蓉酒洗去甲膜﹐二兩遠志肉一兩﹐甘艸湯制過石菖蒲五錢破故紙一兩﹐鹽酒炒山茱萸一兩﹐去核淨肉石斛一兩﹐鹽酒蒸曬甘菊花一兩﹐去蒂淨砂仁五錢﹐研末木香五錢﹐銼末虎脛骨二兩﹐酥炙龜板二兩﹐酥炙陳皮一兩柏子仁去殼淨肉﹐一兩﹐研酸棗仁炒﹐一兩研小茴香鹽酒炒﹐一兩大棗肉二兩圓眼肉一兩靑鹽一兩胡桃肉一兩生薑一兩燈心一兩虛入有火﹐加鹽酒炒黃柏﹑知母各二兩。上銼制如法﹐將藥入壇內﹐用無灰酒四十斤煮三炷香取起。坐水缸內﹐頻頻換水﹐浸三日夜﹐傾絹袋內濾淸。將藥渣不用。將酒合一處埋土中三日﹐去火毒。每早晚或饑時量飲三五杯﹐其功不能盡述。淸明後﹐霜降前﹐藥不必煮﹐止將酒浸二十一日後取飲。其藥渣曬漧﹐焙燥爲末﹐煉蜜爲丸﹐將前酒下藥甚妙。此方斟酌和平﹐無燥烈之味﹐較之刻載方書者不同﹐覽之者自知其奇﹐服之自知其效。

補腎健脾益气種子煎方種子方多矣﹐古人未立種子煎方﹐亦從未見有經驗好方。玆方乃朱鶴山老年久患腰痛﹐日服一劑﹐彊健連生子﹐八十未艾。蓋精神气血﹐皆脾土之所化生。此方得種子生息之元﹐生精最速﹐陽事易舉﹐若能節欲﹐生子更易。眞方之王道而神奇者﹐錄以傳世。白茯苓三錢甘枸杞子一兩懷生地二錢﹐酒洗麥門冬二錢﹐去心人參二錢陳皮三錢白術三錢﹐土焙

燻臍延齡種子方

此彭祖接命燻臍法也。凡小兒有胞胎時﹐四門皆閉﹐九竅不通﹐惟有其臍與母气相通﹐母呼則呼﹐母吸則吸。迨十月滿足﹐然後與分離﹐前臍滿地。猶恐臍竅不閉﹐有傷嬰兒眞气﹐隨用艾火燻蒸﹐外以固其臍蒂﹐內以葆其元神﹐使眞气不至逗泄﹐庶𦇤褓時﹐無臍風撮口﹑天弔﹑驚癇等證。及漸長成人﹐因七情六欲之牽誘﹐聲色嗜味之感能通﹐元气漸乖﹐眞精漸斫。至中年而气衰憊﹐疾病交侵﹐或艱於子嗣﹐或夭其夭年﹐皆因丹田气海之受傷﹐無接養滋培之良法也。回思初生燻臍固蒂之功﹐可得卻病攝生﹐種子延年之訣。予得上方﹐傳自異人﹐與見之方書者迥別﹐非遇知音﹐未可輕授。五靈指二錢川續斷二錢兩頭尖二錢乳香二錢沒藥二錢靑鹽二錢麝香一分紅鉛一分上爲末聽用。

燻蒸法

每年用中秋日﹐或開除療病黃道吉日﹐令人食飽仰臥﹐用蓧麥麵湯和﹐搓成條﹐圈於臍上﹐徑過寸許﹐如臍大者﹐再闊之。以前藥末實其中﹐用槐樹皮一塊﹐削去粗皮﹐止用半分厚﹐覆圈藥之上。如豆大艾壯炙之﹐但覺臍內微溫好換新者。不可令痛﹐痛則反泄眞气。炙至行年歲數爲止﹐炙之覺饑再食再炙。或至冷汗如雨﹐或腹內作聲作痛﹐大便有涎沫等物出爲驗。只服米湯稠粥﹐白肉好酒﹐以助藥力。炙時能令百脈和暢﹐毛竅皆通。上至泥丸﹐下達湧泉﹐撤臟腑之停邪﹐驅三焦之宿疾。男子下元虛損﹐遺精腰軟﹐陽事不舉﹐中年無子者﹐其病悉除。女子月信不調﹑赤白帶下﹑子宮寒冷﹑久不成胎者﹐決能成孕。誠回生濟世之仙方﹐廣嗣延齡之妙法也。

九品扶陽散

治男子陽痿﹐每逢不舉﹐不能得子。黑附子蛇牀子紫梢花遠志菖蒲海螵蛸木鱉子丁香各二錢潮腦一錢五分上爲末用五錢﹐水三碗煎至一碗半﹐溫洗陰囊陽莖﹐日洗二三次﹐畱水溫洗更好。此外修之法﹐載以備用﹐亦治囊濕。

暖鑪丹

治女人子宮寒冷﹐有能生育。潮腦入碗升打三次如灰色﹐三錢蛇牀子五錢牡蠣一錢母丁香三錢良姜一錢紫梢花一錢以上六味爲細末﹐津唾爲丸櫻桃大。每次一丸﹐用絲綿裹納子戶子﹐畱帶在外﹐坐定片時便覺溫熱﹐一日一換。此凡𨿽女人所用﹐然暖鼎溫鑪﹐亦燻臍扶陽之類﹐故特載此。其女科調經﹑固胎﹑護產有合刻。

下卷女科

﹝略﹞

