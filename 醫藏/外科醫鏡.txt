

外科醫鏡淸髙思敬

裘序

醫之道下儕於藝﹐上通乎儒﹐與天地權生息之機﹐爲國家培治與之本﹐責甚重焉﹐事甚難焉。內科然﹐外科亦何獨不然。余先嚴以儒理究心方脈﹐頗行世。粵孽旣淸後﹐命余旁通醫術﹐謂可全己全人。爾時雲程思渴﹐喜習科舉文﹐未遑讀刀圭書﹐遂不果。迄今年近甲錄﹐席帽依然﹐二十年來﹐走俗抗塵﹐毫無寸進﹐惟是間覽方書﹐學範文正公之存心﹐不取值﹐不誇功﹐求診者亦絡繹戶外。至談醫則不敢知﹐誠重之也﹐誠難之也。張君貞庵﹐世業儒﹐上承祖硯﹐積學能文﹐行醫非其志﹐緣母氏患臀疽外癥﹐遂習外科﹐𨿽未必擅湔腸刮骨之能﹐著理腦解顱之效﹐而五行明理﹐六气辧淫﹐膏丹精潔﹐應手卽瘥。董仙之名頗﹐有時采摭前賢之精義﹐考驗心得之元微﹐自成一家言﹐以儒爲醫﹐析理若鏡﹐名曰《外科醫鏡》。謂鏡吾之得失焉可﹐卽謂鏡人之死生焉亦無不可。夫祕術不宣者﹐庸醫之窄量也﹔著書行世者﹐良醫之苦心也。張君玉字親編﹐金鍼暗度﹐𨿽僅寸鱗片爪﹐而回春妙手﹐已見一斑。余縱不習見張君之醫﹐明鏡不疲屢照﹐而卽此爲母學醫孝也﹐以醫濟世仁也。仁孝性成﹐其視余之重拂親心。老大而仍不知醫者﹐相去何如耶。書旣成﹐將付剞劂﹐問序於余。夫余之於是科﹐固東坡所云扣捫燭者也。烏乎序﹗然張君旣抱道而隱於醫﹐對癥檢方﹐髙懸醫鏡﹐倪日廣其所傳﹐以作救世慈航﹐行見消疹气之流行﹐躋斯民於仁壽﹐必有不僅以醫名世者﹐是編特其嚆矢焉耳。余之敏﹐樂援筆而爲之序。

時光緒癸未季秋下浣歲進士候選訓導侍生裘光照日林氏題贈

自序

子不幸幼失怙﹐承大父訓﹐習舉業﹐思以儒自見。歲戊午秋﹐慈親患臀疽﹐診之諸方家﹐悉急外治﹐於本原上並不究心﹐綿延幾一歲﹐不能效。母氏頗憤甚﹐顧謂予曰﹕若輩誤我﹐兒其幹此事﹐無使患是者受母苦。餘思醫不任醫﹐猶誤人於此﹐則儒不任儒。其誤天下﹐當如何耶﹖遂危儒術﹐從母命﹐日萃《靈》《素》內典﹐下逮百家諸書。凡外形者必洞其內蘊﹐於虛實陰陽母少昧。後散施其技於人﹐人往往得少治。余故檢經驗數過者﹐無論古所有﹐今所創﹐悉裒成一帙﹐簽之曰醫鏡﹐蓋實欲自鏡其得失焉。予客春患咯血瀕危﹐奉母氏祝天發願公是書﹐遂霍然愈。余意病適當愈耳﹐不則必母氏誠感也﹐豈天竟欲使予以此術見邪。余於是書固不吝﹐特恐余之誤人不自知者﹐轉使人復誤人也﹐則與向之業儒不任儒﹐卒以誤天下也何異。余是以躊躇至今也。適宋君子云見之﹐力勸余成母志。今因自署其顚末﹐竊又願世之不余誤者﹐並能匡余所誤焉﹐幸甚。

時光緒癸未仲秋淸河貞庵氏書於剡山麓之鶴年堂

癰疽提綱

《內經》曰﹕諸痛癢瘡﹐皆屬於心。蓋心主血而行气﹐气血凝滯而發毒﹐治宜先辧陰陽。若腫痛甚﹐煩渴飲冷﹐發熱便閉﹐脈洪數而實者爲陽證。𨿽嚴冬必用淸涼﹐以解熱毒。若不腫不痛﹐脈細惡寒﹐嘔吐不食﹐泄瀉盜汗﹐四肢厥冷﹐是爲陰證。𨿽盛夏必用辛熱﹐以助陽气。若微腫微痛﹐似潰不潰﹐時出淸膿者﹐爲半陰半陽之證﹐亦用辛熱以補胃气﹐此治法之大要也。又有用寒遠寒﹐用熱遠熱﹐假者反之﹐𨿽違其時﹐必從其證。若執常法﹐無不誤矣。﹝癰疽二毒﹐陰陽各殊。紅癰乃陽實之證﹐气血熱而毒滯。白疽乃陰虛之證﹐气血寒而毒凝。斯二證判若霄壤﹐治法一誤不啻冰炭之相投。予歷閱方書﹐多以癰疽並治﹐蒙混之極﹐貽害無窮﹐業是科者可不審諸。今將癰疽類﹐方臚列於下。﹞

癰疽眞假例論

﹝前篇言陰陽者﹐有表裏虛實寒熱之變。𨿽病情已見其梗槪﹐而陰陽之中又有眞證假証之辧焉。眞者﹐陽也﹐皆火毒也﹐而或有似陰之象。假者﹐陰也﹐皆寒疽也﹐而或有似陽之象。因遇此易疑﹐故再悉其蘊於下。﹞瘡口髙突﹐作疼止有一點﹐黃頭露形者﹐此眞象也。

瘡口作癢﹐旣而變痛﹐﹝今世俗傳說癢變痛謂陰證變陽者﹐非也。﹞旁出無數小頭﹐大勢平陂﹐而無髙突之狀﹐止現圓圓一綫之紅影﹐或脈來急數者﹐此假象也。﹝凡患虛甚者脈多數﹐此當以表裏虛實辧陰陽﹐不可因其脈數誤認熱證。數與速同﹞膿出紅黃而作痛者﹐眞象也。

膿出不多﹐形色紫黑﹔或瘡口作黯淡之狀﹐不痛不癢者﹐此假象也。

瘡將收口﹐雲蒸霧起﹐肉擁皮皺﹐𨿽或有膿﹐而黃紅中有膿﹐旁無膿者﹐此眞象也。

坎陷色滯﹐膿少血多﹐兩旁皮膚全無潤澤之气﹐或外邊皮肉生滿﹐而中央仍復作疼﹐或中不滿而作癢﹐旁反痛者﹐皆假象也。

降癰活命飲

﹝新方﹞治一切癰毒。﹝發背及無名等證﹐初起卽消﹐已成卽潰﹐百發百中﹐此余新定首方也。﹞金銀花﹝一兩﹞當歸﹝五錢﹞生黃﹝三錢﹞甘艸﹝二錢生﹞乳香﹝二錢去油﹞沒藥﹝一錢去油﹞白芷﹝一錢﹞防風﹝七分﹞山甲﹝三片炒﹞黃明膠﹝五錢卽牛皮膠用蛤粉拌炒成珠此味較古之蠟礬丸更勝﹞酒水各半煎服。

托裏散

﹝新方﹞治同前證。﹝已成未潰者服之不傳惡證﹞人參﹝三錢﹞生黃﹝五錢﹞當歸﹝三錢﹞甘艸﹝二錢生﹞制乳香﹝一錢﹞制沒藥﹝一錢﹞穿山甲﹝三片炒﹞牛皮膠﹝五錢﹐黃明者佳﹐用牡蠣粉炒成珠。﹞酒水煎服。

托裏散

﹝新方﹞治同前證。

金銀花﹝一兩﹞人參﹝五錢﹞生黃﹝五錢﹞黃明膠﹝五錢﹐炒成珠﹐濁臭者勿用。﹞甘艸﹝三錢生﹞山甲﹝三片炒﹞當歸﹝三錢﹞酒水煎服。

托裏十宣散

﹝新方﹞治同前證。﹝外因風寒感冒﹐內因气血虛損﹐隨至難消難膿難潰者﹐並效。﹞人參﹝三錢﹞生黃﹝五錢﹞當歸﹝三錢﹞官桂﹝五分﹞川芎﹝八分﹞防風﹝一錢﹞白芷﹝一錢﹞山甲﹝三片炒﹞黃明膠﹝五錢﹐炒珠﹞甘艸﹝二錢﹐生﹞酒水煎服。

轉陽化毒湯

﹝新方﹞治前證已潰。﹝誤服涼劑﹐傳變陰證者。﹞人參﹝五錢﹞黃﹝五錢生﹞遠志﹝三錢﹞金銀花﹝一兩﹞生甘艸﹝三錢﹞肉桂﹝一錢﹐寒甚倍用。﹞黃明膠﹝五錢﹐炒成珠﹞水煎服。﹝一孔連茹﹐妻年及四旬背患一毒膿出反疼﹐醫者不解﹐涼劑罔效﹐再加大黃下之﹐變證蜂起。延予診視﹐瘡色灰陷﹐泄瀉不止。予曰﹕潰後臟腑已虧﹐復爲誤下所傷耳。遂以前方倍用肉桂與服一劑而痛止﹐十劑諸證悉愈。陳良甫曰﹕潰後一毫涼毒不可喫。朱丹溪又曰﹕補托元气爲主。此古法昭然﹐若輩竟置之不論﹐視人命如艸菅﹐可慨也﹗﹞

補正理癰湯

﹝新方﹞治同前證。﹝气血虧損﹐膿水淋漓久而不愈者﹐婦人血脈虛弱尢屬相宜﹞人參﹝三錢﹞當歸﹝三錢﹞炒白術﹝三錢﹐膿多不斂﹐攺用山藥﹞茯苓﹝二錢﹞甘艸﹝二錢生﹞黃﹝五錢﹐鹽水拌炒。﹞肉桂﹝一錢﹞川芎﹝八分﹞熟地﹝五錢﹞牛皮膠﹝五錢﹐炒珠﹞姜引水煎服。﹝愈後立誓﹐戒食牛肉切切﹗﹞

陽和湯

﹝許眞君﹞治一切陰疽。﹝發背對口流注﹐痰核瘰失榮﹐乳巖橫附骨石疽等證此第一神方也﹞懷熟地﹝一兩﹞鹿角膠﹝三錢﹞白芥子﹝二錢﹞生甘艸﹝一錢﹐本方無此味俗加之﹞上桂﹝一錢﹞炮姜﹝五分﹞淨麻黃﹝五分﹞酒水各半煎﹐去滓用鹿角膠化溶﹐和桂衝服。或隨量再飲酒數杯﹐謹戒房事﹐服至病愈爲止。無論冬夏皆宜﹐不可妄行增減。若體虛極者﹐肉桂﹑炮姜可加一二倍用﹐或加附子更妙。按瘍科別錄所載陰疽諸方﹐皆不及此。

存心濟世者宜寶之。

陽和救急湯

﹝新方﹞治前證發背。﹝已潰賦稟虛弱﹐或誤服涼劑﹐傳變倒陷不化膿腐垂危等證﹞大熟地﹝一兩﹞鹿角膠﹝三錢﹞白芥子﹝二錢﹞上桂﹝二錢﹞附子﹝一二錢﹞炮姜﹝一二錢﹞人參﹝三五錢﹞當歸﹝三錢便溏攺用冬術﹞水煎服。如大便溏泄者﹐加北五味。﹝二十粒﹞

十補保眞湯

﹝新方﹞治同前證。﹝膿血大潰﹐精神耗損﹐或年邁素稟虛弱﹐或涼藥克伐太甚﹐瘡形癟慘陰寒至極等證。癟葉匹蔑切音瞥肉枯貌﹞大熟地﹝一兩﹞山藥﹝三錢﹞枸杞﹝三錢﹞山萸肉﹝三錢﹞鹿角膠﹝三錢﹞白芥子﹝二錢﹞人參﹝三五錢﹞當歸﹝三錢﹐便溏者總之﹐或攺用冬術亦可。﹞桂﹝一二錢﹞附子﹝二三錢﹞水煎服。如便泄甚者。加補骨脂。﹝三錢酒炒﹞

固本異功煎

﹝新方﹞治同前證。﹝潰爛不堪﹐气血虧損﹐或因涼藥克伐﹐嘔吐泄瀉﹐形狀野狼狽危極等證﹐此參天救本之功有難以盡述者也。﹞大熟地﹝五錢﹞白術﹝三錢﹞山藥﹝三錢﹞人參﹝三錢﹞生黃﹝三錢﹞枸杞﹝三錢﹞萸肉﹝三錢﹞補骨脂﹝二錢﹞棗仁﹝二錢炒﹞甘艸﹝二錢生﹞上桂﹝二錢﹞淡附子﹝一錢﹞或加炮姜﹝一錢﹞水煎服。

陽和二陳湯

治濕痰流注。﹝耳後陰疽﹑骨槽風﹑乳疽等證﹐少腹緩疽尢驗﹞半夏﹝三錢九制佳﹞廣橘紅﹝三分﹞白芥子﹝二錢骨槽風攺用僵蠶﹞茯苓﹝二錢﹞甘艸﹝一錢生﹞上桂﹝一錢﹞炮姜﹝五分﹞淨麻黃﹝三分﹞水煎服。﹝取陽和丸以配二陳湯故名之﹞

陽和化堅湯

﹝新方﹞治骨槽風證。

鹿角膠﹝五錢﹞炒僵蠶﹝二錢搜風﹞白芥子﹝二錢﹞甘艸﹝一錢生﹞上桂﹝一錢﹞炮姜﹝五分﹞麻黃﹝三分﹞酒水煎服。

陽和救絕湯

﹝新方﹞治同前證。﹝誤服涼劑致肌肉堅凝腐臭者﹞人參﹝三錢﹞白術﹝三錢﹞茯苓﹝三錢﹞制半夏﹝三錢﹞廣橘紅﹝三分﹞僵蠶﹝二錢炒﹞甘艸﹝一錢生﹞上桂﹝一錢﹞炮姜﹝五分﹞淨麻黃﹝三分﹞水煎服。

茄蒂飲

治對口癰毒。

鮮茄蒂﹝七个白種更佳﹞鮮何首烏﹝一兩﹞水煎服﹐二三劑﹐未成卽消﹐已破能拔膿生肌收口。𨿽患盤八九寸大者亦效。

托裏化毒散

﹝新方﹞治同前證鮮何首烏﹝一兩﹞當歸﹝三錢﹞甘艸﹝二錢生﹞沒藥﹝一錢﹞乳香﹝一錢﹞茄蒂﹝七个幹者倍用﹞人參﹝三錢﹞黃﹝五錢生﹞水煎服。

敷藥方

治同前證。

活鯽魚﹝一尾去腹雜與鱗﹞百齒霜﹝三錢卽婦人篦下發垢﹞或加獨核肥皂﹝一个去核弦筋無則用雄豬眼梢肉亦可﹞共搗爛﹐濃敷患處。不論初起已潰﹐畱一孔出气﹐一二日卽愈。

七聖湯

﹝新方﹞治對口陰疽。﹝俗云落頭疽也﹞人參﹝五錢﹞黃﹝五錢生﹞當歸﹝三錢﹞何首烏﹝一兩﹞白芥子﹝二錢﹞上桂﹝一錢﹞鹿角膠﹝五錢﹞水煎服。

扶危固本湯

﹝新方﹞治同前證。﹝爛延纏頸歷久不愈者﹞大熟地﹝五錢﹞何首烏﹝五錢﹞當歸﹝三錢便溏攺用山藥或冬術亦可﹞人參﹝三錢﹞黃﹝三錢生﹞枸杞﹝三錢﹞山萸肉﹝三錢﹞鹿角膠﹝三錢﹞白芥子﹝二錢﹞生甘艸﹝二錢﹞上桂﹝二錢﹞淡附子﹝二錢﹞炮姜﹝一錢﹞水煎服。

化毒漏蘆飲

﹝新方﹞治喉外生癰。﹝與喉內癰同治﹞漏蘆﹝二錢﹞連翹﹝二錢﹞元參﹝二錢﹞牛蒡子﹝二錢﹞大黃﹝隨證酌用﹞生甘艸﹝八分﹞犀角﹝一錢此味不可用升麻代之﹞黃芩﹝一錢﹞藍葉﹝或靑黛亦可﹞水煎服。如腫熱甚﹐加芒硝。

消救目湯

﹝王普三﹞治眼生翳。

石蟹﹝錢半生研末﹞連翹﹝錢半﹞羚羊角﹝一錢﹞艸決明﹝一錢﹞白蒺藜﹝一錢﹞防己﹝一錢﹞茺蔚子﹝一錢﹞龍膽艸﹝五分酒炒﹞木賊艸﹝五分﹞甘菊花﹝八分﹞水煎服。無論肉及紅筋白膜云翳等眼證﹐驗試如神﹐百發百中之祕方也。﹝惟體虛者忌服﹞

碧雲散

治同前證。

鵝不食艸﹝二錢卽石胡荽﹞靑黛﹝一錢﹞川芎﹝一錢﹞共爲細末。令患者先含溫水一口﹐將藥少許搐入鼻中﹐﹝或新白布泡水蘸藥入鼻中亦可﹞以淚出爲度﹐數次卽愈。

滋陰養目湯

治陰虛目痛。

大熟地﹝五錢﹞山萸肉﹝五錢﹞葳蕤﹝五錢卽玉竹﹞枸杞子﹝三錢﹞甘菊花﹝三錢﹞當歸﹝三錢﹞白芍﹝三錢﹞柴胡﹝五分﹞車前子﹝二錢﹞白芥子﹝二錢﹞水煎服。

經驗方

治鼻淵腦漏。﹝是證也﹐鼻流濁涕不止﹐名鼻曰淵。乃風熱爍腦而液下滲﹐此腎虛之證也。經曰腦滲爲涕﹐又曰膽移熱於腦。《原病式》曰﹕如以火爍金﹐熱極則化爲水。然究其原﹐必腎陰虛而不能納气歸元﹐故火無所畏上迫肺金﹐由是津液之气不得下降﹐並於孔竅轉爲濁涕﹐津液爲之逆流矣。治當以此方主之。﹞刀豆子﹝一名挾劍豆味甘平無毒﹞存性爲末﹐用酒﹝白湯亦可﹞調服三錢。甚者不過三服卽愈。﹝此方取其納气歸元而漏自止也﹞

參茸地黃湯

﹝新方﹞治前證久漏。

懷熟地﹝一兩﹞山萸肉﹝四錢﹞山藥﹝四錢﹞白茯苓﹝三錢﹞丹皮﹝三錢﹞澤瀉﹝三錢﹞人參﹝二錢﹞鹿茸﹝二錢或用鹿角膠亦可﹞水煎服。

化疔漏蘆湯

﹝新方﹞治鼻內生疔。

漏蘆﹝錢半﹞白蘞﹝一錢﹞黃芩﹝一錢﹞連翹﹝一錢﹞犀角﹝一錢﹞赤芍﹝一錢﹞桔梗﹝一錢﹞甘艸﹝八分生﹞水煎服。

救唇湯

治反唇疔毒。

紫花地丁﹝一兩﹞金銀花﹝一兩﹞白果﹝二十个去殼﹞桔梗﹝二錢﹞甘艸﹝二錢生﹞知母﹝一錢﹞水煎服。﹝此方並治頭面口角疔﹐不論已潰未潰皆效。﹞

化疔救唇湯

﹝新方﹞治同前證。

金銀花﹝五錢﹞鮮生地﹝三錢﹞白果﹝十个去殼﹞桔梗﹝二錢﹞當歸﹝二錢﹞赤芍﹝一錢﹞犀角﹝一錢﹞生甘艸﹝一錢﹞水煎服。﹝《心法》曰﹕凡疔生唇上﹐卽看腿彎委中穴有紫筋起者﹐急用銀鍼刺出血﹐亦愈。因並錄以備參用。﹞

玉女煎

治實火牙痛。

石膏﹝五錢﹞知母﹝二錢﹞元參﹝二錢﹞生地﹝三錢﹞麥冬﹝三錢﹞水煎服。

淸胃飲

﹝新方﹞治同前證。

元參﹝三錢﹞生地﹝五錢﹞麥冬﹝三錢﹞骨碎補﹝一錢﹞山藥﹝三錢﹞茯苓﹝三錢﹞丹皮﹝二錢﹞天花粉﹝八分﹞水煎服。

滋陰地黃湯

治虛火牙痛。

大熟地﹝一兩﹞毛姜﹝四錢卽骨碎補﹞山藥﹝四錢﹞茯苓﹝三錢﹞牡丹皮﹝三錢﹞澤瀉﹝三錢﹞麥冬﹝三錢﹞北五味﹝一錢﹞肉桂﹝隨宜加用﹞水煎服。

救舌湯

治舌上生癰。

鮮生地﹝四錢﹞赤芍﹝錢半﹞牡丹皮﹝一錢﹞犀角﹝一錢﹞連翹﹝一錢﹞麥冬﹝一錢﹞黑山梔﹝一錢﹞木通﹝一錢﹞川連﹝六分﹞甘艸﹝八分﹐生﹞水煎服﹐消。大便閉實加大黃。

涼血四神煎

﹝新方﹞治舌上出血。

槐花﹝三錢﹞生地﹝四錢﹞丹皮﹝二錢﹞茯苓﹝二錢﹞水煎服。﹝此方並治重舌甚效﹞

解毒地黃湯

﹝新方﹞治上懸癰。

鮮生地﹝四錢功專散血與漧地黃從治稍別﹞赤芍﹝錢半﹞丹皮﹝一錢﹞犀角﹝一錢﹞黃芩﹝一錢﹞黃柏﹝一錢﹞梔子﹝一錢﹞川連﹝六分﹞甘艸﹝八分生﹞水煎服。

荊芥敗毒散

﹝任HT波﹞治時毒喉痛。﹝斑疹腮腫藥治風痰咳嗽﹐頭痛發熱等證。﹞荊芥﹝錢半﹞防風﹝錢半﹞桔梗﹝錢半﹞赤芍﹝錢半﹞牛蒡子﹝二錢﹞金銀花﹝二錢﹞浙貝母﹝二錢﹞連翹﹝二錢﹞薄荷﹝一錢﹞生甘艸﹝八分﹞靑果﹝一个﹞水煎服。如病勢甚者﹐加羚羊角﹝錢半﹞﹐萬年靑﹝一葉﹞﹐腮腫加馬屁勃﹝一錢﹞﹐咳嗽加杏仁﹝三錢﹞﹐痰多加橘紅。﹝一錢﹞。

涼膈散

﹝任HT波﹞治前證內陷。﹝三焦受邪者﹞大黃﹝五錢﹐錦文佳﹞芒硝﹝三錢﹞連翹﹝三錢﹞梔子﹝二錢﹞薄荷﹝一錢﹞川連﹝六分﹞甘艸﹝八分﹐生﹞水煎服。如火甚者﹐加羚羊角或犀角﹐隨宜用之。

犀角消毒飲

﹝任HT波﹞治同前證。﹝喉痛丹疹並項腫如蝦蟆瘟者﹞牛蒡子﹝二錢﹞金銀花﹝二錢﹞連翹﹝二錢﹞梔子﹝二錢﹞荊芥﹝錢半﹞赤芍﹝錢半﹞僵蠶﹝錢半﹞生甘艸﹝八分﹞犀角﹝一錢﹞柴胡﹝一錢﹞萬年靑﹝一葉﹞水煎服。如大便閉結﹐加生大黃﹝四錢﹞利之。

普濟消毒飲

﹝任HT波﹞治同前證。﹝並二便閉結﹐若通利而病勢重者亦宜之﹞羚羊角﹝三錢﹞知母﹝三錢﹞連翹﹝三錢﹞生大黃﹝三錢﹞牛蒡子﹝二錢﹞僵蠶﹝二錢﹞薄荷﹝錢半﹞川連﹝六分﹞馬屁勃﹝八分﹞生甘艸﹝八分﹞水煎服。如病勢甚者﹐卽加犀角﹝錢半﹞﹑大黃﹝倍用﹞﹐或加金汁更妙。﹝凡時毒愈後﹐再宜養陰調理﹐兼淸涼解毒爲主﹐大忌油面辛辣及一切發物。調理方見下。﹞

調理方

﹝任HT波﹞小生地﹝四錢﹞地骨皮﹝三錢﹞元參﹝三錢﹞生甘艸﹝八分﹞白芍﹝二錢﹞麥冬﹝二錢去心﹞丹皮﹝二錢﹞忍冬藤﹝五錢﹞水煎服。

增補消毒飲

治同前證。

牛蒡子﹝二錢﹞金銀花﹝二錢﹞連翹﹝二錢﹞元參﹝二錢﹞荊芥﹝錢半﹞僵蠶﹝錢半﹞桔梗﹝錢半﹞薄荷﹝一錢﹞板藍根﹝一錢﹞馬屁勃﹝八分﹞生甘艸﹝八分﹞水煎服。如病甚便祕者﹐去桔梗加生軍﹝三錢﹐卽大黃。﹞

又神方

﹝任HT波﹞治同前證。

荊芥﹝錢半﹞薄荷﹝錢半﹞連翹﹝二錢﹞蟬退﹝一錢﹞人中黃﹝三錢﹞西湖柳﹝一兩﹞忍冬藤﹝一兩﹞萬年靑﹝一葉﹞水煎服。一二劑後﹐如病勢不退﹐卽加犀角﹝一錢﹞﹐生大黃﹝三錢﹞﹐下之自愈﹐妙不盡述。﹝小兒分兩酌量減用﹞

鎭陰地黃湯

﹝章虛谷﹞治陰火喉痺。

大熟地﹝一兩﹞山萸肉﹝四錢﹞山藥﹝四錢﹞茯苓﹝三錢﹞丹皮﹝三錢﹞澤瀉﹝三錢﹞淡附子﹝一錢﹞上桂﹝一錢﹞淮牛膝﹝三錢﹞牡蠣﹝三錢﹞水煎冷服。﹝一儒者﹐年甫卅齡﹐病陰虛喉痛。諸醫皆用辛涼之藥﹐不效比。予診之﹐其脈沈細而數大﹐便日行二三次。予曰﹕此相火上勝﹐兩足必冷。察之果然﹐遂以前湯服之一劑﹐知十劑已。倘不治其本﹐而妄事從標﹐淸理其有不喪生者﹐幾希矣。﹞

引火湯

﹝雷眞君﹞治同前證。

懷熟地﹝三兩﹞山萸肉﹝一兩﹞麥冬﹝五錢去心﹞北五味﹝二錢﹞上桂﹝二錢或嫌味辣攺用附子亦可﹞淮牛膝﹝三錢﹞車前子﹝三錢﹞水煎冷服。﹝倘證純系虛寒而無假陽之候不必冷服恐促亡陽也﹞

抑火湯

﹝新方﹞治同前證。

熟地﹝一兩﹞山萸肉﹝五錢﹞麥冬﹝五錢﹞北五味﹝二錢﹞山藥﹝五錢﹞茯苓﹝五錢﹞紫石英﹝三錢﹞上桂﹝一錢﹞水煎服。

調理方

﹝卽三陸同補湯陳遠公﹞治同前證。

熟地﹝一兩﹞山萸肉﹝五錢﹞麥冬﹝五錢﹞北五味﹝二錢﹞薏仁﹝五錢﹞上桂﹝二錢﹞人參﹝一錢﹞白芥子﹝三錢﹞茯苓﹝五錢﹞白術﹝五錢﹞水煎服。

增補引火湯

治同前證。

懷熟地﹝三兩﹞巴戟天﹝一兩引火﹞麥冬﹝一兩﹞五味子﹝二錢﹞茯苓﹝五錢﹞水煎服。

淸露飲

治陰虛咽瘡。﹝鄭樞扶曰﹕咽瘡一證﹐乃眞陰虧竭﹐相火無制上客咽喉﹐遂致喉痺咽瘡痰壅煩﹐躁聲啞諸證作矣。俗曰﹕火燒竈門是也。斯時若以六味補水﹐則眞水不能驟生﹐以生脈保肺而久炎之肺﹐又非參麥能療﹐以八味降火而喉中關陜難受﹐桂附之性以滋腎丸互治水火﹐而水火不能旣濟﹐惟急用此方治之﹐使水火各司乃職得以浚其源﹐而安其流能導龍歸海﹐使五行各有相生之象﹐然後再按前方施治﹐自能獲效。患者亟宜早圖﹐遲則病入膏肓﹐𨿽盧﹑扁亦莫如之何矣。﹞熟地﹝二錢﹞生地﹝一錢﹞天冬﹝一錢﹞麥冬﹝一錢﹞釵石斛﹝八分﹞枳殼﹝八分麩炒﹞桔梗﹝八分﹞甘艸﹝六分﹐生﹞枇杷葉﹝一片﹐去毛﹞水煎服。

引陽潛陰湯

治同前證。﹝脈弦數尺部獨大者﹐宜之﹞熟地﹝一兩﹐海石粉搗﹞金石斛﹝三錢﹞北沙參﹝三錢﹞麥冬﹝三錢﹞生白芍﹝三錢﹞龜版﹝五錢﹞山藥﹝五錢﹞白茯苓﹝三錢﹞水煎服。﹝凡陰虛咽瘡﹐不必兼用外治﹐恐吹藥辛散反增腐爛也﹞

栝蔞散

﹝新方﹞治婦人乳癰。﹝又名妒乳﹞栝蔞﹝一个﹐滌痰緩肝﹞當歸﹝三錢﹞甘艸﹝二錢﹐生﹞乳香﹝一錢﹐制﹞沒藥﹝一錢制﹞靑皮﹝一錢﹞柴胡﹝八分﹞遠志﹝錢半﹐去心﹞酒水煎服。

又方

治同前證。

土貝母﹝三錢﹞白芷﹝錢半﹞乳香﹝一錢﹞沒藥﹝一錢﹞歸身﹝二錢﹞酒水煎服。

一粒仙丹

治同前證。﹝吹乳例治﹞巴豆﹝一粒去油﹞冰片﹝少許﹞用飯粘捏成丸﹐雄黃爲衣﹐將丸捏扁﹐貼印堂。﹝卽眉心﹞外以百順膏如錢大蓋之。夏貼三个時辰﹐春秋冬貼一日﹐揭去之﹐神驗無匹。

和乳養營煎

﹝新方﹞治前證久潰。

當歸﹝三錢﹞白芍﹝三錢酒炒﹞冬術﹝三錢土炒﹞熟地﹝五錢﹞人參﹝二錢﹞茯苓﹝二錢﹞川芎﹝錢半﹞甘艸﹝一錢生﹞香附﹝三錢薑汁制﹞夏枯艸﹝三錢產後攺用益母艸一兩﹞水煎服。

通乳湯

﹝新方﹞治乳汁不通。﹝或經絡凝滯﹐將成癰腫者。﹞牡蠣﹝三錢炒﹞川貝﹝二錢去心﹞胡桃肉﹝一个﹞水煎加酒服。

解懸湯

治產婦乳懸。

人參﹝五錢﹞當歸﹝一兩﹞川芎﹝五錢﹞荊芥﹝一錢炒黑﹞益母艸﹝五錢﹞麥冬﹝三錢﹞炮姜﹝五分﹞水煎服。

陽和化巖湯

﹝新方﹞治婦人乳巖。﹝破則不治﹞鹿角膠﹝五錢消巖聖藥﹞土貝﹝三錢﹞白芥子﹝二錢﹞甘艸﹝一錢生﹞上桂﹝一錢﹞炮姜炭﹝五分﹞麻黃﹝三錢﹞胡桃肉﹝三个﹞酒水煎服。

完臂湯

﹝新方﹞治兩臂生癰。

當歸﹝五錢﹞白芍﹝五錢﹞柴胡﹝二錢﹞羌活﹝二錢﹞半夏﹝二錢制﹞白芥子﹝二錢﹞陳皮﹝一錢﹞秦艽﹝二錢﹞附子﹝三分﹞水煎服。

衛臂散

治前證已潰。

黃﹝一兩生﹞當歸﹝五錢﹞防風﹝一錢﹞白芥子﹝三錢﹞白芍﹝五錢﹞茯苓﹝五錢﹞熟地﹝五錢﹞枸杞﹝三錢﹞薏仁﹝三錢﹞水煎服。

銀花解毒湯

﹝新方﹞治手指疔毒。

金銀花﹝五錢﹞鮮生地﹝三錢﹞當歸﹝二錢﹞赤芍﹝一錢五分﹞天花粉﹝二錢﹞柴胡﹝一錢﹞黃芩﹝一錢﹞升麻﹝一錢﹞犀角﹝一錢﹞麥冬﹝一錢﹞知母﹝一錢﹞生甘艸﹝一錢﹞水煎服。﹝一醫之爲道﹐死生攸系。如服我之藥不效﹐或反增劇﹐則必自深痛懲﹐求得病情﹐庶可補過﹐以立功耳。歲光緒辛巳春﹐同裏史性婦指患脫疽狀類疔瘡﹐餘一時膚見議進前湯一劑﹐次日復診﹐其腫痛轉甚。

始悟此屬疽也﹐法當大反前轍﹐攺用陽和湯服之一劑知﹐五劑已。若醫者立意膠柱﹐竟無轉計﹐必至禍不旋踵。

陽和湯方見前﹞

又新方

治同前證。

鮮生地﹝五錢﹞麥冬﹝三錢﹞紫花地丁﹝五錢﹞當歸﹝三錢﹞金銀花﹝一兩﹞知母﹝二錢﹞甘艸﹝二錢生﹞水煎服。﹝外治切不可輕用割截法﹐恐致殞命。﹞

又方

治同前證。

雄豬膽﹝一个取汁﹞白礬末﹝五分或用雄黃﹞共入雞蛋殼內攪勻﹐套患指上﹐卽止痛如神。但須擇好雄豬膽﹐切勿誤用瘟豬及母豬者。

滌腸湯

﹝新方﹞治大腸生癰。﹝右足屈卽是此證﹞大黃﹝六錢﹐錦文佳﹞歸尾﹝三錢﹞赤芍﹝三錢﹞桃仁﹝二十粒去皮尖﹞延胡索﹝二錢﹞紅花﹝一錢﹞木香﹝八分﹞冬瓜子﹝三錢或肥皂核仁亦可﹐取其性主滑﹐憩能滌腸垢也﹞水煎服。

五利大黃湯

﹝新方﹞治同前證。

大黃﹝六錢﹞丹皮﹝三錢﹞冬瓜子﹝三錢﹞桃仁﹝二十粒﹞滑石﹝三錢十劑日滑可去著此味是也﹞水煎服。如下後虛乏者﹐宜參用參地黃湯。﹝方未載﹞

又方

治同前證。

滑石﹝三錢﹞皂刺﹝三錢﹞大黃﹝六錢﹞水煎服。

泄毒八正散

﹝新方﹞治小腸生癰。﹝左足屈卽是此癥﹞滑石﹝六錢﹞大黃﹝三錢銼炒﹞劉寄奴﹝三錢﹞琥珀﹝一錢末﹞木通﹝一錢﹞車前子﹝三錢﹞甘艸﹝三錢生﹞肉桂﹝一分﹐不宜多用﹐取其气引入膀胱從水道出也﹞水煎服。

疏浚飲

﹝新方﹞治同前證。

大黃﹝三錢﹞劉寄奴﹝三錢﹞琥珀﹝一錢﹐末﹞生甘艸﹝一錢﹞水煎服。

又方

治同前證。

大黃﹝三錢﹞皂刺﹝三錢﹞滑石﹝六錢﹞水煎服。

理疝至奇湯

﹝新方﹞治小腸疝气。

沙參﹝一兩﹞白芍﹝三錢﹞柴胡﹝一錢﹞橘核﹝一錢﹞肉桂﹝一錢﹞谷樹葉﹝三月三日或五月五日采取陰漧﹐要擇如雲版式者四錢﹞水煎服。

又新方

治同前證。

谷樹葉﹝四錢﹞胡盧巴﹝三錢﹞蒔蘿﹝一錢卽小茴香﹞水煎服。

宣毒散

﹝新方﹞治下部便毒。﹝騎馬癰等證初起膿未成者宜急服之﹞大黃﹝五錢生﹞白芷﹝二錢﹞山甲﹝三片炒﹞黃明膠﹝五錢﹞酒水各半煎服。

祛毒至神湯

﹝新方﹞治騎馬懸癰。

金銀花﹝二兩﹞人參﹝五錢﹞當歸﹝五錢﹞甘艸﹝三錢生﹞牛皮膠﹝五錢﹞山甲﹝三片炒﹞大黃﹝五錢潰後忌用恐泄眞气也﹞水煎服。

提肛湯

﹝新方﹞治脫肛下墜。

熟地﹝五錢﹞黃﹝三錢蜜炙﹞西黨參﹝三錢﹞冬術﹝二錢土炒﹞當歸身﹝二錢﹞茯苓﹝二錢﹞川芎﹝一錢﹞白芍﹝一錢﹞升麻﹝五分﹞柴胡﹝五分﹞水煎服。

泄毒救莖湯

﹝新方﹞治陰莖疳蝕。

滑石﹝二錢﹞甘艸梢﹝一錢能緩莖中痛﹞扁蓄﹝四錢﹞水煎服。

五寶散

﹝新方﹞治同前證。

橄欖核﹝二錢﹞寒水石﹝二錢﹞上冰片﹝一分﹞西牛黃﹝一分﹞廉珠﹝三分無則用石決明代之﹞上共研勻﹐收儲瓷瓶﹐弗令泄气。

臨時用麻油調搽﹐﹝如濕處則幹摻﹞神效無比。

暗治飲

﹝新方﹞治婦人陰蝕。﹝又名瘡﹞當歸﹝五錢﹞白芍﹝三錢﹞茯苓﹝三錢﹞炒梔子﹝錢半﹞柴胡﹝八分﹞海螵蛸﹝二錢卽烏賊骨﹞水煎服。

逍遙八物湯

﹝新方﹞治同前證。

人參﹝二錢﹞柴胡﹝一錢﹞白芍﹝三錢﹞歸身﹝三錢﹞海螵蛸﹝三錢﹞山藥﹝三錢﹞茯苓﹝三錢﹞甘艸﹝一錢生﹞肉桂﹝隨宜加用﹞水煎服。

癢湯

治同前證。

蛇牀子﹝一兩﹞川椒﹝三錢﹞白礬﹝三錢﹞水煎乘熱燻之﹐溫則洗之﹐數日卽愈﹐其效如神﹐宜珍之。

仙遺糧湯

治楊梅毒瘡。

土茯苓﹝一兩﹞金銀花﹝五錢﹞薏仁﹝二錢﹞僵蠶﹝二錢﹞宣木瓜﹝二錢﹞白蘚皮﹝一錢﹞木通﹝一錢﹞肥皂核﹝去殼七粒按別錄載用皂角子亦其類也﹞水煎服。無論久近輕重﹐潰爛穿頂﹐及誤用輕粉致害者﹐悉能治之。﹝忌食諸物未載﹞

升气去濕湯

治香港腳下注。

人參﹝三錢﹞白術﹝三錢﹞黃﹝一兩生﹞防風﹝一錢﹞肉桂﹝一錢﹞薏仁﹝五錢﹞芡實﹝五錢﹞陳皮﹝五分﹞柴胡﹝一錢﹞茯苓﹝五錢﹞半夏﹝二錢制﹞水煎服。

顧足湯

治同前證。

黃﹝一兩生﹞薏仁﹝一兩﹞芡實﹝五錢﹞白術﹝一兩﹞茯苓﹝五錢﹞肉桂﹝五分﹞防風﹝五分﹞車前子﹝五錢﹞白芥子﹝三錢﹞水煎服。

順導湯

﹝新方﹞治香港腳衝心。﹝此證狀類傷寒切勿誤治﹞茯苓﹝五錢﹞澤瀉﹝五錢﹞肉桂﹝三分﹞木瓜﹝一錢﹞吳茱萸﹝一錢﹞車前子﹝三錢﹞水煎服。

全趾飲

﹝新方﹞治足趾療毒。﹝趾亦作指﹞淮牛膝﹝三錢﹞鮮石斛﹝三錢﹞金銀花﹝一兩﹞元參﹝五錢﹞甘菊花﹝五錢﹞當歸﹝五錢﹞茯苓﹝三錢﹞生甘艸﹝二錢﹞水煎服。

托裏完趾湯

﹝新方﹞治前證已潰。

人參﹝二錢﹞黃﹝五錢生﹞遠志﹝三錢去心﹞金銀花﹝一兩﹞茯苓﹝三錢﹞牛膝﹝三錢﹞釵石斛﹝三錢﹞水煎服。

扶正驅邪散

﹝新方﹞治孕婦足腫。﹝一名子气非水也﹐俟分娩後勿藥亦愈。﹞白術﹝二錢﹞當歸﹝二錢﹞人參﹝一錢﹞香附﹝一錢﹐炒﹞烏藥﹝一錢﹞木瓜﹝一錢﹞茯苓﹝一錢﹞陳皮﹝五分﹞紫蘇﹝五分﹞甘艸﹝五分﹐炙用﹞生薑﹝三片﹞水煎服。如脾气虛弱者﹐宜後方補中益气湯。

加減補中益气湯

治同前證。

人參﹝五錢﹞白術﹝五錢﹞當歸﹝三錢﹞生黃﹝三錢﹞甘艸﹝五分﹐生﹞柴胡﹝一錢﹞升麻﹝三分﹞陳皮﹝三分﹞茯苓﹝一兩﹞水煎服。

陽和湯

治孕婦陰疽。

熟地﹝一兩護胎聖藥﹞鹿角膠﹝三錢﹞白芥子﹝二錢﹞甘艸﹝一錢生﹞上桂﹝一錢﹞炮姜﹝五分。以上二味。本艸注明墮胎得熟地陰藥以護之﹐斷無傷胎之患。經所謂有故無殞是也。﹞麻黃﹝五分﹞水煎服。﹝一馬某妻尹氏孕才三月﹐腋患一疽皮色﹐如常延予﹐診之脈遲而弱﹐此陰寒沈困之候。議用前湯治之﹐馬某駭曰﹕婦人重身﹐輒用麻黃發表及姜桂熱藥﹐得毋有礙於胎乎﹖余曰﹕有故無殞﹐何必過慮。某曾猶豫莫決﹐卽另延數醫﹐皆曰以保胎爲主﹐姜桂大非所宜﹐竟襲安胎之劑﹐與服直至腰腹痛胎動不安﹐復延予。診閱其前醫方案而戒之曰﹕藥與病相違﹐何能濟事。仍令服陽和湯一劑胎安﹐五劑膿潰﹐十劑痊愈。《內經》所謂治病必求其本。洵哉斯言。﹞

消癰護產湯

﹝新方﹞治產後癰毒。

當歸﹝一兩﹞川芎﹝五錢﹞金銀花﹝五錢﹞蒲公英﹝三錢﹞荊芥﹝一錢﹞生甘艸﹝二錢﹞水煎服。

回陽救產湯

﹝新方﹞治產後陰疽。

人參﹝三錢﹞當歸﹝一兩﹞川芎﹝五錢﹞荊芥﹝一錢﹞上桂﹝一錢﹞益母艸﹝三錢﹞水煎服。

大溫中飲

﹝莊在田﹞治痘後陰疽。﹝經云﹕痘稟於陰﹐而成於陽﹐譬之種豆必賴天气陽和﹐地上溫暖﹐而後發生。人身之痘亦猶是也。痘之將出﹐全仗眞陽托送斯時﹐總宜培補气血疏通經絡﹐毒瓦斯盡化爲膿痘後﹐無餘毒矣。痘師不明此理﹐皆謂﹐涼藥可以解毒。豈知痘乃胎中陰毒﹐得陽气則行﹐得涼藥則滯。毒瓦斯因涼藥畱滯於肌肉之間﹐痘後所以發爲大疽﹐名曰﹕痘毒。皮色不變者居多﹐當以此方治之。其色紅而帶紫者﹐用荊防地黃湯愈之。然陰證多﹐陽證少痘後並未見有陽証之毒也。﹞熟地﹝五錢﹞冬術﹝三錢﹞山藥﹝三錢﹞西黨參﹝三錢﹞生黃﹝二錢﹞白芥子﹝一錢原方用柴胡恐其淸利故易之﹞甘艸﹝一錢生﹞上桂﹝一錢﹞炮姜﹝五分﹞淨麻黃﹝五分﹞水煎服。﹝一小兒痘後滿頭潰爛﹐名曰虛陽貫頂﹐又曰﹕發疸。淸膿血水經年不愈﹐此乃出痘時﹐誤服涼藥﹐中宮受寒﹐陽無所根據﹐上衝頭頂。譬之﹐火鑪中以水潑之﹐則熱气必上衝﹐其理一也。宜用大溫中飲與大補元煎相間服之﹐引火歸元﹐十劑可愈。大補元煎方未載。﹞

荊防地黃湯

﹝莊在田﹞治痘後癰毒。﹝此證不多見方亦備參﹞熟地﹝四錢﹞山藥﹝二錢﹞丹皮﹝一錢﹞茯苓﹝一錢﹞山萸肉﹝一錢﹞荊芥﹝一錢﹞防風﹝一錢﹞甘艸﹝一錢﹐生﹞水煎服。

解毒至神湯

﹝新方﹞治漆瘡腫腐。﹝木形人每患此證﹞元參﹝二錢﹞知母﹝二錢﹞石膏﹝二錢﹞連翹﹝二錢﹞牛蒡子﹝二錢﹞大黃﹝二錢生﹞枳殼﹝一錢﹞川連﹝六分﹞甘艸﹝八分生﹞淡竹葉﹝二十片﹞水煎服。如火甚者加芒硝。

又方

治同前證。

白果樹葉﹝芒硝亦可﹞煎湯洗浴﹐立刻消腫。倘愈後不守禁忌﹐瘡疤復萌﹐變爲頑瘋癬癩者﹐急用旱蓮艸。

﹝一名醴腸﹞如前洗數次亦愈。﹝忌浴熱水兼戒口味爲要﹞

潑火湯

﹝新方﹞治湯火灼傷。

當歸﹝五錢﹞丹皮﹝三錢﹞生地﹝五錢﹞甘艸﹝一錢﹞地楡﹝三錢﹞槐花﹝二錢﹞茯苓﹝五錢﹞水煎服。或用白蘿卜搗取自然汁﹐﹝童便亦可﹞串服。如傷重便祕者﹐再加生軍。﹝五錢﹞倘山居僻陬﹐倉卒無藥﹐止飲蘿卜汁亦效。﹝昔有錦衣楊永興﹐廚下夜遭回﹐祿凡睡此房者﹐或已死﹐或將死﹐灌以生蘿卜汁﹐良久悉愈。其效如斯﹐特錄。﹞

祛痛散

治同前證。

地楡﹝研細末﹞用麻油調敷傷處。若遇已破﹐卽以干末摻上﹐立效如神。或生大黃末﹐用桐油調敷亦可。

又方

治同前證。

生鴉片﹝卽烏煙﹞敷之﹐立刻淸涼止痛。有人被火藥燒傷﹐百藥不效﹐後用此方而愈。

勝靈丹

治金瘡出血。

龍眼核﹝去黑皮﹞研極細末摻之﹐卽止血定痛收口﹐爲金瘡第一藥也。﹝西平氏云﹕此藥系西秦巴裏坤營中救愈多人﹐按龍眼核治金刃傷之功效﹐甚驗。查《本艸綱目》及《別集本艸》俱未記載﹐可知世間有用之材﹐自古迄今湮沒者﹐不可勝計矣。惜哉﹗﹞

二妙膏

治同前證。﹝或跌磕出血功效甚速﹐並無畱瘀之獘。﹞白蠟﹝一兩﹞藤黃﹝三錢﹞上用麻油四兩溶化﹐塗傷處立愈。此方定痛止血﹐及湯火傷皆效。﹝腳跟擦破亦治﹞

玉眞散

治破傷中風。﹝是證也﹐因破傷皮肉被風邪襲入經絡﹐初起寒熱交作﹐牙關緊急﹐甚則角弓反張﹐口吐涎沫﹐傷處變爲幹陷﹐其毒內攻使然。當以此方治之﹐如或不效﹐用奪命飲下之使風從大便而出﹐庶幾得生矣。﹞南星﹝薑汁炒﹞防風白芷天虫﹝卽僵蠶炒斷絲﹞上藥等分﹐研極細末。每服三錢。童便和好酒調下。﹝或攺作煎劑亦可﹐取其湯者蕩也。﹞凡跌打損傷﹐內有瘀血者亦效。

奪命飲

﹝新方﹞治同前證。

當歸﹝二錢﹞白芷﹝二錢﹞僵蠶﹝二錢炒﹞明天麻﹝二錢﹞蟬蛻﹝二錢﹞大黃﹝五錢﹞桃仁﹝二十粒﹞羌活﹝二錢﹞防風﹝一錢﹞南星﹝錢半制﹞麻黃﹝五分﹞水煎服。甚者五劑痊愈。﹝如未愈去大黃再服﹞外以淸和膏蓋之。

地楡敗毒散

﹝沈雨蒼﹞治中癲犬毒。﹝癲犬之患﹐大抵自驚蟄後﹐蛇虫出洞。霜降後﹐蛇虫入洞。出必吁气﹐入必吸气﹐吐納之毒瓦斯﹐常畱於洞口﹐犬性喜嗅其毒﹐從口鼻吸入﹐遂發癲。名犬﹐頸硬﹑頭低﹑耳垂﹑尾彈﹑直向前行﹐不返身顧後。若人觸其毒﹐急則七日發作﹐緩則七七日或至百日發作﹐卒病心腹痛﹐神識不淸﹐痛極﹐無聊自咬肌肉﹐甚至嚼瓷器﹐衣服﹐慘狀難言。欲辧是證﹐用蒲扇向病患重掮﹐見風卽身縮戰栗畏懼﹐又或鳴鑼聞聲﹐亦驚惕不安﹐皆其驗也。﹞西黨參﹝三錢﹞羌活﹝三錢﹞獨活﹝三錢﹞柴胡﹝三錢﹞前胡﹝三錢﹞甘艸﹝三錢﹞茯苓﹝三錢﹞枳殼﹝二錢炒用﹞撫芎﹝二錢﹞桔梗﹝二錢﹞生地楡﹝一兩﹞紫竹根﹝一把﹞生薑﹝三片﹞水煎服。﹝歲道光丙午﹐冬路經湘潭﹐見米船夥卒病﹐心復剜痛﹐煩躁欲死﹐百藥罔效﹐醫亦不識何疾。適同舟醴陵客以蒲扇向病患一掮﹐大呼曰﹕殆哉﹐此癲犬略發﹐乃死證也﹐速用地楡敗毒散﹐大劑濃煎。如牙關緊閉﹐以烏梅肉擦之﹐自開急灌一劑﹐而神識淸﹐再劑﹐其病若失此目擊經驗者。﹞﹝據醴客云﹕凡遇癲犬不及趨避﹐或被咬銜衣卽中毒瓦斯﹐但覺畏風情形﹐或在七日進藥一劑﹐如病患頭上有紅髮﹐宜拔去之﹐至二七日嚼生黃豆。如口覺鮏味心惡欲嘔是毒已淨﹐不必再服﹐否則必有畱毒未淨﹐急再進一劑﹐至三七日仍用豆照前﹐嚼試服至三劑﹐畱毒盡化爲膿血﹐從大便而出﹐永保無虞。孕婦亦可服。﹞

快捷方式方

治同前證。

萬年靑﹝此花盆內多栽之﹐其葉闊﹐約一二寸﹐髙約八九寸﹐老而且濃者是也。﹞連根搗取汁﹐服一二碗許﹐卽腹中毒瓦斯已成血塊﹐從大便出。無論久近皆效﹐一切不忌﹐亦仙方也。﹝俗謂產小狗﹐此無稽之論﹐不足信也。﹞

祛毒散

治毒蛇咬傷。

白芷﹝五錢﹞麥冬﹝一兩去心﹞水煎服。滓敷傷處﹐𨿽垂死者亦活﹐此蛇咬第一方也。﹝鄰村丁全齡被毒蛇咬傷﹐臂腫如股﹐少刻身脹黃黑色勢﹐已瀕危﹐照此方煎湯灌之﹐覺腹中聲響﹐惡水自傷口流出﹐腫消神淸﹐次日全愈。予乃記之﹐每治蛇咬多驗。﹞

百順膏

﹝新方﹞治癰疽發背﹐及一切無名腫毒。初起者消﹐已潰者愈﹐並頑惡疔瘡﹐輒皆奇效﹐誠瘍科之寶藥也。

大蝦蟆﹝二隻﹐卽老蟾酥多者佳。﹞木芙蓉葉﹝三兩﹐重陽日采用﹐或根皮﹐或花﹐俱妙。﹞上藥用麻油一斤﹐照常熬枯﹐濾去渣﹐將油稱準﹐凡藥油﹝二兩﹞入炒過鉛粉﹝一兩如數派算﹞以桑枝攪勻﹐熬至滴水取丸不粘指爲度﹐﹝按《別錄》載滴水成珠一說﹐不可執爲定法﹐恐膏過老耳。﹞傾入水中﹐去火性。

凡遇頑惡爛瘡﹐先用蔥椒湯洗淨貼之﹐旣善拔膿﹐又能止痛﹐且易生肌也。此予獨得之祕﹐百發百中﹐故取義百順。﹝愈後﹐立誓戒食蝦蟆﹐並刊送勸善錄若干部以抵物命﹐庶不負陰也﹐貞庵氏又識﹞

淸和膏

﹝新方﹞治癰疽發背﹐及陰陽不和等毒。初起能活血定痛﹐散瘀消腫﹐潰後卽拔膿去腐﹐生肌長肉﹐誠外科之祕方也。

木芙蓉﹝五兩﹐重陽日采葉或根皮或花俱妙。﹞紫荊皮﹝三兩﹞獨活﹝二兩﹞南星﹝兩半﹞赤芍﹝兩半﹞白芷﹝一兩﹞上藥用麻油﹝二斤﹞熬枯。濾去渣﹐將油再熬沸﹐徐徐投入炒飛黃丹﹐﹝一斤﹞或鉛粉亦可。﹝按《別錄》皆云﹕熬至滴水成珠﹐方下黃丹非是﹐今根據許楣君據占法校正﹞以桑枝攪勻﹐至滴水取丸不粘指爲度﹐傾入水中去火性。攤用。

靈應膏

﹝新方﹞治癰疽發背﹐及一切潰爛等瘡﹐功能長肉生肌收口﹐誠外科之妙藥也。

象皮﹝陸錢切片﹞穿山甲﹝六錢﹞男子發﹝一兩二錢﹞牛蒡艸﹝三兩﹞血竭﹝二錢﹞兒茶﹝二錢﹞白膠香﹝四錢﹐卽蕓香去油研末。﹞上藥用麻油二斤﹐將象皮﹑山甲﹑男發﹑牛蒡艸煎枯﹐濾去渣﹐將油稱準﹐凡藥油﹝一斤﹞入炒飛黃丹。

﹝八兩﹞攪勻熬至滴水取丸不粘指爲度﹐離火再入血竭﹑兒茶﹑蕓香等末攪勻﹐傾水中去火性。臨用重湯燉攤。

紫金膏

﹝新方﹞治癰疽發背後﹐對口大毒﹐潰爛不堪﹐洞見內膜者。﹝膿出如蟹吐沫者﹐是膜破也。

不治﹞用此塡塞瘡孔﹐卽能拔毒去肌收口﹐誠瘍科之要藥也。

當歸﹝二兩﹞白芷﹝五錢﹞癩蝦蟆﹝一隻眼紅腹無八字紋者勿用﹞牛蒡艸﹝三兩根莖葉﹞上藥用麻油一斤﹐浸五日﹐入銅杓內慢火熬至藥枯﹐瀝去渣﹐將油再熬沸﹐下白蠟﹝二兩﹞溶化﹐次下血竭﹝四錢研末﹞攪勻﹐離火半冷﹐再下白膠香。﹝四錢去油研末﹞攪成膏﹐收儲瓷器。浸水中三日﹐拔去火性﹐聽用﹐愈陳愈佳。凡瘡口深陷﹐以新棉絮蘸塗此膏塞之。﹝仍食﹐調補气血內服藥餌。﹞

隔蒜灸法

治一切癰疽惡瘡。﹝先宜對證服托裏煎劑免致火毒內攻﹞獨頭蒜﹝切片約二文錢濃﹞安瘡頭上﹐用艾壯灸之。若瘡發勢大﹐以蒜搗爛攤患處﹐將艾鋪上燒之﹐蒜敗再易﹐不計壯數﹐總要痛者灸至不痛﹐不痛者灸至痛爲止。凡癰疽諸瘡﹐皆因寒邪客於經絡﹐營衛壅遏不行﹐以致寒熱相搏﹐用艾蒜灸之﹐一使毒瓦斯解散﹐二使好肉不壞﹐三瘡口易斂﹐直一舉而三善備矣。﹝李迅曰﹕癰疽者灸勝於用藥。但頭上及腰旁陷中﹐皆當禁忌﹐恐以火濟火﹐反貽害也。﹞歌曰﹕瘍科隔蒜灸稱奇﹐頭屬六陽腰屬腎﹐傳與醫人莫浪施﹐此爲禁忌總宜知。

洗心滌慮良方

治不忠不孝﹐無仁無義﹐恨天怨地﹐謗聖毀賢﹐瞞心昧己﹐刻剝成家。刁唆爭訟﹐向背乖宜﹐妒人親近﹐妄說是非﹐逞凶橫行﹐恃勢淩善﹐及一切姦盜邪淫等證。

根據方修治﹐無不應驗。

孝順﹝十分﹞陰﹝全用﹞恩惠﹝隨施﹞愼言﹝一味﹞仔細﹝十分﹞忠直﹝一塊﹞安分﹝時用﹞戒淫﹝去心﹞仁義﹝廣用﹞老實﹝一个﹞好心﹝一片﹞小心﹝一點﹞戒賭﹝洗淨﹞信行﹝全用﹞和气﹝一團﹞方便﹝不拘多少﹞熱腸﹝一條﹞忍耐﹝百个﹞上藥用心細研﹐加波羅蜜爲丸﹐如菩提子大﹐隨時引用益友三个﹐平心湯徐徐溫服。切忌笑裏刀﹐暗中箭﹐平地風波。﹝歲光緒丙子春﹐予往杭州采藥﹐偶憩西陵路亭﹐見貼應驗良方一張﹐載云其方來自化人府﹑勸人縣﹑靈山會上﹐《大藏經》中﹐治一切性情之病﹐惜其字頗殘缺﹐因揭歸每於缺處補以己意﹐特附卷末﹐仰體先哲一片婆心以博濟於元窮也。然則後之閱是方者﹐更當何如樂善耶﹐又予之所濃望也然則後之閱是方者﹐更當何如樂善耶﹗又予之所濃望也。貞庵氏謹識。﹞歌曰﹕紫府仙人授寶方﹐洗心滌慮養眞湯﹐世間用得諸般藥﹐萬禍千災化吉祥。

