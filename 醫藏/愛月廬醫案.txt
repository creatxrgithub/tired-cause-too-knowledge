愛月廬醫案

佚名

【提要】

《愛月廬醫案》記載喉風﹑喉蛾﹑頸癰﹑骨槽風等臨牀病癥醫案圓遠則﹐載方源緣首。

每則醫案除了辧證施治外﹐著重於病因病機論述詳細﹐條理淸晰。如喉風的病因病機分析﹕「質本陰虛﹐涵濡少。上承之用感由秋燥﹐淸肅失下降之權。邪實正虛﹐恐愈傷而愈損。」指出骨槽風「良由元本不足﹐腎水素虧﹐外束風邪﹐襲入陽明胃絡﹐乘虛而邪伏於骨醞釀而成」。

書中諸多病例以脈測癥﹐掌握疾病轉機﹐治療得心應手。如對偏腦疽經過二診治療後癥狀分析﹕「膿水𨿽多﹐而瘡頭塌陷﹐紅腫蔓延﹐脈息右部少神﹐左關弦數﹐究系近增鬱怒﹐肝火妄動﹐挾毒肆橫之故。」以脈測癥﹐及時把握疾病治療的關鍵。

對每个病癥描寫旣全面又詳盡﹐栩栩如生。如描寫附骨疽﹕「據述病情自去年七月間﹐左股先覺隱痛﹐不紅不熱﹐皮色如常﹐延至冬底﹐潰膿水淸﹐而且多靜思﹐其故顯系寒濕深伏筋骨致成附骨疽之候。穿潰以來﹐屈指已經半載﹐仍然膿水連綿﹐瘡口細小﹐形羸肉削﹐飲食少思。按得脈息細數少神﹐舌淡白。夫細爲气虛﹐數爲血虛﹐舌苔白。中气已憊矣。癥情一派虛像﹐非補不宜。拙擬調養气血兼救胃陽一法。」又如病癥上搭手中說「脈和緩而且勻﹐痰火亦似乎下降」是疾病向愈趨勢。

醫案中的治則治法靈活多變。如以通爲用﹐養胃潤腸﹔陽利濕兼謂調气血一法﹕陰陽並補﹐扶正卻邪﹔甘涼淸解﹐泄熱保陰﹐佐以頂托透邪。他如辛涼淸解佐以消痰法﹑調和肝胃參入養營解毒法﹑和陽利濕兼調气血法﹑淸營解毒兼通地道法﹑扶正卻邪標本兼顧法﹑陰陽並補參入熄肝養胃法﹑陰陽兩顧兼參淸營養胃法等﹐每則醫案理﹑法﹑方﹑藥融會貫通﹐文字簡練﹐引經據典﹐論理詳明﹐俗易懂﹑切於實用﹐對臨牀研究有一定價值。

本書「玄」﹑「弦」皆缺筆﹐「玄胡」寫作「元胡」﹐「玄參」寫作「元參」﹐均避淸聖祖玄燁諱﹐據此可知系淸代人所抄。

目錄

喉風

喉蛾

頸癰

骨槽風

鵝掌風

癧核

外吹

腎兪虛痰

發背員

湯火傷

爛皮疔

偏腦疽

附骨疽

下搭手

上搭手

環跳疽

缺盆疽

肛癰

肺癰

流注

痔血

漏蹄風

脹痛

伏暑源

暑濕傷寒

下痢赤白

遺精

吐血

喉風

﹝案﹞質本陰虛﹐涵濡少上承之用﹔感由秋燥﹐淸肅失下降之權。邪實正虛﹐恐愈傷而愈損﹔陰虛陽旺﹐必化火而化痰。風趁火勢而益張﹐痰因火蒸而上擾﹐蘊結肺胃之經﹐釀成喉風之候。身倏﹗寒而倏熱﹐火勢鴟張﹔咽忽阻而忽疼﹐毒邪蜂起。上壅呼吸之門﹐竊恐餉糧不濟﹔內阻飲食之路﹐還虞庚癸頻呼。痰嘶气逆﹐天气之開泄失司﹔溲澀便難﹐地道之通調失職。火炎則土燥"﹐口隨飲而隨幹﹔火盛則水虧﹐齒或焦而或垢。猶是燎原之火﹐撲滅難圖﹔幾同久旱之苗﹐枯憔安保﹖脈弦數而未得沖和﹐相火有升騰之象﹔舌光絳而又兼燥刺﹐陰津有立涸之虞。邪乘虛而內陷﹐無殊社鼠城狐﹔正幾敗而難持﹐豈等杯蛇市虎。於此存一﹗

綫之危﹐而要出萬全之計﹐不啻鰲載之重﹔抑同弋獲﹗之期﹐將投以辛溫乎﹖乃是抱薪救火﹔抑濟以輕淸乎﹖亦同杯水車薪。竟委窮源﹐隨癥施治﹐必得瀉離位之丙丁﹐救坎宮之壬癸﹐庶可汲西江之水以滋漧涸之魚。聊著病情於前﹐並附藥方於後﹐淺見如是﹐尊識若何﹖

香犀尖八分元參四錢鮮石斛五錢陳金汁二兩西洋參一錢五分鮮生地一兩甘艸五分全瓜蔞三錢西黃一分連翹三錢川貝母三錢銀花四錢丹皮二錢川雅連八分

喉蛾

﹝案﹞素來陰分不足﹐熱邪內蘊。近感風溫﹐引動伏邪﹐鬱蒸化火﹐火升而爲痰﹐痰火上攻﹐逆於肺胃之脈﹐遂成喉蛾之癥。幾經旬日﹐仍然咽喉紅腫﹐甚致湯水難下﹐項外微腫。夫咽喉爲一身之總要﹐百脈之關頭﹐又爲呼吸之門戶﹐飲食之道路﹐方寸之地﹐所關甚大。幸而痰來且爽﹐陰液未涸﹐猶可無虞。按脈洪數帶弦﹐舌苔邊紅根膩﹐究系邪踞肺胃爲多而未至於心營。拙擬辛涼淸解佐以消痰一法﹐冀其邪有退避三舍之勢﹐庶無他變之理﹐否則﹐願夫子明以教我。

犀角尖銀花薄荷天竺黃黃芩竹芯鮮生地丹皮元參牛蒡子花粉

復診前擬淸火消痰之劑﹐諸癥仍不退舍﹐究系邪勢鴟張﹐如火之始燃﹐難攖其勢也。況體熱不涼﹐有邪伏陽明之象﹐痰多且膩﹐是熱畱太陰之徵。咽喉紅而且腫﹐熱邪兼挾毒邪﹔脈息數而帶弦﹐風火引動郁火。經云﹕火者﹐痰之本﹔痰者﹐火之標。痰火盤踞﹐圖治不易。驟寒則邪郁而內潰﹐過散則火焰而腐增。先散後潰﹐洵屬至理。邇來大便旬不更衣﹐項旁腫痛上引頭額﹐顯系火性上炎風性善竄故也。風駕火威﹐火乘風勢﹐風火相煽﹐是以擾攘無休也。旣承雅招﹐不棄鄙陋﹐勉爾揮汗撰方﹐以爲蝦力行舟之助耳。

羚羊角大力子元參馬勃川貝連翹鮮石斛粉丹皮竹心花粉知母

三診喉蛾已潰﹐毒邪有外泄之機﹔腫勢漸猿消﹐痰火無稽畱之患。惟喉旁尙有硬塊﹐大便堅結﹐脈息細數帶弦﹐舌質微紅尖絳﹐此陰液受傷也。而肺胃之熱究屬有餘未淨也﹐斯時養陰淸熱以救津液﹐勢所必需﹔而腸胃以通爲用﹐養胃潤腸亦不得不兼顧之。若驟進滋膩﹐猶恐餘燼復燃﹐余焰復騰﹐合當與否﹖侯尊丈裁之。

扁金斛川貝知母秫米瓜蔞仁銀花西洋參純鉤穀芽花粉粉丹皮連翹

頸癰

﹝案﹞體素陰虛血少﹐流行之用﹐時逢金旺﹐木失暢達之機。因感風熱﹐遂化火而化痰﹔阻痺少陽﹐致傷營而傷衛。逗畱肌肉之間﹐釀成頸癰之候。癥起未經一候﹐瘡形已腫四圍。外倏寒而倏熱﹐營衛之調和失職﹔身時疼而時痛﹐經絡之灌漑無權。腫見焮紅﹐漸顯釀膿之象﹔根形散蔓﹐未得托毒之徵。脈來細數帶弦﹐風火兼挾相火﹔舌色微黃近燥﹐熱邪蒸化毒邪。口渴胃呆﹐癸水虧而陽土嫌燥﹔痰稠咳逆﹐甲木旺而陰源金受傷。治宜辛涼淸解﹐泄熱卽所以保陰﹔佐以頂托透邪﹐攘外卽所以安內。旣承雅招﹐不棄淺陋﹐非敢說夢﹐聊以解嘲。

鮮生地五錢元參三錢丹皮二錢赤芍一錢半川連五分薄荷一錢半連翹三錢牛蒡子三錢川貝二錢桔梗五分

骨槽風

﹝案﹞齒乃腎之餘﹐齦屬胃之脈。想骨槽風之癥﹐邪深著骨﹐每多成漏之虞﹐良由元本不足﹐腎水素虧﹐外束風邪﹐襲入陽明胃絡﹐乘虛而邪伏於骨﹐醞釀而成。據述癥起二月﹐先自內潰﹐後復外穿﹐潰後膿穢難淨﹐牙牀骨露﹐甚至積成膿骨﹐內外腫勢未能全消﹐此系正不托邪﹐邪蘊難淸之故。癥源彌深﹐勢恐難以奏效。所幸者飲食如故﹐胃未受傷﹐中气尙能扶持。玆擬標本兼顧﹐緩緩圖之。

西洋參連翹扁金斛赤白芍知母福瀉淨銀花米仁新會皮粉丹皮元參緣

鵝掌風

﹝案﹞體素陰虛﹐血少循環之職﹔感由風燥﹐營無灌漑之權。陰虛則生熱﹐蒸動花柳之梅毒﹐由筋骨而外達皮膚﹐遂成鵝掌風之候。現形肌肉麻木﹐阻痺無形之气﹔皮膚燥裂﹐致傷有形之血。近日來破津黃水略兼癢痛﹐良由陰虛內劫﹐鼓動花柳之餘毒﹐燻蒸外達使然。診脈澀而少力﹐舌尖紅而苔黃﹐營陰所以受傷﹐卽衛陽亦未能滋養。經云﹕陰虛生內熱﹐陽虛惡外寒。寒熱不調﹐乃陰陽二虧之候。癥屬根深﹐非但難以速效﹐且恐由虛成損﹐有意外之憂。玆擬調气養營顧本治主﹐以冀一元來復﹐庶期佳徵。

制香附天花粉銀花粉丹皮川芎西洋參東白芍生甘艸歸身大生地白鮮皮雞血藤膠遠

癧核

﹝案﹞手背凍瘡屢發﹐顯系血因寒滯﹐營气失調。夫血脈營衛周流不休﹐寒气客於經絡之中則血泣﹐血泣則不通﹐不通則衛气歸之不得返。故手背癧核累累疊起﹐延及肩臂。經云﹕癰疽者﹐寒气之所變也。又云﹕寒傷形﹐形傷則腫。考厥病源﹐的系寒凝而致﹐但六淫之邪皆從火化﹐由火化毒﹐蘊釀成膿﹐致癧核次第穿潰﹐潰出敗漿﹐可見元本不足﹐气血兩虧。想無形而痛者﹐其陽完而陰傷之﹔有形而痛者﹐其陰完而陽傷之。乃旣手背胖腫﹐膿多穢濁﹐筋骨作疼﹐有形而且痛。陰陽兩傷﹐正虛則邪不能托﹐毒蘊難宣﹐如有城狐社鼠之可患。毒邪久擾﹐由筋而傷及於骨﹐血枯髓涸﹐致筋骨﹑肌肉不相營養﹐經脈敗漏﹐燻於五臟。脾胃主肌肉﹐形羸體瘦﹐中气未始無傷。肝藏血﹐腎藏精。有形精血旣虧﹐肝腎安保無恙乎﹖經云﹕肝腎同位﹐乙癸同源。水虧不能涵木﹐土虛不能禦木。木失榮養﹐肝火不平﹐勢必升騰無制﹐犯胃則嘔吐痰涎﹐乘脾則腹苑脹欠運。𨿽未至謝谷廢納﹐而所進水谷之精養義未能化津化液﹐徒釀痰濁。邪气日益擾攘﹐正气日益消磨。正所謂邪气勝者﹐精气衰也。現診脈象細弦﹐重按少力﹐舌苔黃薄帶灰﹐質紅起刺﹐此由陽而傷及於陰﹐由外而傷及於內。久虛不復﹐防有成損之虞。據愚見﹐陰陽並補﹐扶正以卻邪。譬如君子盈庭則小人退而無位矣﹗愼弗專圖外治而冀速效﹐竊恐劍關苦拒而陰平非復漢有也。拙擬候淸眼裁政爲是。

吉林參於術陳皮杜仲茯神上綿芪大熟地半夏歸身甘艸白芍驢皮膠

外吹

﹝案﹞乳房乃陽明所屬﹐乳頭乃厥陰所居。夫陽明﹐胃也。厥陰﹐肝也。肝失暢達﹐乳絡因而壅塞﹔胃乏沖和﹐肌肉從此疏豁。豁則口熱易入﹐壅則營气不從﹐膠固不宣﹐鬱蒸化毒﹐此外吹之所由成也。初起如粟﹐漸大如瓜﹐輕按則木硬應手﹐重按則痛楚難鳴。看腫願勢而驚心﹐非比冰山之易解﹔睹紅形而觸目﹐豈同螢火之無憂。身倏寒而倏熱﹐有火伏陽明之狀﹔經適來而適斷﹐有熱入血室之徵。腫勢漸增﹐乳絡愈形壅塞﹔飲食較減﹐倉廩又顯困呆。據述癥起旬日﹐醫更數人﹐投消散而無功﹐進頂托而罔效。脈象細而兼數﹐舌苔膩而且黃。挹脈察舌﹐憑癥擬方﹐治宜甘涼淸解﹐泄熱卽所以保陰﹔佐以頂托透邪﹐攘外卽所以安內。聊出數語﹐並附一方。理之是否﹖還望髙明采奪。

全瓜蔞純鉤淡條芩陳皮甲片元參金石斛知母牛蒡子角刺連翹銀花

﹝案﹞產後血液虧損﹐肝經失其榮養。肝爲將軍之官﹐其性甚急﹐一有不調﹐勢必化火犯胃﹐陽明脈絡亦從而阻遏。是以左乳木硬紅腫﹐致成外吹之癥。潰經半月有餘﹐仍然膿水連綿﹐根腳腫硬﹐脈息細數帶弦﹐左關更甚﹐舌色淡紅﹐苔薄﹐中間微黃﹐身熱納少﹐頭眩耳鳴﹐種種癥情皆由營陰未復﹐肝胃邪熱﹐究屬有餘未盡也。圖治之法豈可偏廢乎﹖若徒進苦寒怨解毒﹐非惟外瘍無益﹐且恐胃气受傷﹔驟投滋膩養陰﹐不特餘熱難淸﹐且憂餘燼復然。姑擬調和肝胃﹐參入養營解毒一法。冀其餘邪盡化﹐肝胃漸和﹐再商救本窮源之法。理之是否﹖候諸翁裁之。

東洋參茯神佛手生穀芽白芍陳皮炒歸身粉丹皮杭菊金石斛首烏

腎兪虛痰

﹝案﹞先天不足﹐少陰失封蟄之司﹔寒濕深沈﹐命門無內融之力。毒阻腎兪﹐不啻城狐社鼠﹔投治非法﹐無殊市虎杯蛇。夫人之气血﹐如天地之循環不已﹐今爲寒濕所阻﹐經脈壅塞﹐營气不從﹐遂成腎兪虛痰之候。穿潰以來已經月餘﹐依然淸水連綿﹐宛若漏卮之難塞﹔形容癟瘦﹐幾同枯木之無榮。想七節之旁﹐原是腎經之道路。蓋腎爲性命根本﹐藏精﹑藏气﹑藏神﹔又爲先天眞陽﹐育女﹑育男﹑育壽。生生不已﹐化化無窮﹐多由此而致也。乃今漏泄已久﹐不特技巧難出﹐而肝木亦失其涵濡。經云﹕肝木亦腎同位﹐乙癸同源。腎水旣虧﹐肝木安得無恙乎﹖邇來兩足屈而不伸﹐時有气沖之象﹐則木失榮養﹐已露其端倪。𨿽胃气尙未全敗﹐中陽猶可支持﹐而源遠根深﹐圖治甚難。若過投辛熱﹐深恐陰液愈耗﹔徒進寒涼﹐更慮元陽驟脫。今將投甘溫扶正者乎﹐抑以甘寒育陰者耶﹖靜坐以思﹐必須陰陽並補﹐參入精血有情之品﹐或可汲西江之水聊滋漧涸之魚耳。理之是否﹖候髙明采奪。

髙麗參大熟地制首烏厚杜仲白歸身淮山藥女貞子潼蒺藜紫河車菟絲子淡蓯蓉枸杞子

上熬膏﹐再用龜鹿二仙膠。

﹝案﹞年近六旬﹐陽气日就虧損。陽虛者﹐濕必勝。濕邪久踞﹐气血爲之壅遏﹐遂成腎兪發之候。癥起未經旬日﹐而根盤幾同覆碗﹐木硬隱痛﹐皮色如常﹐脈息細澀欠利﹐舌苔淡白且膩﹐間有寒熱。種種癥情﹐總不外乎陽虛濕勝使然﹐況平素惡寒喜暖﹐聲發不揚﹐下體時有酸痛﹐濕盛陽浮已露端倪﹐以脈參癥﹐深恐難以消散﹐拙擬和陽利濕兼謂調气血一法。冀其移深居淺之意﹐愚見如是﹐未識當否。

東洋參杜仲潼蒺藜赤芍補骨脂淡蓯蓉﹗生米仁木香炒歸身茯苓鹿角膠紫衣胡桃

﹝案﹞大凡腎兪之癥﹐前賢議論不一﹐或謂腎居至陰之地﹐不可以陽癥治之﹔或曰先天之陽﹐不可以陰證治之。誰知陰中有陽﹐陽中有陰﹐陰陽懷抱幾同太極。分而言之﹐謂之陰陽﹔合而言之﹐謂之元气。元气之分陰陽﹐如太極之分兩儀。故未有陰虛而陽無礙﹐陽虛而陰無累矣。不過有由陰虛而及於陽虛者﹐有由陽虛而及於陰虛者也。想尊翁自去年先見音低﹐惡寒﹐繼而腰痛內熱﹐顯由陽虛而及於陰。陰陽俱虛﹐濕邪乘虛下注﹐營气不調﹐遂成斯癥耳。蓋腎兪爲少陰本穴﹐關系甚大﹐此處生疽﹐豈可不深慮乎﹖幸而瘡形未見黑色﹐髙腫漸增﹐將欲釀膿之象﹐可無黴爛之虞。姑仿陳遠公兩治散參入補托一法﹐俾其速潰爲要。理之是否﹐候琴翁裁之。

東洋參豨薟艸防己白芍白術當歸炙甲片生黃芪甘艸茯苓銀花杜仲龜鹿二仙膠

方用人參以爲君﹐大舉一身之陽﹔取杜仲以爲臣﹐專利二腎之气。佐歸芍以鹽炒﹐卽能守命門眞陰﹔使苓薟得防己﹐便可驅腎宮濕熱。甲片共黃芪﹐托邪甚速﹔銀花同甘艸﹐解毒最純。庶幾陽無偏勝之虞﹐邪正有解紛之妙。更用龜鹿二仙﹐以有情生有形也。

發背

﹝案﹞發背之膿已化﹐多而且稠﹐根盤活而收束﹐可無內陷橫流之慮矣。蓋膿已化則痛自漸減﹐腐亦不盛﹐究系凝滯之邪已得外泄之機﹐惟飲食少思﹐大便不爽則腸胃津液暗受其傷。若過用淸苦解毒﹐深恐劍關苦拒而陰平非復漢有也。驟近救本窮源﹐慮其餘燼復焰而津液更受其傷﹐姑擬淸營一法﹐徐候其液復。邪淨則腸胃自和而外瘍亦緩緩向愈耳。

金石斛蓮子丹皮綠豆衣知母靑鹽皮銀花元參穀芽西洋參鉤鉤

湯火傷

﹝案﹞燎原之火本不可向﹐玆因失火焚山肆橫無制﹐當局者能無憂危之心哉﹖憂心一起﹐竟忘生死之關﹐彊絕其源﹐被火燃傷﹐焦頭爛額。原屬好肉﹐做瘡本無內癥﹐但邇來增寒壯熱﹐大便祕結﹐脈息沈數帶弦﹐舌色尖紅﹐中焦間有神昏。想胃主肌肉﹐肺主皮毛﹐邪傷肌表﹐肺胃內應﹐是以兼有咳嗽气急﹐口渴煩悶等癥。經云﹕火盛生風﹐風駕火威﹐火乘風勢﹐風火相煽。深恐內竄心營﹐姑擬淸營解毒兼通地道一法﹐冀其釜底抽薪﹐庶免內陷之虞。

犀角尖生軍粉丹皮玄參上西黃鮮生地銀花連翹淡芩竹捲芯

爛皮疔

﹝案﹞性本操勞﹐陽气先衰於平素﹐端由火毒﹐陰津復損於當時。夫人之气血周流不息﹐玆爲毒邪所害﹐難免腐爛之虞﹐是以有爛皮疔之患也。癥起未經旬日﹐而瘡形已有尺餘﹐此處屬陽明之脈﹐陽邪攻於陽經﹐卽所謂兩陽相灼矣。故其爛可立而待也。脈浮洪而且數﹐邪勢方張﹔舌焦黑而尖紅﹐營陰幾劫。身熱口渴﹑譫語神昏皆由是而蜂起﹐勢已重極危險無疑﹐而圖治之法最難恰當﹐況用藥如用兵﹐得則其兵也﹐不得則其寇也。若投輕淸解毒﹐無殊杯水車薪﹔妄用辛熱驅邪﹐不啻抱薪救火﹐必得大劑淸營解毒﹐以爲背城借一之計。

暹犀尖二兩西黃五分京元參六錢鮮生地二兩淨銀花八錢安宮牛黃丸二粒

偏腦疽

﹝案﹞疽名偏腦﹐原是火毒之瘍。經屬膀胱﹐曾爲寒水之腑。夫腦疽一癥有內因外因之異﹐有正輕偏重之殊。由六淫外感者輕﹐從五臟內發者重。外感者多生於正中﹐內發者每起於項旁。疽生偏左﹐非內因而何﹖所謂內因而成者﹐其源有五﹕或由心緒煩擾﹐煽動不寧﹐以致火旺而沸騰﹐行於項間與寒水交滯而成者﹔或因惱怒傷肝﹐項乃三陽統筋之所﹐肝傷則血脈不朝﹐筋失榮養﹐凝滯爲腫而成者﹔亦有思慮傷脾﹐脾傷則健運失職﹐營气不從﹐逆於肉裏而成者﹔又有恣欲傷腎﹐腎傷則眞陰之气敗﹐眞陰一敗﹐相火卽生﹐亦能致此。仰屋圖維﹐良由操勞過度加以情懷不暢﹐則肝膽之火勃動於中﹐逆於太陽之脈﹐與內蘊濕邪燻蒸化毒﹐遂成斯癥耳。迄今幾經二旬﹐仍然木硬漫腫﹐根腳色紫甚﹐至漿水稀少﹐間有噯气﹐脈息沈數少神﹐舌苔淡白根膩﹐以脈參癥﹐顯系正虛邪實﹐一時不能托邪外達而然。年尊得此﹐深恐難以支持。拙擬扶正卻邪﹐標本兼顧一法﹐冀其裂縫來漿﹐根盤收束﹐庶幾有安瀾之慶﹐否則慮有意外之變。拙見如是﹐未識尊意若何﹖

別參須甲片銀花茯神陳皮甘艸鮮佛手金石斛歸身丹皮蓮子黃芪穀芽綠豆衣

二診前擬扶正卻邪之劑﹐痛勢稍緩﹐漿水漸來﹐似乎有見松之象﹐但根腳猶硬﹐毒邪有盤踞之徵。新腐未分﹐元气少流行之用﹐正虛邪滯﹐非已露其端倪乎﹖大凡外癥正重偏輕﹐獨有腦疽正輕偏重。嘗閱吳鞠通論云﹕正屬督脈﹐督脈爲純陽之經﹐起於尾閭﹐貫脊而上﹐毒气乘之﹐每能外達﹐故髙腫易腐﹐爲易治之癥也﹔偏屬太陽﹐太陽爲寒水之腑﹐始於晴明﹐夾項而下﹐邪气客之﹐最易內侵﹐故平塌難腐﹐爲難治之癥也。況七旬之髙年﹐困一月之大患﹐末學淺陋﹐而欲借著代籌﹐計出萬全﹐不啻鰲戴之重矣。而幹旋之法最難洽當﹐使徒進苦寒﹐恐犯虛虛之戒﹔而專投滋膩﹐難免實實之憂。玆擬此方必欲兩不相害﹐或可挽扶中流之砥柱﹐挽旣倒之狂瀾。是以聊釋癥情於前﹐雜配藥方於後﹐然歟﹖否歟﹖請君政之。

髙麗參炒歸身淨銀花粉丹皮生黃芪金扁斛生甘艸生穀芽新會皮茯苓佛手蓮子

三診膿水𨿽多﹐而瘡頭塌陷﹐紅腫蔓延﹐脈息右部少神﹐左關弦數﹐究系近增鬱怒﹐肝火妄動﹐挾毒肆橫之故。古稀患此﹐豈可不深慮乎﹖夫人之體﹐有虛亦有實。以言乎髙年﹐其實也與哉﹖其虛也﹐虛則精神日餒﹐元气就衰﹐使治匪根源﹐不啻杯蛇市虎。抑癥有輕亦有重﹐以念夫偏腦疽﹐其輕也與哉﹖其重也﹐重則毒邪逗畱﹐糾纏不已﹐覺邪踞經絡﹐無殊社鼠城狐。假令邪實而正未虧﹐猶可用三黃解毒以衰其勢也。何慮乎毒邪鴟張而擾攘無休耶﹖假令正虛而邪已淨﹐便可投十全大補以扶其本也。何慮乎元气虧損而流行不健耶﹖兼之傳道之官恆固守﹐庚金不及生扶﹐而倉廩之令有專權﹐戊土卻能化育。不然則中流乏砥柱坐鎭﹐將何所恃而不恐﹖

髙麗參八分純鉤勾四錢丹皮一錢半秫米一錢半甘菊一錢半生綿芪三錢霍石斛四錢茯神四錢歸身四錢麻仁二錢淨銀花三錢白芍三錢生甘艸一錢穀芽三錢

﹝案﹞質本丰腴﹐濕邪逗畱﹐可見性情急迫﹐郁火內蘊無疑。況節屆天中﹐正當陽气大泄﹐濕熱升騰之候﹐偶感時邪引動蘊蓄之濕化火﹐毒逆於太陽之脈﹐致令升降失調﹐遂成偏腦疽之癥。蓋瘡頭塌陷﹐毒邪開盤踞之端﹐根腳旁流﹐火毒有肆橫之兆﹔四肢淸冷﹐陽虛而表不固也﹔五志昏蒙﹐邪盛而神無依也。癥旣如是﹐安能無內陷外脫之虞哉﹖如其不陷﹐則君主靈明﹐心神內守。焉能有神昏妄語﹖安有自汗肢冷之癥歟﹖以七旬之髙年﹐困一月之大患﹐何堪支持﹖末學淺陋﹐而欲借箸代籌﹐計出萬全﹐不啻鰲戴之重矣。但死生𨿽有天命﹐醫治聊盡人工。勉擬一方﹐以冀萬一。

臺參大有芪炙甲片淨銀花白芍石菖蒲粉丹皮辰茯神人參至寶丹

附骨疽

﹝案﹞癥起多年﹐顯系沈寒之疾。疽名附骨﹐原是痼冷之邪。背如鱉背﹐督脈已露其虛端倪﹔胸若雞胸﹐任脈自形其損象。脈息虛而少神﹐先天已經告憊﹔飲食少而欠運﹐後天未常非虧。形羸肉削﹐由於元气之難榮﹔膝屈筋傷﹐不外營陰之失養。膿水連綿﹐宛若漏卮之難塞﹐皮膚枯槁﹐幾同敗鼓之無修。邪踞筋骨﹐無殊社鼠城狐﹔病入膏肓﹐誰曰杯蛇市虎。深察癥情﹐不獨身軀生廢﹔參究脈理﹐且恐性命難全。拙擬固本之方﹐聊爲延年之計。

髙麗參五錢於術一錢半淡蓯蓉三錢綿

芪四錢杜仲四錢大熟地四錢歸身四錢制首烏三錢杞子三錢穀芽三錢龜鹿二仙膠一兩

﹝案﹞據述﹐病情自去年七月間﹐左股先

覺隱痛﹐不紅不熱﹐皮色如常﹐延至冬底﹐穿潰﹐膿水淸而且多。靜思其故﹐顯系寒濕深伏筋骨﹐致成附骨疽之候。穿潰以來﹐屈指已經半載﹐仍然膿水連綿﹐瘡口細小﹐形羸肉削﹐飲食少思﹐按得脈息細數少神﹐舌色淡白。夫細爲气虛﹐數爲血虛﹐舌苔白。中气已憊矣。癥情一派虛像﹐非補不宜。拙擬調養气血兼救胃陽一法。

東洋參淮山藥炒歸身大熟地砂仁炒靑鹽皮炒於術炒穀芽炒白芍白茯苓炙甘艸

蓋聞附骨疽之癥﹐前賢論有數端﹐或由露臥風冷﹐寒濕深襲而成者﹔或應房欲之後﹐外邪乘虛而入者﹔亦有浴後乘涼而致者﹔又有勞傷瘀滯而成者。以上數端皆由元气不足而來。想尊翁𨿽無臥露勞傷之患﹐然風寒暑濕安能竟無稍受﹖況形軀單薄﹐顯屬先天不足﹔飲食少思﹐的系後天又虧。先天陽气在腎﹐後天陽气在脾。脾主肌肉﹐脾陽不振﹐則肌肉失其流暢﹐邪气最易逗畱﹔腎主骨髓﹐腎陽不充﹐則骨髓不得宣通﹐毒邪每易深伏。現視癥勢﹐顯系膿毒內搏骨節﹐是以久潰難斂也﹐甚至患在一股而兩腿皆屈不伸。良由膿水久潰﹐血液受傷﹐筋絡失其榮養而然﹐仍從前策加減﹐候鹿翁裁之。

東洋參穀芽杞子淮山藥白芍靑鹽皮茯苓熟地炙甘艸於術歸身龜鹿二仙膠

下搭手

﹝案﹞毒阻育門﹐气血之循環莫展﹔邪壅脈絡﹐太陽之道路難通。無怪乎下搭手之所由生也。根腳紅而兼紫﹐毒邪開盤踞之端﹔瘡頭硬兮且疼﹐營气有稽畱之兆。是以外則漿水稀少﹐內則嘔惡煩冤﹐前則溲溺赤熱﹐後則地道不通。表裏俱不宣暢﹐邪熱無從開泄。炎蒸不熄﹐不但瘡口腐爛﹐且恐有內竄之憂。玆擬淸解火毒兼通地道一法﹐冀其毒邪漸退﹐大便堪通﹐庶無意外之變。

小川連紫地丁大力子粉丹皮淸寧丸野菊花毛時菇﹗連翹淨銀花茯苓黃芩

上搭手

﹝案﹞據述去春偏中以來﹐左足臂俱不能用﹐肌肉不仁﹐痰多言蹇﹐顯系不足﹐下元痰火中絡之候。至今春來復中之後﹐左肩忽覺紅腫﹐瘡頭延爛。此是肝火挾痰上擾﹐逆於太陽之脈﹐阻遏營气﹐鬱蒸化毒﹐遂成上搭手之候。刻下腐肉𨿽脫﹐而根腳仍然紫硬﹐不覺疼痛。脈息細數帶弦﹐重按殊無神韻﹐舌質光絳且幹﹐气急自汗﹐種種癥情良由痰火久踞﹐元气愈虛而陰液愈損矣。髙年患此﹐豈可不深慮乎﹖卽承雅招﹐不棄鄙陋﹐勉爾揮汗撰方﹐冀其一陰得來復之機﹐元气有生振之兆﹐庶無意外之變﹐否則慮其虛脫。

髙麗參銀花露知母元參生首烏金石斛黃芪川貝西洋參蓮子穀芽

紅形已退﹐毒邪有宣化之機。新肉齊生﹐气血得流形之用。脈和緩而且勻﹐痰火亦似乎下降。舌淡紅而潮潤﹐胃津已得以上乘﹐倉廩之令有專權﹔戊土卻能化育﹐傳道之恆未失守。庚金尙得升扶﹐惟寤寐少寧。身軀仍難以轉側﹐語言蹇滯﹐手足猶不能舉提﹐究系津液素虛﹐加以痰火久擾﹐膿漿大潰﹐則虛者愈虛﹐不能內濟心陽以安其宅﹐外灌百脈以利機關也。況元虛挾痰挾火之體﹐圖治極難。若過投降火消痰﹐猶恐虛虛之戒﹔驟進滋陰扶正﹐且憂實實之候。玆擬補而不滯之方﹐冀其陽生陰長﹐坎離旣濟﹐則心君泰然而百體從令矣。卽外瘍亦不期愈而自愈矣。

髙麗參細生地生穀芽知母制首烏潼蒺藜宋半夏銀花川貝母甘艸蓮子

﹝案﹞體素陽虛﹐濕邪內蘊﹐平居勞碌﹐郁火恆多。濕邪阻於太陽﹐气血之循環莫展﹔火毒壅於脈絡﹐營陰之灌漑失司。火因濕而愈熾﹐濕得火而更張﹐濕火交結於肺兪﹐疽名遂成上搭手。據云癥起未至一旬﹐而瘡形已經數寸﹐黑爛無休﹐恐犯三陷之局﹔紅霞散漫﹔盡有肆橫之徵。肌肉不仁﹐正气失流行之用﹔漿稀水少﹐膿毒開盤踞之端。脈細數而帶弦﹐虛火更兼實火﹔身微寒而兼熱﹐濕邪且挾風邪。大患纏身﹐頗爲棘手。𨿽未嘔惡神昏﹐形其惡候而已見。瘡平根散﹐漸露凶端﹐宜未雨而綢繆﹐毋臨渴而掘井。必得扶正卻邪﹐標本兼顧﹐庶乎漸臻康泰矣。弟愚粗暗﹗方書﹐稍明藥性﹐命含毫而施治﹐勉濡筆而撰方﹐愧拙陋之無能﹐候髙明以斧政。

生綿芪銀花鮮生地大力子梅花點舌丹生甘艸丹皮炙甲片天花粉暹犀角翹心紫地丁毛時菇

環跳疽

﹝案﹞寒凝脈絡﹐少陽之道路難通﹔濕阻肌膜﹐气血之循環莫展。寒邪乘气血之窒礙﹐盤踞筋骨﹔气血因寒邪之擾攘﹐堵塞流行。蓋六淫之邪皆從火化﹐卽《內經》所謂﹕陰極生陽﹐寒郁爲熱﹐熱甚肉腐爲膿。此環跳疽之所由生也。據述癥情起自胎前﹐潰於產後。鍼潰以來﹐屈指已經二月﹐猶然膿水連綿﹐無殊漏井﹔形軀癟瘦﹐宛若枯蔗。甚至數孔相串﹐轉側艱難。況飲食少思﹐中气已經告憊﹔翻覆不已﹐余邪猶未全消。身熱脈弦。由眞陰之下竭﹔耳鳴頭暈﹐屬肝陽之上浮。仰屋圖維﹐良由產後營陰大耗﹐加以膿水久潰﹐則虛者愈虛而肝陽愈旺矣。玆擬陰陽並補﹐參入熄肝養胃一法﹐俾旣傷之津液緩緩回生﹐使已敗之精神徐徐恢復。庶幾其旋元吉﹐否則慮其虛脫。愚見如斯﹐尊意若何﹖

髙麗參一錢杜仲四錢熟地砂仁炒﹐四錢炒白芍三錢制首烏三錢黃甘菊一錢半杞子一錢半歸身四錢生熟米仁各二錢炙甘艸一錢抱茯神三錢佛手一錢半蓮子三錢生熟穀芽各二錢

﹝案﹞體質向虧﹐舊歲適逢妊娠﹐則气血愈虛。血虛則涵養失令﹐筋脈從此不舒﹔气虛則外衛不周﹐寒濕因而侵襲。內不得入於臟腑﹐外不能越於皮毛﹐凝於骨髓之間﹐阻於少陽之脈﹐致使營衛欠流行﹐經絡都阻礙﹐如土之堵水﹐石之投泉﹐積久不化﹐致延成環跳疽之候。迄今已越二月﹐仍是膿水淋漓﹐狀若漏卮之難塞﹔根腳板硬﹐猶是石硬之無情。兼之瘡孔深遠﹐時覺疼痛。想此處系少陽之過脈﹐蓋少陽相火內寄﹐又爲多气少血之經。經云﹕气有餘﹐便是火﹐火熾則痛﹐血不足則肌肉難長。故取效如斯之難也。至於頭眩耳鳴﹐肝陽有上僭之勢﹔胃呆納減﹐戊土乏沖和之權。況乎身熱若潮﹐陰分早顯其損象﹔腰疼如折﹐八脈已露其虛端。按得脈象細數而少神。夫細爲气虛﹐數爲血虛。少神者﹐元气不足也。舌苔淡而尖絳。尖絳者﹐津液已傷也。癥情如此﹐難治何疑。勉擬陰陽兩顧兼參淸營養胃一法﹐俾得陰陽有來復之兆﹐胃气復生振之權﹐庶無意外之慮﹐否則深恐鞭長莫及矣。然歟﹖否歟﹖還望質諸髙明。

髙麗參大生地於術龜板杜仲純鉤勾金石斛池菊歸身茯神生﹑熟穀芽山藥蓮肉元參首烏

方用首﹑地以養陰﹐又取參﹑術以壯气。一陰不足﹐賴元母以扶助﹔八脈空虛﹐藉歸﹑龜以調劑。欲肝陽之潛伏﹐非鉤﹑菊而不能期﹔胃陰之上承﹐無斛﹑谷而難濟。山藥甘濡﹐腎弱所宜。杜仲甘溫﹐水虧當取。媲茯神以定志﹐寤寐自安﹔配蓮肉以淸心﹐虛熱自能去。略考十劑之方﹐聊仿七方之意﹐並方案統希教益。

缺盆疽

﹝案﹞風溫外襲﹐肌膚失周流之度﹔痰火內蘊﹐肺胃失淸降之權。脈洪數而帶弦﹐火邪方熾﹔苔老黃而尖絳﹐陰液已傷。是以咳嗽欠爽﹐痰稠如膠。𨿽已鍼潰而根腳仍然木硬﹐甚至腫延胸脇﹐焮紅疼痛﹐寤寐不安﹐間有神昏﹐此系肺胃邪熱漸欲入營之象。髙年患此﹐甚屬棘手﹐姑擬大劑淸營解毒兼化痰火一法﹐以冀弋獲。

竹瀝大靑葉上西黃鮮生地銀花丹皮鮮石斛暹犀尖天竺黃川貝花粉連翹心

肛癰

﹝案﹞體歸陽盛﹐誠爲松柏之資﹔質本陰虛﹐未得涵濡之用。況乎權操國政﹐地僻事繁﹐條教所施﹐悉本精神所注。卽使節性提躬﹐怡情靜養﹐猶懼不濟﹐而復加以濕溫久擾﹐則虛者愈虛﹐余濕不能盡化﹐注於會陰之間﹐釀成肛癰之候。起經兩月有餘﹐仍蔑﹗一毫之效。根腳仍然木硬﹐膿流狀若漏卮。脈細數而帶弦﹐肝陽失潛。舌微黃而根膩﹐濕熱未淸。想下焦爲深遠之鄕﹐藥力難至﹔肛旁乃至陰之域﹐气血罕來。此虛處患癥﹐不特難期速效﹐抑且有成漏之慮。幸而胃气無傷﹐中流猶可支持。附驥蕪詞舜臣翁教政。

細生地生首烏茯苓東洋參粉丹皮淨銀花陳皮生米仁福瀉白術甘艸象牙屑

﹝案﹞一診癥起略有半年﹐翻覆已經數次。靜究其源﹐總由正气衰憊﹐余邪不宣化耳。想肛旁屬太陽﹐與少陰腎相爲表裏。蓋膀胱爲聚濕之腑﹐少陰乃藏精之髒。此處生癰﹐每多翻花﹗。況乎質本陰虛﹐肝腎早失涵濡之用﹐加以宵旰勤勞﹐以綏安黎庶﹐則虛者愈虛﹐余邪更難宣化矣。是以瘡口不能痊愈﹐時有頭暈气沖之患﹐按脈虛弱少神﹐左關獨見弦象。以脈參癥﹐日久根深於此﹐而謂能驟愈者﹐非也﹔於此而謂莫能愈者﹐亦非也。必得大劑窮源固本﹐陰陽並補而復深於涵養之功﹐以冀气機流暢﹐精血兩充﹐自克漸臻康泰矣。復方呈政。

別直參大熟地滁菊炙甘艸茯苓淡蓯蓉杜仲杞子野於術制首烏潼蒺藜歸身龜板膠

二診前擬陰陽並補一法﹐福體稍彊﹐新肌略長﹐頭暈气沖之患亦見漸平﹐此乃正復邪退之兆也。刻按脈息細數猶見少神﹐左關仍畱弦象細數者﹐余邪未淨也﹔少神者﹐元气未充也﹔帶弦者﹐肝陽未熄也。度勢揆情﹐總不外勞心所致耳。經云﹕君火一動﹐相火隨之。二火頻升﹐一水不能相濟耳。虛體患此﹐奏效最難。非難以斂其瘡口以治其標﹐實難以復其眞陰﹐以固其本也。若夫徒進辛溫以補气壯气﹐卽以助火﹔專投滋膩以養陰﹐一陰不能自生﹐必得陰陽並補﹐庶乎陽生陰長而無偏勝之虞矣。仍宗前策增損﹐須臾更張﹐未知有合於尊意否耶。

方憑熟地以爲君﹐術艸參苓作大臣﹐佐理芍歸同杞菊﹐蓯膠又使性和平。

肺癰

﹝案﹞肺主五臟之華蓋﹐出聲音而澤逮皮膚﹔又爲百脈之朝宗﹐通呼吸而權歸淸肅。若元气自彊﹐皮毛固密﹐縱有客邪﹐安能內侵﹖無如暗室潛修﹐陰液早傷於平素﹔風塵勞瘁﹐風溫復感於今時。以致肺機不暢﹐降令失權﹐釀成肺癰之患。於玆半月有餘﹐蔑一毫之效﹐痰涎漉漉﹐咳嗽頻頻﹐或膿或血﹐時穢時腥。中府時覺隱痛﹐左臥常嘆不寧。脈右大而左弦﹐肝火有上升之兆﹔舌微黃而尖絳﹐肺津無下降之徵。必須暢彼情懷﹐濟以藥餌﹐庶乎漸臻康泰矣。第愚粗諳方書﹐稍明藥性﹐命含毫而施治﹐勉濡筆而撰方﹐愧拙陋之無能。候尊翁以斧政。

旋覆花瓜蔞仁眞滁菊粉丹皮叭杏仁川貝黛蛤散北沙參白荷花露枇杷露炒蘇子肥知母

二診前進肅肺淸金兼熄肝陽一法﹐身熱稍和似有轉機之象﹐但痰多气急﹐金府之右降失權﹐肋痛頭眩﹐肝垣之左升太過。脈左弦而右大﹐邪熱未平﹔舌邊絳而中黃﹐陰液暗損。假令胃陽受傷﹐子母少相生之力﹐大便溏泄表裏無相助之能。幸而倉廩之令有專權﹐戊土恰能化育﹔傳道之官恆固守﹐庚金尙得升扶。據云夜寐少寧﹐此非胃不和而臥不安之理﹐良由肝陽之未靜﹐肺火之難淸耳。《內經》云﹕肝熱則魂不歸舍﹐肺熱則魄不歸藏﹐卽此之謂也。面帶萎黃﹐濕邪未化。口不燥渴﹐蓄飲內畱。仍淸肅太陰以冀余邪之宣化﹐加以安舒靜養﹐可望肝火之漸平。非敢說夢﹐聊以解嘲。

西洋參知母枇杷露杏仁瓜蔞仁旋覆花玉竹驢皮膠麥冬滁菊花

流注

﹝案﹞足跟瘙癢﹐流注結痂迄今﹔寒暑幾更﹐依然翻覆再四。究厥病源﹐良由步走過度﹐气血違和﹐兼挾陽蹻風濕畱阻﹐致發漫綿瘡之候。時延已久﹐難期速效。拙擬一方﹐徐徐圖治﹐理之是否﹐卽請指正。

西秦艽木瓜炒白芍淮牛膝炒歸身血丹參澤瀉生米仁生甘艸白鮮皮赤苓

痔血

﹝案﹞大腸濕火熾盛﹐內痔頻發﹐穿於肛外不收﹐墜腫作痛﹐大便硬祕﹐汗水淋漓﹐系綫之法尢恐痛楚難忍﹐卽宜兩相互濟﹐庶可漸瘳。

雅川連四分槐米三錢火麻仁二錢煨枳殼一錢﹐炒秦艽三錢郁李仁三錢條芩一錢半福瀉二錢皂角子四粒片檳榔一錢半歸尾二錢生甘艸四錢生軍三錢

漏蹄風

﹝案﹞漏蹄風﹐由風濕下注﹐气血稽畱﹐筋脈失榮而致﹐迄今一載之久﹐依然反復不已。口僵孔深﹐有妨步履﹐癥源彌深﹐難許脫體。拙擬一方﹐以爲蝦力行舟之助耳。

炒歸身五加皮焦於術木瓜炒白芍細生地海風藤赤苓懷牛膝西秦艽陳皮雞血藤

脹痛

﹝案﹞癥起先咳後脹﹐由肺及脾﹐脾主運化﹐脾病則消磨失職﹐飲聚於中土﹐虛不能安木。肝木乘隙而侮﹐中气欠和﹐是以腸鳴作瀉脹痛交加﹐顯系肝脾不和之故。想肝脾爲仇讎之藏﹐風木主令﹐客气少陽﹐厥陰少陽同司相火﹐相火擾動﹐內引濁飲上升﹐營衛畱止﹐厥气逆上﹐眞邪相攻﹐此脹痛所由來也。現下常咯濁飲﹐脹痛仍不能和﹐甚則痛引腰間﹐下連少腹。腎亦未免暗傷﹐非但脾土失調﹐肝腎亦爲同病。經云﹕肝脹者﹐脇下滯而痛引少腹﹔腎脹者﹐腹滿引背央央然。腰骱作痛﹐癥形與經文相符。診脈細弦而近數﹐舌苔薄而根帶膩白﹐此脈之數乃系相火擾動﹐作邪熱之相干﹐恐其木旺無制上犯陽明﹐有嘔逆胃呆之虞。拙擬溫脾腎佐以平肝﹐非敢過投燥熱反動其陽耳。附方候髙明裁之。

猺桂心江西術淡吳萸云苓淡漧薑東白芍煨肉果白毛皮茯神金鈴子來復丹補骨脂花龍骨半夏陽春砂

伏暑

﹝案﹞夏暑伏中﹐秋涼束表。暑爲陽邪﹐而其中又挾陰濕﹐蘊久勢必蒸熱。所謂六淫之邪皆叢火化也。是以初起畏寒﹐繼卽發熱﹐昏煩不臥﹐脘悶口漧﹐此舊濕挾新涼﹐交蒸氤氳於气分﹐胸中之淸气被蒙。𨿽得屢進宣解而汗出不暢﹐白隱而不明﹐甚則語躁擾﹐便結脈沈﹐此由气分之邪不得從汗而解﹐勢必致蘊結於中﹐癥頗棘手。拙擬外解內淸﹐表裏兩治﹐預防痙閉一端﹐附方侯政。

羚羊角鮮蘆根竹捲心木通連翹心紫雪丹益元散辰茯神陳金汁鮮石斛川雅連京川貝焦山梔

暑濕傷寒

﹝案﹞質本陰虛﹐營分少以充養﹔體偏陽旺﹐相火未得安寧。夏令炎炎﹐正值暑邪用事﹔熱蒸勃勃﹐何堪炎帝加威﹖暑或挾風﹐因風而燻蒸轉速﹔暑必挾濕﹐因濕而宣解殊難。眞陰旣少內涵﹐時气未免外感。先傷肺胃之地﹐漸入營衛之間。身熱口渴﹐少火悉成壯火﹔神昏肢痙﹐心陽擾動肝陽。白明而紅疹續現﹐由气分漸入營陰﹔舌苔燥而脈象甚弦﹐損胃津亦傷腎液。夜不安寐﹐坎離無以旣濟﹐胸時潮悶﹐營衛尙有餘邪。咳痰紅而气逆﹐金受火刑﹔齒垢黑而便難﹐火炎土燥。陰虛陽亢﹐一陰何以滋榮﹖邪盛正傷一癥將安固守﹖癥形危篤﹐防有內閉外脫之慮﹐治必探源﹐庶幾奪命斬關之兆。淺見如是﹐尊意若何﹖

紫雪丹丹皮鮮石斛鮮生地靑蒿露陳金汁元參麥冬鉤鉤銀花露暹犀尖川貝西洋參竹心

下痢赤白

﹝案﹞髙年冬令﹐下痢赤白稀艱。軒岐稱曰﹕滯下明是內傷不足之候﹐而不知不足中有餘濕也。前診脈左弦右澀﹐舌厚膩中灰﹐肢倦少寐﹐溲澀胃呆。考厥源委﹐半由於積勞損於前﹐肝脾不和﹐是病之本﹔半由於濕邪困於內﹐消磨失職﹐是病之標。經云﹕中气虛則溲便爲之變。又云﹕胃不和則寤﹗不安。卽此之謂也。擬用香砂枳殼佐以和胃平肝﹐標本兼顧。曾得便下燥矢數粒﹐小溲爲之通利﹐大便爲之調和﹐飲食知味﹐舌中灰膩較除。一癥而見此數善﹐誠爲佳徵。但肝脾爲讎之髒﹐又脾胃爲表裏之腑。診脈弦象較和而帶虛數﹐納食不當﹗﹐寤寐不安﹐耳鳴肚痛﹐此脾胃陽气不足﹐肝腎相火不衝﹐有餘未盡之濕尙畱於腸胃曲折之間。現今冬爲藏陽之令﹐少陽相火在泉﹐乃陽气旣受其困而眞陰又屬不足。若因脾胃柔髒﹐過用剛藥﹐竊恐土燥木虛﹐有由脾及腎之慮。譬如劍關固守而陰平非漢有也。轉展無可借箸﹐勉擬和胃扶脾調補肝腎﹐俾中陽動則冀運﹐相火靜可望藏。王道無近功﹐宜撫安以緩圖其效﹐附方以備采擇。

制於術一錢半抱茯神三錢米仁四錢﹐炒柏子仁霜四錢淮山藥三錢熟地砂仁炒四錢制玉竹三錢蓮子三錢淸炙艸二錢陳皮鹽水炒﹐一錢半采蕓曲二錢半夏一錢半帶子靑蒿二錢

遺精

﹝案﹞體素三陰不足﹐濕蘊未淸﹐相火未能靜熄﹐濕因火而上升﹐燻蒸化毒﹐致頭面疊起濕毒﹐如蔓纏擾﹐一時難以宣解﹐柰因猛藥彊絕﹐遏其外泄之機﹐蘊而難化。想濕爲黏膩之邪﹐其性下流﹐乘下虛而注於肝腎﹐遂致少腹作脹﹐溲澀欠調﹐變成淋濁﹐繼而遺精。蓋淋在濁竅﹐遺在精竅。濁竅不開則精竅爲之不固矣。是以癥見如此。自前秋至今春﹐精濁混來如漏卮之無底。現診脈沈弦﹐未甚虛弱﹐舌尙膩而未淸﹐小溲時赤﹐赤則精遺轉甚﹐寐多夢擾﹐精力日衰﹐的系漏泄多月﹐有形精血受損﹐無形神智欠安。以脈論癥﹐由外而至於內﹐由實而挾於虛。圖治最難洽當﹐將以塡精固本乎﹖而滋膩猶恐礙邪。將以利濕去邪乎﹖而淡滲又慮傷正。必得竟委窮源﹐兩無妨礙。愼弗任朝章言熱﹐暮李論寒﹐補泄雜投﹐致有藥傷之患。夫精之藏﹐制在腎﹔而精之主宰﹐則在心。乃旣精泄已久﹐陰失固守﹐陽少潛藏﹐水虧不能濟火。經云﹕君火一動﹐相火隨之。又云﹕陰虛者﹐火自旺。君相二火兼升﹐定然余濕內蒸﹐搖精而泄也。欲彊止焉﹐恐不能也﹗據愚見﹐寧心堅腎﹐育陰潛陽﹐仿金匱八味主治。再得怡情靜養﹐勿勞神智﹐庶望安瀾。錄方候髙明裁正爲是。

根生地鹽水炒柏子仁霜淮山藥車前子知母懷牛膝鹽水炒抱木茯神粉丹皮甘艸梢焦黃柏淡秋石胡連福澤瀉

吐血

﹝案﹞咯血屢發﹐甚於春分。顯系陰失固守﹐陽失潛藏。當春厥陰司令﹐客气又屬少陽﹐厥陰少陽同司相火﹐二火升騰﹐辛金未免受克﹐此咯血所由成也。但診脈細弦﹐右寸關獨見弦大。舌邊尖色絳﹐中苔膩黃﹐面色滯而不開。右胸時覺脹悶﹐知饑納食不調。此肝腎之眞陰不足﹐而肺胃之痰熱未淸。虛在下而實在上﹐圖治甚難。古人謂﹕二虛一實﹐先治其實﹐因去邪卽所以扶正也。據愚見﹐淸理肺胃主治﹐俾養金卽所以制木﹐和土卽所以安木。火不妄動而血自安寧﹐何患紅痰之不止哉﹖𨿽然﹐病經一載﹐翻覆再三﹐有形之精血受傷﹐藥餌恐難奏效耳。

附方﹐候髙明裁之。

霍山石斛北沙參瓜蔞仁川貝冰糖石膏黛蛤散辰茯神竹葉鮮靑菊花紫石英冬桑葉橘紅元水炒鮮枇杷葉馬兜鈴甜杏仁

﹝案﹞肝腎之陰素虧﹐脾胃之痰素盛。病自秋䢐冬﹐屈指已越三月。形寒形熱﹐乍往乍來﹐陰陽交錯﹐營衛交亂﹐正气如何維持﹖津液如何敷布﹖君火熾旺﹐相火熾動﹐神爲不寧﹐魂爲不藏。加以觸受驚恐﹐遂使神志混淆﹐寐不安穩﹐錯語喃喃﹐手有振動﹐肢末掣掣﹐肝膽之風陽走入經絡﹐脾胃之濕痰擾及淸靈。左手脈弦細而勁﹐右手脈數細而滑。舌尖燥絳﹐舌中幹白。風勝則津幹﹐熱勝則液涸。肺失淸肅﹐胃失濡養。現在幸無汗泄﹐陰陽尙有樞紐。轉瞬冬至大節﹐恐有一番劇烈﹐治法甘涼﹐承津養液﹐參用介類潛陽育陰法。

大生地四錢靑龍齒四錢左牡蠣六錢抱茯神三錢川貝母二錢莧麥冬二錢西洋參一錢橘紅五錢陳膽星一錢淡甘艸四分眞濂珠研﹐另吞﹐一分眞金箔三張臨服入霍山石斛湯送藥。

