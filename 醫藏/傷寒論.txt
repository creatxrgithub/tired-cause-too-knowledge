傷寒論漢張仲景

辧太陽病脈證並治上

○太陽之爲病﹐脈浮﹑頭項彊痛而惡寒。

○太陽病﹐發熱﹑汗出﹑惡風﹑脈緩者﹐名爲中風。

○太陽病﹐或已發熱﹐或未發熱﹐必惡寒﹑體痛﹑嘔逆﹑脈陰陽俱緊者﹐名爲傷寒。

○傷寒一日﹐太陽受之。脈若靜者﹐爲不傳﹔頗欲吐﹐若躁煩﹐脈數急者﹐爲傳也。

○傷寒二三日﹐陽明﹑少陽證不見者﹐爲不傳也。

○太陽病﹐發熱而渴﹐不惡寒者﹐爲溫病。若發汗已﹐身灼熱者﹐名風溫。風溫爲病﹐脈陰陽俱浮﹑自汗出﹑身重﹑多眠睡﹑鼻息必鼾﹑語言難出﹔若被下者﹐小便不利﹑直視失溲﹔若被火者﹐微發黃色﹐劇則如驚癇﹐時螈﹔若火燻之﹐一逆尙引日﹐再逆促命期。

○病有發熱惡寒者﹔發於陽也﹔無熱惡寒者﹐發於陰也。發於陽﹐七日愈﹔發於陰﹐六日愈。以陽數七﹑陰數六故也。

○太陽病﹐頭痛至七日以上自愈者﹐以行其經盡故也。若欲作再經者﹐鍼足陽明﹐使經不傳則愈。

○太陽病欲解時﹐從巳至未上。

○風家﹐表解而不了了者﹐十二日愈。

○病患身大熱﹐反欲得衣者﹐熱在皮膚﹐寒在骨髓也﹔身大寒﹐反不欲近衣者﹐寒在皮膚﹐熱在骨髓也。

○太陽中風﹐陽浮而陰弱﹐陽浮者﹐熱自發﹔陰弱者﹐汗自出。嗇嗇惡寒﹐淅淅惡風﹐翕翕發熱﹐鼻鳴漧嘔者﹐桂枝湯主之。方一。

桂枝﹝去皮﹐三兩﹞芍藥﹝三兩﹞甘艸﹝炙﹐二兩﹞生薑﹝切﹐三兩﹞大棗﹝擘﹐十二枚﹞

上五味﹐咀三味﹐以水七升﹐微火煮取三升﹐去滓﹐適寒溫﹐服一升。服已須臾﹐啜熱稀粥一升餘﹐以助藥力﹐溫覆令一時許﹐徧身微似有汗者益佳﹔不可令如水流離﹐病必不除。若一服汗出病瘥﹐停後服﹐不必盡劑﹔若不汗﹐更服﹐根據前法﹔又不汗﹐後服小促其間﹐半日許令三服盡。若病重者﹐一日一夜服﹐周時觀之﹐服一劑盡﹐病證猶在者﹐更作服﹔若汗不出﹐乃服至二﹑三劑。禁生冷﹑粘滑﹑肉面﹑五辛﹑酒酪﹑臭惡等物。

○太陽病﹐頭痛﹑發熱﹑汗出﹑惡風﹐桂枝湯主之。方二。﹝用前第一方。﹞

○太陽病﹐項背彊KTKT﹐反汗出惡風者﹐桂枝加葛根湯主之。方三。

葛根﹝四兩﹞麻黃﹝去節﹐三兩﹞芍藥﹝二兩﹞生薑﹝切﹐三兩﹞甘艸﹝炙﹐二兩﹞大棗﹝擘﹐十二枚﹞桂枝﹝去皮﹐二兩﹞

上七味﹔以水一斗﹐先煮麻黃﹑葛根﹐減二升﹐去上沫﹐內諸藥﹐煮取三升﹐去滓﹐溫服一升。覆取微似汗﹐不須啜粥﹐餘如桂枝法將息及禁忌。﹝臣億等謹按仲景本論﹐太陽中風自汗用桂枝﹐傷寒無汗用麻黃﹐今證云汗出惡風﹐而方中有麻黃﹐恐非本意也。第三卷

有葛根湯證云﹐無汗惡風﹐正與此方同﹐是合用麻黃也。此云桂枝加葛根湯﹐恐是桂枝中但加葛根耳。﹞○太陽病﹐下之後﹐其气上衝者﹐可與桂枝湯﹐方用前法﹔若不上衝者﹐不得與之。方四。

○太陽病三日﹐已發汗﹐若吐﹑若下﹑若溫鍼﹐仍不解者﹐此爲壞病﹐桂枝不中與之也。觀其脈證﹐知犯何逆﹐隨證治之。桂枝本爲解肌﹐若其人脈浮緊﹑發熱﹑汗不出者﹐不可與之也。常須識此﹐勿令誤也。方五。

○若酒客病﹐不可與桂枝湯﹐得之則嘔﹐以酒客不喜甘故也。

○喘家﹐作桂枝湯﹐加濃朴﹑杏子佳。方六。

○凡服桂枝湯吐者﹐其後必吐膿血也。

○太陽病﹐發汗﹐遂漏不止﹐其人惡風﹐小便難﹐四肢微急﹐難以屈伸者﹐桂枝加附子湯主之。方七。

桂枝﹝去皮﹐三兩﹞芍藥﹝三兩﹞甘艸﹝炙﹐三兩﹞生薑﹝切﹐三兩﹞大棗﹝擘﹐十二枚﹞附子﹝一枚﹐炮﹐去皮﹐破八片﹞

上六味﹐以水七升﹐煮取三升﹐去滓﹐溫服一升。本云桂枝湯﹐今加附子﹐將息如前法。

○太陽病﹐下之後﹐脈促﹑胸滿者﹐桂枝去芍藥湯主之。方八。﹝促﹐一作縱。﹞

桂枝﹝去皮﹐三兩﹞甘艸﹝炙﹐二兩﹞生薑﹝切﹐三兩﹞大棗﹝擘﹐十二枚﹞

上四味﹐以水七升﹐煮取三升﹐去滓﹐溫服一升。本云桂枝湯﹐今去芍藥﹐將息如前法。

○若微惡寒者﹐桂枝去芍藥加附子湯主之。方九。

桂枝﹝去皮﹐三兩﹞甘艸﹝炙﹐二兩﹞生薑﹝切﹐三兩﹞大棗﹝擘﹐十二枚﹞附子﹝炮﹐去皮﹐破八片﹐一枚﹞

上五味﹐以水七升﹐煮取三升﹐去滓﹐溫服一升。本云桂枝湯﹐今去芍藥﹐加附子﹐將息如前法。

○太陽病﹐得之八九日﹐如瘧狀﹐發熱惡寒﹐熱多寒少﹐其人不嘔﹐淸便欲自可﹐一日二三度發。脈微緩者﹐爲欲愈也﹔脈微而惡寒者﹐此陰陽俱虛﹐不可更發汗﹑更下﹑更吐也﹔面色反有熱色者﹐未欲解也﹐以其不能得小汗出﹐身必癢﹐宜桂枝麻黃各半湯。方十。

桂枝﹝去皮﹐一兩十六銖﹞芍藥生薑﹝切﹞甘艸﹝炙﹞麻黃﹝去節﹐各一兩﹞大棗﹝擘﹐四枚﹞

杏仁﹝湯浸去皮尖及兩仁者﹐二十四枚﹞

上七味﹐以水五升﹐先煮麻黃一二沸﹐去上沫。內諸藥﹐煮取一升八合﹐去滓﹐溫服六合﹐本云桂枝湯三合﹐麻黃湯三合﹐並爲六合﹐頓服﹐將息如上法。﹝臣億等謹按桂枝湯方﹐桂枝﹑芍藥﹑生薑各三兩﹐甘艸二兩﹐大棗十二枚。麻黃湯方﹐麻黃三兩﹐桂枝二兩﹐甘艸一兩﹐杏仁七十个。

今以算法約之﹐二湯各取三分之一﹐卽得桂枝一兩十六銖﹐芍藥﹑生薑﹑甘艸各一兩﹐大棗四枚﹐杏仁二十三个零三分枚之一﹐收之得二十四个﹐合方﹐詳此方乃三分之一﹐非各半也﹐宜云合半湯。﹞○太陽病﹐初服桂枝湯﹐反煩﹐不解者﹐先刺風池﹑風府﹐卻與桂枝湯則愈。方十一。﹝用前第一方。﹞

○服桂枝湯﹐大汗出﹐脈洪大者﹐與桂枝湯﹐如前法。若形似瘧﹐一日再發者﹐汗出必解﹐宜桂枝二麻黃一湯。方十二。

桂枝﹝去皮﹐一兩十七銖﹞芍藥﹝一兩六銖﹞麻黃﹝去節﹐十六銖﹞生薑﹝切﹐一兩六銖﹞杏仁﹝去皮尖﹐十六个﹞甘艸﹝炙﹐一兩二銖﹞大棗﹝擘﹐五枚﹞

上七味﹐以水五升﹐先煮麻黃一二沸﹐去上沫﹐內諸藥﹐煮取二升﹐去滓﹐溫服一升﹐日再服。本云桂枝湯二分﹑麻黃湯一分﹐合爲二升﹐分再服。今合爲一方﹐將息如前法。﹝臣億等謹按桂枝湯方﹐桂枝﹑芍藥﹑生薑各三兩﹐甘艸二兩﹐大棗十二枚。麻黃湯方﹐麻黃三兩﹐桂枝二兩﹐甘艸一兩﹐杏仁七十个。今以算法約之﹕桂枝湯取十二分之五﹐卽得桂枝﹑芍藥﹑生薑各一兩六銖﹐甘艸二十銖﹐大棗五枚﹔麻黃湯取九分之二﹐卽得麻黃十六銖﹐桂枝十銖三分銖之二﹐收之得十一銖﹐甘艸五銖三分銖之一﹐收之得六銖﹐杏仁十五个九分枚之四﹐收之得十六个。二湯所取相合﹐卽共得桂枝一兩十七銖﹐麻黃十六銖﹐生薑芍藥各一兩六銖﹐甘艸一兩二銖﹐大棗五枚﹐杏仁十六个﹐合方。﹞○服桂枝湯﹐大汗出後﹐大煩渴不解﹐脈洪大者﹐白虎加人參湯主之。方十三。

知母﹝六兩﹞石膏﹝碎﹐綿裹﹐一斤﹞甘艸﹝炙﹐二兩﹞粳米﹝六合﹞人參﹝三兩﹞

上五味﹐以水一斗﹐煮米熟﹐湯成去滓﹐溫服一升﹐日三服。

○太陽病﹐發熱惡寒﹐熱多寒少﹐脈微弱者﹐此無陽也。不可發汗﹐宜桂枝二越婢一湯。方十四。

桂枝﹝去皮﹞芍藥麻黃甘艸﹝炙﹐各十八銖﹞大棗﹝擘﹐四枚﹞生薑﹝切﹐一兩二銖﹞石膏﹝碎﹐綿裹﹐二十四銖﹞

上七味﹐以水五升﹐煮麻黃一二沸﹐去上沫﹐內諸藥﹐煮取二升﹐去滓﹐溫服一升。本云﹕當裁爲越婢湯﹑桂枝湯﹐合之飲一升﹔今合爲一方﹐桂枝湯二分﹑越婢湯一分。﹝臣億等謹按桂枝湯方﹕桂枝﹑芍藥﹑生薑各三兩﹐甘艸二兩﹐大棗十二枚。越婢湯方﹕麻黃二兩﹐生薑三兩﹐甘艸二兩﹐石膏半斤﹐大棗十五枚。今以算法約之﹕桂枝湯取四分之一﹐卽得桂枝﹑芍藥﹑生薑各十八銖﹐甘艸十二銖﹐大棗三枚﹔越婢湯取八分之一﹐卽得麻黃十八銖﹑生薑九銖﹑甘艸六銖﹑石膏二十四銖﹐大棗一枚八分之七﹐棄之。二湯所取相合﹐卽共得桂枝﹑芍藥﹑甘艸﹑麻黃各十八銖﹐生薑一兩三銖﹐石膏二十四銖﹐大棗四枚﹐合方。舊云﹕桂枝三﹐今取四分之一﹐卽當云桂枝二也。越婢湯方﹐見仲景雜方中。《外臺祕要》﹕一雲起脾湯。﹞○服桂枝湯﹐或下之﹐仍頭項彊痛﹑翕翕發熱﹑無汗﹑心下滿微痛﹑小便不利者﹐桂枝去桂加茯苓白術湯主之。方十五。

芍藥﹝三兩﹞甘艸﹝炙﹐二兩﹞生薑﹝切﹞白術茯苓﹝各三兩﹞大棗﹝擘﹐十二枚﹞

上六味﹐以水八升﹐煮取三升﹐去滓﹐溫服一升﹐小便利則愈。本云桂枝湯﹐今去桂枝﹐加茯苓白術。

○傷寒脈浮﹑自汗出﹑小便數﹑心煩﹑微惡寒﹑腳攣急﹐反與桂枝﹐欲攻其表﹐此誤也。得之便厥﹑咽中幹﹑煩躁吐逆者﹐作甘艸漧薑湯與之﹐以復其陽。若厥愈足溫者﹐更作芍藥甘艸湯與之﹐其腳卽伸﹔若胃气不和譫語者﹐少與調胃承气湯﹔若重發汗﹐復加燒鍼者﹐四逆湯主之。方十六。

甘艸漧薑湯方﹕甘艸﹝炙﹐四兩﹞漧薑﹝二兩﹞

上二味﹐以水三升﹐煮取一升五合﹐去滓﹐分溫再服。

芍藥甘艸湯方﹕白芍藥甘艸﹝炙﹐各四兩﹞

上二味﹐以水三升﹐煮取一升五合﹐去滓﹐分溫再服。

調胃承气湯方﹕大黃﹝去皮﹐淸酒洗﹐四兩﹞甘艸﹝炙﹐二兩﹞芒硝﹝半升﹞

上三味﹐以水三升﹐煮取一升﹐去滓﹐內芒硝﹐更上火微煮令沸﹐少少溫服之。

四逆湯方﹕甘艸﹝炙﹐二兩﹞漧薑﹝一兩半﹞附子﹝生用﹐去皮﹐破八片﹐一枚﹞

上三味﹐以水三升﹐煮取一升二合﹐去滓﹐分溫再服。彊人可大附子一枚﹑漧薑三兩。

○問曰﹕證象陽旦﹐按法治之而增劇﹐厥逆﹑咽中幹﹑兩脛拘急而譫語。師曰﹕言夜半手足當溫﹐兩腳當伸。後如師言﹐何以知此﹖答曰﹕寸口脈浮而大﹔浮爲風﹐大爲虛﹐風則生微熱﹐虛則兩脛攣。病形象桂枝﹐因加附子參其間﹐增桂令汗出﹐附子溫經﹐亡陽故也。厥逆﹑咽中幹﹑煩躁﹑陽明內結﹑譫語煩亂﹐更飲甘艸漧薑湯﹐夜半陽气還﹐兩足當熱﹐脛尙微拘急﹐重與芍藥甘艸湯﹐爾乃脛伸﹔以承气湯微溏﹐則止其譫語。

故知病可愈。

辧太陽病脈證並治中

○太陽病﹐項背彊KTKT﹑無汗﹑惡風﹐葛根湯主之。方一。

葛根﹝四兩﹞麻黃﹝去節﹐三兩﹞桂枝﹝去皮﹐二兩﹞生薑﹝切﹐三兩﹞甘艸﹝炙﹐二兩﹞

芍藥﹝二兩﹞大棗﹝擘﹐十二枚﹞

上七味﹐以水一斗﹐先煮麻黃﹑葛根﹐減二升﹐去白沫﹐內諸藥﹐煮取三升﹐去滓﹐溫服一升﹐覆取微似汗。餘如桂枝法將息及禁忌﹐諸湯皆仿此。

○太陽與陽明合病者﹐必自下利﹐葛根湯主之。方二。﹝用前第一方﹐一云用後第四方。﹞

○太陽與陽明合病﹐不下利﹐但嘔者﹐葛根加半夏湯主之。方三。

葛根﹝四兩﹞麻黃﹝去節﹐三兩﹞甘艸﹝炙﹐二兩﹞芍藥﹝二兩﹞桂枝﹝去皮﹐二兩﹞生薑﹝切﹐二兩﹞半夏﹝洗﹐半升﹞大棗﹝擘﹐十二枚﹞

上八味﹐以水一斗﹐先煮葛根﹑麻黃﹐減二升。去白沫﹐內諸藥﹐煮取三升﹐去滓﹐溫服一升。覆取微似汗。

○太陽病﹐桂枝證﹐醫反下之﹐利遂不止﹐脈促者﹐表未解也﹔喘而汗出者﹐葛根黃芩黃連湯主之。方四。﹝促﹐一作縱﹞

葛根﹝半斤﹞甘艸﹝炙﹐二兩﹞黃芩﹝三兩﹞黃連﹝三兩﹞

上四味﹐以水八升﹐先煮葛根﹐減二升﹐內諸藥﹐煮取二升﹐去滓﹐分溫再服。

○太陽病﹐頭痛﹑發熱﹑身疼﹑腰痛﹑骨節疼痛﹑惡風﹑無汗而喘者﹐麻黃湯主之。方五。

麻黃﹝去節﹐三兩﹞桂枝﹝去皮﹐二兩﹞甘艸﹝炙﹐一兩﹞杏仁﹝去皮尖﹐七十个﹞

上四味﹐以水九升﹐先煮麻黃﹐減二升﹐去上沫﹐內諸藥﹐煮取二升半﹐去滓﹐溫服八合﹐覆取微似汗﹐不須啜粥﹐餘如桂枝法將息。

○太陽與陽明合病﹐喘而胸滿者﹐不可下﹐宜麻黃湯。方六。﹝用前第五方。﹞

○太陽病﹐十日以去﹐脈浮細而嗜臥者﹐外已解也。設胸滿脇痛者﹐與小柴胡湯﹔脈但浮者﹐與麻黃湯。

方七。﹝用前第五方。﹞

小柴胡湯方﹕柴胡﹝半斤﹞黃芩人參甘艸﹝炙﹞生薑﹝切﹐各三兩﹞大棗﹝擘﹐十二枚﹞半夏﹝洗﹐半升﹞

上七味﹐以水一斗二升﹐煮取六升﹐去滓﹐再煎取三升﹐溫服一升﹐日三服。

○太陽中風﹐脈浮緊﹑發熱﹑惡寒﹑身疼痛﹑不汗出而煩躁者﹐大靑龍湯主之﹔若脈微弱﹐汗出惡風者﹐不可服之。服之則厥逆﹑筋惕肉﹐此爲逆也。大靑龍湯方。方八。

麻黃﹝去節﹐六兩﹞桂枝﹝去皮﹐二兩﹞甘艸﹝炙﹐二兩﹞杏仁﹝去皮尖﹐四十枚﹞生薑﹝切﹐三兩﹞大棗﹝擘﹐十枚﹞石膏﹝如雞子大﹐碎﹞

上七味﹐以水九升﹐先煮麻黃﹐減二升﹐去上沫﹐內諸藥﹐煮取三升﹐去滓﹐溫服一升﹐取微似汗。

汗出多者﹐溫粉粉之。一服汗者﹐停後服﹔若復服﹐汗多亡陽﹐遂﹝一作逆﹞虛﹐惡風﹑煩躁﹑不得眠也。

○傷寒﹐脈浮緩﹐身不疼﹐但重﹐乍有輕時﹐無少陰證者﹐大靑龍湯發之。方九。﹝用前第八方。﹞

○傷寒﹐表不解﹐心下有水气﹐漧嘔﹑發熱而咳﹐或渴﹐或利﹐或噎﹐或小便不利﹑少腹滿﹐或喘者﹐小靑龍湯主之。方十。

麻黃﹝去節﹞芍藥細辛漧薑甘艸﹝炙﹞桂枝﹝去皮﹐各三兩﹞五味子﹝半升﹞半夏﹝洗﹐半升﹞

上八味﹐以水一斗﹐先煮麻黃減二升﹐去上沫﹐內諸藥。煮取三升﹐去滓﹐溫服一升。若渴﹐去半夏﹐加栝蔞根三兩﹔若微利﹐去麻黃﹐加蕘花﹐如一雞子﹐熬令赤色﹔若噎者﹐去麻黃﹐加附子一枚﹐炮﹔若小便不利﹑少腹滿者﹐去麻黃﹐加茯苓四兩﹔若喘﹐去麻黃﹐加杏仁半升﹐去皮尖。且蕘花不治利。麻黃主喘﹐今此語反之﹐疑非仲景意。﹝臣億等謹按小靑龍湯﹐大要治水。又按本艸﹐蕘花下十二水。若水去﹐利則止也。

又按千金﹐形腫者﹐應內麻黃。乃內杏仁者﹐以麻黃髮其陽故也。以此証之﹐豈非仲景意也。﹞○傷寒﹐心下有水气﹐咳有微喘﹑發熱不渴。服湯已﹐渴者﹐此寒去欲解也﹐小靑龍湯主之。方十一。

﹝用前第十方。﹞

○太陽病﹐外證未解﹐脈浮弱者﹐當以汗解﹐宜桂枝湯。方十二。

桂枝﹝去皮﹞芍藥生薑﹝切﹐各三兩﹞甘艸﹝炙﹐二兩﹞大棗﹝擘﹐十二枚﹞

上五味﹐以水七升﹐煮取三升﹐去滓﹐溫服一升。須臾啜熱稀粥一升﹐助藥力﹐取微汗。

○太陽病﹐下之微喘者﹐表未解故也﹐桂枝加濃朴杏子湯主之。方十三。

桂枝﹝去皮﹐三兩﹞甘艸﹝炙﹐二兩﹞生薑﹝切﹐三兩﹞芍藥﹝三兩﹞大棗﹝擘﹐十二枚﹞

濃朴﹝炙﹐去皮﹐二兩﹞杏仁﹝五十枚﹐去皮尖﹞

上七味﹐以水七升﹐微火煮取三升﹐去滓﹐溫服一升﹐覆取微似汗。

○太陽病﹐外證未解﹐不可下也﹐下之爲逆﹔欲解外者﹐宜桂枝湯。方十四。﹝用前第十二方。﹞

○太陽病﹐先發汗不解﹐而復下之﹐脈浮者不愈。浮爲在外﹐而反下之﹐故令不愈。今脈浮﹐故在外﹐當須解外則愈﹐宜桂枝湯。方十五。﹝用前第十二方。﹞

○太陽病﹐脈浮緊﹑無汗﹑發熱﹑身疼痛﹐八九日不解﹐表證仍在﹐此當發其汗。服藥已微除﹐其人發煩目瞑﹐劇者必衄﹐衄乃解。所以然者﹐陽气重故也。麻黃湯主之。方十六。﹝用前第五方。﹞

○太陽病﹐脈浮緊﹐發熱﹐身無汗﹐自衄者愈。

○二陽並病﹐太陽初得病時﹐發其汗﹐汗先出不徹﹐因轉屬陽明﹐續自微汗出﹐不惡寒。若太陽病證不罷者﹐不可下﹐下之爲逆﹔如此可小發汗。設面色緣緣正赤者﹐陽气怫郁在表﹐當解之燻之﹔若發汗不徹﹐不足言﹐陽气怫郁不得越﹐當汗不汗﹐其人躁煩﹐不知痛處﹐乍在腹中﹐乍在四肢﹐按之不可得﹐其人短气但坐﹐以汗出不徹故也﹐更發汗則愈。何以知汗出不徹﹐以脈澀故知也。

○脈浮數者﹐法當汗出而愈。若下之﹐身重﹑心悸者﹐不可發汗﹐當自汗出乃解。所以然者﹐尺中脈微﹐此裏虛。須表裏實﹐津液自和﹐便自汗出愈。

○脈浮緊者﹐法當身疼痛﹐宜以汗解之﹔假令尺中遲者﹐不可發汗。何以知然﹐以榮气不足﹐血少故也。

○脈浮者﹐病在表﹐可發汗﹐宜麻黃湯。方十七。﹝用前第五方﹐法用桂枝湯。﹞

○脈浮而數者﹐可發汗﹐宜麻黃湯。方十八。﹝用前第五方。﹞

○病常自汗出者﹐此爲榮气和。榮气和者﹐外不諧﹐以衛气不共榮气諧和故爾。以榮行脈中﹐衛行脈外。復發其汗﹐榮衛和則愈。宜桂枝湯。方十九。﹝用前第十二方。﹞

○病患髒無他病﹐時發熱﹑自汗出﹐而不愈者﹐此衛气不和也。先其時發汗則愈﹐宜桂枝湯。方二十。

﹝用前第十二方。﹞

○傷寒脈浮緊﹐不發汗﹐因致衄者﹐麻黃湯主之。方二十一。﹝用前第五方。﹞

○傷寒不大便六七日﹐頭痛有熱者﹐與承气湯﹔其小便淸﹝一云大便淸﹞者﹐知不在裏﹐仍在表也﹐當須發汗﹔若頭痛者必衄。宜桂枝湯。方二十二。﹝用前第十二方。﹞

○傷寒發汗已解﹐半日許復煩﹐脈浮數者﹐可更發汗﹐宜桂枝湯。方二十三。﹝用前第十二方。﹞

○凡病﹐若發汗﹐若吐﹐若下﹐若亡血﹐亡津液。陰陽自和者﹐必自愈。

○大下之後﹐復發汗﹐小便不利者﹐亡津液也。勿治之﹐得小便利﹐必自愈。

○下之後﹐復發汗﹐必振寒﹑脈微細。所以然者﹐以內外俱虛故也。

○下之後﹐復發汗﹐晝日煩躁不得眠﹐夜而安靜﹐不嘔﹑不渴﹐無表證﹐脈沈微﹐身無大熱者﹐漧薑附子湯主之。方二十四。

漧薑﹝一兩﹞附子﹝生用﹐去皮﹐切八片﹐一枚﹞

上二味﹐以水三升﹐煮取一升﹐去滓﹐頓服。

○發汗後﹐身疼痛﹐脈沈遲者﹐桂枝加芍藥生薑各一兩人參三兩新加湯主之。方二十五。

桂枝﹝去皮﹐三兩﹞芍藥﹝四兩﹞甘艸﹝炙﹐二兩﹞人參﹝三兩﹞大棗﹝擘﹐十二枚﹞生薑﹝四兩﹞

上六味﹐以水一斗二升﹐煮取三升﹐去滓﹐溫服一升。本云桂枝湯﹐今加芍藥生薑人參。

○發汗後﹐不可更行桂枝湯。汗出而喘﹐無大熱者﹐可與麻黃杏仁甘艸石膏湯。方二十六。

麻黃﹝去節﹐四兩﹞杏仁﹝去皮尖﹐五十个﹞甘艸﹝炙﹐二兩﹞石膏﹝碎﹐綿裹﹐半斤﹞

上四味﹐以水七升﹐煮麻黃﹐減二升﹐去上沫﹐內諸藥﹐煮取二升﹐去滓﹐溫服一升。本云﹐黃耳。

○發汗過多﹐其人叉手自冒心﹐心下悸欲得按者﹐桂枝甘艸湯主之。方二十七。

桂枝﹝去皮﹐四兩﹞甘艸﹝炙﹐二兩﹞

上二味﹐以水三升﹐煮取一升﹐去滓﹐頓服。

○發汗後﹐其人臍下悸者﹐欲作奔豚﹐茯苓桂枝甘艸大棗湯主之。方二十八。

茯苓﹝半斤﹞桂枝﹝去皮﹐四兩﹞甘艸﹝炙﹐二兩﹞大棗﹝擘﹐十五枚﹞

上四味﹐以甘瀾水一斗﹐先煮茯苓﹐減二升﹐內諸藥﹐煮取三升﹐去滓﹐溫服一升﹐日三服。

作甘瀾水法﹕取水二斗﹐置大盆內﹐以勺揚之﹐水上有珠子五六千顆相逐﹐取用之。

○發汗後﹐腹脹滿者﹐濃朴生薑半夏甘艸人參湯主之。方二十九。

濃朴﹝炙﹐去皮﹐半斤﹞生薑﹝切﹐半斤﹞半夏﹝洗﹐半升﹞甘艸﹝二兩﹞人參﹝一兩﹞

上五味﹐以水一斗﹐煮取三升﹐去滓﹐溫服一升﹐日三服。

○傷寒﹐若吐﹑若下後﹐心下逆滿﹑气上衝胸﹑起則頭眩﹑脈沈緊﹐發汗則動經﹐身爲振振搖者﹐茯苓桂枝白術甘艸湯主之。方三十。

茯苓﹝四兩﹞桂枝﹝去皮﹐三兩﹞白術甘艸﹝炙﹐各二兩﹞

上四味﹐以水六升﹐煮取三升﹐去滓﹐分溫三服。

○發汗病不解﹐反惡寒者﹐虛故也﹐芍藥甘艸附子湯主之。方三十一。

芍藥甘艸﹝炙﹐各三兩﹞附子﹝炮﹐去皮﹐破八片﹐一枚﹞

上三味﹐以水五升﹐煮取一升五合﹐去滓﹐分溫三服。疑非仲景方。

○發汗﹐若下之﹐病仍不解﹐煩躁者﹐茯苓四逆湯主之。方三十二。

茯苓﹝四兩﹞人參﹝一兩﹞附子﹝生用﹐去皮﹐破八片﹐一枚﹞甘艸﹝炙﹐二兩﹞漧薑﹝一兩半﹞

上五味﹐以水五升﹐煮取三升﹐去滓﹐溫服七合﹐日二服。

○發汗後﹐惡寒者﹐虛故也﹔不惡寒﹐但熱者﹐實也﹐當和胃气﹐與調胃承气湯。方三十三。﹝玉函云﹕與小承气湯。﹞

芒硝﹝半升﹞甘艸﹝炙﹐二兩﹞大黃﹝去皮﹐淸酒洗﹐四兩﹞

上三味﹐以水三升﹐煮取一升﹐去滓﹐內芒硝﹐更煮兩沸﹐頓服。

○太陽病﹐發汗後﹐大汗出﹑胃中幹﹑煩躁不得眠﹐欲得飲水者﹐少少與飲之﹐令胃气和則愈﹔若脈浮﹑小便不利﹑微熱﹑消渴者﹐五苓散主之。方三十四。﹝卽豬苓散是。﹞

豬苓﹝去皮﹐十八銖﹞澤瀉﹝一兩六銖﹞白術﹝十八銖﹞茯苓﹝十八銖﹞桂枝﹝去皮﹐半兩﹞

上五味﹐搗爲散﹐以白飲和服方寸匕﹐日三服。多飲暖水﹐汗出愈﹐如法將息。

○發汗已﹐脈浮數﹑煩渴者﹐五苓散主之。方三十五。﹝用前第三十四方。﹞

○傷寒﹐汗出而渴者﹐五苓散主之﹔不渴者﹐茯苓甘艸湯主之。方三十六。

茯苓﹝二兩﹞桂枝﹝去皮﹐二兩﹞甘艸﹝炙﹐一兩﹞生薑﹝切﹐三兩﹞

上四味﹐以水四升﹐煮取二升﹐去滓﹐分溫三服。

○中風﹐發熱六七日不解而煩﹐有表裏證﹐渴欲飲水﹐水入則吐者﹐名曰水逆﹐五苓散主之。方三十七。﹝用前第三十四方。﹞

○未持脈時﹐病患手叉自冒心。師因教試令咳﹐而不咳者﹐此必兩耳聾無聞也。所以然者﹐以重發汗﹐虛故如此。發汗後﹐飲水多必喘﹔以水灌之亦喘。

○發汗後﹐水藥不得入口﹐爲逆。若更發汗﹐必吐下不止。發汗﹑吐下後﹐虛煩不得眠﹔若劇者﹐必反復顚倒﹐心中懊﹐梔子豉湯主之﹔若少气者﹐梔子甘艸豉湯主之﹔若嘔者﹐梔子生薑豉湯主之。方三十八。

梔子豉湯方﹕梔子﹝擘﹐十四个﹞香豉﹝綿裹﹐四合﹞

上二味﹐以水四升﹐先煮梔子﹐得二升半﹐內豉﹐煮取一升半﹐去滓﹐分爲二服﹐溫進一服﹐得吐者﹐止後服。

梔子甘艸豉湯方﹕梔子﹝擘﹐十四个﹞甘艸﹝炙﹐二兩﹞香豉﹝綿裹﹐四合﹞

上三味﹐以水四升﹐先煮梔子﹑甘艸﹐取二升半﹐內豉﹐煮取一升半﹐去滓﹐分二服。溫進一服﹐得吐者﹐止後服。

梔子生薑豉湯方﹕梔子﹝擘﹐十四个﹞生薑﹝五兩﹞香豉﹝綿裹﹐四合﹞

上三味﹐以水四升﹐先煮梔子﹑生薑﹐取二升半﹐內豉﹐煮取一升半﹐去滓﹐分二服。溫進一服﹐得吐者﹐止後服。

○發汗﹐若下之﹐而煩熱胸中窒者﹐梔子豉湯主之。方三十九。﹝用上初方。﹞

○傷寒五六日﹐大下之後﹐身熱不去﹐心中結痛者﹐未欲解也﹐梔子豉湯主之。方四十。﹝用上初方。﹞

○傷寒下後﹐心煩﹑腹滿﹑臥起不安者﹐梔子濃朴湯主之。方四十一。

梔子﹝擘﹐十四个﹞濃朴﹝炙﹐去皮﹐四兩﹞枳實﹝水浸﹐炙令黃﹐四枚﹞

上三味﹐以水三升半﹐煮取一升半﹐去滓﹐分二服。溫進一服﹐得吐者﹐止後服。

○傷寒﹐醫以丸藥大下之﹐身熱不去﹔微煩者﹐梔子漧薑湯主之。方四十二。

梔子﹝擘﹐十四个﹞漧薑﹝二兩﹞

上二味﹐以水三升半﹐煮取一升半﹐去滓﹐分二服﹐溫進一服。得吐者﹐止後服。

○凡用梔子湯﹐病患舊微溏者﹐不可與服之。

○太陽病發汗﹐汗出不解﹐其人仍發熱﹐心下悸﹑頭眩﹑身動﹐振振欲擗﹝一作僻﹞地者﹐眞武湯主之。

方四十三。

茯苓芍藥生薑﹝切﹐各三兩﹞白術﹝二兩﹞附子﹝炮﹐去皮﹐破八片﹐一枚﹞

上五味﹐以水八升﹐煮取三升﹐去滓﹐溫服七合。日三服。

○咽喉漧燥者﹐不可發汗。

○淋家﹐不可發汗﹔發汗必便血。

○瘡家﹐𨿽身疼痛﹐不可發汗﹔汗出則。

○衄家﹐不可發汗﹔汗出必額上陷﹑脈急緊﹑直視不能﹝音喚﹐又胡絹切﹐下同。一作瞬﹞不得眠。

○亡血家﹐不可發汗﹔發汗則寒栗而振。

○汗家﹐重發汗﹐必恍惚心亂﹐小便已陰疼﹐與禹餘糧丸。方四十四。﹝方本闕。﹞

○病患有寒﹐復發汗﹐胃中冷﹐必吐蛔。﹝一作逆。﹞

○本發汗﹐而復下之﹐此爲逆也。若先發汗﹐治不爲逆﹔本先下之﹐而反汗之﹐爲逆﹔若先下之﹐治不爲逆。

○傷寒﹐醫下之﹐續得下利淸谷不止﹐身疼痛者﹐急當救裏﹔後身疼痛﹐淸便自調者﹐急當救表﹐救裏宜四逆湯﹐救表宜桂枝湯。方四十五。﹝用前第十二方。﹞

○病發熱﹑頭痛﹐脈反沈﹐若不瘥﹐身體疼痛﹐當救其裏﹐四逆湯方。

甘艸﹝炙﹐二兩﹞漧薑﹝一兩半﹞附子﹝生用﹐去皮﹐破八片﹐一枚﹞

上三味﹐以水三升﹐煮取一升二合﹐去滓﹐分溫再服。彊人可大附子一枚﹑漧薑三兩。

○太陽病﹐先下而不愈﹐因復發汗。以此表裏俱虛﹐其人因致冒﹐冒家汗出自愈。所以然者﹐汗出表和故也。裏未和﹐然後復下之。

○太陽病未解﹐脈陰陽俱停﹐﹝一作微﹞必先振栗﹐汗出而解﹔但陽脈微者﹐先汗出而解﹔但陰脈微﹝一作尺脈實﹞者﹐下之而解。若欲下之﹐宜調胃承气湯。方四十六。﹝用前第三十三方。一云﹐用大柴胡湯。﹞

○太陽病﹐發熱﹑汗出者﹐此爲榮弱衛彊﹐故使汗出。欲救邪風者﹐宜桂枝湯。方四十七。﹝方用前法。﹞

○傷寒五六日中風﹐往來寒熱﹐胸脇苦滿﹑嘿嘿不欲飲食﹑心煩喜嘔﹐或胸中煩而不嘔﹐或渴﹐或腹中痛﹐或脇下痞硬﹐或心下悸﹑小便不利﹐或不渴﹑身有微熱﹐或咳者﹐小柴胡湯主之。方四十八。

柴胡﹝半斤﹞黃芩﹝三兩﹞人參﹝三兩﹞半夏﹝洗﹐半升﹞甘艸﹝炙﹞生薑﹝切﹐各三兩﹞

大棗﹝擘﹐十二枚﹞

上七味﹐以水一斗二升﹐煮取六升﹐去滓﹐再煎取三升﹐溫服一升。日三服。若胸中煩而不嘔者﹐去半夏人參﹐加栝蔞實一枚﹔若渴﹐去半夏﹐加人參﹐合前成四兩半﹐栝蔞根四兩﹔若腹中痛者﹐去黃芩﹐加芍藥三兩﹔若脇下痞硬﹐去大棗﹐加牡蠣四兩﹔若心下悸﹐小便不利者﹐去黃芩﹐加茯苓四兩﹔若不渴﹐外有微熱者﹐去人參﹐加桂枝三兩﹐溫覆微汗愈﹔若咳者﹐去人參﹑大棗﹑生薑﹐加五味子半升﹑漧薑二兩。

○血弱﹑气盡﹐腠理開﹐邪气因入﹐與正气相搏﹐結於脇下。正邪分爭﹐往來寒熱﹐休作有時﹐嘿嘿不欲飲食﹐臟腑相連﹐其痛必下﹐邪髙痛下﹐故使嘔也﹐﹝一云臟腑相違﹐其病必下﹐脇膈中痛﹞小柴胡湯主之。

服柴胡湯已﹐渴者屬陽明﹐以法治之。方四十九。﹝用前方。﹞

○得病六七日﹐脈遲浮弱﹑惡風寒﹑手足溫﹐醫二三下之﹐不能食而脇下滿痛﹐面目及身黃﹐頸項彊﹐小便難者﹐與柴胡湯﹐後必下重。本渴飲水而嘔者﹐柴胡湯不中與也﹐食穀者噦。

○傷寒四五日﹐身熱﹑惡風﹑頸項彊﹑脇下滿﹑手足溫而渴者﹐小柴胡湯主之。方五十。﹝用前方。﹞

○傷寒﹐陽脈澀﹐陰脈弦﹐法當腹中急痛﹐先與小建中湯﹔不瘥者﹐小柴胡湯主之。方五十一。﹝用前方。﹞

小建中湯方。

桂枝﹝去皮﹐三兩﹞甘艸﹝炙﹐二兩﹞大棗﹝擘﹐十二枚﹞芍藥﹝六兩﹞生薑﹝切﹐三兩﹞膠飴﹝一升﹞

上六味﹐以水七升﹐煮取三升﹐去滓﹐內飴﹐更上微火消解。溫服一升﹐日三服。嘔家不可用建中湯﹐以甜故也。

○傷寒中風﹐有柴胡證﹐但見一證便是﹐不必悉具。凡柴胡湯病證而下之﹔若柴胡證不罷者﹐復與柴胡湯﹐必蒸蒸而振﹐卻復發熱汗出而解。

○傷寒二三日﹐心中悸而煩者﹐小建中湯主之。方五十二。﹝用前第五十一方。﹞

○太陽病﹐過經十餘日﹐反二﹑三下之。後四﹑五日﹐柴胡證仍在者﹐先與小柴胡。嘔不止﹑心下急﹑﹝一云嘔止小安。﹞鬱鬱微煩者﹐爲未解也﹐與大柴胡湯下之則愈。方五十三。

柴胡﹝半斤﹞黃芩﹝三兩﹞芍藥﹝三兩﹞半夏﹝洗﹐半升﹞生薑﹝切﹐五兩﹞枳實﹝炙﹐四枚﹞

大棗﹝擘﹐十二枚﹞

上七味﹐以水一斗二升﹐煮取六升﹐去滓再煎﹐溫服一升﹐日三服。一方﹐加大黃二兩﹔若不加﹐恐不爲大柴胡湯。

○傷寒十三日不解﹐胸脇滿而嘔﹐日晡所發潮熱﹐已而微利。此本柴胡證﹐下之以不得利﹔今反利者﹐知醫以丸藥下之﹐此非其治也。潮熱者﹐實也。先宜服小柴胡湯以解外﹐後以柴胡加芒硝湯主之。方五十四。

柴胡﹝二兩十六銖﹞黃芩﹝一兩﹞人參﹝一兩﹞甘艸﹝炙﹐一兩﹞生薑﹝切﹐一兩﹞半夏﹝二十銖﹐本云﹐五枚﹐洗。﹞大棗﹝擘﹐四枚﹞芒硝﹝二兩﹞

上八味﹐以水四升﹐煮取二升﹐去滓﹐內芒硝﹐更煮微沸﹐分溫再服﹔不解更作。﹝臣億等謹按金匱玉函﹐方中無芒硝。別一方云﹐以水七升﹐下芒硝二合﹑大黃四兩﹑桑螵蛸五枚﹐煮取一升半﹐服五合﹐微下卽愈。本云﹐柴胡再服﹐以解其外﹐餘二升﹐加芒硝﹑大黃﹑桑螵蛸也。﹞○傷寒十三日﹐過經﹐譫語者﹐以有熱也﹐當以湯下之。若小便利者﹐大盒飯硬﹐而反下利﹐脈調和者。

知醫以丸藥下之﹐非其治也。若自下利者﹐脈當微厥﹐今反和者﹐此爲內實也﹐調胃承气湯主之。方五十五。

﹝用前第三十三方。﹞

○太陽病不解﹐熱結膀胱﹐其人如狂﹐血自下﹐下者愈。其外不解者﹐尙未可攻﹐當先解其外﹔外解已﹐但少腹急結者﹐乃可攻之﹐宜桃核承气湯。方五十六。﹝後云﹐解外宜桂枝湯。﹞

桃仁﹝去皮尖﹐五十个﹞大黃﹝四兩﹞桂枝﹝去皮﹐二兩﹞甘艸﹝炙﹐二兩﹞芒硝﹝二兩﹞

上五味﹐以水七升﹐煮取二升半﹐去滓﹐內芒硝﹐更上火微沸﹐下火。先食溫服五合﹐日三服﹐當微利。

○傷寒八九日﹐下之﹐胸滿﹑煩驚﹑小便不利﹑譫語﹑一身盡重﹐不可轉側者﹐柴胡加龍骨牡蠣湯主之。

方五十七。

柴胡﹝四兩﹞龍骨黃芩生薑﹝切﹞鉛丹人參桂枝﹝去皮﹞茯苓﹝各一兩半﹞半夏﹝洗﹐二合半﹞大黃﹝二兩﹞牡蠣﹝熬﹐一兩半﹞大棗﹝擘﹐六枚﹞

上十二味﹐以水八升﹐煮取四升﹐內大黃﹐切如棋子﹐更煮一兩沸﹐去滓﹐溫服一升。本云柴胡湯﹐今加龍骨等。

○傷寒﹐腹滿﹑譫語﹑寸口脈浮而緊﹐此肝乘脾也﹐名曰縱﹐刺期門。方五十八。

○傷寒發熱﹐嗇嗇惡寒﹑大渴欲飲水﹐其腹必滿﹑自汗出﹑小便利﹑其病欲解﹐此肝乘肺也﹐名曰橫﹐刺期門。方五十九。

○太陽病二日﹐反躁﹐凡熨其背而大汗出﹐大熱入胃﹐﹝一作二日內燒瓦熨背大汗出﹐火气入胃。﹞胃中水竭﹐躁煩必發譫語﹔十餘日振栗自下利者﹐此爲欲解也。故其汗從腰以下不得汗﹐欲小便不得﹐反嘔﹑欲失溲﹑足下惡風﹑大便硬﹐小盒飯數﹐而反不數及不多﹔大便已﹐頭卓然而痛﹐其人足心必熱﹐穀气下流故也。

○太陽病中風﹐以火劫發汗。邪風被火熱﹐血气流溢﹐失其常度﹐兩陽相燻灼﹐其身發黃。陽盛則欲衄﹐陰虛小便難。陰陽俱虛竭﹐身體則枯燥﹐但頭汗出﹐劑頸而還。腹滿﹑微喘﹐口漧﹑咽爛﹐或不大便﹐久則譫語﹐甚者至噦﹑手足躁擾﹑撚衣摸牀。小便利者﹐其人可治。

○傷寒脈浮﹐醫以火迫劫之﹐亡陽﹐必驚狂﹑臥起不安者﹐桂枝去芍藥加蜀漆牡蠣龍骨救逆湯主之。

方六十。

桂枝﹝去皮﹐三兩﹞甘艸﹝炙﹐二兩﹞生薑﹝切﹐三兩﹞

大棗﹝擘﹐十二枚﹞牡蠣﹝熬﹐五兩﹞蜀漆﹝洗去腥﹐三兩﹞龍骨﹝四兩﹞

上七味﹐以水一斗二升﹐先煮蜀漆﹐減二升﹔內諸藥﹐煮取三升﹐去滓﹐溫服一升。本云桂枝湯﹐今去芍藥﹐加蜀漆牡蠣龍骨。

○形作傷寒﹐其脈不弦緊而弱。弱者必渴﹐被火必譫語﹐弱者發熱﹐脈浮﹐解之當汗出愈。

○太陽病﹐以火燻之﹐不得汗﹐其人必躁﹔到經不解﹐必淸血﹐名爲火邪。

○脈浮﹐熱甚﹐而反灸之﹐此爲實。實以虛治﹐因火而動﹐必咽燥﹑吐血。

○微數之脈﹐愼不可灸。因火爲邪﹐則爲煩逆﹔追虛逐實﹐血散脈中﹔火气𨿽微﹐內攻有力﹐焦骨傷筋﹐血難復也。脈浮﹐宜以汗解﹐用火灸之﹐邪無從出﹐因火而盛﹐病從腰以下﹐必重而痺﹐名火逆也。欲自解者﹐必當先煩﹐煩乃有汗而解。何以知之﹖脈浮﹐故知汗出解。

○燒鍼令其汗﹐鍼處被寒﹐核起而赤者﹐必發奔豚。气從少腹上衝心者﹐灸其核上各一壯﹐與桂枝加桂湯﹐更加桂二兩也。方六十一。

桂枝﹝去皮﹐五兩﹞芍藥﹝三兩﹞生薑﹝切﹐三兩﹞甘艸﹝炙﹐二兩﹞大棗﹝擘﹐十二枚﹞

上五味﹐以水七升﹐煮取三升﹐去滓﹐溫服一升。本云桂枝湯﹐今加桂滿五兩。所以加桂者﹐以能泄奔豚气也。

○火逆下之﹐因燒鍼煩躁者﹐桂枝甘艸龍骨牡蠣湯主之。方六十二。

桂枝﹝去皮﹐一兩﹞甘艸﹝炙﹐二兩﹞牡蠣﹝熬﹐二兩﹞龍骨﹝二兩﹞

上四味﹐以水五升﹐煮取二升半﹐去滓﹐溫服八合﹐日三服。

○太陽傷寒者﹐加溫鍼必驚也。

○太陽病﹐當惡寒﹑發熱﹐今自汗出﹐反不惡寒﹑發熱﹑關上脈細數者﹐以醫吐之過也。一二日吐之者﹐腹中饑﹑口不能食﹔三四日吐之者﹐不喜糜粥﹑欲食冷食﹑朝食暮吐﹐以醫吐之所致也﹐此爲小逆。

○太陽病吐之﹐但太陽病當惡寒﹐今反不惡寒﹐不欲近衣﹐此爲吐之內煩也。

○病患脈數。數爲熱﹐當消穀引食。而反吐者﹐此以發汗﹐令陽气微﹐膈气虛﹐脈乃數也。數爲客熱﹐不能消穀﹔以胃中虛冷﹐故吐也。

○太陽病﹐過經十餘日﹐心下溫溫欲吐而胸中痛﹐大便反溏﹐腹微滿﹐鬱鬱微煩。先此時自極吐下者﹐與調胃承气湯﹔若不爾者﹐不可與﹔但欲嘔﹑胸中痛﹑微溏者﹐此非柴胡湯證﹐以嘔故知極吐下也。調胃承气湯。方六十三。﹝用前第三十三方。﹞

○太陽病﹐六七日表證仍在﹐脈微而沈﹐反不結胸﹔其人發狂者﹐以熱在下焦﹐少腹當硬滿﹐小便自利者﹐下血乃愈。所以然者﹐以太陽隨經﹐瘀熱在裏故也。抵當湯主之。方六十四。

水蛭﹝熬﹞虻虫﹝去翅足﹐熬﹐各三十个﹞桃仁﹝去皮尖﹐二十个﹞大黃﹝酒洗﹐三兩﹞

上四味﹐以水五升﹐煮取三升﹐去滓﹐溫服一升﹐不下更服。

○太陽病﹐身黃﹑脈沈結﹑少腹硬﹑小便不利者﹐爲無血也﹔小便自利﹐其人如狂者﹐血證諦也﹐抵當湯主之。方六十五。﹝用前方。﹞

○傷寒有熱﹐少腹滿﹐應小便不利﹐今反利者﹐爲有血也﹐當下之﹐不可余藥﹐宜抵當丸﹐方六十六。

水蛭﹝熬﹐二十个﹞虻虫﹝熬﹐去翅足﹐二十个﹞桃仁﹝去皮尖﹐二十五个﹞大黃﹝三兩﹞

上四味﹐搗分四丸。以水一升﹐煮一丸﹐取七合服之。時﹐當下血﹔若不下者﹐更服。

○太陽病﹐小便利者﹐以飲水多﹐必心下悸﹔小便少者﹐必苦裏急也。

辧太陽病脈證並治下

○問曰﹕病有結胸﹑有髒結﹐其狀何如﹖答曰﹕按之痛﹐寸脈浮﹑關脈沈﹐名曰結胸也。

○何謂髒結﹖答曰﹕如結胸狀﹐飲食如故﹑時時下利﹐寸脈浮﹑關脈小細沈緊﹐名曰髒結。舌上白苔滑者﹐難治。

○髒結﹐無陽證﹐不往來寒熱﹐﹝一云﹐寒而不熱﹞其人反靜﹐舌上苔滑者﹐不可攻也。

○病發於陽﹐而反下之﹐熱入因作結胸﹔病發於陰﹐而反下之﹐﹝一作汗出﹞因作痞也。所以成結胸者﹐以下之太早故也。結胸者﹐項亦彊﹐如柔狀﹐下之則和﹐宜大陷胸丸。方一。

大黃﹝半斤﹞葶藶子﹝熬﹐半升﹞芒硝﹝半升﹞杏仁﹝去皮尖﹐熬黑﹐半升﹞

上四味﹐搗篩二味﹐內杏仁﹑芒硝﹐合研如脂﹐和散。取如彈丸一枚﹐別搗甘遂末一錢匕﹑白蜜二合﹑水二升﹐煮取一升﹐溫頓服之﹐一宿乃下﹔如不下﹐更服﹐取下爲效。禁如藥法。

○結胸證﹐其脈浮大者﹐不可下﹐下之則死。

○結胸證悉具﹐煩躁者亦死。

○太陽病﹐脈浮而動數﹐浮則爲風﹑數則爲熱﹑動則爲痛﹑數則爲虛﹔頭痛﹑發熱﹑微盜汗出﹐而反惡寒者﹐表未解也。醫反下之﹐動數變遲﹐膈內拒痛﹐﹝一雲頭痛卽眩﹞胃中空虛﹐客气動膈﹐短气躁煩﹐心中懊﹐陽气內陷﹐心下因硬﹐則爲結胸﹐大陷胸湯主之。若不結胸﹐但頭汗出﹐余處無汗﹐劑頸而還﹐小便不利﹐身必發黃。大陷胸湯方二。

大黃﹝去皮﹐六兩﹞芒硝﹝一升﹞甘遂﹝一錢匕﹞

上三味﹐以水六升﹐先煮大黃﹐取二升﹐去滓﹔內芒硝﹐煮一兩沸﹔內甘遂末﹐溫服一升。得快利﹐止後服。

○傷寒六七日﹐結胸熱實﹐脈沈而緊﹐心下痛﹐按之石硬者﹐大陷胸湯主之。方三。﹝用前第二方。﹞

○傷寒十餘日﹐熱結在裏﹐復往來寒熱者﹐與大柴胡湯﹔但結胸﹐無大熱者﹐此爲水結在胸脇也﹔但頭微汗出者﹐大陷胸湯主之。方四。﹝用前第二方。﹞

大柴胡湯方﹕柴胡﹝半斤﹞枳實﹝炙﹐四枚﹞生薑﹝切﹐五兩﹞黃芩﹝三兩﹞芍藥﹝三兩﹞半夏﹝洗﹐半升﹞

大棗﹝擘﹐十二枚﹞

上七味﹐以水一斗二升﹐煮取六升﹐去滓再煎。

溫服一升﹐日三服。一方加大黃二兩﹐若不加﹐恐不名大柴胡湯。

○太陽病﹐重發汗而復下之﹐不大便五六日﹐舌上燥而渴﹐日晡所小有潮熱﹐﹝一云日晡所發心胸大煩﹞

從心下至少腹硬滿而痛不可近者﹐大陷胸湯主之。方五。﹝用前第二方。﹞

○小結胸病﹐正在心下﹐按之則痛﹐脈浮滑者﹐小陷湯主之。方六。

黃連﹝一兩﹞半夏﹝洗﹐半升﹞栝蔞實﹝大者一枚﹞

上三味﹐以水六升﹐先煮栝蔞﹐取三升﹐去滓﹔內諸藥﹐煮取二升﹐去滓﹐分溫三服。

○太陽病﹐二三日﹐不能臥﹐但欲起﹐心下必結﹐脈微弱者﹐此本有寒分也。反下之﹐若利止﹐必作結胸﹔未止者﹐四日復下之﹔此作協熱利也。

○太陽病﹐下之﹐其脈促﹐﹝一作縱﹞不結胸者﹐此爲欲解也﹔脈浮者﹐必結胸﹔脈緊者﹐必咽痛﹔脈弦者﹐必兩脇拘急﹔脈細數者﹐頭痛未止﹔脈沈緊者﹐必欲嘔﹔脈沈滑者﹐協熱利﹔脈浮滑者﹐必下血。

○病在陽﹐應以汗解之﹔反以冷水之。若灌之﹐其熱被劫不得去﹐彌更益煩﹐肉上粟起﹐意欲飲水﹐反不渴者﹐服文蛤散﹔若不瘥者﹐與五苓散﹔寒實結胸﹐無熱證者﹐與三物小陷胸湯﹐﹝用前第六方﹞白散亦可服。方七。﹝一云與三物小白散﹞

文蛤散方﹕文蛤﹝五兩﹞

上一味爲散﹐以沸湯和一方寸匕服。湯用五合。

五苓散方﹕豬苓﹝去黑皮﹐十八銖﹞白術﹝十八銖﹞澤瀉﹝一兩六銖﹞

茯苓﹝十八銖﹞桂枝﹝去皮﹐半兩﹞

上五味爲散﹐更於臼中杵之。白飲和方寸匕服之﹐日三服﹔多飲暖水﹐汗出愈。

白散方﹕桔梗﹝三分﹞巴豆﹝去皮心﹐熬黑﹐研如脂﹐一分﹞貝母﹝三分﹞

上三味爲散﹐內巴豆﹐更於臼中杵之﹐以白飲和服。彊人半錢匕﹐羸者減之。病在膈上必吐﹐在膈下必利。不利﹐進熱粥一杯﹔利過不止﹐進冷粥一杯。身熱﹑皮粟不解﹐欲引衣自覆﹔若以水之洗之﹐益令熱劫不得出﹐當汗而不汗則煩。假令汗出已﹐腹中痛﹐與芍藥三兩如上法。

○太陽與少陽並病﹐頭項彊痛﹐或眩冒﹐時如結胸﹐心下痞硬者﹐當刺大椎第一間﹑肺兪﹑肝兪﹐愼不可發汗﹔發汗則譫語﹑脈弦﹐五日譫語不止﹐當刺期門。方八。

○婦人中風﹐發熱惡寒﹐經水適來﹐得之七八日﹐熱除而脈遲﹑身涼﹑胸脇下滿﹐如結胸狀﹐譫語者﹐此爲熱入血室也﹐當刺期門﹐隨其實而取之。方九。

○婦人中風﹐七八日續得寒熱﹐發作有時﹐經水適斷者﹐此爲熱入血室﹐其血必結﹐故使如瘧狀發作有時﹐小柴胡湯主之。方十。

柴胡﹝半斤﹞黃芩﹝三兩﹞人參﹝三兩﹞半夏﹝洗﹐半升﹞甘艸﹝三兩﹞生薑﹝切﹐三兩﹞大棗﹝擘﹐十二枚﹞

上七味﹐以水一斗二升﹐煮取六升﹐去滓﹔再煎取三升﹐溫服一升﹐日三服。

○婦人傷寒﹐發熱﹐經水適來﹐晝日明了﹐暮則譫語﹐如見鬼狀者﹐此爲熱入血室。無犯胃气﹐及上二焦﹐必自愈。方十一。

○傷寒六七日﹐發熱﹑微惡寒﹑肢節煩痛﹑微嘔﹑心下支結﹑外證未去者﹐柴胡桂枝湯主之。方十二。

桂枝﹝去皮﹞黃芩﹝一兩半﹞人參﹝一兩半﹞甘艸﹝炙﹐一兩﹞半夏﹝洗﹐二合半﹞芍藥﹝一兩半﹞大棗﹝擘﹐六枚﹞生薑﹝切﹐一兩半﹞柴胡﹝四兩﹞

上九味﹐以水七升﹐煮取三升﹐去滓﹐溫服一升。

本云人參湯﹐作如桂枝法﹐加半夏﹑柴胡﹑黃芩﹐復如柴胡法。今用人參作半劑。

○傷寒五六日﹐已發汗而復下之﹐胸脇滿微結﹑小便不利﹑渴而不嘔﹑但頭汗出﹑往來寒熱﹑心煩者﹐此爲未解也﹐柴胡桂枝榦姜湯主之。方十三。

柴胡﹝半斤﹞桂枝﹝去皮﹐三兩﹞漧薑﹝二兩﹞栝蔞根﹝四兩﹞黃芩﹝三兩﹞牡蠣﹝熬﹐二兩﹞

甘艸﹝炙﹐二兩﹞

上七味﹐以水一斗二升﹐煮取六升﹐去滓﹐再煎取三升﹐溫服一升。日三服﹐初服微煩﹐復服汗出便愈。

○傷寒五六日﹐頭汗出﹑微惡寒﹑手足冷﹑心下滿﹑口不欲食﹑大便硬﹑脈細者﹐此爲陽微結﹐必有表﹐復有裏也。脈沈﹐亦在裏也。汗出﹐爲陽微﹔假令純陰結﹐不得復有外證﹐悉入在裏﹐此爲半在裏半在外也。

脈𨿽沈緊﹐不得爲少陰病。所以然者﹐陰不得有汗﹐今頭汗出﹐故知非少陰也﹐可與小柴胡湯﹔設不了了者﹐得屎而解。方十四。﹝用前第十方。﹞

○傷寒五六日﹐嘔而發熱者﹐柴胡湯證具﹐而以他藥下之﹐柴胡證仍在者﹐復與柴胡湯。此𨿽已下之﹐不爲逆﹐必蒸蒸而振﹐卻發熱汗出而解。若心下滿而硬痛者﹐此爲結胸也﹐大陷胸湯主之﹔但滿而不痛者﹐此爲痞﹐柴胡不中與之﹐宜半夏瀉心湯。方十五。

半夏﹝洗﹐半升﹞黃芩漧薑人參甘艸﹝炙﹐各三兩﹞黃連﹝一兩﹞大棗﹝擘﹐十二枚﹞

上七味﹐以水一斗﹐煮取六升﹐去滓﹔再煎取三升﹐溫服一升﹐日三服。須大陷胸湯者﹐方用前第二法。﹝一方用半夏一升。﹞

○太陽﹑少陽並病﹐而反下之﹐成結胸﹔心下硬﹐下利不止﹐水漿不下﹐其人心煩。

○脈浮而緊﹐而復下之﹐緊反入裏﹐則作痞。按之自濡﹐但气痞耳。

○太陽中風﹐下利﹑嘔逆﹐表解者﹐乃可攻之。其人汗出﹐發作有時﹐頭痛﹑心下痞硬滿﹑引脇下痛﹑漧嘔﹑短气﹑汗出不惡寒者﹐此表解裏未和也﹐十棗湯主之。方十六。

芫花﹝熬﹞甘遂大戟上三味﹐等分﹐各別搗爲散。以水一升半﹐先煮大棗肥者十枚﹐取八合﹐去滓﹐內藥末。彊人服一錢匕﹐羸人服半錢﹐溫服之。平旦服。若下少病不除者﹐明日更服﹐加半錢﹔得快下利後﹐糜粥自養。

○太陽病﹐醫發汗﹐遂發熱﹑惡寒﹔因復下之﹐心下痞。表裏俱虛﹐陰陽气並竭﹐無陽則陰獨。復加燒鍼﹐因胸煩﹑面色靑黃﹑膚者﹐難治﹔今色微黃﹔手足溫者﹐易愈。

○心下痞﹐按之濡﹐其脈關上浮者﹐大黃黃連瀉心湯主之。方十七。

大黃﹝二兩﹞黃連﹝一兩﹞

上二味﹐以麻沸湯二升漬之﹐須臾絞去滓。

分溫再服。﹝臣億等看詳大黃黃連瀉心湯﹐諸本皆二味﹔又後附子瀉心湯﹐用大黃﹑黃連﹑黃芩﹑附子﹐恐是前方中亦有黃芩﹐後但加附子也。故後云附子瀉心湯﹐本云加附子也。﹞○心下痞﹐而復惡寒﹑汗出者﹐附子瀉心湯主之。方十八。

大黃﹝二兩﹞黃連﹝一兩﹞黃芩﹝一兩﹞附子﹝炮﹐去皮破﹐別煮取汁﹐一枚﹞

上四味﹐切三味﹐以麻沸湯二升漬之﹐須臾絞去滓﹐內附子汁﹐分溫再服。

○本以下之﹐故心下痞﹔與瀉心湯﹐痞不解。其人渴而口燥煩﹑小便不利者﹐五苓散主之。方十九。

一方云﹐忍之一日乃愈。﹝用前第七證方。﹞

○傷寒汗出解之後﹐胃中不和﹐心下痞硬﹐幹噫食臭﹐脇下有水气﹐腹中雷鳴下利者﹐生薑瀉心湯主之。方二十。

生薑﹝切﹐四兩﹞甘艸﹝炙﹐三兩﹞人參﹝三兩﹞漧薑﹝一兩﹞黃芩﹝三兩﹞半夏﹝洗﹐半升﹞

黃連﹝一兩﹞大棗﹝擘﹐十二枚﹞

上八味﹐以水一斗﹐煮取六升﹐去滓﹐再煎取三升。溫服一升﹐日三服。附子瀉心湯﹐本云加附子﹐半夏瀉心湯﹐甘艸瀉心湯﹐同體別名耳。生薑瀉心湯﹐本云理中人參黃芩湯﹐去桂枝﹑術﹐加黃連﹐並瀉肝法。

○傷寒中風﹐醫反下之﹐其人下利﹐日數十行﹐谷不化﹐腹中雷鳴﹐心下痞硬而滿﹐漧嘔心煩不得安。

醫見心下痞﹐謂病不盡﹐復下之﹐其痞益甚。此非結熱﹐但以胃中虛﹐客气上逆﹐故使硬也。甘艸瀉心湯主之。

方二十一。

甘艸﹝炙﹐四兩﹞黃芩﹝三兩﹞漧薑﹝三兩﹞半夏﹝洗﹐半升﹞大棗﹝擘﹐十二枚﹞黃連﹝一兩﹞

上六味﹐以水一斗﹐煮取六升﹐去滓﹔再煎取三升。溫服─升﹐日三服。﹝臣億等謹按上生薑瀉心湯法﹐本云理中人參黃芩湯﹐今詳瀉心以療痞。痞气因發陰而生﹐是半夏﹑生薑﹑甘艸瀉心三方﹐皆本於理中也﹐其方必各有人參﹐今甘艸瀉心中無者﹐脫落之也。又按千金並外臺祕要治傷寒食﹐用此方﹐皆有人參﹐知脫落無疑。﹞○傷寒服湯藥﹐下利不止﹐心下痞硬﹐服瀉心湯已﹐復以他藥下之﹔利不止﹔醫以理中與之﹐利益甚﹐理中者﹐理中焦﹐此利在下焦﹐赤石脂禹餘糧湯主之。復不止者﹐當利其小便。赤石脂禹餘糧湯。方二十二。

赤石脂﹝碎﹐一斤﹞太一禹餘糧﹝碎﹐一斤﹞

上二味﹐以水六升﹐煮取二升﹐去滓﹐分溫三服。

○傷寒吐下後﹐發汗﹐虛煩﹐脈甚微﹐八九日心下痞硬﹑脇下痛﹑气上衝咽喉﹑眩冒﹑經脈動惕者﹐久而成痿。

○傷寒發汗﹑若吐﹑若下﹐解後﹐心下痞硬﹐噫气不除者﹐旋復代赭湯主之。方二十三。

旋復花﹝三兩﹞人參﹝二兩﹞生薑﹝五兩﹞代赭﹝一兩﹞甘艸﹝炙﹐三兩﹞半夏﹝洗﹐半升﹞

大棗﹝擘﹐十二枚﹞

上七味﹐以水一斗﹐煮取六升﹐去滓﹐再煎取三升。溫服一升﹐日三服。

○下後﹐不可更行桂枝湯﹔若汗出而喘﹐無大熱者﹐可與麻黃杏子甘艸石膏湯。方二十四。

麻黃﹝四兩﹞杏仁﹝去皮尖﹐五十个﹞甘艸﹝炙﹐二兩﹞石膏﹝碎﹐綿裹﹐半斤﹞

上四味﹐以水七升﹐先煮麻黃﹐減二升﹐去白沫﹔內諸藥﹐煮取三升。去滓﹐溫服一升。本云黃耳。

○太陽病﹐外證未除而數下之﹐遂協熱而利﹐利下不止﹐心下痞硬﹑表裏不解者﹐桂枝人參湯主之。

方二十五。

桂枝﹝別切﹐四兩﹞甘艸﹝炙﹐四兩﹞白術﹝三兩﹞人參﹝三兩﹞漧薑﹝三兩﹞

上五味﹐以水九升﹐先煮四味﹐取五升﹔內桂﹐更煮取三升﹐去滓。溫服一升﹐日再夜一服。

○傷寒大下後復發汗﹐心下痞﹑惡寒者﹐表未解也。不可攻痞﹐當先解表﹐表解乃可攻痞﹔解表宜桂枝湯﹐攻痞宜大黃黃連瀉心湯。方二十六。﹝瀉心湯用前第十七方。﹞

○傷寒發熱﹑汗出不解﹐心中痞硬﹑嘔吐而下利者﹐大柴胡湯主之。方二十七。﹝用前第四方。﹞

○病如桂枝證﹐頭不痛﹑項不彊﹑寸脈微浮﹑胸中痞硬﹑气上衝喉咽不得息者﹐此爲胸有寒也。當吐之﹐宜瓜蒂散。方二十八。

瓜蒂﹝熬黃﹐一分﹞赤小豆﹝一分﹞

上二味﹐各別搗篩﹐爲散已﹐合治之。取一錢匕﹐以香豉一合﹐用熱湯七合煮作稀糜﹐去滓﹐取汁和散﹐溫頓服之。不吐者﹐少少加﹔得快吐乃止。諸亡血虛家﹐不可與瓜蒂散。

○病脇下素有痞﹐連在臍旁﹐痛引少腹﹐入陰筋者﹐此名髒結﹐死。方二十九。

○傷寒若吐若下後﹐七八日不解﹐熱結在裏﹐表裏俱熱﹐時時惡風﹑大渴﹑舌上干燥而煩﹑欲飲水數升者﹐白虎加人參湯主之。方三十。

知母﹝六兩﹞石膏﹝碎﹐一斤﹞甘艸﹝炙﹐二兩﹞人參﹝二兩﹞粳米﹝六合﹞

上五味﹐以水一斗﹐煮米熟﹐湯成去滓﹐溫服一升﹐日三服。此方立夏後﹑立秋前﹐乃可服﹔立秋後不可服﹔正月﹑二月﹑三月尙凜冷﹐亦不可與服之﹐與之則嘔利而腹痛。諸亡血虛家﹐亦不可與﹐得之則腹痛利者﹐但可溫之﹐當愈。

○傷寒無大熱﹑口燥渴﹑心煩﹑背微惡寒者﹐白虎加人參湯主之。方三十一。﹝用前方。﹞

○傷寒脈浮﹑發熱﹑無汗﹐其表不解﹐不可與白虎湯。渴欲飲水﹐無表證者﹐白虎加人參湯主之。方三十二。﹝用前方。﹞

○太陽﹑少陽並病﹐心下硬﹑頸項彊而眩者﹐當刺大椎﹑肺兪﹑肝兪﹐愼勿下之。方三十三。

○太陽與少陽合病﹐自下利者﹐與黃芩湯﹔若嘔者﹐黃芩加半夏生薑湯主之。方三十四。

黃芩湯方﹕黃芩﹝三兩﹞芍藥﹝二兩﹞甘艸﹝炙﹐二兩﹞大棗﹝擘﹐十二枚﹞

上四味﹐以水一斗﹐煮取三升﹐去滓﹐溫服一升﹐日再﹐夜一服。

黃芩加半夏生薑湯方﹕黃芩﹝三兩﹞芍藥﹝二兩﹞甘艸﹝炙﹐二兩﹞大棗﹝擘﹐十二枚﹞半夏﹝洗﹐半升﹞生薑﹝切﹐一兩半﹐一方三兩﹞

上六味﹐以水一斗﹐煮取三升﹐去滓﹐溫服一升﹐日再﹐夜一服。

○傷寒﹐胸中有熱﹐胃中有邪气﹐腹中痛﹐欲嘔吐者﹐黃連湯主之。方三十五。

黃連﹝三兩﹞甘艸﹝炙﹐三兩﹞漧薑﹝三兩﹞桂枝﹝去皮﹐三兩﹞人參﹝二兩﹞半夏﹝洗﹐半升﹞

大棗﹝擘﹐十二枚﹞

上七味﹐以水一斗﹐煮取六升﹔去滓﹐溫服。晝三夜二。疑非仲景方。

○傷寒八九日﹐風濕相搏﹐身體疼煩﹐不能自轉側﹐不嘔﹑不渴﹑脈浮虛而澀者﹐桂枝附子湯主之。若其人大便硬﹐﹝一云臍下心下硬﹞小便自利者﹐去桂加白術湯主之。方三十六。

桂枝附子湯方﹕桂枝﹝去皮﹐四兩﹞附子﹝炮﹐去皮﹐破﹐三枚﹞生薑﹝切﹐三兩﹞大棗﹝擘﹐十二枚﹞甘艸﹝炙﹐二兩﹞

上五味﹐以水六升﹐煮取二升﹐去滓﹐分溫三服。

去桂加白術湯方﹕附子﹝炮﹐去皮﹐破﹐三枚﹞白術﹝四兩﹞生薑﹝切﹐三兩﹞甘艸﹝炙﹐二兩﹞大棗﹝擘﹐十二枚﹞

上五味﹐以水六升﹐煮取二升﹐去滓﹐分溫三服。初一服﹐其人身如痺﹐半日許復服之﹔三服都盡﹐其人如冒狀﹐勿怪。此以附子﹑術﹐並走皮內﹐逐水气未得除﹐故使之耳。法當加桂四兩。此本一方二法﹕以大便硬﹐小便自利﹐去桂也﹔以大便不硬﹐小便不利﹐當加桂。附子三枚恐多也﹐虛弱家及產婦﹐宜減服之。

○風濕相搏﹐骨節疼煩﹐掣痛不得屈伸﹐近之則痛劇﹐汗出短气﹐小便不利﹐惡風不欲去衣﹐或身微腫者﹐甘艸附子湯主之。方三十七。

甘艸﹝炙﹐二兩﹞附子﹝炮﹐去皮﹐破﹐二枚﹞白術﹝二兩﹞桂枝﹝去皮﹐四兩﹞

上四味﹐以水六升﹐煮取三升﹐去滓﹐溫服一升﹐日三服。初服得微汗則解﹔能食﹑汗止復煩者﹐將服五合﹔恐一升多者﹐宜服六七合爲始。

○傷寒脈浮滑﹐此以表有熱﹑裏有寒﹐白虎湯主之。方三十八。

知母﹝六兩﹞石膏﹝碎﹐一斤﹞甘艸﹝炙﹐二兩﹞粳米﹝六合﹞

上四味﹐以水一斗﹐煮米熟﹐湯成去滓﹐溫服一升﹐日三服。﹝臣億等謹按前篇云﹕熱結在裏﹐表裏俱熱者﹐白虎湯主之﹐又云其表不解﹐不可與白虎湯。此云脈浮滑﹐表有熱﹑裏有寒者﹐必表裏字差矣。又陽明一證云﹕脈浮遲﹐表熱裏寒﹐四逆湯主之。又少陰一證云﹕裏寒外熱﹐通脈四逆湯主之。以此表裏自差明矣。千金翼云﹕白通湯。非也。﹞○傷寒脈結代﹑心動悸﹐炙甘艸湯主之。方三十九。

甘艸﹝炙﹐四兩﹞生薑﹝切﹐三兩﹞人參﹝二兩﹞生地黃﹝一斤﹞桂枝﹝去皮﹐三兩﹞阿膠﹝二兩﹞麥門冬﹝去心﹐半升﹞麻仁﹝半升﹞大棗﹝擘﹐三十枚﹞

上九味﹐以淸酒七升﹐水八升﹐先煮八味﹐取三升﹐去滓﹐內膠烊消盡﹐溫服一升﹐日三服。一名復脈湯。

○脈按之來緩﹐時一止復來者﹐名曰結。又脈來動而中止﹐更來小數﹐中有還者反動﹐名曰結﹐陰也﹔脈來動而中止﹐不能自還﹐因而復動者﹐名曰代﹐陰也﹐得此脈者必難治。

辧陽明病脈證並治

○問曰﹕病有太陽陽明﹐有正陽陽明﹐有少陽陽明﹐何謂也﹖答曰﹕太陽陽明者﹐脾約﹝一云絡﹞是也﹔正陽陽明者﹐胃家實是也﹔少陽陽明者﹐發汗﹑利小便已﹐胃中燥﹑煩﹑實﹑大便難是也。

○陽明之爲病﹐胃家實﹝一作寒﹞是也。

○問曰﹕何緣得陽明病﹐答曰﹕太陽病﹐若發汗﹑若下﹑若利小便﹐此亡津液﹐胃中漧燥﹐因轉屬陽明。

不更衣﹐內實大便難者﹐此名陽明也。

○問曰﹕陽明病外證云何﹖答曰﹕身熱﹑汗自出﹑不惡寒反惡熱也。

○問曰﹕病有得之一日﹐不發熱而惡寒者﹐何也﹖答曰﹕𨿽得之一日﹐惡寒將自罷﹐卽汗出而惡熱也。

○問曰﹕惡寒何故自罷﹖答曰﹕陽明居中﹐主土也。萬物所歸﹐無所復傳。始𨿽惡寒﹐二日自止﹐此爲陽明病也。

○本太陽﹐初得病時﹐發其汗﹐汗先出不徹﹐因轉屬陽明也。傷寒發熱﹑無汗﹑嘔不能食﹑而反汗出然者﹐是轉屬陽明也。

○傷寒三日﹐陽明脈大。

○傷寒脈浮而緩﹐手足自溫者﹐是爲系在太陰。

太陰者﹐身當發黃﹔若小便自利者﹐不能發黃﹔至七八日﹐大便硬者﹐爲陽明病也。

○傷寒轉系陽明者﹐其人然微汗出也。

○陽明中風﹐口苦﹑咽漧﹑腹滿﹑微喘﹑發熱﹑惡寒﹑脈浮而緊。若下之﹐則腹滿小便難也。

○陽明病﹐若能食﹐名中風﹔不能食﹐名中寒。

○陽明病﹐若中寒者﹐不能食﹐小便不利﹐手足然汗出﹐此欲作固瘕﹐必大便初硬後溏。所以然者﹐以胃中冷﹐水谷不別故也。

○陽明病﹐初欲食﹐小便反不利﹐大便自調﹐其人骨節疼﹐翕翕如有熱狀﹐奄然發狂﹐然汗出而解者﹐此水不勝穀气﹐與汗共並﹐脈緊則愈。

○陽明病﹐欲解時﹐從申至戌上。

○陽明病﹐不能食﹐攻其熱必噦。所以然者﹐胃中虛冷故也。以其人本虛﹐攻其熱必噦。

○陽明病﹐脈遲﹐食難用飽。飽則微煩頭眩﹐必小便難﹐此欲作谷癉﹐𨿽下之﹐腹滿如故。所以然者﹐脈遲故也。

○陽明病﹐法多汗﹐反無汗﹐其身如虫行皮中狀者﹐此以久虛故也。

○陽明病﹐反無汗而小便利﹐二三日嘔而咳﹐手足厥者﹐必苦頭痛﹔若不咳﹑不嘔﹑手足不厥者﹐頭不痛。

﹝一云冬陽明。﹞

○陽明病﹐但頭眩﹐不惡寒。故能食而咳﹐其人咽必痛﹔若不咳者﹐咽不痛。﹝一云冬陽明﹞

○陽明病﹐無汗﹑小便不利﹑心中懊者﹐身必發黃。

○陽明病﹐被火﹐額上微汗出﹐而小便不利者﹐必發黃。

○陽明病﹐脈浮而緊者﹐必潮熱發作有時﹔但浮者﹐必盜汗出。

○陽明病﹐口燥但欲漱水﹐不欲咽者﹐此必衄。

○陽明病﹐本自汗出。醫更重發汗﹐病已瘥﹐尙微煩不了了者﹐此必大便硬故也。以亡津液﹐胃中漧燥﹐故令大便硬。當問其小便日幾行﹐若本小便日三四行﹐今日再行﹐故知大便不久出。今爲小便數少﹐以津液當還入胃中﹐故知不久必大便也。

○傷寒嘔多﹐𨿽有陽明證﹐不可攻之。

○陽明病﹐心下硬滿者﹐不可攻之。攻之﹐利遂不止者死﹔利止者愈。

○陽明病﹐面合色赤﹐不可攻之。必發熱﹐色黃者﹐小便不利也。

○陽明病﹐不吐﹑不下﹑心煩者﹐可與調胃承气湯。方一。

甘艸﹝炙﹐二兩﹞芒硝﹝半斤﹞大黃﹝淸酒洗﹐四兩﹞

上三味﹐切﹐以水三升﹐煮二物至一升﹐去滓﹔內芒硝﹐更上微火一二沸﹐溫頓服之﹐以調胃气。

○陽明病﹐脈遲﹐𨿽汗出不惡寒者﹐其身必重﹐短气﹐腹滿而喘﹐有潮熱者﹐此外欲解﹐可攻裏也。手足然汗出者﹐此大便已硬也﹐大承气湯主之﹔若汗多﹐微發熱惡寒者﹐外未解也﹔﹝一法與桂枝湯﹞其熱不潮﹐未可與承气湯﹔若腹大滿不通者﹐可與小承气湯﹐微和胃气﹐勿令至大泄下。大承气湯。方二。

大黃﹝酒洗﹐四兩﹞濃朴﹝炙﹐去皮﹐半斤﹞枳實﹝炙﹐五枚﹞芒硝﹝三合﹞

上四味﹐以水一斗﹐先煮二物﹐取五升﹐去滓﹔內大黃﹐更煮取二升﹐去滓﹔內芒硝﹐更上微火一兩沸﹐分溫再服。得下﹐余勿服。

小承气湯方﹕大黃﹝酒洗﹐四兩﹞濃朴﹝去皮﹐炙﹐二兩﹞枳實﹝大者﹐炙﹐三枚﹞

上三味﹐以水四升﹐煮取一升二合﹐去滓﹐分溫二服。初服湯當更衣﹐不爾者盡飲之﹔若更衣者﹐勿服之。

○陽明病﹐潮熱﹑大便微硬者﹐可與大承气湯﹔不硬者﹐不可與之。若不大便六七日﹐恐有燥屎﹐欲知之法﹐少與小承气湯﹐湯入腹中﹐轉失气者﹐此有燥屎也﹐乃可攻之﹔若不轉失气者﹐此但初頭硬﹐後必溏﹐不可攻之﹐攻之必脹滿不能食也。欲飲水者﹐與水則噦﹐其後發熱者﹐必大便復硬而少也﹐以小承气湯和之﹔不轉失气者﹐愼不可攻也。小承气湯。方三。﹝用前第二方。﹞

○夫實則譫語﹐虛則鄭聲。鄭聲者﹐重語也﹔直視﹑譫語﹑喘滿者死﹐下利者亦死。

○發汗多﹐若重發汗者﹐亡其陽﹐譫語﹐脈短者死﹔脈自和者不死。

○傷寒若吐﹑若下後不解﹐不大便五六日﹐上至十餘日﹐日晡所發潮熱﹐不惡寒﹐獨語如見鬼狀﹔若劇者﹐發則不識人﹐循衣摸牀﹐惕而不安﹐﹝一云順衣妄撮怵惕不安﹞微喘直視﹐脈弦者生﹐澀者死。微者﹐但發熱譫語者﹐大承气湯主之。若一服利﹐則止後服。方四。﹝用前第二方。﹞

○陽明病﹐其人多汗﹐以津液外出﹐胃中燥﹐大便必硬﹐硬則譫語﹐小承气湯主之。若一服譫語止者﹐更莫復服。方五。﹝用前第二方。﹞

○陽明病﹐譫語﹑發潮熱﹑脈滑而疾者﹐小承气湯主之。因與承气湯一升﹐腹中轉气者﹐更服一升﹔若不轉气者﹐勿更與之。明日又不大便﹐脈反微澀者﹐裏虛也﹐爲難治﹐不可更與承气湯也。方六。﹝用前第二方。﹞

○陽明病﹐譫語﹑有潮熱﹑反不能食者﹐胃中必有燥屎五六枚也﹔若能食者﹐但硬耳。宜大承气湯下之。方七。﹝用前第二方。﹞

○陽明病﹑下血﹑譫語者﹐此爲熱入血室。但頭汗出者﹐刺期門﹐隨其實而瀉之﹐然汗出則愈。

○汗﹝汗一作臥﹞出譫語者﹐以有燥屎在胃中﹐此爲風也。須下者﹐過經乃可下之﹔下之若早﹐語言必亂﹐以表虛裏實故也。下之愈﹐宜大承气湯。方八。﹝用前第二方﹐一云大柴胡湯。﹞

○傷寒四五日﹐脈沈而喘滿。沈爲在裏﹐而反發其汗﹐津液越出﹐大便爲難﹔表虛裏實﹐久則譫語。

○三陽合病﹐腹滿﹑身重﹐難以轉側﹐口不仁﹑面垢﹑﹝又作枯﹐一云向經﹞譫語﹑遺尿。發汗﹐則譫語﹔下之﹐則額上生汗﹑手足逆冷﹔若自汗出者﹐白虎湯主之。方九。

知母﹝六兩﹞石膏﹝碎﹐一斤﹞甘艸﹝炙﹐二兩﹞粳米﹝六合﹞

上四味﹐以水一斗﹐煮米熟﹐湯成去滓。溫服一升﹐日三服。

○二陽並病﹐太陽證罷﹐但發潮熱﹐手足汗出﹑大便難而譫語者﹐下之則愈﹐宜大承气湯。方十。

﹝用前第二方。﹞

○陽明病﹐脈浮而緊﹑咽燥﹑口苦﹑腹滿而喘﹑發熱汗出﹑不惡寒反惡熱﹑身重﹐若發汗則躁﹐心憒憒﹝公對切﹞反譫語﹔若加溫鍼﹐必怵惕煩躁不得眠﹔若下之﹐則胃中空虛﹐客气動膈﹐心中懊。舌上苔者﹐梔子豉湯主之。方十一。

肥梔子﹝擘﹐十四枚﹞香豉﹝綿裹﹐四合﹞

上二味﹐以水四升﹐煮梔子取二升半﹐去滓﹔內豉﹐更煮取一升半﹐去滓﹐分二服。溫進一服﹐得快吐者﹐止後服。

○若渴欲飲水﹐口漧舌燥者﹐白虎加人參湯主之。方十二。

知母﹝六兩﹞石膏﹝碎﹐一斤﹞甘艸﹝炙﹐二兩﹞粳米﹝六合﹞人參﹝三兩﹞

上五味﹐以水一斗﹐煮米熟﹐湯成去滓﹐溫服一升﹐日三服。

○若脈浮﹑發熱﹑渴欲飲水﹑小便不利者﹐豬苓湯主之。方十三。

豬苓﹝去皮﹞茯苓澤瀉阿膠滑石﹝碎﹐各一兩﹞

上五味﹐以水四升﹐先煮四味﹐取二升﹐去滓﹔內阿膠烊消。溫服七合﹐日三服。

○陽明病﹐汗出多而渴者﹐不可與豬苓湯。以汗多胃中燥﹐豬苓湯復利其小便故也。

○脈浮而遲﹐表熱裏寒﹐下利淸谷者﹐四逆湯主之。方十四。

甘艸﹝炙﹐二兩﹞漧薑﹝一兩半﹞附子﹝生用﹐去皮﹐破八片﹐一枚﹞

上三味﹐以水三升﹐煮取一升二合﹐去滓﹐分溫二服。彊人可大附子一枚﹐漧薑三兩。

○若胃中虛冷﹐不能食者﹐飲水則噦。

○脈浮﹑發熱﹐口漧﹑鼻燥﹑能食者則衄。

○陽明病﹐下之﹐其外有熱﹐手足溫﹐不結胸﹐心中懊﹐饑不能食﹐但頭汗出者﹐梔子豉湯主之。

方十五。﹝用前第十一方。﹞

○陽明病﹐發潮熱﹑大便溏﹑小便自可﹑胸脇滿不去者﹐與小柴胡湯。方十六。

柴胡﹝半斤﹞黃芩﹝三兩﹞人參﹝三兩﹞半夏﹝洗﹐半升﹞甘艸﹝炙﹐三兩﹞生薑﹝切﹐三兩﹞

大棗﹝擘﹐十二枚﹞

上七味﹐以水一斗二升﹐煮取六升﹐去滓﹐再煎取三升。溫服一升﹐日三服。

○陽明病﹐脇下硬滿﹐不大便而嘔﹐舌上白苔者﹐可與小柴胡湯。上焦得通﹐津液得下﹐胃气因和﹐身然汗出而解。方十七。﹝用上方。﹞

○陽明中風﹐脈弦浮大﹐而短气﹐腹都滿﹐脇下及心痛﹐久按之气不通﹐鼻幹﹐不得汗﹐嗜臥﹐一身及目悉黃﹐小便難﹐有潮熱﹐時時噦﹐耳前後腫﹐刺之小瘥﹐外不解。病過十日﹐脈續浮者﹐與小柴胡湯。方十八。

﹝用上方。﹞

○脈但浮﹐無餘證者﹐與麻黃湯。若不尿﹐腹滿加噦者﹐不治。麻黃湯。方十九。

麻黃﹝去節﹐三兩﹞桂枝﹝去皮﹐二兩﹞甘艸﹝炙﹐一兩﹞杏仁﹝去皮尖﹐七十个﹞

上四味﹐以水九升﹐煮麻黃減二升﹐去白沫﹔內諸藥﹐煮取二升半﹐去滓。溫服八合﹐覆取微似汗。

○陽明病﹐自汗出。若發汗﹐小便自利者﹐此爲津液內竭﹐𨿽硬不可攻之﹔當須自欲大便﹐宜蜜煎導而通之。若土瓜根及大豬膽汁﹐皆可爲導。方二十。蜜煎導方。

食蜜﹝七合﹞

上一味﹐於銅器內微火煎﹐當須凝如飴狀﹐攪之勿令焦著﹐欲可丸﹐並手撚作挺﹐令頭銳﹐大如指﹐長二寸許。當熱時急作﹐冷則硬。以內穀道中﹐以手急抱﹐欲大便時乃去之。疑非仲景意﹐已試甚良。

又大豬膽一枚﹐瀉汁﹐和少許法醋﹐以灌穀道內﹐如一食頃﹐當大便出宿食惡物﹐甚效。

○陽明病﹐脈遲﹑汗出多﹑微惡寒者﹐表未解也﹐可發汗﹐宜桂枝湯。方二十一。

桂枝﹝去皮﹐三兩﹞芍藥﹝三兩﹞生薑﹝三兩﹞甘艸﹝炙﹐二兩﹞大棗﹝擘﹐十二枚﹞

上五味﹐以水七升﹐煮取三升﹐去滓﹐溫服一升。須臾﹐啜熱稀粥一升﹐以助藥力取汗。

○陽明病﹐脈浮﹑無汗而喘者﹐發汗則愈﹐宜麻黃湯。方二十二。﹝用前第十九方﹞

○陽明病﹐發熱﹑汗出者﹐此爲熱越﹐不能發黃也。但頭汗出﹐身無汗﹐劑頸而還﹐小便不利﹐渴引水漿者﹐此爲瘀熱在裏﹐身必發黃﹐茵陳蒿湯主之。方二十三。

茵陳蒿﹝六兩﹞梔子﹝擘﹐十四枚﹞大黃﹝去皮﹐二兩﹞

上三味﹐以水一斗二升﹐先煮茵陳﹐減六升﹔內二味﹐煮取三升﹐去滓﹐分三服。小盒飯利﹐尿如皂莢汁狀﹐色正赤﹐一宿腹減﹐黃從小便去也。

○陽明證﹐其人喜忘者﹐必有蓄血。所以然者﹐本有久瘀血﹐故令喜忘﹔屎𨿽硬﹐大便反易﹐其色必黑者﹐宜抵當湯下之。方二十四。

水蛭﹝熬﹞虻虫﹝去翅足﹐熬﹐各三十个﹞大黃﹝酒洗﹐三兩﹞桃仁﹝去皮尖及兩仁者﹐二十个﹞

上四味﹐以水五升﹐煮取三升﹐去滓﹐溫服一升﹔不下更服。

○陽明病﹐下之﹐心中懊而煩﹐胃中有燥屎者﹐可攻。腹微滿﹐初頭硬﹐後必溏﹐不可攻之。若有燥屎者﹐宜大承气湯。方二十五。﹝用前第二方。﹞

○病患不大便五六日﹐繞臍痛﹑煩躁﹑發作有時者﹐此有燥屎﹐故使不大便也。

○病患煩熱﹐汗出則解﹔又如瘧狀﹐日晡所發熱者﹐屬陽明也。脈實者﹐宜下之﹔脈浮虛者﹐宜發汗。下之與大承气湯﹐發汗宜桂枝湯。方二十六。﹝大承气湯用前第二方﹐桂枝湯用前第二十一方。﹞

○大下後﹐六七日不大便﹐煩不解﹐腹滿痛者﹐此有燥屎也。所以然者﹐本有宿食故也﹐宜大承气湯。

方二十七。﹝用前第二方。﹞

○病患小便不利﹐大便乍難乍易﹐時有微熱﹐喘冒﹝一作息﹞不能臥者﹐有燥屎也﹐宜大承气湯。方二十八。﹝用前第二方。﹞

○食穀欲嘔﹐屬陽明也﹐吳茱萸湯主之。得湯反劇者﹐屬上焦也。吳茱萸湯。方二十九。

吳茱萸﹝洗﹐一升﹞人參﹝三兩﹞生薑﹝切﹐六兩﹞大棗﹝擘﹐十二枚﹞

上四味﹐以水七升﹐煮取二升﹐去滓﹐溫服七合。日三服。

○太陽病﹐寸緩﹑關浮﹑尺弱﹐其人發熱汗出﹐復惡寒﹐不嘔﹐但心下痞者﹐此以醫下之也。如其不下者﹐病患不惡寒而渴者﹐此轉屬陽明也。小便數者﹐大便必硬﹐不更衣十日﹐無所苦也。渴欲飲水﹐少少與之﹐但以法救之。渴者﹐宜五苓散。方三十。

豬苓﹝去皮﹞白術茯苓﹝各十八銖﹞澤瀉﹝一兩六銖﹞桂枝﹝去皮﹐半兩﹞

上五味﹐爲散﹐白飲和服方寸匕﹐日三服。

○脈陽微而汗出少者﹐爲自和﹝一作如﹞也﹔汗出多者﹐爲太過﹔陽脈實﹐因發其汗﹐出多者﹐亦爲太過。太過者﹐爲陽絕於裏﹐亡津液﹐大便因硬也。

○脈浮而芤﹐浮爲陽﹐芤爲陰﹔浮芤相搏﹐胃气生熱﹐其陽則絕。

○趺陽脈浮而澀﹐浮則胃气彊﹐澀則小便數﹔浮澀相搏﹐大便則硬﹐其脾爲約﹐麻子仁丸主之。方三十一。

麻子仁﹝二升﹞芍藥﹝半斤﹞枳實﹝炙﹐半斤﹞大黃﹝去皮﹐一斤﹞濃朴﹝炙﹐去皮﹐一尺﹞

杏仁﹝去皮尖﹐熬﹐別作脂﹐一升﹞

上六味﹐蜜和丸如梧桐子大。飲服十丸﹐日三服﹐漸加﹐以知爲度。

○太陽病三日﹐發汗不解﹐蒸蒸發熱者﹐屬胃也﹐調胃承气湯主之。方三十二。﹝用前第一方。﹞

○傷寒吐後﹐腹脹滿者﹐與調胃承气湯。方三十三。﹝用前第一方。﹞

○太陽病﹐若吐﹑若下﹑若發汗後﹐微煩﹐小便數﹑大便因硬者﹐與小承气湯﹐和之愈。方三十四。

﹝用前第二方。﹞

○得病二三日﹐脈弱﹐無太陽柴胡證﹐煩躁﹑心下硬﹔至四五日﹐𨿽能食﹐以小承气湯﹐少少與﹐微和之﹐令小安﹔至六日﹐與承气湯一升。若不大便六七日﹐小便少者﹐𨿽不受食﹐﹝一云不大便﹞但初頭硬﹐後必溏﹐未定成硬﹐攻之必溏﹔須小便利﹐屎定硬﹐乃可攻之﹐宜大承气湯。方三十五。﹝用前第二方。﹞

○傷寒六七日﹐目中不了了﹐睛不和﹐無表裏證﹐大便難﹐身微熱者﹐此爲實也。急下之﹐宜大承气湯。方三十六。﹝用前第二方。﹞

○陽明病﹐發熱﹑汗多者﹐急下之﹐宜大承气湯。方三十七。﹝用前第二方﹐一云大柴胡湯。﹞

○發汗不解﹐腹滿痛者﹐急下之﹐宜大承气湯。方三十八。﹝用前第二方。﹞

○腹滿不減﹐減不足言﹐當下之﹐宜大承气湯。方三十九。﹝用前第二方。﹞

○陽明少陽合病﹐必下利。其脈不負者﹐爲順也﹔負者﹐失也。互相克賊﹐名爲負也。脈滑而數者﹐有宿食也﹐當下之﹐宜大承气湯。方四十。﹝用前第二方。﹞

○病患無表裏證﹐發熱七八日﹐𨿽脈浮數者﹐可下之。假令已下﹐脈數不解﹐合熱則消穀喜饑﹐至六七日﹐不大便者﹐有瘀血﹐宜抵當湯。方四十一。﹝用前第二十四方。﹞

○若脈數不解﹐而下不止﹐必協熱便膿血也。

○傷寒發汗已﹐身目爲黃﹐所以然者﹐以寒濕﹝一作溫﹞在裏不解故也。以爲不可下也﹐於寒濕中求之。

○傷寒七八日﹐身黃如橘子色﹐小便不利﹐腹微滿者﹐茵陳蒿湯主之。方四十二。﹝用前第二十三方。﹞

○傷寒身黃發熱﹐梔子柏皮湯主之。方四十三。

肥梔子﹝擘﹐十五个﹞甘艸﹝炙﹐一兩﹞黃柏﹝二兩﹞

上三味﹐以水四升﹐煮取一升半﹐去滓﹐分溫再服。

○傷寒瘀熱在裏﹐身必黃﹐麻黃連軺赤小豆湯主之。方四十四。

麻黃﹝去節﹐二兩﹞連軺﹝連翹根是﹐二兩﹞杏仁﹝去皮尖﹐四十个﹞赤小豆﹝一升﹞大棗﹝擘﹐十二枚﹞生梓白皮﹝切﹐一升﹞生薑﹝切﹐二兩﹞甘艸﹝炙﹐二兩﹞

上八味﹐以潦水一斗﹐先煮麻黃再沸﹐去上沫﹐內諸藥﹐煮取三升﹐去滓。分溫三服﹐半日服盡。

辧少陽病脈證並治

○少陽之爲病﹐口苦﹑咽漧﹑目眩也。

○少陽中風﹐兩耳無所聞﹑目赤﹑胸中滿而煩者﹐不可吐下﹐吐下則悸而驚。

○傷寒﹐脈弦細﹑頭痛發熱者﹐屬少陽。少陽不可發汗﹐發汗則譫語。此屬胃﹐胃和則愈﹔胃不和﹐煩而悸。﹝一云躁。﹞

○本太陽病不解﹐轉入少陽者﹐脇下硬滿﹐漧嘔不能食﹐往來寒熱﹐尙未吐下﹐脈沈緊者﹐與小柴胡湯。

方一。

柴胡﹝八兩﹞人參﹝三兩﹞黃芩﹝三兩﹞甘艸﹝炙﹐三兩﹞半夏﹝洗﹐半升﹞生薑﹝切﹐三兩﹞

大棗﹝擘﹐十二枚﹞

上七味﹐以水一斗二升﹐煮取六升﹐去滓﹐再煎取三升﹐溫服一升﹐日三服。

○若已吐﹑下﹑發汗﹑溫鍼﹐譫語﹐柴胡湯證罷﹐此爲壞病。知犯何逆﹐以法治之。

○三陽合病﹐脈浮大﹐上關上﹐但欲眠睡﹐目合則汗。

○傷寒六七日﹐無大熱﹐其人躁煩者﹐此爲陽去入陰故也。

○傷寒三日﹐三陽爲盡﹐三陰當受邪。其人反能食而不嘔﹐此爲三陰不受邪也。

○傷寒三日﹐少陽脈小者﹐欲已也。

○少陽病欲解時﹐從寅至辰上。

辧太陰病脈證並治

○太陰之爲病﹐腹滿而吐﹐食不下﹐自利益甚﹐時腹自痛。若下之﹐必胸下結硬。

○太陰中風﹐四肢煩疼﹐陽微陰澀而長者﹐爲欲愈。

○太陰病欲解時﹐從亥至醜上。

○太陰病﹐脈浮者﹐可發汗﹐宜桂枝湯。方一。

桂枝﹝去皮﹐三兩﹞芍藥﹝三兩﹞甘艸﹝炙﹐二兩﹞生薑﹝切﹐三兩﹞大棗﹝擘﹐十二枚﹞

上五味﹐以水七升﹐煮取三升﹐去滓﹐溫服一升。須臾啜熱稀粥一升﹐以助藥力﹐溫覆取汗。

○自利﹑不渴者﹐屬太陰﹐以其髒有寒故也﹐當溫之。宜服四逆輩。方二。

○傷寒脈浮而緩﹐手足自溫者﹐系在太陰。太陰當發身黃﹔若小便自利者﹐不能發黃。至七八日﹐𨿽暴煩下利﹐日十餘行﹐必自止。以脾家實﹐腐穢當去故也。

○本太陽病﹐醫反下之﹐因爾腹滿時痛者﹐屬太陰也﹐桂枝加芍藥湯主之﹔大實痛者﹐桂枝加大黃湯主之。方三。

桂枝加芍藥湯方﹕桂枝﹝去皮﹐三兩﹞芍藥﹝六兩﹞甘艸﹝炙﹐二兩﹞大棗﹝擘﹐十二枚﹞生薑﹝切﹐三兩﹞

上五味﹐以水七升﹐煮取三升﹐去滓﹐溫分三服。本云桂枝湯﹐今加芍藥。

桂枝加大黃湯方﹕桂枝﹝去皮﹐三兩﹞大黃﹝二兩﹞芍藥﹝六兩﹞生薑﹝切﹐三兩﹞甘艸﹝炙﹐二兩﹞大棗﹝擘﹐十二枚﹞

上六味﹐以水七升﹐煮取三升﹐去滓﹐溫服一升﹐日三服。

○太陰爲病﹐脈弱﹐其人續自便利﹐設當行大黃﹑芍藥者﹐宜減之﹐以其人胃气弱﹐易動故也。

﹝下利者先煎芍藥三沸。﹞

辧少陰病脈證並治

○少陰之爲病﹐脈微細﹐但欲寐也。

○少陰病﹐欲吐不吐﹐心煩但欲寐﹐五六日自利而渴者﹐屬少陰也。虛故引水自救﹔若小便色白者﹐少陰病形悉具﹔小便白者﹐以下焦虛有寒﹐不能制水﹐故令色白也。

○病患脈陰陽俱緊﹐反汗出者﹐亡陽也。此屬少陰﹐法當咽痛而復吐利。

○少陰病﹐咳而下利﹑譫語者﹐被火气劫故也。小便必難﹐以彊責少陰汗也。

○少陰病﹐脈細沈數﹐病爲在裏﹐不可發汗。

○少陰病﹐脈微﹐不可發汗﹐亡陽故也。陽已虛﹐尺脈弱澀者﹐復不可下之。

○少陰病﹐脈緊﹐至七八日自下利﹐脈暴微﹐手足反溫﹐脈緊反去者﹐爲欲解也﹐𨿽煩﹑下利﹐必自愈。

○少陰病﹐下利﹐若利自止﹐惡寒而臥﹐手足溫者﹐可治。

○少陰病﹐惡寒而﹐時自煩﹐欲去衣被者﹐可治。

○少陰中風﹐脈陽微陰浮者﹐爲欲愈。

○少陰病欲解時﹐從子至寅上。

○少陰病﹐吐﹑利﹐手足不逆冷﹐反發熱者﹐不死。脈不至者﹐﹝至一作足﹞灸少陰七壯。

○少陰病﹐八九日﹐一身手足盡熱者﹐以熱在膀胱﹐必便血也。

○少陰病﹐但厥﹐無汗﹐而彊發之﹐必動其血。未知從何道出﹐或從口鼻﹐或從目出者﹐是名下厥上竭﹐爲難治。

○少陰病﹐惡寒﹑身而利﹑手足逆冷者﹐不治。

○少陰病﹐吐﹑利﹑躁煩﹑四逆者﹐死。

○少陰病﹐下利止而頭眩﹐時時自冒者﹐死。

○少陰病﹐四逆﹑惡寒而身﹑脈不至﹑不煩而躁者﹐死。﹝一作吐利而躁逆者死﹞

○少陰病六七日﹐息髙者﹐死。

○少陰病﹐脈微細沈﹑但欲臥﹑汗出不煩﹑自欲吐﹐至五六日自利﹐復煩躁不得臥寐者﹐死。

○少陰病始得之﹐反發熱﹐脈沈者﹐麻黃細辛附子湯主之。方一。

麻黃﹝去節﹐二兩﹞細辛﹝二兩﹞附子﹝炮﹐去皮﹐破八片﹐一枚﹞

上三味﹐以水一斗﹐先煮麻黃﹐減二升﹐去上沫﹔內諸藥﹐煮取三升﹐去滓﹐溫服一升﹐日三服。

○少陰病﹐得之二三日﹐麻黃附子甘艸湯微發汗。以二三日無證﹐故微發汗也。方二。

麻黃﹝去節﹐二兩﹞甘艸﹝炙﹐二兩﹞附子﹝炮﹐去皮﹐破八片﹐一枚﹞

上三味﹐以水七升﹐先煮麻黃一兩沸﹐去上沫﹕內諸藥﹐煮取三升﹐去滓﹐溫服一升﹐日三服。

○少陰病﹐得之二三日以上﹐心中煩﹑不得臥﹐黃連阿膠湯主之。方三。

黃連﹝四兩﹞黃芩﹝二兩﹞芍藥﹝二兩﹞雞子黃﹝二枚﹞阿膠﹝一云三挺﹐三兩﹞

上五味﹐以水六升﹐先煮三物﹐取二升﹐去滓﹔內膠烊盡﹐小冷﹔內雞子黃﹐攪令相得。溫服七合﹐日三服。

○少陰病﹐得之一二日﹐口中和﹐其背惡寒者﹐當灸之﹐附子湯主之。方四。

附子﹝炮﹐去皮﹐破八片﹐二枚﹞茯苓﹝三兩﹞人參﹝二兩﹞白術﹝四兩﹞芍藥﹝三兩﹞

上五味﹐以水八升。煮取三升﹐去滓﹐溫服一升﹐日三服。

○少陰病﹐身體痛﹐手足寒﹐骨節痛﹐脈沈者﹐附子湯主之。方五。﹝用前第四方。﹞

○少陰病﹐下利便膿血者﹐桃花湯主之。方六。

赤石脂﹝一斤﹐一半全用﹐一半篩末﹞漧薑﹝一兩﹞粳米﹝一升﹞

上三味﹐以水七升﹐煮米令熟﹐去滓。溫服七合﹐內赤石脂末方寸匕﹐日三服。若一服愈﹐余勿服。

○少陰病﹐二三日至四五日﹐腹痛﹐小便不利﹐下利不止﹐便膿血者﹐桃花湯主之。方七。﹝用前第六方。﹞

○少陰病﹐下利便膿血者﹐可刺。

○少陰病﹐吐利﹐手足逆冷﹐煩躁欲死者﹐吳茱萸湯主之。方八。

吳茱萸﹝一升﹞人參﹝二兩﹞生薑﹝切﹐六兩﹞大棗﹝擘﹐十二枚﹞

上四味﹐以水七升﹐煮取二升。去滓﹐溫服七合﹐日三服。

○少陰病﹐下利﹑咽痛﹑胸滿﹑心煩﹐豬膚湯主之。方九。

豬膚﹝一斤﹞

上一味﹐以水一斗﹐煮取五升﹐去滓﹐加白蜜一升﹐白粉五合﹐熬香﹐和令相得﹐溫﹐分六服。

○少陰病二三日﹐咽痛者﹐可與甘艸湯﹔不瘥﹐與桔梗湯。方十。

甘艸湯方﹕甘艸﹝二兩﹞

上一味﹐以水三升﹐煮取一升半﹐去滓﹐溫服七合﹐日二服。

桔梗湯方﹕桔梗﹝一兩﹞甘艸﹝二兩﹞

上二味﹐以水三升﹐煮取一升﹐去滓﹐溫分再服。

○少陰病﹐咽中傷﹑生瘡﹑不能語言﹑聲不出者。苦酒湯主之。方十一。

半夏﹝洗﹐破如棗核﹐十四枚﹞雞子﹝去黃﹐內上苦酒﹐著雞子殼中﹐一枚﹞

上二味﹐內半夏﹐著苦酒中﹐以雞子殼置刀環中﹐安火上﹐令三沸﹐去滓。少少含咽之﹔不瘥﹐更作三劑。

○少陰病﹐咽中痛﹐半夏散及湯主之。方十二。

半夏﹝洗﹞桂枝﹝去皮﹞甘艸﹝炙﹞

上三味﹐等分﹐各別搗篩已﹐合治之。白飲和服方寸匕﹐日三服。若不能散服者﹐以水一升﹐煎七沸﹐內散兩方寸匕﹐更煮三沸﹐下火令小冷﹐少少咽之。半夏有毒﹐不當散服。

○少陰病﹐下利﹐白通湯主之﹐方十三。

蔥白﹝四莖﹞漧薑﹝一兩﹞附子﹝生﹐去皮﹐破八片﹐一枚﹞

上三味﹐以水三升﹐煮取一升﹐去滓﹐分溫再服。

○少陰病﹐下利﹐脈微者﹐與白通湯﹔利不止﹐厥逆無脈﹐漧嘔﹐煩者﹐白通加豬膽汁湯主之。服湯﹐脈暴出者死﹔微續者生。白通加豬膽汁湯方十四。﹝白通湯﹐用上方。﹞

蔥白﹝四莖﹞漧薑﹝一兩﹞附子﹝生﹐去皮﹐破八片﹐一枚﹞人尿﹝五合﹞豬膽汁﹝一合﹞

上五味﹐以水三升﹐煮取一升﹐去滓﹐內膽汁﹑人尿﹐和令相得﹐分溫再服。若無膽﹐亦可用。

○少陰病﹐二三日不已﹐至四五日﹐腹痛﹑小便不利﹐四肢沈重疼痛﹐自下利者﹐此爲有水气。其人或咳﹐或小便利﹐或下利﹐或嘔者﹐眞武湯主之。方十五。

茯苓﹝三兩﹞芍藥﹝三兩﹞白術﹝二兩﹞生薑﹝切﹐三兩﹞附子﹝炮﹐去皮﹐破八片﹐一枚﹞

上五味﹐以水八升﹐煮取三升﹐去滓。溫服七合﹐日三服。若咳者﹐加五味子半升﹐細辛一兩﹐漧薑一兩﹔若小便利者﹐去茯苓﹔若下利者﹐去芍藥﹐加漧薑二兩﹔若嘔者﹐去附子﹐加生薑﹐足前爲半斤。

○少陰病﹐下利淸谷﹐裏寒外熱﹐手足厥逆﹐脈微欲絕﹐身反不惡寒﹐其人面色赤﹔或腹痛﹐或漧嘔﹐或咽痛﹐或利止脈不出者﹐通脈四逆湯主之。方十六。

甘艸﹝炙﹐二兩﹞附子﹝生用﹐去皮﹐破八片﹐大者一枚﹞漧薑﹝三兩﹐彊人可四兩﹞

上三味﹐以水三升﹐煮取一升二合﹐去滓﹐分溫再服﹐其脈卽出者愈。面色赤者﹐加蔥九莖﹔腹中痛者﹐去蔥﹐加芍藥二兩﹔嘔者﹐加生薑二兩﹔咽痛者﹐去芍藥﹐加桔梗一兩﹔利止脈不出者﹐去桔梗﹐加人參二兩。病皆與方相應者﹐乃服之。

○少陰病﹐四逆﹐其人或咳﹑或悸﹑或小便不利﹑或腹中痛﹑或泄利下重者﹐四逆散主之。方十七。

甘艸﹝炙﹞枳實﹝破﹐水漬﹐炙幹﹞柴胡芍藥上四味﹐各十分﹐搗篩﹐白飲和服方寸匕﹐日三服。咳者﹐加五味子﹑漧薑各五分﹐並主下利﹔悸者﹐加桂枝五分﹔小便不利者﹐加茯苓五分﹔腹中痛者﹐加附子一枚﹐炮令坼﹔泄利下重者﹐先以水五升﹐煮薤白三升﹐煮取三升﹐去滓﹐以散三方寸匕﹐內湯中﹐煮取一升半﹐分溫再服。

○少陰病﹐下利六七日﹐咳而嘔﹑渴﹐心煩﹑不得眠者﹐豬苓湯主之。方十八。

豬苓﹝去皮﹞茯苓阿膠澤瀉滑石﹝各一兩﹞

上五味﹐以水四升﹐先煮四物﹐取二升﹐去滓﹐內阿膠烊盡。溫服七合﹐日三服。

○少陰病﹐得之二三日﹐口燥咽漧者﹐急下之﹐宜大承气湯。方十九。

枳實﹝炙﹐五枚﹞濃朴﹝去皮﹐炙﹐半斤﹞大黃﹝酒洗﹐四兩﹞芒硝﹝三合﹞

上四味﹐以水一斗﹐先煮二味﹐取五升﹐去滓﹔內大黃﹔更煮取二升﹐去滓﹔內芒硝﹐更上火﹐令一兩沸﹐分溫再服。一服得利﹐止後服。

○少陰病﹐自利淸水﹐色純靑﹐心下必痛﹐口漧燥者﹐可下之﹐宜大承气湯。方二十。

﹝用前第十九方﹐一法用大柴胡。﹞

○少陰病﹐六七日﹐腹脹﹑不大便者﹐急下之﹐宜大承气湯。方二十一。﹝用前第十九方。﹞

○少陰病﹐脈沈者﹐急溫之﹐宜四逆湯。方二十二。

甘艸﹝炙﹐二兩﹞漧薑﹝一兩半﹞附子﹝生用﹐去皮﹐破八片﹐一枚﹞

上三味﹐以水三升﹐煮取一升二合﹐去滓﹐分溫再服。彊人可大附子一枚﹑漧薑三兩。

○少陰病﹐飲食入口則吐﹔心中溫溫欲吐﹐復不能吐。始得之﹐手足寒﹑脈弦遲者﹐此胸中實﹐不可下也﹐當吐之﹔若膈上有寒飲﹐漧嘔者﹐不可吐也﹐當溫之﹐宜四逆湯。方二十三。﹝方根據上法。﹞

○少陰病﹐下利﹐脈微澀﹐嘔而汗出﹐必數更衣﹐反少者﹐當溫其上﹐灸之。﹝脈經云﹐灸厥陰可五十壯。﹞

辧厥陰病脈證並治

○厥陰之爲病﹐消渴﹐气上撞心﹐心中疼熱﹐饑而不欲食﹐食則吐蛔﹐下之利不止。

○厥陰中風﹐脈微浮爲欲愈﹔不浮爲未愈。

○厥陰病欲解時﹐從丑至卯上。

○厥陰病﹐渴欲飲水者﹐少少與之愈。

○諸四逆厥者﹐不可下之﹔虛家亦然。

○傷寒先厥後發熱而利者﹐必自止﹔見厥復利。

○傷寒﹐始發熱六日﹐厥反九日而利。凡厥利者﹐當不能食﹔今反能食者﹐恐爲除中﹐﹝一云消中﹞

食以索餅。不發熱者﹐知胃气尙在﹐必愈。恐暴熱來出而復去也。後日脈之﹐其熱續在者﹐期之旦日夜半愈。

所以然者﹐本發熱六日﹐厥反九日﹐復發熱三日﹐並前六日﹐亦爲九日﹐與厥相應﹐故期之旦日夜半愈。後三日脈之﹐而脈數﹐其熱不罷者﹐此爲熱气有餘﹐必發癰膿也。

○傷寒脈遲六七日﹐而反與黃芩湯徹其熱。脈遲爲寒﹐今與黃芩湯復除其熱﹐腹中應冷﹐當不能食﹔今反能食﹐此名除中﹐必死。

○傷寒﹐先厥後發熱﹐下利必自止。而反汗出﹐咽中痛者﹐其喉爲痺。發熱無汗﹐而利必自止﹔若不止﹐必便膿血。便膿血者﹐其喉爲痺。

○傷寒一二日至四五日厥者﹐必發熱﹔前熱者﹐後必厥。厥深者熱亦深﹐厥微者熱亦微。厥應下之﹐而反發汗者﹐必口傷爛赤。

○傷寒病﹐厥五日﹐熱亦五日﹐設六日當復厥﹔不厥者自愈。厥終不過五日﹐以熱五日﹐故知自愈。

○凡厥者﹐陰陽气不相順接﹐便爲厥。厥者﹐手足逆冷者是也。

○傷寒脈微而厥﹐至七八日膚冷﹐其人躁﹐無暫安時者﹐此爲髒厥﹐非蛔厥也。蛔厥者﹐其人當吐蛔。今病者靜﹐而復時煩者﹐此爲髒寒。蛔上入其膈﹐故煩﹐須臾復止﹔得食而嘔﹐又煩者﹐蛔聞食臭出﹐其人常自吐蛔。蛔厥者﹐烏梅丸主之。又主久利。方一。

烏梅﹝三百枚﹞細辛﹝六兩﹞漧薑﹝十兩﹞黃連﹝十六兩﹞

當歸﹝四兩﹞附子﹝炮﹐去皮﹐六兩﹞蜀椒﹝出汗﹐四兩﹞桂枝﹝去皮﹐六兩﹞人參﹝六兩﹞黃柏﹝六兩﹞

上十味﹐異搗篩﹐合治之。以苦酒漬烏梅一宿﹐去核﹐蒸之五斗米下﹐飯熟搗成泥﹐和藥令相得。內臼中﹐與蜜杵二千下﹐丸如梧桐子大。先食飲服十丸﹐日三服﹐稍加至二十丸。禁生冷﹑滑物﹑臭食等。

○傷寒熱少微厥﹐指﹝一作稍﹞頭寒﹐嘿嘿不欲食﹐煩躁﹐數日﹐小便利﹐色白者﹐此熱除也﹐欲得食﹐其病爲愈﹔若厥而嘔﹐胸脇煩滿者﹐其後必便血。

○病者手足厥冷﹐言我不結胸﹐小腹滿﹐按之痛者﹐此冷結在膀胱關元也。

○傷寒發熱四日﹐厥反三日﹐復熱四日。厥少熱多者﹐其病當愈﹔四日至七日熱不除者﹐必便膿血。

○傷寒厥四日﹐熱反三日﹐復厥五日﹐其病爲進。寒多熱少﹐陽气退﹐故爲進也。

○傷寒六七日﹐脈微﹑手足厥冷﹑煩躁﹐灸厥陰。厥不還者﹐死。

○傷寒發熱﹐下利﹑厥逆﹑躁不得臥者﹐死。

○傷寒發熱﹐下利至甚﹐厥不止者﹐死。

○傷寒六七日不利﹐便發熱而利﹐其人汗出不止者﹐死﹐有陰無陽故也。

○傷寒五六日﹐不結胸﹐腹濡﹐脈虛﹐復厥者﹐不可下﹔此亡血﹐下之死。

○發熱而厥﹐七日下利者﹐爲難治。

○傷寒脈促﹐手足厥逆﹐可灸之。﹝促﹐一作縱。﹞

○傷寒脈滑而厥者﹐裏有熱﹐白虎湯主之。方二。

知母﹝六兩﹞石膏﹝碎﹐綿裹﹐一斤﹞甘艸﹝炙﹐二兩﹞粳米﹝六合﹞

上四味﹐以水一斗﹐煮米熟﹐湯成去滓﹐溫服一升﹐日三服。

○手足厥寒﹐脈細欲絕者﹐當歸四逆湯主之。方三。

當歸﹝三兩﹞桂枝﹝去皮﹐三兩﹞芍藥﹝三兩﹞細辛﹝三兩﹞甘艸﹝炙﹐二兩﹞通艸﹝二兩﹞

大棗﹝擘﹐二十五枚。一法﹐十二枚﹞

上七味﹐以水八升﹐煮取三升﹐去滓﹐溫服一升﹐日三服。

○若其人內有久寒者﹐宜當歸四逆加吳茱萸生薑湯。方四。

當歸﹝三兩﹞芍藥﹝三兩﹞甘艸﹝炙﹐二兩﹞通艸﹝二兩﹞

桂枝﹝去皮﹐三兩﹞細辛﹝三兩﹞生薑﹝切﹐半斤﹞吳茱萸﹝二升﹞大棗﹝擘﹐二十五枚﹞

上九味﹐以水六升﹐淸酒六升和﹐煮取五升﹐去滓﹐溫分五服。﹝一方﹐酒水各四升。﹞

○大汗出﹐熱不去﹐內拘急﹐四肢疼﹐又下利厥逆而惡寒者﹐四逆湯主之。方五。

甘艸﹝炙﹐二兩﹞漧薑﹝一兩半﹞附子﹝生用﹐去皮﹐破八片﹐一枚﹞

上三味﹐以水三升﹐煮取一升二合﹐去滓﹐分溫再服。若彊人﹐可用大附子一枚﹐漧薑三兩。

○大汗﹐若大下利而厥冷者﹐四逆湯主之。方六。﹝用前第五方。﹞

○病患手足厥冷﹐脈乍緊者﹐邪結在胸中﹐心下滿而煩﹐饑不能食者﹐病在胸中﹐當須吐之﹐宜瓜蒂散。

方七。

瓜蒂赤小豆上二味﹐各等分﹐異搗篩﹐合內臼中﹐更治之。

別以香豉一合﹐用熱湯七合﹐煮作稀糜﹔去滓﹐取汁和散一錢匕﹐溫頓服之。不吐者﹐少少加﹐得快吐乃止﹔諸亡血﹑虛家﹐不可與瓜蒂散。

○傷寒厥而心下悸﹐宜先治水﹐當服茯苓甘艸湯﹐卻治其厥﹐不爾﹐水漬入胃﹐必作利也。茯苓甘艸湯。方八。

茯苓﹝二兩﹞甘艸﹝炙﹐一兩﹞生薑﹝切﹐三兩﹞桂枝﹝去皮﹐二兩﹞

上四味﹐以水四升﹐煮取二升﹐去滓﹐分溫三服。

○傷寒六七日﹐大下後﹐寸脈沈而遲﹐手足厥逆﹐下部脈不至﹐喉咽不利﹐唾膿血﹐泄利不止者﹐爲難治。麻黃升麻湯主之。方九。

麻黃﹝去節﹐二兩半﹞升麻﹝一兩一分﹞當歸﹝一兩一分﹞知母﹝十八銖﹞黃芩﹝十八銖﹞

葳蕤﹝一作菖蒲﹐十八銖﹞芍藥﹝六銖﹞天門冬﹝去心﹐六銖﹞桂枝﹝去皮﹐六銖﹞茯苓﹝六銖﹞

甘艸﹝炙﹐六銖﹞石膏﹝碎﹐綿裹﹐六銖﹞白術﹝六銖﹞漧薑﹝六銖﹞

上十四味﹐以水一斗﹐先煮麻黃一兩沸﹐去上沫﹐內諸藥﹐煮取三升﹐去滓﹐分溫三服。相去如炊三斗米頃﹐令盡﹐汗出愈。

○傷寒四五日﹐腹中痛﹐若轉气下趣少腹者。此欲自利也。

○傷寒本自寒下﹐醫復吐下之﹐寒格﹐更逆吐下﹔若食入口卽吐﹐漧薑黃芩黃連人參湯主之。方十。

漧薑黃芩黃連人參﹝各三兩﹞

上四味﹐以水六升﹐煮取二升﹐去滓﹐分溫再服。

○下利有微熱而渴﹐脈弱者﹐今自愈。

○下利脈數﹐有微熱汗出﹐今自愈﹔設復緊﹐爲未解。﹝一云設脈浮復緊﹞

○下利﹑手足厥冷﹑無脈者﹐灸之不溫﹐若脈不還﹐反微喘者﹐死﹔少陰負趺陽者﹐爲順也。

○下利﹐寸脈反浮數﹐尺中自澀者﹐必淸膿血。

○下利淸谷﹐不可攻表﹔汗出必脹滿。

○下利﹐脈沈弦者﹐下重也﹔脈大者﹐爲未止﹔脈微弱數者﹐爲欲自止﹐𨿽發熱不死。

○下利脈沈而遲﹐其人面少赤﹑身有微熱﹑下利淸谷者﹐必鬱冒汗出而解﹐病患必微厥﹐所以然者﹐其面戴陽﹐下虛故也。

○下利脈數而渴者﹐今自愈﹔設不瘥﹐必淸膿血﹐以有熱故也。

○下利後﹐脈絕﹐手足厥冷﹐時脈還﹐手足溫者生﹔脈不還者死。

○傷寒下利日十餘行﹐脈反實者﹐死。

○下利淸谷﹐裏寒外熱﹐汗出而厥者﹐通脈四逆湯主之。方十一。

甘艸﹝炙﹐二兩﹞附子﹝生﹐去皮﹐破八片﹐大者一枚﹞漧薑﹝三兩﹐彊人可四兩﹞

上三味﹐以水三升﹐煮取一升二合﹐去滓﹐分溫再服﹐其脈卽出者愈。

○熱利下重者﹐白頭翁湯主之。方十二。

白頭翁﹝二兩﹞黃柏﹝三兩﹞黃連﹝三兩﹞秦皮﹝三兩﹞

上四味﹐以水七升﹐煮取二升﹐去滓﹐溫服一升﹔不愈﹐更服一升。

○下利腹脹滿﹐身體疼痛者﹐先溫其裏﹐乃攻其表﹔溫裏宜四逆湯﹐攻表宜桂枝湯。方十三。

﹝四逆湯用前第五方。﹞

桂枝湯方﹕桂枝﹝去皮﹐三兩﹞芍藥﹝三兩﹞甘艸﹝炙﹐二兩﹞生薑﹝切﹐三兩﹞大棗﹝擘﹐十二枚﹞

上五味﹐以水七升﹐煮取三升﹐去滓﹐溫服一升﹔須臾啜熱稀粥一升﹐以助藥力。

○下利欲飲水者﹐以有熱故也﹐白頭翁湯主之。方十四。﹝用前第十二方。﹞

○下利譫語者﹐有燥屎也﹐宜小承气湯。方十五。

大黃﹝酒洗﹐四兩﹞枳實﹝炙﹐三枚﹞濃朴﹝去皮﹐炙﹐二兩﹞

上三味﹐以水四升﹐煮取一升二合﹐去滓﹐分二服。初一服譫語止﹐若更衣者﹐停後服﹔不爾﹐盡服之。

○下利後更煩﹐按之心下濡者﹐爲虛煩也﹐宜梔子豉湯。方十六。

肥梔子﹝擘﹐十四个﹞香豉﹝綿裹﹐四合﹞

上二味﹐以水四升﹐先煮梔子﹐取二升半﹔內豉﹐更煮取一升半﹐去滓﹐分再服。一服得吐﹐止後服。

○嘔家有癰膿者﹐不可治嘔﹔膿盡自愈。

○嘔而脈弱﹐小便復利﹐身有微熱﹐見厥者﹐難治﹐四逆湯主之。方十七。﹝用前第五方。﹞

○漧嘔吐涎沫﹐頭痛者﹐吳茱萸湯主之。方十八。

吳茱萸﹝湯洗七徧﹐一升﹞人參﹝三兩﹞大棗﹝擘﹐十二枚﹞生薑﹝切﹐六兩﹞

上四味﹐以水七升﹐煮取二升﹐去滓﹐溫服七合﹐日三服。

○嘔而發熱者﹐小柴胡湯主之。方十九。

柴胡﹝八兩﹞黃芩﹝三兩﹞人參﹝三兩﹞甘艸﹝炙﹐三兩﹞生薑﹝切﹐三兩﹞半夏﹝洗﹐半升﹞

大棗﹝擘﹐十二枚﹞

上七味﹐以水一斗二升﹐煮取六升﹐去滓﹐更煎取三升﹐溫服一升﹐日三服。

○傷寒﹐大吐﹑大下之﹐極虛﹐復極汗者﹐其人外气怫郁﹐復與之水以發其汗﹐因得噦。所以然者﹐胃中寒冷故也。

○傷寒噦而腹滿﹐視其前後﹐知何部不利﹐利之卽愈。

辧霍亂病脈證並治

○問曰﹕病有霍亂者何﹖答曰﹕嘔吐而利﹐此名霍亂。

○問曰﹕病發熱﹑頭痛﹑身疼﹑惡寒﹑吐利者﹐此屬何病﹐答曰﹕此名霍亂。霍亂自吐下﹐又利止﹐復更發熱也。

○傷寒﹐其脈微澀者﹐本是霍亂﹐今是傷寒﹐卻四五日﹐至陰經上﹐轉入陰必利。本嘔下利者﹐不可治也﹔欲似大便﹐而反失气﹐仍不利者﹐此屬陽明也﹐便必硬﹐十三日愈﹐所以然者﹐經盡故也。下利後﹐當便硬﹐硬則能食者愈。今反不能食﹐到後經中﹐頗能食﹐復過一經能食﹐過之一日當愈﹔不愈者﹐不屬陽明也。

○惡寒﹑脈微而復利﹐利止﹐亡血也﹐四逆加人參湯主之。方一。

甘艸﹝炙﹐二兩﹞附子﹝生﹐去皮﹐破八片﹐一枚﹞漧薑﹝一兩半﹞人參﹝一兩﹞

上四味﹐以水三升﹐煮取一升二合﹐去滓﹐分溫再服。

○霍亂﹐頭痛﹑發熱﹑身疼痛﹑熱多欲飲水者﹐五苓散主之﹔寒多不用水者﹐理中丸主之。方二。

五苓散方﹕豬苓﹝去皮﹞白術茯苓﹝各十八銖﹞桂枝﹝去皮﹐半兩﹞澤瀉﹝一兩六銖﹞

上五味﹐爲散﹐更治之﹐白飲和服方寸匕﹐日三服。多飲暖水﹐汗出愈。

理中丸方﹕﹝下有作湯加減法。﹞

人參漧薑甘艸﹝炙﹞白術﹝各三兩﹞

上四味﹐搗篩﹐蜜和爲丸﹐如雞子黃許大。以沸湯數合﹐和一丸﹐研碎﹐溫服之﹐日三四﹑夜二服﹔腹中未熱﹐益至三四丸﹐然不及湯。湯法﹕以四物根據兩數切﹐用水八升﹐煮取三升﹐去滓﹐溫服一升﹐日三服。若臍上築者﹐腎气動也﹐去術加桂四兩﹔吐多者﹐去術加生薑三兩﹔下多者還用術﹔悸者﹐加茯苓二兩﹔渴欲得水者﹐加術﹐足前成四兩半﹔腹中痛者﹐加人參﹐足前成四兩半﹔寒者﹐加漧薑﹐足前成四兩半﹔腹滿者﹐去術﹐加附子一枚。服湯後﹐如食頃﹐飲熱粥一升許﹐微自溫﹐勿發揭衣被。

○吐利止而身痛不休者﹐當消息和解其外﹐宜桂枝湯小和之。方三。

桂枝﹝去皮﹐三兩﹞芍藥﹝三兩﹞生薑﹝三兩﹞甘艸﹝炙﹐二兩﹞大棗﹝擘﹐十二枚﹞

上五味﹐以水七升﹐煮取三升﹐去滓﹐溫服一升。

○吐利汗出﹐發熱惡寒﹐四肢拘急﹐手足厥冷者﹐四逆湯主之。方四。

甘艸﹝炙﹐二兩﹞漧薑﹝一兩半﹞附子﹝生﹐去皮﹐破八片﹐一枚﹞

上三味﹐以水三升﹐煮取一升二合﹐去滓﹐分溫再服。彊人可大附子一枚﹑漧薑三兩。

○旣吐且利﹐小便復利而大汗出﹐下利淸谷﹐內寒外熱﹐脈微欲絕者﹐四逆湯主之。方五。﹝用前第四方。﹞

○吐已下斷﹐汗出而厥﹐四肢拘急不解﹐脈微欲絕者﹐通脈四逆加豬膽汁湯主之。方六。

甘艸﹝炙﹐二兩﹞漧薑﹝三兩﹐彊人可四兩﹞附子﹝生﹐去皮﹐破八片﹐大者一枚﹞豬膽汁﹝半合﹞

上四味﹐以水三升﹐煮取一升二合﹐去滓﹔內豬膽汁﹐分溫再服﹐其脈卽來。無豬膽﹐以羊膽代之。

○吐﹑利﹑發汗﹐脈平﹐小煩者﹐以新虛不勝穀气故也。

辧陰陽易瘥後勞復病脈證並治

○傷寒陰陽易之爲病﹐其人身體重﹑少气﹑少腹裏急﹐或引陰中拘攣﹐熱上衝胸﹐頭重不欲舉﹐眼中生花﹐﹝花一作眵﹞膝脛拘急者﹐燒散主之。方一。

婦人中﹐近隱處﹐取燒作灰。

上一味﹐水服方寸匕﹐日三服﹐小便卽利﹐陰頭微腫﹐此爲愈矣。婦人病取男子燒服。

○大病瘥後勞復者﹐枳實梔子豉湯主之。方二。

枳實﹝炙﹐三枚﹞梔子﹝擘﹐十四个﹞豉﹝綿裹﹐一升﹞

上三味﹐以淸漿水七升﹐空煮取四升﹔內枳實﹑梔子﹐煮取二升﹔下豉﹐更煮五六沸﹐去滓﹐溫分再服﹐覆令微似汗。若有宿食者﹐內大黃如博棋子五六枚﹐服之愈。

○傷寒瘥以後更發熱﹐小柴胡湯主之﹔脈浮者﹐以汗解之﹔脈沈實﹝一作緊﹞者﹐以下解之。方三。

柴胡﹝八兩﹞人參﹝二兩﹞黃芩﹝二兩﹞甘艸﹝炙﹐二兩﹞

生薑﹝二兩﹞半夏﹝洗﹐半升﹞大棗﹝擘﹐十二枚﹞

上七味﹐以水一斗二升﹐煮取六升﹐去滓﹔再煎取三升。溫服一升﹐日三服。

○大病瘥後﹐從腰以下有水气者﹐牡蠣澤瀉散主之。方四。

牡蠣﹝熬﹞澤瀉蜀漆﹝暖水洗去腥﹞葶藶子﹝熬﹞商陸根﹝熬﹞海藻﹝洗去咸﹞栝蔞根﹝各等分﹞

上七味﹐異搗﹐下篩爲散﹔更於臼中治之﹐白飲和服方寸匕﹐日三服。小便利﹐止後服。

○大病瘥後﹐喜唾﹐久不了了﹐胸上有寒﹐當以丸藥溫之﹐宜理中丸。方五。

人參白術甘艸﹝炙﹞漧薑﹝各三兩﹞

上四味﹐搗篩﹐蜜和爲丸﹐如雞子黃許大﹐以沸湯數合﹐和一丸﹐研碎﹐溫服之﹐日三服。

○傷寒解後﹐虛羸少气﹐气逆欲吐﹐竹葉石膏湯主之。方六。

竹葉﹝二把﹞石膏﹝一斤﹞半夏﹝洗﹐半升﹞麥門冬﹝去心﹐一升﹞人參﹝二兩﹞甘艸﹝炙﹐二兩﹞粳米﹝半升﹞

上七味﹐以水一斗﹐煮取六升﹐去滓﹔內粳米﹐煮米熟﹐湯成去米﹐溫服一升﹐日三服。

○病患脈已解﹐而日暮微煩。以病新瘥﹐人彊與谷﹐脾胃气尙弱﹐不能消穀﹐故令微煩﹔損谷則愈。

