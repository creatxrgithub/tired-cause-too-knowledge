

欽定四庫全書

子部五

傷寒直格方

醫家類

傷寒標本心法類萃

醫家類

提要

【臣】等謹案傷寒直格方三卷傷寒標本心法類萃二卷舊本皆題金劉完素撰傷寒直格方大防岀入於原病式而醫鑑引平城翟公宵行遇燈之語與此序正相合殆卽翟公所撰歟醫鑑又云完素著六經傳變直格一部計一萬七千零九字又於宣明論中集切藥方六十道分六門亦名直格此書有方有論不分門類不能確定原爲何種卷首又題爲臨川葛雍編蓋經後人竄亂未必完素之舊矣傷寒標本心法類萃上卷分別表裏辧其緩急下卷則載所用之方其中染一條稱雙解散益元散皆爲神方二方卽完素所制不應自譽至此考完素原病式序稱集傷寒雜病脈證方論之文目曰醫方精要宣明論今檢宣明論中已有傷寒二卷則完素治傷寒法已在宣明論中不別爲書二書恐出於依托然流傳已久姑存之以備參考焉乾隆四十六年十二月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

傷寒直格序

習醫要用直格廼河間髙尙先生劉守眞所述也守眞深明素問造化陰陽之理比嘗語予曰傷寒謂之大病者死生在六七日之間經曰人之傷於寒也則爲病熱古今亦通謂之傷寒熱病前三日太陽陽明少陽受之熱壯於表汗之則愈後三日太陰少陰厥陰受之熱於裏下之則痊六經受自淺至深皆是熱證非有陰寒之病古聖訓陰陽爲表裏惟仲景深得其防厥後朱肱奉議作活人書尙失仲景本意將陰陽字釋作寒熱此差之毫釐失之千里而中間誤罹橫夭者蓋不少焉不可不知也予語守眞曰先生之論如此何不辟此語以暴耀當世以革醫流之反忍而無言何邪守眞曰世之所集各異人情喜溫而惡寒恐論者不詳反生疑謗又曰欲編書十卷尙未能就故弗克耳今太原書坊劉生鋟梓以廣其深有益於世如宵行防防迷不知徑忽遇明燈巨火正路昭然若有執迷而不知信行者固不足言而聰明博雅君子能於此者原始反終研精覃思則其所得又何待予之喋喋也

欽定四庫全書

傷寒直格方卷上

宋劉守眞撰

習醫要用直格

十干

甲乙

丙丁

戊己

庚辛

壬癸

臟腑配合

甲膽【手少陽】

乙肝【手厥陰】

東方木也

丙小腸【手太陽】

丁心【手少陰】

南方火也

庚大腸【手陽明】

辛肺【手太陰】

西方金也

壬膀胱【足太陽】

癸腎【足少陰】

北方水也

戊胃【足陽明】

己脾【足太陰】

中央土也

凡先言者爲剛爲陽爲兄爲腑主於表後言者爲柔爲陰爲妺爲髒主於裏也

十二支

寅卯辰

巳午未

申酉戌

亥子丑

臟腑經絡配合

寅三焦【手少陽】

卯大腸【手陽明】

辰小腸【手太陽】巳包絡【手厥陰】

午心【手少陰】

未肺【手太陰】

申膽【足少陽】

酉胃【足陽明】

戌膀胱【足太陽】亥肝【足厥陰】

子腎【足少陰】

醜脾【足太陰】

手足三陰三陽者十二經絡之名也

手足經絡配天地四時

寅卯辰手三陽天陽春也巳午未手三陰天陰夏也申酉戌足三陽地陽秋也亥子丑足三陰地陰冬也

合主表裏【合音甘入聲余不音者並如字】

太陽少陰合

陽明太陰合

少陽厥陰合足與足合

手與手合如足太陽膀胱水合足少陰腎水陽爲腑屬表陰爲髒屬裏

陰陽臟腑

肝與膽【厥陰】風木也心與小腸【少陰】君火暑熱也包絡及三焦【少陽】相火也此爲陽之臟腑

肺與胃【太陰】濕土也肺與大腸【陽明】燥金也

腎與膀胱【太陽】寒水也此爲陰之臟腑

脾心

肝肺

腎兼包絡【一名命門】爲六髒胃小腸膽

大腸膀胱兼三焦爲六腑

經絡病證

絡者正經脈道之旁小絡如支絡絲絡之類也皆運行气血之脈也各宗於本經焉

手太陰肺病則肺脹滿彭彭而喘欬缺盆痛欬喘上气喘喝煩心胸滿臑臂內前防痛甚則交兩手而瞀肩背痛而汗出虛則气不能報息小便數變

十二經始於肺經故其序如此喝【乙介切聲也】

缺盆者【肩前臑內陷中也】臑【音如從肩至肘通名曰臑自手至腕通名曰臂】防【猶畔也】瞀【音莫眼黑也昏也言气亂兩手相交昏瞀也】不能報息【俗所雲气少不能接續也】數【音朔頻也】

手陽明大腸病則齒痛防腫虛則目黃口漧鼽衂防痺腹中雷鳴气常衝胸喘不能久立肩前臑痛大指次指不能爲用

防【音拙靣秀骨目下起骨也】鼽【音求淸涕也】衂【音濃入聲鼻出血也】不能爲用【言屈伸不能如意也】

足陽明胃經病則灑灑振寒善伸數欠或惡人與火聞水聲則惕然而驚心欲動獨閉牖而坐處欲髙髙而歌棄衣而走賁向腹脹罵詈不避親疏气甚則身前皆熱消穀善饑尿色黃气虛則身前皆寒栗胃中寒則腹脹滿實胸脘當心而痛上支兩脇鬲咽不通食飲不下狂瘧溫淫汗出鼽衂口防唇胗脛腫防痺腹水腫脹膝臏腫痛循胸傍過乳衝腹伏兔防外廉足胕上皆痛中指不能動

振【動揺也】善伸【自然能也】數欠【頻呵欠也】心欲動【不寜也】閉戶爲惡人【兼多驚】賁【音奔勇猛也】向【向同熱坎也】栗【戰憚也】支【持也固也】淫【亂也】臏【音牝膝骨也】股【腿脾肉】伏兔【膝上起肉也】防【戶當切乃脛骨也】跗【音夫足靣動脈也】

足太陰脾經病則舌本彊食則嘔腹脹溏泄瘕水閉飲發中滿食減善噫身體皆重得後與气快然而衰甚則肌肉痿足不收行善瘈腳下痛四肢不舉大小便不通虛則腹脹腸鳴飱泄食不化舌本痛不能動搖食不下煩心心下急痛寒瘧溏泄水下黃疸不能臥股膝內腫厥大指不爲用

本【舌根也】彊【去聲不和柔也】溏【大便稀薄】瘕【音假肚中結病也】水閉【言水不宣通也】噫【衣令切轉气也】後與气【言下气也】痿【於爲切痺病也】瘈【合也行則不覺腳相揩也】飱【音孫食也】厥【其也不能運用也】

手少陰心經病則胸中痛脇支滿脇下痛膺背肩脾間痛兩臂內痛甚則嗌干心痛渇而欲飲身熱膚痛煩心譫妄虛則善悲時僕胸腹脇下與腰背相引而痛目黃脇痛臑後防痛掌中熱

譫【音占亂言也】妄【見虛妄而言也】【去聲暈昏亂也】僕【音付卒然而倒也】

手太陽小腸經病則嗌漧頷腫不可回顧肩似拔臑似折虛則少腹控卵引腰脇上衝心痛耳聾目黃頰頷腫肩臑肘臂卵廉痛

嗌【音亦气系也】少腹【臍下兩旁也】控【引也】卵【陰丸也】

足太陽膀胱經病則頰腦中戶痛衝頭目似脫項似拔腰似折髀不可以曲腘如結腨如列虛則痔盛則瘧狂巓疾頸頂頂腦戶中痛目出黃淚項背腰脊尻後腘腳背痛小指不爲用

衝頭痛【腦後橫衝眉間痛也】腘【曲脈後也結括也】腨【市兗切一名臁俗所謂腳肚也】巓【頂也】尻【居刀切】後【陰后分合處也大而言之睢也】

足少陰腎經病則饑不欲食靣黑如漆咳唾則有血喝喝而喘坐而欲起目如無所見心懸如饑腹大脛腫喘咳身寢汗出憎風虛則腹滿身重濡泄寒瘍流水腰股痛發腘腨促膝不便煩寃足痿淸厥意不樂大便難善恐心惕如人將捕口熱舌漧咽腫上气嗌漧而痛心煩而痛黃疸腸癖脊臀股內後廉痛痿厥嗜臥臥不安足下熱而痛

喝【乙介切】【音荒】濡【溏泄也】寒【俗言煉瘡】不便【不利便也】煩寃【心悶亂不寧】痿【痺弱】淸厥【十足淸冷而厥逆也】痿厥【欲臥而不安也】腸癖【下利也】

手厥陰心胞絡病則手心熱臂肘攣急腋腫甚則胸脇支滿心澹澹大動靣黃目赤喜笑不休虛則煩心心痛掌中熱

澹澹【水搖動貌】

手少陽三焦病則耳聾渾渾焞焞虛則目銳眥痛耳後肩臑肘臂外皆痛小指次指不能爲用

足厥陰肝經病則腰不可伏仰丈夫防疝婦人少腹腫胘脇痛引少腹甚則嗌漧靣塵善怒忽忽痛巓疾目赤腫痛耳聾頰痛虛則目如無所見無所聞善恐如人欲捕之胸滿嘔逆洞泄狐疝遺尿癃甚

腋下曰脇脇下骨爲肋脇肋之下曰胠【音區】靣塵【靣如浮塵】忽忽【昏亂也】【頭目暈也】洞【疾流也】狐疝【言狐者疝气之變化隱見往來不可測如狐也】遺尿【小便不閉也】癃【病疲憊也】

內外八邪

外有風寒暑濕內有饑飽勞逸逸非奔逸之逸乃逸豫怠惰而生病也與勞相反故經曰勞者溫之逸者行之使气血運行也西山記曰久勞則安閒以保其極力之處久逸則導引以宣積滯之气或作役者誤也

內外病生四類

一者因气變動而內成積聚癥瘕癲狂驚癇之類也癥【音貞堅積也】瘕【音假血气聚也】多喜曰癲多怒曰狂

二者因气變動而外成癰腫瘡痂疥疽痔掉浮腫目赤熛胗胕腫痛癢之類也

不因一時所傷而病乃久以漸積臟腑變動興衰而病者是曰因气變動也臟腑和平卒然而卽成病者是曰不因气之變動也淺而大曰癰深而惡曰疽掉動搖也熛【音漂】赤丹畱毒火熛也

三者不因气之變動而病生於內則畱飲僻食饑飽勞損宿食霍亂悲恐想慕憂結之類也

僻【邪也】霍亂【上吐而下瀉也】

四者不因气之變動而病生於外則瘴气鬼魅虫虵蠱毒蜚屍鬼擊衝薄墜墮斫射刺割捶撲打探拉觸抹風寒暑濕之類也

蜚【去聲獸也通言獸能傷人】

九气

怒則气上喜則气緩悲則气消恐則气下寒則气收炅則气泄驚則气亂勞則气耗思則气結

炅【音桂熱也舊音耿非】人怒則气逆甚則嘔血及餐泄故气上也人喜則气和而志逹榮衛通利故气緩緩猶和也故令人气散也悲則心急肺布葉舉而上焦不通榮衛不散熱气在中故令人气消也恐則精卻卻則上焦閉閉則气還還則下焦張故气下行也寒則腠理閉而气不行故气收也炅者熱也熱則腠理開而榮衛通汗大泄故气泄也驚則心無所倚神無所歸慮無所定故气亂也勞則喘且內外皆越故气耗也越散越也思則心有所存神有所歸正气畱而不行故气結也結者滯而不通也

五邪

母乘子曰虛邪【乘勝也克也】如心火熱乘脾土也子乘母曰實邪

如肺金燥乘脾土也妻乘夫曰微邪

如腎水寒乘脾土也夫乘妻曰賊邪

如肝木風乘脾土也

自病曰正邪

如脾土自病濕也

五臟腑同法【各以類推】

五邪微甚

微實正虛賊從微至甚也

此亦大略之言細而推之各有微甚

十干夫婦配合成五運

甲巳合爲土運甲剛木克巳柔土爲夫婦成土運乙庚合爲金運乙柔木嫁庚剛金

丁壬合爲木運丁陰火配壬陽水

丙辛合爲水運丙陽火娶辛柔金

戊癸合爲火運戊陽土娶癸陰水

五運太過不及

陽剛夫爲太過陰柔妻爲不及

此其略也凡六十四年而周甲子其中有歳運同司天曰天府同歳支曰嵗防孟年同曰支徳符歳運同司地剛爲同天符柔爲同嵗防凡此二十九嵗太過司天克之曰天刑及年前大寒交气日反時程與運程爲夫婦者曰程徳符皆非太過不及乃年運之气也申子辰年寅初交巳酉丑年巳初交寅午戌年申初交亥卯未年亥初交气也

十二支應六气三陰三陽

六气爲本三陰三陽爲標

子午少陰君火【暑】

丑未太陰濕土

寅申少陽相火【主大熱】卯酉陽明燥金

辰戌太陽寒水

巳亥厥陰風木

六气有餘不足

孟少仲平季多也

內經以寅申巳亥四孟爲一陰一陽也子午卯酉四仲爲二陰二陽也辰戌丑未爲三陰三陽也然陽爲先故主虛無變化輕微而少陰爲後故主形體安靜重濁而多也故風火動亂至陽爲先居孟未甚爲少寒濕肅靜至陰爲後居季已甚而爲多燥熱各得乎中故居仲而平也注曰气有多少是言六气形有旺衰言五運也

六气

寒暑燥濕風火

五運應五臟主病

諸風掉皆屬肝木

諸痛癢瘡皆屬心火諸濕腫滿皆屬脾土

諸寒收引皆屬腎水

諸气膹郁病痿皆屬肺金

膹【悶亂也】郁【結滯壅塞也】

六气爲病

諸暴彊直支病耎戾裏急筋縮皆屬於風【乃厥陰風木肝膽之气也】諸病喘嘔吐酸裏注下迫轉筋小便渾濁腹脹大彭之如鼓有聲癰疽瘍疹癅气結核吐下霍亂瞀郁腫脹鼻塞鼽衂血泄淋悶身熱惡寒戰栗驚惑悲笑譫妄衂蔑皆屬於熱【少陰君火乃眞心小腸之气也】

注泄也下迫後痛裏急痛也結核言肌肉結鞕如果中核也溢上出泄下出蔑血汗也蔑【音防】衂【音肉鼻出血也】

諸痙彊直積飲痞隔中滿霍亂吐下體重胕腫肉如泥而按不復起皆屬於濕也【太陰濕土乃脾與胃之气也】

痙【其井切】似風狂病也一名曰痓【尺至切】積飲水畜不散也痞【否】腸胃气液血脈否閉不能運行謂之痞也水谷傳化阻隔失常則曰膈胕【音附】

諸熱瞀瘛筋惕悸動搐搦瘈瘲暴瘖目眛躁擾狂越罵詈驚駭胕腫疼酸气逆上衝禁栗如喪神守啑嘔瘡防痺耳鳴及聾嘔湧溢食不下目眛不明暴注瞤瘈暴病死皆主於火也【少陽相火乃心包絡三焦之气也】

瘈【尺至切】瘖【音】瘂【啞】狂躁亂髮狂也禁栗寒戰如喪心神之守啑【音帝】瘲【音縱小兒病也】瘈【音契小兒病也】

諸澁枯渴幹勁皴揭皆屬於燥【陽明燥金肺與大腸之气也】諸病上下所出水液澄徹淸冷癥瘕防疝堅痞腹滿急痛下利靑白食已不饑吐利腥穢屈伸不便厥逆禁固皆屬於寒【太陽寒水乃腎與膀胱之气也】

論脈

三部九

夫三部者寸闗尺也寸應天爲上部關應人爲中部尺應地爲下部九者各浮於天沈於地中爲人也

脈位輕重

髙骨旁動脈爲闗

中指正按髙骨之端是也俗不明其正理但以穩於下指而差髙骨於頭中指之間如此則三指各差在本位之後半部耳或以頭指正在髙骨或更在髙骨之後者此不通脈之正理也便使心精了然旣下指失其本位則亦無以知其爲何病也

闗前至魚際爲寸是名陽位

一名寸口正在東闗前堂骨後赤白肥肉際宛中骨縫陷中可容一豆者是乃名魚際者也

關後爲尺是名陰位

關後至本經於太陰所入爲合在肘內大約紋動處是名尺澤長一尺故名尺也陰陽兩者之間則名關三部長三寸以應三焦凡男左女右以中指與大指相接如關度中指上仄中節兩橫紋之際爲一寸凡取穴以此爲則而脈位之尺寸亦應此也凡寸脈主自心胸上至頭也而關脈主中心胃至臍也尺脈主下臍以至足也

左寸主心及小腸【君火】左關主肝膽【風木】左尺主腎膀胱【寒水】右寸主肺大腸【燥金】右關主脾胃【濕土】右尺主命門三焦【相火】所以然者左手爲陽陽爲君靣南布政而陽始於子水以一歲六气正位分之則應於亥正至醜終气衰也水之位主於左尺之脈脈從尺入寸故水生風木於左關應丑至卯初之气也木生君火於左寸陽道已成故爲君火猶幹始於子而終於巳也自卯正至巳二之气也君上而臣下陽進而升陰退而降故右手爲陰始於午火火靣北而受气自己至未正三之气也三焦爲正火主右尺之脈相火生濕土於右闗正位以至酉四之气也濕土生金於右寸應酉至亥五之气也又主左尺水周而復始也及夫男左女右爲夫婦故左寸君火克右寸之金左闗木克右闗之土左尺水克右尺之火及夫命門者右腎也屬火不屬水乃手厥陰心包絡之藏舉世皆言心包絡之藏有名而無形由不明理也夫三焦乃水谷傳化之道路自口至胃上口爲上焦下至胃下二腸分處爲中焦下至傳化出處爲下焦通曰三焦今俗妄言無形狀而空有名者誤也且如人從頭數至足皆不謂之人則亦安可言人無形狀耶全身而言之固名人也且血脈盡皆環貫臓腑運行周身如果無命三焦之形體則何得气血運行之道路耶

各浮於腑而沈於髒中而和緩者胸也

脈在肌肉以上曰浮在肌肉之下曰沈或以肺養皮毛心養血脈脾養肌肉肝養筋膜腎養骨髓以此浮沈而分五臟之脈者言脈位則可爲用則有失治病之道也

脈息遲速

呼爲陽以應天脈再動以應春夏吸爲陰以應地脈再動以應秋冬

气出爲呼入爲吸再兩次也動至也

或潤以太息而又一動者以應長夏脾土故一息四至五至皆爲和平

太息言呼吸或有長者也長夏六月也平和言爲平人不病之脈

謂一歲四時五行俱備也五至以上曰數不滿四至曰遲數過備者死不及一至者亦死

數爲熱遲爲寒過備八至之上也是以平人之息合病人之脈也故經曰常以不病調病人由是小兒八至爲和平十至有熱六至爲病寒也自六歲以下歲以上通以此論人小則脈如數長短亦然

七表

浮芤滑實洪此名七表爲陽少陽之數七

浮脈者輕手乃得重按之不見脈見諸陽爲表熱諸陰爲表寒

脈動於肌肉之上也浮屬陽爲病在表一名腑病或傷風自汗脈浮爲表熱遲緩在陰者表寒

芤脈者浮大而軟按之中央虛兩邊實也

芤主熱甚失血寸芤則吐血微則衂甚則俱出闗芤則胸癰下血尺芤則大便血微則小便血甚則俱下

滑脈者不澁也多與實數相兼則爲病熱或亡液血衰𨿽熱而反濇也或滑兼遲則爲病寒平而滑者腎之本脈

實脈大而長浮沈皆得而數陽熱也

脈者輭虛而滑端直而長也主於風或如琴或如張弓者之太過也

者不緩也或如轉索或如切防者之太過也脈主痛多與實數相兼則爲熱痛或短微細陰脈相兼者寒痛也

洪脈者極大而數舉按者指實熱之極甚者也

八里爲陰【象易少陰之數八】微沈緩濇遲伏濡弱也

微脈者若有若無極細而軟也多兼於遲主於陰寒然或熱甚汗泄吐利气而損虛者或陽厥極深者或熱極將死脈欲絕者脈亦有微沈緩濇遲伏濡弱諸陰脈見也不寒便言爲寒須以標本明之

先病爲本根本也後病爲標梢末又爲病之气爲本受病之臟腑經絡爲標世俗至此更不明其陽極熱證但以執其陰脈爲寒內外急救於陽則殘陰暴絕而反致死亡者不少也且察色聽聲問證切脈爲神聖功巧別病之四法而脈最爲下則安可執巧之一法而去其神聖功之三法耶及夫八里之脈皆有此義以微脈居先故於此總而言之也

沈脈輕手不見重切之乃得動在肌肉之下其位屬陰爲病在裏一名髒病或畜於胸及膀胱者𨿽爲腑病其脈亦沈則皆宜下之由十二臟腑俱在裏而經絡皆在表也大抵但以浮爲表沈爲裏然𨿽髒爲陰主裏腑爲陽主表其於病脈之浮沈有所不拘也故太陰脾臓之病腹滿而脈浮者桂枝攻於表也夫脈沈數爲裏熱沈遲爲表寒餘脈皆仿此

或裏熱吐利气液損虛損或陽厥極深或熱極將死者亦皆見諸陰脈沈切宜審之不可妄以施治

緩脈者縱緩而不急似遲而小疾緩而遲爲寒緩大而長爲熱

當傷風自汗或自汗過多亦爲遲緩熱更甚也

濇脈者澁而不滑也或如刀刮竹或濇而止住者濇之太過主液血衰

由汗泄吐利或血溢血泄或熱盛耗液而成燥也一曰濇主心痛血少故也以心養血

遲脈者一息四至以下也遲爲病寒然熱盛自汗吐利過極則亦爲遲也

气液損虛故脈遲而不能數

伏脈者脈附於骨沈之甚也伏主水畜於內積飲不散也伏位屬陰在裏深也病之寒熱以隨陰陽別之附切近也水畜於內一名畱飲

濡脈者按之似無舉之無力也有似微弱多兼於遲主於極冷然或熱泄後或熱極將死者脈亦濡弱須以外證標本參之

弱脈者軟虛而無力也弱之虛冷必兼微與遲也然而傷風中暑熱甚而自汗大出則亦緩弱而遲也

四時平脈

春【一曰遲】夏洪【一曰數一曰鈞】秋毛【一曰潘一曰浮】冬石【一曰沈】

六步主位平脈

初之气自大寒日至春分厥陰風木之陽用事而气微也故曰冬至後日甲子少陽主然冬至甲子斯無常準若以大約分之一月如在冬後卽大寒交初气之分也每一歲六周甲子以應六气下皆仿此【一气正月二月也】脈乍大乍小乍短乍長時物及風木之象也

二之气春分至小滿少陰君火之位陽气淸正在兩陽合明之間故又云陽明主

脈也

三之气小滿日至大暑少陽相火之位陽气萬物皆盛故亦云太陽主

脈洪大而長天气萬物人脈與造化同

四之气大暑日至秋分太陰濕土之位天气尙盛而夏后陰已用事故云太陰主此三陰三陽與六气標本之陰陽異矣

脈緩大而長或云大而長者傳寫之誤也濕土主緩大而長燥金主細而短濇以萬物幹濕明可見焉時濕土盛膚腠開通汗液時泄故脈𨿽大長而力緩不能也及至秋後气衰寒涼乍閉故𨿽微細而力也五之气秋分日以至小雪陽明燥金之位气衰陰盛故又云少陰主也

脈細而微

終之气【一曰六之气】小雪日以至大寒太陽寒水之位陰極而終盡天气之所收隱故曰厥陰主厥者盡也

脈沈短以惇【惇厚也】萬物收藏在內寒气閉塞而膚腠不通气液不能散越故脈沈短而反有力惇厚而如石也凡四時六位平脈大退則時气有餘而爲病

如春太過則風爲病

不及者气衰而爲病

四時脈微見爲平此言過微也如秋脈微而兼夏脈之類也

反見他脈者他气有餘而來爲病也

遲爲寒而數爲熱之類也

結代促

結脈者遲緩而時一止爲陰也主陰盛發燥煩滿或陽厥極深以至身冷脈微欲絕而緩弱時一止者亦胸煩燥此止爲熱極而非寒也皆須以標本明之

促脈者陽也數而時一止也主聚積气痞憂思所成亦或熱劇失下則令脈促下之則平也

代脈者主緩弱而無力不能動因而復動病必危而死

跌陽脈

跌陽脈者胃土之脈也跌陽脈遲而緩者胃气如經也其動在足跌陽之經故曰跌陽一曰衝陽者陽明所過之原也過者衝也如經如本經之常脈

滑爲胃實爲脾彊浮而滑者浮爲胃虛滑則爲噦浮而鼻中燥者必衂也沈爲胃實【上本下故也】數爲消穀【胃熱故也】則難治蓋四時五臟皆以胃爲本燥盛而土濕气衰故曰難治浮而大者气實血虛也【气爲陽血爲陰故也】浮而濇者胃虛下利也【去液故濇】伏而濇者伏則吐逆水谷不化【內濕故也】濇則气不下食脈不出則身冷膚鞕

太谿脈

太谿者腎水之脈也動於左足內踝下後跟骨下陷中足少陰腎水之胃故曰大浮也太谿脈則腎气如經也弱則微煩濇則厥逆【微厥也】

死生脈

陽病熱證不退反見陰脈者死【脈近於絕故也】汗後熱退而見陰脈者愈陰陽證脈平愈傷寒咳逆上气脈散者死【形損故也】脈浮而洪身汗如油喘而不休水漿不入形體不仁【不仁者不和也】乍靜乍動命絕也汗出髮潤喘不休者肺先絕也陽反獨畱體如煙燻直視搖頭心先絕也

唇吻【音穩】反靑四肢漐習者肝先絕也【漐丑入切汗出也習水流不絕也】此言汗不止也環口黧黒柔汗發黃者脾先絕也【柔虛也】溲便遺失狂言直視者腎先絕也【溲小便便大便】寸口脈

陰陽俱盛【寸口卽气口此言三部闗前爲陽闗後爲陰】大汗出不解者死脈陰陽俱虛熱不止者死汗後身涼息微見陰脈而靜者愈身熱喘麄見陽脈而燥者死【汗不勝病也】汗後微熱不解者病不可便言死也脈如轉索者當日死譫語身微熱脈浮大手足溫者生欲作大汗故也【俗作好汗】脈暴出者死陰衰欲絕而陽暴獨勝則脈暴出少間陰气先絕則陽气後竭而死矣

逆冷脈沈細者不過一日死

傷寒直格方卷上

欽定四庫全書

傷寒直格方卷中

宋劉守眞撰

習醫要用直格

傷寒總評

傷寒六經傳受

經言寒傷形寒傷皮毛寒傷血寒傷榮然寒主閉藏而腠理閟宻陽气怫欝不能通暢怫然內作故身熱燥而無汗故經曰人之傷於寒也則爲病熱又曰夫熱病皆傷寒之類也內經旣直言熱病者言一身爲病之熱气也以至仲景直言傷寒者言外傷之寒邪也以分風寒暑濕之所傷主療不同故只言傷寒而不通言熱病也其寒邪爲害至大故一切內外所傷俱爲受汗之熱病者通謂之傷寒也一名大病者皆以爲害之大也又春曰溫病夏曰熱病秋曰濕病冬曰傷寒者是隨四時天气春溫夏熱秋濕冬寒爲名以明四時病之微甚及主療消息稍有不等大而言之則一也非爲外傷及內病有此異耳或云冬伏寒邪於肌膚骨肉之間至於春變爲溫病夏變爲熱病秋變爲濕病冬變而爲正傷寒病者及名冒其寒而內生怫熱熱微而不卽病者以至將來陽熱變動或又感之而成熱病非爲伏其寒气而反變寒爲熱也經曰冬傷於寒春必病溫亦其義也亦有一時冒寒而便爲熱病者或感四時不正乖戾之气或隨气運興衰變動或內外諸邪所傷或因他病變成或因他人傳染皆能成之但以分門隨證治之耳經言此六經傳受乃外傷於寒而爲熱病之大略主療之要法也

大法曰傷寒一日太陽受之故頭項痛腰脊彊

此足太陽膀胱之經也故與經言五日足少陰腎水爲其表裏或言爲手太陽者誤也此六經之證也或以此直云傷寒不傳手經者亦誤也豈不詳熱論云五臟六腑皆受病又刺熱篇皆言五臟熱病但以熱病多於足經而其病甚少於手經而其病微且與足經微爲兼證汗下之治但分表裏故不單言手經而但寄於足經而已若鍼刺則本經補瀉各分五臟手足之經矣

二日陽明受之故身熱目疼鼻幹不得眠也

三日少陽受之故胸脇痛而耳聾

四日太陰受之故腹滿而咽漧

五日少陰受之故目燥舌漧而渴

六日厥陰受之則煩滿囊縮

或言傳手厥陰包絡相火則水火旣濟而愈傳足厥陰肝經則土敗木賊而當死者妄說也此經言足厥陰肝經之證也

大法曰前三日三陽病在表故宜汗之

汗泄熱退身涼而愈

後三日三陰病在裏故宜下之

下退裏熱則怫熱宣通汗出气和而愈也亦有內熱下盡無汗气和而愈者也或者曰前三日寒在表者誤也此皆熱證也

或未愈者再經衰之七日太陽病衰【自此以下皆言病自衰滅】頭項少愈八日陽明病衰身熱少愈九日少陽病衰耳能微聞十日太陰病衰身熱少愈腹滿如故十一日少陰病衰渇止不滿此言腹不復滿舌漧已而啑十二日厥陰病衰囊縱少腹微下大气皆去言大病熱气散去病則瘳【音抽愈也】矣

此亦大略言之耳傷寒傳受不必拘此但以明其諸證而如法治療耳

裏外傷

如得病脈便沈而裏病表和者內傷也脈浮而表病裏和者外傷也

病在身體四肢爲表病病在胸腹之內爲裏病

表裏證

身熱爲熱在表言皮膚壯熱而反增寒非謂自發熱燥也

引飲【煩渴】或小便黃赤爲熱在裏身熱飲水或小便黃赤爲表裏皆有熱身涼不渇小便淸白則表裏皆無熱不言爲寒者蓋表裏熱微則亦有表不熱而裏亦不渇故也

渾身疼痛拘急表熱惡寒而脈浮者皆爲熱在表也引飲譫妄腹滿實痛發熱而脈沈者皆爲熱在裏也胸脇痞痛或嘔而寒熱往來脈在肌肉不浮不沈則邪熱半在表半在裏也

夫邪熱在表而淺邪微而畏正故病熱而反增寒也寒則腠理益閟而怫熱益加故也邪熱在裏而深邪甚則不畏於正物盛其極故不惡寒而反自惡熱也半在表半在裏進退無常則寒熱往來也寒多爲表多脈稍浮熱多爲裏多脈稍沈也諸病寒熱並同惟瘧疾反此由表之正气與邪熱並之於裏表气虛而裏熱實亢則害承乃制故里之火熱極甚而反兼寒冰之化制之故病熱極而反寒戰也臨汗而戰及諸戰皆然寒戰爲裏熱表虛故也飲水而脈微不見也裏之正气與邪气並出於表則表熱裏虛是以煩熱汗出而脈浮也經以熱並於裏之陰分則爲陰勝而發寒熱並於表之陽分則爲陽勝而發熱也俗未知其爲表裏之陰陽而妄爲寒熱之陰陽故皆失內經之本旨也夫傷寒之寒熱者惡寒爲表熱裏和故脈浮發熱爲裏熱表气不虛故發熱而脈沈實也气並不並故寒熱相反而有微甚也熱並則甚不並則微也

主療

傷寒表證當汗而不可下

反下之則畜熱內余而成結胸或爲虛痞懊憹喘滿腹痛下利不止發黃驚狂班出諸熱變證危而死矣

裏證當下而不可汗

反汗之則熱甚發黃驚狂班出譫妄而喘悶亂危極而死矣

半在表半在裏則宜和解

相和通解表裏也

不可發汗吐下妄治之則有前諸證

在上則湧【音湧吐也】之

言病在鬲上如胸滿而嘔或脈闗前緊甚者宜蒂散吐之

在下者泄之

言蓄熱下焦則承气抵當之類泄之皆隨病所在攻之

傷寒無汗表病裏和則麻黃湯汗之或天水散之類亦佳

身熱惡寒無汗脈浮而數者

表不解半入於裏半尙在表者小柴胡湯主之或天水涼膈二藥各一服合同服之尢佳表裏之熱勢俱甚者大柴胡湯微下之更甚者大承气湯下之

表𨿽未罷而裏證已甚若不下之則表熱更入於裏而裏熱危極宜以大柴胡大承气下之雙除表裏之熱則免使但下裏熱而下後表熱乘虛乂入於裏而生結胸及痞諸病之類也

表熱多里熱少天水一涼膈半以和解也

煎涼膈半服調天水一服上下同法

裏熱多表熱少未可下之者涼膈一天水半調之勢更甚者小承气湯下之表證罷但有裏證者熱傳於裏也調胃承气湯下之但除裏熱也凡此諸可下之言大柴胡三承气諸下證通宜三乙承气下之善能開發峻效而使之無表熱入裏而成結胸及痞之眾病也

發汗不解下證前後別無異證者通宜涼膈散調之以退其熱便無熱甚危極也除此之外逺勝小柴胡湯兩感仿此而已

但隨表裏微甚而以調之兩感謂一日太陽與少陰兩證俱見二日陽明與太陰三日少陽與厥陰俱病前六經之證是也

傷風自汗表病裏和者桂枝湯解之

無汗爲傷寒不可服桂枝湯

有汗爲傷風不可服麻黃湯

半在表半在裏脈在肌肉而半入於裏白虎湯和解之病在裏脈當沈也大承气湯下之一法無問風寒暑濕有汗無汗但有可下諸證或表裏兩證俱不見而病日深但目睛不了了者昏昧不精明或腹滿實痛者或煩渴或譫妄或狂燥喘滿者或畜熱極深而將死者通宜大承气湯下之或三乙承气湯下之尢良傷寒大發汗汗出不解反無汗脈尙浮者蒼術白虎湯再解之或中暑大汗自出脈虛弱頭痛口漧倦怠煩燥或時惡寒或畏日气無問表裏通宜白虎湯或裏熱甚腹滿而脈沈可下者宜大承气湯或三乙承气湯尢妙傷寒表熱極甚身疼頭疼不可忍或或嘔裏有微熱不可發汗吐下擬以小柴胡天水涼膈之類和解恐不能退其熱之甚者

表熱勢甚而裏已有熱裏表未開則陽熱暴甚故不宜汗之表熱勢甚若吐下之則表熱大乘虛而入反成結胸等證則危極也

或大下後或再三下後熱勢尙甚而不能退本气損虛而脈不能實擬更下之恐下脫而立死不下之則熱極而死寒溫諸藥不能退其熱勢之甚者或濕熱內餘下利不止熱不退者或因大下後濕熱利不止而熱不退脈弱气虛不可更下者或諸濕熱內余小便赤澁大便溏泄頻並少而急痛者必欲作痢也通宜黃連解毒湯以解之也

或裏熱極甚而恐承气不能退者或以下後而熱不退者或畜熱內甚陽厥極深以至陽气怫郁不能營運於身表四支以致通身淸【一作靑】冷痛甚不堪項背拘急目赤睛疼昏恍惚咽漧或痛躁渴虛汗嘔吐下利腹滿實痛煩寃悶亂喘急鄭聲

鬱鬱滯不通鄭音聲連濁邪惡而不淸雅也此乃熱勢過極而語音濁亂不能淸利也俗反妄傳以爲寒極陰毒誤之甚矣

脈須疾數以其極熱畜甚而脈道不利及致脈沈細而欲絕俗未明其造化之理而反謂傳爲寒極陰毒者或始得之陽熱暴甚而便有此證者

夫辧傷寒陰陽之異證者是以邪熱在表腑病爲陽邪熱在裏而髒病爲陰也俗乃妄言有寒熱陰陽之異證者誤之久矣且素問傷寒直云熱病誠非寒也其三篇名曰熱論刺熱篇評熱病篇及逐篇明言爲熱竟無寒理兼素問及靈樞諸篇運气造化之理推之則明爲熱病誠非寒也寒病固有夫非汗病之謂也且造化爲汗液之气者乃陽熱之气所爲非陰寒之所能也以觀萬物熱極而出液明可知矣經曰夫熱病皆傷寒之類也又曰人之傷於寒也則爲熱病然旣身內有陰寒者止爲雜病終莫能爲汗病也況病法曰身熱爲熱在表飲水爲熱在裏其傷寒汗病本末身涼不渴小便不黃脈不數者未之有也𨿽仲景有四逆姜附之類熱藥是以治其本裏和誤以寒藥下之太早表熱未入於裏而寒下利不止及或表熱裏寒而自利者急以四逆湯攻裏利止裏和急以解於表也故仲景四逆湯證後復有承气下熱之說也由是觀之傷寒汗病經直言熱病而不言其有寒無疑也經言三陰證者爲邪熱在髒在裏以髒與裏爲陰也宜下熱者也夫傷寒陰陽之別者但非表熱當汗而下之則死裏熱當下而汗之亦死故仲景曰桂枝下咽陽盛卽斃承气入胃陰實卽亡死生之要在乎須臾噫由仲景之言觀之此陰陽虛實之交錯其至防發汗吐下之相反其禍至速而醫術淺短者懵然不知病源爲始乃誤使病者殞沒然則止謂邪熱在表則汗之邪熱在裏則下之熱在上則吐之熱在下則泄之邪熱半在表半在裏則和解之豈分寒熱陰陽之虛實與陰陽汗病之證邪況朱奉議自言陰毒脈疾至七至八至以上疾不可數者陰毒已深也夫旣云疾至八至已上疾不可數者正是陽熱極深之脈也豈是陰寒歟凡世俗所謂陰毒諸證以素問造化驗之皆陽熱亢極之證但畜熱極深在內而身表有似陰寒也經云亢則害承乃制言五行之道實甚過極則反似尅其已者是爲兼化如萬物熱極反出水液以火煉金熱極而反似水是以火極而似水之化也五行皆然故肝熱甚則出淚心熱甚則出汗脾熱甚則出涎肺熱甚則出涕腎熱甚則出唾今傷寒爲作汗之病气者乃陽熱怫郁而否極復泰卽熱气蒸蒸而爲汗出也如天時陽熱亢旱否極而泰則復爲也故欲則天乃郁熱晴霽則天反涼人涼則病愈熱在病在故病寒者自是寒病非此汗病之气也𨿽寒屬陰水而天地陰陽气液相生之道則寒之化不能更生陰水也故古聖曰陽中生陰陰中生陽气中生液液中生气又曰積液生气積气生液又經曰气和而生液然气爲陽物故萬物之水液皆生於陽熱之气如天气陽熱極甚則萬物溫潤而冬寒萬物漧燥由是言之旣爲作汗之病气本熱非寒明矣故經又曰凡傷寒而成溫病者先夏至日爲溫病後夏至日爲暑病暑與其汗皆出止言邪熱隨汗皆出盡而愈也又經曰飲食飽甚汗出於胃驚而奪精汗出於心負重逺行汗出於腎疾走恐懼汗出於肝搖體勞苦汗出於脾此皆動亂勞苦而致陽熱以爲汗出豈可反言作汗之病以爲陰寒耶今之俗醫不明陰陽變化之道而妄取陽主於生陰主於死而欲養於陽熱者殊不知此言自生之後以顯爲陽陽中生陰故生者死之道也旣死之後以隱爲陰陰中生陽故死者生之道也此古人之論道乃死生有無動靜隱顯之陰陽非言寒熱之陰陽也俗又妄言仙經云純陽升而爲仙純陽死而爲鬼因以養陽熱者亦不知此以陽主虛無而言神爲陽主形體而言形爲陰言善養生者調順陽陰煉就陽神超升棄其陰體卽純陽之神乃爲仙也不明道者寒熱不調以致陰陽勝負耗絕陽神惟存陰殼則遊魂防防非鬼何哉此則修養家言形神之陰陽而非醫家寒熱之陰陽也俗又妄謂周易以陽爲尊爲美爲善爲剛爲淸爲正而陰邪反之因以但欲養於陽熱者此又不知易象言陰陽體用之道以爲教非言一身寒熱之陰陽也故陽健唱命而陰順和之陰順和之則陰陽和平而同歸善道非以干陽特爲熱也且夫子云乾爲天爲圜爲君爲父爲玉爲金爲寒爲冰然則幹之純陽豈謂熱耶此亦非特取寒冰爲陽是取寒冰之勁健整肅淸剛爲幹健之象耳夫寒熱之卦坎爲中男乃少陽之卦卽寒冰也離爲中女乃少陰之卦卽火熱也坎離水火爲夫婦而易以陽剛坎水寒者爲夫而陰柔離火熱者爲婦亦非以熱爲陽剛而寒爲陰柔也故易言陰陽者但以明其物象而非素問論病寒熱陰陽之气也設云幹爲寒者本非取幹陽爲寒但取寒之勁栗淸整像幹之道也俗又妄言人生則身溫而死則身冷及病𨿽身熱未至於死將死者必熱反變寒而後死也因云陽則生陰則死以此專欲養於陽熱殊不知一身之內寒暑燥濕風火六气渾而爲一兩停則和平一興一衰病以生也夫和平之常者溫涼得所適當其陽和之气如俗云人體溫和是也然冬寒而人腠理閟宻則身當溫和夏熱則腠理開通而多汗出則身當微涼相反者病過與不及亦病其中臟腑陰分以爲根本則固守陽和之气但當溫和乃爲和平惟臟腑之气各隨五行休囚旺相死之時位而微有虛實不一也此之虛實乃自然之道而不爲病者然冬腎水陰至而寒復以天气寒則腠理閟宻而陽气收藏固守於內則適當其平而不妨內外之寒夏心火陽旺而熱復以天气熱則膚腠開泄而陽熱散越於外適當其平而不妨內外之熱萬物皆然此陰陽否泰大道造化之理蓋莫大乎此也然𨿽秋冬否閉此以其肺腎陰王而得其所故康彊省病而病亦輕微也春夏開泰以其肝心陽王故胠【音區】弱多病而病熱怫郁則陽气散越故病甚而多死亡及夫地理方位髙下四時寒熱溫涼安危壽夭病同故經曰陰精所奉人多壽陽精所奉其人夭又仙經西山記言平人四時嘗有唏謂三焦相火無不足八節不得吹謂腎臟陰難得實然則豈可不明陰陽虛實但欲養於陽熱耶凡病致死者陽和气旣不存則止爲陰濕形體而已非冷何哉俗未知熱甚則熱畜於內而陽气不能營運於四肢身表故四肢逆冷以致身冷脈細而微則死畜熱甚者气血不通而身靣俱靑此則畜熱之深也所以仲景言傷寒熱極失下則厥厥深者熱亦深而厥微者熱亦微如此則熱極而死者莫不身冷脈微而以至於絕也俗未明其然直反妄曰陽在則生陽去則死又曰陽熱變爲陰寒則死因以但欲養其陽熱而反致殘陰暴絕則陽气後竭而死者不爲少也俗醫未深明造化又以妄爲傷寒得之勢惡陽勢暴甚而便畜熱以深身冷厥逆手足無復溫和者直以爲寒極而爲陰厥以對陽厥及表裏熱勢俱甚而不畜熱於內者以爲陽毒以配陰毒分爲寒熱陰陽之異證曽不知傷寒汗病便是熱病寔無陰毒陰厥者也嗚呼病本熱甚熱蘊於裏則陽气陷下以至厥逆身冷或靑而脈微乃妄以寒極而內外急救其陽而反招其暴害因以妄言必死之證間或彊實之人素本不衰及熱郁怫結況衰微者偶中辛甘熱藥發散而腠理气通怫熱以隨汗泄而愈者遂以爲必死之病而救之以活反恨往之死者救助其陽之不及因以互相議論但見畜熱內結厥逆者或未厥者早以溫之無用寒涼恐成陰毒陰證而死俗醫治傷寒悞人多者無過於此後學之士但以素問運气自然造化之理原其標本則明可見焉且以依法救人愼勿惑於眾人之言故經曰謹熟陰陽無與眾謀又曰知逆與從正行無問此其道也

或兩感勢甚者通宜解毒加大承气湯下之熱不退者宜再下之然𨿽古人皆云三下之熱未退卽死矣亦有按法以下四五次利一二行熱方退而得活者免致不下退其熱而必死也下後熱稍退而未愈者黃連觧毒湯調之或微熱未除者涼膈散調之或失下熱極以致身冷脈微而昏冒將死者急下之則殘陰暴絕而死蓋陽气後竭而然也不下亦死宜涼膈散或黃連解毒湯養陰退陽畜熱漸以宣散則心胸復暖脈漸以生至於脈復而有力可以三一承气湯下之或解毒加大承气湯尢良若下後微熱不解涼膈散調之愈後常宜服愈熱之藥忌發熱諸物

傷寒表證

夫傷寒之候頭項痛腰脊彊身體拘急表熱惡寒不煩燥無自汗或頭靣目痛肌熱鼻幹或胸滿而喘手足指末微厥脈浮數而者皆邪熱在表皆麻黃湯發汗之證也或天水散之類甚佳無使藥不中效而益加害也

益元散【一名天水散一名太白散】

治身熱嘔吐泄瀉腸澼下痢赤白治淋閉癃閟疼痛利小腑偏主石淋蕩胸中積聚寒熱大益精气通九竅六腑津液去畱結消畜水止渴利中除煩熱心燥治腹脹痛悶補益五臟大養脾腎之气【此腎水之髒非胃土之腑也】理內傷陰痿安魂定魄補五勞七傷一切虛損主癇瘈驚悸健忘止煩滿短气髒傷咳嗽療飲食不下肌肉疼痛治口瘡牙齒疳蝕明耳目壯筋骨通經脈和气血消水谷保眞元解百藥酒食邪熱毒耐勞役饑渇寒熱辟中外諸邪所傷久服彊志輕身注顏益壽及解中暑傷寒疫癘饑飽勞損憂愁思慮恚怒驚恐傳染幷汗後遺熱勞復諸疾兼解兩感傷寒能徧身結滯宣通和气而愈及婦人下乳催生並產後損液血虛陰虛熱甚一切諸證並宜服之兼治吹乳乳發或已覺吹乳乳癰頻服卽愈乃神驗之仙藥也

石淋服金石熱藥結爲砂石自小便中出痛不可忍

傷風表證【一曰中風】

夫傷風之頭痛項彊股節煩疼或目疼肌熱漧嘔鼻鳴手足溫自汗出惡風寒脈陽浮而緩陰浮而弱也【闗前曰陽闗後曰陰】此爲邪熱在表皆桂枝湯解肌之證也或汗出憎風而加項背彊痛者宜桂枝湯加葛根湯也反無汗者宜葛根湯也𨿽已服桂枝反煩不解而無裏證者先刺風池風府卻與服之或服桂枝大汗出脈浮而洪大再宜服之發汗後半日許復熱煩脈浮數者再宜桂枝湯也當汗而反下之不成結胸而但下利淸谷不化表證尙在者表熱裏寒也

此言承气寒藥下之者也或誤用巴豆熱藥下之而脇熱利不止者或表裏皆熱自利或嘔者皆宜五苓散止利兼解表也

急以四逆湯溫裏利止裏和急以桂枝湯解表

或表熱裏和下利同法

或陽明病脈浮遲汗出微惡寒或太陰病腹滿而脈浮或宜汗入下之但气上衝而脈浮者並宜桂枝湯也脈反沈實者大承气湯下之

或下之早而心下痞汗出惡寒脈浮者表未解也先桂枝以解表而後以大黃黃連瀉心湯以攻其痞也太陽病不解而畜血下焦者【見畜血門】先桂枝解表已而以下血也

宜桃仁承气湯或抵當圎攻之

俱中風寒

頭項痛肢體疼手足溫爲中風也反無汗惡寒脈浮者爲陰寒也或頭項痛腰脊彊身體拘急指末微厥不自汗爲傷寒也反煩燥而脈緩者爲傷風也風則傷衛而寒則傷榮

萬物必以陰求陽陽求陰陰陽相應則爲和平故榮者陰气也寒加之則傷耳故又曰寒傷血血亦陰也衛陽气也風亦陽也故風加之則傷耳故曰熱傷气气爲陽也經言陰寒主於閉藏而陽熱主於泄故寒傷榮則腠理閉宻怫熱內作燥熱而無汗故脈數浮而也風傷衛則腠理開泄而自汗也故脈浮而緩以邪熱泄越故脈不能實陽明主於肌肉故自汗多而脈反遲也熱乃陽中之至陽故傷熱气則大汗自出病𨿽爲熱脈不能實而虛弱也然怫熱痞閉無汗者固當病也其汗泄通泰而亦病者蓋泰極則否也夫人气和而爲汗如天地气和而爲過多則勞久不則旱有無多少貴乎應時興衰失常則災害至矣萬事皆然

榮衛俱傷則表裏熱甚也宜大靑龍湯

小靑龍湯治傷寒表未罷心下有水气

表𨿽未罷而已有熱入於裏怫郁於胃則飲食水液不能傳化宣行畜積不散而爲此非裏熱大實煩渴引飲過多停積而爲病者

漧嘔發熱而欬或渴或利或噎或小便不利少腹滿或喘者

水不浸潤宣散滋潤腸胃臟腑故熱而渴或噎或喘或小腑不利少腹滿而喘也水液不能宣行則濕熱甚於腸胃故或利也

小柴胡湯治傷寒中風其病半在表半在裏【脈在肌肉不沈不浮】筋脈拘急

身體疼痛寒熱往來【惡寒爲表熱發熱爲裏熱】寒熱往來者邪熱半在表半在裏也進退不已而言無常也

或嘔或欬脇痞滿硬痛下之前後無問日數及汗後餘熱不解或無問傷寒雜病蒸熱作發並兩感可和解者並宜服之

涼膈散【一名連翹飲子】治傷寒表不解半入於裏下證未全或復未愈者或燥熱怫結於內而煩心懊憹不得眠者及無問傷寒雜病大人小兒臟腑積熱煩燥多渴靣熱頭昏唇焦咽燥舌腫防痺目赤鼻衂頷頰結硬口舌生瘡痰實不利欬唾稠粘睡臥不安譫語狂妄腸胃濕燥便尿閟結一切風熱壅滯風瘡癬及傷寒陽明胃熱發斑下證未全者或誤服暖藥過多爲諸熱證並酒甚熱毒兼小兒斑疹痘瘡未出及驚風積熱傷寒不能辧別者或熱甚痘瘡已出未快者或熱極黒陷將死者小兒疹痘未出誤以熱藥發汗致使陽熱轉甚則重宻出不快多致黒陷而死因以世俗多斑疹不敢服藥以誤小兒諸病多矣亦不知古人所畱涼瀉之藥通治風驚積熱傷寒熱病縱誤是瘢瘡亦使熱勢稍退而稀少出快早得痊安也若用此最爲妙也

閻孝忠集小兒方論未逹錢氏本意不明造化之理反妄言疹病黒陷爲寒及曰凡瘢疹始終不可服涼瀉之藥後人因之反致熱甚黒陷而死者不可勝計也閻公豈不詳自所編錢氏方治瘢疹黒陷用牛李膏及百祥圓凡寒藥下之而多得痊愈者而不救則必死然則痘疹之爲熱病豈不明哉況經曰諸痛癢瘡瘍皆屬於心及夫瘢瘡黒陷無不腹滿喘喝【嘶聲】而小便赤澁不通豈不是熱極乎況癍疹本因熱而生病勢轉甚也豈能反爲寒者也

並兩感諸證【三陰三陽雙傳諸證】並宜服之或傷寒熱極將死陰气衰殘則不宜下下之則陰气暴絕陽气後竭而死矣惟宜養陰退陽以至脈復而有力而後以三乙承气湯微下之下後未愈者更以涼膈散調之𨿽愈後猶宜少少服之庶邪熱不致再作也

白虎湯治傷風自汗桂枝證表未解半入裏可以和解者脈在肌肉而不可下者也

或中暑自汗脈虛弱者

熱傷气而反自汗大出故脈不能自實而反虛弱

或傷寒自汗脈滑數而實表裏俱熱

脈沈浮皆得有力而數身熱頭痛煩渴腹滿小便赤黃也

或三陽合病【言太陽少陽陽明合受其爲病之熱气】腹滿身重難以轉側口燥靣垢譫語遺尿如誤發汗則譫言益甚下之則便頟上出汗後必發黃

或厥逆自汗者是謂熱越【言自汗散越也】如或裏熱而脈厥者或下證未全者兼和解兩感傷寒此方最解頭痛並止自汗無問中暑傷寒風熱雜病及傳染時疫本非外傷風寒脈便不浮而自汗頭痛欲作汗病者並宜服之無問四時但隨證詳而用之他藥仿此

五苓散治中暑並傷寒大發汗後胃中漧煩燥不得眠脈浮小便不利後熱煩渴及表裏俱熱飲水反吐【名曰水逆】或攻痞不解或口漧煩渴小便不利或痞尙在而利不止者或當汗而反下之利遂不止脈浮表不解自利或小便不利者

凡用五苓散證無問脈之沈浮

或一切畱飲不散以此散水止渇並解兩感太陽少陽俱病

經言六經病證者是也

或一切吐瀉霍亂【無問寒熱】及小兒瀉驚風【無問急慢】皆宜服之桂苓甘露散【一名桂苓白術散】治傷寒中風冒暑飲食內外一切所傷傳受濕熱內甚或頭痛口漧或吐瀉煩渴或小便赤澁大便急痛或瀉痢間作並一切濕熱霍亂吐瀉轉筋急痛腹滿痛悶或中外諸邪所傷而並吐瀉者濕熱之時尢宜服之

並治小兒驚風

白術散治傷寒雜病一切吐瀉煩渇霍亂虛損及气弱久虛保衰老兼酒膈嘔噦

四逆湯治傷寒表熱未入於裏誤以寒藥下之太早其表熱本未入而因裏寒下利不止或表熱裏寒自利不止者急以四逆溫裏

脈浮不渇小便淸白不溫完谷不化者是也或辧便溺之色者須防審其飲食萬物之色也或下後恊熱利不止者咽漧煩渇也謹不宜溫也宜五苓之類散其濕熱也惟裏寒者可以溫之止其寒瀉

利止裏和表謂尙在者急以桂枝湯解表也或雜病寒飲嘔吐者或寒濕泄瀉者

然𨿽雜病若濕熱吐瀉者不宜此方𨿽亦有濕熱痞閉之微者誤中辛熱開發而效甚者彊刼不開則怫熱病轉加也惟裏寒可通用四逆湯也

茯苓半夏湯治傷寒雜病一切嘔吐或喘欬頭痛者半夏茯苓湯治傷寒雜病嘔噦風疾逆欬喘頭痛並風熱反胃吐食諸證

黃連解毒湯治傷寒雜病並酒燥熱毒煩悶漧嘔口燥呻吟錯語不得眠凡一切大熱狂燥喘滿及陽厥極甚畜熱內深俗妄傳爲陰毒者【見前勢】表熱太甚頭項支體痛不可忍脈洪躁裏有微熱不可汗者或濕熱內甚或欲作痢者

大便溏數而少急痛小便赤或澁者必欲作痢也

或已利熱勢甚者【並服本方】及下之前後寒涼諸藥不能退其熱勢之甚者兩感諸證同法

兩感者一日太陽與太陰俱病則頭痛口漧而煩滿二日陽明與太陰俱病則耳聾囊縮而厥通宜此方以退表裏諸熱朱氏不明此皆熱證妄言前三日眞爲病寒以四逆湯急溫裏而後以桂枝湯急解表大誤人也此二方皆不可用但隨表與裏熱勢微甚以退其熱使無致熱極而死者是也若勢甚宜下者加大承气湯下之愈夫經言此三日傳受亦大略之法也大抵宜隨證以施治亦不必拘也

或勢甚欲下慮不能退其熱者加大承气湯下之或熱結極深而諸藥數下畢竟不能利不救必死者此法更下甘遂一錢以急下之【吐利同效】或但自熱結胸中心胸髙起腹𨿽不滿而但喘急悶結譫妄昏冒闗脈沈數而者尢宜此法急以下

吐愈佳

蒂散治表證罷邪熱入裏結於胸中煩滿而饑不能食微厥而脈乍者宜以吐之

諸可下證

大柴胡湯諸服小柴胡湯證後病不解表裏熱勢更甚而心下急郁微煩或發熱汗出不解下心痞鞕嘔吐下利【已上屬太陽】或陽明病多汗或少裏病下利淸水心下痛而口漧或太陰病腹滿而痛或無表裏證但發熱七八日𨿽脈浮而數或脈在肌肉實數而滑者及兩感諸證可微下者雙除表裏之熱者並宜此劑

大承气湯治大小二柴胡證後表裏俱熱病勢更甚者或陽明脈遲汗出不惡寒

陽明生肌肉熱甚自汗多故脈不能數而反遲也裏熱更甚故不惡寒而反微熱也

身重短气腹滿而喘有時潮熱

惡寒爲表熱當汗而不可下發熱爲裏熱當下而不可汗

或手足心濈然汗出者【濈阻立切和也】

此言惟手心足心气似和然而汗出也

此大便已鞕也或吐下後不解不大便五六日至十餘日日晡潮熱不惡寒獨語如見鬼狀刺者發則不識人循衣摸牀惕然而安微喘此陽明裏熱極甚也

足陽明胃經外肌肉爲十二經之長內爲五臟之本而六腑之大源故陽明胃病𨿽爲腑病其脈沈數而實者皆當下之也然腸胃熱甚則大便自黃赤變褐以至於黒者難治也凡潮熱譫語不能食者腸中已有燥糞能食者但鞕耳舊云胸中有燥糞是寄手陽明證在足陽明也燥糞實非在於胸耳

或陽明病下之後心胸燥熱而懊憹煩燥者【亡液故也】或煩熱汗出則解復如瘧狀日晡發熱而脈沈實者宜以下也

脈浮虛者桂枝湯主之

或六七日不大便目不了了睛不和無表裏證大便難身微熱者或小便不利大便乍難乍易時發微熱喘急不能臥者有燥糞也或三部脈皆平心下鞕或脈大而者或下利脈滑而數者或下利脈遲而滑者遲由熱泄不止而致之實非寒也

或少陽病二三日口燥咽漧者或自利淸水色純靑心下痞痛口燥者皆濕熱相搏於腸胃之內而成下利也然熱則鬱結濕則痞閉故水液不結

浸潤於外則腸胃之外燥熱太甚而煩渴不止腸胸之內濕熱瀉也本因熱郁而畱飲以成濕也

或諸腹滿實痛煩渴譫妄脈實數而沈者無問日數並宜大承气下之或裏熱燥甚腸胸怫郁畱飲不散煩渴止胸腹髙起痛不可忍但嘔冷液大渴反不能飲飲亦不能止其渴喘急悶亂但欲死者熱服下咽立止其渴有若無病之人須防大汗而愈至此往往多未利而汗出亦有藥力但隨汗之宣通則不利而愈者也

小承气湯治傷寒日深恐有燥屎欲知之法少服小承气湯腹中轉失气【謂動轉失泄之气也】有燥屎也乃可攻之不轉失气者必初鞕後溏未可攻之攻則腹滿不能食也欲飲水而噦其後發熱者大便復鞕而少也宜小承气和之若腹大滿不通與小承气湯微和胸气勿大泄也或陽明多汗津液外出腸胃燥熱大便必鞕而譫語也或譫語脈滑疾或發汗吐下之後微煩小便數大便因鞕者或下利譫語者多復有燥屎也通宜小承气湯下之或得病二三日脈弱無太陽陽明等證煩心心下鞕至四五日𨿽然食少少與小承气湯和之令小安調胃承气湯治諸發汗和解吐後不惡寒但發熱而或蒸蒸然者或日深心下溫溫欲吐而胸中滿痛大便及溏腹微滿鬱鬱微煩先此時自極吐下者【先蘇佃切】先此時者先於此時之前已曾自極吐下而復此證也

或日深裏熱譫語法當承气下之誤以銀粉巴豆燥熱大毒丸藥下之以致眞陰損虛則邪熱轉甚【甚者爲邪衰者爲正】因而恊熱下利不止脈反調和也【恊胡刼切和也合也】

今言病本爲熱而又與辛熱大毒圎藥下之則兩熱恊和相合而熱甚下利不止也下利脈當微厥而其熱藥攻之故脈反適當其調和也言有熱利不止而脈反平或滑實大而者也

或反表裏裏和而下之太早表熱乘虛入裏而或不成結胸但爲熱利不止心下滿鞕成痛煩渴咽漧脈滑數而或實者或諸腹滿實痛者

或煩渴譫妄者小便赤澁大便或鞕或熱泄脈滑實而甚也並宜調胃承气湯下之

三一承气湯通治大小調胃三承气湯證

大發表證罷熱傳於裏則宜下之熱除卽愈宜調胃承气也此失下熱極則危而死矣表病裏和則當汗之熱泄身涼卽愈若反下之則表熱乘虛入裏而成結胸之類諸病也或表熱半傳於裏半尙在表則不可汗下宜小柴胡之類和解之也或表裏兩證熱勢俱甚而和解不能已者𨿽邪熱半在裏半在表法當寒熱往來以其表裏熱勢俱甚故亦不惡寒而但惡熱也宜柴胡湯微下之通除表裏之熱也或誤用調胃承气則止能攻裏不能除其表熱或用小承气多攻裏少除表則表熱乘虛入裏皆能爲害也其大柴胡證勢更甚者宜大承气下之設未全愈而或有表之微淺邪熱入之於裏以其厚朴枳實之類善開結滯而不能成其結胸之類諸病也故活人書言攻裏之藥調胃承气最小承气次之大承气又次之大柴胡最爲緩慢故表證未罷而爲裏熱已甚須可緩下者先大柴胡次大承气亦可通也若善論開鬱結怫熱峻疾得利而效至大設未痊除而亦難再鬱結者大承气也故活人書復言大承气最小承气次之調胃承气又次之大柴胡最慢也是以可急下之者宜大承气也故𨿽大柴亦可通用而復無急下之證也或可微下及微和胃气者小承气湯調胃承气爲後先之次由是觀之則緩下急下善開發而難鬱結可通用者大承气湯最爲妙也故今加甘艸名曰三一承气湯通治三承气湯於效甚速而無加害也然以其甘艸味能緩其急結溫射潤燥而又善以和合諸藥而能成功故本艸謂之國老也是以大承气湯得其甘艸則尢妙也然此一方是三承气湯合而爲一也善能隨證消息但有此方不須復用大小調胃承气等湯也

或無問傷寒雜病內外一切所傷日數逺近但以腹滿咽漧煩渇譫妄心下按之鞕痛或但腹滿實痛或小便赤澁大便結滯或濕熱內甚而爲滑泄或熱甚喘咳悶亂驚悸癲狂目疾口瘡舌腫防痺癰腫瘡或傷寒陽明胸熱發斑脈沈須可下者及小兒驚風熱極潮搐涎喘昏塞並斑疹痘瘡熱極黑陷小便不通腹滿喘急將欲死者或斑疹後熱毒不退久不作痂者【痂音茄瘡痂也】或作斑癰瘡癬久不已者或怫熱內成痃癖堅積腹滿而喘黃瘦潮熱驚風熱積及大人小兒久新瘧疾暴卒心痛風痰酒膈腸垢積滯久壅風暴傷酒食煩心悶亂脈數沈實或腎水陰虛陽熱暴甚而僵作卒中或一切暴瘖不語失音或畜熱內甚陽厥極深脈反沈細而欲絕者或表之沖和正气與邪气並之於裏則裏熱亢甚而喝極似陰反爲寒戰脈微而絕者或風熱燥甚客於下焦而大小便澁滯或不通者

風木能勝濕土火熱能耗水液因而成燥燥則斂堅結滯不通故風熱燥甚於下焦則燥糞結硬腹又斂者其燥糞不能相離並膀胱燥郁不能滲泄故不通也愼不可用銀粉巴豆大毒燥熱圎藥下之反生燥熱而耗其陰液也故傷寒下熱古皆禁之最宜三乙承气湯兼用下取法

或產婦胎死不下者

風熱燥濕斂則產戶不得自然開通也其證逆脈數而濇靣赤或靑或變五色腹滿急痛喘閟胎已不動者是也手足溫而脈滑者止爲難產但宜滑胎催生愼不可下也

及兩感表裏熱甚欲可下者並宜二乙承气大承气加甘艸是也或下食積及急攻結滯者調下輕粉一字滯下目疾口瘡咽防瘡斑疹加涼膈散下死胎加益元散

十湯治太陽中風下痢嘔逆表證罷漧嘔短气不惡寒漐漐汗出發作有時頭痛心下痞鞕滿引下痛者兼下水腫腹脹並酒積食積一切腸垢積滯痃癖堅積或畜熱心腹暴痛或瘧气久不已者或表之正气與邪熱並甚於裏熱極似陰而反寒戰表气入裏而陽厥極深故脈微而欲絕也並風熱燥甚結於下焦大便不通或實熱腰痛者及小兒熱結乳癖積熱作發驚風潮搐斑疹熱毒不能了絕者宜以下之

瘀血下證【瘀於預切積也又音於】

桃仁承气湯治太陽病不解而循經熱結在膀胱者其人如狂血自下者愈表不解者先以桂枝湯解表已而但小腹急結者乃以下之或言少腹者誤也臍上爲腹腹下爲小腹小腹兩旁謂之少腹凡下皆作小腹也

抵當圓治傷寒裏熱少腸滿當小便不利今反利者有畜血也宜以下之

抵當湯治太陽日深表證仍在循經而熱畜下焦脈微而沈不結胸而發狂者熱在下焦少腹當鞕滿小便自利也血下乃愈宜以攻之或太陽病身黃脈沈者循經而畜熱下焦也少腹鞕小便不利爲無血小便自利如狂者瘀血證也或陽明畜熱內甚而喜忘【喜許記切】或狂大便𨿽鞕而反易不難也其色黒者有畜血也或無表裏證但發熱日深脈𨿽浮者亦可下之或已下後脈數胸熱消穀善饑數日不大便者有瘀血也並宜抵當湯下之

發黃

茵蔯湯治陽明裏熱極甚煩渇熱郁畱飲不散以致濕熱相而身體發黃

或言寒熱相搏而發黃者誤也卽如萬物濕熱甚則自生黃色非寒也本傷寒熱極失下或誤汗之溫之炙之熨之或誤服銀粉巴豆大毒熱藥下之反以亡液損其陰气邪熱轉甚或下之太早熱入裏不成結胸但以發黃者或失寒涼調治或熱勢本惡𨿽按法治而不能退其熱勢之甚者或下後熱勢不退皆能發於黃也大抵本因熱郁極甚畱飲不散濕熱相而黃也

其但頭汗出身無汗劑頸而還小便不利渇飲水漿者身必發黃也

怫熱在表燥而無汗濕熱在裏气甚不能散越於外則濕熱之气郁甚而上行以至頭靣陽極之分則濕熱蒸爲微汗而頸下無汗然濕熱不能自然宣通散越於周身故濕熱郁之極甚而靣目徧身發黃色也故白虎湯證徧身自汗出者仲景謂之散越不發於黃也小便不利者濕熱發黃之證也或小便自利或狂或大便黒者瘀血證也發黃亦有譫妄者本所不言以黃證未明故不須言也

冝茵蔯湯調下五苓散以利小便退其濕熱也以黃者茵蔯湯利大小便也

結胸

汗下之後不大便五六日舌漧而渇日晡小有潮熱從心至少腹鞕滿而痛不可近脈尙沈滑數或但闗脈沈者通宜大陷胸湯或丸下之或脈浮者表水罷也不可下之【下之死】宜小陷胸湯及小柴胡之類和解未罷者方可下之或結胸𨿽脈浮而裏熱勢惡須可下者宜三乙承气湯一服分作三次約三時許服訖得利甚良𨿽未利稍減脈必漸沈病微者止用三一承气湯半服按而下之裏熱甚者以大陷胸湯大半服而下之謂有前藥之力也然須二方中甘遂反甘艸或勢惡者故意以甘艸擊甘遂使開發峻疾而爲效速矣故世方及活人書雙圎子亦直用甘艸甘遂也

或但結胸別無大段熱證但頭微汗出脈沈潛者冰結胸也通宜大陷胸湯小結胸者心下按之而痛脈浮而滑別無大段熱證也

此亦下之早而熱結心胸也但以熱微於大結胸而甚於痞但熱之微甚也俗未明之又以妄謂但結胸無大熱證爲寒實結胸殊不和素問明言熱病而實非寒也及夫髒結陰結陽結者經以熱結於腑而腑爲陽是名陽結熱結於髒而髒爲陰是名陰結一名髒結也然熱結於腑則微而淺故病厥微而易治熱結於髒則深而當病甚故厥深而難治矣其或有髒結畜熱極深而至身冷脈微而欲絕者表之熱證反不見也俗未知本熱極而致反言陰寒臓結本亦病熱極俗又妄加熱藥反絕殘陰而暴死十無一生因以世傳髒結便爲死病也若以素問六气脈證標本驗之則明可見其熱證也畱飲不散而成頭汗而脈沈潛反附於骨者積飲以成水結胸

及水結胸者通宜小陷胸湯也

痞

傷寒表裏俱熱下證未全法當和解誤下之早則成痞心下痞滿而不痛按之軟虛也

然須裏之陰分已受熱入而爲病是謂病發於陰也或熱微下證未全則不任轉瀉誤下之早則裏之微熱除去之外反爲熱入所損虛而表熱故虛入裏𨿽不能成結胸亦作痞也俗醫妄謂陰寒之作發下之早而成痞者誤也然病旣已爲陰寒何得更言發於陰也寒病畢竟不可下何得言其下之早也旣言其早則病熱發於陰也故此之邪熱病之表於陽分而裏和未有邪熱反以下之太早則裏乃極虛而表之全熱大入於裏此失之至大故成結胸而病熱勢惡也痞則誤之小故爲熱勢輕微也小結胸者微於大結胸而甚於痞也但分誤之大小熱之微甚非謂痞爲寒也故仲景本攻痞多用大黃黃連黃芩寒藥耳後或以加附子漧薑之類者是以辛熱佐其寒藥欲令開發痞之怫熱結滯也非攻寒耳故攻痞不開者後當陷胸湯寒藥下其熱也或當用大柴胡大承气雙下表裏而無使表熱入裏以成結胸及痞若誤用調胃承气但攻其裏則表熱入裏而亦成痞也或無問可下不可下而誤用銀粉巴豆燥熱大毒圎藥下之反以損陰亡液以使怫熱太甚亦或成痞或爲諸熱變證各以本論詳之

痞脈浮而尙惡寒者表未解也當先桂枝湯解表已而後攻痞也或只服五苓散便雙散表裏甚良或痞惡寒而汗出者或痞而煩渴小便不利者或痞而畱飲濕熱下痢者或已成痞而因藥利尙不止以其痞滿誤更下之其痞轉甚嘔噦下利心煩燥者無問痞脈沈浮並宜煎生薑湯生薑湯一味調下五苓散每服四五錢頻服或痞不已則後亦實熱煩滿或譫妄脈沈無他證者宜大黃黃連瀉心湯或用前方小陷胸亦得

懊憹

懊憹者煩心熱燥悶亂不寧也甚者似中巴豆艸烏頭之類毒藥之狀也

梔子湯治懊憹煩心反復顚倒不得眠者燥熱怫郁於內而气不能宣通也

經曰血气者人之神由榮衛血气運行則神在乎其中也然神行於表則榮衛流注於經謂之行陽令人寤猶天之日出爲晝也神行於裏則五臓相生而順傳謂之行陰令人寐故神識外無所用而惑神迷於內則復爲夢也猶曰入於夜其夫燥金主澁而濕土主滑夫燥濕之體必先因之於彼气而後爲其兼化也猶先大涼而物後燥及風勝濕熱耗其液而成燥體及熱太甚則萬物濕潤而出液者也由是表熱無燥者气血運行通利而成癲狂走呼而力大者也燥熱病於外者气血壅滯則痿弱而無力也故病內熱而無燥者津液潤澤气血滑利則昏冒多睡也如洗心散寒藥言治多睡是也故小兒晝精健夜安寢由血液不衰也夫燥熱病於內者气血澁滯則懊憹煩心不得眠也夫傷寒之燥熱者因於大發吐下或嘔吐瀉痢自汗過多或陽熱太甚損陰耗液亡液則血衰而成燥熱也或炙熨炙烙或誤服熱劑或誤因銀粉巴豆燥熱大毒圎藥下之反損陰亡液血衰則燥熱太甚多爲此誤經曰目得血而能視耳得血而能聽手指得血而能操掌得血而能握足得血而能步髒得血而能液腑得血而能气然則一身之至貴者莫過於血故陽熱𨿽甚而血液不衰則榮衛通利而爲病微血液旣衰以伐燥熱怫郁則病甚也且如酒熱方甚而血液未衰則气血宣通而和暢因其酒熱損陰亡液以致血衰而酒漸以散之燥熱怫郁而煩渴病於酒也而再飲後得平者气液宣行而燥熱怫郁後得散也或不受復者酒毒已甚燥熱不能散也亦猶世俗妄意以分陽毒微於陰毒者是謂內外燥熱太甚而血液不衰則血气運行之太甚而爲病者猶泰極失常以爲陽毒也以血液衰竭燥熱太甚畜之於內則陽气不能營運於表故徧身靑冷厥逆病危極將死者妄謂寒極陰毒也因以中外急救其陽而反招暴禍倘或病熱尙微而誤中素問言辛熱開發彊刼之效因以妄矜已能以謂陰毒必死之證救之以活致使世俗愈惑而惟恨救之不及誤人多矣殊不知但以退熱潤燥散結則气液宣行而愈也故經曰腎苦燥急食辛以溫之開腠理致津液通气脈也然气通和卽津液宣行也故經曰气和而生津液相盛而神自生

或胸滿結滯或頭微汗出處煩者梔子湯主之或少气者加甘艸一錢或加嘔者及初誤以圎藥下之者加生薑半兩凡懊憹虛煩者皆用涼膈散甚佳及宜湯濯手足使心胸結熱宣散而已

梔子厚朴湯治心煩腹滿坐臥不安

傷寒直格方卷中﹤子部﹐醫家類﹐傷寒直格方﹥

欽定四庫全書

傷寒直格方卷下

宋劉守眞撰

諸證藥石分劑

麻黃散

麻黃【一兩半去節湯泡去黃汁焙漧秤】桂枝【一兩削去皴皮官桂是也】甘艸【半兩炙】杏仁【二十粒湯浸去皮尖雙仁者下並同法】

右剉如麻豆大每服五錢匕【匕匙也謂一匙約重五錢】水一盞半煎至八分濾去滓溫服【滓阻史切澱也也】衣覆以取防汗或溫病身煩痛小便自利者加白術四分防汗之【每一分二錢半也】

益元散【一名天水散一名太白散】

滑石【六兩白膩好者】甘艸【一兩】

右爲細末毎服三錢蜜多許溫水調下或無蜜亦可毎時日三服或欲冷飲者新井泉調下亦得解利發汗煎蔥白豆防湯下毎服水一盞蔥白五寸豆豉五十粒煮取汁七分調並三四服以效爲度此藥是寒涼解散熱郁設病甚不解多服無害但有益耳本世傳名太白散俗惡性寒蔥易得之賤物而又不明素問造化之理故不取本艸神驗之言而多不用焉若以隨證驗之乃凡人之仙藥也何可缺歟夫傷寒當汗則不可下當下則不可汗且如誤服此藥則汗自不出而裏熱亦獲不效亦有裏熱便得宣通而愈者也或半在表半在裏可和解而不可吐下發汗者若服此藥多愈或不愈亦小減加涼膈散和解尢佳或自當汗解者更加蒼術粗末三錢同蔥防煎湯

調服尢良或孕婦不宜滑石麻黃桂枝軰發汗卽用甘艸一兩蒼術二兩同爲粗末每服四錢水一盞蔥白五寸豉五十粒同煎至六分濾去滓熱服並二三服取防汗是名逼毒散非孕婦亦可服或太白散加麻黃二兩去節如法煎服世云神白散或逼毒散加麻黃與蒼術等分去節濟眾云靑龍散或靑龍散更加滑石末與蒼術二倍是爲發汗之妙藥名曰大逼毒散此方惟正可汗者卽用誤服之則轉加熱也或解利兩感煎涼膈調下益元散四錢或下乳用豬肉面羹粥飲湯之類調下四錢不拘時候日三服及宜食肉面羹粥催產溫香油漿調下五錢並二三服以產爲度或死肝不下者煎三乙承气湯一服調下益元散五錢須防更頻用油漿調益元散溫服前後俱下而胎下可活產母也凡難產或死胎不下皆由風熱燥澁斂結滯而不能舒緩故產戶不得自然開通也此藥力至則結滯頓開而產矣後愼不可溫補而反生燥熱也俗未知產後亡液損血痛疼怖懼以致神狂气亂則陰气損虛邪熱太甚而爲諸熱證由不讀素問不知造化故不識證候陰陽反以爲凡產諸虛百損便爲虛冷而無熱也誤以熱藥溫補或見煩渴者不令飲水本𨿽善心爲害多矣豈治病之道但以臨時審其臟腑六气虛實明其標本如法治之而已矣此藥泛常多用然須爲效至大而俗以病異藥同將謂妄行反招侮慢今以黃丹加令桃紅色名曰紅玉散加靑黛令輕碧色名碧玉散加薄荷葉一分名雞蘇散主療不殊收效則一俗目懵然何能別此可逺妄誕可顯功後之學者其究心焉

桂枝湯

桂枝【去皴】芍藥甘艸【炙等分三分爲率】

右剉如麻黃大毎服八錢水一盞半姜三片棗三枚擘破煎至七分令去滓溫服續後啜熱稀粥溫覆令徧身防汗或暖也及初夏可加黃芩一兩名陽旦湯大熱之分及素有熱人可再加知母半兩石膏一兩爲末或更加升麻一分禁生冷粘滑肉面五辛酒酪息物等桂枝證反下之不成結胸及痞但腰滿證在者本方倍加芍藥大實痛者更加大黃半兩脈弱自利者不加

桂枝加葛枝湯

桂枝芍藥甘艸【各六錢三分】葛枝【一兩三錢】

右如桂枝湯服【謂如桂枝湯剉煎服也下並仿此】

葛枝湯

葛根【一兩】麻黃【泡去黃汁焙漧秤三分】桂枝【去皴】芍藥甘艸【炙各半兩】右如桂枝湯服

大靑龍湯

麻黃【泡去黃汁焙漧】石膏【爲末各三分】桂枝【一分半】甘艸【炙一分】杏仁【十枚湯去皮尖雙仁】

右剉如麻豆大抄五錢水一盞生薑三片棗三枚擘破煎至半盞濾去滓溫服令身汗濕未潤再服

小靑龍湯

麻黃【如前制】半夏【湯洗】芍藥細辛漧薑甘艸【炙三分】桂枝【去皴各三分】五味子【二錢】

右剉麻豆大每服八錢水一盞半生薑四片煎至七分絞汁溫服渇者去半夏加栝蔞根三錢防利去麻黃加芫花彈子大噎者去麻黃加附子二錢【炮】以開怫熱結滯小便不利少腹滿者去麻黃加茯苓四錢喘者去麻黃加杏仁【制如前法】此方治燥溫散其水以潤腸胃臟腑之燥以開發怫熱結滯者也

小柴胡湯

柴胡【去苗秤二兩】黃岑甘艸人葠【以上各三分】半夏【六錢炮五七次】

右剉如麻豆大抄五錢生薑三片棗三枚切煎至半盞濾去滓溫服日三小兒一服作三服【諸藥法同】

涼膈散【一名連翹飲子】

連翹【一兩】山梔子大黃薄荷葉【淨去毛】黃芩【以上各半兩】甘艸【一兩半】朴硝【一分】

右爲粗末毎服二三錢水一盞蜜少許【或無蜜亦可舊用竹葉或亦不須】煎至七分濾去滓溫服熱甚者可服四錢亦有可服一二十錢者治咽喉並涎嗽加桔梗一兩荊芥穂半兩咳而嘔者本方加半夏半兩每劑生薑三片煎服衂嘔血者加當歸芍藥各半兩生地黃一兩淋者加滑石四兩茯苓一兩風者加川芎防風各半兩石膏三兩酒毒者加葛根一兩斑疹痘瘡加荊芥穂赤芍藥川芎防風桔梗各半兩三嵗兒可服七八錢或熱甚黒陷腹滿喘急小便赤澁而將死者此一服更加大承气湯約以下之得利立蘇

凡言加者皆自本方加也但加者毎服五七錢以意加減調理兩感傷寒下證前後以退表裏之熱者煎本方四五錢調下益元散三四錢其本方皆能治此諸證但加卽爲效也

白虎湯

知母【一兩半】甘艸【一兩炙】粳米【一合】石膏【四兩爲末】

右剉麻豆大抄五錢水一盞煎至六分去滓溫服無時日三四服熱甚者服七八錢至十餘錢或或嘔或咳者加半夏半兩陳皮半兩毎服用生薑三片煎服或傷寒發汗不解脈【闕】者加蒼術半兩名曰蒼術白虎湯或發汗或下後煩渴口漧或脈洪大或防惡寒者或不可下者或除可用之藥外並宜加人參半兩以調之名人參白虎湯

五苓散

豬苓【去黑皮】茯苓白術【各半兩】桂【去皴一分】澤寫【一兩】

右爲細末毎服二三錢熱湯調下惡熱欲冷飲者新水調下或生薑湯調下愈妙或加滑石二兩甚或喘嗽咳煩心不得眠者更加阿膠半兩泡

桂苓甘露飲【一名桂苓白術散】

桂【半兩】茯苓白術【各半兩】甘艸【炙】澤寫石膏寒水石【各一兩】滑石【二兩制如前】

右爲極細末熱湯調下三錢欲冷飲者新水調下或生薑湯調下尢良小兒服一錢

白術散

白術茯苓【去皮】人葠藿香葉【淨俱各半兩】甘艸【炙一兩】木香【末一分】葛根【一兩】

右爲細末白湯調下三錢若煩渴者加滑石二兩病甚者爲粗末毎服一兩半水一大升煎至七合絞汁放冷從意續續飲之小兒尢宜

四逆湯

甘艸【炙】漧薑【各一分】附子【半个生去皮臍】

凡用附子以半兩重者佳小者力弱大者惡性非稱處方之宜也世皆美其大者未知古人之有則也右剉麻豆大用水兩盞煮至一盞絞汁分溫二服彊實人二劑作三服或畜熱極深者手足厥冷則不宜此方當以下之也

茯苓半夏湯

茯苓【去皮】生薑【取汁各一分】半夏【一錢】

右剉麻豆大用水一盞煎至四分絞汁下薑汁溫服

半夏橘皮湯

半夏【泡如法】陳皮【湯浸洗去穰】甘艸【炙】人葠茯苓黃苓【去其腐心上俱各一分】葛根【半兩】厚朴【去皮一分】

右剉麻豆大用水三盞生薑一分切煎至一盞半絞取汁分四服作一日食後溫服

黃連解毒湯

黃連【去須】黃蘗黃芩大梔子【各半兩】

右剉麻豆大每服秤半兩水一茶盞煎至四分絞取汁溫服無時日三四以效爲度每一二服效或腹滿嘔吐或欲作利者毎服加半夏三枚全用厚朴二錢剉茯苓去皮剉水一盞半生薑三片煎至半盞絞汁溫服名曰半夏黃蓮解毒湯或欲急下者本方加大承气湯一服生薑煎如前法以利爲度一法爲細末水研如小豆大溫水下二十圓治積熱勞欬瀉痢甚良

蒂散

蒂赤小豆【等分】

右爲細末以香豉半合【豆豉也】水一盞半煮取汁半盞調下一錢七不吐加服得快吐乃止虛人不宜

大柴胡湯

柴胡【去苗秤】大黃【各半兩】黃芩芍藥【各一分】半夏【二錢】枳實【三錢生用小者是也】

枳實不去穰爲效甚速下並同

右剉麻豆大分作三服毎服水一盞生薑三片棗三枚煎至半盞絞取汁溫服未利再服

大承气湯

大黃芒硝【朴硝有芒頭者亦可用】厚朴【去皴】枳實【各半兩】

加甘艸一兩是名三乙承气湯

右剉麻豆大分一半用水一盞半生薑三片煎至六分納硝煎一二沸絞去滓熱服

凡煎藥須慢火煎沸卽下火爲一沸或言煎至防分亦如此法煎不可彊火耗去其水也

凡病熱郁甚而冷服寒藥則病能拒藥多不能下故經曰寒因熱用未利再服熱甚者此一劑分大半作一服未利再服少半熱更甚者一劑都作一服熱勢甚者亦可並此二劑爲一服【兩劑作一劑爲一料】方得利而效者臨時消息以利爲度【消息謂損益多少也】

凡用藥多少仿於此耳

小承气湯

大黃【半兩】厚朴【三錢】枳實【三錢】

右剉如麻豆大作二服每服用水一盞生薑三片煎至半盞絞取汁熱服未利再服或防下者一劑分作二服或和胃气不欲利者一劑分爲四五服

調胃承气湯

甘艸大黃芒硝【各半兩】

右剉如麻豆大分一半用水一大盞煎至半盞絞去滓納硝煎一二沸熱服不利再服

十棗湯

芫花【慢火炒變色】大防甘遂【各等分】

右爲散【細末】用水一盞肥棗十枚切開煮取汁半盞調下半盞匕彊實人服一錢匕以意加減快利爲度

桃仁承气湯

桃仁【湯去皮尖雙仁用板槌碎】芒硝【半兩】大黃【六錢】桂【去皴皮】甘艸【各三錢】右剉如麻豆大分作三服每服用水一盞煎至半盞下硝絞取汁熱服日三以防利爲度

抵當圓

水蛭【炒】蝱虫【炒各七枚】桃仁【八粒】大黃【一錢】

右爲細末蜜和作二圓用水一小盞煮一圓至六分溫服脺時血未下者再服

抵當湯

水蛭【炒】蝱虫【炒去翅足各十枚】桃仁【七枚】大黃【一錢】

右剉如麻豆大分作二服每用水一盞煮半盞絞去滓溫服未下再服【蛭之吉丁結二切水蟣也蝱莫庚切】

茵蔯湯

茵蔯蒿【去莖一兩一名山茵蔯】川大黃【半兩】山梔子【七枚小者十枚】右剉如麻豆大用水兩盞半慢火煮至一盞絞取汁溫服六分未利再服四分以利爲度勢甚者作一服未利再服以意加減當下如爛魚肚及膿血膠膘等物及小便多出金色如皂角汁或其證將欲發黃者此一劑分作四服每服調下五苓散三錢凡治發黃不越此法也

世俗有烙黃而或愈者此彊實之人素本中气不衰以及濕熱郁之防者烙之而誤中彊刼開發得開气血宣通卽作汗而愈或體質本虛濕熱結甚則刼發不開而反致死者不爲少矣莫若仲景法對證以藥致之則免致彊刼不開而反誤人生命也又聞近世妄有寒極陰黃而內外極救其陽爲害多矣設若病防而誤中開發得愈亦以鮮矣而傷生者不可勝言也大抵凡諸黃者有二一則濕熱气而黃萬物皆然又如麥秀而霒濕熱過極則黃疸者也及水澇而天气濕熱則艸木將死而色變黃者也或病血液衰則虛燥熱太甚而身面痿黃者猶亢旱而艸木萎黃也夫病燥熱而黃者當退熱潤燥而已此傷寒濕熱極甚而發黃者開結退熱雙利大小腑以除水濕則利和而愈也【霒於林切今作陰】

結胸而發黃者同防胸湯各半服下之或誤肥巴豆熱毒圓藥下之及損陰气遂協熱利不止而發黃者同大承气各半服下之亦有協熱利不止更或結胸而發黃者用茵蔯五分同陷胸湯三分大承气二分以下之或兩感發黃者本方加黃連解毒湯一服急下之或頭防汗小便利而防黃者濕熱防也宜此梔子蘗皮湯

大山梔子【十五枚】甘艸【一錢】黃蘗【半兩】

右剉如麻豆大此劑則作二服每服水三盞煮至一盞絞取汁分三次作一日服

大陷胸湯

大黃芒硝【各三錢】甘遂末【三字】

右剉如麻豆大一劑分作二服每服用水一盞煮大黃至六分納硝煎一二沸絞汁一字半溫服未快利再服熱惡不利者以意加服

大陷胸圓

大黃【半兩】葶【三錢防炒】芒硝【一分】杏仁【十二个艸灰炒色變】

右大黃爲細末下葶杵再羅研杏仁硝如泥和圓如彈子大毎服一圓入甘遂末三字白蜜半匙水一盞煮至半盞溫服當一宿許乃下未利再服

小陷胸湯

半夏【四錢湯洗全用不剉】生薑【二錢切】黃連【二錢剉】括蔞實【大者半个惟剉其殻子則不剉或但用其中子者非也】

右以水三盞煮括蔞取汁一盞半內余藥煮至一盞絞取汁一盞分兩次溫服以效爲度

大黃黃連瀉心湯

大黃黃連黃芩【各一分】一法加生薑一分甚良

梔子湯

大梔子【七枚剉碎】豆豉【半合】

右以水兩盞煮梔子至一盞半內豉煮至半盞絞汁溫服

凡加者皆用梔子先煮

或吐者止後服凡諸梔子湯皆非吐人之藥以其燥熱鬱結之甚而藥頓攻之不能開通則郁發而吐因其嘔吐發開鬱結則气通津液寛行而已故不須再服也

梔子厚朴湯

大梔子【七枚】厚朴【半兩炙去粗皮】枳實【二錢】

右剉如麻豆大以水一盞半煮絞汁半盞溫服

泛論

凡傷寒熱病下後熱不退下證尙在者再三下之以熱退爲度𨿽熱退尙未痊愈者隨證調之凡下之前後或大汗將出或大汗已出【俗言好汗是言大汗】或汗後煩渴及諸吐瀉雜病一切煩渴者須以細細飲之渴未止者頻頻時與但不可過多以成畱飲不散者也【畱飲一名水畜經曰積飲】夫畱飲謂水液畱積畜聚於內而不濕潤化者也夫腸胃燥熱太甚則結滯而气液不能宣通故𨿽飲而難以止其煩渴也若以頓飲過多則水濕過極而腸胃燥熱怫郁轉以加其水濕痞閉故成畱飲而心腹滿痛或爲吐瀉也

設若不與飲之則燥熱轉甚危而死矣

夫腸胃之燥濕猶地最澇適當其宜皆不可過與不及凡治病之道以調六气陰陽使無偏傾各守其常平和而已嗟夫世俗或以妄爲冷水寒藥水損脾腎隔卻大汗但令中外俱熱而欲望其作大汗者或大汗欲出腸胃燥熱煩渴及汗已出及慮水卻大汗不與水者或气弱久虛煩渴者或吐瀉煩渴者或產婦煩渴皆以妄爲气虛不可飲水也此乃未知古人云渴欲飲水爲熱在裏也若夫正气卽衰邪熱燥甚而煩渴者若非水液寒藥滋養救其殘陰退其邪熱則陽熱暴甚而爲害速矣況不與水而反以大毒熱藥漧燥之寧無損者耶且如酒之體者水也比之飲水則過能多飲而旋能消散之外轉能發於渴者以其苦熱養於心火則陽盛陰衰而燥去水濕之體故旋能消散而善多飲水也其酒之善多飲者以其酒之熱毒若非復以水體勝之則亦少飲疾醉者彊以飲多則燥熱太甚而多生病也然酒力之熱善消水體復制酒力以其熱力多於水體故飲多則熱醉而燥盡水體勢力尙在則燥熱煩渴而病於酒也然酒之熱耗盡水體之外尙能燥熱煩渴爲病況病於燥熱太甚而煩渴反不與水者豈不加其害耶凡燥熱煩渴者腸胃易爲怫郁常以退熱開結散水潤燥之藥調之免致燥熱太甚則怫郁以成畱飲𨿽多飲亦不止其腸胃臟腑之燥熱煩渴而或腸胃之內濕甚以成吐瀉也涼膈白虎五苓及桂苓甘露之散類隨證以調之也

或成畱飲諸病者隨證燥之

宜小靑龍湯五苓桂苓甘露黃連解毒湯小陷胸大承气之類證本方論中

戰汗

夫熱病大汗將出而反寒戰者

古人以百病皆爲雜病惟傷寒名曰大病俗言汗病是也經言大汗者非謂邪熱自汗大出者也乃陽气怫熱鬱結後得開通發散宣通則蒸蒸而爲汗出是謂大汗言大病怫熱邪毒之气郁極乃發以爲汗出故曰大汗也故經曰大气皆去病得已矣

表之正气與邪熱並甚於裏大熱亢極而反兼水化制之故反寒栗也【化謂造化之化也】

經曰少陰所至爲驚或惡寒戰栗譫妄謂少陰君火熱气之所至而爲此等之病也又經曰諸禁鼓栗如防神守皆屬於火注云熱之內作然禁俗作噤鼓振搖而動也言禁汵振栗反寒戰也經曰亢則害承乃制謂五行之道防者當其本此實其過亢則反兼勝已之化以制其甚老子雲天之道其張弓乎髙者抑之斯其道也經曰水曰靜順謂靜而自己無爲但順物之气味也及方圓不與物爭乃至柔順者也水本寒寒極則水冰如地而能載物又經曰水發而雹雪是水寒亢極而反似尅水之土化是謂兼化也故病寒極者反堅滿也夫土主濕霒云而安靜濕極甚則飄驟散落是反兼風木制其土濕也故經言痙爲濕極而反似風彊病也木主生榮而王於春其气濕其本風風大則反涼而毀折是兼金花制其本也故風病過極則中外燥澁皮膚皴揭反气運行之燥澁而筋脈瘛緩是反兼金花也金主於秋而屬於陰其气涼涼極則天气淸明而萬物反燥燥物莫若火是金極反兼火化制之也故爲病血液衰少燥金之化極甚則反熱也燥物莫若火夏月火盛熱極甚則天气曛昩而萬物反潤以出水液林木流津及體熱極而反出汗液以火煉金熱極而反化爲水是火極而反兼水化制之也故病熱極則反出五濕婦人帶下淋及厥逆身冷或爲惡寒戰栗而或反冷痛也俗以帶下直言冷病及惡寒戰栗便爲陰寒者俗醫未知此也夫天道造化病防必當其木化寒見水化熱見火化也病甚者反似勝巳之化如寒極反似濕土熱極反似寒水之化嗟夫百病之極甚者其狀反似於己之相反者俗醫不求其病之本气而百端擬議莫知眞源不得已而但隨兼化之虛像妄爲其治反助其治而害於生命多矣以至舉世皆云病至危極之時則陰陽反變而無能辧別也殊不知但以運气造化之理推之則設若千變萬化而歸其要則一也何得有難易之二耶故經曰夫標本之爲道要而博小而大可以言一而知百病之害經又曰善言始者必念於終善言近者必知其逺是則至數而道不惑所謂明矣故老子曰不窺牖見天道不出戶見天下其出彌逺其知彌少蓋知要與不知要也古聖曰反常合道謂古聖天理大道合同而常俗之心則有相反者也然古聖道不離於俗者謂道包於族而入俗也又云俗自離道者常俗莫能合於道也夫俗則有相而道本無形者正如五行之變化防則守常而本化自見乃有相之俗是化以自見也甚則反似勝已之化乃無相而反常合道是謂變以其取變於本化之相而反見勝已之化也變化之道多端此則防甚外相之變化也故仙經曰大道似不肖厚徳若不足卽藏其本相於內而反變化勝已之化於外無相乃反常合於道者也卻以道眼觀之則求其內也若但以俗眼觀其外則逐相而遷何由得其要也故聖經所論天地變化與道合同而俗無所慊但隨俗見編集方論有乖其理秪合俗心致使後人皆由說反自以爲明而聖經之妙理瞢然罔究病者無辜竟罹橫夭吁可痛哉且如經言陽勝則熱陰勝則寒俗直謂陽之气勝則發熱陰寒之气勝則發寒者皆經之本防也此言表裏之陰陽正气之虛實言正气勝者爲不病而不勝者爲病也故經曰陰勝則陽病陽勝則陰病陽勝則熱陰勝則寒是謂表陽之正气爲不病裏陰之正气衰而爲受病也裏陰之正气勝爲不病表陽之正气衰而爲受病者也此皆熱在表裏陰陽之部分者也然病勝在裏爲陽勝陰虛病當發熱故發熱爲病熱在裏陽勝陰虛下之則愈汗之卽死者是也表熱裏和則病當惡寒爲陰勝陽虛汗之則愈下之卽死者是也故熱在表爲陰勝陽虛而言惡寒之寒則爲寒也熱在裏爲陽勝陰虛而言發熱之熱則爲熱也故傷寒表熱則惡寒當汗裏熱則發熱而當下之又經曰重寒則熱重熱則寒者非謂病寒而極重反變也此重言當有兩重惡寒則不惡寒而惡熱謂表惡寒爲一寒也若裏之陽和正气又出之於表則又當有一重惡寒是謂重寒則反不惡寒而爲發熱也若表之正陽之气與邪熱並入於裏則爲兩重發熱則不發熱而後禁栗寒戰也此反言陽和衞气並之於表陽分則病气之勝爲陽勝也病气與衞气並甚於裏之陰分則爲陰气也此亦表裏之陰陽正气之與邪熱相並而以言爲虛實也然邪熱在於表則惡寒而熱與裏之衛气並之與表則反煩熱也邪熱獨在於裏則發熱而表之正气與邪熱並之於裏則反寒戰也故經云陽虛則外寒陰虛則內熱此言不並者也正气虛而受邪熱故言虛也又曰陽勝則外熱陰勝則內寒此言並者也夫表裏陰陽之分受其邪熱之所在其沖和正陽之衛气又爲邪熱相並而爲病之所正气轉實而不虛故經言勝也是故經瘧論云陽气並於陰當是之時陽虛而陰實外無气故先寒栗也陰气逆極則後出之陽陽气後並於外則陰虛而陽實故先熱而渴又曰並於陽則陽勝並於陰則陰勝陰勝則寒陽勝則熱是言表裏之陰陽熱气之虛實非寒熱陰陽之虛實也故經曰病在陽則熱而脈燥在陰則寒而脈靜然气並於內而外無气故寒戰脈不能燥甚而沈細欲絕靜或不見也夫熱者邪熱與衞气並則作發而不並則休止也故經曰衞气相離或病得休衞气集則復病也故又云陰虛而陽實實則熱矣衰則气復反入入則寒矣此秪言表裏之陰陽气不並者爲虛而並者爲實其爲病之气者乃熱之一也俗未明之直以經言陰勝則寒不明其經意以病熱而反惡寒戰栗便爲陰寒之病誤之久矣其陰寒之爲病者脈遲細不煩渴小便淸白吐利腥穢屈伸不便厥逆禁固體寒而不熱不惡寒無戰栗者也故經言人多病气也陽少陰多故身寒如從水中出又曰人有身寒湯火不能熱厚衣不能溫不凍栗此是陰寒爲病而直云不凍栗寒冷也夫陽動陰靜故經曰戰栗動揺爲陽火熱气以爲病也反寒冷者亢則害承乃制是火熱極而反似寒水者也故病寒戰者反渴及雜病而害戰者多有燥糞也及夫平人冒寒而戰栗者寒主閉藏而外冒於寒則裏熱怫郁而表之陽和衞气以外寒逼入於裏則陽並於陰而寒戰也夫恐極而戰者經言五志過極則勞傷本藏恐爲腎故經曰恐傷腎然腎傷而虛則心火自甚而熱也又經曰恐則气下然陽主出行舒榮故心火之志喜則身心放肆而陰主収藏故腎水之志恐則身心収斂也夫恐則腎虛心實而熱正气收藏陷下於裏亦是陽並於陰而寒戰也夫酒噤而戰者腸胃酒熱未散身表酒力已消則陽熱易爲畜熱入裏故但冒於寒則陽並於陰而寒戰也夫欲汗而寒戰者傷寒日深表證罷畜熱於裏則發熱也若表裏之正气並入裏則火熱無極而反寒戰也陰分陽熱之气逆極而後出之陽則煩熱而大汗作也

世所謂交陽者非陰寒交熱以爲陽熱也乃怫熱畜之於裏而郁極乃發則交出之於表之陽分是謂交陽而後作汗也或怫郁過極而不能交出於表者是郁極不發否極不泰卽正气衰殘陰气先絕則陽气後竭而死矣夫欲汗而脈忽沈細而或不見者陽表正气並入於裏故也交陽而燥亂昏冒者裏熱郁極乃發而欲出以怫郁而陽之气極不能出故气亂則神背而燥擾也凡欲作汗無問病之防甚或以經新下者或下證未

全者恆以涼膈散調之甚者宜黃連解毒湯或下後二三日或未經下腹滿煩渴脈沈實而有下證者三一承气湯下之勢惡者加黃連解毒湯下之或已戰不快者或戰後汗出不快者或防戰數次經大戰而汗不出者乃並之不甚而病之不速也通宜三一承气湯或更加黃連解毒湯下之以散怫熱而開鬱結也大法曰脈浮不可下傷寒病已有裏證脈沈之下裏證尙在脈漸浮至一二日汗不能出者裏證郁發之不峻病已三乙承气湯防下之凡此諸可下者或得利而汗便出者或服藥而怫郁頓然開發先汗出而後利者或利性但隨汗出泄則气和而愈更不利者說不快交不過而死者止由裏熱極甚而不能開發也故常以寒涼或下怫熱免致但以其作汗而爲邪熱耗絕陰气而死矣或不戰而汗出者眾不能盡而陽不並陰也或戰而無汗而自愈者津液已衰以經發汗吐利或自汗吐利亡液過多則津液衰竭無由作津但气和而愈也

或不戰無汗而愈者陽不並陰則不戰津液已衰故無汗而已也

世俗未知而直以惡寒戰栗名陽熱气虛陰寒實勝因而爲治誤人多矣

受汗

夫大汗將出者愼不可限其煩熱而外用水濕及風涼制其熱也

陽熱開發將欲作汗而出者若爲外風涼水濕所薄則怫熱反入於裏而不能出泄病多危極而死矣

亦不可恨其汗遲而厚衣壅覆欲令大汗快而早出也怫熱已甚而郁極乃發其發之防則順甚則逆順則發易逆則發難病已怫熱作發而煩熱悶亂更以厚衣壅覆太過則陽熱暴然太甚陰气轉衰而正气不榮則無由開發卽燥熱喘滿危而死矣

汗後

雙解散普解風寒暑濕饑飽勞逸憂愁思慮恚怒悲恐四時中外諸邪所傷億覺身熱頭疼拘倦彊痛無問自汗無汗增寒發熱渴與不渴有甚傷寒疫癘汗病兩感風气雜病一切舊病作發三日裏外並宜服之設若感之勢甚本難解者常服三兩日間亦漸減可並無所損或裏熱極甚腹滿實痛煩渴譫妄須可急下者以大承湯下之或三乙承气湯亦妙也若下後未愈或證未全或大汗前後逆气或汗後餘熱不解或遺熱勞復或感他人病气汗毒染或中瘴气馬气羊气一切穢毒並漆毒酒食一切藥毒及墜墮打撲傷損疼痛或久新風頭疼中風偏枯破傷風洗頭風風癇病或婦人產後諸疾小兒驚風積熱瘡疹痘諸證無問日數但服之周身中外气血宣通病皆除愈【是防風通聖散加天水散各一半】防風

川芎當歸【切焙】芍藥薄荷葉【淨去毛】大黃麻黃【去根苗節】連翹芒硝【別研各半兩】石膏【別研】桔梗【各一兩】滑石【十五兩別研】白術

山梔子荊芥葉【各二錢半】甘艸【四兩】黃苓【一兩】右爲麄末每服五錢六錢水一大盞半入蔥白五寸鹽豉五十粒生薑三片煎至一盞濾汁去滓溫服無時日三四服以效爲度常服三錢水一中盞煎六分絞汁溫服不拘時兼夜四服設痊愈後更宜常服使病不再作新病不生並無過竟無問嵗數乃平人常服之仙藥也凡人已衰老則腎水眞陰損虛卽風熱燥郁甚精血涸竭枯燥而死但以此藥扶補滋潤者也嗟夫世俗反以妄中年以上火气漸衰止是虛冷更無熱病誤服熱毒之劑害人無數豈知識病之法全憑勝證以別寒熱陰陽虛實豈可以中年上下爲則耶此藥除孕婦及產後月事經水過多並泄瀉者不宜服或治雜病亦宜治風熱極妙一名通气防風散一名通解散

傷寒傳染論

夫傷寒傳染之由者因聞大汗穢毒以致神狂气亂邪熱暴甚於內作發於外而爲病也則如西山記曰近穢气而觸眞气錢仲陽云步履糞穢之履無使近於嬰兒若聞其气則冷兒急驚風搐也孫眞人雲乘馬逺行至暮當沐浴更衣然後方可近於嬰兒使不聞馬汗與夫气毒不然則多爲天弔急驚風搐也故剝死馬者感其毒气而成馬气丁黃之疾皆由聞其毒气之所作也故聖恵方一法大汗出則懸藥於戶辟其大汗穢毒無使傷於人也世以艾炙席隅者皆其義也多染親屬憂戚侍奉之人勞役者由其神气怯弱易爲變亂故也何以知傳染脈不浮者是也若誤以熱藥解表不惟不解其病反甚而危殆矣其治之法自汗宜以蒼術白虎湯無汗宜滑石涼膈散熱散而愈其不解者適其表裏防甚隨證治之而與傷寒之法皆無異也

傷寒直格方卷下

欽定四庫全書

傷寒標本心法類萃卷上

宋劉守眞撰

傷風

傷風之證頭疼項彊肢節煩疼或目痛肌熱漧嘔鼻塞手足溫自汗出惡風其脈陽浮而緩陰浮而弱此爲邪在表已上傷風之證皆宜桂枝湯第二次以解肌傷寒汗出怕風而加項彊痛者桂枝葛根湯第三傷風及無汗者𨿽已服桂枝湯反煩不解而無裏證者先刺風池風府卻與桂枝葛根湯服之不若通用雙解散五十一免致有桂枝麻黃之悞傷風自汗白虎湯二十二金匱方太陽病無汗而渴者不可與白虎湯

傷寒

傷寒之證頭項病疼腰脊彊身體拘急惡寒不煩燥無自汗或致頭面目疼肌熱鼻幹或胸滿而喘手足指末微厥脈浮數而者邪在表以上傷寒之證皆宜麻黃湯第一以發其汗傷寒冒風頭目痛四肢拘倦比金散四十六不若通用天水散四十九或雙解散之類五十一甚佳無使藥不中病而加害也白虎合涼膈散二十三乃調理傷寒之上藥傷風甚妙

中暑

中暑之證身熱頭痛背寒面垢自汗煩燥大渴口漧倦怠而身不痛或時惡寒或畏日气脈虛而弱無問表裏通宜白虎夏月感冒發熱煩渴五苓散二十四桂枝甘露飲三十四黃連香薷飲五十二或雙解散或裏熱甚腹滿而脈沈可下者大承气湯下之或三一承气湯尢妙半表半里者小柴胡涼膈天水散

中濕

中濕之證一身盡疼重者發黃闗節煩疼發熱鼻塞時或腹滿脹大便利脈沈而緩以上中濕之證先用雙解散微微汗之次用五苓散或淡滲散桂苓甘露飲曾用甘露飲不愈卻用黃連解毒則愈問曰若劑止土之甘此屬土故以火劑燥土其病則愈

風寒俱中

風寒俱中之證頭痛項彊肢體疼手足溫爲中風反無汗惡寒脈浮爲傷寒也或頭項疼腰脊彊身體拘急指末微厥不自汗爲傷寒反煩燥而脈緩者爲傷風也風則傷衛寒則傷榮榮衛俱傷則表裏熱甚者通宜以大靑湯或雙解散最妙

內外傷寒

始得脈便沈而裏病表和者內傷也脈浮而表病裏和者外傷也病在身體四肢爲表病病在胸腹之內爲裏病內傷通解散外傷雙解散內外一切所傷通神散然不若防解散以子和爲之三法至神

一切汗

風寒暑濕饑飽勞逸憂愁思慮恚恐悲怒四時中外諸邪所傷但覺身熱頭疼拘倦彊痛無問自汗無汗增寒發熱渴與不渴微甚傷寒疫癘汗病兩感風气雜病一切舊病發作三日裏外並宜雙解散設若感之勢甚本難解者常服雙解散三兩日間亦漸可減並無所損或裏熱極甚腹滿實痛煩渴譫妄須可下者三乙承气湯爲妙或下後未愈或下證未全或大汗前後逆气或汗後餘熱不解或遺熱復勞或染他人病气汗毒傳染或中瘴气羊气牛气一切穢毒並漆毒酒毒食毒一切藥毒及墜墮打撲傷損疼痛或久患風頭疼中風偏枯破傷風洗頭風風癇病或婦人產後諸疾小兒驚風積熱瘡瘍疹痘無問日數但以雙解散服之周身中外气血宣通病皆除愈然雙解乃通仙之藥但除孕婦及產後月經過多並泄防者勿與服之惟年老人最宜自有造化於中矣

傳染

凡傷寒疫癘之病何以別之蓋脈不浮者傳染也設若以熱藥解表不惟不解其病又甚而危殆矣其治之法自汗宜以蒼術白虎湯無汗宜滑石涼膈散散熱而愈其不解者通其表裏微甚隨證治之而與傷寒之法皆無異也雙解散益元散皆爲神方

表證

凡表證脈浮身體肢節疼痛惡風惡寒者可汗之不可下也傷寒無汗麻黃湯傷風自汗桂枝湯一法不問風寒通用雙解散或天水散最妙

裏證

凡裏證脈實而不浮不惡寒及惡風身不疼自汗譫語不大便或咽漧腹滿者可下之不可汗也以上之證宜小承气湯大承气湯調胃承气湯選而用之一法不問風寒暑濕或表裏兩證俱不見但無表證而有可下者通用三乙承气湯下之此藥發峻效使無表熱入裏而無結胸及痞之眾疾也或熱結極深而諸藥數下畢竟不能利不救成死者大承气湯加甘遂一錢匕下之病在裏脈沈細者無問風寒暑濕或表裏證俱不見或內外諸邪所傷有汗無汗心腹痛滿譫妄煩燥畜熱內盛但是脈沈者宜三乙承气湯合解毒湯下之解毒調胃承气湯能防大熱

表裏證

表裏俱見之證或半表或半在裏之證者謂前表裏二證病在相參有欲汗之而有裏病欲下之而表病未解汗之不可吐之又不可法當和解傷風白虎湯傷寒中風或兩感小柴胡湯一法不問風寒暑濕用涼膈散天水散二藥合一服用煎解之或表熱多里熱少天水一涼膈半或裏熱多表熱少涼膈一天水半表熱極裏有防熱身疼頭痛或或嘔不可汗吐下者天水涼膈散合和解之解之義不能退其熱者用黃連解毒湯表裏之熱俱防者五苓散表裏之熱俱盛者大柴胡湯防下之更甚者大柴胡合大承气湯下之雙除表裏之熱服雙解散之後若不解病已傳變後三日在裏法當下之殊不知下之太早則表熱乘虛而入裏遂成結胸虛痞懊憹發黃之證輕者必危危者必死但宜平和之藥宣散其表和解其裏病勢或有汗而愈或無汗气和而愈用小茈胡涼膈天水合和主之病在半表半里用小茈胡涼膈散合和而解之或小茈胡合解毒湯如服熱勢未退者大柴胡合三乙承气湯表裏俱防半表半里若裏防者宜大柴胡合黃連解毒湯合服諸小柴胡湯證後病不解表裏熱勢更甚而心下急郁防煩或發熱汗出不解心下痞鞕嘔吐不利或陽明病多汗或少陰病下利淸水心下痛而口漧或太陰病腹滿而痛或無表裏證但發熱七八日𨿽脈浮而數而脈在肌肉實數而滑者並宜大柴胡湯病至七八日裏熱已甚表漸防脈𨿽浮數用三乙承气湯合解毒下之下證未全不可下者用白虎湯或知母石膏湯脈洪燥裏有防熱不可汗者用黃連解毒湯

汗後不解

凡是表證法當汗之依法汗之其病又不解汗後不解其證前後別無異證者通宜涼膈散調之以退其熱無使熱甚危極也除此之外逺勝小柴胡湯兩感至此而已汗後餘熱用益元散或小柴胡湯宣武人參石膏湯傷寒大發汗汗出不解反無汗脈尙浮者蒼術白虎湯解之傷寒用桂枝湯發後半日許復熱煩脈浮者再宜桂枝湯汗後不解下證未全者白虎湯汗後煩躁不得眠防熱而渴五苓散汗後不解中外有熱口漧煩渴柴胡飲子解表之後尙未愈者解毒涼膈天水散能調順陰陽洗滌藏府

下後不解

凡是裏證法當下之依法下之其病又不解或大下後或再三下後熱勢尙甚而不退本气虛損而不能實擬更下之恐下晚而立死不下之則熱極而死寒涼諸藥不能退其熱勢之甚者或濕熱內餘下利不止熱不退者或因大下後濕熱利不止而熱不退脈弱气虛不可更下者或諸濕熱內余小便赤澁大便溏泄頻並少腹而急痛者必欲作痢也通宜黃連解毒湯以解之傷寒下之大過胃中無熱飲水無力白術散又有大下之後其熱不退再三下之熱愈甚若下之不止其人脈防气虛气弱不加以法無可生之理至此下之亦死不下亦死但用涼膈合解毒湯調之陽熱退除陰脈漸生爲之妙法下之前後無問日數餘熱不解小柴胡湯汗下後胃虛大橘皮湯汗下後胸膈滿悶赤茯苓湯

在上湧之

言病在膈者當用蒂散吐之或表證罷邪熱入裏結於胸中煩滿而饑不能食四肢防厥而脈乍急者宜蒂散吐之傷寒頭疼久不愈令人防明胸膈亦有宿痰故也當先湧之次以白虎湯加減

在下泄之

言病畜熱下焦則承气抵當之類泄之而可也

合病

三陽合病腹滿身重難以轉側口燥而垢譫語遺尿如悞發汗則譫語益甚下之則便厥額上汗出額必發黃宜白虎湯

兩感

兩感謂一日太陽少陰兩證俱見二日陽明與太陰俱病三日少陽與厥陰俱病前六經之證是也小柴胡湯涼膈散五苓散天水散通聖散雙解散大柴胡湯可選用之熱勢甚欲可下者三乙承气湯或解毒合承气湯

痓病

痓之爲病發熱腹滿口噤頭搖瘈瘲不語項彊背直腰身反彊或目痛或目赤或閉或反目或足溫或妄行其脈沈而遲或帶者無汗曰剛痓有汗曰柔痓通宜三承气湯合解毒下之

頭疼

頭疼之證無問風寒暑濕雜病自汗頭疼俱宜白虎湯或加川芎荊芥尢妙頭疼久不愈必致防明宜先湧痰次用白虎加減風痰逆喘嗽頭痛半夏茯苓湯頭痛肢體痛黃連解毒湯頭疼口榦桂枝甘露飲風痰喘嗽頭痛白虎半夏橘皮湯風熱頭疼心煩昏憒人參石膏湯傷寒壯熱頭疼不臥散

身疼

身疼之證無問風寒通解散表熱甚頭項肢體疼痛黃連解毒湯傷寒瘟疫徧身疼痛少力頭旋腰腳麻重嘔壯熱減食三乙承气減硝加貫眾紫河車入金銀煎名銀煎散中濕一身盡痛五苓散

腹脹滿痛

腹脹滿脈沈者以三乙承气湯合解毒下之諸腹滿實痛煩渴譫妄脈實數而沈者無問日數三乙承气湯少陽證腹中痛者小柴胡去黃芩加芍藥湯少陽證脇下痞鞕者小柴胡去棗子加牡蠣太陰證腹滿時痛桂枝加芍藥痛甚加桂枝大黃

往來寒熱

往來寒熱屬少陽一日二三作來往無期用小柴胡湯主之

潮熱

潮熱屬陽明一日一發日晡而作也陽明裏熱極甚或吐下後不解大便五六日至十餘日日晡潮熱心胸煩熱而懊憹如瘧狀脈沈實者三乙承气湯陽明少陽合病下利日晡發熱如瘧者大柴胡湯通宜三承气合解毒

自汗

自汗不發表解肌自出汗也傷風自汗也傷風自汗宜桂枝湯傷寒自汗脈沈數而實表裏俱熱者三陽合病自汗者厥逆自汗者頭疼自汗者傷寒自汗未解半入於裏者中暑自汗脈虛者俱宜白虎湯傷寒寢汗不止白虎湯加麻黃根浮麥傷寒汗下後自汗脈虛熱不已白虎加人參蒼術服之汗止身涼通仙之法也

中暑自汗白虎湯後以澹滲湯調之自汗多宣武人參石膏湯

自利並悞下

自利者不經下藥攻裏而自利也脈浮表不解自利或小便不利者五苓散一切瀉痢間作桂苓甘露飲溫濕內甚而作痢者黃連解毒湯或自利淸水色純靑心下痞痛口燥者皆濕熱相搏於腸胃之內而成下利者三一承气湯當汗而反下及不成結胸而但下利淸谷不化表證在表熱裏寒也急以四逆湯溫裏利止裏和急以桂枝解表或用巴豆熱藥下之而協熱利不止皆宜五苓散止利兼解表

小便不利

小便不利者小便難而赤澀也中暑並傷寒大發汗後胃中漧煩燥不得眠脈浮小便不利防熱煩渴者口漧煩渴小便不利者小便赤澀通宜五苓散桂苓甘露飲主之

嘔吐

幾嘔吐者火性上炎也無問表裏通宜涼膈散傷寒雜病一切嘔吐調胃承气湯煩悶漧嘔黃連解毒湯嘔吐煩渴者桂苓甘露飲五苓散咳嘔者白虎加半夏橘皮傷寒嘔吐四肢厥逆淸冷調胃散濕溫內甚惡心嘔吐者白虎合解毒湯

吐瀉

吐瀉者上吐下瀉亦名霍亂也一切吐瀉霍亂通宜五苓散益元散白術散吐瀉霍亂煩渴並中外諸邪所傷而吐瀉腹滿痛悶者並皆桂苓甘露飲淡滲湯

喘嗽

大熱喘嗽而滿者黃連解毒湯或熱甚咳嗽悶亂三乙承气湯少陽咳者小茈胡去人參大棗生薑加五味子漧薑喘嗽頭疼者伏苓半夏湯咳嗽者白虎湯加半夏桔梗咳嗽不已人參石膏湯或宣武人參石膏湯痰逆咳嗽半夏橘皮湯汗之後气悶咳嗽五味子湯

渴

凡口漧煩渴者傷寒汗出而渴者飲水反吐名曰水逆俱宜五苓散少陰病二三日口燥咽漧三一承气湯或裏熱燥甚傷寒怫郁畱飲不散煩渴不止則腹髙起痛不可忍但嘔冷涎大渴不能飲飲亦不能止其渴喘急悶亂但欲死者三乙承气湯熱下咽立止其渴有若無病之人須防大汗而愈至此往往多有不利而汗出亦有藥力但隨汗之宣通不利而愈或汗吐下後煩渴口漧脈浮大白虎湯加人參煩燥多渴涼膈散加滑石

煩燥

傷寒煩燥多渴涼膈散加滑石中暑傷寒汗後煩燥五苓散一切火熱狂躁喘滿黃連解毒湯煩躁而渴白術散或加滑石甚者加薑汁

懊憹

虛煩

不得眠

懊憹煩心反復顚倒不得眠者煩熱怫郁於內而气不能宣通也或胸滿結痛或煩防汗出虛煩者梔子湯主之或气少者加甘艸一錢或嘔者及初悞以圓藥下者加生薑半兩凡懊憹虛煩者皆用涼膈散甚佳及宜湯濯手足使心胸結熱宣散而已心煩腹滿坐臥不安梔子厚朴湯主之或陽明病下之後燥熱而懊憹者三乙承气湯汗後煩燥不得眠五苓散或涼膈散口燥呻吟錯語不得眠五苓散黃連解毒湯煩心者涼膈散少陽證胸中煩而不嘔者小柴胡去半夏人參加蔞實主之

畱飲

一切畱飲不散五苓散桂苓甘露飲黃連解毒湯涼膈散與白虎湯小陷胸湯三乙承气湯選用傷寒表未罷下有水气漧嘔發熱而咳或嘔或利或噎或小便不利小腹滿或喘者小靑龍湯

痞

傷寒表裏俱熱下證未全法當和解悞下之早則成痞心下痞滿而不痛按之虛軟者痞脈浮而尙惡寒者表未解也當先桂枝解表已而後用大黃黃連瀉心湯攻痞也或只用五苓散使除表裏甚良或痞惡寒而汗出者或痞而煩小便不利者或痞畱飲濕熱下利者或已成痞因藥尙不止以其痞滿悞更下之其痞轉甚嘔下利心煩燥者無問痞脈浮沈並宜生薑煎湯調下五苓散頻服之或痞不已則後亦濕熱煩滿或譫妄脈沈無他證者宜大黃黃連瀉心湯或小陷胸湯亦可下早成痞梹榔散

結胸

結胸之證有三不按而痛者名大結胸按之而痛者名小結胸心下怔忡頭汗出者名水結胸也汗下之後不大便五六日舌漧而渴日晡少有潮熱從心下至小腹鞕滿而痛不可近而脈沈滑數或但關脈沈者宜大陷胸湯或陷胸圓下之或脈浮者表未罷也不可下下之則死宜小陷胸湯及小柴胡湯之類和解之表罷者方可下之或結胸𨿽脈浮而裏熱勢惡須可下者宜三乙承气湯分作三次約三時許服訖得利甚良𨿽未稍減脈必沈病防者止用三乙承气半服按法而下之裏熱甚者以大陷胸渴大半服而下之或但結胸別無大段熱證但頭防汗出脈沈潛者水結胸也通宜大陷胸小結胸心下按之而痛脈浮而滑別無大段熱證及水結胸者小陷胸湯傷寒下之太早結胸黃連解毒湯加枳殻傷寒結胸虛痞涼膈散加枳殻桔梗或但自熱結胸者其胸髙起腹𨿽不滿而但喘急悶結譫妄昏冒闗脈沈數而者用大承气湯加甘遂一錢下之表證罷熱入裏結於胸中煩滿而饑不能食防厥而脈乍者蒂散吐之太陽中風下利嘔逆表證罷漧嘔短气不惡寒熱熱汗發作有時頭痛心下痞鞕滿引脇下痛者十棗湯結胸而發黃者茵蔯湯陷胸湯各半服下之協熱下利不止更結胸發黃茵蔯湯五分陷胸湯三分大承气湯二分下之爲佳脈浮不可下者小陷胸湯合小柴胡湯

血證

太陽病日深表證仍在循經熱畜於下焦脈防而深不結胸而發狂者熱在下焦小腹當鞕滿小便自利也血下而愈宜攻之或太陽病身黃脈沈者循經而畜熱下焦也小腹鞕小便不利爲無血小便自利如狂者瘀血癥或陽明畜熱內甚而喜妄或狂大便𨿽鞕而反易其色者有畜血也或無表裏證但發熱日深脈浮者亦可下或已下後脈數胃熱稍谷善饑數日不大便有瘀血也並宜抵當湯下之傷寒有熱小腹滿小便自利者爲有血也當下未敢用湯用抵當圓最爲穩當太陽病不解而畜熱下焦先以桂枝解表已而下血宜桃仁承气湯或抵當圓攻之傷風汗下不解熱郁經絡隨气湧泄爲衂或淸道閉流入胃脘吐出淸血及鼻衂吐血不盡余血停畱以致面黃大便黑犀角地黃湯發狂加黃芩大黃

譫語

譫語發狂三一承气湯合解毒湯以下之若傷寒過經譫語以有熱也當以湯下之若利小便大便當鞕而下利脈和者醫以圓藥下之非其治也若自利者腹當厥今反和此爲內實調胃承气湯或涼膈散通用

發黃

陽明病表熱極甚煩滿熱郁畱飲不散以致濕熱相而身體發黃其候但頭汗出身無汗臍頸而還小便不利渴飲水漿者身體發黃宜茵蔯湯調下五苓散結胸而發黃者茵蔯同陷胸湯各半下之或誤服熱毒圓藥下之反損陰气遂協熱利不止更或結胸而發黃者用茵蔯湯五分陷胸湯三分承气湯一分下之或兩感發黃者用茵蔯湯加黃連解毒湯一服急下之頭防汗小便利而發防黃者濕熱防也梔子蘗皮湯發黃甚者茵蔯合三乙承气湯

發斑

發斑下證未全涼膈散未曽下胃熱發斑白虎湯加人參白術陽明胃熱發斑脈沈須可下者三乙承气湯下之傷寒胃熱發斑涼膈散加滑石調五苓散甚妙傷寒七八日發黃有斑防熱腹滿者或痰實壅上𨿽諸承气湯不過者仲景曰寸脈浮者則可用蒂散吐之

發狂

傷寒發狂奔走罵詈不避親疏此陽有餘陰不足三乙承气湯加當歸姜棗名當歸承气湯以利數行候防緩以三聖散吐之後用涼膈散洗心散黃連解毒湯調之譫妄發狂逾垣上屋赴井投河皆爲陽熱極甚用三乙承气合解毒下之驚悸顚狂三乙承气湯發狂極甚投河入井者三下不過不可下攻便當湧之以蒂散吐出痰涎宿物一掃而愈後以甘露飲之類調之

發戰

凡熱病大汗將出而反寒戰者表之證气與邪气並甚於裏火熱亢極而反兼水化制之反爲寒戰脈防欲絕者三乙承气湯或十棗湯下之凡欲作汗無問病之防甚或已經新下者或下證未全者但以涼膈散調之甚者黃連解毒湯或下後二三日或未經下腹滿煩渴脈沈實而有裏證者三乙承气湯下之勢惡者加黃連解毒湯或戰不快者或戰後汗出不快者或戰數次經大戰而汗不當者乃並之不甚而發之不逹通宜三乙承气湯或更加黃連解毒湯下之以散怫熱而開鬱結也

發厥

或表熱極甚而恐承气不能退者或已下後而熱不退者或畜熱內甚陽厥極深以陽气怫郁不能營運於身表四肢以致通身淸冷痛甚不堪項背拘急目靑睛疼昏恍惚咽漧或痛躁渇虛汗嘔吐下利腹滿實痛煩寃悶亂喘急鄭聲脈𨿽疾數以其畜熱極深而脈道不利反致脈沈細而欲絕俗未明其造化之理而反謂其傷寒極陰毒者或始得之陽熱暴甚而便有此證候者或兩感熱勢甚者通宜解毒如大承气湯下之熱不退者宜再下之然𨿽古人云三下之而熱未退卽死矣亦有按法以下三五次利一二十行熱方退而得活者免致不下退其熱而必死也下後熱少退而未愈者黃連觧毒湯調之或失下熱極以致身冷脈防而昏冒將死者若急下之殘陰暴絕而死蓋陽气後竭而然也不下亦死宜涼膈散或黃連解毒湯或二藥合服或白虎合涼膈散養陰退陽積熱漸以宣散則心胸溫暖脈漸以生至於脈復有力方可以三乙承气湯下之或解毒加六一散調之愈後宜服退熱之藥忌發熱諸物裏熱脈厥者宜白虎湯熱極厥深而諸藥下畢竟不能利者不救必死黃連解毒湯更加甘遂末一錢匕下之

循衣摸牀

陽明病脈遲汗出不惡寒身重短气狂語如見鬼狀劇者發則不識人循衣摸牀惕而不安直視防喘三乙承气湯

勞復食復

汗下後勞復柴胡飲子飲酒復劇黃連解毒湯或雙解加黃連在裏者三乙承气湯在表者益元散或雙解散半表半里大柴胡湯小柴胡湯涼膈散解毒湯隨證用之食服三乙承气湯

傷寒標本心法類萃卷上

欽定四庫全書

傷寒標本心法類萃卷下

宋劉守眞撰

麻黃湯一

麻黃【六錢】桂枝【四錢】甘艸【二錢】杏仁【七枚】

右作二貼水二鐘煎八分取汁麻黃性熱惟冬及春兼病人素虛寒者乃用正方夏至之後服之必發斑黃湏加知母半兩石膏一兩黃芩一分桂枝加減月令同

桂枝湯二

桂枝芍藥【各二錢半】甘艸【一錢半】

右作一貼姜三片棗一枚煎服取微汗倍加芍藥名桂枝芍藥湯加大黃名桂枝大黃湯金匱方曰太陽病自汗而小便數者不可與桂枝湯

桂枝葛根湯三

桂枝芍藥甘艸【各二錢半】生薑【四錢】大棗【二枚】葛根【五錢二分】

右作二服水煎取微汗

葛根湯四

葛根【一兩四錢】麻黃【三錢】生薑【三錢】桂枝甘艸芍藥【各二錢】棗【一枚】

右作二貼水煎服衣覆取汗爲度

升麻葛根湯五

升麻漧葛芍藥甘艸【各三錢】

右作二服水煎若大段寒卽熱服若熱卽溫服身涼爲度

大靑龍湯六

麻黃石膏【各四錢半】桂枝【一錢半】甘艸【同上】杏仁【三枚】

右作二貼姜三片一枚水煎取微汗不可太過恐亡陽以溫粉撲之

小靑龍湯七

半夏【六分】北五味【一錢二分】麻黃芍藥細辛甘艸榦姜桂枝【各一錢八分】

右作二貼生薑四片水煎諸方皆不用生薑

大柴胡湯八

柴胡【三錢】黃芩【一錢半】將軍【七錢】芍藥【錢半】半夏【一錢】枳實【二錢】

右作一貼生薑五片棗一枚煎大柴胡合三乙承气湯合黃連解毒湯合大承气湯

小柴胡湯九

柴胡【八錢】黃芩甘艸人參【各三錢】半夏【二錢半】

右五錢生薑五片棗一枚煎溫服

一法本方合涼膈天水一法本方合涼膈防一法本方合解毒湯

一法本方去棗子加牡蠣一法本方去人參大棗生薑加五味子漧薑

一法本方去半夏人參加括蔞實

大承气湯十

大黃芒硝【各一錢】厚朴【四錢】枳實【三枚】

右作一貼水二鐘先煎厚朴枳實次下大黃煎取八分去滓入硝煎一二沸放溫服

一法本方加甘遂末一錢

調胃承气湯十一

大黃【三錢】芒硝【二錢】甘艸【一錢半】

右作一貼水二鐘煎溫服

小承气湯十二

大黃【三錢】厚朴【一錢半】枳實【一錢】

右作一貼水二鐘煎溫服

三乙承气湯十三

大黃【二錢】芒硝【一錢半】厚朴【錢半】枳實【一錢】甘艸【二錢】

右作一貼水煎溫服

一法本方減硝加貫眾紫河車入金銀煎名銀煎散一法本方加當歸姜棗名當歸承气湯

桃仁承气湯十四

桃仁【去皮尖】芒硝【錢半】大黃【二錢】桂甘艸【各一錢半】

右作一貼水煎空心服

犀角地黃湯十五

犀角白芍藥牡丹皮【各五分】生地黃【四錢】

右作一貼水煎有熱加黃芩一錢發狂血證加大黃本方無大黃血證內有

大防胸湯十六

大黃【二錢】芒硝【二錢半】甘遂【一分些小便是】

右作一貼水煎溫服未快再服勢惡不利以意加之

大防胸圓十七

大黃【半兩】芒硝【二錢半】葶【三錢炒另研】杏仁【十二枚炒】

右大黃末下葶杵羅研杏仁芒硝如泥圎如彈子大每服一丸入甘遂末三字白蜜半匙水一鐘煎至半鐘溫服當一宿未利再服

小防胸湯十八

半夏黃連括蔞實【一枚四分用之二】

右作一貼水煎溫服未利再服微利黃涎卽愈一法本方合小柴胡湯

抵當湯十九

水蛭【炒】防虫【各七个去足翅炒】杏仁【七枚】大黃【二錢半】

右作二貼水煎再服

抵當圎二十

水蛭【炒】防虫【各七个去足翅炒】杏仁【七枚】大黃【二錢半】

右細末煉蜜作二圓用水二鐘煎一圓至六分溫服晬時血未下再服

黃連解毒湯二十一

黃連

黃蘗

黃芩

梔子

每服五錢水煎溫服本方合大承气湯

一法本方加枳殻

本方合三乙承气湯

一法本方加甘遂末一錢匕本方合調胃承气湯一法本方合涼膈天水散

白虎湯【金匱方云太陽病無汗而渴者不可服】二十二

知母【一兩半】甘艸【一兩】粳米【一合】石膏【四兩】

右五錢水煎溫服

一法本方加蒼術

一法本方加人參蒼術一法本方加半夏橘皮一法本方加半夏桔梗一法本方合解毒湯一法本方加人參白術一法本方合涼膈湯一法本方加麻黃根浮麥

涼膈散二十三

連翹【一兩】黃芩【半兩】梔子【半兩】甘艸【半兩】朴硝【一分】薄荷大黃【半兩】

右五錢水煎入蜜少許一法本方合解毒湯一法本方加滑石

一法本方加桔梗只殻一法本方合天水散

一法本方加滑石調五苓散

五苓散【金匱方云陽明病汗多而渇者不可服】二十四

豬苓伏苓白術【各五錢】桂心【一分】澤瀉【一兩】

右或調或煎

一法本方加生薑汁調服

澹滲湯【卽五苓合益元是也】二十五

蒂散【細剉炒】赤小豆【等分又用茶少許】二十六

右爲末豆豉半合水一半煮汁半調下一錢匕不吐加服

頭痛加郁金脇痛蠍稍

三聖散【見吐門】二十七

食前先食虀汁半後調藥服一半用鵞翎探引吐出如吐少更以熱虀汁投之不已用麝香煎湯服半立止

梔子湯二十八

大梔子【七枚】豆豉【半合】

右以水煎梔子至一盞半入豆豉煮至半盞溫服

梔子蘗皮湯二十九

大梔子【十五枚】黃蘗【半兩】甘艸【二錢半】

右防咀水二鐘煎

梔子厚朴湯三十

大梔子【七枚】厚朴【半兩】枳實【二錢】

右防咀水煎

十棗湯三十一

芫花大防甘遂【等分】

右爲末水一棗十枚劈開煮汁半調藥末半錢匕實者一錢匕

茵蔯湯三十二

茵蔯【一兩】大防【半兩】梔子【十枚】

右五錢水煎本方合陷胸湯本方合大承气湯本方五分陷胸湯三分大承气二分

本方合解毒湯

大黃黃連瀉心湯三十三

大黃黃連黃芩【等分】

右五錢水煎

一法加生薑甚良

桂苓甘露飲【卽五苓防加寒水石石膏】三十四

右爲末或溫湯或新水生薑湯調或煎

一方不用豬苓

一方加甘艸

一方有人參藿香木香葛根滑石甘艸共一十三味一名桂苓白術散

人參石膏湯三十五

人參【二錢半】白術【半兩】知母【半兩】黃芩【二錢】川芎【半兩】茯苓【半兩】半夏山梔【三錢】甘艸【一兩】石膏【三兩】

右防咀姜煎

崔宣武人參石膏湯三十六

人參【二錢】石膏【一兩】川芎【二兩】黃芩【二錢】茯苓防風【各三錢】甘艸【五錢】

右五錢水煎

半夏橘皮湯三十七

半夏陳皮甘艸人參茯苓厚朴【各二錢半】葛根【半兩】

右五錢姜五片

茯苓半夏湯三十八

茯苓半夏生薑【各一錢取汁素問藥證用水一大盞煎至四分絞汁卻下

生薑汁服】

右水煎

一方加黃芩甘艸陳皮各一錢

大橘皮湯三十九

陳皮甘艸【各一兩】人參【二兩】

右五錢姜三片

赤茯苓湯四十

陳皮甘艸【各一兩】人參【二兩】半夏白術川芎赤茯苓【各半兩】

右五錢姜五片

防榔防四十一

防榔枳殻【等分】

右爲末三錢黃連煎湯調下或黃連解毒湯調下或瀉心湯調下

白術防四十二

白術茯苓人參藿香【各半兩】甘艸葛根【各一兩】木香【二錢半】

右末白湯調下二錢熱加滑石或加生薑

四逆湯四十三

甘艸【一錢】漧薑【一分】附子【中者半个】

水煎溫服

五味子湯四十四

五味子【半兩】麥門冬人參杏仁陳皮【二錢】

右五錢姜棗煎

不臥防四十五

川芎【一兩半】石膏【七錢半】藜蘆【半兩】甘艸【二錢半】人參【二錢半】細辛【二錢半】

右爲末口噙水搐鼻少時飲白湯半碗汗出而解一方無人參細辛

川芎湯川芎槁木蒼術【等分】

右爲末湯調三錢湏防嘔汗便解

茈胡飲子

柴胡人參甘艸大黃當歸芍藥

右剉五錢姜五片水煎崔宣武加半夏五味子桔梗

劉廷瑞方四十五

柴胡甘艸【二兩】黃芩當歸芍藥【一兩】人參半夏大黃

大勞熱五七分以爲度

北金散四十六

荊芥麻黃白芷細辛菊花何首烏防風石膏薄荷全蠍艸烏川芎

右爲末各等分每服一錢煎服或茶酒送下

調胃散四十七

水銀舶上硫黃

右研至黒服一錢米飲下重者二錢

通神散河間另有六神通解散於此加麻黃髮汗防佳和劑方中蔥白散於此去黃芩滑石加川芎白術漧葛亦妙方也四十八

蒼術石膏【四兩】甘艸黃芩【二兩】滑石【六兩】

益元散卽天水散四十九

滑石【六兩】甘艸【二兩】

右爲末水調或加蜜或蔥豉湯調一名天水散一名六一散

通聖散五十一

防風川芎當歸芍藥大黃薄荷【各半兩】麻黃連翹芒硝【各半兩】石膏滑石【各一兩】黃苓桔梗【各一兩】甘艸【二兩】荊芥【二錢半】白術【二錢半】梔子【二錢半】

右剉五錢姜五片水煎

雙解散五十一

益元散通聖散【各半兩】

右一兩姜蔥豉水煎此藥雙解加減在通聖散注中

黃連香薷飲五十二

香薷【一兩】厚朴【半兩】白匾豆【二錢半】香連【三錢】

右剉五錢入酒少許水煎冷服

治腰腳骨骱痛不止

用葳靈仙煎酒食前溫服極妙

無憂丸治一切食積气積茶積酒積瀉痢气蠱腹脹膨悶肚腹疼痛

黒牽牛【一斤取末十三兩】梹榔【好者二兩】豬牙皂角【二兩】三稜【二兩】莪術【二兩各用好醋浸濕紙煨香熟取出切碎】

右同前藥曬榦爲末又用大角二兩煎湯打麵糊爲丸每服二錢半白湯送下茶亦可或姜湯下

太乙神鍼

羌活獨活黃連【各四兩爲末】麝香【二錢】乳香【二錢】

右用三月三日艾四月八日亦可曬漧打茸入前藥末和勻用好白紙捲包前藥如筯大治風痺或在腿或在腰在肱灸七炷二七炷三七炷甚效

治風虫牙疼方

防風【去蘆】艸烏【去尖】細辛【去葉】巴豆【去殻油各等分】

右各味等分爲細末擦牙痛處涎出立止切勿咽下如食飲食以鹽湯灌潄飲無礙

神效追虫取積感應丸【廣大至道髙士沈道寧傳】

梹榔樟栁根管仲大黃【以上俱各半斤】三稜【四兩醋煮】雷丸【四兩醋煮】莪茂【四兩醋煮】使君子【四兩取肉】木香【二兩】芫花【一兩】苦楝根皮【八兩】黒牽牛【二斤半取頭末十兩爲衣】

皂角茵蔯藿香

自梹榔至牽牛爲末外用皂角等三味濃煎汁爲丸如梧桐子大毎服三錢重

金刀如聖散【又名惡瘡方】

茅山蒼術【六兩米泔浸一日一夜】白芷【二兩】川烏【四兩去皮臍生用】防風【四兩淨生用】細辛【三兩去土淨】白術【二兩五錢】艸烏【四兩】

本方用兩頭尖無則

川芎【四兩】雄黃【五兩另研細末入藥】

右件俱各生用曬榦爲末用之

一切金瘡及多年惡瘡用自己小便洗過貼藥立效破傷風急用好酒調藥半錢或一錢服之蛇傷入枯白礬少許調藥敷之蠍蜇傷用吐服蓋取汗也如汗不出再服或涎出亦驗傷處敷藥可

風狗咬傷處口噙水洗淨將藥貼傷處

湯火傷蕩者以新汲水調藥敷之

雷頭風並幹濕癬麻痺每服半錢服之立效

蘆薈丸治小兒痞疾疳癆肚大腹脹面黃肌瘦脾胃不和驚積食積並皆治之

蘆薈麥蘗胡黃連【以上俱各一兩】黃連【五錢】蕪荑肉豆木香龍膽艸【各四錢】川練子【五十个取肉】三稜蓬術【各六錢】梹榔【八錢】史君子【六十个】陳皮靑皮【各八錢】麝香【一錢半】神麯【一兩半】幹蝦防

右爲細末薄荷豬膽汁爲丸粟米大每服一錢空心米湯下

無價寶一名壯陽丹專治五勞七傷四肢無力腳腿沈困骨節酸疼面目無光陽痿不起下元虛冷夢失精液服至十夜面目光滑二十夜老轉少年一月後陽道復原四十夜增進飲食至一百日萬病皆除冬不寒夏不熱須髮不白婦人服之彊陰暖子宮陰陽有益最有功效

川練子【二兩】牛【一兩酒浸】梹榔【一兩】兔絲子【一兩另研酒浸】蛇牀子【一兩】漧薑【五錢】穿山甲【一大片酥炙】蓮肉【一兩不去心】乳香【三錢另研】沈香【五錢另研】白檀香【五錢另研】鹿茸【一兩炙】巴防【一兩】大茴香【一兩】仙靈皮【三錢】破故紙【五錢】山藥【一兩】鳳眼艸【三錢】胡蘆巴【五錢】人參【一兩】澤瀉【一兩】五味子【一兩】熟地黃【一兩】麥門冬白從蓉茯苓【已上各一兩】白芍藥【五錢】

右二十七味除乳香沈香白檀香兔絲子四味另研爲細末其餘二十三味各搗爛爲細末同前四味煉蜜爲劑同搗一一百千杵丸如梧桐子大毎服三十丸增至十九丸好酒送下以干物壓之修合之日再加丁香一錢

膏藥方【和尙傳】

黃香【三斤】麻油【半斤】穿山甲白芨【二味各少許做點藥】

蓽麻【四十九粒研細】

定子藥

白礬【一兩火煆同信一處】信【五錢】乳香【二錢】沒藥【二錢】辰砂【五分】

麵糊爲定

生肌散

龍骨【火煆】赤石脂【火煆各半兩】乳香沒藥輕粉海鰾硝全蠍【洗焙漧各一錢】血竭【二錢】黃丹【一錢】

右爲末待瘡頭落盡此藥塡滿在瘡口上以膏藥貼之一日甘艸湯洗二次膏藥一二日一換

追風托裏防

甘艸黃蓍當歸芍藥白芷防風川芎官桂蔞仁金銀花

桔梗

毎服水酒共二鐘煎至一鐘空心服

象牙丸

象牙【五錢】蜂房【三錢】蟬蛻【三錢】木香【三錢】沒藥【一錢】乳香【三錢】全蠍【一个】姜【三錢】

先將黃蠟半斤化開待黒色過卻將前藥爲細末入蠟內攪勻傾入水內取出冷定爲丸如棗大每服空心一丸滚酒化開連三日三服待藥從漏痕出隔三日再一服第五日再服一丸後下定子藥

傷寒用藥加減賦

萬物之生也人爲最靈四時有變兮百病兆生欲辧陰陽之證必明天地之情稽寒溫表裏之疑式明標本施汗下補吐之法溥濟羣生始而毫毛次傳膚腠惡風自汗乃桂枝之證喘熱惡寒則麻黃之陰陽俱虛而身必癢各半同功【謂麻黃桂枝各半也】寒熱共作而脈尙虛一二共湊【亦謂用桂枝與麻黃各一也】於是助以姜棗雜以豉蔥便利惡風者漧薑心悸腹痛者建中脈熱極而煩者入人參於白虎脈煩盛而喘者加杏子以靑龍恍惚下痢而陰虛朱雀取效頭肉瞤而水泄武當功致使桔梗寛咽甘艸平悸腹內脹滿兮厚朴姜心中懊憹兮梔子豉小便不利則投之以豬苓膈間有痰則吐之以蒂或乃熱作而腹脇脹滿又若狂妄而潮熱發悸或裏以入而表未除或小便澀而大便祕必明大小柴胡直敍前後承气結胸多渇祝侍者議在防胸譫語發狂委將軍【此卽指大黃也】功先調胃當知靑龍十棗兮水有表裏三黃四逆兮利有寒溫下利者甘艸煩躁者茯苓【病煩燥則用茯苓四逆湯】脈絕用當歸【其脈有欲絕者則用當歸四逆湯治之】亡血須人參【失血者則用四逆加人參】汗出加附子【汗多者則加附子泄心湯】惡風入黃芩【惡風者則加黃芩瀉心湯】臍下有水則生薑【治臍下水用生薑瀉心湯】心中嘔逆則人參【治嘔逆則用人參瀉心湯】上四者同歸於四逆下四者乃同於瀉心溫寒滯而散結積惟三白之功妙生津液而逐水道加五苓之效神唾血則黃蓍宜服便膿則桃仁可加黃疸茵蔯必求之蒂【謂宜先用蒂而後用茵蔯也】斑毒紫雪宜用於升麻【謂宜先用升麻而後用紫雪也】溫濕之中蒼術可入燥熱之內附子宜加此外若靑龍與柴胡有加減之餘議身有餘熱者桂枝可除脇下鞕滿者大黃可倍多汗者附子加柴奔豚者桂枝加桂喘者小靑龍加杏仁者小柴胡加五味蒂治煩渇未除茯苓醫小便不利內寒者茱茰外腫者防己生薑止嘔半夏療噦用枳殻兮緣酒毒畱胸有黃蘗兮因衂血出鼻或得人參以除煩或取茯苓而愈悸頭疼如破蔥白連須咳逆欲絕幹柿並蒂下利則漧薑身痛則梔豉豈二方之獨用亦眾藥之同推妙哉吾今精此四十餘年活人之功嘗識

傷寒標本心法類萃卷下

