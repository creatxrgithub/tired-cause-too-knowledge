目錄

序

明生員傅先生山傳

正文

附錄傅靑主男科卷上

附錄傅靑主男科卷下

傅靑主男科重編考釋淸傅山

內科雜病著作。淸傅山﹝靑主﹞原著﹐何髙民編考。編者認爲﹐《傅靑主男科》一書是後人據傅氏《大小諸證方論》中「雜癥方論」及「小兒科方論」等內容所編纂。但原著卻將傅氏「兩髒同治」﹑「兩病同治」等重要臨牀經驗撰於該書有關的不同門類﹐遂予考證﹐並以所編《大小諸證方論》爲藍本﹐參校王道平序以及《石室祕錄》等刊本﹐將原著25門予以增刪歸類﹐重新編次。又於每門病癥之下﹐酌加注釋。1987年由山西科學教育出版社出版。

序

世傳先生字不如詩﹐詩不如畫﹐畫不如醫﹐醫不如人。先生之髙遠﹐固不可以區區之醫見也。而先生有所著《性史》《十三經字區》《周易偶釋》《周禮音辧條》《春秋人名韻﹑地名韻》《兩漢人名韻》等書﹐不槪見於世﹐𨿽欲言先生之髙﹐莫之由也。今讀先生之傳﹐想先生之爲人﹐豈非所謂天子不得臣﹐諸侯不得友者歟﹖先生有《女科》傳於世﹐平嘗遵治家人婦女﹐無一不效。嘗語人曰「先生《女科》﹐神乎神矣。惜未有《男科》傳焉。」或謂﹕「子不聞諺乎﹖能治十男子﹐不治一女人﹐女科難﹐男科易﹐故有傳有不傳耳。」似也﹐而心疑之。癸亥﹝同治二年﹑公元1863年﹞秋﹐有邦定羅公﹐持先生《男科》《小兒科》以相示﹐平見而奇之﹐究其所從來。羅曰「道光初年﹐余家刻印先生《女科》﹐是時平定州孫毓芝先生﹐爲余家西席﹐由平定州攜至舍下﹐余抄之﹐藏笥已四十餘年矣。今有鄕人生產﹐胞衣不下﹐求方於余。余搜《女科》而得此﹐因子好《女科》﹐而特爲相示。」平受而讀之﹐讀而抄之﹐且欲板之。柰心餘力欠﹐遲遲者久之。是冬十月﹐有寶翰羅公﹑正南王公﹑書銘安公﹑惇友羅公﹐亦善此書﹐於是各捐板資於親友﹐以共成其事。願仁人君子﹐勿視此爲易易。

先生此書﹐只言病之形﹐不論病之脈﹐明白顯易﹐使人一望﹐而卽知其病是寒是熱﹐屬實屬虛﹐眞深入而顯出﹐似易而實難也﹐非深精脈理﹐不能爲此。先生蓋精於岐黃﹐而通以儒義﹐不囿於叔和﹑丹溪之言﹐而獨有所見。探古人未探之本﹐傳古人未傳之妙﹐實大有益於人世﹐能救死於呼吸間也。

平本才疏學淺﹐見小識寡﹐不足爲先生序﹐且不敢爲先生序。而今竟序之者﹐蓋十一月二十三日﹐己詣平邑古陶書院求序於松龕徐大人﹐而徐大人赴省公幹。梓人索序﹐而待觀者又欲亟成其書﹐無柰序之﹐亦不過序其稿之所由來﹐板之所由成耳。世有能文之士﹐棄此而重爲之序﹐是所至禱。

同治二年十二月康衢王道平識

序

天倪子慨﹐夫子輿氏之言曰﹕窮則獨善其身﹐達則兼善天下。古今有志之士﹐窮者千萬﹐達者十百﹐其有兼善天下之志﹐而無兼善天下之柄者﹐不知凡幾矣。若夫無兼善天下之柄﹐而行兼善天下之志者﹐莫醫若也。

醫之中﹐有良醫﹐有庸醫。良醫者﹐紹先聖之心源﹐卽爲民命之主宰也﹐其培養元气﹐是猶良相之治國也。庸醫者﹐究義理而未精﹐向市廛而鬻術﹐其貽害眾生﹐亦猶庸臣之誤國也。嗚呼﹗治國者寥寥﹐誤國者滔滔﹐此有心人所以痛心疾首者耳。傅靑主先生﹐具悲天憫人之懷抱﹐仁民愛物之念﹐生當喪亂﹐篤志隱淪﹐徒以醫傳於世。先生之遇亦可悲矣﹐然先生兼善天下之志更可見矣。《女科》一書﹐久已流傳﹐同治間湖北崇文書局刊行。雜證二卷﹐因《女科》之行﹐別曰《男科》﹐向聞之而未見也。今年春﹐枝江張正甫明經以舊刊本見示﹐天倪子受而讀之﹐覺條分縷晰﹐意簡言賅﹔不以脈理之深奧而晦目﹐不以證治之微茫而侈口﹔病立一案﹐案列一方﹐持此可以救世﹐可以傳世﹐誠良相之典型﹐治國之模範也﹐因校而刊之。願鄕國市裏﹐戶藏一編﹐不爲庸醫所誤﹐使吾民共登仁壽之域。爲先生廣其傳﹐爲先生行其志﹐是窮者而有達者之權也﹐不亦深快幸哉﹗

光緒七年歲在重光大荒落陽月江都郭鐘嶽序

明生員傅先生山傳

傅先生名山﹐字靑主﹐一字公他﹐陽曲人。祖霖﹐官山東﹑遼海參議。父之謨﹐明經授徒﹐號離垢先生。

山生而穎異﹐讀書十行並下﹐過目輒能成誦。年十四﹐督學文太淸拔入庠。繼文者﹐袁臨候先生繼咸也﹐一見深器之﹐準食餼。檄取讀書三立書院時﹐時以道學相期許﹐山益發憤下帷。袁每云「山﹐文誠佳﹐恨未脫山林气耳。」崇禎丙子﹐繼咸爲直指張孫振誣詆下獄。山徒步走千里外﹐伏闕訟冤。孫振怒﹐大索山﹐山敝衣襤褸﹐轉徙自匿﹐百折不回﹐繼咸冤得白。當是時﹐山義聲聞天下。後繼咸官南方﹐數召山﹐山終不往。

國朝定鼎﹐自九江執繼咸北上﹐山乃潛入都﹐密候繼咸起居。繼咸見殺﹐山收其遺而歸。山性至孝﹐父之謨病篤﹐朝夕稽顙於神﹐願以身代。旬日父愈﹐人謂孝通神明不異。黔婁云﹕執親喪﹐哀毀特甚﹐苫塊水飲﹐不茹疏果。友愛諸季﹐先人遺產﹐弟蕩費彊半﹐終身無怨色。弟歿﹐撫遺孤過於己子。失偶時年二十七﹐子眉甫五齡﹐旁無外家媵﹐」誓不復娶。於裏黨姻戚﹐竭力其緩急﹐爲人分別有讓﹐恭儉下人。與人言﹕根據於忠孝﹐謀事要於誠實。蓋其惇濃彜倫﹐根本自然﹐非有彊也。自李自成犯京師﹐明莊烈皇帝殉國﹐山遂絕意進取﹐棄靑衿爲黃冠﹐號石道人。衣艸履﹐時遨遊於平定﹑祁汾間﹐所至有墨痕筆迹。工詩賦﹐善古文詞﹐臨池得二王神理﹐該博古今典籍﹐百家諸子﹐靡不淹貫。大叩大鳴﹐小叩小鳴﹐復自托繪事寫意﹐曲盡其妙。精岐黃術﹐邃於脈理﹐而時通以儒義﹐不拘拘於叔和﹑丹溪之言。踵門求醫者戶常滿﹐貴賤一視之。家故饒﹐至是漸益窶﹐安貧樂道泊如也。屋舍田園﹐多爲細人竊據﹐槪置不問。康熙戊午﹐詔舉博學宏詞﹐廷臣交章薦山﹐山堅以老病辭。當事者立迫就道﹐道稱股病不能行﹐肩輿舁入都﹐臥旅邸不赴試。滿漢王公九卿﹑賢士大夫﹐下逮馬醫夏畦﹑市井細民﹐莫不重山行義﹐就見者羅溢其門﹐子眉送迎常不及。山但欹倚榻上言「衰老不可爲禮」。

諸貴人益以此重山﹐弗之怪也。明年三月﹐吏部驗病入告﹐奉旨﹐傅山文學素著﹐念其年邁﹐特授內閣中書﹐著地方官存問﹐遂得放歸。歸愈澹泊﹐自甘僻居遠村﹐不入城府。然欽其名者益眾﹐率紆道往見﹐冀得一面爲榮。又六年卒﹐遠近會葬者﹐數千百人。山所著有《性史》《十三經字區》《周易偶釋》《周禮音辧條》《春秋人名韻﹑地名韻》《兩漢人名韻》等書。

嵇禮齋曰﹕昔者嘗怪先生值堯舜之世﹐篤志髙尙﹐懇辭徵辟﹐何其果也。及讀漢史﹐見周黨﹑王霸之爲人﹐初不辱於新莽﹐建武復辟﹐連徵不起﹐乃知士各有志。先生蓋有道而隱者也﹐彼誠見夫有明末季﹐上下交徵利﹐卒滅亡於寇盜之手﹐固己心寄夫長林丰艸矣﹐寧復以靑紫爲榮耶﹖至若義白知己之冤﹐其賢於世之平居師友相親慕﹐臨難背負﹐不一引手救﹐漠然若不相識者﹐亦遠矣。古云﹕民生於三﹐事之如一﹐惟其所在則致死焉。

先生眞無愧哉﹗贊曰﹕於惟先生﹐得聖之淸﹔訟冤奔訃﹐蒙難不驚。辭榮卻聘﹐先民是程﹐功在名教﹐百世景行。

﹝明生員傅先生山傳﹞鐵城寄傅靑主

﹝附禮二首附錄《霜紅龕集》﹞獨子同憂患﹐於今乃別離﹐乾坤畱古道﹐生死見心知。貫械還餘艸﹐傳燈不以詩﹐悠悠千載業﹐努力慰相思。

江州求死不得﹐至今只得爲其從容者。聞黃冠入山養母﹐甚善﹐甚善﹗此時不可一步出山也。有詩一冊付曲沃錫﹐屬致門下藏之山中矣。可到未﹖﹝乙酉冬季﹞前詩到未﹖若未到門下﹐不可往取﹐可屬西河曹孝廉碩公緩頰取之﹐必藏之門下。所目今著《經觀》《史觀》二書﹐《經觀》薄就矣﹐《史觀》尙未竟﹐不知能終竟此業否﹖晉士惟門下知我甚深﹐不遠蓋棺﹐斷不敢負門下之知﹐使異日羞稱袁繼咸爲友生也。

丙寅初秋宜春袁繼咸袁山

﹝明生員傅先生山傳﹞傅山父子

﹝原載《池北偶談》﹞傅山﹐字靑主﹐一字公之他﹐太原人。母夢老比丘而生﹐生復不啼。一瞽僧至門云「旣來﹐何必不啼﹖」乃啼。六歲食黃精﹐不樂谷食﹐彊之﹐乃復食。讀十三經﹑諸子史﹐如宿通者。崇禎十年﹐袁臨候繼咸﹐督學山西﹐爲巡按禦史張孫振誣劾被逮。山橐左右﹐伏闕上書﹐白其冤。諭徳馬君常世奇﹐作山右二義士傳﹝謂山與汾陽薛宗周﹞﹐比之裴瑜﹑魏劭。亂後﹐夢天帝賜黃冠衲衣﹐遂爲道士裝。醫術入神﹐有司以醫見則見﹐不然不見也。康熙戊午﹐徵聘至京師﹐以老病辭。己未﹐與範陽杜樾﹐俱授內閣中書舍人歸裏。山工八分隸及金石篆刻﹐畫入逸品。子眉﹐字壽髦﹐亦工畫﹐作古賦數十篇。常鬻藥四方﹐兒子共車﹐暮抵逆旅﹐輒篝燈課讀經史騷賦選諸書﹐詰旦成誦﹐乃行﹔否卽與杖。

正文

初病治法門

﹝初治者﹐首先宜以此治之也。初病傷風﹐卽以傷風治之﹔初病傷寒﹐卽以傷寒治之﹔初病傷食﹐卽以傷食治之也。﹞凡病初起之時﹐用藥原易奏功。無如世人看不淸癥﹐用藥錯亂﹐往往變癥蜂起。苟看病淸﹐用藥當﹐何變癥之有﹖

﹝初病治法門﹞外感

人病外感發熱﹐必先散其邪气﹐邪退而後補正﹐則正气﹑不爲邪所傷﹐方用外感發熱方﹕柴胡﹝一錢﹞荊芥﹝一錢﹞半夏﹝一錢﹞黃芩﹝一錢﹞甘艸﹝一錢﹞水煎服﹐則邪散而身涼。蓋四時不正之气﹐來犯人身﹐必然由皮毛而入營衛﹐故用柴胡﹑荊芥先散皮毛之邪﹐邪旣先散﹐安得入內﹖又有半夏以祛痰﹐使邪不得挾痰以作祟﹔又有黃苓以淸火﹐使邪不得挾火以作殃﹔又有甘艸調和諸藥﹐是以邪散而無傷於正气也。若內傷之發熱﹐則不可用此方。

﹝初病治法門﹞傷風

傷風之癥﹐必然頭痛身疼﹐咳嗽痰多﹐鼻流淸水﹐切其脈必浮﹐方用﹕柴胡﹝一錢﹞荊芥﹝一錢﹞防風﹝一錢﹞黃芩﹝一錢﹞半夏﹝一錢﹞甘艸﹝一錢﹞水煎服﹐一劑卽止﹐不必再劑也。

﹝初病治法門﹞傷寒

傷寒初起﹐鼻塞目痛﹐項彊頭痛﹐切其脈必浮緊。此傷寒也﹐方用﹕桂枝﹝一錢﹞甘艸﹝一錢﹞陳皮﹝一錢﹞漧葛﹝一錢﹞水煎服﹐一劑而愈。

﹝初病治法門﹞發汗

邪居腠理之間﹐必須用汗藥以泄之﹐方用﹕荊芥﹝一錢﹞防風﹝一錢﹞甘艸﹝一錢﹞桔梗﹝一錢﹞蘇葉﹝一錢﹞白術﹝五錢﹞茯苓﹝三錢﹞陳皮﹝五錢﹞水煎服。此方妙在以白術爲君。蓋人之脾胃健﹐而後皮毛﹑腠理﹐始得開闔自如。白術健脾去濕﹐而邪已難存﹐況有荊﹑防﹑蘇﹑桔以表散之乎﹖

﹝初病治法門﹞扶正散邪

此專治正气虛﹐而邪气入之者﹐如頭痛發熱﹑凡脈右寸口大於左寸口者﹐急以此方投之﹐無不痊愈。方用扶正散邪湯﹕人參﹝一錢﹞柴胡﹝三錢﹞半夏﹝一錢﹞甘艸﹝一錢﹞茯苓﹝三錢﹞白術﹝三錢﹞水煎服。

﹝初病治法門﹞傷食

如傷食﹐必心中飽悶﹐見食必惡﹐食之轉痛也。方用﹕白術﹝一錢﹞茯苓﹝一錢﹞枳殼﹝一錢﹞山楂﹝二十粒﹞穀芽﹝二錢﹞麥芽﹝二錢﹞神曲﹝五錢﹞半夏﹝一錢﹞砂仁﹝三粒﹞甘艸﹝五分﹞水煎服﹐一劑快﹐二劑愈。

﹝初病治法門﹞傷暑

如傷暑﹐必然頭暈﹑口渴﹑惡熱﹐甚者痰多﹑身熱﹑气喘﹐方用﹕靑蒿﹝一兩﹞香薷﹝三錢﹞白術﹝五錢﹞陳皮﹝一錢﹞茯苓﹝三錢﹞甘艸﹝一錢﹞水煎服。有人參加一錢﹐無亦可﹐一劑愈。

﹝初病治法門﹞燥癥

燥病初起﹐咽漧口燥﹐不吐痰﹐漧咳嗽不已﹐面目紅色﹐不畏風吹是也。方用﹕麥冬﹝五錢﹞元參﹝五錢﹞桔梗﹝三錢﹞甘艸﹝一錢﹞花粉﹝一錢﹞百部﹝八分﹞水煎服。

﹝傷寒門﹞結胸

此乃傷寒之變癥也。傷寒火邪正熾﹐不可急與飲食。飲食而成此癥者﹐方用﹕栝蔞﹝一枚捶碎﹞甘艸﹝一錢﹞水煎服。

夫栝萎乃結胸之聖藥﹐平常人服之﹐必至心如遺落﹐令病患服之﹐不畏其虛乎﹖不知結胸之癥﹐是食在胸中﹐非大黃﹑枳殼﹑檳榔﹑濃朴所能祛逐﹐必得栝萎始得推蕩開脾﹐少加甘艸以和之﹐不至十分猛烈也。

﹝傷寒門﹞大滿

此邪在上焦壅塞而不得散也。方用﹕栝萎﹝一个搗碎﹞枳殼﹝三錢﹞半夏﹝一錢﹞梔子﹝三錢﹞天花粉﹝三錢﹞陳皮﹝三錢﹞濃朴﹝一錢五分﹞甘艸﹝一錢﹞水煎服。

此方之妙﹐全在用栝蔞能祛胸膈之食﹐而消上焦之痰﹐況又佐以枳殼﹑天粉﹐同是消痰之聖藥﹔又有濃朴﹑半夏﹐以淸胃口之痰﹔尢妙在甘艸﹐使羣藥畱中而不速下﹐則邪不能久存﹐自然散矣。

﹝傷寒門﹞循衣攝空

此癥非大實﹐則大虛﹐當審其因﹐察其脈﹐參其癥﹐而分黑白矣。

實而便祕者﹐大承气湯。虛而便滑者﹐獨參湯。厥逆者﹐加附子。

﹝寒熱眞假辧門﹞眞熱癥

眞熱癥﹕口漧極而呼水﹐舌燥極而開裂生刺﹐喉痛日夜不已﹐大熱烙手而無汗也。方用﹕麻黃﹝三錢﹞當歸﹝五錢﹞黃連﹝三錢﹞黃芩﹝三錢﹞生石膏﹝三錢﹞知母﹝三錢﹞半夏﹝三錢﹞枳殼﹝二錢﹞甘艸﹝一錢﹞水煎服﹐一劑輕﹐二劑愈。

﹝寒熱眞假辧門﹞眞寒癥

眞寒癥﹕手足寒﹐久而不回。色變靑紫﹐身戰不已﹐口噤出聲而不可禁也。方用﹕附子﹝三錢﹞肉桂﹝一錢﹞漧薑﹝一錢﹞白術﹝五錢﹞人參﹝一兩﹞水煎服﹐急救之。此乃眞中寒邪﹐腎火避出軀殼之外﹐而陰邪之气直犯心宮﹐心君不守﹐肝气無根據﹐乃發戰發噤﹐手足現靑色。然則用桂﹑附﹑漧薑逐其寒邪足矣﹐何用參﹑術﹐卽用何至多加﹖蓋元陽飛越﹐只一綫之气未絕﹐純用桂附﹑漧薑一派辛辣之藥﹐邪𨿽外逐而正气垂絕﹐若不多加參﹑術﹐何以反正气於若存若亡之際哉﹖

﹝寒熱眞假辧門﹞假熱癥

假熱癥﹕口𨿽渴而不甚﹐舌𨿽幹而不燥﹐卽燥而無芒刺紋裂也。方用﹕黃連﹝三錢﹞當歸﹝三錢﹞白芍﹝三錢﹞半夏﹝三錢﹞茯苓﹝三錢﹞柴胡﹝二錢﹞梔子﹝二錢﹞枳殼﹝一錢﹞菖蒲﹝三分﹞水煎服。此方妙在用黃連入心宮﹐佐以梔子﹐提刀直入﹐無邪不散﹔柴胡﹑白芍﹐又塞敵運糧之道﹔半夏﹑枳殼﹐斬殺黨余。中原旣定﹐四隅不戰而歸。然火勢居中﹐非用之得法﹐則賊勢彌張﹐依然復入﹐又如菖蒲之辛熱﹐乘熱飲之﹐則熱喜熱﹐不致相反而更相濟也。

﹝寒熱眞假辧門﹞假寒癥

假寒癥﹕手足冰冷﹐而有時溫和﹔厥逆身戰﹐亦未太甚﹔有時而安﹐有時而搐是也。方用﹕附子﹝一錢﹞肉桂﹝一錢﹞人參﹝三錢﹞白術﹝五錢﹞豬膽汁﹝半个﹞苦菜汁﹝三匙﹞先將水二碗煎藥﹐熟後以藥並器﹐放冷水中激涼﹐再入膽汁﹐菜汁調勻﹐一气服之。方中全是熱藥﹐倘服不如法﹐必然虛火上衝﹐將藥吐出。必熱藥涼服﹐已足順其性﹐況下行又有二汁之苦﹐以騙其假道之防也哉。

﹝寒熱眞假辧門﹞眞熱假寒

如人身外冰冷﹐身內火熾﹐發寒發熱﹐戰栗不已﹐此眞熱反現假寒之象以欺人也。法當用三黃湯加石膏﹑生薑﹐趁熱飲之。再用井水以撲其心﹐至二﹑三十次﹐內熱自止﹐而外之戰亦若失矣。後用元參﹑麥冬﹑白芍各二兩﹐煎湯與服﹐任其恣飲﹐後不再甚矣。

﹝寒熱眞假辧門﹞眞寒假熱

如人下部冰冷﹐上部大熱﹐渴欲飲水﹐下喉卽吐﹐乃眞寒反現假熱之象以欺人也。法當用八味湯大劑﹐探涼與服。再令一彊有力者﹐以手擦其足心﹐如火之熱﹐不熱不已﹐以大熱爲度。後用吳茱萸一兩﹑附子一錢﹐共爲末﹐麝香三分﹐以少許白面入之﹐打糊作膏﹐貼在足心之中。少頃﹐必熟睡﹐醒來﹐下部身熱﹐而上部之火息矣。

﹝寒熱眞假辧門﹞上熱下寒

此癥上焦火盛﹐吐痰如湧泉﹐面赤喉痛﹐上身不欲蓋衣﹐而下體冰涼﹐此上假熱而下眞寒也。方用﹕熟地﹝半斤﹞山萸﹝四兩﹞丹皮﹝三兩﹞茯苓﹝三兩﹞澤瀉﹝三兩﹞附子﹝一个﹞肉桂﹝一兩﹞麥冬﹝一兩﹞五味子﹝一兩﹞水十碗﹐煎至三碗﹐探冷與服。二渣再用水三碗﹐煎一碗﹐一气服之﹐立刻安靜﹐此上病下治法也。

﹝寒熱眞假辧門﹞乍熱乍寒

病有灑淅惡寒﹐而後發熱者﹐蓋陰脈不足﹐陽往從之﹔陽脈不足﹐陰往乘之。何謂陽不足﹖寸脈微﹐名曰陽不足。陰气上入於陽中﹐則惡寒也。何謂陰不足﹖尺脈弱﹐名曰陰不足。陽气下陷陰中﹐則發熱也。

凡治寒熱﹐用柴胡升陽气﹐使不陷於陰中﹐則不熱也。用黃芩降陰气﹐使不升入陽中﹐則不寒也。

﹝火癥門﹞火癥

火癥初起﹐必大渴引渴﹐身有斑點﹐或身熱如焚﹐或發狂亂語﹐方用﹕生石膏﹝三錢﹞元參﹝一兩﹞麥冬﹝一兩﹞甘艸﹝三錢﹞升麻﹝三錢﹞知母﹝三錢﹞半夏﹝三錢﹞竹葉﹝百片﹞水煎服﹐一﹑二劑可止可安﹐三劑愈﹐不必四劑也。﹝以下據《石室祕錄》初治法「發明」補﹞﹕﹝若初起之時﹐火勢少衰﹐減半與之。乘其火勢初起﹐胃气未衰﹐急用此方以止遏之﹐則火自然驟減而不爲害矣。方卽竹葉石膏湯﹐妙在加入元參﹑麥冬數兩﹐使石膏不爲主帥﹐而反爲稗將﹐聽麥冬﹑元參之差遣﹐則止去火而不損胃中之陰。又妙加入升麻引其外出而不能入﹐止祛火而不損腎水﹐所以奏功如神也。倘疑升麻太多而少減之﹐轉不能奏功之捷﹐予所以又戒世人之不知用升麻者﹞。﹝按﹕《石室祕錄》中麥冬爲三兩﹐元參爲一兩。此方論在《男科》及《方論》中均無﹐疑系傅氏晚年所攺﹞。

﹝火癥門﹞瀉火

瀉火湯總方﹕梔子﹝三錢﹞白芍﹝五錢﹞丹皮﹝三錢﹞元參﹝三錢﹞甘艸﹝一錢﹞水煎服。心火加黃連一錢﹔胃火加生石膏三錢﹔腎火加黃柏﹑知母各一錢﹔肺火加黃芩一錢﹔大腸火加地楡一錢﹔小腸火加天冬﹑麥冬各一錢﹔膀胱火加澤瀉三錢。治火何獨治肝經﹖蓋肝屬木﹐最易生火。肝火散﹐則諸經之火俱散。但散火必須有下泄之藥﹐而使火之有出路也﹐則得矣。

按﹕白芍﹑丹皮﹑梔子﹑甘艸﹐不但有淸火作用﹐且有利尿作用﹐使火從小便利之。

﹝火癥門﹞火越

此乃胃火與肝火﹐共騰而外越﹐不爲丹毒﹐卽爲痧疹﹐非他火也。方用﹕元參﹝一兩﹞漧葛﹝三兩﹞升麻﹝三錢﹞靑蒿﹝三錢﹞黃﹝三錢﹞水煎服。此方妙在用靑蒿﹐肝﹑胃之火俱平。又佐以羣藥重劑﹐而火安有不滅者乎﹖治小兒亦效。

﹝火癥門﹞火丹

治火丹神方﹕絲瓜子﹝一兩﹞柴胡﹝一錢﹞元參﹝一兩﹞升麻﹝一錢﹞當歸﹝五錢﹞水煎服。小兒服之亦效。

﹝火癥門﹞消食病

火盛之癥﹐火渴引飲﹐呼水自救﹐朝食卽饑﹐或夜食不止﹐方用﹕元參﹝一兩﹞麥冬﹝五錢﹞生地﹝三錢﹞竹葉﹝三十片﹞菊花﹝二錢﹞白芥子﹝二錢﹞丹皮﹝二錢﹞陳皮﹝五分﹞水煎服。

﹝火癥門﹞痿癥

不能起牀﹐已成廢人者﹐此乃火盛內熾﹐腎水熬幹矣。治法宜降胃火而補腎水﹐方用降補湯﹕熟地﹝一兩﹞元參﹝一兩﹞麥冬﹝一兩﹞甘菊花﹝五錢﹞生地﹝五錢﹞車前子﹝二錢﹞人參﹝三錢﹞沙參﹝五錢﹞地骨皮﹝五錢﹞水煎服。

﹝火癥門﹞又痿癥

人有兩足無力﹐不能立起﹐而口又健飯﹐少饑卽頭面皆熱﹐咳嗽不已﹐此亦痿癥﹐方用起痿至神湯﹕熟地﹝一兩﹞元參﹝一兩﹞山藥﹝一兩﹞甘菊花﹝一兩﹞當歸﹝五錢﹞白芍﹝五錢﹞人參﹝五錢﹞神曲﹝二錢﹞白芥子﹝三錢﹞水煎服﹐三十劑愈。

﹝濕癥門﹞傷濕

如傷濕﹐必然惡濕﹐小便短赤﹐方用﹕澤瀉﹝三錢﹞豬苓﹝三錢﹞肉桂﹝五分﹞茯苓﹝五錢﹞白術﹝五錢﹞車前子﹝一錢﹞柴胡﹝一錢﹞半夏﹝一錢﹞水煎服﹐一劑愈。

﹝濕癥門﹞黃膽病

此癥外感之濕易治﹐內傷之濕難療。外感者﹐利水則愈。若內傷之濕﹐瀉水則气消﹐發汗則精泄﹐必健脾行气而後可也。方用﹕白術﹝一兩﹞茯苓﹝一兩﹞薏仁﹝一兩﹞茵陳﹝三錢﹞黑梔﹝三錢﹞陳皮﹝五分﹞水煎服。

此方治內傷之濕﹐不治外感之濕。若欲多服﹐去梔子。

﹝濕癥門﹞癉癥

此癥𨿽因風寒濕而來﹐亦因身中元气之虛﹐邪始得乘虛而入。倘攻邪而不補正﹐則難愈矣。今於補正之中﹐佐以祛風寒濕之品﹐而癉癥失﹐方用﹕白術﹝五錢﹞人參﹝三錢﹞茯苓﹝一兩﹞柴胡﹝一錢﹞附子﹝一錢﹞半夏﹝一錢﹞陳皮﹝一錢﹞水煎服。

﹝濕癥門﹞香港腳

今人以五苓散去濕﹐亦是正理﹐然不能上升其气而盡去其濕也。必須提其气﹐而水乃散也。方用﹕黃﹝一兩﹞人參﹝三錢﹞白術﹝三錢﹞茯苓﹝三錢﹞薏仁﹝五錢﹞芡實﹝五錢﹞肉桂﹝一錢﹞白芍﹝五錢﹞半夏﹝二錢﹞防風﹝一錢﹞柴胡﹝一錢﹞陳皮﹝五分﹞水煎服。

此方乃去濕之聖藥。防風用於黃之中﹐足以提气而去濕。又助之柴胡舒气﹐气升則水散。且有白術﹑茯苓﹑薏仁﹑芡實﹐俱是去濕之品﹐有不神效者乎﹖凡有濕者﹐均可以此方治之。

﹝鬱結門﹞開郁

如人頭痛身熱﹐傷風咳嗽﹐或心不爽﹐而鬱气蘊於中懷﹔或气不舒﹐而怒气畱於脇下﹔斷不可用補藥﹐方用﹕當歸﹝三錢﹞白芍﹝五錢﹞柴胡﹝一錢﹞白術﹝二錢﹞甘艸﹝一錢﹞丹皮﹝一錢﹞薄荷﹝一錢﹞半夏﹝二錢﹞枳殼﹝一錢﹞水煎服。

頭痛﹐加川芎一錢﹔目痛﹐加蒺莉一錢﹑甘菊花一錢﹔鼻塞﹐加蘇葉一錢﹔喉痛﹐加桔梗二錢﹔肩背痛﹐加枳殼一錢﹑羌活二錢﹔兩手痛﹐加姜黃或桂枝一錢﹔兩脇痛﹐倍柴胡﹑白芍﹔胸痛﹐加枳殼一錢﹔腹痛不可按者﹐加大黃二錢﹔按之而不痛者﹐加肉桂一錢。

﹝鬱結門﹞舒肝

治肝气方﹕當歸﹝二錢﹞白芍﹝錢二分酒炒﹞焦白術﹝錢五分﹞茯苓﹝錢五分﹞柴胡﹝八分醋炒﹞生甘艸﹝五分﹞丹皮﹝一錢﹞黑山梔﹝一錢﹞炮姜﹝三分﹞水煎服。

﹝鬱結門﹞關格

怒气傷肝﹐而肝气沖於胃口之間﹐腎气不得上行﹐肺气不得下達﹐而成此癥﹐以開郁爲主﹐方用﹕白芍﹝三錢﹞柴胡﹝一錢﹞郁金﹝一錢﹞荊芥﹝一錢﹞蘇子﹝一錢﹞白芥子﹝一錢﹞甘艸﹝五分﹞茯苓﹝一錢﹞花粉﹝一錢﹞水煎服。

此方妙在平常﹐而有至理。蓋肝气之郁﹐必用柴﹑芍以舒之。然過多則必阻而不納﹐方中以此二味爲君﹐而佐以郁金之寒散﹐芥子之去痰﹐天花粉之散結﹐甘艸之和中﹐茯苓之去濕﹐气味和平﹐委婉易入﹐不爭不戰﹑相愛相親﹐自能到門而疑關﹐不致扣關而堅壁也。

又方﹕

用陰陽水各一碗﹐加鹽一攝﹐打百餘下起泡﹐飲之卽吐而愈。凡上焦有痰﹐欲吐而不能吐者﹐飲之立吐。

又方﹕

用生半夏爲末﹐水丸﹐綠豆大﹐入鼻孔中﹐則必嚏噴不已﹐用水飲之立止。通治中風不語﹐及中惡﹑中鬼等癥俱妙。

﹝脾胃病門﹞辧脾胃癥

凡人能食而不能化者﹐乃胃不病而脾病也﹐當宜補脾。而補脾尢宜補腎中之火﹐蓋腎火能生脾土也。

凡人不能食﹐食之而安然者﹐乃胃病而非脾病也﹐不可補腎中之火﹐當補心中之火﹐蓋心火能生胃土也。

世人一見不飲食﹐動曰脾胃病﹐殊不知胃之虛寒責之心﹐脾之虛寒責之腎﹐不可不辧也。

﹝脾胃病門﹞气虛胃虛

凡人病气虛者﹐乃身體羸弱﹐飲食不進﹐或大便溏泄﹐小便艱澀。方用﹕人參﹝一兩﹞白術﹝五錢﹞茯苓﹝三錢﹞甘艸﹝一錢﹞陳皮﹝一錢﹞澤瀉﹝三錢﹞車前子﹝一錢﹞水煎服。

此方用人參爲君者﹐開其胃气也。蓋胃爲腎之關﹐關門不開﹐則上之飲食不能進﹐下之糟粕不能化﹐必用人參以養胃土﹐茯苓﹑車前以分消水气也。﹝且胃之性最喜溫和而不喜濕﹐濕者必上壅而嘔﹑下積而泄矣。今順土之性而溫補之﹐則飲食自進﹑而大小便安其位矣。﹞或服此方而未愈﹐兼服八味丸﹐最能實大腸而利膀胱也。

﹝脾胃病門﹞气虛飲食不消

飲食入胃﹐必須胃气充足﹐始能化糟粕而生津液。今飲食不消﹐气虛故也。方用﹕人參﹝二錢﹞白術﹝三錢﹞茯苓﹝三錢﹞甘艸﹝三錢﹞陳皮﹝五分﹞神曲﹝五分﹞黃﹝三錢﹞麥芽﹝五分﹞山楂﹝五粒﹞炮姜﹝一錢﹞水煎服。

傷麵食﹐加蘿卜子。有痰﹐加半夏﹑白芥子各一錢。咳嗽﹐加蘇子一錢﹑桔梗二錢。傷風﹐加柴胡二錢。夜臥不安﹐加炒棗仁二錢。胸中微痛﹐加枳殼五分。

方內純是開胃之品﹐又恐消食難消﹐更加消導之味﹐則飲食化而津液生矣。

﹝脾胃病門﹞倒飽中滿

气虛不能食﹐食則倒滿。

人參﹝一錢﹞白術﹝二錢﹞茯苓﹝三錢﹞甘艸﹝一錢﹞陳皮﹝三分﹞山藥﹝三錢﹞蘿卜子﹝一錢﹞薏仁﹝五錢﹞芡實﹝五錢﹞水煎服。

下喉𨿽則微脹﹐入腹漸覺爽快。

﹝脾胃病門﹞胃气虛寒

心腎兼補﹐治脾胃兩虛者固效矣。若單是胃之虛寒﹐自宜獨治心之爲妙。方用﹕人參﹝一兩﹞白術﹝三兩﹞茯神﹝三兩﹞山藥﹝四兩﹞半夏﹝三兩﹞菖蒲﹝五錢﹞遠志﹝一兩﹞白芍﹝二兩﹞棗仁﹝五錢﹞蓮子﹝三兩﹞白芥子﹝四錢﹞良姜﹝五錢﹞附子﹝三錢﹞蜜丸﹐每日滚水送下三錢。

﹝此方補心火並疏肝气﹐內加附子﹑良姜﹐以助火熱之气﹐心火足﹐自然生胃土﹔胃土足﹐飲食自然能進而無害矣。﹞

﹝脾胃病門﹞健脾丸

炒白術﹝二兩半﹞蓮子﹝二兩半﹞炒山藥﹝二兩半﹞山楂﹝二兩半﹞芡實﹝一兩﹞茯苓﹝一兩﹞以上六味﹐俱飯上蒸曬兩次﹐加神曲五錢﹐白芍五錢﹐白色大米虫五錢﹐陳皮二錢﹐澤瀉二錢﹐蜜丸﹐空心米飲送下二﹑三錢﹐宜常服。

如瘦極成疳﹐加蘆薈三錢﹑杜仲二錢。如泄瀉﹐加白果煨三錢。如內熱口漧﹐大便結﹐加黃連二錢姜炒。如潮熱﹐加柴胡三錢。如骨蒸﹐加地骨皮五錢。如有虫﹐加使君子三錢。如肚腹脹大。大便閉塞﹐腸鳴作響﹐加檳榔五分﹑木香一錢。

﹝脾胃病門﹞大健脾丸方

焦白術﹝三兩﹞人參﹝一兩﹞扁豆﹝一兩﹞蓮子﹝一兩半﹞茯苓﹝一兩半﹞山藥﹝一兩﹞芡實﹝二兩半﹞陳皮﹝二兩﹞神曲﹝二兩﹞山楂﹝二兩﹞薏苡仁﹝三兩﹞麥芽﹝一兩半﹞黃連﹝三兩半﹞澤瀉﹝四錢﹞藿香﹝五錢﹞桔梗﹝五錢﹞炙甘艸﹝五錢﹞白蔻﹝四錢﹞蜜丸﹐每日早晚米飲送下。

髒治法門

髒治者﹐五臟中有病而治之者也。髒有五﹐治法惟三﹕脾肺同一治﹐腎肝同一治﹐心腎同一治也。

﹝髒治法門﹞肺脾雙虧

﹝肺气之傷﹐必補脾气﹔脾气旣傷﹐肺气亦困﹔故補肺必須補脾﹐補脾必須補肺也。﹞如人咳嗽不已﹐吐瀉不已﹐此肺脾之傷也。人以爲咳嗽宜治肺﹐吐瀉宜治脾。殊不知咳嗽由於脾气之衰﹐斡旋之令不行﹐則上爲咳嗽矣。吐瀉由於肺气之弱﹐整肅之令不行﹐則上吐而下瀉矣。方用﹕人參﹝一錢﹞麥冬﹝三錢﹞茯苓﹝三錢﹞柴胡﹝一錢﹞神曲﹝五分﹞車前子﹝一錢﹞薏苡仁﹝一錢﹞甘艸﹝一錢﹞水煎服。

此方乃治肺﹑治脾之藥﹐合而用之﹐咳嗽﹑喘病之盡除﹐嘔吐﹑瀉癥之各去﹐所謂一方而兩用之也。

﹝髒治法門﹞腎肝兩虛

腎肝同治者﹐腎水虧不能滋肝木﹐則肝木抑鬱而不舒﹐必有兩脇飽悶之癥。肝木郁不能生腎中之火﹐則腎水日寒﹐必有腰背難於俯仰之癥。﹝故補肝必須補腎中之水﹔補腎中之水又不可不補肝木。倘補肝而不補腎﹐則脇痛何以頓除﹖補腎而不補肝﹐則腰脊何以立愈﹖﹞方用﹕熟地﹝一兩﹞山萸﹝五錢﹞當歸﹝五錢﹞白芍﹝五錢﹞柴胡﹝二錢﹞肉桂﹝一錢﹞水煎服。

此方熟地﹑山萸﹐補腎之藥﹔當歸﹑白芍﹑柴胡﹑肉桂﹐補肝之品。旣云平肝補腎﹐似乎用藥不宜有輕重﹐今補肝之品多於補腎者何也﹖蓋腎爲肝之母﹐肝又爲命門之母也﹐豈有肝木旺而不生命門之火者哉﹖﹝命門是一身主宰﹐當生五臟之气﹐不宜爲五臟所生。然而五臟疊爲生克﹐肝旣是木﹐豈有木不能生命門之火乎﹖此有至理存焉﹐願世人勿驚爲創說奇聞﹐而疑爲不可執之以治病也。﹞

﹝髒治法門﹞心腎不交

腎﹐水髒也。心﹐火髒也。是心﹑腎二經爲仇敵﹐似乎不宜牽連而一治之。不知心﹐腎𨿽相克而實相須﹐無心之火則成死灰﹐無腎之水則成冰炭。心必得腎气以滋養﹐腎必得心火而溫暖。如人驚惕不安﹐夢遺精泄﹐豈非心腎不交乎﹖人以驚惕不安爲心之病﹐我以爲腎之病﹔人以夢遺精泄爲腎之病﹐我以爲心之病。非顚倒也﹐實有至理焉。方用﹕熟地﹝五兩﹞山萸﹝三兩﹞山藥﹝三兩﹞人參﹝三兩﹞白術﹝五兩﹞芡實﹝五兩﹞茯神﹝三兩﹞菖蒲﹝一兩﹞炒棗仁﹝三兩﹞遠志﹝一兩﹞五味子﹝一兩﹞麥冬﹝三兩﹞柏子仁﹝三兩﹞蜜丸﹐早晚溫水送下五錢。

此方之妙﹐治腎之藥少於治心之味。蓋心君寧靜﹐腎气自安﹐腎气旣安﹐何至心動﹖此治心正所以治腎﹐而治腎正所以治心也﹐所謂心腎相根據。

﹝兩病同治門﹞便血又尿血

血分前後﹐便血出於後陰﹐尿血出於前陰﹐最難調治﹐然總之出血於下也。方用﹕生地黃﹝一兩﹞地楡﹝五錢﹞水煎服﹐二癥俱愈。

蓋大小便𨿽各有經絡﹐而其源同﹐因膀胱之熱而來也。生地﹑地楡俱能淸膀胱之熱﹐一方而兩用之﹐蓋分之中又有合也。

﹝兩病同治門﹞腰痛又頭痛

腰痛又頭痛﹐上下相殊也﹐如何治之﹖治腰乎﹑治頭乎﹖誰知是腎气不通乎﹖蓋腎气上通於腦﹐而腦气下達於腎﹐上下𨿽殊﹐而气實相通。法當用溫補之藥﹐以大益其腎中之陰﹐則上下之气通矣。方用﹕熟地﹝一兩﹞杜仲﹝五錢﹞麥冬﹝五錢﹞北五味﹝二錢﹞水煎服﹐一劑卽愈。

方內熟地﹑杜仲﹐腎中之藥也﹐腰痛是其專功。今並頭痛而亦愈者﹐何也﹖蓋頭痛乃腎气不上達之故﹐用熟地補腎之味﹐則腎气旺而上通於腦﹐故腰不痛而頭亦不痛矣。﹝合中有分﹐分中又有合也﹞。

﹝兩病同治門﹞遺精又健忘

遺精﹐下病也。健忘﹐上病也。何以分治之而咸當乎﹖方用﹕人參﹝三兩﹞蓮須﹝二兩﹞芡實﹝三兩﹞熟地﹝五兩﹞山藥﹝四兩﹞麥冬﹝三兩﹞五味子﹝一兩﹞生棗仁﹝三兩﹞遠志﹝一兩﹞石菖蒲﹝一兩﹞當歸﹝三兩﹞山萸﹝三兩﹞柏子仁﹝一兩﹞蜜丸﹐每日服五錢﹐白水下。

﹝此方乃治健忘之方﹐何以治遺精而亦效耶﹖蓋遺精本是腎水之虛﹐而實本於心頭之痛。今補其心君﹐則玉關不必閉而自閉矣﹐所謂「一舉而兩得」。此合中之分﹐實有殊功也﹞。

﹝兩病同治門﹞泄瀉又吞酸

泄瀉者﹐寒也。吞酸者﹐火也。似乎寒熱殊而治法宜異矣。不知吞酸𨿽熱﹐由於肝气之鬱結﹔泄瀉𨿽寒﹐由於肝木之克脾。苟一方以治木郁﹐又一方以培脾土﹐土必大崩﹐木必大雕矣。不若一方而兩治之爲愈也。方用﹕柴胡﹝一錢﹞白芍﹝五錢﹞茯苓﹝三錢﹞陳皮﹝五分﹞車前子﹝一錢﹞神曲﹝五分﹞甘艸﹝五分﹞水煎服。

﹝此方之奇絕﹐在白芍之妙。蓋白芍乃肝經之藥﹐最善﹞舒肝木之郁﹐木郁一舒﹐上不克胃﹐而下不克脾。方中又有茯苓﹑車前子以分消水濕之气﹐則水盡從小便出﹐何有餘水以吞酸﹐剩汁以泄瀉哉﹖﹝況又有半夏﹑神曲之消痰化粕﹐此一﹝合也﹞治而有分治之功﹐世人未盡知也。﹞

﹝兩病同治門﹞中气又中痰

中气﹑中痰﹐𨿽然中之異﹐而實皆中於气之虛也。气虛自然多痰﹐痰多必然耗气﹐𨿽分而實合耳。方用﹕人參﹝一兩﹞半夏﹝三錢﹞南星﹝三錢﹞茯苓﹝三錢﹞附子﹝一錢﹞甘艸﹝一錢﹞水煎服。

蓋人參原是气分之神劑﹐而亦消痰之妙藥﹔半夏﹑南星𨿽是逐痰之神品﹐而亦扶气之正藥﹔附子﹑甘艸﹐一仁一勇﹐相濟而成﹐﹝用之於三味之中﹐扶正必致祛邪﹐蕩痰必然益气﹐分合而無分合之形﹐奇絕而有神化之妙﹐又不可不知也﹞。

﹝上病下治﹑下病上治門﹞病在上而求諸下

頭痛﹑目痛﹑耳紅﹑腮腫﹐一切上焦等癥﹐除淸涼發散正治外﹐人卽束手無策﹐而不知更有三法﹕如大便結﹐脈沈實者﹐用酒蒸大黃三錢﹐微下之﹐此名斧底抽薪之法。

如大便泄﹐脈沈﹐足冷者﹐宜六味地黃湯加牛膝﹑車前﹑肉桂﹔足冷甚者﹐加熟附子。是冷極於下﹐迫其浮火上升也。此名導龍入海之法。

大便如常﹐脈無力者﹐用車前子﹑牛膝行之下行﹐此名引火歸源之法也。

﹝上病下治﹑下病上治門﹞病在下而求諸上

凡治下焦病﹐用藥不效者﹐須從上治之﹕如足痛﹑足腫﹐無力軟弱﹐膝瘡紅腫﹐用木瓜﹑薏仁﹑牛膝﹑防己﹑黃柏﹑蒼術之品不效者﹐定是中气下陷﹐濕熱下流﹐用補中益气湯升提之。

如足軟不能行而能食﹐名曰痿癥﹐宜淸肺熱。

如治泄瀉﹐用實脾利水之劑不效者﹐亦用補中益气湯去當歸﹐加炮姜﹑蒼術﹔脈遲﹐加肉蔻﹑故紙。

如尿血﹐用涼血利水藥不效﹐用淸心蓮子飲。若淸心不止﹐再加升麻。

如治便血﹐用止澀之藥不效﹐或兼泄瀉﹐須察其脈﹐如右關微﹑或數大無力﹐是脾虛不攝血﹐宜六君子湯加炮姜。若右關沈緊﹐是飲食傷脾﹐不能攝血﹐加沈香二分。右寸洪數﹐是實熱在肺﹐宜淸肺﹐用麥冬﹑花粉﹑元參﹑枯芩﹑桔梗﹑五味子﹑枳殼等味。

﹝虛勞門﹞勞癥虛損辧

二癥外相似﹐而治法實不同。虛損者﹐陰陽兩虛也。勞癥者﹐陰虛陽亢也。故虛損可用溫補﹔若勞癥則忌溫補而用淸補也。

兩癥辧法﹐不必憑脈﹐但看人著復衣﹐此著單衣者﹐爲勞癥。人著單衣﹐此著復衣者﹐爲虛損。勞癥﹐骨蒸而熱﹔虛損﹐榮衛虛而熱也。

﹝虛勞門﹞過勞

凡人過勞﹐脈必浮大不倫﹐﹝按之無力﹞﹐若不安閒作息﹐必有吐血之癥。法當滋補﹐方用﹕人參﹝三兩﹞白術﹝五兩﹞茯苓﹝三兩﹞熟地﹝五兩﹞山萸﹝四兩﹞當歸﹝八兩﹞白芍﹝五兩﹞黃﹝五兩﹞麥冬﹝三兩﹞五味子﹝三兩﹞砂仁﹝五錢﹞陳皮﹝五錢﹞神曲﹝一兩﹞共爲末﹐煉蜜爲丸﹐每日早晚各服五錢。

﹝此方乃補气﹑補血﹑補精之妙品也。有斡旋之力﹐可以久服滋人﹐不致有偏勝之禍也。﹞

﹝虛勞門﹞未成勞而將成勞

﹝人有虛勞﹐未成勞瘵之癥﹐﹞而將成勞者﹐方用﹕熟地﹝一兩﹞地骨皮﹝五錢﹞人參﹝五錢﹞麥冬﹝五錢﹞白術﹝一錢﹞山藥﹝三錢﹞白芥子﹝三錢﹞五味子﹝三分﹞水煎服。

凡人右寸脈大於左寸脈﹐卽內傷之癥。不論左右關尺脈如何﹐以此方投之效驗。

﹝虛勞門﹞勞病

勞病旣成﹐最難治者﹐蓋必有勞虫生之﹐以食人之气血也。若徒補其气血﹐而不入殺虫之品﹐則飲食入胃﹐只蔭虫而不生气血也。若但只殺虫而不補气血﹐則五臟盡傷﹐又何有生理哉﹖惟於大補之中﹐加入殺虫之藥﹐則元气旣全﹐眞陽未散﹐虫死而身安矣。方用﹕人參﹝三兩﹞熟地﹝八兩﹞何首烏﹝八兩﹞地栗粉﹝八兩﹞鱉甲﹝一斤﹞神曲﹝五兩﹞麥冬﹝五兩﹞桑葉﹝八兩﹞白薇﹝三兩﹞山藥﹝一斤﹞爲末﹐將山藥末打成糊﹐爲丸﹐每日白滚水送下五錢﹐半年﹐虫俱從大便中出矣。

﹝虛勞門﹞久虛緩補

久虛之人﹐气息奄奄﹐無不曰宜急治矣。不知气血大虛﹐驟加大補之劑﹐力量難任﹐必致胃口轉膨脹﹐不如緩緩淸補之也。方用﹕當歸﹝一錢﹞白芍﹝二錢﹞茯苓﹝一錢﹞白術﹝五分﹞人參﹝三分﹞山藥﹝一錢﹞陳皮﹝三分﹞麥芽﹝三分﹞炮姜﹝三分﹞棗仁﹝五分﹞甘艸﹝三分﹞水煎服。

此方妙在以白芍爲君﹐引參術入肝爲佐﹐小小使令﹐徐徐奏功﹐使脾气漸實﹐胃口漸開﹐然後再用純補之劑﹐先宜緩補之也。

﹝虛勞門﹞補气

右手脈大﹐气分之傷也。用補气丸﹕人參﹝三兩﹞黃﹝三兩﹞茯苓﹝四兩﹞白術﹝八兩﹞白芍﹝三兩﹞陳皮﹝一兩﹞炙艸﹝八錢﹞麥冬﹝三兩﹞五味子﹝一兩﹞遠志﹝一兩﹞白芥子﹝一兩﹞蜜丸﹐早服五錢﹐白水下。

﹝虛勞門﹞補血

左手脈大﹐血分之勞也。方用補血丸﹕熟地﹝八兩﹞白芍﹝八兩﹞當歸﹝四兩﹞山萸﹝四兩﹞麥冬﹝三兩﹞五味子﹝一兩﹞砂仁﹝五錢﹞生棗仁﹝一兩﹞白芥子﹝一兩﹞肉桂﹝五錢﹞蜜丸﹐晚服一兩﹐白水下。

如血熱者﹐去肉桂加地骨皮五錢。

﹝虛勞門﹞血虛面色黃瘦

出汗盜汗﹐夜臥常醒﹐不能潤色以養筋是也。血虛自當補血﹐捨四物湯又何求耶﹖今不用四物湯﹐用﹕熟地﹝一兩﹞麥冬﹝三錢﹞當歸﹝五錢﹞桑葉﹝十片﹞枸杞﹝三錢﹞茜艸﹝一錢﹞水煎服。

此方妙在用桑葉補陰而生血﹐又妙在加茜艸血得活而益生﹐況又濟之歸﹑地﹑麥﹑杞大劑以共生之﹐﹝則血足而色潤筋舒也。﹞

﹝虛勞門﹞气血兩虛

飲食不進﹐形容枯槁﹐補其气而血益燥﹔補其血而气益餒﹔助胃气而盜汗難止﹐補血脈而胸膈阻滯。法當气血同治﹐方用﹕人參﹝一錢﹞白術﹝一錢﹞茯苓﹝二錢﹞甘艸﹝八分﹞陳皮﹝五分﹞當歸﹝二錢﹞熟地﹝三錢﹞川芎﹝一錢﹞白芍﹝三錢﹞神曲﹝五分﹞麥冬﹝五錢﹞穀芽﹝一錢﹞水煎服。

此方气血雙補﹐與八珍湯同功﹐而勝於八珍湯者﹐妙在補中有調和之法耳。

﹝虛勞門﹞陽虛下陷

凡人因饑飽勞役﹐內傷正气﹐以致气乃下行﹐脾胃不能克化﹐飲食不能運化﹐往往變成勞瘵。

若疑飲食不進﹐爲脾胃之火﹐肉黍之積﹐輕則砂仁﹐枳殼﹑山楂﹑麥芽之類﹐重則大黃﹑芒硝﹑牽牛﹑巴豆之品﹐紛然雜進﹐必致膨悶而漸成勞矣。倘先以提升之藥治之﹐何至於成勞﹖方用﹕人參﹝一錢﹞柴胡﹝一錢﹞陳皮﹝一錢﹞甘艸﹝一錢﹞黃﹝三錢﹞當歸﹝三錢﹞白術﹝三錢﹞升麻﹝五分﹞水煎服。

凡人右手寸脈﹐大於左手寸脈﹐卽內傷之癥﹐不論左﹑右關﹑尺脈如何﹐以此方投之﹐無不神效。

﹝此方卽補中益气湯﹐而增定其輕重也。此方之妙﹐妙在用柴胡﹑升麻二味﹐雜於參﹑﹑歸﹑術之中﹐以提升其至陽之气﹐不使下陷陰分之間。尢妙在加甘艸﹑陳皮於補中解紛﹐則補者不致另補﹐而升者不致偏隋﹐所以下口安然﹐奏功如響耳。﹞

﹝虛勞門﹞陰虛下陷

凡人陰虛脾泄﹐歲久不止﹐或食而不化﹐或化而溏泄﹐方用﹕熟地﹝五錢﹞山萸﹝五錢﹞白術﹝一兩﹞山藥﹝三錢﹞茯苓﹝三錢﹞五味子﹝一錢﹞車前子﹝一錢﹞肉桂﹝一錢﹞升麻﹝三分﹞水煎晚服。

此方純是補陰之藥﹐且有升麻以提陰中之气﹐﹝陰气升而泄自止。﹞乃又有溫濕之品﹐以暖命門而健脾土﹐何致再溏泄哉﹖﹝此乃補升陰气之湯也。﹞

﹝虛勞門﹞陰虛火動夜熱晝寒

此腎水虛兼感寒﹐或腎水虧竭﹐夜熱晝寒﹐若認作陽癥治之﹐則口渴而熱益熾﹐必致消盡陰水﹐吐痰如絮﹐咳嗽不已﹐聲啞聲嘶﹐變成勞瘵。法當峻補其陰﹐則陰水足而火自消﹐骨髓泰然矣。方用﹕熟地﹝一兩﹞地骨皮﹝三錢﹞山萸﹝五錢﹞元參﹝三錢﹞沙參﹝五錢﹞麥冬﹝五錢﹞五味子﹝三錢﹞白芥子﹝一錢﹞芡實﹝五錢﹞桑葉﹝七片﹞丹皮﹝一錢﹞車前子﹝一錢﹞水煎服。

此方陰虛火動者神效。﹝妙在全國純陰之品﹐直進腎宮﹐滋其匱乏﹐則焦急之形﹐不上焰於口舌﹑皮毛之際。

又加元參﹑地骨皮﹑沙參﹑丹皮之品﹐少淸其骨髓中之內熱﹐自然陰長陽消﹐不治陽而自安也。﹞

﹝虛勞門﹞陰寒無火

若陰寒無火者﹐方用﹕肉桂﹝一錢﹞附子﹝一錢﹞熟地﹝一兩﹞山萸﹝四錢﹞白術﹝三錢﹞人參﹝三錢﹞柴胡﹝五分﹞水煎服。

﹝此方之妙﹐用桂﹑附祛寒之藥﹐加之於熟地補陰之內﹐使陽得陰而有制﹐不至奔越沸騰。少加柴胡數分﹐則陰邪自散矣。況腎中之火﹐必得水而後生﹐以此水非邪水﹐乃眞水也。邪水可以犯心而立死﹐眞水可以救心而長延。蓋陽根於陰﹐而眞陰腎水﹐實爲君﹑相二火之母也。此方中加熟地﹑山萸﹐正是此意。恐人未知﹐故又表而出之。﹞﹝以上﹞二方﹐治陰之中卽有以治陽﹐而治陽之中卽藏於補陰也。

﹝虛勞門﹞亡陽

如人汗出不已﹐此亡陽﹐气欲散也﹐故必以補爲斂之爲得也。方用﹕人參﹝一兩﹞黃﹝一兩﹞當歸﹝一兩﹞麥冬﹝三錢﹞五味子﹝一錢﹞桑葉﹝五片﹞炒棗仁﹝一錢﹞水煎服。

﹝此方之妙﹐全在用參﹑歸以補气﹐用山﹑萸五味以斂气﹐則補足以濟斂之功﹐而斂足以滋補之益。況又有桑葉收汗之妙品﹐調停於補斂之中﹐不偏於斂﹐亦不偏於補也。﹞

﹝虛勞門﹞內傷發熱

人病發熱﹐有外感﹐有內傷。外感必先散其邪气﹐邪气退而後補正气﹐正不爲邪所傷也。若內傷之發熱﹐方用﹕柴胡﹝一錢﹞當歸﹝一錢﹞白芍﹝二錢﹞梔子﹝一錢﹞花粉﹝二錢﹞陳皮﹝一錢﹞甘艸﹝一錢﹞水煎服。

此方凡肝木郁者﹐用一劑卽快﹐﹝治內傷初起者神效。﹞

﹝虛勞門﹞日重夜輕

病重於日間﹐而發寒發熱﹐較夜尢重﹐此癥必須從天未明而先截之。方用﹕人參﹝一錢﹞白術﹝五錢﹞陳皮﹝一錢﹞靑皮﹝一錢﹞柴胡﹝三錢﹞當歸﹝三錢﹞黃﹝五錢﹞甘艸﹝一錢﹞枳殼﹝一錢﹞漧薑﹝五分﹞半夏﹝一錢﹞水煎服。

又方﹕

人參﹝一錢﹞陳皮﹝一錢﹞甘艸﹝一錢﹞白術﹝五錢﹞柴胡﹝二錢﹞熟地﹝一兩﹞白芥子﹝一錢﹞水煎服。

﹝虛勞門﹞夜重日輕

病重於夜間﹐而發寒發熱﹐或寒少熱多﹐或熱多寒少﹐一到天明便覺淸爽﹐一到黃昏卽覺沈重﹐此陰气虛甚也。方用﹕熟地﹝一兩﹞山萸﹝四錢﹞當歸﹝三錢﹞白芍﹝三錢﹞柴胡﹝三錢﹞陳皮﹝一錢﹞鱉甲﹝五錢﹞茯苓﹝五錢﹞麥冬﹝三錢﹞五味子﹝一錢﹞白芥子﹝三錢﹞生何首烏﹝三錢﹞水煎服。

此方妙在用鱉甲﹐乃至陰之物﹐逢陰則入﹐遇陽則轉﹔生何首烏直入陰經﹐且亦攻邪﹔白芥子去痰又不耗眞陰之气﹐有不奏功者乎﹖但必須黃昏時服﹐則陰气固而邪气不敢入也。

﹝虛勞門﹞陰邪兼陽邪

此癥亦發於夜間﹐發寒發熱﹐無異純陰邪气之癥﹐但少少煩燥耳﹐不若陰癥之常靜也。法當於補陰之中﹐少加陽藥一﹑二味﹐使陽長陰消﹐自然奏功如響矣。方用﹕熟地﹝一兩﹞山萸﹝四錢﹞當歸﹝三錢﹞鱉甲﹝五錢﹞人參﹝二錢﹞白術﹝三錢﹞茯苓﹝五錢﹞麥冬﹝三錢﹞五味子﹝一錢﹞柴胡﹝二錢﹞陳皮﹝一錢﹞白芥子﹝三錢﹞生何首烏﹝三錢﹞水煎服。

﹝虛勞門﹞精滑夢遺

此病患以爲腎虛也﹐不獨腎病也﹐而亦心病也﹐宜心腎兼治。方用﹕熟地﹝五兩﹞山萸﹝四兩﹞山藥﹝四兩﹞人參﹝三兩﹞茯苓﹝三兩﹞白術﹝四兩﹞麥冬﹝三兩﹞五味子﹝一兩﹞肉桂﹝一兩﹞附子﹝二錢﹞遠志﹝一兩﹞炒棗仁﹝一兩﹞肉蓯蓉﹝三兩﹞補骨脂﹝一兩﹞巴戟天﹝三兩﹞柏子仁﹝一兩﹞杜仲﹝一兩﹞砂仁﹝五錢﹞鹿茸﹝一兩﹞紫河東﹝一副﹞白芍﹝二兩﹞蜜丸﹐早晚白水送下五錢。

此方用熟地﹑山藥﹑山萸之類﹐補腎也。巴戟﹑蓯蓉﹑附子﹑鹿茸﹐補腎中之火也﹐可以已矣。而又必加入人參﹑茯苓﹑柏子仁﹑麥冬﹑遠志﹑棗仁者﹐何也﹖蓋腎中之火虛﹐由於心中之火虛也。徒補腎火而不補心火﹐則反增上焦枯渴。故欲補腎火﹐乃必須補心火﹐則水火相濟也。

﹝虛勞門﹞夜夢遺精

此癥由於腎水耗竭﹐上不能通於心﹐中不能潤於肝﹐下不能生於脾﹐以致玉關不閉﹐無夢且遺。法當補腎﹐而少佐以益心﹑益肝﹑益脾之品﹐方用﹕熟地﹝一兩﹞山萸﹝四錢﹞白術﹝五錢﹞茯苓﹝三錢﹞茯神﹝二錢﹞當歸﹝三錢﹞白芍﹝三錢﹞薏仁﹝三錢﹞五味子﹝一錢﹞生棗仁﹝三錢﹞白芥子﹝一錢﹞肉桂﹝五分﹞黃連﹝五分﹞水煎服﹐一劑止﹐十劑不犯。

此方妙在五臟兼補﹐而使心腎兩交﹐自然魂魄寧而精竅閉矣。

﹝虛勞門﹞滋陰補水

方用大滋陰補水丸﹕大熟地﹝六兩﹞炒山藥﹝三兩﹞沙參﹝三兩﹞茯神﹝三兩﹞炒棗仁﹝三兩﹞蒺藜﹝三兩﹞麥冬﹝三兩﹞蓮須﹝二兩﹞阿膠﹝三兩﹞牡蠣﹝四兩﹞丹參﹝二兩﹞敗龜板﹝四兩﹞菟絲子﹝二兩﹞遠志肉﹝錢半﹞甘艸﹝六錢﹞桂元肉﹝一百二十个﹞焙榦爲末﹐煉蜜爲丸﹐梧子大﹐﹝每日服三十丸﹐米飲送下﹞。

又方

魚膘一兩﹐搗碎﹐蛤粉炒﹐沙苑蒺藜酒洗炒﹐全當歸各四兩﹐牛膝三兩﹐枸杞子三兩﹐爲末﹐蜜丸﹐﹝每服黃酒送二﹑三錢﹞。

﹝厥癥門﹞寒﹑熱厥辧

寒厥者﹐手足必靑﹐飲水必吐﹐腹必痛﹐喜火熨之。

若熱厥﹐手足𨿽寒而不靑紫﹐飲水不吐﹐熨則腹必痛。不可不辧也。

﹝厥癥門﹞熱厥

一時手足厥逆﹐痛不可忍﹐人以爲四肢﹑手足之風癥也﹐不知乃心中熱蒸﹐外不能泄﹐故四肢手足則寒﹐而胸腹皮熱如火。方用﹕柴胡﹝三錢﹞當歸﹝二錢﹞荊芥﹝一錢﹞黃連﹝二錢﹞炒梔子﹝二錢﹞半夏﹝一錢﹞枳殼﹝一錢﹞水煎服﹐二劑愈。

﹝蓋厥癥多是火病﹐厥之甚則熱之甚也。故舒其內熱﹐而四肢手足自溫矣。方中妙在用柴胡爲君﹐諸寒涼之藥﹐直入心﹑肝之內﹐又不凝滯於胸膈之間。蓋柴胡能散半表半里之邪﹐又善淺祛鬱悶之气﹐故不治四肢手足﹐而專治其心胸也。﹞

又方﹕

白芍﹝一兩﹞炒梔子﹝三錢﹞陳皮﹝一錢﹞柴胡﹝一錢﹞天花粉﹝二錢﹞水煎服。

此方以白芍爲君﹐取其入肝而平木也。

﹝厥癥門﹞寒厥

﹝厥癥𨿽多是火﹐然亦有非火厥者﹐乃直中陰經也。陰寒直入於腎宮﹐則必挾腎水上犯心君之火﹐若不急用大熱之藥﹐急救心君﹐則危亡頃刻。﹞方用﹕人參﹝三錢﹞白術﹝一兩﹞附子﹝一錢﹞肉桂﹝一錢﹞吳茱萸﹝一錢﹞水煎服。

﹝厥癥門﹞屍厥

﹝如人死厥﹐不省人事﹐中風不語﹐或中邪卒倒﹐此等之病﹐乃邪气中之﹐痰迷心竅也。怪病多起於痰﹐不必驚惶﹐治其痰而病自愈。然而「邪之所湊﹐其气必虛」﹐用祛痰之藥加入於補正之中﹐則病去如掃﹐死者重生。𨿽同是中邪﹐乃有陽邪﹑陰邪之分。﹞

﹝厥癥門﹞陽邪屍厥

此癥乃痰厥﹐方用﹕人參﹝三錢﹞白術﹝五錢﹞茯苓﹝三錢﹞半夏﹝三錢﹞南星﹝三錢﹞白芥子﹝一錢﹞附子﹝五分﹞生薑﹝一塊﹐搗汁﹞水﹑酒各一半﹐煎服。

屍厥又方﹕蒼術三兩﹐水煎灌之必吐﹐吐後卽愈。蓋蒼術陽藥﹐善能祛風﹐故有奇效。凡見鬼神用之更效。

﹝厥癥門﹞陰邪屍厥

此癥乃气虛也﹐方用﹕人參﹝一兩﹞白術﹝五錢﹞茯苓﹝五錢﹞半夏﹝五錢﹞陳皮﹝五分﹞菖蒲﹝一錢﹞水煎服。

按﹕《方論》《男科》中均無﹐據《石室祕錄》「死治法」補。此方乃六君子湯去甘艸﹑加菖蒲之變方也。

﹝厥癥門﹞厥癥

人有忽然發厥﹐閉目撒手﹐喉中有聲﹐有一日死者﹐有二﹑三日死者。此厥多犯神明﹐然亦素有痰气而發也。

治宜攻痰而開心竅﹐方用起迷湯﹕人參﹝五錢﹞半夏﹝五錢﹞菖蒲﹝二錢﹞菟絲子﹝一兩﹞茯神﹝三錢﹞皂夾﹝一錢﹞生薑﹝一錢﹞甘艸﹝三分﹞水煎服。

﹝厥癥門﹞气虛猝倒

凡人猝然昏倒﹐迷而不悟﹐喉中有痰﹐人以爲風也﹐誰知是气虛乎﹖若作風治﹐未有不死者。蓋因平日不愼女色﹐精虧以致气虛﹐又加不愼起居﹐而有似乎風者﹐其實非風也。方用﹕人參﹝一兩﹞黃﹝一兩﹞白術﹝一兩﹞茯苓﹝五錢﹞半夏﹝三錢﹞白芥子﹝三錢﹞菖蒲﹝二錢﹞附子﹝一錢﹞水煎服。

此方補气而不治風﹐消痰而不耗气﹐一劑神定﹐二劑痰淸﹐三劑痊愈。

﹝厥癥門﹞陰虛猝倒

此癥有腎中之水虛﹐而不上交於心者﹔又有肝气燥﹐不能生心之火者﹔此皆陰虛﹐而能令人猝倒者也。方用再蘇丹﹕熟地﹝二兩﹞山萸﹝一兩﹞元參﹝一兩﹞柴胡﹝一錢﹞麥冬﹝一兩﹞五味子﹝一兩﹞茯苓﹝一兩﹞菖蒲﹝一錢﹞白芥子﹝三錢﹞水煎服。

此方補腎水﹐滋肺气﹐安心通竅﹐瀉火散痰﹐實有神功。一方茯苓爲五錢﹐十劑可愈。

﹝厥癥門﹞陽虛猝倒

人有心中火虛﹐不能下交於腎而猝倒者﹐陽虛也。方用全生湯﹕人參﹝一兩﹞白術﹝一兩﹞茯神﹝五錢﹞甘艸﹝一錢﹞生半夏﹝三錢﹞生棗仁﹝一兩﹞附子﹝三錢﹞水煎服。

藥下喉則痰靜而气出矣。連服數劑﹐則安然如故。

﹝厥癥門﹞胃熱猝倒

又有胃熱﹐不能安心之火而猝倒者﹐亦陽虛也。方用﹕人參﹝一兩﹞元參﹝一兩﹞生石膏﹝五錢﹞天花粉﹝五錢﹞麥冬﹝三錢﹞菖蒲﹝一錢﹞水煎服。

一劑心定﹐二劑火淸﹐三劑痊愈。

﹝厥癥門﹞腎虛猝倒

人有口渴索飲﹐眼紅气喘﹐心脈洪大﹐舌不能言﹐不可作气虛治﹐此乃腎虛之極﹐不能上滋於心﹐心火亢極﹐自焚悶亂﹐遂致身倒﹐有如中風也。法當補腎﹐而佐以淸火之藥﹐方用水火兩治湯﹕熟地﹝一兩﹞山萸﹝五錢﹞當歸﹝一兩﹞生地﹝五錢﹞元參﹝一兩﹞麥冬﹝五錢﹞五味子﹝三錢﹞茯神﹝五錢﹞黃連﹝三錢﹞白芥子﹝三錢﹞水煎服﹐連服數劑而愈。

﹝厥癥門﹞大怒猝倒

人有大怒跳躍﹐忽然臥地﹐兩臂抽搦﹐口眼歪邪﹐左目緊閉﹐此乃肝火血虛﹐內熱生風之癥﹐當用八珍湯加丹皮﹑鉤藤﹑山梔。

若小便自遺﹐左關脈弦﹑洪而數﹐此肝火血燥﹐用六味﹝地黃﹞湯加鉤藤﹑麥冬﹑五味子﹑川芎﹑當歸。愈後須攺用補中益气湯﹐加丹皮﹑山梔﹑鉤藤﹐多服。

如婦人得此癥﹐服逍遙散加鉤藤及六味地黃丸﹐最效。

﹝厥癥門﹞中風不語

凡人跌倒昏迷﹐或自臥而跌在牀下﹐﹝或中風不語者﹐﹞﹐此皆正气虛而痰邪犯之也﹐﹝似宜治邪爲是。然而「邪之所湊﹐其气必虛」﹐急宜固其正气﹐而少佐以祛痰之藥﹐﹞方用三生飲﹕人參﹝一兩﹞生半夏﹝三錢﹞生南星﹝三錢﹞生附子﹝一个﹞水煎﹐急灌之。

此癥又有因腎虛而得之者。夫腎主藏精﹐立下焦地道之生育﹐衝﹑任二脈系焉。二脈與腎之大絡﹐同出於腎之下﹐起於胞胎之中﹐其衝脈因稱胞絡﹐爲經脈之海﹐遂名海焉。衝脈之上行者﹐滲諸陽﹐灌諸經﹔下行者﹐滲諸陰﹐灌諸絡﹐而溫肌肉﹐別經絡﹐結於跗。

因腎虛﹐而腎絡與胞內絕﹐不通於上則﹐腎脈不上循喉嚨挾舌本﹐則不能言。二絡不通於下﹐則痱厥矣。

六用地黃引子﹕熟地﹝一兩﹞巴捷﹝一兩﹞山萸﹝一兩﹞茯苓﹝一兩﹞麥冬﹝一兩﹞五味子﹝五錢﹞石斛﹝六錢﹞肉蓯蓉﹝一兩﹞菖蒲﹝五錢﹞附子﹝五錢﹞肉桂﹝三錢﹞加薄荷﹑姜﹑棗。

水煎服。

﹝厥癥門﹞口眼歪邪

此癥人多治木﹑治金固是﹐而不知胃土之爲尢切。當治胃土﹐且有經﹑脈之分。

經云「足陽明之經﹐急則口目爲僻﹐急不能視」﹐此胃土之經爲歪邪也。又云「足陽明之脈﹐挾口環唇﹐口歪唇邪」﹐此胃土之脈爲歪邪也。

二者治法﹐皆當用﹕黃當歸人參白芍甘艸桂枝升麻葛根秦艽白芷防風黃柏蘇木紅花水﹑酒各半煎﹐微熱服。如初起有外感者﹐加蔥白三莖同煎﹐取微汗自愈。

﹝厥癥門﹞又口眼歪斜

﹝人病口眼歪斜﹐人以爲胃中之痰﹐不知非也。﹞乃心中虛極﹐不能運於口目之間﹐輕則歪斜﹐重則不語。方用﹕人參﹝三錢﹞白術﹝五錢﹞茯苓﹝三錢﹞甘艸﹝一錢﹞當歸﹝一兩﹞白芍﹝三錢﹞菖蒲﹝三錢﹞肉桂﹝二錢﹞水煎服。

一劑少愈﹐二劑痊愈。﹝此方之妙﹐全不去祛風祛邪﹐一味補正﹐而歪斜自愈矣。﹞

﹝厥癥門﹞半身不遂

此癥宜於心﹑胃而調理之。蓋心爲天眞。神機開發之本﹔胃是後腑﹐充大眞气之標。標本相得﹐則心膈開之﹐膻中﹑气海﹐所畱宗气盈溢﹐分布五臟﹑三焦﹐上下中外﹐無不周徧。

若標本相失﹐則不能致其气於气海﹐而宗气散矣。故分布不周於經脈則偏枯﹔不周於五臟則。卽此言之﹐未有不因眞气不周而病者也。

法宜用黃爲君﹐參歸﹑白芍爲臣﹐防風﹑桂枝﹑鉤藤﹑竹瀝﹑薑汁﹑韭汁﹑葛汁﹑梨汁﹑乳汁爲佐使﹐治之而愈。

若雜投烏附﹑羌活之類﹐以涸榮而耗衛﹐如此死者﹐是醫殺之也。

﹝厥癥門﹞半身不遂口眼歪邪

方用﹕人參﹝五錢﹞白術﹝五錢﹞當歸﹝五錢﹞黃﹝一兩﹞半夏﹝三錢﹞漧葛﹝三錢﹞桂枝﹝錢半﹞紅花﹝二錢﹞甘艸﹝一錢﹞水﹝二樽﹞姜﹝三片﹞棗﹝二枚﹞煎服。

此癥人多以風藥治之﹐殊不見功。此藥調理气血﹑故無不效。

﹝厥癥門﹞癇癥

﹝羊癲之癥﹞﹐忽然臥倒﹐作羊馬之聲﹐口中吐痰如湧者﹐乃痰迷心竅也。蓋因寒而成﹐感寒則發也。方用﹕人參﹝三錢﹞白術﹝一兩﹞茯神﹝五錢﹞山藥﹝三錢﹞薏仁﹝五錢﹞肉桂﹝一錢﹞附子﹝一錢﹞半夏﹝三錢﹞水煎服。

﹝此方助其正气以生心血﹐又加桂附以祛寒邪﹔加半夏以消痰﹐逐去其水﹐自然气回而癲止也。一劑痊愈﹐永不再發﹐幸珍視之。﹞

又方﹕

人參﹝一兩﹞茯神﹝一兩﹞白術﹝五錢﹞半夏﹝一錢﹞南星﹝一錢﹞附子﹝一錢﹞柴胡﹝一錢﹞菖蒲﹝三分﹞水煎服。

此本治寒狂之方﹐治癇亦佳。

又方﹕

人參﹝三兩﹞白術﹝五兩﹞甘艸﹝一兩﹞陳皮﹝三錢﹞生南星﹝一兩﹞半夏﹝一兩﹞附子﹝一錢﹞蜜丸﹐須病發前服之﹐則永不再發矣。﹝蓋健其胃气﹐自不生痰。況又佐之祛痰斬關之將﹐以此方治之自愈。﹞

﹝癲狂門﹞癲狂

此癥多生於脾胃之虛寒﹐飲食入胃﹐不變精而變痰﹐痰迷心竅﹐遂成癲狂。苟徒治痰而不補气﹐未有不速之死者也。方用﹕人參﹝五錢﹞白芥子﹝五錢﹞白術﹝一兩﹞半夏﹝三錢﹞陳皮﹝二錢﹞肉桂﹝一錢﹞漧薑﹝一錢﹞甘艸﹝五分﹞菖蒲﹝五分﹞水煎服。

如女人得此癥﹐去肉桂﹐加白芍一兩﹑柴胡二錢﹑黑梔子一錢﹐治之最神效。

﹝癲狂門﹞發狂見鬼

﹝凡人有病發狂見鬼﹐此正气虛而邪气犯之也﹐似宜正治邪气爲是。然而「邪之所湊﹐其气心虛」﹐不治其虛﹐安問其餘﹖此所以急宜因其正气﹐而少佐以祛寒祛邪之藥爲妙。﹞方用﹕人參﹝一兩﹞白術﹝一兩﹞半夏﹝三錢﹞天南星﹝三錢﹞附子﹝一錢﹞水煎服。

﹝發狂見鬼﹐明是虛而痰中之﹐用半夏﹑南星﹑附子以祛痰﹐不用人參﹑白術之多﹐何以並駕齊驅而成功載﹖此方之妙﹐不特發狂見鬼﹐而治中風不語﹐卒倒不知人﹐亦神妙之極。蓋气虛而後始中痰也。﹞

﹝癲狂門﹞發狂不見鬼

此癥是內熱之癥﹐方用﹕人參﹝三錢﹞白芍﹝三錢﹞半夏﹝三錢﹞南星﹝二錢﹞白芥子﹝一錢﹞陳皮﹝一錢﹞黃連﹝二錢﹞甘艸﹝一錢﹞水煎服。

﹝此方妙在用黃連﹐蓋厥深熱益深﹐去其熱則厥自定。黃連入心﹐引諸補心之味﹐同羣共濟﹐或補或瀉﹐中正之意也。﹞

﹝癲狂門﹞熱狂

此癥有因傷寒得之者﹐一時之狂也﹐可用白虎湯以瀉其火。更有終年狂而不愈者﹐或拿刀殺人﹐或詈罵人﹐不認兒女﹐見水大喜﹐見食大惡﹐此心气之虛﹐而熱邪乘之﹐痰气侵之也﹐方用化狂湯﹕人參﹝一兩﹞白術﹝一兩﹞茯神﹝一兩﹞附子﹝一分﹞半夏﹝三錢﹞菟絲子﹝三錢﹞菖蒲﹝三錢﹞甘艸﹝一錢﹞水煎服。

一劑狂定。此方妙在補心﹑脾﹑胃三經﹐化其痰而不去瀉火。蓋瀉火則心气益傷﹐而痰涎益盛﹐狂何以止乎﹖尢妙微用附子﹐引補心消痰之品﹐直入心中﹐則气易補而痰易消﹐又何用瀉火之多事哉﹖

﹝癲狂門﹞寒狂

凡發狂罵人﹐不口渴﹐索引與水不飲者﹐寒癥之狂也。此必气郁不舒﹐怒气未泄﹐其人平日定懦弱不振耳。

﹝治之法﹐宜祛痰爲主﹐而佐以補气之藥﹐﹞方用﹕人參﹝一兩﹞白術﹝五錢﹞茯神﹝一兩﹞半夏﹝一錢﹞南星﹝一錢﹞附子﹝一兩﹞柴胡﹝一錢﹞菖蒲﹝三分﹞水煎服。

﹝此方之妙﹐全在補气﹐而不十分祛痰﹐寒癥發寒﹐與癇癥同治﹐加入附子以消其寒气﹐菖蒲引藥入心經﹐自然下喉熟睡﹐病如失矣。方中再加柴胡﹐以舒其木旺之鬱气﹐尢易奏功耳。﹞

﹝怔忡驚悸門﹞怔忡不寐

﹝心經之病﹐怔忡不寐﹐乃心血少也。﹞方用﹕人參﹝三錢﹞丹皮﹝二錢﹞茯神﹝三錢﹞麥冬﹝三錢﹞五味子﹝一錢﹞當歸﹝三錢﹞生棗仁﹝五錢﹞熟棗仁﹝五錢﹞菖蒲﹝一錢﹞甘艸﹝一錢﹞水煎服。

此方妙在用生﹑熟棗仁﹝各五錢﹞﹐生使其日間不臥﹐熟使其夜間不醒﹔又以補心之藥爲佐﹐而怔忡安矣。

﹝怔忡驚悸門﹞心驚不安夜臥不睡

﹝人非心不能寧靜致遠﹐非腎不能作彊生育。故補心卽當補腎﹐補腎卽當補心﹐是二經乃一身之主宰﹐臟腑之根本也。故人病心驚不安﹐或夜臥不睡者﹐人以爲心病也﹐誰知非心病﹐乃腎病也。然則欲安心者先治腎﹐欲治腎者當治心。﹞方用﹕人參﹝三兩﹞茯苓﹝三兩﹞茯神﹝三兩﹞遠志﹝二兩﹞生棗仁﹝一兩﹞熟地﹝三兩﹞山萸﹝三兩﹞當歸﹝三兩﹞菖蒲﹝三錢﹞黃連﹝五錢﹞肉桂﹝五錢﹞白芥子﹝一兩﹞麥冬﹝三兩﹞砂仁﹝五錢﹞蜜丸﹐每日送下五錢﹐湯﹐酒俱可。

此方治心驚不安與不寐耳﹐用人參﹑茯神﹑當歸﹑麥冬足矣。卽爲火起不寐﹐亦不過加黃連足矣。何以反用熟地﹑山萸補腎之藥﹐又加肉桂以助火﹖不知人之驚恐者﹐乃腎气不入於心也﹔不寐者﹐乃心气不歸於腎也。今用熟地﹐山萸補腎﹐則腎气可上通於心矣。肉桂以補命門之火﹐則腎气旣溫﹐相火有權﹐﹝則心气下行﹞﹐君火相得﹐自然上下同心﹐君臣合徳矣。

然補腎固是﹐而亦不可徒補其腎也。亦有肝气不上於心易成此癥者﹐如果有之﹐宜再加白芍二兩﹐以兼補肝木﹐斯心泰然矣。

﹝怔忡驚悸門﹞恐怕癥

夫人夜臥交睫﹐則夢爭鬥﹐負敗恐怕之狀難以形容﹝者﹞﹐人以爲心病也﹐誰知是肝病乎﹖蓋肝藏魂﹐肝血虛則魂失養﹐故交睫則若魘﹐乃肝膽虛怯﹐故負恐維多﹐此非竣補﹐不克奏功。而艸木之品﹐不堪任重﹐乃以酒化鹿角膠﹐空心服之可痊。蓋鹿角膠峻補精血﹐血旺則神自安矣。

﹝怔忡驚悸門﹞神气不寧

人有神气不寧﹐每臥則魂飛揚﹐覺身在牀而魂離體也﹐驚悖多魘﹐通夕無寐﹐人以爲心病也﹐誰知是肝經受邪乎﹖蓋肝气一虛﹐邪气襲之﹐肝藏魂則魂無根據﹐是以魂飛揚而若離體也。

此癥當用珍珠母爲君﹐龍齒佐之。珍珠母入肝爲第一﹐龍齒與肝同類也。龍齒﹑虎睛﹐令人例以爲鎭心之藥﹐不知龍齒安魂﹐虎睛定魄也。東方蒼龍﹐木也﹐屬肝而藏魂﹐西方白虎﹐金也﹐屬肺而藏魄。龍能變化﹐故魂遊而不定﹔虎能專靜﹐故魄止而有守。

是以治魄不寧﹐宜虎睛﹔治魂飛揚。宜龍齒﹔藥各有當也。

﹝痰嗽門﹞治痰之法

古人所立治痰之法﹐皆是治痰之標﹐而不能治痰之本也。如二陳湯上中下久暫之痰皆治之﹐而其實無實效也。

今立三方﹐痰病總不出其範圍也。

﹝痰嗽門﹞初病之痰

傷風﹑咳嗽﹑吐痰是也。方用﹕半夏﹝一錢﹞陳皮﹝一錢﹞天花粉﹝一錢﹞茯苓﹝一錢﹞蘇子﹝一錢﹞甘艸﹝一錢﹞水煎服。

二劑而痰可消矣。此方去上焦之痰﹐上焦之痰﹐原在胃中而不在肺﹐去其胃中之痰﹐而肺金自然淸肅﹐又何至火之上升哉﹖

﹝痰嗽門﹞已病之痰

必觀其色之白與黃而辧之﹕黃者﹐火將退也。白者﹐火正熾也。正熾者﹐用寒涼之品﹐將退者﹐用祛逐之味。

今一方而俱治﹐方用﹕白術﹝三錢﹞茯苓﹝五錢﹞陳皮﹝一錢﹞甘艸﹝一錢﹞白芥子﹝三錢﹞枳殼﹝五分﹞水煎服。

有火加梔子﹐無火不必加也。此方健脾去濕﹐治痰在中焦者也。

又方﹕

白術﹝五錢﹞茯苓﹝五錢﹞薏仁﹝五錢﹞陳皮﹝一錢﹞天花粉﹝二錢﹞益智仁﹝三分﹞人參﹝三分﹞水煎服。

有火加黃芩一錢﹐無火加漧薑耶﹑甘艸二分。此方健脾去濕而不耗气﹐二劑而痰自消也。

﹝痰嗽門﹞久病之痰

久病之痰﹐切不可作脾濕生痰論之。蓋久病不愈﹐未有不因腎水虧損者也。非腎水泛上爲痰﹐卽腎火沸騰爲痰。當補腎以祛逐之﹐方用﹕熟地﹝一兩﹞山萸﹝五錢﹞薏仁﹝一兩﹞山藥﹝五錢﹞芡實﹝五錢﹞麥冬﹝五錢﹞五味子﹝三錢﹞茯苓﹝三錢﹞車前子﹝一錢﹞益智仁﹝二錢﹞水煎服。

此治水泛爲痰之聖藥也。若火沸爲痰者﹐加肉桂一錢。此方補腎去濕而化痰﹐水入腎宮﹐自變爲眞精而不化痰矣。此治下焦有痰之法也。

又方﹕

久病之痰﹐方用六味地黃湯加麥冬﹑五味子﹐實有奇功。無火加附子﹑肉桂可耳。

﹝痰嗽門﹞滯痰

夫痰之滯﹐乃气之滯也。苟不補气而惟去其痰﹐未見痰去而病消也。方用﹕人參﹝一錢﹞白術﹝二錢﹞茯苓﹝三錢﹞陳皮﹝一錢﹞白芥子﹝一錢﹞花粉﹝一錢﹞蘇子﹝八分﹞豆蔻﹝三粒﹞水煎服。

﹝此方之妙﹐在於治痰之中而理其气。气順則痰活﹐气順則濕流而痰不生矣。此气治之宜知。﹞

﹝痰嗽門﹞濕痰

﹝气虛痰多之癥﹐本是濕也。而﹞治痰之法﹐不可徒去其濕﹐必以補气爲先﹐而佐以化痰之品﹐乃克有效。方用﹕人參﹝三錢﹞茯苓﹝三錢﹞薏仁﹝五錢﹞半夏﹝三錢﹞陳皮﹝一錢﹞神曲﹝一錢﹞甘艸﹝一錢﹞水煎服。

此方之中用神曲﹐人多不識其意﹐謂神曲乃消食之聖藥﹐非化痰之神品也。殊不知痰之積聚稠粘﹐甚不易化﹐惟用神曲以發之﹐則積聚稠粘開矣。繼之以半夏﹑陳皮﹐可以奏功。𨿽然有半夏﹑陳皮消痰。不多用人參﹐則痰何從消﹖有人參以助气﹐又有薏仁﹐茯苓能健脾去濕﹐濕去而痰亦去矣。

﹝痰嗽門﹞寒痰

人有气虛而痰寒者﹐卽用前方加肉桂三錢﹑漧薑五分足矣。

﹝痰嗽門﹞熱痰

人有气虛痰熱者﹐方用﹕麥冬﹝二錢﹞白芍﹝二錢﹞花粉﹝一錢﹞甘艸﹝一錢﹞陳皮﹝一錢﹞白芥子﹝一錢﹞茯苓﹝二錢﹞神曲﹝三分﹞當歸﹝三錢﹞水煎服。

﹝此方之妙﹐妙在不燥而又是補气之劑﹐潤以化痰﹐痰去而气自足矣。﹞。

﹝痰嗽門﹞火痰

此癥方用痰火神丸﹕大黃﹝五兩﹞陳皮﹝一兩﹞焦白術﹝二兩﹞前胡﹝二兩﹞枳殼﹝二兩﹞山楂﹝二兩﹞甘艸﹝四錢﹞半夏﹝二兩﹞天花粉﹝二兩﹞制半夏法﹕生薑自然汁泡之﹐三次用姜三兩取汁﹐滚水半碗入半夏內﹐一次泡七天﹐取出焙漧。共爲細末﹐老米煮粥﹐搗爛爲丸﹐每服二﹑三錢。

﹝痰嗽門﹞老痰

凡疾在胸膈不化者﹐爲老疾也。方用﹕白芥子﹝五錢﹞白芍﹝三錢﹞薏仁﹝五錢﹞柴胡﹝一錢﹞茯苓﹝三錢﹞陳皮﹝三分﹞丹皮﹝二錢﹞甘艸﹝一錢﹞花粉﹝八分﹞水煎服。

此方妙在白芥子爲君﹐薏仁﹑白芍爲臣﹐柴胡﹑花粉爲佐﹐使老痰無處可藏﹐﹝自然漸漸消化﹐十劑而老痰無不消矣﹞

﹝痰嗽門﹞頑痰

痰成塊而塞咽喉者﹐爲頑痰也。方用﹕貝母﹝三錢﹞半夏﹝三錢﹞茯苓﹝三錢﹞白術﹝三錢﹞神曲﹝三錢﹞甘艸﹝一錢﹞桔梗﹝三錢﹞白礬﹝一錢﹞紫菀﹝二錢﹞水煎服。

此方妙在貝母﹑半夏同用﹐一燥一濕﹐使痰無處藏避。又有白礬以消塊﹐梗﹑菀去邪﹐甘艸調中﹐有不奏功﹝如響﹞者乎﹖

﹝痰嗽門﹞水泛爲痰

腎中之水﹐有火則安﹐無火則泛。倘人過於入房﹐則水去而火亦去﹐久之則水虛而火亦虛﹔水無可藏之地﹐則上泛而爲痰矣。治之法﹐欲抑水之下降﹐必先使火之下溫﹐當於補腎水之中﹐加火熱之藥﹐使水足以制火﹐而火足以暖水﹐則水火有旣濟之道﹐自不上泛爲痰矣。方用﹕熟地﹝一兩﹞山萸﹝五錢﹞肉桂﹝二錢﹞五味子﹝一錢﹞牛膝﹝三錢﹞水煎服。

一劑而痰下行﹐二劑而痰無不消矣。

又方﹕

凡人久有痰而不愈﹐用豬肺一个﹐蘿卜子五錢﹐研碎﹐白芥子一兩﹐五味調和﹐飯鍋蒸熟﹐飯後頓服一个卽愈。此乃治上焦之痰﹐湯藥不愈者﹐最神效。

﹝痰嗽門﹞濕嗽

秋傷於濕﹐若用烏梅﹑米殼﹐斷乎不效。方用﹕白術﹝三錢﹞陳皮﹝一錢﹞當歸﹝一錢﹞甘艸﹝一錢﹞枳殼﹝一錢﹞桔梗﹝一錢﹞水煎服。

三劑安然矣。冬咳皆秋傷於濕也﹐豈可拘於受寒乎﹖

﹝痰嗽門﹞久嗽

﹝久嗽者﹐人無不以爲邪之聚也。日日用發散之劑而不效者﹐乃气散故耳。气散矣而仍用散藥﹐無怪乎經年累月而不效也。法當用收斂之藥一﹑二味以見功也。方用﹕﹞人參﹝五錢﹞白芍﹝三錢﹞生棗仁﹝一錢﹞五味子﹝一錢﹞白芥子﹝一錢﹞蘇子﹝一錢﹞麥冬﹝五錢﹞益智仁﹝五分﹞水煎服。

二劑後﹐服六味地黃丸加麥冬三兩﹑五味子一兩﹐服之不再發﹐否則不能保其不發也。

﹝痰嗽門﹞久嗽

治久嗽﹐不論老少﹐神效。方用﹕烏梅﹝五錢﹞栝蔞仁﹝五錢﹞杏仁﹝一錢﹞硼砂﹝一錢﹞人參﹝一錢﹞﹝童便浸﹞五味子﹝一錢﹞寒水石﹝一錢﹞胡桃仁﹝一錢﹞薄荷﹝五分﹞甘艸﹝五分﹞貝母﹝三兩﹞蜜丸﹐櫻桃大﹐淨綿包之﹐口中噙化。虛勞未曾失血﹐脈未數者﹐均可用之﹐不過十粒卽見效﹐二十粒愈。

﹝痰嗽門﹞又久嗽

人參﹑當歸﹑細茶各一錢﹐水煎﹐連渣嚼盡﹐一﹑二服卽愈。

﹝痰嗽門﹞肺嗽兼補腎

肺嗽之癥﹐本是肺虛﹐其補肺也明矣﹐柰何兼亦腎乎﹖蓋肺經之气﹐夜必歸於腎。若肺金爲心火所傷﹐必求救於其子﹐子若力量不足﹐將何以救其母哉﹖方用﹕熟地﹝一兩﹞麥冬﹝一兩﹞山萸﹝四錢﹞元參﹝五錢﹞蘇子﹝一錢﹞牛膝﹝一錢﹞沙參﹝三錢﹞天冬﹝一錢﹞紫菀﹝五分﹞水煎服。

﹝此方之妙﹐全在竣補腎水﹐而少淸肺金﹐則子盛於母﹐而母仇可報也。況又有祛邪之品﹐用之得宜﹐全不耗散肺金﹐外邪退舍﹐不敢重犯﹐此肺腎同治之法也。﹞

﹝喘癥門﹞气治法

气虛﹑气實﹐不可不平之也。气實者﹐非气實乃正气虛而邪气實也。法當用補气之藥﹐而加祛逐之品﹐則正气足而邪气消矣。方用﹕人參﹝一錢﹞白術﹝一錢﹞甘艸﹝一錢﹞麻黃﹝一錢﹞半夏﹝一錢﹞柴胡﹝三錢﹞白芍﹝三錢﹞水煎服。

推而廣之﹐治气非一條也。气滔﹕補中益气湯可用﹔气衰﹕六君子湯可采﹔气寒﹕人參白術附子湯可施﹔气虛﹕則用四君湯﹔气郁﹕則用歸脾湯﹔气熱﹕則用生脈散﹔气喘﹕則用獨參湯﹔气動﹕則用二陳湯加人參﹐气塞﹕則用射幹湯﹔气逆﹕則用逍遙散。

气虛則羸弱﹐气實則壯盛。气虛用前方﹐气實用另一方﹕枳殼﹝五分﹞白術﹝一錢﹞陳皮﹝五分﹞茯苓﹝三錢﹞甘艸﹝一錢﹞柴胡﹝一錢﹞白芍﹝二錢﹞梔子﹝一錢﹞山楂﹝十个﹞水煎服。

﹝喘癥門﹞气喘

凡人气喘而上者﹐人以爲气有餘也﹐殊不知气盛當作气虛看﹐有餘認作不足看。若認作肺气之盛﹐而錯用蘇葉﹑桔梗﹑百部﹑山豆根之類﹐則去生遠矣。方用﹕人參﹝一兩﹞牛膝﹝三錢﹞熟地﹝五錢﹞山萸﹝四錢﹞枸杞﹝一錢﹞麥冬﹝五錢﹞五味子﹝一錢﹞胡桃肉﹝三个﹞生薑﹝五片﹞水煎服。

此方不治肺﹐而正所以治肺也。或疑人參乃健脾之藥﹐旣宜補腎﹐則不宜多用人參。不知腎水大虛﹐一時不能遽生﹐非急補其气﹐則元陽一錢﹐必且斷絕。況人參少用則泛上﹐多用卽下行。妙在用人參兩許﹐使下達病源﹐補气以生腎水。方中熟地﹑山萸之類﹐同气相求﹐直入命門﹐又何患其多哉﹖若病重之人﹐尢宜多加﹐一兩尙欠少也。

但喘有初起之喘﹐有久病之喘。初起之喘多實邪﹐久病之喘多气虛。實邪喘者必擡肩﹐气虛喘者微微气急耳。

此方治久病之喘方也。若初病之喘﹐四磨﹐四七湯﹐一劑卽止。蓋喘不獨肺气虛﹐而腎水﹝亦﹞竭也。

﹝喘癥門﹞气短

此癥似喘而實非喘也﹐若作實喘治之﹐則立死矣。蓋气短乃腎气虛耗﹐气沖於上焦﹐壅塞於肺經﹐癥似有餘而實爲不足也。方用﹕人參﹝二兩﹞麥冬﹝五錢﹞五味子﹝二錢﹞牛膝﹝三錢﹞熟地﹝一兩﹞山萸﹝三錢﹞破故紙﹝三錢﹞枸杞﹝三錢﹞胡桃肉﹝三个﹞水煎服。

三劑气平而喘定矣。此方妙在用人參之多﹐能下達气原﹐挽回於無何有之鄕。其餘純是補肺﹑補腎之品﹐子母相求﹐水气自旺﹐則火气自安於故宅﹐不上衝於咽門﹐此治气短之妙法也。

﹝喘癥門﹞實喘

凡實喘之癥﹐气大急﹐喉中必作聲﹐肩必擡起﹐此癥若重而實輕也。方用﹕黃芩﹝二錢﹞麥冬﹝三錢﹞柴胡﹝一錢﹞蘇葉﹝一錢﹞烏藥﹝一錢﹞半夏﹝一錢﹞山豆根﹝一錢﹞甘艸﹝五分﹞水煎服。

一劑喘定﹐不必再劑也。

﹝喘癥門﹞虛喘

此癥气少息而喉無聲﹐肩不擡也。此乃腎气大虛﹐脾气又復將絕﹐故奔衝而上﹐欲絕未絕也。方用救絕止喘湯﹕人參﹝一兩﹞熟地﹝一兩﹞山萸﹝三錢﹞牛膝﹝一錢﹞麥冬﹝五錢﹞五味子﹝一錢﹞白芥子﹝一錢﹞水煎服。

﹝喘癥門﹞擡肩大喘

人忽感風邪﹐寒入於肺﹐以致喘急﹑肩擡气逆﹐痰吐不出﹐身不能臥﹐方用﹕柴胡﹝二錢﹞茯苓﹝二錢﹞麥冬﹝二錢﹞桔梗﹝二錢﹞當歸﹝二錢﹞黃芩﹝一錢﹞射幹﹝一錢﹞半夏﹝一錢﹞甘艸﹝一錢﹞水煎服。

此方妙在用柴胡﹑射幹﹑桔梗﹐以發舒肺金之气﹐用半夏以去痰﹐用黃芩以去火。但外感寒邪﹐內必變爲熱癥﹐故用黃芩以淸解之。然徒用黃芩﹐𨿽曰淸火﹐轉足以抑遏其火气﹐而火未必伏也。有柴胡﹑射幹﹑桔梗一派辛散之品﹐則足以消火滅邪矣。

﹝喘癥門﹞腎寒气喘

凡人气喘﹝而﹞不能臥﹐吐痰如湧泉者﹐舌不燥而喘不止﹐一臥卽喘﹐此非外感之寒邪﹐乃腎中之寒气也。蓋腎中無火﹐則水無所養﹐乃泛上而爲痰﹐方用六味地黃湯加肉桂﹑附子﹑大劑飲之。蓋人之臥﹐必肺气與腎气相安﹐而居河車之路﹐平安而無奔越也。

﹝喘癥門﹞腎火扶肝上衝

凡人腎火之逆﹐扶肝气而上衝﹐以致作喘﹐甚有吐紅粉痰者﹐此﹝乃﹞腎火炎上以燒肺金﹐肺熱不能克肝﹐而龍雷之火升騰矣。龍雷火﹐相火也。方用﹕地骨皮﹝一兩﹞沙參﹝一兩﹞丹參﹝三錢﹞麥冬﹝五錢﹞白芍﹝五錢﹞白芥子﹝二錢﹞桔梗﹝五分﹞甘艸﹝三分﹞水煎服。

此方妙在地骨皮淸骨髓中之火﹐沙參﹑丹皮以養陰﹐白芍平肝﹐麥冬淸肺﹐甘艸﹑桔梗引入肺經﹐則痰喘除而气喘定矣。

﹝喘癥門﹞喘嗽

人有喘而嗽者﹐人以爲气虛而有風痰也﹐誰知是气虛不能歸源於腎﹐而肝木挾之作﹐祟乎﹖法當峻補其腎﹐少助以引火之品﹐則气自歸源於腎﹐而喘嗽自止矣。方用﹕人參﹝一兩﹞熟地﹝二兩﹞麥冬﹝五錢﹞五味子﹝一錢﹞牛膝﹝一錢﹞枸杞﹝一錢﹞菟絲子﹝一錢﹞茯苓﹝三錢﹞白術﹝一錢﹞水煎服。

連服幾劑﹐必有奇功。倘以四磨﹑四七湯治之﹐必不效矣。

﹝喘癥門﹞假熱气喘吐痰

人有假熱气喘吐痰者﹐人以爲熱﹐而非熱也﹐乃下元寒極﹐逼其火而上喘也。此最危急之癥﹐苟不急補其腎與命門之火﹐則一綫之微﹐必然斷絕。方用﹕熟地﹝四兩﹞山藥﹝三兩﹞麥冬﹝三兩﹞五味子﹝一兩﹞牛膝﹝一兩﹞附子﹝一錢﹞肉桂﹝一錢﹞水煎冷服﹐一劑而愈。

﹝喘癥門﹞貞元飲

喘而脈微澀者﹕熟地﹝三兩﹞當歸﹝七錢﹞甘艸﹝一錢﹞水煎服。

婦人多有此癥。

﹝吐血及血門﹞論治血宜順性

凡人出血﹐乃血病不肯歸經﹐或上或下﹐或四肢皮毛﹐各處出血者是也。血循經絡﹐外行於皮毛﹐中行於臟腑﹐內行於筋骨﹐上行於頭月﹑兩手﹐下行於二便﹑兩足﹑一臍﹐固身無非血路﹐一不歸經﹐自然各處妄行﹐有孔則鉆﹐有洞則泄﹐甚者嘔吐﹐或見於皮毛﹐或出於齒縫﹐或滲於臍腹﹐或露於二便﹐皆宜順其性而引之歸經。方用﹕熟地﹝五錢﹞生地﹝五錢﹞當歸﹝三錢﹞白芍﹝三錢﹞川芎﹝一錢﹞黑荊芥﹝一錢﹞茜艸﹝一錢﹞甘艸﹝一錢﹞水煎服。

此方卽加味四物湯﹐妙在用茜艸﹑﹝荊芥﹞﹐引血歸經﹐﹝不拂亂其性﹐則血自歸經﹐各不相犯矣。﹞。

﹝吐血及血門﹞陽癥吐血

凡人感傷暑气﹐忽然吐血盈盆﹐人以爲陰虛也﹐不知陰虛吐血與陽虛不同。

陰虛吐血者﹐人安靜﹐不似陽虛之燥動不寧也。

陽虛必大熱作渴﹐欲飲涼水﹐舌必有刺﹐不似陰虛之口不渴而舌滑也。法當淸胃火﹐不必止血也。方用﹕生石膏﹝三錢﹞靑蒿﹝五錢﹞香薷﹝三錢﹞荊芥﹝一錢﹞當歸﹝三錢﹞人參﹝三錢﹞水煎服。

此方乃陽癥吐血之神劑也。方中𨿽有解暑之味﹐然而補正多於解暑﹐去香薷一味﹐實可通治﹝諸陽癥之吐血也。﹞但此方止可用一﹑二劑﹐卽宜攺用六味地黃湯﹐﹝以滋其陰水﹐水足則陽火自消耳。﹞

﹝吐血及血門﹞血不歸經吐血

此癥吐血﹐人以爲火盛﹐用涼藥以瀉火﹐乃火愈盛而血愈多﹔或用止血之品仍不效﹝者﹞﹐誰知是血不歸經乎﹖治法當用補气之藥﹐而佐以引血歸經之味﹐不止血而自止矣。方用﹕人參﹝五錢﹞當歸﹝一兩﹞炒丹皮﹝三錢﹞炒荊芥﹝三錢﹞水煎服。

一劑而血無不止者。此方妙在不專補血﹐而反去補气以補血﹔尢妙在不去止血﹐而去行血以止血。蓋血逢寒則凝結而不行﹐逢散則歸經而不逆﹐救死於呼吸之際﹐實大有奇功。

﹝吐血及血門﹞大怒吐血

有大怒後吐血﹐或傾盆而出﹐或衝口而來﹐一時昏暈﹐死在頃刻也。以止血治之﹐則气悶而不安﹔以補血治之﹐則胸滿而不受﹔有變癥蜂起而死者﹐不可不治之得法也。方用解血平气湯﹐白芍﹝二兩﹞當歸﹝二兩﹞炒荊芥﹝三錢﹞黑梔子﹝三錢﹞柴胡﹝八分﹞紅花﹝二錢﹞甘艸﹝一錢﹞水煎服。

一劑而气平舒﹐二劑而血止息﹐三劑而病大愈。蓋怒傷肝﹐不能平其气﹐以致吐血。若不先舒气而遽止血﹐則愈激動肝木之气﹐必气愈旺而血愈吐矣。方中芍藥爲多用之品﹐平肝而又舒气﹔荊芥﹑柴胡﹐皆引血歸經之品﹔當歸﹐紅花﹐生新去舊﹔安有不愈者哉﹖

﹝吐血及血門﹞肺經吐血

六味地黃湯加麥冬﹑五味子﹐最能補腎滋肝﹐木得其養﹐則有可藏之經而不外泄﹐血癥最宜服之。

據《石室祕錄》「血治法」錄如下﹕﹝血病最忌寒涼之品﹐寒則凝滯而不行﹐難以歸經。六味地黃丸﹑湯﹐妙在不寒不熱﹐補腎水以滋肝木﹐肝木得養﹐則血有可藏之經﹐自然不致外泄﹐何至上吐﹖方用六味地黃湯加麥冬﹑五味子﹕﹞熟地﹝五錢﹞山萸﹝三錢﹞山藥﹝二錢﹞丹皮﹝三錢﹞澤瀉﹝二錢﹞茯苓﹝二錢﹞麥冬﹝三錢﹞五味子﹝一錢﹞水煎服。

六味地黃湯得麥﹑味二味﹐又能淸補肺金﹐使毛皮得養﹐毛孔堅固﹐則血難外越。肺金不幹﹐下且足以克肝﹐而肝木畏金之克﹐又何至上犯於肺耶﹖故血癥最宜用此方﹐久服三年不吐﹐始慶重生﹐否則尙在生死之間也。

﹝吐血及血門﹞吐白血

血未有不紅者﹐何以名「白血」﹖不知久病之人﹐吐痰皆白沫﹐乃白血也。白沫何以名白血﹖以其狀似蟹涎﹐無敗痰存其中﹐實血而非痰也。若將所吐沫﹐露於星光之下﹐一夜必變紅矣。此沫出於腎﹐而腎火沸騰於咽喉﹐不得不吐之者也。𨿽是白沫﹐而實腎中之精﹐豈特血而已哉﹖苟不速治﹐則白沫變爲綠痰﹐無可如何矣。方用﹕熟地﹝一兩﹞山萸﹝五錢﹞山藥﹝五錢﹞丹皮﹝二錢﹞茯苓﹝五錢﹞澤瀉﹝二錢﹞麥冬﹝一兩﹞五味子﹝一錢﹞水煎服﹐日日服之。

﹝吐血及血門﹞三黑神奇飲

丹皮﹝七分炒黑﹞梔子﹝五分炒黑﹞眞蒲黃﹝一錢二分﹐炒黑﹞川芎﹝一錢﹐酒洗﹞生地﹝一錢﹐酒洗﹞貝母﹝一錢﹞陳皮﹝七分﹞水二樽﹐童便﹑藕汁各半樽﹐煎服。此方治吐血﹐神效無比﹐二劑止。

﹝吐血及血門﹞急救吐血

吐血不止﹐救急方用﹕靑柏葉﹝一把﹞漧薑﹝三片﹞阿膠﹝一挺﹞共三味﹐水二碗﹐煎一碗服。

又方﹕

就用吐出血塊﹐炒黑爲末﹐每服三人﹐以麥冬湯調服。

又方﹕

以古金墨磨汁﹐同蘿卜汁飲之。

又方﹕

痰帶血絲﹐童便﹑竹瀝止之。﹝《男科》中無﹞

又方﹕

茜艸根末二﹑三錢﹐童便煎服。

又方﹕

吐血不止﹐藕汁加童便良。

又方﹕

大蘇葉根﹐搗汁溫服。

﹝吐血及血門﹞衄血

鼻血欲死﹐亂髮燒灰﹐水服方寸七﹐仍吹之。

又方﹕

刀削指甲末﹐吹之卽止。

﹝嘔吐門﹞反胃大吐

大吐之癥﹐舌有芒刺﹐雙目紅腫﹐人以爲熱也﹐誰知是腎水之方乎﹖蓋脾胃必借腎水而滋潤之﹐腎水一虧﹐則胃之火沸騰而上﹐以致目紅而舌芒刺也。但此癥時燥時靜﹐時欲飲水﹐及水到又不欲飲﹐卽彊飲之﹐亦不甚快﹐此乃上假熱而下眞寒也﹐宜六味地黃湯加桂﹑附﹐水煎﹐冷服。

﹝此方可治上假熱而下眞寒者﹐無不神妙奏功﹐大吐之癥宜之耳。﹞外治法﹕先以手擦其足心﹐使極熱時﹐然後用附子一个煎湯﹐用鵝翎掃之﹐隨幹隨掃﹐少頃亦不吐矣。後以六味地黃湯大劑飲之﹐卽安然也。或服逍遙散加黃連﹐亦立止也。

無如世醫以雜藥妄投而成噎膈矣﹐方用﹕熟地﹝二兩﹞山萸﹝一兩﹞當歸﹝五錢﹞元參﹝一兩﹞牛膝﹝三錢﹞白芥子﹝三錢﹞水煎服。

蓋腎水不足﹐則大腸必幹而細﹐飲食入胃﹐不能下行﹐故反而上吐矣。

﹝嘔吐門﹞寒邪犯腎大吐

寒邪入腎宮﹐將脾胃之水﹐挾之盡出﹐手足厥逆﹐少腹痛不可忍﹐以熱物熨之少快﹐否則寒冷欲死。不知者以爲胃病﹐而乃腎病也。方用﹕附子﹝一个﹞白術﹝四兩﹞肉桂﹝一錢﹞漧薑﹝三錢﹞人參﹝三兩﹞水煎服。

下喉便覺吐定﹐煎渣再服﹐則安然如故矣。﹝蓋腎水養人﹐何能克心以死人﹖惟陰寒邪气﹐直入腎宮﹐則腎火外避﹐而諸邪挾眾﹐逆犯心君﹐則不寧矣。所以必用附子﹑肉桂﹑漧薑﹐一派辛辣之熱藥﹐而不必多用人參以定變﹐使諸藥徧列分部﹐無非春溫之气﹐自然寒邪散而吐止矣。﹞

﹝嘔吐門﹞腎虛嘔吐

嘔吐之癥﹐人以爲胃虛也﹐誰知是由於腎虛乎﹖故治吐不效﹐未窺見病之根也。方用﹕人參﹝三錢﹞白術﹝五錢﹞薏仁﹝五錢﹞芡實﹝五錢﹞砂仁﹝五粒﹞吳茱萸﹝五分﹞水煎服。

﹝此方似乎治脾胃之藥﹐不知皆治腎之味。方中取人參救胃之外﹐其餘藥品﹐俱入腎經﹐而不止畱在脾也。腎火生脾﹐脾土生胃﹐胃气一轉﹐嘔吐自平﹐此治胃而用治腎之法﹐人知之乎﹖﹞

﹝嘔吐門﹞脾虛胃吐

胃吐由於脾虛﹐脾气不下行﹐自必上反而嘔﹐補脾則胃安。方用﹕人參﹝三錢﹞茯苓﹝三錢﹞白術﹝五錢﹞甘艸﹝一錢﹞肉桂﹝一錢﹞神曲﹝一錢﹞半夏﹝一錢﹞砂仁﹝三粒﹞水煎服。

此方治胃病以補脾土者﹐何也﹖蓋胃爲腎之關﹐關門之沸騰﹐由於關中之潰亂﹐然則欲使關外之安靜﹐必先使關中之安寧。

況用砂仁﹑半夏﹑神曲等味﹐全是止吐之品﹐有不奏功如神者乎﹖此脾胃雙補法也。

﹝嘔吐門﹞腎寒吐瀉

腎寒吐瀉﹐由於心寒胃弱﹐嘔吐不已﹐食久而出是也。下利不已﹐五更時痛瀉三﹑五次者是也。此癥人以爲脾胃之寒﹐服脾胃藥而不效者﹐何也﹖蓋胃爲腎之關﹐脾爲腎之海。胃气弱﹐不補命門之火﹐則心包甚寒﹐何以生胃土而消穀食﹖脾气弱﹐不補命門之火﹐則下焦虛寒﹐何以化糟粕而生精微﹖故補脾胃莫急於補腎也。方用﹕熟地﹝三兩﹞山萸﹝二兩﹞茯苓﹝三兩﹞人參﹝三兩﹞山藥﹝四兩﹞附子﹝一兩﹞肉桂﹝一兩﹞五味子﹝一兩﹞吳茱萸﹝五錢﹞蜜丸﹐每日空心服五錢。

﹝此方之妙﹐全在用腎藥居多﹐而脾胃藥居少。尢妙在用熱溫之藥﹐於補腎﹑補土之中﹐則火足而土健﹐誰知水足而生火乎﹖此種議論﹐舉世未聞﹐豈徒托空言以示奇乎﹖實有至理存焉。試之無不效奏頃刻﹐願世人加意此妙法也。﹞

﹝嘔吐門﹞火吐

此癥若降火﹐則由脾而入於大腸﹐必變爲便血之癥﹐方用淸火止瀉湯﹕茯苓﹝一兩﹞人參﹝二錢﹞砂仁﹝三粒﹞黃連﹝三錢﹞水煎服。

﹝嘔吐門﹞寒吐

此癥若降寒﹐則又引入腎﹐而流於膀胱﹐必變爲遺尿之癥﹐法宜散寒止吐﹐方用止嘔散寒湯﹕白術﹝二兩﹞人參﹝五錢﹞附子﹝一錢﹞漧薑﹝一錢﹞丁香﹝五分﹞水煎服。

此方散寒而用補脾之品﹐則寒不能上越﹐而亦不得下行﹐勢不得不從臍出也。

﹝嘔吐門﹞反胃

人有食入而卽出者﹐乃腎水虛不能潤喉﹐故喉燥而卽出也。方用﹕熟地﹝二兩﹞山萸﹝五錢﹞山藥﹝一兩﹞丹皮﹝三錢﹞茯苓﹝五錢﹞澤瀉﹝三錢﹞麥冬﹝五錢﹞五味子﹝一錢﹞水煎服。

﹝嘔吐門﹞反胃

又有食久而反出者﹐乃腎火虛不能溫脾﹐故脾寒而反出也。方用﹕熟地﹝二兩﹞山萸﹝一兩﹞山藥﹝六錢﹞丹皮﹝三錢﹞茯苓﹝三錢﹞澤瀉﹝三錢﹞附子﹝三錢﹞肉桂﹝三錢﹞水煎服。

﹝臌癥門﹞水臌

此癥滿身皆腫﹐按之如泥者是也。若不急救﹐水流四肢﹐不得從膀胱而出﹐則爲死癥矣。方用決流湯﹕黑醜﹝二錢﹞甘遂﹝二錢﹞肉桂﹝一兩﹞車前子﹝一兩﹞水煎服。

一劑而水流斗餘﹐二劑而痊愈﹐斷不可與三劑也﹐與三劑反殺之矣。蓋牽牛﹑甘遂﹐最善利水﹐又加之肉桂﹑車前子﹐引水以入膀胱﹐利水而不走气﹐不使牛﹑遂之過猛也。二劑之後﹐須用五苓散調理二劑﹐再以六君子湯補脾可也。更須忌食鹽三月﹐犯之則不救矣。

﹝臌癥門﹞气臌

此癥乃气虛作腫﹐似水而非水也﹐但按之不如泥耳。必先從腳面上腫起﹐後漸腫至身上﹐於是頭面皆腫者有之﹐此之謂之气臌。宜於健脾行气之中﹐加利水之品。若以水臌治之﹐是速之死也。方用﹕白術﹝一兩﹞茯苓﹝一兩﹞人參﹝一錢﹞甘艸﹝一分﹞山藥﹝五錢﹞肉桂﹝一分﹞蘿卜子﹝一錢﹞枳殼﹝五分﹞薏仁﹝一兩﹞車前子﹝一錢﹞神曲﹝一錢﹞水煎服。

初服若覺有礙﹐久之自有大功﹐不過三十劑而痊愈矣。忌食鹽三月﹐秋石亦忌。

﹝臌癥門﹞虫臌

此癥小腹作痛﹐四肢浮腫而未甚﹐面色紅而有白點﹐如虫食之狀﹐眼下無臥蠶微腫之形﹐是之謂之血臌﹐方用消虫神奇丹﹕雷丸﹝三錢﹞當歸﹝一兩﹞鱉甲﹝一兩﹞地栗粉﹝一兩﹞神曲﹝三錢﹞茯苓﹝三錢﹞車前子﹝五錢﹞白礬﹝三錢﹞水煎服。

一劑下虫無數﹐二劑虫盡出而臌消﹐不必三劑。但病好後必須用六君子湯去甘艸調理。

﹝臌癥門﹞血臌

此癥或因跌閃而瘀血不散﹐或因憂鬱而結血不行﹐或因風邪而蓄血不散﹐畱在腹中﹐致成血臌。飲食入胃﹐不變精血﹐反去助邪﹐久則脹﹐脹則成臌矣。倘以治水法逐之﹐而癥非水﹐徒傷元气。倘以治气法治之﹐而癥非气﹐徒增飽滿。方用逐瘀蕩穢湯﹕水蛭﹝炒萸爲末﹐三錢﹞當歸﹝二兩﹞雷丸﹝三錢﹞白芍﹝三錢﹞紅花﹝三錢﹞枳殼﹝三錢﹞牛膝﹝三錢﹞桃仁﹝四十粒﹞水煎服。

一劑血盡而愈﹐切勿與二劑﹐當攺用四物湯調理。於補血內加白術﹑茯苓﹑人參﹐補元气而利水﹐自然痊愈﹐否則恐成漧枯之癥。

辧血臌﹐惟腹脹如臌﹐而四肢手足並無脹意也。

﹝水癥門﹞水腫

此癥土不能克水也。方用﹕牽牛﹝三錢﹞甘遂﹝三錢﹞水煎服。

﹝一服則大瀉水斗餘﹐腫脹消盡﹐此則直奪其水勢﹐而土得其平成也。……第服此二味之後﹐切不可食鹽﹐一食鹽則前病重犯﹐不可救矣。﹞此癥治法𨿽多﹐獨此方奇效。其次﹐雞屎醴亦效﹐雞屎醴治血臌尢效。﹝然雞屎醴終不若此二味之神。蓋雞屎醴有毒﹐而此無毒也。﹞一說前方用牛﹑遂各三錢﹐過於竣猛﹐不如用一錢﹐病去不傷本﹐不消再進﹐不失中和之道。

﹝水癥門﹞呃逆

此癥乃水气淩心包也。心包爲水气所淩﹐呃逆不止﹐號召五臟之气﹐救水气之犯心也。治法當利濕分水﹐而呃逆自除也。方用止呃湯﹕茯神﹝一兩﹞薏仁﹝一兩﹞芡實﹝五錢﹞丁香﹝五錢﹞蒼術﹝三錢﹞白術﹝三錢﹞人參﹝三錢﹞法半夏﹝一錢﹞陳皮﹝一錢﹞吳茱萸﹝三分﹞水煎服﹐二劑愈。

﹝水癥門﹞水結膀胱

此癥目突口張﹐足腫气喘﹐人以爲不治之癥也。﹝殊﹞不知膀胱與腎爲表裏﹐膀胱之開合﹐腎司其權也。故通其腎气﹐而膀胱自通矣。方用通腎消水湯﹕熟地﹝一兩﹞山萸﹝錢半﹞山藥﹝一兩﹞薏仁﹝一兩﹞茯神﹝五錢﹞車前子﹝三錢﹞肉桂﹝一錢﹞牛膝﹝一錢﹞水煎服。

﹝泄瀉門﹞火瀉寒瀉辧

﹝大泄之癥﹐有火瀉﹐有寒瀉﹐然則將何以辧之﹖熱與痛耳。

火瀉者﹐口必渴﹐舌必燥﹐甚則生刺也。胎必黃﹐或灰黑色﹐腹必痛而手不能按也。

若寒瀉者﹐口不渴﹐卽渴亦不喜飲水﹐舌胎必白滑而不燥﹐腹痛喜手按﹐不按則苦是也。﹞

﹝泄瀉門﹞火瀉

火瀉﹐完谷不化﹐飲食下喉卽吐﹐日夜有泄數十次﹐甚至百次者﹐人皆知其熱也。然而熱之生也﹐何故﹖生於腎中之水衰﹐不能制火﹐使胃土關門不能守於上下﹐所以直進而直出也。論其勢之急迫﹐似乎宜治其標。然治其標﹐而不能使火之驟降﹐必須急補腎中之水﹐使火有可居之地﹐而後不至於上騰﹐方用﹕熟地﹝三兩﹞山萸﹝一兩﹞白芍﹝三兩﹞茯苓﹝一兩﹞車前子﹝一兩﹞甘艸﹝一兩﹞肉桂﹝三分﹞水煎服。

此方乃補腎之藥﹐非止瀉之品﹐然而止瀉之妙﹐捷如桴鼓。﹝蓋腎水一生﹐腎火卽降﹐頃刻應驗﹐非好爲奇談﹐而乃據實理也。若正作胃虛有火治之﹐未嘗無功﹐不若此方之捷也。﹞

﹝泄瀉門﹞瀉甚

有一日瀉五﹑六十行者﹐傾腸而出﹐完谷不化﹐糞門腫痛﹐如火之熱﹐苟無以救之﹐必致立亡。方用截瀉湯﹕薏仁﹝二兩﹞白芍﹝二兩﹞山藥﹝一兩﹞車前子﹝一兩﹞茯苓﹝五錢﹞澤膝﹝二錢﹞黃連﹝五錢﹞人參﹝三錢﹞甘艸﹝二錢﹞肉桂﹝三分﹞水煎服。

﹝泄瀉門﹞水瀉

水瀉﹐﹝乃脾气不溫﹐﹞方用﹕白術﹝一兩﹞車前子﹝五錢﹞水煎服。

此方補腎健脾﹐利水去濕﹐治瀉神效。﹝白術﹑車前子﹐利腰臍而消水气。然而白術亦能健脾﹐脾健水濕自能分消﹐不必借重車前子。車前子能通竅而安髒气﹐亦不止分消水濕巳也。髒安則水濕之气自消﹐各有專能﹐又能分助﹐所以奏功如神耳。﹞

﹝泄瀉門﹞水瀉

此癥乃純是下淸水﹐非言下痢也。痢無止法﹐豈瀉水亦無止法乎﹖故人患水瀉者﹐急宜止遏﹐方用﹕白術﹝五錢﹞茯苓﹝三錢﹞車前子﹝一錢﹞五味子﹝一錢﹞生棗仁﹝一錢﹞吳茱萸﹝五分﹞水煎服。

﹝此方止藥少於補藥﹐健脾去濕﹐水性分消﹐不收而自收也。﹞

﹝泄瀉門﹞脾瀉

治脾瀉﹐方用﹕上黨參﹝四錢﹞焦白術﹝二錢﹞茯苓﹝二錢﹞甘艸﹝六分﹞陳皮﹝八分﹞砂仁﹝五分﹞白扁豆﹝二錢﹞薏仁﹝三錢﹞穀芽﹝三錢﹞蓮子肉﹝七个﹞水煎服。

又方﹕

又治脾泄散﹐方用﹕焦白術﹝四兩﹞茯苓﹝三兩﹞甘艸﹝一兩﹞陳皮﹝一兩﹞砂仁﹝七錢﹞白扁豆﹝三兩﹞薏仁﹝四兩﹞穀芽﹝三兩﹞蓮子肉﹝四兩﹞共爲細末﹐每早服四錢﹐米湯或開水下。每服一錢﹐加人參末半分。如不用人參﹐則原方加上黨參四兩。

﹝痢疾門﹞火邪內傷辧

此辧痢疾之血色也。火邪之血﹐色必鮮紅﹐脈必洪緩﹐口必渴而飲冷水﹐小便必澀而赤濁。

內傷之血﹐色不鮮而暗紫﹐或微紅淡白﹐脈必細而遲﹐或浮澀而空﹐口不渴﹐卽渴而喜飲熱湯﹔小便不赤不澀﹐卽赤而不熱不濁﹐此訣也。

﹝痢疾門﹞血痢

﹝血痢者﹐乃肝經來克脾土也。𨿽因脾土之濕﹐又加暑熱暗侵﹐瓜果內傷所致。然終因肝木太旺無制﹐淩脾土而然也。滋肝而平木﹐肝木得養﹐不來下克脾土﹐則土亦得養﹐而血痢自痊矣。﹞﹝血痢有腹痛﹐不痛之分﹕痛者﹐乃火也﹔不痛者﹐乃寒也。﹞。

﹝痢疾門﹞血痢腹痛

血痢腹痛者﹐火也。方用﹕歸尾﹝一兩﹞白芍﹝一兩﹞黃連﹝三錢﹞枳殼﹝二錢﹞木香﹝二錢﹞蘿卜子﹝二錢﹞甘艸﹝一錢﹞水煎服。

﹝痢疾門﹞血痢腹不痛

血痢腹不痛者﹐寒也。方用﹕當歸﹝三錢﹞白芍﹝三錢﹞檳榔﹝一錢﹞枳殼﹝一錢﹞蘿卜子﹝一錢﹞甘艸﹝一錢﹞水煎服。

前方治壯實之人﹐火邪挾濕者。此方治寒痢腹不痛者﹝血痢𨿽有痛﹑不痛之分﹐其實火邪﹐而挾濕气也。

論理二方俱可通用﹐而分痛﹑不痛﹐乃愼之也。二方出入減﹐各爲神效﹐正不必畏首畏尾﹐一用之於痛﹐一用之於不痛也。蓋火邪滯濕气於腸脾之際﹐不得奔下﹐未有不裏急而後重也。妙在用當歸﹑白芍而利之﹐則火邪利於直下﹐不止平肝木而救脾土也。﹞

﹝痢疾門﹞紅白痢疾

此癥感濕熱而成﹐紅白相見﹐如膿如血﹐至危至急者也。苟用涼藥止血﹐熱藥攻邪﹐俱非善治之法。方用﹕當歸﹝二兩﹞白芍﹝二兩﹞檳榔﹝二錢﹞枳殼﹝二錢﹞廣木香﹝一錢﹞蘿卜子﹝一錢﹞甘艸﹝二錢﹞滑石﹝三錢﹞水煎服。

一﹑二劑收功。此方妙在用歸﹑芍二兩之多﹐則肝血有餘﹐不去克脾土﹐自然大腸有傳送之功。加之枳殼﹑檳榔﹑蘿卜子﹐俱逐穢去積之品﹐尢能於補中用攻。而滑石﹑甘艸﹑木香﹐調達於遲速之間﹐不疾不緩﹐使瘀滯盡下也。其餘些小痢疾﹐只用減半治之﹐無不奏功。此方不論紅白痢疾﹐痛與不痛﹐服之皆神效。

又方﹕

當歸﹝一兩﹞黃芩﹝七錢﹞蒼術﹝一錢﹞濃朴﹝一錢﹞陳皮﹝一錢﹞大腹皮﹝一錢﹞水二樽﹐煎一樽﹐頓服。

﹝痢疾門﹞內傷血痢

更有內傷勞倦﹐與中气虛寒之人﹐脾不攝血而成血痢﹐當用理中湯加木香﹑肉桂﹔或用補中益利湯加熟地﹑炒黑漧薑﹐治之而始愈也。

﹝痢疾門﹞久瀉血痢

經驗久瀉血痢﹐小腹作痛﹐神效方﹕秋梨﹝四兩﹞生薑﹝五錢﹞趨樹根皮﹝一兩﹞共搗爛﹐夏布擰汁水﹐空心服之﹐立愈。

﹝痢疾門﹞中暑痢疾

夏日中暑﹐紅白痢疾﹐方用﹕焦山楂﹝五錢﹞紅糖﹝五錢﹞白糖﹝五錢﹞白蘿卜﹝一个﹞藿香﹝錢半﹞水煎服。

若爲白痢﹐用紅糖一兩﹐若爲紅痢﹐用白糖一兩。﹝若爲紅白痢﹐卽用上方﹞。

﹝大小便門﹞大便不通

﹝大便祕結者﹞﹐人以爲大腸燥甚也﹐誰知是肺气燥乎﹖蓋肺燥則淸肅之气﹐不能下行於大腸﹐而腎經之水﹐僅足以自顧﹐又何能旁流以潤涸哉﹖方用﹕熟地﹝三兩﹞元參﹝三兩﹞升麻﹝三錢﹞牛乳﹝一碗﹞火麻仁﹝一錢﹞水二碗﹐煎六分﹐將牛乳同調服之﹐一﹑二劑必大便通矣。﹝此方之妙﹐全不在潤大腸而補腎﹐尢妙不止補腎﹐而且補肺﹔更妙不正補肺﹐而且升肺。﹞蓋大腸居於下流﹐最難獨治﹐必須從腎﹝經﹞以潤之﹐從肺﹝經﹞以淸之﹐啟其下竅﹐則上竅自然流動通利矣。此下病上治之法也。

﹝大小便門﹞實癥大便不通

﹝大便不通﹐亦多實癥﹐上方乃治虛癥之方耳。此方治實癥﹐實有奇效。方用﹞﹕大黃﹝五錢﹞歸尾﹝一兩﹞升麻﹝五分﹞蜜﹝半杯﹞水煎服。

此方大黃泄利﹐當歸以潤之﹐仍以爲君﹐𨿽泄而不至十分猛烈﹐不致有亡陰之獘。況有升麻以提之﹐則泄中有畱﹐又何必過慮哉﹖

﹝大小便門﹞虛癥大便不通

﹝凡久病之後﹐大便一月不通者﹐不必性急﹐止補其眞陰﹐使精足自生血﹐血足以潤腸﹐大便自出﹐不可視爲報本之病﹐而速其愈也。﹞方用﹕熟地﹝一兩﹞元參﹝一兩﹞當歸﹝一兩﹞川芎﹝五錢﹞桃仁﹝十粒﹞火麻仁﹝一錢﹞大黃﹝一錢﹞紅花﹝三分﹞蜜﹝半杯﹞水煎服。

﹝此方妙在用熟地﹑元參﹑當歸以生陰血﹐少加麻仁﹑大黃以潤腸下行﹐此正末治其閉結﹐而不急急以通之也。﹞

﹝大小便門﹞小便不通

﹝小便不通﹐乃膀胱之病﹞﹐膀胱之气化不行﹐小便卽不能出。小便閉塞﹐治膀胱之經而已矣﹐然而治法全不在治膀胱也。方用﹕人參﹝三錢﹞蓮子﹝三錢﹞茯苓﹝三錢﹞甘艸﹝一錢﹞肉桂﹝一錢﹞白果﹝二錢﹞車前子﹝一錢﹞王不畱﹝一錢﹞水煎服。

此方妙在用人參﹑肉桂。蓋膀胱必得气化而始出。气化者何﹖心胞絡之气也。﹝膀胱必得心包絡之气下行﹐而水路始能出。﹞旣用參﹑桂﹐而气化行矣﹐尢妙在用白果﹐人多不識此意。白果通任﹑督之脈﹐又走膀胱﹐﹝引參﹑桂之气﹐直奔於膀胱之中﹞﹐況車前子﹐王不畱盡是下泄之藥﹐服之而前陰有不利者乎﹖

﹝大小便門﹞腎虛小便不通

小便不通﹐方用﹕熟地﹝一兩﹞山萸﹝四錢﹞丹皮﹝一錢﹞山藥﹝一錢﹞肉桂﹝一錢﹞車前子﹝一錢﹞澤瀉﹝一錢﹞茯苓﹝二錢﹞此方﹝卽七味地黃湯﹞﹐妙在不去通小便﹐而專治腎水。腎中有水﹐而膀胱之气自行矣。蓋膀胱之開合﹐腎司其權也。

﹝大小便門﹞大小便不通

方用﹕頭髮燒灰研末﹐用三指一撚﹐入熱水半碗﹐飲之立通。

又方﹕

蜜一茶杯﹐皮硝一兩﹐大黃一錢﹐黃酒一杯﹐煎一處﹐溫服甚效。

按﹕上二方﹐《方論》《男科》《石室祕錄》均同。皮硝用一兩﹐愼之。

﹝大小便門﹞尿方

爲風寒濕气傷者﹐用此方﹕小茴香二兩﹐用上好眞酒﹝卽二鍋頭燒酒﹞一大碗﹐豬尿泡一个﹐將茴香﹝微炒﹞﹑眞酒裝入泡內﹐將口控﹝捆﹞好﹐砂鍋內用水上火煮﹐以酒盡爲度﹐取出曬於研末﹐每服三錢﹐紅糖水沖服。

又方﹕因人事過多傷者﹐用此方﹕川軍三錢研末﹐用雞子一个﹐包入泥內﹐上火燒之﹐以熟爲度﹐去皮﹑黃﹐將川軍末與雞白共爲一處和丸﹐梧子大﹐每服二錢﹐眞酒送下。連造三次﹐服完痊愈矣。

又方﹕

川軍三錢﹐牡蠣三錢﹐芡實三錢﹐共爲細末﹐用雞淸和丸﹐梧子大﹐每服三錢﹐開水送下﹐分三日用﹐服完卽愈。

又方﹕

用八味丸原方﹐加白果七个﹐水煎服﹐三﹑五服卽愈。

﹝痛疼門﹞論諸痛治肝

﹝凡人﹞手痛﹐足痛﹐心腹痛﹐一身而眾處皆痛﹐將何以治﹖治肝爲主。蓋肝气一舒﹐諸痛自愈。不可頭痛救頭﹐足痛救足也。方用﹕當歸﹝二錢﹞白芍﹝五錢﹞柴胡﹝一錢﹞茯苓﹝五錢﹞蒼術﹝二錢﹞甘艸﹝一錢﹞薏仁﹝五錢﹞梔子﹝一錢﹞陳皮﹝一錢﹞水煎服。

此方逍遙散之變方也﹐舒肝而又去濕﹐去火﹐治一經而諸經無不愈也。

﹝痛疼門﹞肩背痛

兩臂肩膊痛

﹝臂與肩膊痛﹐﹞乃手經之病﹐肝气之郁也。方用﹕當歸﹝三兩﹞白芍﹝三兩﹞柴胡﹝五錢﹞陳皮﹝五錢﹞白芥子﹝三錢﹞羌活﹝三錢﹞半夏﹝三錢﹞秦艽﹝三錢﹞附子﹝一錢﹞水六碗﹐煎沸﹐取汁一碗﹐入黃酒服之﹐一醉而愈。

此方妙在用白芍爲君以平肝﹝舒﹞木﹐不來侵克脾胃之气﹐而羌活﹑柴胡又善去風﹐直走手經之上﹔秦艽亦是風藥﹐而兼附子攻邪﹐邪自退出﹔半夏﹑陳皮﹑白芥子祛痰聖藥﹔風邪去而痰不畱﹔更得附子無經不達﹐而其痛如失也﹐﹝自然一醉而愈﹞。

背骨痛

此癥乃腎水虛耗﹐不能上潤於腦﹐則河車之路﹐漧澀而難行﹐故作痛也。方用﹕熟地﹝一兩﹞山萸﹝四錢﹞黃﹝一兩﹞白術﹝五錢﹞茯苓﹝三錢﹞麥冬﹝二錢﹞五味子﹝一錢﹞防風﹝五分﹞附子﹝一分﹞水煎服。

﹝二劑膀胱之水道通﹐而背脊之痛亦失矣。﹞此方補气補水﹐去濕去風﹐潤筋滋骨﹐何痛之不愈哉﹖

胸背手足頸項腰膝痛

筋骨牽引﹐坐臥不得﹐時時走易不定﹐此是痰涎伏在心膈上下﹐或令人頭痛﹐夜間喉中如鋸聲﹐口流涎唾﹐手足重﹐腿冷。但用控涎丹﹐不足十劑﹐其疾如失矣。

﹝痛疼門﹞脇痛

脇痛

此乃肝病也﹐故治脇痛者﹐必須平肝﹐平肝必須補腎﹐腎水足而肝气有養﹐不治脇痛而脇痛自平也。方用肝腎兼資湯﹕熟地﹝一兩﹞山萸﹝五錢﹞當歸﹝一兩﹞白芍﹝二兩﹞白芥子﹝三錢﹞黑梔子﹝一錢﹞甘艸﹝三錢﹞水煎服。

左脇痛

左脇痛﹐肝經受邪也。方用﹕黃連﹝三錢﹐吳茱萸炒﹞柴胡﹝一錢﹞靑皮﹝一錢﹞桃仁泥﹝一錢﹞枳殼﹝一錢﹞當歸﹝一錢﹞川芎﹝八分﹞紅花﹝五分﹞水煎食遠服。

有痰加陳皮﹑半夏。

右脇痛

右脇痛﹐邪入肺經也。方用﹕片姜黃﹝二錢﹞枳殼﹝二錢﹞桂心﹝二分﹞陳皮﹝五分﹞半夏﹝五分﹞炙艸﹝五分﹞水煎服。

左右脇俱痛

﹝左右脇俱痛者﹞﹐方用﹕柴胡靑皮當歸川芎白芍龍膽艸枳殼香附砂仁甘艸木香薑水煎服。﹝原缺分量﹞

兩脇走注痛

兩脇走注痛而有聲者﹐痰也。二陳湯﹝陳皮﹑半夏﹑茯苓﹑甘艸﹞去甘艸﹐加﹕枳殼砂仁木香靑皮蒼術香附茴香水煎服。﹝原缺分量﹞

兩脇有塊痛

左肋有塊作﹐是死血也。右脇有塊作痛﹔是食積也。徧身作痛﹐筋骨尢甚﹐不能伸屈﹐口漧目赤﹐頭眩痰壅﹐胸膈不利﹐小便短赤﹐夜間殊甚。又徧身作癢如虫行﹐人以爲風也﹐而不知肝﹑腎气虛而熱也﹐用六味地黃湯﹝熟地﹑山萸﹑丹皮﹑山藥﹑茯苓﹑澤瀉﹞加梔子﹐柴胡﹐是乃正治也。三劑後見效。

脇痛身熱

脇痛身熱者﹐勞也。用補中益气湯﹝人參﹑白術﹑陳皮﹑柴胡﹑升麻﹑當歸﹑黃﹑甘艸﹞加川芎﹑白芍﹑靑皮﹑砂仁﹑枳殼﹑茴香﹐去黃﹐水煎服。﹝原缺分量﹞

脇痛咳嗽

咳嗽气急﹐脈滑敉者﹐痰結痛也。方用﹕栝蔞仁枳殼白芥子靑皮茴香水煎服。﹝原缺分量﹞

﹝痛疼門﹞心腹痛

心痛辧

心痛之癥有二﹐一則寒邪侵心而痛﹐一則火气焚心而痛。

寒气侵心者﹐手足反溫﹔火气焚心者﹐手足反涼﹔以此辧之最得矣。心不可使痛﹐或寒﹑或火﹐皆衝心包耳。

寒痛

寒痛方用﹕

良姜﹝三錢﹞肉桂﹝一錢﹞白術﹝三錢﹞艸烏﹝一錢﹞貫仲﹝三錢﹞甘艸﹝一錢﹞水煎服。

熱痛

熱痛方用﹕

炒梔子﹝三錢﹞白芍﹝五錢﹞柴胡﹝一錢﹞半夏﹝一錢﹞甘艸﹝一錢﹞水煎服。

心口痛

﹝此癥方用﹞﹕大棗﹝一个﹐去皮核﹞胡椒﹝七个﹞共搗爛和勻﹐米湯送下卽愈。

又方﹕

一个烏枚兩个棗﹐七个杏仁一塊搗﹐男酒女醋送下去﹐不害心痛直到老。

久病心痛

﹝心痛﹐人以爲病在心也。不知﹞心乃神明之君﹐一毫邪不可干犯﹐犯則立死。﹝人病心痛﹞﹐終年累月而不愈者﹐﹝非心痛也﹞﹐乃邪犯心包絡也。但邪有寒熱之辧﹕﹝寒邪之犯﹞必惡寒﹐見水如仇讎﹐火慰之則快。方用﹕蒼術﹝二錢﹞白術﹝五錢﹞當歸﹝一兩﹞肉桂﹝一錢﹞良姜﹝一錢﹞水煎服。

﹝此寒邪犯包絡之方也。﹞﹝更有熱邪來犯包絡者﹐熱邪之犯﹞﹐見水喜悅﹐手按之而轉痛也。方用﹕白芍﹝一兩﹞炒梔子﹝三錢﹞當歸﹝三錢﹞生地﹝五錢﹞陳皮﹝八分﹞甘艸﹝一錢﹞水煎服。

寒熱二癥﹐皆責之於肝也。肝屬木﹐心屬火﹐木衰不能生火﹐則包絡寒矣﹐是宜補肝而邪自退。若包絡之熱﹐亦由於肝經之熱也﹐瀉其肝木﹐而火自消矣。

火結腹痛

人有腹中痛不可忍﹐按之愈痛﹐口渴﹐飲以涼水﹐則痛少止﹐少傾﹐依然大痛﹐此火結在大小腸也。若不急治﹐一時气絕﹐方用定痛如神湯﹕梔子﹝三錢﹞白芍﹝五錢﹞茯苓﹝一兩﹞蒼術﹝三錢﹞大黃﹝一錢﹞濃朴﹝一錢﹞甘艸﹝一錢﹞水煎服。

此方舒肝經之气﹐利膀胱之水﹐瀉火逐瘀。

冷气腹痛

冷气心腹痛﹐方用火龍丹﹕硫黃﹝一兩﹐醋制﹞胡椒﹝一錢﹞白礬﹝四錢﹞醋打蕎麥麵爲丸﹐桐子大﹐每日服二十五丸﹐米湯下。

痞塊腹痛

腹中有痞塊﹐一時發作而痛﹐不可手按者﹐方用﹕枳實﹝一兩﹞白術﹝二兩﹞馬糞﹝五錢﹞炒焦酒煎服。

﹝蓋馬糞最能安痛﹐又不傷气﹐且能逐邪而化物﹐況又與枳實同用﹐則積塊日消﹐然而徒消其積﹐未免恐傷脾陰﹐又佐以白術二兩﹐大健其脾气﹐則馬糞與枳實﹐可以施其祛蕩之功﹐此墮治之妙法也。

胃气痛

人病不能飲食﹔或能飲食而不消化﹐作痛作滿﹐或兼上吐下瀉﹐此肝木來克脾土也。﹝平其肝木﹐則脾胃之土得養﹐而前癥俱愈矣。﹞方用﹕當歸﹝二錢﹞白芍﹝三錢﹞柴胡﹝二錢﹞茯苓﹝三錢﹞白術﹝三錢﹞甘艸﹝一錢﹞白芥子﹝一錢﹞水煎服。

有火加梔子二錢﹐無火加肉桂二錢﹐有食加山楂三錢﹔傷米食加枳殼一錢﹑麥芽一錢﹔有痰加半夏一錢。﹝方中𨿽有白術﹑茯苓﹐乃脾胃之品﹐然其性亦能入肝。白芍﹑當歸﹑柴胡﹐則純是肝經之正藥﹐有此三味直入肝經﹐則各藥無不盡入肝以平木﹐木平則脾胃之土安然﹐遂有食則化食﹐有痰則祛痰﹐有火則散火﹐有寒則去寒﹐有不功效立奏者乎﹖此右病而左治之一法也。﹞

食生冷心脾痛

治食生冷心脾痛﹐方用﹕用陳吳茱萸五﹑六十粒﹐水一大盞﹐煎取汁去滓﹐入平胃散三錢﹐再煎熱服。

﹝痛疼門﹞腰腿痛

濕气腰痛

腰痛而不能俯者﹐濕气也。方用﹕柴胡﹝一錢﹞澤瀉﹝一錢﹞豬苓﹝一錢﹞防己﹝二錢﹞白術﹝五錢﹞肉桂﹝三分﹞白芥子﹝一錢﹞山藥﹝三錢﹞甘艸﹝五分﹞水煎服。

此方妙在入腎而去濕﹐不是入腎而補水﹐初痛者﹐一二劑可以奏功。日久者﹐必多服爲妙。

風寒腰痛

腰痛而不直者﹐風寒也。方用逍遙散加防己二錢﹐一劑可愈。若日久者﹐當加杜仲一兩﹐攺用白術二錢﹐酒煎服﹐十劑卽愈。

腎虛腰痛

腎經之病﹐如腰之痛﹐方用﹕熟地﹝三兩﹞白術﹝三兩﹞胡桃仁﹝二錢﹞杜仲﹝一兩﹐鹽水炒﹞破故紙﹝一兩﹐鹽水炒﹞蜜丸﹐每日空心白水送下一兩﹐服完自愈。如未痊愈﹐再服一料可愈。

又方

腎虛腰痛﹐方用﹕杜仲酒浸透﹐炙榦爲末﹐無灰酒調下。每服一﹑二錢。

脾濕腰痛

凡痛不止者﹐腎經之病﹐乃脾濕之故。方用﹕白術﹝四兩﹞薏仁﹝三兩﹞芡實﹝二兩﹞水六碗﹐煎一碗﹐一气飲之。

此方治夢遺之癥﹐亦神效。

﹝此方之妙﹐在用白術以去腰臍之濕气﹐而薏仁﹐芡實又爲去濕之味﹐濕去而腰臍自利﹐自無痛楚矣。﹞

腰腿筋骨痛

此癥方用養血湯﹕當歸﹝一錢﹞生地﹝一錢﹞肉桂﹝一錢﹞牛膝﹝一錢﹞杜仲﹝一錢﹞破故紙﹝一錢﹞茯苓﹝一錢﹞防風﹝一錢﹞山萸﹝二錢﹞土茯苓﹝二錢﹞核桃仁﹝二个﹞川芎﹝五分﹞甘艸﹝三分﹞水酒煎服。

腰痛足亦痛

腰痛﹐足亦痛﹐方用﹕黃﹝半斤﹞防風﹝五錢﹞茯苓﹝五錢﹞薏仁﹝五錢﹞杜仲﹝一兩﹞車前子﹝三錢﹞肉桂﹝一錢﹞水十碗﹐煎二碗﹐入黃酒內﹐﹝一醉而愈。以上皆風入四肢﹑頭上﹑背間﹑腰以下也。借黃酒一味﹐無經不達﹐弘其藥味﹐而直入病中也。此所謂完全治法也。﹞腰足痛﹐明系是腎虛而气衰﹐﹝不能運動﹞﹐更加之濕﹐自必作楚。﹝此方﹞妙在不補腎而單益气﹐蓋气足則血生﹐血生則邪退。又助之茯苓﹑薏仁﹑車前之類去濕﹐去濕而血活矣。況又有杜仲之健腎﹐肉桂之溫腎﹐防風之蕩風乎﹖﹝相畏而相使﹐相佐而相成﹐必然之理也。﹞

寒濕腿痛

此癥身不離牀褥﹐傴僂之狀可掬﹐乃寒濕之气侵也。方用﹕白術﹝五錢﹞芡實﹝三錢﹞茯苓﹝一兩﹞蓽﹝一兩﹞肉桂﹝一錢﹞杜仲﹝三錢﹞薏仁﹝二兩﹞水煎服。

日日服之﹐不必攺方﹐久之自奏大功。

﹝此方之妙﹐妙在薏仁能入骨而去水﹐加芡實健脾以去濕﹐不使濕以增濕﹐而牛膝﹑蓽又是最利雙足之品﹔且加肉桂引經﹐直入骨中﹐濕有不去﹐痛有不止者乎﹖﹞

傷風腿痛

﹝此癥﹞方用﹕蒜瓣﹝三錢﹞荊芥﹝三錢﹞防風﹝三錢﹞紅花﹝三錢﹞地骨皮﹝三錢﹞川烏﹝三錢﹞艸烏﹝三錢﹞乳香﹝三錢﹞沒藥﹝三錢﹞透骨艸錢半煎湯洗畢﹐火幹﹐覆被見汗卽愈。如未效﹐再洗二﹑三次。

腰腿痛

﹝此癥﹞方用木耳丸﹕萵苣子﹝四兩﹞枸杞子﹝四兩﹞白木耳﹝半斤﹞蜜丸﹝每服二錢﹞。

此方《方論》有﹐《男科》無。

﹝痛疼門﹞手足痛

﹝手足之痛者﹐人以爲脾經之熱﹐不知非脾熱也﹐乃肝木之鬱結也。散其鬱气﹐則手足之痛自去矣。﹞方用逍遙散加﹕梔子﹝三錢﹞半夏﹝二錢﹞白芥子﹝二錢﹞水煎服。

二劑其痛如失。蓋肝木作祟﹐脾气不敢當其鋒﹐气散於四肢﹐結而不伸﹐所以作楚。今一旦平其肝气﹐則脾气自舒矣。﹝脾气舒而痛在手足﹐有不盡除者乎﹖﹞

足弱

此病不能步履﹐人以爲腎水之虛﹐誰知由於气虛而不能運動乎﹖方用補中益气湯加﹕牛膝﹝三錢﹞石斛﹝五錢﹞黃﹝一兩﹞人參﹝三錢﹞水煎服。

﹝三劑卽足生力﹐四劑可以步履矣。蓋人參﹑術﹐皆補气之聖藥﹐而牛膝﹑石斛﹐亦健足之神劑﹐所以用之而歷成也。﹞

筋縮

凡人一身之筋脈﹐不可有病﹐病則筋縮而身痛﹐脈澀而體重矣。然筋之舒在於血和﹐而脈之平則於气足。故治筋必須先治血﹐而治脈必須先補气。人若筋急拳縮﹐傴僂而不能立﹐俯仰而不能直者﹐皆筋病也。方用﹕當歸﹝一兩﹞白芍﹝五錢﹞薏仁﹝五錢﹞生地﹝五錢﹞元參﹝五錢﹞柴胡﹝一錢﹞水煎服。

此方奇在用柴胡一味﹐入於補血藥中﹐蓋血虧則筋病﹐用補血藥以治筋宜矣﹐何以又用柴胡以散之﹖不知肝爲筋之主﹐筋乃肝之餘﹐肝气不順﹐筋自縮急﹐﹝甚而傴僂﹞﹐今用柴胡以舒散之﹐鬱气旣除﹐而又濟之大劑補血之品﹐則筋自得其養﹝而寬﹐筋寬則諸癥悉愈矣。﹞

﹝麻木門﹞麻木

凡麻木是濕痰死血也﹐用四物湯加陳皮﹑半夏﹑茯苓﹑白芥子﹑桃仁﹑紅花﹑甘艸﹐水煎服﹐入竹瀝﹑薑汁服。

﹝麻木門﹞手麻木

此乃气虛而寒濕中之﹐如其不治﹐三年後必中大風。方用﹕人參﹝二錢﹞白術﹝五錢﹞黃﹝五錢﹞防風﹝五分﹞陳皮﹝五分﹞桂枝﹝五分﹞甘艸﹝一錢﹞水煎服。

﹝方中黃﹑人參﹑白術﹐俱補气去濕之藥﹔防風乃去風之品﹐必得桂枝始能入於手經也。經絡旣淸﹐自能奏功也。﹞

﹝麻木門﹞十指麻木

十指皆麻﹐面目失色﹐此亦气虛也。治以補中益气湯加木香﹑麥冬﹑香附﹑羌活﹑烏藥﹐防風﹐水煎服﹐三劑可愈。

﹝麻木門﹞手足麻木

﹝雙足麻木﹐不能履地﹔雙手麻木﹐不能執物是也。﹞方用四物湯加﹕人參﹑白術﹑茯苓﹑陳皮﹑半夏﹑桂枝﹑柴胡﹑羌活﹑防風﹑秦艽﹑牛膝﹑炙艸﹑姜棗引﹐水煎服﹐四劑愈。

﹝麻木門﹞腿麻木

凡腿麻木沈重﹐方用導气湯﹕黃﹝二錢﹞甘艸﹝錢半﹞靑皮﹝一錢﹞升麻﹝五分﹞柴胡﹝五分﹞歸尾﹝五分﹞澤瀉﹝五分﹞陳皮﹝八分﹞紅花﹝少許﹞五味子﹝三十粒﹞水煎溫服﹐甚效。

﹝麻木門﹞兩手麻木困倦嗜臥

兩手麻木﹐四肢困倦﹐怠惰嗜臥﹐此乃熱作元气也。方用人參益气湯﹕人參﹝一錢﹞黃﹝二錢﹞甘艸﹝一錢﹞炙艸﹝五分﹞柴胡﹝七分﹞白芍﹝七分﹞升麻﹝五分﹞五味子﹝卅粒﹞生薑﹝三片﹞大棗﹝二枚﹞水煎溫服。

﹝麻木門﹞渾身麻木

凡人渾身麻木不仁﹐兩目羞明怕日﹐眼澀難開﹐視物昏花﹐睛痛亦治﹐方用神效黃湯﹕黃﹝一錢﹞陳皮﹝五分﹞人參﹝八分﹞白芍﹝一錢﹞蔓荊子﹝二分﹞炙甘艸﹝四分﹞水煎服﹐如有熱﹐加黃柏三分。

﹝麻木門﹞麻木痛

風寒濕三气合而成病﹐客於皮膚肌肉之間﹐或痛﹑或麻木﹐方用﹕牛皮膠﹝二兩﹞南星﹝五錢﹞薑汁﹝半碗﹞共熬膏﹐攤貼﹐再用熱鞋底熨之。加羌活﹑乳香﹑沒藥更妙。

﹝濁淋門﹞二濁五淋辧

濁﹑淋二癥﹐俱小便赤也。濁多虛﹐淋多實﹐淋痛﹑濁不痛爲異耳。濁﹑淋俱屬熱癥﹐大約屬濕痰下陷及脫精所致。

惟其有痛﹐大約縱淫欲火動﹐彊畱敗精而然﹐不可混治。

﹝濁淋門﹞淋癥

﹝此癥﹞方用五淋散﹕淡竹葉﹝二錢﹞赤茯苓﹝一錢﹞芥穗﹝一錢﹞車前子﹝五錢﹞燈心﹝一錢﹞水煎服。

﹝濁淋門﹞濁癥

﹝此癥﹞方用淸心蓮子飲﹕石蓮子﹝二錢半﹞人參﹝二錢半﹞黃﹝一錢半﹞地骨皮﹝一錢半﹞車前子﹝一錢半﹞赤茯苓﹝二錢﹞黃芩﹝一錢半﹞麥冬﹝一錢半﹞甘艸﹝五分﹞水煎服。

﹝腎病門﹞陽彊不倒

此虛火炎上﹐而肺金之气不能下行故耳。若用黃柏﹑知母﹐煎湯飲之﹐立時消散。然自倒之後﹐終年不能重振﹑是亦苦也。方用﹕元參﹝三兩﹞麥冬﹝三兩﹞肉桂﹝三分﹞水煎服。

此方妙在元參以瀉腎中之火﹐肉桂入其宅﹐麥冬助肺金之气﹐淸肅下行﹐以生腎水﹐水足則火自息矣﹐不求倒而自倒也。

﹝腎病門﹞陽痿不舉

陽痿而不振者﹐乃平日過於琢削﹐日泄其腎中之水﹐而腎中之火﹐亦日消也。蓋水去而火亦去﹐必然之理。

如一家人口﹐廚下無水﹐何以爲炊﹖必有水而後取柴炭以煮飯﹐不則空鐺也。方用﹕熟地﹝一兩﹞山萸﹝四錢﹞遠志﹝一錢﹞巴戟﹝一錢﹞肉蓯蓉﹝一錢﹞杜仲﹝一錢﹞肉桂﹝二錢﹞茯神﹝二錢﹞人參﹝三錢﹞枸杞﹝三錢﹞白術﹝五錢﹞水煎服。

﹝一劑起﹐二劑彊﹐三劑妙。此方用熟地於補水之中則火起﹐而不愁炎燒之禍﹐自然煮湯可飲﹐煮米可食﹐斷不致焦釜沸幹﹐或虞爆碎也。﹞

﹝腎病門﹞疝气

此癥方用去鈴丸﹕生薑一斤﹐將薑汁入茴香內浸一宿﹐入靑鹽二兩﹐和勻﹐同炒研爲米﹐酒糊爲丸﹐每服三十丸﹐溫酒或米飲送下。

﹝腎病門﹞腎子痛

腎子大痛﹐方用﹕澤瀉﹝一錢﹞陳皮﹝一錢﹞赤茯苓﹝一錢﹞丹皮﹝五分﹞小茴香﹝五分﹞枳殼﹝五分﹞蒼術﹝五分﹞山楂﹝四分﹞蘇梗﹝四分﹞姜﹑水煎服。

又方

酒炒大茴香﹑酒炒小茴香﹑赤石脂﹝﹞﹑廣木香﹐各等分﹐研末和勻﹐烏梅肉搗爛爲丸﹐如梧子大﹐空心每服十五丸﹐蔥﹑酒湯送下﹐立效。

﹝腎病門﹞偏墜

此癥方用﹕小茴香﹑豬苓等分﹐微炒爲末﹐空心鹽水沖服﹝原缺分量﹞。

又熱鹽熨﹐甚神效。

﹝雜方﹞統治諸瘡

方用﹕天花粉﹝五錢﹞生甘艸﹝二兩﹞金銀花﹝四兩﹞蒲公英﹝二兩﹞當歸﹝二兩﹞水煎服。

二劑痊愈。此方消毒﹐大有奇功﹐諸癰諸疽﹐不論部位﹐皆治之。﹝金銀花能內消瘡毒﹐然非多用﹐則力輕難以成功。生甘艸一味﹐已足解毒﹐況又用之於金銀花內﹐益足以散邪而益正﹐蒲公英陽明經藥也﹐且能散結逐邪﹔天花粉消痰聖藥﹔當歸活血﹐是其專功﹐今血活而癰自愈。此方之所以奇而肆也。﹞

﹝雜方﹞瘡毒

﹝治小瘡毒﹐如神﹐方用﹕﹞金銀花﹝一兩﹞當歸﹝一兩﹞蒲公英﹝一兩﹞荊芥﹝一錢﹞連翹﹝一錢﹞甘艸﹝三錢﹞水煎服。

﹝一劑輕﹐二劑消﹐三劑愈。此明治之妙法﹐人亦宜知之﹐不可忽也。頭上瘡最不可用升藥﹐切忌切忌﹗下病宜升﹐而上病不宜升也。頭上瘡最宜用降火之藥。﹞

﹝雜方﹞頭面上瘡

治頭面上瘡﹐方用﹕金銀花﹝二兩﹞當歸﹝一兩﹞川芎﹝五錢﹞桔梗﹝三錢﹞蒲公英﹝三錢﹞黃芩﹝一錢﹞甘艸﹝五錢﹞水煎服。

二劑全消。治頭面上瘡﹐不可用升提之藥﹐最宜用降火之藥﹐切記之。

﹝雜方﹞黃水瘡

﹝凡毒水流入何處﹐卽生大水泡瘡﹐名爲黃水瘡﹐手少動之卽破﹐此熱毒郁於皮毛也﹐當以湯洗之卽愈。方用﹕﹞雄黃﹝五錢﹞防風﹝五錢﹞﹝二味用水十碗﹐煎數沸﹐去滓取汁﹐洗瘡上卽愈。﹞

﹝雜方﹞身上手足瘡疽

身上手足之瘡疽﹐方用﹕金銀花﹝三錢﹞當歸﹝一兩﹞蒲公英﹝三錢﹞天花粉﹝五錢﹞甘艸﹝三錢﹞芙蓉葉﹝七片﹐如無葉﹐用根三錢﹞水煎服。

﹝雜方﹞腿上濕瘡

治腿上濕瘡方﹕楡條﹝一兩﹞椿條﹝一兩﹞桑條﹝一兩﹞槐條﹝一兩﹞荊芥﹝一兩﹞當歸﹝一兩﹞蔥胡﹝一攝﹞蒜瓣﹝一攝﹞川椒﹝一撮﹞水十碗﹐煎五碗洗。洗後﹐敷以銀杏散﹕銀朱﹝一兩﹞杏仁﹝五錢﹞京粉﹝五錢﹞研細末。

﹝雜方﹞疥瘡

﹝皮毛治法者﹐感輕之癥﹐病未深入營衛﹐從皮毛上治之也。如疥瘡﹑黃水瘡﹑痱瘡﹐此等之癥﹐不必用湯藥。疥瘡用﹕﹞大楓子﹝三錢﹞人言﹝一錢﹞核桃仁﹝三錢﹞水銀﹝一錢﹞研爲細末﹐搗爲六丸﹐晚間於心窩上﹐用一丸以手旋轉之﹐一夜一丸。病輕者用三﹑四丸卽愈﹐病重者再配一料可愈。

﹝雜方﹞陰虛雙蛾

陰虛雙蛾﹐方用﹕附子﹝一錢﹞﹐鹽水炒﹐每用一片﹐含口中﹐後以六味地黃湯﹐大劑飲之。

外治法﹕引火下行﹐用附子一个爲末﹐醋調﹐貼湧泉穴。或吳茱萸一兩﹑白面五錢﹐水調﹐貼湧泉穴。急鍼刺少髙﹐則咽喉有一綫之路矣。

﹝雜方﹞洗眼仙方

防風﹝五分﹞硼砂﹝一釐﹞膽礬﹝二釐半﹞同煎水洗之立愈。

﹝雜方﹞洗眼奇方

方出《道藏》﹐不論瞽目﹑犯土﹑雲霧﹑風眼﹑火眼﹑昏花﹐久洗自明。﹝方﹞用﹕皮硝﹝六錢﹞桑白皮﹝一兩﹞水煎。

每遇日期﹐熱洗數十次。正月初五﹑二月初二﹑三月初三﹑四月初九﹑五月初五﹑六月初四﹑七月初三﹑八月初十﹑九月十二﹑十月十二﹐十一月初四﹑十二月初四。

以上吉星日子﹐乃通光明也。其方千金不易﹐屢用屢效。

﹝雜方﹞明目補腎方

小紅棗﹝十二枚﹐冷水洗淨去核﹞甘枸杞﹝三錢﹞馬料豆﹝四錢﹞水二碗﹐煎一碗﹐早晨空心連湯共食之。

﹝雜方﹞飲砒毒

用生甘艸三兩﹐﹝水煎湯﹞﹐加羊血半碗﹐和勻飲之﹐立吐而愈。若飲之不吐﹐速用﹕大黃﹝二兩﹞甘艸﹝五錢﹞白礬﹝一兩﹞當歸﹝三兩﹞水煎湯數碗飲之﹐立時大吐卽生。

﹝雜方﹞破傷風

破傷風﹐方用﹕蟬退﹝蛻﹞去淨頭足﹐爲末五錢﹐用好酒一碗﹐煎滚﹐入末調勻﹐服之立效。

﹝雜方﹞喉閉

治喉閉方﹕用梧桐子一﹑二十粒﹐研細﹐少加醋﹐服下痰去自愈。

﹝雜方﹞瘋狗咬傷

方用﹕手指甲焙黃爲末﹐黃酒衝服﹐發汗卽愈。忌房事百日。

﹝雜方﹞時行瘟病

急治時行瘟病﹐方用﹕藿香﹝二錢﹞紫蘇﹝錢半﹞蒼術﹝錢半﹞赤茯苓﹝三錢﹞白芷﹝一錢﹞陳皮﹝錢半﹞姜川朴﹝一錢﹞姜半夏﹝錢半﹞碎烏梅﹝四个﹞檳榔﹝一錢﹞桔梗﹝一錢﹞引加生薑﹝三片﹞大棗三枚﹐水三杯﹐煎一杯﹐溫服。

﹝雜方﹞人馬平安散

明雄黃﹝一錢﹞朱砂﹝一錢﹞冰片﹝一分三釐﹞麝香﹝一分五釐﹞共爲細末﹐瓷瓶收貯。

治男女大小心口臌悶﹐水瀉痢疾﹐心腹痛疼等癥。用骨簪﹐男點左眼﹐女點右眼﹐點之卽愈。兼治牛馬豬羊等畜。

﹝雜方﹞五子衍宗丸

男服此藥﹐添精補髓﹐疏利腎气﹐不問下焦虛實寒熱﹐服之自能和平﹕舊稱古今第一種子方。有能世世服此藥﹐子孫蕃衍。

枸杞子﹝八兩﹞菟絲子﹝八兩﹞車前子﹝二兩﹞五味子﹝二兩﹞覆盆子﹝四兩﹞上藥俱選地道精新者﹐焙曬漧﹐共爲細末﹐煉蜜爲丸﹐梧桐子大﹐每空心服九十丸﹐上牀時服五十丸﹐白湯或鹽湯送下﹔冬月用溫酒送下。

﹝雜方﹞百子附歸丸

女服此藥﹐調經養血﹐安胎順气。不問胎前產後﹐經事參差﹐有餘不足諸癥﹐悉皆治之﹐殊益胎嗣。此本太僕吏鮑璧﹐臺州人﹐其妻三十年不育﹐忽經事不至者十月﹐腹臌大無病﹐皆謂妊娠﹐一日忽產惡物盈桷﹐視之皆敗痰積血。後服此方﹐不期年生一子。張云﹕彼嘗以此二方﹝卽上方及此方﹞與人﹐服無不應者。

阿膠﹝二兩﹞蘄艾﹝二兩﹞當歸﹝二兩﹞川芎﹝二兩﹞白芍﹝二兩﹞熟地﹝二兩﹞香附﹝二兩﹞杵成米粒樣﹐水﹑醋各浸一宿﹐曬﹐焙漧爲十二兩﹐研爲細末。用大陳石橊一枚﹐連皮搗碎﹐東流水﹝卽河水﹞三升熬﹐去滓﹐麵糊爲丸﹐梧子大﹐每服百丸﹐空心陳醋點湯下。

﹝雜方﹞手汗

﹝人有手汗出者﹞﹐洗法用﹕黃﹝一兩﹞葛根﹝一兩﹞荊芥﹝三錢﹞防風﹝三錢﹞水煎湯一盆﹐熱燻而溫洗﹐三次卽無汗﹐﹝神方也﹞。

﹝雜方﹞瘧疾

瘧疾方用遇仙丹﹕生大黃﹝六兩﹞檳榔﹝三兩﹞三稜﹝三兩﹞莪術﹝三兩﹞黑醜﹝三兩﹞白醜﹝三兩﹞木香﹝二兩﹞甘艸﹝一兩﹞共爲細末﹐水丸﹐櫻桃大。

如遇發日﹐淸晨溫水化下三﹑四丸﹐藥行後以溫米飯補之。忌腥冷﹑蕎面等物。孕婦勿服。

女科雜方

先生本有《女科》傳世﹐此數條《女科》未載﹐故存之。爲保持《方論》《男科》原貌﹐故應保畱之。

﹝女科雜方﹞白帶

產前無帶也﹐有則難產之兆。卽幸而順生﹐產後必有血暈之事﹐方用﹕黑豆三合﹐水三碗﹐煎湯二碗﹐入白果十个﹐紅棗十个﹐再煎一碗﹐入﹕熟地﹝一兩﹞山萸﹝四錢﹞山藥﹝四錢﹞丹皮﹝二錢﹞茯苓﹝三錢﹞澤瀉﹝二錢﹞薏仁﹝四錢﹞再加水二碗煎服。

一劑止﹐二劑永不白矣。亦通治婦人白帶無不神效。

﹝女科雜方﹞血崩

歸身﹝一錢﹞生地錢﹝二分﹞蒲黃﹝三分﹞地楡﹝三分﹞丹皮﹝五分﹞木通﹝五分﹞焦白術﹝一錢﹞桔紅﹝七分﹞香附﹝五分﹞三七根﹝五分﹞生薑﹝三片﹞黃酒﹝一樽﹞水﹝一樽﹞煎九分﹐空心服。

﹝女科雜方﹞子懸

此乃胎熱﹐子身不安﹐欲立起於胞中﹐故若懸起之象。若作气盛治之﹐立死矣。方用﹕人參﹝二錢﹞白術﹝五錢﹞茯苓﹝二錢﹞黃芩﹝三錢﹞白芍﹝五錢﹞當歸﹝二錢﹞熟地﹝一兩﹞生地﹝二錢﹞杜仲﹝一錢﹞水煎服。

此皆利腰臍之聖藥﹐少加黃芩﹐則胎寒而自定矣。

﹝女科雜方﹞胎漏胎動

此兩癥俱气血不足之故﹐方用﹕人參﹝二錢﹞白術﹝五錢﹞茯苓﹝一錢﹞甘艸﹝一錢﹞熟地﹝五錢﹞山萸﹝二錢﹞山藥﹝二錢﹞當歸﹝一錢﹞杜仲﹝一錢﹞枸杞子﹝一錢﹞麥冬﹝二錢﹞五味子﹝五分﹞水煎服。

此方不寒不熱﹐安胎之聖藥也。胎動爲熱﹐不動爲寒。

﹝女科雜方﹞產門瘡﹐

方用﹕炒黃柏﹝三錢﹞蚯蚓糞﹝三錢﹞白薇﹝三錢﹞乳香﹝三錢﹞鉛粉﹝三錢﹞潮腦﹝三錢﹞輕粉﹝五分﹞冰片﹝五分﹞兒茶﹝二錢﹞麝香﹝三分﹞共爲細末調勻擦瘡此方通治諸瘡亦可﹐治產門瘡最效。

﹝女科雜方﹞產門痛癢

產門非痛卽癢﹐下方可以兼治﹕當歸﹝一兩﹞白芍﹝五錢﹞柴胡﹝一錢﹞茯苓﹝五錢﹞梔子﹝三錢﹞楝樹根﹝五分﹞水煎服。

﹝女科雜方﹞橫生倒養

气血之虧也﹐气血旣虧﹐子亦無力﹐不能轉身而出﹐遂先出手足﹐必以鍼刺之﹐痛而縮入﹐急用﹕人參﹝一兩﹞當歸﹝三兩﹞川芎﹝二兩﹞紅花﹝三錢﹞煎湯灌之。

﹝女科雜方﹞產後治法

產後以補气血爲主﹐方用﹕人參﹝三錢﹞當歸﹝一兩﹞川芎﹝五錢﹞黑荊芥﹝一錢﹞益母艸﹝一錢﹞水煎服。

有風﹐加柴胡五分﹕有寒﹐加肉桂五分﹔血不淨﹐加山楂十粒﹔血暈﹐加炮姜五分﹔衄血﹐加麥冬二錢﹔夜熱﹐加地骨皮五分﹔有食﹐加穀芽﹑山楂﹔有痰﹐少加白芥子。余不必胡加。

﹝女科雜方﹞產婦气喘腹痛

此癥少陰受其寒邪﹐而在內之眞陽﹐必逼越於上焦﹐上假熱而下眞寒也﹐方用平喘祛寒湯﹕人參﹝三錢﹞麥冬﹝三錢﹞白術﹝五錢﹞肉桂﹝二錢﹞吳茱萸﹝一錢﹞水煎服。

一劑喘定﹐二劑痛止﹐必微涼頓服。

﹝女科雜方﹞產後大喘大汗

此乃邪入於陽明﹐寒變爲熱﹐故大喘大汗。平人得此病﹐當用白虎湯﹐而產婦气血大虛﹐何可乎﹖方用補虛降火湯﹕麥冬﹝一兩﹞人參﹝五錢﹞元參﹝五錢﹞桑葉﹝十四片﹞蘇子﹝五分﹞水煎服。

此方以麥冬﹑人參補气﹐元參降火﹐桑葉止汗﹐蘇子定喘﹐助正而不攻邪﹐邪退而不損正﹐實有奇功也。

﹝女科雜方﹞產婦嘔吐下痢

此腎水泛溢﹐因腎水之衰也。急用補陽之藥入於補陰之中﹐引火歸源﹐水自下行矣。方用﹕熟地﹝一兩﹞山萸﹝五錢﹞人參﹝五錢﹞白術﹝一兩﹞茯苓﹝一兩﹞車前子﹝一錢﹞附子﹝一錢﹞肉桂﹝三分﹞水煎服。

﹝女科雜方﹞產後亡陽發狂

大抵亡陽之癥﹐用藥汗止﹐便有生機﹐宜先止汗﹐而後定狂﹐方用收汗湯﹕人參﹝三兩﹞桑葉﹝三十片﹞麥冬﹝二兩﹞元參﹝一兩﹞靑蒿﹝五錢﹞水煎服。

一劑汗止﹐二劑狂定。後攺用人參﹐麥冬﹑五味子﹑當歸﹑川芎調理。此方可救亡陽之急癥﹐一時權宜之計﹐二劑後﹐必須攺用他方。

﹝女科雜方﹞乳痛

治乳痛﹐方用﹕生半夏一个研末﹐蔥白一寸﹐搗爲泥﹐用絹包之﹐左乳痛﹐塞入右鼻孔內﹔右乳痛﹐塞入左鼻孔內。﹝《方論》中有﹐《男科》中無﹞。

﹝女科雜方﹞附益丸

婦人常服卻病方﹕香附一斤﹝童便浸透﹞﹐水洗淨﹐露一宿﹐曬漧﹐再如此三次﹐用益母艸十二兩烘漧﹐共爲細末。再用香附四兩﹐艾葉一兩煮汁﹐加醋大半﹐糊丸梧子大﹐每日服百丸﹐空心下。

此方能治婦人百病﹐生育之功如神。胎前產後俱服﹐神妙無比﹐而功效倍常﹐仙方也。

﹝小兒科﹞小兒色

以鼻之上﹐眼之間辧之。色紅者﹐心熱也﹔紅筋橫﹑直現於山根者﹐皆心熱也。色紫者﹐心熱之甚﹐而肺亦熱也。色靑者﹐肝有風也﹔靑筋橫現﹑直現者﹐皆肝熱也﹔直者風上行﹐橫者風下行也。色黑者﹐風甚而肺中有寒。

色白者﹐肺中有痰。色黃者﹐脾胃虛而作瀉。現其色﹐而病可知矣。

﹝小兒科﹞小兒脈

大人看脈於寸﹑關﹑尺﹐小兒不然﹐但看其數不數而已。數甚則熱﹐不甚則寒也。數之中浮者﹐風也。沈者﹐寒也。緩者﹐濕也。澀者﹐邪也。滑者﹐痰也。有止歇者﹐痛也。如此而已﹐余不必談。

﹝小兒科﹞三關

小兒虎口風﹑气﹑命三關﹐紫屬熱﹐紅屬寒﹐靑屬驚風﹐白屬疳。風關爲輕﹐气關爲重﹐若至命門﹐則難治矣。

﹝小兒科﹞小兒气色

山根之上﹐有靑筋直現者﹐乃肝熱也。方用﹕柴胡﹝三分﹞白芍﹝一錢﹞當歸﹝五分﹞半夏﹝三分﹞白術﹝五分﹞茯苓﹝一錢﹞山楂﹝三粒﹞甘艸﹝一分﹞水煎服。

有靑筋橫現者﹐亦肝熱也。但直者風上行﹐橫者風下行﹐亦用前方﹐加柴胡五分﹐麥芽一錢﹐漧薑一分﹐水煎服。

有紅筋直現者﹐心熱也﹐亦用前方﹐加黃連一分﹐麥芽五分﹐去半夏加桑白皮﹑天花粉各二分﹐水煎服。

有紅筋斜現者﹐心熱也﹐亦用前方﹐加黃連二分。熱積於胸中者﹐不可用半夏﹐用桑白皮﹑花粉可也。

又有黃筋現於山根者﹐不論橫直﹐總是脾胃之癥﹐或吐瀉﹐或腹痛﹐或不思食﹐方用﹕白術﹝五分﹞茯苓﹝五分﹞陳皮﹝三分﹞人參﹝二分﹞神曲﹝一分﹞甘艸﹝一分﹞麥芽﹝二分﹞淡竹葉﹝七片﹞水煎服。

有痰者﹐加半夏一分﹑白芥子三分。如口渴有熱者﹐加麥冬三分﹑黃芩一分。有寒者﹐加漧薑一分。吐者﹐加白豆蔻一粒。瀉者﹐加豬苓五分。腹痛而按之大叫者﹐食也﹐加大黃三分﹑枳實一分。按之不號叫者﹐寒也﹐加漧薑三分。如身發熱者﹐不可用此方。

﹝小兒科﹞發熱

不拘早晚發熱﹐俱用萬全湯﹐神效﹕柴胡﹝三分﹞白芍﹝一錢﹞當歸﹝五分﹞白術﹝三分﹞茯苓﹝二分﹞甘艸﹝一分﹞山楂﹝三粒﹞黃芩﹝三分﹞蘇葉﹝一分﹞麥冬﹝一錢﹞神曲﹝三分﹞水煎服。

冬加麻黃一分﹐夏加石膏三分﹐春加靑蒿三分﹐秋加桔梗三分。有食加枳殼三分﹐有痰加白芥子三分﹐吐者加白豆蔻一粒﹐瀉者加豬苓一錢。小兒諸癥﹐不過如此﹐不可作驚風治之。如其有驚風﹐加人參五分﹐其效如神。

又方﹕

凡潮熱。積熱﹑瘧熱﹑乃脾積寒熱﹐俱當用姜梨引。

柴胡人參黃芩前胡秦艽甘艸各一分靑蒿﹝童便浸﹐曬漧﹐一分﹞生地﹝一寸﹞薄荷﹝二葉﹞生梨﹑或生藕一片水煎熱﹐甚效。

﹝小兒科﹞感冒風寒

柴胡﹝五分﹞白術﹝一錢﹞茯苓﹝三分﹞陳皮﹝二分﹞當歸﹝八分﹞白芍﹝一錢﹞半夏﹝三分﹞炙艸﹝三分﹞水煎熱服。

﹝小兒科﹞痢疾

方用﹕當歸﹝一錢﹞黃連﹝二分﹞白芍﹝一錢﹞枳殼﹝五分﹞檳榔﹝五分﹞甘艸﹝三分﹞水煎熱服。

紅痢倍黃連﹐白痢加澤瀉三分﹐腹痛倍甘艸﹑白芍﹐小便赤加木通三分﹐下如豆汁加白術一錢﹐傷食加山楂﹑麥芽各三分﹐气虛加人參三分。

﹝小兒科﹞瘧疾

方用﹕柴胡﹝六分﹞白術﹝一錢﹞茯苓﹝一錢﹞當歸﹝一錢﹞白芍﹝錢半﹞半夏﹝五分﹞靑皮﹝五分﹞濃朴﹝五分﹞水煎露一宿﹐再溫與服。

熱多者﹐加人參﹑黃各五分﹔寒多者﹐加漧薑三分﹔痰多者﹐加白芥子一錢﹔夜發燒者﹐加何首烏﹑熟地各二錢﹔日發熱者﹐不用加﹔腹痛者﹐加檳榔三分。

﹝小兒科﹞咳嗽

方用﹕蘇葉﹝五分﹞桔梗﹝一錢﹞甘艸﹝一錢﹞水煎熱服﹐有痰加白芥子八分。

﹝小兒科﹞驚風

世人動曰驚風﹐誰知小兒驚則有之﹐而風則無。小兒純陽之體﹐不當有風﹐而狀若有風者﹐蓋小兒陽旺則內熱﹐內熱則生風﹐是非外來之風﹐乃內出之風也。內風作外風治﹐是速之死也。方用淸火散風湯﹕白術﹝三分﹞茯苓﹝二錢﹞陳皮﹝一分﹞梔子﹝三分﹞甘艸﹝一分﹞白芍﹝一錢﹞半夏﹝一分﹞柴胡﹝五分﹞水煎服。

此方健脾﹑平肝之聖藥﹐肝平則火散﹐健脾則風止﹐斷不可以風藥表散之也。

又方﹕驚風皆由於气虛﹐宜用壓風湯﹕人參﹝五分﹞白術﹝五分﹞甘艸﹝三分﹞茯神﹝一錢﹞半夏﹝三分﹞陳皮﹝一分﹞神曲﹝五分﹞砂仁﹝一粒﹞丹砂﹝三分﹞水煎服。治慢驚風加黃。

又方﹕治驚風抽掣經驗方。

全蠍﹝一个﹞黃連﹝一錢﹞朱砂﹝一錢﹞生薑﹝少許﹞共研細末﹐調勻﹐餵小兒口內﹐任其自咽﹐其效如神。

﹝小兒科﹞急驚風

急驚風﹕三﹑六﹑九日一切風俱治方﹕膽南星﹑雄黃﹑朱砂﹑人參﹑茯苓﹑天竺黃﹑鉤藤﹑牛黃﹑麝香﹑郁金﹑柴胡﹑靑皮﹑甘艸。

爲細末﹐煉蜜丸﹐如綠豆大﹐眞金一張爲衣﹐陰漧﹐句泄气﹐薄荷湯磨服。

﹝小兒科﹞疳癥

此癥脾熱而因乎心熱也﹐遂至﹝同致﹞口中流涎。若不平其心火﹐則脾更旺﹐濕熱上蒸﹐而口涎不能止也。方用﹕蘆薈﹝一錢﹞黃連﹝三分﹞薄荷﹝三分﹞茯苓﹝二錢﹞桑白皮﹝一錢﹞半夏﹝五分﹞甘艸﹝一分﹞水煎服。

此心脾兩淸之聖藥也。引熱下行﹐而疳自去矣。

又方﹕

女人尿桶中白﹝火研末﹐一錢﹞﹐銅綠﹝二分﹞﹐麝香﹝一分﹞﹐共研爲細末﹐搽齒齦上﹐最奇效。

﹝小兒科﹞疳癥流水口爛

小兒口疳﹐流水口爛方﹕黃柏﹝二錢﹞人參﹝一錢﹞﹐共爲細末﹐敷口內﹐一日三次﹐三次卽愈。

此方用黃柏去火﹐人參健脾﹐大人用之﹐亦最效。

﹝小兒科﹞疳癥瀉痢眼障神效方

石決明﹝醋﹐一兩﹞蘆薈﹝五錢﹞甘艸﹝三錢﹞川芎﹝五錢﹞白蒺藜﹝五錢﹞菊花﹝四錢﹞胡黃連﹝五錢﹞五靈脂﹝五錢﹞細辛﹝五錢﹞谷精艸﹝五錢﹞共研細末﹐豬苓去筋﹐搗爛爲丸﹐如米大﹐每服二十丸﹐不拘時﹐米湯送下。

﹝小兒科﹞吐

此癥𨿽胃之弱﹐亦脾气之虛。小兒恣意飽食﹐不能消化﹐久之上衝於胃口而吐也。方用止吐速效方﹕人參﹝一錢﹞砂仁﹝一粒﹞白術﹝五分﹞茯苓﹝二錢﹞陳皮﹝二分﹞半夏﹝一分﹞漧薑﹝一分﹞麥芽﹝五分﹞山楂﹝三粒﹞水煎服。夏加黃連﹑冬加漧薑各三分﹐無不愈。此六君子變方。

﹝小兒科﹞泄瀉

熱泄方﹕

小兒身如火熱﹐口渴舌燥﹐喜冷凍飲料而不喜熱湯﹐方用瀉火止泄湯﹕車前子﹝二錢﹞茯苓﹝一錢﹞白芍﹝一錢﹞黃連﹝三分﹞澤瀉﹝五分﹞豬苓﹝三分﹞麥芽﹝一錢﹞枳殼﹝二分﹞水煎服。

寒瀉方﹕

此癥必腹而喜手按摩﹐口不渴而舌滑﹐喜熱飲而不喜冷﹐方用散寒止瀉方﹕人參﹝一錢﹞白術﹝一錢﹞茯苓﹝二錢﹞肉桂﹝二分﹞甘艸﹝一分﹞漧薑﹝二分﹞砂仁﹝一粒﹞神曲﹝五分﹞水煎服。

﹝小兒科﹞小兒吐乳方

白豆蔻﹝七粒﹞砂仁﹝七粒﹞生﹑炙甘艸﹝各二錢﹞共研細末﹐頻擦口中﹐任其咽下﹐奇效。

﹝小兒科﹞不食乳

不食乳﹐心熱也﹐蔥煎乳汁﹐令小兒服之亦妙﹐不若用黃連三分﹐煎湯一分﹐灌小兒數匙﹐卽食乳矣﹐神效。

﹝小兒科﹞臍汁不漧

治臍汁不乾方﹕用車前子炒焦﹐研爲細末﹐敷之卽幹。

﹝小兒科﹞肚臍突出

小兒肚臍突出半寸許﹐此气旺不收也。若不急按之﹐往往變爲弓角反張。方用﹕茯苓﹝一錢﹞車前子﹝一錢﹞甘艸﹝三分﹞陳皮﹝三分﹞通艸﹝三分﹐無通艸用燈心一攝﹞煎湯飲之﹐一劑卽愈。

﹝小兒科﹞便虫

小兒便虫方﹕

榧子﹝五个﹐去殼﹞甘艸﹝三分﹞爲末﹐米飯爲丸﹐服二次﹐則虫化爲水矣。

又虫積方﹕

使君子﹝十个﹐去殼炒﹞檳榔甘艸﹝各一錢﹞榧子﹝十个﹐去殼﹞共爲末﹐米飯爲丸﹐梧桐子大﹐每服十丸。二日虫出﹐五日卽愈。

﹝小兒科﹞治寸白虫方

百部根﹝五錢﹞檳榔﹝五錢﹞水煎服﹐一劑虫全下。

又方﹕

飛羅白面制半夏﹐生白礬各三錢﹐共爲細末﹐水滴成丸﹐分三日服﹐開水服﹐虫化爲水。大人照方十倍合眼。

﹝小兒科﹞火丹

治火丹神方﹕絲瓜子﹝一兩﹞柴胡﹝一錢﹞元參﹝一兩﹞升麻﹝一錢﹞當歸﹝五錢﹞水煎服。

又方﹕

升麻﹝三錢﹞元參﹝一兩﹞漧葛﹝三兩﹞靑蒿﹝三錢﹞黃﹝三錢﹞水煎服。

此癥乃胃火與肝經之火﹐共騰而外越﹐不爲丹毒﹐卽發疹也。方中用靑蒿甚炒﹐肝﹑脾兩經之火俱平﹔又佐以羣藥重劑﹐而火安有不滅者乎﹖

﹝小兒科﹞胎毒

小兒洗胎毒方﹕荊芥﹝五錢﹞蒲公英﹝五錢﹞甘艸﹝五錢﹞槐條﹝二十寸﹞蔥須﹝一撮﹞花椒﹝三錢﹞艾葉﹝一錢﹞水一砂鍋﹐煎洗。

胎毒肥瘡方﹕

花椒﹝三錢﹞白芷﹝三錢﹞黃柏﹝三錢﹞鉛粉﹝三錢﹞枯礬﹝三錢﹞共爲細末﹐麻油調敷﹐甚效。

﹝小兒科﹞口瘡

小兒紅白口瘡外治方﹕

蕊仁﹝五分﹐去油﹞朱砂﹝五分﹞冰片﹝一分﹞共爲末﹐熟棗三枚﹝去核﹞﹐和一處﹐攤烏靑布上﹐貼腳心對時。去藥時若干者﹐用無根水排藥。此方效﹐愈兒多矣。

又方﹕

烏子﹝一錢﹞冰片﹝少許﹞共研細末﹐吹之﹐速效。﹝按﹕烏子卽五倍子﹞

又方﹕

人中白﹝﹞研細末﹐吹之﹐神效。

﹝小兒科﹞夜啼

小兒夜啼不止﹐狀如鬼祟方﹕蟬蛻﹝後半﹐四个爲末﹞朱砂﹝二分﹐水區﹞薄荷﹝四分﹞水煎﹐酒數滴調服﹐立止。

又方﹕

烏子﹝五倍子﹞焙研﹐唾津和餅﹐塡臍內﹐立止﹐甚效。

﹝小兒科﹞尿血

周歲小兒尿血方﹕大甘艸﹝一兩二錢﹞水六碗煎二碗﹐服完卽愈。

﹝小兒科﹞寒積食積

治腹痛寒積食積方﹕生薑﹝一兩﹞柿蒂﹝七个﹞砂仁﹝五粒﹞山楂﹝五錢﹞幹蘿卜﹝一个﹞紅糖﹝一兩﹞大棗﹝二枚﹞水煎服﹐兩次服。

附錄傅靑主男科卷上

簡介

痰飲學說是中醫學獨特的理論精華之一。在浩瀚的中醫文獻中關於痰飲的記載非常丰富﹐《傅靑主男科》就是一部對痰證有獨到見解的傑作。從現有文獻中看﹐隋唐以前﹐對痰與飲尙未作區別﹐而側重於飲的論述﹐這從《內經》《傷寒論》《金匱要略》等重要著作中卽可以反映出來。到宋代﹐楊仁齋著《直指方》始將痰與飲明確區分﹐認爲「痰之於飲﹐其由自別﹐其狀亦殊﹐痰質稠粘﹐飲爲淸水。」之後﹐痰證學說代有發展。金元時﹐王隱君創「頑痰怪癥」說﹐史載之有「痰生百病」論﹐劉﹑張﹑李﹑朱四大家亦各有見地。明張景嶽論痰證治療﹐彊調「善治痰者﹐惟能使之不生﹐方是補天之手」﹝1﹞的治本之策。《傅靑主男科》一書對痰證的論述﹐不但繼承了前人的經驗﹐且頗有新見﹐有所發揮。筆者僅就《傅靑主男科》﹝2﹞所載有關痰證的內容作一分析﹐探討其痰證辧治規律。

卷上

1﹑傷寒門

初病說

凡病初起之時。用藥原易奏功﹐無如世人看不淸癥﹐用藥錯亂﹐往往致變癥蜂起﹐苟看病淸﹐用藥當﹐何變癥之有。

傷風

﹝按古方書皆曰中風今曰傷風﹞

凡人初傷風﹐必然頭痛身痛﹐咳嗽痰多﹐鼻流淸水﹐切其脈必浮﹐方用

荊芥﹑防風﹑柴﹑胡﹑黃﹑芩﹑半﹑夏﹑甘艸﹝各等分﹞

水煎服﹐一劑卽止﹐不必再劑也。

傷寒

凡傷寒初起﹐鼻塞目痛﹐項彊頭痛﹐切其脈必浮緊﹐方用

桂枝﹑漧葛﹑陳皮﹑甘艸各等分

水煎服﹐一劑卽愈。

外感

﹝外感之發熱﹐衛气外閉也﹐內傷之發熱﹐營气內損也﹐外感熱在皮毛﹐內傷熱在骨髓﹐治法不同﹐內傷發熱方見下﹞

凡人外感﹐必然發熱﹐方用

柴胡﹑黃芩﹑荊芥﹑半夏﹑甘艸各等分

水煎服。

四時不正之气﹐來犯人身﹐必然由皮毛而入榮衛﹐故用柴胡﹑荊芥﹐先散皮毛之邪﹐邪旣先散﹐安得入內﹐又有半夏以祛痰﹐使邪不得挾痰以作祟﹐黃芩以淸火﹐使邪不得挾火以作殃﹐甘艸調藥以和中﹐是以邪散而無傷於正气也﹐若內傷之發熱﹐則不可用此方。

傷食

凡傷食必心中飽悶﹐見食則惡﹐食之轉痛也﹐方用

白朮茯苓枳殼﹝各壹錢﹞穀芽麥芽﹝各貳錢﹞山楂﹝貳拾个﹞神曲﹝伍錢﹞半夏﹝壹錢﹞甘艸﹝伍分﹞砂仁﹝參粒﹞

水煎服﹐一劑快﹐二劑愈。

瘧疾方用遇仙丹﹝此方丸之大小﹐未曾定分兩﹐愚酌以壹錢爲準﹐南方之人﹐以及老弱久瘧﹐尢宜減半﹞

生軍﹝陸兩﹞檳榔三稜莪朮黑醜白醜﹝各參兩﹞木香﹝貳兩﹞甘艸﹝壹兩﹞

水丸﹐遇發日淸晨﹐溫水化三四丸﹐尋以溫米飲補之﹐忌生冷魚鮏蕎面﹐孕婦勿服。

傷暑

人感此癥﹐必然頭暈口渴惡熱﹐甚則痰多﹐身熱气喘方用

人參﹝壹錢﹞白朮﹝伍錢﹞茯苓﹝叄錢﹞甘艸﹝壹錢﹞靑蒿﹝壹兩﹞香薷﹝三錢﹞陳皮﹝壹錢﹞

水煎服﹐一劑愈。

大滿

此邪在上焦﹐壅塞而不得散也﹐方用

瓜蔞﹝壹个搗碎﹞枳殼天花粉﹝各叄錢﹞梔子﹝貳錢﹞陳皮﹝叄錢﹞厚朴﹝壹錢伍分﹞半夏甘艸﹝各壹錢﹞

水煎服。

此方之妙﹐全在用瓜蔞﹐能去胸膈之食﹐而消上焦之痰﹐況又佐以枳殼花粉﹐同是消中聖藥﹐又有厚朴半夏﹐以消胃口之痰﹐尢妙在甘艸﹐使羣藥畱中而不速下﹐則邪气不能久存而散矣。

發汗

凡人邪居腠理之間﹐必須用汗藥以泄之﹐方用

荊芥防風甘艸桔梗蘇葉﹝各壹錢﹞白朮﹝五錢﹞云苓﹝叄錢﹞陳皮﹝五分﹞

水煎服。

此方妙在君白朮﹐蓋人之脾胃健﹐而後皮毛腠理始得開合自如﹐白朮健脾去濕﹐而邪已難存﹐況有荊防蘇梗以表散之乎。

寒熱眞假辧

眞熱癥﹐口漧極而呼水﹐舌燥極而開裂﹐生刺喉痛﹐日夜不已﹐大熱烙手而無汗也﹐眞寒癥手足寒久而不回﹐色變靑紫﹐身戰不已﹐口噤出聲而不可禁也。

假熱癥﹐口𨿽渴而不甚﹐舌𨿽幹而不燥﹐卽燥而無芒刺紋裂也。假寒癥﹐手足冰冷﹐而有時溫和厥逆身戰。亦未太甚﹐而有時而安﹐有時而搐是也。

乍寒乍熱辧

﹝玩此可知治瘧有用小柴胡湯之法﹞

病有灑淅惡寒而後發熱者﹐蓋陰脈不足﹐陽往從之﹐陽脈不足﹐陰往乘之﹐何謂陽不足﹐寸脈微﹐名曰陽不足﹐陰气上入陽中﹐則惡寒也﹐何謂陰不足﹐尺脈弱﹐名曰陰不足﹐陽气下陷陰中﹐則發熱也﹐凡治寒熱﹐用柴胡升陽气﹐使不下陷陰中﹐則不熱也﹐用黃芩降陰气﹐使不升入陽中﹐則不寒也。

眞熱癥方用

麻黃黃連黃芩石膏知母半夏﹝各叄錢﹞當歸﹝伍錢﹞枳殼﹝貳錢﹞甘艸﹝壹錢﹞

水煎服﹐一劑輕二劑愈。

眞寒癥方用

附子﹝叄錢﹞肉桂漧薑﹝各壹錢﹞白朮﹝五錢﹞人參﹝壹兩﹞

水煎服急救之。

此乃眞中寒邪﹐腎火避出軀殼之外﹐而陰邪之气﹐直犯心宮﹐心君不守﹐肝气無依﹐乃發戰發噤﹐手足現靑色﹐然則用桂附漧薑逐其寒邪足矣﹐何用參朮卽用何至多加﹐蓋元陽飛越﹐只一綫之气未絕﹐純用桂附漧薑一派辛辣之藥﹐邪𨿽外逐﹐而正气垂絕﹐若不多加參朮﹐何以反正气於若存若亡之際哉。

假熱癥方用

黃連當歸白芍半夏﹝各叄錢﹞茯苓柴胡梔子﹝各貳錢﹞枳殼﹝壹錢﹞菖蒲﹝參分﹞

水煎服。

此方妙在用黃連入心宮﹐佐以梔子﹐提刀直入﹐無邪不散﹐柴胡白芍﹐又塞敵運糧之道﹐半夏枳殼﹐斬殺黨余﹐中原旣定﹐四隅不戰而歸﹐然火勢居中﹐非用之得法﹐則賊勢彌張﹐依然復入﹐又加菖蒲之辛熱﹐乘熱飲之﹐則熱喜熱﹐不致相反而更相濟也。

假寒癥方用

肉桂附子﹝各壹錢﹞人參﹝叄錢﹞白朮﹝五錢﹞豬膽汁﹝半个﹞苦菜汁﹝拾參匙﹞

水三杯﹐煎一杯﹐冷服將藥並器放冷水中﹐激涼入膽蔡汁調勻﹐一气服之。

方中全是熱藥﹐倘服不如式﹐必然虛火上衝﹐將藥嘔出﹐必熱藥涼服﹐已足順其性﹐況下行又有二汁之苦﹐以騙其假道之防也哉。

眞熱假寒

此癥身外冰冷﹐身內火熾﹐發寒發熱﹐戰栗不已﹐乃眞熱反現假寒之象以欺人也﹐法當用三黃湯加石膏生薑﹐乘熱飲之﹐再用井水以撲其心﹐至二三十次﹐內熱自止﹐外之戰栗亦若失矣﹐後用元參麥冬白芍各二兩煎湯﹐任其恣飲﹐後不再甚也。

眞寒假熱

此癥下部冰冷﹐上部大熱﹐渴欲飲水﹐下喉卽吐﹐乃眞寒反現假熱之形以欺人也﹐法當用八味湯﹐大劑探冷與服﹐再令人以手擦其足心﹐如火之熱﹐不熱不已﹐以大熱爲度﹐用吳萸一兩﹐附子一錢﹐麝香三分﹐以少許白面入之﹐打糊作膏﹐貼足心﹐少頃必睡﹐醒來下部熱﹐而上之火息矣。

上熱下寒

此癥上焦火盛﹐吐痰如湧泉﹐面赤喉痛﹐上身不欲蓋衣﹐而下身冰冷﹐此上假熱而下眞寒也﹐方用

附子﹝壹个﹞熟地﹝半斛﹞山萸﹝肆兩﹞麥冬﹝壹兩﹞茯苓﹝三兩﹞五味子﹝壹兩﹞丹皮﹝參兩﹞澤瀉﹝參兩﹞肉桂﹝壹兩﹞

水十碗﹐煎三碗﹐探冷與服﹐其渣再用水三碗﹐煎一碗﹐一气服之﹐立刻安靜﹐此上病下治之法也。

循衣撮空

此癥非大實則大虛﹐當審其因﹐察其脈﹐參其癥而分黑白矣﹐實而便祕者﹐大承气湯﹐虛而便滑者﹐獨參湯﹐厥逆者加附子﹐陰虛雙蛾方用

附子﹝壹錢﹞鹽水炒﹐每用一片含口中﹐後以六味地黃湯﹐大劑飲之﹐

附外治法

引火下行﹐用附子一个爲末﹐醋調貼湧泉穴﹐或吳萸一兩﹐白面五錢水調貼湧泉穴﹐急鍼刺少商穴﹐則咽喉有一綫之路矣。

結胸

此傷寒之變癥也﹐傷寒邪火正熾﹐不可急於飲食﹐飲食而成此者﹐方用

瓜蔞﹝壹个捶碎﹞甘艸﹝壹錢﹞水煎服﹐勿遲。

瓜蔞乃結胸之聖藥﹐常人服之﹐必至心如遺若﹐病人服之﹐不畏其虛乎﹐不知結胸之癥﹐是食在胸中﹐非大黃枳殼檳榔厚朴所能袪逐﹐必得瓜蔞﹐始得推蕩辟脾﹐少加甘艸以和之﹐不致十分猛烈也。

扶正散邪湯

人參半夏甘艸﹝各壹錢﹞白朮茯苓柴胡﹝各叄錢﹞

水煎服。

此方專治正气虛而邪气入之者﹐如頭痛發熱﹐右寸脈大於左寸口者﹐急以此方投之﹐無不全愈。

2﹑火證門

瀉火湯總方

梔子丹皮﹝各叄錢﹞白芍﹝五錢﹞元參﹝貳錢﹞甘艸﹝壹錢﹞

水煎服。

心火加黃連一錢﹐胃火加生石膏三錢﹐腎火加黃柏知母各一錢﹐肺火加黃芩一錢﹐大腸火加地楡一錢﹐小腸火加天冬麥冬各一錢﹐膀胱火加澤瀉三錢﹐治火何獨治肝經﹐蓋肝屬木﹐最易生火﹐肝火散﹐則諸經之火俱散﹐但散火必須用下泄之藥﹐而使火之有出路也則得矣。

火癥

眞火癥﹐初起必大渴引飲﹐身有斑點﹐或身熱如焚﹐或發狂亂語﹐方用

石膏知母升麻半夏甘艸﹝各叄錢﹞元參麥冬﹝各壹兩﹞竹葉﹝壹伯片﹞

水煎服﹐一劑少止﹐三劑愈。

﹝大寒之癥亦有發斑者﹐但看其渴與不渴﹐若身發斑不渴﹐小飲卽吐飲𨿽沸湯不覺甚熱﹐此大寒癥﹐不可與此﹞

火越

此乃胃火與肝火共騰﹐而外越不爲丹毒﹐卽爲痧疹﹐非他火也﹐方用

元參﹝壹兩﹞漧葛﹝參兩﹞升麻靑蒿黃耆﹝各叄錢﹞

水煎服。

此方妙在用靑蒿﹐肝胃之火俱平﹐又佐以羣藥重劑﹐而火安有不滅者乎﹐﹝治小兒亦效﹞

燥癥

此癥初起﹐喉幹口渴﹐漧燥不吐﹐痰漧咳嗽不已﹐面色日紅﹐不畏風吹者是也﹐方用

麥冬元參﹝各伍錢﹞桔梗﹝叄錢﹞花粉甘艸﹝各壹錢﹞陳皮﹝參分﹞百部﹝捌分﹞

水煎服。

治火丹神方

絲瓜子元參﹝各壹兩﹞柴胡升麻﹝各壹錢﹞當歸﹝伍錢﹞

水煎服小兒服之亦效

消食病

此火盛之癥﹐大渴引飲﹐呼水自救﹐朝食卽饑﹐或夜食不止﹐方用

元參﹝壹兩﹞麥冬﹝伍錢﹞生地﹝叄錢﹞竹葉﹝參拾片﹞菊花白芥子丹皮﹝各貳錢﹞陳皮﹝伍分﹞

水煎服。

痿癥

不能起牀﹐已成廢人者﹐此乃火盛內熾﹐腎水熬幹﹐治法宜降胃火而補腎水。方用降補湯。

熟地元參麥冬﹝各壹兩﹞甘菊花生地沙參地骨皮﹝各伍錢﹞車前子﹝貳錢﹞人參﹝叄錢﹞

水煎服。

痿癥

人有兩足無力﹐不能起立﹐而口又健飯﹐少饑則頭面皆熱﹐咳嗽不已﹐此亦痿癥﹐方用起痿至神湯。

熟地元參山藥菊花﹝各壹兩﹞當歸白芍人參﹝各伍錢﹞神曲﹝貳錢﹞白芥子﹝叄錢﹞

水煎服﹐三十劑而愈。

3﹑鬱結門

開郁

如人頭痛身熱﹐傷風咳嗽﹐或心不爽﹐而鬱气蘊於中懷﹐或气不舒﹐而怒气畱於脇下﹐斷不可用補藥﹐方用

當歸﹝叄錢﹞白芍﹝伍錢﹞半夏﹝貳錢﹞枳殼薄荷白朮丹皮甘艸﹝各壹錢﹞

水煎服。

頭痛加川芎一錢﹐目痛加蒺藜一錢﹐菊花一錢﹐鼻塞加蘇葉一錢﹐喉痛加桔梗二錢﹐肩背痛加枳殼羌活﹐兩手痛加姜黃或桂枝一錢﹐腹痛不可按者﹐加大黃二錢﹐按之而不痛者﹐加肉桂﹝壹錢﹞﹐余不必加。

關格

怒气傷肝﹐而肝气沖於胃口之間﹐腎气不得上行﹐肺气不得下行﹐而成此癥﹐以開郁爲主﹐方用

荊芥柴胡川郁金茯苓蘇子白芥子花粉﹝各壹錢﹞白芍﹝叄錢﹞甘艸﹝伍分﹞

水煎服﹐又方用陰陽水各一碗﹐加鹽一撮﹐打百餘下﹐起泡﹐飲之卽吐而愈﹐凡上焦有疾﹐欲吐而不能吐者﹐飲之立吐。

4﹑虛勞門

癆癥虛損辧

二癥外相似而治法不同﹐虛損者﹐陰陽兩虛也﹐勞癥者﹐陰虛陽亢也﹐故虛損可用溫補﹐若勞癥則忌溫補而用淸補也﹐兩癥辧法不必憑脈﹐但看人著復衣﹐此著單衣者爲勞癥﹐人著單衣﹐此著復衣者爲虛損﹐勞癥骨蒸而熱﹐虛損營衛虛而熱也。

內傷發熱

方用

當歸柴胡陳皮梔子甘艸﹝各壹錢﹞白芍花粉﹝各貳錢﹞

水煎服。

凡肝木郁者﹐此方一劑卽快﹐人病發熱﹐有內傷外感﹐必先散其邪气﹐邪退而後補正﹐則正不爲邪所傷也﹐但外感內傷﹐不可用一方也﹐外感發熱方見前。

未成勞而將成勞

方用

熟地﹝壹兩﹞地骨皮人參麥冬﹝各伍錢﹞白芥子山藥﹝各叄錢﹞白朮﹝壹錢﹞五味子﹝參分﹞

水煎服。

凡人右寸脈大於左寸﹐卽內傷之癥﹐不論左右關尺脈何如﹐以此方投之效驗。

陽虛下陷

凡人饑飽勞役﹐內傷正气﹐以致气乃下行﹐脾胃不能克化﹐飲食不能運動﹐往往變爲勞瘵﹐蓋疑飲食不進爲脾胃之病﹐肉黍之積﹐輕則砂仁﹑枳殼﹑山查﹑麥芽之品﹐重則芒硝﹑大黃﹑牽牛巴豆之類﹐紛然雜進﹐必致臌悶而漸成勞矣﹐若先以升提之藥治之﹐何至於成勞﹐方用

人參柴胡陳皮甘艸﹝各壹錢﹞升麻﹝三分﹞黃耆白朮﹝各叄錢﹞

水煎服。

陰虛下陷

凡人陰虛脾泄﹐歲久不止﹐或食而不化﹐或化而溏泄﹐方用

熟地﹝壹兩﹞山藥山萸白朮﹝各伍錢﹞茯苓﹝叄錢﹞升麻﹝參分﹞肉桂五味子車前子﹝各壹錢﹞

水煎晚服。

此方純是補陰之藥﹐且有升麻以提陰中之气﹐又有溫濕之品以暖命門而健脾土﹐何至溏泄哉。

﹝此癥每至腿腳發踵﹐稍多飲食卽便蛔虫﹐乃脾陰虛陷已極﹐方宜加入漧薑﹑烏梅﹞

陰虛火動夜熱晝寒

此腎水虛兼感寒﹐或腎水虧竭﹐夜熱晝寒﹐若認作陽癥治之﹐則口渴而熱益熾﹐必致消盡陰水﹐吐痰如絮﹐咳嗽不已﹐聲啞聲嘶﹐變成勞瘵﹐法當峻補其陰﹐則陰水足而火焰消﹐骨髓淸泰矣﹐方用

熟地元參﹝各壹兩﹞山萸地骨皮芡實﹝各伍錢﹞五味子麥冬沙參白芥子﹝各叄錢﹞桑葉﹝拾肆片﹞

水煎服。

此方治陰虛火動者神效。

陰寒無火

方用

肉桂柴胡﹝各壹錢﹞熟地﹝壹兩﹞附子白朮人參﹝各叄錢﹞

水煎服。

二方治陰之中﹐卽有以治陽﹐治陽之中﹐卽藏於補陰。

﹝此兩方似六味八味地黃﹐而上方之白芥﹐桑葉﹐下方之柴胡﹐其妙用有過於地黃丸之丹﹐澤者﹐用者不可以意加減也﹞

過勞

凡人過勞﹐脈必浮大不倫﹐若不安閒作息﹐必有吐血之癥﹐法當滋補﹐方用

熟地黃耆白芍白朮﹝各伍兩﹞山萸肆兩人參茯苓五味子麥冬﹝各參兩﹞神曲﹝壹兩﹞砂仁陳皮當歸﹝半斛﹞

蜜丸﹐早晚滚水送下五錢。

日重夜輕

病重於日間﹐而發寒發熱﹐較夜尢重﹐此癥必須從天未明而先截之﹐方用

人參枳殼靑皮陳皮半夏甘艸﹝各壹錢﹞黃耆白朮﹝各伍錢﹞當歸﹝叄錢﹞柴胡﹝叄錢﹞漧薑﹝五分﹞

水煎服。

又方

熟地﹝壹兩﹞人參陳皮白芥子甘艸﹝各壹錢﹞白朮﹝伍錢﹞柴胡﹝貳錢﹞

水煎服。

夜重日輕

病重於夜間﹐而發熱發寒﹐或寒少熱多﹐或熱少寒多﹐一到天明﹐便覺淸爽一到黃昏﹐卽覺沈重﹐此陰气虛甚也﹐方用

熟地﹝壹兩﹞山萸﹝肆錢﹞當歸白芍柴胡生何首烏麥冬白芥子﹝各叄錢﹞鱉甲﹝伍錢﹞五味子陳皮﹝各壹錢﹞

水煎服。

此方妙在用鱉甲﹐乃至陰之物﹐逢陰則入﹐遇陽則轉﹐生何首烏直入陰經﹐亦攻邪气﹐白芥子去痰﹐又不耗眞陰之气﹐有不奏功者乎﹐必須將黃昏時服﹐則陰气固﹐而邪气不敢入矣。

陰邪兼陽邪

此癥亦發於夜間﹐亦發寒發熱﹐無異純陰邪气之癥﹐但少少煩燥耳﹐不若陰癥之常靜也﹐法當於補陰之中﹐少加陽藥一二味﹐使陽長陰消﹐自奏功如響矣﹐方用

熟地﹝壹兩﹞山萸﹝肆錢﹞鱉甲茯苓﹝各伍錢﹞當歸白朮白芥子麥冬五味子生何首烏﹝各叄錢﹞人參柴胡﹝各貳錢﹞陳皮﹝壹錢﹞

水煎服。

气血兩虛

飲食不進﹐形容枯稿﹐補其气血益燥﹐補其血气益餒﹐助胃气而盜汗難止﹐補血脈而胸膈阻滯﹐法當气血同治﹐方用

人參白朮川芎穀芽﹝各壹錢﹞麥冬﹝伍錢﹞甘艸﹝捌分﹞當歸茯苓﹝各貳錢﹞熟地白芍﹝各叄錢﹞陳皮神曲﹝各伍分﹞

水煎服。

此治气血兩補﹐與八珍湯同功﹐而勝於八珍湯者﹐妙在補中有調和之法耳。

气虛胃虛

人有病久而气虛者﹐必身體蠃弱﹐飲食不進﹐或大便溏泄﹐小便艱澀﹐方用

人參﹝壹兩﹞白朮﹝伍錢﹞茯苓﹝叄錢﹞甘艸陳皮車前子澤瀉﹝各壹錢﹞

水煎服。

此方用人參爲君者﹐開其胃气﹐蓋胃爲腎之關﹐關門不開﹐則上之飲食不能進﹐下之糟粕不能化﹐必用人參以養胃土﹐茯苓車前以分消水气﹐如服此不效﹐兼服八味丸﹐最能實大腸而利膀胱也。

气虛飲食不消

飲食入胃﹐必須气充足﹐始能消化而生津液﹐今飲食不消﹐气虛也﹐方用

人參﹝貳錢﹞黃耆白朮茯苓甘艸﹝各叄錢﹞神曲麥芽陳皮﹝各伍分﹞山查﹝參个﹞

水煎服。

傷曲食加來服子﹐有痰加半夏白芥子﹐各一錢﹐咳嗽加蘇子一錢﹐桔梗二錢﹐傷風加柴胡二錢﹐夜臥不安﹐加炒棗仁二錢﹐胸中微痛﹐加枳殼五分﹐方內純是開胃之品﹐又恐飲食難消﹐後加消導之品﹐則飲食化而津液生矣。

血虛面色黃瘦

出汗盜汗﹐夜臥常醒﹐不能潤色以養筋是也﹐血虛自當補血﹐捨四物湯又何求耶﹐今不用四物湯﹐用

熟地﹝壹兩﹞麥冬枸杞﹝各叄錢﹞當歸﹝伍錢﹞茜艸﹝壹錢﹞桑葉﹝拾片﹞

水煎服。

此方妙在用桑葉﹐以補陰而生血﹐又妙在加茜艸﹐則血得活而益生﹐況又濟之歸地麥冬大劑﹐以共生乎。

肺脾雙虧

咳嗽不已﹐吐瀉不已﹐此肺脾受傷也﹐人以咳嗽宜治肺﹐吐瀉宜治脾﹐殊不知咳嗽由於脾气之衰﹐斡旋之令不行﹐則上爲咳嗽矣﹐吐瀉由於肺气之弱﹐淸肅之令不行﹐始上吐而下瀉矣﹐方用

人參﹝壹錢伍分﹞麥冬茯苓﹝各貳錢﹞車前子甘艸﹝各壹錢﹞柴胡神曲薏仁﹝各伍分﹞

水煎服。

此治脾治肺之藥﹐合而用之﹐咳嗽吐瀉之病各愈﹐所謂一方而兩用之也。

肝腎兩虛

腎水虧不能滋肝﹐則肝木抑鬱而不舒﹐必有兩脇飽悶之癥﹐肝木不能生腎中之火﹐則腎水日寒﹐必有腰背難以服俯仰之癥﹐此癥必須肝腎同補﹐方用

熟地﹝壹兩﹞山萸當歸白芍﹝各伍錢﹞柴胡﹝貳錢﹞肉桂﹝壹錢﹞

水煎服。

熟地﹑山萸﹐補腎之藥﹐歸﹑芍﹑柴﹑桂﹐補肝之品﹐旣云平補﹐似乎用藥不宜有重輕﹐今補肝之藥多於補腎者何﹐蓋腎爲肝之母﹐肝又爲命門之母﹐豈有木旺而不生命門之火者哉。

心腎不交

腎﹐水藏也﹐心﹐火藏也﹐是心腎二經﹐爲仇敵矣﹐似不可牽連而合治之也﹐不知心腎相克而實相須﹐腎無心之火則水寒﹐心無腎之水則火熾﹐心必得腎水以滋潤﹐腎必得心火以溫暖﹐如人驚惕不安﹐夢遺精泄﹐皆心腎不交之故﹐人以驚惕爲心之病﹐我以爲腎之病﹐人以夢泄爲腎之病﹐我以爲心之病﹐非顚倒也﹐實有至理焉﹐人果細心思之﹐自然明白﹐方用

熟地白朮﹝各伍兩﹞山萸人參茯神棗仁炒麥冬柏子仁﹝各參兩﹞遠志菖蒲五味子﹝各壹兩﹞山藥﹝叄錢﹞芡實﹝伍錢﹞

蜜丸﹐每早晚溫水送下五錢。

此方之妙﹐治腎之藥﹐少於治心之味﹐蓋心君謐靜﹐腎气自安﹐何至心動﹐此治腎正所以治心﹐治心卽所以治腎也﹐所謂心腎相依。

精滑夢遺

此癥人以爲腎虛也﹐不獨腎病也﹐心病也﹐宜心腎兼治﹐方用

熟地﹝半斛﹞山藥肉桂鹿茸炒棗仁遠志杜仲柏子仁破故紙五味子﹝各壹兩﹞山萸白朮﹝各肆兩﹞人參茯苓麥冬白芍巴戟肉蓯蓉﹝各參兩﹞紫河車﹝壹副﹞砂仁﹝伍錢﹞附子﹝壹錢﹞

蜜丸﹐早晚白水送下五錢。

此方用熟地山藥山萸之類﹐補腎也﹐巴戟﹑肉蓯蓉﹑附子﹑鹿茸﹐補腎中之火也﹐可以已矣﹐而又必加人參﹑茯苓﹑柏子仁﹑麥冬﹑遠志﹑棗仁者何也﹐蓋腎火虛﹐由於心火虛也﹐使補腎火不補心火﹐則反增上焦枯渴﹐故欲補腎火﹐必須補心火﹐則水火相濟也。

夜夢遺精

此癥由於腎水耗竭﹐上不能通於心﹐中不能潤於肝﹐下不能生於脾﹐以致玉關不閉﹐無夢且遺﹐法當補腎而少佐以益心肝脾之品﹐方用

熟地﹝壹兩﹞山萸﹝肆錢﹞茯苓白芍生棗仁當歸薏仁﹝各叄錢﹞白朮﹝伍錢﹞茯神﹝貳錢﹞五味子白芥子﹝各壹錢﹞肉桂黃連﹝各伍分﹞

水煎服﹐一劑止﹐十劑不犯。

遺精健忘

遺精﹐下病也﹐健忘﹐上病也﹐何以合治之而咸當乎﹐蓋遺精𨿽是腎水之虛﹐而實本於君火之弱﹐今補其心君﹐則玉關不必閉而自閉矣﹐所謂一舉而兩得也﹐方用

人參芡實麥冬生棗仁當歸山萸﹝各參兩﹞蓮須﹝貳兩﹞熟地﹝伍兩﹞山藥﹝肆兩﹞柏子仁去油遠志昌蒲五味子﹝各壹兩﹞

蜜丸﹐每日服五錢﹐白水下。

倒飽中滿

气虛不能食﹐食則倒滿﹐方用

人參來服子甘艸﹝各壹錢﹞白朮﹝貳錢﹞茯苓山藥﹝各叄錢﹞芡實薏仁﹝各五錢﹞陳皮﹝參分﹞

水煎服

下喉𨿽則微脹﹐入腹漸覺爽快。

久虛緩補

久虛之人﹐气息奄奄﹐無不曰宜急治矣﹐不知气血大虛﹐驟加大補之劑﹐力量難任﹐必致胃口轉膨脹﹐不如緩緩淸補之也﹐方用

當歸茯苓山藥﹝各壹錢﹞白芍﹝貳錢﹞白朮棗仁﹝各伍分﹞人參陳皮麥芽炮姜甘艸﹝各參分﹞

水煎服。

此方妙在以白芍爲君﹐引參苓入肝爲佐﹐小小使令﹐徐徐奏功﹐使脾气漸實﹐胃口漸開﹐然後再用純補之劑﹐先宜緩補之也。

﹝如久餓之人﹐驟投以飯則飽死﹐須以薄粥徐徐飲之﹐同是一理﹞

補气

右手脈大﹐气分之勞也﹐方用補气丸。

人參黃耆白芍﹝各三兩﹞﹐茯苓﹝肆兩﹞白朮﹝半斛﹞陳皮五味子白芥子遠志﹝各壹兩﹞麥冬﹝貳兩﹞灸甘艸﹝捌錢﹞

蜜丸﹐早服五錢﹐白水下。

補血

左手脈大﹐血分之勞也﹐方用補血丸。

熟地白芍﹝各半斛﹞山萸當歸﹝各肆兩﹞棗仁麥冬白芥子五味子﹝壹錢﹞砂仁肉桂﹝各伍錢﹞

蜜丸﹐晚服一兩﹐白水下﹐如身熱﹐去肉桂加地骨皮五錢。

出汗

人有病不宜汗多﹐若過出汗﹐恐其亡陽﹐不可不用藥以斂之﹐方用

人參黃耆當歸﹝各壹兩﹞桑葉﹝伍片﹞麥冬﹝叄錢﹞炒棗仁﹝壹錢﹞

水煎服。

癆癥

癆癥旣成﹐最難治者﹐必有虫生之以食人之气血也﹐若徒補其气血﹐而不入殺虫之藥﹐則飲食入胃﹐祇蔭虫而不生气血﹐若但殺虫而不補气血﹐則五藏俱受傷﹐又何有生理哉﹐惟於大補之中﹐加殺虫之藥﹐則元气旣全﹐眞陽未散﹐虫死而身安矣﹐方用

熟地地栗粉何首烏﹝各半斛﹞鱉甲山藥﹝各壹斛﹞神曲麥冬﹝各伍兩﹞桑葉﹝半斛﹞人參白微﹝各參兩﹞

熟地爲丸﹐每日白水送下五錢﹐半年虫從大便出矣。

5﹑痰嗽門

痰嗽

古人所立治痰之法﹐皆是治痰之標﹐而不能治其本也﹐如二陳湯﹐上中下久暫之痰皆治之﹐而其實無實效也﹐今立三方﹐痰病總不出其範圍也。

初病之痰

傷風咳嗽吐痰是也﹐方用

陳皮半夏花粉茯苓蘇子甘艸﹝各壹錢﹞

水煎服。

二劑而痰可消矣﹐此去上焦之痰﹐上焦之痰﹐原在胃中而不在肺﹐去其胃中之痰﹐而肺自然淸肅﹐又何致火之上升哉。

﹝此癥醫治不善﹐極易成勞﹐緣痰嗽皆責之於肺﹐傷風痰嗽是風傷肺也﹐若發散燥痰太過﹐則肺不斂必嗽愈甚﹐而上嗆血絲﹐久則肺傷而腎熾﹐若寒涼滋潤太過﹐則肺不舒必痰愈多﹐而气喘聲痿﹐久則金冷而水寒﹐此方無此二獘﹐願病者勿以小病而忽之也。﹞

已病之痰

必觀其色之白與黃而辧之﹐黃者火已退也﹐白者火正熾也﹐正熾者用寒涼之品﹐將退者用袪逐之味﹐今一方而俱治之﹐方用

白朮白芥子﹝各叄錢﹞茯苓﹝伍錢﹞陳皮甘艸﹝各壹錢﹞枳殼﹝伍分﹞

水煎服﹐有火加梔子﹐無火不必加。

此方健脾去濕﹐治痰之在中焦者也﹐又方

白朮茯苓薏仁至義盡﹝各五錢﹞陳皮﹝壹錢﹞益智﹝參分﹞

水煎服。有火加黃苓一錢﹐無火加漧薑一錢﹐甘艸二分。

此方健脾去濕而不耗气﹐二劑而痰自消也。

久病之痰

久病痰多﹐切不可作脾濕生痰論之﹐蓋久病不愈﹐未有不因腎水虧損者也﹐非腎水泛上爲痰﹐卽腎火沸騰爲痰﹐當補腎以袪逐之﹐方用

熟地薏仁﹝各壹兩﹞山藥山萸麥冬芡實﹝各伍錢﹞五味子茯苓﹝各叄錢﹞益智仁﹝貳錢﹞車前子﹝壹錢﹞

水煎服。

此治水泛爲痰之聖藥也﹐若火沸騰爲痰﹐加肉桂一錢﹐補腎去濕而化痰﹐水入腎宮﹐自變爲眞精而不化痰矣﹐此治下焦之痰也﹐又方六味地黃湯﹐加麥冬五味子﹐實有奇功﹐無火加桂附。

滯痰

夫痰之滯﹐乃气之滯也﹐茍不補气﹐而惟去其痰﹐未見痰去而病消也﹐方用

人參陳皮花粉白芥子﹝各壹錢﹞白朮﹝貳錢﹞茯苓﹝叄錢﹞蘇子﹝捌分﹞白蔻仁﹝貳粒﹞

水煎服。

濕痰

治痰之法﹐不可徒去其濕﹐必以補气爲先﹐而佐以化痰之品﹐乃克有效﹐方用

人參壹兩茯苓半夏神曲﹝各叄錢﹞薏仁﹝伍錢﹞陳皮甘艸﹝各壹錢﹞

水煎服。

蓋此方之中用神曲﹐人多不識﹐謂神曲乃消食之味﹐絕非化痰之品﹐不知痰之積聚稠粘﹐甚不易化﹐惟用此神曲以發之﹐則積聚稠粘開矣﹐繼之以半夏﹑陳皮﹐可以奏功﹐然𨿽有陳半消痰﹐使不多用人參﹐則痰難消﹐今有人參以助气﹐又有薏仁茯苓﹐健脾去濕﹐而痰焉有不消者乎。

寒痰

人有气虛而痰寒者﹐卽用前方加肉桂三錢﹑漧薑五分足之矣。

熱痰

人有气虛而痰熱者﹐方用

當歸叄錢白芍麥冬茯苓﹝各貳錢﹞甘艸白芥子花粉陳皮﹝各壹錢﹞神曲﹝參分﹞

水煎服。

老痰

凡痰在胸膈不化者﹐謂之老痰﹐方用

柴胡茯苓甘艸陳皮丹皮花粉﹝各壹錢﹞白芍薏仁﹝各壹錢﹞白芥子﹝伍錢﹞

水煎服。

此方妙在百芥子爲君﹐薏仁﹑白芍爲臣﹐柴胡﹑花粉爲佐﹐使老痰無處可藏﹐十劑而老痰可化矣。

頑痰

痰成而塞咽喉者﹐謂之頑痰﹐方用

貝母半夏茯苓﹝各叄錢﹞白朮﹝伍錢﹞神曲﹝貳錢﹞甘艸桔梗白礬炙紫苑﹝各壹錢﹞

水煎服。

此方妙在貝母半夏同用﹐一燥一濕﹐使痰無處逃避﹐又有白礬消塊﹐梗苑去邪﹐甘艸調中﹐有不奏功者乎。

水泛爲痰

腎中之水﹐有火則安﹐無火則泛﹐倘人過於入房﹐則水去而火亦去﹐久之則水虛而火亦虛﹐水無可藏之地﹐必泛上爲痰矣﹐治之法﹐欲抑水之下降﹐必先使火之下溫﹐當於補腎之中﹐加大熱之藥﹐使水足以制火﹐火足以暖水﹐則水火有旣濟之道﹐自不上泛爲痰矣﹐方用

熟地﹝壹兩﹞山萸﹝伍錢﹞肉桂﹝貳錢﹞牛膝﹝叄錢﹞五味子﹝壹錢﹞

水煎服﹐一劑而痰下行矣﹐二劑而痰自消矣。

中气又中痰

中气中痰﹐𨿽若中之異﹐而實中於气之虛也﹐气虛自然多痰﹐痰多必然耗气﹐𨿽分而實合也﹐方用

人參甘艸﹝各壹兩﹞半夏﹑南星茯苓﹝各叄錢﹞附子﹝壹錢﹞

水煎服。

人參原是气分之神劑﹐而亦消痰之妙藥﹐半夏南星﹐𨿽逐痰之神品﹐而亦扶气之正藥﹐附子甘艸﹐一仁一勇﹐相濟而成。

濕嗽

秋傷於濕﹐若用烏梅粟殼等味﹐斷乎不效﹐方用

陳皮當歸甘艸枳殼桔梗﹝各壹錢﹞白朮﹝貳錢﹞

水煎服。三劑帖然矣﹐冬嗽皆秋傷於濕也﹐豈可拘於受寒乎。

久嗽

方用

人參﹝伍錢﹞益智仁﹝伍分﹞白芍棗仁﹝各叄錢﹞五味子白芥子﹝各壹錢﹞

水煎服。二劑後﹐服六味地黃丸。

方用

瓜蔞仁﹝去油﹞烏梅﹝各伍錢﹞薄荷甘艸﹝各伍分﹞人參﹝童便浸﹞五味子﹝酒蒸﹞寒水石火煆杏仁硼砂﹝各壹錢﹞貝母﹝參兩﹞胡桃仁﹝貳錢去油﹞

蜜丸櫻桃大﹐淨綿包之﹐口中噙化﹐虛勞未曾失血﹐脈未數者﹐皆用之﹐無論老少神曲效﹐十粒見功﹐二十粒愈﹐又方用

人參﹑當歸﹑細茶各一錢

水煎﹐連渣嚼盡﹐一二劑卽愈。

肺嗽兼補腎

肺嗽之癥﹐本是肺虛﹐其補肺也明矣﹐柰何兼補腎乎﹐蓋肺經之气﹐夜必歸於腎﹐若肺金爲心火所傷﹐必求救於其子﹐子若力量不足﹐將何以救其母哉﹐方用

熟地麥冬﹝各壹錢﹞紫苑﹝伍分﹞山萸﹝肆錢﹞元參﹝伍錢﹞蘇子牛膝﹝各壹錢﹞沙參天冬﹝各貳錢﹞

水煎服。

6﹑喘證門

气治法

气虛气實﹐不可不平之也﹐气實者非气實﹐乃正气虛而邪气實也﹐法當用補正之藥﹐而加袪逐之品﹐則正气足而邪气消矣﹐方用

人參白朮麻黃半夏甘艸﹝各壹錢﹞柴胡﹝貳錢﹞白芍﹝叄錢﹞

水煎服。

推而廣之﹐治气非一條也﹐

气陷補中益气湯可用﹐

气衰六君子湯可采﹐

气寒人參白朮附子湯可施﹐

气虛則用四君子湯﹐

气郁則用歸脾湯﹐

气熱用生脈散﹐

气喘用獨參湯﹐

气動用二陳湯加人參﹐

气壅塞用射幹湯﹐

气逆用逍遙散﹐

气虛則嬴弱﹐

气實則壯盛﹐

气虛用前方﹐實者另一方﹐

白朮柴胡甘艸梔子﹝各壹錢﹞茯苓﹝叄錢﹞白芍﹝貳錢﹞陳皮枳殼﹝各伍分﹞山查﹝拾个﹞

水煎服。

气喘

凡人气喘而上者﹐人以爲气有餘也﹐殊不知气盛當作气虛看﹐有餘當作不足看﹐若認作肺气之盛﹐而用蘇葉桔梗百部豆根之類﹐去生遠矣﹐方用

人參﹝參兩﹞牛膝﹝叄錢﹞熟地麥冬﹝各伍錢﹞山萸﹝肆錢﹞胡桃﹝參个﹞枸杞五味子﹝各壹錢﹞生薑﹝伍片﹞

水煎服。

此方不治肺﹐而正所以治肺也﹐或疑人參乃健脾土之藥﹐旣宜補腎﹐不宜多用人參﹐不知腎水大虛﹐在一時不能遽生﹐非急補其气﹐則元陽一綫必且斷絕﹐況人參少用則泛上﹐多用卽下行﹐妙在用人參三兩﹐使下達病原﹐補气以生腎水﹐方中熟地﹑山萸之類﹐同气相求﹐直入命門﹐又何患其多哉﹐若病重之人﹐尢宜多加﹐但喘有初起之喘﹐有久病之喘﹐初起之喘多實邪﹐久病之喘多气虛﹐實邪喘者必擡肩﹐气虛喘者微微气息耳﹐此方治久病之喘﹐若初起之喘﹐四磨四七湯﹐一劑卽止喘﹐不獨肺气虛而腎水竭也。

實喘方用

黃芩﹝貳錢﹞柴胡甘艸﹝各伍分﹞麥冬﹝叄錢﹞蘇葉烏藥半夏山豆根﹝各壹錢﹞

水煎服。

一劑喘定﹐不必再劑也﹐凡實喘癥﹐气大急﹐喉中必作聲﹐肩必擡﹐似重而實輕也。

虛喘

大抵此等癥﹐气少息﹐喉無聲﹐肩不擡也﹐乃腎气大虛﹐脾气又復將絕﹐故奔衝而上﹐欲絕未絕也﹐方用救絕湯。

人參熟地﹝各一兩﹞山萸﹝三錢﹞牛膝五味子白芥子﹝各一錢﹞麥冬﹝五錢﹞

水煎服。

气短似喘

此證似喘而非實喘也﹐若非實喘治之﹐立死﹐蓋气短乃腎气虛耗﹐气沖上焦﹐壅塞於肺經不足之故也﹐方用

人參﹝二兩﹞熟地﹝一兩﹞山萸牛膝補骨脂枸杞﹝各三錢﹞麥冬﹝五錢﹞胡桃﹝三个去皮﹞五味子﹝二錢﹞

水煎服﹐三劑气平喘定。

此方妙在用人參之多﹐能下達气原﹐挽回於無何有之鄕﹐又純是補肺補腎之品﹐子母相生﹐水气自旺﹐則火气自安於故宅﹐不上衝於喉門矣。

擡肩大喘

人忽感風邪﹐寒入於肺﹐以致喘息肩擡气逆﹐痰吐不出﹐身不能臥﹐方用

柴胡茯苓麥冬桔梗﹝各二錢﹞黃芩當歸甘艸半夏射幹﹝各一錢﹞

水煎服。

此方妙在用柴胡﹑射幹﹑桔梗﹐以發舒肺金之气﹐半夏以去痰﹐黃芩以去火﹐蓋感寒邪﹐內必變爲熱證﹐故用黃芩以淸解之﹐然徒用黃芩﹐𨿽曰淸火﹐轉足以遏抑其火﹐而火未必伏也﹐有射幹桔梗柴胡一派辛散之品﹐則足以消火減邪矣。

腎寒气喘

人有气喘不能臥﹐吐痰如湧泉者﹐舌不燥而喘不止﹐一臥卽喘﹐此非外感之寒邪﹐乃腎中之寒气也﹐蓋腎中無火﹐則水無所養﹐乃泛上而爲痰﹐方用

六味地黃湯﹐加桂附大劑飲之﹐蓋人之臥﹐必腎气與肺气相安﹐而後河車之路﹐平安而無奔越也。

腎火扶肝上衝

凡人腎火﹐逆扶肝气而上衝﹐以致作喘﹐甚有吐紅粉痰者﹐此又腎火炎﹐上以燒肺金﹐肺熱不能克肝﹐而龍雷之火升騰矣﹐方用

沙參地骨皮﹝各壹兩﹞麥冬﹝伍錢﹞丹皮﹝叄錢﹞甘艸﹝參分﹞桔梗﹝伍分﹞白芍﹝伍錢﹞白芥子﹝貳錢﹞

水煎服。

此方妙在地骨皮淸骨中之火﹐沙參﹑丹皮以養陰﹐白芍平肝﹐麥冬淸肺﹐甘艸桔梗引入肺經﹐則痰消而喘定矣。

假熱气喘吐痰

人有假熱气喘吐痰者﹐人以爲熱而非熱也﹐乃下元寒極﹐逼其火而上喘也﹐此最危急之癥﹐茍不急補其腎水與命門之火﹐則一綫之微﹐必然斷絕﹐方用

熟地﹝肆兩﹞山藥麥冬﹝各參兩﹞五味子牛膝﹝各壹兩﹞附子肉桂﹝各壹錢﹞

水煎冷服﹐一劑而愈。

喘嗽

人有喘而且嗽者﹐人以爲气虛而有風痰也﹐誰知是气虛不能歸源於腎﹐而肝木挾之作祟乎﹐法當峻補其腎﹐少助以引火之品﹐則气自歸源於腎﹐而喘嗽俱止﹐方用

人參﹝壹兩﹞熟地﹝貳兩﹞麥冬﹝伍錢﹞茯苓﹝叄錢﹞牛膝枸杞白朮五味子兔絲子﹝各壹錢﹞

水煎服﹐連服幾劑﹐必有大功﹐倘以四磨四七湯治之﹐則不效矣。

貞元飲此方專治喘而脈微濇者

熟地﹝參兩﹞當歸﹝柒錢﹞甘艸﹝壹錢﹞

水煎服﹐婦人多此癥。

7﹑吐血門

陽癥吐血

人有感暑傷气﹐忽然吐血盈盆﹐人以爲陰虛也﹐不知陰虛吐血與陽虛不同﹐陰虛吐血﹐人安靜無躁動﹐陽虛必大熱作渴﹐欲飲冷水﹐舌必有刺﹐陰虛口不渴而舌胎滑也﹐法當淸胃火﹐不必止血也﹐方用

人參當歸香薷石膏﹝各叄錢﹞荊芥﹝壹錢﹞靑蒿﹝伍錢﹞

水煎服。

此方乃陽癥吐血之神曲劑也﹐方中𨿽有解暑之品﹐然補正多於解暑﹐去香薷一味﹐實可同治﹐但此方祇可用一二劑﹐卽攺六味地黃湯。

大怒吐血

其吐也﹐或傾盆而出﹐或衝口而來﹐一時昏暈﹐死在頃刻﹐以止血治之﹐則气悶不安﹐以補血治之﹐則胸滿不受﹐有變癥蜂起而死者﹐不可不治之得法也﹐

方用解血平气湯。

白芍當歸﹝各貳兩﹞炒荊芥黑梔﹝各叄錢﹞紅花﹝貳錢﹞柴胡﹝捌分﹞甘艸﹝壹錢﹞

水煎服。

一劑而气平舒﹐二劑而血止息﹐三劑而病大愈。

此癥蓋怒傷肝﹐不能平其气﹐以致吐血﹐若不先舒其气﹐而遽止血﹐則愈激動肝火之气﹐必气愈旺而血愈吐矣﹐方中用白芍平肝又舒气﹐荊芥﹑柴胡引血歸經﹐當歸﹑紅花﹐生新去舊﹐安有不愈者哉。

吐血

此癥人非以爲火盛﹐卽以爲陰虧﹐用涼藥以瀉火﹐乃火愈退而血愈多﹐用滋陰之味﹐止血之品﹐仍不效﹐誰知是血不歸經乎﹐治法當用補气之藥﹐而佐以引血歸經之味﹐不止血而血自止矣﹐方用

人參﹝伍錢﹞當歸﹝壹兩﹞丹皮炒﹐黑芥穗﹝各叄錢﹞

水煎服﹐一劑而止。

此方妙在不專補血﹐而反去補气以補血﹐尢妙在不去止血﹐而去行血以止血﹐蓋血逢寒則凝﹐逢散則歸經﹐救死於呼吸之際﹐大有神曲功。

﹝大凡吐血﹐多系不歸經之血﹐因何腑何藏而發﹐腑藏之血﹐吐則立死﹐此自然之理也﹐火盛陰虧兩層﹐世間誤殺﹐奚止千百﹐寒涼滋陰之葯﹐輕則凝結而成病根﹐重則經阻而成乾血﹐此論此方﹐發菩提心﹐作當頭棒喝也。﹞

吐白血

血未有不紅者﹐何以名白血﹐不知久病之人﹐吐痰皆白沫﹐乃白血也﹐白沫何以名白血﹐以其狀似蟹涎﹐無敗痰存其中﹐實血而非痰也﹐若將所吐白沫﹐露於星光之下﹐一夜必變紅矣﹐此沫出於腎﹐而腎火沸騰於咽喉﹐不得不吐者也﹐𨿽是白沫﹐而實腎中之精﹐豈特血而已哉﹐茍不速治﹐則白沫變爲綠痰﹐無可如何矣﹐方用

熟地麥冬﹝各壹兩﹞山藥山萸茯苓﹝各伍錢﹞丹皮澤瀉﹝各貳錢﹞五味子﹝壹錢﹞

水煎﹐日日服之。

血不歸經

凡人血不歸經﹐或上或下﹐或四肢毛竅﹐各處出血﹐循行經絡﹐外行於皮毛﹐中行於臟腑﹐內行於筋骨﹐上行於頭目兩手﹐下行於二便﹐一劑周身無非血路﹐一不歸經﹐斯各處妄行﹐有孔則鉆﹐有洞則泄﹐甚則嘔吐﹐或見於皮毛﹐或出於齒縫﹐或滲於臍腹﹐或露於二便﹐皆宜順其性以引之歸經﹐方用

熟地生地﹝各五錢﹞當歸白芍麥冬﹝各叄錢﹞荊芥川芎甘艸茜艸根﹝各一錢﹞

水煎服。

此方卽四物湯加減﹐妙在用茜艸引血歸經。

附﹕三黑神曲奇散

丹皮﹝炒黑七分﹞黑梔﹝五分﹞眞蒲黃﹝炒黑一錢二分﹞川芎﹝酒洗﹞貝母﹝各一錢﹞生地﹝酒洗﹞

水二樽﹐童便藕汁各半樽﹐煎服。

此方治吐血神效無比﹐二劑止。六味地黃湯加麥冬五味子﹐最能補腎滋肝﹐木得其養﹐則血有可藏之經﹐而不外泄﹐血證最宜服之。

8﹑嘔吐門

脾胃癥辧

人有能食而不能化者﹐乃胃不病而脾病也﹐當補脾﹐補脾尢宜補腎中之火﹐蓋腎火能生脾土也﹐不能食﹐食之而安然者﹐乃脾不病而胃病也﹐不可補腎中之火﹐當補心火﹐蓋心火能生胃土也﹐世人一見不飲食﹐動曰脾胃虛也﹐殊不知胃之虛寒﹐責之心﹐脾之虛寒﹐責之腎也﹐不可不辧也。

反胃大吐

大吐之癥﹐舌有芒刺﹐雙目紅腫﹐人以爲熱也﹐誰知是腎水之虧乎﹐蓋脾胃必借腎水而滋潤﹐腎水一虧﹐則脾胃之火﹐沸騰而上﹐以致目紅腫而舌芒刺也﹐但此癥時躁時靜﹐時欲飲水﹐及水到又不欲飲﹐卽彊之飲亦不甚快﹐此乃上假熱而下眞寒也﹐宜六味地黃湯加桂附﹐水煎服。

外治法﹐先以手擦其足心﹐使之極熱﹐然後用附子壹个煎湯﹐用鵝翎掃之﹐隨幹隨掃﹐少頃卽不吐矣﹐後以六味地黃湯﹐大劑飲之﹐卽安然也﹐或逍遙散加黃連﹐亦立止也﹐無如世醫以雜藥投之﹐而成噎嗝矣﹐方用

熟地﹝貳兩﹞山萸元參﹝各壹兩﹞當歸﹝伍錢﹞五味子﹝貳錢﹞牛膝白芥子﹝各叄錢﹞

水煎服﹐蓋腎水不足﹐則大腸必乾而細﹐飲食入胃﹐難於下行﹐故反而上吐矣。

寒邪犯腎大吐

寒入腎宮﹐將脾胃之水﹐挾之盡出﹐手足厥逆﹐小腹痛不可忍﹐以熱物熨之少快﹐否則寒冷難支﹐人多以爲胃病﹐其實腎病也﹐方用

附子﹝壹个﹞白朮﹝肆兩﹞肉桂﹝壹錢﹞漧薑﹝叄錢﹞人參﹝參兩﹞

水煎服。此藥下喉﹐便覺吐定﹐煎渣再服﹐安然如故。

嘔吐

世人皆以嘔吐爲胃虛﹐誰知由於腎虛乎﹐故治吐不效﹐爲窺見病之根也﹐方用

人參芡實﹝各叄錢﹞白朮薏仁﹝各伍錢﹞砂仁﹝伍粒﹞吳萸﹝伍分﹞

水煎服。

火吐

此癥若降火﹐則火由脾而入於大腸﹐必變爲便血之癥﹐法宜淸火止吐﹐方用

茯苓﹝壹兩﹞人參﹝貳錢﹞砂仁﹝伍粒﹞黃連﹝叄錢﹞

水煎服。

寒吐

此癥若降寒﹐則又引入腎而流於膀胱﹐必變爲遺尿之癥﹐法宜散寒止吐﹐方用

白朮﹝貳兩﹞人參﹝伍錢﹞附子漧薑﹝各壹錢﹞丁香﹝伍分﹞

水煎服。

此方散寒而用補脾之品﹐則寒不能上越﹐而亦不得下行﹐勢不能不從臍出也。

胃吐

此癥由於脾虛﹐脾气不得下行﹐自必上反而吐﹐補脾則胃安﹐方用

人參茯苓﹝各叄錢﹞白朮﹝伍錢﹞甘艸肉桂神曲半夏﹝各壹錢﹞砂仁﹝參粒﹞

水煎服。

此方治胃病﹐以補脾者何也﹐蓋胃爲脾之關﹐關門之沸騰﹐由於關中之潰亂﹐欲使關外之安靜﹐必先使關中之安寧﹐況方中砂仁半夏神曲等味﹐全是止吐之品﹐有不奏功者乎﹐此脾胃兩補之法也。

反胃

人有食入而卽出者﹐乃腎水虛不能潤喉﹐故喉燥而卽出也﹐方用

熟地﹝貳兩﹞山萸茯苓麥冬﹝各伍錢﹞山藥﹝壹兩﹞澤瀉丹皮﹝各叄錢﹞五味子﹝貳錢﹞

水煎服。

此癥又有食久而反出者﹐乃腎火虛不能溫脾﹐故脾寒而反出也﹐方用

熟地﹝貳兩﹞山萸﹝壹兩﹞山藥﹝陸錢﹞澤瀉﹝貳錢﹞茯苓丹皮附子肉桂﹝各叄錢﹞

水煎服。

﹝此卽八味地黃﹐也可用生地桂枝﹞

胃寒

心腎兼補﹐治脾胃兩虛者固效﹐若單胃之虛寒﹐自宜獨治心之爲妙﹐方用

人參遠志﹝各壹兩﹞白朮茯苓蓮子白芍﹝各參兩﹞菖蒲良姜棗仁﹝各伍錢﹞半夏附子白芥子﹝各叄錢﹞山藥﹝肆錢﹞

蜜丸﹐每日白水送下五錢。

腎寒吐瀉心寒胃弱

此癥由於心寒胃弱﹐嘔吐不已﹐食久而出是也﹐下痢不止﹐五更時痛瀉三五次者是也﹐人以爲脾胃之寒﹐服脾胃之藥而不效者何也﹐蓋胃爲腎之關﹐而脾爲腎之海﹐胃气弱﹐不補命門之火﹐則心包寒甚﹐何以生胃土而消穀食﹐脾气弱不補命門之火﹐則下焦虛冷﹐何以化飲食而生精華﹐故補脾胃﹐莫急於補腎也。方用

熟地茯苓人參﹝各參兩﹞山萸﹝貳兩﹞山藥﹝肆兩﹞附子肉桂五味子﹝各壹兩﹞吳萸﹝伍錢﹞

蜜丸﹐每日空心白水送下五錢。

9﹑臌證門

水臌

此癥滿身皆水﹐按之如泥者﹐是若不急治﹐水流四肢﹐不得從膀胱出﹐則爲死癥矣﹐方用決流湯。

黑醜甘艸﹝各貳錢﹞肉桂﹝參分﹞車前﹝壹兩﹞

水煎服。

一劑水流斗餘﹐二劑全愈﹐斷勿與三劑也﹐與三劑反殺之矣﹐蓋二醜甘遂﹐最善利水﹐又加肉桂車前子﹐引火以入膀胱﹐利水而不走气﹐不使牛遂之過猛也﹐二劑之後﹐須攺五苓散﹐調理二劑﹐再用六君子湯補脾可也﹐忌食鹽﹐犯之則不救矣。

﹝諸臌癥最忌寬中市醫多用五皮飲描頭畫角百無一效﹞

气臌

此癥气虛作腫﹐似水而實非水也﹐但按之不如泥耳﹐必先從腳面上腫起﹐後漸腫至身上﹐於是頭面皆腫者有之﹐此卽謂之气臌﹐宜於健脾行气之中﹐加引水之品﹐若以治水臌治之﹐是速之死也﹐方用

白朮茯苓薏仁﹝各壹兩﹞甘艸肉桂﹝各壹分﹞枳殼﹝伍分﹞人參神曲車前子蘿卜子﹝各壹錢﹞山藥﹝伍錢﹞

水煎服。

初服若覺有礙﹐久之自有大功﹐三十劑而愈矣﹐亦忌食鹽秋石。

虫臌

此癥小腹痛﹐四肢浮腫而未甚﹐面色紅而有白點﹐如虫食之狀﹐是之謂虫臌﹐方用消虫神奇丹。

當歸鱉甲地栗粉﹝各壹兩﹞雷丸神曲茯苓白礬﹝各叄錢﹞車前子﹝伍錢﹞

水煎服。一劑下虫無數﹐二劑虫盡臌消﹐不必三劑﹐但病好必用六君子湯﹐去甘艸調理。

血臌

此癥或因跌閃而瘀血不散﹐或憂鬱而結血不行﹐或風邪而蓄血不散﹐畱在腹中﹐致成血臌﹐飲食入胃不變精血﹐反去助邪﹐久則脹﹐脹成臌矣﹐倘以治水法逐之﹐

而癥非水﹐徒傷元气﹐以治气法治之﹐而又非气﹐徒增飽滿﹐方用逐瘀湯。

水蛭﹝此物最難死火燒經年﹐入水猶生﹐必須炒黃爲末方妥﹞雷丸紅花枳殼白芍牛膝﹝各叄錢﹞當歸﹝貳兩﹞桃仁﹝肆拾兩﹞

水煎服。

一劑血盡而愈﹐切勿與二劑﹐當攺四物湯調理﹐於補血內加白朮茯苓人參﹐補元气而利水﹐自然全愈﹐否則恐成漧枯之癥﹐辧血臌惟腹賬如臌﹐而四肢手足並無臌意也。

10﹑水證門

水腫

此癥土不能克水也﹐方用

牽牛甘遂﹝各叄錢﹞

水煎服。

此癥治法𨿽多﹐獨此方奇妙﹐其次雞屎醴亦效﹐雞屎醴治血臌尢效。

呃逆

此癥乃水气淩心包也﹐心包爲水气所淩﹐呃逆不止﹐號召五臟之气﹐救水气之犯心也﹐治法當利濕分水﹐方用

茯神薏仁﹝各壹兩﹞蒼朮白朮人參﹝各叄錢﹞芡實丁香﹝各伍錢﹞法制半夏陳皮﹝各壹錢﹞吳萸﹝三分﹞

水煎服﹐二劑愈。

水結膀胱

此癥目突口張﹐足腫气喘﹐人以爲不治之癥﹐不知膀胱與腎﹐相爲表裏﹐膀胱之開合﹐腎司其權﹐特通其腎气而膀胱自通矣﹐方用通腎消水湯。

熟地山藥薏仁﹝各壹兩﹞山萸﹝壹錢伍分﹞茯神﹝伍錢﹞肉桂牛膝﹝各壹錢﹞車前子﹝叄錢﹞

水煎服。

11﹑濕證門

黃癥

此癥外感之濕易治﹐內傷之濕難療﹐外感者利水則愈﹐若內傷之濕﹐瀉水則气消﹐發汗則精泄﹐必健脾行气而後可也﹐方用

白朮茯苓薏仁﹝各壹兩﹞茵陳黑梔﹝各叄錢﹞陳皮﹝伍分﹞

水煎服。

此方治內感之濕﹐不治外感之濕﹐若欲多服去梔子。

癉癥

此癥𨿽因風寒濕而來﹐亦因元气之虛﹐邪治得趁虛而入﹐倘攻邪而不補正﹐則難愈矣﹐今於補正之中﹐佐以去風寒濕之品﹐而癉如失矣﹐方用

白朮﹝伍錢﹞人參﹝叄錢﹞茯苓﹝壹兩﹞柴胡附子半夏﹝各壹錢﹞陳皮﹝伍分﹞

水煎服。

﹝經云風寒濕三者合而成痺﹐此條原本癉字﹐當是痺字之誤﹞

傷濕

此癥惡濕﹐身重足腫﹐小便短赤﹐方用

澤瀉豬苓﹝各叄錢﹞肉桂﹝伍分﹞茯苓白朮﹝各伍錢﹞柴胡半夏車前子﹝各壹錢﹞

水煎服﹐一劑愈。

腳气

今人以五苓散去濕﹐亦是正理﹐然不升其气﹐而濕未必盡去也﹐必須提气而水乃散也﹐方用

黃耆﹝壹兩﹞人參白朮﹝各叄錢﹞防風肉桂柴胡﹝各壹錢﹞薏仁芡實白芍﹝各伍錢﹞半夏﹝貳錢﹞陳皮﹝伍分﹞

水煎服。

此方去濕之聖藥﹐防風用於黃耆之中﹐已足提气而去濕﹐又助之柴胡舒气﹐則气自升騰﹐气升則水散﹐白朮茯苓薏仁芡實﹐俱是去濕之品﹐有不神效者乎。

附錄傅靑主男科卷下

1﹑泄瀉門

瀉甚

一日五六十回﹐傾腸而出﹐完谷不化﹐糞門腫痛﹐如火之熱﹐茍無以救之﹐必致立亡﹐方用截瀉湯。

薏仁白芍﹝各貳錢﹞山藥車前子﹝各壹兩﹞黃連茯苓﹝各伍錢﹞澤瀉甘艸﹝各貳錢﹞肉桂﹝參分﹞人參﹝叄錢﹞

水煎服。

水瀉

方用

白朮﹝壹兩﹞車前子﹝伍錢﹞

水煎服。

此方補腎健脾﹐利水去濕﹐治瀉神效。

﹝泄瀉之癥﹐皆由於膀胱不能化气﹐胃中所納水谷不得分消﹐直由大腸而出故以利小便爲主﹐與傷寒下利自利﹐大相懸殊﹐須察之。﹞

火瀉

完谷不化﹐飲食下喉卽出﹐日夜數十次﹐甚至百次﹐人皆知爲熱也﹐然而熱之生也何故﹐生於腎中之水衰不能制火﹐使胃土關門﹐不守於上下﹐所以直進而直出也﹐論其勢之急迫﹐似乎宜治其標﹐然治其標而不能使火之驟降﹐必須急補腎中之水﹐使火有可居之地﹐而後不致上騰也﹐方用

熟地白芍﹝各參兩﹞山萸茯苓甘艸車前子﹝各壹兩﹞肉桂﹝參分﹞

水煎服。

此乃補腎之藥﹐非止瀉之品﹐然而止瀉之妙﹐捷如鼓矣﹐世人安知此也。

水瀉

此乃純是下淸水﹐非言下痢也﹐痢無止法﹐豈瀉水亦無止法乎﹐故人患水瀉者﹐急宜止遏﹐方用

白朮﹝伍錢﹞茯苓﹝叄錢﹞吳萸﹝五分﹞車前子五味子﹝各壹錢﹞

水煎服。

泄瀉吞酸

泄瀉﹐寒也﹐吞酸﹐火也﹐似乎寒熱殊而治法異矣﹐不知吞酸𨿽熱﹐由於肝气之鬱結﹐泄瀉𨿽寒﹐由於肝木之克脾﹐茍用一方以治水郁﹐又一方以培脾土﹐土必大崩﹐木必大雕矣﹐不若一方而兩治之爲愈也﹐方用

白芍﹝伍錢﹞柴胡車前子﹝各壹錢﹞茯苓﹝叄錢﹞神曲陳皮甘艸﹝各伍分﹞

水煎服。

此方妙在白芍以舒肝木之郁﹐木郁一舒﹐上不克胃﹐下不克脾﹐又有茯苓車前﹐以分消水濕之气﹐則水盡從小便出﹐而何有餘水以吞酸﹐刺汁以泄瀉哉。

2﹑痢疾門

火邪內傷辧

火邪之血﹐色必鮮紅﹐脈必洪緩﹐口必渴而飲冷水﹐小便必澀而赤濁﹐內傷之血色不鮮而紫暗﹐或微紅淡白﹐脈必細而遲﹐或浮濇而空﹐口不渴﹐卽渴而喜飲熱湯﹐小便不赤不澀﹐卽赤而不熱不濁﹐此訣也。

﹝痢疾以調達气血爲主﹐痢門以芍藥湯爲總方﹐芍藥湯偏於涼﹐用之每不得效此諸方𨿽歸芍木香﹐卻分癥而用芩連﹐不用大黃﹐可云盡善盡美。﹞

痢疾

此癥感濕熱而成﹐紅白相見﹐如膿如血﹐至危至急者也﹐茍用涼藥止血﹐熱藥攻邪﹐俱非善治之法﹐方用

白芍當歸﹝各貳兩﹞枳殼檳榔﹝各貳錢﹞滑石﹝叄錢﹞廣木香來服子甘艸﹝各壹錢﹞

水煎服﹐一二劑收功。

此方妙在用歸芍至二兩之多﹐則肝血有餘﹐不去克脾土﹐自然大腸有傳送之功﹐加之枳殼檳榔﹐俱逐穢去積之品﹐尢能於補中用﹐攻而滑石甘艸木香﹐調達於遲速之間﹐不疾不徐﹐使瘀滯盡下也﹐其餘些小痢疾﹐減半用之﹐無不奏功﹐此方不論紅白痢疾﹐痛與不痛﹐服之皆神效﹐又方

當歸﹝壹兩﹞黃芩﹝柒分酒洗﹞蒼朮厚朴大復皮陳皮﹝各壹錢﹞

水二碗﹐煎一碗﹐頓服。

血痢

凡血痢腹痛者﹐火也﹐方用

歸尾白芍﹝各壹兩﹞黃連﹝叄錢﹞枳殼木香來服子﹝各貳錢﹞

水煎服。

寒痢

凡痢腹不痛者﹐寒也﹐方用

白芍當歸﹝各叄錢﹞枳殼檳榔甘艸來服子﹝各壹錢﹞

水煎服。

前方治壯實之人﹐火邪挾濕者﹐此方治寒痢﹐腹不痛者﹐更有內傷勞倦﹐與中气虛寒之人﹐脾不攝血而成血痢者﹐當用理中湯﹐加木香肉桂﹐或用補中益气湯加熟地炒漧薑﹐治之而始愈也。

3﹑大小便門

大便不通

此癥人以爲大腸燥也﹐誰知是肺气燥乎﹐蓋肺燥則淸肅之气﹐不能下行於大腸﹐而腎經之水﹐僅足自顧﹐又何能旁流以潤澗哉﹐方用

熟地元參﹝各參兩﹞升麻﹝叄錢﹞火麻仁﹝壹錢﹞牛乳﹝壹碗﹞

水二碗﹐煎六分﹐將牛乳同調服之﹐一二劑必大便矣。

此方不在潤大腸而在補腎及淸肺﹐夫大腸居於下流﹐最難獨治﹐必須從腎以潤之﹐從肺以淸之﹐啟其上竅﹐則下竅自然流動通利矣﹐此下病上治之法也。

實癥大便不通

方用

大黃﹝伍錢﹞歸尾﹝壹兩﹞升麻﹝伍分﹞蜂蜜﹝半杯﹞

水煎服。

此方大黃泄利﹐當歸以潤之﹐仍以爲君﹐𨿽泄而不至十分猛烈﹐不致有亡險之獘﹐況有升麻以提之﹐則泄中有畱﹐又何必過慮哉。

﹝此方之妙在升麻﹐味能化板爲靈﹐啟其上竅則下竅自流﹐每以筆管汲硯池水比之﹐指按管則得水﹐指啟則水落硯上﹐淺而易明﹐嶽診小便不通﹐以靑龍湯之姜﹑細﹑味主之﹐亦此意也。此方比大承气和平﹐然陽明燥糞﹐非大承气不可﹐此方當歸重用﹐溫潤而不猛也﹐此方從八味地黃悟出。﹞

虛癥大便不通

人有病後大便祕者﹐方用

熟地元參當歸﹝各壹兩﹞川芎﹝伍錢﹞桃仁﹝拾粒﹞紅花大黃﹝各叄錢﹞火麻仁﹝壹錢﹞蜂蜜﹝半杯﹞

水煎服。

小便不通

膀胱之气化不行﹐卽小便不通﹐似乎治膀胱也﹐然而治法全不在膀胱﹐方用

人參茯苓蓮子﹝各叄錢﹞白果﹝貳錢﹞甘艸肉桂車前子王不畱行﹝各壹錢﹞

水煎服。

此方妙在用人參肉桂﹐蓋膀胱必得气化而出﹐气化者何﹐心包絡之气也﹐旣用參桂而气化行矣﹐尢妙在用白果﹐人多不識此意﹐白果通任督之脈﹐走膀胱而引羣藥﹐況車前子王不畱行﹐盡下泄之品﹐服之而前陰有不利者乎。

又方

熟地﹝壹兩﹞山藥丹皮澤瀉肉桂車前子﹝各壹錢﹞山萸﹝肆錢﹞

水煎服。

此方不去通小便而專治腎水﹐腎中有水﹐而膀胱之气﹐自然行矣﹐蓋膀胱之開合﹐腎司其權也。

大小便不通

方用

頭髮燒灰研末﹐用三指一撚﹐入熱水半碗﹐飲之立通。

又方

蜜一茶杯﹐皮硝一兩﹐黃酒一茶杯﹐大黃一錢﹐

煎一處﹐溫服神效。

4﹑厥證門

寒厥

此癥手足必靑紫﹐飲水必吐﹐腹必痛﹐喜火熨之﹐方用

人參﹝叄錢﹞白朮﹝壹兩﹞附子肉桂吳萸﹝各壹錢﹞

水煎服。

熱厥

此癥手足𨿽寒而不靑紫﹐飲水不吐﹐火熨之腹必痛﹐一時手足厥逆﹐痛不可忍﹐人以爲四肢之風癥也﹐誰知是心中熱蒸﹐外不能泄﹐故四肢手足則寒﹐而胸腹皮熱如火﹐方用

柴胡﹝叄錢﹞當歸黃連炒梔﹝各貳錢﹞荊芥半夏枳殼﹝各壹錢﹞

水煎服﹐二劑愈。

又方

白芍﹝壹兩﹞黑梔﹝叄錢﹞陳皮柴胡﹝各壹錢﹞花粉﹝貳錢﹞

水煎服﹐以白芍爲君﹐取入肝而平木也。

﹝此癥熱在於肝前方之柴胡當歸後方之白芍皆肝藥也﹞

屍厥

此癥一時猝倒﹐不省人事﹐乃气虛而痰迷心也﹐補气化痰而已﹐方用

人參半夏南星﹝各叄錢﹞白朮﹝伍錢﹞附子﹝伍分﹞白芥子﹝壹錢﹞

水煎服。

又方

蒼朮﹝叄錢﹞

水煎﹐灌之必吐﹐吐後卽愈﹐蓋蒼朮陽藥﹐善能祛風﹐故有奇效﹐凡見鬼者用之更效。

厥癥

人有忽然發厥﹐閉目撒手﹐喉中有聲﹐有一日死者﹐有二三日死者﹐此厥多犯神明﹐然亦素有痰气而發也﹐治法宜攻其痰而開心竅﹐方用起迷丹。

人參半夏﹝各伍錢﹞菖蒲﹝貳錢﹞兔絲子﹝壹兩﹞茯苓皂莢﹝各叄錢﹞生薑﹝壹錢﹞甘艸﹝參分﹞

水煎服。

气虛猝倒

人有猝然昏倒﹐迷而不悟﹐喉中有痰﹐人以爲風也﹐誰知是气虛乎﹐若作風治﹐無不死者﹐此癥蓋因平日不愼女色﹐精虧以致气衰﹐又加不愼起居﹐而有似乎風者﹐其實非風也。方用

人參黃耆白朮﹝各壹兩﹞茯苓﹝伍錢﹞菖蒲附子﹝各壹錢﹞半夏﹝貳錢﹞白芥子﹝叄錢﹞

水煎服。

此方補气而不治風﹐消痰而不耗气﹐一劑神定﹐二劑痰消﹐三劑全愈。

陰虛猝倒

此癥有腎中之水虛﹐而不上交於心者﹐又有肝气燥﹐不能生心之火者﹐此皆陰虛﹐而能令人猝倒者也﹐方用再蘇丹。

熟地﹝貳兩﹞山萸元參麥冬五味子﹝各壹兩﹞柴胡菖蒲﹝各壹錢﹞茯苓﹝伍錢﹞白芥子﹝叄錢﹞

水煎服。

此方補腎水﹐滋肺气﹐安心通竅﹐瀉火消痰﹐實有神功﹐十劑全愈。

﹝此癥切實爲陰虛者﹐當此人身本瘦﹐面部以下靑黑﹐倒時微喘﹐目不能瞑。﹞

陽虛猝倒

人有心中火虛﹐不能下交於腎而猝倒者﹐陽虛也﹐方用

人參白朮生棗仁﹝各壹兩﹞茯神﹝伍錢﹞附子甘艸﹝各壹錢﹞生半夏﹝叄錢﹞

水煎服。

藥下喉﹐則痰靜而气出矣﹐連服數劑﹐則安然如故。

此癥又有胃熱﹐不能安心之火而猝倒者﹐亦陽虛也﹐方用

人參元參﹝各壹兩﹞石膏花粉﹝各伍錢﹞麥冬﹝叄錢﹞菖蒲﹝壹錢﹞

水煎服。

一劑心定﹐二劑火淸﹐三劑全愈。

﹝此癥切實爲陽虛者﹐當此人素有眩暈﹐面色紅明﹐倒時額鼻有微汗﹐陰器欲舉﹐胃熱必口有穢气﹐板齒燥。﹞

腎虛猝倒

人有口渴索引﹐眼紅气喘﹐心脈洪大﹐舌不能言﹐不可作气虛治﹐此乃腎虛之極﹐不能上滋於心﹐心火亢極﹐自焚悶亂﹐遂致身倒﹐有如中風者﹐法當補腎﹐而佐以淸火之藥﹐方用水火兩治湯。

熟地當歸元參﹝各壹錢﹞麥冬生地山萸茯苓﹝各伍錢﹞黃連白芥子五味子﹝各叄錢﹞

水煎服﹐連服數劑而愈。

大怒猝倒

人有大怒跳躍﹐忽然臥地﹐兩臂抽搦﹐唇口歪邪﹐左目緊閉﹐此乃肝火血虛﹐內熱生風之癥﹐當用八珍湯﹐加丹皮鉤藤山梔﹐若小便自遺﹐左關脈弦洪而數﹐此肝火血燥﹐當用六味湯﹐加鉤藤﹑五味子﹑麥冬﹑川芎﹑當歸﹐愈後需攺用補中益气湯﹐加山梔﹑丹皮﹑鉤藤﹐多服﹐如婦人得此癥﹐則逍遙散加鉤藤及六味湯﹐便是治法。

中風不語

人有跌倒昏迷﹐或自臥而跌下牀者﹐此皆气虛﹐而痰邪犯之也﹐方用三生引。

人參﹝壹兩﹞半夏﹝生﹞南星﹝生各叄錢﹞附子﹝生壹个﹞

水煎灌之。

此癥又有因腎虛而得之者﹐夫腎主藏精﹐主下焦地道之生身﹐衝任二脈系焉﹐二脈與腎之大絡﹐同出於腎之下﹐起於胞之中﹐其衝脤因稱胞絡﹐爲經脈之海﹐遂名海焉﹐其衝脤之上行者﹐滲諸陽﹐灌諸精﹐下行者﹐滲諸陰﹐灌諸絡﹐而溫肌肉﹐別絡結於跗﹐因腎虛而腎絡與胞內絕﹐不通於上則瘖﹐腎脈不上循喉嚨挾舌本﹐則不能言﹐二絡不通於下﹐則痱厥矣﹐方用地黃飲子。

熟地巴戟山萸茯苓麥冬肉蓯蓉﹝各壹兩﹞附子菖蒲五味子﹝各伍錢﹞石斛﹝陸錢﹞肉桂﹝叄錢﹞薄荷﹑薑﹑棗

水煎服。

口眼歪邪

此癥人多治木治金固是﹐而不知胃土之爲尢切﹐當治胃土﹐且有經脈之分﹐經云足陽明之經﹐急則口目爲僻﹐眥急不能視﹐此胃土之經爲歪邪也﹐又云足陽明之脈﹐挾口環唇﹐口歪唇邪﹐此胃土之脈爲歪邪也﹐二者治法﹐皆當用黃耆﹑當歸﹑人參﹑白芍﹑甘艸﹑桂枝﹑升麻﹑葛根﹑秦艽﹑白芷﹑防風﹑黃柏﹑蘇木﹑紅花﹐水酒各半煎﹐微熱服﹐如初起有外感者﹐加蔥白三莖同煎﹐取微汗自愈。

此癥又有心中虛極﹐不能運於口耳之間﹐輕則邪﹐重則不語﹐方用

人參茯苓菖蒲白芍﹝各叄錢﹞白朮﹝伍錢﹞甘艸﹝壹錢﹞半夏肉桂﹝各貳錢﹞當歸﹝壹兩﹞

水煎服﹐二劑愈。

又治法﹐令一人抱住身子﹐又一人抱住歪邪之耳輪﹐再令一人手摩其歪邪之處﹐至數百下﹐使面上火熱而後已﹐少頃口眼如故矣﹐最神效。

半身不遂

此癥宜於心胃而調理之﹐蓋心爲天眞﹐神機開發之本﹐胃是谷府﹐充大眞气之標﹐標本相得﹐則心膈間之膻中气海﹐所畱宗气盈溢﹐分布五臟三焦﹐上下中外﹐無不周偏﹐若標本相失﹐不能致其气於气海﹐而宗气散矣﹐故分布不周於經脈﹐則偏枯﹐不周於五臟﹐則瘖﹐卽此言之﹐未有不因眞气不周而病者也﹐法宜黃耆爲君﹐參﹑歸﹑白芍爲臣﹐防風﹑桂枝﹑鉤藤﹑竹瀝﹑姜﹑韭﹑葛﹑梨﹑乳汁爲佐﹐治之而愈﹐若雜投乎烏附羌活之類﹐以涸營而耗衛﹐如此死者﹐醫殺人也。

半身不遂﹐口眼歪邪﹐方用

人參當歸白朮﹝各伍錢﹞黃耆﹝壹兩﹞半夏漧葛﹝各叄錢﹞甘艸﹝壹錢﹞紅花﹝貳錢﹞桂枝﹝壹錢伍分﹞

水二樽﹐薑三片﹐棗二枚﹐煎服。

此癥人多用風藥治之﹐殊不見功﹐此藥調理气血﹐故無不效。

﹝此癥由於血不行又中風﹐若用驅風之品﹐偏枯則終不起矣﹐故當以養血和血爲主﹐治風先治血﹐血行風自滅﹐此爲的論﹞

癇癥

此癥忽然臥地﹐作牛馬豬羊之聲﹐吐痰如湧泉者﹐痰迷心竅也﹐蓋因寒而成﹐感寒而發也﹐方用

人參山藥半夏﹝各叄錢﹞白朮﹝壹兩﹞茯神薏仁﹝各伍錢﹞肉桂附子﹝各壹錢﹞

水煎服。

又方

人參茯苓﹝各壹兩﹞白朮﹝伍錢﹞半夏南星附子柴胡﹝各壹錢﹞菖蒲﹝參分﹞

水煎服﹐此本治寒狂之方﹐治癇亦效。

5﹑癲狂門

癲狂

此癥多生於脾胃之虛寒﹐飲食入胃﹐不變精而變痰﹐痰迷心竅﹐遂成癲狂﹐茍徒治痰而不補气﹐未有不死者也﹐方用

人參白芥子﹝各伍錢﹞白朮﹝壹兩﹞半夏﹝叄錢﹞陳皮漧薑肉桂﹝各壹錢﹞甘艸菖蒲﹝各伍分﹞

水煎服。

如女人得此癥﹐去肉桂加白芍﹑柴胡﹑黑梔﹐治之亦最神效。

發狂見鬼

此癥气虛而中痰也﹐宜固其正气﹐而佐以化痰之品﹐方用

人參白朮﹝各壹兩﹞半夏南星﹝各叄錢﹞附子﹝壹錢﹞

水煎服。

﹝男子補气﹐女子補血﹞

發狂不見鬼

此是內熱之癥﹐方用

人參白芍半夏﹝各叄錢﹞南星黃連﹝各貳錢﹞陳皮甘艸白芥子﹝各壹錢﹞

水煎服。

狂癥

此癥有因寒得之者﹐一時之狂也﹐可用白虎湯以瀉火﹐更有終年狂而不愈者﹐或拿刀殺人﹐或罵親戚﹐不認兒女﹐見水大喜﹐見食大惡﹐此乃心气之虛﹐而熱邪乘之﹐痰气侵之也﹐方用化狂丹。

人參白朮茯神﹝各一兩﹞附子﹝一分﹞半夏兔絲子﹝各三錢﹞菖蒲甘艸﹝各一錢﹞

水煎服﹐一劑狂定。

此方妙補心脾胃三經﹐而化其痰﹐不去瀉火﹐蓋瀉火則心气益虛﹐而痰涎益盛﹐狂何以止乎﹐尢妙在微用附子﹐引補心消痰之品﹐直入心中﹐則气易補而痰易消﹐又何用瀉火之多事哉。

﹝此癥因寒得之﹐何以用白虎湯﹐血寒邪外逼﹐裏不熱泄而擾心胃﹐如冬傷於寒﹐春必病溫是也。﹞

寒狂

凡發狂罵人﹐未渴索飲﹐與水不飲者﹐寒証之狂也﹐此必气郁不舒﹐怒气未泄﹐其人必性情過於柔弱﹐不能自振者耳﹐宜補气消痰﹐方用

人參茯神﹝各一錢﹞白朮﹝五錢﹞菖蒲﹝三分﹞半夏南星附子柴胡﹝各一錢﹞

水煎服﹐藥下喉﹐睡熟醒來﹐病如失也。

6﹑怔忡驚悸門

怔忡不寐

此癥心經血虛也﹐方用

人參當歸茯苓﹝各叄錢﹞丹皮麥冬﹝各貳錢﹞甘艸菖蒲五味子﹝各壹錢﹞生棗仁熟棗仁﹝各伍錢﹞

水煎服。

此方妙在用生熟棗仁﹐生使其日間不臥﹐熟使其日間不醒﹐又以補心之藥爲佐﹐而怔忡安矣。

心驚不安夜臥不睡

此心病而實腎病也﹐宜心腎兼治﹐方用

人參茯苓茯神熟地山萸當歸﹝各參兩﹞遠志﹝貳兩﹞菖蒲﹝叄錢﹞黃連肉桂砂仁﹝各伍錢﹞生棗仁白芥子﹝各壹兩﹞麥冬﹝參兩﹞

蜜丸﹐每日下五錢﹐湯酒俱可。

此方治心驚不安與不寐耳﹐用人參﹑當歸﹑茯神﹑麥冬足矣﹐卽爲起火不寐﹐亦不過用黃連足矣﹐何以反用熟地﹑山萸補腎之藥﹐又加肉桂以助火﹐不知人之心驚﹐乃腎气不入於心也﹐不寐乃心气不歸於腎也﹐今用熟地山萸補腎﹐則腎气可通於心﹐肉桂以補命門之火﹐則腎气旣溫﹐相火有權﹐君火相得﹐自然上下同心﹐君臣合徳矣﹐然補腎固是﹐而亦有肝气不上於心而成此癥者﹐如果有之﹐宜再加白芍二兩﹐兼補肝木﹐斯心泰然矣。恐怕人夜臥交睫﹐則夢爭鬥負敗﹐恐怖之狀﹐難以形容﹐人以爲心病﹐誰知是肝病乎﹐蓋肝藏魂﹐肝血虛則魂失養﹐故交睫若魘﹐此乃肝膽虛怯﹐故負恐維多﹐此非大補﹐不克奏功﹐而艸木之品﹐不堪任重﹐當以酒化鹿角膠﹐空腹服之可愈﹐蓋鹿角膠大補精血﹐血旺則神自安矣。

﹝何以知肝气不上於心﹐此人當面色靑﹐或潮熱﹐或手足燒﹐或眩暈左﹖漲。﹞

神气不寧

人每臥則魂飛揚﹐覺身在牀而魂離體矣﹐驚悸多魘﹐通夕不寐﹐人皆以爲心病也﹐誰知是肝經受邪乎﹐蓋肝气一虛﹐邪气襲之﹐肝藏魂﹐肝受邪﹐魂無依﹐是以魂飛揚而若離體也﹐法用珍珠母爲君﹐龍齒佐之﹐珍珠母入肝爲第一﹐龍齒與肝同類﹐龍齒虎睛﹐今人例以爲鎭心之藥﹐詎知龍齒安魂﹐虎睛定魄﹐東方蒼龍木也﹐屬肝而藏魂﹐西方白虎金也﹐屬肺而藏魄﹐龍能變化﹐故魂遊而不定﹐虎能專靜﹐故魄止而有守﹐是以治魄不寧宜虎睛﹐治魂飛揚宜龍齒﹐藥各有當也﹐

﹝此癥嶽每用桂枝湯溫膽湯參之頗效﹞

7﹑腰腿肩背手足疼痛門

滿身皆痛

手足心腹一身皆痛﹐將治手乎﹐治足乎治肝爲主﹐蓋肝气一舒﹐諸痛自愈﹐不可頭痛救頭﹐足痛救足也﹐方用

柴胡甘艸陳皮梔子﹝各壹錢﹞白芍薏仁茯苓﹝各伍錢﹞當歸蒼朮﹝各貳錢﹞

水煎服﹐此逍遙散之變化也﹐舒肝而又去濕去火﹐治一經而諸經無不愈也。

腰痛

痛而不能俯者﹐濕气也﹐方用

柴胡澤瀉豬苓白芥子﹝各壹錢﹞防已﹝貳錢﹞白朮甘艸﹝各伍錢﹞肉桂﹝參分﹞山藥﹝叄錢﹞

水煎服。

此方妙在入腎去濕﹐不是入腎而補水﹐初痛者﹐一二劑可以奏功﹐日久必多服爲妙。

痛而不能直者﹐風寒也﹐方用逍遙散加防已一錢﹐一劑可愈﹐若日久者﹐當加杜仲一兩﹐攺白朮二錢﹐酒煎服﹐十劑而愈。

又方

杜仲﹝壹兩鹽炒﹞破故紙﹝伍錢鹽炒﹞熟地白朮﹝各參兩﹞核桃仁﹝貳錢﹞

蜜丸﹐每日空心白水送下五錢﹐服完可愈﹐如未全愈﹐再服一料﹐必愈。

凡痛而不止者﹐腎經之病﹐乃脾溼之故﹐方用

白朮﹝肆兩﹞薏仁﹝參兩﹞芡實﹝貳兩﹞

水六碗﹐煎一碗﹐一气飲之﹐此方治夢遺之病亦神效。

腰腿筋骨痛

方用養血湯

當歸生地肉桂牛膝杜仲破故紙茯苓防風﹝各壹錢﹞川芎﹝五分﹞甘艸﹝參分﹞核桃﹝貳个﹞山萸土茯苓﹝各貳錢﹞

水酒煎服。

腰痛足亦痛

方用

黃耆﹝半斛﹞防風茯苓﹝各伍錢﹞薏仁﹝伍兩﹞杜仲﹝壹兩﹞肉桂﹝壹錢﹞車前子﹝叄錢﹞

水十碗﹐煎二碗入酒﹐以醉爲主﹐醒卽愈。

腰足痛﹐明系是腎虛而气衰﹐更加之濕﹐自必作楚﹐妙在不補腎而單益气﹐蓋气足則血生﹐血生則邪退﹐又助之薏仁﹑茯苓﹑車前之類﹐去濕﹐濕去而血活矣﹐況又有杜仲之健腎﹐肉桂之溫腎﹐防風之蕩風乎。

腿痛

身不離牀褥﹐傴僂之狀可掬﹐乃寒濕之气侵也﹐方用

白朮﹝伍錢﹞芡實﹝貳錢﹞肉桂﹝壹錢﹞茯苓蓽薢﹝各壹兩﹞杜仲﹝叄錢﹞薏仁﹝貳兩﹞

水煎﹐日日服之﹐不必攺方﹐久之自奏大功。

兩臂肩膊痛

此手經之病﹐肝气之郁也﹐方用

當歸白芍﹝各參兩﹞柴胡陳皮﹝各伍錢﹞羌活秦艽白芥子半夏﹝各叄錢﹞附子﹝壹錢﹞

水六碗﹐煎三沸﹐取汁一碗﹐入黃酒服之﹐一醉而愈。

此方妙在用白芍爲君﹐以平肝木不來侮胃﹐而羌活柴胡又去風﹐直走手經之上﹐秦艽亦是風藥﹐而兼附子攻邪﹐邪自退出﹐半夏﹑陳皮﹑白芥子﹐祛痰聖藥﹐風邪去而痰不畱﹐更得附子無經不達﹐而其痛如失也。

手足痛

手足肝之分野﹐而人乃爲脾經之熱﹐不知散肝木之鬱結﹐而手足之痛自去﹐方用逍遙散﹐加梔子﹝叄錢﹞半夏﹝貳錢﹞白芥子﹝貳錢﹞

水煎服﹐二劑﹐其痛如失﹐蓋肝木作祟﹐脾不敢當其鋒﹐气散於四肢﹐結而不伸﹐所以作楚﹐今平其肝气﹐則脾气自舒矣。

胸背手足頸項腰膝痛

筋骨牽引﹐坐臥不得﹐時時走易不定﹐此是涎伏在心膈上下﹐或令人頭痛﹐夜間喉中如鋸聲﹐口流涎唾﹐手足重﹐腿冷﹐治法用控涎丹﹐不足十劑﹐其病如失矣。

﹝控涎丹方藥未見此條﹐仍照原本存之。﹞

背骨痛

此癥乃腎水衰耗﹐不能上潤於腦﹐則河車之路﹐漧澀而難行﹐故作痛也﹐方用

黃耆熟地﹝各壹兩﹞山萸﹝肆錢﹞白朮防風﹝各伍錢﹞五味子﹝壹錢﹞茯苓﹝叄錢﹞附子﹝壹分﹞麥冬﹝貳錢﹞

水煎服。

此方補气補水﹐去濕去風﹐潤筋滋骨﹐何痛之不愈哉。

腰痛兼頭痛

上下相殊也﹐如何治之乎﹐治腰乎﹐治頭乎﹐誰知是腎气不通乎﹐蓋腎气上通於腦﹐而腦气下達於腎﹐上下𨿽殊﹐而气實相通﹐法當用溫補之藥﹐以大益其腎中之陰﹐則上下之气通矣﹐方用

熟地﹝壹兩﹞杜仲麥冬﹝各伍錢﹞五味子﹝貳錢﹞水煎服﹐一劑卽愈。

方內熟地﹐杜仲﹐腎中藥也﹐腰痛是其專功﹐今並頭而亦愈者何也﹐蓋此頭痛﹐是腎气不上達之故﹐用補腎之味﹐則腎气旺而上通於腦﹐故腰不痛而頭亦不痛矣。

8﹑心腹痛門

心痛辧

心痛之癥有二﹐一則寒气侵心而痛﹐一則火气焚心而痛﹐寒气侵心者﹐手足反溫﹐火气焚心者﹐手足反冷﹐以此辧之最得。

寒痛方用

良姜白朮艸烏貫仲﹝各叄錢﹞肉桂甘艸﹝各壹錢﹞

水煎服。

熱痛方用

黑梔﹝叄錢﹞白朮﹝伍錢﹞甘艸半夏柴胡﹝各壹錢﹞

水煎服。

心不可使痛﹐或寒或火﹐皆衝心包耳。

久病心痛

心乃神明之君﹐一毫邪气不可干犯﹐犯則立死﹐經年累月而痛者﹐邪气犯心包絡也﹐但邪有寒熱之辧﹐如惡寒見水如仇﹐火熨之則快﹐此寒邪也﹐方用

蒼朮﹝貳錢﹞白朮﹝伍錢﹞當歸﹝壹兩﹞肉桂良姜﹝各壹錢﹞

水煎服。

如見水喜悅﹐手按之而轉痛者﹐熱气犯心包絡也﹐方用

白芍﹝壹兩﹞黑梔當歸生地﹝各叄錢﹞甘艸﹝壹錢﹞陳皮﹝捌分﹞

水煎服。

寒熱二癥﹐皆責之於肝也﹐肝屬木﹐心屬火﹐木衰不能生火﹐則包絡寒﹐補肝而邪自退﹐若包絡之熱﹐由於肝經之熱﹐瀉肝而火自消也。

﹝心腹之痛共有九種﹐其實皆心包絡﹑胃脘﹑膻中及腹痛﹐無眞心痛也﹐虫痛﹑注痛﹑气痛﹑血痛﹑悸痛﹑食痛﹑飲痛﹑冷痛﹑熱痛﹑證各有辧﹐其用藥亦大有不同﹐如虫痛則唇上有瘡﹐痛時作時止﹐可與烏梅圓﹐注痛則兼頭痛﹐或抽慉或妄語﹐可與蘇合丸﹐气痛則或上或下﹐或前或後﹐有肝﹑有胃﹑有肺﹐可與左金丸﹑平胃散之屬﹐血痛則有痞塊﹐可與桃仁湯﹑失笑散﹐悸痛則按之不拒﹐可與理中湯﹑妙香散﹐食痛則拒按發熱﹐可與承气湯﹑檳榔丸﹐飲痛則吐淸水﹐﹖下有水聲﹐可與二陳湯﹐甚者十棗湯﹐冷痛熱痛則此二方可用﹐先生此書因窮鄕僻壤而設﹐執此可以應急﹐且免誤於庸醫﹐故去煩就簡也。﹞

腹痛

痛不可忍﹐按之愈痛﹐口渴飲以涼水﹐則痛少止﹐少頃依然大痛﹐此火結在大小腸也﹐若不急治﹐一時气絕﹐方用定痛如神湯。

黑梔蒼朮﹝各叄錢﹞甘艸厚朴﹝各壹錢﹞茯苓﹝壹兩﹞白芍﹝伍錢﹞

水煎服。

此方舒肝經之气﹐利膀胱之水﹐瀉水逐瘀﹐再加大黃壹錢﹐水煎服勿遲。

腹中有痞塊﹐一時發作﹐而痛不可手按者﹐方用

白朮﹝貳兩﹞枳實﹝壹兩﹞馬糞﹝炒焦伍錢﹞

好酒煎服。

冷气心腹痛﹐方用火龍丹。

硫磺﹝醋制壹兩﹞胡椒﹝壹錢﹞白礬﹝肆錢﹞

醋打蕎面爲丸如桐子大﹐每服二十五丸﹐米下湯。

胃气痛

人病不能飲食﹐或食而不化﹐作痛作滿﹐或兼吐瀉﹐此肝木克脾土也﹐方用

白芍當歸柴胡茯苓﹝各貳錢﹞白朮﹝叄錢﹞甘艸白芥子﹝各壹錢﹞

水煎服。

有火加梔子貳錢﹐無火加肉桂壹錢﹐有食加山查叄錢﹐傷麵食加枳殼壹錢﹐麥芽壹錢﹐有痰加半夏壹錢﹐有火能散﹐有寒能驅﹐此右病而左治之也。

9﹑麻木門

手麻木

此乃气虛而寒濕中之﹐如其不治﹐三年後必中大風﹐方用

白朮黃耆﹝各伍錢﹞陳皮桂枝﹝各伍分﹞甘艸﹝壹兩﹞

水煎服。

手麻

十指皆麻﹐面目失色﹐此亦气虛也﹐治當補中益气湯﹐加木香麥冬香附羌活烏藥防風﹐三劑可愈。

手足麻木

﹝手足麻木爲中風之候﹐左右偏枯皆先由手足大指不用起﹐蓋手太陰肺經行於手大指﹐肺藏气而右降﹐气分虛則病偏於右﹐足厥陰肝經行於足大指﹐肝藏血而左升﹐血分虛則病偏於左﹐故手足麻木必補气血﹐且驗中風之候於未來也﹞

四物湯加人參﹑白朮﹑茯苓﹑陳皮﹑半夏﹑桂枝﹑柴胡﹑羌活﹑防風﹑秦艽﹑牛膝炙艸﹐姜﹑棗引煎服﹐四劑愈。

木

凡木是濕痰死血也﹐用四物湯加陳皮﹑半夏﹑茯苓﹑桃仁﹑紅花﹑白芥子﹑甘艸﹑竹瀝﹑薑汁﹐

水煎服。

腿麻木

方用導气散

黃耆﹝貳錢﹞甘艸﹝壹錢伍分﹞靑皮﹝壹錢﹞升麻柴胡歸尾澤瀉﹝各伍分﹞五味子﹝參拾粒﹞陳皮﹝捌分﹞紅花﹝少許﹞

水煎﹐溫服甚效。

兩手麻困倦嗜臥

此乃熱傷元气也﹐方用益气湯。

人參甘艸﹝各壹錢﹞黃耆﹝貳錢﹞灸艸﹝伍分﹞五味子﹝參拾粒﹞柴胡白芍﹝各柒分﹞姜﹝參片﹞棗﹝貳枚﹞

水煎熱服。

渾身麻木

凡人身體麻木不仁﹐兩目羞明怕日﹐眼澀難開﹐視物昏花﹐睛痛﹐方用神效黃耆湯。

黃耆白芍﹝各壹錢﹞陳皮﹝伍分﹞人參﹝捌分﹞炙艸﹝肆分﹞蔓荊子﹝貳分﹞如有熱﹐加黃柏參分﹐

水煎服。

麻木痛

風寒濕三气﹐合而成疾﹐客於皮膚肌肉之間﹐或痛或麻木﹐方用

牛膝膠﹝貳兩﹞南星﹝伍錢﹞薑汁﹝半碗﹞

共熬膏攤貼﹐再以熱鞋底熨之﹐加羌活乳香沒藥﹐更妙。

足弱

此癥不能步履﹐人以爲腎水之虛﹐誰知由於气虛而不能運動乎﹐方用

補中益气湯加人參牛膝﹝各叄錢﹞金石斛﹝伍錢﹞黃耆﹝壹兩﹞

水煎服。

筋縮

凡人一身筋脈﹐不可有病﹐病則筋縮而身痛﹐脈濇而體重矣﹐然筋之舒﹐在於血和﹐而脈之平﹐在於气足﹐故治筋必須先治血﹐而治脈必須補气﹐人若筋急拳縮傴僂﹐而不能直立者﹐皆筋病也﹐方用

當歸﹝壹兩﹞白芍薏仁生地元參﹝各伍錢﹞柴胡﹝壹錢﹞

水煎服。

此方妙在用柴胡一味﹐入於補藥中﹐蓋血虧則筋病﹐用補藥以治筋宜矣﹐何又用柴胡﹐夫肝爲筋之主﹐筋乃肝之餘﹐气不順﹐筋自縮急﹐今用柴胡以舒散之﹐鬱气旣除﹐而又濟之以大劑補血﹐則筋得其養矣。

10﹑脇痛門

兩脇有塊

左脇有塊作痛﹐是死血也﹐右脇有塊作痛﹐是食積也﹐徧身作痛﹐筋骨尢甚﹐不能伸屈﹐口渴目赤頭眩﹐痰壅胸不利﹐小便短赤﹐夜間殊甚﹐又徧身作癢如虫行﹐人以爲風也﹐誰知是腎气虛而熱也﹐法用六味地黃湯加梔子柴胡﹐是乃正治也﹐三劑見效。

左脇痛

左脇痛﹐肝經受邪也﹐方用

黃連﹝吳萸炒貳錢﹞柴胡當歸靑皮桃仁﹝研各壹錢﹞川芎﹝捌分﹞紅花﹝伍分﹞

水煎食﹝遠服﹞。

有痰。加陳皮半夏。

右脇痛

此是邪入肺經也。方用

片姜黃枳殼﹝各貳錢﹞桂心﹝貳分﹞炙艸陳皮半夏﹝各伍分﹞

水煎服。

左右脇俱痛

方用

柴胡靑皮龍膽艸當歸﹝各一錢﹞川芎枳殼﹝各捌分﹞甘艸﹝參分﹞砂仁木香﹝各伍分﹞

薑水煎服。

兩脇走注

兩脇走注﹐痛而有聲者﹐痰也﹐方用

二陳湯﹐去甘艸加枳殼﹑砂仁﹑廣木香﹑川芎﹑靑皮﹑蒼朮﹑香附﹑茴香

水煎服。

脇痛身熱

此勞也﹐用補中益气湯﹐加川芎﹑白芍﹑靑皮﹑砂仁﹑枳殼﹑茴香﹐去黃耆﹐水煎服。

脇痛

此乃肝病也﹐故治脇痛﹐必須平肝﹐平肝必須補腎﹐腎水足而後肝气有養﹐不治脇痛﹐而脇痛自平也﹐方用肝腎兼資湯。

熟地當歸﹝各壹兩﹞白芍﹝貳兩﹞黑梔﹝壹錢﹞山萸﹝伍錢﹞白芥子甘艸﹝各叄錢﹞

水煎服。

﹝每咯血之人﹐脇漲痛而咯﹐是經血瘀滯脇下也﹐兩方用時加桃仁柒枚﹐黑荊芥穗捌分尢效。﹞

脇痛咳嗽

咳嗽气急﹐脈滑數者﹐痰結痛也。

瓜蔞仁枳殼靑皮茴香白芥子

水煎服。

11﹑腎病門

陽彊不倒

此虛火炎上﹐而肺气不能下行故耳﹐若用黃柏知母煎湯飲之﹐立時消散﹐然自倒之後﹐終年不能振起﹐亦非善治之法也﹐方用

元參麥冬﹝各參兩﹞肉桂﹝參分﹞

水煎服。

此方妙在用元參以瀉腎中之火﹐肉桂入其宅﹐麥冬助肺金之气﹐淸肅下行﹐以生腎水﹐水足則火自息矣﹐不求倒而自倒矣。

陽痿不舉

此癥乃平日過於削﹐日泄其腎中之水﹐而腎中之火﹐亦因而消亡﹐蓋水去而火亦去﹐必然之理﹐有如一家人口﹐廚下無水﹐何以爲炊﹐必有水而後取柴炭以煮飯﹐不則空鐺也﹐方用

熟地﹝壹兩﹞山萸﹝肆錢﹞遠志巴戟肉蓯蓉杜仲﹝各壹錢﹞肉桂茯神﹝各貳錢﹞白朮﹝伍錢﹞人參﹝叄錢﹞

水煎服。

尿血又便血

便血出於後陰﹐尿血出於前陰﹐最難調治﹐然總之出血於下也﹐方用

生地﹝壹兩﹞地楡﹝叄錢﹞水煎服﹐二癥俱愈﹐蓋大小便各有經絡﹐而其癥皆因膀胱之熱也﹐生地地楡﹐俱能淸膀胱之熱﹐一方而兩用之也﹐蓋分之中有合。

疝气

方用去鈴丸

大茴香薑汁﹝各壹斛﹞

將薑汁入茴香內﹐侵一宿﹐入靑鹽貳兩﹐同炒紅爲末﹐酒丸桐子大﹐每服三十丸﹐溫酒或米湯送下。

腎子痛

方用

澤瀉陳皮赤苓﹝各壹錢﹞丹皮小茴香枳實﹝各叄錢﹞吳萸蒼朮﹝各伍分﹞山查﹝肆分﹞蘇梗﹝肆分﹞

薑水煎服。

又方

酒炒大茴香﹑酒炒小茴香﹑赤石脂﹝煆﹞﹑廣木香各等分﹐烏梅肉搗爛爲丸﹐如桐子大﹐空心每服十五丸﹐蔥酒送下立效。

偏墜

方用

小茴香﹑豬苓等分﹐微炒爲末﹐空心鹽水沖服﹐熱鹽熨亦甚效。

12﹑雜方

病在上而求諸下

頭痛﹑目痛﹑耳紅﹑腮腫﹐一切上焦等癥﹐除淸涼發散正治外﹐人卽束手無策﹐而不知更有三法﹐如大便結﹑脈沈實者﹐用酒蒸大黃三錢微下之﹐名釜底抽薪之法﹐如大便瀉﹐脈沈足冷者﹐宜六味地黃湯﹐加牛膝﹑車前﹑肉桂﹐足冷甚者﹐加熟附子﹐是冷極於下﹐而迫其火之上升也﹐此名導龍入海之法﹐大便如常﹐脈無力者﹐用牛膝車前引下之﹐此名引火歸源之法也。

病在下而求諸上

凡治下焦病用本藥不愈者﹐須從上治之﹐如足痛足腫﹐無力虛軟﹐膝瘡紅腫﹐用木瓜﹑薏仁﹑牛膝﹑防已﹑黃柏﹑蒼朮之品﹐不效者定是中气下陷﹐濕熱下流﹐用補中益气升提之﹐如足軟不能行而能食﹐名曰痿癥﹐宜淸肺熱﹐如治泄瀉﹐用實脾利水之劑﹐不效者亦用補中益气﹐去當歸﹐加炮姜蒼朮﹐脈遲加肉蔻﹑故紙﹐如尿血﹑用涼血利水藥不效﹑宜淸心蓮子飲﹐若淸心不止﹐再加升柴﹐如治便血用止澀之藥﹐不效﹐或兼泄瀉﹐須察其脈如右關微﹐或數大無力﹐是脾虛不攝血﹐宜六君子加炮姜﹐若右關沈緊﹐是飲食傷脾﹐不能攝血﹐加沈香貳分﹐右寸洪數﹐是實熱在肺﹐宜淸肺﹐麥冬﹑花粉﹑元參﹑枯芩﹑桔梗﹑五味子﹑枳殼等味。

瘡毒

方用如神湯

銀花當歸蒲公英﹝各壹兩﹞荊芥連翹﹝各壹錢﹞甘艸﹝叄錢﹞

水煎服。

頭面上瘡

方用

銀花﹝貳兩﹞當歸﹝壹兩﹞川芎甘艸﹝各伍錢﹞桔梗蒲公英﹝各叄錢﹞黃芩﹝壹錢﹞

水煎服。二劑全消。

頭瘡不可用升提之藥﹐最宜用降火之品﹐切記之。

身上手足之瘡疽

方用

銀花甘艸蒲公英﹝各叄錢﹞當歸﹝壹兩﹞牛蒡子﹝貳錢﹞花粉﹝伍錢﹞芙蓉葉﹝七片無葉用根﹞

水煎服。

統治諸瘡

方用

花粉甘艸銀花蒲公英

水煎服﹐二劑全愈。

此方消毒大有其功﹐諸癰諸疽﹐不論部位﹐皆治之。

黃水瘡

方用

雄黃﹑防風煎湯﹐洗之卽愈。

手汗

方用

黃耆漧葛﹝各壹兩﹞荊芥防風﹝各叄錢﹞

水煎壹盆﹐熱燻溫洗三次愈。

飲砒毒

用生甘艸參兩﹐加羊血半碗﹐和勻飲之﹐立吐而愈﹐若不吐﹐速用大黃貳兩甘艸伍錢﹐白礬壹兩﹐當歸參兩﹐水煎數碗飲之﹐立時大瀉卽生。

補腎

方用

大鹽靑菽葦七寸﹐煮核桃。

嚏噴

方用

生半夏爲末﹐水丸綠豆大﹐入鼻孔﹐必嚏噴不已﹐用水飲之立止﹐通治中風不語﹐及中惡中鬼俱妙。

破傷風

方用

蟬退去淨﹐頭足爲末伍錢﹐用好酒壹碗﹐煎滚入末﹐調勻服之﹐立生。

瘋狗咬傷

用﹕手指甲焙黃爲末滚黃酒衝服﹐發汗卽愈﹐忌房事百日。

13﹑小兒科

色

小兒鼻之上﹐眼之中﹐色紅者心熱也﹐紅筋橫直﹐現於山根﹐皆心熱也﹐色紫者﹐心熱之甚而肺亦熱也﹐色靑者﹐肝有風也﹐靑筋橫直現者肝熱也﹐直者風上行﹐橫者風下行也﹐色黑者風甚﹐而腎中有寒也﹐色白者肺中有痰﹐黃者脾胃虛而作瀉﹐一觀其色﹐而疾可知矣。

脈

大人看脈於寸關尺﹐小兒不然﹐但看其數不數而已﹐數甚則熱﹐不數則寒也﹐數之中浮者風也﹐沈者寒也﹐緩者濕也﹐濇者邪也﹐滑者痰也﹐有止歇者痛也﹐如此而已﹐余不必過談也。

三關

小兒虎口﹐風气命三關﹐紫屬熱﹐紅屬寒﹐靑屬驚風﹐白屬疳﹐風關輕﹐气爲重﹐若至命關﹐則難治矣。

不食乳

小兒不食乳﹐心熱也﹐蔥煎乳汁﹐令小兒服之亦妙﹐不若用黃連三分﹐煎湯一分﹐灌數次卽食矣﹐神效。

臍不幹

用﹕

車前子炒焦爲細末﹐敷之卽幹。

山根

山根之上﹐有靑筋直視者﹐乃肝熱也﹐方用

柴胡半夏﹝各參分﹞白芍茯苓﹝各壹錢﹞當歸白朮﹝各伍分﹞山查﹝參个﹞甘艸﹝壹分﹞

水煎服。

有靑筋橫現者。亦肝熱也。直者風上行。橫者風下行。用前方加柴胡﹝伍分﹞麥芽﹝壹錢﹞漧薑﹝壹分﹞

水煎服。

有紅筋直現者﹐心熱也﹐亦用前方加黃連﹝壹分﹞麥冬﹝伍分﹞去半夏﹐加桑白皮﹑天花粉﹝各貳分﹞

水煎服。

有紅筋斜現者﹐亦心熱也﹐亦用前方加黃連﹝貳分﹞﹐熱積於胸中﹐不可用半夏﹐用桑白皮﹑花粉可也。

有黃筋現於山根者﹐不論橫直﹐總是脾胃之癥﹐或吐或瀉﹐腹痛或不思食﹐方用

白朮茯苓﹝各伍分﹞陳皮人參麥芽﹝各貳分﹞神麯甘艸﹝各壹分﹞淡竹葉﹝柒分﹞

水煎服。

有痰加半夏壹分﹐白芥子貳分﹐如口渴有熱者﹐加麥冬參分﹐黃芩壹分﹐有寒加漧薑壹分﹐吐加白蔻壹粒﹐瀉加豬苓伍分﹐腹痛按之大叫者食也﹐加大黃參分﹐枳實壹分﹐按之不呼號者寒也﹐加漧薑參分﹐如身發熱者﹐不可用此方。

發熱

不拘早晚發熱﹐俱用萬全湯神效。

柴胡白朮黃芩神曲﹝各參分﹞白芍麥冬﹝各壹錢﹞當歸﹝伍分﹞茯苓﹝貳分﹞甘艸蘇葉﹝各壹分﹞山查﹝參个﹞

水煎服。

冬加麻黃壹分﹐夏加石膏參分﹐春加靑蒿參分﹐秋加桔梗參分﹐有食加枳殼參分﹐有痰加白芥子參分﹐吐加白蔻壹粒﹐瀉加豬苓壹錢﹐小兒諸癥﹐不過如此﹐不可作驚風治之﹐如果有驚風﹐加人參伍分﹐其效如神。

凡潮熱﹑積熱﹑瘧熱﹐乃脾積寒熱﹐俱用姜梨引。

柴胡﹑人參﹑黃芩﹑前胡﹑秦艽﹑甘艸﹑靑蒿各壹分﹐童便浸曬漧﹐生地一寸﹐薄荷二葉﹐或生梨生藕一片﹐水煎服﹐甚效。

感冒風寒

方用

柴胡﹝伍分﹞白朮白芍﹝各壹錢﹞茯苓炙艸半夏﹝各參分﹞陳皮﹝貳分﹞當歸﹝捌分﹞

水煎熱服。

驚風

世人動曰驚風﹐誰知小兒驚則有之﹐而風則無﹐小兒純陽之體﹐不當有風﹐而狀有風者﹐蓋小兒陽旺內熱﹐內熱則生風﹐是非外來之風﹐乃內出之風也﹐內風作外風治﹐是速之死也﹐方用淸火散風湯。

白朮梔子﹝各參分﹞茯苓﹝貳錢﹞陳皮甘艸半夏﹝各壹分﹞白芍﹝壹錢﹞柴胡﹝伍分﹞

水煎服。

此方健脾平肝之聖藥﹐肝平則火散﹐脾健則風止﹐斷不可以風藥表散之也。

驚風

凡驚風皆由於气虛﹐方用壓風湯﹐

人參白朮神曲﹝各伍分﹞甘艸半夏丹砂﹝各參分﹞茯神﹝壹錢﹞砂仁﹝壹粒﹞陳皮﹝壹分﹞

水煎服﹐此方治慢驚風﹐加黃耆。

痢疾

方用

當歸白芍﹝各壹錢﹞黃連﹝貳分﹞枳殼檳榔﹝各伍分﹞甘艸﹝參分﹞

水煎溫服。

紅痢倍黃連﹐白痢加澤瀉參分﹐腹痛倍甘艸﹐加白芍﹐小便赤加木通參分﹐下如豆汁﹐加白朮壹錢﹐傷食加山查麥芽各參分﹐气虛加人參參分。

泄瀉

身熱如火﹐口渴舌燥﹐喜冷飲而不喜熱湯﹐方用瀉火止瀉湯

車前子﹝貳錢﹞茯苓白芍麥芽﹝各壹錢﹞黃連豬苓﹝各參分﹞澤瀉﹝伍分﹞枳殼﹝貳分﹞

水煎服。

寒瀉

此癥必腹痛而喜手按摩﹐口不渴而舌滑﹐喜熱飲而不喜冷水也﹐方用散寒止瀉湯。

人參白朮﹝各壹錢﹞茯苓﹝貳錢﹞肉桂漧薑﹝各貳分﹞甘艸﹝壹分﹞砂仁﹝壹粒﹞神曲﹝伍分﹞

水煎服。

吐

此癥𨿽胃气之弱﹐亦脾气之虛﹐小兒恣意飽食﹐不能消化﹐久之上衝於胃口而吐也﹐方用止吐速效湯

人參白朮﹝各壹錢﹞砂仁﹝壹粒﹞茯苓﹝貳錢﹞陳皮﹝貳分﹞麥芽﹝伍分﹞半夏漧薑﹝各壹分﹞山查﹝參个﹞

水煎服。

咳嗽

方用蘇葉﹝伍分﹞桔梗甘艸﹝各壹錢﹞

水煎熱服﹐有痰加白芥子﹝伍分﹞便是。

疳癥

此脾熱而因乎心熱也﹐遂至口中流涎﹐若不平其心火﹐則脾火更旺﹐濕熱上蒸﹐而口涎不能止﹐方用

蘆薈桑白皮﹝各壹錢﹞黃連薄荷半夏﹝各參分﹞茯苓﹝貳錢﹞甘艸﹝壹分﹞

水煎服。

此心脾兩淸之聖藥也﹐引火下行﹐而疳自去矣。

口疳流水口爛神方

黃柏﹝貳錢﹞人參﹝壹錢﹞共爲細末﹐敷口內﹐一日三次卽愈。

此方用黃柏去火﹐人參健脾﹐大人用之亦效。

疳癥瀉痢眼障神效方

石決明﹝壹兩醋煆﹞蘆薈川芎白蒺藜胡黃連五靈脂細辛谷精艸﹝各伍錢﹞甘艸﹝叄錢﹞菊花﹝肆錢﹞

豬苓去筋﹐搗爛爲丸如桐子大﹐每服貳拾伍丸﹐不拘時﹐米湯下。

瘧疾

方用

柴胡﹝陸分﹞白朮茯苓歸身﹝各壹錢﹞白芍﹝壹錢伍分﹞半夏靑皮厚朴﹝各伍分﹞

水煎成﹐露一宿﹐再溫與服。

熱多者加人參﹑黃耆各伍分﹐寒多者加漧薑參分﹐痰多者加白芥子壹錢﹐夜熱加何首烏﹑熟地各貳錢﹐日發者不用加﹐腹痛加檳榔參分。

便虫

方用

榧子﹝伍个去殼﹞甘艸﹝參分﹞米飯爲丸﹐服二次﹐則虫化爲水矣。

積虫

方用

史君子﹝去殼炒﹞榧子﹝各拾个去殼﹞檳榔甘艸﹝各壹錢﹞米飯爲丸如桐子大﹐每服十丸﹐二日虫出﹐五日全愈。

痘癥回毒或疔腫

方用

銀花﹝伍錢﹞人參﹝貳錢﹞甘艸元參﹝貳錢﹞

水煎服。

痘瘡壞癥已黑

痘瘡壞癥已黑者﹐人將棄之﹐藥下喉卽活﹐方用

人參﹝叄錢﹞陳皮荊芥﹝各壹錢﹞蟬退﹝伍分﹞元參當歸﹝各貳錢﹞

水煎服。

此乃元气虛而火不能發也﹐故用人參以補元气﹐元參去浮游之火﹐陳皮去痰開胃﹐則參無礙﹐而相得益彰﹐荊芥以發之﹐又能引火以歸經﹐當歸生新去舊﹐消瘀血﹐蟬退解毒除風﹐世人何知此妙法﹐初起時不可服﹐必壞癥乃可服。

急慢風

三六九日一切風俱治。

陳膽星雄黃朱砂人參茯苓天竺黃鉤藤牛黃麝香川郁金柴胡靑皮甘艸

爲細末﹐煎膏爲丸如莞豆大﹐眞金一張爲衣﹐陰漧勿泄气﹐薄荷湯磨服。

治火丹神方

絲瓜子元參﹝各壹兩﹞柴胡升麻﹝各壹錢﹞當歸﹝伍錢﹞

水煎服。

又方

升麻靑蒿黃耆﹝各叄錢﹞元參﹝壹兩﹞漧葛﹝參兩﹞

水煎服。此二方詳火癥﹐小兒用之亦效﹐

故又出之。

此方妙在用靑蒿﹐肝胃之火俱平﹐又佐以羣藥重劑﹐而火安有不滅者乎。

