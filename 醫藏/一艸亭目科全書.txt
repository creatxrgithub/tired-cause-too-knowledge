

一艸亭目科全書淸鄧苑

年序

人身五官中﹐惟耳目爲尢重﹐而司聰之外﹐莫若司明﹐目𨿽開竅屬肝﹐然五臟之精液﹐皆上注於目﹐而爲之睛。故養生家﹐有內視靜功﹐目光宵燭之說﹐惟內養旣充﹐外邪不擾﹐則眸子了然常明。第人生斯世﹐勞心勞形之事﹐誰能或免。或被風霜所冒﹐暑熱所侵﹐則受傷於外。或爲鬱怒傷肝﹐營血摧耗﹐則受損於內。斯則欲因病療治﹐則終身明瞽之關﹐皆出自醫者之手﹐可不愼哉。然世所謂能撥雲霧而睹靑天者﹐伊芳何人乎﹖捨淸江鄧子﹐其誰與歸。

予嘗覺其一艸亭目科全書﹐其自序業醫之緣﹐蓋本於宋儒爲人子者不可不知醫之論﹐則其人孝矣。且以文正範公不爲良相卽爲良醫之旨。矢志自期﹐則其人仁矣。仁孝之人﹐殫精醫學﹐烏有不造於神明之域者。故立論列方﹐內損外因﹐分剖詳悉﹐奇偶制度﹐精專明備。且其所傳﹐又迥出尋常萬萬者﹐是以用其方藥﹐輒試輒驗。惜乎棗梨殘缺﹐其書不傳﹐予得是書藏之什襲久矣。今不敢自私﹐重付剞劂﹐公之斯世﹐非第爲仁人孝子表揚著作之苦心﹐抑亦爲天下後世﹐凡苦目病者﹐揀方療治﹐得以復明﹐不須內視之功﹐自可保五官之最重﹐而不慮風霜忿郁之傷﹐則鄧子一艸亭書﹐其功寧有量哉。是爲序。

康熙歲次丁酉菊月廣寧年希堯書於金陵官署

曹序

夫人之有目﹐猶天之有日月也。假使天無日月﹐何以判陰陽。人而無目﹐何以辧物色。

故目爲司明之官﹐心肝脾肺腎﹐五經皆系焉。然則目亦烏可不明耶。嗟夫﹐世之病目者多﹐或以酒色而起星障﹐或以風火而生云翳﹐不有良藥﹐何以療之。然良藥非良醫﹐莫能用也。余嘗聞蘇子有言﹐藥𨿽進於醫手﹐方多傳於古人﹐旨哉斯言。今業三指禪者﹐不揣醫者意也之義﹐不究病源﹐妄施藥餌﹐轉致瞽廢終身﹐良可慨焉。爰思十室之邑﹐必有忠信﹐天下之大﹐豈乏良醫。其有能起瞽廢者﹐復遊於光天化日之下﹐厥功亦偉矣哉。胡芝樵太守﹐嬀川名下士﹐嘗仕吳楚間多惠政﹐迨攺官之閩宰沙縣令龍溪﹐深得國僑寬猛之術﹐民情翕然﹐去思來暮﹐所至興歌。餘同舟十稔矣﹐第知太守之學問淵邃﹐潛心好古﹐其撐腸文本﹐奚啻五千卷而已哉﹐從未知其通岐黃學。惟其家人間有疾作﹐未嘗延醫於外﹐竊有疑焉。客冬荊人﹐患喘瀕危者屢矣。有謂太守能治之﹐遂延至寓﹐投以劑﹐卒賴以安﹐太守其扁鵲後身乎。會出示手鈔年偶齋所刊目科﹐爲淸江鄧氏書﹐後附異傳目科七十二回答﹐合成一冊﹐重加校訂﹐名之曰啟蒙眞諦。藏之有年﹐不欲祕自炫奇﹐亟付鉛槧﹐以公同好。乃問序於余。余自慚譾陋﹐不諳醫理﹐何敢序是書。噫﹐是誠問道於盲也。今觀夫是書之有條不紊﹐意義兼賅﹐運用之神﹐非蠡能測﹐洵目科中未見書也﹐余何幸而見之。今一展捲間﹐便了然於中﹐竊謂不特啟予一人之蒙﹐將以啟天下千萬人之蒙也。太守以啟蒙眞諦而名是書者﹐其誰曰不然。

光緒八年歲在壬午燈節後一日嘉善曹晉墀謹序於綠榕城西之尺蠖居

胡序

余讀書之暇﹐好涉獵雜藝﹐自少性已然。故岐黃學﹐竊粗曉大義﹐𨿽習未精﹐然偶審證酌古﹐浸淫乎盲矣。余探古方﹐百治卒罔效﹐古人欺我耶﹖抑擇之不精而運用之不神耶﹖或者治目有祕諦﹐古未泄其眞﹐將盲而可憫者多矣﹐豈獨餘子哉﹗有友人某者﹐示以抄本目科﹐謂家藏累世矣﹐特未試其方何如耳。余受覽之﹐見其爲二冊合抄﹐其前冊﹐曰《一艸亭目科全書》﹐淸江鄧博望先生所撰﹐廣采羣方﹐論次精微﹐余固知爲盲者之寶筏。其後冊﹐曰《異授眼精深顯豁﹐義意美備。仙乎隱乎﹐莫可思擬。爰爲兒子烈﹐揀方治其目﹐不旬日而翳散﹐光明如初。余於是乎愈益信是書之果有濟於世﹐始恍然其眞諦在此矣。遂乃立願制藥施貧盲﹐適以事攺官淮﹐忽忽未暇辦此﹐己巳庚午歲﹐奉檄司榷靖江﹐同僚楊君﹐目將廢﹐余爲藥之﹐應手復其明﹐乃竟羣相驚異。於是踵門求醫者無虛日﹐主藥輔藥者﹐是書中之最神妙方也。然費頗不貲。余貧無力制備﹐姑僅修合蘆甘石四分之方應之﹐無不立著效。迨余又攺官閩﹐一行作吏﹐未嘗舉以告人。光緒己卯秋﹐權稅崇安﹐復藥人盲﹐愈者更難以枚舉。廣寧年公偶齋﹐官於康熙朝者也﹐嘗惜一艸亭簡殘缺﹐爲重梓之。嘗懼《異授》世無刊本﹐恐磨滅爲創刻之。忽忽二百年至今﹐而余所得乃抄本﹐傳寫脫誤﹐亥豕殊多﹐欲證疑似﹐歷求坊間而不得。蓋年刻旣寡﹐又久遠就湮﹐況復經夫兵燹耶。余不揣淺陋﹐逆其意而尋其義﹐略點竄而正之﹐不敢正者﹐注明於逐條之上﹐俾用者酌之。諒博望諸賢﹐及後之精岐黃者﹐或不妄我於上下數百年間歟。噫﹐今餘年將老矣﹐愧少壯所學所宦﹐皆無大規模垂不朽﹐執是書而濟世﹐一人所及﹐其愈能幾何﹐且殷殷然其久而失傳是慮﹐爰謀之梓﹐續不絕一綫。又以他得經驗奇方附諸後﹐願舉而示世﹐曰此《啟蒙眞諦》也﹐因以名是書﹐而各仍其舊﹐名判種部﹐付之手民﹐刊而廣布之。俾天下盲者不盲﹐盡遊光天化日中﹐而無所患苦﹐是區區所深幸。經驗奇方者﹐𨿽短劇僅二﹐然余已百試輒效﹐其功用大矣﹐閱者毋少而忽之。

光緒八年歲次壬午孟春月嬀川胡崧芝樵氏序

張序

昌黎韓子曰﹕莫爲之前﹐𨿽美而弗彰﹔莫爲之後﹐𨿽盛而弗傳。旨哉斯言﹐千載上下賴繼續﹐不然﹐前之人苦心積慮而有所成者﹐後之人漠而視其殄滅澌盡。不承往古﹐以開示來玆﹐幾何不胥天下而盲哉。是故抱殘守缺之君子﹐尢於絕學三致其意焉﹐良有以也。史遷著書成﹐其自序則曰藏之名山﹐傳諸其人。嗟乎﹐其人豈易得哉。嬀川胡公芝樵者﹐好學而慕古﹐博藝而多能。惟博藝也﹐故惜藝如命﹔惟慕古也﹐故懼古就湮。所學所能﹐余望其洋而莫測其涯矣。今特於其校刊啟蒙眞諦也。蠡舉一勺﹐願與天下共測之﹐《啟蒙眞諦》者﹐嬀川總括兩家目科名之也。其一淸江鄧博望先生著﹐有《一艸亭目科全書》﹐原簡殘缺﹐其一不知何許人著﹐有《異授眼科》﹐畱於天壤間﹐有掃云之巧﹐有撥霧之奇﹐康熙朝﹐年公希堯舉鄧書而重刊﹐又異授而創刻之。今徧求之不能得其本﹐惜哉惜哉﹐其學絕矣哉。余賦性疏狂﹐不甘牖下處﹐好遊也久矣﹐交士大夫亦多矣。所過而見者﹐錦繡之華麗﹐珍寶之充盈﹐光怪陸離﹐駭耀俗耳目﹐則往往皆是。然余視之蔑如也﹐兩目直若盲﹐夫余不盲於目﹐而若盲於目﹐則知彼不盲目﹐而實不特盲目﹐且盲於心矣。悲哉悲哉﹐是誰使之胥世之寡識者﹐而竟盲之哉。光緒庚辰春﹐餘下龍眠﹐入於閩﹐一見輒相得者﹐則有胡嬀川而已。戾止其廳事﹐名書畫數幅﹐陳設寥寥﹐渾朴而近古。揖坐而談之﹐狀貌盎岸﹐而言皆有物﹐退而折矣﹐謂是可以啟余之盲矣。居無何﹐不知嬀川於何所取余﹐款而館之家﹐命幼子受經焉。日月逾邁﹐寒暑已兩嬗至今﹐初余之至館也。不意心目間蔑視於彼﹐而忽駭耀於此矣。何爲其然也﹖登其堂書而已﹐入其齋書而已﹐憩其捨書而已。瑯函山架。牙簽叢積。其視錦繡珍寶。

則倍蓰其光怪陸離矣。觀止矣。其蔑以加矣。迨余館居久﹐乃愈識嬀川邃於經﹐熟於史﹐錯綜諸子百家言﹐尢深岐黃學﹐尢非特此也。尢有可異者﹐星象也﹐指奕棋堪輿也﹐捕龍虎陽宅也﹐按羲索卜筮也。懸龜鑑而六壬﹐尢精風鑑也﹐具隻眼而妍媸﹐而善惡﹐而邪正﹐而吉凶者﹐俱呈露而莫能遁其形。神峯則舉天下窮通壽夭﹐歸指掌之間﹐兵法則嘗試之矣。殺賊於湖湘﹐升平之世無所用﹐嬀川固祕而絕口不談。凡此者﹐固又嬀川之錦繡﹐嬀川之珍寶﹐光怪陸離於其胸腹中者也﹐豈特岐黃之學哉。岐黃洋海1HT耳﹐是故今者所校刊﹐拳拳然﹐殷殷然﹐惟古絕學﹐於我乎是續爲快。噫吁嘻﹐博望諸賢﹐旣絕而復續於自今以後也﹐苟非賴有好學慕古﹐博藝多能之嬀川﹐將何所於傳﹐得其人哉。假使是書僅落他人手﹐其漠不知寶惜者﹐委置於櫥架﹐若非蠹蝕而鼠嚙﹐卽將上漏下濕﹐糜爛不堪﹐付之故簏﹐投之水火耳﹐誰復過而問哉。其知之爲寶也者﹐則又深藏而祕之﹐獨得以居奇﹐私持其術﹐射利於天下﹐療天下之盲﹐以盲天下之耳目﹐使羣驚爲空前絕後奇特技﹐是更博其名﹐而其究也亦同歸於盡。然則藏之名山﹐傳諸其人者之兩等人﹐夫豈其人哉。今嬀川惜之至﹐懼之深﹐惜其藝之將絕﹐而又懼古之就湮﹐舉而刊之﹐以廣布天下﹐傳矣。博望諸賢﹐不僅當年一時之盛矣﹐後之人苟有精其藝而擅用之美者﹐舉皆《啟蒙眞諦》是宗矣。執藝以成名﹐名藝必具彰彰矣。嗟乎﹐嬀川一人耳﹐上往古﹐下來玆﹐爲之後而爲之前﹐眞欲持是以不盲天下﹐天下安得而測之。嗟乎嗟乎﹐余性疏且狂﹐願大召告天下曰﹕盲者可不盲﹐其不盲者﹐勿自抵於盲。當保其目﹐如保其心也可。

光緒八年歲次壬午孟春上浣皖桐張壽六拙我氏序

姚序

《一艸亭》《異授眼科》各一卷﹐康熙時爲廣寧年偶齋先生希堯所刻。歷年旣久﹐原書罕見﹐其流傳者﹐率系鈔本。近經申報館以活板排印﹐出書有限﹐而無板不能續刷。購書稍後者﹐卽不可得。書中各方﹐歷經遵仿施治﹐頗著奇效﹐屢思付梓﹐以廣其傳。庚子冬避兵旋裏﹐晤表舅父許君鼎翁﹐談次與有同心﹐爰仿股份票例﹐共爲勸募。集貲重刊是書成﹐不特病瞽者有復睹天日之歡﹐而是書借以流傳。凡靠是者﹐得所根據﹐以神而明之﹐馴致於上壽﹐所全豈淺鮮哉。是爲序。

光緒二十七年歲次辛丑仲春上浣嘉興姚寶伯純甫謹序

目論

經曰﹕五臟六腑之精華﹐皆上注於目。骨之精爲瞳子﹐屬腎。筋之精爲黑珠﹐屬肝。血之精爲絡﹐屬心。气之精爲白珠﹐屬肺。肉之精爲約束﹐屬脾。血气之精脈所系﹐上屬於腦﹐後出於項。苟被六淫外感﹐七情內傷﹐飲食失節﹐勞役過度﹐皆能損目。夫目通肝竅﹐腎藏其精﹐一有怫郁﹐則相火挾肝木而上行﹐遂致轉變多端﹐有七十二癥之名。總不越內外二障而已。華元化云﹕目類丸形﹐瞳神居中而前﹐如日月之麗東南而晦西北也。有神膏﹑神水﹑神光﹐眞血﹑眞气﹑眞精﹐此滋目之源液也。神膏者﹐目內涵膏﹐神衰則有損。神水者﹐由三焦而發源﹐先天眞一之气所化﹐目上潤澤之水也﹐水衰則有火勝燥暴之患﹐水竭則有目輪大小之疾﹐耗澀則有昏眇之危﹐虧者多﹐盈者少﹐是以世無全精之目。神光者﹐原於命門﹐通於膽﹐發於心﹐火之用事也。火衰則有昏瞑之患﹐火炎則有焚燥之殃。夫心君主也﹐通於大﹐故大赤者﹐實火也。命門爲小心﹐小心相火也﹐代君行令﹐通於小﹐故小赤者﹐虛火也。若君主拱默﹐則相火自然淸寧矣。眞血者﹐卽肝中升運滋目注絡之血也。此血非比肌肉間易行之血﹐卽天一所生水﹐故謂之眞也。眞气者﹐卽目之經絡中往來生運之气﹐乃先天眞一發生之元陽也。眞精者﹐乃先後二天元气所化之精汁﹐起於腎﹐施於膽﹐而後及瞳神也。凡此數者﹐一有所損﹐目則病矣。無閭子曰﹕夫目者﹐先天之气所生﹐後天之气所成﹐陰陽之妙蘊﹐水火之精華。血養水﹐水養膏﹐膏護瞳神﹐气爲運用﹐神卽維持。諭以日月﹐理實同之﹐人身至寶﹐所當重也。

目議

黑珠屬肝﹐肝爲木也﹐東方屬木木生風﹐在髒爲肝應目中﹐暴怒不常生內郁﹐更因風熱翳侵瞳﹐其癥因惱怒不常﹐勞役過度﹐外感風寒﹐內傷色欲﹐以致頭目眩暈﹐視物不明﹐日久不治﹐遂成昏暗等癥。

大小屬心﹐心爲火也﹐心居包絡名君主﹐血逐火奔眼內凝﹐頭大小分虛實﹐遠視還同是火星﹐其癥因憂愁煩勞﹐悲苦思慮﹐內傷於心﹐外攻於目﹐赤筋灌瞳﹐肉攀睛﹐日久不治﹐漸至失明等癥。

上下胞屬脾﹐脾爲土也。太陽屬土主脾元﹐積熱相干病有源﹐上下胞瞼腫又赤﹐挑鍼時發蒂依存。其癥因多食熱物炙辛酸﹐壅熱在內﹐瘀血腫痛﹐粟沙隱澀﹐日久不治﹐以致爛弦倒睫﹐纏綿不已等癥。

白珠屬肺﹐肺爲金也。肺臟停畱心熱攻﹐雙睛微見絳紗籠﹐但宣腸胃辛涼劑﹐方解昏昏似火紅。其癥因淩霜冒雪﹐饑飽失常﹐風邪外受﹐內熱上攻﹐日久不治﹐以致視物不明﹐變成白膜遮睛﹐疼痛難開﹐衝風出淚等癥。

瞳人屬腎﹐腎爲水也。又通膽竅﹐此水木有相生之義﹐肝腎有同治之方。腎膽同源精自華﹐陰虛火旺便生花﹐上衝神水還成綠﹐急養化源不用嗟。其癥因嗜欲無厭﹐房勞過度﹐大驚傷神﹐大恐傷志。水火旣虧﹐陰陽漸損﹐冷淚流於臉上﹐飛花越於目前﹐綠水灌瞳﹐靑盲內障等癥。

外障

暴發時眼﹐疼痛難開﹐時眼傳染﹐羞明怕日。白珠生瘡﹐粟沙隱澀﹐瞼腫胞爛﹐拳毛倒睫。肉扳睛﹐赤筋貫瞳﹐翳膜遮睛﹐垂簾翳障。衝風出淚﹐漏睛膿出﹐傷寒流毒﹐烏珠下陷。烏珠突出﹐偸鍼時發﹐胞肉生膠﹐風牽斜。雀目凝睛﹐撞破生翳﹐血灌瞳神﹐飛塵傷目。時發有根﹐瞼硬腫脹﹐瞳神脹痛﹐時發癉澀。小赤澀﹐大赤澀。冰輪翳﹐梅花翳﹐旋螺翳﹐浮翳﹐實翳﹐濕翳﹐幹翳﹐釘頭翳﹐白翳﹐紅翳﹐靑翳﹐黃翳﹐黑翳﹐時發時散翳。

裏急外弛﹐跌撲損傷。

外障治法

世謂眼病屬火﹐然非外受風邪﹐眼必不病。因腠理爲風邪所束﹐內火不得外泄﹐挾肝木而上奔眼竅﹐血隨火行﹐故患赤眼。及時調治﹐自獲全愈。倘日久不治﹐及治而無效﹐爲粗工所誤﹐遂成外障等癥。外障者﹐風凝熱積血滯也﹐法當除風散熱﹐活血明目﹐須用加減金液湯主之﹐外點玉華丹自愈。如患翳膜遮睛者﹐用仙傳紫金膏點之﹐此膏能開瞽﹐或武當﹑人龍﹑此君亦妙。

外障治法

金液湯

治外障等癥。

軟前胡﹝一錢﹞白桔梗﹝八分﹞直防風﹝一錢﹞川獨活﹝三分﹞京芍藥﹝一錢﹞肥知母﹝五分﹐炒﹞

咀片水煎熱服。

如受風寒重者﹐初二劑加羌活﹝五分﹞小川芎﹝二分﹞白芷梢﹝二分﹞後服仍去。

如淚多者﹐加北細辛﹝二分﹞家園菊﹝五分﹞

如腫脹者﹐加葶藶子﹝三分﹞

如痛甚者﹐加濃黃柏﹝三分﹞

如紅甚者﹐加連翹﹝三分﹞桑白皮﹝四分﹞牡丹皮﹝六分﹞紅花﹝三分﹞

如翳膜者﹐加木賊﹝四分﹞白蒺藜﹝八分﹞

如翳障肉者﹐加石決明﹝一錢﹐﹞

如昏懵者﹐加密蒙花﹝八分﹞家白菊﹝五分﹞

如大紅者﹐加梔仁﹝七分﹐炒黑﹞

如小紅者﹐加酸棗仁﹝一錢﹐炒﹞遠志肉﹝甘艸煎水浸軟﹐去骨炒﹐一錢﹞麥冬﹝一錢﹐去心﹞家白菊﹝三分﹞生地黃﹝一錢﹞當歸尾﹝三分﹞熟地黃﹝一錢﹞

如初發赤眼﹐服藥六七劑可愈﹐目無後患。﹝外點藥﹞

如屢發者﹐風邪積熱﹐入在經絡﹐遇寒卽發﹐服金液湯十餘劑後﹐或作散﹐或作丸服﹐調理三十四日﹐外用玉華丹日點一次﹐卽愈。

如體虛者﹐須用加減地黃丸﹐空心服﹐飯後用金液散﹐此法最妙。

如服金液湯﹐須飯後熱服﹐每日止服一劑﹐不可驟進﹐恐傷胃气。服至六七日﹐自愈。

如內熱甚者﹐大便閉結兼以體旺年少之人﹐加大黃一二錢﹐通後除去﹐此病北京最多﹐湯用五龍。

外障治法

五龍湯

治暴赤腫痛﹐如北地體旺者﹐宜服。

陳麻黃荊芥穗白桔梗牛蒡子莊大黃咀片各一錢三分﹐作一劑﹐生薑五錢﹐蔥頭二兩爲引﹐服後腫消紅退﹐仍用金液湯三四劑﹐外點玉華丹。

外障治法

玉華丹

治眼患外障﹐紅腫羞澀﹐昏懵翳膜等癥。

蘆甘石﹝二兩﹐取白而輕者如雲片及羊腦髓樣﹞川黃連﹝一兩﹐去蘆切碎﹐水一盅浸半日﹐隔湯煮汁﹞童便﹝一盅﹐取男半歲無病者同連汁和作一碗﹞

將甘石置傾銀罐內﹐炭火成碧色取起﹐以連汁﹑童便淬之﹐如此淬七次﹐加朱砂三錢﹐同研爲末﹐水飛去腳﹐候幹又研﹐極細如塵﹐收貯聽用﹐名曰丹頭。另制珍珠﹐將珠錢許﹐置豆腐內﹐碗盛蒸一時久﹐研極細﹐收貯聽用。

丹頭一錢﹐加珠末一分﹐旋研﹐冰片三分和勻﹐入瓷罐封固。凡一切外障眼﹐以銀簪或象牙簪沾藥﹐點兩內﹐閉一飯久﹐仍以簪撥出藥屑﹐每日早飯後點一次﹐或夜點亦可。

外障治法

仙傳紫金膏

眞黃丹﹝五兩﹐研細水飛﹐候幹﹐用濃綿紙盛鍋內炒熟取起﹐地上候冷﹐又炒又冷﹐如此九次﹐去盡鉛气﹐又研如塵﹐聽用﹞川黃連﹝去蘆淨﹐二兩﹐切碎﹞石燕﹝一雌一雄﹐大者如檳榔﹐與石蟹等分﹐搗末水飛﹐聽用﹞石蟹﹝不拘一个二个﹐與石燕雌雄等分﹐搗末水飛﹞訶子﹝十二个﹞眞熊膽﹝三錢或五錢﹐多則效速﹐試法塵撒水面取粟許﹐滴水上﹐其塵分開﹐方眞﹐此眼藥神品﹞冬白蜜﹝濾淨﹐八兩﹞

先將連﹑訶用井水三碗﹐煎至一碗半﹐以蟹﹑燕爲細末﹐水飛過﹐調和藥汁同蜜﹐銀鍋慢火煎三五沸後﹐入丹再煎﹐取柳條或桃槐條﹐不住手順攪﹐用水一盆在旁。如沸起﹐卽擡鍋放水盆內﹐待藥有絲爲度﹐入熊膽﹐再旋百餘旋﹐勿令雞犬生人婦人見之。此方專治男婦一切眼疾﹐雙目不見十餘年者﹐竟能還明﹐但用兩蛤許﹐每日點五七九次﹐不用雙點﹐初點七日﹐停三五日﹐又點七日﹐用燈艸榐其翳膜﹐眼自明矣。如重者不過三七日﹐神效。

外障治法

七寶膏

去諸翳障。

珍珠﹝三錢﹞琥珀﹝三錢﹞水晶﹝三錢﹞龍齒﹝一錢﹞石決明﹝三錢﹞熊膽﹝三錢﹞龍腦﹝旋加五分﹞

上搗碎研細﹐水五升﹐砂鍋內煎至一升﹐去粗﹐用銀鍋熬至一盞﹐入淨白蜜五錢﹐和爲膏﹐每夜臥後點之﹐旦不可點。

外障治法

武當祕授仙方

武當山上一仙方﹐泄漏天機不可當﹐巴豆蕤仁和制石﹐砂龍骨白丁香﹐不論遠年翳膜障﹐管教一點便開光。

制石﹝二錢﹞巴豆﹝一錢﹐去殼﹞蕤仁﹝一錢﹐二味同煎水去渣﹐以水入制石內﹐候幹砂﹐用田螺一个﹐漂二日﹐泥淨開口時﹐以砂三四分入內﹐候其化水﹐以銀銚煎龍骨﹝火爲極細末﹐二分﹞白丁香﹝取兩頭尖者﹐端午取用﹐甘艸湯浸一宿﹐曬漧研細收貯﹐旋加少許點翳膜肉﹞

外障治法

人龍散

治紅腫翳膜。

人龍一條﹐取壯大色白者﹐以綫系首尾﹐入長流水洗淨﹐將瓷尖破開﹐滴白漿﹐入制石內﹐點目亦效。

一去肉﹐用杏仁百粒﹐搗爛取汁﹐調制砂點﹐或又用白丁香亦可。

外障治法

此君丹

治翳。

淡竹殼不拘多少﹐用布拭去毛﹐燒灰存性﹐每藥一錢﹐加麝香三五釐﹐同擂細末﹐點在翳上亦妙。

凡治外障眼﹐切不可用刀鍼鉤割﹐恐傷眼血﹐後成痼疾﹐不可治療。經曰﹕眼得血而能視﹐則血何可損也。但用金液﹑玉華等方﹐自愈。

一凡飛絲入眼﹐用鹽一粒﹐在口噙化﹐其絲自出﹐或用香艸子一粒入眼﹐其子在眼走動﹐榐絲撥出﹐自愈。

一凡嘴眼歪斜﹐服去風藥數劑﹐脈平又服溫補﹐外用鱔魚血磨白芨塗面一邊﹐立見其貌端正矣。

外障治法

劉禹錫方

治一切患眼。

用黃連末﹑蕤仁去皮研以上各等分﹐棗二枚﹐開頭少許﹐去核﹐以藥塡滿﹐仍將棗頭合上綿裹﹐用銀鍋煎水一碗﹐至小半濾起﹐待冷洗眼立效。﹝棗用大而端正者﹞

外障治法

鼻碧雲散

治一切外障等癥﹐如開鍋蓋法。常使邪毒不閉﹐令有出路。然力少而銳﹐之隨效﹐宜常以聚其力。

鵝不食艸﹝二錢﹞靑黛﹝一錢﹞川芎﹝一錢﹞

上研爲細末﹐先噙水滿口﹐每用如米許﹐入鼻內﹐以淚出爲度。

內障

綠水灌瞳﹐蠅影飛越﹐瞳神闊大﹐抱輪紅﹐瞳神焦小﹐亡血過多昏暗﹐瞳神返背﹐能遠視不能近視﹐瞳神缺陷﹐能近視不能遠視﹐瞳神破損﹐婦人胎風﹐瞳神空散﹐倒經血出﹐坐起生花﹐小兒痘翳﹐靑盲翳障﹐小兒疳傷﹐冷淚時出﹐黑霧蔽空﹐眩暈轉睛﹐雀目夜發﹐烏風時發﹐不能久視。

內障治法

內障受病﹐多因瞳神不紅不腫﹐人不經意﹐日久不治﹐便成痼疾。瞳神屬腎﹐又通膽腑﹐人身最靈者﹐惟此瞳神。而人身最重者﹐惟此腎經﹐所謂乙癸同源之義也。夫人有陰虛者﹐有陽虛者。陰虛則水不滋木﹐少火挾肝木而上炎﹐肝通眼竅﹐眼斯病矣。蓋腎經如太極圖也﹐水火具焉。右腎屬陽水﹐左腎屬陰水﹐命門少火居中。少火者陽也﹐以一陽陷於二陰之中﹐成乎坎之象﹐故易謂天一生水也。水火和平﹐百骸通暢﹐然脾土非少火不生﹐肝木非腎水不養﹐脾气足自生肺金﹐肝气充自培心火﹐則腎爲五臟之源﹐所謂先天眞气﹐生身立命﹐正在此也。故無水者﹐壯水之主以鎭陽光。無火者﹐益火之源以消陰翳﹐非獨治目﹐諸癥可例推矣。此水火乃無形之水火﹐卽先天眞陰眞陽也﹐陰虛補陰﹐陽虛補陽﹐脈候參之﹐庶幾勿失。

若水火有虧﹐瞳神受疾﹐遂爲內障等癥。內障者﹐血少神勞﹐腎虛也﹐法當養血補陰﹐安神明目﹐須用加減地黃丸主之﹐空心服﹐兼進五寶丹﹐飯後服﹐自獲奇效。或千金磁朱丹﹐與石斛夜光丸﹐連服﹐及後方選用。

內障治法

六味地黃丸

壯水之主﹐左尺微弱﹐補水以配火。

懷地黃﹝酒洗蒸曬九次﹐又酒煮爛搗膏﹐八兩﹞懷山藥﹝四兩﹐炒﹞山萸肉﹝去核﹐四兩﹐洗蒸慢火炒﹞白茯苓﹝去皮屑﹐淨蒸過曬漧﹐三兩﹞牡丹皮﹝去骨﹐三兩﹞光澤瀉﹝去毛﹐三兩﹞

俱爲末﹐同地黃膏搗勻﹐加煉蜜爲丸﹐如梧子大﹐每日空心﹐用滚水吞三錢﹐卽以美膳壓下。直至腎經﹐且無泥膈之事。

加當歸﹑五味﹑生地黃﹑柴胡﹐名益陰腎气丸。﹝等分﹞

加枸杞白菊。

內障治法

八味地黃丸

益火之源﹐右尺火衰﹐補火以固本。

六味加制附子﹝一兩﹞肉桂﹝一兩﹞

愚以附﹑桂性烈﹐用還少丹代之﹐尢妙。

內障治法

還少丹

滋補腎水﹐溫養少火﹐諸虛百損﹐男婦咸宜﹐久服卻病延年。

懷地黃﹝四兩﹐酒潤蒸曬九次﹐竹刀切片﹐酒煮搗膏﹞甘枸杞﹝四兩﹐人乳蒸二次﹐乘熱同﹞川續斷﹝二兩﹐酒炒﹞川牛膝﹝二兩﹐酒炒﹞川杜仲﹝二兩﹐薑汁炒斷絲﹞山萸肉﹝去核淨﹐二兩﹐酒洗蒸過﹐曬漧﹐炒﹞遠志肉﹝水洗去骨﹐曬漧﹐二兩﹐炒﹞石菖蒲﹝用小而節密者去毛二兩炒﹞楮實子﹝揀淨﹐二兩﹐炒﹞小茴香﹝二兩﹐炒﹞白茯苓﹝去皮木屑﹐水淘淨﹐蒸過曬漧﹐二兩﹞懷山藥﹝二兩﹐蒸炒﹞

各制就和勻﹐用棗肉二百枚﹐搗和﹐加煉蜜爲丸﹐如梧子大﹐每日早晚滚湯好酒﹐任服任吞五七十丸。此丸久服健筋骨﹐利關竅﹐充精血﹐美顏色﹐有大滋益﹐養生至寶。昔仙密授婦人服之﹐果得髙壽﹐且如童顏。因子不服﹐須髮皓然﹐筋骨痿軟﹐時當怒責﹐一官遙見﹐拘問女何打父。婦曰﹕是吾子也﹐不服吾藥故打之﹐取方嘆賞﹐名打老兒丸。原系孫眞人自龍宮得來﹐凡腎經補藥﹐俱可漸加。

內障治法

加味逍遙散

治鬱怒傷肝﹐眼目赤澀昏暗﹐婦人多有之﹐血虛發熱﹐口漧自汗﹐月經不調﹐腹痛等癥大當歸﹝酒洗﹐一錢﹞白芍藥﹝酒炒﹐一錢﹞白茯神﹝去皮﹐一錢﹞白術﹝土炒﹐一錢﹞北柴胡﹝炒﹐一錢﹞牡丹皮﹝一錢﹞蘇薄荷﹝三分﹞甘艸﹝三分﹞川黃連﹝三分﹐用吳茱萸煎湯拌炒﹞

上咀片水煎。古方有梔仁﹐趙氏恐其傷胃气﹐故去之。

內障治法

歸脾湯

治思慮傷脾﹐不能攝血﹐或健忘怔忡﹐驚悸盜汗﹐寤而不寐﹐或心脾作痛﹐嗜臥少食﹐大便不調﹐或肢體重痛﹐月經不調﹐赤白帶下等癥。

人參﹝一錢﹞白術﹝一錢﹞茯神﹝一錢﹞棗仁﹝一錢﹞遠志﹝一錢﹞歸身﹝一錢﹞黃﹝一錢﹞木香﹝三分﹞甘艸﹝三分﹞

上咀片水煎﹐龍眼肉三个爲引。心藏神而主血﹐肝藏魂而藏血﹐脾藏意而統血。若思慮俱傷﹐而血不歸經﹐故有前癥﹐治以此方﹐使气血和暢﹐補肝實脾。血之散於外者﹐悉歸中州﹐而聽太陰所攝矣。

內障治法

天王補心丹

治心血不足﹐神志不寧﹐津液枯竭﹐健忘怔忡﹐大便不利﹐口舌生瘡等癥。

人參﹝去蘆﹐一兩﹞元參﹝炒﹐一兩﹞丹參﹝炒﹐一兩﹞天冬﹝去心﹐一兩﹞麥冬﹝去心﹐一兩﹞五味子﹝蜜浸蒸﹐如生用亦可﹐二兩﹞柏子仁﹝炒﹐二兩﹞酸棗仁﹝炒﹐二兩﹞遠志肉﹝甘艸煎水浸一宿炒﹐二兩﹞白茯神﹝去皮木﹐二兩﹞歸身﹝酒洗烘﹐二兩﹞白桔梗﹝炒﹐五錢﹞生地黃﹝酒洗薑汁炒﹐二兩﹐研﹐忌鐵器﹞

上爲末﹐煉蜜爲丸﹐如椒目大﹐白滚湯吞服三錢﹐臥時服。

內障治法

五寶丹

主開瞽復明﹐瞳神缺者能圓﹐陷者能起﹐突者能平﹐眞至寶也。

夜明沙﹝水洗極淨曬漧醋炒﹞晚蠶砂﹝揀去土子極淨﹐醋炒﹞鳳凰退﹝殼內白衣洗淨﹐微火焙漧﹐如焦者不用﹞老母鴨肝﹝水泡切片﹐新瓦焙漧﹐忌鐵器﹞嫩雄鷄肝﹝制如前﹞

各爲極細末﹐各等分和勻﹐每日早晚用酒調服三錢﹐服至七日見效。如重者﹐再服一料自愈。

內障治法

千金磁朱丹

治神水寬大漸散﹐昏如霧中行﹐漸睹空中黑花﹐又漸睹物成二體﹐久則光不收﹐及內障神水淡綠色淡白色者。

磁石﹝吸鍼者﹐二兩﹞辰砂﹝一兩﹞神曲﹝四兩﹞

共三味﹐先以磁石置巨火中﹐醋淬七次﹐曬漧﹐另研極細﹐水飛候幹二兩﹐辰砂另研極細﹐水飛候幹一兩﹐生神曲末三兩﹐與前藥和勻﹐更以神曲末一兩﹐水和作餅﹐煮浮爲度﹐摻入前藥內﹐煉蜜爲丸﹐如梧子大﹐每服二十丸﹐加至三十丸﹐飯湯送下﹐空心服。

上方以磁石辛酸寒﹐鎭墜腎經爲君﹐令神水不外移也﹐辰砂微甘寒﹐鎭墜心經爲臣。肝其母﹐此子能令母實也。肝實則目明﹐神曲辛溫甘﹐化脾胃中宿食爲佐。生用者發其生气﹐熟用者斂其暴气也。服藥後﹐俯視不見﹐仰視漸睹星月者﹐此其效也。亦治心火乘金﹐水衰反制之病﹐久病屢發者﹐服之則永不更作﹐空心服﹐午前更以石斛夜光丸主之。

內障治法

石斛夜光丸

治癥上同。

天門冬﹝去心焙﹐二兩﹞揀人參﹝二兩﹞菟絲子﹝酒煮制研﹐七錢五分﹞五味子﹝炒﹐五錢﹞麥門冬﹝去心焙﹐一兩﹞杏子仁﹝泡去皮尖﹐七錢五分﹞白茯苓﹝去皮﹐二兩﹞枸杞子﹝七錢五分﹞川牛膝﹝七錢五分﹞生地黃﹝一兩﹞熟地黃﹝一兩﹞家白菊﹝七錢五分﹞白蒺藜﹝五錢﹞金石斛﹝五錢﹞肉蓯蓉﹝五錢酒洗去浮甲﹞眞川芎﹝五錢﹞中甘艸﹝五錢﹐炒﹞

陳枳殼﹝去穣面炒﹐五錢﹞懷山藥﹝七錢五分﹞靑葙子﹝五錢﹐炒﹞直防風﹝五錢﹞川黃連﹝五錢﹐炒﹞艸決明﹝七錢五分﹞羚羊角﹝鎊末﹐五錢﹞烏犀角﹝鎊﹐五錢﹞

上二十五味制末﹐煉蜜爲丸﹐如梧子大﹐每服三五十丸﹐溫鹽湯任下。

上方滋補藥也﹐補上治下﹐利以緩﹐利以久﹐不利以速也。故君以天冬﹑人參﹑菟絲之通腎安神﹐彊陰塡精也。臣以五味﹑麥冬﹑杏仁﹑茯苓﹑枸杞﹑牛膝﹑地黃之斂气除濕﹐涼血補血也。佐以菊花﹑蒺藜﹑石斛﹑蓯蓉﹑川芎﹑甘艸﹑枳殼﹑山藥﹑靑葙之療風治虛﹐益气祛毒也。使以防風﹑黃連﹑艸明﹑羚羊﹑烏犀之散滯瀉熱﹐解結明目也。陰弱不能配陽之病﹐並宜服之﹐此從則順之治法也。

內障治法

熊膽丸

觀音治眼方﹐載《藏經》。一人患目翳障遮睛﹐諸醫不效﹐自念惟佛可救﹐於是禮佛甚謹﹐夜夢皂衣人告曰﹕汝要目明﹐當服熊膽丸﹐俱在《藏經》。後根據方修制服之﹐旬日目明﹐眸子了然﹐卽治人目疾多愈。

眞熊膽﹝一分﹞川黃連﹝一兩五錢﹞密蒙花﹝一兩五錢﹞防風﹝一兩五錢﹞川羌活﹝一兩五錢﹞龍膽艸﹝一兩﹞地骨皮﹝一兩﹞蛇蛻﹝一兩﹞木賊艸﹝一兩﹞仙靈脾﹝一兩﹞旋復花﹝五錢﹞瞿麥﹝五錢﹞白菊花﹝五錢﹞麒麟竭﹝一錢﹞蔓荊子﹝一合﹞蕤仁﹝三錢五分﹞

俱爲細末﹐以羯羊肝一具﹐煮其半﹐焙漧入藥﹐取其半生者﹐去筋膜﹐研爛入藥﹐杵而丸之﹐梧子大﹐飯後米飲下三十丸。諸品修制﹐惟木賊去節﹐蕤仁用肉﹐蔓荊子水淘﹐蛇蛻炙云。

內障治法

烏龍丸

呂仙翁治眼方。一人性喜雲水﹐見必邀款小閣﹐供奉純陽像﹐奉事甚謹。一日有客﹐方袍入﹐語曰﹕汝目昏多淚﹐當服烏龍丸可愈。於是根據方治藥服之﹐月餘目復明矣。夜能視物﹐年至九旬﹐耳目聰明﹐精神如壯。

生地黃熟地黃﹝惟出懷慶者佳﹞川花椒﹝出四川閉口者勿用﹞

三味各等分爲末﹐煉蜜爲丸﹐如梧子大﹐空心鹽米湯吞五十丸﹐竟可常服。

內障治法

報恩丸

一官治罪囚出活之後﹐囚因病死矣。官患目疾﹐爲內障所苦﹐喪明年餘﹐適夜半獨坐嘆息﹐聞階下之聲﹐官問爲誰﹐答曰﹕是昔蒙活囚﹐今來報恩﹐乃告一方。

川黃連﹝一兩﹞白羊肝﹝一具﹐去筋膜﹐忌鐵器﹞

以連末和肝於沙盆內﹐研令極細﹐丸如梧子大﹐每服以滚水下三十丸﹐連作五劑。言訖忽不見﹐於是修服﹐數日復明矣。凡目疾皆可治﹐忌豬肉冷水雄鷄。

內障治法

孝感丸

一人父歿﹐奉母周遊四方﹐事母盡孝。淳熙中寓秦州﹐因患赤眼食蟹﹐遂成內障﹐諸醫無效。素解暗誦般若經﹐出丐市裏﹐所得錢持歸母﹐凡歷五載。忽夜夢一僧﹐長眉大鼻﹐托一缽﹐缽中有水﹐令掬以洗眼﹐復告之曰﹕汝此去當服羊肝丸也。意其爲佛﹐拜乞其方﹐僧遂以授之。

夜明砂﹝洗淨﹞當歸﹝灑洗﹞木賊﹝去節﹞蟬蛻﹝去足﹞

各一兩﹐共研爲末﹐用黑羊肝四兩﹐水煮爛﹐搗如泥﹐入藥拌和﹐又搗丸如梧子大﹐食後滚水下五十丸。服之百日復明﹐與其母還鄕﹐母亡棄家遂入道矣。後竟仙去。

內障治法

三奇丸

治內障等癥。

熟地黃﹝九制﹞麥門冬﹝去心﹞車前子﹝去殼﹞

各等分爲末﹐煉蜜爲丸﹐如梧子大﹐食前服﹐用滚水下五十丸。

內障治法

一子丹

葛仙翁治赤眼翳膜等癥。

大訶子﹝一枚﹞

以蜜磨點目中。

內障治法

二百花艸膏

蜂采百花﹐羊食百艸。

用羯羊膽灌入好蜜攪勻﹐綫系縛蒸過﹐懸風處候幹﹐入瓶點目。

一人患目﹐服黃柏﹑知母之類﹐更加便血﹐何也。曰﹕此脾虛不能統血﹐肝虛不能藏血也﹐當用補中益气湯﹐吞六味地黃丸﹐果愈。

內障治法

補中益气湯

治勞倦傷脾﹐中气不足等癥。

黃﹝一錢五分﹐蜜炙﹞人參﹝去蘆﹐一錢﹞甘艸﹝一錢﹐炙﹞歸身﹝酒洗﹐一錢﹞白術﹝土炒﹐一錢﹞陳皮﹝去白﹐五分﹞升麻﹝三分﹞柴胡﹝三分﹞

上咀片﹐姜棗水煎服。

一富家子﹐忽病視正物皆以爲斜﹐凡物必更移令斜﹐自以爲正。其父求醫﹐一醫畱其子﹐盛達旦酒醒﹐遺之歸家。前日斜視之物﹐皆理正矣。父母躍然而喜﹐往謝問方何神效如此也﹐醫曰﹕令郎無病﹐是醉中常閃倒肝一葉﹐搭於肺上﹐不能下﹐故視正爲斜。今夏飲之﹐醉則肺脹﹐展轉之間﹐肝亦隨下矣﹐藥安能治之哉。

一孕婦忽然視物不明﹐目昏作痛。此因胎熱傷肝﹐毒瓦斯上衝﹐或外傷內熱﹐內食炙性熱之物﹐以菊連湯主之﹐或金液湯治之﹐無不效也。

內障治法

菊連湯

治婦人胎風眼。

防風﹝一錢﹞荊芥穗﹝五分﹞家白菊﹝五分﹞蟬蛻﹝五分﹞連翹﹝六分﹞枯黃芩﹝七分﹐炒﹞川黃連﹝酒炒﹐三分﹞梔仁﹝炒黑﹐六分﹞牛蒡子﹝炒研﹐五分﹞大當歸﹝酒洗﹐八分﹞

眞川芎﹝五分﹞白芍﹝酒炒﹐八分﹞懷地黃﹝生用﹐一錢﹞

上咀片﹐生薑一片﹐燈心一丸爲引﹐熱服。

一乳婦因悸而病﹐旣愈﹐目張不得瞑﹐醫曰﹕煮郁李酒飲之﹐使醉卽愈。所以然者﹐目絲內連肝膽﹐恐則气結﹐膽衝不下﹐郁李能去結﹐隨酒入膽﹐結去膽下﹐目能明矣。以一醉飲主

內障治法

一醉飲

郁李仁﹝泡去皮﹐三錢﹞

酒一瓶煮熟﹐飲之果驗。

一婦人年四十餘﹐兩目昏昧﹐咳嗽頭痛﹐粗工罔效。一醫診脈皆細弱﹐脾部尢近弦弱﹐曰脾虛也。東垣云﹕五臟六腑﹐皆稟受脾土﹐上貫於目﹐脾虛則五臟精气﹐皆失所司﹐不能歸明於目矣。邪逢其身之虛﹐隨眼絲入於腦﹐則腦鳴而痛心者﹐君火也﹐宜靜。相火代行其令﹐勞役運動﹐則妄行﹐侮其所勝﹐故咳嗽也。不理脾養血﹐而以苦寒治眼﹐是謂治標不治本也。癥脈旣詳﹐方從意立﹐醫者意也﹐因取曰如意飲。

內障治法

如意飲

人參﹝一錢五分﹞黃﹝一錢五分﹞麥冬﹝去心﹐一錢﹞貝母﹝一錢﹞歸身﹝八分﹞陳皮﹝五分﹞川芎﹝五分﹞黃芩﹝四分﹞家菊﹝五分﹞麥芽﹝四分﹞甘艸﹝三分﹞

上煎服二劑﹐前癥悉除。

一婦人患爛弦風眼﹐用覆盆子葉﹐旋采以手揉碎﹐入口中咀嚼﹐而畱汁滓於小竹筒內聽用﹐取皂紗蒙眼﹐用筆畫雙眸於紗上﹐然後滴藥汁漬眼下弦﹐轉盼間虫出紗外﹐以數十計﹐其狀如絲﹐色赤而長。復用前法滴上弦﹐又得虫數十﹐兼服消風淸熱活血之劑﹐遂獲全愈矣。

覆盆葉﹝能去眼弦爛虫﹞覆盆子﹝能治目暗不見物﹐冷淚浸淫及靑盲等癥﹞覆盆子艸﹝多取曬漧﹐用時搗令極爛﹐薄綿裹之﹐以人乳浸之﹐如人行八里九里﹐用以點目中﹐卽仰面而臥﹐不過三四日﹐視物如童﹐但忌酒面油﹐蓋治目妙品也﹞

一人患赤目腫痛﹐脾胃虛弱﹐飲食難進﹐診其脈﹐肝盛脾弱﹐如服涼藥以治肝﹐則損脾。飲食愈難進﹐服暖藥以益脾﹐則肝愈盛而加病。何以治之﹖乃於溫平藥中﹐倍加肉桂﹐不得用茶常啜﹐恐傷脾也。蓋肉桂殺肝而益脾﹐故一治兩得之﹐傳曰﹕木得桂而槁也。

一人久患目盲﹐有白翳遮睛﹐服藥罔效﹐蓋此眼緣熱藥過多﹐乃生外障﹐視物不明﹐彼皆以爲肝損腎虛﹐補其肝腎﹐則眼愈盲﹐治以救苦丹﹐一月目明。

內障治法

救苦丹

公豬膽一个﹐微火用銀銚內煎成膏﹐候冷﹐入冰片末二三釐﹐點入眼中﹐漸覺翳輕。又將豬膽白膜皮曬漧﹐合作小繩如釵﹐火燒灰存性﹐點翳﹐甚者亦能治之。

小兒痘毒眼治法

痘毒入眼﹐有赤腫而痛不能開者﹐有翳障遮蔽而不能視者。自古方書所論﹐乃俗說所傳﹐皆以爲痘瘡入眼﹐而不知此非有形之瘡﹐乃無形之毒也。其遮睛之翳﹐有似痘瘡﹐而實非也。

蓋內瘡亦消。惟痘眼之毒﹐必作於收靨之時﹐或還元之後﹐與咽喉口舌之痘迥異﹐此以知其非有形之瘡也。蓋眼者五臟气血之精華也﹐痘毒之郁滯於肌膚者﹐爲癰爲癤﹐而其畱滯於精華者﹐則發於眼患者﹐毒已畱於气血精華之分﹐則其受病也深。故患此者﹐當乘時調治﹐收功於數十劑之後﹐切不可鹵莽艸率﹐責效於數劑之間。何也﹖痘後之人﹐元气已弱﹐受毒又深﹐而其毒火發露在表﹐又在至髙之位﹐若驟用寒涼﹐峻攻其裏﹐而疏利其下﹐則旣傷其元气﹐又拂逆其病勢﹐未有不至於喪明者。且或生他癥﹐而爲大患者多矣。須用淸毒撥翳湯﹐從容調治﹐使其毒瓦斯漸退﹐而元气不損﹐此方不失一之術也。切戒燻洗。若日久不治﹐亦致失明。患此癥甚多﹐彼不知治法﹐又何怪乎。

淸毒撥翳湯防風﹝五分﹞荊芥穗﹝四分﹞蘇薄荷﹝四分﹞前胡﹝七分﹞蔓荊子﹝四分﹞京芍藥﹝六分﹞桔梗﹝五分﹞北柴胡﹝七分﹞片黃芩﹝五分﹐炒﹞連翹﹝四分﹞肥知母﹝五分﹐炒﹞牛蒡子﹝五分﹐炒研﹞白菊﹝三分﹞密蒙花﹝四分﹞白蒺藜﹝七分﹐去刺﹞木賊﹝三分﹞牡丹皮﹝四分﹞

水煎熱服。

如紅甚﹐加紅花﹝三分﹞桑白皮﹝四分﹐蜜水炒﹞

如翳膜遮睛﹐加石決明﹝八分﹐研﹞

如多淚﹐加北細辛﹝三分﹞

如內熱甚﹐加黃連﹝三分﹐炒﹞

如甚者﹐可兼用後數方。

小兒痘毒眼治法

紫龍丹

治小兒痘毒眼﹐外用吹耳。

黃丹﹝五分﹞眞輕粉﹝五分﹞

俱爲末﹐研勻﹐如左眼患吹右耳﹐右眼患吹左耳﹐每日吹二次﹐每用釐許。

小兒痘毒眼治法

密蒙花散

治癥前同。

密蒙花﹝酒洗曬漧﹐五錢﹞蟬蛻﹝去足土﹐五錢﹞谷精艸﹝五錢﹞望月沙﹝洗淨曬漧﹐俱爲末﹐每用豬肝一兩﹐以竹刀披開﹐將藥一錢和在內﹐用碗盛蒸熟服﹐亦效。

小兒痘毒眼治法

谷精艸散

治癥同前。

谷精艸﹝一兩﹞生蛤粉﹝二兩﹞

俱爲極細末﹐每用豬肝一兩﹐去淨筋膜﹐以竹刀切片﹐和藥一錢﹐蒸熟服效。以上二

小兒疳積眼治法

小兒腸胃柔脆﹐早不可饑﹐晚不可飽﹐衣服隨時﹐自不生病。因飲食失宜﹐過饑過飽﹐食後便睡﹐日晚加餐﹐寒熱不調﹐外感或少﹐內傷實多。元气阻滯﹐漸致虛弱﹐遂難運化﹐釀而成疳。又貪飲食﹐肌肉愈瘦腸脹下利﹐日久不治。疳虫傷肝﹐目則病矣。或閉或翳﹐而變生諸癥﹐從而夭折﹐可不悲哉。醫不及時﹐治非良法﹐尙不覺﹐久則喪明。須用祕授玉龍丹主之。

小兒疳積眼治法

玉龍丹

治小兒疳積傷眼。

眞雄黃﹝爲末﹐水飛候幹﹐三錢﹞寒水石﹝爲末﹐九錢﹞

上二味和勻﹐每日用雞肝一具﹐竹刀切片﹐去淨筋膜膽﹐同藥一錢﹐入酒一盞﹐碗盛蒸食﹐五日見效﹐竟能開瞽。

治小兒雀目法

世傳雀目者﹐何也﹖曰﹕每至日晚﹐二目不見﹐又號雞盲眼﹐經謂眼得血而能視。肝血有虧﹐熱入血室故也。血主陰﹐晚夜屬陰﹐以類相從﹐治不得法﹐亦能爲害。須用照月飲主之﹐或決明夜靈散更妙。

治小兒雀目法

照月飲

治雀目立效。

眞雄黃﹝爲末水飛候幹﹞

用生雞剖取熱肝﹐擂極爛﹐和黃五釐﹐溫酒調服。

治小兒雀目法

決明夜靈散

治雀目﹐大人亦有此癥﹐並治。

石決明﹝洗爲末﹞夜明沙﹝洗淨爲末﹞公豬肝﹝每用一兩﹐羊肝更妙﹞

以竹刀切開肝﹐作二片﹐將藥各二錢﹐鋪在肝上合定﹐用綫縛之﹐入沙罐內﹐米泔水煮熟﹐臨睡時﹐連肝藥汁俱服。

附刻薛氏選方

明目地黃丸

治男婦肝腎俱虛﹐風邪所乘﹐熱气上攻﹐目翳遮睛﹐羞澀多淚。

牛膝﹝酒浸﹐三兩﹞石斛﹝四兩﹞枳殼﹝四兩﹐炒﹞杏仁﹝去皮尖﹐四兩﹞防風﹝四兩﹞

生地黃﹝一斤﹞熟地黃﹝一斤﹞

上爲末﹐煉蜜爲丸﹐如梧子大﹐每服三五十丸﹐食前鹽湯下。

按﹕此方可治內外二障﹐但體虛者及年老者﹐甚宜。

附刻薛氏選方

加減駐景丸

治肝腎气虛﹐兩目昏暗﹐視物不明。

熟地黃﹝八兩﹞當歸﹝五兩﹞川椒﹝一兩﹞楮實﹝一兩﹞菟絲子﹝八兩﹞五味﹝二兩﹞

枸杞﹝三兩﹞車前﹝五兩﹞

各制末﹐蜜丸梧子大﹐每服三五十丸﹐食前溫酒下。

按﹕此方治內障﹐滋養神水﹐目自明矣。

附刻薛氏選方

地芝丸

治目能遠視不能近視﹐漸至近亦昏蒙。

生地黃﹝焙漧﹐四兩﹞天門冬﹝去心﹐四兩﹞枳殼﹝二兩﹐炒﹞甘菊花﹝二兩﹞

上爲末﹐蜜丸梧子大﹐茶淸送下百丸。

按﹕陰虛不能近視﹐此方補陰藥也﹐故主之。

附刻薛氏選方

定志丸

治目能近視不能遠視者。

白茯苓﹝三兩﹞人參﹝三兩﹞遠志肉﹝二兩﹞石菖蒲﹝二兩﹞

上爲末﹐蜜丸如梧子大﹐以朱砂爲衣﹐每服七丸至二三十丸﹐溫米湯下﹐食後服﹐日三服。

按﹕陽乏不能遠視﹐此方補陽藥也﹐故主之。但此癥年老宜之﹐空心當服還少丹及補腎陽之藥。

附刻薛氏選方

菊睛丸

治肝腎不足﹐眼目昏暗﹐常見黑花多淚。

枸杞子﹝四兩﹞肉蓯蓉﹝一兩﹞巴戟天﹝一兩﹞甘菊花﹝四兩﹞

上爲末﹐蜜丸如梧子大﹐每服五十丸﹐鹽湯溫酒任服。

按﹕此方專補命門少火﹐此水中之火不足。蓋水滋肝木﹐肝通眼竅﹐是以神水足而神膏養﹐神光自發﹐瞳神可保無恙矣。明目何疑﹐可加熟地八兩。

附刻薛氏選方

五秀重明丸

治翳膜遮睛﹐隱澀昏花﹐常服淸利頭目。

甘菊﹝開頭五百朵﹞荊芥穗﹝五百穗﹞木賊﹝去節﹐五百莖﹞川花椒﹝五百粒﹞楮實子﹝五百粒﹞

爲末。蜜丸彈子大﹐每服一丸﹐細嚼徐徐咽下。

按﹕此方俱輕淸上行之品﹐治標可也﹐宜暫用之。

附刻薛氏選方

瑞竹四神丸

治腎經虛損﹐眼目昏花。

甘枸杞﹝一斤﹐取色赤滋潤者作四分﹐用酒一杯潤之﹞

一分川椒一兩同炒﹐一分小茴一兩同炒﹐一分芝麻一協議炒﹐一分獨炒﹐炒過將椒等篩揀去﹐加熟地黃四兩﹐白茯苓三兩﹐甘菊花二兩﹐共爲末﹐蜜丸如梧子大﹐每服五七十丸﹐空心溫酒送下。

按﹕此方中年以後﹐每日常服﹐不獨可保目明﹐而卻病廣嗣﹐其功甚大。

附刻薛氏選方

天麻丸

治小兒肝風眼疳。

靑黛﹝一錢﹞黃連﹝一錢﹞天麻﹝一錢﹞川芎﹝一錢﹞蘆薈﹝一錢﹞五靈脂﹝一錢﹞夜明沙﹝炒﹐一錢﹞龍膽艸﹝一錢五分﹞嫩防風﹝一錢五分﹞蟬蛻﹝一錢五分﹞全蠍﹝少許﹞麝香﹝少許﹞幹蟾頭﹝二錢﹐炙焦﹞

俱爲末﹐公豬膽汁浸糕﹐丸如麻子大﹐每服十丸﹐薄荷湯下。

按﹕此方疳傷五臟﹐各有現形。惟傷肝者﹐水因風動﹐遂爲目患﹐品味周至﹐誠良劑也。然余全書在內玉龍丹效甚。

附刻薛氏選方

《濟生》桑白皮散

治肺气壅塞﹐毒瓦斯上攻眼目﹐白睛腫脹﹐日夜疼痛。

元參桑白皮枳殼﹝炒﹞杏仁甘菊旋復花防風京芍黃芩甘艸甜葶藶﹝炒﹞柴胡﹝炒﹞

上各一兩﹐爲細末﹐滚水調一錢﹐飯後服。

按﹕此方治風熱之劑﹐凡外障睛珠腫脹疼痛宜服。

附刻薛氏選方

密蒙花散

治風毒攻目﹐昏暗眵淚﹐並暴赤腫。

羌活﹝一兩﹞白蒺藜﹝炒﹐一兩﹞木賊﹝一兩﹞密蒙花﹝一兩﹞石決明﹝﹐一兩﹞甘菊﹝家園者﹐二兩﹞

上爲末﹐每服二錢﹐淸茶食後調下。

按﹕此方治風毒﹐凡翳障眼宜服。

附刻薛氏選方

蟬花散

治肝經蘊熱﹐毒瓦斯上攻﹐眼目赤腫﹐多淚羞明﹐一切風熱昏翳。

谷精艸﹝一錢﹞甘菊﹝六分﹞蟬蛻﹝五分﹞羌活﹝五分﹞甘艸﹝三分﹞蒺藜﹝一錢﹐炒﹞

艸決明﹝一錢﹞防風﹝七分﹞山梔﹝七分﹐炒﹞川芎﹝三分﹞密蒙花﹝七分﹞木賊﹝五分﹞荊芥穗﹝三分﹞黃芩﹝五分﹞蔓荊子﹝五分﹐炒﹞

上爲末﹐每服二錢﹐食後茶淸調下。按﹕蟬花散治外障蘊熱等癥固宜﹐但癥有不同﹐或新起久患﹐或气血虛實﹐量人加減﹐詳在《全書》。

附刻薛氏選方

洗心散

治風壅壯熱﹐頭目昏痛﹐熱气上衝﹐口苦唇焦﹐咽喉腫痛﹐心神煩躁﹐多渴﹐五心煩熱﹐小便赤澀﹐大便祕滯。

大黃﹝煨﹐六錢﹞甘艸﹝六錢﹞當歸﹝六錢﹞芍藥﹝六錢﹞麻黃﹝六錢﹞荊芥﹝六錢﹞

白術﹝五錢﹞

上爲末﹐每服二三錢﹐生薑薄荷煎服。

附刻薛氏選方

洗肝散

治風毒上攻﹐暴作赤目﹐腫痛難開﹐眵淚。

薄荷當歸羌活防風山梔甘艸大黃﹝酒洗﹞川芎上各二兩爲末﹐每服二錢﹐食後滚水調下。

按﹕前二方﹐人多用之﹐故存備參考。或問曰﹕洗心﹑洗肝二散﹐治目何如﹖答曰﹕方以洗名﹐克伐可知。蓋爲體壯气實者﹐感冒風寒﹐外來腠理﹐內火不得消散﹐實熱上炎﹐奔入眼竅﹐暴赤疼腫﹐大便滯澀﹐姑以此暫用解散﹐否則不敢濫試也。人體不同﹐又烏可執泥乎﹖

