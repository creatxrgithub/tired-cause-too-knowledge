

醫學眞傳淸髙秉鈞

序

醫之道奚起乎﹖造物以正气生人﹐而不能無夭札疫癘之患﹐故復假諸物性之相輔相制者﹐以爲補救﹔而寄權於醫﹐夭可使壽﹐弱可使彊﹐病可使痊﹐困可使起﹐醫實代天生人﹐參其功而平其憾者也。溯自農皇肇起﹐辧艸木以著藥性﹔軒岐繼作﹐明陰陽以著《內經》﹐至漢末﹐篤生張仲景先師﹐上承農﹑軒之理﹐著卒病﹑雜病兩論﹐率皆倡明正學﹐以垂醫統。仲師旣沒﹐而經論之道遂失其傳﹐舛謬紛紜﹐靡所止極﹐甚且家自爲書﹑人自爲學﹐世之所以賴有醫者﹐反不若無醫之爲愈。每爲曠覽﹐竊嘗病之。我士宗夫子﹐性靈獨異﹐學識超羣﹐注釋經論﹐旣已述大道而正其傳﹐暇日簇弟子﹐往復論難﹐提命之下﹐及門手錄﹐顏曰《醫學眞傳》。其間陰陽﹑血气﹑臟腑﹑經絡﹐與夫五運六气之理﹐凡前聖所孕含未剖者﹐闡著靡遺﹐而諸書所表章未備者﹐迄無餘蘊﹐洵足補救斯人而爲功於造物﹐其所系豈淺鮮哉﹗嗣等匯集成帙﹐摘其要者﹐梓以問世﹐使皆知醫之傳有其眞﹐而學以不僞﹐是誠我夫子扶挽斯道之志也夫﹗時

康熙己卯之春錢塘王嘉嗣子佳敬題

序

粵自蒼昊好生﹐軒岐應運﹐而吐辭立說﹐皆爲福民壽世之符﹐送難設奇﹐罔非起病回之術。自玆以還﹐作者代有﹐如淳於意﹑張仲景﹐以及丹溪﹑東垣諸君子﹐靡不飲流池上﹑洞腑垣中﹐其定方用藥﹐靡不曲曲中﹐誠渡世之慈航﹐濟時之寶筏也。自正學失傳﹐醫宗罔據﹐而陰陽虛實﹐每以臆猜﹐表裏炎涼﹐鮮從脈究﹐譬之南轅北轍﹐卻行求前﹐冀其有濟﹐蓋亦難矣。吾杭髙士宗先生《醫學眞傳》一書﹐潛搜默會﹐剔隱鉤微﹐意宗前哲﹐而言其所未言﹐說本先民﹐而發其所未發﹐辧之於疑似﹐而無毫釐千里之差﹐晰之於微茫﹐而有一舉百當之妙﹐固已入堂躋奧﹐而非稍窺藩閫者﹐所可望其肩項也。余雅不攻醫﹐客歲緣弱息患疹﹐本屬輕證﹐可調和立愈。延請兒科數人﹐皆稱時彥﹐始則太用攻發﹐致起痰喘﹐繼又過投寒涼﹐禁止飲食﹐遂致不起。及讀《眞傳》言疹一段﹐而始嘆弱息之死﹐攻發使之﹐寒涼速之也。況疹非痘比﹐治之匪難﹐而猶見惑於臨證﹐固是知肌表榮衛之中﹑臟腑經絡之內﹐其難治有十倍於疹者﹐能保其百無一失也乎﹖噫﹗醫之誤人﹐非特余實被之﹐世之未讀是書﹐而憒憒焉以人命爲嘗試者﹐眞實繁有徒也。因將是書謹爲重梓﹐俾遠近播傳﹐庶幾藉是以上窺淳於﹑仲景諸公之旨﹐則此書固醫學之指南云﹗時

康熙歲次庚寅仲春月錢塘姚遠聖功氏識

髙士宗先生手授醫學眞傳

丙子春﹐先生聚門弟子於侶山講堂﹐講學論道﹐四載有餘。羣弟子先後進問﹐道漸以明﹐醫漸以備。先生著示及門﹐嗣等手錄者﹐不下百餘則。因謂及門曰﹕此醫學眞傳也﹐汝等錄之﹐將來可以公諸天下矣。嗣等因摘述而授之梓。

醫道失傳

醫道乎軒﹑岐。軒﹑岐著《內經》一十八卷﹐闡明陰陽﹑血气營運之理﹐臟腑﹑經絡交會之道﹐上下內外﹐升降出入﹐道晰其微﹐理晰其奧。以爲後之醫者﹐必明三陰三陽之六气﹐血气生始之根源﹐五臟交通﹐六腑會合﹐及絡脈經脈之淺深﹐皮肌筋骨之外內﹐始可言醫。仲景先師《傷寒﹟序》云﹕經絡府兪﹐陰陽會通﹐玄冥幽微﹐變化難極﹐自非才髙識妙﹐不能探其理致。慨世之醫﹐昧聖賢經論之本源﹐襲後人方書之糟粕﹐湯方歌括之冊﹐視爲祕典﹐分門別類之書﹐奉若聖經﹐豈不謬哉﹗我故曰﹕軒﹑岐沒而醫道亡﹐仲師死而眞傳絕﹐洵不誣也﹗

醫門經論

神農本艸曰《本經》﹐黃帝靈樞﹑素問曰《內經》﹐皆聖經也。仲景先師﹐著卒病曰《傷寒》﹐著雜病曰《金匱》﹐此賢論也。醫門聖經﹑賢論﹐猶儒者之五經﹑四書也。故醫門經論﹐乃醫學正傳﹐其餘《難經》《脈訣》及後人一切方書﹐皆逐末亡本﹐膚淺不經﹐不可爲訓。何世之醫者﹐於聖賢經論﹐從未嘗讀﹐卽讀亦未解﹐解未能明﹐明未能用。悲夫﹗

五運六气

天地至大﹐人物至廣﹐不外陰陽五行之理。五運﹐卽五行也。六气﹐卽三陰三陽也。故木﹑火﹑土﹑金﹑水曰五運﹔厥陰﹑少陰﹑太陰﹑少陽﹑陽明﹑太陽曰六气。五運合五行﹐而六气亦合五行。天以此成四時而生萬物﹐人以此成有形而合無形。是五運六气實醫學之根源﹐神農本之而著藥性﹐黃帝本之而著《內經》﹐仲師本之而撰《傷寒》《金匱》。今人但知風﹑熱﹑濕﹑火﹑燥﹑寒爲病﹐豈知厥陰主風﹐風﹐木也﹔少陰﹑少陽主熱﹐熱﹐火也﹔太陰主濕﹐濕﹐土也﹔陽明主燥﹐燥﹐金也﹔太陽主寒﹐寒﹐水也。此風﹑熱﹑濕﹑火﹑燥﹑寒之病﹐而五運六气卽主之﹐五臟六腑亦因之。其本末不可不察也﹗

六淫外感

六淫外感之說﹐世多不得其解﹐謂人外感天之六淫則爲病﹐而孰知其非也。蓋厥陰﹑少陰﹑太陰﹑少陽﹑陽明﹑太陽曰六气﹐風﹑熱﹑濕﹑火﹑燥﹑寒曰六淫。天有之﹐人亦有之。故居其內以通臟腑者﹐六气也﹔居其外以通於天者﹐六淫也。天之六淫﹐與人之六淫﹐無時不感﹐詎必病也﹖《天元紀大論》云﹕厥陰之上﹐風气主之﹕少陰之上﹐熱气主之﹔太陰之上﹐濕气主之﹔少陽之上﹐相火主之﹔陽明之上﹐燥气主之﹔太陽之上﹐寒气主之。所謂本也﹐是謂六元。由此例之﹐則三陰三陽之六气﹐在下爲標﹐下卽內也﹔而風﹑熱﹑濕﹑火﹑燥﹑寒之六淫﹐在上爲本﹐上卽外也。六淫在上而在外﹐故曰外感﹐感猶通也。故外感之說﹐其義有二﹕一言六淫外通於天﹔一言六淫主外通於六气。義𨿽有二﹐總謂六淫在人而不在天﹐凡有所病﹐皆本人身之六淫﹐而非天之六淫也。且獨不觀卒病論乎﹗發熱﹐汗出﹐惡風﹐脈緩者﹐名爲中風。是中風之名﹐從人身而定也。或已發熱﹐或未發熱﹐必惡寒﹑體痛﹑嘔逆﹐脈陰陽俱緊者﹐名爲傷寒。是傷寒之名﹐從人身而定也﹐非外至也﹐若果外至﹐胡不曰六淫外中﹐六淫外傷﹐而必曰外感也﹖世多不知此義﹐一遇病﹐輒云外感﹐豈無病時遂不感耶﹖甚矣﹗其聵聵也。

七情內傷

喜﹑怒﹑憂﹑悲﹑思﹑恐﹑驚﹐謂之七情。七情通於五臟﹕喜通心﹐怒通肝﹐憂通肺﹐悲﹑思通脾﹐恐通腎﹐驚通心與肝。故七情太過﹐則傷五臟。七情內傷﹐則有所虧損﹐療之不易也。須識其何髒獨傷﹐觀其色﹐察其脈﹐驗其形神﹐詳其太過與不及﹐而後調濟之。其惟智者之能事乎﹗

臟腑經絡

五臟爲陰﹐六腑爲陽﹔經脈爲陰﹐絡脈爲陽。臟腑﹑經絡﹐《內經》言之詳矣。今總其要而言之。五臟者﹐三陰之所主也﹐厥陰主肝﹐少陰主心﹑腎﹐太陰主肺﹑脾。肝﹑心﹑脾﹑肺﹑﹐腎﹐木﹑火﹑土﹑金﹑水也﹐肝木爲風﹐心火爲熱﹐脾土爲濕﹐肺金爲燥﹐腎水爲寒﹐是五臟合五運﹐卽有風﹑火﹑熱﹑濕﹑燥﹑寒之六气。夫六气與五運合者﹐以少陰﹑少陽二火而合五運也。夫五臟有形﹐形中有气﹐其气通於六腑﹐而行於經隧﹔行於經隧﹐則皮﹑肌﹑脈﹑筋﹑骨﹐爲五臟之外合﹐如肺合皮﹐脾合肌﹐心合脈﹐肝合筋﹐腎合骨者是也。通於六腑﹐則五臟與六腑相爲表裏﹐如肺與大腸爲表裏﹐脾與胃爲表裏﹐心與小腸爲表裏﹐肝與膽爲表裏﹐腎與膀胱爲表裏者是也。此五臟之大槪也。若六腑則三陽之所主也﹐少陽主膽與三焦﹐陽明主胃與大腸﹐太陽主膀胱與小腸。夫膽與三焦﹐少陽木火之气也﹔胃與大腸﹐陽明土金之气也﹔膀胱﹑小腸﹐太陽水火之气也。此木﹑火﹑土﹑金﹑水﹑火之气﹐乃合三陽而主六腑也。夫六腑亦有形﹐而形中亦各有气﹐其气則內通五臟﹐外行經脈﹐所謂五臟有兪﹐而六腑亦各有兪﹐五臟有合﹐而六腑亦各有合者是也。此六腑之大槪也。

夫三陰主五臟﹐而厥陰不但主肝﹐又主心包﹐是手足三陰三陽﹐爲十二經脈。十二經脈﹐則胸走手﹐而手走頭﹐頭走足﹐而足走胸。其气內通臟腑﹐外通絡脈﹐環周於身。外通絡脈﹐則合孫絡而滲皮毛﹔內通臟腑﹐則合經血而行榮衛﹐所謂气煦血濡﹐流行不息者也。今人不知皮肌經脈之淺深﹐有卒病寒熱而涉於經脈者﹐槪以气分之藥投之﹐鮮克有效。蓋經脈十二﹐有三百六十五穴會﹐有三百六十五經絡﹐《素問》詳言之。此經脈之大槪也。夫經脈之外﹐更有絡脈﹐絡脈之外﹐復有孫絡﹐故曰經脈爲陰﹐絡脈爲陽。蓋徑直而周於身者爲經﹐橫行而左右環繞者爲絡。十二經脈之外﹐復有脾之大絡﹐名曰大包﹐又有任脈之尾翳﹐督脈之長彊﹐合爲十五大絡。此大絡者﹐出於經脈之外﹐而有左右相注之奇病。

奇病者﹐左病注右﹐右病注左﹐乃絡脈病也。絡脈之病﹐《素問》有繆刺之法以治之。絡脈之外﹐又有孫絡﹐孫絡與皮膚相連﹐在通體毛竅之內﹐而胞中之血﹐充膚熱肉﹐澹滲皮毛。經云﹕孫絡之脈別經者﹐亦三百六十五穴會。又刺法云﹕刺毫毛腠理者﹐無傷皮。知毛腠與皮分合之處﹐則孫絡之脈在其中。此因絡脈而及於孫絡之大槪也。

三焦

三焦者﹐上﹑中﹑下少陽之气所主也。五臟合五腑﹐三焦一腑無髒與合﹐故曰是孤之腑也。不但無髒與合﹐而三焦之腑﹐且將兩髒﹔將﹐猶偕也﹐是以腑而並髒也。不但將兩髒﹐而六腑之气﹐俱合三焦﹐故又曰是六腑之所與合者。是三焦之气﹐合髒合腑﹐徹上徹下﹐徹外徹內﹐人身莫大之腑也。証之經論﹐其理自明。《靈樞﹟本兪》論云﹕肺合大腸﹐大腸者傳道之腑﹔心合小腸﹐小腸者受盛之腑﹔肝合膽﹐膽者中精之腑﹔脾合胃﹐胃者五穀之腑﹔腎合膀胱﹐膀胱者津液之腑。以明五臟合五腑。其三焦一腑﹐下屬腎﹐上連肺﹐將乎兩髒。經云﹕少陽屬腎﹐腎上連肺﹐故將兩髒。謂少陽主三焦﹐下焦將腎臟﹐上焦將肺臟也。𨿽將兩髒﹐職不離腑﹐故又云﹕三焦者﹐中瀆之腑也﹐水道出焉﹐屬膀胱﹐是孤之腑也﹐是六腑之所與合者。由此推之﹐則三焦爲中瀆腑﹐屬膀胱而出水道﹐無髒與合﹐是孤之腑也。孤者﹐獨也﹐謂獨任其上﹑中﹐下之化機也。旣曰將乎兩髒﹐又曰六腑與合﹐是三焦一腑﹐則較之諸腑而獨尊﹐豈如一腑合一臟而已耶﹗仲師云﹕肌腠者﹐是三焦通會元眞之處﹐榮衛不相將﹐則三焦無所仰﹐形冷惡寒者﹐三焦傷也。又云﹕三焦各歸其部﹐上焦不歸者﹐噫而酢吞﹔中焦不歸者﹐不能消穀引食﹔下焦不歸者﹐則遺溲。仲師之言﹐卽《靈樞經》所云上焦出胃上口﹐中焦並胃中﹐下焦別回腸﹑注於膀胱而滲入者是也。經又云﹕上焦如霧﹐中焦如漚﹐下焦如瀆。合觀經論﹐則上脘﹑中脘﹑下脘﹐卽上焦﹑中焦﹑下焦也﹔三焦所出之部﹐卽三焦所歸之部也。三焦𨿽無有形之腑﹐實有所出所歸之部﹐抑且徹上徹下﹐徹外徹內﹐較諸腑而尢尊也。昔人不體經論﹐有謂三焦無髒空有名者﹐有謂三焦屬命門﹐有髒有名者﹐各執臆說﹐聚論不休。觀諸經論﹐其義自明﹐有形無形﹐可以悟矣。

命門

五臟六腑﹐合手厥陰心包﹐則六髒六腑﹐是爲十二經脈﹐其中並無命門之臟腑。前人妄以三焦屬命門﹐謬矣﹗考之《銅人圖》﹐有命門穴﹐在脊十四椎腎兪間。《靈樞﹟根結論》有云﹕根於至陰﹐結於命門。

命者﹐目也。由此說推之﹐則目之中央﹐是爲命門﹐乃足太陽膀胱經脈之所結也﹔腎兪中央﹐是爲命門穴﹐乃足少陰腎臟之所通也。腎爲水髒﹐膀胱爲水腑﹐而命門則通於水髒水腑之經脈焉。

气血

人之一身﹐皆气血之所循行。气非血不和﹐血非气不運﹐故曰气主煦之﹐血主濡之。气與血無處不有﹐今舉其槪。肺主气﹐乃周身毛皮之大气﹐如天之無不覆也。經云﹕宗气上出於肺﹐以司呼吸﹐一呼一吸﹐內通於髒﹐故曰呼出心與肺﹐吸入肝與腎。又三焦出气﹐以溫肌肉﹐膀胱津液隨气化出於皮毛﹐故曰三焦膀胱者﹐腠理毫毛其應。又六髒六腑爲十二經脈﹐榮气行於脈中﹐衛气行於脈外。由此觀之﹐則五臟六腑﹐十二經脈﹐上下內外﹐遊行環繞﹐無非一气周流﹐而健行不息﹐此人之所以生也。然气爲主﹐血爲輔﹐气爲重﹐血爲輕﹐故血有不足﹐可以漸生﹐若气不立﹐卽死矣。夫人周身毛竅﹐乃大气之環繞於外﹐而毛竅之內則有孫絡﹐孫絡之內則有橫絡﹐橫絡之內則有經焉。絡與經﹐皆有血也。孫絡﹑橫絡之血﹐起於包中之血海﹐乃衝脈﹑任脈所主﹐其血則熱肉充膚﹐澹滲皮毛。皮毛而外﹐肺气主之﹔皮毛之內﹐肝血主之。蓋衝任之血﹐肝所主也。

其經脈之血﹐則手厥陰心包主之﹐乃中焦取汁奉心化赤之血也。血海之血﹐行於絡脈﹐男子絡唇口而生髭須﹐女子月事以時下﹐皆此血也。心包之血﹐行於經隧﹐內養其筋﹐外榮於脈﹐皆奉心化赤之血也。血海之血﹐出多不死﹔心包之血﹐出多便死。是又絡脈之血爲輕﹐而經脈之血爲重也。經云﹕陽絡傷﹐則吐血﹔陰絡傷﹐則便血。此血海之血也。一息不運﹐則機鍼窮﹐一絲不續﹐則霄壤判。此經脈之血也。血﹑气二者﹐乃醫學之大綱﹐學人不可不察也﹗

水火

水爲陰﹐火爲陽。水火之中﹐火尢重焉。蓋水者陰也﹐陰不能生人﹐必藉火之陽而後能生。故水必藉火而後可飲﹐谷必藉火而後可食。夫在地爲水﹐在天爲寒﹐在地爲火﹐在天爲熱﹐陽熱之气﹐能生萬物﹐若遇陰寒﹐物必殺矣。醫者於水火之中﹐而知重輕之理﹐則生者多而殺者少也。

陰陽

經云﹕陰陽者﹐有名而無形。數之可十﹐推之可百﹔數之可千﹐推之可萬﹔萬之大﹐不可勝數。試以大體言之﹐則陽常有餘﹐而陰常不足。在天地﹐則天爲陽﹐地爲陰﹐而天則包乎地之外﹔在人身﹐則气爲陽﹐血爲陰﹐而气實統乎血之先。一歲三百六十日﹐天日光明﹐則三百日而有餘。夫光明者陽也﹐雨濕者陰也﹐陽有餘而陰不足﹐此其徵也。人與天地相參﹐與日月相應﹐亦當陽气有餘。蓋陽主气而陰主血﹐如人陰血暴脫﹐陽气猶存﹐不致殞命﹔如陽气一脫﹐陰血𨿽充﹐難延旦夕。苟能於陰陽之中﹐而知陽重於陰﹐則遇病施治﹐自有生機﹐涼瀉殺人﹐吾知免夫﹗

部位

部位者﹐頭﹑面﹑胸﹑背﹑脇﹑腹﹑手﹑足﹐各有所屬之部﹑所主之位也。

頭爲三陽之首﹐三陽者太陽也﹐自印堂﹐至額顱﹐上巓頂﹐從腦下項﹐皆足太陽經脈之部﹐故曰頭爲三陽之首也。兩顴屬腎﹐《刺熱論》云﹕色榮顴骨﹐其熱內連腎也。兩目爲肝之竅﹐而五臟精華皆注於目﹐故瞳神屬腎﹐黑眼屬肝﹐白眼屬肺﹐內外肉屬心﹐眼包屬脾﹐兩鼻爲肺竅﹐而位居中央﹐又屬乎脾。鼻內口鼻交通之處﹐則爲頏顙﹐又爲蓄門﹐乃肝﹑肺相交之部也。口爲脾竅﹐內外唇肉﹐脾所主也。舌爲心苗﹐齒爲骨餘﹐而齒齦則爲牙牀﹐又屬乎胃。舌之下﹐腮之內﹐爲廉泉﹑玉英﹐乃水液之上源也。耳爲腎竅﹐又心亦開竅於耳。

胃足陽明之脈﹐起於鼻交中﹐循鼻外﹐入齒中﹐挾口環唇。膽足少陽之脈﹐起於目銳﹐上抵頭角﹐循耳後﹐入耳中﹐出走耳前。此頭面之部位﹐各有所屬也。

頭面以下﹐前有咽喉﹐後有頸項。喉居右﹐咽居左﹐喉爲气管而硬﹐咽爲食管而軟。咽喉之中﹐則爲吭嗌﹐吭嗌之上﹐則爲舌本﹐舌本居下之盡﹐而上之盡﹐則有小舌﹐所謂會厭也。太陰脾脈絡舌本﹐少陰腎脈絡舌本﹐陽陰胃脈絡舌本。咽喉之外﹐則有動脈﹐居乎兩旁﹐所謂人迎之脈﹐乃胃足陽明之脈也。人迎之下﹐鎖骨空處﹐則爲缺盆﹐肺所主也。又陽明經脈行身之前﹐自面部而至胸膈﹐皆陽明經脈所主也。缺盆之下﹐兩乳之上﹐謂之膺中。膺中之中﹐謂之上膈﹐卽上焦也。經云﹕上焦開發﹐宣五穀味﹐燻膚充身澤毛﹐若霧露之漑也。上膈而下﹐謂之膈中﹐卽胸膈也。胸膈之間﹐謂之膻中﹔膻中﹐卽心包絡也。心包主血﹑主脈﹐橫通四布。包絡之下﹐卽有胃絡﹐兩絡相通﹐而橫布於經脈之間。

胸乃心主之宮城﹐而包絡包乎心之外﹔肺爲五臟之長﹐而蓋乎心之上。心窩之下﹐謂之中焦。胃有三脘﹕上焦之旁﹐卽上脘也﹔中焦之旁﹐卽中脘也﹔下焦之旁﹐卽下脘也。頭面之下﹐後有頸項。項之中央﹐名爲風府﹔項之兩旁﹐名爲風池。項下髙聳大椎﹐乃脊骨之第一椎。自脊骨而下﹐至七節之兩旁﹐名爲鬲兪。經云﹕七節之旁﹐中有小心。以明鬲兪之穴﹐乃心气之遊行出入。而太陽經脈﹐行身之背。此胸背之部位﹐各有所屬也。

胸膈之下﹐腹也。胸膈下側﹐脇也。前胸後背﹐而脇則居胸背之間﹐行身之側。脇之上爲腋﹐脇之下爲季脇。太陽行身之背﹐而主開﹔陽明行身之前﹐而主闔﹔少陽行身之側﹐而主樞。捨開則不能闔﹐捨闔則不能開。

捨樞則不能爲開闔﹐是樞者乃開闔之關鍵也。大腹名爲坤土﹔坤土﹐太陰之脾土也。大腹之上﹐下脘之間﹐爲中土﹔中土﹐陽明之胃土也。大腸名回腸﹐盤旋於腹之左右。小腸居大腸之前﹐臍乃小腸之總結。而貼臍左右﹐乃衝脈所出。經云﹕衝脈於臍左右之動脈者是也。臍之下﹐則爲小腹。小腹兩旁﹐名爲少腹。小腹者﹐少陰水髒﹑膀胱水腑之所屬也。少腹者﹐厥陰肝臟﹐胞中血海之所居也。血海居膀胱之外﹐名曰胞中﹐膀胱居血海之內﹐故曰﹕膀胱者﹐胞之室也。從小腹而入前陰﹐乃少陰﹑太陰﹑陽明三經之屬。經云﹕腎開竅於前後二陰﹐是前陰者﹐屬少陰也。經云﹕前陰者﹐宗筋之所聚﹐太陰﹑陽明之所合也。又陽明主潤宗筋。是前陰又屬太陰﹑陽明也。陰囊卵核﹐乃厥陰肝經之所屬﹐故經云﹕厥陰病﹐則舌捲囊縮。舌捲﹐手厥陰﹔囊縮﹐足厥陰也。又云﹕厥陰气絕﹐則卵上縮而終。此脇腹之部位﹐各有所屬也。

兩手﹑兩足曰四肢。兩手之上﹐則有肘﹑腋﹔兩足之上﹐則有﹑髀。兩肘﹑兩腋﹑兩﹑兩髀﹐名曰八。從臂至手﹐乃手太陰肺金所出﹐而兼手少陰﹑厥陰。此手之三陰﹐從胸走手也。從足至股﹐乃足太陰脾經所出﹐而兼足少陰﹑厥陰。此足之三陰﹐從足走胸也。夫手足三陰三陽十二經脈﹐交相通貫﹐行於周身。

手之三陰﹐從胸走手﹔手之三陽﹐從手走頭﹕是手三陰﹑三陽﹐而循行於手臂矣。足之三陽﹐從頭走足﹔足之三陰﹐從足走胸﹕是足三陰﹑三陽﹐而循行於足股矣。此手足之部位﹐各有所屬也。

《靈樞》十二經脈﹐行於周身﹐𨿽詳言之﹐而醫未之悉也。今舉其槪而約言之﹐手太陰肺脈﹐起於中焦﹐橫出腋下﹐循臂內﹐出手大指次指﹐而交於手陽明之大腸。大腸之脈﹐起於手大指之次指﹐循臂外﹐入缺盆﹐上面﹐挾鼻孔﹐而交於足陽明胃脈。胃脈起於鼻中﹐至額顱﹐循喉嚨﹐下膈﹐挾臍﹐入膝臏﹐下足跗﹐出足大指﹐而交於足太陰之脾脈。脾脈起於足大指﹐上膝股之前﹐入腹﹐上膈﹐連舌本﹐注心中﹐而交於手少陰之心脈。心脈起於心中﹐上肺﹐挾咽﹐出腋﹐下循內﹐抵掌骨﹐出小指之內﹐而交於手太陽之小腸。小腸之脈﹐起於手小指﹐出手踝﹐循外﹐交肩上﹐入耳中﹐至目內﹐而交於足太陽之膀胱。膀胱之脈﹐起於目內﹐從頭下項脊﹐循背膂﹐下腿後﹐至足小指外側﹐而交於足少陰之腎脈。腎脈起於足小指﹐循足心﹐上股﹐貫脊﹐上貫肝膈﹐入肺﹐挾舌本﹐注胸中﹐而交於手厥陰之心包。心包之脈﹐起於胸中﹐循胸﹐出脇﹐入肘﹐循臂﹐過掌中﹐循小指之次指﹐而交於手少陽之三焦。

三焦脈起於手小指之次指﹐循手臂﹐出臂外﹐貫肘﹐上肩﹐入耳中﹐出耳前後﹐至目銳﹐而交於足少陽之膽脈。膽脈起於目銳﹐從耳後至肩﹐合缺盆﹐下胸中﹐過季脇﹐出膝﹐循足跗﹐出足大指﹐而交於足厥陰之肝脈。肝脈起於足大指叢毛之際﹐從股而上﹐過陰器﹐抵小腹﹐上入胸中﹐而交於手太陰之肺脈。是爲十二經脈之一周﹐乃頭面胸背手足﹐各有所屬﹐而爲周身之部位也。

原病

人身本無病也﹐凡有所病﹐皆自取之。或耗其精﹐或勞其神﹐或奪其气﹐種種皆致病之由。惟五臟充足﹐六腑調和﹐經脈彊盛﹐𨿽有所傷﹐亦不爲病﹕若臟腑經脈原有不足﹐又不知持重調攝﹐而放縱無常﹐焉得無病﹗如髒气不足﹐病在髒﹔腑气不足﹐病在腑﹔經脈不足﹐病在經脈。陰血虛而不爲陽气之守﹐則陽病﹔陽气虛而不爲陰血之使﹐則陰病。且正气內虛﹐而淫邪猖獗﹐則六淫爲病。是病皆從內生﹐豈由外至﹖其有外至者﹐惟暴寒暴熱﹐驟風驟雨﹐傷人皮腠﹐乍而爲病﹐則臟腑經脈﹐運轉如常﹐發之散之﹐一劑可痊。若先臟腑經脈不足﹐而復外邪乘之﹐則治之又有法﹐必先調其臟腑﹐和其經脈﹐正气足而邪气自退﹐卽所以散之發之也。所謂治病必求於本﹔求其本﹐必知其原﹔知其原﹐治之不遠矣。

治病

凡人有病﹐需治在醫﹐醫者﹐人之司命也。旣司人命﹐必知人身有形之經﹐又當知人身無形之气﹔辧有形之有餘不足﹐察無形之離合逆從。有形者﹐臟腑經絡之定位﹔無形者﹐陰陽運气之轉輸。臟腑經脈有病﹐而陰陽運气﹐轉旋輸布不失其常﹐𨿽病可愈﹔若有形旣病﹐而無形亦逆﹐便不治矣。蓋醫不能生人也﹐不殺人﹐便爲良醫矣。所痛惜者﹐有形無形﹐全不之知﹐離合逆從﹐並未曾曉﹐見病卽治﹐知其外﹐不知其內﹐究其末﹐不究其原﹐妄曰醫者意也﹐以妄爲意﹐以妄爲醫﹐是居盲而云察秋毫也﹐豈其然哉﹗

方藥

品方用藥﹐豈非醫之長技哉﹗某藥合某方﹐某方治某病﹐輒取而用之﹐父傳師授﹐皆是術也。夫立方如舉子作文﹐隨題意而闡發無遺﹔用藥如軍師遣將﹐知敵情而因材器使。經云﹕視精明﹐察五色﹐觀五臟有餘不足﹐六腑彊弱﹐形之盛衰﹐以此參伍﹐決死生之分。必如是而後可言醫﹐若執方治病﹐而不明五運六气之本﹐經脈生死之原﹐槪以爲頭痛則散之發之﹐而陽虛頭痛受其害矣﹔脹滿則消之泄之﹐而气虛中滿受其害矣﹔身熱則涼之﹐而陽虛發熱受其害矣﹔燥渴則寒之﹐而津液內竭受其害矣。仲師序云﹕不念思求經旨﹐以演其所知﹐乃各乘家技﹐終始順舊﹐欲視死別生﹐實爲難矣。由此觀之﹐則成方不足重﹐用藥實爲難。方技之醫﹐盍攺弦易轍﹐而加之意乎﹖

嬰兒

人稟天地陰陽之气以生﹐父母精血之形以成﹐甫離胞胎﹐腑臟之形未充﹐陰陽之气已立。此形此气﹐賴乳爲先﹐間有小疾﹐多屬本气不和﹐不宜妄投以藥﹐卽藥亦當調其本气﹔若槪以發散﹑消痰﹑淸熱之藥投之﹐非惟無益﹐反害之矣。軒﹑岐論醫﹐言人身經脈循行之道﹐血气交會之理﹐上下內外﹐升降出入﹐原無分於長幼。

數千年來﹐正道無傳﹐方技蜂起﹐不知經脈血气﹐如何升降﹖如何出入﹖原本未明﹐遂謂大人﹑小兒當分科異治﹔治旣分﹐則方科尋究方書﹐兒科祕傳歌括﹐昧昧昏昏﹐毒流天下。遇病﹐輒曰點乳勿與。詎知嬰兒之病﹐輕者什九﹐重者什一﹐惟藉名醫﹐知臟腑之原﹐識陰陽之本﹐按經投治﹐以法救之耳﹗今旣絕其乳﹐復以消散之劑投之﹐病至輕者﹐間亦自愈﹔若气血有乖而身熱﹐脾胃內虛而生痰者﹐遇此斷不能愈矣。甚至痰益生﹐則消益峻﹐熱愈熾﹐則涼愈投﹐至死不變﹐猶謂如是以治而病不愈﹐無如何矣。是則可嘆也已﹗夫嬰兒者﹐猶物之初生萌芽也﹐腸細胃小﹐藉有形之乳食﹐養無形之气機﹐毋容絕也。卽曰乳食太過﹐乍有壅滯﹐須知一周不食﹐胃亦空矣﹐一劑消食﹐滯已行矣。平人飲食入胃﹐傳化無停﹐一日數餐﹐次日皆傳道而出。至飼乳小兒﹐則隨食隨消﹐傳化尢速﹕若絕養胃之乳﹐復投以戕胃之藥﹐施於無病之兒亦病﹐況已病乎﹗卽更辯曰﹕小兒外感風寒﹐內停乳食﹐身發寒熱﹐胸膈气滿﹐發散消磨且不愈﹐奚可食哉﹖而孰知其不然也。風寒原非外感﹐飲食本不內停﹐但古先聖賢﹐未經明言﹐世何以知﹖蓋人之一身﹐有三陰五臟之气﹐三陽六腑之气﹐合十二經脈﹐气血流行﹐外則從肌達表﹐徧行周身以禦外侮﹐內則由髒至腑﹐气歸於胃﹐以消飲食。如曰外感﹐則富貴之兒﹐𦇤之褓之﹐不出戶庭﹐何以多感﹖貧賤之兒﹐受風受寒﹐不避外邪﹐何以少感﹖受而不病﹐則無外感﹐不受而病﹐實從內生矣。如曰內停﹐則無病之時﹐頻頻食乳﹐何不停食﹖旣病之後﹐日日不乳﹐何以停食﹖若云初因停食而病﹐至今未消﹐試問人之胃腑﹐何如者也﹖食停於胃﹐如此不消﹐則胃之眞气已絕﹐尙何容醫﹖蓋在上脘者﹐名曰宿食﹐入於胃中﹐卽便腐化。若上脘不淸﹐則點水必惡﹐見食如仇。何以抱病之兒﹐渴欲求飲﹐見食朵頤﹖由此觀之﹐則外感風寒﹐內停乳食之說﹐可廢矣。方書詐無爲有﹐兒醫日殺生靈﹐罪將奚歸﹖天歟﹗其不欲蒼生之環聚歟﹐乃假其手於兒醫歟﹗

痘

痘﹐豆也﹐形似也。豆爲腎之谷﹐而痘之根源﹐亦起於腎﹐義同也。人之結胎﹐由父精母血而成﹐是交感之淫火﹐爲痘之根源﹐藏於腎者。人之成形﹐先有兩腎﹐猶瓜實果種之兩葉。痘之出也﹐有循行之脈道﹐從脈道而出爲順﹐不從脈道而出爲逆。脈道者何﹖心包絡是也。心包之絡﹐主血﹑主脈﹐徧行周身。其毒從陰出陽﹐由下而上﹐衝擊心包﹐從心包而走經脈﹐從經脈而出皮膚﹐夫衝擊心包﹐故必先發驚搐﹔從經脈而出皮膚﹐故續出而不驟﹔從心包而走經脈﹐故化血以成漿。如是﹐痘𨿽稠密﹐亦必收功。如不從心包之脈道而出﹐則隨三焦之气﹐以走肌腠﹐從肌腠而出皮膚﹐爲逆而險矣。夫心包主脈﹐脈者﹐陰血也﹔三焦主气﹐气者﹐陽气也。

隨心包血脈而出﹐則出之有漸﹐化血爲膿﹐順之證也﹔從三焦气分而出﹐則出之無漸﹐不能化血爲膿﹐必至肉腫而痘不腫﹐气至而血不隨﹐根窠不斂﹐界限不分﹐或扁大空倉﹐或碎雜紫艷﹐或陰寒灰白﹐則爲逆矣。蓋毒走經脈﹐則三焦和﹐而爲胃外之然﹐自能進食﹔如毒走三焦﹐則三焦病﹐而不能爲胃外之然﹐自不能進食。

故痘出順逆﹐有一定循行之道﹐醫者當靜以觀之﹐不可妄投以藥。若與藥﹐盒飯泄腎毒而通經脈﹐毒盛則先泄之﹐毒不盛則導之引之﹐使從經脈而出。此爲治之之法也﹐苟不知此﹐而處方投劑﹐落方書之窠白﹐大攻﹑大涼﹐非所以治之﹐適所以害之也。余爲此言﹐乃一定不易之理﹐無甚奇也。醫者不知人身經脈气血之道﹐陰陽交會之理﹐見驚悸﹐則曰心經痘﹔咳嗽﹐則曰肺經痘﹔扁大﹐則曰脾經痘﹔紅潤圓綻﹐則曰肝經痘﹔灰紫不起﹐則曰腎經痘﹕於是攻發虛其肌表﹐寒涼亂其經脈。常見痘之密而順者﹐遇兒醫而必重﹐重則危﹐危則死矣。未聞痘之逆者﹐遇兒醫而能收功者也。嘗觀鄕村窮谷之中﹐醫藥少有﹐痘之生者常多﹔省會城市之內﹐醫藥最多﹐痘之死者大半。豈非治而致死之明驗歟﹗

附案

己巳春﹐長男甫六歲﹐次男甫三歲﹐於元旦次日﹐俱發熱見疹。余初不知疹之根源﹐以爲嬰兒生下時﹐口含惡血﹐開聲咽下﹐其後發爲疹毒﹐治疹自當攻發﹐卽用淸涼透發之劑服之。次朝﹐略增十餘點﹐究不暢達﹐心甚惶惑。長男七月而生﹐先天怯薄﹐問其胸膈寬否何如﹖答曰﹕饑甚。又問口味燥苦何如﹖答曰﹕淡甚。因知其虛﹐卽投﹑術﹑苓﹑甘﹑桂枝﹑紅花一二劑。次朝﹐疹發徧身﹐熱稍退﹐而神情猶煩躁﹐夜發熱﹐頻咳嗽﹐至一月方安。蓋因見點之初﹐過服表劑﹐虛其經脈故也。次男尙幼﹐未省人事﹐不能致問﹐上冬患肺風痰喘證﹐諸藥不效﹐服麻杏桂枝石膏湯﹐一劑而痊。謂其稟質略彊﹐不與長男同﹐其疹不透﹐必寒凝毒甚﹐因與蘇﹑麻﹑前﹑杏﹑黃芩﹑石膏藥﹐紅點不增﹐又與紫蘇﹑蔥﹑姜﹑芫荽等﹐燻之熨之﹐疹總不出。乃與同道諸公商之﹐俱云﹕捨透發並無別法。至五日而口吐蛔虫。兒醫曰﹕此熱極虫生﹐余有牛黃散﹐可與服之。牛黃散﹐卽大黃末也。一服痰喘止﹐而神气稍平﹐自是此兒遂無言矣。計無可施﹐復鍼百會穴﹐其喑門﹐服西黃分許﹐及諸單方。觀其形證﹐實不能生。友人張衛生來望﹐因曰﹕此大虛大寒證也﹐今旣無言﹐又不能食﹐恐無濟矣。然心猶不忍﹐勉投參﹑附﹐含藥而亡。因自嘆曰﹕此庸醫現身食報﹐天理當然﹐自身行醫﹐何尢乎人﹖因悔昔日所見之皆非﹐益信治病求本之不謬。

次日﹐有同居甥汪姓者﹐伊芳子出﹐已經三日﹐見余際悲傷﹐不邀診視﹐自用前﹑杏﹑麻黃﹑石膏藥一二劑﹐疹出二十餘點﹐不能再增﹐心胸煩悶﹐不得已而告余﹐乞余診視。余曰﹕若再攻發﹐卽如吾子矣。急與﹑術﹑芎﹑歸﹑桂﹑苓﹑紅花等﹐服一劑而熱退身安。余自此始悟疹之根源﹐凡治疹﹐但調其气血﹐和其經絡﹐寒涼攻發槪置之不用﹐所以屢治而屢效也。

次年春﹐友人吳題仙之子﹐甫二歲﹐出﹐延兒醫馬聖則兄延醫之﹐攻發不透﹐神情恍惚﹐喘急不寧。又延余診視﹐余往吳宅﹐聖兄先至﹐余視之﹐知其虛也﹐因告主人曰﹕若但發﹐斷不出﹐必至身命不保。主人曰﹕爲之柰何﹖余曰﹕惟有溫補藥一劑﹐益其臟腑﹐安其腸胃﹐助其气血﹐方可。聖兄曰﹕吾治四朝﹐不能透發﹐悉聽尊裁。余卽與﹑術﹑姜﹑桂﹑歸﹑芍﹑苓﹑甘﹑銀花﹑紅花諸味﹐一劑而安。次日仍用原方﹐加人參一錢。此後並不服藥﹐連服獨參湯﹐數日﹐霍然矣。

又有夏姓耀如之子﹐出﹐其顏色紫黯﹐神气不寧。余曰﹕此證大凶﹐治須得法。連看二次﹐皆用溫散藥。次早﹐其家人來告曰﹕口吐蛔虫﹐另有藥否﹖余曰﹕昨藥二劑﹐俱服否耶﹖曰﹕尙存一劑。因與附子八分﹐令入藥內煎服。自此遂無音耗﹐越三載﹐至其家﹐見其子長大。余因問曰﹕昔年出吐蛔﹐何由得愈﹖其家答曰﹕服先生之藥後﹐因無力相延﹐仗天覆庇﹐得以漸愈。余默嘆曰﹕因死吾子﹐得生他人﹐治疹之法﹐可無憾矣。

余因附載斯冊﹐𨿽不能見信於兒醫﹐而正道闡明﹐實有裨於兒科治疹之根源﹐而爲有子出者﹐所當致愼也夫﹗

傷寒

傷寒﹐一名卒病。卒﹐暴也﹐陰陽不和﹐卒暴爲病。凡惡寒﹐發熱﹐頭痛﹐骨疼﹐嘔吐﹐煩渴﹐皆傷寒也。

因內傷而傷寒者﹐病之至重者也。內傷傷寒﹐有性命之虞。治法一以溫補元气爲主﹐不效﹐更當大溫補﹐毋發散虛其經脈﹐毋消導耗其中土﹐毋寒涼損其陽和。𨿽有外證﹐必察其內。察內者﹐探本澄源之大道﹐捨輕從重之至理也。如是﹐十全其七。若妄加消散﹐不愈﹐然後溫補﹐藥不純正﹐方不畫一﹐旋消旋補﹐倏涼倏溫﹐如是十死其七。夫傷寒﹐大病也。而世醫施治之法﹐無非消散寒涼﹐病可一二劑而愈者﹐必至於十數劑﹔始爲發散﹐繼則消磨﹐終則攻下﹐原本壯實而病在三陽者﹐其身或不死﹐身𨿽不死﹐而耽延時日﹐野狼狽已極矣。

且人以胃气爲本﹐若病傷寒﹐更以胃气爲先。世醫不明此理﹐凡遇傷寒﹐必曰內有食也。夫食爲養命之本﹐有食何妨﹖況無病則能食﹐有病則不能食﹔無病則嗜食﹐有病則惡食。惡食而不能食﹐不可彊與﹔若饑而欲食﹐盒飯與之。如必曰不可食也﹐復投消食寬胸﹑挨磨攻下之藥﹐人豈金石哉﹗夫食入於胃﹐隨食隨消﹐若有停滯﹐自然不寧﹐卽當嘔吐。仲師《傷寒論》云﹕宿食在上脘者﹐當吐之。由此觀之﹐則在上脘﹐是爲宿食﹐若歸中脘﹐便腐化傳導﹐無宿食矣。病患數日不食﹐豈復有宿食之理﹖若胸膈脹滿﹐按之而痛﹐非上焦虛寒﹐卽气機不轉﹐當益其气機﹐溫其三焦﹐正气流行﹐則胸膈舒暢。粗工不知﹐亦曰有食﹐如果有食﹐何以始病之時﹐按之不痛﹖旣病之後﹐數日不食﹐按之反痛﹖按之而痛﹐眞气虛也﹐柰何妄行消導﹐以爲積垢內停﹖欲使便出﹐屢屢攻下﹐豈知腸胃內虛﹐所下者不過溏泄稀糞耳﹗夫攻下便稀﹐是腸虛也﹐而又不知﹐尢必曰此旁流也。嗟嗟﹗旁流二字﹐論中並無﹐卽有旁流﹐必燥糞內結﹐而旁水自流﹐非登廁便稀之爲旁流也。夫宿食旁流之證﹐或百中有一﹐豈可視爲常事哉﹖世之治傷寒者﹐惟散﹑惟消﹑惟淸﹑惟泄﹐罔顧其本﹐但治其末﹔消﹑散﹑淸﹑泄殆盡﹐見病虛寒﹐然後調補。執一定不移之死法﹐治變化無方之傷寒﹐捨生機活潑之至道﹐用殺伐刀鋸之慘刑﹐能不悲哉﹗故治病必求於本﹐而傷寒治本之法﹐難以言傳﹐識六气之標本﹐明經絡之淺深﹐更合經論而會通之﹐其庶幾乎﹗

發熱

寒爲陰﹐熱爲陽。發熱﹐陽也﹐由陰气不和於陽而發熱也。夫陰气不和於陽﹐是爲陰虛。然陰在內﹐爲陽之守﹐陰虛則陽無所守﹐陽無所守則陽气亦虛﹐是發熱有屬陰虛者﹐有屬陽虛者。陰虛發熱﹐宜養血滋陰﹐陽虛發熱﹐當養气助陽。人身陰陽和則無熱﹐陰陽不和則發熱﹐揆其常理﹐但當和陰陽﹑調气血也。然而熱之發也﹐有微暴不同。微熱者﹐熱而和緩﹐陰血內虛也﹔暴熱者﹐熱之燔灼﹐陽气亢害也。陰血內虛而熱﹐當以滋養之藥治之﹔陽气亢害而熱﹐宜以溫熱之藥治之。蓋微熱者﹐有根之熱也﹕熱暴者﹐無根之熱也。無根之熱﹐是爲脫熱﹔脫熱者﹐陽气外脫而熱也。如是之熱﹐當求其屬以衰之﹐故曰甘溫除大熱也。凡病而發熱者什之九﹐是身𨿽發熱﹐必有本證。醫者當視其色﹐診其脈﹐察其表裏﹐揆其虛實﹐合本證而詳論之﹐得其要矣。

惡寒

熱﹐陽气也﹔寒﹐陰气也。惡寒者﹐周身毛竅不得陽气之衛外﹐故皮毛嗇嗇然而灑淅也。人周身八萬四千毛竅﹐太陽衛外之气也。若病太陽之气﹐則通體惡寒。從頭項而至背膂﹐太陽循行之經也﹕若病太陽之經﹐則其背惡寒。惡寒之外﹐又有身寒。身寒者﹐著衣重復而身常寒﹐乃三焦火熱之气不能外溫肌肉也。《傷寒論》云﹕形冷惡寒者﹐此三焦傷也。形冷惡寒﹐卽身寒之謂也。凡傷寒初起﹐身必發寒﹐蓋寒乃太陽之本气也。

經云﹕太陽之上﹐寒气主之。是太陽以寒爲本﹐以熱爲標也。惡寒之外﹐又有惡風。經云﹕厥陰之上﹐風气主之。人身通體皮毛﹐太陽之气所主也。皮毛之內﹐肌腠之間﹐則有熱肉充膚之血﹐厥陰之气所主也。病太陽之本气﹐而皮毛不利﹐則惡寒﹔病厥陰之本气﹐而肌腠不利﹐則惡風。風﹑寒難以分別﹐從皮毛﹑肌腠而有別也。病在皮毛﹐則皮毛閉拒而無汗﹔病在肌腠﹐則皮毛開發而有汗。蓋凝斂閉拒則爲寒﹐鼓動開發則爲風。

風也﹐寒也﹐皆正气內虛﹐而淫气隨生也。有身𨿽發熱﹐發熱之中﹐仍兼惡寒﹐法當辛溫以治其熱。經云﹕病未反本﹐治當從本。此之謂也。

頭痛

頭痛之證有三﹕一太陽頭痛﹐一少陽頭痛﹐一厥陰頭痛。太陽之脈﹐上額交巓絡腦﹐而太陽之上﹐寒气主之﹔太陽頭痛﹐寒痛也。少陽之脈﹐上抵頭角﹐而少陽之上﹐相火主之﹔少陽頭痛﹐火痛也。厥陰之脈﹐上出額﹐與督脈會於巓﹐而厥陰之上﹐風气主之﹔厥陰頭痛﹐風痛也。頭痛𨿽有寒﹑火﹑風三者之異﹐尢當觀其微劇﹐察其陰陽。身有他病而兼頭痛﹐痛之微者也﹔獨患頭痛﹐其痛欲死﹐痛之劇者也。凡陰血虛而陽熱盛﹐則痛微﹔若陽气虛而陰寒盛﹐則痛劇。風火頭痛﹐有餘則淸散之﹐不足則滋補之。陰寒頭痛﹐乃陰盛陽虛﹐所謂陽虛頭痛者是也﹐非桂﹑附﹑參﹑不能治之。世遇頭痛之證﹐便謂外受風寒﹐卽與發散﹔發散不愈﹐漸加寒涼﹐非芎﹑防﹑荊﹑羌﹐卽芩﹑連﹑梔﹑膏﹐風火頭痛而遇此﹐不致喪身﹐若陽虛頭痛而遇此﹐必致殞命矣。可不愼哉﹗世有三陰無頭痛之說﹐豈知陰虛頭痛﹐純屬陰寒﹐陽幾絕滅﹐病此者﹐十無一生。所以然者﹐一如日不麗天﹐下沈於海﹐萬方崩陷也。蓋人與天地相合﹐天有日﹐人亦有日﹐君火之陽﹐日也﹔地有四海﹐人亦有四海﹐頭爲髓海﹐胸爲气海﹐胃爲谷海﹐胞中爲血海。在天之日﹐晝行於天﹐夜行於海﹔在人之日﹐旣行於天﹐亦行於海。自頭項至尾閭﹐如日之行於天也﹐自血海至髓海﹐如日之行於海也。今陽虛頭痛﹐乃陰寒蔽日﹐逆於髓海﹐不能上巓至項﹐以行於背﹐反從陽入陰﹐以行於腹。是以頭痛不已則心煩﹐心煩者﹐陽光逆於气海也﹔心煩不已則嘔吐﹐嘔吐者﹐陽光逆於谷海也﹔嘔吐不已則神昏﹐神昏者﹐陽光逆於血海也。頭痛至神昏﹐則入陰之盡﹐如日沈海底矣。在天則萬方崩陷而大荒﹐在人則陽光絕滅而身死。不知其源﹐妄投湯藥﹐至治之不效。有云肝風入腦者﹐有云客寒犯腦者﹐有云眞頭痛者﹐其言如是﹐而散風﹑散寒之藥﹐終以不免。豈知散之之法﹐非所以治之﹐適所以害之﹐旨哉﹗《靈樞》四海論云﹕得順者生﹐得逆者敗﹔知調者利﹐不知調者害。其卽日逆於海之頭痛﹐而醫者倒行逆施﹐不善治而致死之謂歟﹗

辧舌

舌者﹐心之竅。心﹐火也。舌紅﹐火之正色也﹔上捨微胎﹐火之蘊蓄也﹕此爲平人之舌色。若病則君火內虛﹐胃無谷神﹐舌色變而胎垢生﹐今人妄謂胸中有食﹐則舌上有胎﹐非理也。若謂胎因食生﹐則平人一日數餐﹐何無胎﹖若謂平人食而卽消﹐病則停滯胎生﹐何初病一二日﹐舌上無苔﹐至三四日谷食不入﹐舌反有苔﹖則有食有苔之說﹐可知其訛謬矣。方書辧三十六舌﹐張大繁言﹐毫無徵驗。世醫不知此屬僞言﹐臨病施治﹐執以爲信﹐非所以救之﹐適所以害之矣。夫平人之舌本無苔﹐微有苔者﹐不過隱隱微微﹐淡白﹑淡黃之間耳﹗惟三焦火熱之气﹐爲寒所侵﹐則舌上白苔而滑﹐身發熱而谷不入﹐中﹑上二焦﹐虛熱相蒸﹐則舌上粘苔而垢。苔色淡黃﹐或微黃者﹐中土虛也﹔苔色灰褐﹐或醬板色者﹐中土寒也。舌上紫色者﹐虛寒也﹔深紫色者﹐大虛大寒也﹔紫色光亮者﹐久病火衰﹐土無生原也﹐淡白光亮者﹐久病陰虛﹐榮血內脫也。苔色黑色者﹐君火虛衰﹐水色上乘也。須知舌者﹐火也﹐火得其色﹐乃爲平人之舌。

平人五火齊明﹐如天日光明﹐陰翳消除﹐何苔之有﹖惟傷寒大病﹐君火不明﹐至三焦相火乘於君火之位﹐則舌色反常。夫相火之乘於君火也﹐非相火之有餘﹐乃君火之不足。醫者不知救助君火之不明﹐反沒相火之上乘﹐進以寒涼﹐則君火愈虧﹐相火並竭﹐神志散亂﹐未有不斃。平人胃气有餘﹐三焦和暢﹐君火光明﹐凡五味入口﹐無論酸﹑咸﹑甘﹑苦﹐皆過而無苔﹔病則胃气空虛﹐三焦失職﹐君火衰微﹐若五味入口﹐遇酸﹑咸﹑甘﹑苦﹐則舌上凝滯而苔生矣。人不之信﹐但觀小兒服藥﹐舌上藥色凝而不退﹐大人食酸﹐舌苔卽黑﹐此其徵矣。夫黑者﹐水色也。傷寒苔黑﹐世有火極似水之說﹐品方用藥﹐仍議淸涼。夫火極似水﹐所謂物極必反也。

旣極而反﹐理應從治﹐不應對治﹐對治固宜淸涼﹐從治則宜溫熱矣。柰何認舌﹐皆以虛爲實﹐以寒爲熱﹐不能探本澄源﹐盡是以訛傳訛。𨿽謂舌色反常﹐亦有實熱之證﹐然舌色反常而實熱者﹐十有二三﹐此三陽病也﹔舌色反常而虛寒者﹐十有七八﹐此三陰病也。舌色反常上有紅點﹐大如芥子﹐此虛熱舌也﹔舌色如常﹐上有紅點﹐大如芥子﹐此實熱舌也。舌上苔黑而熱極者﹐其苔髙浮於上﹐不傷舌之本體﹐或黑或灰﹐此犀角﹑芩﹑連﹑石膏之證﹐乃百中之一耳﹗至大﹑小承气之證﹐舌上亦有燥黑者﹐然必出言壯厲﹐神气𨿽昏﹐而原本之神凝聚於內﹐承气下之而愈﹐亦百中之一耳﹗其有散黑而潤﹐四邊灰紫者﹐虛寒舌也。又有凝黑而枯﹐上如鱗甲者﹐大虛大寒舌也﹐並宜參﹑術﹑桂﹑附﹐大忌寒涼。若胃气已絕﹐滿舌如繭﹐板硬而黃﹐或板硬而黑﹐如是之舌﹐百無一生。余之辧舌﹐不合方書﹐觀者未必能信﹐如能不棄餘言﹐則殺人亦差少耳﹗

咳嗽

語云﹕諸病易治﹐咳嗽難醫。夫所以難治者﹐緣咳嗽根本甚多﹐不止於肺。今世遇有咳嗽﹐卽曰肺病﹐隨用發散﹑消痰﹑淸涼﹑潤肺之藥﹐藥日投而咳日甚﹐有病之經脈﹐未蒙其治﹐無病之經脈﹐徒受其殃﹐至一月不愈﹐則弱證將成﹐二月不愈﹐則弱證已成﹐延至百日﹐身命𨿽未告殂﹐而此人已歸不治之證矣。嗚呼﹗本屬可治之病﹐而壞於凡醫之手﹐舉世皆然﹐莫可如何﹗余因推本而約言之。《素問﹟咳論》云﹕五臟六腑皆令人咳﹐非獨肺也﹐是以咳病初起﹐有起於腎者﹐有起於肝者﹐有起於脾者﹐有起於心包者﹐有起於胃者﹐有起於中﹑上二焦者﹐有起於肺者﹐治當察其原﹐察原之法﹐在乎審證。

若喉癢而咳﹐是火熱之气上衝也﹐火欲發而煙先起﹐煙气沖喉﹐故癢而咳。又有傷風初起﹐喉中一點作癢﹐咽熱飲則少蘇﹐此寒凝上焦﹐咽喉不利而咳也﹐或寒或熱﹐治當和其上焦。其有胸中作癢﹐癢則爲咳﹐此中焦津血內虛﹐或寒或熱而爲咳﹐法當和其中焦。此喉癢之咳﹐而屬於上﹑中二焦也。

若气上衝而咳﹐是肝﹑腎虛也。夫心﹑肺居上﹐肝﹑腎居下。腎爲水髒﹐合膀胱水腑﹐隨太陽之气﹐出皮毛以合肺。肺者天也﹐水天一气﹐營運不息。今腎臟內虛﹐不能合水腑而行皮毛﹐則腎气從中土以上衝﹐上衝則咳。此上衝之咳而屬於腎也。

又肝藏血﹐而衝﹑任血海之血﹐肝所主也。其血則熱肉充膚﹐澹滲皮毛﹐臥則內歸於肝。今肝臟內虛﹐不合衝﹑任之血﹐出於膚腠﹐則肝气從心包以上衝﹐上衝則咳。此上衝之咳而屬於肝也。

又有先吐血﹐後咳嗽者。吐血則足厥陰肝臟內傷﹐而手厥陰心包亦虛﹐致心包之火上克肺金。心包主血﹑主脈﹐血脈內虛﹐夜則發熱﹐日則咳嗽﹐甚則日夜皆熱﹐日夜皆咳。此爲虛勞咳嗽﹐先傷其血﹐後傷其气﹐陰陽並竭﹐血气皆虧﹐服滋陰之藥則相宜﹐服溫補之藥則不宜﹐如是之咳﹐百無一生。此咳之屬於心包也。

又手太陰屬肺金﹐天也﹔足太陰屬脾土﹐地也。在運气則土生金﹐在臟腑則地天交。今脾土內虛﹐土不勝水﹐致痰涎上湧﹐地气不升﹐天气不降﹐而爲咳﹐咳必兼喘。此咳之屬於脾也。

又胃爲水谷海﹐气屬陽明﹐足陽明主胃﹐手陽明主大腸。陽明之上﹐燥气治之﹐其气下行﹐今陽明之气不從下行﹐或過於燥而火炎﹐或失其燥而停飲﹐咳出黃痰﹐胃燥熱也﹐痰飲內積﹐胃虛寒也。此爲腸胃之咳﹐咳𨿽不愈﹐不卽殞軀。治宜消痰﹑散飲。此咳之屬於胃也。夫痰聚於胃﹐必從咳出﹐故《咳論》云聚胃關肺。使不知咳嗽之原﹐而但以淸肺﹑消痰﹑疏風﹑利气爲治﹐適害也已﹗外有傷風咳嗽﹐初起便服淸散藥﹐不能取效者﹐此爲虛傷風也﹐最忌寒涼發散﹐投劑得宜﹐可以漸愈。又有冬時腎气不足﹐水不生木﹐致肝气內虛﹐洞涕不收﹐鼻竅不利﹐亦爲虛傷風﹐亦忌發散﹐投劑得宜﹐至春天和凍解﹐洞涕始收﹐鼻竅始利。

咳嗽大略﹐其義如是﹐得其意而引伸之﹐其庶幾乎﹗咳嗽俗名曰嗆﹐連咳不已﹐謂之頓嗆。頓嗆者﹐一气連嗆二三十聲﹐少者十數聲﹐嗆則頭傾胸曲﹐甚者手足拘攣﹐痰從口出﹐涕泣相隨﹐從膺胸而下應於少腹。大人患此﹐如同哮喘﹐小兒患此﹐謂之時行頓嗆。頓嗆不服藥﹐至一月亦愈。所以然者﹐周身八萬四千毛竅﹐太陽膀胱之气應之﹐以合於肺﹐毛竅之內﹐卽有絡脈之血﹐胞中血海之血應之﹐以合於肝﹕若毛竅受寒﹐致胞血凝澀﹐其血不能澹滲於皮毛絡脈之間﹐气不煦而血不濡﹐則患頓嗆。至一月﹐則胞中之血一周環復﹐故一月可愈﹔若一月不愈﹐必至兩月。不與之藥﹐亦不喪身。若人過愛其子﹐頻頻服藥﹐醫者但治其气﹐不治其血﹐但理其肺﹐不理其肝﹐頓嗆未已﹐又增他病。或寒涼過多﹐而嘔吐不食﹔或攻下過多﹐而腹滿泄泄﹔或表散過多﹐而乳腫喘急﹕不應死而死者﹐不可勝計。嬰兒頓嗆初起﹐但當散胞中之寒﹐和絡脈之血﹐如香附﹑紅花﹑川芎﹑歸﹑芍之類可用﹔其內寒嘔吐者﹐漧薑﹑吳萸可加﹕表裏皆虛者﹐﹑術﹑參﹑苓可用。因病加減﹐在醫者之神明。苟不知頓嗆之原﹐而妄以前﹑杏﹑蘇﹑芩﹑枳﹑桔﹑抱龍丸輩﹐淸肺化痰﹐則不可也。

瘧

瘧之不同於傷寒也﹕瘧爲輕﹐傷寒爲重﹔瘧在經絡﹐傷寒在气化。气化者﹐隨六气而化病﹐有陰陽之傳變也。經絡者﹐瘧邪隨經絡而沈以內薄﹐由衛气應乃作也。應者﹐衛气外出﹐瘧從之而發﹔衛气內入﹐瘧從之而休也。時行傳染之瘧﹐邪瘧也﹐邪气相感﹐但在皮膚絡脈間﹐卽不服藥﹐三日亦愈。其先寒後熱﹐熱時煩渴﹐汗出卽休﹐此三陽瘧也﹐卽不服藥﹐六日亦愈。又日發而早﹐其瘧將愈﹔日發而晏﹐其瘧難已。晏者﹐衛气虛而循經不入也。瘧有陰陽輕重之不同﹐瘧爲陽﹐脾寒爲陰﹔瘧爲輕﹐脾寒爲重。時俗一槪混稱﹐醫家一槪混治﹐豈知瘧與脾寒之不同哉﹗瘧不死人﹐脾寒能死人。若脾寒病﹐而槪以消散寒涼之藥﹐昧昧以治﹐斷未有不斃者也。夫病之發也﹐寒少熱多﹐六脈均平﹐能食﹐而神气如常者﹐瘧也﹔寒多熱少﹐六脈微虛﹐不能食而煩悶嘔逆﹐神气消索者﹐脾寒也。夏月皮毛開發﹐經絡外溢﹐風暑之邪﹐易傷經絡﹐故多瘧病。傷絡者﹐瘧之輕者也﹔傷經者﹐瘧之可輕可重者也。治瘧之方﹐當調其气血﹐和其榮衛﹐疏其絡﹐通其經﹐察寒熱之多少﹐辧臟腑之虛實﹐而施治之。欲調气血﹑和榮衛﹐如歸﹑芍﹑紅花﹑柴胡﹑桂枝可用也﹔疏通經絡﹐如續斷﹑木通﹑秦艽﹑銀花可用也。寒多者﹐姜﹑桂﹑曲﹑朴以溫之﹔熱多者﹐柴﹑芩﹑知﹑葛以淸之﹔實者﹐橘﹑半﹑枳﹑朴﹔虛者﹐﹑術﹑甘﹑苓。此瘧病通治之法也。

若干太陰脾臟﹐則爲寒瘧﹔寒瘧﹐猶脾寒也。少陰心臟﹐則爲心瘧﹔心瘧﹐猶癉瘧也。少陰腎臟﹐則爲腎瘧﹔腎瘧﹐猶牝瘧也。厥陰肝臟﹐則爲厥瘧﹔厥瘧﹐厥不知人也。此數瘧者﹐當用參﹑﹑術﹑姜﹑桂﹑附以治之﹐惟心瘧屬手少陰﹐不宜溫熱﹐當用參﹑苓﹑歸﹑芍﹑枸杞﹑棗仁﹑遠志﹑龍眼補心養血之法以治之。此五臟三陰瘧﹐實可生而可死。凡此所以論瘧病之重輕﹐及治瘧之常法也。

而瘧之方起﹑瘧之變病﹑治之禁忌﹑藥之流通﹐更當悉焉。夏月天暑地炎﹐無寒風之外感﹐然而沐浴水寒。

暮夜涼風﹐不能無也。人犯之者﹐不在皮膚﹐多傷經脈。人身衛气﹐夜入於陰﹐日出於陽﹐因衛气之出﹐而乍然寒熱﹐卽瘧病也。若昧昧以診﹐見有寒熱﹐不曰傷寒﹐卽曰傷暑﹐不曰中暑﹐卽曰內傷外感。夫其言如是﹐而所用之藥﹐無非發散﹑消食﹐及乎寒涼而已。嗟嗟﹗如是之病﹐不遭如是之藥﹐𨿽然成瘧﹐七日可愈。今也發散虛其表﹐消食損其中﹐寒涼滯其經﹐而又絕其谷﹐必至瘧不成瘧﹐傷寒不成傷寒﹐汗𨿽出而身不涼﹐至日晡而熱更甚。須知日晡熱甚﹐原病瘧也﹔汗出不涼﹐表裏皆虛也。無力之家﹐不延醫﹐不服藥﹐進以糜粥﹐挨延時日而愈﹔有力之家﹐屢屢更醫﹐察其根由﹐醫必曰﹕虛之極矣。先以人參少許﹐探而試之﹐試之相宜﹐則重用之﹐然後進以糜粥﹐亦延挨時日而愈。如是之病﹐夏月頗多﹐明者視之﹐深爲嘆惜﹐而醫與病家﹐總不知也。然延挨而愈者﹐什之八九﹐其告殂者﹐豈無一二﹖言念及此﹐寧不悲哉﹗又有炎暑之時﹐其人卒然厥逆﹐色蒼蒼如死狀﹐人必駭曰﹕此痧發也。放痧出血﹐以救一時之困﹐數日之後﹐轉而爲瘧。詎知厥逆若死﹐非痧也﹐乃邪盛於經﹐經脈一時不能交接﹐卽瘧之兆端始發也。徒刺其血﹐後必病瘧﹐瘧亦不輕﹐然此瘧乃發於經脈之陽者。更有一時暴厥﹐厥不知人﹐刺之無血﹐牙關緊急。醫見之﹐不曰急痧﹐卽曰中風入髒﹐刺指無血﹐則用鋒鍼刺曲池﹑委中﹐以出其血﹐牙關不開﹐則以銅箸撬齒﹐灌礬水而探吐﹐時余始蘇﹐精神委頓﹐六脈微虛﹐一日稍平﹐次日復厥﹐厥而無熱﹐微微有汗。此瘧從陰出﹐不得陽熱之化﹐乃厥瘧也。余於夏日﹐曾治一二﹐其後亦愈。若旣蘇之後﹐投劑不宜﹐亦不能生。此瘧之方起爲然也。若瘧之變病﹐總由攻消太過﹐三焦內虛﹐或脹滿﹐或浮腫﹐或泄瀉﹐或咳嗽。病𨿽有變﹐更當溫其中土﹐助其三焦﹔若脹滿者消之﹐浮腫者散之﹐泄瀉者通之﹐咳嗽者淸之﹐一時暫松﹐不能全愈﹐耽延時日﹐斷未有不斃者也。

治瘧禁忌﹕一發散﹐二消食﹐三寒涼﹐前已言之矣。至藥之流通﹐今人治瘧﹐不用常山﹐以常山爲截瘧藥﹐截之早﹐其後必變臌脹。不觀仲師治瘧﹐每用蜀漆。蜀漆﹐常山苗也。苗不可得而用其根﹐亦何害焉﹖況常山乃從陰出陽之藥﹐若三陰瘧﹑脾寒病﹐不使從陰出陽﹐何能卽愈﹖旣愈矣﹐又何臌脹之有﹖又瘧病虛寒﹐久用參﹑術﹑姜﹑桂﹐總不能愈者﹔參﹑術﹑姜﹑桂之內﹐須加常山﹐更須加穿山甲﹐使經絡疏通﹐瘧邪外出﹐未有不愈者也。又陽熱之瘧﹐鱉甲可以攻散﹔心﹑腎之熱瘧﹐菖蒲﹑黑豆可以交通﹔邪入郛郭﹐檳榔﹑艸果可以泄之﹔邪入膀胱﹐車前﹑滑石可以利之。若瘧後發咳﹐乃初因瘧病﹐地气不交於肺﹐今瘧止病去﹐則地气上升﹐脾﹑肺始交﹐故咳。苟不助脾气之上升﹐而反用泄肺之藥以下泄﹐其咳斷不能除﹐轉爲瘧怯﹐至五年而必死。嗟嗟﹗醫之爲道﹐至精至微﹐粗工凶凶﹐方技自逞﹐收一時之小效﹐至後死而弗計﹐哀哉﹗

暑

經云﹕在天爲熱﹐在地爲火。暑者﹐熱火之气也。天有此熱火之气﹐人亦有此熱火之气。無分四時寒暑﹐凡病三陽﹐而見熱火之證﹐皆可言暑。是寒也﹐暑也﹐卽陰陽之气也。今人不明人身運气之理﹐遇炎天酷暑之病﹐不曰傷暑﹐卽曰中暑﹐香薷﹑石膏﹑竹葉﹑芩﹑連﹐槪投混施﹐其殺人不知幾許矣﹗夏月之時﹐世人盡知有暑﹐用寒涼之藥﹐人皆曰宜也。服之不愈﹐則更服之﹐更服不愈﹐則頻服之﹐𨿽至於死﹐亦無怨言。若遇明者﹐洞鑑其源﹐投以溫藥﹐人皆曰不宜也。服之不效﹐必不再服﹐其心皇皇曰﹕此暑病也﹐可服熱藥乎﹖淸涼之藥﹐恣意投之﹐厥身已斃﹐仍咎熱藥之非﹐則夏月寒涼殺人﹐所必不能免者。夫不能免而欲求其免﹐其在芻言之可聽乎﹗蓋暑者﹐四時之一气也﹐暑何害於人哉﹗如暑而必傷人也﹐則長夏之時﹐盡人當病﹐何以烈日中奔走勞形者不病﹐而避暑於髙堂大廈者反病耶﹖須知人病﹐皆其自取。吾身五運安和﹐六气均平﹐𨿽日在暑中而不病。若五運有虧﹐六气不振﹐陰虛則陽盛而熱證生﹐陽虛則陰盛而寒證起﹐寒病﹑暑病隨人身陰陽之气而化生者也。如寒邪傷陽而化病﹐寒亦爲熱﹔暑邪傷陰而化病﹐暑亦爲寒。苟不以人身气化之寒暑爲憑﹐而以天气之寒暑爲定﹐眞殺人不用刃矣﹗且夏月之時﹐人身上熱下寒﹐一如天气𨿽暑﹐地下則寒﹐不觀井中水冷之極乎﹖人身丹田之气﹐地下之水﹐亦若是也。凡治病者必顧其本﹐惟夏月之病﹐當溫補者﹐什之七八﹐宜涼瀉者﹐什之二三。凡人腎气有餘﹐形體不勞﹐但感風暑。化爲熱病﹐則香薷﹑白虎﹐一劑而痊﹐西瓜﹑涼水﹐服之而愈。醫見其痊愈也﹐遇暑邪入髒之證﹐亦以此藥治之﹐則一劑而殂者﹐比比矣。酷暑炎炎﹐朝病夕死﹐人謂疫气流行而死者﹐皆因暑邪入髒病也。其病五六日而死者﹐亦因陽气盡泄於外﹐穀气不入﹐腎气有虧﹐眞气內脫而死也。如是之病﹐惟參﹑﹑桂﹑附可以療之。療之而盡人皆愈也﹐人或信之﹔療之而間有一二不及療者﹐人必疑之而非之矣。余嘗思子產論政云﹕夫火烈﹐民望而畏之﹐故鮮死焉﹔水弱﹐民狎而玩之﹐故多死焉。今人畏熱藥而喜寒涼﹐又何怪乎其多死哉﹗﹝戒人當暑月中﹐須知兼雜虛寒之證﹐不可恣意涼散。然言之未免太過﹐讀者當識其大旨﹐勿以辭害意可耳﹗﹞

痢

痢﹐瀉也。大便通利﹐常也。痢者﹐乃裏急欲利﹐復後重而不利。後重﹐卽後墜﹐痢之發也﹐身作寒熱﹐嘔吐﹐煩悶﹐水漿不入﹐腹痛﹐下痢或赤或白﹐或赤白相兼﹐裏急後重﹐晝夜數十餘次。此痢之重者也﹐治得其法﹐𨿽重可愈。初起時﹐若有風寒表證﹐於治痢藥中﹐當加發散﹔若不發散﹐徑治其痢﹐必亂其經脈﹐逆其气機﹐病轉劇矣。外邪旣去﹐但治其痢﹐更分寒﹑熱﹑虛﹑實﹐顧本顧標﹐如但以通利之法治之﹐先通後補﹐不若標本兼治﹐補瀉並行之爲得也。若下痢純紅﹐身熱不退﹐水谷不入﹐是爲死證。經云﹕腸下血﹐身熱則死。謂余血下泄﹐陽熱外浮﹐陰陽離脫也。若痢後下血水﹐其身發熱﹐亦爲死證。痢後則腸垢已竭﹐下血水乃從陽入陰﹐胞中並傷﹐世有下屋漏水之說﹐則血水其漸也。若色如魚腦﹐此熱毒入腸﹐當淸熱和血也。色如醬褐﹐乃下焦虛寒﹐亦非善證﹐當溫經散寒。如白沫凍汁﹐則爲寒積。世醫有赤屬火﹑白屬寒之說﹐於理亦似﹐但赤色而中土虛胃气弱者﹐當用溫藥以從治﹐不宜涼藥以對治也。凡痢初起﹐作嘔無害﹐若日久脾虛﹐三焦寒而嘔者﹐亦將危矣。又凡下痢必痛﹐痛者可治﹐謂有積也﹔不痛者﹐是爲腎泄﹐難治﹐一起便宜溫補﹐不宜行泄﹐若行瀉於前﹐溫補於後﹐亦難生矣。凡痢屬三陽﹐精神不憊而能食者﹐當分新久﹐或瀉或補﹐或瀉補兼施﹔若身體疲倦﹐不能飲食﹐而屬三陰者﹐止宜溫補﹐不宜通利﹔亦有下痢無積﹐日夜十餘次﹐解時微痛﹐是名脾瀉﹐又名洞泄﹐亦宜溫補﹐不宜通利。有脾家實﹐而腐穢當下者﹐乃新病爲然﹐必非久也。有夏秋虛寒下痢﹐治得其法﹐至冬稍痊﹐明春方愈者﹔有夏秋實熱下痢﹐治不得宜﹐乍輕乍重﹐至明春方死者。有痢疾初起﹐點滴艱澀﹐裏急後重﹐宜芒硝﹑大黃通利者﹐所謂通則不痛也。

痢之輕者﹐名曰積﹐飲食失宜﹐寒積下焦也。一時腹痛﹐雷鳴暴注﹐名曰水瀉﹐水谷不分﹐從小腸而下注也。

凡下痢﹐有糞者輕﹐無糞者重。蓋糞從腸中出﹐積從腸外出﹔腸中出者出之易﹐腸外出者出必難﹐故後重而痛也。

喘

喘者﹐气短而促﹐吸不歸根﹐呼吸之气不應皮毛之開合也。有實喘﹐有虛喘﹐有半虛半實喘。

實者﹐風寒之邪﹐傷其毛腠﹐致肌表不和。毛﹐皮毛也﹐主表﹕腠﹐腠理也﹐主肌。經云﹕三焦﹑膀胱者﹐腠理毫毛其應。是三焦應肝血之腠理以主肌﹐膀胱應肺气之皮毛以主表。若寒邪凝斂於皮毛﹐皮毛之气不通於腠理﹐則喘﹔風邪中傷於腠理﹐腠理之气不通於皮毛﹐亦喘。然此喘也﹐必病之初起﹐微微气急﹐或無汗惡寒﹐或有汗惡風﹐斯時和其肌表﹐散其風寒﹐喘自平矣。

半虛半實者﹐手足太陰之气﹐不相交合也。手太陰肺金﹐天也﹔足太陰脾土﹐地也。地气上升﹐則天气下降﹐或寒逆於肺而肺金寒﹐或濕滯於脾而脾土濕﹐則脾气不升﹐肺气不降﹐痰涎在中﹐上下不交而爲喘。然此喘也﹐必兼咳也。夫脾肺不交﹐則爲虛﹔寒濕內凝﹐則爲實。虛實相半﹐則補瀉並施﹔虛多實少﹐則補多瀉少﹔實多虛少﹐則瀉多補少。寒涼之藥﹐在所禁也。《傷寒論》中﹐有麻黃杏子石膏湯﹑葛根黃連黃芩湯以治喘﹐乃病太陽之標陽﹐而毛腠不通﹐陽熱過盛﹐病在气化﹐不在經脈也。又有冷風哮喘﹐乃胃積寒痰﹐三焦火熱之气然之不力﹐火虛土弱﹐土弱金虛﹐致中有痰而上咳喘。此緩病也﹐亦痼疾也﹐久久不愈﹐致脾腎並傷﹐胃無谷神﹐則死矣。

至虛喘者﹐水天之气不相交接也。肺﹐天也﹔腎﹐水也。天體不連地而連水。經云其本在腎﹐其末在肺﹐以明水天一气。若天水違行﹐則肺腎不交而喘﹐治不得宜﹐將離脫矣。當用參﹑苓﹑﹑術以補肺﹐辛﹑味﹑桂﹑附以補腎﹐肺腎相交﹐則喘平而能臥﹔若上下不交﹐晝夜不臥﹐喘無寧刻﹐則太陽標本之气﹐亦幾乎息矣。蓋太陽以寒爲本﹐以熱爲標。寒本﹐膀胱之水也﹐气根於腎﹔熱標﹐皮毛之陽也﹐气合於肺。此肺腎不交﹐而太陽標本之气﹐將以孤危﹐前藥所以必需也。若外道之藥﹐消削於前﹐其後亦無濟矣。余曾以前方治半月之虛喘﹐一劑而安﹐舉家欣喜﹐卽以告余﹐問前方可再服否﹖余曰﹕姑俟明日。病家曰﹕何也﹖余曰﹕安臥者﹐肺气下交﹐子時一陽初生﹐腎气上行﹐方爲交合﹐恐憊極而腎气之不升也。至寅時﹐果死矣。經云﹕升降息﹐則气立孤危﹔出入廢﹐則神機化滅。其卽肺腎不交﹐太陽气絕之喘病爲然乎﹗

呃

世有呃證﹐而經論有噦無呃﹐寧後世言呃﹐而古時言噦耶﹖《詩》云﹕鸞聲噦噦。謂聲有節奏也。人之發呃﹐勻勻而來﹐亦有節奏﹐故經論之噦﹐有作呃解。呃之微者﹐名曰KT。呃有逆呃﹐有虛呃﹐有敗呃。

逆呃者﹐膈中有寒﹐胃气從胸上膈﹐膈寒﹐其气停止﹐止而復出﹐則呃也﹐此膈寒气逆而呃。呃之至輕者﹐辛散溫行﹐數劑可愈。若病傷寒﹐而三焦不和﹐胃中畱滯﹐上焦不能如霧之灌漑﹐中焦不能如漚之腐化﹐下焦不能如瀆之濟泌﹐則上脘﹑中脘﹑下脘之胃气﹐亦因以不和。三焦者﹐胃外之然也。今三焦火熱之气﹐內不和於胃﹐外不達於肌﹐蘊熱上衝﹐發爲逆呃。斯時熱者淸之﹐寒者溫之﹐正虛邪實者﹐補而導之﹐不虛但實者﹐泄而通之﹐平胃﹑瀉心﹐皆可用也。張潔古治逆呃﹐有丁香辛香暖胃﹐柿蒂苦澀淸涼﹐是三焦郁滯之呃相宜﹐而虛呃﹑敗呃不相宜也。虛呃者﹐人病傷寒﹐絕其穀气﹐中胃空虛﹐復加寒涼消導﹔中胃旣虛﹐而三焦火熱之气亦失其職﹐陽明胃土不能合三焦出气以溫肌肉﹐寒气凝滯﹐正气內虛﹐則呃矣。參﹑術﹑桂﹑附可以治之﹐然必能食則可治﹐不能食則不可治矣。又有泄瀉下痢﹐下焦虛寒﹐谷入少﹐而中﹑上二焦亦虛而寒﹐以致呃者﹐亦爲虛呃。

敗呃者﹐病起於陰﹐腎臟先虛﹐不救其虛﹐反以實治﹐致胃腑亦虛﹐於是戊癸不合﹐火無生原﹐發而爲呃﹐是爲敗呃﹐百無一生﹐𨿽有參﹑附﹐亦徒然耳﹗然虛呃不愈﹐則轉爲敗呃﹐醫者又不可不知也。

嚏

嚏﹐非病也﹐然而嚏所由來﹐當知之也。人身經脈十二﹐始於肺之寅﹐終於肝之醜﹐而肝復交於肺﹐如十二時之相繼無已也。夫肺﹐金也﹔肝﹐木也。肝脈循喉嚨﹐入頏顙究於畜門﹐從畜門而上額﹐循巓﹐以下項。若頏顙不利﹐不能上循﹐但從畜門出鼻﹐則爲嚏。夫鼻爲肺竅﹐而畜門爲肝穴﹐嚏之有聲﹐如撞鐘然﹐猶以木擊金也。平人之嚏﹐間或有之﹐乃畜門之气﹐一時滯而不上﹐下出於鼻﹐則嚏也。又紙撚搐鼻﹐則畜門﹑頏顙爲物所引而下﹐脈本欲上﹐今引之而下﹐引下則嚏。又肺主皮毛﹐肝主肌腠﹐風邪陡襲皮毛﹐則皮毛之气不通於肌腠﹐肌腠之气欲出於皮毛﹐滯而不和則嚏。又肝脈內虛﹐不能循脈而上﹐但畱於頏顙﹑畜門間﹐則頻頻而嚏。醫不知之﹐以爲肺病﹐豈知實肝病也。又時病將痊則嚏。時病邪從外至﹐由皮毛而入肌腠﹐皮腠有病﹐則經脈不通於皮腠﹐嚏則流通而環轉也。又大人﹑小兒﹐卒患厥證﹐病在厥陰﹐陰極而陽不生﹐一時厥逆﹐藉藥得蘇﹐气脈流通則嚏。此從陰出陽﹐逆而復順也。方書治中風不知人者﹐用紙撚或末藥搐鼻﹐而曰﹕有嚏則生﹐無嚏卽死。吾不之解﹐意者有嚏則經脈可通﹐無嚏則經脈斷絕之謂歟﹗

脹腫

脹﹐气機不利也。胸上不寬﹐謂之胸痺。有脈不橫通而脹者﹐有濁气在上而脹者。脈不橫通﹐宜木通﹑茜艸﹑麥冬﹑栝蔞﹑貝母之屬以治之﹐此開胸痺法也。

濁气在上﹐宜柴胡﹑廣皮﹑木香﹑桔梗﹑半夏之屬以治之﹐此升淸降濁法也。胸之下胃之上脹者﹐乃胃絡與心包絡兩絡不通也﹐宜郁金﹑紅花﹑續斷﹑丹皮﹑枳實之屬以治之﹐此調和气血法也。膈之下腹之上脹者﹐乃胃土不和﹐中焦腐化有愆﹐胃有停滯﹐土气不達而然也。虛則補之﹐實則消之﹐熱則淸之﹐寒則溫之﹐審其寒﹑熱﹑虛﹑實而治之﹐乃通調轉運法也。胃之下臍之上脹者﹐乃脾土失職﹐地气不升而然也。夫胃土屬陽明﹐可淸可消﹐脾土屬太陰﹐如坤之地﹐發生萬物者也。地气上升﹐然後天气下降﹐若地气不升﹐則天气不降﹐天地痞塞則萬物不生。治之之法﹐當壯火气以生土﹐助脾气以交肺。若謂脹無補法﹐但以淸涼消克之藥行之﹐或見效於一時﹐或不見效於一時﹐而地气終不上升﹐則天气何能下降﹐無論效與不效﹐終必死也。若小腹脹者﹐乃膀胱水气不能合太陽而通於皮毛也﹑或通其水道﹐或開其毛腠。若脹而兼腫﹐小便不利者﹐行其水﹔脹而不腫﹐小便如常者﹐解其肌。凡脹在上者欲其下﹐而更有橫通之法﹔脹在下者欲其上﹐而兼有溫散之法﹐所謂髒寒生滿病也。若貼臍左右上下脹者﹐脹必兼痛﹐蓋衝任當臍﹐合於气沖之動脈﹐衝脈逆而不舒﹐故或脹或痛﹐當以紅花﹑歸﹑芎﹑柴胡﹑桂枝解肌和血之法以治之。若季脇兩旁兼少腹脹痛者﹐乃厥陰之气內不交於少陰﹐外不合於少陽﹐當以調和內外﹑交通陰陽之法以治之。所列藥味﹐不過陳其大槪﹐或減或加﹐神而明之可也。

脹未必盡腫﹐而腫未有不脹者也。人身外爲陽﹐內爲陰﹔通體皮毛﹐太陽陽熱之气也。陽熱之气﹐轉爲陰寒﹐則太陽標陽﹐不合少陰之本熱﹐而少陰標陰﹐反合太陽之本寒﹐致太陽皮毛之气不內通於少陰之骨髓﹐水气乘之﹐則爲水腫﹐寒气乘之﹐則爲寒腫﹐風气乘之﹐則爲熱腫。若五內無虧﹐而蘊釀成熱﹐則散之﹑淸之﹑行之﹑攻之﹐亦有愈者﹔若五內空虛﹐腎精竭乏﹐不得其治﹐則有性命之虞。又腫而喘﹐危之兆也。治得其宜﹐可以苟延﹔治失其宜﹐卽便死矣。吾見世之腫而死者﹐十有八九﹔而五子﹑五皮方治之﹐生者十無一二。醫者能知太陽之標陽本寒而主皮毛﹐少陰之標陰本熱而主骨髓﹐太陽之本合少陰之標﹐少陰之本合太陽之標﹐從無形之气化而旋轉以施治﹐不從有形之邪水而攻下以爲功﹐庶乎其可耳﹗

蠱

《易》曰﹕蠱﹐壞極而有事也。人病蠱者﹐脾土敗壞﹐身不卽死﹐復有事也。事﹐猶病也。腹脹而硬﹐紫筋浮露﹐臍平如鼓﹐外勁內空﹐毋論能食不能食﹐總百無一生﹔若但浮大而軟﹐則將成未成﹐是爲脹滿﹐猶可治也。

夫心﹑肺之病﹐其死也速﹔脾土之病﹐其死也遲。人見其遲也﹐而妄施湯藥以治之﹐治之小愈﹐非眞愈也﹐苟延時日而已。善治者﹐於始萌之日﹐從其本原而治之﹐不使敗壞成蠱﹐醫之功也。若已成而復藥之﹐總無濟矣。世有蠱證﹐余無治法﹐姑列其目﹐以俟能者。

隔

隔﹐猶阻也。阻隔不通﹐不能納谷﹐此三焦失職之病也。上焦出胃上口﹐主納﹔中焦並胃中﹐主腐化﹔下焦別回腸﹐主濟泌。平人食穀﹐從上脘而直入中脘。上脘﹑中脘﹐卽上焦﹑中焦。直入中脘﹐便腐化矣。

經云﹕上焦如霧﹐中焦如漚﹐下焦如瀆﹑爲胃外釜底之然。若中﹑上二焦﹐火气衰微﹐上焦不能如霧之灌漑﹐中焦不能如漚之腐化﹐便不能消穀﹐谷入反出矣。患此病者﹐百無一生﹐但有中上﹑中下之分﹐速死﹑遲死之異。中上者﹐上焦﹑中焦不和也﹔中下者﹐下焦﹑中焦不和也。中下不和其死遲﹐中上不和其死速。然治得其宜﹐速者可遲﹔治失其宜﹐遲者亦速矣。初患此病﹐醫者每用辛香行气之藥﹐謂能寬胸以開胃﹐詎知不能食者眞气虛也﹐眞气旣虛﹐豈可復行辛散以耗其气乎﹖旣耗其气﹐元本不甚虛者﹐猶可苟延﹔其元本虛者﹐數月之間﹐身命便不保矣。又初患此病﹐醫者有用養血滋陰之藥﹐謂開闌門而使之下﹐可以不吐。若系中﹑下二焦﹐不相通貫﹐谷入中脘﹐下焦不相順接﹐腐化有愆﹐仍從中脘而上逆﹐逆則吐﹐此滋潤下行之藥﹐投之亦效﹔愈而復發﹐復投此藥﹐便不效矣。初因下焦不得順接﹐可以滋潤下行﹔久則陰盛陽虛﹐下焦生陽之气不能環復於上﹐下而不上﹐則不效矣﹔不效﹐必至身命不保矣。其中﹑上二焦﹐火气衰微﹐初起或便用參﹑﹑術﹑姜﹑桂﹑附等藥﹐服之亦覺有效﹐藥𨿽效而病不除﹐其後必疑溫補之非﹐轉服他藥﹐終歸不治。天下豈有不食穀之人哉﹖經云﹕得谷者昌﹐失谷者亡。善夫﹗

吐血

人之一生﹐气充於外﹐血附於內﹐陰陽和平﹐榮衛通調﹐何吐血之有﹖惟大怒﹑大勞﹐或過思﹑過慮﹐傷其經絡﹐逆其气機﹐致陰陽血气失其循行之常度﹐則血外溢﹐而有吐血之病矣。血𨿽同﹐而血之根由不同﹐有胞中血海之血﹐有心包脾絡之血。夫胞中爲血海﹐其血熱肉充膚﹐淡滲皮毛﹐若大怒﹑大勞﹐气虛一時﹐不能攝血﹐致胞中之血不充於膚腠﹐反從气沖而上湧於胃脘。吐此血者﹐其血必多。治之之法﹐當調其榮衛﹐和其三焦﹐使三焦之气和於榮衛﹐榮衛之气下合胞中﹐气歸血附﹐卽引血歸經之法也。若不按經調治﹐只期速效﹐妄稱火盛血淫﹐驟用淸涼瀉火以止血﹐不但血不能卽止﹐必增咳嗽之病矣。夫吐血自有止期﹐虛癆咳嗽﹐必至喪身而後已。其心包之血﹐內包心﹐外通脈﹐下合肝。合肝者﹐肝與心包皆爲厥陰﹐同一气也。若房勞過度﹐思慮傷神﹐則吐心包之血。吐此血者﹐十無一生﹐惟藥不妄投﹐大補心腎﹐重服人參﹐可十全一二。其有身體不勞﹐內無所損﹐卒然哈血數口﹐或紫或紅﹐一哈便出﹐此爲脾絡之血。脾之大絡﹐絡於周身﹐絡脈不與經脈和諧﹐則有此血。下不傷陰﹐內不傷經﹐此至輕至淺之血﹐不藥亦愈。若不分輕重﹐槪以吐血之法治之﹐致絡脈寒凝﹐變生他病﹐醫之過也。又五臟有血﹐六腑無血。吐心臟之血者﹐一二口卽死﹔吐肺臟之血者﹐形如血絲﹔吐腎臟之血者﹐形如赤豆﹐五七日間必死﹔若吐肝臟之血﹐有生有死﹐貴乎病者能自養﹐醫者善調治爾﹔脾臟之血若羅絡﹐卽前哈血是也。凡吐血多者﹐乃胞中血海之血﹐醫者學不明經﹐指稱胃家之血。夫胃爲倉廩之官﹐受盛水谷﹐並未有血﹐謂血從胃出則可﹐若謂胃中有血﹐則不可也。

衄血

血從鼻出﹐謂之衄。衄之出也﹐由陽明經脈之气﹐不循胃絡而橫通周徧﹐致悍熱之气傷其榮血﹐遂迫血妄行而爲衄。若傷寒陽熱過盛﹐絡脈寒凝。榮衛不調﹐身發熱者﹐得衄則陰陽和而熱气平﹐其病可愈﹐故俗稱鼻衄爲紅汗也。其有不病傷寒﹐時出衄者﹐乃陽明熱气有餘﹐不循經下行﹐反上逆而傷其絡脈之所致也﹔衄出﹐則陽明亢熱之气亦平﹐故不藥亦愈﹐此衄至輕者也。又有陽明經脈虛寒﹐其人秉質素弱﹐內則耗其精血﹐外則勞其形體﹐衄大出不止﹐用涼血滋陰藥﹐其衄反甚者﹐乃陽明陽气失職﹐必用人參﹑附子﹐補气以攝血﹐助陽以救陰﹐其血方止﹐此衄之至重者也。欲辧衄之重輕﹐須察衄之冷熱。衄出覺熱者﹐乃陽明絡脈之血﹐輕者也﹐治宜涼血滋陰﹔衄出覺冷者﹐乃陽明經脈之血﹐重者也﹐治當溫經助陽。夫衄血之病﹐𨿽屬平常﹐若出而不止﹐陰陽離脫﹐亦有死者。臨病施治﹐常須識此﹐不可忽也﹗

便血

便血﹐俗名腸紅﹐血從大便出也。或在糞前﹐或在糞後﹐但糞從腸內出﹐血從腸外出。腸外出者﹐從肛門之宗眼出也。此胞中血海之血﹐不從衝脈而上行外達﹐反滲漏於下﹐用力大便﹐血隨出矣。此病初起﹐人多不覺﹔及至覺時﹐而身體如常﹐亦玩忽不治﹐卽或治之﹐無非涼血淸火﹐暫止復發﹐數年之後﹐身體疲倦﹐恣投藥餌﹐總不除根﹐遂成終身之痼疾矣。痼疾𨿽成﹐不致殞命。其治法總宜溫補﹐不宜涼瀉﹔溫暖則血循經脈﹐補益則气能統血。初便血時﹐治得其宜﹐亦可全愈﹔若因循時日﹐久則不能愈矣。

心腹痛

心腹痛者﹐上心﹑下腹﹐相引而痛。痛之名𨿽同﹐而所痛之部不同﹐如堪輿移步換形﹐其中不可不條分縷晰者也。心爲君主而藏神﹐不可以痛﹐今云心痛﹐乃心包之絡﹐不能旁通於脈﹐則痛也。

心脈之上﹐則爲胸膈﹐兩乳之間﹐則爲膺胸。胸膈痛﹐乃上焦失職﹐不能如霧露之漑﹐則胸痺而痛﹐薤白﹑蔞仁﹑茜艸﹑貝母﹑豆蔻之藥﹐可開胸痺以止痛。膺胸痛者﹐乃肝血內虛﹐气不充於期門﹐致衝﹑任之血﹐不能從膺胸而散﹐則痛﹐當歸﹑白芍﹑紅花﹑銀花﹑續斷﹑木通之藥﹐可和气血而止痛。

有中脘作痛﹐手不可近者。夫手不可近﹐乃內外不和﹐外則寒气凝於皮毛﹐內則垢濁停於中脘。當審其體之虛實以施治﹐莫若以燈艸火﹐當痛處爆十餘點﹐則寒結去而內外通﹐便不痛矣。有中脘之下﹐當陽明胃土之間﹐時痛時止者﹐乃中土虛而胃气不和﹐若行气消泄之劑﹐服之過多﹐便宜溫補。但以手重按之﹐則痛稍平﹐此中土內虛﹐虛而且寒之明驗也。

其乳下兩旁胸骨盡處痛者﹐乃上下陰陽不和﹐少陽樞轉不利也。傷寒病中﹐每多此痛﹐當助其樞轉﹐和其气血﹐上下通調﹐則愈矣。

其大腹痛者﹐乃太陰脾土之部﹐痛在內而緩﹐坤土虛寒也﹔痛兼內外而急﹐脾絡不通也。蓋脾之大絡﹐名曰大包﹐從經隧而外出於絡脈。今脾絡滯而不行﹐則內外皆痛。《太陽篇》云﹕傷寒陽脈澀﹐陰脈弦﹐法當腹中急痛﹐先與小建中湯﹐不瘥者與小柴胡湯。此先補益於內﹐而後樞轉於外也。

其有臍旁左右痛者﹐乃衝脈病也。衝脈當臍左右﹐若爲寒气所凝﹐其衝脈之血不能上行外達﹐則當臍左右而痛。當用血分之藥﹐使胞中之血通肌達表﹐若用气藥﹐無裨也。又有臍下痛者﹐乃少陰水髒﹑太陽水腑﹐不得陽熱之气以施化﹐致陰寒凝結而痛。少陰水髒虛寒﹐當用桂﹑附以溫之﹔太陽膀胱水腑虛寒﹐亦當用桂﹑附以溫之。蓋太陽﹑少陰相爲表裏﹐互爲中見者也。

又小腹兩旁謂之少腹。少腹痛者﹐乃厥陰肝臟之部﹐又爲胞中之血海。蓋膀胱之水﹐主於少陰﹔而胞中之血﹐主於厥陰也。痛者﹐厥陰肝气不合胞中之血而上行也。肝臟不虛者﹐當疏通以使之上﹔肝臟虛者﹐當補益以助其上。蓋厥陰不從標本﹐從中見少陽之气﹐使厥陰上合乎少陽﹐則不痛矣。

其兩旁季脇痛者﹐肝气虛也。兩脇之上痛者﹐少陽之气不和也。所痛之部﹐有气血﹑陰陽之不同﹐若槪以行气﹑消導爲治﹐漫云通則不痛。夫通則不通﹐理也﹐但通之之法﹐各有不同。調气以和血﹐調血以和气﹐通也﹔下逆者使之上行﹐中結者使之旁達﹐亦通也﹔虛者助之使通﹐寒者溫之使通﹐無非通之之法也。若必以下泄爲通﹐則妄矣﹗

中風

方書俱以中風弁首﹐謂風爲百病之長﹐善行數變。其中方治最多﹐有眞中風﹑類中風之區別﹐而熟知其不然也。風者﹐厥陰之本气也﹐在天爲風﹐在地爲木﹐在髒爲肝。人身肝血內虛﹐木不條達。外不充於經絡﹐內不榮於臟腑﹐則血虛生風﹐而有中絡﹑中經﹑中腑﹑中髒之不同﹐實皆中風病也。仲師《金匱》論中風歷節篇云﹕風之爲病﹐當半身不遂﹐或但臂不遂﹐邪在於絡﹐肌膚不仁﹐邪在於經﹐卽重不勝。此言風中於絡﹐或中於經﹐傷有形之經絡而爲病﹐中之淺﹐病之輕者也。若中風歷節﹐則傷腎主之骨﹑肝主之筋﹐疼痛如掣。

此言風傷有形之筋骨而爲病﹐中之深﹐病之重者也。𨿽有淺深輕重之不同﹐皆不死也。又云﹕邪入於腑﹐卽不識人﹐邪入於髒﹐舌卽難言﹐口吐涎。此不傷有形之筋骨﹐而傷無形之眞气﹐中腑中髒﹐皆必死矣。但中髒者﹐立死﹐𨿽延三五日﹐猶立死也﹐中腑者﹐腑與髒表裏雌雄相應﹐或半月﹐或一月﹐腑气不外通於經﹐而內逆於髒﹐亦死矣。經云﹕連髒則死﹐連經則生。不入髒而連經者﹐所用之藥﹐總宜彊筋壯骨﹐補血補气﹐如﹑術﹑熟地﹑歸﹑芍﹑參﹑苓﹑附﹑桂等﹐而祛風消散﹑淸涼豁痰﹐在所禁也。

胎產

胎產﹐乃婦人生育之常﹐非病也﹔其半產﹑漏下﹐則爲病矣。半產者﹐未滿十月而產﹐俗云小產是也。漏下者﹐血不養胎﹐離經下漏也。未滿三月而漏者﹐胎必不保﹐以胎未成形﹐其凝結之血﹐卽胎也﹐血行﹐恐胎亦不成矣。至四五月而漏者﹐其胎已成﹐大補气血﹐不漏則安。至於生產之後﹐不過气血兩虛﹐謹愼調養﹐必無他患。或三四日之間﹐其身發熱﹐稍有微寒﹐總因气血暴虛﹐陰陽不和之故﹔服藥只宜補气調血﹐陰陽和而寒熱可愈。丹溪云﹕產後須大補气血﹐𨿽有雜證﹐以末治之。誠哉斯言﹗若延醫延醫﹐見其身熱﹐復有微寒﹐必曰此外感也。投以散寒淸熱之藥﹐不惟不愈﹐變證日加﹐證屢出則治屢更﹐至身體憊極﹐然後重用人參。

與其補於旣變之後﹐曷若無損於未變之先﹐且有力服參者﹐大半猶可挽回﹐若無力服參﹐不可保矣。至產後惡露﹐或多或少﹐或有或無﹐當聽其自然﹐不可破气行瘀。有生產惡露無一點者﹐其身無病﹐亦無害也。又產後腹痛﹐多屬經脈不和﹐中土虛寒﹐但當調其經脈﹐溫其中土﹐破气行瘀亦所禁也。我故曰﹕生產原非疾病﹐服藥總宜溫補﹐不揣其本而齊其末﹐不若不藥之爲得矣。其婦人妊娠﹑婦人產後﹑婦人雜病﹐已悉仲師《金匱》論中﹐參究可也。

用藥大略

余初事醫﹐亦閱方書﹐未讀《本經》﹐只知某藥性寒﹐某藥性熱﹐某藥豁痰﹐某藥行气﹐某藥燥濕﹐某藥健脾﹐某藥破血﹐某藥補血。遇病用藥﹐如是而已﹗及藥不應手﹐嗜古而靈﹐始知五運六气之理。天地有五運六气﹐人身亦有五運六气﹐而百卉艸木﹐亦莫非五運六气。五運﹐五行也﹔六气﹐亦五行也。天地開辟﹐艸木始生﹐農皇仰觀俯察﹐而百卉艸木﹐有五方之出處﹐五時之生成﹐其中更有五色﹑五臭﹑五味﹐而合於人之五臟六腑﹐天地人物﹐一以貫之﹐著爲藥性。知藥之性﹐則用之無窮﹐取之有本﹔後人不知其性﹐但言其用﹐是爲逐末亡本。如雲犀角解心熱﹐羚羊淸肺肝。遇心熱之證﹐宜用犀角﹐肺肝之證﹐當用羚羊﹐使用之而毫不見功﹐將如之何﹖必知犀角之性如何﹐所以淸心熱者何故﹖羚羊之性何如﹐所以淸肺肝者何故﹖知其所以然之故﹐則取之左右逢其源﹐不知其故而硬用之﹐是欲金之鳴而撞其木也。𨿽撞不鳴﹐不鳴愈撞﹐愈撞愈不鳴﹐卽至折手﹐不見成功﹐何益哉﹗藥性必分臟腑經脈﹐升降出入。或行皮毛﹐或解肌腠﹑或通經脈﹑或起水土之气上行﹑或助金木之气轉輸﹑或秉鎭墜之質下降。以藥性之運气﹐合人身之運气而用之﹐斯爲有本。玆未能悉底詳明﹐姑以日逐所用數十品言之。

人參補五臟之眞元﹐五臟眞元有一臟不足者﹐卽用之。若水火不交﹐心腎之眞元不足也﹔天地不交﹐脾肺之眞元痞塞也﹔气血不和﹐陰陽之眞元不濟也﹐急用之﹐猶恐無裨矣。凡飲食不進﹐胃口不開者﹐必用人參。

蓋五臟六腑之气俱至於胃﹐猶江漢朝宗於海也。有一臟一腑之气不至於胃﹐其人必不能食﹐𨿽食亦勉彊不多。別藥補止一臟一腑﹐獨人參備天﹑地﹑人三才之气﹐能補五臟六腑之元神﹐故必用之。其餘之用。不可勝說﹐若欲盡說﹐罄竹難書﹐善悟可耳﹗黃助三焦之气﹐從經脈以達肌腠﹐若三焦內虛不能從經脈而達肌腠者﹐必用之。

白術補脾土﹐脾土虛者必用之。類之山藥﹑石斛﹑米仁﹑漧薑﹑炙甘艸﹐皆脾土藥也。其餘尙有運脾消導之藥﹐不可勝紀矣。

五味子﹑杜仲﹑補骨脂﹑巴戟天﹑熟地黃﹐皆補腎藥也。陽气立而陰精不足﹐凡此可補﹐然緩著也。若腎精竭而陽無所附﹐又宜桂﹑附以補陽。

凡藥空通者﹐轉气機。如升麻﹑木通﹑烏藥﹑防己﹑通艸﹐皆屬空通。藤蔓者走經脈﹐如銀花﹑漧葛﹑風藤﹑續斷﹑桑寄生﹐皆屬藤蔓﹔至不必藤蔓而入血分之藥﹐亦走經脈﹐如紅花﹑當歸﹑丹皮﹑秦艽﹑白芍之類。胸膈不和﹐在兩乳之上﹐則川貝母﹑桔梗﹑茜艸﹑麥冬﹐木通﹑蔞仁﹐主開胸痺﹔凡胃絡與心包絡不相通貫﹐致不能橫行旁達者﹐此藥亦主之。心气不交於腎﹐則桂枝﹐茯苓﹑棗仁﹑枸杞﹐可使心气歸伏於下。肝气有餘而內逆﹐則用元胡﹑靑皮﹑五靈脂﹑香附﹑白蒺藜之類以疏肝。

凡藥有刺而屬金者﹐皆主伐肝。蓋金能制風﹐金能平木﹐制風平木﹐卽所以伐肝也。肝气不足而內虛﹐則用山萸肉﹑五味子﹑熟地黃﹑當歸﹑白芍﹑木瓜之類以補肝。又水能生木﹐補腎卽補肝﹐所謂虛則補其母也。

五臟調和﹐六腑無恙﹐或三焦火气有餘﹐陽明燥气上熾﹐少陽相火妄動﹐則芩﹑連﹑梔﹑柏﹐凡瀉火淸涼皆可用也﹔若臟腑內虛﹐而燥火上炎者﹐又當和其臟腑﹐或補瀉兼施﹐不可專行涼瀉矣。肺爲五臟之長﹐受朝百脈﹐不宜有病。其咳嗽之證﹐𨿽關於肺﹐而病根在於別髒別腑﹐腑臟之气﹐不循經順行各上逆於肺﹐而爲咳也。若咳果在於肺﹐久久便爲不治之證。而肺經之藥﹐通變無窮﹐不可執一。如杏仁﹑桔梗﹑桑皮﹑白芥子﹑麻黃﹑紫蘇﹑葶藶子﹐皆瀉肺藥也﹔百合﹑款冬﹑貝母﹑人參﹑五味子﹐皆補肺藥也。而補脾之藥﹐亦所以補肺﹐蓋足太陰屬脾土﹐手太陰屬肺金﹐土能生金﹐故補脾卽所以補肺也。凡發散毛竅﹐解肌出汗之藥﹐皆所以瀉肺。蓋肺主皮毛﹐金能生水﹐實則瀉其子﹐故皮毛汗出所以瀉肺也。

其病在骨﹐當用腎臟之藥﹐桂﹑附可用。其病在筋﹐當用肝臟之藥﹐歸﹑芍可用﹐及前補肝之藥﹐皆可用也。病在肌肉﹐當用補脾助土之藥。病在經脈﹐當用心包絡之藥。病在皮毛﹐當用肺經之藥。其藥已載於前﹐意會而神明之可也。

又痘證用藥﹐方書俱有成法﹐余獨體痘根所發之原﹐而神解以治。痘毒起於腎﹐此毒一發﹐合相火而上行﹐故痘爲水毒﹐因火始發﹐見點一二﹐則知外有熱而內發痘。經云﹕榮主血﹐衛主气。主血者﹐合心主之包絡也﹔主气者﹐合三焦之肌腠也。如三焦气虛﹐見點一二﹐火毒內熾﹐一起便見狂煩不順﹐則用大承气湯﹐乃釜底抽薪之治。如錢氏百祥丸﹐亦釜底抽薪之法也。若無此證﹐但觀其痘所循之路﹐必令三焦之气內合心包。

心包主血﹑主脈﹐見點不必發表﹐第一要用經脈之藥﹐使三焦之气先合榮血而走心包﹐如紅花﹑續斷﹑秦艽﹑茜艸﹑當歸﹑川芎﹑生地﹑銀花之類﹔出之有漸﹐顏色潤澤﹐盒飯和其三焦﹐調其中胃﹐四五日痘根微有水色﹐卽宜助三焦而補气血﹐銀花﹑歸﹑芍﹑茯苓﹑黃﹑人參﹑甘艸﹑桑虫。如是而已﹐此外之治﹐皆不諳經脈﹐不知自然之理﹐而妄行施治者也。此其大略也。

辧藥大略

藥品浩繁﹐不下千百餘種﹐其尋常日用者﹐不過百十種﹐而百十種之中﹐藥有眞僞好惡﹐用有宜與不宜﹐皆當明辧而詳悉者也。如赤芍藥﹑銀柴胡﹑赤小豆﹑龍骨﹑巨勝子﹑半夏曲﹐皆僞藥也。《本艸崇原》俱已辧明﹐但未梓行﹐玆且言之。

芍藥花開赤﹑白﹐赤花者爲赤芍﹐白花者爲白芍﹐總屬一種﹐豈有二耶﹖今兒科﹑外科﹐多用赤芍﹐謬矣。又以白芍爲酸斂之藥﹐豈知《本經》主治邪气腹痛﹐除血痺﹐破堅積﹐寒熱疝瘕﹐气味苦平。性功如是﹐寧酸斂耶﹖試將芍藥咀嚼﹐酸味何在﹖可以正其誤矣。

柴胡有硬﹑軟二種﹐硬者爲大柴胡﹐軟者爲小柴胡。然必出於銀州者爲勝﹐故有銀柴胡之名。非大小柴胡之外﹐復有銀柴胡也。

赤小豆﹐谷類也﹐粗而大者爲赤豆﹐細而小者爲赤小豆。今藥肆中一種艸子﹐赤黑相兼﹐不可煮食﹐豈得謂之豆乎﹖巨勝子﹐卽胡麻也。出於胡地之大宛者爲勝﹐故有巨勝之名。劉阮誤入天臺﹐仙家飼以胡麻飯﹐卽巨勝子也。今藥肆中一種有殼無仁﹐乃狗虱也﹐以狗虱而充巨勝﹐妄立壁虱胡麻之名。今用巨勝子﹐不若竟用大脂麻矣。

龍骨﹐《本經》上品之藥﹐乃上天所謫之龍﹐海濱深山間或有之。今一種龍骨者﹐乃北地深山之石壠骨﹐而非上天所降之眞龍。龍爲陽物﹐能興雲布雨﹐故《傷寒論》中發汗名大靑龍﹐利水名小靑龍。今欲止汗﹐反用龍骨﹐豈理也哉﹖《本經》言止汗者﹐乃以眞龍之骨﹐研爲細粉﹐撲其周身﹐塞其汗孔﹐卽本論以溫粉撲之之義﹐非服食止汗之謂。

考《神農本經》止有半夏﹐並無半夏曲。今藥肆中以明礬水煮半夏﹐所剩礬腳及半夏屑﹐大半和以麥曲﹐造成藥餅﹐爲半夏曲。時人厭常新喜﹐方中每用﹐何益於病﹖除此之外﹐復有神曲﹐用白面百斤﹐靑蒿﹑辣蓼﹑蒼耳自然汁﹐赤小豆﹑杏仁搗爛﹐拌麵成餅﹐HT爲曲。兒醫認以能治痰﹑止瀉﹑消食之藥﹐每每用之﹐不知其獘。別藥煮汁各有气味﹐若用神曲﹐則藥如稠粥之飲﹐有形之面﹐大能傷胃。夫嬰兒有病﹐必忌麵食﹐此HT過之面﹐與醬何異﹖況有藥與艸汁﹐並非健脾之品﹐用無益也。

又藥之僞者﹐如桂枝﹑細辛﹑五味﹑漧薑是也。仲師桂枝湯﹐用桂枝去皮者﹐止取梢尖嫩枝﹐內外如一﹐气味辛香甜辣﹐桂枝皮內骨﹐便去之而不用。如是之枝﹐可多得耶﹖今人反用﹐亦必辛香甜辣﹐名爲川桂枝方可。今藥肆中辛香甜辣之桂枝不可得﹐卽有亦暫而不久。數十年中﹐余闕之不用﹐不得已而以官桂代之。

北細辛﹐其細如發﹐辛香觸鼻。苟細不如發﹐辛不觸鼻﹐便爲杜衡﹐用之無益。

五味子﹐惟遼五味最佳﹐其黑如漆之有光﹐其味如醋之滴牙﹐上口生津。次則北五味﹐其色紅紫﹐微有光﹐其味亦酸﹐微有香气﹐今一種黑色如李幹兼枯紅之色者﹐用無益也。

又生薑爲子姜﹐宣胃﹔漧薑爲母姜﹐溫脾。脾胃有母子之分﹐而漧薑﹑生薑亦有母子之分。今有金衢溫臺之種姜﹐切片堅實黃亮﹐方能入藥﹐並不是本地之生薑曬漧僞充﹐入口最辣﹐止能辛散表邪﹐溫脾用無益也。

至藥之宜與不宜﹐先須知藥性之宜否﹐察人之病﹐投之中方宜。今世俗每用而不知宜否。今略舉十數種言之。今醫發散﹐每用前胡﹐考前胡《別錄》所收﹐陶宏景云﹕上古止有柴胡﹐而無前胡之名﹐後人用之。是宏景𨿽收之﹐而實疑之也。且前胡降痰逐風﹐耗散消削﹐不若柴胡之芳香﹐淸熱解表之謂得也。今人不究藥性﹐有病在太陽﹐而早用柴胡﹐有引邪入少陽之說。夫柴胡名地勛﹐苗甚芳香﹐從未見邪入於太陽﹐正太陽經藥也。《傷寒論》云﹕無太陽證。本論云﹕本太陽病不解﹐轉入少陽者﹐與小柴胡湯。謂可從少陽而外達於太陽﹐非少陽經之主藥也。其性自下而上﹐從內而外﹐根气虛者不可用﹐用之是猶揠苗助長﹐故本論有柴胡不中與之誡。

至於升麻﹐亦拔根之藥。今人遇元气虛脫之證﹐每用升麻﹐欲提之使上。豈知升麻﹐《本經》名周麻﹐以其具升轉周徧之功﹐初病發散可用﹔若裏虛气陷﹐當補益其元﹐助之使上﹐不可升提﹐升提則上下離脫﹐卽便死矣。

葛根藤蔓延引﹐乃太陽經脈之藥。本論云﹕太陽病﹐項背彊KTKT無汗惡風﹐葛根湯主之。以明葛根治太陽經脈之病﹐而非陽明之主藥也。但色白味辛﹐可資陽明之燥。是從陽明而達太陽﹐與柴胡之從少陽而達太陽者﹐其義一也。

石膏﹐色白﹐味辛﹐性寒﹐爲陽明之主藥。旣爲陽明主藥﹐必確有陽明燥熱之證﹐而元气不虛﹐可用﹔若元气虛而燥熱﹐必配人參﹐本論所以有人參白虎湯方。今人但知石膏淸熱瀉火﹐遇傷寒大熱之證﹐不審虛實陰陽﹐每用石膏﹐用之而其病如故﹐復更用之。夫用之不效﹐與病便不相宜﹐粗工固執不解﹐明者視之﹐眞堪墮淚﹗余治傷寒﹐必審陰陽虛實﹐更必審似陰實陽﹑似陽實陰﹐確爲陽明燥熱之證﹐不涉太陽之熱﹐不涉少陽之火﹐裏气不虛﹐始投石膏﹐配合成方﹐必一劑而奏功。此鎭墜寒凝之藥﹐不可屢用而常試者也。至兒科治痘﹐亦用石膏﹐以爲必先瀉其火毒﹐方可順序行漿。以此不經之見﹐橫據胸中﹐無論痘之順逆﹐至三五日間﹐必用石膏以解毒。夫气血調和﹐其毒自解﹐石膏解毒﹐未之聞也。且痘原系先天火毒﹐必遇君火相火司天在泉之歲﹐其出也廣﹐是痘非火不出﹐非火不長﹐非火不漿﹐非火不合者也。夫痘毒之外﹐復有他火﹐可以暫用﹐而痘內之火﹐無容瀉也。其餘雜證﹐或病陽明燥熱﹐亦可用石膏以治﹐然非調和培養之藥﹐不可不愼其用也。

醫治傷寒發熱﹐必用黃芩淸熱﹐謂小柴胡湯有黃芩也。夫旣病傷寒﹐其身必熱﹐而熱有皮毛﹑肌腠﹑經脈之不同﹐更有寒熱相兼﹑假熱眞寒之各異。黃芩內空腐﹐外肌皮﹐空腐則內淸腸胃之熱﹐肌皮則外淸肌表之熱﹐有徹內徹外之功。必審其內外皆熱﹐原本壯實﹐胃气不虛﹐外不涉於毫毛﹐內不涉於經脈方用。若泛泛然舉手便用﹐其種禍不知幾許矣﹗本論云﹕僅與黃芩湯徹其熱﹐腹中應冷﹐當不能食﹐戒之也。

黃芩之外﹐更有知母。知母肉白皮黃﹐皮上有毛﹐气味苦寒﹐稟寒水之性﹐而兼秋金之气﹐猶水之知有母也﹐故名知母。土炎燥而皮毛熱﹐可內資中土之燥﹐外淸皮毛之熱。若以知母爲補藥﹐則非矣。

葳蕤﹐《本經》名女萎﹐女子嬌柔之義也。一名玉竹﹐色白如玉﹐根節如竹也。一名靑粘﹐苗葉靑翠﹐根汁稠粘也。凡此命名﹐皆取陰柔之義。後人妄稱葳蕤有人參之功﹐不審陰陽寒熱﹐用爲補劑。若陰盛陽虛﹐宜溫補者﹐此藥大忌。

麥冬﹐《本經》主治心腹結气﹐傷中傷飽﹐胃絡脈絕。以麥冬橫生土中﹐有十二餘粒﹐其中則一心相貫﹕能橫通胃絡而補中﹐故治傷中﹔能橫通胃絡而散結﹐故治傷飽。後人用必去心﹐大非先聖格物窮理之意。妄謂連心服之則心煩﹐蓋卽以連心麥冬煮水飲之﹐煩與不煩﹐可立辧矣。

澤瀉﹐生於水中﹐其根如芋﹐能行水上滋。水气必上行而後下降﹐非專利小便之藥也。今人不明經義﹐謂目疾不可用﹐恐下泄其水則目枯﹐豈知澤瀉正行水上滋之藥也。《太陽篇》五苓散用澤瀉﹐治消渴﹐小便不利。

以澤瀉行水上滋﹐故治消渴﹑水气﹔上而始下﹐故利小便﹐猶木通之橫通旁達﹐則小便自利。二者皆非下行之藥也。

參﹑術﹑苓﹑甘﹐加橘﹑半﹐爲六君子湯。此健脾和胃﹐補瀉兼行之方也。今人治大寒大虛證﹐旣用參﹑﹑術﹑姜﹑桂﹑附﹐而廣皮﹑半夏﹐戀戀不捨﹐以六君子湯有橘﹑半故也。大抵臨證施治﹐當就病用藥﹐勿執成方。廣皮﹑半夏﹐乃辛散發汗之藥﹐不可不知也。溫補藥中﹐有不宜歸﹑芍者﹐以其潤泄也。歸﹑芍不宜﹐而棗仁滋潤亦不宜也。凡人抱病﹐陰不和陽﹐陽不和陰﹐自不能睡﹐如用棗仁﹐便卽能睡﹐則天下無不睡之病矣。經云﹕人臥則血歸於肝。身臥而血不歸肝﹐則不能睡。又陰陽交會於坤土﹐太陰土虛﹐陰陽不歸﹐則不能睡。又陽明胃脈﹐其气下行﹐陽明气逆﹐上而不下﹐則不能睡。又厥陰主合﹐陽明亦主合﹐或陽明合而厥陰不合﹐或厥陰合而陽明不合﹐或陽明﹑厥陰皆不能合﹐亦皆不能睡。當審其所以不睡之故而施治焉﹐庶其可爾﹗八味丸﹐有熟地﹑桂﹑附﹐所以助三焦之火﹐益腎臟之水﹐乃陰陽兼補﹐水火並治者也。如陰虛而陽不虛﹐不宜桂﹑附﹔若陽虛而陰不虛﹐便不宜熟地矣。今人遇陽虛之證﹐認爲陰虛﹐大用熟地﹐奚可哉﹖辛香下气﹐寬胸快膈﹐有沈香﹑丁香﹑木香﹑豆蔻﹑砂仁諸品﹐气味皆屬辛香﹐而功用各有不同。沈香從胸膈而下丹田﹐有下沈之義﹐故曰沈。丁香其性溫熱﹐助三焦之火以溫胃土﹐丁者火也﹐故曰丁。木香﹐《本經》名五香。五者﹐土也。采根陰漧﹐一月方枯。人身經血﹐一月一周﹐肝木主之﹐故曰本。白豆蔻﹐寬胸藥也。肺居胸膈之上﹐肺气不布﹐則胸膈不通。豆蔻能達肺金之气﹐肺屬金﹐其色白﹐故曰白豆蔻。砂仁﹐原名縮砂﹐安胎藥也﹐有歸宿丹田﹐退藏於密之義。香附﹐乃莎艸根中之子﹐子結於根﹐亦有宿密之義﹐故亦主安胎﹐功用與縮砂略同。凡此辛香之藥﹐臭味𨿽同﹐而功用稍殊﹐當辧明而用﹐不可槪投混施也。

天麻﹐苗如赤箭﹐故《本經》有赤箭之名。有風不動﹐無風獨搖﹐故能制風。苗不可得﹐但有其根﹐是爲天麻。與蜀漆不可得﹐但有常山﹐一理也。天麻在土﹐形如大魁﹐似皇極之居中﹐周環十二子﹐如十二辰﹐以輔皇極﹐味甘气平﹐主補中土﹐便從中土以通十二經。今人認爲祛風之藥﹐但品味甚優﹐誤用亦無害也。

今人治瘧﹐不用常山﹐以常山爲截瘧藥﹐截之早﹐恐成臌脹。豈知常山乃治瘧之要藥﹐三陽輕淺之瘧﹐不必用也﹐若太陰脾土虛寒﹐而爲脾寒之瘧﹐及間二日發﹐而爲三陰之瘧﹐必須溫補之劑﹐佐以常山﹐方能從陰出陽﹐散寒止瘧。又謂若服常山﹐終身不可食雞。嗟嗟﹗此皆齊東野人之語﹐而明理之醫﹐亦宗此說﹐良可嗤矣﹗夫土虛脾敗﹐天地不交﹐則成臌。瘧旣愈矣﹐何臌之有﹖鵝﹑鴨﹑鰻﹑鱉﹐其性陰寒﹐病後宜忌。雞性溫平﹐補肝暖胃﹐瘧後正可食也。終身必禁﹐是誠何說哉﹖《本經》止有南星﹐並無膽星。南星色白味辛﹐稟金气而祛風豁痰﹐功同半夏。今人以牛膽制爲瞻星﹐味苦性冷。中風痰涎上湧﹐多屬三焦火虛﹐土崩水汛﹐斯時助正散邪﹐壯火祛寒﹐尢恐不濟﹐而粗工昧昧﹐不審其本﹐但治其末﹐服以苦冷之膽星﹐加以淸涼之竹瀝﹐必至生陽絕滅而死。

蒺藜﹐有刺蒺藜﹑白蒺藜二種。白蒺藜形如羊腎﹐微有鮏气﹐乃從腎達肺之藥。刺蒺藜色白有刺﹐秉堅金攻伐之質﹐破積行瘀﹐乃大消大削之藥。《詩》云﹕墻有茨。卽刺蒺藜也﹐後人誤以白蒺藜爲沙苑蒺藜﹐茨蒺藜爲白蒺藜。以攻伐之茨﹐認爲健脾調補之藥﹐豈不謬哉﹖余每用銀花﹐人多異之﹐謂非癰毒瘡瘍﹐用之何益﹖蓋銀花《別錄》名忍冬藤。以銀花之藤﹐至冬不凋﹐乃宣通經脈之藥也。又一本之中﹐花有黃﹑白﹐气甚芳香﹐故有金銀花之名。金花走血﹐銀花走气﹐又調和气血之藥也。通經脈而調气血﹐何病不宜﹖豈必癰毒而後用之哉﹗

診脈大法

人身十二經脈﹐交通有道﹐循行有次﹐气統於先﹐血附於內﹐流行還轉﹐晝夜不停。而醫家診脈﹐以左右兩手﹐分寸﹑關﹑尺三部﹐醫以三指候之﹐以醫之一呼一吸﹐候病者之脈。其脈應指而動﹐一動謂之一至﹐一呼一吸之間﹐其脈若四至以上﹐或五至以下﹐不數不遲﹐謂之平脈。若一呼一吸﹐其脈三至﹐或三至有餘﹐則爲遲脈﹔一呼一吸﹐其脈六至﹐或六至有餘﹐則爲數脈。經云﹕遲爲虛寒﹐數爲虛熱。此識病之法﹐非脈法也。

然脈之形象﹐又有浮﹑沈﹑滑﹑澀﹑弦﹑緊﹑大﹑小之分。浮者﹐泛泛於上﹐輕指卽得﹐如水漂木﹐故曰浮。沈者﹐沈伏於下﹐重指始得﹐如石下沈﹐故曰沈。滑則往來流利﹐如珠走盤而圓轉。澀則往來艱澀﹐如刀刮竹而阻滯。弦如弓弦﹐按之不移也。緊如轉索﹐按之勁急也。大乃脈體洪大﹐過於本位也。小乃脈體收斂﹐不及本位也。此脈之外﹐又有微﹑細﹑芤﹑革。微者﹐虛微﹐似有似無也。細者﹐細小﹐如發如絲也。芤者﹐上有中無﹐如按蔥管也。革者﹐外勁而堅﹐如按鼓皮也。脈之形象不一﹐須於指下辧明﹐合證參考﹐自有定見。

然尢當審其脈之圓緩﹐並脈之胃气。圓緩者﹐脈來應指﹐至數均調﹐三部同等也﹐胃气者﹐輕舉應指﹐重按柔和也。若脈不圓緩﹐及無胃气﹐輕病必重﹐重病必死。

又病脈之外﹐兼有死脈。方書有蝦遊﹑魚翔﹑屋漏﹑雀啄﹑彈石諸說。蝦遊者﹐如蝦之遊﹐魚翔者﹐如魚之擺鱗。屋漏者﹐至不倫次﹐點滴稀疏。雀啄者﹐如雀啄物﹐急疾渙散。彈石者﹐堅硬牢實﹐如指彈石。蝦遊﹑魚翔﹑屋漏﹐乃散漫不倫之脈也﹕雀啄﹑彈石﹐乃堅彊不和之脈也。方書之言﹐摹擬亦似﹐此皆脈無胃气﹐應指無神也﹐見則必死。

又兩手三部之脈﹐地脈也﹐可以指診﹔面容之色﹐天脈也﹐用以目察。六气調和﹐五行不偏﹐自有正色﹐若面無正色﹐神气不揚﹐夭色外呈﹐其壽不久。

諸脈之外﹐又有動脈。動脈有二﹕一則三部之脈﹐厥厥動搖﹐圓疾如豆也﹔一則頭額喉旁﹐胸腹脛足﹐躍躍而動﹐此經脈循行環轉於空隙之處﹐微露其端﹐所謂流中溢外也。

又髙陽生《脈訣》云﹕左心﹑小腸﹑肝﹑膽﹑腎﹑膀胱﹐右肺﹑大腸﹑脾﹑胃﹑包﹑三焦。此一臟一腑相爲配合﹐合《靈樞》之脈法也。而《素問》脈法﹐又以兩手寸脈候上﹐關脈候中﹐尺脈候下。約而言之﹐右寸候肺﹐左寸候心﹐而膻中﹑上焦﹐附於兩寸﹔右關候脾﹐左關候肝﹐而鬲中﹑中焦﹑胃﹑大小腸﹐附於兩關﹔尺中候腎與膀胱﹐無分左右﹐而季脇﹑血海﹑下焦﹐附於兩尺。此上以候上﹐中以候中﹐下以候下﹐《素問》之脈法爲然也。

又仲師《傷寒論﹟平脈篇》﹐更有診法﹐以三菽﹑六菽﹑九菽﹑十二菽之由輕而重﹐自舉而按﹐以候五臟之气。故曰如三菽之重者﹐肺气也﹐如六菽之重者﹐心气也﹔如九菽之重者﹐脾气也﹔如十二菽之重者﹐肝气也﹔按之至骨者﹐腎气也。此又以浮﹑中﹑沈診五臟之气。《傷寒論》之脈法爲然也。

經論脈法﹐平素俱熟於胸中﹐則論病診視﹐無往不宜矣。然有三部無脈﹐移於外絡﹐名爲反關脈者﹐此又不可不知也。總之﹐脈者﹐五臟六腑之大原﹐有脈則生﹐無脈則死﹔三部脈平﹐病𨿽劇亦生﹐三部不平﹐病𨿽輕亦危。

又脈分左右﹐左主血﹐右主气。男爲陽﹐陽者气也﹐故男子之脈﹐宜於右旺﹔女爲陰﹐陰者血也﹐故女子之脈﹐宜於左旺。男子右脈和平﹐𨿽困無害﹐女子左脈和平﹐𨿽困亦無害。蓋五臟所居之位﹐男居於左者﹐女則居於右﹐男居於右者﹐女則居於左。《素問》云﹕男子左爲逆﹐右爲從﹔女子右爲逆﹐左爲從﹐所從不同﹐則兩手左右所屬臟腑﹐亦當不同矣。

至診脈論病﹐如雲某脈系某病﹐某病得某脈﹐不但蛇足﹐且診視之下﹐亦難爲據。不若但論脈之有神無神﹑和緩與不和緩之爲得也。

至如小兒之脈﹐亦如此法。但小兒啼哭不馴﹐不能細診﹐只以一二指按之﹐脈來四五至﹐亦爲和平﹔若按之而似有似無﹐或急疾無神﹐兼之病劇﹐亦不能生。其視虎口而別以色﹐云小兒脈有六七至者﹐皆妄談也。診小兒之脈﹐須知小兒呼吸急疾﹐約以急疾應之可耳﹗由此推之﹐無論大小男女﹐凡病內虛者脈弱爲宜﹐洪大則忌﹔初病外感者﹐陽脈爲宜﹐陰脈則忌。其他《脈訣》之言﹐多屬不經﹐不可爲信。欲求診脈之法者﹐考於《靈樞》﹐詳於《素問》﹐更合本論辧脈平脈﹐而會通之﹐則得其要矣。

先生自述

余童年喪父﹐家貧無所資﹐藉舌耕以奉母﹐及制舉之業不獲售﹐遂習岐黃之術於倪先生之門。所授書有《藥性》《全生集》《明醫指掌》《傷寒五法》﹐並諸方歌訣﹐以爲道在於是。二十三歲卽懸壺﹐治病頗效﹐多有稱許者﹐然循方投藥﹐究未能刻期應驗。甲辰歲﹐余年二十有八﹐七月中旬﹐患痢甚篤﹐延時醫延醫﹐藥日投而病日劇﹐月餘不得愈﹐遂不服藥﹐至仲冬而痢方止。因嘆曰﹕醫之不可爲也﹐醫治我若是﹐我治人想亦若是。以醫覓利﹐艸菅人命﹐謂天理何﹖其時隱庵張先生開講經論﹐遂往學焉﹐得究觀《傷寒》《金匱》《神農本經》及《素問》《靈樞》諸書﹐朝夕參究﹐始悔前之所習﹐皆非醫學之根源。隱庵先生﹐亦以鍼芥之投﹐無微不晰。如是者十年﹐岐黃至理﹐𨿽未能窺其堂奧﹐而論證施治﹐已不同於往昔之見病治病﹐執風痰﹑气火﹑感寒﹑停食之說﹐遂循方而投藥也。故每遇一證﹐必究其本而探其原﹐處方用藥﹐不同流俗﹐因是人咸謂余偏執。嗟嗟﹗人命攸關﹐余豈故爲離奇而偏執耶﹖夫只閱方書﹐不明經論﹐知其外﹐不知其內﹐則視余誠偏矣﹔以藥試病﹐中無定見﹐究其末﹐不究其源﹐則視余誠執矣。蓋醫理如剝蕉心﹐剝至無可剝﹐方爲至理﹔以至理而論病﹐則大中至正﹐一定不移﹐而豈偏執之謂哉﹖余觀經論之暇﹐每閱分門別類之方書﹐皆醫門糟粕也。卽如《薛氏醫案》﹑趙氏《醫貫》《醫宗必讀》《裴子言醫》等書﹐亦皆方技之穎悟變通﹐非神農﹑軒岐﹑仲景一脈相傳之大道也。方書有云﹕不知十二經絡﹐開口舉手便錯﹔不明五運六气﹐讀盡方書無濟﹔病有標﹐復有本﹐求中標﹐只取本﹐治千人﹐無一損。此言甚善﹗余因及門進論﹐著授《醫學眞傳》﹐以示正道﹐以斥旁門﹐而使學人之不可不愼也。余何敢與世爭名哉﹖亦俟知我者之不罪我而已﹗

跋

《靈樞》《素問》《神農本經》《卒病論》《金匱要略》五書﹐皆聖哲之微言﹐醫門之奧旨也。習其藝者捨之不習﹐而惟采撮後來之枝辭瑣說﹐以爲應世之捷訣﹐是棄本而務末也。求其蘇困扶危﹐而不誤致人於死﹐蓋亦難矣。髙氏懷悲憫之志﹐集爲是編﹐以示門人﹐卽以是示後世。其中略言五運六气之化﹐臟腑經絡之分﹐周身之部位於三陰三陽各有所屬﹐藥物之气味色臭不一﹐其性於十一臟各有所宜忌﹐𨿽語焉未詳﹐然已啟《靈》《素》諸書之端緒﹐而指人以升堂入室之所自矣。卽其中矯枉過正之辭﹐不無一二﹐然繹其首尾全文﹐實爲補獘救偏而發﹐初非舉一廢百之偏詞﹐固與《靈》《素》諸書大旨﹐有相合無相悖也。

人能因其說而廣求之五書﹐於以精參聖哲之微言奧旨﹐而得醫門之管轄﹐庶幾可以視人之疾而蘇困扶危﹐不流爲鹵莽滅裂之粗工也歟﹗

乾隆丙戌八月中秋前四日戊申錢江王琦



