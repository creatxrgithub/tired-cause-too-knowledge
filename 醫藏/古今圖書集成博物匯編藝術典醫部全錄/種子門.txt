古今圖書集成醫部全錄卷三百三十三

種子門

黃帝素問

上古天眞論

帝曰﹕有其年已老而有子者﹐何也﹖岐伯曰﹕此其天壽過度﹐气脈常通﹐而腎气有餘也。此𨿽有子﹐男不過盡八八﹐女不過盡七七﹐而天地之精气皆竭矣。

【注天壽過度﹐先天所秉之精气盛也。气脈常通﹐後天之地道尙通也。是以腎气有餘而有子。此𨿽有子﹐然天地之精气﹐盡竭於七八之數者也。】

帝曰﹕夫道者年皆百數﹐能有子乎﹖岐伯曰﹕夫道者能卻老而全形身﹐年𨿽壽能生子也。

【注惟修道者﹐能出於天地陰陽之數也。】

千金方【唐孫思邈】

房中吉日

禦女之法﹐交會者當避丙丁日及弦望晦朔﹑大風大雨大霧﹑大寒大暑﹑雷電霹靂﹑天地晦冥﹑日月薄蝕﹑虹霓地動。若禦女則損人神﹐不吉。損男百倍﹐令女得病。有子必癲癡頑愚﹑喑啞聾瞶﹑攣跛盲眇﹐多病短壽﹐不孝不仁。又避日月星辰火光之下﹐神廟佛寺之中﹐井竈圊廁之側﹐冢墓屍柩之旁皆不可。夫交合如法﹐則有福徳大智善人降托胎中﹐仍令性行調順﹐所作和合﹐家道日隆﹐祥瑞競集。若不如法﹐則有薄福愚癡惡人來托胎中﹐仍令父母性行凶險﹐所作不成﹐家道日否﹐殃咎屢至。𨿽生成長﹐家國滅亡。夫禍福之應﹐有如影響﹐此乃必然之理﹐可不再思之﹖若欲求子者﹐但俟婦人月經絕後一日﹑三日﹑五日﹐擇其王相日及月宿在貴宿日﹐以生气時夜半後乃施瀉﹐有子皆男﹐必壽而賢明髙爵也。以月經絕後二日﹑四日﹑六日施瀉﹐有子必女。過六日後﹐勿得施瀉﹐旣不得子﹐又不成人。

王相日

春甲乙夏丙丁秋庚申冬壬癸

月宿日

正月﹕一日六日九日十日十一日十二日十四日二十一日二十四日二十九日

二月﹕四日七日八日九日十日十二日十四日十九日二十二日二十七日

三月﹕一日二日五日六日七日八日十日十七日二十日二十五日

四月﹕三日五日六日八日十日十二日十五日十八日二十二日二十八日

五月﹕一日二日三日四日五日六日十二日十五日二十日二十五日二十八日二十九日三十日

六月﹕一日三日十日十三日十八日二十三日二十六日二十七日二十八日二十九日

七月﹕一日八日十一日十六日二十一日二十四日二十五日二十六日二十七日二十九日

八月﹕五日八日十日十三日十八日二十一日二十二日二十三日二十四日二十五日二十六日

九月﹕二日六日十一日十六日十九日二十日二十一日二十二日二十四日

十月﹕一日四日九日十日十四日十七日十八日十九日二十日二十二日二十三日二十九日

十一月﹕一日六日十一日十四日十五日十六日十七日十九日二十六日二十九日

十二月﹕四日九日十二日十三日十四日十五日十七日二十四日

若合春甲寅乙卯﹑夏丙午丁巳﹑秋庚申辛酉﹑冬壬子癸亥﹐與此上件月宿日合者﹐尢益。

雜忌法

黃帝曰﹕人有所怒﹐血气未定﹐因以交合﹐令人發癰疽。又不可忍小便交會﹐令人淋﹐莖中痛﹐面失血色。及遠行疲乏來人房﹐五勞虛損少子。且婦人月事未絕而與交合﹐令人成病得白駁也。水銀不可近陰﹐令人消縮。鹿豬二脂不可近陰﹐令人陰痿。

格致餘論【元朱震亨】

房中補益論

或問﹕《千金方》有房中補益法﹐可用否﹖予應之曰﹕傳曰﹕吉凶悔吝生乎動﹐故人之疾病亦生於動。其動之極也﹐病而死矣。人之有生﹐心爲火居上﹐腎爲水居下﹐水能升而火能降﹐一升一降﹐無有窮已﹐故生意存焉。水之體靜﹐火之體動﹐動而易﹐靜而難﹐聖人於此未嘗忘言也。儒者立教曰﹐正心收心養心﹐此所以防此火之動於妄也。醫者立教恬惔虛無﹐精神內守﹐亦所以遏此火之動於妄也。蓋相火藏於肝腎陰分﹐君火不妄動﹐相火惟有稟命守位而已﹐焉有燔灼之虐焰﹐飛走之狂勢也哉﹖《易》兌取象於少女。兌﹐說也﹐遇少男艮爲咸。鹹﹐無心之感也。艮﹐止也。房中之法﹐有艮止之義焉。若艮而不止﹐徒有戕賊﹐何補益之有﹖竊詳《千金》之意﹐彼壯年貪縱者﹐水之體﹐非向日之靜也﹐故著房中之法﹐爲補益之助。此可用於質壯心靜遇敵不動之人也。苟無聖賢之心﹐神仙之骨﹐不易爲也。女法水﹐男法火﹐水能制火﹐一樂於與﹐一樂於取﹐此自然之理也。若以房中爲補﹐殺人多矣。況中古以下﹐風俗日偸﹐資稟日薄﹐說夢向癡﹐難矣哉﹗

古今醫統【明徐春甫】

原始要終論

大矣哉﹗人之有生也﹐其陰陽造化之妙乎﹗夫陰陽生生不息之徳﹐其在於物﹐則本乎乾坤﹔其在於人﹐則根乎精血。是故𨿽具道體之妙﹐而實寓修用之機﹐自其常而觀之﹐𨿽愚夫愚婦﹐固亦可以知也。自其變而言之﹐𨿽智士仁人﹐亦有所不能焉。是故體則陰陽精血也﹐用則陰陽配合也。精血盈足﹐配合中時﹐此其常也。所謂愚夫愚婦之可知者﹐亦自然之理也。精血虧欠﹐配合不時﹐此其變也。所謂智士仁人之不能者﹐亦顚沛之勢也。夫以處其常也﹐予固知其無待形於言矣﹐然而當其變也﹐豈可以弗辧哉﹖達道君子﹐安可不以用變之際﹐而加之意焉者乎﹖是理也﹐先哲神之﹐而愚亦得以及其意矣。請詳陳於左。《易》曰﹕天地絪縕﹐萬物化醇。男女媾精﹐萬物化生。又曰﹕陰陽合徳﹐而剛柔有體﹐正所謂獨陽不生﹐獨陰不成是也。蓋謂人之夫婦﹐猶天地然。天地之道﹐陰陽和而後萬物育﹔夫婦之道﹐陰陽和而後男女生。苟或父精母血一有不及﹐而謂有胎孕者﹐未之有也。是故欲求子者﹐必先審其婦之月經調否。經者常也﹐如日月應期而來﹐按期而止﹐無易常也﹐故曰月經。期有不調者﹐或先或後﹐或一月兩至﹐或間月一來﹔有絕閉不通﹐有頻來不止﹔或先痛而後行者﹐或先行而後痛者﹔有黑色者﹐有紫色者﹐有淡色者﹔有白帶﹑白淫﹑白濁者﹐是皆血气不調者也。諸如此類﹐必按證以藥而調治之。及夫男子之病﹐亦在所當知也。其有不足者﹐有腎虛精滑﹐有精冷精淸﹔或臨事而不堅﹐堅卽流而不射﹔有盜汗夢遺﹐有便濁淋濇﹔有腰憊不能轉搖﹐有好色以致陰虛﹔有勞熱者﹐有虛寒者﹐是皆精气不足者也。諸如此類﹐亦必按證施藥而補益之。夫男而無以上諸病﹐然後可以獨責乎婦。若此者﹐誠男子之責也。柰何歸咎於婦哉﹖婦無恙﹐亦末如之何也已矣。婦之經脈旣調﹐男之眞精亦足﹐所謂陰陽和﹐气血平﹐則百病不生而能有子。子且壽矣﹐奚艱嗣之有哉﹖旣和之以陰陽﹐宜按之以方法﹐而人事亦不可不盡也。訣曰﹕三十時中兩日半﹐二十八九君須算。落紅滿地是佳期﹐金水過期空撩亂。撩亂之時枉費工﹐樹頭樹底覓殘紅。但解開花能結子﹐何愁丹桂不成叢。此蓋婦人月經方止﹐金水初生﹐此時子宮正開﹐乃受精結胎之候﹐妙合太和之時﹐宜以人事副之﹐庶不失造化之妙也。過此佳期﹐則子宮閉而不受胎矣。然男女之別﹐各有要妙存焉。月經方過一日﹑三日﹑五日交合者﹐此乾道成男﹔二日﹑四日﹑六日交合者﹐此坤道成女。又云﹕陰血先至﹐陽精後衝﹐縱气來乘﹐血開裹精﹐陽內陰外﹐是則精勝其血﹐故陽爲之主﹐男形所由以成也。若陽精先入﹐陰血後參﹐橫气來助﹐精開裹血﹐陰內陽外﹐是則血勝其精﹐故陰爲之主﹐女形所由以成也。欲嗣之廣者﹐必由斯道而得之。誠由斯而求之﹐亦由斯而得也。其或不然而亦有之者﹐特僥幸於偶然耳。然男女抱患而孕者亦有之﹐夷嘗考之﹐𨿽孕多墮也﹐𨿽產多難也﹐𨿽子多病也。何以知其然也﹖嘗觀赤子在𦇤褓之中﹐內無七情之牽擾﹐外無六气之相侵﹐宜無病之可生也。其患日變蒸﹑驚悸﹑斑爛﹑風癇﹑月瘡﹑發搐﹑痰喘﹑痘疹﹑火疹﹑赤癅﹑解顱﹑龜胸﹑滯頤﹑內弔﹑鵝口﹑木舌﹑重舌等證﹐豈不皆根父母精血之初﹐與夫妊婦虛弱﹐不能謹節之所致歟﹖又或未滿百日﹐遂與鹹酸之味﹐未至周期﹐輒與肥甘之肴﹐百病由此而生也。其患曰丁奚哺露﹐五疳吐逆﹐黃疸腹脹﹐浮腫痞癖﹐瘧痢積聚﹐飧瀉洞瀉等證﹐豈不皆由飲食過傷調養失宜之所致歟﹖自是觀之﹐大半胎病而小半傷食也。一本體弱而稟受不厚﹐至又妊婦情欲動中而胎气隨熾﹐或好食煎炙而多味辛酸﹐或喜怒暴寒而嗜欲無節。殊不知兒在胎內﹐一脈貫通﹐母饑亦饑﹐母飽亦飽﹐動履食息而胎气隨之﹐故皆足以令子受患也。胎前旣如古者婦人之妊子﹐寢不側﹐坐不偏﹐立不跛﹐不食邪味﹐割不正不食﹐席不正不坐﹐目不視邪色﹐耳不聽淫聲﹐夜則令瞽誦詩道正事﹐如此則生子形容端正﹐才過人矣。何今人愛子無方﹐姑息太過﹐反致傷生﹐兒多枉死﹐而與巖墻桎梏﹐不能盡其正命者何異焉﹖今見溫良之婦﹐妊娠起居﹐皆有節度﹐生子少病﹐痘疹亦稀﹐足可以爲師法矣。有父母之責者﹐寧不於是而容心哉﹖由是觀之﹐賢愚得失較然矣。孟子曰﹕不孝有三﹐無後爲大。然孝以事親﹐人則知之。而孰知孝之大者﹐乃所以善繼其後也乎﹖慨有知此﹐而不知求子之道也﹐良可惜哉﹗柰何委乎自棄者甘於命﹐過乎慮念者惑於巫﹐忍心害理﹐曷此甚也﹗大抵君子當造命﹐不當委命。愚爲是論﹐亦理法之準者言之耳﹐豈曰無徵而不信乎﹖

陰虛論

《格致餘論》云﹕陽常有餘﹐陰常不足。气常有餘﹐血常不足。蓋有餘之陽气者﹐非直指心經之元陽也﹐諸火之謂也。夫火有二﹕心爲君火﹐五行正一之火也﹔腎爲相火﹐邪妄之火也。凡一有動﹐相火隨之而燔﹐燒爍眞陰﹐竭枯精髓。經云﹕壯水之主以制陽光﹐此之謂也。又曰﹕形不足者溫之以气﹐精不足者補之以味。溫也者﹐溫養其气而調和之﹐以靜勝夫動也﹐經曰勞者溫之是矣。味也者﹐藥味也。經曰﹕陰之所生﹐本在五味。可見補陰一方﹐人人之所必用﹐自壯至老而不可缺焉者也。丹溪曰﹕因火而成疾者﹐十有八九。不因火而成疾者﹐百無一二。故夫火乃無根之物﹐人之一身﹐五臟六腑﹐無所不有﹐惟陰盛可以制伏之。趙繼宗謂﹕陰本不足故不必補﹐補不足者而至於有餘﹐則反有太過之害。吁﹗趙亦未之思耳﹗助不給﹐補不足﹐理之自然。實其實﹐虛其虛﹐醫之深獘。危而不持﹐顚而不扶﹐則將焉用彼相矣。經曰﹕諸寒之而熱者取之陰。所以責其陰之不足﹐則虛火乘之而起﹐精血津液﹐皆爲之枯涸﹐而夢遺淋濁虛勞內熱之證作矣。治法責其無水﹐當以補陰之劑﹐與夫養血調中滋陰降火之屬。又云﹕補腎者不必濟以寒﹐彊腎之陰﹐熱之猶可。此固未嘗膠於知﹑蘗之補陰﹐而當識其有爲知﹑蘗之君者斯可矣。不然﹐多見苦寒傷胃﹐執一無權﹐身且不保﹐而欲望其有子也﹐烏可得乎﹖是則滋陰之劑﹐故𨿽無恙﹐而亦可以常服矣﹐所謂緩則治其本也。兼夫澄心息慮﹐以溫養之﹐多服健幹﹑斑龍等劑﹐而於子也﹐殆必欲之則至﹐其如視諸掌乎﹖夫何人多不察﹐妄信輕依﹐頓服辛熱香燥助陽之藥﹐適所謂以火濟火﹐援石拯溺﹐抱薪救火﹐斯何異矣。髙明君子﹐幸其鑑之﹗

調經種子論

岐伯曰﹕女子二七而天癸至﹐任脈通﹐太衝脈盛﹐月事以時下﹐則有子。蓋任主胞胎﹐通則陰道之泰也。衝爲血海﹐盛則气血俱盛也。婦人腎气全盛﹐衝任周流﹐如月之虧盈﹐應期行止而有常度曰調﹐遇交合則有子矣。否則三五錯綜﹐皆所謂不調也。不調則百病變生﹐甚至不治﹐孕暇言乎﹖經曰﹕二陽之病發心脾﹐有不得隱曲﹐女子不月﹐其傳爲風消﹐其傳爲息賁者﹐死不治。況心屬陽而主血﹐脾裹血以行气。若月經不通﹐未必不由心事不足﹐思慮傷脾﹐有所勞倦﹐穀气不輸﹐肺金失養﹐腎水無滋﹐經血津液﹐日以枯涸﹐以至三五不調﹐漸至絕閉虛損﹐內熱骨蒸勞瘵之證作﹐而卒於難治也。所以養心則血生﹐健脾則气布﹐二者胥和﹐則气暢血行﹐而調經之要﹐斯其至矣﹐復何患之有﹖且夫行經之時﹐亦必保之如產﹐遠房勞﹐戒浴洗﹐毋過於寒熱喜怒﹐一有失中﹐疾病隨起。調治之法﹐如气郁血虛﹐潮熱黃瘦﹐而經不調者﹐以丹桂散﹑香附丸之類主之﹔气虛血熱﹐先期而來﹐過多不止者﹐以鎭經湯﹑固經丸之屬治之﹔過期不來﹐腰腹脹痛者﹐以促經湯﹑紅花散之屬行之﹔濕痰麻木者﹐朮附丸燥之。至於虛實寒熱﹐更詳脈法﹐抑何有經之不正而孕之不育乎﹖

按螽斯之道﹐男須气足精充﹐女必經調血盛﹐而後可期﹐是宜兼求之於夫婦者也﹐玆門只詳孕育之道﹐而不及乎調經之言者﹐以婦人門中已備載之﹐故不復贅。

寓意艸【淸諭昌】

論服種子壯陽熱藥之悞

人生有性分之樂﹐有勢分之樂﹐有形體康健之樂。性分之樂﹐四時皆春﹐萬物同體﹐𨿽環堵蕭然而樂在也﹐𨿽五官弗備而樂在也﹐𨿽艱苦患難而樂亦在也。溪山風月﹐有我便是主人﹔木石禽魚﹐相親悉爲好友。何取溺情枕席﹐肆志淫佚也哉﹗卽造物小兒﹐無所施其播弄矣。至於勢分之樂﹐與康健難老之樂﹐惟福厚者始兼有之。蓋得貴之與得壽﹐其源若有分合兩途﹕少年純朴不雕﹐此壽基也﹐而嫌其精采不露。髫齔機神流動﹐此貴徵也﹐而嫌其渾惇太鑿。此其間半予天﹐半予人﹐而後天奉若之功﹐不知費幾許小心﹐然後可凝休而永命。故在得志以後﹐旣知此身爲上天托畀之身﹐自應葆精嗇神以答天眷。若乃女愛畢席﹐男歡畢輸﹐竭身中之自有﹐而借資於藥餌﹐責效於眉睫﹐致宵小無知之輩﹐得陰操其禍人之術﹐以冀捷獲﹐𨿽前代之復轍皆然﹐而今時爲益烈矣。蓋今者﹐雍熙之象﹐變爲繁促﹐世運已從火化﹐復以躁急之藥濟之﹐幾何不喪亡接踵乎﹖此道惟岐黃言之甚悉﹐但士宦家不肯細心究討耳。其云﹕凡陰陽之道﹐陽密乃固。兩者不和﹐如春無秋﹐如冬無夏。是故因而同之﹐是謂聖度。此段經文﹐被從前注解埋沒﹐不知乃是明言聖人於男女之際﹐其交會之法度﹐不過使陽气祕密﹐乃得堅固不泄耳。然而陰陽貴相和﹐有春無秋是無陰也﹐有冬無夏是無陽也。所以聖人但調其偏﹐以歸和同﹐允爲交會之法度而已。夫聖人太和元气﹐生機自握。我觀夫調琴弄瑟﹐考鐘伐鼓﹐𨿽閨壼之性情克諧﹐而況於己身之血气﹔禮陶樂淑﹐仁漸義摩﹐𨿽民物之殷阜坐致﹐而況於一人之嗣息。所以凡爲廣嗣之計者﹐其用藥之準﹐但取純王以召和﹐無取雜霸以兆戾也。而經又云陰平陽祕四字﹐尢足互暢其義。蓋陰得其平﹐而無過不及﹐然後陽得其祕而不走泄也。此可見陽之祕密﹐乃聖神交會所首重。然後陽之祕密﹐卽不得不予其權於陰﹐正以陽根於陰﹐培陰所以培陽之基也。今人以峻烈之藥劫盡其陰﹐以爲培陽﹐益以房幃重耗﹐漸至髓消肉減﹐神昏气奪﹐毛瘁色夭﹐尙不知爲藥所悞﹐可勝悼哉﹗向見一浙醫宋姓者﹐在京師制成大顆彈丸﹐徧送仕宦﹐托名臍帶胎發﹐其實用煉過硫黃在內﹐服之令人陽道驟堅可喜﹐未幾燥病百出﹐吾鄕諸大老受其禍者﹐歷歷可指。近遊鹿城﹐聞張鴻一孝廉以進紅鉛傷腦﹐而日夜精流不止。蓋腦爲髓海﹐腦熱而通身之髓盡奔﹐究竟熱未除而髓先竭﹐骨痿艱行矣。至婁過天如先生舊宅﹐見鼻中濁涕﹐凡落板壁者﹐深黃之色﹐透入木中﹐剗刷不除﹐詢之亦繇服種子熱藥所致﹐後以傷風小恙﹐竟至不起。噫嘻﹗腦熱已極﹐蒸涕爲黃﹐出鼻之熱﹐尙能透木﹐曾不省悟﹐至熱極生風﹐尙治外而不治內也﹐復何言哉﹗吾鄕劉石閭先生﹐服熱藥而病消渴﹐醫者鄧橘存堅令服六味地黃湯千劑﹐果效。蓋得於壯水之主以制陽光之旨也。髙郵袁體仁種子經驗方﹐皆用陰陽兩平之藥﹐蓋得於陰平陽祕之旨也。此老於醫而審於藥者﹐因並表之。又方士取黑鉛之水﹐名爲神水金丹以惑人。凡痰火之病﹐初得其下行之力﹐亦覺稍爽﹐而不知鉛性至燥﹐轉致劫陰﹐爲害反大。又有用蒸臍之藥﹐名彭祖按命之法者。夫臍爲人之命根﹐以麝香﹑硫黃﹑附子等大熱散气之藥﹐加艾火而蒸灼﹐幸而不中﹐眞气尙無大害。若蒸動眞气﹐散越不收﹐擾亂不寧﹐有速斃耳。聞婁中老醫穆雲谷嘗誨人曰﹕蒸臍一法﹐有損無益﹐斷不可行。旨哉言矣﹗亦並表之。

方

萬靈至寶仙酒【《身經通考》﹐下同】生精益腎﹐助陽補陰﹐彊發舉痿。又治婦人赤白帶下﹐月水不調﹐肚冷臍痛﹐未孕者卽孕。

淫羊藿酒洗淨剪碎﹐十兩列當如無以肉蓯蓉代之仙茅糯米泔浸一宿﹐竹刀削去粗皮黑頂﹐各四兩雄黃研黃蘗去粗皮知母去尾﹐各二兩當歸酒洗浸八兩

右﹝口父﹞咀﹐用無灰酒十五斤﹐裝入瓶內封固﹐桑柴文武火懸煮三个時﹐埋地內三晝夜﹐去火毒﹐取出﹐待七日﹐將藥撈出曬漧爲細末﹐糯米粉打糊﹐丸桐子大﹐酒藥同服﹐仍以干物壓之。此酒用銀壺或磁壺重湯煮熱服﹐酒後不可妄瀉﹐待時而動﹐少則三月﹐多則半年。精瀉胞成﹐屢試屢驗。忌牛肉鐵器﹐宜陰髒人。

靑娥丸黑須育子。

杜仲去粗皮切片﹐用鹽四兩﹐煎湯浸破故紙一半酒浸﹐一半薑汁浸萆薢去節刺﹐分四分﹕一分人乳浸﹐一分童便浸﹐一分薑汁浸﹐一分酒浸﹐各一斤

右藥俱浸三日取出﹐去汁不用﹐共一處陰三日﹐曬三日﹐星月全夜露天之下﹐炒榦爲末﹐用糯米一官升﹐煮爛飯﹐先用核桃肉一斤﹐去粗皮﹐將飯與核桃肉合一處﹐搗千槌﹐不見核桃肉白星爲度﹐卽於月下丸桐子大﹐不得畱至次日﹐失太陰之精。早晚二服﹐每服一錢五分。宜陽髒人。

三才丸久服延年益子。

天門冬去心蜜水洗生地黃九蒸九曬杵爲膏赤白茯苓人乳浸透﹐夏一日夜﹐春秋二日﹐冬三日﹐各一斤

右煉蜜爲丸﹐桐子大﹐量服多寡。

又方陽不足者服此﹐兼服三才丸﹐妙難盡述。

沙苑蒺藜淨微炒甘州枸杞子去梗淨微炒南魚鰾細長白淨者切豆大﹐蛤粉炒成珠﹐各八兩

右爲細末﹐煉蜜丸桐子大﹐空心好酒下二錢半。

種子方

魚鰾膠淨白者面炒成珠﹐一斤知母去尾酒炒破故紙酒浸炒韭子鹿角霜酥炙﹐各二兩靑鹽一兩生地熟地山茱萸肉枸杞子沙苑蒺藜酒煮曬榦爲末﹐各三兩當歸身核桃肉搗如泥﹐各四兩

右爲細末﹐煉蜜丸桐子大﹐每服五十九﹐酒或鹽湯下。

五子衍宗丸

枸杞子菟絲子餅各八兩覆盆子五兩車前子二兩遼五味子一兩加仙茅八兩﹐修合

春用丙丁巳午日﹐夏用戊己辰戌丑末日﹐秋用壬癸亥子日﹐冬用甲乙寅卯日﹐修合時﹐忌鰥寡婦人雞犬見之﹐蜜丸酒下。

種子方

蒺藜細末﹐一半粗末﹐一半煎膏雞頭子肉蓮須黃者﹐各四兩山茱萸肉覆盆子各三兩龍骨五色者火鍛

右共爲末﹐蒺藜膏加蜜爲丸﹐淸晨臨臥俱服。

黑豆神方延年種子。

何首烏用黑豆九制﹐八錢當歸酒洗五加皮骨碎補刮去毛蜜水拌蒸生地黃靑皮去穰杜仲薑汁炒斷絲遠志去骨﹐甘艸水浸一宿炒附子童便制﹐甘艸制﹐薑汁制巴戟酒洗去骨棗仁炒瑣陽酥油塗炙紫梢花去骨﹐各五錢枸杞子槐角各一兩蒺藜樁去刺酒拌蒸肉蓯蓉酒洗去鱗膜蛇牀子酒拌蒸﹐各四錢牛膝酒浸蒸﹐七錢靑鹽二兩金櫻子去毛淨破故紙微炒﹐各六錢

右藥入水二十碗﹐煎至十碗﹐滓再煎十碗﹐共藥二十碗﹐用小黑豆十五碗﹐拌浸蒸曬﹐以藥幹爲完。年少者去巴戟﹑附子﹑瑣陽﹑紫梢花四味。

九子丸【《良方》﹐下同】彊陽補腎﹐益精气﹐壯筋骨﹐種子延年。

肉蓯蓉四兩﹐酒浸三宿切焙漧蛇牀子微炒仙茅糯米泔浸三宿﹐用竹刀刮去皮﹐於槐木砧子上切﹐陰漧遠志去心鹿茸刮去毛﹐酥塗炙黃色續斷捶碎去筋膜﹐酒浸一宿舶上蘹香微炒巴戟去心車前子各一兩

右爲細末﹐用鹿脊髓五條﹐去血脈筋膜﹐以無灰酒一升熬成膏﹐更碾極爛﹐同煉蜜少許﹐和丸如梧桐子大﹐每服五十丸﹐空心用溫酒送下。

法制蝦米起陽補腎。

蝦米一斤﹐去皮殼﹐靑鹽酒炒幹至香熟爲度眞蛤蚧靑鹽酒炙脆爲度﹐一對茴香靑鹽酒炒淨川椒同上法制不可過﹐各四兩

右﹐酒須用渾濁煮酒二升﹐帶浮蛆釅酒最佳﹐攪入靑鹽制用﹐先制蛤蚧﹑椒皮﹑茴香﹐幹卻制蝦米﹐以酒盡爲度﹐候香熟﹐取前三味同和勻﹐用南木香粗末二兩同和﹐乘熱收入磁器內﹐四圍封固﹐候冷取用﹐每服一勺﹐空心細嚼鹽酒下。

鹿茸酒治虛弱陽事不舉﹐面色無光﹐小便頻數﹐不思飲食。

嫩鹿茸半兩﹐去毛切作片幹山藥一兩﹐爲末

右以生薄絹裹﹐用官酒一瓶﹐浸七日後﹐開瓶飲食﹐日三盞爲度。酒盡﹐再將酒一瓶浸喫了﹐卻將鹿茸焙漧﹐畱爲補藥內用之﹐極妙。

沈香旣濟丸滋補下元﹐調順諸气﹐能令陽事壯健﹐飲食加進﹐其功異乎諸藥﹐其方得於桑哥丞相家人所傳﹐用無不效。

沈香木香靑鹽各一兩川楝子靑鹽炒枳殼去穰酒浸麩炒微黃巴戟天去心酒浸韭子酒浸炒﹐各三兩麝香二錢白茯苓去皮八角茴香用靑鹽少許炒﹐或用小茴香亦可肉蓯蓉酒浸﹐各二兩

右爲細末﹐入別研藥末和勻﹐酒煮麵糊和丸如梧桐子大﹐每服五六十丸﹐空心用好酒送下﹐以干物壓之﹐大有神效。忌食生蔥蘿卜豆粉諸血﹐恐泄其眞气也。

加味靑娥丸補諸虛不足﹐陰陽道衰﹐滋陰气﹐悅容顏。

杜仲三兩去粗皮切﹐用生薑汁一兩﹐同蜜少許拌炒斷絲靑鹽少許破故紙鹽炒小茴香鹽炒葫盧巴各四兩山甲酥炙﹐三錢蓮花蕊半斤胡桃二十五枚﹐去皮杵研如泥

右爲細末﹐麵糊和丸如梧桐子大﹐每服三十丸﹐空心用溫酒送下﹐以干物壓之。

老奴丸一名蒼龍丸。

木香五錢燈心二錢大蜘蛛七个蓽澄茄胡桃肉另研車前子炒馬藺花酒浸萆薢牡蠣火煆韭子木通各一兩熟地黃五兩山茱萸去核破故紙酒浸桑螵蛸酒浸全蠍去毒龍骨各一兩半母丁香紫梢花蛇牀子肉蓯蓉酒浸菟絲子酒蒸白茯苓仙靈脾八角茴香巴戟去心遠志去心當歸各二兩沈香七錢漧漆炒去煙﹐三兩

右爲細末﹐煉蜜和丸如梧桐子大﹐每服三十丸﹐空心用溫酒送下﹐七日見效。無婦人者勿服。專興陽事。欲解者﹐飲涼水三口。年髙气衰﹐虛耗風濕﹐腰腳疼痛﹐並宜服之。此藥最靈驗﹐添精補腎傷。除去冷風濕﹐扶經更起陽。老誠好修合﹐祕密莫傳。假之保元气﹐延壽得安康。一方無桑螵蛸﹑當歸﹑沈香。

延生護寶丹補元气﹐壯筋骨﹐固精健陽﹐通和血脈﹐潤澤肌膚﹐延年益壽。

菟絲子酒浸透蒸熟﹐碾作餅﹐曬漧碾作末﹐三兩肉蓯蓉酒浸切焙晚蠶蛾酥少許慢火炒家韭子四兩水淘淨﹐用棗二兩同煮﹐棗熟去棗﹐水淘淨控幹﹐再用酒浸一宿﹐火炒軟﹐各二兩白龍骨葫盧巴微炒蓮實去皮炒熟桑螵蛸炒香蛇牀子二兩﹐水淘淨﹐用棗三兩同煮﹐棗熟去棗焙漧﹐各淨稱一兩幹蓮花蕊乳香另研丁香鹿茸去毛酥炙木香各半兩麝香二錢﹐另研

右除乳香﹑麝香﹑菟絲子末外﹐一十二味﹐同爲細末﹐將前菟絲子末﹐用浸藥酒二升﹐文武火熬減一半﹔蕎麥麵一兩﹐以酒調勻﹐下膏子內攪勻﹔次下乳香﹑麝香﹐不住手攪勻輕沸﹐熬如稠糊放冷。此膏子都要盡。恐硬﹐入酒少許。與前藥末和成劑﹐杵千餘下﹐丸如梧桐子大﹐每服三十丸﹐早空心用溫酒入炒鹽少許送下。靜坐少時﹐想藥至丹田﹐以意加減丸數。如陽道衰精滑﹐空心臨臥﹐各進一服。

膃肭臍丸治證同前。

膃肭臍一對沈香半兩鹿角膠鹿角霜碾糜茸各二兩熟地黃葫盧巴菟絲子酒蒸巴戟鍾乳粉碾乳香碾當歸牛膝酒浸肉蓯蓉酒浸小茴香炒天雄附子各一兩朱砂二錢碾麝香一錢

右﹐先將膃肭臍酒浸一宿﹐煮爛搗成膏﹐將浸藥酒﹐化糜鹿膠霜同爲膏﹔次下另碾乳香﹑麝香﹑朱砂﹑乳粉末﹔其餘藥修制了﹐亦碾爲細末﹐再於乳缽內同碾千萬下﹔別用白羊腰子三對﹐白羊脊髓五條﹐酒煮熟爛﹐碾爲膏﹐同膃肭臍﹑糜鹿角膠﹐搜拌藥內成劑得所。若稍幹﹐入酒糊些少周搜和﹐入臼內搗三五千杵﹐丸如梧桐子大。窨一宿﹐慢火上焙漧﹐罐子盛﹐用厚紙密封罐口。每服三十丸﹐加至五七十丸﹐空心﹐用溫酒送下。

溫臍方【《入門》】

五靈脂白芷靑鹽各二錢麝香一分

右爲末﹐另用蕎麥麵水和成條﹐圈於臍上﹐以前藥實於臍中。虛冷甚者﹐加硫黃入麝香爲引﹐用艾灸之。婦人尢宜。但覺臍中溫暖卽止。過數日﹐再灸﹐太過則生熱也。

資始健幹丸【《醫統》﹐下同】按此誠種子之良方﹐寒熱不偏﹐君佐不紊﹐滋補無過﹐丈夫少病而無子﹐悉宜服之﹐無不效者。若或陽事痿弱﹐精冷精淸﹐宜服巨勝丸之屬以扶陽也。若水不勝火﹐心旺腎衰﹐熱煩精滑﹐大補陰丸之屬以益陰焉。

秋石制鹿角霜制﹐各四兩人參枸杞子山茱萸肉麥門冬天門冬生地黃酒浸杜仲薑汁炒斷絲熟地黃酒浸﹐各二兩

右爲末﹐老米麵作糊爲丸如梧桐子大﹐每服五十丸﹐空心﹐滚白湯下。一月後﹐候女子月經方過﹐金水正生之時﹐男子空心服車前子湯半盞﹐至夜交會卽有孕矣。

資生順坤丸按此方和气調經﹐養血淸熱。女人寒少熱多﹐久無子孕﹐服之悉效。若血海多寒﹐子宮久冷﹐宜服螽斯丸之屬﹐以溫暖之。若不甚寒﹐宜用墨香丸之屬以和養之也。

香附米一斤﹐四制﹐春秋三日﹐夏二日﹐冬七日﹐曬榦爲末﹐篩去頭末﹐取中末半斤川當歸酒浸微焙白茯苓土炒﹐各三兩川芎白芍藥熟地黃生地黃牡丹皮黃芩去黑朽益母艸柴胡臭椿根白皮各二兩

右爲末﹐醋糊丸梧桐子大﹐空心﹐淡醋湯下六十丸﹐食幹物壓之。

巨勝子丸左尺脈微而弱﹐陽虛不舉﹐宜服之。

南木香二錢半巨勝子白茯苓何首烏川牛膝熟地黃各四兩生地黃肉蓯蓉菟絲子天門冬枸杞子天雄制柏子仁酸棗仁破故紙北五味子巴戟天山藥韭子楮實子續斷各一兩覆盆子芡實川椒去目並合口者葫盧巴蓮花蕊各五錢

右爲末﹐煉蜜丸梧桐子大﹐每服七十丸﹐空心﹐酒下﹐食物壓之。

瑞效丸元气不足﹐腎虛陽脫﹐易痿易瀉﹐尺脈俱微﹐服之壯陽益气﹐補髓添精。

菟絲子酒制碾枸杞子破故紙酒洗微炒韭子炒茴香鹽炒穿山甲炮金墨燒煙盡遠志蓮花蕊紅花蓮肉母丁香芡實牛膝酒洗木香各一兩巴戟酒浸益智仁川楝肉靑鹽沈香各五錢

右爲末﹐酒糊丸梧桐子大﹐每服五十丸﹐空心﹐酒下。不飲酒者﹐鹽湯下。食幹物壓之。

還少丹陽事痿弱﹐精气不射﹐尺脈微細﹐無子者宜服之。

熟地黃枸杞子各兩半牛膝酒洗遠志肉漧山藥山茱萸肉巴戟天去心白茯苓五味子石菖蒲肉蓯蓉酒洗楮實子杜仲薑汁炒茴香炒﹐各一兩

右爲末﹐煉蜜和棗肉丸梧桐子大﹐每服五十丸﹐食前﹐溫酒或鹽湯送下﹐日三服。

大補陰丸左尺脈洪﹐陰虛火動﹐服此降陰火﹐補腎水﹐故能生子。

黃蘗知母並鹽酒炒﹐各四兩龜板酥炙熟地黃酒洗烙幹碾﹐各六兩

右爲末﹐煉蜜和豬脊髓丸梧桐子大﹐空心﹐姜鹽湯送下七十丸。

虎潛丸左尺脈浮洪大虛﹐此藥固精元﹐滋陰降火。

黃蘗鹽酒炒﹐半斤知母鹽酒炒熟地各一兩白芍藥炒川牛膝酒洗陳皮瑣陽當歸虎脛骨酥炙﹐各兩半龜板四兩﹐酥炙

右爲末﹐酒煮羊肉搗爛﹐丸如梧桐子大﹐每服五十丸﹐空心鹽湯下。冬加漧薑半兩。

加味虎潛丸腎脈虛數﹐精神短少﹐腰膝無力。此藥壯筋骨﹐補腎塡精﹐生子。

人參黃芪蜜炙白芍藥煨當歸酒洗山藥各一兩故紙炒瑣陽酥炙虎骨酥炙龜板酥炙菟絲子制杜仲薑汁炒斷絲五味子各七錢半牛膝酒浸﹐二兩

右爲細末﹐煉蜜和豬脊髓﹐丸如梧桐子大﹐每服七十丸﹐空心﹐鹽點湯送下。

滋陰大補丸腎脈微弱﹐陰陽兩虛﹐與虎潛丸相間服之﹐所謂補陰和陽﹐生益精血﹐潤澤肌膚﹐彊筋骨﹐種子嗣。性味淸而不寒﹐溫而不熱。非達造化之至者﹐未足與議於斯也。

牛膝山藥各兩半杜仲酥炙炒斷絲巴戟山茱萸肉五味子肉蓯蓉酒洗去鱗甲烙幹白茯苓茴香炒遠志去心﹐甘艸同煮﹐各一兩石菖蒲枸杞子各五錢熟地黃二兩

右爲細末﹐煉蜜和紅棗肉丸如梧桐子大﹐每服七十丸﹐空心酒或鹽湯送下。

斑龍丸壯精神﹐除百病﹐養气血﹐補百損﹐育子嗣﹐大有奇效。老人虛人常服﹐延年益壽。昔蜀中有道人﹐酣歌酒肆曰﹕尾閭不禁滄海竭﹐九轉金丹都慢說。惟有斑龍頂上珠﹐能補玉堂關下血。眞人仲源索方傳世。

鹿角霜鹿角膠菟絲子制搗柏子仁熟地黃各半斤白茯苓補骨脂各四兩

右﹐將膠先溶化﹐量入無灰酒打糊﹐丸梧桐子大﹐每服六七十丸﹐空心﹐鹽湯酒任下。

斑龍二至丸治益同上。

鹿角霜鹿角膠各一斤黃蘗酒炒知母酒炒﹐各半斤生地熟地酒浸天門冬酒浸去心麥門冬酒浸去心﹐各四兩何首烏去皮切小塊﹐乳汁拌蒸曬漧﹐又拌九次當歸白茯苓

右爲細末﹐煉蜜丸梧桐子大﹐空心﹐鹽酒下。

太極丸塡精補髓﹐種子延年。蓋人之五臟﹐配天地之五行﹐一有不和﹐是以爲病。藥有五味﹐各主五臟﹐常以適調﹐因配合諸味﹐使人神气精心肺腎﹐保和無遺。生化之源旣淸﹐邪不能入矣﹐故曰太極。

黃蘗去皮﹐鹽酒炒勻至褐色﹐取淨末﹐三兩六錢知母去毛淨﹐酒浸一宿﹐微炒﹐取淨末﹐三兩四錢破故紙新瓦炒香﹐取淨末﹐二兩八錢胡桃仁去皮碾﹐三兩二錢砂仁一兩﹐分二處﹕以一處同花椒五錢炒去椒﹐一處生用

右爲細末﹐煉蜜丸梧桐子大﹐每服五七十丸﹐早晚沸湯茶酒任下。服至三年﹐百病消除。終身服之無間﹐可以成地仙矣。

補腎丸【丹溪】補腎生子。

黃蘗制龜板酥炙杜仲制牛膝酒洗陳皮各二兩漧薑冬加五錢五味子五錢

右爲細末﹐薑汁糊丸梧桐子大﹐酒下五十丸。

補陰丸【《明醫雜著》】補虛種子。

黃蘗制知母制龜板制﹐各三兩枸杞子五味子天門冬去心白芍藥酒炒﹐各一兩瑣陽酥炙﹐二兩熟地黃酒洗﹐五兩漧薑炮﹐三錢

右爲細末﹐煉蜜入豬脊髓三條和勻﹐丸梧桐子大﹐每服八十丸﹐空心﹐淡鹽湯送下。冬月炮姜用五錢﹐溫酒下。加減法於後﹕夢遺精滑﹐加制牡蠣﹑白朮各一兩﹐山茱萸肉﹑椿根白皮炒各七錢。有赤白濁﹐加白朮﹑白茯苓各二兩半﹐山梔仁炒﹑黃連炒各半兩。腳膝軟弱無力﹐加牛膝酒洗﹑虎骨酥炙各二兩﹐防己酒洗﹑木瓜各半兩。疝气加蒼朮鹽炒兩半﹐黃連薑汁炒﹑山梔仁炒各六錢﹐川芎一兩﹐吳茱萸炮﹑靑皮各半兩。脾胃虛弱﹐胃寒易泄﹐加白朮三兩﹐陳皮一兩﹐漧薑炮七錢。眼目昏暗﹐加當歸酒洗﹑川芎﹑菊花各二兩﹐柴胡﹑黃連酒炒﹑烏犀各半兩﹐蔓荊子﹑防風各三錢。气虛之人﹐加人參﹑黃芪炙各二兩。左尺旣虛﹐右尺亦微﹐命門火衰﹐陽事不舉﹐加肉桂﹑黑附子制各七錢﹐沈香五錢。

沈香大補丸【《直指方》】專治下焦虛弱﹐補益元气。久服輕身健體﹐五臟調和﹐血脈通泰﹐種子延年﹐功效甚妙。

黃蘗酒制﹐四兩知母酒制熟地黃酒浸龜板酥炙人參各二兩芍藥牛膝酒洗陳皮瑣陽酒浸當歸酒浸山茱萸肉山藥白茯苓牡丹皮杜仲大茴香澤瀉沈香各一兩虎脛骨酥炙七錢半

右爲細末﹐酒煮黑羊羔肉熬爲膏﹐去骨﹐內加豬脊髓二條再熬﹐和藥爲丸梧桐子大﹐每服四五十丸﹐空心﹐好酒送下﹐食幹物壓之。

人參固本丸【《千金方》】夫人心藏血﹐腎藏精﹐精血充實﹐則須髮不白﹐顏色不衰﹐老而有子﹐延年益壽。其夭者﹐多由服熱藥﹐不能滋生精血。而藥之補精血者﹐無出於生熟二地黃。世人徒知服二地黃﹐而不知服二門冬爲引。蓋生地黃能生心血﹐用麥門冬引入所生之地﹔熟地黃能補腎精﹐用天門冬引入所補之地。四味互相爲用﹐《本艸》又以人參爲通心气之主﹐故加之。

生地黃熟地黃各酒浸天門冬酒浸去心麥門冬酒浸去心﹐各二兩人參一兩

右爲末﹐煉蜜爲丸梧桐子大﹐每服五十丸﹐空心﹐溫酒鹽湯任下。如有痰者﹐二地黃俱用薑汁炒過﹐恐滯膈故也。

三才封髓丹降心火﹐益腎水﹐久服多子。

天門冬熟地黃人參各半兩砂仁炒﹐兩半黃蘗炒褐色﹐三兩甘艸炙﹐七錢

右爲末﹐麵糊丸梧桐子大﹐每服五十丸﹐以肉蓯蓉五錢切片﹐酒浸一宿﹐次日煎三四沸﹐去渣﹐空心送丸子。

固眞丹治諸虛百損﹐五勞七傷﹐水火不升降﹐下元虛冷無子﹐臍腹痛。

熟地黃四兩﹐酒煮搗膏人參山藥當歸黃芪黃蘗制白朮杜仲故紙炒﹐各一兩五味子白茯苓丹皮山萸肉澤瀉各半兩

右爲細末﹐和地黃膏搜勻﹐入煉蜜和丸梧桐子大﹐每服八十丸﹐空心淡鹽湯送下。腰腿無力﹐加牛膝一兩酒炒﹐龜板兩半酥炙。夏天加龜板半兩。脈弱食少﹐再加附子半兩。古今圖書集成醫部全錄卷三百三十四

種子門

方

大補天丸治男婦虛損勞傷﹐形體羸乏﹐腰背疼痛﹐遺精帶濁﹐難於子嗣。

黃蘗蜜炒黃知母乳汁炒龜板酥炙﹐各三兩熟地黃五兩牛膝酒洗麥冬肉蓯蓉酒洗虎脛骨酥炙山藥炒茯神黃芪炙﹐各兩半杜仲制枸杞子何首烏制白芍酒炒﹐冬月減半人參各二兩天冬生地黃酒洗砂鍋煮搗爛當歸酒洗五味各一兩冬加漧薑半兩﹐炒黑紫河車一具﹐取初胎者﹐米泔洗淨於小砂罐內﹐水一碗﹐煮沸取起待冷﹐放竹籃中﹐四圍紙糊密﹐烘榦爲末﹐入羣藥和勻

右爲細末﹐煉蜜入豬脊髓三條﹐和搗勻﹐丸梧桐子大﹐每服八十丸﹐空心﹐淡鹽湯送下﹐冬月酒下。

延壽丹【《千金方》】治諸虛百損怯弱﹐病後虛損﹐元气不復。凡人中年之後﹐常服可以卻疾生子﹐延年益壽。

天門冬去心麥門冬去心生地黃酒浸熟地黃酒浸當歸酒洗山藥炒菟絲子制五味子牛膝酒浸杜仲各一兩大茴香人參茯苓澤瀉地骨皮鹿茸石菖蒲蜀椒巴戟去心遠志制覆盆子枸杞子柏子仁各半兩肉蓯蓉二兩

右爲細末﹐忌鐵器﹐蒸搗煉蜜爲丸﹐如梧桐子大﹐每服二曰丸﹐空心﹐溫酒或姜湯送下。大便溏﹐小便濇﹐加車前子二兩。夢遺精滑﹐加赤石脂﹑山茱萸各五錢。忌蘿卜菜。

石刻安腎丸【《良方》】治眞气虛憊﹐腳膝軟弱﹐夜夢遺精﹐小便數滑﹐久服多子。

靑鹽四錢鹿茸制﹐一兩柏子仁附子制石斛川烏巴戟制肉桂肉蓯蓉酒浸菟絲子制韭子微炒葫盧巴炒杜仲制破故紙酒炒山萸肉遠志制赤石脂煨川楝子肉酒蒸川椒去目微炒出汗茯苓茯神蒼朮制小茴香酒炒﹐各二兩

右爲末﹐山藥四兩﹐酒煮糊爲丸梧桐子大﹐每服七八十丸﹐空心鹽湯下。

無比山藥丸【《局方》】治諸虛傷損﹐肌肉消瘦﹐耳聾目暗。常服壯筋骨﹐益腎水﹐令人不老﹐多子。

赤石脂茯神杜仲制﹐各二兩肉蓯蓉酒浸山藥各四兩巴戟澤瀉牛膝熟地黃山茱萸肉各一兩菟絲子制五味子各三兩

右爲末﹐煉蜜丸梧桐子大﹐每服三十丸﹐空心﹐溫酒下。

鹿茸丸【《集驗方》】治諸虛勞倦﹐補心腎﹐滋气血﹐益陽生子。

鹿茸酥炙熟地黃當歸酸棗仁炒附子枸杞子遠志薑汁浸炒沈香牛膝山藥肉蓯蓉酒浸﹐各一兩麝香五分

右爲末﹐煉蜜丸梧桐子大﹐每服五十丸﹐鹽湯下。

八味丸【《局方》】治下元冷憊﹐心火炎上﹐渴欲飲水﹐或腎水不能攝養﹐多唾痰涎﹔及男子消渴﹐小便轉多﹐婦人轉胞﹐小便難。久服益陽生子。

熟地黃酒拌九蒸九曬﹐八兩山茱萸肉酒潤山藥各四兩丹皮茯苓乳拌澤瀉各三兩附子制肉桂各一兩

右爲末﹐煉蜜丸梧桐子大﹐每服五十丸﹐空心淡鹽湯下。

十精丸【《百一選方》】升降陰陽﹐旣濟水火﹐平補心腎﹐生育子嗣。

遠志靑鹽炒碾破故紙白茯苓益智仁菟絲子當歸酒浸牛膝各一兩石菖蒲山茱萸肉各半兩

右爲細末﹐用豬腰子一枚﹐去膜和酒﹐碾細﹐煮麵糊丸梧桐子大﹐每服五十丸﹐空心﹐溫酒鹽湯下。小便赤數者﹐車前子湯下。心虛精神不定﹐茯苓湯下。夜間煩躁不眠﹐酸棗仁爲末﹐調湯下。心气煩渴﹐麥門冬湯下。

五精丸【《澹寮方》】治腎虛痿弱﹐大補陽气。

秋石鹿角霜茯苓山藥陽起石各等分

右爲末﹐酒糊丸梧桐子大﹐每服五十丸﹐空心﹐飲湯下。須放近火邊﹐勿使回潤爲妙。

延壽丸祕方專治元陽虛憊﹐諸虛不足﹐行步乏力﹐肢體酸疼。

鹿茸酥制沈香肉蓯蓉酒浸菟絲子制當歸酒洗葫盧巴炒破故紙炒石蓮子枳實續斷炒枸杞子五味子杜仲制巴戟去心﹐各二兩胡桃仁十四个﹐去衣

右爲細末﹐羊肉或黃犬肉二斤切﹐入靑鹽﹑花椒﹑小茴﹐以無灰酒煮如泥﹐杵成膏﹐入眾藥末和搗﹐丸梧桐子大﹐每服五十丸至百丸﹐空心﹐鹽酒下。

神仙巨勝子丸安魂定魄﹐滋益容顏﹐壯筋骨﹐潤肌膚﹐添精補髓﹐黑髮堅牙﹐目視有光﹐行步如飛﹐久服除百病﹐廣嗣息﹐其功不可盡述。

巨勝子生地黃熟地黃何首烏制﹐各四兩枸杞子菟絲子五味子酸棗仁柏子仁破故紙炒覆盆子芡實子廣木香官桂蓮花蕊肉蓯蓉酒浸牛膝酒浸巴戟去心天冬酒浸去心人參茯苓楮實子韭子天雄制蓮肉續斷山藥各一兩菊花八錢

右爲細末﹐春夏煉蜜爲丸﹔秋冬蒸棗肉﹐入胡桃肉十一个﹐搗如泥﹐和藥再搗千杵﹐丸梧桐子大。每服三十丸﹐空心﹐溫酒或鹽湯下﹐日二服。若久服去天雄加鹿茸。此藥聰聾耳﹐明盲目。服一月元髒彊勝﹔二月白髮變黑﹔百日容顏攺變﹐目明可以暗室穿鍼。冬月不寒﹐將白雞用藥拌飯餵之﹐六十日則成黑雞矣。

全鹿丸【祕方﹐下同】此藥能補諸虛百損﹐五勞七傷﹐功效不能盡述。人制一料服之﹐可以延年廣嗣。其法四人共制一鹿﹐分而服之。逾年又共制之﹐四人共制四年﹐則每人爲一全鹿。若一人獨制一料﹐恐久畱變壞﹐藥力不存矣。

中鹿一雙﹐不拘牝牡﹐縛死﹐去毛肚

頁﹐洗淨熬膏鹿肉煮熟﹐橫切片焙榦爲末﹔皮同雜入元湯煮膏﹐和藥末爲丸﹔骨用酥炙爲末﹐和肉末藥末一處和膠搗。不成丸﹐加蜜人參黃芪白朮茯苓生地破故紙巴戟天當歸川芎熟地天冬麥冬陳皮炙甘艸枸杞子續斷杜仲牛膝瑣陽秋石葫盧巴幹山藥芡實子菟絲子五味子覆盆子楮實子肉蓯蓉各一斤川椒去目子並閉口炒去汗小茴香靑鹽沈香各半斤

右各精制爲末﹐各稱分兩﹐和勻一處﹐候鹿制膠成﹐就和爲丸﹐梧桐子大﹐焙漧﹐用生黃絹作小袋五十條﹐每條約盛一斤﹐懸置透風處。用盡一袋﹐又取一袋。黴伏天須要火烘一二次爲妙。每服八九十丸﹐空心﹐臨臥時﹐姜湯﹑鹽湯﹑沸湯任下﹐冬月溫酒送下。

雀卵菟絲丸助陽固精﹐最爲奇效。此方純正﹐久服有益無損。視之桂﹑附﹑麝﹑沈等藥﹐助陽取效一時﹐久則致火﹐大有間矣。

菟絲子二斤﹐重湯酒煮三日夜﹐汁幹用石臼杵搗爲泥塊﹐作餅子炕幹爲細末﹐酒糊丸作餅子曬漧雀卵一百枚﹐去黃用白﹐和菟絲淨末一斤

右煉蜜爲丸﹐梧桐子大﹐空心酒下七十丸。

禦米酒壯筋骨﹐暢經絡﹐養精元﹐益神气。久服行步如飛﹐延年益嗣﹐有通仙之妙。

眞薏苡米酒一百斤霜茄根切片五加皮切眞桑寄生銼蒼耳子炒去刺﹐各半斤枸杞子牛膝去蘆﹐各一斤

右各制淨﹐稱分兩﹐每味分四劑﹐酒一百斤﹐亦分四壇﹐各入藥煮三炷香﹐取放土地上﹐退火性。一七可飲﹐久窨尢佳。早晚隨量飲﹐微醺爲度。此藥𨿽平易有奇效﹐不可以其簡而忽之。

大造丸此方久服﹐耳目聰明﹐須髮烏黑﹐延年益壽﹐有奪造化之大功﹐故名大造丸。亦治心風失志﹐虛勞危絕﹐可以回生。男婦無子者﹐服之生男。

紫河車一具﹐男用男胎﹐女用女胎。初胎者尢佳。以米泔洗淨新瓦上焙漧﹐或用砂鍋銀鍋重湯煎爛搗敗龜板乃年久自死者佳﹐童便浸三日﹐酥炙﹐二兩黃蘗鹽酒炒褐色杜仲酥炙斷絲﹐各一兩半熟地黃肥實者﹐二兩半﹐入砂仁末六錢﹑白茯苓二兩﹐一塊稀絹包﹐好酒同煮七次﹐去茯苓不用。蓋地黃得茯苓﹐砂仁﹑黃蘗則入足少陰腎經﹐名天一生水牛膝酒洗天冬去心麥冬去心﹐各一兩二錢

夏加五味子七錢。以上四味﹐其性有降無升﹐得參一兩則補而降。《本艸》云﹕主多生子﹐以此也。右﹐除地黃﹐另用石木臼舂一日﹐余共爲末﹐和地黃膏﹐再加酒﹐米糊丸小豆大﹐每服八十丸﹐空心臨臥﹐鹽湯﹑沸湯﹑姜湯任下。冬月好酒下。婦人加當歸二兩﹐去龜板。男子遺精赤白濁﹐婦人帶下﹐並加牡蠣兩半。

還元丹一名延年益壽不老丹。此藥大補元气﹐廣嗣育。服一月自覺異常﹐功效不可盡述。

何首烏鮮者一斤﹐竹刀刮去皮﹔幹者用米泔水浸軟﹐刮去皮﹐一次用酒芝麻蒸曬漧﹐一次用羊肉一斤蒸曬漧﹐一次用酒拌過蒸曬漧﹐一次用黑豆蒸曬漧生地黃熟地黃並酒浸焙漧茯苓酒浸曬漧地骨皮童便浸曬漧﹐各三兩。以上俱忌鐵器人參五錢天門冬麥門冬並米泔水浸去心﹐各一兩

右﹐俱另爲細末﹐稱準取乳汁六兩﹐白蜜十兩﹐同煉一器中﹐合前末爲膏﹐磁器貯﹐勿瀉气﹐不拘時服一二匙﹐沸湯點。

七珍至寶丹廣嗣延年﹐補益之功甚大﹐莫能盡述。

赤何首烏酒浸﹐竹刀刮去皮﹐同牛膝蒸白何首烏制同上赤茯苓用牛乳五升﹐煮乳幹爲度白茯苓制同上﹐各一斤破故紙炒香菟絲制牛膝去蘆﹐用何首烏﹑黑豆三升﹐入甑重層安甑內﹐蒸熟取出去豆﹐共搗如泥﹐各半斤當歸酒浸焙漧枸杞子各四兩

右如法制爲細末﹐同煉蜜和勻﹐搗極熟﹐丸如雞頭子大﹐每服一丸﹐日進三服﹐空心溫酒﹐午後姜湯﹐臨臥鹽湯服。初服三四日後﹐小便多成雜色﹐是五臟中雜病出。二七日後﹐唇紅生津液﹐再不夜起。若後有腹痛﹐勿懼﹐是搜病也。三七日後﹐身體輕便﹐兩乳間紅潤。一月鼻覺辛酸﹐是諸風百病皆出。四十九日補血生精﹐瀉火益水﹐彊筋骨﹐黑須髮。三月大有奇效。

加味坎離丸生精養血﹐升水降火﹐種子延年﹐王道之劑也。

黃蘗作四分﹕一分用酒浸﹐一分用鹽冰浸﹐一分用人乳浸﹐一分用蜜水浸﹐並曬漧炒知母鹽酒浸炒熟地黃各八兩﹐用白茯苓四兩打碎﹐砂仁二兩﹐三味同入絹袋中﹐好酒二瓶煮幹﹐去茯苓﹑砂仁當歸川芎白芍藥各四兩﹐酒浸一日曬漧

右銼勻鋪筐中﹐日曬夜露﹐三日爲度。白蜜一斤半﹐重湯煉成珠﹐和藥末搗丸如梧桐子大﹐每服八十丸﹐空心鹽湯下﹐冬月酒下。

仙茅丸壯筋骨﹐益精神﹐補腎種子﹐明目黑髭。

仙茅米泔浸五日﹐去赤子﹐用鋼刀銼﹐夏浸三日﹐陰漧﹐淨秤一兩蒼朮米泔浸五日﹐刮去皮焙漧枸杞子各一斤車前子十二兩﹐微炒白茯苓柏子仁微炒另碾小茴炒﹐各八兩生地酒洗熟地酒浸﹐各四兩

右爲細末﹐酒煮糊丸梧桐子大﹐每服五十丸﹐漸加至八十丸﹐空心食前﹐溫酒送下。

斑龍二至百補丸祕驗方此藥固本保元﹐生精養血﹐培復天眞﹐大補虛損。益五內而除骨蒸﹐壯元陽而多子嗣﹐充血脈彊健筋骸﹐美顏色增延齡算﹐聰明耳目﹐黑潤髭須﹐眞乃王道奇品之方﹐難盡述其功效之妙也。

鹿角五十兩﹐新取連腦骨者佳﹐鋸二寸長段﹐長流水洗﹐米泔浸一宿﹐刷洗淨曬漧﹐同後藥入磁壇煮膠黃精八兩枸杞子熟地黃菟絲子熱水淘金櫻子去毛子﹐各四兩天冬去心麥冬去心牛膝酒洗楮實子水洗﹐各二兩龍眼肉一兩

已上十味﹐同角和勻﹐入淨壇內﹐層層放實﹐用新汲淡水注壇中平肩﹐以密梭布四層封口﹐以新磚壓之﹐大鍋中井字架上﹐以木甑蓋好﹐重湯煮三日夜﹐毋得間斷火候。旁用小鍋燒滚水﹐不時添注壇內並鍋內﹐勿使漧涸﹐日足取起﹐濾去滓﹐將汁用絹絞出﹐入淨砂鍋內﹐文火熬成膏﹐約一斤半﹐再煉蜜二斤﹐滴水成珠﹐攙入﹐和後項藥杵爛爲丸。

鹿角霜十兩人參五兩黃芪蜜炒雞頭粉白茯苓去皮山藥炒山茱萸肉鹽水洗過生地黃酒洗飯上蒸過知母鹽水炒﹐各四兩五味子一兩﹐去梗夏月加川黃蘗四兩炒褐色。

已上十味爲細末﹐用前膏和勻成塊﹐石臼木杵杵千餘下﹐爲丸如梧桐子大﹐空心﹐鹽湯送下八十丸。隨用煮熟蓮子肉﹐或曬漧棗數枚以壓之﹐俾納丹田也。

膃肭臍丸【《濟生方》﹐下同】治五勞七傷﹐眞陽衰憊﹐臍腹冷痛﹐肢體酸痛﹐腰背拘急﹐腳膝緩弱﹐面色黧黑﹐肌肉消瘦﹐目眩耳鳴﹐口苦舌漧﹐飲食無味﹐腹中虛鳴﹐脇下刺痛﹐心常慘戚﹐夜多異夢﹐晝少精神﹐小便滑數﹐大腑溏瀉﹐時有遺瀝﹐陽事不舉。但是風虛痼冷﹐皆宜服之。

膃肭臍一對﹐酒蒸熟和後藥川烏炮去皮尖天雄炮去皮附子炮去皮臍陽起石煆鍾乳粉各二兩朱砂研細人參沈香不見火別碾鹿茸酒蒸﹐各一兩

右爲細末﹐用膃肭臍膏子﹐入少酒糊﹐入臼內杵和﹐丸如桐子大﹐每服七十丸﹐空心用鹽酒鹽湯任下。

黃犬肉丸治眞陽衰憊﹐臍腹冷痛﹐小便頻數﹐頭運耳鳴﹐足脛酸冷﹐步履無力﹐腰背拘痛﹐水穀不消﹐飲食無味﹐肌肉瘦悴﹐遺瀉失精。

磁石三兩﹐煆水飛川烏炮去皮尖桑寄生附子炮去皮臍鹿茸燎去毛酒蒸仙茅酒浸麋茸去毛酒蒸肉蓯蓉酒浸切焙巴戟去心葫盧巴炒﹐各二兩沈香別碾陽起石煆碾細龍骨生靑鹽虎脛骨炙覆盆子酒浸﹐各一兩

右爲細末﹐用黃犬肉二斤﹐以酒蔥茴香煮爛﹐杵和爲丸如梧桐子大﹐每服七十丸﹐空心﹐鹽酒鹽湯下。

陽起石丸治腎臟虛損﹐陽气全乏﹐無子。

陽起石煆韭子炒肉蓯蓉酒浸靑鹽別研菟絲子水淘淨﹐酒蒸焙別碾沈香別碾不見火鹿茸酒蒸鍾乳粉原蠶蛾酒炙山茱萸肉桑螵蛸酒炙山藥銼炒﹐各半兩

右爲細末﹐酒糊爲丸如梧桐子大﹐每服七十丸﹐空心﹐鹽酒鹽湯任下。

韭子丸治膀胱虛冷﹐小便白濁滑數﹐日夜無度。

赤石脂煆韭子炒牛膝去蘆酒浸牡蠣煆覆盆子酒浸附子炮去皮臍桑螵蛸酒炙鹿茸酒蒸焙肉蓯蓉酒浸龍骨生﹐各一兩雞﹝月坒﹞胵燒灰沈香鎊不見火﹐各半兩

右爲細末﹐酒糊爲丸如梧桐子大﹐每服七十丸﹐空心﹐鹽酒鹽湯任下。

太乙金鎖丹【《瑞竹堂方》】祕精益髓。

五色龍骨覆盆子各五兩雞頭子仁一百顆蓮花蕊未開者陰漧﹐四兩鼓子花三兩﹐五月五日采之

並爲末﹐以金櫻子二百枚去毛﹐木臼搗爛﹐水七升﹐煎濃汁一升﹐去滓和藥﹐杵二千下﹐丸梧子大﹐每空心溫鹽酒下三十丸﹐服之至百日永不瀉。如要瀉﹐以冷水調車前末半合服之。忌葵菜。

螽斯丸婦人月經不調﹐目昏頭運﹐子宮久冷。此藥溫中益气﹐有孕﹐神效。

人參附子制白茯苓細辛各一兩桂心杜仲薑汁炒斷絲防風秦艽厚朴沙參白薔薇漧薑炮牛膝半夏各五錢

右爲細末﹐煉蜜丸梧桐子大﹐每服五十丸﹐空心米飲或酒下。已覺有孕﹐便可止服。

滋血暖宮丸一名百子附歸丸。凡陰陽不利﹐气血不足﹐服此藥無不孕者。

香附米十二兩﹐童便浸一宿煮幹當歸酒洗川芎白芍藥酒炒眞阿膠蛤粉炒成珠熟地黃酒洗艾葉酢煮曬漧﹐各二兩

右爲末﹐酢糊丸梧桐子大﹐每服百丸﹐空心﹐酢點湯送下﹐食幹物壓之。

濟陰丸治婦人血虛挾火﹐子宮幹濇﹐不能攝精﹐久無子。服此滋陰養血﹐有孕﹐極妙。

當歸熟地黃生地黃川芎芍藥各二兩香附米八兩人參八錢肉桂七錢黃芩一兩

右爲末﹐煉蜜爲丸如梧桐子大﹐食前﹐米飲或溫酒送下五十丸。

妙應丸治婦人气虛﹐痰盛滿溢﹐子宮不能受精﹐肥胖婦人無子﹐服此效。

蒼朮米泔水浸酒炒人參黃芪蜜炙橘紅白朮土炒地黃酒洗半夏制當歸酒洗茯苓各一兩滑石炙甘艸各七錢

右爲末﹐糊丸梧桐子大﹐每服五十丸﹐空心﹐姜湯下。

續嗣降生丹一名授仙方。凡婦人稟弱﹐胎髒虛寒﹐服之必孕。

當歸酒洗桂心烏藥秦艽吳茱萸杜仲酒洗炒斷絲龍骨益智仁茯神漧薑半生半煨川椒去目﹐各一兩防風白芍藥石菖蒲去毛細辛土炒桔梗半夏制牛膝酒浸﹐各五錢附子一枚﹐重八錢﹐臍心取竅﹐如皂角子大﹐入朱砂一錢﹐濕紙包裹煨牡蠣大片者﹐將童便浸四十九日﹐每五日一換取出﹐用硫黃一兩爲末﹐酒浸塗徧﹐卻將皮紙包用米酢浸濕﹐鹽泥固濟得厚﹐候幹﹐用炭五斤煆﹐每一方﹐只用二兩余﹐收貯再用

右爲末﹐取附子中朱砂畱爲衣﹐酒米粉作糊﹐丸梧桐子大﹐每服三十丸﹐漸加至七十丸﹐空心﹐淡酢湯下﹐或溫酒鹽湯皆可。

延年益嗣丹滋補元气﹐益精黑髮。

天門冬酒浸去心焙漧麥門冬酒浸去心焙漧人參各三兩熟地酒蒸搗生地焙漧﹐各二兩白茯苓酒浸曬漧地骨皮酒洗淨﹐各五兩何首烏鮮者﹐半斤

右將何首鳥﹐以竹刀刮去皮﹐切作片﹐幹者用泔水浸軟刮切﹐砂鍋內﹐用黑羊肉一斤﹐黑豆三合﹐量著水﹐上加箄﹐箄上放首烏﹐羊肉爛爲度﹐鍋蓋密﹐勿令泄气﹐取起曬榦爲末﹐煉蜜爲丸如梧桐子大﹐每服五十丸﹐空心﹐溫酒送下。

壬子丸此藥要壬子日修合。

白芨白蘞吳茱萸白茯苓各一兩牛膝細辛菖蒲白附子桂心各五錢厚朴人參當歸各四兩乳香二兩沒藥三兩

右爲細末﹐煉蜜爲丸如豆大﹐每服十丸﹐空心﹐溫酒送下。

加味養榮丸此藥能助婦人速孕﹐且無小產之患。

熟地黃當歸酒洗白朮各三兩白芍藥川芎黃芩炒﹐各兩半人參茯苓香附子陳皮去白麥冬貝母各一兩炙甘艸五錢阿膠炒成珠﹐七錢黑豆四十九粒炒﹐去殼

右爲末﹐煉蜜丸如梧桐子大﹐每服八十丸﹐食前﹐溫酒或鹽湯下。忌食諸血。

神效黑附丸專治婦人久無孕育﹐月經不調﹐及數墮胎產﹐甚效。

香附米一斤﹐分四制﹐酒﹑酢﹑童便﹑米泔各浸一日夜﹐撈起曬榦綿艾葉去梗四兩﹐用酢二大碗﹐同香附一處﹐煮幹搗爛﹐撚作錢大餅﹐新瓦上焙榦研末上品淸煙墨火煆煙盡酢淬熟地黃飯上蒸當歸川芎人參白茯苓南木香各一兩

右爲末﹐糊丸如梧桐子大﹐每服五六十丸﹐空心﹐溫酒送下。

何首烏丸治婦人無子。

何首烏三斤﹐竹刀切作片牛膝一斤﹐酒洗銼

右以黑豆一斗﹐淘洗淨﹐先以豆薄鋪甑底﹐後薄鋪何首烏﹐又鋪豆﹐次鋪牛膝﹐重重鋪蓋﹐安於釜上﹐蒸豆熟爲度。去豆﹐以藥曬漧﹐又換豆依法蒸曬﹐曬二次﹐去豆﹐取藥爲末﹐蒸棗肉爲丸如梧桐子大﹐每服五十丸﹐食前﹐溫酒下。忌蘿卜蔥蒜。

四制香附丸調經養血﹐順气有孕。

香附米一斤﹐如前制當歸酒洗熟地黃酒炒白芍藥酒炒川芎各四兩澤蘭葉白朮陳皮各二兩黃蘗酒炒甘艸酒炒﹐各一兩

右爲末﹐酒糊丸如梧桐子大﹐每服七十丸﹐空心﹐白湯送下。

神效百子丸

明淨硫黃一兩﹐用銅銚甘艸湯煮一日﹐取出陰漧﹐研如面

右以糊丸如梧桐子大﹐約二百粒﹐每遇婦人月經過後﹐空心﹐酒下二十五丸﹐次日下三十五丸﹐三日下四十丸﹐一百丸盡﹐交合則受胎矣。次日當不行經。如復行經者﹐又如法服前藥一百丸﹐必有孕。自後可服淸熱養血之劑﹐則胎固孕婦泰也。此方百發百中﹐不可以其簡易而略之。原夫受胎者要血熱﹐硫黃亦只暖血耳。或者云熱而有小毒﹐先以甘艸湯煮之﹐所以制其性也。孕後又服淸熱涼血之劑﹐得非淸其源乎﹖制方如此﹐可謂知道者矣。

勝金丸治婦人久虛無子﹐及產前產後一切病患﹐兼治男子下虛無力。此藥能安胎催生﹐妊娠臨月服五七丸﹐產時減痛。婦人無孕﹐子宮冷﹐如服二十日﹐男女自至。又治積年气血﹐手足麻痺﹐半身不遂﹐赤白帶下﹐血如山崩﹐及治產後腹中結痛﹐吐逆心疼﹐子死腹中﹐繞臍作痛﹐气滿悶煩﹐汗不出﹐月水不通﹐四肢浮腫無力﹐血勞虛勞﹐小便不禁﹐中風不語﹐口噤﹐產後痢疾消渴﹐見鬼迷運﹐敗血上衝﹐寒熱頭疼﹐面色痿黃﹐淋瀝諸疾﹐血下無度﹐血痢不止﹐飲食無味﹐產後傷寒﹐虛煩勞悶﹐產後血癖﹐產後羸瘦。凡婦人諸疾﹐不問年深日近﹐並日服之。又名不換金丸。又名女金丹。

當歸酒洗芍藥川芎人參白朮土炒白茯苓炙甘艸白薇酒洗白芷赤石脂牡丹皮延胡索桂心槁本沒藥各一兩香附子酢浸三日﹐炒香曬榦爲末﹐一十五兩

右十六味﹐除石脂﹑沒藥另研外﹐共爲末﹐煉蜜和丸如彈子大﹐銀器或磁器封固收貯。每取七丸﹐空心﹐溫酒化下一丸﹐食幹物壓之。服至四十九丸爲一劑。以癸水調平受妊爲度。妊中三五日服一丸﹐產後二三日服一丸﹐酢湯下尢妙。

雞頭粥多子神效。

芡實肉一斗蓮肉泡去皮心焙漧鮮薏苡仁幹山藥各一升白粱米二升

右爲末﹐依分和勻﹐貯一處﹐夏天以芡實三升爲主﹐諸味遞減﹐蓋恐久貯失气故也。每早空心將米湯和勻藥粉一二合﹐用銀器調勻﹐煮熟如糜粥﹐加白糖二匙在內。無銀鍋砂鍋亦可﹐只不用銅鐵鍋。或一二碗以代早粥。服後不可間斷﹐半年後有驗。艸石之藥﹐不須再服。專理脾胃則土旺﹐能生萬物。精气神皆由脾土而生﹐未有脾土弱而精獨盛也。土旺精盛﹐自然有子。此方看之殊覺平易﹐諸方不能及﹐嘗試有驗﹐𨿽至老服之﹐精神愈健。

八珍益母丸專治气血兩虛﹐脾胃並弱﹐飲食少思﹐四肢無力﹐月經違期﹐或先期而至﹐或腰疼腹脹﹐緩而不至﹐或愆期不收﹐或斷或續﹐或赤白帶下﹐身作寒熱﹐服之罔不獲效。一月之後﹐卽可受胎。虛甚者用藥一斤﹐必能對期受孕。

益母艸四兩﹐忌鐵器﹐止用上半節帶葉者人參白朮土炒茯苓當歸酒洗炙甘艸川芎白芍藥酢炒熟地黃酒洗﹐各二兩

右爲末﹐煉蜜爲丸如彈子大﹐空心蜜湯下一丸。如不能嚼者﹐丸以細粒如小豆大﹐每服七八十丸。脾胃虛寒者﹐加砂仁一兩薑汁炒。腹中脹悶者﹐加山楂一兩淨肉飯上蒸。多食者﹐加香附子一兩童便制。

八珍益母十全丸資益坤元﹐補養气血。除淋瀝帶下﹐俾羸形體壯﹐坐建調經受孕之功﹐卽如樽俎折衝。胎前和气﹐產後補虛﹐眞婦女之聖劑﹐超古今之妙方。有室家者﹐不可不知也。

益母艸五月五日﹐或六月六日﹐采陰漧用上半節連穗葉﹐忌鐵器﹐八兩人參飯上蒸白朮飯上蒸白茯苓飯上蒸白芍藥酢炒﹐各一兩甘艸炙川芎各五錢當歸身酒浸熟地酒浸﹐各二兩沈香四兩

右各爲極細末﹐煉蜜和丸如梧桐子大﹐空心﹐蜜湯送下九十丸﹐食幹果子壓之。不善吞者﹐化開服尢效。冬月酒下。婦女經脈不調者﹐或有气血兩虛﹐而身體素弱﹐服此以養血。且調當年而經不通者﹐服一料則通﹔經不調者﹐服一月則調﹔素不孕者﹐服一隻卽孕。

四物益母丸治婦人經水不調﹐小腹有塊﹐時痛﹐服此愈﹐日卽孕。

川當歸酒洗熟地黃制﹐各四兩制香附一斤川芎白芍藥炒﹐各一兩益母艸忌鐵器﹐半斤吳茱萸酒泡﹐二兩

右爲末﹐煉蜜丸如彈子大﹐每服一丸﹐空心酒化下。如不喜化﹐只作小丸吞服亦可。

補腎種子黑髮烏須奇方服過驗傳能令體肥身健﹐固精旺气。

熟地八兩當歸柏子仁楮實子酒浸﹐浮者不用五加皮白茯苓枸杞各三兩山萸肉酒浸冬靑子韭子微炒存性巨勝子旱蓮膏菟絲子酒煮三日搗曬覆盆子東流水浸一宿沙苑蒺藜各四兩。如羊腎樣者肉桂人參各一兩何首烏六兩﹐泔水浸去粗皮﹐黑豆拌蒸鮮者更佳﹐只用一个

蓮蕊川續斷去硬筋﹐酒浸一時焙漧﹐各二兩升麻五錢

以上俱忌鐵器。共爲細末﹐煉蜜丸如梧子大﹐每服六七十丸或百丸﹐空心﹐鹽湯﹑白湯﹑溫酒俱可。熬旱蓮艸膏法﹕取旱蓮艸不拘多少﹐或百十斤﹐搗汁用沙鍋熬成膏﹐如沙糖樣﹐磁碟曬漧。

單方

立春日雨水﹕夫妻各飲一杯﹐還房當獲有子﹐神效。【藏器】

璧玉﹕使人多精生子。

石鍾乳﹕久服延年益壽﹐好顏色﹐不老﹐令人有子。不煉﹐服之令人淋。【《別錄》】

陽起石﹕治崩中漏下﹐破子髒中血﹐癥瘕結气﹐寒熱腹痛﹐無子﹐陰痿不起﹐補不足。【《本經》】

磁石﹕煉水飲之﹐令人有子。【《別錄》】

陽事不起﹕磁石五斤研﹐淸酒漬二七日﹐每服三合﹐日三夜一。【《千金方》】

磁石毛﹕令人有子﹐宜入酒。

陽事不起﹕蛇牀子﹑五味子﹑菟絲子等分爲未﹐蜜爲丸梧桐子大﹐每服三十丸﹐溫酒下﹐日三服。【《千金》﹐下同】

陽事不起﹕新五味子一斤爲末﹐酒服﹑方寸匕﹐日三服。忌豬魚蔥蒜酢。盡一劑卽得力﹐百日以上可禦十女。四時勿絕藥﹐功能知。

蓬虆﹕安五臟﹐益精气﹐長陰﹐令人堅彊志﹐倍力﹐有子。久服輕身不老。【《本經》】

離樓艸﹕主益气力﹐多子﹐輕身延年。生常山﹐七月八月采實。【《別錄》】

地耳﹕明目益气﹐令人有子。【《別錄》】

木麻﹕久服﹐令人有子。【藏器﹐下同】

枸杞虫﹕益腸道﹐令人悅澤有子。炙黃﹐和地黃末爲丸服之﹐大起陽益精。

大人陰痿﹕鯉魚膽﹑雄鷄肝各一枚爲末﹐雀卵和丸小豆大﹐每吞一丸。【《千金方》】

陽事不起﹕泥鰍煮食之。【《集簡方》】

海馬﹕暖水髒﹐壯陽道﹐消瘕塊﹐治疔瘡腫毒。【時珍】

瓦壠子﹕溫中消食起陽。【蕭炳】

黃雌雞肉﹕治勞劣﹐添髓補精﹐助陽气﹐暖小腸﹐止泄精﹐補水气。【《日華》】

益助陽气丹﹕雄鷄冠血﹐和天雄太陽粉各四分﹐桂心二分﹐丸服之。【孟詵】

陰痿不起﹕用雄鷄肝三具﹐菟絲子一升爲末﹐雀卵和丸小豆大﹐每服一百丸﹐酒下﹐日二。【《千金方》】

英雞肉﹕益陽道﹐補虛損。

瓦雀肉﹕冬三月食之﹐起陽道﹐令人有子。【藏器】

雀卵﹕五月取之﹐主治下气﹐男子陰痿不起﹐彊之令熱﹐多精有子。【《別錄》】

雀卵﹕和天雄﹑菟絲子末爲丸﹐空心酒下五丸﹐治男子陰痿不起﹐女子帶下﹐便溺不利﹐除疝瘕。【孟詵。】

蒿雀肉﹕食之益陽道﹐補精髓。

石燕肉﹕卽土燕乳於巖穴中者。壯陽暖腰膝﹐添精補髓﹐益气潤皮膚﹐縮小便﹐禦風寒﹐嵐瘴﹐溫疫气﹐取石燕二七枚﹐和五味炒熟﹐以酒一斗﹐浸三日﹐每夜臥時﹐飲一二盞﹐甚能補益﹐又令人健力能食。

黃鸝肉﹕補益陽气﹐助脾。【《注頴》】

腎虛陰痿羸瘦﹐精衰少力﹕用獖豬腎一對切片﹐枸杞葉半斤﹐以豉汁一盞﹐用椒鹽煮羹食。【《經驗方》】

黃犬肉﹕補五勞七傷﹐益陽事﹐補血脈﹐厚腸胃﹐實下焦﹐塡精髓。和五味煮﹐空心食之。凡食犬不可去血﹐則力少不益人。【孟詵】

牡狗陰莖﹕治傷中陰痿不起﹐令彊熱大﹐生子。【《本經》】

壯陽益腎﹕用白羊肉半斤切﹐生以蒜薤食之﹐三日一度甚妙。【《心鏡》】

白馬陰莖﹕治傷中絕脈﹐陰不起。彊志益气﹐長肌膚﹐肥健生子﹐益丈夫陰器。陰漧﹐同肉蓯蓉等分爲末﹐蜜丸梧子大﹐每空心﹐酒下四十丸﹐日再﹐百日見效。甄權曰﹕主男子陰痿﹐房中術偏用之。

驢陰莖﹕彊陰壯筋。【時珍】

男子陽虛﹕鹿角霜﹑白茯苓等分爲末﹐酒糊丸梧子大﹐每服三十九﹐鹽湯下。【《梁氏總要》】

鹿脂﹕同蜜煎服﹐壯陽道﹐令人有子。

麋角﹕刮削酒服﹐補虛勞﹐添精益髓﹐益血脈﹐暖腰膝﹐壯陽悅色﹐療風气﹐偏治丈夫。【《日華》】

山獺陰莖﹕治陽虛陰痿﹐精寒而淸者﹐酒磨少許﹐服之﹐獠人以爲補助要藥。【時珍】

膃肭臍﹕治男子宿癥气塊﹐積冷勞气﹐腎精衰損﹐多色成勞﹐瘦悴。【《藥性》】

靑蚨﹕補中益陽道﹐去冷气﹐令人悅澤。【藏器】

種子烏須﹕五加皮﹐不拘多少﹐銅刀刮去粗皮﹐無灰酒浸一宿﹐取出微炒爲細末﹐不炒則瀉﹐空服無灰酒下三五匙﹔或用麵糊丸菉豆大﹐每服七八十丸﹐空心﹐酒鹽湯白水任下。化積气﹐去垢滯﹐固腎健陽﹐聰耳明目﹐服未十餘日﹐小便出汁稠粘﹐此疾去也。勿懼。服月餘方見效。五葉者良﹐三葉四葉者次之。【《身經通考》】

鹿杞膏﹕用枸杞一斤﹐入水鍋內﹐桑柴煮﹐以杞無味爲度﹐去滓存汁﹐再熬如麵糊﹐入鹿膠一斤﹐磁盂內重湯者﹐候箸挑一二尺髙成綫不斷﹐取起﹐俟稍凝﹐切成片。服時先用水頓化﹐臨服酒調﹐空心服。初一錢﹐漸加至二錢。大能益壽助陽種子﹐妙難盡述。

鳳雛丸﹕用頭窩烏骨雞雌雄一對﹐放置一處養之﹐勿與羣雞相混﹐候生子時﹐將初生子項顚上﹐畫一圈﹐待生子數多抱時﹐將初子照圈開竅﹐用辰砂三錢﹐當歸﹑芍藥﹑川芎﹑熟地黃各二錢爲末﹐將雞子黃傾出﹐調和藥末﹐仍入殼內﹐盛不盡時﹐另又裝一殼﹐俱封之以厚紙﹐於眾子內同抱﹐雞出時﹐將藥子取起去殼﹐用煉蜜和藥丸﹐空心﹐好酒送下三四十丸﹐藥盡有孕。【《醫統》】

導引

《千金方》房中補益論曰﹕人生四十已下﹐多有放恣。四十已上﹐卽頓覺气力一時衰退。衰退旣至﹐眾病蜂起﹐久而不治﹐遂至不救。所以彭祖曰﹕以人療人﹐眞得其眞。故年至四十須諳房中之術。夫房中術者﹐其道甚近﹐而人莫能行。其法一夕禦十人﹐閉固爲謹﹐此房中之術畢矣。兼之藥餌四時勿絕﹐則气力百倍﹐而智慧日新﹐然此方之作也﹐非欲務於淫佚﹐苟求快意﹐務存節欲以廣養生也。非苟欲彊身以淫女色﹐以縱情意﹐在補益以遣疾也。此房中之微旨也。是以人年四十已下﹐卽服房中之藥者﹐皆所以速禍﹐愼之愼之﹗故年未滿四十者﹐不足與論房中之事。欲心未止﹐兼餌補藥﹐倍力耗喪﹐不過半年﹐精髓枯竭﹐惟向死近。少年極須愼之。人年四十已上﹐常固精養气﹐不耗可以不老。又餌雲母﹐足以愈疾延年。人年四十已上﹐勿服瀉藥﹐常餌補藥大佳。昔黃帝禦女一千二百而登仙﹐而俗人以一女伐命﹐知與不知﹐豈不遠歟﹖其知道者﹐禦女苦不多耳。凡婦人不必須有顏色妍麗﹐但得少年﹐未經生乳﹐多肌肉益也。若足財力﹐選取細髮﹐目睛黑白分明﹐體柔骨軟﹐肌膚細滑﹐言語聲音和調﹐四肢骨節皆欲足肉而骨不大﹐其體及腋皆不欲有毫﹐有毫嘗軟細﹐不可極於相者。但蓬頭蠅面﹐槌項結喉﹐雄聲大口﹐髙鼻麥齒﹐目睛渾濁﹐口頷有毫﹐骨節髙大﹐發黃少肉﹐隱毫多而且彊﹐又生逆毫﹐此相不可﹐皆賊命損壽也。凡禦女之道﹐不欲令气未感動﹐陽气微弱﹐卽以交合。必須先徐徐調和﹐使神和意感﹐良久﹐乃可令得陰气。陰气推之﹐須爽自彊。所謂弱而內迎﹐堅急出之。進退欲令疏遲﹐情動而止。不可髙自投擲﹐顚倒五臟﹐傷絕精脈生致百病。但數交而愼密者﹐諸病皆愈﹐年壽日益﹐去仙不遠矣。不必九一三五之數也﹐能百接而不施瀉者長生矣。若禦女多者可采气。采气之道﹐但深接勿動﹐使良久气上面熱﹐以口相當﹐引取女气而吞之。可疏疏進退﹐意動便止。緩息瞑目﹐偃臥道引﹐身體更彊﹐可復禦他女也。數數易之﹐則得益多。人常禦一女﹐陰气轉弱﹐爲益亦少。陽道法火﹐陰道法水。水能制火﹐陰亦消陽。久用不止﹐陰气逾傷。陽則轉損﹐所得不補所失。但能禦十二女而不復施瀉者﹐令人不老﹐有美色。若禦九十三女而自固者﹐年萬歲矣。凡精少則病﹐精盡則死。不可不思﹐不可不愼。數交而一瀉﹐精气隨長﹐不能使人虛也。若不數交﹐交而卽瀉﹐則不得益。瀉之精气﹐自然生長。但遲微不如數交接不瀉之速也。凡人習交合之時﹐常以鼻多內气﹐口微吐气﹐自然益矣。交會畢蒸熱﹐是得气也。以菖蒲末三分﹐白粱粉傅磨令燥﹐旣使彊盛﹐又濕瘡不生也。凡欲施瀉者﹐當閉口張目閉气﹐握固兩手﹐左右上下﹐縮鼻取气﹐又縮下部﹐及吸腹小偃脊膂﹐急以左手中指掩抑屏翳穴﹐長吐气﹐並琢齒千徧﹐則精上補腦﹐使人長生。若精妄出則損神也。《仙經》曰﹕令人長生不老﹐先與女戲飲玉漿。玉漿﹐口中津也。使男女感動﹐以左手握持﹐思存丹田中﹐有赤气內黃外白﹐變爲日月﹐徘徊丹田中﹐俱入泥垣﹐兩半合成一咽﹐閉气深內﹐勿出入﹐但上下徐徐咽气。情動欲出﹐急退之。此非上士有智者﹐不能行也。其丹田在臍下三寸。泥垣者在頭中對兩目。直入內﹐思作日月﹐想合徑三寸許﹐兩半放形而一﹐謂日月相翕者也。𨿽出入仍思念所作者﹐勿廢爲佳。又曰﹕男女俱仙之道﹐深內勿動精﹐思臍中赤色﹐大如雞子形﹐乃徐徐出入﹐情動乃退。一日一夕﹐可數十爲定﹐令人益壽。男女各息意﹐共存思之﹐可猛念之。禦女之法﹐能一月再瀉﹐一歲二十四瀉﹐皆得二百歲﹐有顏色﹐無疾病。若加以藥﹐則可長生也。人年二十者四日一瀉﹐三十者八日一瀉﹐四十者十六日一瀉﹐五十者二十日一瀉﹐六十者閉精勿瀉。若體力猶壯者﹐一月一瀉。凡人气力自有盛而過人者﹐亦不可抑忍。久而不瀉﹐致生癰疽。若年過六十彊﹐有數旬不得交合﹐意中平平者﹐自可閉固也。昔正觀初﹐有一野老﹐年七十餘﹐詣余云﹕數日來陽气益盛﹐思與家嫗晝寢﹐春事皆成﹐未知垂老有此爲善惡耶﹖余答之曰﹕是大不祥。子獨不聞膏火乎﹖夫膏火之將竭也﹐必先暗而後明﹐明止則滅。今足下年邁桑楡﹐久當閉精息欲。玆忽春情猛發﹐豈非反常耶﹖竊爲足下憂之﹗子其勉歟﹗後四旬﹐發病而死。此其不愼之效也。如斯之輩非一。且疏一人以勗將來耳。所以善攝生者﹐凡覺陽事輒盛﹐必謹而抑之﹐不可縱心竭意以自賊也。若一度制得﹐則一度火滅﹐一度增油。若不能制﹐縱情施瀉﹐卽是膏火將滅﹐更去其油﹐可不深自防所患哉﹖人少年時不知道﹐知道亦不能信行之。至老乃知道﹐便已晚矣﹐病難養也。晚而自保﹐猶得延年益壽。若年少壯而能行道者﹐神仙速矣。或曰﹕年未六十﹐當閉精守一爲可否﹖曰﹕不然。男不可無女﹐女不可無男。無女則意動﹐意動則神勞﹐神勞則損壽。若念眞正無可思者﹐則大佳長生也﹐然而萬無一有。彊抑鬱閉之難持易失﹐使人漏精尿濁﹐以致鬼交之病﹐損一而當百也。

《古今醫統》多男三煉法曰﹕天地閉﹐萬物匝。男女祕﹐百嗣發。閉祕之法不可傳﹐傳之匪人天必罰。

【閉者﹐閉藏之義。在天地如冬時气化﹐畜藏不施﹔在人如固閉精气﹐一不妄泄。故萬物百嗣生育之多也。此二儀闔辟之機﹐品物流形之妙﹐天人感通﹐生成一道﹐上達自能心悟﹐下士不可言傳。】

左右掌連心﹐心火暗能達。分主客﹐各相擦。

【言手心與心脈相通。右手掌擦左手心﹐則左爲主而右爲客﹔左手掌擦右手心﹐則右爲主而左爲客。此乃運火於臍之術。心火歸臍﹐與腎相接合﹐和而不走﹐則坎離交媾﹐眞元自固﹐而谷神可靈矣。夫谷神者﹐虛而能應﹐感而遂通者也。谷神靈則劍气剛勁﹐谷神弱則劍气鋒委。此男女相感﹐機气發動﹐自然之妙。】

數用重陰六十八﹐須知十減四七五。

【此相擦之數也。如一徧六十八﹐二徧五十八﹐三徧四十八﹐四徧三十八﹐五徧二十八﹐是擦以十減﹐五徧遞減至四七之數也。其徧至七八九徧﹐皆擦二十八徧而止。】

莫教火候過離下。

【離屬心﹐離下則屬腎﹐言勿使火太過反動精也。】

一擦一度伏臍間﹐九九老陽互相壓。又知九息上增九﹐八十一息純乾卦。

【言擦一次﹐卽將手伏壓臍中﹐令熱气入臍中。鼻中呼吸﹐每次九息﹐是息以九增。如一徧九息﹐二徧十八﹐三徧二十七﹐九徧漸增至八十一息也。幹數用九﹐九九則爲純乾之卦。心火屬陰﹐故擦用重陰﹔腎气屬陽﹐故息取老陽。其法於子後入室﹐盤坐良久﹐心定气平﹐以左手仰置左膝上﹐用右手心擦之六十八徧﹔卽以左手心伏於臍間﹐而以右手壓於左手之上﹐鼻中呼吸九息﹐用意存想﹐使息息歸臍﹐此第一度。卻以右手仰置右膝上﹐用左手心擦之﹐減十徧﹐卽五十八徧﹔卽以右手心伏於臍間﹐而以左手壓於右手之上﹐鼻中呼吸增九息﹐成一十八息﹐亦用意存想﹐使息息歸臍﹐此第二度。以後左右換手上下伏壓﹐存想俱同﹐但擦以十減﹐壓以九增﹐共九度而足。如此四十九日﹐祖气足﹐方可取鼎。】

春夏秋冬名四時﹐二十四气屍生化﹐三五七九奪气機。一奪一吸深取之﹐周而復始天不違。

【此房中之術﹐言采奪女气之機也。三五七九皆陽數﹐言與女交時﹐但至四數﹐皆深入其中﹐上以鼻吸﹐下以脇提而奪取也﹐是女之气過我也。周而復始者﹐三五七九旣畢﹐而又再從三起也。周天之數三百六十﹐三五七九共二十四數﹐以合二十四气。交時先仰行六徧﹐每徧二十四﹐得數百四十有四﹔後合行九徧﹐每徧亦二十四﹐得二百一十有六﹐共成三百六十﹐以合周天之數﹐此妙理也。仰合卽天地否泰﹐男女上下﹐互相疊施之道。】

坎水常勝離﹐離火易焚滅。仙艸占先春﹐得陽陰復結。濃煎濕注參仙訣。離火才欲然﹐滿口莫入咽。漱無聲﹐吐無決。暖席取溺壺﹐徐將肝火瀉。心慵作曝蟆﹐虛脊凡七跌。功成敵萬人﹐眞元莫浪泄。

【離火易焚者﹐言男子之精易動。待其將動之時﹐卽將濃濃溫茗滿口含之﹐緩漱慢吐﹐不可使耳聞之。又取夜壺小便以瀉肝火﹔又作蝦蟆仰曝之狀﹐以兩足兩手著牀席﹐舉脊向上跌凡七次﹐則精卽上升而不走矣。】

要算坎﹐水潮生。月信進﹐我退投﹔月信退﹐我進接。一二煉法不可缺。更有一言須口說﹐左男右女肩間截。

【言遇女子癸水生時﹐必俟其三日潮退﹐方與之交合。一二煉法﹐指奪气機等法而言。左男右女肩間截者﹐此生男之訣也。女子懷胎﹐在左爲男﹐在右爲女。男子將泄之精﹐必要向女子偏左施之。仍以手向女子左肩上截一掌﹐女子左邊气卽上縮﹐精髓入左必胎男矣。】

此是多男三煉法。六煉可長生﹐九煉能飛越。約爾他年逢建業。

【陰陽二气之運﹐坎離八卦之門﹐天地之大﹐盡於是焉。天地生人﹐物之散殊﹐亦盡於是焉。故離火易然﹐坎水易竭。陰陽動靜﹐雜揉不劑﹐眞元不固﹐谷神不靈矣。玆三煉法﹐《易》謂天地絪縕﹐萬物化醇。非天人合一耶﹖】

采陰訣。樹衰培土﹐陽衰陰補。含育元气﹐愼莫失度。【注云無情。】若木至衰朽﹐卽塵土培之。尙得再榮﹐又見以嫩枝接續﹐老樹亦得長生。卻爲芳嫩﹐用意推理﹐陽衰陰補﹐是以宜之。衰陽以少陰補而不失﹐取其元气津液﹐引於我身﹐卽顏復童矣。童男少女﹐正气未散﹐元和才一﹐遇之修煉﹐其益百倍﹐切忌自己元气流奔也。

醫案

《褚氏遺書》曰﹕建平王妃姬等﹐皆麗而無子﹐擇良家未笄女入禦﹐又無子。問曰﹕求男有道乎﹖澄對之曰﹕合男女必當其年﹐男𨿽十六而精通﹐必三十而娶﹔女𨿽十四而天癸至﹐必二十而嫁。皆欲陰陽气完實而後交合﹐則交而孕﹐孕而育﹐育而爲子﹐堅壯彊壽。今未笄之女﹐天癸始至﹐已近男色﹐陰气早瀉﹐未完而傷﹐未實而動﹐是以交而不孕﹐孕而不育﹐育而子脆不壽。此王之所以無子也。然婦人有所產皆女者﹐有所產皆男者。大王誠能訪求多男婦人﹐謀置宮府﹐有男之道也。王曰﹕善。未再期﹐生六男。夫老陽遇少陰﹐老陰遇少陽﹐亦有子之道也。

《身經通考》曰﹕王完虛公服萬靈至寶仙酒兩月﹐隨獲三胎。三僕服之﹐皆孕。內一人六十﹐婦五十二矣﹐已絕產念﹐二年亦孕﹐則尢異也。鄒平縣一人﹐精淸無子﹐服之生一男。

