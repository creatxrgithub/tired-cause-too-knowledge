古今圖書集成醫部全錄卷二百四十二

咳嗽門

黃帝素問

咳論

黃帝問曰﹕肺之令人欬﹐何也﹖岐伯曰﹕五臟六腑皆令人咳﹐非獨肺也。

【注肺主气而朝百脈﹐五臟六腑之邪﹐皆能上歸於肺而爲咳。】

帝曰﹕願聞其狀。岐伯曰﹕皮毛者﹐肺之合也。皮毛先受邪气﹐邪气以從其合也。其寒飲食入胃﹐從肺脈上至於肺則肺寒﹐肺寒則外內合邪﹐因而客之﹐則爲肺咳。

【注皮毛者﹐肺之合。天之寒邪﹐始傷皮毛﹐則邪從其合而內傷肺矣。寒飲入胃﹐則冷飲之邪﹐從肺脈而上至於肺﹐外內之邪合並﹐因而客之﹐則爲肺咳矣。】

五臟各以其時受病﹐非其時﹐各傳以與之。

【注乘春則肝先受邪﹐乘夏則心先受邪﹐乘秋則肺先受邪﹐各以所主之時受病。如非其秋時﹐則五臟之邪﹐各傳與之肺而爲咳也。】

人與天地相參﹐故五臟各以治。時感於寒則受病﹐微則爲咳﹐甚則爲泄爲痛。

【注五臟之气﹐與四時五行之气相合﹐故受病微﹐則上乘於肺而爲咳﹐甚則上行極而下爲泄痛矣。】

乘秋則肺先受邪﹐乘春則肝先受之﹐乘夏則心先受之﹐乘至陰則脾先受之﹐乘冬則腎先受之。

【注先受之者﹐謂次卽傳及於肺而爲咳也。欬乃肺之本病﹐故先言肺先受邪。】

帝曰﹕何以異之﹖岐伯曰﹕肺咳之狀﹐咳而喘息有音﹐甚則唾血。

【注肺司呼吸﹐故咳則喘息有音。肺主气﹐甚則隨气上逆而唾血也。】

心咳之狀﹐咳則心痛﹐喉中介介如梗狀﹐甚則咽腫喉痺。

【注喉乃肺竅﹐心火淫金﹐故喉中介然如梗。手少陰心脈起於心中﹐出屬心系﹐上挾咽﹐故咽喉腫痛。】

肝咳之狀﹐咳則兩脇下痛﹐甚則不可以轉﹐轉則兩胠下滿。

【注肝脈布脇肋﹐上注肺﹐故咳則兩脇下痛。不可轉者﹐不可以俯仰也。蓋肝邪上乘於肺則爲咳﹐甚則下逆於經而不可以轉﹐轉則胠下滿。】

脾咳之狀﹐咳則右脇下痛﹐陰陰引肩背﹐甚則不可以動﹐動則咳劇。

【注脾臟居右﹐故咳則右脇下痛。脾气上通於肺﹐肺之兪在肩背﹐故陰陰引於肩背。蓋微則上乘於肺而爲咳﹐甚則病及於本經。】

腎咳之狀﹐咳則肩背相引而痛﹐甚則咳涎。

【注腎脈貫膈入肺中﹐故咳則肺兪相引而痛。肺腎皆積水也﹐故甚則咳涎。】

帝曰﹕六腑之病柰何﹖安所受病﹖岐伯曰﹕五臟之久咳﹐乃移於六腑。

【注六腑之病﹐從髒气而轉移。】

脾咳不已﹐則胃受之。胃咳之狀﹐咳而嘔﹐嘔甚則長虫出。

【注脾與胃合﹐脾病移於胃﹐則胃气逆故嘔。嘔甚則穀气消﹐谷消則虫上入胃﹐故甚則長虫出。】

肝咳不已﹐則膽受之。膽咳之狀﹐咳嘔膽汁。

【注邪在膽則逆在胃﹐胃气逆則嘔苦。】

肺咳不已﹐則大腸受之。大腸咳狀﹐咳而遺矢。

【注大腸者肺之腑﹐爲傳道之官﹐是以上逆則咳﹐下逆則遺矢。】

心咳不已﹐則小腸受之。小腸咳狀﹐咳而失气﹐气與咳俱失。

【注失气﹐後气也。夫厥气上逆則咳﹐下逆則爲失爲遺。气與咳俱失者﹐厥逆從上下散也。】

腎咳不已﹐則膀胱受之。膀胱咳狀﹐咳而遺溺。

【注膀胱者﹐津液之腑﹐水道出焉﹐故咳而遺溺。】

久咳不已﹐則三焦受之。三焦咳狀﹐咳而腹滿﹐不欲食飲。

【注三焦爲中瀆之腑﹐故腹滿。咳則上焦不能主納﹐故不欲食飲也。】

此皆聚於胃﹐關於肺﹐使人多涕唾而面浮腫气逆也。

【注咳則肺舉而液上溢﹐故使人涕唾。水气上乘﹐故面浮腫而气逆也。】

帝曰﹕治之柰何﹖岐伯曰﹕治髒者治其兪﹐治腑者治其合﹐浮腫者治其經。

【注咳在五臟﹐當治其兪﹔咳在六腑者﹐取之於合﹔浮腫者﹐取肺胃之經脈。】

气交變大論

歲火太過﹐炎暑流行﹐金肺受邪﹐民病瘧﹐少气咳喘。

【注諸戊之歲﹐火運太過﹐火勝則克金﹐故肺受火熱而喘咳也。】

歲金太過﹐燥气流行﹐肝木受邪﹐甚則喘咳逆气﹐咳逆甚而血溢。

【注喘咳逆气﹐肺病也。肝脈貫肺中﹐故咳逆甚。肝主藏血﹐故血溢也。】

歲水太過﹐寒气流行﹐邪害心火﹐甚則喘咳。

【注諸丙之歲﹐水運太過﹐故甚則水气上逆而爲喘咳。】

歲木不及﹐燥乃大行﹐復則炎暑流火﹐上勝肺金﹐咳而鼽。

【注主歲之木運不及﹐則金之燥气大行﹐而火因母郁而復。蓋不及之歲﹐所勝之气妄行﹐而反自虛其位﹐故復气得以勝之。肺開竅於鼻﹐故咳而鼽。】

至眞要大論

少陰司天﹐熱淫所勝﹐民病寒熱咳喘﹐甚則肺﹝月眞﹞﹐腹大滿膨膨而喘咳。

【注子午之歲﹐少陰之火發於陰中﹐故肺受火熱而津液不生也。】

少陽司天﹐火淫所勝﹐金政不平﹐民病咳。

【注少陽司天﹐寅申歲也。火淫所勝﹐故金政不平而咳。】

陽明司天﹐燥淫所勝﹐民病咳。

【注陽明司天﹐卯酉歲也。燥金淫勝於上﹐故大涼革候而咳。】

陽明之勝﹐淸發於中﹐嗌塞而咳。

【注金气寒肅故淸發於中﹐嗌塞而咳者﹐陽明燥金上及於肺﹐同气相感也。】

帝曰﹕六气之復何如﹖岐伯曰﹕少陰之復﹐燠熱內作﹐气動於左﹐上行於右﹐咳﹐皮膚痛。

【注气動於左者﹐君火之气發於左腎之水中。上行於右者﹐肺腎上下相交﹐腎爲本而肺爲末也。火淫肺金﹐則咳而皮膚痛。】

太陰之復﹐濕變乃舉﹐飲發於中﹐咳喘有聲。

【注气極則變咳喘﹐有聲者﹐飲乘於肺也。】

少陽之復﹐咳衄﹐甚則入肺﹐咳而血泄。

【注少陽之火﹐復發於秋冬之時﹐是以熱乘心肺而爲咳﹐甚則入肺﹐咳而血泄﹐气血皆傷也。】

陽明之復﹐淸气大舉﹐嘔苦咳噦煩心﹐病在膈中。

【注陽明之復﹐發於本位主令之時﹐是以淸气大舉。咳噦﹐肺气逆也。咳噦煩心者﹐病在膈中﹐陽明之气上逆也。陽明太陽之發﹐報復歲半以前之气﹐是以木火土之皆病也。】

厥陰司天﹐客勝則耳鳴掉眩﹐甚則咳。

【注風木之客气勝﹐甚則咳者﹐上淫之气﹐入於經也。】

少陰司天﹐客勝﹐甚則咳喘。

【注少陰司天﹐三之气﹐乃少陰君火。咳喘﹐君火之气勝也。蓋君火司歲﹐故先火勝﹐而甚則及於厥陰。】

少陽司天﹐主勝則胸滿咳仰息﹐甚而有血﹐手熱。

【注少陽司天﹐初气三气﹐乃君相二火。主勝則胸滿咳仰息者﹐主气之二火﹐欲上炎而外出也。】

太陽司天﹐客勝則胸中不利﹐鑾逄椋瀉畡t欬。

【注太陽之气在表﹐肺主皮毛﹐故胸中不利﹐出淸涕而咳。曰感寒者﹐謂太陽與寒水之有別也。】

陽明司天﹐淸復內余﹐則咳衄嗌塞﹐心膈中熱﹐咳不止而白血出者死。

【注淸復內餘者﹐淸肅之客气﹐入於內而有餘也。咳衄嗌塞﹐心膈中熱﹐皆肺病也。白血出於肺﹐陽明司天﹐天之气也﹐髒屬陰而血爲陰﹐血出於肺﹐則陽甚而陰絕矣。】

六元正紀大論

金郁之發﹐民病咳逆。

【注咳逆﹐肺之病。】

少陽司天之政﹐气化運行先天﹐初之气﹐寒乃去﹐候乃大溫﹐其病气怫於上﹐血溢目赤﹐咳逆頭痛。

【注初之間气﹐乃少陰君火﹐血溢目赤咳逆等證﹐皆風火之爲病也。】

二之气﹐火反郁﹐其病熱郁於上﹐咳逆嘔吐。

【注二之客气﹐乃太陰濕土﹐則病熱郁嘔吐諸證﹐皆因陰濕凝於外﹐而火熱郁於內也。】

三之气﹐炎暑至﹐民病咳嘔。

【注司天之气﹐上臨於三气﹐病咳嘔﹐感風火之气也。】

少陰司天之政﹐气化運行先天﹐民病咳喘。

【注咳喘﹐熱病生於上也。】

終之气燥令行﹐餘火內格﹐腫於上﹐咳喘。

【注終气乃陽明燥金司令﹐故燥令行﹐气交之餘熱內格﹐而爲咳喘。】

陽明司天之政﹐气化運行後天﹐民病咳嗌塞。

【注咳嗌塞﹐皆感燥濕之气而爲病也。】

陰陽別論

一陽發病﹐少气﹐善咳﹐善泄。

【注一陽者﹐少陽之气﹐病則生气少而火壯﹐火爍金﹐故善咳。】

調經論

气有餘﹐則喘咳上气。

【注肺主气而司呼吸﹐故有餘則喘咳上逆。】

厥論

手太陰厥逆﹐虛滿而咳。

【注肺主气﹐逆故虛滿而咳。】

陽明厥逆喘咳。

【注陽明气厥則喘﹐上逆則咳也。】

五臟生成篇

咳嗽上气﹐厥在胸中﹐過在手陽明太陰。

【注邪傷皮毛气分﹐則咳嗽而气上逆矣。手太陰之脈﹐起於中焦﹐循胃上膈﹐手陽明之脈﹐入缺盆絡肺下膈﹐屬大腸﹐邪過在經﹐是以胃中厥逆也。】

生气通天論

秋傷於濕﹐上逆而咳﹐發爲痿厥。

【注陰病者﹐下行極而上﹐是以秋傷於濕﹐上逆而咳。】

脈解篇

少陰所謂嘔咳上爲喘者﹐陰气在下﹐陽气在上。諸陽气浮﹐無所依從﹐故嘔咳上气喘也。

【注少陰寒水在下﹐君火之气在上﹐上下水火不交﹐則諸陽之气上浮﹐而無所依從矣﹐是以陽熱上逆﹐而爲嘔咳气喘之病。】

少陽所謂咳則有血者﹐陽脈傷也。陽气未盛於上而脈滿﹐滿則咳﹐故血見於鼻也。

【注陽气未盛於上者﹐言至九月而少陽始盛也。夫血隨气行﹐气未盛而脈先滿﹐則血畱而上逆矣。】

標本病傳論

肺病喘咳﹐三日而脇支滿痛﹔一日身重體痛﹔五日而脹﹔十日不已﹐死。冬日入﹐夏日出。

【注日出气始生﹐日入气收引。肺主气﹐故終於气之出入也。】

心病先心痛﹐一日而欬﹔三日脇支痛﹔五日閉塞不通﹐身痛體重﹐三日不已﹐死。冬夜半﹐夏日中。

【注心爲火髒﹐冬之夜半者﹐水勝而火滅也。夏之日中者﹐亢極而自焚矣。】

五常政大論

金不及曰從革。從革之紀﹐其發咳喘﹐其髒肺﹐其病嚏咳鼽衄。

【注咳喘﹐火刑肺也。嚏欬鼽衄﹐金之病也。】

金太過曰堅成。堅成之紀﹐其病咳。

【注病咳﹐火傷肺也。】

少陽司天﹐火气下臨﹐肺气上從﹐咳嚏鼽衄鼻窒。

【注上從者﹐因司天之气下臨﹐畏其勝制而從之也。欬嚏鼽衄鼻窒﹐皆肺病也。】

風論

以秋庚辛中於邪者﹐爲肺風。肺風之狀﹐多汗惡風﹐色皏然白﹐時咳短气﹐晝日則差﹐暮則甚﹐診在眉上﹐其色白。

【注風爲陽邪﹐開發腠理﹐故多汗。風气傷陽﹐邪正不合﹐故惡風。肺屬金﹐其色白。肺主气﹐在變動爲咳﹐風邪迫之﹐故時咳短气。晝則陽气勝而能勝邪﹐故差﹔暮則气衰﹐故病甚。眉上﹐乃闕庭間﹐肺之候也。】

診要經終論

春刺秋分﹐筋攣逆气﹐環爲咳嗽。

【注髒眞髙於肺﹐主行榮衛陰陽者也。榮衛气血﹐所以濡筋骨﹐利關節。病在肝而反傷其肺﹐是以筋攣血气環逆﹐故令人气逆而轉爲咳嗽。】

玉機眞髒論

秋脈不及則令人喘﹐呼吸少气而咳﹐上气見血﹐下聞病音。

【注肺主周身之气﹐不及則令人气虛而喘﹐呼吸少气而咳。气虛上逆﹐則血隨而上行。气虛下逆﹐則聞呻吟之病音。】

宣明五气論

肺爲咳。

【注陰陽應象論曰﹕肺在變動爲咳。】

評熱病論

病腎風﹐虛不當刺。不當刺而刺﹐後五日其气必至。至必少气時熱﹐時熱從胸背上至頭﹐汗出手熱﹐口漧苦渴﹐小便黃﹐目下腫﹐腹中鳴﹐身重難以行﹐月事不來﹐煩而不能食﹐不能正偃﹐正偃則咳﹐病名曰風水。眞气上逆﹐故口苦舌漧﹐臥不得正偃﹐正偃則咳出淸水也。諸水病者﹐故不得臥﹐臥則驚﹐驚則咳甚也。

【注病名風水者﹐因風而動其水也。眞气者﹐髒眞之心气也。心屬火而惡水邪﹐水气上乘﹐則迫其心气上逆﹐是以口苦舌漧。腎爲本﹐肺爲末﹐金水子母之髒﹐皆積水也。是以水气上逆於肺﹐則咳出淸水。水邪乘胃﹐故不得臥。胃絡上通於心﹐陽气入陰﹐陰陽相薄﹐故驚恐。心气上乘於肺﹐金畏火熱﹐故咳甚也。】

痺論

脾痺者﹐四肢解墮﹐發咳嘔汁﹐上爲大塞。

【注脾气不能行於四肢﹐故四肢解墮。脾脈上膈挾咽﹐气痺不行﹐故發咳。入胃之飲﹐上輸於脾肺﹐脾气不能轉輸﹐故嘔汁。肺气不能通調﹐故上爲大塞。】

靈樞經

邪气臟腑病形篇

肝脈微大﹐爲咳引小腹。

【注肝脈抵少腹﹐上注肺﹐咳引小腹者﹐經气逆於上下也。】

肺脈微急爲肺寒熱﹐怠惰﹐咳唾血﹐引腰背胸。

【注肺主气﹐怠惰咳唾血﹐引腰背胸﹐皆肺气虛寒也。】

本髒篇

肺髙則上气肩息﹐咳。

【注肺主气﹐故髙則上气肩息而咳。】

玉版篇

咳且溲血﹐脫形﹐其脈小勁﹐逆也。咳﹐脫形﹐身熱﹐脈小以疾﹐逆也。不過十五日而死矣。

【注咳而溲血形脫﹐其脈小勁﹐逆傷肺也。夫心主血﹐肺者心之蓋﹐咳﹐形脫﹐身熱﹐脈小以疾﹐逆傷心也。】

咳﹐溲血﹐形肉脫﹐脈搏﹐逆也。咳嘔腹脹﹐且飧泄﹐其脈絕﹐逆也。不過一時而死矣。

【注咳溲血﹐形肉脫﹐脈搏逆於肺絡也。咳嘔腹脹﹐且飧泄﹐其脈絕﹐逆於肝脾之絡也。】

經脈篇

肺手太陰之脈﹐是動則病肺脹滿膨膨而喘咳﹐缺盆中痛﹐甚則交兩手而瞀﹐此爲臂厥。是主肺所生病者﹐咳上气喘﹐渴煩心﹐胸滿﹐臑臂內前廉痛﹐厥掌中熱。

【注是主肺所生之病﹐故咳喘上气﹐渴而煩心。肺主气﹐而爲水之生原﹐肺乃心之蓋也。胸滿﹐臑臂痛﹐掌中熱﹐皆經脈所循之部而爲病也。】

熱病篇

欬而衄﹐汗不出﹐出不至足者﹐死。

【注咳者﹐內熱上逆於肺也。衄者﹐表熱外迫於經也。夫肺主皮毛而朝百脈﹐外內之熱﹐鹹從肺气以汗解。汗不出者﹐气絕於上也。出不至足者﹐气絕於下也。】

脹論

肺脹者﹐虛滿而喘咳。

【注吳氏曰﹕此衛气逆於城郭之中﹐而爲肺脹也。】

論疾診尺篇

視人之目窠上微癰﹐如新臥起狀﹐其頸脈動﹐時咳﹐按其手足上窅而不起者﹐風水膚脹也。

【注水隨气而溢於皮膚之間﹐故目窠微腫。頸脈動而膚脹咳者﹐水畱於皮毛而動其肺气也。風水者﹐因外受於風﹐風行而水渙也。】古今圖書集成醫部全錄卷二百四十三

咳嗽門

扁鵲難經

欬

假令得肺脈﹐其外證面白善嚏﹐悲愁不樂欲哭﹐其內證臍右有動气﹐按之牢若痛﹐其病喘咳灑淅寒熱﹐有是者肺也﹐無是者非也。

何以知傷寒得之﹖然。當譫言妄語。何以言之﹖肺主聲﹐入肝爲呼﹐入心爲言﹐入脾爲歌﹐入腎爲呻﹐自入爲哭﹐故知肺邪入心爲譫言妄語也。其病身熱灑灑惡寒﹐甚則喘咳﹐其脈浮大而濇。

肺之積名曰息賁﹐在右脇下﹐覆大如杯﹐久不已﹐令人灑淅寒熱﹐喘咳﹐發肺壅﹐以春甲乙日得之。何以言之﹖心病傳肺﹐肺當傳肝﹐肝以春適王﹐王者不受邪﹐肺復欲還心﹐心不肯受﹐故畱結爲積﹐故知息賁以春甲乙日得之。

金匱要略【漢張機】

雜證爲咳

熱在上焦者﹐因咳爲肺痿。

寸口脈數﹐其人咳﹐口中反有濁唾涎沫者﹐爲肺痿之病。

問曰﹕病咳逆﹐脈之﹐何以知此爲肺癰﹖當有膿血﹐吐之則死﹐其脈何類﹖師曰﹕寸口脈微而數﹐微則爲風﹐數則爲熱﹐微則汗出﹐數則惡寒﹐風中於衛﹐呼气不入﹐熱過於榮﹐吸而不出﹐風傷皮毛﹐熱傷血脈﹐風捨於肺﹐其人則咳﹐口漧喘滿﹐咽燥不渴﹐多濁沫﹐時時振寒﹐熱之所過﹐血爲之凝滯﹐蓄結癰膿﹐吐如米粥﹐始萌可救﹐膿成則死。

咳而上气﹐喉中水雞聲﹐射幹麻黃湯主之。

咳逆上气﹐時時唾濁﹐但坐不得眠﹐皂莢丸主之。

咳而脈浮者﹐厚朴麻黃湯主之。

咳而胸滿﹐振寒脈數﹐咽漧不渴﹐時出濁唾鮏臭﹐久久吐膿如米粥者﹐爲肺癰﹐桔梗湯主之。

肺脹咳而上气﹐煩躁而喘﹐脈浮者﹐心下有水﹐小靑龍加石膏湯主之。

胸痺之病﹐喘息咳唾﹐胸背痛﹐短气﹐寸口脈沈而遲﹐關上小緊數﹐﹝艸舌﹞蔞薤白白酒湯主之。

咳逆倚息不得臥﹐其形如腫﹐謂之支飲。

畱飲者﹐脇下痛引缺盆﹐咳嗽則輒已。【一作轉甚。】

膈上病痰﹐滿喘咳吐﹐發則寒熱背痛腰疼﹐目泣自出﹐其人振振身瞤劇﹐必有伏飲。

咳家其脈弦﹐爲有水﹐十棗湯主之。

夫有支飲家﹐咳煩﹐胸中痛者﹐不卒死至一百日﹐或一歲﹐宜十棗湯。

久咳數歲﹐其脈弱者可治﹐實大數者死。其脈虛者必苦冒﹐其人本有支飲在胸中故也﹐治屬飲家。

咳逆倚息不得臥﹐小靑龍湯主之。靑龍湯下已﹐多唾口燥﹐寸脈沈﹐尺脈微﹐手足厥逆﹐气從小腹上衝胸咽﹐手足痺﹐其面翕熱如醉狀﹐因復下流陰股﹐小便難﹐時復冒者﹐與茯苓桂枝五味甘艸湯治其气沖。

沖气卽低﹐而反更咳﹐胸滿者﹐用桂苓五味甘艸湯﹐去桂加漧薑﹑細辛以治其咳滿。

咳滿卽止而更復渴﹐沖气復發者﹐以細辛漧薑爲熱藥也。服之當遂渴﹐而渴反止者﹐爲支飲也。支飲者法當冒﹐冒者必嘔﹐嘔者復內半夏以去其水。

寸口脈沈滑者﹐中有水气﹐面目腫大有熱﹐名曰風水。視人之目裹上微擁﹐如蠶新臥起狀﹐其頸脈動﹐時時咳﹐按其手足上﹐陷而不起者﹐風水。

太陽病脈浮而緊﹐痛在骨節﹐咳而喘不渴者﹐此爲脾脹﹐其狀如腫﹐發汗卽愈。然諸病此者﹐渴而下利﹐小便數者﹐皆不可發汗。

問曰﹕病者苦水﹐面目身體四肢皆腫﹐小便不利﹐脈之﹐不言水﹐反言胸中痛﹐气上衝咽﹐狀如炙肉﹐當微咳喘﹐審如師言﹐其脈何類﹖師曰﹕寸口脈沈而緊﹐沈爲水﹐緊爲寒﹐沈緊相搏﹐結在關元﹐始時當微﹐年盛不覺﹐陽衰之後﹐榮衛相干﹐陽損陰盛﹐結寒微動﹐腎气上衝﹐喉咽塞噎﹐脇下急痛。醫以爲畱飲而大下之﹐气擊不去﹐其病不除﹔後重吐之﹐胃家虛煩﹐咽燥欲飲水﹐小便不利﹐水谷不化﹐面目手足浮腫﹔又與葶藶丸下水﹐當時如小瘥﹐食飲過度﹐腫復如前﹐胸脇苦痛﹐象若奔豚﹐其水揚溢則浮咳喘逆。當先攻擊衛气令止﹐乃治咳﹐咳止﹐其喘自差。先治新病﹐病當在後。

夫吐血咳逆上气﹐其脈數而有熱﹐不得臥者﹐死。

夫酒客咳者﹐必致吐血﹐此因極飲過度所致也。

中藏經【漢華佗】

論臟腑虛實生死

心病則先心痛而咳不止﹐關膈不通﹐身重不已﹐三日死。

小腸者﹐受盛之腑也﹐咳則气咳一齊出也。

肺脈來﹐毛而微曰不及﹐不及則令人喘呼而咳﹐上气見血﹐下聞病音。虛則寒生﹐咳息﹐利下﹐少气力﹐多悲感。又肺病久咳而見血﹐身熱而短气﹐脈當濇﹐今反浮大﹐色當白﹐今反赤者﹐火克金﹐十死不治。肺病喘咳﹐身但寒無熱﹐脈遲微者﹐可治。虛則不能息﹐耳重嗌漧﹐喘咳上气﹐肩背痛。又咳而遺溺者﹐上虛不能制下故也。飲酒當風﹐中於肺則咳嗽喘悶﹐見血者不可治﹐無血者可治。又其人素聲淸而雄者﹐暴不響亮﹐而拖气用力言語難出﹐視不轉睛﹐𨿽未爲病﹐其人不久。又肺病﹐實則上气喘急咳嗽﹐身熱脈大也﹔虛則力乏喘促﹐右脇脹﹐語言气短者﹐是也。

腎病﹐腹大脛腫﹐喘咳﹐身重﹐寢汗出憎風。又喉中鳴﹐坐而喘咳﹐唾血出﹐亦爲腎虛寒﹐气欲絕也。

膀胱者﹐津液之腑也。膀胱咳而不已﹐則傳之三焦﹐腹滿而不欲飲食。

中焦實熱﹐則上下不通﹐腹脹而喘咳﹐下气不上﹐上气不下﹐關格而不通。

暴咳嗽﹐脈數身瘦者﹐死。暴咳嗽﹐脈散者﹐死。暴咳形肥﹐脈急甚者﹐死。病嗽而嘔﹐便滑不禁﹐脈弦微欲絕者﹐死。諸病嗽喘﹐脈沈而浮者﹐死。病咳嗽﹐脈沈堅者﹐死。

脈經【晉王叔和】

咳脈

右手寸口气口以前脈陽實者﹐手陽明大腸經實也。病苦腹滿﹐善喘咳﹐面赤身熱﹐咽喉中如核狀。

凡亡汗﹐若吐﹐肺中寒﹐飲冷水咳嗽﹐下利胃中虛冷﹐此等其脈並緊。

浮短者﹐其人肺傷﹐諸气微少﹐不過一年死﹐法當嗽也。

咳嗽脈沈緊者死﹐浮直者生﹐浮軟者生﹐小沈伏匿者死。

咳嗽羸瘦﹐脈形堅大者﹐死。

咳脫形發熱﹐脈小堅急者﹐死。肌瘦下脫形﹐熱不去者﹐死。

脈訣【晉王叔和】

咳脈

肺脈歌曰﹕沈緊相兼滑﹐仍聞咳嗽聲。

滑脈歌曰﹕寸滑膈痰生嘔吐﹐吞酸舌彊或咳嗽。

促脈歌曰﹕促脈惟將火病醫﹐其因有五細推之。時時喘咳皆痰積﹐或發狂斑與毒疽。

千金方【唐孫思邈】

咳論

經云﹕五臟六腑皆令人咳。肺居外而近上﹐合於皮毛﹐皮毛喜受邪﹐故肺獨易爲咳也。邪客於肺﹐則寒熱上气喘汗出﹐咳動肩背﹐喉鳴﹐甚則唾血。肺咳經久不已﹐傳入大腸﹐其狀咳則遺糞。腎咳者﹐其狀引腰背痛﹐甚則咳涎。腎咳經久不已﹐傳入膀胱﹐其狀咳則遺尿。肝咳者﹐其狀左脇痛﹐甚者不得轉側。肝咳經久不已﹐傳入膽﹐其狀咳則淸苦汁出。心咳者﹐其狀引心痛﹐喉中介介如梗﹐甚者喉痺咽腫。心咳經久不已﹐傳入小腸﹐其狀咳則失气。脾咳者﹐其狀右脇痛﹐陰陰引肩背﹐甚者不得動﹐動則咳劇。經久不已﹐傳入胃﹐其狀咳而嘔﹐嘔甚則長虫出。久咳不已﹐三焦受之﹐三焦咳之狀﹐咳而腹滿﹐不能食飲﹐此皆聚於胃﹐關於肺﹐使人多涕唾而面浮腫气逆也。右順時有風寒冷﹐人觸冒解脫﹐傷皮毛﹐間入腑臟﹐爲咳上气如此也。有非時忽然暴寒﹐傷皮膚﹐中與肺合﹐則咳嗽上气﹐或胸脇支痛﹐咳唾有血者﹐是其熱得非時之寒﹐暴薄之不得漸散﹐伏結深﹐喜肺癰也。因咳服溫藥﹐咳尢劇﹐及壯熱吐膿血﹐汗出惡寒是也。天有非時寒者﹐急看四時方也。

問曰﹕咳病有十﹐何謂也﹖師曰﹕有風咳﹐有寒咳﹐有支咳﹐有肝咳﹐有心咳﹐有脾咳﹐有肺咳﹐有腎咳﹐有膽咳﹐有厥陰咳。問曰﹕十咳之證﹐以何爲異﹖師曰﹕欲語因咳﹐言不得竟﹐謂之風咳。飲冷食寒﹐因之而咳﹐謂之寒咳。心下堅滿﹐咳則支痛﹐其脈反遲﹐謂之支咳。咳則引脇下痛﹐謂之肝咳。咳而唾血﹐引手少陰﹐謂之心咳。咳而涎出﹐續續不止﹐引小腹﹐謂之脾咳。咳引頸項而唾涎沫﹐謂之肺咳。咳則耳無所聞﹐引腰並臍中﹐謂之腎咳。咳而引頭痛口苦﹐謂之膽咳。咳而引舌本﹐謂之厥陰咳。風咳者﹐不可下。寒咳﹑支咳﹑肝咳﹐刺足太衝。心咳﹐刺手神門。脾欬﹐刺足太白。肺欬﹐刺手太泉。腎咳﹐刺足太溪。膽咳﹐刺足陽陵泉。厥陰咳﹐刺手太陵。

夫久咳爲﹝疒水﹞﹐咳而時發熱﹐脈在九菽一作卒弦﹝一作卒弦原缺﹐據《千金》卷十八咳嗽補。﹞者﹐非虛也﹐此爲胸中寒實所致也﹐當吐之。

夫咳家其脈弦﹐欲行吐藥﹐當相人彊弱﹐而無熱乃可吐耳。咳家﹐其人脈弦爲有水﹐可與十棗湯下之。不能臥出者﹐陰不受邪故也﹐畱飲咳者﹐其人咳不得臥﹐引項上痛﹐咳者如小兒瘈瘲狀。夫酒客咳者﹐必致吐血﹐此坐久極飲過度所致也﹐其脈沈者不可發汗。久咳數歲﹐其脈弱者可治﹐實大數者死。其脈虛者必善冒﹐其人本有支飲在胸中故也﹐治屬飲家。上气汗出而咳﹐屬飲家。欬而小便利﹐若失溺﹐不可發汗﹐汗出卽厥﹐逆冷。

夫病吐血喘咳上气﹐其脈數﹐有熱﹐不得臥者死。寒家咳而上气﹐其脈數者死﹐謂其人形損故也。脈大而散﹐散者爲气實而血虛﹐名曰有表無裏。上气面附腫﹐肩息﹐其脈浮大不治﹐加痢尢甚。上气躁而喘者﹐屬肺脹﹐欲作風水﹐發汗愈。

凡上气多有服吐藥得瘥﹐亦有鍼灸得除者﹐宜深體悟之。

活人書【宋朱肱】

欬嗽

傷寒咳嗽有兩證﹕有太陽證咳嗽﹐小靑龍﹑小柴胡也﹔有少陰證咳嗽﹐眞武湯﹑四逆散﹑豬苓湯也。大抵熱在上焦﹐其人必飲水﹐水停心下﹐則肺爲之浮﹐肺主於咳﹐水气乘之﹐故咳而微喘。仲景云﹕傷寒表不解﹐心下有水气﹐漧嘔發熱而咳﹐小靑龍湯主之﹔小便不利﹐小腹滿者﹐去麻黃加茯苓。往來寒熱﹐胸脇滿痛或咳者﹐小柴胡湯主之﹔小柴胡去人參﹑大棗﹐加五味子﹑漧薑。若少陰證咳嗽﹐四肢沈重疼痛﹐小便不利﹐自下利而咳﹐眞武湯主之﹔眞武湯加五味子﹑漧薑。大抵傷寒水气﹐皆因飲水過多。古人治水气而咳者﹐病在陽﹐則靑龍湯主之﹔病在陰﹐眞武湯主之。四肢厥逆﹐腹中痛或泄利而欬﹐四逆散主之﹔四逆散加五味子﹑漧薑。下利六七日﹐咳而嘔渴﹐心煩不得眠﹐豬苓湯主之。

河間六書【金劉完素】

咳嗽論

咳謂無痰而有聲﹐肺气傷而不淸也。嗽是無聲而有痰﹐脾濕動而爲痰也。咳嗽﹐謂有痰而有聲﹐蓋因傷於肺气﹐動於脾濕﹐咳而且嗽也。脾濕者﹐秋傷於濕﹐積於脾也。故《內經》曰﹕秋傷於濕﹐冬必咳嗽。大抵素秋之气宜淸﹐若反動之﹐气必上衝而爲咳﹐甚則動於脾濕﹐發而爲痰焉。是知脾無畱濕﹐𨿽傷肺气而不爲痰也。有痰寒少而熱多。故咳嗽者﹐非專主於肺而爲病﹐以肺主皮毛而司於外﹐故風寒先能傷之也。《內經》曰﹕五臟六腑﹐皆能令人咳﹐非獨肺也﹐各以其時主之而受病焉。非其時﹐各傳而與之也。所病不等﹐寒暑燥濕風火六气﹐皆令人咳。惟濕病痰飲入胃﹐畱之而不行﹐止入於肺則爲咳嗽。假令濕在於心經謂之熱痰﹐濕在肝經謂之風痰﹐濕在肺經謂之气痰﹐濕在腎經謂之寒痰﹐所治不同﹐宜隨證而治之。若咳而無痰者﹐以辛甘潤其肺。故咳嗽者治痰爲先﹐治痰者下气爲上。是以南星﹑半夏勝其痰﹐而咳嗽自愈﹔枳殼﹑陳皮利其气﹐而痰自下。痰而能食者﹐大承气湯微下之﹐少利爲度﹔痰而不能食者﹐厚朴湯治之。夏月嗽而發熱者﹐謂之熱痰嗽﹐小柴胡四兩﹐加石膏一兩﹑知母半兩用之。冬月嗽而發寒熱﹐謂之寒嗽﹐小靑龍加杏仁服之。然此爲大例﹐更當隨證隨時加減之﹐量其虛實﹐此治法之大體也。

一陽發病﹐少气嗽泄﹐三焦不利﹐上咳下泄﹐心火不寧﹐其動若掣﹐調中散主之。

夫嗽者五臟皆有﹐皆因內傷脾胃﹐外感風邪﹐皮毛屬肺﹐風寒隨元府而入﹐腠理開張﹐內外相合﹐先傳肺而入﹐遂成咳嗽﹐乃肺熱也。寒化熱﹐熱則生痰﹐故喘滿也。經云﹕喉中介介如梗狀﹐甚則嗽血也。胸滿气喘﹐痰盛稠粘﹐皆肺气熱也。

活法機要【元張潔古】

咳嗽證

咳謂無痰而有聲﹐肺气傷而不淸也。嗽謂無聲而有痰﹐脾濕動而爲痰也。咳嗽是有痰而有聲﹐蓋因傷於肺气而咳﹐動於脾濕﹐因咳而爲嗽也。治咳嗽者治痰爲先﹐治痰者下气爲上。是以南星﹑半夏勝其痰﹐枳殼﹑陳皮下其气。痰而能食者﹐大承气湯微下之。痰而不能食者﹐厚朴湯治之。夏月嗽而發熱者謂之熱痰嗽﹐小柴胡湯四兩﹐加石膏一兩﹑知母半兩用之。冬月嗽而寒熱者謂之寒嗽﹐小靑龍加杏仁服之。蜜煎生薑湯﹑蜜煎橘皮湯﹑燒生薑胡桃﹐皆治無痰而嗽者。此乃大例﹐更當隨時隨證加減之。

儒門事親【元張從政】

嗽分六气毋拘以寒說

嗽與咳﹐一證也。後人或以嗽爲陽﹐咳爲陰﹐亦無考據。且《內經》咳論一篇﹐純說咳也﹐其中無嗽字。由是言之﹐欬卽嗽也﹐嗽卽欬也。陰陽應象大論云﹕秋傷於濕﹐冬生咳嗽。又五臟生成篇云﹕咳嗽上气。又診要經終篇云﹕春刺秋分﹐環爲咳嗽。又示從容篇云﹕咳嗽煩冤者﹐腎气之逆也。《素問》惟以四處連言咳嗽﹐其餘篇中﹐止言咳不言嗽﹐乃知咳嗽一證也。或言嗽爲別一證﹐如傷寒書中說咳逆卽咽中作梯磴之聲者是也。此一說非。《內經》止以嗽爲咳。生气通天論云﹕秋傷於濕﹐上逆而咳。與陰陽應象大論文義同﹐而無嗽字﹐乃知咳卽是嗽明矣。余所以苦論此者﹐孔子曰﹕必也正名乎﹗嗽之爲病﹐自古歸之肺﹐此言固不易也。《素問》言﹕肺病喘欬逆。又曰﹕咳嗽上气﹐厥在胸中﹐過在手太陰陽明。《靈樞》十二經﹐惟太陰肺經云﹕肺脹滿膨膨而喘咳﹐他經則不言。《素問》咳論𨿽言五臟六腑皆有咳﹐要之止以肺爲主。《素問》言﹕皮毛者﹐肺之合也﹐皮毛先受邪气。注云﹕邪謂寒气。經又云﹕邪气以從其合也﹐其寒飲食入胃﹐從脾脈上至於肺則肺寒﹐肺寒則內外合邪﹐因而客之﹐則爲肺咳。後人見是言﹐斷嗽爲寒﹐更不參較他篇﹐豈知六气皆能嗽﹐若謂咳止爲寒邪﹐何以歲火太過﹐炎暑流行﹐金肺受邪﹐民病咳嗽﹔歲木不及﹐心气晚治﹐上勝肺金﹐咳而鼽﹔從革之紀﹐金不及也﹐其病嚏咳﹔堅成之紀﹐金太過也﹐上徵與正商同﹐其病咳﹔少陽司天﹐火气下臨﹐肺金上從﹐咳嚏衄﹔少陽司天﹐火淫所勝﹐咳唾血煩心﹔少陽司天﹐主勝則胸滿咳﹔少陽司天之气﹐熱郁於上﹐咳逆嘔吐﹔三之气﹐炎暑至﹐民病咳嘔﹔終之气﹐陽气不藏而咳﹔少陽之復﹐枯燥煩熱﹐驚瘈咳衄﹐甚則咳逆而血泄﹔少陰司天﹐熱气生於上﹐淸气生於下﹐寒熱淩犯而生於中﹐民病咳喘﹔三之气﹐天政布﹐大火行﹐餘火內格﹐腫於上﹐咳喘﹐甚則血隘﹔少陰司天﹐客勝則鼽嚏﹐甚則咳喘﹔少陰之復﹐燠熱內作﹐气動於左﹐上行於右﹐咳﹐皮膚痛則入肺﹐咳而鼻淵。若此之類﹐皆生於火與熱也﹐豈可專於寒乎﹖謂咳止於熱與火耶﹖厥陰司天﹐客勝則耳嗚掉眩﹐甚則咳。若此之類﹐乃生於風﹐豈可專於熱與火也。謂咳專於風耶﹖太陰司天﹐濕淫所勝﹐咳唾則有血﹔太陰之復﹐濕變乃舉﹐飲發於中﹐咳喘有聲。若此之類﹐乃生於濕﹐豈可專於風也﹖謂咳止於濕耶﹖金郁之發﹐民病咳逆﹐心脇痛﹔歲金太過﹐燥气流行﹐肝木受邪﹐民病咳喘逆﹐逆甚而嘔血﹔陽明司天﹐金火合徳﹐民病咳﹐嗌塞﹔陽明司天﹐燥淫所勝﹐咳﹐腹中鳴﹔陽明司天﹐淸復內余則咳衄嗌塞﹐心膈中熱﹐咳不止而白血出者﹐死﹔陽明之勝﹐淸發於中﹐嗌塞而咳﹔陽明之復﹐淸气大舉﹐咳噦煩心。若此之類皆生於燥﹐豈可專於濕也﹖謂咳止於燥耶﹖太陽司天﹐客气勝則胸中不利﹐出淸涕﹐感寒則咳。若此之類﹐乃生於寒﹐豈可專於燥也﹖又肺風之狀﹐多汗惡風﹐色皏然白﹐時咳短气﹐晝日則瘥﹐夜暮則甚﹐亦風咳也。勞風咳﹐出靑黃涕﹐其狀如膿﹐大如彈丸﹐亦風咳也。有所亡失﹐所求不得﹐則發肺鳴﹐鳴則肺熱葉焦﹐亦熱咳也。陽明厥逆﹐喘咳身熱﹐亦熱咳也。一陽發病﹐少气善咳﹐亦火咳也。喘咳者﹐水气並於陽明﹐亦濕咳也。風水不能正偃則咳﹐亦濕咳也。腎气腹大脛腫﹐喘咳身重﹐亦濕咳也。脾痺者﹐四肢懈惰﹐發咳嘔汁﹐上爲大寒﹐亦寒咳也。咳之六气﹐固然可以辧其六者之狀。

風乘肺者﹐日夜無度﹐汗出頭痛﹐涎痰不利﹐非風咳乎﹖熱乘肺者﹐急喘而嗽﹐面赤潮熱﹐手足寒﹐乳子亦多有之﹐非暑咳乎﹖火乘肺者﹐欬喘上壅﹐涕唾出血﹐甚者七竅血溢﹐非火咳乎﹖燥乘肺者﹐气壅不利﹐百節內痛﹐頭面汗出﹐寒熱往來﹐皮膚漧枯﹐細瘡燥癢﹐大便祕濇﹐涕唾稠粘﹐非燥咳乎﹖寒乘肺者﹐或因形寒飲冷﹐冬月坐臥濕地﹐或冒冷風寒﹐秋冬水中感之﹐嗽急而喘﹐非寒咳乎﹖其治法也﹐風之嗽﹐治以通聖散加半夏﹑大人參半夏丸﹐甚者汗之。暑之嗽﹐治以白虎湯﹑洗心散﹑涼膈散加蜜一匙而呷之。火之嗽﹐治以黃連解毒湯﹑洗心散﹑三黃丸﹐甚者加以鹹寒大下之。濕之嗽﹐治以五苓散﹑桂苓甘露散及白朮丸﹐甚者以三花神佑丸下之。燥之嗽﹐治以木香葶藶散﹑大黃黃連阿膠丸﹐甚者以鹹寒大下之。寒之嗽﹐治以寧神散﹑寧肺散﹔有寒痰在上者﹐以瓜蒂散越之。此法𨿽已幾於萬全﹐然老幼彊弱﹐虛實肥瘦不同﹐臨時審定﹐權衡可也。病有變態﹐而吾之方亦與之俱變。然則枯礬﹑漧薑﹑烏梅﹑罌粟殼﹐其誤人也﹐不爲少矣。嗚呼﹗有人自幼咳嗽﹐至老不愈而亦不死者﹐余見此等無限。或少年咳嗽﹐不計男女﹐不數月而殞者﹐亦無限矣。夫寧神﹑寧肺散﹐此等之人豈有不曾服者﹖其不愈而死者﹐以非寒咳﹐執﹝艸款﹞冬花﹑佛耳艸﹐至死不移故也。曹魏時軍吏李成苦咳嗽﹐晝夜不寐﹐時吐膿血﹐華佗以爲非從肺來﹐以苦劑二錢匕﹐吐膿血二升餘而瘥。若此之嗽﹐人不可不知也。

夫富貴之人﹐一切涎嗽﹐是飲食厚味熱痰之致然也。先用獨聖散吐之﹐吐訖可服人參散﹑通聖散加半夏﹐以此止嗽﹔更服大人參半夏丸﹐以之化痰也。大忌酸鹹油膩生硬熱物也。

夫貧難之人咳嗽﹐內外感風冷寒濕之致然也。《內經》曰﹕秋傷於濕﹐冬生咳嗽。可服寧神散﹑寧肺散加白朮之類則愈矣。忌法同前。

凡男子有病﹐面黃身熱﹐肌瘦﹐寒熱往來如瘧狀﹐更加涎嗽不止﹐或喘滿面目浮腫者﹐或身體俱熱﹐或有自汗。《內經》云﹕病名傷寒夾勞之證也。治之柰何﹖病在上者﹐其髙者因而越之﹐可用防己散吐之﹐吐後切用通解丸一服﹐次服人參黃芪散﹑當歸飲子﹑加減小柴胡湯﹐擇而用之。《內經》謂男女之證﹐治法皆同﹐依此調治﹐無不取效矣。

東垣十書【元李杲】

秋傷於濕冬必咳嗽論

秋者﹐淸肅之气﹐收斂下行之體也。爲濕所傷﹐是長夏之气﹐不與秋令也。秋令不及﹐所勝妄行﹐故火得以炎上而克金。心火旣刑於肺﹐故肺气逆而爲咳。所不勝者侮之﹐木气上行﹐與火同徳﹐動而不息者也。所生者受病﹐故腎水虧也。長夏已亢﹐三焦之气盛也。命門者﹐三焦之合也。故迫腎水上行﹐與脾土濕熱相合爲痰﹐因痰而動於脾之濕也﹐是以咳嗽有聲有痰。不發於秋而發於冬者﹐以其六陰之極﹐肅殺始得其气﹐故不咳嗽於秋而咳嗽於冬也。咳嗽者﹐气逆上行也。气上行而逆﹐故面目發微腫﹐極則身體皆腫﹐變爲水气。故曰﹕濁气在上﹐則生﹝月眞﹞脹。又曰﹕諸气膹郁﹐皆屬肺金。此之謂也。春傷於風﹐夏傷於暑﹐冬傷於寒﹐辭理皆順﹐時字傷令字也。獨秋傷於濕﹐作令字傷時字﹐讀者不疑也。此四者皆無所亢﹐而害其所乘之子也。邪從後至﹐言歲之主气各差其分而爲病﹐一定之法也。若說秋字傷濕字﹐其文與上三句相通﹐其理與法不相通。大抵理與法通﹐不必拘於文也。故說詩者不以文害辭﹐不以辭害意﹐以意逆志﹐是爲得之矣。故曰﹕春傷於風﹐說作人爲風所傷﹐非也。若是則止當頭痛惡風自汗﹐何以言夏爲飧泄哉。今言春傷於風﹐卽是時傷令也明矣。經云﹕東方來者爲嬰兒風﹐其傷人也﹐外在於筋﹐內捨於肝。又曰﹕春甲乙所傷謂之肝風。用此二句﹐以較前文﹐則辭理自通矣。

濕气所傷論

《素問》生气通天論篇曰﹕秋傷於濕﹐上逆而咳﹐發爲痿厥。陰陽應象大論曰﹕秋傷於濕﹐冬生咳嗽。秋濕旣勝﹐冬水復旺﹐水濕相得﹐肺气又衰﹐故乘肺而爲咳嗽。其發爲痿厥者﹐蓋濕气內攻於臟腑則咳逆﹐外散於筋脈則痿弱也。當秋之時﹐濕气大行﹐秋傷於濕﹐濕則於肺﹐肺以秋適旺﹐濕𨿽入之不能發﹐至冬肺衰﹐然後濕始動也。雨淫腹疾﹐則當發爲下利﹐冬以陽气內固﹐濕气不能下行﹐故上逆而爲咳嗽。秋者﹐淸肅之气﹐收斂下行之體也。爲濕所傷﹐是長夏之气不與秋令也。秋令不及﹐所勝妄行﹐故火得以炎上而克金。心火旣刑於肺﹐故肺气逆而爲咳。所不勝者侮之﹐木气上行﹐與火同徳﹐動而不息者也。所生者受病﹐故腎水虧也。長夏已亢﹐三焦之气盛也。命門者﹐三焦之合也。故迫腎水上行與脾土濕熱相合爲痰﹐因咳而動於脾之濕﹐是以咳嗽有聲有涎。不發於秋而發於冬者﹐以其六陰之極﹐肅殺始得其气故也。但秋傷濕﹐上逆爲咳嗽﹐爲痿厥。其因病之原﹐則與春之風﹑夏之暑﹑冬之寒﹐三者同。其令行於時﹐則與三者異。夫三者﹐皆是本時之令也。濕乃長夏之令﹐何於秋言之﹖蓋春夏冬每一時各有三月﹐故其令亦各就其本時而行也。若長夏則寄旺於六月之一月耳。秋𨿽亦有三月﹐然長夏之濕令﹐每侵過於秋而行﹐故曰秋傷於濕。若夫秋傷濕﹐其令行於時之義﹐上文已論之矣。前篇所謂上逆而咳﹐發爲痿厥﹐不言過時﹐似是當時卽發者。但旣與風暑寒三者並言﹐則此豈得獨爲卽發者乎。然經無明文﹐終亦不敢比同後篇﹐便斷然以爲冬發病也。𨿽然﹐濕本長夏之令﹐侵過於秋耳﹐縱使卽發﹐亦近於過時而發者矣。此當只以秋發病者爲論。濕從下受﹐故幹肺爲咳﹐謂之上逆。夫肺爲諸气之主﹐今旣有病﹐則气不外運﹐又濕滯經絡﹐故四肢痿弱無力而或厥冷也。後篇所謂冬生咳嗽﹐旣言過時﹐則與前篇之義頗不同矣。夫濕气久客不散﹐至冬而寒气大行﹐肺惡寒而或受傷﹐故濕气得以乘虛上侵於肺﹐發爲咳嗽也。觀者以此意求之﹐經旨其或著乎﹖

用藥法

《難經》云﹕肺太過則外證面白善嚏﹐悲愁不樂欲哭﹐其內證喘咳上喝﹐逆气煩心﹐胸滿煩熱﹐夜則涕出多嚏﹐鼻塞不通﹐肺金大實﹐以子助母也。心脾肺皆受寒邪﹐涎出口甘﹐水反侮土﹐寡於畏也。腹中大寒﹐病名曰寒中。痰白作泡﹐肺中气虛而爲大寒﹐子助母也。當於肺中瀉腎水﹐非辛熱之藥不退也。口甘涎沫者﹐胃中寒而不和﹐以辛甘熱去之﹐飲酒者多有此反化。

《素問》咳論十一證﹕肝咳﹐小柴胡湯﹔膽嘔膽汁﹐黃芩加半夏﹑生薑湯。心咳﹐桔梗湯﹔小腸失气﹐芍藥甘艸湯。脾咳﹐升麻湯﹔胃吐長虫﹐烏梅丸。肺咳﹐麻黃湯﹔大腸遺矢﹐赤石脂禹餘糧湯﹑桃仁湯﹐不止﹐豬苓湯分水。腎咳﹐附子細辛湯﹔膀胱遺溺﹐茯苓甘艸湯。久咳不已﹐三焦受之﹐其狀咳而腹滿﹐不欲食飲﹐此皆聚於胃﹐關於肺﹐使人多涕唾面浮腫气逆也﹐錢氏異功散。

丹溪心法【元朱震亨】

欬嗽

咳嗽有風寒﹑痰飲﹑火郁﹑勞嗽﹑肺脹之分。

春作是春升之气﹐用淸涼藥﹐二陳加薄﹑荊之類。夏是火气﹐炎上最重﹐用芩連。秋是濕熱傷肺﹐冬是風寒外來﹐以藥發散之後﹐用半夏逐痰﹐必不再來。

風寒行痰﹐開腠理﹐用二陳湯加麻黃﹑桔梗﹑杏仁﹐逐痰飲降痰﹐隨證加藥。火主淸金﹐化痰降火。勞嗽﹐宜四物湯加竹瀝﹑薑汁﹐補陰爲主。

漧咳嗽難治﹐此系火郁之證﹐乃痰郁其火﹐邪在中﹐用苦梗開之﹐下用補陰降火之劑﹐四物加炒蘗﹑竹瀝之類﹔不已則成勞﹐此不得志者有之﹐倒倉法好。

肺虛嗽甚﹐此好色腎虛者有之。用參膏﹐以陳皮﹑生薑佐之﹐大槪有痰加痰藥。

上半日多嗽者﹐此屬胃中有火﹐用貝母﹑石膏降胃火。午後嗽多者﹐屬陰虛﹐必用四物湯加炒蘗﹑知母降火。黃昏嗽者﹐是火气浮於肺﹐不宜用涼藥﹐宜五味子﹑五倍子斂而降之。五更多嗽者﹐此乃胃中有食積﹐至此時火气流入肺﹐以知母﹑地骨皮降之。

肺脹而嗽﹐或左或右﹐不得眠﹐此痰挾瘀血礙气而病﹐宜養血以流气﹐降火疏肝以淸痰﹐四物湯加桃仁﹑訶子﹑靑皮﹑竹瀝﹑薑汁之類。

嗽而脇下痛﹐宜疏肝气﹐以靑皮兼痰藥﹐實者白芥子之類﹐在後以二陳湯加南星﹑香附﹑靑黛﹑靑皮﹑薑汁。瘀血礙气作嗽者﹐桃仁去皮尖﹑大黃酒炒﹐薑汁丸服。

治嗽多用生薑﹐以其辛散故也。

痰因火動逆上作嗽者﹐先治火﹐次治痰﹐以知母止嗽淸肺滋陰降火。夜嗽用降﹐陰分嗽也。

治嗽多用粟殼﹐不必疑﹐但要先去病根﹐此乃收後藥也。治痢亦同。

勞嗽卽火郁嗽﹐用訶子能治肺气﹐因火傷極﹐遂成郁遏脹滿﹐不得眠﹐一邊取其味酸苦﹐有收斂降火之功﹐佐以海石﹑童便浸香附﹑﹝艸舌﹞蔞﹑靑黛﹑杏仁﹑半夏曲之類﹐姜蜜調噙化﹐必以補陰爲主。

治嗽﹐灸天突穴﹑肺腧穴﹐大瀉肺气。肺腧穴在三椎骨下兩旁各一寸五分。

師云﹕陰分嗽者﹐多屬陰虛治之。

有嗽而肺脹壅遏不得眠者﹐難治。

肺痿專主養肺气﹐養血淸金。

嗽而肺气有餘者宜瀉之﹐桑白皮爲主﹐半夏﹑茯苓佐之﹐瀉其有餘﹐補其不足。

肺燥者當潤之﹐屬熱者﹐桔梗﹑大力﹑知母﹑雞淸。

聲啞者屬寒﹐宜細辛﹑半夏﹑生薑﹐辛以散之。肺虛者﹐人參膏﹑阿膠爲主。陰不足者﹐六味地黃丸爲要藥﹐或知母茯苓湯爲妙。陰虛气喘﹐四物湯加陳皮﹑甘艸些少﹐以降其气﹐補其陰。白芍藥須用酒浸曬漧。

濕痰帶風喘嗽者﹐不可一味苦寒折之﹐如千緡湯﹑墜痰丸﹐更以皂角﹑蘿卜子﹑杏仁﹑百藥煎﹑薑汁丸噙化。

痰積嗽﹐非靑黛﹑﹝艸舌﹞蔞不除。有食積人﹐面靑白黃色不常﹐面上有如蟹爪路﹐一黃一白者是。

欬逆嗽﹐非蛤粉﹑靑黛﹑﹝艸舌﹞蔞﹑貝母不除。

口燥咽漧有痰者﹐不用半夏﹑南星﹐用﹝艸舌﹞蔞﹑貝母。飲水者﹐不用﹝艸舌﹞蔞﹐恐泥膈不松快。

知母淸肺止嗽滋陰降火。

杏仁瀉肺气﹐气虛久嗽者﹐一二服卽止。

治酒嗽﹐靑黛﹑﹝艸舌﹞蔞﹐姜蜜丸噙﹐救肺。

食積痰作嗽發熱者﹐半夏﹑南星爲君﹐﹝艸舌﹞蔞﹑蘿卜子爲臣﹐靑黛﹑百碱爲使。

證治要訣【明戴思恭】

欬嗽

古人云﹕五臟六腑皆有咳嗽。夫嗽屬肺﹐何爲臟腑皆有之﹖蓋咳嗽爲病﹐有自外而入者﹐有自內而發者。風寒暑濕﹐外也﹔七情饑飽﹐內也。風寒暑濕﹐先自皮毛而入﹐皮毛者肺之合﹐故𨿽外邪﹐欲傳臟腑﹐亦必先從其合而爲嗽﹐此自外而入者也。七情饑飽﹐內有所傷﹐則邪气上逆﹐肺爲气出入之道﹐故五臟之邪﹐上蒸於肺而爲嗽﹐此自內而發者也。然風寒暑濕﹐有不爲嗽者﹐蓋所感者重﹐徑傷臟腑﹐不畱於皮毛。七情亦有不爲嗽者﹐蓋病尙淺﹐止在本髒﹐未卽上攻。所以傷寒以有嗽爲輕﹐而七情饑飽之嗽﹐久而復見。凡諸嗽﹐未審內外所感﹐並宜二陳湯加杏仁﹑五味﹑人參各半錢。重飲水一二口而暫止者﹐熱嗽也﹔呷熱湯而暫停者﹐冷嗽也。治熱嗽﹐以小柴胡湯加五味﹔冷嗽﹐理中湯加五味。皆已試之驗﹐此出《醫余》。

諸嗽皆可佐以應夢觀音散﹐而加喘者﹐以此於食前吞下養正丹。

壅嗽聲重痰稠﹐或咳有血﹐以薄荷﹑生胡麻各一撮﹐細嚼﹐煎蘇子降气湯﹐送下。

感風而嗽者﹐惡風有汗﹐或身體發熱﹐或鼻流淸涕﹐桂枝湯加人參﹑杏仁﹑五味各半錢。

咳嗽多汗﹐體虛而又不勝熱藥者﹐橘蘇散。

感寒而嗽者﹐惡風無汗﹐或身體發熱﹐或鼻流淸涕﹐宜杏子湯。

若風寒俱感而嗽者﹐或惡風無汗﹐或惡風有汗﹐頭痛身疼﹐塞鼻燻眼﹐涕淚稠粘者﹐小靑龍湯。以上三藥﹐傷寒太陽經有嗽者皆可用。

感暑而嗽者﹐自汗煩渴﹐或帶寒面垢﹐六和湯加五味子一錢。

感濕而嗽者﹐身體痛重﹐或汗或小便不利﹐此多乘熱入水﹐或冒雨露﹐或浴後不解濕衣致此﹐宜白朮湯。

熱嗽咽喉幹痛﹐鼻出熱气﹐其痰嗽而難出﹐色黃且濃﹐或帶血縷﹐或帶血鮏臭﹐或堅如蜆肉。不若風寒之嗽﹐痰淸而白。宜金沸艸散﹐仍以辰砂化痰丸或薄荷煎八風丹含化。熱嗽宜金沸艸散中加五味﹑杏仁﹑茯苓﹐十味入棗子一个同煎﹐功效尢勝﹐名旋覆湯。

有熱嗽﹐諸藥不效﹐竹葉石膏湯去竹葉﹐入粳米﹐少加知母﹐多加五味﹑杏仁﹐此必審是伏熱在上焦心肺間﹐可用。

有熱嗽失聲咽痛﹐多進冷劑而聲愈不出者﹐宜以生薑汁調消風散﹐少少進之﹔或只一味薑汁亦得。冷熱嗽後失聲者﹐尢宜。嗽而失聲者﹐非獨熱嗽有之﹐宜審其證用藥﹐佐以橄欖丸含化﹐仍濃煎獨味枇杷葉散﹐熱服。

冷熱嗽因增減衣裳﹐寒熱俱感。遇乍寒亦嗽﹐乍熱亦嗽﹐飲熱亦嗽﹐飲冷亦嗽。宜金沸艸散﹑消風散各一貼和煎﹐或應夢人參散﹐或﹝艸款﹞冬花散﹑二母散﹔仍以辰砂化痰丸﹑八風丹﹐或四和丸含化。七情饑飽嗽﹐無非傷動臟腑正气﹐致邪上逆﹐結成痰涎﹐肺道不理﹐宜順爲先﹐四七湯半貼加桑白皮﹑杏仁﹑五味子﹑人參﹑阿膠各半錢。

有嗽血痰與食俱出者﹐此蓋飲食失節﹐致肝气不利﹐而肺又有客邪。肝濁道﹐肺淸道﹐淸濁相干﹐宜二陳湯加木香﹑杏仁﹑細辛﹑枳殼各半錢。

有飲冷熱酒﹐或飲冷水﹐傷肺致嗽﹐俗謂之湊肺﹐宜紫菀飲。

勞嗽﹐有久嗽成勞者﹐有因病勞久嗽者﹐其證寒熱往來﹐或獨熱無寒﹐咽漧嗌痛﹐精神疲極﹐其痰或濃﹐或有血鮏臭異常﹐語音不出者﹐補肺湯半貼﹐加杏仁﹑貝母﹑﹝艸款﹞冬花﹑阿膠﹑百合各半錢煎﹐去滓﹐調鍾乳粉。咽痛者﹐更加桔梗半錢﹔聲甚者﹐更加秦艽半錢﹔嘔者﹐去地黃加半夏如其數﹔气急者加靈砂丹或三妙丹。

經年累月﹐久嗽不已﹐服藥不瘥﹐余無他證﹐卻與勞嗽不同﹐宜三拗湯﹐仍佐以淸金丹。

脾胃如常﹐飲食不妨者﹐加味人參淸肺湯﹑參粟湯。有暴嗽服藥不效者﹐或教之進生料鹿茸丸﹑大菟絲子丸﹐方愈。此乃腎虛所致﹐有本有標﹐卻不可以暴嗽而遽補之。然所以易愈者﹐亦覺之早故也。

嗽而有血﹐見嗽血證。

時行嗽﹐發熱惡寒﹐頭痛鼻塞气急﹐狀如傷冷熱﹐連咳不已﹐初得病卽伏枕﹐一兩日卽輕。記壬午秋﹐滿城有此病﹐繼甲午年夏秋之交﹐此病又自南而北﹐得免者少﹐並呼爲蝦蟆瘟。用參蘇飲加細辛半錢。

有咳嗽痰多者﹐名曰勞嗽﹐與風寒壅熱之嗽不同。此乃有本有標﹐本在腎而標在肺﹐可於虛損諸藥求之﹐選用加五味﹑杏仁﹑阿膠﹑貝母﹑﹝艸款﹞冬花之屬。嗽而加以喘者﹐於前藥更加磨沈香﹐仍吞靈砂丹或三妙丹。嗽而有血者﹐詳見血門嗽血證。

醫學綱目【明樓英】

治法

夫咳之爲病﹐有一咳卽出痰者﹐脾勝濕而痰滑也。有連咳十數不能出痰者﹐肺燥勝痰濕也。滑者﹐宜南星﹑半夏﹑皂角灰之屬燥其脾﹐若利气之劑所當忌也。濇者﹐宜枳殼﹑紫蘇﹑杏仁之屬利其肺﹐若燥肺之劑所當忌也。肺咳喘息而有音﹐甚則吐血﹐麻黃湯。大腸咳而遺矢﹐赤石脂禹餘糧湯﹑桃仁湯﹔不止﹐用豬苓分水散。心咳心痛﹐喉中介介鯁狀﹐甚則咽喉痺﹐用桔梗湯。小腸咳﹐咳而失气﹐气與咳俱失﹐芍藥甘艸湯。與夏脈不及病同﹐蓋小腸爲心之腑故也。肝咳兩脇下痛﹐甚不可以轉﹐轉則兩胠下滿﹐小柴胡湯。仲景云﹕咳引脇痛爲懸飲﹐宜十棗湯。丹溪云﹕咳引脇痛﹐宜疏肝气﹐用靑皮﹑枳殼﹑香附子等﹐實者白芥子之屬。膽咳﹐嘔膽汁﹐黃芩加半夏生薑湯。脾咳﹐右脇下痛﹐陰陰痛引肩背﹐甚則不可以動﹐動則咳劇﹐升麻湯。胃咳﹐嘔﹐嘔甚則長虫出﹐烏梅丸。腎咳﹐腰背相引而痛﹐甚則咳涎﹐麻黃附子細辛湯。膀胱咳﹐遺溺﹐茯苓甘艸湯。三焦咳﹐腹滿不欲飲食﹐

凡咳嗽面赤﹐胸腹脇常熱﹐惟手足乍有涼時﹐其脈洪者﹐熱痰在胸膈也﹐宜小陷胸湯﹑蒙石丸之類﹐淸膈降痰﹔甚而不已者﹐宜吐下其痰熱也。面白悲嚏﹐或胸急脹痛﹐或脈沈弦細遲而咳者﹐寒飲在胸腹也﹐宜辛熱去之。

漧咳嗽

漧咳嗽者﹐無痰有聲是也。此證本於气濇。濇微者﹐連咳十數聲﹐方有痰出﹔濇甚者﹐𨿽咳數十聲﹐亦無痰出。是爲漧咳嗽也。

明醫雜著【明王綸】

咳嗽證治

咳謂有聲﹐肺气傷而不淸。嗽謂有痰﹐脾濕動而生痰。咳嗽者﹐因傷肺气而動脾濕也。病本𨿽分六气五臟之殊﹐而其要皆主於肺﹐蓋肺主气而出聲也。治法須分新久虛實。新病﹐風寒則散之﹐火熱則淸之﹐濕熱則瀉之。久病便屬虛屬郁﹐气虛則補气﹐血虛則補血﹐兼郁則開郁﹐滋之潤之斂之﹐則治虛之法也。方用杏仁去皮尖﹑白茯苓各一錢﹐橘紅七分﹐五味子﹑桔梗﹑甘艸炙各五分。春多上升之气﹐宜潤肺抑肝﹐加川芎﹑芍藥﹑半夏各一錢﹐麥門冬﹑黃芩炒﹑知母各五分。春若傷風咳嗽鼻流淸涕﹐宜辛涼解散﹐加防風﹑薄荷﹑黃芩炒﹑麥門冬各一錢。

【注按前證若因風寒所傷﹐咳嗽聲重頭痛﹐用金沸艸散。咳嗽聲重﹐身熱頭痛﹐用局方消風散。蓋肺主皮毛﹐肺气虛則腠理不密﹐風邪易入﹐法當解表﹐兼實肺气。肺有火則腠理不閉﹐風邪外乘﹐治宜解表兼淸肺火﹐邪退卽止。若數行解散﹐則重亡津液﹐邪蘊而爲肺疽肺萎矣。故凡肺受邪不能輸化﹐而小便短少﹐皮膚漸腫﹐咳嗽日增者﹐宜用六君子以補脾肺﹐六味丸以滋腎水。】

夏多火熱﹐炎上最重﹐宜淸金降火﹐加桑白皮﹑知母﹑黃芩炒﹑麥門冬﹑石膏各一錢。

【注按王太僕云﹕壯水之主﹐以制陽光。前證若喘急而嗽﹐面赤潮熱﹐其脈洪大者﹐用黃連解毒湯﹔熱燥而咳﹐用梔子仁湯﹔咳唾有血﹐用麥門冬湯。俱兼以六味丸。夏月尢當用此﹐壯腎水以保肺金。】

秋多濕熱傷肺﹐宜淸熱瀉濕﹐加蒼朮﹑桑白皮各一錢﹐防風﹑黃芩﹑山梔炒各五分。

【注按前證若咳而身熱自汗﹐口漧便赤﹐脈虛而洪者﹐用白虎湯。身熱而煩﹐气髙而短﹐心下痞滿﹐四肢困倦﹐精神短少者﹐香薷飲。若病邪旣去﹐宜用補中益气加幹山藥﹑五味子以養元气﹐柴胡﹑升麻各二分以升生气。】

冬多風寒外感﹐宜解表行痰﹐加麻黃﹑桂枝﹑半夏﹑漧薑﹑防風各一錢。肺金素有熱者﹐再加酒炒黃芩﹑知母各五分。若發熱頭痛﹐鼻塞聲重﹐再加槁本﹑川芎﹑前胡﹑柴胡各一錢。

【注按前證果系風寒外感﹐形气病气俱實者﹐宜用麻黃之類﹐所謂從表而入﹐自表而出。若形气病气俱虛者﹐宜補其元气而佐以解表之藥。若專於解表﹐則肺气益虛﹐腠理益疏﹐外邪乘虛易入﹐而其病愈難治矣。若病日久﹐或誤服表散之劑﹐以致元气虛而邪气實者﹐急宜補脾土爲主﹐則肺金有所養而諸病自愈。若人老弱﹐或勞傷元气而患前證﹐誤用麻黃﹑枳殼﹑紫蘇之類﹐而汗出亡陽者﹐多患肺癰肺痿。治失其宜﹐多致不起。】

若有痰﹐加半夏﹑枳殼。風痰﹐再加南星薑汁炒。濕痰﹐脾困少食﹐加白朮﹑蒼朮。有痰而口燥咽漧﹐勿用半夏﹑南星﹐宜加知母蜜水拌炒﹑貝母﹑﹝艸舌﹞蔞仁﹑黃芩炒。

【注按前證若因脾气虛而爲濕痰者﹐宜用補中益气湯。若因腎經虛熱而口燥咽漧者﹐宜用六味丸。】

若夏月熱痰﹐或素有熱痰﹐加黃芩﹑黃連﹑知母﹑石膏。

【注按前證若心火乘肺﹐輕則用麥門冬湯﹐重則用人參平肺散。若上焦實熱﹐用涼膈散﹔虛熱用六君子湯。中焦實熱﹐用竹葉石膏湯﹔虛熱用竹葉黃芪湯。下焦虛熱﹐用六味丸。】

上半日咳者﹐胃中有火﹐加貝母﹑石膏﹑黃連。五更欬者同上。

【注按前證若胃中熱甚爲患者﹐宜用本方泄之。若胃中微熱爲患者﹐當用竹葉石膏湯淸之。若胃中虛熱所致者﹐須用補中益气湯補之﹐俱少佐以治痰之劑。其五更咳嗽者﹐當作脾虛宿食爲痰治之。】

若咳嗽久肺虛﹐滋气補血﹐加人參﹑黃芪﹑阿膠﹑當歸﹑生薑﹑天門冬﹑﹝艸款﹞冬花﹑馬兜鈴﹑芍藥酒炒之類。肺熱喘嗽﹐去人參加沙參﹐此兼補血气也。

【注按肺屬金﹐生於脾土﹐凡肺金受邪﹐由脾土虛弱不能生肺﹐乃所生受病﹐治者審之。】

黃昏咳者﹐火浮於肺﹐不可正用寒涼藥﹐宜加五味子﹑五倍子﹑訶子皮斂而降之。

【注按前證屬脾肺气虛﹐以致腎經陽虛陰弱﹐而虛火上炎﹐或房勞太過﹐虧損眞陰爲患﹐法當補脾肺﹐生腎水﹐不可專主於肺也。】

若午後嗽者﹐屬陰虛﹐卽勞嗽也﹐宜補陰降火﹐加川芎﹑當歸﹑芍藥﹑熟地﹑黃蘗﹑知母﹑竹瀝﹑薑汁﹑天門冬﹑﹝艸舌﹞蔞仁﹑貝母﹐此專補陰血也。

【注按前證屬腎气虧損﹐火炎水涸﹐或津液湧而爲痰者﹐乃眞髒爲患也。須用六味地黃丸﹐壯腎水滋化源爲主﹐以補中益气湯﹐養脾土生肺腎爲佐﹐設用淸气化痰則誤矣。】

若火郁嗽﹐爲痰郁火邪在中﹐宜開郁消痰﹐用訶子皮﹑香附童便浸﹑﹝艸舌﹞蔞仁﹑半夏曲﹑海石﹑靑黛﹑黃芩爲末﹐蜜調爲丸噙化﹐仍服前補陰降火藥﹐失治則成勞。

【注按前證若因肺胃蘊熱﹐痰气不利﹐宜用此。若因脾肺不淸﹐气郁痰滯﹐用二陳加山梔﹑枳殼﹑桔梗。若因鬱結傷脾﹐气血虛損﹐用濟生歸脾加山梔﹑桔梗。若因怒動肝火克脾﹐用四君子加山梔﹑柴胡。若勞役失宜﹐傷損元气﹐用補中益气加山梔﹑桔梗。】

若痰積食積作咳嗽者﹐用香附﹑﹝艸舌﹞蔞﹑貝母﹑海石﹑靑黛﹑半夏曲﹑石膏﹑山楂﹑枳實﹑黃連姜炒爲末﹐蜜調噙化。

【注按前證若因飲食停滯胃口濕熱所化者﹐宜用本方。若因脾胃气虛而痰積滯﹐用六君子加枳殼﹑木香。若因脾胃气虛而食積滯﹐用六君子加神曲﹑麥芽。夫早間吐痰咳嗽屬食積﹐喘促咳嗽屬肺气虛火旺﹐大抵當助胃壯气爲主﹐不可專攻其痰。】

若勞嗽見血﹐加阿膠﹑當歸﹑芍藥﹑天門冬﹑知母﹑貝母﹑桑白皮﹐亦於前肺虛陰虛二條擇用。大抵咳嗽見血﹐多是肺受熱﹐邪气得熱而變爲火﹐火盛而陰血不寧﹐從火上升﹐故治宜瀉火滋陰﹐忌用人參等甘溫之藥。然亦有气虛而咳血者﹐則宜用人參﹑黃芪﹑﹝艸款﹞冬花等藥﹐但此等證不多耳。

【注按前證亦有勞傷元气﹐內火妄動而傷肺者﹐亦有勞傷腎水﹐陰火上炎而傷肺者﹐有因過服天門﹑生地寒藥﹐損傷脾胃﹐不能生肺金而不愈者﹐有因誤用黃蘗之類﹐損傷陽气﹐不能生陰精而不愈者。凡此皆脾肺虧損﹐而腎水不足﹐以致虛火上炎﹐眞髒爲患也。須用補中益气湯﹐補脾土而生肺金﹐用六味地黃丸﹐滋腎水而生陰精﹐否則不救。】

因咳而有痰者﹐咳爲重﹐主治在肺。因痰而致咳者﹐痰爲重﹐主治在脾。但是食積成痰﹐痰气上升﹐以致咳嗽﹐只治其痰消其積﹐而咳自止﹐不必用肺藥以治咳也。

【注按前論治法最是﹐仍分六淫七情﹐及五臟相勝﹐脾肺虛實以治之。否則恐成肺癰之證。】

醫學入門【明李梴】

咳嗽總論

咳嗽多屬肺火﹐傷寒言太陽病者何也﹖肺爲五臟華蓋﹐內通膀胱﹐外主皮毛﹐而爲气之主﹐气逆而不下則咳。風寒乘之﹐气冷則滯﹔熱邪乘之﹐气燥則郁﹔水飲乘之﹐與气相搏﹐寒熱水气皆能生痰﹐又咳之所從始也。以風寒言之﹕太陽證身熱嘔喘者﹐麻黃杏仁湯﹔咳喘者﹐三拗湯。少陽證寒熱胸滿或挾瀉者﹐小柴胡去參棗加五味子漧薑。少陰證厥逆腹痛下利者﹐四逆湯加五味子﹑漧薑﹔少陰咳而嘔渴﹐心煩不得眠﹐下利者﹐豬苓湯。春冬傷風寒﹐夏秋傷濕冷﹐鼻塞喉鳴﹐气不得下而咳者﹐橘皮竹茹湯。以熱咳言之﹐金沸艸散﹑柴胡半夏湯﹑瀉白散﹔或咳膿血者﹐小柴胡加黃芩﹑黑豆﹔咳嗽身熱﹐臍腹滿痛者﹐大柴胡湯下之﹔中滿而嘔者﹐大半夏湯﹔解利以後﹐胃寒不食者﹐理中湯﹑六君子湯﹐俱加五味子﹑細辛﹔痰气盛者﹐大橘皮湯﹔素有痰火者﹐當於芩連二陳湯中消息。又水咳者有三證﹐靑龍湯治太陽之表水有寒﹐十棗湯治太陽之裏水有癖﹐眞武湯治陰証之裏水有寒。凡咳而小便利者忌汗﹐久而入髒成勞。膏之上肓之下﹐不治。

辧欬嗽

咳因气動爲聲﹐嗽乃血化爲痰。肺气動則咳﹐脾濕動則嗽﹐脾肺俱動則咳嗽俱作。然以肺爲主﹐故多言咳﹐則包嗽在其中。

分虛實

咳必先審肺脈虛實﹕實者浮大有力﹐若沈而滑則痰气盛也。虛者弦大無力﹐若沈細帶數則火郁極也。

外感

風乘肺咳﹐則鼻塞聲重﹐口漧喉癢﹐語未竟而咳﹐參蘇飲加桑白皮﹑杏仁﹐或柴胡半夏湯﹐後用諸咳丸。如久咳﹑夜咳﹑冬咳﹐風入肺竅者﹐宜燻之。

寒乘肺咳﹐則胸緊聲啞﹐二陳湯加麻黃﹑杏仁﹐或蘇沈九寶飲﹑華蓋散﹑單生薑丸。有寒熱者﹐小柴胡湯。又有一種遇寒則咳者﹐謂之寒暄﹐乃寒包熱也﹐解表則除。枳梗湯加麻黃﹑防風﹑杏仁﹑陳皮﹑紫蘇﹑木通﹑黃芩。如風寒郁熱夜咳者﹐三拗湯加知母﹑黃芩。

暑乘肺咳﹐則口燥聲嘶吐沫﹐六一散加辰砂﹔見血者﹐枇杷葉散。

濕乘肺咳﹐則身重骨節煩疼灑淅﹐五苓散﹑不換金正气散。

大槪春气上升﹐潤肺抑肝﹔夏火上炎﹐淸金降火﹔秋濕熱甚﹐淸熱瀉濕﹔冬風寒重﹐解表行痰。

內傷

火咳聲多痰少﹐五更咳多者﹐食積濕熱火流肺中﹐瀉白散加知母﹐或古二母散。上半午咳多者﹐胃有實火﹐單石膏丸加知貝﹔便閉喘渴痰稠者﹐涼膈散﹑敗毒散﹑古芩半丸。下半午咳多者﹐陰虛﹐四物合二陳湯加知母﹑黃蘗﹑麥門冬﹐順而下之﹔如陰虛火燥﹐寒熱盜汗﹐遺精見血者﹐四物湯加竹瀝﹐或滋陰降火湯﹑加味二母丸。黃昏咳多者﹐火浮於肺﹐潤肺丸以斂之﹐不可純用涼藥。通用二陳湯去半夏﹐加貝母﹑﹝艸舌﹞蔞﹑靑黛﹑山梔﹑黃芩﹑桑白皮。

郁咳卽火咳﹐久者漧咳無痰﹐乃腎水焦枯﹐邪火獨炎於肺﹐瀉白散加苦梗爲君以開之。久者訶黎丸﹐虛者腎气丸﹐不得志者霞天膏。如肺燥皮枯瘡癢便閉者﹐活血潤燥﹐生津飲。

勞咳﹐五勞虛咳也。疲極傷肝﹐咳而左脇疼引小腹者﹐二陳湯加芎﹑歸﹑芍藥﹑靑皮﹑柴胡﹑龍膽﹑黃芩﹑竹茹﹐或黃芪建中湯。勞神傷心﹐咳而咽漧咯血者﹐劫勞散﹑夢授天王補心丹。勞倦傷脾﹐咳而短气無力者﹐調中益气湯﹑補中益气湯。叫呼傷肺﹐咳而嘔吐白沫﹐口燥聲嘶者﹐潤肺丸﹑人參淸肺飲。房勞傷腎﹐咳而腰背痛﹐寒熱者﹐二陳芎歸湯。又有一種傳證癆咳﹐卽漧咳勞久者﹐宜蛤蚧﹑天靈蓋﹑雄黃﹑朱砂之類﹐須於癆瘵條參治。

食咳因食積生痰﹐气沖胸腹滿者﹐二陳湯加厚朴﹑山楂﹑麥芽。傷生冷﹐致肺胃不淸﹐噯酸吐瀉﹐惡風寒者﹐五積散﹑理中湯﹑異功散。傷煎炒熱物者﹐葶藶散﹐或三補丸加知母﹑貝母。傷酒食者﹐香附﹝艸舌﹞蔞靑黛丸。七情髒气不平則咳﹐久不已則入六腑。怒傷肝﹐兩脇下滿﹐入膽則嘔苦汁。喜傷心﹐心痛咽腫﹐入小腸則咳與气俱失。思傷脾﹐咳右脇引肩背痛﹐甚則不可以動﹐入胃則吐痰沫長虫。憂傷肺﹐喘息唾血﹐入大腸則遺糞。恐傷腎﹐唾涎腰背引痛﹐入膀胱則遺尿﹐入三焦則腹滿不欲食。始則關於肺﹐終則聚於胃也。宜二陳湯加蔞仁蘿卜子﹑加味瀉白散﹑參蘇飲﹑四七湯﹑蘇子降气湯﹑團參飲子﹑古橘甘散﹑古橘蔞丸﹑加減三奇湯選用。

痰水上干

痰咳﹐痰出咳止﹐胸膈多滿。經曰﹕秋傷於濕﹐冬必咳嗽。濕在心謂之熱痰﹐濕在肝謂之風痰﹐濕在肺謂之气痰﹐濕在腎謂之寒痰。惟濕痰入胃﹐上干於肺﹐則必作咳﹐宜千緡湯﹑墜痰丸﹑半﹝艸舌﹞丸選用。痰郁肺經﹐咳則涎多或結胸者﹐二陳湯加枳梗﹑﹝艸舌﹞蔞﹑黃芩﹑貝母﹐甚者鶴頂丹。痰積流入肺脘﹐久咳不得睡者﹐兜鈴丸。痰因火動者﹐二陳湯加芩連或淸气化痰丸。痰因宿食者﹐化痰丸﹔痰因酒濕者﹐蜂蔞丸﹔因酒者﹐﹝艸舌﹞連丸。如痰甚能食便閉者﹐小承气湯下之﹔不能食便閉者﹐厚朴湯或滚痰丸疏導之。

水咳﹐因飲茶水停蓄﹐爲涎上湧﹐身熱胸滿怔悸者﹐小靑龍湯﹔身寒脇硬者﹐眞武湯﹔結胸者﹐小半夏湯﹔大便閉者﹐十棗湯﹔小便濇者﹐五苓散。詳傷寒水證中。

瘀血內阻

瘀血咳則喉間常有鮏气﹐輕者﹐瀉白湯加生地﹑山梔﹑牡丹皮﹑麥門冬﹑桔梗﹔重者﹐桃仁﹑大黃﹑薑汁爲丸服。或因打損勞力傷肺﹐通風寒則咳﹐或見血紫黑色者﹐四物湯去川芎﹐加大黃﹑蘇木爲末﹐酒調服﹐利去心肺間瘀血卽止﹐後服人參養榮湯調理。

肺脹滿﹐卽痰與瘀血礙气﹐所以動則喘急﹐或左或右一邊眠不得者是﹐四物湯加桃仁﹑訶子﹑靑皮﹑竹瀝﹑薑汁。若虛脹喘者﹐單人參膏﹑古百花膏。有水停蓄脹者﹐飲水則逆轉不入﹐三白湯加澤瀉﹑桔梗﹑五倍子。若因火傷極﹐無水以升而脹者﹐必漧咳無痰﹐訶黎丸含化﹐以訶子有收斂降火之功﹐然亦危哉﹗

治分新久

新咳有痰者﹐外感隨時解散﹔無痰者﹐便是火熱﹐只宜淸之。久欬有痰者﹐燥脾化痰﹔無痰者﹐淸金降火。蓋外感久則郁熱﹐內傷久則火炎﹐俱宜開郁潤燥。其間有七情气逆者﹐則以枳殼﹑香附順气爲先﹔停水宿食者﹐則以南星﹑檳榔分導爲要。爲血虛者﹐補之斂之。苟不治本而浪用兜鈴﹑粟殼濇劑﹐反致纏綿。況肺爲嬌髒﹐易寒易熱。𨿽人參平藥﹐惟气虛最宜。若肺有火及風邪初盛者﹐俱宜沙參或元參代之。故咳不拘於寒也。久咳曾經利下﹐及勞倦饑飽﹐以致肺胃寒而飲食少進者﹐只理脾而咳自止。然腎爲气髒﹐咳嗽動引百骸﹐自覺气從臍下逆奔而上者﹐乃腎虛气不歸元﹐宜所服藥中﹐加補骨脂﹑五味子﹐或三味安腎丸。陰虛者﹐腎气丸﹔陽虛者﹐黑錫丹以鎭之。凡咳至肺脹及咽瘡失音者﹐必死。古今圖書集成醫部全錄卷二百四十四

咳嗽門

醫宗必讀【明李中梓】

咳嗽總論

有聲無痰曰咳﹐肺由火爍。有痰無聲曰嗽﹐脾受濕侵。有痰有聲曰咳嗽。

按咳𨿽肺病﹐五臟六腑皆能致之。析其條目﹐經文尙有漏義﹔總其綱領﹐不過內傷外感而已。風寒暑濕傷其外﹐則先中於皮毛﹐皮毛爲肺之合﹐肺邪不解﹐他經亦病﹐此自肺而後傳於諸髒也。勞欲情志傷其內﹐則髒气受傷﹐先由陰分而病及上焦﹐此自諸髒而後傳於肺也。自表而入者病在陽﹐宜辛溫以散邪﹐則肺淸而咳愈。自內而生者病在陰﹐宜甘以壯水﹐潤以養金﹐則肺寧而火咳愈。大抵治表者﹐藥不宜靜﹐靜則畱連不解﹐變生他病﹐故忌寒涼收斂﹐如五臟生成篇所謂肺欲辛是也。治內者﹐藥不宜動﹐動則虛火不寧﹐燥癢愈甚﹐故忌辛香燥熱﹐如宣明五气篇所謂辛走气﹐气病無多食辛是也。然治表者﹐𨿽宜動以散邪﹐若形病俱虛者﹐又當補中气而佐以和解。倘專於發散﹐恐肺气益弱﹐腠理益疏﹐邪乘虛入﹐病反增劇也。治內者﹐𨿽宜靜以養陰﹐若命門火衰不能歸元﹐則參芪桂附在所必用。否則气不化水﹐終無補於陰也。至夫因於火者宜淸﹐因於濕者宜利﹐因痰者消之﹐因气者理之﹐隨其所見之證而調治。在老人虛人﹐皆以溫養脾肺爲主﹐稍稍治標可也。若欲速愈而亟攻其邪﹐因而危困者多矣﹐可不謹諸﹗

分條治法

肺咳﹐麻黃湯﹔心咳﹐桔梗湯﹔肝咳﹐小柴胡湯﹔脾咳﹐升麻湯﹔腎咳﹐麻黃附子細辛湯﹔胃咳﹐烏梅丸﹔膽咳﹐黃芩加半夏生薑湯﹔大腸咳﹐赤石脂禹餘糧湯﹐不止﹐用豬苓分水散﹔小腸咳﹐芍藥甘艸湯﹔膀胱咳﹐茯苓甘艸湯﹔三焦咳﹐錢氏異功散。感風者﹐惡風自汗﹐鼻流淸涕﹐脈浮﹐桂枝湯加防風﹑杏仁﹑前胡﹑細辛﹔感寒者﹐惡寒無汗﹐鼻流淸涕﹐脈緊﹐二陳湯加紫蘇﹑漧葛﹑杏仁﹑桔梗。春月風寒所傷﹐頭痛身重﹐金沸艸湯﹔夏月喘嗽﹐面赤脈洪﹐黃連解毒湯﹔秋月身熱﹐自汗口漧﹐便赤脈虛﹐大白虎湯﹔冬月風寒﹐形气病气俱實者﹐加減麻黃湯。感濕者﹐身體重痛﹐白朮酒﹔熱嗽咽喉幹痛﹐鼻出熱气﹐痰稠鮏臭﹐金沸艸散去麻黃半夏﹐加薄荷﹑枇柏葉﹑五味﹑杏仁﹑桑白皮﹑貝母﹑茯苓﹑桔梗﹔乍寒亦嗽﹐乍熱亦嗽﹐金沸艸散﹑消風散﹐並二方煎服。七情饑飽﹐邪气上逆﹐四七湯加杏仁﹑五味子﹑桑皮﹑人參﹑阿膠﹑麥門冬﹑枇杷葉。飲冷致嗽﹐紫菀飲﹔嗽吐痰食俱出﹐二陳加杏仁﹑木香﹑細辛﹑枳殼﹔食積痰嗽﹐二陳湯加﹝艸舌﹞蔞﹑萊菔子﹑山楂﹑枳實﹑曲糵﹔聲啞﹐外感寒包熱者﹐細辛﹑半夏﹑生薑辛以散之。內傷火來克金者爲壞證﹐宜壯水淸金。經年久嗽﹐服藥不瘥﹐余無他證﹐與勞嗽異﹐一味百部膏。咳嗽煩冤﹐八味丸﹑安腎丸。暴咳諸藥不效﹐大菟絲子丸﹐不可以其暴嗽而疑遽補之非。咳而上气﹐喉中水雞聲﹐射幹麻黃湯。酢搶而嗽﹐甘艸二兩去皮﹐作二寸段﹐中半劈開﹐用豬膽汁五枚浸三日﹐火炙爲末﹐蜜丸﹐茶淸吞二錢﹐臨臥時服之。食鹹哮嗽﹐白面二錢﹐砂糖二錢﹐糖餅灰汁﹐撚作餅子﹐鑪內煨熟剗出﹐加輕粉四錢﹐另炒﹐將餅切作四椏﹐入輕粉在內﹐令患人喫盡﹐吐出病根卽愈。肺脹咳而上气﹐鼻扇擡肩﹐脈浮大者﹐越婢加半夏湯主之﹔無外邪而內虛之肺脹﹐宜訶子﹑海石﹑香附﹑﹝艸舌﹞蔞仁﹑靑黛﹑半夏﹑杏仁﹑薑汁爲末﹐蜜調噙化之﹔肺脹躁喘﹐脈浮﹐心下有水﹐小靑龍湯加石膏﹔肺脹而左右不得眠﹐此痰夾瘀血礙气而病﹐四物湯加桃仁﹑訶子﹑靑皮﹑竹瀝﹑韭汁。

虛勞證

有聲無痰曰咳﹐肺因火爍也﹐新定淸寧膏。有痰有聲曰嗽﹐脾受濕侵也﹐二陳湯。脾虛倦怠者﹐六君子湯。勞嗽聲啞者﹐死。

傷寒證

太陽證罷表未解﹐心下有水气﹐證嘔發熱而咳﹐太陽發熱咳嗽﹐並宜小靑龍湯。

太陽發熱嘔噦而咳﹐小柴胡湯﹔少陽寒熱往來﹐咳嗽胸脇滿﹐或泄利﹐小柴胡去參棗﹐加五味子﹑漧薑。少陰咳嗽﹐眞武湯﹔少陰腹痛﹐小便不利﹐四肢沈重﹐咳嗽者﹐水气也﹐眞武湯加五味子﹑細辛﹑漧薑。

脈候

脈出魚際爲逆气喘息。咳而脈虛必苦冒﹐浮直而虛者易治。喘而气逆﹐脈數有熱﹐不得臥﹐難治。上气喘嗽﹐面腫肩息﹐脈浮大者﹐死。久嗽脈弱者生﹐實大數者死。上气﹐喘嗽低昂﹐脈滑﹐手足溫者﹐生。脈濇四肢寒者﹐死。咳而脫形﹐身熱脈小堅急﹐以疾爲逆﹐不過十五日死。咳嗽羸瘦﹐脈形堅大者﹐死。咳嗽脈沈緊者死﹐浮直者生﹐浮軟者生﹐小沈伏匿者死。咳而嘔腹滿泄瀉﹐弦急欲絕者﹐死。

古今醫鑑【明龔信】

治法

凡治嗽有用五味子者﹐以收肺气﹐乃火熱必用之劑。若有外邪而驟用之﹐恐閉住邪气﹐必先發散﹐然後可用。訶子味酸苦﹐有收斂降火之功。杏仁散肺中風寒﹐然性實有熱﹐因於寒者爲宜。桑白皮瀉肺气﹐然性不純良﹐用之者當戒。馬兜鈴去肺熱而補肺也。生薑辛能發散也。罌粟殼不可驟用﹐乃後收功藥也。人參以其气虛﹐或新咳挾虛者可用﹐若風寒邪盛﹐或久嗽肺有郁火者﹐不可用也。﹝艸舌﹞蔞仁甘能補肺﹐潤能降气﹐胸中有痰者自降。

醫學準繩六要【明張三錫】

咳嗽總論

五臟六腑﹐一有濁气﹐郁而爲火﹐炎上燻肺﹐則令人咳﹐是肺乃總司爾。《活人書》曰﹕肺爲五臟六腑之華蓋﹐專主於气﹐气之淸濁旣分則無嗽。淸气不分﹐濁气上干於華蓋﹐加以挾水停飲﹐肺不得淸則爲嗽。抑考《內經》曰﹕五臟六腑皆令人嗽﹐非獨肺也。大抵外邪郁火﹐痰飲上攻﹐脈弦滑數﹐有餘之證可治。若失血家脈芤數﹐潮熱面赤﹐下午劇者﹐初或可治﹐日久羸瘦不可救。

傷寒六書【明陶華】

欬嗽

咳者謦咳﹐俗謂之嗽。肺主气﹐肺爲邪所乘﹐气逆而不下也﹐故令咳嗽。有肺寒而咳者﹐有停飲而咳者﹐有邪在半表半里而咳者﹐治各不同。其水咳三證﹐不可不辧。小靑龍﹐太陽之表水也﹔十棗湯﹐太陽之裏水也﹔眞武湯﹐陰証之水气也。蓋水與表寒相合而咳﹐則小靑龍湯當汗之﹔水與裏寒相合而咳﹐則眞武湯溫之﹔裏癖合水動肺而嗽﹐十棗湯所以下之也。

太陽病身熱咳嗽﹐漧嘔喘而利﹐小靑龍湯有加減法。惡寒身痛﹐只依本方。身涼咳嗽﹐漧嘔爲利﹐心下痞滿﹐引脇下痛﹐十棗湯。

四肢痛重﹐腹痛下利﹐咳嗽或嘔﹐眞武湯有加減之法。

少陽病寒熱往來﹐胸脇硬滿而痛﹐咳嗽﹐小柴胡湯有加減之法。

少陽咳嗽﹐四逆湯。腹痛下利﹐咳嗽中滿而嘔﹐大半夏湯。

古今醫統【明徐春甫】

咳嗽二字取義辯

《內經》有以咳言者﹐有以咳嗽言者。如秋傷濕二篇﹐一篇只咳字﹐一篇有嗽字﹐子和謂以此則知咳卽嗽也明矣。《玉機》分爲陰陽气血﹐亦過鑿矣。潔古《機要》云﹕咳乃無痰有聲﹐嗽乃有痰無聲﹐咳兼嗽乃有聲有痰﹐斯爲咳嗽之少別﹐然則字義倒說爲戾耳。

柏齋何氏曰﹕《機要》所論咳嗽二證﹐蓋倒說也。肺爲气主而聲出焉﹐肺傷寒飲﹐郁而爲痰﹐聲欲上出﹐爲痰所隔﹐故相攻而作聲﹐痰出聲乃通利﹐斯謂之咳。外感風寒﹐肺管爲寒气所束﹐聲出不利﹐故亦相攻作聲﹐然無物也﹐斯謂之嗽。咳字從亥﹐亥者有形之物也﹐故果核艸荄皆從亥﹐亥復有隔關之義。嗽字從束從欠﹐此古人制字之妙﹐乃二証之所以分也。觀此則《機要》之說﹐誠倒置歟﹖

病分三因

陳無擇云﹕傷風嗽者﹐憎寒壯熱﹐自汗惡風﹐口漧煩躁﹔傷寒嗽者﹐憎寒發熱﹐無汗惡風﹐煩躁不渴﹔傷暑咳者﹐節骨煩疼﹐四肢重著灑淅。此屬外因。五臟咳而不已﹐則六腑受之者﹐此屬內因。如咳而發作寒熱﹐引腰背痛﹐或喘滿﹐此因房勞傷腎﹔或中滿腹脹﹐搶心痛不欲食﹐此因饑飽傷脾﹔或咳而左脇偏痛引小腹﹐並膝腕疼﹐此因疲極傷肝﹔或吐白涎﹐口燥聲嘶﹐此因呼叫傷肺﹔或咳而煩熱自汗﹐咽漧咯血﹐此因勞神傷心。並屬不內外因也。

證主气逆

巢氏曰﹕肺虛感微寒而成咳﹐咳而气還聚於肺﹐肺則脹﹐是爲咳逆也。邪气與正气相搏﹐正气不得宣通﹐但逆上咽喉之間。邪伏則气靜﹐邪動則气奔上﹐煩悶欲絕﹐故謂咳逆上气也。

治當順時

夏月嗽而熱者﹐謂之熱嗽﹐以小柴胡湯加石膏﹑知母之屬是也。冬月嗽而惡寒﹐謂之寒嗽﹐以小靑龍湯加杏仁﹑﹝艸款﹞冬花﹑細辛﹑漧薑之屬是也。

凡嗽﹐春是春升之气﹐《雜著》云宜潤肺抑肝﹐二陳湯加杏仁﹑知母﹑五味子﹑川芎﹑白芍藥﹑麥門冬﹑炒黃芩。夏嗽火炎於上﹐用二陳去半夏加五味﹑桔梗﹑桑白皮﹑地骨皮﹑麥門冬﹑黃芩﹑石膏﹑貝母之類。秋嗽濕熱傷肺﹐用淸熱瀉濕﹐二陳湯去半夏加杏仁﹑天門冬﹑防風﹑桔梗﹑蒼朮﹑白朮﹑桑白皮﹑梔子仁﹑黃芩之類。冬嗽風寒外束﹐用解散﹐二陳湯加麻黃﹑桂枝﹑桔梗﹑杏仁﹔發熱頭痛﹐加川芎﹑槁本﹑前胡﹑柴胡之類。

分虛實新久

凡咳嗽之人﹐體气虛弱者﹐用瀉气藥多不效﹐間有效者必復作﹐若此者﹐並宜補益而嗽自愈。體气厚者﹐或系外感﹐俱宜發散邪气﹐破滯气而嗽自寧。新咳嗽者﹐亦是從實者之治也﹔久咳嗽者﹐從補法之治也。或用濇藥擊其惰歸﹐九仙散之屬是也。

禁先用澀藥

凡治咳嗽﹐必先各因其病根﹐伐去邪气﹐而後以烏梅﹑訶子﹑五味子﹑罌粟殼﹑﹝艸款﹞冬花之類﹐其性燥澀﹐有收斂劫奪之功﹐亦在所必用﹐可一服而愈﹐愼毋越其先後之權衡也。

呷嗽

呷嗽者﹐猶咳嗽也。其胸膈痰飲多者﹐嗽則气動於痰﹐上搏咽喉之間﹐痰气相搏﹐隨嗽動息﹐呼呷有聲﹐謂之呷嗽。仲景﹑丹溪皆云﹕喉中作水雞聲﹐射幹麻黃湯之屬是也。其與咳嗽大抵相同﹐至於投藥﹐則應加消痰破飲之物﹐以此爲異耳。

證治準繩【明王肯堂】

咳嗽論

咳謂無痰而有聲﹐肺气傷而不淸也。嗽謂無聲而有痰﹐脾濕動而爲痰也。咳嗽是有痰而有聲﹐蓋因傷於肺气而咳﹐動於脾濕因咳而爲嗽也。經言五臟六腑皆有咳嗽﹐咳嗽屬肺﹐何爲臟腑皆有之﹖蓋咳嗽爲病﹐有自外而入者﹐有自內而發者。風寒暑濕﹐外也﹔七情饑飽﹐內也。風寒暑濕先自皮毛而入﹐皮毛者肺之合﹐故𨿽外邪﹐欲傳臟腑﹐亦必先從其合而爲嗽﹐此自外而入者也。七情饑飽﹐內有所傷﹐則邪气上逆﹐肺爲气出入之道﹐故五臟之邪﹐上蒸於肺而爲嗽﹐此自內而發者也。然風寒暑濕有不爲嗽者﹐蓋所感者重﹐徑傷臟腑﹐不畱於皮毛。七情亦有不爲嗽者﹐蓋病尙淺﹐止在本髒﹐未卽上攻。所以傷寒以有嗽爲輕﹐而七情饑飽之嗽﹐久而後見。治法當審脈證三因﹐若外因邪气﹐止當發散﹐又須原其虛實冷熱。若內因七情﹐則隨其部經﹐在與气口脈相應﹐當以順气爲先﹐下痰次之。有停飲而咳﹐又須消化之方﹐不可用烏梅﹑罌粟酸濇之藥。其寒邪未除﹐亦不可便用補藥。尢忌憂思過度﹐房室勞傷﹐遂成瘵疾﹐宜養脾生肺也。

《仁齋直指》云﹕感風者鼻塞聲重﹐傷冷者淒淸怯寒﹐挾熱爲焦煩﹐受濕爲纏滯﹐瘀血則膈間腥悶﹐停水則心下怔忪﹐或實或虛﹐痰之黃白﹐唾之稀稠﹐從可知也。治嗽大法﹕肺脈浮﹐爲風邪所客﹐以發散取之﹔肺脈實﹐爲气壅內熱﹐以淸利行之﹔脈濡散爲肺虛﹐以補肺安之。其間久嗽之人﹐曾經解利﹐以致肺胃俱寒﹐飲食不進﹐則用溫中助胃﹐加和平治嗽之藥。至若酒色過度﹐虛勞少血﹐津液內耗﹐心火自炎﹐遂使燥熱乘肺﹐咯唾膿血﹐上气涎潮﹐其嗽連續而不已。惟夫血不榮肌﹐故邪在皮毛﹐皆能入肺﹐而自背得之尢速﹐此則人參﹑芎﹑歸所不可無。一種傳注﹐病涉邪惡﹐五臟反克﹐毒害尢深﹐近世率用天靈蓋﹑蛤蚧﹑桃柳枝﹑丹砂﹑雄黃﹑安息香﹑蘇合香丸通神之劑。然則咳嗽證治﹐於此可以問津索途矣﹐抑猶有說焉。肺﹐出气也﹔腎﹐納气也。肺爲气之主﹐腎爲气之本。凡咳嗽暴重﹐動引百骸﹐自覺气從臍下逆奔而上者﹐此腎虛不能收气歸元也。當以破故紙安腎丸主之﹐毋徒從事於寧肺。

醫貫【明趙獻可】

咳嗽論治

咳謂無痰而有聲﹐嗽是有痰而有聲﹐𨿽分六腑五臟之殊﹐而其要皆主於肺。蓋肺爲淸虛之腑﹐一物不容﹐毫毛必咳。又肺爲嬌髒﹐畏熱畏寒﹐火刑金固嗽﹐水冷金寒亦嗽﹐故咳嗽者﹐必責之肺。而治之之法﹐不在於肺而在於脾﹐不專在脾而反歸重於腎。蓋脾者肺之母﹐腎者金之子﹐故虛則補其母﹐實則瀉其子也。

如外感風寒而咳嗽者﹐今人率以麻黃﹑枳殼﹑紫蘇之類﹐發散表邪﹐謂從表而入者﹐自表而出。如果系形气病气俱實者﹐一汗而愈。若形气病气稍虛者﹐宜以補脾爲主﹐而佐以解表之藥。何以故﹖蓋肺主皮毛﹐惟其虛也﹐故腠理不密﹐風邪易以入之。若肺不虛﹐邪何從而入耶﹖古人所以制參蘇飲中必有參﹐桂枝湯中有芍藥﹑甘艸﹐解表中兼實脾也。脾實則肺金有養﹐皮毛有衛﹐已入之邪易以出﹐後來之邪無自而入矣。若專以解表﹐則肺气益虛﹐腠理益疏﹐外邪乘間而來者﹐何時而已耶﹖須以人參﹑黃芪﹑甘艸以補脾﹐兼桂枝以驅邪﹐此予謂不治肺而治脾﹐虛則補其母之義也。

《仁齋直指》云﹕肺﹐出气也﹔腎﹐納气也。肺爲气之主﹐腎爲气之本。凡咳嗽暴重﹐動引百骸﹐自覺气從臍下逆奔而上者﹐此腎虛不能收气歸元﹐當以地黃丸﹑安腎丸主之﹐毋徒從事於肺﹐此虛則補子之義也。余又有說焉。五行之間﹐惟肺腎二髒﹐母盛而子宮受邪。何則﹖肺主气﹐肺有熱﹐則气得熱而上蒸﹐不能下生於腎﹐而腎受邪矣。腎旣受邪﹐則肺益病。此又何也﹖蓋母藏子宮﹐子隱母胎﹐凡人肺金之气﹐夜臥則歸藏於腎水之中﹐今因肺受心火之邪﹐欲下避水中﹐而腎水漧枯﹐有火無可容之地﹐於是復上而病矣。

有火爍肺金而咳嗽者﹐宜淸金降火。今之醫書中﹐論淸金降火者﹐以黃芩﹑天麥冬﹑桑白皮淸肺金﹐以黃連降心火﹐石膏降胃火﹐以四物﹑黃蘗﹑知母降陰火﹔謂枳﹑半滲泄傷陰﹐易用貝母﹑﹝艸舌﹞蔞﹑竹瀝﹑枇杷葉﹐以潤肺而化痰。以上治法﹐豈不平正通達耶﹖殊不知淸金降火之理﹐似是而實非。補北方﹐正所以瀉南方也﹔滋其陰﹐卽所以降火也。獨不觀啟元子壯水之主以制陽光乎﹖予相火論及滋陰降火論中﹐已詳言黃蘗﹑知母之不宜用﹐與夫寒涼諸藥之害矣。予又有說焉。王節齋云﹕凡酒色過度﹐損傷肺腎眞陰者﹐不可服參﹑芪﹐服之過多則死﹐蓋恐陽旺而陰消也。自此說行而世之治陰虛咳嗽者﹐視參﹑芪如砒毒﹐以黃蘗﹑知母爲靈丹﹐使患此證而服此藥者﹐百無一生﹐良可悲也。有能寡欲而不服藥者﹐反可綿延得活。可見非病不可治﹐乃治病之不如法也。蓋病本起於房勞太過﹐虧損眞陰﹐陰虛而火上﹐火上而刑金故咳﹐咳則金不能不傷矣。予先以壯水之主之藥﹐如六味地黃之類﹐補其眞陰﹐使水升而火降﹐隨卽以參﹑芪救肺之品﹐以補腎之母﹐使金水相生而病易愈矣。世之用寒涼者﹐膚淺庸工﹐固不必齒﹐間有知用參﹑芪者﹐不知先壯水以鎭火﹐而遽投參﹑芪以補陽﹐反使陽火愈旺﹐而金益受傷﹐豈藥之罪哉﹖此所謂不識先後著者也。有脾胃先虛﹐土虛不能制水﹐水泛爲痰﹐子來乘母而嗽者矣。又有初𨿽起於心火刑金﹐因誤服寒涼﹐以致脾土受傷﹐肺益虛而嗽者﹐乃火位之下﹐水气承之﹐子來救母﹐腎水復火之讎﹐寒水挾木勢而上﹐侵於肺胃﹐水冷金寒故嗽。前疾未除﹐新病愈甚。粗工不達此義﹐尙謂痰火難除﹐寒涼倍進﹐豈不殆哉﹗斯時也﹐須用六君子湯加炮姜以補脾肺﹐八味丸以補土母﹐而引水歸源﹐此等治咳嗽之法﹐幸同志者加之意焉﹗

《金匱》云﹕咳而上气﹐喉中水雞聲﹐射幹麻黃湯主之。此論外感有嗽而聲啞者。蓋金實不鳴﹐金破亦不鳴﹐實則淸之﹐破則補之﹐皆治肺之法也。又須知少陰之絡入肺中﹐循喉嚨挾舌本﹐肺爲之標﹐本虛則標弱﹐故聲亂咽嘶舌萎﹐聲不能前﹐出仲景傷寒書。一男子年五十餘歲﹐病傷寒咳嗽﹐喉中聲如齁﹐與獨參湯一服而齁聲除﹐至二三服而咳嗽亦漸退﹐服二三斤﹐病始全愈。

有一等漧咳嗽者﹐丹溪云﹕漧咳嗽﹐極難治。此系火郁之證﹐乃痰郁其火邪在中﹐用逍遙散以開之﹐下用補陰之劑而愈。

醫門法律【淸諭昌】

咳嗽論

咳嗽一證﹐求之《內經》﹐博而寡要﹔求之《金匱》﹐惟附五方於痰飲之後﹐亦無顓論。不得已問津於後代諸賢﹐所謂珪璧琳瑯﹐非不棼然案頭﹐究竟各鳴己得而鮮會歸。昌不以漫然渺然之說﹐傳信後人﹐將何以爲言哉﹖蓋嘗反復《內經》之文﹐黃帝問於岐伯曰﹕肺之令人欬者﹐何也﹖岐伯對曰﹕五臟六腑﹐皆足令人咳﹐非獨肺也。此一語﹐推開肺咳﹐似涉太驟。設當日先陳肺咳﹐以漸推詳﹐則了無疑義﹐後世有成法可遵矣。非然也﹐聖人立言﹐不過隨文演義﹐微啟其端﹐苟必一一致詳﹐卽非片言居要之體﹐所以讀《內經》貴在自得其要﹐得其要則一言而終﹐不得其要則流散無窮﹐豈特論咳嗽一證爲然哉。黃帝訓雷公之辭﹐有曰﹕不知比類﹐足以自亂﹐不足以自明。固知比類之法﹐不但足以蔽《內經》之義﹐並足以蔽窮無窮極無極之義﹐管可窺天﹐蠡可測海﹐《內經》千萬年脫略之文﹐一知比類﹐直可合符一堂。至於苛病當前﹐遊刃恢恢﹐不待言矣。請申之。岐伯𨿽言五臟六腑皆足令人咳﹐其所重全在於肺。觀其下文云﹕皮毛者﹐肺之合也。皮毛先受邪气﹐邪气以從其合也。其寒飲食人胃﹐從胃脈上至於肺則肺寒﹐肺寒則內外合﹐邪因而客之﹐則爲肺咳。此舉形寒飲冷傷肺之一端﹐以明咳始之因耳。內外合邪四字﹐扼要比類之法﹐重在於此。人身有外邪﹐有內邪﹐有外內合邪﹐有外邪已去而內邪不解﹐有內邪已除而外邪未盡﹐才一比類﹐了然明白。柰何不辧之於早﹐聽其釀患日深耶﹖夫形寒者﹐外感風寒也﹔飲冷者﹐內傷飲食也。風寒無形之邪入內﹐與飲食有形之邪相合﹐必畱戀不捨﹐治之外邪須從外出﹐內邪須從下出﹐然未可表裏並施也。《金匱》五方﹐總不出小靑龍湯一方爲加減﹐是《內經》有其論﹐《金匱》有其方矣。而《內經》《金匱》之所無者﹐欲從比類得之﹐果何從哉﹖進而求之暑濕﹐暑濕之邪﹐皆足令人咳也。蓋暑濕之外邪內入﹐必與素醞之熱邪相合﹐增其煩咳﹐宜從辛涼解散﹐又當變小靑龍湯之例爲白虎﹐而兼用天水﹑五苓之屬矣。進而求之於火﹐則有君相之合﹐無內外之合﹐而其足以令人致咳者十常八九﹐以心與肺同居膈上﹐心火本易於克制肺金。然君火無爲而治﹐恆不自動﹐有時勞其心而致咳﹐息其心咳亦自止﹐尙不爲剝牀之災也。惟相火從下而上﹐挾君火之威而刑其肺﹐上下合邪﹐爲患最烈﹐治之亦可從外內合邪之例比擬﹐其或引或折﹐以下其火﹐俾不至於燎原耳。於中咳嗽煩冤﹐腎气之逆﹐亦爲上下合邪﹐但濁陰之气﹐上干淸陽﹐爲膈肓遮蔽﹐任其煩冤﹐不能透出﹐亦惟下驅其濁陰﹐而咳自止矣。進而求之於燥﹐內外上下初無定屬﹐或因汗吐太過而津越於外﹐或因瀉利太久而陰亡於下﹐或營血衰少不養於筋﹐或精髓耗竭不充於骨﹐乃致肺金日就漧燥﹐火入莫禦﹐咳無止息﹐此時亟生其津﹐亟養其血﹐亟補其精水﹐猶可爲也。失此不治﹐轉盻甕干杯罄﹐毛瘁色獘﹐筋急爪枯﹐咳引胸背﹐弔脇疼痛﹐諸气膹郁﹐諸痿喘嘔﹐嗌塞血泄﹐種種危候﹐相因而見﹐更有何法可以沃其焦枯也耶﹖經謂咳不止而出白血者死﹐豈非肺受燥火煎熬而腐敗﹐其血亦從金化而色白耶﹖至於五臟六腑之咳﹐《內經》言之不盡者﹐要亦可比類而會通之耳。昌一人知見有限﹐由形寒飲冷傷肺一端﹐比類以及暑濕火燥﹐不過粗枝大葉﹐啟發聰明之一助﹐至從根本入理深譚﹐是必待於後人矣。

續論

昌著咳嗽論﹐比類《內經》﹐未盡底裏﹐竊不自安﹐再取《金匱》嚼蠟﹐終日不輟﹐始得恍然有會﹐始知《金匱》以咳嗽敍於痰飲之下﹐有深意焉。蓋以咳嗽必因之痰飲﹐而五飲之中﹐獨膈上支飲﹐最爲咳嗽根底。外邪入而合之固嗽﹐卽無外邪而支飲漬入肺中﹐自足令人咳嗽不已。況支飲久蓄膈上﹐其下焦之气﹐逆衝而上者﹐尢易上下合邪也。夫以支飲之故﹐而令外邪可內﹐下邪可上﹐不去支飲﹐其咳終無寧宇矣。去支飲﹐取用十棗湯﹐不嫌其峻。豈但受病之初﹐卽病蓄已久﹐亦不能捨此別求良法。其曰﹕咳家其脈弦爲有水﹐十棗湯主之。正謂急弦之脈﹐必以去支飲爲亟也﹐猶易知也。其曰﹕夫有支飲家咳煩胸中痛者﹐不卒死﹐至一百日一歲﹐宜十棗湯﹐此則可以死而不死者﹐仍不外是方去其支飲﹐不幾令人駭且疑乎﹖凡人胸膈間孰無支飲﹐其害何以若此之大﹖其去害何必若此之力﹖蓋膈上爲陽气所治﹐心肺所居﹐支飲橫據其中﹐動肺則咳﹐動心則煩﹐搏擊陽气則痛﹐逼處其中﹐營衛不行﹐神魂無依﹐則卒死耳。至一百日一年而不死﹐陽气未散﹐神魂未離可知。惟亟去其邪﹐可安其正﹐所以不嫌於竣攻也。掃除陰濁﹐俾淸明在躬﹐較彼姑待其死﹐何得何失邪﹖其曰﹕久咳數歲﹐其脈弱者可治﹐實大數者死﹐其脈虛者必苦冒﹐其人本有支飲在胸中故也﹐治屬飲家。夫不治其咳而治其飲﹐仲景意中之隱﹐不覺一言逗出。其實大數﹐爲火刑金而無制﹐故死。其弱且虛﹐爲邪正俱衰而易復﹐故可愈也。其曰﹕咳逆倚息﹐不得臥﹐小靑龍湯主之。明外內合邪之證﹐惟有小靑龍的對一方耳。然而用小靑龍湯﹐其中頗有精義﹐須防沖气自下而上﹐重增濁亂也。沖气重增濁亂﹐其咳不能堪矣。傷寒證用大靑龍湯﹐無少陰證者可服﹐脈微弱者不可服﹐服之則肉瞤筋惕而亡陽。雜證用小靑龍湯﹐亦恐少陰腎气素虛﹐衝任之火易於逆上﹐衝任火上﹐無咳且增煩咳﹐況久咳不已﹐顧可動其沖气耶﹖蓋衝任二脈﹐與腎之大絡﹐同起腎下﹐出胞中。腎虛不得固守於下﹐則二脈相挾﹐從少腹逆衝而上也。於是用桂苓五味甘艸湯﹐先治其沖气﹐沖气卽低﹐而反更咳胸滿者﹐因水在膈間不散﹐其病再變﹐前方去桂加漧薑﹑細辛以治其咳滿﹐咳滿卽止。第三變而更復渴﹐沖气復發者﹐以細辛﹑漧薑爲熱藥也﹐服之當遂渴﹐而渴反止者﹐爲支飲也。支飲者法當冒﹐冒者必嘔﹐嘔者復內半夏以去其水﹐水去嘔止。第四變﹐其人形腫者﹐以水尙在表也﹐加杏仁主之。其證應內麻黃﹐以其人遂痺﹐故不內之﹐若逆而內之者必厥。所以然者﹐以其人血虛﹐麻黃髮其陽故也。第五變面熱如醉﹐此爲胃熱上衝燻其面﹐加大黃以利之。嗟夫﹗仲景治咳﹐全不從咳起見﹐去其支飲﹐下其沖气﹐且及下沖气法中之法﹐遊刃空虛﹐全牛劃然已解﹐何其神耶﹗向也不解作者之意﹐只覺無階可升﹐何期比類而得外邪內入下邪上入之端﹐因復參之《金匱》﹐其精蘊始得洞矚﹐豈非神先告之耶﹖慰矣﹗慰矣﹗

雜論

《內經》秋傷於濕﹐冬生咳嗽﹐此脫文也﹐訛傳千古﹐今特正之。曰﹕夏傷於暑﹐長夏傷於濕﹐秋必痎瘧﹐秋傷於燥﹐冬生咳嗽。六气配四時之理﹐燦然明矣。蓋濕者﹐水類也。燥者﹐火類也。濕病必基於春夏﹐燥病必甚於秋冬﹐痎瘧明是暑濕合邪﹐然濕更多於暑﹐何反遺而不言﹖至於咳嗽全是火燥見病﹐何反以爲傷濕邪﹖所以春夏多濕者﹐春分以後﹐地气上升﹐天气下降﹐二气交而濕蒸於中﹐土膏水溽﹐礎潤水津﹐人身應之﹐濕病見焉。秋冬多燥病者﹐秋分以後﹐天气不降﹐地气不升﹐二气分而燥呈其象﹐艸黃木落﹐山巉水枯﹐人身應之﹐燥病見焉。然則咳嗽之爲傷燥﹐豈不明哉﹗

六气主病﹐風火熱濕燥寒﹐皆能乘肺﹐皆足致咳﹐其濕咳﹐卽分屬於風火熱燥寒五气中也。風乘肺咳﹐汗出頭痛﹐痰涎不利﹔火乘肺咳﹐喘急壅逆﹐涕唾見血﹔熱乘肺咳﹐喘急面赤﹐潮熱﹐甚者熱甚於中﹐四末反寒﹐熱移於下﹐便泄無度﹔燥乘肺咳﹐皮毛漧槁﹐細瘡濕癢﹐痰膠便祕﹔寒乘肺咳﹐惡寒無汗﹐鼻塞身疼﹐發熱躁煩。至於濕痰內動爲咳﹐又必因風﹑因火﹑因熱﹑因燥﹑因寒﹐所挾各不相同﹐至其乘肺則一也。

風寒外束﹐華蓋散﹑參蘇飲﹔如聲音不出﹐風邪﹐人參荊芥湯﹔寒邪﹐三拗湯﹔遇冷咳發者﹐橘皮半夏湯。

火熱內燔﹐加減瀉白散﹑水煮金花丸﹔如身熱如炙﹐紫菀膏。

傷暑之咳﹐自汗脈虛發渴﹐人參白虎湯﹑淸暑益气湯。

傷濕之咳﹐身重脈細痰多﹐五苓散﹑白朮湯﹔如喘滿浮腫﹐款气丸﹔濕熱素蘊於中﹐黃連解毒湯﹑滚痰丸﹔濕熱素蘊於上﹐連聲迸气不通者﹐桑白皮散。

傷燥之咳﹐痰粘傷逆﹐血腥﹐杏仁蘿卜子丸﹔淸金潤燥﹐天門冬丸﹑鳳髓湯﹔如面目浮腫﹐蜜酥煎。

內傷之咳﹐治各不同﹕火盛壯水﹐金虛崇土﹐郁甚舒肝﹐气逆理肺﹐食積和中﹐房勞補下﹐用熱遠熱﹐用寒遠寒。內已先傷﹐藥不宜峻。至於上焦虛寒﹐嘔唾涎沫﹐則用溫沸湯﹔上中二焦俱虛﹐則用加味理中湯﹔三焦俱虛﹐則用加味三才湯。

傷腎之咳﹐气逆煩冤﹐牽引腰腹﹐俯仰不利﹐六味地黃湯加五味子﹔水飲與裏寒合作﹐腹痛下利﹐眞武湯﹔於中有燥咳﹐熱移大腸﹐亦主腹痛下利﹐毫釐千里﹐尢宜辧之。

營衛兩虛之咳﹐榮虛發熱﹐衛虛自汗或惡寒﹐寧肺湯。

虛勞之咳﹐五味黃芪散﹑麥門冬飲。

心火刑肺見血﹐人參芎歸湯。

漧咳無痰﹐火熱內壅﹐用四物桔梗湯開提之﹔傷酒熱積﹐用瓊玉膏滋潤之﹔色欲過度﹐腎水不升﹐用八味丸蒸動之。

上半日咳多﹐火在陽分﹐宜白虎湯﹔下半日咳多﹐火在陰分﹐宜四物芩連湯。

久咳肺損肺痿﹐痰中見血﹐潮熱聲颯﹐人參養肺湯﹔血腥喘乏﹐鍾乳補肺湯﹔久咳宜收濇者﹐人參淸肺湯﹔如聲不出﹐訶子散。

膏粱致咳﹐比濕熱內蘊例治之。如色欲過度﹐元气虛損﹐又不可盡攻其痰。辛苦致咳﹐比風寒外束例治之。如外寒裹其內熱﹐須分寒熱多少﹐以消息而施表裏兼治之法。

問﹕秋傷於濕﹐上逆而咳﹐發爲痿厥﹐與逆冬气則傷腎﹐春爲痿厥﹐有別否﹖曰﹕此痿厥與春月之痿厥大異。秋傷於濕﹐吾已力辧其爲傷燥矣。傷於燥﹐則肺先病也。欬者﹐肺之本病﹐其候不一。上逆而咳﹐燥之徵也。至發而爲痿則肺金摧乎肝木﹐發而爲厥則肺气逆而不行﹐燥之極矣。此蓋燥火內燔﹐金不寒﹐水不冷﹐秋冬不能收藏﹐與春月不能發生之故﹐相去不亦遠乎﹗

咳嗽外感六淫﹐郁而成火﹐必六淫相合﹐內傷五臟相勝﹐必五邪相迸﹐有此不同﹐而中間又有斂散二法﹕斂者﹐謂收斂肺气也﹔散者﹐謂解散寒邪也。宜散而斂﹐則肺寒邪一時斂住﹐爲害非輕。宜斂而散﹐則肺气弱一時發散而走泄正气﹐害亦非小。且如感風咳嗽已經散之後﹐其表虛﹐復感寒邪﹐虛邪相乘﹐又爲喘嗽。若欲散風﹐則愈重虛其肺﹐若收斂則愈畱滯其邪﹐當先輕解﹐漸次斂之﹐肺不致虛﹐邪不致滯﹐喘咳自止矣。

律六條

凡治咳不分外感內傷﹐虛實新久﹐襲用淸涼藥﹐少加疏散者﹐因仍苟且﹐貽患實深﹐良醫所不爲也。

凡治咳遇陰虛火盛漧燥少痰﹐及痰咯難出者﹐妄用二陳湯﹐轉劫其陰而生大患者﹐醫之罪也。

凡咳而且利﹐上下交徵而不顧﹐其人中气者十無一起﹐如此死者﹐醫殺之也。此有肺熱腎寒兩證﹐水火不同﹐毋論用涼用溫﹐總以回護中气爲主。

凡邪盛咳頻﹐斷不可用劫濇藥。咳久邪衰﹐其勢不銳﹐方可濇之。誤則傷肺﹐必至咳無休止﹐坐以待斃﹐醫之罪也。

凡屬肺痿肺癰之咳﹐誤作虛勞﹐妄補陰血﹐轉滯其痰﹐因致其人不救者﹐醫之罪也。

凡咳而漸致气髙汗漬﹐宜不俟喘急痰鳴﹐急補其下。若仍治標亡本﹐必致气脫卒亡﹐醫之罪也。

景嶽全書【明張介賓】

論證

咳嗽一證﹐竊見諸家立論太繁﹐皆不得其要﹐多致後人臨證﹐莫知所從﹐所以治難得效。以余觀之﹐則咳嗽之要﹐止惟二證。何爲二證﹖一曰外感﹐一曰內傷﹐而盡之矣。夫外感之咳﹐必由皮毛而入﹐蓋皮毛爲肺之合﹐而凡外邪襲之則必先入於肺﹐久而不愈則必自肺而傳於五臟也。內傷之嗽﹐必起於陰分﹐蓋肺屬燥金﹐爲水之母﹐陰損於下則陽孤於上﹐水涸金枯﹐肺苦於燥﹐肺燥則癢﹐癢則咳不能已也。總之咳證𨿽多﹐無非肺病﹐而肺之爲病﹐亦無非此二者而已。但於二者之中﹐當辧陰陽﹐當分虛實耳。蓋外感之咳﹐陽邪也﹐陽邪自外而入﹐故治宜辛溫﹐邪得溫而自散也。內傷之咳﹐陰病也﹐陰气受傷於內﹐故治宜甘平養陰﹐陰气復而咳自愈也。然外感之邪多有餘﹐若實中有虛﹐則宜兼補以散之。內傷之病多不足﹐若虛中挾實﹐亦當兼淸以潤之。大都咳嗽之因﹐無出於此﹐於此求之﹐自得其本﹐則治之無不應手﹐又何有巢氏之十咳證﹐陳氏之三因證﹐徒致亂人心目而不得有濟也。畱心者﹐其熟味此意。

經云﹕肺之令人欬。又曰﹕五臟六腑﹐皆令人咳﹐非獨肺也。又曰﹕皮毛先受邪气﹐邪气以從其合也。又曰﹕五臟各以其時受病﹐非其時各傳以與之。然則五臟之咳﹐由肺所傳﹐則肺爲主髒而五臟其兼者也。故五臟六腑﹐各有其證﹐正以辧其兼證耳。旣有兼證﹐則亦當有兼治。𨿽有兼治﹐無非以肺爲主也﹐是固然矣。然愚則猶有說焉。則謂外感之咳﹐與內傷之咳﹐其所本不同﹐而所治亦異。蓋外感之咳﹐其來在肺﹐故必由肺以及他髒﹐此肺爲本而他髒爲標也。內傷之咳﹐先因傷他髒﹐故必由他髒以及肺﹐此他髒爲本而肺爲標也。凡治內傷者﹐使不知治他髒而單治肺﹐則眞陰何由以復﹖陰不復則咳終不愈。治外感者﹐使不知治陽而妄治陰﹐則邪气何由以解﹖邪不解則嗽終不寧。經曰﹕治病必求其本。何今人之不能察也﹗

勞風證﹐《內經》評熱病論曰﹕勞風法在肺下﹐其爲病使人彊上冥視﹐唾出若涕﹐惡風而振寒﹐此爲勞風之病。巨陽引精者三日﹐中年者五日﹐不精者七日。咳出靑黃涕﹐其狀如膿﹐大如彈丸﹐從口中若鼻中出﹐不出則傷肺﹐傷肺則死矣。按勞風證﹐卽勞力傷風證也。蓋人之勞者﹐必毛竅開而汗液泄﹐所以風邪易入。凡今人之患傷風者﹐多有此證。故輕者惟三四日﹐重者五七日﹐必咳出濁痰如涕而愈者﹐此卽勞風之屬也。但以外感之法治之﹐自無不愈。其有勞之甚者﹐或內搖其精﹐或外勞其形﹐勞傷旣甚﹐精血必虧﹐故邪不能散而痰不能出﹐此卽勞損幹嗽之類也﹐所以多不可治。

外感有嗽﹐內傷亦有嗽﹐此一實一虛﹐治當有辧也。蓋外感之嗽﹐必因偶受風寒﹐故或爲寒熱﹐或爲气急﹐或爲鼻塞聲重﹐頭痛吐痰。邪輕者脈亦和緩﹐邪甚者脈或弦洪微數。但其素無積勞虛損等證﹐而陡病咳嗽者﹐卽外感證也。

若內傷之嗽﹐則其病來有漸﹐或因酒色﹐或因勞傷﹐必先有微嗽而日漸以甚。其證則或爲夜熱潮熱﹐或爲形容瘦減﹐或兩顴常赤﹐或气短喉幹﹐其脈輕者亦必微數﹐重者必細數弦緊。蓋外感之嗽其來暴﹐內傷之嗽其來徐。外感之嗽因於寒邪﹐內傷之嗽因於陰虛。外感之嗽﹐可溫可散﹐其治易﹔內傷之嗽﹐宜補宜和﹐其治難。此固其辧也。然或脈證素弱而忽病外感者有之﹐或形體素彊而病致內傷者亦有之。此中疑似﹐但於病因脈色中﹐細加權察﹐自有聲應可證。若或認之不眞﹐而互謬其治﹐則吉凶攸系不淺也﹐最宜愼之﹗

外感證治

外感咳嗽﹐無論四時﹐必皆因於寒邪。蓋寒隨時气﹐入客肺中﹐所以治嗽﹐但治以辛溫﹐其邪自散﹐惟六安煎加生薑爲最妙。凡屬外感﹐悉宜先以此湯加減主之。若肺脘燥濇﹐痰气不利﹐或年老血衰﹐咳嗽費力者﹐於本方加當歸二三錢。若寒气太盛﹐或中寒肺气不溫﹐邪不能解者﹐於此方加北細辛七八分或一錢。若冬月寒盛气閉﹐邪不易散者﹐卽麻黃﹑桂枝﹐俱可加用﹐或用小靑龍湯。若傷風見寒﹐或傷寒見風﹐而往來寒熱﹐咳嗽不止者﹐宜柴陳煎主之。若寒邪不甚﹐痰气不多者﹐但以二陳湯加減主之﹐則無有不愈。

外感之嗽﹐凡屬陰虛少血﹐或脾肺虛寒之輩﹐則最易感邪。但察其脈體稍弱﹐胸膈無滯﹐或腎气不足﹐水泛爲痰﹐或心﹝食曹﹞嘔惡﹐饑不欲食﹐或年及中衰﹐血气漸弱﹐而咳嗽不能愈者﹐悉宜金水六君煎加減主之﹐足稱神劑。若兼陽分气虛﹐而脈微神困﹐懶言多汗者﹐必加人參勿疑也。若但以脾胃土虛﹐不能生金﹐而邪不能解﹐宜六君子湯以補脾肺。或脾虛不能制水﹐泛而爲痰﹐宜理中湯或理陰煎﹑八味丸之類以補土母﹐皆良法也。

外感咳嗽而兼火者﹐必有內熱﹑喜冷﹑脈滑等證﹐亦但以二陳六安等湯﹐酌加涼藥佐之。熱微者﹐可加黃芩一二錢﹔熱甚者﹐再加知母﹑梔子之屬。若火在陽明而兼頭痛熱渴者﹐惟加石膏爲宜。

外感之證﹐春多升浮之气﹐治宜兼降﹐如澤瀉﹑前胡﹑海石﹑﹝艸舌﹞蔞之屬是也。夏多炎熱之气﹐治宜兼涼﹐如芩﹑連﹑知﹑蘗之屬是也。秋多陰濕之气﹐治宜兼燥﹐如蒼朮﹑白朮﹑漧薑﹑細辛之屬是也。冬多風寒之气﹐治宜兼散﹐如防風﹑紫蘇﹑桂枝﹑麻黃之屬是也。經言歲气天和﹐卽此之類。然時气固不可不知﹐而病气尢不可不察。若當其時非其病﹐及時證有不相合者﹐又當捨時從證也。至於各髒之气證有兼見者﹐又當隨其兼治﹐故不可任膠柱之見。

咳嗽凡遇秋冬卽發者﹐此寒包熱也﹐但解其寒而熱自散。宜六安煎﹑二陳湯﹑金水六君煎三方﹐察其虛實壯老用之。如果熱甚者﹐不妨佐以黃芩﹑知母之類。

內傷證治

凡內傷之嗽﹐必皆本於陰分。何爲陰分﹖五臟之精气是也。然五臟皆有精气﹐而又惟腎爲元精之本﹐肺爲元气之主。故五臟之气分受傷﹐則病必自上而下﹐由肺由脾﹐以極於腎﹔五臟之精分受傷﹐則病必自下而上﹐由腎由脾﹐以極於肺﹔肺腎俱病﹐則他髒不免矣。所以勞損之嗽﹐最爲難治﹐正以其病在根本﹐而不易爲力也。病在根本﹐尙堪治不求本乎﹖故欲治上者﹐不在乎上而在乎下﹔欲治下者﹐不在乎下而在乎上。知气中有精﹐肺屬金﹐爲淸虛之髒﹐凡金被火刑則爲嗽﹐金寒水冷亦爲嗽﹐此咳嗽所當治肺也。然內傷之嗽﹐則不獨在肺。蓋五臟之精皆藏於腎﹐而少陰腎脈﹐從腎上貫肝膈﹐入肺中﹐循喉嚨﹐挾舌本。所以肺金之虛﹐多由腎水之涸﹐正以子令母虛也。故凡治勞損咳嗽﹐必當以壯水滋陰爲主﹐庶肺气得充﹐嗽可漸愈。宜一陰煎﹑左歸丸﹑六味地黃丸之類﹐擇而用之。其有元陽下虧﹐生气不布﹐以致脾困於中﹐肺困於上﹐而爲喘促﹑爲痞滿﹑爲痰涎嘔惡﹑爲泄瀉畏寒。凡脈見細弱﹐證見虛寒﹐而咳嗽不已者﹐此等證候﹐皆不必治嗽﹐但補其陽而嗽自止。如右歸飲﹑右歸丸﹑八味地黃丸﹑大補元煎﹑六味回陽飲﹑理中湯﹑劫勞散之類﹐皆當隨宜速用﹐不得因循以致侵深無及也。

內傷咳嗽﹐凡水虧於下﹐火炎於上﹐以致火爍肺金而爲漧咳﹐煩熱喉痛﹐口瘡潮熱﹐便結喜冷﹐尺寸滑數等證﹐則不得不兼淸火以存其水﹐宜四陰煎﹐或加減一陰煎﹑人參固本丸主之。此當與咳血證參酌﹐其治詳見血證門。

咳嗽聲啞者﹐以肺本屬金﹐蓋金實則不鳴﹐金破亦不鳴。金實者﹐以肺中有邪﹐非寒邪卽火邪也。金破者﹐以眞陰受損﹐非气虛卽精虛也。寒邪者﹐宜辛宜溫﹔火邪者﹐宜甘宜淸。气虛者宜補陽﹐精虛者宜補陰。大都此證邪實者其來暴﹐其治亦易﹔虛損者其來徐﹐其治亦難。治損之法﹐當與後漧咳證參酌用之。

內傷虛損之嗽﹐多不宜用燥藥及辛香動气等劑﹐如六安﹑二陳之類皆不可輕用﹐惟甘潤養陰﹐如乳酥﹑蜂蜜﹑百合﹑地黃﹑阿膠﹑麥冬﹑去皮核桃肉之類﹐皆所宜也。外邪證多誤認爲勞損﹐而遂成眞勞者﹐此必其人气體柔弱﹐而醫家望之已有成心﹐故見其發熱遂認爲火﹐見其咳嗽遂認爲勞﹐不明表裏﹐率用滋陰降火等劑。不知寒邪旣已在表﹐涼藥不宜妄投。若外旣有寒﹐而內又得寒﹐則表裏合邪﹐必致邪畱不解﹐延綿日甚。俗云﹕傷風不愈變成勞。夫傷風豈能變勞﹖特以庸醫誤治﹐而日加侵削﹐則柔弱之人﹐能堪幾多淸理﹐久而不愈﹐不至成勞不已也﹐此實醫之所誤耳。故醫於此證﹐最當詳察在表在裏及新邪久病等因﹐脈色形气等辧﹐辧得其眞﹐則但以六安煎﹑金水六君煎或柴陳煎之類﹐不數劑而可愈矣。醫之不精﹐此其一也。

漧咳嗽證﹐在丹溪云﹕火郁之甚。乃痰郁火﹐邪在肺中﹐用苦梗以開之﹐下用補陰降火﹐不已則成勞﹐須用倒倉法﹐此證多是不得志者有之。愚謂丹溪此說殊不然。夫旣云不得志﹐則其憂思內傷豈痰火病也﹐又豈苦梗﹑倒倉所宜攻也﹖蓋漧咳嗽者﹐以肺中津液不足枯涸而然﹐此明系內傷虧損﹐肺腎不交﹐气不生津﹐精不化气﹐所以干濇如此。但其有火無火﹐亦當辧治。若髒平無火者﹐止因肺虛﹐故必先補气自能生精﹐宜五福飲之類主之。若髒气微寒者﹐非辛不潤﹐故補陽則陰生﹐宜理陰煎或六君子湯之類。若兼內熱有火者﹐須保眞陰﹐故必先壯水﹐自能制火﹐宜一陰煎﹐或加減一陰煎﹐兼貝母丸之類。若以此證而但知消痰開郁﹐將見气愈耗﹐水愈虧﹐未免爲涸轍之鮒矣。

論河間治口敕先治痰說

愚觀河間謂治嗽當先治痰﹐因以南星﹑半夏之屬爲主﹐似得治嗽之法矣。此其意謂嗽必因痰﹐故勝其痰而嗽自愈﹐則理有不然也。蓋外感之嗽﹐必因風寒﹐風寒在肺則肺气不淸﹐所以動嗽﹐動嗽然後動痰。此風邪痰嗽之本﹐本於外感﹐非外感本於痰也。又如內傷之嗽﹐必因陰虛﹐陰虛則水涸金枯﹐所以動嗽﹐脾虛腎敗﹐所以化痰。此陰虛痰嗽之本﹐本於內傷﹐非內傷本於痰也。今曰治嗽當先治痰﹐豈求本之道乎﹖然治外感之嗽﹐惟二陳之屬爲最效。何也﹖蓋南星﹑半夏﹑生薑﹑陳皮﹑枳殼之類﹐其味皆辛﹐辛能入肺﹐辛能散寒﹐寒邪散則痰嗽自愈﹐此正所以治本而實非以治痰也。若內傷陰虛之嗽則大忌辛燥﹐此輩豈堪輕用哉﹗經曰﹕肺欲辛﹐以辛瀉之。此肺實者之宜辛也。又曰﹕辛走气﹐气病無多食辛。此肺虛者之忌辛也。气味宜否之理﹐《內經》妙用如此。河間何以不察﹐而謂南星﹑半夏之屬﹐但能治痰。豈果治痰之標﹐便能治嗽之本乎﹖

石室祕籙【淸陳士鐸】

欬嗽治法

肺嗽之證﹐本是肺虛﹐肺虛必宜補肺明矣。柰何兼治腎也﹖蓋肺金之气﹐夜臥必歸諸腎之中﹐譬如母子之間﹐母𨿽外遊﹐夜間必返子家以安其身。肺金爲心火所傷﹐必求救於己子以禦火侮。儻其子貧寒﹐何以號多人以報母讎哉﹗今有一方治之﹐用熟地﹑麥冬各一兩﹐山茱萸四錢﹐元參五錢﹐蘇子﹑天門冬﹑甘艸﹑牛膝各一錢﹐沙參三錢﹐紫菀五分﹐水煎服。此方之妙﹐全在峻補腎水而少淸肺金﹐則子盛於母﹐而母讎可報。又有祛邪之品﹐用之得宜﹐全不耗散肺金。譬如子率友朋﹐盡是同心之助﹐聲言攻擊﹐全不費老母之資﹐則子之讎𨿽在未復﹐而外侮聞風退舍﹐不敢重犯於母家﹐此又肺腎同治之妙法也。

燥證咳嗽﹐已傷肺矣﹐復加吐血吐膿﹐烏得不死﹖而必欲生之迂矣﹗不知燥證以致咳嗽﹐原是外感﹐非比內傷﹐𨿽吐膿血﹐亦因咳嗽之傷而來﹐救咳嗽而肺金有養﹐嗽止而膿血亦消也。方用養肺救燥丹﹐麥冬﹑金銀花﹑元參各三兩﹐甘艸﹑天門冬﹑桔梗各三錢﹐水煎服。此方單入肺金以潤津液﹐兼消浮火而止膿血﹐內气旣潤﹐外感又除﹐何愁死証之難治哉﹗

咳嗽法﹐當用輕淸之藥品﹐少少散之﹐無不立效﹐如小柴胡湯是也。然而小柴胡湯﹐世人不知輕重之法﹐予再酌定之﹐可永爲式。方用柴胡﹑黃芩﹑半夏﹑甘艸各一錢﹐陳皮五分﹐此小柴胡湯。予更加人參五分﹐茯苓二錢﹐更爲奇妙。蓋气足則邪易出而汗易發﹐世人見用人參﹐便覺失色﹐匪獨醫者不敢用﹐卽病者亦不敢服﹐相沿而不可救藥者﹐滔滔皆是﹐安得布告天下醫人﹐詳察其病源而善用之也。

人病久嗽不已﹐無不以爲邪之聚也。日日用發散之劑而不效者何﹖气散故耳。气散矣﹐而仍用散藥﹐無怪乎經月而不效也。法當用收斂之藥一二劑﹐便見成功。方用人參﹑白芥子﹑北五味子﹑蘇子各一錢﹐白芍三錢﹐酸棗仁二錢﹐麥冬五錢﹐益智仁五分﹐水煎服﹐一劑輕﹐二劑全愈。後服六味地黃丸﹐加麥冬三兩﹑北五味子一兩﹐服之不再發﹐否則不能保其不發也。蓋久服散藥﹐耗盡眞陰﹐𨿽暫用收斂之藥﹐一時奏功﹐而眞陰旣虧﹐腠理不密﹐一經風邪﹐最易感入﹐此必然之勢也。服地黃丸水足而肺金有養﹐腠理密﹐又何患重感風邪哉﹗古今圖書集成醫部全錄卷二百四十五

咳嗽門

方

厚朴麻黃湯【仲景】治咳而脈浮者。

厚朴五兩麻黃四兩石膏如雞子大杏仁半夏五味子各半升漧薑細辛各二兩小麥一升

右以水一斗三升﹐先煮小麥熟﹐去滓﹐內諸藥﹐煮取三升﹐溫服一升﹐日三服。

安腎丸【《直指方》】治腎經虛寒﹐咳嗽痰唾﹐面色黯黑﹐小腹動气作痛。

肉桂去粗皮不見火川烏炮去皮臍﹐各十六兩桃仁麩炒巴戟白疾藜炒山藥茯苓肉蓯蓉酒浸炙石斛萆薢白朮黃土炒破故紙各四十八兩

右爲末﹐煉蜜爲丸如桐子大。每服三十丸﹐溫酒或鹽湯送下﹐空心食前。

易簡杏子湯治咳嗽﹐不問外感風寒﹐內傷生冷﹐及虛勞咯血﹐痰飲停積﹐皆治療之。

人參半夏制白茯苓甘艸五味子芍藥各等分細辛榦姜桂枝各減半

右﹝口父﹞咀﹐每服四錢﹐水一盞半﹐杏仁去皮尖銼五枚﹐生薑三片﹐煎至六分﹐去滓溫服。若感冒得﹐加麻黃等分。若脾胃素實者﹐用禦米殼去筋膜銼碎﹐以酢淹炒等分加之﹐每貼加烏梅一枚煎服﹐尢妙。嘔逆惡心者﹐不可用此。若久年咳嗽﹐气虛喘急﹐去杏仁﹑人參﹐倍加麻黃﹑芍藥﹑漧薑﹑五味子﹐各增一半﹐一名小靑龍湯。

濟生橘蘇散治傷風咳嗽﹐身熱有汗﹐惡風﹐脈浮數有熱﹐服杏子湯不得者。

橘紅紫蘇葉杏仁去皮五味子制半夏桑白皮炙貝母白朮各一兩甘艸炙﹐半兩

右﹝口父﹞咀﹐每服四錢﹐水一盞﹐生薑五片﹐煎七分﹐溫服無時。

寧嗽化痰湯治感冒風寒﹐咳嗽鼻塞。

桔梗枳殼麩炒半夏姜湯泡七次陳皮前胡漧葛茯苓各一錢紫蘇一錢二分麻黃一錢﹐冬加夏減杏仁炒去皮尖桑皮各一錢甘艸四分

水二鍾﹐姜三片﹐煎八分﹐食遠熱服。

金沸艸散【《和劑》】治肺感寒邪﹐鼻塞聲重﹐咳嗽不已。

旋覆花麻黃去節前胡各七分荊芥一錢甘艸炒半夏湯洗七次﹐薑汁浸赤芍藥各五分

水一盞半﹐生薑三片﹐棗一枚﹐煎八分﹐不拘時溫服。

梔子仁湯治火郁咳嗽。

郁金枳殼麩炒升麻山梔子炒﹐各等分

右﹐每服五錢﹐水煎。

麥門冬湯治火熱乘肺﹐咳嗽有血﹐胸膈脹滿﹐五心煩熱。

麥門冬桑白皮炒生地黃各一錢淡竹葉半夏紫菀桔梗麻黃各七分五味子甘艸各五分

右﹐薑水煎服。

華蓋散【《和劑》】治肺受風寒﹐咳嗽聲重﹐胸膈煩滿﹐頭目昏眩。

麻黃去根節紫蘇子炒杏仁炒去皮尖桑白皮炒赤茯苓橘紅各一錢甘艸五分

水二鍾﹐生薑五片﹐紅棗一枚﹐煎至一鍾﹐去滓﹐不拘時服。

加減麻黃湯治肺感寒邪﹐咳嗽。

麻黃去節﹐二錢杏仁炒﹐去皮尖半夏姜制陳皮各一錢辣桂甘艸炙﹐各半錢

水二鍾﹐生薑四片﹐紫蘇半錢﹐同煎至一鍾﹐去滓﹐不拘時服。

小靑龍湯治肺寒積水﹐咳嗽。

麻黃去根節芍藥漧薑炙甘艸細辛桂枝各三兩五味子半夏各半升﹐湯洗

右八味﹐以水一斗﹐先煎麻黃﹐減去二升﹐去上沫﹐內諸藥﹐煎取三升﹐去滓﹐溫服一升。

杏子湯【《良方》】治一切咳嗽﹐不問外感風寒﹐內傷生冷﹐及痰飲停積﹐悉皆治之。

杏仁炒﹐去皮尖﹐雙仁人參白茯苓細辛洗半夏湯泡七次官桂不見火漧薑炮白芍五味子甘艸炙﹐各一錢

右作一服﹐用水二鍾﹐生薑五片﹐煎至一鍾﹐不拘時服。此藥味多辛熱之劑﹐若冷嗽則可服。

應夢人參散【《和劑》】治久欬嗽。

甘艸炙﹐六兩人參桔梗靑皮白芷漧葛白朮各三兩漧薑炮﹐五錢半

每服三錢﹐水一盞﹐姜二片﹐棗二枚﹐煎七分﹐不拘時熱服。

觀音應夢散【《夷堅志》】治前證。

人參一寸胡桃去殼不去皮﹐二枚

右以水二盞﹐姜五片﹐棗二枚﹐臨臥煎服。蓋人參定喘﹐帶皮胡桃斂肺也。

﹝艸款﹞冬花散【《和劑》﹐下同】治久欬嗽。

知母桑葉洗焙﹝艸款﹞冬花各十兩阿膠炒麻黃去根節貝母炒杏仁去皮尖﹐各四十兩甘艸炙半夏湯洗制﹐各二十兩

每服三錢﹐水一盞﹐姜三片﹐煎七分﹐食後溫服。

二母散治前證。

知母貝母各等分

每服五錢﹐水二盞﹐姜三片﹐煎八分﹐溫服無時。

紫菀茸湯【《濟生方》】治飲食過度。或食煎煿﹐邪熱傷肺﹐咳嗽咽癢﹐痰多唾血﹐喘急脇痛﹐不得睡臥。

紫菀茸洗﹝艸款﹞冬花百合蒸焙杏仁去皮尖阿膠蛤粉炒經霜桑葉貝母去心蒲黃炒半夏制﹐各一兩犀角鎊甘艸炙人參各半兩

右﹝口父﹞咀﹐每服四錢﹐水盞半﹐姜五片﹐煎八分﹐食後溫服。

潤肺丸【《統旨》﹐下同】治前證。

訶子五味子五倍子甘艸各等分

右爲末﹐蜜丸噙化。久嗽﹐加罌粟殼。

淸音丸治欬嗽。

桔梗訶子各一兩甘艸五錢冰片三分硼砂靑黛各三錢

右爲細末﹐煉蜜丸如龍眼大。每服一丸﹐噙化。

橄欖丸【《得效方》】治久欬嗽。

百藥煎烏梅甘艸石膏各等分

右爲末﹐煉蜜丸如彈子大﹐臨臥噙化一丸。

甲乙餅治咳出血片﹐兼痰內有血絲﹐不問年深日近﹐但只聲在﹐一服取效。

靑黛一兩牡蠣粉七錢杏仁七粒﹐去皮尖﹐研

蠟丸湯使同上。

人參養肺丸治肺胃俱傷﹐气奔於上﹐客熱燻肺﹐咳嗽喘急﹐胸中煩悸﹐涕唾稠粘﹐吐血嘔血﹐並皆治之。

人參黃芪蜜炙﹐各一兩八錢茯苓﹝艸舌﹞蔞根各六錢半夏曲炒﹐四兩杏仁炒去皮﹐二兩四錢皂角子三十个﹐炒去皮

右爲細末﹐煉蜜和丸如彈子大。每服一丸﹐食後細嚼﹐用紫蘇湯送下﹔喘用桑白皮湯送下。

寧肺湯治榮衛俱虛﹐發熱自汗﹐肺气喘急﹐咳嗽痰涎。

人參當歸白朮熟地黃川芎白芍藥五味子麥冬桑皮茯苓甘艸炙﹐各一錢阿膠蛤粉炒﹐一錢半

右作一服﹐用水二鍾﹐生薑五片﹐煎至一鍾﹐食後服。

貝母散治暴發咳嗽﹐多日不愈。

貝母杏仁去皮尖桑白皮各二錢五味子知母甘艸各一錢﹝艸款﹞冬花一錢半

右作一服﹐用水二鍾﹐生薑三片﹐煎至一鍾﹐食後服。《奇效良方》無款冬花。

治嗽得效方治諸嗽久不瘥。

佛耳艸甘艸人參﹝艸款﹞冬花白礬枯﹐各二錢

右銼碎﹐作一服﹐水二盞﹐生薑三片﹐棗一枚﹐烏梅半个﹐煎至七分﹐食後服。

治嗽補虛方

牛骨一副﹐取髓白砂蜜八兩杏仁去皮尖﹐研山藥去皮﹐研爲細末胡桃各四兩﹐去皮研

右將牛骨髓﹑沙蜜﹐砂鍋內煎熬沸﹐以絹帛濾去滓﹐盛在磁瓶內﹐將山藥﹑杏仁﹑胡桃三味亦入瓶內﹐以紙密封瓶口﹐重湯內煎﹐一日一夜取出﹐每日早晨﹐用白湯化一匙服。

雌黃丸治暴嗽久嗽勞嗽。

葉子雌黃一兩研細﹐紙筋泥固濟﹐令幹﹐勿令泥厚。將藥入盒子內﹐水調赤石脂封﹐盒子口更以泥封之﹐候幹﹐坐盒子於地上﹐上面以未入窯瓦坯子﹐擁盒子令作一尖子﹐上用炭十斤﹐簇定頂上﹐著火一熨斗籠起﹐令火從上漸熾﹐候火銷三分去一﹐看瓦坯通紅﹐則去火候冷﹐開盒子取藥當如鏡面光明紅色

右入乳缽內細研﹐湯浸蒸餅﹐和丸如粟米大。每服三丸﹑五丸﹐食後用甘艸湯下﹐服後睡良久﹐妙。

紫金散治一切痰嗽﹐日夜不得眠臥。

南星去皮臍白礬甘艸各半兩烏梅肉二兩

右爲粗散﹐用慢火於銀石器內﹐炒令紫色﹐放冷﹐研爲細末。每服二錢﹐臨臥時﹐身入被內﹐用虀汁七分﹐溫湯三分暖令稍熱﹐調前藥末服之咽下﹐便仰臥低枕﹐想藥入於肺中﹐須臾得睡﹐其嗽立止。

蘇子煎治上气咳嗽。

蘇子生薑汁生地汁白蜜杏仁各一升

右搗蘇子﹐以地黃汁﹑薑汁澆之﹐以絹絞取汁更搗﹐以汁澆之﹐絞令味盡去滓熬﹐令杏仁微黃黑如脂﹐又以汁澆之﹐絹絞往來六七度﹐令味盡去滓﹐內蜜合和﹐置銅器中於湯上煎之﹐令如飴﹐每服方寸匕﹐日三夜一。一方無地黃汁。

蜜酥煎治肺感於寒﹐成咳嗽上气﹐及多涕唾﹐面目浮腫。

杏仁三升﹐去皮尖雙仁﹐研白蜜一升牛酥二升

右將杏仁於磁盆中﹐用水研取汁五升﹐淨磨銅鐺﹐勿令脂膩﹐先傾三升汁於鐺中﹐刻木記其探淺﹐又傾汁二升﹐火煎減至於所記處﹐卽內蜜酥等煎﹐還至本記處﹐藥乃成﹐貯不津磁器中。每日三度以暖酒服一大匙。不能飲酒﹐和粥服亦得。服至一七日﹐唾色變白﹐二七日唾稀﹐三七日咳斷。

百合湯治肺气壅滯﹐咳嗽喘悶﹐膈脘不利﹐气否多渴﹐腰膝浮腫﹐小便淋濇。

百合赤茯苓陳皮去白紫蘇莖葉人參大腹皮豬苓桑皮枳殼麩炒麥冬去心甘艸炙﹐各一兩馬兜鈴七枚﹐和皮

右粗搗篩﹐每服四錢﹐水一盞半﹐入生薑一棗大﹐同煎至八分﹐去滓﹐不拘時溫服。

葶藶散治咳嗽面目浮腫﹐不得安臥﹐涕唾稠粘。

甜葶藶隔紙炒﹝木郁﹞李仁炒桑白皮各一兩大腹皮去土﹐七錢半紫菀旋覆花檳榔木通各半錢

右爲散﹐每服三錢﹐水一中盞﹐生薑半分﹐煎至六分﹐去滓﹐不拘時溫服。

淸咽寧肺湯【《統旨》】治欬嗽。

桔梗二錢山梔炒黃芩桑皮甘艸前胡知母貝母各一錢

水二鍾﹐煎八分﹐食後服。

蛤蚧湯治咳嗽吐膿血﹐及肺痿羸瘦﹐涎涕稠粘。

蛤蚧灑浸酥炙知母焙貝母焙桑白皮炙鹿角膠炙令燥枇杷葉去毛尖葛根人參甘艸炙杏仁湯浸﹐去皮尖雙仁﹐炒﹐各一兩

每服三錢﹐水一盞半﹐煎八分﹐去滓﹐不拘時溫服。

保和湯治勞證久嗽﹐肺燥成痿﹐服之決效。

知母貝母天冬麥冬﹝艸款﹞冬花各一錢天花粉薏苡仁炒杏仁去皮尖﹐各五分五味子十二粒紫菀馬兜鈴桔梗百合阿膠蛤粉炒當歸百部各六分粉艸炙紫蘇薄荷各四分

水二鍾﹐姜三片﹐煎七分﹐入飴糖一匙﹐食後服。吐血或痰帶血﹐加炒蒲黃﹑生地黃﹑小薊。痰多﹐加橘紅﹑茯苓﹑﹝艸舌﹞蔞仁。喘﹐去紫蘇﹑薄荷﹐加蘇子﹑桑皮﹑陳皮。

五味子湯治咳嗽皮膚漧燥﹐唾中有血﹐胸膈疼痛。

赤小豆一撮五味子桔梗紫菀甘艸炒續斷各五分竹茹一錢生地桑皮炒﹐各二錢

右﹐水煎服。

本事鱉甲丸治勞嗽虛證﹐及鼻流淸涕﹐耳作蟬鳴﹐眼見黑花﹐一切虛證﹐丈夫女人皆可服。

五味子二錢鱉甲地骨皮各三兩

右爲末﹐煉蜜丸如梧子大。空心食前﹐溫酒或鹽湯任意服三五十丸。婦人酢湯下。此方乃曲江人家祕方﹐服效者眾﹐且處方有理。

三拗湯【《和劑》】治寒燠不常﹐暴嗽喘急﹐鼻塞痰壅。

麻黃不去節杏仁不去尖甘艸不炙﹐各等分

每服五錢﹐水一鍾﹐生薑五片﹐煎服﹐有汗卽愈。一本甘艸減半。

靑金丸【《三因》】治肺虛風壅﹐咳嗽喘滿﹐咯痰血。

杏仁去皮尖﹐二兩﹐用牡蠣煆成粉與杏仁同炒黃色﹐去牡蠣粉不用靑黛一兩

右爲末研勻﹐用黃蠟一兩﹐鎔化搜和﹐丸如彈子大﹐壓扁如餅。每用梨三个﹐或用軟柿餅一个﹐去核入藥在內﹐濕紙裹煨﹐約藥鎔方取出﹐去火毒﹐細嚼﹐糯米飲下。

天門冬丸治肺臟壅熱﹐咳嗽﹐痰唾稠粘。

天冬一兩半﹐焙百合前胡貝母煨桑皮半夏桔梗防己紫菀赤茯苓生地黃杏仁湯洗﹐去皮尖雙仁﹐麩炒黃﹐研如膏﹐各七錢半

右爲細末﹐煉蜜和搗二三百杵﹐丸如桐子大。每服二十丸﹐不拘時﹐生薑湯送下﹐日三服。

前胡散治欬嗽涕唾稠黏﹐心胸不利﹐時有煩熱。

前胡桑皮貝母煨﹐各一兩麥門冬一兩半甘艸炙﹐二錢半杏仁半兩﹐湯浸去皮尖雙仁﹐炒

右爲散﹐每服四錢﹐以水一中盞﹐入姜半分﹐煎至六分﹐去滓溫服﹐無時。

枳殼湯【潔古﹐下同】治久嗽胸膈不利者﹐多上焦發熱。

枳殼炒﹐四兩桔梗二兩黃芩一兩半

右爲細末﹐每早取二兩半﹐水三鍾﹐煎至一鍾﹐日作三服﹐午時﹑中時﹑臥時各一服。三日七兩半﹐服盡﹐又服半夏湯﹐用半夏姜制切片﹐每三錢半﹐水盞半﹐姜五片﹐煎至一盞﹐食後﹐日二三服。二三日服了﹐再服枳殼丸﹐盡其痰爲度。

款气丸治久嗽痰喘﹐肺气浮腫。

靑皮陳皮檳榔木香杏仁馬兜鈴炮茯苓﹝木郁﹞李仁當歸莪朮葶藶各三錢人參防己各四錢牽牛頭末﹐二兩半

右爲細末﹐薑汁麵糊丸桐子大。每服二十丸﹐加至七十丸﹐食後姜湯送下。一方無莪朮﹐有豬苓﹑澤瀉。

馬兜鈴丸治多年喘嗽不止﹐大有神功。

馬兜鈴半夏杏仁去皮尖﹐麩炒﹐各一兩巴豆二十一粒﹐去皮油研

已上除巴豆﹑杏仁另研外﹐余爲細末﹐用皂角膏子爲丸如梧子大﹐雄黃爲衣。每十丸﹐臨臥煎烏梅湯下﹐以利爲度。

貝母湯【《本事方》】治諸嗽久不瘥。

貝母一兩﹐去心﹐姜制黃芩半兩漧薑生五味子陳皮各一兩桑白皮半兩半夏柴胡桂心各一兩木香甘艸各二錢半

右爲粗未﹐每服五錢﹐水一盞半﹐加杏仁七粒去皮尖﹐生薑七片﹐煎去滓溫服。有蔣氏之妻﹐積年嗽﹐制此方授之﹐一服瘥。以治諸般嗽悉愈。此方有寒有熱﹐有收有散﹐諸嗽通用也。一方有杏仁。

人參散治諸咳嗽喘急﹐語言不出﹐年久者多服見效。

人參知母貝母馬兜鈴肉麻黃去節杏仁生半夏各一錢半天仙藤一錢

右作一服﹐水二鍾﹐烏梅一枚﹐蜜一匙﹐煎至一鍾﹐臨睡服。

人參淸肺湯【《和劑》﹐下同】治肺胃虛寒﹐咳嗽喘急﹐睡臥不安﹐並治年久勞嗽﹐吐血鮏臭。

地骨皮人參炙甘艸阿膠麩炒烏梅肉杏仁去皮尖﹐麩炒桑白皮去粗皮知母罌粟殼去蒂蓋蜜炙﹐各等分

右﹝口父﹞咀﹐每三錢﹐水盞半﹐烏梅﹑棗子各一枚﹐煎一盞﹐臨臥溫服。

參粟湯治久嗽。

人參﹝艸款﹞冬花罌粟殼酢炙﹐各等分

每服四錢﹐水一鍾﹐阿膠一錢﹐烏梅一个﹐煎七分﹐臨臥溫服。

久嗽丸子【丹溪】

海蛤粉研細﹐君膽星臣杏仁臣訶子佐靑黛佐皂角使

右爲末﹐薑汁丸如桐子大﹐姜湯下。

香蠶散凡久嗽﹐乃積痰久畱肺脘﹐粘滯如膠﹐气不能升降﹐或挾濕與酒而作。

香附子童便浸僵蠶炒海蛤粉﹝艸舌﹞蔞仁蜂房杏仁薑汁竹瀝神曲各等分

右爲末﹐煉蜜丸噙化。

半蘇丸治形實﹐夏月無汗﹐成久嗽痰火。

半夏姜制紫蘇葉各一兩

右二味﹐入莎末﹑蜆殼末﹑神曲末﹐以﹝艸舌﹞蔞瓤﹑桃仁半兩和丸。先服三拗湯三貼﹐方服此丸子。

祛痰丸一男子五十歲﹐舊年因暑月入冷水作勞患瘧﹐後得痰嗽﹐次年夏末得弦脈而左手虛﹐叩之必汗少而有痰﹐身時時發熱﹐痰如稠黃膠﹐與下項方藥﹐仍灸大椎﹑風門﹑肺兪五處。

半夏一兩白朮七錢茯苓六錢黃芩陳皮畱白桔梗枳殼石膏煆﹐各半兩僵蠶炒二錢半五味子一錢半

右用神曲糊丸﹐姜湯下三十丸。先與三拗湯加黃芩﹑白朮﹐二貼。夜與小胃丹十丸﹐以攪其痰。

大菟絲子丸【《和劑》】治腎气虛損﹐五勞七傷﹐腳膝酸痛﹐面色黧黑﹐目眩耳鳴﹐心忡气短﹐時有盜汗﹐小便滑數。

菟絲子淨洗酒浸澤瀉鹿茸去毛酥炙石龍芮去土肉桂去粗皮附子炮去皮﹐各一兩石斛山茱萸肉熟漧地黃白茯苓續斷牛膝酒浸一宿﹐焙漧防風肉蓯蓉酒浸切焙杜仲去粗皮炒去絲沈香補骨脂去毛酒炒蓽澄茄巴戟去心茴香炒﹐各三兩五味子桑螵蛸酒浸炒覆盆子去枝葉萼芎藭各半兩

右爲細末﹐酒煮麵糊丸如梧子大。每服二十丸﹐空心溫酒鹽湯任下。

甘桔湯仲景云﹕少陰咽痛藥也。孫眞人治肺癰﹐吐膿血﹐用生甘艸。加減二十餘條。

桔梗三兩甘艸一兩

右﹐水煎服。咳逆气者﹐加陳皮﹔咳嗽者﹐加貝母﹑知母﹔咳發渴者﹐加五味子﹔吐膿血者﹐加紫菀﹔肺痿者﹐加阿膠﹔面目腫者﹐加茯苓﹔嘔者﹐加生薑﹑半夏﹔少气者﹐加人參﹑麥門冬﹔膚痛者﹐加黃芪﹔目赤者﹐加梔子﹑黃連﹔咽痛者﹐加鼠黏子﹑竹茹﹔聲不出者﹐加半夏﹑桂枝﹔痰毒頭腫者﹐加鼠粘子﹑大黃﹑芒硝﹔胸痛膈不利者﹐加枳殼﹔心胸痞者﹐加枳實﹔不得眠者﹐加梔子﹔發狂者﹐加防風﹑荊芥﹔加葛根﹑陳皮。

射幹麻黃湯【《仲景》】治喉中有聲。

射幹細辛紫菀﹝艸款﹞冬花各三兩麻黃生薑各四兩五味子半夏各半升大棗七枚

水一斗二升﹐先煮麻黃兩沸﹐去上沫﹐納諸藥﹐煮取三升﹐分溫三服。

白前湯【《千金方》】治咳逆上气﹐身體浮腫﹐短气腫滿﹐旦夕倚壁不得臥﹐喉中水雞聲。

白前紫菀半夏大戟各三兩

水一斗﹐浸一宿﹐明日煮取三升﹐分三服。

淸金湯治丈夫女人遠年咳嗽﹐上气喘急﹐喉中涎聲﹐胸滿气逆﹐坐臥不寧﹐飲食不下。

陳皮去白薏苡仁五味子阿膠炒紫蘇茯苓去皮桑白皮杏仁去皮尖﹐炒﹝艸款﹞冬花貝母去心半夏曲百合各一錢粟殼蜜炒人參甘艸炙﹐各半錢

右作一服﹐水二鍾﹐生薑三片﹐棗二枚﹐烏梅一枚﹐煎一鍾﹐食後服。

杏仁煎治欬嗽失音不出。

杏仁去皮尖﹐三兩﹐研紫菀五味子各一兩生薑汁白蜜餳糖各一兩半桑皮貝母木通各一兩二錢半

右銼碎﹐用水三升﹐熬至半升﹐去滓﹐入前杏仁等四味﹐再熬成膏。每服一匕﹐含化。一方加﹝艸款﹞冬花﹑知母各一兩。

通聲煎治咳嗽气促﹐胸中滿悶﹐語聲不出。

杏仁一升﹐去皮尖雙仁炒﹐另研如泥五味子木通人參桂心去粗皮細辛﹝艸款﹞冬花石菖蒲竹茹酥各三兩棗肉二升白蜜生薑汁各一升

右前八味﹐銼如麻豆大﹐以水五升﹐微火煎五七沸﹐去滓﹐內薑汁酥蜜並棗肉﹐再煮﹐令稀稠得所。每服一匙﹐用溫酒一小盞化下。一方無灰酒含咽之。

小陷胸湯【仲景】治熱痰咳嗽。

黃連一兩半夏半升﹐洗﹝艸舌﹞蔞實大者一枚

右以水六升﹐先煮﹝艸舌﹞蔞﹐取三升﹐去滓﹐內諸藥﹐煮取二升﹐去滓﹐分溫三服。

三生丸治嗽。

核桃仁生薑去皮﹐細切杏仁各一兩

右三味﹐同研爲泥﹐就和作劑﹐可得十三四丸﹐臨臥﹐爛嚼一丸可。數服卽止。

痰嗽化痰丸

白芥子滑石各半兩貝母南星各一兩風化硝二錢半黃芩酒浸﹐一兩半

右爲末﹐湯浸﹐蒸餅丸。

人參半夏丸【《衛生寶鑑》】化痰墜涎﹐止嗽定喘﹐療風痰食痰﹐一切痰逆嘔吐﹐痰厥頭痛﹐或風气偏正頭痛﹐或風壅頭目昏﹐或耳鳴鼻塞咽漧﹐胸膈不利。

人參茯苓南星薄荷各半兩寒水石白礬生半夏姜屑﹐各一兩蛤粉二兩藿香二錢半

右爲末﹐水面爲丸如桐子大。每服三十丸﹐姜湯下﹐食後﹐日三服。白湯亦得。一方加黃連半兩﹑黃蘗二兩﹐尢效。又治酒病﹐調和臟腑﹐殊妙。

人參淸鎭丸治熱止嗽﹐消痰定喘。

人參柴胡各一兩陳皮二錢黃芩半夏甘艸炙﹐各七錢麥門冬靑黛另研﹐各二錢五味子十三粒

右爲末﹐麵糊丸如桐子大。每服三十丸﹐溫白湯送下﹐食後。

玉液丸治風壅﹐化痰涎﹐利咽膈﹐淸頭目﹐止咳嗽﹐除煩熱。

寒水石煆赤﹐出火毒﹐水飛過﹐三十兩半夏洗研白礬枯研﹐各十兩

右研細和勻﹐麵糊丸如桐子大。每服三十丸﹐食後用淡生薑湯送下。

半夏溫肺湯【《拔萃方》】治心腹中脘﹐痰水冷气﹐心下汪洋﹐嘈雜咳嗽﹐常多涎唾﹐口中淸水出﹐脇肋急脹﹐痛不欲食﹐此胃气虛冷所致﹐其脈沈弦細遲。

旋覆花人參細辛桂心甘艸陳皮桔梗芍藥半夏制﹐各半兩赤茯苓七錢半

右﹝口父﹞咀﹐每服四錢﹐生薑三片﹐水煎﹐食後服。

星香丸治諸气嗽生痰。

半夏用白礬一兩﹐以水同浸一宿南星各三錢陳皮泔浸去白香附皂角水浸﹐曬漧﹐各三兩

右四味﹐俱不見火﹐研爲細末﹐薑汁煮麵糊和丸如桐子大。每服五十丸﹐食後﹐淡生薑湯送下。

白朮湯治受濕﹐咳嗽痰多﹐上气喘急﹐身體重痛﹐脈濡細。

白朮三錢白茯苓去皮半夏湯泡七次橘紅各二錢五味子甘艸炙﹐各一錢

右作一服﹐用水二鍾﹐生薑五片﹐煎至一鍾﹐不拘時溫服。一方無五味子。

麻黃湯【仲景﹐下同】治肺臟發咳﹐咳而喘急有聲﹐甚則唾血。

麻黃三錢桂枝二錢甘艸一錢杏仁二十粒

右﹐水煎服。

桔梗湯治心臟發咳﹐咳而喉中如梗狀﹐甚則咽腫喉痺。

苦桔梗三錢甘艸六錢

右﹐水煎服。按此卽甘桔湯變其銖兩而成方者。

升麻湯治脾臟發咳﹐咳而右脇下痛﹐痛引肩背﹐甚則不可以動。

升麻白芍藥甘艸各二錢葛根三錢

右﹐水煎服。

麻黃附子細辛湯治腎臟發咳﹐咳則腰背相引而痛﹐甚則咳涎。

麻黃細辛各二錢附子一錢

右﹐水煎服。

烏梅丸治胃腑發咳﹐咳而嘔﹐嘔甚則長虫出。

烏梅三十枚細辛附子桂枝人參黃蘗各六錢漧薑一兩黃連一兩五錢當歸蜀椒各四錢

右爲末﹐先用酒浸烏梅一宿﹐去核蒸之﹐和米飯搗如泥﹐爲丸桐子大。每服三十丸﹐白湯下。

黃芩半夏生薑湯治膽腑發咳﹐嘔苦水如膽汁。

黃芩炒生薑各三錢甘艸炙半夏各二錢

右﹐薑水煎服。

赤石脂禹餘糧湯治大腸腑發咳﹐咳而遺矢。

赤石脂禹餘糧各二錢﹐並打碎

右﹐水煎服。

芍藥甘艸湯治小腸腑發咳﹐咳而失气。

芍藥甘艸炙﹐各四錢

右﹐水煎服。

茯苓甘艸湯治膀胱腑發咳﹐咳而遺溺。

茯苓二錢桂枝二錢五分生薑五大片炙甘艸一錢

右﹐水煎服。

錢氏異功散治久咳不已﹐或腹痛少食﹐面腫气逆﹐又治脾虛胃弱﹐食飲少思等證。

人參茯苓白朮甘艸陳皮各等分

右﹐每服三錢﹐姜棗水煎服。

桔梗湯【《和劑》】除痰止欬嗽。又治心欬。

桔梗半夏制陳皮去白﹐各一兩枳實三錢

右爲粗末﹐每服三錢﹐姜五片﹐水煎服。

二母散【《入門》】治諸般咳嗽﹐兼治痰喘。

知母貝母各一兩巴豆十粒﹐作霜

右爲末﹐每服一字﹐與姜三片﹐臨臥細嚼﹐白湯下﹐便合口唾﹐其嗽卽定。亦治久嗽不愈。

神朮散【《得效方》】治傷風頭痛﹐鼻塞聲重﹐咳嗽。

蒼朮米泔制﹐二錢羌活川芎白芷細辛甘艸各一錢

右銼﹐作一貼﹐姜三片﹐蔥一寸﹐煎服。

金沸艸散【《正傳》】治肺惡風寒﹐咳嗽聲重﹐痰涎黃濁壅盛。

荊芥二錢旋覆花前胡各一錢半赤茯苓麻黃各一錢半夏七分半細辛甘艸各三分

右銼﹐作一貼﹐入姜三片﹐棗二枚﹐烏梅一个﹐水煎﹐綿濾去滓﹐服。

玉粉丸治气痰咳嗽。

南星曲半夏曲陳橘皮各一兩

右爲末﹐用自然薑汁打糊﹐丸如梧子大。每服四十丸﹐姜湯下。寒痰去橘皮﹐加官桂。

溫肺湯【《良方》﹐下同】治肺虛感冷咳嗽﹐嘔吐痰沫。

漧薑半夏湯泡去滑﹐各一錢杏仁陳皮甘艸各錢半細辛阿膠炒﹐各半錢

右作一服﹐用水二鍾﹐生薑五片﹐紅棗一﹐煎至一鍾﹐去滓﹐不拘時服。

人參紫菀湯治肺气不調﹐咳嗽喘急﹐久不愈者。

人參紫菀茸桂枝五味子杏仁去皮尖甘艸各一錢縮砂罌粟殼姜制炒﹐各二錢

右作一服﹐用水二鍾﹐生薑五片﹐烏梅二个﹐煎一鍾﹐食遠服。

五拗湯治感寒咳嗽﹐肺气喘急。

麻黃不去節杏仁不去皮甘艸生荊芥穗桔梗各二錢

右作一服﹐用水二鍾﹐生薑三片﹐煎至一鍾﹐食遠服。咽喉痛者﹐煎熟後﹐加﹝石卜﹞硝少許。一方去荊芥﹑桔梗﹐用枳實﹑半夏。

玉芝丸治風壅痰實﹐頭目眩昏﹐咳嗽聲重﹐咽膈不利。

人參白茯苓去皮白礬枯天南星米泔浸薄荷各三十兩半夏曲六十兩

右爲細末﹐生薑汁煮﹐麵糊和丸如梧子大。每服三十丸﹐食後生薑湯送下。如痰盛燥熱﹐薄荷湯送下。

鍾乳補肺湯治肺气不足﹐久年咳嗽﹐以致皮毛焦枯﹐吐血鮏臭﹐喘乏不止。

鍾乳粉碎如米桑白皮各二錢肉桂去粗皮白石英碾末五味子﹝艸款﹞冬花去硬紫菀洗麥門冬去心人參各一錢

右﹐除鍾乳粉﹑白石英﹐同爲粗末拌勻。右作一服﹐用水二鍾﹐生薑五片﹐棗一枚﹐粳米三十粒﹐煎至一鍾﹐食後服。

人參潤肺丸治肺气不足﹐咳嗽喘急﹐久年不愈﹐漸成虛勞﹐及療風壅痰實﹐頭目眩運﹐口舌漧燥﹐涕唾稠粘。

人參﹝艸款﹞冬花細辛去葉杏仁炒﹐去皮甘艸炙﹐各四兩官桂去皮桔梗各五兩知母六兩

右爲細末﹐煉蜜爲丸如雞頭實大。每服一丸。食後細嚼﹐用淡生薑湯送下。

八味﹝艸款﹞花散治肺經寒熱不調﹐痰涎不已。

﹝艸款﹞冬花紫菀茸五味子甘艸炙﹐各一錢半桑皮炒麻黃去節杏仁湯浸﹐去皮尖﹐各一錢

右作一服﹐水二鍾﹐煎一鍾﹐入黃蠟如皂角子大﹐食後服。

人參丸治遠年近日咳嗽﹐諸藥不效者。

人參桔梗甘艸炙﹐各一兩北五味子阿膠蛤粉炒珠﹐各半兩肉桂杏仁泡去皮炒烏梅肉各二錢半

右爲細末﹐煉蜜和丸﹐每兩作十五丸。每服一丸﹐用新綿裹定﹐於湯內濕過﹐噙化咽津。

大降气湯治上盛下虛﹐膈壅痰實﹐喘嗽﹐咽漧不利。

紫蘇子微炒川芎細辛當歸焙白茯苓桔梗厚朴姜制陳皮去白半夏曲炒前胡肉桂去粗皮甘艸炙﹐各一錢

右作一服﹐用水二鍾﹐生薑五片﹐紫蘇五葉﹐同煎至一鍾﹐去滓﹐食後服。一方無肉桂。

平肺湯治肺气上壅﹐喘嗽痰實﹐寒熱往來﹐咽漧口燥。

陳皮一錢半半夏湯泡七次苦梗炒薄荷紫蘇烏梅去核紫菀杏仁炒五味子桑白皮蜜炒罌粟殼甘艸炙﹐各一錢

右作一服﹐用水二鍾﹐生薑五片﹐煎至一鍾﹐食後服。

人參荊芥散治肺感風邪﹐上壅痰嗽﹐頭目不淸﹐語言不出﹐咽漧項彊﹐鼻流淸涕。

人參杏仁去皮尖桔梗炒細辛陳皮麻黃去根節﹐各一錢半夏湯泡洗﹐一錢半荊芥穗通艸炙甘艸各半錢

右作一服﹐用水二鍾﹐生薑五片﹐煎至一鍾﹐食後服。

杏仁煎治老人久患喘嗽不已﹐睡臥不得者﹐服之立效。

杏仁去皮尖胡桃肉各等分

右共碾爲膏﹐入煉蜜少許﹐搜和得所﹐丸如彈子大。每服一丸﹐食後細嚼生薑湯送下。

祛痰丸治風痰喘嗽。

人參陳皮去白靑皮茯苓白朮土炒木香天麻各一兩槐角子半夏湯泡洗七次﹐各七錢半豬牙皂角去皮弦酥炙﹐五錢

右爲細末﹐生薑汁煮﹐麵糊爲丸如梧桐子大。每服五七十丸﹐食後溫酒送下。生薑湯亦可。

紫蘇半夏湯治喘嗽痰涎。

紫蘇半夏湯泡七次紫菀茸陳皮去白五味子杏仁去皮尖﹐麩炒桑白皮各二錢

右作一服﹐水二鍾﹐生薑三片﹐煎至一鍾﹐日三服。

補肺湯治肺虛气乏久嗽。

阿膠蛤粉炒紫蘇子桔梗半夏湯泡七次甘艸炙﹐各一錢﹝艸款﹞冬花砂仁紫菀細辛杏仁炒去皮五味子艸果陳皮桑皮炒石菖蒲靑皮各半錢

右作一服﹐用水二鍾﹐生薑四片﹐紫蘇五葉﹐煎一鍾﹐食後服。

人參飲治咳嗽痰飲通用。

人參桔梗半夏曲五味子細辛枳殼赤茯苓去皮杏仁各一錢半甘艸炙﹐半一錢

右作一服﹐用水二鍾﹐生薑三片﹐烏梅十个﹐煎至一鍾﹐食後服。一方無杏仁﹐不用烏梅煎服。痰嗽加紫菀﹐添甘艸。

人參潤肺散治咳嗽气急﹐痰壅鼻塞。

人參二錢麻黃去皮節杏仁去皮尖﹐炒貝母去心﹐各一錢半橘紅五分阿膠蛤粉炒桔梗去蘆甘艸炙﹐各一錢

右作一服﹐用水二鍾﹐紫蘇三五葉﹐煎至一鍾﹐食遠服。

人參﹝艸款﹞花散治欬嗽久不已者。

人參去蘆﹝艸款﹞冬花粟殼炒﹐各二錢知母貝母半夏各一錢半

右作一服﹐用水二鍾﹐烏梅一个﹐煎至一鍾﹐臨臥服。

星香丸治諸气嗽生痰。

南星半夏二味以白礬一兩研﹐水浸一宿香附皂角水浸一周時陳皮泔浸去白﹐各三兩

右四味俱不見火﹐爲細末﹐用生薑汁煮麵糊和丸如梧子大。每服五十丸﹐食後﹐用淡生薑湯送下。

加減瀉白散治陰气在下﹐陽气在上﹐咳嗽嘔吐痰喘。

桑白皮地骨皮各二錢陳皮去白人參甘艸生各一錢白茯苓靑皮各一錢半五味子半錢

右作一服﹐加粳米一百粒﹐水二鍾﹐煎一鍾﹐臨睡服。

人參寧肺湯治日久欬嗽不止者。

人參陳皮各二錢粟殼烏梅肉各一錢半桑皮甘艸各一錢

右作一服﹐用水二鍾﹐煎至一鍾﹐入蜜一匙﹐臨睡服。

紫蘇飲子治脾肺虛寒﹐痰涎咳嗽。

紫蘇葉五味子靑皮去白杏仁桑白皮麻黃陳皮半夏人參甘艸各一錢二分

右作一服﹐用水二鍾﹐生薑三片﹐煎至一鍾﹐食後服。

人參潤肺湯治肺气不足﹐喘急咳嗽不已﹔並治傷寒壯熱﹐頭疼身痛。

漧薑七分半人參桔梗白芷麻黃去節漧葛白朮各一錢半甘艸一錢

右作一服﹐用水二鍾﹐生薑三片﹐蔥白三根﹐煎至一鍾﹐不拘時通口服。

葶藶散治肺气喘滿﹐痰嗽﹐眠臥不安。

苦葶藶焙蛤粉各一錢桑皮山梔人參赤茯苓杏仁去皮尖﹐炒荊芥薄荷陳皮桔梗炒甘艸炙﹐各一錢三分

右作二貼﹐每貼用水二鍾﹐生薑三片﹐煎七分﹐不拘時服。

﹝艸款﹞花散治寒熱交壅﹐肺气不利﹐咳嗽喘滿﹐痰實涎盛﹐喉中呀呷﹐宜服之。

﹝艸款﹞冬花桑根白皮半夏知母各七錢半貝母去心炒阿膠蛤粉炒麻黃各三錢杏仁炒﹐去皮尖甘艸炙﹐各二錢

右作二貼﹐每貼用水二鍾﹐生薑三片﹐煎七分﹐不拘時服。

杏仁煎治嗽失音不出。

杏仁去皮尖﹐三兩﹐研生薑汁糖各一兩半桑皮貝母去心木通各一兩一分紫菀五味各一兩

右銼碎﹐用水三升﹐熬至半升﹐去滓﹐入前杏仁等四味﹐再熬成膏﹐每服一匕含化。一方加﹝艸款﹞冬花﹑知母各一兩

治嗽方

半夏杏仁蛤粉白礬南星白姜薄荷藿香各一錢半

右銼碎﹐作一服﹐用水二鍾﹐生薑三片﹐棗一枚﹐同煎至七分﹐食後服。

含化止嗽丸治肺气不和﹐咳嗽﹐常服潤養心肺﹔及治大人小兒一切咳嗽﹐服之皆效。

﹝艸款﹞冬花炒杏仁去皮尖﹐炒貝母去心﹐各一兩白芷炙甘艸各一兩半

右爲細末﹐煉蜜和丸﹐每兩分作十五丸。每服一丸或二丸﹐不拘時噙化。

訶黎勒散治咳嗽。

訶黎勒緊實者﹐炮熟去核

爲末。每用二錢﹐豬﹝月臣﹞一枚﹐去脂膏劈開﹐摻藥在內﹐入打破烏梅一枚﹐合定﹐以芭蕉葉包之﹐外用綿紙重裹﹐焜令香熟﹐去紙並蕉葉﹑烏梅﹐止將藥並豬﹝月臣﹞﹐慢慢嚼喫﹐日三兩服。

平胃湯治痰嗽。

獖豬精肉三兩﹐起皮薄切作三片﹐以皂角三寸﹐將水浸後﹐撚去水﹐用膩粉二錢摻在肉內﹐以濕紙裹煨﹐

至五更時爛嚼﹐以淡生薑湯﹐或桑白皮煎湯送下。午時瀉下痰涎﹐是病根也。

法制半夏治咳嗽。

半夏二斤﹐河水洗七徧白礬一斤艸豆蔻升麻縮砂仁丁香皮甘艸各四兩酒一瓶生薑十五片

右﹐除半夏洗去滑﹐將別藥焙漧﹐粗銼﹐以大口瓶盛生薑片﹐並諸藥及半夏﹐以酒浸﹐春夏三七日﹑秋冬一月取出﹐只將半夏用水洗焙漧﹐其餘藥不用。每服嚼二三枚﹐不拘時。

欬嗽方

歌曰﹕一兩淸油二兩蜜﹐半夏生薑自然汁﹔紫菀麻黃及杏仁﹐枯梗細辛再添入。訶子枯礬等二錢﹐慢火煎熬如黑漆﹔臨睡每服三兩匙﹐明朝咳嗽無蹤迹。

靑州白丸子治欬嗽。

大半夏湯泡七次白附子洗淨略炒天麻川烏略炮去皮尖南星洗略炮全蠍各等分

右爲細末﹐用生薑自然汁﹐煮麵糊和丸如梧桐子大。每服十丸至二十丸﹐食後用茶淸或熟水送下。如癱瘓風﹐用溫酒下﹐日進三服。常服永無風痰膈壅之疾。小兒驚風﹐服二丸﹐用薄荷湯化下。

人參﹝艸款﹞花膏

歌曰﹕多年咳嗽變爲瘕﹐去節麻黃桔梗加﹔粉艸杏仁葶藶炒﹐知母貝母﹝艸款﹞冬花。人參烏梅各等分﹐搗羅爲末莫教差﹔煉蜜和丸如彈大﹐含化一粒去根芽。

鳳髓湯治咳嗽﹐能潤肺。

松子仁一兩﹐研胡桃肉去皮﹐二兩﹐研煉蜜四兩

右研和勻﹐每服一錢﹐食後用沸湯點服。

滴油散治痰嗽面浮。

眞蛤粉新瓦炒令通赤﹐地上出火毒靑黛少許

同淡虀水﹐滴麻油數點服﹐卽愈。

黑金散治久欬嗽喘息。

豬蹄黑合子四十九枚﹐水洗淨南星大者一枚﹝艸款﹞冬花帶蕊者半兩﹐研

右用瓶子一枚﹐鋪豬蹄合子在內﹐上以天南星勻蓋之﹐合了﹐鹽泥赤石脂固濟火煆﹐白煙出爲度﹐候冷取出﹐入款冬花末並麝香一分﹑龍腦少許同研。每服一錢﹐食後﹐煎桑根白皮湯調下。若年少卽用生犀﹐中年卽用羚羊角末半兩﹐代豬蹄合子。

寧嗽膏治久咳嗽上气﹐心胸煩熱﹐唾膿血。

鹿角膠搗碎炒杏仁湯泡去皮尖雙仁﹐炒微黃蘇子微炒﹐各三兩生地黃汁生薑汁各一兩白蜜一中盞

右前三味都搗令熟﹐入生薑汁﹑地黃汁﹑蜜相和﹐以慢火熬成膏﹐於不津器中密封之。每服半匙許﹐用溫粥飲調下﹐一日三四服。

天門冬丸治肺寒外內合邪咳嗽﹐語聲不出﹐口中如含霜雪﹐停飲寒痰﹐咽喉妨悶﹐狀如梅核﹐噎塞不通。膈气噎气﹐皆可服之﹐大效。

天門冬去心焙杏仁湯浸去皮尖雙仁﹐炒紫菀去土百合麥門冬去心﹐焙人參貝母去心焙半夏湯煮軟切片﹐焙桔梗炒桂心去粗皮阿膠炒至燥橘皮湯浸去白生漧地黃炙甘艸各三兩

右爲細末﹐煮糯米粉並黃蠟一兩成粥﹐更入蜜再熬勻﹐和前藥末﹐丸如櫻桃大。每服一丸﹐同生薑細嚼下﹐嗽時服。咳嗽膿血者﹐服之大效。

羊肺湯治咳晝夜無間息﹐气欲絕﹐肺傷唾血。

牡蠣煆桂心生薑各六兩半夏鍾乳粉白石英各五兩五味百部根貝母橘皮桃仁去皮尖射幹各三兩厚朴﹝艸款﹞冬花甘艸炙﹐各二兩羊肺一具﹐切碎

右先以羊肺用水一斗三升﹐煮至一斗﹐去肺﹐內諸藥﹐再煮取三升﹐分作四服﹐日三夜一。忌海藻菘菜羊肉餳生蔥。古今圖書集成醫部全錄卷二百四十六

咳嗽門

方

桑白皮煎【《良方》﹐下同】療咳經年不瘥﹐气喘欲絕﹐傷肺見血。

桑白皮五合麥冬杏仁去尖﹐熬脂﹝艸款﹞冬花各六兩茯苓貝母升麻黃芩各十二分芍藥八分白羊肺一具切蜜生地汁各一升

右切﹐以水一斗﹐煮取三升﹐去滓﹐內杏仁脂﹑生地汁﹑蜜﹐微火上煎﹐如魚眼沸﹐攪勿停手﹐取二升二合煎成﹐淨綿夾布濾過﹐每食後含一合﹐日夜三四度。老小以意減之﹐微含之﹐佳。忌生冷油酢面魚蒜蕪荑。

﹝艸舌﹞蔞湯治久咳。

﹝艸舌﹞蔞一枚﹐取瓤﹐入蛤粉一匙﹐同炒黃馬兜鈴炒防己葛根杏仁湯浸去皮尖雙仁﹐炒甘艸貝母去心阿膠銼﹐入糯米二合同炒﹐去米﹐各二兩

右銼碎﹐每服三錢﹐水一鍾﹐入蜜半匙﹐煎至七分﹐去滓﹐不拘時溫服﹐日三夜一。

杏仁膏治欬嗽喘急﹐喉中似有物﹐唾血不止。

杏仁二兩﹐湯浸去皮尖雙仁﹐炒微黃﹐研如膏酥三兩白蜜五合阿膠二兩﹐搗碎炒黃爲末生薑汁一合紫蘇子二兩﹐微炒研如膏

右六味相和﹐於銀鍋內﹐以慢火熬成膏。每服一匙﹐不拘時﹐以溫粥飲調下﹐日四五服。

黃芪散治咳嗽唾血。

黃芪糯米炒阿膠炒珠﹐各五錢

右爲細末﹐每服二錢﹐不拘時﹐用米湯調下。

天門冬丸治肺臟壅熱﹐咳嗽痰唾稠粘。

天門冬一兩半﹐去心焙百合前胡貝母煨半夏湯洗去滑桔梗桑白皮防己紫菀赤茯苓杏仁湯浸去皮尖雙仁﹐麩炒黃﹐研如膏生漧地黃各三分

右爲細末﹐煉蜜和搗二三百杵﹐丸如梧桐子大。每服二十丸﹐不拘時生薑湯送下﹐日三服。

寧气湯治肺气不利﹐咳嗽聲重﹐咽燥痰粘﹐不得眠。

粟殼二兩半﹐蜜制陳皮去白桑皮炒桔梗紫蘇葉半夏姜制甜葶藶五味子紫菀杏仁去皮尖﹐麩炒炙甘艸各七錢半

右﹝口父﹞咀﹐每服五錢﹐用水一大盞﹐生薑七片﹐煎至六分﹐去滓﹐食後稍熱服。

又方調肺止嗽﹐順气消痰。如欬嗽不得息者﹐服之便安。

佛耳艸白茯苓﹝艸款﹞冬花陳皮去白知母貝母桔梗各七分漢防己豬牙皂角去皮弦酥炙﹐各一兩半

右爲細末﹐每服三錢﹐水一大盞﹐入黃蠟﹑烏梅少許﹐同煎至五分﹐去烏梅﹐和滓溫服。

安眠散治上喘欬嗽﹐久而不愈者。

﹝艸款﹞冬花麥門冬烏梅肉佛耳艸各二錢半橘紅半兩粟殼七錢半﹐蜜炙炙甘艸三錢半

右爲細末﹐每服三錢﹐水一盞﹐入黃蠟如棗核許﹐同煎至八分﹐去滓﹐臨睡溫服。

祕方煙筒兒治遠年近日﹐一切咳嗽﹐婦人胎前產後嗽﹐皆效。

雄黃半兩人參艾葉各三錢﹝艸款﹞冬花佛耳艸各二錢半

右爲細末﹐以厚蠟紙闊四寸長八寸卷一筒﹐裝藥在內﹐燒煙燻喉。

﹝艸款﹞花散治年深日久咳嗽﹐肺虛寒熱。

﹝艸款﹞冬花不以多少

右於密室中﹐如香焚之﹐煙起﹐以筆管引入煙則咽之。或於坐臥處如香焚之﹐不吸亦妙。病重數日見功﹐輕者便減。一方咽漧口燥﹐用茶淸送下。又歌曰﹕連年咳嗽人難治﹐休要胡醫枉使錢﹔細搗﹝艸款﹞冬花作末﹐燒煙口吸奔喉咽。

三奇散治一切嗽﹐不問新舊﹐喘頓不止﹐日夜無度。

﹝艸款﹞冬花二百文佛耳艸五十文熟地黃二兩

右焙漧﹐碾爲末﹐每用二大錢﹐裝猛火於香鑪中燒之﹐用紙作筒子﹐一頭大﹐一頭小﹐如粽子樣﹐安在鑪上﹐以口吸﹐煙盡爲度。卽以淸茶咽下﹐有涎吐之。《經驗方》陳氏云﹕予家一僕﹐久苦此疾﹐醫治如水澆石。偶在曲江置得沅州一婢﹐新制此藥﹐兩服而愈。

越婢加半夏湯【仲景﹐下同】治咳而上气﹐其人喘﹐目如脫狀﹐脈浮大者﹐此爲肺脹。

麻黃六兩石膏半斤半夏半升生薑三兩大棗十五枚甘艸二兩

右六味﹐以水六升﹐先煮麻黃﹐去沫﹐內諸藥﹐煮取三升﹐分溫三服。

小靑龍加石膏湯治肺脹﹐咳而上气﹐煩躁而喘﹐脈浮者﹐心下有水。

石膏二兩麻黃芍藥桂枝細辛甘艸漧薑各三兩五味子半夏各半升

右九味﹐以水一斗﹐先煮麻黃﹐去上沫﹐內諸藥﹐煮取三升﹐彊人服一升﹐羸者減之﹐日三服。小兒服四合。

﹝艸舌﹞蔞薤白白酒湯治胸痺﹐喘息咳唾。

﹝艸舌﹞蔞實一枚﹐搗薤白半斤白酒七升

右三味﹐同煮取二升﹐分溫再服。

九仙散【《良方》﹐下同】治痰嗽。

九尖蓖麻子葉三錢飛過白礬二錢

右用豬肉四兩﹐薄批﹐棋盤割開﹐摻藥二味﹐荷葉裹﹐文武火煨熟細嚼﹐白湯送下後﹐用幹食壓之。

止嗽散治前證。

半夏一兩半﹐湯洗七次枯白礬四兩

右二味爲末﹐生薑打麵糊和丸桐子大。每服三二十丸﹐空心溫酒送下。

三才丸治嗽。

人參天門冬去心熟漧地黃各等分

右爲細末﹐煉蜜爲丸如櫻桃大﹐含化服之。

三分茶治咳喘。

茶二錢﹐熟水泡蜜二兩蕎麥麵炒﹐四兩

右以新汲水一大碗﹐合前三味﹐約打千餘數﹐連飲之﹐飲畢良久﹐下气不可停﹐久喘自止。

瓊玉膏【《醫學正傳》﹐下同】治虛勞漧咳嗽。

人參十二兩茯苓十五兩白蜜五斤﹐熬去沫生地黃十斤﹐洗淨﹐石器內杵爛﹐取自然汁﹐忌鐵器沈香琥珀各五錢

右以人參﹑茯苓﹑沈香﹑琥珀俱爲細末﹐先將地黃汁與白蜜攪勻﹐絹濾去細滓﹐入藥末攪勻﹐或好磁瓶或銀瓶內﹐用棉紙十數層﹐外加箭篛﹐包封紮瓶口﹐入砂鍋內﹐或銅鍋內﹐以長流水浸沒瓶頸﹐用桑柴文武火煮三晝夜﹐取出﹐換蠟紙數重﹐包紮瓶口﹐浸沒井中半日﹐以出火毒﹐提起﹐仍入前鍋內煮半日﹐以出水气﹐然後收藏。每日淸晨及午前後﹐取一二匙﹐用溫酒一盞調服。不飲酒人﹐白湯亦可。

潤肺除嗽飲治遠年咳嗽如神。

人參杏仁生甘艸薄荷各三分﹝艸款﹞冬花枳殼麩炒麻黃橘紅石膏桔梗半夏桑皮蜜炒紫菀茸烏梅粟殼蜜炙﹐各五分五味子九粒

右細切﹐加生薑三片﹐細茶一撮﹐水一盞半﹐煎至一盞服。

淸化丸治肺郁痰喘嗽﹐睡不安寧。

貝母杏仁靑黛

右爲末﹐沙糖入薑汁炮﹐蒸餅和如彈大﹐噙化。

又方治久嗽風入肺。

鵝管石雄黃郁金﹝艸款﹞冬花

右爲末﹐和艾中﹐以生薑一片﹐安舌上灸之﹐以煙入喉中爲度。

咳嗽劫藥

五味子五錢甘艸生﹐二錢五分五倍子風化硝各四錢

右爲末﹐蜜丸噙化。

又方治風熱痰嗽。

南星海粉各二兩半夏一兩靑黛黃連﹝艸舌﹞蔞仁研石碱蘿卜子炒﹐各半兩皂角灰防風各三錢

右爲細末﹐神曲糊丸服。

又方治勞嗽吐紅。

人參白朮茯苓百合紅花細辛五味官桂阿膠黃芪半夏杏仁甘艸白芍天門冬

右剉﹐水煎。若熱去桂芪﹐用桑白皮﹑麻黃不去節﹑杏仁不去皮﹐同煎。

橘皮半夏湯仁齋治寒嗽﹐冷則發。

橘皮半夏制﹐各三錢

右水盞半﹐姜十片﹐棗一枚﹐煎八分﹐熱服。

痰嗽方

黃芩蒙石煆﹐各半兩半夏二兩白朮一兩茯苓陳皮各七錢半風化硝二錢半

右爲末﹐粥丸。

又方治咳嗽﹐气實無虛熱者可服﹐汗多者亦用之。

粟殼四兩﹐蜜炒人參﹝艸款﹞冬花桔梗各半兩兜鈴南星姜制烏梅肉各一兩

右爲末﹐蜜丸彈子大﹐含化。

人參淸肺散治痰嗽﹐咽漧﹐聲不出。

人參陳皮貝母各一錢半半夏桔梗茯苓甘艸桑白皮知母地骨皮枳殼杏仁黃連各一錢麥冬半錢五味子十个﹝艸款﹞冬花七分

右﹐水煎﹐生薑三片。

煙筒方治一切犯寒咳嗽﹐遇冬便作。

冬花蕊鵝管石雄黃艾葉各等分

右爲末﹐紙卷筒內﹐用火點﹐煙入口吞一分﹐卽吞水一口塞煙气﹐效。

焚香透膈散【丹溪﹐下同】治一切勞嗽久嗽。

鵝管石雄黃各一分半﹐二味另爲末﹝艸款﹞冬花佛耳艸各一分半﹐二味另爲末

右用紙一張﹐方四五寸﹐以雞子淸塗中央﹐四旁各懸一寸許不塗﹐然後入鵝管石﹑雄黃末﹐摻於雞子淸上﹔又以﹝艸款﹞冬﹑佛耳艸末摻其上覆之。又用箭箸從不塗紙旁捲起爲一紙筒﹐用糊粘牢﹐抽出箭著﹐焙漧。用時將紙筒含在口中﹐一頭點火﹐以口吸煙令滿﹐咽之﹐咽至煙盡爲度﹐呷茶一二口壓之。

萬山觀蘆吸散治男婦一切風寒咳嗽喘急。

﹝艸款﹞冬花去梗﹐三錢鵝管石佛耳艸各二錢枯礬五分甘艸炙﹐錢半官桂一錢

右爲細末﹐每服一錢﹐竹筒吸入喉內﹐日夜三服﹐卽嗽止。

海藻湯【《千金方》﹐下同】治咳而下利﹐胸中痞而短气﹐心中時悸﹐四肢不欲動﹐手足煩﹐不欲食﹐肩背痛﹐時惡寒。

海藻四兩五味子半夏各半升生薑一兩細辛二兩茯苓六兩杏仁五十枚

右七味﹐﹝口父﹞咀﹐以水一斗﹐煮取三升﹐去滓﹐分三服﹐日三。一方無五味子﹑生薑。

白前湯治水咳逆上气﹐身體浮腫﹐短气脹滿﹐晝夜倚壁﹐不得臥﹐咽中作水雞鳴。

白前紫菀半夏大戟各二兩

右四味﹝口父﹞咀﹐以水一斗﹐浸一宿﹐明旦煮取三升﹐分三服。

百病方治九種气嗽欲死。

漧薑半夏細辛紫菀吳茱萸茯苓蕘花一作芫花甘艸甘遂防葵人參烏頭大黃杏仁各五分葶藶二分巴豆去油厚朴白薇各三分五味子遠志前胡菖蒲枳實蜀椒皂莢當歸大戟桂心各半分

右二十八味爲末﹐蜜丸如梧子大﹐先食服二丸﹐日二服﹐以知爲度﹐不知增之。

百部根湯治嗽不得臥﹐兩眼突出。

百部根生薑各一斤細辛甘艸各一兩貝母五味子白朮各二兩桂心四兩麻黃六兩

右九味﹝口父﹞咀﹐以水一斗二升﹐煮取三升﹐去滓﹐分三服。

蜀椒圓治上气咳嗽甚良。

蜀椒五分烏頭杏仁菖蒲礜石一作礬石豬牙皂莢各一分細辛﹝艸款﹞冬花紫菀茸漧薑各三分吳茱萸麻黃各四分

右十二味爲末﹐蜜丸如梧子大﹐暮臥吞二丸。治二十年久咳﹐不過二十丸。

通气圓治久上气咳嗽﹐咽中鮏臭﹐气攪心痛眼痛﹐耳中嘈嘈﹐邪毒疰時气﹐食不生肌﹐胸中膈塞﹐嘔逆多唾﹐惡心﹐心下堅滿﹐飲多食少﹐惡疰淋痛。

飴糖三升蜀椒二升杏仁一升蜈蚣五節大附子五枚漧薑人參各四錢桂心六分烏頭七分天門冬一錢

右十味爲末﹐別治杏仁如脂﹐稍稍內藥末﹐千杵烊糖﹐乃內藥末中﹐令調和合﹐如羊棗一枚﹐日六七﹑夜三四服﹐以胸中溫爲度。若夢與鬼交通及飲食者﹐用全蜈蚣。食不消﹐加杏仁五合。小腹急腰痛﹐加天門冬﹑杜仲。有風﹐加烏頭三枚﹑附子一枚﹐立夏後勿加也。有畱飲﹐加葶藶三兩。

咳嗽上气方

蜀椒桂心海蛤各四兩昆布海藻漧薑細辛各六分麥門冬一錢

右八味爲末﹐蜜丸如梧子大。飲服十丸﹐加至二十丸﹐日三服。有人風虛中冷﹐胸中滿﹐上气﹐喉中如吹管聲﹐吸吸气上欲咳﹐服此丸得瘥。

又方治咳嗽胸脇支滿﹐多唾上气。

漧薑五分礜石烏頭菖蒲各一分細辛黃環各二分﹝艸款﹞冬花紫菀杏仁各三分吳茱萸四分蜀椒五合

右十一味爲末﹐蜜丸梧子大。每服一丸﹐著牙上咽汁﹐日五六服﹐劇者常含不止。一方無礜石﹑烏頭﹐有礬石。

射幹煎治咳嗽上气。

生射幹﹝艸款﹞冬花各三兩紫菀細辛附子桑皮甘艸各二分飴糖五兩白蜜竹瀝生薑汁各一升

右十一味﹐以射幹先內白蜜並竹瀝中﹐煎五六沸去之。口父咀六物﹐以水一分﹐合浸一宿﹐煎七上七下﹐去滓﹐乃合飴薑汁煎如餔﹐服如酸棗一丸﹐日三。劇者夜二﹐不止加之﹐以止爲度。一方無生薑汁﹐有漧薑五兩。

杏仁煎治冷嗽上气﹐鼻中不利。

杏仁五合五味子﹝艸款﹞冬花各三合紫菀漧薑各二兩桂心三兩甘艸四兩麻黃一斤

右八味﹐以水一斗﹐煮取麻黃四升﹐治諸藥爲末﹐又內膠飴半斤﹐白蜜一斤﹐合內汁中﹐攪令相得﹐煎如飴﹐先食﹐服如半棗許﹐日三服﹐不知加之﹐以知爲度。

又方治忽暴咳失聲﹐語不出。

杏仁另研薑汁砂糖蜜各一升五味子紫菀各三兩通艸貝母各四兩桑白皮五兩

右五味﹐﹝口父﹞咀﹐以水九升﹐煮取三升﹐去滓﹐內杏仁脂薑汁蜜糖和攪﹐微火煎取四升﹐初服三合﹐日再﹐夜一﹐後稍加。

杏仁飲子治暴熱咳。

杏仁四十枚蘇子一升橘皮一兩柴胡四兩

右四味﹐以水一升﹐煮取三升﹐分三服﹐常作飲服。

芫花煎治新久欬。

芫花漧薑各二兩白蜜二升

右二味爲末﹐內蜜中﹐令相和﹐微火煎令如糜﹐每服如棗核大一枚﹐日三夜一﹐以知爲度﹐欲利者多服。深師以治冷飲嗽。又治三十年久嗽者﹐以水五升﹐煮芫花﹐取三升﹐去滓內姜加蜜﹐合煎如糜﹐服之。

﹝艸款﹞冬煎治前證。

﹝艸款﹞冬花榦薑末紫菀各三兩五味子二兩芫花一兩﹐熬令赤

右五味﹝口父﹞咀﹐先以水一斗﹐煮三味﹐取二升半﹐去滓﹐內芫花﹑榦薑末﹐加蜜三升﹐合投湯中令調﹐於銅器中﹐微火煎令如糖﹐每服半棗許﹐日三。

又方治三十年咳嗽﹐或飲或咳﹐寒气嗽﹐𨿽不同﹐悉主之。

細辛﹝艸款﹞冬花防風紫菀茸各三兩藜蘆蜀椒各二兩

右六味﹝口父﹞咀﹐取藜蘆先著銅器中﹐次紫菀﹑次細辛﹑次﹝艸款﹞冬花﹑次椒﹐以大棗百枚﹐間著諸藥﹐以水一斗二升﹐微火煮﹐令汁盡﹐出棗曝令燥﹐雞鳴時服半棗﹐不知﹐明旦服一枚﹐以胸中溫溫爲度。若彊人欲嗽吐者﹐可小增﹐服之後吐膿囊裹結﹐吐後勿冷飲食﹐咳愈止藥。藥勢靜乃食﹐不爾令人吐不已。

又方治積年咳嗽﹐喉中呀聲一發﹐不得坐臥。

紫菀茸貝母半夏桑根白皮五味子射幹百部各五分﹝艸款﹞冬花皂莢漧薑陳皮去白鬼督郵細辛各四分白石英杏仁各八分蜈蚣二枚

右十六味爲末﹐蜜和丸如梧子大。飲服十丸﹐日再﹐稍加至二十丸。崔氏無半夏﹑射幹﹑漧薑﹑陳皮﹑鬼督郵﹑細辛﹑白石英。用麻黃二兩﹑芫根白皮一兩半﹐以煮棗湯送下。

﹝艸款﹞冬圓治三十年上气咳嗽﹐唾膿血﹐喘息不得臥。

﹝艸款﹞冬花漧薑蜀椒吳茱萸桂心菖蒲各五分人參茯苓細辛蕘花紫菀甘艸桔梗防風芫花皂莢各三分

右十六味爲末﹐如梧子大。酒服三丸﹐日三服。

又方治前證。

獨活二兩冬花紫菀細辛石斛防風芎藭人參當歸槁本甘艸蜀椒白朮半夏天雄菖蒲鍾乳粉桂心麻黃各三兩烏頭芫花附子各一兩桃仁二十枚大棗二十五枚

右二十四味爲末﹐蜜丸如梧子大。酒服二十丸﹐日二服﹐不止加之。酒漬服亦得。

又方治前證。

﹝艸款﹞冬花漧薑桂心紫菀各三分杏仁皂莢礜石菖浦烏頭各一分細辛二分蜀椒五合吳茱萸六合

右十二味爲末﹐蜜丸如梧子大。酒服五丸﹐日三夜一。二十年嗽﹐不過五十日愈。患咳嗽喉鳴上气﹐服一劑永瘥。一方無礜石﹐有礬石。

又方治肺傷﹐咳唾膿血﹐腸濇背气不能食﹐惡風﹐目暗﹝目巟﹞﹝目巟﹞﹐足脛寒冷。

大麥三升白膠生薑各五兩桂心人參紫菀各二兩大棗三十枚漧地黃切半升桑白皮切二升芎藭大麻仁飴糖各一升

右十二味﹐﹝口父﹞咀﹐以水一斗五升﹐煮大麥﹐取一斗﹐去麥下藥﹐煮取三升﹐分三服。

竹皮湯治咳逆下血不息。

生竹皮三兩紫菀二兩生地切飴糖各一升

右四味﹝口父﹞咀﹐以水六斗﹐煮取三升﹐去滓﹐分三服。

百部圓治諸嗽不得气息﹐唾膿血。

百部根三兩升麻半兩桂心五味子甘艸紫菀漧薑各一兩

右七味爲末﹐蜜和丸如梧子大。每服三丸﹐日三﹐以止爲度。

又方治上气咳嗽﹐喘息﹐喉中有物﹐唾血。

生薑汁杏仁各二升餳糖白蜜各一升豬膏二合

右五味﹐先以豬膏煎杏仁﹐色黃出之﹐以紙拭令幹﹐搗如膏﹐合薑汁糖蜜等合煎﹐令可丸。每服如杏核一枚﹐日夜六七服﹐漸漸增加。

鍾乳七星散一名吸散。治寒冷咳嗽﹐上气﹐胸滿﹐唾膿血。

鍾乳粉礬石﹝艸款﹞冬花桂心各等分

右四味﹐治下篩﹐作如大豆七聚﹐七星形﹐以小筒吸取﹐酒送下﹐先食服﹐日三﹐不知加之﹐數試大驗。又云﹕臨臥並吸服之。

又方治前證。

鍾乳粉細辛﹝艸款﹞冬花天雄紫菀茸石膏各等分

右六味﹐治下篩﹐取如大豆七聚﹐如前法吸之﹐日二﹐只得食粥﹐七日嗽愈乃止。若大豆聚不知﹐少益之﹐勿太多。

七星散治三十年咳嗽。

﹝艸款﹞冬花紫菀茸桑根白皮代赭石細辛伏龍肝各一兩

右六味﹐治下篩﹐作七星聚﹐聚如扁豆者﹐以竹筒口當藥上﹐一一吸咽之﹐令藥入腹中﹐先食﹐日三服﹔至四日復作七星聚﹐以一臠肉炙令熟﹐以展轉藥聚上﹐令藥悉徧肉上﹐仰臥咀嚼之﹐細細咽汁﹐令藥力盡﹐總咽卻﹐取瘥止。未瘥復作如初。羊牛鹿肉皆可用﹐豬肉不可用。

團參飲子【《濟生方》﹐下同】治病因抑鬱憂思﹐喜怒饑飽失宜﹐致髒气不平﹐咳嗽膿血﹐漸成肺痿﹐憎寒壯熱﹐羸瘦困頓﹐將成勞瘵。

人參紫菀茸洗阿膠蛤粉炒百合蒸細辛洗去葉土﹝艸款﹞冬花天門冬湯浸去心杏仁去皮尖﹐炒半夏湯泡七次經霜桑葉五味子各一兩甘艸炙﹐五錢

右﹝口父﹞咀﹐每服四錢﹐水一盞半﹐生蓋五大片﹐煎至七分﹐去滓﹐食後溫服。因气而咳者﹐宜加木香。咳而唾血有熱者﹐加生地黃。咳而唾血有寒者﹐加鍾乳粉。因疲極而咳嗽者﹐加黃芪。因損咳而唾血者﹐加沒藥﹑藕節。咳而嘔逆﹐腹滿不食﹐加白朮﹐仍倍加生薑。欬而小便多者﹐加益智仁。咳而大便溏者﹐去杏仁﹐加鍾乳粉。咳而面浮气逆者﹐加沈香﹑柑皮煎。

半夏圓治肺臟蘊熱﹐痰嗽﹐胸膈塞滿。

﹝艸舌﹞蔞子去殼別研半夏湯泡七次﹐焙末﹐各一兩

右件和勻﹐生薑自然汁打麵糊爲丸如梧桐子大。每服五十丸﹐食後﹐用姜湯送下。

訶子飲治久嗽﹐語聲不出。

訶子去核杏子泡去皮尖﹐各一兩通艸二錢半

右﹝口父﹞咀﹐每服四錢﹐水一盞半﹐煨生薑切五片﹐煎至八分﹐去滓溫服﹐食後。

百花膏治喘嗽不已﹐或痰中有血。

﹝艸款﹞冬花百合蒸焙

右等分爲細末﹐煉蜜爲丸如龍眼大。每服一丸﹐食後臨臥細嚼﹐姜湯咽下﹐噙化﹐尢佳。

椒紅丸【《中藏經》】治嗽不止﹐及補中益气進食。

小蜀椒揀去目﹐淨炒過出汗﹐二兩幹山藥附子炮去皮臍﹐各一兩

右同爲細末﹐以好酒煮淡木瓜和之﹐再入臼中﹐杵三五百下﹐丸如桐子大。每服十五丸﹐加至二十丸﹐空心食前鹽湯溫酒任下。泄瀉﹐米飲下。如喉中痰涎如水雞聲﹐曉夕不止﹐一兩服見效。

澤漆湯【《金匱要略》】治肺咳上气脈沈者。

澤漆三升﹐以東流水五斗﹐煮取一斗五升紫參白前生薑各五分半夏半升甘艸黃芩人參桂心各三兩

右九味﹝口父﹞咀﹐內澤漆汁中煮取五升﹐溫服五合﹐至夜盡。

痰嗽方

白果二十一个﹐炒黃麻黃去節﹐三錢﹝艸款﹞冬花蘇子制半夏桑白皮蜜炙﹐各二錢黃芩炒杏仁去皮尖﹐各一錢半甘艸一錢

右﹐水三鍾﹐煎二鍾﹐隨時分作二服﹐不用姜。

團魚丸【《良方》】治骨蒸咳嗽潮熱。

團魚一个柴胡前胡貝母去心知母杏仁去皮尖﹐各五錢

右共煮﹐待魚熟﹐去骨甲裙﹐再煮﹐食肉飲汁﹐將藥焙爲末﹐仍以骨甲裙煮汁﹐和丸梧子大。每空心黃芪湯下三十丸﹐日二服﹐服盡﹐仍治參芪藥調之。

橘皮半夏湯【河間﹐下同】治痰壅涎嗽久不已者。常服﹐養液潤燥﹐解肌熱﹐止咳嗽。

陳皮去白五錢半夏湯洗七次﹐二錢半

右爲末﹐分作二服﹐每服水一鍾半﹐生薑十片﹐同煎至七分﹐去滓稍熱服。

防己丸治肺不足﹐喘嗽久不已者﹐調順气血﹐消化痰涎。

防己木香各二錢杏仁三錢

右爲末﹐煉蜜爲丸如小豆大。每服二十丸﹐煎桑白皮湯下。如大便閉﹐加葶藶一兩﹐食後服。

寧神散治一切痰嗽不已﹐世傳極驗。

禦米囊一斤酢炒烏梅四兩

右爲末﹐每服二三錢﹐沸湯點﹐常服﹐食後﹐日三服。

仙人肢丸治遠年勞嗽﹐不問寒熱﹐痰涎喘滿﹐先服松花膏﹐下過多﹐服此藥無不效。

蛤蚧一對﹐頭尾全用﹐河水淨洗﹐文武火酥炙黃色人參沙參元參紫團參丹參白朮牡蠣知母甘艸各二兩

右爲末﹐用麻黃十五斤去根﹑枸杞子三斤﹐熬成膏﹐丸如彈子大﹐磁盒子盛﹐臨臥煎生薑自然汁化下一丸。小兒量歲數加減。

石膏散治熱嗽喘甚者。

石膏一兩甘艸炙﹐半兩

右爲末﹐每服三錢﹐新汲水下﹐或生薑汁蜜調下。

大百勞散治一切勞嗽肌劣﹐喘息不臥﹐痰涎不食。

蛤蚧一對﹐蜜炙鱉甲一个﹐去裙酢炙甘艸炙人參柴胡漧薑白茯苓白朮茴香靑皮杏仁去皮尖知母貝母陳皮去白官桂附子半夏姜制蒼朮湯浸﹐各一兩蘇木龍膽艸各五錢

右爲末﹐每服二錢﹐水一盞﹐用生薑三片﹐棗二枚﹐烏梅二枚﹐同煎﹐空心稍熱服。有汗加小麥二十粒﹐不用鐵器。

小百勞散治勞喘嗽不已﹐自汗者。

禦米殼不拘多少炒

右爲末﹐每服二錢﹐入烏梅同煎﹐水一盞﹐溫服﹐食後。有汗加小麥三十粒﹐同煎溫服。

蘆筒散治男子婦人一切咳嗽喘急。

﹝艸款﹞冬花井泉石鵝管石鍾乳石官桂甘艸白礬佛耳艸各等分

右爲末﹐每服一錢﹐竹筒子吸喫﹐日三服﹐立效。

罌粟神聖散治男子婦人久新日夜咳嗽不止者。

禦米殼一兩﹐蜜炒烏梅肉人參訶子肉葶藶桑白皮各五錢

右爲細末﹐每股二三錢﹐百沸湯臨臥調下。

水煮金花丸治風痰熱咳嗽﹐其脈弦﹐面靑﹐四肢滿悶﹐便溺祕濇﹐心多躁怒。

南星半夏生用寒水石燒存性﹐各一兩天麻五錢雄黃二錢白面三兩

右爲細末﹐滴水爲丸﹐每服五七十丸至百丸﹐煎漿水沸﹐下藥﹐煮令沸浮爲度。漉出淡漿水浸﹐另用生薑湯下﹐或通聖加半夏及《局方》中川芎丸﹑防風丸皆可用也。

小黃丸治熱痰咳嗽﹐脈洪面赤﹐煩熱心痛﹐唇口漧燥﹐多笑。

南星半夏俱湯洗﹐各一兩黃芩一兩半

右爲細末﹐生薑汁浸﹐蒸餅爲丸如桐子大。每服五十丸至七十丸﹐食後﹐姜湯下。及小柴胡湯中加半夏亦可。

白朮丸治痰濕咳嗽﹐脈緩面黃﹐肢體沈重﹐嗜臥﹐津液不收﹐腹脹而食不消化﹐宜之。

南星半夏俱湯洗﹐各一兩白朮一兩半

右爲細末﹐糊爲丸桐子大。每服五七十丸﹐生薑湯下。及《局方》中防己丸亦可。

玉粉丸治气痰咳嗽﹐脈濇面白﹐上喘气促﹐灑淅惡寒﹐憂愁不樂﹐宜服之。

南星陳橘皮半夏俱洗﹐各一兩

右爲細末﹐薄糊爲丸如桐子大。每服五七十丸﹐生薑湯下﹐食後。及《局方》中防己丸亦可。玉粉丸加減在後﹕心下痞﹐加枳實五錢。身熱甚﹐加黃連五錢。體重﹐加茯苓一兩。气上逆﹐加苦葶藶五錢。气促﹐加人參﹑桔梗各五錢。浮腫﹐加﹝木郁﹞李仁杏仁各五錢。大便祕﹐加大黃五錢。寒痰﹐去橘皮﹐加官桂。

防風丸治痰嗽胸中气不淸者。枳朮丸亦妙。

防風枳殼去瓤麩炒﹐各五錢白朮一兩

右爲細末﹐蒸餅爲丸﹐每服五七十丸﹐生薑湯下。

五味黃芪散【《拔萃方》】治咳嗽﹐咯血成勞﹐眼睛疼痛﹐四肢困倦﹐腳膝無力。

麥門冬熟地黃各一錢桔梗黃芪各錢半五味子人參芍藥甘艸各五分

右作一服﹐水二盞﹐煎八分﹐食後溫服。

三聖丹【《正傳》】治久嗽極效。

天南星煨裂﹐一兩大半夏湯泡七次﹐二兩甘艸生五錢

先以星夏二味﹐研爲細末﹐用生薑自然汁拌勻﹐盦作曲﹐春秋七日﹑冬十日﹑夏五日取出﹐再同甘艸共研爲細末﹐別取淡竹瀝一碗﹐將前藥末用竹瀝拌捏﹐作餅子焙漧﹐又將竹瀝沃濕﹐又焙漧。如此沃焙十數次﹐待竹瀝盡爲度﹐研爲細末﹐用白沙蜜﹐每臨臥抄一匙於口內﹐噙化下﹐再用竹瀝漱口咽之。

桑白皮散【《醫林》﹐下同】治上焦熱壅﹐血腥煩﹐嗽連聲﹐並气不得透。

桑白皮炒桔梗川芎防風薄荷黃芩前胡柴胡紫蘇葉赤茯苓枳殼麩炒甘艸各等分

右咀﹐每服七錢﹐姜三片﹐棗一枚﹐煎七分﹐食遠。

加味枳半夏湯治上焦有熱﹐咳嗽黃痰﹐痞滿气喘。

枳殼半夏桔梗茯苓苦葶藶微炒防己薄荷紫蘇馬兜鈴桑皮炒各一錢甘艸炙﹐五分

右作二服﹐水盞半﹐姜三片﹐煎八分﹐食遠服。

紫菀膏治肺熱﹐熱嗽久嗽﹐身如炙﹐將成勞。

大黃半兩枇杷葉去毛木通﹝艸款﹞冬花紫菀杏仁去皮尖﹐炒桑白皮炙﹐各一兩

右爲細末﹐煉蜜丸櫻桃大﹐夜間噙化三五丸。

平气散【《三因方》】治一切咳嗽吐痰﹐气塞不利﹐惡風不能食。

人參白朮川芎當歸紫蘇葉杏仁木瓜茯神各七分五味子肉桂各三分烏藥甘艸白芷各五分

右﹐水二盞﹐姜三片﹐煎八分﹐食後溫服。

蘇子煎治上气咳嗽。

蘇子生薑汁生地黃汁白蜜杏仁各一升

右將杏仁蘇子搗爛﹐以二汁澆之﹐絹絞取汁﹐又搗又澆﹐如此絞六七度﹐則味盡去滓﹐以蜜和合﹐置銅器中﹐於湯上煎之如飴。每服二匙﹐日三次﹐夜一二次﹐病愈卽止。

三奇湯【《東垣十書》】治咳嗽﹐上气喘促﹐胸膈不利。

陳皮去白桔梗靑皮紫蘇人參半夏杏仁五味子桑白皮炒﹐各一錢甘艸五分

右水二盞﹐姜三片﹐煎一盞﹐食後服。

杏仁膏【《良方》﹐下同】治欬嗽喘急﹐喉中枯燥如物塞﹐兼唾血不止。

杏仁去皮尖﹐炒研眞酥各三兩阿膠炒研生薑汁各一合白蜜五合蘇子二兩﹐微炒研

右和於銀鍋內﹐慢火熬成膏﹐每服一匙﹐不拘時米飲調下。

阿膠散治肺燥咳嗽不已﹐及唾血。

阿膠炒白芨各二錢天門冬北五味子生地黃人參茯苓各一錢

右作二服﹐除白芨爲細末﹐余銼﹐每服水盞半﹐入蜜二匙﹐秫米百粒﹐生薑五片﹐同煎熟﹐入白茇末調﹐食後溫服。

鳳髓湯治咳嗽﹐大能潤肺。

牛髓一斤﹐取﹝骨行﹞骨中者杏仁去皮尖﹐研如泥山藥炒胡桃仁去皮﹐另研﹐各四兩白蜜半斤

右將骨髓白蜜﹐沙鍋內熬沸﹐以絹濾去滓﹐盛磁瓶內﹐將杏仁等三味入瓶內﹐以紙密封瓶口﹐重湯煮日夜﹐取出冷定﹐每早晨以白湯化一二匙服。

補肺湯【《拔萃方》】治勞嗽。

桑白皮熟地黃各錢半人參紫菀黃芪五味子各七分半

右﹐水二盞﹐煎八分﹐入蜜少許﹐食後服。

黃芪鱉甲散【《醫林》﹐下同】治虛勞客熱﹐肌肉消瘦﹐四肢倦怠﹐五心煩熱口燥咽漧﹐日晡潮熱﹐夜出盜汗﹐咳嗽痰涎﹐時帶腥血。

黃芪蜜炙鱉甲酥炙﹐各錢半柴胡地骨皮生地黃知母各一錢秦艽白茯苓半夏桑白皮人參紫菀茸黃芩甘艸桔梗赤芍藥天門冬各五分肉桂三分

右作二服﹐每服水二盞﹐姜三片﹐煎八分﹐食後服。

蛤蚧散治虛勞﹐咳嗽咯血﹐潮熱盜汗﹐不思飲食。

蛤蚧一對﹐淨洗酥炙人參百部﹝艸款﹞冬花紫菀各半錢貝母黃芪阿膠炒柴胡鱉甲酥炙半夏湯洗杏仁去皮尖肉桂甘艸炙﹐各一兩

右咀﹐每服五錢﹐水二盞﹐姜三片﹐煎八分﹐食遠溫服。

溫金散【《良方》﹐下同】

黃芩甘艸人參防風各一錢桑白皮杏仁三七粒﹐去皮尖茯苓各半兩麥冬二錢半

右將黃芩﹑甘艸﹑防風﹑桑皮﹑杏仁﹐用米泔水浸一宿﹐曬漧﹐次入人參﹑茯苓﹑麥門冬共爲末。每服二錢﹐水一盞﹐蠟一豆大﹐煎七分﹐食後服。

大阿膠丸治肺虛客熱﹐咳嗽﹐咯血嘔血。

阿膠炒地黃白茯苓五味山藥各一兩貝母百部柏子仁茯神人參防風麥冬遠志肉丹參各半兩杜仲薑汁炒一錢

右爲細末﹐煉蜜丸彈子大。每服一丸﹐食後﹐臥時嚼服﹐白湯下。

四物桔梗湯家抄治漧咳嗽﹐乃火郁痰嗽在肺﹐必用苦梗以開提之﹐兼補降火。

當歸身川芎白芍藥熟地黃桔梗黃蘗炒各一錢

右水二盞﹐煎八分﹐加竹瀝半盞﹐薑汁一匙﹐和勻服。

人參紫菀湯祕方治咳嗽痰喘。

烏梅三枚人參紫菀陳皮半夏桔梗杏仁炒各七分罌粟殼蜜炙二錢五味子桑白皮紫蘇薄荷知母甘艸炙各五分

右﹐水二盞﹐煎八分﹐食後溫服。

九仙散【丹溪】治一切欬嗽不已。

人參﹝艸款﹞冬花桔梗桑白皮五味子阿膠貝母烏梅各五分禦米殼二錢﹐蜜炙

右﹐水盞半﹐姜一片﹐棗一枚﹐煎七分﹐食後服。

三妙湯【《集成》】治久嗽。

罌粟殼蜜炙﹐四个烏梅北棗各三枚

右﹐水二盞﹐煎八分。

虀湯煎祕方治諸般咳嗽不已。

粟殼烏梅肉陳皮人參木香五味子桔梗杏仁石膏甘艸炙﹐各等分

右﹐每服八錢﹐韲水二盞﹐煎服。

五味子丸【《集成》】劫欬嗽如神。

五味子五錢生甘艸二錢五分五倍子風化硝各一錢

右爲末﹐煉蜜丸芡實大﹐噙化。

百藥煎【丹溪】劫嗽立止。

百藥煎訶子荊芥穗各等分

右爲末﹐蜜丸噙化。

法制杏仁河間治一切气嗽。

杏仁半斤﹐去皮尖

右童便浸﹐一日一換﹐夏一日三換﹐浸半月﹐控洗焙漧﹐研極細末。每服一棗大﹐薄荷湯點蜜﹐食後調服﹐數劑全愈。

敗毒散【《局方》】治痰嗽身熱鼻塞。

柴胡前胡羌活獨活人參茯苓枳殼川芎桔梗各八分甘艸四分

右﹐水二盞﹐蔥一根﹐棗一枚﹐煎八分﹐不拘時服。

桑皮散【《醫林》】治上焦熱壅﹐咳嗽血腥﹐連聲並气不得透。

桑皮炒前胡柴胡紫蘇薄荷枳殼桔梗赤茯苓黃芩甘艸炙﹐各等分

右咀﹐每服七錢﹐水二盞﹐煎七分﹐食遠溫服。

瀉白散濟生方治肺壅實煩熱﹐咳嗽喘悶﹐大便不利。

桔梗甘艸桑白皮陳皮半夏杏仁﹝艸舌﹞蔞子地骨皮各等分

右咀﹐每服八錢﹐水二盞﹐姜五片﹐煎八分﹐食後服。

雙玉散【《易老》】治痰熱咳嗽喘湧痰涎。

寒水石石膏各等分

右爲細末﹐每服三錢﹐人參煎湯調下﹐食後臨臥服。

大補元煎【《景嶽全書》﹐下同】治男婦血气大壞﹐精神失守﹐咳嗽危劇等證。

人參少則二三錢﹐多則一二兩枸杞二三錢熟地少則二三錢﹐多則二三兩炙甘艸一二錢當歸二三錢﹐泄瀉勿用山茱萸一錢﹐畏酸吞酸勿用杜仲山藥炒﹐各二錢

水二鍾﹐煎七分﹐溫服。

左歸飲此壯水之劑也﹐凡命門之陰衰陽勝而咳嗽者﹐宜此方加減主之。

熟地二三錢或加至一二兩炙甘艸一錢山茱萸一二錢﹐畏酸者少用茯苓一錢半山藥枸杞各二錢

水二鍾﹐煎七分﹐食遠服。

右歸飲此益火之劑也。凡命門之陽衰陰勝而咳嗽者﹐宜此方加減主之。

熟地如前山藥炒杜仲姜制枸杞各二錢山茱萸肉一錢甘艸炙肉桂各一二錢制附子一二三錢

水二鍾﹐煎七分﹐食遠溫服。

左歸丸治眞陰腎水不足﹐不能滋養榮衛﹐漸至衰弱咳嗽﹐宜壯水之主﹐以培左腎之元陰﹐而精血自充矣。宜此方主之。

熟地八兩山藥炒枸杞山萸菟絲子制鹿膠炒珠﹐各四兩牛膝好酒洗蒸﹐三兩﹐精滑者勿用龜板膠切碎炒珠﹐四兩﹐無火者不用

右將熟地蒸爛杵膏﹐加煉蜜丸桐子大﹐每食前用滚湯或淡鹽湯下百餘丸。如火鑠肺﹐加百合三兩。

右歸丸治元气不足﹐或先天稟衰﹐或勞傷過度﹐以致命門火衰﹐不能生土﹐而爲脾胃虛寒﹐神疲气怯﹐或心跳不寧﹐或四肢不收﹐或眼見邪祟﹐或陽衰無子﹐咳嗽等證﹐俱速宜益火之原﹐以培右腎之元陽﹐而神气自彊矣。此方主之。

熟地八兩制附子二兩﹐漸加至五六兩肉桂二兩﹐漸加至四兩當歸便溏勿用山萸肉炒﹐各三兩山藥炒枸杞微炒菟絲子制鹿角膠炒珠杜仲薑汁炒﹐各四兩

右﹐丸法如前﹐或丸如彈子大。每嚼服二三丸﹐以滚白湯送下﹐其效尢速。

五福飲凡五臟气虛﹐虧損咳嗽者﹐此皆能治之。

人參熟地各隨宜當歸三錢炙甘艸一錢白朮炒﹐一錢半

水二鍾﹐煎七分﹐食遠溫服。或加生薑三五片。

一陰煎此治水虧火勝之劑﹐故曰一陰。凡腎水眞陰虛損﹐而脈證多陽﹐虛火發熱﹐及陰虛火痰咳嗽等證﹐皆宜用此加減主之。

生地芍藥麥冬丹參各二錢甘艸一錢熟地三五錢牛膝一錢半

水二鍾﹐煎七分﹐食遠溫服。

加減一陰煎治證如前﹐而火之甚者﹐宜用此方。

生地芍藥麥冬各二錢熟地三五錢炙甘艸五七分知母地骨皮各一錢

水二鍾﹐煎服。

四陰煎此保肺淸金之劑﹐故曰四陰。治陰虛勞損﹐相火熾盛﹐津液枯竭﹐咳嗽吐衄多熱等證。

生地二三錢生甘艸一錢茯苓一錢半麥冬白芍藥百合沙參各二錢

水二鍾﹐煎七分﹐食遠服﹐金水不能相滋而漧燥喘嗽者﹐加熟地三五錢。

金水六君煎治肺腎虛寒﹐水泛爲痰﹐或年邁陰虛﹐血气不足﹐外受風寒﹐咳嗽嘔惡﹐多痰喘急等證﹐神效。

當歸半夏茯苓各二錢熟地三五錢陳皮一錢半炙甘艸一錢

水二鍾﹐生薑三五七片﹐煎七八分﹐食遠溫服。

六安煎治風寒咳嗽﹐及非風初感﹐痰滯气逆等證。

陳皮錢半半夏二三錢杏仁甘艸各一錢白芥子五七分﹐老弱不用茯苓二錢

水一鍾半﹐加生薑三五七片﹐煎七分﹐食遠服。凡外感風邪咳嗽﹐而寒气盛者﹐多不易散﹐宜加北細辛七八分或一錢。若風邪咳嗽不止而兼肺胃之火者﹐加黃芩一二錢。甚者再加知母石膏﹐所用生薑﹐止用一片。凡寒邪咳嗽痰不利者﹐加當歸二三錢。老年者尢宜。若气血不足者﹐當以金水六君煎﹐與此參用。

貝母丸消痰淸熱﹐潤肺止咳。

貝母一兩

右爲末﹐用沙糖或蜜和丸龍眼大﹐或噙化﹐或嚼服之。若欲劫止久嗽﹐每貝母一兩﹐宜加百藥煎﹑蓬砂﹑天竺黃各一錢佐之﹐尢妙。如無百藥煎﹐卽酢炒文蛤一錢亦可﹐或粟殼亦可酌用。

柴陳煎治傷風兼寒﹐咳嗽發熱﹐痞滿多痰等證。

柴胡二三錢陳皮一錢半甘艸一錢半夏茯苓各二錢生薑三五七片

水一鍾半﹐煎七分﹐食遠溫服。气逆多嗽者﹐加杏仁一錢。

六味回陽飲六味回陽飲據《景嶽全書》﹐此方當有制附子。治陰陽將脫咳喘等證。

人參一二兩或數錢熟地黃五錢或一兩炮漧薑各二三錢當歸身三錢﹐泄瀉或動血者﹐以冬朮代之炙甘艸一錢

水二鍾﹐武火煎七分﹐溫服。古今圖書集成醫部全錄卷二百四十七

咳嗽門

單方

卒暴欬嗽﹕用白墡土粉白礬一兩爲末﹐薑汁糊丸梧子大﹐臨臥姜湯服二十丸。【《普濟方》】

老嗽不止﹕故茅屋上塵﹐年久著煙火者﹐和石黃﹑﹝艸款﹞冬花﹑婦人月經衣帶爲末﹐水和塗茅上﹐待幹﹐入竹筒中燒煙吸咽﹐無不瘥也。【《藏器》】

卒然欬嗽﹕鑪中鉛屑﹑桂心﹑皂莢等分爲末﹐蜜丸如梧子大。每米飲下十五丸。忌蔥。【《備急方》】

三十年呷嗽﹕燻黃﹑木香﹑莨菪子等分爲末﹐羊脂塗靑紙上﹐以末鋪之﹐作筒燒煙吸也。【《崔氏方》】

欬嗽燻法﹕燻黃一兩﹐以蠟紙調卷作筒十枚﹐燒煙吸咽取吐﹐止一日一燻。惟食白粥﹐七日後﹐以羊肉羹補之。【《千金方》】

水腫上气﹐咳嗽腹脹﹕燻黃一兩﹐﹝艸款﹞冬花二分﹐熟艾一分﹐以蠟紙鋪艾﹐酒二末於上﹐荻管捲成筒﹐燒煨吸咽﹐三十日則瘥。三日盡一劑﹐百日斷鹽酢。【《外臺》】

肺勞咳嗽﹕雌黃一兩﹐入瓦盒內﹐不固濟﹐坐地上﹐以火焙之﹐厚二寸﹐以炭一斤﹐簇定頂火煆三分去一﹐退火出毒爲末﹐糖酥和丸粟米大﹐每日空心杏仁湯下三丸。【《斗門方》】

咳嗽涎喘﹐不問年深日久﹕用經霜枇杷葉﹑經霜桑葉﹑禦米殼蜜炒﹐各一兩爲末﹐蜜丸彈子大。每服一丸﹐白湯化下﹐日一服﹐名無憂丸

風痰咳嗽﹕大天南星一枚﹐炮裂研末。每服一錢﹐水一盞﹐姜三片﹐煎五分﹐溫服。每早午晚各一服。【《博濟方》】

肺熱痰嗽﹕制半夏﹑﹝艸舌﹞蔞仁各一兩爲末﹐薑汁打糊丸梧子大。每服二三十丸﹐白湯下﹔或以﹝艸舌﹞蔞瓤煮熟丸。【《濟生方》】

老小暴嗽﹕石灰一兩﹐蛤粉四錢爲末﹐蒸餅丸豌豆大﹐焙漧﹐每服三十丸﹐溫虀汁下。【《普濟方》】

欬嗽不止﹕浮石末湯服﹐或蜜丸服。【《肘後方》】

化痰治嗽﹕明礬二兩﹐生參末一兩﹐苦酒二升﹐熬爲膏子﹐以油紙包收﹐旋丸豌豆大。每用一丸放舌下﹐其嗽立止﹐痰卽消。

又方﹕明礬末酒糊丸梧子大﹐每睡時茶下二三十丸。

又方﹕用明礬半生半燒﹐山梔子炒黑﹐等分爲末﹐薑汁糊爲丸﹐如上服。

又方﹕用白明礬建茶等分爲末﹐糊服。

肺虛久嗽﹕人參末二兩﹐鹿角膠炙研一兩﹐每服三錢﹐用薄荷豉湯一盞﹐蔥少許﹐入銚子煎一二沸﹐傾入盞內﹐遇咳時溫呷三五口﹐甚妙。【《食療本艸》】

止嗽化痰﹕人參末一兩﹐明礬二兩﹐以釅酢二升熬礬成膏﹐入參末﹐煉蜜和收﹐每以豌豆大一丸放舌下﹐其嗽卽止﹐痰自消。【《簡便方》】

肺熱咳嗽﹕沙參半兩﹐水煎服之。【《易簡方》】

痰嗽喘急﹕桔梗一兩半爲末﹐用童子小便半升﹐煎四合﹐去滓溫服。【《濟眾方》】

久近痰嗽﹐自胸膈下塞﹐停飲至於臟腑﹕用知母﹑貝母各一兩爲末﹐巴豆三十枚﹐去油研勻。每服一字﹐用姜三片﹐二面蘸藥﹐細嚼咽下便睡。次早必瀉一行﹐其嗽立止。壯人乃用之。一方不用巴豆。【《醫學集成》】

久嗽气急﹕知母去毛切五錢隔紙炒﹐杏仁薑水泡去皮尖焙五錢﹐以水一鍾半﹐煎一鍾﹐食遠溫服。次以蘿卜子﹑杏仁等分爲末﹐米糊丸服五十丸﹐姜湯下﹐以絕病根。【《雜興方》】

三焦咳嗽﹐腹滿不飲食﹐气不順﹕仙靈脾﹑覆盆子﹑五味子炒各一兩爲末﹐煉蜜丸梧子大﹐每姜茶下二十丸。【《聖濟錄》】

老小欬嗽﹕延胡索一兩﹐枯礬二錢半爲末﹐每服二錢﹐軟餳一塊和含之。

化痰降气﹐止咳解郁﹐消食除脹﹐有奇效。用貝母去心一兩﹐姜制厚朴半兩﹐蜜丸梧子大﹐每白湯下五十丸。【《筆峯方》】

久嗽唾血﹕白前﹑桔梗﹑桑白皮三兩炒﹐甘艸一兩炙﹐水六升﹐煮一升﹐分三服。忌豬肉菘菜。【《外臺》】

久患呷嗽﹐喉中作聲﹐不得眠﹕取白前焙搗爲末﹐每溫酒服二錢。【《深師方》】

咳嗽短气﹕紫蘇二錢﹐人參一錢﹐水一鍾煎服。【《普濟方》】

上气咳逆﹕紫蘇子入水研﹐濾汁同粳米煮粥食。【《簡便方》】

痰哮欬嗽﹕薴根煆存性爲末﹐生豆腐蘸三五錢食﹐卽效。如未痊﹐以肥豬肉二三斤﹐蘸食甚妙。【《醫學正傳》】

肺傷咳嗽﹕紫菀五錢﹐水一盞﹐煎七分﹐溫服﹐日三。【《易簡方》】

久嗽不止﹕紫菀﹑﹝艸款﹞冬花各一兩﹐百部半兩﹐搗羅爲末﹐每服三錢﹐姜三片﹐烏梅一个﹐煎湯調下﹐日二﹐甚佳。【《圖經》】

久嗽不止﹕每旦取﹝艸款﹞冬花如雞子許﹐少蜜拌花使潤﹐納一升鐵鐺中﹐又用一瓦盆鉆一孔﹐孔內安一小筆管﹐以面泥封﹐勿冷漏气﹐鐺下著炭火﹐少時煙從筒出﹐以口含吸咽之。如胸中少悶﹐須舉頭﹐卽將指頭按住筒口勿使漏﹐至煙盡乃止。如是五日一爲之﹐待至六日﹐飽食羊肉餺飥一頓﹐永瘥。

又方﹕病嗽多日﹐然﹝艸款﹞冬花三兩於無風處﹐以筆管吸其煙﹐滿口卽咽之﹐數日效。

痰嗽帶血﹕﹝艸款﹞冬花﹑百合蒸焙等分爲末﹐蜜丸龍眼大﹐每臥時嚼一丸﹐姜湯下。【《濟生方》】

痰飲咳嗽﹕含奇丸。用葶藶子紙襯炒令黑﹐知母﹑貝母各一兩爲末﹐棗肉半兩﹐沙糖一兩半﹐和丸彈丸大﹐每以新綿裹一丸含之咽津﹐甚者不過三丸。【《篋中方》】

咳嗽上气不得臥﹐或徧體气腫﹐或單面腫足腫﹕葶藶子三升﹐微火熬研﹐以絹袋盛﹐浸淸酒五升中﹐冬七日﹐夏三日。初服如桃許大﹐日三夜一。冬月日二夜二。量其气力﹐取微利一次爲度。如患急者﹐不待日滿﹐亦可絞服。【《崔知悌方》】

上气咳嗽﹐呷呀气息﹐喉中作聲﹐唾粘﹕以藍葉水浸搗汁一升﹐空腹頻服﹐須臾以杏仁研汁煮粥食之﹐一兩日將息﹐依前法更服﹐吐痰盡方瘥。【《梅師方》】

久嗽不止﹐有膿血﹕莨菪子五錢﹐淘去浮者﹐煮令芽出﹐炒研﹐眞酥一雞子大﹐大棗七枚同煎﹐令酥盡取棗﹐日食三枚。

又方﹕莨菪子﹐三撮吞之﹐日五六度。光祿李丞服之神驗。【《必效方》】

齁喘欬嗽﹕蓖麻子去殼炒熟﹐揀甜者食之﹐須多服見效﹐終身不可食炒豆。【《易簡方》】

卒得欬嗽﹕芫花一升﹐水三升﹐煮汁一升﹐以棗十四枚煮汁幹﹐日食五枚愈。【《肘後方》】

卒嗽有痰﹕芫花一兩炒﹐水一升﹐煮四五沸﹐去滓﹐白糖入半斤﹐每服棗許。勿食酸鹹物。

喘嗽失音﹐暴傷寒冷所致﹕取芫花連根一虎口切暴漧﹐令病人以薦自裹舂﹐令灰飛揚﹐入其七孔中﹐當眼淚出﹐口鼻皆辣﹐待芫根盡乃止﹐病卽愈。

久嗽肺脹﹕五味二兩﹐粟殼白餳炒過半兩爲末﹐白餳丸彈子大﹐每服一丸﹐水煎服。【《衛生家寶方》】

久嗽不止﹕五味子一兩﹐眞茶四錢﹐曬研爲末﹐以甘艸五錢煎膏﹐丸菉豆大﹐每二十丸﹐沸湯下﹐數日卽愈。

痰嗽並喘﹕五味子﹑白礬等分爲末﹐每服三錢﹐以生豬肺炙蘸末細嚼白湯下。漢陽庫兵黃六病此﹐百藥不效﹐於嶽陽遇一道人傳此﹐兩服病遂不發。【《普濟方》】

肺虛久嗽﹕木鱉子﹑﹝艸款﹞冬花各一兩爲末﹐每用三錢﹐焚之吸煙﹐良久吐涎﹐以茶潤喉﹐如此五六次後﹐服補肺藥。又方﹕用木鱉子一个﹐雄黃一錢。【《聖濟方》】

痰欬不止﹕﹝艸舌﹞蔞仁一兩﹐文蛤七分爲末﹐以薑汁澄濃腳﹐丸彈子大﹐噙之。

漧咳無痰﹕熟﹝艸舌﹞蔞搗爛絞汁﹐入蜜等分﹐加白礬一錢﹐熬膏﹐頻含咽汁。【《簡便方》】

欬嗽有痰﹕熟﹝艸舌﹞蔞十个﹐明礬二兩﹐搗和餅﹐陰榦研末﹐糊丸梧子大﹐每姜湯下五七十丸。【《醫方摘要》】

熱咳不止﹕用濃茶湯一鍾﹐蜜一鍾﹐大熟﹝艸舌﹞蔞一个﹐去皮﹐將瓤入茶蜜湯洗去子﹐碗盛﹐於飯上蒸﹐至飯熟取出﹐時時挑三四匙咽之。【《摘元方》】

肺熱痰咳﹐胸膈塞滿﹕用﹝艸舌﹞蔞仁﹑半夏湯泡七次焙研各一兩﹐薑汁打麵糊丸梧子大﹐每服五十丸﹐食後姜湯下。【《濟生方》】

酒痰欬嗽﹕﹝艸舌﹞蔞仁﹑靑黛等分研末﹐薑汁蜜丸芡子大﹐每噙一丸。【丹溪】

胸痺痰嗽﹐胸痛徹背﹐心腹痞滿﹐气不得通﹐及治痰嗽﹕大﹝艸舌﹞蔞去瓤﹐取子炒熟﹐和殼研末﹐麵糊丸梧子大﹐每米飲下二三十丸﹐日二服。【《杜壬方》】

淸痰利膈﹐治欬嗽﹕用肥大﹝艸舌﹞蔞洗去子﹐切焙﹐半夏四十九个﹐湯洗十次﹐捶焙等分爲末﹐用洗﹝艸舌﹞蔞水﹐並瓤同熬成膏﹐和丸梧子大﹐每姜湯下三五十丸﹐良。【楊文蔚方】

虛熱咳嗽﹕天花粉一兩﹐人參三錢爲末﹐每服一錢﹐米湯下。【《集簡方》】

卒暴欬嗽﹕用百部根漬酒﹐每溫服一升﹐日三服。

又方﹕用百部生薑﹐各搗汁等分﹐煎服二合。

又方﹕用百部藤根搗自然汁﹐和蜜等分﹐沸湯煎膏噙咽。

又方﹕治卒咳不止﹐用百部根懸火上炙幹﹐每含咽汁﹐勿令人知。

三十年嗽﹕百部根二十斤﹐搗取汁﹐煎如飴﹐服方寸匕﹐日三服。《深師》加蜜二斤﹐《外臺》加飴一斤。【《千金方》】

气熱咳嗽﹕石韋﹑檳榔等分爲末﹐姜湯服二錢。【《聖濟錄》】

久嗽不止﹕馬勃爲末﹐蜜丸梧子大﹐每服二十丸﹐白湯下卽愈。【《普濟方》】

咳嗽上气﹕蕎麥粉四兩﹐茶末二錢﹐生蜜二兩﹐水一碗﹐順手攪千下﹐飲之﹐良久下气不止﹐卽愈。【《儒門事親》】

久嗽﹕粟殼去筋﹐蜜炙爲末﹐每服五分﹐蜜湯下。【《危氏方》】

久咳虛嗽﹕罌粟殼二兩半﹐去蒂膜酢炙取一兩﹐烏梅半兩﹐焙爲末﹐每服二錢﹐臥時蜜湯或白湯下。【《宣明方》】

一切久近欬嗽﹕百部根切﹐炒袋盛﹐浸酒頻頻飲之。寒痰咳嗽﹐燒酒四兩﹐豬脂﹑蜜﹑香油﹑茶末各四兩﹐同浸酒內﹐煮成一處﹐每日挑食﹐以茶下之﹐取效。

上气痰嗽﹐喘促﹐唾膿血﹕以萊菔子一合﹐研細煎湯﹐食上服之。【《食醫心鏡》】

肺痰欬嗽﹕萊菔子半斤﹐淘淨焙漧﹐炒黃爲末﹐以糖和丸芡子大﹐綿裹含之﹐咽汁甚妙。【《勝金方》】

久嗽痰喘﹕蘿卜子炒﹑杏仁去皮尖炒﹐等分﹐蒸餅丸麻子大﹐每服三五丸﹐時時津咽。【《醫學集成》】

寒熱痰嗽初起者﹕煨姜一塊﹐含咽之。【《本艸衍義》】

寒嗽不止﹕生薑五兩﹐餳半升﹐火煎熟﹐食盡愈。段侍禦用之有效。【《必效方》】

久患欬噫﹕生薑汁半合﹐蜜一匙﹐煎溫呷服﹐三服愈。【《外臺祕要》】

化痰止嗽﹕絲瓜燒存性爲末﹐棗肉和丸彈子大﹐每服一丸﹐溫酒化下。

咳嗽寒熱﹐旦夕加重﹐少喜多嗔﹐面色不潤﹐忽進忽退﹐積漸少食﹐脈弦緊者﹕杏仁半斤去皮尖﹐童子小便浸七日﹐漉出溫水淘洗﹐沙盆內研如泥﹐以小便三升煎如膏﹐每服一錢﹐熟水下。婦人室女服之尢妙。【《千金方》﹐下同】

咳逆上气﹕不拘大人小兒﹐以杏仁三升去皮尖炒黃研膏﹐入蜜一升杵熟﹐每食前含之咽汁。

喉痺痰嗽﹐喉熱生瘡﹐或卒失音聲﹕杏仁去皮熬黃三分﹐和桂末一分﹐研泥綿裹含之咽汁。

上气咳嗽﹐胸滿气喘﹕桃仁三兩﹐去皮尖﹐以水一大升研汁﹐合粳米二合﹐煮粥食之。【《心鏡》】

卒得欬嗽﹕桃仁三升去皮﹐杵著器中﹐密封蒸熟﹐日幹﹐絹袋浸盛二斗酒中﹐七日可飲﹐日飲四五合。

急勞咳嗽煩熱﹕用桃仁三兩去皮尖﹐豬肝一枚﹐童子小便五升﹐同煮幹﹐於木臼內搗爛﹐入蒸餅﹐和丸梧子大﹐每溫水下二十丸。【《聖惠方》﹐下同】

上气咳嗽﹕用棗二十枚去核﹐以酥四兩﹐微火煎﹐入棗肉中﹐以酥盡取收之。常含一枚﹐微微咽之﹐取瘥。

卒得欬嗽﹕崔元亮海上方﹐用好梨去核搗汁一碗﹐入椒四十粒﹐煎一沸﹐去滓﹐納黑餳一大兩﹐消訖﹐細細含咽﹐立定。

又方﹕用梨一顆﹐刺五十孔﹐每孔納椒一粒﹐面裹炭火煨熟﹐停冷﹐去椒食之。

又方﹕梨一顆去核﹐納酥蜜﹐面裹燒熟﹐冷食。

又方﹕梨一顆切片﹐酥煎食之。

又方﹕梨搗汁一升﹐入酥蜜各一兩﹐地黃汁一升﹐煎膏含咽。凡治嗽須喘息定時冷食之。若熱食反傷肺﹐令嗽更劇﹐不可救也。若反﹐可作羊肉湯餅飽食之﹐佳。

經年气嗽﹕橘皮﹑神曲﹑生薑焙干等分爲末﹐蒸餅和丸梧子大﹐每服三五十丸﹐食後夜臥各一服。有人患此服之﹐兼舊患膀胱气皆愈也。【《寇氏衍義》】

痰气咳嗽﹕用香櫞去核﹐切﹐砂瓶內酒浸﹐封固一夜﹐煮爛蜜拌勻﹐含食之。

寒嗽痰喘﹕白果七个煨熟﹐以熟艾作七丸﹐每果入艾一丸﹐紙包再煨香﹐去艾喫。【《祕韞方》】

哮喘痰嗽﹕用銀杏五个﹐麻黃二錢半﹐甘艸炙二錢﹐水一鍾半﹐煎八分﹐臥時服。

欬嗽失音﹕白果仁四兩﹐白茯苓﹑桑白皮各二兩﹐烏豆半升﹐沙蜜半斤﹐煮熟﹐日榦爲末﹐以乳汁半碗拌濕﹐九蒸九曬﹐丸如菉豆大﹐每服三五十丸﹐白湯下﹐神效。【金居士方】

痰喘欬嗽﹕胡桃肉三顆﹐生薑三片﹐臥時嚼服。

又方﹕人參寸許﹐胡桃肉三枚﹐胡桃須連皮煎湯﹐服之卽愈。

久嗽不止﹕核桃仁五十个﹐煮熟去皮﹐人參五兩﹐杏仁三百五十个﹐麩炒湯浸﹐去皮研勻﹐入煉蜜﹐丸梧子大﹐每空心細嚼一丸﹐人參湯臨臥再服。

肺燥欬嗽﹕用松子仁一兩﹐胡桃仁二兩﹐研膏和熟蜜半兩收之﹐每服二錢﹐食後沸湯點服。【《外臺祕要》】

痰喘咳嗽﹐不能睡臥﹕好茶﹑白僵蠶各一兩爲末﹐放碗內蓋定﹐傾沸湯一小盞﹐臨臥再添湯﹐點服。【《瑞竹堂方》】

虛熱咳嗽﹐口漧涕唾﹕用甘蔗汁一升半﹐靑粱米四合﹐煮粥﹐日食二次﹐極潤心肺。【董氏方】

上气喘嗽﹐煩熱﹐食卽吐逆﹕用沙糖﹑薑汁等分相和﹐慢煎二十沸﹐每咽半匙﹐取效。

肺壅痰滯﹐上焦不利﹐卒然咳嗽﹕杉木屑一兩﹐皂角去皮酥炙三兩爲末﹐蜜丸梧子大﹐每米飲下十丸﹐一日四服。【《聖惠方》】

上气咳嗽﹐腹滿羸瘦者﹕楸葉三斗﹐水三升﹐煮三十沸﹐去滓﹐煎至可丸﹐丸如棗大﹐以筒納下部中﹐立愈。【《海上方》】

咳逆上气﹐唾濁不得臥﹕用皂莢炙去皮子研末﹐蜜丸梧子大﹐每服一丸﹐棗膏湯下﹐日三夜一服。【仲景】

痰喘欬嗽﹕長皂莢三條去皮子﹐一莢入巴豆十粒﹐一莢入半夏十粒﹐一莢入杏仁十粒﹐用薑汁制杏仁﹐麻油制巴豆﹐蜜制半夏﹐一處火炙黃色爲未﹐每用一字安手心﹐臨臥以薑汁調之﹐喫下﹐神效。【《選奇方》】

卒寒欬嗽﹕皂莢燒研﹐豉湯服二錢。【《千金方》】

气嗽日久﹕生訶黎勒一枚﹐含之咽汁﹐瘥後﹐口爽不和﹐食味卻無﹐檳榔湯一碗服之﹐立便有味。

久嗽欲死﹕用厚楡皮削如指大﹐長尺餘﹐納喉中﹐頻出入﹐當吐膿血而愈。

十年咳嗽﹐或二十年醫不效者﹕生龜三枚﹐治如食法。去腸﹐以水五升﹐煮取三升﹐浸曲釀秫米四升﹐如常飲之﹐令盡﹐永不發。

又方﹕用生龜一枚﹐著坎中﹐令人溺之﹐浸至三日﹐燒研。以醇酒一升﹐和末如漧飯﹐頓服﹐須臾大吐﹐嗽囊出則愈。小兒減半。

痰飲咳嗽﹕用眞蚌粉新瓦炒紅﹐入靑黛少許﹐用淡虀水滴麻油數點﹐調服二錢。

上气咳嗽﹕豬肪四兩﹐煮百沸以來﹐切和醬酢食之。【《心鏡》】

二十年嗽﹕豬﹝月臣﹞三具﹐大棗百枚﹐酒五升漬之﹐秋冬七日﹑春夏五日﹐絞去滓﹐七日服盡。忌鹽。

卒得欬嗽﹕豬腎二枚﹐漧薑三兩﹐水七升﹐煮二升﹐稍服取汗。【《張文仲方》】

久嗽不瘥﹕豬腎二枚﹐入椒四七粒﹐水煮啖之。

喘嗽面浮﹐並四肢浮者﹕蛤蚧一雌一雄﹐頭尾全者﹐法酒和蜜塗之﹐炙熟﹐紫團人參似人形者半兩爲末﹐化蠟和四兩作六餅﹐每煮糯米薄粥一盞﹐投入一餅攪化﹐細細熱呷之。【《普濟方》】

治嗽方甚多﹐余得一方甚簡﹐但用香櫞去核﹐薄切作細片﹐以時酒同入砂瓶內﹐煮令熟爛﹐自昏至五更爲度﹐用蜜拌勻﹐當睡中喚起﹐用匙挑服﹐甚效。

又越州某學錄云﹕少時苦嗽﹐百藥不療﹐或教用向南柔桑條一束﹐每條寸折﹐內鍋中﹐大約用水五碗﹐煎至一碗﹐於盛暑中遇渴飲之﹐服一月而愈。

遠年咳嗽﹕羊﹝月臣﹞三具﹐大棗百枚﹐酒五升﹐漬七日飲之。【《肘後方》】

久勞咳嗽﹐吐臭痰者﹕尋水邊蛇吞靑蛙未咽者﹐連蛇打死﹐黃泥固濟煆研﹐空心酒服一二錢﹐至效。忌生冷。至七日永不發也。【《祕韞》】

咳嗽气喘﹕用鯉魚一頭﹐去鱗紙裹炮﹐去刺研末﹐同糯米煮粥﹐空心食。【《心鏡》】

欬嗽不止﹕蝙蝠去翅足燒過爲末﹐一錢﹐食後白湯下。【《壽域神方》】

卒得欬嗽﹕屋上白螺或白蜆殼搗爲末﹐酒服方寸匕。【《肘後方》】

齁哮痰欬﹕貓屎燒灰﹐砂糖湯服一錢。【《葉氏摘元》】

咳嗽上气﹐積年垂死﹕用莨菪子炒熟﹐羊肺洗曝﹐等分爲末﹐以七月七日酢拌﹐每夜服二方寸匕﹐粥飲下﹐隔日一服。【《千金方》】

欬嗽有血﹕小兒胎發灰﹐入麝香少許﹐乳汁下﹐每个作一服﹐男用女﹐女用男。【《集驗方》】

欬嗽日久﹕雞子白皮炒十四枚﹐麻黃三兩﹐焙爲末﹐每服方寸匕﹐飲下﹐日二。【《必效方》】

酒後咳嗽﹕白僵蠶焙研末﹐每茶服一錢。【《怪證奇方》】

咳嗽肺脹﹕皺肺丸。用五靈脂二兩﹐胡桃仁八个﹐柏子仁半兩﹐研勻﹐滴水和丸小豆大﹐每服二十丸﹐甘艸湯下。【《普濟方》】

久嗽經年﹕阿膠炒﹑人參各二兩爲末﹐每用三錢﹐豉湯一盞﹐入蔥白少許﹐煎服﹐日三次。【《總錄》】

欬嗽不止﹕黃明膠炙研一錢﹐人參末二錢﹐薄荷豉湯二盞﹐蔥白少許﹐煎服﹐嗽時溫呷三五口﹐卽止。【《食療》】

久嗽喘息﹕豬蹄甲四十九个﹐以瓶子盛之﹐安天南星一枚蓋之﹐鹽泥固濟﹐煆煙出爲度﹐取出﹐入﹝艸款﹞冬花半兩﹐麝香﹑龍腦少許﹐研勻﹐每服一錢﹐食後﹐煎桑白皮湯下﹐名黑金散。【《總錄》】

卒欬嗽﹕烏雄鷄一隻﹐治如食法﹐酒漬半日食之。【《肘後方》】

肺虛﹕咳嗽立效丸﹐治肺虛膈熱﹐咳嗽气急﹐煩滿減食﹐喉音嘶不出﹐咽漧燥渴﹐欲飲冷水﹐體倦﹐肌瘦發熱。黃蠟溶濾令淨﹐漿水煮過﹐八兩﹐再化作一百二十丸﹐以蛤粉四兩爲衣養藥﹐每服一丸﹐胡桃半个﹐細嚼溫水下﹐卽臥﹐閉口不語﹐日二。【《普濟方》】

斂肺劫嗽﹕百藥煎﹑訶黎勒﹑荊芥穗等分爲末﹐薑汁入蜜﹐和丸芡子大﹐時時噙之。【丹溪】

定嗽化痰﹕百藥煎﹑片黃芩﹑橘紅﹑甘艸各等分﹐共爲細末﹐蒸餅丸菉豆大﹐時時漧咽數丸﹐佳。【《瀕湖醫案》】

欬嗽喘急﹕生薑一斤半﹐砂糖五兩﹐同煎減半﹐常服之。【《千金方》】

治痰嗽﹐利胸膈﹕取﹝艸舌﹞蔞實肥大者割開﹐取子淨洗﹐捶破﹐﹝艸舌﹞蔞細切焙漧﹐半夏四十九粒﹐湯洗十徧﹐切焙爲末﹐用洗﹝艸舌﹞蔞水並子瓤同熬成膏﹐研細爲丸梧子大﹐姜湯下二十丸。【《本艸》】

痰嗽上气﹐乃形寒飲冷傷肺而咳﹕半夏制﹑生薑切各半兩﹐煎服﹐卽效。【易老】

咳嗽喘促气急﹐坐息不得﹕兜鈴二兩﹐去殼﹐只取裏面子﹐童便拌炒﹐甘艸炙一兩爲末﹐每一錢水煎溫呷﹐或含末咽汁﹐亦得。【《本艸》﹐下同】

肺气喘滿﹐咳嗽或吐血﹕桑白皮四兩﹐泔浸三宿﹐銼細﹐糯米一兩﹐焙漧﹐同爲末﹐米飲調下一二錢。

咳嗽上气﹐唾濁﹐坐不得臥﹕皂莢酥炙爲末﹐蜜丸梧子大﹐姜湯吞下三丸﹐日三。

欬嗽﹕鯉魚肉燒爲灰﹐糯米飲調下一二錢﹐或取肉作膾﹐以姜酢食之亦佳。

咳嗽上气﹕橘紅四兩﹐甘艸炙一兩爲末﹐每二錢白湯點服﹐日三。

咳嗽上气﹐喘急﹐及哮嗽﹕杏仁一兩去皮尖﹐童便浸半月﹐每日一換尿﹐取出研﹐每服一棗子大﹐薄荷葉﹑蜜水少許煎服﹐二劑永瘥。【《綱目》】

老人久欬嗽﹕杏仁﹑胡桃仁等分﹐蜜丸彈子大﹐姜湯嚼下。【《回春》】

肺气喘急咳嗽﹕蘇子水取汁﹐和粳米煮粥食之﹐和杏仁汁尢佳。【《本艸》】

一切久嗽勞嗽﹕罌粟殼﹐新者去頂切焙漧﹐陳者泡去筋膜炒﹐各一兩﹐蜜丸彈子大﹐臨睡嚼一丸﹐名生熟罌粟丸。【《醫統》】

上气咳嗽﹕猯肉炙爲末﹐每二錢﹐溫酒和服﹐日二。

咳嗽膿血咽漧﹕乃虛中有熱﹐不可服涼藥﹐以好黃芪四兩﹐甘艸一兩爲末﹐每服二錢﹐點湯服。【《席延賞方》】

年深咳嗽出膿血﹕貫眾﹑蘇方木等分﹐每服三錢﹐水一盞﹐生薑三片﹐煎服﹐日二服。

久嗽漸成勞瘵﹕鳳尾艸爲末﹐用魚鮓蘸食之。【《聖惠方》】

冷气咳嗽結脹者﹕榦薑末熱酒調服半錢﹐或餳糖丸。【《姚僧坦方》】

咳嗽上气﹕用合州漧薑炮﹐皂莢泡去皮子及蛀者﹐桂心紫色者去皮﹐並搗篩等分﹐煉白蜜和搗三千杵﹐丸梧子大﹐每飲服三丸﹐嗽發卽服﹐日三五服。禁食蔥面油膩。其效如神。禹錫在淮南與李亞同幕府﹐李每治人而不出方﹐或誚其吝。李曰﹕凡人患嗽﹐多進冷藥﹐若見此方﹐用藥熱燥﹐必不肯服﹐故但出藥﹐卽多效也。試之信然。【《傳信方》】

結气咳逆﹕用梨木灰﹑伏出雞卵殼中白皮﹑紫菀﹑麻黃去節等分爲末﹐糊丸梧子大﹐每服十丸酒下﹐亦可爲末﹐服方寸匕﹐或煮湯服﹐三十年者﹐服之亦瘥。

久嗽羸弱﹕九尖拒霜葉爲末﹐以魚鮓蘸食﹐屢效。【《得效方》】

積年咳嗽﹐呀呷作聲﹕用鱟魚殼半兩﹐貝母煨一兩﹐桔梗一分﹐牙皂一分﹐去皮酥炙﹐爲末﹐煉蜜丸彈子大﹐每含一丸﹐咽汁﹐服三丸﹐卽吐出惡涎而瘥。【《聖惠方》】

卒嗽不止﹕用白蜆殼搗爲細末﹐以熟米飲調﹐每服一錢﹐日三服﹐甚效。【《急救良方》﹐下同】

痰喘欬嗽﹕用白蜆殼多年陳者﹐燒過存性﹐爲極細末﹐以米飲調服一錢﹐日三服。

卒得欬嗽﹕雄白雞一隻﹐苦酒一斗﹐煮取三升﹐分三服﹐並淡食雞。【《肘後方》】

上气咳嗽煩滿﹕用猯肉切作臊子﹐豬脂煎熟食之。【《心鏡》】

肺气咳嗽﹕豬﹝月臣﹞一具﹐苦酒煮食﹐不過二服。【《肘後方》】

瘦羸欬嗽﹕豬膽和人溺﹑薑汁﹑橘皮﹑訶黎勒皮同煮汁﹐飲之。【《拾遺方》】

上气咳嗽﹕多研猯骨﹐酒服三合﹐日二取瘥。猯卽豬獾也。【孟詵】

久嗽﹐涕唾肺痿﹐時時寒熱﹐頰赤气急﹕用童便去頭尾少許五合﹐取大粉甘艸一寸﹐四破浸之﹐露一夜﹐去甘艸﹐平旦頓服。或入甘艸末一錢﹐同服亦可。一日一劑。童子忌食五辛熱物。【《集驗》】

久嗽不瘥﹕用兔屎四十九粒﹐硇砂二分﹐胡桐律一分﹐三味爲末﹐蜜丸如梧子大﹐每服三丸﹐以粥飲下﹐日三﹐吐冷物盡﹐卽瘥。【《千金方》﹐下同】

咳嗽﹐胸中支滿﹐多唾上气﹕白糖五分﹐皂莢末一方寸匕﹐先微暖糖﹐令消﹐皂莢末和合相得﹐丸如小豆﹐先食服三丸。

又方﹕酒一升半﹐浸肥皂莢兩挺﹐經宿﹐煮取半升﹐分三服﹐七日。忌如服藥法。若吐多﹐以酢飯三四口止之。

又方﹕服芥子末七丸﹐以酥油酒下之。

三十年嗽﹕紫菀二兩﹐﹝艸款﹞冬花三兩﹐二味治下篩﹐先食飲服一方寸匕﹐日三服﹐七日瘥。

一切肺病﹐咳嗽膿血﹐及唾血不止﹕好酥三十斤﹐三徧煉﹐停取凝﹐當出醍醐﹐服一合﹐日三服﹐瘥止。

一切藥皆不出此神方。

又方﹕三煉酥如雞子黃﹐適寒溫﹐灌鼻中﹐日再夜一。

欬嗽燻法﹕爛靑布廣四寸﹐布上鋪艾﹐艾上鋪靑礬末﹐礬上鋪少燻黃末﹐又鋪少鹽﹐又鋪少豉末﹐卷筒然之﹐少令著﹐急內燥罐中﹐以紙蒙頭﹐便作一小孔﹐口吸取煙﹐細細咽之﹐以吐爲度。若心胸悶時﹐略歇﹐煙盡止。日一二度﹐用三卷無不盡瘥。三七日﹐愼油膩。

上气咳嗽﹐胸膈煩悶气喘﹕用鮮鯉魚一尾﹐不論大小﹐去鱗血洗淨﹐切作膾鮓﹐去血水﹐以姜酢制而食之。加蒜虀亦得。名鯉魚煎。

卒然欬嗽﹕釜月土一分﹐豉七分﹐搗丸梧桐子大﹐每飲下四十丸。【《肘後方》】

熱盛喘嗽﹕石膏二兩﹐甘艸炙半兩爲末﹐每服三錢﹐生薑蜜調下。【《普濟方》】

痰熱喘嗽﹐痰湧如泉﹕石膏﹑寒水石各五錢爲末﹐每人參湯服三錢。【《保命集》】

欬嗽不止﹕浮石末湯服﹐或蜜丸服。【《肘後方》】

鍼灸

《素問》曰﹕肺病者﹐喘咳逆气﹐肩背痛﹐汗出﹐尻陰股膝髀腨胻足皆痛。

腎病者﹐腹大脛腫﹐喘咳身重﹐寢汗出﹐憎風。

肺熱病者﹐熱爭則喘咳﹐痛走心膺背﹐不得太息﹐頭痛不堪﹐汗出而寒。丙丁甚﹐庚辛大汗。气逆則丙丁死。刺手太陰陽明﹐血出如大豆﹐立已。

邪客於足少陽之絡﹐令人脇痛不得息﹐咳而汗出﹐刺足小指次指爪甲上與肉交者各一痏﹐不得息立已﹐汗出立止。咳者﹐溫衣飲食﹐一日已。左刺右﹐右刺左﹐病立已﹔不已﹐復刺如法。

刺中肺三日死﹐其動爲咳。

刺缺盆中內陷气泄﹐令人喘咳逆。

刺掖下脇間內陷﹐令人咳。

《靈樞》曰﹕邪在肺則病皮膚痛﹐寒熱﹐上气喘﹐汗出﹐咳動肩背﹐取之膺中外兪﹐背三節五臟之旁﹐以手疾按之快然﹐乃刺之﹔取之缺盆中以越之。

黃帝曰﹕其咳上气窮詘胸痛者﹐取之柰何﹖岐伯曰﹕取之廉泉。黃帝曰﹕取之有數乎﹖岐伯曰﹕取廉泉者﹐血變而止。帝曰﹕善哉﹗

《甲乙經》曰﹕熱病振栗鼓頷﹐腹滿陰痿﹐咳引尻溺出﹐虛也。膈中虛﹐食欲嘔﹐身熱汗不出﹐數唾血下﹐肩背寒熱﹐脫色﹐目泣出﹐皆虛也。刺魚際補之。

振寒瘈瘲﹐手不伸﹐咳嗽唾濁﹐气膈善嘔﹐鼓頷不得汗﹐煩滿﹐因爲瘲衄﹐尺澤主之。左窒刺右﹐右窒刺左。

熱中少气﹐厥陽寒﹐灸之﹐熱去煩心﹐不嗜食﹐咳而短气﹐善喘喉痺﹐身熱脊脇相引﹐忽忽善忘﹐湧泉主之。

脇痛咳逆﹐不得息﹐竅陰主之﹔及爪甲與肉交者﹐左取右﹐右取左﹐立已﹐不已復取。

寒熱心痛﹐循循然與背相引而痛﹐胸中悒悒不得息﹐咳唾血﹐多涎﹐煩中善饐﹐食不下﹐咳逆汗不出如瘧狀﹐目﹝目巟﹞﹝目巟﹞﹐淚出悲傷﹐心兪主之。

咳而嘔﹐膈寒﹐食不下﹐寒熱﹐皮肉膚痛﹐少气不得臥﹐胸滿支兩脇﹐膈上兢兢﹐脇痛腹﹝月眞﹞﹐胸脘暴痛﹐上气﹐肩背寒痛﹐汗不出﹐喉痺﹐腹中痛﹐積聚﹐默然嗜臥﹐怠惰不欲動﹐身常濕濕﹐心痛無可搖者﹐脾兪主之。

咳而脇滿急﹐不得息﹐不得反側﹐腋脇下與臍相引﹐筋急而痛﹐反折﹐目上視眩﹐目中循循然﹐肩項痛﹐驚狂﹐衄﹐少腹滿﹐目﹝目巟﹞﹝目巟﹞﹐生白翳﹐咳引胸痛﹐筋寒熱﹐唾血﹐短气鼻酸﹐肝兪主之。

寒熱食多﹐身羸瘦﹐兩脇引痛﹐心下賁痛﹐心如懸﹐下引臍﹐少腹急痛﹐熱面急﹐目﹝目巟﹞﹝目巟﹞﹐久喘咳﹐少气﹐溺濁赤﹐腎兪主之。寒熱癧﹐目不明﹐咳上气﹐唾血﹐肩中兪主之。

咳上气喘﹐暴喑不能言﹐及舌下挾縫靑脈﹐頸有大气﹐喉痺﹐咽中幹﹐急不得息﹐喉中鳴﹐翕翕寒熱﹐項腫肩痛﹐胸滿﹐腹皮熱﹐衄﹐气短哽﹐心痛﹐隱疹﹐頭痛﹐面皮赤熱﹐身肉盡不仁﹐天突主之。

咳﹐脇下積聚﹐喘逆﹐臥不安席﹐時寒熱﹐期門主之。

寒濯濯﹐舌煩﹐手臂不仁﹐唾沫﹐唇幹引飲﹐手腕攣﹐指肢痛﹐肺脹上气﹐耳中生風﹐咳喘逆痺﹐臂痛﹐嘔吐﹐飲食不下﹐膨膨然﹐少商主之。

寒熱﹐胸背急﹐喉痺﹐咳上气喘﹐掌中熱﹐數欠伸﹐汗出善忘﹐四逆厥﹐善笑﹐溺白﹐列缺主之。

寒熱﹐咳嘔沫﹐掌中熱﹐虛則肩臂寒栗﹐少气不足以息﹐寒厥﹐支兩手而瞀﹐口沫出﹐實則肩背熱痛﹐汗出﹐四肢暴腫﹐身濕搖﹐時寒熱﹐饑則煩﹐飽則善﹐面色變﹐口噤不開﹐惡風泣出﹐列缺主之。

煩心﹐咳﹐寒熱善噦﹐勞宮主之。

寒熱﹐頸癧適咳﹐呼吸難﹐灸五里﹐左取右﹐右取左。

心痛卒咳逆﹐尺澤主之﹐出血則已。

咳逆上气﹐魄戶及气捨主之。

咳逆上气﹐譩嘻主之。

咳逆上气﹐咽喉鳴喝﹐喘息﹐扶突主之。

咳逆上气﹐唾沫﹐天容及行間主之。

咳逆上气﹐咽喉癰腫﹐呼吸短气﹐喘息不通﹐水突主之。

咳逆上气﹐喘不能言﹐華蓋主之。

咳逆上气﹐唾喘短气不得息﹐口不能言﹐膻中主之。

咳逆上气﹐喘不得息﹐嘔吐胸滿﹐不得飲食﹐兪府主之。

咳逆上气﹐涎出多唾﹐呼吸哮﹐坐臥不安﹐彧中主之。

胸滿咳逆﹐喘不得嘔吐﹐煩滿不得飲食﹐神藏主之。

胸脇支滿﹐咳逆上气﹐呼吸多喘﹐濁沫膿血﹐庫房主之。

咳喘不得坐臥﹐呼吸气索咽不得﹐胸中熱﹐雲門主之。

胸脇支滿﹐不得俯仰﹐﹝疒貴﹞癰咳逆上气﹐咽喉喝有聲﹐太溪主之。

咳逆不止﹐三焦有水气不能食﹐維道主之。

咳逆煩悶不得臥﹐胸中滿﹐喘不得息﹐背痛﹐太淵主之。

咳逆上气﹐舌漧脇痛﹐心煩肩寒﹐少气不足以息﹐腹脹喘﹐尺澤主之。

咳漧嘔滿﹐俠白主之。

咳上气喘不得息﹐暴痺內逆﹐肝肺相傳﹐鼻口出血﹐身脹﹐逆息不得臥﹐天府主之。

淒淒寒嗽﹐吐血逆气﹐驚﹐心痛﹐手陰郤主之。

咳而胸滿﹐前谷主之。

咳﹐面赤熱﹐支溝主之。

咳﹐喉中鳴﹐咳唾血﹐大鍾主之。

腰淸脊彊﹐四肢懈惰﹐善怒﹐咳﹐少气﹐郁然不得息﹐厥逆﹐肩不可舉﹐馬刀瘻﹐身瞤﹐章門主之。

《脈經》曰﹕右手關前寸口陽絕者﹐無大腸脈也。苦少气﹐心下有水气﹐立秋節卽咳﹐刺手太陰經治陰﹐在魚際間﹐卽太淵穴也。

右手關前寸口陰絕者﹐無肺脈也。苦短气﹐咳逆﹐喉中塞﹐噫逆﹐刺手陽明經治陽。

《千金方》曰﹕喉痺气逆咳嗽﹐口中涎唾﹐灸肺兪七壯﹐亦可隨年壯至百壯。

嗽﹐灸兩乳下黑白際各百壯﹐卽瘥。

又以蒲當乳頭﹐周匝圍身﹐令前後正平﹐當脊骨解中﹐灸十壯。

又以繩橫量口中﹐折繩﹐從脊灸繩兩頭邊﹐各八十壯﹐三報﹐三日畢。兩邊者是口合度。

灸從大椎數﹐下行第五節

下第六節

上﹐穴在中間﹐隨年壯。並主咳嗽上气。

又灸手屈臂中有橫文﹐外骨撚頭得痛處十四壯﹐良。

上气咳嗽﹐短气气滿﹐食不下﹐灸肺募五十壯。

上气咳逆短气﹐風勞百病﹐灸肩井二百壯。

上气短气咳逆﹐胸背痛﹐灸風門熱府百壯。

上气咳逆﹐胸滿短气﹐牽背痛﹐灸巨闕﹑期門各五十壯。

上气咳逆﹐短气胸滿﹐多唾﹐唾惡冷痰﹐灸肺腧五十壯。

上气胸滿﹐短气咳逆﹐灸雲門五十壯。

上气咳逆﹐胸痺背痛﹐灸胸堂百壯﹐不鍼。

上气咳逆﹐灸膻中五十壯。

上气气閉咳逆﹐咽冷聲破﹐喉猜猜﹐灸天衢五十壯。【一名天突】

逆气虛勞﹐寒損憂恚﹐筋骨攣痛﹐心中咳逆﹐泄注腹滿﹐喉痺頸項彊﹐腸痔逆气﹐痔血陰急﹐鼻衄骨痛﹐大小便濇﹐鼻中幹﹐煩滿狂走易气﹐凡二十二病﹐皆灸絕骨五十壯。穴在外踝上三寸宛宛中。

《丹溪心法》曰﹕咳嗽有痰﹐宜灸天突﹑肺兪﹐以泄火熱﹐瀉肺气。

肺脹痰嗽不得臥﹐但可一邊眠者﹐可左側者灸右足三陰交﹐可右側者灸左足三陰交﹐立安。

《得效方》曰﹕咳嗽上气﹐於乳下一指許﹐正與乳相直骨間陷中﹐婦人卽屈乳頭向下度之﹐乳頭齊處是穴﹐艾炷如小豆大﹐灸三壯。男左女右﹐火到肌卽瘥。一云其穴當取乳下骨間動脈是也。

《資生方》曰﹕久患喘嗽﹐夜不得臥﹐夏月衣亦夾溫背心﹐是膏肓病也﹐灸之愈。又曰﹕久嗽宜灸膏肓﹐次灸肺兪。傷寒咳甚﹐灸天突卽瘥。

《醫學綱目》曰﹕咳嗽﹐取身柱三分﹐瀉三吸﹔至陽三分﹐補三呼。不已﹐再取肺腧一寸一分﹐沿皮向外一寸半﹐瀉六吸。寒痰紅痰﹐俱是虛補實瀉。

又法﹕取風門一分﹐沿皮向外一寸半。

喘嗽不得臥﹐取雲門﹑太淵。

欬嗽寒痰﹐取列缺。

《古今醫鑑》曰﹕遠年咳嗽﹐灸直骨穴卽愈。如不愈﹐其病不可治矣。艾炷如小豆大﹐灸三壯﹐男左女右。

導引

運功﹕此證有三種﹐或感風寒而嗽﹐或因心火妄動﹐炎於肺竅﹐但用歸元凝神一法封固﹐火不上行﹐肺竅不癢﹐其嗽自止。卻寒嗽﹐特守微用閉法。卻火嗽﹐但止封固取靜﹐後引腎水澆灌肺火﹐周旋度數﹐肺得水潤﹐嗽自然止。胸前推開以淸肺經﹐從肺經洗下大腸九曲﹐向穀道去。

風寒水濕嗽﹐外法以手作拳狀﹐在肩崖處交代﹐摩至背心及腎腧﹐自熱可去。

食積致嗽﹐外法摩臍輪﹐使食漸次下去﹐須寬性﹐平胸膈﹐而气下降﹐卽愈。

涉虛火動嗽﹐須咽津液﹐降下丹田﹐省言語﹐戒嗔怒﹐卽愈。

醉後揚聲致嗽﹐此種難治﹐必入於瘵病。

《石室祕籙》曰﹕肺金固是嬌髒﹐不可容物﹐然未嘗不可容气。人有久嗽不已﹐服諸補肺之藥不效者﹐而不以气入咽門﹐則肺金終難速愈。法當用女子十三歲者﹐呵其气而咽之。每日五更時﹐令女子以口哺口﹐盡力將臍下之气﹐盡送病人口中﹐病人咽下一口﹐每日止可呵一口﹐自比服藥有功。但呵气之時﹐切戒不可少動欲心﹐一動不特無益而又害矣。止可一口二口﹐恐女子有病也。

《保生祕要》曰﹕咳嗽導引法﹐伸足坐定﹐雙掏兒訣﹐用力撐起﹐低頭﹐躬身漸下﹐以兩手扳足尖三次﹐隨原訣用力仰起﹐次咽津下降幽闕﹐如此躬法二十四回﹐養靜半香﹐效。

醫案

《儒門事親》曰﹕駝口鎭一男子年二十餘歲﹐病勞嗽數年﹐其聲欲出不出。戴人問曰﹕曾服藥否﹖其人曰﹕家貧未嘗服藥。戴人曰﹕年壯不妄服藥者易治。先以苦劑湧之﹐次以舟車﹑浚川大下之﹐更服重劑果瘥。

一田夫病勞嗽﹐一湧一泄﹐已減大半。次服人參補肺湯﹐臨臥﹐更服檳榔丸以進食。

東門髙三郎病嗽一年半﹐耳鳴﹐三月嗽膿血﹐面多黑點﹐身表俱熱﹐喉中不能發聲。戴人曰﹕嗽之源﹐心火之勝也。秋傷於濕﹐冬生咳嗽。冬水旣旺﹐水濕相接﹐隔絕於心﹐火不下降﹐反而炎上﹐肺金被爍﹐發而爲嗽﹐金鍛旣久﹐聲反不發。醫者補肺腎﹐皆非也。令備西瓜冰雪等物﹐用湧泄之法﹐又服去濕之藥﹐病日已矣。

楊壽之妻﹐病嗽十餘年﹐吐之﹐一日不止﹐以麝香湯止之﹐夜半猶不定﹐再止之﹐明旦頗覺惡心﹐更以人參湯止之﹐二日稍寧。自下藥凡三來問﹐戴人謂欒景先曰﹕病久嗽﹐藥已擒病﹐自然遲解。湧後調理數日乃止。又常言湧後有頓快者﹐有徐快者。有反悶悶者﹐病未盡也。有反熱者﹐不可不下也。大抵三日後無不快者。

趙君玉妻病嗽﹐時已十月矣。戴人用陳皮﹑當歸﹑甘艸﹑白朮﹑枳殼﹑桔梗。君玉疑其不類嗽藥。戴人笑曰﹕君怪無烏梅﹑罌粟囊乎﹖夫冬嗽乃秋之濕也﹐濕土逆而爲嗽。此方皆散气除濕﹐解急和經﹐三服帖然效矣。

郾城董徳固病勞嗽。戴人曰﹕愈後當戒房事。其病愈﹐恃其安﹐觸禁而死。死後妻生一子﹐正當病瘥之日也。董初堅諱﹐至此乃彰。

一男子年四十﹐病勞嗽﹐唾吐粘臭不可聞﹐秋冬少緩﹐春夏則甚﹐寒熱往來﹐日晡發作﹐狀如﹝疒皆﹞瘧﹐寢汗如水。累服麻黃根﹑敗蒲扇而汗自若﹐又服寧神散﹑寧肺散而嗽自如。戴人先以獨聖散湧其痰﹐狀如雞黃汁﹐隨湧出﹐昏憒三日不省﹐時時飲以涼水﹐精神稍開﹐飲食加進。又與人參半夏丸﹑桂苓甘露散﹐不數服乃愈。

張板村鹿子春一小兒七八歲﹐夏月病嗽﹐羸甚﹐戴人欲湧之。子春以爲兒幼弱﹐懼其不勝﹐少難之。一日﹐因飲酒﹐家人與之酒﹐傷多乃大吐﹐吐定而嗽止。蓋酒味苦﹐苦屬通劑﹐子春乃大悟戴人之言也。

《丹溪心法》曰﹕一男子五十餘歲﹐患咳嗽﹐惡風寒﹐口燥幹﹐心微痛﹐兩手脈浮緊﹐胸脇痞滿﹐而脈數﹐左手大於右手﹐大槪表盛裏虛。問其人﹐平日好嗜酒肉﹐素有食積﹐後因汗房勞﹐又往來涉寒水﹐且冒微雨﹐又忍饑歸後﹐繼以飽食酒肉而病。先用人參每貼四錢﹐麻黃根節一錢半﹐與二三服﹐咳嗽止﹐惡風寒除﹔後攺用厚朴﹑枳實﹑陳皮﹑靑皮﹑﹝艸舌﹞蔞仁﹑半夏爲丸﹐與二十餘貼﹐用人參湯送下﹐痞滿亦散而愈。

一男子五十歲﹐舊年因暑月入冷水作勞﹐患瘧﹐後得痰嗽﹐次年夏末﹐得弦脈而左手虛。叩之必汗少而有痰﹐身時時發熱﹐痰如稠黃膠。與半夏一兩﹐白朮七錢﹐茯苓六錢﹐黃芩﹑陳皮﹑桔梗﹑枳殼﹑石膏煆各半兩﹐僵蠶炒二錢半﹐五味子一錢半﹐用神曲糊丸﹐姜湯下三十丸。先與三拗湯加黃芩﹑白朮二貼﹐夜與小胃丹十粒﹐以攪其痰﹐仍灸大椎﹑風門﹑肺兪五處而愈。

《本艸綱目》曰﹕《類編》云﹐徽宗時李防禦爲入內醫官﹐時有寵妃病痰嗽﹐終夕不寐﹐面浮如盤。徽宗呼李治之﹐詔令供狀﹐三日不效當誅。李憂惶技窮﹐與妻泣別。忽聞外叫賣咳嗽藥﹐一文一貼﹐喫了卽得睡。李市一貼視之﹐其色淺碧﹐恐藥性獷悍﹐並二服自試之﹐無他﹐乃取三貼爲一﹐入也授妃服之﹐是夕嗽止﹐比曉面消。內侍走報﹐天顏大喜﹐賜金帛直萬緡。李恐索方﹐乃尋訪前賣藥人﹐飲以酒﹐厚價求之﹐則此方也。云自少時從軍﹐見主帥有此方﹐剽得以度餘生耳。方用眞正蚌粉新瓦炒紅﹐入靑黛少許﹐用淡虀水滴麻油數點﹐調服二錢。

趙溍《養屙漫筆》云﹕趙州一學錄少年苦嗽﹐百藥不效﹐或令用南向柔桑條一束﹐每條寸折納鍋中﹐以水五碗﹐煎至一碗﹐盛瓦器中﹐渴卽飲之﹐服一月而愈。此亦桑枝煎變法爾。

《醫學綱目》曰﹕一中年婦人漧咳﹐寸脈滑動似豆狀﹐餘皆散大不浮﹐左大於右﹐每五更心躁熱有汗﹐但怒气則甚﹐與桔梗不開﹐諸藥不效。遂以石膏﹑香附爲君﹐芩﹑連﹑靑黛﹑門冬﹑﹝艸舌﹞蔞實﹑陳皮﹑炒蘗﹑歸﹑桔爲臣﹐五味﹑砂仁﹑川芎﹑紫菀佐之﹐凡二十餘貼而安。潔古蜜煎生薑﹑蜜煎陳皮湯﹐與燒生薑胡桃方﹐皆治無痰而嗽者﹐以辛甘潤其肺也。如但使靑皮﹑藥皆宜去白。《本艸》云﹕陳皮味辛﹐理上气﹐去痰气滯塞﹔靑皮味苦﹐治下气。二味俱用﹐散三焦气也。故《聖惠》治法云﹕陳皮去穰﹐穰不除卽生痰﹔麻黃髮汗﹐節不去則止汗。

一男子五十餘歲﹐病傷寒咳嗽﹐喉中聲如齁。與獨參湯一服而鼾聲徐至﹐二三貼咳嗽亦漸退﹐凡服二三斤病始全愈。

《醫宗必讀》曰﹕文學金伯含咳而上气﹐凡淸火潤肺化痰理气之劑﹐幾無遺用﹐而病不少衰。余診其腎脈大而軟﹐此气虛火不歸元﹐用人參三錢煎湯送八味丸五錢﹐一服而減﹔後於補中益气湯﹐加桂一錢﹐附子八分﹐凡五十劑﹐及八味丸二斤而瘥。

太學史明麟經年咳嗽﹐更醫數十人﹐藥徧而病反劇﹐自謂必成虛勞。余曰﹕不然。脈不數虛﹐惟右寸浮大而滑﹐是風痰未解。必多服酸收﹐故久而彌甚。用麻黃﹑杏仁﹑半夏﹑前胡﹑桔梗﹑甘艸﹑橘紅﹑蘇子﹐五劑知﹐十劑已。

張遠公三年久嗽﹐服藥無功﹐委命待盡。一日﹐以他事造予居﹐自謂必不可治﹐姑乞診之。余曰﹕饑時胸中痛否﹖遠公曰﹕大痛。視其上唇白點如粞者十餘處﹐此虫嚙其肺。用百部膏一味﹐加烏梅﹑檳榔與服﹐不十日而痛若失﹐咳頓止矣。令其家人從淨桶中覓之﹐有寸白虫四十餘條﹐自此永不復發。

侍禦馮五玉令愛發熱咳嗽﹐已及半載﹐十月間﹐吐鮮血甚多﹐一日之內﹐不過食粥一盞﹐大肉消陷﹐大便溏泄﹐沈困著牀﹐脈來七至。余曰﹕法在不救﹐人所共知。若能惟餘是聽﹐不爲旁撓﹐可救十中之一。每貼用人參五錢﹐芪朮三錢﹐歸芍二錢﹐陳皮一錢。日投三貼﹐納進七十劑﹐及壯水丸三斤﹐而後起於林﹐又三月而飲食如舊。若泥常法而棄之﹐幽潛沈冤矣。

《薛己醫案》曰﹕一婦人不得於姑﹐患咳﹐胸膈不利﹐飲食無味﹐此脾肺俱傷﹐痰郁於中。先用歸脾湯﹐加山梔﹑撫芎﹑貝母﹑桔梗﹐諸證漸愈。

一男子神勞﹐冬月患咳嗽﹐服解散之劑﹐自以爲便。余曰﹕此因肺气虛弱﹐腠理不密﹐而外邪所感也。當急補其母﹐是治本也。不信。服六君子湯﹐內去參朮﹐反加紫蘇﹑枳殼之類﹐以致元气益虛﹐生肺癰而歿。

地官李北川每勞咳嗽﹐余用補中益气湯卽愈。一日復作﹐自用參蘇飲﹐益甚﹔更服人參敗毒散﹐項彊口噤﹐腰背反張。余曰﹕此誤汗亡津液而變痓矣。仍以前湯加附子一錢﹐四劑而痊。感冒咳嗽﹐若誤行發汗過多﹐喘促呼吸不利﹐吐痰不止﹐必患癰矣。

侍禦譚希曾咳嗽吐痰﹐手足時冷﹐余以爲脾肺虛寒﹐用補中益气加炮姜而愈。

僉憲阮君聘咳嗽面白﹐鼻流淸涕﹐此脾肺虛而兼外邪﹐用補中益气加茯苓﹑半夏﹑五味治之而愈﹐又用六君﹑芎﹑歸之類而安。

司廳陳國華素陰虛﹐患咳嗽。自以知醫﹐用發表化痰之劑不應﹐用淸熱化痰等藥﹐其證愈甚。余曰﹕此脾肺虛也。不信﹐用牛黃淸心丸﹐更加胸腹作脹﹐飲食少思﹐足三陰虛證悉見。朝用六君﹑桔梗﹑升麻﹑麥門﹑五味﹐補脾土以生肺金﹔夕用八味丸﹐補命門火以生脾土﹐諸證漸愈。經云﹕不能治其虛﹐安問其餘﹖此脾土虛不能生肺金﹐復用前藥而反瀉其火﹐吾不得而知也。

中書鮑希伏素陰虛﹐患咳嗽。服淸气化痰丸﹐及二陳﹑芩﹑連之類﹐痰益甚﹔用四物﹑黃蘗﹑知母﹑元參之類﹐腹脹聲啞﹐右關脈浮弦﹐左尺脈洪大。余曰﹕脾土旣不能生肺金﹐陰火又從而克之﹐當滋化源。朝用補中益气加山茱﹑麥門﹑五味﹐夕用六味地黃加五味子﹐三月餘﹐喜其愼疾得愈。

上捨史瞻之﹐每至春咳嗽﹐用參蘇飲加芩﹑連﹑桑﹑杏乃愈。乙巳春患之﹐用藥益甚﹐更加喉喑﹐左尺洪數而無力。余曰﹕此是腎經陰火﹐刑克肺金﹐當滋化源。遂以六味丸料加麥門﹑五味﹑炒梔﹐及補中益气湯而愈。

儒者張克明咳嗽﹐用二陳﹑芩﹑連﹑枳殼﹐胸滿气喘﹐侵晨吐痰﹔加蘇子﹑杏仁﹐口出痰涎﹐口漧作渴。余曰﹕侵晨吐痰﹐脾虛不能消化飲食﹔胸滿气喘﹐脾虛不能生肺金﹔涎沫自出﹐脾虛不能收攝﹔口漧作渴﹐脾虛不能生津液。遂用六君加炮姜﹑肉果溫補脾胃﹐更用八味丸以補土母而愈。

一男子夏月吐痰或嗽﹐用胃火藥不應。余以爲火乘肺金﹐用麥門冬湯而愈。後因勞復嗽﹐用補中益气加桔梗﹑山梔﹑片芩﹑麥門﹑五味而愈。但口漧體倦﹐小便赤濇﹐日用生脈散而痊。若咳而屬胃火有痰﹐宜竹葉石膏湯。胃气虛﹐宜補中益气加貝母﹑桔梗。若陰火上衝﹐宜生脈散送地黃丸以保肺气﹐生腎水。此乃眞髒之患﹐非滋化源﹐決不能愈。

一婦人患咳嗽﹐脇痛發熱﹐日晡益甚。用加味逍遙散加熟地治之而愈。年餘﹐因怒气勞役﹐前證仍作﹐又太陽痛或寒熱往來﹐或咳嗽遺尿﹐皆屬肝火血虛﹐陰挺痿痺﹐用前散及地黃丸月餘而愈。

表弟婦咳嗽發熱﹐嘔吐痰涎﹐日夜約五六碗﹐喘咳不寧﹐胸痺躁渴﹐飲食不進﹐血崩如湧。此命門火衰﹐脾土虛寒﹐用八味丸及附子理中湯加減治之而愈。

一婦人咳嗽﹐早間吐痰甚多﹐夜間喘急不寐。余謂﹕早間多痰﹐乃脾虛飲食所化﹔夜間喘急﹐乃肺虛陰火上衝。遂用補中益气加麥門﹑五味而愈。

上捨陳道復長子虧損腎經﹐久患咳嗽﹐午後益甚。余曰﹕當補脾土﹐滋化源﹐使金水自能相生。時孟春﹐不信﹐乃服黃蘗﹑知母之類﹐至夏吐痰引飲﹐小便煩數﹐面目如緋。余以白朮﹑當歸﹑茯苓﹑陳皮﹑麥冬﹑五味﹑丹皮﹑澤瀉四劑﹐乃以參﹑芪﹑熟地﹑山萸爲丸﹐俾服之﹐諸證頓退。復請視﹐余以爲信﹐遂用前藥﹐如常與之。彼仍泥不服﹐卒致不起。

《古今醫統》曰﹕一婦人患肺熱久嗽﹐身如炙﹐肌瘦將成勞。以枇杷葉﹑木通﹑﹝艸款﹞冬花﹑紫菀﹑杏仁﹑桑白皮各等分﹐大黃減半爲細末﹐蜜丸櫻桃大﹐食後夜臥冬噙一丸﹐未終一劑而愈。

《寓意艸》曰﹕石開曉病傷寒咳嗽﹐未嘗發熱﹐自覺急迫欲死﹐呼吸不能相續﹐求余診之。余見其頭面赤紅﹐躁擾不歇﹐脈亦豁大而空。謂曰﹕此證頗奇﹐全似傷寒戴陽證﹐何以傷風小恙亦有之﹖急宜用人參﹑附子等藥﹐溫補下元﹐收回陽气。不然﹐子丑時一身大汗﹐脫陽而死矣。渠不以爲然。及日落﹐陽不用事﹐愈慌亂不能少支﹐忙服前藥﹐服後稍寧片時。又爲牀側添同寢一人﹐逼出其汗如雨。再用一劑﹐汗止身安﹐咳嗽俱不作。詢其所由﹐云﹕連服麻黃藥四劑﹐遂爾躁急欲死。然後知傷風亦有戴陽證﹐與傷寒無別。總因其人平素下虛﹐是以眞陽易於上越耳。

陸令儀尊堂平日持齋﹐腸胃素枯﹐天癸已盡之後﹐經血猶不止﹐似有崩漏之意。余鑑羌宜人交腸之流獘﹐急爲治之﹐久已痊可。值今歲秋月﹐燥金太過﹐濕虫不生﹐無人不病咳嗽。而尊堂血虛津枯之體受傷獨猛﹐胸脇緊脹﹐上气喘急﹐臥寐不寧﹐咳動則大痛﹐痰中帶血而腥﹐食不易入﹐聲不易出﹐寒熱交作﹐而申酉二時﹐燥金用事﹑諸苦倍增﹐其脈時大時小﹐時牢伏時弦緊。服淸肺藥﹐如以勺水沃焦﹐無裨緩急。諸子仿徨無措﹐知爲危候。余亦明告以肺癰將成﹐年髙難任。於是以葶藶大棗瀉肺湯﹐先通其肺气之壅﹐卽覺气稍平﹐食稍進﹐痰稍易出﹐身稍可側﹐大有生機。余曰﹕未也。吾見勢來太急﹐不得已而取快於一時﹐究竟暫開者易至復閉﹐迨復閉則前法不可再用矣。今乘其暫開﹐多方以圖﹐必在六十日後﹐交冬至節方愈。蓋身中之燥與時令之燥膠結不解﹐必俟燥金退气﹐而肺金乃得泰寧耳。令儀昆季極懇端力治之﹐此六十日間﹐屢危屢安。大率皆用活法斡旋﹐緣肺病不可用補也。

