古今圖書集成醫部全錄卷三百八十八

婦人臨產門

黃帝素問

腹中論

帝曰﹕何以知懷子之且生也﹖岐伯曰﹕身有病而無邪脈也。

【注夫气主生物﹐血主成物。懷子者﹐血气之相和也。且生者﹐謂血气之所以成胎者﹐虛系於腹中而無經脈之牽帶﹐故至十月之期﹐可虛脫而出。當知月事懷妊之血﹐在气分而不在經脈也。身有病者﹐月事不來也。無邪脈者﹐血气和平也。】

脈經【晉王叔和】

離經脈

懷妊離經﹐其脈浮﹐設腹痛引腰脊﹐爲今欲生也。但離經者不病也。又法﹐婦人欲生﹐其脈離經﹐夜半覺﹐日中則生也。

千金方【唐孫思邈】

產難論

產婦𨿽是穢惡﹐然將痛之時﹐及未產已產﹐並不得令死喪污穢家人來視之則生難﹐若已產者則傷兒也。凡欲產時﹐特忌多人瞻視﹐惟得二三人在旁﹐待產訖﹐乃可告語諸人也。若人眾看視﹐無不難產。

凡產婦﹐第一不得匆匆忙怕﹐旁人極須穩審﹐皆不得預緩預急及憂悒﹐憂悒則難產。若腹痛﹐眼中火生﹐此兒回轉未卽生也。兒出訖﹐一切人及母﹐皆忌問是男是女﹐勿令母看視穢污。

婦人良方【宋陳自明】

將護孕婦論

凡妊娠至臨月﹐當安神定慮﹐時常步履﹐不可多睡飽食﹐過飲酒醴﹑雜藥。宜先貼產圖﹐依位密鋪牀帳﹐預請老練穩婆﹐備辦湯藥器物。欲產時﹐不可多人喧哄愴惶﹐但用老婦二人扶行﹐及憑物站立。若見漿水﹐腰腹痛甚﹐是胎離其經﹐令產母仰臥﹐令兒轉身﹐頭向產門﹐用藥催生坐艸。若心煩﹐用水調服白蜜一匙。覺饑﹐喫糜粥少許。勿令饑渴﹐恐乏其力。不可彊服催藥早於坐艸﹐愼之。

月空方位例

正月﹑三月﹑五月﹑七月﹑九月﹑十一月在丙壬。

二月﹑四月﹑六月﹑八月﹑十月﹑十二月在甲庚。

逐月安產藏衣忌向方位

凡安產藏衣方位﹐並於臥閣內分布。《太平聖惠方》云﹐凡妊婦初入月﹐便寫產圖一本﹐以朱書某月某日﹐空貼在某位。如正月在丙壬﹐可於壬位安產婦牀帳﹔丙位藏衣之類﹐貼產房北壁。若值閏月﹐只看節气用之。又云﹕每月產圖﹐有雷公﹑招搖﹑運鬼力士﹑天狗﹑軒轅﹑大時﹑咸池﹑丰隆﹑吳時﹑白虎﹑大夫﹑天侯﹑狂虎﹐凡此十三神﹐並從月建易其位。所謂月空者﹐按《內經》云﹕月廓空無寫。王冰注云﹕論月輪中空日也。卽非十三神之數。今《太平聖惠方》以六陽月在丙壬﹐以六陰月在甲庚﹐正如《外臺》所言﹕正月在丙壬﹐至十二月在甲庚之類﹐其理一也。但《外臺》言之詳﹐《聖惠》言之簡﹐今人多從其簡。或云﹕凡逐月安產藏衣﹐並向月徳﹑月空方位﹐所有十三神煞﹐並從節气更換。若交次月節﹐便作次月用書產圖者非也。假如正月十四日立春﹐若妊婦十三旦乳臥﹐豈可作去年十二月用﹖必依月分用之乃是。若依節气使換﹐則天徳﹑月徳所在差矣。然月空與任謂之中天空頗相類。議者以爲天空者﹐非十三神之數。蓋課中有天乙﹐貴人其位無可與對者﹐故此空是謂天空。值此神百事不宜﹐止宜安產婦牀帳藏衣之類耳。《集聖歷》云﹕天徳正月在丁﹐二月在坤﹐三月在壬﹐四月在辛﹐五月在幹﹐六月在甲﹐七月在癸﹐八月在艮﹐九月在丙﹐十月在乙﹐十一月在巽﹐十二月在天。

又《堪輿歷》有遊年﹑白虎﹑殺神在太歲後一辰。如太歲卯﹐則白虎在寅﹐餘仿此推之。若產及藏衣犯之﹐則子母皆不利。

【王子亨云﹕《難產逆生論》稱犯一切神殺固有是理。然亦有自然難產﹐兒自逆生者﹐及產腸俱下者﹐產已則復如故。此非疾病所致。气血所主﹐天下之理﹐蓋有不可窮詰者﹐亦宜知之。】

安產藏衣十三神吉凶方位

見圖

藏衣安產運鬼力士雷公招搖軒轅

吉方吉方大時咸池丰隆吳時天狗

狂虎天侯大夫白虎

正月壬丙艮寅寅卯辰辰辰午申酉戌

二月坤【甲庚】幹亥卯子丑未巳酉巳戌亥

三月丙壬坤申辰酉戌戌午子寅亥子

四月甲庚巽巳巳午未丑未酉亥子丑

五月丙壬艮寅午卯辰辰申子申丑寅

六月庚甲幹亥未子丑未酉卯巳寅卯

七月丙壬坤申申【子酉】戌戌戌子寅卯辰

八月【庚艮】甲巽巳酉【酉午】戌丑亥卯亥辰巳

九月丙壬艮寅戌卯辰辰子午申巳午

十月庚甲幹亥亥子丑未丑卯巳午未

十一月【壬巽】丙坤申子酉戌戌寅午寅未申

十二月庚甲巽巳丑午未丑卯酉亥申酉

推婦人行年法

生气方產婦宜向之坐臥﹐及產帳向之開門﹐大吉。

反支月遇此月卽鋪灰﹐上用牛皮或馬驢皮訖﹐鋪艸﹐勿令惡血污地﹐吉。

禍害月不得於其上產﹐又不得向之二便﹐避之大吉。

絕命方不得於其上產﹐又不得向之大小便﹐避之大吉。

懸屍日遇此日產不得攀繩﹐宜懸馬轡攀之﹐大吉。

閉肚方臨月至滿月並不得向之大小便及棄不淨之水﹐謹之吉。

八肛方產帳不得向之開門﹐忌之大吉。

生气方反支月禍害方絕命方懸屍日閉肚方八疘方產母卦宜宜喚

十三歲行年在庚申坤【正﹑七月】離巽【辰戌日】在正西偏北辛在正東偏北申黃色衣西南首西南方黃衣師看產

十四歲行年在巳未離【二﹑八月】坤兌【卯酉日】在正北偏西壬在正北偏東癸赤色衣正南首正南方赤衣師看產

十五歲行年在戊午坎【三﹑九月】乾艮【丑未日】在正東偏北甲在正北偏西壬黑色衣正北首正北方黑衣師看產

十六歲行年在丁巳震【四﹑十月】艮乾【丑未日】在正東偏北甲在正西偏北辛靑色衣正東首正東方靑衣師看產

十七歲行年在丙辰艮【五﹑十一月】震艮【子午日】在正東偏南己在正南偏南庚黃色衣東北者東北方黃衣師看產

十八歲行年在乙卯幹【六﹑十二月】坎震【巳亥日】在正南偏東丙在正南偏西丁白色衣西北首西北方白衣師看產

十九歲行年在甲寅兌【正﹑七月】巽離【辰戌日】在正南偏西丁在正南偏東丙白色衣正西首正西方白衣師看產

二十歲行年在癸丑巽【二﹑八月】兌坤【卯酉日】在正西偏南庚在正東偏南乙靑色衣東南首東南方靑衣師看產

二十一歲行年在壬子坤【三﹑九月】離巽【寅申日】在正西偏北辛在正東偏北甲黃色衣西南首西南方黃衣師看產

二十二歲行年在辛亥離【四﹑十月】坤兌【丑未日】在正北偏西壬在正北偏東癸赤色衣正南首正南方赤衣師看產

二十三歲行年在庚戌坎【五﹑十一月】乾艮【子午日】在正北偏東癸在正北偏西壬黑色衣正北首正北方黑衣師看產

二十四歲行年在己酉震【六﹑十二月】艮乾【巳亥日】在正東偏北甲在正西偏北辛靑色衣正東首正東方靑衣師看產

二十五歲行年在戊申艮【正﹑七月】震坎【辰戌日】在正東偏南乙在正西偏南庚黃色衣東北首東北方黃衣師看產

二十六歲行年在丁未幹【二﹑八月】坎震【卯酉日】在正南偏東丙在正南偏西丁白色衣西北首西北方白衣師看產

二十七歲行年在丙午兌【三﹑九月】巽離【寅申日】在正南偏西丁在正南偏東丙白色衣正西首正西方白衣師看產

二十八歲行年在乙已巽【四﹑十月】兌坤【丑未日】在正西偏南庚在正東偏北乙靑色衣東南首東南方靑衣師看產

二十九歲行年在甲辰坤【五﹑十一月】離巽【子午日】在正西偏北辛在正東偏南甲黃色衣西南首西南方黃衣師看產

三十歲行年在癸卯離【六﹑十二月】坤兌【巳亥日】在正北偏西壬在正北偏東癸赤色衣正南首正南方赤衣師看產

三十一歲行年在壬寅坎【正﹑七月】乾艮【辰戌日】在正北偏東癸在正北偏西壬黑色衣正北首正北方黑衣師看產

三十二歲行年在辛丑震【二﹑八月】艮乾【卯酉日】在正東偏北甲在正西偏北辛靑色衣正東首正東方靑衣師看產

三十三歲行年在庚子艮【三﹑九月】震坎【寅申日】在正東偏南乙在正西偏南庚黃色衣東北首東北方黃衣師看產

三十四歲行年在己亥幹【四﹑十月】坎震【丑未日】在正南偏東丙在正南偏西丁白色衣西北首西北方白衣師看產

三十五歲行年在戊戌兌【五﹑十一月】巽離【子午日】在正南偏西丁在正南偏東丙白色衣正西首正西方白衣師看產

三十六歲行年在丁酉巽【六﹑十二月】兌坤【巳亥日】在正西偏南庚在正東偏南乙靑色衣東南首東南方靑衣師看產

三十七歲行年在丙申坤【正﹑七月】離巽【辰戌日】在正西偏北辛在正東偏東甲黃色衣西南首西南方黃衣師看產

三十八歲行年在乙未離【二﹑八月】坤兌【卯酉日】在正北偏西壬在正北偏東癸赤色衣正南首正南方赤衣師看產

三十九歲行年在甲午坎【三﹑九月】乾艮【寅丑日】在西北偏東癸在正北偏西壬黑色衣正北首正北方黑衣師看產

四十歲行年在癸巳震【四﹑十月】艮乾【丑未日】在正東偏北甲在正西偏北辛靑色衣正東首正東方靑衣師看產

四十一歲行年在壬辰艮【五﹑十一月】震坎【子午日】在正東偏南乙在正西偏南庚黃色衣東北首東北方黃衣師看產

四十二歲行年在辛卯幹【六﹑十二月】坎震【巳亥日】在正南偏東丙在正南偏西丁白色衣西北首西北方白衣師看產

四十三歲行年在庚寅兌【正﹑七月】巽離【辰戌日】在正南偏西丁在正南偏東丙白色衣正西首正西方白衣師看產

四十四歲行年在己丑巽【二﹑八月】兌坤【卯酉日】在正西偏南庚在正東偏南乙靑色衣東南首東南方靑衣師看產

四十五歲行年在戊子坤【三﹑九月】離巽【寅申日】在正西偏北辛在正東偏北甲黃色衣西南首西南方黃衣師看產

四十六歲行年在丁亥離【四﹑十月】坤兌【丑未日】在正北偏西壬在正北偏東癸赤色衣正南首正南方赤衣師看產

四十七歲行年在丙戌坎【五﹑十一月】乾艮【子午日】在正北偏東癸在正北偏西壬黑色衣正北首正北方黑衣師看產

四十八歲行年在乙酉震【六﹑十二月】艮乾【巳亥日】在正東偏北甲在正西偏北辛靑色衣正東首正東方靑衣師看產

四十九歲行年在甲申艮【正﹑七月】震坎【辰戌日】在正東偏南乙在正西偏南庚黃色衣東北首東北方黃衣師看產坐產時更用後法

體元子借地法

東借十步西借十步南借十步北借十步上借十步下借十步

壁方之中四十餘步﹐安產借地﹐或有穢污﹐或有東海神王﹐或有西海神王﹐或有南海神王﹐或有北海神王﹐或有日遊將軍﹑白虎夫人﹐遠去十丈﹔軒轅﹑招搖舉髙十丈﹔天符地軸入地十丈。令地空閒﹐產婦某氏安居無所妨礙﹐無所畏忌﹐諸神擁護﹐百邪速去。急急如律令﹐敕。

【前項借地法﹐於入月一日朱書一本﹐貼產婦房內墻壁上﹐更不湏避忌神殺也。】

禁艸法

鋪艸及氈褥訖﹐卽咒曰﹕鐵鐵湯湯﹐非公所當。是王一言得之銅﹐一言得之鐵﹐母子相生﹐俱蔑鐵。急急如律令。

禁水法

欲產時貯水﹐咒曰﹕南無三寶水。水在井中爲井水﹐水在河中爲河水﹐水在器中爲淨水﹐水在法中爲眞水。自知非眞﹐莫當眞水。

以淨持濁﹐以正治邪。日遊﹑月殺﹐五士﹑將軍﹐靑龍﹑白虎﹐朱雀﹑元武﹐招搖﹑天狗﹐軒轅﹑女妓﹐天吞﹑地吞﹐懸月﹑閉肚﹐六甲禁諱﹐十二神王﹐土符伏神﹐各安所在﹐不得動靜﹐不得忌幹。若有動靜﹐若有忌幹﹐施以神咒﹐當攝汝形。阿佉尼阿昆羅莫多梨娑地梨娑訶。

治產難橫生逆產胞衣不下靈符

見圖

靈符宜以水飛朱砂書之﹐貼於房內北壁上﹐至坐蓐之時﹐將符以鍼札就盞內化之﹐溫水調服。

【按前所著方論圖向符訣一帙﹐自夫人泛視之﹐以爲迂遠﹐然艱於得子者恆相質問﹐則惟此書爲要﹐屢試有明驗也。余每觀其護孕之方極爲曲當﹐易產之藥悉有根據﹐至於圖向之趨避吉凶所關﹑符訣之元微神妙顯用﹐其誠有得於諸先哲者乎﹖不然王太僕諸公深於奧理者也﹐豈謬論耶﹖則是書也﹐誠當珍藏考究者﹐使捨此而施治於妊婦鮮有不誤矣。觀者勿以爲迂遠云。】

產難論

婦人以血爲主﹐惟气順則血和﹐胎安則產順。今富貴之家﹐過於安逸﹐以致气滯而胎不轉動﹐或爲交合使精血聚於胞中﹐皆致產難。若腹或痛或止﹐名曰弄胎﹐穩婆不悟﹐入手試水﹐致胞破漿幹﹐兒難轉身﹐亦難生矣。凡產值候痛極﹐兒逼產門﹐方可坐艸。時當盛暑﹐倘或血運血溢﹐當飲淸水解之。冬末春初。產室用火和暖下部﹐衣服尢當溫厚﹐方免胎寒血結。若臨月洗頭濯足﹐亦致產難。

【注若胎胞破早﹐血水先幹﹐或難產勞傷气血者﹐煎八珍湯或十全大補湯加益母艸﹐不時與服﹐以協濟之。或以黃芪數斤﹐芎﹑歸四五斤許﹐大釜水煎﹐藥气氤氳滿室﹐使產婦口鼻俱受其气。臍帶以油紙撚燒斷﹐補接其陽气。穩婆須擇老練者﹐當先施惠﹐預說與知。倘有生息不順﹐只說是未產﹔或是雙胎﹐只說胎衣未下。恐驚則气散﹐愈難生息。】

郭稽中產難論

產難者﹐因兒轉身﹐將兒枕血塊破碎﹐與胞中敗血壅滯﹐兒身不能便利﹐是以難產﹐急服勝金散﹐消散其血﹐使兒自易生。陳無擇云﹕多因兒未轉順﹐坐艸太早﹐或努力太過﹐以致胞衣破而血水漧﹐產路濇而兒難下﹐宜先服催生如神散以固其血。設或逆生橫產﹐當依法鍼刺之。

楊子建十產論

凡生產先知此十證﹐庶免子母之命折於無辜也。世之收生者﹐少有精良妙手﹐多致傾命﹐余因傷痛而備言之。

一曰正產。婦人懷胎十月﹐陰陽气足﹐忽腰腹作陣疼痛﹐相次胎气頓陷﹐至於臍腹痛極﹐乃至腰間重痛﹐穀道挺迸﹐繼之漿破血出﹐兒子遂生﹐名曰正產。

二曰傷產。蓋一人之生﹐陰注陽定﹐各有時日﹐不可攺移。今有未產一月已前﹐忽然臍腹疼痛﹐有如欲產﹐仍卻無事﹐是名試月﹐非正產也。但一切產母﹐未有正產之候﹐卽不可令人抱腰﹐產母亦不可妄亂用力。蓋欲產之婦﹐臍腹疼痛﹐兒身未順﹐收生之婦﹐卻教產母虛亂用力﹐兒身才方轉動﹐卻被產母用力一逼﹐使兒錯路﹐忽橫忽倒﹐不能正生﹐皆緣產母用力未當之所致也。凡產母用力﹐須待兒子順身﹐臨逼門戶﹐方始用力一送﹐令兒下生﹐此方是產母之用力當也。若未有正產之候﹐而用力太早﹐並妄服藥餌﹐或有所傷動﹐令兒下生。譬如揠苗而助長﹐無益而有害矣。此名傷產。

三曰催產。言婦人欲產﹐漿破血下﹐臍腹作陣疼痛極甚﹐腰重穀道挺迸﹐頭至產門已見﹐是正產之候﹐但兒卻未生﹐卽可服藥以催之。或有經及數日﹐產母困苦﹐已分明見得是正產之候﹐但兒子難生﹐亦可服藥﹐以助產母之正气﹐令兒速得下生。此名催產。

四曰凍產。冬月天冷﹐產母經血得冷則凝﹐以致兒子不能生下﹐此害最深。若冬月產者﹐下部不可脫去綿衣﹐並不可坐臥寒處﹐當滿房著火﹐常有暖气﹐令產母背身向火﹐令臍下腿膝間常暖﹐血得熱則流散﹐使兒易生。此名凍產。

五曰熱產。盛夏之月﹐產婦要溫涼得所﹐不可恣意取涼﹐傷損胎气﹔亦不可人多﹐熱气逼襲產母﹐使產母血沸﹐而有發熱頭痛面赤昏運如醉﹐乃至不知人事。此名熱產。若夏月風涼陰雨﹐亦不可任意取涼﹐恐生大病。

六曰橫產。兒先露手或先露臂﹐此由產母未當用力而用之過也。兒身未順﹐用力一逼﹐遂至身橫不能生下﹐當令產母安然仰臥﹐後令看生之人﹐先推其手﹐令入直上﹐頭順產門﹐漸漸逼身﹐以中指摩其肩﹐不令臍帶羈﹑扳﹐推上而正之﹐或以指攀其耳而正之。須是產母仰臥﹐然後推兒直上﹐徐徐正之。候其身正﹐煎催生藥一盞﹐喫了方可用力令兒下生。此名橫產。

七曰倒產。產母胎气不足﹐關鍵不牢﹐用力太早﹐致令兒子不能回轉﹐便直下先露其足﹐當令產母仰臥﹐令看生之人﹐推其足入﹐不可令產母用分毫力﹐亦不可驚恐﹐使兒自順。

八曰偏產。兒身未正﹐產母用力一逼﹐致令兒頭偏拄左腿﹐或偏拄右腿﹐故頭𨿽露﹐偏拄一畔不能生下。當令產母仰臥﹐次令看生之人﹐輕輕推兒近上﹐以手正其頭﹐令兒頭頂端正﹐然後令產母用力一送﹐卽便生下。若是小兒頭後骨偏拄穀道﹐只露其額﹐當令看生之人﹐以綿衣炙溫裹手﹐於穀道外方輕輕推兒頭令正﹐便令產母用力送兒生也。此名偏產。

九曰礙產。兒身已順而露正頂﹐不能生下﹐蓋因兒身回轉﹐肚帶攀其肩﹐以此露正頂而不能生。當令產母仰臥﹐令看生之人﹐輕推兒近上﹐徐徐引手﹐以中指按兒肩下﹐撥其肚帶﹐仍須候兒身正順﹐方令產母用力一送﹐使兒生下。此名礙產。

十曰坐產。兒將欲生﹐其母疲倦﹐久坐倚褥﹐抵其生路﹐急於髙處系一手巾﹐令產母以手攀之﹐輕輕屈足坐身﹐令兒生下﹐非坐在物上也。此名坐產。

十一曰盤腸產。每產則母大腸先出﹐然後兒生﹐其腸不收﹐以酢半盞﹐新汲水半盞調停﹐噀產母面﹐每噀一縮﹐三噀收盡﹐此良法也。

【注按前證古法以箆麻子仁四十九粒﹐研塗產母頭頂﹐腸收上﹐急洗去。其腸若干﹐以磨刀水少許﹐火上微溫濕潤之﹐內用磁石煎湯飲之﹐卽收上。磁石須陰陽家用有驗者。若以水噀母面﹐恐驚則气散。】

交骨不開產門不閉

竊謂交骨不開﹐產門不閉﹐皆由元气素弱﹐胎前失於調攝﹐以致气血不能運達而然也。交骨不開﹐陰气虛也﹐用加味芎歸湯補中益气湯。產門不閉﹐气血虛也﹐用十全大補湯。

產難子死腹中

產難子死腹中﹐多因驚動太早﹐或觸犯禁忌﹐其血先下﹐胎漧涸而然也。須驗產母﹐舌若靑黑﹐其胎死矣﹐當下之。故產室坐臥﹐須順四時方向﹐並遵五行避忌則吉。

【注夫子死腹中者﹐多因驚動太早﹐或觸犯禁忌﹐或抱腰太重﹐或頻探試水﹐胞衣先破﹐血水先盡﹐而胎漧涸故耳。其候產母唇舌皆黑者﹐子母俱死。若舌靑或脹悶甚者﹐其子已死矣。先以平胃散一兩﹐酒水各半煎﹐卻投﹝石卜﹞硝半兩﹐卽熱皮硝﹐服。或用硝一兩﹐以童便調下亦妙。】

熱病胎死腹中

熱病以致胎死不能出者﹐但服黑神散﹐其胎自下矣。

【注按陳無擇先生云﹕前證當視產母﹐若面赤舌靑﹐知其子死﹔面靑舌赤﹐知其母死子生﹔唇靑吐沫﹐母子俱死﹔若雙胎﹐或一死一活。用黑神散﹐竊謂前證宜補助產母﹐使其胎自下﹐黑神散恐其太熱﹐不宜輕用。果一胎已死者﹐用平胃散﹑﹝石卜﹞硝﹑水銀下之﹐最爲穩當﹐庶不並傷生者。又郭氏曰﹕因母患熱病至六七日以後﹐臟腑熱極燻煮其胎﹐是以致死。緣兒死身冷﹐不能自出﹐但服黑神散暖其胎﹐須臾溫暖﹐卽自出矣。】

胞衣不出

郭稽中曰﹕胎衣不下者﹐因气力疲憊﹐不能努出﹐或血入衣中﹐脹大而不能下﹐以致心胸脹痛喘急﹐速服奪命丹﹐血散脹消﹐其衣自下。牛膝散亦效。

【注若腸出而气虛不能入﹐用補中益气湯﹐或箆麻子仁一兩﹐研塗母頭頂心﹐卽上。若胎衣不下﹐用箆麻子仁塗右腳心﹐胎衣下急洗之﹐緩則胎衣仍入﹔益母丸亦效。若胎衣未下﹐欲斷臍帶﹐須先以少物系墜﹐然後斷之﹐否則胞上搶心而死。其惡露流衣中者﹐腹中脹痛﹐用奪命丹或失笑散以消瘀血﹐緩則不救。其元气不能送者﹐腹中不脹痛﹐用保生無憂散以補固元气﹐箆麻子肉塗母右腳心﹐衣下卽洗去﹐緩則腸亦出。如腸不上﹐仍用此膏塗腦頂﹐則腸自入。】

【按郭氏云﹕亦有胎初下後﹐產婦力羸﹐不能更用气力﹐產胞經停﹐遇風冷乘之﹐血道閉濇﹐故胎衣不下﹐取黑豆一合﹐炒令熟﹐入酢一大盞﹐煎三五沸去滓﹐分三服﹐溫服。】

產難脈訣

欲產之婦脈雜經。

【注《難經》﹕一呼三至曰離經﹐此是陽加於陰一倍也。一呼一至亦曰離經﹐此是陰加於陽四倍也。注云﹕經者常也﹐胃脈離其經常之度也。平人一呼脈再至﹐一吸脈再至﹐曰平和之脈。故一呼脈行三寸﹐一吸脈行三寸﹐呼吸定息脈行六寸﹐一日一夜一萬三千五百息﹐脈行八百一十丈﹐乃爲一周﹐復從始之經再行。今一呼脈三至﹐一吸脈三至﹐呼吸定息脈行九寸﹐一日一夜脈行通計一千二百一十五丈﹐過於平脈之數﹐不在所起之經再起﹐故曰離經。若一呼一至﹐脈行寸半﹐一吸一至﹐脈行寸半﹐呼吸定息﹐脈行三寸﹐一日一夜通計脈行得四百單五丈﹐乃謂一周﹐是不及平脈之數﹐周而復始﹐亦不在所起之經再起﹐亦曰離經也。】

沈細而滑也同名。

【注臨產之婦﹐脈見沈細而滑者﹐乃腎臟本脈之形。然腎系胞胎﹐見此脈者﹐亦與離經之脈同名也。】

夜半覺痛應分誕﹐來日日午定知生。

【注若妊婦夜半時覺腹痛﹐定知來日午時當分娩也。《聖惠方》云﹕夜半子時覺腹痛﹐來日午時必定生產﹐謂子午相半﹐正半日數也。】

身重體熱寒又頻﹐舌下之脈黑復靑。反舌上冷子當死﹐腹中須遣母歸冥。

【注凡妊婦身有沈重者﹐胃气絕也。又體熱寒栗頭運者﹐正气衰陰气盛也。若舌卷下脈靑黑色﹐及舌反卷上冰冷不溫者﹐子母俱死之候。】

面赤舌靑細尋看﹐母活子死定應難。

【注凡妊婦面色赤﹐是榮气流通﹐母活之候。舌上靑色﹐是妊脈絡絕﹐胎死之候。】

唇口俱靑沫又出﹐子母俱死總髙﹝扌棄﹞。

【注若妊婦唇口俱靑色者﹐榮衛气絕也。又口中吐出痰沫者﹐脾胃之气俱絕﹐此是子母俱死之候。】

面靑舌靑沫出頻﹐母死子活是知眞。不信若能看應驗﹐尋之賢哲不虛陳。

【注凡妊婦面與舌皆靑色﹐又吐痰沫者﹐是產婦榮衛俱絕﹐胎气沖上之候。此是子活母死之候﹐產下子﹐母必死也。按前論與《脈訣刊誤》所言不同﹐觀者審之。】

濟生方【宋嚴用和】

滑胎論

懷妊十月﹐形體成就﹐入月合進瘦胎易產之藥。今世多用枳殼散﹐非爲不是﹐若胎气肥實﹐可以服之。況枳殼﹑大腹皮能瘦胎﹐胎气本怯﹐豈宜又瘦之也﹖不若進救生散﹐安胎益气﹐令子緊小無病易產﹐多少穩當。

橫生倒產

凡橫生倒產﹐皆因平日不能忌口﹐恣情多食﹐五臟气滯﹐六腑不和﹐胎气旣肥﹐或用力太早﹐胎受驚觸﹐急用瘦胎金液圓﹐其兒身自順生矣。

欲產運悶

欲產忽然气血運悶﹐不省人事﹐蓋因用力太過﹐脈理衰微﹐精神困倦﹐心胸痞悶﹐眼運口噤﹐面靑發直﹐命在須臾﹐急用來蘇散。

胞肥難產

胞肥難產者何﹖身居富貴﹐口厭甘肥﹐聚樂不常﹐食物無度﹐旣飽便臥﹐致令胞胎肥厚﹐根蒂堅固﹐行動气急﹐蓋緣不曾預服瘦胎之藥﹐致於臨產﹐必是難生。入月可服無憂散﹐則易生矣。

坐艸

坐艸驀然气痿﹐目翻口噤者何﹖蓋因恣意喜怒﹐遂致衛竭榮枯﹐胎轉難動﹐坐艸時用性過多﹐腹痛又不能熟忍﹐目翻口噤﹐面黑唇靑﹐沫出口中﹐子母俱殞。若兩臉微紅﹐子死母活﹐用霹靂奪命丹急救之。

河間六書【金劉完素】

總論

子死腹中及血暴下﹐胞幹而不能產者﹐宜服半夏湯。胎死不下﹐宜三一承气湯。蓋風熱燥濇緊斂﹐則產戶不得自然開通﹐其證逆﹐脈弦數而濇﹐面赤或靑﹐或變五色﹐腹滿急痛喘悶﹐胎已不動者是也。手足溫而脈滑者﹐只爲難產﹐但宜滑胎催生﹐愼不可下也。

胎死不下者﹐前三一承气湯一服﹐調下益元散五錢﹐須臾﹐更頻用油漿調益元散溫服。前後俱下而胎下﹐可活產母也。夫難產或死胎不下﹐皆由風熱燥濇緊斂結滯而不能舒緩﹐故產戶不得自然開通﹐此藥力至則結滯頻開而產矣。後愼不可溫補而反生燥熱也。

儒門事親【元張從政】

難產

凡婦人難產者﹐皆因燥濇緊斂﹐故產戶不得開通﹐宜先於降誕之月﹐自入月之日﹐用長流水調益元散﹐日三服﹐產必易。產後亦無一切虛熱气血不和之疾。如未入月﹐則不宜服之﹐以滑石滑胎故也。

丹溪心法【元朱震亨】

治法

難產﹐气血虛故也。此蓋九月十月之際不謹守者有之。亦有气血凝滯而不能轉運者。臨月時﹐用野天麻熬膏﹐白湯調。下油蜜小便和極勻。

切脈法

凡妊婦脈細勻﹐易產。大浮緩﹐火气散﹐難產。

驗死胎法

胎死腹中﹐則產母面靑﹐指甲靑﹐唇舌靑﹐口臭。如兩臉微紅﹐則母活子死。

格致餘論【元朱震亨】

難產論

世之難產者﹐往往見於鬱悶安佚之人﹐富貴奉養之家﹐若貧賤辛苦者無有也。方書止有瘦胎飲一論﹐而其方爲湖陽公主作也﹐實非極至之言。何者﹖每見有用此方者﹐其難自若。余族妹苦於難產﹐後遇胎孕則觸而去之﹐余甚憫焉。視其形肥而勤於鍼指﹐構思旬日﹐忽自悟曰﹕此正與湖陽公主相反。彼奉養之人﹐其气必實﹐耗其气﹐使和平﹐故易產。今形肥知其气虛﹐久坐知其不運﹐而其气愈弱﹐其胞胎因母气弱不能自運耳。當補其母之气﹐則身健而易產。今其有孕至五六个月﹐遂於大全方紫蘇飲加補气藥與十數貼﹐因得男而甚快。後遂以此方隨母之形色性稟﹐參以時令加減與之﹐無不應者。因名其方曰大達生散。

醫學綱目【明樓英】

論楊子建傷產法

楊子建十產論中﹐有傷產一法﹐最爲切要﹐愼勿輕忽也。凡十月未足﹐腹痛或作或止﹐或痛不甚者﹐名曰弄痛﹐非正產之候﹔或腹𨿽痛甚而腰不甚者﹐非正產之候﹔胎髙未陷下者﹐非正產之候﹔穀道未挺迸者﹐非正產之候﹔水漿未破血未出者﹐非正產之候﹔漿血𨿽出而腹不痛者﹐非正產之候。凡未有正產候﹐且令扶行熟忍﹔如行不得﹐或憑物坐之﹐或安臥之﹐或服安胎藥一二服卽止。愼勿妄服催生藥餌﹐愴惶致令產婦憂恐而挫其志。務要產婦寬心存養調停﹐亦令坐婆先說解諭之。如覺心中煩悶﹐可依方取白蜜一匙﹐新汲水調下。切勿妄亂用力﹐先困其母。直待子逼門戶﹐腰重痛極﹐眼中如火﹐穀道挺迸時﹐是正產候﹐方可用力﹐並服催生藥也。余男婦於未產一月已前﹐腰腹俱痛﹐全似將產﹐其痛至甚﹐但遇巳牌稍止﹐如此者將十餘日﹐計無所出﹐因閱此條﹐遂與安胎藥加參﹑朮數服﹐間與肉味養之﹐由是平復不痛。又二十餘日﹐始產一男。是時若妄動﹐亂用力﹐並服催生等藥﹐立見危亡矣。

論楊子建橫產偏產礙產倒產四法

楊子建十產論中﹐有橫產﹑偏產﹑礙產﹑倒產四法。若看生之人﹐非精良妙手﹐不可依用此法﹐恐恣其愚以傷人命。按倒產者﹐今世往往隨其倒足生下﹐並無後患﹐子母雙全﹐不必依推足上之法亦可。又礙產往往肚帶有纏在兒頂上﹐而兒頭自出在產門外﹐看生之人﹐以手撥其肚帶﹐從兒頭頂過而下之者﹔又有肚帶纏在頂上一匝﹐而兒與胞衣自然同下者﹐皆無妨﹐不必以此礙產法入產門撥下也。

醫學正傳【明虞摶】

難產諭

《內經》曰﹕一息不運則機緘窮﹐一毫不續則穹壤判。所謂气血周流﹐循環無端﹐少有不續則身危矣。若夫妊娠之婦﹐子在腹中﹐母子一气流通﹐全賴漿水滋養。十月數足﹐血气完全﹐形神俱備﹐忽如夢覺﹐自能用手坼胞﹐求路而出。旣出胞外﹐母子分體﹐呼吸殊息﹐其可久羈於內﹐而使其气化不運不續哉﹖夫胎元壯健者﹐胞旣坼卽隨漿而下﹐故易產也。其困弱者轉頭遲慢﹐胞漿旣幹﹐污血來塞﹐道路凝滯﹐是以橫生逆產﹐子死腹中﹐而產母之命﹐死在須臾﹐可不畏乎﹖凡見將生之際﹐胞漿旣下﹐逾時尙未分娩﹐便當仿徨設計﹐用藥逐去惡血﹐使子路通暢而無難產之患﹐豈可袖手以待斃哉﹖是故催生之藥﹐卽芎﹑歸﹑益母艸﹑冬葵子之類﹐皆使之逐去污血者也。若腰腹未甚痛﹐漿水少﹐淋瀝而下﹐名爲試漿﹐非胞內眞漿也﹐且宜寬心守待﹐切不可輕易便令穩婆接取。產母用力逼胎太早﹐多致橫逆不順﹐切須謹愼。其或先手足不順者﹐額偏露者﹐但當以手輕輕撥正﹐以待其自下可也。

難產之婦﹐皆是產前恣欲所致。非獨難產﹐產後諸疾﹐皆由是而生。

或問丹溪所謂難產之婦﹐皆是八九个月內不能謹﹐其故何歟﹖曰﹕情欲一動﹐气血隨耗﹐蓋胎孕全仗气血培養﹐气血旣虧﹐胎孕羸弱﹐漿破之後﹐不能翻身隨漿而下﹐所以難產。

醫學入門【明李梴】

總論

十月气足﹐胎元壯健﹐忽然腹痛﹐或只腰痛﹐須臾產下﹐何俟於催﹖此易生天然之妙。宜服單益母膏﹐免產後之患。中間有體弱性急者﹐腹痛或作或止﹐名弄痛﹔漿水淋瀝來少﹐名試水。𨿽臍腹俱痛﹐發動露頂﹐而腰不痛者﹐切莫倉皇﹐切禁洗母動手於腹上揣摩﹐直待日子已到﹐腹痛陣密﹐破水已後﹐並腰痛眼中如火﹐方可坐艸。須待兒頭言順﹐且正逼近產門﹐方可用力一送。如坐艸太早﹐用力太過﹐產母困倦﹐及至遲滯﹐乃用催生之藥。

凡難產﹐皆孕後縱欲及驕恣﹐全不運動﹐又食生冷鞕物凝滯﹔或矮石女子交骨不開﹔或腹大甚胎水未盡﹔或臨產閒雜之人驚恐產婦則精怯﹐精怯則上焦閉﹐閉則气還下焦﹐脹而不行﹐紫蘇飲最妙。气實者﹐瘦胎枳甘散﹔气弱者﹐達生散。

如腹痛漿水未破﹐止宜用古芎歸湯以活其血。或漿水已破而少痛﹐或痛而不密﹐宜安胎飲或達生散以固胎元。切不可輕用峻藥﹐徒滲水道﹐反傷胎气而產愈難。產母亦聽其眠食自如﹐但不可過睡過飽耳。

破水多則血幹濇﹐必用古黑神散。血虛者古芎歸湯下﹐名芎歸黑神散﹔气弱者四君子湯下﹐名四君黑神散。橫逆側產﹐每加麝一釐。此時如舟坐砂上﹐須湧水而後可通。服此藥後﹐外用蔥二斤搗爛﹐鋪於小腹上﹐用急水灘頭砂一斗炒熱﹐將布袱於蔥上﹐輕輕略揉。有露頂順正﹐而生猶遲滯者﹐恐外感風冷寒暑所阻﹐故夏月熱產則气散血沸﹐宜五苓散加葵子。或三退六一散﹔冬月凍產則血凝滯﹐宜催生五積散。

有水道幹濇不能下﹐及服黑神濇藥又多者﹐用淸油﹑白蜜等分﹐豬肝煮汁調服﹔或六一散七錢加葵子五錢爲末﹐每二錢熱服。

有難產日久水漧﹐及觸犯惡气﹐心煩躁悶者﹐兔腦丸。腰痛心煩者﹐用人參﹑乳香各二錢﹐辰砂五分爲末﹐雞子淸調﹐薑汁化開冷服。

橫產﹐宜服芎歸黑神散﹐固血生血。須待兒身正直且順臨門﹐服阿膠﹑滑石﹑葵子爲末﹐溫酒入蜜攪勻服之﹐然後方用力送下。

逆產﹐宜安然仰臥﹐洗母徐推足入內﹐服芎歸黑神散﹐固血活血﹐候兒自順。若經久不生﹐卻令洗母輕緩用手推足﹐令就一邊直上﹐令兒頭一邊漸漸順下﹐多服芎歸等藥﹐直待兒身轉﹐門路正當﹐然後用三退散調服﹐方可用力送下。坐產﹐當服固血藥。

盤腸者﹐小腸先出﹐急用熱水浸軟舊布蓋住其腸﹐不可包托﹐外用酢半盞﹐新汲水七分調停﹐噀產母面﹐收盡爲度。又以如聖膏貼產母頭頂中心﹐腸上卽拭去﹐內兼服芎﹑歸﹑參﹑芪大補之藥﹐如升麻﹑防風以提之﹐未有不收者。

礙產﹐須服固血藥。

側產﹐宜多服芎歸黑神散。

當產誤用熱生峻藥﹐傷母气血﹐急用安胎﹐過日而產。有種一日﹑二日至四日﹑五日而產者﹐盡皆倉皇用力太早之故。或因子欲生時。兒枕先破﹐敗血裹住﹐宜鹽豉一兩﹐以靑布包了燒存性﹐入麝香一錢爲末﹐用秤錘燒紅﹐淬酒調服一盞。倉卒只以新汲水磨京墨服之﹐黑水裹兒身出。或芎﹑歸﹑益母艸﹑葵心﹐皆能逐瘀以開產路。

有矮石女子﹐交骨不開難產者﹐龜殼散或古芎歸湯。通治產難﹐用無憂散﹑來蘇散﹑兔腦丸。

胎死腹中﹐外證指甲靑黑﹐脹悶不食﹐口中極臭﹐用平胃散加﹝石卜﹞硝五錢﹐水酒煎服﹐其胎化成血水而下。便閉脈實者﹐大黃備急丸﹔或單鹿角爲末﹐蔥豉煎湯調服。昏沈脈微者﹐養正丹﹐濃煎乳香湯﹐下一百二十丸。血幹或有寒者﹐四物湯下古桂香丸。气弱者﹐催生五積散加麝一釐。

雙胎一死一生者﹐用蟹爪一盞﹐甘艸二兩﹐東流水十盞﹐煎至三盞﹐去滓﹐入阿膠三兩﹐分二三次頓服﹐能令生者安﹐死者出。

通下死胎﹐用霹靂丹﹑奪命丸﹐外用如聖膏貼足心﹐仍服催生藥﹐及通關散吹鼻卽下。

脈法

臨產六至﹐脈號離經。或沈細滑﹐若無卽生。浮大難產﹐寒熱又頻。此是凶候﹐急於色徵。面頰唇舌﹐忌黑與靑。面赤母活﹐子命必傾。若胎在腹﹐子母歸冥。

【一呼六至﹐或一呼一至﹐曰離經。經﹐常也。人一日一夜﹐脈行周而復始﹐從初之經再起。今因胎墜﹐胃脈已離常絡之處﹐不從所起之經再起﹐故曰離經。脈沈細而滑﹐乃腎臟本脈已形﹐或脈沈如無者﹐卽產﹐浮大者難產。若身重體熱﹐寒熱頻作﹐此凶證也﹐急看面舌气色﹐逐胎救母。蓋面乃心之華﹐舌乃心之苗。靑則肝虛不能藏血﹐破漿早而胎胞幹濇不能動轉﹐黑則腎水克火﹐是以子母俱死。惟面赤舌靑者﹐乃心血流通母活子死。若死胎不出﹐母命亦危。】

古今醫鑑【明﹑龔信】

催生符式

生九天大力魔軍速降威靈攝天生﹐急急如律令敕。

【右用朱砂研細﹐以新汲水濃調勻﹐將新筆蘸朱砂﹐於侵晨未食時至誠念﹕九天大力魔軍速降威靈攝天生﹐急急如律令敕。至生字急寫生字﹐卻於生字下面一畫下左繞﹐匝心想胎元﹐被筆推轉令急急如律令敕气一筆推下﹐湏是隨筆。一句念令筆咒俱盡﹐候幹剪下折作一丸﹐用黃臘丸之﹐朱砂爲衣﹐濃煎木香湯送下﹔待痛頻時﹐服乳香湯亦可。】

證治要訣【明戴思恭】

將產調治法

將產當順气瘦胎﹐使臨期易產﹐宜瘦胎飲加砂仁少許。

薛氏醫案【明薛己】

入月預備藥物

入月所宜預備佛手﹑保气﹑枳殼﹑楡皮﹑黑神﹑大聖﹑花蕊石七散﹐神寢﹑保生﹑理中三丸﹐催生﹑黑虎二丹﹐及催生神符﹔又葵子﹑生地黃﹑羌活﹑竹茹﹑烏梅﹑雌雄石燕﹑甘艸﹑海馬銜鐵﹑大棗﹑陳皮﹑姜﹑錢黑豆﹑白蜜﹐無灰酒﹑童便﹑酸酢﹑白米湯﹐瓶鍋銚斷臍綫剪之類。內花蕊石散﹐爲血入胞衣脹大不能下﹐或惡露上攻不能蘇醒。佛手散治血虛危證。加味芎歸湯治交骨不開。箆麻子治胎衣不能上下。失笑散治惡露腹痛不省人事。蠟油調滑石塗入產門爲滑胎之藥。淸魂散治血運等證。平胃散﹑﹝石卜﹞硝﹑水銀爲腐化死胎之劑。八珍湯補血气虛損。已上諸方﹐皆爲緊要之藥﹐必不可缺。其斷臍帶先用綫近臍紮緊﹐帛裹咬斷。如天气風寒﹐或難產母子勞傷元气者﹐先紮臍帶﹐以油紙撚燒斷﹐此爲回生起死之要法也。故治者當審其宜﹐不可槪信而用之。

臨盆法

妊娠欲產之時﹐但覺腹內轉動﹐卽當正身仰臥﹐待兒轉身向下時作痛﹐試捏產母手中指﹐中節或本節跳動﹐方與臨盆卽產矣。

證治準繩【明王肯堂】

催生法

滑以流通濇滯﹐苦以驅逐閉塞﹐香以開竅逐血。气滯者行气﹐胞漿先被疲困者固血。

下死胎法

寒者熱以行之﹐熱者涼以行之﹐燥者滑以潤之﹐危急者毒以下之。

脈法辧訛

欲產之婦脈離經﹐沈細而滑也同名。夜半覺痛應分誕﹐來日日午定知生。此四句往往誤解。按《脈經》曰﹕離經﹐其脈浮﹐腹痛引腰脊﹐爲欲生也。但離經者不產也。又云﹕其脈離經夜半覺﹐日中則生也。經者常也﹐謂離其常處爲離經﹐假如孕婦昨日見左沈實爲男之脈﹐今日或脈浮﹐是離其尋常之脈﹐而異於昨日﹐又且腹痛﹐知是將誕也。通眞子引《難經》一呼三至曰離經爲解﹐李晞範又引《難經》一呼一至曰離經﹐以解沈細而滑﹐皆非也。《難經》言損至二至𨿽同名離經﹐其脈與理則不同。且《脈經》明言離經其脈浮也﹐不曾引援《難經》之文。合《脈訣》因其言脈浮﹐又添沈細而滑﹐同名離經﹐蓋以前所診男女脈﹐或云浮大爲女﹐若只脈浮爲離經﹐若平常見浮大爲女之脈﹐安辧離經﹖故又增沈細而滑﹐以見離爲浮大之常經﹐爲常滑也。《聖惠方》云﹕夜半子時覺腹痛﹐來日午時必定生產。謂子午相衝﹐正半日時數也。通眞子曰﹕夜半痛﹐日午生。此言恐未爲的。又曰﹕腹痛而腰不痛﹐未產也。若腹痛連腰痛甚者﹐卽產。所以然者﹐腎系於腰﹐胞系於腎故也。診其尺脈轉急﹐如切繩轉珠者﹐卽產也。生產有難易﹐痛來有緊慢﹐安可定以半日﹖當以活法。

婦人祕科【明萬全】

催生法

凡臨產一二日間艱難者﹐只以加減五苓散主之。如過二三日﹐人事彊實﹐飲食能進者﹐此胞漿幹濇也﹐加味四物湯調益元散主之。如過二三日﹐人事困頓飲食少者﹐此中气不足﹐不能運動其胎也﹐加味四君子湯主之。如三四五日不產﹐或胎死腹中者﹐奪命丹主之。

救逆產

凡兒逆生﹐切不可使鍼刺足心及鹽塗之法﹐兒痛上奔﹐母命難存。

救礙產

凡礙產宜令產母仰臥﹐穩婆用燈審視﹐看臍帶絆著兒之何處﹐仔細以手法輕輕取脫﹐不可造次。

盤腸產

當產之時﹐母腸先出﹐盤露於外﹐子隨後生﹐生後而腸不卽收﹐蓋由平日气虛﹐不能斂束。血熱易於流動﹐下元不固﹐關鍵不牢故也。欲免此苦者﹐宜於此後無孕時﹐多服地黃丸加五味子一兩﹑桂一兩﹐以固下元之關鍵﹔及有孕時﹐多服胡連丸加人參一兩以補气﹔又服三補丸以涼血。如滑胎瘦胎之藥﹐不可輕服。於入月之時﹐再服八物湯加訶子﹑瞿麥﹑蜜炙粟殼﹐服十餘劑﹐庶可免矣。

景嶽全書【明張介賓】

催生法

臨盆將產﹐腹痛已甚﹐凡催生之藥﹐無如脫花煎﹐少用肉桂五七分爲最穩最妙。若气虛無力者﹐加人參二三錢。虛甚者﹐任意加用之。

凡妊娠胎元完足﹐彌月而產﹐熟落有期﹐非可催也﹐所謂催生者﹐亦不過助其血气而利導之耳。直待臨期﹐乃可用脫花煎或滑胎煎﹐隨證加減主之。或經日久﹐產母困倦難生﹐俱宜服滑胎煎以助其气血﹐令兒速生。其有气虛無力﹐艱於傳送者﹐必用獨參湯﹐隨多隨少﹐接濟其力﹐皆爲催生要法。若期未至而妄用行气導血等劑﹐以爲催生﹐亦猶摘方苞之萼﹐揠宋人之苗耳。

將產占卜問神

妊娠將產﹐不可占卜問神﹐如巫覡之徒﹐哄嚇謀利﹐妄言凶險﹐禱神祈保﹐產婦聞之﹐致坐疑懼。夫憂慮則气結滯而不順﹐多至難產﹐所宜戒也。

妊娠調補气血

胎前淸气﹐產後補血﹐此亦不可拘泥。若脾胃不健﹐气血不充﹐必當預爲調補﹐不然﹐臨產必多患難。

論滑胎

妊娠滑胎之法﹐惟欲其生產之期﹐易而且速。而難易之由﹐則在血之盈虛﹐不在藥之滑利。蓋血多則潤而產必易﹐血虧則濇而產必難。故於未產之前﹐但宜以培養气血爲主﹐而預爲之地。如四物湯﹑滑胎煎﹑五福飲﹑小營煎﹑八珍湯之類。卽皆滑胎之要藥。若不知此而過用滑利等物﹔或產期未近無火無滯﹐而妄用淸火行气沈降苦寒等藥﹐必能暗殘營气﹐走泄眞陰﹐多致血虧气陷﹐反爲臨期大害。若果肥盛气實者﹐則紫蘇飲﹑保生無憂散﹑滑胎枳殼散之類﹐皆可擇用。古今圖書集成醫部全錄卷三百八十九

婦人臨產門

方

一蛻散【丹溪】治產難。

蛇蛻全者﹐一條蠶蛻紙方圓﹐一尺

右燒存性爲末﹐溫酒調下。

三蛻散【《入門》】一名催生散﹐一名蛇蛻散。治難產及橫逆產﹐或子死腹中。

蛇蛻一條蟬蛻十四枚﹐俱全者男頭髮雞子大

右俱燒存性爲末﹐作二服﹐溫酒調下。一方用胎發。一方仍以小鍼刺兒足心三七下﹐擦鹽少許卽生。

三蛻六一散【丹溪】一名滑胎散﹐催生神效。

益元散一兩男子頭髮雞子大﹐香油熬化蛇蛻全者﹐一條蟬蛻全者﹐五枚穿山甲一片

右各燒存性爲末﹐用虀水煎二沸﹐入發灰調服立下。

龍蛻散【《得效方》】催生祕傳。

蟬蛻一頭天蛇蛻一條﹐並燒存性滑石冬葵子微炒﹐各一兩

右爲末﹐每一錢﹐順流水微溫調服﹐不可使熱湯。

黑龍丹【丹溪】治產難及死胎不下﹐胎衣不下﹐產後兒枕痛﹐血迷血運﹐一切危急垂死者﹐灌藥得下無不活﹐神驗不可言。

五靈脂當歸川芎良姜熟地黃各一兩

右銼﹐盛砂盒﹐紙筋鹽泥固濟﹐炭十斤煆﹐候冷取出﹐卻入百艸霜三錢。硫黃﹑乳香各一錢半﹐花蕊石煆﹑琥珀各一錢﹐研細末酢麵糊和丸彈子大﹐每一丸入薑汁﹑童便﹐溫酒中細研服之。

催生散【《正傳》】治產難。

白芷炒黑百艸霜滑石各等分

右爲末﹐芎歸湯煎水調下二三錢。

霹靈丹【《入門》】一名霹靂奪命丹。治臨產驀然气痿﹐目翻口噤﹐面黑層靑﹐口中沫出﹐子母俱殞﹐兩臉微紅﹐子死母活﹐急用此救之。

蛇蛻一條蠶蛻紙並燒存性﹐二錢乳香五分男子頭髮燒灰路上左腳艸鞋燒存性﹐各一錢黑鉛二錢半水銀七分半﹐二物入銚中火上熔化結砂子研細

右爲末﹐以豶豬心血和丸梧子大﹐金箔爲衣﹐每取二三丸﹐倒流水送下﹔如不下﹐化開灌之。

如神丹【《正傳》】治難產不下。

巴豆三枚萞麻子七粒﹐並去殼麝香少許

右三味﹐捏作餅子貼臍中﹐分產卽以溫湯洗去。歌曰﹕巴三萞七脫衣裳﹐細研如泥入麝香。捏作彈丸臍下貼﹐須臾子母便分張。

如聖膏【《入門》】治難產及死胎不下﹐十分危急者。

巴豆十六枚﹐去殼萞麻子四十九粒﹐去殼麝香二錢

右同搗如泥﹐攤絹帛上貼臍上一時﹐產下卽洗去。

下死胎方【《良方》】一名千金神速湯。雙胎一死一生﹐用此則死者出﹐生者安。

蟹介一升大甘艸五錢﹐半生半炒

右﹐東流水十盞﹐煎至三盞﹐去滓﹐入阿膠一兩﹐半生半炒﹐令消化﹐分二三次頓服。藥竈宜東向﹐用葦爲薪。

香桂散【《正傳》】下死胎。

桂心三錢麝香半錢

右爲末作一貼﹐溫酒調下﹐須臾卽下。一方當門子一枚﹐桂枝末二錢。

桂香丸【《入門》】下死胎。

肉桂一兩麝香一錢

右爲末﹐飯丸菉豆大﹐白湯下十五丸。

奪命丹【丹溪】治產後血入胞衣﹐脹滿衝心﹐日久不下﹐危急者。

附子炮﹐五錢牡丹皮漧漆炒﹐各一兩

右爲末﹐以醋一升﹐入大黃末一兩﹐熬成膏﹐和丸梧子大﹐酒下五十丸。

牛膝湯【《局方》】治產後胞衣不下﹐腹滿卽殺人﹐服此卽爛下。

滑石末二錢冬葵子二錢木通當歸牛膝瞿麥各一錢半

右銼﹐作一貼﹐水煎服。

三蛻飲【《正傳》﹐下同】治胞衣不下﹐神效。

蛇蛻一條﹐全者蠶蛻紙一方蟬蛻四十九个

右並燒存性爲末﹐順流水調下﹐立出。

奪命丸治婦人小產下血多﹐子死腹中﹐其人憎寒﹐手指唇口爪甲靑白﹐面色黃黑﹐胎上搶心﹐則悶絕欲死﹐冷汗自出﹐喘滿不食﹔或食毒物﹐或誤服艸藥﹐傷動胎气﹐下血不止﹐胎尙未損服之可安﹐已死服之可下。若胎腐爛腹中﹐危甚者立可取出。此方的系異人傳授﹐至妙。

桂枝赤茯苓丹皮赤芍藥桃仁各等分

右爲末﹐蜜丸芡實大﹐空心服三丸﹐或丸如彈子大﹐淡酢湯化下一丸。此卽仲景桂枝茯苓丸﹐但用淡酢湯下不同耳。

催生神妙佛手散一名立效散。治婦人妊娠五七月﹐因事築磕著胎﹐或子死腹中﹐惡露下﹐疼痛不已﹐口噤欲絕﹐用此藥探之﹐若不損則痛止﹐子母俱安﹔若胎損立便逐下﹐本出徐文仲神驗胎動方云﹕治血上衝心腹滿悶者﹐如湯沃雪。又治產前產後﹐體熱敗血腹痛。

當歸六兩川芎四兩﹐或等分亦可

右爲粗末﹐每服三錢﹐水一大盞﹐煎令泣泣欲幹﹐投酒一大盞﹐止煎一沸去滓﹐溫服﹐口噤灌之。如人行五里﹐再服﹐不過三四服便生。

死胎不下方用之極驗。

紫金藤葵根各七錢桂二兩土牛膝三兩土當歸四錢麝香三分

右爲末﹐米糊丸梧子大﹐朱砂爲衣﹐每服五十丸﹐乳香湯下。

如意丹治婦人難產。

母丁香三十六粒滴乳香三錢六分

右爲末﹐同兔腦和杵千下﹐丸作三十六丸﹐每服一丸﹐好酒化下﹐立驗。

蟹爪散下胎極效。姙娠有病﹐欲去胎者宜此。

蟹爪二合桂心瞿麥各一兩牛膝二兩

右爲末﹐空水溫酒服一錢。

飛生丸治難產。

飛生一枚槐子故弩箭羽各十四枚

右合搗﹐丸梧子大﹐酒服二丸。

達生散【《入門》﹐下同】孕婦臨月﹐服至二十餘貼﹐易產無病。

大腹皮酒洗﹐二錢甘艸炙﹐一錢半白芍藥白朮當歸各一錢人參陳皮紫蘇葉枳殼砂仁研末﹐各五分

右銼﹐作一貼﹐入靑蔥五葉﹐水煎服。或煎水吞下益母丸﹐尢佳。

瘦胎枳甘散一名滑胎枳殼散﹐一名枳殼六一散。孕婦八九月內﹐陰气壅塞﹐宜常服之﹐滑胎易產。

枳殼五兩甘艸一兩

右爲末﹐每二錢﹐白湯煎服﹔或加香附一兩﹐尢妙。若胎气素弱者﹐恐致胎寒。腹痛胎弱多驚。當佐以歸﹑地﹑木香爲丸用之﹐則陰陽調和﹐有益胎孕。

縮胎丸【丹溪】孕婦八九个月用之﹐縮胎易產。

黃芩夏一兩﹐春秋七錢﹐冬五錢﹐炒白朮二兩赤茯苓七錢半陳皮三兩

右爲末﹐粥丸梧子大﹐白湯下五七十丸。

束胎丸河間縮胎易產。

白朮枳殼各等分

右爲末﹐以水浸蒸餅和丸梧子大﹐每食前服五十丸﹐白湯下。

神寢丸【《得效方》】一名寤生丸﹐能瘦胎易產。

枳殼二兩乳香一兩

右爲末﹐以煉蜜丸梧子大﹐酒下二十丸。

滑胎煎胎气臨月﹐宜常服數劑﹐以便易生。亦治胞衣不出。

當歸三五錢熟地三錢杜仲山藥各二錢川芎枳殼各七分

水二鍾﹐煎八分﹐食前溫服。如气弱體虛者﹐加人參﹑白朮﹐隨宜用之。

又方滑胎易產。

阿膠八兩滑石三兩車前子一升

右三味爲末﹐飲服方寸匕﹐日再服。至生月乃服此藥﹐大利九竅﹐不可先服。

催生如聖散【丹溪】治難產及漏血胎幹者立效。

黃蜀葵子小半合

右研爛﹐以酒濾去滓﹐溫服神效。如漏血胎幹﹐難產痛極者﹐並進三服﹐良久腹中气寬﹐胎滑卽產。須見正產候﹐方可服之。歌曰﹕黃葵子炒七十粒﹐細研酒調濟君急。若遇臨危難產時﹐免得全家俱哭泣。

又方【《準繩》﹐下同】治橫倒生者。

明阿膠炒滑石末各一兩葵子二兩

右﹐水一盞半﹐煎至一盞﹐去滓﹐分二服。

催生柞木飲子治難產或橫或倒﹐死胎爛脹腹中﹐此方屢用神效。

大柞木枝一大握﹐長一尺﹐水洗淨﹐寸銼生用甘艸大者五寸﹐銼作五段

右用新汲水三升半﹐同入新磁瓶內﹐以紙三重封緊﹐文武火煎至一升半﹐令香﹐候產婦腰重痛欲坐艸時﹐溫服一小盞﹐便覺心下開豁卽生。腰未重痛勿服。如覺渴﹐再飲一盞﹐至三四盞﹐覺下重便生。此方最驗。

乳珠丹一名開骨膏。催生神效﹔又治子死腹中。

通明乳香細研

右以豬心血爲丸梧子大﹐朱砂爲衣﹐日幹﹐面東服﹐每服一粒﹐催生冷酒化下﹔良久未下﹐再服一粒。若大段難產以蓮葉心蒂七个﹐水二盞﹐煎至一盞﹐放溫﹐化下一粒﹐良久未下再服﹐其驗如神。如胎下﹐胞衣不下﹐服此便下。合藥時﹐要五月五日午時妙﹔或七月七日三月三日﹐及初上辰日﹐及歲除夜亦可。一方滴水丸。

又方治同上。

乳香朱砂各等分

右爲細末﹐麝香酒調下。

催生丹【《良方》】治產婦生理不順﹐產育艱難﹐或橫或逆。

十二月兔腦髓去皮膜研如泥母丁香一錢﹐研乳香二錢半﹐另研麝香另研﹐一字

右三味拌勻﹐以兔腦髓和丸雞頭實大﹐陰漧油紙裹﹐每服一丸﹐溫湯下卽產。兒握藥出﹐男左女右。須臘月合妙。一方每服一分半。

如意散【《準繩》﹐下同】臨產腰痛方可服之。

人參爲末乳香各一錢朱砂二錢

右同研﹐臨產急用雞子淸一个調藥末﹐再用生薑自然汁調開冷服。橫產倒產﹐卽時端順﹐子母無恙。

勝金散治人弱產難﹐或因兒轉身﹐將兒枕血塊破碎﹐與胞中敗血壅滯﹐兒身不能便利﹐是以難產。急服此散消散其血﹐使兒易生。

麝香一錢﹐研鹽豉一兩﹐以靑布裹了燒紅急研細

右取秤錘燒赤焠酒中﹐以酒調服一錢。

行气催生湯治妊娠欲產﹐痛陣尙疏﹐難產經三兩日不生﹐胎死腹中﹐或產母气乏委頓﹐產道幹濇﹐才覺痛密破水後﹐便可服。

蒼朮二兩﹐米泔浸炒厚枳殼去穰麩炒桔梗陳皮去白芍藥白芷川芎歸尾各一兩半夏洗桂去粗皮不見火粉艸麻黃去節軍姜去皮厚朴去粗皮銼薑汁炒白茯苓南木香不見火杏仁去皮尖另研﹐各五錢

右爲末﹐每服二錢﹐順流水溫暖調下。若熱悶﹐白蜜湯下。或剉散﹐入眞米酢一合煎。方內用芍藥﹑肉桂能開通子宮﹐其餘藥皆助气之盛﹐關竅自通。麻黃內通陽气﹐陽气盛則血行﹐血行卽產矣。外卻寒邪﹐去積聚﹐皆得其宜﹐寒月用之甚確﹐隆暑不宜輕服﹐但以五苓散﹐用葵子燈心煎湯調下﹐卻暑淸魂﹐滑胎易產。胞漿先破﹐則胎幹難產﹐用白蜜淸汕浸以熱酒﹐令得所頓服﹐胎气旣潤﹐卽分娩矣。

又方治難產。

縮砂仁香附酢炒枳殼甘艸滑石

右爲末﹐白湯調服。

如聖散專治孕婦難產。

紫蘇葉當歸各等分

右﹝口父﹞咀﹐每服三五錢﹐用長流水煎服。如無長流水﹐以水順攪動煎服﹐卽下。

益元散治難產。

滑石六兩甘艸一錢

右用紫蘇煎湯調下﹐卽產。

無憂散一名保產無憂散﹐一名保生無憂散。治胎肥气逆﹐臨蓐難產。

當歸去蘆酒浸川芎木香不見火白芍藥枳殼去白鹽炒甘艸炙﹐各一錢半乳香另研血餘燒存性另研﹐各半錢

右作一服﹐水二鍾﹐煎至一鍾﹐入乳香﹑血餘和勻﹐不拘時服。

催生如聖散【《良方》】一名神應黑散﹐一名催生如神散。治逆產橫生瘦胎﹐凡坐艸日久﹐漿水多下﹐則其血必幹﹐子道艱濇。如急水灘須湧水而後可通。服此藥再固其血﹐則如魚得水﹐決自轉生。

百艸霜香白芷不見火爲末﹐各等分

右二味研末調勻﹐每服二錢﹐於臨產時以童便並少米酢打爲膏﹐沸湯調下﹔或用酒﹑童便各半盞同煎﹐才沸卽熱服﹐不過再服卽產。一方淸酒﹑童便各半盞﹐入麝香少許﹐同煎上藥。一方服此藥後﹐外用蔥二斤研爛﹐鋪於小腹上﹐取急水灘頭沙一斗炒熱﹐布裹於蔥上﹐輕輕略揉卽產。

半夏湯【《準繩》﹐下同】治胎幹而不能產。

半夏曲一兩半大黃五錢肉桂七錢半桃仁三十枚﹐微妙

右爲細末﹐先服四物湯一二服﹐次服半夏湯﹐姜三片﹐水煎。

七聖散臨產腰痛方服。

延胡索沒藥白礬白芷姜黃當歸桂心各等分

右爲末﹐臨產陣疼時﹐燒鏵刃鐵卽犁頭令通赤﹐淬酒調下三錢﹐服一二杯立產。

勝金散治難產﹐逐敗血卽自生。若橫逆則轉正﹐子死腹中則胎軟膨寬卽產。

王不畱行酸漿艸死胎倍用白蒺藜去刺淨茺蔚子五露脂生﹐各等分

右爲散﹐每服三錢﹐取吉方水一盞半﹐入白花劉寄奴子一撮同煎﹐溫服﹐大效。

萬金不傳遇仙丹治難產。

蓖麻子十四粒﹐去殼朱砂研雄黃研﹐各錢半蛇蛻一尺﹐燒存性

右爲末﹐漿水飯和丸如彈子大﹐臨產時﹐先用椒湯淋渫臍下﹐次安藥一丸於臍中﹐用蠟紙數重復上﹐闊帛束之﹐頭生下﹐急取去藥。一丸可用三次。一方用萞麻子三粒﹑巴豆四粒去殼﹐入麝香研細﹐貼臍中。歌曰﹕三麻四粒脫衣裳﹐切碎將來入麝香。若有婦人遭產難﹐貼在臍中兩分張。

加味芎歸湯一名龜殼散。主交骨不開﹐不能生產﹐及產難日久垂死者。

川芎當歸各一兩自死龜板一枚﹐酥炙婦人頭發生男女多者一握﹐燒存性

右爲散﹐每服五錢﹐水煎服﹐約人行五里卽生。如胎死亦下。灼過龜板方可。

烏金散治難產熱病﹐胎死腹中﹐或因顚僕﹐或從髙墜下﹐或房室驚搐﹐或臨產驚動太早﹐觸犯禁忌﹐或產時未到﹐經血先下﹐惡露已盡﹐致胎幹子死身冷﹐不能自出﹐但視產婦面赤舌靑﹐是其候也。面靑舌赤﹐母死子活。唇靑吐沫﹐子母俱斃。又有雙胎或一死一活﹐其候難知﹐臨時觀變可也。

熟地黃洗切焙漧﹐酒炒眞蒲黃大當歸交趾桂楊芍藥軍姜去皮粉艸各一兩小黑豆四兩百艸霜五錢

右爲末﹐每服二錢﹐米酢半合許﹐沸湯六七分﹐溫服。如疑貳之際﹐且進佛手散﹐酒水合煎二三服探之。若未死﹐子母俱安﹔若胎已死﹐立便逐下。的知其胎死﹐進此藥後﹐更進香桂散﹐須臾﹐如手推下。常用催生﹐更加好滑石末半兩﹐葵子五十粒﹐捶碎黃柞葉七八片﹐蔥白二寸﹐順流水煎湯調下。蓋滑石能利小便﹐柞葉行气逐血﹐蔥白內通陽气﹐气盛血行卽產矣。

下死胎方治妊娠三五个月﹐胎死在腹內不出。

大腹子赤芍楡白皮各三兩當歸一兩﹐炒滑石末七錢半瞿麥葵子炒茯苓粉艸子芩各半兩

右爲粗末﹐每服四錢﹐水一盞﹐煎至七分﹐去滓﹐不拘時溫服。

又方治子死腹中﹐或半生不下﹐或半著脊骨﹐在艸不產﹐血气上蕩母心﹐面無顏色﹐气欲絕。

豬脂一斤白蜜一升湻酒二升

右三味合煎。取二升﹐分溫二服﹐不能飲﹐隨所能服之。

一字神散治子死胎不下﹐胞破不生。此方屢效﹐救人無量。

鬼臼黃色者﹐不拘多少﹐去毛研爲末﹐極細如粉不用羅﹐以手指撚之

右每服三錢﹐用無灰酒一盞﹐同煎至八分﹐通口服﹐立效如神。

又方治生產不順﹐胎死腹中﹐胞衣不下﹐臨產危急妙。

蛇蛻一條全者﹐香油燈上燒研麝香少許

右爲末﹐童便酒各半盞調﹐一服卽生效。

兔腦丸【《入門》】治產難﹐日久血幹﹐用此滑之。

臘月兔腦髓雄鼠內腎各一部母丁香益母艸各一錢乳香二錢半麝香二分半

右爲末﹐兔腦和丸芡實大﹐朱砂爲衣﹐油紙裹陰漧﹐每一丸﹐酢湯下卽產。男左手女右手拳藥出。

小營煎【《景嶽全書》﹐下同】治胞衣不出﹐臨月服之易生。

當歸白芍藥炒山藥枸杞子各二錢炙甘艸一錢熟地二三錢

水二鍾﹐煎七分﹐食遠溫服。

脫花煎凡臨盆將產者﹐宜先服此藥催生最佳。並治難產經日﹐或死胎不下﹐俱妙。

當歸七八錢或一兩肉桂一二三錢川芎牛膝各二錢車前子錢半紅花一錢﹐催生﹐不用亦可

水二鍾﹐煎八分熱服。或服後飲酒數杯亦妙。若胎死腹中﹐或堅滯不下者﹐加﹝石卜﹞硝三五錢卽下。

單方

難產﹐日久漿水下多﹐胞干兒不得下﹕香油﹑白蜜各一碗﹐火上煎微沸﹐調滑石末一兩﹐攪服之﹔外以油蜜塗母臍腹上﹐卽驗。【《醫鑑》】

死胎著脊不下﹐气欲死﹕豬脂﹑自蜜各十升﹐醇酒二升﹐合煎取二升﹐分溫兩服卽下。【《良方》】

死胎不下﹕用黃牯牛糞熱塗母腹上﹐卽出。【《正傳》】

胞衣不下﹕用童尿一升﹐生薑﹑蔥白各三錢﹐煎數沸﹐熱服之。【《本艸》】

又方﹕以蔥白濃煎湯燻洗下部卽下。【俗方】

妊娠熱病﹐胎死腹中﹕用鹿角屑一兩﹐水一盞﹐蔥白五莖﹐豆豉半合﹐同煎至六分﹐去滓﹐分溫二服。【《準繩》】

婦人橫逆難產﹐子死腹中﹕先用黑豆一大合炒熟﹐水與童便合煎服﹐神效。

逆生﹐兒腳先出。取其父名﹐書兒足下﹐卽順生。

橫生﹕用兔絲子爲末﹐酒調服一錢匕﹐米飲調亦得。又方﹐如車前子等分。

難產﹕用香油﹑白蜜﹑小便和勻各半盞﹐調益母艸末服卽下。【《本艸》﹐下同】

難產五六日﹐不得分娩﹐疲困虛乏﹕用光明水膠二兩﹐微火焙﹐好酒一斤半﹐煎滚入膠候烊﹐再入新雞子一枚﹐鹽一錢匕﹐攪勻放溫﹐令產母坐椅上﹐伸腰大口﹐作二次服﹐覺小腹重卽生。

又方﹕取本夫裩帶五寸燒存性﹐酒調服下。

難產及胞衣不下﹕雞子三枚﹐破入酢攪服﹐立產。

催生落胞﹐並產後惡血不下﹕兔頭骨和毛髓燒爲灰作末﹐酒下一錢﹐妙。

難產催生﹕貓頭骨﹑兔頭骨各一个﹐火煆研爲末﹐每二錢﹐芎歸湯煎水調下卽產。貍頭骨尢妙。【《正傳》】

又方﹕淸油﹑白蜜等分﹐以豬肝煮水調服﹐卽效。【《入門》】

又方﹕柑橘瓤陰漧﹐燒存性研末﹐溫酒服二錢。【《集效方》】

又方﹕蠶布袋一張﹐蛇蛻一條﹐入新瓦中﹐以鹽泥固煆爲末﹐以楡白皮湯調服。【《集成方》】

又方﹕眞珠末一兩﹐酒服﹐立出。【《千金》﹐下同】

胞衣不下﹕眞珠一兩研末﹐苦酒服。

子死腹中﹕眞珠末二兩﹐酒服﹐立出。【《外臺》】

難產催生﹕用龜甲燒末﹐酒服方寸匕。【《本艸》】

又方﹕桂末加麝香少許酒下﹐比之水銀等藥不損人。【何氏方】

臨產之初﹐先脫產婦尋常所穿衣﹐以籠竈頭及竈口則易產﹐勿令產母知。《【得效》﹐下同】

又方﹕取赤馬皮鋪之﹐令產母坐其上﹐則催生易產。

又方﹕取鼺皮毛卽飛生也﹐產母手持之卽產。

又方﹕海馬﹐兩手各把一枚﹐卽驗。【《本艸》】

橫生逆產﹐胞衣不下﹕用蛇蛻炒焦爲末﹐向東﹐酒服一刀圭卽順。

又方﹕用鹽泥將蛇蛻固煆研二錢﹐楡白湯服。【《博救方》】

婦人難產﹕蛇蛻泡水浴產門﹐自易。【《寶鑑》】

胞衣不下﹕取本婦手足爪甲燒灰酒服﹐卽令有力婦人抱起﹐將竹筒於胸前趕下。【《聖惠》】

產難﹕魚膠五寸燒存性爲末﹐溫酒服。

又方﹕麝香一錢﹐水研服立下。【《本艸》】

又方﹕鱉甲燒存性研末﹐酒服方寸匕﹐立出。【《梅師方》】

又方﹔蜂蜜﹑眞麻油各半碗﹐煎減半服。立下。【《海上方》】

又方﹕路旁破艸鞋鼻子燒灰﹐酒服。【《集元方》】

胎死不下﹕﹝石卜﹞硝細末半兩﹐童便調服﹐卽效。焰硝方可。難產孕婦臨產兩手各把石燕一枚﹐立驗。【《本艸》﹐下同】

產前產後百病﹐雜產及死胎胎衣不下﹕搗茺蔚汁一小盞﹐和酒一合﹐溫服。

婦人胎衣不下﹕取宅中柱下土研末﹐雞子淸和服之。

婦人難產﹕取土蜂兒窠水泡湯飲之。取時逢單是男﹐逢雙是女。【《婦人良方》】

死胎在腹﹐及胎衣不下﹐取蟻封土炒三升﹐囊盛拓心下﹐自出。【藏器】

婦人難產﹕取豬槽上垢土一合﹐和面半升﹐烏豆二十粒﹐煮汁服之。【《本艸》﹐下同】

婦人將產﹕井華水服半升﹐不作運。【《千金》】

婦人盤腸生產﹐腸幹不上者﹕以磨刀水潤腸﹐煎好磁石湯一杯﹐溫服﹐自然收上。【扁鵲方】

婦人難產﹐墨一寸末之﹐水服立瘥。【《肘後方》】

盤腸生產﹐產時子腸先出﹐產後不收者﹐名盤腸產﹐以半夏末頻搐鼻中則上也。【《婦人良方》】

橫生逆產﹕用夫陰毛二七莖﹐燒研﹐豬膏和丸大豆大吞之。【《千金》】

婦人難產。牛屎中大豆一粒﹐劈作兩片﹐一書父﹐一書子﹐仍合住﹐水吞之﹐立產。【《產寶》】

又方﹕鐘馗左腳燒灰﹐水服。【《簡便方》】

又方﹐用箭簳三寸﹐弓弦三寸燒灰﹐酒服。【《小品方》】

胎動上逼心痛﹕用弩弦系帶之﹐立下。【《集要》】

胎滑易產﹕弓弩弦燒未﹐酒服二錢。【《續十全方》】

胞衣不出﹕水煮弓弩弦飲汁五合﹐或燒灰酒服。【《千金》】

妊娠胎死不出﹐及胞衣不下﹐產後諸疾狼狽者﹕刺羊血﹐熱飲一小盞極效。【《聖惠方》】

橫生逆產﹐及子死腹中﹐母气欲絕﹕伏龍肝末三錢﹐水調下。【《博效方》】

又方﹕用竈中心對鍋底土研細﹐每服一錢﹐酒調下﹐仍搽母臍中。【《本艸》】

又方﹕眞丹塗兒足下。

又方﹕用雜艸燒鑊銹﹑白芷等分爲末﹐每服三錢﹐童尿米酢各半和服﹐見效。【《救急方》】

婦人難產及胞衣不下﹐或用鐵杵﹑或鐵秤錘﹑或鐵斧燒赤﹐淬酒服之﹐自下。【《本艸》﹐下同】

又方﹕或取鐵銃燒紅淋酒入內空中流出﹐乘熱飲之﹐卽產。

又方﹕取大刀環燒赤﹐淬酒一杯服之。

橫生逆產﹕取布鍼二七枚燒赤﹐淬酒七徧服之。

又方﹕鹽摩產婦腹﹐並塗兒足底﹐急爪搔之。【《千金》】

又方﹕芒硝末二錢﹐童子小便﹐溫服﹐無不效者。【《信效方》】

婦人難產﹐臨時取馬銜持之。並煮汁服一盞。【《開寶》】

又方﹕終日不生﹐雲母粉半兩﹐溫酒調服﹐入口卽產。不順者卽順﹐萬不失一。陸氏云﹕此是何徳陽方也﹐已救三五十人。【《積徳堂方》】

橫生倒產﹕人參末﹑乳香末各一錢﹐丹砂末五分研勻﹐雞子白一枚﹐入生薑自然汁三匙﹐和勻冷服﹐卽母子俱安﹐神效。【《本艸》】

倒產子死不出﹐及胎幹不能產﹕當歸末酒服方寸匕﹐或紫蘇湯調服方可。【《子母祕錄》】

產難胎死﹐橫生倒生﹕用當歸三兩﹐芎窮一兩爲末﹐先以大黑豆炒焦﹐入流水一盞﹐童便一盞﹐煎至一盞﹐分爲二服﹐未效再服。【《本艸》﹐下同】

又方﹕用彈丸土熱酒服一錢。【《本艸綱目》】

產難催生﹕鳳仙子二錢﹐研末水服﹐勿近牙﹐外以萞麻子﹐隨年數搗﹐塗足心下。【《集簡方》】

又方﹕益母艸搗汁七大合﹐煎減半頓服立產。無新者﹐以干者一大握﹐水七合煎服。【《獨行方》﹐下同】

難產﹐胎在腹中﹐並胞衣不下及胎死者﹕蒺藜子﹑貝母各四兩爲末﹐米湯服三錢。少頃不下再服。【《梅師方》】

婦人逆產﹕以手中指取釜下墨﹐交畫兒足下﹐卽順。【《千金》】

產婦催生﹕蒲黃﹑地龍洗焙﹑陳橘皮等分爲末﹐另收﹐臨時各抄一錢﹐新汲水調服﹐立產﹐此常用甚妙。【唐愼微方】

胞衣不下﹕蒲黃二錢井水調服之。【《集驗方》】

婦人產難﹑雙頭蓮一名催生艸﹐左手把之卽生。

胎死腹中﹕淸麻油﹑蜜等分入湯頓服。【《普濟方》】

漏胎難產﹐因血漧澀也﹕用淸麻油半兩﹐好蜜一兩﹐同煎數十沸﹐溫服﹐胎滑卽下。他藥無益﹐以此助血爲效。【《胎產須知》】

催生去胎﹕芫花根剝皮﹐以綿裹﹐點麝香﹐套入陰穴三寸﹐卽下。【《攝生妙用方》】

又方﹕馬錢子研膏﹐納入牝戶三四寸。【《集簡方》】

臨月滑胎﹕牽牛子一兩﹐赤土少許研末﹐覺胎轉痛時﹐白楡皮煎湯下一錢。

胞衣不下﹕﹝艸舌﹞蔞實一个﹐取子研末﹐以酒與童子小便各半錢﹐煎七分溫服﹔無實用根亦可。【《婦人良方》】

婦人難產﹕白芷五錢﹐水煎服之。【《經驗方》】

催生令易產﹕用大麻根以水濃煎取汁﹐頓服立產﹔胞衣不下亦妙。

又方﹕取麥糵一兩﹐水煎服卽下。

又方﹕人溺一升﹐入蔥姜各一分﹐煎二三沸﹐熱飲之便下。【《日華》】

橫生倒產﹕葵花爲末﹐酒服方寸匕。【《千金》】

胎髒幹濇難產﹕用黃葵花焙研末﹐熱湯調服二錢。

臨產催生﹕以黃蜀葵子四十九粒研爛﹐溫酒服之﹐良久卽產。

又方﹕用子焙三錢﹐井華水服﹔無子用根煎汁服。

胎死不下﹕黃葵花焙研末﹐紅花酒下二錢。

產難﹕用臘月兔血﹐以蒸餅染之﹐紙裹陰榦爲末﹐每服二錢﹐乳香湯下。【《指迷方》】

催生﹕用臘月兔腦髓一个﹐攤紙上夾勻陰漧﹐剪作符字﹐於面上書生字一个﹐候母痛極時﹐用釵股夾定﹐燈上燒灰﹐煎丁香酒調下。【《博濟方》】

又方﹕臘月取兔腦髓一个塗紙上﹐陰漧﹐入通明乳香末二兩﹐同研令勻﹐於臘日前夜﹐安桌子上﹐露星月下﹐設茶果齋戒焚香﹐望北拜。告曰﹕奉道弟子某﹐修合救世上難生婦人藥﹐願降威靈佑助此藥﹐連令生產﹗禱畢﹐以紙包藥露一夜﹐天未明時。以豬肉搗和﹐丸芡子大﹐紙袋盛﹐懸透風處﹐每服一丸﹐溫酢湯下。良久未下﹐更用冷酒下一丸﹐卽瘥。乃神仙方也。【《經驗方》】

易產﹕取鼠燒末﹐井華水服方寸匕﹐日三。

婦人難產﹐三日不出﹕車軸脂吞大豆許二丸。

婦人逆產﹕車缸膏畫兒腳底卽正。【《開寶》】

滑胎易產﹕車前子爲末﹐酒服方寸匕。不飲酒者﹐水調服。【《婦人良方》】

橫產不出﹕車前子爲末﹐酒服三錢。【《子母祕錄》】

橫生難產﹕重陽日取髙梁根名五爪龍﹐陰漧﹐燒存性﹐研末﹐酒服二錢卽下。【《本艸》】

又方﹕臨時細嚼滇南馬檳榔數枚﹐井華水送下﹐須臾立產。再以四枚去殼﹐兩手各握二枚﹐惡水自下也。欲斷產者﹐常嚼二枚﹐水下﹐久則子宮冷﹐自不孕矣。

蕓薹菜子治產難﹐歌云﹕黃金花結粟米實﹐細研酒下十五粒。靈丹功效妙如神﹐難產之時能救急。

又方﹕用乳香以五月五日午時﹐令一人在壁內捧乳缽﹐一童子在壁外﹐以筆管自壁縫中逐粒遞過﹐入缽內研細﹐水丸芡子大﹐每服一丸﹐無灰酒下。【《經驗方》】

又方﹕用明乳香一豆大爲末﹐新汲水一盞﹐入酢少許﹐令產婦兩手捉石燕﹐念慮藥三徧﹐乃飲之﹐略行數步﹐卽下。【《聖惠》】

難產催生﹕蓮花一葉﹐書人字吞之﹐卽易產。【《肘後方》】

臨產催生﹕羚羊角一枚﹐刮尖末﹐酒服方寸匕。【《產寶》】

臨月易產﹐楡皮焙爲末﹐臨月日三服方寸匕﹐令產極易。【《本艸別說》】

婦人難產﹐用赤小豆生吞七枚佳。

又方﹕治難產﹐累日气乏不能生﹐兼惡露出盡﹐胞幹﹐終不產者。用赤小豆一升﹐以水九升﹐煮取汁﹐入灸過黃阿膠一兩﹐同煎少時﹐一服五合﹐不過三四服卽生。

又方﹕取槐樹東引枝﹐令孕婦手抱之﹐卽易生。【《子母祕錄》】

婦人難產﹕皂角子二枚吞之。【《千金方》】

又方﹕桃仁一个劈開﹐一片書可字﹐一片書出字﹐吞之卽生。【《婦人良方》】

催生下胎﹐不拘生胎死胎﹕萞麻二个﹐巴豆一个﹐麝香一分﹐研貼臍中並足心。【《集簡方》﹐下同】

子死腹中不出﹕朱砂一兩﹑水煮數沸爲末﹐酒服立出。【《博救方》】

子死腹中﹕雞子黃一枚﹐薑汁一合﹐和服﹐當下。【《本艸》】

子死腹中﹕以夫尿二升﹐煮沸飲之。【《千金》】

子死腹中﹕雌雞糞二十一枚﹐水二升五合煮之﹐下米作粥食。【《產寶》】

子死腹中﹕雄鼠糞二七枚﹐水三升﹐煮一升﹐取汁作粥食﹐胎卽下。

胎死腹中﹐或母病欲下胎﹕楡白皮煮汁服一二升。【《子母祕錄》】

子死腹中﹐或產經數日不下﹕瞿麥煮濃汁服之。【《千金》】

胎衣不下﹐惡血衝心﹕用五靈脂半生半炒﹐研末﹐每一服二錢﹐溫酒下。【《產寶方》】

胎死腹中﹕新汲水磨金墨服之。【《普濟方》】

姙娠胎死﹕螌蝥一枚﹐燒研﹐水服﹐卽下。【《廣利方》】

熱病胎死﹕紅花酒煮汁飲二三盞。【《熊氏補遺》】

子死腹中及胎衣不下﹕水牛屎塗腹上﹐良。【《產寶》】

又方﹕烏雞一隻去毛﹐以水三升﹐煮二升﹐去雞用帛蘸汁摩臍下﹐自出。【《婦人良方》﹐下同】

生胎欲去﹕牛膝一握搗﹐以無灰酒一盞煎七分﹐空心服﹔仍以獨根土牛膝塗麝香﹐插入牝戶中。

胎死腹中不出﹐其母气已絕﹕取水銀二兩吞之﹐立出。【《本艸》】

子死腹中及胞衣不下﹕用三家雞卵各一枚﹐三家鹽各二撮﹐三家水各一升﹐同煮﹐令婦東同欲之﹐仍探口令嘔﹐卽下。【《千金方》】

子死腹中及胎衣不下﹕取本婦鞋底炙熱﹐慰腹上下二七次﹐卽下。【《集元方》】

下胎﹕生附子爲末﹐醇酒和塗右足心﹐胎下去之。

胎衣不下﹕亂頭髮撩結口中。【《眞人方》】

又方﹕好墨溫酒服二錢。【《肘後方》】

又方﹕荷葉炒香爲末。每服方寸匕﹐沸湯或童便調下﹐或燒灰或煎汁皆可。

又方﹕生地黃汁一升﹐苦酒三合﹐相和暖服。【《必效方》】

又方﹕鹿角屑三分爲末﹐姜湯調下。【《產乳》】

胞衣不下﹐腹滿則殺人﹕豬脂一兩﹐水一盞﹐煎五七沸﹐服之當下。【《聖惠》】

又方﹕取洗兒湯一盞﹐服之卽下﹐勿令知之。【《本艸》﹐下同】

又方﹕用竈下土一寸﹐酢調納臍中﹐續服甘艸湯三四合。【《產寶》】

又方﹕用赤小豆男七枚﹐女二七枚﹐東流水吞服之。【《救急方》】

胞衣不下﹐及產後卒有別病欲狼狽﹕以水入酢少許﹐噀面﹐神效。【《本艸》】

又方﹕用胡麻生搗笮取油﹐飲之卽下。【《正傳》﹐下同】

又方﹕大豆半升﹐醇酒三升﹐煮一升半﹐分三服。【《產寶》】

又方﹕螻蛄一枚﹐水煮二十沸﹐灌入喉卽出。【《延年方》﹐下同】

又方﹕牛膝八兩﹐葵子一合﹐水九升﹐煎三升﹐分三服。

又方﹕取井底泥雞子大﹐井華水服﹐卽下。【《集元方》】

又方﹕以雞子一枚取淸吞之。

又方﹕以本婦裩覆井上﹐或以所著衣籠竈上﹐俱勿令產母知之﹐立下。【《千金方》】

下鬼胎﹕取神曲末二錢﹐和水服或濃煎取汁服。

鍼灸

《千金方》曰﹕難產鍼兩肩井﹐入一寸瀉之﹐須臾卽分娩。催生難產及死胎﹐刺太衝八分﹐百息﹑合谷並補之。

三陰交五分瀉﹐立時分解。又灸足小指節三壯。

產子上衝逼心﹐鍼巨闕。令正坐﹐用抱頭抱腰﹐微偃鍼入六分﹐畱七呼﹐得气卽瀉﹐立蘇。如子掏母心﹐生下手心有鍼痕。子頂母心﹐人中有痕﹐向後枕骨有痕﹐是其驗也。神效。或合谷三分﹐畱三呼補之﹔三陰交五分﹐瀉十吸。

橫產難產﹐右腳小指尖頭灸三壯﹐立產。

又法﹕獨陰同上法﹐取灸七壯﹐禁刺﹔合谷補之﹔三陰交瀉之。

小腹大﹐字難﹐嗌漧嗜飲﹐俠臍疝﹐刺中封入四分﹐灸三壯﹐穴在踝前一寸半﹐伸足取之。

字難﹐若胞衣不出﹐泄風﹐從頭至足﹐刺昆侖入五分﹐炙三壯﹐穴在足外踝後跟骨上。

乳難﹐子上搶心﹐若胞不出﹐眾气盡亂﹐腹中絞痛﹐不得反息﹐正仰臥﹐屈一膝﹐伸一膝﹐並气沖鍼上入三寸﹐气至瀉之﹐穴在歸來下二寸動脈應手。

乳難﹐子上衝心﹐陰疝﹐刺衝門入七分﹐灸五壯﹐穴在府舍下﹐上去大橫五寸。

《醫學入門》曰﹕通經催生﹐俱瀉合谷﹑三里﹑至陰三穴﹔虛者補合谷﹐瀉至陰。

死胎不下﹐瀉三陰交。

胞衣不下﹐瀉照海﹑內關。

難產及胞衣不下﹐於右腳小指頭上卽至陰穴灸之﹐炷如小麥大﹐三五壯立下。

《古今醫統》曰﹕產婦用力努出肛門﹐灸百會穴自愈。

醫案

《史記》倉公傳曰﹕災川王美人懷子而不乳﹐來召臣意﹐臣意往﹐飲以茛﹝艸碭﹞藥一撮﹐以酒飲之﹐旋乳。臣意復診其脈而脈躁﹐躁者有餘病﹐卽飲以消石一劑出血﹐血如豆比五六枚。

《彜堅志》云﹕政和中蔡魯公之孫婦有孕﹐及期而病﹐國醫皆以爲陽證傷寒﹐懼胎墮﹐不敢投以涼劑。張銳至﹐視之曰﹕兒虛胎十月﹐將產矣﹐何藥之能敗﹖卽以常法與藥﹐且使倍服之﹐半日而兒生﹐病亦失去。明日﹐其婦大泄而喉閉不入食﹐眾醫復指其疵﹐且曰﹕二疾如冰炭﹐又產蓐甫近﹐𨿽司命無如之何矣﹗張曰﹕無庸憂也。將使卽日愈。乃取藥數十粒使吞之﹐咽喉卽通﹐下泄亦止。及滿月﹐魯公酌酒爲壽曰﹕君術通神﹐吾不敢知﹐敢問一藥而愈二疾﹐何也﹖張曰﹕此於經無所載﹐特以意處之。向者所用藥﹐乃附子理中丸﹐裹以紫雪爾。方喉閉不通﹐非至寒藥不爲用﹐旣以下咽﹐則消釋無餘﹐其得至腹中者﹐附子力也﹐故一服而兩疾愈。公大加嘆異。

《儒門事親》曰﹕武安胡產祥之妻﹐臨難月痛喘以涼膈散二兩﹐四物湯二兩﹐﹝石卜﹞硝一兩﹐分作二服煎﹐令冷服之。一服病減大半﹐次服病痊矣。產之後第六日﹐血迷﹐又用涼膈散二兩﹐四物湯三兩﹐﹝石卜﹞硝一兩﹐都作一服﹐大下紫黑水。其人至今肥健。戴人常曰﹕孕婦有病﹐當十月九月內﹐﹝石卜﹞硝無礙﹐八月者當忌之﹐七月卻無妨﹐謂陽月也。十月者﹐已成形矣。

一孕婦年二十餘﹐臨產﹐召穩媼三人﹐其二媼極拽婦之臂﹐其一媼頭抵婦之腹﹐更以兩手扳其腰﹐極力爲之﹐胎死於腹﹐良久乃下﹐兒亦如血﹐乃穩媼殺之也。豈知瓜熟自落﹐何必如此乎﹖其婦因玆經脈斷閉﹐腹如刀剜﹐大渴不止﹐小溲閉絕。主病者禁水不與飲﹐口舌枯燥﹐牙齒黧黑﹐臭不可聞﹐食飲不下﹐皆憒欲死。戴人先以冰雪水恣意飲之﹐約二升許﹐痛緩渴止﹐次以舟車丸﹑通經散﹐前後五六服﹐下數十行﹐食大進﹔仍以桂苓甘露散﹑六一散﹑柴胡飲子等調之﹐半月獲安。

一婦人臨產﹐召村嫗數人侍焉。先產一臂出﹐嫗不識輕重﹐拽之﹐臂爲之斷﹐子死於腹﹐其母面靑身冷﹐汗漐漐不絕﹐時微喘嗚呼﹐病家甘於死。忽有人曰﹕張戴人有奇見﹐試問之﹗戴人曰﹕命在須臾﹐鍼藥無及。急取秤鉤續以壯繩﹐以膏塗其鉤﹐令其母分兩足向外偃坐﹐左右各一人腳上立足﹐次以鉤鉤其死胎﹐命一壯力婦倒身拽出死胎﹐下敗血五七升﹐其母昏困不省﹐待少頃﹐以冰水灌之﹐漸咽二口﹐大醒﹐食進﹔次日﹐以四物湯調血﹐數日方愈。戴人常曰﹕產後無他事﹐因侍嫗非其人﹐轉爲害耳。

《醫學綱目》曰﹕陳良甫治一婦人有孕七个月﹐遠歸﹐忽然胎上衝心而痛﹐坐臥不安﹐兩醫治之無效﹐遂說胎已死矣﹐用萞麻子研爛﹐加麝香調貼臍上以下之﹐命在垂亡。召陳診視﹐兩尺脈絕﹐他脈平和﹐陳問二醫作何證治之﹖答曰﹕死胎也。陳曰﹕何以知之﹖曰﹕兩尺脈沈絕﹐以此知之。陳曰﹕此說出何經﹖二醫無答。陳曰﹕此子懸也。若是胎死﹐卻有辧處﹕面赤舌靑﹐子死母活﹔面靑舌赤唾沫﹐母死子活﹔唇口俱靑﹐母子俱死。今面不赤。口不靑﹐其子未死﹐是胎上逼心﹐宜以紫蘇飲子治之。至十服而胎遂下矣。

《薛己醫案》曰﹕一妊婦腹脹﹐小便不利﹐吐逆﹐諸醫雜進溫胃寬气等藥服之﹐反吐﹐轉加脹滿湊心。驗之﹐胎死已久﹐服下死胎藥不能通﹐因得鯉魚湯。其論曰﹕妊婦通身腫滿﹐或心胸急脹﹐名曰胎水。遂去妊婦胸前看之﹐胸肚不分﹐急以鯉魚湯三五服﹐大小便皆下惡水﹐腫消脹去﹐方得分娩死胎。此證蓋因懷妊腹大﹐不自知覺﹐人人皆謂妊娠孕如此﹐終不知胎水之患也。

一妊婦五月﹐服剪紅丸而胎墮﹐及腹脹痛﹐乃服破血之劑﹐痛益甚﹐手不敢近。余曰﹕此峻藥重傷脾胃也。用八珍倍加參﹑芪﹑半夏﹑乳香﹑沒藥二劑而痛止﹐數劑而安。

荊婦孟冬分娩艱難﹐勞傷元气﹐產子已死﹐用油紙撚燒斷臍帶﹐借其气以暖之﹐俄頃忽作聲。此兒後無傷食作瀉之證﹐可見前法之功不誣。世用刀器斷臍帶﹐子母致危者﹐竟不知其由矣。且穩婆又喜平日常施小惠﹐得其用心﹐兼以安慰母懷﹐故無虞耳。一穩婆云﹕我止有一女﹐正分娩時﹐適當巡街侍禦行牌取我視其室分娩﹐女因驚駭未產而死。後見侍禦﹐更以威顏分付﹐迨視產母﹐胎𨿽順而頭偏在一邊﹐以致難產。因畏其威﹐不敢施手﹐由是其子母俱不能救。

地官李孟卿娶三十五歲女爲繼室﹐妊娠慮其雞產﹐索加味歸芎湯四劑備用。果產門不開﹐止服一劑﹐頓然分娩。

上捨費懷徳之室﹐產門不開﹐兩日未生﹐服前藥十劑﹐卽時而產。懷徳傳服此方﹐用者無有不驗。

一婦人分娩最難﹐至四十妊娠下血甚多﹐產門不開﹐與前湯一劑﹐又以無憂散斤許煎熟﹐時時飲之﹐以助其血而產。

一穩婆之女﹐勤苦負重﹐妊娠﹐腹中陰冷重墜﹐口中甚穢﹐余意其胎已死﹐令視其舌靑黑﹐與﹝石卜﹞硝半兩許服之﹐化下穢水而安。

一婦人胎死﹐服﹝石卜﹞硝下穢水﹐肢體倦怠﹐气息奄奄﹐用四君子爲主﹐佐以四物﹑姜﹑桂調補而愈。

一婦人胞衣不出﹐胸腹脹痛﹐手不敢近﹐用滚酒下失笑散一劑﹐惡露胎衣並下。

一產婦胎衣不出﹐腹作痛﹐手按痛稍緩﹐此气虛而不能送出也﹐用無憂散而下。前證常詢諸穩婆云﹕宜服益母艸丸﹔或就以產婦頭髮入口作嘔﹐胎衣自出。其胎衣不出必死。授與前法甚效。

《證治準繩》曰﹕經歷哈散侍人﹐病喘不得臥﹐眾作肺气受風邪治之。呂滄洲診之﹐气口盛於人迎一倍﹐厥陰弦動而疾﹐兩尺俱短而離經﹐因告之曰﹕病蓋得之毒藥動血﹐以致胎死不下﹐奔迫而上衝﹐非風寒作喘也。乃用催生湯加芎﹑歸煮二三升服之。夜半﹐果下一死胎﹐喘卽止。哈散密囑曰﹕病妾誠有懷﹐以室人見嫉﹐故藥去之﹐眾所不知也﹐眾慚而去。

一婦產七日而子不下﹐百治不效。龐安常視之﹐令其家人以湯溫其腰腹﹐自爲上下拊摩﹐孕者覺腸胃微痛﹐呻吟﹐間生一男﹐其家驚喜而不知所以。龐曰﹕兒已出胞﹐但一手誤執母腸不能脫﹐非符藥所能爲﹐吾隔腹捫兒手所在﹐鍼其虎口﹐痛卽縮手﹐所以遽生﹐無他術也。取兒視之﹐右手虎口﹐鍼痕存焉。

一婦產累日不下﹐服催生藥不效。龐安常曰﹕此必坐艸太早﹐心下懷懼﹐气結而不行﹐非不順也。《素問》云﹕恐則气下。蓋恐則精神怯﹐怯則上焦閉﹐閉則气逆﹐逆則下焦脹﹐气乃不行矣。以紫蘇飲一服便產。又治婦人子懸證。

一婦難產七日而不乳﹐且食甚少。滑伯仁視之﹐以涼粥一盂﹐搗楓葉煎湯調啖之﹐旋乳。或詰其理﹐滑曰﹕此婦食甚少﹐未有無穀气而生者。夫楓葉先生先落﹐後生後落﹐故以作湯飲之。

一婦難產三日不下﹐服破血行經之藥俱罔效﹐吳茭山因制一方﹐以車前子爲君﹐冬葵子爲臣﹐白芷﹑枳殼爲佐使﹐已服午產﹐眾醫異之。吳曰﹕本艸謂催生以此爲君。毛詩注云﹕采芣苡﹐以防產難是也。

一府判女﹐產不利﹐已斂﹐劉復眞令取紅花濃煎﹐扶女於凳上﹐以綿帛蘸湯盫之﹐連以澆帛上﹐以器盛水﹐又暖又淋﹐久而蘇醒﹐遂生男子。蓋遇嚴冬血冷﹐凝滯不行﹐溫卽產﹐見亦神矣哉﹗

一醫宿客店﹐值店婦產數日不下﹐下體已冷﹐無藥甚窘﹐以椒﹑橙﹑茱萸等煎湯﹐可下手﹐則和臍腹入門處﹐皆淋洗之﹐气溫血行﹐遂產。

一婦將臨月﹐忽然兩目失明﹐不見燈火﹐頭痛眩運﹐項腮腫滿﹐不能轉頸﹐諸治不瘥﹐反加危困。偶得消風散服之﹐病減七八﹐獲安分娩﹔其眼弔起﹐人物不辧﹐乃以四物湯加荊芥﹑防風﹐更服眼科天門冬飲子﹐乙方間服﹐目漸稍明。大忌酒﹑面﹑煎炙﹑雞﹑羊﹑鵝﹑鴨﹑豆腐﹑辛辣熱物並房勞。此證因懷妊多居火間﹐衣著太暖﹐伏熱在內﹐或酒面炙煿太過﹐以致胎熱也。

一婦有胎四月墮下﹐逾旬腹腫發熱﹐气喘脈洪盛﹐面赤口鼻舌靑黑﹐陳斗嵓診之曰﹕脈洪盛者胎未墮也﹐面赤心火盛而血幹也。舌靑口鼻黑﹐肝旣絕而胎死矣。內外皆曰﹐胎墮久矣。復診色脈如前﹐以蛇蛻煎湯﹐下平胃散﹐加芒硝﹑歸尾一倍服之﹐須臾腹鳴如雷﹐腰腹陣痛﹐下一死胎﹐病亦尋愈。

《廣嗣紀要》曰﹕師在鄖陽﹐值鄖縣知縣一婢臨月﹐患口眼喎斜﹐腰背反張﹐手足攣曲﹐不省人事﹐請師治之﹐用黃連解毒湯加朱砂末﹐斡開口灌之﹐少定﹐其夜生一男﹔產後﹐病尢昏迷不省﹐以七珍湯與之卽安。

