

喉舌備要祕旨佚名

喉部

論喉癥

喉痺一癥﹐在古方書𨿽有十八証之辧﹐古人悉指爲相火。然此癥𨿽多由火﹐而復有非火證﹐不可不詳察也。蓋火有眞假﹐凡實火可淸者﹐卽眞火證也。虛火不宜淸者﹐卽水虧證也。且復有陰盛格陽者﹐卽眞陰證也。故《內經》曰﹕太陽在泉﹐寒淫所勝﹐民病嗌病頷腫﹐其義卽此﹐何後人之弗究也﹖一﹑喉痺所屬諸經﹐凡少陽﹑少陰﹑陽明﹑厥陰﹐皆有此癥﹐具列於後。但其中虛實﹐各有不同﹐蓋少陽﹑厥陰爲木火之髒﹐固多熱癥。陽明爲水谷之海﹐胃气直透咽喉﹐故又言陽明之火爲最盛。欲辧此者﹐但察其情志鬱怒而起者﹐多屬少陽﹑厥陰。因口腹過嗜肥甘辛熱而起者﹐多屬陽明。凡患此者﹐多宜以實火論治﹐至若少陰之疾﹐則非此之比﹐蓋少陰之脈始於橫骨﹐終於會厭﹐系於舌本。凡陰火遂衝於上﹐多爲喉痺。但少陰之火有虛有實﹐不得類從火斷。若果因實火﹐自有火癥火脈現出﹐亦易知也。若因酒色過度﹐以致眞水虧損者﹐此腎中之虛火證也﹐非壯水不可。又有火虛於下﹐而格陽於上﹐此無根之火﹐卽腎中之眞寒證也﹐非溫補命門不可。凡此諸經不同﹐而虛實大異﹐皆後人所罕知﹐獨褚氏遺之﹐有上病察下之說﹐誠見道之言也。

一﹑喉痺癥總治之火﹐則名目𨿽多﹐似有不必盡辧者。然亦有不可不辧者﹐卽如單雙乳鵝及單雙纏喉癥之有不同也。蓋腫於咽之兩旁者爲雙鵝﹐腫於一邊者爲單鵝﹐此其形必圓突如珠﹐乃癰癤之類﹐結於喉間﹐故多至出毒﹐或宜刺出血而愈者。若纏喉風﹐則滿喉紅腫﹐多不成膿﹐亦不必出血﹐但使火降﹐其腫自消。此其所以有異﹐而治之亦當有法也。

喉部

喉癥總論

夫喉癥者﹐人之一身總關之際也﹐內通五臟六腑﹐外傳五音五色﹐乃气息出入之門﹐聲音傳送之所﹐飲食往來必經之路﹐此乃眞眞總關之際也。諺云﹕一指痛﹐滿身疾﹐何況乎咽喉。

蓋喉癥所發原由﹐多因人之本性發來﹐或好食煎炒﹐或恣味辛酸﹐或淫欲無節﹐或喜怒不常﹐或勞神過度﹐或耽於色﹐或過飲酒﹐好勇斗狠﹐皆能致疾。旣未能謹節於平日﹐又不能急治於患後﹐日積月累﹐其病根蒂深固﹐則牢不可拔矣。若夫好食酸﹐則傷肝。好食辣﹐則傷肺。好食甜﹐則傷脾。好食苦﹐則傷心。好食鹹﹐則傷腎。好食冷﹐則內熱。好食熱﹐則內寒。此因飲食傷髒﹐而發喉癥者也。夫喉癥發於內﹐左屬肝﹐右屬肺﹐舌屬心﹐唇屬脾﹐齒屬腎。如肝病則聲悲﹐肺病則聲速﹐心病則聲雄﹐脾病則聲緩﹐腎病則聲沈﹐此屬於髒大腸病也。蓋大腸病則聲長﹐小腸病則聲短﹐胃病則聲連﹐膽病則聲淸﹐膀胱病則聲微﹐三焦無病﹐乃寄之名﹐此屬於腑。五臟六腑發於喉﹐皆由內而發外者也。然發形於外者﹐有虛有實之分﹐有緊有緩之說﹐有陰有陽之癥。有紅有腫之形﹐有有痰者﹐有無痰者﹐有熱者﹐有寒者﹐有紅黃靑白黑點者﹐有气急咳嗽者。有聲啞音嘶者。有痰響如雷者。有气響似鋸者﹐有牙關緊急者﹐有气出不收者﹐有鼻內出血不止者﹐有耳內出膿血者﹐有口舌生瘡者﹐有斑似胎癬而若蝦皮者﹐有一二或數根肉筍長短生來而鍼刺不忍痛者﹐有滿喉並無紅黃白靑黑點﹐而痛不能進膳食者﹐舌有硬亦有軟者﹐有內紅腫而外不紅腫者﹐有外腫而內不腫者﹐有口唇粗濃而齒腳肉包牙齒者﹐有舌下生舌而正舌捲入內向者﹐有鼻生肉而喉內上面生肉核者﹐有滿口形似熟瘦豬肉而幹焦者﹐有喉痛而鼻出紅黃血水者﹐有舌硬如石三兩載而失舌者﹐有面暗神慘欲言而不能言者﹐有舌下發子弟瘡而升提毒於喉中生白膜者﹐有發痰火積久燒咽喉﹐而鏡上生紅絲綫並無白膜者﹐有左右扯開而失中子者﹐有口眼斜怒目直視者﹐有舌出齒外而不能收入者﹐有舌藏內關而不能伸出外節者﹐有右傳左者﹐其病重﹐有左傳右者﹐其病輕。有牙牀發痛而久出膿血者。有齒角生瘡而至內穿者﹐有中子長大而滿口鮮紅色者﹐有開口臭而呼吸气臭者。有內外結核出膿血而不鮏臭者﹐有朝發夕愈而腹肚作痛者﹐有舌粗硬寸餘滿口不能通活者﹐有大便閉結﹐而小便澀數者﹐有徧身軟痛﹐手不能提﹐足不能步者﹐有久患瘰積熱而伏於咽喉者﹐有內傷吐血陰火伏於喉中作痛者﹐有風熱驟傷而忽然食惡物以發者﹐有婦女經水不調下閉忽送上升而致喉內作痛者﹐有犯夢遺日久﹐水衰火動而致口內作痛者。有雙松﹑單松﹑雙燕子﹑單燕子﹑雙鵝喉﹑單鵝喉﹑雙纏﹑單纏﹑懸蜞﹑合架﹑壙﹝音HT﹞﹑瘰﹑乘枕﹑乘癤﹑斗底﹑HT﹑聯珠﹑破頭﹑掩頭﹑大頭﹑穿額﹑魚鱗﹑玉筍﹑蓮花﹑梅花﹑黑疔﹑搶食﹑木舌﹑重舌﹑舌﹑回舌﹑舌癰﹑驢嘴﹑魚口﹑喉癰﹑喉疔﹑喉箭﹑喉痺﹑剪喉﹑牙癰﹑牙疔﹑牙疳﹑肥豬﹑鵝口﹑胎毒﹑鎖子等癥。此上癥𨿽多端﹐治法惟可升提驅風﹐發散解毒淸涼﹐切不可攻下通利﹐及補托熱燥收斂之藥。經云﹕毒在咽喉猶有救﹐毒歸臟腑病難全。諸癥皆從臟腑發﹐醫從臟腑治其源。內外經絡能兼治﹐不是仙來也是仙。

喉部

辧喉癥經絡治法

夫咽喉者﹐乃人飲食呼吸之門﹐聲音吐納之路﹐此關一身﹐害人迅速﹐醫者不明﹐誤人更不可勝計。蓋口者脾之竅﹐口唇焦漧爲脾熱。焦而紅者吉﹐焦而黑者凶。若口唇紅腫﹐極熱也。口唇靑白﹐極冷也。口爛舌漧﹐心熱也。口咽漧焦欲飲水者﹐陽明之熱也。口噤難言者﹐風熱閉竅也。口涎流而唇色紫者﹐胃气虛也。肚痛口吐涎水者﹐虫積也。如唇嘴反靑黧黑﹐直如魚口﹐气急不收﹐口唇顫動﹐搖頭不止﹐皆是不治之癥。然口爲脾竅﹐舌爲心苗﹐口養精液﹐須通五气。五气者﹐五臟之气也。然髒熱則口苦﹐髒寒則口咸﹐虛則口淡﹐冷則口甜﹐宿食則口酸﹐虛熱煩燥則口澀﹐鮏臭之气蘊結於胸臆之中﹐發衝於外﹐則口臭气滯﹐加之風熱勞郁之毒﹐則口舌生瘡﹐法當淸胃瀉火爲主。假如喉內左邊先起﹐或紅或白﹐或黃或黑﹐或有膜無膜﹐有核無核﹐此皆屬肝經發來之毒風熱。當用甘桔湯加柴胡﹑白芍爲君。實熱加生地﹑丹皮﹑膽艸爲佐﹐痰涎壅盛加連翹﹑蒡子﹑花粉﹐有膜則用蟬蛻﹐有核用獨活﹑丹皮。初起有潮熱﹐則用防風﹑荊芥﹑薄荷﹐虛熱用元參爲君。倘或右邊先起﹐其色或紅或黃﹐或白或黑﹐有膜無膜﹐或有核無核﹐皆是屬肺經發來之風熱毒﹐當用黃芩﹑桑白皮爲君。

實熱則加生地﹑丹皮﹑羚羊。痰涎壅盛有膜﹐及有潮熱虛熱﹐用藥同上。如在中上下舌根左右起者﹐其色或紅黃靑白黑不等﹐此屬心經發來之風熱毒﹐當用川連﹑梔子。舌硬用羚羊﹑犀角。痰涎壅盛有膜有潮熱﹐用藥俱同上。左齒上大齒屬膽﹐加膽艸。左下大齒屬肝﹐加柴胡﹑白芍。右上大齒屬大腸﹐加枳殼﹑杏仁。右下大齒屬肺﹐加黃芩﹑桑皮。當中上四齒屬心﹐加黃連﹑犀角。當中下四齒屬腎﹐加黃柏﹑知母。上兩旁屬胃﹐加川芎﹑白芷。下兩旁屬脾﹐加蒼術﹑白術。若其滿喉發來色黃者﹐此乃脾家發來濕毒﹐亦當燥脾驅風﹐除濕解毒。其有滿喉黑色者﹐此屬腎經發來之毒﹐其毒久積﹐元气損傷﹐津液敗壞﹐精神傾散﹐勞神過度所致﹐是乃險癥也。其有喉內二三肉筍﹐滿口漧渴失音舌脫等癥﹐皆系毒瓦斯攻髒所致﹐此等癥候﹐千人犯著千人死﹐靈丹百救無一生﹐不可不知之。

喉部喉科辧癥

雙松癥

此癥發於喉鏡內左右﹐俱有形如松樣。先起三五白點黃點﹐後湊成一个﹐未開花者可治﹐已開花者切勿輕醫。治當平肝淸肺﹐驅風解毒﹐宜用生地﹑六味﹐加防風﹑荊芥﹑薄荷﹑蟬蛻等藥﹐內吹以玉龍散。

喉部喉科辧癥

單松癥

此癥喉鏡內起一片﹐或左或右﹐形如松樣。初起三五黃點白點﹐後湊成一个﹐未開花者可治﹐已開花者難醫。左起治宜平肝﹐當用柴胡﹑白芍﹔右起治宜淸肺﹐當用黃芩﹑桑皮。仍加入升提驅風發散解毒去膜之藥﹐內吹玉龍散。

喉部喉科辧癥

雙燕子癥

此癥發在喉中之顎﹐左右俱有﹐滿口紅腫﹐形如燕子伏梁﹐頭向上﹐尾向下﹐其尾開有兩片﹐其膜色白黃紅﹐頭向出者可治﹐向入者難痊﹐若色黑者不治。治法用甘桔湯﹐加平肝淸肺去膜解毒消風升提之藥﹐內則用玉龍散吹之。

喉部喉科辧癥

單燕子癥

此癥發在喉內﹐或左或右﹐單起一片﹐形似燕子﹐仍有白膜黃膜起。治法左平肝﹐右淸肺﹐余與雙燕子同。頭向出尾向入者易治﹐頭向入尾向出者難醫。急宜用升提等藥治之﹐緩則不救。

喉部喉科辧癥

雙鵝癥

此癥生於中﹐左右俱有一片﹐其形與中三花相類﹐均結有核﹐甚痛﹐飲食皆不能下﹐是屬陽癥。宜鍼刺患處出血﹐並刺夾車﹑少商兩穴﹐惟有尖起者可用鍼刺﹐不起尖者弗刺。治法宜用散血活血等藥﹐內則用玉龍散吹之。如有潮熱者﹐用甘桔湯加去風藥治之。

喉部喉科辧癥

單鵝癥

此癥與雙鵝相同﹐惟或左或右﹐單起一片﹐飲食不能下咽。治法左起平肝﹐右起淸肺。

並宜用鍼刺出毒血﹐但患處起尖者可刺﹐不起尖者勿刺﹐余用藥同雙鵝。

喉部喉科辧癥

雙纏癥

此癥發時喉內四圍紅腫﹐在中左右﹐有白膜黃膜兩片﹐屈曲相纏﹐纏上者輕﹐纏下者重﹐若至日久﹐則難治矣。膜之邊弦上有紅絲絡者可治﹐若透底黑者定死。此是肝肺發來之陰毒﹐治法不可大淸﹐宜用甘桔湯治之﹐內則吹以玉龍散。

喉部喉科辧癥

單纏癥

此癥喉內四圍紅腫﹐或於中左﹐或於中右﹐單起一片﹐亦有白膜黃膜﹐屈曲相纏﹐纏上者輕﹐纏下者重﹐如脫後紅色者生﹐黑熟色者死﹐是爲陰癥﹐不可大淸。治法宜用甘桔湯加升麻﹑蟬蛻。惟左起宜加柴胡﹑白芍﹐右起宜加黃芩﹑桑皮。

喉部喉科辧癥

懸蜞癥

此癥發在中之前後左右﹐形如蝴蜞﹐﹝一書云﹕似魚膽。﹞懸懸浮起﹐其色帶黑﹐是乃心腎發來之毒。治當用淸心解毒﹐升提涼血發散之藥﹐不可鍼刺﹐亦有用生地﹑六味﹐或八珍湯治之者。

喉部喉科辧癥

合架癥

此癥多因大笑大喊所致。發在癤機左右﹐先起滿口腫痛﹐飲食不下﹐三五日後合成衣架樣子﹐其膜色黃白不等﹐此乃肝肺所發之毒﹐一二日內可治﹐久則難治。治法宜先在合車﹑合谷﹑少商穴刺出毒血少許﹐再以淸肺平肝發散解毒去膜之藥治之﹐內吹以玉龍散。

喉部喉科辧癥

壙癥

此癥發在中內側壙﹝音HT﹞邊﹐或左或右不定﹐然俱有白膜黃膜﹐若不細心看之不能見﹐須將面掇起開關側目視之﹐色黃白者易治﹐熟黑者難醫。發左則平肝﹐發右則淸肺。治宜去膜升提驅風解毒之藥治之﹐內則以玉龍散吹之。

喉部喉科辧癥

瘰癥

此癥系頸上處處有核﹐移毒於喉中左右內外﹐其癥從經絡發來﹐屬火屬痰。治法當化痰降火驅風解毒之藥﹐外用沖和散敷之﹐如膜白似豬油﹐黑如墨染﹐皆是不治之癥。

喉部喉科辧癥

乘枕癥

此癥生於癤機前正對鼻孔﹐緩緩發來﹐形爲橫枕﹐其色黃白﹐關閉涎盛痰多﹐鍼刺無血出﹐不痛者乃屬內傷肺竅。宜用甘桔湯加減治之﹐如鼻孔有血出及鼻塞頭痛目暈﹐便是不治之癥。

喉部喉科辧癥

乘顎癥

此癥發於上顎﹐紅腫者多﹐起白膜黃膜者少﹐有核用鍼﹐無核不刺。驟發者易治﹐緩發者難愈。鍼刺痛有血者可治﹐刺而不痛無血者不治。此是心經發來卽傷五內之癥。治法用連翹消毒飲﹐加秦艽﹑防風﹑荊芥。

喉部喉科辧癥

斗底癥

此癥發在喉鏡鍋內﹐﹝卽中內面。﹞初發時有寒熱﹐鏡中有三五七白黑點子﹐二三日白膜浮起﹐對中胸前有毒瓦斯二路橫過﹐或直下﹐是乃陰癥。由心發來者﹐宜先用鍼刺其經絡﹐去其毒血﹐後治以升提解毒淸心去膜消風之藥﹐切不可攻下通利﹐或用地黃散治之﹐內則吹以玉龍散。若痰不止﹐气響聲嘶聲啞者﹐十不過救一二耳。

喉部喉科辧癥

HT癥

此癥發於舌根下兩邊﹐形如鈴子﹐不摻開不見﹐摻開舌根﹐其形乃見﹐不可鍼刺﹐如誤刺破﹐卽不可治。治法宜用甘桔湯﹐加平肝淸肺消風解毒活血化痰之藥。

喉部喉科辧癥

聯珠癥

此癥生於喉中或左或右﹐單起一片﹐有上下二个﹐中心有紅絲透上下兩珠﹐結成膿血﹐穿後必連作一个﹐仍有膿血﹐出之可愈﹐是屬陽癥。治宜左屬平肝﹐右宜淸肺﹐當用甘桔湯﹐加消風升提排膿解毒之藥。

喉部喉科辧癥

破頭癥

此癥發在喉鏡內﹐核本一个﹐卻破兩片﹐其色黑熟﹐口臭痰響聲啞﹐是乃不治之癥。

喉部喉科辧癥

掩頭癥

此癥發在喉中癤機上左右﹐先結核﹐結核後髙尖處有白膜黃膜掩頭﹐不可鍼刺﹐此是肝肺發來之風熱毒。治當淸肺去膜之藥。宜用甘桔湯加羌活﹑防風﹐服之最效。

喉部喉科辧癥

大頭癥

此癥因天時瘟疫瘴气所發﹐必大寒大熱﹐口噤面黑﹐四肢軟弱﹐手不能提﹐足不能舉﹐頭大如斗﹐气大而緊急﹐是乃三五日死之癥﹐切勿輕易醫治。

喉部喉科辧癥

穿額癥

此癥生於中前內向裏面﹐有二三五黑點﹐大似烏豆樣。此是腎經傳來﹐不治之癥﹐切勿妄治。

喉部喉科辧癥

魚鱗癥

此癥生於喉掩間﹐形如松實樣。若魚鱗向下﹐聲啞色黑者不治。

喉部喉科辧癥

玉筍癥

此癥發在牙關牙牀肉上﹐形如三五肉筍﹐徐徐發來﹐鍼刺不痛。此是臟腑內傷﹐系不治之癥。

喉部喉科辧癥

蓮花癥

此癥起在舌上﹐生五七枝不定﹐或具紅黃白等色﹐形如蓮花相似﹐不可鍼刺。凡患是癥﹐潮熱必甚。治用犀角地黃湯﹐加梔子﹑連翹﹑蒡子﹑花粉。

喉部喉科辧癥

梅花癥

此癥發來滿喉俱有﹐紅黃白點形似梅花﹐痰涎壅甚﹐舌硬面紅﹐潮熱作渴﹐是乃大熱之癥。治當淸涼消風解毒去膜之藥﹐內用玉龍散吹之。

喉部喉科辧癥

黑疔癥

此癥發在喉中左右﹐舌俱黑色﹐此乃腎經傳來﹐不治之癥。患是癥者﹐必大寒大熱﹐蓋傷色過度﹐腎絕故也。

喉部喉科辧癥

搶食癥

此癥或發在喉中﹐或發在舌上﹐俱生紅﹐患者必面色紫黑﹐驟傷風熱﹐喉內气閉﹐不能吞物。治宜先用鍼刺出血﹐後以生地黃湯加解毒湯之藥治之。是乃誤食惡物之癥﹐久則難治也。

喉部喉科辧癥

木舌癥

此癥由心經大熱發來﹐其舌紅腫彊硬﹐粗至寸餘﹐不能言語飲食﹐痰涎壅甚。宜用黃連消毒散﹐加去風化痰除涎之藥治之﹐如舌出齒外者不治。

喉部喉科辧癥

重舌癥

此癥發在舌底下重生一舌﹐本舌彊硬﹐生來之舌亦硬﹐如生得過長大者﹐本舌捲入﹐便飲食不能進﹐此是心經發來熱毒。治宜用黃連消毒散﹐酌加解毒涼血之藥治之。

喉部喉科辧癥

舌癥

此癥生於舌之上下﹐緩緩發來﹐其舌粗硬如石﹐結核成膿者可治。如不結核﹐口舌日見短小﹐至二三年後﹐舌忽失去﹐則𨿽有靈丹﹐不能治矣﹗此是內傷心經之癥﹐如所爛之點黑色者亦不治。

喉部喉科辧癥

回舌癥

此癥發在舌上﹐腫大彊硬﹐其舌尾捲入﹐不能言語﹐飲食亦不下咽﹐此是心經發來之毒。治法用犀角地黃湯﹐加淸心去痰解毒之藥服之。

喉部喉科辧癥

舌癰癥

此癥發在舌根舌底﹐結核甚痛﹐是乃陽癥﹐定要出膿後七日方愈﹐此由心經發來之癥。

治宜淸心升提解毒淸涼之藥。

喉部喉科辧癥

驢嘴癥

此癥發在上口唇﹐對住人中﹐先紅後黑﹐滿身潮熱﹐其癥發之甚速﹐此乃脾經發來之風熱毒。當用甘桔湯加白芍﹐並驅風解毒瀉脾之藥治之。外以烏驑魚牙黑存性爲末加冰片﹑靑黛﹐蜜糖調塗之愈﹐或用茶油調搽亦可。

喉部喉科辧癥

魚口癥

此癥發在口唇﹐形如魚口﹐气出不臭﹐痰涎不收﹐是乃脾經發來熱毒。上唇屬脾﹐下唇屬胃。治宜石膏﹑白芍爲主﹐佐以淸脾瀉胃之藥﹐外用冰硼散塗之卽愈。

喉部喉科辧癥

喉癰癥

此癥發在喉內﹐或左或右﹐單起一片﹐耳底痛甚﹐七日成膿﹐是乃陽癥。治宜左平肝﹐右淸肺﹐加以升提之藥治之。

喉部喉科辧癥

喉疔癥

此癥發於半頸喉內之中﹐結核成膿﹐不能鍼刺﹐聽其膿自出﹐但患是癥者﹐潮熱必甚。

治宜用甘桔湯加升提去風之藥。

喉部喉科辧癥

喉箭癥

此癥發在中左右﹐有白路黃路﹐頭大尾細﹐直落喉下﹐是乃險癥﹐最要謹愼。治法宜用甘桔湯加升提之藥﹐如毒以下肚﹐气響聲嘶者不治。

喉部喉科辧癥

喉痺癥

此癥生於喉中內隔﹐發之甚速﹐气急而促﹐飲食莫下﹐茶入口中﹐由鼻內出。治宜升提消風解毒之藥治之。

喉部喉科辧癥

剪喉癥

此癥發在喉管內﹐左右有核﹐飲食莫進。如面暗神慘頸腫﹐气響無痰﹐目不轉眼者﹐不治。

喉部喉科辧癥

肥豬癥

此癥發於兩牙關﹐外面腫大﹐內面腫﹐色淡紅﹐不結核。治法內用玉龍散擦﹐外用鍛石調醋敷之卽效﹐或用虎骨磨醋塗之亦愈。

喉部喉科辧癥

鵝口癥

此系胎內受毒發來之癥﹐小兒二三五歲之內常有患者﹐是癥發在口角口唇﹐舌尾舌底下﹐舌面上俱有白黃點﹐兩牙關亦有點子﹐髙處起核。可用鍼刺核出血後﹐隨以銀花﹑甘艸泡水洗之﹐或用五倍子煎洗亦可。又方以前藥加硼砂﹑明礬共研細末常擦之愈。此癥𨿽一二月猶可治。

喉部喉科辧癥

胎毒癥

此癥三五月及月內小兒﹐皆有發者。其癥發來滿口白膜﹐涎盛不收﹐乍寒乍熱﹐面色如黃紙﹐滿身起紅黃爛點﹐如肌膚脫落則不治。是乃胎毒﹐皆緣胎前不知謹節所致﹐或未滿百日而服酸鹹之味﹐並疊欲無狀﹐喜怒不常﹐皆能令子受患是癥。壯者宜解毒瀉胃火﹐內以冰硼散吹之﹐並用五倍子煎水京靑布蘸洗口內。

喉部喉科辧癥

鎖子癥

此癥小兒百日內﹐以及二三歲皆有發者。發時滿口白膜黃膜﹐涎盛面黃﹐牙肉有白點。

要鍼刺放出黃水﹐黃水出散其毒﹐方治以甘桔湯等藥﹐並用冰硼散吹之。如舌尾下對中縫有白點黃點驟起﹐而身壯者易治。若久發起有黑紅﹐並脫肌膚﹐潮熱不退﹐气響聲啞者不治。

喉部喉科辧癥

論癥治法

以上四十六癥﹐須細心辧認﹐當淸則淸﹐當補則補﹐當提則提﹐當瀉則瀉﹐有風去風﹐有潮熱去潮熱﹐有涎除涎﹐有痰化痰﹐有膜去膜﹐關閉關開。其有白膜黃膜﹐紅爛點子﹐而气不響﹐聲不啞﹐音不嘶﹐語不亂﹐喉不幹﹐肚不痛﹐口不噤﹐言不狂﹐眼不紅﹐气不躁﹐目不直視﹐神不暗慘﹐大小便順利﹐口臭無血﹐胸不緊﹐色不熟黑﹐鍼刺有血者﹐人𨿽傾危﹐毒未攻髒﹐藥尙能解。以上壞癥﹐如患者兼有一二樣﹐切勿妄治。若主家再三哀懇﹐卻情不過﹐亦須言明此是不治之癥﹐今順情下藥﹐功過皆在所弗受﹐方可免怨也。

喉部喉科辧癥

辧陽喉癥訣

夫陽喉者﹐陽气發顯於外也。其色紅﹐其气滚熱﹐其舌彊硬﹐其胸緊气急﹐大便堅硬﹐小便澀數﹐其面必紅﹐其內外紅腫之處必大熱﹐其口气必滚熱而臭﹐其眼內必紅﹐其喉鏡內必起紅絲綫經絡﹐其口唇必紅而粗濃﹐其陽分發熱潮熱必甚﹐其痰涎壅甚﹐其言語雄壯﹐其聲怒﹐則其癥實乃陽喉也。可用淸心平肝瀉脾寒涼之藥治之。

喉部喉科辧癥

辧陰喉癥訣

夫陰喉者﹐陰气伏藏於內也。其色靑白黃﹐其气溫涼﹐其舌軟必捲縮﹐其胸寬﹐其大小便自通利﹐其面色靑黃﹐其內外腫處靑﹐亦復溫涼本色﹐其眼黃﹐其喉鏡內色淡﹐其舌色白黃﹐其陰分潮熱﹐或微寒微熱﹐其痰涎少﹐其聲溫和﹐其癥則虛﹐是乃陰喉也。不可太用寒涼之藥﹐宜重用元參瀉虛火爲主。

喉部喉科辧癥

看喉中辧髒色訣

五臟者﹐心肝脾肺腎也﹐各載五形﹐各形五色。五形者﹐金﹑木﹑水﹑火﹑土也。五色者﹐紅﹑靑﹑黃﹑白﹑黑﹑也。相生者其病輕﹐相克者其病重。假如其色紅﹐則屬心﹔其色靑﹐則屬肝﹔其色黃﹐則屬脾﹔其色白﹐則屬肺﹔其色黑﹐則屬腎﹔此乃五臟中形見於五色也。

開其口一觀喉中形色﹐卽知其由何髒中發來﹐相生者易治﹐相克者難醫。此是傳授眞口訣﹐切勿視爲等閒語。

喉部喉科辧癥

辧毒攻髒訣

毒攻心必狂言亂語﹐毒攻肝其眼怒直視﹐毒攻肺其聲嘶而咳嗽气響﹐毒攻腎其聲沈緩而啞﹐毒攻脾頸上浮腫必結核﹐此乃餘毒發來﹐外用沖和散敷之則散﹐不散則熟﹐用鍼刺出膿血卽愈。以上系毒攻臟腑之癥。諺云﹕毒攻臟腑爲死癥﹐古人不治﹐命由天。

喉部喉科辧癥

認死癥歌訣

凡喉癥無痰者不治。痰響如雷者危。气聲如拖鋸者死。聲啞者不治。色如腥熟者死。面黑神慘者死。口噤者危。齒腳肉包過牙者死。怒目直視者死。肚痛者死。鼻內出血不止者死。大便泄出黑色者死。潮熱不退者危。口動言語亂者死。喉內生肉筍鍼刺不痛者死。膿血不腥不臭者死。气出無收者死。手不能提足不能步者死。滿喉盡膜者不治。气臭者死。中子白膜遮盡者死。牙齒脫者不治。失舌者死。痰火升喉痛者不治。瘰火升喉痛者不治。以上皆死癥﹐百中可救一二而已。

喉部喉科辧癥

治咽喉辧論

夫咽喉之癥﹐皆由五臟六腑發來。臟腑生病﹐其形色見於咽喉﹐中以內者謂之咽﹐中以外者謂之喉﹐咽喉形色各有陰陽﹐虛實之毒﹐卒然發起﹐牙關緊急﹐痰涎壅盛﹐气出不收﹐朝發夕死﹐是乃急癥。醫者不明﹐往往謂此爲痰熱﹐孰不知有陰陽虛實之分。外癥爲陽﹐內癥爲陰﹐虛則溫之﹐實則瀉之﹐有熱去熱﹐有風去風﹐有毒解毒﹐有膜去膜﹐有痰化痰﹐有涎去涎﹐關閉用開關藥﹐至內面紅黃白爛點﹐可用藥散吹之﹐外面紅腫結核﹐則用藥散敷﹐結核成膿用鍼刺﹐審癥用藥勿慌忙。此眞口訣也。

喉部喉科辧癥

論喉癥治法

─火癥喉痺﹐悉宜以抽薪飲主之。

─火不勝者﹐宜徙薪飲主之。

─凡膽肝之火盛者﹐宜以芍藥﹑梔子﹑艸龍膽爲主。

─陽明胃火盛者﹐宜以生石膏爲主。大便閉結不通﹐宜加大黃﹑芒硝之屬通其便﹐而火自降。

─凡火浮於上﹐而熱結於頭面咽喉者﹐最宜淸降﹐切不可誤用升陽散風等劑﹐蓋此火由中發來﹐得升愈熾。經曰﹕髙者抑之﹐正此之謂也﹐非火郁宜發及升陽散火之義﹐學人於此最要體察﹐勿謂誤認其面目爲囑。

─凡外治火癥腫痛之法﹐宜以木鱉子磨醋﹐用鵝毛蘸擦喉中﹐引去其痰。或另少和淸水﹐免致太酸﹐時時呷嗽喉中﹐不可咽下﹐引吐其痰爲更喜。嗽後以代匙散吹之﹐仍內服湯藥﹐自無不愈。

─凡火壅於上﹐而食物之治﹐最宜梨漿﹑綠豆湯之屬爲妙。若南方少梨之處﹐或以好蘿卜搗汁﹐和以泉水﹐少加元明粉攪勻﹐徐徐飲之﹐旣可消痰﹐亦可淸火。

─凡單雙乳鵝﹐若毒未甚﹐膿未成者﹐治之自可消散。若勢甚而危﹐必須砭出其血﹐庶可速退﹐此因其急﹐亦不得已而用之也。又古法治喉痺﹐用三鍼刺少商穴﹐血出卽愈。

─陰虛喉痺。其癥亦內熱口渴喉幹﹐或唇紅頰赤﹐痰涎壅盛﹐然必六脈無神﹐或六脈𨿽數﹐浮軟無力﹐但察其過於酒色﹐或素稟陰气不足﹐多倦少力者﹐是皆腎陰虧損﹐水不制火而然。火甚者滋陰八味煎﹐加減一陰煎之類主之。火微而不喜冷物及大便不硬﹐小便不熱者﹐宜六味地黃湯﹑一陰煎之類主之。若思慮焦勞兼動心火者﹐宜用二陰煎主之。

─格陽喉痺。由火不歸元﹐則無根之火寓於咽喉而然﹐其癥在上熱下寒﹐全非火癥。凡辧此者﹐但診其六脈微弱﹐全無滑大之意﹐則下體全無火癥﹐而腹不喜冷﹐卽是癥也。蓋此癥必因色欲傷精所致。或泄瀉傷腎﹐或本無實火﹐而過服寒涼以傷陽气者﹐皆能患此癥。速宜用鎭陰煎治之爲上﹐八味地黃湯次之﹐或用蜜附子含咽亦可。若再用寒涼之劑﹐多致不救。

─陽虛喉痺。非喉痺因於陽虛也﹐乃陽虛因於喉痺也。蓋有因喉痺過於用攻擊之劑﹐致傷胃气者。有飲食難下﹐倉庫空虛而傷胃气者。又有气體素弱﹐不耐勞倦﹐而傷胃气者。大凡中气內虛﹐疼痛外逼﹐多致元陽飛越。脈浮而散﹐或弱而澀﹐以致聲如鼾睡﹐痰如拽鋸者﹐此胃肺垂絕之候﹐速宜挽回元气﹐以人參一味濃煎﹐放心徐徐咽下。如痰多者﹐或加竹瀝﹑薑汁亦可。如遲多致不救﹐若作實火治之﹐則禍不旋踵矣。

─格陽喉痺。但見其頭面浮火﹐喉頭粗極﹐气急聲啞﹐咽腫口瘡﹐痛楚之甚。察其脈﹐細甚而數。問其言﹐則聲微似不能振者。詢其所服之藥﹐無非黃連﹑梔﹑柏之屬。此蓋以傷陽而起﹐復爲寒涼所逼﹐以致寒盛於下﹐而格陽於上﹐卽茶水之類﹐亦俱難入口﹐而尢畏煩熱。

余曰﹕危哉﹗再遲日子﹐必不能救矣。遂以鎭陰煎泡好﹐以冷水座冷﹐徐徐使咽之﹐甫服一劑﹐須早而頭頂腫痛盡消﹐遂繼用五福飲之類﹐數劑而愈。疑者始皆駭服矣。

─喉痺痛。大槪痰火所致。急者宜吐痰後復下之﹐上下分消而愈。又甚者﹐以鍼刺去血﹐然後用藥吐之﹐此爲治之上策。若人畏懼﹐而委曲旁求﹐瞬息喪命。蓋治喉痺之法與救火同﹐不容少待。《內經》曰﹕發之﹐發之者﹐發散也。吐中有發散之義。出血者﹐亦發散之端也。治斯痰者﹐毋執緩方小方而治之。如曰吾藥乃王道不動臟腑﹐若遇疾之輕者可獲愈﹐疾之重者﹐因循死矣。豈非誤殺耶﹗─喉癬癥。凡陰虛勞損之人﹐多有此病。其癥滿喉生瘡﹐紅腫疼痛﹐久不能愈﹐此實水虧虛火癥也﹐宜用前陰虛喉痺之法治之。若多咳嗽肺熱﹐宜以四陰煎之類治之。若滿喉生瘡破爛而痛者﹐宜用牛黃益金散吹敷之﹐仍內服滋補眞陰之劑﹐自可痊愈。

─瘟毒喉痺。乃天行瘟疫之气。其癥則咽喉項腫﹐甚有頭面頸項俱腫者﹐北方尢多此病﹐俗呼爲蟆瘟﹐又名鸕瘟﹐亦名大頭瘟。此濕熱壅盛最凶之候﹐宜淸諸經之火﹐或瀉陽明之熱﹐當察緩急而治之。東垣有普濟消毒飲﹐專治瘟毒喉痺﹐百發百中。

─伏气之癥。古方謂之腎傷寒。謂非時有暴寒中人﹐毒瓦斯伏於少陰腎經﹐始初不病﹐旬月乃發﹐脈微弱﹐法當以傷寒治之。非喉痺之病也﹐次非下利不可﹐按此癥亦所常有﹐是必以少陰少陽之火﹐令太陽之寒﹐令太陰之濕﹐復兼令風寒之邪者﹐皆有此癥。故治此者﹐不必治喉痺﹐但治外邪﹐其喉自愈。卽如新方之柴胡飲及散陣諸方﹐皆可隨宜酌用。

─楊梅結毒。有喉間潰爛作痛久不愈者﹐此非喉痺之屬﹐乃楊梅瘡毒也。宜用仙遺糧湯﹐甚者宜以土茯苓煎湯﹐吞五寶丹治之。

─虛損喉痺。未易辧也。若一人因患虛損﹐更兼喉癬腫痛﹐多醫罔效。余診其脈﹐則數而無力﹐察其癥則大便溏泄﹐問其治則皆退熱淸火之劑﹐然愈淸火而咽愈痛。余察之﹐旣確知其本非實火﹐而且日前多用寒涼﹐以致肚痛不實﹐總亦格陽之類也。遂專用理陰煎及大補元气煎治之而愈。

─鎖喉風癥。時人以咽喉腫痛﹐飲食難入﹐或痰气壅塞不通﹐甚奇甚急者﹐皆稱爲鎖喉風。

而不知有眞正鎖喉風﹐其甚奇甚急之處﹐而實人所未知也。余在襄陽嘗見一女子﹐年已及笄﹐忽一日在於仲秋時﹐無病而喉竅澀愈甚。及延余診視﹐按其脈﹐無火也。問其喉﹐無腫無痛也。觀其貌﹐則面靑目瞠不能語也。聽其聲﹐則喉竅若細如鍼﹐抽息之窘如綫﹐伸頭掙命求救之狀﹐甚可憐也。予見而疑之﹐不得其解。然意謂風邪閉窒喉竅﹐非用辛溫不能解散﹐遂用二陳湯加生薑煎而與之服﹐毫忽無效。意復用獨參湯以救其肺﹐然見勢危若此。恐滋怨謗﹐終亦未敢下手。他醫見之﹐亦但束手而已。如此者一日夜而歿。後又一人﹐亦患此癥而歿。若此二人者﹐余及今莫識其所以病﹐此畢生之疑竇﹐殊自愧也。然意必肺气竭絕之故﹐倘值此者﹐恐非獨參湯決不能救。故特書此﹐以俟後之君子詳酌焉。

─諸物鯁於喉中﹐或刺或骨﹐必有鋒芒之逆﹐所以刺礙而不下。凡下而逆者﹐後而上之則順矣。故治此者﹐當借飲食之勢﹐湧而吐之﹐使之上出﹐則如拔刺之捷也。若芒刺旣深﹐必難推下﹐非惟理勢不順﹐必致遲延﹐或飲食旣消﹐無可推還﹐以致漸腫﹐則爲害非細矣。凡諸骨鯁或以飴糖一大塊﹐滿口吞而咽之﹐或用韭菜炙熟﹐不可切斷﹐作一小束吞之﹐芒刺卽裹而下﹐亦妙。

─小兒口中誤吞鐵釘痛甚﹐余以磁石﹝七錢﹞﹑朴硝﹝二錢﹞﹑熟豬油﹝二兩﹞﹐加蜜糖調和藥末與之食﹐次日其鐵隨糞出﹐是誠可謂良方矣。

喉部喉科辧癥

論分經治喉癥藥性

─瀉心火用黃連﹔瀉肺火用黃芩﹔脾火須用芍藥﹔胃火定宜石膏﹔柴胡瀉平肝火﹔知母瀉平腎火﹔木通瀉平小腸之火﹔黃柏瀉膀胱火﹔大黃瀉大腸火﹔屈抑之火﹐生梔爲君﹔浮游之火﹐元參爲妙。

─上焦有熱﹐黃芩﹑赤芍﹔中焦有熱﹐黃連﹑梔子﹔下焦有熱﹐黃柏﹑知母。

─上焦有寒﹐麻黃﹑桂枝﹔中焦有寒﹐肉桂﹑漧薑﹔下焦有寒﹐附子﹑沈香。

─梔子﹑黃連﹑麥冬﹑犀角﹐俱淸心。黃芩﹑桑皮﹑羚羊﹐俱淸肺。柴胡﹑白芍﹑膽艸﹑靑黛﹐俱平肝。知母﹑黃柏﹐瀉腎火。白芍﹑石膏﹑黑梔﹑甘艸﹐俱瀉脾火。連翹﹑牛蒡能解毒。黃芩﹑花粉能解痰涎。防風﹑荊芥﹑薄荷﹑秦艽﹑羌活﹐俱祛風除濕﹐退潮熱﹐化痰。

口苦用膽艸﹐口渴葛根。提毒用升麻。去膜用蟬蛻。涼血須生地。血中伏火丹皮﹑澤瀉。去口臭人中黃。痰盛牛黃。開關僵蠶﹑全蠍。載藥上浮﹐能達气而下行者惟桔梗。止熱嗽﹐黃芩﹑桑皮。止風咳﹐麻黃﹑杏仁。止痰嗽﹐貝母﹑連翹。止虛咳﹐阿膠﹑白醋。能解咽喉諸毒﹐射幹﹑豆根。能和諸藥﹐解百毒甘艸。排膿白芷﹑南星。發散荊皮﹑獨活。打穿出膿則穿山甲。

喉部喉科辧癥

治喉用藥變化歌訣

治喉甘桔是神方﹐細心體察辧陰陽。柴胡﹑芍藥平肝木﹐不論心肺也備嘗。黃芩同用桑皮是﹐加用花粉效非常。防風﹑荊芥能逐風﹐去膜蟬蛻用之良。喬蒡解毒痰俱化﹐驅風提毒升麻當。生地等件須無膜﹐豆根少許最爲良。連﹑梔﹑犀角有時用﹐實熱無膜可主張。六味品中除棗肉﹐審癥用藥莫慌忙。連﹑射﹑丹﹑梔𨿽難缺﹐孕婦遇之要謹防。此歌訣須讀至爛熟爲要。

抽薪飲

治諸火熾盛而不宜補者。

黃芩石斛木通梔子﹝炒﹞黃柏﹝各三錢﹞枳殼﹝一錢半﹞生甘﹝二錢﹞

熱在肌膚經絡﹐加連翹﹑花粉。熱在血分大小腸﹐加槐花﹑黃連。熱在陽明﹐頭面燥煩便實者﹐加石膏。熱在下焦﹐小水痛澀﹐加艸龍膽﹑車前。熱在陰分﹐津液不足﹐加麥門冬﹑生地﹑芍藥。

徙薪飲

治三焦火癥。大凡一切內熱漸覺而未甚者﹐先以此劑服之。如火甚者﹐宜用抽薪飲。

陳皮﹝分﹞黃芩﹝二錢﹞白芍茯苓丹皮黃柏﹝各錢半﹞

滋陰八味湯

治陰虛火盛﹐下焦濕熱等癥。

淮山藥﹝四錢﹞丹皮﹝三錢﹞白雲苓﹝三錢﹞茱萸﹝四錢﹞澤瀉﹝三錢﹞黃柏﹝鹽水炒﹐三錢﹞熟地﹝八錢﹞知母﹝鹽水炒﹐三錢﹞

一陰煎

治水虧火盛之劑。

生地﹝二錢﹞熟地﹝二錢﹞芍藥﹝二錢﹞麥冬﹝二錢﹞牛膝﹝錢半﹞丹參﹝二錢﹞甘艸﹝二錢﹞

火盛躁煩﹐加龜板。气虛﹐加人參。心虛不眠多汗﹐加棗仁﹑當歸。汗多煩躁﹐加五味子﹑茱萸。微有火者﹐加女貞子。虛火上浮﹐吐血衄血不止者﹐加澤瀉﹑茜根﹐或加川續斷澀之亦可。

加減一陰煎

治癥如前﹐但火盛者﹐宜用此方。

生地白芍麥冬﹝各二錢﹞熟地﹝三錢﹞地骨皮﹝一錢﹞炙艸﹝五七分﹞知母﹝一錢﹞

煩躁便結加石膏。小水熱澀加梔子。火浮於上加黃芩﹑澤瀉。血燥血少加當歸。

二陰煎

治心經有熱﹐水不制火之病。

生地﹝二錢﹞麥冬﹝二錢﹞棗仁﹝一錢﹞元參﹝錢半﹞川連﹝三錢﹞茯苓﹝錢半﹞木通﹝錢半﹞生甘﹝一錢﹞

鎖陰煎

治陰虛於下﹐格陽於上﹐眞陽失守之病。

熟地﹝二兩﹞牛膝﹝二錢﹞澤瀉﹝錢半﹞淸花桂﹝二錢﹞附子﹝五七分或一二三錢﹞炙艸﹝一錢﹞

如嘔惡﹐加漧薑一二錢。气脫倦言而脈微弱者﹐加人參。

四陰煎

治保肺淸肝﹐有陰虛勞損﹐相火熾盛等癥。

生地﹝一二錢﹞麥冬﹝二錢﹞白芍﹝二錢﹞茯苓﹝錢半﹞百合﹝二錢﹞生甘﹝一錢﹞沙參﹝二錢﹞

理陰煎

熟地﹝三五七錢或一二兩﹞當歸﹝二三錢或五七錢﹞漧薑﹝一二錢﹞炙甘﹝一二錢﹞或加用上好肉桂亦可。

大補元煎

黨參﹝一二錢﹞熟地﹝二三錢﹞淮山﹝炒二錢﹞杜仲﹝二錢﹞當歸﹝二三錢﹞枸杞﹝二三錢﹞炙甘﹝一二錢﹞茱萸﹝一錢﹞

如元陽不足多寒者﹐將本方加以附子﹑炮姜片﹑肉桂。气虛﹐加黃﹑白術。血滯﹐去茱萸﹑加川芎。滑泄﹐加故紙﹑五味子。

普濟消毒散

治疫厲惡寒壯熱﹐頭面腫盛﹐目不能開﹐气上喘促﹐咽喉不利﹐口舌漧燥等癥。東垣曾以此方治大頭病﹐獲愈者以萬計。

黃芩﹝五錢﹞黃連﹝五錢﹞人參﹝三錢﹞橘紅﹝二錢﹞元參﹝二錢﹞桔梗﹝二錢﹞柴胡﹝二炒﹞升麻﹝一錢﹞生甘﹝二錢﹞

以上各藥共爲細末﹐半用白湯時時調服﹐半用蜜丸噙化﹐服盡卽愈。或加防風﹑川芎﹑﹑薄荷﹑細辛﹐水二盅﹐煎一盅服﹐可令熱速消。或熱極腫甚﹐先用刺出其血亦效。一方無人參。

十二味玄翹飲

治白喉初起絕妙方。

元參﹝三錢﹞連翹﹝錢半﹞山豆根﹝錢半﹞銀花﹝錢半﹞桔梗﹝錢半﹞銀柴胡﹝一錢﹞

牛蒡﹝錢半﹞蟬蛻﹝一錢﹐去頭足﹞升麻﹝一錢﹞花粉﹝錢半﹞馬蹄香﹝卽沈香﹐錢半﹞生甘﹝一錢﹞

煎水服。

治喉內無論兩傍上下

生有白膜是乃白喉。玉中如有白膜卽難治矣﹐務要急宜調治﹐使毒不得攻於五內﹐或有回生之望。初用﹕沙參﹝三錢﹞麥冬﹝錢半﹐去心﹞赤芍﹝錢半﹞連翹﹝錢半﹞牛蒡子﹝錢半﹞銀花﹝錢半﹞

知母﹝錢半﹞馬蹄香﹝卽沈香﹐二錢﹞花粉﹝錢半﹞

煎水服。

治白喉潮熱漸除白膜漸減方

元參﹝三錢半﹞麥冬﹝錢半﹐去心﹞白芍﹝錢半﹞釵斛﹝錢半﹞銀柴胡﹝一錢﹞女貞子﹝三一錢﹞山豆根﹝錢半﹞馬蹄香﹝二錢﹞

治白喉白翳將見紅影方

洋參﹝二錢﹞元參﹝三錢半﹞白芍﹝錢半﹞連翹﹝錢半﹞牛蒡子﹝錢半﹞銀花﹝錢半﹞

桔梗﹝錢半﹞女貞﹝二錢半﹞金釵斛﹝銀半﹞北沙參﹝三錢﹞馬蹄香﹝卽沈香﹐二錢﹞

如有咳嗽﹐加桑白皮錢半﹑杏仁去皮尖錢半。

治白喉元气虧損將全愈方

洋參﹝三錢﹞麥冬﹝錢半﹞白芍﹝錢半﹞女貞子﹝二錢半﹞白茯神﹝二錢﹞淮山﹝二錢﹞

北沙參﹝三錢﹞元參﹝三錢半﹞桔梗﹝錢半﹞

治虛喉妙方

熟地﹝三兩﹞洋參﹝兩半﹞麥冬﹝去心﹐八錢﹞元參﹝兩半﹞白芍﹝八錢﹞女貞子﹝兩半﹞釵石斛﹝八錢﹞茯神﹝六錢﹞菟絲餅﹝一兩﹞淮牛七﹝七錢﹞

如腎陰虧極者﹐加枸杞一兩﹑北五味三錢半。脾陰不足者﹐加淮山藥一兩。以上各藥共爲細末﹐煉蜜爲丸如梧子大﹐每服四五錢﹐白滚湯下。

治陰虛於下﹐火浮於上﹐腹不受冷物﹐頭暈腰痛﹐手足俱冷等癥。

熟地﹝六錢﹞淮山﹝二錢﹞茯神﹝一錢﹞麥冬﹝二錢﹞淮牛七﹝二錢﹞北五味﹝五分﹞

淸花玉桂﹝去皮﹐六分﹐另燉水沖服﹞白芍﹝二錢﹞髙麗參﹝二錢﹐另燉水沖服﹞

又方

治腎陰虧損﹐火不歸元﹐气浮越於上方。

熟地﹝六錢﹞潛術﹝二錢﹞麥冬﹝二錢半﹞牛七﹝二錢﹞北五味﹝五分﹞附子﹝六分﹞

髙麗參﹝二錢﹐另燉水沖服﹞

治陰火方

桔梗﹝三錢﹞元參﹝三錢﹞梔子仁﹝一錢﹞連翹﹝錢半﹞牛蒡子﹝錢半﹞生甘﹝一錢﹞

山豆根﹝一錢﹞花粉﹝錢半﹞

初服一二劑﹐用防風一錢﹑荊芥一錢﹑薄荷五分。若左起﹐加柴胡一錢﹑白芍錢半。右加黃芩錢半﹑桑皮錢半。有膜加蟬蛻五分﹐口內色紅甚﹐加生地二錢﹑丹皮錢半﹐口唇紅焦﹐加石膏一錢。

治陰火驗方

生地﹝三錢半﹞元參﹝三錢﹞麥冬﹝錢半﹞知母﹝錢半﹞澤瀉﹝一錢﹞女貞子﹝二錢﹞

白芍﹝錢半﹞連翹﹝錢半﹞銀柴胡﹝一錢﹞北沙參﹝五錢﹞熟地﹝五錢﹞

一二服後﹐卽除銀柴胡﹑北沙參。如有咳嗽﹐加桑白皮三錢﹑杏仁二錢去皮尖﹑丹皮一錢半。

滋陰降火湯

如無潮熱﹐方可用此方。

熟地﹝五分﹞元參﹝三錢半﹞麥冬﹝錢半﹞生芍藥﹝錢半﹞丹皮﹝錢半﹞澤瀉﹝一錢﹞

北沙參﹝三錢﹞女貞﹝三錢﹞金釵石斛﹝錢半﹞天冬﹝錢半﹞

治喉內有腫﹐兼有時寒時熱不齊之癥。

生地﹝四錢﹞連翹﹝二錢﹞牛蒡子﹝錢半﹞銀花﹝錢半﹞丹皮﹝錢半﹞葛根﹝二錢﹞沙參赤芍﹝錢半﹞生甘艸﹝一錢﹞

治實熱癥方

牛蒡子﹝錢半﹞花粉﹝二錢﹞犀角﹝一錢﹞丹皮﹝錢半﹞麥冬﹝錢半﹞黃連﹝錢半﹞生地﹝三錢﹞連翹﹝錢半﹞澤瀉﹝一錢﹞生梔仁﹝錢半﹞射幹﹝一錢﹞山豆根﹝一錢﹞桔梗﹝二錢﹞生甘﹝一錢﹞

左加柴胡﹐右加黃芩﹑桑皮。有潮熱加防風﹑荊芥﹑薄荷﹐熱退卽除。初用提毒升麻一二劑﹐後卽除。有膜加蟬蛻﹐膜退卽除。開關僵蠶﹑全蠍﹐關開卽除。至解毒藥﹐多服不妨。大凡喉癥服淸涼解毒藥﹐諸多轉手﹐用生熟六味﹐除萸肉﹐加解毒藥不忌。凡看喉癥﹐不可除痰﹐只可解毒﹐不可攻下﹐只可升提﹐不可補托﹐熟煉收斂之藥﹐初用發散不散﹐則當排膿﹐其治大略﹐不過如此矣。

凡患單鵝雙鵝﹐必有潮熱﹐當用此退熱涼血﹐消腫解毒方。

生地﹝三錢﹞赤芍﹝錢半﹞連翹﹝錢半﹞牛蒡﹝錢半﹞銀花﹝錢半﹞山豆根﹝錢半﹞花粉﹝錢半﹞丹皮﹝錢半﹞北沙參﹝二錢半﹞柴胡﹝一錢﹞葛根﹝錢半﹞桔梗﹝錢半﹞馬蹄香﹝卽沈香﹐二錢﹞生甘﹝錢﹞

熱極者﹐加黃芩錢半。風甚者﹐加防風一錢二分﹑白芷一錢二分﹐或加薄荷七分。

治楊梅瘡衝喉方

生地﹝一錢半﹞元參﹝三錢﹞麥冬﹝錢半﹞白芍﹝錢半﹞知母﹝錢半﹞鹽柏﹝錢半﹞連翹﹝錢半﹞牛蒡子﹝錢半﹞銀花﹝錢半﹞土茯苓﹝三錢﹞丹皮﹝錢半﹞澤瀉﹝錢半﹞女貞子﹝三錢﹞山豆根﹝錢半﹞

如有白膜﹐加蟬蛻七分。有潮熱﹐加北沙參二錢半﹑柴胡一錢。

治楊梅瘡衝喉藥丸方

生地﹝二兩﹞熟地﹝三兩﹞元參﹝二兩﹞麥冬﹝去心﹐一兩﹞白芍﹝八錢﹞知母﹝一兩﹞

釵斛﹝一兩﹞土茯苓﹝二兩﹞連翹﹝一兩﹞牛蒡子﹝一兩﹞銀花﹝一兩﹞丹皮﹝八錢﹞澤瀉﹝八錢﹞女貞子﹝一兩半﹞沙參﹝二兩﹞山豆根﹝六錢﹞生甘﹝六錢﹞

以上諸藥﹐純用日曬漧﹐共研極細﹐煉蜜爲丸﹐每早晚空心服四五錢﹐淡開水下。

治楊梅瘡較前癥尢重方

生地﹝三錢﹞元參﹝三錢﹞麥冬﹝錢半﹞白芍﹝一錢二分﹞梔子﹝錢半﹞丹皮﹝錢半﹞

澤瀉﹝一錢二分﹞連翹﹝錢半﹞牛蒡子﹝錢半﹞北沙參﹝二錢﹞銀柴胡﹝一錢﹞女貞子﹝三錢﹞

馬蹄香﹝卽沈香﹐二錢﹞知母﹝錢半﹞

如無潮熱﹐卽除去北沙參﹑銀柴胡﹐加大熟地五錢﹑洋參錢半。若不用洋參﹐加北沙參三錢亦可。

治小兒陰虛喉有潮熱兼有些牙血出方

生地﹝一錢七分﹞元參﹝錢半﹞麥冬﹝七分半﹞白芍藥﹝七分半﹞女貞子﹝錢半﹐鹽水蒸﹞連翹﹝七分半﹞沙參﹝錢半﹞骨碎補﹝七分半﹞銀柴胡﹝七分半﹞丹皮﹝七分半﹞澤瀉﹝五分﹞馬蹄香﹝一錢﹞

如用洋參一錢﹐卽除北沙參。

治三十六種喉散奇方

山豆根﹝錢半﹞粉甘艸﹝錢半﹞川連﹝錢半﹞薄荷﹝錢半﹞寒水石﹝二錢﹐飛﹞兒茶﹝錢半﹞

人中白﹝二錢﹞白僵蠶﹝二錢半﹞白蓮花﹝三錢﹞白硼砂﹝二錢﹐飛﹞靑黛﹝二錢﹐飛﹞

大梅片﹝錢片﹞川麝香﹝二分﹞珍珠﹝一錢﹐飛﹞

共研極細﹐末如塵﹐罐貯勿泄气﹐聽用。

治喉癥奇驗方

老絲瓜仁不拘多少﹐曬漧研作如塵細末﹐每一兩加大梅片七分﹐研細末﹐乳和勻﹐罐收勿泄气。如有喉癥﹐以分許吹之﹐至多三次卽愈。

治陽喉散方

白硼砂﹝三錢﹞朱砂﹝二錢﹐飛﹞雄黃精﹝一錢﹐飛﹞川連﹝二錢半﹞黃柏﹝二錢﹞粉甘艸﹝錢半﹞薄荷﹝二錢半﹞兒茶﹝錢半﹞飛靑黛﹝四錢﹐另包﹞枯礬﹝錢半﹞犀角﹝錢半﹞雞內金﹝一錢﹞大梅片﹝一錢﹐另研﹞白蓮花﹝五錢﹞

口臭加人中白一錢﹐口黑加熊膽一錢﹐痰盛加牛黃五分﹑珍珠五分﹑琥珀五分﹐共研至無聲如塵爲度﹐瓶貯勿泄气聽用。

治火癥痘疳牙疳喉間潰爛金不換散

人中白﹝五錢﹐存性﹞細柏末﹝三錢﹞靑黛﹝六錢﹞玄明粉﹝三錢﹞白硼砂﹝三錢﹞

冰片﹝三分﹞西瓜霜﹝八錢﹐制法在後﹞

上爲極細末﹐罐貯勿泄气聽用。若爛處有深洞者﹐加龍骨﹑象皮﹑赤石脂各三錢﹐同研吹之。痘疳加川連﹑胡連﹑甘艸﹑人中黃﹑銀粉霜﹐﹝卽西瓜硝飛去者。﹞每金不換散一錢﹐每樣各加五分﹐共研末如塵﹐合搽之。喉癬喉疳﹐每金不換散一錢﹐加粉霜三分。

治痰痺方

滑石﹝一錢﹞石膏﹝一錢﹞薄荷﹝五分﹞膽礬﹝五分﹞粉甘艸﹝三分﹞炒僵蠶﹝五分﹞

大梅片﹝五分﹞皂角﹝炙﹐盡五分﹞牛黃﹝五分﹞

共研極細末﹐罐貯聽用。

應驗鵝喉方

平日遇有水瓜蜂﹐﹝卽爲竹蜂。﹞捉取不拘多少﹐以酸梅汁浸之。若生鵝喉則撬開牙關﹐取蜂用口含之﹐使口水漸漸咽下便愈。

靑梅丸

大南星﹝十二个﹞半夏﹝二兩﹞白礬﹝一兩﹞甘艸﹝兩半﹞桔梗﹝兩半﹞陳皮﹝五錢﹞

朴硝﹝二兩﹐提過﹞靑梅子﹝一百个﹞生鹽﹝四兩﹞

先將補硝研末﹐腌梅兩日﹐等梅汁出後﹐方將前藥末摻勻﹐曬漧﹐以瓷瓶收貯。遇有鵝喉及牙痛喉痛﹐取梅一个﹐含之立消。

治陰白喉癥散

人中白﹝二錢﹞兒茶﹝一錢﹞黃柏﹝六分﹞靑黛﹝六分﹞薄荷﹝六分﹞硼砂﹝六分﹞蟬蛻﹝七个﹞大梅片﹝五分﹞

共研極細末如塵﹐瓶收勿泄气聽用。

治鵝喉口內含藥方

荊皮﹝二錢﹞花粉﹝錢半﹞白芷﹝一錢﹞山豆根﹝錢半﹞七里香﹝二錢﹞馬蹄香﹝卽沈香﹐三錢﹞

用滚水二碗泡﹐燉濃﹐另倒開半杯﹐和白酒少許﹐不拘時含﹐至滿口痰涎卽吐出。

洗口散

五倍子﹝二錢﹞硼砂﹝錢半﹞白礬﹝一錢﹞

共研細末﹐每用數分﹐以白開水泡出味﹐軟綢蘸洗﹐如有出牙血不止者﹐用此湯含口中﹐其血卽止。

三黃散

治陽癥用。

大黃﹝一兩﹞黃柏﹝五錢﹞生甘﹝五錢﹞羌活﹝三錢﹞陳皮﹝二錢﹞梔子﹝三錢﹞地骨皮﹝二錢﹞靑黛﹝二錢﹞

共研末﹐調白酒外敷患處。

洪寶丹

治陽癥用。

花粉﹝三錢﹞赤芍﹝二錢﹞姜黃﹝一兩﹞白芷﹝一兩﹞

共爲末﹐或用黃酒或白酒﹐或淸茶調勻﹐多熱敷之。

陽毒散

生南星﹝三錢﹞蒼術﹝錢半﹞姜黃﹝二錢﹞川貝﹝二錢﹞白芷﹝二錢﹞大黃﹝四錢﹞雄精﹝三錢﹞黃柏﹝二錢﹞生甘﹝二錢﹞防己﹝二錢﹞花粉﹝三錢﹞赤小豆﹝二錢﹞豆根﹝二錢﹞

毛茨姑﹝二錢﹐去淨毛﹞

共研末﹐調蜜糖﹐淸茶敷患處。

治陽喉毒紅腫方

荊芥﹝一兩﹞花粉﹝八錢﹞白芷﹝六錢﹞大黃﹝六錢﹞七里香﹝七錢﹞芙蓉花﹝八錢﹞

共研末﹐調白酒在核處搽之﹐略幹﹐又搽十餘次﹐卽愈。

沖和散

治陰癥用。

荊皮﹝一兩﹞獨活﹝五錢﹞赤芍﹝五錢﹞白芷﹝三錢﹞南星﹝錢半﹞半夏﹝錢半﹞南木香﹝二錢﹞菖蒲﹝二錢﹞

共研細末﹐調白酒敷。

黃龍散

治陰癥用。

艸烏﹝二兩﹞姜黃﹝二兩﹞南星﹝一兩﹞赤芍﹝一兩﹞肉桂﹝五錢﹐去皮﹞

共爲末﹐調黃酒敷患處。

治陰毒靑腫皮膚不燒熱方

生川烏﹝六錢﹞生艸烏﹝六錢﹞生南星﹝五錢﹞生半夏﹝五錢﹞生梔仁﹝七錢﹞芙蓉花﹝一兩﹞七里香﹝七錢﹞細辛﹝五錢﹞白芷﹝六錢﹞紅蓮花﹝八錢﹞菖蒲﹝五錢﹞生香附﹝五錢﹞

共研末﹐在核處搽。

兩宜散

半陰半陽冷熱不明者﹐用此治之。

荊芥獨活赤芍白芷菖蒲﹝各等分﹞

共爲末﹐用黃酒調敷患處。若瘡面上有血﹐不可用菖蒲﹐恐破瘡皮﹐宜先用四味敷之﹐後用菖蒲末敷於面上﹐覆過四圍﹐而以薄紙隔截之。凡敷末藥﹐須溫熱﹐方能令藥气透入。若干﹐再換濕者敷之。如四圍黑暈不退﹐瘡口俱無色者﹐其人必服涼藥太過﹐不可驟用黃龍散﹐因其膚肉未死﹐恐黃龍散藥力過峻﹐敷上更加苦痛﹐可於本方內加肉桂﹑當歸﹐以換起死血﹐血一浮面﹐卽除去二味﹐只用本方治之。若痛不止﹐可取酒泡乳香﹑沒藥﹐以瓦器盛放火上﹐俟溶化﹐乘熱傾入藥內﹐調勻塗之﹐痛立止。若瘡口有突肉箭起﹐宜以本方加南星﹐用薑汁和酒調塗卽落﹐此因胃著風故也。或有近熱之癥﹐可合洪寶丹﹐以蔥汁﹑淸茶同調敷。若遇陰寒之癥﹐可合黃龍散調好酒敷之。

制西瓜硝

覓上號頭藤西瓜﹐或一个或二个﹐用稻柴墊好﹐放在漧燥廚內﹐立冬日將瓜挖去腹中穣﹐取去七分﹐皮上肉剩三發﹐每瓜用皮硝二斤或半斤﹐看瓜之大小酌用。蓋好用綫絡住﹐懸向背陰屋檐下﹐至冷凍之期﹐其硝自盡出瓜外﹐顏色如霜﹐用刷帚輕輕拂下﹐以盤盛之包好﹐至三五日一取﹐至春間將瓜內所剩之硝安好﹐候到立冬﹐將新鮮瓜盛之﹐再加硝半斤﹐或一斤﹐仍舊懸好。俟皮外飛出取之﹐如此二次﹐中間之硝亦不必再飛。可治喉癬喉疳諸火癥﹐潰爛者吹之不痛。外皮飛出者名銀粉雪﹐其功可並紫雪。

鎖喉癥吹之立效方

鏡面朱砂﹝飛﹐一分﹞正廉珠﹝飛﹐一分﹞珊瑚﹝飛﹐一分﹞雄精﹝飛﹐二分﹞靑黛﹝二分﹞硼砂﹝二分﹞人中白﹝三分﹞木子﹝一分﹐黑﹞大梅片﹝一分﹞

共研細末﹐罐貯聽用。

經驗鵝喉奇方

木殼﹝存性﹐五分﹞鼻涕虫﹝三十條﹐存性﹞人中白﹝五分﹞山豆根﹝取淨皮﹐一錢﹞

黑竹蜂﹝十六个﹐存性﹞川連﹝一錢﹞大梅片﹝一分﹞白硼砂﹝五分﹞生大黃﹝一錢﹞靑黛﹝二錢﹐飛﹞肥豬﹝三十隻﹐存性﹞牛黃﹝五分﹞明礬﹝二分﹞麝香﹝五釐﹞

共研末﹐稱準分兩﹐再合研一二千下﹐罐貯封口﹐勿泄气聽用。

鵝喉急救方

茜艸﹝一兩二錢七分﹞醋﹝一碗﹞

共蒸出味﹐與病患吞噬一口﹐牙關緊閉亦立開。

治各種喉癥效方

人中白﹝飛過﹐三分﹞靑缸花﹝飛過﹐三分﹞明珍珠﹝甘艸﹑豆腐煮過﹐研﹐飛﹐五分﹞

黑竺黃﹝一錢﹞正川連﹝一錢﹞大梅片﹝二分﹞

共研細末﹐後入冰片﹐再研勻﹐罐貯勿泄气聽用。

治白喉癥奇方

此癥﹐喉中先紅後白。

鴨糞瓦上隔火焙枯研末﹐白粥調服立效。如發寒熱﹐切忌表藥﹐誤用殺人。

口部

治口舌生瘡

吳茱萸爲末﹐用醋搽腳心﹐過夜卽愈﹐敷貼更妙。

口部

又方

生附子研末﹐或用吳萸熱醋調敷兩腳心﹐無論虛實火﹐極神妙。

口部

又方

天門冬﹝去心﹞麥冬﹝去心﹞元參等分爲末﹐煉蜜丸爲彈子大﹐每含一丸﹐𨿽數年不愈者亦斷根。以生薑蘸蜜水揩洗﹐用薄荷自然汁同白蜜調敷。

口部

口唇生瘡日久不愈

藍葉搗汁洗愈﹐若因气郁生瘡﹐用甑上倒汗水搽立效﹐並治小兒疳。或唇破生瘡﹐瓦松生薑汁搗融﹐入鹽少許﹐敷之愈。

口部

舌無故出血方

花炒末摻。又方﹐香薷煎水含咽。又木賊四錢﹐煎水漱口卽止。

口部

舌長數寸方

冰片研末搽卽收。又方﹐番木鱉四个﹐刮毛黃連一兩﹐同熬浸舌。

口部

舌瞠硬大閉咽喉

皂礬五錢﹐瓦焙紅放地上﹐冷定研末摻之。若其牙關緊閉﹐用物撬開牙齒﹐搽藥。

口部

又方

蒲黃一錢爲末摻﹐並治舌上出血。

口部

治羊須瘡奇效方

羊須存﹐加冰片少許﹐麻油調搽卽愈。

口部

又方

泡濃茶一大碗﹐以患處浸茶內半枝香久卽痊。

口部

加味甘桔湯

甘艸﹝三錢﹞桔梗﹝二錢﹞荊芥牛蒡炒貝母﹝去心﹐各一錢五分﹞前胡﹝一錢﹞薄荷﹝五分﹞

名加味甘桔湯。﹝盛者﹐宜服加味甘桔湯。﹞

口部

紫袍散

﹝治十八種喉風﹞

靑黛﹝水飛﹞石靑雄黃﹝各一兩﹞膽礬﹝三錢﹞人中白硼砂元明粉﹝各五錢﹞黃連﹝二錢﹞眞冰片﹝五分﹞

共爲細末﹐瓷罐收貯﹐勿令泄气﹐急時以二三分吹喉愈。

口部

甘桔湯

﹝治風熱上攻﹐咽喉疼痛﹐及喉痺妨悶﹞

苦梗﹝一兩﹞甘艸﹝二兩﹐炒﹞

上每服二錢﹐水煎。此又一方也。

口部

玉龍散

人中白﹝一錢﹞硼砂﹝一錢﹞竹蜂﹝四隻﹐在竹內黑色者是也﹞靑黛﹝五分﹞元明粉﹝一錢﹞川連﹝一錢﹞山豆根﹝一錢﹞

共爲細末﹐取少許以銅管吹之。

口部

密鑰匙

﹝治喉閉纏喉風﹐痰涎壅塞盛者﹐水漿難﹞

焰硝﹝一兩五錢﹞硼砂﹝五錢﹞腦子﹝一字﹞僵蠶﹝一錢﹞雄黃﹝二錢﹞

各另爲末和勻﹐以竹管吹患處﹐痰涎卽出﹐如痰𨿽出﹐咽喉仍不消﹐急鍼患處﹐去惡血。

口部

頰車開不能合

用皂角末吹其鼻﹐嚏出自合。

口部

下頰落

含烏梅一个卽止。

口部

舌蕈

﹝生舌上﹐出血不止﹐卽不救﹞

五倍子﹝一錢﹐炙研﹞烏梅﹝去核﹐炙﹐研﹐一錢﹞銅綠﹝三分﹞

共研細末﹐搽蕈上﹐小膏蓋住﹐日換一次﹐愈後乃止。

口部

上疳瘡口中爛方

舊土墻上白螺獅殼﹐不拘多少﹐用水洗去泥沙﹐燒灰存性﹐香油調末搽之數次卽愈。若牙關齦腫爛口閉者﹐用皂角末吹之卽開。

口部

上疳方

﹝上疳者﹐喉疳﹑牙疳﹑口疳瘡等癥也﹐同用此方﹞

輕粉﹝一錢﹞朱砂﹝七釐半﹞冰片﹝二分﹞

共研細末﹐吹入口內﹐無有不效。臨吹先用薄荷湯﹐或茶漱口﹐愈後用銀花二錢﹑土茯苓五錢﹑甘艸一錢﹐服數次。

口部

消瘰丸奇效方

元參﹝蒸﹞牡蠣﹝微﹐醋淬﹞貝母﹝去心﹐各六兩﹞

共爲末﹐蜜丸每服三錢﹐開水下﹐日二服。已潰者九制首烏研末﹐蜜丸﹐每服三錢開水下﹐日二服。外以羊屎﹑杏仁各五錢﹐燒研細末﹐豬骨髓調搽。

口部

又方

用鴨油調半夏末敷之。

口部

舌下腫痛

﹝卽重舌之類﹞

蒲黃﹝五錢﹞

煎濃汁去渣﹐含口中數次極效。

口部

舌下痰包

用無雜色的白馬糞﹐放新瓦上﹐焙榦研末﹐加頂上梅花冰片爲末﹐敷上立愈。

口部

小舌生紅泡子與喉癥不同

蛇牀子二兩﹐罐內燒煙﹐吸入喉中自消。

口部

補斷舌法

﹝凡人偶含刀在口﹐斷舌已垂落而未斷者﹐用雞蛋內白軟皮套住﹐另以﹞

天花粉﹝三兩﹞赤芍﹝二兩﹞姜黃白芷﹝各一兩﹞

爲末﹐蜜調塗﹐舌根以白蜜調白蠟稀稠得宜﹐敷在雞蛋皮上﹐口敷數次﹐三日舌自接住﹐去蛋皮﹐再用蜜蠟勤敷七日。如跌撲穿斷舌心﹐血出不止﹐以鵝翎蘸米泔頻刷斷處﹐其血卽止﹐或用瘦豬肉片貼之﹐仍用蒲黃﹑杏仁﹑硼砂少許爲末﹐蜜調成膏﹐噙化而安。

口部

又方

活蟹一个﹐炙榦爲末﹐敷上卽能生肌。

口部

又方

活蟹﹝燒灰﹞乳香沒藥﹝各二錢﹞

塗之卽生肉﹐如咬去唇舌﹐用川烏﹑艸烏爲末﹐攤紙一條﹐以涼水調合貼之﹐卽不覺痛﹐宜預制備急。

口部

治舌下腫痛欲死

皂角﹝二錢﹞

瓦上焙紅研末﹐好醋調敷卽愈。

口部

又方

醋調百艸霜﹐柴竈內的﹐敷舌上下數次﹐效﹐加鹽﹐用井水調塗更佳。

口部

重舌鵝喉

川連雄黃﹝各四分﹞冰片﹝二分﹞

共研末吹入。

口部

喉風舌大如脬﹐不急救卽死

冰片﹝一分﹞火硝﹝三分﹞靑黛﹝二分﹞膽礬﹝二分﹞僵蠶﹝五分﹞硼砂﹝三分﹞

共爲末吹之。

口部

舌腫四方

皂角不拘多少﹐以新瓦火至紅色﹐放地候冷﹐研細﹐將病患用鐵鉗拘開牙齒﹐以藥末搽其舌上卽活。

口部

又方

百艸霜和酒塗舌下。

口部

又方

用生蒲黃研末搽之。

口部

又方

用雞冠血塗舌上咽下卽消。

口部

喉疔

﹝形似靴釘﹐但差長耳﹐先以小刀刺點﹐隨用﹞

紫袍散吹之﹐再服加味甘桔湯﹐加鮮菊花一兩﹐用根亦可。若不能刺﹐以冰硼散箸頭蘸點六七次﹐再吹藥﹐服藥亦效。

口部

舌忽縮入

銀鍼刺破舌尖﹐出盡惡血﹐以蠟燭油搽之卽愈。

口部

舌硬生衣

犀牛黃朱砂﹝各一分﹞玄精石﹝二兩﹞

共研細末﹐將舌尖刺出紫血﹐用此藥搽之卽愈。

口部

舌下重生小舌

舌根肉壅腫疊出﹐短小如舌者是﹐用黃柏和竹瀝泡一夜﹐取汁點之。

口部

又方

巴豆半粒﹑飯四五粒﹑共搗爛爲餅﹐如黃豆大﹐貼在印堂中﹐待四圍起泡﹐去之卽愈。

各項舌病皆效。

口部

木舌

舌尖腫大﹐塞滿口中﹐直硬如木﹐不能轉動者是。用萆麻子肉搗爛﹐以紙取油將紙搓條﹐點火吹滅﹐以煙向舌燻之卽消。若舌下腫起﹐用銀鍼挑破出血﹐以鍋墨煙﹐以燒艸者更佳﹐以麻油濃調敷之﹐脫去再敷﹐或用水調敷亦可。

口部

又方

蒲黃研末﹐時敷舌上﹐其腫自消。

口部

又方

僵蠶爲末﹐吹入﹐吐痰甚效。

口部

舌忽腫大腫硬

實時气絕﹐名曰舌。

用皂礬同上舌腫四方並治。

口部

舌上生菌

﹝此惡癥也﹐初起如豆﹐漸大如菌﹐疼痛紅爛﹐無皮﹐朝輕暮重﹐由心脾熱毒所致﹞

硼砂人中白﹝各五分﹞瓦上靑苔瓦松溏雞糞﹝各一錢﹞

用傾銀罐子二个﹐將藥裝入封固﹐外用鹽泥封好﹐以炭火紅﹐待三炷香爲度﹐候冷開罐取出﹐入頂上梅花冰片﹑麝香各一分﹐共研細末﹐臨用時先以磁鍼刺破血菌﹐用藥少許點之﹐再以蒲黃末蓋之﹐內服二陳湯﹐加黃連﹑黃芩﹑薄荷煎服。

口部

舌腫破爛

黃連黃柏﹝各五分﹞靑黛﹝水飛﹐一錢﹞冰片﹝一錢﹞

焙榦爲末﹐每用三分﹐吹之自愈。

口部

重舌脹腫

﹝重舌木舌﹐皆屬心火﹞

用川連末一錢﹐燈艸湯下﹐二服效。

口部

又方

治重舌脹﹐用鐵鍋燒紅﹐打下銹。研末﹐水調噙之。

牙部

牙癰

此癥發在牙關﹑牙牀﹐結核已成﹐或左或右﹐耳底有痛﹐接上下左右照經絡治之。有腫要外敷﹐切忌齒落﹐落則不治。

牙部

牙疔

此癥起於牙腳下﹐生有黑點﹐是腎經發來之毒。宜先用黃連消毒散﹐後用滋陰降火等藥治之。外用硼砂﹑石膏﹑甘艸共研細末﹐擦之卽愈。

牙部

牙疳

此癥起在牙牀﹐名走馬牙疳。最忌齒落﹐落卽不治。宜根據上經絡治之﹐內擦以玉龍散或冰硼散。

牙瀉卽牙根流血

艸決明煎水﹐含數次卽愈。

又方

苦參﹑枯礬﹐各等分爲末﹐擦牙卽效。

治牙痛不可忍

火硝﹑硼砂﹑冰片﹐共爲末﹐擦患處卽愈。

治牙痛方

上好眞淸花肉桂切薄片﹐每用一分﹐嚼患處﹐立刻止痛﹐如桂不佳者﹐嚼之增痛。

玉帶膏

生眞龍骨﹝二兩﹞宮粉﹝一兩五錢﹞頂上大梅片﹝二錢五分﹞麝香﹝二錢五分﹞淨黃蟬﹝二兩﹞眞硼砂﹝二錢五分﹞陳黃蠟將上五味﹐研細末和勻聽用﹐先將黃蠟隔湯化溶﹐入前藥末攪勻﹐用棉紙將藥傾上﹐用竹刀刮勻﹐剪作一小指寬﹐一寸長﹐收貯瓷瓶內﹐封固聽用。

治各種牙痛妙方

隔夜濃茶﹐每早起以之嗽口﹐永無牙患。

金星追涎丹

治風火牙痛並治虫方。

薄荷﹝一兩﹞川椒﹝五錢﹞細辛﹝一兩﹞樟腦﹝一兩﹞

共研細末﹐放銅鍋內﹐上以瓷碗一个蓋之﹐文武火煉取霜用。

苦瓜霜

火硝﹝二錢半﹞靑黛﹝五錢﹞檳榔衣﹝一兩﹐黑﹞

共研末﹐先將大苦瓜一个﹐蒂旁切落一片﹐納藥於內﹐掛當風處﹐俟皮上起白霜﹐取貯聽用。

牙齒疼痛方

秋絲瓜藤﹝一兩﹞槐花﹝三錢﹞薄荷﹝一錢五分﹞細辛﹝八分﹞

淨水煎濃汁﹐含嗽四五次效。

治牙痛奇妙極效方

好汾酒一小茶杯﹐入花椒一撮﹐用火點著﹐俟燒至一半﹐將火吹息﹐略候半刻﹐乘火熱含於口內﹐立卽吐出﹐其患立愈。

治牙出血方

生地﹝三錢﹞元參﹝三錢﹞麥冬﹝一錢五分﹞白芍﹝一錢五分﹞女貞﹝三錢﹞丹皮﹝一錢五分﹞澤瀉﹝一錢﹞知母﹝一錢五分﹞鹽柏﹝一錢五分﹞碎補﹝二錢五分﹞連翹﹝一錢五分﹞

沙參﹝三錢﹞生甘﹝一錢﹞

如陰虛火旺出血﹐將方內沙參﹑黃柏二味除卻﹐加熟地五錢﹑釵斛一錢五分﹑洋參二錢﹐服之立效。

治牙出血有頭痛潮熱方

生地﹝三錢五分﹞元參﹝三錢﹞麥冬﹝一錢五分﹞山藥﹝一錢五分﹞女貞子﹝三錢﹞丹皮﹝錢半﹞澤瀉﹝一錢﹞知母﹝錢半﹞鹽柏﹝分半﹞北沙參﹝三錢五分﹞銀柴胡﹝八分﹞連翹﹝錢半﹞碎補﹝錢半﹞石膏﹝二錢半﹞牛蒡﹝錢半﹞生甘﹝一錢﹞

共煎水服效。

虫牙作痛

五焙子煎濃汁﹐含嗽數次﹐其虫立死。

治虫牙方

生田雞去皮﹐含在患處﹐另以淸水一大碗﹐放在桌上﹐良久俟口涎流出﹐吐在碗中﹐可於水內觀虫﹐大小均見﹐如此數次﹐永無此患。

治齒長數寸

眞白術人乳拌蒸﹐服之愈。

治牙齒長出分余

用生地黃含之最妙。

治走馬疳

此癥口臭牙上爛流涎﹐唇下如羊須。

生大黃﹝三錢﹞丁香﹝十粒﹞綠豆﹝一錢﹞

共研末﹐熱醋敷兩足心最效﹐若兼以眞珍珠吹之更妙。

治走馬疳

人中白﹝二兩﹐紅﹞兒茶﹝一兩﹞黃柏﹝六錢﹞南薄荷﹝六錢﹞眞靑黛﹝六錢﹞大梅片﹝三錢﹞

研末﹐先用溫湯嗽洗﹐吹藥患處數次﹐內服銀柴胡﹑蘆薈﹑胡黃連﹑川連﹑牛蒡子炒﹑元參﹑桔梗﹑山梔子﹑熟石膏﹑薄荷﹑羚羊角各五分﹐水二盅﹐煎服。

治牙疳妙方

鹹馬腎子﹐並水含後吐卻﹐再服水一盅卽愈。

擦牙關兼去口中气味

大黃﹝五錢﹞甘杜香附﹝去毛﹐酒制﹞白芷生石膏﹝各五錢﹞眞川椒綠豆﹝各四十九粒﹞細辛﹝三錢﹞靑果核﹝十八顆﹐﹞淮鹽﹝八兩﹐火﹐過絹篩用﹞牙灰﹝三兩﹐飛﹐曬漧﹞

共研細末﹐過絹篩﹐罐貯。每日淸晨以之擦牙﹐不但永無齒疾﹐且可白如冠玉。

取齒妙方

活鯽魚一條﹐重十兩﹐以白砒一錢入腹內﹐放無風無貓無犬處﹐七日魚身發白色﹐用雞翎拂毛﹐以少許膏藥收之﹐每遇病牙﹐取少取膏藥﹐貼齒片刻﹐牙卽落下。

脫牙

白馬肉埋地內俟生虫﹐取出灰﹐點牙卽落。

牙痛奇方

蠟梅花熬水含之愈。

又方

檬果皮煲黑醋含之愈。

治各種牙痛經驗神方

寬筋藤﹝八分﹐切薄片﹞連殼雞蛋﹝一隻﹞

用山水兩大碗﹐煮數日滚﹐將蛋去殼﹐再煮至蛋極老﹐去蛋及藤服之﹐其痛立止。

又方

用生小蛤一隻﹐剖開去皮﹐並頭足洗淨﹐徧蘸雄黃末﹐將蛤敷上患處﹐合口含住﹐俟覺腥悶難忍﹐然後將口涎吐出﹐其牙虫隨涎出﹐再含再吐﹐以痛止虫盡爲度。

少商穴圖式

﹝左右皆同﹞

少商穴圖式

刺少商穴法

穴在手大指內側﹐去爪甲如韭菜葉﹐刺入二分許﹐以手自臂勒至刺處﹐出血卽消。若重者﹐及膿成者﹐必須鍼患處﹐否則不治也。

牙部

附﹕骨鯁符咒

第一句開天門。第二句閉地戶。第三句畱人門。第四句塞鬼道。第五句穿鬼心。第六句破鬼肚。吾奉太上老君急急如律令。

圖左手持杯﹐用香鑪鼎手指盛杯﹐杯內載茶﹐用右手劍訣﹐面向東方﹐以畫第一畫﹐念開天門﹐第二畫念閉地戶﹐第三畫念畱人門﹐第四畫念塞鬼道﹐第五畫念穿鬼心﹐第六畫念破鬼肚﹐吾奉太上老君急急如律令。

牙部

附﹕治鴉片煙飲奇效方

服此方者﹐一面吸煙。一面服藥﹐至八日十日後﹐則可早可晏。可多可少﹐可吸可不吸﹐妙在不用劫藥﹐不用煙灰﹐其飲自化﹐應驗多多﹐爰序於下。

鴉片煙流毒內地﹐受害良多﹐其中亦有急思攺悔者﹐又莫得其方。市肆中藥﹐於字義尙未辧明﹐何能奏效﹖縱有一二截止者﹐類皆劫劑。伐脾戕胃﹐貽害多端﹐譬諸作文﹐安有講書未明﹐而妄期佳構者乎﹖卽如字義﹐世俗稱癮者﹐乃皮裏肉外之紅點﹐何得指爲斯證﹖又稱引字﹐究屬何根﹖方爲引動﹐模糊圖治﹐奚克見功﹖不知所謂飲者﹐乃飲食之飲﹐卽醫書所論痰飲證也。夫濁者爲痰﹐淸者爲飲﹐此理易知。治斯證者﹐總以滌飲化痰爲主。或問此證﹐何由而生﹖予曰﹕凡人酣吸多則動脾家之濕﹐濕則生痰﹐蓋脾爲生痰之源﹐肺爲藏痰之器﹐故此證總在脾肺二經。或又問曰﹕旣系吸多生飲﹐何以吸之﹖又名曰過飲。予曰﹕煙乃通活之性﹐痰系周身上下無所不至﹐一經土壅﹐則或淚流﹐或汗出﹐或背脹﹐或欠伸﹐或嘔吐﹐或心慌﹐皆痰之爲患﹐驟得煙以通活﹐則痰食頓開﹐而諸證悉平﹐斯謂之過飲﹐客爲首肯﹐不勝欣然焉。予曰﹕憫斯人之沈﹐亟思拯救﹐乃細揣各名家書﹐體會數年﹐始得其訣﹐故特創一方﹐藥品沖和﹐純乎王道﹐俾戒飲者自制﹐不著絲毫煙灰﹐自能奏效。十餘年來﹐獲益者不可枚舉﹐因刊以公諸同好﹐惟願普世共渡慈航﹐回頭是岸云。

廣橘紅﹝白礬炒﹐五兩﹞制半夏﹝四兩五錢﹞川椒﹝七錢﹞炙粉艸﹝三兩五錢﹞天南星﹝一兩五錢﹞訶子﹝一兩﹞白芥子﹝八錢﹞塊云苓﹝四兩﹞

共研細末﹐薑水泛爲丸﹐桐子大﹐每日飯後一時之久﹐以白滚水吞下三錢﹐日二次﹐服至八天以後﹐自然見功﹐奇效無比。

同治二年癸亥仲秋月上浣湖北黃岡屠燮臣制方付梓

上系桂林蔣小峯﹐於屠燮臣名道和﹐輯刊醫學六種之普濟良方內﹐摘錄轉傳﹐歷用經驗。南丰趙獻卿﹐吸煙已十八年﹐日需煙六錢﹐戊寅秋服是方﹐旬日痰少煙減﹐或偶多吸﹐卽行醉嘔﹐平昔每吸必二十口乃過飲﹐服藥兩旬﹐每吸五口卽得矣﹐遂接服戒卻﹐而痰盡面丰﹐飲食倍常﹐精神甚健。足徵是方之果有益也。因捐貲梓印﹐以廣其傳﹐願得之者或堅信自服﹐或轉傳濟人﹐切勿疑怠﹐則功徳無量矣。再者如服是方﹐𨿽可一面吸煙﹐然須心存力戒﹐不可恃服藥而任意多吸﹐乃有益也。

牙部

附﹕急救服毒良方

一﹑凡誤吞洋煙﹐急取廣東之木棉花絮稱準四錢﹐用筆管夾之﹐燒灰存性﹐置茶碗中﹐再取食鹽稱準二錢﹐碾碎同置茶碗中﹐開白水沖之﹐攪勻灌下﹐一刻間大吐黑水而愈。在胃則吐﹐在腸則瀉﹐毒多或久﹐則連服二三次﹐吐瀉卽愈。

一﹑凡誤服鹵水輕粉﹐一切毒物﹐急取木棉花絮六錢﹐燒灰碾碎衝服﹐不用食鹽﹐一吐而愈。

一﹑凡毒痢藥力不治者﹐亦取木棉花絮六八錢﹐燒灰﹐用山楂一二錢﹐紅糖一二錢﹐煎服卽愈。

以上諸法﹐傳自江西﹐已活人數千﹐屢試屢驗。近年京都有吞洋煙者﹐亦此法全活多人﹐其應如響﹐伏願諸君子廣爲傳布﹐則功徳無量矣。

