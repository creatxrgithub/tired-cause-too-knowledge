

飲膳正要元忽思慧

禦制《飲膳正要》序

朕惟人物皆稟天地之气以生者也。然物又天地之所以養乎人者﹐苟用之失其所以養﹐則至於殘害者有矣。如布帛菽粟雞豚之類﹐日用所不能無﹐其爲養甚大也。然過則失中﹐不及則未至﹐其爲殘害一也。其爲養甚大者尙然﹐而況不爲養而爲害之物﹐焉可以不致其愼哉﹗此特其養口體者耳。若夫君子動息威儀﹐起居出入﹐皆當有其養焉﹐又所以養徳也。嘗觀前元《飲膳正要》一書﹐其所以養口體﹑養徳之要﹐無所不載﹐蓋當時尙醫所論著。其執藝事﹐以致忠愛﹐𨿽深於聖賢之道者不外是也。夫善莫大於取諸人﹐取諸人以爲善﹐大舜所先肆。朕嘉是書而用之﹐以資攝養之助﹐且鋟諸梓﹐以廣惠利於人﹐亦庶幾乎﹐好生之仁。𨿽然生稟於天﹐非人之所能爲﹐若或戕之﹐與立嚴墻之下者同﹐有不由於人乎﹗故此非但攝養之助﹐而抑順受其正之大助也。

景泰七年四月初一日臣聞古之君子善修其身者﹐動息節宣以養生﹐飲食衣服以養體﹐威儀行義以養徳﹐是故周公之制禮也。天子之起居﹑衣服﹑飲食﹐各有其官﹐皆統於冢宰﹐蓋愼之至也。今上皇帝﹐天縱聖明﹐文思深遠﹐禦延閣﹐閱圖書﹐旦暮有恆﹐則尊養徳性﹐以酬酢萬幾﹐得內聖外王之道焉。於是趙國公臣常普蘭奚﹐以所領膳醫臣忽思慧所撰《飲膳正要》以進。其言曰﹕昔世祖皇帝﹐食飲必稽於本艸﹐動靜必準乎法度﹐是以身躋上壽﹐貽子孫無疆之福焉。是書也﹐當時尙醫之論著者云﹐噫﹗進書者可謂能執其藝事﹐以致其忠愛者矣。是書進上﹐中宮覽焉。念祖宗衛生之戒﹐知臣下陳義之勤﹐思有以助聖上之誠身﹐而推其仁民之至意。命中政院使臣拜住刻梓而廣傳之。玆舉也﹐蓋欲推一人之安﹐而使天下之人舉安﹔推一人之壽﹐而使天下之人皆壽。恩澤之濃﹐豈有加於此者哉﹗書之旣成﹐大都畱守臣金界奴傳敕命臣集序其端云。臣集再拜稽首而言曰﹕臣聞《易》之《傳》有云「大哉乾元﹐萬物資始」﹐「至哉坤元﹐萬物資生」﹔天地之大徳﹐不過生生而已耳。今聖皇正統於上﹐乾道也﹔聖後順承於中﹐坤道也。乾坤道備﹐於斯爲盛﹐斯民斯物之生於斯時也﹐何其幸歟﹗願揚言之﹐使天下後世有以知。夫髙明博濃之可見如此﹐於戲休哉。

天歷三年五月朔日謹序奎章閣侍書學士翰林直學士中奉大夫知制誥同修國史臣虞集撰伏睹國朝﹐奄有四海﹐遐邇罔不賓貢。珍味奇品﹐鹹萃內府﹐或風土有所未宜﹐或燥濕不能相濟﹐倘司庖廚者﹐不能察其性味而槪於進獻﹐則食之恐不免於致疾。欽惟世祖皇帝聖明﹐按《周禮﹖天官》有醫師﹑食醫﹑疾醫﹑瘍醫﹐分職而治。行依典故﹐設掌飲膳太醫四人。於本艸內選無毒﹑無相反﹐可久食﹐補益藥味﹐與飲食相宜﹐調和五味﹐及每日所造珍品﹐禦膳必須精制。所職何人﹐所用何物﹐進酒之時﹐必用沈香木﹑沙金﹑水晶等盞。斟酌適中﹐執事務合稱職。每日所用﹐標注於歷﹐以驗後效。至於湯煎﹑瓊玉﹑黃精﹑天門冬﹑蒼術等膏﹐牛髓﹑枸杞等煎﹐諸珍異饌﹐咸得其宜。以此世祖皇帝聖壽延永無疾。恭惟皇帝陛下自登寶位﹐國事繁重﹐萬機之暇﹐遵依祖宗定制﹐如補養調護之術﹐飲食百味之宜﹐進加日新﹐則聖躬萬安矣。臣思慧自延年間選充飲膳之職﹐於玆有年﹐久叨天祿﹐退思無以補報﹐敢不竭盡忠誠﹐以答洪恩之萬一。是以日有餘閒﹐與趙國公臣普蘭奚﹐將累朝親侍進用奇珍異饌﹐湯膏煎造﹐及諸家本艸﹐名醫方術﹐並日所必用谷肉果菜﹐取其性味補益者﹐集成一書﹐名曰《飲膳正要》﹐分爲三卷。本艸有未收者﹐今卽采摭附寫。伏望陛下恕其狂妄﹐察其愚忠﹐以燕閒之際﹐鑑先聖之保攝﹐順當時之气候﹐棄虛取實﹐期以獲安﹐則聖壽躋於無疆﹐而四海咸蒙其徳澤矣。謹獻所述《飲膳正要》一集﹐以聞﹐伏乞聖覽下情﹐不勝戰栗激切屏營之至。

天歷三年三月三日飲膳太醫臣忽思慧進上天之所生﹐地之所養﹐天地合气﹐人以稟天地气生﹐並而爲三才。三才者﹐天地人。人而有生﹐所重乎者心也。心爲一身之主宰﹐萬事之根本﹐故身安則心能應萬變﹐主宰萬事﹐非保養何以能安其身。保養之法﹐莫若守中﹐守中則無過與不及之病。調順四時﹐節愼飲食﹐起居不妄﹐使以五味調和五臟。五臟和平則血气資榮﹐精神健爽﹐心志安定﹐諸邪自不能入﹐寒暑不能襲﹐人乃怡安。夫上古聖人治未病不治已病﹐故重食輕貨﹐蓋有所取也。故云﹕食不厭精﹐膾不厭細。魚餒肉敗者﹐色惡者﹐臭惡者﹐失飪不時者﹐皆不可食。然𨿽食飲﹐非聖人口腹之欲哉﹗蓋以養气養體﹐不以有傷也。若食气相惡則傷精﹐若食味不調則損形。形受五味以成體﹐是以聖人先用食禁以存性﹐後制藥以防命。蓋以藥性有大毒﹐有大毒者治病﹐十去其六﹔常毒治病﹐十去其七﹔小毒治病﹐十去其八﹔無毒治病﹐十去其九。然後谷肉果菜﹐十養一僅之﹐無使過之﹐是以傷其正。𨿽飲食百味﹐要其精粹﹐審其有補益助養之宜﹐新陳之異﹐溫涼寒熱之性﹐五味偏走之病。若滋味偏嗜﹐新陳不擇﹐制造失度﹐俱皆致疾。可者行之﹐不可者忌之。如妊婦不愼行﹐乳母不忌口﹐則子受患。若貪爽口而忘避忌﹐則疾病潛生﹐而中不悟﹐百年之身﹐而忘於一時之味﹐其可惜哉﹗孫思邈曰﹕謂其醫者﹐先曉病源﹐知其所犯﹐先以食療﹐不瘥﹐然後命藥﹐十去其九。故善養生者﹐謹先行之。攝生之法﹐豈不爲有裕矣。

卷第一三皇聖紀

太昊伏羲氏

風姓之源﹐皇熊氏之後。生有聖徳﹐繼天而王﹐爲萬世帝王之先。位在東方﹐以木徳王﹐爲蒼精之君。都陳時﹐神龍出於榮河﹐則而畫之爲八卦。造書契﹐以代結繩之政﹐立五常﹐定五行﹐正君臣﹐明父子﹐別夫婦之義﹐制嫁娶之理。造屋舍﹐結网﹐以佃漁﹐服牛乘馬﹐引重致遠。取犧牲﹐供祭祀﹐故曰伏羲氏。治天下一百一十年。

卷第一三皇聖紀

炎帝神農氏

姜姓之源﹐烈山氏之後。生有聖徳﹐以火承木﹐位在南方﹐以火徳王﹐爲赤精之君。時民眾茹艸飲水﹐采樹木之實﹐而食蠃之肉﹐多生疾病﹐乃求可食之物﹐嘗百艸﹐種五穀﹐以養民眾。日中爲市。作陶冶﹐爲斧斤﹐造耒耜﹐教民耕稼﹐故曰神農。都曲阜。治天下一百二十年。

卷第一三皇聖紀

黃帝軒轅氏

姬姓之源﹐有熊國君少典之子。生而神靈﹐長而聰明﹐成而登天。以土徳王﹐爲黃精之君﹐故曰黃帝。都涿鹿。受河圖﹐見日月星辰之象﹐始有星官之書。命大撓探五行之情﹐占斗罡所建﹐始作甲子﹔命容成作歷﹔命隸首作算數﹔命伶倫造律呂﹔命岐伯定醫方。爲衣冠以表貴賤﹐治干戈﹐作舟車﹐分州野﹐治天下一百年。

卷第一

養生避忌

夫上古之人﹐其知道者﹐法於陰陽﹐和於術數﹐食飲有節﹐起居有常﹐不妄作勞﹐故能而壽。今時之人不然也﹐起居無常﹐飲食不知忌避﹐亦不愼節﹐多嗜欲﹐濃滋味﹐不能守中﹐不知持滿﹐故半百衰者多矣。夫安樂之道﹐在乎保養﹐保養之道﹐莫若守中﹐守中則無過與不及之病。春秋冬夏﹐四時陰陽﹐生病起於過與﹐蓋不適其性而彊。故養生者﹐旣無過耗之獘﹐又能保守眞元﹐何患乎外邪所中也。故善服藥者﹐不若善保養﹐不善保養﹐不若善服藥。世有不善保養﹐又不能善服藥﹐倉卒病生﹐而歸咎於神天乎﹗善攝生者﹐薄滋味﹐省思慮﹐節嗜欲﹐戒喜怒﹐惜元气﹐簡言語﹐輕得失﹐破憂阻﹐除妄想﹐遠好惡﹐收視聽﹐勤內固﹐不勞神﹐不勞形﹐神形旣安﹐病患何由而致也。故善養性者﹐先饑而食﹐食勿令飽﹐先渴而飲﹐飲勿令過。食欲數而少﹐不欲頓而多。蓋飽中饑﹐饑中飽﹐飽則傷肺﹐饑則傷气。

若食飽﹐不得便臥﹐卽生百病。

凡熱食有汗﹐勿當風﹐發痙病﹐頭痛﹐目澀﹐多睡﹐夜不可多食﹐臥不可有邪風。

凡食訖溫水漱口﹐令人無齒疾﹑口臭。汗出時﹐不可扇﹐生偏枯。勿向西北大小便。勿忍大小便﹐令人成膝勞﹑冷痺痛。勿向星辰﹑日月﹑神堂﹑廟宇大小便。夜行﹐勿歌唱大叫。一日之忌﹐暮勿飽食﹔一月之忌﹐晦勿大醉﹔一歲之忌﹐暮勿遠行﹔終身之忌﹐勿燃燈房事。服藥千朝﹐不若獨眠一宿。如本命日﹐及父母本命日﹐不食本命所屬肉。

凡人坐﹐必要端坐﹐使正其心﹔凡人立﹐必要正立﹐使直其身。立不可久﹐立傷骨﹔坐不可久﹐坐傷血。行不可久﹐行傷筋﹔臥不可久﹐臥傷气。視不可久﹐視傷神﹔食飽勿洗頭﹐生風疾。如患目赤病﹐切忌房事﹐不然令人生內障。沐浴勿當風﹐腠理百竅皆開﹐切忌邪風易入。不可登髙履險﹐奔走車馬﹐气亂神驚﹐魂魄飛散。

大風﹑大雨﹐大寒﹑大熱﹐不可出入妄爲。口勿吹燈火﹐損气。

凡日光射﹐勿凝視﹐損人目。勿望遠﹐極目觀﹐損眼力。坐臥勿當風﹑濕地。夜勿燃燈睡﹐魂魄不守。晝勿睡﹐損元气。食勿言﹐寢勿語﹐恐傷气。

凡遇神堂﹑廟宇﹐勿得輒入。

凡遇風雨雷電﹐必須閉門﹐端坐焚香﹐恐有諸神過。怒不可暴﹐怒生气疾﹑惡瘡。遠唾不如近唾﹐近唾不如不唾。虎豹皮不可近肉鋪﹐損人目。

避色如避箭﹐避風如避仇﹐莫喫空心茶﹐少食申後粥。

古人有云﹕入廣者﹐朝不可虛﹐暮不可實。然不獨廣﹐凡早皆忌空腹。古人云﹕爛煮麵﹐軟煮肉﹐少飲酒﹐獨自宿。古人平日起居而攝養﹐今人待老而保生﹐蓋無益。

凡夜臥﹐兩手摩令熱﹐揉眼﹐永無眼疾。凡夜臥﹐兩手摩令熱﹐摩面﹐不生瘡。一呵十搓﹐一搓十摩﹐久而行之﹐皺少顏多。凡淸旦﹐以熱水洗目﹐平日無眼疾。凡淸旦刷牙﹐不如夜刷牙﹐齒疾不生。凡淸旦鹽刷牙﹐平日無齒疾。凡夜臥﹐被髮梳百通﹐平日頭風少。

凡夜臥﹐濯足而臥﹐四肢無冷疾。盛熱來﹐不可冷水洗面﹐生目疾。

凡枯木大樹下﹐久陰濕地﹐不可久坐﹐恐陰气觸人。立秋日﹐不可澡浴﹐令人皮膚粗糙﹐因生白屑。常默﹐元气不傷﹔少思﹐慧燭內光﹔不怒﹐百神安暢﹔不惱﹐心地淸涼﹔樂不可極﹐欲不可縱。

卷第一

妊娠食忌

上古聖人有胎教之法﹐古者婦人妊子﹐寢不側﹐坐不邊﹐立不蹕。不食邪味﹐割不正不食﹐席不正不坐﹐目不視邪色﹐耳不聽淫聲﹐夜則令瞽誦詩﹐道正事﹐如此則生子形容端正﹐才過人矣。故太任生文王﹐聰明聖哲﹐聞一而知百﹐皆胎教之能也。聖人多感生﹐妊娠故忌見喪孝﹑破體﹑生理殘障﹑貧窮之人﹔宜見賢良﹑喜慶﹑美麗之事。欲子多智﹐觀看鯉魚﹑孔雀﹔欲子美麗﹐觀看珍珠﹑美玉﹔欲子雄壯﹐觀看飛鷹﹑走犬。如此善惡猶感﹐況飲食不知避忌乎。

妊娠所忌﹕食兔肉﹐令子無聲缺唇。食山羊肉﹐令子多疾。食雞子﹑幹魚﹐令子多瘡。

食桑椹﹑鴨子﹐令子倒生。食雀肉﹐飲酒﹐令子心淫情亂﹐罔顧羞恥。食雞肉﹑糯米﹐令子生寸白虫。食雀肉﹑豆醬﹐令子面生黯。食鱉肉﹐令子項短。食驢肉﹐令子延月。食冰漿﹐絕產。食騾肉﹐令子難產。

卷第一

乳母食忌

凡生子擇於諸母﹐必求其年壯﹐無疾病﹐慈善﹐性質寬裕﹐溫良詳雅﹐寡言者﹐使爲乳母。子在於母資乳以養﹐亦大人之飲食也。善惡相習﹐況乳食不遂母性。若子有病無病﹐亦在乳母之愼口。如飲食不知避忌﹐倘不愼行﹐貪爽口而忘身適性致疾﹐使子受患﹐是母令子生病矣。

乳母雜忌﹕夏勿熱暑乳﹐則子偏陽而多嘔逆。冬勿寒冷乳﹐則子偏陰而多咳痢。母不欲多怒﹐怒則气逆﹐乳之令子癲狂。母不欲醉﹐醉則發陽﹐乳之令子身熱腹滿。母若吐時﹐則中虛﹐乳之令子虛羸。母有積熱﹐蓋赤黃爲熱﹐乳之令子變黃不食。新房事勞傷﹐乳之令子瘦癢﹐交脛不能行。母勿太飽乳之﹐母勿太饑乳之﹐母勿太寒乳之﹐母勿太熱乳之。子有瀉痢﹑腹痛﹑夜啼疾﹐乳母忌食寒涼發病之物。子有積熱﹑驚風﹑瘡瘍﹐乳母忌食濕熱﹑動風之物。子有疥癬﹑瘡疾﹐乳母忌食魚﹑蝦﹑雞﹑馬肉﹑發瘡之物。子有癖﹑疳﹑瘦疾﹐乳母忌食生茄﹑黃瓜等物。

凡初生兒時﹐以未啼之前﹐用黃連浸汁﹐調朱砂少許﹐微抹口內﹐去胎熱邪气﹐令瘡疹稀少。凡初生兒時﹐用荊芥﹑黃連熬水﹐入野牙豬膽汁少許﹐洗兒。在後𨿽生斑疹﹑惡瘡﹐終當稀少。凡小兒未生瘡疹時﹐用臘月兔頭並毛骨﹐同水煎湯﹐洗兒﹐除熱去毒﹐能令斑疹﹑諸瘡不生﹐𨿽有亦稀少。凡小兒未生斑疹時﹐以黑子母驢乳令飲之﹐及長不生瘡疹﹑諸毒。如生者﹐亦稀少。仍治小兒心熱﹑風癇。

卷第一

飲酒避忌

酒﹐味苦甘辛﹐大熱﹐有毒。主行藥勢﹐殺百邪﹐去惡气﹐通血脈﹐濃腸胃﹐潤肌膚﹐消憂愁。少飲尢佳﹐多飲傷神損壽﹐易人本性﹐其毒甚也。醉飲過度﹐喪生之源。

飲酒不欲使多﹐知其過多﹐速吐之爲佳﹐不爾成痰疾。醉勿酩酊大醉﹐卽終身百病不除。酒﹐不可久飲﹐恐腐爛腸胃﹐漬髓﹐蒸筋。

醉不可當風臥﹐生風疾。醉不可向陽臥﹐令人發狂。醉不可令人扇﹐生偏枯。醉不可露臥﹐生冷痺。醉而出汗當風﹐爲漏風。醉不可臥黍穣﹐生癩疾。醉不可彊食﹑嗔怒﹐生癰疽。醉不可走馬及跳躑﹐傷筋骨。醉不可接房事﹐小者面生﹑咳嗽﹐大者傷髒﹑﹑痔疾。

醉不可冷水洗面﹐生瘡。醉﹐醒不可再投﹐損後又損。醉不可髙呼﹑大怒﹐令人生气疾。

晦勿大醉﹐忌月空。醉不可飲酪水﹐成噎病。醉不可便臥﹐面生瘡癤﹐內生積聚。大醉勿燃燈叫﹐恐魂魄飛揚不守。醉不可飲冷漿水﹐失聲成屍噎。

飲酒﹐酒漿照不見人影勿飲。醉不可忍小便﹐成癃閉﹑膝勞﹑冷痺。空心飲酒﹐醉必嘔吐。醉不可忍大便﹐生腸﹑痔。酒忌諸甜物。酒醉不可食豬肉﹐生風。醉不可彊舉力﹐傷筋損力。飲酒時﹐大不可食豬﹑羊腦﹐大損人﹐煉眞之士尢宜忌。酒醉不可當風乘涼﹑露腳﹐多生香港腳。醉不可臥濕地﹐傷筋骨﹐生冷痺痛。醉不可澡浴﹐多生眼目之疾。如患眼疾人﹐切忌醉酒﹑食蒜。

卷第一聚珍異饌

馬思吉湯

補益﹐溫中﹐順气。

羊肉﹝一腳子﹐卸成事件﹞艸果﹝五个﹞官桂﹝二錢﹞回回豆子﹝半升﹐搗碎﹐去皮﹞

上件﹐一同熬成湯﹐濾淨﹐下熟回回豆子二合﹐香粳米一升﹐馬思答吉一錢﹐鹽少許﹐調和勻﹐下事件肉﹑芫荽葉。

卷第一聚珍異饌

大麥湯

溫中下气﹐壯脾胃﹐止煩渴﹐破冷气﹐去腹脹。

羊肉﹝一腳子﹐卸成事件﹞艸果﹝五个﹞大麥仁﹝二升﹐滚水淘洗淨﹐微煮熟﹞

上件﹐熬成湯﹐濾淨﹐下大麥仁﹐熬熟﹐鹽少許﹐調和令勻﹐下事件肉。

卷第一聚珍異饌

八兒不湯

系西天茶飯名。補中﹐下气﹐寬胸膈。

羊肉﹝一腳子﹐卸成事件﹞艸果﹝五个﹞回回豆子﹝半升﹐搗碎﹐去皮﹞蘿卜﹝二个﹞

上件﹐一同熬成湯﹐濾淨﹐湯內下羊肉﹐切如色數大﹐熟蘿卜切如色數大﹐咱夫蘭一錢﹐姜黃二錢﹐胡椒二錢﹐哈昔泥半錢﹐芫荽葉﹑鹽少許﹐調和勻﹐對香粳米漧飯食之﹐入醋少許。

卷第一聚珍異饌

沙乞某兒湯

補中﹐下气﹐和脾胃。

羊肉﹝一腳子﹐卸成事件﹞艸果﹝五个﹞回回豆子﹝半升﹐搗碎﹐去皮﹞沙乞某兒﹝五个﹐系蔓菁﹞

上件﹐一同熬成湯﹐濾淨﹐下熟回回豆子二合﹐香粳米一升。熟沙乞某兒切如色數大﹐下事件肉﹐鹽少許﹐調和令勻。

卷第一聚珍異饌

苦豆湯

補下元﹐理腰膝﹐溫中﹐順气。

羊肉﹝一腳子﹐卸成事件﹞艸果﹝五个﹞苦豆﹝一兩﹐系葫蘆巴。﹞

上件﹐一同熬成湯﹐濾淨﹐下河西兀麻食或米心子﹐哈昔泥半錢﹐鹽少許﹐調和。

卷第一聚珍異饌

木瓜湯

補中﹐順气﹐治腰膝疼痛﹐香港腳不仁。

羊肉﹝一腳子﹐卸成事件﹞艸果﹝五个﹞回回豆子﹝半升﹐搗碎﹐去皮﹞

上件﹐一同熬成湯﹐濾淨﹐下香粳米一升﹐熟回回豆子二合﹐肉彈兒木瓜二斤﹐取汁﹐沙糖四兩﹐鹽少許﹐調和﹐或下事件肉。

卷第一聚珍異饌

鹿頭湯

補益﹐止煩渴﹐治腳膝疼痛。

鹿頭蹄﹝一副﹐退洗淨﹐卸作塊﹞

上件﹐用哈昔泥豆子大﹐研如泥﹐與鹿頭蹄肉同拌勻﹐用回回小油四兩同炒﹐入滚水熬令軟﹐下胡椒三錢﹐哈昔泥二錢﹐蓽撥一錢﹐牛奶子一盞﹐生薑汁一合﹐鹽少許﹐調和。一法用鹿尾取汁﹐入薑末﹑鹽﹐同調和。

卷第一聚珍異饌

松黃湯

補中益气﹐壯筋骨。

羊肉﹝一腳子﹐卸成事件﹞艸果﹝五个﹞回回豆子﹝半升﹐搗碎﹐去皮﹞

上件﹐同熬成湯﹐濾淨﹐熟羊胸子一个﹐切作色數大﹐松黃汁二合﹐生薑汁半合﹐一同下炒﹐蔥﹑鹽﹑醋﹑芫荽葉﹐調和勻。對經卷兒食之。

卷第一聚珍異饌

湯

補中益气﹐健脾胃。

羊肉﹝一腳子﹐卸成事件﹞艸果﹝五个﹞回回豆子﹝半升﹐去皮﹞

上件﹐同熬成湯﹐濾淨﹐熟幹羊胸子一个﹐切片﹐炒三升﹐白菜或麻菜﹐一同下鍋﹐鹽調和勻。

卷第一聚珍異饌

大麥算子粉

補中益气﹐健脾胃。

羊肉﹝一腳子﹐卸成事件﹞艸果﹝五个﹞回回豆子﹝半升﹐去皮﹞

上件﹐同熬成湯﹐濾淨﹐大麥粉三斤﹐豆粉一斤﹐同作粉。羊肉炒細乞馬﹐生薑汁二合﹐芫荽葉﹑鹽﹑醋調和。

卷第一聚珍異饌

大麥片粉

補中益气﹐健脾胃。

羊肉﹝一腳子﹐卸成事件﹞艸果﹝五个﹞良姜﹝二錢﹞

上件﹐同熬成湯﹐濾淨﹐下羊肝醬﹐取淸汁﹐胡椒五錢﹐熟羊肉切作甲葉﹐糟姜二兩﹐瓜齏一兩﹐切如甲葉﹐鹽﹑醋調和﹐或渾汁亦可。

卷第一聚珍異饌

糯米粉粉

補中益气。

羊肉﹝一腳子﹐卸成事件﹞艸果﹝五个﹞良姜﹝二錢﹞

上件﹐同熬成湯﹐濾淨﹐用羊肝醬熬取淸汁﹐下胡椒五錢﹐糯米粉二斤﹐與豆粉一斤﹐同作粉﹐羊肉切細乞馬﹐入鹽﹑醋調和﹐渾汁亦可。

卷第一聚珍異饌

河羹

補中益气。

羊肉﹝一腳子﹐卸成事件﹞艸果﹝五个﹞

上件﹐同熬成湯﹐濾淨﹐用羊肉切細乞馬﹐陳皮五錢﹐去白﹐蔥二兩﹐細切﹐料物二錢﹐鹽﹑醬拌餡兒﹐皮用白面三斤﹐作河﹐小油炸熟﹐下湯內﹐入鹽調和﹐或淸汁亦可。

卷第一聚珍異饌

阿菜湯

補中益气。

羊肉﹝一腳子﹐卸成事件﹞艸果﹝五个﹞良姜﹝二錢﹞

上件﹐同熬成湯﹐濾淨﹐下羊肝醬﹐同取淸汁﹐入胡椒五錢。另羊肉切片﹐羊尾子一个﹐羊舌一个﹐羊腰子一副﹐各切甲葉﹔蘑菇二兩﹐白菜﹐一同下﹐淸汁﹑鹽﹑醋調和。

卷第一聚珍異饌

雞頭粉雀舌子

補中﹐益精气。

羊肉﹝一腳子﹐卸成事件﹞艸果﹝五个﹞回回豆子﹝半升﹐搗碎﹐去皮﹞

上件﹐同熬成湯﹐濾淨﹐用雞頭粉二斤﹐豆粉一斤﹐同和﹐切作子﹐羊肉切細乞馬﹐生薑汁一合﹐炒蔥調和。

卷第一聚珍異饌

雞頭粉血粉

補中﹐益精气。

羊肉﹝一腳子﹐卸成事件﹞艸果﹝五个﹞回回豆子﹝半升﹐搗碎﹐去皮﹞

上件﹐同熬成湯﹐濾淨﹐用雞頭粉二斤﹐豆粉一斤﹐羊血和作粉﹐羊肉切細乞馬炒﹐蔥﹑醋一同調和。

卷第一聚珍異饌

雞頭粉撅面

補中﹐益精气。

羊肉﹝一腳子﹐卸成事件﹞艸果﹝五个﹞回回豆子﹝半升﹐搗碎﹐去皮﹞

上件﹐同熬成湯﹐濾淨﹐用雞頭粉二斤﹐豆粉一斤﹐白面一斤﹐同作面。羊肉切片﹐兒乞馬入炒﹐蔥﹑醋一同調和。

卷第一聚珍異饌

雞頭粉粉

補中﹐益精气。

羊肉﹝一腳子﹐卸成事件﹞艸果﹝五个﹞良姜﹝二錢﹞

上件﹐同熬成湯﹐濾淨﹐用羊肝醬同取淸汁﹐入胡椒一兩﹐次用雞頭粉二斤﹐豆粉一斤﹐同作粉﹐羊肉切細乞馬﹐下鹽﹑醋調和。

卷第一聚珍異饌

雞頭粉餛飩

補中益气。

羊肉﹝一腳子﹐卸成事件﹞艸果﹝五个﹞回回豆子﹝半升﹐搗碎﹐去皮﹞

上件﹐同熬成湯﹐濾淨﹐用羊肉切作餡﹐下陳皮一錢﹐去白﹐生薑一錢﹐細切﹐五味和勻﹐次用雞頭粉二斤﹐豆粉一斤﹐作枕頭餛飩。湯內下香粳米一升﹐回回豆子二合﹐生薑汁二合﹐木瓜汁一合﹐同炒﹐蔥﹑鹽調和勻。

卷第一聚珍異饌

雜羹

補中益气。

羊肉﹝一腳子﹐卸成事件﹞艸果﹝五个﹞回回豆子﹝半升﹐搗碎﹐去皮﹞

上件﹐同熬成湯﹐濾淨﹐羊頭洗淨二个﹐羊肚﹑肺各二具﹐羊白血雙腸兒一副﹐並煮熟切﹐次用豆粉三斤﹐作粉﹐蘑菇半斤﹐杏泥半斤﹐胡椒一兩﹐入靑菜﹑芫荽炒﹐蔥﹑鹽﹑醋調和。

卷第一聚珍異饌

葷素羹

補中益气。

羊肉﹝一腳子﹐卸成事件﹞艸果﹝五个﹞回回豆子﹝半升﹐搗碎﹐去皮﹞

上件﹐同熬成湯﹐濾淨﹐豆粉三斤﹐作片粉﹐精羊肉切條道乞馬﹐山藥一斤﹐糟姜二塊﹐瓜齏一塊﹐乳餅一个﹐胡蘿卜十个﹐蘑菇半斤﹐生薑四兩﹐各切﹐雞子十个﹐打煎餅﹐切﹐用麻泥一斤﹐杏泥半斤﹐同炒﹐蔥﹑鹽﹑醋調和。

卷第一聚珍異饌

珍珠粉

補中益气。

羊肉﹝一腳子﹐卸成事件﹞艸果﹝五个﹞回回豆子﹝半升﹐搗碎﹐去皮﹞

上件﹐同熬成湯﹐濾淨﹐羊肉切乞馬﹐心﹑肝﹑肚﹑肺各一具﹐生薑二兩﹐糟姜四兩﹐瓜齏一兩﹐胡蘿卜十个﹐山藥一斤﹐乳餅一个﹐雞子十个﹐作煎餅﹐各切﹐次用麻泥一斤﹐同炒﹐蔥﹑鹽﹑醋調和。

卷第一聚珍異饌

黃湯

補中益气。

羊肉﹝一腳子﹐卸成事件﹞艸果﹝五个﹞回回豆子﹝半升﹐搗碎﹐去皮﹞

上件﹐同熬成湯﹐濾淨﹐下熟回回豆子二合﹐香粳米一升﹐胡蘿卜五个﹐切﹐用羊後腳肉丸肉彈兒﹐肋枝一个﹐切﹐寸金姜黃三錢﹐薑末五錢﹐咱夫蘭一錢﹐芫荽葉同鹽﹑醋調和。

卷第一聚珍異饌

三下鍋

補中益气。

羊肉﹝一腳子﹐卸成事件﹞艸果﹝五个﹞良姜﹝二錢﹞

上件﹐同熬成湯﹐濾淨﹐用羊後腳肉丸肉彈兒﹐丁頭子﹐羊肉指甲匾食﹐胡椒一兩﹐同鹽﹑醋調和。

卷第一聚珍異饌

葵菜羹

順气。治癃閉不通。性寒﹐不可多食。今與諸物同制造﹐其性稍溫。

羊肉﹝一腳子﹐卸成事件﹞艸果﹝五个﹞良姜﹝二錢﹞

上件﹐同熬成湯﹐熟羊肚﹑肺各一具﹐切﹐蘑菇半斤﹐切﹐胡椒五錢﹐白面一斤﹐拌雞爪面﹐下葵菜炒﹐蔥﹑鹽﹑醋調和。

卷第一聚珍異饌

瓠子湯

性寒。主消渴﹐利水道。

羊肉﹝一腳子﹐卸成事件﹞艸果﹝五个﹞

上件﹐同熬成湯﹐濾淨﹐用瓠子六个﹐去穣皮﹐切掠﹐熟羊肉﹐切片﹐生薑汁半合﹐白面二兩﹐作面絲同炒﹐蔥﹑鹽﹑醋調和。

卷第一聚珍異饌

團魚湯

主傷中﹐益气﹐補不足。

羊肉﹝一腳子﹐卸成事件﹞艸果﹝五个﹞

上件﹐熬成湯﹐濾淨﹐團魚五六个﹐煮熟﹐去皮﹑骨﹐切作塊﹐用面二兩﹐作面絲﹐生薑汁一合﹐胡椒一兩﹐同炒﹐蔥﹑鹽﹑醋調和。

卷第一聚珍異饌

盞蒸

補中益气。

羊背皮或羊肉﹝三腳子﹐卸成事件﹞艸果﹝五个﹞良姜﹝二錢﹞陳皮﹝二錢﹐去白小椒二錢﹞

上件﹐用杏泥一斤﹐松黃二合﹐生薑汁二合﹐同炒﹐蔥﹑鹽五味調勻﹐入盞內蒸令軟熟﹐對經卷兒食之。

卷第一聚珍異饌

臺苗羹

補中益气。

羊肉﹝一腳子﹐卸成事件﹞艸果﹝五个﹞良姜﹝二錢﹞

上件﹐熬成湯﹐濾淨﹐用羊肝下醬﹐取淸汁﹐豆粉五斤﹐作粉﹐乳餅一个﹐山藥一斤﹐胡蘿卜十个﹐羊尾子一个﹐羊肉等﹐各切細﹐入臺子菜﹑韭菜﹑胡椒一兩﹐鹽﹑醋調和。

卷第一聚珍異饌

熊湯

治風痺不仁﹐香港腳。

熊肉﹝二腳子﹐煮熟﹐切塊﹞艸果﹝三个﹞

上件﹐用胡椒三錢﹐哈昔泥一錢﹐姜黃二錢﹐縮砂二錢﹐咱夫蘭一錢﹐蔥﹑鹽﹑醬一同調和。

卷第一聚珍異饌

鯉魚湯

治黃膽。止渴﹐安胎。有宿瘕者﹐不可食之。

大新鯉魚﹝十頭﹐去鱗肚﹐洗淨﹞小椒末﹝五錢﹞

上件﹐用芫荽末五錢﹐蔥二兩﹐切﹐酒少許﹐鹽一同淹﹐拌淸汁內﹐下魚﹐次下胡椒末五錢﹐生薑末三錢﹐蓽撥末三錢﹐鹽﹑醋調和。

卷第一聚珍異饌

炒野狼湯

古本艸不載野狼肉﹐今云性熱﹐治虛弱。然食之末聞有毒。今制造用料物以助其味﹐暖五臟﹐溫中。

野狼肉﹝一腳子﹐卸成事件﹞艸果﹝三个﹞胡椒﹝五錢﹞哈昔泥﹝一錢﹞蓽撥﹝二錢﹞縮砂﹝二錢﹞姜黃﹝二錢﹞咱夫蘭﹝一錢﹞

上件﹐熬成湯﹐用蔥﹑醬﹑鹽﹑醋一同調和。

卷第一聚珍異饌

圍像

補益五臟。

羊肉﹝一腳子﹐煮熟﹐切細﹞羊尾子﹝二个﹐熟﹐切細﹞藕﹝二枚﹞蒲筍﹝二斤﹞

黃瓜﹝五个﹞生薑﹝半斤﹞乳餅﹝二个﹞糟姜﹝四兩﹞瓜齏﹝半斤﹞雞子﹝一十个﹐煎作餅﹞蘑菇﹝一斤﹞蔓菁菜韭菜﹝各切條道﹞

上件﹐用好肉湯﹐調麻泥二斤﹑薑末半斤﹐同炒。蔥﹑鹽﹑醋﹑調和﹐對胡餅食之。

卷第一聚珍異饌

春盤面

補中益气。

白面﹝六斤﹐切細面﹞羊肉﹝二腳子﹐煮熟﹐切條道乞馬﹞羊肚肺﹝各一个﹐煮熟切﹞雞子﹝五个﹐煎作餅﹐裁幡﹞生薑﹝四兩﹐切韭黃﹝半斤﹞蘑菇﹝四兩﹞臺子菜蓼牙胭脂上件﹐用淸汁下胡椒一兩﹐鹽﹑醋調和。

卷第一聚珍異饌

皂羹面

補中益气。

白面﹝六斤﹐切細面﹞羊胸子﹝二个﹐退洗淨﹐煮熟﹐切如色數塊﹞

上件﹐用紅曲三錢﹐淹拌﹐熬令軟﹐同入淸汁內﹐下胡椒一兩﹐鹽﹑醋調和。

卷第一聚珍異饌

山藥麵

補虛羸﹐益元气。

白面﹝六斤﹞雞子﹝十个﹐取白﹞生薑汁﹝二合﹞豆粉﹝四兩﹞

上件﹐用山藥三斤﹐煮熟﹐研泥﹐同和面﹐羊肉二腳子﹐切丁頭乞馬﹐用好肉湯下炒﹐蔥﹑鹽調和。

卷第一聚珍異饌

掛面

補中益气。

羊肉﹝一腳子﹐切細乞馬﹞掛面﹝六斤﹞蘑菇﹝半斤﹐洗淨﹐切﹞雞子﹝五个﹐煎作餅﹞糟姜﹝一兩﹐切﹞瓜齏﹝一兩﹐切﹞

上件﹐用淸汁﹐下胡椒一兩﹐鹽﹑醋調和。

卷第一聚珍異饌

經帶面

補中益气。

羊肉﹝一腳子﹐炒焦肉乞馬﹞蘑菇﹝半斤﹐洗淨﹐切﹞

上件﹐用淸汁﹐下胡椒一兩﹐鹽﹑醋調和。

卷第一聚珍異饌

羊皮面

補中益气。

羊皮﹝二个﹐洗淨﹐煮軟﹞羊舌﹝二个﹐熟羊腰子四个﹐熟﹐各切如甲葉﹞蘑菇﹝一斤﹐洗淨﹞糟姜﹝四兩﹐各切如甲葉﹞

上件﹐用好肉釅湯或淸汁﹐下胡椒一兩﹐鹽﹑醋調和。

卷第一聚珍異饌

禿禿麻食

系手撇面。補中益气。

白面﹝六斤﹑作禿禿麻食﹞羊肉﹝一腳子﹐炒焦肉乞馬﹞

上件﹐用好肉湯下炒蔥﹐調和勻﹐下蒜酪﹑香菜末。

卷第一聚珍異饌

細水滑

絹邊水滑一同。補中益气。

白面﹝六斤﹐作水滑﹞羊肉﹝二腳子﹐炒焦肉乞馬﹞雞兒﹝一个﹐熟﹐切絲﹞蘑菇﹝半斤﹐洗淨﹐切﹞

上件﹐用淸汁﹐下胡椒一兩﹐鹽﹑醋調和。

卷第一聚珍異饌

水龍子

補中益气。

羊肉﹝二腳子﹐熟﹐切作乞馬﹞白面﹝六斤﹐切作錢眼子﹞雞子﹝十个﹞山藥﹝一斤﹞

糟姜﹝四兩﹞胡蘿卜﹝五个﹞瓜齏﹝二兩﹐各切細﹞三色彈兒﹝內一色肉彈兒﹐外二色粉﹐雞子彈兒﹞

上件﹐用淸汁﹐下胡椒二兩﹐鹽﹑醋調和。

卷第一聚珍異饌

馬乞

系手搓面。或糯米粉﹐雞頭粉亦可。補中益气。

白面﹝六斤﹐作乞馬﹞羊肉﹝二腳子﹐熟﹐切乞馬﹞

上件﹐用好肉湯炒﹐蔥﹑醋﹑鹽一同調和。

卷第一聚珍異饌

搠羅脫因

系畏兀兒茶飯。補中益气。

白面﹝六斤﹐和﹐按作錢樣﹞羊肉﹝二腳子﹐熟切﹞羊舌﹝二个﹐熟切﹞山藥﹝一斤﹞蘑菇﹝半斤﹞胡蘿卜﹝五个﹞糟姜﹝四兩﹐切﹞

上件﹐用好釅肉湯同下﹑炒﹐蔥﹑醋調和。

卷第一聚珍異饌

乞馬粥

補脾胃﹐益气力。

羊肉﹝一腳子﹐卸成事件﹐熬成湯﹐濾淨﹞粱米﹝二升﹐淘洗淨﹞

上件﹐用精肉切碎乞馬﹐先將米下湯內﹐次下乞馬﹑米﹑蔥﹑鹽﹐熬成粥﹐或下圓米﹐或折米﹐或渴米皆可。

卷第一聚珍異饌

湯粥

補脾胃﹐益腎气。

羊肉﹝一腳子﹐卸成事件﹞

上件﹐熬成湯﹐濾淨﹐次下粱米三升﹐作粥熟﹐下米﹑蔥﹑鹽﹐或下圓米﹑渴米﹑折米皆可。

卷第一聚珍異饌

粱米淡粥

補中益气。

粱米﹝二升﹞

右先將水滚過﹐澄淸﹐濾淨﹐次將米淘洗三﹑五徧﹐熬成粥﹐或下圓米﹑渴米﹑折米皆可。

卷第一聚珍異饌

河西米湯粥

補中益气。

羊肉﹝一腳子﹐卸成事件﹞河西米﹝二升﹞

右熬成湯﹐濾淨﹐下河西米﹐淘洗淨﹐次下細乞馬﹑米﹑蔥﹑鹽﹐同熬成粥﹐或不用乞馬亦可。

卷第一聚珍異饌

撒速湯

系西天茶飯名。治元髒虛冷﹐腹內冷痛﹐腰脊酸疼。

羊肉﹝二腳子﹐頭蹄一副﹞艸果﹝四个﹞官桂﹝三兩﹞生薑﹝半斤﹞哈昔泥﹝如回回豆子兩个大﹞

上件﹐用水一鐵絡﹐熬成湯﹐於石頭鍋內盛頓﹐下石橊子一斤﹐胡椒二兩﹐鹽少許﹐炮石橊子用小油一杓﹐哈昔泥如豌豆一塊﹐炒鵝黃色微黑﹐湯末子油去淨﹐澄淸﹐用甲香﹑甘松﹑哈昔泥﹑酥油燒煙薰瓶﹐封貯任意。

卷第一聚珍異饌

炙羊心

治心气驚悸﹐鬱結不樂。

羊心﹝一个﹐帶系桶﹞咱夫蘭﹝三錢﹞

上件﹐用玫瑰水一盞﹐浸取汁﹐入鹽少許﹐簽子簽羊心﹐於火上炙﹐將咱夫蘭汁徐徐塗之﹐汁盡爲度﹐食之。安寧心气﹐令人多喜。

卷第一聚珍異饌

炙羊腰

治卒患腰眼疼痛者。

羊腰﹝一對﹞咱夫蘭﹝一錢﹞

上件﹐用玫瑰水一杓﹐浸取汁﹐入鹽少許﹐簽子簽腰子火上炙。將咱夫蘭汁徐徐塗之﹐汁盡爲度﹐食之。甚有效驗。

卷第一聚珍異饌

攢雞兒

肥雞兒﹝十个﹐洗淨﹐熟切攢﹞生薑汁﹝一合﹞蔥﹝二兩﹐切﹞薑末﹝半斤﹞小椒末﹝四兩﹞面﹝二兩﹐作面絲﹞

上件﹐用煮雞兒湯炒﹐蔥﹑醋入薑汁調和。

卷第一聚珍異饌

炒鵪鶉

鵪鶉﹝二十个﹐切成事件﹞蘿卜﹝二个﹐切﹞薑末﹝四兩﹞羊尾子﹝一个﹐各切如色數﹞面﹝二兩﹐作面絲﹞

上件﹐用煮鵪鶉湯炒﹐蔥﹑醋調和。

卷第一聚珍異饌

盤兔

兔兒﹝二个﹐切作事件﹞蘿卜﹝二个﹐切﹞羊尾子﹝一个﹐切片﹞細料物﹝二錢﹞

上件﹐用炒﹐蔥﹑醋調和﹐下面絲二兩﹐調和。

卷第一聚珍異饌

河西肺

羊肺﹝一个﹞韭﹝六斤﹐取汁﹞面﹝二斤﹐打糊﹞酥油﹝半斤﹞胡椒﹝二兩﹞生薑汁﹝二合﹞

上件﹐用鹽調和勻﹐灌肺﹐煮熟﹐用汁澆食之。

卷第一聚珍異饌

姜黃腱子

羊腱子﹝一个﹐熟﹞羊肋枝﹝二个﹐截作長塊﹞豆粉﹝一斤﹞白面﹝一斤﹞咱夫蘭﹝二錢﹞梔子﹝五錢﹞

上件﹐用鹽﹑料物調和﹐搽腱子﹐下小油炸。

卷第一聚珍異饌

鼓兒簽子

羊肉﹝五斤﹐切細﹞羊尾子﹝一个﹐切細﹞雞子﹝十五个﹞生薑﹝二錢﹞蔥﹝二兩﹐切﹞陳皮﹝二錢﹐去白﹞料物﹝三錢﹞

上件﹐調和勻﹐入羊白腸內﹐煮熟切作鼓樣﹐用豆粉一斤﹐白面一斤﹐咱夫蘭一錢﹐梔子三錢﹐取汁﹐同拌鼓兒簽子﹐入小油炸。

卷第一聚珍異饌

帶花羊頭

羊頭﹝三个﹐熟切﹞羊腰﹝四个﹞羊肚肺﹝各一具﹐煮熟切﹐攢胭脂染﹞生薑﹝四兩﹞糟姜﹝二兩﹐各切﹞雞子﹝五个﹐作花樣﹞蘿卜﹝三个﹐作花樣﹞

上件﹐用好肉湯炒﹐蔥﹑鹽﹑醋調和。

卷第一聚珍異饌

魚彈兒

大鯉魚﹝十个﹐去皮﹑骨﹑頭﹑尾﹞羊尾子﹝二个﹐同剁爲泥﹞生薑﹝一兩﹐切細﹞

蔥﹝二兩﹐切細﹞陳皮末﹝三錢﹞胡椒末﹝一兩﹞哈昔泥﹝二錢﹞

上件﹐下鹽﹐入魚肉內拌勻﹐丸如彈兒﹐用小油炸。

卷第一聚珍異饌

芙蓉雞

雞兒﹝十个﹐熟攢﹞羊肚﹑肺﹝各一具﹐熟切﹞生薑﹝四兩﹐切﹞胡蘿卜﹝十个﹐切﹞

雞子﹝二十个﹐煎作餅﹐刻花樣﹞赤根芫荽﹝打糝﹞胭脂梔子﹝染﹞杏泥﹝一斤﹞

上件﹐用好肉湯炒﹐蔥﹑醋調和。

卷第一聚珍異饌

派餅兒

精羊肉﹝十斤﹐去脂膜筋﹐捶爲泥﹞哈昔泥﹝三錢﹞胡椒﹝二兩﹞蓽撥﹝一兩﹞芫荽末﹝一兩﹞上件﹐用鹽調和勻﹐撚餅﹐入小油炸。

卷第一聚珍異饌

鹽腸

羊苦﹝腸水洗淨﹞

上件﹐用鹽拌勻﹐風漧﹐入小油炸。

卷第一聚珍異饌

腦瓦剌

熟羊胸子﹝二个﹐切薄片﹞雞子﹝二十个﹐熟﹞

上件﹐用諸般生菜﹐一同卷餅。

卷第一聚珍異饌

姜黃魚

鯉魚﹝十个﹐去皮鱗﹞白面﹝二斤﹞豆粉﹝一斤﹞芫荽末﹝二兩﹞

上件﹐用鹽﹑料物淹拌過搽魚﹐入小油炸熟﹐用生薑二兩﹐切絲。芫荽葉﹐胭脂染﹐蘿卜絲炒﹐蔥調和。

卷第一聚珍異饌

攢雁

雁﹝五个﹐煮熟﹐切攢﹞薑末﹝半斤﹞

右用好肉湯炒﹐蔥﹑鹽調和。

卷第一聚珍異饌

豬頭姜豉

豬頭﹝二个﹐洗淨﹐切成塊﹞陳皮﹝二錢﹐去白﹞良姜﹝二錢﹞小椒﹝二錢﹞官桂﹝二錢﹞

艸果﹝五个﹞小油﹝一斤﹞蜜﹝半斤﹞

上件﹐一同熬成﹐次下芥末炒﹐蔥﹑醋﹑鹽調和。

卷第一聚珍異饌

蒲黃瓜齏

淨羊肉﹝十斤﹐煮熟﹐切如瓜齏﹞小椒﹝一兩﹞蒲黃﹝半斤﹞

上件﹐用細料物一兩﹐鹽同拌勻。

卷第一聚珍異饌

攢羊頭

羊頭﹝五个﹐煮熟攢﹞薑末﹝四兩﹞胡椒﹝一兩﹞

上件﹐用好肉湯炒﹐蔥﹑鹽﹑醋調和。

卷第一聚珍異饌

攢牛蹄

馬蹄﹑熊掌一同。

牛蹄﹝一副﹐煮熟﹐攢﹞薑末﹝二兩﹞

上件﹐用好肉湯同炒﹐蔥﹑鹽調和。

卷第一聚珍異饌

細乞思哥

羊肉﹝一腳子﹐煮熟﹐切細﹞蘿卜﹝二个﹐熟﹐切細﹞羊尾子﹝一个﹐熟切﹞哈夫兒﹝二錢﹞

上件用好肉湯同炒﹐蔥調和。

卷第一聚珍異饌

肝生

羊肝﹝一个﹐水浸﹐切細絲﹞生薑﹝四兩﹐切細絲﹞蘿卜﹝二个﹐切細絲﹞香菜蓼子﹝各二兩﹐切細絲﹞

上件﹐用鹽﹑醋﹑芥末調和。

卷第一聚珍異饌

馬肚盤

馬肚腸﹝一副﹐煮熟﹐切﹞芥末﹝半斤﹞

上件﹐將白血灌腸﹐刻花樣﹐澀脾﹐和脂剁心子攢成炒﹐蔥﹑鹽﹑醋﹑芥末調和。

卷第一聚珍異饌

炸兒

系細項。

兒﹝二个﹐卸成各一節﹞哈昔泥﹝一錢﹞蔥﹝一兩﹐切細﹞

上件﹐用鹽一同淹拌﹐少時﹐入小油炸熟。次用咱夫蘭二錢﹐水浸汁﹐下料物﹑芫荽末﹐同糝拌。

卷第一聚珍異饌

熬蹄兒

羊蹄﹝五副﹐退洗淨﹐煮軟﹐切成塊﹞薑末﹝一兩﹞料物﹝五錢﹞

上件﹐下面絲炒﹐蔥﹑醋﹑鹽調和。

卷第一聚珍異饌

熬羊胸子

羊胸子﹝二个﹐退毛洗淨﹐煮軟﹐切作色數塊﹞薑末﹝二兩﹞料物﹝五錢﹞

上件﹐用好肉湯﹐下面絲炒﹐蔥﹑鹽﹑醋調和。

卷第一聚珍異饌

魚

新鯉魚﹝五个﹐去皮﹑骨﹑頭﹑尾﹞生薑﹝二兩﹞蘿卜﹝二个﹞蔥﹝一兩﹞香菜蓼子﹝各切如絲﹞胭脂﹝打糝。﹞

上件﹐下芥末炒﹐蔥﹑鹽﹑醋調和。

卷第一聚珍異饌

紅絲

羊血同白面﹝依法煮熟﹞生薑﹝四兩﹞蘿卜﹝一个﹞香菜蓼子﹝各一兩﹐切細絲﹞

上件﹐用鹽﹑醋﹑芥末調和。

卷第一聚珍異饌

燒雁

燒﹑燒鴨子等同。

雁﹝一个﹐去毛﹑腸﹑肚﹐淨﹞羊肚﹝一个﹐退洗淨﹐包雁﹞蔥﹝二兩﹞芫荽末﹝一兩﹞

上件﹐用鹽同調﹐入雁腹內燒之。

卷第一聚珍異饌

燒水札

水札﹝十个﹐洗淨﹞芫荽末﹝一兩﹞蔥﹝十莖﹞料物﹝五錢﹞

上件﹐用鹽同拌勻燒﹐或以肥麵包水紮﹐就籠內蒸熟亦可。或以酥油水和麵包水紮﹐入鑪內鑪熟亦可。

卷第一聚珍異饌

柳蒸羊

羊﹝一口﹐帶毛﹞

上件﹐於地上作鑪﹐三尺深﹐周回以石﹐燒令通赤﹐用鐵芭盛羊上﹐用柳子蓋覆﹐土封﹐以熟爲度。

卷第一聚珍異饌

倉饅頭

羊肉羊脂蔥生薑陳皮﹝各切細﹞

上件﹐入料物﹑鹽﹑醬﹐拌和爲餡。

卷第一聚珍異饌

鹿奶肪饅頭

或作倉饅頭﹐或做皮薄饅頭皆可。

鹿奶肪羊尾子﹝各切如指甲片﹞生薑陳皮﹝各切細﹞

上件﹐入料物﹑鹽﹐拌和爲餡。

卷第一聚珍異饌

茄子饅頭

羊肉羊脂羊尾子蔥陳皮﹝各切細﹞嫩茄子﹝去穣﹞

上件﹐同肉作餡﹐卻入茄子內蒸﹐下蒜酪﹑香菜末﹐食之。

卷第一聚珍異饌

剪花饅頭

羊肉羊脂羊尾子蔥陳皮﹝各切細﹞

上件﹐依法入料物﹑鹽﹑醬拌餡包饅頭﹐用剪子剪諸般花樣﹐蒸﹐用胭脂染花。

卷第一聚珍異饌

水晶角兒

羊肉羊脂羊尾子蔥陳皮生薑﹝各切細﹞

上件﹐入細料物﹑鹽﹑醬拌勻﹐用豆粉作皮包之。

卷第一聚珍異饌

酥皮奄子

羊肉羊脂羊尾子蔥陳皮生薑﹝各切細或下瓜哈孫系山丹根﹞

上件﹐入料物﹑鹽﹑醬拌勻﹐用小油﹑米粉與面﹐同和作皮。

卷第一聚珍異饌

撇列角兒

羊肉羊脂羊尾子新韭﹝各切細﹞

上件﹐入料物﹑鹽﹑醬拌勻﹐白面作皮﹐上炮熟﹐次用酥油﹑蜜﹐或以葫蘆瓠子作餡亦可。

卷第一聚珍異饌

蒔蘿角兒

羊肉羊脂羊尾子蔥陳皮生薑﹝各切細﹞

上件﹐入料物﹑鹽﹑醬拌勻﹐用白面﹑蜜與小油拌入鍋內﹐滚水攪熟作皮。

卷第一聚珍異饌

天花包子

或作蟹黃亦可。藤花包子一同。

羊肉羊脂羊尾子蔥陳皮生薑﹝各切細﹞天花﹝滚水燙熟﹐洗淨﹐切細﹞

上件﹐入料物﹑鹽﹑醬拌餡﹐白面作薄皮﹐蒸。

卷第一聚珍異饌

荷蓮兜子

羊肉﹝三腳子﹐切﹞羊尾子﹝二个﹐切﹞雞頭仁﹝八兩﹞松黃﹝八兩﹞八檐仁﹝四兩﹞蘑菇﹝八兩﹞杏泥﹝一斤﹞胡桃仁﹝八兩﹞必思答仁﹝四兩﹞胭脂﹝一兩﹞梔子﹝四錢﹞小油﹝二斤﹞生薑﹝八兩﹞豆粉﹝四斤﹞山藥﹝三斤﹞雞子﹝三十个﹞羊肚肺﹝各二副﹞

苦腸﹝一副﹞蔥﹝四兩﹞醋﹝半瓶﹞芫荽葉上件﹐用鹽﹑醬﹑五味調和勻﹐豆粉作皮﹐入盞內蒸﹐用松黃汁澆食。

卷第一聚珍異饌

黑子兒燒餅

白面﹝五斤﹞牛奶子﹝二升﹞酥油﹝一斤﹞黑子兒﹝一兩﹐微炒﹞

上件﹐用鹽﹑減少許﹐同和面作燒餅。

卷第一聚珍異饌

牛奶子燒餅

白面﹝五斤﹞牛奶子﹝二斤﹞酥油﹝一斤﹞茴香﹝一兩﹐微炒﹞

上件﹐用鹽﹑減少許﹐同和面作燒餅。

卷第一聚珍異饌

餅

經卷兒一同。

白面﹝十斤﹞小油﹝一斤﹞小椒﹝一兩﹐炒去汁﹞茴香﹝一兩﹐炒﹞

上件﹐隔宿用酵子﹑鹽﹑減﹑溫水﹐一同和面。次日入面接肥﹐再和成面。每斤作二个﹐入籠內蒸。

卷第一聚珍異饌

頗兒必湯

卽羊辟膝骨。主男女虛勞﹐寒中﹐羸瘦﹐陰气不足。利血脈﹐益經气。

頗兒必三四十个﹐水洗淨。

上件﹐用水一鐵絡﹐同熬。四分中熬取一分﹐澄濾淨﹐去油去滓﹐再凝定。如欲食﹐任意多少。

卷第一聚珍異饌

米哈訥關列孫

治五勞七傷﹐藏气虛冷。常服補中益气。

羊後腳一个﹝去筋膜﹐切碎﹞

上件﹐用淨鍋內幹熟。令蓋封閉﹐不透气﹐後用淨布絞紐取汁。

卷第二諸般湯煎

桂漿

生津止渴﹐益气和中﹐去濕逐飲。

生薑﹝三斤﹐取汁﹞熟水﹝二斗﹞赤茯苓﹝三兩﹐去皮﹐爲末﹞桂﹝三兩﹐去皮﹐爲末﹞曲末﹝半斤﹞杏仁﹝一百个﹐湯洗﹐去皮﹑尖﹐生研爲泥﹞大麥﹝半兩﹐爲末﹞白沙蜜﹝三斤﹐煉淨。﹞

右用前藥﹐蜜水拌和勻﹐入磁罐內﹐油紙封口數重﹐泥固濟﹐冰窖內放三日方熟。綿濾冰浸﹐暑月飲之。

卷第二諸般湯煎

桂沈漿

去濕逐飲﹐生津止渴﹐順气。

紫蘇葉﹝一兩﹐銼﹞沈香﹝三錢﹐銼﹞烏梅﹝一兩﹐取肉﹞沙糖﹝六兩﹞

上件四味﹐用水五六碗﹐熬至三碗﹐濾去滓﹐入桂漿一升﹐合和作漿飲之。

卷第二諸般湯煎

荔枝膏

生津止渴﹐去煩。

烏梅﹝半斤﹐取肉﹞桂﹝一十兩﹐去皮﹐銼﹞沙糖﹝二十六兩﹞麝香﹝半錢﹐研﹞

生薑汁﹝五兩﹞熟蜜﹝一十四兩﹞

右用水一斗五升﹐熬至一半﹐濾去滓﹐下沙糖﹑生薑汁﹐再熬去滓﹐澄定少時﹐入麝香攪勻﹐澄淸如常﹐任意服。

卷第二諸般湯煎

梅子丸

生津止渴﹐解化酒毒﹐去濕。

烏梅﹝一兩半﹐取肉﹞白梅﹝一兩半﹐取肉﹞幹木瓜﹝一兩半﹞紫蘇葉﹝一兩半﹞

甘艸﹝一兩﹐炙﹞檀香﹝二錢﹞麝香﹝一錢﹐研﹞

右爲末﹐入麝香和勻﹐沙糖爲丸如彈大。每服一丸﹐噙化。

卷第二諸般湯煎

五味子湯

代葡萄酒飲。生津止渴﹐暖精益气。

北五味﹝一斤﹐淨肉﹞紫蘇葉﹝六兩﹞人參﹝四兩﹐去蘆﹐銼﹞沙糖﹝二斤﹞

上件﹐用水二斗﹐熬至一斗﹐濾去滓﹐澄淸﹐任意服之。

卷第二諸般湯煎

人參湯

代酒飲。順气﹑開胸膈﹐止渴生津。

新羅參﹝四兩﹐去蘆﹐銼﹞橘皮﹝一兩﹐去白﹞紫蘇葉﹝二兩﹞沙糖﹝一斤﹞

上件﹐用水二斗﹐熬至一斗﹐去滓﹐澄淸﹐任意飲之。

卷第二諸般湯煎

仙術湯

去一切不正之气﹐溫脾胃﹐進飲食﹐辟瘟疫﹐除寒濕。

蒼術﹝一斤﹐米泔浸三日﹐竹刀子切片﹐焙漧﹐爲末﹞茴香﹝二兩﹐炒﹐爲末﹞甘艸﹝二兩﹐炒﹐爲末﹞白面﹝一斤﹐炒﹞漧棗﹝二升﹐焙漧﹐爲末﹞鹽﹝四兩﹐炒﹞

上件﹐一同和勻。每日空心白湯點服。

卷第二諸般湯煎

杏霜湯

調順肺气﹐利胸膈﹐治咳嗽。

粟米﹝五升﹐炒﹐爲面﹞杏仁﹝二升﹐去皮﹑尖﹐麩炒﹐研﹞鹽﹝三兩﹐炒﹞

上件拌勻。每日空心白湯調一錢。入酥少許尢佳。

卷第二諸般湯煎

山藥湯

補虛益气﹐溫中潤肺。

山藥﹝一斤﹑煮熟﹞粟米﹝半升﹐炒﹐爲面﹞杏仁﹝二斤﹐炒令過熟﹐去皮﹑尖﹐切如米﹞

上件﹐每日空心白湯調二錢﹐入酥油少許﹐山藥任意。

卷第二諸般湯煎

四和湯

治腹內冷痛﹐脾胃不和。

白面﹝一斤﹐炒﹞芝麻﹝一斤﹐炒﹞茴香﹝二兩﹐炒﹞鹽﹝一兩﹐炒﹞

上件﹐並爲末。每日空心白湯點服。

卷第二諸般湯煎

棗姜湯

和脾胃﹐進飲食。

生薑﹝一斤﹐切作片﹞棗﹝三升﹐去核﹐炒﹞甘艸﹝二兩﹐炒﹞鹽﹝二兩﹐炒﹞

上件爲末﹐一處拌勻。每日空心白湯點服。

卷第二諸般湯煎

茴香湯

治元藏虛弱﹐臍腹冷痛。

茴香﹝一斤﹐炒﹞川楝子﹝半斤﹞陳皮﹝半斤﹐去白﹞甘艸﹝四兩﹐炒﹞鹽﹝半斤﹐炒﹞

上件爲細末﹐相和勻。每日空心白湯點服。

卷第二諸般湯煎

破气湯

治元藏虛弱﹐腹痛﹐胸膈閉悶。

杏仁﹝一斤﹐去皮﹑尖﹐麩炒﹐別研﹞茴香﹝四兩﹐炒﹞良姜﹝一兩﹞蓽澄茄﹝二兩﹞陳皮﹝二兩﹐去白﹞桂花﹝半斤﹞姜黃﹝一兩﹞木香﹝一兩﹞丁香﹝一兩﹞甘艸﹝半斤﹞鹽﹝半斤﹞

上件爲細末。空心白湯點服。

卷第二諸般湯煎

白梅湯

治中熱﹐五心煩躁﹐霍亂嘔吐﹐漧渴﹐津液不通。

白梅肉﹝一斤﹞白檀﹝四兩﹞甘艸﹝四兩﹞鹽﹝半斤﹞

上件爲細末。每服一錢﹐入生薑汁少許﹐白湯調下。

卷第二諸般湯煎

木瓜湯

治香港腳不仁﹐膝勞冷痺疼痛。

木瓜﹝四个﹐蒸熟﹐去皮﹐研爛如泥﹞白沙蜜﹝二斤﹐煉淨﹞

上件二味﹐調和勻﹐入淨磁器內盛之。空心白湯點服。

卷第二諸般湯煎

橘皮醒酲湯

治酒醉不解﹐嘔噫吞酸。

香橙皮﹝一斤﹐去白﹞陳橘皮﹝一斤﹐去白﹞檀香﹝四兩﹞葛花﹝半斤﹞綠豆花﹝半斤﹞

人參﹝二兩﹐去蘆﹞白豆蔻仁﹝二兩﹞鹽﹝六兩﹐炒﹞

上件爲細末。每日空心白湯點服。

卷第二諸般湯煎

渴忒餅兒

生津止渴﹐治嗽。

渴忒﹝一兩二錢﹞新羅參﹝一兩﹐去蘆﹞菖蒲﹝一錢﹐各爲細末﹞白納八﹝三兩﹐研﹐系沙糖﹞

上件﹐將渴忒用葡萄酒化成膏﹐和上項藥末﹐令勻爲劑﹐印作餅。每用一餅﹐徐徐噙化。

卷第二諸般湯煎

官桂渴忒餅兒

生津﹐止寒嗽。

官桂﹝二錢﹐爲末﹞渴忒﹝一兩二錢﹞新羅參﹝一兩二錢﹐去蘆﹐爲末﹞白納八﹝三兩﹐研﹞

上件﹐將渴忒用玫瑰水化成膏﹐和藥末爲劑﹐用訶子油印作餅子。每用一餅﹐徐徐噙化。

卷第二諸般湯煎

答必納餅兒

淸頭目﹐利咽膈﹐生津止渴﹐治嗽。

答必納﹝二錢爲末﹐卽艸龍膽﹞新羅參﹝一兩二錢﹐去蘆﹐爲末﹞白納八﹝五兩﹐研﹞

上件﹐用赤赤哈納﹝卽北地酸角兒。﹞熬成膏﹐和藥末爲劑﹐印作餅兒﹐每用一餅﹐徐徐噙化。

卷第二諸般湯煎

橙香餅兒

寬中順气﹐淸利頭目。

新橙皮﹝一兩﹐焙﹐去白﹞沈香﹝五錢﹞白檀﹝五錢﹞縮砂﹝五錢﹞白豆蔻仁﹝五錢﹞蓽澄茄﹝三錢﹞南硼砂﹝三錢﹐別研﹞龍腦﹝二錢﹐別研﹞麝香﹝二錢﹐別研。﹞

上件爲細末﹐甘艸膏和劑印餅。每用一餅﹐徐徐噙化。

卷第二諸般湯煎

牛髓膏子

補精髓﹐壯筋骨﹐和血气﹐延年益壽。

黃精膏﹝五兩﹞地黃膏﹝三兩﹞天門冬膏﹝一兩﹞牛骨頭內取油﹝二兩﹞

上件﹐將黃精膏﹑地黃膏﹑天門冬膏與牛骨油一同不住手用銀匙攪﹐令冷定和勻成膏。

每日空心溫酒調一匙頭。

卷第二諸般湯煎

木瓜煎

木瓜﹝十个﹐去皮穣﹐取汁﹐熬水盡﹞白沙糖﹝十斤﹐煉淨﹞

上件﹐一同再熬成煎。

卷第二諸般湯煎

香圓煎

香圓﹝二十个﹐去皮取肉﹞白沙糖﹝十斤﹐煉淨﹞

上件﹐一同再熬成煎。

卷第二諸般湯煎

株子煎

株子﹝一百个﹐取淨肉﹞白沙糖﹝五斤﹐煉淨﹞

上件﹐同熬成煎。

卷第二諸般湯煎

紫蘇煎

紫蘇葉﹝五斤﹞幹木瓜﹝五斤﹞白沙糖﹝十斤﹐煉淨﹞

上件﹐一同熬成煎。

卷第二諸般湯煎

金橘煎

金橘﹝五十个﹐去子取皮﹞白沙糖﹝三斤﹞

上件﹐一同熬成煎。

卷第二諸般湯煎

櫻桃煎

櫻桃﹝五十斤﹐取汁﹞白沙糖﹝二十五斤﹞

上件﹐同熬成煎。

卷第二諸般湯煎

桃煎

大桃﹝一百个﹐去皮﹐切片取汁﹞白沙蜜﹝二十斤﹐煉淨﹞

上件﹐一同熬成煎。

卷第二諸般湯煎

石橊漿

石橊子﹝十斤﹐取汁﹞白沙糖﹝十斤﹐煉淨﹞

上件﹐一同熬成煎。

卷第二諸般湯煎

小石橊煎

小石橊﹝二斗﹐蒸熟去子﹐研爲泥﹞白沙蜜﹝十斤﹐煉淨﹞

上件﹐一同熬成煎。

卷第二諸般湯煎

五味子捨兒別

新北五味﹝十斤﹐去子﹐水浸取汁﹞白沙糖﹝八斤﹐煉淨﹞

上件﹐一同熬成煎。

卷第二諸般湯煎

赤赤哈納卽酸刺

赤赤哈納﹝不以多少﹐水浸取汁﹞

上件﹐用銀石器內熬成膏。

卷第二諸般湯煎

松子油

松子﹝不以多少﹐去皮﹐搗研爲泥﹞

上件﹐水絞取汁熬成﹐取淨淸油綿濾淨﹐再熬澄淸。

卷第二諸般湯煎

杏子油

杏子﹝不以多少﹐連皮搗碎﹞

上件﹐水煮熬﹐取浮油﹐綿濾淨﹐再熬成油。

卷第二諸般湯煎

酥油

牛乳中取淨凝﹐熬而爲酥。

卷第二諸般湯煎

醍醐油

取上等酥油﹐約重千斤之上者﹐煎熬過濾淨﹐用大磁甕貯之﹐冬月取甕中心不凍者﹐謂之醍醐。

卷第二諸般湯煎

馬思哥油

取淨牛奶子不住手用阿赤﹝卽打油木器也。﹞打取浮凝者爲馬思哥油。今亦云白酥油。

卷第二諸般湯煎

枸杞茶

枸杞五斗﹐水淘洗淨﹐去浮麥﹐焙漧﹐用白布筒淨﹐去蒂萼﹑黑色﹐選揀紅熟者﹐先用雀舌茶展溲碾子﹐茶芽不用﹐次碾枸杞爲細末。每日空心用�匙頭﹐入酥油攪勻﹐溫酒調下﹐白湯亦可。﹝忌與酪同食。﹞

卷第二諸般湯煎

玉磨茶

上等紫筍五十斤﹐篩筒淨﹐蘇門炒米五十斤﹐篩筒淨﹐一同拌和勻﹐入玉磨內﹐磨之成茶。

卷第二諸般湯煎

金字茶

系江南湖州造進末茶。

卷第二諸般湯煎

範殿帥茶

系江浙慶元路造進茶芽﹐味色絕勝諸茶。

卷第二諸般湯煎

紫筍雀舌茶

選新嫩芽蒸過﹐爲紫筍。有先春﹑次春﹑探春﹐味皆不及紫筍雀舌。

卷第二諸般湯煎

女須兒

﹝出直北地面﹐味溫甘。﹞

卷第二諸般湯煎

西番茶

﹝出本土﹐味苦澀﹐煎用酥油。﹞

卷第二諸般湯煎

川茶﹑藤茶﹑誇茶

﹝皆出四川。﹞

卷第二諸般湯煎

燕尾茶

﹝出江浙﹑江西。﹞

卷第二諸般湯煎

孩兒茶

﹝出廣南。﹞

卷第二諸般湯煎

溫桑茶

﹝出黑峪。﹞

凡諸茶﹐味甘苦微寒﹐無毒。去痰熱﹐止渴﹐利小便﹐消食下气﹐淸神少睡。

卷第二諸般湯煎

淸茶

先用水滚過濾淨﹐下茶芽﹐少時煎成。

卷第二諸般湯煎

炒茶

用鐵鍋燒赤﹐以馬思哥油﹑牛奶子﹑茶芽同炒成。

卷第二諸般湯煎

蘭膏

玉磨末茶三匙頭﹐面﹑酥油同攪成膏﹐沸湯點之。

卷第二諸般湯煎

酥簽

金字末茶兩匙頭﹐入酥油同攪﹐沸湯點服。

卷第二諸般湯煎

建湯

玉磨末茶一匙﹐入碗內研勻﹐百沸湯點之。

卷第二諸般湯煎

香茶

白茶﹝一袋﹞龍腦成片者﹝三錢﹞百藥煎﹝半錢﹞麝香﹝二錢﹞

同研細﹐用香粳米熬成粥﹐和成劑﹐印作餅。

卷第二諸水

玉泉水

甘平﹐無毒。治消渴﹐反胃﹐熱痢。今西山有玉泉水﹐甘美味勝諸泉。

卷第二諸水

井華水

甘平﹐無毒。主人九竅大驚出血﹐以水面卽住。及洗人目翳。投酒醋中﹐令人損敗﹐平旦汲者是也。今內府禦用之水﹐常於鄒店取之。緣自至大初武宗皇帝幸柳林飛放﹐請皇太后同往觀焉。由是道經鄒店﹐因渴思茶﹐遂命普蘭奚國公金界奴朵兒只煎造。公親詣諸井選水﹐惟一井水﹐味頗淸甘。汲取煎茶以進﹐上稱其茶味特異。內府常進之茶﹐味色兩絕。乃命國公於井所建觀音堂﹐蓋亭井上﹐以欄翼之﹐刻石紀其事。自後禦用之水﹐日必取焉。所造湯茶﹐比諸水殊勝﹐鄰左有井﹐皆不及也。此水煎熬過﹐澄瑩如一。常較其分兩與別水增重。

卷第二神仙服食

鐵甕先生瓊玉膏

此膏塡精補髓﹐腸化爲筋﹐萬神具足﹐五臟盈溢﹐髓實血滿﹐發白變黑﹐返老還童﹐行如奔馬。日進數服﹐終日不食亦不饑﹐開通彊志﹐日誦萬言﹐神識髙邁﹐夜無夢想。人年二十七歲以前﹐服此一料﹐可壽三百六十歲。四十五歲以前服者﹐可壽二百四十歲。六十三歲以前服者﹐可壽一百二十歲。六十四歲以上服者﹐可壽百歲。服之十劑﹐絕其欲﹐修陰功﹐成地仙矣。一料分五處﹐可救五人癰疾﹐分十處﹐可救十人勞疾。修合之時﹐沐浴至心﹐勿輕示人。

新羅參﹝二十四兩﹐去蘆﹞生地黃﹝一十六斤﹐汁﹞白茯苓﹝四十九兩﹐去黑皮﹞白沙蜜﹝一十斤﹐煉淨﹞

上件﹐人參﹑茯苓爲細末﹐蜜用生絹濾過﹐地黃取自然汁﹐搗時不用銅鐵器﹐取汁盡﹐去滓﹐用藥一處拌和勻﹐入銀石器或好磁器內封﹐用淨紙二三十重封閉﹐入湯內﹐以桑柴火煮三晝夜。取出﹐用蠟紙數重包瓶口﹐入井口去火毒一伏時。取出再入舊湯內煮一日﹐出水气﹐取出開封﹐取三匙作三盞﹐祭天地百神﹐焚香設拜﹐至誠端心。每日空心﹐酒調一匙頭。

卷第二神仙服食

地仙煎

治腰膝疼痛﹐一切腹內冷病。令人顏色悅澤﹐骨髓堅固﹐行及奔馬。

山藥﹝一斤﹞杏仁﹝一升﹐湯泡﹐去皮﹑尖﹞生牛奶子﹝二升﹞

上件﹐將杏仁研細﹐入牛奶子﹑山藥﹐拌絞取汁﹐用新磁瓶密封﹐湯煮一日。每日空心﹐酒調一匙頭。

卷第二神仙服食

金髓煎

延年益壽﹐塡精補髓﹐久服發白變黑﹐返老還童。

枸杞﹝不以多少﹐采紅熟者﹞

右用無灰酒浸之﹐冬六日﹐夏三日﹐於沙盆內研令爛細﹐然後以布袋絞取汁﹐與前浸酒一同慢火熬成膏﹐於淨磁器內封貯。重湯煮之﹐每服一匙頭﹐入酥油少許﹐溫酒調下。

卷第二神仙服食

天門冬膏

去積聚﹐風痰﹐癩疾﹐三虫﹐伏屍﹐除瘟疫。輕身﹐益气﹐令人不饑﹐延年不老。

天門冬﹝不以多少﹐去皮﹐去根﹑須﹐洗淨﹞

上件搗碎﹐布絞取汁﹐澄淸濾過﹐用磁器﹑沙鍋或銀器﹐慢火熬成膏。每服一匙頭﹐空心溫酒調下。

卷第二神仙服食

服天門冬

《道書八帝經》﹕欲不畏寒﹐取天門冬﹑茯苓爲末服之。每日頓服﹐大寒時汗出﹐單衣。《抱朴子》云﹕杜紫微服天門冬﹐禦八十外家﹐有子一百四十人﹐日行三百里。

《列仙子》云﹕赤松子食天門冬﹐齒落更生﹐細髮復出。《神仙傳》﹕甘始者﹐太原人。服天門冬﹐在人間三百年。《修眞祕旨》﹕神仙服天門冬﹐一百日後怡泰和顏﹐羸劣者彊。三百日﹐身輕。三年﹐身走如飛。

卷第二神仙服食

服地黃

《抱朴子》云﹕楚文子服地黃八年﹐夜視有光﹐手上車弩。

卷第二神仙服食

服蒼術

《抱朴子》云﹕南陽文氏﹐值亂逃於壺山﹐饑困﹐有人教之食術﹐遂不饑。數年乃還鄕裏﹐顏色更少﹐气力轉勝。《藥經》云﹕心欲長生﹐當服山精。是蒼術也。

卷第二神仙服食

服茯苓

《抱朴子》云﹕任季子服茯苓一十八年﹐玉女從之﹐能隱彰﹐不食穀﹐面生光。孫眞人《枕中記》﹕茯苓久服﹐百日百病除。二百日﹐夜晝二服後﹐役使鬼神。四年後﹐玉女來侍。

卷第二神仙服食

服遠志

《抱朴子》云﹕陵陽仲子服遠志二十年﹐有子三十人﹐開書所見﹐便記不忘。

卷第二神仙服食

服五加皮酒

東華眞人《煮石經》﹕舜常登蒼梧山﹐曰厥金玉香艸﹐卽五加也﹐服之延年。故云﹕寧得一把五加﹐不用金玉滿車﹔寧得一斤地楡﹐安用明月寶珠。昔魯定公母﹐單服五加皮酒﹐以致長生。如張子聲﹑楊始建﹑王叔才﹑於世彥等﹐皆古人服五加皮酒而房室不絕﹐皆壽三百歲﹐有子三﹑二十人。世世有服五加皮酒而獲年壽者甚眾。

卷第二神仙服食

服桂

《抱朴子》云﹕趙他子服桂二十年﹐足下毛生﹐日行五百里﹐力舉千斤。

卷第二神仙服食

服松子

《列仙傳》﹕食松子﹐能飛行健﹐走如奔馬。《神仙傳》﹕松子不以多少﹐研爲膏﹐空心溫酒調下一匙頭﹐日三服則不饑渴。久服日行五百里﹐身輕體健。

卷第二神仙服食

服松節酒

《神仙傳》﹕治百節疼痛﹐久風虛﹐腳痺痛。松節釀酒﹐服之神驗。

卷第二神仙服食

服槐實

《神仙傳》﹕槐實於牛膽中漬浸百日﹐陰漧。每日吞一枚﹐十日身輕﹐二十日白髮再黑﹐百日通神。

卷第二神仙服食

服枸杞

《食療》云﹕枸杞葉能令人筋骨壯﹐除風補益﹐去虛勞﹐益陽事。春夏秋采葉﹐冬采子﹐可久食之。

卷第二神仙服食

服蓮花

太淸諸本艸﹕七月七日采蓮花七分﹐八月八日采蓮根八分﹐九月九日采蓮子九分﹐陰漧食之﹐令人不老。

卷第二神仙服食

服栗子

《食療》云﹕如腎气虛弱﹐取生栗子不以多少﹐令風漧之。每日空心細嚼之三五个﹐徐徐咽之。

卷第二神仙服食

服黃精

神仙服黃精成地仙﹕昔臨川有士人虐其婢﹐婢乃逃入山中。久之﹐見野艸枝葉可愛﹐卽拔取食之﹐甚美。自是常食之﹐久而不饑﹐遂輕健。夜息大木下﹐聞艸動以爲虎﹐懼而上木避之﹐及曉下平地﹐其身豁然﹐淩空而去﹐或自一峯之頂﹐若飛鳥焉﹐數歲﹐其家采薪見之﹐告其主﹐使捕之﹐不得。一日﹐遇絕壁下﹐以网三面圍之﹐俄而騰上山頂。其主異之﹐或曰﹕此婢安有仙風道骨﹖不過靈藥服食。遂以酒饌五味香美﹐置往來之路﹐觀其食否﹐果來食之﹐遂不能遠去﹐擒之。問以述其故﹐所指食之艸﹐卽黃精也。謹按﹕黃精寬中益气﹐補五藏﹐調良肌肉﹐充實骨髓﹐堅彊筋骨﹐延年不老﹐顏色鮮明﹐發白再黑﹐齒落更生。

卷第二神仙服食

神枕法

漢武帝東巡泰山下﹐見老翁鋤於道﹐背上有白光髙數尺。帝怪而問之﹐有道術否﹖老翁對曰﹕臣昔年八十五時﹐衰老垂死﹐頭白齒落﹐有道士者﹐教臣服棗﹐飲水﹐絕谷﹐並作神枕法﹐中有三十二物。內二十四物善﹐以當二十四气﹔其八物毒﹐以應八風。臣行轉少﹐黑髮更生﹐墮齒復出﹐日行三百里。臣今年一百八十矣﹐不能棄世入山﹐顧戀子孫﹐復還食穀﹐又已二十餘年﹐猶得神枕之力﹐往不復老。武帝視老翁﹐顏壯當如五十許人﹐驗問其鄰人﹐皆云信然。帝乃從授其方作枕﹐而不能隨其絕谷﹐飲水也。

神枕方﹕用五月五日﹐七月七日﹐取出林柏以爲枕。長一尺二寸﹐髙四寸﹐空中容一斗二升﹐以柏心赤者爲蓋﹐濃二分﹐蓋致之令密﹐又使開閉也。又鉆蓋上爲三行﹐每行四十九孔﹐凡一百四十七孔﹐令容粟大。用下項藥﹕芎當歸白芷辛荑杜衡白術本木蘭蜀椒桂漧薑防風人參桔梗白薇荊實肉蓯蓉飛廉柏實薏苡仁款冬花白衡秦椒麋蕪凡二十四物﹐以應二十四气。

烏頭附子藜蘆皂角艸礬石半夏細辛八物毒者﹐以應八風。

右三十二物各一兩﹐皆咀。以毒藥上安之﹐滿枕中﹐用囊以衣枕。百日而有光澤﹐一年體中無疾﹐一一皆愈而身盡香。四年白髮變黑﹐齒落重生﹐耳目聰明。神方驗祕﹐不傳非人也。武帝以問東方朔﹐答云﹕昔女廉以此傳玉靑﹐玉靑以傳廣成子﹐廣成子以傳黃帝。近者谷城道士淳於公枕此藥﹐枕百餘歲而頭髮不白。夫病之來皆從陽脈起﹐今枕藥枕﹐風邪不得侵入矣。又𨿽以布囊衣枕﹐猶當復以幃囊重包之﹐須欲臥時乃脫去之耳。詔賜老翁疋帛﹐老翁不受﹐曰﹕臣之於君﹐猶子之於父也﹐子知道以上之於父﹐義不受賞。又臣非賣道者﹐以陛下好善﹐故進此耳。帝止而更賜諸藥。

卷第二神仙服食

服菖蒲

《神仙服食》﹕菖蒲尋九節者﹐窨幹百日﹐爲末﹐日三服。久服聰明耳目﹐延年益壽。

《抱朴子》云﹕韓聚服菖蒲十三年﹐身上生毛﹐日誦萬言﹐冬袒不寒。須得石上生者﹐一寸九節﹐紫花尢善。

卷第二神仙服食

服胡麻

《神仙服食》﹕胡麻﹐食之能除一切痼疾﹐久服長生﹐肥健人﹐延年不老。

卷第二神仙服食

服五味

《抱朴子》﹕服五味十六年﹐面色如玉﹐入火不灼﹐入水不濡。

卷第二神仙服食

服藕實

《食醫心鏡》﹕藕實﹐味甘平﹐無毒。補中養气﹐淸神﹐除百病。久服令人止渴悅澤。

卷第二神仙服食

服蓮子蓮蕊

《日華子》云﹕蓮子並石蓮去心﹐久食令人心喜﹐益气﹑止渴。治腰痛﹐泄精﹐瀉痢。

《日華子》云﹕蓮花蕊﹐久服鎭心益色﹐駐顏輕身。

卷第二神仙服食

服何首烏

《日華子》云﹕何首烏﹐味甘﹐無毒﹐久服壯筋骨﹐益精髓﹐黑髭鬢﹐令人有子。

卷第二

四時所宜

春三月﹐此謂發陳﹐天地俱生﹐萬物以榮﹐夜臥早起﹐廣步於庭﹐被髮緩行﹐以使志生﹐生而勿殺﹐予而勿奪﹐賞而勿罰﹐此春气之應﹐養生之道也。逆之則傷肝﹐夏爲寒變﹐奉長者少。

春气溫﹐宜食麥﹐以涼之﹐不可一於溫也。禁溫飲食及熱衣服。

夏三月﹐此謂蕃秀﹐天地气交﹐萬物華實﹐夜臥早起﹐無厭於日﹐使志無怒﹐使華英成秀﹐使气得泄﹐若所愛在外﹐此夏气之應﹐養長之道也。逆之則傷心﹐秋爲瘧﹐奉收者少﹐冬至重病。

夏气熱﹐宜食菽﹐以寒之﹐不可一於熱也。禁溫飲食﹐飽食﹐濕地﹐濡衣服。

秋三月﹐此謂容平﹐天气以急﹐地气以明﹐早臥早起﹐與雞俱興﹐使志安寧﹐以緩秋刑﹐收斂神气﹐使秋气平﹐無外其志﹐使肺气淸﹐此秋气之應﹐養收之道也。逆之則傷肺﹐冬爲飧泄﹐奉藏者少。

秋气燥﹐宜食麻﹐以潤其燥。禁寒飲食﹐寒衣服。

冬三月﹐此謂閉藏﹐水冰地坼﹐無擾乎陽﹐早臥晚起﹐必待日光﹐使志若伏若匿﹐若有私意﹐若己有得﹐去寒就溫﹐無泄皮膚﹐使气亟奪﹐此冬气之應﹐養藏之道也。逆之則傷腎﹐春爲痿厥﹐奉生者少。

冬气寒﹐宜食黍﹐以熱性治其寒。禁熱飲食﹐溫炙衣服。

卷第二

五味偏走

酸澀以收﹐多食則膀胱不利﹐爲癃閉。苦燥以堅﹐多食則三焦閉塞﹐爲嘔吐。辛味薰蒸﹐多食則上走於肺﹐榮衛不時而心洞﹐鹹味湧泄﹐多食則外注於脈﹐胃竭﹐咽燥而病渴。甘味弱劣﹐多食則胃柔緩而虫過﹐故中滿而心悶。

辛走气﹐气病勿多食辛。咸走血﹐血病勿多食鹹。苦走骨﹐骨病勿多食苦。甘走肉﹐肉病勿多食甘。酸走筋﹐筋病勿多食酸。

肝病禁食辛﹐宜食粳米﹑牛肉﹑葵菜之類。心病禁食鹹﹐宜食小豆﹑犬肉﹑李﹑韭之類。脾病禁食酸﹐宜食大豆﹑豕肉﹑栗﹑藿之類。肺病禁食苦﹐宜食小麥﹑羊肉﹑杏﹑薤之類。腎病禁食甘﹐宜食黃黍﹑雞肉﹑桃﹑蔥之類。

多食酸﹐肝气以津﹐脾气乃絕﹐則肉胝而唇揭。多食鹹﹐骨气勞短﹐肥气折﹐則脈凝泣而變色。多食甘﹐心气喘滿﹐色黑﹐腎气不平﹐則骨痛而發落。多食苦﹐則脾气不濡﹐胃气乃濃﹐則皮槁而毛拔。多食辛﹐筋脈沮﹐精神乃央﹐則筋急而爪枯。五穀爲食﹐五果爲助﹐五肉爲益﹐五菜爲充﹐气味合和而食之﹐則補精益气。𨿽然五味調和﹐食飲口嗜﹐皆不可多也。多者生疾﹐少者爲益。百味珍饌﹐日有愼節﹐是爲上矣。

卷第二食療諸病

生地黃雞

治腰背疼痛﹐骨髓虛損﹐不能久立﹐身重气乏﹐盜汗﹐少食﹐時復吐利。

生地黃﹝半斤﹞飴糖﹝五兩﹞烏雞﹝一枚﹞

右三味﹐先將雞去毛﹑腸肚淨﹐細切﹐地黃與糖相和勻﹐內雞腹中﹐以銅器中放之﹐復置甑中蒸炊﹐飯熟成﹐取食之。不用鹽醋﹐惟食肉盡卻飲汁。

卷第二食療諸病

羊蜜膏

治虛勞﹐腰痛﹐咳嗽﹐肺痿﹐骨蒸。

熟羊脂﹝五兩﹞熟羊髓﹝五兩﹞白沙蜜﹝五兩﹐煉淨﹞生薑汁﹝一合﹞生地黃汁﹝五合﹞

右五味﹐先以羊脂煎令沸﹐次下羊髓又令沸﹐次下蜜﹑地黃﹑生薑汁﹐不住手攪﹐微火熬數沸成膏。每日空心溫酒調一匙頭。或作羹湯﹐或作粥食之亦可。

卷第二食療諸病

羊藏羹

治腎虛勞損﹐骨髓傷敗。

羊肝﹑肚﹑腎﹑心﹑肺﹝各一具﹐湯洗淨﹞牛酥﹝一兩﹞胡椒﹝一兩﹞蓽撥﹝一兩﹞豉﹝一合﹞陳皮﹝二錢﹐去白﹞良姜﹝二錢﹞艸果﹝兩个﹞蔥﹝五莖﹞

上件﹐先將羊肝等﹐慢火煮令熟﹐將汁濾淨。和羊肝等並藥﹐一同入羊肚內﹐縫合口﹐令絹袋盛之﹐再煮熟﹐入五味﹐旋旋任意食之。

卷第二食療諸病

羊骨粥

治虛勞﹐腰膝無力。

羊骨﹝一副﹐全者﹐捶碎﹞陳皮﹝二錢﹐去白﹞良姜﹝二錢﹞艸果﹝二个﹞生薑﹝一兩﹞鹽﹝少許﹞

右水三斗﹐慢火熬成汁﹐濾出澄淸﹐如常作粥﹐或作羹湯亦可。

卷第二食療諸病

羊脊骨粥

治下元久虛﹐腰腎傷敗。

羊脊骨﹝一具﹐全者﹐捶碎﹞肉蓯蓉﹝一兩﹐洗﹐切作片﹞艸果﹝三个﹞蓽撥﹝二錢﹞

上件﹐水熬成汁﹐濾去滓﹐入蔥白﹑五味﹐作面羹食之。

卷第二食療諸病

白羊腎羹

治虛勞﹐陽道衰敗﹐腰膝無力。

白羊腎﹝二具﹐切作片﹞肉蓯蓉﹝一兩﹐酒浸﹐切﹞羊脂﹝四兩﹐切作片﹞胡椒﹝二錢﹞陳皮﹝一錢﹐去白﹞蓽撥﹝二錢﹞艸果﹝二錢﹞

上件相和﹐入蔥白﹑鹽﹑醬﹐煮作湯﹐入面子﹐如常作羹食之。

卷第二食療諸病

豬腎粥

治腎虛勞損﹐腰膝無力﹐疼痛。

豬腎﹝一對﹐去脂膜﹐切﹞粳米﹝三合﹞艸果﹝二錢﹞陳皮﹝一錢﹐去白﹞縮砂﹝二錢﹞

上件﹐先將豬腎﹑陳皮等煮成汁﹐濾去滓﹐入酒少許﹐次下米成粥﹐空心食之。

卷第二食療諸病

枸杞羊腎粥

治陽气衰敗﹐腰腳疼痛﹐五勞七傷。

枸杞葉﹝一斤﹞羊腎﹝一對﹐細切﹞蔥白﹝一莖﹞羊肉﹝半斤﹐炒﹞

右四味拌勻﹐入五味﹐煮成汁﹐下米熬成粥﹐空腹食之。

卷第二食療諸病

鹿腎羹

治腎虛耳聾。

鹿腎﹝一對﹐去脂膜﹐切﹞

上件於豆豉中﹐入粳米三合﹐煮粥或作羹﹐入五味﹐空心食之。

卷第二食療諸病

羊肉羹

治腎虛衰弱﹐腰腳無力。

羊肉﹝半斤﹐細切﹞蘿卜﹝一个﹐切作片﹞艸果﹝一錢﹞陳皮﹝一錢﹐去白﹞良姜﹝一錢﹞

蓽撥﹝一錢﹞胡椒﹝一錢﹞蔥白﹝三莖﹞

上件﹐水熬成汁﹐入鹽﹑醬熬湯﹐下面子﹐作羹食之。將湯澄淸﹐作粥食之亦可。

卷第二食療諸病

鹿蹄湯

治諸風﹑虛﹐腰腳疼痛﹐不能踐地。

鹿蹄﹝四隻﹞陳皮﹝二錢﹞艸果﹝二錢﹞

上件﹐煮令爛熟﹐取肉﹐入五味﹐空腹食之。

卷第二食療諸病

鹿角酒

治卒患腰痛﹐暫轉不得。

鹿角﹝新者﹐長二三寸﹐燒令赤﹞

上件﹐內酒中浸二宿﹐空心飲之立效。

卷第二食療諸病

黑牛髓煎

治腎虛弱﹐骨傷敗﹐瘦弱無力。

黑牛髓﹝半斤﹞生地黃汁﹝半斤﹞白沙蜜﹝半斤﹐煉去蠟﹞

右三味和勻﹐煎成膏﹐空心酒調服之。

卷第二食療諸病

狐肉湯

治虛弱﹐五藏邪气。

狐肉﹝五斤﹐湯洗淨﹞艸果﹝五个﹞縮砂﹝二錢﹞蔥﹝一握﹞陳皮﹝一錢﹐去白﹞良姜﹝二錢﹞哈昔泥﹝一錢﹐卽阿魏﹞

上件﹐水一斗﹐煮熟﹐去艸果等﹐次下胡椒二錢﹐姜黃一錢﹐醋﹑五味﹐調和勻﹐空心食之。

卷第二食療諸病

烏雞湯

治虛弱﹐勞傷﹐心腹邪气。

烏雄鷄﹝一隻﹐洗淨﹐切作塊子﹞陳皮﹝一錢﹐去白﹞良姜﹝一錢﹞胡椒﹝二錢﹞艸果﹝二个﹞

上件﹐以蔥﹑醋﹑醬相和﹐入瓶內﹐封口﹐令煮熟﹐空腹食。

卷第二食療諸病

醍醐酒

治虛弱﹐去風濕。

醍醐﹝一盞﹞

上件﹐以酒一杯和勻﹐溫飲之﹐效驗。

卷第二食療諸病

山藥

治諸虛﹐五勞七傷﹐心腹冷痛﹐骨髓傷敗。

羊骨﹝七五塊﹐帶肉﹞蘿卜﹝一枚﹐切作大片﹞蔥白﹝一莖﹞艸果﹝五个﹞陳皮﹝一錢﹐去白﹞良姜﹝一錢﹞胡椒﹝二錢﹞縮砂﹝二錢﹞山藥﹝二斤﹞

上件同煮﹐取汁澄淸﹐濾去滓﹐面二斤﹐山藥二斤﹐煮熟﹐研泥﹐溲面作﹐入五味﹐空腹食之。

卷第二食療諸病

山藥粥

治虛勞﹐骨蒸﹐久冷。

羊肉﹝一斤﹐去脂膜﹐爛煮熟﹐研泥﹞山藥﹝一斤﹐煮熟﹐研泥﹞

上件﹐肉湯內下米三合﹐煮粥﹐空腹食之。

卷第二食療諸病

酸棗粥

治虛勞﹐心煩﹐不得睡臥。

酸棗仁﹝一碗﹞

右用水﹐絞取汁﹐下米三合煮粥﹐空腹食之。

卷第二食療諸病

生地黃粥

治虛弱骨蒸﹐四肢無力﹐漸漸羸瘦﹐心煩不得睡臥。

生地黃汁﹝一合﹞酸棗仁﹝二兩﹐水絞﹐取汁二盞﹞

上件﹐水煮同熬數沸﹐次下米三合煮粥﹐空腹食之。

卷第二食療諸病

椒面羹

治脾胃虛弱﹐久患冷气﹐心腹結痛﹐嘔吐不能下食。

川椒﹝三錢﹐炒﹐爲末﹞白面﹝四兩﹞

上件同和勻﹐入鹽少許﹐於豆豉作麵條﹐煮羹食之。

卷第二食療諸病

蓽撥粥

治脾胃虛弱﹐心腹冷气痛﹐妨悶不能食。

蓽撥﹝一兩﹞胡椒﹝一兩﹞桂﹝五錢﹞

右三味爲末。每用三錢﹐水三大碗﹐入豉半合﹐同煮令熟﹐去滓﹐下米三合作粥﹐空腹食之。

卷第二食療諸病

良姜粥

治心腹冷痛﹐積聚﹐停飲。

髙良姜﹝半兩﹐爲末﹞粳米﹝三合﹞

上件﹐水三大碗煎髙良姜至二碗﹐去滓﹐下米煮粥﹐食之效驗。

卷第二食療諸病

吳茱萸粥

治心腹冷气沖脇肋痛。

吳茱萸﹝半兩﹐水洗﹐去涎﹐焙漧﹐炒﹐爲末﹞

上件﹐以米三合﹐一同作粥﹐空腹食之。

卷第二食療諸病

牛肉脯

治脾胃久冷﹐不思飲食。

牛肉﹝五斤﹐去脂膜﹐切作大片﹞胡椒﹝五錢﹞蓽撥﹝五錢﹞陳皮﹝二錢﹐去白﹞

艸果﹝二錢﹞縮砂﹝二錢﹞良姜﹝二錢﹞

上件爲細末﹐生薑汁五合﹐蔥汁一合﹐鹽四兩﹐同肉拌勻﹐淹二日﹐取出焙漧﹐作脯﹐任意食之。

卷第二食療諸病

蓮子粥

治心志不寧。補中彊志﹐聰明耳目。

蓮子﹝一升﹐去心﹞

上件煮熟﹐研如泥﹐與粳米三合﹐作粥﹐空腹食之。

卷第二食療諸病

雞頭粥

治精气不足﹐彊志﹐明耳目。

雞頭實﹝三合﹞

上件煮熟﹐研如泥﹐與粳米一合﹐煮粥食之。

卷第二食療諸病

雞頭粉羹

治濕痺﹐腰膝痛。除暴疾﹐益精气﹐彊心志﹐耳目聰明。

雞頭﹝磨成粉﹞羊脊骨﹝一副﹐帶肉﹐熬取汁﹞

上件﹐用生薑汁一合﹐入五味調和﹐空心食之。

卷第二食療諸病

桃仁粥

治心腹痛﹐上气咳嗽﹐胸膈妨滿﹐喘急。

桃仁﹝三兩﹐湯煮熟﹐去尖﹑皮﹐研﹞

上件取汁﹐和粳米同煮粥﹐空腹食之。

卷第二食療諸病

生地黃粥

治虛勞﹐瘦弱﹐骨蒸﹐寒熱往來﹐咳嗽唾血。

生地黃汁﹝二合﹞

上件﹐煮白粥﹐臨熟時入地黃汁﹐攪勻﹐空腹食之。

卷第二食療諸病

鯽魚羹

治脾胃虛弱﹐泄痢﹐久不瘥者﹐食之立效。

大鯽魚﹝二斤﹞大蒜﹝兩塊﹞胡椒﹝二錢﹞小椒﹝二錢﹞陳皮﹝二錢﹞縮砂﹝二錢﹞蓽撥﹝二錢﹞

上件﹐蔥﹑醬﹑鹽﹑料物﹑蒜﹐入魚肚內﹐煎熟作羹﹐五味調和令勻﹐空心食之。

卷第二食療諸病

炒黃面

治泄痢﹐腸胃不固。

白面﹝一斤﹐炒令焦黃﹞

上件﹐每日空心溫水調一匙頭。

卷第二食療諸病

乳餅面

治脾胃虛弱﹐赤白泄痢。

乳餅﹝一个﹐切作豆子樣﹞

上件﹐用面拌煮熟﹐空腹食之。

卷第二食療諸病

炙黃雞

治脾胃虛弱﹐下痢。

黃雌雞﹝一隻﹐淨﹞

右以鹽﹑醬﹑醋﹑茴香﹑小椒末同拌勻﹐刷雞上﹐令炭火炙幹焦﹐空腹食之。

卷第二食療諸病

牛奶子煎蓽撥法

貞觀中﹐太宗苦於痢疾﹐眾醫不效﹐問左右能治愈者﹐當重賞。時有術士進此方﹕用牛奶子煎蓽撥﹐服之立瘥。

卷第二食療諸病

肉羹

治水腫﹐浮气﹐腹脹﹐小便澀少。

肉﹝一斤﹐細切﹞蔥﹝一握﹞艸果﹝三个﹞

上件﹐用小椒﹑豆豉﹐同煮爛熟﹐入粳米一合作羹﹐五味調勻﹐空腹食之。

卷第二食療諸病

黃雌雞

治腹中水癖﹐水腫。

黃雌雞﹝一隻﹐淨﹞艸果﹝二錢﹞赤小豆﹝一升﹞

上件﹐同煮熟﹐空心食之。

卷第二食療諸病

靑鴨羹

治十種水病不瘥。

靑頭鴨﹝一隻﹐退淨﹞艸果﹝五个﹞

上件﹐用赤小豆半升﹐入鴨腹內煮熟﹐五味調﹐空心食。

卷第二食療諸病

蘿卜粥

治消渴﹐舌焦﹐口漧﹐小便數。

大蘿卜﹝五个﹐煮熟﹐絞取汁﹞

上件﹐用粳米三合﹐同水並汁﹐煮粥食之。

卷第二食療諸病

野雞羹

治消渴﹐口漧﹐小便頻數。

野雞﹝一隻﹐淨﹞

右入五味﹐如常法作羹食之。

卷第二食療諸病

鵓鴿羹

治消渴﹐飲水無度。

白鵓鴿﹝一隻﹐切作大片﹞

上件﹐用土蘇一同煮熟﹐空腹食之。

卷第二食療諸病

雞子黃

治小便不通。

雞子黃﹝一枚﹐生用﹞

上件﹐服之不過三服﹐熟亦可食。

卷第二食療諸病

葵菜羹

治小便癃閉不通。

葵菜葉﹝不以多少﹐洗擇淨﹞

右煮作羹﹐入五味﹐空腹食之。

卷第二食療諸病

鯉魚湯

治消渴﹐水腫﹐黃膽﹐香港腳。

大鯉魚﹝一頭﹞赤小豆﹝一合﹞陳皮﹝二錢﹐去白﹞小椒﹝二錢﹞艸果﹝二錢﹞

上件﹐入五味﹐調和勻﹐煮熟﹐空腹食之。

卷第二食療諸病

馬齒菜粥

治香港腳﹐頭面水腫﹐心腹脹滿﹐小便淋澀。

馬齒菜﹝洗淨﹐取汁﹞

上件﹐和粳米同煮粥﹐空腹食之。

卷第二食療諸病

小麥粥

治消渴﹐口漧。

小麥﹝淘淨﹐不以多少﹞

右以煮粥﹐或炊作飯﹐空腹食之。

卷第二食療諸病

驢頭羹

治中風頭眩﹐手足無力﹐筋骨煩痛﹐言語蹇澀。

烏驢頭﹝一枚﹐洗淨﹞胡椒﹝二錢﹞艸果﹝二錢﹞

上件﹐煮令爛熟﹐入豆豉汁中﹐五味調和﹐空腹食之。

卷第二食療諸病

驢肉湯

治風狂﹐憂愁不樂﹐安心气。

烏驢肉﹝不以多少﹐切﹞

上件﹐於豆豉中﹐爛煮熟﹐入五味﹐空心食之。

卷第二食療諸病

狐肉羹

治驚風﹐癲癇﹐神情恍惚﹐言語錯謬﹐歌笑無度。

狐肉﹝不以多少及五臟﹞

上件﹐如常法入五味﹐煮令爛熟﹐空心食之。

卷第二食療諸病

熊肉羹

治諸風﹐香港腳﹐痺痛不仁﹐五緩筋急。

熊肉﹝一斤﹞

上件﹐於豆豉中﹐入五味﹑蔥﹑醬﹐煮熟﹐空腹食之。

卷第二食療諸病

烏雞酒

治中風﹐背彊﹐舌直不得語﹐目睛不轉﹐煩熱。

烏雌雞﹝一隻﹐洗淨﹐去腸肚﹞

上件﹐以酒五升﹐煮取酒二升﹐去滓。分作三服﹐相繼服之。汁盡﹐無時熬蔥白﹑生薑粥投之﹐蓋覆取汁。

卷第二食療諸病

羊肚羹

治諸中風。

羊肚﹝一枚﹐洗淨﹞粳米﹝二合﹞蔥白數莖豉﹝半合﹞蜀椒﹝去目﹐閉口者。

炒出汗﹐三十粒﹞生薑﹝二錢半﹐細切﹞

右六味拌勻﹐入羊肚內爛煮熟﹐五味調和﹐空心食之。

卷第二食療諸病

葛粉羹

治中風﹐心脾風熱﹐言語蹇澀﹐精神昏憒﹐手足不遂。

葛根﹝半斤﹐搗﹐取粉四兩﹞荊芥穗﹝一兩﹞豉﹝三合﹞

右三味﹐先以水煮荊芥﹑豉﹐六七沸﹐去滓﹐取汁﹐次將葛粉作索面﹐於汁中煮熟﹐空腹食之。

卷第二食療諸病

荊芥粥

治中風﹐言語蹇澀﹐精神昏憒﹐口面斜。

荊芥穗﹝一兩﹞薄荷葉﹝一兩﹞豉﹝三合﹞白粟米﹝三合﹞

上件﹐以水四升﹐煮取三升﹐去滓﹐下米煮粥﹐空腹食之。

卷第二食療諸病

麻子粥

治中風﹐五臟風熱﹐語言蹇澀﹐手足不遂﹐大腸滯澀。

冬麻子﹝二兩﹐炒﹐去皮﹐研﹞白粟米﹝三合﹞薄荷葉﹝一兩﹞荊芥穗﹝一兩﹞

上件﹐水三升﹐煮薄荷﹑荊芥﹐去滓﹐取汁﹐入麻子仁同煮粥﹐空腹食之。

卷第二食療諸病

惡實菜

卽牛蒡子﹐又名鼠粘子。治中風﹐燥熱﹐口漧﹐手足不遂及皮膚熱瘡。

惡實菜葉﹝肥嫩者﹞酥油上件﹐以湯煮惡實葉三五升﹐取出﹐以新水淘過﹐布絞取汁﹐入五味﹐酥點食之。

卷第二食療諸病

烏驢皮湯

治中風﹐手足不遂﹐骨節煩疼﹐心燥﹐口眼面目斜。

烏驢皮﹝一張﹐洗淨﹞

上件﹐蒸熟﹐細切如條﹐於豉汁中﹐入五味﹐調和勻﹐煮過﹐空心食之。

卷第二食療諸病

羊頭膾

治中風﹐頭眩﹐羸瘦﹐手足無力。

白羊頭﹝一枚﹐洗淨﹞

上件﹐蒸令爛熟﹐細切﹐以五味汁調和膾﹐空腹食之。

卷第二食療諸病

野豬

治久痔野雞病﹐下血不止﹐肛門腫滿。

野豬肉﹝二斤﹐細切﹞

上件﹐煮令爛熟﹐入五味﹐空心食之。

卷第二食療諸病

獺肝羹

治久痔下血不止。

獺肝﹝一副﹞

上件﹐煮熟﹐入五味﹐空腹食之。

卷第二食療諸病

鯽魚羹

治久痔﹐腸風﹐大便常有血。

大鯽魚﹝一頭﹐新鮮者﹐洗淨﹐切作片﹞小椒﹝二錢﹐爲末﹞艸果﹝一錢﹐爲末﹞

上件﹐用蔥三莖﹐煮熟﹐入五味﹐空腹食之。

卷第二

服藥食忌

但服藥不可多食生芫荽及蒜﹐雜生菜﹑諸滑物﹑肥豬肉﹑犬肉﹑油膩物﹐魚膾鮏羴等物。及忌見喪屍﹑產婦﹑淹穢之事。又不可食陳臭之物。

有術勿食桃﹑李﹑雀肉﹑胡荽﹑蒜﹑靑魚等物。有黎蘆勿食猩肉。有巴豆勿食蘆筍及野豬肉。有黃連﹑桔梗﹐勿食豬肉。有地黃勿食蕪荑。有半夏﹑菖蒲﹐勿食飴糖及羊肉。有細辛勿食生菜。有甘艸勿食菘菜﹑海藻。有牡丹勿食生胡荽。有商陸勿食犬肉。有常山勿食生蔥﹑生菜。有空靑﹑朱砂﹐勿食血。凡服藥通忌食血。有茯苓勿食醋。有鱉甲勿食莧菜。有天門冬勿食鯉魚。

凡久服藥通忌﹕未不服藥﹐又忌滿日。正﹑五﹑九月忌巳日。二﹑六﹑十月忌寅日。三﹑七﹑十一月忌亥日。四﹑八﹑十二月忌申日。

卷第二

食物利害

蓋食物有利害者﹐可知而避之。

面有气﹐不可食。生料色臭﹐不可食。漿老而飯餿﹐不可食。煮肉不變色﹐不可食。

諸肉非宰殺者﹐勿食。諸肉臭敗者﹐不可食。諸腦﹐不可食。凡祭肉自動者﹐不可食。

豬羊疫死者﹐不可食。曝肉不幹者﹐不可食。馬肝﹑牛肝﹐皆不可食。兔合眼﹐不可食。燒肉﹐不可用桑柴火。獐﹑鹿﹑麋﹐四月至七月勿食。二月內﹐勿食兔肉。諸肉脯﹐忌米中貯之﹐有毒。魚餒者﹐不可食。羊肝有孔者﹐不可食。諸鳥自閉口者﹐勿食。蟹八月後可食﹐餘月勿食。蝦不可多食﹐無須及腹下丹﹐煮之白者﹐皆不可食。臘月脯臘之屬﹐或經雨漏所漬﹑虫鼠嚙殘者﹐勿食。海味糟藏之屬﹐或經濕熱變損﹐日月過久者﹐勿食。六月﹑七月﹐勿食雁。鯉魚頭﹐不可食﹐毒在腦中。諸肝靑者﹐不可食。五月勿食鹿﹐傷神。九月勿食犬肉﹐傷神。十月勿食熊肉﹐傷神。不時者﹐不可食。諸果核未成者﹐不可食。諸果落地者﹐不可食。諸果虫傷者﹐不可食。桃杏雙仁者﹐不可食。蓮子不去心﹐食之成霍亂。甜瓜雙蒂者﹐不可食。諸瓜沈水者﹐不可食。蘑菇勿多食﹐發病。楡仁不可多食﹐令人瞑。菜著霜者﹐不可食。櫻桃勿多食﹐令人發風。蔥不可多食﹐令人虛。芫荽勿多食﹐令人多忘。竹筍勿多食﹐發病。木耳色赤者﹐不可食。三月勿食蒜﹐昏人目。二月勿食蓼﹐發病。九月勿食著霜瓜。四月勿食胡荽﹐生狐臭。十月勿食椒﹐傷人心。五月勿食韭﹐昏人五臟。

卷第二

食物相反

蓋食不欲雜﹐雜則或有所犯﹐知者分而避之。

馬肉不可與倉米同食。馬肉不可與蒼耳﹑姜同食。豬肉不可與牛肉同食。羊肝不可與椒同食﹐傷心。兔肉不可與姜同食﹐成霍亂。羊肝不可與豬肉同食。牛肉不可與栗子同食。羊肚不可與小豆﹑梅子同食﹐傷人。羊肉不可與魚膾﹑酪同食。豬肉不可與芫荽同食﹐爛人腸。馬奶子不可與魚膾同食﹐生癥瘕。鹿肉不可與魚同食。麋鹿不可與蝦同食。麋肉脂不可與梅﹑李同食。牛肝不可與魚同食﹐生風。牛腸不可與犬肉同食。雞肉不可與魚汁同食﹐生癥瘕。鵪鶉肉不可與豬肉同食﹐面生黑。鵪鶉肉不可與菌子同食﹐發痔。野雞不可與蕎面同食﹐生虫。野雞不可與胡桃﹑蘑菇同食。野雞卵不可與蔥同食﹐生虫。雀肉不可與李同食。雞子不可與鱉肉同食。雞子不可與生蔥﹑蒜同食﹑損气。雞肉不可與兔肉同食﹐令人泄瀉。野雞不可與鯽魚同食。鴨肉不可與鱉肉同食。野雞不可與豬肝同食。鯉魚不可與犬肉同食。野雞不可與魚同食﹐食之令人生癩疾。鯽魚不可與糖同食。鯽魚不可與豬肉同食。黃魚不可與蕎面同食。蝦不可與豬肉同食﹐損精。蝦不可與糖同食。蝦不可與雞肉同食。大豆黃不可與豬肉同食。黍米不可與葵菜同食﹐發病。小豆不可與鯉魚同食。楊梅不可與生蔥同食。柿﹑梨不可與蟹同食。李子不可與雞子同食。棗不可與蜜同食。李子﹑菱角不可與蜜同食。葵菜不可與糖同食。生蔥不可與蜜同食。萵苣不可與酪同食。竹筍不可與糖同食。蓼不可與魚膾同食。莧菜不可與鱉肉同食。韭不可與酒同食。苦苣不可與蜜同食。薤不可與牛肉同食﹐生癥瘕。芥末不可與兔肉同食﹐生瘡。

卷第二

食物中毒

諸物品類﹐有根性本毒者﹐有無毒而食物成毒者﹐有雜合相畏﹑相惡﹑相反成毒者﹐人不戒愼而食之﹐致傷腑臟和乳腸胃之气﹐或輕或重﹐各隨其毒而爲害﹐隨毒而解之。

如飲食後不知記何物毒﹐心煩滿悶者﹐急煎苦參汁飲﹐令吐出。或煮犀角汁飲之﹐或苦酒﹑好酒煮飲﹐皆良。

食菜物中毒﹐取雞糞燒灰﹐水調服之。或甘艸汁﹐或煮葛根汁飲之。胡粉水調服亦可。

食瓜過多﹐腹脹﹐食鹽卽消。食蘑菇﹑菌子毒﹐地漿解之。食菱角過多﹐腹脹滿悶﹐可暖酒和姜飲之卽消。食野山芋毒﹐土漿解之。食瓠中毒﹐煮黍穣汁飲之卽解。

食諸雜肉毒及馬肝漏脯中毒者﹐燒豬骨灰調服﹐或芫荽汁飲之﹐或生韭汁亦可。食牛﹑羊肉中毒﹐煎甘艸汁飲之。食馬肉中毒﹐嚼杏仁卽消﹐或蘆根汁及好酒皆可。食犬肉不消成脹﹐口漧﹐杏仁去皮﹑尖﹐水煎飲之。

食魚膾過多成虫瘕﹐大黃汁﹑陳皮末﹐同鹽湯服之。食蟹中毒﹐飲紫蘇汁﹐或冬瓜汁﹐或生藕汁解之。幹蒜汁﹑蘆根汁亦可。食魚中毒﹐陳皮汁﹑蘆根及大黃﹑大豆﹑朴硝汁皆可。

食鴨子中毒﹐煮秫米汁解之。食雞子中毒﹐可飲醇酒﹐醋解之。

飲酒大醉不解﹐大豆汁﹑葛花﹑椹子﹑柑子皮汁皆可。

食牛肉中毒﹐豬脂煉油一兩﹐每服一匙頭﹐溫水調下卽解。食豬肉中毒﹐飲大黃汁﹐或杏仁汁﹑朴硝汁﹐皆可解。

卷第二

禽獸變異

禽獸形類﹐依本體生者﹐猶分其性質有毒無毒者﹐況異像變生﹐豈無毒乎。倘不愼口﹐致生疾病﹐是不察矣。

獸岐尾﹐馬蹄夜目﹐羊心有孔﹐肝有靑黑﹐鹿豹文﹐羊肝有孔﹐黑雞白首﹐白馬靑蹄﹐羊獨角﹐白羊黑頭﹐黑羊白頭﹐白鳥黃首﹐羊六角﹐白馬黑頭﹐雞有四距﹐爆肉不燥﹐馬生角﹐牛肝葉孤﹐蟹有獨螯﹐魚有眼睫﹐蝦無須﹐肉入水動﹐肉經宿暖﹐魚無腸﹑膽﹑腮﹐肉落地不沾土﹐魚目開合及腹下丹。

卷第三米谷品

稻米

味甘苦﹐平﹐無毒。主溫中﹐令人多熱﹐大便堅﹐不可多食。卽糯米也。﹝蘇門者爲上﹐釀酒者多用。﹞

卷第三米谷品

粳米

味甘苦﹐平﹐無毒。主益气﹐止煩﹐止泄﹐和胃气﹐長肌肉。卽今有數種。﹝香粳米﹐匾子米﹑雪裏白﹐香子米。﹞香味尢勝。諸粳米搗碎﹐取其圓淨者﹐爲圓米﹐亦作渴米。

卷第三米谷品

粟米

味鹹﹐微寒﹐無毒。主養腎气﹐去脾胃中熱﹐益气。陳者良﹐治胃中熱﹐消渴﹐利小便﹐止痢。唐本艸注云﹕粟類多種﹐顆粒細如粱米﹐搗細﹐取勻淨者爲浙米。

卷第三米谷品

靑粱米

味甘﹐微寒﹐無毒。主胃痺﹐中熱﹐消渴﹐止泄痢﹐益气補中﹐輕身延年。

卷第三米谷品

白粱米

味甘﹐微寒﹐無毒。主除熱﹐益气。

卷第三米谷品

黃粱米

味甘﹐平﹐無毒。主益气和中﹐止泄。唐本注云﹕穗大毛長﹐穀米俱粗於白粱。

卷第三米谷品

黍米

味甘﹐平﹐無毒。主益气補中﹐多熱﹐令人煩。

久食昏人五臟﹐令人好睡﹐肺病宜食。

卷第三米谷品

丹黍米

味苦﹐微溫﹐無毒。主咳逆﹐霍亂﹐止煩渴﹐除熱。

卷第三米谷品

稷米

味甘﹐無毒。主益气﹐補不足。關西謂之糜子米﹐亦謂米。古者取其香可愛﹐故以供祭祀。

卷第三米谷品

河西米

味甘﹐無毒。補中益气。顆粒硬於諸米。出本地。

卷第三米谷品

綠豆

味甘寒﹐無毒。主丹毒﹐風疹﹐煩熱﹐和五臟﹐行經脈。

卷第三米谷品

白豆

味甘﹐平﹐無毒。調中﹐暖腸胃﹐助經脈。腎病宜食。

卷第三米谷品

大豆

味甘﹐平﹐無毒。殺鬼气﹐止痛﹐逐水﹐除胃中熱﹐下瘀血﹐解諸藥毒。作豆腐卽寒而動气。

卷第三米谷品

赤小豆

味甘酸﹐平﹐無毒。主下水﹐排膿血﹐去熱腫﹐止瀉痢﹐通小便。解小麥毒。

卷第三米谷品

回回豆子

味甘﹐無毒。主消渴。勿與鹽煮食之。出在回回地面﹐苗似豆﹐今田野中處處有之。

卷第三米谷品

靑小豆

味甘寒﹐無毒。主熱中﹐消渴。止下痢﹐去腹脹。產婦無乳汁﹐爛煮三五升食之﹐卽乳多。

卷第三米谷品

豌豆

味甘﹐平﹐無毒。調順榮衛﹐和中益气。

卷第三米谷品

匾豆

味甘﹐微溫。主和中。葉主霍亂吐下不止。

卷第三米谷品

小麥

味甘﹐微寒﹐無毒。主除熱﹐止煩躁﹐消渴﹐咽漧﹐利小便﹐養肝气﹐止痛﹐唾血。

卷第三米谷品

大麥

味鹹﹐溫﹑微寒﹐無毒。主消渴﹐除熱﹐益气﹐調中﹐令人多熱﹐爲五穀長。《藥性論》云﹕能消化宿食﹐破冷气。

卷第三米谷品

蕎麥

味甘﹐平寒﹐無毒。實腸胃﹐益气力。久食動風气﹐令人頭眩。和豬肉食之﹐患熱風﹐脫人須眉。

卷第三米谷品

白芝麻

味甘﹑大寒﹐無毒。治虛勞﹐滑腸胃﹐行風气﹐通血脈﹐去頭風﹐潤肌膚。食後生啖一合。與乳母食之﹐令子不生病。

卷第三米谷品

胡麻

味甘﹐微寒。除一切痼疾﹐久服長肌肉﹐健人。油﹐利大便﹐治胞衣不下。《修眞祕旨》云神仙服胡麻法﹕久服面光澤﹐不饑﹐三年水火不能害﹐行及奔馬。

卷第三米谷品

餳

味甘﹐微溫﹐無毒。補虛乏﹐止渴﹐去血﹐健脾﹐治嗽。小兒誤吞錢﹐取一斤﹐漸漸盡食之卽出。

卷第三米谷品

蜜

味甘﹐平﹑微溫﹐無毒。主心腹邪气﹐諸驚癇﹐補五臟不足﹐益中气﹐止痛﹐解毒﹐明耳目﹐和百藥﹐除眾病。

卷第三米谷品

曲

味甘﹐大暖。療藏府中風气﹐調中益气﹐開胃消食﹐補虛去冷。陳久者良。

卷第三米谷品

醋

味酸﹐溫﹐無毒。消癰腫﹑散水气﹐殺邪毒﹐破血運﹐除癥塊﹐堅積。醋有數種﹕酒醋﹑桃醋﹑麥醋﹑葡萄醋﹑棗醋﹑米醋爲上﹐入藥用。

卷第三米谷品

醬

味鹹酸﹐冷﹐無毒。除熱止煩﹐殺百藥﹑熱湯火毒﹐殺一切魚﹑肉﹑菜蔬毒﹐豆醬主治勝面醬。陳久者尢良。

卷第三米谷品

豉

味苦﹐寒﹐無毒。主傷寒﹐頭痛﹐煩躁﹐滿悶。

卷第三米谷品

鹽

味鹹﹐溫﹐無毒。主殺鬼蠱邪﹐疰毒傷寒﹐吐胸中痰癖﹐止心腹卒痛。多食傷肺﹐令人咳嗽﹐失顏色。

卷第三米谷品

酒

味苦甘辣﹐大熱﹐有毒。主行藥勢﹐殺百邪﹐通血脈﹐濃腸胃﹐潤皮膚﹐消憂愁﹐多飲損壽傷神﹐易人本性。酒有數般﹐惟醞釀以隨其性。

卷第三米谷品

虎骨酒

以酥炙虎骨搗碎﹐釀酒。治骨節疼痛﹐風疰冷痺痛。

卷第三米谷品

枸杞酒

以甘州枸杞依法釀酒。補虛弱﹐長肌肉﹐益精气﹐去冷風﹐壯陽道。

卷第三米谷品

地黃酒

以地黃絞汁釀酒。治虛弱﹐壯筋骨﹐通血脈﹐治腹內痛。

卷第三米谷品

松節酒

仙方以五月五日采松節﹐銼碎﹐煮水釀酒。治冷風虛﹐骨弱﹐腳不能履地。

卷第三米谷品

茯苓酒

仙方﹐依法茯苓釀酒。治虛勞﹐壯筋骨﹐延年益壽。

卷第三米谷品

松根酒

以松樹下撅坑置甕﹐取松根津液釀酒。治風﹐壯筋骨。

卷第三米谷品

羊羔酒

依法作酒﹐大補益人。

卷第三米谷品

五加皮酒

五加皮浸酒﹐或依法釀酒。治骨弱不能行走﹐久服壯筋骨﹐延年不老。

卷第三米谷品

膃肭臍酒

治腎虛弱﹐壯腰膝﹐大補益人。

卷第三米谷品

小黃米酒

性熱﹐不宜多飲﹐昏人五臟﹐煩熱多睡。

卷第三米谷品

葡萄酒

益气調中﹐耐饑彊志。酒有數等﹐有西番者﹐有哈剌火者﹐有平陽太原者﹐其味都不及哈剌火者。田地酒最佳。

卷第三米谷品

阿剌吉酒

味甘辣﹐大熱﹐有大毒。主消冷堅積﹐去寒气。用好酒蒸熬﹐取露成阿剌吉。

卷第三米谷品

速兒麻酒

又名撥糟。味微甘辣。主益气﹐止渴。多飲令人膨脹﹑生痰。

卷第三獸品

牛肉

味甘﹐平﹐無毒。主消渴﹐止泄﹐安中益气﹐補脾胃。

牛髓補中﹐塡精髓。

牛酥涼﹐益心肺﹐止渴﹑嗽﹐潤毛髮﹐除肺痿﹐心熱吐血。

牛酪味甘酸﹐寒﹐無毒。主熱毒﹐止消渴﹐除胸中虛熱﹐身面熱瘡。

牛乳腐微寒﹐潤五臟﹐利大小便﹐益十二經脈﹐微動气。

卷第三獸品

羊肉

味甘﹐大熱﹐無毒。主暖中﹐頭風﹐大風﹐汗出﹐虛勞﹐寒冷﹐補中益气。

羊頭涼﹐治骨蒸﹐腦熱﹐頭眩﹐瘦病。

羊心主治憂恚﹐膈气。

羊肝性冷﹐療肝气虛熱﹐目赤暗。

羊血主治女人中風﹑血虛﹐產後血暈﹐悶欲絕者﹐生飲一升。

羊五臟補人五臟。

羊腎補腎虛﹐益精髓。

羊骨熱﹐治虛勞﹐寒中﹐羸瘦。

羊髓味甘﹐溫。主治男女傷中﹐陰气不足﹐利血脈﹐益經气。

羊腦不可多食。

羊酪治消渴﹐補虛乏。

卷第三獸品

黃羊

味甘﹐溫﹐無毒。補中益气﹐治勞傷虛寒。其種類數等成羣﹐至於千數。

白黃羊生於野艸內。

黑尾黃羊生於沙漠中。能走善臥﹐行走不成羣。其腦不可食﹐髓骨可食﹐能補益人。煮湯無味。

卷第三獸品

山羊

味甘﹐平﹐無毒。補益人﹐生山谷中。

卷第三

獸品

味甘﹐平﹐無毒。補五勞七傷﹐溫中益气。其肉稍腥。

卷第三獸品

馬肉

味辛苦﹐冷﹐有小毒。主熱﹐下气﹐長筋骨﹐彊腰膝﹐壯健輕身。

馬頭骨作枕令人少睡。

馬肝不可食。

馬蹄白者治婦人漏下﹐白崩﹔赤者治婦人赤崩。

白馬莖味鹹甘﹐無毒。主傷中﹐脈絕﹐彊志﹐益气﹐長肌肉﹐令人有子﹐能壯盛陰气。

馬心主喜忘。馬肉內有生黑墨汁者﹐有毒﹐不可食。白馬多有之。

馬乳性冷﹐味甘。止渴﹐治熱。有三等﹐﹝一名升堅﹐一名晃禾兒﹐一名窗兀。﹞以升堅爲上。

卷第三獸品

野馬肉

味甘﹐平﹐有毒。壯筋骨。與家馬肉頗相似﹐其肉落地不沾沙﹐然不宜多食。

卷第三獸品

象肉

味淡。不堪食﹐多食令人體重。胸前小橫骨﹐令人能浮水。身有百獸肉﹐皆有分段﹐惟鼻是本肉。

象牙無毒。主諸鐵及雜物入肉﹐刮取屑﹐細研和水傅瘡上卽出。

卷第三獸品

駝肉

治諸風﹐下气﹐壯筋骨﹐潤皮膚﹐療一切頑麻風痺﹐肌膚緊急﹐惡瘡腫毒。

駝脂在兩峯內﹐有積聚者﹐酒服之良。

駝乳﹝系愛剌。﹞

性溫﹐味甘。補中益气﹐壯筋骨﹐令人不饑。

卷第三獸品

野駝

味甘﹐溫平﹐無毒。治諸風﹐下气﹐壯筋骨﹐潤皮膚。

駝峯治虛勞風。有冷積者﹐用葡萄酒溫調峯子油﹐服之良。好酒亦可。

卷第三獸品

熊肉

味甘﹐無毒。主風痺﹐筋骨不仁。若腹中有積聚﹐寒熱羸瘦者﹐不可食之﹐終身不除。

熊白涼﹐無毒。治風補虛損﹐殺勞虫。

熊掌食之可禦風寒。此是八珍之數﹐古人最重之。十月勿食之﹐損神。

卷第三獸品

驢肉

味甘﹐寒﹐無毒。治風狂憂愁不樂﹐安心气﹐解心煩。

頭肉治多年消渴﹐煮食之良。烏驢者﹐尢佳。

脂和烏梅作丸﹐治久瘧。

卷第三獸品

野驢

性味同。比家驢鬃尾長﹐骨骼大。食之能治風眩。

卷第三獸品

麋肉

味甘﹐溫﹐無毒。益气補中﹐治腰腳無力。不可與野雞肉及蝦﹑生菜﹑梅﹑李果實同食﹐令人病。

麋脂味辛﹐溫﹐無毒。主癰腫惡瘡﹐風痺﹐四肢拘緩。通血脈﹐潤澤皮膚。

麋皮作靴能除香港腳。

卷第三獸品

鹿肉

味甘﹐溫﹐無毒。補中﹐彊五臟﹐益气。

鹿髓甘﹐溫。主男女傷中﹐絕脈﹐筋急﹐咳逆﹐以酒服之。

鹿頭主消渴﹐夜夢見物。

鹿蹄主腳膝疼痛。

鹿腎主溫中﹐補腎﹐安五臟﹐壯陽气。

鹿茸味甘﹐微溫﹐無毒。主漏下惡血﹐寒熱驚癇﹐益气彊志﹐補虛羸﹐壯筋骨。

鹿角微鹹﹐無毒。主惡瘡癰腫﹐逐邪气﹐除小腹血急痛﹐腰脊痛及畱血在陰中。

卷第三獸品

獐肉

溫。主補益五臟。《日華子》云﹕肉無毒。八月至臘月食之﹐勝羊肉﹔十二月以後至七月食之﹐動气。道家多食﹐言無禁忌也。

卷第三獸品

犬肉

味鹹﹐溫﹐無毒。安五臟﹐補絕傷﹐益陽道﹐補血脈﹐濃腸胃﹐實下焦﹐塡精髓。黃色犬肉尢佳。不與蒜同食﹐必頓損人。九月不宜食之﹐令人損神。

犬四腳蹄煮飲之﹐下乳汁。

卷第三獸品

豬肉

味苦﹐無毒。主閉血脈﹐弱筋骨﹐虛肥人。不可久食﹐動風。患金瘡者﹐尢甚。

豬肚主補中益气﹐止渴。

豬腎冷。和理腎气﹐通利膀胱。

豬四蹄小寒。主傷撻諸敗瘡﹐下乳。

卷第三獸品

野豬肉

味苦﹐無毒。主補肌膚﹐令人虛肥。雌者肉更美﹐冬月食。橡子肉色赤﹐補人五臟﹐治腸風瀉血﹐其肉味勝家豬。

卷第三獸品

江豬

味甘﹐平﹐無毒。然不宜多食﹐動風气﹐令人體重。

卷第三獸品

獺肉

味鹹﹐平﹐無毒。治水气脹滿。療瘟疫病﹐諸熱毒風﹐咳嗽勞損。不可與兔同食。

獺肝甘﹐有毒。治腸風下血及主疰病相染。

獺皮飾領袖則塵垢不著。如風沙翳目﹐以袖拭之卽出。又魚刺鯁喉中不出者﹐取獺爪爬項下卽出。

卷第三獸品

虎肉

味鹹酸﹐平﹐無毒。主惡心欲嘔﹐益气力。食之入山﹐虎見則畏﹐辟三十六種魅。

虎眼睛主瘧疾﹐辟惡﹐止小兒熱驚。

虎骨主除邪惡气﹐殺鬼疰毒﹐止驚悸。主惡瘡鼠﹐頭骨尢良。

卷第三獸品

豹肉

味酸﹐平﹐無毒。安五臟﹐補絕傷﹐壯筋骨﹐彊志气。久食令人猛健忘﹐性粗疏﹐耐寒暑。正月勿食之﹐傷神。唐本注云﹕車駕鹵簿用豹尾﹐取其威重爲可貴也。

土豹腦子可治腰疼。

卷第三獸品

子

味甘﹐平﹐無毒。補益人。

卷第三獸品

麂肉

味甘﹐平﹐無毒。主五痔﹐多食能動人痼疾。

卷第三獸品

麝肉

無毒﹐性溫。似獐肉而腥﹐食之不畏蛇毒。

卷第三獸品

狐肉

溫﹐有小毒。《日華子》云﹕性暖﹐補虛勞﹐治惡瘡疥。

卷第三獸品

犀牛肉

味甘﹐溫﹐無毒。主諸獸蛇虫蠱毒﹐辟瘴气﹐食之入山不迷其路。

犀角味苦鹹﹐微寒﹐無毒。主百毒蠱疰﹐邪鬼瘴气﹐殺鉤吻﹑鴆羽﹑蛇毒。療傷寒﹑瘟疫。犀有數等﹕山犀﹑通天犀﹑辟塵犀﹑水犀﹑鎭帷犀。

卷第三獸品

野狼肉

味鹹﹐性熱﹐無毒。主補益五臟﹐濃腸胃﹐塡精髓。腹有冷積者﹐宜食之。味勝狐﹑犬肉。

野狼喉嗉皮熟成皮條﹐勒頭去頭痛。

野狼皮熟作番皮﹐大暖。

野狼尾馬胸堂前帶之﹐辟邪﹐令馬不驚。

野狼牙帶之辟邪。

卷第三獸品

兔肉

味辛﹐平﹐無毒。補中益气。不宜多食﹐損陽事﹐絕血脈﹐令人痿黃。不可與姜﹑橘同食﹐令人患卒心痛。妊娠不可食﹐令子缺唇。二月不可食﹐傷神。

兔肝主明目。

臘月兔頭及皮毛燒灰﹐酒調服之﹐治難產﹐胞衣不出﹐余血不下。

卷第三獸品

塔剌不花

一名土撥鼠。

味甘﹐無毒。主野雞瘡﹐煮食之宜人。生山後艸澤中。北人掘取以食﹐𨿽肥﹐煮則無油﹐湯無味。多食難克化﹐微動气。

皮作番皮﹐不濕透﹐甚暖。

頭骨去下頦肉﹐令齒全﹐治小兒無睡﹐懸之頭邊﹐卽令得睡。

卷第三獸品

獾肉

味甘﹐平﹐無毒。治上气咳逆﹐水脹不差﹐作羹食良。

卷第三獸品

野貍

味甘﹐平﹐無毒。主治鼠﹐惡瘡﹐頭骨尢良。

卷第三獸品

黃鼠

味甘﹐平﹐無毒。多食發瘡。

卷第三獸品

猴肉

味酸﹐無毒。主治諸風﹐勞疾。釀酒尢佳。

卷第三禽品

天鵝

味甘﹐性熱﹐無毒。主補中益气。鵝有三﹑四等﹐金頭鵝爲上﹐小金頭鵝爲次。

有花鵝者﹐有一等鵝不能鳴者﹐飛則翎響﹐其肉微腥﹐皆不及金頭鵝。

卷第三禽品

鵝

味甘﹐平﹐無毒。利五臟﹐主消渴。孟詵云﹕肉性冷﹐不可多食﹐亦發痼疾。《日華子》云﹕蒼鵝性冷有毒﹐食之發瘡。白鵝無毒﹐解五臟熱﹐止渴。脂潤皮膚﹐主治耳聾。

鵝彈補五臟﹐益气。有痼疾者﹐不宜多食。

卷第三禽品

雁

味甘﹐平﹐無毒。主風攣拘急﹐偏枯﹐气不通利﹐益气﹐壯筋骨﹐補勞瘦。

雁骨灰和米泔洗頭﹐長髮。

雁膏治耳聾﹐亦能長髮。

雁脂補虛羸﹐令人肥白。六月﹑七月勿食雁﹐令人傷神。

卷第三

禽品

味甘﹐溫﹐無毒。補中益气﹐食之甚有益人﹐炙食之味尢美。然有數等﹐白﹑黑頭﹑胡﹐其肉皆不同。

髓味甘美﹐補精髓。

卷第三禽品

水札

味甘﹐平﹐無毒。補中益气。宜炙食之﹐甚美。

卷第三禽品

丹雄鷄

味甘﹐平﹐微溫﹐無毒。主婦人崩中漏下赤白﹐補虛﹐溫中﹐止血。

白雄鷄味酸﹐無毒。主下气﹐療狂邪﹐補中﹐安五臟﹐治消渴。

烏雄鷄味甘酸﹐無毒。主補中﹐止痛﹐除心腹惡气。虛弱者﹐宜食之。

烏雌雞味甘﹐溫﹐無毒。主風寒濕痺﹐五緩六急﹐中惡﹐腹痛及傷折骨疼﹐安胎血﹐療乳難。

黃雌雞味酸﹐平﹐無毒。主傷中﹐消渴﹐小便數﹐不禁﹐腸﹐泄痢﹐補五臟。先患骨熱者﹐不可食。

雞子益气﹐多食令人有聲。主產後痢﹐與小兒食之止痢。《日華子》云﹕雞子﹐鎭心﹐安五臟。其白微寒﹐療目赤熱痛﹐除心下伏熱﹐止煩滿﹑咳逆。

卷第三禽品

野雞

味甘酸﹐微寒﹐有小毒。主補中益气﹐止泄痢。久食令人瘦。九月至十一月食之﹐稍有益﹐他月卽發五痔及諸瘡﹐亦不可與胡桃及菌子﹑木耳同食。

卷第三禽品

山雞

味甘﹐溫﹐有小毒。主五臟气喘不得息者﹐如食法服之。然久食能發五痔﹐與蕎麥麵同食生虫。今遼陽有食雞﹐味甚肥美﹔有角雞﹐味尢勝諸雞肉。

卷第三禽品

鴨肉

味甘﹐冷﹐無毒。補內虛﹐消毒熱﹐利水道及治小兒熱驚癇。

野鴨味甘﹐微寒﹐無毒。補中益气﹐消食﹐和胃气﹐治水腫。綠頭者爲上﹐尖尾者爲次。

卷第三禽品

鴛鴦

味鹹﹐平﹐有小毒。主治瘡。若夫婦不和者﹐作羹私與食之﹐卽相愛。

卷第三

禽品

味甘﹐平﹐無毒。治驚邪。

卷第三禽品

鵓鴿

味鹹﹐平﹐無毒。調精益气﹐解諸毒藥。

卷第三禽品

鳩肉

味甘﹐平﹐無毒。安五藏﹐益气明目﹐療癰腫﹐排膿血。

卷第三禽品

鴇肉

味甘﹐平﹐無毒。補益人。其肉粗味美。

卷第三禽品

寒鴉

味酸鹹﹐平﹐無毒。主瘦病﹐止咳嗽﹐骨蒸羸弱者。

卷第三禽品

鵪鶉

味甘﹐溫平﹐無毒。益气﹐補五臟﹐實筋骨﹐耐寒暑﹐消結熱﹐酥煎食之﹐令人肥下焦。四月以前未可食。

卷第三禽品

雀肉

味甘﹐無毒﹐性熱。壯陽道﹐令人有子。冬月者良。

卷第三禽品

蒿雀

味甘﹐溫﹐無毒。食之益陽道﹐美於諸雀。

卷第三魚品

鯉魚

味甘﹐寒﹐有毒。主咳逆上气﹐黃膽﹐止渴﹐安胎。治水腫﹐香港腳。天行病後不可食﹐有宿瘕者不可食。

卷第三魚品

鯽魚

味甘﹐溫平﹐無毒。調中﹐益五臟。和菜作羹食良﹐患腸風﹐痔下血宜食之。

卷第三魚品

魴魚

甘﹐溫平﹐無毒。補益與鯽魚同功。若作膾食﹐助脾胃。不可與疳痢人食。

卷第三魚品

白魚

味甘﹐平﹐無毒。開胃下食﹐去水气。久食發病。

卷第三魚品

黃魚

味甘﹐有毒。發風動气﹐不可與蕎面同食。

卷第三魚品

靑魚

味甘﹐平﹐無毒。南人作。不可與芫荽﹑面醬同食。

卷第三魚品

魚

味甘﹐寒﹐有毒。勿多食﹐目赤﹑須赤者﹐不可食。

卷第三魚品

沙魚

味甘鹹﹐無毒。主心气鬼疰﹑蠱毒﹑吐血。

卷第三魚品

鱔魚

味甘﹐平﹐無毒。主濕痺。天行病後﹐不可食。

卷第三魚品

鮑魚

味鮏臭﹐無毒。主墜蹶折瘀血﹐痺在四肢不散者﹐及治婦人崩血不止。

卷第三魚品

河魚

味甘﹐溫。主補虛﹐去濕气﹐治腰﹑腳﹑痔等疾。

卷第三魚品

石首魚

味甘﹐無毒。開胃益气。幹而味鹹者﹐名爲鱟。

卷第三魚品

阿八兒忽魚

味甘﹐平﹐無毒。利五臟﹐肥美人﹐多食難克化﹐脂黃肉粗﹐無鱗﹐骨止有脆骨。胞可作膘膠﹐甚粘。膘與酒化服之﹐消破傷風。其魚大者有一二丈長﹐一名鱘魚﹐又名魚。生遼陽東北海河中。

卷第三魚品

乞裏麻魚

味甘﹐平﹐無毒。利五臟﹐肥美人。脂黃肉稍粗。脆亦作膘。其魚大者﹐有五六尺長﹐生遼陽東北海河中。

卷第三魚品

鱉肉

味甘﹐平﹐無毒。下气﹐除骨節間勞熱結實壅塞。

卷第三魚品

蟹

味鹹﹐有毒。主胸中邪熱結痛﹐通胃气﹐調經脈。

卷第三魚品

蝦

味甘﹐有毒。多食損人。無須者﹐不可食。

卷第三魚品

螺

味甘﹐大寒﹐無毒。治肝气熱﹐止渴﹐解酒毒。

卷第三魚品

蛤蜊

味甘﹐大寒﹐無毒。潤五臟﹐止渴﹐平胃﹐解酒毒。

卷第三

魚品

味苦﹐平﹐無毒。理胃气﹐實下焦。

卷第三魚品

蚌

冷﹐無毒。明目﹐止消渴﹐除煩﹐解熱毒。

卷第三魚品

鱸魚

平。補五臟﹐益筋骨﹐和腸胃﹐治水气﹐食之宜人。

卷第三果品

桃

味辛甘﹐無毒。利肺气﹐止咳逆上气﹐消心下堅積﹐除卒暴擊血﹐破癥瘕﹐通月水﹐止痛。桃仁止心痛。

卷第三果品

梨

味甘﹐寒﹐無毒。主熱嗽﹐止渴﹐疏風﹐利小便﹐多食寒中。

卷第三果品

柿

味甘﹐寒﹐無毒。通耳鼻气﹐補虛勞﹐腸不足﹐濃脾胃。

卷第三果品

木瓜

味酸﹐溫﹐無毒。主濕痺邪气﹐霍亂吐下﹐轉筋不止。

卷第三果品

梅實

味酸﹐平﹐無毒。主下气﹐除煩熱﹐安心﹐止痢﹐住渴。

卷第三果品

李子

味苦﹐平﹐無毒。主僵僕﹐瘀血﹐骨痛﹐除痼熱﹐調中。

卷第三果品

柰子

味苦﹐寒。多食令人腹脹﹐病患不可食。

卷第三果品

石橊

味甘酸﹐無毒。主咽渴﹐不可多食﹐損人肺﹐止漏精。

卷第三果品

林檎

味甘酸﹐溫。不可多食﹐發熱﹐澀气﹐令人好睡。

卷第三果品

杏

味酸。不可多食﹐傷筋骨。杏仁有毒﹐主咳逆上气。

卷第三果品

柑子

味甘﹐寒。去腸胃熱﹐利小便﹐止渴。多食發痼疾。

卷第三果品

橘子

味甘酸﹐溫﹐無毒。止嘔﹐下气﹐利水道﹐去胸中瘕熱。

卷第三果品

橙子

味甘酸﹐無毒。去惡心。多食傷肝气。皮甚香美。

卷第三果品

栗

味鹹﹐溫﹐無毒。主益气﹐濃腸胃﹐補腎虛﹐炒食﹐壅人气。

卷第三果品

棗

味甘﹐無毒。主心腹邪气﹐安中養脾﹐助經脈﹐生津液。

卷第三果品

櫻桃

味甘﹐主調中﹐益脾气﹐令人好顏色。暗風人忌食。

卷第三果品

葡萄

味甘﹐無毒。主筋骨濕痺﹐益气彊志﹐令人肥健。

卷第三果品

胡桃

味甘﹐無毒。食之令人肥健﹐潤肌黑髮﹐多食動風。

卷第三果品

松子

味甘﹐溫﹐無毒。治諸風頭眩﹐散水气﹐潤五臟﹐延年。

卷第三果品

蓮子

味甘﹐平﹐無毒。補中養神﹐益气﹐除百疾﹐輕身不老。

卷第三果品

雞頭

味甘﹐平﹐無毒。主濕痺﹐腰膝痛﹐補中﹐除疾﹐益精气。

卷第三果品

芰實

味甘﹐平﹐無毒。主安中﹐補五臟﹐輕身不饑。

卷第三果品

荔枝

味甘﹐平﹐無毒。止渴生津﹐益人顏色。

卷第三果品

龍眼

味甘﹐平﹐無毒。主五臟邪气﹐安志﹐厭食﹐除虫﹐去毒。

卷第三果品

銀杏

味甘苦﹐無毒。炒食煮食皆可﹐生食發病。

卷第三果品

橄欖

味酸甘﹐溫﹐無毒。主消酒﹐開胃﹐下气﹐止渴。

卷第三果品

楊梅

味酸甘﹐溫﹐無毒。主祛痰﹐止嘔﹐消食﹐下酒。

卷第三果品

榛子

味甘﹐平﹐無毒。益气力﹐寬腸胃﹐健行﹐令人不饑。

卷第三果品

榧子

味甘﹐無毒。主五痔﹐去三虫﹐蠱毒鬼疰。

卷第三果品

沙糖

味甘﹐寒﹐無毒。主心腹熱脹﹐止渴﹐明目。﹝卽甘蔗汁熬成沙糖。﹞

卷第三果品

甜瓜

味甘﹐寒﹐有毒。止渴﹐除煩熱。多食發冷病﹐破腹。

卷第三果品

西瓜

味甘﹐平﹐無毒。主消渴﹐治心煩﹐解酒毒。

卷第三果品

酸棗

味酸甘﹐平﹐無毒。主心腹寒熱﹐邪結气聚﹐除煩。

卷第三果品

海紅

味酸甘﹐平﹐無毒。治泄痢。

卷第三果品

香圓

味酸甘﹐平﹐無毒。下气﹐開胸膈。

卷第三果品

株子

味酸甘﹐平﹐無毒﹐性微寒﹐不可多食。

卷第三果品

平波

味甘﹐無毒。止渴生津。置衣服篋笥中﹐香气可愛。

卷第三果品

八檐仁

味甘﹐無毒。止咳下气﹐消心腹逆悶。﹝其果出回回田地。﹞

卷第三果品

必思答

味甘﹐無毒。調中順气。﹝其果出回回田也。﹞

卷第三菜品

葵菜

味甘﹐寒平﹐無毒。爲百菜主。治五臟六府寒熱﹐羸瘦﹐五癃﹐利小便﹐療婦人乳難。

卷第三菜品

蔓菁

味苦﹐溫﹐無毒。主利五臟﹐輕身﹐益气。蔓菁子明目。

卷第三菜品

芫荽

味辛﹐溫﹐微毒。消穀﹐補五藏不足﹐通利小便。﹝一名胡荽。﹞

卷第三菜品

芥

味辛﹐溫﹐無毒。主除腎邪气﹐利九竅﹐明目﹐安中。

卷第三菜品

蔥

味辛﹐溫﹐無毒。主明目﹐補不足﹐治傷寒發汗﹐去腫。

卷第三菜品

蒜

味辛﹐溫﹐有毒。主散癰腫﹐除風邪﹐殺毒瓦斯。獨顆者佳。

卷第三菜品

韭

味辛﹐溫﹐無毒。安五臟﹐除胃熱﹐下气﹐補虛。可以久食。

卷第三菜品

冬瓜

味甘﹐平﹑微寒﹐無毒。主益气﹐悅澤駐顏﹐令人不饑。

卷第三菜品

黃瓜

味甘﹐平寒﹐有毒。動气發病﹐令人虛熱。不可多食。

卷第三菜品

蘿卜

味甘﹐溫﹐無毒。主下气消穀﹐去痰癖﹐治渴﹐制面毒。

卷第三菜品

胡蘿卜

味甘﹐平﹐無毒。主下气﹐調利腸胃。

卷第三菜品

天淨菜

味苦﹐平﹐無毒。除面目黃﹐彊志淸神﹐利五臟﹐﹝卽野苦買。﹞

卷第三菜品

瓠

味苦﹐寒﹐有毒。主面目四肢浮腫﹐下水。多食令人吐。

卷第三菜品

菜瓜

味甘﹐寒﹐有毒。利腸胃﹐止煩渴。不可多食。﹝卽稍瓜。﹞

卷第三菜品

葫蘆

味甘﹐平﹐無毒。主消水腫﹐益气。

卷第三菜品

蘑菇

味甘﹐寒﹐有毒。動气發病。不可多食。

卷第三菜品

菌子

味苦﹐寒﹐有毒。發五臟風壅經脈﹐動痔病﹐令人昏悶。

卷第三菜品

木耳

味苦﹐寒﹐有毒。利五臟﹐宣腸胃壅毒瓦斯。不可多食。

卷第三菜品

竹筍

味甘﹐無毒。主消渴﹐利水道﹐益气。多食發病。

卷第三菜品

蒲筍

味甘﹐無毒。補中益气﹐治血脈。

卷第三菜品

藕

味甘﹐平﹐無毒。主補中﹐養神﹐益气﹐除百疾﹐消熱渴﹐散血。

卷第三菜品

山藥

味甘﹐溫﹐無毒。補中益气﹐治風眩﹐止腰痛﹐壯筋骨。

卷第三菜品

芋

味辛﹐平﹐有毒。寬腸胃﹐充肌膚﹐滑中。野芋不可食。

卷第三菜品

萵苣

味苦﹐冷﹐無毒。主利五臟﹐開胸膈壅气﹐通血脈。

卷第三菜品

白菜

味甘﹐溫﹐無毒。主通行腸胃﹐除胸中煩﹐解酒渴。

卷第三菜品

蓬蒿

味甘﹐平﹐無毒。主通利腸胃﹐安心气﹐消水飲。

卷第三菜品

茄子

味甘寒﹐有小毒。動風﹐發瘡及痼疾。不可多食。

卷第三菜品

莧

味苦﹐寒﹐無毒。通九竅。莧子﹐益精。菜﹐不可與鱉同食。

卷第三菜品

蕓臺

味辛﹐溫﹐無毒。主風熱﹐丹毒﹐乳癰。

卷第三菜品

波

味甘﹐冷﹐微毒。利五藏﹐通腸胃熱﹐解酒毒。﹝卽赤根。﹞

卷第三

菜品

味甘﹐寒﹐無毒。調中下气﹐去頭風﹐利五藏。

卷第三菜品

香菜

味辛﹐平﹐無毒。與諸菜同食﹐气味香﹐辟腥。

卷第三菜品

蓼子

味辛﹐溫﹐無毒。主明目﹐溫中﹐耐風寒﹐下水气。

卷第三菜品

馬齒

味酸﹐寒﹐無毒。主靑盲白翳﹐去寒熱﹐殺諸虫。

卷第三菜品

天花

味甘﹐平﹐有毒。與蘑菇稍相似﹐未詳其性。﹝生五臺山。﹞

卷第三菜品

回回蔥

味辛﹐溫﹐無毒。溫中﹐消穀﹐下气﹐殺虫。久食發病。

卷第三菜品

甘露子

味甘﹐平﹐無毒。利五藏﹐下气﹐淸神。﹝名滴露。﹞

卷第三菜品

楡仁

味辛﹐溫﹐無毒。可作醬﹐甚香美。能助肺气﹐殺諸虫。

卷第三菜品

沙吉木兒

味甘﹐平﹐無毒。溫中﹐益气﹐去心腹冷痛。﹝卽蔓菁根。﹞

卷第三菜品

出兒

味甘﹐平﹐無毒。通經脈﹐下气﹐開胸膈。﹝卽根也。﹞

卷第三菜品

山丹根

味甘﹐平﹐無毒。主邪气腹脹﹐除諸瘡腫。﹝一名百合。﹞

卷第三菜品

海菜

味鹹﹐寒﹐微腥﹐無毒。主癭癅﹐破气核﹑癰腫。勿多食。

卷第三菜品

蕨菜

味苦﹐寒﹐有毒。動气發病﹐不可多食。

卷第三菜品

薇菜

味甘﹐平﹐無毒。益气﹐潤肌﹐淸神﹐彊志。

卷第三菜品

苦買菜

味苦﹐冷﹐無毒。治面目黃﹐彊力﹐止困﹐可敷諸瘡。

卷第三菜品

水芹

味甘﹐平﹐無毒。主養神益气﹐令人肥健﹐殺藥毒﹐療女人赤沃。

卷第三料物性味

胡椒

味辛﹐溫﹐無毒。主下气﹐除藏府風冷﹐去痰﹐殺肉毒。

卷第三料物性味

小椒

味辛﹐熱﹐有毒。主邪气咳逆﹐溫中﹐下冷气﹐除濕痺。

卷第三料物性味

良姜

味辛﹐溫﹐無毒。主胃中冷逆﹐霍亂﹐腹痛﹐解酒毒。

卷第三料物性味

茴香

味甘﹐溫﹐無毒。主膀胱﹑腎經冷气﹐調中止痛﹐住嘔。

卷第三料物性味

蒔蘿

味辛﹐溫﹐無毒。健脾開胃﹐溫中﹐補水藏﹐殺魚﹑肉毒。

卷第三料物性味

陳皮

味甘﹐平﹐無毒。止消渴﹐開胃气﹐下痰﹐破冷積。

卷第三料物性味

艸果

味辛﹐溫﹐無毒。治心腹痛﹐止嘔﹐補胃﹐下气﹐消酒毒。

卷第三料物性味

桂

味甘辛﹐大熱﹐有毒。治心腹寒熱﹐冷痰﹐利肝肺气。

卷第三料物性味

姜黃

味辛苦﹐寒﹐無毒。主心腹結積﹐下气破血﹐除風熱。

卷第三料物性味

蓽撥

辛﹐溫﹐無毒。溫中下气﹐補腰腳痛﹐消食﹐除胃冷。

卷第三料物性味

縮砂

味辛﹐溫﹐無毒。主虛勞冷瀉﹐宿食不消﹐下气。

卷第三料物性味

蓽澄茄

味辛﹐溫﹐無毒。消食下气﹐去心腹脹﹐令人能食。

卷第三料物性味

甘艸

味甘﹐平﹐無毒。和百藥﹐解諸毒。

卷第三料物性味

芫荽子

辛﹐溫﹐無毒。消食﹐治五藏不足﹐殺魚﹑肉毒。

卷第三料物性味

漧薑

味辛﹐溫熱﹐無毒。主胸膈咳逆﹐止腹痛﹐霍亂﹐脹滿。

卷第三料物性味

生薑

味辛﹐微溫。主傷寒頭痛﹐咳逆上气﹐止嘔﹐淸神。

卷第三料物性味

五味子

味酸﹐溫﹐無毒。益气﹐補精﹐溫中﹐潤肺﹑養藏彊陰。

卷第三料物性味

苦豆

味苦﹐溫﹐無毒。主元藏虛冷﹐腹脇脹滿﹐治膀胱疾。

卷第三料物性味

紅曲

味甘﹐平﹐無毒。健脾﹐益气﹐溫中。腌魚﹑肉內用。

卷第三料物性味

黑子兒

味甘﹐平﹐無毒。開胃下气。燒餅內用﹐極香美。

卷第三料物性味

馬思答吉

味苦香﹐無毒。去邪惡气﹐溫中利膈﹐順气止痛﹐生津解渴﹐令人口香。﹝生回回地面﹐云是極香種類。﹞

卷第三料物性味

咱夫蘭

味甘﹐平﹐無毒。主心憂鬱積﹐气悶不散﹐久食令人心喜。﹝卽是回回地面紅花﹐未詳是否。﹞

卷第三料物性味

哈昔呢

味辛﹐溫﹐無毒。主殺諸虫﹐去臭气﹐破癥瘕﹐下惡除邪﹐解蠱毒。﹝卽阿魏。﹞

卷第三料物性味

穩展

味辛﹐溫苦﹐無毒。主殺虫去臭。其味與阿魏同。又云﹐卽阿魏樹根﹐腌羊肉香味甚美。

卷第三料物性味

胭脂

味辛﹐溫﹐無毒。主產後血運﹐心腹絞痛﹐可敷遊腫。

卷第三料物性味

梔子

味苦﹐寒﹐無毒。主五內邪气﹐療目赤熱﹐利小便。

卷第三料物性味

蒲黃

味甘﹐平﹐無毒。治心腹寒熱﹐利小便﹐止血疾。

卷第三料物性味

回回靑

味甘﹐寒﹐無毒。解諸藥毒。可敷熱毒瘡腫。

跋

《飲膳正要》三卷﹐元忽思慧撰。前有天歷三年常普蘭奚進書表﹐虞集奉敕序﹐蓋元代飲膳太醫官書也。明景泰間重刻於內府。此本《宋樓藏書志》作元刊元印﹐余向見常熟瞿氏鐵琴銅劍樓藏本﹐同出一刻而楮印較遜。有景泰年序﹐知此爲明本而非元本﹐特佚去景泰一序耳。其書詳於育嬰﹐妊娠﹑飲膳衛生﹑食性宜忌。諸端𨿽未合於醫學眞理﹐然可考見元人之俗尙。舊時民間傳本極稀﹐近世藏目以鈔本爲多﹐究不若此刊本之可信。余求之有年﹐十七年冬始覯之於東京靜嘉文庫﹐因得借印流傳﹐償余夙昔之願焉。

民國紀元十有九年十月鹽海張元濟景泰一序﹐原書已佚﹐初版未獲印入﹐殊爲缺憾﹐嗣從瞿氏借得﹐今當重印﹐因以冠諸捲端﹐讀者鑑之。元濟再識。

