

傷寒百證歌說許叔微述

卷一

第一證﹟傷寒脈證總論歌

大浮數動滑陽脈。陰病見陽生可得。沈澀弦微弱屬陰。陽病見陰終死厄。﹝仲景云。脈大浮數動滑。此名陽也。脈沈澀若弦微。此名陰也。陰病見陽脈者生。陽病見陰脈者死。﹞陰陽交互最難明。輕重斟量當別白。﹝脈𨿽有陰陽。須看輕重以分表裏。在下文。﹞輕手脈浮爲在表。表實浮而兼有力。但浮無力表中虛。自汗惡風常淅淅。﹝傷寒先要辧表裏虛實。

此四者爲急。仲景云。浮爲在表。沈爲在裏。然表證有虛有實。浮而有力者表實也。無汗不惡風。浮而無力者。表虛也。

自汗惡風也。﹞重手脈沈爲在裏。裏實脈沈來亦實。重手無力大而虛。此是裏虛宜審的。﹝裏證亦有虛實。脈沈而有力者。

裏實也。故腹滿。大便不通。沈而無力者。裏虛也。或泄利或陰証之類。以上八句。辧表裏虛實盡矣。﹞風則虛浮寒牢堅。

水停水必沈潛。動則爲痛數爲熱。支飲應須脈急弦。太過之脈爲可怪。不及之脈亦如然。﹝仲景云。風則虛浮。寒則牢堅。沈潛水。支飲急弦。動則爲痛數則熱煩。太過可怪。不及亦然。邪不空見。中必有姦。﹞榮衛太盛名髙章。髙章相搏名曰綱。榮衛微時名﹝徒頰切。恐懼也。﹞卑卑相搏損名彰。榮衛旣和名緩遲。緩遲名沈此最良。九種脈中辧虛實。

長沙之訣妙難忘。﹝仲景云。寸口衛气盛名曰髙。榮气盛名曰章。髙章相搏。名曰綱。衛气弱名曰。榮气弱名曰卑。

卑相搏。名曰損。衛气和名曰緩。榮气和名曰遲。緩遲相搏。名曰沈。大抵仲景脈法。論傷寒與雜病脈法異。故予嘗撰仲景三十六種脈法。﹞瞥瞥有如羹上肥。此脈定知陽气微。縈縈來如蛛絲細。卻是體中陰气衰。脈如瀉漆之絕者。病患亡血更何疑。﹝仲景云。脈瞥瞥如羹上肥者。陽气微也。脈縈縈如蜘蛛絲者。陽气衰也。脈綿綿如瀉漆之絕者。亡血也。陽气衰。千金雲。作陰气衰。﹞陽結藹藹如車蓋。陰結循竿亦象之。﹝仲景云。藹藹如車蓋者。陽結也。累累如循竿者。陰結也。﹞陽盛則促來一止。陰盛則結緩而遲。﹝此謂促結二脈也。仲景云。脈來緩。時一止。名曰結。脈來數時一止。名曰促脈陽盛則促。陰盛則結。﹞縱橫逆順宜審察。殘賊災怪要須知。﹝仲景云。脈有相乘。有縱有橫。有逆有順。何謂也。

曰水行乘火。金行乘木。名曰縱。火行乘水。木行乘金。名曰橫。水行乘金。火行乘木。名曰逆。金行乘水。木行乘火。

名曰順也。又曰。脈有殘賊。何謂也。師曰。脈有弦﹑緊﹑浮﹑滑﹑沈﹑澀。此六者。名殘賊。能爲諸賊作病也。又問曰。脈有災怪。何謂也。答曰。舊時服藥。今乃發作。故謂災怪。﹞脈靜人病內虛故。人安脈病曰行屍。﹝仲景云。脈病人不病曰行屍。以無主气。故眩僕不知人。人病脈不病。名曰內虛。以無谷神。𨿽困無苦。﹞右手气口當主气。主血人迎左其位。气口緊盛食必傷。人迎緊盛風邪熾。﹝左爲人迎。右爲气口。人迎緊盛。傷於風。气口緊盛。傷於食也。﹞數爲在腑遲爲髒。浮爲在表沈在裏。﹝仲景云。浮爲在表。沈爲在裏。數爲在腑。遲爲在髒。﹞脈浮而緩風傷榮。浮緊兼澀寒傷衛。脈微大忌令人吐。欲下猶防虛且細。﹝仲景云。脈微不可吐。虛細不可下。﹞沈微气弱汗爲難。三者要須常審記。﹝孫用和云。陰虛。脈沈微而气弱者。不可汗。三者汗﹑下﹑吐三候。脈有不可行者。切當審也。﹞陽加於陰有汗證。左手沈微卻應未。﹝素問云。陽加於陰。謂之汗。﹞趺陽胃脈定死生。﹝仲景說趺陽脈者。凡十有一。﹞太溪腎脈爲根蒂。﹝傷寒必診太溪趺陽者。謂以腎脈胃脈爲主。仲景譏世人握手不及足者以此。﹞脈來六至或七至。邪气漸深須用意。浮大晝加並屬陽。沈細夜加分陰位。九至以上來短促。狀若湧泉無入气。更加懸絕漸無根。命絕天眞當死矣。﹝孫尙云。脈及七至六至以上。浮大。晝加病。沈細夜加病。更及八至。精气消。神气亂。必有散脫精神之候。須切急爲治療。又加之九至十至。

𨿽和扁亦難救。如八至九至。加以懸絕。懸絕者無根也。如泉之通。脈無入气。天眞盡而必死矣。﹞病患三部脈調勻。大小浮沈遲數類。此是陰陽气已和。勿藥自然應可喜。﹝仲景脈。寸口﹑關上﹑尺中三處。大小浮沈遲數同類。𨿽有寒熱不解。此脈已和。𨿽劇。當愈。﹞

卷一

第二證﹟傷寒病證總類歌

傷寒中風與溫濕。熱病痙並時疫。證候陰陽𨿽則同。別爲調治難專一。﹝以上七證。大略𨿽相似。須別作調治。﹞

一則桂枝二麻黃。三則靑龍如鼎立。精對無差立便安。何須更數交傳日。﹝孫尙云。一桂枝。二麻黃。三靑龍。三日能精對無差。立當見效。不須更候五日轉瀉。反致壞病也。﹞發熱惡寒發於陽。無熱惡寒自陰出。﹝仲景云。發熱而惡寒者。

發於陽也。無熱而惡寒者。發於陰也。﹞陽盛熱多內外熱。白虎相當並竹葉。﹝白虎湯。竹葉石膏湯。皆治內外熱證。﹞陰盛寒濕脈沈弦。四逆理中爲最捷。﹝孫兆云。陰盛寒濕。則用四逆湯。理中丸。﹞熱邪入胃結成毒。大小承气宜疏泄。﹝熱邪入胃。久則胃傷爛。宜調胃。或大小承气湯。﹞胸滿宜用瀉心湯。﹝胸滿證候。用大小瀉心湯。﹞結胸痞气當分別。按之不痛爲虛靳。按之若痛爲實結。淺深大小陷胸丸。仲景方中不徒設。﹝孫兆云。結胸痞气兩分淺深則大小陷胸丸。﹞茵陳可治發黃證。柏皮治痢兼下血。﹝發黃膽熱。則用茵陳湯。下利腸毒惡痢下血。柏皮湯。﹞小便不利更喘滿。煩渴五苓安可缺。﹝利小便止煩渴。用五苓散。﹞半在裏兮半在表。加減小柴胡有法。﹝小柴胡治半在表裏。仲景有加減法。﹞夜中得脈日中愈。陰得陽兮災必脫。日中得脈中夜安。陽得陰兮自相悅。陰陽調順自和同。不須攻治翻爲孽。﹝孫尙云。凡傷寒三日脈微而微數以順四時。身涼而和者。此名欲解也。夜半得脈。來日日中愈。陰得陽而解也。日中得脈。夜半愈。陽得陰而和也。陰陽和同爾。﹞

卷一

第三證﹟表證歌

身熱惡寒脈又浮。偏宜發汗更何求。﹝仲景云。脈浮宜以汗解之。﹞要須手足俱周徧。不欲淋漓似水流。﹝金匱云。凡發汗欲令手足皆周。一時間益佳。但不欲流離。若病不解。當重發汗。汗多則亡陽。陽虛不得重發汗也。﹞輕則隨時與和解。重須正發病當瘳。﹝仲景有和解之者。有正發之者。和解若小柴胡桂枝是也。正發若麻黃之類是也。﹞初春陽弱陰尙勝。不可亟奪成擾搜。夏時暑熱脈洪大。玄府開時汗易謀。﹝初春陽弱。不可大發汗以擾乎陽。夏則玄府汗空開。故易汗。﹞不可汗脈微而弱。更兼尺中脈遲緩。﹝金匱云。脈微不可發汗。無陽故也。又云。尺中脈遲。榮不足。血气少。

不可汗。﹞微弱無陽遲少血。安可麻黃求發散。更有衄血並下血。﹝仲景云。衄家不可發汗。發汗則額上陷。亡血家不可發汗。則寒栗而振。﹞風溫濕溫如何發。壞病虛煩且愼之。腹間動气宜區別。﹝此五證皆不可汗。解在第三十一。﹞婦人經水適來時。此是小柴胡證決。忽然誤汗表裏虛。鬱冒不知人作孽。﹝婦人經水適來適斷。屬小柴胡證。誤汗。鬱冒不知人。﹞

卷一

第四證﹟裏證歌

不惡寒兮反惡熱。胃中漧燥並潮熱。﹝陽明證。身熱。汗自出。不惡寒。反惡熱。當下之。又云。潮熱者。實也。宜下之。﹞手心腋下汗常潤。小便如常大便結。腹滿而喘或譫語。脈沈而滑裏證決。﹝手心與兩腋下潤。小便如經。大便結硬。皆裏證也。內實則腹滿而喘。沈而滑者病在內。是曰裏證也。﹞陽盛陰虛速下之。安可日數拘屑屑。﹝仲景云。陽盛陰虛。汗之則死。下之則愈。蓋陽盛則外熱。陰虛則內熱。內外皆熱。故當下。𨿽三二日便可下。不必四五日過經也。﹞

失下心胸皆疰悶。冒郁不安成熱厥。﹝失下則熱極生寒。故冒而厥。厥則半日後復熱也。﹞庸醫不曉疑是陰。誤進熱藥精魂絕。﹝庸醫見厥。便以爲陰。誤服熱藥。則發斑發黃。不知人也。﹞三陰大約可溫之。積證見時方發泄。太陰腹滿或時痛。少陰口燥心下渴。積證悉具更無疑。要在安詳加審別。﹝三陰大約可溫。惟有積證當下。仲景云。太陽病。醫反下之。

因腹滿時痛屬太陰。桂枝加芍藥湯主之。其大實痛。則大黃湯主之。又云。少陰口燥咽漧。急下之。宜承气湯。如此者當下之也。﹞病猶在表不可下。脈浮更兼虛細者。﹝仲景云。脈浮爲在表。又云虛細。不可下之。﹞惡寒嘔吐小便淸。﹝惡寒者。表未解。金匱云。欲吐者不可下。小便淸者。知不在裏而在表也。﹞不轉矢气應難瀉。﹝不轉矢气者。屎彊硬。其後必溏也。﹞大便堅硬小便數。﹝脾約證。﹞陽明自汗津液寡。﹝蜜兌證。﹞如斯之類下爲難。莫便參差成誤也。

卷一

第五證﹟表裏寒熱歌

病患身熱欲得衣。寒在骨髓熱在肌。先與桂枝使寒已。小柴加桂次溫之。病患身寒衣褫退。寒在皮膚熱在髓。白虎加參先除熱。桂黃各半解其外。﹝仲景云。病患身大熱。反欲得衣者。熱在皮膚。寒在骨髓也。身大寒。反不欲近衣者。

寒在皮膚。熱在骨髓也。仲景俱無治法。朱肱云。寒在骨髓。先與桂枝。次與小柴胡加桂湯。熱在骨髓。先以白虎加人參湯。以除其熱。次以桂枝麻黃各半湯。以解其外也。﹞病有標本並始末。先後不同當審察。裏寒表熱脈沈遲。裏熱表寒脈必滑。﹝朱肱云。裏寒表熱者。脈沈而遲。裏熱表寒。脈必滑也。﹞

卷一

第六證﹟表裏虛實歌

脈浮而緩表中虛。有汗惡風腠理疏。浮緊而澀表卻實。惡寒無汗體焚如。﹝傷寒最要辧表裏虛實爲先。有表實。有表虛。有裏實。有裏虛。有表裏俱實。有表裏俱虛。先辧此六者。然後用藥。無不瘥矣。蓋脈浮而緩。又惡風有汗。此表虛中風證也。脈浮緊而澀。尺有力。惡寒無汗。此表實。傷寒證也。﹞脈沈無力裏虛證。四逆理中爲對病。沈而有力緊且實。柴胡承气宜相應。﹝裏虛宜溫之。故用四逆理中。裏實。宜下之。故用柴胡承气。﹞又有表和而裏病。下之則愈斯爲正。裏和表病汗爲宜。忽然誤下應難拯。﹝外臺云。表和裏病。下之則愈。汗之則死。裏和表病。汗之則愈。下之則死。﹞

虛則溫之實瀉之。病形脈證要相宜。更兼藥餌如精對。立便安康待甚時。﹝孫尙云。精對無差。立當見效。不必三日以前汗。五日以後下也。﹞

卷一

第七證﹟急救表裏歌

傷寒下後表裏虛。急當救療莫躊躇。下利不止身疼痛。救裏爲先四逆歟。忽若淸便自調適。卻宜救表桂枝徒。切莫遲延生別病。過街脈變在斯須。﹝仲景云。傷寒脈下之。續得下利。消穀不止。身疼痛者。急當救裏。後身疼痛淸便自調者。急當救表。救裏宜四逆。救表宜桂枝。﹞

卷一

第八證﹟無表裏證歌

旣無裏證又無表。隨證小柴胡治療。大便堅脈浮數。卻與大柴胡極妙。﹝仲景云。病患無表裏證。發熱七八日。脈浮數。可與大柴胡湯下之。﹞七八日後至過經。證候如斯當辧曉。何況熱實睛不和。常覺目中不了了。﹝仲景云。傷寒六七日。目中不了了。睛不和。無表裏證。大便難。微熱者。急下之。大承气柴胡。﹞

卷一

第九證﹟表裏水歌

有水須分表和裏。安可妄投增病勢。漧嘔微利咳發熱。謂表有水靑龍諦。﹝仲景云。傷寒。表不解。心下有水气。漧嘔發熱而咳。或渴。或利。或噎。或小便不利。小腹滿。或喘者。小靑龍。此謂表有水也。﹞忽若身涼並汗出。兩脇疼痛心下痞。表解爭知裏未和。十棗湯方能主治。﹝太陽中風。心下痞硬。滿。引脇下痛。漧嘔。短气。汗出。不惡寒者。此表解裏未和也。十棗湯主之。﹞

卷一

第十證﹟表裏兩證俱見歌

脈來浮大表證爾。便赤煩渴卻在裏。﹝脈浮者。表證也。小便赤而煩渴。又卻有裏證也。﹞表裏兩證俱見時。當用五苓與調理。﹝此證宜用五苓散。蓋五苓治內外俱熱。﹞又如大便數日結。頭痛更兼身有熱。其人小便卻又淸。亦是兩證當區別。﹝大便結硬。頭痛身熱。小便卻淸。知不在裏而在表也。﹞大便堅脈沈細。裏證當下分明諦。頭汗出時微惡寒。

手足兼冷卻非是。﹝仲景云。傷寒五六日。頭汗出。微惡寒。手足冷。心下滿。口不欲食。大便硬。脈細者。此爲陽微結。

有表復有裏也。脈沈亦在裏也。此爲半在表半在裏焉。﹞仲景著論非一端。要在審詳而已矣。﹝仲景云。中有兩證者。凡十餘法。故此略舉一二爲例。﹞

卷一

第十一證﹟三陰三陽傳入歌

尺寸俱浮屬巨陽。一二日內病如常。經絡一連風府穴。頭項痛兮腰脊彊。﹝仲景云。尺寸俱浮者。太陽受病。當一二日發。以其上連風府。故頭項痛。腰脊彊。﹞脈長陽明爲受病。二三日內斯爲應。挾鼻絡目是其經。目痛鼻幹眠不穩。﹝仲景。尺寸俱長者。陽明受病也。當二三日發。以其脈挾鼻絡於目。故身熱目疼。鼻幹。不得臥也。﹞少陽經絡貫耳中。脈弦脇痛耳應聾。四日以前皆在腑。汗之卽退易爲功。﹝仲景云。尺寸俱弦者。少陽受病也。當三四日發。以脈循脇於耳。

故胸脇痛。而耳聾。此三經受病。未入髒。故可汗也。﹞四五日中得太陰。太陰之脈細而沈。布胃絡嗌嗌漧燥。脾宮腹滿病難禁。﹝仲景云。尺寸俱沈細者。太陰受病也。當四五日發。以其脈布胃中。絡於嗌。故腹滿而嗌漧矣。﹞少陰傳到脈沈緊。貫腎絡肺系舌本。口燥舌漧渴不休。五六日中病有準。﹝尺寸脈俱沈者。少陰受病也。當五六日發。以其脈貫腎。

絡於肺。系舌本。故口燥舌漧而渴。﹞七八日至厥陰經。煩滿囊縮可憂驚。三陰受邪已入髒。卻宜瀉下自和平。﹝仲景云。

尺寸俱微緩者。厥陰受病也。當六七日發。以其循陰器絡於肝。故煩滿而囊縮。必三陰皆已入髒。故可下而已也。﹞六經已盡傳亦徧。土不受邪脈來緩。水火相交气已和。雲與雨至斯爲汗。﹝若傳至厥陰。其脈來緩者。脾土不再受克。故水升火降。气和而大汗解矣。﹞

卷一

第十二證﹟陰陽兩感歌

傷寒熱甚𨿽不死。兩感傷寒漫料理。﹝仲景云。凡傷於寒則發爲熱。𨿽甚不死。若兩感於寒而病者。必死。又曰兩感病俱作。治有先後。發表攻裏。本自不同。故漫料理可也。﹞一日太陽少陰病。腹痛口漧煩飲水。﹝太陽膀胱也。少陰腎也。爲表裏。故仲景云。太陽與少陰俱病。則腹痛口漧。煩滿而渴。﹞二日陽明合太陰。腹滿身熱如火熾。不欲飲食鼻內幹。妄言譫語終難睡。﹝仲景云。二日陽明與太陰俱病。則腹滿身熱。不欲食。譫語。﹞三日少陽合厥陰。耳聾囊縮不知人。厥逆水漿不入口。六日爲期是死辰。﹝仲景云。三日少陽與厥陰俱病。則耳聾囊縮而厥。水漿不入口。不知人者。六日死矣。﹞

卷一

第十三證﹟陽證陽毒歌

太陽陽明與少陽。三陽傳入是其常。﹝一二日太陽。二三日陽明。三四日少陽。各以其經傳入也。﹞太陽脈浮惡寒气。

陽明惡熱脈來長。﹝太陽脈浮。陽明脈長。太陽惡寒惡風。陽明不惡寒反惡熱。﹞少陽口苦脇下滿。往來寒熱脈弦張。﹝仲景云。少陽之爲病。口苦。咽漧。目眩。又曰。太陽病不解。轉入少陽者。脇下堅滿。往來寒熱。其脈弦細。﹞陽若獨盛陰暴絕。變爲陽毒必發狂。﹝三陽病不治。必變爲陽毒。﹞內外熱結舌又捲。鼻中煤煙不可當。脈應洪實或滑促。宜用升麻梔子湯。

卷一

第十四證﹟陰證陰毒歌

飲食不節陰受之。太陰腹脹病在脾。﹝素問云。起居不節。陰受之。飲食不節。則陰受之。傷寒四五日。傳太陰。太陰。脾經也。故其腹脹滿。﹞少陰腎病脈微細。心煩但寐渴無時。﹝仲景云。少陰之爲病。脈微細。但欲寐。又云。少陰但欲寐。五六日。自利而渴。﹞厥陰气上衝心下。饑不欲食食吐蛔。﹝音回。仲景云。厥陰爲病。消渴。气上衝心。饑不欲食。食吐蛔。﹞陰病若深陽頓絕。變成陰毒更何疑。四肢逆冷臍築痛。身如被杖痛可知。﹝宋迪云。積陰盛於下。則微陽消於上。故其候沈重。四肢逆冷。臍腹築痛。身疼如被杖。﹞或因冷物傷脾胃。或因欲事腎經衰。內感伏陰外寒气。腰重頭疼覺倦疲。﹝陰毒本因腎气虛寒。嗜欲過多。或傷冷物。復傷風邪。內旣伏陰。外又感寒。或先感外寒。而內伏陰。

內外皆陰。故陽气不守。遂發頭疼腰重。腹痛。眼睛疼。身體倦怠。而不甚熱。四肢逆冷矣。﹞額上手背皆冷汗。二三日內尙支持。﹝額上手背皆有冷汗。二三日內或可起行。不甚勞重。﹞六脈沈細時來疾。尺部短小力還微。寸口有時或來大。

誤經轉瀉若何醫。﹝陰毒。診之。則六脈俱沈細。而疾。尺部短小。寸口或大。六脈俱浮大。或沈。取之。大而不甚疾者。

非陰證也。誤轉瀉。則渴轉甚躁轉急。﹞陰病漸深腹轉痛。心胸脹鄭聲隨。虛汗不止咽不利。指甲靑黑面色黧。﹝陰證深。則咽喉不利。心下脹滿。結硬躁渴。虛汗不止。或時鄭聲。指甲面色俱靑黑。仲景云。虛則鄭聲。﹞一息七至沈細疾。

速灸關元不可遲。﹝六脈沈細而疾。一息七至以來。有此證者。速宜灸關元二三百壯。穴在臍下三寸。﹞更兼金液來蘇治。

庶得陽回命可追。﹝灸畢。更以金液來蘇丹助之。庶幾陽復也。﹞

卷一

第十五證﹟太陽陽明合病歌

太陽陽明同合病。仲景法中有三證。自利宜服葛根湯。但嘔卻加半夏應。喘而胸滿屬麻黃。愼勿下之輕性命。循規守矩治爲宜。要使沖和自安靜。﹝仲景三證。一者太陽與陽明合病。則自利。葛根湯主之。二者合病。不下利。但嘔者。

葛根加半夏湯主之。三者太陽陽明合病。喘而胸滿者不可下。宜麻黃湯。﹞

卷一

第十六證﹟太陽少陽合病歌

太陽少陽合病時。亦須下利更何疑。下利黃芩湯可用。若嘔還加半夏奇。﹝仲景云。太陽少陽合病。自下利者。與黃芩湯。若嘔者。黃芩加半夏生薑湯。﹞

卷一

第十七證﹟三陽合病歌

腹滿身重難轉側。面垢遺尿譫語極。三陽合病口不仁。白虎湯功更奇特。﹝仲景云。三陽合病。腹滿身重。難以轉側。

口中不仁譫語遺溺。發汗則譫語。下之則額上生汗。手足厥冷。自汗。白虎湯主之。﹞

卷一

第十八證﹟太陽少陽並病歌

太少並病證有二。汗下差之皆致斃。頭痛眩冒如結胸。誤若汗時譫語至。肺兪肝兪皆可刺。譫語卻刺期門是。﹝仲景一證云。太陽少陽並病。頭痛眩冒。時如結胸。心下痞硬。當刺肺兪肝兪。不可發汗。發汗則譫語脈弦。五日譫語不止。

當刺期門。﹞頸項彊時刺大椎。此候在心當切記。﹝一證云。太少並病。心下硬。頸彊而眩者。當刺大椎。肺兪。肝兪。

愼勿下。﹞

卷一

第十九證﹟陰證似陽歌

煩燥面赤身微熱。脈至沈微陰作孽。﹝脈來沈微者陰也。陰極生熱。故煩躁面赤身熱。﹞陰證似陽醫者疑。但以脈憑斯要訣。﹝但以脈爲據。不必守證也。﹞身熱裏寒陰躁盛。面戴陽兮下虛證。﹝身熱也。裏寒也。煩躁者陰盛也。面戴陽者。

下虛故也。此皆陰證似陽也。﹞陰發躁兮熱發厥。物極則反皆理性。﹝陰極則生躁熱極則發厥。物極則反。皆物之理性也。﹞

卷一

第二十證﹟陽證似陰歌

小便赤色大便祕。其脈沈滑陽證是。四肢逆冷伏熱深。陽證似陰當審諦。﹝小便赤。大便祕。脈沈滑。陽證也。陽極生陰熱極生寒。故令四肢逆冷。以其伏熱深也。醫見四肢逆冷便以爲陰。則誤也。當仔細審詳。﹞輕者且宜供白虎。重者須當用承气。重陽如陰理宜然。寒暑之變亦如是。

卷二

第二十一證﹟陰盛隔陽歌

身冷脈沈緊且細。內𨿽煩躁不飲水。此名陰盛隔陽證。霹靂散用煩躁止。﹝脈沈緊而細。不欲飲水者。陰盛隔陽也。

當用附子霹靂散。﹞躁若止兮應得睡。寒已散兮陰自退。熱气上行得汗痊。火焰丹砂宜用矣。

卷二

第二十二證﹟陰陽易歌

男子陰腫多絞刺。婦人腰痛並裏急。傷寒瘥後便行房。男名陽易女陰易。熱上衝胸頭不舉。眼中生花气翕翕。燒﹝音加﹞鼠橘皮湯。選此用之醫可必。﹝仲景云。傷寒陰陽易之爲病。身體重。少气。小腹裏急。或引陰中拘攣。熱上衝胸。頭重不欲舉。眼中生花。痂胞赤。膝脛拘急。燒散主之。此病男子則陰腫。婦人則腰痛。千金外臺云。有鼠湯。橘皮湯。亦可用。﹞

卷二

第二十三證﹟傷寒歌

脈浮緊澀是傷寒。熱少寒多不躁煩。﹝傷寒脈浮緊而澀。熱少寒多。心不煩躁。﹞頭痛無汗身拘急。微厥之時在指端。

腰脊疼痛色多慘。惟宜發汗與通關。﹝學人先須要辧。傷寒中風二證。傷寒脈浮緊而澀。中風脈浮而緩。傷寒者惡寒不惡風。中風者惡風不惡寒。傷寒者無汗。中風者自汗。傷寒者面色慘淒。中風者其面色和悅也。﹞大靑龍證及麻黃。熱多寒少亦其常。﹝傷寒大抵𨿽熱少寒多。亦有熱多寒少者。如麻黃證云。發熱身痛。大靑龍證云。脈浮緊。發熱而惡寒。﹞熱多寒少不煩躁。亦宜汗解正相當。微弱無陽桂枝越。﹝仲景云。太陽病發熱多寒少。脈微弱者。無陽也。不可發汗。用桂枝二越婢一湯。﹞尺遲血少建中湯。﹝尺脈遲者。血少也。宜建中湯。仲景建中證云。傷寒陽脈澀。陰脈弦。法當腹中急痛。與建中湯。遲弦𨿽不同。皆少血之脈也。﹞淋家衄家不可汗。小柴胡解自安康。﹝淋家。衄家。瘡家。以至四動脈。

不可發汗者。王實皆用小柴胡湯。﹞

卷二

第二十四證﹟中風歌

惡風自汗是傷風。﹝仲景謂傷風爲中風。﹞體熱頭疼病勢濃。手足不冷心煩躁。面色如常無慘容。﹝解在前篇。﹞脈浮而緩是本證。寸大尺弱有時逢。﹝傷風脈𨿽浮而緩。活人書云。有尺脈弱寸口大者。仲景云。陽浮而陰弱。陽浮者熱自發。

陰弱者汗自出。﹞桂枝敗毒獨活輩。宜皆選用在其中。﹝活人書云。治中風藥宜桂枝敗毒獨活散之類。﹞項彊桂枝加漧葛。

﹝仲景云。太陽病項背彊KTKT。反汗出惡風者。宜桂枝加葛根湯主之。﹞漏風加附可收功。﹝仲景云。

太陽病發汗。遂漏不止其人惡風。小便難。四肢微急。難以屈伸者。桂枝加附子湯主之。﹞傷風傷寒何以判。寒脈緊澀風浮緩。寒必惡寒風惡風。傷風自汗寒無汗。﹝解在前篇。﹞

卷二

第二十五證﹟傷寒見風脈中風見寒脈歌

惡寒不躁微四逆。脈浮而緩來無力。惡風煩躁手足溫。脈診緊浮來又澀。傷寒反得傷風診。中風卻見傷寒脈。大靑龍證是爲宜。調衛調榮斯兩得。﹝仲景云。太陽中風脈浮緊。發熱惡寒。身疼痛。不汗出而煩躁者。大靑龍湯主之。又云。

傷寒脈浮緩。身不疼。但重。乍有輕時。無三陰證者。大靑龍湯主之。中風宜浮緩。今卻浮緊。傷寒宜浮緊。今卻浮緩。

此中風見寒脈。傷寒見風脈也。﹞要知其病加煩躁。方可服之爲最的。脈微自汗又惡風。誤用肉並筋惕。﹝仲景云。脈微弱。汗出惡風者。不可服之。服之厥逆。筋惕肉。此爲逆也。故王實止用桂枝麻黃各半湯。﹞

卷二

第二十六證﹟熱病中歌

身熱惡寒頭痛楚。心煩躁渴如何禦。﹝身熱。惡風。頭痛。心煩。躁渴熱病。中暑。其證相似。但脈不同耳。語在下。﹞

脈洪緊盛爲熱病。脈虛細弱爲傷暑。﹝熱病。脈必浮大洪緊。傷暑之脈。必虛細而弱。詳考諸書。暑脈多不一。仲景云。

太陽中者。身熱而脈微。又云。其脈弦細芤遲。小便已。灑灑然毛聳。朱肱云。脈虛身熱。得之傷暑。又曰。熱病脈洪大。中暑脈細弱。當以意消息也。﹞傷暑面垢並背寒。四肢倦怠汗無度。口噤五苓白虎佳。痰逆橘皮湯可愈。﹝仲景云。

手足逆冷。小有勞。身卽熱。口開。前板齒燥。若發其汗。則惡寒甚。加溫鍼。則發熱甚。數下之則淋甚。﹞皮膚旣緩腠理開。灑然毛竦風寒惡。繆加熱藥發斑黃。可怪庸醫心術誤。﹝仲景云。小便已灑然毛竦。故其人可出而惡寒。若行熱藥。

便發斑發黃也。﹞

卷二

第二十七證﹟五種溫歌

﹝溫病溫瘧風溫溫疫溫毒﹞

傷寒春月名溫病。脈來浮數是其證。發熱頭疼亦惡寒。冬夏比之輕不甚。升麻解肌爲最良。小柴竹葉宜相稱。﹝以上論溫病也。素問云。冬傷於寒。春必病溫。仲景云。冬月冒寒气。不卽病者。藏於肌膚。至春變爲溫病。故其證如此。

宜升麻解肌湯之類。﹞尺寸盛兮兼弦數。重感於寒變溫瘧。先熱後寒小柴胡。但熱不寒白虎藥。﹝以上論溫瘧也。仲景云。

若脈陰陽俱盛。重感於寒者。變成溫瘧。素問云。瘧脈自弦。弦數者熱多。朱肱云。先熱後寒者。小柴胡湯。但熱不寒者。白虎加桂湯主之。﹞濡弱陰脈浮滑陽。此是風溫證候當。頭疼身熱常自汗。四肢不收鼾睡長。當治少陰厥陰病。誤汗黃防己湯。﹝以上論風溫也。仲景云。陽脈浮滑。陰脈濡弱。更遇於風。變爲風溫。其病四肢緩。又云。風溫爲病。

脈。陰陽俱浮。自汗出。身重多眠睡。鼻息必鼾。語言難出。若被下者。小便不利。直視失溲。若被火者。微發黃色。

劇則如驚癇。時螈也。少陰火也。厥陰木也。當治炎火風木。誤汗之。則用黃防己湯救之也。﹞陽脈濡兮陰弦緊。更遇溫气來行令。變成溫疫作天行。少長皆同無異病。熱溫寒淸順時宜。以平爲期如斯正。﹝此論溫疫也。仲景云。陽脈濡弱。陰脈弦緊者。更遇溫气。變爲溫疫。一歲少長皆同病者。溫疫也﹞最重溫毒爲可怪。陽脈洪數陰實大。發斑癮疹如錦文。咳兼心悶何由快。﹝此論溫毒也。仲景云。陽脈洪數。陰脈實大。更遇溫熱。變成溫毒。溫毒爲病。最重也。故發斑生疹。咳嗽。心下快痞悶。宜用元參升麻湯。﹞宜用元參升麻湯。長沙仲景分明載。

卷二

第二十八證﹟三種濕歌

﹝濕溫中濕風濕﹞

濕溫中濕並風濕。三者同名而異實。暑濕相搏成濕溫。胸間多汗頭如劈。兩脛逆冷苦妄言。陽濡而弱陰小急。﹝以上濕溫證也。﹞第二中濕之爲病。脈來沈緩其名的。一身盡痛兼發黃。大便反快小便澀。﹝仲景云。太陽病。關節疼痛而煩。

脈沈而緩者。此名中濕。其候令人小便不利。大便反快。但當利其小便。又云。濕家之爲病。一身盡痛。發熱。身色如薰黃。濕家其人但頭汗出背彊。欲得覆被向火。若下之早。則成胸滿。小便不利。舌上如苔者。以丹田有熱。胸中有寒。

渴欲得水而不能飲。口燥煩也。又云。濕家病。身上疼痛。發熱面黃而喘。頭痛鼻塞而煩。其脈大。自能飲食。腹中無病。病若頭中寒濕。故鼻塞。納藥鼻中則愈。﹞本是風雨山澤气。中之令人成此疾。第三風濕脈但浮。肢體痛重難轉側。

額上微汗身微腫。不欲去被憎寒栗。﹝此論風濕也。風濕之證。仲景云。一身盡痛發熱。日晡所劇。此名風濕。此病傷於汗出當風。或久傷取冷所致也。故其脈浮。額上有微汗。不欲去被也。﹞發汗欲潤身。風濕俱去斯爲得。仲景云。

風濕相搏。一身疼痛。法當汗出而解。值天陰雨不止。醫云。此可發汗。汗之病不愈。何也。答曰。發其汗汗大出者。

但風气去。濕气在。是故不愈也。治風濕者。發汗微微出者。則是風濕俱去者也。防己黃術附湯。對證用之醫可必。﹝防己黃湯。術附湯。皆治風濕自汗。﹞

卷二

第二十九證﹟兩種歌

發熱惡寒頭項彊。腰脊分明似反張。螈口噤如癇狀。此名病是其常。﹝仲景云。病身熱暑寒。頭項彊急。惡寒。

時頭面赤。目脈赤。獨頭面搖。卒口噤。背反張者。病也。﹞先感風寒後感濕。沈遲弦細脈相當。﹝仲景云。太陽病發熱。脈沈而細者。名曰。千金雲。太陽中風。重感於寒濕。則變病也。仲景又云。太陽發汗太多。因成。孫尙云。

病熱而脈沈細者。難治也。﹞有汗不惡名柔。無汗惡寒名曰剛。無汗葛根有汗桂。二皆宜續命湯。﹝無汗葛根湯。有汗桂枝湯。而分發汗解肌。有剛。有柔。剛無汗。柔有汗。自宜續命湯。仲景云。太陽病發熱。無汗。反惡寒。名曰剛。汗出不惡寒者。名曰柔。﹞腳攣嚙齒皆陽熱。承气湯宜下最良。﹝以上皆熱證。當用承气湯。﹞亦名陽痙並陰痙。名異實同安可忘。﹝音熾。痙。巨郢反。名異實同也。﹞

卷二

第三十證﹟四證似傷寒歌

﹝食積虛煩寒痰香港腳﹞

食積虛煩並有痰。更兼香港腳似傷寒。四家病證𨿽云異。發熱憎寒卻一般。﹝此四證𨿽非傷寒。然發熱憎寒。則同。當以脈證辧之。﹞中脘寒痰胸痞滿。脈浮自汗體難幹。﹝此痰證也。有痰則胸中痞滿。自汗。脈浮。﹞食積令人頭必痛。身不疼兮積證端。气口緊盛傷於食。心煩脈數嘔吞酸。﹝此食積也。食積則身不疼。但嘔惡吞酸。气口脈緊盛。而它脈數。朱肱云。气口緊盛。傷於食。﹞虛煩之脈不緊實。但覺身心熱與煩。身不疼兮頭不痛。惟宜竹葉便須安。﹝孫尙云。虛煩與傷寒相似。但得病二三日。脈不浮。不惡寒。身不疼痛。但熱而不煩。不可發汗。發汗必危損。如脈不緊實。不甚痛。

但熱而或不煩。非裏實。亦不可下。下之必危損。惟可服竹葉湯主之。﹞又有香港腳之爲病。大便堅硬足行難。兩脛腫滿或枯細。莫與傷寒一例看。﹝此論香港腳也。香港腳大便堅。腳膝腫痛。兩脛或有腫滿。或有枯細者。方其發時。亦發熱憎寒。

嘔惡。似傷寒證候也。﹞

卷二

第三十一證﹟可汗不可汗歌

脈浮惟宜以汗解。春夏用之何足怪。﹝仲景云。脈浮宜以汗解。又云。大法。春夏宜汗。﹞風若傷衛屬桂枝。寒傷榮血麻黃快。﹝仲景云。風則傷衛。寒則傷榮。傷衛屬桂枝。傷榮屬麻黃。二藥𨿽均曰發汗。自有淺深也。﹞項彊KTKT葛根湯。心間水气靑龍對。﹝仲景云。項背彊。KTKT者。用麻黃葛根湯。心下有水气者。小靑龍湯主之。﹞少陰亦可微發汗。

附子麻黃泄其外。﹝仲景云。少陰病。得之二三日。麻黃附子甘艸湯。微發其汗。﹞風濕髮汗惡淋漓。風气去兮濕气在。

惟宜潤徧周身。濕气風邪俱已退。﹝風濕。惟要微微似欲汗出。若大汗出者。風气𨿽去。濕气仍在也。﹞大抵尺遲汗爲逆。﹝自此以下。皆不可。汗也。仲景云。尺中遲者。精气不足。血气微少。不可汗。﹞微弦濡弱斯爲害。﹝仲景云。微反在下。弦反在上。弱反在關。濡反在顚。不可發汗。發汗則寒栗至矣。﹞少陰沈細病在裏。少陽弦細卻主內。﹝仲景云。

少陰脈沈細數。病在裏。不可發汗。又云。傷寒脈弦細。頭痛發熱。此屬少陽。少陽不可發汗。﹞兩厥若汗必舌萎。﹝厥不可發汗。發汗則聲亂。咽嘶。舌萎。聲不得前。﹞四動汗之還窒礙。﹝仲景云。動气在上。動气在下。動气在左。動气在右。皆不可發汗。﹞瘡家汗之必成。淋家汗之便血殺。衄家汗之額上陷。咽漧汗之咽卻隘。﹝仲景云。瘡家𨿽身疼痛。

不可攻其表。汗之必。淋家。汗之必便血。衄家汗之。額上促急而緊。直視不得。不能眠。咽漧燥者。不可發汗。

王實傷寒證治。皆用小柴胡湯。﹞亡血汗之必寒栗。﹝仲景云。亡血不可發汗。發汗則寒栗而振。﹞汗家重汗精神憊。﹝仲景云。汗家重發汗。必恍惚心亂。小便已陰痛。﹞少陰彊汗動經血。﹝仲景云。少陰無汗。而彊發之。必動其血。﹞虛煩壞病尢須戒。﹝仲景云。虛煩壞病。皆不可發汗宜用小柴胡湯主之。﹞月經適斷適來時。切莫動經成冒昧。﹝此小柴胡證。發則鬱冒不知人。﹞

卷二

第三十二證﹟可下不可下歌

宿食不消當下之。寸口浮大尺中微。﹝人病有宿食。何以別之。師曰。寸口脈浮大。按之反澀。尺中亦微而澀。當下之。承气湯主之。﹞陽明瘀熱茵陳證。﹝仲景云。陽明瘀熱在裏。身必發黃。宜茵陳蒿湯主之。﹞譫語柴胡湯最宜。﹝金匱云。汗出而譫語者。有燥屎在胃中。此風也。過經乃下之。宜大承气湯。大柴胡湯。﹞結胸大陷胸丸對。瘀血抵當不可遲。

﹝結胸。宜大陷胸下之。瘀血。宜抵當丸下之。﹞大便堅硬惟承气。痞气瀉心湯勿疑。﹝大便堅硬。宜下以承气湯。痞气虛靳。宜下以瀉心湯。﹞脈若陽微下則痞。﹝自此以下不可下也。金匱云。陽微不可下。下之則心下痞堅。﹞或兼虛細更難之。﹝仲景云。脈微不可吐。虛細不可下。﹞結胸浮大下之死。﹝金匱云。結胸證。其脈浮大者。不可下。下之則死。﹞四逆若下命傾危。﹝金匱云。四逆厥者不可下。下之則死。虛家亦然。﹞惡寒自是有表證。﹝惡寒者。表證在。不可下。﹞嘔吐仍兼胃气虧。﹝仲景云。病吐者。不可下之。﹞不轉失气必溏利。﹝仲景云。陽明病。不大便六七日。恐有燥屎。欲知之法。可與小承气湯。若腹中轉失气者。爲有燥屎。乃可攻之。若不轉失气者。此但頭硬後必溏泄。不可下。﹞陽明自汗下難爲。﹝陽明自汗。小便利。此爲津液內竭。𨿽堅不可攻。宜用蜜煎導之。﹞咽中閉塞尢須忌。﹝玉函經云。咽中閉塞。不可下。下之則上輕下重。臥則欲蜷身急痛。﹞趺陽浮數已虛脾。﹝仲景云。趺陽脈浮而數。浮則傷胃。數則動脾。此非本病。醫特下之所爲也。﹞左右上下有動气。更在調和仔細醫。﹝仲景云。動气在右。下之則津液內竭。咽燥鼻幹。頭眩心悸。動气在左。下之則腹滿气急。動气在上。下之則掌握熱煩。動气在下。下之則腹滿卒起頭眩。﹞

卷二

第三十三證﹟可吐不可吐歌

傷寒大法春宜吐。﹝仲景云。大法春宜吐。﹞宿食不消胸滿疰。﹝玉函云。宿食在下管。當吐之。﹞胸中鬱鬱兼有涎。

寸口微數知其故。﹝玉函云。胸上結實。胸中鬱鬱而痛。不能食。使人按之。而反有涎唾。下利日十餘行。其脈反遲。寸口微滑。此可吐之。以上皆可吐之證也。﹞脈微若吐大爲逆。﹝仲景云。脈微不可吐。虛細不可下。﹞少陰寒飲無增劇。﹝仲景云。少陰病。其人飲食入則吐。心溫溫然欲吐。復不得吐。始得之。手足寒。脈弦遲。此胸中實可下也。若膈上有寒飲者。漧嘔不可吐﹐當溫之矣。﹞四逆虛家止可溫。誤吐內煩誰受責。﹝玉函金匱云。四逆病厥不可吐。虛家亦然。又云。

太陽病彊吐之。則內煩。論此皆不可吐者也。﹞

卷二

第三十四證﹟可火不可火歌

中風忽然被火劫。咽爛發黃津液竭。﹝仲景云。太陽中風。以火劫。發其汗。邪風被火劫。血气流。其身則發黃。

至於咽爛矣。﹞榮微血弱與燒鍼。煩躁昏迷並發熱。﹝仲景云。其脈沈者。榮气微也。加燒鍼。則血畱不行。更發熱而煩躁也。﹞陽明被火必怵惕。﹝玉函云。陽明脈浮緊。加燒鍼者必怵惕。﹞太陽被火必淸血。﹝仲景云。太陽以火薰之。不得汗。其人必躁。到經不解。必淸血。﹞少陰火劫小便難。彊責汗時翻作孽。﹝仲景云。少陰病。咳而下利譫語。是爲被火劫故也。小便必難。爲彊責少陰汗。故也。﹞或致虛煩不得眠。或致發黃中鬱結。或致下血如豚肝。或致譫言語無節。﹝仲景云。陽明病加溫鍼。則煩躁不得眠。陽明病。被火劫。額上汗出。必發黃。瘀熱在膀胱。蓄結成積。則下血。如豚肝。

太陽陽明被火劫。必譫語。﹞此皆誤火之爲病。切須仔細加分別。張苗欲汗外迎之。卻取燒蒸布桃葉。﹝陳廩丘問張苗。

連發汗不出如何。苗云亦可燒地布桃葉。蒸濕之气於外迎之。可得汗也。﹞

卷二

第三十五證﹟可水不可水歌

太陽汗後不得眠。少與水飲當自全。﹝仲景云。太陽病發汗後。若大汗出。胃中漧燥。煩而不能眠。其人欲飲。當時飲之。胃中和則愈矣。﹞厥陰煩渴思得水。斟量多寡亦如然。﹝仲景云。厥陰病渴。欲飲水者。與水飲之。則愈也。﹞霍亂思水五苓妙。嘔吐思水豬苓痊。﹝仲景云。霍亂頭痛發熱。身體疼痛。熱多飲水。五苓散主之。又云。嘔吐而病在膈上。

後必思水者。急與豬苓散飲之也。﹞過多反病成喘咳。﹝小靑龍證雲。水停心下。成喘咳。﹞胃冷應知嘔噦愆。﹝仲景云。

胃中虛冷。其人不能食。飲水則噦。﹞小皮上有粟起。﹝仲景云。病在陽。當以汗解。而反以水之。若灌之。其人熱卻不得去。益煩。皮上粟起者是也。﹞水洗結胸熱可憐。﹝仲景玉函云。結胸身熱。以水洗之灌之。則益熱。﹞寒气得水卽成KT。﹝KT音噎。食不下也。仲景云。寸口脈浮大。醫乃不知。而反飲冷水。令汗大出。以得寒气。冷必相搏。其人卽KT。﹞可否醫工要達權。

卷二

第三十六證﹟可灸不可灸歌

少陰吐利時加嘔。手足不冷是其候。口中𨿽和背惡寒。脈來微澀皆須灸。﹝仲景云。少陰病。其人吐利。手足不逆。

反發熱者不死。脈不足者灸。厥少陰七壯。又云。少陰一二日。口中和。背惡寒者。當灸之。又云。下利脈微澀者。灸厥陰可五十壯。﹞陰毒陽虛汗不止。腹脹腸鳴若雷吼。面黑更兼指甲靑。速灸關元應不謬。﹝宋迪陰證訣云。陰毒。汗不止。腹脹腸鳴。面黧黑色。指甲靑者。速灸關元一百壯。至三百壯。﹞微數之脈卻愼之。因火爲邪恐難救。﹝仲景云。微數之脈。愼不可灸。因火爲邪。則爲煩逆。焦骨傷筋血。難復也。﹞脈浮熱甚灸爲難。唾血咽漧誠戾繆。﹝仲景云。脈浮熱甚。而灸之則爲實。實以虛治。因火而動咽躁。必吐血。自微數之脈以下。皆不可灸也。﹞

卷二

第三十七證﹟可鍼不可鍼歌

太陽頭痛經七日。不愈再傳成大疾。法中當刺足陽明。可使不傳邪气出。﹝仲景玉函云。太陽病。頭痛至七日。自當愈。其經競。故也。若欲再傳者。刺足陽明。使經不傳則愈也。﹞桂枝服了煩不解。風府風池刺無失。﹝仲景云。太陽病。

服桂枝湯。而反煩不解者。當先刺風池風府。卻與桂枝湯服之。則愈也。﹞經來經斷刺期門。正恐熱邪居血室。﹝仲景云。

婦人中風。經水適來。又云。經水適斷。熱入血室者。刺期門。隨其虛實而取之。﹞項彊當刺大椎間。脈有縱橫肝募吉。

﹝仲景云。太陽與少陽並病。心下痞。頭項彊而眩。當刺大椎第一間。又曰。肝乘脾。名縱。肝乘肺。名橫。皆當刺期門。期門肝募也。﹞婦人懷身及七月。從腰以下如水溢。當刺勞宮及關元。以利小便去心實。﹝仲景玉函云。婦人傷寒懷身。腹滿。從腰以下。重如水气狀。懷身七月。太陰當養不養。此心實。當刺勞宮及關元穴。小便利則愈。﹞大怒大勞並大醉。大飽大饑刺之逆。之熱漉漉汗。渾渾之脈安可失。﹝素問云。無刺之熱。漉漉之汗。渾渾之脈。﹞淺深分寸自根據經。此道相傳休祕密。

卷二

第三十八證﹟傷寒可溫歌

大抵冬宜熱藥溫。﹝大法冬宜服溫熱藥。﹞下利少陰有二門。﹝仲景云。法中可溫者。有九證。皆下利與少陰兩家而已。﹞

腹滿身痛先救裏。﹝仲景云。病發熱頭痛。脈反沈。若不瘥。身體更疼痛用救其裏。四逆湯。又云。下利腹滿。身體疼痛。

先溫其裏。宜四逆湯。﹞脈來遲緊痛仍存。﹝仲景云。下利脈遲緊。而痛未止者。當溫之。得冷者。滿而硬。腸垢。﹞少陰膈上有寒飲。﹝仲景云。少陰病。其人飲食入。則吐。心中溫溫欲吐。復不得吐。始得之。手足寒。脈弦遲。若膈上有寒飲。幹噦者。切不可吐。當溫之。﹞或加嘔利病難分。脈沈微澀如斯證。四逆理中湯可溫。﹝仲景云。少陰下利。脈微澀者。卽嘔。行者必數更衣。反少。當溫之。又云。脈沈者。急當溫之。宜以四逆湯。仲景玉函云。諸溫者。可與理中。

四逆。附子湯。熱藥治之。﹞

卷二

第三十九證﹟發熱歌

太陽發熱惡寒栗。陽明身熱汗自出。少陽發熱多漧嘔。三陽發熱證非一。﹝仲景云。發熱而惡寒者發於陽也。大抵三陽多發熱。太陽證云。嗇嗇惡寒。翕翕發熱。故太陽發熱。則惡寒栗也。陽明證云。身熱汗出。不惡寒。反惡熱。故陽明發熱。則自汗也。少陽證云。頭痛發熱。脇下堅滿。漧嘔。故少陽發熱則嘔。﹞大抵寒多爲易治。熱多寒少因寒極。﹝寒極生熱。故熱多者寒之極。寒多者病淺。故易治焉。﹞解熱大小柴胡湯。更看淺深爲妙術。﹝若發熱無表證。當用大小柴胡湯。熱淺者。宜小柴胡。熱深者宜大柴胡。小柴胡解肌。大柴胡正下之也。當以外證內脈爲之準。﹞三陰初無發熱證。

惟有少陰兩證實。脈沈發熱屬麻黃。裏寒外熱宜四逆。﹝仲景云。少陰病始得之。反發熱。脈反沈者。麻黃細辛附子湯主之。又云。少陰病。下利淸谷。裏寒外熱。手足厥逆。通脈四逆湯主之。﹞

卷二

第四十證﹟潮熱歌

潮熱爲實當與下。仲景之言可憑借。﹝仲景云。潮熱者實也。大法當宜下。﹞更看脈息浮與沈。若但弦浮應未也。﹝浮爲在表。沈爲在裏。若但弦浮。有表證在者。未可下。﹞惡寒脈浮表證在。與小柴胡湯勿下。﹝仲景云。陽明病。有潮熱。

若汗出多而微惡寒。其熱不潮。勿與承气湯。﹞腹滿不通小承气。但和胃气無多瀉。﹝仲景云。若腹滿。而不大便者。可與小承气湯。微和其胃气。勿令大下。﹞潮熱之證有三說。皆屬陽明小柴訣。一則潮熱且喫噫。二則微熱與溏泄。﹝仲景云。陽明中風。脈弦浮大而短气。腹都滿。脇下及心痛。久按之气不通。鼻幹。不得汗。其人嗜臥。一身及目悉黃。小便難。有潮熱。時時噦。宜與小柴胡湯主之。又云。陽明病發潮熱。大便溏。小便自可。而胸脇滿不去者。小柴胡湯主之。﹞三則日晡發其時。發已微利增嘔噦。﹝噦﹑乙劣切。逆气也。仲景云。其人日晡而發潮熱。若劇者。發則不知人。﹞

太陽亦有一證存。惟是結胸發潮熱。﹝仲景云。太陽重發其汗。而復下之。不大便五六日。舌上燥而渴。日晡時小有潮熱。

從心下至小腹。堅滿而痛者。宜與大陷胸湯。﹞

卷三

第四十一證﹟往來寒熱歌

陰陽相勝互爭彊。往來寒熱亦何常。先寒後熱爲陰盛。先熱後寒責在陽。﹝陰陽交爭。故往來寒熱。陰气勝。故先寒後熱。陽气勝。故先熱後寒也。﹞此疾大約有三證。大小柴胡姜桂湯。中風胸滿不欲食。心煩喜嘔小柴良。﹝仲景云。中風往來寒熱。胸脇苦滿。默默不欲食。心煩喜嘔者。屬小柴胡湯。﹞熱結在裏十餘日。卻是大柴胡克當。﹝仲景云。傷寒十餘日。熱結在裏。往來寒熱者。宜大柴胡湯證。﹞已汗復下胸脇滿。柴胡姜桂保安康。﹝仲景云。傷寒五六日。已汗而復下之。胸脇滿。微結。小便不利。渴而不嘔。但頭汗出。往來寒熱者。柴胡桂枝榦姜湯主之。﹞

卷三

第四十二證﹟汗之而熱不退歌

已汗復下脈加躁。不食狂言謾祈禱。此證謂之陰陽交。死候難醫不可道。﹝素問云。汗出而身復熱。脈躁病不解。汗衰狂言。不能食。病名爲何也。曰病名陰陽交也。此其人所以汗出者。皆生於谷。谷生於精。今邪气隱藏於骨肉之間。

而得汗者。邪衰而精勝。則當食而不發熱。熱者邪气也。汗者胃气也。今汗出而狂言。不能食。邪盛也。死候可明矣。﹞

得汗脈靜自然生。汗後復熱命難保。﹝得汗而脈靜者生。躁者死。﹞脈若浮數可再汗。沈實之時下爲好。﹝不得已須當汗。

下之。浮尙可汗。沈實。尙可下之。﹞風溫之候屬葳蕤。﹝風溫。自汗而熱。屬葳蕤湯。﹞虛煩竹葉湯爲寶。﹝虛煩。自汗出而熱。不可下。宜竹葉湯。﹞更看虛實治爲宜。可細斟量休艸艸。﹝淳於意診齊中禦府長信病。意稱脈法熱病陰陽交者死。今切之不交。並陰陽者。脈順淸而愈。其熱彊未盡。猶活也。﹞

卷三

第四十三證﹟下之而仍發熱歌

病患脈微來又澀。誤汗誤下皆爲失。﹝脈微則气虛。脈澀則血少。二者不可汗下。旣下而又汗。榮衛皆虛。故發熱也。﹞

旣汗亡陽斯惡寒。又下陰微還熱極。﹝陰虛者陽必湊之。旣下則陰虛。故陽入陰分。所以內外皆熱。素問云。陽虛則外熱。

陰虛則內熱。故熱極也。﹞最忌陰陽皆已虛。熱又不止病斯亟。更有勞復並食復。失於調治並將息。﹝旣下之後。必須身涼。今下之而復熱者。不特汗下之誤。亦有勞復食復二證。勞復。謂病後用力。食復。謂飲食過度。失於調治之所致。﹞

新瘥血气尙虛羸。勞復生熱無气力。﹝勞復。則無力而少气。﹞脾胃尙弱食過多。食復發熱還憎食。﹝食復。則發熱嘔吐。

憎聞食臭矣。﹞小柴枳實梔子湯。數者用之宜審的。

卷三

第四十四證﹟惡寒歌

惡寒發熱在陽經。無熱惡寒病發陰。﹝仲景云。發熱而惡寒者。病發於陽也。無熱而惡寒者。病發於陰也。﹞陽宜發汗麻黃輩。陰宜溫藥理中寧。﹝發於陽。宜桂枝麻黃靑龍輩。發於陰。宜四逆理中也。﹞嗇嗇惡寒桂枝證。﹝仲景云。嗇嗇惡寒。翕翕發熱。桂枝湯證。﹞汗後惡寒虛不任。﹝汗後惡寒。虛也。﹞脈微惡寒不可下。尙宜發汗莫令深。﹝脈微。不可下。𨿽發汗。亦微發汗可也。﹞亦有頭汗惡寒者。柴胡加桂值千金。﹝頭有汗而惡寒者。仲景用小柴胡加桂湯。﹞汗已惡寒心下痞。附子增加入瀉心。﹝仲景云﹐心下痞﹐而復惡寒。汗出者。附子瀉心湯主之。方第十八。﹞

卷三

第四十五證﹟背惡寒歌

背陽腹陰各異位。陽弱惡寒多在背。﹝素問云。背爲陽。腹爲陰。背惡寒者。陽弱也。﹞一則三陽合病生。﹝仲景云。

三陽合病。額上生汗。背惡寒者。是其證。﹞一則少陰寒在外。﹝仲景云。少陰病。得之一二日。口中和。背惡寒者。當以灸。以附子湯主之。﹞欲識陰陽病不同。口和不和各分發。﹝仲景云。背惡寒。口不仁者。三陽合病也。又云。口中和。

背惡寒者。少陰也。﹞合病口燥並不仁。白虎抑陽是其對。﹝仲景以白虎治背寒。抑退陽也。﹞少陰口和須灸之。附子湯兼陰自退。﹝解在上。﹞

卷三

第四十六證﹟厥歌

厥有冷厥有熱厥。脈證當須仔細別。冷厥才病四肢冷。脈但沈微身不熱。﹝冷厥。初得病便覺四肢逆冷。脈沈而微。

身不甚熱也。﹞足多攣臥並惡寒。引衣自覆仍不渴。﹝仲景云。凡厥者。陰陽之气不相順接。便爲厥。厥者手足厥冷是也。

故多足拘攣。外惡寒。引衣自覆不煩渴。﹞熱厥身熱頭且痛。三四日內厥方發。半日之間熱復回。揚手擲足煩躁列。﹝熱厥與冷厥。本自不同。冷厥。才病便厥。熱厥。必四五日內方發。半日之間熱復來也。揚手擲足。心中煩躁。﹞要之熱深厥亦深。熱微厥亦微相侵。﹝仲景云。傷寒一二日。至四五日厥者。必發熱。前厥者後必熱。厥深。熱亦深。厥微。熱亦微。厥應下之。而發汗者必口傷爛赤。﹞血气不通手足冷。醫人不識卻疑陰。其脈沈伏而更滑。頭面有汗指甲溫。急便下之安可慢。不然疑似禍相仍。﹝沈伏而滑。伏熱在內也。四肢𨿽厥。指爪必溫。皆陽實也。急下之則愈。﹞又有正汗來相逼。兩手一手忽無脈。手足厥冷面不澤。細辛甘艸湯脫厄。﹝朱肱云。忽然兩手一手無脈。手足厥冷者。恐是正汗來。故有此證。用細辛甘艸湯以助其汗。汗出則可愈。﹞心下怔。﹝之成切。怔忪懼貌。﹞忪﹝職容切。心動不定。驚也。﹞厥有水。脈緊厥時邪在裏。﹝仲景云。傷寒。厥。而心下悸。先治其水。當與茯苓甘艸湯以治厥。不爾。其水入胃。必利。又云。病者手足冷。脈乍緊者。邪結在胸。心下滿而煩。卽不能食。病在胸中。當吐之。宜用瓜蒂散。﹞發熱七八日身冷。

此名髒厥爲難治。﹝仲景云。傷寒脈微而厥。至七八日。膚冷。其人不安。此爲髒厥。非蛔厥也。蛔厥者。其人當吐。﹞

卷三

第四十七證﹟結胸歌

病發於陽下之早。熱气乘虛心。﹝仲景云。病發於陽。而反下之。熱入因作結胸。所以成結胸者。下之早。故也。﹞

按之石頭項彊。此是結胸證分曉。﹝仲景云。結胸者。頭項亦彊。如柔狀。下之則和。又云。其脈浮緊。心下痛。按之如石堅。﹞脈浮與大未可下。先汗後下無顚倒。﹝仲景云。其脈浮大。不可下。下之則死。﹞熱毒上攻結在胸。枳實理中應恰好。﹝大抵結胸未辧虛實。先與理中加枳實佳。﹞大抵結胸有三說。大結小結並水結。﹝有大結胸。有小結胸。有水結胸。仲景云。但結胸無大熱者。此爲水結在胸脇也。但頭汗出者。大陷胸湯治。﹞更有寒熱二證存。熱實寒實宜區別。﹝仲景云。太陽病。從心下至小腹滿。痛不可近者。大陷胸湯主之。此大結胸也。又云。小結胸。病正在心下按之痛。脈浮滑者。小陷胸湯主之。此小結胸也。又云。傷寒結胸。熱實脈沈緊。心下痛。大陷胸湯主之。此熱實者也。又云。寒實結胸。無熱證者。三物小陷胸湯。白散亦可服。此寒實者也。﹞此外有證名髒結。脈浮關小沈細絕。﹝仲景云。飲食如故。

時時下利。寸脈浮關小細沈緊。名曰髒結。舌上白苔。滑者。難治也。﹞舌上滑苔不可醫。痛引陰筋當死別。﹝仲景云。

病者脇下素有痞。而在臍旁。痛引小腹。入陰筋者。此名髒結。死也。﹞結胸之狀如病。從心至臍不可近。﹝仲景云。

結胸者項亦彊。如柔狀。又云。從心以下至臍。不可近。大陷胸湯主之。﹞心中懊並躁煩。陽气內陷非虛靳。﹝靳﹑居切。固也。仲景云。膈內拒痛。胃中空虛。客气動膈。短气煩躁。心中懊。心下因硬。則爲結胸也。﹞

卷三

第四十八證﹟痞歌

痛爲結胸否爲痞。﹝音被。﹞關脈皆沈本同類。﹝仲景玉函云。發於陰而反下之。因作痞。仲景傷寒論云。病發於陽。

而反下之。熱入。因作結胸。病發於陰而反汗之。因作痞。蓋痛則爲結胸。不痛則爲痞。結胸與痞。寸脈浮。關脈皆沈。﹞

關上若浮且瀉心。﹝仲景云。心下痞。按之濡。其脈關上浮者。大黃黃連瀉心湯主之。﹞發渴煩躁五苓對。﹝仲景云。心下痞。與瀉心湯。其人渴而口煩躁。小便不利者。用五苓湯主之。﹞桔梗枳實湯最佳。先與服之使行气。﹝晉人治痞气。多作桔梗枳實湯。往往便瘥。以其下气故爾。﹞下利雷鳴心下硬。甘艸瀉心湯可治。﹝仲景論中。瀉心湯加減有五證。皆爲痞气而設也。但滿而不痛者。宜半夏瀉心湯。色黃手足溫者。黃連瀉心湯。惡寒汗出者。附子瀉心湯。漧嘔食臭脇下有水气者。生薑瀉心湯。雷鳴心下硬。心煩不得安者。甘艸瀉心湯也。﹞

卷三

第四十九證﹟發黃歌

寒濕在裏不能散。熱蓄脾中成此患。濕熱宿谷更相搏。郁塞不消黃色綻。﹝巢氏云。寒濕在裏則熱蓄於脾胃。腠理不開。瘀熱與宿谷相搏。煩郁不得消則大小不通。故身體面目皆變黃色。﹞頭面有汗齊頸止。渴飲水漿曾莫間。﹝仲景云。

但頭汗出余處無汗。齊頸而還。小便不利。身必發黃也。﹞浮滑緊數脈來時。茵陳五苓皆可選。﹝茵陳蒿湯。五苓散。皆可選用之。﹞瘀血之證亦相類。大便必黑此其異。血證其間多發狂。要須辧別無乖戾。﹝發黃與瘀血。其證相似。皆因瘀熱在裏故也。但發黃者。小便多不利。瘀血則小便利。小腹硬滿。大便黑色。仲景云。太陽病六七日。表證仍在。脈微而沈。及不結胸。其人發狂者。以熱在下焦。少腹當硬滿。小便自利者。下血乃愈。所以然者。以太陽隨經。瘀熱在裏故也。又云。小便自利。其人如狂者。血證諦也。﹞白虎之證亦身熱。大率異同難辧別。白虎不能遂發黃。蓋爲周身汗發越。﹝白虎與發黃證亦相似。但白虎周身發汗。故不能黃。發黃證則余處無汗。齊頸而還﹞更有中濕並中風。發黃大抵亦皆同。濕則薰黃身盡痛。目黃風中气難通。﹝仲景云。濕家之爲病。一身盡痛。發熱。身色如薰黃。又有中風黃者。但目黃。气難通也。﹞

卷三

第五十證﹟發狂歌

發狂二證當別白。陽毒蓄血皆憑脈。﹝發狂有二證。有陽毒發狂。有蓄血發狂。﹞陽毒發狂多漧嘔。煩躁脈實並面赤。

﹝難經云。重陽者狂。重陰者癲。﹞蓄血如狂脈沈微。但欲嗽水不咽入。小腹硬滿小便利。不發寒熱大便黑。﹝仲景云。

陽明病七八日。表證仍在。脈微而沈。反不結胸。其人發狂者。以熱在下焦小腹當硬滿。小便自利者。下血乃愈。所以然者。以太陽隨經。瘀熱在裏故也。抵當湯主之﹞大抵當汗而不汗。熱化爲血如何散。血上蓄兮喜忘多。血下蓄兮還悶亂。﹝素問云。血在上則忘。血在下則狂。﹞更有火劫發狂時。桂枝救逆湯加減。﹝仲景云。傷寒之脈浮。而醫以火迫劫之。

亡陽。驚狂。臥起不安。屬桂枝。去芍藥。加蜀漆。牡蠣。龍骨。救逆湯治﹞

卷三

第五十一證﹟發斑歌

溫毒熱病證兩般。發斑隱疹滿身間。﹝仲景云。風气相搏。則爲隱疹。身體爲癢。癢者爲泄風﹞溫毒冬月冒寒气。至春始發在皮端。﹝此證謂冬月冒寒。至春陽气盛。發於表膚者。﹞熱病表虛而裏實。熱毒不散錦紋斑。不可發汗重開泄。

升麻湯輩可求安。﹝巢氏云。熱病在表。已發汗。未解。或吐下後。熱毒瓦斯不散。煩躁。譫語。此爲表虛裏實。熱气燥於外。故身體發斑如錦紋。凡發斑不可用發汗藥。令瘡重開泄。更增斑爛也。宜升麻元參湯。熱毒乘虛入胃。胃爛。故發斑。其熱微者。赤斑出。劇者黑斑出。赤斑出者五死一生。黑斑出者十死一生。﹞

卷三

第五十二證﹟發喘歌

傷寒喘急是其常。先論陽明及太陽。太陽無汗麻黃證。﹝仲景云。太陽病頭痛發熱。身疼。腰痛骨節疼痛。惡風。無汗而喘者。麻黃湯主之。又一證。太陽病下之微喘者。表未解也。桂枝加濃朴杏子湯主之。又一證。下後不可便行桂枝湯。若汗出而喘無大熱者。可與麻黃杏子甘艸石膏湯。﹞陽明潮熱小承湯。﹝仲景云。潮熱短气。腹滿而有潮熱者。小承气湯主之。﹞水停心下喘而咳。加減靑龍必可當。﹝仲景云。傷寒表不解。心下有水气。發熱而咳。或渴或利。小腹滿而喘者。小靑龍湯。﹞陰證喘時須喘急。反陰丹輩用爲良。﹝陰證喘與陽證異。其喘必急。宜用反陰丹主之。﹞

卷三

第五十三證﹟發渴歌

脈浮而渴太陽病。有汗而渴陽明證。渴而自利屬少陰。三者不同須審訂。﹝仲景云發汗已。脈浮數煩渴者。五苓散主之。又云陽明病。汗出多而渴者。不可與豬苓湯。以其汗多。胃中燥。豬苓復利其小便故也。又云。少陰病。其人欲吐。

復不得吐。而煩。但欲寐。五六日自利而渴者。屬少陰。此三證。渴𨿽同其病則異也。﹞自非大渴莫與水。小渴惟宜滋潤爾。若令劇飲心下滿。變成水結難調理。﹝仲景云。太陽病。胃中漧。燥煩不得眠。其人欲飲水。當稍飲之。胃中和。則愈。﹞渴太陽。無汗休供白虎湯。汗後脈洪方可與。此證思之要審量﹝太陽病﹐須汗後渴。方可行白虎。亦須白虎加人參也。仲景云。傷寒脈浮發熱無汗者。表未解。不可與白虎湯。渴者白虎加人參主之。﹞渴陽明。有汗且休供五苓。小便不利汗仍少。脈浮而渴用爲精。﹝仲景云。陽明病。汗出多而渴者。不可與豬苓湯。以汗多胃中燥。豬苓復利其小便故也。

又云。若脈浮發熱。渴欲飲水。小便不利。豬苓湯主之。﹞陽毒躁盛黑奴用。中暑黃連丸酒蒸。﹝黑奴丸。千金方也。酒蒸黃連丸。活人書方。二藥𨿽非仲景之方。然治陽毒中暑。最爲有效。﹞

卷三

第五十四證﹟吐血歌

諸陽受病蘊邪熱。在表當汗汗不發。﹝巢源方云。吐血者。皆由諸陽受邪熱。初在表。應發汗。而汗不發。致使熱毒入深。結於五臟。內有瘀積。故吐血也。﹞熱毒入深結在中。瘀血旣停須吐血。輕者犀角地黃湯。重者抵當方能絕。﹝小品犀角地黃湯。主傷寒及溫病。應發汗而不發之。內瘀蓄血。及鼻衄吐血者。此湯主之。抵當湯治瘀血在內。﹞大下寸口脈沈遲。吐血升麻安可缺。﹝陽毒升麻湯。證云。陽毒二藥。吐下之後。便成陽毒。或吐血下痢。其脈浮大數。面赤斑如錦紋。唾膿血者。此湯主之。﹞

卷三

第五十五證﹟衄血歌

太陽陽盛必須衄。衄已解時何福祉。﹝巢氏云。脈浮緊發熱。其身無汗自衄者愈。蓋太陽病。有因衄血而便自解者。﹞

浮緊無汗系麻黃。脈浮自汗桂枝屬。二者服之不中病。脈尙如前宜再服。﹝仲景云。傷寒脈浮緊。不發汗。因致衄者。麻黃湯主之。故自汗脈浮者。宜桂枝也。麻黃桂枝正分表裏。服之不中病尙宜再服。此活人書之意也。予謂此候不可不審察。細詳仲景之書。又云。陽明病。口燥。但欲飲水不咽入者。此必衄。衄家不可攻其表。汗出額上陷。直視不能眠。

不得。又云。亡血家。不可攻其表。汗出。則寒栗而振。﹞衄後脈微血已虛。愼勿服之令病篤。且看犀角地黃湯。不止茅花須預速。﹝若脈微血虛。則麻黃桂枝皆不可用也。短劇犀角地黃湯。活人書云。茅花湯皆可用。﹞陰證本來無此候。

少陰彊發紅來觸。下厥上竭不可醫。血流口鼻或耳目。﹝仲景云。少陰病。但欲無汗。而彊發之。則衄血。不知從何道出。

或從口鼻耳目中出。是爲下厥上竭。爲難治。﹞

卷三

第五十六證﹟喫噫歌

胃虛爲噦名喫噫。﹝喫﹑聲啞語難也。噫胸气飽。出息。﹞多因吐下緣虛極。﹝古人方書無喫字。惟有噦。朱肱以噦者喫气也。﹞橘皮漧薑退陰散。或灸乳下皆得力。﹝灸法見活人書。並良方中。﹞又有陽明小柴胡。視其前後部何如。﹝仲景云。傷寒。噦而渴者。視其前後。知何部不利。利之則愈。﹞因虛攻熱必生噦。仲景言之豈妄歟。﹝仲景云。其人本虛。

攻其熱必噦。噦火外切。又於月切。逆气也。﹞更有一證欲作汗。陰陽升降致屯如。胃气上逆無休止。逡巡中汗自然除。

﹝龐安常說。﹞

卷三

第五十七證﹟譫語歌

實則譫語虛鄭聲。兩般相似最難明。﹝仲景云。實則譫語。虛則鄭聲。鄭聲者重語也。直視譫語而喘滿者死。下利不止亦死矣。﹞大小便利手足冷。更兼脈細是虛形。﹝此鄭聲之證也。﹞脈來洪數二便祕。譫語爲因實得名。譫語證。本非一。

或因下利或胃實。﹝仲景云。下利而譫語爲有燥屎。承气湯主之。又云。陽明病。其人多汗。津液外出。胃中燥。大便必堅。堅者譫語。承气湯主之。﹞三陽合病或瘀血。或者熱入於血室。﹝仲景云。三陽合病。腹滿身重。難以轉側。口中不仁。譫語又云。脇下滿如結胸狀。其人譫語。此皆熱入血室。﹞大抵發熱陽脈生。反見陰脈斯爲逆。﹝譫語發熱。見陽脈者生。見陰脈者死。﹞

卷三

第五十八證﹟煩躁歌

傷寒煩躁證如何。陽明證與少陰科。陽明脈長大便祕。﹝仲景云。陽明脈長。自汗出。醫復重發其汗。其人微煩不了了者。此大便堅也。﹞傷風之候太陽多。﹝仲景云。太陽病。服桂枝湯。煩不解者。宜刺風池風府。卻與桂枝湯。又云。

服桂枝湯。復大煩。渴不解。脈洪大者。白虎湯。﹞陰盛陽虛亦煩躁。少陰之證莫令訛。﹝大抵陰盛陽虛亦煩故。少陰證多煩躁。少陰腎也。腎惡燥。故熱邪傳入腎經。則煩躁宜矣。仲景云。少陰病惡寒而倦。則自煩。欲去其衣者可治。又云。自利煩躁不得眠者死。﹞汗下而煩醫者誤。﹝仲景云。傷寒吐下。發汗。虛煩。脈甚微。八九日心下堅痞。經脈動惕者。久而成萎。﹞病解而煩气未和。更有虛煩宜竹葉。莫作傷寒致誤佗。﹝孫兆云。虛煩熱疾。與傷寒相似。得病二三日。

脈不浮不惡寒。身不疼痛。但熱而煩。非表候。不可發汗。如脈不緊。實病。但熱。或不煩。非裏實。不可下。汗下必危損。但用竹葉湯主之。其病自然而愈也。﹞

卷三

第五十九證﹟懊歌

傷寒懊意忡忡。﹝懊﹑於告反。﹑千金音作農。外臺云奴凍切。﹞或實或虛病胃中。結胸下早陽內陷。陽明誤下胃虛空。﹝懊證有三。此一證。胃中因下空虛。而致也。仲景云。胃中空虛。客气動膈。短气煩躁。心中懊。陽气內陷。心下因硬。則爲結胸。又云。陽明證。其脈浮緊。下之則胃中空虛。客气動膈。心中懊。舌上白苔者。梔子湯主之。若渴欲飲水者。白虎湯主之。﹞客气動膈心中躁。梔子湯兼大陷胸。﹝結胸。陷胸湯主之。白苔。梔子湯主之。﹞胃中燥屎宜承气。腹滿頭堅不可攻。﹝此一證。胃中下後有燥屎也。仲景云。陽明病。下之。心下懊微煩。胃中有燥屎者。

可攻。其人腹微滿。頭硬。後溏者。不可下之。有燥屎者。宜承气湯主之。﹞

卷三

第六十證﹟怫郁歌

怫郁有虛亦有實。要須仔細明證脈。﹝怫。音拂。蓋燥屎者實也。吐下者虛也。﹞燥屎惟宜承气湯。﹝仲景云。病者小便不利。大便乍難乍易。時有微熱。怫郁不得臥。有燥屎故也。承气湯主之。﹞吐下極虛胃寒疾。﹝仲景云。傷寒大吐下後。極虛。復極汗者。其人外气怫郁。復與之水。以發其汗。因得噦。所以然者。胃中寒冷。故致此也。﹞火薰汗出目須黃。﹝仲景云。寸口脈。陽浮。陰濡而弱。醫如火薰郁令汗出。客熱因火而熱發。怫鬱蒸肌膚。身目爲黃。﹞二陽並病面還赤。﹝仲景云。二陽並病。太陽初得病時。先發其汗。汗先出不徹。因轉屬陽明。續自微汗出。設面色緣緣正赤者。陽气怫郁。當解之薰之也﹞脈來洪大榮气長。﹝仲景云。寸口脈洪而大者。榮气長。榮气長則陽盛。怫郁不得出聲。﹞隨經醫治何由失。

卷四

第六十一證﹟驚惕歌

傷寒何故生驚惕。吐下溫鍼或火力。﹝或因吐下。或因溫鍼。或因火劫。﹞下之譫語牡蠣湯。﹝仲景云。傷寒八九日。

下之。胸滿煩驚。小便不利。譫語。一身盡痛。不可轉側者。柴胡牡蠣龍骨湯主之。﹞妄用溫鍼於理逆。﹝仲景云。太陽傷寒。加溫鍼必驚也。﹞風溫被火多﹝尺世切。亦作螈。﹞。﹝。子用切。仲景云。風溫被火者。微發黃色。劇則如驚癇。時。若火燻之。一逆尙引日。再逆促命期。﹞陽明被火汗流出﹝仲景云。陽明病被火。額上微汗出。發熱。

汗出不惡寒。加溫鍼者。必怵惕煩躁不得眠。﹞脈浮火劫必亡陽。﹝仲景云。傷寒脈浮。醫以火迫。劫之亡陽。必驚狂臥起不安者。桂枝去芍藥。加蜀漆。牡蠣龍骨救逆湯。﹞三者不同同此疾。少陽中風耳無聞。吐下悸驚常惕惕。﹝仲景云。

少陽中風。兩耳無所聞。目赤。胸中滿而不煩。不可吐下。吐下則悸而驚。﹞

卷四

第六十二證﹟心悸歌

傷寒心悸有多端。大抵三陽不一般。﹝仲景云。悸證有八九皆屬三陽。﹞太陽便利多飲水。﹝仲景云。太陽病。小便利者。以飲水多。心下悸。小便少者。必苦。裏急也。﹞陽明煩嘔小便難。﹝仲景云。傷寒五六日。中風。往來多熱。心下悸。小便不利。心煩喜嘔者。小柴胡湯主之。﹞少陽吐下仍虛悸。﹝仲景云。少陽中風。兩耳無所聞。目赤。胃中滿而煩。

不可吐下。吐下則悸而驚。﹞誤下煩時胃內幹。﹝仲景云。傷寒。其脈弦細。脇痛發熱。此屬少陽。少陽不可發汗。發汗則譫語。爲屬胃。胃和則愈。胃不和則煩而悸也。﹞脈來結代炙甘艸。﹝仲景云。傷寒。脈結代。心動悸。炙甘艸湯主之。

方第三十九。﹞小建中行三日間。﹝仲景云。傷寒二三日。心中悸者。小建中湯。﹞汗過自冒桂甘證。肉眞武定須安。﹝此二證。自汗過而悸也。仲景云。發汗過多。其人叉手自冒心。心下悸。欲得按者。桂枝甘艸湯。方第二十七。又云。太陽病發汗。汗出不解。其人仍發熱。心下悸。頭眩身動。振振欲擗地者。眞武湯主之。方第四十二。﹞

卷四

第六十三證﹟冒悶歌

二陽並病必須冒。宜刺大椎當愼表。﹝仲景云。太陽少陽並病。頭痛或眩冒時。如結胸痞硬。當刺大椎第一間。肺兪肝兪。愼不可發汗。﹞下利面赤脈沈遲。汗出中心常郁懊。﹝仲景云。下利脈沈遲。其人面少赤。身有微熱。下利淸谷者。

必鬱冒汗出。﹞吐下汗後或動經。﹝傷寒吐下後。發汗虛煩。脈甚微。八九日。心下痞硬。气上衝咽喉。鬱冒。經脈動惕者。久而成痿。﹞汲水灌身那得好。﹝仲景云。榮衛中風。醫爲大熱。解肌發汗。熱不止。又汲水灌其身。栗栗振寒。則以重被覆之。故汗出而冒煩。﹞汗下表裏已先虛。汗出表和痊可保。﹝仲景云。太陽病下之而愈。先復發汗。以此表裏俱虛。其人必冒。冒家汗出自愈。所以然者。汗出表和故也。﹞

卷四

第六十四證﹟漧嘔歌

陽明胃絡從頭走。气上逆行須便嘔。﹝嘔者胃不和也。胃之絡從頭走足。今气上行而逆。故嘔也。﹞陽明多嘔小柴胡。

﹝仲景云。傷寒五六日。中風。往來寒熱。心煩喜嘔。或胸中煩而不嘔。小柴胡湯。﹞胸中有熱黃連候。﹝仲景云。傷寒。

胸中有熱。胃中有邪气。腹中痛欲嘔吐者。黃連湯主之。第二十五。﹞水停心下茯苓甘。﹝發汗吐下後。心下逆。滿者。

茯苓甘艸湯。又方。心下有水气。漧嘔者。小靑龍湯主之。﹞先嘔後渴五苓救。﹝仲景云。嘔而渴者。五苓散主之。﹞汗後餘熱竹葉湯。﹝汗後虛煩嘔逆者。竹葉湯或橘皮湯。﹞煩虛梔子豉湯授。﹝煩虛者。梔子豉湯主之。得吐勿服。餘者嘔而有膿者。不可治嘔。膿盡乃愈。﹞又有少陰嘔證存。眞武湯中加減否。﹝仲景云。少陰病。二三日不已。至四五日。腹痛。

小便不利。四肢沈重。疼痛而利。此爲有水气。其人或咳。或小便自利。或下利。或嘔者。玄武湯主之。論中有加減之法。﹞

卷四

第六十五證﹟吐逆歌

吐有冷熱兩證異。內脈外形當仔細。﹝吐有胃冷。有胃熱者。當以內脈外形辧之。﹞煩渴脈數手心熱。此是胃熱之所致。﹝孫尙云。脈來數。手心熱。煩渴者。胃熱也。竹茹湯證。﹞曾經汗下關脈遲。胃中虛冷理中治。﹝肝脈遲。胃虛也。

理中丸及湯主之。﹞膈上寒痰四逆湯。﹝仲景云。若膈上有寒。欲漧嘔者。不可吐。當溫之。宜四逆湯。﹞汗後虛煩竹葉已。

﹝汗後虛煩嘔吐者。竹葉並橘皮湯證。﹞少陰欲吐復不吐。必竟吐之當審記。﹝仲景云。少陰病。其人飲食入。則心中溫溫欲吐。復不得吐。始得之。手足寒。脈弦遲。此胃中實也。不可下。當吐之。﹞

卷四

第六十六證﹟霍亂歌

嘔吐而利名霍亂。﹝仲景云。病有霍亂者。何也。答曰嘔吐而利。此名霍亂。﹞四肢逆冷誠斯患。寒多不飲理中丸。

熱多而渴五苓散。﹝仲景云。霍亂而頭痛發熱。身體疼痛。熱多。欲飲水。五苓散。寒多不飲水者。理中丸主之。又云。

吐利汗出。發熱惡寒。四肢拘急。手足厥。四逆湯主之。﹞暑月忽然心撮痛。兩腳轉筋多冷汗。上吐下利並躁煩。水沈香薷煎數盞。﹝暑月陰陽不和。淸濁相干。食飲飫飽。傷於脾胃。而又取涼就冷。陰陽交錯。變成吐利。三焦混亂。腹中撮痛。大渴而煩。兩腳轉筋者。當用香薷散主之。﹞

卷四

第六十七證﹟頭疼歌

三陽往往病頭疼。隨證醫治﹝平聲。﹞各異能。﹝三陽經絡上至於頭。三陰至胸中而還。故三陽之邪至頭。必頭疼也。﹞

太陽身熱麻黃證。﹝仲景云。太陽病頭疼發熱。身疼。無汗而喘者。麻黃湯主之。﹞無熱陽明胃气蒸。﹝仲景云。陽明病。

手足若厥者。其人頭必痛。若不嘔不飲。手足不厥者。其頭不痛。﹞少陽受病脈弦細。小柴胡證自分明。﹝仲景云。傷寒。

其脈弦細。頭痛發熱。此爲屬少陽。少陽不可發汗。則譫語爲屬胃。胃和則愈。不和則煩而悸。﹞三陰太少無頭痛。爲是厥陰之證形。﹝三陰之中。太陰少陰無頭痛。惟厥陰有也。﹞非時忽有首疾。﹝音消。出周禮。﹞必是停痰濕气並。﹝停痰濕气。亦令人頭痛。﹞

卷四

第六十八證﹟脇痛歌

少陽膽經循脇過。邪入此證痛無那。﹝那音糯。仲景云。少陽經絡。循脇貫耳。因邪在此。則脇痛而耳聾。﹞心下堅滿引脇痛。十棗醫治定須可。﹝仲景云。太陽中風。吐下嘔。頭痛。心下痞。堅﹑滿﹑引脇下痛。表解裏未和者。十棗湯主之。﹞陽明堅滿大便結。項彊不食並潮熱。因而轉入少陽經。惟小柴胡湯緊切。﹝仲景云。陽明病。不大便。脇下堅滿。

舌上有苔者。可與小柴胡湯。又云。項彊脇下滿者。可與小柴胡湯。又云。傷寒五六日。中風。往來寒熱。胸脇苦滿。

默默不欲食。小柴胡湯主之。又云。陽明病不解。轉入少陽。脇下堅滿。漧嘔者。小柴胡湯主之。﹞病患痞積貫臍旁。痛引陰筋名髒結。﹝仲景云。病者。脇下痛。素有痞積。在臍旁痛。引小腹入陰筋者。名髒結。﹞

卷四

第六十九證﹟腹痛歌

腹痛有實亦有虛。要觀證與脈何如。尺脈帶弦並泄利。陽明虛痛建中須。﹝仲景云。傷寒。陽脈澀。陰脈弦。法當腹中急痛。先與小建中湯。﹞關脈若實大便祕。更加腹滿實中居。﹝仲景云。病患不大便。繞臍腹痛。煩躁。發作有時。爲有燥屎。﹞陰證腹痛四逆散。﹝仲景云。少陰病。四逆。其人或咳或悸。小便不利。或腹中痛。泄利下重者。四逆散主之。

又云。少陰病。下利淸谷。裏寒外熱。脈微欲絕。脈不出。或腹痛。通脈四逆湯主之。又云。少陰病。二三日不已。至四五日。腹痛。小便不利。眞武湯主之。﹞下之腹痛桂枝祛。太陽病。醫反下之。因腹滿時痛。屬太陰。桂枝加芍藥湯主之。大實痛者。加大黃湯也。胃中有邪胸中熱。嘔吐黃連湯可除。﹝仲景云。傷寒。胸中有熱。胃中有邪气。腹中痛。

欲嘔吐者。黃連湯主之。﹞

卷四

第七十證﹟咽痛歌

咽痛陰陽各異宜。要須脈證兩參之。脈浮而數吐膿血。此是陽毒之所爲。﹝傷寒。脈浮數而大。唾膿血。千金。外臺有烏扇膏治之。﹞脈沈兼細手足冷。或加吐利少陰兮。﹝仲景云。少陰法當咽痛。而復吐冷。﹞少陰陰陽脈俱緊。亡陽汗出要醫治。﹝仲景云。其脈。陰陽俱緊。而反汗出。必亡陽。病屬少陰。﹞又有伏气之爲病。非常寒冷著人肌。咽喉先痛次下利。作腎傷寒方可醫。﹝仲景云。伏气之病。以意候之。今月之內。欲有伏气。假令舊有伏气。當須脈之。若脈微弱者。

當喉中痛。似傷寒。非喉痺也。病患云。實喉中痛𨿽爾。今復欲下利。﹞

卷四

第七十一證﹟咳嗽歌

咳嗽三經要辧明。太陽陽明與少陰。太陽停水靑龍候。﹝仲景小靑龍二證。皆云心下有水气。漧嘔發熱而咳者。小靑龍湯主之。又云。心下有水气。咳而微喘者。小靑龍湯。﹞小柴治咳值千金。﹝仲景云。中風七八日。心下悸。小便不利。

身有微熱。或咳者。小柴胡湯主之。﹞陽明能食咽必痛。咳時頭痛定難禁。﹝仲景金匱云。冬陽明。但頭眩不惡寒。故能食而咳者。其人咽必痛。不咳者。咽不痛。又云。冬陽明。反無汗。小便利。二三日。嘔而咳手足厥者。其人頭必痛。

若不嘔不咳。手足不厥者。頭不痛。﹞少陰煩渴豬苓治。泄利須還四逆靈。﹝仲景云。少陰病。下利。六七日。咳而嘔渴。

心煩不得眠者。豬苓湯主之。又云。少陰四逆。其人或咳。小便不利。腹中痛泄利者。四逆湯。﹞忽然水气因生咳。眞武湯功效最深。﹝仲景云。少陰病二三日不已。至四五日。腹痛。小便不利。四肢沈重。疼痛而利。此爲有水气。其人或咳。

或小便自利。或下利。或嘔。玄武湯主之。﹞

卷四

第七十二證﹟遺尿歌

風溫被下必失溲。鼾睡難言自汗流。﹝仲景云。風溫爲病。脈陰陽俱浮。自汗出。身重。多眠睡。鼻息必鼾。語言難出。若被下者。小便不利。直視失溲。﹞三陽合病身體重。不覺遺尿也可憂。﹝仲景云。三陽合病。腹滿身重。難以轉側。

口不仁。面垢。譫語。遺尿。發汗則譫語。下之則額上生汗。手足厥冷。自汗宜白虎湯主之。﹞下焦不歸亦遺溺。三者根據方病可瘳。﹝仲景云。下焦不歸其部。則遺溲已上三證。隨證治之可愈。﹞忽然直視並狂語。腎絕如何得久畱。﹝仲景云。

溲便遺失。狂言。反目直視者。此爲腎絕也。﹞

卷四

第七十三證﹟腹滿歌

太陰腹滿必時痛。﹝仲景云。太陰之爲病。腹滿吐食不下。下之甚。腹滿時痛。﹞合病腹滿身體重。﹝仲景云。三陽合病。腹滿身重。難以轉側。﹞陽明腹滿口苦幹。微喘小柴胡可用。﹝仲景云。陽明中風。口苦咽漧。腹滿微喘。發熱。脈浮而緊。下之。則腹滿而小便難也。﹞谷疸之時且調胃。﹝仲景云。陽明病。脈遲欲成谷疸。下之則腹滿。﹞潮熱更兼便不利。勿令大下使之虛。微和胃腑宜承气。﹝仲景云。陽明脈遲。腹滿而喘。有潮熱。小承气湯主之。又云。腹大滿而不大便者。小承气。微和其胃气。勿令大下。﹞下後心煩而腹滿。梔子濃朴湯宜爾。﹝仲景云。傷寒下後。心煩腹滿。臥起不安者。梔子濃朴湯。﹞汗後濃朴最爲佳。﹝仲景。發汗後腹脹者。濃朴五物湯。﹞吐後小承當審諦。﹝仲景云。傷寒吐後腹滿者。小承气湯主之。此一證當仔細辧之。﹞太陰桂枝芍藥湯。大實大黃湯可治。﹝仲景云。太陽病。醫反下之。因腹滿時痛屬太陰。桂枝芍藥湯。大實痛。則用大黃湯主之。﹞

卷四

第七十四證﹟蛔厥歌

胃冷仍加發汗重。因成蛔厥吐長虫。病源本屬厥陰證。宜用烏梅與理中。﹝仲景云。蛔厥者。其人當吐。今病者靜而復時煩。此爲髒寒。蛔上入其膈。故須臾得止。得食而嘔。又煩者。蛔聞食臭必出。其人當自吐蛔。烏梅丸理中丸主之。﹞

卷四

第七十五證﹟自汗歌

傷寒自汗證有九。衛不和兮桂枝候。﹝仲景云。病患髒無他病。時發熱。自汗出而不愈者。此衛气不和也。先其時發汗則愈。宜桂枝湯。﹞風溫風濕及傷風。﹝仲景云。風溫爲病。脈陰陽俱浮。自汗出。身重多眠睡。此風溫自汗也。仲景云。濕家之爲病。其人頭汗出。背彊。欲得覆被向火。又云。額上汗出。微喘。此風濕自汗也。仲景云。太陽中風。陰弱者汗自出。此傷風自汗也。﹞中暑亡陽柔有。﹝仲景云。太陽中者。其人汗出。惡寒。身熱而渴。此中暑自汗也。

仲景云。傷寒自汗出。小便數。心煩微惡寒。腳攣急。桂枝加附子人參。其間增桂。令汗出。附子溫經亡陽故也。又云。

脈陰陽俱緊。而反汗出。爲亡陽。屬少陰。此亡陽自汗也。仲景云。太陽病。發熱汗出。不惡寒。名曰柔。此柔自汗出。﹞霍亂下利四肢逆。﹝仲景云。霍亂吐利。汗出發熱。惡寒。四肢拘急。手足厥冷。四逆湯主之。﹞陽明多汗津液漏。

﹝仲景云。陽明病。陽脈微而汗出少者。爲自和。汗多者太過。太過者陽積於內。亡津液。大便因堅也。﹞少陰無汗或有之。額上手背時時透。﹝仲景云。陰不得有汗。故知非少陰也。少陰有汗但額上手背有耳。朱蒂傷寒陰證。訣云。陰病。

額上手背皆有冷汗。三二日中尙可行。﹞隨證治療莫令差。更看病形深體究。

卷四

第七十六證﹟頭汗歌

病患裏虛而表實。玄府不開腠理密。無能作汗潤皮膚。陽气上行頭上出。津液旣竭五內幹。誤下重虛成大疾。﹝病患表實。玄府不開。汗不能浹於周身。故上騰而發於頸額也。汗旣出多。五臟津液寡少。又重責之以汗。必成大疾。﹞頭有汗兮多塗徑。劑頸而還發黃病。﹝仲景云。若不結胸。但頭汗出。余處無汗。劑頸而還。小便不利。多必發黃。﹞往來寒熱表未解。﹝仲景云。傷寒五六日。其人已發汗。而復下之。胸脇微滿硬。小便不利。渴而不嘔。但頭汗出。往來寒熱而煩。此爲未解。小柴胡湯桂枝湯。﹞手足冷時非陰證。﹝仲景云。傷寒七八日。頭汗出。微惡寒。手足冷。心下滿。口不欲食。大便堅。其脈細。此爲陽微結。有表復有裏也。脈𨿽沈緊。不得爲少陰。所以然者。陰不得有汗。今頭汗出。故知非少陰也。可與小柴胡湯。﹞肝乘肺部刺期門。﹝仲景云。傷寒。發熱。嗇嗇惡寒。其人大渴欲飲酢漿。其腹必滿。身自汗出。小便利。其病欲解。此肝乘肺。名曰橫。當刺期門。期門穴在乳下。﹞心中懊梔子應。﹝仲景云。陽明病。下之。其外有熱。手足溫不結胸。心中懊。若饑不能食。但頭有汗出者。宜用梔子湯主之。﹞膈間堅滿茯苓湯。六者看詳宜審訂。

卷四

第七十七證﹟欲得汗歌

陽加於陰有汗期。過關之脈要須知。﹝素問云。陽加於陰。謂之有汗。俗謂過關之脈也。﹞有時兩手忽無脈。恰似重陰欲雨時。﹝有時一手無脈。或兩手無脈者。有汗證也。﹞病患本虛必發顫。不虛得汗顫何爲。不顫不汗自然解。陽陰和順更何疑。先曾吐下並亡血。內無津液故如斯。﹝仲景云。病有戰而汗出。因得解者。何也。答曰。脈浮而緊。按之反芤。

此爲本虛。故當戰而汗出也。若脈浮而數。按之不芤。此人本不虛。若欲自解。但汗出耳。不發戰也。病有不戰。不汗出而解者。何也。答曰。其脈自微。此以當發汗。若吐若下。若亡血。內無津液。此陰陽自和。必自愈。﹞止愛周身潤。來時最忌水淋漓。﹝凡得汗欲令手足皆周。一時益佳。但不欲流離。﹞汗出如油是惡證。忽加喘急病傾危。﹝仲景云。汗出如油喘而不休。此爲命絕也。﹞停痰癖皆隔汗。先須蕩滌要醫治。﹝傷寒最怕先有宿患。如痰飲癖塊。皆能隔汗。不能得。先開達管道。經絡通爲佳。﹞水升火降陰陽合。大汗來時命得回。﹝腎水升。心火降。坎離得交。陰陽合和。

必大汗至矣。﹞

卷四

第七十八證﹟舌上苔歌

陰陽俱緊鼻出涕。舌上苔滑勿妄治。蜷臥惡寒多嘔痰。腹內痛者須成利。﹝仲景云。脈陰陽俱緊。口中气出。唇口漧燥。蜷臥足冷。鼻中涕出。舌上苔滑。勿妄治也。至七八日以來。其人微發熱。手足溫者。此爲欲解。或到七八日以上。

反大熱者。此爲難治。設使惡寒者。必欲嘔也。腹內痛者。必欲利也。﹞陽明濕痺並髒結。色白苔滑多在舌。﹝二證見下文。﹞髒結無陽不可攻。﹝仲景云。髒結者無陽證。不往來寒熱。其人反靜。舌上滑苔者。不可攻。﹞濕痺丹田應有熱。﹝仲景云。濕痺之候。舌上有苔者。以丹田有熱。胸中有寒。濕痺中濕也。﹞陽明懊脇下堅。梔子柴胡不徒設。﹝陽明有二證。仲景云。陽明。心中懊舌上苔者。梔子湯主之。又云。陽明病。脇下堅滿。不大便而嘔。舌上苔者。可與柴胡湯。

上焦得通。津液得下。胃气因和。身然汗出則解。﹞

卷四

第七十九證﹟下膿血歌

傷寒表實裏還虛。熱气乘虛腸裏居。下利膿血赤黃汁。或如魚腦狀難拘。﹝病源。傷寒病。苦表實裏虛。熱气乘虛入於腸胃。則下赤黃汁。若濕毒瓦斯盛。則腹痛壯熱。下膿血如魚腦或如爛肉汁。﹞太陽下之脈浮滑。定知便血色殷﹝於閒切。﹞

如。﹝仲景云。太陽下之。其脈浮而滑者。必下血。﹞陽明下血而譫語。熱入血室病難除。﹝仲景云。陽明病下血而譫語者。

必爲熱入血室。頭汗出者。當刺期門。隨其實而瀉之。然汗出則愈。﹞少陰膿血桃花證。不爾刺之邪可祛。﹝仲景云。

少陰下利。便膿血者。桃花湯主之。又云。少陰病下利。便膿血者可刺。﹞下利脈浮尺中澀。或者發厥熱如初。二證皆圊膿血利。悉見長沙仲景書。﹝仲景云。一證傷寒發熱四日厥。反三四日復熱。四日厥少熱多。其病當愈。四日至六日熱不除。必淸膿血。又一證云。下利脈又浮數。尺中自澀。其人必圊膿血。﹞

卷四

第八十證﹟晝夜偏劇歌

衛气循環不暫停。晝則行陽夜在陰。衛獨畱陽陽蹺盛。陽盛陰虛夜不寧。忽若畱陰陰蹺滿。陰滿陽虛晝卻爭。﹝黃帝鍼經云。衛气者。晝日行於陽。夜行於陰。衛气不得入於陰。常畱於陽。畱於陽則陽气滿。滿則陽蹺盛而不得入於陰。

陰气虛則夜不得寧也。衛气畱於陰。不得行於陽。畱於陰。則陰盛。陰盛則陰蹺滿。不得入於陽。陽气虛。故晝則爭而不安。﹞暮譫晝了陰虛證。晝躁陽虛夜气淸。﹝仲景云。婦人傷寒發熱。經水適來。晝則明了。暮則譫語。爲熱入血室。

又云。下之後。復發汗。晝則煩躁不得眠。夜而安靜。不嘔不渴。無表裏證。脈沈微身無大熱者。漧薑附子湯主之。熱入血室。以陰虛而邪入之也。故暮譫晝了。下而復汗。以亡陽而衛在陰也。故晝躁夜靜。﹞要須調衛各歸分。二气諧和可漸平。

卷五

第八十一證﹟循衣摸空歌

傷寒吐下仍不解。大便不利潮熱在。循衣摸牀惕不安。獨語猶如見鬼怪。微喘直視不識人。譫語狂言還可駭。大承服後脈弦生。忽若澀兮死何悔。﹝仲景云。傷寒吐下後。未解。不大便。五六日。至十餘日。其人日晡所發潮熱。不惡寒。

如見鬼神。狀若劇者。發則不識人。循衣妄撮牀惕不安。微喘直視。脈弦者生。澀者莫不死。仲景云。太陽中風以火劫之。兩陽相燻灼。其身發黃。鼻衄血。循衣摸牀。小便利者。可治。華佗云。病患循衣縫。不可治。﹞

卷五

第八十二證﹟筋惕肉歌

病患肉並筋惕。汗過經虛眞武敵。﹝仲景云。大靑龍湯證云。若脈微弱。汗出惡風者。不可服之。服之則厥逆。筋惕肉。此爲逆也。又云。太陽病發汗。汗出不解。其人仍發熱。心下悸。頭眩。身動。振振欲擗地者。眞武湯主之。﹞

不然邪入大經中。狀如驚癇疾。發汗動經身振搖。宜用茯苓桂枝術。﹝仲景云。傷寒若吐下後。心下逆滿。气上衝胸。

起則頭眩脈沈緊。發汗則動經。身爲振搖者。茯苓桂枝白術甘艸湯。又云。傷寒吐下後。汗虛。脈微。眩經脈動惕者。

久而成痿。﹞動气在左誤下之。忽爾肉最爲逆。﹝仲景云。動气在左。不可發汗。發汗則頭眩。汗不止。怵惕肉。﹞

卷五

第八十三證﹟口燥咽漧歌

脾中有熱胃漧枯。口燥咽漧津液無。陽明白虎加參證。少陽口苦小柴胡。﹝仲景云。陽明病。脈浮緊。咽漧。口苦。

口漧舌燥者。白虎湯。又云。少陽之爲病。口苦咽漧目眩者。宜小柴胡湯。﹞咽漧愼不可發汗。發汗無津气愈虛。﹝仲景云。咽喉漧燥不可發汗。﹞少陰口燥急須下。腎經少水致焚如。﹝仲景云。少陰病。得之二三日。口燥咽漧。急下之。宜服承气湯。又云。少陰病二三日。咽痛者。與甘艸湯。不瘥。與桔梗湯。此證切宜審用之。﹞虫蝕上部聲嗄惑。咽漧蝕髒下﹝上聲。﹞名狐。﹝仲景云。狐惑之病。虫蝕上下部。蝕上部則聲嗄。蝕下部則咽漧。﹞

卷五

第八十四證﹟傷寒似瘧歌

傷寒似瘧三證詳。血室陽明及太陽。﹝謂婦人熱入血室。及陽明太陽證也。﹞太陽汗出脈洪大。桂枝各半合麻黃。﹝仲景云。太陽病八九日。如瘧狀。熱多寒少。淸便自可。宜桂枝麻黃各半湯。﹞陽明忽爾還如瘧。不嘔淸便熱復涼。脈若虛浮桂枝穩。小承气脈實相當。﹝仲景云。病者煩熱。汗出卽解。復如瘧狀。日晡所發者。屬陽明。脈實者當下之。脈浮虛者。當發其汗。下宜承气湯。發汗宜桂枝湯。﹞婦人熱入血凝結。柴胡加入地黃湯。﹝仲景云。婦人中風。七八日。寒熱往來。經水適斷。血結。如瘧狀。宜小柴胡主之。﹞

卷五

第八十五證﹟邪中三焦歌

寸口陰陽脈俱緊。上下二焦皆受病。﹝仲景云。寸口脈。陰陽俱緊者。當邪中於上焦。濁邪於下焦。﹞淸邪中上潔爲名。濁邪中下渾斯應。﹝仲景云。淸邪中上。名曰潔。濁邪中下名曰渾也。﹞陰中於邪必內栗。足膝逆冷便溺出。﹝又云陰中於邪。必內栗也。又云。濁邪中下。陰气爲栗。足膝逆冷。便溺妄出也。﹞陽中於邪項必彊。發熱頭疼頸攣屈。﹝陽中於邪。必發熱頭痛。項彊頸攣。腰痛脛酸也。﹞皆因霧露气爲傷。隨證治之宜審的。

卷五

第八十六證﹟多眠歌

多眠四證病形殊。風溫狐惑及柴胡。更有少陰同共四。當觀形與證何如。風溫身熱常自汗。﹝仲景云。風溫脈。陰陽俱浮。自汗。身重多眠。鼻息必鼾。﹞小柴脇滿項彊拘。﹝仲景云。陽明中風。脈弦浮大。而短气。腹都滿。脇下及心痛。

其人嗜臥。一身及目悉黃。小便難。有潮熱。宜小柴胡湯。﹞少陰自利但欲寐。﹝仲景云。少陰病。但欲寐。六經中此一經最難辧難治。要在審詳。然證辧亦有不寐者。仲景云。少陰病。其人欲吐不吐而煩。但欲寐。五六日自利而渴者。屬少陰。仲景不論方。又云。少陰脈微細沈。但欲臥。汗出不煩。自欲吐。五六日自利。煩躁不得臥寐者死。又云。心中煩而不得臥者。黃連阿膠湯。﹞狐惑多眠非一途。﹝仲景云。狐惑證。嘿嘿但欲臥。目瞑不得眠。瀉心苦參湯主之。又玉函一證云。三陽合病。脈浮大。上關上但欲寐。目合則汗。﹞

卷五

第八十七證﹟不得眠歌

傷寒何事不得眠。汗過胃中漧燥煩。﹝仲景云。太陽病發汗。若大汗出。胃中漧。燥煩不得眠。其人欲飲水。當稍飲之。榮衛和則愈矣。﹞或因吐下虛煩致。﹝仲景云。發汗吐下後。虛煩不得眠。若劇者。必反復顚倒。心中懊。梔子豉湯主之。﹞或因大熱語言顚。﹝陽毒熱病。皆不得眠。﹞小便不利正發渴。心煩少气苦孜煎。忽若水停心下滿。但與豬苓可保全。﹝仲景云。胃中漧燥。不得眠者。豬苓湯。﹞傷寒瘥後熱尙在。陰未復時陽使然。﹝病源云。衛气晝行於陽。夜行於陰。陰主夜。夜主臥。謂陽气盡。陰气盛。則目瞑矣。今熱气未散。與諸陽並。所以陽獨盛。陰偏虛。𨿽復病後仍不得眠者。陰气未復於本。故也。外臺有肘後烏梅湯。﹞

卷五

第八十八證﹟小便不利歌

胃中幹則無小便。愼勿利之彊使然。﹝病源云。傷寒發汗後。而汗出不止。津液少。胃中幹。小腸有伏熱。故小便不通也。故不可彊利之。﹞下焦有熱不通泄。量病浮沈用藥宣。﹝下焦有熱者。可宣導之也。﹞咳而有水靑龍候。﹝仲景云。

傷寒表不解。心下有水气。漧嘔發熱而咳。或小便不利。小腹滿或喘者。小靑龍湯主之。﹞項彊無汗桂枝痊。﹝仲景云。

服桂枝湯。或下之。仍頭項彊痛。翕翕發熱。無汗。心下滿。脹痛。小便不利者。桂枝去桂加茯苓白術湯。﹞大抵中濕髮黃者。先利小盒飯使快。﹝大抵中濕髮黃。先利小便使快。仲景云。中濕之爲候。其人小便不利。大便反快。但當利其小便。仲景論風濕證云。若被下者。小便不利。又云。傷寒身色如金黃。如橘子色。小便利。腹微滿者。茵陳蒿湯主之。﹞

陽明汗多津液無。卻以小便利爲戒。﹝仲景云。陽明病。汗出多而渴者。不可與豬苓湯。以汗多。胃中燥豬苓復利其小便也。﹞陽若湊之陰分﹝去聲。﹞虛。小便難出熱中居。﹝素問云。陰虛者。陽必湊之。陽入陰分。則膀胱熱。而小便難。﹞

漏風不止桂加附。﹝仲景云。太陽病發汗。遂漏風不止。惡風。小便難。四肢急。桂枝加附子湯主之。﹞陽明風中小柴胡。

卷五

第八十九證﹟小便自利歌

太陽下焦有熱祕。小腹必滿便不利。小便不利反自利。此是抵當血證諦。﹝大抵熱在下焦。小腹必脹滿。小便不利。

今反利者。有瘀血也。仲景云。傷寒有熱。而小腹滿。應小便不利。今反利者。此爲血證。當下之。宜抵當丸。又云。

太陽病身黃。其脈沈結。小腹堅。小便不利。爲無血。小便自利。其人如狂者。血證諦也。宜抵當湯。﹞陽明自汗小便結。

忽若利時津液竭。屎𨿽堅硬不可攻。蜜兌用之斯要訣。﹝仲景云。陽明病。汗出。若發其汗。小便自利。此爲津液內竭。

屎𨿽堅不可攻之。宜用蜜兌導之。使通。或土瓜根。豬膽汁。皆可以導之也。﹞又問小便何故數。腎與膀胱虛熱作。虛則故令小便頻。熱則遲澀相擊搏。﹝虛中有熱。小便故難頻。並必遲澀也。﹞自汗不可服桂枝。﹝仲景云。傷寒脈浮自汗出。

小便數。心煩。微惡寒。腳攣急。服桂枝。得之便厥作。甘艸漧薑湯主之。﹞趺陽浮澀是脾約。﹝仲景云。趺陽脈浮而澀。

浮則胃气彊。澀則小便數。浮澀相搏。大便必硬。其脾爲約。麻仁丸主之。﹞胃中不和譫語時。調胃承气宜斟酌。﹝仲景云。傷寒脈浮。自汗。小便數。若胃中不和。譫語者。少少與調胃承气湯。﹞

卷五

第九十證﹟大便不利歌

大便堅硬或不通。柴胡承气可收功。﹝大柴胡湯。大小承气皆要藥也。﹞亦有不可攻擊者。歌在前篇裏證中。﹝前篇裏證歌有不可下者。﹞寒則溏熱則垢。可見陰陽虛實候。歲火不及大寒行。民病騖溏腸胃吼。﹝素問云。歲火不及。寒乃大行。民病騖溏者。鴨溏也。﹞

卷五

第九十一證﹟大便下利歌

傷寒下利多種數。要識陰陽勿差互。三陽利時身必熱。三陰但溫無熱具。﹝三陽下利。身熱。三陰下利。但溫而不熱。

此其大槪也。﹞合病自利葛根湯。或用黃芩無致誤。﹝仲景云。太陽陽明合病。必自利。葛根湯主之。桂枝證醫反下之。

利不止者。葛根黃芩黃連湯。﹞自利不渴屬太陰。少陰必渴腎虛故。﹝仲景云。自利不渴屬太陰。其髒有寒故也。當溫之。

宜四逆輩。又云。自利而渴者。屬少陰虛。故引水自救也。﹞外審證。內憑脈。內外並觀斯兩得。脈大由來卻是虛。脈滑而數有宿食。﹝脈經云。大則爲虛。仲景云。滑而數者。有宿食也。﹞協熱而利臍下熱。﹝仲景云。太陽證。外證未除。而數下之。遂協熱而利。利下不止。心下痞硬。表裏未解者。桂枝人參湯。朱肱云。協熱利。臍下必熱也。﹞譫語而利燥屎結。﹝仲景云。下利而譫語者。爲有燥屎也。屬承气湯。﹞少陰心痛口燥煩。卻與利之斯要訣。﹝仲景云。少陰病。下利。

淸水。色靑者心下必痛。口漧燥者可下之。宜大柴胡湯。六經中惟少陰病難治。有補瀉之法。不可不審也。﹞

卷五

第九十二證﹟狐惑證歌

虫食下部名曰狐。虫食上部名曰惑。狐則咽漧惑聲嗄。傷寒變壞成斯疾。面目乍赤乍白黑。但欲睡眠昏默默。更有虫食髒間。舌上盡白齒無色。﹝仲景云。狐惑之病。其气如傷寒。嘿嘿但欲臥。目瞑不得眠。起則不安。食於喉咽者爲惑。食於陰者爲狐。狐惑之病。並惡飲食。不欲聞食臭。其面乍赤乍黑乍白。食於上部。其聲嗄。食於下部其咽漧。食上部者瀉心湯主之。食下部者苦參湯淹洗之。食肛外者。燒用雄黃燻之。﹞上唇有瘡蝕其髒。下唇瘡甚連肛食。﹝須頻看上下唇有無瘡。有瘡則殺人緊急者也。﹞多因下利而得之。此證殺人爲最急。

卷五

第九十三證﹟百合歌

百脈一宗皆病形。無復經絡最難明。﹝巢氏云。傷寒百合病者。謂無經絡。百脈一宗。悉致病也。皆因傷寒虛勞。大病之後。不平復而變成斯病也。﹞欲臥又卻不得臥。欲行還復不能行。飲食有美有不美。𨿽如彊健步難勝。如有寒。復無寒。如有熱。復無熱。口苦小便還赤結。藥才入口卽吐利。如有神靈來作孽。病後虛勞多變成。百合地黃湯可啜。﹝巢氏云。其狀意欲食獲不得食。常默。欲臥復不得臥。欲出行而復不能行。飲食或有美時。或有不美時。或如彊健人。而欲臥復不得臥。如有寒復如無寒。如有熱復如無熱。至朝口苦。小便赤黃。百合之病。諸藥不能療。得藥則劇而吐。如有神靈所加也。身形如和。其人脈微軟。每尿輒頭痛。其病六十日乃愈。若尿時不頭痛。淅淅然如寒者。四十日愈。若尿時快然但眩者。二十日愈也。﹞

卷五

第九十四證﹟辧傷寒疫气不同歌

春气溫和夏暑熱。秋气淒涼冬凜冽。四時正气自調均。不犯寒邪無病孽。冬時寒凜欲周密。君子深藏宜入室。中而卽病曰傷寒。觸冒寒邪成此疾。毒瓦斯若深不卽病。至春與夏邪方出。春爲溫病夏爲暑。變態無端證非一。﹝以上論傷寒也。

仲景云。春爲溫和。夏爲暑熱。秋气淸涼。冬气冷冽。此則四時正气之序也。冬時嚴寒。萬類深藏。君子周密。則不傷於寒。觸冒之者乃名傷寒耳。其傷於四時之气。皆能爲病。以傷寒爲最者。以其最成殺厲之气也。中而卽病者。名曰傷寒。不卽病者寒毒藏於肌膚。至春變爲溫病。至夏變爲暑病。暑病熱極。重於溫也。是以辛苦之人。春夏多溫熱病者。

皆由冬時觸冒所致。非時行之气。﹞若乃時行自不同。蓋是不時之气失。春時應暖反大寒。夏時應熱卻寒栗。秋气淸涼大熱來。冬气寒時似春日。少長一般病相似。此是時行號溫疫。欲知正气與天行。要在潛心占斗曆。﹝以上論行時疫气。仲景云。凡時行者。春時應暖而反大寒。夏時應熱而反大涼。秋气應涼而大熱。冬時應寒而反大溫。此非時有其气。是一歲之中。長幼之病相似者。此時行之气也。夫欲候知四時正气爲病及時行疫气之法者。當按斗曆占之。﹞

卷五

第九十五證﹟婦人傷寒歌

婦人此疾當區別。身重身輕不同列。產前身重且安胎。產後血虛先補血。﹝產前安胎。產後補血。此大法也。﹞水火相刑浸自傷。榮衛不和多阻節。平居水常養於木。水木相資血通徹。﹝傷寒。男子先調气。婦人先調血。血室不蓄。則一气諧和。血室凝結。水火相刑。五行相克以生。相扶以出。平居之日。水常養於木。水木相生。則榮養血室。血室不蓄。

則脾無蘊積。無蘊積則剛燥不生。﹞左關浮緊汗爲宜。正恐室中成血結。﹝婦人左關浮緊。不可下。當發其汗。以救血室。

榮衛得和。津液自通。浹然汗出而解也。﹞血室不蓄脾無蘊。剛燥不生免邪熱。﹝血蓄則剛燥生。仲景所謂無犯胃气。及上二焦者也。﹞產後多生三種病。大便堅祕難通泄。鬱冒仍兼自汗多。皆是血虛津液竭。﹝婦人產後有三種病。大便祕。

鬱冒。自汗。皆是血虛所致也。﹞血虛而厥厥必冒。冒家解時汗流浹。津液旣少大便難。孤陽上出恐陰絕。﹝三病皆血少陰虛。孤陽獨行所致也。當補陰抑陽。﹞惟有柴胡四物湯。庶可調和使安悅。

卷五

第九十六證﹟婦人熱入血室歌

婦人中風七八日。身熱續續發寒栗。經水適來或適斷。熱隨陰血居其室。晝則明了暮譫語。狀如見鬼如疾。無犯胃气及二焦。小柴胡證尢爲的。更刺期門以瀉肝。邪去自然保安吉。切須急療莫遲遲。變證來時恐無及。﹝仲景云。婦人中風。發熱惡寒。經水適來。得之七八日。熱除後。徧身涼。胸膈苦滿。如結胸狀。譫語者。此爲熱入血室也。當刺期門穴。隨其虛實而取之。又云。婦人中風七八日。續得寒熱。發作有時。經水適斷者。此爲熱入血室。其血必結。故使如瘧狀。發作有時。小柴胡湯主之。又云。婦人傷寒。發狂。經水適來。晝則明了。暮則譫語。如見鬼狀者。此爲熱入血室。無犯胃气。及上二焦。自愈。﹞

卷五

第九十七證﹟傷寒瘥後病歌

傷寒瘥後還喜唾。胸裏有寒實無那。此候惟宜服理中。胃暖病治痰自破。﹝仲景云。大病已後。其人喜唾。久久不了。

胸上有寒當溫之。宜理中丸主之。﹞勞復枳實梔子湯。發熱小柴胡亦可。﹝仲景云。大病已後。勞復。枳實梔子湯主之。

又云。傷寒瘥後發熱。小柴胡湯主之。﹞腰下水气牡蠣散。﹝仲景云。大病已後。腰下有水气者。宜用牡蠣散主之也。﹞日暮微煩脾不磨。要須損谷自然安。甘節吉兮必無禍。﹝仲景云。病患脈已解。日暮微煩者。以病新瘥。彊與谷。食不消也。

損谷則愈。周易節卦。九五。甘節吉。往有尙。象曰甘節之吉居位中也。﹞

卷五

第九十八證﹟傷寒五臟死絕歌

水漿不下汗如油。形體不仁喘不休。此爲命絕終難治。更看何髒絕中求。汗出發潤爲肺絕。唇吻反靑肝絕憂。脾絕口黑並黃色。腎絕便失與遺溲。心絕身似煙薰黑。更兼直視與搖頭。五臟皆絕無可療。縱逢和緩亦難瘳。﹝仲景云。脈浮而洪。身汗如油。喘而不休。水漿不下。形體不仁。乍靜乍亂。此爲命絕也。又未知何髒。先受其災。若汗出發潤。喘而不休者。此肺先絕也。陽反獨畱。形體如煙薰。直視搖頭。此心絕也。唇吻反靑。四肢習者。此肝先絕也。環口黧黑。柔汗發黃。此脾絕也。溲便遺失。狂言。反目直視。此爲腎絕也。﹞

卷五

第九十九證﹟傷寒死脈歌

傷寒死脈定難痊。陽病見陰端可憐。﹝仲景云。陽病見陰脈者死。﹞上气脈散爲形損。耳聾浮澀命難全。﹝仲景云。傷寒。咳逆上气。其脈散者死。謂其形損。故也。扁鵲云。病若耳聾。脈反浮大而澀者。死也。﹞譫言身熱宜洪大。沈細而微壽不延。腹大泄利當微細。緊大而滑歸下泉。吐衄若得沈細吉。浮大而牢嘆逝川。﹝扁鵲云。病若譫言妄語。身當有熱。

脈當洪大。而反手足厥逆。脈沈細而微者而死。病若大腹泄。脈當微細而澀。反得緊大而滑者死。病若吐血復鼽衄血者。

脈當沈細。而反浮大而牢者。死也。﹞陰陽俱虛熱不止。乍疏乍數命歸天。﹝仲景云。陰陽俱虛。熱不止者死。脈至乍數乍疏者死。﹞如屋漏。如雀啄。來如彈石去解索。﹝經云。脈如屋漏。如雀啄者死。脈來如彈石。去如解索者死。彈石者。

辟辟急也。解索者。動數而隨散亂。無復以緒者也。﹞蝦遊魚翔脈證乖。轉豆偃刀形候惡。﹝經云。病患脈如蝦之遊。如魚之翔者死。脈如轉豆者死。如偃刀者死。﹞下不至關陽气絕。上不至關陰气鑠。﹝經云。寸脈下不至關爲陽絕。尺脈上不至關爲陰絕。皆死不治。﹞代脈來時不用醫。必定傾危難救藥。﹝仲景云。代。陰也。得此脈者必難治也。﹞

卷五

第一百證﹟傷寒死候歌

傷寒死候要須知。泄而腹滿大難醫。舌本爛傷熱不已。﹝千金雲。傷寒死候有九證。二曰泄而腹滿甚者死。六曰舌本爛傷。熱不已者死。﹞汗後脈躁亦傾危。﹝太素云。熱病已得汗。而脈尙躁。此陰極之脈也。死。千金雲。傷寒已得汗。

脈靜者。生躁者死。﹞汗出𨿽多不至足。﹝千金雲。汗出不至足者死。﹞手循衣縫更何爲。﹝華佗云。病患手循衣縫者不可活。﹞卵縮舌捲證候惡。﹝華陀云。卵縮舌捲者必死。﹞口張目陷不多時。﹝華佗云。口如魚。口不閉。目眶陷者皆死。﹞赤斑五死一生在。黑斑十死更何疑﹝凡發斑者。熱乘虛入胃。胃爛故也。赤斑出五死一生。黑斑出十死一生。﹞兩感傷寒最大忌。死期六日命難追。﹝仲景云。熱𨿽甚不死。若兩感於寒而病者。必死。﹞

