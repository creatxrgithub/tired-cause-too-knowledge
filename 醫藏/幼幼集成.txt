

裘序

余讀太史公書而嘆越人之善乎方也﹐邯鄲貴婦人則治婦人﹐周貴老人則治老人﹐秦人愛小兒亦卽治小兒﹐其施屢變﹐然其所奏亦並效。何哉﹖蓋古者卜筮﹑醫藥皆有專官﹐世授其業﹐不遷而爲良。苟能專其傳﹑精其意﹐通知其理而無所惑﹐則婦人﹑孺子﹑老幼之各得其治﹐吾以爲𨿽不必越人可也。後世專業旣失﹐凡其治方術者﹐又不能精而多通﹐由此﹐婦人﹑丈夫之與小兒﹐始各爲分科。而小兒之中又有所爲疹者﹑疳者﹑驚風者﹑瘡瘍者﹐與夫他疾多端之分部。《莊子》所云﹕道爲天下裂者﹐非耶﹖然世之爲小兒醫者﹐𨿽習其書﹑用其方﹐往往無所效﹐豈其傳於古者﹐法猶有未備﹐而道或猶有所未至也乎﹗嶺南陳君飛霞自幼知醫﹐以治小兒者多所乖誤﹐而獘實中於驚風家言﹐不憚大聲疾呼﹐以辟其謬。乃取前代之說﹐存其精要﹐辧其是非﹐訂爲一書﹐名之曰《幼幼集成》。其間以搐子易驚字﹐標出誤搐﹑類搐﹑非搐三條﹐旣可使天下習驚風之教者﹐廢然自返﹐而又俾從書中所載病因﹑證治﹐循塗守轍﹐庶幾於動無不當﹐投無不宜。君之心勤而語懇如此﹐此蓋欲舉天下之幼﹐扶持而安全之﹐令一無夭札而後快也。君學仙好道﹐瓢笠灑然。吾聞道家者流﹐以老氏爲宗。老氏言三寶﹐其一曰慈。夫慈之爲道大矣﹐固不獨幼幼﹐然幼幼則所以爲慈。君本此意行之﹐而將托是書以爲嬰兒孺子之福﹐豈非仁人長者所樂與哉﹗乃因其請而爲之序云。

賜進士出身通奉大夫日講起居注官內閣學士兼禮部侍郎加二級西昌裘日修撰

梁序

醫之爲言﹐意也。神存采心之間﹐心可得解﹐口不可得言。然則方劑之著無益乎﹖而非也。觀乎《靈樞》《素問》﹐肇自軒皇﹐嗣是而醫家者流著書立說﹐不一其人﹐家相祖述﹐代有師承﹐於呂稽舊聞﹑諦診視﹐救其偏敗而濟乎夭死﹐厥功偉焉﹗則不事方書﹐乃神於醫者之深造自得﹐而非可以槪天下也。故醫者濟人之術﹐而方書之作﹐則以得諸心者傳諸世﹐以濟人於無窮也﹐獨是書憑臆見﹐旣虞師心之滯於偏﹐書守成規﹐又嫌膠柱而不知變。蓋觀一言之誤﹐貽害非輕﹐而嘆方書之難言也。𨿽然﹐爲方書難﹐爲方書而及幼科則尢難。何則﹖呱呱𦇤褓﹐啼笑無端﹐疾痛癢﹐不能自白﹔其臟腑未定﹐則藥物不能多受﹔其筋骨尙脆﹐則鍼砭尢非易施﹔誤用刀圭﹐便傷生理。此煉師陳君飛霞三折肱於斯道﹐有《幼幼集成》之作也。君少慕沖舉﹐學道羅浮﹐龍虎功能﹐洞然有得於性命之際﹐乃瓢笠雲遊﹐借醫藥以濟世。

謂世之醫小兒者﹐因前人以傷寒病癥﹐稱爲驚風﹐訛謬相沿﹐無論外感內傷﹐遇發熱者﹐率以驚風爲名而妄用其法﹐致紮傷者多﹐心甚憫焉﹗乃取在昔幼科諸書﹐參互考訂﹐按之臨証之所心得﹐判其合離﹐析其同異﹐以搐字易驚字﹐槪曰搐﹐將急驚﹑慢驚﹑慢脾三則﹐易爲誤搐﹑類搐﹑非搐﹐分門別類﹐詳其審切之訣﹐附以經驗之方﹐自胎孕乳哺及痘麻瘡瘍諸證﹐胥辧晰而條貫焉。將受梓﹐徵敍於余。余循覽之下﹐嘆其宅心之良濃﹐而殫精之不辭其瘁也。

君已疾﹐多奇效﹐有他醫治之垂絕﹐君則曰可生﹐服其藥﹐無不活。遇窶人療之不受謝﹐有急需補劑者﹐或更以參術相資﹔意所不合﹐𨿽貴富人招之不可致。蓋天眞疏放﹐不隨俗俯仰﹐故遊情方外而有急病讓夷之思也。是編也﹐本長生之妙道﹐作保赤之靈丹。其斯爲明六度而除四魔﹐以自利利他乎﹔其斯爲父天地而母神明﹐憫幼稚之顚連﹐而弘煦嫗於吾胞乎﹗後之業幼科者﹐習於斯而有得﹐將千載榛蕪﹐一朝盡辟﹐以治嬰孩﹐自足以辧析毫芒﹐隨機用巧而利賴靡涯矣。余旣重君之行髙而志濃﹐又信此書之足以行世而行遠﹔而揆諸我夫子懷少之志﹐曁天子卹幼之仁﹐均有合焉。爰浣筆以敍其端。

禮部進士文林郎候選縣尹龍泉梁玉撰

小引

稽自三墳啟祕﹐神聖疊興﹐《本艸》《內經》﹐昭垂星日。蓋聖人繼天立極﹐位育爲功﹐念天壤之間﹐陰陽代謝﹐運气推遷﹐至之先後﹐已無成規﹐應之早遲﹐靡有定律﹐其間六淫勝復﹐釀爲災眚。哀此蒼黎﹐能無因是而夭紮者﹐此岐伯演十世之傳﹐黃帝啟九章之問﹐而有醫氏之學也。伏讀黃帝之謂岐伯曰﹕至哉﹐聖人之道﹐天地大化﹐非夫子孰能通之﹖請藏之靈蘭之室﹐非齋戒不敢示。夫聖如軒皇﹐而於醫事崇尙若此﹐豈非一體﹐胞與爲懷﹐欲登萬世斯人於仁壽者歟﹗《素問》而下﹐如伊芳尹《湯液》﹑皇甫謐《甲乙》﹑秦越人《問難》﹑張仲景《金匱》﹑王叔和《脈經》﹑陶弘景《肘後》﹐此數公者﹐𨿽曰祖述《靈》《素》﹐其實以作爲述。自玆以往﹐醫事寥寥﹐𨿽著作者代不乏人﹐求其無偏無陂﹐實難多觀。惟明末李時珍﹑張景嶽﹑諭嘉言遞出﹐闡明《金匱》﹑發泄《內經》﹐掃蕪穢而返淸純﹐有功於醫事者不小。然數人𨿽產明代﹐而其書始盛行於康熙初年﹐大爲世用。蓋由聖天子臨禦﹐徳孚中外﹐仁協萬方。近纂《醫宗金鑑》﹐徧周海宇﹐將見民無疵癘﹐物遂生成﹐故預產明良﹐以襄位育之功﹐非偶然矣。惟幼科一門﹐不無遺憾。𨿽嘉言微啟其端﹐而其言未竟。予每讀驚風之書﹐未嘗不三嘆而流涕也﹗予幼稟虧多病﹐於醫家色脈之要頓﹐嘗究心長際仙師﹐授金鼎火符性命之祕。嗣是遨遊海嶽﹐冀遇同儔﹐竹杖芒鞋﹐行方幾半。宅內凡紳衿士庶﹑名公巨卿﹐以及至賤至微者﹐蓋嘗隨錄而方便之。其臨證救治之多﹐有非筆楮所能罄。第念驚風之說﹐在在訛傳﹐莫獲辭而正之﹐坐使無辜嬰稚﹐枉受貽殃﹐前後相仍﹐迄無底止。玆將驚風之說﹐槪爲刪訂﹐而附以一得之愚﹐自稟於胎元﹐火功爍艾﹐以及雜證麻痘﹐湯火瘡瘍﹐無不周備﹐匯爲六卷﹐計數十萬言。書成付梓﹐顏曰《幼幼集成》。其中延醫權衡﹐一遵經旨﹐岡或偏枯﹐務期有當於理﹐無害於人而後已﹐非敢妄議前人﹐遂其一隅之見﹐第念保赤誠求﹐不中不遠﹐此書不無萬一之助﹐勿忍終默而息﹐不辭狂瞽﹐請政大方﹐豈曰井海甕天﹐立言啟後﹐亦聊體古聖仁民愛物之心﹐欲自效其負暄之悃云爾﹗

時維大淸乾隆十五年歲次庚午孟春月羅浮陳復正飛霞氏書於陽之種杏艸堂

凡例

一幼科之書幾於汗牛﹐其驚風之傳﹐誠多謬誤。諭嘉言﹑陳遠公﹑程鳳雛業已辟之﹐指出病痙﹐惜未申明病痙之由與治痙之法﹐仍無著落﹐不足服人﹐予玆徹底揭破﹐以傷寒病痙﹐雜病致搐﹐並竭絕脫證分爲三則﹐以搐字槪之﹕曰誤搐﹐曰類搐﹐曰非搐。條分縷晰﹐證治判然﹐名目旣正﹐庶治療不惑。周虛中曰﹕開此三大法門﹐可濟無窮夭紮。

一幼科論證﹐悉以陽有餘﹐陰不足立說﹐乖誤相承﹐流禍千古。後人誤以嬰兒爲一團陽火﹐肆用寒涼﹐傷脾敗胃。古初稟受惇龐﹐貽害猶淺。今非昔比﹐怯弱者眾﹐古方今病﹐每多齟齬﹐是故聊爲刪訂﹐非敢輕前人而執己見﹐蓋亦因時制宜之用也。

一胎嬰芽嫩之姿﹐乍離母腹﹐如水上漚﹑風前燭﹐防護稍疏﹐立見殤夭。而幼科所用毒劣之方﹐令其暗損眞元﹐陰陽榮衛﹐卽僥幸得生﹐而精神已耗﹐一生虛怯﹐莫可補救﹐況復不生者多。玆於劫奪之方﹐毒劣之味﹐槪行刪去﹐而易以反正逆從之治﹐無辜赤子﹐或可免銜冤於九地。

一《顱囟》肇於東漢衛沈﹐而成於宋人錢仲陽﹐其能用仲景地黃湯治賦稟不足﹐以七味白術散治瀉利作渴﹐豈不卓然有見。迨門人某隱其名﹐存濃也﹐假托其名﹐輒用霸方劫奪﹐致人夭枉﹐遂致貽譏後世。玆爲用其所長﹐去其所短﹐非敢好爲節略﹐實所以成仲陽之初志。

一幼科惟從驚風摹擬﹐而傷寒門類全然遺棄。故學人但知有驚風﹐不知有傷寒﹐毫芒千里﹐害豈勝言﹗獨程鳳雛能見及此。玆並纂入﹐以備酌用。痘疹爲幼科切要﹐諸家多不經意﹐或另立一門。學人以爲源流各別﹐不復畱心討論﹐今並纂入﹐使知痘實幼科本有﹐不敢不經心體察。

一痘科之書﹐如馮氏﹑陳氏﹑聶氏﹑翟氏﹑萬氏﹐𨿽皆不爲無見﹐而實繁簡不侔。又惟萬氏明顯﹐可以濟急﹐惜原板毀於明末﹐康熙二年復梓者﹐則亥豕盈篇﹐魯魚過半﹐詩歌叶韻全亡﹐證論先後重復﹐識者鄙之﹐予甚惜焉。因爲詳悉刪潤﹐纂入以成全璧。

一火功爲幼科第一要務﹐濟急無捷於此。柰從前所傳﹐悉犯關門逐盜之戒﹐不惟無濟﹐而反有害。今以異授神火﹐繪圖作歌﹐公諸同志﹐急迫之間﹐可以回春頃刻。

一治療自有正方﹐其未盡者﹐復以經驗簡方並外治之法﹐附於方後﹐內有起死回生之訣﹐若能畱心記覽﹐隨宜酌用﹐其利無窮。

一是書不但爲知醫者設﹐卽不知醫者﹐亦能用之﹐蓋理路通暢﹐用方簡切﹐並無幽渺難明之說。家置一冊﹐可以對證調治﹐自利利人﹐不無小補。

一是書𨿽云編輯﹐而幼科家言﹐又未敢盡信以爲確。其理明義暢﹐有裨實用者取之﹐浮泛不切者去之﹐間有未妥之處﹐卽參以鄙見﹐並素所經驗者成全之。故難分某段爲何人之言﹐非敢掩人之功爲己有也。蓋幼科非方脈之比﹐以其病因疾苦﹐莫能告人﹐一匕下咽﹐死生立判﹐故不敢不爲詳愼。是書斟酌去取﹐頗爲得宜。

一是書文義荒疏﹐由予幼時未嘗學問﹐只以無辜夭紮﹐不忍坐視﹐所以忘其固陋﹐不禁率意言之。語𨿽不倫﹐理虛非誣﹐明者幸毋以是見薄﹐第原其忠愛之心而賜之規正﹐是亦蕘之幸也。

復正再識

卷一賦稟

夫人之生也﹐秉兩大以成形﹐藉陰陽而賦命﹐是故頭圓象天﹐足方象地﹐五行運於內﹐一曜明於外。乃至精神魂魄﹐知覺靈明﹐何者﹐非陰陽之造就﹐與气化相盛衰。然天地之气化有古今﹐斯賦稟由之分濃薄。上古元气渾龐﹐太和洋溢﹐八風正而寒暑調﹐六气勻而雨若﹐人情惇茂﹐物類昌明﹐當是之時﹐有情無情﹐悉歸於濃﹐非物之濃﹐由气濃也﹔及開辟旣久﹐人物繁植﹐發泄過傷﹐攘竊天元﹐雕殘太朴﹐世風漸下﹐人性澆漓﹐故水旱有不時之擾﹐流災有比戶之侵﹐生物不蕃﹐民用目促。值此之際﹐有知無知咸歸於薄﹐非物之薄﹐由气薄也。然則今之受气於父母者﹐其不能不薄也可知矣。況有膏藜異養﹐貴賤殊形﹐醫術稱仁﹐顧可視爲不經之務。夫膏粱者﹐形樂气散﹐心蕩神浮﹐口厭甘肥﹐身安華屋﹐頤養過濃﹐身質嬌柔﹐而且珠翠盈前﹐嬈妍列侍﹐縱熊羆之葉夢﹐難桂柏以參天。復有癡由貪起﹐利令智昏者﹔有雪案螢窗﹐刳心噴血者﹔有粟陳貫朽﹐握算持籌﹐不覺形衰气痿者﹔有志髙命蹇﹐妄念鉆營﹐以致心倦神疲者。凡此耗本傷元﹐胚胎之植﹐安保其深根固蒂也﹗乃若藜藿之家﹐形勞志一﹐願足心安﹐守蓋廩瓶倉﹐對荊釵裙布﹐乃其神志無傷﹐反得胎嬰自固﹐以此較彼﹐得失判然矣。若夫怒傷元气﹐勞役形骸﹐迅雷烈風﹐嚴寒酷暑﹐日月薄蝕﹐病體初安﹐醉飽傷神﹐落紅未淨﹐胎孕之由斯愈薄﹐實又成於人所不覺者﹐故今之稟受﹐十有九虛﹐究其所因﹐多半率由於是。

業斯道者﹐當知气化濃薄﹐人事澆醇﹐因以察其胎元之受於父母者之盛衰堅脆﹐庶幾近焉。若但以上古成方﹐而治今時薄弱﹐膠柱鼓瑟﹐究歸無當﹐泥而不通﹐未可以言達於理也。

卷一護胎

《易》曰﹕天地氤﹐萬物化醇﹔男女媾精﹐萬物化生。蓋天地生生之道﹐終古爲然矣。《顱囟經》曰﹕成胎之後﹐一月爲胞胎﹐精气凝也﹐二月爲胎形﹐始成胚也﹐三月陽神爲三魂﹐四月陰靈爲七魄﹐五月應五行﹐分五臟也﹐六月應六律﹐定六腑也﹐七月精開竅通﹐光明也﹐八月元神具﹐降眞靈也﹐九月宮室羅布﹐以禦外侮﹐十月受气足﹐萬象成也。此胎元長養﹐造化自然﹐非人力也。第妊母髒气護胎﹐仍若四時之有序﹕足厥陰肝﹑足少陽膽﹐屬木旺春﹐養胎在一月二月﹔手心主包絡﹑手少陽三焦﹐屬火旺夏﹐養胎在三月四月﹔足太陰脾﹑足陽明胃﹐屬土旺長夏﹐養胎在五月六月﹔手太陰肺﹑手陽明大腸﹐屬金旺秋﹐養胎在七月八月﹔足少陰腎﹐屬水旺冬﹐養胎在九月。至十月﹐兒气已足﹐待時而生。惟手少陰心﹐君主之官﹐神明之髒﹐𨿽不主月﹐而無月不在﹐其胎元長養﹐髒气護持﹐可謂至矣。而人事恣縱敗壞﹐能保其衝任有恆乎﹖蓄徳錄曰﹕世人無不急於生子﹐要知生子之道﹐精气交媾﹐溶液成胎。故少欲之人恆多子﹐且易育﹐气固而精凝也﹔多欲之人常艱子﹐且易夭﹐气泄而精薄也。譬之釀酒然﹐斗米下斗水﹐則釅且耐久﹐其質全也﹔斗米倍下水﹐則淡﹔三倍四倍則酒非酒﹐水非水矣﹐其眞元少也。今人夜夜淫縱﹐精气妄泄﹐邪火上升﹐眞陽愈憊﹐安能成胎﹖卽僥幸生子﹐又安能必其有成﹗所以年少生子者﹐或多羸弱﹐欲勤而精薄也﹔老年生子者﹐反見彊盛﹐欲少而精全也。且凡嗜於飲者﹐酒亂其性﹐精半非眞﹐無非濕熱。勤於欲者﹐孕後不節﹐盜泄母陰﹐耗其胎气﹐所謂恣縱敗壞者﹐殆以是歟﹗然父天母地﹐古人嘗言之矣。父主陽施﹐猶天雨露﹔母主陰受﹐若地資生。胎成之後﹐陽精之凝﹐尢仗陰气護養﹐故胎嬰在腹﹐與母同呼吸﹑共安危﹐而母之饑飽勞逸﹐喜怒憂驚﹑食飲寒溫﹑起居愼肆﹐莫不相爲休戚。古人胎教﹐今實難言。但願妊娠之母﹐能節飲食﹐適寒暑﹐戒嗔恚﹐寡嗜欲則善矣。此尢切於胞胎之急務﹐幸毋視爲泛常而忽之。

卷一指紋析義

幼科指紋﹐總無正論﹐且遊移不定﹐莫可稽考。有謂不必用者﹐有用而至於怪誕不經﹐誣民惑世者﹐是皆未明紋中之理﹐所以有用不用之殊議。請以一得之愚﹐聊發其要。蓋此指紋與寸關尺同一脈也。按《內經》十二經絡始於手太陰﹝卽肺脈也﹞﹐其支者從腕後出次指之端﹐而交於手陽明支者﹐﹝卽旁支也。從手腕後出食指之端﹐而交通榮衛於手陽明大腸之經﹞﹐卽此指紋是也。明如景嶽﹐猶謂此紋爲手陽明浮絡﹐不知手太陰經起於中府﹐而終於大拇指之少商﹐手陽明經起於食指之商陽﹐兩不相值。若無此旁支交通榮衛﹐不幾令太陰﹐陽明表裏斷絕乎﹗況此脈可診﹐人所不知﹐其遲數代促與太淵一毫無異﹐但脈體差小﹐由旁支也。指紋之法起於宋人錢仲陽﹐以食指分爲三關﹕寅曰風關﹐卯曰气關﹐辰曰命關。其訣謂風輕﹑气重﹑命危﹐𨿽未必言其悉驗﹐而其義可取。蓋位則自下而上﹐邪則自淺而深﹐證則自輕而重﹐人皆可信。只恨復出詭異之說﹐謬撰驚風門類﹐致後賢多岐亡羊﹐反成疑案。予意仲陽宋之明人﹐以孝見稱﹐豈肯爲此誤世。大抵後之俗子﹐假托其名而爲之者。惟有識者知其語言鄙俚﹐論證荒唐﹐便能棄之不用﹐如張景嶽﹑夏禹鑄輩﹐皆謂可不必用﹐蓋非不用﹐實惡其妄誕不經而無可用耳。近世醫家不知眞僞﹐不辧是非﹐習而行之﹐乃致惑世誣民﹐禍害嬰幼。夫醫事動關生命﹐乃聽無稽之言﹐流傳貽殃﹐是豈其可﹗予𨿽不敏﹐粗知經脈﹐每見幼科指紋之說﹐不勝發豎﹐欲爲規正﹐恨非其人﹐知而不言﹐此心未慊﹐今幸餘閒﹐請言其要。

蓋此指紋﹐卽太淵脈之旁支也﹐則紋之變易﹐亦卽太淵之變易﹐不必另立異說﹐眩人心目﹐但當以浮沈分表裏﹐紅紫辧寒熱﹐淡滯定虛實﹐則用之不盡矣。倘捨此不圖﹐妄執僞說以爲是﹐臨證不察病源﹐謬指爲人驚﹑畜驚﹐誑惑愚昧﹐予恐盲人翳馬﹐終墜重淵﹐莫之能出也。

周虛中曰﹕指紋晰義之精﹐自仲陽以來﹐七百餘年﹐無人道及。今讀至此﹐如夢初覺﹐如醉初醒﹐足以快人神智﹐眞千古特識也。

蓋世人乍聞此言﹐未能深信﹐姑就其舛謬之傳﹐撮其大要以正之。其略曰﹕指上辧靑紋﹐認是四足驚﹐虎口脈靑色﹐是豬犬馬驚﹐黑色因水撲﹐赤色火人驚﹐紫色多成瀉﹐黃卽是雷驚。又曰﹕靑驚白是疳﹐黃卽困脾端﹐靑色大小曲﹐人驚並四足云云。凡此等之言﹐斷非錢氏所出﹐實齊東野語﹐正人君子所不屑掛於齒頰者﹐然不明指其非﹐人或以予言不實﹐今駁其最無理者﹐以博一笑。其曰﹕指上辧靑紋﹐認是四足驚﹐虎口脈靑色﹐是豬犬馬驚﹐黑色因水撲﹐赤色火人驚﹐紫色多成瀉﹐黃卽是雷驚。是指紋之靑黃赤黑﹐一皆驚之所致。然則小兒之賦稟濃薄﹐胎元寒熱﹐以及內傷外感﹐雜證麻痘﹐數百之證悉當以驚風稱之﹐以驚風治之矣。不然﹐除去靑黃赤黑之紋﹐又將何者辧其非驚風乎﹖謬誤之傳﹐莫此爲最﹗旣云黃卽困脾端矣﹐是謂指紋黃色﹐脾土受傷﹐不足之證﹐又曰黃卽是雷驚﹐似謂聞雷致驚﹐有餘之候。假令小兒指紋見黃﹐不知此時應斷爲脾困乎﹐抑應斷爲雷驚乎﹖治之者﹐不知應治脾乎﹐應治其雷乎﹖或將合一爲治乎﹖抑亦分晰其方乎﹖且脾困爲虛﹐雷驚爲實﹐治虛遺實﹐治實礙虛﹐兼治不能﹐分治不可﹐予亦莫知何所適從乎﹗至謂靑色大小曲﹐人驚並四足。夫人與四足﹐靈蠢天淵﹐淸濁冰炭﹐气化純雜不侔﹐斷無並列之理。今旣曰人驚並四足矣﹐則是臨證時﹐凡指紋靑者﹐謂之人驚可也﹐卽謂之四足驚亦可也﹐是人與四足竟可以通稱﹐而四足與人不幾同類耶﹗卽以紋曲之大小別之﹐原其意必謂大曲爲人驚﹐小曲爲畜驚﹐又安知人驚不爲小曲﹐畜驚不爲大曲乎﹖何所據而確知其人驚之曲必應大﹐畜驚之曲必應小﹖設使大曲之中仍有小曲﹐小曲之旁兼見大曲﹐得無曰此人驚中之畜驚﹐畜驚中之人驚耶﹖無稽之談﹐不堪寓目。再究其治療﹐更無是處。若謂人驚畜驚總爲一驚﹐不必論證﹐不須異治﹐則今之分大分小﹐指人指畜者﹐得無譫妄乎﹖若謂人驚畜驚各爲一驚﹐未可同論﹐正不知人驚爲何病﹖畜驚爲何證﹖宜以何物治人驚﹖何物治四足驚﹖旣有以上之驚名﹐應立以上之證治﹐何以並無一法﹐而徒設此無稽虛言以誑俗﹖在庸妄固不足責﹐而立言諸公﹐不之規正﹐反爲編次於書﹐遺誤後世﹐吾恐有目者﹐未必不爲之裂也﹗再曰靑驚白是疳﹐靑驚卽已前諸說﹐不必瑣贅﹐至於白是疳﹐誠爲妄誕。夫疳證卽方脈之虛勞﹐在幼稚謂之疳積﹐本脾腎兩傷之候﹔久之﹐五臟俱損﹐中气敗極﹐則面目肌膚俱見晃白﹐形如枯骨之象﹐故曰白是疳。

此以形色言也﹐今以指紋當之﹐謬之甚矣。蓋气血兩傷﹐精神久虧之證﹐其紋必淡﹐凡虛證皆然﹐不特疳證已也。然只可言其色淡﹐不可謂之色白﹐蓋指上從無白紋﹐予臨證四十餘載﹐未嘗一遇。後人勿謂古人之言一定不易﹐必俟其指紋白色﹐始可稱之爲疳﹐若然﹐則疳証之兒無幸矣。故知按圖索驥﹐終非解人。神而明之﹐始稱匠手。指紋辧證﹐詳列於下。

卷一指紋析義指紋切要

小兒自彌月而至於三歲﹐猶未可以診切﹐非無脈可診﹐蓋診之難而虛實不易定也。小兒每怯生人﹐初見不無啼叫﹐呼吸先亂﹐神志倉忙﹐而遲數大小已失本來之象矣﹐診之何益﹖不若以指紋之可見者﹐與面色病候相印證﹐此亦醫中望切兩兼之意也。令人抱兒對立於向光之處﹐以左手握兒食指﹐以我右手拇指推兒三關﹐察其形色﹐細心體認﹐亦惟辧其表裏寒熱虛實足之矣。世人好異﹐不從實地用功﹐以此爲淺近之談﹐不屑畱意﹐不知臨證能辧此六者﹐便爲至髙之手。蓋表裏淸﹐則知病之在經在腑﹐而汗下無誤﹔寒熱明﹐則知用寒遠熱﹐用熱遠寒﹐或寒因寒用﹐熱因熱用﹐因事制宜﹐用無不當﹔虛實辧﹐則知大虛有盛候﹐大實有羸狀﹐不爲假證眩惑﹐凡眞虛眞實易知﹐假虛假實難辧﹐眞假旣明﹐則無虛虛實實之患。於此切要關頭﹐不知體會﹐但以不經之言欺世誑俗﹐謂何者爲人驚﹐何者爲畜驚﹐不特欺人﹐而且自欺﹐不特無益治療﹐而且誤人生命﹐是誰之咎哉﹖r指紋三關圖

卷一指紋析義三關部位歌

部位未可以定輕重安危﹐由古有三關之說﹐姑存之耳

初起風關證未央﹐气關紋現急須防。乍臨命位誠危急﹐射甲通關病勢彰。

﹝紋見風關﹐爲病邪初入之象﹐證尙輕微﹐體亦未困﹐治之甚易﹔紋現气關﹐邪气正盛﹐病已沈重﹐治之宜速。倘三關通度﹐紋出命關﹐則邪气彌漫﹐充塞經絡﹐爲至重之候﹔設透關射甲﹐則邪气無所容﹐髙而不能降﹐爲亢龍有悔之象﹐治之者切宜畱心﹐愼毋輕視。﹞

卷一指紋析義浮沈分表裏歌

指紋何故乍然浮﹐邪在皮膚未足愁。腠理不通名表證﹐急行疏解汗之投。

﹝此紋與太淵脈相通﹐凡有外邪﹐太淵脈浮﹐此紋亦浮。蓋邪在皮毛腠理之間﹐故指紋亦顯露於外﹐謂之表證。速宜疏散﹐啟其皮毛﹐開其腠理﹐使邪隨微汗而解﹐一匕成功﹐何嫌而不投哉﹖﹞忽爾關紋漸漸沈﹐已知入裏病方深。莫將風藥輕相試﹐須向陽明裏證尋。

﹝指紋見沈﹐知邪入裏﹐但有淺深之別。若往來寒熱﹐指紋半沈﹐尙在陽明胃經﹐治宜解肌﹔若外證壯熱不已﹐指紋極沈﹐已入陽明胃腑﹐速宜攻下。庸妄見其身熱﹐猶以風藥治之。蓋病在內﹐治其外﹐非其治也。不特病邪不服﹐適足以燥其陰血﹐愈增其困耳。﹞

卷一指紋析義紅紫辧寒熱歌

身安定見紅黃色﹐紅艷多從寒裏得。淡紅隱隱本虛寒﹐莫待深紅化爲熱。

﹝神气泰寧﹐榮衛靜謐﹐定見太平景象。蓋黃爲中和之气﹐紅爲衣冠文物之色﹐紅黃隱隱﹐景物熙熙﹐焉有不安之理﹗寒邪初入皮毛﹐經絡乍滯﹐所以紋見紅鮮﹐由血滯也﹐無論內寒外寒﹐初病久病﹐一見此紋﹐總皆寒證。

凡人中气怯弱﹐榮衛不充﹐紋色必淡﹐淡而兼紅﹐虛寒之應。至謂深紅化熱﹐其理安在﹖紅本寒因﹐豈能化熱﹖由其寒閉皮毛﹐腠理不通。蓋人身五內之气﹐時與皮毛之气相通貫﹐無一息之暫停。今寒閉汗孔﹐內出之气無所泄﹐郁於皮毛之間﹐漸積漸濃而化爲熱矣。此內出之气爲熱﹐非外受之寒能變熱也。﹞關紋見紫熱之徵﹐靑色爲風古所稱。傷食紫靑痰气逆﹐三關靑黑禍難勝。

﹝榮行脈中﹐衛行脈外。熱壅經絡﹐阻其陰榮之道﹐所以紋紫。紫爲熱熾﹐千古定評也。少陽甲木﹐其色本靑﹐肝膽受邪﹐紋見靑色﹐此傷風候也﹐但可以風熱稱之﹐不可稱驚風以誤世﹐夫靑者木之色﹐《內經》有在天爲風﹐在地爲木之言﹐所以風木同气﹐肝受風邪紋必見靑﹐此理最明最顯。而幼科偏不言靑爲風﹐偏言靑爲驚。

據幼科所論﹐驚出於心﹐然靑非心之色﹐何以靑爲驚乎﹖此等牽彊之說﹐最爲謬誤。予有驚風辟妄﹐詳列二卷。

紫而兼靑﹐食傷之候。蓋食飲有形之物﹐阻抑中焦﹐壅遏脾气﹐不能宣布﹐故風木乘其困而侮之﹐所以痰气上逆也。疏通壅滯﹐令其流利可也。倘抑鬱旣久﹐脾气愈不運﹐榮衛愈見澀﹐則風痰實熱﹐固結中焦﹐所以靑而兼黑﹐此抑鬱之至也﹐急宜攻下﹐庶有生機﹐誤認驚風﹐百無一救。﹞

卷一指紋析義淡滯定虛實歌

指紋淡淡亦堪驚﹐總爲先天賦稟輕。脾胃本虛中气弱﹐切防攻伐損胎嬰。

﹝小兒稟受陽虛﹐肌膚晃白﹐唇舌淡色者﹐指紋四時皆淡﹐𨿽有病亦止淡紅淡靑淡紫而已。蓋淡紅虛寒﹐淡靑虛風﹐淡紫虛熱。此等之兒根本不堅﹐中气怯弱﹐無論新病久病﹐總歸於虛﹐一毫攻伐﹐不敢輕用﹐倘誤投克削﹐覆水難收﹐悔之遲矣。﹞關紋澀滯甚因由﹐邪遏陰榮衛气畱。食郁中焦風熱熾﹐不行推蕩更何求﹖﹝病邪阻郁榮衛﹐營運遲滯﹐升降羈畱﹐所以指紋推之轉澀﹐全無活潑流利之象。由食飲風熱相搏﹐是爲實證﹐急宜推蕩﹐去其菀﹐其愈亦易。若三關純黑﹐推之不動﹐死證也﹐不治。﹞

卷一指紋析義紋形主病歌

腹痛紋入掌中心﹐彎內風寒次第侵。紋向外彎痰食熱﹐水形脾肺兩傷陰。

﹝掌心包絡所主﹐紋入掌中﹐邪侵五內﹐由中气寒也﹐故爲腹痛。紋若彎弓﹐內外有別﹕其紋之兩頭彎向中指爲內﹐爲順證﹐爲外感風寒﹐治之猶易﹔其紋彎向大指爲外﹐爲逆證﹐爲內傷飲食﹐治之稍難。形如「水」字﹐脾肺不足﹐食塞太陰﹐中气怯弱﹐脾不運化故也。或問指紋惟止一綫﹐安能如水字之形﹖曰﹕不觀太淵之脈﹐亦止一綫﹐何以陽維﹑陰維﹑陽蹺﹑陰蹺﹐皆左右彈石﹐豈非小字之形乎﹖脈有左右﹐安知紋無左右﹖但能觸類旁通﹐無往非理﹐豈特指紋爲然哉﹗﹞凡看指紋﹐以我之大拇指側面﹐推兒食指三關﹐切不可覆指而推。蓋螺紋有火﹐克制肺金﹐紋必變色。又只可從命關推上風關﹐切不可從風關推出命關。此紋愈推愈出﹐其紋在先﹐原未透關﹐今誤推而出之﹐大損肺气﹐愼之戒之﹗以上表裏寒熱虛實﹐鑿鑿有據﹐但能於臨證時﹐認得此六字分明﹐胸中自有主宰﹐𨿽不中﹐不遠矣。若但以驚證塞責﹐何難應對﹐第晨盅自問﹐未免懷慚。凡我同人﹐互爲砥礪﹐幸矣﹗

卷一小兒脈法

小兒三五歲﹐可以診視﹐第手腕短促﹐三部莫分﹐惟以一指候之﹐誠非易易。《內經》診視小兒﹐以大小緩急四脈爲準。予不避僭越﹐體其意﹐竟易爲浮沈遲數﹐而以有力無力定其虛實﹐似比大小緩急﹐更爲明悉。後賢其體認之。

卷一小兒脈法《內經》脈要

黃帝曰﹕乳子而病熱﹐脈懸小者何如﹖﹝夫乳子病熱﹐脈見懸小者﹐陽證見陰脈﹐本爲大忌﹐但小而緩者﹐邪之微﹐其愈易﹔小而急者﹐邪之甚﹐爲可慮。故以爲問。﹞岐伯曰﹕手足溫則生﹐寒則死。﹝夫小兒以稚陽之體而加病熱﹐脈不當小。若脈體𨿽小﹐手足溫者﹐以四肢爲諸陽之本﹐陽猶在也﹔若四肢寒冷者﹐則邪勝其正﹐元陽去矣﹐故曰死也﹞帝曰﹕乳子中風熱﹐喘鳴肩息者﹐脈何如﹖岐伯曰﹕喘鳴肩息者﹐脈實大也﹐緩則生﹐急則死。﹝此言小兒之外感也。風熱中於陽分﹐而喘鳴肩息者﹐脈當實大。但大而緩﹐則胃气存﹐邪漸退﹐故生﹔實而急﹐則眞髒見﹐病日進﹐故死也。﹞此《內經》之旨。聖人立言簡切﹐而總括無餘。世人不悟﹐視爲泛常﹐能於此等處著眼﹐則診視之要﹐思過半矣。予之臨證診視﹐每論吉凶而多中者﹐亦不外此﹐第意之所至﹐口莫能宣。竊詳經所謂大小緩急者﹐亦發而不露之意。蓋大卽浮洪類也﹐小卽沈細類也﹐急卽數也﹐緩卽遲也﹐何若竟易以浮沈遲數之爲得乎﹖再以節庵之有力無力﹐辧其表裏虛實﹐誠診視小兒天然不易之妙訣。夫節庵亦一常人﹐而能以有力無力﹐辧其陰陽表裏﹑寒熱虛實﹐𨿽至顯淺﹑至平易﹐卻至確當﹐孰謂古今人不相及耶﹗

卷一小兒脈法四脈主病

浮脈主表﹝病在外﹐﹞沈脈主裏﹝病在內﹔﹞遲脈主髒﹝病爲寒﹐﹞數脈主腑﹝病爲熱。﹞五至四至爲遲﹑爲寒﹑爲不足﹝浮遲外寒﹐沈遲內寒﹐有力實寒﹐無力虛寒﹔﹞七至八至爲數﹑爲熱﹑爲太過﹝浮數表熱﹐沈數里熱﹐有力實熱﹐無力虛熱。﹞

卷一小兒脈法主證

浮而有力風熱﹐無力陰虛﹔沈而有力痰食﹐無力气滯﹔遲而有力爲痛﹐無力虛寒﹔數而有力實熱﹐無力瘡瘍。

卷一小兒脈法總括脈要歌

太淵一指定安危﹐六至中和五至虧。七八熱多三四冷﹐浮沈遲數貴詳推。有力爲陽爲實熱﹐虛寒無力裏何疑。若能畱意於中取﹐何致亡羊泣途岐。

浮而有力實兼風﹝風熱皆陽﹐表之實也﹐﹞無力陰虛汗雨蒙﹝陰榮妄泄﹐表之虛也。﹞有力而沈痰食害﹝痰凝食滯﹐結於裏也﹐﹞沈沈無力气凝胸﹝气滯於中﹐不運化也。﹞遲而有力多爲痛﹝浮遲外痛﹐沈遲內痛﹐﹞無力虛寒气血窮﹝气弱血衰﹐至虛之候。﹞數脈熱多終有力﹝數而有力﹐實熱何疑﹐﹞瘡痍無力熱虛攻﹝陰血受傷﹐虛熱所致。﹞

卷一小兒脈法脈證宜忌歌

脈浮身熱汗之松﹝陽邪居表﹐應從汗解﹐﹞沈細身涼莫彊攻﹝無論表裏﹐不堪攻伐。﹞咳嗽正嫌浮帶數﹝浮緩爲宜﹐浮數大忌﹐﹞細沈腫脹定知凶﹝脾胃虛寒﹐愈不運化。﹞沈遲下痢方爲吉﹝气血俱傷﹐最嫌洪數﹐﹞洪大偏宜痘疹逢﹝陰陽充足﹐毒不能畱。﹞腹痛不堪浮有力﹝三陰受病﹐浮則反常﹐﹞浮洪吐衄總無功﹝陽火太盛﹐陰血愈傷。﹞陶節庵曰﹕診脈之要﹐無論浮沈遲數﹐但於有力無力中分。有力者爲陽﹑爲實﹑爲熱﹔無力者爲陰﹑爲虛﹑爲寒。至哉斯言也﹐後賢無忽﹗

卷一保產論

生產一道﹐天地自然之理﹐不待勉彊而無難者也。然今之世﹐往往以難產聞者﹐得無以人事之失﹐而損其天耶﹖保產之術﹐可不詳乎﹖世風不古﹐胎教久廢﹐爲母者旣不能保於平時﹐而徒臨產措置﹐猶覺其遲。謹將難產之由﹐詳列於左﹐庶知預爲調攝也。

卷一保產論難產七因

一因安逸。蓋婦人懷胎﹐血以養之﹐气以護之﹐宜常時微勞﹐令气血周流﹐胞胎活動。如久坐久臥﹐以致气不營運﹐血不流順﹐胎亦沈滯不活動﹐故令難產。常見田野勞苦之婦﹐忽然途中腹痛﹐立便生產可知。

二因奉養。蓋胎之肥瘦﹐气通於母﹐母之所嗜﹐胎之所養。如恣食濃味﹐不知減節﹐故致胎肥而難產。常見藜藿之家﹐容易生產可知。

三因淫欲。古者婦人懷孕﹐卽居側室﹐與夫異寢﹐以淫欲最所當禁。蓋胎在胞中﹐全賴气血育養﹐靜則神藏﹐若情欲一動﹐火擾於中﹐血气沸騰。三月已前犯之﹐則易動胎小產﹔三月已後犯之﹐一則胞衣太濃而難產﹐一則胎元漏泄﹐子多肥白而不壽。且不觀諸物乎﹖人與物均稟血气以生﹐然人之生子﹐不能胎胎順﹐个个存﹔而牛馬犬豕﹐胎胎俱易﹐个个無損。何也﹖蓋牛馬犬豕一受胎後﹐則牝牡絕不相交﹐而人受孕不能禁絕﹐矧有縱而無度者乎﹗四因憂疑。今人求子之心𨿽切﹐保胎之計甚疏﹐或問卜禱神﹐或聞適有產變者﹐常懷憂懼﹐心懸意怯﹐因之產亦艱難。

五因軟怯。如少婦初產﹐神气怯弱﹐子戶未舒﹐更腰曲不伸﹐輾轉傾側﹐兒不得出﹔又中年婦人﹐生育旣多﹐气虛血少﹐產亦艱難。

六因倉皇。有等愚蠢穩婆﹐不審正產﹑弄產﹐但見腹痛﹐遽令努力。產婦無主﹐只得聽從﹐以致橫生倒生﹐子母不保。

七因虛乏。孕婦當產時﹐兒未欲生﹐用力太早﹔及兒欲出﹐母力已乏﹐令兒停住。因而產戶漧澀﹐產亦艱難﹐惟大補气血助之可也。

卷一保產論產要

產婦臨盆﹐必須聽其自然﹐勿宜催逼﹐安其神志﹐勿使驚慌﹐直待瓜熟蒂圓﹐自當落矣。所以凡用穩婆﹐必擇老成忠濃者﹐預先囑之﹐及至臨盆﹐務令從容鎭靜﹐不得用法催逼。嘗見有穩婆忙冗性急者﹐恐顧此失彼﹐彊勉試湯﹐分之掐之﹐逼之使下﹐多致頭身未順﹐而手足先出﹐或橫或倒﹐爲害不小。故未有緊陣﹐不可令其動﹐切記緊。嘗見姦詭之婦﹐故爲哼訝之聲﹐或輕事報重﹐以顯己能﹐以圖酬謝﹐因致產婦驚疑﹐害尢非細﹐極當愼也。

一孕婦將產﹐不可占卜問神。如巫覡之徒哄嚇謀利﹐妄言吉凶﹐產婦聞之﹐倍生疑懼﹐因令气血結滯﹐多致難產﹐所宜戒也。

懷孕六七个月﹐或八九个月﹐偶略曲身﹐胎忽亂動﹐三二日間或痛或止﹐或有水下﹐惟腰不甚痛﹐胎未離經﹐名曰弄產。又有臨產一月前﹐忽然腰痛﹐卻又不產﹐此是轉胞﹐名曰試月。胎水有無俱不妨﹐但宜直身坐臥行立﹐自然無事。又有伸手髙處取物﹐忽然子鳴腹中﹐但令鞠躬﹐片時卽安。

臨產陣痛﹐有二三日﹐有五七日者﹐原非正產﹐驚動太早﹐子未出胞﹐非難產也。但聽其坐臥任意﹐不得扶坐努力﹐而令其憂疑气餒﹐惟勸其飲食﹐以藥餌滋補之。

臨產有七候﹕臍腹急痛﹔腰間重墜﹔眼中出火﹔糞門迸急﹔產戶腫滿﹔手中指筋脈跳動﹔胞水或血俱下。

方是子出胞時﹐始可用力。如數證未備﹐卽一二日﹐切不可使其努掙。又有胞水以下﹐兒頭已至產門﹐三四日仍不下者﹐因母气先餒。此時惟人參爲專攻﹐力不能者﹐大劑八珍湯﹐補其元气﹐調其飲食﹐時至自生。

臨產時飲食減少﹐最爲可慮﹐卽宜以獨參湯常服﹐不可使其精力衰乏。若交骨不開﹐由气衰不能運達﹐宜十全大補助之自開﹐加味歸芎湯亦可。

臨產時驚動太早﹐血先下而胎元漧涸﹐僵死腹中﹐不必驚惶。惟令產母上牀穩臥﹐切勿用力努掙﹐徒傷神气﹐第宜勉進飲食﹐勿令气乏。予治極多﹐十可全十。惟以脫花煎加芒硝三五錢﹐水煎熱服﹐其胎化水而下矣。古方以平胃散加芒硝﹐下死胎﹑下胞衣﹐功𨿽最捷﹐而暗中有損。予見數人用此者﹐胞胎𨿽下﹐而產婦過一二年皆夭﹐無一免者。大都平胃散克伐胃气﹐而芒硝鹹寒傷血﹐所以臟腑暗中受損。今易用脫花煎﹐藥味甘溫﹐而歸﹑芎生血活血﹐肉桂暖血﹐更加附子一二錢﹐𨿽芒硝之寒﹐不能爲害矣。此等之事﹐非臨證久者﹐莫知其獘也。予嘗治一少婦﹐年二十四﹐原系初產﹐總由慌忙急促﹐產不如法﹐乃至久不能下﹐延予至而胎已死矣。問產婦腹內動否﹖曰不動﹐小腹陰冷。知其胎死無疑﹐欲用前藥﹐慮其初產﹐門戶未舒﹐因與主家商酌﹐肯聽予言﹐則萬無一失。今死胎僵硬﹐以藥下之﹐恐交骨未開﹐必損其母﹐莫若以十全大補倍參﹑桂﹐一以扶產母精力﹐二可以暖其下元﹐使胎自爛﹐始能保全無恙。主家以予言爲是﹐根據此行之﹐以十全大補倍參﹑桂﹐服一劑後﹐腹中溫暖﹐不痛不急。

予曰得之矣﹐所慮者腹痛作墜﹐今不痛不墜﹐可以耐之。更幸產婦年力本彊﹐脾胃素健﹐每食漧飯三盂﹐肥雞半只﹐予見更喜﹐以其中气不衰﹐自堪承任。仍每日如是調理﹐至五日而死胎自下﹐糜爛臭穢不堪﹐產母精神如舊﹐毫無傷損。可見死胎不忙不亂﹐尙能保全﹐況生胎乎﹗第人不肯安靜﹐必欲彊爲﹐柰之何哉﹗產時子有出戶之勢﹐轉身差緩﹐母力一逼﹐或手或足﹐或橫或倒﹔又有生路未順﹐兒頭偏拄左右腿畔﹐名曰偏產﹔又有兒頭偏拄穀道﹐名曰棖後。此等數證﹐穩婆精巧者﹐則不須服藥。若穩婆無用者﹐急扶產母上牀﹐正身仰臥﹐濃被覆之﹐令老成穩婆徐徐往上推之﹐內服補中益气湯升提之﹐須臾提上﹐重新轉身﹐兒頭已對產門﹐急扶卽下。

產時門戶俱正﹐兒已露頂而不下﹐此轉身時臍帶絆其肩也。扶母正身仰臥﹐輕輕推兒向上﹐以手指輕按兒肩﹐去其臍帶﹐然後用力送下。

胎衣來遲﹐气虛弱也﹐急服脫花煎。若血流入衣中﹐脹悶疼痛﹐脫花煎加芒硝下之。或有能事穩婆﹐以手循臍帶而上﹐以中指頂其衣﹐輕覆衣中之血﹐從容候之亦下。此良法也。

產時用力太早﹐水衣先破﹐被風所吹﹐產戶腫脹﹑漧澀﹑狹小者﹐以紫蘇煎湯燻洗﹐以香油和蜜潤之﹐從容俟之﹐無不下者。

產時腸先出﹐用淨盆盛溫水﹐少入香油養潤﹐待兒與胞衣下時﹐母略仰臥﹐自己吸气上升﹐穩婆以香油塗手﹐徐徐送入﹐或濃煎黃湯浸之﹐內服補中益气湯卽上。又有兒並胞衣下後﹐膀胱墜出產戶者﹐用前法送入﹐仍服補中益气湯。若穩婆不謹﹐膀胱扯破者﹐八珍湯加豬脬爲引﹐服之可復。

產畢產門不閉﹐血气大虛﹐十全大補湯。若因胎大而擦傷產門者﹐蘄艾﹑益母艸煎湯洗之。

產時胞胎旣下﹐气血俱去﹐忽爾眼黑頭眩﹐神昏口禁﹐昏不知人。古人多雲惡露乘虛上攻﹐故致血暈。不知此證有二﹕一曰血暈﹐一曰气脫。若以气脫作血暈﹐而用辛香逐血化痰之劑﹐則立刻斃矣。不可不愼。

气脫證﹐產時血旣大下﹐則血去气亦去﹐故昏暈不省。微虛者﹐少刻卽蘇﹔大虛者﹐竭脫卽死。但察其面目﹐如眼閉口開﹐手撒手冷﹐六脈微細之甚﹐或浮而散亂﹐此卽气脫證也。速用人參﹐多則五七錢﹐少則三二錢﹐加入炒米﹑煨姜﹑紅棗﹐煎湯徐徐灌之﹐但得下咽﹐卽可救活﹐若少遲延﹐則無及矣。無力備參者﹐以大劑當歸補血湯加炒米﹑煨姜﹑紅棗﹐煎湯灌下﹐亦能救。

卷一保產論附﹕气脫案

州左遂陽云軒髙君夫人梁氏﹐膏粱之稟﹐其質最怯﹐產育亦多﹐戊午分娩﹐未見過艱﹐產下精神猶健。云翁不以爲意﹐與予閒話中庭。殊因一時下血過多﹐忽報倒僕於地。急視之﹐則口張手撒﹐面唇俱黑﹐呼吸已寂然矣。幸人參有便﹐煎之不及﹐卽以一枝碎嚼﹐納產婦口中﹐以滚湯灌之﹐方得下咽﹐一吐傾囊而出﹐蓋胃气已不納受矣。又嚼又灌﹐連嚼五枝﹐𨿽吐而未盡出。良久﹐噯气一聲而呼吸漸回﹐乃大進參術而愈。自後分娩﹐不復爲難。客歲復妊﹐偶患微痔。予曰﹕孕中患痔﹐難於用藥﹐姑緩圖之。云翁深以爲是﹐而夫人必欲速愈。予知其不可﹐不敢承任﹐勸其更醫。

連易數手﹐分毫無效﹐復延外科﹐妄用毒劣﹐胎𨿽未墮﹐而瘡愈墜而不收﹐以致晝夜呼號﹐窘迫萬狀﹐精神形質﹐困憊已極。及至臨月﹐見其面唇白﹐聲息至微﹐六脈空浮而無根。當夜用參三錢﹐服十全大補一劑﹐次早胞水以下﹐煎參七錢﹐以雞湯衝服﹐登時卽產一男﹐產婦精神勝舊。不意三朝偶沾外感﹐頭疼身痛﹐惡寒發熱﹐投以熟料五積散而愈。

未數日﹐忽因惱怒﹐陡然上气喘急﹐咳嗽連聲﹐胸前脹痛﹐喉內痰鳴﹐水米不入﹐略啜茶湯﹐則上下阻截﹐气不相續﹐數人扶坐﹐莫能伏枕﹐不時昏絕。舉室惶惶。因診其脈﹐則細數無倫﹐將近十至﹐予知爲無根﹐脫气上衝﹐乃以八味地黃湯冀納其气﹐二劑毫不爲動。予曰﹕此等之證﹐非大補眞元﹐莫能挽也。乃以六味回陽飲﹐參﹑附﹑桂﹑姜﹑歸﹑地各三錢﹐加鹿茸五錢﹐一劑下咽﹐而气平能臥﹐四劑全安。曩之大髒漧枯﹐業已滋潤﹐而痔瘡痛苦﹐亦不復言矣。此等脈證﹐在常俗之輩﹐必疑臨產服參過多﹐非用寬胸下气不可。淸降一投﹐下咽卽斃﹐仍歸罪於從前之參﹐必羣起而攻之矣。不知臨產之日﹐非猛進參術﹐則已脫於當產之際﹐何能至今﹗今之气喘﹐實由參力已過﹐虛證復現﹐子午不交﹐竭絕立至﹐非大力之方﹐安可挽回﹗此證得生﹐實由云翁學識超邁﹐胸中有主﹐惟予言是聽﹐所以效捷桴鼓。稍循俗見者﹐萬無生理矣。

凡閉脫二證﹐不特產後宜辧﹐卽中風中痰﹐气厥暑風﹐及卒然倒僕﹐昏暈不省﹐咸宜辧之。如牙關緊閉﹐兩手握拳﹐謂之閉證﹐有餘之候﹐卽疏風化痰亦可用之﹔如口張﹑手撒﹑眼閉﹑遺尿﹑鼾聲﹐謂之脫證﹐蓋口張心絕﹐手撒脾絕﹐眼閉肝絕﹐遺尿腎絕﹐鼾聲肺絕﹐皆元气竭絕之候﹐惟大進參﹑附﹐或可十中救一。

予見產後脫證﹐不敢服參而斃者﹐不知其幾﹖嘗聞入曰﹐某產後無病﹐忽爾眼暗﹐一暈而絕者﹔又某產後忽一呵欠﹐卽張口气絕者﹐卽此脫證是也。復有妄人﹐不知脫證爲何事﹐不識人參爲何物﹐而從中阻撓﹐不令服參而斃者﹐亦不知凡幾﹗死者有知﹐能無抱九京之慟乎﹗血暈證﹐本由气虛﹐一時昏暈﹐然血壅痰盛者﹐亦或有之。如果形气脈气俱有餘﹐胸腹脹痛气粗﹐外證兩手握拳﹐牙關緊閉﹐此血逆證也﹐黑神散﹔無脹無痛者﹐屬气虛﹐大劑芎歸湯加肉桂。

卒然暈倒﹐藥有未及者﹐燒紅秤錘﹐用瓦盆盛至牀前﹐以醋沃之﹐令醋气入鼻﹐收神卽醒。

產後百脈空虛﹐洗拭太早﹐令中風口噤﹐手足搐搦﹐角弓反張﹔或因怒气﹐發熱迷悶。用荊芥穗酒炒至黑﹐大當歸各三錢﹐用水半杯﹑酒半杯﹑童便半杯﹐煎至一杯﹐灌之﹐牙關緊﹐以簪抉開灌之﹐仍撚其鼻﹐以手摩其喉﹐使得下喉卽活矣。此卽產後病痙﹐而幼科稱爲驚風者是也。

孕時觸損髒气﹐胞系斷裂﹐忽然胎墜﹐名曰小產。虧敗子宮﹐較大產爲尢甚﹐然治此亦不同大產﹐惟以滋補爲上計。

馮楚瞻曰﹕小產不可輕視﹐將養宜十倍於正產﹐大產如果熟自脫﹐小產如生探之﹐破其皮殼﹐斷其根蒂也。

忽略成病者不少﹐因而致死者恆多。然此證始因斂血以成胎﹐繼因精血以長養﹐終因精血不足而屢墮﹐故瘀血甚少﹐倘有腹痛﹐成塊有形﹐多屬血虛气逆﹐惟大用溫補﹐則新者生而瘀者去﹔若行消導破滯﹐則逆气愈攻而愈升﹐多致不救。更有血虛腹痛﹐復有陰虧不能納气﹐以致瘕疝爲患者﹐當以八味地黃丸加牛膝﹑五味﹐早晚服之自愈。

張景嶽曰﹕凡小產有遠近﹐其在二三月者謂之近﹐五月六月謂之遠﹐新受而產者其勢輕﹐懷久而產者其勢重。此皆人之所知也。至若尢有近者﹐則隨孕隨產矣。凡今艱嗣之家﹐犯此者十居五六。其爲故也﹐總由縱欲而然﹐第自來人所不知﹐亦所不信。玆謹以筆代燈﹐爲迷者指程﹐倘濟後人﹐實深願也﹐請詳言之。蓋胎元始肇﹐一月如露珠﹐二月如桃花﹐三月四月而後﹐血脈形體俱﹐五月六月而後﹐筋骨毛髮生﹐方其初受﹐不過一滴之玄津耳。此其橐龠正無根據﹐根尙無地﹐築之則固﹐決之則流﹐故凡受胎之後﹐極宜節欲以防泛溢。而少年縱情﹐罔知忌憚﹐𨿽胎固欲輕者﹐保全亦多。其有兼人之勇者﹐或持彊而不敗﹐或旣敗而復戰﹐當此時也﹐主方欲靜﹐客不肯休﹐狂徒敲門撞戶﹐顧彼水性熱腸﹐有不啟扉而從﹐隨流而逝者乎﹗斯時也﹐落花與粉蝶齊飛﹐水棗共交梨並逸﹐合污同流﹐已莫知其昨日孕而今日產矣﹐朔日孕而望日產矣﹐隨孕隨產﹐本無形迹。在明產者﹐胎已成形﹐小產必覺﹔暗產者﹐胎仍似水﹐直澑何知﹐故凡今之家多無大產﹐以小產之多也﹐娶娼妓者多少子息﹐以其子宮滑﹐而慣於小產也。又嘗見艱嗣之人而求方者﹐問其陽事﹐則曰能戰﹐問其功夫﹐則曰盡通﹐問其意況﹐則怨嘆曰人皆有子﹐我獨無﹐亦豈知人之明產﹐而爾之暗產耶﹗此外﹐如受胎三月五月﹐而每有墮者﹐𨿽衰薄之婦常有之﹐然必由縱欲不節﹐至傷母气而墮者﹐爲尢多也。故凡恃彊過勇者﹐多無子﹐以彊弱之自相殘也﹔縱肆不節者﹐多不育﹐以盜損胎元之气也﹐豈悉由婦人之罪哉﹗此景嶽見道之言。古人每曰寡欲多男﹐此卽其注腳也。世人每恨不孕﹐孰知旣受而暗損之﹐屢受而屢損之﹐終身無子﹐不亦宜乎﹗第有婦人由於衰弱﹐或陰陽偏勝﹐墮胎至於數次﹐而醫者竟無一策以保固之﹐亦可哀矣﹗予有至神至聖保孕之方﹐屢經效驗﹐但信而行之﹐斷不相誤。

卷一保產論集成三合保胎丸

此爲素慣墮胎者設也。蓋胎孕之屢墮﹐𨿽由於衝任虧﹑脾腎弱﹐若徳性幽閒﹐五內無火者﹐決不墮也﹔能淸心節欲﹐起居有恆者﹐決不墮也。凡屢墮者﹐皆偏陂之性﹐暴怒之人﹐以致於肝气有餘﹐肝血不足﹐血虛生熱﹐火爍子宮﹔又或恣縱不節﹐其胎必漏而墮矣。而世之安胎者﹐無非執泥古法﹐以香﹑砂﹑芎﹑艾爲保孕良圖﹐不知熱藥安胎﹐猶抱薪救火﹐不惟無濟﹐而反速之。予甚不慊﹐因以古之內補丸﹑杜仲丸﹑白術散三方合湊﹐名三合保胎丸。以條芩淸肝火而涼血﹐白術扶中气以健脾﹐當歸養血寧心﹐熟地滋陰補腎﹐續斷塡損傷而堅胞系﹐杜仲益腰膝而暖子宮。至怯者加以人參﹐力不能者﹐不用亦可。藥𨿽平易﹐功勝神丹﹐誠所謂鉞斧相投﹐捷如影響﹐凡屢墮者服之﹐無不保全﹐實亦婦科保孕安胎之聖藥也。再有叮嚀﹐凡屢墮者﹐受娠一月﹐卽制此丸服之。蓋墮胎必在三月五月七月之間﹐此三月內切忌房勞﹑惱怒﹐犯之必墮﹐七月已過﹐萬無一失。

卷一保產論三合保胎丸方

大懷地﹝一十二兩﹐用砂仁三兩﹑老姜三兩﹐同地黃入砂鍋內﹐先以淸水煮兩晝夜﹐俟地黃將爛﹐始入好酒煮之﹐總以地黃糜爛爲度﹐將酒煮幹﹐取起﹐揀去砂仁﹑姜滓不用﹐將地黃搗膏聽用﹞大當歸﹝去頭尾﹐取身切片﹐一十二兩﹐以好酒洗過﹐曬漧聽用﹞漂白術﹝取淨幹片﹐一十二兩﹐以黃土研碎﹐拌炒極黃﹐取起﹐篩去土。孕婦肥白者气虛﹐加二兩﹞實條芩﹝枯飄者不用﹐取小實者﹐切片﹐六兩﹐酒炒三次。孕婦黑瘦者加一兩﹐性躁者二兩﹞棉杜仲﹝切片﹐一十二兩﹐鹽水拌抄﹐以絲斷爲度﹞川續斷﹝切片﹐一十二兩﹐酒炒﹞上將後五味和爲一處﹐火焙漧燥﹐磨爲細末﹐篩過﹐以前地黃膏和勻﹐少加煉蜜﹐入石臼內搗千餘忤﹐爲丸綠豆大。每早鹽湯送三錢﹐晚臨臥酒送三錢﹐每日如此﹐不可間斷。孕婦素怯者﹐須兩料方可﹐自一月服起﹐過七个月方保無虞。此方至神至聖﹐幸勿輕視。

凡臨產時﹐亟齋有六字眞言﹕一曰睡﹐二曰忍痛﹐三曰慢臨盆。予復有三字寶﹐曰未離經。較六字眞言﹐更爲親切。蓋六字眞言出於常人之口﹐產婦未能深信﹔三字寶爲醫者之言﹐不容不信﹐誠保產金丹﹐回生上藥。

予以此法救人﹐莫可勝紀。凡臨產家診視﹐無論脈之滑澀﹐痛之緊緩﹐但曰未離經。仍囑產婦曰﹐脈未離經﹐尙非正產﹐且脈气舒徐﹐定然安吉﹐惟宜加食穩臥﹐俟其時至可也。此何意﹖蓋產育全賴母气爲主﹐產婦聞其脈未離經﹐知時未到﹐不敢望其速下﹐惟安心耐之而已。產婦一安﹐舉室皆安﹐庶無倉皇擾攘之患。天下原無難產之事﹐凡難產而致死者﹐總由時候未至﹐倉皇逼迫害之也。始則家長驚張﹐不能鎭定﹐繼則產婦嬌怯﹐不肯忍痛﹐或弄產﹐或轉胞﹐稍有腹痛﹐隨卽聲揚﹐無知穩婆﹐便稱是產﹐而試水坐艸﹐一任胡爲。豈知七候未臨﹐胎气未足﹐子在胞中﹐安然不動﹐欲令其產﹐焉可得乎﹖因其久而不下﹐產婦則驚懼憂疑﹐飲食不納﹐漸至气怯神昏﹐常有未產而斃者矣。予臨是證﹐但曰未離經﹐惟以大劑甘溫之藥與之﹐如八珍﹑十全之類﹐助其產母之元气。若爲正產﹐則腹痛陣緊一陣﹐痛急自下﹔倘非正產﹐則腹痛漸減漸緩﹐胎元得暖而安矣。予之所經﹐穩婆謂頭已平門﹐予診得脈未離經﹐用固胎暖藥而安之﹐有遲至一月半月十日而產者﹐已經十數人矣。豈有頭已平門﹐而能倒懸一月半月之理﹖卽此可知穩婆之不足信。不觀亟齋言曰﹕凡邪淫之婦﹐私胎並無難產﹐總因胎起於私﹐怕人知覺﹐只得極力忍痛﹐痛到極熟之時﹐則脫然而出。此豈有穩婆分掐﹐妙藥催生乎﹖凡產育能耐心忍痛﹐聽其自然﹐則萬舉萬全﹔若謂藥能催生﹐予則未敢許也。至催生之法﹐謂產時胞漿以下﹐一二時辰不生﹐方可用之。蓋漿乃養兒之物﹐漿幹不產﹐必胎元無力﹐愈遲則愈幹﹐力必愈乏﹐不得不以大補气血之藥助其母力。又惟人參爲至聖﹐其次則脫花煎﹑芎歸湯皆可。然亦須子已出胞﹐交骨旣開﹐門戶已正﹐方爲有益﹐若止憑產婦腹痛之言﹐穩婆頭至之說﹐妄用催生方藥﹐不惟無濟﹐反速其斃﹐愼之戒之﹗

卷一保產論附方

十全大補湯

揀人參炒白術白茯苓懷熟地當歸身正川芎杭白芍炙黃上肉桂炙甘艸生薑﹑紅棗爲引。

八珍湯

揀人參炒白術白茯苓大當歸正川芎白芍藥懷熟地生薑﹑大棗爲引。

加味芎歸湯

治新產交骨不開。

全當歸正川芎油發灰敗龜板﹝炙﹞水煎熱服。

周虛中曰﹕陽主開而陰主闔﹐自然之理也。今交骨不開﹐陰極矣﹐必加肉桂以宣布陽和﹐庶爲有濟﹐若龜板﹑發灰之純陰﹐僅可爲通任脈之響導耳。

脫花煎

凡生產臨盆﹐此方最佳。並治產難﹐經日不下﹐並死胎﹑胞衣不下俱妙。

全當歸﹝一錢﹞正川芎﹝三錢﹞上靑桂﹝二錢﹞淮牛膝﹝二錢﹞淨車前﹝一錢五分﹞水煎﹐加酒對服。若胎死不下﹐及胞衣不來﹐並加芒硝五錢﹔气虛困劇者﹐加人參二三錢﹐更加附子二錢﹐無不下者。此方比平胃散加芒硝﹐功勝百倍﹐其藥味甘溫﹐不傷元气故也。

補中益气湯

揀人參炒白術炙黃黑升麻北柴胡全當歸廣陳皮炙甘艸生薑﹑大棗引。

當歸補血湯

治產時去血過多﹐心內怔忡﹐頭暈眼黑﹐昏沈不醒。

炙黃﹝一兩﹞當歸身﹝五錢﹞加炒米﹝一兩﹞生薑﹝五片﹞大棗﹝五枚﹞水煎服。

黑神散

治產後血暈﹐胸腹脹痛﹐气粗﹐牙關緊閉﹐兩手握拳﹐血逆之證。

上靑桂全當歸杭白芍黑炮姜懷熟地大黑豆﹝炒﹐五錢﹞水煎﹐酒對服。

生化湯

此方去舊生新。凡產後無論有病無病﹐能服數劑﹐使惡露盡去﹐新血速生﹐誠產後之要藥也。世俗每以紅糖下瘀﹐反致損胃﹐戒之﹗大歸身﹝五錢﹞正川芎﹝二錢五分﹞光桃仁﹝二十一粒﹞黑炮姜﹝一錢﹞炙甘艸﹝一錢﹞每日一劑﹐水煎熱服﹐四五劑爲度。

淸魂散

治產後瘀血攻心﹐數日神昏不醒﹐瘀化爲膿﹐流出臭穢而不知者﹐神效。

白當歸﹝三錢﹞正川芎﹝二錢﹞鮮澤蘭﹝三錢﹞荊芥穗﹝一錢﹞益母艸﹝二錢﹞揀人參﹝一錢﹞炙甘艸﹝五分﹞生薑﹑大棗﹐水煎服。

加味芎歸湯

催生及產後最爲穩當﹐功亦巨。

當歸身﹝三兩﹞大川芎﹝五錢﹞上靑桂﹝二錢﹞催生俱用此三味﹐水煎﹐對酒服﹐立下。預防血暈﹐以本方加酒炒荊芥二錢﹐先將此藥煎好﹐俟胞衣以下﹐隨卽服之﹐斷無血暈之患。效經千百﹐斷不誤人。

八味地黃湯

產後气浮喘促﹐不甚虛者﹐以此納气歸元。至虛者不能。

懷熟地﹝五錢﹞正懷山﹝四錢﹞淨棗皮﹝三錢﹞白茯苓﹝三錢﹞宣澤瀉﹝一錢﹞粉丹皮﹝一錢﹞川附片﹝二錢﹞上靑桂﹝二錢﹞水煎極濃﹐空心服。

六味回陽飲

凡眞元已敗﹐气血旣亡﹐陰陽將脫﹐非此莫能挽回﹐誠回天贊化第一之功。此景嶽新方﹐知者尙少。

大熟地﹝五錢﹞大當歸﹝三錢﹞黑炮姜﹝二錢﹞熟附子﹝二錢﹞靑化桂﹝二錢﹞上揀參﹝三五錢﹞加鹿茸數錢功更捷。生薑﹑大棗爲引﹐水煎溫服。此方不剛不猛﹐能回散失之元陽﹐能斂亂離之陰血﹐濟急扶傾﹐無出其右者。

催生簡便方

人能鎭定耐痛待時﹐必無難產之患。或因倉皇急迫﹐不幸遇此﹐而催生之法﹐不可不知﹔又或窮鄕僻壤﹐醫藥不便﹐誠爲困苦。故附單方於此﹐以備急需。

一治橫生逆產﹐胞衣不下﹐並落死胎。用蓖麻子四十九粒﹐去殼研爛﹐於產婦頭頂心剃去少發﹐以蓖麻膏塗之。須臾﹐覺腹中提上﹐卽宜除下﹐卻急於足心塗之﹐自然順生。生下卽速去藥﹐遲則恐防腸出。如胞衣不下﹐貼足心卽下。

一鄕村僻壤無藥之處﹐不幸遇此。卽覓花椒葉﹑香圓葉﹑柚子葉﹑茱萸葉﹑生薑﹑生蔥﹑紫蘇﹐濃前湯一盆。俟可下手﹐卽令產婦以小凳坐盆上﹐澆湯淋洗其臍腹陰戶﹐久久淋洗﹐气溫血行﹐登時卽產。以上諸葉﹐少一二味亦不妨。

一治死胎不下及胞衣來遲﹐用黑豆一升炒香熟﹐入醋一大碗﹐煎至六七分﹐去豆取湯﹐分三次服之。以熱手順摩小腹﹐其胞胎俱下。

又方

用冬蜜一大杯﹐以百沸湯調服之﹐立下﹔如胞衣來遲﹐再服一碗﹐卽下。

一治產難及橫生逆產﹐或血海漧枯﹐以致胎死不下﹐惶惶無措﹐死在須臾﹐急用皮硝五錢﹑熟附子一錢五分﹐好酒半杯﹑童便半杯﹐同煎三沸﹐溫服立下﹐百發百中。

一方治產婦元气弱極﹐胞衣來遲者﹐用眞靑化桂三錢﹐當歸﹑川芎各錢半﹐酒煎﹐熱服立下。

一下死胎用麥芽半斤﹐搗碎﹐水二大碗﹐煎至一碗﹐服之卽下。

一方

天花粉酒炒四錢﹐上肉桂﹑淮牛膝淡豆豉各三錢。

用水二碗﹐煎至一碗﹐熱服卽下。

熟料五積散

此方專治婦人產後外感內傷﹐瘀血不行﹐痰凝气滯﹐頭疼身痛﹐惡寒發熱﹐心腹疼痛﹐寒熱往來﹐似瘧非瘧﹐小腹脹滿﹐傷風咳嗽﹐嘔吐痰水﹐不思飲食﹐胸緊气急﹐手足搐搦﹐狀類中風﹐四肢酸疼﹐渾身麻痺﹐凡產後一切無名怪證﹐並皆治之。

夫產後百節俱開﹐气血兩敗。外則腠理不密﹐易感風寒﹔內則臟腑空虛﹐易傷飲食﹔稍有不愼﹐諸證叢生。

古書有產後以大補气血爲主﹐雜病以末治之之戒﹐後世莫不遵之。惟事滋補﹐不知風寒未去﹐食飲未消﹐滋補一投﹐反成大害。昧者猶以爲藥力未到﹐愈補愈深﹐死而後己。天下之通獘﹐莫此爲甚﹗予昔於潭州遇師指授此方﹐按法治之﹐往輒裕如﹐不敢自祕﹐逢人口授﹐並曾刊板印送﹐於玆四十餘載﹐活人莫可勝紀。但慮世人不悟﹐以爲淺近之方﹐安能神應若是﹖故古人謂千金易得﹐一訣難求。予今訣破﹐庶狐疑頓釋。方名五積者﹐謂此方能去寒積﹑血積﹑气積﹐痰積﹑食積也。今產後之病怯﹐正犯此五積﹐以五積之證﹐投五積之方﹐豈非藥病相值乎﹗猶慮藥味辛散﹐而以醋水拌炒﹐名熟料五積散﹐俾藥性和緩﹐表而不發﹐消而不攻。方內所用肉桂解表逐寒﹐白芍和榮諧衛﹐蒼術﹑濃朴走陽明而散滿﹐陳皮﹑半夏疏逆气以除痰﹐芎﹑歸﹐姜﹑芷入血分而祛寒濕﹐枳殼﹑桔梗寬胸膈而利咽喉﹐茯苓去飲寧心﹐甘艸和中補土。大虛大怯者﹐加人參﹐微虛者可不用。

共爲溫中散寒之妙劑﹐用於產後﹐無往非宜。

五積散

本方原有人參﹐因世人不敢輕用﹐故方中未載。

香白芷﹝一錢﹐不炒﹞上靑桂﹝一錢﹐不炒﹞川濃朴﹝一錢﹞正川芎﹝一錢﹞芽桔梗﹝一錢﹞陳枳殼白雲苓炒蒼術杭白芍法半夏黑炮姜炙甘艸廣陳皮﹝以上各一錢﹞全當歸﹝二錢﹞虛加人參﹝一錢﹞上藥味皆宜秤過﹐除白芷﹑肉桂在外不炒﹐余藥合爲一劑。用好醋小半杯﹐淨水一杯﹐與醋和勻﹐將藥潤濕﹐入鍋內炒至黃色爲度﹐取起攤地上﹐去火毒﹐候冷﹐入白芷﹑肉桂在內。生薑三片﹐紅棗三枚﹐淨水二碗﹐煎至一碗﹐熱服。此方至平穩﹐見效之後﹐根據而服之﹐不拘劑數﹐以愈爲度﹐惟產後大汗泄瀉﹐或虛脫之證﹐忌之。蓋此方但能去病﹐不能補虛﹐虛證有方在前﹐並宜參考。

產後簡便方

產時母腸先出﹐然後見生﹐產後其腸不收﹐甚爲危迫。用醋半杯﹐新汲水半杯調勻﹐產婦面﹐每一縮﹐三收盡。眞良法也。

又方

以蓖麻子四十九粒﹐去殼研爛﹐塗產婦頭頂心﹐腸卽收入﹐急去藥﹐以溫水洗淨﹐倘其腸漧燥難收﹐用磨刀水溫潤其腸﹐再以雄磁石煎湯服之﹐其腸自收。

產婦及平居﹐偶因用力太過努傷﹐致子腸不收。用艾丸綠豆大﹐灸頭頂心百會穴三五壯﹐卽收。

又方

以鹽湯洗淨﹐後用五靈脂燒煙於桶內﹐令患者坐桶上﹐燻之自上。

又方

用淸油五斤煉熟﹐以盆盛之﹐候溫涼﹐令產婦坐油盆內﹐約一頓飯久﹔仍以皂角爲細末﹐微以一釐吹入鼻中﹐令作嚏﹐立止。

產後玉門腫痛

用蛇牀子三兩煎湯﹐頻洗卽愈。又以蔥白和乳香搗成膏﹐貼腫上效。

產後乳汁不通

用天花粉炒黃爲細末﹐每用二錢﹐以紅飯豆煎濃湯調服﹐每日服二次﹐其乳流溢。

產婦气血太虛無乳者﹐用

全當歸﹝三錢﹞正川芎﹝二錢﹞穿山甲﹝炙﹞王不畱行﹝各一錢五分﹞川木通﹝五分﹞豬蹄一隻煮藥﹐以豬蹄爛爲度﹐去藥﹐服湯並蹄﹐立通。

產後陽气虛寒﹐玉門不閉﹐用。

石硫黃海螵硝北五味各等分。

共爲末﹐摻患處﹐日三易。

產後玉門不閉﹐陰戶突出。

石硫黃﹝三錢﹞菟絲子吳茱萸﹝各二錢﹞蛇牀子﹝一錢五分﹞水一大碗﹐煎至半碗﹐頻洗自收。

產後擦破膀胱﹐不能小便而淋瀝。

黃絲絹﹝一尺﹐剪碎﹞牡丹皮鮮白芨﹝各一錢﹞將丹皮﹑白芨研爲末﹐同黃絹用水一碗﹐煮至絹爛﹐空心服之。服時不可作聲﹐作聲則不效。

卷一初誕救護

小兒初生﹐或不能發聲﹐謂之夢生。多不知救﹐深爲可憫。切勿斷臍帶﹐速用明火將胞衣炙暖﹐使暖气入兒腹﹐更以熱湯蕩洗臍帶﹔卻取貓一隻﹐以布袋裹其頭足﹐使伶俐婦人﹐拿住貓頭﹐向兒耳邊﹐以口嚙貓耳﹐貓必大叫一聲﹐兒卽醒而開聲﹐方可剪斷臍帶。

又有因難產﹐或冒風寒﹐收之稍遲﹐兒气欲絕﹐不能啼者﹐亦以前法溫暖之﹐令暖气入腹﹐气回卽蘇﹐更令父母之眞气呵而接之。

凡斷臍帶﹐世俗皆以刀剪斷之﹐最爲不妥。但以大紙撚蘸香油﹐燃火於臍帶上﹐燒之令斷。蓋所以補接其陽气﹐不但爲回生起死之良法﹐且日後無傷寒泄瀉之患。

初生腎縮﹐乃受寒气所致。用硫黃﹑吳茱萸各三錢﹐研極細末﹐搗取蔥汁調藥﹐塗臍腹﹔另以蛇牀子燒煙﹐燻之卽伸。

悶臍生者﹐兒糞門有一膜﹐悶住兒气﹐故不能出聲﹐拍之則膜破而叫矣。又有用輕巧婦人﹐以銀簪輕輕挑破爲甚便﹔或不能挑﹐急以暖衣緊包﹐勿令散放﹐以熱水浸其胞衣﹐寒天則以火炙之﹐久則熱气入腹而气內鼓﹐其膜自破﹐聲自出。

又有生下無穀道者﹐乃肺熱閉於肛門。急以金銀或玉簪﹐看其端的刺穿之﹐或以火鍼刺穿﹐但不可深。以油紙撚套住﹐免其再合。

兒初生下﹐徧身如魚脬﹐或如水晶﹐破則流水﹐以密陀僧研細末慘之。

初生徧身無皮﹐俱紅肉﹐急以早米粉幹撲之﹐候其皮生全則止。

初生大小便不通﹐腹脹危急者﹐急令婦人口含熱水﹐吮兒之前後心﹐並臍下﹑手足心共七處。每一處吮吸七口﹐以肉色紅赤爲止﹐須臾卽通。又方﹐以蔥汁﹑人乳各半調勻﹐抹兒口中﹐須臾卽通。

初生不尿﹐以蔥一根切碎﹐人乳半杯同煎﹐去蔥取乳﹐分作四次服﹐卽尿。不吮乳者﹐服此卽吮乳。

卷一調燮

小兒初生﹐飲食未開﹐胃气未動﹐廓然淸虛之府﹐宜乘此時加意調燮。於兒未啼之時﹐令精巧婦女輕指探兒口﹐挖去污血﹐隨以甘艸湯﹐用軟帛裹指蘸湯﹐拭去口中涎沫。然後看兒面色﹐若身面俱紅﹐唇舌紫赤﹐知其必有胎毒。每日用鹽茶﹐但不可太咸﹐以帛蘸洗其口﹐去其粘涎﹐日須五六次。此法至神至異﹐世所不知。

蓋兒之胎毒﹐藏於脾胃﹐口中多有粘涎﹐其馬牙﹑鵝口﹑重舌﹑木舌﹐皆從此起。每日洗拭﹐則毒隨涎去﹐病從何來﹖而且至簡至易﹐何忽視而不爲﹖倘胎毒重﹐直須洗過周歲方得。此有毒者之調燮也。倘兒面唇淡紅﹐此爲胎寒﹐不可用茶﹐惟以淡姜湯洗拭﹐每日一二次足矣。蓋姜能開胃﹐而且和中﹐最切於時用者。至於古方之用黃連﹑大黃﹑朱砂﹑輕粉開口之法﹐此時斷不可用。今時稟受﹐十有九虛﹐苦寒克削﹐最不相宜。況嬰兒初誕﹐如蟄虫出戶﹐艸木萌芽﹐卒遇暴雪嚴霜﹐未有不爲其僵折者﹐以苦寒而入有涎之口﹐亦若是也。每見三朝七日﹐必有肚疼﹑嘔乳﹑泄瀉﹑夜啼之證﹐是皆苦寒傷胃之害﹐其孰能知之﹗或曰﹕子言苦寒不可用於初涎之口﹐何以後之沆瀣丹及瀉靑丸﹐有三黃大黃﹐得無矛盾乎﹖曰﹕彼胎毒已現﹐外證可憑﹐有病病當﹐何大黃之足畏﹗今初涎開口﹐未辧毒之有無﹐卽使有毒﹐尙然未發﹐深藏潛伏﹐聲臭俱泯。程鳳雛有言﹕正如閭問無事時﹐未可執平人而誅之曰﹐爾將爲寇也。以苦寒而開口﹐是誅平人也﹔毒發而畏苦寒﹐是有寇不誅﹐烏乎可也﹖

卷一臍風論證

臍爲百風總竅﹐五臟寒門﹐道家謂之下丹田﹐爲人身之命蒂。兒在胎時﹐口鼻未通呼吸﹐惟臍間眞息﹐隨母之呼吸爲呼吸﹔及其下地﹐囫底一聲﹐气通口鼻﹐而胎元之一息﹐不復爲用矣。遂寄於臍內一寸三分﹐中虛一穴﹐左靑右白﹐上赤下黑﹐中央黃色﹐八脈九竅﹐經緯聯系﹐爲眞息往來之路﹐坎離交會之鄕﹐凡修煉仙胎﹐皆從此處立基﹐所以謂之命蒂。故小兒初生﹐惟臍之干系最重。斷臍之時﹐不可不愼﹐或剪臍帶太短﹐或束不緊﹐致外風侵入臍中﹐或浴兒時牽動臍帶﹐水入生瘡﹐客風乘虛而入﹐內傷於腎﹐腎傳肝﹐肝傳心﹐心傳脾﹐脾傳肺﹐蘊蓄其毒﹐發爲臍風。其證面赤啼叫者心病﹐手足微搐者肝病﹐唇靑口撮﹐痰涎壅塞者脾病﹐牙關緊急者腎病﹐啼哭不止者肺病。五臟之證略見一二者﹐猶可治﹐悉見者不治。

小兒初生﹐惟臍風爲惡候。其證有三﹕曰臍風﹐曰噤口﹐曰鎖肚。𨿽皆臍證﹐而寒熱自別﹐治者宜詳。

一曰臍風。由斷臍後爲水濕風寒所乘﹐入於臍而流於心脾﹐令肚腹脹滿﹐吮乳口松﹐多啼不乳﹐此初起之時﹐速用火攻散之。若至气息喘急﹐啼聲不出﹐或肚上靑筋﹐弔疝作痛﹐此胎毒夾風邪入髒﹐外用火功﹐內服指迷七气湯方見二卷胎毒門二。若肚臍靑腫﹐撮口不開﹐牙關緊閉﹐口吐白沫﹐爪甲靑黑者﹐皆不治。

一曰噤口。其證眼閉口噤﹐啼聲漸小﹐舌上聚肉如粟米狀﹐吮乳不得﹐口吐白沫﹐大小便不通。遇此先看其上有點子﹐卽以指甲輕輕刮破﹐以木香﹑白蔻仁各五分﹐煎湯化下沆瀣丹﹐利動臟腑﹐气順自愈。

一曰鎖肚。由胎中熱毒壅盛﹐結於肛門﹐大便不通。急令婦女溫水漱口﹐吮兒之前後心﹐並臍下及手足心﹐共七處﹐凡四五次﹔外以輕粉五分研末﹐蜂蜜少許﹐溫水調服﹐以通爲度。如更不通﹐以蔥白三四寸長﹐用油抹潤﹐輕透穀道﹐納入二寸許﹐以通爲快﹐若至七日不通者死。

古人之論臍風﹐皆謂由於水濕風冷所致﹐予則以爲古論猶未盡也。蓋臍風有內外二因﹐有可治不可治之別。

外因者﹐風濕所傷﹔內因者﹐稟父母之眞陽不足也。予嘗見一士﹐其妻產育十數胎皆男﹐盡殤於七日內之臍風﹐無一存者。若謂外邪所傷﹐何以獨傷此家之兒﹐又豈無一兒能避之者﹖此內因之顯而易見也。凡男子之命門眞陽不足者﹐右尺脈必細澀無神﹐生子必有臍風。此予察之詳﹐見之確﹐非耳聞者比也。其外因者﹐病發於二﹑三﹑四﹑五日之間﹐病生於六腑﹐故可治﹔內因者﹐必發於六七日之間﹐病生於五臟﹐故不可治。曩者﹐夏禹鑄有預防臍風之訣﹐謂三朝一七﹐看兒兩眼角黃﹐必有臍風﹐不知稟受濃者﹐生下卽滿面紅黃﹐乃爲吉色﹐誤認臍風﹐其害不小﹐此法不確。惟令乳母每日摸兒兩乳﹐乳內有一小核﹐是其候也。然乳內有核﹐發臍風者固多﹐而復有不發臍風者﹐此法十有七八﹐亦有二三分不確。但看小兒不時噴嚏﹐更多啼哭﹐吮乳口松﹐是眞候也﹐急宜治之。第臍風之治﹐無一成法可遵﹐𨿽有疏風攻下之法﹐莫能濟急。獨予異授燈火﹐無論臍風痙搐﹐以及凶危險證﹐用藥不能挽回者﹐此火可以生之﹐久經效驗﹐未肯輕傳﹐因見幼科不知火穴﹐往往錯誤用之﹐反致引動風邪﹐蔽固火毒﹐致兒身熱不退﹐火毒內攻﹐每多不救﹐故不忍隱祕﹐盡行吐露﹐以公諸世。世之幼科治病﹐輒曰剪風﹐曰截風。夫剪者﹐邀遏之謂也﹔截者﹐堵塞之謂也。以火功用於中宮任脈所行之地﹐豈非堵遏其邪﹐而犯關門逐盜之戒乎﹖不知風邪之在人身﹐善行數變﹐無形無聲﹐欲除其害﹐無如疏散條達而去之﹐不使久羈於榮衛經絡則善矣。如仲景之治傷寒﹐而立汗吐下三法。邪之在表者﹐汗而散之﹔邪之在上者﹐吐而越之﹔邪之深入者﹐下而奪之。總欲其邪盡而後已﹐未聞有邀截之爲也。今幼科不但不爲逐邪﹐而反閉關絕險﹐阻其去路﹐使邪气進不可﹐退不能﹐猖狂躑躅﹐欲其不倒勿相攻﹐斬關逆犯者﹐不可得也。此皆爲治者釀成之禍﹐於邪何尢﹖凡邪之傷人﹐未有不從三陽而入﹔驅除之法﹐亦必使其從三陽而出。故此火穴亦惟三陽有之﹐蓋欲引其出表﹐斷不使之入裏也。敬爲圖說詳後﹐並請政大方。

卷一臍風論證用火口訣

夫嬰兒全身燈火﹐誠幼科第一捷法﹐實有起死回生之功。火共六十四﹐《陰符》易數﹐能疏風散表﹐行气利痰﹐解郁開胸﹐醒昏定搐﹐一切凶危之候﹐火到病除。用火之時﹐倘值寒冬﹐必於房中燃燒明火﹐使兒不致受寒。燈艸大小適中﹐以麻油染用。令老練婦人﹐抱兒解衣去帽﹐從左耳角孫起﹐總根據後之歌訣用之。凡用火不可姑息﹐勿謂火數太多﹐憫其難受。蓋小兒受病﹐由其經絡凝滯﹐髒气不舒﹐以火散之﹐正欲使其大叫大哭﹐方得髒气流通﹐渾身得汗﹐榮衛宣暢﹐立時見功。此火暗合周天﹐不可減少﹐少則不效﹐若救臍風﹐非此不可。火穴歌圖並列於後。

卷一臍風論證集成神火歌

仙傳神火天然理﹐始自角孫脈起﹐聽宮曲鬢本神旁﹐次及天容仍右取。囟會承漿左肩井﹐曲池合谷諸邪屏﹐气關已過至神門﹐右亦如之昏可醒﹐左乳根中七始﹐右亦如之何待齒。臍下陰交續命關﹐平平三點凶危止。脊中身柱至長彊﹐肺兪陽陵承山當。昆侖解溪邱墟穴﹐湧泉右亦效之良。﹝兪音恕。﹞

卷一指明火穴

仙傳神火天然理﹐始自角孫螈脈起﹝凡用神火﹐無論男嬰女嬰﹐皆從左邊用起。角孫在耳尖上﹐螈脈在耳後根。﹞聽宮曲鬢本神旁﹐次及天容仍右取﹝聽宮在耳門前﹐曲鬢在鬢腳旁﹐本神在額角﹐天容在耳葉根下。左邊已完﹐右亦如此。﹞囟會承漿左肩井﹐曲池合谷諸邪屏﹝囟會卽囟門﹐承漿在下唇宛宛中﹐肩井在肩上宛宛中﹐從左起﹐故曰左肩井。曲池在肘灣上廉屈縱處﹐合谷在虎口近叉骨處。﹞气關已過至神門﹐右亦如之昏可醒﹝气關在食指第二節

﹐神門在掌後下廉銳骨之端。左完右亦如之。﹞左乳根中七始﹐右亦如之何待齒﹝自左乳根下起﹐從上至下七止﹐右乳根亦如此。﹞臍下陰交續命關﹐平平三點凶危止﹝陰交在肚臍下半寸﹐用火三。﹞脊中身柱至長彊﹐肺兪陽陵承山當﹝身柱在項骨三節下﹐從上至下九﹐至長彊穴止。肺兪在兩飯匙骨縫中﹐陽陵泉在膝外邊下三寸﹐承山在腳肚盡處。﹞昆侖解溪邱墟穴﹐湧泉右亦效之良﹝昆侖在外踝骨後﹐解溪在系鞋帶處﹐邱墟在外踝骨前﹐湧泉在腳底中心。左腳完﹐右亦如之。﹞

卷一指明火穴宜用火者

一平素產子有臍風﹐則胎胎不爽。於產下第二日﹐勿待其發﹐先以此火散之﹐百不失一。

一胎嬰生下﹐多啼不乳﹐噴嚏呵欠﹐吮乳口松﹐是卽臍風作矣。急以此火散之。

一凡兒病面靑面黑﹐扭項搖頭﹐仰身擦面﹐或眼靑怒視﹐或左右斜視﹐或上下竄視﹐或兩目連紮﹐或頭項牽彊﹐蜷舌露筋﹐噓風撮口﹐啼哭咬人﹐或手如數物﹐或兩手牽引﹐或兩足跳掣﹐忽擾忽亂﹐失張失志﹐但覺神情與常有異者。由從前表裏不淸﹐將欲作痙﹐此火至妙。

一傷寒已痙﹐角弓反張﹐眼目斜視﹐左右搐搦﹐並中惡﹑客忤﹑癇證﹐與食塡太陰﹐及一切風閉﹑火閉﹑痰閉﹑气閉﹐乍然卒死者﹐此火最神。

一食傷脾胃﹐肚大靑筋﹐於端午日午時﹐用全身燈火﹐復於靑筋開叉處﹐以火載之﹐一叉一點﹐其病自消。

一風寒痰气閉塞之證﹐此火實有神功。凡用燈火旣完﹐候兒啼哭已停﹐卽以金粟丹半丸﹐姜湯化服。服後﹐以衣裹之﹐蒙其頭面﹐令之安臥片時﹐以復其神志﹐其病如失。

卷一指明火穴切忌火者

一小兒四時傷風感冒﹐身熱自汗﹐大小便調﹐唇舌如常﹐口不作渴﹐此表病輕證也﹐疏解之則愈。愚人妄用﹐是謂輕病重治﹐反爲不詳。

一小兒邪已入裏﹐身熱面赤口渴﹐大小便祕﹐唇焦舌紫眼紅﹐或手足心熱﹐夜熱焦煩﹐舌上黃胎﹐揚手擲足﹐掀衣揭覆﹐此裏證內熱也。淸利之自愈﹐不可用火﹐彊用﹐不特不能使熱邪從裏以達表﹐適足以助熱而耗陰﹐致身熱不退﹐在夏秋燥令﹐尢爲大忌。

一小兒大病久病﹐身體怯弱﹐面目靑黃﹐唇舌白瑩﹐搖頭斜視﹐昏睡露眼﹐形骸消瘦﹐聲息輕微﹐自汗盜汗﹐或一切嘔吐瀉利﹐痘麻瘡癰﹐久瘧久嗽﹐失血之後﹐精神疲倦﹐乳食減少﹐指紋沈細﹐六脈無神﹐此皆虛極之證。切忌火攻﹐慮其升故也。

一切久熱消渴疳證﹐形骸黑瘦﹐毛髮焦枯﹐由陰虧血弱﹐虛熱所爲。誤用燈火﹐愈增其病﹐愼之﹗一燈火爲兒科切要。今醫家不特不明火穴﹐而並不辧寒熱虛實﹐不當用而用之﹐反爲大害。惟根據以前辧法﹐則用之無不當矣。

夏禹鑄曰﹕臍風初發﹐吮乳必口松﹐兩眼角挨眉心處﹐忽有黃色﹐宜急治之﹐治之最易﹔黃色到鼻﹐治之仍易﹔到人中﹑承漿﹐治之稍難﹐口不撮﹐微有吹噓﹐猶可治也。至唇口收束鎖緊﹐舌頭彊直﹐不必治矣。一見眉心鼻準有黃色﹐卽用燈火於囟門一﹐人中﹑承漿﹐兩手大拇指端少商各一﹐臍輪繞臍六﹐臍帶未落﹐於帶口一﹐旣落﹐於落處一﹐共一十三﹐風便止而黃卽退矣。

予按﹕古今燈火﹐惟上全身火﹐有經有府﹐有理有法﹐無有出其右者。第火穴多﹐恐倉卒之際﹐在嫻熟者不難﹐倘素未經練者﹐一時不能用﹐故附夏氏臍風火圖於此﹐庶忙迫之時﹐可以濟急。此火亦曾經驗﹐第不及全身燈火耳。

卷一回生艾火

以前全身燈火﹐皆爲實邪升散之用﹐並一切怪證莫可名狀者﹐無不奏功。倘涉久病體虛﹐忽然精神潰亂﹐人事昏沈﹐前火則爲不宜﹐須用回生艾火挽之。蓋此火能回散失之元陽﹐收歸气海﹐固其根蒂﹐免致離散。其法以生薑切爲紙濃薄片﹐大如指甲﹐貼尾閭穴﹝脊骨盡處﹑命門穴在腰脊間﹐前正對臍﹐﹞以艾絨揉緊如綠豆大﹐安姜片上﹐用火灸之﹐每穴以三炷爲度﹐灸完﹐另以姜片貼臍下陰交穴﹐如前灸之。此火不特小兒可用﹐凡男婦一切中風中痰﹐气厥陰證﹐虛寒竭脫﹐凶危之候﹐咸宜用之。有起死回生之功﹐幸毋輕視。

凡小兒中惡﹑客忤﹐以及痰閉﹑火閉﹑風閉﹐乍然卒死﹐卽以全身燈火醒之。倘一時未有其人﹐卽以大拇指掐其人中穴﹐病輕者一掐﹐卽啼哭而醒﹔倘不應﹐掐合谷﹔又不應﹐掐中衝﹔若再不應﹐其病至重﹐則以艾丸如蘿卜子大﹐於中衝穴灸之﹐火到卽活。蓋中衝一穴﹐爲厥陰心包絡之脈所出﹐其經與少陰心臟相通。此火一燃﹐則心中惕然而覺﹐倘此火全然不知﹐則百中不能救一矣。

卷一回生艾火入方

辰砂僵蠶散

治撮口﹑臍風﹑鎖肚。

鏡辰砂﹝水飛﹐五錢﹞直僵蠶﹝炒﹐一錢﹞天竺黃﹝五分﹞蚌珍珠﹝三分﹞眞麝香﹝一分﹞爲末。每用少許﹐蜜調﹐抹兒口中。

龍膽湯

治身熱臍風撮口。

龍膽艸鉤藤鉤北柴胡片黃芩﹝炒﹞京赤芍炙甘艸芽桔梗白茯苓﹝各五分﹞川大黃﹝紙包﹐煨﹐一分﹞大棗一枚﹐水煎﹐溫服。

治撮口

用牛黃一分﹐研末﹐竹瀝調﹐滴入口中。

又方

取蠍虎﹝卽壁虎也一个﹐﹞裝瓶內﹐用朱砂細末﹐亦入瓶內﹐封其口月餘。令食朱砂﹐取出﹐其身赤色﹐陰榦爲末。每一二分﹐酒調下。

又方

治撮口用。

穿山甲﹝用尾上甲三片﹐羊油炙極黃色﹞蠍梢﹝七个﹞共爲細末﹐入乳汁調塗乳上﹐令兒吮之。用濃衣包裹﹐須臾汗出卽愈。

保生湯

治臍風﹑鎖肚﹑口噤。

北防風﹝七分﹞陳枳殼﹝五分﹞小橘紅﹝四分﹞白茯神﹝三分﹞荊芥穗﹝三分﹞遠志肉﹝四分﹞制南星﹝五分﹞芽桔梗﹝三分﹞炙甘艸﹝二分﹞燈芯引。

二豆散

治臍腫突。

紅飯豆淡豆豉天南星鮮自蘞﹝各一錢﹞共爲末。用芭蕉自然汁少加香油調藥﹐敷臍四旁﹐得小便自下﹐卽愈。

龍骨散

治臍瘡。

石龍管﹝﹐一錢﹞眞輕粉﹝五分﹞川黃連﹝一錢﹞枯白礬﹝﹐一錢﹞共爲末﹐幹摻。

一方

用大紅羊絨﹐燒灰爲末﹐敷之效。

卷一回生艾火臍證簡便方

小兒初生犯撮口臍風﹑荷包風﹐鵝口風等項﹐並齒根邊生白點﹐名馬牙﹐啼哭不吮乳﹐卽看口內堅硬之處﹐或牙根邊白點﹐將鍼挑破出血﹐濃煎薄荷湯﹐磨京墨調勻﹐以指攪過﹐再以產母亂髮蘸墨﹐滿口搽之﹔仍用新靑布蘸溫水展口﹐卽愈。

小兒臍風撮口﹐用完全生蔥二根﹐搗爛取汁﹐又以直僵蠶三个﹐炒去絲﹐研極細末﹐以蔥汁調勻﹐塗母乳頭上。令兒吮之﹐或灌兒口內亦可。

小兒臍風撮口﹐以艾葉燒灰塡臍上﹐以帛縛之﹔若臍帶已落﹐用蒜切薄片﹐貼臍上﹐以艾火灸之﹐候口中有艾气﹐立愈。

小兒噤風﹐初生口噤不乳﹐蟬蛻十四枚﹐全蠍去尾毒﹐洗去鹽泥十四枚﹐炒幹爲細末﹐入輕粉三分。每用一匙﹐乳汁調灌。

小兒撮口﹐但看舌上有瘡如粟米者是也。以蜈蚣炙焦﹐研末敷瘡上。

撮口噤風﹐面黃色﹐气喘﹐聲不出﹐由胞气挾熱﹐流毒心脾﹐故令舌彊唇靑﹐撮口發噤﹐用直僵蠶二枚﹐去嘴﹐略炒爲末﹐蜜調﹐納兒口中。

小兒十日內﹐口噤不乳﹐取大蜘蛛一枚﹐去足﹐炙焦﹐研細末﹐入豬乳一小杯和勻。分作三次﹐徐徐灌之﹐神效無比。

小兒臍瘡出血及膿﹐用海螵蛸﹑胭脂共爲末﹐以油潤瘡﹐乃搽藥。

卷一初生護持

嬰兒初生﹐肌膚未實﹐宜用舊絮護其背﹐亦不可太暖。更宜數見風日﹐則血气剛彊﹐肌肉致密﹔若藏於重幃密室﹐或濃衣過暖﹐則筋骨軟脆﹐不任風寒﹐多易致病。衣衫當隨寒熱加減﹐但令背暖爲佳﹐亦勿令其汗出﹐恐致表虛﹐風邪易入。乳哺亦不宜過飽﹐所謂忍三分饑﹐喫七分飽﹐頻揉肚﹐少洗澡﹐皆至言也。又須令乳母預愼六淫七情﹐蓋兒初生﹐藉乳爲命。善爲乳母者﹐夏不欲熱﹐熱則致兒吐逆﹔冬不欲寒﹐寒則致兒咳嗽。怒乳則上气顚狂﹐醉乳則身熱腹痛。新房而乳﹐則瘦瘠交脛不能行﹐新浴而乳﹐則發吐傷神。冷熱不調﹐停積胸膈﹐結爲痰飲﹐遂成壯熱﹐壯熱不已﹐乃成風癇。兒啼未停﹐劇以乳哺﹐气逆不消﹐因成乳癖﹔有孕而乳﹐致兒黃瘦﹐肚大腳小﹐名曰魃音忌病。總之﹐乳母能愼寒暑﹑恚怒﹑濃味炙﹐庶乳汁淸和﹐兒不致病﹔否則﹐陰陽偏勝﹐气血沸騰﹐乳汁敗壞﹐必生諸病。

若屢服藥餌﹐則臟腑陰損﹐多變敗證﹐均不可不知。

初誕之時﹐有於頭額之前﹐髮際之間灸之﹐又有以燈火徧身燒之﹐彼以爲能截風路﹐不知適足以大開風門。

蓋火功由兒有病﹐不得已而用之﹐無故而用﹐伐及無辜﹐諸病自玆始矣。戒之戒之﹗凡浴時﹐須調和湯水﹐試看冷熱。若不得所﹐令兒怖畏﹐況冬久浴則傷寒﹐夏久浴則傷熱。其浴兒當護兒背﹐恐風寒從背而入。

凡洗兒衣﹐不可露於星月之下﹐易惹邪祟。如偶失收﹐當用醋炭燻過﹐方可衣之。有鳥名天地女﹐又名隱飛鳥﹐最喜陰雨夜過﹐飛鳴徘徊﹐其鳥純雌無雄﹐善落羽毛於兒衣中﹐令兒作病﹐不可不謹。

凡當春夏月間﹐宜令其地臥﹐使不逆生長之气﹔如遇秋冬﹐宜就溫和﹐使不逆收藏之令。

凡在春天﹐勿與護頂裹足﹐以致陽气不舒﹐因多發熱。卽至年長﹐下體勿令過暖﹐蓋十六歲前﹐血气方盛﹐如日方升﹐惟眞陰未足。下體主陰﹐得淸涼則陰易長﹐過溫暖則陰易消。故《曲禮》云﹕童子不衣裘裳。

夫人以脾胃爲主﹐故乳哺須節﹐節則調養脾胃﹐過則損傷脾胃。夏天忌熱乳﹐冬月忌寒乳﹐皆宜捏去之﹐而後與之。凡食後不可與乳﹐乳後不可與食﹐小兒脾胃怯弱﹐乳食並進﹐難於消化﹐初得成積﹐久則成癖成疳﹐皆乳母不愼之過。

凡寒則加衣﹐熱則減衣﹐過寒則气滯而血凝澀﹐過熱則汗泄而腠理疏﹐以致風寒易入﹐疾病乃生。更忌解脫當風﹐易於感冒﹐然風和日暖﹐又當抱出遊戲。如陰地艸木﹐不見風日﹐未有能堅起者﹐又不可日置地間﹐令肚著地﹐以致脾宮受寒﹐腹痛泄瀉﹐愼之愼之﹗

卷一勿輕服藥

初誕之兒﹐未可輕藥。蓋無情艸木﹐气味不純﹐原非嬌嫩者所宜﹐且問切無因﹐惟憑望色。粗疏之輩﹐寒熱二字且不能辧﹐而欲其識證無差﹐未易得也。凡有微疾﹐不用倉忙﹐但令乳母嚴戒油膩葷酒﹐能得乳汁淸和﹐一二日間﹐不藥自愈。所謂不藥爲中醫﹐至哉言也﹗每見愚人﹐兒稍不快﹐卽忙覓醫﹐練達者或不致誤﹐疏略者惟以通套驚風藥治之。此無事之中生出有事﹐伐及無辜﹐病反致重。父母見其無效﹐是必更醫﹐卒無善手﹐相與任意揣度﹕曰風﹑曰痰﹑曰驚﹑曰熱﹖前藥未行﹐後藥繼至﹐甚至日易數醫﹐各爲臆說﹐湯丸疊進﹐刻不容緩。嗟乎﹐藥性不同﹐見識各異﹐嬌嫩腸胃﹐豈堪此無情惡味擾攘於中﹗不必病能傷人﹐而藥卽可以死之矣。予每見不聽勸戒﹐雜藥妄投者﹐百無一救﹐哀哉﹗馮楚瞻曰﹕凡爲幼科﹐猶宜參看方脈諸書。蓋幼稚名曰啞科﹐疾病痛苦﹐勿能告人﹐全賴治者細心詳察。況幼科諸書﹐理淺言略﹐難明病源。惟以小兒不節飲食爲執見﹐最重消磨。更以純陽之子爲定論﹐恣投寒苦。孰知易停滯者﹐脾气必虛﹐若圖見小效於目前﹐則便遺大害於日後。況芽兒易虛易實﹐言虛者﹐正气易於虛也﹔言實者﹐邪气易於實也。然邪湊之實﹐必乘正气之虛﹐若罔顧正气之虛﹐惟逐邪气之實﹐其有不敗者幾希﹗如寒傷榮也﹐但溫養榮陰﹔風傷衛也﹐惟辛調衛气。但使榮衛和平而宣行﹐則客邪不攻而自散。使正气自行逐賊﹐則邪退而正气安然﹐如浮雲一過﹐天日昭明也﹔若專投與气血無情之猛劑﹐客邪𨿽散﹐正气亦傷﹐乘虛之邪﹐將接踵而至矣。豈知正气不至空虛﹐邪必不能湊而爲實﹗至於云純陽者﹐以無陰而謂﹐乃稚陽耳﹐其陽幾何﹖陰气未全﹐而復敗其陽﹐將何以望其生長耶﹖況天地之气化日薄﹐男女之情性日漓﹐幼稚之稟受日弱。有稟父之气不足者﹐多犯气虛中滿﹔有稟母之陰血不足者﹐多犯陰虛發熱。患痘則多犯腎虛內潰之證。此皆先天不足所致﹐近來比比皆然﹐若徒效上古克削寒涼﹐如肥兒丸﹑蘆薈丸之類﹐則千中千死﹐莫能挽也。至云小兒陽火有餘﹐不知火之有餘﹐實由水之不足﹐壯水以制陽光﹐先賢至論﹐服寒涼百不一生﹐古哲格言。以不生之藥﹐投欲生之兒﹐心何忍哉﹗凡小兒脾胃自能消穀﹐今偶有停滯﹐則脾胃受傷﹐只健其脾胃﹐而谷自化矣。故方有助脾消化﹐推蕩穀气者﹐有稟命門火衰﹐生火補土者﹐有一消一補者﹐有以補爲消者﹐誠恐寬一分卽耗一分元气也。夫人有生﹐惟此一气﹐易虧難復﹐何可輕耗﹖況幼稚之稟﹐尢爲易虧。惟必根究先天之薄弱﹐而從方脈諸書﹐求源探本以爲治﹐斯能補救當代赤子元气於後天﹐便亦培植後代赤子元气於先天﹐而壽世於無疆矣。若徒宗上古幼科淺略方論﹐則猶灌漑樹木者﹐罔顧根本﹐而惟灑潤枝葉﹐欲望其生長﹐未之有也﹐而況復加劃削者乎﹗

卷一藥餌之誤﹝張景嶽﹞

小兒气血未充﹐一生盛衰之基﹐全在幼時﹐此飲食之宜調﹐而藥餌尢當愼也。今舉世幼科﹐旣不知此大本﹐又無的確明見﹐而惟苟全目前。故凡遇一病﹐則無論虛實寒熱﹐但用海底兜法﹐而悉以散風消食﹐淸痰降火﹐行滯利水之劑﹐總不出二十餘味﹐一套混用﹐謬稱穩當﹐何其誕也﹗夫有是病而用是藥﹐則病受之﹔無是病而用是藥﹐則元气受之。小兒元气幾何﹖能無陰受其損而變生不測﹖此當今幼科之大病﹐而醫之不可輕任者﹐正以此也。又見有愛子者﹐因其淸瘦﹐每以爲慮﹐而詢之庸流﹐則不云痰火﹐必云食積﹐動以肥兒丸﹑保和丸之類﹐使之常服。不知肥兒丸以苦寒之品﹐最敗元陽﹐保和丸以消導之物﹐極損胃气﹐謂其肥兒也﹐適足以瘦兒﹐謂其保和也﹐適足以違和耳。卽如抱龍丸之類﹐亦不可輕易屢用。予嘗見一富翁之子﹐每多痰气﹐或時驚叫﹐凡遇疾作﹐輒用此丸﹐一投而愈﹐彼時以爲神丹﹐如此者不啻十餘次。及其長也﹐則一無所知﹐凝然一癡物而已。豈非暗損元神所致耶﹖凡此克伐之劑﹐最當愼用。故必有眞正火證疳熱﹐乃宜肥兒丸及寒涼等劑﹔眞正食積脹滿﹐乃宜保和丸及消導等劑﹔眞正痰火喘急﹐乃宜抱龍丸及化痰等劑。卽用此者﹐亦不過中病則止﹐非可過也。倘不知此﹐而徒以肥兒﹑保和等名﹐乃欲藉爲保障﹐不知小兒之元气無多﹐病已傷之﹐而醫復伐之﹐其有不萎敗者﹐鮮矣﹗

卷一看病訣

小兒初生﹐欲知其有病無病﹖以手撚其頭﹐摸其頤頷﹐不作聲者爲無病。以手指探其口﹐𨿽發聲而從容咂指者﹐有病亦輕﹔若能發聲﹐不咂指者﹐面色靑紅帶紫﹐或牙關緊急﹐不納乳汁﹐此落地受寒之甚﹐風邪入足太陽及足陽明而然也﹐須急治之﹐庶可平復。

初生之兒﹐肥胖色嫩﹐日覺好看者﹐此其根本不堅﹐甚非佳兆﹐且最易感冒風寒。邪入腑者﹐近在第二三日見之﹐其證吐乳夜啼腹鳴。此皆胎風之類﹐然證猶淺而易治﹐宜用全身燈火﹐十不失一。

若邪之入髒﹐遠在六七日見之。此卽臍風﹑噤風﹑撮口風之候﹐若口噤舌大﹐痰壅者﹐皆不治﹐蓋病傳入髒﹐系心脾肺三經也。此風气甚盛﹐無所發泄﹐便形見於喉口﹑牙關﹑聲音也。凡生下時﹐身破裂者死﹐陰囊白者死﹐陰不起者死﹐無糞門者死﹐股間無生肉者死﹐開口如鴨聲者死﹐粉白花色者死﹐皮肉不光者死﹐泣不出聲者死﹐舌如豬肝色者死。面無彩色者夭﹐臍帶短大紫色者夭﹐生下渾身銀白色者夭。生下有齒者大凶﹐主傷父母﹐不然必傷自身﹔生下未裹卽撒尿者﹐殺父母﹐蕩家產﹐在世終身勞苦。

卷一壽夭辧

頭者諸陽之會﹐髓之海也。凡兒頭角丰隆﹐髓海足也﹔背者五臟六腑兪穴﹐皆附於背﹐脊背平滿﹐臟腑實也﹔腹者水谷之海﹐腹皮寬濃﹐水谷盈也。目爲肝竅﹐耳爲腎竅﹐鼻爲肺竅﹐口爲脾竅﹐七竅無闕﹐形象全矣。故知肉實者脾足﹐筋彊者肝足﹐骨堅者腎足﹐不妄言笑者心足﹐不多啼哭者肺足﹐哭聲連續者肺實﹐不久眠睡者脾實﹐兼之腳健而壯﹐項長而肥﹐囊小而黑﹐根本固也﹔肌肉溫潤﹐營衛和也﹐而更腮妍如桃﹐發黑似漆﹐表气實也﹔小便淸長﹐大便滋潤﹐裏气實也。以上皆爲壽相﹐其兒無病易養。

諸陽皆起於頭﹐顱破項軟者﹐陽衰於上﹔諸陰皆起於足﹐小腳蜷者﹐陰衰於下。鼻孔漧燥肺枯﹐唇縮流津脾冷。發稀者血衰﹐項軟者柱折。靑紫之筋散見於面者﹐多病風熱﹐兼之形枯色夭者﹐表虛﹔瀉利無時者﹐裏虛。

瘡疥啼哭﹐及多笑語者﹐皆陽火妄動之候。以上皆爲夭相﹐其見多病者難養。

凡聲音淸亮者壽﹐有回音者壽﹔哭聲澀者病﹔散而無聲者夭。

卷一面部形色賦

﹝辧色分注附﹞察兒形色﹐先分部位﹝欲辧形之彊弱堅脆﹐色之夭澤枯榮﹐必先分上下左右之部﹐定五行四象之位﹐然後按部察色﹐以定証之安危。﹞左頰靑龍屬肝﹐右頰白虎屬肺﹝經曰﹕左右者﹐陰陽之道路也。蓋五行之位﹐木旺在卯﹐金旺在酉﹐天地之气﹐陽從左升﹐陰從右降﹐故以左頰配肝﹐右頰配肺。非謂左頰卽是肝﹐右頰卽是肺﹐無過以生殺之理﹐配木金龍虎之位﹐以候其髒气之彊弱耳。﹞天庭髙而離陽心火﹐地角低而坎陰腎水﹝《周易》以東震西兌﹑南離北坎﹐定子午卯酉之四正。蓋後天之用﹐有形者無不由之﹐故以心配離南之午火子天庭﹐腎配坎北之子水於地角﹐亦陽上陰下之義。第據其理而言之﹐非謂額上卽心﹐唇下卽腎﹐竊笑幼科未識淵源﹐刻舟求劍﹐未可向癡人說夢也。﹞鼻在面中﹐脾應唇際﹝《內經》以鼻爲面王﹐以其位居正中﹐內通呼吸﹐先死賴之﹐所以謂之中也。脾爲中土﹐經曰﹕中央黃色﹐入通於脾﹐開竅於口。又曰﹕脾胃者﹐倉稟之本﹐其華在唇四白。故曰脾應唇際﹐亦中州受納之地也。或問旣五臟之經脈未行於面﹐何以又從面部而察五臟之證﹐能無幻耶﹖曰﹕望色察證﹐《內經》之傳﹐第軒岐峻大聖天人之學﹐後世莫能效法﹐所以據五行四象﹐列以部位﹐使望色者有所憑根據耳。又曰﹕布列𨿽按五行﹐恐五內之气不應﹐柰之何哉﹖曰﹕五臟之脈實未行於面﹐而藏象論曰﹕十二經脈﹐三百六十五絡﹐其气血皆上於面而走空竅。蓋人上下九竅﹐而七竅在面﹐目二﹑耳二﹑鼻二﹑口一﹐故目爲肝竅﹐耳爲腎竅﹐鼻爲肺竅﹐口爲脾竅﹐舌爲心竅。有此諸竅﹐而後三百六十五絡之气﹐皆通於面﹐故曰气血走空竅。由是按部察色﹐以決其吉凶﹐亦猶方脈之兩手六部﹐分左心小腸肝膽腎﹐右肺大腸脾胃命。夫兩手惟一肺脈耳﹐他髒何涉﹖亦前哲按八卦方位﹐以手太陰一經巧分六部﹐以候十二經髒气之盛衰。然則脈之隱微莫睹者﹐尙可候其成敗﹐而色之一望顯然者﹐獨不可推其吉凶乎﹖醫理至微﹐後之賢者幸毋忽略。﹞紅色見而熱痰壅盛﹐靑色露而肝風怔悸﹝此槪言通面之色﹐通面爲足陽明胃經所主。胃經郁熱﹐面必淡紅﹐熱搏津液﹐定化爲痰而壅滯﹔風邪衝並﹐面必見靑﹐心神不安﹐則爲怔忡驚悸。﹞如煤之黑爲痛﹐中惡逆傳﹔似橘之黃食傷﹐脾虛吐利﹝面見黧黑﹐至凶之候﹐幸而暴病乍見﹐實爲中惡之徵。偶因惡毒之气﹐從鼻而入﹐肺先受之﹐阻遏正气﹐隧道不通﹐所以腹痛﹐邪盛不能自出﹐反致子乘母位而逆傳﹐如肺傳脾﹐脾傳心者是也。橘黃﹐言其深黃也。脾司運化﹐乳食不停﹐何黃之有﹖由其運化失職﹐所以食塡太陰﹐脾气凝滯﹐故深黃上面﹐必致有吐瀉之虞。﹞白乃疳癆﹐紫爲熱熾﹝白屬肺气虛﹐子傷累母﹐所以脾必困而爲疳﹐紫爲風熱熾﹐經絡受邪﹐定化爲壯熱而不已﹐﹞靑遮日角難醫﹐黑掩太陽不治﹝此下逐部分言之。諸書皆誤爲口角﹐不知面部無口角之位﹐不但無此位﹐證亦全不符。蓋小兒中气彊者﹐唇不變色﹔中气虛寒者﹐十有九靑﹐此爲常候﹐非難醫之證。今正之﹐日角﹐左額也。猶日之東升而爲靑色遮蔽﹐爲木蔽陽光﹐病則必有疑難之慮。太陽﹐左右兩額也。太陽爲眾陽之宗﹐屬火旺夏﹐气色宜紅﹐今黑色掩映﹐將有水來克火之象﹐定見傷殘﹐故曰不治。﹞年壽赤光﹐多生膿血﹔山根靑黑﹐每多災異﹝年壽﹐鼻梁也﹐爲气之門戶。赤光侵位﹐肺必受傷﹐气不流行﹐則血必凝滯﹐將有膿血之災。山根﹐足陽明胃脈所起。

大凡小兒脾胃無傷﹐則山根之脈不現﹔倘乳食過度﹐胃气抑鬱﹐則靑黑之紋﹐橫截於山根之位﹐必有延綿啾喞﹐故曰災異。﹞朱雀貫於雙瞳﹐火入水鄕﹔靑龍達於四白﹐肝乘肺位﹝朱雀﹐赤脈也﹔雙瞳﹐腎水也。赤脈貫瞳﹐火乘水位﹐治宜瀉心補腎。靑龍﹐肝木也﹔四白﹐肺金也。白珠見靑﹐肝風侵肺。治宜保肺平肝。﹞瀉痢而戴陽須防﹐咳嗽而拖藍可忌﹝瀉屬脾病﹐痢屬腎病。脾腎兩髒旣傷﹐先後二天並弱﹐面宜憔悴﹐今反面見紅赤﹐知爲虛陽上泛﹐故曰須防。咳嗽﹐肺病也。靑者﹐肝色也。由其肺气已虛﹐肝無所畏﹐木乘金位﹐恐其生火以克金﹐故曰可忌。﹞疼痛方殷﹐面靑而唇口撮﹔肝風欲發﹐面赤而目竄視﹝疼痛﹐腹痛也。寒气侵脾﹐五內無火﹐一派陰冷﹐阻抑陽和﹐故面靑而唇撮也。竄視﹐目直視也。幼科指爲肝病﹐其實太陽經本證。蓋太陽之脈系目上綱﹐血虛受寒﹐則上綱緊急﹐故目直視。今指爲肝气﹐必用風藥耗其津液﹐反成不救﹐能知養血﹐其病自瘳。﹞火光焰焰﹐外感風寒﹐金气浮浮﹐中藏積滯﹝通面火光﹐風寒傷胃﹐陽明拂郁﹐表未解也﹔黃色滿面﹐食傷脾也﹐運化無功﹐久成積也。﹞乍黃乍白﹐疳積連綿﹔又赤又靑﹐風邪﹝黃爲脾虛﹐白爲肺弱﹐脾肺俱傷﹐無气以運﹐乳食難消﹐輕則爲積﹐久則爲疳﹔赤爲火色﹐靑爲風色﹐風火相乘﹐榮血枯燥﹐筋脈牽彊﹐甚則搐搦而爲痙矣。﹞气乏囟門成坑﹐血衰頭毛作穗﹝小兒稟受精髓不足者﹐平日腦髓未充﹐賴气以充之﹐今大病之後﹐中气下陷﹐安保其囟不成坑耶﹖發乃血之餘﹐血榮則發黑﹐今頭毛如艸之穎﹐知其榮血枯焦也。﹞肝气眼生眵淚﹐脾冷流涎滯頤﹝眼屬肝﹐肝气實則眵漧硬﹐肝气虛則眵膠粘。寒傷肝則淚冷﹐熱傷肝則淚熱。脾主涎﹐脾气虛冷﹐不能收攝﹐故津液妄泄而滯於頤間﹐誤爲脾熱﹐禍不旋踵。﹞面目虛浮﹐定腹脹而上喘﹔眉目頻蹙﹐必腹痛而多啼﹝脾肺兩虛﹐中宮寒肅﹐以致气不歸源﹐反逆血之上﹐則上气喘急﹐面目虛浮﹐因知其內必腹脹。小兒知識未開﹐於七情六欲毫不相關﹐何頻蹙之有﹖亦因髒寒腹痛﹐所以不時啼叫﹐面頻蹙不樂也。﹞左右兩頰似靑黛﹐知爲客忤﹐風气兩池如黃土﹐無乃傷脾﹝左右兩頰俱靑﹐客忤之證。由小兒神气怯弱﹐陽和未充﹐外邪客气﹐得以乘之﹐從鼻而入﹐忤其正气﹐則口吐靑黃白沫﹐面色變異不常﹐腹痛喘急者是也。風池﹑气池﹐眉上眼下也。

風池屬肝﹐气池屬胃﹐如黃土之色﹐由木勝土復﹐所以眞髒色見。﹞風門黑主疝﹐靑爲風﹔方廣光滑吉﹐昏暗危﹝風門﹐耳前也﹐少陽經所主﹐黑則爲寒爲疝﹐靑則爲燥爲風﹐方廣﹐眉稜也﹐亦少陽所主﹐光亮則吉﹐昏暗則危。﹞手如數物兮﹐肝風將發﹔面若塗朱兮﹐心火燃眉﹝邪熱傷神﹐手如數物﹐謂十指屈伸不定﹐如數物之狀。速宜疏解熱邪﹐斷無肝風之發。淡紅爲陽明胃經表熱﹐深紅爲少陰心經裏熱﹐面若塗朱﹐知爲心熱﹐心不可瀉﹐惟瀉小腸﹐丙火一淸﹐丁火自息。﹞坐臥愛暖﹐風寒之入﹔伸縮就冷﹐煩躁何疑﹝凡小兒偎入母懷﹐藏頭密隱﹐欲人懷抱者﹐必惡風寒也。由風寒初入﹐未能化熱﹐所以坐臥愛暖。邪已入裏﹐則掀衣揭覆﹐揚手露面﹐偃胸仰臥﹐口渴躁煩。

由其內外皆熱﹐所以欲就淸涼。﹞肚大腳小﹐脾欲困而成疳﹔目瞪口張﹐勢似危而必斃﹝脾不運化而肚大﹐肌肉消削而腳小﹐蓋脾主肌肉。由其乳食失節﹐所以脾困而成疳。膀胱絕而目瞪﹐脾气絕而口張﹐其勢已危﹐必無可生之理。﹞噫﹗五體以頭爲尊﹐一面惟神可恃﹐況聲之輕重不同﹐啼之幹濕頓異。呵欠連綿﹐知病之欲作﹔忽然驚叫﹐識火之將煒。此察証之規繩﹐幸拳拳而不諄﹝頭爲元首﹐故以爲尊。面分五位﹐惟神是賴﹐神存則生﹐神亡則死﹐蓋指眼光而言也。況聲有輕重﹐啼有幹濕﹐安得無辧﹖凡聲微者﹐知其气不足﹔聲壯者﹐知其气有餘。哭而無淚者實﹐哭而多淚者虛。呵欠連綿﹐爲陰陽交引﹐升降不前﹐知其病之將至﹔忽然大叫﹐則知火熱擾神﹐必有壯熱之證。倘能根據此辧證﹐亦猶工之有規矩﹐樂之有六律﹐是則是效﹐是究是圖﹐自不致有望洋之嘆矣。﹞

卷一一審顏色苗竅知表裏之寒熱虛實

夏禹鑄曰﹕望聞問切﹐固醫家之不可少一者也﹐在大方脈則然﹐而小兒科惟以望爲主﹐問繼之﹐聞則次﹐而切則無矣。經云﹕切而知之之謂巧﹝夫小兒以脈未全﹐切之無可切﹐而巧亦無所用其巧﹐﹞問而知之之謂工﹝小兒於未言時﹐問之無可問﹐卽於能言者問之﹐多不以實對﹐是問不必問﹐而工亦無所有其工﹐﹞聞而知之之謂聖﹝小兒初病時﹐聲音或不失其常﹐至病久而气喪﹐气喪而聲失﹐聞之無可聞﹐而聖又何所見其聖。﹞況書曰﹕哭聲不響赴陰君﹐而亦有不赴陰君者何﹖無非疑其聲而不得肺之絕與不絕故也﹐吾故曰以望爲主。曰﹕五臟之屬﹐體隱而理微﹐望從何處﹖曰﹕體固隱矣﹐而發見於苗竅顏色之間者﹐用無不周﹔理固微矣﹐而昭著於四大五官之外者﹐無一不顯。《中庸》所謂費而隱微之顯著﹐不可引之相發明哉﹖故小兒病於內﹐必形於外﹐外者內之著也。望形審竅﹐自知其病﹐按病用藥﹐見效之速﹐未有不如響之應聲者。內有髒﹐曰心﹑曰脾﹑曰肺﹐曰腎﹑曰肝﹐五臟不可望﹐惟望五臟之苗與竅。舌乃心之苗﹐紅紫﹐心熱也﹔腫黑﹐心火極也﹔淡白﹐虛也。鼻準與牙牀乃脾之竅﹐鼻紅燥﹐脾熱也﹔慘黃﹐脾敗也﹔牙牀紅腫﹐熱也﹔腋爛﹐胃火也。唇乃脾之竅﹐紅紫﹐熱也﹔淡白﹐虛也﹔黑者﹐脾將絕也。口右扯﹐肝風也﹔左扯﹐脾之痰也﹐鼻孔肺之竅﹐漧燥﹐熱也﹔流淸涕﹐寒也。耳與齒乃腎之竅﹐耳鳴﹐气不和也﹔耳流膿﹐腎熱也﹔齒如黃豆﹐腎气絕也。目乃肝之竅﹐努視而睛轉者﹐風也﹔直視而睛不轉者﹐肝气將絕也。以目分言之﹐又屬五臟之竅﹕黑珠屬肝﹐純見黃色﹐凶證也﹔白珠屬肺﹐色靑﹐肝風侮肺也﹐淡黃色﹐脾有積滯也﹐老黃色﹐乃肺受濕熱證也﹔瞳人屬腎﹐無光彩又兼發黃﹐腎气虛也。大角屬大腸﹐破爛﹐肺有風也﹔小角屬小腸﹐破爛﹐心有熱也。上胞屬脾﹐腫則脾傷也﹔下胞屬胃﹐靑色﹐胃有風也﹔睡而露睛者﹐脾胃虛極也。面有五位﹐五臟各有所屬﹕額屬心﹐離火也﹔左腮屬肝﹐震木也﹔右腮屬肺﹐兌金也﹔口下屬腎﹐坎水也﹔鼻準屬脾﹐坤土也。五臟裏也﹐六腑表也。小腸心之表﹐小便短黃澀痛﹐心熱也﹔淸長而利﹐心虛也。胃乃脾之表﹐唇紅而吐﹐胃熱也﹔唇慘白而吐﹐胃虛也﹔唇色平常而吐﹐作傷胃論。

大腸肺之表﹐閉結﹐肺有火也﹔肺無熱而便祕﹐血枯也﹐不可攻下﹔脫肛﹐肺虛也。膽乃肝之表﹐口苦﹐膽火也﹔聞聲作驚﹐肝虛也﹐膀胱腎之表﹐筋腫筋痛﹐腎之寒气入膀胱也。面有五色﹕一曰紅﹐紅病在心﹐面紅者熱﹔一曰靑﹐靑病在肝﹐面靑者痛﹔一曰黃﹐黃病在脾﹐面黃者脾傷﹔一曰白﹐白病在肺﹐面白者中寒﹐一曰黑﹔黑病在腎﹐面黑而無潤色﹐腎气敗也。望其色﹐若異於平日﹐而苗竅之色﹐與面色不相符﹐則臟腑虛實無有不驗者也。

卷一簡切辯證

小兒熱證有七﹕面腮紅﹐大便祕﹐小便黃﹐渴不止﹐上气急﹐足心熱﹐眼紅赤。此皆實熱證﹐忌用溫補。

小兒寒證有七﹕面白﹐糞靑白﹐肝虛脹﹐眼珠靑﹐吐瀉無熱﹐足脛冷﹐睡露睛﹐此皆虛寒﹐忌用寒涼。

卷一五臟所屬之證

肝者﹐足厥陰木也﹐實則目赤大叫﹐呵欠頓悶﹐虛則呵欠切牙﹔有風則目連﹐有熱則目直視﹔成疳則白膜遮睛﹔主怒則性急大叫﹐哭甚則卵腫﹔熱則大小便難﹐手尋衣領﹐手亂撚物﹐甚則撮空摸牀﹐此喪魂病也。兒病時﹐目睛視物不轉﹐或目合不開﹐或目開不合﹐或哭而無淚﹐或不哭而淚出﹐皆肝絕也。

心者﹐手少陰火也﹐實則叫哭﹐發熱飲水﹐虛則困臥﹐悸動不安﹔心血足則面色紅潤易養﹐心血虧則面色昏黯難養﹔熱甚則津液幹而病渴﹐神亂而臥不安﹐喜伏臥﹐舌破成瘡﹐又爲重舌﹑木舌﹑舌出不收之病。凡病丹癅﹑斑疹﹑龍纏﹑虎骨﹑虫疥﹑瘡﹐皆心之證也。如心病久﹐汗出發潤﹐或舌出不收﹐暴喑不語﹐或神昏潰亂﹐或斑疹變黑﹐此皆心絕也。

脾者﹐足太陰土也﹐爲水谷之海﹐實則困睡﹐身熱飲水﹐虛則吐瀉生風﹐傷濕則爲腫爲脹﹐爲黃爲吐瀉。故脾病則腹痛﹔脾疳則肚大靑筋﹔脾熱則口臭唇瘡﹐飲食不爲肌膚﹐吐舌弄舌﹐口漧飲水﹐寒則口角流涎﹐謂之滯頤﹔气不和則口頻撮。虛則肉削而瘦﹐不喜飲食﹔傷食則成積﹐積久則成疳成癖。如脾久病﹐大肉消削﹐肚大靑筋或徧身虛腫﹐或吐瀉不止﹐飲食不入﹐或多食而瘦﹐或虫出於口﹐或唇蹇而縮﹐皆脾絕也。

肺者﹐手太陰金也﹐實則悶亂喘促﹐虛則哽气長出。經曰﹕寒傷肺﹝由兒之衣薄受寒也﹞﹐經曰﹕熱傷肺﹝由兒之衣濃鬱熱也﹞。寒熱傷肺﹐則气逆而爲喘爲咳。肺受風﹐則噴嚏而流淸涕﹐受寒則鼻塞﹐呼吸不利﹐受熱則鼻幹﹐或爲衄血﹐成疳則鼻下赤爛﹔喘不止則面腫﹐咳不止則胸骨髙﹐謂之龜胸﹔燥則渴不止﹐好飲水﹐謂之膈消。如肺久病﹐咳嗽連綿﹐喘息不休﹐或肩息﹐或龜胸﹐或咳血不止﹐或鼻孔黑燥﹐或鼻孔開張而喘﹐或瀉痢不休﹐大孔如筒﹐或面目虛浮﹐上喘气逆﹐皆肺絕也。

腎者﹐足少陰水也﹐虛則目畏明﹐目中白睛多﹐其顱卽解﹐色白﹐骨髓不滿﹐兒必畏寒﹐多爲五軟之證。

尻骨不成則坐遲﹐髁骨不成則行遲﹐眞陽不足則齒遲﹐血脈不榮則發稀﹐心气不足則語遲。熱則耳中出膿生疳。如腎病久﹐身憊﹐竄目如見鬼狀﹐或骨痿弱﹐臥不能起﹐或二便遺失﹐此腎敗也。

卷一變蒸辧

幼科謂嬰兒生下三十二日爲一變﹐六十四日爲一蒸。變者﹐變生五臟﹔蒸者﹐蒸養六腑﹐長气血而生精神﹑益智能也﹐積五百七十六日而畢。凡遇變蒸﹐必有身熱﹐或有驚惕﹐而口面唇舌俱不變色﹐身熱或重輕﹐而精神與常無異﹐口中气出溫和﹐三四日間自愈﹔或有熱不退﹐乳母宜服小柴胡則安﹐此猶爲幼科中傑出者之言也。

乃考其變蒸方中﹐有用褊銀丸之巴豆﹑水銀﹑黑鉛﹑京墨﹑麝香之類而峻下之者。夫旣曰長气血﹑生精神﹑益智能﹐惟宜助其升生可也﹐顧且用毒劣﹐滅其化元﹐不幾於非徒無益而又害之耶﹖據其說﹐以周天三百六十五度﹐應人身三百六十五骨節﹐內除手足四十五餘骨外﹐止三百二十數﹐以生下一日主十段﹐十日百段﹐三十二日則三百二十段爲一變。而以天一生水﹐地二生火爲次序﹐則一變腎﹐二變膀胱﹐三變心﹐四變小腸﹐五變肝﹐六變膽﹐七變肺﹐八變大腸﹐九變脾﹐十變胃﹐𨿽無實據﹐而理有可取﹐卽令以此爲準﹐變見確然不易之法。

乃又有以木火相生爲言者﹐則似爲一肝﹑二膽﹑三心﹑四小腸﹑五脾﹑六胃﹑七肺﹑八大腸﹑九腎﹑十膀胱矣。

復有以木金相克爲言者﹐則又爲一肝﹑二膽﹑三肺﹑四大腸﹑五心﹑六小腸﹑七脾﹑八胃﹑九腎﹑十膀胱矣。

夫小兒臟腑骨度﹐生來已定﹐毫不可以移易者﹐則變蒸應有定理。今則各逞己見﹐各爲臆說﹐然則臟腑竟可以倒置﹐骨度亦可以更張﹐是非眞僞﹐從何究詰﹖謂天一生水者爲是﹐則木火相生﹐木金相克者非也﹔謂木火相生﹐木金相克者爲是﹐則天一生水者非矣。徒滋葛藤﹐迄無定論﹐將使來學何所適從﹖所幸變蒸非病﹐可任其顚倒錯亂﹐假如變蒸爲病﹐率宜根據經用藥者﹐豈不以脾病而治腎﹐膀胱病而治胃乎﹖總之﹐此等固執之言﹐不可爲訓。蓋天地陰陽之理數﹐可限而不可限。如五運六气爲一定不易之規﹐而有應至不至﹐不應至而至﹐往來勝復﹐主客加臨﹐有應不應之殊。天地尙且如斯﹐而況嬰兒之生﹐風土不侔﹐賦稟各異﹐時令有差﹐膏藜非一﹐而以此等定局﹐以限其某時應變﹐某時應蒸。予臨證四十餘載﹐從未見一兒根據期作熱而變者﹐有自生至長﹐未嘗一熱者﹐有生下十朝半月﹐而常多作熱者﹐豈變蒸之謂乎﹖凡小兒作熱﹐總無一定﹐不必拘泥。後賢毋執以爲實﹐而以正病作變蒸﹐遷延時日﹐誤事不小﹐但根據證治療﹐自可生全。

張景嶽曰﹕小兒變蒸之說﹐古所無也﹐至西晉王叔和始一言之﹐自隋唐巢氏以來﹐則日相傳演﹐其說益繁。

然以予觀之﹐則似有未必然者﹐何也﹖蓋兒胎月足離懷﹐气質𨿽未成實﹐而臟腑已皆完備﹔及旣生之後﹐凡長養之機﹐則如月如苗﹐一息不容有間﹐百骸齊到﹐自當時異而日不同﹐豈復有此先彼後﹐如一變腎﹐二變膀胱﹐及每變必三十二日之理乎﹖又如小兒之病與不病﹐余所見者﹑治者﹐蓋亦不少﹐凡屬違和﹐則不因外感﹐必以內傷﹐初未聞有無因而病者﹐豈眞變蒸之謂耶﹖又見保護得宜﹐而自生至長﹐毫無疾病者不少﹐抑又何也﹖𨿽有暗變之說﹐終亦不能信﹐然余恐臨證者﹐有執迷之誤﹐故道其愚昧若此﹐明達者以爲然否﹖

卷二胎病論

兒之初生有病﹐亦惟胎弱﹑胎毒二者而已矣。胎弱者﹐稟受於气之不足也。子乾父母﹐一體而分﹐而稟受不可不察。如稟肺气爲皮毛﹐肺气不足﹐則皮薄怯寒﹐毛髮不生﹔稟心气爲血脈﹐心气不足﹐則血不華色﹐面無光彩﹔受脾气爲肉﹐脾气不足﹐則肌肉不生﹐手足如削﹔受肝气爲筋﹐肝气不足﹐則筋不束骨﹐機關不利﹔受腎气爲骨﹐腎气不足﹐則骨節軟弱﹐久不能行。此皆胎稟之病﹐隨其髒气而求之。所謂父彊母弱﹐生女必羸﹔父弱母彊﹐生兒必弱。故小兒有頭破顱解﹐神慢气怯﹐項軟頭傾﹐手足痿軟﹐齒生不齊﹐發生不黑﹐行住坐立﹐須人扶掖者﹐此皆胎稟不足之故也。

胎毒者﹐卽父母命門相火之毒也。命門者﹐男子以藏精﹐女子以系胞﹐道家謂之下丹田也。夫二五之精﹐妙合而凝﹐純粹之精﹐溶液而成胎﹐淫佚之火﹐蓄之則爲胎毒矣。蓋人生而靜﹐天之性也﹔感物而動﹐人之欲也。成胎之後﹐其母之關系尢繁。凡思慮火起於心﹐恚怒火生於肝﹐悲哀火郁於肺﹐甘肥火積於脾﹐淫縱火發於腎﹐五欲之火隱於母胞﹐遂結爲胎毒。凡胎毒之發﹐如虫疥﹐流丹﹑濕瘡﹐癰癤﹑結核﹑重舌﹐木舌﹑鵝口﹐口瘡﹐與夫胎熱﹑胎寒﹑胎搐﹑胎黃之類是也。更如一七之臍風﹐百日之痰嗽﹐半歲之眞搐﹐一周之流丹﹐此又毒之至酷至烈﹐而不可解者也。

胎寒者﹐母娠時患熱病﹐多服寒冷之藥﹐又或過餐生冷﹐令兒受之。生後昏昏多睡﹐間或吮乳瀉白﹐此內因也。或百日之內﹐忽病寒栗口冷﹐手足蜷曲不伸﹐腹痛啼叫不止﹐此生後受寒得之。治宜溫散﹐指迷七气湯﹑助胃膏爲佳。

胎熱者﹐母娠時喜食辛熱炙之物﹐或患熱病﹐失於淸解﹐使兒受之。生後目閉面赤﹐眼胞浮腫﹐弩身呢呢作聲﹐或啼叫驚煩﹐徧身壯熱﹐小便黃澀﹐此胎熱也。若不早治﹐則丹癅瘡癤﹐由此而至。宜集成沆瀣丹﹐徐服解之﹐以平爲度。

胎搐者﹐母娠時曾因驚恐﹐气傳於子。生後頻頻作搐﹐其後身熱面靑﹐手足搐掣﹐牙關緊閉﹐腰直身僵﹐睛邪目閉﹐多啼不乳。此乃胎癇﹐不治之證。如因身有熱而作者﹐必先啼叫﹐𨿽曰胎病﹐由外因也。宜天麻丸﹐後以六味地黃湯滋其化源﹐久服自愈。

盤腸气者﹐幼科稱內弔者是也。皆因胎气郁積﹐壅結榮衛﹐五臟六腑﹐無一舒暢。其气不能升降﹐築隘腸胃之間﹐抵心而痛﹐其聲轆轆﹐如貓吐惡﹐幹啼口開﹐手足皆冷﹐宜疏散通气﹐調中散及木香丸。

臍突者﹐小兒多啼所致也。臍之下爲气海﹐啼哭不止﹐則觸動气海﹐气動於中﹐則臍突於外。其狀突出光浮﹐如吹起者﹐捏之則微有聲。用亂髮燒灰﹐枯礬等分爲細末﹐敷突臍上﹐以膏藥貼之自消。

不乳者﹐小兒生下三二日間﹐忽然不乳。當詢問之﹐勿以不乳作臍風治﹐蓋臍風有多啼撮口之證﹐此則無之﹐但不乳耳。有吐乳﹐乳之又吐者﹐或因拭口不淨﹐惡穢入腹也﹐宜用檳榔﹑木香﹑甘艸煎湯與服﹔如啼哭不乳者﹐腹痛也﹐亦胎寒之證﹐宜木香﹑丁香﹑乳香﹑當歸﹑甘艸煎湯與服。如無以上諸證﹐無故不乳﹐宜問其母之乳汁多少。乳多者傷乳也﹐宜少節之﹐不久自思乳矣﹔乳少者必有他證﹐細心察之。

胎黃者﹐兒生下面目渾身皆黃如金色﹐或目閉﹐身上壯熱﹐大便不通﹐小便如梔子汁﹐皮膚生瘡﹐不思乳食﹐啼哭不止。此胎中受濕熱也。宜茵陳地黃湯﹐母子同服﹐以黃退爲度。

胎肥者﹐兒生下徧身肌濃﹐肉色通紅﹐面色亦紅﹐而黑睛多﹐時時生痰﹔自盈月以後﹐漸漸肌瘦﹐五心熱而大便難﹐白睛粉紅色﹐此名胎肥。是亦在胎時﹐母食甘肥濕熱太過﹐流入胞中﹐以致形質虛肥﹐血分壅熱也。

加減大連翹飲﹐外以浴體法浴之。

胎怯者﹐生下面無精光﹐肌肉瘦薄﹐大便白而身無血色﹐目無精彩﹐時時哽气多噦者﹐此卽治怯也。非育於父母之暮年﹐卽生於產多之孕婦。成胎之際﹐元精旣已澆漓﹐受胎之後﹐气血復難長養﹐以致生來怯弱﹐若後天調理得宜者﹐十可保全一二。調元散助之。

卷二胎病論入方

指迷七气湯

一切腹痛寒熱﹐多啼不乳等證﹐皆由陰陽不升降﹐气道壅塞而然﹐並宜此方。凡人身內之气﹐呼吸出入﹐無刻不與天道陰陽之气通﹐故六淫外襲﹐則感而致病﹐一定之理也。內气閉塞﹐則天道不通﹐升者不升﹐降者不降﹐寒熱由此而生也。是方疏利臟腑﹐神化無窮﹐最宜領會。

廣陳皮杭靑皮藿香葉芽桔梗蓬莪術香附米法半夏上肉桂公丁香益智仁老生薑大紅棗炙甘艸上咀。水二碗﹐煎至一碗﹐母子同服。

助胃膏

治胎寒內釣﹐胃气虛弱﹐胸脇脹滿﹐乳便靑。

白豆蔻肉豆蔻﹝須炮煨﹐去油﹞官揀參廣木香﹝各兩五錢﹞公丁香﹝三錢﹞藿香葉云茯苓漂白術﹝土炒﹞眞靑桂西砂仁炙甘艸﹝各一兩﹞廣陳皮﹝一兩二錢﹞洋沈香﹝二錢﹞懷山藥﹝一兩五錢﹞爲末﹐蜜丸芡實大。每一丸﹐炒米湯化服。

集成沆瀣丹

﹝音亢械﹐北斗夜半所降之甘露也﹞治小兒一切胎毒﹐胎熱胎黃﹐面赤目閉﹐鵝口口瘡﹐重舌木舌﹐喉閉乳蛾﹐渾身壯熱﹐小便黃赤﹐大便閉結﹐麻疹斑瘰﹐遊風疥癬﹐流丹癮疹﹐痰食風熱﹐腮面腫﹐十種火丹﹐諸般風搐﹐並皆神效。

此方古書未載﹐得之異授﹐微似古之神芎丸。近有能者﹐妙出化裁而增損之﹐遂爲幼科有一無二之神方﹐作三焦之主治。蓋凡髒气流通者﹐必不郁滯﹐或受毒於妊前﹐或感邪於誕後﹐遂爾中气抑鬱﹐則見以前諸證。方內所用黃芩淸上焦之熱﹔黃柏淸下焦之熱﹔大黃淸中焦之熱﹐又藉其有推陳致新之功﹐活血除煩之力﹐能導三焦郁火﹐從魄門而出。猶慮苦寒凝膩﹐復加檳榔﹑枳殼之辛散﹐爲行气利痰之佐使﹔川芎﹑薄荷﹐引頭面風熱﹐從髙而下趨﹔連翹解毒除煩﹔赤芍調榮活血﹔牽牛利水﹐走气分而舒郁﹔滑石淸潤﹐抑陽火而扶陰﹐又能引邪熱從小便而出。用治以前有餘諸證﹐應如桴鼓。予生平最愼攻伐﹐惟此方用之最久﹐功效莫能殫述﹐眞濟世之良方也。

杭川芎﹝九錢﹐酒洗﹞錦莊黃﹝九錢﹐酒蒸﹞實黃芩﹝九錢﹐酒炒﹞濃川柏﹝九錢﹐酒炒﹞黑牽牛﹝炒﹐取頭末﹐六錢﹞薄荷葉﹝四錢五分﹞粉滑石﹝水飛﹐六錢﹞尖檳榔﹝七錢五分﹐童便洗﹐曬﹞陳枳殼﹝四錢五分﹐麩炒﹞淨連翹﹝除去心隔﹐取淨﹐六錢﹞京赤芍﹝炒﹐六錢﹞上十味﹐根據方炮制﹐和勻焙燥﹐研極細末﹐煉蜜爲丸﹐如芡實大。月內之兒每服一丸﹐稍大者二丸﹐俱用茶湯化服﹐乳母切忌油膩。但覺微有泄瀉﹐則藥力行﹐病卽減矣。

如不泄﹐再服之。重病每日三服﹐以愈爲度。此方斷不峻厲﹐幸毋疑畏﹐惟胎寒胎怯﹐面靑白者忌之。

六麻丸

治胎搐。先以此丸通其經絡﹐次服地黃丸。

明天麻﹝姜制﹞法半夏北防風川羌活牛膽星直僵蠶北全蠍﹝各五錢﹞爲末﹐蜜丸芡實大。每一丸﹐鉤藤湯下。

六味地黃丸

卽仲景所制《金匱》地黃丸。原治腎水虧損﹐小便淋瀝﹐頭目眩暈﹐腰腿酸軟﹐陰虛發熱﹐自汗盜汗﹐憔悴瘦弱﹐精神疲困。壯水之主﹐以制陽光﹐此方是也。

錢仲陽以之治小兒胎怯﹐稟受先天不足﹐並肝疳白膜遮睛﹐瀉血失音﹐身瘦瘡疥﹐腎怯語遲﹐解顱行遲等證。

薛立齋又以治小兒肝經血虛燥熱﹐腎經虛熱作渴﹐小便淋祕﹐痰气上壅﹐或風淫客气﹐瘰結核﹐或四肢搐搦﹐眼目動﹐或咳血吐血﹐頭目眩暈﹐或咽喉燥痛﹐口舌生瘡﹐或稟質不足﹐解顱失音﹐五遲五軟﹐腎疳肝疳。凡肝腎不足之證﹐皆宜用此﹐以滋化源﹐其功不能盡述。

予按﹕錢﹑薛二翁﹐能用此方治小兒先天不足﹐誠卓然有識者﹐予所敬佩。柰今之小兒﹐體質元气更不及前。古以地黃丸爲補劑﹐今則實爲涼劑矣。此藥用於陰虛枯燥者﹐誠爲得宜。倘兒肌肥面白﹐脾弱多痰者﹐服此必致膩膈﹐變生他證﹐其害不小。非方之不良﹐由今稟受愈薄也。予故爲之斟酌其炮制﹐必使地黃陰凝之質稍近陽和﹐不致沈寒沍﹐始能免膩膈損脾之患也。

大懷地四兩﹐﹝以西砂仁一兩不必捶碎﹐生薑二兩切片﹐縫一小夏布袋﹐盛此二味﹐同地黃入砂鍋﹐以水煮二晝夜﹐方入好酒煮一晝夜﹐以地黃糜爛爲度﹐取起﹐其袋不用﹐以地黃搗膏﹐聽候﹞白雲苓﹝二兩﹐乳汁蒸曬﹞懷山藥﹝三兩﹐乳汁蒸曬﹞淨棗皮﹝二兩﹐炒研﹞粉丹皮﹝一兩﹐酒炒﹞宣澤瀉﹝一兩﹐鹽水炒焦﹞上根據炮制﹐和勻一處﹐焙燥﹐研爲細末﹐和前地黃膏﹐少加煉蜜﹐石白內杵勻﹐重錢半一顆。半周一歲者﹐每用一丸﹐三五歲者﹐二丸﹐俱空腹鹽湯化下。倘丸一時未備﹐卽以前藥十分之一﹐但宜炮制﹐不可生用﹐水煎服之﹐名六味地黃湯﹐功效更捷。

調中散

治嬰孩盤腸气﹐腹內築痛。

靑木香川楝子暗沒藥白雲苓上靑桂杭靑皮萊菔子陳枳殼尖檳榔炙甘艸﹝等分﹞入蔥白二寸﹐鹽一錢﹐水煎空心服。

茵陳地黃湯

治初誕小兒﹐面目渾身﹐其黃如金﹐胎中受濕熱也。

懷生地京赤芍正川芎大當歸天花粉赤茯苓結豬苓茵陳蒿宣澤瀉諸藥隨時定分兩﹐水煎母子同服。

大連翹飲

治胎肥﹐解熱毒。

淨連翹瞿麥穗白滑石牛蒡子車前子川木通北防風炒梔仁片黃芩荊芥穗大當歸北柴胡京赤芍淨蟬脫炙甘艸竹葉十片燈芯十莖水煎熱服。

浴體法

治胎肥。

明天麻﹝二錢﹞淨全蠍﹝去毒﹞箭朱砂﹝各五分﹞烏蛇肉﹝酒浸﹞枯白礬洋靑黛﹝各三錢﹞眞麝香﹝一分﹞共研勻。每用三錢﹐水三碗﹐桃枝一握﹐同煎十沸﹐溫熱浴之﹐但勿浴背。

調元散

治胎怯。

揀人參漂白術白茯苓化橘紅大當歸甘枸杞炙甘艸﹝各二錢﹞陳粳米﹝三合﹞爲末。每服二﹐三錢﹐龍眼煎湯調下。

八味地黃丸

治稟受先天不足。

卽前六味地黃丸加靑化桂一兩﹑熟川附一兩﹐治稟賦命門火衰。凡齒遲﹑語遲﹑行遲﹐囪門開大﹐腎疳等證﹐或火衰不能生土﹐以致脾土虛寒﹐不思乳食﹐夜多漩溺﹐皆稟先天不足。自周時﹐卽有虛病腎病﹐能自幼塡補﹐亦多可復。此方用水煎﹐名八味地黃湯。經曰﹕益火之源﹐以消陰翳。此之謂也。凡乳母肥白者﹐母子同服。

卷二驚風辟妄

諭嘉言曰﹕驚風一門﹐古人鑿空妄談﹐後世之小兒受其害者﹐不知千百億兆。蓋小兒初生﹐陰气未足﹐性稟純陽﹐身內易致生熱﹐熱盛則生風生痰﹐亦所恆有﹐乃以驚風命名﹐隨有八候之目。夫小兒腠理不密﹐更易感冒寒邪﹐寒邪中人﹐必先入太陽經。太陽之脈﹐起於目內﹐上額交巓﹐還出別下項﹐夾脊抵腰中﹐是以病則筋脈牽彊﹐遂有抽掣搐搦種種不通名目。妄用金石腦麝﹐開關鎭墜之藥﹐引邪深入臟腑﹐千中千死。徒據小兒八歲以前無傷寒之說﹐而立驚風一門。殊不知小兒不耐傷寒﹐故初傳太陽一經﹐早已身彊多汗﹐筋脈牽彊﹐人事昏沈﹐病勢已極﹐湯藥妄投﹐危亡接踵﹐何由得至傳經解散哉﹗故言小兒無傷寒也。不知小兒易於外感﹐惟傷寒爲獨多﹐而世之妄稱驚風者﹐卽此也。是以小兒傷寒﹐要在三日內卽愈者爲貴﹔若至傳經﹐則無力耐之矣。

且傷寒門中﹐剛痙無汗﹐柔痙有汗﹐小兒剛痙少﹐柔痙多。世俗見其汗出不止﹐神昏不醒﹐便以慢驚爲名﹐妄用參術附﹐閉塞腠理﹐熱邪不得外越﹐亦爲大害﹐但比金石差減耳。所以凡治小兒之熱﹐切須審其本元虛實﹐察其外邪重輕﹐或陰或陽﹐或表或裏﹐但當徹其外邪出表﹐不當固邪入裏也。仲景原有桂枝湯﹐捨而不用﹐徒事驚風﹐毫釐千里﹐害豈勝言哉﹗又曰﹕小兒體脆神怯﹐不耐外感壯熱﹐多成痙病。後世多以驚風立名﹐有四證八候之鑿說。實則指痙病之頭搖手動者﹐爲驚風之抽掣﹔指痙病之卒口噤腳攣急者﹐爲驚風之搐搦﹔指痙病之背反張者﹐爲驚風角弓反張。

幼科翕然宗之﹐病家坦然任之﹐不治外淫之邪﹐反投金石腦麝之藥﹐千中千死而不悟也。

又曰﹕凡治小兒痙病﹐妄稱驚風名色﹐輕用鎭墜之藥者﹐立殺其兒。此通國所當共禁者也。蓋小兒不耐傷寒壯熱﹐易致昏沈﹐卽於其前放銃吶喊﹐有所不知。妄捏驚風﹐輕施鎭墜﹐勾引外邪深入五內﹐千中千死﹐從未有一救者﹐通國不爲厲禁﹐寧有底止哉﹗又曰﹕婦人產後血捨空虛﹐外風易入。仲景謂新產亡血﹐虛﹐多汗出﹐喜中風﹐故今病痙後賢各從血捨驅風﹐成法可遵﹐非甚不肖者﹐不妄用鎭驚之藥。不似小兒驚風之名﹐貽害千古﹐在賢智且不免焉。玆約通國﹐共爲厲禁﹐革除驚風二字﹐不許退場門入耳。凡兒病發熱昏沈﹐務擇傷寒名家﹐循經救治﹐百不失一﹐於以打破小兒生死關﹐天人共快也﹝痙﹐擎上聲﹐風彊病也﹞。

前爲諭先生辟除驚風﹐指明病痙之說﹐誠善矣﹗第驚風之名﹐誤傳旣久﹐沈迷者眾。倘不爲之剖晰詳明﹐指出證候治療﹐俾臨證者有所根據歸﹐則後人何能深信﹖予不辭狂瞽﹐請爲詳晰申明之。蓋病痙非止一端﹐男婦皆有﹐不特小兒爲然也。如太陽過汗變痙﹐風病誤下變痙﹐瘡家誤汗變痙﹐產後汗多遇風變痙﹐跌撲破傷冒風變痙﹐表虛不任風寒變痙﹐一切去血過多變痙。然男婦病此﹐醫者皆從太陽﹑厥陰循經救治﹐未聞以驚風之治治痙者﹐無如小兒病痙﹐獨以驚風爲名而治者﹐由宋人之訛傳也。一人倡之﹐遂羣起而和之﹐然亦無師之智﹐各爲臆說﹐愈趨愈下﹐遂致於離經叛道﹐乃有黃帝不知幼小之妄談。殊不知《內經•通評虛實論》有乳子病熱﹐乳子病風熱脈証之辧﹐《刺逆論》有嬰兒肉脆﹐血少气弱﹐毫鍼之傳。經𨿽三章﹐而脈證治療﹐井然可據﹐蓋以今日之丈夫﹐卽昔年之乳子﹐他時之方脈﹐卽此際之幼科。人此人也﹐理此理也﹐安可岐之爲二﹐故不易立科分。孰料後人不特岐之﹐而並皇皇經旨﹐全然抹煞﹐蒙蔽後人耳目﹐得肆其無稽之妄談﹐背經毀聖﹐罪無可逭﹗所以嘉言痛辟其謬者﹐有由來矣。予亦非妄言附和﹐實有成見﹐蓋臨證四十餘載﹐所治嬰幼以萬計﹐從不以驚風掛齒頰﹐亦未嘗遇一兒之驚風。間有傷寒病痙﹐昏迷不省者﹐予以火功蘇之﹐仍爲循經治療﹐無不生全﹐從未假一抱龍﹑蘇合爲之鎭墜開關。可見諭氏之言﹐確乎其不爽矣。或曰﹕經以風寒濕合邪而病痙﹐今乳子未離𦇤褓﹐安得有風寒濕而病痙乎﹖曰﹕子謂風寒濕嬰兒絕少﹐殊不知風寒濕惟乳子爲獨多。如藜藿之兒房廊卑隘﹐戶牖蕭疏﹐衣褓單寒﹐坐臥非處﹐風寒之來﹐孰能悉爲捍禦﹖膏粱之子﹐過於愼重﹐於其甫生﹐輒閉戶塞牖﹐不親風日﹐不窺外門﹐重衣疊綿﹐溫暖過度﹐微汗時出﹐腠理甚疏﹐偶然脫換﹐風寒則乘虛而入矣。至於濕气﹐尢爲難避。凡衣褓不幹﹐非濕乎﹖衾褥遺溲﹐非濕乎﹖澡浴糞穢﹐非濕乎﹖愚夫愚婦遇兒有疾﹐重衣復被﹐包裹嚴密﹐以致雨汗淋漓﹐失於更換﹐非濕乎﹖嬰兒患是三者於隱微之中﹐而醫者莫之能測也。

況幼科諸君﹐臨證不察病源﹐惟以驚風二字﹐橫於胸臆。及至診視﹐但見發熱昏沈﹐卽以驚風名之﹐輒以開關鎭墜﹐截風定搐之死法﹐以治變幻莫測之傷寒﹐抑遏其表邪﹐邀攔其出路﹐乃致荼毒以死。而死者不知其然﹐父母不知其然﹐醫者亦不知其所以然而死之也。此非後人之咎﹐作俑者不得辭其責矣。

妄名之害﹐其禍最酷。不特舉世兒科滿口驚風﹐而舉世病家﹐亦滿口驚風﹐其至愚至惑者﹐又惟婦女爲尢甚。習俗相沿﹐竟成一驚風世界。最可駭者﹐遇兒有疾﹐亦不察其爲傷寒﹑爲雜證﹐爲內傷﹑外感﹐且先曰病由於嚇﹐致醫者聞之﹐正中下懷﹐不辧是嚇非嚇﹐先與之鎭驚。及其引邪入裏﹐壯熱不退﹐醫者復不究其熱之在表在裏﹐爲虛爲實﹐且先曰熱則生風矣。病家聞之適合其意﹐不察有風無風﹐乃囑其醫者先需截風定搐之藥。

醫必投其所好而與之﹐病家坦然無疑而受之﹐南轅北轍﹐劫奪誤投﹐病日沈危﹐而病家不以爲怪。設有明者﹐辧證旣確﹐不事驚風﹐而病家不喜﹐是必更醫﹐必致覆水難收﹐死而後己。如此死者﹐亦不可盡歸咎於醫﹐蓋病家有以致之也。吁﹐妄名之爲害如此乎﹗

卷二驚風辟妄錄諸家驚風論

﹝愚有小注﹐以辧其惑﹞有曰﹕急驚身熱目赤﹐口鼻气粗﹐痰涎潮壅﹐忽然而發﹐發過容色如舊﹝未有不因外感內傷﹐而無故身熱目赤﹐气粗痰壅而發者。此突然而來﹐亦摹擬之辭也﹞。有因驚駭者﹐亦有不因驚駭者﹐大都是火燥木急﹝由寒傷筋急者居多﹐未可盡指爲火燥也﹞。故身先有熱﹐未有身涼而發﹝二語好﹐但應體究熱從何來﹖始有實據﹐若但曰身先有熱﹐不知此熱在表在裏﹐未足服人﹞。證皆屬陽﹐宜用涼劑﹝豈有不經疏散﹐而輒用涼劑﹐不慮其引邪入裏乎﹞。除熱化痰﹐則驚自息。昔人謂痰生熱﹐熱生風﹐風生驚﹐其實皆本气自病﹝何所據而知爲本气自病﹞。世人不解風自內生﹝焉知其不由外至﹐而盡由於內生﹐未確﹞﹐徒執天麻﹑膽星﹑栝蔞﹑貝母﹑僵蠶﹑全蠍﹐雜亂風痰之藥﹐治之不應﹝由於遞相授受﹐以致禍世殃民﹐千古恨事﹞。更以廣東蠟丸牛黃﹑紫雪治之﹐及至元气損傷﹐虛痰上逼﹐胸膈膨脹﹐則謂證變結胸﹐有是理哉﹝此開門揖盜﹐引邪入裏﹐誤治致敗之故﹞﹗有曰﹕驚者﹐嚇也﹝驚由嚇致﹞。由兒先有內傷﹐復來外感﹐肺竅痰迷﹐心無所主﹐一著驚而卽發也﹝旣知先有內傷﹐復來外感﹐以致於肺竅痰迷﹐心無所主。此實由於病﹐非由於驚也。今日一著驚卽發﹐則所重在驚﹐治之者不治痰而治驚﹐置內傷外感於不問﹐而從事於無據之驚﹐棄本逐末﹐其害可勝言哉﹞。

有曰﹕驚生於心﹐痰生於脾﹐風生於肝﹐熱出於肺﹐此一定之理也﹝半眞半妄﹐難曰確然﹞。熱盛則生風﹐風盛生痰﹐痰盛生驚﹐此賊邪必至之勢﹝上云驚生於心﹐痰生於脾﹐風生於肝﹐熱出於肺﹐驚風痰熱皆本髒自生﹐何以又爲賊邪﹐不幾認主作賊乎﹞。療驚必先豁痰﹐豁痰必先祛風﹐祛風必先解熱﹐而解熱又以何者爲先乎﹖肺主皮毛﹐皮毛爲熱邪出入之門戶﹝此又明指外邪﹐則非心肝脾肺自生矣﹞。彼風寒暑濕燥火六淫之來﹝前云風自內生﹐此又明言六淫外至﹐不知孰是孰非﹞﹐皮毛受之﹐卽入犯乎肺。肺本出熱地也﹝肺出淸肅之地﹐何以見肺爲出熱之地﹖經曰﹕形寒飲冷則傷肺。此門戶豈熱邪可以出入﹐而寒邪獨不可以出入乎﹞。燥火暑邪﹐一入則熱﹐與熱根據而熱虛﹔風寒濕邪一入﹐肺竅爲之閉塞﹝六淫初來﹐無過皮毛﹐猶爲太陽所主。若肯爲之疏散﹐豈能便入肺竅﹐而至於閉塞耶﹞﹐則熱無所泄﹐而熱亦盛。若解熱必先祛邪﹝上云療驚必先豁痰﹐豁痰必先祛風﹐祛風必先解熱﹐解熱必先祛邪。豈非在先竟不祛邪﹐以致邪不能解﹐而發熱﹑生風﹑生痰﹑生驚﹔今者仍從發表祛邪起﹐而後解熱祛風﹐豁痰定驚。何若在先肯爲解表祛邪﹐豈不一了百當﹐又何致費如此周折乎﹖幼科鎭墜止瀉之誤﹐於斯盡見矣﹞。

有曰﹕急驚者﹐肝經血虛﹐火動生風﹝此另換題目﹐別開生面﹞。蓋風生則陰血愈散﹐陰火愈熾﹝陰虛則陽火熾﹐此陰火又不知指何物爲言也﹞﹔火動肺金愈虛﹐肝邪愈熾。宜滋肝血﹐養脾气。若屢服祛風化痰瀉火之劑而不效﹝若果火盛生風﹐則祛風化痰瀉火之劑﹐不爲誤用。今屢服而不效﹐蓋由證侯不確﹐藥不對病﹐所以費如許揣摹﹐亦終歸於無濟也﹞﹐便宜認作脾虛血損﹝便宜認作﹐是無確見﹐上味模稜﹞﹐急補脾土﹝急補脾土﹐則知誤治致變﹐刻不容緩。不然﹐何用急乎﹞。

有曰﹕急驚屬木火土實﹝屢言木邪淩土﹐木旺土衰﹐何能有上實之證﹞﹐木實則搐而有力﹐目上視動紮頻﹔土實則身熱面赤而不吐瀉﹐偃臥合睛。治宜涼瀉。亦有因驚而發者﹝因驚而發﹐神虛可知。此爲火虛﹐非火實也﹞﹐以致牙關緊急﹐壯熱等證。此內有實熱﹐外挾風邪﹝此所挾之風﹐不知指內生之風耶﹐外來之風耶﹞﹐當截風定搐﹝截風定搐四字﹐比干將﹑莫邪﹑龍泉﹑太阿更勝百倍。今天下幼科﹐皆用此利器也﹞。

有曰﹕急驚者﹐壯熱痰壅﹐竄視反張﹐搐搦掣動﹐牙關緊急﹐口中气熱﹐頰赤唇紅﹐脈浮洪數。此肝邪風熱﹐陽盛陰虛證也﹝脈浮洪數﹐飲冷便結﹐明是傷寒之證﹐未經疏解﹐以致熱邪入裏﹐表裏皆急﹐方顯以上諸證。非疏裏不足以解表﹐猶敢以急驚稱之耶﹞。

有曰﹕小兒驚風﹐肝病也﹐亦脾腎心肺病也﹝諸書皆以小兒天癸未足﹐腎不主病﹐惟心肝脾肺主之。今忽言及於腎﹐誠所謂破天荒矣﹞。蓋小兒之眞陰未足﹐柔不濟剛﹐故肝邪易動﹝人身榮衛脈度﹐每日寅時起於手太陰肺﹐然後五十度周於身﹐至醜時終於足厥陰肝﹐寅時復交於肺﹐爲陰陽大會之髒﹐眞邪起元之所。而幼科目爲肝邪﹐則人生無不邪之髒矣﹞。則木能生火﹐火能生風﹐風熱相搏則血虛﹐血虛筋急﹝寒傷陰榮﹐多見筋急﹞。筋急則眩掉反張彊直之類﹐皆肝木之本病也﹝此本《內經》太陽筋所生病﹐而爲驚面之色相﹐可笑﹞。至其相移﹐木邪侮土則脾病﹐木盛金衰則肺病﹐木火上炎則心病﹐木火傷陰則腎病﹝肝爲乙木﹐陰柔之體﹐芽檗之姿﹐發生之本。天地無此風木﹐則春生夏長﹐秋實冬成者﹐以何物爲利﹐蓋五運無此丁壬﹐則蒼黃赤素玄﹐營運於五天之中者﹐以何物爲從合﹐六气無此巳亥﹐則司天在泉﹐循環於左右兩間﹐更以何物爲對化﹔人生無此肝膽﹐則受胎一月﹐如露方凝之際﹐以何間爲重始﹖肇基化元﹐莫大乎此。而幼科一倡百和﹐曰爲萬惡凶淫之害气。諸髒逢之﹐無不焦頭爛額﹐乃至於動風生火﹐淩土侮金﹐傷陰害水﹐諸惡畢備。卽攻伐並至﹐不足以盡其辜﹐除非殺此嬰兒﹐使肝木無置身之地﹐始可祛其凶殘也。違心背理﹐其何以堪﹗或曰﹐大都腎水未足﹐肝气有餘﹐所以害及諸髒﹐亦或有之﹐今必謂其無﹐恐難盡信。曰﹕嘻﹗此言愈相矛盾矣。旣知腎水未足﹐肝气有餘﹐則此無根之木﹐偏勝之气﹐搖搖不定﹐欲住無因﹐正宜速救根本﹐滋水以生之﹐養血以配之﹐汲汲培補﹐猶恨其遲﹐致認爲賊邪者﹐克之淩之虐之﹐坐令其凋殘摧折﹐挽救無由﹐不亦大可悲哉﹞。此五臟驚風之大槪也。﹝此處明言五臟驚風﹐則驚風之屬五臟也明矣﹞。治之之法﹐有要存焉﹕一曰風﹐二曰火﹐三曰痰﹐四曰陽虛﹐五曰陰虛﹝忽談陽虛﹑陰虛之法﹞。

有曰﹕急慢驚風﹐古人所謂陰陽癇也﹝癇爲痼疾﹐非是暴病﹐不應排入﹞。急驚屬陽﹐慢驚屬陰﹐驚邪入心﹐則致面紅頰赤﹐惕惕夜啼﹔入肝則面目俱靑﹐眼睛竄視﹔入腎則面黑惡叫﹐嚙齒咬人﹔入肺則面色淡白﹐喘息气急﹔入脾則嘔吐不食﹐面色淡黃﹝前云驚者嚇也﹐惟心臟受之足矣。此處忽曰驚邪入心﹑入肝﹑入腎﹑入肺﹑入脾﹐又不知指驚邪爲何物﹖而嘵嘵然論之也﹞。然風非火不動﹐火非風不發﹐風火相搏而成驚風﹐故心肝二髒主之﹝前云驚邪在五臟﹐則肝風無與焉﹐於此又必扯入肝風﹐以證其木火生風之妄語﹐令人欲嘔﹞。

然火虛則金傷﹐水失其母﹐而火無所畏﹐且木無所制﹐而脾土又受傷矣﹝獨不可曰水盛則火傷﹐土失其母﹐而水無所畏﹐且金無所制﹐而肝木又受傷矣。牽枝帶葉﹐何患無辭﹖不過欲實一肝風名目﹐而累及於五臟﹐卽失火殃魚﹐亡猿禍木﹐未若是之婪也﹞。

有曰﹕急驚者﹐陽證也。小兒陽常有餘﹐陰常不足﹝經曰﹕陽气者﹐若天與日﹐失其所﹐則折壽而不彰。又曰﹕陽精下降﹐其人夭。《易》以陽爲君子﹐陰諭小人﹐非貴陽賤陰﹐蓋以陽主升生﹐陰主肅殺故也。幼科之人﹐必欲相反﹐聖人則扶陽抑陰﹐幼科則護陰賊陽﹐每每以陽有餘陰不足爲方﹐然𨿽諄諄言之﹐究竟不知其所謂。若謂血爲陰﹐气爲陽﹐經曰﹕嬰兒肉脆﹐血少气弱。未嘗曰血少气多﹐蓋謂眞气未生﹐惟此呼吸一綫而已。

今認爲有餘﹐必使此一綫之气出入全無﹐方可謂陽不足乎﹗若謂寒爲陰﹐熱爲陽﹐寒主收斂﹐熱主發生﹐人之所賴者﹐惟此陽和而已。有此陽和﹐則百骸五官方能運動。今認爲有餘﹐必使此溫暖之气﹐寂滅無餘﹐至於四肢僵木﹐徧體寒水﹐方可謂陽不足乎﹗若謂水爲陰﹐火爲陽﹐天一非陰﹐地二非陽﹐坎戌非陰﹐離巳非陽﹐更爲不切。若謂肝爲陰﹐肺爲陽﹐金不制木﹐肝气有餘﹐不知肝屬厥陰﹐職司藏血﹐血乃陰榮﹐乙癸同源﹐誤認爲陽﹐益倍殊謬。若謂肝爲陰﹐膽爲陽﹐膽無出入﹐𨿽屬少陽﹐專司半表半里﹐有病惟宜和解表裏﹐嚴禁汗吐下三法。今誤認少陽膽經之熱﹐爲陽火有餘﹐輕用涼瀉攻下之治﹐不幾故變常經﹐甘蹈誤世之譏乎﹗若謂眞陽有餘﹐小兒天癸未足﹐眞陽尙未肇基﹐一發無謂。若謂五臟爲陰﹐六腑爲陽﹐卽應專瀉六腑之陽﹐不應以心火肝風爲賊邪﹐乃以黃連﹑甘遂﹐大寒大毒之物﹐以瀉其不足之陰。不知果何所指而嘵嘵其詞﹐豈小兒別有所謂陽有餘﹐陰不足乎﹖予之識見短淺﹐不足以窺其幽深﹞。易於生熱﹐熱盛則生風﹑生痰﹑生驚﹝巴人下裏之音﹐通國和之者歟﹞。且食飲難節﹝忽歸咎於食飲﹞﹐喜怒不常﹝忽委罪於性情﹞﹐暴怒傷陰﹐暴喜傷陽﹐傷陰則瀉﹐傷陽則驚﹝上云陽常有餘﹐旣有餘﹐則傷不爲害。今曰傷陽致驚﹐則陽之不可傷者﹐又在言外矣。辭執兩端﹐難堪爲式﹞。小兒暴喜傷乳﹝上云暴喜傷陽﹐此言暴喜傷乳﹐乳爲血液﹐本非屬陽﹐何以暴喜傷之乎﹞。夫乳甘緩戀膈﹝又歸咎於乳汁﹐特有發明乳食之議矣﹞﹐又兼外感寒邪﹐則痰凝壅塞﹐郁滯燻蒸﹝乳旣戀膈﹐寒復外侵﹐以致於痰凝壅塞﹐郁滯燻蒸。治療之術﹐惟有絕其乳食爲上著﹐不然﹐病根何時得斷哉﹞﹐內有食熱﹐外感風邪﹝上云乳滯挾寒邪﹐此云食熱挾風邪﹐一片迷離夢境﹞。心家熱盛則生驚﹝前云驚由嚇致﹐此言心熱生驚﹞﹐肝家風盛則發搐﹐肝風心火交爭﹝前云風非火不動﹐火非風不發。是風火交相爲用者。此言風火交爭﹐不知所爭者﹐何物也﹞﹐因乃痰生於脾﹐風生於肝﹐驚出於心﹐熱出於肺。驚風痰熱四證若具﹐八喉生焉﹝此篇從陽盛陰虛﹐生熱生風說起﹐乃至食飲﹑喜怒﹑乳哺﹐冷熱寒邪﹑內傷外感﹐多般妝點﹐仍然說到驚風痰熱四字止。費如許心思﹐不過欲爲驚風二字作陪襯﹐不知無本之舉﹐謬誤之談﹐任極口鋪來﹐說來﹐總不順理﹐無非東扯西拽﹐以誑俗人耳目﹐明眼者必不爲其所欺也﹞。

有曰﹕急慢驚風﹐或聞大聲﹐或大驚而發搐﹐發過如故。此無陰也﹐當下之﹝《內經》言﹕大驚卒恐﹐气血分離。此正神志受傷﹐陰陽破散﹐挽救尙虞其不及﹐何以見無陰而當下﹐不慮及其下多亡陰乎﹞。此證本因熱生於心﹝旣大驚卒恐﹐心熱何來﹞﹐身熱面赤﹐嗜飲﹐口中气熱﹐大小便黃赤﹐劇則熱也。蓋熱盛則生風﹐屬肝﹐陽盛陰虛也﹐故下之﹐以除其痰也﹝上云發過如故﹐下云身熱面赤種種熱證。若謂未發搐前而見此證﹐此由於病﹐非由於驚也。若謂發搐之後而見此證﹐則前之所謂發過如故者﹐不幾囈語乎﹞。小兒痰熱﹐客於心間﹝無怪乎驟用巴豆﹑甘遂﹐以逐心間之痰。豈知小兒作搐﹐縱使有痰﹐不過阻於脾之大絡﹐塞其气道耳﹐何嘗能入心間﹐而以大毒之物伐及無辜﹐傷其神明之髒﹐欲不成癇﹐其可得乎﹞﹐因聞非常之聲﹐動而發搐矣。若熱極不聞聲及驚﹐亦自發搐也﹝聞聲悸惕﹐神虛者有之。修煉家以精生气﹐气生神﹐神之倚气﹐如魚根據水。凡小兒稟受薄者﹐先天旣不足於妊前﹐癸水復未成於現下﹐故元精未足。元气無根﹐所以元神最怯﹐每多聞聲則惕。此實神虛膽怯不足之證。而幼科不但不憐其元神不足﹐而偏指爲心火有餘﹐不但指心火有餘﹐而並肝風﹑脾痰﹑肺熱一總扯入﹐以證其驚風痰熱四證八候之妄言。復有聞非常之聲﹐見異類之物﹐乍然驚怪動惕﹐此正神魂無主﹐榮衛俱亂﹐搖搖泛泛﹐欲定不能之際﹐而不爲之防護保救﹐猶曰熱生於心﹐必欲下之以除其痰﹐入井下石﹐雪上加霜。此等人﹐不知是何肺腸﹐洵堪詫異﹞。

有曰﹕小兒平常無事﹐忽然壯熱﹐手足搐搦﹐眼目戴上﹐涎潮壅塞﹐牙關緊急﹐身熱目赤﹝旣曰平常無事﹐則無病可知﹐乍見以上種種惡候﹐必如俗人所言鬼病也。不然﹐何以平常無事﹐而忽凶危若是耶﹖豈知小兒易感風寒﹐易傷乳食﹐在先半日﹐邪已入內﹐兒不能言﹐父母未覺﹐邪郁不伸﹐所以乍然而搐﹐觀其忽發壯熱之言可知矣。非風寒入裏爲壯熱﹐卽食飲停滯爲壯熱﹐此實因病而致﹐豈平常無事之謂哉﹗治此無難﹐但應察其受病之源﹐外因則達之發之﹐內因則導之奪之﹐病邪旣去﹐神性自寧焉耳。若必曰無因而致﹐在俗人必疑爲鬼祟﹐求之巫覡﹐庸工必目爲驚風﹐妄爲治療。

兩相耽誤﹐柰之何哉﹞。此急驚屬陽﹐病在腑﹝每云驚風爲心肝所主﹐此處忽云屬腑﹐不知心肝屬腑乎﹐屬髒乎﹖要問幼科之開天祖師﹐方能辧白﹐予則眼花撩亂﹐莫能識也﹞。

有曰﹕急驚者﹐陽證也﹐俱腑受病耳。小兒客痰熱於心膈﹐是少陽相火旺﹝每言心火﹐此曰相火﹐新奇﹞。

經云﹕熱生風。因時火盛而作﹝不知此火﹐何由而盛﹞。蓋東方之震木﹐得火气而發搐﹝此處不言肝風心火作搐﹐硬說爲少陽相火作搐﹐但聞雷得火而丰﹐未聞震得火而搐。杜撰﹞。

有曰﹕身熱脈浮﹐精神恍惚﹐或吐瀉不思乳食﹐發搐﹐卽半陰半陽合病﹝身熱脈浮﹐外感風寒也﹔吐瀉兼作﹐內傷飲食也。但曰外感內傷足矣﹐何必曰半陰半陽﹖原其意﹐不過以身熱脈浮屬太陽﹐吐瀉屬陽明太陰。

凡幼科所言者﹐無非心肝脾之髒病﹐若曰外感內傷﹐則驚風痰熱之證﹐何處安頓﹐豈不自呈敗露乎﹞。身熱脈沈﹐精神倦怠﹐或吐不瀉﹐又有乳食發搐﹐亦半陰半陽合病﹝身熱脈沈屬太陰﹐但吐不瀉屬陽明﹐明是陽明傷食﹐太陰受寒﹐顯然夾食傷寒﹐偏不明言。悲哉﹞。

有曰﹕亦有急驚﹐涼瀉而不愈﹐或與吐下藥太過﹐變爲慢驚者﹝此等之言﹐益見背謬。諸書以急驚爲陽﹐爲實熱﹐旣是急驚﹐則用涼瀉無疑﹐何以不愈﹖蓋因誤以傷寒表證爲急驚﹐所以不愈也。旣涼瀉不愈﹐則認證不確﹐自應愧悔﹐何昧焉不察﹐而更用吐下之藥乎﹖涼瀉一誤﹐吐下再誤﹐而不變爲壞證者﹐未之有也。非病之能變﹐由醫變之也﹞﹔又有慢驚補溫而不愈﹐變爲急驚者﹝幼科疏忽﹐於此數語﹐盡見底裏。旣以脾虛陰寒爲慢驚﹐則用溫補﹐適爲恰當。今不特不愈﹐反加變證﹐蓋誤以傷風自汗爲慢驚﹐不知此證本有風邪在表﹐正宜解肌﹐今誤用溫補而致變﹐偏不言錯認病源﹐誤用反藥﹐而曰病變急驚﹐卽至於死﹐亦曰病變於死﹐與醫何涉﹖可謂善爲說辭者矣﹞。

有曰﹕病有陰陽﹐急驚風屬熱﹐病在心肝二髒﹐謂之陽癇﹔慢驚風屬虛寒﹐病在脾肺二髒﹐謂之陰癇﹐此以寒熱分陰陽也﹝以寒熱分陰陽﹐𨿽曰牽彊﹐猶可混賴﹔以心肝二髒主陽癇﹐不通﹞。五臟屬陰﹐六腑屬陽﹐急驚發於六腑爲易治﹐慢驚發於五臟爲難治。此以臟腑分陰陽也﹝上節言急驚屬實熱﹐病在心肝二髒﹔慢驚屬虛寒﹐病在脾肺二髒。此以急慢二驚﹐皆屬五臟也明矣﹐與六腑無涉。下節卽云急驚發於六腑﹐慢驚發於五臟﹐是又以臟腑均有驚風也。夫六腑者﹐膀胱﹑胃﹑膽﹑小腸﹑大腸﹑三焦﹐六經是也。其六經證治﹐輕重不等﹐理應指明急驚發於何腑。五臟者﹐心﹑肝﹑脾﹑肺﹑腎﹐五經是也。其五經證治﹐貴賤不同﹐理應指明慢驚發於何髒﹐後人始有實據。今竟不指明﹐第泛言急驚發六腑﹐慢驚發五臟。豈急驚之來﹐六腑齊病﹐應用六經之藥治之乎﹔慢驚之至﹐五臟均傷﹐應用五經之藥治之乎﹖必無是理。若以上節心肝脾肺之言爲是﹐則與下節六腑五臟不相侔矣﹔若以下節六腑五臟之言爲是﹐則與上節心肝陽癇﹐脾肺陰癇﹐相矛盾矣。蓋腑臟關乎表裏﹐豈容混稱﹗如腑爲表﹐髒爲裏﹐表病不可治裏﹐裏病不可治表﹐不易之規﹐以其陰陽不同﹐內外自別﹐不可誤治者也。今詳前說﹐旣驚風之屬髒屬腑者﹐已無定論﹐而臨証之治表治裏者﹐安有成規﹖吾恐其李帽張戴﹐勢所不免。如前諸家之論﹐非但臟腑混淆﹐表裏不辧﹐而反多增名色﹐眩人心目﹐曰風﹑曰痰﹑曰驚﹑曰嚇﹑曰火﹑曰熱﹑曰血虛﹑曰木急﹑曰相火﹑曰陰火﹑曰外感﹑曰內傷﹑曰喜怒﹑曰乳哺﹑曰陽盛﹑曰陰虛﹑曰屬腑﹑曰屬髒﹐究於驚風二字﹐毫無著落。其論證如此支離﹐治療何能不誤﹐不爲規正﹐其害豈勝言哉﹞。

諸家之說﹐已見於前﹐種種不經﹐殊難盡述。夫古哲立言﹐自有定理。如仲景傷寒六經﹐表裏汗下和溫﹐井然不亂﹐孰敢妄贊一辭﹗獨此驚風之說﹐紛紜鼎沸﹐莫可究詰。醫事動關生命﹐豈容混亂經常﹐不特來學無歸﹐練達者難言不惑。予因不辭狂悖﹐易去驚風字樣﹐庶知病各有名﹐治無致誤﹐在醫者俾不致入海求蟾﹐病者亦可以鑑車易轍矣。

卷二驚風辟妄辧明致妄之由

﹝易去驚字﹞驚風二字﹐千古疑城。嘉言欲打破人鬼關﹐其實未易能也。蓋從前有此名目﹐後人莫敢翻其成案﹐惟從驚風摹擬﹐究竟愈摹愈失﹐愈論愈晦﹐其實由於仲陽立名之不愼也。在伊芳當日﹐或適因嬰兒傷寒病痙﹐乍有反張搐搦之態﹐故偶立驚風之名﹐亦猶方脈中之驚悸﹑驚惕﹑驚慌等類﹐初亦未嘗卽欲以此兩字示法來玆﹐而門人繼述不善﹐遂以驚字爲驚嚇之驚﹐風字卽驚字之變文﹐觀幼科書中﹐凡靑爲風者﹐皆曰靑爲驚可知矣。謬爲小兒之病﹐悉由驚而生風。誤以傷寒無汗之表證爲急驚﹐以傷風自汗之解肌證爲慢驚﹐以脾敗胃傷竭絕之證爲慢脾。妄立諸驚名色﹐眩惑後人﹐何嘗有一毫實際裨於治療。而諸家旋祖其術﹐極力敷演﹐亦不過隨波逐浪﹐猜度摹擬﹐初無理要可以服人。是仲陽偶以一字之乖訛﹐而後世受禍如此其烈也。至於見證立名﹐更爲舛謬。

如小兒傷寒病痙﹐外證有頭項彊﹐背反張﹐目上視﹐此《金匱》所謂能仰不能俯者﹐屬太陽﹐則稱天弔驚﹔眼目下竄﹐卽《金匱》之頸項KTKT﹝音殊﹞﹐海藏之低頭下視﹐屬二陽合病﹐則稱看地驚﹔兩腳掣跳﹐海藏所謂肘膝相構屬陽明﹐則稱馬蹄驚﹔兩手牽引﹐海藏所謂左右搐搦﹐屬少陽﹐則稱彎弓驚﹔傷寒病痙﹐誤用驚藥﹐耗其津液﹐而筋脈受傷﹐遂致兩手拘攣﹐已爲不治之證﹐乃猶稱鷹爪驚﹐虛證肆行攻伐﹐乃致脾敗胃絕﹐四肢曳﹐奄奄待盡﹐猶復稱撒手驚。至於陰寒腹痛﹐面靑口撮﹐口吐白沫﹐曰鯽魚驚﹔脾虛生熱﹐舌絡緊急﹐不時舔舌﹐曰蛇絲驚﹔蛔虫貫膈﹐大叫一聲﹐卽昏悶不省﹐曰烏鴉驚﹔兒病作熱﹐本爲常候﹐曰潮熱驚﹔食飲停滯﹐胸腹飽悶﹐曰膨脹驚。更有諸多不通名項﹐莫能枚舉。

夫以上諸證﹐皆表裏寒熱分明﹐證候顯然可據。而若輩不究病源﹐妄立名色﹐悉以驚字目之。設也人病陽明內實﹐逾垣上屋﹐則將名飛天驚。陰極發燥﹐欲臥泥水中﹐則將名擗地驚﹔少陰昏沈嗜寐﹐則將名瞌睡驚﹔中消多食無厭﹐則又名饕餮驚乎﹖荒唐鄙野﹐𨿽奚童爨婢有所不言﹐而醫者公然筆之於書。後人見其證皆驚證﹐紋悉驚紋﹐相與依樣葫蘆﹐一倡百和﹐以爲一遵古法﹐誰曰不然。不知論證可任其牽彊﹐而治療不容於假借。如傷寒病痙﹐由風寒濕三气合邪﹐病在太陽﹑陽明﹑少陽﹐與心驚﹑肝風﹑脾痰﹑肺熱﹐風中牛馬﹐若以驚風治之﹐則無辜心肝脾肺﹐枉受剝膚﹐而風寒濕外至之邪﹐然磐石。此豈有一可乎﹖予欲爲之更攺之以爲非﹐易去驚風二字﹐仍恐流禍無已﹐將欲以痙字﹑字易之﹐又慮其不入俗。因思幼科以搐掣名驚﹐今卽以搐字易驚字﹐屏去禍害之驚﹐祛除籠統之風﹐總名之曰搐﹐庶不駭聽﹐而又不失病痙之本來。復以急驚﹑慢驚﹑慢脾之入石堆者﹐易之爲誤搐﹑類搐﹑非搐之三寶筏﹐提攜沈溺﹐穩步康衢﹐將於是乎在焉。

何謂誤搐﹖蓋傷寒小兒最多﹐由醫者治不如法﹐抑遏其表邪﹐莫能外解﹐故壯熱不退﹐遂爾變而爲痙﹐則有搐搦反張之候。要知此證由風寒濕所致﹐𨿽有身熱﹐俱皆表邪﹐非火熱之比﹐且與《內經》諸痙項彊﹐諸風掉眩﹐諸寒收引之例﹐恰正相符。因剔出風﹑寒二痙歸於誤搐條下﹐俾臨證者﹐知爲傷寒病痙﹐不致有開關鎭治之害。何爲類搐﹖蓋傷暑瘧痢﹐咳嗽丹毒﹐瘡痘霍亂﹐客忤中惡﹐其證顯然可見﹐辧認旣明﹐一藥可愈﹐何至作搐﹖由醫者遷延時日﹐或抑遏邪气﹐無所發泄﹐間有變爲搐者﹐搐非固有﹐所以謂之類搐。要知此證由火熱居多﹐實非風寒﹐惟咳嗽瘧疾微兼表邪﹐治者宜審。今遵《內經》諸熱瞀﹐皆屬於火之例﹐共一十條﹐總歸於類搐條下﹐逐證注明﹐各從本門爲治﹐以免截風定搐之患。何謂非搐﹖蓋小兒大吐大瀉﹐久病病後﹐脾敗胃絕﹐昏睡露睛﹐虛痰來往﹐此竭絕之證﹐而幼科以爲慢脾風。更以大驚卒恐﹐神魂離散之證﹐爲急驚風。不知以上二證﹐死生呼吸﹐猶敢以驚風稱之耶﹗因體東垣非風之意﹐竟以非搐名之﹐使後人知此等證候﹐全非風搐﹐而治風治搐之法﹐遠擯三捨﹐庶可以保全竭絕﹐而不致於夭折無辜也。以上三門﹐逐證分晰﹐其所用藥方﹐一遵經旨﹐罔敢立異。要使幼科之證﹐毫無遺漏﹐而驚風二字﹐不屏自卻﹐人鬼關豈徒打破﹐行將化爲瓊樓玉宇矣。

周虛中曰﹐雄辭閎辧﹐駁得諸家之言驚者﹐無可置喙﹐快極快極﹗

卷二新立誤搐類搐非搐分門別證

曰誤搐﹐卽傷寒病痙也。蓋頭項彊﹐背反張﹐目上視﹐屬太陽﹔低頭下視﹐口噤不語﹐手足牽引﹐肘膝相構﹐屬陽明﹔眼目或左或右而斜視﹐手足或左或右而搐搦﹐屬少陽。此實三陽表證﹐豈得混稱爲驚風﹖痙由誤致﹐今故易名誤搐﹐然痙有剛柔﹐治非一類﹐以柔痙列之於首﹐剛痙次之﹐更詳其致痙之由﹐與治痙之方﹐總歸於誤搐條下﹐證治井然有據﹐明者當不以予爲妄也。

卷二新立誤搐類搐非搐分門別證柔痙

﹝傷風有汗爲柔﹐風性軟弱也﹞經曰﹕太陽病發熱汗出﹐不惡寒者﹐名曰柔痙。其證初起﹐發熱自汗﹐口中气熱﹐呵欠頓悶﹐手足動搖﹐甚則反張﹐由風邪傷衛﹐榮衛不和。小兒體弱者﹐最多此證﹐亦因腠理不密﹐自汗無時﹐所以風邪易入。幼科見其多汗昏沈﹐輒以慢驚稱之。

按﹕此條風邪傷衛﹐本屬輕證。若能早爲解肌﹐調和榮衛﹐藥到病起﹐誤作慢驚﹐妄投補劑﹐其禍不可勝言矣﹝此卽前諸家所云﹐慢驚溫補而不愈﹐變爲急驚者﹐卽此例也。﹞

卷二新立誤搐類搐非搐分門別證剛痙

﹝傷寒無汗爲剛﹐寒性剛勁也﹞經曰﹕太陽中風﹐重感寒濕而變痙。蓋傷風原有汗﹐愚人不知﹐重衣濃被﹐令其大汗。汗多衣褓必濕﹐濕久寒生﹐滲注關節﹐故爲重感寒濕。寒濕內閉﹐反令無汗﹐是名剛痙。其證初惡風寒﹐發熱頭痛﹐偎藏於母懷者是也。小兒口不能言﹐父母一時不覺﹐但見其發熱﹐不知其惡寒﹐但見其昏沈﹐不知其頭痛。醫者見其發熱﹐滿口稱爲驚風﹐置傷寒表裏於不問﹐惟事鎭墜涼瀉﹐抑遏其表邪﹐不能外出﹐必致延及於三陽﹝太陽傳陽明﹐陽明傳少陽。﹞所以有身熱足冷﹐頸項彊急﹐頭身俱熱﹐面目紅赤﹐獨搖頭﹐卒口噤﹐背反張﹐手足搐搦﹐眼目斜視。

此則三陽經之全痙﹐幼科所稱四證八候者﹐卽此也。斯時正宜循經用藥﹐解去三陽之邪﹐其病霍然而起。倘捨此不圖﹐邪必自三陽而入於三陰﹐發熱腹痛﹐四肢傴僂﹐能俯不能仰﹐已成陰痙凶危之候﹐猶以慢驚風稱之﹐風藥亂投﹐死將旋踵。哀哉﹗﹝此卽前諸家所云﹐急驚涼瀉而不愈﹐或與吐下藥太過﹐變爲慢驚者﹐卽此例也。﹞按﹕傷寒之來﹐豈初日便能變痙﹐由醫者誤治致之耳。蓋邪自太陽而入﹐太陽之脈上起於頭﹐中行於背﹐下至於足﹐因其經脈受邪﹐榮衛澀滯﹐則頭項背足﹐皆有痛楚牽彊之象。幼科見此﹐便詫爲驚風﹐妄行鎭墜﹐以致邪無所伸﹐而後乃變爲痙。此際尙不知爲誤治所致﹐而反謂小兒固有之證。此其所以爲誤中之誤也。嘗觀夏初明治小兒作搐而死﹐以至三五日不醒者﹐悉用天保采微湯投之而愈。其子禹鑄廣傳其方﹐惜無一家發明之﹐致後人莫維其義。予不辭饒舌﹐聊爲剖露﹕夫天保采微湯乃敗毒散﹑不換金正气散﹑升麻葛根湯三方合湊者也。其中作用﹐以羌﹑獨走太陽而祛寒發表﹐以蒼﹑前﹑升﹑葛﹑陳﹑朴﹑甘﹑苓走陽明而除濕解肌﹐以芎﹑柴入少陽而和解表裏﹐以桔﹑半﹑枳﹑藿﹑芍藥﹐入太陰而和榮逐飲。或問旣爲三陽表藥﹐何以輒及於太陰﹖曰﹕小兒全藉脾肺爲行藥之主。此實扶中气以托邪﹐豈引邪入裏之謂耶﹖然其中一十七味﹐並非五金八石﹑三黃四神﹐而能於死中求活者﹐豈疏解之藥可以起死回生乎﹖由從前誤以傷寒作驚治﹐未經發散﹐以致邪閉而死。今投疏解以生者﹐亦不過爲從前補其闕失耳﹐豈有奇特深義哉﹗第此等之治﹐猶爲末著。若早循經治療﹐又何至如是凶危﹐始效獵人之羅网四張﹐希庶幾乎一遇。苟如鄙刻所集﹐一見小兒發熱昏沈﹐卽爲之分別有汗無汗﹐有汗者解散肌邪﹐無汗者開通榮衛﹐領邪外出﹐神志自淸﹐又何者閉塞昏迷之變耶﹖

卷二附血虛寒襲太陽病痙案

周虛中曰﹕張景嶽有云﹐太陽血少者﹐多有戴眼反張之證﹐俗醫稱爲驚風﹐誤矣。蓋太陽經脈﹐起於目內﹐上額﹐由後頸下背脊﹐至足小指。凡有血虛不能榮養經絡者﹐一著寒邪﹐則收引而急縮﹐理固然也。時俗不察﹐往往以豁痰截風之劑﹐耗其血液﹐豈不悖哉﹗此景嶽之特見也。

予憶往者﹐張乃媛﹐年五六歲﹐體極瘦削﹐一日羣坐﹐忽然顚倒﹐作反弓狀﹐自言樓上有鬼﹐眼目翻騰﹐見白而不見黑。幼科羣集﹐作驚風治不效﹐已經三日矣。觀其人之骨露筋浮﹐明系太陽少血﹐況樓爲枯木﹐鬼屬陰邪﹐亦系寒气傷榮所致。乃遵景嶽之言﹐與道翁先生相商榷﹐用厥陰門中當歸四逆湯爲主﹐甫投一劑﹐黑睛稍現﹐反弓之狀亦減﹐於是連進三服而安。又姻翁髙某某乃外家﹐冬月擁鑪向火﹐忽然背筋抽引作痛﹐頭足彎後﹐四肢厥逆﹐眼皮弔起不能下。亦用前湯﹐倍加當歸﹐大劑煎服﹐一劑而痊。可見先生之力辟驚風﹐確乎不謬﹐而太陽之痙﹐又有血虛體弱之不同也。

痙有剛柔﹐剛痙無汗﹐柔痙有汗。小兒剛痙少﹐柔痙多﹐而且肌膚薄﹐腠理疏﹐不勝發表﹐惟宜解肌治痙。

當以《金匱》爲主﹐柰《金匱》之方﹐未敢輒用﹐而世人亦不能用。今之所選﹐獨海藏五方﹑《金匱》一方﹑雜選一方﹑附血虛寒襲一方﹐以爲嬰兒病痙之準則。其隨機應變﹐又在後賢神而明之﹐予又何敢以拘﹖

卷二附血虛寒襲太陽病痙案入方

海藏桂枝葛根湯

治傷風項背彊﹐身熱自汗柔痙。此蓋邪在太陽﹐微兼陽明﹐用此方通其榮衛﹐則外受之邪﹐有出無入﹐其所全甚大。

嫩桂枝﹝一錢﹞白芍藥﹝一錢五分﹞粉漧葛﹝一錢五分﹞老生薑﹝一錢﹞大紅棗﹝三枚﹞炙甘艸﹝一錢﹞水煎﹐熱服。仍欲微似有汗﹐庶風邪自出﹐而汗孔自閉﹐但不可令其大汗﹐致傷榮气。

海藏桂枝加川芎防風湯

治發熱自汗柔痙﹐比前方藥性輕微。

嫩桂枝﹝一錢五分﹞白芍藥﹝二錢﹞北防風﹝一錢﹞正川芎﹝一錢﹞老生薑﹝一錢﹞大紅棗﹝三枚﹞炙甘艸﹝一錢﹞水煎﹐熱服。

予按﹕此方不特治痙﹐凡小兒外感初起發熱﹐不論有汗無汗﹐皆宜用之﹐效捷桴鼓﹐人所未識。

海藏柴胡加防風湯

治汗後不解﹐乍靜乍躁﹐目直視﹐口噤﹐往來寒熱。此證太陽陽明已罷﹐邪尙未解﹐傳入少陽半表半里﹐故以小柴胡湯加防風和解之﹐不使之入裏也。

官揀參﹝七分﹞北柴胡﹝一錢﹞片黃芩﹝一錢﹞制半夏﹝一錢﹞北防風﹝一錢﹞炙甘艸﹝五分﹞老生薑﹝三片﹞大紅棗﹝一枚﹞水煎﹐熱服。

海藏防風當歸湯

治發汗過多﹐發熱﹐頭面搖﹐卒口噤﹐背反張者﹐太陽兼陽明也。宜去風養血﹐速救陰榮﹐以靜勝躁也。

北防風﹝一錢五分﹞當歸身﹝二錢﹞正川芎﹝一錢﹞大生地﹝一錢五分﹞淨水煎﹐熱服。

《金匱》栝蔞根桂枝湯

治太陽頭痛﹐身熱﹐身體頸項俱彊﹐無汗﹐爲剛痙。此卽先因傷風自汗﹐汗多衣濕﹐濕久寒生﹐反而入內﹐故謂重感寒濕。寒濕內閉﹐反令無汗﹐故見以前諸證﹐此榮衛閉塞也。設不用此通其榮衛﹐則未痙者成痙﹐已痙者難愈矣。

栝蔞根﹝一錢五分﹞嫩桂枝﹝一錢﹞白芍藥﹝一錢五分﹞老生薑﹝一錢﹞大紅棗﹝三枚﹞炙甘艸﹝一錢﹞水煎﹐熱服﹐榮衛旣和﹐微汗而解。

予按﹕小兒發熱﹐身體頸項俱彊﹐在幼科必以爲驚風矣。孰肯認爲太陽陽明之病痙﹐而用此開通榮衛之方﹖若早知爲傷寒﹐能用此方﹐則未痙者不痙﹐已痙者可瘳。其如偏執驚風﹐捨太陽陽明之邪而不治﹐反攻其無過之心火肝風﹐致令外邪愈彊﹐內气愈弱﹐不至於死地不止也。

凡小兒傷寒無汗者﹐不論已痙未痙﹐皆當以此方爲主﹐出入加減﹐斷無不效之理。予非親履實踐﹐必不敢妄言以誤世也。

羚羊角散

治剛痙身熱無汗﹐頭項彊直﹐四肢疼痛﹐煩躁心悸﹐睡臥不寧。

羚羊角﹝屑﹞眞犀角﹝屑﹞北防風白茯神陳枳殼大麥冬﹝去心﹞官揀參粉漧葛北柴胡熟石膏炙甘艸﹝以上各七錢五分﹞眞龍齒﹝﹐二錢五分﹞上研粗末。每用三錢﹐水一盞﹐煎至半盞﹐去渣﹐溫服﹐不拘時。

予按﹕此證先由風寒濕閉其腠理﹐不能開通﹐內出之气﹐壅而爲熱﹐則風寒濕不能自彊﹐皆化而爲熱矣。尙在肌肉之間﹐猶未入裏﹐故以辛涼解散之﹐實治熱也﹐非治風寒濕也。

嘉言謂此方治傷寒陽痙﹐深得淸解之法。

海藏附子散

治陰痙手足厥冷﹐筋脈拘急﹐汗出不止﹐頭項彊直﹐頭搖口噤。此由多汗亡陽也。

靑化桂﹝七分﹞川附片﹝七分﹞漂白術﹝一錢五分﹞正川芎﹝一錢﹞川獨活﹝八分﹞大紅棗﹝五枚﹞水煎﹐溫冷服。

當歸四逆湯

治小兒血虛體弱﹐寒邪傷榮﹐以致眼目翻上﹐身體反張。蓋太陽主筋病故也。

當歸身嫩桂枝杭白芍﹝以上各三錢﹞川木通炙甘艸﹝以上各二錢﹞北細辛﹝一錢﹞大紅棗﹝五枚﹞水煎﹐熱服。

以上所選之方﹐原爲誤搐病痙而設。其下類搐十條﹐證候不同﹐各隨本門用方﹐不得與誤搐混同論治。

曰類搐﹐卽幼科所云驚風余證者是也。原非小兒固有﹐由遷延而致﹐予故名爲類搐。何以言之﹖蓋暑證瘧痢﹐咳嗽丹毒﹐瘡痘霍亂﹐客忤中惡﹐其證顯然可見﹐但能識證詳確﹐則一藥可愈。醫者審視不的﹐藥罔對證﹐遷延時日﹐其熱愈甚。小兒陰血未充﹐不耐壯熱﹐熱盛則神志昏悶﹐陽亢必津液受傷﹐血不榮筋﹐則手足搐掣。此正與《內經》之諸熱瞀螈﹝瞀音務﹐人事昏悶也﹔音翅﹐手足抽掣也﹐﹞皆屬於火之例相符。槪將以下十證﹐皆列類搐條下﹐仍逐證注明﹐各根據本門用方﹐庶與誤搐非搐之寒熱虛實﹐治不相淆矣。

卷二暑證

經曰﹕太陽中熱﹐是也。其證初起﹐面垢身熱自汗﹐煩躁不安﹐唇舌皆赤﹐气出如火﹐小便赤澀﹐口中大渴。此證常見夏秋。

按﹕此條在藜藿之兒多有之﹐以其坐臥烈日之中﹐澡浴寒澗之內﹐以致暑气入裏﹐內熱外寒﹐故見以前諸證。

醫者見其身熱自汗﹐口渴煩躁﹐疑爲驚風﹐妄用風藥﹐反燥其血﹐以致心中噎悶﹐昏不知人﹐甚則反張搐搦﹐皆由血不榮筋﹐煩熱過甚之故也。若膏粱之兒﹐不涉長途﹐不經酷日﹐暑證尙少﹐何有暑風﹖若謂髙堂廣廈﹐口餐生冷﹐身納風涼而得之者﹐卽傷寒之類﹐又何暑之可稱﹖古人謂暑傷心﹐其實心不可傷﹐傷之必死。蓋心爲君主之官﹐虛靈湛寂﹐神性居之﹐邪不易犯。止因六气之中﹐以暑配君火﹐故曰暑傷心﹐然所犯者心包絡耳。包絡爲心之宮闕﹐捍蔽外邪﹐不容輕侮﹐惟由暑熱搖撼外郭﹐故神志爲之昏惑。但瀉其太陽丙火﹐則少陰君主神志自寧矣。宜卻暑丹。

卷二暑證入方

卻暑丹

治小兒傷暑﹐誤用風藥﹐致心神昏悶﹐煩躁不安﹐甚則搐搦。

漂白術﹝五錢﹞白茯苓﹝五錢﹞潔豬苓﹝五錢﹞宣澤瀉﹝五錢﹞靑化桂﹝二錢﹞片黃芩﹝五錢﹞正川連﹝三錢﹞鏡辰砂﹝二錢﹞炙甘艸﹝五錢﹞上爲細末﹐煉蜜爲丸﹐如芡實大。每服二三丸﹐量兒大小加減﹐麥冬湯化服。或十中取一﹐煎服亦可。

卷二瘧疾

經曰﹕夏傷於暑﹐秋必瘧。其證初起﹐呵欠頓悶﹐發熱口渴﹐面帶黃白﹐頭額有汗﹐一哭汗出﹐其熱漸退二三分﹐不久復熱如故﹐喉內痰鳴﹐一哭卽嘔﹐嘔則痰出﹐每日如此者﹐卽瘧證也。

按﹕《內經》謂十二經皆有瘧﹐究其所因﹐而大要不離乎少陽膽經。夫瘧之不離乎少陽﹐猶咳嗽之不離乎肺也。蓋凡寒熱往來﹐總爲少陽所主。早能和解表裏﹐分理陰陽﹐則瘧邪霍然而散﹔由其誤認驚風﹐輕施鎭墜﹐以致正邪激搏﹐榮衛遲畱。陽欲入裏﹐陰內阻之﹔陰欲出表﹐陽外遏之。少陽欲升不得升﹐太陰欲降不得降﹐乃致精神潰亂﹐臨瘧而搐。宜淸脾飲解之﹐其搐自止。

卷二瘧疾入方

淸脾飲

治小兒熱瘧作搐﹐不必治搐﹐惟治其瘧。

杭靑皮﹝一錢﹞制半夏﹝一錢﹞枯黃芩﹝一錢﹞艸果仁﹝五分﹞白雲苓﹝一錢﹞北柴胡﹝一錢﹞眞陳皮﹝一錢﹞漂白術﹝一錢﹞川濃朴﹝一錢﹞炙甘艸﹝五分﹞生薑三片﹐大棗三枚﹐水煎﹐熱服。

卷二痢疾

經曰﹕飲食不節﹐起居不時﹐陰受之則入五臟﹐下爲飧泄﹐久爲腸。其證初起﹐兩眉皺而多啼﹐由腹痛也﹔煩躁不安﹐由裏急後重也﹔數至圊而不能便﹐或赤白相兼﹐或單紅單白﹐是其候也。

按﹕此證𨿽曰內傷飲食﹐莫不由於外感而發也。有至妙之治﹐人所不知﹐但以人參敗毒散升散之﹐其病卽減。設有食飲停滯﹐輕則消導之﹐重則疏通之﹐去其積垢﹐無不愈者。昧者不察﹐反投訶﹑蔻止澀之﹐乃致積毒內郁﹐腹痛裏急﹐欲圊不能。此通因通用之證﹐而反通因塞用﹐遂爾神昏擾擾者有之矣。急用沆瀣丹﹑三仙丹二藥同服﹐疏通之後﹐其病自去﹕

卷二痢疾入方

集成沆瀣丹

方見二卷胎病論。

集成三仙丹

治小兒縱口飲啖﹐食物過多﹐有形之物﹐塡塞腸胃之間﹐不能轉運傳送﹐脾气抑鬱﹐所以發熱不退﹐眼閉難開﹐人事昏沈﹐四肢癱軟﹐儼然虛極之象。古人謂大實有羸狀﹐卽此證也。昧者以爲虛證而峻補之﹐或疑爲驚風而鎭墜之﹐百無一救。速以此丸同沆瀣丹同服。待其下後﹐人事卽淸。

予救治旣多﹐剖心相告﹕痢疾誤用澀藥﹐閉其濕熱﹐比食物有形之塞﹐殆有甚焉﹐速宜下之﹐不下卽死。

五靈脂﹝一兩﹞南木香﹝五錢﹞巴豆仁﹝四十粒﹞上將靈脂﹑木香研爲細末聽用。以巴豆剝去殼﹐取淨肉四十粒﹐去其肉上嫩皮﹐紙包水濕﹐入慢火中煨極熟﹐取起﹐另以棉紙包之﹐緩緩捶去其油﹐紙濕則另換﹐以成白粉爲度﹐謂之巴霜。與前二味和勻﹐醋打麵糊爲丸﹐綠豆大﹐以朱砂爲衣﹐曬漧收貯。每服五丸﹐或七丸﹑九丸﹐量兒大小加減﹐合沆瀣丹二三丸同研爛﹐茶淸調下。待其下後﹐其病立愈。此起死回生之藥﹐勿以常方視之。

卷二咳嗽

經曰﹕咳嗽上气﹐厥在胸中﹐過在手陽明太陰。其證初起﹐面赤唇紅﹐气粗發熱﹐咳嗽痰鳴﹐或眼胞微浮﹐額上汗出。此外感風寒﹐急宜疏解。

按﹕咳嗽致搐﹐其證嘗少。蓋外感以咳嗽爲輕﹐內傷以咳嗽爲重。大凡春溫夏熱秋燥冬寒﹐四時正病與夫時行疫癘﹐卽至重至危之候﹐但有咳嗽﹐便是生機﹐蓋外感一傳於六經﹐斷不致死﹐故謂外感以咳嗽爲輕﹐至於酒色狂蕩之輩﹐平素嗜欲不節﹐耗費過傷﹐但逢咳嗽﹐卽爲可慮﹐倘治不如法﹐則虛勞肺痿﹐肢足而待﹐故謂內傷以咳嗽爲重。嬰兒知識未開﹐內傷何有﹖所有咳嗽﹐無非寒熱二者而已矣。寒固傷肺﹐熱亦傷肺﹐醫者能的辧其寒熱﹐對證用方﹐效無不捷。其如不識陰陽﹐罔分寒熱﹐應辛散者而反涼瀉﹐應滋潤者反用升浮﹐乃致寒者愈寒﹐燥者愈燥﹐欲不聲音不轉﹐眼翻手搐﹐其可得乎﹖治宜集成金粟丹。

卷二咳嗽入方

集成金粟丹

此丸專能疏風化痰﹐淸火降气﹐並治咳嗽上气﹐喘急不定﹐嗽聲不轉﹐眼翻手搐。凡諸家截風定搐之方﹐皆不及此方之聖。倘前醫用藥不當﹐誤而致搐﹐昏沈不醒﹐卽以全身燈火醒之﹐用此丸一服卽痊。

九制牛膽南星﹝二兩﹞明天麻﹝一兩﹐薑汁炒﹞節白附﹝一兩﹐薑汁炒﹞淨全蠍﹝揀去尾足﹐以滚湯泡淨﹐去其鹽泥﹐曬漧﹐炒﹐一兩﹞明乳香﹝去油淨﹐一兩﹞代赭石﹝火紅﹐以好醋淬之﹐七次﹐淬七次﹐研細末﹐以水飛﹐曬漧﹐一兩﹞直僵蠶﹝炒﹐去絲﹐一兩﹞赤金箔﹝五十張﹞眞麝香﹝三分﹞梅花片﹝三分﹞共爲細末﹐煉蜜爲丸﹐皂角子大﹐貼以金箔。每用一丸﹐姜湯化服。此方比抱龍﹑金液﹑保命﹑至寶﹑定命等方﹐功倍十百﹐惟虛寒之痰﹐無根之气﹐絕脫之證﹐不可用之﹐以其降令重也。

制南昌法

用生南星半斤﹐研極細末﹐盛於碗內﹐取牛膽一枚﹐傾出膽汁於碗內﹐將南星末和勻﹐仍復裝入膽皮之內﹐懸有風無日之處﹐俟其陰漧。有膽之時﹐將前膽剖破﹐取出南星研末﹐仍以膽汁和勻﹐裝入懸之﹐能裝過九膽﹐誠爲至寶。任彼正眞牛黃﹐莫能及此﹐且今之牛黃﹐切無眞者。若市肆膽星﹐一膽而已﹐不可用。

卷二丹毒

《千金》曰﹕丹毒一名天火﹐皆風熱惡毒所爲﹐入腹則殺人。其證由心火熾盛﹐熱與血搏﹐或起於手足﹐或發於頭面胸背﹐遊移上下﹐其熱如火﹐赤如丹砂﹐形如錦紋﹐其痛非常。凡自胸腹而散於四肢者﹐易治﹔自四肢而入腹者﹐難治。

按﹕丹毒𨿽曰風熱﹐而有胎毒之發者﹐十之八九﹐小兒最多﹐方脈無此。世有丹毒傷生而不知者﹐蓋此毒每發於隱密之處﹐倘父母不覺﹐遂致傷兒。大凡小兒頭面四肢﹑胸背脇腋﹐忽有紅暈一點﹐漸次散開﹐色如錦紋﹐外帶黃色﹐卽是火丹。速宜砭去惡血﹐內服沆瀣丹﹐庶不致內攻作搐﹔倘醫者不知鍼砭﹐妄用搽敷﹐逼毒入內﹐必致作搐而死。每見丹毒之禍兒者﹐比比矣。

卷二丹毒入方

集成沆瀣丹

方見二卷胎病論。

磁鋒砭法

法見四卷丹毒證治。

卷二瘡癰

經曰﹕諸痛癢瘡瘍﹐皆屬心火。

按﹕瘡癤疥癬﹐小兒獨多。由胎毒淫火使然也。治之者﹐宜淸熱解毒﹐使之外出可也。倘醫者視爲泛常﹐不先內托解毒﹐誤用砒﹑硫毒藥搽之﹐逼毒內入﹐以致瘡忽自平﹐其證腹脹便閉﹐身無血色﹐目閉不開﹐手足動搖。此毒瓦斯內攻也。

此條與方脈之發背癰疽﹐偶傷風濕﹐而手足搐搦﹐角弓反張者﹐大不相侔。蓋彼因誤傷風濕而病痙﹐此因誤用搽敷而致搐。病因不同﹐治宜各別。速服雄黃解毒丸微下之﹐瘡出則吉﹐瘡不出如喘者死。

卷二瘡癰入方

雄黃解毒丸

治瘡瘍毒瓦斯內攻﹐腹脹便閉﹐身無血色﹐目閉不開。並能解一切瘡疥之毒﹐更可下痰追虫打積。

明雄黃﹝一錢﹞川郁金﹝二錢﹞巴豆霜﹝一錢﹞上爲細末﹐醋打米糊爲丸﹐綠豆大。每服三五丸﹐白湯送下﹐以利爲度。

卷二痘瘡

痘稟先天胎元之毒﹐遇時行而卽發﹐其證初起﹐兩眼含淚﹐珠如水晶﹐鼻气出粗﹐睡中驚惕﹐兩耳紋現﹐惡熱不惡寒﹐痘證也。

按﹕初起發熱三四日間﹐應與疏通腠理﹐微解表邪﹐使毒瓦斯易出﹔若不行疏散﹐以致腠理固閉﹐熱盛神昏而搐矣。此常候也。先宜人參敗毒散升散之﹐次用導赤散加朱砂﹐以制其猖撅。痘出則吉﹐屢搐者凶。

收靨後作搐﹐此痘毒倒陷﹐雄黃解毒丸紫艸湯下。痘復出者吉﹐搐不止者凶。五六卷痘疹門論證最詳﹐宜考。

卷二痘瘡入方

人參敗毒散

治四時感冒﹐並痘瘡升散之用。

川羌活﹝七分﹞川獨活﹝五分﹞北柴胡﹝五分﹞信前胡﹝四分﹞正川芎﹝五分﹞白雲苓﹝五分﹞眞枳殼﹝五分﹞芽桔梗﹝五分﹞上揀參﹝三分﹞炙甘艸﹝四分﹞姜一片﹐棗一枚﹐水煎﹐熱服。

導赤散

此淸心經之熱﹐從小便而出。

大生地﹝三錢﹞川木通﹝二錢﹞生甘艸﹝一錢﹞上作一劑﹐竹葉七片爲引﹐水煎﹐臨服﹐加朱砂末一分﹐調服。

雄黃解毒丸

方見先條瘡瘍門。

卷二痘瘡附案

陽文庠立天張君﹐有子三歲﹐於今春布種神痘﹐一夕作搐十數次。痘師某者﹐坐守其家﹐莫能得定。次早微明﹐張君來寓叩門﹐因訴其作搐之由。予念故人之子﹐往視之﹐見其昏迷不醒﹐手足搐掣﹐各處艾火疤無數﹐問所服藥﹐一派涼瀉﹐予知其誤治。乃以全身燈火醒之﹐卽能開聲﹐因用人參敗毒散令其母子同服﹐一劑而搐止痘出。可見理之未明﹐毫釐千里。蓋痘麻初起﹐全賴陽和升生之气﹐故發熱本爲正候﹐由其不與疏通腠理﹐毒郁不伸﹐乃致作搐。此時正宜升散﹐助其生機﹐顧乃反用艾火堵截之﹐用涼藥鎭墜之﹐欲其搐止﹐其可得乎﹖是幼科驚風之說﹐皆此輩釀成之禍﹐於患者何有焉﹗

卷二霍亂

經曰﹕足太陰厥气上逆則霍亂。其證先傷於食﹐後感風寒﹐邪正相爭﹐心腹絞痛﹐有上吐下瀉者﹔有上不得吐﹐下不得瀉者﹐所以煩躁悶亂﹐其證最急﹐速宜鹽湯探吐之﹐俟其吐瀉之後﹐乃用藿香正气散分理其陰陽可也。但見喘而搐者﹐不治。

按﹕此乃幹霍亂也﹐俗名絞腸痧﹐由其上不得吐﹐下不得瀉﹐所以抽搐昏亂。若上旣能吐﹐下旣能瀉﹐則宿食痰飲俱去﹐安有昏亂之理。若曰大吐大瀉之後﹐而見昏憒﹐此卽脫証之例﹐豈作搐之謂耶﹖看書若止隨文解義﹐則執一不化﹐皓首無成﹐然此猶爲中人言之也﹔至有全不知書﹐道聽途說﹐訛訛相指﹐以致於誣民惑世者﹐此類醫中盡多。昔人謂巫者對本宣科﹐教風掃地﹐予謂巫者猶能對本宣科﹐而醫中之不肖者﹐卽欲宣科﹐更苦幹無本可對。然則醫風之掃地﹐不殆有甚乎﹖

卷二霍亂入方

鹽湯探吐法

法見二卷霍亂門。

藿香正气散

治內傷脾胃﹐外感風寒﹐吐瀉霍亂等證。

藿香梗家蘇葉大腹皮眞廣皮芽桔梗白雲苓法半夏六神曲香白芷﹝以上各一錢﹞川濃朴炙甘艸﹝各五分﹞上作一劑﹐生薑三片﹐大棗三枚﹐水煎﹐溫服。

卷二客忤

小兒客忤﹐由兒眞元不足﹐神气未充﹐故外邪客气得以乘之。經曰﹕邪之所湊﹐其气必虛。不治其虛﹐安問其餘﹖忤者﹐謂外來人畜之气﹐忤觸其兒之正气也﹐或因生人遠來﹐或因六畜暴至﹐或抱兒戲騎牛馬﹐或父母騎馬遠歸﹐未及燻衣﹐卽抱其兒﹐則馬汗不正之气﹐從鼻而入。經曰﹕五气入鼻﹐藏於心肺﹐則正气受忤﹐此外因之客忤也。其證口吐靑黃白沫﹐面色變異﹐喘急腹痛﹐反側不安﹐手足。第此證神不昏亂爲異耳。治宜塗囟法﹑搐鼻法﹐內服攝生飲。

復有內因客忤﹐或兒平日所喜者﹐乃戲而奪之﹔平日所畏者﹐乃戲而恐之。凡親愛之人﹐喜食之果﹐玩弄之物﹐心之所系﹐口不能言﹐一時不得﹐遂逆其心志。其候昏昏喜睡﹐寤不惺惺﹐不思乳食﹐卽其證也。宜先順其心意﹐內服沈香安神丸並惺惺散。

卷二客忤入方

塗囟法

專治客忤等證。

竈心土﹝一錢﹞明雄黃﹝五分﹞眞麝香﹝半分﹞共爲細末﹐棗肉和勻﹐捏作一餅子﹐照囟門寬窄爲樣﹐以餅貼囟上﹐取艾絨作豆大一粒﹐灸三炷卽止。

搐鼻法

治傷風傷寒﹐頭目不淸﹐並治客忤。

正川芎藿香葉鮮藜蘆﹝各三錢﹞玄胡索粉丹皮鏡辰砂﹝飛﹐各二錢﹞共爲極細末﹐以少許吹鼻中﹐得嚏則邪气出矣。

攝生飲

治一切卒中﹐大小科同。

制南星南木香法半夏﹝各一錢半﹞北細辛漂蒼術石菖蒲炙甘艸﹝各一錢﹞上作一劑﹐生薑三片水煎﹐熱服。

沈香安神丸

治內因客忤。

官揀參﹝一錢﹞漂白術眞廣皮陳枳殼芽桔梗靑礞石﹝﹐各五錢﹞炙甘艸上沈香﹝各一錢﹞鏡辰砂﹝飛﹐一錢﹞眞川連﹝一錢五分﹞共爲細末﹐蜜丸芡實大。每一二丸﹐麥冬湯下。

惺惺散

方見卷二乳子傷寒門。

卷二中惡

此證比之客忤爲更甚。蓋客忤無非外來人畜不正之气﹐中惡則中惡毒之气。如老柩荒厝﹐淫祠古樹﹐冷廟枯井﹐敗屋陰溝﹐皆有惡毒之气存焉。小兒觸之﹐從鼻而入﹐肺先受之﹐閉其淸道﹐塡塞胸中﹐忽然而倒﹐四肢厥逆﹐兩手握拳﹐上气喘急者是也。

復有中惡毒之物者﹐亦謂之中惡。如菌艸河豚﹐瘟牛疫馬﹐自死六畜﹐並水雞蝦蚌之類。自口而入﹐則胃腸受之﹐故心腹刺痛﹐腹皮靑黑﹐悶亂欲死。前後二證﹐俱宜霹靂散搐其鼻﹐令其噴嚏之後﹐毒瓦斯已出﹐然後用藥。前證中毒瓦斯死者﹐用返魂湯﹔此中毒物死者﹐用雄黃解毒丸下去之。

卷二中惡入方

霹靂散

治中惡卒死﹐並一切卒暴之證。

豬牙皂﹝三分﹞北細辛﹝五分﹞大川芎﹝五分香﹞白芷﹝五分﹞躑躅花﹝半分﹞明雄黃﹝二分﹞眞麝香﹝半分﹞上爲極細末﹐每用少許﹐以燈芯三寸長﹐蘸藥點鼻孔內﹐以得噴嚏爲驗。

返魂湯

治中惡卒死﹐宜此主之﹐卽仲景之麻黃湯也。因其毒瓦斯閉塞肺竅﹐以此開通之。

淨麻黃﹝去節﹐二錢﹞光杏仁﹝去皮﹐七个﹞炙甘艸﹝一錢﹞蔥白﹝三寸﹞水一盞﹐煎半盞﹐分數次服。

雄黃解毒丸

方見卷二類搐瘡瘍門。

一曰非搐﹐卽幼科之慢驚風﹑慢脾風者是也。

按﹕幼科有言曰﹕急驚傳慢驚﹐慢驚成慢脾。慢脾者純陰之證也。然慢驚亦有虛熱﹐嘗多便祕痰壅气塞﹐便誤認爲實熱。妄用巴﹑黃﹐以下痰行便﹔或妄投腦﹑麝﹐以通竅涼髒。致使陰气愈張﹐陽气愈弱﹐幸不死而成此證。又有一名虛風﹐因吐瀉日久﹐風邪入腸﹐乃大便不禁﹐面色虛黃﹐脾气已脫﹐眞元已虧﹐繼此發熱﹐卽是慢脾。此不必皆由急驚傳至﹐男子以瀉得之爲重﹐女子以吐得之爲重。其候面靑舌短﹐頭低眼合﹐吐舌切牙﹐聲音沈小﹐睡中搖頭﹐四肢微搐﹐冷而不收。身則有冷有熱﹐痰涎凝滯﹐神志昏迷﹐沈沈喜睡。逐風則無風可逐﹐療驚則無驚可療﹐乃至重之候﹐十難救一二也。治法大要﹕生胃養脾﹐回陽益志﹐鎭心定魄﹐化痰順气。若眼半開半合﹐手足不冷﹐二便澀滯﹐此尙有陽證﹐須溫和化痰理气﹐不可卽用回陽﹐然亦不可因陽證而用淸涼之藥。

此僅虛火往來﹐會成如陽證耳。在幼科所論者如此。

予見此等辧論﹐娓娓其辭﹐自相矛盾﹐乖誤多端﹐惟有拊膝長噓而已。孰料幼科譾劣﹐一至此哉﹗旣知慢脾爲純陰之證﹐又誤以慢驚之虛熱作實熱﹐誤下痰﹐誤通竅﹐乃致變爲慢脾。又有因吐瀉日久﹐風入腸胃﹐大便不禁﹐面色虛黃﹐脾气已脫﹐眞元已虧﹐繼此發熱﹐卽是慢脾﹐如此之候﹐卽應急救眞元﹐維持竭絕﹐何得以眼之半開半合﹐手足不冷﹐二便澀滯﹐爲尙有陽證﹐不可卽用回陽﹖吁﹐此淺近之理﹐猶且未明﹐而尙欲立言傳世乎﹗蓋眼之半開半合﹐名爲昏睡露睛。此脾胃兩傷﹐敗極之證﹐安得目爲有餘﹖手足爲諸陽之本﹐四時皆宜溫和﹐今手足不冷﹐猶幸有一綫微陽﹐牽引接續﹐尙未至於厥逆﹐豈可謂之陽證﹖二便澀滯﹐由其气血傷敗﹐大腸枯焦﹐無以滋榮傳送﹐又豈裏實便祕之比哉﹖此等之證﹐治之得法﹐尙可挽回﹐而乃稱爲陽證﹐爲之順气化痰﹐豈眼之半開半合﹐手足不冷﹐二便澀滯﹐果爲陽熱有餘耶﹖抑由痰凝气滯耶﹖不然﹐化痰順气﹐將焉用之﹖嗚呼﹐幼科淺陋﹐莫可挽救﹗凡小兒有熱﹐不辧表熱裏熱﹑虛熱實熱﹐陽浮作熱﹐陰極發躁﹐一槪稱爲陽火。今慢脾之熱﹐無非純陰之證﹐眞陽被逼﹐不能保存﹐浮越肌表﹐散漫無歸﹐亡在傾刻﹐卽急爲收攝斂納﹐猶慮不及﹐而反謂之陽證﹐必欲其口鼻無气﹐兩眼不開﹐四肢冰雪﹐二便長流﹐始可謂之陰證乎﹗立言者見地如斯﹐繼述者自可知矣。予故於此等之證﹐以非搐名之。使知一意挽救﹐不用猜度﹐且亦不須細辧。請以幼科夏禹鑄之言﹐以明斯証之誤﹐亦可見予言之不虛也。

夏禹鑄曰﹕世人動曰慢驚﹐予獨曰慢證﹐蓋此證多成於大病之後。庸工一見病愈﹐遂不防守去路﹐或初誤汗誤下﹐吐瀉久而脾胃虛極﹐故成慢證。慢字緩字﹐𨿽對急字而言﹐然所以成此證者﹐亦由於父母怠慢之故。或有汗多不止者聽之﹐吐瀉不止者聽之﹐以致汗多亡陽﹐吐久亡胃﹐瀉久絕脾﹐成難起之證﹐故曰慢證。慢證何驚之有﹖以慢證而云驚﹐皆屬庸醫見兒眼翻手搐握拳﹐形狀似驚﹐故以驚名之﹐一作驚治﹐或推或拿或火﹐是猶兒以下井﹐而復落之以石也。慢證者﹐脾虛也。眼皮屬脾﹐脾敗故眼皮不能緊合﹐而睡則露睛﹔虛則脾失元气﹐故兩目無神而漂泛﹔脾敗則枯涎無統﹐故凝滯咽喉而有牽鋸之聲﹔手足爲脾胃所司﹐脾胃敗﹐故四肢厥冷﹔虛必生寒﹐寒則大便瀉靑而小便淸利。便知爲慢脾之候。若療驚則無驚可療﹐祛風則無風可祛﹐除痰則無痰可除﹐解熱則無熱可解﹐惟脾間枯痰虛熱往來耳。治此或以六君子湯加炮姜﹐或理中湯加附子。

此夏氏之見﹐超乎流俗。申明慢驚慢脾﹐一皆竭絕之證﹐而療驚祛風﹑除痰解熱之治﹐毫不可用﹐先得我心之所同然者。今以夏氏所云吐瀉脾敗之證﹐列之於前﹐復以景嶽所云大驚卒恐次之﹐歸於非搐條下﹐以見此等之證﹐總非風搐﹐庶不乞靈顱囟﹐枉害無辜也。以上治法﹐悉根據夏氏﹑張氏原方﹐予毋容復贅。

卷二吐瀉

經曰﹕少陽所至爲湧嘔。又曰﹕春傷於風﹐夏生飧泄﹐其證先傷乳食﹐後感風邪﹐乃致脾胃受傷﹐吐瀉不止﹐漸至徧身四肢口鼻俱冷﹐手足微掣﹐昏睡露睛。蓋小兒全賴乳食以爲命﹐吐多則乳食不入﹐瀉多則乳食不藏﹐吐則傷气﹐瀉則傷血﹐乳食旣絕﹐气血復傷﹐速救眞元﹐以免竭脫。

卷二吐瀉入方

六君子湯

治小兒吐瀉之後﹐脾胃大傷﹔或大病之後﹐不思乳食﹔一切久病中气虛寒﹐並皆治之。

官揀參﹝一錢﹞漂白術﹝二錢﹞白雲苓﹝一錢五分﹞法半夏﹝五分﹞眞廣皮﹝五分﹞炙甘艸﹝一錢﹞四肢厥冷﹐加炮姜﹐甚者﹐加附子五分﹔手足搐掣﹐加靑化桂七分﹐鉤藤一錢。

上作一劑﹐煨姜三片﹐紅棗三枚﹐早米一撮﹐水煎﹐溫服。

理中湯

方見卷二乳子傷寒證治。

卷二大驚卒恐

﹝幼科以此爲急驚﹐故詳辧明之﹞張景嶽曰﹐小兒忽被大驚﹐最傷心膽之气。《內經•口問篇》曰﹕大驚卒恐﹐則气血分離﹐陰陽破散﹐經絡厥絕﹐脈道不通﹐陰陽相逆﹐經脈空虛﹐血气不調﹐乃失其常。此《內經》槪言受驚之病有如此﹐矧小兒气血尢非大人之比。若受大驚卒恐﹐則眞神气失散﹐憒亂不堪﹐尙何實邪之有﹖斯時也﹐收復正气﹐猶恐不暇﹐顧可復爲淸散耶﹗卽如朱砂﹑琥珀之類﹐不過取其鎭墜之意﹐亦非救本之法。今幼科諸書﹐皆以大驚之證﹐例作急驚﹐誤亦甚矣。不知急驚由於風熱﹐慢驚由於脾腎之虛﹐皆不必由驚而得﹝余之千言萬語辟除驚風﹐只消景嶽二十三字便以道盡。後賢若肯於此數語體認﹐更不必予之瑣瑣於斯也。﹞而此以大驚致困者﹐本乎心膽受傷﹐神气陡離之病﹐當以收復神气爲主。宜祕旨安神丸﹑團參散﹑獨參湯之類﹐加金銀等物煎服之。

卷二大驚卒恐入方

祕旨安神丸

原治心血虛而睡中驚惕﹐並治大驚卒恐。

官揀參淨棗仁白茯神法半夏﹝以上各一錢﹞大當歸杭白芍小橘紅﹝各七分﹞北五味﹝七粒﹞炙甘艸﹝五分﹞上爲細末﹐煉蜜爲丸﹐如芡實大。每服一丸﹐生薑湯化下。

團參散

治心虛血熱﹐自汗盜汗﹐並治大驚卒恐。

官揀參白當歸﹝等分﹞上爲細末﹐用豬心一个﹐切作三片﹐每以藥末一錢﹐用豬心一片﹐煎湯調服。

獨參湯

治气虛气脫﹐神散魂離﹐以此亟救元陽﹐神艸還丹之名﹐誠不愧也。

官揀參不拘多少﹐同炒米﹑煨姜﹑紅棗濃煎湯﹐徐徐服之﹐實有起死回生之力。

或曰﹕傷寒病痙與非搐二條﹐不可用驚風之治﹐已聞命矣。而類搐十條﹐旣爲火熱﹐何以不用驚風門中﹐截風定搐﹐涼瀉鎭墜之法治之﹐此何意也﹖曰﹕暑﹑瘧﹑嗽﹑痢﹑痘﹑霍亂﹑丹瘡﹐病𨿽不一﹐而搐由病致﹐第尋其源﹐治其病﹐而搐自止﹐若不去病﹐而用截風定搐﹑涼瀉鎭墜之治﹐作抑遏其病邪﹐非但搐不能止﹐必致變生他證。醫者復不察其本病未去﹐疑爲驚風癥重﹐藥不去病﹐而用毒劣劫奪之者。每見治驚風﹐愈治愈危﹐乃至不救者﹐皆此獘也。曰﹕由談驚風而得治病求源之要﹐誠至論也。請筆之以爲來學式。

以上誤搐類搐非搐證﹐共一十四條﹐卽幼科之急驚慢驚慢脾者﹐盡止於此﹐業已條分縷晰﹐逐款逐條注明矣。

臨治者﹐當知各証之病源有別﹐而治療之攻補自殊﹐不得復以急驚慢驚慢脾混同立論﹐而以截風定搐之死法統治之。從前未經剖露﹐猶謂陷於不知﹐今已證治判然﹐惟祈後賢畱心討論﹐神而明之。醫稱仁﹐於是乎不相遠矣。

卷二附小兒時疫證治

吳又可曰﹕凡小兒感冒風寒﹐瘧痢等證﹐人所易知﹐一染時疫﹐人所難窺﹐所以耽誤者良多。蓋幼科詳於痘疹吐瀉驚疳﹐並諸雜證﹐在傷寒時疫﹐甚略之﹐一也。古人稱幼稚爲啞科﹐蓋不能盡罄所苦以告師﹐師又安能悉夫問切之義﹐所以但知其身熱﹐不知其頭疼身痛﹐但知其不思乳食﹐心胸膨脹﹐疑其內傷乳食﹐安知其疫邪傳胃也﹐但見嘔吐惡心﹐口渴下利﹐以小兒吐瀉爲常事﹐又安知其協熱下利也﹐又何暇致思爲時疫﹐二也。小兒賦質嬌怯﹐筋骨柔脆﹐一染時疫﹐延挨失治﹐卽便兩目上弔﹐不時驚搐﹐肢體發痙﹐十指勾曲﹐甚則角弓反張。必延幼科﹐正合渠平日學習見聞之證﹐因多誤認爲慢驚風﹐遂投抱龍丸﹑安神丸﹐竭盡驚風之劑﹐轉治轉劇。因見不啼不語﹐又將神門﹑眉心亂灸﹐艾火𨿽微﹐內攻甚急﹐兩陽相搏﹐如火添油﹐死者不可勝計﹐深爲痛憫﹗今凡遇地方疫毒流行﹐大人可染﹐小兒獨不可染耶﹖但所受之邪𨿽一﹐因其气血未足﹐筋骨柔脆﹐故所現之證爲異耳。務宜求邪以治﹐故用藥與大人仿佛。凡五六歲以上者﹐藥當減半﹔一﹑二﹑三﹑四歲者﹐四分之一可也。又腸胃柔脆﹐少有差誤﹐爲禍更速﹐臨證尢宜加愼。

卷二附小兒時疫證治入方

太極丸

凡疫癘流行之時﹐小兒作熱﹐卽是時疫。乍有眼目上竄﹐角弓反張﹐手足搐掣﹐不可誤認驚風﹐但以時疫之治自愈。

天竺黃﹝五錢﹞膽南星﹝五錢﹞酒大黃﹝二錢﹞直僵蠶﹝三錢﹞眞麝香﹝二分﹞梅花片﹝二分﹞共爲細末﹐端午日午時修合﹐煉蜜爲丸﹐如芡實大﹐朱砂爲衣。凡遇疫證﹐姜湯化服一丸﹐神效。

卷二癇證

錢仲陽曰﹕小兒發病﹐因气血未充﹐神气未實﹐或爲風邪所傷﹐或爲驚怪所觸﹐亦有因妊娠時七情驚怖所致。若眼直目牽﹐口噤流涎﹐肚膨發搐﹐項背反張﹐腰脊彊勁﹐形如死狀﹐終日不醒﹐則爲痙矣。

按﹕仲陽之說﹐亦明知有痙病﹐而謂終日不醒者爲痙﹐不知痙病爲三陽表證。據幼科所稱驚癇﹐爲心肝脾肺之裏證。今反以表病腑病爲重﹐裏病髒病爲輕﹔經脈行於皮膚肌肉者爲重﹐經脈行於五內貫膈者爲輕﹔邪傷傳導之腑爲重﹐邪傷神明之髒爲輕。顚倒背謬﹐令人不解。仲陽尙爲此言﹐又安保後人之不訛傳也﹗萬密齋曰﹕癇者﹐卒然而倒﹐四肢彊直﹐目閉﹐或眼珠翻上不轉﹐口噤﹐或有咬其舌者﹐口中涎出﹐或無涎者﹐面色或靑或白﹝面色或靑或白﹐後賢仔細著眼﹐﹞或作六畜聲﹐其狀不一﹐乃小兒之惡證也。昏暈一時﹐卽醒如常矣。其發也﹐或以旬日計﹐或以月計﹐或以歲計。古人有三癇五癇之名﹐證治太多﹐似無一定之說﹐故後學不知其所從也。凡治癇之法﹐幼科所載﹐其方甚多﹐而無可取者﹐惟予家祕新方﹐名斷癇丸﹐誠治癇之神方也。

予按﹕密齋之說﹐不爲無見﹐乃私心竊喜﹐賴有斯人爲之砥柱。及考其斷癇之方﹐則皆寒涼攻伐﹐鎭墜毒劣之藥﹐予又以爲不盡然焉。夫癇者痼疾也﹐非暴病之謂。亦由於初病時﹐誤作驚治﹐輕施鎭墜﹐以致蔽固其邪﹐不能外散﹐所以畱連於膈膜之間﹐一遇風寒冷凍飲料﹐引動其痰﹐倏然而起﹐堵塞脾之大絡﹐絕其升降之隧﹐致陰陽不相順接﹐故卒然而倒。病至於此﹐其眞元之敗﹐气血之傷﹐了然在望﹐挽之不能﹐猶認作此中之邪﹐無異鐵石﹐非攻堅破壘﹐不足勝其冥頑。嗚呼﹐以嬌嫩虧歉之體﹐而猶入井下石﹐豈司命慈幼之心哉﹗因錄原方﹐以正其惑。

斷癇丸

﹝此方重墜﹐寒涼毒劣﹐用之增困﹞川黃連靑礞石石菖蒲辰朱砂蚌珍珠鐵華粉膽南星白甘遂上沈香白茯苓別以人參一錢﹐白術三錢﹐煎湯煮糊爲丸﹐豬心湯下。

通心丸

﹝本非心病﹐何用通心﹖伐及無辜﹐未可爲訓﹞辰朱砂馬牙硝明雄黃眞麝香白附子陳枳殼正川芎白茯苓揀人參川黃連金銀箔蜜丸﹐麥冬湯下。

此卽所謂斷癇丸也。予謂此等之見﹐似未離乎幼科習气。夫病至於癇﹐非稟於先天不足﹐卽由於攻伐過傷。

每見癇兒﹐無不肌肥面白﹐神慢气怯﹐卽萬氏亦謂面色或靑或白﹐豈有靑白之兒﹐能任攻伐者乎﹖只因中气素弱﹐脾不運化﹐則乳食精微﹐不化榮衛﹐而化爲痰﹐偶值寒凝﹐卽倏然而發。豈必心竅有痰而後發哉﹖若果心竅有痰﹐則已懵然一物﹐何以發過淸明如故﹖可知非痰迷心竅之證﹐誤作痰迷心竅之治﹐愈攻愈敗﹐愈發愈勤﹐不至於廢棄不止也。有識者補救尙虞不暇﹐猶敢以礞石﹑朱砂﹑珍珠﹑鐵粉之重墜﹐傷其心气﹐以甘遂大毒之物﹐損其心血﹐更加黃連之苦寒敗胃﹐𨿽有一錢之人參﹐如紅鑪點雪。後方朱砂﹑牙硝﹑雄黃﹑金箔之類﹐亦猶是也。原其意﹐不過謂重墜可以鎭心﹐苦寒可以瀉火﹐毒劣可以攻痰。此等治癇﹐無異赧王伐秦救趙﹐而周趙卒爲秦並﹐𨿽理或有說﹐而勢所不能也。故予之治癇﹐從不用治癇之方﹐而十全其十。此等之證﹐非用從治之法﹐莫能成功。其如幼科諸君﹐枋楡自足﹐髙遠厭聞﹐惟知見證治證﹐不知古哲有見痰休治痰﹐見血休治血﹐有汗勿止汗﹐逢熱莫退熱﹐喘生毋降气﹐精遺勿澀泄之訓。此蓋從治之法﹐而幼科視爲泛言﹐寄司命之責者﹐固如是乎﹗有見者毫不治痰而痰自不生﹐毫不治癇而癇自不作﹐此其所以爲神也。

卷二癇證入方

消風丸

凡治小兒諸般癇證﹐先服此丸七服。此非治癇之藥﹐用以疏散外感﹐開通經絡﹐庶後藥得以流通故耳。

南薄荷川羌活川獨活北防風明天麻荊芥穗正川芎北細辛﹝以上俱一錢﹞膽南星﹝二錢﹞上爲細末﹐煉蜜爲丸﹐重一錢一顆。每日一丸﹐薄荷﹑蘇葉湯化服﹐服完七丸﹐方服後藥。

集成定癇丸

治小兒癇證﹐從前攻伐太過﹐致中气虛衰﹐脾不運化﹐津液爲痰﹐偶然有觸﹐則昏暈卒倒﹐良久方蘇。此不可見證治證。蓋病源深固﹐但可徐圖﹐惟以健脾補中爲主﹐久服痰自不生﹐癇自不作矣。

倘系年深日久者﹐與河車八味丸間服。無不愈者。

官揀參﹝一兩切片﹐焙漧﹞漂白術﹝一兩五錢﹐切片﹐土炒﹞白雲苓﹝一兩﹐切片﹐薑汁蒸過﹐曬漧﹞眞廣皮﹝一兩﹐酒炒﹞法半夏﹝一兩﹞石菖蒲﹝五錢﹐取九節者﹐切片﹞白當歸﹝一兩﹐酒洗﹐曬﹐切﹞靑化桂﹝五錢﹐去皮﹐潯桂不用﹞杭白芍﹝一兩﹐酒炒﹞白蔻仁﹝一兩﹐酒炒﹞漂蒼術﹝一兩﹐用黑芝麻拌炒﹞南木香﹝五錢﹐忌火﹞眞龍齒﹝一兩﹐火醋淬﹐研末﹐水飛過﹐曬漧﹐取五錢﹞赤金箔﹝三十張﹞鏡面砂﹝三錢﹐研末﹐水飛﹐曬漧聽用﹞上藥各根據分兩制過﹐合爲一處﹐焙漧﹐研細末篩過﹐煉蜜爲丸龍眼核大﹐以朱砂爲衣﹐貼以金箔﹐曬漧﹐以瓷瓶收貯。每日早午晚各服一丸﹐姜湯化服。癇證未久者服此﹐倘年深日久者﹐早服河車八味丸﹐午晚服此。無力備參者﹐不用亦可。

河車八味丸

治小兒癇證﹐年深日遠﹐肝腎已虧﹐脾肺不足﹐心血耗散﹐證候不時舉發。此證總歸於虛﹐不可以爲有餘而攻逐之﹐致成不救。但以此丸早服﹐以救肝腎﹐前定癇丸午晚服﹐以寧心健脾生肺﹐則萬舉萬全﹐眞神治也。

紫河車﹝一具﹐頭生男者﹐用白礬煎湯揉洗極淨﹐用薑汁同酒煮爛﹞大地黃﹝三兩﹐薑汁﹑砂仁同酒煮爛﹞淨棗皮﹝一兩﹐炒幹﹞粉丹皮﹝五錢﹐酒炒﹞宣澤瀉﹝五錢﹐鹽水炒幹﹞嫩鹿茸﹝二兩﹐切片﹐炒幹﹞白雲苓﹝一兩五錢﹐乳汁蒸曬﹞懷山藥﹝一兩五錢﹐酒炒﹞川熟附﹝七錢五分﹐切﹐焙漧燥﹞靑化桂﹝七錢五分﹐去粗皮﹐研﹞北五味﹝一兩﹐去梗﹐炒幹﹞大麥冬﹝一兩﹐去心﹐糯米拌炒﹞上藥根據法炮制﹐和爲一處﹐焙極幹﹐研爲細末﹐煉蜜爲丸﹐龍眼核大。每早一丸﹐用淡鹽湯化服﹐以飲食壓之。午及臨臥﹐各用前定癇丸一服。

卷二癇證幼科預宜修制應用丸粟七方

消風丸

凡疏通腠理﹐淸解表邪﹐啟發皮毛﹐流利經絡﹐病之初起者用之。

方見卷二癇證門。

集成金粟丹

凡開關通竅﹐下气利痰﹐醒昏定痙﹐一切危急者用之。

方見卷二咳嗽門。

集成沆瀣丹

﹝音亢械﹞凡導滯淸熱﹐降火利膈﹐解胎毒﹐去積熱﹐通利二便用之。

方見卷二胎疾門。

瀉靑丸

凡退熱平肝﹐淸表裏﹐定痙搐﹐解煩退熱﹐表裏兩急者用之。

方見卷四啼哭門。

理中丸

凡脾虛中寒﹐面靑腹痛﹐寒嘔寒瀉﹐四肢厥冷﹐一切虛寒者用之。

方見卷二乳子傷寒之理中湯﹐加增分兩﹐炒研蜜丸﹐卽理中丸。

三仙丹

凡飲食過多﹐有形之物塡塞中焦﹐及痢疾大便不通﹐一切宜攻下者用之。

方見卷二痢疾門。

太極丸

凡遇年歲疫癘流行﹐小兒發熱昏沈﹐甚則作搐者﹐時疫也。宜用此。

方見卷二小兒時疫門。

以上七方﹐皆宜預爲修制﹐以備急需。凡古方截風定搐之藥﹐無所用之﹐不必畱意。

卷二乳子傷寒證治

幼科謂小兒八歲以前無傷寒﹐不知此語出於何經﹖夫寒風暑濕燥火﹐爲六气政令﹐乃陰陽代謝之機﹐豈傷人之物﹖只因人之髒气不足者﹐各從其類而翕受之﹐因其偏受而致病﹐所以謂六淫之邪﹐其來自天﹐決無擇人而入之理。今謂小兒八歲以前無傷寒﹐不知寒邪不傷八歲以前之幾乎﹖抑八歲以前之兒不受寒邪之傷乎﹖若謂八歲以前天癸未足﹐則八歲以後天癸仍未足﹐則應云十六歲以前無傷寒﹐又何獨以八歲爲言哉﹖夫癸腎內藏眞陽﹐與膀胱爲表裏﹐今癸水眞陽未足﹐則王水淸寒﹐故寒邪之來﹐各從其類﹐竟趨太陽寒水之經﹐以寒召寒﹐誠莫能禦﹐所以小兒傷寒爲最多。今謂其無傷寒﹐不幾令小兒之病傷寒者﹐束手待斃﹐皆死非命乎﹗非小兒無傷寒﹐因其榮血未充﹐易於生熱﹐治之不當﹐卽變而爲痙。幼科指爲驚風者﹐卽此是也。然小兒傷寒﹐貴於急治﹐但不宜發表﹐由其肌膚薄﹐腠理疏﹐恐致汗多亡陽。若能於初起之時﹐卽爲解肌﹐祛其表邪從外而出﹐則必無變痙之虞矣。

或曰﹕傷寒同一病耳﹐而乳子與小兒治各有異﹐何也﹖曰﹕乳子筋骨柔脆﹐不耐傷寒﹐初入太陽﹐卽人事昏沈﹐渾身壯熱﹐筋脈牽彊。醫不詳辧﹐誤認驚風﹐其禍立至。所以乳子傷寒貴於急治﹐故辧證不繁﹐用方宜簡﹐若遷延時日﹐則無力耐之矣。是以與小兒之傳經論治者﹐緩急不同。

其證初起﹐男體重﹐面黃而帶慘色﹐女面赤而帶慘色﹐喘急惡寒﹐口中气熱﹐呵欠頓悶﹐項急者是也。

如惡風寒﹐心偎藏其身於母懷者﹐是藏頭伏面﹐此謂表證。可與解肌﹐桂枝防風湯。

如惡熱﹐出頭露面﹐揚手擲足﹐煩渴便祕﹐掀衣气粗﹐是爲裏證﹐略疏通之﹐小柴胡湯加大黃﹐中病卽止。

如頭額冷﹐手足冷﹐口中气冷﹐面色暗淡﹐大便瀉靑﹐此爲陰證裏虛。當救其裏﹐宜理中湯。

如大熱大渴自汗﹐此表裏實熱﹐宜和解﹐柴胡白虎湯淸之。

又有先傷風寒﹐後傷飲食﹐或先停飲食﹐後感風寒﹐名夾食傷寒。其證壯熱頭痛﹐噯气腹脹﹐大便酸臭﹐畱連不解﹐大柴胡湯下之。體素弱者﹐猩猩散。

卷二乳子傷寒證治入方

桂枝防風湯

治半周一歲以至三五歲幼兒﹐傷寒初起﹐惡寒發熱﹐體重面黃﹐或面白喘急﹐口中气熱﹐呵欠頓悶﹐速以此方解散肌肉之邪。此方有汗能止﹐無汗能發﹐不致過汗亡陽﹐爲幼科解表之第一方。

嫩桂枝﹝一錢半﹞杭白芍﹝二錢﹞北防風﹝一錢半﹞老生薑﹝一錢﹞大紅棗﹝五枚﹞炙甘艸﹝一錢﹞上作一劑﹐水煎﹐熱服。有痰﹐加北芥子一錢﹔有嘔吐﹐加陳皮﹑半夏各一錢﹔熱多﹐加柴胡一錢﹔胸緊气急﹐加枳殼﹑桔梗各一錢。

小柴胡湯加大黃

治小兒裏熱惡熱﹐出頭露面﹐揚手擲足﹐煩渴燥糞﹐掀衣气粗﹐微利之。

官揀參﹝七分﹞北柴胡﹝一錢半﹞片黃芩﹝一錢﹞法半夏﹝一錢﹞炙甘艸﹝五分﹞錦莊黃﹝一錢﹞生薑三片﹐紅棗三枚爲引﹐水煎﹐熱服。

理中湯

治陰證裏虛﹐頭額冷﹐手足冷﹐口中气冷﹐面色暗淡﹐大便泄靑。

官揀參﹝一錢﹞漂白術﹝二錢﹞炮姜炭﹝一錢五分﹞炙甘艸﹝一錢﹞大棗三枚爲引﹐水煎濃﹐涼冷服。

柴胡白虎湯

治表裏皆熱﹐大熱大渴自汗。

官揀參﹝一錢﹞熟石膏﹝二錢﹞淨知母﹝一錢﹞北柴胡﹝一錢﹞炙甘艸﹝一錢﹞合一劑﹐用早粳米一撮爲引﹐水煎﹐熱服。

大柴胡湯

治夾食傷寒﹐其證壯熱頭痛﹐噯气腹脹﹐大便酸臭﹐延綿不解。

北柴胡﹝一錢五分﹞錦莊黃﹝一錢﹞法半夏﹝一錢﹞赤芍藥﹝一錢﹞小枳實﹝一錢二分﹞生薑三片﹐大棗一枚爲引﹐水煎。熱服。

惺惺散

治小兒眞元不足﹐气血怯弱﹐內傷外感﹐熱不能受。

官揀參﹝一錢﹞漂白術﹝一錢五分﹞白雲苓﹝一錢﹞白芍藥﹝一錢﹞芽桔梗﹝一錢﹞天花粉﹝一錢﹐酒炒﹞北細辛﹝五分﹞正川芎﹝一錢﹞北防風﹝一錢﹞生薑三片﹐紅棗三枚爲引﹐水煎﹐熱服。

卷二乳子傷寒證治小兒傷寒類治

﹝出程鳳雛《慈幼筏》﹞帝曰﹕人傷於寒﹐而傳爲熱﹐何也﹖岐伯曰﹕夫寒盛則生熱也。帝曰﹕今夫熱病者﹐皆傷寒之類也。小兒八歲以後﹐气血充足﹐經脈完固﹐傷寒與大人同治。仍自表達裏﹐先皮毛﹐次肌肉﹐次筋骨﹑腸胃﹐絲毫不爽。

其始也﹐先從太陽寒水一經﹐有惡風惡寒﹐頭痛脊彊等證。寒郁皮毛﹐是爲在表。脈浮緊無汗爲傷寒﹐麻黃湯發之﹐得汗而解﹔脈浮緩有汗爲傷風﹐以桂枝湯散之﹐汗止而解。

﹝疏﹞太陽經在最外一層﹐故邪入皮毛﹐卽先傷之。皮毛不能傳變﹐由太陽之絡脈傳入本經﹐而後內入諸經也。邪客皮毛﹐卽玄府閉﹝汗孔也﹞。人身臟腑之气﹐無刻不與外气通﹐通故和暢﹔玄府閉則內气不能發泄而生熱﹐非風寒能變熱也。此時但發其皮毛﹐玄府開而邪隨汗散矣。麻黃﹑桂枝汗皮毛之方﹐非解中之藥也。若表不解﹐熱積而日甚﹐從本經反而之內﹐及各經之井榮兪合交會之處﹐則熱傳於他經﹐而各經並見矣。﹝經脈所出爲井﹐所澑爲滎﹐所注爲兪﹐所入爲合﹐十二經脈莫不皆然。﹞太陽旣罷﹐無頭痛惡寒﹐脈又不浮﹐爲表證罷而在中﹐乃陽明少陽之間。脈不浮不沈﹐而在乎肌肉之間﹐皮毛之下。然有二焉﹕若微洪而長﹐陽明脈也﹐外證鼻幹不眠﹐用葛根解肌﹔脈弦而數﹐少陽脈也﹐外證脇痛﹑耳聾﹑口苦﹐寒熱往來﹐以小柴胡湯和之。蓋陽明少陽﹐不從標本﹐從乎中治。若有一毫惡寒﹐邪尙在表﹐𨿽入中﹐還當兼散邪。

﹝疏﹞肌肉不能傳變﹐肌肉之中皆經絡也。經絡謂之中﹐裏則臟腑﹐表則皮毛。臟腑之气血﹐惟經絡傳達﹔外邪之壅熱﹐亦惟經絡傳變。故陽明少陽皆從中治。中者﹐經病也﹐非胃與膽病也﹝陽明屬胃﹐少陽屬膽﹐皆外之經絡受病﹐非內之胃與膽病也。﹞經病用和解﹐必由汗散﹐然非開發皮毛之法矣。蓋邪初客表﹐經中陰津受傷﹐但啟其毛竅而汗自通﹔及熱傳中經﹐血液燔灼﹐竅𨿽啟﹐而汗爲熱隔﹐不能外達。庸工不知﹐尙用風熱之藥﹐以發其表﹐益助熱而耗陰﹐汗源漧涸﹐究竟不得汗而斃者多矣。仲景和解只淸解熱邪﹐而津液自存﹐陰汗旣充﹐湧出肌表﹐而外邪自然煥散。此養汗以開玄府﹐與開玄府而出汗者﹐迥乎不同也。

邪在陽明則解肌﹐邪在少陽則和解。然病猶未退﹐旣爲傳裏實熱﹐脈不浮而沈﹐按之筋骨之間﹐所謂陽明胃腑病也﹐與經病不同﹝陽明經病已罷﹐至此傳入於胸中之胃腑矣。﹞若脈沈實有力﹐外證不惡風寒而反惡熱﹐譫語大渴﹐六七日不大便﹐皆腸胃燥實致之﹐輕則大柴胡湯﹐重則三承气﹐大便通而熱退矣。

﹝疏﹞熱邪入裏﹐驅出爲難﹐故就大便通泄﹐從其近也。得汗而經邪從汗解﹐非汗爲害﹐而欲驅之也。便矢而腑邪從矢出﹐非矢爲難而欲攻之也﹝矢與糞同。﹞醫不察此﹐但知消克瀉下之法﹐始終禁絕飲食﹐求一便矢爲能事﹐殊可笑矣﹗寒邪直入三陰之經﹐名曰直中。乃三陽主气衰﹐無熱拒寒也。故初起卽手足厥冷﹐或戰栗蜷臥﹐不渴﹐或腹痛嘔吐泄瀉﹐或口吐涎沫﹐面如刀刮﹐不發熱而脈沈遲無力。此不從陽經傳入同治之例﹐更當外證何如。輕則理中湯﹐重則姜附湯﹑四逆湯治之。

﹝疏﹞傷寒者﹐由皮毛經絡而後入臟腑。初𨿽惡寒發熱﹐而終爲熱證﹐其人必素有火者﹔直中臟腑﹐始終惡寒而並無發熱等證﹐其人必素無火者。一則發表攻裏﹐一則溫中散寒﹐兩途判然明白。證有反常者﹐如發熱面赤煩躁﹐揭去衣被﹐飲冷脈大﹐非陽證乎﹖然投涼藥而死者﹐何也﹖內有伏陰也。切其脈﹐不論浮沈大小﹐必指下無力﹐按之筋骨之間皆然﹐甚者服一切茶湯及藥皆吐﹐此陰盛格陽﹐乃白通湯加人尿豬膽汁證。仲景將傳經﹑直中並論﹐正謂有陰證似陽﹐陽證似陰耳。如太陽證頭疼發熱﹐當脈浮而反沈﹐又似少陰矣﹐故用麻黃附子細辛湯﹔少陰證脈沈﹐應無熱而反發熱﹐又似太陽矣﹐須用甘艸漧薑附子湯。陰證四肢厥逆﹐而陽證亦有厥逆﹐此四逆湯與四逆散不同也﹔陰證下利﹐陽證亦有漏底﹐此理中湯與黃龍湯不同也。

卷二乳子傷寒證治傷寒總括五法

一曰發表﹐其證脈浮發熱﹐身痛惡寒﹐脊項彊﹐气喘咳嗽﹐頭痛﹐四肢拘急﹐口舌和﹐脈不沈﹐口不渴﹐大小便如常﹐方主麻黃﹑桂枝﹑靑龍之屬﹔一曰解肌﹐脈尺寸俱長﹐目痛鼻幹﹐漱水不欲咽﹐方主葛根湯﹐升麻﹑葛根之屬﹔一曰和解﹐脈不浮不沈﹐往來寒熱﹐嘔吐脇痛﹐胸前脹滿﹐耳聾﹐頭汗盜汗﹐目眩口苦﹐方主小柴胡﹑大柴胡之屬﹔一曰攻裏﹐脈至沈而有力﹐潮熱惡熱﹐腹痛﹐下利轉失气﹐手足心腋下有汗出﹐咽漧齒燥﹐目不明﹐譫語發狂﹐小腹滿﹐下利淸黃水﹐不得眠﹐小便多﹐自汗﹔外證頭痛發熱俱罷﹐方主白虎﹑小承气﹑六一﹑順气之屬﹔一曰救裏﹐脈沈無力﹐下利淸谷﹐小便淸長﹐四肢厥冷﹐嘔吐淸水涎沫﹐背惡寒﹐蜷臥多眠﹐囊縮﹐爪甲靑﹐吐蛔﹐漧嘔舌捲﹐手足拘急﹐身體痛如被杖﹐方主理中﹑四逆﹑眞武﹑白通之類。

卷二乳子傷寒證治入方

麻黃湯

治太陽經寒傷榮﹐發熱無汗惡寒。

淨麻黃嫩桂枝光杏仁炙甘艸﹝各等分﹞水煎﹐熱服。得汗而解。

桂枝湯

治太陽經風傷衛﹐發熱自汗惡風。

嫩桂枝﹝一錢五分﹞杭白芍﹝二錢﹞老生薑﹝一錢五分﹞大紅棗﹝五枚﹞炙甘艸﹝一錢﹞水煎﹐熱服。仍得微汗﹐不可大汗。

大靑龍湯

治太陽證見風脈。

淨麻黃熟石膏﹝各三錢﹞嫩桂枝﹝一錢﹞光杏仁﹝五枚﹞炙甘艸﹝四錢﹞老生薑﹝一片﹞大紅棗﹝一枚﹞水煎﹐溫服。惟恐汗多。

太陽證而見風脈﹐是有頭痛身熱﹐無汗惡寒﹐但脈不緊而緩﹐爲傷寒兼中風之候﹐故合麻黃﹑桂枝用之。風寒外盛﹐則人身之陽郁爲內熱﹐石膏所以加也。曰大靑龍﹐言其行雲致雨之速。然苟不善用﹐則亡陽之禍﹐變爲筋惕肉矣﹐可不愼哉﹗

小靑龍湯

治表不解﹐心下有水气﹐漧嘔﹐或咳﹐或噎﹐或喘。

淨麻黃嫩桂枝白芍藥制半夏﹝以上各一錢二分﹞炙甘艸白漧薑北細辛﹝各五分﹞北五味﹝十二粒﹞水煎﹐溫涼得所﹐徐服。

表不解者﹐頭痛身熱尙在也。渴時飲水過多﹐故心下有水气。咳噎喘者﹐水寒射肺也。有聲無物曰漧嘔。

此方麻﹑桂﹑艸發表﹐夏﹑辛﹑姜散水气﹐芍藥和陰血﹐五味收肺气﹐所謂靑龍者﹐東方木神﹐主發育萬物之義。

葛根湯

治陽明胃經﹐目痛鼻幹不眠。

粉漧葛﹝一錢五分﹞赤芍藥嫩桂枝炙甘艸﹝各六分﹞淨麻黃﹝去節﹐一錢﹞鮮蔥白﹝三莖﹞老生薑﹝一片﹞大棗﹝一枚﹞淨水煎﹐熱服。如惡寒﹐加麻黃﹔惡風﹐加桂枝。如正陽明腑病﹐不惡寒﹐有汗而渴﹐當用白虎湯。

升麻葛根湯

治邪在陽明經﹐無汗惡寒發熱。

綠升麻粉漧葛赤芍藥炙甘艸淨水煎﹐熱服。

此方疏表去寒﹐和血調气﹐故爲痘家之用。

惺惺散

方見前乳子傷寒門。

小柴胡湯

治少陽膽經﹐耳聾﹐脇痛﹐寒熱往來﹐口苦。

北柴胡﹝三錢﹞官揀參片黃芩法半夏炙甘艸﹝各一錢﹞生薑﹝一片﹞大棗﹝一枚爲引﹞水煎服。

按﹕此經無出入之路﹐不可汗下﹐止此湯和解之﹐如兼陽明證﹐本方加葛根﹑芍藥﹔如尙有惡寒等證﹐用大柴胡湯。

太陽經表之表也﹐行身之背﹔陽明經表之裏也﹐行身之前﹔少陽經半表半里也﹐行乎兩脇之旁。過此則少陰﹑太陰﹑厥陰﹐俱入髒爲裏。

大柴胡湯

治表癥未除﹐裏證又急﹐汗下兼行。

北柴胡﹝一錢五分﹞片黃芩﹝一錢﹞白芍藥﹝一錢﹞法半夏﹝八分﹞錦莊黃﹝七分﹞小枳實﹝四分﹞老生薑﹝三片﹞大紅棗﹝一枚﹞水煎﹐空心熱服。

白虎湯

治身熱大渴而有汗﹐脈洪大者。無渴者不宜。

熟石膏﹝三錢﹞淨知母﹝二錢﹞炙甘艸﹝一錢﹞晚粳米﹝一撮﹞淨水煎濃﹐熱服。

邪入於裏﹐內有實熱﹐故惡熱﹐熱越故有汗﹐裏燥故有渴﹐邪盛故脈大﹐邪在陽明故脈長。白虎者﹐西方金神也。名此者﹐欲秋金之令行﹐而夏火之炎息耳。此暑月熱病發熱正方。石膏寒中之藥﹐淡而辛﹐能汗能利﹐必其人有大汗而渴﹐齒燥﹐脈洪長可用。若無汗﹐脈虛而不洪長﹐或重按全無﹐𨿽壯熱口渴﹐象白虎證﹐此脾胃气虛﹐元陽不足﹐誤服必死。

調胃承气湯

治太陽陽明﹐不惡寒﹐反惡熱﹐大便祕結而嘔﹐日晡潮熱。

錦莊黃﹝三錢﹞白芒硝﹝二錢﹞炙甘艸﹝一錢﹞生薑五片﹐水煎﹐熱服。

大承气湯

治陽明太陰﹐譫語﹐五六日不大便﹐腹痛煩渴﹐並少陰舌漧口燥﹐日晡發熱﹐脈沈實者。

錦莊黃﹝五錢﹞川濃朴﹝二錢﹞小枳實﹝二錢﹞白芒硝﹝三錢﹞老生薑﹝五片﹞用水煎滚﹐熱服。

小承气湯

治六七日不大便﹐腹脹滿悶﹐病在太陰﹔無表證﹐汗後不惡寒﹐潮熱狂言而喘者。

錦莊黃﹝三錢﹞川濃朴﹝二錢﹞小枳實﹝二錢﹞淨水煎濃滚﹐熱服。

桃仁承气湯

治外證已解﹐大便黑﹐小便利﹐爲瘀血證。

錦莊黃﹝二錢五分﹞白芒硝﹝一錢五分﹞嫩桂枝﹝一錢﹞光桃仁﹝十粒﹞炙甘艸﹝一錢﹞水煎滚熱﹐空心服。

凡用三承气者﹐須以手按病患﹐自胸至小腹﹐果有硬處﹐手不可近﹐又看其舌之燥滑何如。然後分別當急下者﹐宜大承气湯﹔可少與者﹐宜小承气湯﹔宜微和胃气者﹐調胃承气湯。此以仲景聖法用之也。

小建中湯

治傷寒腹中急痛﹐陰陽相乖。

嫩桂枝﹝一錢﹞白芍藥﹝二錢﹞炙甘艸﹝一錢﹞新餳糖﹝五匙﹞老生薑﹝五片﹞大紅棗﹝三枚﹞淨水濃煎﹐半饑服。

陰證腹痛﹐不大便﹐桂枝芍藥湯﹔腹痛甚﹐桂枝大黃湯﹔腹痛自利﹐小便淸白﹐宜四逆﹑理中。

黃建中湯

治傷寒汗後身痛﹐脈遲弱者。

炙黃﹝一錢五分﹞炒白芍﹝二錢﹞靑化桂﹝一錢﹞炙甘艸﹝一錢﹞老生薑﹝五片﹞大紅棗﹝五枚﹞煎好﹐入餳糖三匙﹐再煎一沸服。若微溏泄者﹐或嘔者﹐皆不用。

汗多耗損陰气﹐不能榮養筋骨﹐故痛﹐陽虛故脈遲﹐汗後故脈弱。此乃創建中气﹐使生長榮衛﹐通行津液﹐則表不虛﹐而身痛自愈。

理中湯

治太陰卽病﹐自利不渴﹐寒多腹痛。

人參片﹝二錢﹞漂白術﹝三錢﹞炮漧薑﹝一錢﹞炙甘艸﹝一錢﹞淨水濃煎﹐溫涼徐服。

眞武湯

治汗發過多﹐心下悸﹐頭眩﹐身﹐振振欲擗地者。

熟附片白芍藥白雲苓﹝各二錢﹞漂白術﹝一錢五分﹞老生薑﹝二錢﹞淨水濃煎﹐溫涼得中服。

心亡津液﹐腎气欲上而淩心﹐故悸﹔汗多亡陽﹐虛邪內動﹐故眩欲擗地。眞武者﹐北方之神﹐能司水火﹐不使蛟龍起陸者也。

白通湯

治少陰下利﹐無脈。

熟附子﹝三錢﹞白漧薑﹝一錢五分﹞鮮蔥白﹝三莖﹞淨水濃煎﹐冷服。

少陰主禁固二便﹐寒邪居之﹐則失其權矣﹐故下利。蔥白所以通陽气也﹐姜附所以散陰寒也﹐能散能通﹐差足盡少陰之職。服此湯利不止﹐復厥逆無脈﹐漧嘔而煩﹐卽加童便半杯﹐豬膽汁五匙服之。脈微續者生﹐脈暴出者死。

麻黃附子細辛湯

治少陰病﹐始得發熱﹐脈沈。

淨麻黃﹝三錢﹞熟附片﹝三錢﹞北細辛﹝一錢﹞淨水煎濃﹐溫冷服。

病發於陰﹐當無熱﹐有熱者﹐乃太陽經表裏相傳之證也。少陰虛﹐則太陽之邪由絡直入﹐其不盡入者﹐畱爲表熱﹐故用麻黃以發汗﹐辛﹑附以溫中﹐中外互攻﹐而賊邪自服矣。

四逆湯

治陽气亢極﹐血脈不通﹐四肢厥逆在臂脛之下。若陰證則上過乎肘﹐下過乎膝矣。

北柴胡白芍藥小枳實炙甘艸﹝等分﹞淨水濃煎﹐遠熱服。

陽邪傳入於陰﹐裏有結熱﹐陽不能伸於四末﹐故四逆而不溫﹐用枳實所以破結气而除裏熱﹐用柴胡所以升發眞陽而回四逆﹐甘艸和不調之气﹐芍藥收失位之陰。夫傷寒以陽爲主﹐四逆則有陰進之象﹐若用苦寒下之﹐必致陽益虧失﹐故用此方。

甘艸瀉心湯

治呃逆脈洪大﹐心火上奔﹐肺不得納。

炙甘艸﹝二錢﹞正川連﹝五分﹞法半夏﹝一錢﹞片黃芩﹝一錢﹞官揀參﹝一錢﹞白漧薑﹝一錢﹞老生薑﹝一錢﹞大紅棗﹝五枚﹞淨水濃煎﹐對人參湯服。

胃寒呃逆﹐脈微細﹐漧薑﹑半夏﹑丁香﹑柿蒂治之﹔若因失下﹐大便實者﹐小承气湯治之。

玄參升麻湯

治發咽痛。

黑玄參﹝一錢五分﹞綠升麻﹝一錢﹞炙甘艸﹝一錢﹞淨水濃煎﹐熱服。

陽毒升麻湯

治赤狂言﹐吐膿血。

綠升麻﹝一錢五分﹞眞犀角﹝一錢﹞鮮射幹﹝一錢﹞片黃芩﹝一錢﹞官揀參﹝一錢﹞炙甘艸﹝八分﹞淨水濃煎﹐對人參湯熱服。

陽證誤溫﹐當汗失汗﹐當下失下﹐或下早邪熱入胃﹐或下遲熱畱胃中﹐皆致發。赤者二方可治﹐紫黑必死。

世有內傷發者﹐胃气極虛﹐一身之火﹐浮游於外﹐宜補以降之﹐此證人多不識。

桃仁湯

治狐惑聲啞。

光桃仁﹝二十粒﹞槐花子﹝二錢﹞陳艾葉﹝一錢﹞大紅棗﹝三枚﹞淨水久煎極濃﹐空心熱服。

狐惑者﹐失汗所致﹐食少胃空﹐虫咬其髒﹐則上唇生瘡爲惑﹐虫食其肛﹐則下唇生瘡爲狐。其候齒燥聲啞惡食﹐面目乍赤乍白乍黑﹐舌上白苔﹐唇黑﹐四肢沈重﹐喜眠。服此須臾﹐以黃連犀角湯淸之。

黃連犀角湯

服桃仁湯後服此。

眞犀角﹝三錢﹞正川連﹝二錢﹞肥烏梅﹝四个﹞南木香﹝三分﹞淨水濃煎﹐磨木香衝服。

雄黃銳散

治虫食肛狐惑證。

明雄黃光桃仁幹苦參正川連靑葙子﹝各等分﹞爲末﹐艾汁和勻如小指尖大﹐綿裹﹐納入穀道中﹐日易之。

牛蒡根湯

治發汗不透﹐餘毒在心包絡﹐今瘥後昏沈﹐甚至手足搐搦﹐或寒或熱。

牛蒡根淨麻黃川牛膝制南星﹝各六錢﹞上爲末。每服五分﹐好酒調下﹐日三服。

牡蠣澤瀉湯

治前證腰以下浮腫者。

左牡蠣宣澤瀉甜葶藶天花粉﹝等分﹞上爲細末。每服一錢﹐米飲調下。

黃龍湯

治發熱不退﹐或寒熱往來。

北柴胡﹝三錢﹞炒黃芩赤芍藥炙甘艸﹝各二錢﹞老生薑﹝三片﹞大紅棗﹝三枚爲引﹞水煎熱服。

卷二傷風證治

經曰﹕風爲百病之長﹐淸淨則肉腠閉拒﹐𨿽有大風苛毒﹐弗之能害。否則天有八風﹐乘虛感襲。又曰﹕賊風虛邪﹐避之有時。賊風者﹐如立春日起﹐肝木王七十二日﹐西風爲賊邪﹐金克木也﹔立夏日起﹐心火王七十二日﹐北風爲賊邪﹐水克火也﹔立秋日起﹐肺金王七十二日﹐南風爲賊邪﹐火克金也﹔立冬日起﹐腎水王七十二日﹐西南風爲賊邪﹐土克水也﹔三﹑六﹑九﹑十二月﹐脾土每季王一十八日﹐東風爲賊邪﹐木克土也。此對衝之風﹐最能傷人﹐然中气足﹐腠理密者﹐始能無害。其所以受邪致病者皆怯弱之體﹐故風邪得以乘之。或有不愼而感受者﹐頓然頭痛鼻塞﹐呵欠喘急﹐身熱脈浮者是也。蓋肺主皮毛﹐風入皮毛﹐多爲咳嗽﹐其指紋紅紫而長﹐外感候也。復有傷風自利﹐腹脹而手足冷者﹐脾怯也﹐當與和脾而兼發散。有潮熱多睡﹐气粗嘔吐﹐乳食不消﹐大便黃白而嗽者﹐脾肺受寒﹐不能受納而吐也。若傷風多淚﹐脇痛目腫而咳者﹐兼肝證也﹔舌苦面赤﹐汗流而嗽者﹐兼心證也﹔面黃唇腫﹐少食惡心﹐兼脾證也﹔面白眶腫﹐上气喘急﹐爲肺本病也﹔嗽而腰疼者﹐兼腎證也。

卷二傷風證治入方

人參敗毒散

﹝人參無力措辦者﹐不用亦可﹞治小兒四時感冒﹐以及傷風咳嗽。凡咳嗽痰不應者﹐每日二服﹐不拘劑數﹐以痰豁爲度。

官揀參﹝五分﹞白桔梗陳枳殼正川芎甘艸白雲苓川羌活川獨活信前胡北柴胡北防風荊芥穗﹝各一錢﹞生薑一小片爲引﹐水煎﹐熱服。忌油。

脾怯者﹐倍云苓﹐加懷山﹑扁豆﹔脾肺寒者﹐倍云苓﹐加白術﹑懷山﹑藿梗﹔兼肝證﹐倍柴胡﹐加白芍﹐微加靑皮﹔兼心證﹐倍獨活﹐加連翹﹑木通﹔兼脾證﹐加六曲﹑山楂﹑麥芽﹔兼肺證﹐倍枳殼﹐加北芥子﹔兼腎證﹐倍獨活。

卷二傷暑證治

經曰﹕因於暑汗﹐煩則喘滿﹐靜則多言﹐體若燔炭﹐汗出而散。又曰﹕气盛身寒﹐得之傷寒﹔气虛身熱﹐得之傷暑。嬰兒之患﹐夏秋爲甚﹐蓋火土旺於長夏﹐正當金水受傷。稚陽陰微﹐已失天和﹐加之暑熱﹐陽气浮於外﹐生冷戕於中﹐夏失長養﹐則不能生金而病於暑。然有中暑而病者﹐有因暑而致病者﹐𨿽病有不同﹐而總由於暑。故其爲病有陰陽二證﹕曰陰暑﹐曰陽暑。治由冰炭﹐不可不辧也。

陰暑者﹐因暑而受寒也。凡膏粱之兒﹐畏暑貪涼﹐不避寒气﹐又或居深堂廣廈﹐或乍熱乍寒之時﹐不謹衣被﹐以致寒邪襲於肌表。其證頭痛無汗惡寒﹐身體拘急﹐四肢酸疼。此以暑月受寒﹐𨿽名陰暑﹐卽傷寒也。治宜溫散﹐五積散﹑淸暑益气湯。不惡寒而發熱者﹐人參白虎湯﹐熱退後﹐用調元生脈散補之。

又有不愼口腹﹐過食生冷瓜果﹐涼茶冷水﹐以致寒涼傷髒﹐而爲嘔吐瀉利腹痛等證。此亦因暑受寒﹐寒邪在內﹐治以溫中爲主﹐加味五苓散﹐不應﹐理中湯。

陽暑者﹐藜藿之兒有之。常在烈日之中﹐坐於熱地之上﹐澡浴寒澗之內。其證發熱頭痛﹐煩躁﹐大渴大汗﹐脈洪滑﹐大便幹結﹐小便赤痛者﹐白虎湯﹔脈虛﹐煩渴而少气者﹐人參白虎湯﹔若眩暈者﹐生脈散﹔兼吐瀉者﹐薷苓湯。

凡治暑證﹐最當辧其陰陽寒實。若外中熱邪﹐內亦煩躁而熱者﹐此表裏俱熱﹐方是陽證﹐治宜淸補如前。

若脈虛無力﹐或爲惡寒背寒﹐或爲嘔惡﹐或爲腹痛泄瀉﹐或四肢鼻尖微冷﹐或不喜涼茶冷水﹐或息促气短﹐無力以動之類﹐皆陽中之陰證也。凡見此類﹐但當專顧元气﹐四君子爲主治﹐或理中湯加芍藥。若虛寒甚者﹐則捨時令而從證﹐附桂在所必用﹐切不可因暑熱之名﹐而執用寒涼解暑﹐則禍不可勝言矣。

卷二傷暑證治入方

五積散

治陰暑受寒﹐頭痛無汗惡寒﹐身體拘急﹐四肢酸疼﹐以此溫散之。

香白芷眞廣皮川濃朴芽桔梗陳枳殼正川芎杭白芍白雲苓漂蒼術大當歸制半夏嫩桂枝黑炮姜炙甘艸生薑三片﹐紅棗三枚﹐水煎服。

淸暑益气湯

治傷暑煩熱﹐自汗口渴﹐畏寒發熱者。

官揀參﹝六分﹞炙黃﹝一錢﹞漂白術﹝一錢﹞六神曲﹝五分﹞宣澤瀉﹝五分﹞川黃柏﹝五分﹞杭靑皮﹝五分﹞粉漧葛﹝一錢﹞北五味﹝三分﹞炙甘艸﹝五分﹞生薑一片﹐大棗三枚爲引﹐水煎﹐熱服。

人參白虎湯

治中暑不惡寒而發熱者。

官揀參﹝一錢﹞熟石膏﹝二錢﹞淨知母﹝一錢﹞炙甘艸﹝一錢﹞晚粳米﹝五錢﹞水煎﹐熱服口渴甚﹐加麥冬一錢﹐北五味五分。

調元生脈散

平肝木﹐益脾土﹐瀉邪火﹐補元气。小兒要藥。

官揀參﹝一錢﹞炙黃﹝二錢﹞大杭冬﹝一錢﹞北五味﹝三分﹞炙甘艸﹝一錢﹞生薑三片﹐大棗三枚﹐大煎﹐溫服。

加味五苓散

治暑証之要藥也。

漂白術﹝二錢﹞白雲苓﹝二錢﹞結豬苓﹝二錢﹞宣澤瀉﹝二錢﹞靑化桂﹝一錢﹞藿香梗﹝一錢﹞宣木瓜﹝一錢﹞西砂仁﹝一錢﹞生薑一片﹐大棗一枚﹐燈芯十莖引﹐水煎﹐熱服。

理中湯

治陰暑嘔吐﹐瀉利腹痛。

官揀參﹝三錢﹞漂白術﹝三錢﹞黑炮姜﹝一錢五分﹞炙甘艸﹝二錢﹞大棗三枚引﹐水煎。溫服。

白虎湯

治陽暑發熱﹐頭痛煩躁﹐大渴大汗﹐脈洪實﹐大便祕結﹐小便赤痛。

熟石膏﹝三錢﹞淨知母﹝二錢﹞炙甘艸﹝一錢﹞晚粳米﹝一兩﹞水一碗﹐先煎米熟﹐納後三味同煎﹐滚熱服。

生脈散

固中气﹐淸火熱﹐保肺金。

官揀參﹝一錢﹞大杭冬﹝三錢﹞北五味﹝七分﹞水煎極濃﹐溫服。

薷苓湯

治陽暑脈虛﹐兼吐瀉。

漂白術﹝二錢﹞陳香薷﹝一錢五分﹞白雲苓﹝二錢﹞結豬苓﹝二錢﹞宣澤瀉﹝二錢﹞靑化桂﹝一錢﹞白扁豆﹝一錢五分﹞川濃朴﹝一錢﹞炙甘艸﹝五分﹞生薑一片﹐大棗一枚﹐燈芯十莖引﹐水煎服。

四君子湯

方見三卷瘧疾門。

理中湯加芍藥

治傷暑腹痛泄瀉。

卽本方加炒白芍藥一錢五分。

卷二傷濕證治

經曰﹕諸濕腫滿﹐皆屬於脾。又曰﹕風雨則傷上﹐淸濕則傷下。是濕之爲病﹐有出於天气者﹐雨露是也﹔有出地气者﹐泥水是也﹔有出飲食者﹐酒漿生冷是也﹔有出人事者﹐汗衣臥濕﹐如小兒澡浴﹐糞穢﹐衣褓不幹﹐皆是也。然所因𨿽異﹐悉由乎脾气之虛﹐而辧治之法﹐其要惟二﹕一曰濕熱﹐一曰寒濕盡之矣。病而發熱者﹐謂之濕熱﹔病而多寒者﹐謂之寒濕。濕熱之治﹐宜淸宜利﹐熱去濕亦去也﹔寒濕之治﹐宜燥宜溫﹐非溫不能燥也。

一濕熱證﹕其證發熱身痛﹐多煩渴﹐小便赤澀﹐大便祕結﹐脈見洪滑﹐方是熱證。宜利宜淸﹐柴苓湯﹑茵陳飲。如果濕熱之甚﹐或元气壯而兼祕結不通者﹐方可推蕩之﹐集成沆瀣丹。

一寒濕證﹕惟脹滿泄瀉嘔吐﹐皆寒濕之病也。凡小兒喜弄冷水﹐坐臥濕地。其證頭痛身重﹐寒熱往來﹐宜胃苓湯。如兼嘔吐﹐加藿香﹑砂仁。如因中濕浮腫者﹐胃苓湯合五皮湯。如不效﹐必用溫補﹐俟陽气漸復﹐則陰邪始退﹐如理中湯﹑八味丸﹐宜擇用之。

凡脾虛多病濕﹐內因酒面停滯﹐嗜瓜果﹐喜生冷﹑燒炙甘肥﹐以致濕熱壅溢而爲病者﹐此內因也﹔復有坐臥濕地﹐霧露陰雨所客﹐澡浴爲風所閉﹐涉水爲濕所郁﹐郁於肌腠則發黃﹐此濕由外生。可見內外所感﹐皆由脾气虛弱﹐而濕邪乘而襲之。中濕髮黃者﹐茵陳五苓散﹔不效﹐六君子湯燥裏而黃自退。

卷二傷濕證治入方

柴苓湯

治中濕惡熱如瘧。

官揀參﹝一錢﹞北柴胡﹝一錢五分﹞枯黃芩﹝一錢﹞法半夏﹝一錢﹞漂白術﹝一錢﹞結豬苓﹝一錢﹞宣澤瀉﹝一錢﹞上靑桂﹝五分﹞白雲苓﹝一錢﹞炙甘艸﹝五分﹞生薑三片﹐大棗三枚﹐水煎﹐熱服。

茵陳飲

治中濕髮黃作熱﹐大小便澀。

茵陳蒿﹝二錢﹞黑山梔﹝一錢五分﹞赤茯苓﹝一錢﹞甜葶藶﹝一錢﹞小枳實﹝五分﹞生甘艸﹝五分﹞燈芯十莖﹐水煎﹐食前服。

沆瀣丹

方見卷二胎疾門。

胃苓湯

治中濕頭重體重﹐往來寒熱﹐和水土﹐調脾胃。

漂蒼術﹝二錢﹞炒濃朴﹝一錢﹞廣陳皮﹝一錢炒﹞白術﹝一錢﹞白雲苓﹝一錢﹞結豬苓﹝一錢﹞宣澤瀉﹝一錢﹞炙甘艸﹝五分﹞上靑桂﹝五分﹞生薑三片﹐水煎﹐食前服。

五皮散

此方合胃苓湯﹐專治浮腫﹐神效。

生薑皮大腹皮茯苓皮桑白皮五加皮﹝以上各二錢﹞燈芯十莖﹐大棗三枚爲引﹐水煎﹐空心服。

理中湯

方見卷二傷暑門。

八味地黃湯

方見卷一保產門。

茵陳五苓散

治中濕髮黃。

茵陳蒿﹝二錢﹞漂白術﹝一錢﹞白雲苓﹝一錢五分﹞結豬苓﹝一錢﹞宣澤瀉﹝一錢﹞靑化桂﹝五分﹞炙甘艸﹝五分﹞生薑三片﹐大棗三枚爲引﹐水煎服。

六君子湯

方見卷二非搐門。

卷二霍亂證治

經曰﹕足太陰厥气上逆則霍亂。又曰﹕不遠熱則熱至﹐熱至則身熱﹐吐下霍亂。夫霍亂之病﹐起於倉卒﹐其證揮霍擾亂﹐無有寧止﹐故名霍亂。多因夾食傷寒﹐陰陽乖隔﹐上吐下瀉﹐而煩躁悶亂者是也。蓋人有三焦﹕上焦受納水谷﹐主入而不主出﹔中焦腐化水谷﹐流行於五臟六腑﹔下焦分別水谷﹐主出而不主納。故邪在上焦則吐﹐邪在下焦則瀉﹐邪在中焦則上吐下瀉。凡霍亂得吐瀉﹐則邪气上下得出﹐斯無苦也﹔陳出盡﹐而吐瀉自止。乃有上不得吐﹐下不得瀉﹐爲幹霍亂﹐又名絞腸痧。其病因脾胃之邪無從而出﹐若加喘滿作搐者﹐十不救一。其有上吐下瀉者﹐當分寒熱而治之﹐亦宜止其乳食﹐恐其增痰也。故霍亂飲米湯必死﹐以其助胃邪故也﹐宜藿香正气散。

有先瀉後吐者﹐乃脾胃虛寒﹐故先瀉白水﹐而吐亦不多﹐口气緩而神色慢﹐額上有汗﹐六脈沈細﹐此爲虛冷﹐宜溫之﹐六君子湯。不愈﹐則理中湯加藿香﹑木瓜各一錢。

有先吐後瀉者﹐乃脾胃有熱﹐故喘促唇紅﹐吐多面赤﹐渴飲水漿﹐脈洪而數。此爲熱也﹐宜和解之﹐五苓散加藿香。

其幹霍亂上不得吐﹐下不得瀉﹐最爲危迫﹐速用鹽湯探吐之﹐必待其吐出宿食積痰﹐然後用藥﹐或以鍼刺十指甲邊令血出﹐或刺膝灣名委中穴﹐出血卽解﹐後用藿香正气散。

卷二霍亂證治入方

藿香正气散

治風邪傷胃﹐陰陽不和﹐上吐下瀉。

紫蘇葉﹝一錢﹞大腹皮﹝一丸﹞芽桔梗﹝一錢﹞白雲苓﹝一錢﹞制半夏﹝一錢五分﹞川濃朴﹝一錢﹞眞廣皮﹝一錢﹞炙甘艸﹝一錢﹞生薑三片﹐大棗三枚﹐水煎﹐熱服。

六君子湯

方見卷二非搐門。

理中湯

方見卷二乳子傷寒門。此加藿香﹑木瓜。

五苓散

方見二卷中暑門。加藿香。

鹽湯吐法

其法以溫水調食鹽略咸﹐一大碗﹐令兒服之。良久﹐以指探其喉間則吐﹐一吐卽松。

卷二霍亂證治霍亂簡便方

凡霍亂吐瀉腹痛者﹐切忌熱湯及米湯﹐犯之必死﹐必待其吐瀉後一二時久﹐服藥過後﹐俟其胃气稍回﹐渴止知饑﹐方可以稀粥與之。

凡霍亂嘔吐﹐不能受納藥食危甚者﹐速以新汲水和百沸湯各一盞和勻﹐名陰陽湯﹐飲數日卽定。

凡痰瘧及宿食惡毒之物﹐阻塞中焦﹐而令腹脹欲作霍亂者﹐卽與鹽湯﹐令其頓服﹐吐盡痰食卽安。

霍亂吐瀉諸藥不效﹐綠豆﹑胡椒各二十一粒﹐研細﹐水煎服﹔如口渴甚者﹐將二物研細﹐以新汲井水調服則安。

一方以六一散一二錢﹐濃姜湯調服﹐夏月更妙。蓋六一散涼﹐姜湯熱﹐亦寒因熱用之意也。

幹霍亂卽絞腸痧﹐其證忽然心腹絞痛不可忍﹐上不得吐﹐下不得瀉﹐痰壅腹脹﹐手足厥冷﹐六脈沈細或伏﹐死在須臾﹐眞惡候也。急用食鹽一兩﹐生薑五錢﹐搗散﹐同鹽炒黑色﹐水一大碗﹐煎數沸﹐溫服。良久﹐以指探喉中探吐之﹐或不吐卽瀉。

絞腸痧亦有陰陽。陰痧腹痛手足冷﹐看其身上有紅點﹐以燈火於紅點上淬之﹔陽痧腹痛手足暖﹐以鍼刺其十指背近爪甲處一韭葉許﹐出血卽安﹐仍先自兩臂捩下其惡血﹐令聚指頭﹐然後刺之。

凡發痧手足厥冷﹐腹痛﹐用溫水一碗﹐令病患伏臥凳上﹐以手蘸水﹐拍其兩膝灣﹐名委中穴﹐看其有紫黑點現﹐以鍼刺出惡血卽愈﹝脾脈﹑肝脈﹑腎脈﹑三陰之脈皆從此委中穴過。﹞又法﹐以香油拍兩手曲池穴﹐卽肘內灣處﹐以貯麻蘸油戛之﹐刮起紫疹﹐立刻卽愈。﹝肺脈﹑心脈﹑心包絡脈皆從此曲池而過。

以上所爲﹐亦疏散之意也。﹞

卷三咳嗽證治

帝曰﹕肺之令人咳﹐何也﹖岐伯曰﹕五臟六腑皆令人咳﹐非獨肺也。又曰﹕邪在肺﹐則病皮膚痛﹐寒熱﹐上气喘﹐汗出﹐咳動肩背。夫肺爲華蓋﹐口鼻相通﹐息之出入﹐气之升降﹐必由之路﹐故專主气。經曰﹕形寒飲冷則傷肺。由兒衣太薄﹐及冷凍飲料之類﹐傷於寒也。經曰﹕熱傷肺。由兒衣太濃﹐愛養過溫﹐傷於熱也。又曰﹕皮毛者﹐肺之合。皮毛先受邪气﹐邪气得從其合﹐使气上而不下﹐逆而不收﹐充塞咽嗌﹐故令咳嗽也。

凡有聲無痰謂之咳﹐肺气傷也﹔有痰無聲謂之嗽﹐脾濕動也﹔有聲有痰謂之咳嗽﹐初傷於肺﹐繼動脾濕也。

在小兒由風寒乳食不愼而致病者﹐尢多矣。經曰﹕五臟六腑皆令人咳。然必臟腑各受其邪而與之﹐要終不離乎肺也。但因痰而嗽者﹐痰爲重﹐主治在脾﹔因咳而動痰者﹐咳爲重﹐主治在肺。以時而言之﹐淸晨咳者﹐屬痰火﹔午前嗽者﹐屬胃火﹔午後嗽者﹐屬陰虛﹔黃昏嗽者﹐火浮於肺﹔五更嗽者﹐食積滯於三焦。肺實者﹐頓嗽抱首﹐面赤反食﹔肺虛者﹐气逆虛鳴﹐面白飧泄﹔肺熱者﹐痰腥而稠﹐身熱喘滿﹐鼻幹面紅﹐手捏眉目﹔肺寒者﹐嗽多痰淸﹐面白而喘﹐惡風多涕。故治者各因其虛實寒熱而調之﹐斯無誤矣。

因於寒者則气壅喘促﹐聲濁而無汗﹐鼻塞聲重﹐宜參蘇飲微汗之。

咳而气逆﹐喘嗽﹐面白有痰。此肺本經病﹐宜淸肺飲。咳甚﹐葶藶丸微利之。

咳而喉仲介介有聲﹐面赤發熱心煩﹐或咽喉痛聲啞者﹐此肺病兼見心證﹐宜淸寧散。咽喉痛﹐沆瀣丹。

咳而面黃體倦﹐痰涎壅盛﹐或吐痰﹐或吐乳食。此肺病兼見脾證。大抵咳嗽屬脾肺者居多﹐以肺主气﹐脾主痰故也﹐宜橘皮湯。

咳而面靑多怒﹐痰涎壅盛而發搐者﹐蓋因咳嗽聲不能轉﹐所以瞪目直視。此肺病兼見肝證﹐宜集成金粟丹。

咳而面色暗黑﹐久咳而吐痰水。此肺病而兼見腎證﹐宜六味地黃丸加麥冬﹑五味。

咳而聲不出﹐口鼻出血者﹐此气逆血亦逆也。須順气寧嗽爲主﹐宜人參冬花膏。

咳而久不止﹐並無他證﹐乃肺虛也。只宜補脾爲主﹐人參五味子湯。

咳而胸髙骨起﹐其狀如龜者﹐謂之龜胸。此肺熱之極﹐陽火燻蒸而致也﹐淸燥救肺湯。

咳而日久﹐胸前疼痛﹐口吐膿血鮏臭者﹐此肺火壅盛﹐已成癰也﹐桔梗湯。治不如法﹐其證多死。

凡咳嗽痰涎壅塞﹐逆气沖並而作搐者﹐多難治。故頭搖目上視﹐及閉目呻吟﹐手足擺舞﹐肩息胸突﹐喉中痰鳴﹐口噤不乳﹐喘而手足冷﹐皆死證也。

卷三咳嗽證治入方

人參敗毒散

此方辛平升散﹐爲咳門第一神方﹐舉世少有知者。凡有咳嗽﹐無論內傷飲食﹐外感風寒﹐夾濕夾毒﹐不拘男婦大小﹐胸緊气急﹐咽痛口苦﹐痰不相應﹐卽用此方升散之。或感冒重者服此﹐其咳愈甚﹐不知者以爲藥不相符﹐棄而勿服﹐不知正是升散之力﹐佳兆也﹔再服之﹐漸次輕減﹐不拘劑數﹐只以痰應爲度﹐聲響痰出﹐是其效也。枯燥之人﹐數劑之後﹐略加沙參﹑玉竹﹑當歸﹑白芍﹑生地﹐麥冬之類﹐以滋其陰﹐無不愈者。再有叮嚀﹕凡咳嗽初起﹐切不可誤用寒涼及滋陰之藥﹐閉其肺竅﹐爲害不小﹐但以辛散爲先著﹐俟痰應之後﹐漸加滋陰則得矣。

官揀參﹝五七分﹐不用亦可﹞芽桔梗﹝一錢二分﹞正川芎﹝一錢﹞白雲苓﹝一錢﹞陳枳殼﹝一錢﹞信前胡﹝一錢﹞川羌活﹝七分﹞川獨活﹝五分﹞北柴胡﹝一錢﹞南薄荷﹝一錢﹞荊芥穗﹝一錢﹞北防風﹝一錢﹞淨連翹﹝一錢﹞炙甘艸﹝五分﹞生薑一片爲引﹐水煎﹐半饑服﹐每日二劑。

參蘇飲

治四時感冒﹐頭痛發熱﹐咳嗽痰盛。此方不如前方﹐用之多不效﹐姑存之。

官揀參﹝五分﹞白雲苓﹝一錢﹞陳枳殼﹝一錢﹞法半夏﹝一錢﹞信前胡﹝一錢﹞芽桔梗﹝一錢﹞老蘇葉﹝一錢﹞粉漧葛﹝一錢﹞眞廣皮﹝一錢﹞炙甘艸﹝五分﹞生薑三片﹐蔥白三寸﹐水煎﹐溫服﹐取微汗。

淸肺飲

治气逆而咳﹐面白有痰。

信前胡﹝一錢﹞北柴胡﹝七分﹞桑白皮﹝五分﹞陳枳殼﹝一錢﹞淨知母﹝一錢﹞川貝母﹝一錢﹞南薄荷﹝七分﹞白雲苓﹝一錢﹞白桔梗﹝一錢﹞金井膠﹝一錢﹞大麥冬﹝一錢﹞荊芥穗﹝一錢﹞炙甘艸﹝五分﹞水煎﹐熱服。切忌油膩。

葶藶丸

治乳食衝脾﹐傷風咳嗽﹐面赤身熱﹐痰多喘嗽。

甜葶藶﹝去土﹐隔紙略炒﹞黑牽牛﹝炒﹞光杏仁﹝去皮﹑尖﹐炒黃色﹐另研﹞漢防己﹝炒﹞上藥等分爲細末﹐入杏仁泥﹐和蒸棗肉爲丸﹐綠豆大。每五七丸﹐姜湯化下﹐量兒大小加減。

此丸因乳食傷脾痰甚者﹐及壯實小兒可用之。苟不因乳食所傷﹐並怯弱者﹐本方去牽牛﹐易家蘇子等分﹐炒研爲丸。效。

淸寧散

治心肺有熱而令咳嗽﹐宜從小便利出。

桑白皮﹝蜜炒﹞甜葶藶﹝微炒﹞赤茯苓﹝酒炒﹞車前子﹝炒﹞炙甘艸﹝減半﹞上爲細末﹐每服五分﹐生薑﹑大棗煎湯調服。

集成沆瀣丹

方見卷二胎熱門。

橘皮湯

治咳嗽痰甚嘔吐。

法半夏﹝一錢﹞白雲苓﹝一錢﹞眞廣皮﹝一錢﹞旋復花﹝一錢﹞北細辛﹝五分﹞官揀參﹝五分﹞芽桔梗﹝一錢﹞陳枳殼﹝一錢﹞炙甘艸﹝五分﹞生薑三片﹐大棗一枚﹐水煎﹐徐服。

集成金粟丹

方見卷二類搐門。

六味地黃湯

方見卷二胎疾門。

人參冬花膏

治气逆咳血﹐痰中見血。

官揀參天門冬麥門冬款冬花川貝母桑白皮金井膠片枯芩白當歸﹝以上各一錢﹞北五味炙甘艸﹝各五分﹞上爲細末﹐煉蜜爲丸龍眼核大。每一丸﹐燈芯湯下。

人參五味子湯

治久嗽脾虛﹐中气怯弱﹐面白唇白﹐此神方也。

官揀參﹝一錢﹞漂白術﹝一錢五分﹞白雲苓﹝一錢﹞北五味﹝五分﹞杭麥冬﹝一錢﹞炙甘艸﹝八分﹞生薑三片﹐大棗三枚﹐水煎﹐溫服。

淸燥救肺湯

諭嘉言制。治諸气郁﹐諸痿喘嘔﹐皆屬肺之燥也。

鮮桑葉﹝經霜者﹐得金气而柔爛不凋﹐取之爲君﹐用一錢﹞炙甘艸﹝利胃﹐生用﹐一錢﹞熟石膏﹝稟淸肅之气﹐極淸肺熱﹐用一錢二分﹞官揀參﹝生胃之津﹐養肺之气﹐七分﹞胡麻仁﹝炒﹐研﹐一錢﹞眞阿膠﹝八分﹞杭麥冬﹝去心﹐一錢二分﹞北杏仁﹝泡﹐去皮﹑尖﹐炒黃﹐七分﹞枇杷葉﹝一片﹐刷去毛﹐蜜塗﹐炙黃用﹞水一碗﹐煎六分﹐頻頻分二三次服。痰多﹐加川貝母﹑栝蔞﹔血虛﹐加生地黃﹔熱甚﹐加犀角﹑羚羊角。

桔梗湯

治肺癰出膿血。

芽桔梗﹝二錢﹞白當歸﹝一錢﹞川貝母﹝一錢﹞栝蔞皮﹝一錢﹞漢防己﹝一錢﹞光杏仁﹝五分﹞陳枳殼﹝一錢﹞薏苡仁﹝二錢﹞生黃﹝一錢﹞鮮桑葉﹝一錢﹞潤玄參﹝一錢﹞用蘆﹑茅桂三錢爲引﹐水煎﹐熱服。

卷三咳嗽證治百嗽論

凡乳子百日內有痰嗽者﹐謂之百嗽。或出胎暴受風寒﹐或浴兒爲風所襲﹐或解換褓裳﹐或出懷餵乳﹐而風寒得以乘之。此病由外來者。或乳汁過多﹐吞咽不及而嗆者﹔或啼哭未定﹐以乳哺之﹐气逆而嗽者﹐此病由於內生者。皆能爲嗽。第前汗下之劑﹐難於用之﹐以其胃气方生﹐不能勝藥故也﹐故曰百嗽難醫。然𨿽曰難醫﹐正未嘗曰不醫。予之治此﹐未爲不多﹐其用藥之治﹐有案在後﹔復有不治之治﹐更爲快捷方式﹐而又百治百愈﹐但須乳母聽戒﹐治之無難。凡遇百嗽﹐先用荊防敗毒二小劑﹐母子同服﹐服完止藥。惟令乳母忌口﹐凡葷酒油膩﹑鹽醋酸鹹﹑姜椒辛辣﹑靑菜麵食之類﹐一槪屏絕﹐惟用香茶白飯﹐少佐橘片橙片﹐以淸其乳。𨿽兒嗽至重者﹐不過十日八日﹐得哺淸乳﹐嗽自愈矣。倘不聽戒﹐復不擇醫﹐徒然服藥﹐有名無實﹐竟何益哉﹗

卷三咳嗽證治附案

陽明經髙君作梅翁﹐與令弟云軒翁﹐同於甲寅五月舉子。然皆膏粱之稟﹐胎元怯弱﹐於七月間﹐兩兒同患百嗽。予謂云翁曰﹕公郎面白唇淡﹐白眼帶靑﹐嗽聲連續﹐痰不相應。此肝風有餘﹐肺气不足﹐𨿽有喘嗽﹐未可以常法治之。設投疏風淸肺﹐適足益燥傷陰﹐不特嗽不能愈﹐而證必加重。云翁深以爲是﹐乃投人參五味子湯﹐其應如響﹐四劑全瘳。計用人參二錢八分。作翁者﹐其體更弱﹐外候面白眼靑﹐自汗多嗽﹐滿頭靑筋﹐囟門寬大。因謂之曰﹕令侄正同此證﹐已服補脾保肺之劑愈矣。公郎中气更虛﹐速宜用參﹐始不費手。適有老嫗專挑馬牙者﹐從內阻之﹐復有醫者﹐從外阻之﹐力言不可用參﹐服參則不可治﹐且云未見百日之兒敢用參者。老嫗更囑其母曰﹐道翁丸藥﹐切不可服﹐其中多有人參﹐服之爲害不淺。其母聞之﹐以爲誠然﹐於是視予藥如砒毒矣。作翁原素艱嗣息﹐莫能主張於予言﹐似有陽是陰否之意。予見其遲疑不決﹐亦不敢彊﹐姑聽之。此醫日一診視﹐自七月下旬治起﹐直至十月初旬﹐作翁往府考貢﹐其病愈治愈危﹐竟至奄奄一縷﹐而逆證叢生﹐無可救藥。醫者束手乏策﹐老嫗緘口無言﹐皆絕迹不至矣。夫人輩無所倚仗﹐復懇於予。予嘆曰﹕早聽予言﹐何有今日﹗乃入診視﹐見其面目如藍﹐形體惟皮束骨﹐聲啞無音﹐咳嗽气促﹐雨汗淋漓﹐四肢搐掣﹐逆證全具﹐毫無生機。因不忍釋手﹐詳爲審視﹐惟兩目神光尙存。予曰﹕生機或在是乎﹗遂以大參一枝﹑天員五粒﹐蒸湯與服。初服小半﹐予爲抱之﹐環步室中﹐審其呼吸之息﹐气𨿽未減﹐而亦不見其增﹐卽與服完﹐良久覺气稍順。予喜曰﹕得之矣。遂用大參二錢﹑天員肉七粒﹐蒸湯服之﹐竟獲大效。是夜汗搐俱止﹐喘嗽略亦輕減。第苦於人小體弱﹐卽二錢之參湯﹐亦須一夜方能服完。幸予此時行動勻靜﹐數載未曾設榻﹐終夕無眠﹐竟與抱之﹐晝夜不一釋手﹐醒卽予服﹐服後仍睡。數日之後﹐則鼾聲如雷﹐睡眠極隱﹐呼吸極長。

予知爲气復神歸之效。如此者十晝夜﹐諸證已愈八九﹐惟形色未復﹐音聲未亮。予曰﹕功程𨿽半﹐未敢暫停﹐參須倍之。於是每日大參四錢﹑天員十四粒﹐如前調理﹐計前後二十晝夜﹐共享官揀六兩有零﹐始奏全績﹐於是聲音淸亮﹐面色紅融﹐肌肉復生﹐精神勝舊﹔今已長成﹐儼然美丈夫矣﹐而且聰明持達﹐經史皆通﹐他日翺翔﹐奚能限量﹗如此之證﹐如此之治﹐不特世人未見﹐醫家未聞﹐卽諸書亦所未載。半歲乳子﹐而用六兩之參﹐起沈於萬難之日﹐苟無定識者﹐未必有成。故拜懇同道﹐但須認證眞確﹐不必拘泥古方﹐神而明之﹐存乎人耳。

或問二證皆百嗽﹐何以前證用藥﹐而後證獨用參者何也﹖曰﹕有理焉。前證在七月間﹐正肺金旺時﹐爲風邪衝並﹐但傷其中气﹐他髒無涉﹐故以四君子補脾﹐生脈散保肺﹐收其耗散之金﹐得返淸肅之令﹐中气一回﹐應手而愈。後證自七月起至於十月﹐金已退气﹐正當水旺木相之時﹐由腎水無源﹐所以肝木失養﹐誠母病子傷﹐故面目俱靑﹐手足搐掣﹐此非肝彊﹐實肝敗也。《內經》有善則不見﹐惡則見之之言﹐顯然可證。在常俗之輩﹐見其搐掣﹐又必爲之鎭驚化痰﹐截風定搐矣﹐誰復爲之保固眞元﹐維持竭絕哉﹖不知此等之證﹐陰陽兩敗﹐臟腑俱傷﹐苟非大力之品﹐莫可挽回。所以屏去雜藥﹐獨用人參之甘溫﹐天員之甘潤﹐味極純正﹐飼之兒喜﹐況人參之力﹐在陰益陰﹐在陽益陽﹐榮衛气血﹐精神意智﹐無不補者﹐而且晝夜不徹﹐則眞元陰受其長養之功﹐烏得不效﹗又曰﹕初服卽效﹐而必待三七之日﹐始奏全績者﹐何也﹖曰﹕克削過傷﹐枯燥已極﹐如旱苗焦壤﹐豪雨無裨﹐心淙淙潤澤﹐始可盈科。至於三七之久﹐天地來復之機﹐業已三至﹐人身榮衛﹐已周一千五十度﹐升降有恆﹐神气已足﹐不藥之慶﹐夫復何疑﹗此等之治﹐非謂世之嬰兒﹐一有咳嗽﹐盒飯用參﹐第稟受先虧﹐胎元怯弱者﹐有不得不用之勢。獨惜前醫偏執己見﹐卽數分之參﹐斷不肯用﹐孰知用至六兩之多﹐始收全效。可見辧證不眞﹐誤人非淺﹐故筆此以爲擇醫者勸。

卷三咳嗽證治咳嗽簡便方

小兒咳嗽聲不出者﹐紫菀微炒研末﹐杏仁去皮尖﹐研如泥﹐等分﹐煉蜜爲丸芡實大。每服一丸﹐北五味七粒煎湯﹐化服。

肺實咳嗽痰喘﹐葶藶子隔紙炒爲末﹐棗肉爲丸龍眼核大。每服一丸﹐白湯化服。

咳嗽多痰﹐葶藶子隔紙炒﹑知母微炒﹐各五錢﹐研末﹐砂糖爲丸芡實大。每服一丸﹐白湯化下。

小兒喘嗽發熱﹐自汗吐紅﹐脈虛無力。人參切片﹐焙漧﹐天花粉切片﹐酒炒﹐等分爲末。每服五分﹐蜜湯調服﹐以瘥爲度。

秋天肺燥﹐咳嗽無痰﹐北沙參一味﹐每服五錢﹐淨水濃煎﹐熱服。

小兒百嗽﹐痰壅喘咳﹐用貝母五錢﹐淡姜湯潤濕﹐飯上蒸過﹐甘艸半生半炒﹐二錢五分﹐研細末﹐砂糖爲丸龍眼核大。每服一丸﹐米飲化服。

熱痰咳嗽﹐痰出稠濃﹐或咽喉痛﹐制南星﹑制半夏各三錢半﹐枯黃芩七錢﹐焙燥爲末﹐砂糖爲丸芡實大。

每用一丸﹐姜湯化服。

卷三哮喘證治

經曰﹕犯賊風虛邪者陽受之﹐陽受之則入六腑﹐入六腑則身熱不得臥﹐上爲喘呼。又曰﹕肺病者﹐喘咳逆气﹐肩背痛﹐汗出。夫喘者﹐惡候也。肺金淸肅之令﹐不能下行﹐故上逆而爲喘。經曰﹕諸气郁﹐皆屬於肺。

喘者﹐肺之郁也。吼者﹐喉中如拽鋸﹐若水雞聲者是也﹔喘者﹐气促而連屬﹐不能以息者是也。故吼以聲響言﹐喘以气息名。凡如水雞聲者爲實﹐喉如鼾聲者爲虛﹐𨿽由於痰火內郁﹐風寒外束﹐而治之者不可不分虛實也。

有因外感而得者﹐必惡寒發熱﹐面赤唇紅﹐鼻息不利﹐淸便自調﹐邪在表也。宜發散之﹐五虎湯。

有因熱而得者﹐必口燥咽漧﹐大小便不利。宜葶藶丸微下之。

有因宿食而得者﹐必痰涎壅盛﹐喘息有聲。先用山楂﹑神曲﹑麥芽各三錢﹐煎湯與服﹐消其食﹐次千緡湯。

素有哮喘之疾﹐遇天寒暄不時﹐犯則連綿不已﹐發過自愈﹐不須上方。於未發時﹐可預防之。有一發卽能吐痰者﹐宜服補腎地黃丸加五味﹑故脂﹐多服自愈﹔有發而不吐痰者﹐宜痰喘方。

凡哮喘初發﹐宜服蘇陳九寶湯。蓋哮喘爲頑痰閉塞﹐非麻黃不足以開其肺竅﹐放膽用之﹐百發百中。

或胸膈積熱﹐心火淩肺﹐熱痰壅盛﹐忽然大喘者﹐名馬脾風。蓋心爲午火屬馬﹐言心脾有風熱也。小兒此證最多﹐不急治﹐必死﹐用牛黃奪命散下之效。

凡大病久病之後﹐或久服寒涼克削之後﹐或久吐久瀉之後﹐忽然气急﹐似喘非喘﹐气息短促﹐名爲短气。

短者斷之基﹐气將脫也。速宜挽救﹐人參五味子湯效。

又有虛敗之證﹐忽然張口大喘﹐入少出多﹐而气息往來無滯。此腎不納气﹐浮散於外﹐大凶之兆﹐速投貞元飲﹔不效﹐理陰煎加人參﹑鹿茸﹐或可挽救。

如汗出如油﹐發潤而喘者﹐肺絕也﹔汗出如油﹐張口大喘者﹐命絕也﹔直視譫語而喘者﹐肝絕也。凡大病正气欲絕﹐無根脫气上衝﹐必大喘而絕矣。

卷三哮喘證治入方

五虎湯

治寒邪入肺而作﹐蓋爲寒痰固結﹐非此方不能解散。

淨麻黃﹝七分﹞光杏仁﹝一錢﹞陳細茶﹝一錢﹞熟石膏﹝一錢五分﹞炙甘艸﹝四分﹞淨水煎﹐空心服。

葶藶丸

方見卷三咳嗽門。

千緡湯

治痰閉肺竅﹐喘息有聲。

法半夏﹝二錢﹞大皂角﹝五分﹞老生薑﹝一錢﹞炙甘艸﹝一錢﹞水煎服。以上皆素無哮喘﹐而暴發者用。

補腎地黃丸

治先天不足﹐肝腎虛者通用。

熟地黃懷山藥山萸肉﹝各一兩﹞嫩鹿茸淮牛膝﹝各二兩﹞粉丹皮白雲苓宣澤瀉﹝各一兩﹞北五味補骨脂﹝各一兩﹞上爲末﹐蜜丸綠豆大。每服三錢﹐淡鹽湯空心下。

痰喘方

治哮喘無痰者﹐蓋痰入於肺竅﹐不能出故也。

官揀參制南星制半夏栝蔞霜香附米皂角灰眞廣皮﹝炒﹞蘿卜子﹝炒﹐各等分﹞共爲末﹐薑汁煮神曲糊丸麻子大。每服一錢﹐姜湯化下。

蘇陳九寶湯

治風寒閉肺而作哮喘。

淨麻黃﹝五分﹞紅雲皮﹝五分﹞南薄荷﹝五分﹞靑化桂﹝取心﹐五分﹞紫蘇葉﹝四分﹞桑白皮﹝五分﹞大腹皮﹝一錢﹞光杏仁﹝四分﹞炙甘艸﹝六分﹞生薑三片﹐水煎﹐臨服加童便少許衝服。

牛黃奪命散

治胸膈有痰﹐肺脹大喘。

黑牽牛﹝半生半炒﹐取頭末﹐五錢﹞錦莊黃﹝酒潤﹐曬漧﹞陳枳殼﹝麩炒﹐各一兩﹞上爲細末。每服一錢五分﹐白湯調下。量兒大小加減﹐臨服加蜜數匙﹐以气平爲度。

人參五味子湯

方見卷三咳嗽門。

貞元飲

﹝景嶽新方﹞治气短似喘﹐呼吸急促﹐提不能升﹐咽不能降﹐勢甚垂危。常人但知爲气急﹐其病在上﹐而不知元海無根﹐肝腎已敗。此子午不交﹐气脫證也。

大熟地﹝五錢﹞白當歸﹝三錢﹞炙甘艸﹝一錢﹞水煎﹐熱服。如兼嘔惡﹐或惡寒者﹐加煨姜五片﹔气虛脈微至極者﹐速加人參﹔如肝腎陰虛﹐手足厥冷﹐加肉桂一錢。

理陰煎

﹝景嶽新方﹞治腎肝虧敗﹐不能納气﹐浮散作喘。

幹熟地﹝三錢﹞白當歸﹝二錢﹞炮姜灰﹝一錢五分﹞炙甘艸﹝一錢﹞手足冷者﹐加熟附子一錢﹐靑化桂一錢。

水二盅﹐煎七分﹐熱服。

卷三哮喘證治哮喘簡便方

治痰气壅塞﹐悉尼汁一杯﹐生薑汁四分之一﹐蜂蜜半杯﹐薄荷細末一兩﹐和勻﹐器盛﹐重湯煮一時之久﹐任意與食﹐降痰如奔馬。

化痰丸

絲瓜燒存性﹐爲細末﹐棗肉爲丸﹐如彈子大。每服一丸﹐姜湯化下。化痰最捷﹐兼能止嗽。

墜痰丸

治一切風痰﹑濕痰﹐老痰﹑痰火﹐胸痞滿﹐气壅塞。

黑牽牛﹝四兩﹐炒﹐止取頭末一兩﹞大皂角﹝去皮弦及子﹐酥炙黃﹐四錢﹞生白礬﹝三錢﹞共爲細末﹐米糊丸。每服一錢﹐兒稍大者二錢﹐空心姜湯服。痰涎從大便出﹔久病之人﹐五日﹑十日一服﹔病緩者半月一服。

治醋嗆成吼﹐用甘艸二兩去赤皮﹐每段切二寸長﹐兩半劈開﹐用豬膽二枚取汁﹐浸甘艸三日﹐取起﹐火上炙榦爲末﹐蜜丸綠豆大。每晚臨臥服二錢﹐茶湯送﹐神效﹗哮喘久不止﹐不拘老小﹐一服卽止﹐並治小兒奶哮﹐石膏﹑半夏﹑栝蔞仁﹑陳皮﹑麻黃各一錢五分﹐枳實﹑杏仁各一錢﹐甘艸七分﹐生薑五片﹐水煎﹐熱服。

淸金丹

治一切吼疾﹐或痰或食﹐遇濃味卽發者尢妙。

蘿卜子蒸熟﹐曬漧﹐爲末﹐豬牙皂燒存性﹐等分共爲細末﹐薑汁打麵糊丸綠豆大。每服一二十丸﹐姜湯送下。

卷三諸疳癥治

夫疳之爲病﹐亦小兒惡候。十六歲以前﹐其病爲疳﹐十六歲以上﹐其病爲癆﹐皆眞元怯弱﹐气血虛衰之所致也。究其病源﹐莫不由於脾胃﹐蓋胃者﹐水谷之海也。水谷之精气爲榮﹐悍气爲衛﹐榮衛丰盈﹐灌漑諸髒。

凡人身充皮毛﹑肥腠理者﹐气也﹔潤皮膚﹑美顏色者﹐血也。所以水谷素彊者無病﹐水谷減少者病﹐水去谷亡則死矣。凡病疳而形不魁者﹐气衰也﹔色不華者﹐血弱也。气衰血弱﹐知其脾胃必傷。有因幼少乳食﹐腸胃未堅﹐食物太早﹐耗傷眞气而成者﹔有因甘肥肆進﹐飲食過餐﹐積滯日久﹐面黃肌削而成者﹔有因乳母寒熱不調﹐喜怒房勞之後﹐乳哺而成者﹔有二三歲後﹐谷肉果菜恣其飲啖﹐因而停滯中焦﹐食久成積﹐積久成疳﹔復有因取積太過﹐耗損胃气﹐或因大病之後﹐吐瀉瘧痢﹐乳食減少﹐以致脾胃失養。二者𨿽所因不同﹐然皆總歸於虛也。其證頭皮光急﹐毛髮焦稀﹐腮縮鼻幹﹐口饞唇白﹐兩眼昏爛﹐揉眉擦鼻﹐脊聳體黃﹐斗牙咬甲﹐焦渴自汗﹐尿白瀉酸﹐肚脹腸鳴﹐癖結潮熱﹐酷嗜瓜果﹑咸炭﹑水泥者﹐皆其候也。然治寒以溫﹐治熱以涼﹐此用藥之常法。殊不知疳之爲病﹐皆虛所致﹐卽熱者亦虛中之熱﹐寒者亦虛中之寒﹐積者亦虛中之積。故治積不可驟攻﹐治寒不宜峻溫﹐治熱不可過涼。𨿽積爲疳之母﹐而治疳必先於去積﹐然遇極虛者而迅攻之﹐則積未去而疳危矣。故壯者先去積﹐而後扶胃气﹔衰者先扶胃气﹐而後消之。書曰﹕壯人無積﹐虛則有之。可見虛爲積之本﹐積反爲虛之標也。

如惡食滑瀉﹐乳食直下﹐牙齦黑爛﹐頭項軟倒﹐四肢厥冷﹐下痢腫脹﹐面色如銀﹐肚硬如石﹐肌肉靑黑﹐肛門如筒﹐口吐黑血﹐吐利蛔虫﹐並爲不治。

初病者以集聖丸爲主﹐久病者但以肥兒丸調之﹐以補爲消可也。

凡疳之初起者﹐集聖丸爲主方﹐其有五臟兼證﹐從權加減﹐不必多求方法。

卷三諸疳癥治入方

蘆聖丸

治冷熱新久一切疳證﹐以此爲主。

眞蘆薈﹝酒蒸﹞五靈脂﹝炒﹞夜明砂﹝炒﹞眞廣皮﹝酒炒﹞杭靑皮﹝醋炒﹞蓬莪術﹝煨﹞使君肉﹝炒﹞南木香﹝屑﹞白當歸﹝炒﹞正川芎﹝酒炒﹐以上俱各二錢﹞官揀參﹝三錢﹐切片﹐焙漧﹞正川連﹝姜制﹞幹蟾蜍﹝酥炙﹐俱三錢﹞西砂仁﹝酒炒﹐二錢﹞上爲細末﹐用公豬膽一枚取汁﹐將前末和勻﹐粟米糊丸龍眼核大。每服一丸﹐米飲調下。

卷三諸疳癥治各證加減法

一病有切牙舒舌﹐舌上生瘡﹐愛飲冷水﹐唇紅面白﹐喜伏地臥。此心疳也。本方去莪術﹑砂仁﹑靑皮﹑陳皮﹑川芎﹑木香六味﹐加生地﹑茯苓﹑膽星各二錢﹐朱砂﹑甘艸各一錢﹔一面靑﹐目生白膜﹐泄瀉夾水或靑色﹐此肝疳也﹐本方去莪術﹑砂仁﹑陳皮﹑木香四味﹐加膽艸﹑梔仁﹑防風﹑天麻﹑蟬蛻各二錢﹐靑黛一錢五分﹔一愛食泥土﹐冷物﹐飲食無度﹐身面俱黃﹐發稀作穗﹐頭大項小﹐腹脹腳弱﹐間或泄瀉﹐肌瘦﹐晝涼夜熱﹐不思乳食﹐此脾疳也﹐專用本方﹔一鼻下赤爛﹐手足枯細﹐口中鮏臭﹐或作喘嗽﹐右腮晃白﹐此肺疳也﹐本方去莪術﹑砂仁﹑靑皮﹑川芎﹑木香四味﹐加桑皮﹑桔梗﹑蘇葉﹑阿膠﹑炙甘艸各二錢﹐外用澤蘭葉﹑銅綠﹑輕粉﹐等分爲末﹐貼爛處﹔一兩耳內外生瘡﹐腳如鶴膝﹐頭縫不合﹐或齒縫臭爛﹐變成走馬疳﹐此腎疳也﹐本方去莪術﹑砂仁﹑靑皮﹑陳皮﹑木香﹑靈脂六味﹐加熟地﹑茯苓﹑山藥﹑萸肉各三錢﹐丹皮﹑澤瀉各二錢﹔一食積久而成疳。其證形瘦腹緊﹐時發潮熱﹐羞見生人﹐見之則哭﹐本方去蘆薈﹑靈脂二味﹐加人參﹑黃﹑白術﹑茯苓﹑半夏﹑枳實﹑濃朴﹑炙艸﹑神曲﹑麥芽﹑鱉甲﹑三稜各二錢﹔一久泄不止﹐胃虛成疳﹐此疳瀉也﹐本方去蘆薈﹑莪術﹑靈脂三味﹐加白術﹑茯苓﹑肉蔻﹑訶子各二錢﹐加人參三錢﹔一久痢不止﹐胃虛成疳﹐此疳痢也﹐本方去蘆薈﹑莪術﹑靑皮﹑靈脂四味﹐加訶子肉﹑建蓮肉各三錢﹔一瘧久未已﹐胃虛成疳﹐此必有癖﹐謂之疳瘧﹐本方去蘆薈﹑靈脂二味﹐加黃﹑鱉甲﹑柴胡﹑半夏﹑神曲﹑三稜各二錢﹐倍人參三錢﹔一腦疳﹐皮毛光急﹐滿頭瘡餅﹐腦熱如火﹐發結如穗﹐徧身多汗﹐腮腫囟髙﹐令兒眼痛﹐其病在肝﹐本方去莪術﹑砂仁﹑靑皮﹑陳皮四味﹐加膽艸﹑川芎﹑升麻﹑羌活﹑防風各二錢﹔一脊疳﹐虫食脊膂﹐發熱黃瘦﹐積中生熱﹐煩渴下痢﹐拍背如鼓鳴﹐脊骨如鋸齒﹐或十指皆瘡﹐頻嚙指甲﹐宜安虫丸﹐蓋五疳或有停食成積﹐積久生虫﹐或如絲髮﹑如馬尾﹐多出於頭項背腹之間﹐虫色黃白赤者可治﹐靑黑者難治也﹐安虫丸﹐卽本方去莪術﹑砂仁﹑靑皮﹑陳皮﹑當歸﹑川芎六味﹐加苦楝根白皮﹑貫眾﹑蕪荑﹑檳榔各二錢﹐名安虫丸﹕一蛔疳﹐皺眉多哭﹐嘔吐淸沫﹐腹中乍痛﹐痛時腹中結聚成塊﹐摸之梗起﹐滿肚靑筋﹐唇口紫黑﹐腸頭嚙癢者是也﹐蛔從口鼻出者難治﹐宜安虫丸﹐卽上方﹔一丁奚疳﹐手足極細﹐項小骨髙﹐尻削體瘦﹐腹大臍突﹐號叫胸陷者是也﹐集聖丸本方﹔一哺露疳﹐虛熱往來﹐頭骨分開﹐翻食吐虫﹐煩躁嘔噦者是也﹐集聖丸本方﹔一無辜疳﹐因浣衣夜露﹐被無辜鳥落毛所污﹐小兒服之﹐身體發熱﹐日漸黃瘦﹐腦後項邊有核如彈丸﹐按之隨動﹐軟而不痛﹐其中有虫如米粉﹐宜刺破其核﹐以膏藥貼之﹐內以本方去莪術﹑砂仁﹑靈脂三味﹐加黃﹑鱉甲﹑檳榔各二錢﹔一疳熱﹐由於胃脾虛弱﹐陽浮於外﹐气不歸元﹐只以補脾爲主﹐使陽气收斂﹐熱自退矣﹐用參苓白術散多服爲妙﹐或兼脾陰虛者﹐間服六味地黃丸﹔一疳渴﹐由胃气下陷﹐津液不生故也﹐宜補其胃﹐使淸陽上升﹐津液漸生﹐渴自止矣﹐七味白術散﹔一走馬疳﹐虫病也﹐齒屬腎﹐腎主虛﹐才受熱邪﹐直奔上焦﹐初起口臭﹐名曰臭息﹐次則齒黑﹐名曰崩砂﹐甚則齦爛﹐名曰潰漕﹐有血迸出﹐名曰宣露﹐甚至齒皆脫落﹐名曰腐根。縱得全活﹐齒不復生﹐外證腦熱肌瘦﹐手足如冰﹐寒熱時有﹐滑泄肚痛﹐口臭漧渴﹐齒齦破爛﹐爪甲黧黑﹐身多瘡疥﹐痘疹之後﹐多有此證﹐不可救治﹐毒歸於腎故也﹐初起者淸胃散﹐另有治法﹐在齒牙本門﹔一病﹐兒將周歲﹐母復有娠﹐兒飲其乳﹐謂之﹝音忮﹞乳﹐以成此證﹐或有母患別病﹐兒飲其乳﹐以類母病者有之﹐蓋母之血气若調﹐乳則長養精神﹐血气一病﹐乳則反爲病根﹐母旣妊娠﹐精華下蔭﹐衝任之脈﹐不能上行﹐气則壅而爲熱﹐血則郁而爲毒﹐小兒神气未全﹐易於感動。其候寒熱時作﹐微微下利﹐毛髮脫落﹐意殊不悅﹐甚則面色萎黃﹐腹脹靑筋﹐瀉靑多吐﹐日漸羸﹐竟成疳證﹐俗以孕在胎中﹐因兒飲乳﹐其魄識嫉而致兒病﹐故謂之胎妒﹐龍膽湯﹔一骨蒸之病﹐多起於胃﹐其始也﹐邪火上衝而能啖﹐火消爍而善饑﹐蓋胃爲气血之海﹐气血不足﹐邪火殺谷﹐水谷之精气不足濟之﹐漸成口穢煩躁﹐夜熱朝涼﹐毛焦口渴﹐气促盜汗﹐形如骨立﹐謂之消癉。若大便日十餘行﹐肢瘦腹大﹐頻食多饑﹐謂之食並﹐此皆邪火爲害﹐耗傷津液而致者﹐大肥兒丸。

卷三諸疳癥治入方

參苓白術散

治脾胃虛弱﹐飲食不進﹐或嘔吐瀉痢﹐大病之後﹐補救脾胃﹐此方爲神。

官揀參﹝切片﹐焙漧﹞漂白術﹝土炒﹞白雲苓﹝乳蒸﹞懷山藥﹝炒﹐各一兩五錢﹞芽桔梗﹝焙﹞薏苡仁﹝炒﹞建蓮肉﹝去心﹞炙甘艸﹝各一兩﹞共爲細末。每服一二錢﹐姜﹑棗湯調服。

六味地黃丸

方見卷二胎疾門。

七味白術散

方見卷三泄瀉門。

淸胃散

治走馬牙疳。

雅黃連白當歸綠升麻懷生地粉丹皮白芷梢﹝等分﹞北細辛﹝減半﹞淨水煎滚﹐熱服。

龍膽湯

治小兒病。

艸龍膽鉤藤鉤北柴胡芽桔梗赤芍藥正川芎官揀參白雲苓﹝各一錢﹞炙甘艸﹝五分﹞井水煎服。外以夜明砂不拘多少﹐以紅紗作一小袋盛之﹐系兒胸前。

大肥兒丸

治小兒脾胃虛弱﹐泄瀉骨蒸。

官揀參﹝切片﹐焙漧﹞山楂肉﹝炒﹞漂白術﹝土炒﹞眞廣皮﹝炒﹞蓬莪術﹝炒﹞川濃朴﹝姜制﹞六神曲﹝炒﹞雅川連﹝姜制﹞胡黃連﹝炒﹞杭靑皮﹝醋炒﹞白雲苓﹝乳蒸﹞杭白芍﹝酒炒﹞地骨皮﹝酒炒﹞宣澤瀉﹝炒﹞肉豆蔻﹝煨﹞尖檳榔正川芎﹝炒﹞北柴胡﹝酒炒﹞使君肉﹝炒﹞幹蟾蜍﹝﹞炙甘艸﹝各五錢﹞五穀虫﹝一兩﹞共爲末﹐煉蜜爲丸彈子大。米飲化下。

加減肥兒丸

治一切久病成疳﹐總歸虛處﹐不可以前法治之﹐只宜以此丸久服﹐以補爲消﹐無不愈者。

官揀參﹝切片﹑焙漧﹞嫩黃﹝蜜炙﹞漂白術﹝土炒﹞白雲苓﹝乳蒸﹞廣陳皮﹝酒炒﹞杭靑皮﹝醋炒﹞白歸身﹝酒洗﹞大鱉甲﹝醋炙﹞正川連﹝姜制﹞南木香﹝屑﹞使君肉﹝炒﹞幹蟾蜍﹝酥炙﹞炙甘艸﹝各等分﹞上爲細末﹐另以山藥打糊爲丸。量兒大小加減﹐日日服之﹐以米湯調下。病愈藥停。

卷三諸疳癥治疳證簡便方

小兒疳積﹐黃瘦骨立﹐頭上瘡痂﹐發如麥穗。用幹蟾蜍三五隻﹐去四足﹐以香油塗之﹐炙焦爲末﹐蒸黑棗去核﹐取肉搗膏﹐和蟾末爲丸龍眼核大。每日三服﹐積垢自下﹐多服之﹐形容自變﹐其病如失。

又方

買天漿虫四兩﹐洗極淨﹐曬漧﹐微炒爲末﹐加甘艸細末五錢﹐米糊爲丸彈子大。每服一丸﹐米飲下。

小兒諸疳日久﹐身面生瘡﹐爛成孔凹﹐如大人楊梅瘡樣。用蒸糯米飯時﹐甑蓋四邊滴下气水﹐以碗盛取﹐掃瘡上﹐數日卽效。百藥不驗者﹐此方如神。

疳蝕口爛﹐用糞蛆洗漂極淨﹐曬漧﹐微妙爲末﹐褐衣燒灰減半﹐共研勻﹐頻吹口內效。

小兒口疳破爛。人中白過﹐濃黃柏蜜炙焦﹐二味等分﹐少加冰片﹐共研末﹐以鹽茶洗口後﹐以藥搽之。

走馬牙疳及齒齦腐爛黑臭者﹐用溺壺內多年積垢﹐名人中白﹐紅一兩﹐兒茶五錢﹐黃柏﹑薄荷﹑靑黛各一錢﹐冰片三分﹐共研細末﹐先以溫水漱口﹐然後吹藥於疳上﹐每日六七次。吹藥之時﹐涎從外流者爲吉﹐涎收向內者﹐毒入裏也﹐不治。

牙疳鼻疳﹐人中白一錢五分﹐毛褐灰﹑枯白礬各一錢﹐爲細末﹐濕者幹搽﹐幹者先以香油潤濕﹐然後搽藥。

急疳蝕爛口鼻欲死。海中紫貝子過﹐﹝俗名南蛇牙齒﹐又名砑螺﹐嶺南稱狗支螺者是也﹐﹞炭火過爲末﹐臘豬油調塗。

牙疳潰爛﹐穿唇破舌﹐並治口瘡。胡黃連五分﹐膽礬﹑兒茶各一錢五分﹐共爲細末﹐搽之。

卷三嘔吐證治

經曰﹕諸逆衝上﹐皆屬於火﹔諸嘔吐酸﹐皆屬於熱﹐又曰﹕寒气客於腸胃﹐厥逆而出﹐故痛而嘔。夫嘔吐者﹐陽明胃气下行則順﹐今逆而上行﹐故作嘔吐。其證有聲有物謂之嘔﹔有物無聲謂之吐﹔有聲無物謂之噦﹐又曰漧嘔﹐久病見此者死。蓋小兒嘔吐﹐有寒有熱有傷食﹐然寒吐熱吐﹐未有不因於傷食者﹐其病總屬於胃。復有溢乳﹑乳﹑嘔噦﹐皆與嘔吐相似﹐而不可以嘔吐治之。更有寒熱拒隔之證﹐又有虫痛而吐者﹐皆當詳其證而治之。凡治小兒嘔吐﹐先宜節其乳食﹐節者﹐減少之謂也。凡嘔吐多渴﹐不可與之茶水﹐水入復吐﹐終不能止﹐必彊忍一二時久﹐而後以米湯與之﹐吐自止矣。

寒吐者﹐乳片不消﹐多吐而少出﹐面白眼慢﹐气緩神昏﹐額上汗出﹐脈息沈微﹐宜溫中消食。輕者藿香正气散﹐不止﹐理中湯加藿香﹐又不止﹐參香散。再若不止﹐此陰盛格陽﹐謂之拒格﹐急以理中湯一劑﹐用公豬膽汁和童便少許﹐將藥潤濕炒熟﹐煎服卽止。此《內經》熱因寒用之法也。蓋陰寒太過﹐陽熱之藥拒而不納﹐故以豬膽汁﹑童便爲向導﹐其始則同﹐其終則異﹐下咽之後﹐陰體漸消﹐陽气乃發也。

熱吐者﹐面赤唇紅﹐吐飲少而出物多﹐乳片已消﹐色黃﹐徧身發熱而煩躁。夏月多此證﹐宜五苓散加藿香﹐不止﹐藿連湯﹐再不止﹐用理中湯﹐煎熟﹐調六一散冷服卽止。此寒因熱用也。

傷食吐者﹐眼泡浮腫﹐面色微黃足冷﹐其熱日輕夜重﹐或吐餿酸之气﹐或吐黃水﹐或吐靑痰﹐其脈弦實而滑。此有宿食也﹐宜下去其積乃止﹐消積丸。

傷乳吐者﹐才乳卽吐﹐或少停而吐。此因乳食無度﹐脾胃嬌嫩﹐不能運化。此滿則溢也﹐名嗌乳。但宜節其乳﹐則吐自止。

乳者﹐時時吐乳而不多﹐似吐非吐﹐皆胃虛所致也﹐宜參香散。

有乳多而吐出者﹐非眞吐也﹔苟不知禁﹐卽成眞吐也。百日內小兒多有之﹐蓋身小身軟﹐必等乳母擁抱之﹐苟有傾側﹐乳卽溢出。此人事也﹐不須用治。

嗽吐者﹐兒有咳嗽﹐必待其嗽定﹐方可與乳。若嗽未定﹐以乳哺之﹐其气必逆﹐乳不消化而爲痰﹐痰气壅塞﹐嗽不得轉而吐乳也﹐枳桔二陳湯。

小兒初生三日內吐乳者﹐用丁香三粒﹑陳皮三分﹐生薑三片﹐煎服自止。又不若煨姜湯更妙﹗此予用最多者﹐蓋三四日內總皆寒吐也。

初起乳﹐卽當調治。如不已卽成吐﹐吐不已卽成嘔﹐嘔不已卽成噦﹐至此胃气大虛﹐精神漸脫矣﹐若嘔吐不已﹐日漸沈困﹐囟陷囟腫﹐靑筋大露者﹔並頻吐不食﹐昏沈語塞﹐喘急大熱﹐常吐鮏臭者﹐皆死。

噦者﹐有聲無物﹐最惡之候﹐凡久病之後而見此者﹐皆爲不治。

予按﹕爲醫者臨延醫病﹐貴能體貼病情﹐能用心法。大凡嘔吐不納藥食者﹐最難治療。

蓋藥入卽吐﹐安能有功﹖又切不可彊灌﹐胃口愈吐愈翻﹐萬不能止。予之治此頻多﹐先將姜湯和黃土作二泥丸﹐塞其兩鼻﹐使之不聞藥气。然後用對証之藥煎好﹐斟出澄淸﹐冷熱得中﹐止服一口﹐卽停之半時之久﹐再服一口﹐又停之良久﹐服二口停之﹐少頃則任服不吐矣。斯時胃口已安﹐焉能得吐﹖愚人不知﹐明見其吐藥不納﹐偏以整杯整碗彊灌之﹐則一吐傾囊而出﹐又何藥力之可恃乎﹖此等之法﹐不但幼科可用﹐卽方脈亦當識此。倘臨證不體病情﹐全無心法﹐卽如嘔吐一證﹐𨿽能識病﹐𨿽能用藥﹐其如不納何哉﹖

卷三嘔吐證治入方

藿香正气散

方見卷二類搐門。

理中湯

方見卷二乳子傷寒門。

參香散

治小兒胃虛作吐﹐諸藥不止。

官揀參﹝切片﹐焙漧﹞上沈香﹝銼末﹞公丁香﹝研﹞藿香梗﹝焙﹞南木香﹝銼屑﹐各等分﹞共爲細末﹐每服五七分﹐木瓜煎湯調服。

五苓散

方見卷二中暑門。此加藿香。

藿連湯

治小兒熱吐不止。

眞雅連﹝七分﹐薑汁炒﹞紫濃朴﹝一錢﹐薑汁炒﹞藿香葉﹝一錢﹞生薑三片﹐大棗三枚﹐水煎﹐熱服。

六一散

方見卷三痢疾簡便方。

淸積丸

治食停胃口而作吐。

西砂仁﹝十二个﹐酒炒﹞公丁香﹝九粒﹞烏梅肉﹝三个﹐蒸﹐去核﹐取淨肉﹞巴豆仁﹝二粒﹐煨﹐捶去油﹞共研細末﹐米糊丸綠豆大。每服三丸﹐白湯送。

枳桔二陳湯

治小兒胸膈有痰﹐咳嗽作吐。

陳枳殼﹝一錢﹞芽桔梗﹝一錢﹞白雲苓﹝一錢五分﹞法半夏﹝一錢﹞眞廣皮﹝一錢﹞炙甘艸﹝五分﹞生薑三片﹐大棗三枚﹐水煎﹐熱服。

卷三嘔吐證治嘔吐簡便方

小兒嘔吐﹐外證不熱不渴﹐面白唇淡﹐神慢气怯﹐寒吐也。用生薑一大塊﹐直切薄片﹐勿令折斷﹐層層摻鹽﹐以貯麻緊紮﹐外用艸紙七層包之﹐水濕﹐慢火煨令熟﹐取起﹐去麻﹑紙﹐將姜搗爛﹐和早米煎湯服﹐立止。

小兒卒嘔不止。生薑取自然汁一盞﹐煎滚聽用﹔蜂蜜四兩﹐煉熟聽用。每服用薑汁一匙﹐蜜二匙﹐白湯調服﹐每日五六次﹐效。

小兒胃熱嘔吐。外證面赤煩躁﹐身熱作渴﹐手足心熱者﹐熱吐也。黃連一錢薑汁炒﹐熟石膏一錢﹐共爲細末﹐每服一錢﹐白湯調下。吐止﹐止後服﹐又用枇杷葉火上炙之﹐刷淨毛﹐每用葉三片﹐煎湯熱服﹐立止。

小兒漧嘔﹐極惡之證。用甘蔗取汁聽用﹐生薑取汁聽用。臨服用蔗汁六匙﹐薑汁二匙﹐和勻溫熱服﹐不用湯水調。

凡嘔吐服藥不納者﹐內有蛔虫在膈間﹐蛔聞藥气則動﹐動則藥出而虫不出。但於嘔吐藥中﹐加入川椒十四粒﹐則不吐矣﹐蓋蛔得椒則伏矣。

治小兒一切吐逆﹐不拘冷熱﹐及久吐諸藥不效者。用硫黃五錢﹐水銀一錢﹐同研至不見星﹐薑汁打﹐米糊爲丸小豆大。三歲者三丸﹐大人則三四十丸﹐以陰陽水送下。此二味加增分兩﹐入陽城罐內封固﹐以炭火升煉之﹐卽是靈砂﹐爲仙家所用之物。最能升降陰陽﹐交濟水火﹐乃扶危濟困之神丹也。

卷三泄瀉證治

經曰﹕水谷之寒熱﹐感則害人六腑。又曰﹕虛邪之中人也﹐畱而不去﹐傳捨於腸胃﹐多寒則腸鳴飧泄﹐食不化﹐多熱則溏如糜。夫泄瀉之本﹐無不由於脾胃。蓋胃爲水谷之海﹐而脾主運化﹐使脾健胃和﹐則水谷腐化﹐而爲气血以行榮衛。若飲食失節﹐寒溫不調﹐以致脾胃受傷﹐則水反爲濕﹐谷反爲滯﹐精華之气﹐不能輸化﹐乃致合污下降﹐而泄瀉作矣。

凡泄瀉腸鳴腹不痛者﹐是濕﹐宜燥滲之﹔飲食入胃不住﹐或完谷不化者﹐是气虛﹐宜溫補之﹔腹痛腸鳴瀉水﹐痛一陣﹑瀉一陣者﹐是火﹐宜淸利之﹔時瀉時止﹐或多或少﹐是痰積﹐宜豁之﹔腹痛甚而瀉﹐瀉後痛減者﹐爲食積﹐宜消之﹐體實者下之﹔如脾泄已久﹐大腸不禁者﹐宜澀之﹐元气下陷者升提之。

泄瀉有五﹕寒﹑熱﹑虛﹑實﹑食積也。但宜分別所瀉之色。凡暴注下迫﹐屬火﹔水液淸澄﹐屬寒﹔老黃色屬心脾肺實熱﹐宜淸解﹔淡黃色屬虛熱﹐宜調補﹔靑色屬寒﹐宜溫﹔白色屬脾虛﹐宜補﹔醬色屬濕气﹐宜燥濕﹐餿酸气屬傷食﹐宜消。

脾土虛寒作瀉﹐所下白色﹐或谷食不化﹐或水液澄淸。其候神疲﹐唇口舌俱白色﹐口气溫熱﹐宜理中湯或六君子湯。

熱證作瀉﹐瀉時暴注下迫﹐謂其出物多而迅速也﹐便黃溺赤﹐口气蒸手﹐煩渴少食﹐宜五苓散加梔仁。

有傷食及滯瀉者﹐其候口噯酸气﹐吞酸腹脹﹐一痛卽瀉﹐一瀉痛減﹐保和丸消之。

如食已消﹐痛已止﹐而猶泄瀉不止者﹐乃脾失淸升之气﹐气虛下陷﹐補中益气湯。

有風瀉﹐瀉而色靑稠粘﹐乃肝木乘脾﹐宜六君子湯加防風﹑柴胡﹑白芍。

有濕瀉﹐腹內腸鳴﹐肚不痛﹐身體重而瀉水﹐或兼風者﹐水谷混雜﹐宜升陽除濕湯。

凡大瀉作渴者﹐其病不論新久﹐皆用七味白術散生其津液。凡痢疾作渴亦然。蓋白術散爲渴瀉之聖藥。倘渴甚者﹐以之當茶水﹐不時服之﹐不可再以湯水﹐兼之則不效矣。

久瀉不止﹐多屬虛寒。宜參苓白術散﹐加肉豆蔻煨熟爲丸﹐服之自止。

久瀉未止﹐將成疳者﹐參苓白術散加肉豆蔻煨﹐倍加懷山藥﹐共爲末。每日服之﹐則泄瀉自止﹐津液自生﹐不致成疳矣。

經曰﹕五虛者死﹐一脈細﹐二皮寒﹐三少气﹐四泄瀉不止﹐五飲食不入。五虛悉具者死﹐能食者生。

凡瀉不止精神好者﹐脾敗也﹔吐瀉而唇深紅者﹐內熱也﹔色若不退者死﹐面黑气喘者死。遺屎不禁者﹐腎气絕也。

卷三泄瀉證治入方

理中湯

方見卷二乳子傷寒門。

六君子湯

方見卷二類搐門。

五苓散

方見卷二傷暑門。此加梔仁。

補中益气湯

方見卷一保產門。

升陽治濕湯

治風濕作瀉。

綠升麻﹝一錢﹞北柴胡﹝一錢﹞六神曲﹝一錢﹞北防風﹝一錢二分﹞宣澤瀉﹝一錢﹞結豬苓﹝一錢﹞漂蒼術﹝一錢五分﹞眞廣皮﹝五分﹞炙甘艸﹝五分﹞生薑三片﹐大棗三枚﹐水煎﹐熱服。若胃寒腸鳴﹐加益智仁﹑半夏各一錢。

七味白術散

治泄瀉津液下降﹐煩躁大渴。

官揀參﹝一錢﹞漂白術﹝一錢﹞白雲苓﹝一錢﹞南木香﹝三分﹞藿香葉﹝一錢﹞粉漧葛﹝二錢﹞炙甘艸﹝五分﹞水煎﹐當茶飲。

此方治小兒陽明本虛﹐陰陽不和﹐吐瀉而亡津液﹐煩渴口漧。以參﹑術﹑甘艸之甘溫補胃和中﹔木香﹑藿香辛溫以助脾﹔茯苓甘淡﹐分陰陽﹑利水濕﹔葛根甘平﹐倍於眾藥﹐其气輕浮﹐鼓舞胃气﹐上行津液﹐又解肌熱。治脾胃虛弱泄瀉之聖藥也﹐兼治久瀉不止﹐口渴無度﹐並痢疾口渴。幼科之方﹐獨推此爲第一﹐後賢宜畱意焉。

參苓白術散

方見卷三疳證門。

卷三泄瀉證治泄瀉簡便方

治水瀉﹐或飲食過度﹐或飲冷水冒暑而發。用生薑搗爛三錢﹐陳細茶三錢﹐濃煎湯飲﹐立止。蓋泄瀉由臟腑陰陽不和﹐姜能和陰﹐茶能和陽﹐是以多效。體素薄者﹐加蓮子去心二錢。

泄瀉因傷濕而起﹐米谷不化﹐不思飲食﹐困弱無力。用白術土炒﹑白茯苓各三錢﹐水煎﹐食前服。腹痛者﹐加炒白芍一錢﹐炙甘艸五分。

泄瀉因於寒者﹐腹痛手足冷。用胡椒十四粒﹑生薑三錢﹑淡豆豉三錢﹐煎湯﹐熱服。

泄瀉腹痛奇方﹐用雞蛋一枚﹐將小頭打一小孔﹐入胡椒七粒在內﹐以紙封頂﹐紙包煨熟﹐酒送更效。胡椒吞與不吞﹐不拘。

脾虛久瀉﹐用白術土炒﹑山藥酒炒﹑蓮肉去心蒸熟﹑砂仁酒炒各一兩﹐共爲細末﹐以白砂糖二兩和勻。每服一二錢﹐米飲調下。

又方﹐用早米造飯鍋巴﹐取四兩研末﹐蓮子去心﹐蒸曬﹐爲末四兩﹐白糖四兩﹐共和勻。每服二三錢﹐白湯調下﹐每日三服。

集成止瀉散治久瀉如神﹐此方經驗最多。用車前子以靑鹽水炒七次﹐秤過二兩﹐白茯苓炒二兩﹐山藥炒二兩﹐炙甘艸六錢﹐共爲細末。每服二三錢﹐炒米湯調﹐烏梅湯更好。眞神方也。

卷三傷食證治

經曰﹕飲食自倍﹐腸胃乃傷。東垣云﹕飲者﹐無形之气也﹔食者﹐有形之血也。由此推之﹐乳爲血液﹐飲之類也﹔谷有糟粕﹐食之類也。乳之與食﹐原非同類﹐豈可不辧乎哉﹖凡小兒飲食傷脾之證﹐非可一例而論。有寒傷﹑有熱傷﹔有暫病﹑有久病﹔有虛證﹑有實證。但熱者﹑暫者﹑實者﹐人皆易知﹔而寒者﹑久者﹑虛者﹐人多不識。如今之小兒﹐以生冷瓜果﹐致傷胃气而爲腹痛瀉利者﹐人猶以爲火熱﹐而治以寒涼﹐是不識寒證也。有偶因停滯而爲脹痛﹐人皆知其實也﹐然脾胃之素彊者﹐卽滯亦易化﹐惟其不能化者﹐則恆有脹滿之證。又或有不食亦知饑﹐少食卽作脹﹐或有無饑無飽﹐全不思食﹐或因病有傷胃气﹐久不思食﹐本非有餘之證。時醫遇此﹐無論有餘不足﹐鮮有不用開胃消導之劑者﹐是不知虛證也。蓋脾胃原有運化之功用﹐今旣不能化食﹐則運用之職已失其權﹐而尙可專意克削﹐以益其困乎﹗故凡欲治病﹐必先藉胃气以爲行藥之主。若胃气彊者﹐攻之則去﹐而疾常易愈﹐此以胃气彊而藥力易行也﹔胃气虛者﹐攻之亦不去﹐此非藥不去病﹐以胃气本弱﹐攻之則益弱﹐而藥力愈不行﹐胃愈傷病亦愈甚矣。若乃體質貴賤﹐尢有不同。凡藜藿之兒﹐壯健之質﹐及新暴之病﹐自宜消伐﹐惟速去爲善﹔如以弱質弱病﹐而罔顧虛實﹐槪施欲速攻治之法﹐則無有不危矣。

凡素喜冷食者﹐內必多熱﹔素喜熱食者﹐內必多寒。故內寒者﹐不喜寒﹔內熱者﹐不喜熱。然熱者嗜寒﹐多生中寒﹐寒者喜熱﹐多生內熱。《內經》所謂久而增气﹐物化之常﹐气增而久﹐夭之由也。凡治病者﹐又當於素稟中察其嗜好偏勝之獘。

凡飲食致病﹐傷於熱者多爲火證﹐而停滯者少﹔傷於寒者多爲停滯﹐而全非火證。大都飲食之傷﹐必因於寒物者居多﹐而溫平者次之。蓋熱則易於腐化流通﹐所以停滯者少。

馮楚瞻曰﹕凡小兒傷食﹐皆由胃气怯弱。今時之醫﹐以平胃散爲脾胃之準繩﹐孰知平胃者﹐胃中有髙阜﹐則能使平之﹐使一平卽止﹐不可過劑﹐過則平地反成坎矣。又不若枳實丸爲勝﹐方爲潔古老人所制﹐用枳實一兩﹑白術二兩﹐補多於消﹐先補而後消也。但此丸原爲傷食者設﹐今若專以爲補脾藥﹐又誤矣。夫枳實有推墻倒壁之功﹐用之不當﹐能無克削﹖卽如山楂﹑神曲﹑麥芽﹐舉世所常用者﹐然山楂能化肉積﹐凡多年母豬肉之不爛﹐但入山楂一撮﹐登時皮肉卽糜﹔又產婦兒枕痛﹐以山楂煎服﹐兒枕立化﹐可見其破滯之功﹐豈可輕用﹗曲﹑麥者﹐以米飯在瓷缸中﹐必藉曲以釀酒﹐必藉以成糖。脾胃在人身中非瓷缸比﹐原有化食之功﹐今食不化﹐因其所司者病也﹐只補其運用之能﹐而食自化﹐何必用此消克藥哉﹖大凡小兒原气完固﹐脾胃素彊者﹐多食不傷﹐過時不饑。若兒先因本气不足﹐脾胃素虧者﹐多食易傷﹐如攻伐一用﹐飲食𨿽消﹐而脾气復經此一番消伐﹐愈虛其虛﹔後日食復不化﹐猶謂前藥已效﹐湯丸疊進﹐展轉相害﹐羸瘦日增﹐良可悲矣﹗故醫有貧賤之醫﹐有富貴之醫﹐膏粱子弟與藜藿不同﹐太平之民與瘡痍自別。鄕村里巷﹐頑夫壯士﹐暴有所傷﹐攻伐之劑﹐一投可愈﹔倘膏粱幼稚﹐稟受怯弱﹐嬌養柔脆﹐一例施之﹐貽害不小矣。

楚瞻曰﹕人之脾胃𨿽能化食﹐實由於水火二气運用其間﹐非脾胃之所專能也。內火盛則脾胃燥﹐水盛則脾胃濕﹐皆不能健運﹐乃生諸病。如消渴證﹐火偏盛而水不能制﹔水腫證﹐水偏盛而火不能化。惟制其偏而使之平﹐則善矣。制者﹐非謂去水去火之意。人身水火﹐本自均平﹐偏者病也。火偏多者﹐補水配火﹐不必去火﹔水偏多者﹐補火配水﹐不必去水。譬之天平﹐此重則彼輕﹐一邊重者﹐只補足輕之一邊﹐決不鑿去馬子﹐蓋馬子一定之數。今人見水利水﹐見火瀉火﹐是鑿馬子者也。

小兒之病﹐傷食最多﹐故乳食停滯﹐中焦不化而成病者﹐必發熱惡食﹐或噫气作酸﹐或惡聞食气﹐或欲吐不吐﹐或吐出酸水﹐或气短痞悶﹐或腹痛啼叫。此皆傷食之候也﹐便宜損之。損之者﹐謂姑止之﹐勿與食也﹐使其自運。經謂傷之輕者﹐損谷則愈矣。損之不減﹐則用胃苓丸以調之﹔調之不減﹐則用保和丸以導之﹔導之不去﹐則攻下之。輕則木香檳榔丸﹐重則消積丸。

傷食一證﹐最關利害。如遷延不治﹐則成積成癖﹔治之不當﹐則成疳成癆。故小兒之彊壯者﹐脾胃素實﹐恃其能食﹐父母縱之﹐以致太過﹐停畱不化。此食傷脾胃﹐眞傷食也﹐可用前法治之。如小兒之怯弱者﹐脾胃素虛﹐所食原少﹐或因略加﹐卽停滯而不化。此乃脾虛不能消穀﹐轉運遲耳﹐非眞傷食﹐作傷食治則誤矣。惟宜六君子湯﹐助其健運﹐多服自愈。

凡小兒脾胃實者﹐倘縱其口腹﹐不知節制﹐則飲食自倍﹐腸胃乃傷﹐而實者必致爲虛矣。其體之虛怯者﹐能節其飲食﹐則腸胃不傷﹐穀气漸長﹐而虛者終變爲實矣。

凡傷食吐瀉後﹐則其所傷之物俱去﹐只與和其胃气﹐或異功散﹐或六神丸。

卷三傷食證治入方

潔古枳實丸

治小兒傷食﹐脾不運化﹐以致面黃肚大。此方補多消少﹐誠爲傷食運化之良方。

漂白術﹝二兩﹐用土拌炒﹞小枳實﹝一兩﹐酒炒﹞胃虛不思飲食者﹐加藿香葉五錢焙﹐西砂仁五錢酒炒﹐名香砂枳實丸﹔小兒體質肥白有痰者﹐加眞廣皮五錢酒炒﹐法半夏五錢焙﹐名橘半枳實丸。

上藥炒制﹐以鮮荷葉包飯煨熟﹐去荷葉﹐將飯同前末搗勻﹐爲丸極小。每一二錢﹐半饑白湯下。

胃苓丸

方見卷二傷濕門。

保和丸

治飲食停滯﹐胸膈痞悶﹐腹脹等證。

六神曲﹝炒﹞眞廣皮﹝炒﹞法半夏白雲苓﹝炒﹐各一兩﹞京楂肉﹝三兩﹞淨連翹﹝炒﹞蘿卜子﹝炒﹐各五錢﹞共爲細末﹐煉蜜爲丸。每服一二錢﹐姜湯下。

丁香檳榔丸

治傷食消之不去﹐以此下之。

黑牽牛﹝炒﹐取頭末﹐五錢﹞尖檳榔﹝炒﹐五錢﹞錦莊黃﹝五錢﹐酒蒸﹐曬漧﹞南木香﹝三錢﹞六神曲﹝炒﹐一兩﹞共爲細末﹐薑汁打米糊爲丸。量兒大小加減用之。此方亦不峻厲﹐白湯送下。

消積丸

方見卷三嘔吐門。

六君子湯

方見卷二類搐門。

異功散

專治脾胃虛弱﹐吐瀉之後﹑大病之後﹐以此調理。

官揀參﹝切﹞漂白術﹝土炒﹞白雲苓﹝乳蒸﹞眞廣皮﹝酒炒﹞炙甘艸﹝各等分﹞生薑﹑大棗水煎服。爲末﹐姜﹑棗湯調服亦可。

六神丸

與異功散主治同﹐實脾之功勝之。

官揀參﹝切片﹐焙漧﹞漂白術﹝土炒﹞白雲苓﹝乳蒸﹞懷山藥﹝乳蒸﹞白扁豆﹝炒﹞炙甘艸﹝各等分﹞共爲末﹐煉蜜丸彈子大。每服一丸﹐姜湯化下。

卷三食積證治

經曰﹕新積痛可移者﹐易已也﹐積不痛﹐難已也。夫飲食之積﹐必用消導。消者﹐散其積也﹔導者﹐行其气也。脾虛不運則气不流行﹐气不流行則停滯而爲積﹐或作瀉痢﹐或成痞﹐以致飲食減少。五臟無所資稟﹐血气日愈虛衰﹐因致危困者多矣。故必消而導之﹐輕則和解常劑﹐重必峻下湯丸。蓋濁陰不降﹐則淸陽不升﹔客垢不除﹐則眞元不復。如戡定禍亂﹐然後可以致太平。若積因脾虛﹐不能健運藥力者﹐或消補並行﹐或補多消少﹐或先補後消﹐潔古所謂養正而積自除。故前人破滯削堅之藥﹐必假參術贊助成功。經曰﹕無致邪﹐無失正﹐絕人長命。此之謂也。

夫食者﹐有形之物﹐傷之則宜損其谷﹐其次莫若消之﹐消之不去則攻之。此治初傷乳食之法也。倘治之不早﹐以致陳菀聚﹐乃成積也。其候面色黃白﹐或靑黃﹐腹大或緊﹐食少腹痛﹐發則數日不止。而醫者治積﹐不問平日所傷之物是寒是熱﹐並不察兒之形气或虛或實﹐可攻不可攻﹐竟用偏寒偏熱峻下之藥﹐而犯虛虛之戒﹐其害豈勝言哉﹗如先傷熱乳熱食者﹐則爲熱積﹔傷冷乳冷食者﹐則爲冷積。五穀之類爲食積﹐禽畜之類爲肉積﹐菜果之類爲冷積﹐故藥宜分寒熱。冷積應用消積丸﹐熱積木香檳榔丸﹐仍用原傷之物作湯送之﹐謂之溯源湯。

凡用攻下取積之藥﹐必先補其胃气﹐如六君之類﹐預服數劑﹐扶其元神﹐然後下之﹐免傷胃气也。

如小兒體質素怯者﹐𨿽有積必不宜下﹐當以補爲消。六君子湯加莪術﹑木香﹐共爲細末﹐薑汁打神曲糊丸。

每一二錢米湯下﹐久服自消。今兒稟受怯弱者眾﹐有積皆當識此﹐攻積之藥﹐愼勿輕用。

卷三食積證治入方

消積丸

方見卷三嘔吐門。

木香檳榔丸

方見卷三傷食門。

六君子湯

方見卷二類搐門。此加莪術﹑木香。

卷三食積證治食積簡便方

消積丸

消食﹑消水﹑消气﹑消痞﹑消脹﹑消腫﹑消積﹐其功甚捷﹐惟久病虛羸者不宜用。此比前消積丸藥力輕緩﹐不甚峻厲。

香附米﹝酒炒﹐一兩﹞五靈脂﹝淘淨﹐一兩﹞黑牽牛﹝炒﹐去頭末﹐二兩﹞共爲細末﹐醋打麵糊丸綠豆大。每服一二十丸﹐食遠姜湯送下。

治傷冷食及難化之物﹐用生薑﹑紫蘇煎濃湯﹐置浴盆內﹐令患者乘熱坐湯內﹐以手揉其腹胸﹐以熱湯淋之﹐气通卽化矣。

又方

以生薑搗爛﹐紫蘇搗爛﹐炒熱布包﹐熨胸腹﹔如冷﹐再炒再熨﹐神效。

治傷食停積不消﹐用白酒曲﹐卽釀酒小曲。炒二兩﹐老麥芽取淨末一兩﹐共爲細末﹐每服二錢﹐白湯調下。

治粽傷及糯米所傷﹐更妙。

治飲食停滯﹐飽悶不消。以糯米一升炒熱﹐以布包之﹐分作二包﹐於臍腹上輪換熨之﹐助其脾气轉運也﹐立消。

因食肉停滯不消﹐用山楂子三十粒﹐捶碎﹐煎濃湯飲之﹐自化。

因食犬肉成積﹐不治則殺人。用山楂肉二十四粒﹐杏仁去皮尖二十四粒﹐煎濃湯飲﹐自化。

因食牛肉腹脹不消﹐用幹稻艸一把﹐煎濃湯滚熱飲之﹐自消。

因麵食腹脹﹐生薑搗汁﹐衝好酒熱服﹐卽消﹐又方﹐以生蘿卜取汁﹐溫熱服﹐神應。

凡食麵必用醋﹐斷不作脹。

因食菱角腹痛作脹﹐生薑搗取自然汁﹐以滚湯衝服﹐立消。

因食瓜果生冷太多﹐以致腹脹气急﹐用眞靑化桂去粗皮﹐取肉研細末﹐以飯搗和爲丸綠豆大。小兒每服五丸﹐稍長者十丸﹐水送﹐病愈藥停。

凡小兒病﹐醫認證不確﹐錯用反藥﹐或煩躁不寧﹐或嘔瀉不止。欲與解去﹐其藥用黑豆一杯﹐甘艸三錢﹐煎濃湯服之﹐自解。倘無黑豆﹐綠豆亦好。

卷三發熱證治

經曰﹕陽勝則熱﹐陰勝則寒。重寒則熱﹐重熱則寒。寒傷形﹐熱傷气。又曰﹕气實者﹐熱也。小兒之病﹐多有發熱﹐然幼科論證太繁﹐來學眩目﹐莫得其要。予謂小兒之證﹐惟宜明顯簡切﹐有裨於治療足矣。今以小兒發熱﹐分爲四大證﹕一曰表熱﹐一曰裏熱﹐一曰虛熱﹐一曰實熱。表裏虛實旣明﹐則大綱在手﹐然後逐證辧認﹐又豈能逃其冰鑑乎﹖一﹑小兒無故發熱﹐多由外感風寒。其證喜人懷抱﹐畏縮﹐惡風寒﹐不欲露出頭面﹐面帶慘色﹐不渴﹐淸便自調﹐吮乳口不熱﹐或鼻塞流涕﹐或噴嚏﹐渾身拘急。此表熱也。初起時一汗可解﹐桂枝湯加柴胡﹑粉葛﹐熱服﹐取微汗效。若元气怯弱者﹐四君子湯加防風﹑柴胡﹑粉葛。

一﹑發熱時﹐喜露頭面仰身臥﹐揚手擲足﹐揭去衣被﹐渴欲飲水﹐吮乳不休者﹐口渴也﹐吮乳口熱﹐小便赤﹐大便閉。此裏熱也。宜解利之﹐導赤散煎送瀉靑丸。

一﹑虛熱者﹐多從大病之後﹐或溫熱﹐或潮熱﹐如潮汐有定期也﹐或渴或不渴﹐大小便如常。宜補之﹐竹葉調元湯。

一﹑實熱者﹐面赤腮燥﹐鼻孔幹焦﹐喜就冷﹐或合面臥﹐或仰面臥﹐露出手足﹐揭去衣被﹐大渴不休﹐大小便祕。宜微下﹐集成沆瀣丹。

以上四熱爲綱﹐其下雜證爲目﹐有綱有目﹐而猶不能辧別者﹐未之有也。

傷風發熱﹐其證自汗身熱﹐呵欠﹐目赤多睡﹐惡風喘急。此因解換褓裳﹐受風所致。治宜解肌﹐柴葛桂枝湯﹐熱退之後﹐略宜滋陰。

傷寒發熱﹐其證無汗身熱﹐呵欠頓悶﹐項急面赤﹐喘急惡寒﹐口中气熱。此因脫換受寒所致。治宜惺惺散。

熱退後﹐微服沆瀣丹﹐以防內熱。

旣傷風寒﹐發熱﹐又兼吐瀉者﹐不可發散。此脾胃虛怯也。但以五苓散煎送理中丸。

傷熱發熱﹐多在夏月。其證身熱自汗﹐作渴昏睡﹐手足俱熱。此因天气過熱﹐而包裹過濃﹐受其熱也。人參白虎湯以解其熱﹐次以調元生脈散補之。

傷暑發熱﹐夏月有之。其證身熱自汗﹐作渴昏睡﹐手足冷。此由髙堂廣廈﹐陰冷太過﹐中气受傷所致。先以調元生脈散補其气﹐次服四君子湯以防吐瀉。

心熱者﹐渾身發熱﹐面靑自汗﹐心悸不寧﹐脈數煩躁﹐狂叫恍惚﹐此心熱也。導赤散加黃連。

夜熱者﹐夜間作熱﹐旦則退去﹐此血虛也。六味地黃湯加龜板﹑當歸﹑白芍﹐斂納陰气。

傷寒無汗﹐服表藥而汗出﹐其熱不退﹐又復下之﹐熱仍不退﹐乃表裏俱虛﹐气不歸元﹐陽浮於外﹐此爲虛熱﹐不可誤用寒涼﹐卽當和其胃气﹐裨陽气收斂﹐其熱自退。四君子湯加炮姜。

疳熱者﹐形色黃瘦﹐食不長肌﹐骨蒸盜汗﹐泄瀉無恆﹐肚大腳小。多起於大病之後﹐失於將息﹐又或傷饑食飽﹐脾气受傷。六君子湯加當歸﹑白芍。

壯熱者﹐一向熱而不已。由气血壅實﹐五臟生熱。鬱蒸於內﹐則睡臥不安﹐精神恍惚﹔蒸發於外﹐則表裏俱熱﹐燥急喘粗﹐甚則搐搦。以導赤散煎湯送瀉靑丸﹐大小便祕者﹐集成沆瀣丹。

煩熱者﹐躁擾不安﹐五心煩躁﹐四肢溫壯﹐小便赤澀。此心經有熱﹐宜導赤散加麥冬﹑梔仁。

積熱者﹐面赤口瘡﹐大小便黃赤。此表裏俱實。或因內傷酒面﹐煎炒炙﹐或誤投峻補之藥﹔或外因濃棉鑪火﹐溫暖過度﹐皆能生熱。此人事所致﹐宜沆瀣丹淸解之。

虛熱者﹐或汗下太過﹐津液枯焦﹐或大病之後﹐元气受傷﹐皆能生熱。其證困倦少力﹐面色靑白﹐虛汗自出﹐神慢气怯﹐四肢軟弱﹐手足厥冷。此气虛發厥﹐血虛發熱﹐大虛證也。四君子湯加炮姜﹐甚則加附子﹐熱退以平劑調之。

客熱者﹐乍有乍無。邪熱干心﹐則熱形於額﹐故先起於頭面﹐而後身熱﹐恍惚多恐﹐聞聲則惕。此正气虛而熱邪勝﹐故邪正交爭﹐發熱無定﹐乍進乍退﹐如客之往來莫測也。導赤散先徹其邪﹐後以團參散護其正气。

血熱者﹐每日已午時發熱﹐過夜則涼。此心經血熱也。輕則導赤散﹐重則四順散。

卷三發熱證治入方

柴葛桂枝湯

治小兒傷風﹐自汗發熱。

嫩桂枝﹝一錢﹞杭白芍﹝一錢五分﹞北柴胡﹝一錢﹞粉漧葛﹝一錢﹞炙甘艸﹝八分﹞老生薑﹝一錢﹞大紅棗﹝五枚﹞淨水濃煎﹐熱服。

惺惺散

方見卷二乳子傷寒門。

集成沆瀣丹

方見卷二胎疾門。

五苓散

方見卷二傷暑門。

理中湯

方見卷二乳子傷寒門。

人參白虎湯

方見卷二傷暑門。

調元生脈散

治夏月傷熱發熱﹐以此扶其元气。

官揀參﹝六分﹞炙黃﹝一錢五分﹞杭麥冬﹝一錢﹞北五味﹝五分﹞炙甘艸﹝五分﹞老生薑三片﹐大紅棗三枚﹐水煎﹐溫服。

四君子湯

方見卷三瘧疾門。

導赤散

方見卷四啼哭門。

六味地黃湯

方見卷一胎疾門。

六君子湯

方見卷二類搐門。

瀉靑丸

方見卷四啼哭門。

團參散

方見卷二非搐門。

四順淸涼散

方見卷四腹痛門。

卷三發熱證治神奇外治法

疏表法

小兒發熱﹐不拘風寒食飲﹐時疫痘疹﹐並宜用之。以蔥一握﹐搗爛取汁﹐少加麻油在內和勻﹐指蘸蔥油﹐摩運兒之五心﹑頭面﹑項背諸處﹐每處摩擦十數下﹐運完﹐以濃衣裹之﹐蒙其頭﹐略疏微汗﹐但不可令其大汗。此法最能疏通腠理﹐宣行經絡﹐使邪气外出﹐不致久羈榮衛﹐而又不傷正气﹐誠良法也。

淸裏法

小兒發熱至二三日﹐邪已入裏﹐或乳食停滯﹐內成郁熱。其候五心煩熱﹐睡臥不寧﹐口渴多啼﹐胸滿气急﹐面赤唇焦﹐大小便祕。此爲內熱。以雞蛋一枚﹐去黃取淸﹐以碗盛之﹐入麻油約與蛋淸等﹐再加雄黃細末一錢﹐攪極勻﹔復以婦女亂髮一團﹐蘸染蛋淸﹐於小兒胃口拍之﹐寒天以火烘暖﹐不可冷用﹐自胸口拍至臍輪止﹐須拍半時之久﹐仍以頭髮敷於胸口﹐以布紮之﹐一炷香久取下不用。一切諸熱皆能退去。蓋蛋淸能滋陰退熱﹐麻油﹑雄黃拔毒涼肌故也。此身有熱者用之﹐倘身無熱﹐惟啼哭焦煩﹐神志不安者﹐不必蛋淸﹐專以麻油﹑雄黃﹑亂髮拍之﹐仍敷胸口﹐實時安臥。此法多救危險之證﹐功難殫述。

解煩法

凡小兒實熱之證﹐及麻疹毒盛熱極﹐其候面赤口渴﹐五心煩熱﹐啼哭焦擾﹐身熱如火﹐上气喘急﹐揚手擲足。一時藥不能及﹐用水HT1兩﹐以雞蛋淸調勻﹐略稀﹐塗兒胃口及兩手掌心﹔復以釀酒小曲十數枚﹐研爛﹐熱酒和作二餅﹐貼兩足心﹐布紮之。少頃﹐其熱散於四肢﹐心內淸涼﹐不復啼擾。

開閉法

凡小兒風痰閉塞﹐昏沈不醒﹐藥不能入﹐甚至用艾火灸之﹐亦不知痛者﹐蓋因痰塞其脾之大絡﹐截其陰陽升降之隧道也。原非死證﹐用生菖蒲﹑生艾葉﹑生薑﹑生蔥各一握﹐共入石臼內搗如泥﹐以麻油﹑好醋同前四味炒熱﹐布包之﹐從頭項背胸四肢﹐乘熱往下熨之。其痰一豁﹐倏然而醒。此方不特小兒﹐凡閉證皆效。

引痰法

凡小兒痰嗽﹐上气喘急﹐有升無降﹐喉中牽鋸之聲﹐須引而下行。用生白礬一兩研末﹐少入麵粉﹐米粉亦可﹐蓋生礬見醋卽化成水﹐入麵粉取其膠粘故也﹐好醋和作二小餅﹐貼兩足心﹐布包之。一宿﹐其痰自下。

暖痰法

凡小兒胸有寒痰﹐不時昏絕﹐醒則吐出如綠豆粉﹐濃濃而帶靑色。此寒極之痰。前法皆不能化﹐惟以生附子一枚﹑生薑一兩﹐同搗爛﹑炒熱﹑布包﹐熨背心及胸前﹐熨完﹐將姜﹑附撚成一餅﹐貼於胃口。良久﹐其痰自開。

納气法

凡小兒虛脫大證﹐上气喘急﹐眞气浮散﹐不得歸元﹐諸藥莫效。用吳茱萸五分﹑胡椒七粒﹑五倍子一錢﹐研極細末﹐酒和作餅﹐封肚臍﹐以帶紮之﹐其气自順。

通脈法

凡小兒忽爾手足厥冷﹐此蓋表邪閉其經絡﹐或風痰阻其榮衛﹐又或大病之後﹐陽不布散於四肢。

速用生薑煨熟﹐搗汁半小杯﹐略入麻油調勻﹐以指蘸姜油﹐摩兒手足﹐往下搓挪揉捩﹐以通其經絡﹐俟其熱回﹐以紙拭去之。凡小兒指紋滯澀﹐推之不動﹐急以此法推豁之。蓋此法不論陰陽虛實﹐用之皆效。

定痛法

凡小兒胸中飽悶﹐臍腹疼痛﹐一時不能得藥﹐用食鹽一碗﹐鍋內炒極熱﹐布包之﹐向胸腹從上熨下。蓋鹽走血分﹐最能軟堅﹐所以止痛﹐冷則又炒又熨﹐痛定乃止。男婦气痛﹐皆用此法。

以上九法﹐非古書所有﹐實予異授心傳﹐經驗旣久﹐神應無方﹐筆之於書﹐以公世用。

卷三治病端本澄源至要口訣

凡臨病家診視小兒﹐無論病之輕重﹐証之順逆﹐稍長者令其本身忌口﹐乳子卽令乳母忌口﹐嚴禁葷酒油膩﹐酸鹹辛辣﹐但可香茶白飯﹐稍用蜜餞糖食而已。蓋乳房爲胃經所主﹐飲食入胃﹐腐化精微而爲榮血﹐貯於衝脈﹐衝脈載以上行﹐遂變赤爲白而爲乳汁。小兒賴此以爲命﹐與乳母气候相關﹐吉凶共際。是以母食熱﹐子受熱﹔母食寒﹐子受寒﹔母食毒﹐子中毒。又惟葷酒油膩﹐甘肥凝滯之物爲尢甚﹐故凡小兒有病﹐但得乳母忌口﹐卽不藥亦能自愈。不觀窮鄕僻壤﹐藜藿單寒之家﹐所育之子﹐肥實壯健﹐而且少病﹐病亦易愈。人但云他人之子﹐何以易育﹖不知他家無甘肥凝膩﹐口腹淸淡﹐所以病少而易育﹔自家乳母﹐縱口飲啖﹐葷酒不忌﹐醫𨿽用藥得法﹐其如乳汁不淸﹐胃口油滯﹐不能宣布藥力﹐所以多病難醫也。此至緊至要關頭﹐醫者不爲切戒﹐其咎在醫﹐至於病家﹐每多自誤。凡乳子有病﹐其母於房勞食飲﹐寒暑喜怒﹐一毫不愼﹐惟責效於醫之艸根樹皮﹐詎知刀頭圭角﹐能勝其無情之相火﹐能制其有質之油膩耶﹖徒令醫者勞心﹐病兒受苦﹐深可悲憫﹗復有婦人姑息之愛﹐切要提防。昔予一堂弟年八歲﹐因病傷寒幾死﹐得遇明者保全﹐稍能步履﹐醫囑嚴忌葷腥。予伯母覿面承錯﹐私以爛蹄花一碗與之。病患見肉﹐登時食盡﹐時予目睹其事。夜卽變證﹐四肢厥冷﹐口吐白沫﹐喉內痰鳴﹐兩目直視而絕。予伯與醫者驚惶無措﹐莫測其由﹐因詢曾食何物﹖伯母堅辭無有﹐微風不露﹐予亦莫敢直言。醫者無可下手﹐遂辭去。予取山楂肉﹐炒研細末﹐以濃姜湯調灌數次。蓋山楂多服﹐最能通利﹐五更大瀉數行﹐所下油膩膠滯之物﹐內有精肉猶存﹐人事倏淸。伯見所下之物﹐始知食肉生變﹐痛詈其母﹐幾至反目。幸予在側開解之﹐令予調理﹐予爲暢脾而安。此等曖昧﹐苟非予之目擊﹐伯母必不直告﹐卽至眞死﹐彼亦不言﹐醫者亦不知其何以變證而死﹗可見婦女誤事﹐爲禍如此其烈也。凡類此者﹐以天下之大﹐又豈特一人而已。故凡遇膏粱宦室﹐不可不諄切言之﹐以杜其姑息之害。

小兒在胎之時﹐衝脈運血以養之﹔及其產下﹐衝脈載血以乳之。乳爲血化﹐所以兒之脾胃﹐獨與此乳汁相吻合﹐其他則皆非所宜矣。凡小兒一周二歲﹐止可飲之以乳﹐切不可以谷食。蓋谷食有形之物﹐堅硬難消。

兒之脾气未彊﹐不能運化﹐每多因食致病。倘乳少必欲借谷食調養者﹐須以早米炒熟磨粉﹐微入白糖﹐滚湯調服﹐不致停滯。至於肉食﹐尢爲有害。凡小兒五歲之內﹐能忌肉食﹐終身無脾病。無柰愚夫愚婦﹐莫可理諭﹐見兒病稍愈﹐卽以肉食飼之﹐謬云虛補不如實補﹐謂藥補爲虛﹐肉補爲實。不知此語出於何經﹖妄誕無知﹐眞堪唾罵﹗及其脾胃凝滯﹐兒病復作﹐始爲倉惶懊悔﹐是誰之咎﹗故小兒病後﹐必不可妄用葷腥﹐只可素食調理﹐或一月半月﹐待其脾气已健﹐始可略與淸湯﹐仍不得過用甘肥。蓋甘肥之物﹐非但不能益兒﹐適足以致病。

醫者能知此意﹐治病必不掣肘﹔病家能根據禁忌﹐斷無反復之虞。此非摸擬之辭﹐實知之深﹐見之確﹐端本澄源﹐莫切乎此。予𨿽未學﹐臨證有年﹐病家之獘﹐無不周知﹐故不得不剖心相告﹐庶後賢知所提備云。

卷三痢疾證治

經曰﹕飲食不節﹐起居不時﹐陰受之則入五臟﹐塡滿閉塞﹐下爲飧泄﹐久爲腸癖。夫飧泄者﹐水谷不化也﹔腸癖者﹐下痢是也。小兒之病﹐傷食最多﹐內有宿食停積﹐更受外感﹐則成痢矣。古今方書﹐以其閉滯不利﹐故又謂之滯下﹐其證裏急後重﹐或垢或血﹐或見五色﹐或多紅紫﹐或痛或不痛﹐或嘔或不嘔﹐或爲發熱﹐或爲惡寒。此証之陰陽虛實﹐最宜詳審﹐庶不致誤。仍當以脈證辧之﹕凡身熱作渴﹐脈數有力而能食者﹐爲熱﹔身涼不渴﹐脈沈無力而不能食者﹐爲寒。

初起腹中苦痛﹐裏急後重者爲實﹐宜急下之﹐集成沆瀣丹﹑集成三仙丹二藥同服﹐立應。

如兼外感者﹐必身有寒熱﹐不可遽下。凡痢由外感而發者最多﹐急宜發散。若下之早﹐必致引邪入裏﹐而爲綿延之證﹐以倉廩散疏解之。

因傷風得之者﹐則純下淸血。蓋風傷其陰絡﹐致血不循經﹐所以血妄下﹐宜胃風湯。

赤白相兼者﹕心主血﹐因傷熱得之﹐則心移熱於小腸﹐故赤者從小腸來﹔肺主气﹐因傷熱得之﹐則肺移熱於大腸﹐故白者從大腸來。皆以芍藥湯治之﹐調血則便膿愈﹐行气則後重除。此治痢之要法也。又法﹐以黃連阿膠丸加當歸﹑木香治血痢﹐於血中行气﹔以胃苓丸加當歸﹑白芍治白痢﹐於气中養血。有積者﹐治痢保和丸。

痢久不止﹐名休息痢﹐切不可止澀﹐和中丸最妙。後有集成至聖丹﹐專治久痢﹐百不失一。

有泄瀉變痢者﹐有痢變泄瀉者。先瀉後變痢者﹐脾傳腎也﹐爲賊邪﹐難治﹔先痢後變瀉者﹐腎傳脾也﹐爲微邪﹐易治。蓋初瀉變痢者﹐此气病傳入血中﹐宜養血爲主﹐加調气之藥﹐不可誤下﹐以傷胃气﹔初痢變瀉者﹐血病傳入气中﹐以調气爲主﹐加養血之藥﹐不可收澀﹐恐毒瓦斯畱而不去﹐復成痢也。瀉變痢者﹐加味四物湯﹔痢變瀉者﹐加味四君子湯。

痢久不止﹐脾胃受傷﹐中气下陷﹐則爲脫肛﹐熱毒上逆﹐則食入便吐﹐不思乳食﹐謂之噤口﹔久痢陰傷﹐腎气虛敗﹐則兩膝紅腫﹐謂之鶴膝。

脫肛者﹐胃气下陷﹐後重不除﹐努掙太過﹐故腸頭脫出﹐宜養血調气﹐微加升提之品﹐則痢止肛自收矣﹐升麻湯。外用洗法﹑托法。

噤口者﹐乃胃虛逆气上衝而吐也﹐有不思飲食﹐皆虛損也﹐宜參苓白術散米湯調服。凡痢疾能食者吉﹐不能食者凶。

鶴膝者﹐兩膝紅腫﹐如鶴之膝。小兒痢後多有此證﹐乃腎虛之極﹐宜補腎地黃丸加牛膝﹑鹿茸。

痢疾腹脹﹐中气虛也﹐胃苓丸調之。倘因毒瓦斯未盡﹐庸流誤服澀藥而致腹脹者﹐爲實也﹐不可作虛治﹐保和丸消導之。

痢疾不治證﹕痢見五色﹐五臟俱敗﹔痢如煙塵水﹐如屋漏水﹔下痢久﹐肛門如竹筒﹔如魚鮏﹔久痢唇紅舌胎﹐气促心煩﹐坐臥不安﹐大渴飲水﹐面容似朱者。皆死證也。

卷三痢疾證治入方

集成沆瀣丹

方見卷一胎疾門。

集成三仙丹

方見卷二類搐門。

倉廩湯

卽人參敗毒散加陳倉米方見卷二小兒傷風門。

治傷風痢疾﹐及時行疫痢﹐大小相似者﹐宜先服此﹝卽人參敗毒散加陳倉米煎服﹐卽名倉廩湯。﹞諭嘉言以此方爲治痢之聖藥﹐無論新久﹐必用此藥升散之﹐深得逆流挽舟之法也。予每用之﹐輕者﹐三四劑卽愈矣﹐不必另方﹔重者﹐服藥後外證悉去﹐惟腹痛﹑裏急後重未除者﹐以沆瀣丹﹑三仙丹同服﹐推去積滯﹐無不愈者。蓋倉廩湯治痢﹐與用四逆散治痢同意﹐後賢宜深究焉。

胃風湯

治風冷客於腸胃﹐泄下鮮血﹐及腸胃濕毒﹐下如豆汁﹐或下瘀血。

官揀參﹝一錢﹞漂白術﹝一錢五分﹞白雲苓﹝一錢﹞白當歸﹝一錢﹞正川芎﹝五分﹞杭白芍﹝一錢﹞上桂心﹝五分﹞陳粟米﹝一撮﹞姜一片﹐棗一枚﹐水煎﹐溫服。

河間芍藥湯

調血便膿愈﹐行气後重除﹐此方是也。

杭白芍﹝一錢五分﹞大當歸﹝一錢﹞雅川連﹝五分﹞實黃芩﹝八分﹞錦莊黃﹝五分﹞尖檳榔﹝一錢﹞南木香﹝三分﹞淨水濃煎﹐熱服。

黃連阿膠丸

治血痢﹐於血中行气。

正雅連﹝一錢﹞東阿膠﹝二錢﹞白雲苓﹝一錢﹞當歸身﹝一錢﹞南木香﹝一錢﹞共爲細末﹐水丸。每服一二錢﹐米飲下。

胃苓丸

方見卷二傷暑門。治白痢﹐於气中養血﹐本方加當歸﹑白芍﹑白術。

治痢保和丸

治痢疾積滯未盡﹐或在先原未得下﹐今已脾虛不可下者﹐宜服此。

廣陳皮法半夏白雲苓陳枳殼川濃朴正雅連京楂肉六神曲老麥芽﹝以上諸味各一錢﹞南木香尖檳榔炙甘艸﹝各五分﹞共爲細末﹐另以神曲煮糊爲丸。每服一二錢﹐米飲下。

和中丸

治休息痢及疳痢。

官揀參炙甘艸當歸身正川芎車前子結豬苓宣澤瀉六神曲老麥芽建蓮肉﹝以上各二錢﹞漂白術白雲苓眞廣皮杭白芍南木香炮姜炭肉豆蔻﹝各一錢﹞共爲細末﹐酒煮麵糊丸。每服一二錢﹐米飲下。

加味四物湯

治先水瀉而變痢者。

當歸身正川芎杭白芍懷生地白雲苓正雅連南木香﹝各等分﹞水煎﹐空心熱服。

加味四君子湯

治先痢而後瀉者。

上官揀漂白術白雲苓當歸身杭白芍炙甘艸﹝各一錢﹞生薑三片﹐大棗三枚﹐水煎溫服。

升麻湯

治虛痢脫肛﹐仍調气養血﹐微帶升提。

綠升麻﹝一錢五分﹞官揀參漂白術白雲苓芥穗眞廣皮當歸身杭白芍北防風﹝以上各一錢﹞炙甘艸﹝五分﹞肥烏梅﹝一粒﹞水煎﹐食後服。

脫肛洗藥

五倍子﹝五錢﹞白芒硝﹝一錢﹞荊芥穗﹝一錢五分﹞煎湯燻洗﹐仍以五倍子研末敷之﹐方以軟帛托入。

參苓白術散

方見卷三疳證門。

補腎地黃丸

方見卷三哮喘門。此加虎脛﹑牛膝﹑鹿茸。

補腎地黃丸

方見卷二傷暑門。

保和丸

方見卷三傷食門。

卷三痢疾證治痢疾簡便方

治痢疾﹐用幹馬齒莧煮爛﹐紅痢以蜂蜜拌﹐白痢以砂糖拌﹐紅白相兼﹐蜂蜜﹑砂糖各半拌食﹐一日二次﹐連湯服之﹐更妙。按馬齒莧名五方艸﹐其葉靑﹑梗赤﹑根白﹑花黃﹑子黑﹐五行俱備﹐所以寒熱赤白皆治。

六一散

此方取「天一生水﹐地六成之」之義﹐爲北方壬癸之精。以其淸暑毒﹑去濕熱﹑分陰陽﹑利小便﹑瀉丙水﹐從小便而出﹐故爲治痢妙方。

白滑石研細末﹐以淸水調飛﹐其重濁滓質不用﹐待其水淸﹐去水﹐曬漧﹐每滑石末六兩﹐加甘艸細末一兩﹐研勻聽用。

白痢用六一散七錢﹐榦薑末七分﹐紅痢用六一散七錢﹐紅曲末七分﹐各用薑汁打麵糊爲丸﹐梧桐子大。每服一二錢﹐白湯下。

久痢不止﹐用紅糖﹑白糖﹑餳糖各三錢﹐甘艸一錢﹐陳茶葉二錢﹐同煎熟﹐露一宿﹐次早溫熱服﹐神效。

噤口痢不思飲食﹐以臘豬肉去肉取骨﹐鍋內煎濃湯﹐徐徐服之﹐百發百中。

治赤白相兼﹐用山楂肉不拘多少﹐炒研爲末﹐每服一二錢﹐紅痢蜜拌﹐白痢紅砂糖拌﹐紅白相兼﹐蜜﹑砂糖各半拌勻﹐白湯調服﹐空心下﹐更妙。此藥不分虛實﹐不分久近﹐皆效﹐甚穩甚驗。

集成至聖丹

﹝新出﹞治冷痢久瀉﹐百方無驗者﹐一服卽痊。凡痢之初起﹐實熱實積﹐易知而易治﹐惟虛人冷積致痢﹐醫多不以爲意。蓋實熱之證﹐外候有身熱煩躁﹐唇焦口渴﹐肚疼窘迫﹐裏急後重﹐舌上黃苔﹐六脈洪數。證候旣急﹐治者亦急﹐輕則疏利之﹐重則寒下之﹐積去而和其陰陽﹐無不愈者。至於虛人冷積致痢﹐外無煩熱躁擾﹐內無肚腹急痛﹐有赤白相兼﹐無裏急後重﹐大便流利﹐小便淸長。此由陰性遲緩﹐所以外證不急。遇此切不可姑息﹐但以集成三仙丹下之﹐以去其積﹐倘不急下﹐必致養虎貽患。其積日久﹐漸次下墜﹐竟至大腸下口﹑直腸上口交界處﹐有小曲折隱匿於此﹐爲腸髒最深之處﹐藥所不到之地。證則乍輕乍重﹐或愈或發﹐便則乍紅乍白﹐或硬或溏﹐總無一定﹐任是神丹﹐分毫無濟。蓋此積不在腹內﹐而在大腸之下﹐諸藥至此﹐性力已過﹐盡成糠﹐安能去此沈匿之積﹖所以冷痢有至三五年﹑十數年不愈者﹐由此故也。古方用巴豆爲丸下之者﹐第恐久病神虛﹐未敢輕用。今以至捷至穩鴉膽子一味治之。此物出閩省﹑云﹑貴﹐𨿽諸家本章未收﹐而藥肆皆有。其形似益智子而小﹐外殼蒼褐色﹐內肉白而有油﹐其味至苦﹐用小鐵錘輕敲其殼﹐殼破肉出﹐其大如米。敲碎者不用﹐專取全仁用之。三五歲兒﹐二十餘粒﹐十餘歲者﹐三十多粒﹐大人則四十九粒﹐取天圓肉包之﹐小兒一包三粒﹐大人一包七粒﹐緊包空腹吞下﹐以飯食壓之﹐使其下行﹐更藉此天圓包裹﹐可以直至大腸之下也。此藥並不峻厲﹐復不肚痛。俟大便行時﹐有白凍如魚腦者﹐卽冷積也。如白凍未見﹐過一二日再進一服﹐或微加數粒﹐此後不須再服。服藥時忌葷﹐酒三日﹐戒鴨肉一月﹐從此除根﹐永不再發。倘次日肚中虛痛﹐用白芍一根﹑甘艸一根﹐俱重三錢﹐紙包水濕﹐火內煨熟﹐取起捶爛﹐煎湯服之﹐立止﹐不忍隱祕﹐筆之於書﹐以公世用。

卷三瘧疾證治

經曰﹕瘧皆生於風。又曰﹕夏傷於暑﹐秋必瘧。夫風與暑陽邪也﹐寒與水陰邪也。然風爲陽中之涼气﹐暑爲熱中之寒邪﹐合是四者而言﹐無非皆屬乎寒﹐故俗號爲脾寒﹐謂病邪客於肌肉之間﹐而脾應肉也。及瘧之將發﹐必先手足厥冷﹐以脾主四肢也。經言暑者﹐言時气也﹔寒者﹐言病气也。𨿽邪气自淺而深﹐郁寒成熱﹐然終不免寒爲本﹐熱爲標耳。久而不解﹐縱實變虛﹐非大補眞气﹐大健脾胃﹐莫能瘳也。

瘧必有寒有熱﹐蓋外邪伏於半表半里﹐正在少陽所主之界。出與陽爭﹐陰勝則寒﹔入與陰爭﹐陽勝則熱。

卽純熱無寒爲溫瘧﹐純寒無熱爲牡瘧﹐要皆自少陽而造其極偏﹐故補偏救獘﹐亦必還返少陽之界﹐使陰陽協和﹐而後愈也。謂少陽而兼他經則有之﹐謂他經而不涉少陽﹐則不成其爲瘧矣。瘧之不離乎少陽﹐如咳嗽之不離於肺也。

凡小兒觸冒風寒暑濕﹐客於皮膚﹐積於臟腑﹐邪正相攻﹐陰陽偏勝﹐發爲寒熱往來。陽不足則先寒後熱﹐陰不足則先熱後寒。寒多熱少者﹐陰勝陽也﹔熱多寒少者﹐陽勝陰也﹔陰陽互攻﹐則寒熱相半。其初也﹐必內有痰食﹐致髒气不流﹐故發而爲瘧。

瘧之正發有定期﹐其間有一日﹐間日﹑二三日者。此髒气有盛衰﹐邪之輕重不等也。發於夏至後處暑前者﹐三陽受病﹐傷之淺而暴也﹔發於處暑後冬至前者﹐三陰受病﹐傷之遠而深也。發在子後午前者﹐陽分受病易愈﹔發在午後子前者﹐陰分受病難愈。尢當以寒熱多寡﹐稟受彊弱而參之﹐則得矣。

瘧疾之證﹐始而呵欠﹐繼而足冷﹐面色靑黃﹐身體拘急戰栗﹐頭項腰脊俱痛﹐寒去未已﹐內外皆熱﹐頭痛而渴﹐但欲飲水﹐嘔惡煩滿而不嗜食者﹐皆其候也。由小兒脾胃素弱﹐邪气得以乘之﹐𨿽有寒熱虛實之不同﹐然要不離乎脾胃。其證亦有五﹐乃風寒暑濕食也。治法之要﹐宜分國中末而治之。初則截之﹐謂邪气國中﹐正气未傷﹐略與疏解﹐則驅之使去﹐不可養以爲患也﹔中則和之﹐謂邪气漸入﹐正气漸傷﹐或於補中加截藥﹐或於截中加補藥﹐務適其中﹐以平爲期﹔末用補法﹐謂邪久不去﹐正气已衰﹐當補其脾胃爲主﹐使正气復彊﹐則邪不攻自退矣。

一﹑風瘧﹐因感風得之﹐惡風自汗﹐煩渴頭疼。風﹐陽也﹐故先熱後寒。初時宜發散﹐桂枝白術湯﹔不退﹐小柴胡加常山﹑檳榔﹑烏梅截之﹔久而不退﹐補中益气湯多服自愈。

一﹑寒瘧﹐因感寒得之﹐無汗惡寒﹐攣急面慘。寒﹐陰也﹐故先寒後熱。宜發散寒邪﹐養胃湯加桂心﹔不止﹐平胃散加檳榔﹑艸果截之﹔久不止﹐六君子湯加姜﹑桂。

一﹑暑瘧﹐因傷暑得之﹐陰气獨微﹐陽气獨發﹐但熱不寒﹐煩渴少睡﹐嘔惡時見﹐肌肉消爍。宜解暑毒﹐柴胡白虎湯﹔不止﹐去石膏加貝母﹑常山﹑檳榔截之﹔久不止﹐補中益气湯。

一﹑濕瘧﹐因冒襲雨濕﹐汗出澡浴﹐坐臥濕地得之。身體重痛﹐肢節煩疼﹐嘔逆脹滿﹐胃苓湯﹔不退﹐平胃散加茯苓﹑檳榔﹑常山截之﹔久不止﹐參苓白術散。

一﹑食瘧﹐一名痰瘧﹐由飲食不節﹐饑飽有傷然也。凡食啖生冷魚肉油膩之物﹐以致中脘停痰﹐皆爲食瘧。

其候饑不欲食﹐食則中滿﹐嘔逆腹痛﹐宜去其食﹐四獸飲﹔不止﹐以二陳湯送紅丸子﹔久不止﹐六君子湯加靑皮﹑姜﹑桂。

有瘧痢並作者﹐初用小柴胡加當歸﹑白芍﹑檳榔以解表導滯﹔不已﹐六君子湯加桂枝。

瘧後腫﹐此病極多。胃苓丸﹑五皮湯下﹔不消﹐六君子湯加姜﹑桂﹑砂仁﹐四肢冷者﹐加附子。

瘧後食少黃瘦﹐不長肌肉者﹐將欲成疳﹐但以平瘧養脾丸調之﹐多服自愈。

有夜瘧﹐此邪在血分﹐宜麻黃桂枝湯加地黃﹑紅花。不止﹐以四物湯合小柴胡湯加升麻﹐提出陽分﹐用四君湯加常山﹑烏梅﹑檳榔截之。

卷三瘧疾證治入方

桂枝白術湯

治感風而發熱瘧。

嫩桂枝﹝一錢﹞杭靑皮﹝一錢﹞眞廣皮﹝一錢﹞正川芎﹝五分﹞香白芷﹝五分﹞法半夏﹝一錢二分﹞白雲苓﹝一錢﹞漂白術﹝六分﹞家蘇葉﹝七分﹞芽桔梗﹝五分﹞尖檳榔﹝五分﹞生薑三片﹐大棗三枚﹐水煎﹐於未發前二時服。

小柴胡湯

方見卷二傷寒門。

補中益气湯

方見卷一保產門。

養胃湯

治感寒發瘧。

艸果仁﹝姜制﹐五分﹞藿香葉﹝一錢五分﹞眞廣皮﹝薑汁炒﹐一錢﹞上桂心﹝一錢﹞炙甘艸﹝五分﹞生薑三片﹐烏梅一粒﹐水煎﹐熱服。

平胃散

治寒瘧不止﹐以此截之。

漂蒼術﹝一錢二分﹞紫川朴﹝一錢五分﹞眞廣皮﹝一錢二分﹞炙甘艸﹝一錢﹞尖檳榔﹝一錢﹞艸果仁﹝薑汁炒極熟﹐一錢﹞生薑三片﹐大棗三枚﹐水煎﹐淸早空心服。

六君子湯

方見卷二類搐門。

柴胡白虎湯

治傷暑發瘧﹐但熱不寒。

官揀參﹝一錢﹞北柴胡﹝一錢二分﹞片黃芩﹝一錢﹞法半夏﹝一錢﹞熟石膏﹝一錢五分﹞淨知母﹝一錢﹞炙甘艸﹝一錢﹞晚粳米﹝一撮﹞生薑三片﹐大棗三枚﹐水煎﹐未發前服。

胃苓湯

方見卷二傷濕門。

參苓白術散

方見卷三疳證門

四獸飲

治食瘧﹐和胃消痰。

官揀參﹝一錢﹞法半夏﹝一錢二分﹞白茯苓﹝二錢﹞眞廣皮﹝一錢﹞漂白術﹝一錢二分﹞老生薑﹝一錢﹞大紅棗﹝一枚﹞肥烏梅﹝三粒﹞炙甘艸﹝五分﹞淨水濃煎﹐半饑服。

二陳湯

方見卷三嘔吐門。

紅丸子

治食瘧食積﹐气滯腹脹。

京三稜蓬莪術杭靑皮眞廣皮眞胡椒白漧薑﹝以上各三錢﹞共爲細末﹐早米粉煮糊爲丸綠豆大﹐黃丹爲衣。每服一二十丸﹐二陳湯煎送。

五皮湯

方見卷二傷濕門。

平瘧養脾丸

不問遠年近日﹐此藥不發不截﹐誠治瘧之王道﹐又擅去瘧之良能也。

官揀參﹝切片﹐焙漧﹞漂白術﹝土炒﹞白茯苓﹝乳蒸﹞眞廣皮﹝酒炒﹞杭靑皮﹝醋炒﹞法半夏﹝焙﹞漂蒼術﹝焙﹞紫川朴﹝姜制﹞北柴胡﹝酒炒﹞嫩黃﹝蜜炙﹞結豬苓﹝炒﹞宣澤瀉﹝炒﹞嫩桂枝﹝焙﹞小常山﹝焙﹞大鱉甲﹝醋炙﹞白當歸﹝酒炒﹞正川芎﹝酒炒﹞粉甘艸﹝炙﹞艸果仁﹝姜制各等分﹞共爲細末﹐酒煮麵糊丸米粒大。每服一二錢﹐米飲下。有痞塊者﹐加三稜﹑莪術。久瘧體虛者﹐非此莫愈。

麻黃桂枝湯

治夜瘧血分有邪﹐宜用此發散其血中風寒。

淨麻黃﹝一錢﹞柳桂枝﹝一錢二分﹞片黃芩﹝一錢﹞光桃仁﹝十五粒﹞炙甘艸﹝一錢﹞大生地﹝一錢﹞鮮紅花﹝五分﹞蔥白﹝一莖﹞水煎﹐熱服。

四物湯合小柴胡湯

治夜瘧﹐以此提出陽分。

大熟地﹝二錢﹞大當歸﹝一錢五分﹞杭白芍﹝一錢﹞正川芎﹝一錢﹞官揀參﹝五分﹞北柴胡﹝一錢﹞片黃芩﹝一錢﹞法半夏﹝一錢﹞炙甘艸﹝五分﹞綠升麻﹝一錢﹞生薑三片﹐大棗三枚﹐水煎﹐熱服。

加味四君湯

治夜瘧已出陽分﹐以此截之。

官揀參﹝一錢﹞漂白術﹝二錢﹞白雲苓﹝一錢五分﹞炙甘艸﹝一錢﹞小恆山﹝一錢﹞尖檳榔﹝一錢﹞肥烏梅﹝三粒﹞生薑三片﹐大棗三枚﹐水煎﹐發日微溫服。

卷三瘧疾證治瘧疾簡便方

小兒凡發瘧疾﹐多有病气。須常燒檀香﹐以僻其邪﹐更常燻其衣褓等物﹐气穢去而邪易除矣。

凡瘧藥必露者﹐瘧乃暑邪之因﹐露爲肅殺之气。《性理大全》謂霧屬陽﹐露屬陰﹐霧生物﹐露殺物﹐則知暑邪逢露卽解矣。

凡瘧疾口渴﹐切不可飲冷水冷茶﹐並生冷之物﹐犯之其病益甚﹐惟以姜湯乘熱飲之。此良法也。

凡瘧疾熱未全退﹐切不可令其飲食﹐必俟其熱已退盡﹐方可食之。不然﹐終成癖積。

凡服止截之藥﹐必須餓過發時﹐不發﹐方可喫粥﹐食早瘧必再作﹐下次截藥無靈矣。

淸邪止瘧方

﹝李士材制﹞升麻﹑柴胡各二錢﹐提陽气上升﹐使遠於陰而寒可止﹔黃芩﹑知母各一錢五分﹐引陰气下降﹐使遠於陽而熱自已。生薑三錢﹐卻邪歸正﹔甘艸五分﹐和其陰陽﹐二三劑自止。

四神酒

治久瘧不止﹐一服卽住﹐永不再發。用常山一錢五分﹑檳榔一錢﹑丁香五分﹑烏梅一个﹐好酒大半碗﹐略煎﹐露一宿。發日空心冷服。

無痰不成瘧﹐所以瘧家多蓄痰涎溢飲。常山能破涎逐飲﹐故有截瘧之功﹐然須用於發散表邪之後﹐及提出陽分之時﹐則發無不中矣。凡服常山﹐切勿熱服﹐須露一宿爲妙。熱服則吐﹐生用亦吐﹐與甘艸同服亦吐。凡大虛之體﹐切宜斟酌﹐未可遽投。

小兒邪瘧﹐其發無時﹐日期不定﹐乍早乍晚﹐或有或無者﹐名爲邪瘧。以麝香五釐﹐同好京墨同研﹐書「去邪辟魔」四字於額上﹐效。

小兒熱瘧不寒者﹐用穿山甲一兩﹑大紅棗十个﹐同燒存性爲末。每用一錢﹐發日五更﹐白湯調服。

小兒久瘧不止﹐用大鱉甲﹐小者不用﹐以醋炙枯研末。每一錢或錢五﹐隔夜一服﹐淸晨一服﹐將發時一服﹐無不斷者。

瘧來寒多熱少﹐飲食不思﹐用良姜一兩麻油炒﹐炮姜一兩﹐共爲末﹐每二錢﹐用豬膽汁調成膏﹐臨發時熱酒調服﹔或以豬膽汁和丸如芡實大﹐每服七丸﹐酒送亦佳。膽屬甲木﹐取其引入少陽也。

卷三消渴證治

經曰﹕心移熱於肺﹐傳爲膈消。又曰﹕二陽結﹐謂之消。夫消渴者﹐枯燥之病也。凡渴而多飲爲上消﹐肺熱也﹔多食善饑爲中消﹐胃熱也﹔渴而小便數﹐膏濁不禁爲下消﹐腎熱也。𨿽爲火盛水衰之證﹐然由虛熱者多﹐實熱者少。若作有餘治之﹐誤之甚矣。

始而心肺消渴﹐脾胃消中﹐或腎虛消濁﹔傳染日久﹐卽腸胃合消﹐五臟漧燥﹐精神倦怠﹐以致消瘦四肢﹐將爲不起之候。初起治之得法﹐必不至是。

一﹑消渴﹐由心火動而消上﹐上消乎心﹐移熱於肺﹐渴飲茶水﹐飲水又渴﹐名曰上消。小便最多﹐由其水不能停﹐所以飲水無厭。若飲一溲一者﹐可治﹔飲一溲二者﹐不可治。宜蓮花飲爲主﹐次以生津四物湯滋其陰﹐庶幾有濟。

一﹑消肌﹐脾火動而消中﹐中消於脾﹐移熱於胃﹐喜多食﹐食無足時﹐小便色黃﹐各曰中消。宜人參白虎﹐淸胃保中。

一﹑消濁﹐乃上消之傳變。肺胃之熱久不淸﹐乃致動而消腎﹐移熱於膀胱﹐小便混濁﹐色如膏脂﹐名曰下消。宜加味地黃湯﹐滋其眞陰﹐久服可愈。

以上渴證﹐初起者﹐宜用前法。倘日久不愈﹐津液枯焦﹐其渴愈甚。若仍用黃連﹑花粉苦寒之類﹐未有不致危殆者﹐惟七味白術散對証之藥﹐放膽用之﹐非此不愈。

卷三消渴證治入方

蓮花飲

治上消口渴﹐飲水不休。

白蓮須粉漧葛白雲苓大生地﹝以上各一錢﹞眞雅連天花粉官揀參北五味淨知母炙甘艸淡竹葉﹝以上各五分﹞燈心十莖﹐水煎﹐熱服。

生津四物湯

治上消﹐已服蓮花飲後﹐用此。

白歸身大生地杭白芍淨知母大麥冬官揀參﹝以上各一錢﹞正川芎正雅連天花粉川黃柏炙甘艸﹝以上各五分﹞肥烏梅﹝一粒﹞燈芯十莖﹐水煎﹐熱服。

人參白虎湯

治中消﹐消穀易饑﹐食無厭足。

官揀參﹝一錢﹞熟石膏﹝二錢﹞淨知母﹝一錢五分﹞炙甘艸﹝一錢﹞加晚粳米一兩爲引﹐水煎﹐以米熟爲度﹐澄淸熱服。

加味地黃湯

治下消﹐小便混濁﹐色如膏脂。

大懷地﹝二錢﹞正懷山﹝一錢五分﹞山茱肉﹝一錢二分﹞宣澤瀉﹝六分﹞粉丹皮﹝一錢﹞白雲苓﹝一錢二分﹞建蓮肉﹝七分﹞淨知母﹝五分﹞芡實米﹝一錢﹞大麥冬﹝一錢﹞北五味﹝十四粒﹞淨水濃煎﹐淸晨空心服。

七味白術散

治小兒久病消渴﹐口漧不止﹐惟此最神﹐放膽用之。方見卷三泄瀉門。

卷三消渴證治消渴簡便方

蠶繭湯通治三消之證。用蠶繭殼﹐或取絲綿結塊者﹐取來煎湯﹐時時當茶飲﹐飲至二七﹐無不愈者。蓋此物與馬同气﹐皆屬午火﹐在人爲少陰君火﹐善伏膀胱之火﹐引陰液上潮於口﹐而渴自止。昧者以爲膀胱之火作祟﹐不知膀胱之火﹐不能收攝﹐已隨小便而去﹐惟其不能上潮﹐所以津液不生而口作渴。不觀仙家運用三昧眞火﹐以心爲君火﹐命門相火﹐膀胱民火﹔起火必自膀胱始﹐而後相火﹑君火﹐三火齊發﹔煉陰魔﹐眞火燻蒸﹐甘露自降﹐何渴之有﹖消渴日夜飲水無度﹐用豬肚一个﹐洗極淨﹐入淡豆豉五錢在內﹐以綫縫之﹐煮極爛﹐取汁飲之。肚亦可食。

又方

煮豬血淸湯﹐不入油鹽﹐多飲極效。此物善能滋陰降火﹐專走血分。脾气虛者﹐間日飲之﹐恐防作泄故也。

卷三諸血證治

經曰﹕營者﹐水谷之精也﹐調和於五臟﹐灑陳於六腑﹐乃能入於脈也。生化於脾﹐總統於心﹐藏受於肝﹐宣布於肺﹐施泄於腎﹐濡潤宣通﹐靡不由此。凡吐血者﹐榮衛之气逆也。蓋心者血之主﹔肺者气之主。气主煦之﹐血主濡之﹐營養百骸﹐漑灌筋脈﹐升降有常﹐自然順適。或外感六淫﹐內傷飲食﹐气畱不行﹐血壅不濡﹐是以熱極湧泄﹐不無妄動之患。且气有餘便是火﹐火乘於血﹐得熱妄行﹐上奔而爲吐血也。故小兒吐血﹐因傷食者最多﹐蓋陽明多气多血。若郁熱內逼﹐必致榮血妄行﹐所以小兒吐血﹐屬胃者十之七八。更有尙在𦇤褓而吐血者﹐多由重帷暖閣﹐火气燻逼﹐或過啖辛辣﹐流於乳房﹐兒飲之後﹐積溫成熱﹐熱極上崩﹐或吐血﹑或衄血﹑或尿血﹑或便血者有之矣。若久嗽血者﹐是又肺虛所致﹐宜保肺滋陰。

肺朝百脈之气﹐肝統諸經之血。脾胃有傷﹐榮衛虛損﹐故血失常道而妄行﹐倘气虛神倦﹐唇無紅色者﹐切勿寒涼﹐宜四君子湯先救其脾﹐脾實則血止矣。

血虛者﹐精神如舊﹐唇舌如常。以四物湯加參﹑術﹐補气卽所以生血也。

吐血者﹐胃中積熱﹐火逼其血而妄行﹐故從口吐出。宜淸其胃火﹐使血歸經﹐蓋血屬陰﹐陰主降﹐凡血證從下出者順﹐從上出者皆逆也﹐淸胃散。

鼻血者﹐脾熱傳肺﹐虛火上炎﹐血行淸道﹐故血從鼻出。宜加味四君子湯。

有咳嗽而吐血者﹐此心腎水火不升降﹐火炎無制﹐肺胃枯燥。宜滋陰降火湯。切不可作童子癆治。

有大便下血者﹐糞前見血者爲近血﹐蓋自大腸來也﹐黃連解毒湯﹔糞後見血者爲遠血﹐從胃脘小腸來也﹐淸胃散止之。久不止者﹐補中益气湯加胡連。

卷三諸血證治入方

四君子湯

方見卷三瘧疾門。

四物湯

方見卷三瘧疾門。此加人參﹑白術﹝各一錢﹞。

淸胃湯

治吐血﹐並糞後血。

黑梔仁懷生地粉丹皮大當歸﹝以上四味各一錢﹞雅川連﹝五分﹞淨水濃煎滚﹐熱服。

加味四君子湯

治脾傳肺﹐血從鼻出。

官揀參﹝一錢﹞漂白術﹝一錢﹞白雲苓﹝一錢﹞粉甘艸﹝八分﹞芽桔梗﹝一錢﹞大麥冬﹝二錢﹞黑梔仁﹝一錢﹞片黃芩﹝一錢五分﹞燈芯十莖﹐竹葉七片﹐水煎﹐熱服。

滋陰降火湯

治小兒咳嗽見血﹐升水降火。

大生地當歸身杭白芍淨知母建蓮肉潤玄參大杭冬﹝以上七味各一錢﹞眞雅連天花粉炙甘艸﹝以上三味各五分﹞淨水濃煎﹐淸晨空心服。

黃連解毒湯

治吐血﹐並便前下血。

正雅連﹝五分﹞川黃柏﹝一錢﹞小條芩﹝一錢﹞黑梔仁﹝一錢﹞燈芯十莖﹐水煎﹐滚熱服。

補中益气湯

方見卷一保產門。

卷三諸血證治諸血簡便方

凡吐血﹑鼻血﹐低頭掬損肺臟而吐血﹐以及上下一切血證﹐用百艸霜掃下﹐研爲細末﹐以糯米煎湯﹐大人每服三錢﹐小兒每服一錢﹐米飲調服﹐三服立愈。百艸霜須鄕間燒茅艸鍋底取之﹐燒柴炭者不用。

凡鼻血如注﹐頃刻流至數升﹐無藥可解﹐急將患者頭髮解開﹐將髮梢浸新水盆內﹐良久﹐血卽止﹐止後仍服涼血淸火之藥。至浸發亦不可太久﹐只問病者心內覺有涼气卽止﹐久則涼冷入心﹐恐生別證。至神至奇﹗此可治稍大之兒﹐乳子無發可浸。

又方

治鼻血不止﹐用大蒜一枚﹐去皮﹐研如泥﹐作餅子如錢大。左鼻出﹐貼左足心﹔右鼻出﹐貼右足心﹔兩鼻俱出﹐貼兩足心。立時卽止﹐卽以溫水洗去之。

又方

以亂髮燒灰吹鼻﹐以綫紮中手指根﹐左鼻出紮左﹐右鼻出紮右。又以梔子燒灰﹐研末吹鼻內。

又方

治鼻血﹐以韭菜搗汁一杯﹐童子小便一杯和勻﹐溫暖服之﹐血散火降﹐立時卽止。蓋韭菜散血﹐童便降火故也。

大便瀉血﹐用亂油發﹑雞冠花﹑側柏葉俱燒灰﹐三味等分﹐研極細末。每服一錢﹐水酒調服。

又方

用霜後幹絲瓜燒灰存性﹐研爲細末。每服一錢﹐酒調空心服。

下血危篤不可救者﹐用幹絲瓜一條﹐燒灰存性﹐研末聽用﹔槐花燒灰存性﹐研末聽用。

每以絲瓜末一錢﹑槐花末五分﹐共研勻﹐米飲調﹐空心服。

小兒小便血淋﹐用雞白屎白如粉者﹐炒極焦﹐研末。每五分﹐酒調﹐空心服。

小兒尿血﹐烏梅燒灰存性﹐研爲細末。每次一錢﹐米飲調下。

卷四腫滿證治

經曰﹕膚脹者﹐寒气客於皮膚之間﹐腹大﹐身盡腫﹐皮濃﹐按之而不起﹐腹色不變﹐此其候也。又曰﹕諸濕腫滿﹐皆屬於脾。又曰﹕水病下爲腫腹大﹐上爲喘呼﹐不得臥者﹐標本俱病。夫腫滿之證﹐悉由脾胃之虛也。脾土喜燥而惡濕。因中气素弱﹐脾虛無火﹐故水濕得以乘之﹐而脾愈不運﹐則乳食凝而不化﹐停積於中﹐而腫滿作焉。治腫者﹐當以脾胃爲本﹐而以浮腫爲標﹐斯庶幾矣。若以消伐克削爲能事﹐未有不致危殆者。

治腫當分上下﹐經曰﹕面腫者風﹐足腫者濕。凡腫自下而起者﹐皆因於風﹐其治在肺﹐宜發散之﹐參蘇飲合五皮湯。腫自下而起者﹐因於腎虛水泛﹐或因於脾气受濕﹐宜滲利之。故仲景云﹕治濕不利小便﹐非其治也。宜五苓散加防己﹑檳榔。

一身盡腫者﹐或胎稟不足﹐卒冒風寒﹐或因瘧痢脾虛﹐皆能作腫。輕者胃苓丸﹐重者加味胃苓丸﹐當與末條參考。

凡小兒之腫在表者﹐頭痛身熱﹐此風寒在表。宜微汗之﹐五苓散少加麻黃﹑葛根﹑蘇葉﹑杏仁以發之。若身無熱﹐五苓散加肉桂﹐膀胱气化﹐小便利而腫消矣。

陽水腫﹐身熱﹐大便祕﹐小便赤澀﹐煩躁口渴﹐以五皮湯作煎﹐送沆瀣丹微下之﹔陰水腫﹐身不熱﹐口不渴﹐身冷怯寒﹐二便自調﹐平胃散加白茯苓﹑艸果﹑木香﹑藿香。

凡腫證先起於腹﹐而散於四肢者可治﹔先起於四肢﹐後歸於腹者不可治。

若小兒元气本虛﹐復遇大病之後﹐而渾身浮腫﹐四肢冷﹐不渴﹐小便淸長﹐大便滑泄﹐不思飲食。此陰寒之極﹐脾胃將絕﹐治腫之方俱不可用﹐惟以四君子湯加靑化桂﹑炮姜﹑砂仁﹑白蔻﹐以救其脾胃﹐斯可矣。昧者但見其腫﹐不知元气之竭絕﹐而猶消導利水﹐復以舟車﹑禹功曁大戟﹑芫花﹑甘遂劫奪之者。此殺人之事﹐愼之戒之﹗

卷四腫滿證治入方

參蘇飲

方見卷三咳嗽門。

五皮湯

方見卷二傷濕門。

五苓散

方見卷二傷暑門。

胃苓丸

方見卷二傷濕門。

加味胃苓丸

卽胃苓丸本方加後藥。

頭面腫初起﹐略加麻黃﹔作喘加桑白皮﹑杏仁﹔小便黃赤加木通﹔身腫加五加皮﹔腹脹加砂仁﹑白蔻﹑丁香﹑枳殼﹔腳冷不溫加附子﹑上靑桂﹑防己。

平胃散

方見卷三瘧疾門。

加味四君子湯

治脾敗胃傷﹐陰寒作腫﹐多服自消。

官揀參﹝一錢﹞漂白術﹝一錢﹞白雲苓﹝一錢五分﹞上靑桂﹝八分﹞黑炮姜﹝一錢﹞西砂仁﹝一錢﹞白豆蔻﹝一錢﹞公丁香﹝三分﹞炙甘艸﹝五分﹞大棗三枚﹐水煎﹐半饑溫服﹐以愈爲度。

卷四腫滿證治水腫簡便方

凡小兒患腫﹐切須忌鹽﹐鹽助水邪﹐服之愈甚﹐必待腫消之後﹐以鹽過﹐少少用之。治水腫從腳起入腹則難治﹐用紅飯豆五升﹐水煮極熟﹐取湯四五升﹐溫浸兩膝之下﹐冷則重暖﹔若已入腹﹐以紅豆煮湯﹐日日服之亦消﹐蓋紅豆之功﹐專於行濕利小便故也。

治腳腫﹐掘杉木根切斷﹐而內色紅者爲油杉﹐方可用﹐若切開白色者﹐不堪。以紅根切碎﹐煎濃湯﹐將腫腳先燻後洗﹐一二次自消。又方﹐以紅糟一大碗﹐加入生薑﹑生蔥﹐三味同煎湯﹐先燻後洗。

又治頭面手足俱腫﹐用苦葶藶一兩﹐隔紙炒熟﹐研細末﹐以大紅棗蒸過﹐去復選肉﹐和前末﹐杵勻爲丸﹐如小豆大﹐每服七粒﹐白湯下﹐日三服﹐五七日則小便多﹐腫自消也。忌鹹酸生冷。

傷寒傷濕腫﹐以羌活切片﹐萊菔子二味等分﹐同炒香取起﹐揀去萊菔不用﹐只以羌活爲末。每服一錢﹐初日一服﹐二日二服﹐三日三服﹐效。

腫證气喘﹐男婦大小﹐腫因積得﹐旣取積而腫再作﹐小便不利。若再用利藥﹐性寒而小便愈不通矣﹐醫者至此束手。蓋中下二焦气不升降﹐爲陰寒痞隔﹐水遂凝而不通。用熟附子三錢﹑生薑二錢﹑沈香三分﹐同煎濃湯﹐冷服﹔大人附子一兩﹑生薑六錢﹑沈香磨濃汁﹐以附姜湯對服。不拘服數﹐以愈爲度。

身面浮腫﹐坐臥不得﹐取向東桑枝燒灰淋汁﹐煮紅豆數升﹐每饑卽食之﹐不得別飲湯水。

水腫本於脾虛不能制水﹐水積妄行而爲腫﹐當以參﹑術補脾爲主﹐使脾气實﹐則能健運而水自行﹐切不可下。

卷四脹滿證治

經曰﹕足太陰虛則鼓脹。又曰﹕胃中寒則脹滿。又曰﹕濁气在上﹐則生脹。

夫脹滿者﹐腹脹气滿也。由於脾肺气虛﹐不能健運﹐所以作脹也。有虛脹﹑實脹﹑熱脹﹑寒脹。大抵虛脹﹑冷脹﹐十之七八﹔實脹﹑熱脹﹐十之二三。蓋實熱之證﹐人所易見﹐或因傷食﹐或因傷寒入裏﹐所以易知而易治﹔虛冷之證﹐由中气虛衰﹐脾气不化而脹﹐所以難見而難醫。若以虛冷之脹﹐而誤以爲實熱之脹治之﹐其變不可勝言矣。

虛脹者﹐或因吐瀉之後﹐或因服藥攻下太過﹐致成腹脹者。宜溫中調气﹐濃朴溫中湯。若虛而兼寒者﹐加附﹑桂。

實脹者﹐腹中原有食積﹐或飲食過飽﹐固結於中。外證則胃口﹑胸前髙脹﹐身熱口渴﹐倦臥不語﹐腹痛微喘﹐目閉不開﹐儼然虛極之象。小兒此證最多而難識。昧者不爲詳審﹐見其四肢不舉﹐目閉不開﹐誤以爲慢驚﹐而用寧神導痰之藥﹐千中千死﹐無一活者。不知大實有羸狀﹐卽此是也。急宜下之﹐集成沆瀣丹﹑集成三仙丹同服。

熱脹者﹐或傷寒熱邪入裏﹐大便祕結﹐小便短赤﹐渾身壯熱﹐面赤煩躁﹐集成沆瀣丹。

寒脹者﹐由中气素寒﹐冷滯鬱結﹐無身熱口渴﹐面唇靑﹐手足厥冷﹐气喘腹脹。先以塌气丸消之﹐後以異功散調其脾胃。

凡徧身瘡疥﹐因淋洗塗搽﹐逼毒歸內而腹脹者﹐輕則荊防敗毒散升散之﹐重則集成沆瀣丹微利之。瘡出脹消者吉﹐瘡不出者凶。

經謂髒寒生脹滿。蓋脾爲陰中之至陰﹐因脾濕有餘﹐無陽不能施化。如土之久於雨水﹐則爲泥矣﹐豈能生育萬物﹖必待和風暖日﹐濕去陽生﹐自然生長也。凡此宜以辛熱之藥運用之﹐可也。

經謂下之則脹已﹐此以濕熱飲食有餘﹐脾胃素實﹐形體气質壯實者言之也。若脾虛內寒﹐而气不能運精微以成脹者﹐只宜以甘溫補脾爲主﹐少佐辛熱以行壅滯之气﹐庶使脾土健旺﹐脹滿營運﹐斯可愈矣。此經之所謂「塞因塞用」﹐從治之法耳。醫者不察乎此﹐惟執「下之脹已」﹐急於獲效﹐病者喜行利藥﹐以求通快。不知暫快一時﹐則眞气愈傷﹐脹滿愈甚﹐去死不遠矣。

諸家治脹治腫﹐但知行气利水﹐克削並行﹐輒用猛劑下之。此速死之道。不知脾气虛極﹐而腫而脹﹐愈下愈虛﹐惟劫目前之快﹐而陰損眞元﹐禍不旋踵﹐後賢幸加意焉。

卷四脹滿證治入方

濃朴溫中湯

治胃寒心腹脹。

紫濃朴﹝一錢五分﹞眞廣皮﹝一錢﹞黑姜炭﹝一錢﹞白雲苓﹝一錢﹞艸蔻仁﹝五分﹞南木香﹝五分﹞炙甘艸﹝五分﹞虛兼寒者﹐加熟附子五分﹑靑化桂五分。生薑三片。

塌气丸

治寒气鬱結﹐肚腹虛脹。

胡椒仁﹝一兩﹞全蠍尾﹝五錢﹐揀去鉤子﹐洗淨﹐炒幹﹞上以胡椒略去皮﹐取淨一兩﹐炒過﹐和蠍尾研末﹐麵糊丸極小。每服一二錢﹐陳皮湯送下。

集成沆瀣丹

方見卷二胎疾門。

集成三仙丹

方見卷二類搐門。

異功散

方見卷二傷食門。

荊防敗毒散

治瘡疥毒瓦斯內陷﹐肚腹作腫。

荊芥穗北防風淨連翹陳枳殼綠升麻南薄荷川羌活川獨活粉漧葛川木通金銀花片黃芩正川芎黑梔仁炙甘艸﹝以上每味各一錢﹞上身腫﹐加蔥三莖﹔下體腫﹐加燈芯十莖﹐水煎服。

卷四脹滿證治腹脹簡便方

治气脹﹑水脹﹐用羯雞糞幹者一升﹐炒焦黃色﹐出火毒﹐研細末﹐以百沸湯三升淋汁﹐每服一盞﹐調木香﹑檳榔末各五分。此中滿蠱毒脹有一無二之方也。

治食脹﹑气脹﹐用蘿卜子一兩﹐研細末﹐水調濾汁﹐用砂仁一兩﹐以蘿卜子汁浸一宿﹐炒幹﹐又浸又炒﹐共七次﹐爲末。每服一錢﹐米飲調下。

卷四黃膽證治

經曰﹕身痛而色微黃﹐齒垢黃﹐爪甲上黃﹐黃膽也。又曰﹕溺黃赤安臥者﹐黃膽。已食如饑者﹐胃疽。夫黃疸之證﹐古人多言爲濕熱﹐及有五疸之分﹐皆未足以盡之。予謂黃之大要﹐亦惟有二﹕曰陽黃﹐曰陰黃。而寒熱虛實﹐總括二者之中﹐無餘義矣。

一﹑陽黃證﹐因濕多成熱﹐熱則生黃。此則所謂濕熱證也。其證必身熱煩渴﹐或躁擾不寧﹐或消穀善饑﹐或小便熱痛﹐或大便祕結﹐其脈實而有力。此證不拘外感風濕﹐內傷食飲﹐皆能致之。但察兒之元气尙彊﹐脾胃無損﹐而濕熱果盛者﹐直宜淸火邪﹑利小便﹐茵陳五苓散最穩﹐胃苓湯加茵陳亦佳﹔若大便祕結熱甚者﹐集成沆瀣丹。

一﹑陰黃證﹐全非濕熱﹐而總由气血之敗。蓋气不生血﹐所以血敗﹐血不華色﹐所以色敗。凡病黃而絕無陽證陽脈者﹐便是陰黃﹐或因大病之後﹐或脾胃久虧﹐故脾土之色自現於外。其證喜靜惡動﹐喜暗畏明﹐神思困倦﹐言語輕微﹐畏寒少食﹐四肢無力﹐或大便不實﹐小水如膏。此皆陽虛之候﹐與濕熱發黃者反如冰炭﹐使非速救元气﹐大補脾胃﹐終無復元之理。且此證最多﹐而昧者不察﹐遂云黃膽同是濕熱﹐而用茵陳﹑梔子淸火利水﹐則無有不隨藥而斃者。如四君子﹑五君煎﹑溫胃飲﹐是其宜也。

凡小兒脾胃素弱﹐常有積滯﹐面色多帶黃白﹐不可消積﹐惟以集成肥兒丸多服。使脾胃健﹐食自消﹐灌漑臟腑﹐流行榮衛﹐自然五色修明﹐何黃之有﹖小兒黃病﹐昧者一槪呼爲濕熱﹐無非除濕利水﹐淸熱退黃﹐除此之外﹐無別法矣。豈知濕熱發黃者少﹐脾虛發黃者多。蓋脾土彊者﹐足以捍禦濕熱﹐必不生黃﹐惟其脾虛不運﹐所以濕熱乘之。治此者﹐無非暫去濕熱﹐茵陳五苓散亦佳﹔黃稍退﹐卽速健脾﹐不得屢用消耗﹐而謂有是病用是藥也。

若面目俱黃而帶虛浮﹐唇白舌淡﹐口不渴﹐身不熱﹐夜無煩熱﹐小便不澀﹐不可認爲濕熱而分利之﹐速救脾胃。四君子六君是其宜也。

凡服分利之藥﹐黃久不退﹐以致口淡心慌﹐四肢軟弱﹐憎寒發熱﹐小便帶濁﹐皆爲虛甚。宜四君子煎送八味地黃丸﹐不可再行分利﹐以致脾敗腎絕而死矣。

卷四黃膽證治入方

茵陳五苓散

方見卷二傷濕門。

胃苓湯加茵陳

方見卷二傷濕門。此加茵陳一錢。

集成沆瀣丹

方見卷一胎疾門

四君子湯

方見卷三瘧疾門。

五君煎

治脾胃虛寒﹐嘔吐泄瀉而兼濕者。

官揀參﹝一錢﹞漂白術﹝二錢﹞白雲苓﹝二錢﹞炮姜炭﹝一錢﹞炙甘艸﹝一錢﹞水一盅半﹐煎服。

溫胃飲

治中寒嘔吐﹐吞酸泄瀉﹐不思飲食。

官揀參﹝一錢﹞漂白術﹝二錢﹞白扁豆﹝一錢﹞廣陳皮﹝五分﹞炮姜炭﹝一錢﹞大當歸﹝一錢﹞炙甘艸﹝六分﹞水一盅﹐煎七分服。

集成肥兒丸

治小兒脾胃虛弱﹐飲食不消﹐肌膚瘦削。如多服能令兒肥。此丸久經效驗﹐比諸家肥兒丸功獨甚。

建蓮肉﹝二兩四錢﹐去心皮﹐炒﹞西砂仁﹝六錢﹐酒炒﹞漂白術﹝一兩﹐土炒﹞官揀參﹝一錢﹐切片﹐焙漧﹞京楂肉﹝四錢﹐炒﹞杭白芍﹝四錢﹐酒炒﹞廣陳皮﹝四錢﹐酒炒﹞法半夏﹝四錢﹐炒﹞白雲苓﹝一兩﹐乳汁蒸曬﹞眞雅連﹝二錢﹐姜制﹞苡仁米﹝六錢﹐炒﹞六神曲﹝六錢﹐炒﹞炙甘艸﹝二錢﹞共爲細末﹐煉蜜爲丸彈子大。每日早午晚各服一丸﹐米飲化下。

六君子湯

方見卷二類搐門。

八味地黃丸

方見卷一保產門。

卷四黃膽證治黃膽簡便方

小兒急黃﹐以絲瓜連皮帶子﹐火燒存性研末﹐每服一錢﹐米湯下。連進數服愈。小兒黃如金色﹐因積滯凝於脾家﹐以糯稻艸煎濃湯飲之﹐數次效。

治小兒黃膽如金﹐取山間薏苡仁根﹐洗極淨﹐煎湯﹐服之自愈。

治濕熱發黃﹐用生薑半斤﹑茵陳半斤﹐同搗爛﹐以布包之﹐時時周身擦之﹐其黃自退。

卷四腹痛證治

帝曰﹕願聞人之五臟卒痛﹐何气使然﹖岐伯對曰﹕經脈流行不止﹐環周不休﹐寒气入經而稽遲﹐泣而不行﹐客於脈外則血少﹐客於脈中則气不通﹐故卒然而痛。凡病心腹痛者﹐有上中下三焦之別。上焦者痛在膈上﹐此卽胃脘痛也﹔中焦者在中脘﹐脾胃間病也﹔下焦痛在臍下﹐肝腎病也。然有虛實之分﹐不可不辧。辧之之法﹐但察其可按者爲虛﹐拒按者爲實。久病者多虛﹐暴病者多實﹔得食稍減者爲虛﹐脹滿畏食者爲實﹔痛徐而緩﹐莫得其處者爲虛﹐痛劇而堅﹐一定不移者爲實。虛實旣確﹐則治有準則。

夫腹痛之證﹐因邪正交攻﹐與髒气相擊而作也。有冷有熱﹐有虫痛﹐有食積﹐辧證無訛﹐而施治必效。

挾冷痛者﹐面色或靑或白﹐冷甚者﹐面色暗淡﹐唇口爪甲皆靑。此脾气虛寒之極﹐輕者當歸散﹐重者燒脾散﹐有吐瀉者﹐保童丸。

挾熱痛者﹐面赤壯熱﹐四肢煩﹐手足心熱。宜四順淸涼散加靑皮﹑枳殼﹔大便祕者﹐木香檳榔丸﹔大便調者﹐芍藥甘艸湯。

食積痛者﹐口中气溫﹐面黃唇白﹐目無精光﹐或白睛多﹐多眠惡食﹐大便酸臭。宜三稜丸﹐甚者消積丸﹐下後六君子湯調之。

虫痛者﹐面白唇紅﹐六脈洪大﹐心腹疼痛﹐口中涎沫及淸水出﹐腹內結聚成團﹐摸之梗起一條。小兒脾胃虛者﹐最多此證。宜烏梅丸。

凡腹痛喜手按及熱熨者﹐爲虛爲寒﹐速宜溫補﹔如手不可按者爲實﹐速宜下之。

卷四腹痛證治入方

當歸散

治腹痛有寒無熱。

大當歸﹝一錢五分﹞南木香﹝五分﹞靑化桂﹝一錢﹞大揀參﹝一錢﹞炙甘艸﹝五分﹞生薑三片﹐大棗三枚﹐水煎﹐溫服。

燒脾散

治傷生冷果菜﹐停積中焦﹐心脾冷痛。

黑炮姜﹝一錢﹞紫濃朴﹝一錢﹞艸蔻仁﹝五分﹞西砂仁﹝一錢﹞六神曲﹝一錢﹞老麥芽﹝一錢﹞眞廣皮﹝一錢﹞髙良姜﹝五分﹞炙甘艸﹝一錢﹞或丸﹐或散﹐或水煎﹐俱可。

保童丸

因傷風冷﹐食積肚疼﹐泄瀉嘔惡。

官揀參﹝切片﹐焙漧﹞漂白術﹝土炒﹞紫濃朴﹝姜炒﹞正廣皮﹝酒炒﹞白雲苓﹝炒﹞結豬苓﹝焙﹞宣澤瀉﹝炒﹞藿香葉﹝焙﹞公丁香﹝搗﹞法半夏﹝焙﹞白漧薑﹝炒﹞靑化桂﹝去粗﹞白蔻仁﹝炒﹞杭靑皮﹝醋炒﹞肉豆蔻﹝煨﹞南木香﹝屑﹞炙甘艸﹝各等分﹞共焙燥爲細末﹐神曲糊丸彈子大。每服一丸﹐米飲化下。

四順淸涼散

治挾熱腹痛﹐面赤壯熱﹐四肢煩﹐手足心熱。

杭白芍﹝二錢﹞白當歸﹝一錢﹞錦莊黃﹝一錢﹞炙甘艸﹝五分﹞淨水煎滚﹐熱服。

芍藥甘艸湯

此方無論寒熱虛實﹐一切腹痛﹐服之神效。

白芍藥﹝一根﹐重三錢﹞粉甘艸﹝一根﹐重二錢﹞上二味俱要整的﹐用紙七重包之﹐水濕慢火煨熟﹐取起﹐杵爛煎湯服。寒月﹐略加肉桂數分更妙。

三稜丸

治食積胃脘痛﹑心腹痛﹑小腹痛﹑癖痛﹑虫痛。

京三稜﹝煨﹞蓬莪術﹝煨﹞半夏曲﹝焙﹞小枳實﹝麩炒﹞正川連﹝姜炒﹞吳茱萸﹝泡﹞正廣皮﹝酒炒﹞杭靑皮﹝醋炒﹞南木香﹝屑﹞尖檳榔﹝炒﹞川濃朴﹝姜制﹞川楝肉﹝炒﹞小茴香﹝酒炒﹞共爲末﹐神曲糊丸。量兒大小加減﹐米飲調服。

木香檳榔丸

方見卷三食積門。

烏梅丸

治胃冷﹐虫痛攻心﹐嘔吐﹐四肢冷。

官揀參川黃柏北細辛靑化桂川熟附﹝以上各六錢﹞川黃連﹝五錢﹞正花椒大當歸黑姜炭﹝以上各四錢﹞肥烏梅﹝三十个﹐蒸﹐去核﹐收淨肉﹐搗爛﹞共爲細末﹐酒蒸烏梅肉搗膏和藥﹐少加煉蜜爲丸﹐如芡實大。每服一丸﹐水送﹐每日二三服﹐以十分之一﹐水煎服亦可。

卷四腹痛證治腹痛簡便方

治一切胃痛胸痛腹痛腰痛﹐疼如錐刺﹐不可忍者﹐花椒不拘多少﹐研爲細末﹐和少麵粉﹐醋和成餅﹐貼於痛處﹐上鋪艾絨﹐用火灸之﹐疼立止。

一切腹痛﹐不問虛實寒熱皆效。用小麥桿燒灰﹐地上出火毒﹐將布包之﹐滚水淋汁﹐一服立止。

一切疼痛﹐或寒或熱﹐或積食﹐或積血﹐證莫能辧﹐藥不能施﹐有起死回生之妙。用生薑一斤﹐搗爛﹐略擠去汁﹐入鍋內炒熱﹐用布分作二包﹐先以一包熨痛處﹐冷卽換熱者﹐勿令間斷。如姜已幹﹐略加前汁拌之﹐又炒又熨﹐痛止乃已。

凡小兒腹痛﹐摸其肚有一塊梗起者﹐虫痛也﹐不須用藥﹐惟令大人以手擦揉其塊處﹐久久搓之﹐半日許﹐其虫將死﹐皆從大便而出﹐痛立止。

小兒腹痛﹐啼哭不止。用南木香﹑明乳香﹑黑沒藥俱去油各五分﹐水煎溫服。

小兒胎寒腹痛﹐啼哭吐乳﹐大便靑色﹐身出冷汗。用姜黃一錢﹐南木香﹑乳香﹑沒藥俱去油各三錢﹐共爲細末﹐蜜丸芡實大。每服一丸﹐姜湯調下。

小兒盤腸气痛﹐月內之兒多有之。其證腹內如蛙聲﹐啼哭不止者是也。蓋寒熱不和﹐髒气不行。用梔仁五錢﹑附子三錢﹐同炒極枯﹐取起﹐揀去附子不用﹐單取梔仁﹐加入白芷一錢爲末。每服五分﹐小茴香湯下。

小兒腹痛﹐啼哭不止。用乳香一錢﹐去油﹐燈花七枚﹐同爲末。每服二分﹐乳汁調服。

小兒虫痛﹐口流涎沫。使君子取肉微炒﹐爲末﹐五更時﹐米飲調下。

小兒腹痛﹐一痛卽死者﹐名爲虫痛﹐似癇。用漧漆燒灰﹐白蕪荑二味﹐等分爲末﹐每五分﹐米飲調下。證重者﹐每服一錢。

小兒盤腸腹痛﹐濃煎蔥湯﹐澆洗兒腹﹐仍以蔥搗爛﹐炒熱作餅貼臍上﹐良久﹐屎出痛止。

卷四癖積癥治

經曰﹕新積痛可移者﹐易已﹔積不痛﹐難已也。又曰﹕胃之大絡﹐名曰虛裏﹐貫膈絡肺﹐出於左乳下﹐其動應衣﹐脈宗气也。結而橫﹐有積矣。凡飲食之積﹐其漸積者﹐不過以飲食偶傷﹐必在腸胃之內﹐故可行可逐﹐治無難也。惟飲食無節﹐以漸畱滯者﹐多成癖積於左脇膈膜之間﹐此陽明宗气所出之道也。若饑飽無論﹐飲食疊進﹐以致陽明胃气一有所逆﹐則陰寒之气得以乘之﹐而脾不及化﹐故余滯未消﹐並腸外汁沫搏聚不散﹐漸成疾矣。

然其初起甚微﹐人多不覺﹐及其旣久﹐則根深蒂固﹐而藥餌難及。今西北小兒多有此疾﹐而尢於食麵之鄕爲最﹐正以面性多滯﹐而畱積於皮裏膜外﹐所以不易治也。惟當以漸消磨﹐求法治之﹐幸毋孟浪欲速﹐妄行攻擊﹐徒致胃气受傷﹐而積仍未及﹐以速其危也。

癖者﹐血膜化水則癖﹐脇旁時時作痛﹐時發潮熱﹐或寒熱往來似瘧﹐故瘧家多有此證。

凡瘧疾發過之後﹐必令其熱退極盡﹐方可飲食﹔若熱未盡而飲食之﹐則中脘多蓄黃水﹐日久而成癖積。

小兒臟腑和平﹐脾胃壯實﹐則榮衛宣暢﹐津液流通﹐縱使多飲水漿﹐不能爲病﹔惟脾胃不勝﹐乳哺失調﹐三焦不運﹐水飲停滯﹐冷气搏之﹐結聚而成癖也。體素弱者消癖丸﹐气壯實者赭石挨癖丸。大約有癖之兒﹐虛者居多﹐攻下之藥﹐非可常用﹐卽不得已而用之﹐待其略減﹐用消癖丸緩緩消之﹐至爲良法。

卷四癖積癥治入方

消癖丸

治癖在脇下﹐面黃肌瘦﹐午後發熱似瘧。

官揀參﹝切片﹐焙漧﹞漂白術﹝土炒﹞正廣皮﹝酒炒﹞白雲苓﹝乳蒸﹞杭靑皮﹝醋炒﹞川濃朴﹝姜制﹞小枳實﹝麩炒﹞法半夏﹝焙﹞西砂仁﹝酒炒﹞六神曲﹝炒﹞陳麥芽﹝炒﹐以上十一味俱各二錢﹞九肋鱉﹝炙﹐三錢﹞京三稜﹝煨﹞蓬莪術﹝煨﹞炮黑姜﹝以上各一錢﹞靑化桂南木香﹝各二錢﹞正雅連﹝薑汁炒﹐二錢﹞共爲細末﹐早米粉糊爲丸。每服一二錢﹐量兒大小加減﹐米飲下﹐以癖消藥止。

赭石挨癖丸

治腹中癖塊﹐或生寒熱﹐或時作痛。小兒壯實﹐飲食素彊者﹐方宜用之。脾胃素弱者﹐切不可服﹐惟以前消癖丸攻補兼施﹐久之自愈。

代赭石﹝火﹐醋淬至酥﹐研末﹐水飛過用﹞杭靑皮﹝醋炒﹞蓬莪術﹝煨﹞南木香﹝銼骨﹞靑化桂﹝各三錢﹞巴豆霜﹝去油極淨﹐取霜﹐一錢﹞川大黃﹝二錢﹞上爲細末﹐醋煮麵糊丸蘿卜子大。每服五丸﹐淡姜湯送下。

卷四癖積癥治積癖簡便方

治癖積心腹內結如拳﹐及臍腹痛不可忍﹐用莊黃一兩酒蒸﹐炮姜五錢﹑熟附子三錢﹑九肋鱉八錢﹐用好醋將鱉甲煮一時久﹐取起﹐酥炙黃色爲度﹐共爲細末﹐用三年老米醋一升﹐熬至半升﹐和前末爲丸綠豆大。每服十丸﹐空心米湯下。取下積如魚腦﹑敗血﹑爛肉﹑靑泥卽愈﹐後用補脾調理。按此方藥廉功大﹐比挨癖丸力勝十倍﹐允稱神妙。

小兒好食茶葉成癖﹐用鮮榧子一斤﹐空心﹐晌午﹑黃昏﹐每服十四粒﹐喫完卽愈。榧子京果鋪有賣。

小兒食積結痞塊﹐用大紅棗一斤﹑皮硝一兩同煮﹐以水漧爲度﹐曬漧。每日食此一棗﹐徐徐服之自消。

小兒積久而成「鱉」﹐腹內有形﹐搖頭掉尾﹐大者如杯﹐小者如錢﹐上侵入喉﹐下蝕入肛﹐或附脇脊﹐或隱腸腹。用生硫黃研極細末﹐每日老酒調服一錢﹐空心下﹐久服自化。硫黃須色如初出鵝雛者方可用﹐帶靑帶赤帶黑色者﹐皆不堪。此物最平穩﹐任多服無礙。

卷四虫痛證治

經曰﹕腸中有虫瘕﹑蛟蛔﹐皆不可取以小鍼。又曰﹕飲食者﹐皆入於胃﹐胃中有熱則虫動﹐虫動則胃緩﹐胃緩則涎出。夫虫痛者﹐蛔虫也。蓋由小兒脾胃虛弱﹐多食甘肥生冷﹐畱而爲積﹐積化爲虫﹐動則腹痛﹐發則腫聚一塊﹐痛有來去﹐乍作乍止﹐嘔惡吐涎﹐口出淸水﹐久而不治﹐其虫長至一尺﹐則貫胃傷心殺人矣。外證面白唇紅﹐六脈洪大﹐是其候也。內有虫﹐必口饞好甜﹐或喜食泥土﹑茶葉﹑火炭之類﹐宜攻去之﹐檳榔丸。

小兒虫痛﹐凡脾胃怯弱者﹐多有此證。其攻虫取積之法﹐卻又未可常用。及取虫之後﹐速宜調補脾胃﹐或集成肥兒丸﹐或烏梅丸﹐或六君子湯多服之﹐以杜虫之復生。

卷四虫痛證治入方

檳榔丸

治小兒一切虫積﹐能殺諸虫。

小檳榔﹝一兩﹞南木香﹝五錢﹞鶴虱子﹝五錢﹞光貫仲﹝五錢﹞廣錫灰﹝五錢﹞陳漆渣﹝燒灰﹞正輕粉﹝一錢﹞白雷丸﹝二錢﹞巴豆霜﹝一錢﹞以漆渣灰五錢﹐同眾藥研爲細末﹐醋煮麵糊丸麻子大。每服二十丸﹐五更時﹐苦楝根皮煎湯下。

集成肥兒丸

方見卷四黃癉門。

烏梅丸

方見卷四腹痛門。

六君子湯

方見卷二類搐門。

卷四虫痛證治下虫簡便方

凡小兒甘肥過度﹐或糖食甜物太多﹐乃致濕熱久停而成積﹐積久生虫﹐時發腹痛﹐以手摸之﹐腹內有塊﹐或作一條梗起。外證面白唇紅﹐六脈浮洪﹐其痛時作時止﹐痛止卽能飲食者﹐虫痛無疑。又有腹痛﹐一痛卽死者﹐亦是虫證。欲去此虫﹐無如苦楝根皮﹐誠天下打虫第一神方。其法﹐於月初旬﹐虫頭向上之時行之。先夜掘苦楝根﹐須取每年結子者方是母樹﹐其根浮於土面者有毒﹐不可用﹐專取土中者﹐淨洗泥土﹐以刀刮其紅皮﹐止取白皮四五錢﹐兒大者六七錢﹐切碎聽用。次早﹐以油煎雞蛋令兒嗅之﹐以引其虫頭向上而求食﹔另於別室﹐以水一盞﹐濃煎苦楝皮湯一小杯﹐不可使兒聞其藥气﹐一聞其气﹐虫卽潛伏矣﹔俟藥熟﹐以雞蛋與兒食﹐卽服藥﹐半日不可飲食﹐俟虫下後﹐方飲食之。服藥後﹐兒似困頓﹐萬萬放心。虫下後精神如舊﹐仍當急爲健脾﹐庶虫不復生﹐永無患矣。

卷四諸汗證治

經曰﹕陽之汗﹐以天地之雨名之。又曰﹕陽加於陰謂之汗。又曰﹕心爲汗。夫心之所藏﹐在內者爲血﹐在外者爲汗。蓋汗乃心之液﹐而自汗之證﹐未有不由心腎兩虛而得之者。然陰虛陽必湊之﹐故發熱而自汗﹐陽虛陰必湊之﹐故發厥而自汗。是皆陰陽偏勝所致也。

小兒臟腑嬌嫩﹐膚腠未密﹐或重衣濃被﹐致五內生熱﹐熱搏於心﹐故心液不能自藏而額汗出也。額爲心之位﹐宜收斂心气﹐團參湯。

大病後气血兩虛﹐津液自汗﹐或潮熱﹐或寒熱﹐發過之後身涼。自汗日久﹐令人黃瘦﹐失治則變蒸疳﹐宜黃固眞湯。

睡中汗出﹐醒來則止。此心虛盜汗﹐宜斂心气﹑養心血﹐用團參湯。

睡中徧身有汗﹐覺來久不幹者﹐此食積盜汗﹐脾冷所致。益黃散。

脾虛泄瀉﹐自汗後而徧身冷﹐有時遇瀉則無汗﹐不瀉則有汗。此爲大虛之候﹐急當補脾﹐理中湯﹔待瀉止﹐黃固眞湯凡自汗上至胸﹐下至臍﹐此胃虛也。當補胃﹐四君子湯加黃。

肺虛自汗﹐面白唇白﹐六脈無力。蓋因久嗽脾虛﹐故令自汗。四君子湯加麥冬﹑五味。

傷風自汗﹐宜實表﹐桂枝湯﹔傷寒汗出﹐自頭至頸而止者﹐欲發黃也﹐茵陳湯。如有實熱在內﹐煩躁汗出不止者﹐胃實也﹐宜集成沆瀣丹微下之。

諸汗服藥久不止者﹐用五倍子一个研細末﹐醋和作一小餅﹐貼肚臍﹐以帶紮之﹐效。

卷四諸汗證治入方

團參湯

收斂心气﹐固心血﹐能止自汗。

官揀參﹝切片﹐焙漧﹞當歸身﹝切片﹐焙漧﹐各二錢﹞上二味﹐分作二服﹐用豬心一个﹐切作二片﹐用前藥二錢﹐豬心一片﹐水一盅﹐煎湯﹐空心腹。

黃固眞湯

治气虛自汗。

嫩黃﹝一錢﹞官揀參﹝五分﹞漂白術﹝五分﹞當歸身﹝一錢﹞炙甘艸﹝五分﹞天圓肉﹝三枚﹞水煎服。

益黃散

治食積盜汗。

正廣皮﹝五錢﹞杭靑皮﹝四錢﹞訶子肉﹝四錢﹞粉甘艸﹝四錢﹞公丁香﹝二錢﹞共爲末﹐大兒二錢﹐小者一錢。如感冒吐瀉﹐加姜﹑棗同煎服。

理中湯

方見卷二乳子傷寒門。

四君子湯

方見卷三瘧疾門。

桂枝湯

方見卷二小兒傷寒門。

茵陳蒿湯

治頭汗至頸而還﹐將欲發黃。

茵陳蒿﹝一錢五分﹞川黃柏﹝一錢﹞黑梔仁﹝一錢﹞燈芯十莖水煎滚﹐熱服。

卷四諸汗證治汗證簡便方

凡男婦小兒﹐及產母一切虛證﹐偶然大汗﹐諸藥莫能止者﹐蓋由玄府大開﹐一時難閉﹐所以服藥不能止。先將五倍子末﹐醋調作小餅子﹐納入臍中﹐以布紮之﹐然後以舊蒲扇燒灰﹐多加糯米粉和勻﹐以夏布袋裝之﹐自頭至足﹐徧身輕撲之﹐使其粉入毛竅﹐玄府自閉﹐虛汗卽止。神治也。

卷四疝气證治

經曰﹕邪客於足厥陰之絡﹐令人卒疝暴痛。又曰﹕病在小腹痛﹐不得大小便﹐病名曰疝﹐得之寒。故疝气者﹐寒邪結聚而成也。內則臍腹絞痛﹐外則卵丸腫大﹐專屬肝經﹐與腎無涉。蓋肝主怒﹐小兒性急﹐多叫哭而得之者﹐此气動於內﹐謂之气疝。應行气開郁﹐初宜柴苓湯升散之﹐次宜加減二陳湯﹐或木香內消丸。

如因久坐濕地得之者﹐此冷气入腹﹐謂之寒疝﹐宜溫中散寒﹐加減當歸散﹑茱萸內消丸。

有腫而不痛﹐由中濕所致﹔卵𨿽腫而無熱﹐復不痛﹐宜行濕消腫﹐加減守病丸。

小兒素有疝气﹐或一年半年發者﹐發則有形﹐外連睪丸﹐內貫小腹﹐腫硬一條﹐如小杵﹐約長五六寸﹐大小便不通。宜當歸木香湯。

小兒木腎﹐腫大不痛﹐連年不消者﹐不早治便爲終身痼疾。宜茱萸內消丸﹐加牽牛子半生半炒﹐取頭末用﹐更灸臍旁章門穴﹐大效。取穴法﹕以本兒手掌第五指本節橫紋﹐對臍中心﹐其中指頭盡處是穴。

小兒濕地上坐﹐或有蚯蚓吹其卵﹐腫大而垂者﹐以鹽湯浸洗之﹐蓋鹽能殺蚯蚓毒也﹔或以蒼術煎湯﹐加鹽少許﹐洗之效。

小兒陰囊生瘡爛者﹐謂之脫囊。用紫蘇葉研末敷之﹐以荷葉包之﹐或用生荷葉火烘令軟包之。𨿽囊丸露出﹐亦可治也。

小兒外腎臊臭﹐時復濕癢﹐柴胡龍膽湯﹐癢甚不可止者﹐胡椒煎湯洗之。

卷四疝气證治入方

柴苓湯

治少陽膽經有邪而病疝。

官揀參﹝一錢﹞北柴胡﹝一錢五分﹞枯黃芩﹝一錢﹞法半夏﹝一錢﹞漂白術﹝一錢﹞白雲苓﹝一錢﹞結豬苓﹝一錢﹞宣澤瀉﹝一錢﹞靑化桂﹝五分﹞炙甘艸﹝五分﹞生薑﹝一片﹞大棗﹝一枚﹞水煎﹐熱服。

加味二陳湯

治性急多哭﹐卵腫﹐痛連小腹﹐謂之气疝。

正廣皮法半夏白雲苓小茴香正川芎﹝以上各一錢﹞靑化桂炙甘艸﹝各五分﹞生薑三片﹐水煎﹐溫服。

木香內消丸

治證如前。

南木香﹝屑﹞京三稜﹝煨﹞結豬苓﹝焙﹞宣澤瀉﹝炒﹞川楝肉﹝炒﹞正廣皮﹝酒炒﹞香附米﹝酒炒﹐以上各七錢﹞杭靑皮﹝醋炒﹐二錢﹞共爲末﹐酒煮米糊爲丸。每服一二錢﹐空心鹽湯下。

加味當歸散

治受寒濕之气﹐小腹絞痛﹐外腎紅腫﹐並腹痛啼哭等證。

當歸身﹝一錢五分﹞吳茱萸﹝三分﹞靑化桂﹝五分﹞正川芎﹝五分﹞黑姜炭﹝一錢﹞南木香﹝五分﹞小茴香﹝一錢﹞炙甘艸﹝五分﹞水煎﹐臨服加鹽七分﹐空心溫服。

茱萸內消丸

治寒濕所襲﹐畱伏作痛﹐疝偏墜。

吳茱萸﹝醋浸一宿﹐焙漧﹐炒過﹞靑化桂﹝去皮﹞淨棗皮﹝蒸﹐去核﹐搗﹞元胡索﹝醋炒﹞大茴香﹝鹽炒﹞化橘紅﹝炒﹞杭靑皮﹝醋炒﹐以上各一兩﹞桃仁﹝炒﹞白蒺藜﹝炒﹞南木香﹝屑﹐以上各五錢﹞共爲細末﹐酒煮麵糊丸龍眼核大。每服一丸﹐淡鹽湯送下。

加減守病丸

治卵腫不痛。此濕气也﹐又名木腎。

漂蒼術﹝鹽炒﹞制南星﹝炒﹞香白芷﹝焙﹐以上各一兩﹞京楂肉﹝炒﹞正川芎﹝炒﹞廣橘核﹝炒﹞法半夏﹝焙﹞六神曲﹝炒﹞吳茱萸﹝炒﹐以上各二錢五分﹞共爲細末﹐酒煮麵糊爲丸﹐龍眼核大。每服一丸﹐小茴香煎湯化下。

當歸木香湯

治小兒久疝不愈。

京楂核全當歸正川芎川木通小茴香川楝肉杭靑皮結豬苓宣澤瀉﹝以上各一錢﹞南木香黑梔仁﹝各五分﹞上用淨水濃煎﹐空心熱服。

龍膽湯

治小兒外腎臊臭﹐時復濕癢。

北柴胡﹝一錢二分﹞宣澤瀉﹝一錢﹞車前子﹝八分﹞川木通﹝一錢﹞懷生地﹝一錢﹞當歸尾﹝六分﹞龍膽艸﹝五分﹞水煎﹐空心服﹐以飲食壓之。

卷四疝气證治疝气簡便方

治小兒疝气腫痛﹐用荔枝核炒焦五錢﹐大茴香酒炒二錢五分﹐共爲細末。每服一錢﹐溫酒調下。又方﹐不論小兒及男婦一切疝气﹐以及諸般气痛﹐用荔枝核四十九个炒焦﹐畱白陳皮九錢﹑生硫黃四錢﹐共爲末﹐鹽水打麵糊爲丸綠豆大。遇痛時﹐空心酒研送九丸﹐良久﹐再進一服﹐不過三服﹐全安。

小兒腎腫硬痛﹐橄欖核﹑荔枝核﹑山楂核﹐三件等分﹐俱燒過存性研末。每服一錢﹐空心小茴香湯送下。

小兒疝气痛﹐全蠍不拘多少﹐炒焦爲末。每三分﹐小茴香煎酒送下。

小兒冷疝作痛﹐陰囊浮腫。川楝子去核五錢﹐吳茱萸二錢五分﹐炒研爲末﹐酒打麵糊爲丸小豆大。每服十丸﹐鹽湯化下。

小兒疝久﹐陰囊堅硬如石﹐名爲木腎。用栝蔞連皮帶子二錢﹐蓽茇二錢﹑生薑二錢﹑蔥白二錢﹐酒煎﹐熱服﹐被覆暖臥﹐取汗出效。

卷四啼哭證治

小兒初生﹐百日一周之內﹐神安意靜﹐不妄笑多哭者易養。如日夜啼哭不止﹐爲母者心誠求之﹐渴則飲之﹐饑則哺之﹐痛則摩之﹐癢則抓之﹐其哭止者﹐中其意也﹔如哭不止﹐當以意度之。蓋小兒初生﹐性多執拗﹐凡有親狎之人﹐玩弄之物﹐一時不見﹐其心不悅而哭﹐謂之拗哭﹐急與之﹐勿使怒傷肝气致病也。假如又不止﹐請醫視之。如大哭晝夜不止者﹐肝熱也﹐瀉靑丸﹔如日夜啼哭﹐身熱煩躁者﹐心熱也﹐導赤散﹐俱用燈芯湯服。

卷四啼哭證治入方

瀉靑丸

此肝經之主藥。凡幼科中截風定搐之方﹐多用金石腦麝﹐無益有損。惟此方淸心平肝﹐疏風涼血。凡小兒作熱不退﹐將成風搐﹐或已成風搐﹐但服此丸﹐其應如響。方𨿽古方﹐人不知用。予昔遊潭州遇師指授﹐始能用之。凡幼科中抱龍﹑保命﹑至保﹑新安金藥﹑蘇合香丸﹐一槪不取。惟此方爲幼科截風定搐之第一神方也。

川羌活正川芎黑山梔龍膽艸全當歸北防風﹝以上俱各一兩﹞錦莊黃﹝五錢﹞上藥合爲一處﹐以火烘燥﹐研爲細末﹐煉蜜爲丸﹐靑黛爲衣﹐如大豆大。每服一二丸﹐淸茶化下。

導赤散

治心經有熱﹐一切煩啼不安﹐皆效。

懷生地﹝二錢﹞川木通﹝一錢五分﹞枯黃芩﹝一錢﹞生粉艸﹝五分﹞淡竹葉﹝十四片﹞燈芯﹝十根﹞水煎﹐熱服。

卷四夜啼證治

小兒夜啼有數證﹕有髒寒﹑有心熱﹑有神不安﹑有拗哭。此中寒熱不同﹐切宜詳辧。

髒寒者﹐陰盛於夜﹐至夜則陰極發躁﹐寒甚腹痛﹐以手按其腹則啼止﹐起手又啼。外證面靑手冷﹐口不吮乳﹐夜啼不歇。加減當歸散。

心熱煩啼者﹐面紅舌赤﹐或舌苔白澀﹐無燈則啼稍息﹐見燈則啼愈甚﹐宜導赤散加麥冬﹑燈芯﹐甚則加川連﹑膽艸。

神不安而啼者﹐睡中驚悸﹐抱母大哭﹐面色紫黑﹐蓋神虛驚悸。宜安神丸定其心志。及吐瀉後及大病後夜啼﹐亦由心血不足﹐治同上。

凡夜啼見燈卽止者﹐此爲點燈習慣﹐乃爲拗哭﹐實非病也。夜間切勿燃燈﹐任彼啼哭﹐二三夜自定。

卷四夜啼證治入方

加味當歸散

方見卷四疝證門。

導赤散

方見卷四啼哭門。

十味安神丸

治神虛驚惕﹐至夜則啼。

官揀參白茯神大杭冬懷山藥正龍齒﹝﹐以上各二錢﹞鏡面砂﹝水飛﹞寒水石﹝水飛﹞粉甘艸﹝以上各五分﹞梅花片﹝一分﹞赤金箔﹝十片﹞共爲細末﹐煉蜜爲丸芡實大。每服一丸﹐燈芯湯下。

卷四夜啼證治夜啼簡便方

小兒心熱面赤﹐夜多啼泣﹐朱砂五分﹐牛黃一分﹐共爲末。每一二分﹐犀角磨湯調下。又治同前證夜啼。靑黛研篩過﹐每服二分﹐燈芯十莖﹐煎湯﹐調服。

小兒一百二十日內夜啼﹐用蟬蛻四十九个﹐煎去前半截﹐用後半截﹐焙漧燥﹐研末。每服四分﹐鉤藤湯下。

又方

用蟬脫十四个﹐去翅足﹐焙漧﹐入朱砂一分﹐共研末﹐蜜調塗母乳頭上﹐令兒吮之﹐納兒口中亦可。

小兒夜啼﹐不論有餘不足皆有效。用五倍子研末﹐口中津唾和作餅子﹐納肚臍﹐以帶紮之﹐效。

又方

以竈心土研末二錢﹐朱砂飛過一錢﹐麝香少許﹐共爲末﹐蜜丸綠豆大。每服五丸﹐水調下。

卷四二便證治

經曰﹕北方黑气﹐入通於腎﹐開竅於二陰。夫二陰者﹐前陰竅出小便﹐後陰竅出大便。又云﹕前陰主气﹐後陰主血。蓋膀胱之津液﹐血所化也﹐由气而後能出﹔太陰之傳送﹐气之運也﹐由血而後能潤。此便溺之流通﹐見气血之根據附﹐而人之所以爲生者﹐以其有此出入關竅耳。淸陽出上竅﹐謂呼吸也﹔濁陰出下竅﹐謂大小二便也。

倘一息不運﹐則機緘窮而死矣。故二便不通﹐加以腹脹气喘﹐嘔噦煩躁者﹐不可治也。凡二便祕﹐宜八正散﹔外用掩臍法﹑蜜導法﹐則前後俱通矣。

卷四二便證治入方

八正散

治熱聚下焦﹐二便不通。

淮木通白滑石黑梔仁車前子瞿麥穗錦莊黃白芒硝蓄﹝俱等分﹐看兒大小加減之﹞除大黃﹑芒硝在外﹐將六味水煎極熟﹐加入大黃﹐再煎十數沸﹐取起﹐斟出澄淸﹐以芒硝衝服。

掩臍法

治中下二焦積熱﹐大小便祕。

連須蔥七莖不洗﹐生薑一大塊﹑淡豆豉三錢﹑食鹽三錢﹐同搗爛作一餅﹐銚子烘熱﹐掩肚臍﹐以帛紮定。良久﹐气通二便自利。

蜜導法

治二便不通﹐以此通其大便﹐則下焦气行﹐而小便自通矣。

用冬蜜八兩﹐煉至滴水成珠不散﹐入皂角細末二錢﹐和勻﹐稍冷﹐撚如小指大一條﹐外以蔥涎塗上﹐輕輕插入穀道中﹐气通則便利矣。

卷四二便證治二便不通簡便方

大小便不通﹐經二三日危急者﹐以皂角燒灰研末﹐米湯調下一錢﹐立通。

又方

以蜂蜜一盞﹑皮硝一錢﹑白湯一盞。空心調下﹔另以皂角於桶內燒煙﹐令兒坐桶上燻之﹐卽通。

又方

用艸烏一个﹐削去皮﹐略以麝香搽上﹐抹以香油﹐輕插穀道內。名霹靂箭﹐至捷。

二便不通﹐百方不效。肚腹脹痛﹐咽喉窒塞﹐或痰壅气喘﹐水米不下﹐死在須臾﹐宜急救之。用甘遂五分﹐麵包煨熟﹐取出爲末﹐入麝香三釐﹐搗飯爲丸。小兒服二分﹐大人五分﹐姜湯送下。

又方

以小竹筒抹以蔥涎﹐插入穀道﹐以芒硝五錢研細﹐香油半盞﹐皂角末少許﹐令人口含﹐灌入穀道中﹐少時卽通。

卷四小便不利證治

經曰﹕膀胱者﹐州都之官﹐津液藏焉﹐气化則能出矣。又曰﹕膀胱不利爲癃﹐不約爲遺溺。又曰﹕肝有熱則小便先赤。凡小便赤澀爲熱﹐小便自遺爲寒。熱者火有餘﹐水不足﹐治宜瀉心火﹑滋腎水﹐加味導赤散﹔寒者火不足﹐水有餘﹐治宜溫腎水﹑益心火﹐益智散。

小便不通﹐乃由髒气虛﹐受熱壅滯﹐宣化不行﹐非塞非痛﹐但閉而不通﹐腹脹緊滿。宜五苓散加車前﹑燈芯。

大病之後﹐气虛津液不足﹐而小便閉者﹐不可利之。利則中气日虛﹐津液愈涸。宜人參散。

小兒患淋﹐小便淋瀝作痛﹐不必分五種﹐然皆屬火熱。宜淸利之﹐海金砂散。

小兒久病气虛而淋病者﹐不可利小便﹐宜六味地黃丸﹐滋其化源。

小便自出而不禁者﹐謂之遺尿﹔睡中自出者﹐謂之尿牀。此皆腎與膀胱虛寒也。益智散加附﹑桂﹑龍骨。

小兒初便黃赤﹐落地良久﹐凝如白膏者﹐謂之尿白。傷脾所致﹐久而成疳。胃苓丸﹐鹽湯下。

小兒小便出時﹐色白混濁﹐隨尿而來﹐謂之白濁。此心經虛熱﹐宜淸心蓮子飲。

卷四小便不利證治入方

加味導赤散

治心熱肝熱﹐小便赤澀。

淮木通懷生地炙艸枯黃芩黑梔仁澤瀉北柴胡﹝以上各一錢﹞淡竹葉七片燈芯十莖水煎﹐空心熱服。

益智散

治水有餘﹐火不足而遺溺。

益智仁﹝五錢﹐鹽水炒﹞補骨脂﹝三錢﹐鹽水炒﹞白雲苓﹝五錢﹐酒炒﹞共爲細末﹐每服一錢﹐鹽湯調下。

五苓散

方見卷二暑證門。

人參散

治气虛津液不足﹐小便不通。

官揀參﹝一錢﹞大麥冬﹝二錢﹞川黃柏﹝五分﹞炙甘艸﹝一錢﹞生薑三片﹐水煎服。

海金砂散

治小兒諸淋﹐皆屬於熱。

香附米﹝酒炒﹞正川芎﹝酒炒﹞赤茯苓﹝屑炒﹐以上各五錢﹞白滑石﹝水飛﹐一錢﹞陳枳殼﹝炒﹞宣澤瀉﹝焙﹞陳石葦﹝焙﹞尖檳榔﹝炒﹐以上各一錢五分﹞共爲細末﹐每服一錢﹐淡鹽湯調下。

胃苓丸

方見卷二濕證門。

淸心蓮子飲

專治白濁。

建蓮子﹝二錢﹞白雲苓﹝一錢五分﹞益智仁﹝一錢﹞遠志肉﹝五分﹞大麥冬﹝一錢﹞官揀參﹝五分﹞石菖蒲﹝五分﹞車前子﹝五分﹞漂白術﹝六分﹞宣澤瀉﹝四分﹞生甘艸﹝三分﹞燈芯十莖﹐水煎﹐空心服。

卷四小便不利證治小便簡便方

凡小便不通﹐服藥無效﹐用商陸五錢研末﹐入麝香少許﹐先以舊夏布蓋於臍上﹐將藥放布上。待藥气入腹﹐一時卽通。

小便數日不通﹐徧身手足腫滿﹐諸藥不應者﹐用蘇葉一斤煎濃湯﹐入腳盆內﹐令患者坐盆上燻之﹐冷則又添熱湯﹔外用炒鹽熨臍上﹐及徧身腫處。良久﹐便通腫消而愈。

又方

用連須蔥白一斤﹐搗爛炒熱﹐分作二處﹐各以布包﹐輪流熱熨臍下﹐卽通。小便閉結不通﹐藥不能效。用食鹽一兩﹐調溫水服之﹔良久﹐以指入喉中探吐﹐一吐卽通。蓋上竅不通﹐下竅閉也。

又方

以皂角研末﹐吹些微入鼻中﹐令其噴嚏﹐亦是上升之意。如水注閉其上竅﹐則下竅不通﹐稍升提之﹐實時通矣。

卷四大便證治

經曰﹕太陰司天﹐陰痺﹐大便難﹐陰气不用﹐病在於腎。又曰﹕太陽之勝﹐隱曲不利﹐互引陰股。夫飲食之物﹐有入必有出也。苟大便不通﹐出入之機幾乎息矣。急宜通之﹐使舊谷去而新谷得入。然有實閉﹑有虛閉﹐最宜詳審。如形實气實脈實又能食者﹐的有可下之證﹐則下之﹐如八正散﹑承气湯﹑木香檳榔之類﹐擇而用之﹐中病卽止﹐不可過也﹔而形虛气虛脈虛而兼食少者﹐𨿽有可下之證﹐宜緩不宜急﹐但用保和丸加枳實微利之﹔如平素便難者﹐血不足也﹐宜潤湯丸﹑蜜導法。

卷四大便證治入方

八正散

方見卷四二便門。

承气湯

方見卷二傷寒門。

木香檳榔丸

方見卷三傷食門。

保和丸

方見卷三傷食門。

潤腸丸

治老人虛人﹐小兒產婦﹐大便閉結。

火麻仁﹝去殼﹞光杏仁﹝去皮﹞光桃仁﹝去皮﹞當歸尾﹝酒潤﹞陳枳殼﹝以上各七錢五分﹞金井膠﹝炒﹞蘿卜子﹝炒﹞家蘇葉﹝以上各三錢﹞共爲細末﹐煉蜜爲丸。每服一二錢﹐量人加減﹐白湯送下。

蜜導法

方見卷四二便門。

卷四頭項囟證治

經曰﹕頭痛耳鳴﹐九竅不利﹐腸胃之所生也。小兒頭囟之證﹐多由脾胃而得。又頭爲六陽所會﹐七竅居焉﹐故小兒之頭﹐四時宜涼﹐但見頭熱﹐卽有病生﹐宜預防之。

解顱者﹐謂頭縫開解而顱不合也。是由稟气不足﹐先天腎元大虧。腎主腦髓﹐腎虧則腦髓不足﹐故顱爲之開解。然人無腦髓﹐猶樹無根﹐不過千日﹐則成廢人。其候多愁少喜﹐目白睛多﹐而白色。若成於病後者﹐尢凶。宜久服地黃丸﹐外用封囟法。

囟腫者﹐囟門腫起也。脾主肌肉﹐若乳哺不常﹐饑飽無度﹐或寒或熱﹐乘於脾家﹐致使臟腑不調﹐其气上衝﹐爲之塡脹﹐囟突而髙﹐如物堆垛﹐毛髮短黃﹐骨蒸自汗。然亦有寒气沖上而腫者﹐則牢韌堅硬﹔熱气沖上而腫者﹐則柔軟紅色。然寒腫者十之一﹐熱腫者十之九﹐更有因包裹嚴密﹐蓋覆過濃﹐陽气不得外出﹐亦令赤腫﹐皆用封囟法。熱腫者瀉靑丸﹐寒腫者參蘇飲。

囟陷者﹐有因泄瀉久而气血虛弱﹐不能上充髓腦﹐故下陷如坑﹐此乃胃虛脾弱之極﹐宜急扶元气。若與枕骨同陷者﹐百無一救。此中有稟受父精不足﹐母血虛羸而陷者﹐有因久病而陷者。然枕陷尢甚於囟陷﹐二者皆腎元敗絕之證也﹐俱參苓白術散或八味地黃丸。

天柱骨倒。小兒有色肥壯﹐不爲瘦悴。孰知形體過肥﹐中气愈弱﹐是盛於外而歉於內也。忽然項軟傾倒者﹐此肝經風熱也﹐小柴胡加粉葛﹑當歸﹑白芍。

有因久病之後﹐或泄瀉日久﹐忽然頸項傾側﹐名天柱骨倒﹐最爲危候。速救眞元﹐大全大補湯加鹿茸。

有小兒生下頸便軟者﹐胎气不足也。由稟父之腎元虛敗﹐峻補先天﹐其庶幾矣﹐補腎地黃丸與六君湯間服。

天柱骨倒之證﹐𨿽則三條﹐總系眞陽大敗之候﹐爲小兒之惡證。保救眞元﹐是其大要﹐外以生筋等藥貼之可也。

卷四頭項囟證治入方

六味地黃丸

方見卷一胎疾門。

封囟法

治頭縫不合﹐名曰解顱。

天南星不拘多少﹐以薑汁炒枯﹐研細末﹐醋調塗於絹帛上﹐烘熱貼囟門上﹐以合爲度。

瀉靑丸

方見四卷啼哭門。

參蘇飲

方見卷三咳嗽門。

參苓白術散

方見卷三疳證門。

八味地黃丸

方見卷一保產門。

小柴胡湯

方見卷二傷寒門。此加粉葛﹑當歸﹑白芍。

十全大補湯

方見卷一保產門。

補腎地黃湯

方見卷三哮喘門。

六君子湯

方見卷二類搐門。

生脈散

治筋軟無力﹐天柱骨倒。

木鱉子﹝六个﹞蓖麻子﹝六十个﹐並去殼﹞以藥研如泥﹐先抱頭起﹐以手摩其頸令熱﹐津唾調藥﹐塗頸項。

又方

貼項軟。

生附子﹝去皮﹐二錢﹞生南星﹝去皮臍﹐三錢﹞共研末﹐薑汁調﹐攤貼患處。

卷四頭項囟證治頭項簡便方

小兒解顱﹐或因病後忽然囟門寬大﹐頭縫四破。此腦髓不充﹐大虛之候。用鹿茸﹑防風﹑白芨﹑柏子仁四味各五錢﹐共爲末﹐乳汁調作餅﹐貼囟門上﹐一日一換﹐以合爲度。

治小兒囟陷如坑﹐由久病眞元不足﹐气血兩虛﹐大凶之候。速宜十全大補加鹿茸﹑姜﹑棗煎服﹔外用狗頭骨炙黃爲末﹐雞蛋淸調敷之﹐效。

卷四目病證治

經曰﹕諸脈者﹐皆屬於目。又曰﹕東方靑气﹐入通於肝﹐開竅於目。夫目𨿽爲肝竅﹐而五臟俱備﹐神之所托。故白珠屬肺﹐黑珠屬肝﹐瞳仁屬腎﹐兩角屬心﹐上下眼胞屬脾﹐五臟五色﹐各有所司。

心主赤﹐赤甚者心實熱也﹐赤微者心虛熱也﹔肝主靑﹐靑甚者肝熱也﹐淡靑者肝虛也﹔脾主黃﹐黃甚者脾熱也﹐淡黃者脾虛也。目無精光﹐及白睛多而黑睛少者﹐肝腎俱不足也。

目內赤色﹐心經積熱上攻。宜瀉丙火從小便而出﹐導赤散加黃連﹑防風。

目內黃者﹐脾熱也﹐宜瀉黃散﹔上下眼胞腫者﹐脾經風熱﹐亦同上治。

目連紮者﹐肝有風也。凡病或新或久﹐肝風入目﹐上下左右如風吹﹐兒不能任﹐故連紮也。瀉靑丸。

目直視者﹐肝有熱也。熱气入目﹐障其筋脈﹐目之兩角俱緊﹐不能轉運﹐故直視也。瀉靑丸。

小兒初生目閉﹐此胎熱也。內服生地黃湯﹐外用膽艸煎湯洗目上﹐一日七次﹐恐延纏則損目。

小兒生下眼胞赤爛者﹐由產時拭洗不淨﹐以致穢惡侵漬兩目角﹐故兩胞赤爛﹐至長不瘥。眞金散。

小兒久嗽﹐其目兩眶腫黑﹐如物傷損﹐白珠紅赤如血﹐謂之血眼。內服瀉白散﹐外用貼法。

小兒生下數月之內﹐目不見物﹐謂之雀目﹐由肝虛也。六味地黃丸﹐常以豬肝煮熟壓藥。

小兒熱病﹐其目羞明喜暗者﹐風熱也。宜疏散風熱﹐淸陽散火湯。

卷四目病證治入方

導赤散

方見四卷啼哭門。

瀉黃散

治脾經積熱﹐白珠生黃。

藿香梗﹝一錢二分﹞黑梔仁﹝一錢﹞熟石膏﹝一錢﹞北防風﹝一錢﹞炙甘艸﹝五分﹞淨水煎﹐半饑服。

生地黃湯

治小兒胎熱﹐初生眼閉不開。

懷生地﹝一錢五分﹞赤芍藥﹝一錢﹞正川芎﹝五分﹞大當歸﹝一錢﹞天花粉﹝酒炒﹞炙甘艸﹝各五分﹞燈芯十莖﹐長流水煎﹐熱服。

眞金散

治小兒眼胞赤爛。

雅川連川黃柏大當歸赤芍藥﹝各二錢﹞光杏仁﹝去皮﹐尖﹐五分﹞上銼碎﹐以乳汁浸一宿﹐飯上蒸過﹐取濃汁點眼內。

瀉白散

治小兒久嗽﹐兩眶黑腫﹐白珠如血。

芽桔梗炙甘艸廣陳皮桑白皮地骨皮﹝各等分﹞水煎﹐熱服。

貼藥

大生地﹝一兩﹞大黑豆﹝一兩﹞二味用水同浸一夜﹐取起搗爲膏﹐貼眼皮上﹐其血自散。血淚卽出﹐腫黑卽消。

六味地黃丸

方見卷一胎疾門。

淸陽散火湯

治小兒風熱眼疾﹐羞明喜暗。

小條芩荊芥穗正川芎北防風淨連翹黑梔仁當歸尾熟石膏﹝各一錢﹞川羌活炙甘艸﹝各五分﹞燈芯十莖﹐水煎﹐食後服。

卷四目病證治眼目簡便方

治目生肉﹐赤脈貫瞳﹐白膜遮睛﹐諸般云翳﹐用白丁香﹐卽麻雀屎也﹐倒者爲雌雀屎不用﹐取豎立者雄雀屎也﹐不拘多少﹐取來研末﹐水飛過如飛朱砂樣﹐渣滓不用。俟藥澄底﹐傾去淸水﹐曬漧。每以些微同乳汁研化﹐點翳上﹐其翳自去。神方也。

取麻雀屎﹐寺院中曁城樓上有。

赤眼腫痛﹐用朴硝一撮﹐以碗盛豆腐一塊﹐將硝放豆腐上﹐飯上蒸之﹐俟硝已化﹐去豆腐不用﹐取汁點眼自愈。

敷火眼及風熱眼﹐生南星五錢﹑紅飯豆五錢﹐共爲末﹐取生薑自然汁﹐調作二餅﹐貼兩太陽。又敷火眼痛極﹐用大紅棗取肉五六枚﹐蔥三四根﹐共搗如泥﹐作二小餅﹐閉目貼之。令其發散。蓋眼無風寒﹐必不疼痛。以此疏散﹐立時見效。昧者以爲火眼必用涼藥敷貼﹐而用黃連﹑黃柏之類﹐不知抑遏其火邪﹐不能外出﹐必變眼珠疼痛﹐久不能愈。愼之﹗治爛弦風眼﹐百藥不治﹐此方最神。用鮮色銅綠三錢﹐研細末﹐以生蜂蜜濃調塗粗碗內﹐要調略幹﹐稀則少時流出矣。用艾燒煙﹐將碗覆艾煙上燻之﹐須燻至銅綠焦黑爲度﹐取起冷定﹐以乳汁調勻﹐飯上蒸過﹐搽眼皮上爛弦處﹐百不失一。

治眼毛倒睫不起﹐用五倍子爲細末﹐蜜調敷眼皮上﹐其睫自起。

又方

以無名異爲末﹐紙捲作撚﹐點燈吹滅﹐閉目燻之﹐睫自起。

赤眼腫痛不消﹐以精豬肉一片﹐如指甲大﹐以水洗淨其血﹐貼於眼皮上﹐良久易一片﹐卽消。

卷四耳病證治

經曰﹕北方生寒﹐在髒爲腎﹐在竅爲耳。又曰﹕腎气通於耳﹐腎和則耳能聞五音矣﹐故耳本屬腎﹐耳珠前屬少陽膽經。小兒有因腎經气實﹐其熱上衝於耳﹐遂使津液壅而爲膿﹐或爲淸汁。亦有因沐浴水入耳中﹐灌爲聾者﹐內服蔓荊子散﹐外用龍骨散搽之。耳珠前後生瘡﹐浸淫不愈者﹐名月蝕瘡。俗謂以手指月﹐則令耳之前後生瘡。

皆用外治之法﹐黃柏散搽之。

若耳中忽作大痛﹐如有虫在內奔走﹐或出血水﹐或幹痛不可忍者﹐用蛇蛻散。

有忽然气塞耳聾﹐此由風入於腦﹐停滯於手太陽經。宜疏風淸火﹐導赤散加防風﹐或通竅丸。

耳旁赤腫者﹐熱毒也﹐若不急治﹐必成大癰﹐外用敷毒散﹐內服消毒飲。

卷四耳病證治入方

蔓荊子散

治小兒腎气上衝﹐灌爲耳。

蔓荊子﹝一錢﹞粉漧葛﹝一錢﹞赤芍藥﹝一錢﹞信前胡﹝一錢﹞桑白皮﹝一錢﹞淮木通﹝一錢﹞懷生地﹝一錢﹞杭麥冬﹝一錢﹞赤茯苓﹝三錢﹞綠升麻小甘艸﹝各五分﹞燈芯﹝十莖﹞水煎服。

龍骨散

治小兒耳﹐流膿出汁﹐以此吹之。

石龍骨﹝﹞明白礬﹝﹞眞鉛丹﹝炒﹐以上各三錢﹞胭脂胚﹝三錢﹞當門子﹝五釐﹞共爲末﹐以綿展幹耳內膿水﹐用小竹筒吹藥入耳。

黃柏散

治小兒耳珠前後生瘡﹐浸淫不愈。

川黃柏白枯礬海螵蛸白滑石石龍骨﹝各等分﹞共爲末﹐瘡濕用幹搽﹐瘡幹用豬油調搽。

蛇蛻散

治耳中痛不可忍﹐或出血水﹐或幹痛。

用蛇蛻燒灰存性﹐爲細末﹐鵝毛管吹入耳中﹐取蛇之善蛻﹐以解散郁火也。

導赤散

方見卷四啼哭門。

通竅丸

治小兒耳忽暴聾。

雄磁石﹝﹐一錢﹞眞麝香﹝五釐﹞共爲細末﹐以棗研爛﹐和爲一丸﹐如棗核大﹐綿裹塞耳中。又以生鐵一小塊﹐熱酒泡過﹐含口內﹐須臾气卽通矣。

敷毒散

治小兒耳旁赤腫熱毒也﹐恐防作癰。

用綠豆粉不拘多少﹐以老醋調成膏﹐敷腫處﹐幹則易之。

消毒散

治小兒耳旁赤腫﹐內服之藥。

川羌活北防風片黃芩淨連翹芽桔梗官揀參正川芎當歸尾北柴胡﹝各七分﹞小甘艸﹝四分﹞生薑一片﹐燈芯十莖﹐水煎服。

卷四耳病證治耳病簡便方

治小兒無故耳聾﹐取龜尿滴入耳中﹐效。或以生麻油日滴三五次﹐數日卽愈。

耳內腫痛﹐流膿出水﹐用虎耳艸﹐又名倒垂蓮﹐搗取汁﹐多灌入耳中﹐常常用之。此治耳聾之妙藥﹐略加枯礬更妙。

耳內膿水不幹﹐用千層石橊花焙榦爲末﹐以小竹筒吹入耳內。

耳外生瘡﹐用黃丹一錢﹑松香八分﹑輕粉一分﹐共爲細末﹐香油調搽。

小兒耳後生瘡爲腎疳。以地骨皮研末﹐篩出嫩末﹐香油調搽﹐粗末煎水洗。

諸虫入耳﹐取貓尿滴入耳中﹐其虫自出。若用麻油滴之﹐則虫死難出。取貓尿法﹕以生薑擦其鼻﹐則尿自出。

一切惡虫入耳﹐用稻艸燒灰淋汁﹐瀝入耳中﹐其虫卽死而出也。

卷四鼻病證治

經曰﹕西方白气﹐入通於肺﹐開竅於鼻。又曰﹕五气入鼻﹐藏於心肺﹐有病而鼻爲之不利也。蓋鼻爲肺之竅﹐鼻塞者肺气不通於竅。然肺主皮毛﹐風寒外感﹐則肺气壅閉而鼻塞。川芎膏。

鼻涕者﹐肺爲寒風所襲﹐而津液不收﹐則爲鼻涕。細辛散疏之。

鼻者﹐肺受風寒﹐久而不散﹐膿涕結聚不聞﹐使不聞香臭則矣。萬金膏。

以上三證﹐皆宜疏利﹐俱用通气散。

鼻幹者﹐心脾有熱﹐上蒸於肺﹐故津液枯竭而幹﹐當淸熱生津﹐導赤散加麥冬。

如病已極﹐鼻幹而黑﹐竅張﹐長出冷气者﹐肺絕也﹐不治之證。

鼻淵者﹐流涕鮏臭。此膽移熱於腦﹐又名腦崩﹐宜用辛夷散。

凡小兒初生﹐三朝一七﹐忽然鼻塞﹐不能吮乳﹐不得呼吸者﹐因乳母夜臥之時﹐不知回避﹐鼻中出气吹兒囟門﹐或因洗水未避風寒﹐所以致兒鼻塞。通關散。

鼻衄者﹐五臟積熱所致。蓋血隨气行﹐得熱而妄動﹐溢出於鼻。宜涼血降火﹐加減地黃湯﹐外用吹鼻散。

卷四鼻病證治入方

川芎膏

治小兒外感風寒﹐肺气壅閉而鼻塞。

正川芎﹝三錢﹞北細辛﹝一錢﹞小本﹝一錢﹞香白芷﹝三錢﹞炙甘艸﹝三錢﹞梅花片當門子光杏仁﹝去皮尖﹐各一錢﹞共爲末﹐煉蜜爲丸龍眼核大。每服一丸﹐燈芯湯化服。

細辛散

治小兒風寒所襲﹐鼻流淸涕。

官揀參信前胡北細辛北防風正川芎炙甘艸﹝各等分﹞共爲末。每服一錢﹐姜﹑蔥湯調服。

萬金膏

治小兒風熱侵肺﹐鼻不聞香臭。

川羌活正川芎北細辛淮木通淨麻黃石菖蒲﹝各一錢﹞共爲末﹐每服一錢﹐以蜜和勻﹐姜湯化服。

麗澤通气散

治小兒鼻塞﹑鼻涕﹑鼻。

川羌活川獨活漂蒼術北防風綠升麻荊芥穗粉漧葛香白芷正川芎淮木通﹝以上各二錢﹞淨麻黃北細辛炙甘艸﹝以上各五分﹞生薑三片﹐大棗三枚﹐水煎﹐食後服。

辛夷散

治小兒鼻流濁涕而鮏臭。

辛夷仁﹝五錢﹞蒼耳子﹝炒﹐二錢五分﹞香白芷﹝二錢﹞薄荷葉﹝一錢﹞雅黃連﹝二錢﹞共曬榦爲末﹐每服一錢﹐蔥湯調下。

通關散

治乳子鼻塞﹐不能吮乳。

香附子正川芎荊芥穗直僵蠶北細辛豬牙皂﹝以上各五錢﹞共爲細末﹐以蔥白搗成膏﹐每用藥末五錢﹐與蔥膏和勻﹐攤軟帛上。臨臥烘熱﹐貼兒囟門上﹐早晨取去。

加減地黃湯

治小兒鼻中出血。

懷生地﹝二錢﹞片黃芩﹝二錢﹞黑梔仁﹝二錢﹞赤芍藥﹝一錢﹞白茅根﹝一錢﹞水煎﹐空心熱服。

吹鼻散

治小兒鼻中出血。

黑梔仁﹝炒﹞亂油發﹝燒﹐存性﹐各等分﹞共爲極細末﹐以些微吹鼻中。

卷四鼻病證治鼻病簡便方

鼻疳破爛﹐用杏仁去皮﹑尖﹐以紙包壓去油﹐以成白粉爲度。每杏仁粉二分﹐對眞輕粉一錢﹐和勻吹患處。

鼻流濁涕不止﹐名曰鼻淵。乃風熱在腦故也。用蒼耳子炒﹐辛夷仁﹑白芷﹑薄荷等分﹐爲細末。每用一錢﹐臨臥蔥湯調服﹐不以數拘﹐以愈爲度。

鼻中流臭黃水﹐名控腦沙。用紫貝子﹐俗名南蛇牙齒﹐粵人呼狗屐螺﹐取二三枚﹐火醋淬爲末﹐紙包放地上去火毒。每服一錢﹐大人二錢﹐以絲瓜藤煎湯調藥﹐空心服﹐以愈爲度。

鼻被破傷﹐或擦落﹐急以貓兒頭上毛剪碎﹐以口中津唾調敷之﹐自愈。

疳瘡蝕鼻﹐破爛不堪。用五倍子燒灰存性﹐研末以臘豬油和塗之。

卷四口瘡證治

經曰﹕中央黃色﹐入通於脾﹐開竅於口。又曰﹕脾气通於口﹐脾和口能知五味矣。故口者脾之外候。凡鵝口者﹐口內白屑滿舌﹐如鵝之口。此肺熱而心脾爲甚﹐故發於口也。內服沆瀣丹﹐外以保命散吹之。

口瘡者﹐滿口赤爛。此因胎稟本濃﹐養育過溫﹐心脾積熱﹐燻蒸於上﹐以成口瘡。內服沆瀣丹﹐外以地雞擂水搽瘡上。地雞卽扁虫﹐人家HT下有之。

口糜者﹐滿口生瘡潰爛﹐乃膀胱移熱於小腸﹐膈腸不便﹐上爲口糜。以導赤散去小腸之熱﹐五苓散去膀胱之熱﹐當以二方合服。

口瘡服涼藥不效﹐乃肝脾之气不足﹐虛火泛上而無制。宜理中湯收其浮游之火﹐外以上桂末吹之。若吐瀉後口中生瘡﹐亦是虛火﹐理中湯。昧者以爲口瘡悉爲實熱﹐槪用寒涼﹐必不救。

上有脹起如懸癰者﹐此名重。由脾胃挾熱﹐气血不能收斂而成。用鍼刺去惡血﹐內服沆瀣丹﹐外以碧雪吹之。

小兒兩頤流涎﹐浸漬胸前者﹐此名滯頤。蓋涎者脾之液﹐口爲脾竅﹐脾胃虛寒﹐不能收斂津液﹐故涎從口出而滯於頤﹐宜溫脾丹。

小兒口頻撮者﹐气不和也。蓋唇應乎脾﹐气出於肺﹐脾虛不能生肺﹐故口頻撮。異功散補脾生肺愈矣。

小兒口撮﹐面靑多哭﹐此陰寒之至﹐肝脾虛冷﹐臍下痛也。理中湯溫之。

小兒急欲吮乳而口不能吮者﹐心脾有熱﹐舌不轉運。瀉黃散淸之。

卷四口瘡證治入方

集成沆瀣丹

方見卷一胎疾門。

保命散

治小兒鵝口瘡。

箭頭砂枯白礬明牙硝﹝三味俱五錢﹞共爲細末﹐吹之。

導赤散

方見卷四啼哭門。

五苓散

方見卷二傷暑門。

理中湯

方見卷二乳子傷寒門。

碧雪散

治小兒懸癰重。

茸蒲黃洋靑黛白硼砂明牙硝生甘艸﹝各等分﹞共爲細末﹐吹之。

溫脾丹

治小兒脾冷流涎﹐浸漬頤間。

南木香法半夏﹝各三錢﹞黑炮姜漂白術﹝各三錢﹞廣陳皮杭靑皮﹝各一錢﹞上爲末﹐煉蜜爲丸龍眼核大。每服一丸﹐米飲下。

異功散

方見卷三傷食門。

瀉黃散

治小兒心脾有熱﹐舌不轉運﹐不能吮乳。

赤茯苓片黃芩川黃柏川黃連黑梔仁宣澤瀉茵陳蒿﹝各一錢﹞燈芯十莖﹐水煎﹐熱服。

卷四口瘡證治口瘡簡便方

口瘡破爛﹐並治咽喉喉癬﹑喉癰﹐用鳳凰衣﹐卽伏雞子殼內皮也﹐微火焙黃﹐橄欖燒存性﹐兒茶﹐三味俱等分﹐共爲末﹐以一錢爲則﹐加冰片五釐。口疳搽患處﹐喉病吹入之﹐卽能進飲食。

口瘡久不愈﹐虛火也。用生附子一个﹐切焙爲末﹐醋和作餅﹐男左女右貼腳心。引火下行﹐自愈。

小兒口角生瘡﹐名燕口瘡。以亂髮燒灰存性﹐米飲調服﹐外卽以此敷之。又方﹐蒸飯時收甑蓋上流下气水﹐搽之卽愈。

口唇腫黑﹐癢痛不可忍﹐先以磁鋒砭去惡血﹐以古銅錢磨豬油塗之。

治走馬牙疳及各樣口疳﹐多年田野中白螺螄殼研爛﹐少加兒茶﹐共爲細末﹐吹患處卽愈。

口疳瘡及咽喉疼痛﹐用吳茱萸二兩研末﹐少加麵粉﹐醋調作二餅﹐貼於足心﹐以布紮之﹐過夜卽愈。

卷四舌病證治

經曰﹕南方生熱﹐熱生火﹐火生心﹐心主舌﹐在竅爲舌。又曰﹕心气通於舌﹐心和則舌能知五味矣。夫舌爲心之苗﹐胃之根。小兒多生舌病﹐以心脾之積熱也﹐故有重舌﹑木舌﹑弄舌﹑舌胎等證﹐宜辧其虛實而治之。

重舌者﹐心脾有熱。蓋脾之大絡﹐出於舌下﹐有熱則气血俱盛。附舌根下﹐忽重生一舌而短小﹐內服沆瀣丹﹐外以鍼刺去惡血﹐用蒲黃﹑黃柏末敷之。

木舌者﹐心脾積熱之气上衝﹐故令舌腫﹐漸漸長大﹐塞滿口中。若不急救﹐必致害人。內服沆瀣丹﹐外以鍼刺去惡血﹐以碧雪散﹑竹瀝調勻敷之。

弄舌者﹐脾臟虛熱﹐令舌絡緊﹐時時舔舌﹐俗人稱爲蛇絲驚者是也。切勿以寒涼攻下治之﹐少與瀉黃散服之﹐不效﹐四君子湯。或渴欲飲水﹐面無紅赤色﹐此脾胃津液不足﹐不可誤認爲熱﹐宜七味白術散。

面黃肌瘦﹐五心煩熱而弄舌者﹐此疳證也。須從疳證門參考﹐宜集聖丸。

大病後精神困倦﹐飲食少思而弄舌者﹐凶候。蓋气血兩虛﹐精神將脫。速以十全大補湯挽救之。

舌上黑苔﹐其熱已劇﹐急以薄荷煎湯洗之。如舌轉紅色者﹐可治﹐涼膈散下之﹔洗不紅者﹐不治。

泄瀉後舌上白苔﹐此津液不深﹐不能上潮於口﹐爲虛熱也。理中湯。

卷四舌病證治入方

集成沆瀣丹

方見卷一胎疾門。

碧雪散

方見卷四口瘡門。

瀉黃散

方見卷四口瘡門。

七味白術散

方見卷三泄瀉門。

集聖丸

方見卷三疳證門。

十全大補湯

方見卷一保產門。

涼膈散

治心脾有熱﹐舌上黑苔。

淨連翹﹝一錢﹞黑梔仁﹝六分﹞錦大黃﹝五分﹞薄荷葉﹝六分﹞片黃芩﹝六分﹞芒硝﹝五分﹞生甘艸﹝四分﹞竹葉七片﹐燈芯十莖﹐水煎﹐臨服加生蜜十匙對服。

卷四舌病證治舌病簡便方

治重舌木舌﹐腫滿彊硬﹐或疼不止﹐不能言語﹐宜用粗鍼綫紮箸頭上﹐刺患處﹐甚者數十刺爲妙。只鍼舌尖及舌兩旁﹐舌中心及舌下切不可鍼﹐犯之令出血不止。其刺出之血﹐以紅色者毒輕﹐紫色者爲重﹐黑色者最危。仍以蒲黃研末﹐擦舌上卽消。舌或脹大腫硬﹐實時气絕﹐名爲舌﹝﹐衫﹐入聲。﹞用皂礬不拘多少﹐新瓦上以火﹐變紅色爲度﹐放地上候冷﹐研細搽舌上立愈。重舌木舌皆效。﹝﹐蔽根之飾﹐謂如之蔽大相上也﹞舌腫滿不能出聲﹐以梅花冰片研爛敷之﹔或以食鹽﹑百艸霜共爲末﹐井水調敷卽效。

絆舌者﹐舌根下有筋一條﹐絆其舌尖﹐令舌短縮不能吮乳。細視之﹐明見舌根之下有筋如綫﹐牽絆其舌。用鍼輕輕挑斷之﹐挑時但挑此筋﹐不可誤傷舌根﹐爲禍不小。曾見愚婦以刀割斷之﹐誤傷舌根﹐流血不止而死。

舌斷能重生。用活蟹一隻﹐炙榦爲末﹐敷之。此方至神至驗。

卷四齒牙證治

經曰﹕天有列星﹐人有齒牙。又曰﹕手陽明之脈﹐入下齒中﹔足陽明之脈﹐入上齒中。故知上牙屬胃﹐下牙屬大腸﹐齒屬腎。凡齒生遲者﹐腎气不足也。蓋腎主骨﹐齒者﹐骨之餘﹐腎不足則髓虧﹐不能充乎齒﹐所以齒遲。宜地黃丸。

上下牙牀腫者﹐此手足陽明實熱也。涼膈散爲君﹐加知母﹑石膏﹑升麻爲佐﹐頻頻含咽。

重齦者﹐腎臟積熱﹐附齦而腫痛也。以鍼刺去其血﹐用鹽湯洗淨﹐黃柏爲末敷之﹐效。小兒有多食肥肉﹐齒牙臭爛不可近者﹐名爲鼻息。此胃膈實熱也﹐內服沆瀣丹﹐外以荊瀝和薑汁含嗽。

牙疳者﹐初作臭气﹐次則齒牙黑﹐甚則齦肉爛而出血﹐名爲宣露。此由腎熱﹐其气直奔上焦﹐故以走馬爲諭﹐宜速治之。若上下唇破﹐鼻穿齒落者﹐名曰崩沙﹐气喘痰潮﹐飲食減小則不可治。內服沆瀣丹﹐外以如聖散敷之。

夢中切牙﹐風熱也。由手足陽明二經積熱生風﹐故令相擊而有聲也。必在夢中者﹐風屬陽﹐動則風行於陽﹐靜則風歸於裏也。宣風散。

切牙一證﹐惟痘疹見此爲危候﹐余則皆無大害。亦有因病戰栗鼓頷而斗牙者﹐治其本證﹐則自止也。

牙齒落後不復生者﹐由於舌舔之故﹐其肉頑濃。用鍼刺去其血﹐以鼠骨散搽之﹐自生。

卷四齒牙證治入方

六味地黃丸

方見卷一胎疾門。

涼膈散

方見卷四舌病門。

如聖散

治小兒走馬疳﹐並崩沙﹑宣露。

用婦人尿桶中白垢﹐刮下﹐瓦上至煙盡一錢﹐銅綠二分﹐麝香半分﹐共爲末﹐先以蠟樹葉浸米泔水洗淨﹐後搽此藥。

宣風散

治夢中切牙。

尖檳榔﹝五錢﹞廣陳皮﹝一兩五錢﹞炙甘艸﹝五錢﹞共爲末。每服一二錢﹐蜜湯調﹐空心服。

鼠骨散

治小兒齒落不生。

用雄鼠一隻﹐爛去皮﹐取全骨炙枯研細末﹐加麝香一分﹐擦刺處﹐良久﹐以姜湯漱之。

卷四齒牙證治齒病簡便方

牙齦潰爛﹐諸藥不效者﹐以鹽欖二三个﹐連皮帶核火中過存性﹐加冰片半分搽之神效。走馬牙疳﹐臭爛出血。紅棗三枚去核﹐以明雄研末﹐塡滿棗內﹐新瓦盛之﹐火存性﹐研末搽之。

又方

鳳凰衣未得見水者﹐焙黃﹐少加枯礬﹐共爲細末搽之。

卷四咽喉證治

經曰﹕咽喉者﹐水谷之道也﹔喉嚨者﹐气之所以上下者也。又曰﹕一陰一陽結﹐謂之喉痺。蓋咽者胃管﹐主納水谷而居後﹔喉者肺管﹐專主呼吸而居前﹐爲人一身之總要。若胸膈郁積熱毒﹐致生風痰﹐壅滯不散﹐發於咽喉﹐病名𨿽多﹐無非熱毒。速宜淸解﹐緩則有難救之患﹐輕則甘桔湯﹐重則化毒湯。

如痘瘡咽喉痛者﹐毒瓦斯上攻也﹐加減甘桔湯。喉中生瘡﹐不能吮乳﹐化毒湯。

小兒爲諸骨所哽﹐骨大難咽者﹐以鵝毛掃咽吐之﹔骨小者﹐用海上方治之。

卷四咽喉證治入方

甘桔湯

治小兒胸膈積熱﹐致生風痰而患喉痺。

粉甘艸﹝四錢﹞芽桔梗﹝四錢﹞以淨水煎﹐細細咽之。

化毒湯

治小兒咽喉證危迫者。

芽桔梗南薄荷﹝各一錢﹞荊芥穗炙甘艸﹝各一錢五分﹞白芒硝﹝一兩﹞山豆根﹝一錢五分﹞馬牙硝白硼砂﹝各二錢五分﹞明雄黃鏡面砂﹝各一錢﹞共爲細末。每服一錢﹐白湯調下﹐仍以此藥吹喉中。

海上方

治小兒諸骨所哽。

用金鳳花根搗碎﹐以米醋濃煎﹐用有嘴瓶盛之﹐口銜瓶嘴﹐仰面吸藥吞之﹐其骨卽下。吞藥勿令沾牙。又或以玉簪花根亦可﹐如上法咽之。

卷四咽喉證治咽喉簡便方

治喉閉乳蛾﹐用雞內金﹐勿洗﹐陰漧﹐燒過存性﹐研末以小竹筒吹之﹐卽破而愈。﹝雞內金卽雞肚腹內肫皮也﹞咽喉內生瘡﹐鼻孔內赤爛﹐若作喉風治﹐立死。用白霜梅一个燒存性﹐枯礬一錢﹐穿山甲炙枯一錢﹐共爲細末﹐吹喉中﹐神效。

喉瘡已破﹐瘡口疼痛﹐難進乳食。用豬腦髓蒸熟﹐姜醋調和﹐服之自愈。

咽中結核﹐不通水食﹐危困欲死﹐用百艸霜以蜜和丸如芡實大。每一丸﹐白湯化開灌之﹐甚者不過二次愈。

誤吞鍼﹐用磁石研末﹐以黃蠟熔化﹐和丸如豆大﹐吞下。鍼共丸藥﹐同從大便出。

誤吞銅錢﹑金銀釵環之類﹐只以米糖多服之﹐久之自出。

誤吞銅錢﹐生慈菇搗汁多飲﹐自然消化﹔生荸薺搗汁飲﹐更妙。

誤吞竹木及魚骨﹐哽咽不下﹐用象牙磨濃汁﹐調服﹐若吞鐵鉤子﹐以沙糖拌象牙末服。治諸骨哽咽不下﹐用葳靈仙三錢煎湯﹐頻頻咽之﹐其骨卽軟如綿而下。

諸骨哽咽﹐用狗一隻﹐倒弔取口涎﹐徐徐與咽卽化﹔又或以狗涎半盞﹐沙糖半盞﹐調服立消。

凡誤吞金銀銅鐵之類﹐以鹽欖燒灰研末﹐水調下﹐其物卽出。此方經驗極多。

凡諸骨哽咽﹐谷樹葉搗爛取汁服﹐其骨自軟而出。蓋葳靈仙﹑谷樹葉﹑楮實子皆能軟骨故也。

卷四龜胸龜背證治

龜胸者﹐胸髙脹滿﹐形如覆掌﹐多因乳母多服五辛酒面﹑炙之類﹐或夏月熱乳宿乳與兒。蓋兒肺气最淸﹐爲諸髒華蓋﹐日久痰滯﹐則生風熱﹐肺受火邪﹐則胸骨脹起。麻痘之後﹐多有此證﹐宜淸肺降火﹐杏仁煎。

龜背﹐生下不能保護﹐以客風入於骨髓﹐或兒坐早﹐勞傷气血﹐或咳嗽久﹐以致肺虛﹐而腎亦無所生矣。腎主骨﹐風寒乘虛而入於骨髓﹐致精血不能流通﹐故成龜背。宜松蕊丹﹐外以龜尿塗法。此從前所論證治也。

予按﹕龜胸有治﹐龜背乃不治之證。前人證治﹐猶有未善﹐𨿽曰客風入骨﹐坐早勞傷﹐咳嗽肺虛﹐然未窺其病源﹐無非以現下者言之也。凡小兒稟受眞元足者﹐嘗見其赤身裸體﹐當風露坐﹐半周之後﹐坐以座欄﹐從未聞有客風入骨﹐坐早勞傷﹐嗽久而病龜背之說。此證蓋由稟父母精髓不足﹐元陽虧損者多有之。不觀小兒龜背﹐正在命門之間﹐漸次骨節浮露﹐其腰如弓﹐實因骨痿不能支撐之故﹐豈風邪爲患哉﹖此證百不一救﹐原無治法。而前人彊立松蕊丹﹐反用麻黃﹑大黃﹑獨活﹑防風一派攻伐之藥﹐適足以速其殤也。若以鄙見﹐但當以六味地黃丸加上桂﹑鹿茸﹐救其先天﹐復以四君﹑六君之類﹐扶其胃气﹐或可十中保一﹐除此之外﹐並無治法﹐若謂松蕊丹能治龜背﹐吾不信也。

卷四龜胸龜背證治入方

杏仁煎

治小兒肺受熱邪而患龜胸。

錦大黃﹝好酒九蒸九曬﹞天門冬﹝去心﹞眞杏仁﹝去皮尖﹐取淨仁﹞淮木通﹝各一錢二分﹞桑白皮甜葶藶熟石膏﹝各八分﹞水煎﹐臨臥時服﹐加增分兩﹐以蜜爲丸﹐徐服更妙。

松蕊丹

治小兒龜背﹐姑存之可也。

黃松花陳枳殼北防風川獨活﹝以上各一兩﹞淨麻黃信前胡川大黃靑化桂﹝以上各五錢﹞爲末蜜丸綠豆大。每服十丸﹐米飲下。

六味地黃丸

方見卷一胎疾門。

四君子湯

方見卷三瘧疾門。

六君子湯

方見卷二類搐門。

卷四鶴膝證治

小兒鶴膝﹐因稟受腎虛﹐血气不充﹐以致肌肉瘦削﹐形如鶴膝﹐外色不變﹐膝內作痛﹐屈伸艱難。若腫色赤而作膿者﹐爲外因可治﹔若腫硬色白不作膿者﹐是屬本性難治。屬外因者﹐十全大補湯加蒼術﹑黃柏﹑防己﹔屬本性者﹐以六味地黃丸加鹿茸﹐補其精血。仍須調補脾胃﹐以助生化之源。

卷四鶴膝證治入方

十全大補湯

方見卷一保產門。此加蒼術﹑黃柏﹑防己。

六味地黃丸

方見卷一胎疾門。

卷四五軟五硬證治

小兒生後﹐有五軟五硬之證﹐乃胎元怯弱﹐稟受先天陽气不足﹐不耐寒暑﹐少爲六淫所犯﹐便爾五軟見焉。

五軟者﹐頭項軟﹑身體軟﹑口軟﹑肌肉軟﹑手足軟﹐是爲五軟。然頭項軟肝腎病也﹐肝主筋﹐腎主骨﹐肝腎不足﹐故頭項軟而無力﹔手足軟脾胃病也﹐脾主四肢﹐脾胃不足﹐故手軟而懶於握﹐足軟而慵於步也﹔身體軟﹐陽衰髓怯﹐徧身羸弱﹐而不能彊立﹔口軟者﹐虛舌退場門而懶於言﹔肌肉軟者﹐肉少皮寬﹐肌體虛之象也。總之﹐本於先天不足﹐宜地黃丸以補肝腎。而更所重者在胃﹐蓋胃爲五臟六腑之化源﹐宜補中益气﹐升舉其脾气。倘得脾胃一旺﹐則髒气有所稟﹐諸軟之證﹐其庶幾矣。

五硬者﹐手硬﹐腳硬﹑腰硬﹑肉硬﹑頸硬也。仰頭取气﹐難以動搖﹐气壅疼痛﹐連於胸膈﹐手心腳心﹐冰冷而硬﹐此陽气不榮四末也﹐爲獨陰無陽﹐難治。若肚筋靑急﹐乃木乘土位﹐俱宜六君子湯加姜﹑桂﹑升麻﹑柴胡﹐以補脾平肝﹔若面靑而小腹硬者﹐不治。

卷四五軟五硬證治入方

六味地黃丸

方見卷一胎疾門。此加鹿茸﹑上桂。

補中益气湯

方見卷一保產門。

六君子湯

方見卷二類搐門。此加漧薑﹑上桂﹑升麻﹑柴胡。

卷四丹毒證治

小兒赤遊丹毒﹐皆由心火內壅﹐熱與血搏﹐或起於手足﹐或發於頭面胸背﹐遊移上下。其熱如火﹐痛不可言﹐赤如丹砂﹐故名丹毒。凡自腹出四肢者易治﹐自四肢入腹者難治。治丹之法﹐先用辛涼解表﹐使毒漸消﹐方可搽敷﹔若先不解毒﹐遽用搽敷﹐必逼毒入腹﹐以致不救﹐小兒一歲以外者易治﹐未周歲者難治﹐治之得法﹐無論大小。予嘗治百日內外火丹﹐從陰囊下起﹐按法治之﹐三日後陰囊蛻去一殼而愈。

小兒十種丹毒﹐如三日不治﹐攻入腸胃則不救。宜逐一辧認﹐根據方治之﹐百不失一。

凡治丹毒﹐俱宜先服防風升麻湯﹐以解毒發表。次用磁鋒鍼去其血﹐則毒隨血散。至神至捷﹐百發百中。

卷四丹毒證治入方

防風升麻湯

總治十種丹毒。

北防風綠升麻黑梔仁大麥冬荊芥穗淮木通粉漧葛南薄荷潤玄參牛蒡子﹝以上各一錢﹞粉甘艸﹝五分﹞燈心十莖﹐水煎﹐熱服。便閉﹐加大黃利之。

瓷鍼砭法用上淸瓷器﹐輕輕敲破﹐取其鋒銳者一枚﹐將箸頭劈破﹐橫夾瓷鍼﹐露鋒於外﹐將綫紮緊﹐以瓷鋒正對丹毒之處﹐另以箸一條﹐於瓷鋒箸上輕輕敲之﹐其血自出﹐多刺更妙。毒血出盡﹐立時見功。

治丹若不砭去惡血﹐專用搽敷﹐十不救一。

卷四丹毒證治十種丹證

一﹑飛竈丹﹐從頭項起腫﹐然後散開。先用蔥白搗取自然汁﹐塗之效。

二﹑走竈丹﹐從頭項起紅腫﹐痛苦異常。用紅飯豆研末﹐雞蛋淸調塗。

三﹑鬼火丹﹐從面部起紅腫。用竈心土研爲細末﹐雞蛋淸調塗。

四﹑天火丹﹐從背上起赤點。用桑白皮切碎﹐焙漧爲細末﹐羊油調塗。

五﹑天竈丹﹐從兩臂赤腫。黃色起。用柳木燒炭研末﹐淨水調塗。

六﹑水丹﹐先從兩脇起赤腫。用多年銹鐵磨濃汁﹐豬油調塗。

七﹑葫蘆丹﹐先從臍下起。用尖檳榔切碎﹐焙榦研末﹐米醋調塗。

八﹑野火丹﹐先從兩腳起紅腫。用乳香去油研末﹐以羊油調塗。

九﹑煙火丹﹐從腳背上起紅腫。用豬槽下土研末﹐麻油調塗。

十﹑胡漏丹﹐從陰囊下起紅腫。用門檻下千腳土研末﹐羊油調塗。

更有胎毒重者﹐徧體皆是。速用蕓苔子﹐卽油菜子也﹐秤過一兩﹐酒一大壺﹐和研濾去渣﹐取酒復煎數沸﹐不拘時溫服一盞。

又方﹕蕓苔菜﹐卽油菜也。取菜葉搗爛敷之﹐隨手卽消。如無生菜﹐幹者爲末﹐水調敷。凡丹毒徧身﹐或連腰周匝﹐百方不能治者﹐惟此最神。

卷四水痘露丹

水痘似正痘﹐外候面紅唇赤﹐眼光如水﹐咳嗽噴嚏﹐涕唾稠粘﹐身熱二三日而出﹐明淨如水泡﹐形如小豆﹐皮薄﹐痂結中心﹐圓暈更少﹐易出易靨﹐溫之則痂難落而成爛瘡﹐切忌姜椒辣物﹐並沐浴冷水﹐犯之則成姜芥水腫。自始至終﹐惟小麥湯爲準。

小兒生後﹐百日內外﹐半歲以上﹐忽然眼胞紅腫﹐面靑黯色﹐夜間煩啼﹐臉如胭脂﹐此因伏熱在內﹐發之於外。初則滿面如水痘﹐腳微紅而不壯﹐出沒無定﹐次至頸項﹐赤如丹砂﹐名爲露丹﹐以三解散疏散之。

卷四水痘露丹入方

小麥湯

治小兒水痘。

白滑石地骨皮生甘艸﹝各五分﹞官揀參川大黃淨知母川羌活﹝各四分﹞葶藶子﹝五分﹞小麥一十四粒引﹐水煎﹐熱服。

三解散

治露丹。

官揀參北防風明天麻川郁金節白附錦莊黃枯黃芩直僵蠶北全蠍陳枳殼南薄荷京赤芍小甘艸隨宜加減燈芯十莖﹐水煎﹐熱服。

卷四破傷風證

小兒或因跌僕﹐或刀斧破傷﹐風邪暗襲﹐傷處發腫﹐謂之破傷風﹐速宜治之﹐不然則發痙矣。內服疏風活血散﹐外以紫金錠塗之。

疏風活血散

治小兒破傷風﹐已痙未痙者皆治。

全當歸懷生地赤芍藥北防風﹝以上各一錢二分﹞鮮紅花大川芎廣蘇木炙甘艸﹝以上各六分﹞生薑三片﹐大棗一枚﹐水煎﹐熱服。

紫金錠

山慈姑﹝三兩﹞五倍子﹝三兩﹞芽大戟﹝一兩五錢﹞明雄黃鏡辰砂﹝各一兩﹞眞麝香﹝三錢﹞共爲細末﹐糯米飲和藥爲錠﹐磨水塗之。

卷四疹證治

小兒與疹﹐宜分證候陰陽﹐其腫於外者﹐屬少陽相火﹐謂之。其證發於面部﹐或背部﹑或四肢﹐極其稠密﹐色如錦紋﹐紅赤者胃熱也﹐紫黑者胃爛也。宜消靑黛飲。

其紅點發於皮膚之內不出者﹐屬少陰君火﹐謂之疹。其證發於胸腹手足﹐稀而少者﹐此由無根失守之火﹐聚於胸中﹐上蒸於肺﹐隱於皮膚而成小疹﹐其狀如蚊迹﹑蚤斑而非錦紋也。理中湯。

疹自吐瀉者﹐愼勿止之﹐因其毒瓦斯從上下出﹐宜調中气。若吐瀉後徧身發熱﹐如錦紋者﹐恐防熱气乘虛入胃﹐其夏月多有此證﹐化湯。

癮疹多屬於脾﹐以其隱隱在皮膚之間﹐發而多癢﹐或不紅者﹐俗人名爲風丹。加味羌活散。

卷四疹證治又方

消斑靑黛飲

治陽毒發斑。

正雅連熟石膏淨知母北柴胡黑梔仁潤玄參綠升麻懷生地片黃芩﹝以上俱各一錢﹞官揀參洋靑黛炙甘艸﹝各五分﹞生薑三片﹐豆豉二十一粒﹐水煎﹐熱服。

化斑湯

卽人參白虎湯﹐治陽明胃熱發斑。

官揀參﹝一錢﹞熟石膏﹝四錢﹞淨知母﹝二錢﹞炙甘艸﹝一錢﹞淡竹葉﹝一錢﹞粳米一撮﹐水煎﹐熱服。

加味羌活散

治癮疹作癢﹐世俗謂發風丹者是也。

川羌活信前胡芽桔梗蘇薄荷陳枳殼明天麻香白芷正川芎淨蟬蛻﹝以上俱各一錢﹞官揀參炙甘艸﹝各五分﹞生薑三片﹐水煎﹐熱服。

搽藥方

蕓苔菜搗爛取汁﹐生鐵銹﹑生大黃等分研末﹐以蕓苔汁調塗之。

卷四諸瘡證治

經曰﹕諸痛癢瘡瘍﹐皆屬心火。世間瘡瘍癤疥﹐惟小兒最多﹐豈其稚陽純气﹐易與歲運火政相乘耶﹖抑不識不知﹐而寒溫動定之乘其道耶﹖復有父母之遺毒﹐爲兒終身之害者﹐可不有以治之乎﹖小兒初生﹐徧身虫疥﹐與乎流水風瘡﹐一皆胎毒也﹐切勿外治﹐宜內服胡麻丸。倘誤用搽洗﹐逼毒入腹﹐以致腹脹﹐危候也﹐急服解毒湯爲佳。

凡頭面徧體有瘡﹐原未搽洗而瘡忽自平﹐更加痰喘气急者﹐切不可下﹐宜連翹丸解托之。

小兒未過周歲﹐無論一切瘡疥﹐皆不宜搽洗﹐總以胡麻丸爲主治﹐至穩。

小兒生癰毒腫癤﹐皆气血凝而火熱乘之﹐內服大補湯﹐外以紫金錠塗之。頸上結核腫脹發熱者﹐內服胡麻丸﹐外以五倍子爲末﹐醋水調敷﹐一日二易爲妙。

卷四諸瘡證治入方

胡麻丸

治小兒風瘡疥癬。

嫩苦參﹝五錢﹞何首烏﹝蒸﹞胡麻仁﹝炒﹞蔓荊子﹝炒﹞葳靈仙﹝炒﹞荊芥穗﹝焙﹞皂角刺﹝炒﹐以上各三錢﹞石菖蒲﹝炒﹞白菊花﹝各二錢﹞上爲細末﹐酒打米糊丸。每一二錢﹐量兒大小﹐竹葉煎湯調下。

解毒湯

治小兒瘡疥﹐誤用搽洗﹐逼毒入腹﹐以此托之。

潤元參淨連翹綠升麻片黃芩京赤芍全當歸川羌活北防風懷生地荊芥穗淮木通﹝以上各一錢﹞炙甘艸﹝五分﹞燈芯十莖﹐水煎﹐熱服。大便祕﹐加酒大黃。

連翹丸

治小兒瘡疥﹐毒陷入裏﹐以此托之。

淨連翹桑白皮白頭翁粉丹皮北防風川黃柏靑化桂淡豆豉海螵蛸軟秦艽川獨活﹝以上各三錢﹞上爲細末﹐煉蜜爲丸龍眼核大。每一丸﹐燈芯湯下。

大補湯

治小兒或生癰疽﹐出膿之後﹐或頑瘡破爛﹐久不收口。凡一切癰瘍﹐皆屬不足﹐切不可再用寒涼。

官揀參﹝一錢﹞嫩黃正川芎淨連翹香白芷白雲苓大歸身漂白術懷生地赤芍藥炙甘艸﹝以上俱各二分﹞生薑三片﹐大棗三枚﹐水煎﹐半饑服﹐每日一劑。

卷四瘰證治

小兒瘰﹐由肝膽二經風熱血燥而成﹐蓋二經常多气少血﹐倘怒則肝火動而血熱﹐腎陰虛則不生木而血燥﹐燥則筋病﹐累累然結若貫珠。其候多生於耳之前後﹐連及頤項﹐下至缺盆及胸腋之側﹐又謂之馬刀。初起如豆粒﹐漸如梅李﹐或一粒或數粒﹐按之則動而微痛﹐不甚熱﹐久之則日益以甚﹐或頸項彊痛﹐或午後微熱﹐或夜間口漧﹐飲食少思﹐四肢倦怠﹐或堅而不潰﹐或潰而不合﹐皆由气血不足﹐往往變成疳癆。此證本非外科﹐切忌刀鍼爛藥取去其核。昧者不識病源﹐誤用爛藥取核﹐不知肝膽二經內有相火﹐抑鬱不伸而生瘰﹐爲之益气養榮﹐舒筋散郁﹐猶恐不暇﹐何敢用刀鍼爛藥﹐以致破爛不收﹐膿血交並耶﹖予目擊其誤治致死者﹐不可勝紀。凡小兒患﹐不可妄治﹐只宜內服單方﹐切忌取核﹐愼之戒之﹗凡小兒頸項結核﹐或三五粒﹑十數粒﹐或痛或不痛﹐或熱或不熱﹐用墻根下鳳尾艸﹝梗如鐵綫而黑﹐葉似鳳尾﹐本艸內名石長生﹐卽墻縫中所生小蕨箕也﹞﹐單取其根﹐水洗淨﹐每用一兩﹐以糯米濃酒一碗﹐瓦瓶濃煎﹐去渣服酒﹐每日一服﹐勿求速效﹐多則一月﹐少則二十日﹐其核全消﹐再不復發。此藥气味平淡﹐更不苦寒﹐實爲神授﹐藥賤而功弘﹐誠仙方也。

凡小兒耳之前後﹐忽有瘡作核如杏核﹐大小不一﹐名馬刀瘡﹐爲瘰之根。用桃樹白皮﹐切三指大一塊﹐刮去外皮﹐畱內一層﹐貼瘡上﹐以艾炷於桃皮上灸之﹐覺熱痛卽止﹐毋令傷皮。明日又灸﹐不數次而核消矣。

治小兒瘰未潰者﹐令內消﹐已破者能收口﹐服此一月痊愈。用直僵蠶半斤﹐先用淸水洗三次﹐去鍛石淨﹐曬漧炒枯﹐另將晚米半斤炒熟﹐共研細末﹐米糊爲丸﹐重一錢一顆。每日空心時﹐以夏枯艸煎湯﹐兒大者二丸﹐小者一丸﹐研爛調服﹐常須以甘肥葷潤之物滋澤之。

卷四瘰證治入方

紫霞膏

治瘰初起﹐未成者貼之自消﹐已成者貼之自潰﹐已潰核存者貼之自脫。並治諸色頑瘡﹐破爛不愈﹐疼痛不已者﹐俱皆神效。

用明淨松香一斤﹐研末﹐鮮色銅綠二兩﹐研末﹐以眞麻油四兩﹐入鍋內先煎數沸﹐滴水中不散﹐方下松香熬化﹐次下銅綠﹐煎至白煙將盡﹐其膏已成﹐退火﹐傾入瓷罐收之。凡用時於熱湯內燉熔﹐旋攤旋貼。

集成白玉丹

專治瘰破爛﹐多年不愈﹐連及胸腋。

《老子》曰﹕下士聞道﹐大笑之。不笑﹐不足以爲道。此則世人聞方﹐大笑之﹐不笑﹐不足以爲方。藥則至賤不堪﹐功則神丹莫並。專治瘰破爛﹐連及胸腋﹐臭穢難聞﹐三五載﹑十數載不愈者﹐藥到病起。

用新出窯礦鍛石一塊﹐滴水化開成粉﹐用生桐油調勻﹐幹濕得中﹐先以花椒﹑蔥煎湯﹐洗淨其瘡﹐以此塗之﹐不數日痊愈。眞奇事也。

昔予道門一友﹐患瘰爛及胸腋﹐十數載不愈。一愚人傳此方﹐用之立應﹐後以冶人﹐無不愈者﹐誠仙方也。

卷四楊梅瘡證治

夫梅瘡一證﹐以其腫突紅爛﹐狀如楊梅﹐故爾名之。西北人名天泡瘡﹐東南則名棉花瘡。蓋小兒患此者﹐實由於父母貽毒傳染而致也﹐然非尋常胎毒之可比。蓋靑樓艷質﹑柳巷妖姬﹐每多患此﹐而少年意興﹐誤墮術中。

由泄精之後﹐毒瓦斯從精道乘虛直透命門﹐以灌衝脈﹐所以外而皮毛﹐內著筋骨﹐凡衝脈所到之處﹐無不受毒﹐此其爲毒最深最惡。設初起之時﹐治不如法﹐去毒未淨﹐而隨至敗壞殞生者﹐有之矣﹔或遺毒兒女﹐以致生而不育者﹐有之矣。世人見此惡道﹐而不寒心知避者﹐愚亦甚矣﹗小兒亦有不因遺毒而成。蓋因偶傷濕熱﹐卽或患此﹐亦不過在皮膚肌肉之間而已。治之者﹐能知淸熱解毒除濕﹐自必痊愈﹐無足慮也。

卷四楊梅瘡證治附案

予髙友少年不愼﹐嘗發梅瘡﹐治不如法﹐以致毒瓦斯內伏﹐外𨿽愈而內成結毒。每夏月則手心多現紫疹﹐如鵝掌風樣。及其生子﹐皆於月內二十七日必發此毒。初從陰囊之下﹐紅數點﹐似火丹之狀﹔不數日﹐則延及徧體﹐皮肉潰爛﹐形類火燒﹐晝夜啼號﹐諸藥莫救﹔延至半月﹐則精神竭脫而死。連生三子﹐有如一轍﹐友悔恨無及﹐力懇於予。予𨿽感其誠敬﹐而實不得其法﹐因靜思熟計﹐恍然有得。蓋此毒從泄精後﹐乘虛透入命門﹐直灌衝脈﹐已爲負隅之虎矣﹐而且盤踞多年﹐根深蒂固﹐何可動搖﹗倘剿捕不得其法﹐反致蹂躪疆場﹐損我民物。古人云﹕多算勝﹐少算不勝。苟非攻堅破壘﹐搗巢覆穴﹐不足以絕其根株。因自制一方﹐名竄毒丸。以鯪鯉甲頭尾﹑胸脊以及四足﹐各用鱗甲數片﹐取其穿山透穴﹐率領諸藥﹐直趨毒巢﹐則內而臟腑﹐外而經絡﹐凡衝脈所行之地﹐無處不到﹐以之爲君﹔用刺猥皮仍以上法﹐各取其刺﹐𨿽搜毒之功不如鯪鯉﹐而以毒攻毒﹐力則過之﹐故以爲臣﹔用蟬蛻﹑蛇蛻﹐𨿽爲解毒淸熱之需﹐實所以取其蛻脫之義﹐以之爲佐﹔以芩﹑連﹑梔﹑柏淸其雷龍之火﹐用皂刺﹑土苓﹑槐花領毒外出﹐不使久畱精竅﹐以之爲使﹔復略加人參護其胃气﹐使之宣行藥力﹐庶無潰亂壅遏之虞﹐以爲四路救應。制而服之﹐誠所謂得心應手﹐鍼芥相投﹐藥未盡而毒出。忽於左腳發一惡瘡﹐皮肉紫黑﹐痛苦異常﹐號呼牀第﹐一月方痊。嗣是手掌如故﹐所生子女﹐不特不發梅瘡﹐而並毫無疥癬。可見病有萬殊﹐理無二致。予素未諳外科﹐而能拔玆社鼠城狐之毒﹐恃此理也﹔倘無其理﹐而欲邀天之幸﹐吾未能信。

小兒梅瘡﹐最爲惡候﹐倘發於一二月間﹐或半歲之內﹐最難救治。以其毒稟先天﹐來路旣遠﹐方藥難及﹐卽日服數匙之藥﹐杯水車薪﹐終難有濟。昧者但以搽洗之法治之﹐適足以阻其出路﹐反致內攻不救。只當緩以圖之﹐庶能保全。先以胡麻丸修制精細﹐每日服之﹐三七之後﹐內毒將盡﹐方用點藥﹐不三日而瘡盡愈矣。此法至神至捷﹐第不可用之太早﹐恐內毒未盡也。

卷四楊梅瘡證治入方

梅瘡點藥

杏仁一兩﹐熱湯泡去皮﹐以綿紙包之﹐木捶緩緩捶去油﹐此物極難得幹﹐必數十換紙﹐方得油淨﹐以成白粉爲度﹐謂之杏霜。每杏霜一錢﹐加入眞輕粉八分﹑明雄一分﹐共研勻﹐先以槐花煎濃湯﹐將瘡洗淨﹐瘡濕則以藥幹搽之﹐瘡幹則以公豬膽汁調塗。三日痊愈﹐百發百中。此方不特治小兒梅瘡﹐凡外科下疳瘡﹑蠟燭瘡﹐藥到病除﹐久經效驗。

瘡疥雜方

凡半周一歲乳子﹐偶患瘡瘍﹐最忌外治。必先服解毒之藥數劑﹐然後稍用外治﹐無不愈者﹔倘不先解毒而妄用搽敷﹐必致逼毒入內﹐反爲大害﹐愼之﹗治疥神方﹐大風子肉三錢﹐輕粉﹑明礬各五分﹐共爲末﹐聽用。生以臘豬油二兩﹐入麻黃五錢﹐同入鍋內熬之﹐以麻黃色黑爲度﹐濾去渣﹐退火冷定﹐調前末搽之。

治癩痢白禿頭瘡方﹐用雞蛋十个﹐去殼攪勻﹐入小鍋﹐香油蕩成一餅﹐乘熱蓋兒頭上﹐一時許﹐蛋冷取下﹐又將上面用油煎熱﹐再覆頭上。數次愈﹐妙不可言。

黃水頭瘡﹐卽肥瘡也。其瘡黃水流下卽沿生﹐漸至眉耳﹐不治則殺人。用黃連五錢﹑輕粉三錢﹐共爲細末﹐麻油調成膏﹐塗粗碗內﹐須幹濕得中﹐將碗覆轉﹐下燒艾煙燻之﹐緩緩燒煙﹐燻至黑色爲度﹐放地上出火毒﹐次加冰片三分﹐研勻﹐香油調塗數次﹐卽愈。

一切無名腫毒﹐諸般火丹﹐熱瘭濕瘡﹐取陰地蚯蚓糞四兩﹑皮硝二兩﹐共研末﹐新汲井水濃調﹐濃敷患處﹐幹則易之。

治熱毒瘡疥﹐用生石膏﹑生硫黃﹑陳細茶各二錢﹐共爲末﹐以生豬油和藥﹐搗勻搽之。小兒諸般疳瘡﹐生於面上徧身﹐爛成孔臼﹐儼如大人梅瘡。於蒸飯時﹐甑蓬四連滴下气水﹐以碗盛取﹐掃瘡上﹐數日卽愈。百方不效者﹐此法如神。

治小兒熱瘡﹐用雞蛋五枚煮熟去白﹐專取蛋黃﹐再以亂髮一團﹐如雞子大﹐同入鍋內﹐以炭火熬之﹐初甚幹﹐次則發焦﹐乃有液出﹐久熬則液漸多﹐而黃髮盡化而成液﹐以黃髮盡爲度﹐取起冷定﹐取塗瘡上﹐卽以苦參末滲之。此神方也。

神治小兒頭上軟癤﹐此癤愈而復發﹐至難除根﹐用枳殼一个﹐刳去•y﹐磨令口平﹐以麵糊塗抹枳殼四圍﹐安貼於癤上﹐於一邊安一燈芯﹐以通膿水﹐則膿自出﹐愈後枳殼自脫﹐更無痕迹。枳殼﹐卽臭橘子是也﹐鮮者更妙。

樹名鐵籬笆﹐多刺而硬﹐人家園圃多植之﹐以禦宵人者。此方不獨治軟癤﹐凡久年頑瘡﹑瘡不能收口﹐根據法用之﹐無不愈者。

卷四楊梅瘡證治湯火簡便方

凡湯火傷初起﹐卽以食鹽研末﹐用米醋調勻敷患處﹐頻塗不絕﹐臨時𨿽痛﹐卻能護內不壞﹐然後用藥敷貼。切不可用冷物塌﹑冷水洗﹐並涼藥敷貼。予每見以冷水沖擊者﹐使熱气不得出﹐必致內攻而不救﹐愼之﹗凡湯火傷﹐悶亂不省人事﹐急以蜂蜜調湯灌之。若至重者﹐急以煮過好熟酒數十壺﹐入浴盆內﹐以患兒浸酒中﹐𨿽至重者不死。

女兒火燒手﹐且至掌﹐卽以酸醋升餘浸之。出醋尙痛﹐少時痛止﹐不瘡不膿不疤痕。奇方也。

治湯火傷﹐久經效驗者﹐凡湯火傷爛﹐皮已脫去﹐惟有鮮肉﹐或臭爛不堪﹐諸藥不治者﹐用豬毛一籃﹐以破鍋炭火紅﹐入豬毛在內之﹐少時豬毛消化而成黑液﹐取起冷定﹐略加大黃數錢﹐共研細末﹐再加冰片一分﹐研勻﹐香油﹑茶油﹑蠟燭油﹐俱可調搽。

至神至靈之方也。

凡遭火藥燒壞者﹐先以好酒洗淨﹐次用雞蛋黃熬油﹐聽用﹐以大黃研末﹐雞蛋油調搽卽愈。

卷五萬氏痘麻天元賦

痘本胎毒﹐俗名天瘡。傳染由於外感﹐輕重過於內傷。初起太陽﹐壬水克乎丙火﹔次歸陽明﹐血水化爲膿漿。所喜者紅活鮮潤﹐可畏者黑陷焦黃。勢若燃眉﹐變如反掌。皮膚臭爛﹐血气虛。若救焚兮﹐徙薪何如焦額﹔似拯溺兮﹐落井不及寬裳。原乎一元肇化﹐二索成祥。欲火動而妄作﹐胎毒熾而流殃。啼聲驟發﹐機毒深藏。命門養火﹐胞戶收熔。待四時之疫癘﹐動五臟之皮囊。榮气逆於腠理﹐惡血發於膀胱。二火相煽﹐四大成瘡。毒之輕者發則微﹐貴乎調養﹔毒之重者發則密﹐急於提防。至於運气推遷﹐在於勝復升降﹐時令乖異﹐無非寒熱溫涼。苟陰陽之逆理﹐爲气候之反常。五行郁而災見﹐九曜窒而變彰。癘气流行﹐無論郡邑鄕黨﹔惡毒傳染﹐豈分黎庶侯王。此則不形於診﹐貴在能制其亢。先事解散兮﹐十全八九﹔臨時區處兮﹐恥尋常。

大抵气運先歲﹐痘疹屬陽。春夏爲順兮﹐樂其生長﹔秋冬爲逆兮﹐惡其收藏。暴寒兮﹐恐邪毒之郁遏﹔暴熱兮﹐慮腠理之開張。膿春而莫療﹐黑陷夏以爲殃。秋斑實惡﹐冬疹非祥。此逆四時之令﹐休誇三世之方。

且如證候殊形﹐臟腑異狀。肝主淚而水泡﹐肺主涕而膿漿。心斑紅艷﹐脾疹赤黃。惟腎經之無證﹐惟變黑而可妨。所以觀乎外候﹐因而辧其五內。呵欠頓悶兮﹐肝木之因﹔咳嗽噴嚏兮﹐肺金之相。手足冷而昏睡兮﹐脾土困於中央﹔面目赤而驚悸兮﹐心火炎於膈上。耳屬腎﹐溫暖如常。

二處爍熱兮﹐下極火炎而必斃﹔四肢厥冷兮﹐中州土敗而傾亡。

先分部位﹐次察災祥﹐陽明布於面中﹐太陽行於頭上。心肺居胸膈之要﹐肝膽主脇腋之旁。手足司於脾胃﹐腰背統於膀胱﹐泄瀉者邪甚於下﹐嘔吐者邪甚於上。气逆而腹痛隱隱﹐毒深而腰痛皇皇。心熱甚而搐搦﹐胃邪實而癲狂。鼻燥咽漧﹐肺受火邪而液竭﹔屎硬溺澀﹐腎由火旺而精亡。气弱減餐者﹐不任其毒﹔神彊能食者﹐不失其常。

欲決重輕﹐但觀發熱﹔如占順逆﹐須認其瘡。毒甚兮身如炎火﹐熱微兮體或淸涼。若寒熱之來往﹐定徵兆之佳祥。數番施出兮﹐春回陽谷﹔一齊湧出兮﹐火烈昆崗。蚊迹蚤斑﹐刻期而爲鬼錄﹔蛇皮蠶殼﹐引日而返泉鄕。不喜珠紅﹐更嫌灰白﹔最宜蒼蠟﹐切忌紫黃。常要明潤兮﹐恐薄嫩之易破﹔不宜漧枯兮﹐防搔癢之難當。惡候如此﹐上工審祥。面頰稀而磊落﹐淸安可保﹔胸膈密而邊串﹐凶吉難量。頂要尖圓﹐不宜平陷﹔漿宜飽滿﹐切忌虛空。兼之顏色喜老而惡嫩﹐皮膚愛糙而怕光。焰起根窠﹐終防癢塌﹔丹浮皮肉﹐必致夭殤。頭面預腫兮﹐三陽亢甚﹔手足厥冷兮﹐五臟摧傷。瘡堆喉舌﹐毒纏頸項。咽喉痛而呼吸則難﹐飲食少而吞吐則嗆。此天命之安排﹐豈人力之可仗。

煩躁悶亂兮﹐七神離散﹔譫語眩冒兮﹐五毒猖狂﹐鼓項戰栗兮肺敗﹐切牙口噤兮腎傷。渴不住兮焦膈﹐瀉不止兮滑腸。失聲兮咽爛﹐吼气兮腹脹。晝夜搔爬兮﹐將榮衛之外脫﹔乳食斷絕兮﹐必胃气之受戕。腫忽消﹐毒歸於裏﹔色反黑﹐疔起於瘡。

食穀則嗆兮﹐在嬰兒之命促﹔飲水則噴兮﹐較醫工之短長。

輕重反復﹐調理乖張。輕變重而可畏﹐重變輕而莫慌﹐風寒素愼﹐飲食如常。出入禁乎男女﹐蓋覆適其溫涼。

內無妄動﹐治不乖方。此則變輕之候﹐實爲保命之良。若當犯乎禁忌﹐或誤投乎丸湯。徒肆房室﹐不順陰陽。外感不正之气﹐內傷不時之糧。平人且病﹐患者敢當﹖是以順則逆而逆則險﹐宜乎輕變重而重則亡。

發自肺經﹐相連脾臟。气熱味辛﹐燥金受克﹔形寒飲冷﹐華蓋先傷。浩飲則水來侮土﹐而成泄痢﹔過食則脾不運化﹐而作痞脹。皮毛虧損﹐肌肉虛。起發遲而不胖壯﹐收靨緩而作膿瘡。輕則延綿乎時日﹐重則泣送於效邙。

柰愚夫之不曉﹐致生命之夭亡。不信醫而禱諸神鬼﹐枉殺牲而號乎穹蒼。

藥貴中病﹐醫不執方。喜行溫補者﹐動稱乎文山﹔專用涼瀉者﹐祖述乎仲陽。貴其因人而治﹐相時而行。正气爲先﹐戒開門延寇﹔解毒爲急﹐休視虎如野狼。首尾不可汗下﹐法之固執﹔緩急各有權宜﹐治之經常。拘其繩墨者﹐如守株之待兔﹔惑於方書者﹐似多岐而亡羊。

且如紅紫腫兮﹐涼血爲上﹔灰白平陷兮﹐補气最良。出不快兮﹐責表實而發散可用﹔便或祕兮﹐責裏實而疏利何妨。毒不能速解﹐毒甚者令微汗之散越﹔熱不可盡除﹐熱劇者使小便之淸長。三陰多寒兮﹐必投辛熱﹔三陽多熱兮﹐無過苦涼。安可惡寒而喜熱﹖莫知貴陰而賤陽。

是故補气者參白術﹐養血者歸芍地黃。發散表邪﹐輕葛根而重官桂﹔疏通裏實﹐微枳殼而甚大黃。解毒兮芩連梔子﹐快斑兮荊防牛蒡。連翹藥內之要領﹐甘艸方中之君相。咽痛求諸甘桔﹐頭腫取乎羌防。木通利其小水﹐人屎攻其黑瘡。气逆兮靑皮陳皮﹐胃寒兮丁香木香。泄瀉無如苓術﹐嘔吐莫若生薑。麥冬漧葛而止渴﹐濃朴腹皮而消脹。望月砂退翳有準﹐穿山甲折毒無雙。枳實麥芽山楂子﹐消宿食而克化﹐大黃漧葛地骨皮﹐解餘熱以淸涼。咳嗽以枳桔又用杏仁﹐痢疾以黃連再同木香。苦參主乎熱毒﹐溺白治其疳瘡。用之合宜﹐工可稱良。

其諸藥物﹐各有主張。春夏桂枝而少服﹐秋冬芩連而莫嘗。瘡若干枯﹐白術非其質貴﹔色如紅艷﹐黃豈可入方。裏虛少食者﹐勿投枳實﹔表虛多毒者﹐休使生薑。汗自出兮﹐用漧葛重虛其表﹔溺本數兮﹐加木通再損其陽。泄瀉酸臭兮﹐訶蔻不宜輕用﹔嘔吐淸冷兮﹐連梔安得作湯。凡用芩連必資炒制﹐如加丁桂須假寒涼。

應制伏而不誅無過﹐保和平而萬壽無疆。

大勢若平﹐余邪須講。熱毒流肝兮﹐雙睛生翳﹔火邪入脾兮﹐四肢成瘍。口內生瘡兮﹐爛齦破舌﹔腹中作痢兮﹐腐胃敗腸。皮膚嫩而洗浴太早﹐因以添熱﹔臟腑虛而甘肥太過﹐遂致內傷。若中風寒﹐凝痰作嗽﹔灰白頂陷﹐灌蝕歸瘡。

嗟夫﹗惟此證候﹐其苦非常。外纏皮肉﹐內連腑臟。攺換形容﹐如蛇蛻皮龍換骨﹔淋漓膿血﹐若蚓在灰在湯。軒岐置而未言﹐秦漢棄而無方。古無此證﹐或雲起於建武﹔今有是疾﹐相傳得於南陽。拘於日數者﹐不知輕重之責﹔執其偏見者﹐枉增虛實之防。本溫再熱﹐已寒又涼。徒自膠而必固﹐反致惡而見殃。透骨髓之眞詮﹐非其人而不授﹔宣肺腑之祕奧﹐牢記誦而莫忘。

卷五萬氏痘麻痘疹西江月

﹝凡四十九首﹞痘疹毒從何起﹖母胎火毒流傳。生來穢物下喉咽﹐藏在命門裏面。一旦天行時气﹐感令相火熬煎。毒從骨髓見皮間﹐彼此一般傳染。

五臟各有形證﹐認時須要分明。往來寒熱睡脾經﹐呵欠頓悶肝證。咳嗽噴嚏受肺﹐面紅驚悸屬心。惟腎淸靜忌邪侵﹐手足耳尻俱冷。

五臟各有一證﹐其間治法難同。肝爲水肺泡爲膿﹐大小瘡形異種。脾證發爲疹子﹐心經現作斑紅。腎爲黑陷病多凶﹐縱有靈丹何用﹗痘疹要知順逆﹐天時人事相隨。大端陽火是根基﹐若遇陰寒不喜。春夏發而多吉﹐秋冬逆以何疑。如逢稠密必凶危﹐稀少方爲平易。

治法而今不定﹐淸涼溫補分明。各持一見論紛紜﹐自曰予爲神聖。解毒喜行涼瀉﹐補中愛使辛溫。不明時令與元神﹐枉自捕風捉影。

假令天時暄熱﹐辛溫助爲災殃﹐嚴凝涼解雪加霜﹐病者如何抵擋﹖壯實再行溫補﹐虛又使寒涼。虛虛實實伐元陽﹐無異隔靴爬癢。

看取時行疫癘﹐天時熱气炎炎。精神肥健食能兼﹐解毒淸涼甚便。若是風寒太甚﹐虛羸吐瀉連綿。此宜溫補法爲先﹐又在醫人活變。

痘疹要知輕重﹐吉凶順逆精通。毒輕瘡少順家風﹐湯藥不宜妄用。瘡密毒重爲逆﹐皮膚寸寸成膿。此般形證例多凶﹐仔細扶持休縱。

輕者三四次出﹐頭面胸背稀疏。小便淸利大便稠﹐飲食如常充足。重者徧身齊出﹐狀如麻子麥麩。咽疼泄瀉悶悠悠﹐飲食不思可惡。

多有先輕後重﹐只因觸冒風寒。房勞不避穢腥幹﹐食飲偏於冷暖。閒雜人帶穢厭﹐諸般禽獸盤桓。庸工術淺誤湯丸﹐反使痘瘡變換。

重者變輕何以﹖常常和暖衣衾。房中謹密少人行﹐飲食隨時添進。未見誤投湯藥﹐不曾妄啖酸腥。此爲人事奪天靈﹐安可歸於有命﹗要識痘瘡死證﹐無過五證分明。紫黑喘渴悶何寧﹐癢塌切牙寒噤。灰白頂陷腹脹﹐皮嫩易破成坑。泄瀉气促見鬼神﹐聲啞頭面足冷。

旣識五般死證﹐其間吉病如何﹖瘡頭飽滿作膿窠﹐任是推磨不破。四畔根盤紅活﹐安眠靜臥平和。光壯收靨不蹉跎﹐管取疥疾勿藥。

黑陷漧枯腎敗﹐切牙寒戰肝傷。失聲喘气肺摧創﹐泄瀉脾虛腹脹。癢塌悶亂心死﹐狂言見鬼神亡。皮嫩易破气無陽﹐便血陰崩模樣。

首尾不可汗下﹐汗時腠理開張。風寒易入透斑瘡﹐收靨不齊火旺。誤下必犯脾胃﹐無事自取內傷。泄瀉黑陷致傾亡﹐枉使魂靈飄蕩。

大抵痘瘡未出﹐先須升葛參蘇。如斯不出汗忙疏﹐紅點見時藥住。大便若還祕結﹐輕輕四順相符。假饒自利伐無辜﹐定與閻羅掌簿。

調痘無過二法﹐補中解毒兼行。補中參術艸苓﹐枳實山楂有應。解毒芩連梔柏﹐連翹枳實防荊。芎歸養血妙如神﹐加減消詳前定。

血气要分虛實﹐但於瘡色推求。紫腫紅血實由﹐四物內加解毒。灰白中陷气弱﹐四君子是良謨。略加解毒藥相符﹐補气實脾無誤。

但是痘瘡初出﹐如逢熱盛昏醒。解毒發散藥先行﹐莫待臨渴掘井。桔梗升麻漧葛﹐連翹甘艸黃芩。牛蒡梔子木通荊﹐蟬蛻防風作引。

若是如常潮熱﹐只消漧葛升麻。芩連甘艸赤芍加﹐牛蒡連翹無價。或用參蘇飲子﹐靑皮木香內加。煎來一服勝靈砂﹐痘見表疏才罷。

初熱多生搐搦﹐急將導赤疏通。木通甘艸與防風﹐生地黃連同用。再加辰砂調服﹐須臾救護朦朧。此方端的有神功﹐管取行之必中。

壯熱不曾出現﹐大便祕結難通。癲狂唇裂眼珠紅﹐此證凶險堪慟。急與芩連梔柏﹐大黃酒炒疏中。連翹牛蒡與木通﹐貫眾射幹俱用。

自此出而稠密﹐認他虛實調醫。虛家泄瀉色如灰﹐大補十全堪取。若是腫紅綻﹐芩連梔柏芎歸。翹蒡升葛枯甘奇﹐此个眞機妙祕。

灰白不能起發﹐又加泄瀉頻頻。溫中妙藥不宜停﹐急急扶危濟困。當歸黃芩芍藥﹐甘艸漧薑人參。木香梔子及靑陳﹐官桂丁香靈應。

毒甚常生咽痛﹐可憐飲食難嘗。射幹甘桔最相當﹐連翹升麻牛蒡。若是痘堆頸項﹐此名鎖膈淒惶。一朝破爛命將亡﹐變作喑啞水瘡。

起發狀如蠶殼﹐漧枯不見水漿。此名血竭毒歸藏﹐不治必然命喪。當歸地黃養血﹐參甘艸溫良。連翹牛蒡與木香﹐桔梗靑皮發旺。

起發常將撚視﹐切防黑陷來攻。若然黑陷現其中﹐藥點許多妙用。豌豆七粒燒過﹐亂髮火鍛和同。珍珠水浸胭脂紅﹐鍼破搽之自腫。

藥點反加黑陷﹐喪門弔客匆匆。百祥牛李與宣風﹐總是脫空賣弄。不如人貓雞犬﹐四般舉和同。木香湯引妙無窮﹐妙法半文不用。

起發初生瘙癢﹐比於癢塌爭差。傷寒身癢表畱邪﹐痘亦同玆休訝。治用疏風涼血﹐荊防翹蒡芎麻。地黃歸葛效堪誇﹐竹葉木通無價。

大抵痘宜脹痛﹐最嫌虛癢相干。只因飲食濕邪攢﹐心火克而悶亂。外宜茵陳艾炬﹐內宜參術湯丸。若還止癢證方安﹐抓破面皮凶斷。

何爲正面怕癢﹖面含五臟精華。假如破損實堪嗟﹐气散魄飛魂罷。尢忌先傷正額﹐心經火帶虛邪。幾番試驗不爭差﹐寄語明人體察。

相火位居正額﹐出現胖壯休先。果然額上痘蟬聯﹐大抵凶而不遠。喜是兩頤口鼻﹐始終都在其間﹐任教稠密勢纏綿﹐到底終無傾險。

起發成漿欲靨﹐忽然泄瀉來攻。此時脾胃不宜空﹐變出百端可慟。多是內傷飲食﹐只求藥有神功。若還消腫泄淋濃﹐父母北邙泣送。

先用人參白術﹐黃炙艸煨姜。茯苓山藥及木香﹐大劑煎來溫養。不效次求豆蔻﹐木香芡實良方。三番只有異功良﹐此實盡頭酌量。

記取成漿欲靨﹐最防厭穢鮏羴。大黃蒼術共燒煙﹐可解一切穢厭。內服調元飲子﹐黃炙艸人參。當歸蒼術酒芩連﹐犯著荊防卽變。

到得成漿痘熟﹐根據時都要成痂。若還腐爛臭腥加﹐此是表虛堪訝。急進參歸術﹐荊防蒼葛升麻。連翹牛蒡密蒙花﹐休得弄眞成假。

若是痘瘡熟爛﹐皮破膿血淋漓。內服歸術與參﹐牛蒡連翹官桂。外用多年敗艸﹐曬漧研細成灰。鋪開牀席任施爲﹐最解火邪毒瓦斯。

痘熟不能收效﹐反行破爛成瘡。一時焦痛甚難當﹐請問如何發放﹖但取甘艸滑石﹐辰州豆粉淸涼。蜜調塗上便安康﹐此法不畱書上。

有等痘瘡純正﹐緣何日久難收﹖請君仔細問根由﹐不可臨時差謬。或者曾傷冷水﹐或因祕結熱畱。兩般治法各推求﹐不枉靑囊異授。

果是曾傷冷水﹐濕傷脾胃皆虛。脾應肌肉主中區﹐無怪血膿流注。可用參蒼白﹐靑陳甘桔無拘。丁香官桂有方書﹐救裏收表妙處。

如是大便祕結﹐三朝一七未通。此爲熱气內蒸烘﹐因此毒難開縱。內服歸黃麻子﹐大黃略入相攻。再行膽導妙無窮﹐管取成痂去壅。

收後許多餘證﹐醫家須要分明。毒畱肝臟目生疔﹐翳障瞳人隱隱。毒入肺脾癰腫﹐責歸手足陽明。內傷外感要調停﹐免致多生怪病。

兩目忽然腫痛﹐痘家毒入肝經。輕爲浮翳掩瞳睛﹐重則終身廢病。去翳菊花蟬蛻﹐蒙花蒺藜谷精。各爲細末共和勻﹐湯煮豬肝作引。

癰毒發於肢節﹐常常膿血不漧﹐不知調理早求安﹐廢疾終身爲患。內服千金托裏﹐外塗太乙金丹﹐排膿長肉未爲難﹐任是千金不換。

痘後不宜澡浴﹐痘疤皮嫩易傷。不知禁忌受寒涼﹐徧體熱生痛僵。此因傷寒勞復﹐不宜官桂麻黃。只須九味羌活湯﹐次以補中調養。

痘後或傷飲食﹐致令腹痛非輕。不宜轉下損脾經﹐消導方爲對證。白術人參枳實﹐黃芩大麥靑陳。山楂白茯與砂仁﹐積化痛疼俱定。

痘爛不齊收靨﹐正面灌痛流膿。急防兩目毒來攻﹐解毒淸涼好用。酒炒芩連梔柏﹐連翹蟬蛻木通。升麻牛蒡苦參同﹐細研酒丸酒送。

大凡痘瘡一證﹐名爲百歲聖瘡。如龍蛻骨換心腸﹐又似蟬蛻殼樣。出現光壯收靨﹐落痂顏色相當。飲食寒暑順陰陽﹐自此精神長旺。

卷五萬氏痘麻痘有順險逆並五善七惡之癥

順證﹕气血沖和﹐痘毒宣暢﹐精神素健﹐飲食如常﹐不必施治﹔險證﹕气血不舒﹐痘毒壅遏﹐或雜證攪擾﹐開落失期﹐速宜施治﹔逆證﹕痘毒凝結﹐气血漧枯﹐怪證叢生﹐病不對藥﹐治之無功﹔五善﹕一﹑飲食如常﹐二﹑大小便調﹐三﹑瘡色紅活﹐皮濃堅實﹐四﹑脈靜身涼﹐手足溫暖﹐五﹑聲音淸亮﹐動止安和。五者不能盡得﹐得一二亦自淸吉﹔七惡﹕一﹑煩躁悶亂﹐譫妄恍惚﹐二﹑嘔吐瀉利﹐飲食不能﹐三﹑黑陷焦枯﹐癢塌破爛﹐四﹑頭面預腫﹐鼻煽肩擡﹐目張唇裂﹐五﹑喉舌潰爛﹐食入卽嘔﹐飲水則嗆﹐六﹑寒顫切牙﹐聲啞色黯﹐七﹑腹脹喘促﹐四肢厥冷。七者不必皆有﹐有一二亦自難爲。

七惡之外﹐又有渾身血泡﹐心腹刺痛﹐伏陷不起﹐便溺皆血﹐尋衣撮空﹐是又卒死而不救者。

卷五萬氏痘麻痘疹總略歌

﹝凡一十一首﹐共一十五方﹞痘𨿽火毒肇胚胎﹐不遇天行不見災。郡邑若逢疵癘日﹐預施靈藥解將來。

凡痘疹之證﹐皆由父母胎毒蓄於命門之中。命門者﹐下極丹田也﹐爲人身生化之源。或遇冬溫﹐陽气暴泄﹐人則感之﹐觸動相火﹐至春夏生長之時卽發﹐傳染相似﹐是謂天行疫癘也。未出痘疹者﹐但覺冬溫﹐宜先服解毒之藥﹐如辰砂散﹑三豆湯﹑代天宣化丸之類﹐使毒瓦斯無傾伏畱連之患﹔如脾胃素弱者﹐更宜調其胃气﹐間以四君子湯加陳皮﹑木香之屬與之﹐使胃气和暢﹐榮衛流通﹐使痘易出易靨也。

予按﹕代天宣化﹐卽韓氏之五瘟丹也。苦寒克削﹐損胃敗脾﹐縱能解疫癘之毒﹐未必能預解先天之毒﹐卽使能之﹐亦只可行於藜藿稟實之兒。倘膏粱稟怯﹐不察妄投﹐吾恐毒未解而胃先損﹐痘未至而中已寒﹐預伐無辜﹐暗傷眞气﹐及出痘時﹐反不能救﹐夭枉相仍﹐咎將誰諉﹗蓋藜藿稟實而毒輕﹐無俟於解﹔膏粱稟薄而毒重﹐勢不能解。豈有先天之毒﹐深藏潛伏於命門之中﹐毫未發覺﹐而敢用此沈陰沍寒之品﹐預伐其生機﹐誠爲危道﹐必不可行﹐卽欲解之﹐又不若三豆湯之爲得也。

欲知痘疹吉凶機﹐察色觀形在細微。年壽山根猶緊要﹐鮮明可喜黯靑非。

痘疹未出之先﹐欲知吉凶輕重﹐但於面部推之﹐其色紅黃明潤者吉﹐靑黑昏暗者凶。相書以山根管命宮﹐年壽管疾厄﹐所以二處猶爲緊要也。

汗下𨿽然謂不宜﹐刻舟求劍豈通醫﹖能分虛實知權變﹐可越乾坤造化維。

首尾不可汗下﹐誠痘科固執之言﹐然亦自其平證語之耳。若遇風寒外襲﹐應出不出﹐則汗劑仍不可少﹔如大便連日不通﹐煩悶狂躁﹐不與下之﹐寧不夭人生命﹐是下劑之在所必用。但能消息虛實﹐與時權變﹐斯可謂之通醫。

始終便溺自調嘉﹐便若艱難事可嗟。腹脹喘呼多壅遏﹐急行疏導免畱邪。

此言可利則利者也。大抵豆瘡始終小便淸利﹐而大便滋潤者爲順。若小便或祕﹐急宜利其小便﹐宜八正散﹔若大便祕結﹐速用通幽湯滋潤之。

痘家脈證喜中和﹐徐疾由來不可過。弦急浮洪爲實候﹐微遲短澀屬虛多。

夫人以胃气爲主﹐脈亦當以胃气爲主。脈有胃气﹐則气象中和﹐所謂弦不弦﹐石不石者是也。太過爲實﹐不及爲虛﹐最宜消息。

痘疹傷寒證一般﹐上工臨證貴詳端。休將汗下輕相試﹐解表和中病自安。

痘疹發熱與傷寒相似﹐但傷寒只見一經形證﹐若痘疹則五臟之證皆見。如呵欠頓悶﹐肝證也﹔乍冷乍熱﹐手足梢冷﹐好睡﹐脾證也﹔面燥腮赤﹐咳嗽噴嚏﹐肺證也﹔驚悸不寧﹐心證也﹔尻涼耳涼﹐腎之平證也。若尻耳俱熱﹐則邪伏腎經也。

痘疹𨿽然本屬陽﹐往來微熱始相當。倘逢晝夜身如火﹐解毒須教小便長。

凡痘疹屬陽﹐非熱不成﹐故治痘不可盡除其熱﹔如熱太甚﹐毒未發盡﹐只宜解毒兼利小便﹐宜連翹升麻葛根湯。

食飲能多胃气充﹐自然榮衛兩丰隆。休言食少無他慮﹐但恐脾虛毒內攻。

痘疹始終能食者﹐其人脾胃素彊﹐自然气血充實﹐易壯易靨。若一旦食減﹐卽宜詢問。或咽喉腫痛﹐宜甘桔湯﹔傷食者橘皮湯﹔若非以上二證﹐因脾胃气弱﹐不能消食者﹐宜參苓白術散運用之。

最宜安靜號和平﹐表裏無邪心自淸。忽爾躁煩宜審諦﹐更防神爽欠分明。

痘瘡以安靜爲貴﹐此表裏無邪﹐不必服藥。但有煩躁﹐必毒瓦斯壅並﹐表裏不寧﹐宜審諦之。如搔爬不寧﹐瘡癢也﹔心神不寧﹐裏熱也﹔呻吟不止﹐瘡痛也。非折肱之手﹐莫能識其病情。以上治療見後。

四時分治證須眞﹐暑濕風寒各有因。異气莫教經觸犯﹐災危反復立纏身。

大凡治病之道﹐春夏養陽﹐秋冬養陰。故春病治在肝﹐夏病治在心﹐秋病治在肺﹐冬病治在腎﹐不可逆也。

治痘之人﹐切須識此。如天有烈風豪雨﹐酷暑嚴寒﹐常要謹其帷﹐適其寒溫﹐寒則蓋覆欲濃﹐熱則居處欲淸。

苟傷熱則血气淖澤﹐瘡易腐爛﹔偏寒則血气凝滯﹐瘡難起發。若有觸犯﹐輕則變重﹐卒生異證﹐是謂災怪。如暴風連日﹐病見傷風之證﹐治以桂枝葛根湯﹔如寒威凜烈﹐病見傷寒之證﹐治以正气散﹔若酷暑燻蒸﹐病見熱證﹐治以人參白虎湯﹔倘值久雨浸淫﹐有受濕之證﹐泄瀉身重﹐治以胃苓湯。

治痘皆言在補脾﹐補中有害少人知。虛虛實實休輕放﹐審證施方貴合宜。

凡痘瘡始終以脾胃爲本﹐若飲食如常﹐六腑充實﹐不須服藥﹐若補其脾﹐反增煩躁﹐爲害非輕﹔倘不能食﹐常多泄瀉﹐此气虛也。宜四君子湯助之可也。

卷五萬氏痘麻痘疹總略歌

辰砂散

預解時行痘毒。

鏡面砂﹝一錢﹐研末﹐水飛﹞幹絲瓜﹝近蒂三寸﹐連皮﹐帶子﹐燒灰存性﹞上研末﹐蜜水調﹐分三次服。

三豆湯

預解痘毒﹐不損元气。

紅飯豆﹝一升﹞黑大豆﹝一升﹞鮮綠豆﹝一升﹞生甘艸﹝三兩﹞上以三豆淘淨﹐甘艸切碎﹐入雪水八升﹐若無雪水以長流水代之﹐同煮豆熟爲度﹐去甘艸﹐將豆曬漧﹐又入原湯內﹐再浸再曬﹐汁盡爲度。逐日取豆與兒食之﹐最解痘毒。

代天宣化丸

卽五瘟丹。預解時行疫癘﹐傳染相似﹐並治痘毒。

人中黃﹝屬土﹐甲己之年爲君﹞片黃芩﹝屬金﹐乙庚之年爲君﹞川黃柏﹝屬水﹐丙辛之年爲君﹞黑梔仁﹝屬木﹐丁壬之年爲君﹞雅黃連﹝屬火﹐戊癸之年爲君﹞鮮苦參﹝佐﹞荊芥穗﹝佐﹞北防風﹝佐﹞淨連翹﹝佐﹞山豆根﹝佐﹞牛蒡子﹝佐﹞家蘇葉﹝佐﹞前五味﹐視年之所屬者以爲君﹐其餘四味以爲臣。爲君者分兩倍之﹐爲臣者半之﹐爲佐者如臣四分之三。冬至之日修合爲末﹐取雪水煮升麻湯﹐加竹瀝在內﹐煮神曲糊爲丸﹐龍眼核大﹐用辰砂﹑明雄爲衣。每服一丸﹐竹葉湯下。制人中黃法﹕取大甘艸不拘多少﹐納於新竹筒中﹐緊塞其口﹐放在糞缸中﹐浸七七日﹐取起﹐曬漧聽用。

八正散

治痘疹小便祕澀﹐宜淸心火﹐利膀胱。

淮木通白滑石小甘艸淨連翹綠升麻結豬苓赤茯苓陳瞿麥淡竹葉﹝以上各一錢﹞燈芯十莖﹐水煎﹐熱服。

通幽湯

治痘疹大便祕結﹐宜潤腸涼血降火。

紫艸茸當歸尾懷生地火麻仁陳枳殼酒大黃尖檳榔鮮紅花桃仁泥﹝俱等分﹞生薑一片爲引﹐水煎﹐熱服。

連翹升麻葛根湯

治痘毒不能盡發﹐宜升托之。

淨連翹綠升麻粉漧葛京赤芍芽桔梗酒黃芩黑梔仁淮木通麥門冬牛蒡子白滑石炙甘艸淡竹葉七片﹐燈芯十莖爲引﹐水煎﹐熱服。

加味甘桔湯

治痘疹不能飲食﹐由咽喉作痛。

大甘艸芽桔梗﹝君﹞牛蒡子鮮射幹綠升麻荊芥穗燈芯十莖﹐水煎﹐熱服。

橘皮湯

治痘疹不能飲食﹐由傷食所致。

廣陳皮杭靑皮陳枳殼南木香生甘艸山楂肉白雲苓麥芽一撮爲引﹐水煎﹐空心服。

參苓白術散

治痘疹脾胃虛弱﹐不思飲食。

官揀參漂白術白雲苓粉甘艸京楂肉眞廣皮芽桔梗南木香砂仁三粒爲引﹐水煎﹐半饑服。

桂枝葛根湯

治痘疹初起﹐傷風咳嗽自汗。

嫩桂尖京赤芍粉漧葛北防風炙甘艸生薑三片﹐大棗三枚﹐水煎﹐熱服﹐略暖蓋覆。

正气散

治痘疹初起﹐因傷於寒﹐作熱無汗﹐頭身痛﹐肢彊。

漂蒼術廣陳皮川濃朴南木香淨麻黃柳楊桂炙甘艸生薑三片﹐大棗一枚﹐水煎﹐溫服。

人參白虎湯

治痘疹初起﹐夏月傷暑﹐大熱煩躁作渴。

官揀參淨知母熟石膏陳香薷大麥冬藿香葉白扁豆淡竹葉炙甘艸粳米一撮爲引﹐水煎﹐熱服。

胃苓湯

治痘疹初起﹐傷濕泄瀉身重。

漂蒼術廣陳皮紫濃朴漂白術白雲苓結豬苓宣澤瀉嫩桂枝炙甘艸燈芯十莖﹐水煎﹐熱服。

四君子湯

治痘疹脾虛食少﹐更多泄瀉。

官揀參漂白術白雲苓炙甘艸生薑三片﹐大棗三枚引﹐水煎服。

四物湯

治痘疹能食﹐大便祕﹐瘡紅腫。

白當歸正川芎杭白芍懷生地生薑一片引﹐水煎﹐熱服。

卷五萬氏痘麻發熱證治歌

﹝凡一十五首﹐共二十五方﹞痘瘡初起身先熱﹐輕重吉凶何以別﹖熱輕毒淺吉堪云﹐熱重毒深凶可說。

凡發熱乍進乍退與微熱者﹐其痘必稀而輕﹐毒亦淺﹐不必服藥﹔若蒸蒸作熱﹐煩躁昏眩﹐其痘必密而重﹐毒亦深﹐宜發表解毒托裏﹐加味葛根湯。

初逢熱渴邪藏裏﹐切忌冰瓜與冷水。生津止渴是良圖﹐小渴任之而已矣。

凡發熱作渴﹐因痘毒內蒸﹐銷其津液﹐故令口漧而渴。微者頻以炒米湯與之﹐切不可以冷水﹑凍柿﹑柑梨﹑西瓜﹑菱角之類﹐食之反傷胃气﹐亦不可以椒姜湯飲之﹐恐生瘡毒而有他變。渴甚不止﹐宜解毒葛根湯。

如痘已出齊﹐或起發﹐或收靨而渴不止者﹐宜人參麥冬散。

如泄瀉不止而作渴者﹐此脾胃虛弱﹐津液枯也﹐宜七味白術散。

腹痛剛逢發熱時﹐毒攻於裏報君知。大腸祕結須攻下﹐莫待臨危悔已遲。

書云﹕發熱腹中痛﹐痘瘡毒內攻﹐發多生不久﹐發少更防癰。可見痘疹腹痛﹐卽是毒瓦斯內攻﹐盒飯托裏化毒爲上﹐不可逡巡以生他變。若飲食如常而腹痛者﹐宜化毒湯。如大便祕結﹐煩躁作渴而腹痛者﹐宜三黃解毒湯﹔若泄瀉而腹痛者﹐宜建中托裏湯。

發熱腰疼毒伏畱﹐幾人逢此得優遊。人參敗毒眞奇絕﹐痛減瘡稀病可瘳。

凡痘疹發熱腰痛﹐其證最惡﹐速用人參敗毒散托之。服藥痛止者吉﹐不止者凶。

初時發熱多風搐﹐要識病源屬肝木。木能勝土又歸心﹐風火相爭脾不足。

凡痘瘡發熱有作搐者﹐因木邪盛而侮土﹐以導赤散加辰砂服之卽止。此痘甚好﹐以搐搦發散於四肢故也。

如痘應出不出﹐而搐搦不止﹐宜瀉靑導赤散解之﹔服藥後搐止﹐但心煩啼叫﹐用麥冬導赤散淸之。

若痘已收靨﹐餘熱不退而作搐﹐此大虛之候﹐多不可救。但父母不忍坐視﹐彊而治之﹐當以寧神湯合抱龍丸﹐倍加人參服之。輕者可愈。

熱時吐瀉相兼作﹐上下毒伸無郁遏。三焦火盛熱中求﹐日久須防脾胃弱。

凡痘瘡發熱﹐有嘔吐者﹐有泄瀉者﹐有吐瀉兼作者﹐不可驟止﹐令毒上下得出。但痘瘡現形﹐吐瀉卽止者﹐吉兆也。如久不止﹐先以理中湯和之﹔如仍不止﹐以豆蔻丸止之。服藥後吐瀉旣止﹐更服調中湯﹐使脾气實﹐其痘易壯易靨也。

狂言躁擾疑逢鬼﹐神識昏迷熱在裏。鎭心解毒以平期﹐譫妄不休應不起。

凡痘瘡發熱﹐妄有所見而譫語者﹐或昏昏好睡﹐夢中囈語喃喃﹐或狂走﹐尋衣摸牀﹐皆毒瓦斯內攻﹐神識不淸所致也。急用鎭心解毒之藥﹐以辰砂導赤散主之﹐服藥神情復舊者吉﹐不止則凶﹐不可治也。

渾身發熱四肢寒﹐脾胃虛衰陰冷幹。益气補中應令暖﹐仍前瘡盛急尋棺。

凡痘瘡渾身宜熱﹐獨耳尻二處宜涼﹐所以痘疹之證﹐頭宜涼﹐手足宜溫。若反冷者﹐此脾胃虛弱也。四肢脾胃所司﹐宜補中益气﹐扶其中气斯可矣。

發熱燻蒸血妄行﹐不知何道血如傾﹖但從鼻出方無忌﹐別道來時禍立萌。

人身之血不可妄動。痘疹之火﹐燻爍於內﹐迫血妄行﹐隨火而動。或從口出﹐或從大小便出﹐皆死證也。

但從鼻出者﹐或有可救之機﹐宜玄參解毒湯淸之。若煩躁悶亂﹐出血不止﹐此陽痘出血之證﹐多不可治。

晨昏發熱渾無歇﹐口舌生瘡唇破裂。咽喉塞痛食難嘗﹐方用黃連及甘桔。

凡痘未出而熱不止﹐晝夜煩躁﹐口舌生瘡﹐唇裂咽痛﹐此毒火燻蒸﹐其熱甚急﹐治不宜緩﹐急以黃連解毒湯合甘桔湯治之。服藥不效者﹐不治。

微微熱汗吉之機﹐腠理疏通毒發稀。但恐汗多陽气弱﹐調元固胃效無違。

凡痘疹發熱自汗﹐此不必治。蓋腠理疏通﹐毒瓦斯發越﹐無郁遏也。所以古人諭如庖人蒸籠之法﹐但欲其松耳。如恐汗出太多﹐衛气反弱﹐痘瘡不能成就﹐用調元湯以止之。

惡熱憎寒且戰兢﹐表虛邪正兩相淩。但將柴葛加官桂﹐升散餘邪吉可稱。

痘疹所忌者寒戰。如發熱之時﹐憎寒振振戰動者﹐其人表气素虛﹐痘疹欲出不出﹐畱連於肌腠之間﹐邪正交爭。振戰﹐火之象也﹐宜柴葛桂枝湯升散之。

發熱綿綿不現形﹐其間凶吉費調停。解肌托裏須斟酌﹐施治詳明內外寧。

凡痘發熱三日便出者﹐常期也。如過四五日猶不出﹐熱勢綿綿無休歇者﹐吉凶之兆未可卜也﹐急與解肌托裏﹐分內外治之。疏者吉﹐密者凶。

如勞苦之人﹐皮膚粗濃﹐腠理閉塞﹐及風寒外感﹐瘡爲外邪所遏﹐不易出者﹐此外因也。宜麻黃解毒湯。

如因虛吐瀉﹐毒瓦斯內陷而不出﹐及傷飲食﹐陳物菀腸胃之間﹐與毒合並﹐郁而不出者﹐此內因也。體虛者﹐以托裏十補湯托之﹐體實者﹐以枳實導滯湯微利之。

發表之時少定方﹐古人專用葛根湯。能通權變知增減﹐何必勞勞問短長。

時師治痘﹐方其發熱﹐但知用葛根湯﹐一見紅點﹐便禁而不用﹐此乃不知權變者也。如痘見熱除﹐表裏無邪﹐所以不可再用葛根湯﹔若痘已見﹐熱甚不退﹐此毒深於內。尙恐葛根湯﹐力小不足勝任﹐寧可止而不飲耶﹗解毒升麻湯最良﹐紅斑𨿽見飲何妨。時師膠柱無變通﹐一見紅斑未敢嘗。

凡痘發熱﹐初用解毒之劑﹐詳見各條之下﹐此不重贅﹐但附葛根湯加減之例於後﹐俾臨證擇用可也。

卷五萬氏痘麻發熱證治歌

加味葛根湯

治痘初熱﹐毒瓦斯深重﹐大熱眩暈。

綠升麻粉漧葛京赤芍炙甘艸荊芥穗北柴胡牛蒡子白桔梗淨連翹淮木通北防風如大便結加紫艸﹑紅花﹐作渴加麥冬﹑花粉﹐腹痛加酒大黃﹐或祕結亦用酒大黃解之。

水一碗﹐淡竹葉七片爲引。

解毒葛根湯

治痘疹初熱﹐口渴不止。

粉漧葛天花粉綠升麻杭麥冬懷生地酒黃芩粉甘艸茅根汁水煎眾藥熟﹐以茅根汁對服。

人參麥冬散

治痘已出﹐或收或靨而渴不止。

官揀參杭麥冬粉漧葛漂白術天花粉酒黃芩炙甘艸水煎﹐以竹瀝﹑乳汁對服。

七味白術散

治痘因泄瀉﹐津液不足而作渴者。

官揀參白雲苓漂白術南木香藿香葉炙甘艸﹝等分﹞粉漧葛﹝君﹞水煎﹐徐徐代茶飲。

化毒湯

治痘初起﹐飲食如常﹐別無他證而腹痛。

粉漧葛杭白芍杭靑皮廣木香陳枳殼京楂肉淨連翹炙甘艸水煎﹐熱服。

三黃解毒湯

治痘初起﹐煩躁作渴﹐大便祕結腹痛。

酒黃芩酒黃連紫艸茸鮮紅花小枳實淮木通小檳榔酒大黃水煎滚﹐熱服。

建中托裏湯

治痘初熱﹐因泄瀉而腹痛。

官揀參炙甘艸綠升麻粉漧葛白雲苓陳枳殼芽桔梗小川芎北柴胡川獨活水煎﹐姜引﹐加竹瀝對服。或五苓散加獨活亦可。

導赤散

治痘初起﹐發熱作搐。

大生地淮木通蘇薄荷北防風炙甘艸鏡辰砂﹝另研﹞燈芯十莖引﹐水煎﹐以辰砂末調服。

瀉靑導赤散

治痘應出不出而作搐。

當歸尾淮木通黑山梔川羌活北防風小川芎酒黃連生甘艸淡竹葉七片﹐燈芯十莖引﹐以竹瀝對服。

麥冬導赤散

治搐搦後﹐心煩啼叫不寧。

淮木通杭麥冬黑梔仁生甘艸燈芯引﹐水煎服。

寧神湯

治痘後作搐﹐至危之候。

石菖蒲白茯神黑梔仁川雅連淮木通官揀參炙甘艸燈芯十莖爲引﹐水煎﹐入竹瀝﹑人參湯對服。

抱龍丸

合前寧神湯﹐治痘後搐搦。

膽南星﹝四錢﹞天竺黃﹝五分﹞眞牛黃﹝三分﹞明雄黃﹝五分﹞鏡辰砂﹝二分﹞共爲末﹐甘艸煎濃湯煮麵糊爲丸。不用麝香﹐以痘瘡忌麝故也。

理中湯

治痘已現形﹐而吐瀉不止。

官揀參﹝一錢﹞漂白術﹝二錢﹞炙甘艸﹝一錢﹞綠升麻﹝一錢﹞煨姜三片﹐大棗三枚﹐水煎服。

豆蔻丸

治痘出吐瀉﹐服理中湯不止者。

南木香﹝三錢﹞西砂仁﹝二錢﹞石龍骨﹝五錢﹞白枯礬﹝七錢﹞肉豆蔻﹝麵包﹐煨﹐五錢﹞赤石脂﹝過﹐七錢五分﹞訶子肉﹝淨肉﹐五錢﹞共爲末﹐米糊丸如胡椒大。三歲兒十丸﹐四歲以下二十丸﹐陳米飲下。

調中湯

治吐瀉旣止﹐速調中气。

官揀參炙黃漂白術杭白芍南木香廣陳皮炙甘艸大棗三枚爲引﹐水煎服。如三焦火盛者﹐又當甘涼之劑解之﹐不在此例。

辰砂導赤散

治痘毒內攻﹐神識不淸﹐或譫妄狂惑。

官揀參正雅連黑梔仁漂白術淮木通大麥冬辰朱砂﹝另研﹞燈芯十莖﹐水煎﹐入竹瀝﹐調辰砂末服之。

補中益气湯

治痘初熱﹐四肢厥冷﹐中气弱也。

官揀參炙黃漂白術廣陳皮當歸身靑化桂炙甘艸煨姜﹑大棗引﹐水煎服。服藥後手足暖者生﹐逆冷不回者死。

玄參解毒湯

治痘初熱﹐毒火燻蒸﹐而見鼻血。

潤玄參枯黃芩炒梔仁芽桔梗懷生地粉漧葛荊芥穗炙甘艸水煎﹐入茅根汁﹐加京墨磨濃調服。

黃連解毒合甘桔湯

治痘煩熱不止﹐口舌生瘡﹐咽喉痛。

酒黃連酒黃芩黑山梔熟石膏芽桔梗淨連翹南薄荷荊芥穗牛蒡子生甘艸水煎﹐和竹瀝服。

調元湯

治痘證自汗過多﹐衛气反傷﹐宜止之。

大官揀炙黃條黃芩漂白術杭白芍杭麥冬炙甘艸水煎服。如汗不止﹐加地骨皮﹑麻黃根﹐以豬心肺煮湯﹐對前藥服﹐更妙。

柴葛桂枝湯

治痘將出而憎寒振戰﹐此毒瓦斯畱連於腠理間也。

北柴胡粉漧葛川羌活大揀參北防風嫩桂枝牛蒡子炙甘艸淡竹葉十片﹐水煎﹐熱服。

麻黃解毒湯

治痘未形﹐發熱不退﹐腠理閉塞及風寒外遏不出。

陳麻黃﹝去根節﹐用蜜酒炒黑﹞川羌活綠升麻荊芥穗粉漧葛北防風淨蟬蛻芽桔梗牛蒡子炙甘艸水煎﹐入燒過人屎調服。

托裏十補湯

治痘因泄瀉﹐毒瓦斯內陷而不出。

官揀參炙黃當歸身柴川朴芽桔梗靑化桂正川芎北防風香白芷炙甘艸水煎﹐調牛蒡子末服。

枳實導滯湯

治痘因傷飲食﹐郁滯而不出。

小枳實淨連翹法半夏酒黃連山楂肉炙甘艸紫艸茸酒大黃水煎﹐調檳榔末服。

升麻葛根湯

治痘證初熱﹐將出未出﹐以此助其升生。

綠升麻粉漧葛白芍藥炙甘艸口渴﹐加天花粉﹑杭麥冬﹑絲茅根汁﹔腹痛﹐加小枳實﹑淮木通﹑山楂肉﹔腰腳痛﹐加漂蒼術﹑川黃柏﹑川羌活﹑淮木通﹔頭痛﹐加小本﹑香白芷﹔搐搦﹐加淮木通﹑水竹瀝﹑蘇薄荷﹑淨連翹﹔泄瀉﹐加官揀參﹑漂白術﹑白雲苓﹑懷山藥﹔譫妄﹐加石菖蒲﹑黑梔仁﹑淮木通﹑辰砂末﹔四肢冷﹐加官揀參﹑炙黃﹑黑姜炭﹑靑化桂﹔嘔吐﹐加漂白術﹑白雲苓﹑法半夏﹑廣陳皮﹔衄血﹐加潤玄參﹑黑梔仁﹐枯黃芩﹑茅根汁﹔咽痛﹐加芽桔梗﹑牛蒡子﹑鮮射幹﹔咳嗽﹐加廣陳皮﹑家蘇葉﹑陳枳殼﹑信前胡﹕大便祕﹐加懷山藥﹑紫艸茸﹑鮮紅花﹑當歸尾﹔多啼哭﹐加淮木通﹑黑梔仁﹑正雅連﹑大麥冬﹔吐舌﹑弄舌證﹐並加正雅連﹑北防風﹑黑梔仁。以上皆用淨水煎服。隨證加味用之。

卷五萬氏痘麻見形證治歌

﹝凡一十八首﹐共一十八方﹞發熱三朝痘出稀﹐方爲毒淺吉之機。先期痘甚渾無制﹐過此多因血气微。

凡痘發熱三日而出﹐常期也。出而稀者﹐不須服藥。如發熱一二日卽出者﹐此毒瓦斯太甚﹐衝擊榮衛﹐一齊湧出﹐難以制服﹐大凶之象﹐必欲治之﹐不過消毒救裏﹐使無陷伏耳﹐宜消毒快斑湯。

如過期四五六日始出﹐此血气本虛﹐不能載毒使出﹐當補中托裏發表﹐宜增損八物湯。

痘出遲遲有數般﹐皮膚閉塞屬風寒。裏虛吐瀉宜分治﹐痘壅三焦治卻難。

凡痘出有常期。若應出不出﹐或外感風寒﹐六腑閉塞﹐不能卽出﹐其證頭眩身痛﹐發熱無汗﹐喜蓋覆猥倚懷中﹐此惡風寒之象也﹐當發散之﹐宜加味參蘇飲。若曾經吐瀉﹐裏虛不能快出﹐宜加減調中湯。

如發熱煩躁﹐狂妄大渴﹐唇燥舌裂﹐此毒瓦斯壅並﹐畱而不泄。毒火郁於三焦﹐榮衛不行﹐上下不通而死矣。

應期不出事如何﹖發表諸方切忌訛。腹脹便堅煩躁甚﹐消斑承气理沈。

凡痘疹應出不出﹐或外感風寒﹐內虛吐瀉﹐治各不同。如前參蘇飲﹑調中湯﹑敗毒散﹑葛根湯之類﹐皆良法也。若熱甚腹脹气粗﹐煩躁悶亂﹐大便祕結﹐此毒火內蓄﹐急以消斑承气湯解之。

痘出身涼吉可期﹐如逢熾熱覆明夷。終朝漸密無空隙﹐怪證叢生必定疑。

痘瘡之熱﹐毒火爲之。未出之先﹐毒火在內﹐故發熱於外﹕旣出之後﹐其毒發外﹐熱當盡退﹐毒本輕而痘亦稀也。若痘旣出﹐熱仍不退﹐是毒積於中﹐未可爲輕﹐急用解肌化斑升托之。服藥後熱漸退﹐方可言吉﹔更不退﹐其痘累累而出﹐痘空中始𨿽稀而終朝漸密﹐最怕生出他證﹐或狂妄﹐或泄瀉﹐或腹痛﹐或搔瘡﹐或失聲﹐或錯喉漧嘔﹐或喘促黑陷﹐皆不可治。

出現先觀面部中﹐其間凶吉最難通。繞唇夾頰方爲吉﹐額上眉心未可逢。

人之面部﹐五臟精華皆見於此。故左頰屬肝木﹐右頰屬肺金﹐頦屬腎水﹐鼻屬脾土﹔又正額太陽脈之所會﹐唇頰陽明脈之所經﹐兩耳旁少陽之所過。痘爲陽毒﹐故隨陽位而見於面。但陽明胃與大腸﹐積陳受污﹐气血俱多﹐先於其部出現者吉﹔若太陽則水火交戰之位﹐少陽則木火相並之衝﹐若於其位出現者凶。不但出形忌於正額眉間﹐耳之前後﹐凡起灌收靨﹐但從此處先者﹐皆逆象也。

頭爲元首稱至尊﹐更有咽喉闔辟門。若使痘瘡多出此﹐蒙頭鎖項受災連。

經曰﹕頭者﹐精明之府。五臟精華皆現於面﹐至尊至貴﹐不可淩犯者也。咽者﹐胃脘水谷之道路﹐主納而不主出﹔喉者﹐肺管呼吸之往來﹐主息之出入。人非此則水谷絕﹐呼吸廢而死矣﹐故謂闔辟之門。痘瘡最要頭項稀少﹐如頭面多者﹐謂之蒙頭﹔咽喉多者﹐謂之鎖項。蒙頭則視聽昏廢﹐神明失居﹔鎖項則內者不出﹐外者不入。

正所謂神出則機息﹐气止則化絕﹐死之兆也。

頭面胸前痘欲稀﹐四肢𨿽盛毒猶微。渾身碎密多惆悵﹐疏解當知發散機。

頭面諸陽之會﹐胸前諸陽之聚﹐臟腑受气之區。陳氏曰﹕痘疹輕者﹐作三四次出﹐頭面稀少胸前無﹐以淸陽之分不可濁亂也﹔至於四肢﹐𨿽爲陽之本﹐乃身之役使﹐卒伍卑賤之職﹐故不畏其多也。若徧身稠密瑣碎﹐急爲解毒﹐疏通榮衛﹐令气得其均﹐血得其活﹐一齊起發﹐庶無干枯黑痿之變﹐用疏毒快斑湯﹐隨證加減而調之。

痘瘡磊落不須防﹐叢聚相粘定見傷。蠶殼蛇皮生不久﹐蚤斑蚊迹禍難量。

凡痘瘡初出﹐須看相去遠近。若相去三五寸一粒者﹐輕證也﹐一二寸者頗密﹐如二三成叢者﹐必密而重﹐其候多變癢塌。如蠶之殼﹑蛇之皮者﹐此气至而血气不隨也﹐當行气補血﹐宜祛風勻气散﹔如蚤之斑﹐蚊之迹者﹐此血至而气不隨也﹐當涼血補气﹐宜參和气飲。

一出形來艷色嬌﹐定知皮嫩气虛枵。溶溶破損生難久﹐个个成漿喜气饒。

痘瘡出形﹐如平日正色者吉。痘色帶艷而赤﹐其後多皮嫩易破﹐癢不可救。但見帶艷﹐卽防後日癢塌之變﹐早用疏風固表消毒之藥﹐使血气充實﹐邪火漸退﹐正气不虧﹐光壯幹收﹐如期不亂可也﹐宜固陽散火湯﹐解毒固表。

最怕頭焦色封﹝音陶﹐靑黑色也﹞﹐又愁皮嫩水溶溶。頭焦變黑多歸腎﹐皮嫩須防癢塌攻。

痘瘡初出﹐所喜明潤而鮮﹐堅實而濃。若頭焦帶黑﹐此毒在血分﹐不急治之﹐則變黑歸腎而難救矣。宜涼血解毒湯﹐解散血中之邪。若皮嫩囂薄﹐此毒在气分﹐不急治之﹐則癢塌而死。宜加味固陽散火湯。

痘瘡切要解咽喉﹐喉痺咽瘡毒火浮。但恐一朝封管﹐鎖喉聲啞枉營謀。

凡痘瘡未有咽喉不痛者﹐如煙囪之狀﹐火焚於下﹐炎升於上﹐宜乎作痛。宜鼠粘子湯﹐外用一聖散吹之。

惟恐斑瘡入眼中﹐膏煎黃柏妙無窮。但觀眼內多紅赤﹐急瀉心肝免損瞳。

痘瘡之毒﹐第一防眼﹐所以古人用護眼之法﹐其濾深矣。宜黃柏膏塗之。

若眼內有紅筋縈纏﹐或眼腫閉﹐多生眵淚﹐急瀉心肝之火﹐宜蟬花散淸解之。

痘瘡只出一般奇﹐斑疹相參最不宜。消疹化疹宜急解﹐倘仍不解勢傾危。

錢氏曰﹕痘只一樣爲善。若已現形﹐間有碎密如芥子者﹐此夾斑也﹐皮內鮮紅成塊﹐此夾疹也。皆毒火燻爍於內﹐故使斑瘡夾出於外﹐急宜解毒﹐使斑瘡消散﹐痘得獨成。宜荊防解毒湯消散之。

痘標才見兩三窠﹐爬搔渾身瘙癢多。此是火邪畱腠理﹐急淸風火證應瘥。

凡痘初出之時﹐徧身作癢﹐爬掐不止﹐此火邪畱於肌肉皮膚之間﹐不能卽出故耳。與傷寒不出汗作癢同﹐非癢塌之例也﹐宜瀉心肝火邪﹐其癢自除。宜淸風去火化毒湯升散之。

口中鮏臭气衝衝﹐邪毒炎蒸肺作癰。瀉火淸金須急用﹐淹延七日禍相從。

凡痘初出﹐若口中之气鮏臭衝人﹐此肺中邪火熬煎炎燥﹐故令鮏臭出於口﹐急與淸金瀉火湯解之。倘淹延不治﹐至七日而死矣。經曰﹕肺絕者﹐七日死。此証之變。或失聲﹐或喘﹐或漧嘔﹐皆其候也。

皮中簇簇如寒粟﹐肉腫隆隆似熱癅。如此豈能延日月﹐哀哉不久返瀛州﹗凡痘初出﹐欲期顆粒分明﹐皮肉柔潤。若簇簇生於皮間﹐似風寒粟子之狀﹐此痘變於反掌﹐不待起發卽隱而不見﹐啼叫煩悶而死矣。或有正面﹑腰背﹑胸膈﹑手足腫硬成塊﹐似丹癅之狀﹐此證俟起發之時﹐其處瘡先黑陷﹐破爛不能成漿﹐漧硬而死﹐皆爲不治。

出形未定先涵水﹐起發之時便戴漿。膿水未成收靨急﹐休誇妙術有靑囊。

凡痘初出一點血﹐血化爲水﹐水化爲膿﹐膿成而毒解﹐此自然之序﹔若初出之時﹐半爲水泡﹐或將起發﹐便戴白漿﹐或膿水未成﹐忽然收靨﹐此毒火太甚﹐失其自然之序。不應至而至﹐謂之太過﹐不久倒陷入裏而死﹐無有治矣﹐蓋不應至而至﹐所謂早發還先萎也。比之應至不至者﹐因其气血不充﹐尙有補救﹐所謂人奪天功﹐此則不相侔矣。

鼻如竈突面烘煙﹐皮似塗朱或橘然。唇舌咽喉痘叢聚﹐任教和緩莫回天。

凡痘瘡之證﹐始終歸重於太陰﹑陽明﹐手太陰肺﹑手陽明大腸﹑足太陰脾﹑足陽明胃者是也。蓋鼻者肺之竅﹐貴於滋潤﹐鼻漧黑燥如竈突之狀﹐火刑金也﹔面者陽明經所聚﹐貴於鮮明﹐面黑而枯﹐精華散矣﹔皮者肺之合﹐欲其色紅白如常﹐色若塗朱﹐火之象也﹐或如橘柚﹐火極如土則黃矣。咽喉肺胃之管﹐唇吻脾之竅也﹐舌者脾之絡也。痘甚於此﹐其毒極矣﹐安可治哉﹖

卷五萬氏痘麻見形證治歌

消毒快斑湯

治痘未期而出﹐毒瓦斯太甚。

芽桔梗荊芥穗北防風京赤芍炙黃牛蒡子當歸尾潤玄參淨連翹信前胡淮木通天花粉炙甘艸水煎﹐熱服。

增損八物湯

治痘過期而出﹐气血虛弱。

官揀參漂白術炙黃白當歸正川芎牛蒡子荊芥穗京赤芍淨連翹北防風芽桔梗粉漧葛炙甘艸水煎﹐不拘時熱服。

加減參蘇飲

治痘應出不出﹐由外感風寒﹐玄府閉塞。

官揀參家蘇葉粉漧葛廣陳皮信前胡香白芷芽桔梗陳枳殼川羌活北防風炙甘艸竹葉十片爲引﹐水煎服。

加減調中湯

治因吐瀉﹐內气痿弱﹐痘出不快。

官揀參漂白術炙黃南木香上薄桂白雲苓法半夏廣陳皮炙甘艸生薑一片爲引﹐水煎服。

消斑承湯

治痘因毒火郁遏﹐應出不出﹐大便祕結﹐宜下之。

錦莊黃陳枳殼川濃朴片黃芩川黃柏黑梔仁淨連翹淮木通炙甘艸熱甚者﹐加芒硝﹑紫艸。生薑三片引﹐水煎滚﹐熱服。

解肌化斑湯

治痘出熱仍不退﹐由毒瓦斯未盡也。

綠升麻粉漧葛淮木通牛蒡子芽桔梗天花粉地骨皮荊芥穗片黃芩川黃柏大便結加紫艸茸。水煎﹐熱服。

疏毒快斑湯

治痘出渾身瑣碎稠密。

官揀參北防風荊芥穗淨連翹牛蒡子當歸梢芽桔梗赤芍藥炙甘艸熱甚﹐加酒黃芩﹑酒黃連﹑地骨皮﹔渴者﹐加粉漧葛﹑天花粉﹑大麥冬﹔气虛﹐加炙黃﹑南木香﹔便堅﹐加紫艸茸﹑陳枳殼﹔溺赤﹐加車前子﹑淮木通﹔食少﹐加漂白術﹑京楂肉﹑廣陳皮﹔癢者﹐加上薄桂﹑南薄荷﹔腹脹﹐加川濃朴﹑大腹皮﹔喘咳﹐加淨知母﹑桑白皮﹔泄瀉﹐加上薄桂﹑訶子肉﹑黑姜炭﹔作痛﹐加白芍藥﹑酒黃芩。

俱燈芯引﹐水煎﹐熱服。

祛風勻气飲

治痘出如蠶殼﹑如蛇皮﹐由气至而血不隨也。

官揀參正川芎大當歸赤芍藥杭麥冬北防風杭靑皮荊芥穗南木香上薄桂炙甘艸水煎﹐半饑服。

參和气飲

治痘出如蚤之斑﹑蚊之迹﹐由血至而气不隨也。

官揀參炙黃淨連翹牛蒡子酒黃芩粉漧葛淨蟬蛻當歸身淮木通芽桔梗炙甘艸水煎服。服後气血均隨者吉﹐如舊者凶。

固陽散火湯

治痘出色艷而赤﹐切防癢塌。

官揀參炙黃炙甘艸綠升麻當歸尾北防風懷生地淮木通荊芥穗大棗三枚爲引﹐水煎服。

涼血解毒湯

治痘出頭焦帶黑﹐血分有毒﹐防變黑陷。

京赤芍當歸尾懷生地淮木通牛蒡子淨連翹紫艸茸芽桔梗鮮紅花山豆根生甘艸水煎﹐入燒過人屎一錢﹐調服。

固陽散火湯

方見前。此加漂白術﹑云茯苓﹐減去生地黃。

鼠粘子湯

治痘出咽喉作痛。

鮮射幹芽桔梗淨連翹牛蒡子生甘艸水煎﹐入竹瀝和勻服。

一聖散

苦參不拘多少﹐切片略焙漧﹐研爲細末﹐每用一二分﹐吹之甚效。若不早治﹐咽瘡煩躁﹐吸門腫塞﹐水入則嗆﹐食入則嘔﹐咽啞失聲﹐救之遲矣。

黃柏膏

治出痘預護其眼﹐免致痘瘡入目。

濃川柏﹝一兩﹞粉甘艸﹝一兩﹞二味研爲細末﹐用新綠豆五合﹐新汲水三碗﹐浸豆一晝夜﹐去豆﹐入紅花一兩煮之﹐其水約減二盞﹐又去紅花﹐然後入前二末﹐慢火熬成膏﹐每用敷眼胞上下濃塗之﹐則痘瘡不入眼矣。

蟬花散

治痘出兩目腫閉﹐多生眵淚。此非封眼之時﹐急治。

淨蟬蛻密蒙花酒黃連當歸尾淮木通艸龍膽北柴胡正川芎黑梔仁北防風白豆蔻淡竹葉十片爲引﹐水煎﹐熱服。

荊防解毒湯

治痘出夾斑夾疹。

官揀參北防風荊芥穗枯黃芩牛蒡子淨知母川黃柏生甘艸潤玄參綠升麻熟石膏淨連翹淡竹葉爲引﹐水煎服。服此斑疹仍不消者﹐不治。

淸風去火化毒湯

治痘初出﹐風熱作癢﹐表未解也﹐非癢塌之謂。

北防風綠升麻杭白芍柳桂枝荊芥穗粉漧葛牛蒡子淡竹葉爲引﹐水煎服。

淸金瀉火湯

治痘退場門中鮏臭之气沖人﹐謹防肺癰。

淨知母懷生地枯黃芩熟石膏芽桔梗黑梔仁杭麥冬紫菀茸淮木通天花粉生甘艸鮮桑葉七片爲引﹐水煎﹐竹瀝對服。

卷五萬氏痘麻起發證治歌

﹝凡二十六首﹐共五十方﹞起發出來無定期﹐庸常計日彊猜疑。不知毒瓦斯分深淺﹐妄執方書只補脾。

時俗醫云﹕三日發熱﹐三日出形﹐三日起發。此鄙論也。蓋毒瓦斯有深淺﹐元气有濃薄﹐出之先後﹐壯亦因之﹐大抵不出五六日間。彼毒淺气濃者﹐其起發常易﹔毒深气薄者﹐至五六日始壯者有之﹐未可以常期準也。俗醫見其起發之遲﹐不認毒之淺深﹐槪謂正气不足﹐妄用補脾之劑﹐殊不知曾因吐瀉不能食者﹐補脾以助長可也﹔若無吐瀉能食﹐六根堅固﹐復用補藥﹐不免黨邪爲害﹐非徒無益﹐而反害之。

起發如期貴適從﹐過猶不及類皆凶。先期痘出充膚腠﹐過後斑瘡腹裏壅。

凡痘瘡起發﹐只在六七日﹐謂之得中﹐蓋自發熱算起﹐正當六七日也。如未及期而驟發﹐此毒火太甚﹐榮衛气虛﹐直犯淸道而出﹐謂之邪气太過。法當固表解毒﹐以防癢塌之變﹐宜黃芍藥湯。

如過六七日不起發﹐此臟腑虛弱﹐毒畱於中﹐壅塞不出﹐謂之正气不及。法當托裏解毒﹐以防倒陷幹黑之變﹐宜內托護心散。

出形已定視根窠﹐紅活充肥气象和。倘若靑幹兼紫黑﹐急宜解托勿蹉跎。

凡痘出現已盡﹐時當起發﹐僅視根窠﹐以決輕重。如形充滿﹐色紅潤﹐此气血和暢﹐毒瓦斯發越﹐大吉之兆﹐不須服藥﹔若形扁而塌﹐色枯而黑﹐此气血多滯﹐毒瓦斯壅遏不能起﹐急用解毒托裏之藥﹐用十宣散內托之。

痘出稀疏正得宜﹐如斯平順不須醫。若然稠密休輕易﹐解毒常常慮險危。

凡痘出稀少﹐不須服藥。若稠密﹐其毒必盛﹐防气血不足﹐起發不透﹐漸生變易。

當服解毒托裏散。服藥之後﹐紅活光壯﹐此气血內實﹐毒不能畱﹐卽止後服﹔如服後病勢淹延﹐此邪气盛﹑正气虛﹐不能成就﹐宜屢服之﹔如服此藥當起不起﹐此必有變﹐不可治之﹐反取怨尢也。

乳郭充肥完且堅﹐色多蒼蠟或紅鮮。如逢破損多囂薄﹐縱有良方恐莫延。

凡痘乳郭充實﹐皮囊堅濃﹐以指擦之﹐堅實不破﹐其色蒼蠟而紅活﹐皆順證也﹐不喜漧燥﹐淫濕。若瘡𨿽紅鮮﹐反漧燥而不充肥﹐此火甚而血不足﹐宜輕淸之劑退火涼血﹐用四物快斑湯。

如瘡充肥而帶濕淫﹐此濕盛而气不足﹐宜利濕補气兼風藥治之﹐蓋風能勝濕故也﹐四物快斑湯。

如瘡紅活充肥﹐以指擦之隨破﹐此名皮嫩瘡﹐破後必癢塌不合治﹐宜大補快斑湯。

如當起發﹐如浮囊空殼﹐如蠶之殼﹐麥之麩﹐皮中無水色者﹐此血气俱虛﹐用大補快斑湯治之。用藥後﹐若轉而潤澤﹐中涵水色者可治﹔否則﹐癢塌悶亂﹐叫哭而死矣。

形色須教著意觀﹐紫紅實熱白虛寒。倘然錯認分毫處﹐咫尺云泥禍害端。

凡痘瘡起發﹐須諦觀形色﹐以定重輕吉凶。如根窠紅潤﹐頂蒼蠟色者上吉﹐根窠紅﹐頂灰白色者次之﹔根窠赤﹐頂亦赤而帶艷者﹐此火勝﹐用解毒瀉火湯淸之。服藥色退者生﹐不退者凶。

如純白色者﹐作寒論﹐此血寒气虛也。虛則補之﹐十全大補湯加丁香﹑鹿茸﹐回其陽气﹐四肢冷者﹐加附子。

如純紫色者﹐作熱論﹐此血熱气實也。實者瀉之﹐黃連解毒湯加犀角之類﹐以平爲期﹐服藥瘡色回者﹐十死一生。

四圍起發陷居中﹐陽气虧衰尙未通。若是中枯成黑子﹐此名疔痘類非同。

痘瘡起發﹐其形不一。有緊小而充實者﹐俗呼珍珠痘﹐此痘易壯易靨﹔有粗大而飽滿者﹐俗呼天痘﹐此痘早壯遲靨﹔有四圍起中心落陷者﹐俗呼茱萸痘﹐此痘有吉凶﹑有輕重。稀者輕而吉﹐密者重而凶﹐蓋因中气不足﹐時日未到﹐但四圍起發而中心尙是好肉﹐未得起發耳﹐時日旣到﹐自然充括而成血漿﹐輕稀者不須治﹐重密者用解毒化斑湯。若先有水﹐忽然漧枯黑陷﹐此名疔痘﹐不可與中气不足同例論。

中心微起四圍幹﹐不久焦枯變一般。毒火燻蒸津液竭﹐開關啟龠治應難。

凡痘有中心微起含水色﹐四畔漧枯者﹐此毒火燻蒸﹐津液枯竭﹐急以疔痘之法治之﹐否則盡枯。又復煩躁叫哭喘渴者不治。

痘疔只爲火傷陰﹐濟急無如砭與鍼。解毒透肌兼發散﹐胭脂四聖效應深。

大抵痘之初出一點血﹐此一點屬正气﹐覺毒瓦斯衝擊﹐隨腠理而出現﹔其後﹐毒與血化爲水﹐水化爲膿﹐膿成毒解。若毒大甚﹐熬煎陰血﹐其血漧枯而變黑色﹐不得化水﹐反閉塞毒出之路﹐以致毒瓦斯陷伏不得出﹐此名倒陷。其人煩躁腹脹﹐喘滿口渴﹐多不可救。故古方外以鍼刺破﹐吮出其血﹐或用燈火淬之﹐無非欲其開關啟龠﹐而使毒瓦斯得出也。宜四聖珍珠散治之﹐用藥後其瘡便回者吉﹐如不回﹐反添黑陷﹐死證也﹐不可妄治。內服之藥﹐有用穿山甲燒人牙者﹐藥旣非解毒發表之藥﹐又無托裏快斑之能。愚者執而用之﹐適足誤事﹐又不若四聖快斑散﹐屢多奇效。

密齋曰﹕錢氏用百祥丸﹑牛李膏﹐必其人大小便祕結﹐煩躁作渴﹐故宜服之﹔若其人大小便自調﹐身無大熱﹐則必不可用。今攺去百祥丸﹑牛李膏﹐以宣風快斑散代之﹐服此以通爲度﹐通後瘡回﹐以四君子湯徐調之。

若或因泄瀉﹐其瘡由灰白而變黑陷﹐此名倒靨﹐宜木香快斑散治之。

予按﹕痘中壞證﹐惟黑陷最惡。凡見黑陷者﹐大便未必自調﹐身體未必不熱﹐神情未必不擾攘﹐宣風快斑散或可治其輕者﹔若大便祕結﹐煩躁悶亂﹐大熱口渴﹐舌上黃黑者﹐捨百祥無以挽回。蓋黑陷凶危之證﹐非峻厲之方﹐不足以制其猖獗。今凡如百祥丸及棗姜百祥丸﹑無價散﹑胡荽酒﹐並外治忍冬湯五方﹐宜預制﹐以便臨證酌用。萬氏﹑錢氏兩存可也。

黑陷瘡爲壞證先﹐此名惡候古今傳。若教出現渾身上﹐盧扁無功莫怨天。

凡黑陷用以前治法﹐其瘡紅活﹐根據期光壯﹐吉兆也﹔倘服藥如故﹐則不可治。若痘本稀﹐其中起發者多﹐略有數个黑陷﹐此則可治﹔假如稠密﹐又不起發﹐或灰白﹑或紫赤﹑或靑幹﹐又加黑陷者﹐治之無功。

灰白遲延頂復平﹐紫紅腫候須明。且將气血分虛實﹐莫棄圓機執一行。

凡痘瘡喜紅活充實﹐若不紅活充實虛也﹐紅腫太過實也。假如灰白色﹐當起不起﹐而頂平陷者﹐此气虛也。

必問其人初起證候﹐如初因吐瀉不能飲食﹐其後瀉止而灰白頂平者﹐此正气虛弱﹐宜大補快斑湯以補之。

如泄瀉一向不止﹐用異功快斑湯兼豆蔻丸﹔如服以上之藥﹐泄瀉仍甚﹐用附子理中湯以溫其中。

若其人素日虛怯﹐而吐瀉不止﹐此元气不足﹐用補元快斑湯﹔如誤服解毒寒涼﹐及誤飲冷水者﹐用調中快斑湯。

若灰白色又加癢塌﹑頂陷﹑腹脹﹐此不治之證﹔假如紅紫腫﹐血熱也﹐宜涼血快斑湯。

若其人素實﹐初起誤服熱藥﹐以致紅紫腫﹐宜三黃解毒湯淸解之﹔若紫赤變黑﹐喘渴不寧者﹐不治。

起發猶如錫餅鋪﹐皮膚光若水精壺。其人能食方無慮﹐不食將爲鮑肆枯。

凡痘瘡稠密﹐要根據次起發﹐紅活尖者吉。一齊起發﹐徧身白色如錫餅形﹐頭目浮腫﹐此惡候也。但看其人之食飲何如﹕若能食﹐大便堅﹐小便淸﹐無他證﹐往往延至日久﹐渾身皮脫而愈﹔若不能食﹐後加吐瀉熱渴瘙癢﹐必死之證。能食者﹐宜服解毒之藥﹐用助脾快斑湯扶其中气。

起發之時未試漿﹐口唇瘡色早焦黃。如斯惡候無人識﹐慢自矜誇彊立方。

口唇﹐脾之候也。脾司運化以養血气﹐所以痘瘡不宜脾胃受傷。如初出起發之時﹐漿水未試﹐口唇瘡色內帶黃漿﹐此惡候也。時人不識﹐喜其成漿﹐便呼爲吉﹐不知六七日間﹐其瘡先靨﹐剝落一層而死矣。

瘡頭起發漿先白﹐不問何經皆是賊。慢誇妙手有仙方﹐七日應爲泉下客。

凡痘由紅點而水泡﹐由水泡而膿泡而結痂﹐有自然之序。初起發時﹐頭帶白漿﹐此疫癘也﹐不可治。

發時磊落最堪誇﹐相串牽連事可嗟﹐若又四圍添小粟﹐定然瘙癢證來加。

凡痘起發﹐顆粒分明﹐尖圓磊落者吉﹔若彼此牽連成一片者凶。如上分气血虛實﹐用解毒快斑治之。或本痘起發﹐或於根窠四畔又旋出小者﹐攢簇本瘡﹐成叢似粟者﹐不待養漿﹐卽加瘙癢而死矣。

起發時常驗四肢﹐發而不透成凶危。此緣脾胃多虛弱﹐發散還須當補脾。

凡痘瘡宜視手足何如﹕若手足循序起發﹐此脾胃素彊﹐毒瓦斯得越﹐不必憂慮﹔若徧身俱起﹐手足起不透﹐此脾胃本弱也。蓋脾胃主灌漑四肢﹐今旣虛弱﹐不能行其津液﹐使毒得越﹐所以手足起發不齊﹐宜補脾快斑湯助長可也。

起發之時貴謹扶﹐調和何必問醫巫﹗暑寒食飲須當愼﹐後悔噬臍莫可圖。

痘瘡有輕變重者﹐犯禁﹐或誤醫藥﹐或犯風寒﹐有重變輕者﹐反是。然輕者吉凶之變﹐存乎起發之時﹐調護不可縱弛也。或遇暴風驟雨﹑迅雷閃電﹐卽當以密布幃﹐緊飾房戶﹐以防客風怪气之侵。如失調護﹐爲寒涼所郁﹐不能起發﹐宜正气快斑湯。

凡痘起發之時﹐遇久陰雨不能起發﹐宜平胃快斑湯以燥其濕。

凡痘當起發﹐遇天气暄熱﹐俗人不知﹐謂痘欲溫暖﹐蓋覆太濃﹐以致毒火郁遏﹐不得發越。此壯火食气﹐反虛其气﹐宜白虎快斑湯。

凡痘當起發﹐誤傷生冷﹐以致脾虛不能起發者﹐用理中快斑湯。

凡痘瘡起發﹐內傷飲食﹐腹中飽悶或痛﹐以致中气郁遏﹐不能起透者﹐宜寬中快斑湯。

自此常宜大便堅﹐如常調理保安然。若逢泄瀉無休歇﹐寒熱須教仔細研。

痘瘡自起發之後﹐大便要堅﹐𨿽三四日一次亦無事﹔小便常要淸利﹐若見小便赤少﹐宜四苓新加湯。

或有忽然泄瀉﹐宜分寒熱治之。視其所泄之物﹐或焦黃酸臭﹐此內熱也﹐或傷飲食﹐宜胃苓和中湯。

若泄出之物﹐淸白澄冷﹐裏寒也。用附子理中湯方見前。如久泄不止﹐用理中湯吞送豆蔻丸方見前。

其人能食素脾彊﹐大便𨿽溏也不妨。但用補中消導藥﹐六君加味信良方。

其人能食﹐𨿽有泄瀉不能爲害﹐當用補中之藥﹐宜六君子湯固其中气。

起發預防頭面腫﹐大頭時气可兼醫。瘡宜磊落色宜潤﹐反此傾危命必隨。

凡痘瘡起發﹐有頭面由漸而腫﹐此毒瓦斯發越﹐聚於三陽﹐欲作膿血﹐故皮肉腫。此𨿽正病﹐亦當解毒﹑護目﹑救咽喉而兼治之﹐宜淸毒化斑湯。

若頭面不腫﹐必瘡本稀疏磊落﹐痘根輕淺﹐𨿽作膿血﹐卻不占處﹐故且不腫﹐不必治之。

若痘稠密﹐應腫不腫﹐此毒郁於內﹐不能起發﹐急服托裏快斑湯。服藥後﹐瘡起者吉﹐不起者凶。

至於腫時﹐又要觀其皮色何如﹐磊落紅活者吉﹔模糊黑黯灰色者﹐多不可治。

亦有痘將起發﹐便頭目先腫。此天行疫癘之气﹐名大頭瘟者是也。急解其毒﹐宜苦參散。

面腫頭浮眼不開﹐如斯惡候實堪哀。未應開處偏開早﹐搔癢頻加凶禍來。

痘瘡起發﹐頭面浮腫﹐有不閉目者﹐但觀其痘之輕重疏密。若疏輕者﹐目𨿽不閉亦不妨﹐重密者﹐其目要閉﹐宜閉不閉者凶。蓋眼封鼻塞﹐神气內固而不外馳﹐吉兆也。但遇封眼之時﹐必待其收靨之時而後漸開可也﹔若未及收靨﹐漸生瘙癢﹐而腫消目開者﹐大凶﹗痛癢原來有實虛﹐癢虛痛實載於書。都來痛者終爲吉﹐諸癢難言吉自如。

大凡諸痛爲實﹐癢爲虛。謂之實者﹐邪气實也﹔謂之虛者﹐正气虛也。蓋痘瘡始終气以載之﹐血以養之﹐气血充實﹐則禁固其毒﹐不得橫行﹐所以緊實而爲痛也。痛乃美事﹐不須服藥﹐苟欲治之﹐宜涼血芍藥湯。

瘡痘作癢﹐邪气橫行﹐泛濫皮肉﹐不任條約﹐侵螫是爲癢也。蓋痘瘡惟回頭作癢﹐容或有之﹐此否極泰來之兆。若發熱及養漿時作癢﹐皆危證也﹐內宜托裏解毒之藥﹐外用燻洗之法﹐令無致於癢塌破陷可矣。仍要分虛實治之﹐若能食而大便祕者﹐此邪气內實﹐正气外虛﹐宜加味四聖解毒湯﹐外用洗法﹔若有泄瀉而作癢者﹐乃正气裏虛﹐邪气外實﹐宜調元托裏湯﹐外用燻法。

起發之時渴又臨﹐火邪內迫熱偏深。急宜解毒生津液﹐休得俄延向外尋。

凡痘瘡起發﹐身上作熱﹐不可除其熱。若不熱則痘不發﹐如熱太過﹐甚於常時﹐唇焦口燥﹐小便短少﹐不可不治﹐宜導赤解毒湯微解之。

若痘瘡作渴﹐此是常事。蓋由胃中津液不能滋養本元﹐內則熾於毒火﹐外則灌潤於瘡﹐故宜渴耳。凡一切瓜果生冷之物﹐不可與食﹐惟炒米湯飲之爲宜。若渴太甚﹐看其人虛實而治。

若飲食如常﹐大便堅實而渴者﹐此內熱也﹐宜生津地黃湯潤之。

若泄瀉而渴﹐此內虛津液不足﹐不能上潮於口﹐宜七味白術散滋之。

聲啞無音更切牙﹐憎寒躁擾亂紛嘩。錯喉漧嘔多昏悶﹐形气俱傷最可嗟。

痘瘡始終要聲音淸朗﹐人事安靜﹐五臟堅實﹐飲食如常。若起發之時﹐忽然失聲切牙﹐寒戰煩躁﹐昏迷嗆水﹐錯喉漧嘔﹐痰气喘急﹐泄瀉不止﹐腹痛悶亂﹐俱皆凶證。古人云﹕痘出而聲不變者﹐形病也﹔痘未出而聲變者﹐气病也﹔痘出而聲不出者﹐形气俱病﹐將欲治之﹐誠難爲力。咳嗽而失聲者﹐非此論。

痘兒嘔噦不堪聞﹐不是寒邪是火焚。妄進湯丸如拙匠﹐內傷臟腑非妖氛。

凡痘瘡漧嘔無物﹐或時常噦逆﹐此臟腑內傷﹐衝任之火上犯淸道﹐故爲嘔噦之惡聲。經曰﹕弦敗者﹐聲必嘶﹔木陳者﹐葉必落﹔髒敗者﹐聲必噦。鍼灸無功﹐湯藥無效。此之謂也。若飲食而嘔﹐當分寒熱而治。

如曾傷冷物﹐受寒气﹐此寒嘔也﹐宜二陳理中湯﹔如未傷冷物及寒气﹐此熱嘔也﹐宜二陳一連湯和之。

若飲食哽塞而嘔噦者﹐咽中有瘡﹐必作痛﹐閉塞而嘔﹐宜加味鼠粘子湯﹐外用控涎散吹之。

渾身痘密精神耗﹐補瀉無功煩復躁。狂言啼哭見鬼神﹐臟腑敗傷天命到。

凡痘稀少﹐自然易壯。密者切防气血虧損﹐起發不透﹐卽是病之所在。如前法治之。虛則補之﹐實則瀉之﹐在气補气﹐在血補血﹐隨機應變﹐每中權衡﹐不可執方以誤人命。若補瀉無功﹐反增沈重﹐或啼哭不止﹐日夜呻吟﹐煩躁悶亂﹐狂言妄語﹐如見鬼神﹐此臟腑傷敗﹐神魂離散﹐復何爲哉﹗

卷五萬氏痘麻起發證治歌

黃芍藥湯

治痘起發太快﹐毒火作崇。

官揀參炙黃生白芍酒黃芩淨連翹北防風牛蒡子芽桔梗粉漧葛荊芥穗炙甘艸淡竹葉十片爲引﹐水煎服。

內托護心散

治痘起發太遲﹐正气不足。

官揀參大當歸北防風酒黃連酒黃芩酒黃柏牛蒡子荊芥穗淮木通靑化桂淨蟬蛻炙甘艸便祕加大黃﹑紫艸。水煎﹐入燒過人屎調服。

十宣內托散

治痘起發之時﹐形扁塌﹐色枯黑。

官揀參炙黃全當歸正川芎芽桔梗荊芥穗牛蒡子北防風炙甘艸大便祕加酒大黃﹑紫艸﹔小便澀﹐加木通﹔渴﹐加花粉﹑麥冬﹑葛根。水煎﹐入燒過人屎同服。燒人屎﹐痘科之聖藥也。

解毒托裏散

治痘出過於稠密﹐防起發不透。

芽桔梗牛蒡子荊芥穗鮮紅花北防風當歸尾淨蟬蛻綠升麻粉漧葛赤芍藥淨連翹炙甘艸水煎﹐入燒過人屎同服﹐令易壯易靨。

四物快斑湯

治痘瘡漧燥﹐形不充肥。

全當歸正川芎京赤芍懷生地綠升麻粉漧葛淨連翹鮮紫艸荊芥穗牛蒡子水煎﹐和燒過人屎服。

四君快斑湯

治痘𨿽充肥﹐而帶淫濕。

官揀參炙黃白雲苓柳桂枝荊芥穗香白芷北防風廣陳皮杭白芍炙甘艸淨水煎﹐熱服。

大補快斑湯

治痘起發﹐皮嫩易破﹐防癢塌。

官揀參炙黃全當歸大川芎赤芍藥懷生地牛蒡子炙甘艸北防風連翹殼柳楊桂水煎﹐入燒過人屎同服。

解毒瀉火湯

治痘出根窠紅赤﹐頂赤帶艷。

酒黃芩牛蒡子當歸梢黑梔仁淨連翹山豆根生甘艸芽桔梗綠升麻粉漧葛地骨皮水煎﹐入燒過人屎調服。服後色退者生﹐不退者凶。

十全大補湯

治痘出純白色﹐此血寒气虛也。

官揀參漂白術白雲苓懷生地靑化桂當歸身大川芎杭白芍炙黃公丁香嫩鹿茸炙甘艸煨姜三片﹐大棗三枚引﹐水煎服。

黃連解毒湯

治痘出純紫赤色﹐血熱气實也。

正雅連川黃柏枯黃芩黑梔仁懷生地牛蒡子燈芯十根爲引﹐水煎﹐熱服。

解毒化斑湯

治痘四圍起發﹐中心陷下不起。

官揀參炙黃生甘艸當歸梢正川芎牛蒡子北防風淨連翹荊芥穗冬月加上薄桂水煎﹐入燒過人屎服。

四聖珍珠散

治痘疔。

新豌豆新綠豆﹝各四十九粒﹐燒灰存性﹞油頭髮﹝一握﹐燒灰﹞海蚌珠﹝七粒﹐研末﹞上將四味研爲細末﹐用胭脂取汁﹐和上四末調勻﹐以鍼挑破其疔﹐納藥於中﹐更以胭脂汁塗四圍﹐其瘡色回者吉﹐不回反添黑陷者死。

四聖快斑散

治痘瘡黑陷﹐解毒托裏。

淮木通淨連翹生黃鮮紅花鮮紫艸炒麻黃人中黃鏡辰砂﹝另研﹞絲瓜﹝連蒂﹐燒灰﹞燒過人屎﹝各等分﹞共爲細末。白湯調服二三錢。

宣風快斑散

治黑陷而身無大熱﹐大小便調者。

淮木通陳枳殼尖檳榔川大黃牽牛末生甘艸俱等分水煎服﹐以大小便通利爲度。

木香快斑散

治由灰白而變黑陷。

官揀參南木香炙黃靑化桂杭靑皮訶子肉炙甘艸當歸身漂白術廣陳皮姜﹑棗引﹐水煎服。中病卽止﹐不可多服﹐恐增熱證。

百祥丸

治痘黑陷﹐大小便祕﹐煩躁悶亂﹐喘急﹐舌黑。

紅芽大戟不拘多少﹐水煎極軟﹐去骨﹐日中曬漧﹐復內原汁中煮汁盡﹐焙榦爲末﹐水丸如粟米大。每一二十丸﹐研﹐赤脂麻湯下。

棗變百祥丸

治證如前﹐方稍緩。

紅芽大戟﹝去骨﹐一兩﹞靑州大紅棗﹝三十个﹐去皮核﹞上用水一碗﹐以前二味同煮﹐水漧爲度﹐去大戟不用﹐將棗肉搗爛爲丸。從少至多﹐木香湯下﹐以利爲度。

無價散

治黑陷由疫毒而致。

用人﹑貓﹑豬﹑狗糞等分﹐於臘月內燒灰﹐瓷缸收貯。用時﹐以砂糖水調服二三錢。

胡荽酒﹝卽芫荽也﹞治痘疹倒陷不起。

胡荽四兩切碎﹐以好酒入瓶內﹐先煎一二沸﹐入胡荽在內﹐蓋定勿煎﹐勿令泄气﹐放冷。每吸一口﹐微噴患者﹐從背至足﹐勿噴頭面。病患常令聞此胡荽气。

外浴忍冬湯

治痘疹倒陷﹐黑陷不起﹐皆良。

忍冬藤﹐俗名金銀花是也。春冬用枝﹐夏用枝葉﹐銼碎﹐以長流水一大釜﹐煎七分﹐將三分之一置浴盆內﹐以手試之﹐溫熱得中。先宜服用湯藥﹐然後浴洗﹐漸漸添湯﹐以痘起光壯爲度﹐不拘次數。

予按﹕忍冬湯﹐治痘焦枯倒陷不起﹐誠爲良法﹐第嚴寒時令﹐深爲可慮。予嘗見寒月當風浴洗﹐痘未起而作搐死者矣﹐蓋傷於寒也。愚意必於帳中卷去被褥﹐用小盆盛湯﹐抱兒入帳中﹐垂帳以洗﹐則暖气燻蒸﹐斷不致受寒生變。此法有益無損﹐不可不知。

大補快斑湯

治痘起發﹐由吐瀉不能飲食而灰白。

官揀參炙黃漂白術炙甘艸杭白芍全當歸正川芎南木香上薄桂廣陳皮藿香葉大棗三枚爲引﹐水煎﹐半饑服。

異功快斑湯

治痘證久瀉不止。

官揀參炙黃炙甘艸漂白術南木香全當歸靑化桂廣陳皮公丁香白雲苓訶子肉大棗三枚爲引﹐水煎﹐半饑服。

豆蔻丸

治證同前﹐服異功不愈者。

肉豆蔻﹝煨﹞南木香﹝煨﹞西砂仁﹝炒﹞石龍骨﹝﹞訶子肉﹝煨﹞赤石脂﹝﹐以上各五錢﹞白枯礬﹝七錢五分﹞共爲末﹐麵糊爲丸胡椒大。每服十五丸﹐米飲化下。

附子理中湯

治痘證中寒泄瀉﹐糞色靑白。

官揀參漂白術黑炮姜熟川附炙甘艸量兒大小加減分兩﹐水煎﹐溫涼服。

補元快斑湯

治痘兒脾胃元气素弱﹐而吐瀉不止。

官揀參炙黃漂白術全當歸炙甘艸當歸土拌炒﹐姜﹑棗引﹐水煎服。

調中快斑湯

治痘疹誤服寒涼及冷水﹐以致泄瀉。

官揀參漂白術白雲苓法半夏炙甘艸靑化桂南木香廣陳皮漂蒼術川濃朴藿香葉生薑三片引﹐水煎服。

涼血快斑湯

治痘疹紅紫腫﹐血熱故也。

淨連翹當歸尾懷生地鮮紅花綠升麻牛蒡子生甘艸大便祕﹐加紫艸﹐甚者﹐加大黃﹔小便祕﹐加木通。燈芯十莖爲引﹐水煎﹐熱服。

三黃解毒湯

治痘初起﹐誤服熱藥﹐以致紅紫腫。

酒黃芩酒黃連酒川柏淮木通生甘艸黑梔仁綠升麻淨連翹牛蒡子淡竹葉爲引﹐水煎﹐熱服。

助脾快斑湯

治痘稠密﹐一齊起發﹐形如錫餅。

廣陳皮山楂肉荊芥穗牛蒡子南木香杭靑皮陳枳殼淮木通炙甘艸水煎﹐服一二劑﹐不宜多。

補脾快斑湯

治痘疹手足起發不齊。

大官揀炙黃北防風漢防己柳楊桂炙甘艸水煎服。若手足痘見而復隱﹐起而復塌﹐此本根已廢﹐枝葉先萎之象﹐必死不治。

正气快斑湯

治痘犯暴風疾雨﹐寒涼所郁﹐不能起發。

川羌活漂蒼術北防風芽桔梗當歸身粉漧葛香白芷正川芎炙甘艸冬月﹐加上薄桂﹐生薑爲引﹐水煎服。

平胃快斑湯

治痘值天時久雨﹐濕滯不能起發。

漂蒼術廣陳皮川濃朴川羌活北防風上薄桂結豬苓白雲苓炙甘艸淨水煎﹐半饑熱服。

白虎快斑湯

治痘值炎天暑月﹐誤用蓋覆﹐以致毒火郁遏﹐閉其腠理﹐不能起發。

官揀參熟石膏大麥冬粉漧葛綠升麻淡竹葉生甘艸昏迷者﹐加辰砂末。小便赤者﹐加木通。大便堅者﹐加生石膏。粳米一撮爲引﹐以米熟爲度﹐熱服。

理中快斑湯

治痘誤傷生冷﹐寒凝不能起發。

官揀參漂白術白雲苓靑化桂黑姜炭南木香炙甘艸嘔﹐加半夏﹔泄瀉﹐加懷山。生薑三片﹐大棗三枚引﹐水煎服。

寬中快斑湯

治痘誤傷飲食﹐中气抑遏﹐不能起發。

廣陳皮法半夏漂白術陳枳殼六神曲山楂肉西砂仁正雅連南木香川紫朴杭靑皮淨連翹炙甘艸生薑一片爲引﹐水煎﹐熱服。

四苓新加湯

治痘已起發﹐小便赤少。

結豬苓宣澤瀉赤茯苓淮木通白滑石淨連翹甘艸梢燈芯﹑淡竹葉爲引﹐水煎服。

胃苓和中湯

治痘已起發﹐忽然泄瀉﹐或傷飲食。

結豬苓宣澤瀉漂白術白雲苓廣陳皮訶子肉炙甘艸川黃連南木香綠升麻藿香葉粳米一撮爲引﹐水煎服。

六君子湯

治痘起發﹐能食而泄瀉﹐𨿽無害﹐亦宜調其中气。

官揀參漂白術白雲苓廣陳皮法半夏炙甘艸炙黃六神曲南木香綠升麻西砂仁生薑﹑大棗爲引﹐水煎服。

消毒化斑湯

治痘瘡起發﹐頭面作腫。

芽桔梗牛蒡子淨連翹北防風紫艸茸綠升麻淨蟬蛻密蒙花艸龍膽人中黃水煎﹐食後服。

托裏快斑湯

治痘稠密﹐頭面應腫不腫。

川羌活北防風牛蒡子芽桔梗綠升麻荊芥穗淨連翹粉漧葛當歸梢上薄桂炙甘艸竹葉十片爲引﹐水煎服。

苦參散

治痘瘡初壯﹐頭面未應腫而腫﹐天行瘟疫也。

川羌活北防風牛蒡子芽桔梗淨連翹酒黃芩荊芥穗人中黃嫩苦參水煎﹐入竹瀝﹑薑汁調勻﹐徐徐服。

四聖解毒湯

治痘瘡作癢﹐能食而大便祕。

紫艸茸淮木通陳枳殼炙黃柳桂枝錦大黃﹝酒炒﹞水煎﹐空心熱服。

洗法

治痘瘡作癢。

綠升麻漂蒼術全麻黃槐樹枝柳樹枝煎濃湯﹐乘熱拭之

調元托裏湯

治痘瘡作癢而兼泄瀉。

官揀參炙黃炙甘艸南木香廣陳皮訶子肉嫩柳桂北防風川羌活赤芍藥荊芥穗生薑爲引﹐水煎服。

燻法

治痘瘡作癢﹐泄瀉內虛者。

茵陳蒿蘄艾葉二味燒煙燻之﹐如用上二法而癢止者吉﹐反甚者凶﹐不治。

導赤解毒湯

治痘起發時﹐身熱太甚﹐唇焦口渴。

淮木通北防風大麥冬淨連翹地骨皮綠升麻白芍藥粉漧葛懷生地天花粉炙甘艸燈芯十根爲引﹐水煎服。

生津地黃湯

治痘起發﹐大便堅實而渴。

懷生地大麥冬淨知母天花粉炙甘艸竹葉十片爲引﹐水煎﹐熱服。

七葉白術散

治痘起發﹐泄瀉而渴。

官揀參漂白術南木香藿香葉白雲苓粉漧葛炙甘艸生薑﹑大棗爲引﹐水煎服。

二陳理中湯

治痘曾傷冷物﹐受寒气而嘔者。

官揀參漂白術廣陳皮法半夏炙甘艸生薑三片爲引﹐水煎服。

二陳一連湯

治未傷冷物﹑寒气而嘔者﹐熱也。

廣陳皮法半夏白雲苓酒川連炙甘艸竹茹﹑生薑爲引﹐水煎﹐熱服。

加味鼠粘子湯

治咽喉中生瘡﹐閉塞而嘔者。

芽桔梗牛蒡子新射幹北防風山豆根廣陳皮荊芥穗淨連翹炙甘艸水煎﹐熱服。

控涎丹

吹咽中生瘡。

辰砂﹝五分﹞明雄黃﹝三分﹞兒茶﹝五分﹞川柏﹝五分﹞共爲末﹐吹喉中。

卷六萬氏痘麻成實證治歌

﹝凡二十一首﹐共二十六方﹞起發之時漸作膿﹐毒隨膿化語無凶。或成空殼兼淸水﹐毒瓦斯畱連慮晚攻。

凡痘瘡自起發之後﹐血化爲水﹐水化爲膿﹐至此膿已成﹐毒已化矣。飲食如常﹐不亦吉乎﹗若當起發﹐殼中出淸水﹐此气至而血不隨也﹐治之當益其榮﹐宜四物化毒湯。

或內含淸水﹐平塌不起﹐此血至而气不隨也﹐當益其衛﹐宜保元化毒湯。

或窠囊浮腫﹐中含淸水﹐如水泡之狀﹐此气血俱虛﹐不能制毒﹐反爲毒逼﹐漸變癢塌﹐治之當托其毒﹐固其榮衛﹐使無癢塌﹐以十全化毒湯主之。

亦有飲食如常﹐六髒充實﹐若見空殼淸水之證﹐𨿽能收斂﹐未免發爲癰毒﹐不可不早治之。

膿成毒化笑顏開﹐猶慮形生變證來。莫謂淸安無个事﹐風雲不測霎時災。

痘瘡至成膿﹐此收功之時﹐手足常要和暖﹐過熱過寒者﹐變也﹔人事常要安靜﹐煩躁悶亂者﹐變也﹔六腑常要充實﹐忽吐利者﹐變也﹔聲音常要響亮﹐忽喑啞者﹐變也﹔飲食要漸進﹐忽不食反作渴者﹐變也﹔色要蒼蠟﹐形要飽滿﹐忽灰白平塌者﹐變也﹔瘡要安和﹐忽癢痛者﹐變也。或觸風寒﹐或犯禁忌﹐或傷食﹐或誤服湯丸﹐醫者當詳察其所因而治之。

四肢溫暖始相宜﹐寒熱乘常勢漸離。補瀉無偏能謹愼﹐折肱端的信良醫。

凡痘瘡手足常要和暖﹐不宜太熱太寒﹐寒熱太甚﹐則水火偏勝而殘矣。假如病患六腑閉結﹐狂妄煩躁﹐口漧作渴﹐其脈洪數沈緊者﹐實也﹐手足熱﹐本病也。若手足冷﹐陽極似陰﹐謂之陽厥﹐下之勿疑﹐宜承气化毒湯。

若曾經吐瀉﹐其脈沈細微弱者﹐虛也﹐手足冷﹐本病也。若手足熱﹐乃陰極似陽﹐謂之陰躁﹐宜補之﹐回陽化毒湯溫之。

養漿安靜吉堪誇﹐戰惕鳴牙禍必加。痛癢躁煩雙足冷﹐縱教仙手枉喧嘩。

凡痘瘡已成漿﹐或寒戰﹐或切牙﹐單見一證者可治。蓋寒戰因瘡出太甚﹐表虛而振振搖動者有之﹐宜養衛化毒湯。

若切牙者﹐必肝火甚﹐其牙相戛而鳴也﹐宜淸神化毒湯涼解之。

若寒戰切牙並作者﹐此陽脫神喪﹐不可治矣。若因瘡痛由膿血繃急而脹痛者﹐宜導神化毒湯。

若吐利而手足冷者﹐宜回陽化毒湯﹐方見前。更兼寒戰切牙﹐悶亂煩躁癢塌者﹐不治。

有膿有血毒歸瘡﹐端的其人正气彊﹐莫遇中虛生吐瀉﹐功虧一簣費治詳。

凡痘瘡成漿之時﹐不宜吐瀉。如吐而無物﹐惡證也。因衝任之火上衝於胃﹐直犯淸道而逆出之﹐爲不治。若吐而有物者﹐用養胃化毒湯和之。

凡泄瀉﹐視其所出之物何如﹕若色黃而臭﹐小便黃赤﹐熱也﹐宜香連化毒湯﹔若瀉出之物淸冷不臭﹐小便淸長﹐舌上無苔﹐寒也﹐宜理中化毒湯。

如瀉久不止﹐不論冷熱﹐皆宜止之﹐通用理中化毒湯﹐吞豆蔻丸。方見前。

若吐瀉不止﹐手足厥冷﹐此脾胃之气將絕﹐急宜附子化毒湯。

其有無時溏泄﹐手足和暖﹐飲食如常﹐𨿽治之不止﹐亦可言無事也。

身外諸瘡膿血成﹐咽喉自此貴寧淸﹐反加嗆水聲音啞﹐咽爛喉穿鬼伴行。

凡痘瘡初出﹐失於調解﹐以致毒火燻蒸﹐喉舌生瘡﹐又失於解毒﹐其瘡稠密﹐然外瘡未熟。至於養水之時﹐則先熟者又先靨矣。所以咽喉宜漸和平﹐聲音淸亮﹐飲食不難﹐此吉兆也。若當此時﹐飲水則嗆﹐食穀則噦﹐甚者失聲﹐此內瘡糜爛﹐舌上成坑﹐咽門腐爛﹐肺管壅塞﹐以致呼吸皆廢﹐飲食卒絕而死矣。亦有先本無瘡﹐因誤食辛熱之物﹐或誤投辛熱之藥﹐其後旋生是證者﹐可急用甘桔化毒湯。服藥後﹐病退者吉﹐不退者凶。

或咽門無瘡而暴喑者﹐此少陰之血不榮於舌也﹐宜養心化毒湯。

若有聲而不淸﹐此火毒乘於肺也﹐宜瀉白化毒湯。中病卽止﹐不中勿治。

陷起平尖腳潤紅﹐窠囊飽滿蠟漿充。自然气色鹹如式﹐略見差池便不同。

凡痘養漿之時﹐若平日中陷者盡起﹐頂平者盡尖﹐根腳紅活﹐窠囊飽滿﹐其色蒼蠟﹐气如蒸豆﹐自然安吉。

蓋灰白𨿽爲膿之正色﹐亦由气之不足﹐宜大補化毒湯。若因泄瀉而灰白者﹐宜固本化毒湯。

若其气鮏臭﹐此有濕熱﹐宜解其標﹐用解肌化毒湯﹐外以益元散薄敷瘡上﹐勿令至於潰爛可也。

正值成漿忽癢搔﹐用心調護莫辭勞。不分幹濕皆凶候﹐能食神淸福自髙。

凡痘至成漿﹐切防搔癢抓破﹐以泄其气。俗云抓破出血者吉﹐不出血者凶。殊不知起發之時﹐其瘡未熟而內是血﹐抓破宜出血﹐若養漿之時﹐其瘡已熟而內是膿﹐抓破有血無血﹐何足以定吉凶﹖大抵不宜作癢﹐如作癢而人淸爽﹐自知其誤抓破﹐或言其癢﹐欲人拊之者吉﹔若癢而悶亂煩躁﹐語之不聽﹐禁之不止﹐搖頭扭項﹐手足舞亂者﹐凶也。如其人淸爽﹐搔癢不住者﹐當視其形體虛實﹐未曾吐瀉者﹐宜四聖化毒湯﹔如元气素弱而有吐瀉﹐宜參歸化毒湯。又要看其抓破處﹐復灌成瘡則吉﹐破而不灌﹐皮肉焦黑者﹐不可治也。

正面將膿早破傷﹐依然腫灌復成瘡。莫嗟敗面畱殘喘﹐腫若消時愈斷腸。

凡視痘瘡以正面爲主﹐蓋五臟精華﹐皆聚於面。如他處痘瘡破損﹐正面完全﹐可言無事﹔若正面成片破損﹐別處𨿽完全﹐亦何益哉﹗若破處復得腫灌成瘡﹐膿血淋漓﹐卻又無事﹐面𨿽敗﹐穿鼻破唇﹐但畱殘喘耳。豈不愈於死耶﹐若破處不灌不腫﹐或腫而又消﹐煩躁悶亂﹐此毒瓦斯倒陷﹐決不可治矣。

眉心鼻準耳葉邊﹐唇口諸瘡貴活鮮。但有焦枯兼黑靨﹐慢求醫卜命難全。

凡痘欲成膿之時﹐眉心鼻準耳葉兩頰﹐若先有焦枯黑靨﹐此名倒陷﹐醫之不能﹐禱之無效﹐凶矣哉﹗正待行漿漿濯濯﹐惟愁幹塌成空殼。倒陷由來證本乖﹐勞君著意毋偏駁。

凡痘自出現而起發﹐自起發而至養漿之時﹐便要成漿。如當養漿而反不成漿﹐依舊平塌﹐與未起發相似﹐或起發內有空虛﹐漧枯無水者﹐名倒伏。謂之倒者﹐膿根在裏也﹔謂之伏者﹐毒伏而不出也﹔謂之陷者﹐毒出而復入也。此等之時﹐人事淸爽﹐飲食如常﹐別而治之。小便大便祕結﹐壯熱煩渴﹐宜下之以承气化斑湯。

﹝方見前。﹞若吐瀉頻數﹐六脈虛弱﹐宜溫之以回陽化毒湯。﹝方見前。﹞若人事昏悶﹐寒戰切牙﹐足冷腹脹喘促者死。

額上渾如沸水澆﹐溶溶破爛气殘凋。漸延兩頰多虧損﹐泄盡元陽魂魄飄。

凡痘起發養漿﹐額上似沸湯所澆之象﹐皮溶易破﹐不成顆粒﹐大片損爛﹐此因失下之過。毒火燻蒸﹐漸延兩頰﹐破損水出而幹﹐似靨非靨﹐則陽脫陰畱﹐徒增煩悶﹐呻吟而死矣。

瘡頭有孔出膿腥﹐結聚成堆雉屎形。此个未聞人救得﹐徒教醫禱恐無靈。

凡痘最要皮囊堅濃﹐包裹完全。若蒼頭有孔﹐膿水淋漓漏出﹐堆聚幹結﹐其色灰白如天泡瘡及癩瘡之形﹐或淸水非膿﹐無事自破﹐水出幹黑﹐未有能治者矣。

𨿽然痘密著牀久﹐瘡好皮堅無敗朽﹐如逢擦破更焦枯﹐任彼天人應費手。

凡痘稠密﹐最難爲肘膊﹑腰臀之間﹐其外久著牀席﹐輾轉挨磨﹐若非堅濃﹐鮮有不破者﹐但破須要腫灌。

若焦漧黧黑﹐如火燒湯潑之狀﹐必死﹔又見其人手足破爛﹐成片而不灌者﹐亦死。

略見漿膿起發時﹐休教人物往來馳。邪風穢气相侵觸﹐變亂無常悔卻遲。

凡痘瘡起發之後﹐漸漸養漿﹐卽當謹飾房戶﹐禁止人物﹐內者休出﹐外者休入﹐謹防穢厭觸犯其瘡﹐輕者作痛作癢﹐變而爲重﹔重者癢塌抓破﹐煩悶而死矣。故房戶內外﹐常須燒蒼術﹑大黃﹐以避不正之气。但二味气味惡劣﹐不可使痘兒聞之﹐更不可焚燒諸香。蓋香能助火透入關節﹐所以禁之。其諸穢厭﹐房事最毒﹐酒次之﹐五辛又次之﹐死屍之气﹐烈於糞穢﹐狐貍之气﹐甚於犬羊。烈風豪雨﹐亦能爲害。飲食之偏寒偏熱者﹐勿恣於口﹔天气太熱﹐則薄其衣裳﹐常令涼爽﹔太寒則溫其蓋覆﹐常令溫暖。皆調理切要之法﹐不可不知。凡用僧道灑水滌穢與醫家用藥﹐必用老誠之人﹐旣能淸心寡欲﹐而且經驗復多﹐自能司人之命。凡被房事﹑生產﹑月經所厭﹐以大棗燒煙解之﹔被酒所厭﹐以葛根﹑茵陳燒煙解之﹔五辛所厭﹐燒生薑煙解之﹔被死屍﹑疫癘厭﹐以蒼術﹑大黃燒煙解之﹔狐貍犬羊所厭﹐燒楓樹球煙解之。凡遇風雨﹐須燒楓樹球以避濕气。

膿血淋漓心臟虛﹐捨空神亂若邪居。睡中妄語難蘇省﹐養血安神病自除。

凡痘稠密﹐成漿之時﹐或昏昏而睡﹐呼之不醒﹐口中喃喃妄語﹐如被邪祟之狀。時人不知﹐多生驚怪﹐殊不知此由膿血出多﹐心臟空虛﹐神無所根據而然﹐當養血安神﹐病當自退﹐宜寧神化毒湯與安神丸相間服之。

瘡成腹痛果何因﹖便祕腸中火爍津。又恐誤傷生冷食﹐消詳補瀉貴情眞。

痘出之初腹痛﹐乃爲毒瓦斯﹔瘡成無膿而腹痛﹐未可以爲毒也﹐當審其人便解飲食何如耳﹖倘若未得大便﹐此燥屎在裏而痛﹐宜大黃化毒湯微利之﹐不可拘於首尾不可下之說﹐坐以待變也。若因誤傷生冷﹐或飲冷而痛﹐宜溫中化毒湯暖之﹐效。

瘡毒無邪證適中﹐忽然腹脹气龐鴻。此因食飲多生變﹐消導天然不用攻。

凡痘順正﹐表裏無邪﹐膿血已成﹐可無苦矣。忽然腹脹气喘﹐色變而煩悶者﹐必傷食得之也。何以知之﹖以其瘡正故也。宜消導之﹐用助脾化毒湯。

膿成盡說毒將升﹐誰料其間未足憑﹐飽滿堅牢誠可愛﹐塌平淫濕最堪憎。

世俗之見﹐但知痘瘡已過一七﹐發起作膿﹐便言無事。不知膿成之時﹐尙未可憑信﹐若郛郭堅濃﹐膿漿飽滿﹐言其無事信矣﹔若平塌不飽滿。濕淫不堅濃﹐莫言無事。至於十二三日之後﹐尙有變異﹐延綿日久﹐而有死者矣。

險逆諸瘡且勿云﹐聊將順證語諸君。緣何業已成漿日﹐尙有凶危不可垠﹖凡痘分三等﹕有順﹑有險﹑有逆。順者不須治﹐險者治之吉﹐逆者無可治。今除險逆不必論﹐然順者亦有成漿之日﹐反變爲險逆者﹐此何故也﹖蓋有失調理﹐觸犯禁忌﹐誤服湯丸﹐恃其輕少而不調護﹐故令輕者變重。

此人事之害也。又有只出一二粒而殞命者﹐癘气使然也﹐豈人能逆料者哉﹗

卷六萬氏痘麻成實證治歌

四物化毒湯

治痘已起發﹐气至而血不至﹐殼中出淸水。

全當歸正川芎懷生地白芍藥大麥冬牛蒡子淮木通生甘艸﹝等分﹞上薄桂﹝減半﹞燈芯爲引﹐水煎﹐熱服。

保元化毒湯

治痘血至而气不至﹐內涵水色﹐平塌不起。

官揀參炙黃全當歸正川芎荊芥穗上薄桂牛蒡子北防風赤芍藥炙甘艸粳米一撮爲引﹐不煎服。

十全化毒湯

治血气俱虛﹐窠囊浮腫﹐中涵淸水如水泡。

官揀參漂白術白雲苓炙甘艸正川芎當歸身白芍藥懷熟地炙黃上薄桂牛蒡子粉漧葛生薑﹑大棗爲引﹐水煎﹐溫服。

承气化毒湯

治痘陽極似陰﹐手足厥冷。

小枳實紫濃朴川大黃﹝酒炒﹞尖檳榔生甘艸生薑三片爲引﹐水煎滚﹐熱服。

回陽化毒湯

治痘陰極發躁﹐手足大熱。

官揀參靑化桂漂白術白雲苓川附片炙甘艸大棗爲引﹐水煎﹐溫服。

養衛化毒湯

治痘出太甚﹐表虛而振戰。

官揀參炙黃柳桂枝當歸身炙甘艸生薑三片﹐大棗三枚引﹐水煎服。

淸神化毒湯

治肝火太甚而切牙。

綠升麻懷生地杭麥冬淮木通北防風炙甘艸燈芯十莖爲引﹐水煎服。

導神化毒湯

治痘瘡太甚﹐膿血繃急而痛﹐以致切牙。

淮木通杭麥冬黑梔仁炙甘艸炒棗仁鏡辰砂﹝研﹞燈芯十莖爲引﹐水煎﹐熱服。

養胃化毒湯

治成漿時﹐嘔吐而有物﹐胃虛也。

漂白術廣陳皮白雲苓西砂仁姜炒連生薑一片爲引﹐水煎服。

香連化毒湯

治泄瀉色黃而臭﹐熱也。

南木香炒黃連結豬苓漂白術炙甘艸燈芯十根爲引﹐水煎服。

理中化毒湯

治泄瀉所出之物﹐淸冷不臭﹐寒也。

官揀參炙甘艸漂白術白雲苓黑炮姜大棗三枚爲引﹐水煎服。

附子化毒湯

治吐瀉不止﹐手足厥冷﹐脾胃將絕也。

熟川附官揀參漂白術炙黃炮姜炭炙甘艸炒米一撮﹑大棗一枚引﹐水煎﹐溫令服。

甘桔化毒湯

治誤食辛熱之物﹐或誤服熱藥﹐以致咽喉破爛。

大粉艸芽桔梗鮮射漧淨連翹牛蒡子水煎﹐入竹瀝和服。

養心化毒湯

治咽中無瘡而暴。

大當歸懷生地大麥冬綠升麻天花粉川黃柏漂蒼術荊芥穗生薑一片爲引﹐水煎服。

益元散

白滑石﹝一兩﹐研細﹐水飛﹞粉甘艸﹝五錢﹞共爲細末﹐蜜水調敷。瘡焦痛﹐胭脂浸汁調敷。

四聖化毒湯

治成漿之時﹐忽然瘙癢﹐無吐瀉者。

淮木通當歸尾赤芍藥北防風柳楊桂淨水煎服。

參歸化毒湯

治元气素弱﹐又兼吐瀉而作癢。

官揀參大當歸炙黃赤芍藥桂枝梢漂白術炙甘艸水煎服。

以上二證﹐俱用燻洗法﹐燻﹑洗二方俱見前。

寧神化毒湯

治成漿後膿血去多﹐心虛神無所主﹐口中囈語。

官揀參當歸身懷生地大麥冬淮木通石菖蒲赤芍藥黑梔仁燈芯引﹐水煎服。

安神丸

治證如前。

炒川連﹝一錢﹞當歸身﹝一錢五分﹞白茯神﹝一錢﹞炙甘艸﹝五分﹞遠志肉﹝一錢﹞石菖蒲﹝一錢﹞炒棗仁﹝五分﹞共爲末﹐豬心血搗勻爲丸﹐如芡實大﹐辰砂爲衣。每二三丸﹐燈芯湯下。

大黃化毒湯

治漿成大便祕結而腹痛﹐內有燥糞。

綠升麻當歸身懷生地火麻仁光桃仁鮮紅花陳枳殼錦大黃尖檳榔生薑爲引﹐水煎﹐空心熱服。

溫中化毒湯

治誤傷生冷﹑冷水而腹痛。

官揀參公丁香南木香漂白術靑桂心炙甘艸炒白芍西砂仁小枳實廣陳皮炮姜炭大棗﹑生薑引﹐水煎服。

助脾化毒湯

治飲食過傷﹐抑遏脾气﹐所以腹脹而喘。

廣陳皮法半夏川濃朴陳枳殼家蘇子蘿卜子尖檳榔生薑爲引﹐水煎服。

卷六萬氏痘麻收靨證治歌

﹝共十五首﹐又一十六方﹞收靨難拘日數文﹐但憑稀密實虛分。緩收循序多堅穩﹐太急須防餘毒燻。

痘瘡收靨﹐不可以日數拘也。大抵痘稀元气實者﹐易出易靨﹐痘密元气虛者﹐難出難靨。只要循序緩收﹐倘收太急﹐乃毒熬煎﹐血气枯焦﹐非正收也﹐必發癰毒怪證﹐甚則喪軀﹐微則殘形矣。

人中上下別陰陽﹐收靨先於此處良。若是足顱先靨黑﹐多凶少吉早提防。

人中者﹐督任二脈交會之衢。痘疹先從此處出壯收靨﹐爲陰陽和暢﹔若於額顱手足心先靨﹐乃邪气攻心﹐莫救。

收靨從來貴整齊﹐臭腥煩爛便蹺蹊。其間順逆宜詳審﹐愼勿逡巡當局迷。

痘瘡收靨﹐貴於整齊。幹如螺靨者﹐上也﹔頂破膿出﹐結如雞屎者﹐次也﹔破爛無痂者﹐下也。凡遇此等收靨﹐便須詢察曾犯何逆﹖如血气本實﹐誤投補藥﹔以邪得補反潰正气﹐如火爍爛﹐宜天水散解之﹐則邪火退而收靨齊矣。

如初飲冷水﹐浸淫脾胃﹐以致收靨不齊﹐以除濕湯滲之﹐則內滲其濕﹐外燥其表﹔令好收靨。

若頭面潰爛﹐其气鮏臭﹐及徧身手足和皮脫去﹐宜分順逆。果膿成毒化﹐飲食如常﹐更無他苦者﹐順也﹔膿水未成﹐是名倒靨﹐未可量。

痘到收時膿自幹﹐封藏收斂殼團樂。莫教腐爛和皮脫﹐此个還將倒陷看。

痘瘡成膿之後﹐結爲螺靨﹐此毒從外解﹔若不能結痂﹐反成腐爛﹐和皮脫去﹐此倒陷毒瓦斯入內也。

但逢倒陷毒深潛﹐復腫翻生始不嫌。頭面腫消空未補﹐剝膚災近易先占。

凡痘倒陷﹐系中气不足﹐急用溫中托裏湯托之。服藥後﹐破者復加腫灌﹐無痘處又復出一層﹐謂之補空﹐俗云翻生痘是也。此正气不虧﹐邪气不畱﹐𨿽過期延日﹐不爲害也。如頭面不腫﹐空處不補﹐卽易所謂剝牀﹐以膚切近災矣﹐安可爲哉﹗靨時自利忽然侵﹐順逆中間仔細尋。膿血痂皮爲順候﹐不分水谷定歸陰。

收靨之時﹐忽然瀉痢﹐若膿血痂皮之物﹐此脾彊腎弱爲順候﹐痢盡自愈﹐不可彊治﹔若不分水谷﹐此腎彊脾弱爲逆候﹐用炒米湯送豆蔻丸﹐痢止則吉﹐不止則凶﹐豆蔻丸方見前。

過期不靨事蹺蹊﹐臭爛渾身靨不齊。粘席粘衣何所治﹖白龍敗艸指羣迷。

凡痘成膿之後﹐過期不靨﹐渾身潰爛﹐以致粘席粘衣﹐用白龍散﹑敗艸散襯貼鋪牀最佳。

收靨遲延須急治﹐勞君察證毋拘執。縱意違師徒自傷﹐臨危施濟終難及。

凡痘當靨不靨﹐須要詳審﹐不可忽略。如冬寒之時﹐蓋覆少薄﹐被寒風郁遏不能靨者﹐宜桂枝解毒湯疏解之。

如夏月衣被太濃﹐熱气燻蒸不能靨者﹐宜去其衣被﹐少令淸涼﹐用甘露解毒湯淸之。

倘一向大便祕結﹐裏熱太甚﹐不能靨者﹐宜當歸解毒湯微利之﹐膽導法尢妙。

如泄瀉气虛不能靨者﹐此只收靨不齊﹐欲呼坐漿幹也﹐不須妄治。如元气素弱﹐以致難靨﹐宜參歸化毒湯解之。

膿水將幹結靨時﹐休教愚昧失支持。不知禁忌多翻變﹐卻是爲山一簣辭。

世俗於痘收靨之時﹐卽殺雞食之﹐或姜椒之類﹐謂其和暖﹐殊不知雞屬巽﹐能動風﹐辛能助火。脾胃彊者無害﹐弱者反助火邪﹐以致發癰傷胃﹐口舌生瘡﹐則至壞病者有之矣。又或宜溫而過熱﹐宜涼而過寒﹐皆爲犯禁﹐亦能生變﹐切宜愼之﹗一向渾身涼且和﹐靨時忽熱事如何﹖微微發熱幹膿水﹐太甚焦枯病轉多。

痘瘡始終要有微熱﹐不可盡去。若收靨之時﹐反大熱作渴煩躁﹐此毒在內﹐更防陷伏﹐急用生津涼血葛根湯以淸之。

破瘡復灌依然爛﹐及至收成功愈慢。淋漓膿血苦難當﹐大補湯丸君莫憚。

凡痘瘡犯著皮嫩易破﹐本不治之證﹐但破損之後﹐重復腫灌﹐此正气尙彊﹐毒不能入而發於外﹐亦當根據期收靨。設不能靨﹐乃正气被邪气剝削﹐𨿽能逐邪出外﹐不能逼邪成痂也﹐急宜大補湯溫之﹐不可因循﹐反生災變。

數个頑瘡不肯收﹐犯時鮮血卻長流。如逢此證休輕易﹐破膜傷筋命必休。

痘瘡破損﹐灌腫作痛﹐不能幹水﹐一名疳蝕瘡﹐一名陽瘡。犯著卽出血不止﹐乃難治之證﹐內服大補湯﹝方見前﹞﹐外以綿繭散敷之。若逡巡不治﹐以致灌傷筋骨﹐穿膜破空﹐夭人生命者多矣。

灌瘡滿面血膿多﹐敗面傷睛柰若何﹗卻在良醫施妙手﹐調和中外起沈。

如面瘡破爛﹐反復腫灌﹐膿血浸淫﹐卻防壞眼殘形﹐宜升麻解毒湯淸之。

痘瘡抓破狀多般﹐出血成坑水更幹。瘙癢焦疼微小事﹐傷筋潰肉使形殘。

其痘瘡抓破之證非一﹕有破而出血者﹐陽瘡也﹐宜當歸涼血散解之﹔有破而無水便漧枯者﹐此陷伏也﹐要瘡復灌﹐肉復腫者爲佳﹐內服托裏回生散﹔有破而成坑者﹐此內陷也。內服托裏回生散﹐外用白龍散﹝方見前﹞敷之。若不詳審以上三癥治之。微則殘形﹐甚則傷命。

收靨根據期更著痂﹐或時戰栗或言邪。三元正气將回復﹐不必延醫不必嗟。

凡痘欲收靨之時﹐痂皮圓靜﹐但時或戰栗﹐語言妄談﹐此爲正气將復﹐不能自持﹐不必憂疑﹐須臾自定。

卷六萬氏痘麻收靨證治歌

天水散

治痘誤投補藥﹐反饋正气而不收靨。

白滑石﹝水飛﹐一兩﹞粉甘艸﹝細末﹐五錢﹞共研勻﹐蜜水調﹐以鵝毛蘸藥拂拭瘡上。

除濕湯

治脾胃受濕﹐收靨不齊。

川羌活漂蒼術北防風淮木通結豬苓宣澤瀉漂白術赤芍藥上薄桂淨水煎服。

溫中托裏湯

治痘瘡尙未收靨﹐忽然倒陷﹐中气虛也。

官揀參炙黃炙甘艸牛蒡子當歸身淨連翹上薄桂杭靑皮南木香大棗三枚爲引﹐水煎服。

白龍散

治痘瘡渾身破爛﹐不能懷抱者。

用幹牛屎燒灰﹐取中間白者研末篩過﹐敷爛處。

敗艸散

用茅屋上爛茅燒灰﹐研細篩過﹐鋪於席上﹐任其展轉。此艸多受霜露﹐功能解毒故也。

桂枝解毒湯

治痘爲風寒郁遏﹐不能收靨。

上薄桂赤芍藥牛蒡子北防風淨蟬蛻生薑﹑大棗引﹐水煎服。

甘露解毒湯

治夏月天令炎熱﹐暑气燻蒸﹐不能收靨。

結豬苓宣澤瀉大麥冬淮木通小條芩地骨皮上薄桂淨連翹炙甘艸水煎﹐熱服。

當歸解毒湯

治裏熱太甚﹐大便祕結﹐不能收靨。

懷生地大當歸火麻仁陳枳殼淨連翹酒大黃紫艸茸淨水煎﹐空心滚熱服。

膽導法

治大便結燥﹐血不潤腸﹐以此通之﹐不損元气。

用大豬膽一个﹐以小竹管插入膽內﹐以綫紮定﹐吹气令滿﹐另以綫打活結﹐收住其气﹐以竹插入穀道內﹐解去活結﹐捏其膽﹐令膽汁射入腸中﹐直待气透﹐然後去膽﹐便卽通矣。

參歸化毒湯

治元气虛弱﹐瘡不收靨。

官揀參炙黃當歸身牛蒡子炙甘艸水煎服。

世人不知此等關系﹐視若泛常﹐不早求治﹐待斃而已。悲夫﹗

生津涼血葛根湯

治收靨忽然大熱煩渴。此裏有毒也。

粉漧葛天花粉地骨皮當歸梢淮木通淨連翹牛蒡子酒黃芩北柴胡淡竹葉大揀參炙甘艸水煎﹐熱服。

大補湯

治痘破爛復灌﹐元气傷殘﹐不能收靨。

官揀參炙黃當歸身淨連翹上薄桂牛蒡子炙甘艸大棗爲引﹐水煎服。

蠶繭散

治痘瘡破爛﹐水不能幹﹐犯之血出。

用出子蠶蛾綿繭﹐不拘多少﹐以白生礬捶碎﹐納入繭內﹐炭火之﹐待礬汁幹﹐研末﹐幹搽瘡上卽安。

升麻解毒湯

治面瘡破爛復灌﹐膿血不漧。

綠升麻香白芷酒黃芩淨連翹淨蟬蛻淮木通牛蒡子密蒙花白蒺藜荊芥穗北防風大當歸炙甘艸燈芯爲引﹐水煎﹐熱服。

當歸活血飲

治痘瘡抓破而出血者。

當歸尾鮮紅花酒黃芩淨連翹炙黃官揀參地骨皮牛蒡子生甘艸燈芯爲引﹐水煎﹐熱服。

托裏回生散

治痘瘡破而無水﹐卽便漧枯者。

炙黃大當歸淨連翹上薄桂牛蒡子炙甘艸水煎﹐入燒過人屎調服。

卷六萬氏痘麻落痂證治歌

﹝凡五首﹐共三方﹞痂皮應落偏遲落﹐但恐斯時還作惡。補脾實表有奇功﹐未可逡巡輕棄藥。

收靨之後﹐痂殼自殘﹐若粘著皮肉不脫﹐乃表虛也。尢當禁忌﹐不可因循﹐恐生他變﹐宜調元固本湯治之。

收靨之時不落痂﹐昏昏喜睡莫咨嗟。只因脾胃多虛弱﹐調治專從戊己佳。

此證乃脾胃虛而好睡也。胃屬戊土﹐脾屬己土﹐宜健脾開胃﹐調元淸神湯醒之。

落痂之後察瘡瘢﹝音盤﹞﹐平整紅鮮日漸安。若是凸凹兼黑黯﹐好將敷藥補形完。

其瘡落痂之後﹐瘢痕平整紅活者吉﹔若瘢肉凸起﹐或凹陷紫黑﹐吉凶未可知也﹐用滅痕散敷之。

瘡痂自落何勞急﹐掐須防邪气襲。他年終作血風瘍﹐此際浸淫空涕泣。痂落根據期不必憂﹐緣何頭足更遲畱﹖陰陽孤獨如鰥寡﹐安得同時取次收﹗凡陽生者﹐以陰成之﹔陰生者﹐以陽成之。經曰﹕孤陽不生﹐孤陰不成。其瘡收靨﹐自人中平分上下。髮際以上﹐陽之陽也﹐謂之孤陽﹔足膝以下﹐陰之陰也﹐謂之孤陰。所以瘡之收靨﹐至此二處﹐每每遲畱﹐不能便幹﹐不可服藥﹐聽其自然則吉。

卷六萬氏痘麻落痂證治歌

調元固本湯

治痘痂粘肉不脫。

官揀參炙黃當歸身淨蟬蛻炙甘艸生薑﹑大棗引﹐水煎服。

調元淸神湯

治痘痂粘肉不脫﹐而昏沈好睡。

官揀參炙黃大當歸杭麥冬廣陳皮炒棗仁炒川連炙甘艸大棗爲引﹐水煎服。

滅痕散

治痂落﹐瘢肉凸凹紫黑。

密陀僧研爲細末﹐以乳汁調搽瘡疤﹐如無乳汁﹐蜜調亦可。若此藥搽上﹐凸凹者自平﹐紫黑者自退﹐應效者吉﹐不應效者凶。

卷六萬氏痘麻痘後餘毒證治歌

﹝凡三十一首﹐共四十六方﹞借問何爲痘後癰﹖只因平塌少成膿﹐毒邪蘊聚難消散﹐透節尋關出要衝。

凡痘初出一點血﹐由血而化至膿﹐膿成而毒解矣。若出形之後﹐應起發不起發﹐應成膿不成膿﹐一片空殼﹐狀如蛇皮﹐或平塌破損﹐都無膿水﹐本爲死證。緣其人脾胃素彊﹐又能飲食﹐亦可以引日收效。只是毒邪蘊蓄於裏﹐必尋出路於關節之間而爲癰腫﹐但發一二處可治﹐若流注於手足﹐發之不止﹐腫灌不愈﹐久而死矣。

痘癰先要明經絡﹐解毒調元兼裏托。決膿去毒急施功﹐莫待殘形變爲惡。

凡癰之發﹐先看在何經絡﹐分气血多少而治之﹐次看人之虛實﹐以解毒托裏爲先﹐不可亂施敷藥﹐以致毒不得出﹐內炎筋骨而成壞證。如腫而未成膿者﹐用必勝膏貼之﹔已成膿者﹐將鈹鍼決破其膿﹐以生肌散敷之。若腫毒而元气素弱者﹐以十六味流气飲流通之﹔若气血虛而泄瀉者﹐加附子以溫之﹔若元气素彊者﹐用連翹解毒湯主之﹔如癰毒日久﹐膿血去多者﹐以十全大補湯扶元解毒。

惡證無如痘後丹﹐皮膚蘊火毒相干。看他所發歸何部﹖心腎之經治亦難。

赤火丹癅﹐惡候也﹐流移紅腫﹐其痛手不可近。痘瘡之後﹐有發丹癅者﹐因蓄火太甚﹐不能發泄﹐郁於肌肉之間﹐故發而爲丹。從頭上起過心卽死﹐從足下起過腎卽死﹐內服玄參化毒湯解之﹐外用磁鋒砭法。

癮疹何爲痘後呈﹖肌膚蘊毒未全淸。若教發盡無停滯﹐免得重重怪證生。

癮者﹐皮膚間隱隱成疙瘩也﹐俗人謂之風丹﹔疹者﹐皮膚點點狀如蚊蚤咬迹也。痘後發癮疹﹐因毒火未發盡﹐藏於皮膚之間﹐或搔癢因抓而成﹐或因受風火相搏而成﹐皆吉兆也﹐正欲其發泄﹐無使停畱以變他證。如發太甚﹐內服防風敗毒散﹐外以益元散拭之。益元散﹐方見前。

痘已收成靨不幹﹐或時出血病難安。從前毒瓦斯藏肌表﹐蝕肉傷肌不忍看。

此與前頑瘡不收相同。凡覺痘瘡當靨不靨﹐卽防此證﹐當內服大補湯﹐外以綿繭散敷之﹐綿繭散方見前。

翳膜何爲眼內攢﹖怪他熱毒壅於肝。還睛去翳多奇術﹐點洗徒招廢棄端。

小兒出痘之時﹐卽用黃柏膏和胭脂塗眼﹐防斑瘡入眼也。但斑瘡入眼﹐本不在初﹐多在收靨之時﹐或滿面破爛﹐重復腫灌﹐膿血膠固﹐毒火鬱蒸在內﹐其斑瘡入眼﹔或痘出已甚﹐成就遲緩﹐醫用辛熱之藥發之﹐亦令斑瘡入眼﹔又或收靨之時﹐喜淡辛熱﹐謂之幹漿﹐以致二火相煽﹐亦令斑瘡入眼。但在白珠上不必治﹐久而自去﹐惟在黑輪上者﹐或掩蔽瞳仁﹐急用密蒙花散治之。

兩目今朝乍畏明﹐肝虛邪火暗傷睛。涼肝養血功無比﹐能使雙眸炯炯淸。

凡痘後雙目見明不開﹐暗則開者﹐謂之羞明﹐宜涼肝明目散治之﹔若向暗處亦不開者﹐卻防目中有瘡﹐當如上法治之。

收後緣何便下紅﹖多由倒陷毒歸中。利完膿血應須愈﹐彊治翻爲聚怨叢。膿血痂皮一路來﹐任他自止莫疑猜。和中淸熱施殘著﹐劫澀輕投病轉乘。

痘後忽利膿血﹐待其自止﹐然後用和中淸熱之劑﹐不可便用止澀。但痢勢甚者﹐宜黃連解毒湯淸解之﹐膿血盡後﹐宜和中湯。

痘證從前無倒陷﹐緣何膿血利無時﹖大腸郁火多潛毒﹐解毒通腸貴早施。

痘無倒陷之證﹐卻有膿血之痢。由於平日食煎炒﹐素有積熱﹐今因痘後气血虛﹐不能勝積﹐故痢膿血也﹐此名滯下﹐必然腸鳴作痛﹐裏急後重。或因痘出之後﹐飲食太多﹐水停作泄﹐熱毒乘虛入裏﹐便下膿血﹐此名腸垢﹐宜調胃承气湯以徹其毒﹐次用黃芩湯調其陰陽。

最怕收成嘔噦頻﹐咽疼胃弱毒潛湮。錯喉嗆水宜施治﹐幹噦無聲死作鄰。

有聲有物謂之嘔﹐有物無聲謂之吐﹐有聲無物謂之噦。食穀卽吐謂之錯喉﹐飲水而噴謂之嗆水。今痘後凡有此等﹐由熱毒壅塞胃口﹐故令嘔吐﹔咽門澀塞﹐故令錯喉嗆水也。惟漧嘔乃胃瘡腐爛﹐不能納谷﹐故時時張口﹐似吐不吐﹐乃不治之證﹔亦有咽喉作痛﹐而嘔吐失聲者﹐乃咽喉腐爛﹐亦不可治。惟但嘔吐﹐陳皮竹茹湯﹔咽喉痛﹐甘桔湯。

身已淸安熱不除﹐或因毒甚或元虛。調元解毒分投用﹐寒熱分明效自如。

痘旣收靨﹐則毒解而熱當除矣。如熱一向不已﹐非毒瓦斯之餘烈﹐必元气之素虛﹐惟以脈辧之﹐如脈數形勇﹐煩躁而熱﹐引邪气實也﹐宜知母解毒湯﹔如脈遲形怯﹐熱而喜睡﹐此正气虛也﹐宜黃芩調元湯。

收後渾身一向溫﹐乍然發熱細評論。內傷外感須分治﹐此个眞機妙法門。

痘靨之後﹐一向溫暖和平﹐並無餘熱﹐今忽發熱﹐不可以餘毒未解﹐正气之虛同論﹐必因外感風寒。其證頭目昏痛﹐惡寒脈浮﹐宜桂枝湯。

或因內傷飲食﹐其證肚腹飽悶﹐不喜飲食﹐其脈弦滑﹐以補中益气湯加消導藥而運用之。

食飲如常腹裏疼﹐蓋由脾弱化難能。看他虛實行消導﹐方顯明良三折肱。

收靨之後﹐忽然腹疼﹐或嘔或泄﹐不思飲食﹐此傷食之證。虛則用補中益气湯治之﹐如無吐利腹痛﹑气急﹐宜丁香脾積丸下之。若腹滿而痛﹐煩悶不寧﹐此毒火入中﹐急用雄黃解毒丸利之﹐不然漸加喘急﹑手足厥冷﹐則難治矣。

收後緣何食不思﹖偶然傷食少人知。補脾消導爲良法﹐彊忍成疳悔後遲。

一向能食﹐收後反不能食﹐聞食气卽嘔逆﹐此必食傷﹐甚則以脾積丸﹝方見前﹞﹐治之﹐微則以保和丸調之。若隱忍不急求治﹐久則消瘦﹐漸成疳癆矣。

寒熱纏身似瘧侵﹐不分早晚應期臨。只緣脾胃多虛弱﹐補气升陽貴酌斟。

此因痘後气血兩傷﹐陰虛則內熱﹐陽虛則外寒﹐乍寒乍熱﹐儼然瘧疾。切不可以爲瘧治﹐但以補中益气湯升舉之﹐其病自愈。

收後渾身手足寒﹐好將气血作虛看。六經脈細如將脫﹐急早回陽病自安。

凡痘收靨之後﹐手足厥冷﹐六脈沈細﹐元气大虛﹐急用調元生脈散以溫之﹐稍用寒涼﹐必取敗亡也。

彊打精神睡思昏﹐終朝何事不惺惺﹖此因毒解神虛倦﹐气血和平體自寧。

收靨而好睡﹐乃毒解神虛﹐此常事也﹐不必調治。有等苟且之流﹐欺人不知而取利﹔庸下之徒﹐妄用湯丸而致禍者﹐戒之戒之﹗睡思沈沈不識人﹐恍疑中酒妄言頻。只因熱伏心包絡﹐保護心君妙入神。

凡收後昏睡﹐連日不醒﹐口中妄語﹐或有醒時﹐亦似醉人﹐每多錯語﹐此熱邪攻心。心君不肯受邪﹐傳於包絡﹐宜導赤解毒湯淸之﹐或用安神丸亦佳。

收靨之餘搐搦縈﹐責其火毒未全淸。淸心散火風應退﹐發作無休命必傾。

痘出發熱作搐﹐此常候也。若收靨之後反發搐者﹐乃瘡發未透﹐毒火內侵故也。然此候發於收靨之餘﹐血气已衰﹐治之甚難﹐宜淸神散火湯。如藥對病者可治﹐若連發不已﹐死證也。

身已康寧手足攣﹐分明血少致斯愆。補脾養血誠仙訣﹐不遇知音莫浪傳。

凡痘後手足忽然攣拘﹐不能屈伸轉運﹐乃血少不能養筋﹐又或外被風寒水濕以致然耳。不可用發散並疏風之藥﹐以耗其血﹐只宜當歸桂枝湯補脾養血﹐則手足自和。

痘後還愁咳嗽多﹐總由毒火肺中磨。淸金降火兼調气﹐肩息胸髙若命何﹗痘疹之後﹐惟肺受傷﹐至於收靨毒解﹐宜乎寧矣。若反咳嗽喘急﹐乃毒火流入肺中也﹐當淸金降火﹐宜寧肺湯保肺解毒。服藥嗽不止﹐胸髙龜殼肩息者不治。

忽爾渾身腫脹形﹐或風或水食偏停。腫因肺受宜淸表﹐脹屬脾家利解寧。

痘收之後﹐或面目浮﹐四肢腫﹐此屬於肺。因表虛而受風寒﹐仍宜汗解﹐用加味五皮湯。

若腹脹如鼓﹐眼胞微腫﹐此屬於脾。由脾胃虛﹐飲水過多。蓄濕於內﹐所食過多﹐積熱於中﹐仍宜利解﹐宜濃朴湯﹔倘屬虛脹﹐不可妄攻﹐但宜萊菔子丸。

小便宜淸偶澀遲﹐膀胱蓄熱少人知。不將導赤爲良法﹐只恐遷延有變時。

凡痘疹﹐小便始終宜淸﹐若收後不利﹐此熱積膀胱﹐宜加減導赤散以淸其心。

便貴滋榮乍覺難﹐誰知腸胃液津幹。潤腸膽導宜兼用﹐縱有餘邪便後安。

凡大便始終須宜潤澤﹐一二日一次爲佳。若至於收靨後而大便祕結﹐乃痘出太多﹐血枯气不潤腸﹐宜潤腸丸兼膽導法﹝方見前。﹞腠理疏通雨汗傾﹐衛虛榮弱兩無情。建中自汗湯偏勝﹐盜汗歸黃六味平。

經曰﹕衛气者﹐所以溫肌肉﹐充皮毛﹐肥腠理﹐司開合也。痘瘡之後﹐衛气受傷﹐故收靨之後﹐衛弱而汗出也。醒時常出爲自汗﹐宜建中湯﹔睡著而出者爲盜汗﹐當歸六黃湯。

血在身中本自寧﹐火邪迫血血違經。鼻中細出堪調治﹐便尿中來命不停。

痘收靨後﹐忽見血證﹐大爲危候。蓋鼻血出於肺﹐吐血出於胃﹐溺血出於小腸﹐便血出於大腸﹐皆由毒入於內﹐迫血妄行﹐急宜涼血地黃湯止之。服藥後血不止者﹐不治。

忽吐蛔虫證已非﹐要知內熱又常饑。但聞食臭虫斯出﹐嘔吐心煩虫作威。

傷寒吐蛔﹐責之胃寒﹔痘證吐蛔﹐責之裏熱。由熱毒拂郁於裏﹐又不能食﹐虫無所養﹐但聞食臭卽湧出者﹐宜黃連止蛔湯。

炎炎胃火成疳蝕﹐辛熱頻餐陽毒熾。牙齦臭爛怕穿腮﹐藥有神功休論值。

凡痘瘡後牙齦生瘡﹐時時出血﹐謂之牙宣﹔呼吸息臭﹐謂之息露。此走馬疳也。由熱在陽明﹑少陽﹐宜內服洗心散﹐外以蠶蛻散敷之。

如舌上生瘡﹐赤者謂之赤口瘡﹐此熱在心脾二經﹐內服洗心散﹐外用陰陽散敷之﹔其瘡白者﹐名白口瘡﹐又名鵝口瘡﹐此熱在心肺二經﹐亦服洗心散﹐外以朱礬散敷之。

食飲緣何不發肌﹐多因气血兩相虧。和平丸散常宜服﹐偏熱偏寒愈見離。

凡兒素常肌肥﹐痘後羸瘦﹐𨿽能飲食﹐而不爲肌膚﹐乃气血虛故也。治之須兼陰陽﹐不可偏勝﹐偏陽則傷血﹐偏陰則傷气﹐愈見乖離矣。陰日宜服參苓白術散﹐陽日宜服當歸益榮丸。

痘後分明皮肉嬌﹐切宜保護在昏朝。風寒暑濕常宜避﹐洗拭構撾禍莫饒。痘後中虛食易傷﹐辛香生冷莫輕嘗。若貪口腹渾無忌﹐犯卻中和變內傷。

此二條言收後調理之法。在外也﹐皮膚薄嫩﹐易於感冒﹐若不避風寒暑濕﹐梳洗搏擡﹐則至於癰腫者有之﹐生瘡癬者有之﹔在內也﹐腸胃並弱﹐難於克化﹐若不分生熟軟硬﹑寒熱涼溫﹐任意食之﹐則成脹滿者有之﹐至於瀉痢者亦有之。可不愼歟﹗

卷六萬氏痘麻痘後餘毒證治歌

必勝膏

治痘癰初腫而未膿者。

馬齒莧﹝取汁﹞公豬肪﹝熬油﹞好冬蜜三味等分﹐同入砂鍋內熬成膏﹐濃塗腫上。

生肌散

治痘癰已成膿﹐破爛不能收口。

香白芷﹝一錢﹞石龍骨﹝五分﹞浙貝母﹝二錢﹞赤石脂﹝一錢﹞新白芨﹝一錢﹞共爲極細末敷。

十六味流气飲

治痘癰腫痛﹐元气素虛者。

官揀參大川芎當歸身赤芍藥北防風南木香炙黃上薄桂香白芷芽桔梗尖檳榔川濃朴臺烏藥紫艸茸陳枳殼炙甘艸气血虛而瀉利者﹐加熟附子﹔大便祕結者﹐加酒蒸大黃。淨水煎﹐半饑服。

連翹解毒湯

治痘癰腫痛﹐能食而元气彊者。

淨連翹香白芷大川芎當歸尾赤芍藥牛蒡子穿山甲炙甘艸淨水煎服。

屬太陽經者﹐本方加川羌活﹑漢防己﹔屬陽明經者﹐本方加綠升麻﹑粉漧葛﹔屬少陽經者﹐本方加北柴胡﹑枯黃芩﹔屬太陰經者﹐本方加靑化桂﹑北防風﹔屬少陰經者﹐本方加川黃連﹑淮木通﹔屬厥陰經者﹐本方加北柴胡﹑杭靑皮。

予按﹕但云六經加味﹐而不指明處所﹐未免闕略。今分晰之﹐以便治療。太陽經所屬﹕項﹑背﹑腰﹑臀﹑足外﹑足﹔陽明經所屬﹕額眉眶﹑面胸﹑兩乳﹑牙齦﹔少陽經所屬﹕左右頭角﹑耳前﹑左右兩脇腋﹔太陰經所屬﹕中脘﹑四肢﹑兩足跗﹔少陰經所屬﹕臍腹﹑手足心﹑手足內﹑足跟﹔厥陰經所屬﹕頭項﹑小腹﹑男婦陰器。

十全大補湯

治痘癰破爛﹐膿血去多﹐速救元气。

官揀參正川芎當歸身赤芍藥懷熟地白雲苓炙黃靑化桂香白芷金銀花淨連翹炙甘艸生薑﹑大棗爲引﹐水煎服。仍照以前加入引經藥。

凡見癰毒﹐以上法治之﹐不可因循﹐恐成大患﹐微則殘形﹐甚則殞命。

玄參解毒湯

總治痘後餘毒﹐十種火丹。

潤玄參當歸尾懷生地鮮紅花淨連翹地骨皮熟石膏赤芍藥北防風淮木通荊芥穗淡竹葉十片爲引﹐水煎﹐熱服。

磁鋒砭法

法見四卷丹毒門。

防風敗毒散

治痘後身發癮疹﹐出而過多者。

北防風赤芍藥綠升麻粉漧葛生甘艸水煎﹐燈芯引﹐熱服。

大補湯

治痘靨而不幹﹐犯之出血。

官揀參炙黃當歸身淨連翹上薄桂牛蒡子正川芎杭白芍香白芷炙甘艸大棗三枚爲引﹐水煎服。

密蒙花散

治斑瘡入眼﹐翳障瞳仁。

密蒙花﹝酒洗﹐五錢﹞谷精艸﹝五錢﹞淨蟬蛻﹝去翅足﹐洗﹐曬漧﹐五錢五分﹞望月砂﹝炒﹐一兩﹞共爲細末﹐用豬肝一兩﹐竹刀剖開﹐每用末藥一錢。擦在肝內﹐水煎肝熟﹐飲湯食肝﹐神效。不可輕用點洗之藥﹐反成廢棄。

涼肝明目散

治痘後雙目羞明怕日。

當歸身艸龍膽北柴胡正川芎北防風密蒙花酒黃連用豬肝煎湯﹐煮藥服之。

黃連解毒湯

治痘後患痢﹐其熱甚者。

酒黃連酒黃芩陳枳殼當歸尾酒大黃生甘艸水煎滚﹐熱服。

和中湯

治痘後患痢﹐膿血旣淸﹐以此和之。

官揀參大當歸陳枳殼淮木通炙甘艸姜﹑棗引﹐水煎﹐溫服。

調胃承气湯

治痘後熱毒作痢﹐腹痛﹐裏急後重。

陳枳殼錦莊黃尖檳榔生甘艸生薑三大片爲引﹐水煎滚﹐熱服。

黃芩湯

治痘後痢﹐已經下後﹐以此調其陰陽。

酒條芩酒黃連當歸身大川芎淮木通南木香赤芍藥炙甘艸久不止﹐加綠升麻﹔腹痛﹐加酒大黃。水煎服。

陳皮竹茹湯

治痘後嘔吐﹐有聲有物。

雅黃連﹝用吳茱萸同炒﹐去吳茱萸﹐用連﹞正廣皮白雲苓竹茹一丸爲引﹐水煎﹐熱服。

甘桔湯

治痘後餘毒不淸﹐咽喉塞痛。

芽桔梗﹝君﹞大甘艸﹝君﹞牛蒡子﹝臣﹞燈芯爲引﹐水煎服。

知母解毒湯

治痘後余邪作熱。

淨知母懷生地熟石膏地骨皮酒黃芩牛蒡子綠升麻天花粉生甘艸淡竹葉爲引﹐水煎﹐熱服。

黃芩調元湯

治痘後元气怯弱﹐虛熱身倦。

官揀參酒黃芩大麥冬當歸身炙甘艸生薑﹑大棗爲引﹐水煎服。

桂枝解肌湯

治痘後熱已盡除﹐勿因外感作熱。

柳楊桂赤芍藥片黃芩官揀參粉漧葛北柴胡炙甘艸生薑﹑大棗﹑竹葉爲引﹐水煎服。

補中益气湯

治痘後久已無熱﹐因傷食發熱。

官揀參炙甘艸漂白術廣陳皮小枳實杭靑皮南木香六神曲老麥芽炙黃生薑﹑大棗爲引﹐水煎服。

丁香脾積丸

治痘後傷食﹐腹痛气急。

京三稜﹝去毛﹐醋浸﹐煨熟﹞蓬莪術﹝去皮﹐如上制﹞公丁香南木香﹝以上各五錢﹞杭靑皮﹝去•y﹞肥烏梅﹝連核燒﹐存性﹞豬牙皂﹝燒﹐存性﹐以上各三錢﹞巴豆仁﹝四十九粒﹐煨﹐﹐去油極淨﹞共爲細末﹐醋煮麵糊爲丸﹐如綠豆大。每三丸或五丸﹑七丸﹐量兒大小﹐白湯送下。

雄黃解毒丸

治痘後傷食﹐腹滿而痛﹐煩悶不寧。

明雄黃﹝一錢﹐另研﹞川郁金﹝三錢﹞巴豆霜﹝一錢﹞共爲末﹐米糊丸綠豆大﹐小茴香煎湯﹐下三五丸。

保和丸

治痘後一向能食﹐今不思食﹐聞食气卽嘔。

官揀參﹝切片﹐焙漧﹞漂白術﹝各三錢﹞白雲苓﹝一錢五分﹞炙甘艸山楂肉老麥芽六神曲﹝各一錢﹞共爲細末﹐米糊丸極小。每服一二錢﹐米飲下。

補中益气湯

治痘後脾虛﹐寒熱似瘧﹐非眞瘧也。

官揀參漂白術北柴胡綠升麻廣陳皮上薄桂當歸身南木香炙甘艸虛甚者﹐加熟附子。生薑﹑大棗爲引﹐水煎服。

調元生脈散

治痘後手足冷﹐脈沈細﹐極虛之徵。

官揀參炙黃炒白術全當歸大麥冬北五味靑化桂虛冷甚者﹐加熟附片。生薑﹑大棗爲引﹐水煎服。

導赤解毒湯

治痘後神昏妄語﹐餘熱未除也。

淮木通懷生地大麥冬白茯神黑梔仁上揀參石菖蒲炙甘艸燈芯爲引﹐水煎服。

安神丸

治證同前。

眞吐黃﹝五分﹞正雅連﹝炒﹐三錢﹞當歸身黑梔仁﹝各二錢五分﹞共爲細末﹐以豬心血和勻爲丸﹐如綠豆大﹐朱砂爲衣。每五七丸﹐燈芯湯下

淸神散火湯

治痘後毒邪未飛﹐忽然作搐。

淮木通潤玄參大麥冬正川連大當歸官揀參白茯神炙甘艸大便祕者﹐微加酒大黃﹔自利者﹐倍人參。水煎﹐去渣﹐以辰砂末調服。

當歸桂枝湯

治痘後血少﹐手足拘攣﹐不能轉運。

官揀參當歸身正川芎白芍藥炙黃漂蒼術川黃柏炙甘艸气虛肢冷﹐加附片﹔感冒風寒﹐以致筋骨痛﹐加羌活﹑防風﹔气血大虛者﹐加鹿茸﹑虎脛﹑淮牛膝。姜﹑棗爲引﹐水煎﹐微加好酒一杯對服。

寧肺湯

治痘後邪火未退﹐侵擾肺臟﹐致令咳嗽。

淨知母牛蒡子北沙參懷生地地骨皮大麥冬熟石膏生阿膠信前胡杭白芍炙甘艸新桑葉七片﹐枇杷葉一片引﹐水煎﹐入竹瀝對服。

加味五皮湯

治痘後面目浮﹑四肢腫。

川羌活五加皮漂蒼術桑白皮上薄桂北防風淮木通漢防己結豬苓炙甘艸生薑皮燈芯爲引﹐水煎﹐熱服。

濃朴湯

治痘後腹脹如鼓﹐眼泡腫﹐由水濕飲食所致。

漂蒼術川濃朴廣陳皮結豬苓大腹皮茯苓皮因於食者﹐加六神曲﹑山楂肉﹑京三稜﹑蓬莪術﹑小枳實。生薑﹑大棗爲引﹐水煎﹐熱服。

萊菔子丸

治痘後虛脹﹐面唇白﹐四肢冷者。

萊菔子﹝炒﹐五錢﹐另研﹞洋胡椒﹝濃朴煎湯浸過﹐曬漧用﹐二錢﹞漂白術﹝土炒﹐二錢﹞共爲末﹐蜜丸。每一錢﹐陳皮湯下。

加減導赤散

治痘後餘熱﹐郁積膀胱﹐小便赤澀。

淮木通車前子瞿麥穗白滑石赤茯苓黑梔仁淡竹葉燈芯爲引﹐水煎﹐熱服。

潤腸丸

治痘後大便祕結﹐血枯气弱也。

當歸尾懷生地火麻仁光桃仁萊菔子爲引﹐水煎﹐熱服。

建中湯

治痘後陽虛自汗﹐醒著而出者。

柳楊桂白芍藥當歸身炙黃炙甘艸生薑﹑大棗爲引﹐水煎﹐熱服。

當歸六黃湯

治痘後陰虛盜汗﹐睡著而出者。

當歸身懷生地懷熟地炙黃片黃芩酒黃連酒黃柏小麥一撮爲引﹐水煎﹐熱服。

涼血地黃湯

治痘後毒火流行﹐傷陰動血。

眞雅連當歸尾懷生地黑玄參炒梔仁生甘艸鼻血﹐加絲茅根﹑新桑葉﹔吐血﹐加熟石膏﹑淨知母﹑乳童便﹑香附米﹔尿血﹐加淮木通﹑白滑石﹔便血﹐加北秦艽﹑槐角子﹑荊芥穗﹔不止﹐加蒲黃茸﹑生藕節﹑生柏葉。蓮蓬殼燒灰爲引﹐水煎服。

黃連止蛔湯

治痘後吐蛔﹐此卽仲景烏梅丸之變劑。

官揀參漂白術川附片川黃連川黃柏肥烏梅眞黎椒淨水濃煎﹐人參湯對服。

洗心散

治痘後走馬牙疳﹐並赤口瘡﹑白口瘡。

川黃連當歸尾懷生地錦莊黃淮木通南薄荷淨連翹牛蒡子生甘艸燈芯十根爲引﹐水煎﹐熱服。

蠶蛻散

治痘後走馬牙疳﹐以此吹之。

蠶蛻紙﹝燒灰﹐一錢﹞枯白礬﹝二錢﹞人中白﹝取久年者﹐火﹐二錢﹞五倍子﹝二錢﹞共爲末。洗淨敗血﹐以此藥搽之。

陰陽散

治痘後赤口瘡。

正川連﹝二錢﹞黑炮姜﹝一錢﹞共炒﹐研細末。用茶洗淨敗血﹐以此藥敷之。

朱礬散

治痘後白口瘡。

鏡辰砂﹝二錢﹞枯白礬﹝一錢﹞共研爲細末﹐用茶洗口瘡﹐以此藥敷之。

參苓白術散

治痘後飲食不爲肌膚。

官揀參﹝二錢﹞漂白術﹝三錢﹞白雲苓﹝二錢﹞眞廣皮﹝二錢﹞懷山藥﹝一錢五分﹞南木香﹝一錢﹞六神曲﹝一錢﹞杭靑皮﹝一錢﹞共爲末﹐米飲調服一錢﹐陰日服此。

當歸益榮丸

治證同前當歸身正川芎﹝以上俱二錢﹞正川連﹝薑汁炒﹐一錢五分﹞眞蘆薈﹝二錢二分﹐蒸﹐切﹞使君子肉﹝一錢二分﹞共爲末﹐蜜丸。米飲下﹐陽日服此。

卷六萬氏痘麻婦女痘疹證治歌

﹝凡十二首﹐共十一方﹞女人痘疹最難醫﹐陰質從來血易虧。待得疹瘡將發日﹐只愁天癸有常期。

《正理論》云﹕嬰兒女子﹐益以玆甚。以女人陰質﹐血常不足。痘疹始終以气血爲主﹐一或不足﹐則變生焉。故女子十四歲以後﹐有出痘疹者﹐常恐天癸之行﹐血走气虛﹐每成伏陷。

發熱經行非正時﹐火邪迫血血奔馳。急須涼血停爲美﹐莫待中虛悔卻遲。

痘疹發熱﹐經水妄行﹐卻非天癸之期。此毒火內蘊﹐擾亂血海﹐迫經妄行﹐月事不以時下﹐宜玄參地黃湯﹐或四物合黃連解毒湯﹐以涼血爲主﹐必欲其止。如久不止﹐中气虛弱﹐致生陷伏者有之。

發熱時逢經水行﹐毒邪已解污方淸。過期不止須當慮﹐補气溫經熱自平。

發熱之時﹐經水適逢其期﹐此積污得去﹐毒亦輕解﹐不須治之。若過四五日尙不止﹐以熱邪乘血室之虛﹐迫血妄行﹐宜先服小柴胡加生地黃湯﹐以淸血室之熱﹐後用十全大補湯以補气血之虛﹐令其出勻﹐易壯易靨。

適逢發熱經斯斷﹐血室空虛怕煩懣。若然譫妄神不淸﹐熱入子宮醫莫緩。

發熱時經水適斷﹐宜早服柴胡四物湯﹐以防血室空虛﹐毒邪乘虛而入﹐致生他疾。若已憎寒壯熱﹐神識不淸﹐妄誕見聞﹐言語錯亂﹐此爲熱入血室﹐宜四物湯合導赤散﹐與安神丸相間服之。

女子居經日已賒﹐豈堪痘疹證來加﹗卻愁血海停污垢﹐猶慮胞門隱毒邪。

女子經閉﹐謂之居經﹐滿而不瀉﹐病在心脾。經曰﹕二陽之病發心脾﹐女子不月。痘疹之毒發於心﹐又以脾爲主﹐心脾先病﹐血室不行﹐衝任之間已多積垢。一旦痘疹之火郁於命門﹑胞戶之中﹐當出不出﹐毒邪畱伏﹐致生乖戾者有之。故發熱之初﹐卽當滌除停垢﹐以桃仁承气湯主之﹐後以四物湯合勻气散調理之。

崩漏多時血已枯﹐瀉而不滿有餘無。豈堪當此天行病﹗濟弱扶傾在吸呼。

女子一向崩漏未止﹐气血已虛。若當天行痘疹﹐必不能任其毒﹐惟宜大補气血爲主﹐十全大補湯。痘出﹐灰白平陷﹐難發難靨者﹐更加熟附一二錢。

起發成漿忽動經﹐气隨血散豈能停﹗食多胃足無他慮﹐不食須防陷伏形。

痘旣出現已後﹐最宜表裏俱實﹐飲食能多。若當起發胞漿之時﹐天癸忽動﹐人但知恐被穢气獨犯正气﹐不知自身之血﹐不足爲厭。但血出而气亦虛﹐毒邪乘虛陷入於裏﹐惟元气素壯能食者﹐必無是變。如气虛食少之人﹐未有不成陷伏者﹐宜十全大補湯主之﹐虛甚者﹐加熟附﹑鹿茸。

經行暴啞毒邪侵﹐血出津枯乍失音。養血通心言語出﹐一朝聲價值千金。

女子出痘﹐經水忽行﹐暴啞不能言。蓋心主血﹐舌乃心之苗﹐血去則心虛﹐心虛則少陰之脈不能上榮於舌﹐故卒失音不語。先以當歸養心湯養其心血﹐利其心竅﹐自然能言﹐以十全大補調之。

起發經行證已乖﹐內虛伏陷早安排。藥靈中病終須吉﹐證逆違師事不諧。

月事大行﹐其瘡不起發﹐不光壯﹑不飽滿﹑不紅活﹐頂平陷灰白色﹐或靑幹黑陷者﹐此裏虛之候﹐痘復陷入也﹐宜十全大補湯與奪命散相間服之。其痘胖壯紅綻﹐或痘空中﹐再出一番﹐大吉之兆﹔若加腹脹喘滿﹐譫妄悶亂﹐寒顫切牙﹐手足厥冷﹐必死也。

妊娠出痘有眞傳﹐惟有安胎法最先。不可令胎輕獨動﹐胎元獨動命歸泉。

孕婦出痘﹐始終以安胎爲主﹐不可觸動其胎。其初發熱﹐以參蘇飲發之﹔痘出現後﹐多服安胎飲爲佳﹔起發收靨遲﹐十全大補湯去肉桂。

痘正丰時產正臨﹐幾人得法有規箴﹐滌除惡露休輕易﹐補益元神功效深。

孕婦出痘﹐正當盛時﹐忽臨正產﹐只以大補气血爲主﹐十全大補湯。若腹中微痛﹐此惡露未盡也﹐宜滌去之﹐生化湯。

產後如逢出痘瘡﹐此時胎去免憂惶。只憑補益收功效﹐莫犯寒冷生气傷。

婦人產後出痘﹐只以大補气血爲主﹐十全大補湯。其白芍用好酒炒熟﹐不可妄用寒涼﹐以傷生發之气也。

卷六萬氏痘麻婦女痘疹證治歌

玄參地黃湯

治婦女痘疹作熱﹐經水不根據期而至﹐此妄動也。

懷生地潤玄參粉丹皮綠升麻黑梔仁炒蒲黃生甘艸燈芯十莖﹐爲引水煎﹐熱服。

四物合黃連解毒湯

治證同前﹐火盛毒重者用此。

當歸身懷生地杭白芍正川芎正雅連川黃柏條黃芩黑梔仁淨水濃煎﹐熱服。

小柴胡加生地黃湯

治婦女痘初作熱﹐正值經期﹐若四五日不止﹐宜淸血熱。

官揀參軟柴胡小條芩法半夏懷生地炙甘艸生薑一片﹐大棗一枚﹐水煎﹐熱服。

十全大補湯

治婦女痘疹發熱﹐經行之後當補之﹐以免陷伏。

官揀參漂白術白雲苓當歸身正川芎杭白芍懷熟地炙黃靑化桂炙甘艸生薑一片﹐大棗一枚﹐水煎﹐溫服。

柴胡四物湯

治婦女經血方淨﹐適逢痘疹作熱﹐宜升提。

官揀參軟柴胡小條芩當歸身正川芎懷生地杭白芍地骨皮杭麥冬光知母淡竹葉生薑一片引﹐水煎﹐熱服。

四物合導赤散

治婦女經後出痘﹐熱入血室﹐神識不淸﹐譫妄。

全當歸正川芎杭白芍懷生地川木通懷熟地炙甘艸燈芯十根﹐水煎﹐熱服。

安神丸

治證同前﹐與前方間服。

眞川連全當歸杭麥冬白雲苓炙甘艸﹝以上各五錢﹞鏡辰砂﹝一錢﹞梅花片﹝二分五釐﹞共爲細末﹐以豬心血搗和﹐少加煉蜜﹐杵千餘下﹐爲丸芡實大﹐每一丸﹐燈芯湯下。

桃仁承气湯

治婦女經閉日久﹐正值痘臨﹐宜疏去垢穢﹐免畱伏。

大桃仁﹝二十个﹐去皮尖﹐研泥﹞川莊黃﹝二錢﹐酒潤﹞鮮紅花﹝一錢﹞生甘艸﹝五分﹞桂枝尾﹝五分﹞先煎大黃﹑桂枝﹑紅花﹑甘艸﹐湯成去滓﹐入桃仁泥化開﹐空心服。

四物合勻气散

治疏通經水之後﹐以此調其气血。

當歸身川芎京赤芍懷生地南木香京楂肉炙甘艸水煎﹐不拘時服。

十全大補湯

方見前。

當歸養心湯

治婦女痘疹經行之後﹐忽然暴啞。

官揀參大揀冬綠升麻全當歸懷生地炙甘艸燈芯二十根爲引﹐水煎﹐熱服。

奪命丹

治痘方起發﹐正值經期﹐其血大下﹐以致陷伏﹐以此與十全大補湯間服之。

淨麻黃﹝蜜酒炙黑﹞綠升麻﹝各三錢﹞山豆根鮮紅花牛蒡子淨連翹﹝各二錢五分﹞淨蟬蛻紫艸茸人中黃﹝各三錢﹞共爲細末﹐蜜酒和丸芡實大。每二丸﹐薄荷葉煎湯化服。

參蘇飲

治孕婦出痘﹐發熱之初﹐以此疏通腠理。

官揀參紫蘇葉芽桔梗粉漧葛信前胡廣陳皮白雲苓陳枳殼南木香炙甘艸生薑一片﹐紅棗一枚﹐水煎服。

安胎飲

治孕婦痘已出現﹐以此固其胎气。

揀人參漂白術實條芩懷熟地正川芎全當歸杭白芍西砂仁老蘇葉廣陳皮炙甘艸生薑三片﹐紅棗三枚﹐水煎﹐溫服。

生化湯

治孕婦出痘﹐適逢正產﹐產後腹痛﹐惡露未盡。

當歸身﹝五錢﹞正川芎﹝二錢﹞光桃仁﹝二十粒﹞黑炮姜﹝一錢﹞炙甘艸﹝一錢﹞淨水濃煎服。

卷六萬氏痘麻麻疹骨髓賦

麻𨿽胎毒﹐多帶時行﹐气候寒溫非令﹐男女傳染而成。其發也﹐與痘相似﹔其變也﹐比痘匪輕。愚夫愚婦每視爲泛常﹐若死若生總歸於天命。不知毒起於胃﹐熱流於心。始終之變﹐腎則無證﹔臟腑之傷﹐肺則尢甚。閉戶問途﹐何若出門尋徑﹔揚湯止沸﹐不如去火抽薪。

初時發熱﹐儼似傷寒。目出淚而不止﹐鼻流涕而不幹。咳嗽太急﹐煩躁難安。以火照之﹐隱隱皮膚之下﹔以手抹之﹐亭亭肌肉之間。其形若疥﹐其色若丹﹔隨出隨沒﹐乍隱乍現。根窠若腫兮﹐麻而兼癮﹔皮膚若赤兮﹐麻以夾斑。似錦而明兮﹐十有九吉﹔如煤而黑兮﹐百無一痊。

麻毒最重﹐治法不同。微汗常出﹐熱勢越而不畱﹔淸便自調﹐毒瓦斯行而無壅。腠理拂郁兮﹐卽當發散﹔腸胃祕結兮﹐急與疏通。苟視大而若細﹐恐變吉而爲凶。故衄血不必憂﹐邪從衄解﹔利血不必止﹐毒以痢松。所喜者身中淸涼﹐可畏者咽中腫痛。飲水不休﹐法在生津養血﹔飲食若減﹐方須淸胃和中。

又如出之太遲﹐發表爲貴﹔出之過甚﹐解毒堪宜。毋伐天和﹐常視歲气。寒威凜凜﹐毒勢郁而不行﹔火熱炎炎﹐邪气乘而作癘。或施溫補﹐勿助其邪﹔若用寒涼﹐休犯其胃。制其過但取其平﹐誅其暴必欲其正。遠寒遠熱﹐陰陽之勝負不齊﹔責實責虛﹐人稟之彊弱或異。

麻疹旣出﹐將息尢難。坐臥欲暖﹐飲食宜淡。風寒若襲兮﹐爲腫爲熱﹔鹹酸不禁兮﹐爲咳爲喘。異气縱感﹐變證宜參。便多膿血兮﹐倉廩血熱﹔咳多涎沫兮﹐華蓋傷寒。口爛唇裂﹐心火未退﹔皮焦發槁﹐榮衛將枯。苟不詳於臨證﹐何以見其折肱﹖

卷六萬氏痘麻麻痘西江月

﹝凡二十首﹞麻痘俗呼麻子﹐蓋因火毒燻蒸。朱砂紅點徧身形﹐發自胃經一定。切忌黑斑死證﹐最宜赤似朱櫻。大都治法喜涼淸﹐不許辛甘犯禁。

麻疹因何咳嗽﹖蓋由肺胃相連。肺金被火苦熬煎﹐以致咳嗽气喘。治法淸金降火﹐不宜誤用辛甜。蒸籠包子譬如然﹐只要气松火徧。

麻疹如何辧認﹖分明狀似傷寒。此多咳嗽有紅斑﹐噴嚏眼中水現。或見腹疼陣陣﹐或時吐瀉相兼。疹麻吐瀉不須嫌﹐正要毒除熱減。

麻與痘瘡異治﹐二家不可同方。痘宜溫解疹宜涼﹐又要現形爲上。若受風寒不出﹐其間凶吉難量。急宜發散保安康﹐最怕神昏腹脹。

大凡麻痘未出﹐詳看天令如何﹖假如日暖又風和﹐敗毒荊防堪可。若是時行疫癘﹐芩連消毒宜多。用心調理救沈﹐坐井觀天莫學。

且論荊防敗毒﹐眞爲發散仙方。荊防生地要相當﹐酒炒芩連二樣。桔梗人參甘艸﹐連翹牛蒡無雙﹐玄參酒柏妙眞良﹐竹葉升麻停當。

又有芩連消毒﹐散火解毒尢佳。芩連梔子及升麻﹐桔梗石膏多把。甘艸人參知母﹐連翹牛蒡紅花﹐引尋竹葉要多加﹐此个方兒無價。

發散仍前不出﹐令人眞个憂疑。麻黃酒蜜炒如煤﹐梔柏芩連一例。更著大黃酒炒﹐連翹蒡子相宜。石膏蟬蛻最爲奇﹐不效命難再立。

如見出時紫黑﹐此般自古多凶。急求人屎路朝東﹐火成灰取用。研碎酒調吞下﹐須臾黑變爲紅。若還依舊黑朦朧﹐縱有神丹何用﹖麻已現形發熱﹐化斑湯用爲先。石膏甘艸及人參﹐桔梗連翹靈驗。若是毒多熱甚﹐芩連消毒眞傳。大腸祕結大黃添﹐務用微通數徧。

麻疹類多咽痛﹐火邪燻爍無他。連翹甘桔要多加﹐牛蒡射幹同下。外用十宣妙散﹐吹喉休要吁嗟。假如藥後有爭差﹐消毒芩連妙也。

麻疹再兼瀉痢﹐預先用藥調醫。瀉時減桂五苓宜﹐加上甘艸滑石。如是痢兼赤白﹐香連丸子相隨。大端痢止便爲奇﹐不效令人疑忌。

麻咳聲聲气促﹐只消降火淸金。赤苓梔子並黃芩﹐桔梗石膏靈應。知母人參地骨﹐栝蔞杏子玄參。麥冬牛蒡妙如神﹐竹葉將來作引。

麻後切防四證﹐因循多致誤人。徧身久熱欠淸寧﹐咳嗽連聲牽引。牙齒疳生走馬﹐痢下赤白難禁。各求方法貴精純﹐始是醫家絕品。

爲甚身中壯熱﹐只因餘毒連綿。金花丸子用芩連﹐龍膽梔仁堪羨。郁金雄黃解毒﹐燈芯地骨湯煎。若還脾弱熱長延﹐集聖胃苓任選。

咳嗽頻頻不止﹐或因不忌酸鹹﹐又加火毒肺家延﹐尢恐胸髙气喘。體實兼行葶藶﹐神虛淸肺爲先。如斯調理保安痊﹐莫向風波弄險。

葶藶丸除肺熱﹐杏仁防己爲奇。牽牛葶藶棗相隨﹐萊菔共研成劑。淸肺神丹降气﹐鹽湯煮焙陳皮。芩連甘艸杏仁泥﹐蘇子同丸甚美。

口齒生瘡臭爛﹐此名走馬牙疳。金花丸子好求安﹐外用除疳妙散。先取尿缸白垢﹐火燒白色如鹽。更將五倍銅綠添﹐砒棗燒灰靈顯。

赤痢瀉時鮮血﹐黃連柏葉槐花。枳殼荊芥穗同加﹐痢止血除方罷。白痢吳萸滑石﹐樗根枳殼升麻。烏梅取肉作丸佳﹐赤白香連可下。

四疾更防死證﹐臨門休要殊差。兒多體熱瘦如麻﹐咳嗽面靑聲啞。走馬唇穿齒落﹐痢多噤口吁嗟。此般卽是死冤家﹐任是神仙也怕。

卷六萬氏痘麻麻疹證治歌

﹝凡二十五首﹐共二十九方﹞痘麻胎毒發於心﹐胃腑相連熱毒侵。咳嗽鼻中淸涕出﹐且觀雙目淚淋淋。

痘麻皆胎毒所爲。毒者﹐火也。痘爲少陽相火﹐陽道常饒﹐故痘大而腫﹔麻乃少陰君火﹐陰道常乏﹐故麻小而碎密。心火旺則肺受之﹐故治麻當以肺爲主。凡咳嗽者﹐火炎於肺也﹔鼻流淸涕者﹐以火鑠金而液自流也﹔目中淚出﹐乃肺熱移於肝也﹔凡手掐眉目鼻面者﹐肺熱證也。

凡遇冬溫最不詳﹐民多疫癘發瘡瘍。若逢斑疹相傳染﹐可用湯丸預解良。

春溫夏熱﹐秋燥冬寒﹐此四時之主气也。冬應寒而反溫﹐陽先暴泄﹐火令早行﹐人感其气﹐至於來春必生瘡疹。未出痘麻者﹐必感而發﹐𨿽曰胎毒﹐未有不由天行癘气﹐故一時傳染﹐大小相似。但見麻疹之出﹐宜服代天宣化丸以預解之﹐可使毒徹﹐不爲已甚也。

麻出須明歲气先﹐忽輕汗下致顚連。察人虛實施方法﹐暗損天和壽不堅。

麻初發熱﹐與傷寒相似﹐但麻疹則面頰赤﹐咳嗽噴嚏﹐鼻流淸涕﹐目中淚出﹐呵欠喜睡﹐或吐瀉﹐或手掐眉目鼻面﹐宜升麻葛根湯﹐不可作傷寒﹐妄用汗下也。汗之則增其熱﹐爲衄血﹐爲咳血﹐爲瘡咽痛﹐爲目赤痛﹐爲煩躁﹐爲大小便不通﹔下之則虛其裏﹐爲滑泄﹐爲滯下。經曰﹕必先歲气﹐毋伐天和。此之謂也。

麻喜淸涼痘喜溫﹐須知麻痘不同門。麻苗痘實無人解﹐寒熱宜分未可渾。

麻喜淸涼﹐痘喜溫暖﹐此法人皆知之。然麻疹初發﹐亦宜和暖則易出﹐所以發苗之初﹐只要發出得盡﹐則毒便解矣。若痘必苗而秀﹐秀而實﹐毒斯解也。然成實之時﹐若太溫熱﹐則反潰爛不收﹐是痘後亦宜淸涼。故治痘麻﹐無過熱﹐無過寒﹐溫涼得宜﹐陰陽自和﹐是爲得之。

麻毒從來不可畱﹐出完毒解便無憂。腹中脹痛邪猶伏﹐喘促昏迷命必休。

麻疹只怕不能得出﹐若出盡﹐毒便解矣。凡麻疹發熱之時﹐當審時令寒暄﹐以藥發之。如時令大寒﹐以桂枝葛根湯發之﹔大熱﹐以升麻葛根湯合人參白虎湯發之﹔不寒不熱﹐以荊防敗毒散發之。如兼疫癘時行﹐以人參敗毒散發之﹐外以胡荽酒﹐用薴麻蘸酒徧身戛之﹐務令亟出。若發而不出﹐反加腹中脹痛﹐气上喘促﹐昏悶譫妄者﹐死證也。

過期不出勢淹延﹐毒伏身中未得宣。急用透肌休怠玩﹐豈堪臟腑受熬煎﹗發熱六七日已後﹐明是麻證﹐卻不見出。此皮膚堅濃﹐腠理閉塞﹐又或爲風寒襲之﹐曾有吐瀉﹐乃伏也﹐急用發表之劑﹐麻黃湯去杏仁﹐加蟬蛻﹑升麻﹐外以胡荽酒散麻刮之。如前未更衣者﹐毒甚於裏﹐伏而不出﹐涼膈散加牛蒡子發而解之。再不出者﹐死證也。﹝更衣﹐謂大便也。﹞肺爲華蓋髒稱嬌﹐毒火炎蒸津液消。喘嗽連聲痰唾少﹐急須淸潤救枯焦。

麻疹初發熱時﹐未見出現﹐咳嗽百十聲不已﹐上气促急﹐面浮目胞腫﹐時臥時起。此火毒內蒸﹐肺葉焦舉﹐宜甘桔湯加石膏﹑知母﹑牛蒡子主之。

火熱燻蒸汗不停﹐毒邪並迫血違經。汗多衛表邪從解﹐血去榮中毒少寧。

麻疹發熱自汗﹐或鼻血出﹐不須止之﹐亦發散之義。故汗者毒從汗散﹐衄者毒從衄解﹐但不可太過。如汗太多﹐人參白虎湯合黃連解毒湯淸之﹔衄太甚﹐玄參地黃湯涼之。

發熱乍然生吐瀉﹐由他頻出不須怕。腸胃停污自此淸﹐胞胎之毒全消化。

麻疹發熱吐瀉﹐純是熱證﹐不可作寒論﹐乃火邪內迫。毒在上焦則吐﹐毒在下焦則瀉﹐毒在中焦則吐瀉並作。單瀉﹐黃芩湯﹔吐而兼瀉﹐黃芩加半夏湯﹔自利﹐裏急後重﹐黃連解毒湯合天水散。

毒火燻蒸气上騰﹐咽喉自此痛煩增。從來麻痘多斯證﹐解毒淸咽效自能。

麻痘咽痛﹐本爲常候﹐乃火毒燻蒸而痛也﹐勿與喉痺同論﹐妄用鍼刺。蓋喉痺之證﹐內作癰腫﹐故宜以鍼決去惡血﹐麻痘只是咽漧作痛﹐宜甘桔湯或鼠粘子湯﹐細細咽之自愈。

麻毒如焚飲水饒﹐炎邪未許一杯澆。咽喉急燥心家熱﹐津液頻枯胃脘焦。

麻疹渴喜飲水﹐純是火邪﹐肺焦胃幹﹐心火內亢故也。初發熱作渴﹐升麻葛根湯﹝方見前﹞加天花粉﹑麥門冬﹔渴甚﹐人參白虎湯合黃連解毒湯﹝方見前﹞一齊湧出莫驚惶﹐頃刻渾身朱錦莊。似痘出時還又沒﹐如紅處卻成瘡。

痘疹貴三四次出﹐謂出勻﹔麻疹貴一齊湧出﹐謂出盡。麻疹只要得出便輕減﹐以火照之﹐徧身如塗朱之狀﹐此將出之兆。出形細密﹐與痘疹密者相似﹐但麻疹粒粒成瘡﹐非若又皮紅成片﹐如蚊咬之迹也。

痘瘡赤艷癢來攻﹐麻見紅鮮毒得松。白色血虛猶可療﹐黑斑惡證莫相逢。

痘麻之色不可同論﹐大抵痘怕太紅﹐皮嫩易破﹐必生瘙癢﹔麻喜通紅﹐麻發於心。紅者﹐火之正色。若麻色淡白﹐心血不足﹐宜養血化斑湯主之﹔色太紅艷﹐或微紫﹐或出太甚﹐並宜大靑湯。黑者﹐死證也。

麻之出沒合陰陽﹐出以溫和沒以涼。連出不收陽气盛﹐遲遲間出是陰彊。

麻疹出沒﹐常以六時爲準。假如子後出﹐午時卽收﹐午後出﹐子時卽收﹐乃陽生陰成﹐陰生陽成﹐造化自然之數。凡此旋出旋收者輕。若一出連綿三四日不收﹐乃陽毒太甚﹐大靑湯﹝方見前﹞解之﹔逡巡不出﹐乃風寒外束﹐皮膚閉密﹐宜荊防敗毒散﹝方見前﹞。

麻出渾身似火燒﹐毒邪壅甚急難消。解肌只許皮膚暖﹐救裏還期便溺調。

麻疹欲出﹐則徧身發熱﹐或煩躁﹐或頭眩﹐或身拘急﹔及旣出﹐則身卽淸涼﹐諸病悉解﹐此一層麻疹隨收矣。如麻旣出﹐熱甚不減﹐此毒壅遏﹐宜大靑湯﹝方見前﹞以解其表﹔小便澀﹐大連翹湯以解其裏﹔大便祕﹐涼膈散﹝方見前﹞加牛蒡。

麻瘡出盡得安和﹐毒水淸時柰若何。拂拂熱煩邪尙熾﹐頻頻嘔瀉毒猶多。

凡麻疹只要出得盡﹐則毒邪解散﹐正气和平。如怫怫發熱﹐煩悶不寧﹐如蛇在灰﹐如蚓在塵之狀﹐或嘔吐﹐或泄瀉﹐此毒邪壅遏﹐尙未出盡。煩熱﹐黃連解毒湯﹔嘔瀉﹐黃連橘皮湯。二者並外用胡荽酒﹐以薴麻蘸酒搽之。﹝方法見前。﹞待麻出盡﹐則煩熱自除﹐嘔瀉自止矣。

麻毒流殃爲伏邪﹐幾經惡候致嗟呀。𨿽然疫癘由天降﹐也是因循人事差。

麻疹欲出未出之時﹐卽當早爲發散﹐以解其毒﹐庶無餘災。若不預解使之盡出﹐以致毒蓄於中﹐麻後必爲壯熱﹐日久枯瘁﹐或成搐搦﹐或爲痢疾﹐或咳血喘促﹐或作疳而死。此𨿽一時疫癘之染﹐未有不由人事之未盡。

麻後連日熱不除﹐蒸蒸烙手發毛疏。骨消骨立成疳瘦﹐幸有良工藥可茹。

麻疹收後﹐身有微熱﹐此虛熱也﹐不須施治﹐待气血和暢﹐自然淸涼。若熱太甚﹐或日久不減﹐以柴胡麥冬散淸之﹔如發枯毛豎﹐肉消骨立﹐漸漸羸瘦﹐柴胡四物湯主之。

發熱無休神漸昏﹐忽然螈乍驚魂。莫將痙病同調治﹐退熱涼心命可存。

痘後熱不除﹐忽作搐搦﹐不可稱爲驚風而用風藥﹐宜導赤散加人參﹑麥冬﹐煎湯送安神丸﹝方見女人麻疹條。﹞小便淸者可治﹐短少者不可治。

麻毒流殃走馬疳﹐牙齦潰爛藥空含。穿喉漏頰聲音啞﹐早賦歸歟疾似驂。

凡麻後牙齦黑爛﹐肉腐血出﹐息臭衝人﹐曰走馬疳。馬鳴散主之。若面頰浮腫﹐環口靑黑﹐頰漏齒脫﹐唇崩鼻壞者﹐死證也。宜從卷四齒牙門參考。

麻後泄瀉名休痢﹐晝夜無停眞可異。勿輕劫澀圖霸功﹐噤口毒深凶莫避。

麻後泄痢﹐日久不已﹐曰休息痢。不可妄用澀劑以圖霸功﹐宜黃芩湯合六一散煎送香連丸。若嘔吐不能食﹐謂之噤口。更加腸滑不止﹐或下鮮血﹐或如煙塵水者﹐死證也。

炎炎胃火金遭迫咳嗽百聲痰阻隔。胸髙肩息目虛浮﹐擺手搖頭泉下客。

麻疹收後微咳﹐此肺气未平﹐不須調治。若咳轉甚﹐喘气上逆﹐發則連綿不已﹐此肺中伏火﹐宜人參淸膈散主之﹔身熱﹐門冬淸肺湯主之。若咳久不止﹐面浮目胞腫﹐胸髙而喘﹐息則聳肩﹐血自口鼻中出﹐面色或靑或赤﹐鼻燥昏悶﹐搖頭擺手者﹐死證也。

麻收禁忌切須防﹐鹽醋雞魚愼勿嘗。欲莫從心終是福﹐物多爽口定爲殃。

麻後通禁雞魚炙鹽醋之類﹐須過七七之後方可食之﹐惟宜食淡﹐不可縱口﹐以遺後患也。

麻收無恙將平復﹐飲食如常未縱欲。心胸絞痛忽傾亡﹐疫癘侵淩名中毒。

曾見痘麻收後﹐動止出入飲食如常﹐忽然心胸絞痛而死者﹐還是元气怯弱﹐疫癘之毒乘之。正不能勝﹐邪伏於中﹐外若無病﹐內已虧損﹐故一中而死﹐謂之中惡。

嬰孩初離胎殼中﹐徧身斑駁似朱紅。胎中熱毒於今現﹐莫作時行麻疹攻。

凡小兒初生未盈月者﹐徧身紅點﹐俗呼奶麻子是也。此胎中受熱﹐故生下卽發﹐現於皮膚﹐不可作時行麻毒論治﹐妄用湯劑。蓋臟腑嬌嫩﹐不能勝湯丸也﹐宜溯源解毒湯與乳母食之。

卷六萬氏痘麻麻疹證治歌

桂枝葛根湯

治嚴寒時令﹐麻毒難出﹐以此發之。

柳楊桂粉漧葛赤芍藥綠升麻北防風炙甘艸生薑三片﹐淡豆豉一錢爲引﹐水煎服。

升麻葛根合人參白虎湯

治炎天暑月﹐毒爲熱隔﹐以此涼解之。

綠升麻粉漧葛白芍藥炙甘艸淨知母熟石膏上揀參糯米一撮﹐水煎服。

荊防敗毒散

治天時不寒不熱﹐以此平解之。

上揀參北柴胡正川芎芽桔梗荊芥穗白雲苓陳枳殼信前胡川羌活川獨活北防風炙甘艸薄荷五片爲引﹐水煎﹐熱服。

人參敗毒散

時逢疫癘流行﹐適值麻疹﹐以此涼解之。

官揀參川羌活川獨活信前胡北柴胡川芎白雲苓陳枳殼芽桔梗炙甘艸生薑三片﹐水煎服。

胡荽酒

﹝俗名芫荽﹞治麻疹不出﹐以此發之。

胡荽四兩切碎﹐先以好酒二杯﹐壺內煎滚﹐方入胡荽在內﹐蓋定勿煎﹐勿令泄气﹐以薴麻蘸酒﹐徧身戛之。

使麻易出﹐眞神法也﹗

麻黃湯

治麻疹六七日﹐應出不出﹐或風寒閉塞。

淨麻黃熟石膏淨蟬蛻綠升麻炙甘艸蔥白三寸爲引﹐水煎服。

涼膈散

治麻毒深重﹐裏气不通﹐而應出不出。

錦莊黃白芒硝淨連翹黑梔仁南薄荷淡竹葉甘艸梢水煎﹐去渣﹐加生蜜三匙和服。

甘桔湯

治麻疹胃火炎肺金﹐咳嗽面浮﹐應出不出。

生甘艸芽桔梗熟石膏淨知母牛蒡子生薄荷葉五片爲引﹐水煎服。

人參白虎合黃連解毒湯

治麻疹自汗太過﹐恐防衛弱﹐以此止之。

官揀參淨知母熟石膏生甘艸正雅連川黃柏片黃芩黑梔仁糯米一撮爲引﹐水煎﹐熱服。

玄參地黃湯

治麻疹衄血太過﹐恐防傷陰。

潤玄參懷生地粉丹皮黑梔仁綠升麻杭白芍生蒲黃生甘艸茅根卽絲茅根也﹐七莖爲引﹐水煎﹐熱服。

黃芩湯

治麻疹發熱自利。

枯黃芩白芍藥炙甘艸大紅棗一枚爲引﹐水煎﹐熱服。

黃芩加半夏湯

治麻疹發熱吐瀉。

卽前黃芩湯加半夏﹑生薑。

黃連解毒合天水散

治麻疹自利﹐裏急後重﹐欲作痢也。

正雅連川黃柏枯黃芩黑梔仁飛滑石炙甘艸淨水濃煎﹐空心滚熱服。

甘桔湯

治麻疹咽喉疼痛﹐飲食難艱。

生甘艸﹝君﹞芽桔梗﹝臣﹞牛蒡子﹝使﹞燈芯十莖爲引﹐水煎服。

鼠粘子湯

治證同前﹐稍重者用此。

鼠粘子﹝炒﹞綠升麻鮮射幹生甘艸燈芯爲引﹐水煎﹐熱服。

養血化斑湯

治麻疹色淡白﹐心血不足。

官揀參當歸身懷生地鮮紅花淨蟬蛻生薑﹑大棗引﹐水煎服。

大靑湯

治麻疹色太紅﹐或微紫﹐或出太甚。

鮮大靑潤玄參懷生地熟石膏淨知母川木通地骨皮荊芥穗生甘艸淡竹葉十二片爲引﹐水煎﹐熱服。

大連翹湯

治麻疹旣出﹐熱盛不減﹐小便短澀。

淨連翹北防風瞿麥穗荊芥尾淮木通車前子當歸尾北柴胡淨蟬蛻赤芍藥枯黃芩白滑石黑梔仁紫艸茸燈心十莖爲引﹐水煎﹐熱服。

黃連解毒湯

治麻疹出後﹐仍發熱煩躁。麻出未盡也。

川雅連川黃柏黑梔仁枯黃芩淨水煎滚﹐熱服。

柴胡橘皮湯

治麻疹熱邪未盡﹐麻未出完而兼吐瀉。

官揀參軟柴胡廣陳皮枯黃芩法半夏白雲苓竹茹一團﹐生薑一片爲引﹐水煎服。

柴胡麥冬散

治麻疹收後﹐大熱不退﹐毒未出盡也。

官揀參軟柴胡北沙參大揀冬潤玄參艸龍膽炙甘艸燈芯一團爲引﹐水煎﹐熱服。

柴胡四物湯

治麻疹收後﹐發熱不退﹐毛焦肉削。

官揀參北柴胡枯黃芩當歸身正川芎懷生地杭白芍地骨皮杭揀冬淨知母淡竹葉桑葉三片爲引﹐水煎服。

導赤散

治麻後熱不除而作搐。

懷生地淮木通麥門冬生甘艸淡竹葉七片爲引﹐水煎服﹐送安神丸。

馬鳴散

治麻後牙齦潰爛﹐臭气沖人。

馬鳴蛻﹝卽蠶蛻也﹐火燒過﹐存性﹐二錢五分﹞人中白﹝卽尿桶垢﹐刮取﹐火如鹽﹐五錢﹞五倍子﹝二錢﹞白明礬﹝二錢﹐將礬打成塊﹐裝入五倍子內﹐火﹔以礬枯爲度﹞共爲極細末﹐以米泔水洗口﹐然後敷此。

黃芩湯合天水散

治麻後患痢﹐日久不已﹐仍宜淸解。

枯黃芩杭白芍白滑石粉甘艸大棗二枚爲引﹐水煎熟﹐去滓﹐送後香連丸。

香連丸

治證同前。

眞雅連﹝一兩﹐以吳茱萸五錢同炒﹐去吳茱萸不用﹞南木香﹝五錢﹐銼細末﹞廣陳皮﹝五錢﹞建蓮子﹝去心皮﹐二錢五分﹞共爲細末﹐醋打神曲糊爲丸﹐如綠豆大。每服一錢。

人參淸膈散

治麻後咳嗽日久﹐連綿不已。

官揀參北柴胡當歸身杭白芍淨知母鮮桑葉漂白術白雲苓炙黃地骨皮枯黃芩白滑石熟石膏生甘艸生薑一片爲引﹐水煎服。

門冬淸肺湯

治麻後咳喘不已﹐身熱而煩。

天門冬麥門冬淨知母鮮桑葉懷生地枯黃芩地骨皮信前胡北沙參炙甘艸燈芯爲引﹐水煎服。

溯源解毒湯

治乳子出胎後﹐徧身奶麻。

大當歸懷生地正川芎杭白芍北沙參正川連廣陳皮上揀參淮木通淨連翹生甘艸水煎﹐乳母服之﹐不可令兒服。

