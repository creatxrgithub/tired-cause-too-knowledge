

醫學綱目明樓英

曹序

予夙有志方藥﹐少困舉子業﹐未遑也。歲癸丑﹐釋褐都下﹐迨丁巳﹐承乏比部﹐意通都大邑﹐良師萃焉﹐聽讞之暇﹐畱心諮訪或枚舉一二輩﹐曰﹕是出入於公卿之門者﹐眾皆靡然從之﹐往往不暇考其術業。吁﹗徇名之獘﹐豈特仕道然哉。己未歲﹐先君子以腸背養﹐聞病不至﹐是抑不審醫之過也﹐使不孝長抱終天之恨焉。因自顧拙於宦者與世之拙於醫者﹐安可預人家國事耶﹖遂絕意進取﹐間取《靈》《素》諸書﹐反復讀之﹐古奧淵邃﹐莫知端倪。友人邵君偉元﹐授予以《醫學綱目》四十卷﹐曰﹕是書出於蕭山樓全善先生所輯﹐簡而知要﹐繁而有條﹐悉本於《靈》《素》﹐亦猶律之條例﹐比附不出於禮經也。公以禮律佐時﹐獨不能無蹈是乎﹖因與偉元曁劉君化卿分帙校﹐矢志弗措﹐有不合者﹐書繹夜思﹐若將通之﹐凡再逾寒暑而後就梓。訛者正﹐缺者補﹐秩然可觀﹐回視舊本﹐若艸矣。此書二百年來幾晦而復明﹐幾廢而復舉﹐寧不有定數存乎﹗書大要本之陰陽以定其準﹐參之運气以稽其變﹐則勝復有微其矣﹔血气有虛實﹐以立其法﹐考之同異以正其訛。是故時至有早晚﹐則民病有徵應矣﹔气位有正變﹐則勝復有微甚矣﹔血气有虛實﹐則調治有逆從矣﹔气味有濃薄﹐則約方有輕重矣﹔營衛有宣壅﹐則補瀉有疾畱矣。其說一正於《靈》《素》《甲乙》﹐而參之以仲景﹑東垣諸君子之緒論。病必有門﹐門必揭其綱﹔治必有法﹐法必詳其目﹐巨細不遺﹐詳略通貫﹐參互眾說﹐而折衷之於經。能由此者﹐謹道如法﹐萬舉萬全﹔不由此者﹐實實虛虛﹐夭人長命。故覽其書﹐如大都列肆之中﹐丹砂﹑玉札﹑馬渤﹑牛溲﹐何所不有﹐而其取裁劑量﹐則固存乎人焉耳。先生嘗曰﹕病之千變萬化﹐不越陰陽五行。又曰﹕气失其平則爲疾﹐醫者意也﹐不過平其气耳。嗚呼﹗此數言者﹐又爲是書之綱領乎﹗夫不治刑不知造律者之深意﹐不治病不知著書者之苦心。先生康濟之心甚盛﹐而幾於無所用者﹐予得而推展之﹐亦邵﹑劉二君從臾之力也。同年趙君宗正﹐實聞而協成之。予與宗正同官比部者也﹐疇昔毖刑之意﹐重於殺人﹐抑此書之行爲生人計也﹐亦重於殺人之慮也。處心積慮﹐有始終同而不異者﹐宜得牽連書之﹐以示後世焉。

時嘉靖乙丑歲中秋日前進士履齋曹灼撰

自序

醫之爲學﹐其道博﹐其義深﹐其書浩瀚﹐其要不過陰陽五行而已。蓋天以陰陽五行﹐化生萬物。其稟於人身者﹐陰陽之气﹐以爲血气表裏上下之體﹔五行之气﹐以爲五臟六腑之質。由是人身具足而有生焉。然陰陽錯綜﹐五行疊運﹐不能無濃薄多少之殊。故稟陰陽五行之气濃者﹐血气臟腑壯而無病﹔薄者﹐血气臟腑怯而有病。陽多者﹐火多﹐性急而形瘦﹔陰多者﹐濕多﹐性緩而形肥。陽少者﹐气虛﹑表虛﹑上虛﹐而易於外感﹔陰少者﹐血虛﹑裏虛﹑下虛﹐而易於內傷。況乎人以易感﹑易傷之軀﹐徇情縱欲﹐不適寒溫﹐由是正損邪客﹐而陰陽臟腑愈虛愈實﹐或寒或熱﹐而百病出焉。故診病者﹐必先分別血气表裏上下臟腑之分野﹐以知受病之所在﹔次察所病虛實寒熱之邪以治之。務在陰陽不偏傾﹐臟腑不勝負﹐補瀉隨宜﹐適其病所﹐使之痊安而已。然其道自軒﹑岐而下﹐仲景詳外感於表裏陰陽﹐丹溪獨內傷於血气虛實﹐東垣扶護中气﹐河間推陳致新﹐錢氏分明五臟﹐戴人熟施三法﹐凡歷代方書甚眾﹐皆各有所長耳。故後世用歷代之方治病﹐或效﹑或不效者﹐由病名同﹑治法異﹐或中其長﹐或不中其長故也。姑舉一病言之﹐設惡熱病﹐熱病之名同也﹐其治之法異﹐四君治血實之熱也﹐四物治血虛之熱也﹐白虎治气實之熱也﹐補中治气虛之熱也﹐麻黃治表熱也﹐承气治裏熱也﹐四逆治假熱也﹐柴胡治眞熱也﹐瀉靑﹑導赤﹑瀉白﹑滋腎﹑瀉黃治五臟熱而各異也﹐各能洞燭脈證﹐而中其肯綮﹐則皆效。其或實用虛法﹐虛用實法﹐表用裏法﹐裏用表法﹐眞用假法﹐假用眞法﹐則死生反掌之間﹐尙何責其效乎。昧者不悟是理﹐泛用古今之方﹐妄試疑似之病﹐每致夭橫者不少矣。若是者﹐虛竊濟生之名﹐實所以害人之生﹐亂醫之眞﹐孔子以鄕願亂徳爲徳之賊﹐斯則醫之賊也。暗損陰騭﹐神明不佑﹐可不謹哉﹗英爰自髫年﹐潛心斯道﹐上自《內經》﹐下至歷代聖賢書傳﹐及諸家名方﹐晝讀夜思﹐廢餐忘寢者三十餘載﹐始悟千變萬化之病態﹐皆不出乎陰陽五行。蓋血气也﹐表裏也﹐上下也﹐虛實也﹐寒熱也﹐皆一陰陽也﹔五臟也﹐六腑也﹐十二經也﹐五運六气也﹐皆一五行也。鱗集於魚﹐輻輳於轂﹐醫之能事畢矣。是以不揣蕪陋﹐掇拾經傳方書﹐一以陰陽臟腑分病析法而類聚之。分病爲門﹐門各定陰陽臟腑之部於其卷首而大綱著矣。析法爲標﹐標各撮陰陽臟腑之要於其條上﹐而眾目彰矣。病有同其門者﹐立枝門以附之﹔法有同其標者﹐立細標以次之。凡經有衍文錯簡脫簡者﹐一以理考而釋正之。傳失經旨﹐眾論矛盾者﹐各以經推而辧明之。庶幾諸家之同異得失﹐得以曲暢旁通﹐精粗相因﹐巨細畢舉﹐同病異法﹐如指諸掌﹐名之曰《醫學綱目》。藏之巾笥﹐以便考求﹐使夫臨病之際﹐自然法度有歸﹐不致誤投湯劑﹐而害生亂醫﹐獲罪神明者矣。𨿽於軒岐心法之妙﹐不敢同年而語﹐然亦天地生物之心一助云耳。

蕭山仙居巖樓英全善撰

序例

凡治法皆以正門爲主﹐枝門旁考之。假如心痛門爲正門﹐其下卒心痛﹑胎前心痛﹑產後心痛等枝門﹐皆以心痛正門治法爲主﹐其卒痛﹑胎前﹑產後則旁考以佐之也。

凡門分上下者﹐其上皆《內經》之元法﹐其下皆後賢之續法﹐如穴法門上﹑穴法門下是也。標之上下亦然。如鍼灸上皆《內經》元法﹐鍼灸下皆後賢續法是也。

凡所類之方﹐皆先賢名方。今號其名﹐但號所編之人﹐且如王海藏所編之方有仲景方﹐有《千金》方﹐有《易簡》方﹐並種種名方﹐今但號海藏之名﹐實不及仲景並《千金》《易簡》等方也。

凡所類之方﹐獨東垣﹑海藏﹑羅謙甫﹑丹溪以扶護元气爲主﹐可純根據元方﹐其餘諸方多是攻邪之劑。善用之者﹐必詳其人虛實﹐灼見其實者﹐可根據元方。若兼虛者﹐气虛必以四君子相兼用之﹐或各半作復方用之﹔血虛必以四物湯兼用之﹐或各半作復方用之﹐庶不夭人長命也。

凡言運气﹐皆謂一歲之中長幼之病多相似者﹐俗謂之天行時气是也。

凡所載藥方﹐在本條者宜考本條﹐其有病在本條而方見別條者﹐詳載目錄﹐以便檢閱。

又有方名而無方藥者﹐另立補遺﹐以備參考。

凡傷寒藥方﹐六經自相爲用﹐不必另立別條。

卷之一陰陽臟腑部

陰陽

﹝《素》﹞陰陽者﹐天地之道也﹐萬物之綱紀﹐變化之父母﹐生殺之本始﹐神明之府也。

治病必求於本。積陽爲天﹐積陰爲地﹐陰靜陽躁﹐陽生陰長﹐陽殺陰藏﹐陽化气﹐陰成形。

﹝《陰陽應象論》﹞淸陽爲天﹐濁陰爲地。地气上爲云﹐天气下爲雨﹔雨出地气﹐云出天气。故淸陽出上竅﹐濁陰出下竅﹔淸陽發腠理﹐濁陰走五臟﹔淸陽實四肢﹐濁陰歸六腑。水爲陰﹐火爲陽。陽爲气﹐陰爲味。味歸形﹐形歸气﹐气歸精﹐精歸化。精食气﹐形食味﹐化生精﹐气生形。味傷形﹐气傷精﹐精化爲气﹐气傷於味。陰味出下竅﹐陽气出上竅。﹝同上﹞天食人以五气﹐地食人以五味﹐五气入鼻﹐藏於心肺﹐上使五色修明﹐音聲能彰。五味入口﹐藏於腸胃﹐味有所藏﹐以養五气﹐气和而生﹐津液相成﹐神乃自生。﹝《六節髒象論》﹞﹝《靈》﹞人受气於谷﹐谷入於胃﹐以傳與肺﹐五臟六腑﹐皆以受气﹐其淸者爲榮﹐濁者爲衛。榮在脈中﹐衛在脈外。榮周不休﹐五十而復大會﹐陰陽相貫﹐如環無端﹝《榮衛生會篇》﹞。其浮气之不循經者爲衛气﹐其精气之行於經者爲榮气。﹝《衛气篇》﹞﹝《素》﹞榮者﹐水谷之精气也﹐和調於五臟﹐灑陳於六腑﹐乃能入於脈也﹐故循脈上下﹐貫五臟﹐絡六腑也。衛者﹐水谷之悍气也﹐其气疾滑利﹐不能入於脈也﹐故循皮膚之中﹐分肉之間﹐燻於肓膜﹐散於胸腹。﹝《痺論》﹞﹝《靈》﹞五穀入於胃也﹐其糟粕﹑津液﹑宗气﹐分爲三隧﹐故宗气積於胸中﹐出於喉嚨﹐以貫心脈而行呼吸焉。榮气者﹐泌其津液﹐注之於脈﹐化以爲血﹐以榮四末﹐內注五臟六腑﹐以應刻數焉。衛气者﹐出其悍气之疾﹐而先行於四末分肉皮膚之間而不休者也。晝行於陽﹐夜行於陰﹐常從足少陰之分間﹐行於五臟六腑。﹝《邪客篇》﹞帝曰﹕榮衛之行柰何﹖岐伯曰﹕谷始入於胃﹐其精微者﹐先出於胃之兩焦﹐以漑五臟﹐別出兩行榮衛之道。其大气之摶而不行者﹐積於胸中﹐名曰气海。出於肺﹐循喉咽﹐故呼則出﹐吸則入。天地之精气﹐其大數常出三入一﹐故谷不入﹐半日則气衰﹐一日則气少矣。﹝《五味篇》﹞﹝丹溪﹞《天地屬金說》﹕邵子曰﹕天根據地﹐地附天﹐天地自相根據附。《內經》曰﹕大气舉地。夫自淸濁肇分﹐天以气運於外而攝水﹐地以形居於中而浮於水者也。是气也﹐卽天之謂也﹐自其無極者觀之﹐故曰大气至淸﹑至剛﹑至健﹐屬乎金者也。非至剛不能攝其水﹐非至健不能營運不息以舉地之重﹐非至淸其剛健不能長久上古而不老。或曰﹕子以天气爲屬金﹐固《周易》乾卦取象之義﹐何至遂以屬金言之乎﹖善言天者﹐必有證於人﹔善言大者﹐必取譬於小﹐願明以告我。曰﹕天生萬物﹐人爲貴。人形象天﹐可以取譬。肺主气﹐外應皮毛﹐《內經》謂陽爲外衛﹐非外皮毛乎﹖此天之象也。其包裹骨肉臟腑於其中﹐此地之象也。

血行於皮裏肉腠﹐晝夜周流無端﹐此水之象也。合三者而觀﹐非水浮地﹐天攝水﹐地懸於中乎﹖聖人作《易》﹐取金爲天气之象﹐厥有旨焉。

﹝劉河間﹞說﹕脈者﹐血气之先﹐斯論得之矣。人身之脈﹐血气之所爲﹐而不知所以周流不息者﹐正乾道乾乾之意也﹐亦猶理之寓乎气﹐所以爲血气之先﹐先之一字﹐厥有旨焉。

﹝《靈》﹞黃帝曰﹕願聞衛气之行﹐出入之合何如﹖伯髙曰﹕歲有十二月﹐日有十二辰﹐子午爲經﹐卯酉爲緯。周天二十八宿﹐而一面七星﹐四七二十八宿﹐房昴爲緯﹐虛張爲經。

是故房至畢爲陽﹐昴至尾爲陰。陽主晝﹐陰主夜﹐故衛气之行﹐一日一夜五十周於身。晝日行於陽二十五周﹐夜行於陰二十五周﹐周行五臟是故平旦陰盡﹐陽气出於目﹐目張則气上行於頭﹐循項下足太陽﹐循背下至小指之端。其散者﹐別於目銳﹐下手太陽﹐下至手小指之間外側。其散者﹐別於目銳﹐下足少陽﹐注小指次指之間。以上﹝「以上」二字﹐衍文也﹐其下當有「其散者」三字﹞。循手少陽之分側﹐下至小指之間。別者以上﹝「以上」二字衍文也﹞。至耳前﹐合於頷脈﹐注足陽明﹐以下行至上﹐入五指之間。其散者﹐從耳下下手陽明﹐入於大指之間﹐入掌中。其至於足也﹐入足心﹐出內踝﹐下﹝「下」當作「上」﹞行陰分﹐復合於目﹐故爲一周。是故日行一舍﹐人气行於身一周與十分身之八﹔日行二舍﹐人气行三周於身與十分身之六﹔日行三舍﹐人气行於身五周與十分身之四﹔日行四舍﹐人气行於身七周與十分身之二﹔日行五舍﹐人气行於身九周﹔日行六舍﹐人气行於身十周與十分身之八﹔日行七舍﹐人气行於身十二周在身﹝「在身」二字﹐衍文也﹞與十分身之六﹔日行十四舍﹐人气二十五周於身有奇分與十分身之四﹔陽盡於陰﹐陰受气矣。其始入於陰﹐常從足少陰注於腎﹐腎注於心﹐心注於肺﹐肺注於肝﹐肝注於脾﹐脾復注於腎爲周。是故夜行一舍﹐人气行於陰髒一周與十分贓之八﹐亦如行陽之二十五周而復合於目。陰陽一日一夜﹐合有奇分十分身之四﹐與十分藏之二﹐是故人之所以臥起之時有早晏者﹐奇分之不盡故也。﹝《衛气行篇》﹞上衛气之行﹐晝行陽則目張而寤﹐夜行陰則目瞑而寐。謹按﹕此節言平旦陽气之出目而下行於手足三陽也﹐皆一時分道並注﹐非有先後次第也。此經篇末言﹐水下一刻﹐人气在太陽﹔水下二刻﹐人气在少陽﹔水下三刻﹐人气在陽明﹔水下四刻﹐人气在陰分者﹐則是先下太陽究竟﹐然後下少陽﹐候少陽究竟﹐然後下陽明﹐候陽明究竟﹐方上行陰分﹐大與此節矛盾﹐蓋衍文也。

﹝《素》﹞陽气者﹐一日而主外。平旦人气生﹐日中而陽气隆﹐日西而陽气已虛﹐气門乃閉﹐是故暮而收拒﹐無擾筋骨﹐無見霧露﹐反此三時﹐形乃困薄。﹝《生气通天論》﹞﹝《靈》﹞衛气行於陰二十五度﹐行於陽二十五度﹐分爲晝夜﹐故气至陽而起﹐至陰而止。故曰﹕日中而陽隴爲重陽﹐夜半而陰隴爲重陰﹐故太陰主內﹐太陽主外﹐各行二十五度﹐分爲晝夜﹐夜半爲陰隴﹐夜半後而爲陰衰﹐平旦陰盡﹐而陽受气矣。日中爲陽隴﹐日西而陽衰﹐日入陽盡﹐而陰受气矣。夜半而大會﹐萬民皆臥﹐命曰合陰。平旦陰盡而陽受气。如是無已﹐與天地同紀。﹝《榮衛生會篇》﹞黃帝曰﹕余願聞五十榮﹐柰何﹖岐伯答曰﹕天周二十八宿﹐宿三十六分。人气行一周﹝「人气行一周」之下當有「與十分身之八」六字﹞。千八分﹐「千八分」之上當有「宿」字﹐下當有「人气行五十周下體」八字。蓋天周二十八宿﹐宿三十六分﹐人气行一周於身與十分身之八﹐宿三百六十分﹐人气行一十八周於身﹐宿千八分﹐人气行五十周於身也﹞。日行二十八宿。人經脈上下左右前後二十八脈﹐周身十六丈二尺﹐以應二十八宿﹐漏水下百刻以分晝夜。故人一呼脈再動﹐气行三寸﹐一吸脈亦再動﹐气行三寸﹐呼吸定息﹐气行六寸﹐十息气行六尺﹐日行二分﹐「日行二分」之上﹐當有「二十七息气行一丈六尺二寸」十二字﹞。二百七十息﹐气行十六丈二尺。气行交通於中﹐一周於身﹐下水二刻﹐日行二十五分﹐﹝「二十五分」當作「二十分」﹞。五百四十息﹐气行再周於身﹐下水四刻﹐日行四十分。二千七百息﹐气行十周於身﹐下水二十刻﹐日行五宿二十分。一萬三千五百息﹐气行五十榮於身﹐水下百刻﹐日行二十八宿﹐漏水皆盡﹐脈終矣。所謂交通者﹐並行一數也﹐故五十榮備﹐得盡天地之壽矣﹐凡行八百一十丈也﹝《五十榮篇》﹞。黃帝曰﹕榮气之道﹐內谷爲寶。谷入於胃﹐乃傳之肺﹐流溢於中﹐布散於外﹐精專者行於經隧﹐常榮無已﹐終而復始﹐是謂天地之紀。

故气從太陰出﹐注手陽明﹐上行注足陽明﹐下行注足跗上﹐注大指間﹐與太陰合。上行抵髀﹐從脾注心中﹐循手少陰出腋下臂﹐注小指﹐合手太陽﹐上行乘腋出內﹐注目內﹐上巓下項﹐合足太陽﹐循脊下尻﹐下行注小指之端﹐循足心﹐注足少陰﹐上行注腎﹐從腎注心外﹐散於胸中。循心主脈﹐出腋下臂﹐出兩筋之間﹐入掌中﹐出中指之端﹐還注小指次指之端﹐合手少陽﹐上行注膻中﹐散於三焦。從三焦注膽﹐出脇﹐注足少陽﹐下行至跗上﹐復從跗至大指間﹐合足厥陰上行至肝﹐從肝上注肺﹐上循喉嚨﹐入頏顙之竅﹐究於畜門。其支別者﹐上額循巓﹐下項中﹐循脊入骨﹐是督脈也。絡陰器﹐上過毛中﹐入臍中﹐上循腹裏﹐入缺盆﹐下注肺中﹐復出太陰﹐此榮气之所行也﹐逆順之常也﹝《榮气篇》。頏﹐苦瑯切。顙﹐酥朗切﹐額也。東垣云﹕十二經一脈也﹐略爲十二分而已﹞。

肺手太陰之脈﹐起於中焦﹐下絡大腸﹐還循胃口。上膈屬肺﹐從肺系橫出腋下﹐下循內﹝肩下臂上﹐通名曰﹞。行少陰心主之前﹝內廉凡有三脈﹐太陰居前﹐少陰居後﹐厥陰居中也﹞﹐下肘中﹝臂上下接處曰肘﹞。循臂內上骨下廉﹝下掌上名曰臂。臂有二骨﹐今太陰脈循臂上骨之下廉也﹞﹐入寸口﹝掌後陷中動脈﹐太淵穴也。寸口中動脈﹐經渠穴也﹞﹐上魚循魚際﹝魚際穴也﹐散脈中是﹞﹐出大指之端﹝少商穴也﹞。其支者從腕後直出次指內廉﹐出其端。

大腸手陽明之脈﹐起於大指次指之端﹝商陽穴也﹞﹐循指上廉﹝指上廉本節前陷中二間穴﹐本節後陷中三間穴也﹞﹐出合谷兩骨間﹝合谷穴也﹞﹐上入兩筋之中﹝陽溪穴也﹞﹐循臂上廉﹐入肘外廉﹝曲池穴也﹞﹐上外前廉﹐上肩出骨之前廉﹐上出於柱骨之會上﹐下入缺盆﹐絡肺﹐下膈﹐屬大腸。其支者﹐從缺盆上頸貫頰﹐入下齒中﹐還出挾口﹐交人中﹐左之右﹐右之左﹐上挾鼻孔。

胃足陽明之脈﹐起於鼻之交中﹐旁約太陽之脈﹐下循鼻外﹐入上齒中﹐還出挾口﹐環唇下交承漿﹐卻循頤後下廉﹐出大迎﹐循頰車﹐上耳前﹐過客主人﹐循髮際﹐至額顱。

其支者﹐從大迎前下人迎﹐循喉嚨﹐入缺盆﹐下膈屬胃﹐絡脾。其直者﹐從缺盆下乳內廉﹐下挾臍﹐入气街中。其支者﹐起於胃口﹐下循腹裏﹐下至气街中而合以下髀關﹐抵伏兔﹐下膝臏中﹝腿下脛上接處曰膝﹞﹐下循脛外廉﹝謂脛骨之外廉也。其外廉下膝三寸﹐三里穴也。

又下三寸﹐巨虛上廉也。又下三寸﹐巨虛下廉也。直下至腕中﹐解溪穴也﹞﹐下足跗﹝衝陽穴也。足面曰跗﹐跗上陷中動脈是也。凡足跗直下大指之間皆有動脈﹐其大指之間﹐足少陽脈也﹔上入指本節後間動脈﹐足厥陰脈也﹔上跗上動脈﹐足陽明脈也。《鍼經終始篇》云﹕陽明在上﹐厥陰在中﹐少陽在下者是也。凡言間﹐皆謂兩指中間也﹞﹐入中指內間﹝中指內間本節後陷中﹐陷谷穴也。本節前陷中﹐內庭穴也。大指次指之端﹐厲兌穴也﹞﹐其支者﹐下廉三寸而別﹐下入中指外間。其支者﹐別跗上﹐入大指間出其端。

脾足太陰之脈﹐起於大指之端﹝隱白穴也﹐在大指端內側﹞﹐循指內側白肉際﹝大指內側﹐本節後大都穴也﹞﹐過核骨後﹝核骨下﹐太白穴也。核骨在足大指本節後約二寸﹐內踝骨前約三寸﹐如棗核橫於足內側赤白肉際者是也。竇太師指爲孤拐骨者﹐非是也﹞﹐上內踝前廉﹝內踝下前陷中﹐商丘穴也﹞﹐上內循脛骨後交﹐出厥陰之前﹐上膝股內前廉﹝膝輔骨下陷中﹐陰陵泉穴也﹞﹐入腹﹐屬脾﹐絡胃﹐上膈﹐挾咽﹐連舌本﹐散舌下。其支者復從胃別上膈注心中。

心手少陰之脈﹐起於心中﹐出屬心系﹐下膈絡小腸。其支者從心系上挾咽﹐系目系。其直者﹐復從心系卻上肺﹐下出腋下﹝肺脈從肺系橫出腋下﹐心脈從肺而出於腋下﹐包絡脈從脇下抵腋下﹞﹐下循內後廉﹐行太陰心主之後﹐下肘內﹝少海穴也﹞。循臂內後廉﹝臂內後廉上脘一寸半﹐靈道穴也﹞﹐抵掌後銳骨之端﹝神門穴也﹞﹐入掌內後廉﹝掌內後廉﹐小指本節陷中﹐少府穴也﹞﹐循小指之內﹐出其端﹝少衝穴也﹐在小指內廉之端﹞。

小腸手太陽之脈﹐起於小指之端﹝少澤穴也﹞﹐循手外側﹝小指本節﹐前谷穴也。本節後陷中﹐後溪穴也﹞﹐上腕﹝臂下掌上節處曰腕。腕前起骨中陷中﹐腕骨穴也。當腕中陷處﹐陽谷穴也﹞﹐出踝中﹐直上循臂骨下廉﹐出肘內側兩筋之間﹝少海穴也﹞﹐上循外後廉﹐出肩解﹐繞肩胛﹐交肩上﹐入缺盆﹐絡心﹐循咽﹐下膈﹐抵胃﹐屬小腸。其支者﹐從缺盆循頸上頰﹐至目銳﹐卻入耳中。其支者﹐別頰上抵鼻﹐至目內﹐斜絡於顴。

膀胱足太陽之脈﹐起於目內﹐上額交巓。其支者﹐從巓至耳上角。其直者﹐從巓入絡腦﹐還出別下項﹐循肩膊內﹐挾脊抵腰中﹐入循膂﹐絡腎﹐屬膀胱。其支者﹐從腰中下挾脊﹐貫臀入中﹝腿上上接處約文中央動脈﹐曰中﹐委中穴也﹞。其支者﹐從膊內左右別下貫胛﹐挾脊﹐內過髀樞﹝竇云﹕髀骨節也﹞﹐循髀外﹐從後廉下合中﹐以下貫內﹝足肚曰﹞﹐出外踝之後﹝昆侖穴也﹞﹐循京骨﹝京骨穴也﹞﹐至小指外側﹝小指外側本節後陷中﹐束骨穴也。本節前﹐通谷穴也。小指端﹐至陰穴也﹞。

腎足少陰之脈﹐起於小指之下﹐斜走足心﹝湧泉穴也﹞﹐出於然骨之下﹝然骨穴也﹐在內踝前起大骨下陷中﹞﹐循內踝之後﹝內踝之後﹐跟骨之上﹐陷中動脈﹐太溪穴也。上大陵二寸﹐復澑穴也﹞﹐別入跟中﹐以上內﹐出內廉﹝陰谷穴也﹞﹐上股內後廉﹐貫脊﹐屬腎﹐絡膀胱。其直者﹐從腎上貫肝膈﹐入肺中﹐循喉嚨﹐俠舌本。其支者﹐從肺出絡心﹐注胸中。

心主手厥陰心包絡之脈﹐起於胸中﹐出屬心包絡﹐下膈﹐歷絡三焦。其支者﹐循胸出脇﹐下腋三寸﹐上抵腋下﹐循內行太陰少陰之間﹐入肘中﹝曲澤穴也﹞﹐下臂行兩筋之間﹝兩節之上腕三寸﹐間使穴也。當腕中﹐大陵穴也﹞﹐入掌中﹝勞宮穴也﹐穴有動脈﹞﹐循中指出其端﹝中衝穴也﹞。其支者﹐別掌中﹐循小指次指出其端。

三焦手少陽之脈﹐起於小指次指之端﹝關衝穴也﹞﹐上出兩指之間﹝兩指之間陷中﹐腋門穴也。上兩指本節後間陷中﹐中渚穴也﹞。循手錶腕﹝陽池穴也﹞﹐出臂外兩骨之間﹝兩骨之間﹐上腕三寸﹐支溝穴也﹞﹐上貫肘﹝天井穴也﹞﹐循外上肩﹐而交出足少陽之後﹐入缺盆﹐布膻中﹐散絡心包﹐下膈﹐循屬三焦。其支者﹐從膻中上出缺盆﹐上項系耳後﹐直上出耳上角﹐以屈下頰至﹝﹐頰骨也﹞。其支者﹐從耳後入耳中﹐出走耳前﹐過客主人前﹐交頰至目銳。

膽足少陽之脈﹐起於目銳﹐上抵頭角﹐下耳後循頸行手少陽之前﹐至肩上﹐卻交出手少陽之後﹐入缺盆。其支者﹐從耳後入耳中﹐出走耳前﹐至目銳後。其支者﹐別銳﹐下大迎﹐合手少陽抵於﹐下加頰車﹐下頸﹐合缺盆﹐以下胸中﹐貫膈﹐絡肝﹐屬膽﹐循脇裏﹐出气街﹐繞毛際﹐橫入髀厭中。其直者﹐從缺盆下腋循胸﹐過季脇﹐下合髀厭中﹝竇氏云﹕腹下腿上節處是也﹞。以下循髀陽﹐出膝外廉﹐下外輔骨之前﹝外輔骨之前﹐膝之下一寸。陽陵泉穴也﹐伸足取之﹞﹐直下抵絕骨之端﹝陽輔穴也﹞﹐下出外踝之前﹝丘墟穴也﹞﹐循足跗上入小指次指之間﹝小指次指之間﹐本節前陷中﹐俠溪穴也。本節後陷中﹐臨泣穴也。

小指次指之端﹐竅陰穴也﹞。其支者﹐別跗上﹐入大指之間﹐循大指歧骨內出其端﹐還貫爪甲﹐出三毛。

肝足厥陰之脈﹐起於大指叢毛之際﹝大惇穴也﹞﹐上循足跗上廉﹝足跗上廉大指間陷中﹐行間穴也。大指本節後間陷中﹐太衝穴也﹞﹐去內踝一寸﹐上踝八寸﹐交出太陰之後﹝內踝前一寸﹐中封穴也﹞﹐上內廉﹝曲泉穴也﹞﹐循股陰﹐入毛中﹐過陰器﹐抵小腹﹐挾胃﹐屬肝﹐絡膽﹐上貫膈﹐布脇肋﹐循喉嚨之後﹐上入頏顙﹐連目系﹐上出額與督脈會於巓。其支者﹐從目系下頰裏﹐環唇內。其支者﹐復從肝別貫膈上注肺。﹝《經脈篇》﹞上榮气之行﹐自手太陰始﹐至足厥陰終﹐一周於身也。詳其一周於身﹐外至身體四肢﹐內至五臟六腑﹐無不周徧﹐故其五十周無晝夜陰陽之殊。衛气之行則不然﹐晝但周陽於身體四肢之外﹐不入五臟六腑之內﹔夜但周陰於五臟六腑之內﹐不出身體四肢之外﹐故必五十周至平旦﹐方與榮大會於肺手太陰也。

黃帝曰﹕脈行之逆順柰何﹖岐伯曰﹕手之三陰﹐從髒走手﹝手太陰從中焦注大指﹑次指﹐手少陰從心中注手小指﹐手厥陰從胸中注手小指﹑次指﹐此手三陰從髒走手也﹞﹔手之三陽﹐從手走頭﹔足之三陽﹐從頭走足﹔足之三陰﹐從足走腹。

黃帝曰﹕願聞脈度。岐伯曰﹕手之六陽﹐從手至頭﹐長五尺﹐五六三丈。手之六陰﹐從手至胸中﹐三尺五寸﹐三六一丈八尺﹐五六三尺﹐合二丈一尺。足之六陽﹐從足上至頭﹐八尺﹐六八四丈八尺。足之六陰﹐從足至胸中﹐六尺五寸﹐六六三丈六尺﹐五六三尺﹐合三丈九尺。蹺脈從足至目﹐七尺五寸﹐二七一丈四尺﹐二五一尺﹐合一丈五尺。督脈任脈各四尺五寸﹐二四八尺﹐二五一尺﹐合九尺。凡都合一十六丈二尺﹐此气之大經隧也。﹝《脈度篇》﹞﹝《素》﹞督脈者﹐起於少腹以下骨中央﹐女子入系庭孔﹐其孔溺孔之端也。其絡循陰器﹐合篡間﹐繞篡後﹐別繞臀﹐至少陰﹐與巨陽中絡者合﹐少陰上股內後廉﹐貫脊屬腎﹐與太陽起於目內﹐上額交巓上﹐入絡腦﹐還出別下項﹐循肩膊內挾脊抵腰中﹐入循膂絡腎﹝自「少陰股內」至「目」十七字上下必有脫簡﹐否則古注衍文也﹞。其男子循莖下至篡﹐與女子等。其少腹直上者﹐貫臍中央﹐上貫心﹐入喉﹐上頤﹐環唇﹐上系兩目之下中央。﹝《骨空論》﹞上督脈始終行身之後。東垣云﹕督脈者出於會陰穴﹐﹝會陰﹐卽經文所謂篡。﹞根於長彊穴﹐上行脊裏﹐至於巓﹐附足太陽膀胱之脈。膀胱者諸陽之首﹐兼榮衛之气系焉。督脈爲附﹐督者都也﹐能爲表裏上中下十二經之病焉。王注云﹕自其少腹直上至兩目之下中央﹐指任脈之行而言﹐是督脈所系﹐由此言之﹐則任脈﹑督脈﹑衝脈﹐名異而同一體也。謂之任脈者﹐女子得之任養也。謂之衝脈者﹐以其上气沖也。謂之督脈者﹐以其督領諸脈也。

任脈者﹐起於中極之下﹐以上毛際﹐循腹裏﹐上關元﹐至咽喉﹐上頤循面入目。﹝《骨空論》﹞上任脈﹐始終行身之前。東垣云﹕任脈起於會陰﹐根於曲骨﹐入前陰中﹐出腹裏﹐過臍上行﹐附足厥陰之經﹐爲生化之元也﹐貫穿諸經﹐無所不系焉。

衝脈者﹐起於气街﹐並少陰之經﹐挾臍上行﹐至胸中而散。﹝《骨空論》﹞﹝《靈》﹞衝脈任脈﹐皆起於胞中﹐上循背裏﹐爲經絡之海。其浮而外者﹐循腹右上行﹐會於咽喉﹐別而絡唇口。﹝《五音五味篇》﹞上衝脈﹐始終亦行身之前﹐挾任脈兩傍。東垣云﹕衝脈分爲二道﹐起於會陰﹐根於气街﹐爲二道﹐入腹中央﹐挾臍兩傍上行﹐附足陽明之脈﹐至胸中而散。一說﹐上至腦耳上角﹐下至足內踝﹐絡跗上。若搐如引繩之狀﹐上下動之若一貫﹐諸經之脈無所不到﹐以其從胃脈故也。十二經之海也﹐旺爲生化升降之主。

黃帝曰﹕蹺脈安起安止﹐何气何榮﹖岐伯答曰﹕蹺脈者少陰之別﹐起於然骨之後﹐上內踝之上﹐直上循陰股﹐入陰﹐上循胸裏﹐入缺盆﹐上出人迎之前﹐入﹐屬目內﹐合於太陽﹑陽蹺而上行﹐气並相還則爲濡目﹐气不榮則目不合。黃帝曰﹕气獨行五臟﹐不榮六腑﹐何也﹖岐伯答曰﹕气之不得無行也﹐如水之流﹐如日月之行不休。故陰脈榮其髒﹐陽脈榮其腑﹐如環之無端﹐莫知其紀﹐終而復始。其流溢之气﹐內漑臟腑﹐外濡腠理。黃帝曰﹕蹺脈有陰陽﹐何脈當其數﹖岐伯答曰﹕男子數其陽﹐女子數其陰﹐當數者爲經﹐其不當數者爲絡也。﹝《脈度論》。﹐音仇﹐面顴也。蹺﹐渠洛切﹞上蹺脈﹐始終獨言陰蹺而不及陽蹺者﹐有脫簡也。當數﹐謂當脈度一十六丈二尺之數也。男子以陽蹺當其數﹐女子以陰蹺當其數。

﹝《難經》﹞脈有奇經八脈者﹐不拘於十二經﹐何也﹖然﹐有陽維﹐有陰維﹐有陽蹺﹐有陰蹺﹐有衝﹐有督﹐有任﹐有帶之脈﹐凡此八脈者﹐皆不拘於經﹐故曰奇經八脈也。經有十二﹐絡有十五﹐凡二十七﹐气相隨上下﹐何獨不拘於經也。然聖人圖說溝渠通利水道﹐以備不然﹐天雨降下﹐溝渠溢滿﹐當此之時﹐霈妄行﹐聖人不能復圖也。此絡脈滿溢﹐諸經不能復拘也﹝《二十七難》﹞。其奇經八脈者﹐旣不拘於十二經﹐皆何起何繼也﹖然﹐督脈者﹐起於下極之兪﹐並於脊裏﹐上至風府﹐入屬於腦。任脈者﹐起於中極之下﹐以上至毛際﹐循腹裏﹐上關元﹐至咽喉。衝脈者﹐起於气街﹐並足陽明之經﹐挾臍上行﹐至胸中而散也。帶脈者﹐起於季脇﹐回身一周。陽蹺脈者﹐起於跟中﹐循外踝﹐上行入風池。陰蹺脈者﹐亦起於跟中﹐循內踝上行至咽喉﹐交貫衝脈。陽維﹑陰維者﹐維絡於身﹐溢蓄不能環流灌漑諸經者也。故陽維起於諸陽會也﹐陰維起於諸陰交也﹐比於聖人圖設溝渠﹐溝渠滿溢﹐流於深湖﹐故聖人不能拘通也。而人脈隆盛﹐入於八脈﹐而不環周﹐故十二經亦不能拘之﹐其受邪气﹐蓄則腫熱﹐砭射之也。﹝《二十八難》。並﹐步浪切﹞上督﹑任﹑蹺脈﹐岐伯謂在十二經榮气周流度數一十六丈二尺之內﹐扁鵲謂奇經八脈不拘於十二經﹐二說矛盾﹐以待賢者。又衝脈﹐虞庶注云﹕《素問》曰衝脈並足少陰之經﹐《難經》卻言並足陽明之經﹐況少陰之經挾臍各五分﹐陽明之經挾臍左右各二寸﹐气沖又是陽明脈气所發。如此推之﹐則衝脈自气街起﹐在陽明﹑少陰二經之內﹐挾臍上行﹐其理明矣。

﹝《靈》﹞黃帝曰﹕經脈十二﹐而手太陰﹑足少陰﹑陽明獨動不休﹐何也﹖岐伯曰﹕足陽明胃脈也。胃者五臟六腑之海﹐其淸气上注於肺﹐肺气從太陰而行之﹐其行也以息往來﹐故人一呼脈再動﹐一吸脈亦再動﹐呼吸不已﹐故動而不止。黃帝曰﹕气之過於寸口也﹐上十焉息﹐下八焉伏﹐何道從還﹐不知其極。岐伯曰﹕气之離髒也﹐卒然如弓弩之發﹐如水之下岸﹐上於魚以反衰﹐其餘气衰散以逆上﹐故其行微。黃帝曰﹕足之陽明何因而動﹖岐伯曰﹕胃气上注於肺﹐其悍气上衝頭者﹐循咽上走空竅﹐循眼系﹐入絡腦﹐出﹐下客主人﹐循牙車﹐合陽明﹐並下人迎﹐此胃气別走於陽明者也。故陰陽上下﹐其動也若一。故陽病而陽脈小者爲逆﹐陰病而陰脈大者爲逆。故陰陽俱靜俱動若引繩﹐相傾者病。黃帝曰﹕足少陰何因而動﹖岐伯曰﹕衝脈者﹐十二經之海也﹐與少陰之大絡﹐起於腎下﹐出於气街﹐循陰股內廉﹐邪入中﹐循脛骨內廉﹐並少陰之經﹐下入內踝之後﹐入足下。其別者﹐邪入踝﹐出屬跗上﹐入大指之間﹐注諸絡以溫足脛﹐此脈之常動者也。﹝《動篇》。﹐苦鹹切﹔疑額字之誤﹞陽脈﹐人迎脈也﹔陰脈﹐寸口脈也。

經脈十二者﹐伏行分肉之間﹐深而不見。其常見者﹐足太陰過於外踝之上﹐無所隱故也。諸脈之浮而常見者﹐皆絡脈也。六經絡手陽明﹑少陽之大絡﹐起於五指間﹐上合肘中。飲酒者﹐衛气先行皮膚﹐先充絡脈﹐絡脈先盛﹐故衛气已平﹐榮气乃滿﹐而經脈大盛。脈之卒然動者﹐皆邪气居之﹐畱於本末﹐不動則熱﹐不堅則陷且空﹐不與眾同﹐是以知其何脈之動也。雷公曰﹕何以知經脈之與絡脈異也﹖黃帝曰﹕經脈者﹐常不可見也﹐其虛實也﹐以气口知之﹔脈之見者﹐皆絡脈也。雷公曰﹕細子無以明其然也﹖黃帝曰﹕諸絡脈皆不能經大節之間﹐必行絕道而出入﹐復合於皮中﹐其會皆見於外。故諸刺絡脈者﹐必刺其結﹐上甚血者﹐𨿽無結﹐急取之﹐以瀉其邪而出其血﹐畱之發爲痺也。凡診絡脈﹕脈色靑﹐則寒且痛﹐赤﹐則有熱﹔胃中寒﹐手魚際之絡多靑矣﹔胃中有熱﹐魚際絡赤﹔其暴黑者﹐畱久痺也﹔其有赤﹐有黑﹐有靑者﹐寒熱气也﹔其靑短者﹐少气也。凡刺寒熱者﹐皆多血絡﹐必間日而一取之﹐血盡乃止﹐乃調其虛實。其小而短者﹐少气﹐甚者﹐瀉之則悶﹐悶甚則僕不得言。悶急坐之也。﹝《經脈篇》﹞﹝《素》﹞黃帝曰﹕夫絡脈之見也﹐其五色各異。靑﹑黃﹑赤﹑白﹑黑不同﹐其故何也﹖岐伯曰﹕經有常色﹐而絡無常變也。帝曰﹕經之常也何如﹖岐伯曰﹕心赤﹑肺白﹑肝靑﹑脾黃﹑腎黑﹐皆亦應其經脈之色也。黃帝曰﹕絡之陰陽﹐亦應其經乎﹖岐伯曰﹕陰絡之色應其經﹐陽絡之色變無常﹐隨四時而行也。寒多則凝泣﹐凝泣則靑黑﹔熱多則淖澤﹐淖澤則黃赤﹐皆常色也﹐謂之無病。五色具見者﹐謂之寒熱。帝曰﹕善。﹝《經絡論篇》﹞﹝《靈》﹞經脈爲裏﹐支而橫者﹐爲絡﹔絡之別者﹐爲孫。盛而血者﹐疾誅之﹔盛者﹐瀉之﹔虛者﹐飲藥以補之。﹝《脈度篇》﹞﹝《素》﹞目受血而能視﹐足受血而能步﹐掌受血而能握﹐指受血而能攝。﹝《五臟生成篇》﹞許昌滑壽著《十四經發揮》﹐釋經脈爲曲﹐絡脈爲直﹔經爲榮气﹐絡爲衛气﹐乃所以惑亂來學也。謹按經云﹕經脈十二﹐伏行分肉之間﹐深而不見﹔諸脈浮而常見者﹐皆絡脈也。

又云﹕諸絡脈不能經大節之間﹐必行絕道而出入復合於皮。又云﹕當數者﹐爲經﹔不當數者﹐爲絡。今《發揮》謂手太陰脈﹐其支從腕後出次指端交於手陽明者﹐爲手太陰絡。手陽明脈﹐其支從缺盆上挾口鼻交於足陽明者﹐爲手陽明絡﹐凡十二經之支脈伏行分肉者﹐皆釋爲絡脈。則是絡脈亦伏行分肉之間而不浮見﹐亦能經大節而不行絕道﹐亦當經脈一十六丈二尺內之數﹐而非不當數也。又按經云﹕足少陽之脈﹐起於目銳﹐上抵頭角﹐下耳後﹐未嘗言其脈有曲折也。今《發揮》謂足少陽脈﹐起目銳﹐作三折﹐從目銳至完骨是一折﹐又自完骨至睛明是一折﹐自睛明至風池是一折﹐則是《內經》以經脈之曲折朦朧者﹐爲直行也。

又按經雲﹕水谷入於胃也﹐其气分爲三隧﹐故宗气積胸中﹐出喉嚨而行呼吸焉。榮气者﹐泌其津液﹐注之於脈﹐化以爲血﹐以榮四末﹐內注五臟六腑﹐以應刻數焉。衛气者﹐出其悍气之疾﹐而皆行於四末分肉皮膚之間而不休者也。又云﹕衛出於上焦﹐常與榮俱﹐晝行於陽二十五周﹐夜行於陰二十五周﹐故至平旦五十周﹐復與榮气大會於手太陰矣。此言衛气與榮气相會﹐未嘗及宗气﹐今《發揮》謂气行一萬三千五百息﹐脈行八百十丈﹐適當寅時﹐復會於手太陰﹐則是將積於胸中呼吸與榮周相會之宗气牽合﹐作晝行陽夜行陰﹐與榮五十周方會之衛气也。乖舛經義﹐罪孰甚焉。

陽者﹐天气也﹐主外﹔陰者﹐地气也﹐主內。故陽道實﹐陰道虛。

陰在內﹐陽之守也﹔陽在外﹐陰之使也。﹝《應象論》﹞陰者﹐藏精而起亟也﹔陽者﹐衛外而爲固也。﹝《通天論》﹞﹝《靈》﹞內有陰陽﹐外亦有陰陽。在內者﹐五臟爲陰﹐六腑爲陽﹔在外者﹐筋骨爲陰﹐皮膚爲陽。﹝《壽天剛柔篇》﹞﹝《素》﹞足太陽與少陰爲表裏﹐少陽與厥陰爲表裏﹐陽明與太陰爲表裏﹐是爲足之陰陽也。手太陽與少陰爲表裏﹐少陽與心主爲表裏﹐陽明與太陰爲表裏﹐是爲手之陰陽也。﹝《血气形志篇》﹞﹝《靈》﹞黃帝問於伯髙曰﹕脈度言經脈之長短﹐何以立之﹖伯髙曰﹕先度其節骨之大﹑小﹑廣﹑狹﹑長﹑短﹐而脈度定矣。黃帝曰﹕願聞眾人之度﹐人長七尺五寸者﹐其骨節之大﹑小﹑長﹑短各幾何﹖伯髙曰﹕頭之大骨圍二尺六寸﹐胸圍四尺五寸﹐腰圍四尺二寸﹐發所覆者﹐顱至項一尺二寸﹐發以下至頤長一尺。君子終折結喉以下至缺盆中長四寸﹐缺盆以下至KT長九寸﹐過﹐則肺大﹔不滿﹐則肺小。KT以下至天樞長八寸﹐過﹐則胃大﹔不及﹐則胃小。天樞以下至橫骨長六寸半﹐過﹐則回腸廣長﹔不滿﹐則狹短。橫骨長六寸半﹐橫骨上廉以下至內輔之上廉長一尺八寸﹐內輔之上廉以下至下廉長三寸半﹐內輔下廉下至內踝長一尺三寸﹐內踝以下至地長三寸﹐膝以下至跗屬長一尺六寸﹐跗屬以下至地長三寸﹐故骨圍大﹐則太過﹔小﹐則不及。角以下至柱骨長一尺﹐行腋中不見者長四寸﹐腋以下至季脇長一尺二寸﹐季脇以下至髀樞長六寸﹐髀樞以下至膝中長一尺九寸﹐膝以下至外踝長一尺六寸﹐外踝以下至京骨長三寸﹐京骨以下至地長一寸﹐耳後當完骨者廣九寸﹐耳前當耳門者廣一尺三寸﹐兩顴之間相去七寸﹐兩乳之間廣九寸半﹐兩髀之間廣六寸半﹐足長一尺二寸﹐廣四寸半。肩至肘長一尺七寸﹐肘至腕長一尺二寸半﹐腕至中指本節長四寸﹐本節至其末長四寸半﹐項發以下至背骨長二寸半﹐膂骨以下至尾二十一節長三尺﹐上節長一寸四分分之一﹐奇分在下﹐故上七節至於膂骨九寸八分分之七。此眾人骨之度也﹐所以立經脈之長短也。﹝《骨度篇》。﹐許竭切。KT﹐云居切﹞唇至齒長九分﹐口廣二寸半。齒以後至會厭深三寸半﹐大容五合。舌﹐重十兩﹐長七寸﹐廣二寸半。咽門﹐重十兩﹐廣二寸半﹐至胃長一尺六寸。胃紆曲屈﹐伸之長二尺六寸﹐大一尺五寸﹐徑五寸﹐大容二斗五升。小腸後附脊﹐左環﹐回周疊積﹐其注於回腸者﹐外附於臍﹐上回運環十六曲﹐大二寸半﹐徑八分分之少半﹐長三丈三尺。回腸當臍左環﹐回周葉積而下。回運環反十六曲﹐大四寸﹐徑一寸寸之少半﹐長二丈一尺。廣腸傳脊﹐以受回腸﹐左環葉脊上下辟﹐大八寸﹐徑二寸寸之大半﹐長二尺八寸。腸胃所入至所出﹐長六丈四寸四分。回曲環反﹐三十二曲也。﹝《腸胃論》﹞﹝《難》﹞七衝門何在﹖然﹐唇﹐爲飛門﹔齒﹐爲戶門﹔會厭﹐爲吸門﹔胃﹐爲賁門﹔太倉下口﹐爲幽門﹔大腸小腸會﹐爲闌門﹔下極﹐爲魄門﹔故曰七衝門也。﹝《四十四難》﹞﹝《素》﹞腰以上﹐爲天﹔腰以下﹐爲地。

﹝《難》﹞上焦者﹐在心下下膈﹐在胃上口﹐主內而不出﹐其治在膻中﹐玉堂下一寸六分﹐直兩乳間陷者是。中焦者﹐在胃中脘﹐不上不下﹐主腐熟水谷﹐其治在臍傍。下焦者﹐在臍下當膀胱上口﹐主分別淸濁﹐主出而不內﹐以傳導也﹐其治在臍下一寸。﹝《三十一難》﹞﹝《靈》﹞黃帝曰﹕願聞榮衛之所行﹐皆何道從來﹖岐伯答曰﹕榮﹐出於中焦﹔衛﹐出於上焦。黃帝曰﹕願聞三焦之所出。岐伯答曰﹕上焦出於胃上口﹐並咽以上﹐貫膈而布胸中﹐走腋﹐循太陰之分而行﹐還至陽明﹐上至舌﹐下足陽明﹐常與榮俱﹐行於陽二十五度﹐行於陰亦二十五度﹐一周也。故五十度而復大會於手太陰矣。黃帝曰﹕願聞中焦之所出﹖岐伯答曰﹕中焦亦並胃中﹐出上焦之後﹐此所受气者﹐泌糟粕﹐蒸津液﹐化其精微﹐上注於肺脈﹐乃化而爲血﹐以奉生身﹐莫貴於此﹐故獨得行於經隧﹐命曰榮气。黃帝曰﹕夫血之與气﹐異名同類﹐何謂也﹖岐伯答曰﹕榮衛者精气也﹐血者神气也﹐故血之與气﹐異名同類焉。故奪血者﹐無汗﹔奪汗者﹐無血﹐故人生有兩死而無兩生。黃帝曰﹕願聞下焦之所出。岐伯答曰﹕下焦者﹐別回腸﹐注於膀胱而滲入焉。故水谷者常並居於胃中﹐成糟粕而俱下於大腸而成下焦﹐滲而俱下﹐濟泌別汁﹐循下焦而滲入膀胱焉。黃帝曰﹕善。余聞上焦如霧﹐中焦如漚﹐下焦如瀆﹐此之謂也。﹝《榮衛生會篇》﹞﹝海藏﹞頭至心﹐爲上焦﹔心至臍﹐爲中焦﹔臍至足﹐爲下焦。此三焦者﹐足太陽之別也。又《靈樞經》云﹕臍下膀胱至足爲足三焦。右手尺脈爲命門﹐與包絡脈同診﹐此包絡亦有三焦之稱﹐爲命門之火﹐遊行於五臟之間﹐主持乎內。手三焦主持乎上﹐足三焦主持乎下﹐上﹑中﹑下三焦通爲一气﹐衛於一身爲外護。旣雲頭至心﹑心至臍﹑臍至足﹐是有狀也。呼爲三焦﹐是有名也。以爲無狀﹐可乎﹖經曰﹕三焦者﹐水谷之道路也。卻是有形狀﹐何以然﹖上焦者﹐主內而不出﹔中焦者﹐主腐熟水谷﹔下焦者﹐主出而不內。故經曰上焦如霧﹐中焦如漚﹐下焦如瀆也。手經者﹐主持上也﹔足經者﹐主持下也﹔命門者﹐主持內也﹔爲衛者﹐主持外也。三焦眞气爲父﹐气散於包絡﹐相從母也。並行而不相離﹐母之眞气也﹐故俱會於胸中。經云﹕膻中之分﹐父母居之﹐气之海也﹐如天地之尊﹐不系五行也。淸邪中於上焦﹐名曰潔也﹐頭項彊﹐腰脊痛。濁邪中於下焦﹐名曰渾也﹐陰气爲栗﹐便溺妄出。表虛裏急﹐上焦﹑下焦與中焦相混。上焦怫郁﹐髒气相燻。中焦不治﹐衛气上衝﹐榮气不通﹐血凝不流。若衛气前通者﹐小便赤黃﹐與熱相搏﹐因熱作使﹐遊於經絡﹐出入臟腑﹐陰气前通﹐陽气後微﹐陰無所使﹐客气內入﹐嚏而出之﹐聲咽塞﹐寒厥熱壅﹐必下血。陰陽俱厥﹐脾弱液下。下焦不固﹐淸便下重﹐便數而難﹐腹築湫痛﹐命將難全。此命門之脈﹐診在右手尺也。

經曰﹕五臟不和﹐五液不下﹐當闔不闔﹐便溺俱脫﹐生气絕矣﹐所以腹臍湫痛也﹐故曰命將難全。前三焦自外而入﹐後三焦自內而出。霧不收則爲喘滿﹐此出而不內也。漚不利則爲畱飲﹐畱而不散﹐久爲中滿﹐上不能內﹐下不能出也。瀆不利則爲腫滿﹐此因上內而下不出也。此三焦之所不歸也。三焦有髒而無腑﹐在內則遊行﹐是血也﹐在外則固護﹐是气也。上焦如霧者气也﹐中焦如漚者血也。中焦者﹐血气之分也。下焦在臍膀胱上口﹐主分別淸濁﹐出而不納﹐卽傳道也治在臍下。名曰三焦﹐其腑在气街中﹐又云有髒無腑。成氏云﹕血室者﹐血之所居也﹐榮衛停止之所﹐經脈流會之處﹐衝脈是矣。夫衝者﹐奇經之一也﹐起於腎下﹐出於气街﹐並足陽明經挾臍上行﹐至胸中而散焉﹐爲諸經之海也。

啟玄子云﹕衝爲血海﹐諸經朝會﹐男子則運而行之﹐女子則停而止之﹐是皆謂之血室。

《內經》云﹕任脈通衝脈﹐男旣營運﹐女旣停止﹐故營運者無積而不滿﹐動也﹔停止者有積而能滿﹐靜也。不滿者﹐陽也﹐气也。能滿者﹐陰也﹐血也。故滿者以時而溢﹐爲之信有期者動也。乾道成男﹐坤道成女﹐故營運者﹐陽之象也﹔停止者﹐陰之象也。血气榮衛﹐男女皆有﹐內外諧和﹐其脈同診﹐脈者﹐血之府也﹐故爲气血之室﹐爲藏物之舍﹐亦爲府也。三焦之府﹐在气街中﹐爲男﹑女血海之府。經又曰﹕有髒而無腑﹐從無形而言之也。有髒而有腑﹐從有形而言之也。淸邪濁邪所傷﹐三焦齊病﹐亦同兩感。經云﹕心包絡主之脈﹐出胸中﹐下膈﹐歷絡三焦﹐此其所以與相火並行﹐與命門脈同診於右尺中也。東垣云﹕三焦有名無形﹐主持諸气﹐以象三才之用﹐故呼吸升降﹐水谷往來﹐皆待此以通達。是以上焦在心下﹐主內而不出﹔中焦在胃脘﹐主腐熟水谷﹔下焦在臍下﹐主分別淸濁﹐出而不內。統而論之﹐三才之用﹐本於中焦。中焦者﹐胃脘也﹐稟天五之沖气﹐陰陽淸濁自此而分﹐十二經絡自此而始。或不得其平﹐則寒熱偏勝﹐虛實不同﹐榮衛澀滯﹐淸濁不分﹐而生諸病。故曰气會三焦。手少陽脈通於膻中﹐膻中者﹐臣使之官﹐爲气之海。審此則知三焦者沖和之本也。三焦相火及包絡之脈﹐人之元气也﹐周身何處無之﹐是名相火用事﹐主持陰陽之气﹐神明之府也。

﹝《素》﹞夫自古通天者﹐生之本﹝此九字著意玩味。王太僕云﹕論天謂元气﹐卽天眞也﹞﹐本於陰陽。天地之間﹐六合之內﹐其气九州九竅﹐五臟十二節﹐皆通乎天气。其生五﹐其气三﹐數犯此者﹐則邪气傷人﹐此壽夭之本也。蒼天之气淸淨﹐則志意治﹐順之則陽气固﹐𨿽有賊邪﹐弗能害也﹐此因時之序。故聖人傳精神﹐服天气而通神明。失之則內閉九竅﹐外壅肌肉﹐衛气散解﹐此謂自傷﹐气之削也。陽气者﹐若天與日﹐失其所則折壽而不彰﹐故天運當以日光明﹐是故陽因而上衛外者也﹝陽主動﹐凡人之知覺運動耳目視聽言嗅﹐皆陽气燻膚充身澤毛﹐若霧露之漑﹐而充之耳。若陽气一失其所﹐則散解不行﹐而燻充澤漑之道澀﹐所以九竅閉塞於內﹐肌肉壅滯於外﹐而知覺運動視聽言嗅之靈皆失也。故人之陽气猶天之日光﹐人失陽气而知覺運動視聽言嗅之靈明隳壞不彰﹐壽命易折﹐猶天之失光明則萬物無以發生也﹞。因於寒﹐欲如運樞﹐起居如驚﹐神气乃浮﹝丹溪云「欲如運樞」以下三句皆衍文也。下文「體若燔炭﹐汗出而散」兩句當移在此。夫寒邪初傷﹐客於肌表﹐邪郁而爲熱﹐有似燔炭得汗則解﹐此仲景麻黃湯之類是也﹞。因於暑﹐汗﹐煩則喘喝﹐靜則多言﹐體若燔炭﹐汗出而散﹝丹溪云﹕君火爲病也﹐火主動而散﹐故自汗煩喘多言也﹞。因於濕﹐首如裹﹐濕熱不攘﹐大筋短﹐小筋弛長﹐短爲拘﹐弛長爲痿﹝丹溪云﹕濕者﹐濁土之气﹐首爲諸陽之會﹐其位髙而气淸﹐其體虛故聰明得而系焉。濁气燻蒸﹐淸道不通﹐沈重而不爽利﹐似乎有物以蒙冒之。失而不治﹐濕郁爲熱﹐熱畱不去。大筋短者﹐熱傷血不能養筋﹐故爲拘攣。小筋弛張者﹐濕傷筋不能束骨﹐故爲痿弱。「因於濕﹐首如裹」各三字爲句﹐「濕熱不攘」以下各四字爲句﹐文整而意明。王太僕謂反濕其首﹐若濕物裹之﹐以「因於濕首」爲句﹐「如裹」爲句﹐則濕首之濕﹑如裹濕之濕皆是人爲﹐文義舛乖也﹞。因於气爲腫﹐四維相代﹐陽气乃竭。陽气者﹐煩勞則張﹐精絕辟積﹐於夏使人煎厥﹐目盲不可以視﹐耳閉不可以聽﹐潰潰乎若壞都﹐汨汨乎不可止﹝辟﹐偏也﹐蓋陽者﹐視聽動作之體也。若煩勞而不淸靜﹐則視聽動作所張之精竭絕偏枯﹐至夏月而劇﹐故目盲耳閉而視聽失﹐潰潰汨汨而動作廢。正仲景所謂春夏劇﹑秋冬瘥之病﹐俗人名曰注夏者是也。或曰鄭康成云﹕口鼻之呼吸﹐爲魂﹔耳目之聰明﹐爲魄。夫魄者﹐陰血也﹐耳目之聰明乃陰血所爲﹐今經言陽气煩勞則目盲耳閉者何也﹖曰﹕以耳目與口鼻對言則口鼻爲陽﹐耳目爲陰。以耳目口鼻與臟腑對言﹐則耳目口鼻爲陽﹐臟腑爲陰。故陽气行陽二十五度﹐於身體之外﹐則耳目口鼻皆受陽气﹐所以能知覺視聽動作而寤﹐行陰二十五度於臟腑之內﹐則耳目口鼻無陽气運動﹐所以不能知覺而寐﹐聰明者豈非陽气爲之乎。夫人之耳目猶月之質也﹐月質必受日光所加始能明﹐耳目亦必受陽气所加始能聰明﹐是故耳目之陰血虛﹐則陽气之加﹐無以受之﹐而視聽之聰明失。耳目之陽气虛﹐則陰血不能自施﹐而聰明亦失。是故耳目之聰明必陰血陽气相須始能視聽也﹞。陽气者﹐大怒則形气絕﹐而血菀於上﹐使人薄厥。有傷於筋﹐縱﹐其若不容﹐汗出偏沮﹐使人偏枯﹐汗出見濕﹐乃生痤痱。膏粱之變﹐足生大疔。受如持虛﹐勞汗當風﹐寒薄爲﹐郁乃痤﹝王注云﹕菀﹐積也。曰粉刺﹐形如米如鍼也。痤﹐小癤也﹞。陽气者﹐精則養神﹐柔則養筋﹐開闔不得﹐寒气從之﹐乃生大僂。榮气不從﹐逆於肉理﹐乃生癰腫。陷脈爲﹐畱連肉腠﹐气化薄﹐傳爲善畏﹐及爲驚駭﹝「榮气不從﹐逆於肉理﹐乃生癰腫」十二字﹐舊本元誤在「及爲驚駭」之下。夫陽气因失衛而寒气從之爲僂﹐然後榮气逆而爲癰腫﹐癰腫失治然後陷脈爲﹐而陷畱連於肉腠焉。僂﹐力主切﹐背俯不能仰也﹞。魄汗未盡﹐形弱而气爍﹐穴兪以閉﹐發爲風瘧。故風者百病之始也﹐淸淨則肉腠閉拒﹐𨿽有大風苛毒﹐弗之能害﹐此因時之序也。故病久則傳化﹐上下不並﹐良醫弗爲。故陽蓄積病死﹐而陽气當隔﹐隔者當瀉﹐不亟正治﹐粗乃敗之。﹝《生气通天論》﹞帝曰﹕余知百病生於气也。怒則气上。喜則气緩﹐悲則气消﹐恐則气下﹐寒則气收﹐炅則气泄﹐驚則气亂﹐勞則气耗﹐思則气結﹐九气不同﹐何病之生﹖岐伯曰﹕怒則气逆﹐甚則嘔血及飧泄﹐故气上矣。喜則气和志達﹐榮衛通利﹐故气緩矣。悲則心系急﹐肺布葉舉﹐而上焦不通﹐榮衛不散﹐熱气在中﹐故气消矣。恐則精卻﹐卻則上焦閉﹐閉則气還﹐還則下焦脹﹐故气不行矣。寒則腠理閉﹐气不行﹐故气收矣。炅則腠理開﹐榮衛通﹐汗大泄﹐故气泄矣。驚則心無所倚﹐神無所歸﹐慮無所定﹐故气亂矣。勞則喘息汗出﹐外內皆越﹐故气耗矣。思則心有所存﹐神有所歸﹐正气畱而不行﹐故气結矣。﹝《舉痛篇》﹞年四十而陰气自半也﹐起居衰矣。﹝《陰陽應象論》﹞陰气者﹐靜﹐則神藏﹔躁﹐則消亡﹐飲食自倍﹐腸胃乃傷。﹝《痺論》﹞陰之所生﹐本在五味。陰之五宮﹐傷在五味。﹝《生气通天論》﹞﹝垣﹞《勞倦所傷論》《調經篇》云﹕陰气生內熱。岐伯曰﹕有所勞倦﹐形气衰少﹐穀气不盛﹐上焦不行﹐下脘不通﹐而胃气熱﹐熱气燻胸中﹐故內熱。《舉痛論》云﹕勞則气耗﹐勞則喘息汗出﹐外內皆越﹐故气耗矣。夫喜怒不節﹐起居不時﹐有所勞倦﹐皆損其气﹐衰則火旺﹐火旺則乘脾土﹐脾主四肢﹐故困熱﹐無气以動﹐懶於語言﹐動作喘乏﹐表熱自汗﹐心煩不安。當病之時﹐宜安心靜坐﹐以養其气﹐以甘寒瀉其熱火﹐以酸味收其散气﹐以甘溫調其中气﹐經言勞者﹐溫之﹔損者﹐溫之是也。仲景云﹕平人脈大爲勞﹐脈極虛亦爲勞。夫勞之爲病﹐其脈浮大﹐手足煩熱﹐春夏劇﹐秋冬瘥。脈大者﹐熱邪也。極虛者﹐气損也。春夏劇﹐邪助時也。秋冬瘥﹐時勝邪也。以黃建中湯補之﹐此亦溫之也。夫上古聖人﹐飲食有節﹐起居有常﹐不妄作勞﹐故能形與神俱﹐而盡終其天年﹐度百歲乃去﹐謂治未病也。中古以下﹐去聖久遠﹐飲食失節﹐起居失宜﹐妄作勞役﹐形神俱傷﹐故病而後以藥之﹐是治已病也。推其百病之源﹐皆因飲食勞倦﹐胃气元气散解﹐不能滋榮百脈﹐漑灌臟腑﹐衛護周身之所致也。故蒼天之气貴淸淨﹐陽气惡煩勞﹐則飲食喜怒之間﹐寒暑起居之際﹐可不愼歟。

上東垣《勞倦所傷論》。餘論見治虛實法補中益气湯方條。

﹝《素》﹞夫邪之生也﹐或生於陰﹐或生於陽。其生於陽者﹐得之風雨寒暑﹔其生於陰者﹐得之飲食居處﹐陰陽喜怒。﹝《調經論》﹞此陰陽以內外言之﹐而總諸陰陽形气之傷﹐東垣先生謂內外傷者是也。謂男女飲食喜怒所傷者﹐皆屬內爲陰也﹐諸寒溫風濕所傷﹐皆屬外爲陽也。

﹝《靈》﹞夫百病之始生也﹐皆生於風雨寒暑﹐陰陽喜怒﹐飲食居處﹐大驚卒恐﹐則血气分離﹐陰陽破散﹐經絡厥絕﹐脈道不通﹐陰陽相逆﹐衛气稽畱﹐經脈空虛﹐血气不次﹐乃失其常。﹝《口問篇》﹞﹝《素》﹞喜怒傷气﹐寒暑傷形﹐暴怒傷陰﹐暴喜傷陽。厥气上行﹐滿脈去形﹐喜怒不節﹐寒暑過度﹐生乃不固﹝《陰陽應象論》﹞。寒傷形﹐熱傷气﹐气傷痛﹐形傷腫﹐故先痛而後腫者﹐气傷形也﹔先腫而後痛者﹐形傷气也。﹝此上二節經旨似自相矛盾﹐旣曰喜怒傷气﹐又曰暴怒傷陰﹐暴喜傷陽﹔旣曰寒暑傷形﹐又曰寒傷形﹐熱傷气者﹐何也﹖蓋言𨿽不一﹐而理則有歸。夫喜怒之傷人從內出而先發於气﹐故曰喜怒傷气也。寒暑之傷人從外入而先著於形﹐故曰寒暑傷形也。分而言之﹐則怒之气從下上而先發於陰﹐故曰暴怒傷陰﹔喜之气從上下而先發於陽﹐故曰暴喜傷陽。寒則人气內藏﹐气內藏則寒之傷人先著於形﹐故曰寒傷形。

暑則人气外溢﹐气外益則暑之傷人先著於气﹐故曰熱傷气也﹞

卷之一陰陽臟腑部

五臟

﹝《靈》﹞五臟者﹐所以藏精神血气魂魄者也。六腑者﹐所以化水谷而行津液者也。﹝《本藏論》﹞﹝《素》﹞五臟者﹐藏精气而不瀉也﹐故滿而不實﹔六腑者﹐傳化物而不藏﹐故實而不滿。所以然者﹐水谷入口﹐則胃實而腸虛﹔食下﹐則腸實而胃虛。故曰﹕實而不滿﹐滿而不實也。﹝《五臟別論》﹞平旦至日中﹐天之陽﹐陽中之陽也﹔日中至黃昏﹐天之陽﹐陽中之陰也﹔合夜至雞鳴﹐天之陰﹐陰中之陰也﹔雞鳴至平旦﹐天之陰﹐陰中之陽也﹐故人亦應之。夫言人之陰陽﹐則外爲陽﹐內爲陰﹐言人身之陰陽﹐則背爲陽﹐腹爲陰﹐言人身之臟腑中陰陽﹐則髒者﹐爲陰﹔腑者﹐爲陽。肝﹑心﹑脾﹑肺﹑腎﹐五臟皆爲陰﹐膽﹑胃﹑大腸﹑小腸﹑膀胱﹑三焦﹐六腑皆爲陽。背爲陽﹐陽中之陽心也。背爲陽﹐陽中之陰肺也。腹爲陰﹐陰中之陰腎也。腹爲陰﹐陰中之陽肝也。腹爲陰﹐陰中之至陰脾也。此皆陰陽表裏內外雄雌相輸應也﹝《金匱眞言論》﹞。心者﹐生之本﹐神之變也。其華在面﹐其充在血脈﹐爲陽中之太陽﹐通於夏气。

肺者﹐气之本﹐魄之處也。其華在毛﹐其充在皮﹐爲陽中之太陰﹐通於秋气。腎者﹐主蟄﹐封藏之本﹐精之處也。其華在發﹐其充在骨﹐爲陰中之少陰﹐通於冬气。肝者﹐罷極之本﹐魂之居也。其華在爪﹐其充在筋﹐以生血气﹐此爲陽中之少陽﹐通於春气﹝罷﹐音疲﹞。脾胃﹑大腸﹑小腸﹑三焦﹑膀胱者﹐倉廩之本﹐榮之居也。名曰器﹐能化糟粕轉味而入出者也。

其華在唇四白﹐其充在肌﹐此至陰之類﹐通於土气﹝東垣云「四白」當作「四紅」﹞。凡十一臟﹐取決於膽也。﹝《六節髒象論》﹞東方生風﹐風生木﹐木生酸﹐酸生肝﹐肝生筋﹐筋生心﹐肝主目﹐其在天爲玄﹐在人爲道﹐在地爲化﹐化生五味﹐道生智﹐玄生神﹐神在天爲風﹐在地爲木﹐在體爲筋﹐在髒爲肝﹐在色爲蒼﹐在音爲角﹐在聲爲呼﹐在變動爲握﹐在竅爲目﹐在味爲酸﹐在志爲怒。怒傷肝﹐悲勝怒﹐風傷筋﹐燥勝風﹐酸傷筋﹐辛勝酸。南方生熱﹐熱生火﹐火生苦﹐苦生心﹐心生血﹐血生脾﹐心主舌﹐其在天爲熱﹐在地爲火﹐在體爲脈﹐在髒爲心﹐在色爲赤﹐在音爲徵﹐在聲爲笑﹐在變動爲憂﹐在竅爲舌﹐在味爲苦﹐在志爲喜。喜傷心﹐恐勝喜﹐熱傷气﹐寒勝熱﹐苦傷气﹐酸勝苦。中央生濕﹐濕生土﹐土生甘﹐甘生脾﹐脾生肉﹐肉生肺﹐脾主口﹐其在天爲濕﹐在地爲土﹐在體爲肉﹐在髒爲脾﹐在色爲黃﹐在音爲宮﹐在聲爲歌﹐在變動爲噦﹐在竅爲口﹐在味爲甘﹐在志爲思。思傷脾﹐怒勝思﹐濕傷肉﹐風勝濕﹐甘傷肉﹐酸勝甘。西方生燥﹐燥生金﹐金生辛﹐辛生肺﹐肺生皮毛﹐皮毛生腎﹐肺主鼻﹐在天爲燥﹐在地爲金﹐在體爲皮毛﹐在髒爲肺﹐在色爲白﹐在音爲商﹐在聲爲哭﹐在變動爲咳﹐在竅爲鼻﹐在味爲辛﹐在志爲憂。憂傷肺﹐喜勝憂﹐熱傷皮毛﹐寒勝熱﹐辛傷皮毛﹐苦勝辛。北方生寒﹐寒生水﹐水生鹹﹐咸生腎﹐腎生骨髓﹐骨髓生肝﹐腎主耳﹐其在天爲寒﹐在地爲水﹐在體爲骨﹐在髒爲腎﹐在色爲黑﹐在音爲羽﹐在聲爲呻﹐在變動爲栗﹐在竅爲耳﹐在味爲鹹﹐在志爲恐。恐傷腎﹐思勝恐﹐寒傷血﹐燥勝寒﹐鹹傷血﹐甘勝咸。天气通於肺﹐地气通於嗌﹐風气通於肝﹐雷气通於心﹐穀气通於脾﹐雨气通於腎。六經爲川﹐腸胃爲海﹐九竅爲水注之气。以天地爲之陰陽﹐陽之汗﹐以天地之雨名之﹐陽之气﹐以天地之疾風名之。暴風象雷﹐逆气象陽﹐故治不法天之紀﹐不用地之理﹐則災害至矣。﹝《陰陽應象論》﹞﹝《靈》﹞肺合大腸﹐大腸者﹐傳道之府﹔心合小腸﹐小腸者﹐受盛之府﹔肝合膽﹐膽者﹐中正之府﹔脾合胃﹐胃者﹐五穀之府﹔腎合膀胱﹐膀胱者﹐津液之府。少陽屬腎﹐腎上連肺﹐故將兩髒。三焦者﹐中瀆之府﹐水道出焉﹐屬膀胱﹐是孤之府也。是六腑之所與合者。

﹝《本輸篇》﹞五臟常內閱於上七竅也。故肺气通於鼻﹐肺和則鼻能知香臭矣﹔心气通於舌﹐心和則舌能知五味矣﹔肝气通於目﹐肝和則目能辧五色矣﹔脾气通於口﹐脾和則口能知五穀矣﹔腎气通於耳﹐腎和則耳能聞五音矣。五臟不和﹐則七竅不通﹐六腑不和﹐則畱爲癰。﹝《脈度論》﹞﹝《難》﹞肝主色﹐心主臭﹐脾主味﹐肺主聲﹐腎主液。鼻者肺之候﹐而反知香臭。耳者腎之候﹐而反聞聲﹐其意何也﹖然肺者西方金也﹐金生於巳。巳者南方火也﹐火者心﹐心主臭﹐故令鼻知香臭。腎者北方水也﹐水生於申﹐申者西方金也﹐金者肺主聲﹐故令耳聞聲。

﹝《四十難》﹞﹝《素》﹞心之合脈也﹐其榮色也﹐其主腎也﹔肺之合皮也﹐其榮毛也﹐其主心也﹔肝之合筋也﹐其榮爪也﹐其主肺也﹔脾之合肉也﹐其榮唇也﹐其主肝也﹔腎之合骨也﹐其榮發也﹐其主脾也﹝《五臟生成篇》﹞。五臟所主﹐心主脈﹐肺主皮﹐肝主筋﹐脾主肉﹐腎主骨﹐是謂五主﹝《宣明五气篇》﹞。五臟化液﹐心爲汗﹐肺爲涕﹐肝爲淚﹐脾爲涎﹐腎爲唾﹐是爲五液﹝同上﹞。諸脈者﹐皆屬於目﹔諸髓者﹐皆屬於腦﹔諸筋者﹐皆屬於節﹔諸血者﹐皆屬於心﹔諸气者﹐皆屬於肺。﹝《五臟生成篇》﹞﹝《難》﹞經言八會者何也﹖府會太倉﹐髒會季脇﹐筋會陽陵泉﹐髓會絕骨﹐血會膈﹐骨會大杼﹐脈會太淵﹐气會三焦外一筋直兩乳內也。熱病在內者﹐取其會之气穴也。﹝《四十五難》﹞﹝《素》﹞心者﹐君主之官也﹐神明出焉。肺者﹐相傅之官﹐治節出焉。肝者﹐將軍之官﹐謀慮出焉﹐膽者﹐中正之官﹐決斷出焉。膻中者﹐臣使之官﹐喜樂出焉。脾胃者﹐倉廩之官﹐五味出焉。大腸者﹐傳道之官﹐變化出焉。小腸者﹐受盛之官﹐化物出焉。腎者﹐作彊之官﹐伎巧出焉。三焦者﹐決瀆之官﹐水道出焉。膀胱者﹐州都之官﹐津液藏焉﹐气化則能出矣。凡此十二官者﹐不得相失也。故主明則下安﹐以此養生則壽﹐歿世不殆﹐以爲天下則大昌﹔主不明則十二官危﹐使道閉塞不通﹐形乃大傷﹐以此養生則殃﹐以爲天下﹐其宗大危﹐戒之戒之﹝《靈蘭祕典論》﹞。五臟所藏﹐心藏神﹐肺藏魄﹐肝藏魂﹐脾藏意﹐腎藏志﹐是謂五臟所藏﹝《宣明五气篇》﹞。五精所並﹐精气並於心則喜﹐並於肺則悲﹐並於肝則憂﹐並於脾則畏﹐並於腎則恐﹐是謂五並﹐虛而相並者也。﹝「憂」當作「怒」﹐「畏」當作「思」。同上﹞帝曰﹕脾不主時何也﹖岐伯曰﹕脾者土也﹐治中央﹐常以四時長四髒﹐各十八日寄治﹐不得獨主於時也。脾臟者常著胃土之精也﹐土者生萬物而法天地﹐故上下至頭足﹐不得主時也。﹝《太陰陽明論篇》﹞﹝《靈》﹞黃帝曰﹕願聞穀气有五味﹐其入五臟﹐分別柰何﹖伯髙曰﹕胃者五臟六腑之海也﹐水谷皆入於胃﹐五臟六腑皆稟气於胃﹐五味各走其所喜﹐谷味酸﹐先走肝。谷味苦﹐先走心。谷味甘﹐先走脾。谷味辛﹐先走肺。谷味鹹﹐先走腎。穀气津液已行﹐榮衛大通﹐乃化糟粕﹐以次傳下。﹝《五味篇》﹞人之所受气者谷也﹐谷之所注者胃也﹐胃者水穀气血之海也。海之所行雲气者天下也﹐胃之所出气血者經隧也﹐經隧者五臟六腑之大絡也。

食气入胃﹐散精於肝﹐淫气於筋﹝《經脈別論》﹞。食气入胃﹐濁气歸心﹐淫精於脈﹐脈气流經﹐經气歸於肺﹐肺朝百脈﹐輸精於皮毛﹐毛脈合精﹐行气於府﹐府精神明﹐畱於四髒﹐气歸於權衡﹐權衡以平﹐气口成寸﹐以決死生。飲入於胃﹐遊溢精气﹐上輸於脾﹐脾气散精﹐上歸於肺﹐通調水道﹐下輸膀胱﹐水精四布﹐五經並行﹐合於四時五臟陰陽﹐揆度以爲常也。﹝同上﹞﹝丹溪﹞﹕《相火論》﹕太極動而生陽﹐靜而生陰﹐陽動而變﹐陰靜而合﹐而生水﹑火﹑木﹑金﹑土﹐各一其性。惟火有二﹐曰君火﹐人火也﹔曰相火﹐天火也。火內陰而外陽﹐主乎動者也﹐故凡動皆屬火。以名而言﹐形質相生﹐配於五行﹐故謂之君。以位而言﹐生於虛無﹐守位稟命﹐因其動而可見﹐故謂之相。天主生物﹐故恆於動﹐人有所生﹐亦恆於動﹐其所以常於動者﹐皆相火助之也。見於天者﹐出於龍雷﹐則木之气﹐出於海﹐則水之气也。

具於人者﹐寄於肝腎二部﹐肝屬木而腎屬水也。膽者肝之腑﹐膀胱者腎之腑﹐心包絡者腎之配﹐三焦以焦言﹐而下焦司肝腎之分﹐皆陰而下者也。天非此火不能生物﹐人非此火不能有生﹐天之火𨿽出於木水﹐而皆本乎地﹐故雷非伏﹐龍非蟄﹐海非附地﹐則不能鳴﹐不能飛﹐不能波也。鳴也﹐飛也﹐波也﹐動而爲火者也。肝腎之陰﹐悉具相火﹐人而同乎天地。或曰﹕相火天人之所同﹐何東垣以爲元气之賊﹖又曰﹕火與元气不兩立﹐一勝則一負。然則如之何而可使之無勝負乎﹖曰﹕周子言神發知矣。五性感動而萬事出﹐有知之後﹐五者之性﹐爲物所感不能不動﹐謂之動者﹐卽《內經》五火也。相火易起﹐五性厥陽之火相扇﹐則妄動矣。火起於妄﹐變化莫測﹐無時不有﹐煎熬眞陰﹐陰虛則病﹐陰絕則死。君火之气﹐《內經》以暑與熱言之﹔相火之气﹐經以火言之﹐蓋表其暴悍酷烈﹐有甚於君火者也。故曰﹕相火元气之賊。周子又曰﹕聖人定之以中正仁義而主靜。朱子亦曰﹕必使道心常爲一身之主﹐而人心每聽命焉﹐此善處乎火也。人心聽命道心﹐而又能主之以靜。彼五火將寂然不作﹐而相火惟有裨補造化﹐以爲生生不息之運用爾﹐何賊之有﹖或曰﹕《內經》相火注言少陰少陽矣﹐未嘗言及厥陰太陽﹐而吾子言之﹐何也﹖曰﹕足太陽少陰﹐東垣嘗言之矣﹐治以炒柏﹐取其味辛﹐能瀉水中之火是也。戴人亦言﹕膽與三焦尋火治﹐肝和包絡俱無異。此歷指龍雷之火也。予亦備述天人之火﹐皆生於動﹐如上文所云者﹐實推展二公之意。或曰﹕《內經》言火不一﹐往往於六气中見之﹐言臟腑者未之見也。二公豈自有所據邪﹐子能爲我言之乎﹖經曰﹕百病皆生於風﹑寒﹑暑﹑濕﹑燥﹑火之動而爲變者﹐岐伯歷舉病機一十九條﹐而屬火者五﹐此非相火爲病之出於臟腑者乎﹗考諸《內經》﹐少陽病爲螈﹐太陽病時眩僕﹐少陰病瞀暴喑﹐鬱冒不知人﹐非諸熱瞀之屬火者乎﹗手少陽病惡寒鼓栗﹐膽病振寒﹐少陰病灑淅惡寒振栗﹐厥陰病灑淅振寒﹐非諸振鼓栗如喪神守之屬火者乎﹗少陽病嘔逆﹐厥气上行﹐膀胱病衝頭痛﹐太陽病厥气上衝胸﹐少腹控睪引腰脊上衝心﹐少陰病气上衝胸嘔逆﹐非諸逆衝上之屬火者乎﹗少陽病譫妄﹐太陽病譫妄﹐膀胱病狂顚疾﹐非諸燥狂越之屬火者乎﹗少陽病腫善驚﹐少陰病瞀熱吐酸﹐腫不能久立﹐非諸病腫疼酸驚駭之屬火者乎﹗又《原病式》曰﹕諸風掉眩﹐屬於肝火之動也﹔諸气憤郁病痿﹐屬於肺火之升也﹔諸濕腫滿﹐屬於脾火之勝也﹔諸痛癢瘡瘍﹐屬於心火之用也﹔是皆火之爲病出於臟腑者然也﹐注文未之發爾。以陳無擇之通達﹐且以暖熾論君火﹐日用之火言相火﹐而又不曾深及﹐宜乎後人之不無聾瞽也。悲夫﹗﹝東垣﹞胃虛則臟腑經絡俱病論《鍼經》本輸曰﹕手陽明大腸﹐手太陽小腸﹐皆屬足陽明胃。小腸之穴在巨虛下廉﹐大腸之穴在巨虛上廉。此二穴皆在足陽明胃三里穴下也。大腸主津﹐小腸主液﹐大腸﹑小腸受胃之榮气﹐乃能行津液於上焦﹐漑灌皮毛﹐充實腠理。若飲食不節﹐胃气不及﹐大腸﹑小腸無所稟受﹐故津液涸竭焉。《內經》曰﹕耳鳴﹑耳聾﹐九竅不利﹐腸胃之所生也﹐此胃弱不能滋養手太陽小腸﹑手陽明大腸﹐故有此證﹐然亦止從胃弱而得之﹐故聖人混言腸﹑胃之所生也。或曰﹕子謂混言腸﹑胃所生﹐亦有據乎﹖予應之曰﹕經云脾不及令人九竅不通﹐謂脾爲至陰﹐受胃之陽气﹐能上升水谷之气於肺﹐充溢皮毛﹐散入四髒。今脾無所稟﹐不能行气於臟腑﹐故有此癥﹐此則脾虛九竅不通之謂也。𨿽曰脾虛﹐亦胃之不足所致耳。或曰﹕經云五臟不利則九竅不通﹐此不言脾﹐不言腸﹐而言五臟﹐何也﹖予曰﹕此說與上二說無以異也。蓋謂脾不受胃之稟命﹐致五臟所主九竅不能上通天气﹐皆閉塞不利﹐故以五臟言之。此三者﹐止是胃虛所致耳。然亦何止於此﹐胃虛則五臟﹑六腑﹑十二經﹑十五絡﹑四肢皆不得榮運之气﹐而百病生焉﹐豈一端盡之乎。

眞气又名元气﹐乃先身生之精气也﹐非胃气不能滋之。胃气者﹐穀气也﹐榮气也﹐運气也﹐生气也﹐淸气也﹐衛气也﹐陽气也。又天气﹑人气﹑地气﹐乃三焦之气﹐分而言之則異﹐其實一也﹐不當作異名異論而觀之。飲食﹑勞役所傷﹐自汗小便數﹐陰火乘土位﹐淸气不生﹐陽道不行﹐乃陰血伏火。況陽明胃土右燥左熱﹐故化燥火而津液不能停。且小便與汗﹐皆亡津液﹐津液至中宮﹐變化爲血者也。血者﹐脈之腑也﹐血亡則七神何根據﹐百脈皆從此中變來也。人之百病﹐莫大於中風﹐有汗﹐則風邪客之﹔無汗﹐則陽气固密﹐腠理閉拒﹐諸邪不能傷也。或曰﹕經云陽不勝其陰﹐則五臟气爭﹐九竅不通。又脾不及則令人九竅不通﹐名曰重彊。又五臟不和﹐則九竅不通。又頭痛耳鳴﹐九竅不利﹐腸胃之所生也。請析而解之﹖答曰﹕夫脾者﹐陰土也﹐至陰之气﹐主靜而不動。胃者﹐陽土也﹐主動而不息。陽气在於地下﹐乃能生化萬物﹐故五運在上﹐六气在下。其脾長一尺掩太倉﹐太倉者﹐胃之上口也。脾受胃稟﹐乃能燻蒸腐熟五穀者也。胃者﹐十二經之源﹐水谷之海也﹐平則萬化安﹐病則萬化危。五臟之气﹐上通九竅。五臟稟受气於六腑﹐六腑受气於胃。六腑者﹐在天爲風﹑寒﹑燥﹑濕﹑暑﹑火﹐此無形之气也。胃气和平﹐榮气上升﹐始主濕熱。濕熱者春夏也﹐行陽二十五度﹐六陽升散之極﹐下而生陰﹐陰降則下行爲秋冬﹐行陰道爲寒涼也。胃旣受病﹐不能滋養﹐故六腑之气絕﹐以致陽道不行﹐陰火上行。五臟之气﹐各受一腑之化﹐乃能滋養皮膚血脈筋骨﹐故言五臟之气已絕於外﹐是六腑生气先絕﹐五臟無所稟受﹐而气後絕矣。肺本收下﹐又主五气﹐气絕則下流與脾土疊於下焦﹐故曰重彊。胃气旣病﹐則下澑。經曰﹕濕從下受之。脾爲至陰﹐本乎地也﹐有形之土﹐下塡九竅之源﹐使不能上通於天﹐故五臟不和﹐則九竅不通。胃者﹐行淸气而上﹐卽地之陽气也。淸陽成天﹐曰淸陽出上竅﹐曰淸陽實四肢﹐曰淸陽發腠理者也。脾胃旣爲陰火所乘﹐穀气閉塞而下流﹐卽淸气不升﹐九竅爲之不利。胃之一腑病﹐則十二經元气皆不足也﹐气少則津液不行﹐津液不行則血虧﹐故筋骨皮肉血脈皆弱﹐是气血俱羸弱矣。勞役動作﹐飲食饑飽﹐可不愼乎。凡有此病者﹐𨿽不變易他疾﹐已損其天年﹐更加之鍼灸用藥差誤﹐欲不夭枉得乎。

﹝《素》﹞凡陰陽之要﹐陽密乃固。兩者不和﹐若春無秋﹐若冬無夏﹐因而和之﹐是謂聖度。故陽彊不能密﹐陰气乃絕﹐陰平陽祕﹐精神乃治﹐陰陽離決﹐精气乃絕。因於露風﹐乃生寒熱。是以春傷於風﹐邪气畱連﹐乃爲洞泄﹔夏傷於暑﹐秋爲瘧﹔秋傷於濕﹐上逆而咳﹐發爲痿厥﹔冬傷於寒﹐春必溫病。四時之气﹐更傷五臟。﹝《生气通天論》﹞黃帝問曰﹕天有八風﹐經有五風﹐何謂﹖岐伯對曰﹕八風發邪﹐以爲經風﹐觸五臟﹐邪气發病。所謂得四時之勝者﹐春勝長夏﹐長夏勝冬﹐冬勝夏﹐夏勝秋﹐秋勝春﹐所謂四時之勝也。東風生於春﹐病在肝﹐在頸項。南風生於夏﹐病在心﹐在胸脇。西風生於秋﹐病在肺﹐在肩背。北風生於冬﹐病在腎﹐在腰股。中央爲土﹐病在脾﹐在脊。故春气者﹐病在頭﹔夏气者﹐病在髒﹔秋气者﹐病在肩背﹔冬气者﹐病在四肢。故春善病鼽衄﹐仲夏善病胸脇﹐長夏善病洞泄寒中﹐秋善病風瘧﹐冬善病痺厥。故冬不按蹺﹐春不鼽衄﹔春不病頸項﹐仲夏不病胸脇﹔長夏不病洞泄寒中﹐秋不病風瘧。冬不病痺厥飧泄而汗出也。夫精者﹐身之本也﹐故藏於精者﹐春不病溫。﹝《金匱眞言論》。「按蹺」二字非衍文﹐其上下必有脫簡。蓋卽冬不藏精者﹐春必溫病之義也。﹞五勞所傷﹐久視傷血﹐久臥傷气﹐久坐傷肉﹐久立傷骨﹐久行傷筋﹐是謂五勞所傷﹝《宜明五气篇》﹞。多食鹹﹐則脈凝泣而變色﹔多食苦﹐則皮槁而毛拔﹔多食辛﹐則筋急而爪枯﹔多食酸﹐則肉胝KT而唇揭﹔多食甘﹐則骨痛而發落﹐此五味之所傷也。﹝《五臟生成篇》﹞﹝《靈》﹞黃帝曰﹕酸走筋﹐多食之令人癃﹐何也﹖少兪曰﹕酸入於胃﹐其气澀以收﹐上之兩焦﹐不能出入也。不出卽畱於胃中﹐胃中和溫則下注膀胱﹐膀胱之胞薄以懦﹐得酸則縮綣﹐約而不通﹐水道不行﹐故癃。陰者﹐積筋之所終也﹐故酸入而走筋矣。黃帝曰﹕咸走血﹐多食之令人渴﹐何也﹖少兪曰﹕咸入於胃﹐其气上走中焦﹐注於脈﹐則血气走之﹐血與咸相得則凝﹐凝則胃中汁注之﹐注之則胃中竭﹐竭則咽路焦﹐故舌本幹而善渴。血脈者中焦之道也﹐故咸入而走血矣。黃帝曰﹕辛走气﹐多食之令人洞心﹐何也﹖少兪曰﹕辛入於胃﹐其气走於上焦﹐上焦者﹐受气而榮諸陽者也。姜韭之气燻之﹐榮衛之气不時受之﹐久畱心下﹐故洞心。辛與气俱行﹐故辛入而與汗俱出。黃帝曰﹕苦走骨﹐多食之令人變嘔﹐何也﹖少兪曰﹕苦入於胃﹐五穀之气皆不能勝苦﹐苦入下脘﹐三焦之道皆閉而不通﹐故變嘔。齒者﹐骨之所終也﹐故苦入而走骨﹐故入而復出﹐知其走骨也。黃帝曰﹕甘走肉﹐多食之令人心﹐何也﹖少兪曰﹕甘入於胃﹐其气弱小﹐不能上至於上焦﹐而與谷畱於胃中者﹐令人柔潤者也。胃柔則緩﹐緩則虫動﹐虫動則令人心﹐其气外通於肉﹐故甘走肉。﹝《五味論》﹞﹝《素》﹞天之邪气﹐感則害人五臟﹔水谷之寒熱﹐感則害人六腑﹔地之濕气﹐感則害人皮肉筋脈﹝《陰陽應象論》﹞。犯賊風虛邪者﹐陽受之﹔食飲不節﹐起居不時者﹐陰受之。陽受之則入六腑﹐陰受之則入五臟。入六腑則身熱不時臥﹐上爲喘呼﹔入五臟則滿閉塞﹐下爲飧泄﹐久爲腸。﹝《太陰陽明論》﹞﹝《靈》﹞黃帝問曰﹕邪气之中人也﹐柰何﹖岐伯答曰﹕邪气之中人髙下也。黃帝曰﹕髙下有度乎﹖岐伯曰﹕身半以上者﹐邪中之也﹔身半以下者﹐濕中之也﹐故曰邪之中人也無常。中於陰﹐則澑於府﹔中於陽﹐則澑於經。黃帝曰﹕陰之與陽也﹐異名同類﹐上下相會﹐經絡之相貫﹐如環無端﹐邪之中人﹐或中於陰﹐或中於陽﹐上﹑下﹑左﹑右﹐無有恆常﹐其故何也﹖岐伯曰﹕諸陽之會﹐皆在於面。中人也﹐方乘虛時﹐及新用力﹐若飲食汗出﹐腠理開而中於邪。中於面﹐則下陽明﹔中於項﹐則下太陽﹔中於頰﹐則下少陽。其中於膺背兩脇﹐亦中其經。黃帝曰﹕其中於陰﹐柰何﹖岐伯曰﹕中於陰者﹐常從臂始。夫臂與﹐其陰皮薄﹐其血淖澤﹐故俱受於風﹐獨傷其陰。黃帝曰﹕此故傷其髒乎﹖岐伯曰﹕身之中於風也﹐不必動髒。故邪入於陰經﹐則髒气實﹐邪气入而不能容﹐故還之於腑﹐故中陽則澑於經﹐中陰則澑於腑。黃帝曰﹕邪之中人髒﹐柰何﹖岐伯曰﹕愁憂恐懼則傷心﹐形寒飲冷則傷肺﹐以其兩寒相感﹐中外皆傷﹐故气逆而上行。有所墮墜﹐惡血畱內﹔有所大怒﹐气上而不下﹐積於脇下﹐則傷肝。有所擊僕﹐若醉入房﹐汗出當風﹐則傷脾。有所用力舉重﹐若入房過度﹐汗出浴水﹐則傷腎。黃帝曰﹕五臟之中風﹐柰何﹖岐伯曰﹕陰陽俱感﹐邪乃得往。﹝《邪气臟腑病形篇》﹞黃帝曰﹕有一脈生數十病者﹐或痛或癰﹐或熱或寒﹐或癢或痺或不仁﹐變化無窮﹐其故何也﹖岐伯曰﹕此皆邪气之所生也。帝曰﹕余聞气者﹐有眞气﹐有正气﹐有邪气。何謂眞气﹖岐伯曰﹕眞气者﹐所受於天﹐與穀气並而充身也。正气者﹐正風也﹐從一方來﹐非實風﹐又非虛風也。邪气者﹐虛風之賊傷人也﹐其中人也深﹐不能自去。正風者﹐其中人也淺﹐合而自去﹐其气來柔弱﹐不能勝眞气﹐故自去。虛邪之中人也﹐灑淅動形﹐起毫毛而發腠理。其入深﹐內搏於骨﹐則爲骨痺﹔搏於筋﹐則爲筋攣﹔搏於脈中﹐則爲血閉﹐不通則爲癰﹔搏於肉與衛气相搏﹐陽勝者﹐則爲熱﹔陰勝者﹐則爲寒﹔寒則眞气去﹐去則虛﹐虛則寒﹐搏於皮膚之間﹐其气外發﹐腠理開﹐毫毛搖﹐气往來行則爲癢﹐畱而不去則爲痺﹐衛气不行則爲不仁。﹝《刺節眞邪篇》﹞

卷之二陰陽臟腑部

診法通論

﹝《難》﹞經言望而知之﹐謂之神﹔聞而知之﹐謂之聖﹔問而知之者﹐謂之工﹔切脈而知之者﹐謂之巧﹐何謂也﹖望而知之者﹐望見其五色以知其病。聞而知之者﹐聞其五音以別其病。問而知之者﹐問其所欲五味以知其病所起所在也。切脈而知之者﹐診其寸口﹐視其虛實﹐以知其病在何臟腑也。經言以外知之曰聖﹐以內知之曰神﹐此之謂也。

﹝《素》﹞診法當以平旦﹐陰气未動﹐陽气未散﹐飲食未進﹐經脈未盛﹐絡脈調勻﹐气脈未亂﹐故乃可診有過之脈。切脈動靜而視精明﹐察五色﹐觀五臟有餘不足﹐六腑彊弱﹐形之衰盛﹐以此參伍﹐決死生之分。﹝《脈要精微論》﹞﹝丹﹞﹕經曰﹕診脈之道﹐觀人勇怯﹐肌肉皮膚﹐能知其情﹐以爲法也。凡人形長不及短﹐大不及小﹐肥不及瘦。人之色白不及黑﹐嫩不及蒼﹐薄不及濃。而況肥人濕多﹐瘦人火多﹐白者﹐肺气虛﹔黑者﹐腎气足﹐形色旣殊﹐臟腑亦異﹐外證𨿽同﹐治法迥別。所以肥人責脈浮﹐瘦人責脈沈﹐躁人責脈緩﹐緩人責脈躁﹐不可一槪述之。

仲景云﹕肥人當沈今反浮﹐瘦人當浮今反沈﹐故責之。

﹝《素》﹞善診者﹐察色按脈﹐先別陰陽﹔審淸濁﹐而知部分﹔視喘息﹐聽音聲﹐而知所苦﹔觀權衡規矩﹐而知病所主﹔按尺寸﹐觀浮沈滑澀﹐而知病所生﹐以治無過﹐以診則不失。﹝《陰陽應象論》﹞閉戶塞牖﹐系之病者﹐數問其情﹐以從其意。得神者昌﹐失神者亡﹝《移精變气論》﹞。

必審問其所始病﹐與今之所方病﹐而後各切循其脈﹐視其經絡浮沈﹐以上下逆從循之﹝《三部九候論》﹞。凡未診病者﹐必問嘗貴後賤﹐𨿽不中邪﹐病從內生﹐名曰脫榮。嘗富後貧﹐名曰失精。五气畱連﹐病有所並。醫工診之﹐不在臟腑﹐不變軀形﹐診之而疑﹐不知病名﹐身體日減﹐气虛無精﹐病深無气﹐灑灑然時驚﹐病深者以其外耗於衛﹐內奪於榮﹐良工所失﹐不知病情。﹝《疏五過論》﹞﹝東垣﹞百病晝則增劇﹐夜則安靜﹐是陽病有餘﹐乃气病而血不病也。夜則增劇﹐晝則安靜﹐是陰病有餘﹐乃血病而气不病也。晝則發熱﹐夜則安靜﹐是陽气自旺於陽分也。晝則安靜﹐夜則發熱煩躁﹐是陽气下陷入陰中也﹐名曰熱入血室。晝則發熱煩躁﹐夜亦發熱煩躁﹐是重陽無陰﹐當亟瀉其陽﹐峻補其陰。夜則惡寒﹐晝則安靜﹐是陰血自旺於陰分也。夜則安靜﹐晝則惡寒﹐是陰气上溢於陽中也。夜則惡寒﹐晝亦惡寒﹐是重陰無陽﹐當急瀉其陰﹐峻補其陽。晝則惡寒﹐夜則煩躁﹐飲食不入﹐名曰陰陽交錯者死矣。

﹝丹﹞肺主气﹐其脈居右寸﹐脾胃命門三焦﹐各以气爲變化運用﹐故皆附焉。心主血﹐其脈居左寸﹐肝﹑膽﹑腎﹑膀胱﹐皆精血之隧道管庫﹐故皆附焉。男以气成胎﹐則气爲之主。

女挾血成胎﹐則血爲之主。男子病﹐右脈充於左者﹐有胃气也﹐病𨿽重可治。女子病﹐左脈充於右者﹐有胃气也﹐病𨿽重可治。反此者﹐虛之甚也。

﹝《素》﹞脈有陰陽﹐知陽者﹐知陰﹔知陰者﹐知陽。凡陽有五﹐五五二十五陽。所謂陰者﹐眞藏也﹐見則爲敗﹐敗必死也。所謂陽者﹐胃脘之陽也。別於陽者﹐知病處也。別於陰者﹐知死生之期。三陽在頭﹐三陰在手﹐所謂一也。別於陽者﹐知病忌時﹐別於陰者﹐知死生之期﹝《陰陽別論》。王注曰﹕頭謂人迎脈﹐在結喉兩傍一寸五分﹐手謂气口脈﹐在手魚際之後一寸﹐兩者相應﹐俱往俱來﹐若引繩小大齊等者曰平人﹐故言「所謂一也」﹞。別於陽者﹐知病從來。別於陰者﹐知死生之期。﹝《玉機眞藏論》﹞﹝《靈》﹞气口候陰﹐人迎候陽。﹝《四時气論》﹞﹝《素》﹞謹熟陰陽﹐無與眾謀。所謂陰陽者﹐去者爲陰﹐至者爲陽﹐靜者爲陰﹐動者爲陽﹐遲者爲陰﹐數者爲陽。﹝《陰陽別論》﹞諸浮不躁者皆在陽﹐則爲熱﹐其有躁者在手。但浮不躁則病在足陽脈之中﹐其有躁者病在手陽脈之中。﹞諸細而沈者皆在陰﹐則爲骨痛﹐其有靜者在足。﹝《脈要精微論》。沈細而躁者病生於手陰脈之中﹐靜者病生於足陰脈之中也。

﹝《脈經》﹞﹝無擇﹞﹕浮脈按之不足﹐舉之有餘。沈脈舉之不足﹐按之有餘。遲脈呼吸三至﹐去來極遲。數脈去來促急。﹝一息六七至。﹞虛脈遲大而軟﹐按之不足﹐指下豁豁然空。實脈大而長﹐微彊﹐按之隱指然﹝一曰舉按有力﹞。緩脈去來亦遲﹐小於遲﹝一曰浮大而軟﹞。緊脈數如切繩狀﹝一曰如轉索之無常﹞。洪脈極大在指下。細脈小甚﹐似無而有。滑脈往來前卻﹐流利展轉﹐替替然與數相似﹝一曰漉漉如欲脫。仲景云﹕翕奄沈爲滑﹐沈爲純陰﹐翕爲正陽﹐陰陽和合故名曰滑。許學士云﹕仲景此三字論滑脈是也。翕﹐合也﹐言張而復合也。奄沈﹐言忽降而下也。方翕而合﹐俄降而下﹐奄謂奄忽之間﹐仲景論滑脈可謂諦矣﹞。澀脈細而遲﹐往來難且散﹐或一止復來﹝一曰短而止﹐《脈訣》云﹕如刀刮竹痕。

陳無擇云﹕如雨沾沙﹞。弦脈舉之無有﹐按之如弓弦狀﹝弦而不大爲弦﹐弦而大爲革﹞。革脈有似沈伏﹐實大而長﹐微弦﹝陳無擇云﹕如按鼓皮。仲景云﹕弦而大﹞。軟脈極軟而浮細﹝軟﹐一作濡﹞。弱脈極軟而沈細﹐按之欲絕指下。結脈往來緩﹐時一止復來﹝仲景云﹕脈來動而中止﹐更來小數﹐中有還者反動﹐名曰結﹐陰也。脈來動而中止﹐不能自還﹐因而復動﹐名曰代﹐陰也﹐得此脈難治﹞。促脈來去數﹐時一止復來。芤脈浮大而軟﹐按之中央空﹐兩邊實。微脈極細而軟﹐或時欲絕﹐若有若無。動脈見於關上﹐無頭尾﹐大如豆﹐厥厥然動搖。

伏脈﹐極重指按之﹐著骨乃得。散脈大而散﹐散者气實血虛﹐有表無裏。代脈來數而中止﹐不能自還﹐因而復動﹝脈結者生﹐代者死﹞。

上陰陽相反脈狀者﹐以王氏經文之脈形狀移置。如陳氏《三因》云﹕脈偶也。蓋浮沈相反﹐浮主表病屬陽﹐沈主裏病屬陰也。遲數相反﹐遲主寒並病及陽气虛﹐數主熱並病及血虛也。虛實相反﹐虛主血气虛﹐實主血气實也。洪細相反﹐洪主血气多﹐細主血气少也。滑澀相反﹐滑主血實气虛﹐澀主气實血虛也。緩緊相反﹐熱主緩縱﹐寒主緊縮也。彊革與濡弱相反﹐彊革主虛寒﹐濡弱主虛熱﹐與緩緊同法推也。結促相反﹐結主陰盛﹐促主陽盛也。浮﹑數﹑實﹑緊﹑洪﹑滑﹑彊﹑革﹑芤﹑散屬陽﹐沈﹑遲﹑虛﹑緩﹑細﹑澀﹑軟﹑弱﹑結﹑微﹑動﹑伏﹑代屬陰﹐後賢因別陽脈爲七表﹐陰脈爲八里也。

浮與芤相類﹐弦與緊相類﹐滑與數相類﹐革與實相類﹐沈與伏相類﹐微與澀相類﹐軟與弱相類﹐緩與遲相類。

﹝海藏﹞气證則飲水﹐血證不飲水。气病則麻﹐血病則痛。無陽則厥﹐無陰則嘔。陰證身靜重語無聲﹐气難布息﹐目睛不了了﹐鼻中呼不出﹐吸不入﹐往來口與鼻中气冷﹐水漿不入﹐大小便不禁而止﹐惡寒有如刀刮。陽證身動輕語有聲﹐目睛了了﹐鼻中呼吸出入﹐能往能來﹐口與鼻中气皆熱。

﹝《診》﹞兩手脈浮之俱有陽﹐沈之俱有陰﹐陰陽皆實盛者﹐此爲衝﹑督之脈也。衝﹑督之脈者﹐十二經之道路也﹐衝督用事﹐則十二經不復朝於寸口﹐其人皆苦恍惚狂癡﹐不者必當猶豫有兩心也。兩手陽脈浮而細微綿綿﹐不可知俱有﹐陰脈亦復細微綿綿﹐此爲陰蹺﹑陽蹺之脈也﹐此家曾有病鬼魅風﹐死苦恍惚﹐亡人爲禍也。尺寸脈俱浮﹐直上直下﹐此爲督脈﹐腰背彊痛﹐不得俯仰﹐大人癲病﹐小兒風癇疾。尺寸脈俱牢﹝一作「芤」﹞。直上直下﹐此爲衝脈﹐胸中有寒疝也。

﹝《難》﹞奇經之爲病﹐何如﹖然﹐陽維維於陽﹐陰維維於陰﹐陰陽不能自相維﹐則悵然失志﹐溶溶不能自收持。陰蹺爲病﹐陽緩而陰急。陽蹺爲病﹐陰緩而陽急。衝之爲病﹐逆气而裏急。督之爲病﹐脊彊而厥﹝《素問》作「脊彊反折」﹞。任之爲病﹐其內苦結﹐男子爲七疝﹐女子爲瘕聚。帶之爲病﹐腹滿腰溶溶若坐水中。陽維爲病﹐苦寒熱。陰維爲病﹐苦心痛。此奇經八脈之爲病也。﹝《二十九難》﹞﹝丹﹞陽滯於陰﹐陰滯於陽論《精要》云﹕陽滯於陰﹐脈浮﹑洪﹑弦﹑數。陰滯於陽﹐脈沈﹑細﹑弱﹑澀。陽滯以寒治之﹐陰滯以熱治之。竊詳其意﹐陽滯陰滯﹐當作熱滯寒滯﹐求之寒熱﹐固可作陰陽論﹐能於陰於陽分明﹐是於气血﹐他無可言也。熱滯於气固矣﹐獨無寒滯耶。寒滯於血固矣﹐獨無熱滯耶。何寒不能傷气﹐何熱不能傷血耶。以愚觀之﹐气爲陽﹐行脈外﹔血爲陰﹐行脈內。相並分派﹐周流循環﹐一身無停止﹐謂之脈。一呼脈行三寸﹐一吸脈行三寸﹐呼吸定息﹐脈共得六寸﹐一身通七尺五寸﹐行得八百一十丈。得熱則行速﹐爲太過﹔得寒則行遲﹐爲不及。五味之偏﹐七情之過﹐气爲疑滯﹐津液稠濃﹐積而久之﹐爲飲爲痰﹐滲入脈內﹐血爲所亂﹐因而凝濁﹐營運泣﹐或爲沸騰﹐此陰滯於陽也﹐正是血滯於气也。气病矣﹐或以藥助邪﹐病上生病﹐血病日增﹐溢出脈外﹐隧道隘塞﹐升降有妨﹐運化失令﹐此陽滯於陰也﹐正是气滯於血也。病分寒熱者﹐當是稟受之索偏﹐虛邪之雜合﹐豈可專以陽爲熱陰爲寒耶。浮洪弦數﹐气病之脈也﹐豈可遽作熱論。沈細弱澀﹐血病之脈也﹐豈可遽作寒論。此萬病之根本﹐豈止疥癬瘡瘍癰疽而已﹐幸相評其是否﹝﹐胡故切﹐閉塞也﹞。

﹝《素》﹞寸口脈沈而堅者﹐曰病在中﹔寸口脈浮而盛者﹐曰病在外﹝《平人气象論》。

下同。海藏雲﹕脈浮爲表。浮之實大﹐沈之損小﹐是爲表也。浮之實大﹐沈之亦然﹐卽非表也﹐邪已入深矣﹞。脈盛滑堅者﹐病在外﹔脈小實而堅者﹐病在內。

﹝《靈》﹞气口主中﹐人迎主外﹝《禁服篇》﹞。人迎盛堅者﹐傷於寒﹔气口盛堅者﹐傷於食。﹝《五色篇》﹞上气口脈謂兩手掌後手太陰之脈也﹐人迎脈謂挾喉兩傍足陽明之脈也。

﹝海﹞﹕辧內外傷﹐傷風鼻中气出粗﹐合口不開﹐肺气通乎天地﹔傷食口無味﹐津液不納﹐鼻息气勻﹐脾气通乎地也。外傷一身盡熱﹐先太陽也﹐從外而之內者﹐先無形也。內傷手足不和﹐兩脇俱熱﹐先少陽也﹐從內之外者﹐先有形也。內外俱傷﹐人迎气口俱盛﹐或舉按皆實大﹐表發熱而惡寒﹐腹不和而口渴﹐此內外兩傷也。凡診則先捫手心手背﹐手心熱則內傷﹐手背熱則外傷﹐次以脈別之。

﹝《難》﹞脈有三部九候﹐各有所主之。然﹐三部者﹐寸﹑關﹑尺也。九候者﹐浮﹑中﹑沈也。上部法天﹐主胸以上至頭有疾﹔中部法人﹐主膈下至臍上有疾﹔下部法地﹐主臍以下至足有疾。宜審刺之。﹝《十八難》﹞﹝《活人》﹞凡初下指﹐先以中指端按得關位﹐掌後髙骨爲關﹐乃齊下前後二指﹐爲三部脈﹐前指寸口也﹐後指尺部也。若人臂長乃疏下指﹐臂短則密下指。若先診寸口﹐浮按消息之﹐次中按消息之﹐次重按消息之﹐次上竟消息之﹐次下竟消息之﹐次推指外消息之﹐次推指內消息之。凡診脈以气息平定方下指﹐以一呼一吸爲一息﹐其一息之間﹐脈息四至或五至﹐不大不小﹐與所屬部分四時相應者爲平和脈矣。過則爲至﹐不及則爲損﹐損至之脈﹐《難經》詳言之矣。

仲景曰﹕吸而微數﹐其病在中焦實也﹐當下之卽愈﹐虛者不治。在上焦者﹐其吸促﹔在下焦者﹐其吸遠﹐此皆難治﹐呼吸動搖振振者不治。

﹝《素》﹞五臟不平﹐六腑閉塞之所生也。﹝《通評虛實論》﹞﹝《難》﹞何以別知臟腑之病也﹖然﹐數者腑也﹐遲者髒也﹐數則爲熱﹐遲則爲寒。諸陽爲熱﹐諸陰爲寒。故以別知臟腑之病也﹝《九難》﹞。病有欲得溫者﹐有欲得寒者﹐有欲得見人者﹐有不欲得見人者﹐而各不同﹐其病在何臟腑﹖然﹐病欲得寒而欲得見人者﹐病在腑也。病欲得溫而不欲得見人者﹐病在髒也。何以言之﹖腑者陽﹐陽病欲得寒﹐又欲見人。髒者陰﹐陰病欲得溫﹐又欲閉戶獨處﹐惡聞人聲。故以別知臟腑之病也﹝《五十一難》﹞。臟腑發病﹐根本等不﹖然﹐不等也。柰何﹖然﹐髒病者﹐止而不移﹐其病不離其處。腑病者﹐仿佛賁響﹐上下行流﹐居處無常。﹝《五十二難》﹞﹝《素》﹞帝曰﹕夫百病之生也﹐皆生於風﹑寒﹑暑﹑濕﹑燥﹑火以之化之變也。經言盛者瀉之﹐虛者補之﹐余錫以方士﹐而方士用之尙未能十全﹐余欲令要道必行﹐桴鼓相應﹐猶拔刺雪污﹐功巧神聖﹐可得聞乎﹖岐伯曰﹕審察病機﹐無失气宜﹐此之謂也。帝曰﹕願聞病機何如﹖岐伯曰﹕諸風掉眩﹐皆屬於肝。諸寒收引﹐皆屬於腎﹐諸气郁﹐皆屬於肺。

諸濕腫滿﹐皆屬於脾。諸熱瞀﹐皆屬於火。諸痛癢瘡﹐皆屬於心。諸厥固泄﹐皆屬於下。

諸痿喘嘔﹐皆屬於上。諸禁鼓栗﹐如喪神守﹐皆屬於火。諸痙項彊﹐皆屬於濕。諸逆衝上﹐皆屬於火。諸脹腹大﹐皆屬於熱。諸躁狂越﹐皆屬於火。諸暴彊直﹐皆屬於風。諸病有聲﹐鼓之如鼓﹐皆屬於熱。諸病腫﹐疼酸驚駭﹐皆屬於火。諸轉反戾﹐水液混濁﹐皆屬於熱。諸病水液﹐澄徹淸冷﹐皆屬於寒。諸嘔吐酸﹐暴注下迫﹐皆屬於熱。故《大要》曰﹕謹守病機﹐各司其屬﹐有者求之﹐無者求之﹐盛者責之﹐虛者責之﹐必先五勝﹐疏其血气﹐令其調達﹐而致和平﹐此之謂也。﹝《至眞要大論》﹞上病機一十九條﹐實察病之要旨。而「有者求之﹐無者求之﹐盛者責之﹐虛者責之」一十六字﹐乃答篇首盛者瀉之﹐虛者補之之旨﹐而總結病機一十九條之義﹐又其要旨中之要旨也。河間《原病式》但用病機一十九條立言﹐而遺此一十六字﹐猶有舟﹐無操舟之工﹔有兵﹐無將兵之帥﹐不免臨病之際﹐湯劑誤投﹐致人夭折。今負逾﹐引經傳之旨﹐證其得失﹐其補大矣。夫諸風病﹐皆屬於肝也。風木盛﹐則肝太過﹐而病化風﹐如木太過﹐發生之紀﹐病掉眩之類﹐俗謂之陽﹑急驚等病﹐治以涼劑是也。燥金勝﹐則肝爲邪攻而病亦化風﹐如陽明司天﹐燥气下臨﹐病掉振之類﹐俗謂之陰﹑慢驚等病﹐治以溫劑是也。諸火熱病﹐皆屬於心也﹐熱甚﹐則心太過﹐而病化火熱﹐如歲火太過﹐病譫妄狂越之類﹐俗謂之陽躁譫語等病﹐治以攻劑是也。寒水勝﹐則心爲邪攻﹐而病亦化火熱﹐如歲水太過﹐病躁悸煩心譫妄之類﹐俗謂之陰躁鄭聲等病﹐治以補劑是也。諸濕病皆屬於脾也﹐濕土甚﹐則脾太過﹐而病化濕﹐如濕勝則濡泄之類﹐仲景用五苓等劑去濕是也。風木勝﹐則脾爲邪攻﹐而病亦化濕﹐如歲木太過﹐病飧泄之類﹐錢氏用宣風等劑去風是也。諸气郁﹐皆屬於肺也﹐燥金甚﹐則肺太過﹐而病化郁﹐如歲金太過﹐甚則喘咳之類﹐東垣謂之寒喘﹐治以熱劑是也。火熱勝﹐則肺爲邪攻﹐而病亦化郁﹐如歲火太過﹐病咳喘之類﹐東垣謂之熱喘﹐治以寒劑是也。諸寒病皆屬於腎也﹐寒水甚﹐則腎太過﹐而病化寒﹐如太陽所至爲屈伸不利之類﹐仲景用烏頭湯等劑是也。濕土气勝﹐腎爲邪攻﹐而病亦化寒﹐如濕气變物﹐病筋脈不利之類﹐東垣用復煎散﹑健步丸等劑是也。其在太過而化之病爲盛﹐盛者眞气也﹐其在受攻而化之病爲虛﹐虛者假气也。故有其病化者﹐恐其气之假﹐故有者亦必求之無﹐其病化者恐其邪隱於中﹐如寒勝化火之類﹐故無者亦必求之。其病之化似盛者﹐恐其盛之未的﹐故盛者亦必責之﹐其病之化似虛者﹐恐其虛之未眞﹐故虛者亦必責之。凡一十九條病機﹐皆用此一十六字爲法求之﹐庶幾補瀉不瘥也。今河間損此一十六字﹐但以病化有者爲盛﹐無者爲虛﹐而不復究其假者虛者爲未備﹐此實智者之一失也。

﹝《素》﹞五气所病﹐心爲噫﹐肺爲咳﹐肝爲語﹐脾爲吞﹐腎爲欠爲嚏﹐胃爲气逆爲噦爲恐﹐大腸小腸爲泄﹐下焦溢爲水﹐膀胱不利爲癃﹐不約爲遺溺﹐膽爲怒﹐是爲五病。﹝《宣明五气論》﹞色味當五臟﹐白當肺辛﹐赤當心苦﹐靑當肝酸﹐黃當脾甘﹐黑當腎咸。故白當皮﹐赤當脈﹐靑當筋﹐黃當肉﹐黑當骨。﹝《五臟生成篇》﹞﹝《靈》﹞目赤色者病在心﹐白在肺﹐靑在肝﹐黃在脾﹐黑在腎﹐黃色不可名者﹐病在胸中。﹝《論疾診尺篇》﹞﹝《素》﹞五脈應象﹐肝爲弦﹐心脈鉤﹝《難經》攺鉤作大﹞﹐脾脈代﹝《難經》攺代作緩﹞﹐肺脈毛﹝《難經》攺毛作澀﹞﹐腎脈石﹝《難經》攺石作沈﹞。

﹝《靈》﹞色靑者﹐其脈弦也。赤者﹐其脈鉤也。黃者﹐其脈代也。白者﹐其脈毛。黑者﹐其脈石。見其色而不得其脈﹐反得相勝之脈﹐則死矣。得其相生之脈﹐則病已矣。﹝《邪气臟腑病形篇》﹞﹝《難》﹞經言見其色而不得其脈﹐反得相勝之脈者﹐卽死﹐得相生之脈者﹐病卽自已﹐色之與脈﹐當參相應﹐爲之柰何﹖然﹐五臟有五色﹐皆見於面﹐亦當於寸口尺內相應。假令色靑﹐其脈當弦而急﹔色赤﹐其脈浮大而散﹔色黃﹐其脈中緩而大﹔色白﹐其脈浮澀而短﹔色黑﹐其脈沈濡而滑﹐此所謂五色之與脈當參相應也。脈數﹐尺之皮膚亦數﹔脈急﹐尺之皮膚亦急﹔脈緩﹐尺之皮膚亦緩﹔脈澀﹐尺之皮膚亦澀﹔脈滑﹐尺之皮膚亦滑。五臟各有聲色臭味﹐當於寸口尺內相應﹐其不相應者病也。假令色靑其脈浮澀而短﹐若大而緩爲相勝﹔浮大而散﹐若小而滑爲相生也﹝《十三難》﹞。假令得肝脈﹐其外證善潔﹐面靑善怒﹐其內證臍左有動气﹐按之牢若痛﹐其病四肢滿閉﹐淋溲便難轉筋﹐有是者﹐肝也﹐無是者﹐非也。假令得心脈﹐其外證面赤﹐口漧﹐善笑﹐其內證臍上有動气﹐按之牢若痛﹐其病煩心心痛﹐掌中熱而﹐有是者心也﹐無是者﹐非也﹝﹐之曰切﹞。假令得脾脈﹐其外證面黃善噫善思善味﹐其內證當臍上有動气﹐按之牢若痛﹐其病腹脹滿﹐食不消﹐體重節痛﹐怠墮嗜臥﹐四肢不收﹐有是者﹐脾也﹐無是者﹐非也。假令得肺脈﹐其外證面白善嚏﹐悲愁不樂欲哭﹐其內證臍右有動气﹐按之牢若痛﹐其病喘咳﹐灑淅寒熱﹐有是者﹐肺也﹐無是者﹐非也。假令得腎脈﹐其外證面黑﹐善恐數欠﹐其內證臍下有動气﹐按之牢若痛﹐其病逆气﹐小腹急痛﹐泄如下重﹐足脛寒而逆﹐有是者﹐腎也﹐無是者﹐非也。﹝《十六難》﹞海藏四正脈傷之圖﹝有正經自病﹐有五邪相干﹐以上經文﹐皆診正經自病﹐其五邪相干診法﹐附在治法門。

﹝海藏﹞﹕相合脈變﹝脈之相合﹐各有虛實﹐不可作一體觀之﹞。假令洪﹑弦相合﹐洪客弦主也。子能令母實也。弦﹑洪相合﹐弦客洪主也﹐母能令子虛也﹝洪﹑弦相合見於春﹐爲子能令母實也﹐弦﹑洪相合見於夏﹐爲母能令子虛也。又如沈﹑澀相合見於秋﹐亦子能令母實也﹐澀﹑沈相合見於冬﹐亦母能令子虛也﹐餘皆仿此﹞。至於手足之經亦相合。假令傷寒膀胱脈浮堅而洪者﹐卽手足經合也﹝餘仿此﹞。

﹝海﹞脈不勝者﹐挾其子之勢也。脈弦而入金之分﹐非火之勢則不敢侵金之分。弦而帶數﹐甲經於申也。緊而帶洪﹐壬經於丙也。

﹝《素》﹞五病所發﹐陰病發於骨﹐陽病發於血﹐陰病發於肉﹐陽病發於冬﹐陰病發於夏﹐是五發也。五邪所亂﹐凡邪入於陽則狂﹐邪入於陰則痺﹐搏陽則爲癲疾﹐搏陰則爲喑﹐陽入之陰則靜﹐陰出之陽則怒﹐是爲五亂。﹝《宣明五气篇》﹞﹝《難》﹞脈有陰陽之法﹐何謂也﹖然﹐呼出心與肺﹐吸入腎與肝﹐呼吸之間﹐脾受谷味也﹐其脈在中。浮者﹐陽也﹐沈者﹐陰也﹐故曰陰陽也。心肺俱浮﹐何以別之﹖然﹐浮而大散者﹐心也。浮而短澀者﹐肺也。腎肝俱沈﹐何以別之﹖然﹐牢而長者﹐肝也。按之濡﹐舉指來實者﹐腎也。脾者中州﹐故其脈在中﹐是陰陽之法也﹝《四難》﹞。脈有輕重﹐何謂也﹖然﹐初持脈﹐如三菽之重﹐與皮毛相得者﹐肺部也。如六菽之重﹐與血脈相得者﹐心部也。

如九菽之重﹐與肌肉相得者﹐脾部也。如十二菽之重﹐與筋平者﹐肝部也。按之至骨﹐舉指來疾者﹐腎部也。故曰輕重也。﹝《五難》﹞上以脈之輕重候五臟。

﹝《素》﹞尺內兩傍﹐則季脇也。尺外以候腎﹐尺裏以候腹﹝兩尺脈也。《脈經》左尺脈以候腎膀胱﹐右尺脈以候命門三焦。凡言外者皆指臂之外側﹐凡言內者皆指近臂筋也﹞。中附上﹐左外以候肝﹐內以候膈﹝左關脈也。《脈經》左關脈以候肝膽﹞。右外以候胃﹐內以候脾﹝右關脈也。《脈經》右關脈候脾胃﹐與經文同﹞。上附上﹐右外以候肺﹐內以候胸中﹝右寸脈也。《脈經》右寸脈以候肺大腸﹞。左外以候心﹐內以候膻中﹝左寸脈也。《脈經》左寸脈以候心小腸﹞。前以候前﹐後以候後。上竟上者﹐胸喉中事也。下竟下者﹐少腹腰股膝脛足中事也。﹝《脈要精微論》﹞《內經》以寸關尺脈候臟腑者﹐止於如此﹐至《難經》始定寸﹑關﹑尺爲三部﹐浮﹑中﹑沈爲九候﹐至後世但診寸﹑關﹑尺之三部﹐湮晦其足手面之三部﹐爲大失也。

無擇﹕心部在左手寸口﹐屬手少陰經﹐與小腸手太陽經合。肝部在左手關上﹐屬足厥陰經﹐與膽足少陽經合。腎部在左手關後尺中﹐屬足少陰經﹐與膀胱足太陽經合。肺部在右手關前寸口﹐屬手太陰經﹐與大腸手陽明經合。脾部在右手關上﹐屬足太陰經﹐與胃足陽明經合。右腎部在右手尺中﹐屬手厥陰心包絡﹐與三焦手少陽經合。

﹝《難》﹞脈有三部﹐部有四經﹐手有太陰﹑陽明﹐足有太陽﹑少陰﹐爲上下部﹐何謂也﹖然﹐手太陰﹑陽明金也﹐足太陽﹑少陰水也﹐金生水﹐水流下行而不能上﹐故在下部也。

足厥陰﹑少陽木也﹐生手太陽少陰火﹐火炎上行而不能下﹐故爲上部。手心主少陽火﹐生足太陰﹑陽明土﹐土主中宮﹐故在中部也。此皆五行子母更相生養者也。﹝《十八難》﹞﹝東垣﹞兩手攙抄於前﹐俱仰其手掌﹐左手居外﹐右手居裏﹐則木﹑火﹑土﹑金﹑水五行相序﹐而經綸四時之令無差忒矣。《六微旨大論》曰﹕顯明之右﹐君火之位也。君火之右﹐退行一步﹐相火治之﹔復行一步﹐土气治之﹔復行一步﹐金气治之﹔復行一步﹐水气治之﹔復行一步﹐木气治之﹔復行一步﹐君火治之﹐是次列五行相生之理也。

﹝《素》﹞帝曰﹕何謂三部﹖岐伯曰﹕有下部﹐有中部﹐有上部﹐部各有三候。三候者﹐有天﹐有地﹐有人也。必指而導之﹐乃以爲眞。上部天﹐兩額之動脈﹝王注云﹕在額兩傍動脈應手是也﹞。上部地﹐兩頰之動脈﹝王注云﹕在鼻孔下兩傍近於巨之分動脈應手﹞。

上部人﹐耳前之動脈﹝王注云﹕在耳前陷者中動應於手是也﹞。中部天﹐手太陰也﹝王注云﹕在掌後寸口中﹐是謂經渠動脈應手﹞。中部地﹐手陽明也﹝王注云﹕在手大指次指岐骨間﹐合谷之分動應於手﹞。中部人﹐手少陰也﹝謂掌後銳骨之端﹐神門之分﹞。下部天﹐足厥陰也﹝王注云﹕在足大指本節後二寸陷中﹐太衝之分﹞。下部地﹐足少陰也﹝王注云﹕在足內踝後跟骨上陷中﹐太溪之分﹐動應於手﹞。下部人﹐足太陰也﹝王注云﹕在魚腹上越筋間直五里下﹐箕門之分﹐沈取動應於手。候胃气者當取足跗之上﹐衝陽之分﹐動應於手是也﹞。故下部之天以候肝﹐地以候腎﹐人以候脾胃之气。中部天以候肺﹐地以候胸中之气﹐人以候心。上部天以候頭角之气﹐地以候口齒之气﹐人以候耳目之气。九候之相應也﹐上下若一﹐不得相失﹐一候後則病﹐二候後則病甚﹐三候後則病危﹐所謂後者﹐應不俱也﹝王注曰「俱」猶「同」也﹞。

攙抄兩手六脈五行相生之圖手心主少陽火﹐生足太陰陽明土。足太陰陽明土﹐生手太陰陽明金。手太陰陽明金﹐生足太陽少陰水。足太陽少陰水﹐水流下而不能上﹐生足厥陰少陽木。足厥陰少陽木﹐生手太陽少陰火。手太陽少陰火﹐炎上行而不能下﹐生手心主少陽火。

三部九候皆相失者﹐死﹐上下左右之脈相應如參舂者﹐病甚﹐上下左右相失不可數者﹐死。中部之候𨿽獨調﹐與眾髒相失者﹐死。察九候獨小者﹐病﹔獨大者﹐病﹔獨疾者﹐病﹔獨遲者﹐病﹔獨熱者﹐病﹔獨寒者﹐病﹔獨陷下者﹐病。﹝以上並《三部九候論》﹞上以三部九候候五臟。

﹝《靈》﹞庭者﹐首面也。關上者﹐咽喉也。闕中者﹐肺也。下極者﹐心也。直下者﹐肝也。肝左者﹐膽也。下者﹐脾也。方上者﹐胃也。中央者﹐大腸也。挾大腸者﹐腎也。當腎者﹐臍也。面王以上者﹐小腸也。面王以下者﹐膀胱子處也。顴者﹐肩也。顴後者﹐臂也。

臂下者﹐手也。目內上者﹐膺乳也。挾繩而上者﹐背也。循牙車以下者﹐股也。中央者﹐膝也。膝以下者﹐脛也。當脛以下者﹐足也。巨分者﹐股裏也。巨屈者﹐膝臏也。此五臟六腑肢節之部也﹝庭者﹐額中也。關中者﹐兩眉之間也。下極者﹐兩目之間也。直下者﹐兩鼻而下也。方者﹐鼻隧也。面王者﹐鼻柱之端也。蓋自額而下闕上屬首咽喉之部分也﹐自闕中循鼻而下鼻端屬肺﹑心﹑肝﹑脾﹑腎五臟之部分也﹐自目內挾鼻而下至承漿屬膽﹑胃﹑大腸﹑小腸﹑膀胱六腑之部分也﹐自顴而下頰則屬肩臂手之部分也﹐自牙車而斜下頤屬股膝脛足之部分也。經云﹕五臟次於中央﹐六腑挾其兩側﹐首面上於陽庭﹐王宮在於下極者﹐正謂此也﹞。各有部分。有部分﹐用陰和陽﹐用陽和陰﹐當明部分﹐萬舉萬當﹐能別左右﹐是謂大道﹐男女異位﹐故曰陰陽。審察澤夭﹐謂之良工。沈濁爲內﹐浮澤爲外﹐黃赤爲風﹐靑黑爲痛﹐白爲寒﹐黃而膏潤爲膿﹐赤甚者爲血﹐痛甚爲攣﹐寒甚爲皮不仁﹐五色各見其部﹐察其浮沈以知淺深﹐察其澤夭以觀成敗﹐察其散搏以知遠近﹐視色上下以知病處﹐積神於心以知往今。故相气不微﹐不知是非﹐屬意勿去﹐乃知新故﹐色明不粗﹐沈夭爲甚﹐不明不澤﹐其病不甚。其色散﹐駒駒然未有聚﹐其病散而气痛﹐聚未成也。腎乘心﹐心先病﹐腎爲應﹐色皆如是。男子色在於面王﹐爲小腹痛﹐下爲卵痛﹐其圜直爲莖痛﹐髙爲本﹐下爲首﹐狐疝陰之屬也。女子在於面王。爲膀胱子處之病﹐散爲痛﹐搏爲聚﹐方圓左右﹐各如其色形。其隨而下至胝爲淫﹐有潤如膏狀﹐爲暴食不潔。左爲左﹐右爲右﹐其色有邪﹐聚散而不端﹐面色所指者也。色者靑﹑黑﹑赤﹑白﹑黃﹐皆端滿有別鄕。別鄕赤者﹐其色亦大如楡莢﹐在面王爲不日。其色上銳﹐首空上向﹐下銳下向﹐在左右如法。以五色命藏﹐靑爲肝﹐赤爲心﹐白爲肺﹐黃爲脾﹐黑爲腎。肝合筋﹐心合脈﹐肺合皮﹐脾合肉﹐腎合骨也。﹝《五色篇》﹞鼻者﹐肺之官也。目者﹐肝之官也。口唇者﹐脾之官也。舌者﹐心之官也。耳者﹐腎之官也。故肺病者喘息鼻張﹔肝病者﹐靑﹔脾病者﹐唇黃﹔心病者﹐舌捲短顴赤﹔腎病者﹐顴與顏黑﹝《五閱五使篇》﹞。色起兩眉薄澤者﹐病在皮。唇靑黃赤白黑者﹐病在肌肉。榮衛濡然者﹐病在血气。目色靑黃赤白黑者﹐病在筋。耳焦枯受塵垢﹐病在骨。﹝《衛气失常篇》﹞圖圖黃帝曰﹕五臟之气﹐閱於面者﹐余已知之矣。以肢節知而閱之﹐柰何﹖岐伯曰﹕五臟六腑者﹐肺爲之蓋﹐巨肩陷﹐咽喉見其外。五臟六腑者﹐心爲之主﹐缺盆爲之道﹐骨有餘﹐以候KT。肝者﹐主爲將﹐使之候外﹐欲知堅固﹐視目大小。脾者﹐主爲衛﹐使之迎糧﹐視唇舌好惡﹐以知吉凶。腎者﹐主爲外﹐使之遠聽﹐視耳好惡﹐以知其性。黃帝曰﹕善。願聞六腑之候。岐伯曰﹕六腑胃爲之海﹐廣骸大頸張胸﹐五穀乃容﹐鼻隧以長﹐以候大腸。唇濃人中長﹐以候小腸。目下裹大﹐其膽乃橫。鼻孔在外﹐膀胱漏泄。鼻柱中央起﹐三焦乃約。此所以候六腑者也。﹝《師傳論》﹞赤色小理者﹐心小﹐粗理者﹐心大﹐無KT者﹐心髙﹐KT小短舉者﹐心下﹐KT長者﹐心下堅﹐KT弱小以薄者﹐心脆﹐KT直下不舉者﹐心端正﹐KT倚一方者﹐心偏傾也。心小則安﹐邪弗能傷﹐易傷以憂。心大則憂不能傷﹐易傷於邪。心髙則滿於肺中﹐而善忘﹐難開以言。心下則藏外﹐易傷於寒﹐易恐以言。心堅則藏安守固﹐心脆則善病消癉熱中﹐心端正則和利難傷﹐心偏傾則操持不一﹐無守司也。

白色小理者﹐肺小﹐粗理者﹐肺大﹐巨肩反膺陷喉者﹐肺髙﹐合腋張脇者﹐肺下﹐好肩背濃者﹐肺堅﹐肩背薄者﹐肺脆﹐背膺濃者﹐肺端正﹐脇偏疏者﹐肺偏傾也。肺小則少飲﹐不病喘喝。肺大則多飲﹐善病胸痺喉痺逆气。肺髙則上气肩息咳。肺下則居賁迫肺﹐善脇下痛。肺堅則不病咳上气﹐肺脆則苦病消癉易傷﹐肺端正則和利難傷﹐肺偏傾則胸偏痛也。

靑色小理者﹐肝小﹐粗理者﹐肝大﹐廣胸反者﹐肝髙﹐合脇兔者﹐肝下﹐胸脇好者﹐肝堅﹐脇骨弱者﹐肝脆﹐膺腹好相得者﹐肝端正﹐脇骨偏舉者﹐肝偏傾也。肝小則髒安﹐無脇下之病。肝大則逼胃迫咽﹐迫咽則苦膈中﹐且脇下痛。肝髙則上支賁切﹐脇爲息賁。肝下則逼胃脇下空﹐脇下空則易受邪。肝堅則藏安難傷﹐肝脆則善病消癉易傷﹐肝端正則和利難傷﹐肝偏傾則脇下痛也。

黃色小理者﹐脾小﹐粗理者﹐脾大﹐揭唇者﹐脾髙﹐唇下縱者﹐脾下﹐唇堅者﹐脾堅﹐唇大而不堅者﹐脾脆﹐唇上下好者﹐脾端正﹐唇偏舉者﹐脾偏傾也。脾小則髒安﹐難傷於邪也。脾大則苦湊而痛﹐不能疾行。脾髙則引季脇而痛。脾下則下加於大腸﹐下加於大腸則髒苦受邪。脾堅則髒安難傷﹐脾脆則善病消癉易傷﹐脾端正則和利難傷﹐脾偏傾則善滿善脹也。

黑色小理者﹐腎小﹐粗理者﹐腎大﹐髙耳者﹐腎髙﹐耳後陷者﹐腎下﹐耳堅者﹐腎堅﹐耳薄不堅者﹐腎脆﹐耳好前居牙車者﹐腎端正﹐耳偏髙者﹐腎偏傾也。腎小則髒安難傷。腎大則善病腰痛﹐不可以俯仰﹐易傷以邪。腎髙則苦背膂痛﹐不可以俯仰。腎下則腰尻痛﹐不可以俯仰﹐爲狐疝。腎堅則不病腰背痛﹐腎脆則善病消癉易傷﹐腎端正則和利難傷﹐腎偏傾則苦腰尻痛也。

五臟皆小者﹐少病﹐苦焦心﹐大愁憂。五臟皆大者﹐緩於事﹐難使以憂。五臟皆髙者﹐好髙舉措。五臟皆下者﹐好出人下。五臟皆堅者﹐無病。五臟皆脆者﹐不離於病。五臟皆端正者﹐和利得人心。五臟皆偏傾者﹐邪心而善盜﹐不可以爲人平﹐反復言語也。

肺應皮﹐皮濃者大腸濃﹐皮薄者大腸薄﹐皮緩腹裏大者大腸大而長﹐皮急者大腸急而短﹐皮滑者大腸直﹐皮肉不相離者大腸結。心應脈﹐皮濃者脈濃﹐脈濃者小腸濃﹐皮薄者脈薄﹐脈薄者小腸薄﹐皮緩者脈緩﹐脈緩者小腸大而長﹐皮薄而脈波小者小腸小而短﹐諸陽經脈皆多紆屈者小腸結。脾應肉﹐肉堅大者胃濃﹐肉麼者胃薄﹐肉小而麼者胃不堅﹐肉不稱身者胃下﹐胃下者管約不利﹐肉不堅者胃緩﹐肉無小裏累者胃急﹐肉多少裏累者胃結﹐胃結者上管約不利也。肝應爪﹐爪濃色黃者膽濃﹐爪薄色紅者膽薄﹐爪堅色靑者膽急﹐爪濡色赤者膽緩﹐爪直色白無約者膽直﹐爪惡色黑多紋者膽結也。腎應骨﹐密理濃皮者三焦膀胱濃﹐粗理薄皮者三焦膀胱薄﹐疏腠理者三焦膀胱緩﹐皮急而無毫毛者三焦膀胱急﹐毫毛美而粗者三焦膀胱直﹐稀毫毛者三焦膀胱結也。﹝出《本藏篇》﹞黃帝問﹕余欲無視色持脈﹐獨調其尺﹐以言其病﹐從外知內﹐爲之柰何﹖岐伯曰﹕審其尺之緩急小大滑澀﹐肉之堅脆﹐而病形定矣。視人之目窠上微癰如新臥起狀﹐其頸脈動﹐時咳﹐按其手足上而不起者﹐風水膚脹也。尺膚滑其淖澤者﹐風也。尺肉弱者﹐解安臥。脫肉者﹐寒熱不治﹐尺膚滑而澤脂者﹐風也。尺膚澀者﹐風痺也。尺膚粗如枯魚之鱗者﹐水飲也。尺膚熱甚脈盛躁者﹐病溫也。其脈盛而滑者﹐病且出也。尺膚寒其脈小者﹐泄少气。尺膚炬然先熱後寒者﹐寒熱也。尺膚先寒久大之而熱者﹐亦寒熱也。肘所獨熱者﹐腰以上熱。手所獨熱者﹐腰以下熱。肘前獨熱者﹐膺前熱。肘後獨熱者﹐肩背熱。臂中獨熱者﹐腰腹熱。肘後粗以下三四寸熱者﹐腸中有虫。掌中熱者﹐腹中熱。掌中寒者﹐腹中寒。魚上白肉有靑血脈者﹐胃中有寒。尺炬然熱﹐人迎大者﹐當奪血。尺堅大脈小甚﹐少气﹐有加﹐立死。﹝《論疾診尺篇》﹞﹝仲﹞鼻頭色靑﹐腹中痛﹐舌冷者﹐死。鼻頭色微黑者﹐有水气。色黃者﹐胸上有寒。色白者﹐亡血也。設微赤非時者﹐死。其目正圓者﹐﹐不治。又色靑爲痛﹐色黑爲勞﹐色赤爲風﹐色黃者便難也﹐鮮明者有畱飲。言遲者﹐風也﹔搖頭言者﹐其裏痛也﹔行遲者﹐其表也﹔坐而伏者﹐短气也﹔坐而下一膝者﹐必腰痛也﹔裏實護腹而懷卵者﹐必心痛也。師持脈﹐病患欠者﹐無病也。脈之因伸者﹐無病也。假令向壁臥﹐聞師到不驚﹐起而目盼視﹐若三言三止﹐脈之咽唾﹐此爲詐病。假令脈自和﹐更言此病大重﹐當須服吐下藥﹐鍼灸數十百處乃愈。病者素不應食﹐而反暴思之﹐必發熱也。師曰﹕息搖肩者﹐心中堅。息引胸中上气者﹐咳。息張口短气者﹐肺痿吐沫。師曰﹕病患語聲寂然﹐善驚呼者﹐骨節間病。

語聲喑喑然不徹者﹐心膈間病。語聲啾啾細而長者﹐頭中病。

﹝《脈經》﹞脈一來而久住者﹐病在心主中治。脈二來而久住者﹐病在肝支中治。脈三來而久住者﹐病在脾下中治。脈四來而久住者﹐病在腎間中治。脈五來而久住者﹐病在肺支中治。五脈病﹐虛羸人得此者﹐死。所以然者﹐藥不得而治﹐鍼不得而及。盛人可治﹐气全故也。

卷之二陰陽臟腑部

診虛實法﹑診寒熱法

﹝俱入治法﹞

卷之二陰陽臟腑部

診病傳變﹝診病將死期入診生死條﹞

﹝《素》﹞帝曰﹕病成而變﹐何謂﹖岐伯曰﹕風成爲寒熱﹐癉成爲消中﹐厥成爲癲疾﹐久風爲飧泄﹐脈風成爲癘。病之變化﹐不可勝數﹝《脈要精微論》﹞。曰﹕二陽之病發心脾﹐有不得隱曲﹐女子不月。其傳爲風消﹐其傳爲息賁者﹐死不治。曰﹕三陽爲病發寒熱﹐下爲癰腫﹐及爲痿厥﹐其傳爲索澤﹐其傳爲頹疝。曰﹕一陽發病少气﹐善咳善泄﹐其傳爲心掣﹐其傳爲膈。二陽一陰發病﹐主驚駭背痛﹐善噫善欠﹐名曰風厥。二陰一陽發病﹐善脹﹐心滿善气。三陽三陰發病﹐爲偏枯痿易﹐四肢不舉。﹝《陰陽別論》﹞黃帝問曰﹕五臟六腑寒熱相移者何﹖岐伯曰﹕腎移寒於肝﹐癰腫少气。脾移寒於肝﹐癰腫筋攣。肝移寒於心﹐狂膈中。心移寒於肺﹐肺消。肺消者飲一溲二﹐死不治。肺移寒於腎﹐爲湧水。湧水者﹐按腹不堅﹐水气客於大腸﹐疾行則鳴濯濯﹐如囊裹漿﹐水之病也。脾移熱於肝﹐則爲驚衄。肝移熱於心﹐則死。心移熱於肺﹐傳爲膈消。肺移熱於腎﹐傳之柔。腎移熱於脾﹐傳爲虛﹐腸﹐死不可治。胞移熱於膀胱﹐則癃溺血。膀胱移熱於小腸﹐膈腸不便﹐上爲口糜。小腸移熱於大腸﹐爲慮瘕﹐爲沈。大腸移熱於胃﹐善食而瘦﹐又謂之食。胃移熱於膽﹐亦曰食。膽移熱於腦﹐則辛鼻淵。鼻淵者﹐濁涕下不止也﹐傳爲衄瞑目﹐故得之气厥也。﹝《气厥論》﹞

卷之二陰陽臟腑部

診病愈劇

﹝《靈》﹞黃帝曰﹕夫百病者﹐多以旦慧﹑晝安﹑夕加﹑夜甚﹐何也﹖岐伯曰﹕朝則人气始生﹐病气衰﹐故旦慧。日中人气長﹐長則勝邪﹐故安。夕則人气始衰﹐邪气始生﹐故加。

夜半人气入髒﹐邪獨居於身﹐故甚也。黃帝曰﹕其時有反者﹐何也﹖岐伯曰﹕是不應四時之气﹐髒獨主其病者﹐是必以髒气之所不勝時者﹐甚﹔以其所勝時者﹐起也。﹝《一日分爲四時篇》﹞﹝《素》﹞肝主春﹐足厥陰少陽主治﹐其日甲乙。病在肝﹐愈於夏。夏不愈﹐甚於秋。秋不死﹐持於冬。起於春﹐禁當風。肝病者﹐愈在丙丁。丙丁不愈﹐加於庚辛。庚辛不死﹐持於壬癸﹐起於甲乙。肝病者﹐平旦慧﹐下晡甚﹐夜半靜。心主夏﹐手少陰太陽主治﹐其日丙丁。病在心﹐愈在長夏。長夏不愈﹐甚於冬。冬不死﹐持於春。起於夏﹐禁溫食熱衣。心病者﹐愈在戊己。戊己不愈﹐加於壬癸。壬癸不死﹐持於甲乙﹐起於丙丁。心病者﹐日中慧﹐夜半甚﹐平旦靜。脾主長夏﹐足太陰﹑陽明主治﹐其日戊己。病在脾﹐愈在秋。秋不愈﹐甚於春。春不死﹐持於夏。起於長夏﹐禁溫食﹑飽食﹑濕地﹑濡衣。脾病者﹐愈在庚辛。庚辛不愈﹐加於甲乙。甲乙不死﹐持於丙丁﹐起於戊己。脾病者﹐日慧﹐日出甚﹐下晡靜。肺主秋﹐手太陰﹑陽明主治﹐其日庚辛。病在肺﹐愈在冬。冬不愈﹐甚於夏。夏不死﹐持於長夏﹐起於秋﹐禁寒飲食寒衣。肺病者﹐愈在壬癸。壬癸不愈﹐加於丙丁。丙丁不死﹐持於戊己﹐起於庚辛。肺病者﹐下晡慧﹐日中甚﹐夜半靜。腎主冬﹐足少陰﹑太陽主治﹐其日壬癸。病在腎﹐愈在春。春不愈﹐甚於長夏。長夏不死﹐持於秋。起於冬﹐禁犯HT熱食﹐溫炙衣。腎病者﹐愈在甲乙。甲乙不愈﹐甚於戊己。戊己不死﹐持於庚辛﹐起於壬癸。腎病者﹐夜半慧﹐四季甚﹐不晡靜。夫邪气之客於身也﹐以勝相加﹐至其所生而愈﹐至其所不勝而甚﹐至其所生而持﹐自得其位而起﹐必先定五臟之脈﹐乃可言間甚之時﹐死生之期也。﹝《髒气法時論》﹞上以五臟時日占病愈甚極準﹐錢仲陽深得此理﹐學人究心而又擴充之。

﹝《靈》﹞病在髒﹐沈而大者﹐其病易已﹐小爲逆。病在腑﹐浮而大者﹐其病易已。脈口滑小緊以沈者﹐病益甚﹐在中。人迎气大緊以浮者﹐其病益甚﹐在外。脈口滑以沈者﹐病日進﹐在內。人迎脈滑盛以浮者﹐病日進﹐在外。脈口浮滑者﹐病日進。人迎沈而滑者﹐病日損。﹝《五色篇》﹞

卷之二陰陽臟腑部

診生死

﹝《素》﹞凡治病﹐察其形气色澤﹐脈之盛衰﹐病之新故﹐乃治之﹐無後其時。形气相得﹐謂之可治。色澤以浮﹐謂之易已。脈從四時﹐謂之可治。脈弱以滑﹐是有胃气﹐命曰易治﹐取之以時。形气相失﹐謂之難治。色夭不澤﹐謂之難已。脈實以堅﹐謂之益甚。脈逆四時﹐爲不可治﹐必察四難而明告之。所謂逆四時者﹐春得肺脈﹐夏得腎脈﹐秋得心脈﹐冬得脾脈。其至皆懸絕沈澀者﹐命曰逆四時﹝《玉機眞髒論》﹞。气實形實﹐气虛形虛﹐此其常也﹐反此者病。谷盛气盛﹐穀虛气虛﹐此其常也﹐反此者病。脈實血實﹐脈虛血虛﹐此其常也﹐反此者病﹝《刺志論》﹞。气虛身熱﹐此謂反也。谷入多而气少﹐此謂反也。谷不入而气多﹐此謂反也。脈盛血少﹐此謂反也。脈少血多﹐此謂反也。气盛身寒﹐得之傷寒。气虛身熱﹐得之傷暑。谷入多而气少者﹐得之有所脫血﹐濕居下也。谷入少而气多者﹐邪在胃及與肺也。脈少血多者﹐飲中熱也。脈大血少者﹐脈有風气﹐水漿不入﹐此之謂也﹝同上﹞。形盛脈細﹐少气不足以息者﹐危。形疲脈大﹐胸中多气者﹐死。形气相得者﹐生﹔參互不調者﹐病﹔三部九候皆相失者﹐死。上下左右之脈相應如參舂者﹐病甚﹔上下左右相失不可數者﹐死。

中部之候𨿽獨調﹐與眾髒相失者﹐死。中部之候相減者﹐死。目內陷者﹐死﹝全文見前上下條﹐下同﹞。形肉已脫﹐九候𨿽調﹐猶死。

﹝《靈》﹞熱病脈靜﹐汗已出﹐脈盛躁﹐是一逆也。病泄﹐脈洪大﹐是二逆也。著痺不移﹐肉破﹐身熱﹐脈偏絕﹐是三逆也。淫而奪形﹐身熱﹐色夭然白﹐及後下血﹐血篤重﹐是謂四逆也。寒熱奪形﹐脈堅搏﹐是謂五逆也。﹝《五禁篇》。﹐渠損切。肘膝後肉如塊者﹞腹脹身熱脈大﹐是一逆也。腹鳴而滿﹐四肢淸泄﹐其脈大﹐是二逆也。衄而不止﹐脈大﹐是三逆也。咳且溲血脫形﹐其脈小勁﹐是四逆也。咳脫形﹐身熱﹐脈小以疾﹐是謂五逆也。如是者不過十五日而死矣。其腹大脹﹐四末淸﹐脫形﹐泄甚﹐是一逆也。腹脹便血﹐其脈大﹐時絕﹐是二逆也。咳溲血﹐形肉脫﹐脈搏﹐是三逆也。嘔血胸滿引背﹐脈小而疾﹐是四逆也。咳嘔﹐腹脹且飧泄﹐其脈絕﹐是五逆也。如是者﹐不及一時而死矣。工不察此者而刺之﹐是謂逆治。﹝《玉版篇》。搏﹐蒲谷切﹞﹝《素》﹞熱而脈靜﹐泄而脫血﹐脈實﹐病在中﹔脈虛﹐病在外﹔脈堅澀者﹐皆難治。﹝《平人气象論》﹞﹝仲﹞脈曰﹕脈病患不病﹐名曰行屍﹐以無旺气。卒眩僕不識人者﹐短命則死。人病脈不病﹐名曰內虛﹐以有正气﹐𨿽困無苦。左有病而右痛﹐右有病而左痛﹐下有病而上痛﹐上有病而下痛﹐此爲逆﹐逆者﹐死﹐不可治。肥人脈細小如絲﹐欲絕者﹐死。羸人脈躁者﹐死。人身澀而脈往來滑者﹐死。人身小而脈往來大者﹐死。人身大而脈往來小者﹐死。人身短而脈往來長者﹐死。人身長而脈往來短者﹐死。人身滑而脈往來澀者﹐死。

﹝《素》﹞五臟者﹐中之守也。中盛髒滿﹐气勝傷恐者﹐聲如從室中言﹐是中气之濕也。

言而微﹐終日乃復言者﹐此奪气也。衣被不﹐言語善惡不避親疏者﹐此神明之亂也。

倉廩不藏者﹐是門戶不要也。水泉不止者﹐是膀胱不藏也。得守者﹐生﹔失守者﹐死﹝《脈要精微論》﹞。五臟者﹐身之彊也。頭者精神之府﹐頭傾視深﹐精神將奪矣。背者﹐胸中之府﹐背曲肩垂﹐府將壞矣。腰者﹐腎之府﹐轉搖不能﹐腎將憊矣。膝者﹐筋之府﹐屈伸不能﹐行則僂俯﹐筋將憊矣。骨者﹐髓之府﹐不能久立﹐行則振掉﹐骨將憊矣。得彊者﹐生﹔失彊者﹐死﹝同上﹞。五臟之气﹐故色見靑如艸玆者﹐死﹔黃如枳實者﹐死﹔黑如者﹐死﹔赤如血者﹐死﹔白如枯骨者﹐死﹐此五色之見死也﹝《五臟生成篇》。﹐芳杯切﹐凝血也﹞。靑如翠羽者﹐生﹔赤如雞冠者﹐生﹔黃如蟹腹者﹐生﹔白如豕膏者﹐生﹔黑如烏羽者﹐生﹔此五色之見生也﹝同上﹞。生於心如以縞裹朱﹐生於肺如以縞裹紅﹐生於肝如以縞裹紺﹐生於脾如以縞裹栝蔞實﹐生於腎如以縞裹紫﹐此五臟所生之外榮也﹝同上﹞。夫精明五色者﹐气之華也。赤欲如白裹朱﹐不欲如赭。白欲如鵝羽﹐不欲如鹽。靑欲如蒼璧之澤﹐不欲如藍。黃欲如羅裹雄黃﹐不欲如黃土。黑欲如重漆色﹐不欲如地蒼。﹝《脈要精微論》華佗﹕病患面目俱等者﹐不死。

﹝《素》﹞面黃目靑﹐面黃目赤﹐面黃目白﹐面黃目黑者﹐皆不死也。面靑目赤﹐面赤目白﹐面靑目黑﹐面黑目白﹐面赤目靑﹐皆死也。﹝王注云﹕凡色見黃者﹐爲有胃气﹐故不死。五臟以胃爲本﹐故無黃色皆自死焉。《五臟生成篇》﹞華佗﹕病患面靑目白者﹐死。病患面靑目黃者﹐五日死。病患著牀﹐心痛短气﹐脾竭內傷﹐百日後愈。能起徨﹐因坐於地﹐其立倚牀﹐能治此者﹐可謂神良。病患面赤目白者﹐十日死﹐憂恚思慮﹐心气內索﹐面色反好﹐急求棺槨。病患面赤目靑者﹐六日死。

病患面黑目白者﹐八日死﹐腎气內傷﹐病因畱積。病患面黑﹐目直視﹐惡風者死。病患面白目黑者﹐死﹐此謂榮華已去﹐血脈空虛。赤色出兩顴﹐大如母指者﹐病𨿽小愈﹐必卒死。﹝全文見暴死。顴﹐額骨也。東垣曰﹕《脈訣》言面赤如妝不久居。面顯赤色於兩頰。

若塗胭脂之狀﹐而又且圓也。病至於此﹐不可久居於世。譬猶根本已竭﹐枝葉未卽衰落﹐赤如紅霞滿天者是也﹞﹝扁鵲﹑華佗﹞病患耳目及顴頰赤者﹐死在五日中。黑色出於庭﹐大如母指﹐必不病而卒死﹝全文見暴死。額中也﹞。病患黑出於額上髮際﹐下直鼻脊兩顴上者﹐亦死在五日中。病患黑气出天中﹐下至年上顴上者﹐死。病患及健人﹐或黑色及白色起入目及鼻口者﹐死在三日中。病患耳目鼻口有黑色起入於口者﹐必死。病患面黑﹐兩脇下滿﹐不能自轉反者﹐死。病人面黑唇靑者﹐死。病患面靑唇黑者﹐死。病患及健人面忽如馬肝色﹐望之如靑﹐近之如焦黑者﹐死。病患面無精光若土色﹐不受飲食者﹐四日死。病患目無精光﹐及牙齒黑色者﹐不治。

﹝《素》﹞五邪所見﹐春得秋脈﹐夏得冬脈﹐長夏得春脈﹐秋得夏脈﹐冬得長夏脈﹐是謂五邪﹐皆同命﹐死不治﹝《宣明五气篇》。仲景云﹕二月得毛脈﹐何以言至秋當死﹖答曰﹕二月之時脈當濡弱﹐反得毛浮者﹐故知至秋死。二月肝用事﹐肝脈屬木﹐應濡弱反得毛脈者﹐是肺脈也。肺屬金﹐金來克木﹐故知死是也﹞。春胃微弦曰平﹐弦多胃少曰肝病﹐但弦無胃曰死。胃而有毛曰秋病﹐毛甚曰今病﹐藏眞散於肝﹐肝藏筋脈之气也。平肝脈來﹐弱招招﹐如揭長竿末梢﹐曰肝平﹐春以胃气爲本。病肝脈來﹐盈實而滑﹐如循長竿﹐曰肝病﹐死。

肝脈來﹐急益勁﹐如新張弓弦﹐曰肝死。

夏胃微鉤曰平﹐鉤多胃少曰心病﹐但鉤無胃曰死。胃而有石曰冬病﹐石甚曰今病。藏眞通於心﹐心藏血脈之气也。平心脈來﹐累累如連珠﹐如循瑯﹐曰心平﹐夏以胃气爲本。病心脈來﹐喘喘連屬﹐其中微曲曰心病。死心脈來﹐前曲後居﹐如操帶鉤﹐曰心死。

秋胃微毛曰平﹐毛多胃少曰肺病﹐但毛無胃曰死。毛而有弦曰春病﹐弦甚曰今病。藏眞髙於肺﹐以行榮衛陰陽也。平肺脈來﹐厭厭聶聶﹐如落楡莢﹐曰肺平﹐秋以胃气爲本。病肺脈來﹐不上不下﹐如循雞羽﹐曰肺病。死肺脈來﹐如物之浮﹐如風吹毛﹐曰肺死。

冬胃微石曰平﹐石多胃少曰腎病﹐但石無胃曰死。石而有鉤曰夏病﹐鉤甚曰今病。藏眞下於腎﹐腎藏骨髓之气也。平腎脈來﹐喘喘累累如鉤﹐按之而堅﹐曰腎平﹐冬以胃气爲本。

病腎脈來﹐如引葛﹐按之益堅﹐曰腎病。死腎脈來﹐發如奪索﹐辟辟如彈石﹐曰腎死。

長夏胃微弱曰平﹐弱多胃少曰脾病﹐但代無胃曰死。弱有石曰冬病﹐弱甚曰今病。

藏眞濡於脾﹐脾藏肌肉之气也。平脾脈來﹐和柔相離﹐如雞踐地﹐曰脾平﹐長夏以胃气爲本。病脾脈來﹐實而盈數﹐如雞舉足﹐曰脾病。死脾脈來﹐銳堅如烏之啄﹐如鳥之距﹐如屋之漏﹐如水之流﹐曰脾死。﹝以上並見《平人气象論》﹞眞肝脈至﹐中外急。如循刀刃﹐責責然﹐如按琴瑟弦﹐色靑白不澤﹐毛折乃死﹝仲景云﹕肝死藏﹐浮之弱﹐按之如索不來﹐或曲如蛇形者死﹞。眞心脈至﹐堅而搏﹐如循薏苡子累累然﹐色赤黑不澤﹐毛折乃死﹝仲景云﹕心死藏﹐浮之脈實如豆麻擊手﹐按之益躁疾者死﹞。

眞肺脈至﹐大而虛﹐如以毛羽中人膚﹐色白赤不澤﹐毛折乃死﹝仲景云﹕肺死藏﹐浮之虛﹐按之弱﹐如蔥葉下無根者死﹞。眞腎脈至﹐搏而絕﹐如指彈石辟辟然﹐色黑黃不澤﹐毛折乃死﹝仲景云﹕腎死藏﹐浮之堅﹐按之亂如轉丸﹐益下入尺中者死﹞。眞脾脈至﹐弱而乍疏乍數﹐色黃靑不澤﹐毛折乃死﹝仲景云﹕脾死藏﹐浮之大堅﹐按之中如覆杯﹐潔潔然如搖者死﹞。諸眞藏脈見﹐皆爲死不治也。黃帝曰﹕見眞藏曰死﹐何也﹖岐伯曰﹕五臟者皆稟气於胃﹐胃者五臟之本也。髒气者﹐不能自致於手太陰﹐必因於胃气乃至於手太陰也﹐故五臟各以其時﹐自爲而至於手太陰也。故邪气勝者﹐精气衰也。故病甚者﹐胃气不能與之俱至於手太陰﹐故眞髒之气獨見。獨見者病勝藏也﹐故曰死﹝以上並《玉機眞藏篇》﹞。人以水谷爲本﹐故人絕水谷則死。脈無胃气亦死﹐所謂無胃气者﹐但得眞藏脈不得胃气也﹝《平人气象論》﹞。所謂陰者﹐眞藏也﹐見則爲敗﹐敗必死也。所謂陽者﹐胃脘之陽也﹝《陰陽別論》﹞。凡持眞脈之藏脈者﹐肝至懸絕急﹐十八日死。心至懸絕﹐九日死。肺至懸絕﹐十二日死。

腎至懸絕﹐七日死。脾至懸絕﹐四日死。﹝同上﹞﹝仲﹞寸脈下不至關爲陽絕﹐尺脈上不至關爲陰絕﹐此皆不治﹐決死也。若計其餘命死生之期﹐以月節克之也﹝王注云﹕陽絕死於春夏﹐陰絕死於秋冬﹐此言甚應﹞。

﹝《靈》﹞﹕所謂五十榮者﹐五臟皆受气﹐持其脈口﹐數其至也。五十動而不一代者﹐五臟皆受气。四十動一代者﹐一臟無气﹝《脈經》云﹕卻後四歲﹐春艸生而死﹞。三十動一代者﹐二髒無气﹝《脈經》云﹕卻後三歲﹐麥熟而死﹞。二十動一代者﹐三髒無气﹝《脈經》云﹕卻後二歲﹐桑椹赤而死﹞。十動一代者﹐四髒無气﹝《脈經》云﹕歲中死﹐得節不動出淸明日死﹐遠不出谷雨死矣﹞。不滿十動一代者﹐五臟無气﹝《脈經》云﹕卻後五日死﹞。予之短期﹐要在終始。所謂五十動而不一代者﹐以爲常也。以知五臟之期﹐予之短期者﹐乍數乍疏也。﹝《根結篇》﹞﹝《難經》﹞云﹕脈不滿五十動而一止﹐一臟無气者﹐何髒也﹖然﹐人吸者﹐隨陰入﹔呼者﹐因陽出。今吸不能至腎﹐至肝而還﹐故知一臟無气者﹐腎气先盡也。

﹝仲﹞﹕按脈之來緩而時一止復來者﹐名曰結﹐陰也。又脈來動而中止﹐更來小數﹐中有還者及動﹐名曰促﹐陽也。脈來動而中止﹐不能自還者﹐動而中止﹐復來如前﹐名曰代﹐陰也。得此脈者﹐必難治。

自還者﹐動而中止復來﹐數於前動也。不能自還者﹐動而中止﹐復來如前﹐動同而不數也。

﹝《活》﹞有結脈﹐有促脈﹐有代脈。結者﹐陰也﹐陰盛則結﹐脈來緩﹐時一止復來曰結﹐主胸滿煩躁。促者﹐陽也﹐陽盛則促脈來數﹐時一止復來曰促﹐主積聚气痞﹐憂思所成。

大抵結促之脈﹐𨿽時一止﹐爲病脈﹐非死脈也。惟代脈者﹐眞死矣。往來緩動﹐中止不能自還﹐因而復動﹐名曰代也﹐代者﹐死也。仲景傷寒脈結代﹐心動悸﹐炙甘艸湯主之。

﹝《脈》﹞熱病脈四至﹐三日死。脈四至者﹐平人一至﹐病患脈四至也。熱病脈五至﹐一日死。時一大至﹐半日死。忽忽悶亂者﹐死。熱病脈六至﹐半日死。忽忽疾大至﹐有頃死。

熱病脈四損﹐三日死。所謂四損者﹐平人四至﹐病患脈一至﹐名曰四損。熱病脈五損﹐一日死。所謂五損者﹐平人脈五至﹐病患脈一至﹐名曰五損。熱病脈六損﹐一時死。所謂六損者﹐平人脈六至﹐病患脈一至﹐名曰六損。若絕不至﹐良久乃至﹐立死。

﹝《脈》﹞平人不病﹐脈來如屋漏雀啄者﹐死﹝此脾眞藏脈也。王注云﹕屋漏者﹐其來旣絕而止﹐時時復起而不相連屬也。雀啄者﹐如啄米甚數頻來是也﹞。脈來如彈石﹐去如解索者﹐死﹝此腎眞藏脈也。王注云﹕彈石者﹐辟辟急也。解索者﹐動數而隨散亂無復次第也﹞。

病患脈如蝦之遊﹐如魚之翔者﹐死﹝王注云﹕蝦遊者﹐冉冉而起﹐尋復退沒不知所至﹐久乃復起﹐起輒遲而沒去速者是也。魚翔者﹐似魚不行﹐而但掉尾動頭身搖而久住者是也﹞。脈如轉豆者﹐死。脈如偃刀者﹐死。脈湧湧不去者﹐死。脈忽去忽來暫止復來者﹐死。脈分絕者﹐死﹝轉豆者﹐心眞髒脈。偃刀者﹐肝眞髒脈。忽去忽來者﹐脾眞髒脈也﹞。三部脈如釜中湯沸﹐朝得暮死﹐半夜得日中死﹐日中得半夜死。

﹝《難》﹞寸口脈平而死者﹐何謂也﹖然﹐諸十二經脈者﹐皆系於生气之原。所謂生气之原者﹐謂十二經之根本也﹐謂腎間動气也﹐此五臟六腑之本﹐十二經脈之根﹐呼吸之門﹐三焦之原﹐一名守邪之神。故气者﹐人之根本也﹐根絕則莖葉枯矣。寸口脈平死者﹐生气獨絕於內也。﹝《八難》謂兩手寸關尺脈皆平而難也﹞﹝《素》﹞五臟相通﹐移皆有次﹐五臟有病﹐則各傳其所勝。不治﹐法三月若六月﹐若三日若六日﹐傳五臟而當死。風者﹐百病之長也。今風寒客於人﹐使人毫毛畢直﹐皮膚閉而爲熱﹐當是之時﹐可汗而發也。或痺不仁腫痛﹐當是之時﹐可湯熨及火灸﹐刺而去之。弗治﹐病入舍於肺﹐名曰肺痺﹐發咳上气。弗治﹐肺卽傳而行之肝﹐病名曰肝痺﹐一名曰厥﹐脇痛出食﹐當是之時﹐可按若刺耳。弗治﹐肝傳之脾﹐病名曰脾風﹐發癉﹐腹中熱﹐煩心﹐出黃﹐當此之時﹐可按可藥可浴﹝王注云﹕出黃謂黃色出於便瀉之所是也﹞。弗治﹐脾傳之腎﹐病名曰疝瘕﹐少腹冤熱而痛﹐出白﹐一名曰蠱﹐當此之時﹐可按可藥。弗治﹐腎傳之心﹐病筋脈相引而急﹐病名曰﹐當此之時﹐可灸可藥。弗治﹐滿十日者法當死。腎因傳之心﹐心卽復反傳而行之肺﹐發寒熱﹐法當三歲死﹐此病之次也。然其卒發者﹐不必治於傳﹐或其傳化有不以次﹐不以次入者﹐憂恐悲喜怒﹐令不得以其次﹐故令人有大病矣。因而喜大虛則腎气乘矣﹐怒則肝气乘矣﹐悲則肺气乘矣﹐恐則脾气乘矣﹐憂則心气乘矣﹐此其道也。故病有五﹐五五二十五變﹐及其傳化。傳﹐乘之名也。﹝《玉機眞藏論》﹞上邪初入表﹐蓋傳之緩者也。

夫病傳者﹐心病先心痛﹐一日而咳﹝心火傳肺金也﹞。三日脇支痛﹝肺金傳肝木也﹞﹐五日閉塞不通﹐身痛體重﹝肝木傳肺金也﹞﹐三日不已死﹐冬夜半﹐夏日中。肺病喘咳﹐三日而脇支滿痛﹝肺金傳肝木也﹞﹐一日身重體痛﹐五日而脹﹝肝木一日傳脾土﹐脾五日傳胃也﹞。十日不已死﹐冬日入﹐夏日出。肝病頭目眩﹐脇支滿﹐三日體重身痛﹐五日而脹﹝肝木三日傳脾土﹐脾五日傳胃也﹞﹐三日腰脊少腹痛﹐脛酸﹝脾胃土傳腎水也﹞﹐三日不已死﹐冬日入﹐夏早食。脾病身痛體重﹐一日而脹﹐﹝脾自傳胃﹞﹐二日少腹腰脊痛﹐脛酸。三日背KT筋痛﹐小便閉﹝脾土三日傳腎水﹐腎三日傳膀胱也﹞﹐十日不已死﹐冬人定﹐夏晏食。腎病少腹腰脊痛﹐酸﹐三日背KT筋痛﹐小便閉﹝腎傳膀胱也﹞。三日腹脹﹝膀胱水傳小腸火也﹞﹐三日兩脇支痛﹝小腸傳心也﹐兩脇恐錯﹞﹐二日不已死﹐冬大晨﹐夏晏晡。胃病脹滿﹐五日少腹腰脊痛﹐酸﹝胃土傳腎水也﹞。三日背KT筋痛﹐小便閉﹝腎傳膀胱也﹞。五日身體重﹝膀胱水傳心火﹐身體重亦錯簡﹞﹐六日不已死﹐冬夜半後﹐夏日。膀胱病小便閉﹐五日少腹脹腰脊痛﹐酸﹝膀胱傳腎也﹞。一日腹脹﹝腎水傳小腸火也﹞﹐二日身體痛﹝小腸傳心也﹐身體痛亦錯簡﹞。二日不已死﹐冬雞鳴﹐夏下晡。諸病以次是﹝《靈樞》無「是」字﹞。相傳如是者﹐皆有死期。不可刺﹐間一臟止﹝《靈樞》無止字﹞。及至三四髒者﹐乃可刺也。﹝《標本病傳論》﹞上《靈樞》謂之大气入髒﹐蓋傳之急者也。王注云﹕有緩傳者﹐有急傳者﹐緩者或一歲﹑二歲﹑三歲而死﹐其次或三月若六月而死。急者一日﹑二日﹑三日﹑四日或五﹑六日而死﹐則此類也。王氏此言﹐甚能推展經意﹐然不能驗日數者﹐但驗病之次傳。如心先病心痛﹐次傳於肺﹐或咳或喘。次傳於肝﹐或脇痛﹐或頭眩。次傳於脾胃﹐或閉塞不通﹐或身痛體重﹐或脹或泄。次傳於腎膀胱﹐或少腹腰脊痛﹐脛酸﹐或背KT筋痛﹐小便閉。如此曰必死無疑﹐累驗有準。鄰人趙氏﹐始肝病脇痛半載﹐次傳之脾﹐腹脹而死。又卜叔英嫂氏﹐始肺病咳喘﹐次傳之肝﹐頭眩不寐。次傳之脾﹐腹脹而死。又楊白鹿師﹐始脾病腹痛﹐次傳之膀胱﹐小便淋閉。次傳之心﹐胸痺痛﹐通身靑脈而死矣﹐蓋心主血脈故也。

﹝《難》﹞經言七傳者﹐死﹔間髒者﹐生﹐何謂也﹖然﹐七傳者﹐傳其所勝也。間髒者﹐傳其子也。何以言之。假令心病傳於肺﹐肺傳於肝﹐肝傳於脾﹐脾傳於腎﹐腎傳於心﹐一臟不再傷﹐故言七傳者﹐死也。間髒者﹐傳其所生也﹐假令心病傳脾﹐脾傳肺﹐肺傳腎﹐腎傳肝﹐肝傳心﹐是母子自相傳﹐周而復始﹐如環之無端﹐故言生也。﹝《五十三難》﹞經言者﹐《素問》《靈樞》二經之病傳論所言也。七傳當作次傳﹐次傳者﹐死﹐卽《素》《靈》二經病傳論言諸病以次相傳﹐皆有死期﹐不可刺者是也。心火傳所勝之肺金﹐肺金傳所勝之肝木﹐故曰傳其所勝也。間髒者﹐生﹐卽《素》《靈》二經病傳論言間一臟及至三四髒乃可刺者是也。蓋心病本傳肺﹐肺本傳肝﹐肝本傳脾。今心病間肺一臟傳肝﹐或間肺肝二髒傳脾﹐肝木生心火﹐心火生脾土﹐故曰傳其所生也。《難經》諸證﹐惟呂廣釋七傳爲次傳﹐爲得經旨﹐虞庶父非是注而穿鑿釋之﹐實秦越人呂廣之罪人也。

﹝《活》﹞傷寒入裏﹐見標脈則生﹐假令胃病下之﹐脈浮而汗出是也。雜病出表﹐見標脈則死﹐假令脾病補之﹐脈弦而面靑者是也。

﹝《素》﹞九候之脈﹐皆沈細懸絕者爲陰﹐主冬﹐故以夜半死。盛躁喘數者爲陽﹐主夏﹐故以日中死。寒熱病者﹐以平旦死。熱中及熱病者﹐以日中死。病風者﹐以日夕死。病水者﹐以夜半死。脈乍疏乍數乍遲乍疾者﹐日乘四季死﹝《三部九候論》﹞。肝見庚辛死﹐心見壬癸死﹐脾見甲乙死﹐肺見丙丁死﹐腎見戊己死﹐是謂眞藏見皆死﹝《平人气象論》﹞。五臟受气於其所生﹐傳之於其所勝﹐气捨於其所生﹐死於其所不勝。病之且死﹐必先傳行﹐至其所不勝﹐病乃死。此言气之逆行也﹐故死。﹝同下﹞肝受气於心﹐傳之於脾﹐气捨於腎﹐至肺而死。

緩者﹐秋死﹔急者﹐庚辛日及日晡死是也。

心受气於脾﹐傳之於肺﹐气捨於肝﹐至腎而死。

緩者﹐冬死﹔急者﹐壬癸日及夜半死也。

脾受气於肺﹐傳之於腎﹐气捨於心﹐至肝而死。

緩者﹐春死﹔急者﹐甲乙日及朝死也。

肺受气於腎﹐傳之於肝﹐气捨於脾﹐至心而死。

緩者﹐夏死﹔急者﹐丙丁日及日中死也。

腎受气於肝﹐傳之於心﹐气捨於肺﹐至脾而死。

緩者﹐長夏死﹔急者﹐戊己日及戌辰丑未死也。

此皆逆死也﹐一日一夜五分之﹐此所以占死生之早暮也。﹝《玉機眞藏論》《甲乙經》「死生」作「死者」。一日一夜五分之﹐謂朝主肝﹐晝主心﹐辰戌丑未主脾﹐晡主肺﹐夜主腎也﹞大骨枯槁﹐大肉陷下﹐胸中气滿﹐喘息不便﹐其气動形﹐期六月死。眞髒脈見﹐乃予之期日。﹝王注云﹕皮膚幹著﹐骨間肉陷﹐謂人骨枯槁﹐大肉陷下也。眞髒脈形見前按脈條﹞大骨枯槁﹐大肉陷下﹐胸中气滿﹐喘息不便﹐內痛引肩項﹐期一月死。眞髒見﹐乃予之期日。

大骨枯槁﹐大肉陷下﹐胸中气滿﹐喘息不便﹐內痛引肩項﹐身熱﹐脫肉破﹐眞髒見﹐十月之內死。﹝王注云﹕謂肘膝後肉也如塊者。﹐渠損切﹞大骨枯槁﹐大肉陷下﹐肩髓內消﹐動作益衰﹐眞髒未見﹐期一歲死。見其眞髒﹐乃予之期日﹝王注云﹕肩髓內消﹐謂缺盆深也。動作衰﹐謂交接微也﹞。

大骨枯槁﹐大肉陷下﹐胸中气滿﹐腹內痛﹐心中不便﹐肩項身熱﹐破脫肉﹐目眶陷﹐眞髒見﹐目不見人﹐立死。其見人者﹐至其所不勝之時則死。急虛身中卒至﹐五臟絕閉﹐脈道不通﹐气不往來﹐譬於墮溺﹐不可爲期。其脈絕不來﹐若人一息五六至﹐其形肉不脫﹐眞髒𨿽不見﹐猶死也。﹝林注云﹕一息當作一呼。以上並《玉機眞髒論》﹞﹝《靈》﹞是故怵惕思慮者則傷神﹐神傷則恐懼﹐流淫而不止。因悲哀動中者﹐竭絕而失生。喜樂者﹐神憚散而不藏。愁憂者﹐气閉塞而不行。盛怒者﹐迷惑而不治。恐懼者﹐神蕩憚而不收。﹝《本神篇》。下同﹞心怵惕思慮則傷神﹐神傷則恐懼自失﹐破脫肉﹐毛悴色夭﹐死於冬。

脾憂愁而不解則傷意﹐意傷則亂﹐四肢不舉﹐毛悴色夭﹐死於春。

肝悲哀動中則傷魂﹐魂傷則狂忘不精﹐不精則不正﹐當人陰縮而攣筋﹐兩脇骨不舉﹐毛悴色夭﹐死於秋。

肺喜樂無極則傷魄﹐魄傷則狂﹐狂者意不存人﹐皮革焦﹐毛悴色夭﹐死於夏。

腎盛怒而不止則傷志﹐志傷則喜忘其前言﹐腰脊不可以俯仰屈伸﹐毛悴色夭﹐死於季夏。

恐懼而不解則傷精﹐精傷則骨酸痿厥﹐精時自下﹐是故五臟主藏精者也﹐不可傷﹐傷則失守而陰虛﹐陰虛則無气﹐無气則死矣。

﹝《素》﹞瞳子髙者﹐太陽不足。戴眼者﹐太陽已絕。此決死生之要﹐不可不察。﹝《三部九候論》。下同﹞足太陽气絕者﹐其足不可屈仲﹐死必戴眼。太陽之脈﹐其終也﹐戴眼反折螈﹐其色白﹐絕汗乃出﹐出則死矣。﹝《診要經終篇》。下同。凡癇亦戴眼﹐灸昆侖穴﹐卽隨下不戴也。若灸昆侖仍眼戴不下者﹐是爲太陽終也。王注﹕絕汗謂出汗如珠不流復旋幹也﹞少陽終者﹐耳聾﹐百節皆縱﹐目HT絕系﹐絕系一日半死。其死也色先靑白﹐乃死矣。﹝HT音瓊。王注云﹕目HT﹐謂直視如驚貌﹞陽明終者﹐口目作動﹐善驚妄言﹐色黃﹐其上下經盛不仁﹐則終矣。﹝王注云﹕經盛謂面目頸額足跗腕脛皆躁盛而動也。不仁謂不知善惡也﹞少陰終者﹐面黑齒長而垢﹐腹脹閉﹐上下不通而終矣。﹝面黑者手少陰絕﹐齒長者足少陰絕﹞太陰終者﹐腹脹閉不得息﹐善噫善嘔﹐嘔則逆﹐逆則面赤﹐不逆則上下不通﹐不通則面黑﹐皮毛焦而終矣。

厥陰終者﹐中熱嗌漧﹐善溺心煩﹐甚則舌捲卵上縮而終矣。此十二經之所敗也。

﹝《靈》﹞手太陰气絕﹐則皮毛焦。太陰者﹐行气溫於皮毛者也。故气不榮則皮毛焦﹐皮毛焦則津液去皮節﹐津液去皮節者﹐則爪枯毛折﹐毛折者則毛先死。丙篤丁死﹐火勝金也。

﹝《經脈篇》。下同﹞手少陰气絕﹐則脈不通﹐脈不通則血不流﹐血不流則髦色不澤﹐故其面黑如漆柴者﹐血先死。壬篤癸死﹐水勝火也。

足太陰气絕者﹐則脈不榮肌肉﹐唇舌者﹐肌肉之本也。脈不榮則肌肉軟﹐肌肉軟則舌痿﹐人中滿﹐人中滿則唇反﹐唇反者肉先死。甲篤乙死﹐木勝土也。

足少陰气絕則骨枯﹐少陰者﹐冬脈也﹐伏行而濡骨髓者也﹐故骨不濡則肉不能著也。骨肉不相親﹐則肉軟卻﹐肉軟卻故齒長而垢﹐發無澤﹐發無澤者骨先死。戊篤己死﹐土勝水也。

足厥陽气絕﹐則筋絕。厥陰者﹐肝脈也。肝者筋之合也﹐筋者聚於陰器而脈絡於舌本﹐故脈弗榮則筋急﹐筋急則引舌與卵﹐故唇靑舌捲卵宿﹐則筋先死。庚篤辛死﹐金勝木也。

五陰气俱絕則目系轉﹐轉則目運。目運者爲志先死﹐志先死則遠一日半死矣。六陽气絕則陰與陽相離﹐離則腠理發泄﹐絕汗乃出﹐故旦占夕死﹐夕占旦死。

仲﹕脈浮而洪﹐身汗如油﹐喘不休﹐水漿不下﹐體形不仁﹐乍靜乍亂者﹐此爲命門絕也﹐又未知何髒先受其災。若汗出發潤﹐喘不休者﹐此爲肺先絕也。陽反獨畱﹐形體如煙煤﹐直視搖頭者﹐此爲心絕也。唇吻反靑﹐四肢汗出者﹐此爲肝絕也。環口黧黑﹐柔汗發黃者﹐此爲脾絕也。溲便遺屎﹐狂言﹐目反直視者﹐此爲腎絕也。又未知何髒陰陽相絕﹐若陽气前絕﹐陰气後竭者﹐其人死身色必靑﹔陰气前絕﹐陽气後竭者﹐其人死身色必黃﹐腋下溫﹐心下熱也。六腑气絕於外者﹐手足寒﹐上气腳縮。五臟气絕於內者﹐利不禁﹐下甚﹐手足不仁。

﹝《脈》﹞病患肝絕﹐八日死。何以知之﹖面靑但欲伏眠﹐目視而不見人﹐汗出如水不止﹝一云﹕二日死也﹞。病患膽絕﹐七日死﹐何以知之﹖眉爲之傾。病患筋絕﹐九日死﹐何以知之﹖手足爪甲靑﹐呼罵不休﹝一云﹕八日死﹞。病患心絕﹐一日死﹐何以知之﹖肩息回視立死﹝一云﹕目停停二日死﹞。病患腸絕﹐六日死﹐何以知之﹖發直如幹麻﹐不得屈伸﹐自汗不止﹝一云﹕小腸絕﹞。病患脾絕﹐十二日死﹐何以知之﹖口冷足腫﹐腹熱臚脹﹐泄利不覺﹐出無時度﹝一云﹕五日死﹞。病患胃絕﹐五日死﹐何以知之﹖脊痛腰中重﹐不可反復﹝一曰﹕腓腸平﹐九日死﹞。病患肉絕﹐六日死﹐何以知之﹖耳幹舌背腫﹐溺血﹐大便赤泄﹝一曰﹕足腫九日死﹞。病患肺絕﹐三日死﹐何以知之﹖口張﹐但气出而不還﹝一曰﹕鼻口虛張短气﹞。病患大腸絕不治﹐何以知之﹖泄痢無度﹐痢絕則死。病患腎絕﹐四日死﹐何以知之﹖齒爲暴枯﹐面爲正黑﹐目中黃色﹐腰中欲折﹐自汗出如流水﹝一云﹕人中平七日死﹞。病患骨絕﹐齒黃落﹐十日死。諸浮脈無根者﹐皆死。以上五臟六腑爲根也。

﹝扁鵲﹑華佗﹞病患五臟已奪﹐神明不守﹐聲嘶者﹐死。病患循衣縫﹐譫語者﹐不可治﹝陽明絕﹞。病患陰陽俱絕﹐掣衣掇空﹐妄言者﹐死。病患妄語錯亂及不能語者﹐不治﹐熱病者可治﹝以上三條皆陽明絕﹞。病患陰陽俱絕﹐失音不能言者﹐三日半死。病患臥遺尿不覺者死﹝陽明絕﹞。病患屍臭者﹐不可治。病患面晃白直視肩息者﹐一日死﹝膽肺絕﹞。病患陰結陽絕﹐目精KTKT者死。病患陰陽絕竭﹐目眶陷者﹐死。病患目系傾者﹐七日死。病患口如魚口﹐不能復閉﹐而气出多不反者死。病患口張者﹐三日死。病患唇靑﹐人中反者﹐死﹝脾肝絕﹐下同﹞。病患唇反﹐人中滿者﹐死。病患唇口忽幹者﹐不治﹝未詳﹞。病患唇腫齒焦者﹐死﹝肝腎絕﹞。病患陰陽俱竭﹐其齒如熟小豆﹐其脈者﹐死。病患齒忽變黑者﹐十三日死﹝少陰絕﹞。病患舌捲卵縮者﹐必死﹝厥陰絕﹞。病患汗出不流﹐舌捲黑者﹐死﹝太陰厥陰絕﹞。病患發直者﹐十五日死﹝少陰絕﹞。病患發如幹麻﹐善怒者﹐死﹝少陰絕﹞。病患發與眉衝起者﹐死﹝同上﹞。病患爪甲靑者﹐死。病患爪甲白者﹐不治。病患手足爪甲下肉黑者﹐八日死。病患榮衛竭絕﹐面浮腫者﹐死。病患卒腫﹐其面蒼黑者死。病患手掌腫無文者﹐死。病患臍腫反出者﹐死﹝臍反出者此爲脾先絕﹞。病患陰囊莖俱腫者﹐死﹐病患脈絕﹐口張足腫﹐五日死。病患足跗上腫﹐兩膝大如斗者﹐十日死。

卷之二陰陽臟腑部

諸脈診病雜法

諸脈診病雜法者﹐竅恐迷亂診病大綱﹐故以雜法名之也。凡前篇脈之浮﹑沈﹑遲﹑數﹑虛﹑實﹑洪﹑細﹑滑﹑澀﹐所指陰﹑陽﹑表﹑裏﹑寒﹑熱﹑血﹑虛﹑气實之病者﹐皆診病之大綱﹐學人常須識此﹐勿令誤也。故《內經》論脈主病﹐必以陰陽相對言之﹐或以五臟分發言之﹐未嘗雜他法者﹐欲人識其綱也。故診病先定大綱﹐然後雜究諸病﹐如診得浮脈大綱主表也﹐沈脈大綱主裏也﹐然後雜究其或屬寒屬風屬气等病之類是也。余見如左方。

﹝無擇﹞浮爲在表﹐爲風﹐爲气﹐爲熱﹐爲痛﹐爲嘔﹐爲脹﹐爲痞﹐爲喘﹐爲厥﹐爲內結﹐爲滿不食。浮大爲鼻塞﹐浮緩爲不仁﹐浮大長爲風眩癲疾﹐浮滑疾爲宿食﹐浮大而澀爲宿食滯气﹐浮短爲肺傷諸气﹐浮滑爲飲爲走刺﹐浮細而滑爲傷飲﹐浮滑疾緊爲百合病﹐浮數爲大便堅﹐小便數﹐浮緊爲淋﹐爲癃閉。

﹝東垣﹞辧脈浮所主病不同﹐浮者沈之反也﹐瞥瞥然見於皮毛上﹐與皮毛相得﹐微按之則絕無﹐有如空中之浮雲。所主病一則爲風﹐一則爲虛。古人云﹕浮而有熱者﹐虛也﹔浮而無熱者﹐風也。予謂此未盡善﹐蓋風有八風﹐寒熱溫涼﹐各各不同﹐其中有風熱。止言脈浮﹐𨿽不能分別八面之風﹐兼見脈候﹐止說浮而已。須兼見的證﹐單在一臟或兩髒相合﹐亦足以分何髒之病﹐言風無熱則非也。況八風之脈皆見於左手寸脈外側﹐若右手行陰道脈中受虛邪賊邪之風﹐亦於气口外側顯見﹐推而內之﹐外而不內者是也。其虛勞脈𨿽有傳變﹐必顯於內側。六脈互傳﹐皆爲不足之病﹐則是五臟傳變﹐必從四時傳變於外﹐六腑乃受之﹐如是則勝復之作﹐不能相過﹐此之謂也。若浮而弦者風也﹐見於左關。浮而澀者虛也﹐見於右寸。

﹝無擇﹞寸芤爲吐血﹐微芤爲衄血﹐關芤爲更血﹐爲腸癰﹔尺芤爲下焦虛﹐小便血出。滑爲吐﹐爲滿﹐爲熱﹐爲伏痰﹐爲宿食﹐爲蓄血﹐爲經閉﹐爲咳﹐爲血气俱實。滑而浮散爲癱瘓﹐滑數爲結熱﹐滑實爲胃熱﹐滑利爲妊娠﹐滑而大小不勻必吐﹐爲病進﹐爲泄利﹐滑而浮大﹐小腹痛﹐溺則陰中痛﹐大便亦然。又滑爲鬼疰。

﹝《素》﹞脈滑曰風。

無擇﹕實爲熱爲嘔﹐爲痛﹐爲气塞﹐爲喘咳﹐爲大便不禁。實緊爲陰不勝陽﹐爲胃寒﹐爲腰痛。弦爲寒﹐爲痛﹐爲飲﹐爲瘧﹐爲水气﹐爲中虛﹐爲厥逆﹐爲拘急﹐爲寒癖。弦緊爲惡寒﹐爲疝瘕﹐爲癖。弦而鉤爲脇下刺痛。弦長爲積﹐隨左右上下爲瘀血。

﹝仲﹞弦則衛气不行。

﹝無擇﹞緊爲寒﹐爲痛﹐爲咳﹐爲喘﹐爲滿。浮緊爲肺有水。緊滑爲蛔動。急爲遁屍。緊數爲寒熱﹐又爲宿食﹐爲吐逆。

﹝《素》﹞盛而緊曰脹。

﹝《本事》﹞記有人患傷寒六七日﹐心煩昏睡﹐咽燥﹐小便白色﹐自汗。予診之﹐寸口尺中俱緊。予曰﹕寒中少陰之經﹐是以脈緊。仲景云﹕脈緊而汗出者﹐亡陽也﹐屬少陰﹐法當咽痛而復下痢﹐蓋謂此也。有難之曰﹕《脈訣》緊脈屬七表﹐仲景以緊脈屬少陰﹐然則緊脈屬陽耶﹖屬陰耶﹖予言﹕仲景云﹐寸口脈俱緊者﹐淸邪中於上焦﹐濁邪中於下焦。又云﹕陰陽俱緊者﹐口中气出﹐唇口漧燥﹐蜷臥足冷﹐鼻中涕出﹐舌上滑苔﹐勿妄治也。又云﹕緊則爲寒。又云﹕諸緊爲寒。又曰﹕曾爲人所難﹐緊脈從何而來﹖師云﹕假令亡汗若吐﹐以肺裏寒﹐故令脈緊。假令咳者坐飲冷水﹐故令脈緊。假令下痢﹐以胃虛故令脈緊。又云﹕寸口脈微﹐尺脈緊﹐其人虛損多汗。由是觀之﹐則是寒邪之气﹐久客經脈所致﹐皆虛寒之脈也。其在陽經則浮而緊﹐在陰經則沈而緊。故仲景云﹕浮緊名爲傷寒。又曰﹕陽明脈浮而緊者﹐必潮熱。此在陽則浮而緊也﹐在陰則沈而緊。故仲景云﹕寸口脈微﹐尺脈緊﹐其人虛損多汗﹐則陰當先絕而不見陽。又云﹕少陰緊至七八日﹐自下痢﹐脈暴微﹐手足反溫﹐脈緊反去者﹐此欲解也。此在陰則沈而緊也。仲景云﹕浮爲在表﹐沈爲在裏﹐數爲在腑﹐遲爲在髒。欲知表裏臟腑﹐先以浮沈遲數爲定﹐然後兼於證而別陰陽也。

﹝無擇﹞洪爲脹﹐爲滿﹐爲痛﹐爲熱﹐爲煩。洪實爲癲。洪緊爲癰疽﹐爲喘急﹐亦爲脹。

洪浮爲陽邪﹐大爲祟。

﹝《素》﹞粗大者﹐陰不足﹐陽有餘﹐爲熱中也﹝《脈要精微論》﹞。大則病進。﹝丹溪云﹕大﹐洪之別名。其病得之於內傷者﹐陰虛爲陽所乘﹐故脈大當作虛治之。其病得之於外傷者﹐邪客於經脈亦大﹐當作邪勝治之。合二者觀之﹐皆病方長之勢也。謂之病進﹐不亦宜乎。海藏雲﹕君侵臣是也﹞﹝仲﹞平人脈大爲勞。大則爲虛。

﹝無擇﹞數爲熱﹐爲虛﹐爲吐﹐爲痛﹐爲煩渴﹐爲煩滿。

促﹝經無文﹞釋曰﹕其促有五﹕一曰气﹐二曰血﹐三曰飲﹐四曰食﹐五曰痰。但髒熱則脈促﹐以气血痰飲畱滯﹐不行則止﹐促非惡脈也。

散﹝經無文﹞釋曰﹕六腑气絕於內﹐則手足寒﹐上气﹔五臟气絕於內﹐則下痢不禁﹐甚者不仁﹐其脈皆散﹐散則不聚﹐病亦危矣。

革爲滿﹐爲急﹐爲虛寒相搏。婦人爲半產漏下。

釋曰﹕革者﹐革也﹐固結不移之狀。三部應之﹐皆危脈也。

微爲虛﹐爲弱﹐爲衄﹐爲嘔﹐爲泄﹐爲亡汗﹐爲拘急。微弱爲少气﹐爲中寒。

沈爲在裏﹐爲實﹐爲水﹐爲寒﹐爲喘﹐爲瘕。沈弱爲寒熱。沈細爲少气﹐臂不能舉。沈滑爲風水﹐爲下重。沈緊爲上熱下冷。沈重而直前絕者爲瘀血﹐沈重而中散者爲寒食成。沈重不至寸﹐細絕者爲遁屍。沈緊爲懸飲。沈遲爲痼冷。沈重爲傷暑發熱。

緩爲在下﹐爲風﹐爲寒﹐爲弱﹐爲痺﹐爲疼﹐爲不仁﹐爲气不足﹐爲眩暈。緩而滑爲熱中。緩而遲虛寒相搏﹐食冷則咽痛。

澀爲少血﹐爲亡汗﹐熱气不足﹐爲逆冷﹐爲下痢﹐爲心痛。澀而緊爲痺﹐爲寒濕。

﹝《素》﹞脈澀曰痺。

丹﹕脈之狀不一﹐大率多兼見之。人之病有四﹕曰實﹐曰熱﹐曰寒﹐曰虛。故學人診亦必浮﹑沈﹑遲﹑數爲之綱﹐以察病情。初學人又以浮數爲熱爲有餘﹐沈遲爲寒爲不足。其間最難體認者﹐澀脈也。最難調治者﹐弦脈也。澀脈細而遲﹐往來難且散﹐又曰短而止。得此脈者﹐固爲寒﹐爲濕﹐爲血虛﹐爲污血﹐爲气多﹐然亦有病熱與實者。或者得脈之帶澀﹐徒見其有細有遲又散﹐皆是不足之象﹐便以爲虛而寒﹐猛浪用藥﹐寧不誤人。若夫或因多怒﹐或因憂鬱﹐或因濃味﹐或因補劑﹐燥劑﹐或因表裏無汗﹐气騰血沸﹐淸化爲濁﹐老痰凝血﹐膠固雜揉﹐脈道澀滯﹐亦見澀狀。參之形證﹐病情斯得。先賢曰﹕澀而堅﹐按之不減有力﹐爲中焦實﹐有伏結﹐脾肺气寒﹐實熱在胃中﹐可不愼歟。弦爲春令之脈﹐非春時而見者﹐木爲病也。五臟更相制伏﹐以防其太過﹐木爲病則肝邪盛矣﹐肝之盛金之衰也﹐金之衰火之炎也﹐火之炎水之弱也﹐金不足以制木﹐則土病矣。考之諸家﹐則曰弦者虛也﹐爲反胃﹐爲痛痺。沈弦爲疝瘕﹐弦長爲積病﹐雙弦爲寒飲﹐雙弦而遲爲心下堅。偏弦﹐飲也。弦急爲腹痛﹐弦而鉤主蜚屍﹐弦緊而微細主寒積﹐微弦而伏主不治﹐弦而大主半產漏下亡血失精﹐弦而小主寒痺﹐弦在左寸頭痛﹐弦在右寸水走腸胃﹐弦在左關怒而血聚﹐弦在右關寒痛﹐四肢拘急﹐弦在趺陽腸痔下血﹐弦在尺中﹐小腹痛白腸挺核﹐木邪風气上極﹐土敗爲病﹐先哲蓋常言之矣。惟金因火伏﹐木寡於畏之論﹐猶未發明﹐倘非滋水以降火﹐濃土以養金﹐而又以行濕散風導郁﹐爲之輔佐﹐邪何由去﹐病何由安。況弦脈爲病甚多﹐而治法又有隔二隔三之異﹐故不容於自默也。若曰不然﹐何弦屬陽﹐而仲景列沈澀弱微弦爲五陰之數。至於敗散殘賊之脈﹐又以弦爲之首﹐澀爲之中﹐其意可見。﹝蜚﹐扶滑切﹞﹝無擇﹞遲爲寒﹐爲痛﹐遲而澀爲瘕咽酸。

伏爲霍亂﹐爲疝瘕﹐爲水气﹐爲溏泄﹐爲停痰﹐爲宿食﹐爲諸气上衝﹐爲惡膿死肌。

濡爲虛﹐爲痺﹐爲自汗﹐爲气弱﹐爲下重。濡而弱爲內熱外冷自汗﹐爲小便難。

弱爲虛﹐爲風熱﹐爲自汗。

細爲血气俱虛﹐爲病在內﹐爲積﹐爲傷濕﹐爲後泄﹐爲寒﹐爲神勞﹐爲憂傷過度﹐爲腹滿。細而緊爲瘕積聚﹐爲刺痛。細而滑爲僵僕﹐爲發熱﹐爲嘔吐。

動爲痛﹐爲驚﹐爲痺﹐爲泄﹐爲恐。

虛爲寒﹐爲腳弱﹐爲虛﹐爲食不消化﹐爲傷暑。

結爲痰﹐爲飲﹐爲血﹐爲積﹐爲气。

釋曰﹕气寒脈緩則爲結﹐气熱脈數則爲促﹐𨿽緩數不同﹐亦當如促脈分別可也。

代者﹐一臟絕﹐他髒代至。

釋曰﹕代眞死脈﹐不分三部﹐隨應皆是。

﹝《脈經》﹞寸浮則中風﹐寸芤則胸中積血﹐寸滑則嘔逆﹐寸實則胸中熱﹐寸弦則胸中急痛﹐寸緊則頭項急﹐寸洪則熱甚於胸中﹐寸微則陽虛﹐寸沈則陰中伏陽﹑胸中痰﹐寸緩則太陽中濕﹐寸澀則中气虛﹐寸遲則陰溢於上﹐寸伏則胸中積气﹐寸濡則多自汗﹐寸弱則陽气虛微。

關浮則腹脹滿﹐關芤則腸中積血﹐關滑則胃寒不能食﹐關實則胃中切痛﹐關弦則胃寒不能食﹐關緊則腹中鬱結﹐關洪則番胃吐食﹐關微則气結於心下﹐關沈則心下痛﹐關緩則腰痛難伸﹐關澀則血少而畱停﹐關遲則粥漿不入﹐關伏則腸癖瞑目﹐關濡則少气精神散﹐關弱則胃气虛。

尺浮則大便漧澀﹐尺芤則小便有血﹐尺滑則下焦停寒﹐尺實則小腹脹﹑小便不禁﹐尺弦則下焦停水﹐尺緊則臍腹痛﹐尺洪則陰絕﹐尺微則臍下有積﹐尺沈則腰腳重﹐尺緩則飲食不消﹐尺澀則逆冷傷血﹐尺遲則寒甚於腰腳﹐尺伏則飧泄谷不化﹐尺濡則骨肉不相親﹐尺弱則陰气內絕。

﹝《素》﹞夫脈者﹐血之府也﹐長則气治﹐短則气病﹐數則煩心﹐大則病進﹐上盛則气髙下盛則气脹﹐代則气衰﹐細則气少﹐澀則心痛﹐渾渾革至如湧泉﹐病進而色敝﹐綿綿其去如弦絕者﹐死。﹝《脈要精微論》﹞寸口之脈中手短者﹐曰頭痛。寸口脈中手長者﹐曰足脛痛。寸口脈中手促上擊者﹐曰肩背痛。脈小弱以澀者﹐謂之久病。脈滑浮而疾者﹐謂之新病﹝以上《平人气象論》﹞。徵其脈小色不奪者﹐新病也﹐徵其脈不奪﹐其色奪者﹐此久病也。徵其脈與五色俱奪者﹐此久病也。徵其脈與五色俱不奪者﹐新病也。推而外之﹐內而不外﹐有心腹積也﹝王注云﹕脈附臂筋﹐取之不審﹐推筋令遠﹐使脈外行而不出外者﹐心腹積也﹞。推而內之﹐外而不內﹐身有熱也﹝王注云﹕脈遠臂筋﹐推之令近﹐遠而不近﹐身有熱也﹞。推而上之﹐上而不下﹐腰足淸也﹝「上而不下」《甲乙經》作「聚而不上﹐治宜舉之」也﹞。推而下之﹐下而不上﹐頭項痛也﹝「下而不上」《甲乙經》「作上而不下﹐用宜抑之」也﹞。按之至骨﹐脈气少者﹐腰脊痛而身有痺也。﹝以上《脈要精微論》﹞﹝孫﹞按開寶寺僧﹐衣缽甚濃﹐常施惠於人﹐孫重之﹐與往還。一日﹐謂孫曰﹕某有一事﹐於翁約賞罰爲戲﹐可否﹖孫曰﹕如何爲賞罰﹖僧曰﹕若診吾脈﹐若知某病﹐賞三十千爲一筵﹔若不中﹐罰十千歸小僧。孫曰﹕諾。與之診﹐左手無脈﹐右手有脈﹐遂尋左手之脈﹐乃轉左臂上﹐動遙如常。孫曰﹕此異脈也。醫書不載。脈行常道﹐豈有移易之理﹐往昔少年爲驚撲震動心神﹐脈脫舊道﹐乍移臂外﹐復遇驚撲﹐不能再歸﹐年歲長大﹐气血已定﹐不能復移﹐目下無病爾。僧曰﹕某𦇤褓而撲﹐皆幾死﹐固宜脈失所﹐某亦平生無病﹐亦不曾診脈﹐聞公神醫﹐試驗之﹐果神醫也。

卷之二陰陽臟腑部

診一歲病證相同

一歲病證相同者﹐五運六气所爲之病也。五運六气之病﹐有常有變難診。另詳於《運气類證》﹐今但取常而不變者編之。

圖立秋二﹝玄委西南方﹞秋分七﹝倉果西方﹞立冬六﹝新洛西北方﹞夏至九﹝上天南方﹞招搖中央冬至一﹝葉蟄北方﹞立夏四﹝陰洛東南方﹞春分三﹝倉門東方﹞立春八﹝天畱東北方﹞﹝《靈》﹞太乙常以冬至之日﹐居葉蟄之宮四十六日﹐明日居天畱四十六日﹐明日居倉門四十六日﹐明日居陰洛四十五日﹐明日居天宮四十六日﹐明日居玄委四十六日﹐明日居倉果四十六日﹐明日居新洛四十五日﹐明日復居葉蟄之宮﹐曰冬至矣。太乙日遊﹐以冬至之日居葉蟄之宮。數所在日﹐從一處至九日﹐復反於一。常如是無已﹐終而復始。太乙移日﹐天必應之以風雨﹐以其日風雨則吉﹐歲美民安少病矣。先之則多雨﹐後之則多旱。太乙在冬至之日有變﹐占在君。太乙在春分之日有變﹐占在相。太乙在中宮之日有變﹐占在吏。太乙在秋分之日有變﹐占在將。太乙在夏至之日有變﹐占在百姓。所謂有變者﹐太乙居五宮之日﹐疾風折樹木﹐揚沙石﹐各以其所主占貴賤。因視風所從來而占之﹐風從其所居之鄕來爲實風﹐主生﹐長養萬物﹐從其衝後來爲虛風﹐傷人者也﹐主殺主害。謹候虛風而避之。故聖人曰﹕避虛邪之道﹐如避矢石然﹐邪弗能害﹐此之謂也﹐是故太乙入徙立於中宮﹐乃朝八風以占吉凶也。風從南方來﹐名曰大弱風﹐其傷人也﹐內捨於心﹐外在於脈﹐其气主爲熱。風從西南方來﹐名曰謀風﹐其傷人也﹐內捨於脾﹐外在於肌﹐其气主爲弱。風從西方來﹐名曰剛風﹐其傷人也﹐內捨於肺﹐外在於皮膚﹐其气主爲燥。風從西北方來﹐名曰折風﹐其傷人也﹐內捨於小腸﹐外在於手太陽脈﹐脈絕則溢﹐脈閉則結不通﹐善暴死。風從北方來﹐名曰大剛風﹐其傷人也﹐內捨於腎﹐外在於骨與肩背之膂筋﹐其气主爲寒。風從東北方來﹐名曰凶風﹐其傷人也﹐內捨於大腸﹐外在於兩脇腋骨下及肢節。風從東方來﹐名曰嬰兒風﹐其傷人也﹐內捨於肝﹐外在於筋紐﹐其气主爲身濕。風從東南方來﹐名曰弱風﹐其傷人也﹐內捨於胃﹐外在肌肉﹐其气主體重。此八風皆從其虛之鄕來﹐乃能病患。三虛相搏﹐則爲暴病卒死。兩實一虛﹐病則爲淋露寒熱﹐犯其雨濕之地﹐則爲痿。故聖人避風﹐如避矢石焉。其有三虛而偏中於邪風﹐則爲擊僕偏枯矣。﹝《九宮八風篇》﹞中宮之日﹐立春﹑立夏﹑立秋﹑立冬四日﹐屬四維﹐中央之土也。太乙入徙立於中宮﹐當作立於五宮。

黃帝曰﹕願聞歲之所以皆同病者﹐何因而然﹖少師曰﹕此八正之候也。黃帝曰﹕候之柰何﹖少師曰﹕候此者當以冬至之日﹐太乙立於葉蟄之宮﹐其至也﹐天必應之以風雨。風雨從南方來者爲虛風﹐賊傷人者也。其夜半至者﹐萬民皆臥而弗犯﹐故其歲民少病。其以晝至者﹐萬民懈惰而皆中於虛風﹐故萬民多病。虛邪入客於骨而不發於外﹐至其立春﹐陽气大發﹐腠理開﹐因立春之日﹐風從西方來﹐萬民又皆中於虛風﹐此兩邪相搏﹐經气結代者矣。故諸逢其風而遇其雨者﹐命曰遇歲露焉﹐因歲之和而少賊風者﹐民少病而少死。歲多賊風邪气﹐寒溫不和﹐則民多病而死矣。黃帝曰﹕虛邪之風﹐其所傷貴賤何如﹖候之柰何﹖少師答曰﹕正月朔日﹐太乙居天畱之宮﹐其日西北風不雨﹐人多死矣。正月朔日﹐平旦北風﹐春﹐民多死。正月朔日﹐平旦北風行﹐民病多者﹐十有三也。正月朔日﹐日中北風﹐夏﹐民多死。正月朔日﹐夕時北風﹐秋﹐民多死。終日北風﹐大病死者﹐十有六也。正月朔日﹐風從南方來﹐命曰旱鄕。從西方來﹐命曰白骨﹐將國有殃﹐人多死亡。正月朔日﹐風從東方來﹐發屋﹐揚沙石﹐國有大災。正月朔日﹐風從東南方行﹐春有死亡。正月朔﹐天和溫不風﹐糴賤﹐民不病﹐天寒而風﹐糴貴﹐民多病﹐此所謂候歲之風﹐賤傷人者也。二月丑不風﹐民多心腹病。三月戌不溫﹐民多寒熱。四月巳不暑﹐民多癉病。十月申不寒﹐民多暴死。諸所謂風者﹐皆發屋﹐折樹木﹐揚沙石﹐起毫毛﹐發腠理者也。﹝《歲露論》﹞

卷之三陰陽臟腑部

治法通論

﹝垣﹞醫之可法﹐自伏羲神農﹑黃帝而下﹐名醫𨿽多﹐可法者有數人。至於華氏之剖腹﹐王氏之鍼法﹐術非不神也。後人安得而效之。非若岐伯之聖經﹐雷公之炮炙﹐伊芳摯之湯液﹐箕子之五行﹐越人之問難﹐仲景之《傷寒論》﹐叔和之《脈訣》﹐士安之《甲乙》﹐啟玄子之述作﹐錢仲陽之議論﹐潔古之方書﹐皆活法所可學人。豈千方萬論﹐印定後人眼目者﹐所能比哉。其間徳髙行遠﹐奇人異士﹐與夫居縉紳隱艸莽者﹐𨿽有一法一節之可觀﹐非百世可行之活法﹐皆不取也。予豈好辧哉﹗欲使學人觀此數聖賢而知所向慕而已。或有人焉﹐徒欲廣覽泛涉﹐自以爲多學而用之無益者﹐豈爲知本。

﹝海﹞錢氏﹑《活人》﹑王朝奉﹑王徳孚所論﹐皆宋人﹐易老﹑守眞﹐皆金人﹐所用之劑寒熱之不同者﹐蓋本諸此。讀此數書而用之﹐亦當以地方世代所宜責之。然莫若取法於潔古﹐折衷於仲景湯液﹐則萬世不易之大法也。

﹝《素》﹞邪風之至﹐疾如風雨。故善治者治皮毛﹐其次治肌膚﹐其次治筋脈﹐其次治六腑﹐其次治五臟﹐治五臟者﹐半死半生也。

病之始起也﹐可刺而已。其盛﹐可待衰而已。故因其輕而揚之﹐因其重而減之﹐因其衰而彰之。形不足者﹐溫之以气﹔精不足者﹐補之以味﹔其髙者﹐因而越之﹔其下者﹐引而竭之﹔中滿者﹐瀉之於內﹔其有邪者﹐漬形以爲汗﹔其在皮者﹐汗而發之﹔其悍者﹐按而收之﹔其實者﹐散而瀉之。審其陰陽﹐以別柔剛﹐陽病治陰﹐陰病治陽。定其血气﹐各守其鄕。血實宜決之﹐气虛宜掣引之。﹝並見《陰陽應象論》﹞﹝仲﹞大法春宜吐﹐夏宜汗﹐秋宜下﹐冬宜溫及灸。

﹝海﹞病在天之無形﹐當汗﹔病在天之有形﹐當吐﹔病在地之無形﹐當利小便﹔病在地之有形﹐當利大便。

﹝《脈》﹞夫欲治病﹐當先知其證何起﹐乃可攻之耳。

﹝垣﹞假令治病﹐無問傷寒﹑蓄血﹑結胸﹑發黃等諸證﹐並一切雜證等﹐各當於六經中求責之。如發黃癥﹐或頭痛﹑腰脊彊﹑惡寒﹐卽有太陽證﹔或身熱目痛﹑鼻幹﹑不得臥﹐卽有陽明證﹔餘仿此。﹝不獨六經中求責﹐五臟求責﹐尢急務也。假令面靑﹑脈弦﹑善怒﹑淋溲﹑便難﹑轉筋﹐卽有肝證也﹔或面赤脈洪善笑﹐口漧身熱煩心﹐心痛﹐掌中熱而﹐卽有心證也﹔餘仿此﹞﹝丹﹞治病必求其本病之有本﹐猶艸木之有根也﹐去葉不去根﹐艸猶在也。治病猶去艸﹐病在髒而治腑﹐病在表而攻裏﹐非惟戕賊胃气﹐抑且資助病邪﹐醫云乎哉。

一法﹐治瘧積下痢﹐吐痰而愈。一法治污血哽噎﹐用韭汁開污血而愈。一法﹐治下疳瘡自痢﹐用龍薈丸﹑柴胡湯而愈。其詳分見各門。

﹝海﹞治病必求其本假令腹痛﹐桂枝加芍藥﹔大實痛﹐桂枝加大黃。何爲不只用芍藥大黃等﹐而於桂枝內加之﹖要從太陽中來﹐以太陽爲本也。又如結胸證﹐自髙而下﹐脈浮者﹐不可下﹐故先用麻黃湯解表。表已脈沈﹐後以陷胸湯下之﹐是亦求其本也。至於蓄血下焦﹐血結膀胱﹐是從太陽中來﹐侵盡無形之气﹐乃侵膀胱中有形血也。

﹝《素》﹞先病而後逆者﹐治其本。先逆而後病者﹐治其本。先寒而後生病者﹐治其本。

先病而後生寒者﹐治其本。先熱而後生病者﹐治其本。先熱而後生中滿者﹐治其標。先病而後泄者﹐治其本。先泄而後生他病者﹐治其本﹐必且調之﹐乃治其他病。先病而後生中滿者﹐治其標。先中滿而後煩心者﹐治其本。人有客气﹐有同气。小大不利﹐治其標。小大利﹐治其本。病發而有餘﹐本而標之﹐先治其本﹐後治其標。病發而不足﹐標而本之﹐先治其標﹐後治其本。謹察間甚﹐以意調之﹐間者並行﹐甚者獨行。先小大不利而後生病者﹐治其本。﹝《標本病傳論》﹞﹝仲﹞夫病痼疾﹐加以卒病﹐當先治其卒病﹐後乃治其痼疾也。

﹝海﹞初治之道﹐法當峻猛者﹐謂所用藥勢疾痢猛峻也。緣病得之新暴感﹐𨿽輕得之重﹐皆宜以疾痢之劑急去之。中治之道﹐法當寬猛相濟﹐爲病得之非新非久﹐宜以緩疾得中之藥﹐養正去邪﹐相濟而治之。假令如見邪气多﹐正气少﹐宜以去邪藥多﹐養正藥少。凡加減法如此之類﹐更宜臨證消息增減用之。仍根據時令行之﹐無妄也。更加鍼灸﹐其病卽愈。末治之道﹐法宜寬緩﹐寬者察藥性平和﹐緩者廣服無毒以養气血安中。蓋爲病證已久﹐邪气伏潛至深而正气微少﹐故以善藥廣服﹐養正气而邪气自去﹐更加鍼灸﹐其效必速。

治病之道有五法﹕和﹑取﹑從﹑折﹑屬也。一治各有五﹐五五二十五﹐如火之屬衰於戌﹐金之屬衰於辰是也。一治曰和﹐假令小熱之病﹐當以涼藥和之﹐和之不已﹐次用取。二治曰取﹐爲熱勢稍大﹐當以寒藥取之﹐取之不已﹐又用從。三治曰從﹐爲勢已甚﹐當以溫藥從之﹐爲藥气溫也﹐味隨所用﹐或以寒因熱用﹐或以熱因寒用﹐或以汗發之﹐發之不已﹐又用折。四治曰折﹐爲病勢極甚﹐當以逆制之﹐制之不已﹐當以下奪之﹐下奪之不已﹐又用屬。

五治曰屬﹐爲求其屬以衰之﹐緣熱深陷在骨髓間﹐無法可出﹐鍼藥取之不能及﹐故求其屬以衰之﹝求屬之法﹐同聲相應﹐同气相求﹞。經曰﹕陷下者衰之。夫衰熱气之法﹐同前所云﹐火衰於戌﹐金衰於辰之類是也。如或又不已﹐當廣其法而治之。譬孫子之用兵﹐若在山谷則塞淵泉﹐有水則把渡口﹐在平川廣野當淸野千里。塞淵泉者﹐刺穴。把渡口者﹐奪病發時前。淸野千里者﹐如肌羸瘦弱﹐宜廣服大藥以養正气。夫病有中外﹐治有緩急。在內者﹐以內治法和之。在外者﹐以外治法和之。气微不和﹐以調气法調之。其次大者﹐以平气法平之。

盛甚不已﹐則奪其气﹐令其衰也。故經曰﹕調气之方﹐必別陰陽﹐定其中外﹐各守其鄕。內者內治﹐外者外治﹐微者調治﹐其次平治﹐盛者奪之﹐汗之下之﹐寒熱溫涼﹐衰之以屬﹐隨其攸利。

﹝《難》﹞髒病難治﹐腑病易治﹐何謂也﹖然﹐髒病所以難治者﹐傳其勝也。腑病易治者﹐傳其子也。與七傳間髒同法也。

﹝海﹞脈之不病﹐其神不言﹐當自有也。脈之卽病﹐當求其中神之有與無焉。謂如六數七極﹐熱也﹐脈中有力﹐卽有神也。三遲二敗﹐寒也﹐脈中有力﹐卽有神也。熱則有神也﹐當泄其熱﹐則神在焉。寒則有神也﹐當去其寒﹐則神在焉。寒熱之脈﹐無力無神﹐將何藥以泄熱去寒乎﹖苟不知此而遽泄去之﹐將何根據以生﹐所以十亡八九。

﹝《素》﹞形樂志苦﹐病生於脈﹐治之以灸刺。形樂志樂﹐病生於肉﹐治之以鍼石。形苦志樂﹐病生於筋﹐治之以熨引。形苦志苦﹐病生於咽嗌﹐治之以百藥。形數驚恐﹐經絡不通﹐病生於不仁﹐治之以按摩醪藥﹐是謂五形志也。﹝《血气形志篇》﹞﹝海﹞緩急辧經云﹕治主以緩﹐治客以急﹐所當知也。諸有表證當汗。脈浮﹐急汗之﹔脈沈﹐緩汗之。諸有裏證當下。脈浮﹐緩下之﹔脈沈﹐急下之。三陽汗當急﹐而下當緩。三陰汗當緩﹐而下當急。主爲病﹐則緩去之﹔客爲病﹐則急去之。胸中气病﹐自病也。爲主﹐治當緩。胸中血病﹐他病也。爲客﹐治當急。上無形﹐下入腹中﹐卽爲客也﹐治當急。下有形﹐上入胸中﹐卽爲主也﹐治當緩。歲之六气﹐主也。司天在泉間气﹐客也。補上治上制以緩﹐不犯血藥﹐便謂之緩﹐非緩慢之緩也。補下治下制以急﹐不犯气藥﹐便謂之急﹐非急速之急也。熱在至髙之分﹐故用輕劑從髙而按治從緩也﹐若急服之﹐上熱未退﹐而中寒復生矣﹔若入有形﹐當下之者從其急﹐從其急者從其權也。大腸滑泄﹐治以收之﹐服藥當以一物壓之﹐欲其及於下部也﹐故服在空心食前﹐若在食後﹐非徒無益﹐而又害之﹐此謂治之緩也。

近者奇之﹐先急而後緩。遠者偶之﹐先急而後緩。下者奇之﹐先緩而後急。汗者偶之﹐先緩而後急。

﹝靈樞﹞奇偶汗從九地之下﹐下從九地之上。

東垣﹕諸病四時用藥之法不問所病或溫或涼﹐或熱或寒﹐如春時有疾﹐於所用藥內加淸涼風藥﹔夏月有疾﹐加大寒之藥﹔秋月有疾﹐加溫气藥﹔冬月有疾﹐加大熱藥﹐是不絕生化之源也。錢仲陽醫小兒﹐深得此理。《內經》曰﹕必先歲气﹐無伐天和﹐是爲至治。又曰﹕無違時﹐無伐化。又曰﹕無伐生生之气﹐此皆常道也。用藥之法﹐若反其常道﹐而變生異證﹐則當從權施治。假令病患飲酒﹐或過食寒﹐或過食熱﹐皆可以增疾。如此﹐以權衡應變治之。權變之藥﹐豈可常用乎﹖權變之藥﹐於時禁藥禁﹐有不暇顧者矣﹐故不可輕用。

﹝丹﹞愚閱張子和書﹐惟務攻擊﹐其意以正气不能自病﹐因爲邪所客﹐所以爲病也﹐邪去正气自安。因病有在上﹑中﹑下﹑深﹑淺之不同﹐立爲吐﹑汗﹑下三法以攻之。初看其書﹐將謂醫之法盡於是矣。復因思《內經》有言﹕謂之虛者﹐精气虛也﹔謂之實者﹐邪气實也。

夫邪所客﹐必因正气之虛﹐然後邪得而客之。苟正气實﹐邪無自入之理。由是於子和之書﹐不得不致疑於其間。又思《內經》有言﹕陰平陽祕﹐精神乃治﹐陰陽離決﹐精气乃絕。又思仲景有言﹕病當汗解﹐診其尺脈澀﹐當與黃建中湯補之﹐然後汗之。於是知張子和之書﹐非子和之筆也。子和馳名中土﹐其法必有過於同輩者﹐何其書之所言﹐與《內經》仲景之意﹐若是之不同也。於是決意於得明師以爲之根據歸﹐發其茅塞﹐遂遊江湖﹐但聞某處有某醫﹐便往而拜問之﹐連經數郡﹐無一人焉。後到眞定﹐始得《原病式》東垣﹐乃大悟子和之孟浪﹐然終未得的然之議論﹐將謂江浙間無可爲師者。泰定乙丑夏﹐始得聞羅太無於陳芝巖之言﹐遂往拜之﹐蒙叱罵者五七次﹐趄二閱月﹐始得降接。因觀羅先生治一病僧﹐黃瘦倦怠﹐羅詢其病因﹐乃蜀人出家時﹐其母在堂﹐又遊浙右﹐經七年﹐忽一日念母之心不可遏﹐欲歸﹐無腰纏﹐徒爾昕夕西望而泣﹐以是得病。時僧二十五歲﹐羅令隔壁宿泊﹐每日以牛肉豬肚甘肥等﹐煮糜爛與之﹐凡經半月餘﹐且時以慰論之言勞之﹐又曰﹕我與銀拾錠作路費﹐我不望報﹐但欲救汝之死命耳。察其形稍蘇﹐脈稍充﹐與桃仁承气一日三帖﹐下之﹐皆是血塊痰積﹐方止。次日乃與熟菜稀粥﹐將息又半月﹐其人遂如舊﹐又半月餘﹐與銀遂行。因大悟攻擊之法﹐必其人充實﹐稟受素壯﹐乃可行也。否則邪去而正气傷﹐小病必重﹐重病必死。羅每日有求醫者﹐必令某診視其脈狀﹐回稟羅。但臥聽﹐口授用某藥治某病﹐以某藥監某藥﹐以某藥爲引經﹐往來一年半﹐並無一定之方。至於一方之中﹐有攻補兼施者﹐亦有先攻後補者﹐有先補後攻者﹐又大悟用古方治今病﹐焉能吻合﹐隨時取中﹐此之謂歟。其時羅又言﹐用古方治今病﹐正如拆舊屋﹐補湊新屋﹐其材木非一一再經匠氏之手﹐其可用乎﹖由是又思許學士《發微論》曰﹕予讀仲景書﹐用仲景法﹐然未嘗守仲景之方﹐乃爲得仲景之心也。遂取東垣方稿﹐手自抄錄﹐乃悟治病患當如漢髙祖繼暴秦﹐周武王繼商之後﹐自非散財發粟﹐與三章之法﹐其受傷之气﹐倦憊之人﹐何由而平復也。於是知陰易乏﹐陽易亢﹐攻擊宜審﹐正气須保護﹐以局方爲懲戒哉。

﹝海藏﹞許先生論梁寬父癥右脇肺部也﹐咳而吐血﹐舉動喘逆者﹐肺診也。發熱脈數不能食者﹐火來刑金﹐肺與脾俱虛也。肺與脾俱虛而火乘之﹐其病爲逆。如此者﹐例不可補瀉。蓋補金則慮金與火持﹐而喘咳益增。瀉火則慮火不退位﹐而癖反盛﹐止宜補中益气湯﹐先扶元气﹐少以治病藥和之。聞已用藥而未獲效﹐必病勢苦逆﹐而藥力未到也。當與寬父熟論﹐遠期秋涼﹐庶可平復。蓋肺病者惡春夏火气﹐至秋冬則退﹐正宜於益气湯中﹐隨四時陰陽升降浮沈溫涼寒熱﹐及見有癥增損服之。升降浮沈則順之﹐溫涼寒熱則反之﹐順其理﹐和其气﹐爲治之大方也。或覺气壅﹐間與加減枳術丸。或有飲﹐間服局方枳術湯。數月後﹐庶逆气少回﹐逆气回則治法可施﹐但恐已至色靑色赤﹐脈弦脈洪則無及矣。近世論醫有主河間劉氏者﹐有主易州張氏者。張氏用藥﹐根據準四時陰陽升降而增損之﹐正《內經》四气調神之義。醫而不知此﹐是妄行也。劉氏用藥﹐務在推陳致新﹐不使少有怫郁﹐正造化新新不停之意。醫而不知此﹐是無術也。然主張氏者﹐或未盡張氏之妙﹐則瞑眩之劑﹐終莫敢投﹐至失幾後時﹐而不救者多矣。主劉氏者﹐或未極劉氏之妙﹐則取效目前﹐陰損正气﹐遺害後日者多矣。能用二子之長﹐而無二子之獘﹐其庶幾乎﹐史副使病﹐不見色脈﹐不能懸料﹐以旣愈復發言之﹐則恐亦宜取張氏根據準四時陰陽升降用藥以扶元气﹐庶他日旣愈而不發也。寬父病後﹐初感必深﹐所傷物恐當時消導不盡﹐停滯淹延﹐變生他癥﹐以至於今﹐恐亦宜效劉氏推陳致新之法﹐少加消導藥於益气湯中﹐庶可以取效也。

卷之三陰陽臟腑部

倒倉法

﹝丹溪﹞倒倉論經曰﹕腸﹑胃爲市。以其無物不有﹐而谷最爲多﹐故謂之倉﹐若積谷之室也。倒者﹐傾去舊積而滌濯使之潔淨也﹐胃居中屬土﹐喜容受而不能自運者也。人之飲食﹐遇適口之物﹐寧無過量而傷積者乎﹖七情之偏﹐五味之濃﹐寧無傷於沖和之徳乎﹖糟粕之餘﹐停痰瘀血﹐互相糾纏﹐日積月深﹐鬱結成聚﹐甚如桃核之穣﹐諸般奇形之虫﹐中宮不淸矣﹐土徳不和矣。誠於中﹐形於外﹐發爲癱瘓﹐爲癆瘵﹐爲蠱脹﹐爲癩疾﹐爲無名奇病。先哲制爲萬病丸﹑溫白丸等劑﹐攻補兼施﹐寒熱並用﹐期中病情﹐非不功巧﹐然不若倒倉之爲便捷者也。以黃牡牛擇肥者買一二十斤﹐長流水煮爛﹐融入湯中爲液﹐以綿濾出渣滓﹐取淨汁﹐再入鍋中﹐文武火熬至琥珀色則成矣。每飲一鐘﹐少時又飲﹐如此者積數十鐘﹐寒月則重湯溫而飲之。病在上者欲其吐多﹐病在下者欲其利多﹐病在中者欲其吐下俱多﹐全在活法而爲之緩急多寡也。須先置一室﹐明快而不通風者﹐以安病患。視所出之物﹐可盡病根則止。

吐利後或渴﹐不得飲湯。其小便必長﹐取以飲病者﹐名曰輪回酒﹐與一二碗﹐非惟可以止渴﹐抑且可以滌濯余垢。睡一二日﹐覺肌甚﹐乃與粥淡食之﹐待三日後﹐始與小菜羹。自養半月﹐覺精神渙發﹐形體輕健﹐沈悉安矣。其後須五年忌食牛肉。吾師許文懿公始病心痛﹐用熱燥香辛﹐如丁附桂姜輩﹐治數年而足攣痛﹐甚且惡寒而多嘔﹐甚而至於靈砂﹑墨錫﹑黃芽穢丹﹐繼之艾火十餘萬﹐又雜治數年而痛益甚﹐自度爲廢人矣﹐眾工亦技窮矣。如此者又數年﹐困甚﹐煩渴惡食者一月﹐已服通聖散半月餘﹐而大腑逼迫後重﹐肛門熱气如燒﹐始時下積滯如五色爛錦者﹐又如燭油膩者﹐近半月而病似退減﹐又半月而略思谷﹐惟兩足難移﹐計無所出。至次年三月﹐遂作此法﹐節節如應﹐因得爲全人。次年再得一男﹐又十四年而壽終。又一婦人﹐久年香港腳﹐吐利而安。又臨海林兄患久嗽吐血﹐發熱消瘦﹐眾以瘵治之﹐百方不應。召予視之﹐脈兩手弦數﹐日輕夜重。計無所出﹐亦因此而安。時冬十月也﹐第三年得一子。又鎭守百戶蕭伯善公﹐以便濁而精不禁﹐親與試之有效。夫牛坤土也﹐黃土之色也﹐以順爲徳﹐而效法乎健以爲功者﹐牡之用也。肉者胃之樂也﹐熟而爲液﹐無形之物也﹐橫散入肉﹐經由腸胃而滲透膚腠毛竅爪甲﹐無不入也。積聚久則形質成﹐根據附腸胃﹐回薄曲折處﹐以爲棲泊之窠臼﹐阻礙津液﹐气血燻蒸﹐燔灼成病﹐自非倒腸刮骨之神妙﹐孰能去之。又豈以合勺銖兩之丸散所能窺犯其藩墻戶牖乎。切詳肉液之散溢﹐腸胃受之﹐其濃皆倍於前﹐有似乎腫。其回薄曲折處﹐非復向日之舊肉液﹐充滿流行﹐有如洪水泛漲﹐其浮陳朽﹐皆推逐蕩漾﹐順流而下﹐不可停畱。表者因吐而汗﹐淸道者自吐而湧﹐濁道者自泄而去﹐凡屬滯礙﹐一洗而空。牛肉全重濃和順之性﹐盎然渙然﹐潤澤枯槁﹐補益虛損﹐寧無精神渙發之樂乎。正似武王克商之後﹐散財發粟﹐以賑殷民之望也。其方出於西域之至人﹐於中年後可行一二次﹐亦卻疾養壽之一助也。《與戴肅齋書》倒倉法非敢吝也﹐志於學人不多也。然患者往往狃於苟安﹐而靠後功夫﹐全藉自飲輪回酒十餘杯﹐以祛逐余垢﹐迎接調勻﹐新布榮衛﹐使臟腑肓膜﹐生意敷暢﹐有脫胎換骨之功者也。多嫌其穢而不肯喫﹐若非明物理通造化者﹐其肯視爲美醞良藥乎。前日相見時﹐失議此一節﹐蓋有數人曾因此成中輟者﹐寧不功虧一簣﹐徒爾跋涉﹐且是暴殄天物。敢此詳告。又﹐中間飲到七八鐘後﹐藥力經涉經絡骨節中搜逐宿垢﹐正邪寧不牾﹐必有急悶﹐似痛非痛﹐有一段惡況﹐此皆好消息﹐邪不勝正﹐將就擒耳﹐尢須忍耐而受。又於欲吐未吐﹐欲泄未泄﹐或吐瀉交作時﹐自有惱聒意思﹐皆須歡喜樂受﹐一聽醫者以靜待之。況此等又有大半日景象﹐必先說知﹐使方寸了然﹐庶臨時可以安守也。倒倉治癰勞蠱癩等癥﹐推陳致新﹐扶虛補損﹐可吐可下﹐用黃色肥牯牛腿精肉二十斤﹐順取急長流水於大鍋內煮﹐候水耗少再添湯﹐不可添冷水﹐以肉爛成渣爲度﹐濾去渣﹐用肉湯再熬﹐如琥珀色。隔宿不喫晚飯。如大便祕者隔宿服神功丸﹐不祕者不用。五更以密室不通風處溫服一鐘﹐候膈間藥行又服﹐陸續至七八鐘。如病患不欲服﹐彊再與之。必身體皮膚間皆痛﹐方見吐下。如病在上欲吐多者﹐須緊服﹐又不可太緊﹐恐其不納。病在下欲利多者﹐須疏服﹐又不可太疏﹐恐其下遠。臨時消息﹐大抵先見下方可使吐﹐須極吐下﹐使其上下積俱盡出大便中﹐須見核桃肉狀無臭气則止。得睡覺气定﹐與喫還魂酒一二鐘﹝卽病患溲溺也﹞﹐粥食將息﹐無有不愈。未行此法前一月﹐不可近婦人。已行此法後半年﹐不可近婦人。三年不喫牛肉。如性急好色﹐不守禁忌者﹐不可行此法也。倒倉全在初三鐘慢飲﹐最緊要﹐能行經隧中去。

卷之三陰陽臟腑部

藥性不同

圖﹝《素》﹞濃味者爲陰﹐薄爲陰之陽﹔气濃者爲陽﹐薄爲陽之陰。味濃則泄﹐薄則通﹔气薄則發泄﹐濃則發熱。﹝《陰陽應象論》﹞﹝東垣﹞﹕風升生﹐味之薄者﹐陰中之陽﹐味薄則通﹐防風升麻羌活柴胡葛根威靈仙細辛獨活白芷桔梗黍粘子本川芎蔓荊子秦艽天麻麻黃荊芥薄荷前胡熱浮長﹐气之濃者﹐陽中之陽﹐气濃則發熱。

附子烏頭漧姜生薑良姜肉桂桂枝艸豆蔻丁香濃朴木香益智白豆蔻川椒吳茱萸茴香玄胡索縮砂紅花神曲濕化成﹐其兼气味﹝气溫涼寒熱﹐在人則以胃應之。味甘辛鹹苦﹐在人則以脾應之﹞。

黃人參甘艸當歸熟地半夏蒼術白術陳皮靑皮藿香檳榔莪術三稜阿膠訶子杏仁麥芽桃仁紫艸蘇木燥降收﹐气之薄者﹐陽中之陰﹐气薄則發泄。

茯苓澤瀉豬苓滑石瞿麥車前子木通燈艸五味子桑白皮犀角白芍藥天門冬烏梅牡丹皮地骨皮枳殼琥珀連翹枳實麥門冬寒沈藏﹐味之濃者﹐陰中之陰﹐味濃則泄。

大黃黃柏黃芩黃連石膏艸龍膽生地黃知母防己茵陳牡蠣栝蔞根朴硝玄參山梔川楝子香豉地楡﹝脾不主時﹐於四季末各旺一十八日﹐乃坤土也﹐生化一十一藏﹐受胃之稟乃能生化。﹞天有陰陽﹐溫﹑涼﹑寒﹑熱四气是也。溫熱者﹐天之陽也﹔寒涼者﹐天之陰也。地有陰陽﹐辛﹑甘﹑淡﹑酸﹑苦鹹六味是也。辛甘淡﹐地之陽也﹔酸苦鹹﹐地之陰也。輕淸成像﹐味薄﹐細茶之類﹐本乎天者親上。重濁成形﹐味濃﹐大黃之類﹐本乎地者親下﹐味之薄者﹐爲陰中之陽。味薄則通﹐酸苦鹹平是也。味之濃者﹐爲陰中之陰。味濃則泄﹐酸苦鹹寒是也。气之濃者﹐爲陽中之陽。气濃則發熱﹐辛甘溫熱是也。气之薄者﹐爲陽中之陰。气薄則發泄﹐辛甘淡平涼寒是也。

淸陽發腠理﹐淸之淸者也。淸陽實四肢﹐淸之濁者也。

濁陰歸六腑﹐濁之濁者也。濁陰走五臟﹐濁之淸者也。

粥﹐淡﹐陽中之陰﹐所以利小便。茶﹐苦﹐陰中之陽﹐所以淸眼目。

苦藥平升﹐微寒平亦升﹐甘辛藥平降﹐甘寒瀉火﹐苦寒瀉濕熱﹐苦甘寒瀉血熱。

﹝《素》﹞壯火之气衰﹐少火之气壯。壯火食气﹐气食少火。壯火散气﹐少火生气﹝《陰陽應象論》﹞﹐壯火﹐姜﹑附之屬﹐少火﹐升麻﹑葛根之屬。

帝曰﹕五味陰陽之用如何﹖岐伯曰﹕辛甘發散爲陽﹐酸苦湧泄爲陰﹐鹹味湧泄爲陰﹐淡味滲泄爲陽﹐六者或收或散﹐或緩或急﹐或燥或潤﹐或軟或堅﹐以所利而行之﹐調其气使其平也。﹝《至眞要大論》﹞﹝垣﹞辛能散結潤燥﹐苦能燥濕堅軟﹐咸能軟堅﹐酸能收緩收散﹐甘能緩急﹐淡能利竅。

五辣﹕蒜辣心﹐姜辣頰﹐蔥辣鼻﹐芥辣眼﹐蓼辣舌。

﹝《素》﹞五味所入﹕酸入肝﹐辛入肺﹐苦入心﹐鹹入腎﹐甘入脾﹐是謂五入。﹝《宣明五气篇》﹞東垣﹕引經藥﹕太陽經手﹐羌活﹔足﹐黃柏。

陽明經手﹐白芷﹑升麻﹔足﹐石膏。

少陽經手﹐柴胡﹔足﹐靑皮。

太陰經手﹐桔梗﹔足﹐白芍藥。

少陰經手﹐獨活﹔足﹐知母。

厥陰經手﹐柴胡﹔足﹐靑皮。

手太陰肺南星款冬花升麻桔梗山藥檀香粳米五味子白茯苓天門冬麥門冬阿膠桑白皮蔥白杏仁麻黃益智丁香白豆蔻砂仁﹝檀香﹑豆蔻爲使﹞知母梔子黃芩石膏足太陰脾艸豆蔻茱萸砂仁﹝人參﹑益智爲使﹞防風當歸益智黃蒼術白術膠飴代赭石茯苓麻子甘艸半夏通入手足太陰肺脾升麻芍藥木瓜藿香白芍藥玄胡索砂仁手陽明大腸升麻白芷麻子秦艽薤白白石脂砂仁﹝白石脂爲使﹞肉豆蔻石膏足陽明胃丁香艸豆蔻砂仁防風石膏知母白術神曲葛根烏藥半夏蒼術升麻白芷蔥白通入手足陽明麻黃﹝酒﹞大黃﹝酒﹞連翹升麻白術葛根石膏檀香﹝佐以他藥﹞白芷手少陽三焦川芎大黃﹝酒﹞柴胡靑皮白術熟地黃地骨皮石膏細辛附子。

足少陽膽半夏艸龍膽柴胡通入手足少陽靑皮川芎柴胡連翹手厥陰心包絡沙參白術柴胡熟地牡丹皮敗醬足厥陰肝艸龍膽蔓荊子阿膠瞿麥桃仁山茱萸代赭石紫石英當歸甘艸靑皮羌活吳茱萸白術通入手足厥陰靑皮熟地柴胡川芎皂角苦茶桃仁手太陽小腸白術生地黃羌活赤茯苓赤石脂砂仁﹝赤石脂爲使﹞足太陽膀胱蔓荊子滑石茵陳白茯苓豬苓澤瀉桂枝黃柏羌活麻黃通入手足太陽防風羌活本蔓荊子茴香黃柏白術澤瀉防己大黃﹝酒﹞手少陰心麻黃桂心當歸生地黃連代赭石紫石英梔子獨活赤茯苓足少陰腎知母黃柏地骨皮阿膠豬膚牡丹皮玄參敗醬牡蠣烏藥山茱萸天門冬豬苓澤瀉白茯苓檀香甘艸五味子吳茱萸益智丁香獨活﹝或用梢﹞桔梗﹝或用梢﹞砂仁﹝黃柏﹑茯苓爲使﹞通入手足少陰細辛熟地五味子澤瀉地楡附子知母白術命門附子沈香益智黃

卷之三陰陽臟腑部

制方大法

﹝垣﹞藥有寒﹑熱﹑溫﹑涼之性﹐酸﹑苦﹑辛﹑鹹﹑甘﹑淡之味﹐各有所能﹐不可不通也。藥之气味﹐不比同類之物﹐味皆鹹﹐其气皆寒之類是也。凡同气之物﹐必有諸味﹔同味之物﹐必有諸气。互相爲用﹐各有濃薄﹐性用不等。制其方者﹐必宜明其爲用。經曰﹕味爲陰﹐味濃爲純陰﹐味薄爲陰中之陽﹔气爲陽﹐气濃爲純陽﹐气薄爲陽中之陰。味濃則泄﹐薄卽通。气薄則發泄﹐濃則發熱。又曰﹕辛甘發散爲陽﹐酸苦湧泄爲陰﹐鹹味湧泄爲陰﹐淡味滲泄爲陽。凡此之味﹐各有所能﹐辛能散結潤燥﹐苦能燥濕軟堅﹐咸能軟堅﹐酸能收緩收散﹐甘能緩急﹐淡能利竅。若用其味﹐必明其气之可否﹔若用其气﹐必明其味之所宜。識其病之標本﹐臟腑寒熱虛實﹐微甚緩急﹐而用其藥之气味﹐隨其癥而制其方可也。是故方有君臣佐使﹐輕重緩急﹐君臣大小﹐反正逆從之制也。主治病者爲君﹐佐君者爲臣﹐應臣者爲使﹐用此隨病之所宜﹐而又贊成方而用之。君一臣二﹐奇之制也。君二臣四﹐偶之制也。君二臣三﹐奇之制也。君二臣六﹐偶之制也。去咽嗌近者奇之﹐遠者偶之。汗者不奇﹐下者不偶。補上治上﹐制之以緩﹔補下治下﹐制之以急。急者﹐气味濃也﹔緩者﹐气味薄也﹔薄者﹐少服而頻食﹔濃者﹐多服而頓食。又當明五气之郁﹐木郁達之﹐謂吐令條達也﹔火郁發之﹐謂汗令疏散也﹔土郁奪之﹐謂下無壅滯也﹔金郁泄之﹐謂解表泄小便也﹔水郁折之﹐謂制其衝逆也。通此五法﹐乃治病之大要也。

﹝《素》﹞帝曰﹕非調气而得者﹐治之柰何﹖有毒無毒﹐何先何後﹐願聞其道﹖岐伯曰﹕有毒無毒﹐所治爲主﹐適大小爲制也。帝曰﹕請言其制。岐伯曰﹕君一臣二﹐制之小也﹔君一臣三佐五﹐制之中也﹔君一臣三佐九﹐制之大也。寒者熱之﹐熱者寒之﹐微者逆之﹐甚者從之﹐堅者削之﹐客者除之﹐勞者溫之﹐結者散之﹐畱者攻之﹐燥者濡之﹐急者緩之﹐散者收之﹐損者益之﹐逸者行之﹐驚者平之﹐上之下之﹐摩之浴之﹐薄之劫之﹐開之發之﹐適事爲故。帝曰﹕何謂逆從﹖岐伯曰﹕逆者正治﹐從者反治﹐從少從多﹐觀其事也。帝曰﹕反治何謂﹖岐伯曰﹕熱因寒用﹐寒因熱用﹐塞因塞用﹐通因通用。必伏其所主而先其所因﹐其始則同﹐其終則異﹐可使破積﹐可使潰堅﹐可使气和﹐可使必已。﹝《至眞要大論》。下同﹞此言內气失調﹐而得病之治法也。

帝曰﹕气調而得者何如﹖岐伯曰﹕逆之從之﹐逆而從之﹐從而逆之﹐疏气令調﹐則其道也。

此言內气本調﹐因感外邪得病之治法也。蓋內气失調之病﹐根本不固﹐惟病邪微者﹐可逆治之。苟病邪甚者﹐逆治之則病邪格拒﹐必變危矣﹐故反從其病勢而治之也。如元气本調之病﹐根本堅固﹐則不分微甚﹐皆可逆從而治之也。

帝曰﹕方制君臣何謂也﹖岐伯曰﹕主病之謂君﹐佐君之謂臣﹐應臣之謂使﹐非上下三品之謂也。帝曰﹕三品何謂﹖岐伯曰﹕所以明善惡之殊貫也。

﹝垣﹞爲君者最多﹐爲臣者次之﹐佐者又次之。藥之於癥﹐所主同者各等分。凡藥之所用者﹐皆以气味爲主﹐補瀉在味﹐隨時換气﹐主病者爲君。假令治風﹐防風爲君。治上焦熱﹐黃芩爲君。治中焦熱﹐黃連爲君。治濕﹐防己爲君。治寒﹐附子之類爲君。兼見何癥﹐以佐使藥分治之﹐此制方之要也。如仲景治表虛﹐制桂枝湯方。桂枝味辛熱﹐發散助陽﹐體輕﹐本乎天者親上﹐故桂枝爲君﹐甘艸﹑芍藥爲佐。陽脈澀﹐陰脈弦﹐法當腹中急痛﹐制小建中湯方﹐芍藥味酸寒﹐主收補中﹐本乎地者親下﹐故芍藥爲君﹐桂枝﹑甘艸佐之。一則治表虛﹐一則治裏虛﹐各言其所主用也。後之用古方者﹐觸類而長之﹐庶不至差誤矣。凡解利傷風﹐以防風爲君﹐甘艸﹑白術爲佐。經云﹕辛甘發散爲陽。風宜辛散﹐防風味甘辛﹐又治風通用﹐故防風爲君﹐甘艸﹑白術爲佐。凡解利傷寒﹐以甘艸爲君。防風﹑白術爲佐。是寒宜甘發也。或有別癥於前﹐隨癥治病﹐藥內選用其分兩﹐以君臣論。凡眼暴熱赤腫﹐以防風﹑黃芩爲君以瀉火﹑以黃連﹑當歸根和血爲佐﹐兼以各經藥用之。凡眼久病昏暗﹐以熟地黃﹑當歸根爲君﹐以羌活﹑防風爲臣﹐甘菊﹑甘艸之類爲佐。凡痢疾腹痛﹐以白芍藥﹑甘艸爲君﹐當歸﹑白術爲佐﹐見血先後以三焦熱論。凡水瀉﹐茯苓﹑白術爲君﹐芍藥﹑甘艸爲佐。凡諸風﹐以防風爲君﹐隨癥治病藥爲佐。凡嗽﹐以五味子爲君﹐有痰者以半夏爲佐﹐喘者以阿膠爲佐﹐有熱無熱以黃芩爲佐﹐但分兩多寡不同耳。凡小便不利﹐黃柏﹑知母爲君﹐茯苓﹑澤瀉爲佐﹑凡下焦有濕﹐艸龍膽﹑防風爲君﹐甘艸﹑黃柏爲佐﹐凡痔漏﹐以蒼術﹑防風爲君﹐甘艸﹑芍藥爲佐﹐詳別癥加減。凡諸瘡﹐以黃連﹑當歸爲君﹐甘艸﹑黃芩爲佐。凡瘧﹐以柴胡爲君﹐隨所發時所屬經分用引經藥佐之。

以上皆用藥之大要﹐更詳諸病癥於後﹐隨癥治病﹐藥內逐一加減用之。

卷之三陰陽臟腑部

隨癥用藥

﹝仲﹞夫諸病在髒欲攻之﹐當隨其所得而攻之﹐如渴者與豬苓湯﹐餘皆仿此。

﹝垣﹞頭痛須用川芎。如不愈﹐各加引經藥﹝太陽川芎﹐陽明白芷﹐太陰蒼術﹐少陰細辛﹐少陽柴胡﹐厥陰吳茱萸﹞。頂巓痛須用本﹐去川芎﹝一本作「項頸腦痛」﹞。肢節痛﹐須用羌活。去風濕﹐亦宜用之。腹痛﹐須用芍藥﹔惡寒而痛者加桂﹔惡熱而痛者加黃柏﹔心下痞用枳實﹑黃連﹔肌熱及去痰者﹐須用黃芩﹔肌熱﹐亦用黃﹔腹脹﹐用姜制濃朴﹔虛熱﹐須用黃﹐止虛汗亦用﹔脇下痛﹐往來寒熱﹐日晡潮熱﹐須用柴胡脾胃受濕﹐沈困無力﹐怠墮好臥﹐去痰用白術﹔破滯气﹐用枳殼﹐髙者用之。夫枳殼者﹐損胸中至髙之气﹐三二服而已。破滯血﹐用桃仁﹑蘇木﹔補血不足﹐須用甘艸﹔去痰﹐須用半夏﹔熱痰﹐加黃芩﹔風痰﹐加南星﹔胸中寒痰痞塞﹐用陳皮﹑白術。多用苦寒﹐則瀉脾胃。腹中窄狹﹐須用蒼術﹔調气﹐須用木香﹔補气﹐須用人參﹔和血﹐須用當歸。凡血受病者﹐皆當用當歸也。去下焦濕腫及痛﹐並膀胱有火邪者﹐必須酒洗防己﹑艸龍膽﹑黃柏﹑知母﹔去上焦濕及熱﹐須用黃芩﹐瀉肺火故也。去中焦濕熱與痛﹐用黃連﹐瀉心火故也。去滯气﹐用靑皮﹐勿多服﹐多服則瀉人眞气。渴者﹐用漧葛﹑茯苓﹐禁半夏﹔嗽者﹐用五味子﹔喘者﹐用阿膠﹔宿食不消﹐用黃連﹑枳實﹔胸中煩熱﹐須用梔子仁﹔水瀉﹐須用白術﹑茯苓﹑芍藥﹔气刺痛﹐用枳實﹐看何部分﹐以引經藥導使之行則可。血刺痛﹐用當歸﹐詳上下用根梢。瘡痛不可忍者﹐用苦寒藥﹐如黃柏﹑黃芩﹐詳上下根梢用﹐及引經藥則可。眼痛不可忍者﹐用黃連﹑當歸根﹐以酒浸煎﹔小便黃者﹐用黃柏﹔數者澀者﹐或加澤瀉。腹中實痛兼熱﹐用大黃﹑芒硝。小腹痛﹐用靑皮﹔莖中痛﹐用生甘艸梢。飲水多致傷者﹐用白術﹑茯苓﹑豬苓。胃脘痛﹐用艸豆蔻。

凡用純寒純熱藥﹐必用甘艸以緩其力也。寒熱相雜﹐亦用甘艸調和其性也。中滿禁用﹐經曰﹕中滿者勿食甘。

﹝潔古﹞非白術不能去濕﹐非枳實不能消痞﹐非天雄不能補上焦陽之虛﹐非附子不能補下焦陰之虛。

﹝垣﹞如脈緩怠惰嗜臥﹐四肢不收﹐或大便泄瀉﹐此濕勝﹐從平胃散。若脈弦气弱自汗﹐四肢發熱﹐或大便泄瀉﹐或皮毛枯槁﹐發脫落﹐從黃建中湯。脈虛而血弱﹐於四物湯中摘一味或二味﹐以本顯癥中加之。或眞气虛弱﹐及气短脈弱﹐從四君子湯。或渴或小便祕澀﹐赤黃多少﹐從五苓散去桂﹐摘一二味加正藥中。假令表虛自汗﹐春夏加黃﹔秋冬加桂。如腹中急縮﹐或脈弦﹐加防風﹔急甚﹐加甘艸。腹中窄狹﹐或气短者﹐亦加之。腹滿气不轉者﹐勿加。𨿽气不轉﹐而脾胃中气不和者﹐勿去﹐但加濃朴以破滯气﹐然亦不可多用﹐於甘艸五分中加一分可也。腹中夯悶﹐此非腹脹﹐乃散而不收﹐可加芍藥﹔如肺气短促或不足者﹐加人參﹑白芍﹔中焦用白芍﹐則於脾中升陽﹐使肝膽之邪不敢犯也。腹中窄狹及縮急者﹐去之﹐及諸酸澀藥不可用。腹中疼痛者﹐加甘艸﹑芍藥。稼穡作甘﹐甘者己也。曲直作酸﹐酸者甲也。甲己化土﹐此仲景妙法也。腹痛兼發熱﹐加黃芩﹔惡寒或腹中覺寒﹐加桂﹔怠惰嗜臥有濕﹐胃虛不能食﹐或沈困﹐或泄瀉﹐加蒼術﹔自汗﹐加白術﹔小便不利﹐加茯苓﹐渴亦加之﹔气弱者﹐加白茯苓﹑人參﹔气盛者﹐加赤茯苓﹑縮砂仁﹔气復不能轉運有熱者﹐微加黃連﹐心煩亂亦加之。小便少者﹐加豬苓﹑澤瀉﹐汗多津液竭於上勿加之﹐是津液還入胃中﹐欲自行也。不渴而小便祕塞﹐加炒黃柏﹑知母﹔小便澀者﹐加炒滑石﹔小便淋澀者﹐加澤瀉﹐且五苓散治渴﹐而小便不利無惡寒者﹐不得用桂﹔不渴而小便自利﹐妄見妄聞﹐乃瘀血癥﹐用炒黃柏﹑知母以除腎中燥熱﹔竅不利而淋﹐加澤瀉﹑炒滑石﹔只治竅不利者﹐六乙散中加木通亦可。心藏熱者﹐用錢氏導赤散﹔中滿或但腹脹者﹐加濃朴﹔气不順﹐加橘皮。气滯﹐加靑皮一橘皮三﹔气短小便利者﹐四君子湯中去茯苓﹐加黃以補之。如腹中气不轉者﹐更加甘艸一半。腹中刺痛﹐或周身刺痛者﹐或裏急者﹐腹中不寬快是也﹐或虛坐而大便不得者﹐皆血虛也。血虛則裏急﹐或血气虛弱﹐而目睛痛者﹐皆加當歸身。頭痛﹐加川芎﹔苦頭痛加細辛﹐此少陰頭痛也﹔發脫落及臍下痛者﹐加熟地黃。如皮毛肌肉之不伸﹐無大熱不能食而渴者﹐加葛根半兩。燥熱及胃气上衝﹐爲衝脈所逆﹐或作逆气﹐而裏急者﹐加炒黃柏﹑知母﹔覺胸熱而不渴﹐加炒黃芩。如胸中結滯气澀﹐或有熱者﹐亦各加之。如食少而小便少者﹐津液不足也﹐勿利之﹐益气補胃自行矣。如气弱气短者﹐加人參。只升陽之劑﹐助陽之勝﹐多加參。惡熱發熱而燥渴﹐脈洪大者﹐白虎湯主之。或喘者﹐加人參。如渴不止﹐寒水石﹑石膏各等分少少與之﹐卽錢氏方中甘露散﹐主身大熱而小便數﹐或上飲下溲﹐此燥熱也。气燥﹐加白葵花﹔血燥﹐加赤葵花﹔如小便行病增者﹐此內燥津液不能停﹐當致津液少加炒黃柏﹑赤葵花﹔如心下痞悶者﹐加黃連一黃芩三﹐減諸甘藥﹐不能食心下軟而痞者﹐甘艸瀉心湯則愈﹝痞有九種﹐治有五方﹐見仲景瀉心爲的﹞。如喘滿者加炙濃朴﹝小便不利者加之﹐如利爲禁藥﹞。如胃虛弱而痞者﹐加甘艸﹔喘而小便不利者﹐加苦葶藶﹔如气短气弱而腹微滿者﹐不去人參﹐去甘艸﹐加濃朴﹔然不若苦味泄之﹐而不令大便行。如腹微滿而气不轉者﹐加之。如中滿者﹐去甘艸﹐倍黃連﹐加黃柏﹐更加三味五苓散少許﹔此病𨿽宜升宜汗。如汁多亡陽﹐加黃﹔四肢煩熱肌熱﹐與柴胡﹑羌活﹑升麻﹑葛根﹑甘艸則愈﹔如鼻淸涕惡風﹐或項背脊膂彊痛﹐羌活﹑防風﹑甘艸等分﹐黃倍加﹐臨臥服之。

脈熱身熱加減法﹐見發熱門。

《禁服篇》云﹕約方猶約囊也﹐囊滿弗約則輸泄﹐方成弗約則神與气弗俱。未滿而知約之﹐可以爲工﹐不可以爲天下師。此聖人所以退太過而進不及﹐以平爲期也。大凡气味者有毒無毒﹐固宜常制矣。是以大毒治病﹐十去其六﹔常毒治病﹐十去其七﹔小毒治病﹐十去其八﹔無毒治病﹐十去其九﹐余以谷肉菜果食養盡之﹐無使過之傷其正也。至如君一臣二﹐奇之制也。君二臣四﹐偶之制也。近而奇偶﹐制小其服。遠而奇偶﹐制大其服。大則數少﹐小則數多﹐多則九之﹐少則二之。補上治上制以緩﹐補下治下制以急。急則气味濃﹐緩則气味薄。下不以偶﹐汗不以奇。隨其邪之所在髙下淺深輕重虛實﹐影響無間﹐萬舉萬全﹐是謂中行﹐故可爲師也。假如證大而湯劑小﹐則邪气少屈﹐故藥力已乏﹐欲不復治﹐其可得乎。猶一杯水救一輿薪之火﹐火竟不滅﹐是謂不及﹐故不可以爲師而可以爲工矣。證小則湯劑大而邪服﹐邪已盡而藥餘力﹐欲不傷正﹐何所容哉。猶火炎昆崗﹐玉石俱焚﹐莫之能止﹐是謂太過﹐此又不可以爲工﹐是爲粗醫也。三者之論﹐惟中而已﹐過與不及﹐皆爲偏廢。然而太過猶甚於不及﹐何以明之﹖蓋失於姑息﹐邪復勝正者﹐止於勞而無益﹐猶可勉而適中。或失苛暴﹐則血气被傷﹐因致羸替者有之﹐危殘者有之﹐滅亡者有之﹐非徒無益﹐而又害之﹐此所謂猶甚也﹐可不戒哉。嘗考仲景之書﹐於承气湯下攻裏﹐則曰若更衣止後服。於桂枝方後發表﹐乃云微汗益佳﹐不可令如水淋漓。皆本乎軒岐之微旨也。

﹝仲﹞言銼如麻頭﹐與咀同意。夫咀﹐古之制也。古者無鐵刃﹐於口咬細﹐令如麻頭﹐爲粗末。煎之﹐使藥水淸﹐飲於腹中﹐則易升易散也﹐此所謂咀也﹐今人以刀器銼如麻頭大﹐此咀之易成也。若一槪爲細末﹐不釐淸濁矣。經云﹕淸陽發腠理﹐濁陰走五臟。果何謂也﹖又曰﹕淸陽實四肢﹐濁陰歸六腑。咀之藥﹐取汁易行經絡故也。若治至髙之病﹐加酒煎﹔去濕﹐以生薑﹔補元气﹐以大棗﹔發散風寒﹐以蔥白﹔去膈上痰﹐以蜜。細末者﹐不循經絡﹐止去胃中及臟腑之積。气味濃者﹐白湯調﹔气味薄者﹐煎之和渣服。去下部之疾﹐其丸極大﹐而光且圓﹐治中焦者次之﹐治上焦者極小。用稠麵糊﹐取其遲化﹐直至下焦。或酒或醋﹐取其收其散之意也。如半夏﹑南星﹐欲去濕者﹐以生薑汁稀糊爲丸﹐取其易化也。水浸宿炊餅者﹐易化。滴水丸者﹐又易化。煉蜜丸者﹐取其遲化﹐而气循經絡也。蠟丸者﹐取其難化而旋旋取效也。大抵湯者蕩也﹐去久病者用之。散者﹐散也﹐去急病者用之。丸者﹐緩也﹐不能速去之﹐取用藥之舒緩而治之意也。病在心上者﹐先食而後藥。病在心下者﹐先藥而後食﹐病在四肢者﹐宜饑食而在旦。病在骨髓者﹐宜飽食而在夜。古之方劑﹐錙銖分兩﹐與今不同。云一升者﹐今之大白盞也。云銖者﹐六銖爲一分﹐卽二錢半也。二十四銖﹐爲一兩也。三兩者﹐今之一兩。二兩者﹐今之六錢半也。料例大者﹐合三分之一足矣。大黃恐寒則損胃气﹐須煨。至於川烏﹑附子﹐須炮﹐以制毒也。

黃柏﹑知母下部藥也﹐久弱之人須合用之﹐酒浸曝漧﹐恐寒傷胃气也。熟地黃酒洗亦然。當歸酒浸﹐助發散之意也。

﹝垣﹞至元庚辰六月﹐許伯威年五十四﹐中气本弱﹐病傷寒八九日。醫者見其熱甚﹐以涼藥下之。又食梨三四枚﹐痛傷脾胃﹐四肢冷﹐時發昏憒。余診其脈動而中止﹐有時自還﹐乃結脈也。心亦悸動﹐喫噫不絕。色變靑黃﹐精神減少﹐目不欲開﹐倦臥﹐惡人語笑﹐以炙甘艸湯治之。成無己云﹕補可去弱﹐人參﹑大棗之甘﹐以補不足之气。桂枝﹑生薑之辛﹐以益正气。五臟痿弱﹐榮衛涸流﹐濕劑所以潤之﹐故用麻仁﹑阿膠﹑麥門冬﹑地黃之甘﹐潤經益血復脈通心是也。加以人參﹑桂枝急扶正气﹐生地黃減半﹐恐傷陽气。銼一兩劑服之﹐不效。予再候之﹐脈證相對﹐莫非藥有陳腐﹐故不效乎﹖再市藥之气味濃者煎服﹐其證減半﹐再服而安。凡藥之昆虫艸木﹐產之有地﹐根葉花實﹐采之有時﹐失其地則性味少異﹐失其時則气味不全。又況新陳之不同﹐精粗之不等﹐倘不擇而用之﹐其不效者﹐醫之過也。《內經》曰﹕司歲備物﹐气味之精專也。修合之際﹐宜加謹焉。

病患服藥﹐必擇人煎熬制度﹐令親信恭誠至意者爲之。煎藥銚器﹐除油垢腥穢﹐必用新淨甜水爲上。量水多少﹐斟酌以慢火煎熬分數﹐用紗濾去渣﹐取淸汁服之﹐無不效也。

卷之四陰陽臟腑部

治虛實法

﹝《素》﹞邪气盛則實﹐精气奪則虛。﹝《通評虛實論》。此二句乃虛實之要領﹞邪之所湊﹐其气必虛﹝《評熱論》《鍼經》云﹕風雨寒熱﹐不得虛邪不能獨傷人。許學士云﹕邪之所湊﹐其气必虛﹐畱而不去﹐其病則實﹞。

﹝《難》﹞人有三虛三實﹐何謂也﹖有脈之虛實﹐有病之虛實﹐有診之虛實。脈之虛實者﹐濡者﹐爲虛﹔緊牢者﹐爲實。病之虛實者﹐出者﹐爲虛﹔入者﹐爲實。言者﹐爲虛﹔不言者﹐爲實。緩者爲虛﹔急者﹐爲實。診之虛實者﹐濡者﹐爲虛﹔牢者﹐爲實。癢者﹐爲虛﹔痛者﹐爲實。外痛內快爲外實內虛﹐內痛外快爲內實外虛。故曰虛實也。

﹝《素》﹞所謂重實者﹐言大熱病﹐气熱脈滿﹐是謂重實﹝《通評虛實論》。下同﹞。脈气虛﹐尺虛﹝甲乙經作「脈虛气虛尺虛」﹞﹐是謂重虛。所謂气虛者﹐言無常也。尺虛者﹐行步然。脈虛者﹐不象陰也。脈盛﹐皮熱﹐腹脹﹐前後不通﹐悶瞀﹐此謂五實。五實死﹐身汗得後利﹐則實者活﹝《玉機眞藏論》。下同。子和診一舟子病﹐乃五實也。作大劑下之﹐殊不動搖﹐計竭智窮﹐無如之何。忽憶桃花萼丸﹐頻下七八十丸﹐連瀉二百餘行﹐與前藥相兼而下﹐其昏困數日方已﹞。脈細﹐皮寒﹐气少﹐泄痢前後﹐飲食不入﹐是謂五虛。五虛死﹐漿粥入胃﹐泄注止﹐則虛可活。﹝治五虛﹐黃建中湯﹑理中湯之類方見後條傷寒﹞﹝垣﹞胃中元气盛﹐則能食而不傷﹐過時而不饑。脾胃俱旺﹐則能食而肥。脾胃俱虛﹐則不能食而瘦﹐或少食而肥﹐𨿽肥而四肢不舉﹐脾實而邪气盛也。﹝治脾胃虛﹐補中益气湯。

見發熱﹞。

﹝《靈》﹞形气不足﹐病气有餘﹐是邪气也﹐急瀉之。形气有餘﹐病气不足﹐急補之。形气不足﹐病气不足﹐此陰陽俱不足也﹐不可刺之﹐刺之則重不足﹐重不足則陰陽俱竭﹐血气皆盡﹐五臟空虛﹐筋骨髓枯﹐老者絕滅﹐壯者不復矣。形气有餘﹐病气有餘﹐此謂陰陽俱有餘也﹐急瀉其邪﹐調其虛實。﹝《根結篇》。東垣云﹕病來潮作之時﹐病气精神增添者﹐是謂病气有餘。若病來潮作之時﹐神气困弱者﹐是謂病气不足。病气有餘﹐乃邪气勝也﹐急瀉之以寒涼酸苦之劑。病气不足﹐急補之以辛甘熱之劑。不問形气有餘及形气不足﹐只取病气有餘不足也。夫形气者﹐气謂口鼻中气息也﹐形謂皮肉筋骨血脈也。形勝者爲有餘﹐消瘦者爲不足。察其气者﹐審口鼻中气﹐勞役如鼓爲气有餘﹐若喘息气促气短或不足少息者爲不足。其曰形气﹐謂人形體中之血气也。當補當瀉﹐全不在此。只在病勢潮作之時﹐精神困弱﹐語言無力﹐懶語者急補之。若形气不足﹐病未潮作之時﹐亦爲不足﹐此乃陰陽俱不足也﹐禁用鍼﹐當補之以甘藥。不已﹐灸臍下一寸五分﹐气海穴也﹞﹝《素》﹞陽道實﹐陰道虛﹝《太陰陽明論》﹞。至陰虛﹐天气絕﹔至陽盛﹐地气不足。﹝《方盛衰論》﹞﹝河﹞血實气虛則肥﹐气實血虛則瘦。所以肥能寒而不能熱﹐瘦能熱而不能寒者﹐由寒則傷血﹐熱則傷气。損其不足﹐則陰陽愈偏﹐故不能也。損其有餘者﹐方得平調﹐故能之矣。

﹝《靈》﹞肥而澤者﹐血气有餘。肥而不澤者﹐气有餘﹐血不足。瘦而無澤者﹐血气俱不足。審察其形气有餘不足而調之﹐可以知逆順矣。﹝《陰陽二十五人篇》﹞衛气虛則汗多﹐榮血虛則無汗。經云﹕衛气者﹐所以肥腠理﹐司開闔者也。今衛虛則腠理疏﹐開闔無司﹐而汗多矣。又云﹕奪血者無汗﹐奪汗者無血。今血少則無汗矣。

﹝《靈》﹞美眉者﹐太陽多血﹐通髯極須者﹐少陽多血。美須者﹐陽明多血。﹝《五音五味篇》﹞黃帝曰﹕夫子之言脈之上下﹐血气之候﹐以知形气﹐柰何﹖岐伯曰﹕足陽明之上﹐血气盛則髯美長﹐血少气多則髯短。故气少血多﹐則髯少。血气皆少﹐則無髯﹐兩吻多畫。足陽明之下血气盛﹐則下毛美長至胸。血多气少﹐則下毛美短至臍﹐行則善髙舉足﹐足指少肉﹐足善寒。血少气多﹐則肉而善瘃。血气皆少則無毛﹐有則稀枯瘁﹐善痿厥﹐足痺﹝瘃﹐少玉切。乃凍瘡也﹞。足少陽之上﹐气血盛﹐則通髯美長。血多气少﹐則通髯美短。血少气多﹐則少髯。血气皆少﹐則無須。感於寒濕﹐則善痺骨痛爪枯也。足少陽之下﹐血气盛則脛毛美長﹐外踝肥。血多气少﹐則脛毛美短﹐外踝皮堅而濃。血少气多﹐則毛少﹐外踝皮薄而軟。血气皆少則無毛﹐外踝瘦無肉。足太陽之上﹐血气盛則美眉﹐眉有毫毛。血多气少則惡眉﹐面多少理﹐血少气多則面多肉﹐血气和則美色。足太陰之下﹐血气盛則跟肉滿﹐踵堅。气少血多則瘦﹐跟空。血气皆少則喜轉筋﹐踵下痛。手陽明之上﹐血气盛則髭美﹐血少气多則髭惡﹐血气皆少則無髭。手陽明之下﹐血气盛則腋下毛美﹐手魚肉以溫。血气皆少則手瘦以寒。手少陽之上﹐血气盛則眉美以長﹐耳色美。血气皆少則耳焦惡色。手少陽之下﹐血气盛則手卷多肉以溫﹐血气皆少則寒以瘦。气少血多則瘦以多脈。手太陽之上﹐血气盛則頷多須。面多肉以平。血气皆少則面瘦惡色。手太陽之下﹐血气盛則掌肉充滿。血气皆少則掌瘦以寒。﹝以上見《陰陽二十五人篇》﹞﹝《靈》﹞黃帝曰﹕余聞人有精气津液血脈﹐余意以爲一气耳﹐今乃辧爲六名﹐余不知其所以然﹖岐伯曰﹕兩神相搏﹐合而成形﹐常先身生﹐是爲精。何謂气﹖岐伯曰﹕上焦開發﹐宣五穀味﹐燻膚充身澤毛﹐若霧露之漑﹐是謂气。何謂津﹖岐伯曰﹕腠理發泄﹐汗出溱溱﹐是爲津。何謂液﹖岐伯曰﹕谷入气滿﹐淖澤注於骨﹐骨屬屈伸﹐泄澤﹐補益腦髓﹐皮膚潤澤﹐是謂液。何謂血﹖岐伯曰﹕中焦受气取汁﹐變化而赤﹐是謂血。何謂脈﹖岐伯曰﹕壅遏營气﹐令無所避﹐是謂脈﹝黃帝曰﹕六气者﹐云云﹞。精脫者﹐耳聾。气脫者﹐目不明。津脫者﹐腠理開﹐汗大泄。液脫者﹐骨屬屈伸不利﹐色夭﹐腦髓消﹐脛酸﹐耳數鳴。血脫者﹐色白﹐夭然不澤﹐其脈空虛。﹝以上《見決气篇》﹞上精气津液血脈六者﹐蓋精气卽衛气﹐津液血脈卽營血之異名﹐衛气根於血﹐營血根於气﹐故曰一气也。

﹝《素》﹞臂多靑脈﹐曰脫血﹝《平人气象論》。下同﹞。安臥脈盛﹐謂之脫血。

﹝《靈》﹞尺炬然熱﹐人迎大者當奪血。﹝《論疾診尺篇》﹞气虛則脈弦﹐血虛則脈大﹐仲景云﹕脈弦則衛气不行。《內經》云﹕脈粗大者﹐陰不足﹐陽有餘也。

﹝《脈》﹞脈大而堅者﹐血气俱實﹔脈小者﹐血气俱虛﹔脈大者﹐血气俱多﹔脈細微者﹐血气俱虛。

﹝《靈》﹞脈動而實且疾者﹐疾瀉之﹐虛而徐者﹐則補之。﹝《終始篇》﹞﹝《難》﹞脈有陽虛陰盛﹐陽盛陰虛﹐何謂也﹖然﹐浮之損小﹐沈之實大﹐故曰陰盛陽虛﹐沈之損小﹐浮之實大﹐故曰陽盛陰虛。是陰陽虛實之意也。﹝《六難》﹞﹝仲﹞﹕脈藹藹如車蓋者﹐名曰陽結也﹔脈累累如循長竿者﹐名曰陰結也。﹝如車蓋者﹐浮大而有力也。如循長竿者﹐弦而有力也﹞﹝《脈》﹞寸口脈如羹上肥﹐陰气微﹔連連如蜘蛛絲﹐陰气衰。﹝如羹上肥者﹐浮大而無力也。蜘蛛絲者﹐細而無力也﹞﹝仲﹞﹕脈綿綿如瀉漆之絕者﹐亡其血也。

﹝《脈》﹞脈滑者﹐多血少气﹔脈澀者﹐少血多气。

﹝仲﹞﹕寸口脈微而澀﹐微者﹐衛气衰﹔澀者﹐榮气不足。

﹝《難》﹞脈有損至﹐何謂也﹖然﹐至之脈﹐一呼再至曰平﹐三至曰離經﹐四至曰奪精﹐五至曰死﹐六至曰命絕﹐此死至之脈也。何謂損﹖一呼一至曰離經﹐二呼一至曰奪精﹐三呼一至曰死﹐四呼一至曰命絕﹐此損之脈也。至脈從下上﹐損脈從上下也。損脈之爲病柰何﹖然﹐一損損於皮毛﹐皮聚而毛落。二損損於血脈﹐血脈虛少不能榮於五臟六腑。三損損於肌肉﹐肌肉消瘦﹐飲食不能爲肌膚。四損損於筋﹐筋緩不能自收持。五損損於骨﹐骨痿不能起於牀。反此者﹐至脈之病也。從上下者﹐骨痿不能起於牀者死。從下上者﹐皮聚而毛落者死。治損之法柰何﹖然﹐損其肺者﹐益其气。損其心者﹐調其榮衛。損其脾者﹐調其飲食﹐適其寒溫。損其肝者﹐緩其中。損其腎者﹐益其精。此治損之法也﹝治損之法﹐詳見虛門﹞。脈來一呼再至﹐一吸再至﹐不大不小曰平。一呼三至﹐一吸三至﹐爲適得病。前大後小﹐卽頭痛目眩。前小後大﹐卽胸滿短气。一呼四至﹐一吸四至﹐病欲甚。脈洪大者﹐苦煩滿﹔沈細者﹐腹中痛﹔滑者﹐傷熱﹔澀者﹐中霧露。一呼五至﹐一吸五至﹐其人當困。沈細夜加﹐浮大晝加﹐不大不小﹐𨿽困可治﹐其有大小者﹐爲難治。一呼六至﹐一吸六至﹐爲死脈也。沈細夜死﹐浮大晝死﹐一呼一至﹐一吸一至﹐名曰損。人𨿽能行﹐猶當著牀﹐所以然者﹐血气皆不足故也。再呼一至﹐再吸一至﹐名曰無魂﹐無魂者﹐當死也。人𨿽能行﹐名曰行屍。上部有脈﹐下部無脈﹐其人當吐﹐不吐者﹐死。上部無脈﹐下部有脈﹐𨿽困無能爲害也。所以然者﹐譬如人之有尺﹐樹之有根﹐枝葉𨿽枯槁﹐根本將自生。脈有根本﹐人有元气﹐故知不死。﹝以上《十四難》﹞﹝仲﹞寸口諸微亡陽﹐諸濡亡血。脈來緩時一止復來者﹐名曰結。脈來數時一止復來者﹐名曰促。脈陽盛則促﹐陰盛則結﹐此皆病脈。

挾喉兩旁人迎脈大爲陽盛﹐兩手寸口脈大爲陰盛。詳見鍼灸門刺虛實法。﹝《內經》以挾喉兩旁動脈爲人迎﹐《脈經》以關前爲人迎﹐當以《內經》爲正﹞﹝《素》﹞﹕陰不勝其陽﹐則脈流薄疾﹐並乃狂。陽不勝其陰﹐則五臟气爭﹐九竅不通。﹝《生气通天論》﹞潔﹕气虛气弱者﹐陳皮﹑黃﹑人參﹔气實气結者﹐靑皮﹑濃朴﹑木香﹑沈香。血虛者﹐生地黃﹑當歸身﹔血實惡血積聚者﹐當歸梢﹑蘇木﹑紅花。

﹝海﹞气血弱者﹐勿與枳殼﹐以其損气也﹔气血盛者﹐勿與丁香﹐以其益气也。脈弦而虛者﹐勿損气﹐脈大而實者﹐勿益气﹔脈中有少力﹐浮則似止﹐胸中眞气不及也。

人參五味子麥門冬沈香川芎益智白豆蔻丁香气虛﹐則生脈散﹔血虛﹐則三才丸。

四君子湯

治眞气虛弱及短气脈弱。

白術人參黃茯苓﹝等分﹞上爲粗末。每服五錢﹐水一盞﹐煎至七分﹐食遠溫服。

﹝《千金》﹞

生脈散

人參五味麥門冬﹝潔﹞益气丸治語言多﹐損气懶語。補上益气。

麥門冬﹝去心﹞人參﹝各三錢﹞橘皮﹝去白﹞桔梗炙甘艸﹝各半兩﹞五味子﹝二十一粒﹞上爲極細末。水浸油餅爲丸﹐如雞頭大。每服一丸﹐細嚼﹐津唾咽下﹝油餅﹐和油燒餅也﹞。

虛損。人參黃湯。

人參﹝二錢﹞黃白術陳皮﹝去白﹐各一錢﹞甘艸﹝半錢﹐炙﹞當歸茯苓﹝各一錢﹞上咀。水煎﹐空心熱服。胃熱不能食者﹐加姜﹑棗湯煎。

﹝垣﹞補中益气湯治飲食勞倦所傷。﹝方見《虛熱門》﹞

調中益气湯

治脈弦洪緩而沈﹐按之中之下﹐時得一澀﹐其證心腹滿閉﹐肢節煩疼﹐難以屈伸﹐身體沈重﹐煩心不安﹐忽肥忽瘦﹐四肢懶倦﹐口失滋味﹐腹難舒伸﹐大小便溺淸利而數。或上飲下泄。或大便澀滯不行﹐一二日一見﹐夏月飧泄﹐米谷不化。或便後見血及白膿﹐胸滿短气﹐膈咽不通。或痰嗽稠粘﹐口中沃沫﹐食入反出﹐耳鳴耳聾﹐兩目焰火﹐視物昏花﹐肉紅絲﹐熱壅頭目﹐不得安臥﹐嗜臥無力﹐不思飲食。

黃氏﹝一錢﹞甘艸﹝五分﹞人參﹝半錢﹐去蘆﹐嗽者去之﹞柴胡﹝二分﹐爲上气不足﹐胃气與脾气下陷﹐能補上气﹐從水引火﹞橘皮﹝二分﹐如腹中气不得運轉者﹐更加一分﹞升麻﹝二分﹞蒼術﹝五分﹞木香﹝一分﹞上銼如麻豆大。都作一服﹐水二盞﹐煎至一盞﹐去渣﹐帶熱服。宿食消盡服之﹐寧心絕思﹐藥必神效。蓋病在四肢﹐血脈空虛﹐宜在旦服。如時顯熱燥﹐是下元陰火蒸蒸發也﹐加眞生地黃﹝二分﹞﹑黃柏﹝三分﹞﹔如大便虛坐不得﹐或大便了而不了﹐腹常逼迫﹐血虛血澀也﹐加當歸身﹝三分﹞﹔如身體沈重﹐𨿽小便數多﹐亦加茯苓﹝二分﹞﹑蒼術﹝一錢﹞﹑澤瀉﹝五分﹞﹑黃柏﹝三分﹐時令從權祛濕也﹐不可常用。兼足太陰已病﹐其脈絡於心中﹐故顯濕熱相合而生煩亂也﹞。

如胃气不和﹐加湯洗半夏﹝半錢﹞﹐生薑三片﹐以制半夏之毒。有嗽者去之﹐緣痰厥頭痛﹐非半夏不能除。此足太陰脾經之邪所作也。如無以上證﹐只服﹕黃﹝一錢﹞人參﹝二錢﹞甘艸﹝五分﹞橘皮﹝二分﹞柴胡﹝二分﹞升麻﹝二分﹞蒼術﹝五分﹞黃柏﹝酒洗﹐一分﹞上件銼如麻豆大。根據前煎服。

中气不足隨時加減用藥法﹕如食少不饑﹐加炒曲﹔如食已心下痞﹐別服橘皮枳術丸﹔如脈弦四肢滿悶﹐便難而心下痞﹐加甘艸﹑黃連﹑柴胡﹔如腹中气上逆者﹐是衝脈逆也﹐加黃柏﹝三分﹞﹑黃連﹝一錢五分﹞以泄之﹔如大便祕燥﹐心下痞﹐加黃連﹑桃仁﹐少加大黃﹑當歸身﹔如心下痞夯悶者﹐加白芍藥﹑黃連﹔如心下痞腹脹﹐加五味子﹑白芍藥﹑縮砂仁﹔如天寒﹐少加漧薑或中桂﹔如心下痞中寒者﹐加附子﹑黃連﹔如心下痞嘔逆者﹐加黃連﹑生薑﹑橘皮﹔如冬月﹐不加黃連﹐少入丁香﹑藿香葉﹔如口漧咽漧﹐加五味子﹑葛根﹔如脇下急或痛﹐加柴胡﹑甘艸﹔如胸中滿悶鬱鬱然﹐加橘紅﹑靑皮﹑木香少許﹔如頭痛有痰﹐沈重懶倦者﹐乃太陰痰厥頭痛﹐加半夏﹝半錢﹞﹑生薑﹝二分或三分﹞﹔如腹中或周身間有刺痛﹐皆血澀不足﹐加當歸身﹔如噦﹐加五味子多﹐益智少﹔如脈洪大兼見熱癥﹐少加黃連﹑黃芩﹑生地黃﹑甘艸﹔如脈緩沈重﹐怠惰無力者﹐濕勝也﹐加蒼術﹑澤瀉﹑人參﹑白茯苓﹑五味子﹔如脈澀覺气滯澀者﹐加當歸身﹑天門冬﹑木香﹑靑皮﹑陳皮﹔有寒者﹐加桂枝﹑黃﹔如食不下﹐乃胸中胃上有寒﹐或气澀滯﹐加靑皮﹑陳皮﹑木香。此三味爲定法。冬天加益智仁﹑艸豆蔻仁﹑縮砂仁﹔夏月少用﹐更加黃連﹔秋月气澀滯﹐气不下﹐更加檳榔﹑艸豆蔻仁﹑縮砂仁﹐或少加白豆蔻仁如春三月食不下﹐亦用靑皮少﹐陳皮多﹐更加風藥以退寒覆其上﹔如初春猶寒﹐更少加辛熱以補春气之不足﹐以爲風藥之佐﹐益智﹑艸豆蔻皆可也。如脈弦者﹐見風熱之證﹐以風藥通之。如胸中窒塞﹐或气閉悶亂者﹐肺气澀滯不行﹐宜破滯气﹐靑皮﹑陳皮﹐少加檳榔﹑木香﹔冬月加吳茱萸﹑人參。如胸中窒塞﹐閉悶不通者﹐爲外寒所遏﹐使呼出之气不得伸故也。必寸口脈弦﹐或微緊﹐乃胸中有寒﹐若加之以舌上有白苔滑者﹐乃丹田有熱﹐胸中有寒明矣。丹田有熱者﹐必尻骨冷﹐前陰間冷汗﹐兩丸冷﹐是邪气乘其本﹐而正气走於經脈中也。若遇寒則必作陰陰而痛﹐以此辧丹田中有伏火﹔加黃柏﹑生地黃﹐勿誤作寒證治之。如秋冬天气寒涼而腹痛者﹐加半夏或益智或艸豆蔻之類。如發熱或捫之而肌表熱者﹐此表證也﹐只服補中益气湯一二服﹐亦能得微汗則涼矣。如腳膝痿軟﹐行步無力﹐或疼痛﹐乃腎肝中伏濕熱也﹐少加黃柏﹐空心服之。不愈﹐更增黃柏﹐加漢防己半錢﹐則腳膝中气力如故也。如多唾或唾白沫者﹐胃口上停寒也﹐加益智仁。如少气不足以息者﹐服正藥二三服﹐气猶短促者﹐爲膈上及表間有寒所遏﹐當引陽气上伸﹐加羌活﹑獨活﹑本最少﹐升麻多﹐柴胡次之﹐黃加倍。

四物湯

益榮衛﹐滋气血。

熟地黃﹝補血﹐如臍下痛非此不能除﹐乃通腎經之藥﹞川芎﹝治風泄肝木也﹐如血虛頭痛非此不能除﹐乃通腎肝之藥﹞芍藥﹝和血﹞當歸﹝如血刺痛﹐非此不能除﹐乃通腎經之藥﹞上爲粗末﹐水煎。又春則防風四物﹐加防風﹐倍川芎﹔夏則黃芩四物﹐加黃芩﹑芍藥﹔秋則門冬四物﹐加天門冬﹐倍地黃﹔冬則桂枝四物﹐加桂枝﹐倍當歸。若血虛而腹痛﹐微汗而惡風﹐四物加術桂﹐謂之腹痛六合﹔若風眩﹐加秦艽﹑羌活﹐謂之風六合﹔若發熱而煩﹐不能睡臥者﹐加黃連﹑梔子﹐謂之熱六合﹔若中濕身沈重無力﹐身涼微汗﹐加白術﹑茯苓﹐謂之濕六合﹔若气虛弱﹐起則無力﹐眶然而倒﹐加濃朴﹑陳皮﹐謂之气六合﹔若虛寒脈微自汗﹐气難布息﹐便淸白﹐加漧薑﹑附子﹐謂之寒六合﹔若身熱脈躁﹐頭昏項彊者﹐加柴胡﹑黃芩﹔若因熱生風者﹐加川芎﹑柴胡﹑防風。若目赤暴發作云翳﹐疼痛不可忍﹐宜四物龍膽湯﹝方見眼目門﹞。若瘡疾﹐加荊芥﹐酒煎常服。若虛煩不得睡﹐加竹葉﹑人參﹔若虛熱病﹐四物與參蘇飲相合﹐名補心湯主之﹔若煩躁大渴﹐加知母﹑石膏﹔若陰虛致熱﹐與血相搏﹐口舌漧渴飲水﹐加栝蔞﹑麥門冬﹔若諸痛有濕者﹐宜四物與白術相半﹐加天麻﹑茯苓﹑穿山甲﹐酒煎﹔若四肢腫痛﹐不能行動﹐四物蒼術各半湯主之﹔若嘔者﹐加白術﹑人參﹑生薑﹔若水停心下﹐微吐逆者﹐加豬苓﹑茯苓﹑防己﹔若治燥結﹐四物與調胃承气湯各半﹐爲玉燭散﹔若髒閉澀者﹐加大黃﹑桃仁﹔若老人風祕﹐加靑皮等分煎﹔若流濕潤燥﹐宜四物理中各半湯﹔若滑瀉者﹐加官桂﹑附子﹔若血痢﹐加膠艾煎若腹脹﹐加濃朴﹑枳實﹔若虛勞气弱﹐咳嗽喘滿﹐宜濃朴六合﹐四物湯四兩﹐濃朴姜制一兩﹐枳實麩炒半兩﹔若血气上衝心腹﹐肋下滿悶﹐宜治气六合﹐四物湯四兩﹐加木香﹑檳榔各一兩﹔若發寒熱者﹐加漧薑炒黑﹑牡丹皮﹑白芍藥﹑柴胡﹔若虛壯熱似傷寒者﹐加人參﹑柴胡。四物與桂枝﹑麻黃﹑白虎﹑柴胡﹑理中﹑四逆﹑茱萸﹑承气﹑涼膈等﹐皆可作各半湯﹐此易老用藥大略也。四物湯加減﹐治婦人雜病方二十六道﹐見婦人部﹐四物湯加減﹐治妊娠傷寒﹐方名六合湯一十五道﹐見傷寒部。四物湯加減調經方七道﹐見調經。

三才丸

天門冬地黃人參各等分爲末﹐煉蜜丸。空心服。

溫衛補血湯

治耳鳴﹐鼻不聞香臭﹐口不知五味﹐气不快﹐四肢困倦不收﹐行步欹側﹐毛髮脫落﹐食不下﹐膝冷﹐陰汗﹐帶下﹐喉中不得臥﹐口舌液幹﹐太息﹐頭不可回顧﹐項筋緊﹐脊骨彊痛﹐頭旋眼黑﹐頭痛﹐呵欠嚏噴。

蒼術﹝二分﹞升麻﹝四分﹞柴胡根﹝三分﹞生地黃﹝一分﹞牡丹皮﹝三分﹞熟甘艸﹝二分﹞白術﹝一分﹞當歸﹝三分﹞人參﹝三分﹞生甘艸﹝半分﹞丁香﹝一分﹞王瓜根﹝二分﹞黃﹝一錢二分﹞陳皮﹝二分﹞吳茱萸﹝二分﹞葵花﹝七朵﹞上爲粗末。水二盞﹐煎法如常﹐食前服。一本﹐加藿香﹑黃柏﹑地骨皮﹑桃仁。

脾胃不足﹐皆爲血病﹐是陽气不足﹐陰气有餘﹐故九竅不通。諸陽气根於陰血之中﹐陰血受火邪則陰盛﹐陰盛則上乘陽分﹐而陽道不行﹐無生發升騰之气也。夫陽气走空竅者也﹐陰气附形質者也﹐如陰气附於土﹐陽气升於天﹐則各安其分也。今所立方中﹐有辛甘溫藥者﹐非獨用也。復有甘苦大寒之劑﹐亦非獨用也。以火酒二制爲之引﹐使苦甘寒藥至頂而復入腎肝之下﹐所謂升降浮沈之道﹐自偶而至奇﹐自奇而至偶也。瀉陰火以諸風藥﹐升發陽气以滋肝膽之用﹐是令陽气生﹐上出於陰分。末用辛甘溫藥﹐投其升藥﹐使大發散陽分而令走九竅也。

治陰不勝陽﹐脈至數疾六七至﹐甚則狂者﹐治見寒熱門黃連解毒湯﹑三黃丸﹑紫雪諸方求之﹐甚者承气湯。

﹝仲﹞云﹕陽先絕色靑﹐陰先絕色赤。

﹝海﹞脈絕者﹐陰入於地中也。脈者﹐如地中溝渠也。通達諸經﹐灌漑一體﹐陽气鼓舞而行之﹐陽不行則脈不動矣。是以陰離而不守﹐故大小便皆爲之不禁。內溫之﹐外灸之﹐並行而不可緩。溫之﹐四逆輩。灸之﹐臍下穴一寸五分﹐气海是也。

﹝潔﹞

八物湯

﹝偶方。四物﹑四君子二方合和也﹞白術茯苓人參黃當歸芍藥川芎地黃上爲散。每五錢﹐水二盞﹐煎至一盞﹐去渣﹐食後溫服。

﹝仲﹞虛勞憂思諸不足﹐

黃建中湯

主之。

黃﹝三兩﹞桂枝﹝二兩﹐去皮﹞甘艸﹝二兩﹐炙﹞大棗﹝十二枚﹞芍藥﹝六兩﹞生薑﹝二兩﹞膠飴﹝一升﹞上七味﹐以水七升﹐煮取三升﹐去渣﹐納膠飴﹐更上微火消解﹐溫服一升﹐日三服。气短胸滿者﹐加生薑﹔腹滿者﹐去棗﹐加茯苓一兩半﹔及療肺虛損不足﹐補气加半夏一兩。

﹝垣﹞又治脈弦自汗﹐四肢發熱﹐或皮毛枯槁﹐發脫落﹐宜黃建中湯。

﹝仲﹞虛勞裏急﹐悸﹐衄﹐腹中痛﹐夢失精﹐四肢酸疼﹐手足煩熱﹐咽口漧燥﹐小建中湯主之。﹝方見傷寒﹞﹝垣﹞

雙和散

補血益气。治虛勞少力。

黃熟地黃當歸川芎﹝各一錢﹞白芍藥﹝一錢半﹞官桂甘艸﹝各七分﹞上爲粗末。每服四大錢﹐水一盞半﹐生薑三片﹐肥棗三枚﹐煎至八分﹐去渣服。予制此方﹐是建中﹑四物二方﹐每傷寒瘧疾中暑大疾之後﹐虛勞气乏者﹐以此調治皆驗﹐不熱不冷﹐溫而有補。

﹝海﹞

大補十全散

治男子婦人諸虛不足﹐五勞七傷﹐不進飲食﹐久病虛損﹐時發潮熱﹐气攻骨脊﹐拘急疼痛﹐夜夢遺精﹐面色痿黃﹐腳膝無力﹐喘嗽中滿﹐脾腎气弱﹐五心煩悶﹐並皆治之。

肉桂甘艸芍藥黃當歸川芎人參白術茯苓熟地﹝各等分﹞上爲粗末。每服二大錢﹐水一盞﹐生薑三片﹐棗二枚﹐煎至七分﹐不拘時候溫服。桂﹑芍藥﹑甘艸﹐小建中湯也。黃與此三物﹐卽黃建中湯也。人參﹑茯苓﹑白術﹑甘艸﹐四君子湯也。川芎﹑芍藥﹑當歸﹑地黃﹐四物湯也。以其气血俱衰﹐陰陽並弱﹐法天地之成數﹐故名曰十全散。

﹝河﹞

正气天香散

治九气。

烏藥﹝二兩﹞香附末﹝八兩﹞陳皮蘇葉漧薑﹝各一兩﹞上爲細末。調服。

﹝玄﹞

導气丸

靑木香蘿卜子茴香檳榔牽牛頭末﹝各四兩﹞上爲末﹐薄糊丸﹐如桐子大。每服三四十丸。

﹝仲﹞

桃仁承气湯

﹝方見傷寒部蓄血門﹞﹝玄﹞

通眞丸

婦人通經﹐男子破血。

大黃﹝去皮﹐米醋同煮爛﹞桃仁﹝各四兩﹐去皮尖﹐另研﹞天水末﹝四兩﹐天水一名益元散﹞漧漆﹝二兩﹐用瓦上焙煙盡﹞杜牛膝﹝二兩﹐生﹞上爲末﹐醋糊丸﹐如桐子大。每服六﹑七十丸。

木香和中丸

木香沈香白豆蔻枳實﹝炒﹞檳榔蓬術靑皮陳皮當歸﹝酒洗﹞黃芩木通黃連縮砂豬牙皂角﹝去皮弦並子﹐蜜水潤﹐炙幹﹞郁李仁﹝湯去皮﹞三稜﹝以上各淨末﹐一兩﹞大黃﹝四兩﹞香附﹝三兩﹞黃柏﹝二兩﹞牽牛頭末﹝三兩﹞上爲末﹐水丸。每服三錢﹐重白湯下﹐或姜湯下。

木香檳榔丸

流濕潤燥﹐推陳致新。

木香檳榔靑皮陳皮廣術枳殼宣連﹝各半兩﹞黃柏﹝一兩半﹞大黃﹝一兩半﹞黑牽牛評曰﹕此戴人經驗方也。善治下虛上實﹐抑火升水﹐流濕潤燥﹐推陳致新﹐資陰代陽﹐散郁破結﹐活血通經﹐及治肺痿喘嗽﹐胸膈不利﹐脾濕黃膽﹐宿食不消﹐一切雜證﹐不能盡述。戴人每令病患夜睡服之以進食﹐任服他藥。婦人調和血气﹐小兒驚疳積熱﹐皆可量輕重用之。﹝原本有香附二兩﹞

全眞丸

治脾臟積熱﹐洗滌腸垢﹐潤利燥澀﹐風毒攻經﹐手足浮腫﹐或頑痺不仁﹐痰涎不利﹐涕唾稠粘﹐胸膈痞塞﹐臍腹脹滿﹐飲食減少﹐困倦無力﹐凡所內傷﹐並宜服之。

黑牽牛﹝八兩﹐燥火炒四兩﹐生用四兩﹐同取頭末四兩﹞大黃﹝二兩﹐米泔浸三日﹐逐日換泔﹐取出切﹐焙漧﹐細爲末﹞上以皂角二兩﹐輕手揉去皮子﹐水一大碗﹐浸一宿﹐入蘿卜一兩﹐切作片子﹐同皂角一處熬至半碗﹐去渣再熬至二盞﹐搜和上件藥末﹐幹濕得所﹐丸如桐子大。每服三十二丸﹐諸飲下﹐不拘時候。金宣宗敕賜名保安丸。

﹝《心印》﹞

神芎導水丸

治勞瘵停濕﹐二陽病熱郁。

黃芩﹝一兩﹞黃連﹝半兩﹞大黃﹝二兩﹞川芎﹝半兩﹞滑石﹝四兩﹞薄荷﹝半兩﹞黑牽牛﹝四兩﹐頭末﹞河間制治一切熱證﹐其功不可盡述。設或久病熱郁﹐無問瘦老弱﹐並一切證可下者﹐始自十丸以爲度﹐常服此藥﹐除腸垢積滯﹐不傷和气﹐推陳致新﹐得利便快﹐並無藥燥搔擾﹐亦不困倦虛損﹐遂病患心意。或熱甚必急須下者﹐使服四﹑五十丸﹐未效再服﹐以意消息。常服二﹑三十丸﹐不動臟腑﹐有益無損。或婦人血病下惡物﹐加桂半兩。病微者常服﹐甚者取利﹐因而結滯開通﹐惡物自下也。凡老弱虛人﹐脾胃經虛﹐風熱所郁﹐色黑齒槁﹐身瘦焦痿黃﹐或服甘熱過度成三消等病。若熱甚於外則肢體躁擾﹐病於內則神志躁動﹐怫郁不開﹐變生諸癥﹐皆令服之。惟臟腑滑泄者﹐或裏寒脈遲者﹐或婦人經病﹐產後血下不止﹐及孕婦等﹐不宜服。

舟車神丸

泄水濕。

甘遂﹝一兩﹐醋炒﹞大黃﹝二兩﹞芫花﹝醋炒﹐一兩﹞黑牽牛﹝頭末﹐四兩﹞輕粉﹝一錢﹞大戟﹝一兩﹐醋炒﹞靑皮陳皮木香檳榔﹝各半兩﹞取蠱加蕪荑半兩爲末﹐水丸。空心服。

河間根據仲景十棗湯例﹐制出此方﹐主療一切水濕爲病。戴人云﹕十棗泄諸水之上藥﹐所謂溫藥下者是已。如中滿腹脹﹐喘嗽淋閉﹐水气蠱腫﹐畱飲癖積﹐气血壅滯﹐不得宣通﹐風熱燥郁﹐肢體麻痺﹐走注疼痛﹐久新瘧痢等患﹐婦人經病帶下﹐皆令按法治之﹐病去如掃﹐故賈同知稱爲神仙之奇藥也。緣此方河間所定﹐初服五丸﹐日三服。加至快利後卻常服﹐以病去爲度。設病愈後﹐平人能常服保養﹐宣通气血﹐消運飲食。若病痞悶極甚者﹐便多服反煩滿不開﹐轉加痛悶﹐宜初服二丸﹐每服加二丸﹐加至快利爲度﹐以意消息。小兒丸如麻子大﹐隨彊弱增損﹐三四歲者三五丸﹐根據前法如減。至戴人﹐變爲神芎丸﹐神祕不傳。然每令病患夜臥﹐先服百餘粒﹐繼以浚川等藥投之﹐五更當下。種種病出﹐投下少末﹐再服和膈藥﹐須以利爲度。有五日一下者﹐三日一下者。病輕者可一二度止﹐重者五六度方愈。是擒縱捲舒之妙﹐臨證制宜﹐非言可諭。觀其藥𨿽峻急﹐認病的確﹐自非老手諳練有大負荷者﹐焉敢見諸行事。予每親制﹐用之若符節然。又隨人彊弱﹐當根據河間漸次進服。彊實之人﹐根據戴人治法行之﹐神效可驗。

大聖浚川散

大黃﹝一兩﹐煨﹞甘遂﹝半錢﹞牽牛﹝一兩﹐頭末﹞木香﹝三錢﹞郁李仁﹝一兩﹞芒硝﹝三錢半﹞評曰﹕此下諸積之聖藥也。諸濕爲土﹐火熱能生濕土﹐故夏熱﹐則萬物濕潤﹔秋涼﹐則濕復燥幹。濕病本不自生﹐因於火熱怫郁﹐水液不能宣通﹐停滯而生水濕也。凡病濕者多自熱生﹐而熱气多爲兼病。《內經》云﹕明知標本﹐正行無間者是也。夫濕在上者﹐目黃而面浮。在下者﹐股膝腫厥﹔在中者﹐肢滿痞膈痿逆。在陽不去者﹐久則化气﹔在陰不去者﹐久則成形。世俗不詳《內經》所言畱者攻之﹐但執補燥之劑﹐怫郁轉加﹐而病愈甚也。法當求病之所在而爲施治﹐瀉實補虛﹐除邪養正﹐以平爲期而已。又嘗考戴人治法﹐假如肝木乘脾土﹐此土不勝木也。不勝之气﹐尋救於子。己土能生庚金﹐庚爲大腸﹐味辛者爲金﹐故大加生薑﹐使伐肝木。然不開脾土﹐無由行也﹐遂以舟車丸先通閉塞之路﹐是先瀉其所不勝﹐後以薑汁調浚川散大下之﹐是瀉其所勝也。戴人每言導水丸必用禹功散繼之﹐舟車丸必以浚川散隨後﹐如寒疝气發動﹐腰腳胯急痛者﹐亦當下之﹐以瀉其寒水。世俗暗於治體﹐一槪鹵莽﹐有當下而非其藥﹐終致委頓而已。豈知巴豆可以下寒﹐甘遂﹑芫花可以下濕﹐大黃﹑芒硝可以下燥﹐如是分經下藥﹐兼食療之﹐非守一方求其備也。故戴人曰﹕養生與攻本自不同﹐今人以補劑療病﹐宜乎不效﹐是難言也。

﹝丹﹞﹕六郁﹝气血沖和﹐百病不生﹐一有怫郁﹐諸病生焉﹞。

气﹕香附撫芎蒼術濕﹕蒼術川芎白芷痰﹕海石香附栝蔞南星熱﹕靑黛香附蒼術川芎梔子血﹕桃仁紅花靑黛川芎香附食﹕蒼術香附山楂神曲鍼砂﹝加醋炒﹞春﹐加川芎﹔秋冬﹐加茱萸﹔夏﹐加苦參。

越鞠丸

解諸郁。

蒼術香附川芎神曲梔子凡郁在中焦﹐以蒼術﹑撫芎﹐開提其气以升之。假如食在气上﹐提其气則食自降矣﹐餘皆仿此。

益陰經血﹐解五臟結气。用山梔炒令十分有二分焦黑﹐爲末。以薑汁入湯煎飲之。其效捷於他方也。

﹝世﹞

順气丸

治血郁。

香附半斤﹐童便浸﹐曬漧﹐粟糊爲丸。

﹝《本》﹞貝母﹐能散心胸鬱結之气﹐殊有功。

﹝《保》﹞論曰﹕虛損之人﹐寒熱因虛而感也。感寒則損陽﹐陽虛則陰盛﹐故損自上而下﹐治之宜以辛甘淡﹐過於胃則不可治也。感熱則損陰﹐陰虛則陽盛﹐故損自下而上﹐治之宜以甘苦酸鹹﹐過於脾則不可治也。自上而下者﹐一損損於肺﹐皮聚而毛落﹔二損損於心﹐血脈虛少﹐不能榮於臟腑﹐婦人月水不通﹔三損損於胃﹐飲食不爲肌膚。自下而上者﹐一損損於腎﹐骨痿不能起於牀﹔二損損於肝﹐筋緩不能自收持﹔三損損於脾﹐飲食不能消克。論曰﹕心肺損而色敗﹐腎肝損而形痿﹐谷不能化而脾損。感此病者﹐皆損之病﹐漸浸之深﹐皆虛勞之疾也。

四君子湯

治肺損而皮聚毛落﹐益气可也。﹝方見前﹞

八物湯

治心肺虛損﹐皮聚而毛落﹐血脈虛損﹐婦人月水愆期﹐益气和血。﹝方見前﹞

十全散

治心肺損及胃﹐飲食不爲肌膚﹐益气和血調食。﹝方見前﹞

金剛丸

治腎損﹐骨痿不能起於牀﹐益精補腎。

萆杜仲﹝炒﹞蓯蓉﹝酒浸﹞菟絲子﹝酒浸﹐等分﹞上細末﹐酒煮豬腰子爲丸﹐桐子大。每服五﹑七十丸﹐空心酒下。

牛膝丸治肝腎損﹐骨痿不能起牀﹐筋緩不能收持﹐宜益精緩中。

牛膝﹝酒浸﹞萆杜仲﹝炒﹞蓯蓉﹝酒浸﹞防風菟絲子﹝酒浸﹞白蒺藜﹝等分﹞桂﹝一分﹞上細末﹐酒煮豬腰子丸﹐桐子大。空心酒下五﹑七十丸。

煨腎丸

治肝腎損及脾﹐食穀不化﹐宜益精緩中消穀。

牛膝萆杜仲蓯蓉菟絲子白蒺藜胡蘆巴破故紙﹝等分﹞桂﹝半兩﹞上丸如金剛丸法。治腰痛不起者﹐神效。

上陰陽虛損諸方﹐蓋謂虛而無熱者設也。若虛而有熱者﹐作虛熱治之。虛熱又分二法﹐一治新病屬虛熱者﹐反治條求之﹔一治久病屬勞瘵者﹐骨蒸門求之。

﹝《素》﹞絡气不足﹐經气有餘者﹐寸口熱而尺寒也。秋冬爲逆﹐春夏爲從﹐治主病者。經滿絡虛﹐刺陰灸陽。若經虛絡滿者﹐尺熱寸口寒澀也﹐春夏死﹐秋冬生。絡滿經虛﹐灸陰刺陽。經絡皆實﹐是寸脈急而尺緩也﹐皆當治之。故曰滑則從﹐澀則逆也。﹝《通評虛實論》﹞﹝《素》﹞夫人之常數﹐太陽常多血少气﹐少陽常多气少血﹐陽明常多气多血﹐少陰常多气少血﹐厥陰常多血少气﹐太陰常少血多气﹐此天之常數。﹝《血气形志論》﹞﹝許學士﹞﹕脈浮而有力者﹐表實也。浮而無力者﹐表虛也。沈而有力者﹐裏實也。沈而無力者﹐裏虛也。

﹝云﹞脈浮診得六數七極者﹐爲表實也。浮診得三遲二敗者﹐爲表虛也。如中診得六數七極者﹐是中焦之熱實也。中診得三遲二敗者﹐中焦虛也。如沈診得六數七極者﹐下焦有實熱也。沈診得三遲二敗者﹐下焦虛也。

﹝《素》﹞帝曰﹕病之中外何如﹖岐伯曰﹕調气之方﹐必別陰陽﹐定其中外﹐各守其鄕﹐內者內治﹐外者外治﹐微者調之﹐其次平之﹐盛者奪之﹐汗之下之﹐寒熱溫涼﹐衰之以屬﹐隨其攸利﹐謹道如法﹐萬舉萬全﹐气血正平﹐長有天命﹝《至眞要大論》下同﹞。帝曰﹕病之中外何如﹖岐伯曰﹕從內之外者調其內﹐從外之內者治其外。從內之外而盛於外者﹐先調其內﹐而後治其外。從外之內而盛於內者﹐先治其外﹐而後調其內。中外不相及﹐則治主病。

﹝垣﹞表虛﹐桂枝﹑黃﹔表實﹐麻黃﹑葛根﹔裏虛﹐人參﹑白術﹔裏實﹐枳實﹑大黃。

﹝自汗﹐脈浮無力﹐爲表虛﹔無汗﹐脈浮有力﹐爲表實﹔自利﹐脈沈無力﹐爲裏虛﹔不大便﹐脈沈有力﹐爲裏實﹞﹝海藏﹞實

麻黃湯

實

調胃承气湯

實

大承气湯

浮中沈虛桂枝湯虛

小建中湯

虛

四逆湯

浮可下者﹐外無六經之形證﹔沈可汗者﹐內無便溺之阻隔。

﹝云﹞麻黃爲瀉﹐能瀉表之實﹐不能瀉裏之實﹔桂枝爲補﹐能補表之虛﹐不能補裏之虛﹔姜附爲補﹐不能補表之虛﹐而能補裏之虛﹔承气爲瀉﹐能瀉裏之實﹐而不能瀉表之實﹔建中爲補﹐能補中焦之虛﹔而不能補上焦下焦之虛﹔調胃爲瀉﹐能瀉中焦之實﹐而不能瀉上焦下焦之實也。

﹝《本事》﹞有人病傷寒身熱頭疼﹐予視之曰﹕邪在表﹐此表實證也﹐當汗之﹐以麻黃湯。或問曰﹕傷寒大抵因虛﹐故邪得以入之。今邪在表﹐何以云表實也﹖予曰﹕古人稱邪之所湊﹐其气則虛﹐畱而不去﹐其病則實。蓋邪之入人也﹐始因虛入﹐及邪居中﹐則反爲實矣。

大抵調治傷寒﹐先要明表裏虛實﹐能明此四字﹐則仲景三百九十七法﹐可立而定也。何以言之﹖有表實﹐有表虛﹐有裏實﹐有裏虛﹐有表裏俱實﹐有表裏俱虛。予於表裏虛實歌中﹐常論其事矣。仲景麻黃湯之類﹐爲表實而設也﹔桂枝湯之類﹐爲表虛而設也﹔裏實﹐則承气之類是也﹔裏虛﹐則四逆之類是也。表裏俱實﹐所謂陽盛陰虛﹐下之則愈也﹔表裏俱虛﹐所謂陽虛陰盛﹐汗之則愈也。常讀華佗傳﹐有府吏倪尋﹑李延﹐其證俱頭痛身熱﹐所苦正同﹐佗曰﹕尋外實當下之﹐延內實當發汗。或難其異﹐佗曰﹕尋外實﹐延內實﹐故治之異耳。

麻黃湯桂枝湯承气湯

﹝三方並見傷寒部﹞

四逆湯

﹝方見傷寒門﹞上仲景治表裏虛實法﹐萬世之準繩也。

﹝垣﹞戊申六月初﹐樞判白文舉﹐年六十二﹐素有脾胃虛損病﹐目疾時作﹐身面目睛俱黃﹐小便或黃或白﹐大便不調﹐飲食減少﹐气短上气﹐怠惰嗜臥﹐四肢不收。至六月中﹐目疾復作﹐醫以瀉肝散下數行﹐而前疾增劇。予謂大黃﹑牽牛﹐𨿽能除濕熱﹐而不能走經絡﹐下咽不入肝經﹐先入胃中﹐大黃苦寒重虛其胃﹐牽牛其味至辛﹐能瀉肺气﹐重虛肺本﹐故嗽大作。蓋標實不去﹐本虛愈甚﹐加之適當暑雨之際﹐素有黃証之人﹐所以增劇也。此當補脾胃肺之本髒﹐瀉外經之濕熱﹐制淸神益气湯主之而愈。

防風﹝三分﹞生薑﹝五分﹞蒼術﹝三分﹞茯苓﹝三分﹞澤瀉﹝三分﹞升麻﹝二分﹞此藥能走經﹐除濕熱而不守﹐故不瀉本髒﹐補肺與脾胃本髒中气之虛弱。

橘皮﹝二分﹞靑皮﹝一分﹞人參﹝三分﹞生甘艸白術白芍藥﹝各二分﹞此藥能守本而不走經﹐不走經者不滋經絡中邪﹐守者能補五臟之元气。

五味子﹝三分﹞麥門冬﹝二分﹞人參﹝三分﹞黃柏﹝一分﹞此藥去時令虛熱濕蒸。

上銼如麻豆大。都作一服﹐水二盞﹐煎至一盞﹐去渣。稍熱﹐空心服。

火熾之極﹐金伏之際﹐而寒水絕體於斯時也﹐故急救之以生脈散。除其濕熱﹐以惡其太甚。肺欲收﹐心苦緩﹐皆酸以收之。心火盛﹐則甘以瀉之。故用人參之甘﹐佐以五味子之酸。孫思邈曰﹕夏月常服五味子﹐以補五臟气是也。麥門冬微苦寒﹐能滋水之源於金之位而淸肅肺气﹐又能除火刑金之嗽而斂其痰邪。復微加黃柏之苦寒﹐以爲守位滋水之流﹐以鎭墜其浮气﹐而除兩足之痿弱也。

上舉東垣一法爲例﹐余可觸類而長也。

﹝仲﹞病有急當救裏救表者﹐何也﹖師曰﹕病醫下之﹐續見下利淸谷不止﹐身體疼痛者﹐急當救裏。後身體疼痛﹐淸便自調者﹐急當救表也。救裏﹐四逆湯﹔救表﹐桂枝湯。

﹝羅﹞徵南帥不鄰吉歹﹐腸鳴自利﹐咽溢腫痛﹐先治咽塞﹐後治下痢﹐愈。﹝方見《外熱內寒》﹞﹝本事﹞後周姚僧垣﹐名醫也。帝因發熱﹐欲服大黃藥。僧垣曰﹕大黃乃急快藥﹐至尊年髙﹐不宜輕用﹐帝不從﹐服之﹐遂至不起。及元帝有疾﹐諸醫皆謂至尊至貴﹐不可輕服大黃﹐宜用平藥。僧垣曰﹕脈洪而實﹐必有宿食﹐不用大黃﹐必無瘥理。元帝從之﹐果下宿食﹐乃愈。合用與不用﹐必心下明得諦當﹐然後可。

﹝海﹑仲景﹞﹕浮汗而沈下。右手沈實﹐調胃承气﹔左手沈實﹐桃仁﹑抵當。

﹝《難經》﹞沈汗而浮下。右手浮實﹐枳實﹑牽牛﹔左手浮實﹐桃仁﹑四順。

右手﹕雜病是爲之表﹐傷寒是爲之裏。

左手﹕雜病是爲之裏﹐傷寒是爲之表。

卷之四陰陽臟腑部

治上下法

﹝《素》﹞天不足西北﹐故西北方陰也﹐而人右耳目不如左明也。此不滿東南﹐故東南方陽也﹐而人左手足不如右彊也。帝曰﹕何以然﹖岐伯曰﹕東方陽也﹐陽者其精並於上﹐並於上則上盛而下虛﹐故其耳目聰明而手足不便也。西方陰也﹐陰者其精並於下﹐並於下則下盛而上虛﹐故其耳目不聰明而手足便也。故俱感於邪﹐其在上則右甚﹐在下則左甚﹐此天地陰陽所不能全也﹐故邪居之﹝《陰陽應象篇》﹞。頭痛巓疾﹐下虛上實﹐過在足少陰巨陽﹐甚則入腎。徇蒙招尢﹐目冥耳聾﹐下實上虛﹐過在足少陽厥陰﹐甚則入肝﹐腹滿脹﹐肢膈脇﹐下厥上冒﹐過在足太陰陽明。咳嗽上气﹐厥在胸中﹐過在手陽明太陰。心煩頭痛﹐病在膈中﹐過在手巨陽少陰。﹝《五臟生成篇》﹞﹝《靈》﹞下虛則厥﹐下盛則熱﹐上虛則眩﹐上盛則熱。

﹝垣﹞﹕兩寸脈實﹝謂之陽盛陰虛﹐下之則愈﹞﹐兩寸脈俱虛﹝謂之陰陽皆虛﹐補陰則陽竭﹐補陽則陰竭﹐宜調之以甘藥﹞﹐兩寸脈不足﹐求之於地﹐地者脾胃也﹝當從陰引陽﹞。兩寸脈短小。乃陽气不足﹐病在下也﹐謂之陰盛陽虛﹐取之下陵﹑三里﹐補瀉無形﹐是謂導气同精﹐治在五亂中取法﹐乃不足病也。當取穴於腹募气海臍下一寸五分﹐甚者取三里﹑气沖﹐以毫鍼引之。兩關脈俱實﹝上不至發汗﹐下不至利大便﹐宜芍藥湯瀉其土實﹞﹐兩關脈俱虛﹝脈沈細宜服理中湯﹐脈弦遲宜服建中湯﹐盛加黃﹑附子之類﹞﹐兩尺脈俱實﹝是陰盛陽虛﹐汗之則愈﹞﹐兩尺脈俱虛﹝宜服姜附湯補陽。問何陰虛而補陽﹖曰﹕陰本根於陽是也。仲景云﹕兩尺脈俱虛者﹐不宜下﹐下之則爲逆﹐逆者死﹞﹐兩尺脈或不見﹐或短小﹐病在天上﹐求之於五臟背兪﹐或血絡經隧伏火﹝是天上有陰火﹐故陽不收藏也。又《難經》云﹕下部無脈﹐或兩尺竭絕﹐乃爲食塞﹐當吐﹞。

﹝《素》﹞來疾去徐﹐上實下虛﹐爲厥疾。來徐去疾﹐上虛下實﹐爲惡風也﹝《脈要精微論》﹞。補上治上制以緩﹐補下治下制以急。急則气味濃﹐緩則气味薄﹐適其至所﹐此之謂也。病所遠而中道气味之者﹐食而過之﹐無越其制度也。是故平气之道﹐近而奇耦制小其服也﹐遠而奇耦制大其服也。大則數少﹐小則數多﹐多則九之﹐少則二之。﹝《至眞要論》。遠近﹐言臟腑之位也﹞﹝潔﹞病在上爲天﹐煎藥宜武﹐宜淸服﹐宜緩飲﹐制度宜炒酒﹝洗浸﹞。病在下爲地﹐煎藥宜文﹐宜濃服﹐宜急飲。

﹝垣﹞在上不厭頻而少﹐在下不厭頓而多。少服則滋榮於上﹐多服則峻補於下。病在心上者﹐先食而後藥。病在心下者﹐先藥而後食。凡用黃芩﹑黃連﹑半夏﹑知母﹐病在頭面及手皮膚者﹐須用酒一鐘﹐借酒力以上升也。咽之下﹐臍之上﹐須酒洗之﹐在下生用﹐大凡生降熟升。凡諸藥根在上者﹐中半以上者﹐气脈上行﹐以生苗者爲根。中半以下者﹐气脈下行﹐以入土者爲梢。病在中焦﹑上焦者用根﹐下焦者用梢﹐則根升而梢降也。去下部之疾者﹐其丸極大而光﹐治中焦之疾者次之﹐治上焦者極小。稠麵糊取其遲化﹐直至下焦﹐稀麵糊取其易化﹐水浸宿蒸餅爲丸及滴水爲丸者﹐又易化也。

﹝羅﹞東垣先生治消渴﹐以甘露飲子劑爲粗散﹐時時以舌舐之﹐取膈上停畱﹐此劑之緩也。治心煩欲吐﹐怔忪不安臥﹐以辰砂安神丸﹐如米大﹐津液下十餘丸﹐此近而奇耦﹐制小其服也﹝心肺在上爲近。劑小者﹐不令下行故也﹞。治臊臭﹐制瀉肝湯﹐其說云﹕《難經》論心主五臭﹐入肝爲臊臭﹐此其一也。用柴胡苦平微寒爲君﹐佐以龍膽苦寒以瀉心火﹐澤瀉﹑車前子甘鹹寒平淡滲肝之邪﹐所謂在下者引而竭之。多用水煮頓服之﹐此制之急也。以下焦陰虛制滋腎丸﹐以黃柏大苦寒爲君﹐知母苦寒爲佐使﹐桂甘辛大熱爲臣﹐用丸如雞頭實大﹐空心沸湯下百餘丸﹐此遠而奇耦﹐制大其服也。

﹝《素》﹞髙者抑之﹐下者舉之。﹝《至眞要論》。王注云﹕髙者抑之﹐制其勝也。下者舉之﹐濟其弱也﹞﹝海﹞熱在至髙之分﹐故用輕劑﹐從髙抑之﹐治從緩也。若急服之﹐上熱未除﹐中寒生矣﹝如治大頭痛﹐用酒煨大黃及黃連﹑芩﹑甘艸﹑黍粘子煎湯﹐細細呷之之類是也﹞。

﹝《局方》﹞

養正丹

﹝方見眩運門﹞﹝垣﹞

柴胡調經湯

一婦人經候黑血凝結成塊﹐左廂有血瘕﹐水瀉不止﹐谷有時化﹐有時不化。東垣云﹕經漏不止﹐是前陰之气血已下脫矣。水瀉數年不愈﹐是後陰之气血下陷﹐亦已脫矣。是病患周身之气﹐常行秋冬之令﹐久沈久降﹐當大舉大升﹐以助春夏。次用四物﹐隨顯證加減。﹝調經湯方見血崩﹞﹝丹﹞一婦人產後有物如衣裙﹐半在腹﹐半在席﹐醫不能曉。先生曰﹕此子宮也。气血虛﹐隨子而下不能入﹐卽與黃﹑當歸之劑﹐而加升麻舉之﹐仍以外攻之法﹐而用五倍子作湯洗濯﹐皺其皮使緩斂﹐頃之子宮上。先生慰之曰﹕三年後可再生兒﹐無憂也。已而果然。

﹝《靈》﹞陷下則灸之﹝東垣云﹕陷者皮毛不任風寒﹐知陽下陷也。其脈𨿽數﹐中必得細﹐彊而緊小﹐或沈澀覆其上﹐知其熱火陷下也。𨿽脈八九至﹐甚數疾﹐而陰脈覆其上者﹐可灸。陰脈者細彊緊小沈澀是也﹞。

﹝《素》﹞气反者﹐病在上取之下﹐病在下取之上﹐病在中傍取之。﹝《五常政大論》﹞﹝丹﹞﹕一男子病小便不通﹐醫以痢藥治之加劇。丹溪云﹕此積痰病也。積痰在肺﹐肺爲上焦﹐而膀胱爲下焦﹐上焦閉則下焦塞﹐譬如滴水之器﹐必上竅通﹐而後下竅之水出焉。乃以法大吐之﹐吐已﹐病如失。又治一老人泄痢﹐百方不應﹐膈悶食減﹐丹溪與吐劑﹐吐出膠痰升許﹐而痢止。﹝詳見久痢。此上二法﹐亦下者舉之之意。夫小便不通﹐气血壅塞於下焦也。泄瀉日久﹐气血降沈於下焦也。今大吐之﹐則一身血气皆升浮而復於上焦﹐則下之壅塞者流通﹐降沈者升舉﹐故皆痊也﹞病在上﹐取之下﹐如噦逆﹑喘滿﹑上气者﹐灸臍下丹田﹑三里﹐引气下降﹐其病立痊之類是也。

﹝王注﹞﹕上盛不已﹐吐而脫之。下盛不已﹐下而奪之。

﹝《保》﹞仲景云﹕傷寒三四日﹐邪气未傳於裏﹐止用瓜蒂散吐而瘥﹐豈可汗也。又傷寒六七日﹐胸中微悶﹐不欲言﹐懊惱昏眩﹐無下證﹐仲景梔子湯吐之立可。又云﹕中風不知人事﹐亦不須發汗﹐喉中呷喝有聲﹐用稀涎散吐之。又云﹕風頭痛﹐若不吐涎﹐久則瞽目而不治﹐用瓜蒂散吐之﹐三吐而瘥。又暴嗽風涎上壅﹐咽塞不利﹐茶調散吐之﹔陽癇久不愈﹐未成癡呆﹐用導涎散吐之﹔又陰癇﹐用三聖散吐之。又膏粱之人﹐多食生﹐化虫伏於胸中﹐胸膈不快﹐噎食不下﹐用藜蘆散吐之。又久患脇痛﹐諸藥不能治﹐用獨聖散加蠍梢半錢吐之。諸癇不時發作﹐不知人事﹐用半生熟湯吐之。暗風病久不瘥﹐發過如舊﹐用郁金散吐之。瘧久不瘥﹐發寒熱無時﹐用常山散吐之。蛟龍瘕痛﹐腹脹如鼓﹐久不愈欲死﹐用糖球散吐之﹐吐出其物形如蜥蜴﹐長七八寸﹐亦可。一人初患傷寒﹐飲冷﹐心腹悶﹐身熱﹐見食則﹐用赤小豆散吐之。婦人筋攣急痛﹐用神應散吐之。或曰﹕筋病吐之何爲﹖答曰﹕木郁達之。所謂達者﹐令其條達。或又有打撲墜損﹐先吐之﹐用金花散﹔後下之﹐用承气湯。蓋承者﹐順也。偏枯證半身不遂者﹐用追風散吐之。頭風後﹐有目疾﹐眼有半明可救者﹐用防風散吐之。小兒上喘嘲熱﹐先用郁金散吐之﹐後用鎭涎散下之﹐立效。治顚狂病久不已﹐用三聖散吐之﹐後大下之。諸風掉搖﹐目直不知人事﹐便可用懸頭膏吐涎﹐立效。胸膈滿﹐背痛﹐或臂疼﹐可先用祛風湯吐之﹐後服烏藥散。厲風或瘡瘍惡瘡﹐便用三聖散吐之﹐後服苦參丸。諸厥气﹐中風不省人事﹐便用神聖散鼻內灌之﹐吐出涎立效。破傷風牙關緊急﹐角弓反張﹐亦用神聖散吐之﹐吐後汗下之﹐效。三法俱用之者﹐乃上古髙醫﹐神妙莫測﹐今庸下之流﹐止看諸方﹐不知治法﹐不識源流﹐不行聖人法﹐去聖日浸遠矣。可惜悲哉﹗﹝丹﹞凡吐﹐取逆流水調藥吐之。凡藥升動眞气者﹐皆能吐。如防風﹑桔梗﹑芽茶﹑山梔﹑川芎﹑蘿卜子﹐以薑汁﹑醋少許﹐瓜蒂散少許﹐入齏汁溫服之﹐以鵝毛鉤探之。

﹝子和﹞

稀涎散

豬牙皂角﹝不蛀者﹐去皮弦﹐一兩﹞綠礬﹝五錢﹞藜蘆﹝半兩﹞上爲細末。每服半錢﹐或一二錢﹐斡開牙關﹐漿水調灌之。

﹝丹﹞吐食積痰﹐用蘿卜子五合﹐油炒擂﹐入漿水攄汁﹐入桐油﹑白蜜少許﹐旋旋半溫﹐用帛緊束肚皮﹐然後用鵝毛攪喉中令吐。又法﹐用蝦帶殼半斤﹐入醬﹑姜﹑蔥等料物煮汁﹐先喫蝦﹐後飲汁﹐以鵝翎鉤引卽吐﹐必須緊勒腹肚。吐肥人濕痰﹐用益元散齏汁調下﹐探引吐之。

﹝世﹞

豆參散

吐痰輕劑。

赤小豆苦參上爲末。酸漿水調服﹐用鵝翎探之。

﹝丹﹞吐法單藥桔梗蘆人參蘆艾葉末茶瓜蒂藜蘆附子尖砒此數味皆自吐﹐不用手法探引﹐但藥湯皆可吐﹐虛病癥用人參蘆吐之。

﹝子和﹞

三聖散

防風﹝二兩﹐去蘆﹞瓜蒂﹝三兩﹐揀淨﹐炒微黃﹞藜蘆﹝《聖惠方》減用之或一兩﹐或半兩﹐或三錢﹞上各爲粗末。每服約半兩﹐以齏汁三茶盞﹐先用二盞煎三五沸﹐去齏汁﹐次入水一盞﹐煎至三沸﹐卻將先二盞同一處熬二沸﹐去渣澄淸﹐放溫﹐徐徐服之。以吐爲度﹐不必盡劑。

﹝丹﹞一方用郁金﹝半兩﹞藜蘆﹝一錢﹞苦參﹝一錢﹞上爲末。齏汁調吐﹐如吐不止﹐丁香一粒止之。又不止﹐蔥白湯呷之。

治風涎用天南星一枚﹐中開一竅如粟米大﹐好醋納於中﹐焙漧﹐如此三次﹐藜蘆二錢半﹐並爲末。酒糊丸。每三五丸﹐空心溫酒下﹐一飯時自吐。如未吐﹐再三丸。如涎盡嘔不止﹐冷蔥白湯止之。

﹝仲﹞瓜蒂散﹝方見「傷寒香港腳上衝」。《活人》服瓜蒂法﹐附於後﹞《衍義》云﹕凡用瓜蒂﹐良久涎未出者﹐含砂糖一塊﹐下咽卽涎吐之。

﹝子和﹞

二仙散

瓜蒂好茶各等分爲細末。每服二錢﹐齏汁調下﹐空心用之。

﹝《衍義》﹞瓜蒂﹐此卽甜瓜蒂也﹐去瓜皮﹐用蒂﹐約半寸許﹐暴極幹﹐不限多少﹐細末﹐量疾﹐每用一二錢﹐膩粉一錢匕﹐以水半協議調勻﹐灌之。治風涎暴作﹐气塞倒臥﹐服之良久﹐涎自出。或覺有涎﹐用諸藥行化不下﹐但如此服﹐涎卽出。

﹝《和劑》﹞

碧露丹

石綠﹝細研﹐九度飛過﹐十兩﹞附子尖川烏尖蠍梢﹝各七十个﹞上爲末。入石綠令勻﹐糊丸雞頭大。每服用薄荷汁半盞﹐化下一丸。更以酒半合溫服之﹐須臾吐出痰涎。

上吐痰熱劑。凡吐痰﹐用寒劑﹐累累吐不透者﹐必用熱劑吐之方透。丹溪用瓜蒂﹑梔子﹑苦參﹑藜蘆等劑﹐累吐許白雲先生不透﹐後以附子尖和漿水與之﹐始得大吐也。

﹝子和﹞

獨聖散

用砒不以多少﹐爲細末。每服一字﹐以新水調下﹐斡開牙關灌之﹐尋常勿用。

﹝世﹞治痰喘。

砒一錢﹐面二兩﹐淸水捏餅﹐香油煮黃色爲末。每用末子一銅錢面﹐江茶三銅錢面﹐調勻﹐五更井水調下。如不吐﹐可添半銅錢面﹐次日再服。

﹝子和﹞

靑黛散

搐鼻取涎﹐神妙﹝方見《頭痛》。气實痿熱結﹐吐難出者﹐必先二三次用苦梗開之﹞。

﹝丹﹞吐法先以布搭膊勒肚腹﹐於不通風處行之。凡用探吐鵝毛﹐須浸以桐油﹐卻以皂莢水洗去油﹐曬漧待用。

﹝子和﹞療痰者﹐以釵股雞翎探引。不出﹐以齏投之。不吐﹐再投之。且投且探﹐無不出者。吐至昏眩﹐愼勿驚疑。書曰﹕若藥不瞑眩﹐厥疾不瘳。如發頭眩﹐可飲冰水立解。如無冰水﹐新汲水亦可。彊者一二吐而安﹐弱者可作三次吐之﹐庶無損也。吐之次日﹐有頓復者﹐有轉甚者﹐蓋引之而上未平也﹐數日當再爲之。如覺渴者﹐冰水新水瓜梨涼物皆不禁﹐惟禁食過飽﹐硬物幹脯難化之物。一醫吐一婦人﹐半月不止﹐命懸須臾﹐予煎麝香湯解之﹐下咽立止。或問麝香何能止吐﹖予謂之曰﹕瓜苗聞麝香卽死﹐吐者﹐瓜蒂也﹐所以立解。如藜蘆吐者不止﹐以蔥白湯解之。如石藥吐者不止﹐以甘艸﹑貫眾解之。諸艸木吐者﹐可以麝香解之。﹝丹溪云﹕丁香﹑甘艸﹑白術總解諸藥﹞。吐藥之苦寒者﹐有豆豉﹑瓜蒂﹑茶末﹑梔子﹑黃連﹑苦參﹑大黃﹑黃芩。苦辛而寒者﹐有郁金﹑常山﹑藜蘆。甘苦而寒者﹐有地黃汁。辛而寒者﹐有輕粉。酸而寒者﹐有晉礬﹑綠礬﹑齏汁。酸辛而寒者﹐有膽礬。酸鹹而寒者﹐有靑鹽﹑白米飲。甘鹹而寒者﹐有滄鹽。甘而寒者﹐有牙硝。甘而微溫且寒者﹐有人參蘆。苦而溫者﹐有木香﹑遠志﹑濃朴。辛苦而溫者﹐有薄荷﹑芫花。辛而溫者﹐有谷精艸﹑蔥根須。甘而溫者﹐有烏頭﹑附子尖。酸而溫者﹐有飯漿。咸而溫者﹐有皂角。辛而熱者﹐有蠍梢。酸而平者﹐有銅綠。甘酸而平者﹐有赤小豆。凡此三十六味﹐惟常山﹑膽礬﹑瓜蒂有小毒﹐藜蘆﹑芫花﹑輕粉﹑烏附尖有大毒﹐外二十六味﹐皆吐藥之無毒者。各對證用之﹐宜先小服﹐不吐﹐積漸加之。

病勢劇危﹐老弱气衰者﹐不可吐。吐不止﹐則亡陽。血虛者﹐不可吐。諸吐血﹑嘔血﹑咯血﹑衄血﹑嗽血﹑崩血﹑失血者﹐皆不可吐。病患無正性﹐妄言妄從者﹐不可吐。主病者不辧邪正之說﹐不可吐。性行剛暴﹐好怒喜淫之人﹐不可吐。

﹝海﹞脈尺中按之有力﹐當吐之。若尺中按之無力﹐不可吐也。有力則陽气下陷於陰中﹐爲陰中所遏﹐故吐之使陽气得上升也。

﹝垣﹞脾胃虛不可妄用吐藥論六元正紀論曰﹕木郁則達之者﹐蓋木性當動蕩軒舉﹐是其本體﹐今乃郁於地中﹐無所施爲﹐卽是風失其性﹐人身有木郁之證者﹐當開通之﹐乃可用吐法以助風木﹐是木郁則達之之義也。又說木郁達之者﹐蓋謂木初失其性﹐郁於地中﹐今旣開發行於天上﹐是發而不郁也﹐是木復其性而有餘也。有餘則兼其所勝﹐脾土受邪﹐見之於木郁達之條下﹐不止此一驗也。又厥陰司天﹐風木旺也。厥陰之勝﹐亦風木旺也。俱是脾胃受邪﹐見於上條﹐其說一同。或者不悟木郁達之四字之義﹐反作木郁治之﹐重實其實﹐脾胃又受木制﹐又復其木﹐正謂補有餘而損不足也。旣脾胃之气先已不足﹐豈不因此而重絕乎。明胸中窒塞當吐。气口三倍大於人迎﹐是食傷太陰﹐上部有脈﹐下部無脈﹐其人當吐﹐不吐則死。以其下部無脈﹐知其木郁在下也﹐塞道不行﹐而肝气下絕矣。兼肺金主塞而不降﹐爲物所隔﹐金能克木﹐肝木受邪﹐食塞胸咽﹐故曰在上者因而越之。仲景曰﹕實煩﹐以瓜蒂散吐之。如經汗下﹐謂之虛煩﹐又名懊﹐煩躁不能眠﹐知其木郁也﹐以梔子豉湯吐之。昧者不知﹐膈咽不通﹐上支兩脇﹐腹脹胃虛不足﹐乃濁气在上﹐則生脹之病﹐猛浪吐之。況胃虛必怒﹐風木已來乘淩胃气﹐《內經》以鐵烙鎭墜之﹐豈可反吐助其風木之邪﹐不宜吐而吐﹐其差舛如天地之懸隔。惟窒塞煩悶者﹐宜吐之耳﹐治下實﹐大承气湯﹐在前表裏條。

卷之四陰陽臟腑部

診五臟虛實

《靈》肝气虛則恐﹐實則怒﹝《本神論》﹞。肝實則兩脇下痛引少腹﹐善怒。虛則目KTKT無所見﹐耳無所聞﹐善恐﹐如人將捕之。﹝經文見《刺虛實法》﹞﹝《素》﹞春脈太過﹐則令人善怒。忽忽眩冒而顚疾﹐其不及則令人胸痛引背﹐下則兩脇滿。﹝《玉機眞藏論》。背者肺之分野﹐肝木不及而肺金乘之﹐故胸痛引背﹞﹝《靈》﹞心气虛則悲﹐實則笑不休﹝《本神篇》﹞。心實則胸中痛﹐脇支滿﹐脇下痛膺背肩髀間痛﹐兩臂內痛。虛則胸腹大﹐脇下與腰相引而痛。﹝經文見《刺虛實法》﹞﹝《素》﹞夏脈太過﹐則令人身熱膚痛﹐爲浸淫﹐其不及則令人煩心﹐上見咳唾﹐下爲气泄。﹝《玉機眞藏論》﹞﹝《靈》﹞脾气虛則四肢不用﹐五臟不安﹐實則腹脹﹐經溲不利﹝《本神篇》﹞。脾實則身重善饑肉痿﹐足不收行﹐善﹐腳下痛。虛則腹滿腸鳴飧泄﹐食不化。﹝經文見《刺虛實法》﹞﹝《素》﹞脾脈太過﹐則令人四肢不舉﹐其不及則令人九竅不通﹐名曰重彊。﹝《玉機眞藏論》﹞﹝《靈》﹞肺气虛則鼻塞不利﹐少气﹐實則喘喝﹐胸盈﹐仰息﹝《本神篇》﹞。肺實則喘咳逆气﹐肩背痛﹐汗出﹐尻陰股膝髀足皆痛。虛則少气不能報息﹐耳聾嗌漧。﹝經文見《刺虛實法》﹞。

﹝《素》﹞秋脈太過﹐則令人逆气﹐而背痛慍慍然。其不及則令人喘﹐呼吸少气而咳﹐上气見血﹐下聞病音。﹝《玉機眞藏論》﹞﹝《靈》﹞腎气虛則厥﹐實則脹﹝《本神篇》﹞。腎實則腹大脛腫﹐喘咳﹐身重﹐寢汗出憎風。虛則胸中痛﹐大腹小腹痛﹐淸厥﹐意不樂。﹝經文見《刺虛實法》﹞﹝《素》﹞﹕冬脈太過﹐則令人解﹐脊脈痛而少气﹐不欲言。其不及則令人心懸﹐如病饑﹐中淸﹐脊中痛﹐少腹滿﹐小便變。﹝《玉機眞藏論》﹞木不及﹐其病內捨脇﹐外在關節。火不及﹐其病內捨膺脇﹐外在經絡。土不及﹐其病內捨心腹﹐外在肌肉四肢。金不及﹐其病內捨膺脇肩背﹐外在皮毛。水不及﹐其病內捨腰脊骨髓﹐外在溪谷膝。﹝《气交變論》﹞黃帝問曰﹕春脈如弦﹐何如而弦﹖岐伯對曰﹕春脈者﹐肝也﹐東方木也﹐萬物之所以始生也﹐故其气來弱﹐輕虛而滑﹐端直以長﹐故曰弦﹐反此者病。帝曰﹕何如而反﹖岐伯曰﹕其气來實而彊﹐此謂太過﹐病在外﹐其气來不實而微﹐此謂不及﹐病在中。﹝《玉機眞藏論》﹞﹝《難》﹞春脈弦﹐反者爲病﹐何謂反﹖然﹐其气來實彊﹐是謂太過﹐病在外。气來虛微﹐是謂不及﹐病在內。﹝《十五難》﹞﹝《素》﹞帝曰﹕夏脈如鉤﹐何如而鉤﹖岐伯曰﹕夏脈者﹐心也﹐南方火也﹐萬物之所以盛長也﹐故其气來盛去衰﹐故曰鉤﹐反此者病。帝曰﹕何如而反﹖岐伯曰﹕其气來盛去亦盛﹐此謂太過﹐病在外。其气來不盛﹐去反盛﹐此謂不及﹐病在中。﹝《玉機眞藏論》﹞﹝《難》﹞夏脈鉤﹐反者爲病﹐何謂反﹖然﹐其气來實彊﹐是謂太過﹐病在外﹐气來虛微﹐是謂不及﹐病在內。﹝《十五難》﹞﹝《素》﹞帝曰﹕秋脈如浮﹐何如而浮﹖岐伯曰﹕秋脈者﹐肺也﹐西方金也﹐萬物之所以收成也﹐故其气來輕虛以浮﹐來急去散﹐故曰浮﹐反此者病。帝曰﹕何如而反﹖岐伯曰﹕其气來毛而中央堅﹐兩傍虛﹐此謂太過﹐病在外。其气來毛而微﹐此謂不及﹐病在中。﹝《玉機眞藏論》﹞﹝《難》﹞秋脈毛﹐反者爲病﹐何謂反﹖然﹐其气來實彊﹐是謂太過﹐病在外。气來虛微﹐是謂不及﹐病在內。﹝《十五難》﹞﹝《素》﹞帝曰﹕冬脈如營﹐如何而營﹖岐伯曰﹕冬脈者﹐腎也﹐萬物之所合藏也﹐故其气來沈以搏﹐故曰營﹐反此者病。帝曰﹕何如而反﹖岐伯曰﹕其气來如彈石者﹐此謂太過﹐病在外。其去如數者﹐此謂不及﹐病在中。﹝《玉機眞藏論》﹞﹝《難》﹞冬脈石﹐反者爲病﹐何謂反﹖其气來實彊﹐是謂太過﹐病在外。气來虛微﹐是謂不及﹐病在中。﹝《難十五問》﹞﹝《素》﹞帝曰﹕四時之序﹐逆從之變異也。然脾脈獨何主﹖岐伯曰﹕脾脈者﹐土也﹐孤藏以灌四傍者也。帝曰﹕然則脾善惡﹐可得見之乎﹖岐伯曰﹕善者不可得見﹐惡者可見。帝曰﹕惡者何如可見﹖岐伯曰﹕其來如水之流者﹐此謂太過﹐病在外。如鳥之喙者﹐此謂不及﹐病在中。﹝《玉機眞藏論》﹞﹝《難》﹞脾者﹐中州也。其平和不可得見﹐衰乃見耳。如雀之啄﹐如水之下漏﹐是脾之衰見也。﹝《十五難》﹞﹝《靈》﹞陰气盛﹐則夢涉大水而恐懼。陽气盛﹐則夢大火而燔。陰陽俱盛﹐則夢相殺。上盛則夢飛﹐下盛則夢墮。甚饑則夢取﹐甚飽則夢與。肝气盛﹐則夢怒。肺气盛﹐則夢恐懼﹐哭泣﹐飛揚。心气盛﹐則夢善笑﹐恐畏。脾气盛﹐則夢歌樂﹐身體重不舉。腎气盛﹐則夢腰脊兩解不屬。凡此十二盛者﹐至而瀉之﹐立已。厥气客於心﹐則夢見丘山煙火。

客於肺﹐則夢飛揚見金鐵之奇物。客於肝﹐則夢山林樹木。客於脾﹐則夢見丘陵大澤﹐壞屋風雨。客於腎﹐則夢臨淵﹐沒居水中。客於膀胱﹐則夢遊行。客於胃﹐則夢飲食。客於大腸﹐則夢田野。客於小腸﹐則夢聚邑街衢。客於膽﹐則夢鬥訟自刳。客於陰器﹐則夢接內。客於項﹐則夢斬首。客於脛﹐則夢行走而不能前﹐及居深地苑中。客於股肱﹐則夢禮節拜起。客於胞﹐則夢溲便。凡此十五不足者﹐至而補之﹐立已也。﹝《淫邪發夢說》﹞肝膽﹝味辛補﹐酸瀉。气溫補﹐涼瀉﹞心小腸﹝味鹹補﹐甘瀉。气熱補﹐寒瀉﹞脾胃﹝味甘補﹐苦瀉。气溫補﹐寒瀉﹞補瀉各從其宜﹐逆從互換﹐入求責法﹞肺大腸﹝味酸補﹐辛瀉。气涼補﹐溫瀉﹞腎膀胱﹝味苦補﹐鹹瀉。气寒補﹐熱瀉﹞肝苦急﹐急食甘以緩之﹐甘艸﹔肝欲散﹐急食辛以散之﹐川芎﹔以辛補之﹐細辛﹔以酸補之﹐芍藥﹔肝虛以生薑﹑陳皮之類補之﹔虛則補其母﹐腎者肝之母也﹐以熟地﹑黃柏補腎﹔如無他證﹐錢氏地黃丸補之。

補肝丸四物湯

內加防風﹑羌活﹐等分爲細末。煉蜜爲丸是也。

鎭肝丸

卽瀉靑丸去梔子﹑大黃是也。治肝虛﹐錢氏補腎地黃丸。﹝方見勞﹞﹝海﹞肝實以白芍藥瀉之﹐如無他證﹐錢氏瀉靑丸主之。實則瀉其子﹐心乃肝之子﹐以甘艸瀉心。

﹝錢氏﹞

瀉靑丸

當歸﹝去蘆﹐焙稱﹞艸龍膽﹝焙稱﹞川芎梔子川大黃﹝煨﹞羌活防風﹝去蘆﹞上各等分爲末﹐煉蜜爲丸﹐雞頭大。每服一丸﹐煎竹葉湯同砂糖溫水化下。﹝海藏雲﹕東垣先生治後風熱毒翳膜气暈遮睛﹐以此劑瀉之大效﹐初覺易治。﹞﹝仲﹞問曰﹕上工治未病﹐何也﹖師曰﹕夫治未病者﹐見肝之病﹐知肝傳脾﹐當先實脾﹐四季脾土不受邪﹐卽勿補之。中工不曉相傳﹐見肝之病﹐不解實脾﹐惟治肝也。夫肝之病﹐補用酸﹐助用焦苦﹐益用甘味之藥調之。酸入肝﹐焦苦入心﹐甘入脾﹐脾能傷腎之气﹐腎气微弱則水不行﹐水不行﹐則心火气盛則傷肺﹐肺被傷則金气不行﹐金气不行則肝木自愈﹐此治肝補脾之要妙也。肝虛則用此法﹐實則不必用之。經曰﹕虛虛實實﹐補不足﹐損有餘﹐是其義也。余髒準此。

﹝垣﹞從前來者﹐爲實邪﹔從後來者﹐爲虛邪。此子能令母實﹐母能令子虛是也。治法云﹕虛則補其母﹐實則瀉其子。假令肝受心火之邪﹐是從前來者爲實邪﹐當瀉其子火也。然非直瀉其火﹐十二經中各有金﹑木﹑水﹑火﹑土﹐當木之分瀉其火也。故《標本論》云﹕本而標之﹐先治其本﹐後治其標。旣肝受火邪﹐先於肝經五穴中瀉滎火﹐行間穴是也。後治其標者﹐於心經五穴內瀉滎火﹐少府穴是也。以藥論之﹐入肝經藥爲引用﹐瀉心火藥爲君。標而本之﹐先治其標﹐後治其本。旣肝受水邪﹐當先於腎經湧泉穴中補木﹐是先治其標。後於肝經曲泉穴中瀉水﹐是後治其本。以藥論之﹐入腎經藥爲引用﹐補肝經藥爲君是也。

﹝海﹞心苦緩﹐急食酸以收之﹐五味子﹔心欲軟﹐急食鹹以軟之﹐芒硝﹔以咸補之﹐澤瀉﹔以甘瀉之﹐人參﹑黃﹑甘艸﹔心虛以炒鹽補之﹔虛則補其母﹐肝乃心之母﹐以生薑補肝﹔如無他證﹐錢氏安神丸是也。

﹝錢氏﹞

安神丸

麥門冬﹝去心﹐焙﹞馬牙硝白茯苓幹山藥寒水石﹝研﹞甘艸﹝各半兩﹞朱砂﹝一兩﹐研﹞龍腦﹝一字﹐研﹞上爲細末﹐煉蜜爲丸﹐如雞頭大。每服半丸﹐砂糖水化下無時。

﹝海﹞八物定志丸補益心神﹐安定魂魄﹐治痰去胸中邪熱﹐理肺腎。﹝此方補心﹐更俟同志定奪﹞人參﹝一兩半﹞菖蒲遠志﹝去心﹞茯神﹝去心﹞茯苓﹝去皮﹐各一兩﹞朱砂﹝二錢﹞白術麥門冬﹝去心﹐各半兩﹞牛黃﹝二錢﹐另細研﹞上爲細末﹐煉蜜丸如桐子大。米飲湯下三十丸﹐無時。若髓竭不足﹐加生地黃﹑當歸﹔若肺气不足﹐加天門冬﹑麥門冬﹑五味子﹔若心气不足﹐加上黨參﹑茯神﹑菖蒲﹔若脾气不足﹐加白術﹑白芍藥﹑益智﹔若肝气不足﹐加天麻﹑川芎﹔若腎气不足﹐加熟地黃﹑遠志﹑牡丹皮﹔若膽气不足﹐加細辛﹑酸棗仁﹑地楡﹔若神昏不足﹐加朱砂﹑預知子﹑茯神。

心實以甘艸瀉之﹐如無他證﹐以錢氏方中重則瀉心湯﹐輕則導赤散。

﹝錢氏﹞瀉心湯黃連﹝一兩﹐去須﹞上爲極細末。每服一字至半錢一錢﹐臨臥溫水調下。﹝海藏雲﹕易老單方瀉心湯﹑出於此﹐乃實邪也﹐實則瀉其子﹞﹝錢氏﹞

導赤散

﹝丹溪云﹕導赤散正小腸藥也﹞生地黃木通甘艸﹝各等分﹞上同爲末。每服三錢﹐水一盞﹐入竹葉七片﹐同煎至五分﹐食後溫服。﹝一本不用甘艸﹐用黃芩﹞脾苦濕﹐急食苦以燥之﹐白術﹔脾欲緩﹐急食甘以緩之﹐甘艸﹔以甘補之﹐人參﹔以苦瀉之﹐黃連﹔脾虛以甘艸﹑大棗之類補之。如無他證﹐以錢氏益黃散補之。虛則補其母﹐心乃脾之母﹐以炒鹽補心。

﹝錢氏﹞

益黃散

陳皮﹝一兩﹞靑皮訶子肉甘艸﹝各半兩﹞丁香﹝二錢﹞上爲細末。每服二錢三錢煎服。﹝海藏雲﹕此劑瀉脾以燥濕﹞﹝東垣﹞閻孝忠編集錢氏方﹐以益黃散補土。又言風旺必克脾土﹐當先實其脾。味者不審脾中寒熱﹐一例用補脾藥。又不審藥中有丁香﹑靑皮辛熱﹐大瀉肺金。脾虛之癥﹐豈可反瀉其子﹐爲寒水反來侮土。中寒嘔吐﹐腹痛瀉痢靑白﹐口鼻中气冷﹐益黃散﹐神治之藥也。如因服熱藥巴豆之類過劑﹐損其脾胃﹔或因暑天傷熱積食﹐損其脾胃﹐而成吐瀉﹐口鼻中气熱而成慢驚者﹐不可服之。今立一方治胃中風熱﹐名人參安胃散。

黃﹝二錢﹞人參﹝一錢﹞生甘艸﹝半錢﹞炙甘艸﹝半錢﹞白芍藥﹝七分﹞陳皮﹝一錢﹐去白﹞黃連﹝少許﹞白茯苓﹝四分﹞上爲粗末。每服水二盞﹐煎五沸﹐去渣。溫服。

﹝海﹞脾實以枳實瀉之﹐如無他證﹐以錢氏瀉黃散瀉之。實則瀉其子﹐肺乃脾之子﹐以桑白皮瀉肺。

﹝錢氏﹞

瀉黃散

藿香﹝七錢﹞山梔仁﹝一兩﹞石膏﹝半兩﹞甘艸﹝二兩﹞防風﹝四兩﹞上銼﹐同蜜酒微炒香﹐爲細末。每服二錢﹐水一盞﹐煎淸汁服。﹝海藏雲﹕此劑瀉。肺熱。﹞﹝海﹞肺苦气上逆﹐急食苦以瀉之﹐訶子皮﹐一作黃芩﹔肺欲收﹐急食酸以收之﹐白芍藥﹔以酸補之﹐五味子﹔以辛瀉之﹐桑白皮﹔肺虛以五味子補之。如無他證﹐錢氏補肺阿膠散主之。虛則補其母﹐脾乃肺之母﹐以甘艸補脾。

﹝錢氏﹞

補肺阿膠散

阿膠﹝一兩﹐半炒﹞黍粘子﹝一兩﹐炒香﹞馬兜鈴﹝半兩﹐炒﹞甘艸﹝一錢﹐炒﹞杏仁﹝七个﹐去皮尖﹞糯米﹝一兩﹞上爲末。每服二錢﹐水一盞﹐食後。﹝海藏雲﹕杏仁瀉肺﹐非若人參﹑天冬﹑麥冬之補也﹐當以意消息之﹞﹝海﹞肺實以桑白皮瀉之。如無他證﹐以瀉白散主之。實則瀉其子﹐腎乃肺之子﹐以澤瀉瀉腎。

﹝錢氏﹞

瀉白散

桑白皮﹝一兩﹐炒黃﹞地骨皮﹝一兩﹞甘艸﹝半兩﹐炒﹞上爲細末。每服二錢﹐水一盞﹐入粳米百粒同煎﹐食後服。易老加黃連。﹝海藏雲﹕治肺熱傳骨蒸熱﹐自宜用此﹑以直瀉之﹐用山梔﹑黃芩方能瀉肺﹐但當以气血分之﹞﹝海﹞腎苦燥﹐急食辛以潤之﹐知母﹑黃柏﹔腎欲堅﹐急食苦以堅之﹐知母﹔以苦補之﹐黃柏﹔以咸瀉之﹐澤瀉﹔腎虛﹐以熟地﹑黃柏補之。

﹝垣﹞腎有兩枚﹐右爲命門相火﹐左爲腎水﹐同質而異性也。經曰﹕形不足者﹐溫之以气﹔精不足者﹐補之以味。又云﹕气化精生﹐味和形長。無陰則陽無以化﹐當以味補腎眞陰之虛﹐陰本旣固﹐陽气自生﹐化成精髓。若相火陽精不足﹐宜用辛溫之劑﹐世人用辛熱之劑﹐治寒甚之病﹐非補腎也﹝《難經》云﹕髒各有一耳﹐腎獨有兩者﹐何也﹖然腎兩名﹐非皆腎也﹐其左者爲腎﹐右者爲命門。命門者﹐諸精神之所捨﹐元气之所系也。故曰男子以藏精﹐女子以系胞﹐故知腎有一也﹞。左腎屬水﹐水不足則陰虛﹐宜補腎丸。

龜板﹝酒炙﹐四兩﹞知母﹝酒浸﹐炒﹞黃柏﹝炒焦﹐各三兩﹞漧薑﹝一兩﹞上爲末﹐粥丸。一方無姜﹐有側柏葉﹐用地黃膏爲丸。

補血丸

龜板﹝酒炙黃﹞黃柏﹝炒﹞知母﹝炒﹐各三兩﹞生漧薑﹝一兩﹞杜牛膝﹝二兩﹞上爲末﹐粥丸。

固眞丸

龜板﹝醋炙﹐二兩﹞虎骨﹝酥炙﹐一兩﹞蒼耳﹝酒蒸九次﹐三兩﹞生地﹝薑汁制炒﹞柏皮﹝半兩﹞漧薑﹝三錢﹞烏藥﹝半兩﹞上爲末﹐薑汁糊丸。

﹝垣﹞

三才封髓法丹

降心火﹐益腎水。

麥門冬﹝去心﹞熟地人參﹝各半兩﹞黃柏﹝炒﹐三兩﹞甘艸﹝炙﹐七錢半﹞縮砂仁﹝一兩半﹞上爲細末﹐水糊和丸﹐梧子大。每服五十丸﹐用蓯蓉半兩﹐作片﹐酒浸一宿﹐次日煎至三五沸﹐去渣送下前丸子﹐空心服。

右腎屬火﹐火不足則陽虛﹐宜八味丸。

﹝垣﹞

八味丸

治腎气虛乏﹐下元傷憊﹐臍下疼痛﹐夜多漩溺﹐腳膝緩弱﹐面色痿黃或黧黑﹐及虛勞不足﹐渴欲飲水﹐腰重疼痛﹐小腹急痛﹐小便不利﹐並宜服之。脾惡濕﹐腎惡燥﹐古人制方益腎﹐皆濕潤之藥也。故八味丸﹐仲景謂之腎气丸﹐以熟地黃爲主。

熟地﹝補腎水眞陰﹐八兩﹞肉桂﹝補腎水眞火﹐一兩﹞丹皮﹝補神志不足﹐三兩﹞附子﹝能行諸經而不止兼益火﹐一兩﹞白茯苓﹝能伐腎邪濕滯﹐三兩﹞澤瀉﹝去胞中畱垢及遺溺﹐三兩﹞山茱萸﹝治精滑不禁﹐四兩﹞幹山藥﹝能治皮毛中漧燥酸濕﹐四兩﹞上八味爲細末﹐煉蜜丸。皆君主之藥也。若不根據易老加減﹐服之終不得效。若加五味子﹐爲腎气丸﹐述類象形之劑也。益火之源﹐以消陰翳﹔壯水之主﹐以制陽光。

﹝錢氏﹞

地黃丸加減法

如陽事多痿不振﹐根據今方﹔然夏月減附子﹝三停精完全減桂附﹐只六味﹞﹔血虛陰衰﹐熟地黃爲君﹔精滑﹐山茱萸爲君﹔小便或多或少﹐或赤或黃或白﹐茯苓爲君﹔小便淋漓﹐澤瀉爲君﹔心虛﹐腸胃積熱﹐心火熾盛﹐心气不足﹐牡丹皮爲君﹔皮膚澀幹﹐山藥爲君。以上言爲君者﹐其分兩用八兩﹐其漧地黃﹐只根據爲臣分兩﹐餘皆同。

﹝《保命》﹞

金剛丸

牛膝丸煨腎丸﹝並見虛損門﹞﹝海﹞

離珠丹

又名神珠丹。治下焦陽气虛乏﹐臍下腹冷痛﹐足寒而逆。

杜仲﹝炒﹐去絲﹐三兩﹞萆﹝二兩﹞訶子﹝煨﹐五个﹞龍骨﹝一兩﹞破故紙﹝三兩﹞巴戟﹝酒浸去心﹐三兩﹞胡桃﹝一百个﹐去皮﹞朱砂﹝另研﹐一兩半﹞縮砂仁﹝半兩﹞上爲末﹐酒爲丸﹐梧桐子大﹐朱砂爲衣。每服三十丸﹐空心溫酒鹽湯任下。

還少丹

大補心腎脾胃﹐一切虛損﹐神志俱耗﹐筋力頓衰﹐腰腳沈重﹐肢體倦怠﹐血气羸乏﹐小便混濁。

幹山藥牛膝﹝酒浸﹞遠志﹝去心﹞山茱萸﹝去核﹞白茯苓五味巴戟﹝酒浸﹐去心﹞肉蓯蓉﹝酒浸﹞石菖蒲楮實杜仲﹝去絲﹞舶上茴香﹝各一兩﹞薑汁﹝一兩﹞枸杞﹝一兩半﹞上爲細末﹐煉蜜同棗肉爲丸﹐桐子大。每服三十丸﹐溫酒或鹽湯下﹐日三服﹐食前。五日覺有力﹐十日精神爽﹐半月气壯﹐二十日目明﹐一月夜思飲食﹐冬月手足常暖﹐久服令人身體輕健﹐筋骨壯盛﹐怡悅顏色﹐壽延難老。更有加減法﹐如熱﹐加山梔子一兩﹔心气不寧﹐加麥門冬一兩﹔少精神﹐加五味子一兩﹔陽弱﹐加續斷一兩。常服固齒牢牙﹐永無瘴瘧。

婦人服之﹐容顏悅澤﹐暖子宮﹐去一切病。

水芝丸﹝方見小便數門﹞﹝丹﹞玉女長春不老丹牛膝根汁﹑蒼耳根汁各二碗﹐不可入水﹐和一處﹐瓷器熬成膏﹐如稠蜜。金罌子爲末散半斤﹐用不去皮蓮子實﹑豬肚﹝卽羯豬肚﹞蒸熟﹐取蓮子曬漧四兩﹐和前二末膏子丸如梧子大﹐溫酒下廿丸。一月身和暖﹐二月覺精神﹐服一料驗甚。

﹝海﹞腎實須澤瀉瀉之﹐腎本無實﹐不可瀉﹐錢氏止有補腎地黃丸﹐無瀉腎之藥。治脈洪而實﹐錢氏地黃丸加生地黃﹐去山茱萸是也。此治左手本部脈實。若右尺洪實﹐以鳳髓丹瀉之。

假令水在木之分﹐是從後來者﹐此爲虛邪。𨿽水爲虛邪﹐則木本虛矣。經曰﹕母能令子虛。假令火在木之分﹐是從前來者﹐此爲實邪。𨿽火爲實邪﹐則木本實矣。經曰﹕子能令母實。假令兩手脈弦﹐無表證﹐乃東方實也﹐是西方不足也。緣母虛所致﹐宜大補其脾土﹐微補肺﹐大泄其火﹐微泄其木。雜癥諸論云﹕先調其气﹐次治諸疾。況此本經不足的證也。《難經》云﹕東方實﹐是西方虛也。又云﹕欲泄其邪﹐先補其虛﹐此之謂也。此證當以溫藥補肺﹐以气藥燥劑爲用。如正气已勝﹐當再服泄火瀉風之藥﹐淸鬲涼上﹐勿令入胃﹐此爲全治﹐用益黃加白術﹑半夏﹑茯苓﹑甘艸。如酒病得之﹐加澤瀉﹐治手足陽明二燥。益黃者﹐燥濕而補气也。實瀉黃也。泄火瀉風﹐用瀉靑之類﹐羌活﹑防風﹑生地黃﹑甘艸﹑黃連等分﹐黃芩倍之。凡用藥﹐補卽用各方之生數﹐如理中丸﹑建中湯是也。瀉卽用各方之成數﹐七宣丸是也。

卷之四陰陽臟腑部

診五邪相干

﹝《難》﹞有正經自病﹐有五邪所傷﹐何以別之﹖經言憂愁思慮則傷心﹐形寒飲冷則傷肺﹐恚怒气逆上而不下則傷肝﹐飲食勞倦則傷脾﹐久坐濕地﹑彊力入水則傷腎﹐是正經自病者也。何謂五邪﹖有中風﹐有傷暑﹐有飲食勞倦﹐有傷寒﹐有中濕﹐此之謂五邪。假令心病﹐何以知中風得之﹖然﹐其色當赤。何以言之﹖肝主色﹐自入爲靑﹐入心爲赤﹐入脾爲黃﹐入肺爲白﹐入腎爲黑。肝爲心邪﹐故知當赤色也。其病身熱﹐脇下滿痛﹐其脈浮大而弦。何以知傷暑得之﹖然﹐當惡臭。何以言之﹖心主臭﹐自入爲焦臭﹐入脾爲香臭﹐入肝爲臊臭﹐入腎爲腐臭﹐入肺爲鮏臭﹐故知心病傷暑得之也﹐當惡臭。其病身熱而煩﹐心痛﹐其脈浮大而散。

何以知飲食勞倦得之﹖然﹐當喜苦味。虛爲不欲食﹐實爲欲食﹐何以言之﹖脾主味﹐入肝爲酸﹐入心爲苦﹐入肺爲辛﹐入腎爲咸﹐自入爲甘。故脾邪入心﹐爲喜苦味也。其病身熱體重嗜臥﹐四肢不收﹐其脈浮大而緩。何以知傷寒得之﹖然﹐當譫言妄語。何以言之﹖肺主聲﹐入肝爲呼﹐入心爲言﹐入脾爲歌﹐入腎爲呻﹐自入爲哭。故知肺邪入心﹐爲譫言妄語也。其病身熱灑灑惡寒﹐甚則喘咳﹐其脈浮大而澀。何以知中濕得之﹖然﹐當喜汗出而不可止。何以言之﹖腎主濕﹐入肝爲泣﹐入脾爲涎﹐入肺爲涕﹐自入爲唾。故知腎邪入心﹐爲汗出不可止也。其病身熱而小腸痛﹐足脛寒而逆﹐其脈沈濡而大。此五邪之法也。﹝《四十九難》﹞肝主色﹐心主臭﹐脾主味﹐肺主聲﹐腎主液。肝色靑﹐其臭臊﹐其味酸﹐其聲呼﹐其液泣。心色赤﹐其臭焦﹐其味苦﹐其聲言﹐其液汗。脾色黃﹐其臭香﹐其味甘﹐其聲歌﹐其液涎。肺色白﹐其臭腥﹐其味辛﹐其聲哭﹐其液涕。腎色黑﹐其臭腐﹐其味鹹﹐其聲呻﹐其液唾。

病有虛邪﹐有實邪﹐有賊邪﹐有微邪﹐有正邪﹐何以別之﹖從後來者爲虛邪﹐從前來者爲實邪﹐從所不勝來者爲賊邪﹐從所勝來者爲微邪﹐自病者爲正邪。何以言之﹖假令心病﹐中風得之爲虛邪﹐傷暑得之爲正邪﹐飲食勞倦得之爲實邪﹐傷寒得之爲微邪﹐中濕得之爲賊邪。﹝《五十難》﹞一脈爲十變者﹐何謂也﹖然﹐五邪剛柔相逢之意也。假令心脈急甚者﹐肝邪干心也。心脈微急者﹐膽邪干小腸也。心脈大甚者﹐心邪自乾心也。心脈微大者﹐小腸邪自幹小腸也。

心脈緩甚者﹐脾邪干心也。心脈微緩者﹐胃邪干小腸也。心脈澀甚者﹐肺邪干心也。心脈微澀者﹐大腸邪干小腸也。心脈沈甚者﹐腎邪干心也。心脈微沈者﹐膀胱邪干小腸也。五臟各有剛柔邪﹐故令一脈輒變爲十也。﹝《十難》﹞﹝《靈》﹞黃帝曰﹕請問脈之緩﹑急﹑大﹑小﹑滑﹑澀之病形何如﹖岐伯曰﹕臣請言五臟之病變也。心脈急甚者爲螈﹐微急爲心痛引背﹐食不下。﹝謂色赤脈鉤而急也﹐余緩大小滑澀五脈仿此﹞。緩甚爲狂笑﹐微緩爲伏梁﹐在心下上下行﹐時唾血。大甚爲喉﹐微大爲心痺引背﹐善淚出。小甚爲善噦﹐微小爲消癉。滑甚爲善渴﹐微滑爲心疝引臍﹐小腹鳴。

澀甚爲喑﹐微澀爲血溢﹐維厥﹐耳鳴﹐顚疾。

肺脈急甚爲癲疾﹐微急爲肺寒熱﹐怠惰﹐咳唾血﹐引腰背胸﹐若鼻肉不通﹝謂色白脈毛而急也﹐余脈仿此﹞。緩甚爲多汗﹐微緩爲痿﹑偏風﹐頭以下汗出不可止。大甚爲脛腫﹐微大爲肺痺引胸背﹐起惡日光。小甚爲泄﹐微小爲消癉。滑甚爲息賁上气﹐微滑爲上下出血。澀甚爲嘔血﹐微澀爲鼠﹐在頸肢腋之間﹐下不勝其上﹐其應善酸矣。

肝脈急甚者爲惡言﹐微急爲肥气在脇下﹐若覆杯﹝謂色靑脈弦而急也﹐余脈仿此﹞。緩甚爲善嘔﹐微緩爲水瘕痺也。大甚爲內癰﹐善嘔衄﹐微大爲肝痺陰縮﹐咳引小腹。小甚爲多飲﹐微小爲消癉。滑甚爲疝﹐微滑爲遺溺。澀甚爲溢飲﹐微澀爲攣筋痺。

脾脈急甚爲螈﹐微急爲膈中﹐食飲入而還出﹐後沃沫。緩甚爲痿厥﹐微緩爲風痿﹐四肢不用﹐心慧然若無病。大甚爲擊僕﹐微大爲疝气﹐腹裏大膿血﹐在腸胃之外。小甚爲寒熱﹐微小爲消癉。滑甚爲癃﹐微滑爲虫毒蠍腹熱。澀甚爲腸﹐微澀爲內﹐多下膿血。

腎脈急甚爲骨癲疾﹐微急爲沈厥奔豚﹐足不收﹐不得前後﹝謂色黑脈石而急也﹐余脈仿此﹞。緩甚爲折脊﹐微緩爲洞﹐洞者食不化﹐下嗌還出。大甚爲陰痿﹐微大爲石水﹐起臍以下至小腹HTHT然﹐上至胃脘﹐死不治。小甚爲洞泄﹐微小爲消癉。滑甚爲癃﹐微滑爲骨痿﹐坐不能起﹐起則目無所見。澀甚爲大癰﹐微澀爲不月﹐沈痔。黃帝曰﹕病之六變者﹐刺之柰何﹖岐伯答曰﹕諸急者多寒﹐緩者多熱﹐大者多气少血﹐小者血气皆少﹐滑者陽气盛微有熱﹐澀者多血少气微有寒。是故刺急者﹐深內而久畱之。刺緩者﹐淺內而疾發鍼﹐以去其熱。刺大者﹐微瀉其气﹐無出其血。刺滑者﹐疾發鍼而淺內之﹐以瀉其陽气而去其熱。刺澀者﹐必中其脈﹐隨其逆順而久畱之﹐必先按而循之﹐已發鍼﹐疾按其﹐無令其血出﹐以和其脈。諸小者﹐陰陽形气俱不足。勿取以鍼﹐而調以甘藥也。﹝初詳滑者陰气有餘﹐今反言陽气盛﹐澀者陽气有餘﹐今反言少气多血﹐恐二脈乃交互間﹐宜更詳之。以上並見《邪气臟腑病形篇》﹞﹝垣﹞假令肝病實邪﹐風熱相合﹐風性急﹐火搖動焰而旋轉﹐其脈弦而緊洪﹐風熱發狂﹐宜

芎黃湯

羌活川芎大黃﹝各一兩﹞甘艸﹝半兩﹞上咀。每服半兩﹐水二盞﹐煎至六分﹐去渣溫服。

虛邪風寒相合﹐木慮腎恐﹐拘急自汗﹐其脈弦緊而沈。仲景云﹕風感太陽﹐移證在少陰經中﹐桂枝加附子湯主之。賊邪風燥相合﹐血虛筋縮﹐皮膚皴揭﹐脈弦浮而澀。仲景云﹕血虛筋急﹐桂枝加栝蔞湯主之。微邪風濕相合﹐體重節痛﹐臟腑洞泄﹐脈弦長而緩。仲景云﹕身體疼痛﹐下痢淸谷﹐急當救裏﹐四逆湯主之。正邪中風﹐目眩頭重﹐叫怒不出﹐脈弦緊而長。仲景云﹕甚則如癇爲﹐宜羌活湯。本艸云﹕羌活主癇﹐防風﹑黃芩爲佐。

小兒爲癇﹐大人爲。

假令心病實邪﹐熱濕相合﹐憒憒心煩﹐熱蒸不眠﹐脾經絡於心﹐心經起於脾﹐二經相接﹐故爲濕熱﹐脈浮大而緩﹐足太陰寄證在手太陽﹐宜梔豉湯。若痞﹐加濃朴﹑枳實。虛邪熱風相合﹐妄聽妄聞﹐耳有蕭聲﹐膽與三焦之經﹐同出於耳。銅人云﹕刺關衝出血﹐瀉支溝。

脈浮大而弦﹐初小柴胡湯﹐後大柴胡湯。此證是太陽與少陽爲病﹐前客後主也。賊邪熱寒相合﹐膽惕心懸如饑﹐神怯恐怖﹐足少陰與手厥陰相接﹐水中心經﹐故神怯怖耳。脈大而沈濡﹐亦在太陽經中。《內經》曰﹕心虛則熱收於內﹐以黃連附子瀉心湯主之。治法云﹕熱多寒少﹐以熱爲佐﹐如寒多熱少﹐加附子﹑漧薑佐之。微邪熱燥相合﹐過飲歌樂﹐實爲熱燥﹐俗言暢飲也。病患言快活﹐快活是有聲歌樂也。以意思漿﹐是無聲歌樂也。脈大而洪澀﹐白虎湯主之。喘則加人參。正邪熱也﹐脫陽見鬼﹐躁擾狂越﹐脈洪實﹐一呼四至﹐是八至脈也。

小承气湯主之﹐謂腹不堅大也。

假令肺病實邪﹐燥寒相合﹐毛聳皮涼﹐溲多而淸﹐其脈短澀而沈。此證如秋冬宜八味丸﹐若春夏宜地黃丸。虛邪燥濕相合﹐微喘而痞﹐便難而痰﹐其脈浮澀而緩﹐枳實理中湯主之。如喘甚加人參﹔若便難加木香﹑檳榔各半錢﹐爲極細末﹐煎下理中丸。賊邪燥熱相合。鼻窒鼽衄﹐血溢血泄﹐其脈澀而浮大﹐甚者﹐桃仁承气湯﹔微者﹐犀角地黃湯。極者﹐抵當湯﹔微者﹐抵當丸。微邪燥風相合﹐皮燥甲枯﹐血虛气虛﹐二髒俱虛﹐先血後气﹐其脈浮澀而弦大﹐養气血藥主之。正邪燥自病﹐其气郁﹐皆屬於肺﹐諸燥有聲﹐其脈浮澀而短﹐則諸嗽藥選而用之。

假令腎病實邪﹐寒風相合﹐當藏不藏﹐故下痢純淸﹐其脈沈滑而弦。仲景云﹕少陰證﹐口燥咽漧﹐下痢純淸﹐大承气湯主之。脈沈弦而遲﹐四肢逆冷者﹐宜四逆湯等。虛邪寒淸相合﹐咳唾多呻﹐灑淅寒淸無寐﹐經言燥化淸﹐其脈沈實而澀﹐酸棗仁湯主之。賊邪寒濕相合﹐腎爲胃關﹐關閉水溢﹐關閉不利﹐水在胃爲腫﹐在肺爲喘﹐及變諸證﹐其脈沈緩而大。仲景云﹕大病瘥後﹐腰下有水气者﹐牡蠣澤瀉湯主之。微邪寒熱相合﹐膀胱熱郁﹐津液枯少﹐其脈沈濡而大。《內經》曰﹕水少漧涸是也﹐豬苓湯主之。正邪寒自病﹐爲寒忿用藏﹐黑痺經沈﹐其脈沈濡而滑﹐宜黑痺天麻丸。如證同脈異﹐微者腑病也﹐甚者髒病也。

假令脾病實邪﹐濕燥相合﹐胃中燥屎﹐腹滿堅痛﹐其脈緩而長澀﹐正陽陽明證也﹐調胃承气湯主之。虛邪濕熱相合﹐熱陷胃中﹐腸下血﹐脈緩而大﹐黃連解毒湯主之。賊邪濕風相合﹐嘔逆脇痛﹐往來寒熱﹐脈緩而弦長﹐小柴胡湯主之。微邪濕寒相合﹐寒來求濕﹐身黃而不熱﹐體重而不渴﹐謂之寒濕。其脈緩沈而滑﹐術附湯主之。如小便不利者﹐加茯苓。正邪濕自病﹐腹滿時痛﹐手足自溫﹐其脈沈澀而長。虛痛﹐桂枝加芍藥湯﹔實痛﹐桂枝加大黃湯主之。

胃爲十二經之海﹐十二經皆稟血气滋養於身﹐脾受胃之稟行其血气也。脾胃旣虛﹐十二經之邪不一而出。假令不能食而肌肉削﹐乃本病也。其右關脈緩而弱﹐本部脈也。本部本證脈中﹐兼見弦脈﹐或見四肢滿閉﹐淋溲便難轉筋一二證﹐此肝之脾胃病也﹐當於本經藥中加風藥以瀉之。本部本證脈中﹐兼見洪大﹐或見肌熱煩面赤﹐而不能食﹐肌肉消一二證﹐此心之脾胃病也﹐當於本經藥中加瀉火之藥。本部本證脈中﹐兼見浮澀﹐或見气短气上喘咳﹐痰盛皮澀一二證﹐此肺之脾胃病也﹐當於本經藥中兼瀉肺之邪﹐及補气之藥。本部本證脈中﹐兼見沈細﹐或見善恐數欠之證﹐此腎之脾胃病也﹐當於本經藥中加瀉腎水之浮﹐及瀉陰火伏熾之藥。

弦脈﹝風邪所傷﹐甘艸芍藥黃建中湯之類﹐或甘酸之劑皆可用之﹞洪脈﹝熱邪所傷﹐三黃丸瀉黃散﹑調胃承气湯﹐或甘寒之劑皆可用之﹞脾胃右關其脈緩﹐如得﹕緩脈。﹝本經太過﹐濕邪所傷﹐平胃散加白術﹑茯苓﹐五苓散﹐或除濕之劑皆可用之﹞澀脈﹝燥邪所傷﹐異功散加當歸﹐四君子湯加熟地黃﹐或甘溫甘潤之劑皆可用之﹞沈細脈﹝寒邪所傷﹐益黃散﹑養脾丸﹑理中湯﹐如寒甚則加附子甘熱之劑﹐皆可用之﹞前項所定方藥乃常道也﹐如變則更之。

脾胃不足﹐不同余髒﹐無定體故也。其治肝心肺腎﹐有餘不足﹐或補或瀉﹐惟益脾胃之藥爲切。經言至而不至﹐是爲不及﹐所勝妄行﹐所生受病﹐所不勝乘之也。至而不至者﹐謂從後來者爲虛邪﹐心與小腸來乘脾胃也。脾胃脈中見浮大而弦﹐其病或煩躁悶亂﹐或四肢發熱﹐或口苦舌漧咽漧。蓋心主火﹐小腸主熱﹐火熱來乘土位﹐乃濕熱相合﹐故煩躁悶亂也。

四肢者﹐脾胃也﹐火乘之﹐故四肢發熱也。飲食不節﹐勞役所傷﹐以致脾胃虛弱﹐乃血所生病﹐主口中津液不行﹐故口咽漧也。病患自以爲渴﹐醫者治以五苓散﹐謂止渴燥而反加渴燥﹐乃重竭津液﹐以至危亡也。經云﹕虛則補其母。當於心與小腸中以補脾胃之根蒂﹐以甘溫之藥爲之主﹐以苦寒之藥爲之使﹐以酸味爲之臣佐。以心苦緩﹐急食酸以收之﹐心火旺則肺金受邪﹐金虛則以酸補之。次以甘溫及甘寒之劑﹐於脾胃中瀉心火之亢盛﹐是治其本也。所勝妄行者﹐謂心火旺能令母實。母者﹐肝木也。肝木旺則挾火之勢﹐無所畏懼而妄行也﹐故脾胃先受之。或身體沈重﹐走注疼痛﹐蓋熱濕相搏﹐風熱郁而不得伸﹐附麗於有形也。或多怒者﹐風熱下陷於地中也。或目病而生內障者﹐脾裹血﹐胃主血﹐心主脈﹐脈者血之府也。

或云心主血﹐又云肝主血﹐肝之竅開於目也。或妄見妄聞﹐起妄心﹐夜夢亡人﹐四肢滿悶轉筋﹐皆肝木火盛而爲邪也。或生痿﹐或生痺﹐或生厥﹐或中風﹐或生惡瘡﹐作腎痿﹐或上熱下寒﹐爲邪不一﹐皆風熱不得生長﹐而木火遏於有形中也。所生受病者﹐言肺受土火木之邪﹐而淸肅之气傷。或胸滿少气短气者﹐肺主諸气﹐五臟之气皆不足﹐而陽道不行也。或咳嗽寒熱者﹐濕熱乘其內也。所不勝乘之者﹐水乘木之妄行﹐而反來侮土﹐故腎火下亢﹐致督任衝三脈盛﹐火旺煎熬﹐令水沸騰。而乘脾肺﹐故痰涎唾出於口也。下行爲陰汗﹐爲外腎冷﹐爲足不任身﹐爲腳下隱痛﹐或水附木勢而上﹐爲眼澀﹐爲眵﹐爲冷淚。此皆由肺金之虛﹐而寡於畏也。夫脾胃不足﹐是火不能生土﹐而反抗拒。此至而不至﹐是爲不及也。

白術﹝君﹞人參﹝臣﹞甘艸﹝佐﹞芍藥﹝佐﹞黃連﹝使﹞黃﹝臣﹞桑白皮﹝佐﹞諸風藥皆是風能勝濕也﹐諸甘溫藥亦可。

心火亢盛﹐乘於脾胃之位﹐亦至而不至﹐是爲不及也。

黃連﹝君﹞石膏﹝佐﹞芍藥﹝佐﹞知母﹝佐﹞黃柏﹝臣﹞甘艸﹝使﹞生地﹝臣﹞黃芩﹝佐﹞肝木妄行﹐胸脇痛﹐口苦舌漧﹐往來寒熱而嘔﹐多怒﹐四肢滿閉﹐淋溲便難﹐轉筋腹中急痛﹐此所不勝乘之也。

柴胡﹝君﹞防風﹝臣﹞白術﹝佐﹞羌活﹝佐﹞獨活﹝佐﹞芍藥﹝臣﹞甘艸﹝臣﹞升麻﹝使﹞茯苓﹝佐﹞豬苓澤瀉﹝佐﹞肉桂﹝臣﹞本川芎細辛蔓荊子白芷石膏黃柏知母滑石肺金受邪﹐由脾胃虛弱不能生肺﹐乃所生受病也。故咳嗽气短气上﹐皮毛不能禦寒﹐精神少而渴﹐情慘慘不樂。皆陽气不足﹐陰气有餘﹐是體有餘而用不足也。

人參﹝君﹞白術﹝佐﹞白芍藥﹝佐﹞橘皮﹝臣﹞靑皮﹝破滯气﹞黃﹝臣﹞桂枝﹝佐﹞桔梗﹝引用﹞桑白皮﹝佐﹞甘艸木香﹝佐﹞檳榔五味﹝佐﹐此三味除客气﹞腎水反來侮土﹐所勝者妄行也。作涎及淸涕﹐唾多溺多﹐而惡寒者是也。土火復之﹐及三脈爲邪﹐則足不任身﹐足下痛不能踐地﹐骨乏無力﹐喜睡﹐兩丸冷﹐腹陰陰而痛﹐妄聞妄見﹐腰脊背脇皆痛。

漧薑﹝君﹞蒼術﹝佐﹞川烏﹝臣﹐炒﹐少許﹞白術﹝臣﹞肉桂﹝佐﹞茯苓澤瀉﹝使﹞豬苓﹝佐﹞附子﹝佐﹐炮﹞﹝孫﹞按虞部郎中汪奉老疾革﹐有子可升﹐當遺表奏蔭﹐召孫至﹐曰﹕郎中亡矣﹐不可治。可升告孫曰﹕生且固難﹐如何可延三日﹐以待奏回。孫曰﹕郎中之患﹐肝气將絕﹐脾土反勝﹐當後脾土火旺﹐肝气乃絕。方今日辰巳間﹐當略瀉脾土﹐使不能勝肝﹐則木且未絕。三日後﹐早奏下﹐當日气絕。孫尙藥精究五臟盛衰﹐類此。

天地之气﹐內淫而勝爲病藥方﹐六气乘虛爲病相勝藥方﹐六气之復爲病藥方﹐並見運气類注。

卷之五陰陽臟腑部

治寒熱法

﹝《素》﹞陰勝則陽病﹐陽勝則陰病。陽勝則熱﹐陰勝則寒。重寒則熱﹐重熱則寒。﹝陰陽應象論下同﹞陽勝則身熱﹐腠理閉﹐喘粗﹐爲之俯仰﹐汗不出而熱﹐齒幹以煩冤﹐腹滿死﹐能冬不能夏。陰勝則身寒汗出﹐身常淸﹐數栗而寒﹐寒則厥﹐厥則腹滿死﹐能夏不能冬。

﹝垣﹞諸有過﹐切之澀者﹐陽气有餘也。滑者﹐陰气有餘也。陽气有餘﹐爲身熱無汗。陰气有餘﹐爲多汗身寒。陰陽有餘﹐則無汗而身寒。陰陽不足﹐則有汗而身熱。予補此句﹐爲病之重者﹐莫大於此﹐如刀削肌肉﹐危之甚﹐不能久矣。按經曰﹕邪生於陽者﹐得之風雨寒暑。又曰﹕陽虛生外寒。陽受气於上焦﹐以溫皮膚分肉之間。今寒气在外﹐則上焦不通﹐上焦不通﹐則寒气獨畱於外﹐故寒栗。又曰﹕陽盛生外熱。上焦不通利﹐則皮膚致密﹐腠理閉塞﹐玄府不通﹐衛气不得泄越﹐故外熱。經曰﹕邪生於陰者﹐得之飲食居處﹐陰陽喜怒。又曰﹕陰虛生內熱。有所勞倦﹐形气衰少﹐穀气不盛﹐上焦不行﹐下脘不通﹐胃气熱﹐熱气燻胸中﹐故內熱。又曰﹕陰盛生內寒。厥气上逆﹐寒气積於胸中而不瀉﹐不瀉則溫气去﹐寒獨畱則血凝﹐血凝則脈不通﹐其脈盛大以澀﹐故中寒。﹝余見鍼灸門。﹞﹝《靈》﹞視其顏色黃赤者﹐多熱气。靑白者﹐少熱气。黑色者﹐多血少气。﹝五音五味篇﹞經曰﹕凡診絡脈﹐脈色靑則寒且痛﹐赤則有熱。胃中寒﹐手魚際之絡多靑﹐胃中有熱﹐魚際絡赤。其暴黑者﹐畱久痺也。其有赤有黑有靑者﹐寒熱气也。其靑短者﹐少气也。浮絡多靑則痛﹐多黑則痺﹐黃赤則熱﹐多白則寒﹐五色皆見其寒熱也。﹝余見陰陽通論。﹞﹝《難》﹞經云﹕數則爲熱﹐遲則爲寒﹐諸陽爲熱﹐諸陰爲寒。﹝全文見診法通論。﹞經曰﹕人迎盛則爲熱﹐虛則爲寒。气口盛則脹滿寒中﹐食不化﹐虛則熱中﹐出糜少气﹐溺色變。﹝全文見鍼灸虛實。﹞寒者熱之﹐熱者寒之﹐微者逆之﹐甚者從之﹐逆者正治﹐從者反治﹐從少從多﹐觀其事也。帝曰﹕反治何謂﹖岐伯曰﹕熱因寒用﹐寒因熱用﹐塞因塞用﹐通因通用﹐必伏其所主﹐而先其所因﹐其始則同﹐其終則異﹐可使破積﹐可使潰堅﹐可使气和﹐可使必已。﹝全文見治法通論。﹞微者調之﹐其次平之﹐盛者奪之﹐汗之下之﹐寒熱溫涼﹐衰之以屬﹐隨其攸利。﹝全文見治法虛實。﹞王注曰。假如小寒之气﹐溫以和之。大寒之气﹐熱以取之﹐甚寒之气﹐則下奪之。奪之不已﹐則逆折之。

折之不盡﹐則求其屬以衰之。小熱之气﹐涼以和之。大熱之气﹐寒以取之。甚熱之气﹐則汗發之。發之不已﹐則逆制之。制之不盡﹐則求其屬以衰之。﹞﹝《難》﹞陽盛陰虛﹐下之則愈﹐汗之則死。﹝此熱病也。陽盛生外熱﹐陰虛生內熱﹐用寒藥下之。仲景云﹕桂枝下咽﹐陽盛則斃。﹞陰盛陽虛﹐汗之則愈﹐下之則死。﹝此寒病也。陰盛生內寒﹐陽虛生外寒﹐用熱藥汗之非止發汗也﹐爲助陽也。仲景云﹕承气入胃﹐陰盛以亡。東垣云﹕用甘藥以助升浮生長之气。﹞﹝《素》﹞帝曰﹕論言治寒以熱﹐治熱以寒﹐方士不能廢繩墨而更其術也。有病熱者﹐寒之而熱﹐有病寒者﹐熱之而寒﹐二者皆在﹐新病復起﹐柰何﹖岐伯曰﹕諸病寒之而熱者取之陰﹐熱之而寒者取之陽﹐所謂求其屬也。

﹝王注云﹕益火之源﹐以消陰翳﹔壯水之主﹐以制陽光。﹞帝曰﹕善。服寒而反熱﹐服熱而反寒﹐其故何也﹖岐伯曰﹕治其王气﹐是以反也。帝曰﹕不治王而然者﹐何也﹖岐伯曰﹕悉哉問也﹐不治五味屬也。夫五味入胃﹐各歸所喜﹐故酸先入肝﹐苦先入心﹐甘先入脾﹐辛先入肺﹐鹹先入腎﹐久而增气﹐物化之常也。气增而久﹐夭之由也。﹝至眞要大論下同﹞王注云﹕入肝爲溫﹐入心爲熱﹐入肺爲淸﹐入腎爲寒﹐入脾爲至陰﹐而四气兼之皆爲增其味而益其气﹐故久服黃連﹑苦參而反熱者﹐此其類也。故曰﹕久而增气﹐物化之常也。气增不已﹐則髒气偏勝。气有偏勝﹐則髒有偏絕﹐髒有偏絕﹐則有暴天者。故曰﹕气增而久﹐夭之由也。﹞﹝海﹞問寒病服熱藥而寒不退﹐熱病服寒藥而熱不退﹐何也﹖答曰﹕啟玄子云﹐熱不得寒﹐是無水也。寒不得熱﹐是無火也。寒之不寒﹐責其無水。熱之不熱﹐責其無火。經云﹕滋其化源﹐源旣已絕﹐藥之假﹐焉能滋其眞水火也。

帝曰﹕脈從而病反者﹐何如﹖岐伯曰﹕脈至而從﹐按之不鼓﹐諸陽皆然。﹝王注云﹕言病熱而脈數﹐按之不鼓動﹐乃寒盛格陽而致之﹐非熱也。此一節言癥屬陽脈亦從﹐癥𨿽屬熱而病反寒也。諸陽皆然﹐謂三陽緊數而不鼓﹐太陽標本不同之脈也。﹞帝曰﹕諸陰之反﹐何如﹖岐伯曰﹕脈至而從﹐按之鼓盛而甚也。﹝王注云﹕形癥皆寒﹐按之而脈气鼓擊﹐於指下盛﹐此爲熱盛拒陰而生病﹐非寒也。此一節言癥屬寒﹐脈亦從﹐癥𨿽屬寒﹐而病反熱也。﹞是故百病之起﹐有生於本者﹐有生於標者﹐有生於中气者。有取本而得者﹐有取標而得者﹐有取中气而得者﹐有取標本而得者﹐有逆取而得者﹐有從取而得者。逆﹐正順也。若順﹐逆也。

故曰﹕知標與本﹐用之不殆﹐明知逆順﹐正行無問﹐此之謂也。不知是者﹐不足以言診﹐足以亂經。故大要曰﹕粗工嘻嘻﹐以爲可知﹐言熱未已﹐寒病復始﹐同气異形﹐迷診亂經﹐此之謂也。夫標本之道﹐要而博﹐小而大﹐可以一言而知百病之害。言標與本﹐易而勿損。察本與標﹐气可令調﹐明知勝復﹐爲萬民式﹐天之道畢矣。﹝六气之病﹐標本相反者﹐惟太陽少陰之病爲最。蓋太陽標陽本寒﹐少陰標陰本熱。王注釋諸陽脈至而從爲病熱脈數者﹐太陽之標也。按之不鼓爲寒盛格陽者﹐寒水之本與標相反也。釋諸陰脈至而從爲脈證是寒者﹐少陰之標也。按之鼓甚爲熱甚拒陰者﹐君火之本與標相反也。是故不知相反者﹐逆標气之陰陽而正治﹐則順本气之寒熱而病加。知相反者﹐順標气之陰陽而反治﹐則逆本气之寒熱而病愈。故曰﹕逆﹐正順也。

知標與本﹐用之不殆﹐明知逆順﹐正行無問也。﹞右脈從病反﹐言癥似陽者﹐脈亦從癥似陽﹐而其病反是寒也。癥似陰者﹐脈亦從癥似陰﹐而其病反是熱也。故皆反其脈癥施治﹐如身熱微熱﹐煩躁面赤﹐其脈沈而微者﹐陰癥似陽也。身熱者﹐裏寒故也。煩躁者﹐陰盛故也。面戴陽者﹐下虛故也。若醫者不知脈﹐誤爲實熱﹐反與涼藥﹐則气消成大病矣。《外臺祕要》云﹕陰盛發躁﹐名曰陰躁﹐欲坐井中﹐宜以熱藥治之。故仲景少陰癥面赤者﹐四逆湯加蔥白治之。﹝東垣云﹕寒涼之藥入腹﹐周身之火得水則升走﹐陰燥之極故欲坐井中。是陰已先亡﹐醫猶不悟﹐復認爲熱﹐重以寒藥投之﹐其死也何疑焉。﹞逆气象陽。﹝全文見五臟。﹞﹝垣﹞或因吐因嘔因嗽﹐而發躁蒸蒸﹐身熱如坐甑中﹐欲得去衣﹐居寒處﹐或飲寒水﹐則便如故﹐振寒復至則气短促速﹐胸中滿悶欲絕。甚則口開目瞪﹐聲聞於外﹐而淚涕涎痰大作﹐其發躁須臾而已。如前﹐六脈細弦而澀﹐按之而虛﹐此大寒癥也。以辛甘寒甘溫之劑大瀉南方﹐北方則愈。

﹝《活》﹞手足逆冷﹐大便祕﹐小便赤﹐或大便黑色﹐脈沈而滑者﹐陽癥似陰也。輕者白虎湯﹐重者承气湯。

傷寒失下﹐血气不通﹐令四肢逆冷﹐此是伏熱深﹐故厥亦深﹐速以大承气湯加膩粉下之﹐汗出立愈。蓋熱厥與陰厥自不同﹐熱厥者﹐微厥卽發熱﹐陰厥卽不發熱﹐四肢逆冷惡寒﹐脈沈細﹐大小便滑泄。

上二節言癥似陽而脈病屬陰﹐癥似陰而脈病屬陽﹐故反其癥而治之。蓋癥似陽而脈病屬陰者﹐世尙能辧。

若脈癥俱是陰﹐而病獨屬陽者﹐舉世莫辧﹐而致夭折者﹐滔滔皆是。許學士云﹕熙寧中守迪﹐因其猶子病傷寒﹐見其煩渴而汗多﹐以涼藥治之﹐遂成陰毒﹐數日卒。迪痛悼之﹐遂著陰毒形癥訣三篇﹐蓋傷世之意深矣。

﹝垣﹞足太陽膀胱之經﹐乃熱因寒用。且膀胱本寒﹐其經老陽也。太陽爲標﹐有陽之名﹐無陽之實﹐謂其將變陰也。其脈緊而數﹐按之不鼓而空虛﹐是外見虛陽﹐而內有眞寒也。故仲景以姜附湯久久熟煎﹐不溫服而寒服之﹐亦是寒治也。姜﹑附气味俱陽﹐加之久久熟煎﹐取重陽之熱﹐瀉純陰之寒﹐是治其本也。不溫服而寒服﹐此以假寒治太陽標之假陽也﹐故爲眞假相對之治法。因藥處治者﹐當知其脈之空虛﹐則是內伏陰寒之气﹐外顯熱癥﹐大渴引飲﹐目赤口漧﹐面赤身熱﹐四肢熱如火者﹐此浮陽將絕於外﹐而內則爲寒所拒也。手少陰心之經﹐乃寒因熱用﹐且少陰之經眞陰﹐其心病根﹐本是眞火也。故曰﹕少陰經標陰本熱﹐是內則心陽爲本﹐外則眞陰爲標﹐其脈沈細﹐按之洪大緊甚而盛者﹐心火在內則緊甚洪大﹐眞陰爲標﹐則得脈之沈細﹐寒水之體也。故仲景以大承气湯﹐酒制大黃煎成熱服之以除標寒﹐用大黃﹑芒硝辛苦大寒之气味﹐以瀉本熱。以此用藥﹐可以爲萬世法矣。

﹝《素》﹞治熱以寒﹐溫而行之。﹝五常政大論卽寒因熱用之類。如前大黃﹑芒硝﹐大寒之藥熱服是已。﹞丹溪治色目婦人惡寒﹐用八物湯去芎加炒柏治之﹐反劇﹐知其病熱深﹐而藥無反佐之過也﹐仍取前藥熟炒與之而愈。此治熱以寒﹐借火之力溫而行之也。

﹝垣﹞治熱以寒﹐溫而行之有三﹕皆因大熱在身﹐止用黃﹑人參﹑甘艸此三味者﹐皆甘溫﹐𨿽表裏皆熱﹐燥發於內﹐捫之肌熱於外﹐能和之﹐汗自出而解矣﹐此溫能除大熱之至理﹐一也。熱極生風﹐乃左遷入地﹐補母以虛其子﹐使天道右遷順行﹐諸病得天令行而必愈﹐二也。況大熱在上﹐其大寒必伏於內﹐溫能退寒﹐以助地气﹐地气者﹐在人乃胃之生气﹐使眞气旺﹐三也。

﹝《素》﹞治寒以熱﹐涼而行之。﹝卽熱因寒用之類﹐如用漧薑﹑附子大熱之藥﹐須冷服是已。﹞仲景治少陰病下痢脈微者﹐與白虎湯。痢不止﹐厥逆無脈﹐漧嘔煩熱﹐白通加豬膽汁湯主之。此治寒以熱﹐借膽汁之涼而行之也。

﹝東垣﹞治寒以熱﹐涼而行之有三﹕北方之人﹐爲大寒所傷﹐其足脛脹﹐乃寒勝則浮﹐理之然也。若火炙湯浴﹐必脫毛見骨﹐須先以新汲水浴之﹐則時見完復矣。更有大寒凍其面或耳﹐若近火湯﹐必脫皮成瘡﹐須先於涼房處浴之﹐少時以溫手熨烙﹐必能完復﹐此涼而行之﹐除其大寒之理﹐一也。大寒之气﹐必令母實﹐乃地道左遷入肺﹐逆行於天﹐以涼藥投之﹐使天道右遷而順天令﹐諸病得天令行而必愈﹐二也。況大寒在外﹐其大熱伏於地下者﹐乃三焦包絡天眞之气所居之根蒂也﹐熱伏於中﹐元气必傷﹐在人之身乃胃也﹐以涼藥和之﹐則元气充盛而不傷﹐三也。

﹝丹﹞惡寒非寒惡熱非熱論經曰﹕惡寒戰栗者﹐皆屬於熱。又曰﹕戰栗如喪神守﹐皆屬於火。惡寒者﹐𨿽當炎月﹐若遇風霜﹐重綿在身﹐如覺凜凜戰栗﹐如喪神守﹐惡寒之甚也。《原病式》曰﹕病熱癥而反覺自冷﹐此爲病熱﹐實非寒也。或曰﹕往往見有服熱藥而可愈者﹐何也﹖病熱之人﹐其气炎上﹐郁爲痰飲﹐抑遏淸道﹐陰气不升﹐病熱尢甚。積痰得熱﹐亦爲暫退﹐熱勢助邪﹐其病益深。或曰﹕寒勢如此﹐誰敢以寒涼藥與之﹐非殺而何﹖予曰﹕古人遇戰栗之癥﹐有以大承气湯下燥糞而愈者。惡寒戰栗明是熱癥﹐但有虛實之分耳。

經曰﹕陰虛則發熱。夫陽在外﹐爲陰之衛。陰在內﹐爲陽之守。精神外馳﹐嗜欲無節﹐陰气耗散﹐陽無所附﹐遂致浮散於肌表之間而惡熱﹐實非有熱﹐當作陰虛治之﹐而用補養之法可也。或曰﹕傷寒惡寒惡熱者亦是耶﹖予曰﹕若病傷寒者﹐自外入內﹐先賢論之詳矣﹐愚奚庸贅。

卷之五陰陽臟腑部

治發熱

﹝丹﹞火郁當看熱在何經﹐輕者可降﹐重者則隨其性而升之。人虛火盛顚者﹐用生薑湯﹐若投以冰水正治之﹐立死。實火可瀉﹐小便降火極速。有補陰卽火自降﹐炒柏﹑地黃之類。凡气有餘便是火﹐急甚者必緩之。生甘艸兼瀉兼緩﹐參﹑術亦可。凡火盛者﹐不可驟用寒涼藥﹐必兼溫散之。左金丸治肝火﹐用黃連六兩﹐吳茱萸一兩。陰虛火動﹐難治。喫酒人發熱﹐難治。不飲酒人﹐因酒發熱者﹐難治。

一男子二十三歲﹐因酒發熱﹐用靑黛﹑栝蔞仁﹐入薑汁﹐每日數匙﹐入口中﹐三兩月而愈。

﹝垣﹞小兒後﹐餘熱不退﹐痂不收斂﹐大便不行﹐是謂血燥﹐則當以陰藥治之﹐因而補之﹐用淸涼飲子﹐通大便而瀉其熱。潔古云﹕涼風至而艸木實。夫淸涼飲子﹐乃秋風徹熱之劑也。﹝此甘寒瀉火也。﹞傷寒表邪入於裏﹐日晡潮熱﹐大渴引飲﹐譫語狂躁﹐不大便﹐是胃實﹐乃可攻之。夫胃气爲熱所傷﹐以承气湯瀉其上實﹐元气乃得周流﹐承气之名於此具矣。﹝此苦寒瀉濕熱也。﹞今世人以苦泄火﹐故備陳之。除熱瀉火﹐非甘寒不可﹐以苦寒瀉火非徒無益而反害之。故有大熱脈洪大﹐服苦寒劑而熱不退者﹐加石膏。如癥退而脈數不退﹐洪大而病有加者﹐宜減苦寒﹐加石膏。如大便軟或泄者﹐加桔梗﹐食後服之。此藥誤用﹐則其害非細﹐用者旋旋加之。如食少者﹐不可用石膏﹐石膏善能去脈數﹐如病退而脈數不退者﹐不治。

﹝海﹞大熱而脈反細小﹐不可下者﹐瀉心湯主之。脈有力﹐可用之。骨肉筋血皮毛﹐陰足而熱反勝之﹐是謂實熱。

﹝垣﹞能食而熱﹐口舌漧燥﹐大便難者﹐實熱也﹐以辛苦大寒之劑下之﹐瀉熱補陰。經云﹕陽盛陰虛﹐下之則愈。脈洪盛而有力者是已。

﹝丹﹞人壯气實﹐火盛顚狂者﹐可用正治﹐芒硝﹑冰水之類飲之。

﹝海﹞骨痿肉燥﹐筋緩血枯﹐皮聚毛落﹐陰不足而有熱疾﹐是謂虛熱。

﹝垣﹞不能食而熱﹐自汗气短者﹐虛熱也﹐以甘寒之劑瀉熱補气。經云﹕治熱以寒﹖溫而行之。脈虛弱無力者是已。

當歸補血湯

治婦人肌熱﹐大渴引飲﹐目赤面紅﹐晝夜不息﹐其脈洪大而虛﹐重按全無。《內經》曰﹕脈虛血虛﹐脈實血實。又云﹕血虛發熱是也。癥象白虎﹐惟脈不長實難辧也﹐誤服白虎湯必死﹐此病得於饑困勞役。

黃﹝一兩﹞當歸﹝二錢﹐酒洗﹞上銼作一服﹐水二盞﹐煎至一盞﹐去渣﹐稍熱﹐空心服之。

補中益气湯

治飲食勞倦所傷﹐始爲熱中。蓋人受水谷之气以生﹐所謂淸气﹑營气﹑運气﹑衛气﹑春升之气﹐皆胃气之別名也。夫胃气爲水谷之海﹐飲食入胃﹐遊溢精气﹐上輸於脾﹐脾气散精﹐上歸於肺﹐通調水道﹐下輸膀胱﹐水精四布﹐五經並行﹐合於四時五臟陰陽﹐揆度以爲常也。若飲食失節﹐寒溫不適﹐則脾胃乃傷。

喜怒憂恐﹐損耗元气﹐脾胃气衰﹐元气不足﹐而心火獨盛。心火者﹐陰火也﹐起於下焦﹐其系系於心﹐心不主令﹐相火代之﹐相火包絡之火﹐元气之賊也﹐火與元气不兩立﹐一勝則一負。脾胃气虛﹐則下流於腎﹐陰火得以乘其土位。故脾癥始得﹐則气髙而喘﹐身熱而煩﹐其脈洪大而頭痛﹐或渴不止﹐其皮膚不任風寒﹐而生寒熱。蓋陰火上衝﹐則气髙喘而煩熱﹐爲頭痛﹐爲渴﹐而脈洪。脾胃之气下流﹐使穀气不得升浮﹐是春生之令不行﹐則無陽以護其營衛﹐故不任風寒﹐乃生寒熱﹐此皆脾胃之气不足所致也。然與外感風寒之癥﹐頗同而實異。內傷脾胃﹐乃傷其气﹐外感風寒。乃傷其形。傷其外則有餘﹐有餘者瀉之。傷其內則不足﹐不足者補之。汗之下之吐之克之之類﹐皆瀉也。溫之和之調之養之之類﹐皆補也。內傷不足之病﹐苟誤認作外感有餘之癥﹐而反瀉之﹐則虛其虛也﹐實實虛虛如此﹐死者醫殺之耳。然則柰何﹖惟當以辛甘溫劑﹐補其中而升其陽﹐甘寒以瀉其火則愈矣。經曰﹕勞者溫之﹐損者溫之。又曰﹕溫能除大熱。大忌苦寒之藥﹐損其脾胃。

脾胃之癥始得﹐則熱中﹐今立法治始得之癥。

黃﹝病甚熱甚者﹐一錢﹞人參﹝三分﹐有嗽去之﹞甘艸﹝五分﹐炙﹞當歸身﹝二分﹐酒制﹞橘皮﹝二分﹞升麻﹝二分﹞柴胡﹝二分﹞白術﹝三分﹞上咀作一服﹐水二盞﹐煎至一盞﹐量气弱气盛﹐臨病斟酌水盞大小﹐去渣﹐食遠稍熱服。如傷重者﹐不過二服而愈。若病久者﹐以權立加減法治之。如腹中痛者﹐加白芍五分﹐炙甘艸三分。惡寒冷痛者﹐加中桂去皮二分。如惡熱喜寒而腹痛者﹐於已加芍藥﹑甘艸中﹐更加生黃芩三分﹐或二分。或夏月腹痛而不惡熱者﹐亦然。治時熱也﹐若天涼惡熱而痛﹐於加白芍﹑甘艸﹑黃芩中更加桂少許。天寒腹痛﹐去芍藥﹐味酸寒故也。

加益智仁三分﹐或加半夏五分﹐生薑三片。如頭痛加蔓荊子三二分。痛甚者加川芎二分。頂痛腦痛﹐加本三分﹐或五分。若苦頭痛者﹐加細辛二分。諸頭痛者﹐並用此四味足矣。若頭上有熱﹐則此不能治﹐別以淸空膏治之。如臍下痛者﹐加眞熟地五分﹐其痛立止。如不止者﹐乃大寒也﹐更加肉桂去皮三分或二分﹐《內經》所說小腹痛皆寒癥﹐從復法相報中來也。經曰﹕大勝必大復。從熱病中變而作也﹐非傷寒厥陰之癥也。仲景用抵當湯並丸主之﹐乃血結下焦膀胱也。如胸中气壅滯﹐加靑皮二分﹐气促少气者去之。如身有疼痛者屬濕﹐若身重者亦濕﹐加去桂五苓散一錢。如風濕相搏﹐一身盡痛﹐加羌活﹑防風各五分﹐升麻﹑本根﹑蒼術各一錢﹐勿用五苓散。所以然者﹐爲風藥已能勝濕﹐故別作一服與之。如病去﹐勿再服。以治風之藥﹐大損元气﹐而益其病故也。如大便祕澀﹐加當歸梢一錢。如閉澀不行﹐煎成正藥﹐先用一口調玄明粉半錢或一錢﹐得行則止。此病不宜下﹐下之恐變成凶癥也。如久病痰嗽者﹐去人參﹐初病者勿去。冬月﹑春寒或秋涼時﹐各宜加不去節麻黃半錢。如春令大溫﹐則加佛耳艸三分﹐款冬花二分。如夏月病嗽﹐加五味子三分﹐去心麥冬二分或三分。如舌上白滑苔﹐是胸中有寒﹐勿用之。如夏月不嗽﹐亦加人參三二分。並五味子﹑麥冬各等分﹐救肺受火邪也。如病患能食而心下痞﹐加黃連二分或三分。如不能食而心下痞﹐勿用。如脇下痛或急縮者﹐俱加柴胡﹑甘艸。

上一方加減﹐是飲食勞倦喜怒不節﹐始病熱中則可用之。若末傳寒中﹐則不可用也。蓋甘酸適足益其病耳。如黃﹑人參﹑甘艸﹑芍藥﹑五味之類是也。

﹝垣﹞气運衰旺圖濕胃化熱小腸長風膽生皆陷下不足﹐先補﹐則用黃﹑甘艸﹑當歸﹑升麻﹑柴胡﹑人參。乃辛甘發散﹐以助春夏生長之用者也。

土脾形火心神木肝血皆大盛上乘生長之气﹐後瀉﹐則用甘艸梢之甘寒﹐瀉肺火逆於胸中傷气者也。

黃芩之苦寒﹐以泄胸中之熱﹐喘气上奔者也。紅花以破惡血。用黃芩大補腎水。益肺气﹐瀉血中火燥者也。

寒膀胱藏气燥大腸收气皆大旺﹐後瀉﹐則用黃之甘溫﹐止自汗﹐實表虛﹐使不受寒邪﹐當歸之辛溫﹐能潤燥﹐更加桃仁以通幽門閉塞﹐利其陰路﹐除大便之難燥者也。

水腎精金肺气皆虛衰不足﹐先補﹐則用黃柏之苦寒﹐除濕熱爲痿﹐乘於腎﹐救足膝無力﹐亦除陰汗陰痿而益精。甘艸梢﹑黃芩補肺气﹐泄陰火之下行。腎苦气上逆﹐急食苦以泄之也。

此初受熱中常治之法也﹐非權也﹐權者臨病制宜之謂也。

﹝海﹞晝熱則行陽二十五度﹐大抵柴胡飲子。夜熱則行陰二十五度﹐大抵四順飲子。﹝又云一身盡熱﹐或日晡潮熱﹐或夜則行陰發熱者﹐皆血熱也。四順飲子或桃仁承气湯選而用之。當視其由表入裏﹐腹痛血刺痛﹐腹中有無轉矢气之異。﹞平旦發熱﹐熱在行陽之分﹐肺气主之﹐故用白虎湯以瀉气中之火。﹝又云﹕白虎治脈洪﹐故抑之使秋气得以下降也。﹞日晡潮熱﹐熱在行陰之分﹐腎气主之﹐故用地骨皮以瀉血中之火。﹝又云﹕地骨皮散治脈弦﹐故舉之使春气得以上升也。按地骨皮散治虛熱方也。﹞气分熱﹕柴胡飲子﹑白虎湯。

血分熱﹕淸涼飲子﹝卽四順散﹞﹑桃仁承气湯。

﹝垣﹞牽牛味辛烈﹐能瀉气中之濕熱﹐不能除血中之濕熱。防己味苦寒﹐能瀉血中之濕熱﹐又通血中之滯塞。

柴胡飲子

﹝方見勞熱。﹞

白虎湯

﹝方見傷寒。﹞

地骨皮散

﹝方見骨蒸門。﹞淸涼飲子大黃﹝蒸﹞甘艸﹝炙﹞當歸﹝洗﹞芍藥﹝洗。各等分﹞上咀﹐每服五錢﹐薄荷十葉﹐水一盞半﹐同煎至七分﹐去渣溫服。

桃仁承气湯

﹝方見傷寒。﹞﹝丹﹞人病脈虛气郁發熱。

芍藥﹝酒炒﹐一兩二錢五分﹞香附﹝一兩﹞蒼術﹝半兩﹞沙參﹝三錢﹞甘艸﹝一錢五分﹞上炊餅丸服。

脈滑﹐腸有宿食﹐常暮發熱﹐明日復止者﹐於宿食門求之。濕痿夜熱﹐以三補丸加白芍藥爲丸。

三補丸

方黃芩黃柏黃連爲末﹐粥糊爲丸。

﹝潔﹞有表而熱者謂之表熱﹐無表而熱者謂之裏熱。故苦者以治五臟﹐五臟屬陰而居於內。辛者以治六腑﹐六腑屬陽而在於外。故曰﹕內者下之﹐外者發之。又宜養血益陰﹐身熱自除。﹝以脈言之﹐浮數爲外熱﹐沈數爲內熱。浮大有力爲外熱﹐沈大有力爲內熱。﹞﹝仲﹞熱在上焦者﹐因咳爲肺痿。熱在中焦者﹐爲堅﹐熱在下焦者﹐爲尿血﹐亦令淋閉不通。

肘前熱者﹐腰以上熱。手前獨熱者﹐腰以下熱。肘前獨熱者﹐膺前熱。肘後獨熱者﹐肩背熱。臂中獨熱者﹐腰腹熱。肘後以下三四寸熱者﹐腸中有虫。掌中熱者﹐腹中亦熱。﹝全文見診法。﹞﹝海﹞三焦熱用藥大例上焦熱﹐梔子﹑黃芩。中焦熱﹐小便不利﹐黃連﹑芍藥。下焦熱﹐黃柏﹑大黃。

上焦熱﹕淸神散﹑連翹防風湯﹑涼膈散﹑龍腦飲子﹑犀角地黃湯。

中焦熱﹕小承气湯﹑調胃承气湯﹑洗心散﹑四順淸涼飲﹑桃仁承气湯。

下焦熱﹐大承气湯﹑五苓散﹑立效散﹑八正散﹑石葦散﹑四物湯。

身熱脈洪無汗多渴者﹐熱在上焦﹐宜桔梗湯。

桔梗連翹山梔薄荷黃芩甘艸﹝各等分﹞上爲粗末﹐竹葉白水煎﹐溫服。汗之﹐熱服。春倍加防風﹑羌活。夏倍加黃芩﹑知母。季夏淫雨倍加羌活。

秋加桂五錢。冬加桂一兩。亦可以意消息﹐隨癥增損而用之。

﹝《局》﹞

淸神散

消風壅﹐化痰涎﹐治頭目眩面熱。

檀香﹝挫﹞人參﹝去蘆﹞羌活﹝去苗﹞防風﹝去蘆。各一兩﹞薄荷﹝去土﹞甘艸荊芥穗﹝各二兩﹞石膏﹝研﹐四兩﹞細辛﹝去苗﹐焙五錢﹞上爲末﹐每服二錢﹐沸湯點服﹐或入茶末點服。﹝此方虛熱可用。﹞

龍腦飲子

治蘊積邪熱﹐咽喉腫痛﹐眼赤口瘡﹐心煩鼻衄。﹝丹溪云﹔上中二焦藥也。﹞砂仁栝蔞根﹝各三兩﹞藿香葉﹝二兩四錢﹞石膏﹝四兩﹞甘艸﹝蜜炙﹐六兩﹞梔子﹝微炒﹐十二兩。﹞上爲末﹐每服二錢至三錢﹐用新汲水入蜜調下。

﹝無擇﹞

加減涼膈散

退六經熱。﹝丹溪云﹕涼膈散﹐心肺脾胃藥也。﹞﹝易老﹞涼膈散減大黃﹑芒硝﹐加桔梗﹑甘艸﹐一法加防風﹐同爲舟楫之劑﹐浮而上之。治胸膈中與六經之熱。以手足少陽之气俱下膈﹐絡胸中﹐三焦之气同相火遊於身之表﹐膈與六經乃至髙之分﹐此藥浮載亦至髙之劑﹐故施於無形之中﹐隨髙而走﹐去胸膈中及六經之熱也。

涼膈散

梔子仁﹝一兩五錢﹞芒硝﹝半兩﹞連翹薄荷黃芩甘艸﹝各一兩半﹞大黃﹝五錢﹞上爲粗末﹐每一兩﹐水二盞﹐竹葉七片﹐同煎至一盞﹐去渣﹐入蜜少許﹐食後服﹐加姜煎亦得。去六經熱﹐減大黃﹑芒硝﹐加桔梗﹑甘艸﹑人參﹑防風。治肺經邪气﹐咳嗽有痰﹐加半夏。涼膈與四物湯各半服﹐能益血泄熱﹐名雙和散。錢氏去連翹﹐加藿香﹑石膏﹐爲瀉黃散。

﹝《本事方》﹞治大人小兒五臟積熱﹐煩躁多渴﹐唇裂喉閉﹐目赤鼻頷結硬﹐口舌生瘡﹐陽明癥傷寒﹐發狂見鬼譫語﹐大小便閉﹐一切風壅﹐並皆治之。

山梔仁甘艸赤芍藥﹝各一兩﹞大黃朴硝連翹薄荷﹝淨葉﹞漧葛﹝各二兩﹞上爲散﹐每服二錢﹐水一盞﹐入竹葉七片﹐蜜三匙﹐同煎至七分﹐去渣食後服﹐惟陽明癥傷寒忌下。此藥《局方》亦載﹐緣味數與用藥大段不同。予一侄婦忽患熱病欲死﹐付之一服立效﹐後來累服累驗﹐幸毋忽。

又方

白術荊芥赤芍藥﹝各三兩﹞大黃車前子﹝生用﹞木通甘艸當歸﹝各二兩﹞上爲細末﹐大便祕結﹐米泔調空心服三錢。上膈壅熱﹐或生赤丹﹐或生癰癤﹐用水二盞﹐煎六分。若小便結如淋狀﹐用蘆根打碎洗淨﹐煎湯下。五心煩熱﹐用生薑一片﹐同煎服效。

小承气湯﹝方見傷寒。﹞調胃承气湯﹝方見傷寒。﹞四順飲子﹝方見前气血。﹞桃仁承气湯﹝方見傷寒。﹞大承气湯﹝方見傷寒。﹞

立效散

治下焦結熱﹐小便黃赤﹐淋閉疼痛﹐或出血。

山梔﹝炒﹐半兩﹞瞿麥穗﹝一兩﹞甘艸﹝炙﹐三分﹞上爲末﹐每服五錢﹐水一碗﹐入連須蔥根七个﹐燈心五十莖﹐生薑七片﹐同煎至七分溫服。

石葦散

治膀胱有熱﹐水道淋澀﹐或尿如豆汁﹐及出砂石。

石葦木通滑石王不畱行﹝各二兩﹞甘艸梢﹝一兩﹞當歸白術瞿麥芍藥葵子﹝各三兩﹞黃﹝二兩﹞上爲細末﹐每服煎湯調下﹐空心服。

經云﹕胃足陽明之脈﹐气盛則身以前皆熱。﹝當取足三里等穴。全文見刺灸。﹞﹝《素》﹞帝曰﹕人有四肢熱﹐逢風寒如炙如火者﹐何也﹖岐伯曰﹕是人者陰气虛﹐陽气盛。四肢者陽也。

兩陽相得﹐而陰气虛少﹐少水不能滅盛火﹐而陽獨治。獨治者﹐不能生長也﹐獨勝而止耳。逢風如炙如火者﹐是人當肉爍也。﹝見逆調論爍﹐消削也。﹞﹝仲﹞三物黃芩湯治婦人四肢煩熱。﹝方見產煩。﹞﹝丹﹞治手足心熱。用東垣火郁湯﹝方見後火郁熱條。﹞治手足心熱﹐此方神妙。

梔子香附蒼術白芷半夏川芎上用神曲糊丸。

﹝垣﹞身熱有五不同論五臟有邪﹐各有身熱﹐其狀各異。以手捫摸有三法﹕以輕手捫之則熱﹐重按之則不熱﹐是熱在皮毛血脈也。重按至筋骨之分﹐則熱蒸手極甚﹐輕摸之則不熱﹐是熱在筋骨間也。輕手捫之則不熱﹐重手加力按之亦不熱﹐不輕不重按之而熱﹐是熱在筋骨之上﹐皮毛血脈之下﹐乃熱在肌肉也。此謂三法﹐以三黃丸通治之。細分之﹐則五臟各異矣。

肺熱者﹐輕手乃得﹐微按全無﹐瞥瞥然見於皮毛上﹐爲肺主皮毛故也。日西尢甚﹐乃皮毛之熱也。其癥必見喘咳﹐灑淅寒熱。輕者瀉白散﹐重者涼膈散﹑白虎湯之類治之﹐及地黃地骨皮散。

心熱者﹐心主血脈﹐微按至皮膚之下﹐肌肉之上﹐輕手乃得﹐微按至皮毛之下則熱﹐少加力按之則全不熱﹐是熱在血脈也。日中太甚﹐乃心之熱也。其癥煩心﹑心痛﹐掌中熱而噦。以黃連瀉心湯﹑導赤散﹑朱砂丸﹑安神丸﹑淸涼散之類治之。

脾熱者﹐輕手捫之不熱﹐重按至筋骨又不熱﹐不輕不重在輕手重手之間﹐此熱在肌肉﹐遇夜尢甚。其癥必怠惰嗜臥﹐四肢不收﹐無气以動。以瀉黃散﹑調胃承气湯治實熱用之。人參黃散﹑補中益胃湯治中虛有熱者用之。

肝熱者﹐按之肌肉之下﹐至骨之上﹐乃肝之熱。寅卯間尢甚者﹐其脈弦﹐其病四肢滿悶﹐便難轉筋﹐多怒多驚﹐四肢困熱﹐筋痿不能起於牀﹐瀉靑丸﹑柴胡飲之類治之。兩手脈弦者﹐或寅申發者﹐皆肝熱也﹐俱宜用之。

腎熱者﹐輕按之不熱﹐重按之至骨﹐其熱蒸手﹐如火如炙。其人骨蘇蘇然如虫蝕其骨﹐困熱不任﹐亦不能起於牀﹐滋腎丸﹑六味地黃丸主之。﹝以脈言之則輕按之如三菽之重﹐與皮毛相得而數者﹐肺熱也。如六菽之重﹐與血脈相得而數者﹐心熱也。如九菽之重﹐與肌相得而數者﹐脾熱也。如十二菽之重﹐與筋相得而數者﹐肝熱也。按之至骨舉指來疾而數者﹐腎熱也。﹞黃連瀉心火﹐木通瀉小腸火﹐黃芩瀉肺火﹐黃芩瀉大腸火﹐柴胡瀉肝火﹐﹝黃連佐之。﹞柴胡瀉膽火﹐﹝亦佐以黃連。﹞白芍藥瀉脾火﹐石膏瀉胃火﹐知母瀉腎火﹐黃柏瀉膀胱火。﹝一曰瀉龍火。﹞﹝海﹞皮膚如火燎﹐而以手重取之不甚熱﹐肺熱也。目白睛赤﹐煩躁引飲﹐單與黃芩一物湯。

﹝丹﹞淸金丸伐脾肺火。

黃芩爲末﹐粥丸。又名與點丸。

上二方瀉肺中血分之火﹐瀉白散瀉肺中气分之火。

﹝錢﹞瀉白散﹝方見治虛實法五臟條。﹞涼膈散白虎湯﹝方俱見前。﹞瀉心湯瀉丁。﹝方見治虛實法五臟條。﹞﹝丹﹞

抑靑丸

伐心經之火﹐須審虛實用之。

黃連爲末﹐粥丸。

﹝《本事方》﹞治心熱﹐千金地黃丸。

黃連﹝四兩﹐爲粗末﹞生地﹝半斤﹐研取汁﹐連渣並二味拌勻﹐曬漧﹞上爲細末﹐煉蜜丸﹐如桐子大。每服三十丸﹐食後門冬湯下。

門冬丸

治心經有熱。

麥冬﹝一兩﹞黃連﹝半兩﹞上爲細末﹐蜜丸﹐如桐子大。食後熟水下三十丸。

﹝海﹞

淸心丸

治熱。

黃柏﹝二兩﹐生﹞麥冬﹝一兩﹞黃連﹝一兩﹞龍腦﹝一錢﹞煉蜜丸﹐如桐子大。每服十丸﹐臨臥門冬酒下﹐或薄荷湯亦得。

﹝錢﹞導赤散瀉丙。﹝方見治虛實法五臟條。﹞﹝海﹞

火府丹

丙丁俱瀉。

黃芩﹝一兩﹞黃連﹝一兩﹞生地﹝二兩﹞木通﹝三兩﹞爲細末﹐煉蜜如梧子大。每服二三十丸﹐臨臥溫水下。

﹝錢﹞

瀉黃散

﹝方見治虛實法五臟條。﹞調胃承气湯﹝方見傷寒。﹞瀉靑丸﹝方見治虛實五臟條。﹞

當陽龍薈丸

當歸﹝焙﹞艸龍膽山梔黃連黃柏黃芩﹝各一兩﹞大黃蘆薈靑黛﹝各半兩﹞木香﹝二錢半﹞麝香﹝半錢﹐另研﹞上爲末﹐煉蜜丸﹐如小豆大﹐小兒如麻子大。生薑湯下二三十丸。忌發熱諸物。兼服防風通聖散。

﹝丹﹞

回金丸

伐肝經火﹐亦審虛實用之。

黃連﹝六兩﹞吳茱萸﹝一兩﹞上爲末﹐粥丸。

佐金丸

佐肺金以伐肝木之邪。

片芩﹝六兩﹞吳茱萸﹝一兩﹞上爲末﹐蒸餅丸。

﹝垣﹞

滋腎丸

黃柏﹝二兩﹐酒洗﹐焙﹞知母﹝二兩﹐酒洗﹐焙﹞肉桂﹝二錢﹞上爲末﹐熟水丸﹐如雞頭大。每服百丸﹐加至二百丸﹐白沸湯下﹐空心服。

治腎熱諸方﹝並見勞瘵。﹞﹝《靈》﹞胃中熱﹐則消穀﹐令人懸心﹐善饑﹐臍以上皮熱﹐腸中熱﹐則出黃如糜﹐臍以下皮熱。﹝師傳篇胃居臍上﹐故胃熱則臍以上熱。腸居臍下﹐故腸熱則臍以下熱。如肝膽居脇﹐肝膽熱則當脇亦熱。肺居胸背﹐肺熱則當胸背亦熱。腎居腰﹐腎熱則當腰亦熱。可類推也。﹞﹝潔﹞暴熱者﹐病在心肺。積熱者﹐病在腎肝。暴熱者﹐宜《局方》雄黃解毒丸。積熱者﹐宜《局方》妙香丸。暴者﹐上喘也﹐病在心肺﹐謂之髙喘﹐宜木香金鈴子散。上焦熱而煩者﹐宜牛黃散。有病久憔悴﹐發熱盜汗﹐謂之五臟齊損﹐此熱勞骨蒸之病也。瘦弱虛損﹐煩喘腸下血﹐皆蒸勞也﹐治法宜養血益陰﹐熱能自退。

此謂不治而治也﹐錢氏地黃丸主之。

雄黃解毒丸

治上膈壅熱﹐痰涎不利﹐咽喉腫痛﹐赤眼癰腫。﹝方見喉痺。﹞﹝《保》﹞

木香金鈴散

治暴熱心肺﹐上喘不已。

大黃﹝五錢﹞金鈴子﹝去核﹞木香﹝各三錢﹞輕粉﹝少許﹞朴硝﹝二錢﹞上爲末﹐柳白皮煎湯調下﹐食後三四錢﹐以利爲度。

牛黃散

治上焦熱而煩﹐不能臥睡。

山梔大黃郁金﹝各半兩﹞甘艸上爲末﹐每五錢﹐水煎溫服﹐微利則已。

﹝《局》﹞

妙香丸

﹝丹溪云﹕疏決腸胃﹐制伏木火之劑。﹞辰砂﹝水飛﹐八兩﹞龍腦膩粉﹝研﹞麝香﹝研。各八兩﹞牛黃﹝半兩﹞金箔﹝九十片﹐研﹞巴豆﹝三百十五粒﹐去皮心膜﹐炒熟﹐研如泥﹐去油﹞上合研勻﹐用淨黃蠟六兩﹐入白礬七錢半﹐同煉蜜勻爲丸﹐每兩作三十丸﹐米飲吞下。如要藥速行﹐卽用鍼刺一眼﹐入冷水浸少時服之。

久熱屬勞瘵﹐治法見瘵門。

諸熱分而言之﹐則有气血表裏上下五臟之異。合而言之﹐則气熱﹑表熱﹑上焦熱﹑心肺熱﹐皆屬陽而治相類﹔血熱﹑裏熱﹑下焦熱﹑腎肝熱﹐皆屬陰而治亦相類。中焦與脾熱亦然。

﹝羅﹞通治熱气﹐用黃連解毒湯治大熱甚﹐煩躁錯語不得眠。

黃連﹝七錢半﹞黃柏山梔﹝各半兩﹞黃芩﹝一兩﹞上咀﹐每服五錢﹐水煎去渣熱服﹐如未效再服。

﹝海﹞前方中加防風﹑連翹﹐爲金花丸﹐治風熱。加柴胡﹐治小兒潮熱。與四物相合各半爲湯﹐治婦人潮熱。

﹝垣﹞

三黃丸

治丈夫婦人三焦積熱。上焦有熱攻衝﹐眼目赤腫﹐頭項腫痛﹐口舌生瘡。中焦有熱﹐心膈煩躁﹐飲食不美。下焦有熱﹐小便赤澀﹐大便祕結。五臟俱熱﹐卽生癰癤瘡痍。及治五般痔疾﹐糞門腫痛﹐或下鮮血。﹝丹溪云﹕此三焦藥也。﹞黃連﹝淨﹞黃芩﹝去蘆﹞大黃﹝各十兩﹞上爲細末﹐煉蜜丸﹐如桐子大﹐每服三十丸﹐熟水吞下。視臟腑虛實加減服之﹐小兒積熱亦宜服。

﹝《本事》﹞

紫雪

治香港腳毒徧內外﹐煩熱不解﹐口中生瘡﹐狂易叫走﹐瘴毒。及解諸熱藥毒卒黃等毒﹐並蠱魅野道熱毒。又治小兒驚疳熱病。﹝丹溪云﹕此心脾肝腎胃經之藥。﹞寒水石石膏磁石滑石﹝以上四味﹐各三斤﹐搗爲細末﹐用水一石﹐煎至五斗﹐去渣﹐入後藥﹞玄參﹝一斤﹐洗﹐焙切﹞沈香羚羊角犀角靑木香升麻﹝各五兩﹞丁香﹝一兩﹞甘艸﹝八兩。以上八味﹐搗爲末﹐入前藥汁中﹐再煮取一斗五升﹐去渣﹐入下項二味藥﹞朴硝硝石﹝好者二斤。以上二味﹐入前藥汁中﹐微火煎﹐不住手將柳木棍攪﹐候七八升許﹐投在盞中半日後欲凝﹐方入下項二味藥﹞辰砂﹝三兩﹐細研﹞麝香﹝眞者一兩二錢﹐乳研﹐以上二味入前藥汁中﹐拌調令勻。﹞合成後﹐窨二日﹐每服一錢或二錢﹐冷水食後調服。大人小兒子細加減。﹝《局方》又用黃金一百兩。﹞﹝垣﹞陰覆乎陽﹐火不得伸﹐宜汗之。經曰﹕體若燔炭﹐汗出而散者是也。脈弦而數者﹐此陰气也﹐宜風藥升陽以發火郁﹐則脈數峻退矣。凡治此病﹐脈數者當用黃柏﹐少加黃連﹑柴胡﹑蒼術﹑黃﹑甘艸﹐更加升麻﹐得汗則脈必下﹐乃火郁則發之意也。

柴胡升陽湯

治男婦四肢發熱﹐肌肉熱﹐筋痺熱﹐骨髓中熱﹐發如火燎火燒﹐捫之令人亦熱。四肢主屬脾﹐脾者土也。熱伏地中﹐此病多因血虛而得。又因胃虛過食冷物冰水無度﹐郁遏陽气於脾土之中。經曰﹕火郁則發之。

升麻葛根獨活羌活﹝各半兩﹞防風﹝二錢半﹞甘艸﹝生﹐二錢﹞柴胡﹝五錢﹞炙甘艸﹝二錢﹞人參﹝半兩﹞白芍藥﹝半兩﹞上咀﹐每服半兩﹐水三大盞﹐煎至一盞﹐去渣﹐稍熱服。忌冷物冰水月餘。

﹝《﹝垣﹞》﹞

火郁湯

治五心煩熱﹐是火郁於地中。四肢土也﹐心火下陷﹐在脾土之中﹐故宜升發火郁。﹝丹溪云﹕治手足心熱﹐用東垣火郁湯。又手足心熱﹐方見前手足心熱條。﹞升麻葛根防風柴胡根炙甘艸白芍藥﹝各五錢﹞上咀﹐每服三四錢﹐水二大盞﹐入連須蔥白三寸﹐煎去渣﹐稍熱服。

運气發熱有三﹕一曰火熱助心實而熱。經曰﹕歲火太過﹐炎暑流行﹐病甚則身熱骨痛而爲浸淫。又曰﹕少陽所至爲瘍疹身熱。又曰﹕少陰司天﹐客勝則頭痛﹐是少陽之發熱﹐治以諸寒是也。

二曰寒邪攻心虛而熱。經曰﹕歲水太過﹐寒气流行﹐民病身熱﹐煩心躁悸﹐陰厥。又曰﹕歲金不及﹐炎火乃行﹐寒復則陰厥﹐且格陽反上行發熱。又曰﹕少陽在泉﹐主勝則熱反上行﹐熱發格中而嘔。蓋主勝者謂冬寒勝少陽之客熱﹐治以諸熱是也。

三曰風扇火及寒濕郁火而熱。經曰﹕太陽司天之政﹐初之气﹐气乃大溫﹐民病身熱頭痛﹐是風扇陽而熱也﹐治宜淸之。又云﹕四之气﹐風濕交爭﹐民病大熱少气。又云﹕少陽司天之政﹐二之气﹐火反郁﹐白埃四起﹐民病頭痛身熱。是寒濕郁火而熱﹐治視寒熱少多其制是也。

﹝《靈》﹞黃帝曰﹕刺節言徹衣﹐夫子乃言盡刺諸陽之奇輸﹐未有常處也﹐願卒聞之﹖歧伯曰﹕是陽气有餘﹐而陰气不足。陰气不足則內熱﹐陽气有餘則外熱﹐內熱相搏﹐熱於懷炭﹐外畏綿帛近﹐不可近身﹐又不可近席。腠理閉塞﹐則汗不出﹐舌焦唇槁﹐臘漧嗌燥﹐飲食不讓美惡。帝曰﹕善。取之柰何﹖岐伯曰﹕取之於其天府大杼三﹐又刺中膂以去其熱﹐補手足太陰以去其汗﹐熱去汗稀﹐疾於徹衣。﹝刺節眞邪篇臘﹐思亦切。﹞火熱在上﹐推而下之﹐從下上者﹐引而去之。

﹝《甲》﹞身熱﹐胸脇痛﹐不可反側﹐顱息主之。嗜臥﹐身體熱﹐不能動搖﹐大濕﹐三陽絡主之。

﹝海﹞兩手太熱爲骨厥﹐如在火中﹐可灸湧泉穴三壯立安。

﹝《撮要》﹞手心發熱﹕魚際﹝臥鍼向後三分﹞﹑少府﹝三分﹞。腳心發熱﹐濕癢﹕束骨﹝先瀉後補灸。﹞足底發熱﹐腳核疼﹕公孫﹝半寸瀉。﹞﹝《素》﹞脈浮而澀﹐澀而身有熱者死。﹝通評虛實論﹞熱而脈靜者難治。﹝玉機眞藏論﹞脈盛﹐汗出不解者死。脈虛﹐熱不止者死。﹝詳見傷寒發熱。﹞

卷之五陰陽臟腑部

勞瘵骨蒸熱

﹝《玄》﹞虛者﹐皮毛肌肉筋脈骨髓气血津液不足也。若男女終日勞役﹐神耗力倦﹐饑飽越常﹐喜怒憂思﹐形寒飲冷﹐縱欲恣情。《素問》曰﹕今人未及半百而衰者﹐以酒爲漿﹐以妄爲常﹐醉以入房﹐以欲竭其精﹐以耗散其眞﹐根源從此而虛竭矣。五臟六腑如何不弱﹐五勞六極七傷從此而始。何謂五勞﹖心勞血損﹐肝勞神損﹐脾勞食損﹐肺勞气損﹐腎勞精損。六極謂筋﹑脈﹑肉﹑皮﹑毛﹑骨瘁損﹐是謂六極。七傷《難經》言之甚詳﹐傷形與气﹐謂之七傷。總而言之﹐爲虛是也。大抵五行六气﹐水特五之一耳。夫一水旣虧﹐豈能勝五火哉﹐虛勞等癥蜂起矣。其體虛者﹐最易感於邪气。當先和解﹐微利微下之﹐從其緩而治之﹐次則調之。醫者不知邪气加之於身而未除﹐便行補劑﹐邪气得補﹐遂入經絡﹐致死不治。如此誤者﹐何啻千萬。良可悲哉﹗《內經》中本無勞癥之說﹐其曰勞者溫之﹐溫者溫存之義。不足者﹐補之以味﹐谷肉菜果﹐百味珍羞﹐無非補也。今之醫者﹐不通其法﹐惟知大補之道﹐輕則當歸﹑鹿茸﹑雄﹑附﹐重則乳石﹑丹砂﹐加之以灼艾補燥其水﹐水得熱愈涸﹐生火轉甚。少而成嗽痰血﹐潮熱煩渴喜冷﹐此則熱癥明矣。重則失音﹐斷不可救。猶且峻補不已﹐如此死者﹐醫殺之耳。及遇良工﹐治驗而以淸劑解之﹐不合病患之意﹐反行怪責﹐及聞發表攻裏之說﹐畏而不從﹐甘死於庸工熱補之手﹐𨿽死不悔﹐深可憫也。夫涼劑能養水淸火﹐熱劑能燥水補火﹐天下之事﹐無出乎理。理旣明﹐何患疾之不安。勞爲熱癥明矣﹐還可補乎。惟無邪無熱無積之人﹐脈舉按無力而弱者﹐方可補之。又必察其胃中及右腎二火虧而用之。心虛則動悸恍惚﹐憂煩少色﹐舌彊﹐宜養榮湯﹑琥珀定神丸之類﹐以益其心血。脾虛面黃肌瘦﹐吐利淸冷﹐腹脹腸鳴﹐四肢無力﹐飲食不進﹐宜快胃湯﹑進食丸之類﹐以調其飲食。肝虛目昏筋脈拘攣﹐面靑恐懼﹐如人將捕之狀﹐宜牛膝益中湯﹑虎骨丹之類﹐以養助其筋脈。肺虛呼吸少气﹐喘乏咳嗽﹐嗌漧﹐宜枳實湯加人參﹑黃﹑阿膠﹑蘇子﹐以調其气。腎虛腰背脊膝厥逆而痛﹐神困耳鳴﹐小便頻數﹐精漏﹐宜八味丸加五味子﹑鹿茸﹑去附子﹐用山藥等丸﹐以生其精。

﹝丹﹞勞瘵主陰虛﹑痰與血病。虛勞漸瘦屬火﹐陰火消鑠﹐卽是積熱﹐宜照後法治之。

艸還丹

治陰虛骨蒸。

用靑蒿一斗五升﹐童便三斗﹐文武火熬﹐約童便減至二斗﹐去蒿﹐再熬至一升﹐入豬膽七个﹐再熬數沸。

用甘艸末收和爲丸﹐梧子大﹐每服五十丸。

治勞病﹐四物湯加竹瀝﹐入小便。陰虛發熱﹐四物湯加黃柏﹐降火補陰﹐甚者加龜板。

﹝張文仲﹞治骨蒸方。

生地黃一升﹐搗取汁盡分再服。利則減之﹐以身涼爲度。

上丹溪論勞瘵主乎陰虛者。蓋自子至巳屬陽﹐自午至亥屬陰﹐陰虛則熱在午後子前。寤屬陽﹐寐屬陰﹐陰虛則汗從寐時盜出也。升屬陽﹐降屬陰﹐陰虛則气不降﹐气不降則痰涎上逆﹐而連綿吐出不絕也。脈浮屬陽﹐沈屬陰﹐陰虛則浮之洪大﹐沈之空虛也。此皆陰虛之癥﹐用四物﹑竹瀝﹐又加炒柏﹑龜板﹐皆補陰降火之劑。又須遠嗜欲﹐薄滋味﹐靜心調養﹐以助之也。

﹝丹﹞陰虛發熱﹐四物湯加黃柏。兼气虛者﹐加參﹑﹑白術。

禦院瓊玉膏

滋血補气﹐延年益壽。

人參﹝三十六兩﹐去蘆須﹐研爲淨末﹞白茯苓﹝二十四兩﹐去皮﹐研爲細末﹞生地黃﹝十六斤﹐搗取汁﹐以盡爲度﹐去渣﹞蜜﹝六斤﹞上和勻﹐入銀石器瓶中。內用油紙﹐外用竹篛﹐包以軟篾﹐縛緊瓶口﹐入重湯內懸胎煮之。用桑柴文武火不住手三晝夜﹐入井中浸一日夜出火毒。又煮一日﹐出陰毒﹐取出。每早空心用酒或白湯調下。

﹝羅﹞

淸神甘露丸

治男子婦人虛勞不足﹐大骨枯﹐大肉陷皆治之。

生地汁白蓮藕汁生乳汁﹝生用﹞上三味等分﹐用砂石器內﹐以文武火熬成膏子﹐用後藥。

人參白術黃連黃五味子胡黃連上各等分爲細末﹐以前膏子和劑﹐丸如桐子大。每服五十丸﹐人參湯下。

﹝海﹞

黃膏子煎丸

人參白術﹝各一兩半﹞柴胡黃芩﹝各一兩﹞白芷知母﹝各半兩﹞甘艸﹝半兩﹐炒﹞鱉甲﹝一兩﹐手大者﹐酥炙﹞黃﹝半斤﹐爲粗末﹐用水二斗﹐熬一斗﹐去渣再熬﹐令不住手攪成膏﹐至半斤﹐入白蜜一匙﹐一兩﹐再熬令熟﹐放冷丸藥﹞上爲末﹐用黃膏和勻丸﹐每早白湯服下。呼吸少气﹐懶言語﹐無力動作﹐目無睛光﹐面色白﹐皆兼气虛也。

﹝丹﹞

補天丸

治陰虛骨蒸發熱﹐形羸瘦者。

紫河車洗淨﹐用布絞幹﹐用補腎丸藥末搗細焙漧﹐再碾爲末﹐酒煮米糊爲丸。梧子大。每服七八十丸﹐熱湯下。夏月加五味子。紫河車﹐卽初生男子胞衣也。

補腎丸

治陰虛有痰﹐膈不淸者。

龜板﹝一兩半﹐酥炙﹞黃柏﹝一兩半﹐炒﹞牛膝﹝二兩﹞漧薑﹝二錢﹞陳皮﹝半兩﹞上爲末﹐薑汁打糊丸﹐每服七八十丸。

治酒色過傷少陰。

黃柏﹝一兩半﹐炒﹞黃芩﹝半兩﹐炒﹞地黃﹝一兩﹞龜板﹝五兩﹐酒炒﹞夏加砂仁三錢﹐五味五錢。冬加漧薑炒黑三錢。用炊餅爲丸﹐食前白湯服三五十丸。﹝《丹溪心法》以地黃作黃柏﹞﹝潔﹞

地黃丸

治久新憔悴﹐寢汗發熱﹐五臟齊損﹐瘦弱虛煩﹐腸下血﹐骨蒸﹐痿弱無力﹐不能運動。東垣云﹕治脈沈而虛者。

熟地﹝八兩﹞山茱萸﹝淨肉﹞山藥﹝各四兩﹞牡丹皮茯苓澤瀉﹝各三兩﹞上爲細末﹐煉蜜丸﹐桐子大。空心溫酒服五十丸。

﹝垣﹞或問錢氏地黃丸補腎﹐又曰補肝﹐何也﹖曰﹕然﹐手厥陰心主包絡﹐足厥陰肝經﹐俱治在下焦。經云﹕不足者滋其化源。故肝腎之病同一治法﹐此地黃丸補二經之意也。﹝海藏雲﹕若加五味爲腎气丸﹐此滋肺之源以生腎水。﹞﹝《保》﹞黑地黃丸加五味子﹐爲腎气丸治陽盛陰衰﹐脾胃不足﹐房室虛損﹐形瘦無力﹐面多靑黃﹐而無常色﹐此補气益胃。

蒼術﹝一斤﹐油浸﹞熟地﹝一斤﹞五味子﹝半斤﹞漧薑﹝秋冬一兩﹐夏半兩﹐春七錢﹞上爲細末﹐棗肉丸梧子大。食前米飲﹐或酒服百丸。治血虛久痔甚妙。經曰﹕腎苦燥﹐急食辛以潤之。此藥開腠理﹐生津液通气。又五味子酸以收之﹐此𨿽陽盛而不燥熱﹐乃是五臟虛損於內﹐故可益血收气﹐此藥類象神品方也。

治陽盛心肺不足﹐宜八味丸。四肢弱無力多困﹐未知陰陽先損﹐夏可用地黃丸﹐春秋宜腎气丸﹐冬宜八味丸。

﹝云岐﹞雞蘇丸治嗽血。﹝方見咳唾血。﹞上治肺腎虛。蓋肝心屬陽﹐肺腎屬陰﹐陰虛則肺腎虛矣。腎虛者從房室中來﹐其癥或腰酸腰痛﹐或足酸足痿足熱﹐或遺精白濁是也。肺虛者﹐或咳嗽或吐血是也。治腎虛四方﹐前二方龜扳﹑黃柏爲君﹐有痰無痰皆可用。後二方地黃爲君﹐無痰可用﹐痰多而膈不淸者宜審之。治肺虛咳嗽唾血者﹐方法浩大﹐另立咳嗽唾門也。

﹝丹﹞虛勞皆積熱做成。始健時﹐可用子和法。後日羸憊﹐四物湯加減﹐送消積丸﹐使熱不作也。蒸蒸發熱﹐積病最多。小陷胸湯﹐治濕痰發熱極妙。﹝方見傷寒部結胸門。﹞退實熱勞積痰。

鱉甲龜板側柏栝蔞仁半夏黃連黃柏上爲末﹐炊餅丸。

又濕痰發熱。

黃芩﹝炒﹞黃連﹝炒﹞香附﹝生﹞蒼術。

上爲末﹐栝蔞穣爲丸。

靑檬石丸﹝方見咳嗽。﹞河間人參半夏丸﹝方見咳嗽。﹞﹝丹﹞治施官人﹐年三十餘﹐不可勞動﹐勞動則發熱﹐脈洪而大在右手﹐短而澀在左手。予謂此必酒痰成濕傷血。又問之﹐遇少勞則喘乏力﹐小便或赤或白。

當歸黃人參﹝各五分﹞芍藥﹝一分﹞白術﹝二分半﹞川芎﹝五分﹞木通﹝三分﹞黃芩﹝三分﹞陳皮﹝五分﹞濃朴﹝五分﹞炙甘艸﹝二分﹞煎湯下靑礞石丸。

﹝羅﹞

柴胡飲子

解一切肌骨蒸熱﹐寒熱往來﹐及傷寒發汗不解﹐或汗後餘熱勞復﹐或婦人經病不快。產後但有如此之癥﹐並宜服之。

黃芩甘艸﹝炙﹞大黃芍藥柴胡人參當歸﹝各半兩﹞上咀﹐姜三片﹐煎熱服。

﹝《保》﹞

防風當歸飲子

治煩熱皮膚索澤。食後煎服﹐空心﹐宜以此飲下地黃丸。

柴胡人參黃芩甘艸防風大黃當歸芍藥﹝各半兩﹞滑石﹝二錢﹞上咀每服五錢﹐水一盞半﹐姜三片﹐煎七分﹐溫服。如痰嗽加半夏。如大便黃米谷完出﹐驚悸﹐溺血。

淋閉﹐咳血衄血。自汗頭痛﹐積熱肺痿﹐後與大金花丸。

大金花丸

黃柏黃芩黃連山梔﹝各八兩﹞上爲細末﹐水丸小豆大﹐每服一百丸﹐溫水下﹐日二三服。或大便實加大黃。自利﹐如中外熱者﹐此藥作散煎服﹐名解毒湯。或腹痛嘔吐欲作痢者﹐每服解毒湯半兩﹐加半夏﹑茯苓﹑濃朴各三錢﹐姜三片。如白膿後重﹐下痢後重者﹐加大黃三錢。

麥煎散

治少男室女骨蒸﹐婦人風血攻疰四肢。

赤茯苓當歸漧漆鱉甲﹝醋炙﹞常山大黃﹝煨﹞柴胡白術生地石膏﹝各一兩﹞甘艸﹝半兩﹞上爲末﹐每服三錢﹐小麥五十粒﹐水煎﹐食後臨臥服。若有虛汗﹐加麻黃根一兩。東坡云﹕此黃州吳判官療骨蒸黃瘦﹐口臭肌熱﹐盜汗極效。吳君寶之﹐不肯妄傳。

當歸龍薈丸治肝有積痰污血﹐結熱而勞瘵者。其太衝脈必與衝陽脈不相應﹐宜以補陰藥吞此丸神效。﹝方見前。﹞上勞瘵兼痰積﹐其癥腹脇常熱﹐手足頭面則於寅卯時分乍有涼時者是也。若頑痰膠固難治者﹐必以吐法吐之﹐或沈香滚痰丸﹑透膈丹之類下之。又甚者﹐或用倒倉法。若痰積閉塞經脈﹐則太衝脈與衝陽寸口脈數而不相應者﹐極難治。自陰虛條至此﹐凡六法﹐但患勞者﹐罕能脫此六法。自此以後數法﹐宜審而行之﹐無其病﹐莫妄施也。

﹝世﹞治骨蒸熱﹐神效。

前胡﹝一錢﹞柴胡﹝二錢﹞胡黃連﹝一錢﹞豬脊髓﹝一條﹞豬膽﹝一个﹞上水煎﹐入豬膽汁服之。

﹝石﹞

地骨皮枳殼散

治骨蒸壯熱﹐肌肉消瘦﹐少力多困﹐夜多盜汗。

地骨皮秦艽柴胡枳殼知母當歸鱉甲﹝醋炙黃﹞上等分爲末﹐水一盞﹐桃柳枝頭各七个﹐姜三片﹐烏梅一个﹐去渣臨臥服。

﹝羅﹞

秦艽鱉甲散

治骨蒸壯熱﹐肌肉消瘦﹐舌紅頰赤﹐目倦盜汗。

柴胡地骨皮﹝各一兩﹞秦艽知母當歸﹝各半兩﹞鱉甲﹝一兩﹐去裙﹐醋炙﹞上爲粗末﹐每服五錢﹐水一盞﹐入烏梅一个﹐靑蒿五葉﹐同煎至七分﹐去渣溫服﹐臨臥空心各一服。

人參地骨皮散

治髒中積冷﹐營中熱﹐按之不足﹐舉之有餘﹐陰不足而陽有餘也。

茯苓﹝半兩﹞知母石膏﹝各一兩﹞地骨皮人參柴胡生地﹝各一兩五錢﹞上咀﹐每服一兩﹐生薑三片﹐水煎細細服。

人參柴胡散

治邪熱客於經絡﹐肌熱痰嗽﹐五心煩躁﹐頭目昏痛﹐夜有盜汗。及婦人虛勞骨蒸尢宜。

白茯苓人參白術柴胡當歸半夏曲漧葛甘艸﹝炙﹞赤芍藥﹝以上各一兩﹞上爲細末﹐每服三錢﹐姜四片﹐棗三枚﹐水煎帶熱服。﹝許學士云﹕但有勞熱癥皆可服﹐熱退卽止。大抵透肌葛根第一﹐柴胡次之﹐其方多黃芩半兩。﹞上四方﹐治虛損復受邪熱﹐皆宜用柴胡。《衍義》云﹕柴胡《本經》並無一字治勞﹐今人方中﹐治勞鮮有不用者﹐誤人甚多。常原病勞有一種眞髒虛損﹐復受邪熱﹐因虛而致勞。故曰﹕勞者牢也﹐當斟酌之。如經驗方治勞熱靑蒿煎丸﹐用柴胡正宜﹐服之無不效﹐熱去卽須急已。若無邪熱﹐得此愈甚﹐𨿽至死﹐人亦不怨。王海藏雲﹕苟無實熱﹐醫取用之﹐不死何待﹖後之用柴胡者﹐宜審諸。又大忌芩﹑連﹑柏﹐驟用純苦寒藥﹐反瀉其陽。但當用瓊玉膏之類﹐大助陽气﹐使其復還寅卯之位﹐微加瀉陰火之藥是也。

火郁湯﹝方見前。﹞柴胡升陽湯﹝方見前。﹞上二方治重陰覆其陽﹐火不得伸﹐或灑灑惡寒﹐或志意不樂﹐或脈弦數﹐或四肢五心煩熱是也。病去卽已﹐不可過劑。服寒涼藥﹐癥𨿽大減﹐脈反加數者﹐陽郁也。大忌寒涼﹐宜升宜補﹐犯之死速。

﹝海﹞問兩手寸關弦﹐病脾弱﹐火勝木旺﹐土虧金鑠﹐當作何治﹖答曰﹕不治標本﹐從乎中治。木標也﹐土本也﹐火中也。爍金虧土旺木者﹐皆火也﹐錢仲陽安神丸主之﹐山蕷﹑麥冬益金之气﹐金益則气旺而木自平。

寒水石﹑牙硝﹐火中添水﹐使化爲濕熱也。濕熱爲季夏之令﹐非土而何﹖故用朱砂以墜火下行﹐將退與子﹐權行濕令也﹐故脈弦得除而土自旺。秋喘﹐加人參﹑丹砂等﹐夏則不加。養气者﹐加沈香。欲發汗者﹐臨臥先與白粥一盞﹐後藥之則汗也。寒熱神少振搖。小便淋或多﹐或大便走﹐完谷不化﹐口漧舌縮﹐唇吻有瘡﹐心下痞﹐大渴引飲﹐惡幹喜濕﹐目花﹐四肢無力﹐怠惰嗜臥﹐食不入﹐皮膚燥澀﹐面色黧黑﹐肌肉消鑠﹐胸腹中急﹐額上汗者﹐法宜泄火﹑益濕﹑補气。脈弦浮沈者同治﹐以安神丸主之。﹝方見治虛實。﹞气不化﹐小便不利﹐濕潤肌滑﹐熱蒸陰少﹐气不化。气走小便利﹐自汗肌燥澀﹐爲迫津液不能停﹐離珠丹主之。﹝方見虛實。﹞弦數者﹐陽陷於內﹐從外而之內也。弦則帶數﹐甲經於乙。緊則帶洪﹐壬經於丙。若弦虛則無火﹐細則有水。此二脈﹐從內之外﹐不宜離珠丹。

弦數脈圖火令速行而土虛﹐土虛則長夏不至。《難經》曰﹕虛則補其母。資其化源﹐當瀉火於金中補土是也。

上寸顯弦數脈﹐是東方實﹐乃乘子勢也。旣瀉其子火﹐木自虛矣。以寒藥瀉火﹐是補北方水。木旣乘火勢而來侮金﹐當金中瀉火﹐火退則木無所恃而自退﹐是實則瀉其子也。

﹝仲﹞五勞虛極羸瘦﹐腹滿不能飲食﹐食傷憂傷﹐飲傷房室傷﹐饑傷勞傷﹐經絡榮衛气傷﹐內有幹血﹐肌膚甲錯﹐兩目黯黑﹐緩中補虛﹐

大黃虫丸

主之。﹝結在內者﹐手足脈必相失﹐宜此方。然必兼大補劑瓊玉膏之類服之。﹞大黃﹝十兩﹐蒸﹞黃芩﹝二兩﹞甘艸﹝三兩﹞桃仁﹝一升﹞杏仁﹝一升﹞芍藥﹝四兩﹞地黃﹝半兩﹞漧漆﹝一兩﹐炒﹞虻虫﹝一升﹞水蛭﹝百枚﹞蠐螬﹝一升﹞虫﹝半斤﹞上十二味爲末﹐煉蜜丸如小豆大。日三服﹐酒下五丸。

陳大夫傳張仲景

百勞丸

治一切勞瘵積滯﹐疾不經藥壞癥者宜服。

當歸﹝炒﹞乳香沒藥﹝各一錢﹞人參﹝一錢﹞大黃﹝四錢﹞虻虫﹝十四枚﹐去翅足﹞水蛭﹝十四枚﹐制﹞上爲細末﹐煉蜜丸如桐子大。都作一服﹐可百丸﹐五更百勞水下。取惡物爲度﹐服白粥十日。百勞水﹐用杓揚百徧﹐仲景甘瀾水是也。

﹝《外臺》﹞治骨蒸。桃仁一百二十枚﹐去皮並雙仁﹐畱尖﹐杵和爲丸﹐平旦井花水服令盡。服訖﹐量性飲酒﹐仍須喫水﹐多效。隔日又服一劑﹐百日不得食肉。

﹝仲﹞炙甘艸湯﹝一名復脈湯。﹞治虛勞不足﹐汗出而悶﹐脈結悸﹐行動如常﹐不出百日﹐急者十一日死。

﹝方見傷寒。﹞﹝海﹞

四物加減湯

治婦人骨蒸。

當歸白芍藥川芎地黃﹝以上補血﹞地骨皮﹝瀉腎火﹞牡丹皮﹝瀉包絡火。各等分﹞上咀水煎服。

﹝羅﹞

逍遙散

治血虛勞倦﹐五心煩蒸﹐頰赤盜汗﹐室女血弱陰虛﹐營衛不和﹐月水不調﹐痰嗽潮熱﹐肌體羸瘦﹐漸成骨蒸。

茯苓白術當歸芍藥柴胡甘艸﹝炙﹞上咀﹐生薑一塊﹐煨切破﹐薄荷少許同煎。

上二方﹐治婦人骨蒸大法。若夫要處﹐並同於前陰虛法取之。蒸病治者﹐宜隨各經虛實﹐內外淺深﹐用藥加減可也。

﹝《古今錄驗》﹞

五蒸湯

茯苓甘艸人參竹葉地黃葛根知母黃芩石膏粳米﹝二合﹞上咀﹐以水三盞﹐煎小麥二合﹐至二盞﹐去麥煎藥至一盞﹐溫服﹑隨癥加減於後。忌海藻﹑菘菜﹑蕪荑﹑大醋。

實熱加黃芩﹑黃連﹑黃柏﹑大黃。虛熱﹐气加烏梅﹑秦艽﹑柴胡﹔血加靑蒿﹑鱉甲﹑蛤蚧﹑小麥﹑牡丹皮。

肺蒸﹝鼻幹﹞加烏梅﹑天冬﹑麥冬﹑紫菀。大腸﹝右鼻孔幹痛﹞加大黃﹑芒硝。皮蒸﹝舌白唾血﹞加石膏﹑桑白皮。膚蒸﹝昏昧嗜臥﹞加丹皮。气蒸﹝鼻幹喘促﹐徧身气熱。﹞加人參﹑黃芩﹑山梔。

心蒸﹝舌漧﹞加黃連﹑生地。小腸﹝下唇焦﹞加赤茯﹑生地﹑木通。血蒸﹝發焦﹞加生地﹑當歸﹑桂心﹑童便。

脈蒸﹝唾白浪語﹐脈絡溢﹐脈緩急不調。﹞加當歸﹑生地。

脾蒸﹝唇焦﹞加白芍﹑木瓜﹑苦參。胃蒸﹝舌下痛﹞加石膏﹑粳米﹑大黃﹑芒硝﹑漧葛。肉蒸﹝食無味而嘔﹐煩躁不安。﹞加白芍。

肝蒸﹝眼黑﹞加川芎﹑當歸﹑前胡。膽蒸﹝眼白失色﹞加柴胡﹑栝蔞。筋蒸﹝甲焦﹞加當歸﹑川芎。三焦蒸﹝乍熱乍寒﹞加石膏﹑竹葉。

腎蒸﹝兩耳焦﹞加生地﹑石膏﹑知母﹑寒水石。膀胱蒸﹝右耳焦﹞加澤瀉﹑茯苓﹑滑石。腦蒸﹝頭眩熱悶﹞加生地﹑防風﹑羌活。髓蒸﹝髓枯﹑骨中熱﹞加生地﹑當歸﹑天門冬﹑骨蒸﹝齒黑﹑腰痛﹑足逆冷﹑疳虫食藏﹞加鱉甲﹑地骨皮﹑丹皮﹑生地﹑當歸。蒸﹝肢細趺腫﹐腑臟皆熱﹞加石膏﹑黃柏。胞蒸﹝小便赤黃﹞加澤瀉﹑茯苓﹑生地﹑沈香﹑滑石。

凡此諸癥﹐皆熱病後食肥甘油膩﹐房事飲酒犯之而成。久蒸不除﹐變成疳病﹐死期近矣。

牡丹皮治無汗之骨蒸。﹝能瀉陰中之火。﹞知母治有汗之骨蒸。

﹝《衍義》﹞治骨蒸勞。用薄荷汁與眾藥熬成膏。

﹝《經驗》﹞治患勞人。燒香法﹕玄參一斤﹐甘松六兩爲末﹐煉蜜一斤﹐和勻﹐入瓷瓶內﹐封閉地中﹐埋窨半日﹐取出。更用炭末六兩﹐煉蜜六兩﹐和勻﹐入瓶內﹐封窨五日﹐取出燒。使鼻中常聞香气﹐疾自愈矣。

﹝《撮要》﹞治骨蒸勞熱﹕膏肓﹝在四椎下﹑五椎上各開二寸﹐灸百壯。詳見刺法門﹞三里。

﹝《摘英》﹞熱勞上气喘滿﹕肺兪﹝五分﹐畱七呼﹐灸七壯﹞﹑尺澤。

崔氏治骨熱傳屍勞。灸四花穴﹐兼治赤白帶。第一次取二穴﹐令患人正立﹐取一蠟繩﹐從足大拇指端﹝男左女右。﹞貼肉量至後跟﹐上至委中橫紋﹐絕斷爲則子。復令患人解發﹐分兩邊﹐令見頭縫﹐卻平身正坐﹐取前則子﹐從鼻端貼肉上至頭縫﹐下至項脊骨﹐以則子盡處爲記﹐用墨點之。﹝且不是穴﹞又另取一繩﹐令患人合口﹐將繩兩頭至口吻﹐當中鉤起至鼻柱根如人字﹐齊兩吻截斷﹐卻展直於前則子盡頭墨記處﹐橫量開﹐取兩平頭是穴。﹝須左右當半﹐髙下相平。﹞第二次取二穴。令平身正坐﹐又取一繩﹐繞項向前﹐雙垂與乳頭齊﹐截斷。卻背翻繩頭向項後﹐以繩中停於結喉上﹐其下雙垂繩頭﹐盡處當背骨中﹐用墨點之。﹝亦不是穴﹞又取一繩﹐令病患合口﹐橫量二吻截斷﹐移於前脊中記處﹐橫量取平﹐﹝須左右當中﹐上下相半。﹞兩頭是穴。連前第一次﹐通取共計四穴。同時上火七壯至二十壯﹐灸至百壯。候灸瘡瘥﹐卻取三次穴。第三次取二穴﹐將前第二次量口吻繩子﹐於第一次雙繩頭盡處﹐墨點記上﹐當脊骨直上下豎點﹐令繩子中停中心在墨點處﹐於上下繩盡處是穴。灸如前法。

﹝《標幽》﹞體熱勞嗽﹕魄戶﹝瀉﹞。

﹝潔﹞治骨蒸熱不可治者﹐或前板齒漧燥﹕大椎。

﹝《撮要》﹞又法﹕鳩尾﹝灸二七壯﹐補之。﹞上背兪﹐取膏肓﹑肺兪﹑四花穴﹑大椎等穴。治勞瘵者﹐皆爲陽气下陷而寒熱往來也﹐若灸之早﹐百發百中﹐累試有效。

﹝《玉龍》﹞傳屍勞﹕湧泉﹝第二足指端量至根盡折中是。鍼三分﹐瀉六吸。傷寒及勞瘵之癥﹐有血可治﹐無血必危。凡欲出血﹐刺入二分﹐便須彈指。﹞丰隆﹝此穴治痰﹐鍼入一寸﹐瀉十吸﹞﹑丹田﹝此穴治气喘﹐鍼入三分﹐補二呼。﹞﹝仲﹞男子婦人﹐脈大爲勞﹐極虛亦爲勞。男子面色薄者﹐主渴及亡血卒喘悸﹐脈浮者﹐裏虛也。勞之爲病﹐其脈浮大﹐手足煩﹐春夏劇﹐秋冬瘥。陰寒精自出﹐酸削不能行。脈弦而大﹐弦則爲減﹐大則爲芤。減則爲寒﹐芤則爲虛。虛寒相搏﹐此名爲革。婦人則半產漏下﹐男子則亡血失精。趺陽脈浮而芤﹐浮者衛气衰﹐芤者榮气傷﹐其體瘦﹐肌肉甲錯。浮芤相搏﹐榮气衰微﹐四屬斷絕。

上診脈浮而大﹐或大而弦﹐皆爲虛勞者﹐蓋陽盛陰虛之癥也﹐暮多見之。

﹝仲﹞男子婦人﹐脈虛鈿弱者﹐勞也。男子脈虛沈弦﹐無寒熱﹐短气裏急﹐小便不利﹐面色白﹐時目瞑兼衄﹐少腹滿﹐此爲勞使之然。脈沈小遲﹐名脫气﹐其人疾行則喘喝﹐手足逆寒﹐腹滿﹐甚則溏泄﹐食不消化也。

上診脈虛微細弦爲虛勞者﹐蓋陰陽俱虛之癥也﹐晨多見之。

﹝《玄珠﹞骨蒸之極﹐聲嘎咽痛﹐面黧﹐脈躁﹐直視﹐汗出如珠﹐喘乏气促﹐出而無入﹐毛焦唇反﹐此皆不治之癥。𨿽有神醫﹐亦無如之何矣。

卷之五陰陽臟腑部

傳屍勞熱

﹝華佗﹞治傳屍勞﹐

太乙明月丹

。其病肌瘦面黃嘔吐﹐咳嗽不安﹐先燒安息香﹐令煙出﹐病患吸之不嗽﹐非傳屍也﹐不可用此藥。若煙入咳嗽不止﹐乃傳屍也﹐宜用此藥。

雄黃木香﹝各半兩﹞天靈蓋﹝炙﹐一兩﹞輕粉﹝一分﹞鱉甲﹝酥炙﹐一兩﹞兔屎﹝二兩﹞上爲末﹐用法酒一大升﹐大黃末半分﹐熬膏﹐入前藥爲丸彈子大﹐朱砂爲衣。五更初服﹐勿令人知﹐以童便和酒化一丸服。如人行十里許﹐必吐出虫﹐狀如燈心細長﹐久如爛瓜子﹐又如蝦蟆﹐狀各不同。未效﹐次日再服﹐以應爲度。

﹝紫庭﹞治傳屍伏屍﹐皆有虫﹐須用乳香燻病患之手﹐乃仰手掌﹐以帛覆其上﹐燻良久﹐手背上出毛長寸許﹐白而黃者可治﹐紅者稍難﹐靑黑者卽死﹐最驗。若燻之良久無毛者﹐卽非此癥﹐乃屬勞瘵虛損﹐卽用前參溫補之藥。

﹝《選》﹞取傳屍伏屍勞虫法。

天靈蓋﹝十字解者﹐酥炙爲末﹐三分﹞安息香﹝半兩﹞虎糞骨﹝人骨爲上﹐獸骨次之﹐醋炙半兩﹞鱉甲﹝九肋大者﹐醋炙﹐一兩﹞桃仁﹝去皮尖﹐二錢半﹞麝香﹝另研﹞檳榔﹝一錢﹐爲末﹞靑蒿梢﹝六兩﹞豉﹝三百粒﹞蔥頭﹝一百二十根﹞童便﹝半碗﹞楓葉﹝二十一葉﹞桃柳東南枝如箸大者﹐每七條﹐各七寸。

上先將靑蒿﹑桃柳﹑楓葉﹑蔥頭用水二官升﹐煎半幹﹐去渣﹐入天靈﹑虎糞骨﹑鱉甲﹑安息香﹑童便﹐煎取汁﹐去渣﹐約有四五合﹐將檳榔麝香研勻﹐調作一服。早辰空腹服﹐以被蓋汗。恐汗內有細虫﹐以白紙拭之﹐投火中﹐須臾必下。如有虫﹐以大火焚之﹐棄流水中。所用藥勿令病者知之。半月後﹐气血復完﹐再進一服。

根據前法三次﹐無虫乃止。以美飲食調理﹐其病自愈。﹝此方必有阿魏半錢。﹞﹝無﹞又方桑枝柳枝石橊枝桃枝梅枝﹝各七莖﹐長四寸﹞靑松﹝一小握﹞上用童便一升半﹐蔥白七莖去頭葉﹐煎及一半去渣。別入安息香﹑阿魏各一分﹐煎至一鐘﹐濾去渣。調辰砂末半錢﹐檳榔末一分﹐麝香一字﹐分作二服調下。五更初一服﹐五更三點時一服﹐至巳牌後取下虫﹐色紅者可治﹐靑者不治。見有所下﹐卽進稀粥飲﹐溫暖將息。不可食粉面生冷毒物。合時須擇良日﹐不得令貓犬孝服穢惡婦人見之。

﹝《濟生》﹞

神人阿魏散

治骨蒸傳屍等寒熱羸勞﹐困倦喘嗽。

阿魏﹝三錢﹞靑蒿﹝一握﹐研﹞東北方桃枝﹝一握﹐細切﹞甘艸﹝如病患中指許大﹐男左女右細銼﹞上以童便二升半﹐隔夜浸藥﹐明旦煎取一大升﹐空心溫服﹐分爲三服﹐每次調入檳榔末三分。如人行十里﹐再進一服。男病女煎﹐女病男煎﹐合藥時忌孝子孕婦病患及腥穢雞犬等物。服後忌油膩濕面生冷硬物。服至一二劑﹐卽吐出虫子﹐或瀉出﹐更不須服余藥。若未吐利﹐卽當盡服。病在上則吐﹐在下則利﹐皆出虫如馬尾人發卽愈。服藥後覺五臟虛弱﹐魂魄不安﹐卽以

白茯苓湯

補之。

白茯苓﹝一錢﹞人參﹝五錢﹞遠志﹝二錢﹐去心﹞龍骨防風﹝各二錢﹞甘艸﹝三分﹞生地﹝四錢﹞麥冬﹝四錢﹐去心﹞犀角末﹝五錢﹞大棗﹝七枚﹞上以水二大盞﹐煎作八合﹐分三服﹐溫服﹐如人行十里一服。仍避風寒。若覺未安﹐隔日更作一劑﹐以上藥餌須連服之。

﹝羅﹞

犀角紫河車丸

治傳屍勞﹐三月必效。其餘勞癥﹐只消數服。

紫河車﹝一具﹐米泔浸一宿﹐洗淨焙漧﹞鱉甲﹝酥炙﹞桔梗胡黃連白芍大黃敗鼓皮心﹝醋炙﹞貝母﹝去心﹞龍膽艸黃藥子知母﹝以上各二錢半﹞芒硝犀角蓬術﹝各一錢半﹞朱砂﹝二錢﹞上爲細末﹐煉蜜丸﹐如梧子大﹐朱砂爲衣。空心溫酒服三四十丸。

﹝《本事》﹞葛洪云﹕鬼疰者﹐是五尸之一疰。又按諸鬼邪爲害﹐其變動乃有三十六種﹐至九十九種。大略使人淋漓﹐沈沈默默﹐的不知其所苦﹐而無處不惡﹐累年積月﹐漸就頓滯﹐以至於死。傳於旁人﹐乃至滅門。

覺知是候者﹐急治獺肝一具﹐陰榦取末﹐水服方寸匕﹐日三服﹐效。未知再服﹐此方神良。天慶觀一法師﹐行考校﹐極精嚴﹐時一婦人投狀﹐述患人有所附﹐須臾乃附語云﹕非我所禍﹐別是一鬼﹐亦自病患命衰爲祟耳。

今已成形﹐在患人肺中﹐爲虫食其肺系﹐故令吐血聲嘶。師掠之曰﹕此虫還得長生否﹖久而無語﹐再掠之﹐良久云﹕惟畏獺爪屑爲末﹐以酒服之﹐則去矣。患家如其言﹐得愈。此予所目見也。究其患﹐亦相似。獺爪者﹐獺肝之類歟。

﹝《肘後》﹞治屍疰鬼疰病。用桃仁五十枚﹐研碎﹐以水煮取四升﹐作一服盡﹐當吐﹐如病不盡﹐二三日再服。

﹝《玄》﹞治傳屍蠱瘵之癥﹐父子兄弟互相傳染﹐甚者絕戶。此乃祖父冤債。或風水所系。𨿽有符文法水下虫之法﹐然虫去人亡﹐亦未爲全美。若能平素保養﹐則自愈矣。

卷之五陰陽臟腑部

產後發熱

﹝《大全》﹞

人參湯

治產後諸虛不足﹐發熱盜汗。

人參當歸﹝等分﹞上爲末﹐以豬腰子一具﹐去脂膜切小片子﹐以水三升﹐糯米半合﹐蔥白二條﹐煮米熟﹐取淸汁一盞。入藥末二錢﹐煎至八分。不拘時溫服。

﹝羅﹞

犀角飲子

治產後亡津液虛損﹐時自汗出﹐發熱困倦﹐唇口漧燥。

犀角麥冬白術﹝各半兩﹞柴胡﹝一兩﹞枳殼﹝麩炒﹞地骨皮生地甘艸﹝炒﹞當歸人參茯苓黃芩黃﹝各七錢﹞上咀﹐入浮麥七十粒﹐姜三片﹐同水煎﹐每服四錢。

產後發熱﹐多屬虛寒﹐惟漧薑加入補藥中﹐神效。此丹溪法也。

卷之六陰陽臟腑部

治惡寒

﹝丹﹞陽虛惡寒﹐用參之類﹐甚者加附子少許﹐以行參之气。

永康呂親家﹐形瘦色黑﹐平生喜酒﹐多飲不困﹐年近半百﹐且有別館。忽一日大惡寒戰﹐且自言渴﹐卻不能飲。予診其脈大而弱﹐惟右關稍實﹐略類弦﹐重取則澀。遂作酒熱內郁不得泄﹐由表熱而下虛也。黃一物﹐與漧葛同煎﹐與之盡。黃二兩﹐漧葛一兩。脈得小﹐次日安矣。

﹝垣﹞脾胃之虛﹐怠惰嗜臥﹐四肢不收﹐時值秋燥令行﹐濕熱少退﹐體重節痛﹐口舌漧﹐食無味﹐大便不調﹐小便頻數﹐不嗜食﹐食不消。兼見肺病﹐灑淅惡寒﹐气慘慘不樂﹐面色惡而不和﹐乃陽气不伸故也。當升陽益胃﹐名曰

升陽益胃湯

羌活﹝半兩﹞柴胡﹝三錢﹞獨活﹝半兩﹞防風﹝半兩。以其秋旺﹐故以辛溫瀉之﹞人參﹝一兩﹐去蘆﹞甘艸﹝炙﹐一兩﹞白術﹝三錢﹞半夏﹝一兩﹐湯洗﹐脈澀者可用﹞黃﹝二兩﹞澤瀉﹝三錢﹐不淋者勿用﹞黃連﹝二錢﹞茯苓﹝二錢﹐小便利不渴者勿用﹞橘皮﹝不去穣﹐四錢﹞白芍藥﹝五錢。何故秋旺用人參﹑白術﹑芍藥之類反補旺﹐爲脾胃虛則肺受病﹐故因時而補母虛也。﹞上咀﹐每服三錢﹐生薑五片﹐棗二枚去核﹐水三盞﹐同煎至一盞﹐去渣﹐溫服﹐早飯後午飯前服之。禁忌如前。其藥漸加至五錢止。服藥如小便罷﹐而病加增劇者﹐是不宜利小便﹐當少去茯苓﹑澤瀉。若喜食﹐初一二日不可飽食﹐恐胃再傷﹐以藥力尙少﹐胃气不得轉運升發也﹐須薄滋味﹐或美食助其藥力﹐益升浮之气而滋其胃气﹐愼不可淡食以損藥力﹐而助邪气之降沈。可以小役形體﹐使胃與藥轉運升發﹐愼勿大勞役﹐使復傷胃气。若脾胃得安靜﹐尢佳。若胃气稍彊﹐少食果以助谷藥之力。五穀爲養。五果爲助者也。﹝禁忌如前者﹐服藥訖忌語話一二時辰﹐及酒濕面大料物﹐及冷蒸寒涼淡滲之物。﹞

黃補胃湯

治表虛惡賊風。

黃﹝三錢﹞甘艸﹝一錢﹞麻黃﹝一錢﹞艸豆蔻﹝一錢半﹞橘皮﹝一錢半﹞靑皮﹝七分﹞當歸﹝一錢﹞香白芷﹝一錢半﹞升麻﹝三分﹞本﹝三分﹞柴胡﹝六分﹞黃柏﹝八分﹞上銼如麻豆大﹐水二盞﹐煎至一盞﹐去渣﹐稍熱﹐食前服。

﹝丹﹞縉雲胡君錫﹐年三十一歲﹐形肥而大﹐色稍蒼濃﹐家富而足﹐更專嗜口味。兩年前得消渴病﹐醫與寒涼藥而得安。有一人教以病後須用滋補﹐令其專用黃雌雞﹐因此食至千餘只﹐漸有膈滿嘔吐之病。醫者意爲胃寒﹐遂以附子﹑沈香之藥百餘帖﹐嘔病除。月餘天气大熱﹐忽惡風﹐足亦怕地气﹐遂堆糠尺許濃﹐上鋪以簟﹐糊以重紙﹐方可坐臥﹐而兩手不能執筆﹐口鼻皆無气以呼吸﹐欲言無力﹐行十餘步便困倦﹐脈皆浮大而虛﹐僅得四至。予作內有濕痰﹐因多服燥熱藥﹐遂成气耗血散。當此夏令﹐自合便死。因其色之蒼濃﹐元气尙全﹐可以安谷﹐遂以人參。黃﹑白術熬膏﹐煎淡五味子湯﹐以竹瀝調飲之﹐三日諸病皆愈。令其頓絕肉味﹐一月後康健如舊。又以雞湯下飯﹐一月後胸腹膨滿甚﹐自煎二陳湯加附子﹑白豆蔻飲之﹐其病頓除。遣人問調理藥﹐予教以絕去諸藥與肉飲﹐自然平安。

上陽虛惡寒五法﹐皆以參爲君。首一法佐以附子﹐中三法佐以升陽之劑﹐末一法佐以消痰之劑也。

﹝垣﹞夫脾胃之癥﹐始則熱中﹐終傳寒中。經云﹕陰盛生內寒。厥气上逆﹐寒積於胸中﹐是腎水反來侮土﹐此謂所勝者妄行也。作中滿腹脹﹐作涎﹐作淸涕﹐或溺﹐足下痛﹐不能任身履地﹐骨乏無力﹐喜睡﹐兩丸多冷﹐時作陰陰而痛﹐或妄見鬼狀﹐夜夢亡人﹐腰背胛眼腰脊俱痛﹐而不渴不瀉。此溫气去﹐寒獨畱﹐寒獨畱則血凝泣﹐血凝泣則脈不通﹐故其脈盛大以澀﹐名曰寒中。

白術附子湯

白術附子﹝炮﹞陳皮蒼術﹝制﹞濃朴﹝制﹞半夏﹝湯泡﹞茯苓﹝去皮﹞澤瀉﹝各一兩﹞豬苓﹝去皮﹐半兩﹞肉桂﹝四錢﹞上銼如麻豆大﹐每服五錢﹐水二盞﹐生薑三片﹐煎至一盞﹐食前溫服﹐量虛實加減。

夫病熱中癥者﹐衝脈之火附二陰之裏﹐傳之督脈。督脈者﹐第二十一椎下長彊穴是也﹐與足太陽膀胱寒气爲附經。督脈其盛也如巨川之水﹐疾如奔馬﹐其勢不可遏。太陽寒气細細如綫﹐督脈逆太陽﹐寒气上行﹐衝頂入額﹐下鼻尖﹐入手太陽﹐傳於胸中。手太陽者﹐丙﹐熱气也。足太陽膀胱者﹐壬﹐寒气也。壬能克丙﹐寒熱逆於胸中﹐故脈盛大。其手太陽小腸熱气不能交入膀胱經﹐故十一經之盛气積於胸中﹐故其脈盛大。其膀胱逆行盛之極﹐子能令母實﹐手陽明大腸金卽其母也﹐故燥旺。其燥气挾子之勢﹐故脈澀而大便不通。以此言之﹐脈盛大以澀者﹐手陽明大腸脈也。

若見此病中一癥皆爲寒﹐禁用諸甘酸藥。

﹝《素》﹞帝曰﹕人身非衣寒也﹐中非有寒气也﹐寒從中生者何﹖岐伯曰﹕是人多痺气也。陽气少﹐陰气多﹐故身寒如從水中出。帝曰﹕人有身寒﹐湯火不能熱﹐濃衣不能溫﹐然不凍栗﹐是爲何病﹖岐伯曰﹕是人者素腎气勝﹐以水爲事。太陽气衰﹐腎脂枯不長﹐一水不能勝兩火。腎者水也﹐而生於骨﹐腎不生則髓不能滿﹐故寒甚至骨也。所以不能凍栗者﹐肝一陽也﹐心二陽也﹐腎孤藏也﹐一水不能勝二火﹐故不能凍栗﹐名曰骨痺﹐是人當攣節也。﹝逆調論﹞﹝東垣﹞云﹕晝則惡寒﹐是陰气上溢於陽分也。夜則惡寒﹐是陰血自旺於陰分也。

﹝海﹞气分寒﹐桂枝加附子湯。﹝方見傷寒自汗。﹞桂枝加芍藥人參新加湯。﹝方見傷寒體痛。﹞血分寒﹐巴戟丸﹑神珠丸。﹝方見治虛實法。﹞

巴戟丸

良姜﹝六兩﹞紫金藤﹝十六兩﹞巴戟﹝二兩﹞靑鹽﹝二兩﹞肉桂吳茱萸﹝各四兩﹞上爲末﹐酒糊丸﹐每服二十丸﹐暖鹽酒送下﹐鹽湯亦得。

三焦寒用藥大例﹕上焦寒﹐陳皮﹑濃朴﹑藿香。中焦寒﹐大小便不通﹐白術﹑漧薑﹑丁香。下焦寒﹐肉桂﹑附子﹑沈香。

上焦﹝桂附丸鐵刷湯胡椒理中丸﹞中焦﹝二气丹大建中湯﹞下焦﹝還少丹八味丸天眞丹﹞

胡椒理中丸

款冬花﹝去梗﹞胡椒甘艸﹝炙﹞蓽茇良姜﹝各四兩﹞白術﹝五兩﹞漧薑陳皮﹝去白﹞細辛﹝去苗。各四兩﹞上爲末﹐煉蜜丸﹐如梧子大。每服五十丸。溫湯酒米飲任下。

鐵刷湯

良姜﹝炮﹐六兩﹞茴香﹝二兩﹞甘艸﹝炙﹐一兩﹞蒼術﹝米泔浸一宿﹐八兩﹞上爲細末﹐每服二錢﹐姜三片﹐鹽一撚﹐水一盞﹐煎至七分﹐溫服﹐或熱酒調下。

二气丹

肉桂﹝去粗皮﹞硫黃﹝細研。各一錢﹞漧薑﹝炮﹞朱砂﹝研﹐爲衣。各二錢﹞附子﹝一个去皮臍﹐炮制爲末﹐半兩﹞上爲細末﹐研勻﹐麵糊爲丸﹐梧子大。每服三十丸﹐鹽湯下。

附子理中丸

人參﹝去蘆﹞附子﹝炮去皮臍﹞漧薑﹝炮﹞甘艸﹝炙﹞白術﹝各三兩﹞上爲末﹐煉蜜和丸。每一兩作十丸﹐每服一丸﹐以水一盞化破﹐煎至七分服。

大建中湯

治內虛裏急少气﹐手足厥逆﹐少腹攣急。或腹滿弦急﹐不能起臥﹐微汗出﹐陰縮。或腹中寒痛﹐不堪勞苦﹐唇口漧﹐精自出。或手足乍寒乍熱﹐而煩苦酸痛﹐不能久立。補中益气。

桂心﹝一錢﹞芍藥黃﹝各二錢﹞甘艸﹝一錢﹐炙﹞生薑﹝五錢﹞當歸人參﹝各三錢﹞附子﹝半錢﹞半夏﹝二錢﹞棗﹝三枚﹞上咀﹐水五盞﹐煎至三盞﹐去渣﹐分三服。

﹝垣﹞

天眞丹

治下焦陽虛。

沈香巴戟﹝酒浸﹐炒﹐去心﹞茴香﹝鹽炒香﹐去鹽﹞破故紙﹝炒﹞萆﹝酒浸﹐焙﹞胡蘆巴﹝炒﹞杜仲﹝麩炒﹐去絲﹞琥珀﹝各一兩﹞官桂﹝五錢﹞牽牛﹝炒黑﹐去鹽﹐取頭末一兩﹞上爲末﹐用浸藥酒糊爲丸﹐梧子大。每服五十丸至八十丸﹐空心溫酒下。

﹝海﹞下焦寒﹐四逆例。漧薑味苦﹐能止而不行。附子味辛﹐能行而不守。泄小便不通﹐二藥皆陽﹐气化能作小便。若姜﹑附﹑術三味﹐內加茯苓﹐以分利之爲佳。附生用而不炮﹐則無火力﹐熱則行而不止﹐兼以水多煎少﹐則熱直入下焦。

代灸膏

治老人衰弱﹐元气虛冷﹐臟腑虛滑﹐腰腳冷痛沈重﹐飲食減少﹐手足逆冷不能忍者。用此代灸﹐其效不能盡述。

大附子﹝一个﹐炮﹞吳茱萸桂皮木香蛇牀子﹝各半兩﹞馬藺艸﹝一兩﹞上爲細末﹐每用藥半匙﹐白面半匙﹐生薑汁半盞﹐用煎成膏﹐攤於紙上﹐臨臥貼臍﹐以油紙覆其上﹐綿衣系之﹐自夜至明乃去﹐每夜如此貼之﹐其腰腹如灸百壯。除寒積﹐腰疼貼腰眼。

背惡寒是痰飲。仲景云﹕心下有畱飲﹐其人背惡寒﹐冷如冰。治法茯苓丸之類是也。﹝方見驚悸。﹞身前寒屬胃。

經云﹕胃足陽明之脈气虛﹐則身以前皆寒栗。治法宜鍼法﹐補三里穴是也。手足寒者﹐厥也。﹝治見厥。﹞掌中寒者腹中寒。魚上白肉有靑血脈者﹐胃中有寒。﹝腹胃寒﹐理中之類也。全見診法。﹞五臟寒方﹕肝寒﹐雙和湯。﹝方見治虛實法。﹞心寒﹐定志丸﹑菖蒲丸。﹝方見小兒。﹞脾寒﹐益黃散。﹝方見小兒。﹞肺寒﹐小靑龍湯。﹝方見傷寒。﹞腎寒﹐八味丸。﹝方見治虛實法。﹞﹝海﹞通治大寒﹕大已寒丸﹑四逆湯。

﹝垣﹞

沈香桂附丸

沈香附子﹝炮﹞肉桂漧薑﹝炮﹞良姜吳茱萸茴香﹝炒﹞川烏﹝各一兩﹞上爲末﹐醋煮麵糊爲丸﹐桐子大。每服五七十丸﹐米飲下﹐食前一服。忌生冷。

﹝海﹞

大已寒丸

蓽茇肉桂﹝各四兩﹞漧薑﹝炮﹞良姜﹝各六兩﹞上爲細末﹐水煮麵糊爲丸﹐如梧子大。每服二十粒﹐米飲湯下﹐食前服。

﹝垣﹞諸脈按之無力所生病癥﹕六脈中之下得弦細而澀﹐按之無力﹐腹中時痛﹐心胃相控睪﹐隱隱而痛。

或大便溏泄﹐鼻不聞香臭﹐淸濁涕不止﹐目中淚出﹐喘喝痰嗽﹐唾出白沫﹐腰沈沈苦痛﹐項背胸脇時作痛﹐目中流火﹐口鼻惡寒﹐時時頭痛目眩﹐苦振寒不止。或嗽或吐﹐或嘔或噦﹐則發躁蒸蒸而熱﹐如坐甄中﹐必得去衣﹐居寒處或飲寒水﹐則便如故。其振寒復至﹐或气短促﹐胸中滿悶而痛﹐如有膈咽不通欲絕之狀。甚則口開目瞪﹐聲聞於外﹐而淚涕痰涎大作。其發躁方過﹐而振寒復至﹐或面白而不澤者﹐脫血也。悲愁不樂﹐情慘意悲﹐健忘﹐或善嚏﹐此風熱大損寒水燥金之復也。如六脈細弦而澀﹐按之空虛﹐此大寒癥也﹐亦傷精气﹐以辛甘溫熱潤之劑﹐大瀉西北二方則愈。

姜附湯

治中寒口噤﹐四肢彊直﹐失音不語﹐忽然暈倒﹐口吐涎沫﹐狀如暗風﹐手足厥冷﹐或復煩躁。

兼治陰證傷寒﹐大便利而發熱者。

漧薑熟附子﹝等分﹞上咀﹐每服四錢﹐水一盞半﹐煎至七分﹐去渣溫服。或慮此藥性太燥﹐卽以附子理中湯相繼服餌。姜附本治傷寒經下後又復發汗﹐內外俱虛﹐身無大熱﹐晝則煩躁﹐夜則安靜不渴﹐六脈沈伏﹐並宜服此。不知脈者﹐更宜審之。兼治中脘虛寒﹐久積痰水﹐心腹冷痛﹐霍亂轉筋﹐四肢厥逆。一方附子湯以生用者﹐名曰白通湯。

一方白通湯內加白術倍之﹐甘艸減半﹐名生附子白術湯。治中風濕昏悶恍惚﹐腹脹滿﹐身重﹐手足螈﹐自汗﹐失音不語﹐便利不禁。一方用姜附湯加麻黃﹑白術﹑人參﹑甘艸等分﹐名附子麻黃湯。治中寒濕昏暈緩弱﹐腰脊彊急﹐口眼﹐語聲混濁﹐胸腹脹﹐气上喘急﹐不能轉動。更宜審而用之。

﹝海﹞六月大熱之气﹐反得大寒之病﹐气難布息﹐身涼脈遲﹐何以治之﹖答曰﹕病有標本﹐病熱爲本﹐大寒爲標。用涼則順時而失本﹐用熱則順本而失時﹐故不從乎標本而從乎中治。中治者何﹖用溫是已。然旣曰溫﹐則不能治大寒之病。治大寒者﹐非姜﹑附不可。若用姜﹑附﹐又似非溫治之例﹐然衰其大半乃止。脈得四至﹐余病便無﹐令治之足矣。𨿽用姜附﹐是亦中治也。非溫而何﹖經曰﹕中熱遠熱﹐𨿽用之不當﹐然勝至可犯﹐亦其理也。

上虛寒正治﹐蓋謂脈虛而惡寒者設也。脈虛惡寒﹐眞寒也﹐故正治。

﹝丹﹞色目婦人﹐年近六十﹐六月內常覺惡寒戰栗﹐喜炎火禦綿﹐多汗如雨﹐其形肥肌濃﹐已服附子十餘帖﹐渾身癢甚﹐兩手脈沈澀﹐重取稍大﹐知其熱甚而血虛也。以四物去川芎﹐倍地黃﹐加白術﹑黃﹑炒黃柏﹑生甘艸﹑人參﹐每服一兩重。方與一帖﹐腹大泄﹐目無視﹐口無言。予知其病勢深而藥無反佐之過也﹐仍用前藥熱炒與之﹐蓋借火力爲向導。一帖利止﹐四帖精神回﹐十帖病痊安。

蔣氏年三十餘﹐形瘦面黑﹐六月喜熱惡寒﹐兩手脈沈而澀﹐重取似數。以三黃丸﹐下之以姜湯﹐每服三十粒﹐二十帖微汗而安。﹝三黃恐是三補丸﹐芩﹑連﹑柏也。﹞﹝海﹞婦人先病惡寒﹐手足冷﹐全不發熱﹐脈八至﹐兩脇微痛﹐治者便作少陽治之。陽在內伏於骨髓﹐陰在外致使發寒﹐治當不從內外﹐從乎中治也。宜以小柴胡調之﹐倍加姜﹑棗。

﹝子和﹞一婦人身冷脈微﹐食沸熱粥飯﹐六月重衣﹐以衣帽蒙其首﹐猶覺寒﹐泄注不止。常服姜﹑附﹑硫黃燥熱之劑﹐僅得平和﹐稍用寒涼﹐其病轉加﹐三年不愈。戴人診其兩手脈﹐皆如橫繩有力﹐一息六七至。脈訣曰﹕六數七極熱生多。以涼布熨心﹐以新汲水淋其病處﹐婦乃叫殺人不止。令人時時復以冷水淋之﹐至三四十桶﹐大戰汗出﹐昏困一二日﹐而向之所惡者皆除﹐此法本於華佗所用﹐世無知者。

﹝《素》﹞陽明所謂灑灑振寒者﹐陽明者午也﹐五月盛陽之陰也﹐陽盛而陰气加之﹐故灑灑振寒也。﹝脈解篇﹞上寒實反治﹐蓋謂脈實而惡寒者設也。脈實惡寒﹐假寒也﹐故反治。

﹝丹﹞久病惡寒﹐當用解郁。濕痰積中﹐抑遏陽气﹐不得外泄﹐身必惡寒。

進士周本道﹐年近四十﹐得惡寒癥﹐服附子數百帖而病甚。予診其脈弦而緩﹐遂以紅茶入生薑汁香油些少﹐吐痰一升許﹐減大半。又與通聖散去麻黃﹑大黃﹑芒硝﹐加當歸﹑地黃﹐百帖而安。

一女子惡寒﹐用苦參﹑赤小豆各一錢﹐爲末﹐齏水吐後﹐用後藥﹕川芎南星蒼術黃芩酒面丸服。

上焦不通﹐則陽气抑遏﹐而皮膚分肉無以溫之﹐故寒栗。東垣升陽益胃湯﹐用升發之劑﹐開發上焦﹐以伸陽明出外﹐溫之也。丹溪吐出濕痰﹐亦開發上焦﹐使陽气隨吐升發出外﹐溫之也﹐故寒栗皆愈。二者治陽虛表寒之要運气惡寒有三﹕一曰火熱。經曰﹕諸禁鼓栗﹐如喪神守﹐皆屬於火。又云﹕少陽所至﹐爲惡寒戰。又云﹕少陽在泉﹐客勝則腰腹痛而反惡寒。治以寒劑是也。

二曰風。經云﹕厥陰在泉﹐風淫所勝﹐病灑灑振寒。治以辛涼是也。

三曰寒濕包熱。經云﹕陽明司天之政﹐淸熱之气﹐持於气交﹐民病振寒。四之气﹐寒雨降﹐病振栗。治視寒熱輕重﹐多少其制是也。

﹝《靈》﹞陰陽者﹐寒暑也。熱則滋雨而在上﹐根少汁﹐人气在外﹐皮膚緩﹐腠理開﹐血气減﹐汗大泄﹐皮淖澤。寒則地凍水冰﹐人气在中﹐皮膚致﹐腠理閉﹐汗不出﹐血气彊﹐肉堅澀。當是之時﹐善行水者不能往冰﹐善穿地者不能鑿凍。善用鍼者﹐亦不能取四厥。血脈凝結﹐堅搏不往來者﹐亦未可卽柔。故行水者必待天溫﹐冰釋凍解﹐而水可行地可穿也。人脈猶是也。治厥者﹐必先熨﹐調和其經﹐掌與腋﹐肘與腳﹐項與脊以調之﹐火气已通﹐血脈乃行。然後視其病脈淖澤者﹐刺而平之。堅緊者﹐破而散之。气下乃止﹐此所謂以解結者也。﹝刺節眞邪篇下同﹞用鍼之類﹐在於調气。气積於胃﹐以通榮衛﹐各行其道。宗气畱於海﹐其下者注於气街﹐其上者走於息道。故厥在於足﹐宗气不下﹐脈中之血﹐凝而畱止﹐弗之火調﹐弗能取之。用鍼者﹐必先察其經絡之實虛﹐切而循之﹐按而彈之﹐視其應動者﹐乃後取之而下之。六經調者﹐謂之不病﹐𨿽病謂之自已也。

大寒在外﹐畱而補之。入於中者﹐從合瀉之。鍼所不爲﹐灸之所宜。﹝官能篇從合治之。﹞黃帝曰﹕人之振寒者﹐何气使然﹖岐伯曰﹕寒气客於皮膚﹐陰气盛﹐陽气虛﹐故爲振寒寒栗﹐補諸陽。

鍼灸臟腑惡寒有三﹕其一取肺。經云﹕振寒鼓頷﹐不得汗出﹐腹脹煩冤﹐取手太陽是也。其二取胃。經云﹕胃足陽明之脈﹐是動﹐則病灑灑振寒﹐善伸數欠﹐視盛虛熱寒﹐陷下取之也。其三取膽。經云﹕膽足少陽之脈﹐所生病者﹐汗出振寒﹐視盛虛熱寒﹐陷下取之也。

﹝《撮》﹞下部寒冷﹕關元﹑腎兪。

﹝桑君﹞又法﹕气海﹑中極。

﹝《甲》﹞振寒螈﹐手不伸﹐咳嗽唾濁﹐气膈善嘔﹐鼓頷不得汗﹐煩滿身痛﹐因爲螈﹐尺澤主之。

頭項惡風﹐汗不出﹐淒厥惡寒﹐嘔吐﹐目系急﹐痛引額﹐頭重項痛﹐玉枕主之。淒淒振寒﹐數欠伸﹐鬲兪主之。

﹝《密語》﹞通身惡寒﹐筋脈拘急﹐十指不得近風﹕絕骨﹝二寸半。推而上之﹐令气中和爲解﹞。

卷之六陰陽臟腑部

治往來寒熱

﹝《靈》﹞榮之生病也﹐寒熱少气﹐血上下行。﹝壽夭剛柔篇﹞﹝仲﹞云﹕婦人中風七八日﹐續得寒熱﹐發作有時﹐經水適斷﹐此爲熱入血室﹐其血必結﹐故使如瘧狀﹐發作有時﹐小柴胡湯主之。﹝方見傷寒。﹞﹝海﹞小柴胡加減法﹕如寒熱往來﹐經水不調﹐去半夏﹐加秦艽﹑芍藥﹑當歸﹑知母﹑地骨皮﹑牡丹皮﹑川芎﹑白術﹑茯苓。如小柴胡湯與四物湯各半﹐名調經湯。無孕嘔者﹐加半夏。無汗者﹐加柴胡。惡寒者﹐加桂。有汗者。加地骨皮。嗽者﹐加紫菀。通經者﹐加京三稜﹑廣術。勞者﹐加鱉甲。

﹝羅﹞完顏小將軍病寒熱間作﹐腕後有斑三五點﹐鼻中微血出﹐兩手脈沈澀﹐胸膈四肢﹐按之殊無大熱﹐此內傷寒也。問之﹐向者臥殿角傷風﹐又渴飲冰酪水﹐此外感者輕﹐內傷者重﹐外從內病﹐俱爲陰也﹐故先斑後衄﹐顯內陰癥﹐寒熱間作﹐脾亦有之﹐非徒少陽之寒熱也﹐與調中湯數服而愈。

調中湯

白茯苓漧薑白術甘艸﹝各等分﹞上銼如麻豆大。每服五錢﹐水一盞半煎。

經云﹕風气盛於皮膚之間﹐內不得通﹐外不得泄。風者善行而數變﹐腠理開則灑然寒﹐閉則熱而悶。其寒也則衰飲食﹐其熱也則消肌肉﹐故使人栗而不能食﹐名曰寒熱。﹝風入皮膚爲寒熱。全文見風門。栗一作失味。﹞因於露風。乃生寒熱。﹝全文見五臟﹞風盛爲寒熱。﹝全文見診。﹞﹝河﹞

解風湯

治中風寒熱﹐頭目昏眩﹐肢體疼痛﹐手足麻痺﹐上膈壅沸。

人參川芎獨活甘艸麻黃﹝去節﹐湯洗﹐焙。各一兩﹞細辛﹝半兩﹞上爲末﹐每服三錢﹐水一盞﹐生薑五片﹐薄荷葉少許﹐同煎至八分﹐不計時候。

防風湯

治中風寒熱。

防風甘艸黃芩桂枝當歸白茯﹝各一兩﹞秦艽漧葛﹝各一兩半﹞杏仁﹝五十枚﹞上爲散﹐水酒姜棗煎服。

﹝《脈》﹞大腸有宿食﹐寒栗發熱﹐有時如瘧。﹝輕則消導﹐重則下之。熱食承气之類﹐寒食見丸之類﹐並宿食門求之。﹞上積聚而寒熱﹐以積聚法治之。

﹝云﹞

地骨皮散

治血中風气﹐體虛發渴﹐寒熱。

柴胡地骨皮桑白皮枳殼前胡黃﹝各七錢半﹞白茯苓五加皮人參甘艸桂心芍藥﹝白條。各半兩﹞上咀﹐每服三錢﹐生薑三片﹐水煎。

柴胡散

治寒熱體瘦﹐肢節疼痛﹐口干心煩。

柴胡黃赤茯苓白術﹝各二兩﹞人參地骨皮枳殼﹝制﹞桔梗桑白皮赤芍藥生地黃﹝各七錢半﹞麥門冬﹝三兩﹞甘艸﹝半兩﹞上咀﹐每服四錢﹐姜五片﹐水煎。

﹝《本事》﹞有一師尼﹐患惡風體倦﹐乍寒乍熱﹐面赤心煩﹐或時自汗。是時疫气大行﹐醫見其寒熱﹐作傷寒治之﹐大小柴胡雜進﹐數日病劇。予診視之﹐三部無寒邪脈﹐但厥陰弦長而上魚際﹐宜服抑陰等藥﹐予制此

地黃丸

生地黃﹝三兩﹞柴胡秦艽黃芩﹝各半兩﹞赤芍藥﹝一兩﹞上細末﹐煉蜜丸﹐桐子大。每服三十丸﹐烏梅湯吞下﹐不拘時候﹐日三服。昔宋褚澄療師尼寡婦別制方﹐蓋有爲也。此二種寡居獨陰無陽﹐欲心萌而多不遂﹐是以陰陽交爭﹐乍寒乍熱﹐全類溫瘧﹐久則爲勞。嘗讀《史記倉公傳》戟濟北王侍人韓女病腰背痛寒熱﹐眾醫皆以爲寒熱也。倉公曰﹕病得之欲男子﹐不可得也。

何以知其然﹖診其脈﹐肝脈弦出寸口﹐是以知之。蓋男子以精爲主﹐婦人以血爲主﹐男子精盛則思室﹐婦人血盛則懷胎﹐夫肝攝血故也。厥陰弦出寸口﹐又上魚際﹐則陰血盛可知。褚澄之言﹐信有爲矣。

上地黃丸﹐𨿽曰抑陰﹐實補陰瀉陽之劑也。

﹝丹﹞趙孺人夜間發寒後便熱﹐丑寅時退﹐起來口渴﹐食少無味﹐谷不化﹐腹痛而泄﹐倦怠。或遇事則熱燥﹐赤眼气壅﹐又不耐風寒﹐亦惡熱。

白術﹝二錢﹞芍藥﹝炒﹐一錢﹞陳皮﹝一錢﹞黃芩﹝半錢﹞炒柏﹝三錢﹞炙甘艸﹝二分﹞炒芩﹝三分﹞牡丹﹝三分﹞木通﹝三分﹞人參﹝半錢﹞歸身﹝二錢﹞縮砂﹝三分﹞煎下保和丸﹑實腸丸各三十丸。

呂十四孺人怒气後﹐寒熱咳嗽﹐食少淋泄。

縮砂﹝三分﹞甘艸﹝三分﹞人參﹝半錢﹞白術﹝一錢半﹞連翹﹝一錢﹞陳皮﹝一錢﹞茯苓﹝一錢﹞姜二片﹐同煎。

潤肺散治嗽。﹝方見咳。﹞大柴胡湯治結熱在裏﹐往來寒熱。﹝方見傷寒。﹞有宿食者﹐以宿食法治之。

臟腑寒熱有四﹕一曰肺。經云﹕脈之至也。喘而虛﹐名曰肺痺寒熱﹐得之醉而使內也。又曰﹕肺脈微急﹐爲肺寒熱是也。二曰脾。經云﹕脾脈小甚﹐爲寒熱是也。三曰太陽。經云﹕三陽爲病﹐發寒熱是也。四曰陽維。

《難經》云﹕陽維爲病﹐苦寒熱是也。

運气寒熱有二﹕一曰火熱攻肺。經云﹕少陰司天﹐熱气下臨﹐肺气上從﹐喘嘔寒熱。又云﹕少陽司天﹐火气下臨﹐肺气上從﹐寒熱腫。又云﹕少陰司天﹐熱淫所勝﹐寒熱皮膚痛。又云﹕歲木不及﹐燥乃大行﹐復則病寒熱瘡瘍﹐治以寒劑是也。

二曰寒熱相錯。經云﹕陽明司天之政﹐天气急﹐地气明﹐民病寒熱發暴。三之气﹐燥熱交合﹐民病寒熱。

又云﹕陽明司天﹐燥气下臨﹐肝气上從﹐民病寒熱如瘧。又云﹕少陰司天之政﹐四之气﹐寒熱互至﹐民病寒熱。

治視寒熱多少﹐其制是也。

﹝子和﹞武陽仇天祥之子﹐病發寒熱﹐諸醫作骨蒸勞治之﹐半年病甚。戴人往視之﹐診其手脈尺寸皆朝於關﹐關脈獨大。戴人曰﹕肺癰也。問其乳媼會有痛處。乳媼曰﹕無。戴人令兒去衣﹐舉其兩手﹐觀其兩脇下﹐右脇稍髙。戴人以手側按之﹐兒移身避之﹐按其左脇則不避。戴人曰﹕此肺部有癰﹐已吐膿矣。

﹝《素》﹞灸寒熱之法﹐先灸項大椎﹐以年爲壯數。﹝王汪云﹕如患人之年數。﹞次灸撅骨﹐以年爲壯數。﹝尾穹謂之橛骨。﹞視背陷者灸之。﹝膏肓等﹐陷者爲筋骨之間陷中也。王注﹕背胛骨際有陷處也。﹞舉臂肩上陷者灸之﹐﹝肩穴也。﹞兩季脇之間灸之。﹝京門穴也。﹞外踝上絕骨之端灸之。﹝陽輔穴也。﹞足小指次指間灸之。﹝俠溪穴也。﹞下陷脈灸之。﹝承筋穴也。﹞外踝後灸之。﹝昆侖穴也。﹞缺盆骨上切之堅動如筋者灸之。﹝當隨其所有而灸之。﹞膺中陷骨間灸之。﹝天突穴也﹐未詳是否。﹞掌束骨下灸之。

﹝陽池穴也﹐未詳是否。﹞臍下關元三寸灸之﹐毛際動脈灸之。﹝气沖穴也。﹞膝下三寸分間灸之。﹝三里穴也。﹞足陽明跗上動脈灸之。﹝衝陽穴也。﹞巓上一灸之。﹝百會穴也。﹞凡當灸二十九處﹐灸之不已者﹐必視其經之過於陽者﹐數刺其兪而藥之。﹝按項大椎至巓上一灸之二十九處也。以上出骨空論﹞﹝《靈》﹞皮寒熱者﹐不可附席﹐毛髮焦﹐鼻槁臘﹐不得汗﹐取三陽之絡以補手太陰。肌寒熱者﹐肌痛﹐毛髮焦而唇槁臘﹐不得汗﹐取三陽於下﹐以去其血者﹐補足太陰以出其汗。骨寒熱者﹐病無所安﹐汗注不休﹐齒未槁﹐取其少陰於陰股之絡﹐齒已槁﹐死不治。骨厥亦然。﹝寒熱病篇無汗而寒熱者屬表﹐可治。寒熱汗出不休﹐骨寒熱者已入骨髓﹐故難治也。﹞邪在肺﹐則病皮膚寒熱﹐上气喘﹐汗出﹐咳動肩背。取之膺中外﹐背三節五臟之傍﹐以手疾按之﹐快然乃刺之﹐取之缺盆中以越之。﹝五邪篇﹞小腹滿大﹐身時寒熱﹐小便不利﹐取足厥陰。﹝全文見小腸滿。﹞經云﹕絡病者善太息﹐口苦﹐下痢﹐寒熱。取陽陵泉。﹝全文見刺法。﹞﹝《素》﹞病風且寒且熱﹐汗出﹐一日數過﹐先刺諸分理絡脈。汗出﹐且寒且熱﹐三日一刺﹐百日而已。

經云﹕凡刺寒熱﹐皆多血絡﹐必間日而一取之﹐血盡乃止﹐乃調其虛實。

﹝《甲》﹞寒熱﹐五處及天柱﹑風池﹑腰﹑長彊﹑大杼﹑中膂﹑內兪﹑上﹑交﹑上脘﹑關元﹑天牖﹑天容﹑合谷﹑陰﹑關衝﹑中渚﹑陽池﹑消爍﹑少澤﹑前谷﹑腕骨﹑陽谷﹑少海﹑然谷﹑至陰﹑昆侖主之。身寒熱﹐陰都主之。寒熱﹐刺腦戶。風寒熱﹐腋門主之。心如懸﹐陰厥腳後廉急不可前卻﹐癃癖便膿血﹐足跗上痛﹐舌捲不能言﹐善笑﹐心下痞﹐四肢倦﹐溺靑赤白黃黑﹐靑取井﹐赤取滎﹐黃取輸﹐白取經﹐黑取合。血痔泄﹐後重﹐腹痛如癃狀﹐臥僕必有所扶持﹐及失气﹐涎出﹐鼻孔中痛﹐腹中常鳴﹐骨寒熱無所安﹐汗出不休﹐復澑主之。骨寒熱﹐溲難﹐腎主之。

肺寒熱﹐呼吸不得臥﹐上气嘔沫﹐喘气相追逐﹐胸滿﹐脇膺急﹐息難﹐振栗﹐脈鼓﹐气鬲﹐胸中有熱﹐支滿不嗜食﹐汗不出﹐腰脊痛﹐肺兪主之。咳而嘔﹐鬲寒﹐食不下﹐寒熱﹐皮肉膚痛﹐少气不得臥﹐胸滿支兩脇﹐鬲上兢兢﹐脇痛﹐腹﹐胃脘暴痛﹐上气﹐肩背寒痛﹐汗不出﹐喉痺﹐腹中痛﹐積聚﹐默默然嗜臥﹐怠惰不欲動﹐身常濕濕﹐﹝一作「溫」。﹞心痛無可搖者﹐鬲兪主之。咳而脇滿急不得息﹐不得反側﹐腋脇下與臍相引﹐筋急而痛﹐反折﹐目上視眩﹐耳中然﹐肩項痛﹐驚狂衄﹐少腹滿﹐目KTKT生白翳﹐咳引胸痛﹐筋寒熱﹐唾血短气﹐鼻酸﹐肝兪主之。寒熱食多﹐身羸瘦﹐兩脇引痛﹐心下賁痛﹐心如懸﹐下引臍﹐少腹急痛﹐熱面急﹐﹝一作「黑」。﹞目KTKT﹐久喘咳少气﹐溺濁赤﹐腎兪主之。寒熱咳嘔沫﹐掌中熱﹐虛則肩背寒栗﹐少气不足以息﹐寒厥交兩手而瞀﹐口沫出﹐實則肩背熱痛﹐汗出﹐暴四肢腫﹐身濕搖﹐時寒熱﹐饑則煩﹐飽則善﹐面色變﹐﹝一作「癰」﹞。口噤不開﹐惡風泣出﹐列缺主之。寒熱﹐胸背急﹐喉痺﹐咳上气喘﹐掌中熱﹐數欠伸﹐汗出善忘﹐四肢厥逆﹐善笑﹐溺白﹐列缺主之。胸中膨膨然﹐甚則交兩手而瞀﹐暴痺喘逆﹐刺經渠及天府﹐此謂之大。肺系急﹐胸中痛﹐惡寒﹐胸滿悒悒然﹐善嘔膽汁﹐胸中熱﹐喘逆气﹐气相追逐﹐多濁唾﹐不得息﹐肩背風﹐汗出﹐面腹腫﹐鬲中食噎不下﹐喉痺肩息﹐肺脹﹐皮膚骨痛﹐寒熱煩滿﹐中府主之。寒熱﹐目KTKT﹐善咳喘逆﹐通谷主之。煩心咳﹐寒熱善噦﹐勞宮主之。寒熱﹐唇口漧﹐身熱喘息﹐目急痛﹐善驚﹐三間主之。﹝一本云﹕寒熱﹐心背引痛﹐胸中不得息﹐咳唾血涎﹐煩中善饑﹐食不下﹐咳逆﹐汗不出﹐如瘧狀﹐目淚出﹐悲傷﹐心主之。﹞寒熱善嘔﹐商丘主之。嘔厥寒﹐時有微熱﹐脇下支滿﹐喉痛嗌漧﹐膝外廉痛﹐淫濼脛酸﹐腋下腫﹐馬刀﹐肩腫吻傷痛﹐太衝主之。

寒熱﹐頭痛﹐喘喝﹐目不能視﹐神庭主之。其目泣出頭不痛者﹐聽會取之。寒熱﹐頭痛如破﹐目痛如脫﹐喘逆煩滿﹐嘔吐流汗﹐頭維主之。寒熱﹐胸滿﹐頭痛﹐四肢不舉﹐腋下腫﹐上气﹐胸中有聲﹐喉中鳴﹐天池主之。寒熱﹐頭痛﹐水溝主之。寒熱﹐善怖﹐頭重足寒﹐不欲食﹐腳攣﹐京骨主之。下部寒熱﹐病汗不出﹐體重﹐逆气﹐頭眩痛﹐飛陽主之。肩背痛﹐寒熱﹐瘰繞頸﹐有大气﹐暴聾﹐气蒙瞀﹐耳目不開﹐頭頷痛﹐淚出目﹐鼻衄不得息﹐不知香臭﹐風眩喉痺﹐天牖主之。寒熱﹐酸痛﹐四肢不舉﹐腋下腫﹐馬刀挾癭﹐髀膝脛骨淫濼﹐酸痺不仁﹐陽輔主之。寒熱﹐頸瘰﹐咳﹐呼吸﹐灸手三里﹐左取右﹐右取左。寒熱﹐頸瘰﹐大迎主之。

寒熱瘰﹐胸中滿﹐有大气﹐缺盆中滿痛者死。外潰不死﹐肩引項不舉﹐缺盆中痛﹐汗不出﹐喉痺﹐咳嗽血﹐缺盆主之。寒熱﹐頸瘰﹐肩痛不可舉﹐臂主之。寒熱﹐頸瘰﹐耳鳴無聞﹐痛引缺盆﹐肩中熱痛﹐手臂不舉﹐肩貞主之。

寒熱瘰﹐目不明﹐咳上气﹐唾血﹐肩中主之。

寒熱﹐頸腋下腫﹐申脈主之。寒熱﹐頸頷腫﹐後主之。胸中滿﹐耳前痛﹐齒熱痛﹐目赤痛﹐頸腫﹐寒熱﹐渴飲輒汗出﹐不飲則皮幹熱煩﹐曲池主之。

振寒﹐小指不用﹐寒熱﹐汗不出﹐頭痛﹐喉痺﹐舌急捲﹐小指之間熱﹐口中熱﹐煩心﹐心痛﹐臂內廉痛﹐聾咳﹐螈﹐口漧﹐頭痛不可顧﹐少澤主之。振寒寒熱﹐肩肘臂頭痛不可顧﹐煩滿﹐身熱惡寒﹐目赤痛﹐爛生翳膜﹐暴痛﹐鼽衄﹐耳聾﹐臂重痛﹐肘攣痂疥﹐腦滿引﹐泣出而驚﹐頸項彊﹐身寒﹐頭不可顧﹐後主之。

振寒寒熱﹐頸項腫﹐實則肘攣﹐頭眩痛狂易﹐虛則生疣﹐小者痂疥﹐支正主之。寒熱淒厥﹐鼓頷﹐承漿主之。

肩痛引項﹐寒熱﹐缺盆主之。身熱﹐汗不出﹐胸中熱滿﹐天主之。寒熱﹐肩腫引胛中肩臂酸痛﹐主之。臂厥﹐肩膺胸滿痛﹐目中白翳﹐眼靑轉筋﹐掌中熱﹐乍寒乍熱﹐缺盆中相引痛﹐數咳喘不得息﹐臂內廉痛﹐上鬲﹐飲已煩滿﹐太淵主之。

寒熱﹐腹﹐央央然不得息﹐京門主之。善嚙頰﹐齒唇熱﹐汗不出﹐口中熱痛﹐衝陽主之﹐胃脘痛﹐時寒熱﹐皆主之。

寒熱篡反出﹐承山主之。寒熱篡後出﹐螈﹐腳酸重﹐戰栗不能久立﹐腳急腫痛﹐趺筋足攣﹐少腹痛引喉嗌﹐大便難﹐承筋主之。寒熱脛腫﹐丘墟主之。寒熱﹐痺脛不收﹐陽交主之。跟厥膝急﹐腰脊痛引腹篡﹐陰股熱﹐陰暴痛﹐寒熱﹐膝酸重﹐合陽主之。寒熱解﹐﹝一作「爛」。﹞淫濼﹐脛酸﹐四肢重痛﹐少气難言﹐至陽主之。

寒熱﹐腰痛如折﹐束骨主之。寒熱﹐骨痛﹐玉枕主之。

﹝《靈》﹞黃帝曰﹕人之善病寒熱﹐何以候之﹖少兪答曰﹕小骨弱肉者﹐善病寒熱。黃帝曰﹕何以候骨之大小﹐肉之堅脆﹐色之不一也﹖少兪答曰﹕顴骨者﹐骨之本也。顴大則骨大﹐顴小則骨小。皮膚薄而其肉無﹐其臂濡濡然﹐其地色始然﹐不與天同色﹐污然獨異﹐此其候也。然後臂薄者﹐其髓不滿﹐故善病寒熱也。﹝五變篇﹞﹝仲﹞云﹕病有灑淅惡寒而復發熱者﹐何也﹖曰﹕陰脈不足﹐陽往從之。陽脈不足﹐陰往乘之。何謂陽不足﹖假令寸口脈微﹐名曰陽不足。陰气上入陽中﹐則灑淅惡寒也。何謂陰不足﹖假令尺脈弱﹐名曰陰不足。陽气下陷入陰中﹐則發熱也。﹝全文見傷寒寒熱。﹞﹝《素》﹞寸口脈沈而喘﹐曰寒熱。﹝平人气象論﹞脈沈數細散者﹐寒熱也。﹝脈要精微論沈細爲寒﹐數散爲熱。﹞脈澀洪大﹐寒熱在中。尺膚烘然﹐先熱後寒﹐寒熱也。﹝言初捫尺膚則熱﹐久之則寒也。﹞尺膚先寒﹐久之而熱者﹐亦寒熱也。﹝言初捫尺膚則寒﹐久之則熱也。﹞寒熱奪形﹐脈堅搏是逆也。﹝全文見診生死門。﹞尺肉熱者﹐解。﹞安臥脫肉者﹐寒熱不治。﹝全文見診生死門。﹞診寒熱﹐赤脈上下貫瞳子﹐見一脈一歲死﹐見一脈半一歲半死﹐見二脈二歲死﹐見二脈半二歲半死﹐見三脈三歲死。﹝見赤脈不下貫瞳子﹐可治也。寒熱篇﹞寒熱病者平旦死。﹝全文見診生死門。﹞

卷之六陰陽臟腑部

產後往來寒熱

﹝云﹞產後往來寒熱﹐四物內加小柴胡湯。

﹝《保》﹞治日久虛勞﹐微有寒熱﹐脈沈而數﹐宜

柴胡四物湯

川芎當歸芍藥熟地黃﹝各一錢半﹞柴胡﹝八錢﹞人參黃芩甘艸半夏﹝各三錢﹞上爲末﹐水煎服。

﹝云﹞產後往來寒熱而脈弦者﹐少陽也﹐

小柴胡加生地黃湯

柴胡﹝二兩﹞黃芩﹝五錢﹞人參﹝三錢﹞半夏﹝一兩五錢﹐制﹞大棗﹝三枚﹞生地黃梔子枳殼﹝麩炒。各五錢﹞上如前煎服。

增損柴胡湯

治產後虛﹐發寒熱﹐飲食少﹐腹脹。

柴胡人參甘艸半夏陳皮川芎白芍藥﹝各等分﹞上咀﹐每服三錢﹐姜五片﹐棗二枚﹐水同煎﹐食後日二服。

﹝《大全》﹞治產後乍寒乍熱﹐

增損四物湯

人參當歸芍藥川芎漧薑﹝各一兩﹞甘艸上咀﹐每服四錢﹐水一盞﹐姜三片﹐煎七分﹐去渣﹐熱服無時。

﹝《云》﹞

熟地黃散

治產後蓐勞﹐皆由體虛﹐气力未壯﹐勞復所起﹐四肢煩疼﹐時發寒熱。

熟地黃人參白芍藥白茯苓白術續斷﹝各一兩﹞黃桂心五味子當歸川芎﹝各七錢半﹞上咀﹐每服四錢﹐姜三片﹐棗一枚﹐水同煎。

黃丸

治產後蓐勞﹐寒熱進退﹐頭目眩痛﹐骨節酸疼﹐气力乏。

黃鱉甲當歸﹝炒。各一兩﹞桂心白芍藥續斷川芎牛膝蓯蓉沈香柏子仁枳殼﹝各六錢半﹞五味子熟地黃﹝各半兩﹞上爲細末﹐煉蜜爲丸﹐桐子大﹐每服四五十丸﹐粥飲下﹐食後。

卷之六陰陽臟腑部

外熱內寒外寒內熱

﹝仲﹞云病患身大熱﹐反欲得近衣者﹐熱在皮膚﹐寒在骨髓也。﹝《活人》云﹕先與桂枝湯治寒﹐次與小柴胡湯治熱也。﹞﹝羅﹞病有遠近有緩急徵南帥不鄰吉歹年七旬﹐丙辰冬南徵至楚丘﹐諸路迎送﹐多獻酒醴﹐因而過飲太多﹐遂腹痛腸鳴自利﹐日夜約有五十餘行﹐咽嗌腫疼﹐耳前後赤腫﹐舌本彊﹐涎唾稠粘﹐欲吐不吐﹐以手泄之方出﹐言語艱難﹐反側悶亂﹐夜不得臥。予診得脈浮數極﹐按之沈細而弦。卽謂中丞粘公曰﹕仲景言下利淸谷﹐身體疼痛﹐急當救裏﹔淸便自調﹐急當救表。救裏四逆湯﹐救表桂枝湯。今胃气不守﹐下利淸谷﹐腹中疼痛﹐𨿽宜急治之﹐比之咽嗌痛猶可少待。公曰﹕何謂也﹖答曰﹕《內經》云﹐瘡發咽嗌﹐名曰猛疽。此疾治遲則咽塞﹐咽塞則气不通﹐气不通則半日死﹐故宜急治。於是遂砭刺腫上紫黑血出﹐頃時腫勢大消﹐遂用桔梗﹑甘艸﹑連翹﹑黍粘﹑酒制黃芩﹑升麻﹑防風等分﹐咀﹐每服約五錢﹐水煮淸令熱﹐冷吐去之﹐咽之恐傷脾胃﹐自利轉甚﹐再服涎淸腫散﹐聲出﹐後以神應丸辛熱之劑以散中寒﹐解化宿食﹐而燥脾濕。丸者取其不卽化﹐則不犯上焦﹐至病所而後化﹐乃治主以緩也。不數服﹐利止痛定﹐後胸中閉塞﹐作陣而痛﹐思《靈樞》云﹕上焦如霧﹐宣五穀味﹐蒸膚充身澤毛﹐若霧露之漑﹐是爲气也。今相公年髙气弱﹐自利日久﹐致脾胃中生發之气不能滋養於心肺﹐故使閉塞而痛。經云﹕上气不足﹐推之揚之。脾不足者﹐以甘補之。再與發散甘辛之味﹐溫養脾胃﹐加以升麻﹑人參﹐上升以順正气﹐不數服而胸中快利﹐痛止。《內經》云﹕調气之方﹐必別陰陽﹐內者內治﹐外者外治﹐微者調之﹐其次平之﹐盛者奪之﹐隨其攸利﹐萬舉萬全。又曰﹕病有遠近﹐治有緩急﹐無越其制。又曰﹕急則治其標﹐緩卽治其本。此之謂也。

﹝仲﹞云﹕病患身大寒﹐反不欲近衣者﹐寒在皮膚﹐熱在骨髓也。《活人》云﹕先與白虎加人參湯治熱﹐次與桂枝麻黃各半湯﹐以解其外。﹞

卷之六陰陽臟腑部

上熱下寒上寒下熱

﹝羅﹞上熱下寒治驗中書左丞姚公茂六旬有七﹐宿有暗風﹐至元戊申末因酒病發﹐頭面赤腫而痛﹐耳前後腫尢甚﹐胸中煩悶﹐嗌咽不利﹐身半以下皆寒﹐足脛尢甚﹐由是以牀相接作坑﹐身半以上常臥於牀﹐飲食減少﹐精神困倦而體痛。命予治之。診得脈浮數﹐按之弦細﹐上熱下寒明矣。《內經》云﹕熱勝則腫。又曰﹕春气者﹐病在頭。《難經》云﹕蓄則腫熱﹐砭射之也。蓋取其易散﹐故遂於腫上約五十餘刺﹐出血紫黑﹐約一杯數﹐頃時疼痛消散。又於气海中大艾灸百壯﹐乃助下焦陽虛﹐退其陰寒。次於三里二穴﹐各灸三七壯﹐治足下寒﹐引導陽气下行故也。遂制一方﹐名曰旣濟解毒湯﹐以熱者寒之。然病有髙下﹐治有遠近﹐無越於此。以黃芩﹑黃連苦寒﹐酒制爲引﹐用瀉其上熱。桔梗﹑甘艸辛甘溫﹐升佐諸苦藥﹐治其熱。柴胡﹑升麻﹐苦平味薄者也﹐陽中之陽﹐散發上熱。連翹苦辛平﹐散結消腫。當歸辛溫﹐和血止痛。酒煨大黃﹐苦寒引苦性上行﹐止煩熱。

投劑之後﹐腫散痛減﹐大便利。再服﹐減大黃﹐愼言語﹐節飲食﹐不旬日良愈。

旣濟解毒湯

治上焦頭目赤腫而痛﹐胸膈煩悶不得臥﹐身半以下皆寒﹐足尢甚﹐大便赤祕。

大黃﹝酒煨﹐大便利不用﹞連翹﹝酒制﹐炒﹞黃芩﹝酒炒﹞甘艸﹝炙﹞黃連﹝酒炒﹞桔梗﹝各二錢﹞柴胡歸身升麻﹝各一錢﹞﹝《脈》﹞熱病所謂陽附陰者﹐腰以下至足熱﹐腰以上寒﹐陰气下爭﹐還﹐心腹滿者死。所謂陰附陽者﹐腰以上至頭熱﹐腰以下寒﹐陰气上爭﹐還得汗者生。

﹝《靈》﹞上寒下熱﹐先刺其項太陽﹐久畱之。已刺則熨項與肩胛﹐令熱下合乃止﹐此所謂推而上之者也。

﹝刺節眞邪論下同﹞上熱下寒﹐視其虛脈而陷之於經絡者﹐取之气下乃止﹐此所謂引而下之者也。

﹝垣﹞另有上熱下寒。經曰﹕陰病在陽﹐當從陽引陰﹐必須先由絡脈經隧之血。若陰中火旺上騰於天﹐致六陽反不衰而上充者﹐先去五臟之血絡﹐引而下行﹐天气降下﹐則下寒之病自去矣﹐愼勿獨瀉其六陽。此病陽亢﹐乃陰火之邪滋之﹐只去陰火﹐只損血絡經隧之邪勿誤也。

聖人以上熱下寒﹐是有春夏無秋冬也﹐當從天外引陽下降入地中。此癥乃上天羣陰火熾而反助六陽﹐不能衰退﹐先於六陽中決血絡出血﹐使气下降三陰﹐𨿽力微﹐能逐六陽下行﹐以陰血自降故也﹐亦可謂老陽變陰之象也。故經云﹕上熱下寒﹐視其虛脈下陷於經絡者取之﹐此所謂引而下之也。但言絡脈皆是也。病大者﹐三稜鍼決血﹐去陽中之熱。熱者手太陽小腸中畱火熱之邪﹐致此老陽不肯退化爲陰而下﹐故先決去手太陽之熱血﹐使三陰得時之用﹐而下降以行秋令﹐奉收道下入地中而舉藏也。乃瀉老陽在天不肯退化行陰道者也。至元戊辰春﹐中書參政楊公正卿﹐年逾七十﹐病面顏郁赤﹐若飲酒狀﹐痰稠粘﹐時眩運如在風霧中。一日會都堂﹐此癥忽來﹐復加目瞳不明﹐遂歸。命予診候﹐兩寸脈洪大﹐尺脈弦細無力﹐此上熱下寒明矣。欲藥之﹐爲髙年气弱不任﹐記先師所論﹐凡上熱譬猶鳥巢髙顚﹐射而取之﹐卽以三稜鍼﹐於顚前髮際疾刺二十餘﹐出紫黑血約二合許﹐實時頭目淸利﹐諸苦皆去﹐自後不復作。﹝刺上熱下寒與經旨不同也。經旨於寒處責其虛﹐治之能引上熱下降﹐垣於熱處得血﹐候熱自裏退而下降也。﹞﹝《密語》﹞上寒下熱﹐上熱下寒懸鐘。﹝二寸半。上寒下熱先補後瀉﹐上熱下寒先瀉後補。或分開上寒補懸鐘五分﹐下熱瀉曲池一寸五分。﹞

卷之六陰陽臟腑部

瘧寒熱

魄汗未盡﹐形弱而气爍﹐穴兪已閉﹐發爲風瘧。﹝見生气通天論﹞秋善病風瘧。﹝全文見五臟。﹞夏暑汗不出者﹐秋成風瘧。

﹝《素》﹞黃帝問曰﹕夫瘧皆生於風﹐其蓄作有時者﹐何也﹖岐伯曰﹕瘧之始發也﹐先起於毫毛﹐伸欠乃作﹐寒栗鼓頷﹐腰脊俱痛﹐寒去則內外皆熱﹐頭痛如破﹐渴欲飲冷。帝曰﹕何气使然﹐願聞其道﹖岐伯對曰﹕陰陽上下交爭﹐虛實更作﹐陰陽相移也。陽並於陰﹐則陰實而陽虛。陽明虛﹐則寒栗鼓頷也。巨陽虛﹐則腰背頭項痛。三陽俱虛﹐則陰气勝﹐陰气勝﹐則骨寒而痛。寒生於內﹐故中外皆寒。陽盛則外熱﹐陰虛則內熱﹐內外皆熱﹐則喘而渴﹐故飲冷也。此皆得之夏傷於暑﹐熱气盛﹐藏於皮膚之內﹐腸胃之外﹐此榮气之所捨也。此令人汗空疏﹐腠理開﹐因得秋气﹐汗出遇風﹐及得之以浴﹐水气捨於皮膚之內﹐與衛气並居。衛气者﹐晝日行於陽﹐夜行於陰﹐此气得陽而外出﹐得陰而內薄﹐內外相薄﹐是以日作。帝曰﹕其間日而作者﹐何也﹖歧伯曰﹕其气之舍深﹐內薄於陰﹐陽气獨發﹐陰邪內著﹐陰與陽爭不得出﹐是以間日而作也。帝曰﹕善。其作日晏與其日早者﹐何气使然也﹖歧伯曰﹕邪气客於風府﹐循膂而下﹐衛气一日一夜大會於風府﹐其明日日下一節﹐故其作也晏﹐此先客於脊背也﹐每至於風府﹐則腠理開﹐腠理開則邪气入﹐邪气入則病作﹐以此作日稍益晏也。其出於風府﹐日下一節﹐二十五日﹝「五」一作「一」。﹞下至骨﹐二十六日﹝「六」一作「二」﹐﹞入於脊內﹐注於伏膂﹝一作「伏中」。﹞之脈﹐其气上行﹐九日出於缺盆之中﹐其气日髙﹐故作日益早也。其間日發者﹐由邪气內薄於五臟﹐橫連募原也﹐其道遠﹐其气深﹐其行遲﹐不能與衛气俱行﹐不得皆出﹐故間日乃作也。

﹝《靈樞》經云﹕瘧者內簿於五臟﹐橫連募原﹐其道遠﹐其气深﹐其行遲﹐不能日作﹐故次日乃蓄積而作焉。

詳「蓄積」二字﹐則作一日之義明矣。始明邪气未盛﹐未與衛气相當﹐故未作﹐必候蓄積與衛气相當﹐故作焉。﹞帝曰﹕夫子言衛气每至於風府﹐腠理乃發﹐發則邪气入﹐入則病作。今衛气日下一節﹐其气之始發也﹐不當風汗﹐其日作者柰何﹖歧伯曰﹕此邪气客於頭項﹐循膂而下者也。故虛實不同﹐邪中異所﹐則不得當其風府也。故邪中於頭項者。气至頭項而病。中於背者﹐气至背而病。中於腰脊者﹐气至腰脊而病。中於手足者﹐气至手足而病。衛气之所在﹐與邪气相合﹐則病作。故風無常府﹐衛气之所發﹐必開其腠理﹐邪气之所捨﹐則其府也。帝曰﹔瘧先寒而後熱者﹐何也﹖歧伯曰﹕夏傷於大暑﹐其汗大出﹐腠理開發﹐因遇夏气淒滄之水寒﹐藏於腠理皮膚之中﹐秋傷於風﹐則病成矣。夫寒者﹐陰气也。風者﹐陽气也。先傷於寒﹐而後傷於風﹐故先寒而後熱也﹐病以時作﹐名曰寒瘧。帝曰﹕先熱而後寒者﹐何也﹖此先傷於風﹐而後傷於寒﹐故先熱而後寒也﹐亦以時作﹐名曰溫瘧。帝曰﹕夫病溫瘧與寒瘧﹐而皆安捨﹐捨於何藏﹖岐伯曰﹕溫瘧得之冬中於風﹐寒气藏於骨髓之中﹐至春則陽气大發﹐邪气不能自出﹐因遇大暑﹐腦髓爍﹐肌肉消﹐腠理發泄﹐或有所用力﹐邪气與汗皆出﹐此病藏於腎﹐其气先從內出之於外者也。如是者﹐陰虛而陽盛﹐陽盛則熱矣﹐衰則气復反入﹐入則陽虛﹐陽虛則寒矣。故先熱而後寒﹐名曰溫瘧。其但熱不寒者﹐陰气先絕﹐陽气獨發﹐則少气煩冤﹐手足熱而欲嘔﹐名曰癉瘧。帝曰﹕癉瘧何如﹖岐伯曰﹕癉瘧者﹐肺素有熱﹐气盛於身﹐厥逆上衝﹐中气實而不外泄﹐因有所用力﹐腠理開﹐風寒舍於皮膚之內分肉之間而發﹐發則陽气盛﹐陽气盛而不衰則病矣。其气不及於陰﹐故但熱而不寒﹐气內藏於心﹐而外舍於分肉之間﹐令人消爍肌肉﹐故名曰癉瘧。帝曰﹕瘧未發﹐其應何如﹖歧伯曰﹕瘧气者﹐必更盛更虛﹐當气之所在也﹐病在陽則熱而脈躁﹐在陰則寒而脈靜﹐極則陰陽俱衰。衛气相離﹐故病得休﹐衛气集﹐則復病也。

衛與邪相並則病作﹐與邪相離則病休。其並於陰則寒﹐並於陽則熱。離於陰則寒已﹐離於陽則熱已。至次日又集而並合﹐則復病也。

帝曰﹕時有間二日﹐或至數日發﹐或渴或不渴﹐其故何也﹖岐伯曰﹕其間日者﹐邪气與衛气客於六腑﹐而有時相失﹐不能相得﹐故休數日乃作也。瘧者﹐陰陽更勝也﹐或甚或不甚﹐故或渴或不渴。﹝以上俱瘧論篇﹞帝曰﹕火熱復﹐惡寒發熱﹐有如瘧狀﹐或一日發﹐或間數日發﹐其故何也﹖岐伯曰﹕勝復之气﹐會遇之時有多少也。陰气多而陽气少﹐則其發日遠。陽气多而陰气少﹐則其發日近。此勝復相薄﹐盛衰之節也。瘧亦同法。﹝至眞要大論﹞帝曰﹕論言夏傷於暑﹐秋必病瘧﹐今瘧不必應者﹐何也﹖岐伯曰﹕此應四時者也。其病異形者﹐反四時也。

其以秋病者寒甚﹐以冬病者寒不甚﹐以春病者惡風﹐以夏病者多汗。帝曰﹕夫風之與瘧﹐相似同類﹐而風獨常在﹐瘧則有時而休者﹐何也﹖岐伯曰﹕風气畱其處﹐故常在。瘧气隨經絡沈以內薄﹐故衛气應乃作。﹝瘧論篇﹞﹝《保》﹞夏傷於暑﹐秋必病瘧。蓋傷之淺也﹐近而暴。傷之重也﹐遠而深。瘧者﹐久瘧也。是知夏傷於暑﹐濕熱閉藏﹐而不能發泄於外﹐邪气內行﹐至秋而發爲瘧也。初不知何經受病﹐隨其受而取之。有中三陽者﹐有中三陰者。大抵經中邪气﹐其癥各殊﹐同傷寒治之也。故《內經》曰﹕五臟皆有瘧﹐其治各別。在太陽經者﹐謂之風瘧﹐治多汗之。在陽明經者﹐謂之熱瘧﹐治多下之。在少陽經者﹐謂之風熱瘧﹐治多和之。此三陽受病﹐皆謂暴瘧也。發在夏至後處暑前者﹐此乃傷之淺者﹐近而暴也。在陰經者﹐則不分三經﹐皆謂之溫瘧﹐宜以太陰經論之。其發處暑後冬至前者﹐此乃傷之重者﹐遠而深也。瘧者﹐老瘧也﹐故謂之久瘧。

桂枝羌活湯

治瘧病處暑前後﹐頭痛項彊﹐脈浮﹐惡風有汗。

桂枝羌活防風甘艸﹝炙。各半兩﹞上爲粗末﹐每服半兩﹐水一盞半﹐煎至一盞﹐溫服﹐迎發日服。吐者加半夏曲。

瘧疾頭痛項彊﹐脈浮﹐惡風無汗者﹐宜

麻黃羌活湯

麻黃羌活防風甘艸﹝炙。各半兩﹞上同前服法。如吐﹐加半夏曲等分。

治瘧病身熱目痛﹐熱多寒少﹐脈長﹐睡臥不安﹐先以大柴胡湯下之﹐微利爲度。如下過外微邪未盡者﹐宜白芷湯以盡其邪。

白芷湯

白芷知母﹝各一兩﹞石膏﹝四兩﹞上爲粗末﹐同前服法。

治瘧無他癥﹐隔日發﹐先寒後熱﹐寒少熱多﹐宜

桂枝石膏湯

桂枝﹝五錢﹞石膏知母﹝各一兩半﹞黃芩﹝一兩﹞上爲粗末﹐分作三服﹐水半盞﹐同煎服。間日者﹐邪气所捨深也﹐如外邪已罷﹐內邪未已﹐再下之。從卯至午發者﹐宜大柴胡湯下之。從午至酉者﹐知邪在內也﹐宜大承气湯下之。從酉至子發者﹐或至寅時發者﹐知邪在血也﹐宜桃仁承气湯下之。前項下藥﹐微利爲度﹐以小柴胡湯徹其微邪之气。

治瘧寒熱大作﹐不論先後﹐此太陽陽明合病也﹐謂之交爭﹐寒熱作則必戰動。經曰﹕熱勝則動也﹐發熱則必汗泄。經云﹕汗出不愈﹐知爲熱也。陽盛陰虛之證﹐治當內實外虛﹐不治﹐恐久而傳入陰經也﹐宜

桂枝芍藥湯

主之。

桂枝﹝二錢﹞黃知母芍藥石膏﹝各半兩﹞上爲粗末﹐五七錢﹐用水煎。

如前藥服之﹐寒熱轉大者﹐知太陽陽明少陽三陽合病也﹐宜

桂枝黃芩湯

以和之。

甘艸﹝四錢半﹞石膏﹝五錢﹞知母﹝五錢﹞桂枝﹝二錢﹞柴胡﹝一兩二錢﹞黃芩﹝四錢半﹞人參﹝四錢半﹞半夏﹝四錢﹞上爲粗末﹐同煎服﹐服後如外邪已罷﹐內邪未已﹐用大柴胡﹑大承气等湯下之。

治處暑後冬至前後瘧﹐其法並於久瘧法求之。

﹝《局方》﹞

雙解飲子

治瘧疾﹐辟瘴气﹐神效。

肉豆蔻艸豆蔻﹝各二个。一个用水和面裹煨﹐一个生用﹞濃朴﹝二寸﹐一半用生薑汁浸炙﹐一半生用﹞甘艸﹝大者二兩﹐一半炙﹐一半生用﹞生薑﹝二塊﹐如棗大一塊﹐濕紙裹煨﹐一塊生用﹞上各咀。每服分一半﹐用水一碗﹐煎至一大盞﹐去渣﹐空心溫服。﹝東垣云﹕秋暮暑气衰﹐病熱瘧﹐知其寒也。局方用雙解飲子是已﹐知此方治寒瘧也。﹞﹝《保》﹞治發瘧如前癥﹐是夜發者﹐

麻黃黃芩湯

主之。

麻黃﹝一兩﹐去節﹞甘艸﹝炙﹐三錢﹞桃仁﹝三十枚﹐去皮﹞黃芩﹝五錢﹞桂﹝二錢半﹞上爲細末﹐根據前服法。桃仁味苦甘辛﹐肝者血之海﹐血受邪則肝气燥﹐經所謂肝苦急﹐急食甘以緩之﹐故桃仁散血緩肝﹐謂邪气深遠而入血﹐故夜發﹐乃陰經有邪﹐此湯發散血中風寒之劑。

﹝世﹞桃仁承气湯治夜瘧有實熱者。﹝方見傷寒。﹞治先熱後寒者﹐小柴胡湯。先寒後熱者﹐小柴胡加桂枝湯。多熱但熱者﹐白虎加桂枝湯。多寒但寒者﹐柴胡桂姜湯。﹝此以瘧之寒熱多少定治法也。若多寒而但有寒者﹐其脈或洪實或滑﹐當作實熱治之。若便用桂枝﹐誤也。如或多熱而但有熱者﹐其脈或空虛或微弱﹐當作虛寒治之。若便用白虎湯﹐亦誤也。所以欲學人必先問其寒熱﹐或熱多熱少﹐或寒多寒少﹐又診脈以參之﹐百無一失矣。﹞小柴胡加桂湯﹐治瘧先寒後熱。﹝方見傷寒。﹞小柴胡湯﹐治瘧先熱後寒。

﹝仲﹞溫瘧者﹐其脈如平﹐身無寒但熱﹐骨節疼煩﹐時便難﹐

白虎加桂枝湯

主之。﹝《脈經》云﹕朝發暮解﹐暮發朝解。﹞知母﹝六兩﹞甘艸﹝二兩﹐炙﹞石膏﹝一斤﹞粳米﹝二合﹞桂﹝去皮﹐三兩﹞上銼每服五分﹐水一盞﹐煎八分﹐去渣溫服﹐出汗愈。

柴胡桂姜湯治瘧寒多微有熱﹐或寒不熱。﹝方見傷寒。﹞瘧多寒者﹐名曰牡瘧﹐蜀漆散主之。

蜀漆﹝燒去腥﹞雲母﹝燒三日夜﹞龍骨﹝等分﹞上三味﹐搗爲散﹐未發前以漿水服半錢匕。如溫瘧﹐加蜀漆一錢﹐臨發時服一錢匕。

牡蠣湯

治牡瘧。

牡蠣﹝四兩﹐炙﹞麻黃﹝去節﹐三兩﹞甘艸﹝二兩﹞蜀漆﹝三兩﹞上四味﹐以水八升﹐先煮蜀漆﹑麻黃﹐去上沫﹐得六升﹐內諸藥﹐煮取二升﹐溫服一升。若吐﹐則勿更服。

柴胡去半夏加栝蔞湯

治瘧病後渴者﹐亦治勞瘧。

柴胡﹝八兩﹞人參黃芩﹝各三兩﹞栝蔞根﹝四兩﹞生薑﹝二兩﹞大棗﹝十二枚﹞甘艸﹝炙﹐三兩﹞上七味﹐以水一斗二升﹐煮取六升﹐去渣﹐再煎﹐取三升﹐溫服一升﹐一日兩三服。

﹝丹﹞瘧有風﹐有暑﹐有食﹐有痰。

三日一發者﹐受病一年。間日一發者﹐受病半年。一日一發者﹐受病一月。二日連發住一日者﹐气血俱受病。

一日間日者﹐補藥帶表藥﹐後用截瘧丹截之。在陰分者﹐用藥徹起陽分﹐方可用截方。

常山艸果檳榔知母烏梅穿山甲﹝炒﹞甘艸﹝炙﹞用水酒各一大碗﹐煎至半碗﹐露一宿﹐臨發前二時溫服之。如吐則勿服之。

大法暑風必當發汗。夏月多在風涼處歇﹐遂閉汗而不泄﹐因食者﹐必從飲食將息。瘧而虛者﹐須先用參﹑術一二帖﹐托住其气﹐不使下陷﹐後用他藥治內傷﹐挾外邪者同法。內必生痰﹐必以汗解﹐二陳湯加柴胡﹑常山﹑黃芩。瘧而甚者﹐發寒熱﹐頭痛如破﹐渴而飲水﹐自汗﹐可與人參黃白術黃連黃芩梔子川芎蒼術半夏天花粉水煎服。

一丈夫瘧﹐脈弦細﹐每日近午發﹐此風寒也。

白術柴胡靑皮半夏蒼術﹝二錢﹞麻黃木通﹝一錢半﹞桂﹝一錢﹞甘艸何氏子年二十歲﹐瘧間日作﹐頭痛惡寒爲甚。

麻黃﹝一錢﹞白術﹝五錢﹞靑皮﹝三錢﹞木通﹝七錢﹞蒼術﹝二錢﹞桂皮﹝一錢半﹞半夏﹝五錢﹞炙甘艸﹝三錢﹞小娘患瘧﹐汗﹐但未到下體。

白術﹝二錢﹞麻黃知母﹝一錢﹞半夏﹝一錢半﹞人參桂枝﹝半錢﹞分二帖﹐姜三片﹐水二盞半﹐煎至半盞﹐露星月下一夜﹐次日早空心熱服。

陳一之子二歲﹐間日瘧。

麻黃﹝五分﹞白術﹝二錢﹞蒼術﹝一錢半﹞陳皮﹝一錢﹞半夏﹝一錢﹞木通﹝一錢﹞甘艸﹝炙些﹞何主首二十歲﹐瘧間兩日作﹐寒自足起﹐發時口渴﹐身痛頭痛﹐服已有汗。

麻黃﹝半分﹞黃白術﹝炒﹞靑皮﹝二錢﹞芍藥蒼術﹝二錢﹞木通﹝一錢﹞炙甘艸﹝三錢﹞柴胡﹝一錢﹞王舅瘧﹐左弦甚﹐右略澀﹐將退時有汗。

人參﹝一兩﹞半夏﹝一兩﹞白術柴胡﹝各六錢﹞蒼術靑皮﹝各五錢﹞木通﹝一兩﹞甘艸﹝些﹞分五帖﹐煎服三之一﹐去渣﹐入薑汁半杯﹐露一夜﹐次早溫服之。

王孺人舊患瘧疾﹐因勞心力又發﹐今骨節疼痛﹐惡心食少﹐與此方。

人參﹝五錢﹞白術﹝一兩半﹞蒼術﹝一兩﹞陳皮﹝一兩﹞川芎當歸木通﹝各七錢﹞甘艸﹝一錢﹞分六帖﹐姜三片。

馮官人發瘧﹐脈弦有汗。

人參﹝五錢﹞黃黃連白術﹝各三錢﹞芍藥﹝半兩﹞茯苓﹝三錢﹞黃芩﹝三分﹞作五帖﹐水煎服。

盧兄瘧後辛苦再發﹐脈大洪而浮﹐此血傷也﹐宜補之。

人參﹝半錢﹞白術﹝一錢﹞黃芩﹝四錢﹞甘艸﹝四錢﹞白芍﹝一錢﹞黃連﹝三錢﹞生地黃茯苓歸尾﹝各五分﹞作一帖熱飲﹐仍灸大椎穴五壯。

一婦人五十餘歲﹐形實﹐喜作勞﹐性急味濃﹐喜火食。夏卻患惡寒發熱﹐更作無休時﹐衣被𨿽濃﹐常凜然﹐兩脈皆澀。予作雜合邪治之﹐遂以四物湯加陳皮﹐以人參﹑白術爲君﹐生甘艸﹑黃柏爲佐﹐多入薑汁﹐吞通神丸三十丸﹐回金﹑抑靑各二十丸﹐阿魏十丸。煎三帖而得睡﹐第五帖而身和﹐第七帖通身微汗﹐諸癥皆去。

﹝《局方》﹞

人參養胃湯

艸果茯苓人參﹝去蘆。各半兩﹞甘艸﹝炙﹐七錢﹞橘紅﹝七錢半﹞濃朴﹝去皮﹐姜制﹞蒼術﹝湯洗﹐炒﹞半夏﹝湯洗。各一兩﹞藿香葉﹝洗去土﹞上咀﹐每服四錢﹐水一盞半﹐姜七片﹐烏梅一个﹐煎至七分﹐去渣熱服。﹝脈弱無力或寒多者﹐加漧薑﹑附子。如脈洪有力熱多者﹐加黃芩﹑黃連﹑柴胡。﹞上朴﹑蒼﹑藿香發散也﹐半﹑果﹑茯﹑橘劫痰也。人參用之﹐惟虛人最宜。

﹝丹﹞

絕瘧靑蒿丸

靑蒿冬瓜皮官桂馬鞭艸﹝各二兩﹞上藥焙榦爲末﹐糊爲丸﹐如胡椒大。每一兩分四服﹐於戌時前一時服盡。

治瘧方。百艸霜﹑黃丹等分﹐細研﹐每服二錢匕﹐於發日虛心水調服﹐不止﹐連兩服﹐愈。

治瘧用蒜﹐不拘多少﹐研極爛﹐以黃丹少許聚爲度﹐丸如雞頭大﹐候幹。每服一丸﹐新汲水下﹐面東服至妙。

﹝垣﹞治瘧疾。

大蒜﹝一顆﹐分開片﹞上一片﹐內入巴豆肉一粒﹐輕紙裹煨熟﹐去巴豆﹐研入黃丹爲丸﹐如雞頭大。每服一丸。先發寒﹐用桃枝七寸東向者﹐煎湯﹐發日五更面北服。如發熱﹐用冷水送下。未全好﹐次發又可進一服﹐除根。

上黃丹劫痰例輕劑也。

﹝《易簡》﹞

七寶湯

常山陳皮靑皮檳榔艸果甘艸﹝炙﹞濃朴﹝等分﹞上咀﹐每服半兩﹐水酒各一盞﹐煎六分﹐當發日侵晨服之。此服有常山﹐必須吐而愈。或當日大作﹐俗謂斗藥是也。虛怯人及脾胃寒者不宜服。

上此劫痰例重劑也﹐虛人愼之﹐或補後用之。

﹝《局方》﹞

克效飲子

龍腦麝香定粉﹝各研﹐半兩﹞荷葉﹝焙﹞綠豆末甘艸﹝炙。各五兩﹞朱砂﹝二兩﹐研丸﹞信﹝醋炙﹐二錢半﹞金箔﹝二十五片﹐爲衣﹞上爲末﹐煉蜜搜和﹐每兩作二十丸﹐無名異爲衣。每服一二丸﹐溫水磨。連日發者﹐未發前服之。間日者﹐不發夜服之。隔數日發者﹐前一日夜服之。

﹝河﹞

辟邪丹

治嵐瘴鬼瘧﹐並日頻日。

綠豆雄黑豆﹝各四十九粒﹞信﹝半錢﹐另研﹞黃丹﹝一錢﹞朱砂﹝二錢﹞上爲末﹐同入乳缽內﹐滴水爲丸。分作三十粒﹐每服一粒﹐用東南桃心取七枚﹐研汁﹐井花水早晨日欲出不出時﹐向日吞之。

上信砒劫痰﹐爲至峻之劑﹐虛人切忌之。

運气瘧疾有二﹕一曰火熱。經云﹕歲火太過﹐炎暑流行﹐金肺受邪﹐民病瘧少气。又云﹕火太過曰赫羲﹐其病笑瘧狂妄。

又云﹕火郁之發﹐民病溫瘧。又云﹕少陽司天﹐火淫所勝﹐民病發熱惡寒而瘧。又云﹕少陽之復﹐發而爲瘧。

又云﹕少陽司天之政﹐民病寒熱瘧。治以寒劑是也。

二曰寒濕。經云﹕陽明司天﹐爲四之气﹐病瘧﹐寒之候是也。

﹝河﹞

斷瘧如聖散

砒﹝一錢﹞蜘蛛﹝大者﹐三个﹞雄黑豆﹝四十九粒﹞上爲末﹐滴水爲丸﹐如雞頭大。如來日發﹐於今晚夜北斗下先獻過﹐次早以紙裹﹐於耳內札一丸﹐立愈如神。一粒可救二人。

﹝《素》﹞帝曰﹕夫經言有餘者瀉之﹐不足者補之﹐今熱爲有餘﹐寒爲不足。夫瘧者之寒﹐湯火不能溫也﹐及其熱﹐冰水不能寒也﹐此皆有餘不足之類﹐當此之時﹐良工不能止﹐必須其自衰乃刺之﹐其故何也﹖願聞其說。岐伯曰﹕經言無刺之熱﹐無刺渾渾之脈﹐﹝王注曰﹕渾渾謂脈無端緒。﹞無刺漉漉之汗﹐故爲其病逆﹐未可治也。夫瘧之始發也﹐陽气並於陰﹐當是之時﹐陽虛而陰盛﹐外無气﹐故先寒栗也。陰气逆極﹐則復出之陽﹐陽與陰復並於外﹐則陰虛而陽實﹐故先熱而渴。夫瘧气者﹐並於陽則陽勝﹐並於陰則陰勝﹐陰勝則寒﹐陽勝則熱。

瘧者﹐風寒之气不常也﹐病極則復至﹐病之發也﹐如火之熱﹐如風雨不可當也。故經言曰﹕方其盛時必毀﹐因其衰也﹐事必大昌﹐此之謂也。夫瘧之未發也﹐陰未並陽﹐陽未並陰﹐因而調之﹐眞气得安﹐邪气乃亡﹐故工不能治其已發﹐爲其气逆也。帝曰﹕善﹐攻之柰何﹖早晏何如﹖岐伯曰﹕瘧之且發也﹐陰陽之且移也﹐必從四末始也。陽已傷﹐陰從之﹐故先其時堅束其處﹐令邪气不得入﹐陰气不得出﹐審候見之﹐在孫絡盛堅而血者﹐皆取之﹐此其往而未得並者也。﹝瘧論﹞凡治瘧先發﹐如食頃乃可治﹐過之則失時也。瘧發身方熱﹐刺跗上動脈﹐開其空﹐出其血﹐立寒。瘧方欲寒﹐刺手陽明太陰﹐足陽明太陰。﹝亦謂出血當隨井兪而刺之。﹞瘧脈滿大﹐急刺背兪﹐用中鍼傍五兪各一﹐適肥瘦出其血也。﹝王注云﹕背兪謂大杼。五兪﹐噫嘻也。﹐去魚反。﹞瘧脈小實﹐急灸脛少陰﹐刺指井。﹝脛少陰﹐復澑穴﹐指井至陰穴也﹞瘧脈緩大虛﹐便宜用藥﹐不宜用鍼。諸瘧而脈不見﹐刺十指間出血﹐血去必已﹐先視身之赤如小豆者﹐盡取之。刺瘧者﹐必先問其病之所先發者﹐先刺之。先頭痛及重者﹐先刺頭上及兩額﹑兩眉間出血。﹝王注云﹕頭上謂上星﹑百會﹐兩額謂懸顱﹐兩眉間謂攢竹等穴。﹞先項背痛者﹐先刺之。先腰脊痛者﹐先刺中出血。先手臂痛者﹐先刺手少陰陽明十指間。先足脛酸痛者﹐先刺足陽明十指間出血。風瘧﹐瘧發則汗出惡風﹐刺三陽經背兪之血者。

酸痛甚﹐按之不可﹐名曰髓病﹐以鍼鍼絕骨﹐出血立已。身體小痛﹐刺至陰﹐諸陰之井﹐無出血﹐間日一刺。瘧不渴﹐間日而作﹐刺足太陽。渴而間日作﹐刺足少陽。﹝《靈樞》經云﹕瘧不渴﹐間日而作﹐刺足陽明。渴日作﹐刺手陽明。﹞溫瘧汗不出﹐爲五十九刺。足太陽之瘧﹐令人腰痛頭重﹐寒從背起﹐先寒後熱﹐然﹐熱止汗出難已﹐刺中出血。﹝金門穴《黃帝中誥圖經》云﹕委中主之。海藏﹕羌活加生地黃﹑小柴胡加桂湯。﹞足少陽之瘧﹐令人身體解﹐寒不甚﹐熱不甚﹐惡見人﹐見人心惕惕然﹐熱多汗出甚﹐刺足少陽。﹝俠穴。海小柴胡湯。﹞足陽明之瘧﹐令人先寒﹐灑淅灑淅﹐寒甚久乃熱﹐熱去汗出﹐喜見日月光火气乃快然﹐刺足陽明跗上。﹝衝陽穴。﹞足太陰之瘧﹐令人不樂﹐好太息﹐不嗜食﹐多寒熱汗出﹐病至則善嘔﹐嘔已乃衰﹐卽取之。﹝待病衰卽取之井兪及公孫。海小建中湯﹑異功散。﹞足少陰之瘧﹐令人嘔吐﹐甚多寒熱﹐熱多寒少﹐欲閉戶牖而處﹐其病難已。﹝海小柴胡加半夏湯。陽明病見少陰中是賊邪﹐故難已。﹞足厥陰之瘧﹐令人腰痛﹐少腹滿﹐小便不利如癃狀﹐非癃也﹐數便意恐懼﹐气不足﹐腹中悒悒﹐刺足厥陰。﹝太衝穴。海四物加柴胡﹑苦楝﹑附子湯。﹞肺瘧令人心寒﹐寒甚熱﹐熱間善驚﹐如有所見者﹐刺手太陰陽明。

﹝列缺﹑合谷。﹞心瘧者﹐令人煩心﹐甚欲得淸水﹐反寒多不甚熱﹐刺手少陰。﹝神門。﹞肝瘧者﹐令人色蒼蒼然﹐太息﹐其狀若死者﹐刺足厥陰見血。﹝中封。﹞脾瘧者﹐令人寒﹐腹中痛﹐熱則腸中鳴﹐鳴已汗出﹐刺足太陰。﹝商丘。﹞腎瘧者﹐令人灑灑然﹐腰脊痛宛轉﹐大便難﹐目然﹐手足寒﹐刺太陽少陰。

﹝大鐘主之。﹞胃瘧者﹐令人且病善饑而不能食﹐食而肢滿腹大﹐刺足陽明太陰橫脈出血。﹝厲兌﹑解溪﹑三里主之。﹞瘧寒熱甚﹐寒熱厥﹐取手陽明。瘧寒少熱多﹐取足少陽。瘧而赤目KTKT﹐心痛﹐取手陽明少陽。瘧腰背痛﹐不渴﹐取足太陽。﹝俱刺瘧篇﹞﹝《甲》﹞瘧﹐神庭及百會主之。瘧振寒﹐熱盛狂言﹐天樞主之。瘧盛熱﹐列缺主之。瘧寒厥及熱厥﹐煩心善噦﹐心滿而汗出﹐刺少商出血﹐立已。熱瘧口漧﹐商陽主之。瘧寒甚欲嘔沫﹐陽溪主之。風瘧汗不出﹐偏歷主之。瘧多寒少熱﹐大鐘主之。瘧咳逆心悶不得臥﹐嘔甚﹐熱多寒少﹐欲閉戶而處﹐寒厥足熱﹐太溪主之。

瘧螈驚﹐股膝重﹐轉筋﹐頭眩痛﹐解溪主之。瘧日西發﹐臨泣主之。瘧多汗﹐腰痛不能俯仰﹐目如脫﹐項如拔﹐昆侖主之。瘧不渴﹐間日作﹐昆侖主之。

卷之六陰陽臟腑部

久瘧

久瘧者﹐瘧也﹐以其隔二三日一發﹐纏綿不去。

﹝丹﹞老瘧系風暑之邪入在陰分﹐在髒﹐宜用血藥﹐引出陽分而散﹐川芎﹑撫芎﹑紅花﹑當歸﹑蒼白術﹑白芷﹑黃柏﹑甘艸﹐露一宿﹐早服。古方多用峻劑﹐恐非稟受怯弱與居養所移者所宜。始悟常山﹑砒丹﹑烏梅劫劑﹐或誤投之﹐輕病變重﹐重必危矣。三日一作者﹐邪入於三陰經也。作於子午卯酉日者﹐少陰經瘧也。作於寅申巳亥日者﹐厥陰經瘧也。作於辰戌丑未日者﹐太陰經瘧也。瘧得於暑﹐當以汗解。或因取涼太過﹐汗郁成痰﹐其初感也﹐弱者卽病﹐胃气彊者﹐伏而未發﹐至於再感﹐復因內傷﹐其病乃作﹐宜其難瘥。夫感暑與風﹐皆外邪也﹐故非汗多不解。今之遘此疾者﹐已經再三劫試﹐胃气重傷﹐何由得愈。欲治此癥﹐必先與參﹑術等補劑爲君﹐加柴﹑葛等發散藥﹐漸而收汗﹐得汗而虛﹐又行補養﹐下體屬陰﹐最難得汗﹐補藥力到﹐汗出至足﹐方是佳兆。

﹝丹﹞治一婦病瘧﹐三日一發﹐食少﹐經不行已三月﹐脈無﹐時冬寒﹐議作虛寒治﹐疑誤。再診見其梳洗言動如常﹐知果誤也。經不行﹐非無血﹐爲痰所礙。脈無﹐非血气虛﹐及積痰生熱﹐結伏其脈而不見耳。當作實熱治﹐與三花丸﹐旬日後食進脈出﹐帶微弦﹐謂胃气旣全﹐𨿽不藥﹐瘧當自愈而經行也﹐令淡滋味﹐果應。﹝三花神佑丸﹐方見水脹。﹞一婦身材小﹐味濃﹐瘧月餘﹐間日發於申酉﹐頭與身痛﹐寒多喜極熱辣湯﹐脈伏面慘晦﹐作實熱治之﹐以十棗湯爲末﹐粥丸﹐黍米大﹐服十粒﹐津咽﹐日三次﹐令淡飯﹐半月大汗愈。

久瘧欲吐不吐﹐宜吐之﹐用藜蘆散﹐或雄黃散。

瘧病能食而痰伏者﹐小胃丹。﹝方見內傷飲食。﹞一人性急﹐好酒色﹐味濃。適多憂怒﹐患久瘧﹐忽大熱﹐下臭積﹐大孔痛陷下﹐此大虛。脈弦大而浮。以瓦磨如錢圓﹐燒紅﹐童便﹐急取以紙裹於痛處﹐恐外寒乘虛而入也。以參﹑歸﹑陳皮煎服﹐淡味半月而安。

一婦人久痢﹐因哭子變瘧﹐一日五六作﹐汗如雨不止﹐脈微數﹐疲甚﹐無邪可治﹐陰虛陽散﹐死在旦夕﹐且服四獸等熱劑。遂用參﹑術各二兩﹐白芍藥一兩﹐黃半兩﹐炙甘艸二錢﹐作大劑﹐四五服而愈。

一人因勞役發嗽﹐得瘧﹐又服發散藥﹐變爲發熱﹐舌短﹐語言不正﹐痰吼有聲﹐脈洪實似滑。先用獨參湯﹐加竹瀝二蛤殼﹐一服後吐膠痰﹐舌本正﹐後用黃人參湯﹐服半月而愈。

藜蘆散

大藜蘆末﹝五分﹞溫齏水調下﹐以吐爲度。

雄黃散

雄黃瓜蒂赤小豆﹝各一錢﹞上爲細末﹐每服半錢﹐溫水調下﹐以吐爲度。

鱉甲煎丸

治瘧母。

鱉甲﹝十二分﹐炙﹞烏扇﹝三分﹐燒﹞黃芩鼠婦﹝熬﹞大黃桂枝石韋﹝去毛﹞濃朴紫葳阿膠﹝各三分﹞漧薑人參桃仁﹝各二分﹞柴胡蜣螂﹝熬。各六分﹞芍藥牡丹皮虫﹝炒。各五分﹞蜂窠﹝炙﹐四分﹞瞿麥﹝二分﹞葶藶﹝炒﹞半夏﹝各一分﹞赤硝﹝十二分﹞上二十三味爲末﹐取鍛竈下灰一斗﹐淸酒一斛五斗﹐浸灰﹐候酒盡一半﹐著鱉甲於中﹐煮令泛爛如膠漆﹐絞取汁﹐內諸藥煎爲丸﹐如桐子大。空心服七丸﹐日三服。

瘧母丸

靑皮桃仁紅花神曲麥芽鱉甲﹝醋煮﹐爲君﹞三稜蓬術海粉香附﹝俱用醋煮﹞上爲末﹐神曲糊爲丸﹐如桐子大。每服五七十丸﹐白湯下。

小兒瘧疾痞塊﹐用生地﹑芍藥各一錢半﹐陳皮﹑川芎﹑黃芩﹑半夏各一錢﹐甘艸二分﹐薑水煎調鱉甲末服。

十棗湯

芫花﹝醋浸煮﹞大戟甘遂﹝制。各等分﹞上爲末﹐每服半錢﹐水一盞﹐棗十枚﹐同煎半盞服。

卷之六陰陽臟腑部

瘧脹

秋深久瘧﹐胸中無物﹐又無痰癖﹐腹髙而食少﹐俗謂瘧气入腹﹐宜

蒼術湯

主之。

蒼術﹝四兩﹞艸烏頭﹝一錢﹞杏仁﹝三十个﹞上爲粗末﹐起作一服﹐水三升﹐煎至一半﹐均作三服﹐一日服盡。

卷之六陰陽臟腑部

產後瘧

產後瘧疾﹐多由污血挾寒熱而作﹐大法宜柴胡四物湯調之。熱多者﹐宜服

艸果飲子

半夏﹝湯泡七次﹞赤茯苓艸果﹝煨﹐去皮﹞甘艸﹝炙﹞陳皮川芎白芷﹝各一錢二分﹞紫蘇良姜靑皮﹝各六分﹞漧薑﹝二錢四分﹞上咀﹐分二帖﹐水二盞﹐姜五片﹐棗二枚﹐煎至八分﹐當發日早連進三服﹐無不效者。

寒多者﹐宜服

生熟飲子

肉豆蔻艸果仁濃朴半夏陳皮甘艸大棗﹝去核﹞生薑﹝各二錢半﹞上咀﹐分二分﹐一半生﹐一半以濕紙裹煨香熟和勻﹐分作二帖﹐水二盞﹐煎八分﹐空心一服﹐食後一服﹐二渣並煎﹐午前一服。

卷之七陰陽臟腑部

刺灸通論﹝刺虛實刺寒熱入治寒熱法﹞

﹝《靈》﹞小鍼之要﹐易陳而難入。﹝《鍼解》云﹕易陳者﹐易言也。難入者﹐難著於人也。﹞粗守形﹐上守神。

﹝粗守形者﹐守刺法也。上守神者﹐守人之血气﹐有餘不足可補瀉也。﹞神乎神﹐客在門。﹝神客者﹐正邪共會也。神者。

正气也。

客者﹐邪气也。在門者﹐邪循正气之所出入也。﹞未睹其疾﹐惡知其原。﹝未睹其疾者﹐先知邪正何經之疾也。惡知其原者﹐先知何經之病所取之處也。﹞刺之微﹐在速遲。﹝速遲者﹐疾徐之意也。﹞粗守關﹐上守機。﹝粗守關者﹐守四肢而不知血气正邪之往來也。

上守機者﹐知守气也。﹞機之動﹐不離其空。﹝知气之虛實﹐用鍼之疾徐也。﹞空中之機﹐淸淨以微。

﹝鍼以得气密﹐意守气勿失也。﹞其來不可逢﹐﹝气盛不可補也。﹞其往不可追﹐﹝气虛不可瀉也。﹞知機之道者﹐不可掛以發。﹝言气易失也。﹞不知機道﹐叩之不發。﹝言不知補瀉之意﹐血气已盡﹐而气不下也。﹞知其往來﹐要與之期。

﹝知其往來者﹐知气之逆順盛虛也。要與之期者﹐知气之可取之時也。﹞粗之暗乎﹐﹝冥冥不知气之微密也。﹞妙哉﹐上獨有之者。﹝盡知鍼意也。﹞往者爲逆﹐﹝言气之虛而小。小者﹐逆也。﹞來者爲順﹐﹝言气之平。平者﹐順也。﹞明知逆順﹐正行無問。﹝言知所取之處也。﹞迎而奪之﹐惡得無虛﹐追而濟之﹐惡得無實﹐迎之隨之﹐以意和之﹐鍼道畢矣。﹝迎而奪之者瀉也﹐追而濟之者補也。《難經》云﹕所謂迎隨者﹐知榮衛之流行﹐經脈之往來﹐隨其逆順而取之﹐故曰迎隨。又云﹕迎而奪之者﹐瀉其子也﹐追而濟之者﹐補其母也。假令心病﹐瀉手心主兪﹐是謂迎而奪之也﹐補手心主井者﹐是謂隨而濟之也﹞凡用鍼者﹐虛則實之。﹝气口虛而當補之也。《素》云﹕鍼下熱也﹐气實乃熱也。謹按﹕鍼下﹐猶言鍼後也。﹞滿則泄之﹐﹝气口盛而當瀉之也。《素》云﹕鍼下寒也﹐气虛乃寒也。﹞宛陳則除之﹐﹝去血脈也。《素》云﹕出惡血也。

﹞邪盛則虛之﹐﹝諸經有盛者﹐皆瀉其邪也。《素》云﹕出鍼勿按。﹞《大要》曰﹕徐而疾則實﹐﹝徐內而疾出也。《素》云﹕徐出鍼而疾按之。﹞疾而徐則虛﹐﹝疾內而徐出也《素》云﹕疾出鍼而徐按之。﹞言實與虛﹐若有若無。﹝言實者有气﹐虛者無气也。《素》云﹕言實與虛者﹐寒溫气多少也。有若無者﹐疾不可知也。﹞察後與先﹐若亡若存。﹝言气之虛實﹐補瀉之先後也。察其气之已下與常存也。﹞爲虛與實﹐若得若失。﹝言補者然若有得也﹐瀉則恍然若有失也﹐《難經》云﹕气未實牢者爲得﹐濡虛者爲失﹐故曰若得若失。《素》云﹕爲虛與實者﹐工勿失其法。若得若失者﹐離其法也。﹞虛實之要﹐九鍼最妙。﹝《素》云﹕爲其各有一宜也。﹞補瀉之時﹐以鍼爲之。﹝《素》云﹕補瀉之時者﹐與气開閉相合也。﹞瀉曰迎之﹐必持而內之﹐放而出之﹐排陽得鍼﹐邪气得泄。按而引鍼﹐是謂內溫﹐血不得散﹐气不得出也。

補曰隨之﹐意若忘之﹐若行若按﹐如蚊虻止﹐如畱如還﹐去如弦絕﹐令左屬右﹐其气故止﹐外門已閉﹐中气乃實﹐必無畱血﹐急取誅之。持鍼之道﹐堅者爲寶。正指直刺﹐無鍼左右。神在秋毫﹐屬意病者。審視血脈者﹐刺之無殆。方刺之時﹐必在懸陽﹐及與兩衛﹐神屬勿去﹐知病存亡。血脈者在橫居﹐視之獨澄﹐切之獨堅。

刺之而气之不至﹐無問其數。刺之而气至﹐乃去之﹐勿復鍼。鍼各有所宜﹐各不同形﹐各任其所爲刺之要﹐气至而有效﹐效之信﹐若風之吹云﹐明乎若見蒼天﹐刺之道畢矣。邪气來也緊而疾﹐穀气來也徐而和。﹝並見九鍼十二原並小鍼解。﹞凡刺之屬﹐三刺至穀气﹐邪僻妄合﹐陰陽易居﹐逆順相反﹐浮沈異處﹐四時不得﹐稽畱淫﹐須鍼而去。

故一刺則陽邪出﹐再刺則陰邪出﹐三刺則穀气至﹐穀气至而止。所謂穀气至者﹐已補而實﹐已瀉而虛﹐故以知穀气至也。所謂三刺則穀气出者﹐先淺刺絕皮﹐以出陽邪﹔再刺則陰邪出者﹐少益深絕皮﹐致肌肉﹐未入分肉間也﹔已入分肉之間﹐則穀气出。故刺法曰﹕始淺刺之﹐以逐邪气﹐而來血气。後刺深之﹐以致陰气之邪。最後刺極深之﹐以下穀气﹐此之謂也。故用鍼者﹐不知年之所加﹐气之盛衰﹐虛實之所起﹐不可以爲工也。﹝並見終始﹑官鍼二篇﹞上候气有二﹕一曰邪气﹐二曰穀气。凡刺气至則候邪气盡﹐盡則穀气至﹐至則止鍼矣。所謂邪气者﹐曰緊而疾﹐曰補而未實﹐瀉而未虛也。所謂穀气者﹐曰徐而和﹐曰補而已實﹐瀉而已虛也。

睹其色﹐察其目﹐知其散﹐復一其形﹐聽其動靜。﹝上工知相五色於目﹐有知調尺寸小大緩急滑澀以言所病也。﹞知其邪正者﹐﹝知論虛邪與正邪之風也。﹞右主推之﹐左持而禦之者。﹝言持鍼而出入也。﹞气至而去之。

﹝言補瀉气調而去之也。﹞以上見鍼解。凡將用鍼必先診視脈气之劇易﹐乃可以治也。

﹝《素》﹞五臟已定﹐九候已備﹐後乃存鍼。﹝王注云﹕先定五臟之脈﹐次循九候之診﹐然後乃存意於用鍼之法。﹞黃帝問曰﹕經言气之盛衰﹐左右傾移﹐以上調下﹐以左調右﹐有餘不足﹐補瀉於滎兪﹐余知之矣。

此皆榮衛之傾移﹐虛實之所生﹐非邪气從外入於經也。余願聞邪气之在經也﹐其病患何如﹖取之柰何﹖岐伯對曰﹕夫聖人之起度﹐必應於天地。

故天有宿度﹐地有經水﹐人有經脈。天地溫和﹐則經水安靜。天寒地凍﹐則經水凝泣。天暑地熱﹐則經水沸溢。

卒風暴起﹐則經水波湧而隴起。夫邪之入於脈也﹐寒則血凝泣﹐暑則气淖澤﹐虛邪因而入客﹐亦如經水之得風也。經之動脈﹐其至也亦時隴起﹐其行於脈中循循燃﹐其至寸口中手也時大時小﹐大則邪至﹐小則平。其行無常處﹐在陰與陽﹐不可爲度。從而察之﹐三部九候﹐卒然逢之﹐早遏其路。帝曰﹕候气柰何﹖岐伯曰﹕夫邪去絡入於經也﹐捨於血脈之中﹐其寒溫未相得﹐如湧波之起也﹐時來時去﹐故不常在。故曰﹕方其來也﹐必按而止之﹐止而取之﹐無逢其衝而瀉之。眞气者﹐經气也﹐經气太虛﹐故曰其來不可逢﹐此之謂也。﹝《靈樞》云﹕其來不可逢者﹐气盛不可補也。﹞故曰﹕候邪不審﹐大气已過﹐瀉之則眞气脫﹐脫則不復。邪气復至﹐而病益蓄。

故曰其往不可追﹐此之謂也。﹝《靈樞》云﹕其往不可追者﹐气虛不可瀉也。﹞不可掛以發者﹐待邪之至時而發鍼瀉矣。﹝不可掛以發者﹐言气易失也。﹞若先若後者﹐血气已盡﹐其病不可下。故曰﹕知其可取如發機﹐不知其取如叩錐。故曰知機道者﹐不可掛以發﹔不知機者﹐扣之不發﹐此之謂也。帝曰﹕補瀉柰何﹖岐伯曰﹕此攻邪也﹐疾出以去盛血﹐而復其眞气﹐此邪新客﹐溶溶未有定處也。推之則前﹐引之則止﹐逆而刺之﹐溫血也。

刺出其血﹐其病立已。邪之新客來也﹐未有定處﹐推之則前﹐引之則止﹐逢而瀉之﹐其病立已。﹝俱離合眞邪論﹞上候邪气新客經脈而取之之法也。言邪之初客經脈﹐其寒溫未相搏﹐如湧波之起也﹐時來時去﹐故不常在。欲取之者﹐必於三部九候之間﹐診察以待之。儻於一部一候﹐見其如湧波之來﹐則按而止之﹐然後取之﹐不可逢其衝來便瀉之﹐故曰﹕其來不可逢。其或候气不審﹐至於湧波之大气已過去而瀉之﹐則眞气脫﹐邪气復至﹐而病益蓄﹐故曰﹕其往不可追也。凡診三部九候而待邪至之機以發刺者﹐必專心致意﹐故曰﹕知機道者﹐不可掛以發也。所謂湧波者﹐脈浮大也。三部九候﹐非寸關尺﹐乃面有三部﹐手有三部﹐足有三部﹐合三部爲九部也。

帝曰﹕善。然眞邪已合﹐波隴不起﹐候之柰何﹖岐伯曰﹕審捫循三部九候之盛虛而調之﹐察其左右上下相失及相減者﹐審其病藏以期之。不知三部者﹐陰陽不別﹐天地不分。地以候地﹐天以候天﹐人以候人﹐調之中府﹐以定三部。故曰﹕刺不知三部九候病脈之處﹐𨿽有大過且至﹐工不能禁也。誅罰無過﹐命曰大惑。反亂大經﹐眞不可復。用實爲虛﹐以邪爲眞。用鍼無義﹐反爲气賊。奪人正气﹐以從爲逆。榮衛散亂﹐眞气已失。邪獨內著﹐絕人長命﹐予人夭殃。不知三部九候﹐故不能長久﹐因不知合之四時五行﹐因加相勝﹐釋邪攻正﹐絕人長命。﹝離合眞邪論﹞上候邪客已久﹐眞邪已合﹐而取之之法也。言取邪之新容者﹐但候波隴之脈來處取之。今其邪已合﹐波隴不起﹐而不知邪客之處也﹐故又必當捫循三部九候之盛虛﹐視其盛處瀉之﹐虛處補之。左右相失﹐而左大右細者﹐瀉左補右。上下相失﹐而上大下小者﹐瀉上部補下部。上小下大者﹐補上部瀉下部。左右上下皆相減而細者﹐審其何髒之減﹐以其減髒日時之衰者補其所減經﹐減髒日時之盛者瀉其所勝經﹐候邪去眞復而止。故曰﹕刺不知三部九候病脈之處﹐則誅罰無過﹐反亂大經﹐用實爲虛﹐以邪爲眞﹐眞气已失﹐邪獨內著﹐絕人長命也。

上工救其萌芽﹐必先見三部九候之气﹐盡調不敗而救之﹐故曰上工。下工救其已成﹐救其已敗。救其已成者﹐言不知三部九候之相失﹐因病而敗之也。知其所在者﹐知診三部九候之病脈處而治之﹐故曰守其門戶﹐莫知其情﹐而見邪形也。﹝八正神明論﹞﹝《難》﹞言上工治未病﹐中工治已病者﹐何謂也﹖然﹐所謂治未病者﹐見肝之病﹐則知肝當傳之於脾﹐故先實其脾气﹐無令得受肝之邪也。故曰治未病焉。中工見肝之病﹐不曉相傳﹐但一心治肝﹐故曰已病也。

﹝七十七難﹞自篇首至此﹐乃察病用鍼切要之旨。學人當潛心體認之。醫而不知此﹐非工也。噫﹐今世稍知穴法﹐便自驕滿﹐由不知粗守形上守神之論也﹐可慨哉。

﹝《靈》﹞夫气之在脈也﹐邪气在上。﹝鍼解云﹕言邪气之中人也髙﹐故邪气在上也。﹞濁气在中。﹝言水谷皆入於胃其精气上注於肺﹐濁澑於腸胃。若寒暑不適﹐飲食不節而病生於腸胃﹐故命曰濁气在中也。

﹞淸气在下。﹝言淸濕地气之中人也﹐必從足始﹐故曰淸气在下。﹞鍼陷脈則邪气出。﹝取之上。﹞鍼中脈則邪气出。﹝取之陽明合也。﹞鍼大深則邪气反沈。﹝言浮淺之病不欲深刺也﹐深則邪气從之入﹐故曰反沈。﹞皮肉筋脈各有所處﹐﹝言經絡各有所主也。﹞病各有所宜﹐《甲乙經》「宜」字作「合」。﹞各不同形﹐各以任其所宜。﹝見小鍼解及九鍼十二原﹞﹝《素》﹞病有浮沈﹐刺有深淺﹐各至其理﹐無過其道。過之則內傷﹐不及則生外壅﹐壅則邪從之﹐淺深不得﹐反爲大賊﹐內動五臟﹐後生大病。故曰﹕病有在毫毛腠理者﹐有在皮膚者﹐有在肌肉者﹐有在脈者﹐有在筋者﹐有在骨者﹐有在髓者云云。﹝刺要論﹞病在脈調之血﹐病在血調之絡﹐病在气調之衛﹐病在肉調之分肉﹐病在筋調之筋﹐病在骨調之骨。燔鍼劫刺其下及與急者﹐﹝王注云﹕調筋法也。﹞病在骨﹐鍼藥熨﹐﹝調骨法也。﹞病不知所痛﹐兩蹺爲上﹐身形有痛﹐九候莫病﹐則繆刺之。﹝刺絡脈也。﹞痛在於左而右脈病者﹐巨刺之。﹝刺經脈也。見調經論篇﹞﹝《靈》﹞手屈而不伸者﹐其病在筋。伸而不屈者﹐其病在骨。在骨守骨﹐在筋守筋。﹝終始篇﹞﹝《難》﹞言刺榮無傷衛﹐刺衛無傷榮﹐何謂也﹖然﹐鍼陽者臥鍼而刺之﹐刺陰者先以左手攝按所鍼榮兪之處﹐气散乃納鍼﹐是謂刺榮無傷衛﹐刺衛無傷榮也。﹝見七十一難﹞﹝《素》﹞刺骨者無傷筋﹐刺筋者無傷肉﹐刺肉者無傷脈﹐刺脈者無傷皮﹐刺皮者無傷肉﹐刺肉者無傷筋﹐刺筋者無傷骨。刺骨無傷筋者﹐鍼至筋而去﹐不及骨也。刺筋無傷肉者﹐至肉而去﹐不及筋也。刺肉無傷脈者﹐至脈而去﹐不及肉也。刺脈無傷皮者﹐至皮而去﹐不及脈也。﹝林注云﹕此謂淺深不至所當刺之處也。﹞所謂刺皮無傷肉者﹐病在皮中﹐鍼入皮中﹐無傷肉也。刺肉無傷筋者﹐過肉中筋也。刺筋無傷骨者﹐過筋中骨也。此之謂反也。﹝戒其太深也。刺齊論﹞﹝《靈》﹞凡鍼之要﹐官鍼最妙。九鍼之宜﹐各有所爲﹐長短大小﹐各有所施也。不得其用﹐病弗能移。疾淺鍼深﹐內傷良肉﹐皮膚爲癰。病深鍼淺﹐病气不瀉﹐反爲大膿。病小鍼大﹐气瀉太甚﹐疾必爲害。病大鍼小﹐气不泄瀉﹐亦復爲敗。失鍼之宜﹐大者瀉﹐小者不移﹐已言其過﹐請言其所施。﹝官鍼篇﹞﹝《靈》﹞一曰鍼﹐長一寸六分。頭大末銳﹐去瀉陽气。﹝九鍼十二原﹐鋤街切。潔古云﹕平半寸﹐長一寸六分﹐其頭大末銳﹐主熱在頭分宜此。﹞﹝《甲》﹞一者天﹐天者陽也﹐五臟之應天者肺也﹐肺者五臟六腑之蓋也﹐皮者肺之合也﹐人之陽也﹐故爲治鍼。鍼者﹐取法於巾鍼﹐去末半寸卒銳之﹐長一寸六分﹐大其頭﹐銳其末﹐令無得深入而陽气出﹐主熱在頭身者。故曰﹕病在皮膚無常處者﹐取之鍼於病所。膚白勿取。

﹝《靈》﹞二曰員鍼﹐長一寸六分。鍼如卵形﹐揩摩分間﹐不得傷肌肉以瀉分气。﹝九鍼十二原潔古云﹕其身長鍼﹐鍼如卵形﹐肉分气病宜此。﹞﹝《甲》﹞二者地﹐地者土也﹐人之所以應土者肉也﹐故爲之治員鍼。員鍼者﹐取法於絮鍼﹐必其身而員其末﹐其鋒如卵﹐長一寸六分﹐以瀉肉分之气﹐令不傷肌﹐則陽气得瀉﹐故曰﹕病在分肉間﹐取以員鍼。

﹝《靈》﹞三曰鍼﹐長三寸半。鋒如黍粟之銳﹐主按脈勿陷以致其气。﹝九鍼十二原潔古云﹕脈气虛少者宜此。﹞﹝《甲》﹞三者人也﹐人之所以成生者血脈也﹐故爲之治鍼。鍼者﹐取法於黍粟﹐大其身而員其末﹐如黍粟之銳﹐長三寸五分﹐令可以按脈勿陷以致其气﹐使邪气獨出。故曰﹕病在脈﹐气少﹐當補者取以鍼﹐鍼於井滎分輸。

﹝《靈》﹞四曰鋒鍼﹐長一寸六分。刃三隅以發痼疾。﹝九鍼十二原潔古云﹕瀉熱出血﹐發泄痼疾。﹞﹝《甲》﹞四者時也﹐時者四時八風之客於經絡之中﹑爲癅病者也﹐故爲之治鋒鍼。鋒鍼者﹐取法於絮鍼﹐其身而鋒其末﹐刃三隅﹐長一寸六分﹐令可以瀉熱出血﹐發泄痼疾。故曰﹕病在五臟固居者﹐取以鋒鍼﹐瀉於井滎分輸﹐取以四時也。

﹝《靈》﹞五曰鈹鍼﹐長四寸﹐廣二分半。末如劍鋒﹐以取大膿。﹝九鍼十二原鈹音皮。潔古云﹕一名破鍼﹐用以破癰腫血膿。﹞﹝《甲》﹞五者音也﹐音者冬夏之分﹐分於子午﹐陰與陽別﹐寒與熱爭﹐兩气相搏﹐合爲癰膿者也﹐故爲之治鈹鍼。鈹鍼者﹐取法於劍﹐令其末如劍鋒﹐廣二分半﹐長四寸﹐可以取大膿出血。故曰﹕病大膿血﹐取以鈹鍼。

﹝《靈》﹞六曰員利鍼﹐長一寸六分。大如氅﹐且員且銳﹐中身微大﹐以取暴气。﹝九鍼十二原潔古云﹕尖如毫﹐且員且利﹐身中微大﹐調陰陽﹐除暴气。﹞﹝《甲》﹞六者律也﹐律者調陰陽四時而合十二經脈﹐虛邪客於經絡而爲暴痺者也﹐故爲之治員利鍼。員利鍼者﹐取法於鍼﹐且員且銳﹐身中爲微大﹐長一寸六分﹐以取癰腫暴痺﹐令尖如﹐微大其末﹐反小其身﹐令可深內也。故曰﹕病痺气暴發者﹐取以員利鍼。

﹝《靈》﹞七曰毫鍼﹐長三寸六分。尖如蚊虻喙﹐靜以徐往﹐微以久畱之﹐而養以取痛痺。﹝九鍼十二原潔古云﹕尖如蚊虻喙﹐調經絡﹐去痛痺。﹞﹝《甲》﹞七者星也﹐星者人之七竅﹐邪之所客於經﹐捨於絡而爲痛痺者也﹐故爲之治毫鍼。毫鍼者﹐取法於毫毛﹐長一寸六分﹐令尖如蚊虫喙﹐靜以徐往﹐微以久畱﹐正气因之﹐眞邪俱往﹐出鍼而養﹐主以治痛痺在絡也。故曰﹕痺病气通而不去者﹐取之毫鍼。

﹝《靈》﹞八曰長鍼﹐長七寸。鋒利身薄﹐可以取遠痺。﹝九鍼十二原沽古云﹕鋒利痺深居骨解腰脊節腠之間者﹞﹝《甲》﹞八者風也﹐風者人之股肱八節也﹐八正之虛風傷人﹐內捨於骨解腰脊節腠之間﹐爲深痺也﹐故爲之治長鍼。長鍼者﹐綦鍼也﹐長七寸﹐長其身而鋒其末﹐令可以取深邪遠痺。故曰﹕病在中者﹐取以長鍼。﹝綦﹐巨其切。﹞九曰大鍼﹐長四寸。尖如挺﹐其鋒微員﹐以瀉機關之水也。﹝九鍼十二原潔古云﹕一名鍼﹐鍼風虛合於骨解皮膚之間者。﹞﹝《甲》﹞九者野也﹐野者人之節解皮膚之間也﹐淫邪流溢於身﹐如風水之狀而澑不能過於機關大節者也﹐故爲之治大鍼。大鍼者﹐取法於鋒鍼﹐其鍼微員﹐長四寸﹐以瀉機關內外﹐取大气之不能過於關節者也﹐故曰﹕病水腫不能過關節者﹐取以大鍼。

黃帝問曰﹕刺有五邪﹐何謂五邪﹖伯髙曰﹕病有持癰者﹐有容大者﹐有狹小者﹐有熱者﹐有寒者﹐是謂五邪。﹝刺五邪法未詳。﹞凡刺癰﹐刺用鈹鍼﹐無迎隴﹐易俗移性﹐不得膿﹐脆道更行﹐去其鄕﹐不安處所乃散亡﹐諸陰陽過癰者﹐取之其輸瀉之。凡刺大邪﹐用鋒鍼﹐日以小泄﹐奪其有餘乃益虛﹐剽其通﹐鍼其邪﹐肌肉親視之﹐無有反其眞﹐刺諸陽分肉之間。凡刺小邪用員鍼﹐日以大﹐補益其不足﹐乃無害。視其所在迎之界﹐遠近盡至﹐其不得外侵而行之﹐乃自費﹐刺分肉之間。凡刺熱邪﹐用鍼﹐越而蒼﹐出遊不歸乃無病﹐爲開通辟門戶﹐使邪得出﹐病乃已。凡刺寒邪用毫鍼﹐日以溫﹐徐往徐來﹐致其神﹐門戶已閉﹐气不分﹐虛實得調﹐其气存也。﹝刺節眞邪論﹞﹝《靈》﹞凡刺有九﹐以應九變。一曰輸刺﹐輸刺者﹐刺諸經滎輸藏也。二曰遠道刺﹐遠道刺者﹐病在上﹐取之下﹐刺府輸也。三曰經刺﹐經刺者﹐刺大經之結絡經分也。四曰絡刺﹐絡刺者﹐刺小絡之血脈也。五曰分刺﹐分刺者﹐刺分肉之間也。六曰大寫刺﹐大寫刺者﹐刺大膿以鈹鍼也。七曰毛刺﹐毛刺者﹐刺浮痺皮膚也。

八曰巨刺﹐巨刺者﹐左取右﹐右取左。九曰刺﹐刺者﹐刺燔鍼則取痺也。凡刺有十二節﹐以應十二經。一曰偶刺﹐偶刺者﹐以手直心若背﹐直痛所﹐一刺前﹐一刺後﹐以治心痺。刺此者﹐傍鍼之也。二曰報刺﹐報刺者﹐刺痛無常處也﹐上下行者﹐直內無拔鍼﹐以左手隨病所按之乃出鍼﹐復刺之也。三日恢刺﹐恢刺者﹐直刺傍之舉之﹐前後恢筋急﹐以治筋痺也。﹝傍之舉之者﹐謂直刺入﹐轉鍼頭從傍挑舉其筋也。﹞四曰齊刺﹐齊刺者﹐直入一﹐傍入二﹐以治寒气小深者﹐或曰三刺﹐三刺者﹐治痺气小深者也。五曰揚刺﹐揚刺者﹐正內一﹐傍內四而浮之﹐以治寒气之博大者也。六曰直鍼刺﹐直鍼刺者﹐引皮乃刺之。以治寒气之淺者也。七曰輸刺﹐輸刺者﹐直入直出稀發鍼而深之﹐以治气盛而熱者也。八曰短刺﹐短刺者﹐刺骨痺﹐稍搖而深之﹐致鍼骨所﹐以上下摩骨也。九曰浮刺﹐浮刺者﹐傍入而浮之﹐以治肌急而寒者也。十曰陰刺﹐陰刺者﹐左右率刺之﹐以治寒厥。中寒厥﹐足踝後少陰也。十一曰傍鍼刺﹐傍鍼刺者﹐直刺傍刺各一﹐以治畱痺久居者也。十二曰贊刺﹐贊刺者﹐直入直出﹐數發鍼而淺之出血﹐是謂治癰腫也。凡刺有五﹐以應五臟。一曰半刺﹐半刺者﹐淺內而發鍼﹐無鍼傷肉﹐如拔毛狀﹐以取皮气﹐此肺之應也。二曰豹文刺﹐豹文刺者﹐左右前後鍼之﹐中脈爲故﹐以取經絡之血者﹐此心之應也。三曰關刺﹐關刺者﹐直刺左右﹐盡筋上以取筋痺﹐愼無出血。此肝之應也。或曰淵刺﹐一曰豈刺。四曰合谷刺﹐合谷刺者﹐左右雞足﹐鍼於分肉之間﹐以取肌痺﹐此脾之應也。五曰輸刺﹐輸刺者﹐直入直出﹐深內之至骨﹐以取骨痺﹐此腎之應也。﹝見官鍼篇﹞﹝標幽賦﹞拯救之法﹐妙用者鍼。察歲時於天道﹐定形气於予心。春夏瘦而淺刺﹐秋冬肥而刺深。不窮經絡陰陽﹐多逢刺禁﹐旣論臟腑虛實﹐須向經尋。原夫起自中焦﹐水初下漏﹐太陰爲始﹐至厥陰而方終﹐穴出雲門﹐抵期門而最後。正經十二﹐別絡走三百餘支﹐正側偃伏﹐气血有六百餘候。手足三陽﹐手走頭而頭走足﹐手足三陰﹐足走腹而胸走手。要識迎隨﹐須明逆順。況夫陰陽血气﹐多少爲最﹔厥陰太陽﹐少气多血﹔太陰少陰﹐少血多气。又有气多血少者﹐少陽之分﹔气盛血多者﹐陽明之位。先詳多少之宜﹐次察應至之气。輕滑慢而未來﹐沈澀緊而已至。旣至也﹐量寒熱而畱疾﹔未至也﹐據虛實而气。气之至也﹐若魚吞釣餌之浮沈﹔气未至也﹐似閉處幽堂之深邃。气速至而效速﹐气遲至而不治。觀夫九鍼之法﹐毫鍼最微﹐七星可應﹐眾穴主持。

本形金也﹐有蠲邪扶正之道﹔短長水也﹐有決凝開滯之機。定刺象木﹐或斜或正﹔口藏比火﹐進陽補羸。循機捫而可塞﹐以象土實﹐應五行而可知﹐然而一寸六分。包含妙理﹐𨿽細擬於毫髮﹐同貫多歧。可平五臟之寒熱﹐能調六腑之實虛。拘攣閉塞﹐遣八邪而去矣﹔寒熱痛痺﹐開四關而已之。凡刺者﹐使本神朝而後入﹐旣刺也﹐使本神定而气隨。神不朝而勿刺﹐神已定而可施。定腳處﹐取气血爲主意﹔下手處﹐認水土是根基。天地人三才也﹐湧泉同璇璣﹑百會﹔上中下三部也﹐大包與天樞﹑地機。陽蹺陽維並督脈﹐主肩背腰腳在表之疾﹔陰蹺陰維任帶衝﹐主心腹脇肋在裏之危。二陵﹑二蹺﹑二交﹐似續而交五大﹔兩間﹑兩商﹑兩井﹐相根據而列兩支。足見取穴之法﹐必有分寸﹐先審自意﹐次觀肉分﹐或屈伸而得之﹐或平直而安定。在陽部筋骨之側﹐陷下爲眞﹔在陰分之間﹐動脈相應。按五穴定一穴而必端﹐取三經用一經而可正。頭部與肩部詳分﹐督脈與任脈異定。

明標探本﹐論刺深刺淺之經﹔住痛移疼﹐取相交相貫之逕。豈不聞臟腑病而求門海兪募之微﹔經絡滯而求原別交會之道。更窮四根三結﹐根據標本而刺無不痊﹔但用八法五門﹐分主客而鍼無不效。八脈始終連八會﹐本是紀綱﹔十二經絡十二原﹐是爲樞要。若一日刺六十六穴之法﹐方見幽微﹔一時取十二經之原﹐始知要妙。詳夫補瀉之法﹐非呼吸而在手指﹔速效之功﹐要交正而識本經。交經繆刺﹐左有病而右畔取﹔瀉絡遠鍼﹐頭有病而腳上鍼。巨刺與繆刺各異﹐微鍼與妙刺相通。觀部分而知經絡之虛實﹐視浮沈而辧臟腑之寒溫。且夫先令鍼耀而慮鍼損﹐次藏口內而欲鍼溫。目無外視﹐手如握虎﹐心無外慕﹐如待貴人。左手重而切按﹐欲令气散﹔右手輕而徐入﹐不痛之因。空心恐怯﹐直立側而多暈﹔背目沈﹐坐臥平而勿昏。至推於十干十變﹐定孔穴之開闔﹔論其五行五臟﹐察時日之旺衰。伏如橫努﹐應若發機。陽交陰別而定血暈﹔陰蹺陰維而下胎衣。痺厥偏枯﹐迎隨裨經絡接續﹔漏崩帶下﹐溫補使气血根據歸。靜以久畱﹐停鍼候之。必準者﹐取照海﹐治喉中之閉塞。﹐端的處﹐用大鐘﹐治心性之呆癡。大抵疼痛實瀉﹐癢麻虛補。體重節痛而兪居﹐心下痞滿而井主。心脹咽痛﹐鍼太衝而立除﹔脾痛胃疼﹐瀉公孫而立愈。胸滿腹痛刺內關﹐脇疼肋痛鍼飛虎。筋攣骨痛而補魂門﹐體熱勞嗽而瀉魄戶。

頭風頭痛﹐刺申脈與金門﹔眼癢眼疼﹐瀉光明與地五。瀉陰﹐止盜汗並小兒骨蒸﹔刺偏歷﹐利小便兼大人水蠱。中風環跳而宜刺﹐虛損天樞而可取。由是午前卯後﹐太陰生而疾溫﹔離左西南﹐月死朔而速冷。循捫彈努﹐畱吸母以堅長﹔爪下伸提﹐疾呼子而噓短。動退空歇﹐迎奪右而瀉涼﹔推內進搓﹐隨濟左而補暖。愼之﹐大凡危疾﹐色脈不順而莫鍼﹔寒熱風陰﹐饑飽醉勞而切忌。望不補而晦不瀉﹐弦不奪而朔不濟。精其心而求其法﹐無灸艾而壞其肌。正其理而求其源﹐免投鍼而失其位。避灸處而和四肢﹐四十有九﹔禁刺處而除六兪﹐三十又二。

抑又聞髙皇抱疾而未瘥﹐李氏刺巨闕而得蘇。太子暴死爲屍厥﹐越人鍼維會而復醒。肩井﹑曲池﹐甄權刺臂痛而復射﹔懸鐘﹑環跳﹐華佗刺足而立行。秋夫刺腰兪而鬼免沈﹐王纂鍼交兪而妖精立出。刺肝兪與命門﹐使瞽士視秋毫之末﹔刺少陽與交別﹐俾聾夫聽夏蚋之聲。嗟夫﹐去聖逾遠﹐斯道漸墜。或不得意而散其學﹐或眩其能而犯禁忌。庸愚智淺﹐難契於玄言﹔至道淵深﹐得之者有幾。偶述斯言﹐不敢示諸明達者焉﹐庶幾乎童蒙之心啟。

﹝通玄賦﹞必欲治病﹐莫如用鍼。巧運神機之妙﹐工開聖理之深。外取砭金﹐能蠲邪而扶正﹔中含水火﹐善回陽而倒陰。原夫絡別支殊﹐經交錯綜。或溝渠溪谷以歧異﹐或山海丘陵而隙共。斯流派以難揆﹐在條綱而有統。理繁而味﹐縱補瀉以何功﹔法捷而明﹐自迎隨而得用。且如行步難移﹐太衝最奇。人中除脊膂之彊痛﹐神門去心性之呆癡。風傷項急﹐始求於風府﹔頭眩目暈﹐要覓於風池。耳閉須聽會而治也﹐眼痛則合谷以推之。

胸結身黃﹐取湧泉而卽可﹔腦昏目赤﹐瀉攢竹以偏宜。但見若兩肋之拘攣﹐仗曲池而平掃﹔治半身之不遂﹐作環跳以長驅。牙齒痛﹐呂細堪治。﹐頭項彊﹐承漿可保。太白宣導於气沖﹐陰陵開通於水道。腹膨而脹﹐奪內庭以休遲﹔筋轉而疼﹐瀉承山之在早。大抵腳腕痛﹐昆侖解愈﹔股膝疼﹐陰市能醫。癇發顚狂兮﹐憑後溪而療理﹔瘧生寒熱兮﹐仗間使以扶持。期門罷胸滿血崩而可用﹐勞宮退胃翻心痛以何疑。考夫大惇去七疝之偏疼﹐王公謂此﹔三里卻五勞之羸瘦﹐華老言斯。固知腕骨祛黃﹐然谷瀉腎。行間治膝腫腰疼﹐尺澤去肘疼筋緊。目昏無見﹐二間宜取﹔鼻塞不聞﹐迎香可引。肩井除兩臂之難任﹐攢竹療頭疼之不忍。咳嗽寒痰﹐列缺堪治﹔眵冷淚﹐臨泣尢準。完骨將腿痛以祛殘﹐腎兪把腰疼而瀉盡﹔以見越人治屍厥於維會﹐隨手而蘇。﹐文伯瀉死胎於三陰交﹐應鍼而隕。聖人於是察麻與痛﹐分實與虛。實則自外而入也﹐虛則自內而出之。是故濟母以裨其不足﹐奪子而平其有餘。觀二十七之經絡﹐一一明辧﹔據四百四之疾癥﹐件件皆除。故得夭枉都無﹐躋斯民於壽域﹔幾微已判﹐彰往古之玄書。抑又聞心胸病求掌後之大陵﹐肩背患責肘前之三里。冷痺腎兪﹐取足陽明之土﹔連臍腹痛﹐瀉足少陰之水。脊間心後者﹐鍼中渚而立痊﹔脇下肋邊者﹐刺陽陵而卽止。頭項痛﹐擬後溪以安然﹔腰腳疼﹐在委中而已矣。夫用鍼之士於此理苟明者焉﹐收祛邪之功﹐而在乎撚指。

﹝海﹞兩脇痛﹐少陽丘墟。心痛﹐少陰太溪﹑湧泉﹐足厥陰原穴。腰痛﹐昆侖及委中出血。喘滿痰實﹐口中如膠﹐足少陰太溪。嘔噦無痰﹐手厥陰大陵。熱無度不可止﹐陷谷出血。骨節疼痛﹐實無所知﹐三稜刺絕骨出血。小腸疝气﹐足厥陰太衝。血衄不止﹐大小便血﹐婦人血不足﹐刺足太陰井。喉閉﹐手足少陽井並少商﹐手足太陰井。大煩熱不止﹐晝夜無度﹐刺十指間出血﹐謂八關大刺。陰頭中痛不可忍﹐卒疝痛﹐婦人陰中痛﹐俱刺足厥陰井。眼大痛﹐刺手太陽井。小痛﹐刺少陰井。骨熱不可治者﹐板齒漧燥﹐灸骨會大維。

接經﹝手足經同﹞經曰﹕畱瘦不移﹐節而刺之﹐使十二經無過絕。假令十二經中是何經絡不通行﹐當刺不通凝滯﹐俱令气過節﹐無問其數﹐以平爲期。如諸經俱虛﹐補十二經。如諸經俱實﹐瀉十二經。補當隨而濟之﹐瀉當迎而奪之。﹝又補母亦各隨而濟之﹐瀉子亦名迎而奪之﹐又隨呼吸出納﹐亦名迎隨也。﹞﹝上大接經﹐從陽引陰﹐從陰引陽﹐皆取十二經井穴。並見中風門鍼灸條。﹞脈之所居﹐深不見者﹐刺之微﹐內鍼而久畱之﹐以致其脈气也。脈淺者勿刺﹐接絕其脈乃刺之﹐無令精出﹐獨出其邪气耳。

病痛者陰也﹐痛而以手按之不得者陰也﹐深刺之。癢者陽也﹐淺刺之。病在上者陽也﹐在下者陰也。病先起於陰者﹐先治其陰而後治其陽。病先起於陽者﹐先治其陽而後治其陰。春气在毛﹐夏气在皮﹐秋气在分肉﹐冬气在筋骨﹐此病各以其時爲齊﹐故刺肥人者秋冬之齊﹐瘦人者春夏之齊。

﹝《難》﹞言春夏刺淺﹐秋冬刺深者﹐何謂也﹖然﹐春夏者﹐陽气在上﹐人气亦在上﹐故當淺取之。秋冬者﹐陽气在下﹐人气亦在下﹐故當深取之。春夏各致一陰﹐秋冬各致一陽者﹐何謂也﹖然﹐春夏溫必致一陰者﹐初下鍼﹐沈之至腎肝之部﹐得气引持之陰也。秋冬寒必致一陽者﹐初內鍼﹐淺而浮之﹐至心肺之部﹐得气推內之陽也。是謂春夏必致一陰﹐秋冬必致一陽。﹝七十難﹞﹝垣﹞夫陰病在陽者﹐是天外風寒之邪﹐乘中而外入﹐在人之背上腑兪髒兪﹐是人之受天外寒邪﹐亦有二說。中於陽則流於經﹐此病始於外寒﹐終歸外熱﹐故以治風寒之邪﹐治其各髒之兪﹐非止風寒而已。六淫濕暑燥火﹐皆五臟所受﹐乃筋骨血脈受邪﹐各有背上五臟兪以除之。傷寒說從仲景﹐中八風者有風論﹐中暑者治在背上小腸﹐中濕者治在胃﹐中燥者治在大腸﹐此皆六淫客邪有餘之病﹐皆瀉其背之腑。若病久傳變﹐有虛有實﹐各隨病之傳變﹐補瀉不足﹐只治在背府。陽病在陰者﹐病從陰引陽﹐是水谷之寒熱﹐感則害人六腑。又曰﹕飲食失節及勞役所傷﹐陰火乘於坤土之中﹐致穀气榮气淸气胃气元气不得上升﹐滋於六腑之陽气。

是五陽之气先絕於外﹐外者天也﹐下流伏於坤土陰火之中﹐皆先由喜怒悲憂恐爲五賊所傷﹐而後胃气不行﹐勞役飲食不節繼之﹐則元气乃傷﹐當從胃合三里穴中推而揚之﹐以伸元气。故曰﹕從陰引陽。若元气愈不足﹐治在腹上諸府之募穴。若傳在五臟﹐爲九竅不通﹐隨各竅之病﹐治其各髒之募穴於腹。故曰﹕五臟不平﹐乃六腑元气閉塞之所生也。又曰﹕五臟不和﹐九竅不通﹐皆傷气不足﹐陰气有餘。故曰﹕陽不勝其陰。凡治腹之募﹐皆爲元气不足﹐從陰引陽﹐勿誤也。若錯補四末之兪﹐錯瀉四末之兪﹐皆非也。錯瀉者﹐差尢甚矣。按岐伯所說﹐只取穴於天上。天上者﹐人之背上﹐五臟六腑之兪﹐不當瀉而瀉﹐豈有生者乎。興言及此﹐寒心徹骨。若六淫客邪及上熱下寒﹐筋骨皮肉血脈之病﹐苟錯取穴於胃之合﹐及諸腹之募者必危﹐亦岐伯之謂下工﹐可不愼哉。

卷之七陰陽臟腑部

刺虛實

﹝《素》﹞曰﹕刺法言有餘瀉之﹐不足補之﹐何謂有餘﹖何謂不足﹖岐伯對曰﹕神有有餘有不足﹐气有有餘有不足﹐血有有餘有不足﹐形有有餘有不足﹐志有有餘有不足。夫心藏神﹐肺藏气﹐肝藏血﹐脾藏肉﹐腎藏志﹐而此成形。志意通﹐內連骨髓﹐而成身形五臟。五臟之道﹐皆出於經隧﹐以行血气﹐血气不和﹐百病乃變化而生﹐是故守經隧焉。神有餘則笑不休﹐神不足則悲。血气未並﹐五臟安定﹐邪客於形﹐灑淅起於毫毛﹐未入於經絡也﹐故命曰神之微。神有餘﹐則瀉其小絡之血出血﹐勿之深斥。﹝斥﹐推也。小絡﹐孫絡也。《鍼經》曰﹕經脈爲裏﹐支而橫者爲絡﹐絡之別者爲孫絡也。﹞無中其大經﹐神气乃平。神不足者﹐視其虛絡﹐按而致之﹐刺而利之﹐無出其血﹐無泄其气﹐以通其經﹐神气乃平。帝曰﹕刺微柰何﹖曰﹕按摩勿釋﹐著鍼勿斥﹐移气於不足﹐神气乃得復。气有餘則喘咳上气﹐不足則息利少气。血气未並﹐五臟安定﹐皮膚微病﹐命曰白气微泄。气有餘則瀉其經隧﹐無傷其經﹐無出其血﹐無泄其气。不足則補其經隧﹐無出其气。問曰﹕刺微柰何﹖對曰﹕按摩勿釋﹐出鍼視之曰﹕我將深之﹐適人必革﹐精气自伏﹐邪气散亂﹐無所休息﹐气泄腠理﹐眞气乃相得。血有餘則怒﹐不足則恐﹐血气未並﹐五臟安定﹐孫絡水溢﹐則經有畱血﹐血有餘則瀉其盛經﹐出其血。

不足則視其虛經﹐內鍼其脈中﹐久畱而視﹐脈大﹐疾出其鍼﹐無令血泄。問曰﹕刺畱血柰何﹖對曰﹕視其血絡﹐刺出其血﹐毋令惡血得入於經﹐以成其疾。

形有餘則腹脹﹐涇溲不利﹐不足則四肢不用。血气未並﹐五臟安定﹐肌肉蠕動﹐命曰微風。形有餘則瀉其陽經﹐不足則補其陽絡。問曰﹕刺微柰何﹖對曰﹕取分肉間﹐無中其經﹐無傷其絡﹐衛气得復﹐邪气乃索。志有餘則腹脹飧泄﹐不足則厥。血气未並﹐五臟安定﹐骨節有動。志有餘則瀉然筋血者﹐不足則補其復澑。﹝然筋卽然谷穴。﹞問曰﹕刺未並柰何﹖對曰﹕卽取之﹐無中其經﹐邪所乃能立虛。問曰﹕虛實之形﹐不知其何以生﹖對曰﹕血气已並﹐陰陽相傾﹐气亂於衛﹐血逆於經﹐血气離居﹐一實一虛。﹝夫五臟之虛實﹐皆生於血气之離並耳。有餘者﹐血气並入其募﹐盛而實也。不足者﹐血气離去其髒﹐衰而虛也。經气未並﹐五臟安定者﹐五臟之血气未並爲實﹐未離爲虛者﹐安定其所﹐而陰陽均平。久畱者﹐一邪初客之時﹐故當卽治。若其初不治﹐則漸並漸離﹐而虛髒所離之血气有並歸於實髒﹐所以陰陽相傾而不均乎﹐衛亂榮逆而三候不一﹐實髒自實﹐虛髒自虛﹐而一實一虛也。

然所謂一盛一虛者﹐不獨五臟也﹐凡陰陽表裏上下經絡皆然也。故病有陽盛陰虛﹐陰盛陽虛者﹐有表盛裏虛﹐裏盛表虛者﹐有上盛下虛﹐下盛上虛者﹐有經滿絡虛﹐絡滿經虛者﹐所謂無實實虛虛損不足益有餘者。海藏所謂上熱未除中寒復生之類﹐皆治一實一虛之戒﹐學人宜究心焉。﹞血並於陰﹐气並於陽﹐故爲驚狂。血並於陽﹐气並於陰﹐乃爲炅中。﹝炅卽熱也。﹞血並於上﹐气並於下﹐心煩惋善怒。血並於下﹐气並於上﹐亂而善忘。問曰﹕血並於陰﹐气並於陽﹐如是血气離居﹐何者爲實﹖何者爲虛﹖對曰﹕血气者﹐喜溫而惡寒﹐寒則泣不能流﹐溫則消而去之。是故气之所並爲血虛﹐血之所並爲气虛。間曰﹕人之所有者﹐血與气耳。今夫子乃言血並爲虛﹐气並爲虛﹐是無實乎﹖對曰﹕有者爲實﹐無者爲虛。故气並則無血﹐血並則無气﹐今血與气相失﹐故爲虛焉。

絡之與孫脈﹐俱輸於經﹐血與气並﹐則爲實焉。血之與气﹐並走於上﹐則爲大厥﹐厥則暴死。气復反則生﹐不反則死。問曰﹕實者何道從來﹖虛者何道從去﹐虛實之要﹐願聞其故﹖對曰﹕夫陰與陽﹐皆有兪會﹐陽注於陰﹐陰滿之外﹐陰陽均平﹐以充其形﹐九候若一﹐命曰平人。夫邪之生也﹐或生於陰﹐或生於陽。其生於陽者﹐得之風雨寒暑。其生於陰者﹐得之飲食居處﹐陰陽喜怒。問曰﹕風雨之傷人也柰何﹖對曰﹕風雨之傷人也﹐先客於皮膚﹐傳入於孫脈﹐孫脈滿則傳入於絡脈﹐絡脈滿則輸於大經脈﹐血气與邪並客於分腠之間﹐其脈堅大﹐故曰實。實者外堅充滿﹐不可按之。按之則痛。問曰﹕寒濕之傷人也柰何﹖對曰﹕寒濕之中人也﹐皮膚不收﹐肌肉堅緊﹐榮血泣﹐衛气去﹐故曰虛﹐虛者聶辟。﹝聶謂聶皺﹐辟謂辟疊也。﹞气不足﹐按之則气足以溫之﹐故快然而不痛。

問曰﹕陰之生實柰何﹖對曰﹕喜怒不節﹐則陰气上逆﹐上逆則下虛﹐下虛則陽气走之﹐故曰實矣。問曰﹕陰之生虛柰何﹖對曰﹕喜則气下﹐悲則气消﹐消則脈虛空﹐因寒飲食﹐寒气充滿﹐則血泣气去﹐故曰虛矣。問曰﹕陽虛則外寒﹐陰虛則內熱﹐陽盛則外熱﹐陰盛則內寒﹐予已聞之矣﹐不知其所由然也。對曰﹕陽受气於上焦﹐以溫皮膚分肉之間﹐今寒气在外﹐則上焦不通﹐上焦不通﹐則寒气獨畱於外﹐故寒栗。問曰﹕陰虛生內熱柰何﹖對曰﹕有所勞倦﹐形气衰少﹐穀气不盛﹐上焦不行﹐下脘不通﹐胃气熱﹐熱气燻胸中﹐故內熱。問曰﹕陽盛生外熱柰何﹖對曰﹕上焦不通利﹐則皮膚致密﹐腠理閉塞﹐玄府不通﹐衛气不得泄越﹐故外熱。問曰﹕陰盛生內寒柰何﹖對曰﹕厥气上逆﹐寒气積於胸中而不瀉﹐不瀉則溫气去﹐寒獨畱﹐則血凝泣﹐凝則脈不通﹐其脈盛大以澀﹐故中寒。問曰﹕陰與陽並﹐血气以並﹐病形以成﹐刺之柰何﹖對曰﹕刺之者﹐取之經隧﹐取血於營﹐取气於衛﹐用形哉﹐因四時多少髙下。問曰﹕血气以並﹐病形以成﹐陰陽相傾﹐補瀉柰何﹖對曰﹕瀉實者﹐气盛乃內鍼﹐鍼與气俱內﹐以開其門﹐如利其戶﹐鍼與气俱出﹐精气不傷﹐邪气乃下﹐外門不閉﹐以出其疾﹐搖大其道﹐如利其路﹐是謂大瀉。必切而出﹐大气乃屈。問曰﹕補虛柰何﹖對曰﹕持鍼勿置﹐以定其意﹐候呼內鍼﹐气出鍼入﹐鍼空四塞﹐精無從去﹐方實而疾出鍼﹐气入鍼出﹐熱不得還﹐閉塞其門﹐邪气布散﹐精气乃得存﹐動气候時﹐近气不失﹐遠气乃來﹐是謂追之。﹝調經論﹞﹝《素》﹞帝曰﹕不足者補之柰何﹖岐伯曰﹕必先捫而循之﹐切而散之﹐推而按之﹐彈而怒之﹐抓而下之﹐通而取之﹐外引其門﹐以閉其神﹐呼盡內鍼﹐靜以久畱﹐以气至爲故﹐如待所貴﹐不知日暮﹐其气以至﹐適而自護﹐候吸引鍼﹐气不得出﹐各在其處﹐推闔其門﹐令神气存﹐大气畱止﹐故命曰補。吸則內鍼無令气忤﹐靜以久畱﹐無令邪布﹐吸則轉鍼﹐以得气故﹐候呼引鍼﹐鍼盡乃去﹐大气皆出﹐故命曰瀉。﹝離合眞邪論﹞補法﹐左手掐穴﹐右手置鍼於穴上﹐令病患咳嗽一聲﹐撚鍼入透於腠理﹐後令病患呼气一口﹐隨呼鍼至分寸﹐待鍼沈緊時轉鍼頭向病所﹐以手循捫經絡﹐覺气至卻因鍼頭向下﹐覺鍼沈緊﹐令病患吸气一口﹐急出其鍼﹐急閉其穴﹐虛羸气弱癢麻者補之。

瀉法﹐先以左手掐穴﹐右手置鍼於穴上﹐令病患咳嗽一聲﹐撚鍼入於腠理﹐復令病患吸气一口﹐隨吸气入鍼至分寸﹐覺鍼沈緊﹐轉鍼頭向病所﹐若覺气退便轉鍼頭向下﹐以手循取經絡﹐覺鍼沈悶﹐令病患吹气一口﹐徐出其鍼﹐不閉其穴﹐命之曰瀉﹐丰肥堅硬疼痛者瀉之。

上以病患气之呼吸﹐醫人鍼之出納﹐分補瀉。令病患吸气而入鍼﹐气與鍼同入爲補。令呼气出鍼﹐鍼與气同出爲瀉。呼气气出而入鍼爲瀉﹐吸气气入而出鍼爲補也。

﹝《難》﹞何謂補瀉﹖當補之時﹐何所取气﹖當瀉之時﹐何所置气﹖然﹐當補之時﹐從衛取气。當瀉之時﹐從榮置气。其陽气不足﹐陰气有餘﹐當先補其陽而後瀉其陰。陰气不足﹐陽气有餘﹐當先補其陰而後瀉其陽。

榮衛通行﹐此其要也。﹝七十六難﹞鍼有補瀉﹐何謂也﹖然﹐補瀉之法﹐非必呼吸出內鍼也。然知其爲鍼者信其左﹐不知爲鍼者﹐信其右﹐當刺之時﹐必先以左手壓按其所﹐鍼榮之處﹐彈而努之﹐抓而下之﹐其气之來﹐如動脈之狀﹐順鍼而刺之。得气﹐因推而內之﹐是謂補。動而伸之﹐是謂瀉。不得气﹐乃與男外女內不得气﹐是謂十死不治也。﹝七十難﹞上以鍼之推內動伸分補瀉也。從衛取气者﹐謂淺內鍼﹐待衛气至﹐漸漸推內進至深也。從榮置气者﹐謂深內鍼﹐待榮气至﹐卻漸動伸退至淺也。蓋補者鍼入腠理﹐得气後漸漸作三次推內﹐進至分寸﹐經所謂徐內疾出﹐世所謂一退三飛﹐熱气榮榮者是也。瀉者宜鍼入分寸﹐得气後漸漸作三次動伸﹐退出腠理﹐經所謂疾內徐出﹐世所謂一飛三退﹐冷气沈沈者是也。

經言能知迎隨之气﹐可令調之﹐調气之方﹐必在陰陽﹐何謂也﹖然﹐所謂迎隨者﹐知榮衛之流行經脈之往來也﹐隨其逆順而取之﹐故曰迎隨。調气必在陰陽者﹐知其內外表裏﹐隨其陰陽而調之。故曰﹕調气之方﹐必在陰陽。﹝七十二難﹞上以迎隨分補瀉也。然迎隨之法有三﹐此法以鍼頭迎隨經脈之往來﹐一也。又瀉子爲迎而奪之﹐補母爲隨而濟之﹐二也。又隨前法呼吸出納鍼﹐亦名迎隨﹐三也。又鍼頭之隨者﹐調榮衛之流行﹐經脈之往來﹐手之三陰從胸走手﹐手之三陽從手走頭﹐足之三陽從頭走足﹐足之三陰從足走腹也。迎者以鍼頭斜迎三陰三陽之來處鍼去也﹐隨者以鍼頭斜隨三陰三陽之往處鍼去也。

夫行鍼者﹐當刺之時﹐口溫鍼暖﹐先以左手揣按其所鍼滎兪之气﹐彈而努之﹐抓而下之﹐捫而循之﹐通而取之﹐隨病患咳嗽一聲﹐右手持鍼而刺之﹐春夏二十四息﹐秋冬三十六息﹐徐出徐入﹐气來如動脈之狀。補者隨經脈推而內之﹐左手閉鍼孔﹐徐出鍼而疾按之。瀉者迎經脈動而伸之﹐左手閉鍼孔﹐疾出鍼而徐按之。隨而濟之﹐是謂補。迎而奪之﹐是謂瀉。

上合迎隨推內動靜二法言補瀉也。

﹝《靈》﹞補須一方實﹐深取之﹐稀按其﹐以極出其邪气。一方虛﹐淺刺之﹐以養其脈﹐疾按其﹐毋使邪气得入。脈實者深刺之﹐以泄其气。脈虛者淺刺之﹐使精气無得出﹐以養其脈﹐獨出其邪气。﹝終始篇﹞上以淺深分補瀉﹐淺爲補﹐深爲瀉也。

﹝竇﹞凡補瀉非必呼吸出內﹐而在乎手指﹐何謂也﹖故動搖進退搓盤彈撚指循捫攝按抓切者是也。動者﹐如气不行﹐將鍼伸提而已。退者﹐爲補瀉欲出鍼時﹐各先退一頭許﹐然後卻畱鍼﹐方可出之﹐此謂之退也。搓者﹐凡令病患覺熱外向臥﹐鍼似搓綫之狀﹐勿轉太緊﹐治寒向裏臥﹐根據前轉法﹐以爲搓也。進者﹐凡不得气﹐男外女內者﹐及春夏秋冬各有進退之理﹐此謂之進也。盤者﹐爲如鍼腹部﹐於穴內輕盤搖而已﹐此謂之盤也。

搖者﹐凡瀉時欲出鍼﹐必須動搖而出者是也。彈者﹐凡補時用大指甲輕彈鍼﹐使气疾行﹐如瀉不可用也。撚者﹐以手撚鍼也﹐務要記左右﹐左爲外﹐右爲內也。循者﹐凡下鍼於所部分經絡之處﹐用手上下循之﹐使气血往來。

經云﹕推之則行﹐引之則止。捫者﹐凡補者出鍼時﹐用手捫閉其穴是也。攝者﹐下鍼時如气澀滯﹐隨經絡上用大指甲上下切﹐其气血自得通行也。按者﹐以手按鍼﹐無得進退﹐如按切之狀也。抓者﹐凡下鍼用手指作力﹐置鍼有準也。切者﹐凡欲下鍼﹐必先用大指甲左右於穴切之﹐令气血宣散﹐然後下鍼﹐是不傷榮衛故也。

問﹕穴各有兩﹐如補瀉﹐只刺病所耶﹖兩穴俱刺耶﹖曰﹕不然﹐隨病左右而補瀉之﹐左則左補﹐右則右補。

問﹕《鍼經》云﹕灸幾壯﹐鍼訖而後灸﹐何也﹖曰﹕鍼則鍼﹐灸則灸﹐若鍼而弗灸﹐若灸而弗鍼。

﹝《難》﹞言有見如入﹐有見如出者﹐何謂也﹖曰﹕謂左手見气來至乃內鍼﹐鍼入見气盡乃出鍼﹐是謂有見加入﹐有見如出也。﹝王注謂此法取有其經者未然。見八十難﹞﹝《靈》﹞所謂气至而有效者﹐瀉則益虛﹐虛者﹐脈大如其故而不堅也﹐堅如其故者﹐適𨿽言故病未去也。補則益實﹐實者﹐脈大如其故而益堅也﹐大如其故而不堅者﹐適𨿽言快﹐病未去也。故補則實﹐瀉則虛﹐痛𨿽不隨鍼﹐病必衰去。﹝終始篇﹞﹝《素》﹞刺虛者須其實﹐刺實者須其虛。﹝鍼解云﹕刺實須其虛者﹐爲鍼陰气隆至鍼下寒﹐乃去鍼也。

刺虛須其實者﹐爲鍼陽气隆至鍼下熱﹐乃去鍼也。王注云﹕要以气至而有效也。﹞﹝《靈》﹞三脈動於足大指之間﹐必審其實虛。虛而瀉之﹐是謂重虛﹐重虛者病益甚。凡刺此者﹐以指按之﹐脈動而實且疾者﹐疾瀉之﹐虛而徐者﹐則補之﹐反此者病益甚。其動也﹐陽明在上。﹝衝陽脈也。﹞厥陰在中。

﹝太衝脈也。﹞少陰在下。﹝太溪脈也。﹞﹝《難》﹞言東方實﹐西方虛﹐瀉南方﹐補北方﹐何謂也﹖然﹐金木水火土﹐當更相平。東方木也﹐西方金也﹐木欲實金當平之﹐火欲實水當平之﹐土欲實木當平之﹐金欲實火當平之﹐水欲實土當平之。東方者肝也﹐則知肝實。西方者肺也﹐則知肺虛。瀉南方火﹐補北方水。南方火﹐火者木之子也。北方水﹐水者木之母也。

水勝火﹐子能令母實﹐母能令子虛﹐故瀉火補水﹐欲令金不得平木也。經曰﹕不能治其虛﹐何問其餘﹐此之謂也。﹝七十五難「金不得平木」﹐「不」字衍文。﹞﹝《素》﹞上實下虛﹐切而從之﹐索其經絡脈﹐刺出其血以見通。

﹝《靈》﹞一經上實下虛而不通者﹐此必有橫絡盛加於大經﹐令之不通﹐視而瀉之﹐此所謂解結也。邪之所在﹐皆爲不足﹐故上气不足﹐胸爲之不滿﹐耳爲之苦鳴﹐頭爲之苦傾﹐目爲之瞑。中气不足﹐溲便爲之變﹐腸爲之苦鳴。下气不足﹐則乃爲痿厥心俯﹐補足外踝下畱之。上气不足﹐推而揚之。下气不足﹐積而從之。

陰陽皆虛﹐火自當之。

﹝《甲》﹞內傷不足﹐三陽絡主之。

﹝《靈》﹞陰陽不相移﹐虛實不相傾﹐取之其經。﹝終始篇﹞﹝《難》﹞言虛者補之﹐實者瀉之﹐不實不虛﹐以經取之﹐何謂也﹖曰虛者補其母﹐實者瀉其子。當先補之﹐然後瀉之。不實不虛﹐以經取之者﹐是正經自生病﹐不中他邪也﹐當自取其經﹐故言以經取之也。﹝六十九難﹞上自篇首分陰陽臟腑虛實而施補瀉法者﹐皆謂陰陽相移﹐虛實相傾﹐而血气所離之經爲虛﹐所並之經爲實﹐故一實一虛﹐而用鍼補虛瀉實矣。若陰陽不相移﹐虛實不相傾﹐則血气未離﹐並無虛經﹐無實經﹐但取本經自病﹐不於他經補瀉也。

﹝《靈》﹞帝曰﹕經脈十二者﹐別爲五行﹐分爲四時﹐何失而亂﹐何得而治﹖岐伯曰﹕五行有序﹐四時有分﹐相順則治﹐相逆則亂。帝曰﹕何謂相順﹖對曰﹕經脈十二者﹐以應十二月。十二月者﹐分爲四時。四時者﹐秋冬春夏。其气各異﹐榮衛相隨﹐陰陽已和﹐淸濁不相干﹐如是則順之而治。帝曰﹕何謂逆而亂﹖對曰﹕淸气在陰﹐濁气在陽﹐榮气順脈﹐衛气逆行﹐淸濁相干﹐亂於胸中﹐是爲大。故气亂於心﹐則煩心密嘿﹐俯首靜伏。

亂於肺﹐則俯仰喘喝﹐接手以呼。亂於腸胃﹐則爲霍亂。亂於臂脛﹐則爲四厥。亂於頭﹐則爲厥逆﹐頭重眩僕。

帝曰﹕五亂者﹐刺之有道乎﹖岐伯曰﹕气在於心者﹐取之手少陰心主之輸。气在於肺者﹐取之手太陰滎﹐足少陰輸。气在於腸胃者﹐取之足太陰陽明﹐不下者﹐取之三里。气在於頭者﹐取之天柱﹑大抒。不知﹐取足太陽滎輸。气在於臂足﹐取之先去血脈﹐後取其陽明﹑少陽之滎輸。帝曰﹕補瀉柰何﹖對曰﹕徐入徐出﹐謂之導气﹐補瀉無形﹐謂之同精﹐是非有餘不足也。亂气之相逆也。﹝五亂篇﹞﹝《靈》﹞邪在肝﹐則兩脇中痛﹐寒中﹐惡血在內﹐行善掣節﹐時腳腫﹐取之行間以引脇下﹐補三里以溫胃中﹐取血脈以散惡血﹐取耳間靑脈以去其掣。

﹝《素》﹞肝病者﹐兩脇下痛引少腹﹐令人善怒。虛則目KTKT無見﹐耳無所聞﹐善恐﹐如人將捕之﹐取其經﹐厥陰與少陽。气逆則頭痛﹐耳聾不聰﹐頰腫﹐取血者。﹝脇者肝之野﹐怒者肝之用﹐肝實則气並其經﹐故脇痛。﹞﹝《靈》﹞邪在心﹐則病心痛﹐喜悲﹐時眩僕﹐視有餘不足﹐而調之其輸也。

﹝《素》﹞心病者﹐胸中痛﹐脇支痛﹐脇下痛﹐膺背肩甲間痛﹐兩臂內痛。虛則胸腹大﹐脇下與腰相引而痛﹐取其經﹐少陰太陽﹐舌下血者。其變病﹐刺中血者。﹝胸脇者﹐心之野。背肩胸者﹐心之府。小腸經所過﹐心實故气並其經也。﹞﹝《靈》﹞邪在脾胃﹐則病肌肉痛。陽气有餘﹐陰气不足﹐則熱中﹐善饑。陽气不足﹐陰气有餘﹐則寒中﹐腸鳴腹痛。陰陽俱有餘﹐若俱不足﹐則有熱有寒﹐皆調於三里。

﹝《素》﹞脾病者﹐身重善饑內痿﹐足不收行﹐善腳下痛。虛則腹滿腸鳴﹐飧泄﹐食不化﹐取其經﹐太陰陽明少陰血者。

﹝《靈》﹞邪在肺﹐則病皮膚痛﹐寒熱﹐上气喘﹐汗出﹐咳動肩背﹐取之膺中外兪﹐背三節五臟之傍﹐以手疾按之﹐快然乃刺之﹐取之缺盆中以越之。

﹝《素》﹞肺病者﹐喘咳逆气﹐肩背痛﹐汗出﹐尻陰股膝髀足皆痛。虛則少气﹐不能報息﹐耳聾﹐嗌漧﹐取其經太陰﹐足太陽之外﹐厥陰內血者。

﹝《靈》﹞邪在腎﹐則病骨痛﹐陰痺。陰痺者﹐按之而不得﹐腹脹腰痛﹐大便難﹐肩背脛項痛﹐時眩。取之湧泉﹑昆侖﹐視有血者盡取之。

﹝《素》﹞腎病者﹐腹大脛腫﹐喘咳身重﹐寢汗出憎風。虛則胸中痛﹐大腹小腹痛﹐淸厥﹐意不樂。取其經﹐少陰太陽血者。﹝以上《靈》出五邪篇﹐《素》出藏气法時篇。﹞﹝《靈》﹞大腸病者﹐腸中切痛而鳴濯濯﹐冬日重感於寒卽泄﹐當臍而痛﹐不能久立﹐與胃同候﹐取巨虛上廉。﹝邪气臟腑病形篇﹞腹中腸鳴﹐气上衝胸﹐喘不能久立﹐邪在大腸﹐刺盲之原﹐巨虛上廉三里。四時气篇﹞胃病者﹐腹脹胃脘當心而痛﹐上支兩脇膈噎不通﹐飲食不下﹐取之三里。﹝同上邪气篇﹞飲食不下﹐膈塞不通﹐邪在胃脘﹐在上脘則刺抑而下﹐在下脘則散而去之。﹝同上四時篇﹞小腸病者﹐小腹痛﹐腰脊控睪而痛﹐時窘之後﹐當耳前熱﹐若寒甚﹐若獨肩上熱甚﹐及手小指次指之間熱﹐若脈陷者﹐此其候也。手太陽病也﹐取之巨虛下廉。﹝同上邪气篇﹞小腹控睪引腰脊﹐上衝心﹐邪在小腸者﹐連睪系﹐屬於脊﹐貫肝肺﹐絡心系。气盛則厥逆﹐上衝腸胃﹐燻肝﹐散於肓﹐結於臍﹐故取之肓原以散之﹐刺太陰以予之﹐取厥陰以下之﹐取巨虛下廉以去之﹐按其所過之經而調之。﹝同上四時篇﹞膀胱病者﹐小腹偏腫而痛﹐以手按之﹐卽欲小便而不得﹐肩上熱﹐若脈陷及足小指外廉及脛踝後皆熱﹐若脈陷﹐取委中央。﹝同上邪气篇﹞三焦病者﹐腹气滿﹐小腹尢堅﹐不得小便﹐窘急溢則水畱﹐卽爲脹候﹐在足太陽之外大絡﹐大絡在太陽少陽之間﹐亦見於脈﹐取委陽。小腹痛腫﹐不得小便﹐邪在三焦﹐約取之太陽大絡﹐視其脈絡與厥陰小絡結而血者﹐腫上及胃脘﹐取三里。﹝同上四時篇﹞膽病者﹐善太息﹐口苦﹐嘔宿汁﹐心下澹澹﹐恐人將捕之﹐嗌中然數唾﹐在足少陽之本末﹐亦視其脈之陷下者灸之。其寒熱者﹐取陽陵泉。﹝同上邪气篇﹞善嘔﹐嘔有苦﹐長太息﹐心中澹澹﹐恐人將捕之。邪在膽﹐逆在胃﹐膽液泄則口苦﹐胃气逆則嘔苦﹐故曰嘔膽。取三里以下。胃气逆則刺少陽血絡﹐以閉膽逆﹐卻調其虛實﹐以去其邪。﹝同上四時篇﹞﹝《靈》﹞寸口主中﹐人迎主外﹐兩者相應﹐俱往俱來﹐若引繩大小齊等﹐春夏人迎微大﹐秋冬寸口微大﹐如是者名曰平人。人迎大一倍於寸口﹐病在足少陽﹔一倍而躁﹐病在手少陽。人迎二倍﹐病在足太陽﹔二倍而躁﹐病在手太陽。人迎三倍﹐病在足陽明﹔三倍而躁﹐病在手陽明。盛則爲熱﹐虛則爲寒﹐緊則爲痛痺﹐代則乍甚乍間。盛則瀉之﹐虛則補之﹐緊痛則取之分肉﹐代則取血絡﹐且飲藥﹐陷下則灸之﹐不盛不虛﹐以經取之﹐名曰經刺。人迎四倍﹐且大且數者﹐名曰溢陽。溢陽爲外格﹐死不治。必審按其本末﹐察其寒熱﹐以驗其臟腑之病。﹝禁服篇﹞人迎一盛﹐瀉足少陽而補足厥陰﹐二瀉一補﹐日一取之﹐必切而驗之﹐疏取之﹐上气和乃止。人迎二盛﹐瀉足太陽而補足少陰﹐二瀉一補﹐二日一取之﹐必切而驗之﹐疏取之﹐上气和乃止。人迎三盛﹐瀉足陽明而補足太陰﹐二瀉一補﹐日二取之﹐必切而驗之﹐疏取之﹐上气和乃止。﹝終始篇﹞﹝《靈》﹞寸口大於人迎一倍﹐病在足厥陰﹔一倍而躁﹐在手心主。寸口二倍﹐病在足少陰﹔二倍而躁﹐在手少陰。寸口三倍﹐病在足太陰﹔三倍而躁﹐在手太陰。盛則脹滿﹐寒中﹐食不化。虛則熱中﹐出糜﹐少气﹐溺色變。緊則痛痺。代則乍痛乍止。盛則瀉之﹐虛則補之﹐緊則先刺而後灸之﹐代則取血絡而後調之﹐陷下則徒灸之。陷下者﹐脈血結於中﹐中有著血﹐血寒故宜灸之。不盛不虛﹐以經取之。寸口四倍者﹐名曰內關﹐內關者﹐且大且數﹐死不治。必審察其本末之寒溫﹐以驗其臟腑之病﹐通其滎輸﹐乃可傳於大數。大數曰﹕盛則徒瀉之﹐虛則徒補之﹐緊則灸刺﹐且飲藥﹐陷下則徒灸之﹐不盛不虛﹐以經取之。所謂經治者﹐飲藥﹐亦曰刺灸﹐脈急則引﹐脈大以弱﹐則欲安靜﹐用力無勞也。﹝禁服篇﹞脈口一盛﹐瀉足厥陰而補足少陽﹐二補一瀉﹐日一取之﹐必切而驗之﹐疏而取之﹔上气和而止。脈口二盛﹐瀉足少陰而補足太陽﹐二補一瀉﹐二日一取之﹐必切而驗之﹐疏而取之﹐上气和乃止。脈口三盛﹐瀉足太陰而補足陽明﹐二補一瀉﹐日二取之﹐必切而驗之﹐疏而取之﹐上气和乃止。所以日二取之者﹐太陽主胃﹐大富於穀气﹐故可日二取之也。﹝終始篇﹞人迎與脈口俱盛三倍以上﹐命曰陰陽俱溢。如是者﹐不開則血脈閉塞﹐气無所行﹐流淫於中﹐五臟內傷。如此者﹐因而灸之﹐則變易爲他病矣。﹝同上﹞肺手太陰之脈是動﹐則病肺脹滿﹐膨膨而喘咳﹐缺盆中痛﹐甚則交兩手而瞀﹐此爲臂厥。是主肺所生病者﹐咳嗽上气﹐喘渴煩心﹐胸滿﹐臂內前廉痛厥﹐掌中熱。气盛有餘﹐則肩背痛﹐風寒汗出中風﹐小便數而欠。

气虛則肩背痛寒﹐少气不足以息。爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。盛者﹐寸口大三倍於人迎。虛者﹐則寸口反小於人迎也。

脾足太陰之脈是動﹐則病舌本彊﹐食則嘔﹐胃脘痛﹐腹脹﹐善噫﹐得後與气﹐則快然如衰﹐身體皆重。是主脾所生病者﹐舌本痛﹐體不能動搖﹐食不下﹐煩心﹐心下急痛﹐寒瘧﹐溏瘕泄﹐水閉﹐黃膽﹐不能臥﹐彊立股膝內腫﹐厥﹐足大指不用。爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。盛者﹐寸口大三倍於人迎。虛者﹐寸口反小於人迎也。

大腸手陽明之脈是動﹐則病齒痛腫。是主津液所生病者﹐目黃口漧﹐鼽衄喉痺﹐肩前痛﹐大指次指不用。气有餘﹐則當脈所過者熱腫﹐虛則寒栗不復。爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。盛者﹐人迎大三倍於寸口﹐虛者﹐人迎反小於寸口也。

胃足陽明之脈是動﹐則病灑灑振寒﹐善呻數欠﹐顏黑﹐病至則惡人與火﹐聞木音則惕然而驚﹐心動﹐欲獨閉戶塞牖而處﹐甚則欲上髙而歌﹐棄衣而走﹐賁響腹脹﹐是爲厥。是主血所生病者﹐狂瘧溫淫﹐汗出﹐鼽衄﹐口唇胗﹐頸腫喉痺﹐大腹水腫﹐膝臏腫痛﹐循膺乳气街股伏兔外廉足跗上皆痛﹐中指不用。气盛則身以前皆熱﹐其有餘於胃﹐則消穀善饑﹐溺色黃。气不足則身以前皆寒栗﹐胃中寒﹐則脹滿。爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。盛者﹐人迎大三倍於寸口。虛者﹐人迎反小於寸口也。

心手少陰之脈是動﹐則病嗌干心痛﹐渴而欲飲﹐是爲臂厥。是主心所生病者﹐目黃﹐脇痛﹐臂內後廉痛﹐厥﹐掌中熱痛。爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。

盛者﹐寸口大再倍於人迎。虛者﹐寸口反小於人迎也。

腎足少陰之脈是動﹐則病饑不欲食﹐面如漆柴﹐咳唾則有血﹐喝喝而喘﹐坐而欲起﹐目KTKT如無所見﹐心如懸苦饑狀﹐气不足則善恐﹐心惕惕如人將捕之﹐是爲骨厥。是主腎所生病者﹐口熱舌漧﹐咽腫上气﹐嗌漧及痛﹐煩心﹐心痛﹐黃膽﹐腸﹐脊酸﹐股內後廉痛﹐痿厥﹐嗜臥﹐足下熱而痛。爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。灸則彊食生肉﹐緩帶被髮﹐大杖重履而步。盛者﹐寸口大再倍於人迎。虛者﹐寸口反小於人迎也。

小腸手太陽之脈是動﹐則病嗌痛﹐頷腫﹐不可以顧﹐肩似拔﹐似折。是主液所生病者﹐耳聾﹐目黃﹐頰腫﹐頸頷肩肘臂外後廉痛。爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。盛者﹐人迎大再倍於寸口。虛者﹐人迎反小於寸口也。

膀胱足太陽之脈是動﹐則病衝頭痛﹐目似脫﹐項如拔﹐脊痛﹐腰似折﹐髀不可以曲﹐如結﹐如裂﹐是爲踝厥。是主筋所生病者﹐痔﹐瘧﹐狂顚疾﹐頭囟項痛﹐目黃淚出﹐鼽衄﹐項背腰尻腳皆痛﹐小指不用。

爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛以經取之。盛者﹐人迎大再倍於寸口。虛者﹐人迎反小於寸口也。

心主手厥陰心包絡之脈是動﹐則病手心熱﹐臂肘攣急﹐腋腫﹐甚則胸脇支滿﹐心中大動﹐面赤目黃﹐喜笑不休。是主脈所生病者﹐煩心心痛﹐掌中熱。爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。盛者﹐寸口大一倍於人迎。虛者﹐寸口反小於人迎也。

肝足厥陰之脈是動﹐則病腰痛不可以俯仰﹐丈夫疝﹐婦人少腹腫﹐甚則嗌漧﹐面塵脫色。是主肝所生病者﹐胸滿﹐嘔逆﹐飧泄﹐狐疝﹐遺溺﹐閉癃。爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。盛者﹐寸口大一倍於人迎。虛者﹐寸口反小於人迎也。

三焦手少陽之脈是動﹐則病耳聾﹐渾渾嗌腫喉痺。是主气所生病者﹐汗出﹐目銳痛﹐頰痛﹐耳後肩肘臂外皆痛﹐小指次指不爲用。爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。盛者﹐人迎大一倍於寸口。虛者﹐人迎反小於寸口也。

膽足少陽之脈是動﹐則病口苦﹐善太息﹐心脇痛﹐不能轉側﹐甚則面微有塵﹐體無膏澤﹐足外反熱﹐是爲陽厥。是主骨所生病者﹐頭痛頷痛﹐目銳痛﹐缺盆中腫痛﹐腋下腫﹐馬刀挾癭﹐汗出振寒﹐瘧﹐胸脇肋髀膝外至脛絕骨外踝前及諸節皆痛﹐小指次指不用。爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。盛者﹐人迎大一倍於寸口。虛者﹐人迎反小於寸口也。﹝俱見經脈篇﹞﹝《難》﹞言脈有是動﹐有所生病﹐一脈輒變爲二病者﹐何也﹖然﹐經言是動者﹐气也。所生病者﹐血也。

邪在气﹐气爲是動。邪在血﹐血爲所生病。气主之﹐血主濡之。气畱而不行者﹐爲气先病也。血滯而不濡者﹐爲血後病也。故先爲是動﹐後所生也。﹝二十二難﹞上十二經爲病﹐通表裏而言。若其病或見於表﹐或爲疼痛﹐或爲癰癤者﹐但當於其所痛之分野﹐求其經脈屬何經而鍼灸之也。另立經脈分野圖於左。

頭部﹕巓﹝足太陽厥陰督脈﹞頭角直耳上﹝中是少陽﹞中行﹝前直鼻上巓後直鬢中上巓督脈﹞第二行﹝足太陽一寸五分各開兩傍爲頭第三行﹞第三行﹝足少陽﹞面部﹕額﹝足少陽陽明﹞鼻﹝手陽明太陽足陽明督脈﹞人中﹝督脈手足陽明﹞唇﹝足陽明﹞唇內﹝足厥陰﹞承漿﹝足陽明任脈﹞上齒﹝足陽明﹞下齒﹝手陽明﹞舌﹝足太陰少陰﹞目內﹝手足陽明手足太陽﹞目銳﹝手太陽手足少陽﹞眉至額﹝直鼻而上督脈直目內而上足太陽直目瞳子而上足少陽直銳而上手足少陽﹞頰﹝直目內而下足陽明直目瞳子而下足陽明﹞頰車﹝足少陽陽明﹞耳﹝手足少陽手太陽﹞目系﹝手少陰足太陽﹞頸項部﹕項中間拔項大筋中﹝足太陽﹞當完骨下﹝手少陽項大筋之前耳之後也﹞當耳下﹝足少陽﹞當曲頰下﹝手太陽﹞曲頰前一寸﹝手陽明﹞挾喉兩旁動脈﹝足太陽陽明﹞缺盆中﹝任脈﹞咽﹝手太陰少陰足太陰﹞喉嚨﹝足少陰陽明﹞喉嚨後﹝足厥陰﹞肩﹕前廉﹝手陽明﹞後廉﹝手太陽﹞上廉﹝手足少陽﹞背部﹕中行﹝督脈﹞第二行﹝足太陽﹞第三行﹝足太陽﹞膺輸部﹕中行﹝任脈﹞第二行﹝足少陰﹞第三行﹝足陽明﹞第四行﹝足太陰﹞腹部﹕中間行﹝任脈﹞第二行﹝足少陰﹞第三行﹝足陽明﹞第四行﹝足太陰﹞腋下﹕中間﹝手厥陰﹞前﹝手太陽﹞後﹝手太陰﹞脇部﹕腋直下髀樞﹝足少陽﹞部﹕﹝自肩至肘曰﹞前廉﹝手陽明﹞後廉﹝手太陽﹞外廉﹝手太陽﹞內廉﹝手少陰﹞內前廉﹝手太陰﹞內後廉﹝手少陰﹞臂部﹕上廉﹝手陽明﹞下廉﹝手太陰﹞外廉﹝手少陽﹞內廉﹝手厥陰﹞內上廉﹝手太陰﹞內下廉﹝手少陰﹞股脛部﹕前廉﹝足陽明﹞後廉﹝足太陽﹞外廉﹝足少陽﹞內廉﹝足厥陰﹞內前廉﹝足太陰﹞﹝《靈》﹞手太陰之別﹐名曰列缺。起於脘上分間﹐並太陰之經﹐直入掌中﹐散入於魚際。其病實則手銳掌熱﹐虛則欠KT﹐小便遺數。取之去脘半寸﹐別走陽明也。足太陰之別﹐名曰公孫。去本節之後一寸﹐別走陽明。

其別者﹐入絡腸胃﹐厥气上逆則霍亂。實則腸中切痛﹐虛則鼓脹。取之所別也。手少陰之別﹐名曰通裏。去腕一寸半﹐別而上行﹐循經入於心中﹐系舌本﹐屬目系。其實則支膈﹐虛則不能言。取之掌後一寸﹐別走太陽也。

足少陰之別﹐名曰大鐘。當踝後繞跟﹐別走太陽。其別者﹐並經上走於心包下﹐外貫腰脊。其病气逆則煩悶﹐實則閉癃﹐虛則腰痛。取之所別也。手心主之別﹐名曰內關。去腕二寸﹐出於兩筋之間﹐循經以上﹐系於心包絡。心系實則心痛﹐虛則爲頭項彊。取之兩筋間也。足厥陰之別﹐名曰蠡溝。去內踝五寸﹐別走少陽。其別者﹐徑脛上睪﹐結於莖。其病气逆﹐則睪腫卒疝﹐實則挺長﹐虛則暴癢。取之所別也。手太陽之別﹐名曰支正。上脘五寸﹐內注少陰。其別者﹐上走肘﹐絡肩。實則節弛肘廢﹐虛則生﹐小者如指痂疥。取之所別也。足太陽之別﹐名曰飛陽。去踝七寸﹐別走少陰。實則鼽窒頭背痛﹐虛則鼽衄。取之所別也。手陽明之別﹐名曰偏歷。

去腕三寸﹐別入太陰。其別者﹐上循臂﹐乘肩﹐上曲頰偏齒。其別者﹐入耳﹐合於宗脈。實則齲聾﹐虛則齒寒痺隔。取之所別也。足陽明之別﹐名曰丰隆。去踝八寸﹐別走太陰。其別者﹐循脛骨外廉﹐上絡頭項﹐合諸經之气﹐下絡喉嗌。其病气逆﹐則喉痺瘁喑。實則狂顚﹐虛則足不收﹐脛枯。取之所別也。手少陽之別﹐名曰外關。去腕二寸﹐外繞臂﹐注胸中﹐合心主。病實則肘攣﹐虛則不收。取之所別也。足少陽之別﹐名曰光明。

去踝五寸﹐別走厥陰﹐下絡足跗。實則厥﹐虛則痿﹐坐不能起。取之所別也。任脈之別﹐名曰尾翳﹐下鳩尾﹐散於腹。實則腹皮痛﹐虛則癢搔。取之所別也。督脈之別﹐名曰長彊。挾膂上項﹐散頭上﹐下當肩胛左右﹐別走太陽﹐入貫膂。實則項彊﹐虛則頭重。取之所別也。脾之大絡﹐名曰大包。出淵腋下三寸﹐布胸脇。實則身盡痛﹐虛則百節盡皆縱。此脈若羅絡之血者﹐皆取之脾之大絡脈也。凡此十五絡者﹐實則必見﹐虛則必下﹐視之不見﹐求之上下﹐人經不同﹐絡脈異所別也。﹝俱出經脈篇。﹞﹝《素》﹞黃帝曰﹕余聞繆刺﹐未得其意﹐敢問何也﹖岐伯對曰﹕夫邪之客於形也﹐必先捨於皮毛﹐畱而不去﹐入舍於孫脈﹐畱而不去﹐入舍於絡脈﹐畱而不去﹐入舍於經脈﹐內連五臟﹐散於腸胃﹐陰陽俱感﹐五臟乃傷﹐此邪之從皮毛而入﹐極於五臟之次也﹐如此則治其經焉。今邪客於皮毛﹐入舍於孫絡﹐畱而不去﹐閉塞不通﹐不得入於經﹐流溢大絡而生奇病也。夫邪客大絡者﹐左注右﹐右注左﹐上下左右﹐與經相干﹐而布於四末﹐其气無常處﹐不入於經兪﹐命曰繆刺。帝曰﹕願聞繆刺﹐以左取右﹐以右取左﹐柰何﹖其與巨刺何以別之﹖岐伯曰﹕邪客於經﹐左盛則右病﹐右盛則左病﹐亦有移易者﹐左痛未已﹐而右脈先病﹐如此者﹐必巨刺之﹐必中其經﹐非絡脈也。故絡病者﹐其痛與經脈繆處﹐故命曰繆刺。

調經篇云﹕身形有痛﹐九候莫病﹐則繆刺之﹐痛在於左而右脈病者﹐巨刺之。蓋身形有痛﹐邪在絡脈﹐故繆刺絡脈於井穴也。病在於左而右脈病﹐則知邪偏入半邊經服﹐而半邊經脈偏盛﹐並引其無病者半邊亦痛﹐故宜刺經脈於左邊偏盛者之滎兪也。

帝曰﹕願聞繆刺柰何﹖取之何如﹖岐伯曰﹕邪客於足少陰之絡﹐令人卒心痛暴脹﹐胸脇支滿。無積者﹐刺然骨之前出血﹐如食頃而已。不已﹐左取右﹐右取左。病新發者﹐取五日已。邪客於手少陽之絡﹐令人喉痺舌捲﹐口干心煩﹐臂外廉痛﹐手不及頭。刺手中指次指爪甲上去端如韭葉﹐各一﹐壯者立已﹐老者有頃已。左取右﹐右取左﹐此新病﹐數日已。邪客於足厥陰之絡﹐令人卒疝暴痛。刺足大指爪甲上與肉交者﹐各一。男子立已﹐女子有頃已。左取右﹐右取左。邪客於足太陽之絡﹐令人頭項肩痛。刺足大指爪甲上與肉交者﹐一﹐立已。不已﹐刺外踝下三。左取右﹐右取左﹐如食頃已。邪客於手陽明之絡﹐令人气滿胸中﹐喘息而支﹐胸中熱。刺手大指次指爪甲上去端如韭葉﹐各一﹐左取右﹐右取左﹐如食頃已。邪客於掌臂之間﹐不可得屈。刺其踝後﹐先以指按之痛﹐乃刺之﹐以月死生爲數﹐月生一日一﹐二日二﹐十五日十五﹐十六日十四。邪客於足陽蹺之脈﹐令人目痛從內始。刺外踝之下半寸所﹐各二。左取右﹐右取左。如行十里頃而已。人有所墮墜﹐惡血畱內﹐腹中滿脹﹐不得前後。先飲利藥。此上傷厥陰之脈﹐下傷少陰之絡。刺足內踝之下然骨之前血脈出血﹐刺足跗上動脈。不已﹐刺三毛上各一﹐見血立已。左刺右﹐右刺左。邪客於手陽明之絡﹐令人耳聾﹐時不聞音。刺手大指次指爪甲上去端如韭葉﹐各一﹐立聞。不已﹐刺中指爪甲上與肉交者﹐立聞。其不時聞者﹐不可刺也。耳中生風者﹐亦刺之如此數。左刺右﹐右刺左。凡痺往來行無常處者﹐在分肉間痛而刺之﹐以月死生爲數。用鍼者﹐隨气盛衰以爲數﹐鍼過其日數則脫气﹐不及日數則气不瀉。左刺右﹐右刺左﹐病已﹐止。不已﹐復刺之如法。月生一日一﹐二日二﹐漸多之﹐十五日十五﹐十六日十四﹐漸少之。邪客於足陽明之絡﹐令人鼽衄﹐上齒寒﹐刺足中指次指爪甲上與肉交者﹐各一。左刺右﹐右刺左。邪客於足少陽之絡﹐令人脇痛不得息﹐咳而汗出。刺足小指次指爪甲上與肉交者﹐各一。不得息立已﹐汗出立止﹐咳者溫衣飲食﹐一日已。左刺右﹐右刺左﹐病立已。不已﹐復刺如法。邪客於足少陰之絡﹐令人嗌痛﹐不可內食﹐無故善怒﹐气上走賁上。刺足下中央之脈﹐各三。凡六刺﹐立已。左刺右﹐右刺左。嗌中腫﹐不能內唾﹐時不能出唾者﹐刺然骨之前出血﹐立已。左刺右﹐右刺左。邪客於足太陰之絡﹐令人腰痛﹐引少腹控﹐不可以仰息。刺腰尻之解﹐兩胛之上﹐是腰兪﹐以月死生爲數﹐發鍼立已。左刺右﹐右刺左。邪客於足太陽之絡﹐令人拘攣背急﹐引脇而痛﹐刺之從項始﹐數脊椎﹐挾脊疾按之﹐應手如痛。刺之傍三﹐立已。

邪客於足少陽之絡﹐令人畱於樞中痛﹐髀不可舉。刺樞中以毫鍼﹐寒則久畱鍼﹐以月死生爲數﹐立已。治諸經刺之﹐所過者不病﹐則繆刺之。耳聾﹐刺手陽明。不已﹐刺其通脈出耳前者。齒齲﹐刺手陽明。不已﹐刺其脈入齒中者﹐立已。邪客於五臟之間﹐其病也﹐脈引而痛﹐時來時止。視其病﹐繆刺之於手足爪甲上。視其脈﹐出其血。間日一刺。一刺不已﹐五刺已。繆傳引上齒﹐齒唇寒痛﹐視其手背脈血者出之﹐足陽明中指爪甲上一﹐手大指次指爪甲上各一﹐立已。左取右﹐右取左。邪客於手足少陰太陰足陽明之絡﹐此五絡皆會於耳中﹐上絡左角﹐五絡俱竭﹐令人身脈皆動﹐而形無知也。其狀若屍﹐或曰屍厥。刺其足大指內側爪甲上去端如韭葉﹐後刺足心﹐後刺足中指爪甲上﹐各一﹐後刺手大指內側去端如韭葉﹐後刺手心主少陰銳骨之端各一﹐立已。

不已﹐以竹管吹其兩耳﹐其左角之發方一寸燔治﹐飲以美酒。不能飲者﹐灌之立已。凡刺之數﹐先視其經脈﹐切而從之﹐審其虛實而調之﹐不調者經刺之﹐有痛而經不病者繆刺之﹐因視其皮部有血絡者盡取之。此繆刺之數也。﹝俱出繆刺論。﹞﹝《靈》﹞黃帝曰﹕願聞奇邪而不在經者﹖岐伯曰﹕血絡是也。帝曰﹕刺血絡而僕者﹐何也﹖血出而射者﹐何也﹖血少黑而濁者﹐何也﹖血出淸而半爲汁者﹐何也﹖發鍼而腫者﹐何也﹖血出若多若少而面色蒼蒼者﹐何也﹖發鍼而面色不變而煩者﹐何也﹖多出血而不動搖者﹐何也﹖願聞其故。岐伯曰﹕脈气盛而血虛者﹐刺之則脫气﹐脫气則僕。血气俱盛而陰气多者﹐其血滑﹐刺之則射。陽气蓄積久畱而不瀉者﹐其血黑以濁﹐故不能射。新飲而液滲於絡﹐而未和於血也﹐故血出而汁別焉。其不新飲者﹐身中有水﹐久則爲腫。陰气積於陽﹐其气因於絡﹐故刺之血未出而气先行﹐故腫。陰陽之气﹐其新相得而未和合﹐因而瀉之﹐則陰陽俱脫﹐表裏相離﹐故脫色而蒼蒼然。刺之血出多色不變而煩者﹐刺絡而虛經﹐經虛之屬於陰者﹐陰脫﹐故煩悶。陰陽相得而合爲痺者﹐此爲內溢於經﹐外注於絡﹐如是者﹐陰陽俱有餘﹐𨿽多出血而弗能虛也。帝曰﹕相之柰何﹖岐伯曰﹕血脈者﹐盛堅橫以赤﹐上下無常處﹐小者如鍼﹐大者如筋﹐則其瀉之萬全也﹐故無失數矣﹐失數而反﹐各如其度。

黃帝曰﹕鍼入而肉著者﹐何也﹖岐伯曰﹕熱气因於鍼﹐則鍼熱﹐熱則肉著於鍼﹐故堅焉。﹝血絡論經脈篇云﹕諸刺絡脈者﹐必取其結上甚血者﹐𨿽無結﹐急取之以瀉其邪﹐畱之發爲痺也。又云﹕其小而短者﹐少气﹐甚者瀉之則悶﹐悶甚則僕不得言﹐悶則急坐之也。﹞上刺臟腑經絡四病各不同。十五絡病至淺在表也﹐十二經病次之﹐六腑病又次之﹐五臟病至深在裏也﹐故治法有難易焉。至於絡又各不同﹐十五絡之絡﹐乃陰經別走陽經﹐陽經別走陰經﹐而橫貫兩經之間。所謂橫者﹐爲絡與經相隨上下者也。繆刺之絡﹐乃病邪流溢大絡﹐不得入貫經兪﹐而其痛與經脈繆也﹐乃絡病經不病者也。血絡之絡﹐及皮膚所見或赤或靑或黑之絡﹐而小者如鍼﹐大者如筋也。以淺深言之﹐血絡至淺﹐繆刺者次之﹐十五絡近裏而貫經兪也。

胃者﹐水谷之海﹐其輸上在气沖﹐下在三里。水谷之海﹐有餘則腹滿﹐不足則饑不受谷食。

衝脈者﹐爲十二經之海﹐其輸上在於大杼﹐下出於巨虛之上下廉。血海有餘﹐則常想其身大﹐怫然不知其所病。血海不足﹐亦常想其身小﹐狹然不知其所病。

膻中者﹐气之海﹐其輸上在於柱骨之上下﹐前在於人迎。气海有餘者﹐气滿胸中﹐息面赤。气海不足﹐則气少不足以言。

腦爲髓之海﹐其輸上在於其蓋﹐下在風府。髓海有餘﹐則輕勁多力﹐自過其度。髓海不足﹐則腦轉耳鳴﹐脛酸眩冒﹐目無所見﹐懈怠安臥。審守其輸﹐而調虛實。

卷之七陰陽臟腑部

刺寒熱

﹝入治寒熱法。﹞

卷之八陰陽臟腑部

穴法上

﹝《靈》﹞肺出於少商。少商者﹐手大指端內側也﹐爲井木。

﹝《銅人》﹞云﹕少商二穴木也﹐在大指端內側去爪甲角韭葉許﹐手太陰脈之所出也﹐爲井。以三稜鍼刺之出血﹐以瀉諸藏之熱﹐不宜灸。《甲乙經》云﹕鍼入二分﹐畱一呼﹐灸一壯。

澑於魚際。魚際者﹐手魚也﹐爲滎。

﹝《銅人》﹞云﹕魚際二穴﹐火也。在大指本節後內側散脈中﹐手太陰脈之所行也﹐爲滎。鍼入二分﹐畱三呼﹐可灸二壯。

注於太淵。太淵﹐魚後一寸陷者中也﹐爲。

﹝《銅人》﹞云﹕太淵二穴﹐土也。在手掌後陷中﹐手太陰脈之所注也﹐爲。鍼入二分﹐可灸三壯。

行於經渠。經渠﹐寸口中也﹐動而不居爲經。

﹝《銅人》﹞云﹕經渠二穴﹐金也。在寸口陷中﹐手太陰脈之所行也﹐爲經。鍼入二分﹐畱三呼﹐禁灸﹐灸卽傷人神。

入於尺澤。尺澤﹐肘中之動脈也﹐爲合﹐手太陰經也。

﹝《銅人》﹞云﹕尺澤二穴﹐水也。在肘中約紋上動脈中﹐手太陰脈之所入﹐爲合。鍼入二分﹐可灸五壯。

心出於中衝。中衝﹐手中指之端也﹐爲井木。

﹝《銅人》﹞云﹕中衝二穴﹐木也。在手中指端去爪甲如韭葉陷中﹐手厥陰心主脈之所出也﹐爲井。鍼入一分﹐畱三呼﹐可灸一壯。

澑於勞宮。勞宮﹐掌中中指本節之內間也﹐爲滎。

﹝《銅人》﹞云﹕勞宮二穴﹐火也。在掌中央動脈中心原虛處﹐屈中指無名指取之﹐手厥陰脈之所澑也﹐爲滎。鍼入三分﹐畱六呼﹐可灸。

注於大陵。大陵﹐掌後兩骨之間方下者也﹐爲。

﹝《銅人》﹞云﹕大陵二穴﹐土也。在掌後兩筋間陷中﹐手厥陰脈之所注也﹐爲。鍼入六分﹐可灸三壯。

行於間使。間使之道﹐兩筋之間三寸之中也。有過則至﹐無過則止﹐爲經。

﹝《銅人》﹞云﹕間使二穴﹐金也。在掌後三寸兩筋間陷中﹐手厥陰心包絡脈之所行也﹐爲經。鍼入三分﹐可灸五壯。其穴有大絡爲限﹐故入絡過﹐掌後正勞宮後三寸﹐寸止處是穴。故經曰有過則至﹐無過則止也。

入於曲澤。曲澤﹐肘內廉下陷者之中也﹐屈而得之﹐爲合。手少陰也。

﹝《銅人》﹞云﹕曲澤二穴﹐水也。在肘內廉下陷中﹐屈肘得之﹐心包絡脈之所入也﹐爲合。鍼入三分﹐畱七呼﹐可灸三壯。手少陰「少」字當作「厥」。

肝出於大惇。大惇者﹐足大指之端及三毛之中也﹐爲井木。

﹝《銅人》﹞云﹕大惇二穴﹐木也。在足大指端去爪甲如韭葉及三毛中﹐足厥陰脈之所出也﹐爲井。鍼入三分﹐畱六呼﹐可灸二壯。

澑於行間。行間﹐足大指間也﹐爲滎。

﹝《銅人》﹞云﹕行間二穴﹐火也。在足大指間動脈應手陷中﹐足厥陰脈之所澑也﹐爲滎。鍼入六分﹐畱十呼﹐灸三壯。

注於太衝。太衝﹐行間上二寸陷者之中也﹐爲。

﹝《銅人》﹞云﹕太衝二穴﹐土也。在足大指本節後二寸﹐或云一寸五分陷中﹐足厥陰脈之所經也﹐爲。鍼入三分﹐畱十呼﹐可灸三壯。

行於中封。中封﹐內踝之前一寸半陷者之中﹐使逆則宛﹐使和則通﹐搖足而得之﹐爲經。

﹝《銅人》﹞云﹕中封二穴﹐金也。在足內踝前一寸﹐仰足而取之陷中﹐伸足乃得之﹐足厥陰脈之所行也﹐爲經。刺入四分﹐畱七呼﹐可灸三壯。其穴使足逆仰則穴有宛陷可定﹐鍼使手足和﹐其穴有巷道可通﹐故曰使逆則宛﹐和則通也。

入於曲泉。曲泉﹐輔骨之下﹐大筋之上也﹐屈膝而得之﹐爲合。足厥陰也。

﹝《銅人》﹞云﹕曲泉二穴﹐水也。在膝內輔骨下大筋上小筋下陷中﹐屈膝得之﹐足厥陰脈之所入也﹐爲合。

刺入六分﹐畱十呼﹐可灸三壯。

脾出於隱白。隱白者﹐足大指之端內側也﹐爲井木。

﹝《銅人》﹞云﹕隱白二穴﹐木也。在足大指端內﹐去爪甲如韭葉﹐足太陰脈之所出也﹐爲井。鍼入一分﹐畱三呼﹐可灸三壯。

澑於大都。大都﹐本節之後下陷者之中也﹐爲滎。

﹝《銅人》﹞云﹕大都二穴﹐火也。在足大指本節後陷中﹐足太陰脈之所澑也﹐爲滎。刺入二分﹐畱七呼﹐可灸三壯。按本節後「後」字當作「前」更詳。

注於太白。太白﹐腕骨之下也﹐爲。

﹝《銅人》﹞云﹕太白二穴﹐土也。在足大指內側核骨下陷中﹐足太陰脈之所注也﹐爲。刺入三分﹐畱七呼﹐可灸三壯。

行於商丘。商丘﹐內踝之下陷者之中也﹐爲經。

﹝《銅人》﹞云﹕商丘二穴﹐金也。在足內踝骨下微前陷中﹐足太陰脈之所行也﹐爲經。刺入三分﹐畱七呼﹐可灸三壯。

入於陰之陵泉。陰之陵泉﹐輔骨之下陷者之中也﹐伸而得之﹐爲合。足太陰也。

﹝《銅人》﹞云﹕陰陵泉二穴﹐水也。在膝下內側輔骨下陷中﹐伸足乃得之﹐足太陰脈之所入也﹐爲合。

刺入五分﹐畱七呼﹐可灸三壯。

腎出於湧泉。湧泉者﹐足心也﹐爲井木。

﹝《銅人》﹞云﹕湧泉二穴﹐一名地衝﹐在足心陷中﹐屈足捲指宛宛中﹐跪取之。少陰脈之所出也﹐爲井。刺入三分﹐畱七呼﹐可灸三壯。

澑於然谷。然谷者﹐然骨之下者也﹐爲滎。

﹝《銅人》﹞云﹕然谷二穴﹐火也。一名龍淵﹐足內踝前起大骨下陷中﹐足少陰脈之所澑也﹐爲滎。刺入三分﹐畱三呼﹐灸三壯﹐刺之多見血﹐使人立饑欲食。

注於太溪。太溪﹐內踝之後﹐跟骨之上陷中者也﹐爲。

﹝《銅人》﹞云﹕太溪二穴﹐土也。在趺上踝後跟骨上動脈陷中﹐足少陰腎脈之所注也﹐爲。刺入三分﹐畱七呼﹐灸三壯。凡人病有此脈則生﹐無則死。

行於復澑。復澑﹐上內踝二寸﹐動而不休﹐爲經。

﹝《銅人》﹞云﹕復澑二穴﹐金也﹐一名伏白﹐一名昌陽。在足內踝上二寸筋骨陷中﹐足少陰脈之所行也﹐爲經。刺入三分﹐畱三呼﹐可灸五壯。

入於陰谷。陰谷﹐輔骨之後﹐大筋之下﹐小筋之上也﹐按之應手﹐屈膝而得之﹐爲合。足少陰經也。

﹝《銅人》﹞云﹕陰谷二穴﹐水也。在膝下內輔骨之後﹐大筋下小筋上﹐足少陰脈之所入也﹐爲合。刺入三分﹐可灸三壯。

膀胱出於至陰。至陰者﹐足小指之端也﹐爲井金。

﹝《銅人》﹞云﹕至陰二穴﹐金也。在足小指外側去爪甲如韭葉﹐足太陰脈之所出也﹐爲井。刺入一分﹐畱五呼﹐可灸三壯。

澑於通谷。通谷﹐本節之前外側也﹐爲滎。

﹝《銅人》﹞云﹕通谷二穴﹐水也。在足小指外側本節前陷中﹐足太陽脈之所澑也﹐爲滎。刺入二分﹐畱五呼﹐可灸三壯。

注於束骨。束骨﹐本節之後陷者中也﹐爲。

﹝《銅人》﹞云﹕束骨二穴﹐木也。在足小指外側本節後陷中﹐足太陽脈之所注也﹐爲。刺入三分。

畱五呼﹐可灸三壯。

過於京骨。京骨﹐足外側大骨之下﹐爲原。

﹝《銅人》﹞云﹕京骨二穴﹐在足外側大骨下赤白肉際陷中﹐按而得之﹐足太陽脈之所過也﹐爲原。

刺入三分﹐畱七呼﹐可灸七壯。

行於昆侖。昆侖﹐在外踝之後﹐跟骨之上﹐爲經。

﹝《銅人》﹞云﹕昆侖二穴﹐火也。在足外踝後跟骨上陷中﹐足太陽脈之所行也﹐爲經。刺入五分﹐畱十呼﹐可灸五壯。

入於委中。委中﹐在中央﹐爲合﹐委而取之。足太陽也。

﹝《銅人》﹞云﹕委中二穴﹐土也。在中央約文中動脈陷中﹐足太陽脈之所入也﹔爲合。刺入五分﹐畱七呼﹐可灸三壯。

膽出於竅陰。竅陰者﹐足小指次指之中也﹐爲井金。

﹝《銅人》﹞云﹕竅陰二穴﹐金也。在足小指次指之端去爪甲角如韭葉﹐足少陽脈之所出也﹐爲井。刺入一分。畱三呼﹐可灸三壯。

澑於俠溪。俠溪﹐足小指次指之間也﹐爲滎。

﹝《銅人》﹞云﹕俠溪二穴﹐水也。在足小指次指二岐骨間本節前陷中﹐足少陽脈之所澑也﹐爲滎。刺入二分﹐畱三呼﹐可灸三壯。

注於臨泣。臨泣﹐上行一寸半陷者中也﹐爲。

﹝《銅人》﹞云﹕臨泣二穴﹐木也。在足小指次指本節後間陷中﹐去俠溪一寸五分﹐足少陽脈之所注也﹐爲。刺入二分﹐畱三呼﹐可灸三壯。

過於丘墟。丘墟﹐外踝之前﹐下陷者中也﹐爲原。

﹝《銅人》﹞云﹕丘墟二穴﹐在足外踝下如前陷中﹐去臨泣三寸﹐足少陽脈之所過也﹐爲原。刺入五分﹐畱七呼﹐可灸三壯。

行於陽輔。陽輔﹐外踝之上﹐輔骨之前﹐及絕骨之端也﹐爲經。

﹝《銅人》﹞云﹕陽輔二穴﹐火也。在足之外踝上四寸﹐輔骨前﹑絕骨端三分﹐去丘墟七寸﹐足少陽脈之所行也﹐爲經。刺入五分﹐畱七呼﹐可灸三壯。

入於陽之陵泉。陽之陵泉﹐在膝外陷者中也﹐爲合﹐伸而得之。足少陽也。

﹝《銅人》﹞云﹕陽陵泉二穴﹐土也。在膝下一寸外廉陷中﹐足少陽脈之所入也﹐爲合。刺入六分﹐畱十呼﹐可灸七壯至四十九壯。

胃出於厲兌。厲兌者﹐足大指次指之端也﹐爲井金。

﹝《銅人》﹞云﹕厲兌二穴﹐金也。在足大指次指之端去爪甲角如韭葉﹐足陽明胃脈之所出也﹐爲井。刺入一分﹐畱一呼﹐可灸一壯。

澑於內庭。內庭﹐次指外間也﹐爲滎。

﹝《銅人》﹞云﹕內庭二穴﹐水也。在足大指次指外間陷中﹐足陽明胃脈之所澑也﹐爲滎。刺入三分﹐畱十呼﹐可灸二壯。

注於陷谷。陷谷者﹐上中指內間上行二寸陷者中也﹐爲。

﹝《銅人》﹞云﹕陷谷二穴﹐木也。在足大指次指本節後陷中﹐去內庭二寸﹐足陽明胃脈之所注也﹐爲。刺入五分﹐畱七呼﹐可灸三壯。

過於衝陽。衝陽﹐足跗上五寸陷者中也﹐爲原。搖足而得之。

﹝《銅人》﹞云﹕衝陽二穴﹐一名會原﹐在足跗上五寸﹐去陷谷各三寸骨間動脈﹐足陽明脈之所過也﹐爲原。

刺入三分﹐畱十呼﹐可灸三壯。

行於解溪。解溪﹐上衝陽一寸半陷者中也﹐爲經。

﹝《銅人》﹞云﹕解溪二穴﹐土也。在膝下衝陽後一寸五分腕上陷中﹐足陽明脈之所行也﹐爲經。刺入五分﹐畱五呼﹐可灸三壯。

入於下陵。下陵﹐膝下三寸﹐骨外廉三里也﹐爲合。復下三里三寸爲巨虛上廉﹐復下上廉三寸爲巨虛下廉也。大腸屬上﹐小腸屬下﹐足陽明胃脈也。

﹝《銅人》﹞云﹕三里二穴﹐土也。在膝下三寸外廉﹐足陽明脈之所入也﹐爲合。刺入一分﹐畱七呼﹐可灸三壯。《素問》在膝下三寸陷中﹐外廉兩間肉分間。《甲乙》云﹕巨虛上廉﹐足陽明與大腸合在三里下三寸﹐刺入三分﹐灸三壯。巨虛下廉﹐足陽明與小腸合。在上廉下三寸﹐刺入三分﹐可灸三壯。按足陽明胃也﹐大腸﹑小腸皆屬於胃﹐是足陽明也。

三焦者﹐上合手少陽﹐出於關衝。關衝者﹐小指次指之端也﹐爲井金。

﹝《銅人》﹞云﹕關衝二穴﹐金也。在手小指次指之端去爪甲角如韭葉﹐手少陽脈之所出也﹐爲井。

刺入一分﹐畱三呼﹐可灸三壯。

澑於液門。液門﹐小指次指之間也﹐爲滎。

﹝《銅人》﹞云﹕液門二穴﹐水也。在手小指次指陷中﹐握拳取之﹐手少陽脈之所澑也﹐爲滎。刺入三分﹐畱三呼﹐可灸三壯。

注於中渚。中渚﹐本節之後陷者中也﹐爲。

﹝《銅人》﹞云﹕中渚二穴﹐木也。在手小指次指本節後間陷中﹐液門下一寸﹐手少陽脈之所注也﹐爲。刺入二分﹐畱三呼﹐可灸三壯。

過於陽池。陽池﹐在腕上陷者之中也﹐爲原。

﹝《銅人》﹞云﹕陽池二穴﹐一名別陽。在手錶腕上陷中﹐手少陽脈之所過也﹐爲原。刺入二分﹐畱三呼﹐可灸三壯。

行於支溝。支溝﹐上腕三寸﹐兩骨之間陷者中也﹐爲經。

﹝《銅人》﹞云﹕支溝二穴﹐火也。在腕後三寸﹐兩骨之間陷中﹐手少陽脈之所行也﹐爲經。刺入二分﹐畱七呼﹐可灸二七壯。

入於天井。天井﹐在肘外大骨之陷者中也﹐爲合。屈肘乃得之。

﹝《銅人》﹞云﹕天井二穴﹐土也。在肘外大骨後肘上一寸﹐兩筋間陷中﹐屈肘取之。手少陽脈之所入也﹐爲合。刺入一寸﹐畱七呼﹐可灸三壯。

三焦下﹐在於足大指之前﹐少陽之後﹐出於中外廉﹐名曰委陽。足太陽絡也﹐手少陽經也。

﹝《銅人》﹞云﹕委陽﹐在足太陽之前﹐少陽之後﹐出於中外廉兩筋間﹐承扶下六寸﹐此足太陽之別絡。

刺入七分﹐畱五呼﹐灸三壯﹐屈身而得之。詳《銅人》云﹕委陽在承扶下六寸﹐以今經文考之﹐當云一尺六寸。

謹按經文論委陽﹐在足太陽之前﹐少陽之後﹐出於中外廉。又按經文取合穴法﹐取委陽者屈伸而索之﹐取陽陵泉者正豎膝與之齊﹐下至委陽之前取之﹐是知委者曲也。委中卽兩之中央﹐委陽卽曲之陽分﹐約文之盡處﹐兩筋間是。推其分野﹐正當太陽少陽之間﹐內外廉之界﹐故曰太陽之前﹐少陽之後﹐中外廉也。

其穴正在約文盡處﹐兩筋之間﹐屈伸而得之﹐故取法曰屈伸索之也。只正膝與之齊﹐陽陵泉正對其穴﹐故曰取陽陵泉者﹐下至委陽之前取之也。又考諸尺寸則承扶下至其穴﹐正得一尺六寸﹐故愚斷然謂《甲乙》脫去「一尺」二字﹐無疑也。

三焦者﹐足少陽太陽之所將﹐太陽之別也。上踝五寸﹐別入貫腸﹐出於委陽﹐並太陽之正﹐入絡膀胱﹐約下焦。實則閉癃﹐虛則遺溺。遺溺則補之﹐閉癃則瀉之。

手太陽小腸﹐上合於手太陽﹐出於少澤。少澤﹐小指之端也﹐爲井金。

﹝《銅人》﹞云﹕少澤二穴﹐金也。在手小指之端外側去爪甲一分陷中﹐手太陽脈之所出也﹐爲井。

刺入一分﹐畱二呼﹐可灸一壯。

澑於前谷。前谷﹐在手外廉本節前陷者中也﹐爲滎。

﹝《銅人》﹞云﹐前谷二穴﹐水也。在手小指外側本節前陷中﹐手太陽脈之所澑也﹐爲滎。刺入一分﹐畱三呼﹐可灸一壯。

注於後溪。後溪者﹐在手外側本節之後也﹐爲。

﹝《銅人》﹞云﹕後溪二穴﹐木也。在手小指外側本節後陷中﹐手太陽脈之所注也﹐爲。刺入二分﹐畱三呼﹐可灸三壯。

過於腕骨。腕骨在手外側腕骨之前﹐爲原。

﹝《銅人》﹞云﹕腕骨二穴﹐在手外側腕前起骨下陷中﹐手太陽脈之所過也﹐爲原。刺入一分﹐畱三呼﹐可灸三壯。

行於陽谷。陽谷﹐在銳骨之下陷者中也﹐爲經。

﹝《銅人》﹞云﹕陽谷二穴﹐火也。在手外側脘中銳骨下陷中﹐手太陽脈之所行也﹐爲經。刺入二分﹐畱二呼﹐可灸二壯。

入於小海。小海﹐在肘內大骨之外﹐去端半寸陷者中也﹐伸臂而得之﹐爲合。手太陽經也。

﹝《銅人》﹞云﹕小海二穴﹐土也。在肘內大骨外肘端五分陷中﹐屈手向頭取之﹐手太陽脈之所入也﹐爲合。刺入二分﹐畱七呼﹐可灸三壯。

大腸上合手陽明﹐出於商陽。商陽﹐大指次指之端也﹐爲井金。

﹝《銅人》﹞云﹕商陽二穴﹐金也。一名絕陽。在手大指次指內側去爪甲如韭葉﹐手陽明脈之所出也﹐爲井。刺入一分﹐畱一呼﹐可灸三壯。

澑於本節之前二間﹐爲滎。

﹝《銅人》﹞云﹕二間二穴﹐水也。在手大指次指本節前內側陷中﹐手陽明脈之所澑也﹐爲滎。鍼入三分﹐畱九呼﹐可灸三壯。

注於本節之後三間﹐爲。

﹝《銅人》﹞云﹕三間二穴﹐火也。在手大指次指本節後內側陷中﹐手陽明脈之所注也﹐爲。鍼入三分﹐畱三呼﹐可灸三壯。

過於合谷。合谷﹐在大指岐骨之間﹐爲原。

﹝《銅人》﹞云﹕合谷二穴﹐在手大指次指岐骨間﹐手陽明脈之所過也﹐爲原。刺入三分﹐畱六呼﹐可灸三壯。

行於陽溪。陽溪﹐在兩筋間陷者中也﹐爲經。

﹝《銅人》﹞云﹕陽溪二穴﹐火也﹐一名中魁。在腕中上側兩筋間陷中﹐手陽明脈之所行也﹐爲經。

刺入三分﹐畱七呼﹐可灸三壯。

入於曲池﹐在肘外輔骨陷者中也﹐屈臂而得之﹐爲合。手陽明也。

﹝《銅人》﹞云﹕曲池二穴﹐土也。在肘外輔骨屈肘曲骨之中﹐手陽明脈之所入也﹐爲合。刺入五分﹐畱七呼﹐可灸三壯。

是謂五臟六腑之﹐五五二十五﹐六六三十六也。六腑皆出足之三陽﹐上合於手者也。﹝以上並出本輸篇﹞上五臟二十五穴﹐六腑三十六穴﹐並巨虛上下廉共六十四﹐實切要之穴也。凡五臟六腑有病﹐皆此六十四穴主之。其大淵﹑大陵﹑太衝﹑太白﹑太溪﹐爲五臟之原。其三里﹑巨虛上下廉﹑委中﹑委陽﹑陽陵泉﹐爲六腑之合﹐又切要中之切要﹐而醫所最當先者也。六腑之合﹐謂胃合於三里﹐大腸合於巨虛上廉﹐小腸合於巨虛下廉﹐此三腑皆出足之陽明也。三焦合於委陽﹐膀胱合於委中﹐此二腑皆出足之太陽也。

膽合於陽陵泉﹐此一腑出足之少陽也。六腑有疾﹐皆取此六﹐故後於其尾結之曰﹕六腑皆出足之三陽而表章之也。今效竇漢卿傍通十二經孔穴圖﹐而後折衷之於經﹐開如左方。

﹝肺﹞﹝心﹞﹝肝﹞﹝脾﹞﹝腎﹞井木少商中衝大惇隱白湧泉滎火魚際勞宮行間大都然谷兪土太淵大陵太衝太白太溪經金經渠間使中封商丘復澑合水尺澤曲澤曲泉陰陵泉陰谷﹝大腸﹞﹝小腸﹞﹝膽﹞﹝胃﹞﹝膀胱﹞﹝三焦﹞井金商陽少澤竅陰厲兌至陰關衝滎水二間前谷俠溪內庭通谷液門木三間後溪臨泣陷谷束骨中渚原合谷腕骨丘墟衝陽京骨陽池經火陽溪陽谷陽輔解溪昆侖支溝合土﹝曲池﹑巨虛上廉小海﹑巨虛下廉﹞陽陵泉三里委中﹝天井﹑委陽﹞﹝《靈》﹞黃帝曰﹕願聞五臟六腑所出之處。岐伯曰﹕五臟五﹐五五二十五﹐六腑六﹐六六三十六。經脈十二﹐絡脈十五。凡二十七﹐气以上下﹐所出爲井﹐所澑爲滎﹐所注爲﹐所行爲經﹐所入爲合二十七气所行﹐皆在五也。節之交﹐三百六十五會。知其要者﹐一言而終﹐不知其要﹐流散無窮。所言節者﹐神气之所遊行出入也﹐非筋肉皮骨也。﹝九鍼十二原﹞﹝《難》﹞十變又言陰井木﹐陽井金﹐陰滎火﹐陽滎水﹐陰土﹐陽木﹐陰經金﹐陽經火﹐陰合水﹐陽合土。陰陽皆不同﹐其意何也﹖然﹐是剛柔之事也。陰井乙木﹐陽井庚金。陽井庚﹐庚者乙之剛也。陰井乙﹐乙者庚之柔也。乙爲木﹐故言陰井木也。庚爲金﹐故言陽井金也。經言所出爲井﹐所入爲合﹐其法柰何﹖然﹐所出爲井。井者﹐東方春也﹐萬物始生﹐故言所出爲井也。所入爲合﹐合者北方冬也﹐陽气入藏﹐故言所入爲合也。

十變言五臟六腑滎合﹐皆以井爲始者﹐何也﹖蓋井者東方春也﹐萬物始生﹐諸行喘息飛蠕動當生之物﹐莫不以春而生﹐故歲數始於春﹐日數始於甲﹐故以井爲始也。諸井者肌肉淺薄﹐气少不足使也﹐刺之柰何﹖然﹐諸井者木也﹐滎者火也﹐火者木之子。當刺井者﹐以滎瀉之﹐故經言補者不可以爲瀉﹐瀉者不可以爲補﹐此之謂也。

﹝《難》﹞經言春刺井﹐夏刺滎﹐季夏刺﹐秋刺經﹐冬刺合者﹐何也﹖蓋春刺井者﹐邪在肝。夏刺榮者﹐邪在心。季夏刺者﹐邪在脾。秋刺經者﹐邪在肺。冬刺合者﹐邪在腎。其肝心脾肺腎而系於春夏秋冬者﹐何也﹖然﹐五臟一病﹐輒有五也。假令肝病色靑者﹐肝也。臊臭者﹐肝也。喜酸者﹐肝也。喜呼者﹐肝也。喜泣者﹐肝也。其病眾多﹐不可盡言﹐四時有數而並系於春秋冬夏者也。鍼之要妙﹐在於秋毫者是也。

海藏天元圖

﹝七十四難曰﹕從其首﹐系其數。﹞肝靑﹝大惇﹐木井。﹞臊﹝曲泉﹐水合。﹞酸﹝中封﹐金經。﹞呼﹝太衝﹐土。﹞泣﹝行間﹐火滎。﹞心赤﹝少府﹐火滎。﹞焦﹝少衝﹐木井。﹞苦﹝少海﹐水合。﹞言﹝靈道﹐金經。﹞汗﹝神門﹐土兪。﹞脾黃﹝太白﹐土兪。﹞香﹝大都﹐火滎。﹞甘﹝隱白﹐木井。﹞歌﹝陰陵泉﹐水合。﹞涎﹝商丘﹐金經。﹞肺白﹝經渠﹐金經。﹞腥﹝大淵﹐土兪。﹞辛﹝魚際﹐火滎。﹞哭﹝少商﹐木井。﹞涕﹝尺澤﹐水合。﹞腎黑﹝陰谷﹐水合。﹞腐﹝復澑﹐金經。﹞咸﹝太溪﹐土兪。﹞呻﹝然谷﹐火滎。﹞液﹝湧泉﹐木井。﹞夫天元法者﹐謂之五化疊元。當從其首系其數。首者寅方春也﹐在人爲肝﹐是從東方順天輪數﹐至所主之處﹐計從幾數﹐卻於所受病一方倒疊回去﹐數至根據前數盡處。便於受病一方穴內﹐瀉所主之方來路穴也﹐不得於所主之方內經中瀉之﹐勿誤。假如病者聞香臭二者﹐心主五臭也﹐入脾爲香臭。從東數至所主之處﹐所主五臭者心也﹐東一南二﹐計得二數。卻當於受病之方倒疊回去﹐脾一心二﹐元數二也﹐是數至心。心者滎火也﹐當於受病之方內瀉滎火﹐是從脾經瀉大都是也。或曰何以倒疊數﹖對曰﹕此從地出爲天輪所載﹐右遷於天﹐不當於所顯之處治之﹐此舟行岸移之意也。

上天元圖﹐乃海藏發明扁鵲七十四難之義﹐但心五穴﹐不合經旨。按《內經》言心臟堅固﹐邪弗能容﹐故手少陰獨無﹐其外經病而髒不病者﹐獨取其經於掌後銳骨之端﹐其餘脈出入屈折﹐其行之徐疾﹐皆如手少陰心主之脈行也。故諸邪之在心者﹐皆在心之包絡也。今圖中列心五邪﹐曰赤焦苦言汗者﹐皆當在心包絡所受﹐而不列心包絡中衝﹑勞宮﹑大陵﹑間使﹑曲澤五穴﹐反列手少陰少府﹑少衝﹑少海﹑神門﹑靈道五穴﹐爲未得也。

﹝《難》﹞五臟六腑﹐各有井滎兪經合﹐皆何所主﹖然﹐經言所出爲井﹐所澑爲滎﹐所注爲﹐所行爲經﹐所入爲合。井主心下滿﹐滎主身熱﹐主體重節痛﹐經主喘咳寒熱﹐合主气逆而泄﹐此五臟六腑其井滎兪經合所主病也。

地元圖

﹝六十八難曰﹕元證脈合﹐復生五象。﹞井﹝心下滿﹞膽﹝元證﹞身熱體重節痛喘咳寒熱逆气﹝泄﹞滎﹝身熱﹞心下滿﹝小腸﹞元證體重寒熱逆气兪﹝體重節痛﹞心下滿﹝胃﹞身熱元證寒熱逆气經﹝喘咳寒熱﹞心下滿﹝大腸﹞身熱體重元證逆气合﹝逆气而泄﹞心下滿﹝膀胱﹞身熱體重寒熱元證假令膽病﹐善潔面靑善怒﹐﹝元證。﹞得弦脈﹐﹝脈合。﹞又病心下滿。﹝當刺膽井。﹞如見善潔面靑善怒﹐脈又弦﹐又病身熱﹐﹝當刺膽滎。又病體重節痛。﹝當刺膽兪。﹞如見善潔面靑善怒﹐脈又弦﹐又病喘咳寒熱﹐﹝當刺膽合。又病逆气而泄。﹝宜刺膽兪合。﹞餘經例仿此。假令肝經溲淋便難轉筋﹐春刺井﹐夏刺滎﹐季夏刺﹐秋刺經﹐冬刺合﹐此是斷五邪之原。

陰陽例卽人元圖

陰陽者﹐子午也﹐謂滎合水火之稱﹐名曰陰陽也﹐十二經皆有之﹐或感得父气﹐或感得母气而病焉。子午者乾坤﹐乾坤包六子﹐六子附乾坤也。故七十難云﹕春夏各致一陰﹐秋冬各致一陽。春夏刺井滎﹐秋冬刺經合﹐是各致一陰一陽之義。亦謂井經近乎子午﹐然﹐當微瀉其井﹐大瀉其滎﹐微補其經﹐大補其合﹐或補或瀉反作﹐是寒則畱之﹐熱則疾之﹐故微大補瀉以應之。春食涼﹐夏食寒﹐秋食溫﹐冬食熱。假令膽病善潔面靑善怒﹐脈得浮之實大﹐沈之損小﹐是感得父气﹐爲陽中之陰﹐當於本經中瀉火補水。卻得浮之損小﹐沈之實大﹐是感得母气﹐爲陰中之陽﹐當於本經中瀉水補火。

配合例

﹝《難》﹞曰﹕上工治未病者﹐見肝之病﹐則知肝當傳於脾﹐故先實其脾气﹐無令受肝之邪气也。假令見肝病欲入其脾者﹐先於足太陰經中補土字一鍼﹐又補火字一鍼﹐後於足厥陰肝經內瀉木字一鍼﹐又瀉火字一鍼。

子母例

假令見肝病滿閉淋溲便難轉筋﹐又見心病煩心心痛﹐掌中熱而噦﹐當於足厥陰肝經內木火二字各瀉一鍼。

兄妹例

假令見足厥陰肝經太過﹐又兼見膽之證太過﹐是爲兄妹。當瀉肝經內木火二字各一鍼﹐又瀉膽經內水火二字各一鍼。此五法﹐乃人元法也。﹝以上子母兄妹名曰四鍼象﹐俱屬人元圖。﹞﹝《靈》﹞五臟有六腑﹐六腑有十二原﹐十二原出於四關﹐主治五臟﹐五臟有疾﹐當取之十二原。十二原者﹐五臟之所以稟三百六十五節气味也。五臟有疾﹐應出十二原﹐而原各有所出﹐明知其原﹐睹其應﹐而知五臟之害矣。

陽中之少陰﹐肺也﹐其原出於太淵﹐太淵二。

陽中之太陽﹐心也﹐其原出於大陵﹐大陵二。

陰中之少陽﹐肝也﹐其原出於太衝﹐太衝二。

陰中之至陰﹐脾也﹐其原出於太白﹐太白二。

陰中之太陰﹐腎也﹐其原出於太溪﹐太溪二。

膏之原出於鳩尾﹐鳩尾一。

肓之原出於气海﹐气海一。凡此十二原者﹐主治五臟六腑之有疾者也。﹝九鍼十二原﹞﹝《難》﹞言肺之原出於太淵﹐心之原出於大陵﹐肝之原出於太衝﹐脾之原出於太白﹐腎之原出於太溪﹐少陰之原出於兌骨﹐膽之原出於丘墟﹐胃之原出於衝陽﹐三焦之原出於陽池﹐膀胱之原出於京骨﹐大腸之原出於合谷﹐小腸之原出於腕骨。十二經皆以兪爲原者﹐何也﹖然﹐五臟兪者﹐三焦之所行﹐气之所畱止也。三焦所行之原爲兪者﹐何也﹖然﹐臍下腎間動气者﹐人之生命也﹐十二經之根本也﹐故名曰原。三焦者﹐原气之別使也﹐主通行三气﹐經歷於五臟六腑。原者三焦之尊號也﹐故所止輒爲原﹐五臟六腑之有病者﹐皆取其原也。

海藏拔原例

假令鍼肝經病了﹐又於本經原穴亦下一鍼。如補肝經﹐亦於肝經原穴上補一鍼。如瀉肝經來﹐亦於肝經原穴上瀉一鍼。如餘經有補瀉﹐鍼畢仿此例﹐亦補瀉各經原穴。

﹝《靈》﹞黃帝曰﹕余聞五臟六腑之气﹐滎輸所入爲合﹐令何道從入﹐入安連過﹐願聞其故﹖岐伯答曰﹕此陽脈之別入於內屬於腑者也。黃帝曰﹕滎輸與合各有名乎﹖岐伯曰﹕滎輸治外經﹐合治內府。黃帝曰﹕治內府柰何﹖岐伯曰﹕取之於合。黃帝曰﹕合各有名乎﹖岐伯答曰﹕胃合於三里﹐大腸合入於巨虛上廉﹐小腸合入於巨虛下廉﹐三焦合入於委陽﹐膀胱合入於委中央﹐膽合入於陽陵泉。黃帝曰﹕取之柰何﹖岐伯答曰﹕取之三里者低跗取之﹐巨虛者舉足取之﹐委陽者屈伸而索之﹐委中者屈而取之﹐陽陵泉者正豎膝予之齊﹐下至委陽之陽取之。取諸外經者﹐揄申而從之。黃帝曰﹕願聞六腑之病﹖岐伯答曰﹕面熱者足陽明病﹐云云。卽前所謂內腑之病﹐而用合穴治之也。﹝內腑病見鍼灸六腑條。﹞

卷之八陰陽臟腑部

穴法下

﹝《銅人》﹞神庭一穴﹐在鼻直上﹐入髮際五分﹐足太陽督脈之會。禁不可鍼﹐鍼卽發狂﹐宜灸七壯至三七壯。

上星一穴﹐在額顱上鼻直中﹐入髮際一寸陷中容豆是穴﹐督脈气所發。刺入二分﹐畱十呼﹐灸三壯至五壯止﹐不宜多灸。

囟會一穴﹐在上星上一寸陷者中﹐是穴督脈气所發。刺入三分﹐灸二七壯﹐七七壯止﹐鍼入二分﹐畱三呼﹐得气卽瀉。

前頂一穴﹐在囟會上一寸五分骨陷中﹐是穴督脈气所發﹐刺入一分﹐可灸三壯至七七壯﹐鍼入三分﹐畱七呼﹐瀉五吸。

百會一穴﹐一名三陽五會﹐在前頂後一寸五分所中央旋毛中﹐可容豆﹐是手足三陽督脈之會。刺入二分﹐灸七壯。

後頂一穴﹐在百會後一寸五分枕骨上﹐督脈气所發。可灸五壯﹐鍼入四分。

彊間一穴﹐在後頂後一寸五分﹐督脈气所發。可灸五壯﹐鍼入三分。

腦戶一穴﹐在枕骨上彊間後一寸五分﹐足太陽督脈之會。禁不可鍼﹐灸七壯。

風府一穴﹐在項後髮際上一寸大筋內宛宛中﹐人疾言其肉立起﹐言休立下﹐足太陽督脈陽維之會。禁不可灸﹐灸之令人喑﹐鍼入三分。

喑門一穴﹐在項後入髮際五分宛宛中﹐督脈陽維之會﹐入系舌本﹐仰頭取之。不可灸﹐鍼入八分。

上正頭部中行前髮際至後髮際十穴﹐通長一尺一寸﹐取頭部同身寸法﹐見後雜法條。

曲差二穴﹐在神庭旁一寸五分﹐入髮際﹐足太陽脈气所發。鍼入二分﹐灸三壯。

五處二穴﹐在上星旁一寸五分﹐足太陽脈气所發。鍼入三分﹐畱七呼﹐灸三壯。

承光二穴﹐在五處後二寸﹐足太陽脈气所發。鍼入三分﹐不可灸。

通天二穴﹐在承光後一寸五分﹐足太陽脈也。鍼入三分﹐畱七呼﹐灸三壯。

絡卻二穴﹐在通天后一寸五分﹐足太陽脈气所發。鍼入三分﹐灸三壯。

玉枕二穴﹐在絡卻後七分半﹐夾腦戶旁一寸三分﹐起肉枕骨上入髮際三寸﹐足太陽脈气所發。可灸三壯﹐鍼入三分。

天柱二穴﹐在挾項後髮際大筋外廉陷中﹐足太陽脈气所發。鍼入二分﹐得气卽瀉。

上正頭部第二行一十四穴。

臨泣二穴﹐在目上入髮際五分陷中﹐足太陽少陽陽維之會。鍼入三分﹐畱七呼。

目窗二穴﹐在臨泣後一寸﹐足少陽陽維之會。鍼入三分﹐灸五壯。

正營二穴﹐在目窗後一寸﹐足少陽陽維之會。鍼入三分﹐灸五壯。

承靈二穴﹐在正營後一寸五分﹐足少陽陽維之會。可灸三壯。

腦空二穴﹐在承靈後一寸五分﹐夾玉枕旁枕骨下陷中﹐足少陽陽維之會。鍼入五分﹐灸三壯。

風池二穴﹐在腦空後髮際陷中﹐足少陽陽維之會。鍼入七分﹐畱七呼﹐可灸七壯。

上正頭部第三行十二穴。

頷厭二穴﹐在曲周下腦空上廉﹐手足少陽陽明之交會。鍼入七分﹐畱七呼﹐可灸三壯。

懸顱二穴﹐在曲周上腦空中﹐足少陽脈气所發。鍼入三分﹐畱七呼﹐可灸三壯。

懸釐二穴﹐在曲周上腦空下廉﹐手足少陽陽明之交會。鍼入三分﹐可灸三壯。

曲鬢二穴﹐在耳上髮際曲隅陷中﹐鼓頷有空處﹐足太陽少陽之會。鍼入三分﹐灸七壯。

右側頭部在耳前者八穴。頷厭在腦空上廉﹐懸顱在腦空中廉﹐懸釐在腦空下廉﹐皆直頭角上至耳前﹐定其三穴。曲鬢又在懸釐之後。

率谷二穴﹐在耳上入髮際一寸五分﹐足太陽少陽之會。可灸三壯﹐鍼入三分。

天衝二穴﹐在耳上如前三分。﹝气府注云﹕足太陽少陽之會﹕﹞可灸七壯﹐鍼入三分。

角孫二穴﹐在耳郭中間上﹐開口有空。可灸三壯﹐鍼入三分。

右側頭部﹐在耳上者六穴。率谷最上﹐天衝次之﹐角孫最下。

竅陰二穴﹐在完骨上﹐枕骨下﹐搖動有空﹐足太陽少陽之會。鍼入三分﹐可灸七壯。

浮白二穴﹐在耳後﹐入髮際一寸﹐足太陽少陽之會。鍼入五分﹐可灸三壯。

完骨二穴﹐在耳後入髮際四分﹐足太陽少陽之會。鍼入五分﹐可灸七壯。

顱息二穴﹐在耳後靑絡脈中﹐足少陽脈气所發。不宜鍼﹐可灸七壯。

脈二穴﹐在耳本後雞足靑絡脈﹐刺出血如豆汁。可灸三壯﹐鍼入一分。

翳風二穴﹐在耳後尖角陷中﹐按之引耳中痛﹐手足少陽之會。鍼入七分﹐灸七壯。

右側頭部在耳後者十二穴。翳風帖耳﹐脈次之﹐顱息又次之﹐完骨又次之﹐浮白最後﹐竅陰又居浮白之上也。

素一穴﹐在鼻柱上端準頭﹐督脈气所發﹐宜禁鍼灸。

水溝一穴﹐在鼻柱下人中﹐近鼻孔陷中﹐手足陽明之會。鍼入四分﹐畱五呼﹐灸三壯至七壯。

兌端一穴﹐在唇上端﹐手陽明脈气所發。鍼入三分﹐畱六呼﹐灸三壯。

齦交一穴﹐在唇內齒上斷縫中﹐任督足陽明之會。鍼入三分﹐灸三壯。

右面部中行﹐從鼻端下至唇內四穴。﹝督脈也。﹞承漿一穴﹐在頤前下唇下宛宛陷中﹐太陽脈胃脈督脈任脈之會。鍼入三分﹐灸七壯至七七壯。

廉泉一穴﹐在頷下結喉下四寸中央﹐乃陰維腎脈之會。可灸三壯﹐鍼三分。

右面部中行﹐從唇至結喉上二穴。﹝任脈也。﹞攢竹二穴﹐在兩眉頭少陷中﹐足太陽脈气所發。不宜灸﹐鍼入一分﹐宜以細三稜鍼刺之﹐宣泄熱气。

睛明二穴﹐在目內頭外一分﹐手足太陽少陽陽明陽蹺陰蹺五脈之會。鍼入一分﹐畱三呼﹐不可灸。

右面部第二行﹐直目內上至眉尖四穴。﹝足太陽也。﹞迎香二穴﹐在禾上一寸﹐鼻下孔旁五分﹐手足陽明之會。鍼入三分﹐不宜灸。

禾二穴﹐在鼻下俠溪水溝旁五分﹐手陽明脈气所發。鍼入三分﹐灸三壯。

右面部第二行﹐直目內俠鼻而下四穴。﹝手陽明。﹞陽白二穴﹐在眉上一寸﹐直目瞳子﹐手足陽明少陽陽維五脈之會﹐可灸三壯﹐鍼入三分。

右面部第三行﹐直目瞳子上至眉上二穴。﹝足少陽。﹞承泣二穴﹐在目下七分直目瞳子陷中﹐蹺脈任脈足陽明之會。可灸二壯﹐不可鍼。

四白二穴﹐在目下二寸﹐足陽明脈气所發。可灸七壯﹐鍼入三分。

巨二穴﹐在俠鼻孔旁八分﹐直目瞳子﹐蹺脈足陽明之會。鍼入三分﹐可灸七壯。

地倉二穴﹐在俠口吻旁四分﹐如近下有脈微動者是﹐蹺脈手足陽明之會。鍼入三分﹐可灸二七壯。

大迎二穴﹐在曲頷前一寸三分﹐骨陷中動脈是﹐足陽明脈气所發。鍼入三分﹐畱七呼﹐可灸三壯。

右面第三行﹐直目瞳子下至大迎骨空十穴。﹝足陽明。﹞本神二穴﹐在曲差旁一寸五分﹐直耳上入髮際﹐足少陽陽維之會。鍼入五分﹐可灸三壯。

絲竹空二穴﹐在眉後陷中﹐足少陽脈气所發。不可灸﹐鍼入三分﹐畱三呼。

右面第四行﹐直目銳上髮際四穴。﹝手足少陽。﹞瞳子二穴﹐在目外去五分﹐手太陽手足少陽之會。可灸三壯﹐鍼入三分﹐或云禁灸。

顴二穴﹐面鳩骨下廉銳骨端陷中﹐手少陽太陽之會。鍼入三分。

右面第四行﹐直目銳後下顴骨下廉四穴。﹝手足少陽手太陽。﹞頭維二穴﹐在額角﹐入髮際﹐本神旁一寸五分﹐足少陽陽明脈之會。鍼入二分﹐禁灸。

禾二穴﹐在耳銳發下橫動脈﹐手少陽脈气所發。鍼入七分﹐可灸三壯。

客主人二穴﹐在耳前起骨上廉﹐開口有空動脈宛宛中﹐足陽明少陽之會。可灸七壯。若鍼必側臥﹐張口取之。禁鍼深。上關若刺深﹐令人欠而不得KT﹔下關若久畱鍼﹐卽KT而不得欠﹐牙關急。

耳門二穴﹐在耳前起肉當耳缺者。鍼入三分﹐畱三呼﹐可灸三壯。

聽會二穴﹐在耳前陷中﹐上關下一寸動脈宛宛中﹐張口得之﹐手少陽脈气所發。鍼入七分﹐畱三呼﹐可灸五壯至二七壯止。

下關二穴﹐在客主人下耳前動脈下廉﹐合口有空﹐開口卽閉﹐閉口有穴﹐足陽明少陽之會。鍼入四分﹐不可灸。

右側面部在耳前十二穴﹐頭維居上﹐禾﹑客主人次之﹐耳門又次之﹐聽會又次之﹐下關居下。

聽宮二穴﹐在耳中珠子大如赤小豆﹐手足少陽手太陽三脈之會。鍼入三分﹐可灸三壯。

右側面部在耳中二穴。

頰車二穴﹐在耳下曲頰端近前陷中﹐足陽明脈气所發﹐側臥開口取之。鍼入四分﹐灸七壯至七七壯止。

右側面部在耳下者二穴。

天突一穴﹐在頸結喉下四寸宛宛中﹐陰維任脈之會。鍼五分﹐畱三呼﹐得气卽瀉﹐灸三壯。

右頸項中一穴。

人迎二穴﹐在頸大脈動應手挾結喉兩旁一寸五分﹐仰而取之﹐以候五臟气﹐足陽明脈气所發。不可灸﹐鍼入四分﹐鍼過深則殺人。

水突二穴﹐在頸大筋前直人迎下气捨上﹐足陽明脈气所發。鍼入三分﹐可灸三壯。

气捨二穴﹐在頸直人迎下天突陷中﹐足陽明脈气所發。鍼入三分﹐可灸五壯。

右頸項第二行六穴。

扶突二穴﹐在人迎後一寸五分﹐手陽明脈气所發。可灸三壯﹐鍼入三分。《鍼經》云﹕在气捨後一寸五分。

天鼎二穴﹐在頸缺盆气捨後一寸半﹐直扶突曲頰下﹐手陽明脈气所發﹐可灸三壯﹐鍼入三分。

右頸項第三行四穴。

天窗二穴﹐在頸大筋前曲頰下﹐挾扶突後動脈應手陷中﹐手太陽脈气所發。鍼入三分﹐可灸三壯右頸項第四行二穴。

天容二穴﹐在耳下曲頰後﹐手太陽脈气所發。鍼入一寸﹐可灸三壯。

右頸項第五行二穴。

天牖二穴﹐在頸筋間﹐缺盆上﹐天容後﹐天柱前﹐完骨下﹐髮際上﹐手少陽脈气所發。鍼入一寸﹐畱七呼﹐不宜補﹐亦不宜灸。

右頸項第六行二穴。

天柱二穴。﹝見正頭部第二行。﹞右頸項第七行二穴。

風府一穴。﹝見正頭部中行。﹞右項中央一穴。

會二穴﹐在肩前廉﹐去肩頭三寸宛宛中﹐手少陽陽維之會。鍼入七分﹐畱三呼﹐灸七壯。

肩二穴﹐在肩端凸骨間陷宛宛中﹐舉臂取之﹐手陽明蹺脈之會。鍼入六分﹐畱六呼﹐可灸七壯至二七壯。

若灸偏風﹐七七壯﹐不宜多灸﹐恐手臂細。若風病筋骨無力﹐久不瘥者﹐當灸不畏細也。

缺盆二穴﹐一名天蓋﹐在肩上橫骨陷中。鍼入三分﹐不宜太深﹐使人逆息﹐可灸三壯。

右肩前廉六穴﹐會極外﹐肩次之﹐缺盆極裏。

肩二穴﹐在肩端上陷中﹐鍼舉臂取之。鍼七分﹐可灸三壯。

巨骨二穴﹐在肩尖端上行兩叉骨罅間陷中﹐手陽明陽蹺之會。鍼入一寸半﹐可灸三壯。

肩井二穴﹐在肩上陷缺盆上大骨前一寸半﹐以三指按取之﹐當中指下陷中﹐手足少陽陽維之會。鍼入五分﹐灸七壯。

秉風二穴﹐在肩上小骨後﹐舉臂有空處﹐手太陽陽明手足少陽之會。鍼入五分﹐可灸五壯。

天二穴﹐在肩缺盆中上毖骨之際陷中央﹐手少陽陽維之會。鍼入八分﹐可灸三壯。

右肩上廉自肩至此十穴。肩極外﹐巨骨次之﹐肩井又次之﹐秉風又次之﹐天極在裏。

兪二穴﹐在肩後大骨下髀上廉陷中﹐手足太陽陽維陽蹺之會﹐舉臂取之。鍼入八分﹐可灸三壯。

肩貞二穴﹐在肩曲胛上兩骨解間﹐肩後陷中。鍼入八分﹐可灸三壯。

天宗二穴﹐在秉風後大骨下陷中﹐手太陽脈气所發。鍼入五分﹐畱六呼﹐可灸五壯。

曲垣二穴﹐在肩中央曲髀陷中﹐按之應手痛。鍼入五分﹐可灸三壯。

肩外﹐在肩胛上廉﹐去脊三寸陷中。鍼入六分﹐可灸三壯。

肩中﹐在肩胛內廉﹐去脊二寸陷中。鍼入三分﹐畱七呼﹐可灸三壯。

右肩後廉十二穴﹐﹑肩貞極外﹐天宗﹑曲垣次之﹐外﹑中極裏。

淵腋二穴﹐在腋下三寸宛宛中﹐舉臂取之。刺入三分﹐不宜灸﹐灸之不幸﹐令人生腫蝕馬瘍。內潰者死﹐寒熱者生﹐馬瘍可治。

大包二穴﹐在淵腋下三寸﹐脾之大絡布胸脇中﹐出九肋間。鍼入三分﹐可灸三壯。

輒筋二穴﹐在腋下三寸﹐復前行一寸﹐著脇﹐足少陽脈气所發。鍼入六分﹐可灸三壯。

天池二穴﹐在乳後一寸﹐腋下三寸﹐著脇直腋撅肋間﹐手厥陰足少陽脈之會。鍼入三分﹐灸三壯。

右側腋八穴。

大椎一穴﹐在項後第一椎下陷中﹐手足三陽督脈之會。鍼入五分﹐畱三呼﹐瀉五吸。若灸以年爲壯。

陶道一穴﹐在大椎節下間﹐俯而取之﹐督脈足太陽之會。可灸五壯﹐鍼入五分。

身柱一穴﹐在第三椎節骨下﹐俯而取之﹐督脈气所發。鍼入五分﹐灸七壯。

神道一穴﹐在第五椎節下間﹐俯而取之﹐督脈气所發。鍼入五分﹐畱五呼﹐可灸三壯。

靈臺一穴﹐在第六椎節下間﹐俯而取之﹐督脈气所發。療病法出《素問》。

至陽一穴﹐在第七椎節下間﹐俯而取之﹐督脈气所發。鍼入五分﹐可灸三壯。

筋縮一穴﹐在第九椎節下間﹐俯而取之﹐督脈气所發。鍼入五分﹐可灸三壯。

脊中一穴﹐一名神宗﹐在第十一椎下間﹐俯而取之﹐督脈气所發。鍼入五分﹐不可灸。

懸樞一穴﹐在第十三椎節下間﹐伏而取之。鍼入三分﹐可灸三壯。

命門一穴﹐在第十四椎節下間﹐伏而取之。鍼入五分﹐灸三壯。

右背部中行﹐自項中央直脊至命門穴﹐與臍相對十穴。命門與臍相對﹐若取可正身立﹐用一杖自地量至臍﹐截斷﹐卻移向後量脊﹐杖頭截處是穴也。

陽關一穴﹐在第十六椎節下間﹐坐而取之。鍼入五分﹐灸三壯。

腰一穴﹐在二十一椎節下間宛宛中﹐以挺伏地舒身﹐兩手相重支額﹐縱四體開﹐然後巧取﹐乃得其穴﹐督脈气所發。鍼入八分﹐畱三呼﹐瀉五吸﹐灸可七壯至七七壯。

長彊一穴﹐一名气之陰﹐督脈別絡﹐在脊端﹐足少陰少陽所結。鍼入三分﹐抽鍼以大痛爲度。

其穴伏地而取之﹐乃得。可日灸三十壯至二百壯止。

右背部中行﹐自命門穴直脊下至尾閭骨端三穴。

大杼二穴﹐在項後第一椎下兩旁﹐相去各一寸五分陷中﹐手足太陽之會。鍼入五分﹐可灸七壯。

風門二穴﹐在第二椎下兩旁﹐相去各一寸五分﹐督脈足太陽之會。鍼入五分﹐畱七呼﹐灸三壯。

肺二穴﹐在第三椎下兩旁﹐相去各一寸五分﹐足太陽脈气所發。鍼入三分﹐畱七呼﹐灸百壯。

厥陰二穴﹐在第四椎下兩旁﹐相去各一寸五分。鍼入三分﹐灸七壯。

心二穴﹐在第五椎下兩旁﹐相去脊中各一寸五分。鍼入三分﹐畱七呼﹐禁灸。

膈二穴﹐在第七椎下兩旁﹐相去脊中各一寸五分。鍼入三分﹐畱七呼﹐灸三壯。

肝二穴﹐在第九椎下兩旁﹐相去脊中各一寸五分。鍼入三分﹐畱六呼﹐灸三壯。

膽二穴﹐在第十椎下兩旁﹐相去脊中各一寸五分。鍼入三分﹐灸三壯。

脾二穴﹐在第十一椎下兩旁﹐相去脊中各一寸五分。鍼入三分﹐畱七呼﹐灸三壯。

胃二穴﹐在第十二椎下兩旁﹐相去脊中各一寸五分。鍼入三分﹐畱七呼﹐灸隨年壯。

三焦二穴﹐在第十三椎下兩旁﹐相去脊中各一寸五分。鍼入五分﹐畱七呼﹐灸三壯。

腎二穴﹐在第十四椎下兩旁﹐相去脊中各一寸五分﹐與臍平。鍼入三分﹐畱七呼﹐灸隨年壯。

大腸二穴﹐在十六椎下兩旁﹐相去脊中各一寸五分。鍼入三分﹐畱六呼﹐灸三壯。

小腸二穴﹐在十八椎下兩旁﹐相去脊中各一寸五分。鍼入三分﹐畱六呼﹐灸三壯。

膀胱二穴﹐在十九椎下兩旁﹐相去各一寸五分﹐足太陽脈气所發。鍼入三分﹐畱六呼﹐灸三壯。

中膂內二穴﹐在二十椎下兩旁﹐相去各一寸五分﹐俠脊起肉間。鍼入三分﹐畱十呼﹐灸三壯。

白環二穴﹐在二十一椎下兩旁﹐相去各一寸五分﹐足太陽脈气所發。鍼如腰法同﹐挺杖伏地端身﹐兩手指重支額﹐縱息﹐令皮膚俱緩﹐乃取其穴。鍼入五分﹐得气卽先瀉﹐如瀉多補之﹐不宜灸。

右背第二行﹐去中行各一寸五分﹐俠脊直下三十四穴。

上二穴﹐在第一空腰髁下夾脊陷中﹐足太陽少陽之絡。鍼入三分﹐可灸七壯。

次二穴﹐在第二空夾脊陷中。鍼入三分﹐可灸七壯。﹝《甲乙》云﹕鍼入三分﹐畱七呼﹐灸五壯。﹞中二穴﹐在第三空夾脊陷中﹐足厥陰少陽所結之會。鍼入二分﹐畱十呼﹐可灸三壯。﹝《甲乙》云﹕鍼入二寸﹐畱十呼。﹞下二穴﹐在第四空夾脊陷中﹐足太陰厥陰少陽所結之會。鍼入二分﹐畱十呼﹐灸三壯。

會陽二穴﹐在陰尾尻骨間兩旁﹐督脈所發。鍼入八分﹐可灸五壯。

右背第二行﹐自髁骨夾脊斜下四骨空八穴﹐《內經》謂之八穴是也。陰尾骨兩旁二穴。

附分二穴﹐在第二椎下附項內廉兩旁﹐相去各三寸﹐手足太陽也﹐令正坐取之。鍼入三分﹐可灸五壯。

魄戶二穴﹐在第三椎下兩旁﹐相去各三寸﹐正坐取之﹐足太陽脈气所發。鍼入五分﹐宜久畱鍼﹐可灸七壯至百壯。

膏肓二穴﹐在第四椎下兩旁﹐相去各三寸。又法﹐令人正坐豎脊﹐伸兩手﹐以臂著膝前﹐令正直﹐手大指與膝頭齊﹐以物支肘﹐勿令臂得動搖﹐從胛骨上角摸索至骨下頭﹐其間當在四肋之間﹐灸中間。從胛骨之裏﹐去胛骨容側指許﹐舉KT去來筋間空處﹐按之自覺牽引於肩中。灸兩胛中一處至百壯﹐多至三百壯。當覺下KTKT然﹐如水流之狀﹐亦當有所下。若得痰疾﹐則無所不下也。如病患已困﹐不能正坐﹐當令側臥﹐俯上臂令前﹐取穴灸之。又以右手從肩上住指頭所不及者﹐是穴也﹐左取亦然﹐乃以前法灸之。若不能正坐﹐當伸兩臂﹐令人俯兩胛骨使相離。不爾﹐卽胛骨覆其穴﹐灸之無驗。此穴無病不治。

神堂二穴﹐在第五椎下兩旁﹐相去各三寸﹐正坐取之﹐足太陽脈气所發。鍼入三分﹐可灸五壯。

二穴﹐在肩膊內廉第六椎下兩旁﹐相去各三寸﹐正坐取之﹐足太陽脈气所發﹐以手重接之﹐病者言是穴。鍼入六分﹐畱三呼﹐可灸一十一壯。

膈關二穴﹐在第七椎下兩旁﹐相去各三寸陷中﹐正坐取之﹐足太陽脈气所發。鍼入二分﹐可灸五壯。

魂門二穴﹐在第九椎下兩旁﹐相去各三寸陷中﹐正坐取之﹐足太陽脈气所發。鍼入五分﹐可灸五壯。

陽綱二穴﹐在第十椎下兩旁﹐相去各三寸陷中﹐正坐取之﹐足太陽脈气所發。鍼入五分﹐可灸五壯。

意捨二穴﹐在第十一椎下兩旁﹐相去各三寸陷中﹐正坐取之﹐足太陽脈气所發。鍼入五分﹐灸五十壯至百壯。

胃倉二穴﹐在第十二椎下兩旁﹐相去各三寸﹐足太陽脈气所發。鍼入五分﹐可灸五七壯。

肓門二穴﹐在第十三椎下兩旁﹐相去各三寸叉肋間﹐經云與鳩尾相直﹐足太陽脈气所發。鍼入五分﹐可灸三十壯。

志室二穴﹐在第十四椎下兩旁﹐相去各三寸陷中﹐足太陽脈气所發。鍼入五分﹐可灸三壯。

胞肓二穴﹐在第十九椎下兩旁﹐相去各二寸陷中﹐伏而取之﹐足太陽脈气所發。鍼入五分﹐可灸五七壯。

秩邊二穴﹐在第二十椎下兩旁﹐相去各五寸陷中﹐伏而取之﹐足太陽脈气所發。鍼入五分﹐可灸三壯。

右背第三行二十八穴。

天突一穴﹐在結喉下一寸宛宛中﹐陰維任脈之會。鍼入五分﹐畱三呼。鍼宜橫下﹐不得低。可灸五壯。

璇璣一穴﹐在天突下一寸陷中﹐仰頭取之﹐任脈气所發。鍼入三分﹐灸五壯。

華蓋一穴﹐在璇璣下一寸陷中﹐仰頭取之﹐任脈气所發。鍼入三分﹐灸五壯。

紫宮一穴﹐在華蓋下一寸六分陷中﹐仰頭取之﹐任脈气所發。鍼入三分半。

玉堂一穴﹐在紫宮下一寸六分陷中﹐任脈气所發。鍼入三分﹐灸三壯。

膻中一穴﹐在玉堂下一寸六分﹐橫直兩乳間陷中﹐仰臥取之﹐任脈气所發。禁穴不可鍼。

右膺輸部中行﹐自缺盆中間下至兩乳中間六穴。

中庭一穴﹐在膻中下一寸六分陷中﹐任脈气所發。鍼入三分﹐可灸五壯。

右膺輸部中行﹐自兩乳中間下至鳩尾歧骨間一穴。

腑二穴﹐在巨骨下﹐去璇璣旁各二寸陷中﹐仰而取之﹐足少陰脈气所發。鍼入三分﹐灸五壯。

中二穴﹐在腑下一寸六分陷中﹐仰而取之﹐足少陰脈气所發。鍼入四分﹐灸五壯。

神藏二穴﹐在中下一寸六分陷中﹐仰而取之﹐足少陰脈气所發。鍼入三分﹐灸五壯。

靈墟二穴﹐在神藏下一寸六分陷中﹐仰而取之﹐足少陰脈气所發。鍼入三分﹐灸五壯。

神封二穴﹐在靈墟下一寸六分陷中﹐仰而取之﹐足少陰脈气所發。鍼入三分﹐灸五壯。

步廊二穴﹐在神封下一寸六分陷中﹐仰而取之﹐足少陰脈气所發。鍼入三分﹐灸五壯。

右膺輸第二行十二穴。

气戶二穴﹐在巨骨下府兩旁各二寸陷中﹐仰而取之﹐足陽明脈气所發。鍼入三分﹐可灸五壯。

庫房二穴﹐在气戶下一寸六分陷中﹐仰而取之﹐足陽明脈气所發。鍼入三分﹐灸五壯。

屋翳二穴﹐在庫房下一寸陷中﹐仰而取之﹐足陽明脈气所發。鍼入三分﹐灸五壯。

膺窗二穴﹐在屋翳下一寸六分﹐足陽明脈气所發。鍼入三分﹐灸五壯。

乳中二穴﹐當乳足陽明脈气所發。禁不可灸﹐灸則生蝕瘡。瘡中有汁膿血可治﹐瘡中有肉﹐若蝕瘡者死。宜淺刺二分。

乳根二穴﹐當乳下一寸六分陷中﹐仰而取之﹐足陽明脈气所發。鍼入三分﹐灸五壯。

右膺輸第三行十二穴。

雲門二穴﹐在巨骨下俠气戶旁各二寸陷中﹐動脈應手﹐手太陰脈气所發。鍼入二分﹐若刺深﹐令人气逆﹐可灸五壯。

中府二穴﹐乃肺之募﹐在雲門下一寸﹐乳上三肋間﹐動脈應手﹐足太陰之會。鍼入三分﹐畱五呼﹐可灸五壯。

右膺輸第四行﹐貼巨骨下一寸四穴。中府二穴﹐手足太陰會也﹔雲門二穴﹐手太陰也。

周榮二穴﹐在中府下一寸六分陷中﹐仰而取之﹐足太陰脈气所發。鍼入四分﹐灸五壯。

胸鄕二穴﹐在周榮下一寸六分陷中﹐仰而取之﹐足太陰脈气所發。鍼入四分。

天溪二穴﹐在胸鄕下一寸六分陷中﹐仰而取之﹐足太陰脈气所發。鍼入四分﹐灸五壯。

食竇二穴﹐在天溪下一寸六分﹐舉臂取之﹐足太陰脈气所發。鍼入四分﹐灸五壯。

右膺輸第四行﹐自巨骨下一寸下至腹八穴﹐皆足太陰也。

鳩尾一穴﹐在前臆蔽骨下五分。此穴大難鍼﹐須大好手方可下鍼﹐鍼入三分﹐畱三呼﹐瀉五吸﹐禁灸。

巨闕一穴﹐心之募也﹐在鳩尾下一寸﹐任脈气所發。鍼入六分﹐畱七呼﹐得气卽瀉﹐灸七壯至七七壯。

上脘一穴﹐在巨闕下一寸五分﹐去鳩骨下三寸﹐任脈足陽明手太陽之會。鍼入八分﹐日灸二七壯。

中脘一穴﹐胃之募也﹐在上脘下一寸五分﹐手太陽少陽足陽明所主任脈之會。上紀者﹐中脘也。鍼入八分﹐畱七呼﹐瀉五吸﹐灸二七壯。

建裏一穴﹐在中脘下一寸。鍼入五分﹐畱十呼﹐可灸五壯。

下脘一穴﹐在建裏下一寸﹐足太陰任脈之會。鍼入八分﹐灸七壯至百壯。

水分一穴﹐在下脘下一寸﹐臍上一寸﹐任脈气所發。鍼入八分﹐可灸七壯。水病禁鍼﹐鍼卽成水蠱病死。

神闕一穴﹐當臍中。是穴灸百壯﹐禁鍼。

右腹部中行﹐自鳩尾蔽骨端下至臍中八穴。

陰交一穴﹐在臍下一寸﹐任脈气所發。鍼入八分﹐灸百壯。

气海一穴﹐在臍下一寸五分﹐任脈气所發。鍼入八分﹐灸百壯。

石門一穴﹐在臍下二寸﹐三焦之募也。任脈气所發﹐灸二十壯。

關元一穴﹐在臍下三寸﹐小腸之募也。足太陰少陰厥陰三陰任脈之會。下記者﹐關元也。鍼入八分﹐畱三呼﹐灸三壯至三百壯。

中極一穴﹐在關元下一寸﹐膀胱之募也﹐足三陰任脈之會。鍼入八分﹐畱十呼﹐灸五壯。

曲骨一穴﹐在橫骨上毛際陷中﹐動脈應手﹐任脈足厥陰之會。鍼入二寸﹐灸七壯至七七壯。

右腹部中行﹐自臍以下至橫骨六穴。

會陰一穴﹐一名屏翳﹐在兩陰間﹐任脈別絡﹐腎脈波脈之會。可灸三壯。

右腹部中行﹐在兩橫骨下至兩陰之間一穴。

幽門一穴﹐挾巨闕兩旁各五分﹐衝脈足少陰之會。鍼入五分﹐可灸五壯。

通谷一穴﹐在幽門下一寸﹐衝脈足少陰之會。鍼入五分﹐灸五壯。

陰都二穴﹐在通谷下一寸﹐衝脈足少陰之會。鍼入五分﹐灸五壯。

石關二穴﹐在陰都下一寸﹐衝脈足少陰之會。鍼入一寸﹐灸三壯。

商曲二穴﹐在石關下一寸﹐衝脈足少陰之會。鍼入一寸﹐灸五壯。

肓二穴﹐在商曲下一寸﹐直臍旁五分﹐衝脈足少陰之會。鍼入三分﹐灸五壯。

中注二穴﹐在肓下一寸﹐衝脈足少陰之會。鍼入一寸﹐灸五壯。

四滿二穴﹐在中注下一寸﹐衝脈足少陰之會。鍼入五分﹐灸三壯。

气穴二穴﹐一名胞門﹐一名子戶﹐在四滿下一寸﹐衝脈足少陰之會。鍼入三分﹐灸五壯。

大赫二穴﹐一名陰維﹐一名陰關﹐在气穴下一寸﹐衝脈足少陰之會。鍼入三分﹐灸五壯。

橫骨二穴﹐一名下極﹐在大赫下一寸﹐衝脈足少陰之會。鍼入一寸﹐可灸三壯。

右腹第二行二十二穴﹐詳幽門下﹐通谷上欠二穴。

不容二穴﹐在幽門兩旁各一寸五分﹐去任脈二寸﹐直四肋端﹐足陽明脈气所發。鍼入五分﹐灸五壯。

承滿二穴﹐在不容下一寸﹐足陽明脈气所發。鍼入二分﹐灸五壯。

梁門二穴﹐在承滿下一寸﹐足陽明脈气所發。鍼入三分﹐灸五壯。

關門二穴﹐在梁門下一寸﹐足陽明脈气所發。鍼入三分﹐灸五壯。

太乙二穴﹐在關門下一寸﹐足陽明脈气所發。鍼入八分﹐灸五壯。

滑肉門二穴﹐在太乙下一寸﹐足陽明脈气所發。鍼入八分﹐灸五壯。

天樞二穴﹐大腸之募也﹐在挾臍兩旁各二寸﹐足陽明脈气所發。鍼入八分﹐畱七呼﹐灸百壯。

外陵二穴﹐在天樞下一寸﹐足陽明脈气所發。鍼入八分﹐灸五壯。

大巨二穴﹐在外陵下一寸﹐足陽明脈气所發。鍼入五分﹐灸五壯。

水道二穴﹐在大巨下三寸﹐足陽明脈气所發。鍼入二寸五分﹐灸七壯。

歸來二穴﹐在水道下二寸﹐足陽明脈气所發。鍼入八分﹐灸五壯。

气沖二穴﹐在歸來下鼠鼷上一寸﹐動脈應手宛宛中﹐足陽明脈气所發。可灸七壯﹐艾炷如大麥大﹐禁鍼。

右腹第三行二十四穴。

期門二穴﹐肝之募也﹐在不容旁一寸五分﹐直兩乳第二肋端﹐足太陰厥陰陰維之會。鍼入四分﹐可灸五壯。

日月二穴﹐膽之募也﹐在期門下五分陷中﹐足太陰少陽陽維之會。鍼入七分﹐可灸五壯。

腹哀二穴﹐在日月下一寸半﹐足太陰陰維之會。鍼入五分﹐灸五壯。

大橫二穴﹐在腹哀下二寸五分﹐直臍旁﹐足太陰陰維之會。鍼入七分﹐灸五壯。

腹結二穴﹐在大橫下一寸三分﹐一名腹屈。鍼入七分﹐灸五壯。

府捨二穴﹐在腹結下三寸﹐足太陰陰維厥陰之會。此三脈上下入腹﹐絡肝脾﹐結心肺﹐從脇上至肩﹐此太陰﹐三陰陽明之別。鍼入七分﹐灸五壯。

衝門二穴﹐上去大橫五寸﹐在府舍下橫骨兩端約文中動脈﹐足太陰厥陰之會。刺入七分﹐灸五壯。

右腹第四行十四穴。

章門二穴﹐脾之募也﹐在大橫外直臍季脇端﹐側臥屈上足伸下足舉臂取之﹐足厥陰太陽之會。鍼入六分﹐灸百壯。

帶脈二穴﹐在季脇下一寸八分。鍼入六分﹐灸五壯。

五樞二穴﹐在帶脈下三寸﹐一雲在水道旁一寸五分。鍼入一寸﹐灸五壯。

維道二穴﹐在章門下五寸三分﹐足少陽帶脈之會。鍼入八分﹐灸五壯。

居二穴﹐在章門下八寸三分﹐監骨上陷中﹐陽蹺足少陽之會。鍼入八分﹐灸三壯。

右腹第五行十穴。

京門二穴﹐腎之募也﹐一名气府﹐在監骨下﹐腰中挾脊﹐季肋下一寸八分。鍼入八分﹐畱七呼﹐可灸三壯。

右腹第六行二穴。

少商二穴魚際二穴太淵二穴﹝俱見前藏兪。﹞右大指內側至寸口動脈六穴。

孔最二穴﹐去腕上七寸﹐手太陰之。鍼入三分﹐灸五壯。

經渠二穴尺澤二穴﹝俱見前藏兪。﹞右寸口動脈循臂內上骨下廉至肘中六穴。

中衝二穴勞宮二穴﹝俱見前藏兪。﹞右中指內廉至掌心四穴。

內關二穴﹐在掌後兩筋間﹐去腕二寸﹐手心主絡﹐別走少陽。鍼入三分﹐可灸三壯。

門二穴﹐在掌後去腕五寸﹐手厥陰。鍼入三分﹐可灸五壯。

大陵二穴間使二穴曲澤二穴﹝俱見前藏兪。﹞右掌後循臂內兩筋間至肘內廉十穴。

黃帝曰﹕手少陰之脈獨無﹐何也﹖岐伯曰﹕少陰﹐心脈也。心者五臟六腑之大主也﹐精神之所捨也﹐其藏堅固﹐邪弗能容也。容之則心傷﹐心傷則神去﹐神去則死矣。故諸邪之在於心者﹐皆在於心之包絡。包絡者﹐心主之脈也﹐故獨無焉。黃帝曰﹕少陰獨無者﹐不病乎﹖岐伯曰﹕其外經病而藏不病﹐故獨取其經於掌後銳骨之端。其餘脈出入屈折﹐其行之徐疾﹐皆如手少陰心主之脈行也。﹝邪客篇﹞少衝二穴﹐木也﹐一名經始﹐在小指內廉端去爪甲角如韭葉﹐手少陰脈之所出也﹐爲井。鍼入一分﹐可灸三壯。

少府二穴﹐火也﹐在小指本節後陷中﹐直勞宮﹐手少陰脈之所流也。爲滎。鍼入二分﹐灸七壯。

右小指內廉至掌後廉四穴。

神門二穴﹐土也﹐皆掌後銳骨之端陷中﹐手少陰脈之所經也﹐爲兪。鍼入三分﹐畱七呼﹐灸七壯。

陰二穴﹐在掌後脈中去腕五分﹐手少陰。鍼入三分﹐灸七壯。

通裏二穴﹐在腕後一寸。鍼入三分﹐灸三壯。

靈道二穴﹐金也﹐在掌後一寸五分﹐手少陰脈之所行也﹐爲經。鍼入三分﹐可灸三壯。

少海二穴﹐水也﹐在肘內大骨外﹐去肘端五分﹐手少陰脈之所行也﹐爲合。鍼入三分﹐灸七壯。

右掌後銳骨端直臂內廉至肘內廉十穴。

關衝二穴液門二穴中渚二穴陽池二穴﹝俱見前府兪。﹞右第四指外間至手錶腕八穴。

外關二穴﹐手少陰絡在腕後二寸陷中。鍼入三分﹐畱七呼﹐灸三壯。

會宗二穴﹐在腕後三寸空中。鍼入三分﹐灸三壯。

三陽絡二穴﹐在臂上大交脈支溝上一寸。灸七壯﹐禁鍼。

四瀆二穴﹐在肘前五寸外廉陷中。鍼入六分﹐畱七呼﹐灸三壯。

支溝二穴天井二穴﹝俱見前府兪。﹞右臂外兩骨之間至肘十二穴。

商陽二穴二間二穴三間二穴合谷二穴﹝俱見前府兪。﹞右大指次指上廉至合谷兩歧骨間八穴。

列缺二穴﹐去腕側上一寸五分﹐以手交叉中指末筋骨罅中﹐手太陰絡別走陽明。鍼入二分﹐畱三呼﹐灸七壯。

偏歷二穴﹐手陽明絡﹐別走太陰﹐在腕中後三寸。鍼入三分﹐畱七呼﹐灸三壯。

溫澑二穴﹐在腕後小士五寸﹐大士六寸﹐手陽明。鍼入五分﹐可灸三壯。﹝大士小士卽大人小兒也。﹞下廉二穴﹐在輔骨下去上廉一寸。斜鍼入五分﹐畱五呼﹐灸三壯。

上廉二穴﹐在三里下一寸﹐其分獨抵陽明之會。斜鍼入五分﹐灸五壯。

三里二穴﹐在曲池下二寸﹐按之肉起銳肉之端。鍼入二分﹐可灸三壯。

肘二穴﹐在肘大骨外廉陷中。鍼入三分﹐灸三壯。

陽溪二穴曲池二穴﹝俱見前府兪。﹞右腕上側兩筋間循臂上廉至肘後曲縫尖十八穴。

少澤二穴前谷二穴後溪二穴腕骨二穴陽谷二穴﹝俱見前府兪。﹞右小指外側至腕中十穴。

養老二穴﹐在手踝骨上一空腕後一寸陷中﹐手太陽之。鍼入三分﹐灸五壯。

支正二穴﹐在腕後五寸﹐手太陽絡﹐別走少陰。鍼入三分﹐灸三壯。

少海二穴﹝見前府兪。﹞右臂骨下廉至肘內側肉骨之間六穴。

俠白二穴﹐在天府下﹐去肘五寸動脈中。鍼入三分﹐可灸五壯。

天府二穴﹐在腋下三寸﹐臂內廉動脈中。鍼入四分﹐畱三呼﹐不可灸。

右肘內約文中動脈直上腋中之前動脈四穴。

天泉二穴﹐一名天溫﹐在曲腋下﹐去臂二寸﹐舉臂取之。鍼入六分﹐灸三壯。

右肘內曲澤穴直上腋中二穴。

靑靈二穴﹐在肘上三寸﹐舉臂取之。灸七壯。

極泉二穴﹐在臂內腋下筋間﹐動脈入胸。鍼入三分﹐灸七壯。

右肘內廉少海穴直內後廉四穴。

淸冷淵二穴﹐在肘上三寸﹐伸肘舉臂取之。鍼入三寸﹐灸三壯。

消濼二穴﹐在肩下臂外間腋斜肘分下行。鍼入六分﹐灸三壯。

右肘骨上兩筋間天井穴至肩端四穴。

五里二穴﹐在肘上三寸﹐行向裏大脈中央。灸十壯﹐禁鍼。

臂二穴﹐在肘上七寸內端﹐手陽明絡。鍼入三分﹐灸三壯。

右曲地穴直上肩骨前廉四穴。肘內側兩骨間直上肩端後肘太陽脈無穴。

公孫二穴﹐在足大指本節後一寸﹐別走陽明﹐足太陰絡。鍼入四分﹐灸三壯。

隱白二穴大都二穴太白二穴商丘二穴﹝俱見前藏兪。﹞右大指內側至內踝前廉十穴。

大惇二穴行間二穴太衝二穴中封二穴﹝俱見前藏兪。﹞右大指外間至內踝前一寸八穴。

厲兌二穴內庭二穴陷谷二穴衝陽二穴解溪二穴﹝俱見前府兪。﹞右第二指外間至腕上十穴。

地五會二穴﹐在足小指次指本節後陷中﹐去俠溪一寸。鍼入二分﹐不可灸﹐灸之令人瘦﹐不出三年死。

竅陰二穴俠溪二穴臨泣二穴丘墟二穴﹝俱見前府兪。﹞右第四指外間至外踝之前十穴。

申脈二穴﹐陽蹺所生﹐在外踝下陷中﹐容爪甲白肉際。鍼入五分﹐畱六呼﹐灸三壯。

金門二穴﹐在足外踝﹐下足太陽之﹐陽維所別屬也。鍼入一分﹐灸三壯。

僕參二穴﹐在跟骨下陷中﹐拱足得之﹐足太陽陽蹺上二脈之會。鍼入三分﹐灸七壯。

至陰二穴通谷二穴束骨二穴京骨二穴昆侖二穴﹝俱見前府兪。﹞右小指外側至外踝之後一十六穴。

照海二穴﹐陰蹺所生﹐在足內踝下﹐令患人穩坐﹐足底相對﹐赤白肉際陷中。鍼入三分﹐灸三壯。

水泉二穴﹐足少陰﹐去太溪一寸﹐在足內踝下。鍼入四分﹐灸五壯。

太衝二穴﹐在足跟後衝中﹐別走太陽足少陰絡。鍼入二分﹐畱七呼﹐灸三壯。

湧泉二穴然谷二穴太溪二穴﹝俱見前藏兪。﹞右足心斜至內踝之後一十二穴。

蠡溝二穴﹐在足內踝上五寸﹐別走少陽足厥陰絡。鍼入二分﹐畱三呼﹐灸三壯。

中都二穴﹐一名中。在內踝上七寸骨中﹐與少陰相直。鍼入三分﹐灸三壯。

右內踝前一寸上踝至八寸足厥陰脈四穴。

地機二穴﹐一名脾捨﹐足太陰之﹐在膝下五寸。鍼入三分﹐可灸五壯。

血海二穴﹐在膝臏上內廉白肉際二寸半。鍼入五分﹐灸三壯。

箕門二穴﹐在魚腹上越筋間陰股內﹐動脈應手。經云﹕股上起筋間。鍼入三分﹐畱六呼﹐灸三壯。

陰陵泉二穴﹝見前藏兪。﹞右內踝上八寸循脛骨後上膝股內前廉足太陰脈八穴。

三陰交二穴﹐在足內踝上三寸骨下陷中﹐足太陰厥陰少陰之會。鍼入三分﹐灸三壯。

漏谷二穴﹐一名太陰絡﹐在足內踝上六寸骨下陷中。鍼入五分﹐灸三壯。

右內踝前廉上踝至八寸足太陰脈四穴。

膝關二穴﹐在犢鼻下二寸旁陷中。鍼入四分﹐灸五壯。

陰包二穴﹐在膝上四寸股內廉兩筋間。鍼入六分﹐灸三壯。

五里二穴﹐在陰廉下去气沖下三寸陰股中﹐動脈應手。鍼入六分﹐灸五壯。

陰廉二穴﹐在羊矢下﹐去气沖下二寸動脈中。鍼入八分﹐灸三壯。

曲泉二穴﹝見前藏兪。﹞右內踝上八寸上內廉循踝至腹足厥陰脈十穴。

交信二穴﹐在足內踝上二寸﹐少陰前﹐太陰後﹐筋骨間﹐陰蹺之。鍼入四分﹐畱五呼﹐灸三壯。

築賓二穴﹐在內踝上分中﹐陰維之。鍼入三分﹐灸五壯。

陰谷二穴復澑二穴﹝俱見前藏兪。﹞右內踝之後直至骨內廉上股內後廉八穴。

懸鐘二穴﹐在足外踝上三寸動脈中﹐足三陽之大絡﹐按之陽明脈絕乃取之。鍼入六分﹐畱七呼﹐灸五壯。

卽絕骨穴。

光明二穴﹐在足外踝上五寸﹐別走厥陰﹐足少陽絡。鍼入六分﹐畱七呼﹐灸五壯。

外丘二穴﹐在足外踝上七寸﹐足少陽﹐少陽所至。鍼入三分﹐灸三壯。

陽交二穴﹐在足外踝上七寸﹐斜屬三陽分肉間。鍼入六分﹐畱七呼﹐灸三壯。

陽陵泉二穴陽輔二穴﹝俱見前府兪。﹞右外踝之前至絕骨端上外輔骨前十二穴。

陽關二穴﹐在陽陵泉上三寸﹐犢鼻外陷中。鍼入五分﹐禁灸。

中瀆二穴﹐在髀骨外膝上五寸分肉間陷中。鍼入五分﹐畱七呼﹐灸五壯。

環跳二穴﹐在髀樞中﹐側臥伸下足屈上足取之。鍼入一寸﹐畱十呼﹐灸五十壯。

右外輔骨前上膝髀外廉六穴。

丰隆二穴﹐在外踝上八寸下外廉陷中﹐別走太陰﹐足陽明絡。鍼入三分﹐灸三壯。

條口二穴﹐在上廉上一寸﹐舉足取之。鍼入五分﹐灸三壯。

犢鼻二穴﹐在膝臏下骨上骨解大筋中。鍼入六分﹐灸三壯。

巨虛下廉二穴三里二穴﹝俱見前府兪。﹞右髀骨外廉至膝臏一十二穴。

粱丘二穴﹐在膝上二寸兩筋間﹐足陽明之。鍼入三分﹐灸三壯。

陰市二穴﹐在膝上三寸伏兔下陷中﹐拜而取之。鍼入三分﹐畱七呼﹐禁灸。

伏兔二穴﹐在膝上六寸﹐起肉正跪正坐而取之。一云﹕膝蓋上七寸。鍼入五分﹐禁灸。

髀關二穴﹐在膝上伏兔後交文中。鍼入六分﹐灸三壯。

右膝臏中直伏兔上至气沖八穴。

跗陽二穴﹐在足外踝上三寸陽蹺之﹐太陽前﹐少陽後﹐筋骨間。鍼入五分。

飛陽二穴﹐在外踝上七寸。鍼入三分﹐灸三壯。

承山二穴﹐在腸下分肉間陷中。鍼入七分﹐灸七壯。

承筋二穴﹐在腸中央陷中。灸三壯﹐不可鍼。

合陽二穴﹐在膝約文中央下二寸。鍼入六分﹐灸五壯。

委中二穴﹝見前府兪。﹞右外踝之後宜至中一十二穴。

浮二穴﹐在委陽上一寸﹐展膝得之。鍼入五分﹐灸三壯。

委陽二穴﹝見前府兪。﹞右外廉四穴。

殷門二穴﹐在肉下六寸。鍼入五分﹐畱七呼﹐灸三壯。

承扶二穴﹐在尻臀下股陰上約文中。鍼入二分﹐灸三壯。

右中直髀後廉至尻四穴。

﹝竇﹞問同人寸法﹖答曰﹕以中指大指相屈如環﹐取內側交兩角爲寸。

上竇漢卿取中指內側爲同身寸者﹐大法也。若取頭部膺部腹部同身寸﹐又各有活法﹐不可執一也。其頭部法﹐前髮際至後髮際﹐通長一尺二寸。取法以軟篾直鼻﹐從前髮際貼肉量至後髮際截之﹐卻將此篾折爲十二分度﹐則其十二分度之一分﹐乃頭部同身寸之一寸也。其膺部法﹐自天突穴至膻中穴﹐通長六寸八分。取法亦以軟篾從缺盆中間天突穴宛宛中貼肉量至直兩乳中間膻中穴截之﹐折爲六分八釐度﹐則其六分八釐度之一分﹐乃膺部同身寸之一寸也。其腹部法﹐自鳩尾至臍下﹐通長八寸。取法亦以軟篾從鳩尾蔽骨端貼肉量至臍中央截之﹐折爲八分度﹐則其八分度之一分﹐乃腹部同身寸之一寸也。量腹部同身時﹐宜正臥。鍼灸亦然。

卷之九陰陽臟腑部

調攝宜禁

﹝《素》﹞醫不能嚴﹐不能動神﹐外爲柔弱﹐亂至失常﹐病不能移﹐則醫事不行。﹝疏五過論﹞凡陰陽之要﹐陽密乃固。兩者不和﹐若春無秋﹐若冬無夏﹐因而和之﹐是謂聖度。故陽彊不能密﹐陰气乃絕﹐陰平陽祕﹐精神乃治﹔陰陽離決﹐精气乃絕。﹝全文見五臟。生气通天論﹞﹝《素》﹞春夏養陽﹐秋冬養陰﹐以從其根。故與萬物沈浮於生長之門﹐逆其根則伐其本﹐壞其眞矣。

﹝四气調神論﹞﹝丹﹞陽有餘陰不足論人受天地之气以生﹐天之陽气爲气﹐地之陰气爲血﹐故气分常有餘﹐血分常不足。

何以言之﹖天地爲萬物父母。天﹐大也﹐爲陽﹐而運於地之外。地﹐居天之中﹐爲陰﹐天之大气舉之。日﹐實也﹐亦屬陽﹐而運於月之外。月﹐缺也﹐屬陰﹐稟日之光以爲明者也。人身之陰气﹐其消長視月之盈缺。故人之生也﹐男子十六歲而精通﹐女子十四歲而經行。是有形之後﹐猶有待於乳哺水谷以養﹐陰气始成。而後可與陽气爲配﹐方能成人而爲人之父母。古人必近至三十二十而後嫁娶﹐可見陰气之難於成﹐而古人之善於攝養也。

《禮記》注曰﹕惟五十而後養陰者有以加。《內經》曰﹕年四十﹐陰气自半﹐起居衰矣。又曰﹕男子六十四歲而精絕﹐女子四十九歲而經斷。夫以陰气之成﹐止供給得三十年之視聽言動﹐已先虧矣。夫人之情欲無涯﹐以此難成易虧之陰气﹐若之何而可以縱恣也。經曰﹕陽者天气也主外﹐陰者地气也主內﹐故陽道實而陰道虛。又曰﹕至陰虛﹐天气絕。至陽盛﹐地气不足。虛與盛之所在﹐非吾之過論也。蓋主閉藏者腎也﹐司疏泄者肝也﹐二髒皆有相火﹐而其系上屬於心。心﹐君火也﹐爲物所感則易動﹐心動則相火亦動﹐動則精自走﹐相火翕然而起﹐𨿽不交會﹐亦暗流而疏泄矣。所以聖賢只是教人收心養心﹐其旨深矣。天地以五行更疊衰旺而成四時﹐人之五臟六腑亦應之而衰旺。四月屬巳﹐五月屬午﹐爲火大旺。火爲肺金之夫﹐火旺則金衰。六月屬未﹐爲土大旺﹐土爲水之夫﹐土旺則水衰。況腎水常藉肺金爲母﹐以補助其不足﹐故《內經》諄諄於資其化源也。古人夏月必獨宿而淡味﹐兢兢業業﹐愛護保養金水二髒﹐正嫌火土之旺爾。《內經》又曰﹕冬不藏精者﹐春必病溫。十月屬亥﹐十一月屬子﹐正火气潛伏閉藏﹐以養其本然之眞﹐而爲來春發生升動之本。若於此時恣嗜欲以自戕賊﹐至春升之際﹐下無根本﹐陽气輕浮﹐必有溫熱之病。夫夏月火土之旺﹐冬月火气之伏﹐此論一年之虛耳。若上弦前﹐下弦後﹐月廓月空﹐亦爲一月之虛。大風大霧﹐虹霓飛電﹐暴寒暴熱﹐日月薄蝕﹐憂愁忿怒﹐驚恐悲哀﹐醉飽勞倦﹐謀慮勤動﹐又皆爲一日之虛。若病患初退﹐瘡痍正作﹐尢不止於一日之虛而已。今人多有春末夏初﹐患頭疼腳軟﹐食少體熱﹐仲景謂春夏劇﹐秋冬瘥﹐而脈弦大者﹐正世俗所謂注夏病也。若犯此四者之虛﹐似難免此。夫當壯年﹐便有老態﹐仰事俯育﹐一切隳壞﹐興言至此﹐深可驚懼。古人謂不見所欲﹐使心不亂。夫以溫柔之感於身﹐聲音之感於耳﹐顏色馨香之感於目鼻﹐誰是鐵漢﹐心不爲之動也。惟善攝生者﹐於此五个月﹐出居於外。苟值一月之虛﹐亦宜暫遠帷幕﹐各宜珍重﹐保全太和﹐期無負敬身之教﹐幸甚。

茹淡論或問《內經》精不足者﹐補之以味。又曰﹕地食人以五味。古者人年五十而食肉﹐子今年邁七十矣﹐盡卻鹽醯﹐豈中道乎﹐何子之神茂而色澤也。曰﹕味有出於天賦者﹐有成於人爲者。天之所賦者﹐若谷菽果菜﹐自然沖和之味。有養神補陰之功﹐此《內經》所謂味也。人之所爲者﹐皆烹飪調和偏濃之味﹐有致病伐命之毒﹐此吾子所疑之味也。今鹽醯之卻﹐非眞茹淡者。夫麥與栗之咸﹐粳米﹑山藥之甘﹐蔥﹑薤之辛之類皆味也﹐子以爲澹乎﹖安於沖和之味者﹐心之收﹐火之降也。以偏濃之味爲安者﹐欲之縱﹐火之勝也﹐何疑之有﹗《內經》又曰﹕陰之所生﹐本在五味。非天賦之味乎﹖陰之五宮﹐傷在五味。非人爲之味乎﹖聖人防民之具﹐於是爲備。凡人饑則必食﹐彼粳米之甘而淡者﹐土之徳也﹐物之爲陰而最補者也。惟可與菜同進﹐經以菜爲充者﹐恐於饑時頓食或慮過多﹐因致胃損﹐故以菜助其充足﹐取其疏通而易化﹐此天地生萬物之仁也。《論語》曰﹕肉𨿽多不使勝食气。又曰﹕疏食菜羹。又曰﹕飯疏食飲水。《傳》曰﹕賓主終日百拜而酒三行﹐以避酒禍。此聖人施教之意也。蓋谷與肥鮮同進﹐濃味得谷爲助﹐其積之也久﹐寧不助陰火而致毒乎﹖故服食家在卻谷者則可﹐不卻谷而服食﹐未有不被其毒者。《內經》謂久而增气﹐物化之常﹐气增而久﹐夭之由也。彼安於濃味者﹐未之思爾﹗或又問精不足者補之以味﹐何不言气補﹖曰﹕味陰也﹐气陽也﹐補精以陰﹐求其本也﹐故補之以味。若甘艸﹑白術﹑地黃﹑澤瀉﹑天門冬﹑五味子之類﹐皆味之濃者也。經曰﹕虛者補之﹐正此意也。上文謂形不足者﹐溫之以气。夫爲勞倦所傷﹐則气虛﹐故不足。溫者養也﹐溫存以養之﹐使气自充﹐气充則形完矣﹐故言溫不言補。經曰﹕勞者溫之﹐正此意也。彼爲《局方》者﹐不知出此﹐凡諸虛損證﹐悉以溫熱佐輔補藥﹐名之曰溫補﹐不能求經旨故也。

或曰﹕《千金方》有房中補益法﹐可用否﹖予應之曰﹕《傳》曰﹐吉凶悔吝﹐皆生於動。故人之疾病﹐亦生於動。其動之極也﹐病而死矣。人之有生﹐心爲火﹐居上﹐腎爲水﹐居下﹐水能升而火能降﹐一升一降﹐無有窮已﹐故生意存焉。水之體靜﹐火之體動﹐動易而靜難﹐聖人於此未嘗忘言也。儒者立教曰﹕正心收心養心﹐皆所以防此火之動於妄也。醫者立教曰﹕恬澹虛無﹐補精養神﹐亦所以遏此火之動於妄也。蓋相火藏於肝腎陰分﹐君火不妄動﹐相火惟有稟命守位而已﹐焉有燔灼之虐焰﹐飛走之狂勢也哉。《易》兌取象於少女﹐兌﹐說也﹐遇少男艮爲咸﹐鹹﹐無心之感也。艮﹐止也﹐房中之法﹐有艮止之義也。若艮而不止﹐徒自戕賊﹐何補益之有。

竊詳《千金》之意﹐彼壯年貪縱者﹐此水之體﹐非向日之靜也。故著房中之法﹐爲補益之助﹐此可用於質壯心靜﹐遇敵不動之人也。苟無聖賢之心﹐神仙之骨﹐未易爲也。女法水﹐男法火﹐水能制火﹐一樂於與﹐一樂於取﹐此自然之理也。若以房中爲補﹐殺人多矣。況中古以下﹐風俗日﹐資稟日薄﹐說夢向癡﹐難矣哉。﹝﹐它候切。

房中補益論﹞醇酒冷凍飲料論醇酒之性大熱﹐有大毒﹐淸香美味﹐卽適於口﹐行气和血﹐亦宜於體﹐由是飲者不自覺其過於多也。不思肺屬金﹐惟畏火﹐又畏寒﹐其體脆﹐其位髙﹐爲气之主﹐爲腎之母﹐木之夫。酒下咽﹐膈肺先受之﹐若是醇酒﹐理宜冷凍飲料﹐過於肺﹐入於胃﹐然後漸溫﹐肺先得溫中之寒﹐可以補气﹐一益也。次得寒中之溫﹐可以養胃﹐二益也。冷酒行遲﹐傳化以漸﹐不可恣飲﹐三益也。古人終日百拜﹐不過三爵﹐旣無酒病﹐亦無酒禍。今予稽之於《禮經》﹐則曰飲齊視冬時。飲齊﹐酒也。視﹐猶比也。冬時﹐寒也。參之《內經》則曰﹕熱因寒用﹐厥旨深矣。今則不然﹐罔顧受傷﹐只圖取快﹐蓋熱飲有三樂存焉。膈滯通快﹐喉舌辛美﹐杯行可多﹐不知酒性喜升﹐气必隨之﹐痰郁於上﹐溺澀於下﹐肺受賊邪﹐金體必燥﹐恣飲寒涼﹐其熱內郁﹐肺气得熱﹐必大傷耗﹐其始也病淺﹐或嘔吐﹐或自汗﹐或瘡痍﹐或鼻﹐或自泄﹐或心脾痛﹐尙可發散而去之。若其久也﹐爲病深矣﹐爲消渴﹐爲內疸﹐爲肺痿﹐爲內痔﹐爲鼓脹﹐爲失明﹐爲哮喘﹐爲勞嗽﹐爲癲癇﹐又爲難名之疾﹐倘非具眼﹐未易處治﹐可不謹乎。人言一盞冷酒﹐須兩盞血乃得行﹐酒之不可冷凍飲料也明矣。此齊東之語也。今參之於經﹐証之以理﹐發之爲規戒﹐子尙以爲迂耶。

賤體在病年餘﹐而今秋又得痢者一月﹐自揆不久﹐終獲苟安。蓋久病之後﹐气血銷損﹐脂膏消散﹐當此之時﹐初感之證已退減﹐惟諸虛百損在耳。大凡藥𨿽參﹐亦是毒物。《內經》於「藥」字之下加「毒」字﹐又加「攻」字﹐天地間養人性命者惟谷耳。備土之徳﹐得气中和﹐故其味淡甘而性和平﹐大補而滲泄﹐乃可久食而無厭﹐是大有功於人者﹐在藥則不然矣。不肖得安全者﹐自去秋得病餌藥﹐至冬節日便不喫藥﹐惟一味白粥﹐不喫下飯﹐𨿽鹽醬與醯醢﹐涓滴皆不入口﹐此等淡味﹐初亦甚難﹐自想此證必無他慮﹐但思己過﹐收放心﹐自訟自責﹐安心待死﹐旣自待死﹐尙可喫粥﹐猶有可生之理。由是自解﹐以死不愈於澹乎。如此乃可打挨得過﹐此時非淡不可以和此气血。气血不和﹐不足以復此生意。不以死在前操此心﹐以摧抑其怒與妄想﹐血气𨿽欲復生﹐不可得也。詳玩來書﹐此時無病可言矣。曰煩躁﹐曰喘急﹐曰气響﹐曰腹痛﹐曰咳嗽﹐曰大腑溏﹐曰小腑澀﹐皆吾兄之所自求者。平時爲學﹐不肯先求己過而克治之﹐但欲妄得以遂其受用之私心﹐至於染病之後﹐又不能歸罪於己﹐思所以安其親之心﹐而盡其子職之當然者。方且操欲速之念﹐以極其怨尢之癡﹐所以怒火熾矣。而況稟受躁急﹐火中又火﹐加之口味不節﹐又起陰經之火﹐至於奄延歲月﹐陰且受火克﹐所存者鮮矣。惟有借穀气以扶持﹐所以未死。其所以煩躁者﹐气隨火升也。喘急者﹐气因火郁而爲痰在肺胃也。气響與痛或嗽痰者﹐由食成積而愈盛也。大腑溏者﹐肺因火爍﹐不行收令﹐其大腸之門戶不得斂也。小腑澀者﹐血因火爍﹐下焦無血﹐气不得降﹐而滲泄之令不行也。據髙懷欲速之心﹐便欲倚重於藥而掃除之﹐殊不知此法不可行矣﹐而此病有必安之理。昔者孟子教滕君﹐於齊人築薛﹐以爲滕之深計﹐令其彊爲善而已矣者心也﹐蓋他無良策﹐有以禦齊之侵奪﹐彼齊君者﹐只亦欺我無君人之徳爾。以常人聽孟子之言﹐非迂闊乎。孟子之學﹐出於孔子者也﹐豈欺滕君哉。兄之癥有似乎此﹐今之議藥爲尢難﹐欲攻則無病邪之實﹐欲補又無的在之虛﹐惟有滅欲心﹐斷絕口味﹐使內靜外安﹐陰气自然以漸而復。某自去冬至節直到今月﹐不曾用刀圭之藥﹐今已十月安好矣。久病之後﹐若欲以藥方摧趲速效﹐此是揠苗助長者也﹐無可求之理。《內經》諄諄言之﹐而後人特未之思爾。﹝復戴仲積書﹞大病不守禁忌論病而服藥﹐須守禁忌﹐孫眞人《千金方》言之詳矣。但不詳言所以守禁忌之由﹐敢陳其約以爲規戒。夫胃气者﹐淸純沖和之气﹐人之所賴以爲生者也。若謀慮神勞﹐動作形苦﹐嗜欲無節﹐思想不遂﹐飲食失宜﹐藥餌違法﹐皆能致傷。旣傷之後﹐須用調補。若恬不知怪﹐而乃恣意犯禁﹐舊染之證﹐尙未消退﹐方生之證﹐與日俱積﹐吾見醫藥將日不暇給﹐而傷敗之胃气﹐無復完全之望﹐去死近矣。﹝方書云﹕二人同患痢﹐一人愈後自恃能食﹐縱口大嚼而死。一人惡食﹐能禁口淡味得生。其詳具見後泄下門。﹞世俗以肉爲補性之物﹐肉無補性﹐惟補陽。而今之虛損者﹐不在於陽而在於陰﹐以肉補陰﹐猶緣木而求魚。

何者﹖內性熱﹐入胃便熱發﹐熱發便生痰﹐痰多气便不降﹐而諸證作矣。久病後可用作養胃气﹐蓋胃气非陰气不足以自全﹐所以淡味爲自養之良方﹐尢當今之急著也。食淡又須安心﹐使內火不起可也。

養老論人生至六十七十以後﹐精血俱耗﹐平居無事﹐已有熱癥﹐何者﹖頭昏目眵﹐肌癢溺數﹐鼻涕牙落﹐涎多寐少﹐足弱耳聵﹐健忘眩運﹐腸燥面垢﹐發脫眼花﹐坐久兀睡﹐未風先寒﹐食則易饑﹐笑則有淚﹐但是老境﹐無不有此。或曰《局方》烏附丹劑﹐多與老人爲宜﹐豈非以老年气弱下虛﹐理宜溫補。今吾子皆以爲熱﹐烏附丹不可施之老人﹐何耶﹖予曉之曰﹕奚止烏附丹劑不可妄用﹐至於好酒膩肉﹐濕面肉汁﹐燒炙煨炒之類﹐辛辣甜滑﹐皆在所忌者。或又曰﹕甘旨養老﹐經訓具在﹐爲子與婦﹐甘旨不及﹐孝道便虧﹐而吾子之言若是﹐其將有說以通之乎﹖願聞其略。予愀然應之曰﹕正所謂道並行而不相悖者。請詳言之。古者井田之法行﹐鄕閭之教具﹐人知禮讓﹐比屋可封﹐肉食不及幼壯﹐五十方才食肉﹐當時之人﹐血气沖和﹐筋骨堅凝﹐腸胃淸濃﹐甘旨養老﹐何由致病。今則不然﹐幼小食肉﹐彊壯恣饕﹐比及五十﹐疾已蜂起﹐气耗血竭﹐筋柔骨痿﹐腸胃壅閼﹐涎沫充溢。而況人身之陰﹐難成易虧﹐六七十後﹐陰不足以配陽﹐孤陽幾欲飛越﹐因天生胃气﹐尙爾畱連﹐又藉水谷之陰羈縻而不走耳。所陳前證﹐皆是血少。《內經》曰﹕腎惡燥。烏附丹劑非燥而何﹖夫血少之人﹐若防風﹑半夏﹑蒼術﹐但是燥劑﹐且不敢多﹐況烏附丹劑乎﹗或者又曰﹕一部《局方》﹐悉是溫熱養陽﹐吾子之言﹐無乃繆妄乎﹖予曰﹕《局方》用燥劑﹐爲劫濕病也﹐濕得燥則豁然而收。《局方》用暖劑﹐爲劫虛病也﹐補脾不補腎﹐脾得暖則易化而食進﹐下𨿽暫虛﹐亦可少回。《內經》治法﹐亦許用劫﹐正是此意。蓋爲質濃而病淺者說﹐此亦儒者用權之意。若以爲經常之法﹐豈不大誤。彼老年之人﹐質𨿽濃﹐此時亦近乎薄﹐病𨿽淺﹐其本亦易以撥﹐而可用劫藥以取速效乎﹖若夫形肥者血多﹐形瘦者血實﹐間或有可用劫藥者﹐設或失手﹐何以收救。吾寧稍遲﹐計出萬全﹐豈不美乎﹗烏附丹劑﹐其不可輕餌也明矣。至於飲食尢當謹節。夫老人內虛脾弱﹐陰虧性急﹐內虛胃熱﹐則易饑而思食。脾弱難化﹐則食已而再飽。陰虧難降﹐則气郁而成痰。至於視聽言動﹐皆成廢懶﹐百不如意﹐怒火易熾。𨿽有孝子順孫﹐亦是動輒扼腕﹐況未必孝順乎。所以物性之熱者﹐炭火制作者﹐气之香辣者﹐味之甘膩者﹐皆不可食也明矣。𨿽然﹐腸胃堅濃﹐福气深壯者﹐世俗觀之﹐何妨奉養。縱口固快一時﹐積久必爲災害。由是觀之﹐多不如少﹐少不如絕﹐爽口作疾﹐濃味臘毒﹐古人格言﹐猶在人耳﹐可不愼歟。或曰﹕如子之言﹐殆將絕而不與﹐於汝安乎﹖予曰﹕君子愛人以徳﹐小人愛人以姑息﹐況施於所尊者哉。惟飲與食﹐將以養生﹐不以致疾。若以所養轉爲所害﹐恐非君子之所謂孝與敬也。然則如之何則可﹖曰﹕好生惡死﹐好安惡病﹐人之常情。爲子與孫﹐必先開之以義理﹐曉之以物性﹐旁譬曲諭﹐陳說利害﹐意誠辭確﹐一切以敬順行之﹐又須以身先之﹐必將有所感悟﹐而自無捍格之逆矣。若子所謂絕而不與﹐施於有病之時﹐尢是孝道。

若無病之時﹐量酌可否﹐以時而進﹐某物不食﹐以某物代之﹐何傷於孝敬乎。若夫平居閒話﹐素無開導誘掖之言﹐及至饑腸已嗚﹐饞涎已動﹐飲食在前﹐馨香撲鼻﹐其可禁乎。經曰﹕以飲食忠養之。忠之一字﹐恐與此意合﹐請勿輕易看過。予事老母﹐固有愧於古者﹐然母年逾七旬﹐素多痰飲﹐至此不作。節養有道﹐自謂有術﹐只因大便燥結﹐時以新牛乳豬脂和糜粥中進之﹐𨿽得臨時滑利﹐終是膩物積多﹐次年夏時﹐郁爲粘痰﹐發爲脇瘡﹐連月苦楚﹐爲人子者﹐置身無地﹐因此苦思而得節養之說﹐時以小菜和肉煮進之﹐且不敢多﹐又間與參﹑術補胃生血之藥加減﹐遂得大腑不燥﹐面色瑩潔﹐𨿽瘦弱終是無病﹐老境得健﹐職此之由也。因成一方﹐用參﹑術爲君﹐牛膝﹑芍藥爲臣﹐陳皮﹑茯苓爲佐﹐春加川芎﹐夏加五味﹑黃芩﹑麥冬﹐冬加當歸身﹐倍生薑。一日或一帖﹐或二帖﹐候其小水才覺短少﹐便進此藥﹐小水之長如舊﹐卽是卻病捷法﹐直到八十有七﹐一旦無病而死﹐顏貌如生。後到東陽﹐因聞老何安人﹐性聰敏﹐七十以後﹐稍覺不快﹐便卻粥數日﹐單服人參湯數帖而止﹐後九十餘無疾而卒﹐以其偶同﹐故筆之﹐以求是正。

﹝東垣﹞安養心神調治脾胃論《靈》蘭祕典論曰﹕心者君主之官﹐神明出焉。凡喜怒忿悲憂思恐懼﹐皆損元气。夫陰火之熾盛﹐由心生凝滯﹐七情不安故也。心者神之舍﹐心君不守﹐化而爲火。夫火者七神之賊也﹐故曰陰火太盛。經營之气﹐不能頤善於神﹐乃脈病也。神無所養﹐津液不行﹐不能生血脈也。人心之神﹐眞气之別名也﹐得血則生﹐血生則脈旺。脈者神之舍﹐若心生凝滯﹐七神離形﹐而脈中惟有火矣。善治斯病者﹐惟在調和脾胃﹐使心無凝滯﹐或生歡欣﹐或逢喜事﹐或天气暄和﹐居溫和處﹐或食滋味﹐或見可欲事﹐則慧然如無病矣﹐蓋胃中元气得舒伸故也。

脾胃將理法或方怒不可食﹐不可大飽大饑。飲食欲相接而溫和﹐宜谷食多而肉食少﹐不宜食肉汁﹐忌寒濕物﹐令肌肉不生﹐陽气潛伏﹐四肢怠惰之癥﹐疼痛沈重﹐時當濕雨則泄利﹐大便後有白膿血痢﹐或腸下血痛﹐此乃諸陽气不行陽道之故也。勞則陽气衰﹐宜乘車馬遊玩﹐遇風寒則止。行住坐臥﹐各得其宜﹐不可至疲倦。日晴暖可以溫湯澡浴﹐勿以熱湯﹐令汗大出。勿困中飲食﹐𨿽饑渴當先臥﹐至不困乃食﹐食後少動作。忌博弈勞心﹐遇夜汗出﹐宜避賊風。夜半收心靜坐少時﹐此生發周身血气之大要也。夜寢語言﹐大損元气﹐須默默少時﹐候周身陽气行﹐方可言語。忌浴當風﹐汗當風﹐須以手摩汗孔合﹐方許見風﹐必無中風中寒之疾。遇卒風暴寒﹐衣服不能禦者﹐則宜掙努周身之气以當之﹐气弱不能禦而受之者死。遠行卒遇疫癘之气﹐飲酒者不病﹐腹中有食者病﹐空腹者死。白粥﹑粳米﹑綠豆﹑小豆﹑鹽﹑豉皆滲利小便﹐且小便數不可更利﹐況大瀉陽气﹐反行陰道。切禁濕面﹐如食之覺快﹐勿禁。藥中不可服澤瀉﹑茯苓﹑豬苓﹑燈心﹑琥珀﹑通艸﹑木通﹑滑石之類﹐皆瀉陽道行陰道也。如渴﹐小便不利﹐或閉塞不通﹐則服得利﹐勿再服。忌大咸﹐助火邪而瀉腎水眞陰。及大辛味﹐蒜韭﹑五辣﹑醋﹑大料物﹑官桂﹑漧薑之類﹐皆傷元气。如衣薄而气短﹐則添衣﹐於無風處居處。如气尙短﹐則用沸湯一碗﹐燻其口鼻﹐卽不短也。如衣濃而气短﹐則宜減衣﹐摩汗孔令合﹐於漫風處居止。如久居髙屋﹐或天寒陰濕所遏﹐令气短者﹐亦如前法燻之。如居周密小室﹐或大熱而處寒涼﹐气短者﹐則出就風日。凡气短皆宜食滋味湯飲﹐令胃調和。或大熱能食而渴﹐喜寒飲﹐當從權以飲之﹐然不可耽嗜。如冬喜熱飲﹐亦根據時暫飲。夜不安寢﹐衾濃熱壅故也﹐當急去之﹐仍拭汗孔。或薄而寒﹐卽加之﹐睡自穩也。饑而睡不安﹐則宜少食。食飽而睡不安﹐則宜少行坐。遇天气更攺﹐風寒陰晦﹐宜預避之。大抵宜溫暖﹐避風寒﹐省言語﹐少勞役爲上。若服升浮之藥﹐先一日將理﹐次日腹空方服﹐服畢更宜將理十日﹐先三日尢甚﹐不然則反害也。

風從南方來﹐名曰大弱風﹐其傷人也﹐內捨於心﹐外在於脈﹐其气主爲熱。﹝全文見診歲病經諸所謂風者﹐發屋折木﹐揚沙起石﹐開發腠理者也。其從太乙所居之方來者爲實風﹐主生長萬物。其從衝後來者爲虛風﹐主殺害傷人。故聖人謹俟虛風而避之﹐邪弗能害。今言風從南方來者﹐夏至爲實風﹐太乙所居之方故也。冬至爲虛風者﹐以其衝太乙者故也。余方虛風﹑實風同義。﹞風從西南方來﹐名曰謀風﹐其傷人也﹐內捨於脾﹐外在於肌﹐其气主爲弱。﹝立秋爲實風﹐立春爲虛風。﹞風從西方來﹐名曰剛風﹐其傷人也﹐內捨於肺﹐外在於皮膚﹐其气主爲燥。﹝秋分爲實風﹐春分爲虛風。﹞風從西北方來﹐名曰折風﹐其傷人也﹐內捨於小腸﹐外在於手太陽脈﹐脈絕則溢﹐脈閉則結不通﹐善暴死。﹝立冬爲實風﹐立夏爲虛風。﹞風從北方來﹐名曰大剛風﹐其傷人也﹐內捨於腎﹐外在於骨與肩背之膂筋﹐其气主爲寒。﹝冬至爲實風﹐夏至爲虛風。﹞風從東北方來﹐名曰凶風﹐其傷人也﹐內捨於大腸﹐外在於兩脇腋骨下及肢節。﹝立春爲實風﹐立秋爲虛風。﹞風從東方來﹐名曰嬰兒風﹐其傷人也﹐內捨於肝﹐外在於筋紐﹐其气主爲身濕。﹝春分爲實風﹐秋分爲虛風。﹞風從東南方來﹐名曰弱風﹐其傷人也﹐內捨於胃﹐外藏於肌肉﹐其气主體重。﹝夏至爲實風﹐冬至爲虛風。﹞此八風皆從其虛之鄕來﹐乃能病患。故聖人避風如避矢石焉。

病在肝﹐禁當風。病在心﹐禁溫食熱衣。病在脾﹐禁溫食飽食﹐濕地濡衣。病在肺﹐禁寒飲食與衣。病在腎﹐禁犯淬HT熱﹐溫食炙衣。﹝全文見診病愈劇。宣明五气篇云﹕心惡熱﹐肺惡寒﹐脾惡濕﹐腎惡燥﹐今皆就其所惡而禁之也。淬﹐音對反。HT﹐烏來反﹐煩熱也。﹞﹝《靈》﹞肝病禁辛﹐心病禁鹹﹐脾病禁酸﹐腎病禁甘﹐肺病禁苦。﹝五味篇﹞﹝《素》﹞五味所禁﹕辛走气﹐气病無多食辛﹔咸走血﹐血病無多食鹹﹔苦走骨﹐骨病無多食苦﹔甘走肉﹐肉病無多食甘﹔酸走筋﹐筋病無多食酸﹔是謂五禁﹐勿令多食。﹝宣明五气論﹞肝色靑﹐宜食甘﹐粳米﹑牛肉﹑棗﹑葵皆甘。心色赤﹐宜食酸﹐小豆﹑犬肉﹑李﹑韭皆酸。肺色白﹐宜食苦﹐麥﹑羊肉﹑杏﹑薤皆苦。脾色黃﹐宜食鹹﹐大豆﹑豕肉﹑栗﹑藿皆鹹。腎色黑﹐宜食辛﹐黃黍﹑雞肉﹑桃﹑蔥皆辛。辛散﹐酸收﹐甘緩﹐苦堅﹐咸﹐毒藥攻邪﹐五穀爲養﹐五果爲助﹐五畜爲益﹐五菜爲充﹐气味合而服之﹐以補精益气。此五者﹐有辛酸甘苦鹹﹐各有所利﹐或散或收﹐或緩或急﹐或堅或﹐四時五臟病﹐隨五味所宜也。﹝髒气法時論五味之偏者﹐則爲毒藥以攻病邪。五味之中和者﹐則爲谷果子菜以助益充其精气也。﹞﹝仲﹞五臟病各有得者愈﹐五臟病各有所惡﹐各隨其所不喜者爲病。病者素不應食而反暴食之﹐必發熱也。

卷之九陰陽臟腑部

用藥宜禁

﹝丹﹞病𨿽實胃气傷者勿便攻擊論凡言治者﹐多借醫爲諭﹐仁哉斯言也。眞气﹐民也。病邪﹐盜賊也。

藥石﹐兵也。或有盜起﹐勢須剪除而後已。良將良相﹐必先審度兵食之虛實﹐與時勢之可否﹐然後動﹐動涉輕妄﹐則吾民先困於盜﹐次困於兵﹐民困則國弱矣。行險僥幸﹐小人所爲﹐萬象森羅﹐果報昭顯。其可不究心乎﹖﹝治呂氏寒戰﹐用葛愈。一法﹐治葉先生滯下﹐用參術而後下之愈。一法治婦人積塊﹐用消石丸大峻後﹐用補劑間服愈。詳各見本門。﹞大凡攻擊之藥﹐有病則受之﹐病邪輕﹐藥力重﹐則胃气受傷。夫胃气者﹐淸純沖和之气也﹐惟與谷肉菜果相宜。蓋藥石皆是偏勝之气﹐𨿽參輩爲性亦偏﹐況攻擊之藥乎。忌﹐春夏不宜桂枝﹐秋冬不宜麻黃。藥忌﹐已汗者不可再發﹐已利者不可再利。病忌﹐虛人不宜用涼﹐實人不宜用熱。

﹝東垣﹞凡治病服藥﹐必知時禁﹑經禁﹑病禁﹑藥禁。夫時禁者﹐必本四時升降之理﹐汗下吐利之宜。大法﹐春宜吐﹐象萬物之發生﹐耕耨砟斫﹐使陽气之郁者易達也。夏宜汗﹐象萬物之浮而有餘也。秋宜下﹐象萬物之收成﹐推陳致新﹐而使陽气易收也。冬宜周密﹐象萬物之閉藏﹐使陽气不動也。夫四時陰陽者﹐與萬物沈浮於生長之門﹐逆其根﹐伐其本﹐壞其眞矣。用溫遠溫﹐用熱遠熱﹐用涼遠涼﹐用寒遠寒﹐無翼其勝也。故冬不用白虎﹐夏不用靑龍﹐春夏不用桂枝﹐秋冬不服麻黃﹐不失气宜。如春夏而下﹐秋冬而汗﹐是失天信﹐伐天和也。有過則從權﹐過則更之。經禁者﹐足太陽膀胱諸陽之首﹐行於背﹐表之表﹐風寒所傷﹐則宜汗。傳入本﹐則宜利小便。若下太早﹐則變證百出﹐此一禁也。足陽明胃經行身之前﹐病主腹滿脹﹐大便難﹐宜下之。蓋陽明化燥火﹐津液不能停禁﹐若發汗利小便﹐爲重損津液﹐此二禁也。足少陽膽經行身之側﹐在太陽陽明之間﹐病則往來寒熱﹐口苦胸脇痛﹐只宜和解。且膽者無出無入﹐又主發生之气﹐下則犯太陽﹐汗則犯陽明﹐利小便則使發生之气反陷入陰中﹐此三禁也。三陰非胃實不當下﹐爲三陰無傳本﹐須胃實得下也。分經用藥﹐有所據焉。病禁者﹐如陽气不足陰气有餘之病﹐則凡飲食及藥﹐忌助陰瀉陽。諸淡食及淡味藥物﹐瀉陽升發以助收斂﹔諸苦藥皆沈﹐瀉陽气之散浮﹔諸姜﹑附﹑官桂辛熱之藥及濕面酒大料物之類﹐助火而瀉元气﹔主冷硬物﹐能損陽气﹔皆所當禁也。如陰火欲衰而退﹐以三焦元气未盛﹐必口淡。如咸物﹐亦所當禁也。藥禁者﹐如胃气不行﹐內亡津液而漧涸﹐求湯飲以自救﹐非渴也﹐乃口漧也。非濕勝也﹐乃血病也。當以辛酸益之﹐而淡滲五苓之類則所當禁也。汗多禁利小便﹐小便多禁發汗﹐咽痛禁發汗利小便。若大便快利﹐不得更利。大便祕澀﹐以當歸﹑桃仁﹑麻子仁﹑郁李仁﹑皂角仁﹐和血潤腸﹐如燥藥則所當禁者也。吐多不得復吐﹐如吐而大便虛軟者﹐此上气壅滯﹐以姜﹑橘之屬宣之。吐而大便不通﹐則利大便藥所當禁也。諸病惡瘡﹐小兒後﹐大便實者﹐亦當下之﹐而姜﹑橘之類﹐則所當禁也。人知脈弦而服平胃散﹐脈緩而服黃建中湯﹐乃實實虛虛﹐皆所當禁也。人稟天地之濕化而生胃也﹐胃之與濕﹐其名𨿽二﹐其實一也。濕能滋養於胃﹐胃濕有餘﹐亦當瀉其太過也。胃之不足﹐惟濕物能滋養。仲景云﹕胃勝思湯餅。而胃虛食湯餅者﹐往往增劇。濕能助火﹐火旺郁而不通﹐則生大熱。初病火旺﹐不可食濕以助火也。察其時﹐辧其經﹐審其病﹐而後用藥﹐四者不失其宜﹐則善矣。

﹝丹﹞大病虛脫﹐本是陰虛﹐用艾灸丹田者﹐所以補陽﹐陽生陰長故也。不可用附子﹐可多服人參。

﹝垣﹞春宣論春﹐蠢也﹐陽气升浮﹐艸木萌芽﹐蠢然而動。人气在頭﹐有病宜吐。又曰﹕傷寒大法﹐春宜吐。宣之爲言揚也﹐謂吐之法自上而出也。今世俗往往有瘡痍者﹐膈滿者﹐虫積者﹐以爲不於春時宣瀉毒瓦斯﹐不可愈也。醫者遂用牽牛﹑巴豆﹑大黃﹑枳殼﹑防風輩爲丸藥﹐名之曰春宣丸﹐於二月三月服之﹐謂俾下利而止。初瀉之時﹐臟腑得通時暫輕快﹐殊不知气升在上﹐則在下之陰甚弱﹐而用利藥戕賊眞陰﹐其害何可勝言。

況仲景承气湯等下劑﹐必有大滿大堅實﹐有燥屎轉矢气下逼迫而無表證者﹐方行此法。可下之證悉具﹐猶須遲以待之。泄痢之藥﹐其可輕試之乎。予伯考形肥骨瘦﹐味濃性沈﹐五十歲輕於聽信﹐忽於三月半購春宣丸服之﹐下二三行甚快﹐每年習以爲常﹐至五十三歲時﹐七月初熱甚﹐無病暴死。此豈非妄用春宣爲春瀉而至禍耶﹗自上召下曰宣﹐宣之一字爲吐也明矣。子和已詳論之﹐昔賢豈妄言哉。後之死者﹐又有數人﹐愚故表而出之﹐以爲後人之戒。

夏日伏陰在內論天地以一元之气﹐化生萬物。根於中者﹐曰神機。根於外者﹐曰气血。萬物天地﹐同此一气。人靈於物﹐形與天地參而爲三者﹐以其得气之正而通也。故气升亦升﹐气浮亦浮﹐气降亦降﹐气沈亦沈﹐人與天地同一也。子月一陽生﹐陽初動也。寅月三陽生﹐陽初出於地﹐此气之升也。巳月六陽生﹐陽盡出於上﹐此气之浮也﹐人之腹屬地﹐气於此時浮於肌表﹐散於皮毛﹐腹中之陽虛矣。經曰﹕夏者經滿气溢﹐孫絡受血﹐皮膚充實。長夏气在肌肉﹐所以表實。表實者﹐裏必虛也。世言夏月伏陰在內﹐此陰字有虛之義﹐若作陰冷看﹐其誤甚矣。或曰﹕以手捫腹﹐明知其冷﹐非冷而何﹖前人治暑病﹐有玉龍丹﹑大順散﹑桂苓丸﹐單煮良姜與縮脾飲﹐用艸果等﹐皆溫熱之劑﹐何吾子不思之甚也。予曰﹕經云﹕春夏養陽﹐王太僕謂春食涼﹐夏食寒﹐所以養陽也﹐其意可見矣。若夫涼臺水閣﹐大扇風車﹐陰木寒泉﹐水果冰雪﹐寒涼之傷﹐自內及外﹐不用溫熱﹐病何由安。詳玩其意﹐實非爲內伏陰而用之也。前哲又謂升降浮沈則順之﹐寒熱溫涼則逆之。若於夏月火令之時﹐妄投溫熱﹐寧免實實虛虛之患乎。或曰﹕四月純陽﹐於理或通﹐五月一陰﹐六月二陰﹐非陰冷而何﹖予曰﹕此陰之初動於地下也﹐四陽浮於地上﹐焰灼焚燎﹐流金礫石﹐何陰冷之有。孫眞人制生脈散﹐令人夏月服之﹐非虛而何﹖東垣經云﹕一陰一陽之謂道﹐偏陰偏陽之謂疾。《聖濟經》曰﹕陽劑剛勝﹐積若燎原﹐爲消渴癰疽之屬﹐則天癸竭而榮涸。陰劑柔勝﹐積若凝冰﹐爲洞泄寒中之屬﹐則眞火微而衛散。故大寒大熱之藥﹐當宜權用之﹐气平而止。如寒熱有所偏勝﹐令人髒气不平。嗚呼﹐生死之機﹐捷若影響﹐殆不可忽。

﹝丹﹞《局方》地楡散治痢每用粟殼﹑地楡﹐而治瘧每用砒丹﹑常山。然此四五件﹐亦痢瘧之一藥﹐但以粟殼輩投之一二服﹐投之不止反閉胃口而有嘔逆之證﹐漸成禁口。常山輩投之一二服﹐投之不去﹐反耗損眞气﹐而寒熱纏綿之咎﹐漸成勞瘵。今《局方》水煮木香丸﹐以靑皮爲君﹐地楡散以枳殼爲君﹐稍可擔負﹐亦須證明而後可。但枳殼爲君﹐以枳實爲臣﹐非獨止痢﹐且有安胃气止溏泄之功。若止用枳殼﹐𨿽亦言其安胃气﹐卻無止痢止溏泄之功。﹝《局方》中地楡散當去皮用。﹞﹝羅﹞仲景云﹕瘡家𨿽身疼痛﹐不可發汗﹐其理何也﹖予曰﹕此榮气不從﹐逆於肉理﹐而爲瘡腫﹐作身疼痛﹐非身感寒邪而作疼痛﹐故戒之以不可發汗﹐如汗之則成。又問﹕仲景言鼻衄者不可發汗﹐復言脈浮緊者當服麻黃湯發之﹐衄血自止﹐所說不同﹐願聞其故﹖答曰﹕此與瘡家槪同。且夫人身血之與汗﹐異名而同類﹐奪血者無汗﹐奪汗者無血。今衄血妄行﹐爲熱所逼﹐若更發其汗﹐則反助熱邪﹐重竭津液﹐必變凶證﹐故不可汗。若脈浮則爲在表﹐緊則爲寒﹐寒邪郁遏﹐陽不得伸﹐熱伏營中﹐迫血妄行﹐上出於鼻﹐則當麻黃湯散其寒邪﹐使陽气得伸﹐其衄自止﹐又何疑焉。或者嘆曰﹕知其要者﹐一言而終。不知其要者﹐流散無窮。潔古之學﹐可謂知其要者矣。﹝傷寒衄忌汗者脈微。﹞﹝海﹞當汗而不汗則生黃﹐當利小便而不利亦然。脾主肌肉﹐四肢寒濕﹐與內熱相合故也。不當汗而汗﹐亡其津液﹐令毒瓦斯擾陽之極﹐極則侵陰矣﹐故燥血而蓄之胸中。或利小便過多亦然。若犯發汗多蓄血﹐上焦爲衄。若利小便多蓄血﹐爲發狂。或問曰﹕傷寒雜癥一體﹐若誤下﹐變有輕重﹐何也﹖答曰﹕傷寒誤下﹐變無定體。雜癥誤下﹐變有定體。何以然﹖曰﹕傷寒自外而入﹐陽也﹐陽主動。雜證自內而出﹐陰也﹐陰主靜。動者犯之﹐其變無窮。靜者犯之﹐其變止痞與腹﹑脇痛而已。故變無窮者爲重病﹐痞與脇痛者爲輕也。

﹝羅﹞無病服藥辧諺云﹕無病服藥﹐如壁裏安柱。此無稽之說﹐爲害甚大。夫天之生物﹐五味備焉﹐食之以調五臟﹐過則生疾。故經云﹕陰之所生﹐本在五味。陰之五宮﹐傷在五味。又曰﹕五味入胃﹐各隨其所喜。

故酸先入肝﹐辛先入肺﹐苦先入心﹐甘先入脾﹐鹹先入腎﹐久而增气﹐气增而久﹐夭之由也。又云﹕酸走筋﹐辛走气﹐苦走骨﹐咸走血﹐甘走肉。五味者﹐口嗜而欲食之﹐必自裁制﹐勿使過焉。至於五穀爲養﹐五果爲助﹐五畜爲益﹐五菜爲充﹐气味合而食之﹐補精益气。倘用之不時﹐食之不節﹐猶或生疾﹐況藥乃攻邪之物﹐無病而可服乎。《聖濟經》云﹕彼修眞者﹐蔽於補養﹐輕餌藥石﹐陽劑剛勝﹐積若燎原﹐爲消渴癰疽之屬﹐則天癸絕而陰涸﹔陰劑柔勝﹐積若凝冰﹐爲洞泄寒中之屬﹐則眞火微而衛散。一味偏勝﹐一臟偏傷﹐一臟受傷﹐四髒安得不病。唐孫思邈言藥勢有所偏勝﹐令人髒气不平。裴諫唐憲宗曰﹕夫藥以攻病﹐非朝夕常用之物﹐況金石性酷烈有毒﹐又加煉以火气﹐非人五臟所能禁。至於張臯諫穆宗曰﹕神慮淡則气血和﹐嗜欲多而疾作﹐夫藥以攻疾﹐無病不可餌。故昌黎伯銘李子之墓曰﹕余不知服食說自何世起﹐殺人不可計﹐而世慕尙之益至﹐此其惑也。今直取目見親與之遊而以藥敗者六七公﹐以爲世誡﹕工部尙書歸登﹐殿中禦史李虛中﹐刑部尙書李遜第﹐刑部侍郎常建﹐襄陽節度使工部尙書孟簡﹐東川節度使禦史大夫盧植﹐金吾將軍李道古。今又復取目見者言之﹕僧閻仲章服火煉丹砂二粒﹐項出小瘡﹐腫痛不任﹐牙癢不能嚼物﹐服涼膈散半斤﹐始緩。後飲酒輒發﹐藥以寒涼之劑則緩﹐終身不愈。鎭人李潤之身體肥盛﹐恐生風疾﹐至春服搜風丸﹐月餘便下無度﹐飲食減少﹐舌不知味﹐口漧气短﹐臍腹痛﹐足脛冷﹐眩暈欲倒﹐面色靑黃不澤﹐日加困篤﹐乃告親知曰﹕妄服藥禍﹐悔將何及。

後添煩躁喘滿﹐至秋而卒。張秀才者﹐亦聽方士之說﹐服四生丸推陳致新﹐服月餘﹐大便或溏或瀉﹐飲食妨阻﹐怠惰嗜臥﹐目見黑花﹐耳聞蟬聲﹐神虛頭旋﹐飄飄然身不能支﹐至是方知藥之誤也。遂調飲食﹐愼起居﹐謹於保養﹐二三年間﹐其證猶存。逾十年後﹐方平復。劉氏子聞人言﹐臘月晨飲涼水一杯﹐至春無目疾﹐遂飲之。

旬餘﹐腹中寒痛不任﹐咳嗽嘔吐﹐全不思食﹐惡水而不欲見﹐足脛寒而逆﹐醫以除寒燥熱之劑急救之﹐終不能效。此皆無故求益生之祥﹐反生病焉﹐或至於喪身殞命。壁裏安柱﹐果安在哉﹖且夫髙堂大廈﹐梁棟安﹐基址固﹐壞塗毀﹐安柱壁中﹐甚不近人情。潔古老人云﹕無病服藥﹐無事生事。此誠不易之論。人之養身﹐幸五臟之安泰﹐六腑之和平﹐謹於攝生﹐春夏奉以生長之道﹐秋冬奉以收藏之理﹐飲食之有節﹐起居而有常﹐少思寡欲﹐恬淡虛無﹐精神內守﹐此無病之時﹐不藥之藥也。噫﹐彼數人者﹐旣往不咎矣﹐後人當以此爲龜鑑哉。

陰盛陽虛不宜下辧陰盛陽虛﹐汗之則愈﹐下之則死﹐此言邪气在表之時也。夫寒邪屬陰﹐身之外皆屬陽﹐各臟腑之經絡亦屬陽也。蓋陽气爲衛﹐衛气者所以溫肌肉﹐充皮毛﹐肥腠理﹐司開闔﹐此皆衛外而爲固也。或煩勞過度﹐陽气內損﹐不能爲固﹐陽爲之虛。陽虛者陰必湊之﹐故陰得以勝﹐邪气勝則實﹐陰盛陽虛者此也。

陰邪旣勝﹐腠理致密﹐陽气伏郁﹐不得通暢﹐所以發熱惡寒﹐頭項痛﹐腰脊彊﹐應解散。而藥用麻黃者﹐本艸云﹕輕可去實﹐葛根﹑麻黃之屬是也。蓋麻黃能退寒邪﹐使陽气伸越作汗而解。故曰﹕陰盛陽虛﹐汗之則愈。

裏气和平而反下之﹐中气旣虛﹐表邪乘虛而入﹐由是變癥百出﹐故曰下之則死。《外臺祕要》云﹕表病裏和﹐汗之則愈﹐下之則死。正此意也。

陽盛陰虛不宜汗辧陽盛陰虛﹐下之則愈﹐汗之則死﹐此言邪气在裏之時也。夫寒邪始傷於表﹐不解而漸傳入於裏﹐變而爲熱。人之身在裏者爲陰﹐華佗云﹕一日在皮﹐二日在膚﹐三日在肌﹐四日在胸﹐五日在腹﹐六日入胃。入胃謂之入腑也﹐腑之爲言聚也﹐若府庫而聚物焉﹐又爲水谷之海﹐滎衛之源。邪气入於胃而不復傳流水谷﹐水穀不消去﹐郁而爲實也﹐此陽盛陰虛者此也。故潮熱引飲﹐腹滿而喘﹐手足汗出﹐大便難而譫語﹐宜大承气湯下之則愈。潮熱者實也﹐此外已解﹐可攻其裏﹐而反汗之﹐表無陰邪﹐汗又助陽﹐陽實而又補表﹐表裏俱熱﹐不死何待。《外臺祕要》云﹕表和裏病﹐下之則愈﹐汗之則死。正此意也。

汗多亡陽齊大兄冬月因感寒邪﹐頭項彊﹐身體痛﹐自用酒服靈砂丹四五粒﹐遂大汗出﹐汗後身輕。至夜﹐前病復來﹐以前藥復汗﹐其病不愈。復以通聖散發汗﹐病添﹐身體沈重﹐足脛冷而惡寒。是日方命醫﹐醫者不究前治﹐又以五積散汗之﹐翌日身重如石﹐不能反側﹐足如冰﹐冷及腰背﹐頭汗如貫珠﹐出而不流﹐心胸躁熱﹐煩亂不安﹐喜飲西瓜﹑梨﹑柿﹑冰水之物﹐常置左右。病至於此﹐命予治之﹐診得六脈如蛛絲﹐微微欲絕﹐予以死決之。主家曰﹕得汗多矣﹐焉能爲害。予曰﹕夫寒邪中人者﹐陽气不足之所致也﹐而感之有輕重﹐治之者豈可失其宜哉。仲景云﹕陰盛陽虛﹐汗之則愈。汗者助陽退陰之意也。且寒邪不能自汗﹐必待陽气泄﹐乃能出也。今以時月論之﹐大法夏月宜汗﹐然亦以太過爲戒﹐況冬三月閉藏之時﹐無擾乎陽﹐無泄皮膚﹐使气亟奪﹐爲養藏之道也﹐逆之則少陰不藏﹐此冬气之應也。凡有觸冒﹐宜微汗之﹐以平爲期﹐邪退乃已。急當衣暖衣﹐居密室﹐服實表補衛气之劑﹐𨿽有寒邪﹐弗能爲害﹐此從權之治也。今非時而大發其汗﹐乃謂之逆。故仲景有云﹕一逆尙引日﹐再逆促命期。今本傷而並汗﹐汗而復傷﹐傷而復汗﹐汗出數四﹐使气亟奪﹐衛气無守﹐陽泄於外﹐陰乘於內﹐故經云﹕獨陽不生﹐獨陰不長﹐不死何待﹐𨿽盧扁亦不能治也。是日至夜將半﹐項彊身體不仁﹐手足搐急﹐爪甲靑而死矣。《金匱要略》云﹕不當汗而妄汗之﹐奪其津液﹐枯槁而死。今當汗之﹐一過中亦絕其命﹐況不當汗而彊汗之者乎。

下多亡陰眞定趙客﹐乙丑歲六月間﹐客於他方﹐因乘困傷濕面﹐心下痞滿﹐躁熱時作﹐臥不得安﹐遂宿於寺中﹐僧妄以大毒食藥數丸﹐下十餘行﹐心痞稍減。越日困睡﹐爲盜劫其財貨﹐心有所動﹐遂躁熱而渴﹐飲冷水一大甌﹐是夜臍腹脹痛。僧再以前藥﹐復下十餘行﹐病加困篤﹐四肢無力﹐躁熱身不停衣﹐喜飲冷水﹐米谷不化﹐痢下如爛魚腸腦﹐赤水相雜﹐全不思食﹐彊食則嘔﹐痞甚於前﹐噫气不絕﹐足冷﹐少腹不任其痛。

請予治之﹐診其脈浮數八九至﹐按之空虛。予溯流而尋源﹐蓋暑天之熱﹐已傷正气﹐又以有毒大熱之劑下之﹐一下之後﹐其所傷之物已去而無遺矣。遺巴豆之气﹐流毒於腸胃之間﹐使嘔逆而不能食﹐胃气轉傷而然﹔及下膿血無度﹐大肉陷下﹐皮毛枯槁﹐脾气弱而衰也。舌上赤澀﹐咽漧津液不足﹐下多亡陰之所致也。陰旣亡﹐心火獨旺﹐故心胸躁熱﹐煩亂不安。經曰﹕獨陽不生﹐獨陰不長﹐夭之由也。遂辭而退。後易他醫﹐醫至不審其脈﹐不究其源﹐惟見痞滿﹐以枳殼丸下之﹐病添喘滿﹐痢下不禁而死。《金匱要略》云﹕不當下而彊下之﹐令人開腸洞泄﹐便溺不禁而死。此之謂也。夫聖人治病﹐用藥有法﹐不可少越。《內經》曰﹕大毒治病﹐十去其六﹔小毒治病﹐十去其七﹔常毒治病﹐十去其八﹔無毒治病﹐十去其九。復以谷肉果菜﹐食養盡之﹐無使過之﹐過則傷其正矣。《記》有之云﹕醫不三世﹐不服其藥。蓋愼之至也。彼僧非醫流﹐妄以大毒之劑下之太過﹐數日之間﹐使人殞身喪命﹐用藥之失﹐其禍若此。病之擇醫﹐可不謹乎﹐戒之戒之。

方成勿約之失丁巳冬十一月﹐予從軍回至汴梁﹐有伶人李人愛謂予曰﹕大兒自今歲七月間﹐因勞役渴飲涼茶﹐及食冷飯﹐覺心下痞。請醫治之﹐醫投藥一服﹐下痢兩行﹐其癥遂減。不數日﹐又傷冷物﹐心腹復痞滿﹐嘔吐惡心﹐飲食無味﹐且不飲食﹐四肢困倦﹐懶於言語﹐復請前醫診視﹐曰﹕此病易爲﹐更利幾行卽快矣。遂以無憂散對加牽牛末﹐白湯服﹐至夕腹中雷鳴而作陣痛﹐少焉旣吐又瀉﹐煩渴不止﹐飲食無度﹐不復能禁﹐時發昏憒。再命前醫視之﹐診其脈不能措手而退。頃之冷汗如洗﹐口鼻气漸冷而卒矣。小人悔恨無及﹐敢以爲問﹖予曰﹕未嘗親見﹐不知所以然﹐旣去。或曰﹕予親見之﹐果藥之罪歟而非歟。予曰﹕此非藥之罪﹐乃失其約量之過也。夫藥之無據﹐反爲气賊。《內經》云﹕約方猶約囊也﹐囊滿弗約﹐則輸泄方成﹐弗約則神與气弗俱。故仲景以桂枝治外傷風邪﹐則曰﹕若一服汗出病瘥﹐停後服﹐不必盡劑。大承气湯下大實大滿﹐則曰得更衣止後服﹐不必盡劑。其愼如此﹗此爲大戒﹐蓋得聖人約囊之旨也。治病必求其本。蓋李人以雜劇爲戲﹐勞神損气﹐而其中痛﹐因時暑熱渴飲涼茶﹐脾胃气弱﹐不能運化而作痞滿﹐以藥下之﹐是重困也。加以不愼﹐又損其陽﹐虛而復傷﹐傷而復下﹐陰爭於內﹐陽擾於外﹐魄汗未藏﹐四逆內起﹐仲景所謂一逆尙引日﹐再逆促命期﹐如是則非失約量之過而何﹖故《內經》戒云﹕上工平气﹐中工亂脈﹐下工絕气。不可不愼也。

脫營忌瀉疏五過論云﹕常貴後賤﹐𨿽不中邪﹐病從內生﹐名曰脫營。鎭陽一士人﹐軀幹魁梧﹐而意气豪雄﹐喜交遊而有四方之志﹐年逾三旬﹐已入仕至五品﹐出入從騎塞途﹐姬侍滿前﹐飲食起居﹐無不如意。不三年﹐以事罷去。心思鬱結﹐憂慮不已﹐以致飲食無味﹐精神日減﹐肌膚漸至瘦弱。無如之何﹐遂耽嗜於酒﹐久而中滿。始求醫﹐醫不審得病之情﹐﹔輒以丸藥五粒﹐溫水送﹐下二十餘行。時值初秋﹐暑熱猶盛﹐因而煩渴﹐飲冷過多﹐遂成腸鳴腹痛而爲痢疾﹐有如魚腦﹐以至困篤。命予治之﹐診其脈乍大乍小﹐其癥反復悶亂﹐兀兀欲吐﹐嘆息不絕。予料曰﹕此病難治。啟玄子云﹕神屈故也。以其貴之尊榮﹐賤之屈辱﹐心懷慕戀﹐志結憂惶﹐𨿽不中邪﹐病從內生﹐血脈虛減﹐名曰脫營。或曰﹕願聞其理﹐《黃帝鍼經》有曰﹕宗气之道﹐內谷爲主﹐谷入於胃﹐乃傳入於脈﹐流溢於中﹐布散於外﹐精專者行於經隧﹐周而復始﹐常營無已﹐是爲天地之紀。故气始從手太陰起﹐注於陽明﹐傳流而終於足厥陰﹐循腹裏﹐入缺盆﹐下注肺中﹐於是復注手太陰﹐此營气之所行也。

故晝夜气行五十營﹐漏水下百刻﹐凡一萬三千五百息。所謂交通者﹐並行一數也﹐故五十營備得盡天地之壽矣。

今病者始樂後苦﹐皆傷精气﹐精气竭絕﹐形體毀阻﹐暴喜傷陽﹐暴怒傷陰﹐喜怒不能自節。蓋心爲君主﹐神明出焉﹐肺爲輔相﹐主行營衛﹐制節由之。主貪人欲﹐天理不明﹐則十二官相使各失所司﹐使道閉塞而不通﹐由是則經營之气脫去﹐不能灌漑周身﹐百脈失其天度﹐形乃大傷﹐以此養生則殃﹐何疑之有。

瀉火傷胃經歷晉才卿膏粱而飲﹐至春病衄。醫曰﹕諸見血爲熱﹐以淸涼飲子投之卽止。越數日﹐其疾復作。醫又曰﹕藥不勝病故也。遂投黃連解毒湯。旣而或止﹐止而復作。易醫數四﹐皆用苦寒之劑﹐俱欲勝其熱﹐然終不愈。而飲食起居﹐浸不及初﹐肌寒而時躁﹐言語無聲﹐口气臭穢﹐如冷風然﹐其衄之餘波則未絕也。或曰﹕諸見血者熱﹐衄熱也﹐熱而寒之理也﹐今不惟不愈﹐而反害之﹐何哉﹖予言﹕《內經》曰﹕五臟以平爲期。

又云﹕下工絕气﹐不可不愼也。彼惟知見血爲熱﹐而以苦寒攻之﹐抑不知苦寒能瀉脾胃。夫脾胃土也﹐乃人身之所以爲本者也﹐今火爲病而瀉其土﹐火固未嘗除﹐而土已病矣。土病則胃虛﹐胃虛則榮气不能滋榮百脈﹐元气不循天度﹐气隨陰化而變無聲與肌寒也。噫﹐粗工嘻嘻﹐以爲可治﹐言熱未已﹐寒病復起﹐此之謂也。

下工絕气危生丁巳予從軍至開州﹐夏月有千戶髙國用謂予曰﹕父親年七十有三﹐於去歲七月間﹐因內傷飲食﹐又值霖雨﹐瀉痢暴下數行﹐醫以藥止之。不數日﹐又傷又瀉﹐止而復傷﹐傷而復瀉。至十月間﹐肢體瘦弱﹐四肢倦怠﹐飲食減少﹐腹痛腸鳴。又以李醫治之﹐處以養髒湯﹐治之數日﹐泄止﹐後添嘔吐。又易以王醫﹐用丁香﹑人參﹑藿香﹑橘紅﹑甘艸同爲細末﹐生薑煎﹐數服而嘔吐止。延至今正月間﹐飲食不進﹐扶而後起。

又數日不見大便。予問醫曰﹕父親不見大便﹐何以治之﹖醫曰﹕老官人年過七旬﹐血气俱衰弱﹐又況瀉痢半載﹐脾胃久虛﹐津液耗少﹐以麻仁丸潤之可也。眾親商議﹐一親曰﹕馮村牛山人見證不疑﹐有果決﹐遂請治之。診其脈﹐問其病﹐曰﹕此是風結也﹐以搜風丸百餘丸服之﹐利數行而死。予悔恨不已﹐敢以爲問﹖予曰﹕人以水谷爲本﹐今髙年老人久瀉﹐胃中津液耗少﹐又重瀉之﹐神將何根據﹖《靈樞經》曰﹕形气不足﹐病气不足﹐此陰陽俱不足也﹐不可瀉之﹐瀉之則重不足﹐重不足則陰陽俱竭﹐血气皆盡﹐五臟空虛﹐筋骨髓枯﹐老者絕滅﹐少者不復矣。又曰﹕上工平气﹐中工亂脈﹐下工絕气危生。絕气危生﹐其牛山人之謂歟。

用藥無據反爲气賊北京按察書吏李仲寬﹐年五旬﹐至元已巳春﹐患風癥﹐半身不遂﹐麻痺﹐言語謇澀﹐精神昏憒。一友處一法﹐用大黃半斤﹐黑豆三升﹐水一斗﹐同煮豆熟﹐去大黃﹐新汲水淘淨﹐每日服二三合。

則風熱自去。服之過半﹐又一友云﹐用通聖散﹑四物湯﹑黃連解毒湯相合服之﹐其效尢速。服月餘﹐精神愈困。

遂還眞定﹐歸家養病﹐親舊獻方無數﹐不能悉錄﹐又增喑啞不能言﹐气冷手足寒。命予診視﹐細詢前由﹐盡得其說。予診之﹐六脈如蛛絲細。予謂之曰﹕夫病有表裏虛實寒熱不等﹐藥有君臣佐使大小奇偶之制﹐君所服藥無考憑﹐故病愈甚。今已無救﹐君自取耳。未幾而死。有吏曹通甫妻蕭氏﹐年六旬有餘﹐孤寒無根據﹐春月忽患風疾﹐半身不遂﹐言語謇澀﹐精神昏憒﹐口眼斜﹐與李仲寬癥同。予刺十二經井穴接其經絡﹐不通。又灸肩井﹑曲池﹐詳病時月處藥﹐服之減半。予曰﹕不須服藥﹐病將自愈。明年春﹐在張子敬郎中家﹐見其行步如舊。

予嘆曰﹕夫人病痊﹐得不亂服藥之故。由此論之﹐李仲寬亂服藥﹐終身不救。蕭氏貧困﹐恬自如﹐《內經》曰﹕用藥無據﹐反爲气賊﹐聖人戒之。一日﹐姚雪齋舉許先生之言曰﹕富貴有二事﹐反不如貧賤﹐有過惡不能匡救﹐有病不能醫療。噫﹐李氏之謂歟。

戒妄下眞定鈔庫官李提舉﹐年逾四旬﹐體幹魁梧﹐肌肉丰盛﹐有僚友師君告之曰﹕肥人多風證﹐今君如此﹐恐後致中風﹐搜風丸其藥推陳致新化痰﹐宜服之。李從其言﹕遂合一料﹐每日服之﹐至夜下五行﹐如是半月﹐覺气短而促。至月餘﹐添怠惰嗜臥﹐便白膿﹐小便不禁﹐足至膝冷﹐腰背沈痛﹐飲食無味﹐仍不欲食﹐心胸痞滿﹐時有躁熱﹐健忘恍惚不安。凡三易醫﹐皆無效﹐因陳其由﹐請予治之。予日﹐孫眞人云﹕藥勢有所偏助﹐令人髒气不平。藥本攻疾﹐無疾不可餌。平人谷入於胃﹐脈道乃行﹐水入於經﹐其血乃成﹐水去則榮散﹐谷消則衛亡﹐榮散衛亡﹐神無所根據。君本身體康彊﹐五臟安泰。妄以小毒之劑日下數行﹐初服一日﹐且推陳矣。

陳積已去﹐又何推焉﹖今飲食不爲肌膚﹐水谷不能運化精微﹐灌漑五臟六腑﹐周身百脈﹐神將何根據﹖故气短而促者﹐眞气損也。怠惰嗜臥者﹐脾气衰也。小便不禁者﹐膀胱不藏也。便下膿血者﹐胃气下脫也。足脛寒而逆者﹐陽气微也。時有躁熱﹐心下虛痞者﹐胃气不能上營也。恍惚健忘者﹐神明亂也。《金匱》云﹕不當下而彊下之﹐令人開腸洞泄﹐便溺不禁而死。前證所生﹐非天也﹐君自取之。治𨿽粗安﹐促命期矣。李聞之驚恐﹐汗浹於背﹐起謂予曰﹕妄下之過﹐悔將何及﹗𨿽然﹐君當盡心救其失。予以爲病勢過半﹐病將難痊﹐固辭而退。至秋﹐疾甚﹐醫以奪命散下之﹐燥熱喘滿而死。《內經》曰﹕誅罰無過﹐是謂大惑。如李君者﹐《內經》所謂大惑之人也。

衛生君子﹐可不戒哉。

卷之九陰陽臟腑部

刺禁

﹝《靈》﹞五臟之气﹐已絕於內﹐而用鍼者反實其外﹐是謂重竭﹐重竭必死﹐其死也靜。治之者﹐輒反其气﹐取腋與膺。﹝鍼經云﹕五臟之气已絕於內者﹐脈气口內絕。不知者反取其外之病處與陽經之合﹐有畱鍼以致陽气﹐陽气至則內重竭﹐重竭則死矣。其死也無气以動﹐故靜。﹞五臟之气已絕於外﹐而用鍼者又實其內﹐是謂逆厥﹐逆厥則必死﹐其死也躁。治之者﹐反取四末。﹝鍼解云﹕五臟之气已絕於外者﹐脈气口外絕﹐不知者﹐反取其四末之輸﹐有畱鍼以致其陰气﹐陰气至則陽气反入﹐入則逆﹐逆則死矣。陰气有餘故躁。《難經》云﹕五臟脈絕於內者﹐腎肝气已絕於內也﹐而醫反補其心肺﹐五臟脈絕於外者﹐心肺脈已絕於外也﹐而醫反補其腎肝。

陽絕補陰﹐陰絕補陽﹐是謂實實虛虛﹐損不足益有餘﹐如此死者﹐醫殺之耳。﹞刺之害中而不去則精泄﹐害中而去則致气。精泄則病益甚而﹐致气則生爲癰瘍。無實實虛虛﹐損不足而益有餘﹐是謂甚病﹐病益甚。﹝《難經》云﹕假令肺實而肝虛﹐肝者木也﹐肺者金也﹐金木當更相平﹐當知金平木也﹐假令肺實﹐故知肝虛微少气﹐用鍼不補其肝而反重實其肺﹐故曰實實虛虛﹐損不足而益有餘﹐病中工所害也。﹞取五脈者死。﹝鍼解云﹕言病在中气不足﹐但用鍼盡大瀉其諸陰之脈也。﹞取三陽之脈者。﹝《鍼解》云﹕言盡瀉三陽之气﹐令病患惟然不復也。﹞奪陰者死﹐﹝鍼解云﹕言取尺之五里五往者也。﹞奪陽者狂﹐鍼害畢矣。﹝鍼解云﹕奪陽者狂﹐正言也。﹞﹝《甲》﹞問曰﹕鍼能殺生人﹐豈不能起死人乎﹖對曰﹕能殺生人﹐不能起死人者也。是人之所生﹐受气於谷﹐谷之所注者胃也﹐胃者水谷之府﹐气血之海也。海之所行雲雨者﹐天下也﹐胃之所出气血者﹐經隧也。經隧者﹐五臟六腑之大絡也﹐迎而奪之而已矣。迎之五里﹐中道而止﹐五至而已。五往而藏之﹐气盡矣﹐故五五二十五而竭其輸矣。此所謂奪其天气者也。故曰﹕窺門而刺之者死於家中﹐入門而刺之者死於堂上。黃帝曰﹕請傳之後世﹐以爲刺禁。﹝經隧﹐《靈樞》作「經墜」。﹞凡刺之補瀉﹐無過其度﹐與脈逆者無刺。

﹝《靈》﹞凡刺之禁﹕新內勿刺﹐新刺勿內﹐已刺勿醉﹐已醉勿刺﹐新怒勿刺﹐已怒勿刺﹐新勞勿刺﹐已刺勿勞﹐已飽勿刺﹐已刺勿飽﹐已饑勿刺﹐已刺勿饑﹐已渴勿刺﹐已刺勿渴﹐大驚大恐﹐必定其气﹐乃刺之。

乘車來者臥而休之﹐如食頃﹐乃刺之。步行來者坐而休之﹐如行十里頃﹐乃刺之。

凡此十二禁者﹐其脈亂气散﹐逆其榮衛﹐經气不次﹐因而刺之﹐則陽病入於陰﹐陰病出於陽﹐邪气復生。

粗工不察﹐是謂伐身。形肉已奪﹐是一奪也。大奪血之後﹐是二奪也。大奪汗之後﹐是三奪也。大泄之後﹐是四奪也。新產又大下血﹐是五奪也。此皆不可瀉也。

﹝《素》﹞天溫日明﹐則人血淖液而衛气浮﹐故血易瀉气易行。天寒日陰﹐則人血凝泣而衛气沈。月始生則血气始精﹐衛气始行。月廓滿則血气實﹐肌肉堅。月廓空則肌肉減﹐經絡虛﹐衛气去﹐形獨居。是以因天時而調血气也。是以天寒無刺﹐天溫無疑﹐月生無瀉﹐月滿無補﹐月廓空無治﹐是謂得時而調之。因天之序﹐盛虛之時﹐移光定位﹐正立而待之。故曰月生而瀉﹐是謂髒虛。月滿而補﹐血气揚溢﹐絡有畱血﹐命曰重實。

月廓空治﹐是謂亂經﹐陰陽相錯﹐眞邪不別﹐沈以畱止﹐外虛內亂﹐淫邪乃起。﹝八正神明論﹞刺陽明﹐出血气。刺太陽﹐出血惡气。刺少陽﹐出气惡血。刺太陰﹐出气惡血。刺少陰﹐出气惡血。刺厥陰﹐出血惡气也。﹝血气形志篇﹞﹝《甲》﹞神庭禁不可刺。上關禁不可深。﹝令人耳無聞。﹞顱囟刺不可多出血。左角刺不可久畱。人迎刺過深殺人。雲門刺不可深。﹝使人逆息不能食。﹞缺盆刺不可過深。﹝使人逆气。﹞五里禁不可刺。﹝手陽明經穴。﹞臍中禁不可刺。伏兔禁不可刺。﹝刺五分。﹞三陽絡禁不可刺。復澑刺無多見血。承筋禁不可刺。然谷刺無多見血。乳中禁不可刺。鳩尾禁不可刺。

﹝《靈》﹞刺上關者﹐不能欠。刺下關者﹐欠不能。刺犢鼻者﹐屈不能伸。刺兩關者﹐伸不能屈。﹝本輸篇﹞﹝《素》﹞春气在經脈﹐夏气在孫絡﹐長夏气在肌肉﹐秋气在皮膚﹐冬气在骨髓中。帝曰﹕願聞其故。岐伯曰﹕春者﹐天气始開﹐地气始泄﹐凍解冰釋﹐水行經通﹐故人气在脈。夏者﹐經滿气溢﹐入孫絡受血﹐皮膚充實。長夏者﹐經絡皆盛﹐內溢肌中。秋者﹐天气始收﹐腠理閉塞﹐皮膚引急。冬者﹐蓋藏﹐血气在中﹐內著骨髓﹐通於五臟。是故邪气者﹐常隨四時之气血而入客也。至其變化﹐不可爲度。然必從其經气﹐辟除其邪﹐則亂气不生。帝曰﹕逆四時而生亂气﹐柰何﹖岐伯曰﹕春刺絡脈﹐血气外溢﹐令人少气。春刺肌肉﹐血气環逆﹐令人上气。春刺筋骨﹐血气內著﹐令人腹脹。夏刺經脈﹐血气乃竭﹐令人解。夏刺肌肉﹐血气內卻﹐令人善恐。夏刺筋骨﹐血气上逆﹐令人善怒。秋刺經脈﹐血气上逆﹐令人善忘。秋刺絡脈﹐气不外行﹐令人臥不欲動。

秋刺筋骨﹐血气內散﹐令人寒栗。冬刺經脈﹐血气皆脫﹐令人目不明。冬刺絡脈﹐內气外泄﹐畱爲大痺。冬刺肌肉﹐陽气竭絕﹐令人善忘。凡此四時刺者﹐大逆之病不可不從也。反之則生亂气﹐相淫病焉。故刺不知四時之經﹐病之所生﹐以從爲逆﹐正气內亂﹐與精相搏﹐必審九候﹐正气不亂﹐精气不轉。﹝四時刺逆從論﹞春甲乙日自乘﹐無刺頭﹐無發朦於耳內。夏丙丁日自乘﹐無振埃於肩喉廉泉。長夏戊己日自乘四季﹐無刺腹去爪瀉水。秋庚辛日自乘﹐無刺關節於股膝。冬壬癸日自乘﹐無刺足脛。是謂五禁。

﹝《素》﹞黃帝問曰﹕願聞刺要。岐伯對曰﹕病有浮沈﹐刺有淺深﹐各至其理﹐無過其道。過之則內傷﹐不及則生外壅﹐壅則邪從之。淺深不得﹐反爲大賊﹐內動五臟﹐後生大病。故曰﹕病有在毫毛腠理者﹐有在皮膚者﹐有在肌肉者﹐有在脈者﹐有在筋者﹐有在骨者﹐有在髓者。是故刺毫毛腠理無傷皮﹐皮傷則內動肺﹐肺動則秋病溫瘧﹐溯溯然寒栗。刺皮無傷肉﹐肉傷則內動脾﹐脾動則七十二日四季之月﹐病腹脹﹐煩不嗜食。刺肉無傷脈﹐脈傷則內動心﹐心動則夏病心痛。刺肉無傷筋﹐筋傷則內動肝﹐肝動則春病熱而筋弛。刺筋無傷骨﹐骨傷則內動腎﹐腎動則冬病脹﹑腰痛。刺骨無傷髓﹐髓傷則銷鑠酸﹐體解。然不去矣。﹝刺要論﹞凡刺之道﹐必中气穴﹐無中肉節。中气穴則鍼遊於巷﹐中肉節則皮膚痛。補瀉反則病益篤。中筋則筋緩﹐邪气不出﹐與眞相搏﹐亂而不去﹐反還內著。用鍼不審﹐以順爲逆。刺中心﹐一日死﹐其動爲噫。刺中肺﹐三日死﹐其動爲咳。刺中肝﹐五日死﹐其動爲欠。﹝《素問》作「語」。﹞刺中脾﹐十五日死﹐﹝《素問》作「十」日。﹞其動爲吞。刺中腎﹐三日死﹐﹝《素問》作「六日」又云「七日」。﹞其動爲嚏。刺中膽﹐一日半死﹐其動爲嘔。

刺中膈﹐爲傷中﹐其病𨿽愈﹐過一歲必死。刺跗上﹐中大脈﹐血出不止死。刺陰股﹐中大脈﹐血出不止死。刺面﹐中澑脈﹐不幸爲盲。刺客主人﹐內陷中脈﹐爲內漏﹐爲聾。刺頭﹐中腦戶﹐入腦立死。刺膝髕﹐出液爲跛。刺舌下中脈太過﹐血出不止﹐爲喑。刺臂太陰脈﹐出血多立死。刺足下布絡中脈﹐血不出爲腫。刺足少陰脈﹐重虛出血﹐爲舌難以言。刺中大脈﹐令人僕﹐脫色。刺膺中﹐陷中肺﹐﹝《素》曰﹕刺膺中陷中脈。﹞爲喘逆仰息。刺气沖中脈﹐血不出爲腫鼠。刺肘中內陷﹐气歸之﹐爲不屈伸。刺脊間中髓﹐爲傴。刺陰股下三寸內陷﹐令人遺溺。刺乳上﹐中乳房﹐爲腫根蝕。刺腋下脇間內陷﹐令人咳。刺缺盆中內陷﹐气泄﹐令人喘咳逆。刺少腹中膀胱﹐溺出﹐令人少腹滿。刺手魚腹內陷﹐爲腫。刺腸內陷﹐爲腫。刺匡上陷骨中脈﹐爲漏爲盲。刺關節中液出﹐不得屈伸。﹝俱出刺禁篇﹞

卷之九陰陽臟腑部

灸禁

﹝垣﹞鍼經云﹕陷下則灸之。天地間無他﹐惟陰與陽二气而已。陽在外在上﹐陰在內在下。今言陷下者﹐陽气下陷入陰血之中﹐是陰反居其上而覆其陽﹐脈證俱見。寒在外者﹐則灸之。《異法方宜論》云﹕北方之人﹐宜灸也﹐爲冬寒大旺。伏陽在內﹐皆宜灸之。以至理論之﹐則腎主藏﹐藏陽气在內﹐冬三月主閉藏是也。太過則病﹐固宜灸﹐此陽火陷入陰水之中是也。《難經》云﹕熱病在內﹐取會之气穴﹔爲陽陷入陰中﹐取陽气通天之竅穴﹐以火引火而導之﹐此宜灸也。若將有餘之病﹐一槪灸之﹐豈不誤哉。仲景云﹕微數之脈﹐愼不可灸。

因火爲邪﹐則爲煩逆。追虛逐實﹐血散脈中﹐火气𨿽微﹐內攻有力﹐焦骨傷筋﹐血難復也。又云﹕脈浮﹐宜以汗解﹐用火灸之﹐邪無從出﹐因火而盛﹐病從腰以下﹐必重而痺﹐名火逆也。脈浮熱甚﹐而反灸之﹐此爲實。

實而虛治﹐因火而動﹐必咽燥唾血。又云﹕身之穴三百六十有五﹐其三十六穴灸之有害﹐七十九穴刺之爲災﹐並中髓也。﹝仲景傷寒例第三十﹞按《明堂》《鍼經》各條下所說禁忌明矣。《內經》云﹕脈之所見﹐邪之所在。脈沈者邪气在內﹐脈浮者邪气在表。世醫只知脈之說﹐不知病癥之禁忌。若表見寒證﹐身汗出﹐身常淸﹐數栗而寒﹐不渴﹐欲覆濃衣﹐常惡寒﹐手足厥﹐皮膚燥枯﹐其脈必沈細而遲。但有一二癥﹐皆宜灸之﹐陽气下陷故也。若身熱惡熱﹐時見躁作﹐或面赤面黃﹐咽漧﹐嗌漧﹐口漧﹐舌上黃赤﹐時渴﹐咽嗌痛﹐皆熱在外也。但有一二癥﹐皆不宜灸。其脈必浮數﹐或但數而不浮﹐亦不可灸﹐灸之則災害立生。若有鼻不聞香臭﹐鼻流淸涕﹐眼瞼時癢﹐或欠或嚏﹐惡寒﹐其脈必沈﹐是脈證相應也。或輕手得弦緊者﹐是陰伏其陽血﹐𨿽面赤﹐宜灸之﹐不可拘於面赤色而禁之也。更有腦痛惡寒者﹐𨿽面赤﹐亦宜灸風府一穴。若帶偏腦痛﹐更惡風者﹐邪在少陽﹐宜灸風池﹐無灸風府。然艾炷不宜大﹐但如小麥粒一七壯足矣。若多灸﹑艾炷大﹐防損目。《四十五難》曰﹕八會者何也﹖然﹐府會太倉﹐藏會季脇﹐筋會陽陵泉﹐髓會絕骨﹐血會膈兪﹐骨會大杼﹐脈會太淵﹐气會三焦外一筋宜兩乳內也。熱病在內者﹐取其會之气穴﹐東垣辧之矣。《內經》中說熱病在內﹐取會之气穴皆陷下者﹐灸之﹐從陰引陽於背。府會太倉﹐太倉者中脘也﹐是六腑六陽之總稱也。藏會季脇者﹐脾之募也﹐在腰背腹募之間﹐與臍平﹐是兩儀之間也。五臟六腑陽陷者﹐皆取脾胃﹐是萬物有餘﹐皆出於土也。

脾者五臟之總稱也﹐帶脈者脾之附經血﹐又其別稱也。血會鬲兪﹐鬲兪者背之上也。骨會大杼﹐大杼者背也。髓會絕膏﹐絕骨者是骨名也﹐在足外踝上也﹐乃是少陽之分。筋會陽陵泉﹐陽陵泉者﹐足少陽經中膝下外側也。脈會太淵﹐太淵者兩寸脈也。气會膻中﹐膻中者兩乳是也。熱病在內﹐取會之气穴者﹐謂熱陷於內﹐故取百會之穴以灸伸之。此爲陷下者炙之﹐非太過不及。本經所生自病中它邪者﹐乃以經取之也。

恐後學所疑﹐復明其理以証之。陷者皮毛不任風寒﹐知陽气下陷也。其脈中得必細弦而緊小﹐或沈澀覆其上﹐知其熱火陷下也。𨿽脈八九至甚數﹐而陰脈覆其上者﹐皆可灸。陰脈者﹐細弦緊小沈澀如上說是也。

頭維禁不可灸。承光禁不可灸。腦戶禁不可灸。風府禁不可灸。﹝灸之不幸使人喑。﹞喑門禁不可灸。

﹝灸之使人喑。﹞耳門耳中有膿不可灸。下關耳中有幹HT不可灸。人迎禁不可灸。絲竹空禁不可灸。﹝灸之不幸使人目小及盲。﹞承泣禁不可灸。脊中禁不可灸。白環兪禁不可灸。乳中禁不可灸。石門女子禁不可灸。气沖灸之不得息。

淵液禁不可灸。鳩尾禁不可灸。陰市禁不可灸。陽關禁不可灸。天府禁不可灸。﹝使人逆气。﹞伏兔禁不可灸。地會五禁不可灸。﹝使人瘦。﹞脈禁不可灸。經渠禁不可灸。﹝傷人神﹞

卷之十肝膽部

諸風

﹝《素》﹞﹕帝問曰﹕風之傷人也﹐或爲寒熱﹐或爲熱中﹐或爲寒中﹐或爲癘風﹐或爲偏枯﹐或爲風也﹐其病各異﹐其名不同﹐或內至五臟六腑﹐不知其解﹐願聞其由﹖岐伯對曰﹕風气藏於皮膚之間﹐內不得通﹐外不得泄。風者善行而數變﹐腠理開則灑然寒﹐閉則熱而悶﹐其寒也則衰食飲﹐其熱也則消肌肉﹐故使人栗而不能食﹐名曰寒熱﹝《風論》治見寒熱門」﹐陀骨切﹐忽忘也。栗﹐懼也﹞。風气與陽明入胃﹐循脈而上至目內﹐其人肥則風气不得外泄﹐則爲熱中而目黃﹔人瘦則外泄而寒﹐則爲寒中而泣出﹝治熱中見黃膽門。治寒中見目淚門﹞。風气與太陽俱入﹐行諸脈兪﹐散於分肉之間﹐與衛气相干﹐其道不利﹐故使肌肉憤而有瘍。衛气有所凝而不行﹐故其肉有不仁也﹝治見痺門﹞。風寒客於脈而不去﹐名曰癘風﹐或名曰寒熱﹝癘者﹐其榮衛熱腫﹐其气不淸﹐故使鼻柱壞而色敗﹐皮膚瘍潰﹞。以春甲乙傷於風者﹐爲肝風。以夏丙丁傷於風者﹐爲心風。以季夏戊己傷於邪者﹐爲脾風。以秋庚辛中於邪者﹐爲肺風。以冬壬癸中於邪者﹐爲腎風。風中五臟六腑之兪﹐亦爲臟腑之風。各入其門戶所中﹐則爲偏風﹝治見中風門﹞。

風气循風府而上﹐則爲腦風﹝治見頭痛﹞風入系頭﹐則爲目風眼寒﹝治見眼目﹞。飲酒中風﹐則爲漏風。﹝治見肝門﹞。入房汗出中風﹐則爲內風﹝王注﹕以勞風爲內風。治見門﹞。新沐中風﹐則爲首風﹝治見頭痛﹞。久風入中﹐則爲腸風飧泄﹝治見下痢﹞。外在腠理﹐則爲泄風。故風者﹐百病之長也。至其變化乃爲他病也﹐無常方然﹐致﹝《甲乙經》作「故」字﹞有風气也。帝曰﹕五臟風之形狀不同者何﹖願聞其診及其病能。岐伯曰﹕肺風之狀﹐多汗﹐惡風﹐色然白﹐時咳短气﹐晝日則瘥﹐暮則甚﹐診在眉上﹐其色白﹝字﹐普邊切﹐白貌也。仲景云﹕肺中風者口燥而唾﹐身暈而重﹐冒而腫脹﹞。心風之狀﹐多汗惡風﹐焦絕﹐善怒嚇﹐赤色﹐病甚則言不可快﹐診在舌﹐其色赤﹝「嚇」字衍文也。仲景云﹕心中風者﹐翕翕發熱不能起﹐心中饑﹐食則嘔吐﹞。肝風之狀﹐多汗惡風﹐善悲色微蒼﹐嗌漧﹐善怒﹐時憎女子﹐診在目下﹐其色靑﹝仲景云﹕肝中風者﹐頭目及脇痛常嘔﹐令人嗜甘﹞。脾風之狀﹐多汗惡風﹐身體怠惰﹐四肢不欲動﹐色薄微黃﹐不嗜食﹐診在鼻上﹐其色黃﹝仲景云﹕脾中風者﹐翕翕發熱﹐形如醉人﹐腹中煩重﹐皮目而短气﹞。

腎風之狀﹐多汗惡風﹐面然浮腫﹐脊痛不能正立﹐其色﹐隱曲不利﹐診在肌上﹐其色黑﹝奇病論云﹕有然如有水狀﹐切其脈大緊﹐身無痛處﹐形不瘦﹐不能食﹐食少﹐名爲何病﹖岐伯對曰﹕病生在腎﹐名爲腎風﹐腎風不能食善驚而心气痿者死。張子和治桑惠民病風﹐面黑畏風﹐不敢出﹐爬搔不已﹐眉毛脫落作癩﹐醫三年不痊﹐求治於戴人。戴人曰﹕非癩也﹐乃出《素問風論》云﹕腎風之狀﹐多汗惡風﹐脊痛不能正立﹐其色﹐面然浮腫。今公之病乃腎風也。宜先刺其面大出血﹐其血當如墨色﹐三刺血變色矣。

於是下鍼自額上下排鍼直至頤頷皆出血﹐果如墨色﹐徧腫處皆鍼之﹐惟不鍼目外兩傍﹐蓋此少陽經少血多气﹐隔日又鍼之血色乃紫﹐二日外又刺其血色變赤。初鍼時癢﹐再刺則額角痛﹐三刺其痛不可任﹐蓋邪退而然也。後二十日余又輕刺一徧方已。每刺必以冰水洗其面血﹐十日黑色退﹐一月面稍赤﹐三月乃紅白﹐但不服除下熱之藥﹐病又作。戴人在東方﹐無能治者﹞。胃風之狀﹐頸多汗﹐惡風﹐飲食不下﹐膈塞不通﹐腹善滿﹐失衣﹐則脹﹐食寒則泄﹐診形瘦而腹大。首風之狀﹐頭面多汗惡風﹐當先風一日﹐則病甚﹐頭痛不可以出內﹐至其風日則病少愈。漏風之狀﹐或多汗﹐常不可單衣﹐食則汗出﹐甚則身汗﹐喘息惡風﹐衣常濡﹐口漧善渴﹐不能勞事。泄風之狀﹐多汗﹐汗出泄衣上﹐口中幹﹐上漬其風﹐不能勞事﹐身體盡痛則寒。

上五臟風癥﹐多汗惡風﹐其治法用仲景桂枝湯之類﹐孫眞人皆灸本髒背﹐兼用續命湯治之。

﹝《靈》﹞黃帝曰﹕人之善病風厥漉汗者﹐何以候之﹖少兪答曰﹕肉不堅﹐腠理疏﹐則善病風。帝曰﹕何以候肉之不堅也﹖少兪答曰﹕肉不堅而無分理﹐理者粗理﹐粗理而皮不致者﹐腠理疏﹐此言其渾然者。﹝五變論﹞﹝《素》﹞暴厥而聾﹐偏閉塞不通﹐內气暴薄也。不從內外中風之病﹐故瘦畱著也﹝通評虛實論此條非風病。﹞汗出而身熱者風也﹝全文見虛煩﹞。尺膚滑而淖澤者風也。尺膚滑而澤脂者風也。﹝全文見診法﹞﹝《脈》﹞脈浮而大者曰風。病風以日夕死。﹝全文見診生死﹞

卷之十肝膽部

中風

中風﹐世俗之稱也。其癥卒然僕倒﹐口眼斜﹐半身不遂﹐或舌彊不言﹐唇吻不收是也。然名各有不同﹐其卒然僕倒者﹐經稱爲擊僕﹐世又稱爲卒中﹐乃國中風時如此也。其口眼斜﹐半身不遂者﹐經稱爲偏枯。世又稱爲左癱右瘓﹐及腿風﹐乃中倒後之證﹐邪之淺者如此也﹔其舌彊不言﹐唇吻不收者﹐經稱爲痱病﹐世又稱爲風懿風气﹐亦中倒後之癥﹐邪之深者如此也。東垣以邪淺爲中脈﹐中腑而易治﹔邪深爲中髒而難治者﹐得之矣。凡病偏枯﹐必先僕倒﹐故《內經》連名稱爲擊僕偏枯也。後世迷失經意﹐以偏枯痱病之旨﹐一以中風名之﹐遂指偏枯爲枯細之枯﹐而非左癱右瘓之癥﹐習俗之獘﹐至於如此也。殊不知仲景云﹕骨傷則痿﹐名曰枯。蓋痿緩不收﹐是筋骨肌肉無气以生﹐脈道不利﹐手足不稟水谷之气﹐故曰枯﹐非細之謂也。或積日累月﹐漸成細者間有之﹐非可便指枯爲細也。

﹝《素》﹞凡治消癉僕擊﹐偏枯痿厥﹐气滿發逆﹐肥貴人則膏粱之疾也﹝通評虛實論﹞。三陰三陽發病﹐爲偏枯痿易﹐四肢不舉。﹝全文見診病傳變。《靈樞》云﹕眞气去﹐邪气獨畱﹐發爲偏枯﹞﹝《靈》﹞其有三虛﹐而偏中於邪風﹐則爲擊僕偏枯矣。﹝九宮八風篇﹞風中五臟六腑之兪﹐亦爲臟腑之風﹐各入其門戶所中﹐則爲偏風。﹝全文見諸風﹞上經四節論偏枯﹐前二節屬內傷﹐後二節屬外感﹐蓋此癥內傷外感相兼而成也。至於河間﹑東垣﹑丹溪則專主內傷﹐仲景﹑陳無擇﹑孫思邈則專主外感。今詳偏枯邪淺者﹐宜瀉外感爲主﹐補內傷佐之﹔痱病邪深者﹐宜補內傷爲主﹐瀉外感佐之也。

﹝垣﹞中風爲百病之長﹐乃气血閉而不行﹐此最重疾。凡治風之藥﹐皆辛溫上通天气﹐以發生爲體﹐是元气始出地之根蒂也。

﹝河﹞風病多因熱盛﹐俗云風者﹐言末而忘其本也。所以中風而有癱瘓諸癥者﹐非謂肝木之風實甚而卒中之也﹐亦非外中於風﹐良由將息失宜﹐而心火暴甚﹐腎水虛衰﹐不能制之﹐則陰虛陽實﹐而熱气怫郁﹐心神昏冒﹐筋骨不爲用﹐而卒倒無所知也。多因喜怒思悲恐之五志﹐有所過極而卒中者﹐由五志過極﹐皆爲熱甚故也。所謂肥人多中風者﹐肥則腠理致密﹐而多郁滯﹐气血難以通利﹐若陽熱又甚而鬱結甚﹐故多卒中也。其瘦者腠理疏通而多汗泄﹐血液衰少而爲燥熱﹐故多有勞嗽之疾也。然肥人反勞者﹐由暴然亡液﹐損血過極故也。

瘦人反中風者﹐由暴然陽熱太甚而鬱結不通故也。經云﹕人之气﹐以天地之疾風名之。故中風者﹐非外來風邪﹐乃本气病也。凡人年逾五旬﹐气衰者多有此疾﹐壯歲之際無有也。若肥盛則間有之﹐亦形盛气衰如此。治法宜和臟腑﹐通經絡﹐便是治風。﹝東垣論中風從內出﹐其治法則如外入之證﹐亦以發表攻裏行中道三法也﹞﹝仲﹞夫風之爲病﹐當半身不遂﹐或但臂不遂者﹐此爲痺。脈微而數﹐中風使然。無擇諸方論中﹐所謂左癱右瘓者﹐蓋邪气中人﹐邪气反緩﹐正气卽急﹐正气引邪﹐僻不遂也。

風懿者﹐以心悶閉不能言﹐俱噫噫作聲。蓋肺气入心則能言﹐邪中心肺﹐涎潮塞故使然也。

四肢緩縱爲風痱者﹐以風涎散注於關節﹐气不能行﹐故使四肢不遂也。舌彊不能言者﹐以風入心脾經﹐心之別脈系於舌本﹐脾之脈俠咽連舌本散舌下﹐今風涎入其經絡﹐故舌不轉而不能言也。四肢拘攣者﹐以中風冷﹐邪气入肝臟﹐使諸經攣急﹐屈而不伸也。風柔者﹐以風熱入於肝臟﹐使諸經張緩而不收也。故經曰﹕寒則攣急﹐熱則弛張。風顫者﹐以風入於肝臟經絡﹐上气不守正位﹐故使頭招面搖﹐手足顫掉也。風喑者﹐以風冷之气客於中﹐滯而不能發﹐故使口噤不能言也。與前所謂涎塞心肺同候﹐此以口噤爲瘥耳。腿風者﹐半身不遂﹐失音不語﹐臨事不前﹐亦偏中於心肺經所致也。﹝以上皆言風從外入﹞

卷之十肝膽部

卒中之初

國中倒時隨卽醒者﹐宜治。若不醒者﹐宜掐人中至醒。若痰涎壅盛者﹐宜吐之。口噤者﹐亦宜吐之。若口開手撒遺尿者﹐爲陽暴絕﹐速宜大料參補接之。若眼戴上者﹐宜灸之。

﹝《本》﹞﹕治中風忽然昏倒若醉﹐形體昏悶﹐四肢不收﹐風涎潮於上﹐膈气閉不通﹐宜救急稀涎散。

豬牙皂角﹝四梃﹐肥實不蛀者﹐去黑皮﹞晉礬﹝光明者﹐一兩﹞上爲細末﹐研勻。輕者五分﹐重者三字匕﹐溫水調灌下。不大嘔吐﹐但微微令涎出一二升﹐便得醒。醒後緩緩調治﹐不可便大投藥餌﹐恐過傷人。

治中風同前癥

勝金丸

生薄荷﹝半兩﹞豬牙皂角﹝二兩﹐槌碎﹐水一升﹐二味一處﹐浸取汁研成膏﹞瓜蒂﹝末﹐一兩﹞藜蘆﹝二兩﹞朱砂﹝半兩﹐研﹞上將朱砂末二分﹐與二味末研勻﹐用膏子搜和丸﹐如龍眼大﹐以朱砂爲衣。溫酒化下一丸﹐甚者二丸﹐以吐爲度。得吐卽醒﹐不醒者不可治。《必用方》論中風無吐法﹐引金虎碧霞爲戒﹐且如卒暴涎生﹐聲如引鋸﹐牙關緊急﹐气閉不行﹐湯藥不能入﹐命在須臾者﹐執以無吐法﹐可乎﹖但不當用銀粉藥﹐恐損脾壞人四肢爾。

予用此二方﹐每每有驗。﹝羅謙甫方﹐有粉霜鉛粉﹐無藜蘆﹐治法同﹞治急中風﹐口閉涎上﹐欲垂死者﹐一服卽瘥。

江子﹝二粒﹐去皮膜﹞白礬﹝如拇指大﹐一塊﹐爲末﹞上將二味﹐在於新瓦上﹐令江子焦赤爲度﹐爲末﹐煉蜜丸﹐如雞豆大。每服一丸。用綿裹放患人口中近喉處﹐良久吐痰立愈。

中倒後口噤﹐牙關緊急﹐治法另見後口噤門。﹝亦用吐法﹞﹝《玄》﹞風病口開手撒﹐眼合遺尿﹐鼻聲如鼾者﹐五臟气絕也。蓋口開者心絕﹐手撒者脾絕﹐眼合者肝絕﹐遺尿者腎絕﹐聲如鼾者肺絕也。若見一﹐猶可用工。若面赤時黑﹐主陽上散﹐腎水反克心火﹐兼遺尿﹑口開﹑气喘者﹐斷不救也。

五臟气絕﹐速宜大料參﹑煎濃湯灌之﹐及臍下大艾灸之﹐亦可轉死回生也。

﹝羅﹞治中風﹐眼上戴不能視者﹐灸第二椎骨﹐第五椎上﹐各七壯。一齊下火﹐炷如半棗核大﹐立愈。

卷之十肝膽部

中分淺深

﹝《靈》﹞虛邪偏客於身半﹐其入深﹐內居榮衛。榮衛稍衰﹐則眞气去﹐邪气獨畱﹐發爲偏枯。故其邪气淺者﹐脈偏痛。﹝刺節眞邪篇﹞偏枯﹐身偏不用而痛﹐言不變﹐志不亂﹐病在分腠之間。巨鍼取之﹐益其不足﹐損其有餘﹐乃可復也。痱之爲病也﹐身無痛者﹐四肢不收﹐志亂不甚﹐其言微知﹐可治﹔甚則不能言﹐不可治也。﹝痱﹐廢也﹐痱卽偏枯之邪气深者﹐痱與偏枯是二疾﹐以其半身無气榮運。

故名偏枯﹐以其手足廢而不收或名痱﹐或偏廢或全廢皆曰痱也。「巨鍼取之」《千金》作「溫臥取汗」﹞上《內經》論中風之淺深也。其偏枯身偏痛﹐而言不變﹐志不亂者﹐邪在分腠之間﹐卽仲景﹑東垣所謂邪中腑是也。痱病無痛﹐手足不收而言喑志亂者﹐邪入於裏﹐卽仲景﹑東垣所謂邪中髒是也。

﹝仲﹞寸口脈浮而緊﹐緊則爲寒﹐浮則爲虛﹐寒虛相搏﹐邪在皮膚。浮者血气虛﹐絡脈空虛﹐賊邪不瀉﹐或左或右﹐邪气反緩﹐正气卽急﹐正气引邪﹐僻不遂。邪在於絡﹐肌膚不仁。邪在於經﹐卽重不勝。邪入於腑﹐卽不識人。邪入於髒﹐舌卽難言﹐口遂吐涎。

﹝潔﹞風者﹐百病之始﹐善行而數變。行者﹐動也﹐風本爲熱﹐熱勝則風動﹐宜以靜勝其躁﹐養血是也﹐治須少汗﹐亦宜少下。多汗則虛其衛﹐多下則損其榮﹐汗下各得其宜﹐然後可治。其在經﹐𨿽有汗下之戒﹐而有中髒中腑之分。中腑者宜汗之﹐中髒者宜下之﹐此𨿽合汗下﹐亦不可過也。仲景云﹕汗多則亡陽﹐下多則亡陰。亡陽則損气﹐亡陰則損形。故經言血气者人之神﹐不可不謹養也。所謂表裏不和﹐須汗下之﹐表裏已和﹐是宜治之在經也。其中腑者﹐面顏顯五色﹐有表證而脈浮﹐惡風惡寒﹐拘急不仁﹐或中身之後﹐或中身之前﹐或中身之側﹐皆曰中腑也﹐其病多易治。其中髒者﹐唇吻不收﹐舌不轉而失音﹐鼻不聞香臭﹐耳聾而眼瞀﹐大小便祕結﹐皆曰中髒也。其病多難治。若風中腑者﹐先以加減續命湯隨證發其表。如兼中髒﹐則大便多祕澀﹐宜以三化湯通其滯。表裏證已定﹐別無變端﹐後以大藥和而治之。大抵中腑者﹐多著四肢﹔中髒者﹐多滯九竅。𨿽中腑者﹐多兼中髒之證。至於舌彊失音﹐久服大藥﹐能自愈也。

﹝垣﹞中血脈則口眼斜﹐中腑則肢節廢﹐中髒則性命危急﹐此三者治各不同。如中血脈﹐外有六經之形證﹐則從小續命湯加減﹐及疏風湯治之。如中腑﹐內有便溺之阻隔﹐宜三化湯或《局方》中麻仁丸通利之﹔外無六經之形證﹐內無便溺之阻隔﹐宜養血通气﹐大秦艽湯﹑羌活愈風湯治之。中髒﹐痰涎昏冒﹐宜至寶丹之類鎭墜。若中血脈中腑之病﹐初不宜用龍﹑麝﹑牛黃。爲麝香入脾治肉﹐牛黃入肝治筋﹐龍腦入腎治骨﹐恐引風深入骨髓﹐如油入面﹐莫之能出。又不可一槪用大戟﹑芫花﹑甘遂瀉大便﹐損其陰血﹐則眞气愈虛。﹝潔古言中髒者大小祕澀﹐東垣言中腑者有便溺阻隔﹐二說當以東垣爲主﹐蓋大小祕結不中髒者亦有之﹐中髒者亦有大小便不祕結者也﹞

卷之十肝膽部

中淺半身偏痛舌能言

《難經》﹕所謂偏枯﹐身偏不用而痛﹐言不變﹐志不亂﹐病在分腠是也。

﹝仲﹞

三黃湯

治中風手足拘急﹐百節疼痛﹐煩熱﹐心亂﹐惡寒﹐終日不欲飲食。﹝陳無擇兼半身不遂﹐失音不言﹞黃﹝二錢﹞獨活﹝四錢﹞細辛﹝二錢﹞麻黃﹝五錢﹞黃芩﹝三錢﹞上五味﹐以水六升﹐煮取二升。分溫作三服。一服小汗﹐二服大汗。心熱加大黃二錢﹔腹滿加枳實一枚﹔气逆加人參三錢﹔悸加牡蠣三錢﹔渴加栝蔞根三錢﹔先有寒加附子一枚。

﹝潔﹞

疏風湯

治半身不遂﹐或肢體麻痺﹐筋骨疼痛。

麻黃﹝去節﹐三兩﹞益智仁杏仁﹝去皮尖﹐各一兩﹐炒﹞甘艸﹝炙﹞升麻﹝各五錢﹞上咀。每服一兩﹐水一小碗﹐煎至六分﹐去渣熱服。腳蹬熱水葫蘆﹐候大汗出﹐去葫蘆。冬月不可服。

﹝海﹞

拯濟換骨丹

﹝自汗者不宜服﹞槐皮芎術芷﹐仙人防首蔓。

十味各停勻﹐苦味香減半。龍麝加少許﹐朱砂作衣纏。麻黃膏煎丸﹐大小如指彈。

上治半身不遂﹐口眼斜﹐手足不仁﹐言語謇澀﹐或痛入骨髓﹐或痺在皮膚﹐或中急風涎潮不言﹐精神昏塞﹐行步艱難﹐筋脈拘急﹐左癱右瘓﹐一切風疾﹐並皆治之。

槐莢子﹝生﹞人參桑白皮蒼術川芎何首烏蔓荊子威靈仙防風﹝各二兩﹞五味子木香苦參﹝各一兩﹞香白芷﹝二兩﹞麝香﹝二錢﹐另研﹞龍腦﹝二錢﹞辰砂﹝五錢﹐另研﹞上十四味爲細末。入麝香令勻﹐又用麻黃十斤﹐去根節﹐用大河水三石三斗﹐熬至六斗﹐去滓再熬﹐至二斗半﹐入銀石器內熬成膏。入前藥末和勻﹐杵三五千下﹐每一兩作十丸﹐朱砂爲衣。每服一丸﹐先搗碎﹐酒一盞浸﹐自晨至晚﹐食後臨臥攪勻服之。神淸無睡﹐是藥之驗﹐更隔五日服之。如無汗宜服﹐若體自汗﹐服之是重亡津液也。若風盛人﹐於密室溫臥取汗。

﹝羅﹞

續命丹

治男子婦人卒中諸風﹐口眼斜﹐言語謇澀﹐牙關緊急﹐半身不遂﹐手足搐搦﹐頑痺疼痛﹐涎潮悶亂。婦人血風﹐喘嗽吐逆﹐坐臥不寧。

川芎羌活南星﹝姜制﹞川烏白蘚皮海桐皮肉桂當歸防風熟地漧葛﹝各一兩﹞地楡虎骨朱砂鉛白霜烏蛇﹝生﹞牛黃雄黃﹝各三錢﹞輕粉﹝二錢﹞麻黃﹝去節﹐四兩﹞以好酒三升煮一升﹐不用麻黃用酒﹞上爲末﹐以麻黃酒汁入蜜半斤熬成膏﹐和藥爲丸﹐彈子大。每服一丸﹐豆淋酒下﹐或蔥湯化下﹐不拘時候。中書左丞張仲謙﹐患半身不遂麻木﹐太醫劉子益與服之﹐汗大出﹐一服而愈。

﹝《本》﹞服桑枝法桑枝一小升﹐細切炒香﹐以水三大升煎取二升﹐一日服盡無時。《圖經》云﹕桑枝溫平﹐不涼不熱﹐可以常服﹐療體中風癢漧燥﹐香港腳風气﹐四肢拘攣﹐上气眼暈﹐肺气咳嗽﹐消食﹐利小便。久服身輕﹐聰明耳目﹐令人光澤﹐兼療口漧。《仙經》云﹕一切仙藥不得桑煎不服。出《抱朴子》。政和間何子常病兩臂痛﹐服諸藥不效﹐根據此作數劑﹐臂痛卽愈。

﹝《外》﹞療偏風﹐半身不遂﹐冷癖疰。附子一兩生用﹐咀。納於無灰酒中﹐經一七日﹐隔日飲之﹐服一小合瘥。

卷之十肝膽部

中深半身不收舌難言

經所謂痱之爲病﹐身無痛﹐四肢不收﹐志亂不甚﹐其言微知﹐可治﹐甚則不能言者是也。

﹝丹﹞﹕今世所謂風病﹐多與痿證滚同論治﹐良由《局方》多以治風之藥通治諸痿也。古聖論風痿各有篇目﹐源流不同﹐治法亦異﹐不得不辧。按風論﹐風者百病之長﹐至其變化﹐乃爲它病。又曰善行數變﹐曰因於露風﹐曰先受邪﹐曰在腠理﹐曰客﹐曰入﹐曰傷﹐曰中。歷陳五臟與胃之傷﹐皆多汗而惡風﹐其發明風邪﹐系外感之病﹐有臟腑內外寒熱虛實之不同﹐若是之明且盡也。別無癱緩痿弱﹐卒中不省﹐僵僕斜﹐攣縮眩運﹐語澀不言之文也。

或曰﹕吾子謂《內經風論》主於外感﹐《局方》用麻黃桂附輩﹐將以解風寒也﹔用腦﹑麝﹑威靈仙﹑黑牽牛輩﹐將以行凝滯也﹐子之言過矣。曰﹕風病外感﹐善行數變﹐其病多實少虛﹐發表行滯﹐有何不可。治風之外﹐何爲又歷述神魂恍惚﹐起便須人﹐手足不隨﹐神志昏憒﹐癱緩曳﹐手足筋攣﹐眩運倒僕﹐半身不遂﹐膝腳緩弱﹐四肢無力﹐顫掉拘攣﹐不語﹐語澀等諸痿癥兼治之。考諸痿論﹕肺熱葉焦﹐五臟因而受之﹐發爲痿。心气熱生脈痿﹐故脛縱不任地。肝气熱生筋痿﹐故宗筋弛縱。脾气熱生肉痿﹐故痺而不仁。腎气熱生骨痿﹐故足不任身。又曰﹕諸痿皆生於上。謂之上者﹐指病之本在肺也。又曰昏惑﹐曰螈﹐曰瞀昧﹐曰暴病﹐曰鬱冒﹐曰蒙昧暴喑﹐曰瞀螈﹐皆屬於火。又曰四肢不舉﹐曰舌本彊﹐曰足痿不收﹐曰痰涎有聲﹐皆屬於上。又《禮記》注曰﹕魚肉天產也﹐以養陽作陽徳。

以爲倦怠悉是濕熱內傷之病﹐當作諸痿治之。何《局方》治風之方﹐兼治痿者十居八九﹖不思諸痿皆起於肺熱﹐傳入五臟﹐散爲諸癥﹐大抵只宜補養。若以外感風寒治之﹐寧免實實虛虛之禍乎﹗風病外感之邪﹐有寒熱虛實﹐而挾寒者多。痿病內熱之傷﹐皆是虛證﹐無寒可散﹐無實可瀉。《局方》本爲外感立方﹐而以內傷熱證﹐滚同一治﹐其爲害也。似非細故。

上丹溪諸論﹐蓋因《局方》治中風﹐孟浪用發表行濕之藥﹐戕賊血气﹐誅伐根本﹐不知補養之法﹐故引痿病以救《局方》之失﹐而其言如此。然《局方》所述中風﹐手足不隨﹐起便須人﹐神魂恍惚﹐不語﹐語澀等證﹐卽《內經》熱病相同。至於異處﹐不得不察。《鍼經刺節眞邪》云﹕眞气去﹐邪獨畱﹐發爲偏枯。《痿論》云﹕陽明虛則宗筋縱﹐帶脈不引﹐而足痿不用。由是知手足不隨者在偏枯﹐手足爲邪气阻塞脈道而然。在痿病﹐則陽明虛﹐宗筋縱﹐帶脈不引而然也。痱病有言變志亂之癥﹐痿病則無之也。痱病又名風痱﹐而內傷外感兼備﹐痿病獨得於內傷也。痱病發於擊僕之暴﹐痿病發於怠惰之漸也。凡此皆明痱與痿﹐明是兩疾也。

大率治風﹐主血虛有痰﹐治痰爲先﹐或作屬虛挾火與濕﹐半身不遂者﹐大率多痰。在左屬死血﹐在右屬痰。左以四物湯等加桃仁﹑紅花﹑竹瀝﹑薑汁﹔上以二陳﹑四君子湯等加竹瀝﹑薑汁﹔气虛有痰者﹐濃煎獨參湯加竹瀝﹑薑汁﹔聲如鼾者屬气虛﹐以人參一兩煎湯一盞﹐入竹瀝﹑薑汁﹔遺尿者亦屬气虛﹐以參﹑﹑竹瀝﹑薑汁與之﹔少食者亦爲气虛﹐宜參﹑﹑竹瀝﹔血虛有痰﹐宜四物湯﹐俱用薑汁炒﹐恐泥痰再加竹瀝入內服﹔治痰若气虛少食者用竹瀝﹔气實能食者加荊瀝﹐此二味開經絡﹐行气血﹐入四物湯中必少用薑汁﹔肥人多濕﹐用附子﹑烏頭行經﹔肥人中風口﹐手足麻木﹐左右俱作痰治。用貝母﹑栝蔞﹑南星﹑半夏﹑陳皮﹑黃芩﹑白術﹑黃連﹑羌活﹑黃柏﹑防風﹑荊芥﹑威靈仙﹑薄荷﹑桂心﹑甘艸﹑天花粉﹔多食濕面﹐加附子﹑竹瀝﹑羌汁﹐酒一匙行經﹔瘦人脈虛火實﹐四物湯加牛膝﹑竹瀝一匙﹐行經﹐黃芩﹑黃柏﹐有痰加痰藥﹔痰壅盛者﹐口眼斜者﹐不能言者﹐皆當用吐法。輕者用瓜蒂﹑蝦汁﹑皂角﹐急者用藜蘆五分或三分﹐加麝香灌入鼻內吐痰出。如口不噤者﹐灌入口內吐痰出﹐一吐不已﹐再吐之。亦有虛而不可吐者。有痰者先吐﹐後用藥。

﹝羅﹞風中腑兼中髒治驗順徳府張安撫耘夫﹐年六十一歲。於己未閏十一月初患風證﹐半身不遂﹐語言謇澀﹐心神昏憒﹐煩躁自汗﹐表虛惡風﹐如灑冰雪﹐口不知味﹐鼻不聞香臭﹐耳聞木音則驚怖﹐小便頻多﹐大便結燥。欲用大黃之類下之﹐則平日飲食減少﹐不敢用。

不然則又滿悶﹐晝夜不得瞑目而寐﹐最苦於此。約有三月餘﹐凡三易醫﹐病全不減。至庚申三月七日﹐又因風邪﹐加之痰嗽﹐咽漧燥疼痛不利﹐唾多﹐中脘气痞似噎。予思《內經》云﹕風寒傷形﹐憂恐忿怒傷气﹐气傷髒乃病﹐髒病形乃應。又云﹕人之气﹐以天地之疾風名之。此風气下陷入陰中﹐不能生發上行﹐則爲疾矣。又云﹕形樂志苦﹐病生於脈﹐神先病也。

邪風加之﹐邪入於經﹐動無常處﹐前證互相出見﹐治病必求其本﹐邪气乃服。論時月則宜升陽﹐神脾胃﹐瀉風木﹐論病則宜實表裏﹐養衛气﹐瀉肝木﹐潤燥﹐益元气﹐愼怒﹐是治其本也。宜以加減沖和湯主之。

柴胡黃﹝各五錢﹞升麻當歸甘艸﹝炙﹐各三錢﹞半夏黃柏﹝酒洗﹞黃芩陳皮人參芍藥﹝各二分﹞上咀。作一服﹐水二盞﹐煎至一盞﹐去渣溫服。自汗加黃五分﹑五味子二十粒。晝夜不得睡﹐乃因心事煩擾﹐心火內動﹐上乘陽分﹐衛气不得交入陰分﹐故使然也。以朱砂安神丸服之﹐由是晝亦得睡。十日後﹐安撫曰﹕不得睡三月有餘﹐今困睡不已﹐莫非它病生否﹖予曰﹕不然﹐衛气者晝則行陽二十五度﹐夜則行陰二十五度﹐此衛气交入陰分﹐循其天度﹐故安撫得睡也﹐何病之有焉。止有眼白睛紅﹐隱澀難開﹐宜以當歸連翹湯洗之。

黃連黃柏﹝各五分﹞連翹﹝四分﹞當歸甘艸﹝各三分﹞上作一服﹐水二盞﹐煎至一盞﹐去渣時時熱洗。十三日後﹐至日晡微有悶亂不安﹐於前沖和湯中又加柴胡三分﹐以升少陽之气﹐飲三服。至十五日﹐全得安臥﹐減自汗惡寒躁熱胸膈痞。原小便多服藥後小便減少﹐大便一二日一行﹐鼻聞香臭﹐口知味﹐飲食如常﹐脈微弦而柔和﹐按之微有力。止有咽喉中妨悶﹐會厭後腫﹐舌赤﹐早晨語言快利﹐午後微澀﹐宜以玄參升麻湯治之。

升麻黃連﹝各五分﹞黃芩﹝炒﹐四分﹞連翹桔梗﹝各三分﹞鼠粘子玄參甘艸僵蠶﹝各三分﹞防風﹝一分﹞上咀。總作一服﹐水二盞﹐煎至七分去渣﹐稍熱噙漱﹐時時咽之﹐前癥良愈。

止有牙齒無力﹐不能嚼物﹐宜以牢牙散。

牢牙散

治牙齒無力﹐不能嚼物。

羊脛骨灰升麻﹝各二錢﹞生地黃連石膏﹝各一錢﹞白茯苓人參﹝各五分﹞梧桐淚﹝三分﹞上爲細末﹐入麝香研勻。臨臥擦牙﹐後以溫水漱之。

安撫初病時﹐右肩臂膊痛無主持﹐不能舉動﹐多汗出﹐肌肉瘦﹐不能正臥﹐臥則痛甚。

經云﹕汗出偏沮﹐使人偏枯。餘思《鍼經》云﹕虛與實鄰﹐決而通之。又云﹕畱瘦不移﹐節而刺之﹐使經絡通和﹐血气乃復。又云﹕陷下者﹐灸之﹐爲陰气下陷入陰中。肩膊時痛不能運動﹐以火導之﹐火引而上﹐補之溫之﹐以上癥皆宜灸刺。爲此先刺十二經之井穴﹐於四月十二日﹐右肩臂上肩井穴內﹐先鍼後灸二七壯﹐及至灸瘡發﹐於枯瘦處漸添肌肉﹐汗出少﹐肩臂微有力。至五月初八日再灸左肩井﹐次於尺澤穴各灸二十八壯。引气下行﹐與正气相接。次日臂膊又添气力﹐自能搖動矣。時值仲夏﹐暑熱漸盛﹐以淸肺飲子補肺气﹐養脾胃﹐定心气。

白芍藥﹝五分﹞人參升麻柴胡﹝各四分﹞天門冬麥門冬﹝各三分﹞陳皮﹝二分半﹞甘艸﹝生﹞甘艸﹝炙﹞黃芩黃柏﹝各三分﹞上咀。作一服﹐水三盞﹐煎至一盞﹐去渣溫服。

食後汗多﹐加黃五分﹐後以潤腸丸。

潤腸丸治胸膈痞滿﹐大便澀滯。

麻子仁﹝另研﹞大黃﹝酒煨各一兩半﹞歸尾枳實白芍藥桃仁泥升麻﹝半兩﹞人參甘艸﹝生﹞陂皮﹝各三錢﹞木香檳榔﹝各二錢﹞上除桃仁麻仁外﹐爲末。卻入二仁泥﹐蜜和丸﹐如桐子大。每服七﹑八十丸﹐溫水食前服。初六日得處暑節﹐暑猶未退﹐宜微收﹐實皮毛﹐益胃气。秋以胃气爲本﹐以益气調榮湯主之﹐藥中加時藥﹐使邪气不能傷也。

人參﹝三分﹐爲臣﹐益气和中﹞陳皮﹝二分﹐爲佐﹐順气和中﹞熟地﹝二分﹐爲佐﹐養血潤燥瀉陰火﹞白芍藥﹝四分﹐爲佐﹐補脾微收肝木之邪﹞白術﹝三分﹐爲佐﹐養胃和中濃腸胃﹞升麻﹝二分爲使﹐使陽明气上升﹐滋榮百脈﹞當歸﹝二分﹐爲佐﹐和血潤燥﹞黃﹝五分﹐爲君﹐實皮毛﹐止自汗﹐益元气﹞半夏﹝三分﹐療風痰﹐彊胃進食﹞甘艸﹝二分﹐炙﹐爲佐﹐調和胃气﹐溫中益气﹞柴胡﹝二分﹐爲使﹐引少陽之气使出於胃中﹐乃風行於天上﹞麥門冬﹝三分﹐爲佐﹐猶有暑气未退﹐故加之安肺气﹐至秋分節不用﹞上咀。作一服﹐水二盞﹐煎至一盞﹐去渣溫服。忌食辛熱之物﹐反助暑邪。秋气不能收﹐正气得復而安矣。

﹝《素》﹞太陰所謂入中爲喑者﹐陽盛已衰﹐故爲喑也。內奪而厥﹐則爲喑痱﹐此腎虛也﹐少陰不至者厥也。﹝脈解篇。王注云﹕痱﹐廢也。腎气內奪﹐則舌喑足廢﹞﹝河﹞地黃飲子治舌喑不能言﹐足廢不能用﹐腎虛弱﹐其气厥不至舌下。

熟地巴戟山茱萸肉蓯蓉﹝酒浸﹐焙﹞石斛附子﹝炮﹞五味子白茯苓菖蒲遠志﹝去心﹞官桂麥冬﹝去心各等分﹞上爲末。水一盞半﹐每服三錢﹐生薑五片﹐棗一枚﹐薄荷同煎﹐至八分﹐不拘時服。

﹝《肘》﹞治中風四肢逆冷﹐吐淸水﹐婉轉啼呼者。取桂二兩﹐咀。以水三升﹐煮取二升﹐去渣﹐適寒溫盡服。

﹝《千》﹞地黃煎治熱風心煩悶﹐及脾胃熱不下食﹐冷補方。

生地汁﹝二升﹞枸杞根汁﹝二升﹞生薑汁酥﹝各三升﹞荊瀝竹瀝﹝各五升﹞天門冬人參﹝各八兩﹞茯苓﹝六兩﹞大黃梔子﹝各四兩﹞上十一味搗﹐後五味爲細末。先煎地黃等汁成煎﹐次納藥末攪勻。每服一匕﹐日再﹐漸加至三匕﹐覺利減之。

荊瀝湯治患風人多熱﹐宜服。

荊瀝竹瀝生薑汁﹝各五合﹞上三味相和﹐溫暖爲一服。每日旦服煮散﹐午後進此﹐平復乃止。﹝煮散見後解表雜方條﹞﹝《衍》﹞唐王太后中風不能言﹐脈沈而口噤。醫人許胤宗曰﹕旣不能下藥宜湯气燻之﹐藥入腠理﹐周時可瘥。乃煎黃防風湯數斛﹐置牀下﹐气如煙霧燻之。其夕便得語﹐藥力燻蒸﹐其效如此。

丹溪云﹕人之口通乎地﹐鼻通乎天。口以養陰﹐鼻以養陽。天主淸﹐故鼻不受有形而受無形。地主濁﹐故口受有形而兼乎無形。王太后病風不言而脈沈﹐其急非大補不可也﹐若以有形之藥湯﹐緩不及事。今以黃防風煎湯﹐气如煙霧滿室﹐則口鼻俱受﹐非智者通神之法﹐不可爲也。

﹝《食》﹞主風中心气風熱﹐手足不遂﹐及風痺不任﹐筋脈五緩﹐恍惚煩躁。熊肉二斤﹐切﹐如常法﹐調和作腌臘﹐空肚服之。

﹝《肘》﹞中緩風﹐四肢不收者。豉三升﹐水九升﹐煮三升﹐分爲三服﹐日二服亦可。酒漬飲之。治卒風中不得語。煮豆煎汁如飴含之。亦可濃煮飲之佳。

﹝《聖》﹞治卒風中不語﹐舌根彊硬。陳醬五合﹐三年者妙﹐人乳汁五合﹐二件相和研﹐以生布絞取汁﹐不計時候﹐少少與服﹐久當愈。

﹝《肘》﹞治中風卒不得語。以苦酒煮白芥子﹐附頸一周﹐以綿裹之﹐一日夕而瘥。

凡治中風﹐莫如續命之類﹐然此可扶持初病。若要收全功﹐火艾爲良。中風皆因脈道不利﹐血气閉塞也。灸則喚醒脈道而血气得通﹐故收全功。

﹝《本》﹞凡中風﹐續命﹑排風﹑風引﹑竹瀝諸湯﹐及神精丹﹑茵芋酒之類﹐更加以灸﹐無不愈者。然此疾積聚之久﹐非一日所能攻。皆大劑久而取效。《唐書》載王太后風喑不語﹐醫者蒸黃防風湯數斛以燻之﹐得瘥﹐蓋此類也。今人服三五盞求效﹐則責醫也亦速矣。

孟子曰﹕七年之病﹐必求三年之艾﹐久而後知爾。

﹝仲﹞續命湯治中風痱﹐身體不能自收﹐口不能言﹐冒昧不知痛處﹐或拘攣不能轉側。

麻黃﹝六兩﹞桂枝﹝二兩﹞當歸人參﹝各一兩﹞石膏﹝四兩﹞漧薑甘艸芎﹝各一兩﹞杏仁﹝三十枚﹞上九味﹐以水一斗﹐煮取四升﹐溫服一升當小汗。薄覆脊﹐憑幾坐﹐汗出則愈。不汗﹐更服。無所禁﹐勿當風。並治肺風﹐但服不得臥﹐咳逆上气﹐面目浮腫。

﹝潔﹞治中風﹐外有六經之形癥﹐先以加減續命湯隨證治之。

麻黃﹝去節﹞人參黃芩芍藥甘艸﹝炙﹞川芎杏仁﹝麥炒﹐去皮尖﹞防己官桂防風﹝各一兩﹞附子﹝炮﹐去皮臍半兩﹞上除附子﹑杏仁外﹐搗爲粗末。後入二味令勻﹐每服五錢﹐水二盞半﹐生薑五片﹐煎至一盞﹐去渣﹐稍熱服﹐食前。如無汗惡寒者﹐加麻黃﹑防風﹑杏仁﹐上根據本方加一倍﹐宜鍼太陽經至陰出血。如有汗惡風者﹐加桂枝﹑芍藥﹑杏仁﹐上根據本方加一倍﹐宜鍼風府。以上二證﹐太陽中風也。如身熱無汗不惡寒者﹐加知母﹑石膏﹑甘艸﹔如身熱有汗不惡寒者﹐加葛根﹑桂枝﹑黃芩﹐上根據本方加一倍﹐宜鍼陷谷﹐刺厲兌。鍼陷谷者﹐去陽明之賊也。刺厲兌者﹐瀉陽明之實也。以上二證﹐陽明中風也。如無汗身涼者﹐加附子﹑漧薑﹑甘艸﹐宜鍼隱白﹐去太陰之賊也。此一證﹐太陰中風也。如有汗無熱﹐加桂枝﹑附子﹑甘艸﹐若根據本方加一倍﹐宜鍼太溪。此一證﹐少陰中風也。

如無此四證﹐六經混淆﹐系於少陽厥陰﹐或肢節攣痛﹐或麻木不仁﹐宜羌活連翹續命湯。

小續命湯﹝八兩﹞羌活﹝四兩﹞連翹﹝六兩﹞上古之續命﹐混淆無經﹐今立分經治療﹐又各分經鍼刺﹐無不愈也。治法﹐宜刺厥陰之井大惇以通其經﹐灸少陽之經絕骨以引其熱。是鍼灸同象﹐治法之大體也。

附云岐子加減法﹕如精神恍惚﹐加茯苓﹑遠志﹔如心煩多驚者﹐加犀角半兩﹔如骨節間煩痛有熱者﹐去附子﹐倍芍藥﹔骨間冷痛者﹐倍用桂枝﹑附子﹔如躁悶小便澀者﹐去附子﹐倍芍藥﹐入竹瀝一合﹐煎服﹔如髒寒下痢者﹐去防己﹑黃芩﹐倍附子﹐白術一兩﹐﹝熱痢不可用附子﹞﹔如腳弱﹐加牛膝﹑石斛各一兩﹔如身疼痛﹐加秦艽一兩﹔如腰痛﹐加桃仁﹑杜仲各半兩﹔如失音﹐加杏仁一兩﹔如或歌笑語無所不及者﹐用麻黃三兩﹐人參﹑桂枝﹑白術各二兩﹐無附子﹑防風﹑生薑﹐有當歸一兩﹔自汗者﹐去麻黃﹑杏仁﹐加白術﹔春加麻黃一兩﹔夏加黃芩七錢﹔秋加當歸四兩﹔冬加附子半兩。

內有便溺之阻隔﹐復以三化湯導之。

濃朴﹝姜制﹞大黃枳實羌活﹝各等分﹞上銼﹐如麻豆大。每服三兩﹐水三升﹐煎至一升半﹐服之以微利則已。如內邪已除﹐外邪已盡﹐當從愈風湯以行中道。久服大風悉去﹐縱有微邪﹐只從愈風湯加減治之。然治病之法﹐不可失於通塞﹐或一气之微汗﹐或一旬之通利﹐此爲常治之法也。久則淸濁自分﹐榮衛自和矣。

羌活愈風湯

療肝腎虛﹐筋骨弱﹐語言難﹐精神昏憒﹐及治風濕內弱者﹐是風熱體重也。或瘦而一枝偏枯﹐或肥而半身不遂﹐或恐而健忘﹐喜而多思﹐思忘之道﹐皆精不足也。故心亂則百病生﹐靜則萬病息﹐是以此藥能安心養神﹐調陰陽﹐無偏勝。﹝《保命集》云﹕內邪已除﹐外邪已盡﹐當服此藥以行中道諸經。久服大風悉去﹐縱有微邪。只從此藥加減服之。如覺風動﹐服此不致倒僕﹞羌活甘艸﹝炙﹞防風﹝去蘆﹞黃﹝去蘆﹞蔓荊子川芎細辛﹝去苗﹞枳殼﹝炒﹞人參﹝去蘆﹞地骨皮麻黃﹝去根﹞知母﹝去皮﹞甘菊薄荷枸杞當歸﹝去蘆﹞獨活白芷杜仲﹝炒﹐去絲﹞秦艽﹝去蘆﹞芍藥﹝去皮﹞黃芩白茯苓﹝各三兩﹞石膏﹝三兩﹞生地蒼術﹝各四兩﹞肉桂﹝一兩﹞上銼。每服一兩﹐水二盞﹐煎至一盞﹐去渣溫服。如遇天陰﹐加生薑三片煎﹐空心一服﹐臨臥再煎渣服﹐俱要食遠服。空心咽下二丹丸﹐謂之重劑﹔臨臥咽下四白丹﹐謂之輕劑。

是動以安神﹐靜以淸肺。假令一气之微汗﹐用愈風湯三兩﹐加麻黃一兩﹐勻作四服﹐每服加生薑五七片﹐空心服﹐以粥投之﹐得微汗則住。如一旬之通利﹐用愈風湯三兩﹐大黃一兩﹐亦勻作四服﹐如前煎﹐臨臥服之﹐得利爲妙。常服之藥﹐不可失四時之輔﹐如望春大寒後﹐加半夏﹑柴胡﹑人參各二兩﹐木通四兩﹐此迎而奪少陽之气也﹔望夏﹐加石膏﹑黃芩﹑知母各二兩﹐此迎而奪陽明之气也﹔季夏之月﹐加防己﹑白術﹑茯苓各二兩﹐此勝脾土之濕也﹔秋初大暑後﹐加濃朴﹑藿香各二兩﹐桂一兩﹐此迎而奪太陰之气也﹔望冬霜降後﹐加附子﹑官桂各一兩﹐當歸二兩﹐此勝少陰之气也。如得春﹐減冬所加藥﹐四時類此。此藥治七情六欲四气﹐無使五臟偏勝﹐及不動於榮衛。如風祕服之﹐永不燥結。如久瀉服之﹐能自調適。

初覺風气﹐便服此藥。與《局方》天麻丸一料﹐相爲表裏﹐乃治未病之聖藥也。不問男子婦人小兒風癇急慢風等病﹐服之神效。

四白丹

能淸肺气養魄﹐爲中風者多昏冒﹐气不淸利也。

白術白茯苓人參砂仁香附甘艸防風川芎﹝各半兩﹞白芷﹝一兩﹞白檀﹝一錢半﹞知母﹝二錢﹞羌活薄荷獨活﹝各二錢半﹞細辛﹝二錢﹞麝香﹝一錢﹐另研﹞牛黃﹝一錢﹞龍腦﹝半錢﹐俱另研﹞藿香﹝一錢半﹞甜竹葉﹝二兩﹞上爲細末﹐煉蜜丸﹐如桐子大。每兩作十丸﹐臨臥嚼一丸﹐用愈風湯送下。能上淸肺气﹐下彊骨髓。

二丹丸

治健忘養神﹐定志和血﹐內以安神﹐外華腠理。

熟地天冬丹參﹝各一兩半﹞茯神甘艸﹝各一兩﹞菖蒲﹝半兩﹞遠志﹝半兩﹐去心﹞人參﹝半兩﹞麥冬﹝一兩﹐去心﹞朱砂﹝二錢﹐爲衣﹞上爲細末﹐煉蜜丸﹐如桐子大。空心用愈風湯送下至六十丸。

中風外無六經之形證﹐內無便溺之阻格﹐知爲血弱不能養筋﹐故手足不能運動﹐舌彊不能言語。宜養血而筋自榮也﹐當以秦艽湯主之。

秦艽石膏甘艸川芎當歸羌活獨活防風黃芩白芍藥白芷白術生地熟地白茯苓﹝各一兩﹞細辛﹝半兩﹞上銼。每服一兩﹐水二鐘﹐煎至一鐘﹐去滓﹐溫服無時。如遇天陰﹐加生薑七八片﹔如心下痞﹐每服一兩﹐加枳實一錢同煎。

天麻丸

行榮衛﹐壯筋骨。

天麻﹝六兩﹐酒浸三日﹐曬漧﹞玄參﹝六兩﹞牛膝﹝六兩﹐酒浸三日﹐焙漧﹞萆﹝六兩﹐另爲末﹞杜仲﹝七兩﹐銼﹐炒去絲﹞當歸﹝十兩﹐全用﹞羌活﹝十兩﹞生地﹝六兩﹞附子﹝一兩﹐炮﹞獨活﹝五兩﹐一方無﹞上爲細末﹐煉蜜丸﹐如桐子大。每服五﹑七十丸﹐病大至百丸﹐空心食前﹐溫酒或白湯服。忌壅塞﹐失於通利。故服藥半月﹐稍覺壅塞﹐微以七宣丸輕疏之﹐使藥可爲用也。

如素有痰﹐久病中風﹐津液湧溢在胸中﹐气不得利者﹐用獨聖散吐之﹐吐後用利气瀉火之劑。

獨聖散

治諸風隔痰﹐諸癇﹐痰涎﹐津液湧溢。

用瓜蒂一兩﹐炒黃色爲末。每服量虛實久新。或二錢藥末﹐茶一錢﹐酸齏汁一鐘調下。

若用吐法﹐須天气晴明﹐陰晦無用。如病卒暴者﹐不拘此法。吐時宜辰卯二時﹐故《內經》云﹕平旦至日中﹐天之陽﹐陽中之陽也。若論四時之气﹐仲景大法﹐春宜吐﹐是天气在上﹐人气亦在上﹐一日之气辰卯﹐是其候也﹐故宜早不宜夜。先令病患隔夜不食﹐如服藥不吐﹐用熱HT水投之。如吐風癇者﹐加全蠍五分微炒。如有虫者﹐加狗油五七點﹐雄黃末一錢﹔甚者加芫花五分﹐立吐虫出。如濕腫滿者﹐加赤小豆末一錢﹐此藥不可常用﹐大要辧其虛實。

實則瓜蒂散﹔虛則梔子豉湯﹐滿加濃朴﹐不可一槪用之。吐罷﹐可服降火利气安神定志之劑。

﹝潔﹞

瀉淸丸

治中風自汗﹐昏冒發熱﹐不惡風寒﹐不能安臥﹐此是風熱煩躁。﹝方見治虛實法﹞﹝丹﹞一婦人年六十﹐左癱手足﹐不語涎痰。

防風荊芥羌活南星沒藥乳香木通茯苓濃朴桔梗甘艸麻黃金蠍紅花上作末。酒湯下﹐不拘時。春脈漸伏﹐以淡鹽湯﹑HT汁每早一碗。吐五日﹐仍以白術﹑甘艸﹑陳皮﹑濃朴﹑菖蒲一日二帖﹔後以川芎﹑山梔﹑豆豉﹑瓜蒂﹑綠豆粉﹑HT湯吐了﹐用蒼術﹑南星﹑生薑﹑牛膝﹑茯苓﹐酒糊丸。服十日後﹐夜間微汗﹐手足動而能言。

﹝《千》﹞

竹瀝湯

治風痱四肢不收﹐心神恍惚﹐不知人﹐不能言﹐方患熱風者﹐必先用此以制熱毒。

竹瀝﹝二升﹞生葛汁﹝一升﹞生薑汁﹝五合﹞上三味相和溫服。分三服﹐平旦﹑日晡﹑夜各一服。服訖﹐覺四肢有力﹐次進後湯方。

竹瀝﹝一升﹞生葛汁﹝五合﹞芎防己附子人參﹝各一兩﹞羚羊角﹝三兩﹞芍藥黃芩甘艸桂心﹝各一兩﹞生薑﹝四兩﹞石膏﹝六兩﹞杏仁﹝四十枚﹞麻黃防風﹝各一兩半﹞上十六味﹐咀。以水七升﹐煎減半﹐納瀝再煮﹐取二升五合﹐分三服﹐取汗。間五日更服一劑﹐頻服三劑﹐漸覺少損﹐仍進後方。

竹瀝﹝三升﹞防風升麻羚羊角防己桂心芎﹝各二兩﹞麻黃﹝三兩﹞上八味﹐咀。以水四升﹐合竹瀝煮取二升半﹐分三服﹐兩日服一劑。常用加獨活三兩﹐此方神良。頻進三劑﹐苦手足冷者﹐加生薑五兩﹐白術二兩。若未除﹐更進後服。

竹瀝﹝一升﹞甘艸﹝二兩﹞人參芎獨活升麻﹝各二兩﹞防風麻黃芍藥﹝各一兩半﹞羚羊角生薑石膏附子﹝一作杏仁﹞防己桂心黃芩白術﹝各二兩﹞上十七味﹐咀。以水八升﹐煮減半﹐納瀝煮取二升半。分三服﹐相去如行人十里久﹐更服。若有气者﹐加陳皮﹑牛膝﹑五加皮各一兩。

凡風痱﹐服前湯得瘥訖﹐可常服煮散除余風方。

防己防風獨活秦艽黃芎芍藥人參白術茯神羚羊角遠志升麻石斛牛膝五加皮丹參甘艸濃朴天門冬陳皮地骨皮黃芩桂心﹝各一兩﹞漧地黃杜仲生薑麻黃檳榔本烏犀角﹝各二兩﹞薏苡仁﹝一升﹞石膏﹝六兩﹞上三十三味﹐搗篩爲粗散﹐和攪勻。每服以水三升﹐藥三兩﹐煮取一升﹐綿濾去渣﹐頓服之。取汗﹐日服。若覺心中熱煩﹐以竹瀝代水煮之。

﹝世﹞治卒中風不語﹐桂枝薄辣者去皮一兩﹐懷中藏三个時辰﹐分三服。水煎﹐並進﹐神效。

上解表諸方﹐治中風全不能語﹐經所謂甚則不能言者是也。

﹝羅﹞犀角防風湯治一切諸風﹐口眼斜﹐手足拽﹐言語謇澀﹐四肢麻木﹐皆治之。

犀角防風甘艸﹝炙﹞天麻羌活﹝各一兩﹞滑石﹝三兩﹞石膏﹝一兩半﹞麻黃﹝七錢半﹐不去節﹞獨活山梔﹝各七錢﹞荊芥連翹當歸黃芩全蠍薄荷大黃﹝各半兩﹞桔梗白術細辛﹝各四錢﹞上咀。每服五錢﹐水二盞﹐生薑十片﹐煎至一盞﹐去渣﹐稍熱服。未汗再一服。

如病患髒气虛﹐則全減大黃。

輕骨丹

治風癱瘓﹐四肢不隨。

苦參桑白皮白芷蒼術甘松川芎﹝各四兩﹞麻黃﹝去節﹐五升河水五升﹐煮去渣﹐再熬成膏至半碗﹞上爲末。入前麻黃膏和丸﹐如彈子大。每服一丸﹐溫酒研化服之﹐臥取汗。五七日間﹐再服﹐手足當卽輕快。卒中涎潮﹐分利後用之。﹝一方有浮萍四兩﹞

風藥聖餅子

治半身不遂﹐手足頑麻﹐口眼斜﹐痰涎壅盛﹐及一切風﹐他藥不效者。小兒驚風﹐大人頭風﹐婦人血風﹐並治之。

川烏﹝生﹞艸烏麻黃﹝去節﹐各二兩﹞蒼術何首烏白附子白僵蠶川芎﹝各五錢﹞防風漧姜﹝各二錢半﹞雄黃﹝四錢六分﹞藿香荊芥﹝各二錢半﹞上爲末。醋糊丸﹐如桐子大。捏作餅子。嚼碎﹐茶湯送下﹐食後。

﹝世﹞采浮萍艸法並方不在山兮不在岸﹐采我之時七月半。一任癱風與瘓風﹐些少微風都不算。豆淋酒內下三錢﹐錢頭上也出汗。

﹝《本》﹞治風半身不遂﹐此方甚妙。

穿山甲﹝左癱用左腳﹐右癱用右腳﹞川烏頭紅海蛤﹝各二兩﹞上爲末。每用半兩﹐生蔥自然汁調成膏﹐作餅子﹐約一寸半。左患貼左腳﹐右患貼右腳﹐貼在足掌心內﹐用舊絹片緊紮定﹐於密房中無風處椅子上坐﹐用湯一盆﹐將有藥腳浸於湯中﹐用小心人扶病患﹐恐汗出不能支持。候汗出﹐急去藥。如汗欲出時﹐身必麻木﹐以汗周徧爲妙。如未效﹐半月後再用一次﹐神妙。

﹝世﹞治卒中手足不遂。用麥五升﹐入烏頭尖一升﹐連翹半升﹐同甑炊令大熱﹐輔在席下﹐以手足不遂處臥之﹐令熱气燻蒸﹐候出汗爲度。日用三次﹐丸藥再蒸用之。候兩日外﹐別用新藥。如無烏頭尖﹐只用艸烏頭半升﹐不去皮尖﹐研作粗末亦可。

﹝《千》﹞治半身不遂。用蠶砂兩石﹐分作三袋﹐每袋可七斗﹐蒸熱一袋﹐著患處。如冷再換一袋﹐根據前法數數換易。百不禁﹐瘥止。須羊肚釀﹑粳米﹑蔥白﹑姜﹑椒﹑豉等﹐煮爛熟喫﹐日食一具﹐十日止﹐此方千金不傳。

上解表方﹐治中風語言謇澀﹐經所謂志亂不甚﹐其言微知者是也。

﹝羅﹞中髒治驗眞定府臨濟寺趙僧判﹐於至元八月間﹐患中風半身不遂﹐精神昏憒﹐面紅頰赤﹐耳聾鼻塞﹐語言不出。診其兩手﹐六脈弦數。常記潔古有云﹕中髒者多滯九竅﹐中髒者多著四肢。今語言不出﹐耳聾鼻塞﹐精神昏憒﹐是中髒也。半身不遂﹐是中腑也。此臟腑俱受病﹐先以三化湯一兩﹐內疏二三行散其壅滯﹐使淸气上升﹐充實四肢。次與至寶丹加龍骨﹑南星﹐安心定志養神﹐使各髒之气上升﹐通利九竅。五日音聲出﹐語言稍利。後隨四時脈證加減用藥﹐不旬日﹐稍能行步。先以繩絡其病腳﹐如履閾或髙處﹐得人扶之﹐方可逾也。又刺十二經之井穴﹐以接經絡。翌日不用繩絡能行幾步﹐百日大勢皆去。戒之﹐愼言語及節飲食﹐一年方愈。

﹝子和﹞一衲子﹐因陰雨臥濕地一年﹐手足皆不遂﹐若遇陰雨﹐其病轉加。諸醫皆作中風偏枯治之﹐用當歸﹑芍藥﹑乳香﹑沒藥﹑自然銅之類﹐久服反加大便澀﹐風燥生﹐經歲不已。戴人以舟車丸下三十餘行﹐去靑黃沫水五升。次以淡劑滲泄之﹐數日手足能舉。戴人曰﹕受風濕寒三气合而爲痺﹐水濕得寒而浮﹐蓄於皮腠之間﹐久而不去﹐內捨六腑﹐宜用去水之藥可也。水濕者人身中之寒物也﹐寒去則血行﹐血行則气和﹐气和則愈矣。

﹝世﹞治中風大便祕者﹐用不蛀皂角燒灰爲細末。每服一錢﹐米飲調下。

﹝《本》﹞丸俗呼火艸﹐莖葉頗類蒼耳﹐春生苗葉﹐秋初開花﹐秋末結實﹐法於五月五日﹑六月六日﹑九月九日采其葉﹐去根莖花實﹐或云秋花成實後﹐和枝取用。洗淨曝漧﹐入甑中用酒蜜蒸之九徧﹐焙漧搗篩爲細末﹐煉蜜丸如桐子大。空心用溫酒或米飲下四﹑五十丸。

張乖崖進表云﹕誰知至賤之中﹐乃有殊常之效﹐臣服至百服﹐眼目淸明。至千服﹐須鬢變黑﹐筋骨彊健。又云﹕甚益元气﹐療諸疾患﹐修合施人﹐服無不效。

﹝羅﹞

正舌散

治中風舌彊語澀。

雄黃﹝研﹞荊芥﹝各等分﹞上爲末。每服二錢﹐用豆淋酒調下。

茯神散

治證同前。

茯神心﹝炒﹐一兩﹞薄荷﹝焙﹐二兩﹞蠍梢﹝去毒﹐二錢半﹞上爲末。每服一二錢﹐溫酒調下。

﹝《本》﹞治風在肝脾﹐語澀謇﹐腳弱﹐大便多祕﹐地黃酒。

熟地﹝四兩﹞附子茵芋羌活防風芎﹝各一兩﹞石斛﹝二兩﹞丹參﹝二兩半﹞牛蒡根﹝二兩半﹞牛膝杜仲桂枝﹝各一兩半﹞大麻子﹝一升﹞上銼。入絹袋盛﹐寬貯之﹐用無灰酒一斗九升﹐封漬七日﹐逐日空心食前後飲一盞﹐常醺﹐勿令吐。

治中風內虛﹐腳弱語謇﹐防風湯。

石斛﹝一兩半﹞地黃杜仲丹參防風川芎麥門冬桂心獨活﹝各一兩﹞上爲粗末。每服五錢﹐水一大盞半﹐棗二枚同煎﹐去渣溫服。

治中風入肝脾經﹐四肢不遂﹐舌彊語謇﹐竹瀝湯。

威靈仙附子桔梗防風蔓荊子枳殼川芎當歸﹝各等分﹞上爲粗末。每服四錢﹐水一盞﹐竹瀝半盞﹐生薑四片﹐同煎至八分﹐去渣溫服﹐日三四。忌口。

治久風邪入肝脾二經﹐言語不轉﹐防己湯。

漢防己防風桂心附子﹝各半兩﹞威靈仙﹝三錢﹞麻黃﹝半兩﹞上爲粗末。每服四錢﹐水一盞﹐引子半盞﹐煎七分﹐去渣溫服﹐日三四。引子用竹瀝﹑荊瀝﹑地黃汁各一盞﹐生薑汁拌勻用之。以上四方﹐龐先生傳﹐審而用之良驗。

﹝《千》﹞

獨活煮散

治風痱。

獨活﹝八兩﹞芎芍藥茯苓防風防己葛根﹝各六兩﹞羚羊角當歸人參麥門冬桂心石膏﹝各四兩﹞磁石﹝十兩﹞甘艸﹝三兩﹞白術﹝五兩﹞上十六味﹐各切銼。分爲二十四服﹐每服生薑﹑生地切作一升﹐杏仁二七枚﹐以水二升﹐煮取七合﹐或日晚﹐或夜中﹐或日一服﹐或間日服。

﹝羅﹞《局方》

至寶丹

治風中髒。﹝方見《局方》﹞﹝《聖》﹞

保命金丹

治中風口眼斜﹐手足拽﹐言語謇澀﹐四肢不舉﹐晨昏痰多。

貫眾﹝一兩﹞生地﹝七錢﹞大黃﹝半兩﹞靑黛板藍根﹝各三錢﹞朱砂﹝研﹞蒲黃薄荷﹝各二錢半﹞珠子﹝研﹞龍腦﹝研﹐各一錢半﹞麝香﹝研﹐一錢﹞牛黃﹝二錢半﹐研﹞上爲末﹐研和藥勻﹐蜜丸如雞豆大。每服一丸﹐細嚼﹐茶淸送下﹐新汲水亦得。如病患嚼不得﹐薄荷湯化下﹐無時。此藥墜痰涎﹐大有神效﹐用金箔爲衣。

活命金丹

治中風不語﹐半身不遂﹐肢節痺疼﹐痰涎潮上﹐咽嗌不利﹐胸膈痞滿﹐上實下虛﹐气閉面赤﹐汗後餘熱不退﹐勞病諸藥不治﹐無問男女老幼﹐皆可服。

板藍根貫眾甘艸漧葛根﹝各一錢﹞桂心芒硝﹝一兩﹞大黃﹝一兩半﹞珠子粉牛黃﹝研﹞靑黛生犀屑薄荷﹝各五錢﹞辰砂﹝四錢﹐研一錢﹐爲衣﹞麝香﹝研﹞龍腦﹝二錢﹞上爲末﹐和勻﹐蜜水浸蒸餅爲劑﹐每兩作十丸﹐就濕用朱砂﹐再用金箔四十片爲衣。臘月修合﹐瓷器收貯﹐多年不壞。如療風毒﹐茶淸化下。解毒藥﹐新汲水化下。汗後餘熱勞病﹐及小兒驚風熱病﹐用薄荷湯化下。

﹝海﹞

解語丸

治中風語言不正。

白附子石菖蒲遠志全蠍羌活天麻南星白僵蠶上爲細末﹐蜜丸﹐如綠豆大。服之。

﹝《經》﹞治中風及壅滯。旋復花淨洗搗末。煉蜜丸﹐如桐子大。夜臥﹐茶湯下五丸﹑七丸至十丸。

治中風不語﹐喉中如拽鋸聲﹐口中涎沫。取藜蘆一分﹐天南星一枚﹐去浮皮﹐卻於臍上剜一坑子﹐內入藜蘆﹑陳醋和麵包裹﹐四面用火逼﹑令黃色﹐同搗再研極細﹐生面爲丸﹐如小豆大。每服三丸﹐溫酒下。

﹝《運》﹞語澀皆屬風。經云﹕厥陰司天﹐風淫所勝﹐民病舌本彊﹐是風气勝也。又云﹕厥陰司天主勝﹐則舌難以言﹐是風气虛也。

﹝《靈》﹞帝曰﹕刺節言解惑﹐夫子乃言盡知調陰陽﹐補瀉有餘不足﹐相傾移也﹐惑何以解之﹖岐伯曰﹕大風在身﹐血脈偏虛﹐偏虛者不足﹐實者有餘﹐輕重不得﹐傾側宛伏﹐不知東西﹐不知南北﹐乍上乍下﹐乍反乍覆﹐顚倒無常﹐甚於迷惑。黃帝曰﹕善﹐取之柰何﹖岐伯曰﹕瀉其有餘﹐補其不足﹐陰陽平復。用鍼若此﹐疾於解惑。黃帝曰﹕善。﹝刺節眞邪論。盡知調陰陽補瀉有餘不足相傾移者﹐謂診手部三候﹐面部三候﹐足部三候﹐視其所候之癥﹐其脈實者瀉之﹐虛者補之。如陽經之脈實﹐陰經之脈虛﹐瀉其陽經補其陰經。陰經之脈實﹐陽經之脈虛﹐瀉其陰經補其陽經。又如左實右虛﹐瀉左補右﹐右實左虛﹐瀉右補左之類是也﹞﹝羅﹞灸風中脈﹐口眼斜。

聽會二穴頰車二穴地倉二穴凡向右者﹐爲左邊脈中風而緩也﹐宜灸左陷中二七壯。凡向左者﹐爲右邊脈中風而緩也﹐宜灸右陷中二七壯﹐艾炷如大麥大。

灸風中腑﹐手足不遂等疾。

百會一穴肩二穴曲池二穴足三里二穴絕骨二穴風市二穴凡覺手足痺﹐或麻或痛﹐良久乃已﹐此將中腑之候﹐宜灸此諸穴。病在左灸右﹐在右灸左。

灸風中髒﹐气塞涎上﹐不語極危者﹐下火立效。

百會一穴風池二穴大椎一穴肩井二穴曲池二穴間使二穴足三里二穴凡覺心中憒亂﹐神气不怡﹐或手足麻木﹐此中髒之候也。不問是風與气﹐可速灸此七穴五七壯﹐日後再別灸之﹐隨年壯止。﹝凡遇春秋二季﹐可時時灸此七穴﹐以泄風气﹞凡人風發﹐怕痛不肯灸﹐忽然卒死﹐是謂何病﹖曰﹕風入髒故也﹐病者不可不知。予自五月間﹐口眼斜﹐灸百會等三穴卽正﹐右手足麻木無力﹐灸百會﹑髮際等七穴得愈。

七月气塞﹐涎上不能語﹐魂魄飛揚﹐如墮江湖中﹐頃刻欲絕﹐灸百會﹑風池等﹐左右頰車二穴﹐气遂通﹐吐涎半碗﹐又下十餘行﹐伏枕半月﹐遂平復。自後﹐凡覺神气少異於常﹐卽灸百會風池等穴﹐無不立效。

﹝《本》﹞範子默記崇寧中﹐凡兩中風﹐始則口眼斜﹐次則涎潮閉塞﹐左右共灸十二穴﹐得气通。十二穴者。謂聽會﹑頰車﹑地倉﹑百會﹑肩﹑曲池﹑風市﹑足三里﹑絕骨﹑髮際﹑大椎﹑風池也。根據而用之﹐無不效。

﹝羅﹞中風鍼法。﹝出竇太師《气元歸類》﹞手太陰列缺﹝偏風﹐半身不遂﹞天府﹝卒中惡鬼疰﹐不得安臥﹞手陽明肩曲池﹝偏風﹐半身不遂﹞足陽明大巨﹝偏枯﹐四肢不舉﹞衝陽﹝偏風﹐口眼斜﹐足緩不收﹞手太陽腕骨﹝偏枯狂惕﹞足太陽輔陽﹝風痺不仁﹐四肢不舉﹞足太陰照海﹝大風偏枯﹐半身不遂﹐善悲不樂﹞足少陽陽陵泉﹝半身不遂﹞環跳﹝風眩偏風﹐半身不遂﹞﹝《甲》﹞痱痿臂腕不用﹐唇吻不收﹐合谷主之﹔偏枯四肢不舉﹐善驚﹐大巨主之﹔偏枯不能行﹐大風默默﹐不知所痛﹐視如見星﹐溺黃﹐小腹熱﹐咽漧﹐照海主之﹔偏枯﹐臂腕發痛﹐肘屈不得伸手﹐又風頭痛﹐泣出﹐肩臂頸痛﹐項急﹐煩滿驚﹐五指掣不得屈伸﹐戰惕﹐腕骨主之。

﹝羅﹞大接經從陽引陰﹐治中風偏枯。﹝出云岐子《醫學新說》﹞足太陽膀胱之脈﹐出於至陰小指外側﹐去爪甲如韭葉﹐爲井金﹝十呼﹞。足少陰腎之脈湧泉﹐起於小指之下﹐斜趨足心﹝三呼﹞。手厥陰心包之脈﹐其直者﹐循中指中衝出爪甲﹐如韭葉陷中﹐爲井。其支者別掌中小指次指出其端。手少陽三焦之脈﹐起小指次指之端﹐去爪甲如韭葉﹐爲井﹝三呼﹞。足少陽膽之脈﹐起足竅陰﹐小指次指之端﹐去爪甲如韭葉﹐爲井。其支者﹐上入大指岐骨﹐內出其端﹐還貫爪甲﹐出三毛中﹝三呼﹐十三呼﹞。足厥陰肝之脈﹐起大惇﹐大指入叢毛之際﹐去爪甲如韭葉﹐及三毛爲井﹝十呼﹐六呼﹞。手太陰肺之脈﹐起大指之端﹐出於少商。大指內側﹐去爪甲如韭葉﹐爲井。其支者﹐出次指內廉出其端。手陽明大腸之脈﹐起大指次指之端﹐入次指內側﹐去爪甲如韭葉﹐爲並﹝一呼﹞。中指內交﹝三呼﹞。足陽明胃之脈﹐起足大指次指之端﹐去爪甲如韭葉﹐爲井。其支者﹐入大指出其端﹝一呼﹞。足太陰脾之脈﹐起足大指端﹐循指內側﹐去爪甲角如韭葉﹐爲井﹐隱白是也﹝十呼﹞。手少陰心之脈﹐起手小指內出其端﹐循指內廉﹐去爪甲角如韭葉﹐爲井。手太陽小腸之脈﹐起手小指之端﹐去爪甲下一分陷中﹐爲井。

大接經從陰引陽﹐治中風偏枯。

手太陰肺之脈﹐起手大指端﹐出於少商﹐大指內側﹐去爪甲角如韭葉﹐爲井﹝一呼﹐三呼﹞。手陽明大腸之脈﹐起手大指次指之端﹐去爪甲如韭葉﹐爲井。其支者﹐入大指間出其端。足陽明胃之脈﹐起足大指次指之端。去爪甲如韭葉﹐爲井。其支者﹐入大指間出其端。

足太陰脾之脈﹐起足大指端﹐循指內側﹐去爪甲如韭葉﹐爲井﹐隱白也。手少陰心之脈﹐起手小指內出其端﹐循指內廉﹐去爪甲如韭葉﹐爲井。手太陽小腸之脈﹐起手小指之端﹐去爪甲下一分陷中﹐爲井。足太陽膀胱之脈﹐起足小指外側至陰﹐去爪甲如韭葉﹐爲井金。足少陰腎之脈﹐起足小指之下﹐斜趨足心﹐爲井﹐湧泉穴也。手厥陰心包之脈﹐其直者﹐循手中指出其端﹐去爪甲如韭葉﹐爲井﹐中衝穴也。其支者﹐循掌中循小指次指出其端。手少陽三焦之脈﹐起手小指次指之端﹐去爪甲如韭葉。爲井。足少陽膽之脈﹐起於竅陰﹐小指次指之端﹐去爪甲如韭葉﹐爲井。其支者﹐上入大指岐骨﹐內出其端﹐還貫爪甲出三毛中。足厥陰肝之脈﹐起足大指之端﹐入叢毛之際﹐去爪甲如韭葉﹐爲井﹐大惇也﹝六呼﹞。

大接經皆十二經井穴也。此羅謙甫治趙僧判中髒﹐刺十二井穴愈。治張安撫中髒﹐灸十二井穴愈。《內經》所謂畱瘦不移節而刺之是也。

﹝《難》﹞陰蹺爲病﹐陽緩而陰急。陽蹺爲病﹐陰緩而陽急。

﹝羅﹞云﹕治失音不語。﹝出竇太師《气元歸類》﹞手陽明天鼎﹝暴喑並喉痺﹞合谷﹝喑不能言﹞手少陰陰﹝喑不能言﹞靈道﹝暴喑不語﹞足陽明頰車地倉﹝不語﹐飲食不收﹐水漿漏落﹐病右治左﹐病左治右﹞手少陽支溝﹝暴喑不語﹞三陽絡﹝暴啞不能言﹞手太陽天窗﹝暴喑不能語﹞足少陰通谷﹝暴喑不語﹞手厥陰間使﹝喑不能語﹞﹝《玉》﹞中風不語﹐不省人事﹕頂門﹝灸七壯﹞百會﹝鍼入豆許﹐先補後瀉﹐瀉多補少﹞又撮要法﹕中衝﹝一分﹐補之﹞大惇﹝灸﹐一分﹞百會﹝一分﹐瀉﹞﹝《怪穴》﹞又法﹕十指尖出血﹝此更詳之﹞﹝《玉》﹞中風失音﹕喑門﹝二分﹐畱三呼﹐瀉之不可深﹞人中﹝三分﹐畱三吸瀉之﹞天突湧泉﹝各五分﹞神門支溝﹝各三分﹞。如舌急不語﹐喑門﹝二分﹞﹔如舌緩不語﹐風府﹝三分。﹞﹝東陽﹞卒中失音﹐不能言語﹐緩縱不隨﹐天窗刺之一分﹐灸五十壯。息火﹐仍移灸百會五十壯畢。復灸天窗五十壯﹐始發。若先灸百會﹐則風气不得泄﹐內攻五臟﹐喜閉伏﹐仍失音﹐所以先灸天窗。

﹝《千》﹞治風痱不語手足不遂方。度病者﹐男左手﹐女右手﹐小指內歧間至指端爲度﹐以置臍上﹐直望心下﹐以朱塗度上端畢。又作兩度﹐續所塗上﹐合其下﹐開其上﹐取其本度橫置開上﹐令三合﹐其狀如形﹐復以朱塗兩端畢﹐三處同時起火灸之﹐各一百壯愈。

﹝河﹞凡覺中風﹐必先審六經之候﹐愼勿用大熱藥烏﹑附之類﹐故陽劑剛勝﹐積若燎原﹐爲消狂瘡腫之屬﹐則天癸絕而榮涸矣。

﹝羅﹞云﹕中風人初覺﹐不宜服腦﹑麝﹐恐引風入骨髓﹐如油入面﹐不能得出﹐如潮痰盛﹐不省人事煩熱者﹐宜用下痰﹐神效。

﹝潔﹞云﹕中風如小便不利﹐不可以藥利之。旣已自汗﹐則津液外亡﹐小便自少。若利之﹐使榮衛枯竭﹐無以制火﹐煩熱愈盛。當候熱退汗室﹐小便自行也。

﹝丹﹞治中風方﹐續命﹑排風﹑越婢等﹐悉能除去﹐而《千金》多用麻黃﹐令人不得慮虛。以風邪不得汗﹐則不能泄也。然此治中風不汗者爲宜。若自汗者﹐更用麻黃則津液轉脫﹐反爲大害。中風自汗﹐仲景𨿽處以桂枝湯﹐至於不住發搐口眼動﹐徧身汗出者﹐豈勝對治。此時獨活湯﹑續命煮散﹐能復榮衛﹐卻風邪﹐不可缺也。﹝獨活﹑續命散﹐方風螈條﹞﹝《千》﹞治中風﹐無密室者﹐不可療。彊人居室不密﹐尙中風邪﹐況服藥之人乎。服汗劑﹐必根據此法。

﹝丹﹞寒則筋急﹐熱則筋緩。緩因於弛長﹐縮因於短促。若受濕則弛﹐弛因於寬而長。然寒與濕﹐未嘗不挾熱﹐三者皆因於濕。然外濕﹐非內濕無以啟之﹐不能成疾。致濕之由﹐酒面爲多﹐魚與肉繼以成之。若甘滑﹑燒炙香辛硬物﹐皆致濕之因﹐戒之愼之。藥中肯綮矣。若將理失宜﹐𨿽聖醫﹐不治也。天產作陽﹐气浮發熱﹐先哲格言。但是患痿之人﹐若不能淡薄食味﹐吾知其必不能安全也﹝丹溪斷痱病爲痿﹞。凡人初覺食指次指麻木不仁﹐或不用者﹐三年內必中風之候也。宜先服愈風湯﹑天麻丸各一兩料﹐此治之先也。是以聖人治未病﹐不治已病。中風人能食﹐蓋甲己化土﹐脾盛故能多食。此脾愈盛﹐下克腎水﹐腎水虧則病增﹐宜廣服藥﹐不欲多食﹐病能自愈。中風多食﹐風木盛也。盛則克脾﹐脾受敵﹐求助於食。經曰﹕實則夢與﹐虛則夢取。當瀉肝木﹐治風安脾﹐脾安則食少﹐是其養矣。

肺脈微緩﹐爲痿偏風﹐頭以下汗出不可止﹝全文見治虛實法﹞。脾脈微緩﹐爲風痿﹐四肢不用﹐心慧然若無病。﹝同上。經云﹕脈緩者多熱﹐蓋風痿卽風痱之類﹞﹝《素》﹞胃脈沈鼓澀﹐胃外鼓大﹐心脈小堅急﹐皆鬲偏枯﹐男子發左﹐女子發右﹐不喑舌轉可治﹐三十日起。其從者喑﹐三歲起。年不滿二十者﹐三歲死。﹝大奇論。王注云﹕從謂男發左女發右也﹞﹝《玄》﹞中風不語者﹐爲病在心臟。脈反沈者﹐治難見效。凡病脈不應病者危。

﹝丹﹞《脈訣》內言不治證見﹐則不可治。筋枯﹐不治。動則筋痛者﹐是謂筋枯。以其無血滋潤筋骨也。

卷之十肝膽部

產後中風

﹝丹﹞產後中風﹐口眼斜﹐必用大補气血﹐然後治痰。當以左右手脈﹐分其气血多少以治﹐切不可作中風治﹐用小續命湯及發表治風之藥。

﹝云﹞治產後中風﹐半身手足不遂﹐言語謇澀﹐恍惚多忘﹐精神不定。

獨活當歸芍藥防風川芎玄參天麻﹝各五錢﹞桂心﹝三錢﹞上咀。以水八升﹐煮取二升半﹐分爲三服。覺效﹐更作一劑。又作丸﹐每服二十丸。如有熱﹐加葛根五錢﹔有冷﹐加白術五錢﹔若有气癥﹐加生薑一兩半﹔若手足不遂﹐加牛膝一錢半﹐萆三錢﹐黃四錢﹔若腹痛﹐加當歸﹑芍藥七錢半﹔若不食﹐加人參五錢﹐玄參一兩﹔若寒中三陰﹐所患必冷﹐小續命湯加姜煎﹔若暑中三陽﹐所患必熱﹐小續命湯去附子﹐減桂心一半﹐加薄荷煎。

﹝《保》﹞

血風湯

治產後諸風﹐痿攣無力。

秦艽羌活防風白芷川芎芍藥當歸白術茯苓熟地﹝各等分﹞上爲末。一半蜜丸﹐一半散。酒調下五七十丸妙。

﹝《食》﹞治產後風虛﹐五緩六急﹐手足頑痺﹐气血不調﹐大豆一升﹐炒令熟﹐熱投三升酒中﹐密封飲之。

﹝《短劇》﹞治產後中風﹐語澀﹐四肢拘急。羌活三兩﹐爲末。每服五錢﹐水﹑酒各半盞煎﹐去渣溫服。

上產後中風﹐用續命湯及羌活發散之藥﹐必詳气血﹐以四物﹑四君子相與各半﹐停對分兩服之可也。

卷之十肝膽部

口噤

﹝中倒之初有口噤者﹐故附之﹞﹝丹﹞口噤搐鼻﹐用郁金﹑藜蘆爲末。水調搐之。

治口噤卒不得語。附子杵末。內管中﹐吹喉中立安。﹝《千金翼》云﹕吹喉中﹐恐是吹鼻中﹞﹝《經》﹞治急中風﹐目瞑牙噤﹐無門下藥者。用此末子﹐以中指蘸末﹐揩大牙左右﹐二﹑三十徧﹐其口自開﹐始得下藥﹐名開關散。

天南星搗爲末白龍腦二件﹐各等分研五月五日午時修治者﹐只一字至半錢效﹐涎盛者吐之。

﹝《簡》﹞治中風口噤﹐涎潮壅塞﹐吐涎方。用皂角一挺﹐去皮﹐塗豬脂﹐炙黃爲末﹐每服一錢匕﹐非時溫酒服。如气實脈盛﹐調二錢匕。如牙不開﹐用白梅揩齒﹐口開卽灌藥﹐吐出風涎瘥。

﹝《本》﹞治中風不省人事﹐牙關緊急。用藜蘆一兩﹐去蘆﹐濃煎防風湯洗過﹐焙漧切﹐炒微黃褐色﹐搗末﹐每半錢溫水下﹐以吐涎爲效。如人行三里許﹐未吐再服。

﹝羅﹞

分涎散

治中風涎潮作聲﹐口噤﹐手足搐搦。

藿香全蠍﹝炒﹞白附子南星﹝炮﹐各一兩﹞丹砂膩粉粉霜﹝各二兩﹞上爲細末。每服一錢匕至二錢﹐薄荷湯或茶湯調下。未吐利﹐再服。

﹝《衍》﹞黃防風湯燻法﹝方見中深半身不遂門﹞。

﹝世﹞治中風口噤﹐不知人事﹐產後中風。用白術四兩﹐水三升﹐煎一升﹐頓服。

﹝《大》﹞白術酒治妊娠中風﹐口噤﹐語言不得。

白術獨活﹝一兩﹞黑豆﹝炒﹐一合﹞上銼。以酒三升﹐煮取一升半﹐去渣﹐溫分四服﹐口噤者斡開灌之﹐得汗卽愈。

﹝《千》﹞治中風通身冷﹐口噤不知人事﹐用獨活四兩﹐好酒一升﹐煎半升﹐分溫再服。

破傷風口噤﹝見破傷風門﹞。

﹝《摘》﹞中風口噤不開。人中﹝四分﹞頰車﹝四分﹐得气卽瀉﹞﹝《集》﹞又法﹕人中頰車﹝一分﹐沿皮透地倉﹞百會﹝一分﹐灸﹞承漿﹝三分﹐灸﹞合谷﹝一分﹐灸﹞﹝《東》﹞口噤不開﹐唇吻不收﹐喑不能言﹕合谷人中﹝《甲》﹞口噤不能言﹐翳風主之。

卷之十肝膽部

口眼斜

凡半身不遂者﹐必口眼斜。亦有無半身不遂之癥而斜者﹐故另立附之。

運气﹕口眼斜者﹐多屬胃土。風木不及﹐金乘之﹐土寡於畏也。經云﹕木不及曰委和﹐委和之紀﹐其動戾拘緩。又云﹕厥陰所至爲。蓋﹐縮短也。木不及﹐則金化縮短乘之﹐以勝木之條達也。戾者﹐口目斜也。拘者﹐筋脈拘彊也。木爲金之縮短﹐牽引而斜拘彊也。緩者﹐筋脈縱也。木爲金乘﹐則土寡於畏﹐故土兼化緩縱於其空隙﹐而拘緩者自緩也。故目斜者﹐多屬胃土有痰。治法宜辛溫瀉金之短縮﹐平土之濕痰也。

﹝垣﹞

淸陽湯

治筋脈縮短﹐牽引口目斜。﹝方見後﹞﹝孟﹞中賊風﹐口偏不能語者﹐取吳茱萸一升﹐淸酒一升﹐和煮四五沸﹐合服之半升﹐日三服﹐得少汗瘥。

﹝《千》﹞治口﹐大豆三升﹐炒令焦﹐好酒三升﹐淋取汁頓服﹐一日一服。治中風面目相引﹐口偏著耳﹐牙車急﹐舌不得轉方。

獨活﹝三兩﹞竹瀝生地汁﹝各一升﹞上三味合煎﹐取二升頓服卽愈。

治卒中風﹐口不正﹐取空靑末如豆大一枚﹐含之卽愈。口目斜之癥﹐大率在胃而有筋脈之分。經云﹕足之陽明﹐手之太陽﹐筋急則口目爲僻﹐急不能卒視﹐此胃土之筋爲邪也。經云﹕胃足陽明之脈﹐挾口環唇﹐所生病者﹐口唇邪。此胃土之脈爲邪也。

﹝垣﹞

淸陽湯

治口斜﹐頰腮急緊﹐胃中火盛﹐汗不止而小便數。

升麻﹝二錢﹞葛根﹝一錢半﹞當歸身﹝二錢﹞黃﹝二錢﹞甘艸﹝炙﹐一錢﹞紅花﹝一錢﹞蘇木﹝五分﹞桂枝﹝一錢﹞甘艸﹝生﹐五分﹞黃柏﹝酒﹐一錢﹞上咀。作一服﹐酒三盞﹐煎至一盞三分﹐去渣﹐稍熱食前服訖﹐以火熨摩緊急處﹐卽愈。夫口筋急者﹐是筋脈血絡中大寒﹐此藥少代燔鍼劫刺﹐破惡血以去凝結﹐內泄衝脈之火熾。

﹝羅﹞風中血脈治驗太尉中武史公﹐年六十八歲﹐於至元十月初﹐侍國師於聖安寺丈室中﹐煤炭火一鑪在左邊﹐遂覺面熱﹐左頰微有汗﹐師及左右諸人皆出﹐因左頰疏緩﹐被風寒客之﹐右頰急﹐口於右﹐脈得浮緊﹐按之洪緩。予舉醫學提舉忽君吉甫﹐專科鍼灸﹐先以左頰上灸地倉穴一七壯﹐次灸頰車二七壯﹐後於右頰上熱手熨之﹐議以升麻湯加防風﹑秦艽﹑白芷﹑桂枝﹐發散風寒﹐數服而愈。或曰﹕世醫多以續命等藥治之﹐今君用升麻湯加四味﹐其理安在﹖對曰﹕足陽明經﹐起於鼻交中﹐循鼻外﹐入上齒中。手陽明之經﹐亦貫於下齒中。況兩頰皆屬陽明﹐升麻湯乃陽明經藥﹐香白芷又行手陽明之經﹐秦艽治口噤﹐防風散風邪﹐桂枝實表而固榮衛﹐使邪不能再傷﹐此其理也。夫病有標本經絡之別﹐藥有气味濃薄之殊﹐察病之源﹐用藥之宜﹐其效如桴鼓之應。不明經絡所過﹐不言藥性所主﹐徒執一方﹐不惟無益﹐而又害之者多矣﹐學人宜細思之。

秦艽升麻湯

治中風手足陽明經口眼斜﹐四肢拘急﹐惡風寒。

升麻幹根甘艸﹝炙﹞芍藥人參﹝各半兩﹞秦艽白芷防風桂枝﹝各三錢﹞上咀。每服一兩﹐水二盞﹐連須蔥根白三莖﹐煎至一盞﹐去渣﹐稍熱服﹐食後服。藥畢﹐避風寒﹐臥得微汗出則止。

﹝丹﹞婁舍人﹐口眼斜﹐先自右邊牙疼。

防風﹝五分﹞南星﹝一錢﹞桂枝﹝三分﹞半夏﹝五分﹞蒼術﹝五分﹞甘艸﹝炙﹐二分﹞白術﹝一錢半﹞茯苓﹝三分﹞上煎﹐後入薑汁一合服。

﹝《本》﹞治風客陽經﹐邪傷腠理﹐背脊彊直﹐口眼斜﹐體熱惡寒﹐痰厥頭痛﹐肉筋惕﹐辛鼻淵﹐及飲酒過多﹐嘔吐涎沫﹐頭痛眩暈﹐如坐車船。常服解風邪傷寒﹐辟霧露瘴气﹐爽慧神志﹐諸風不生。定風餅子。

天麻川烏南星半夏川姜川芎白茯苓甘艸﹝生﹐各等分﹞上爲細末﹐薑汁爲丸﹐如龍眼大﹐作餅子﹐朱砂爲衣。每服一餅﹐細嚼﹐熱姜湯下﹐不拘候。熙丰間﹐王丞相常服﹐預防風疾神驗。

﹝《千》﹞枳茹酒主口僻眼急大驗﹐諸藥不瘥方。

枳實上靑刮取末﹐欲至心止﹐得茹五升﹐微火炒去濕气﹐以酒一斗漬﹐微火暖﹐令得藥味﹐隨性飲之。

﹝子和﹞東KT1夫﹐患口目斜﹐其兩手急數如弦之張﹐有力而實。其人壯气充﹐風火交勝。與調胃承气湯六兩﹐以水四升﹐煎作三升﹐分作四服﹐令稍熱啜之﹐前後約瀉四﹑五十行。去一兩﹐次以苦劑投之﹐解毒數服﹐以升降水火﹐不旬而愈。《脈訣》云﹕熱則生風。

《內經》治口眼斜﹐多屬足陽明筋病﹐蓋足陽明筋結頰上﹐得寒則急﹐得熱則弛﹐左寒右熱﹐則左頰筋急牽引右之弛者﹐而右隨急牽引﹐向左也。右寒左熱﹐則右頰筋急牽引左之弛者﹐而左隨急牽引﹐向右也。故其治法﹐以火灸﹐且爲之膏油熨其急者﹐以白酒調和桂末塗其弛者﹐又以桑爲鉤﹐鉤其舌吻之僻處﹐使正平﹐而髙下相等。復以水調生桑灰﹐於鉤柄之坎縫處﹐連頰塗之﹐以收其弛。兼飲姜酒﹐啖美肉﹐使筋脈气和﹐以助外之塗熨。不飲酒者﹐自彊其筋骨﹐以手拊拍其急處﹐使癥自去也。﹝詳見筋門﹞﹝《千》﹞又方牡蠣附子礬石竈下黃土上四味﹐各等分爲末。取三年雄鷄冠血和藥敷其上﹐持鏡看候欲復﹐故便急洗去之。不速去﹐便過不復還也。﹝《千金翼》云﹕偏左塗右﹐偏右塗左﹞又方酒煮桂取汁一升﹐以故布浸拓病上則正﹐左斜拓右﹐右斜拓左。此祕方不傳﹐余常用大效﹝此方卽《內經》用酒桂塗法也﹞。

又方大皂莢一兩﹐去皮子﹐搗篩。以三年鍛石末水和﹐左塗右﹐右塗左﹐幹又塗之。

﹝《衍》﹞取硬鍛石一合﹐以醋炒和如泥﹐於患偏風牽口斜人口唇上﹐不患處一邊塗之﹐立便牽正。

﹝孫﹞卒患偏風﹐口語澀。取衣中白魚摩耳下﹐向左摩右﹐向右摩左﹐卽正﹝卽蠹﹐書魚也﹞。

﹝《聖》﹞治中風口﹐用巴豆七枚﹐去皮爛研。左塗右手心﹐右塗左手心﹐仍以暖水一盞﹐安向手心﹐須臾卽便正。洗去藥﹐並頻抽掣中指。

﹝子和﹞一長吏﹐病口目斜﹐予療之。目之斜﹐灸以承泣﹔口之﹐灸以地倉﹐俱效。苟不效者﹐當灸人迎。夫气虛風入而爲偏﹐上不得出﹐下不得泄﹐眞气爲气邪所陷﹐故宜灸﹐所以立愈。﹝按﹕此乃脈兼斜﹐故灸之愈。若筋急斜﹐非灸可愈﹐必用服藥及用燔鍼劫刺其急處﹐或用馬膏塗法﹐可愈。故承泣﹑地倉﹑人迎皆足陽明﹐陽明胃脈之所發也﹞。

﹝《玉》﹞口眼斜﹕地倉﹝鍼入二分﹐沿皮斜向頰車﹐一寸半﹐畱十吸瀉之﹞頰車﹝二分﹐斜向地倉。以上三穴﹐右補瀉左﹐左補瀉右﹞﹝《甲乙》﹞口僻﹐顴及齦交﹑下關主之。面目惡風寒腫癰痛﹐招搖視瞻﹐螈口僻﹐巨主之。口不能水漿﹐僻﹐水溝主之。厥口僻失欠﹐下牙痛﹐頰腫惡寒﹐口不能收﹐舌不能言﹐不能嚼﹐大迎主之。口僻﹐偏歷主之。口僻刺太淵﹐引而下之。口僻噤﹐外關主之。僻不正失欠﹐口不開﹐翳風主之。

﹝《千》﹞又方﹐以葦筒長五寸﹐以一頭刺耳孔中﹐四畔以面塞密﹐勿令泄風﹔一頭納大豆一顆並艾﹐燒令燃﹐灸七壯﹐卽瘥。患右灸左﹐患左灸右﹐千金不傳﹐耳病亦可灸之。

卷之十肝膽部

癢

凡中風多有癢甚不收者﹐故編此附之於後﹐與前中風方相兼用之可也。

﹝丹﹞經曰﹕諸癢爲虛。血不榮肌腠﹐所以癢也。當以滋補藥以養陰血﹐血和肌潤﹐癢自不作矣。治身上虛癢﹐四物加黃芩煎湯﹐調浮萍末服之。治諸癢如虫行﹐此虛也﹐先與大料四物湯服之。鹽一斗﹐水一石﹐煎減半﹐溫浴三次﹐能治一切風癢﹝《祕要》﹞。諸癢﹐淩霄花末﹐酒下一二錢。此花補陰血甚速。﹝《本艸》云﹕淩霄治熱風﹑身癢﹑遊風﹑風疹﹑瘀血﹐蒼耳葉同用也﹞陶安人﹐身體肥壯﹐久患瘙癢﹐自投風藥﹐漸成虛癥﹐身上麻木無力﹐口苦幹﹐小便數。

白術﹝二錢﹞陳皮芍藥黃芩﹝一兩﹞茯苓﹝七錢﹞歸身黃人參川芎靑皮蒼術木通﹝五錢﹞黃柏﹝酒炒﹞五味子甘艸﹝炙﹐二錢﹞每服下黃精丸三十丸。

﹝《靈》﹞虛邪搏於皮膚之間﹐其气外發﹐腠理開﹐毫毛搖﹐气往來行﹐則爲癢。﹝刺節眞邪篇﹞﹝丹﹞

何首烏散

治渾身風寒濕癢。

何首烏﹝鹽炒﹞天麻枸杞生地熟地﹝各一兩﹞防風川芎薄荷訶子甘艸﹝各半兩﹞上爲末。每服二三錢﹐溫酒空心服﹐溫茶亦得。

﹝《集》﹞治風气客皮膚﹐瘙癢不已。蟬蛻﹑薄荷末等分爲末﹐酒調一錢匕﹐日三服。

又方治風气客於皮膚﹐瘙癢不已﹐蜂房炙過﹑蟬蛻等分爲末﹐酒調一錢匕﹐日二三服。

﹝《局》﹞

消風散

治皮膚頑麻癃疹瘙癢。

茯苓川芎羌活人參荊芥穗防風藿香蟬蛻白僵蠶﹝炒﹐去絲﹞甘艸﹝炒﹐各二兩﹞濃朴陳皮﹝各半兩﹞上爲末。每服二錢﹐茶酒調下。

﹝《經》﹞治風疹癢不止。

枳殼三兩﹐炒微黃﹐去穣爲末。每服二錢﹐非時﹐水一盞﹐煎至六分﹐去渣服。

﹝《聖》﹞治婦人瘙疹﹐身癢不止﹐用蒼耳花葉子等分﹐搗羅爲末。頭淋酒調服一錢匕。

﹝丹﹞治一切癢﹐食羊蹄根﹐不宜多。

﹝河﹞癢﹐得爬而解者﹐爬爲火化﹐微則亦能癢﹐甚則癢去者﹐謂令皮膚辛辣而屬金化﹐辛能散火﹐故金化見﹐則火化解矣。

﹝《聖》﹞治風瘙癮疹﹐徧身癢成瘡者﹐用蠶砂一升﹐水一斗﹐煮取一斗二升﹐去渣熱洗。宜避風。

﹝羅﹞

澡洗藥

治一切諸風﹐及徧身瘙癢﹐光澤皮膚。

榦荷葉﹝三十三兩﹞威靈仙﹝十五兩﹞本﹝一斤﹞零陵香﹝一斤﹞茅香﹝一兩﹞甘松白芷﹝各半斤﹞上爲粗末。每用二兩﹐生絹袋盛﹐水二桶﹐約四斗﹐煎五沸﹐放熱於無風處﹐淋澡洗之﹐避風少時。如水少時﹐便添熱湯﹐斟酌得所﹐勿添冷水﹐不添藥末。浴癢無如鹽﹐濃煎湯最妙。

﹝仲﹞寸口脈遲而緩﹐遲則爲寒﹐緩則爲虛﹐榮緩則爲亡血﹐衛緩則爲中風﹐邪气中經﹐則身癢而癮疹。心气不足﹐邪气入中﹐則胸滿而短气。脈緩而大﹐浮爲風虛﹐大爲气彊﹐風气相搏﹐大成癮疹﹐身爲癢。癢者名泄風﹐久久爲痂癩。

卷之十一肝膽部

眩

﹝成無己﹞云﹕眩者﹐非眩而見其眩﹐謂眼黑眩也。運者﹐運爲運轉之運﹐世謂之頭旋是也。

《內經》論眩﹐皆屬肝木﹐屬上虛。丹溪論眩﹐主於補虛﹐治痰降火。仲景治眩﹐亦以痰飲爲先也。

諸風掉眩皆屬於肝。﹝全文見延醫。﹞﹝河﹞掉﹐搖也﹔眩﹐昏亂旋運也﹐風主動故也。所謂風气動而頭目眩運者﹐由風木旺﹐必是金衰不能制木﹐而木復生火﹐風火皆屬陽﹐多爲兼化。陽主乎動﹐兩動相搏﹐則頭目爲之眩運而旋轉。故火本動也﹐焰得風則自旋轉﹐人或乘舟車﹐及作環舞而眩運者﹐其動不止﹐而左右紆曲。故經曰﹕曲直動搖﹐風之用也。眩運而嘔吐者﹐風熱甚故也。

徇蒙招尢﹐目瞑耳聾﹐下實上虛﹐過在足少陽﹑厥陰﹐甚則入肝。﹝全文見治虛實法。﹞﹝《本》﹞治肝厥頭暈﹐淸頭目﹐鉤藤散。

鉤藤陳皮半夏麥門冬茯苓﹝各半兩﹞石膏人參甘菊防風﹝各半兩﹞甘艸﹝一分﹞上爲粗末﹐每服四錢﹐水一鐘半﹐生薑七片﹐煎至八分﹐溫服。

治肝厥狀如癇疾不醒﹐嘔吐。醒後﹐頭虛運發熱方。

麻黃鉤藤﹝取皮﹞石膏漧葛半夏曲柴胡甘艸枳殼甘菊上爲粗末﹐每服四錢﹐水一鐘半﹐生薑三片﹐棗一枚﹐同煎至八分﹐去渣溫服。

婦人患頭風者﹐十居其半﹐每發必掉眩﹐如在車上。蓋因血虛﹐肝有風邪熱故耳。《素問》云﹕徇蒙招搖﹐目眩耳聾﹐下實上虛過在足少陽﹑厥陰﹐甚則歸肝。蓋謂此也。余常取此方以授人﹐比他藥捷而效速。

芎散

川芎﹝一兩﹞當歸﹝三分﹞羌活旋復花蔓荊子細辛石膏本荊芥穗半夏曲﹝炙﹞防風熟地甘艸﹝各半兩﹞上爲末﹐每服二錢﹐水一大鐘﹐生薑三片﹐同煎至七分﹐去渣溫服﹐不拘時服。

上甘寒瀉風木。

﹝羅﹞風痰治驗參政楊公﹐七旬有二﹐有風痰。於至元戊辰春﹐忽病頭旋眼黑﹐目不見物﹐心神煩亂﹐兀兀欲吐復不吐﹐心中如懊之狀﹐頭偏痛微腫﹐面赤色﹐腮頰亦赤色﹐足冷。命予治之。余料之﹐此少壯之時喜飲酒﹐久積濕熱於內﹐風痰內作﹐上熱下寒﹐是陰陽不得交通﹐否之象也。經云﹕治熱以寒。𨿽良工不敢廢其繩墨﹐而更其道也。然而病有遠近﹐治有輕重﹐參政今年髙气弱﹐上熱𨿽盛﹐豈敢用寒涼之劑﹐損其脾胃。經云﹕熱則砭之。又云﹕髙巓之上﹐射而取之。余以三稜鍼約二十處刺之﹐其血紫黑﹐如露珠之狀。少頃﹐頭目便覺淸利﹐諸癥悉減。遂處方云﹕眼黑頭旋﹐虛風內作﹐非天麻不能除。天麻苗謂之定風艸﹐此艸獨不爲風所搖﹐故以爲君。偏頭痛者﹐乃少陽也﹐非柴胡﹑黃芩酒制不能治。黃連苦寒﹐酒炒以治上熱﹐又爲因用﹐故以爲臣。橘皮苦辛溫﹐炙甘艸甘溫﹐補中益气爲佐。生薑﹑半夏辛溫﹐能治風痰﹐茯苓﹑甘艸利小便﹐導濕熱引而下行﹐故以爲使。服之數劑﹐邪气平﹐生气復而安矣。

天麻半夏湯

治風痰內作﹐胸膈不利﹐頭旋眼黑﹐兀兀欲吐﹐上熱下寒﹐不得安臥。

天麻半夏﹝各一錢﹞橘皮﹝去白﹞柴胡﹝七分﹞黃芩﹝酒浸﹐炒﹞甘艸﹝炙﹞白茯苓﹝去皮﹞前胡﹝各五分﹞黃連﹝三分﹞上咀﹐作一服﹐水二鐘﹐姜三片﹐煎至一鐘﹐溫服﹐食後忌酒面生冷物。

﹝垣﹞

羌活湯

治風熱壅盛﹐上攻頭目昏眩。

羌活防風黃芩﹝各一兩﹐酒洗﹞柴胡﹝七錢﹞黃連﹝酒煮﹐一兩﹞黃柏﹝酒炒﹐半兩﹞栝蔞﹝酒洗﹐半兩﹞甘艸﹝炙﹐七分﹞白茯苓﹝五錢﹞澤瀉﹝六錢﹞上爲粗末﹐每服五錢﹐水煎取淸﹐食後或先臥﹐通口熱服之﹐日二服。

上苦寒瀉風木。

﹝《靈》﹞筋骨血气之精﹐而與脈並爲目系﹐上屬於腦﹐後出於項中。故邪中於項﹐因逢其身之虛﹐其入深則隨眼系以入於腦﹐入於腦則腦轉﹐腦轉則引目系急﹐目系急則目眩以轉矣。﹝大惑篇﹞﹝《本》﹞治一切頭旋﹐本因體虛﹐風邪乘於陽明經﹐上注頭面﹐遂入於腦。亦因痰水在於胸膈上犯大寒﹐使陽气不行﹐痰水結聚﹐上衝於頭目﹐令頭轉旋。

羚羊角散

羚羊角茯神﹝各一兩﹞芎防風曰芷半夏﹝湯洗七次﹐各半兩﹞枳殼附子﹝各一分﹞甘艸﹝三錢﹞上爲粗末﹐每服四錢﹐水一鐘半﹐生薑五分﹐慢火煎至七分﹐去渣﹐不拘時候溫服。

﹝《百一》﹞

都梁丸

治風吹項背﹐頭目昏黑眩痛。

香白芷﹝大塊者﹐用沸湯泡洗四五次﹐焙漧﹞上爲末﹐煉蜜爲丸﹐如彈子大﹐每服一丸﹐細嚼﹐用荊芥湯點茶下。

﹝無﹞大豆紫湯治中風頭眩惡風﹐自吐冷水有汗。﹝方見門。﹞﹝《聖》﹞治風頭旋﹐用蟬殼二兩﹐微炒爲末﹐非時下﹐溫酒一鐘匕。《鍼經胃風篇》云﹕上虛則眩。又五臟生成篇云﹕徇蒙招尢﹐目瞑耳聾﹐下實上虛。蓋蒙﹐昏冒也。招搖﹐掉也。瞑﹐黑眩也。皆謂昏冒搖掉﹐眼黑眩﹐屬下實上虛也。

﹝丹﹞陳客婦人﹐近五十﹐頭痛麻木眩運﹐脈甚虛。宜補气益血﹐去風行濕。

天麻﹝酒﹐一錢﹞人參﹝半錢﹞白術﹝一錢﹞黃芩﹝半錢﹞歸身尾﹝酒﹐半錢﹞川芎﹝半錢﹞陳皮﹝半錢﹞甘艸﹝炙﹐三分﹞黃﹝三分﹞半夏﹝五分﹞生薑﹝三片﹞上作一劑﹐水煎服。

賈舅因勞役﹐眼眩倦怠﹐頭不爽﹐肚帶溏滑。

黃﹝半錢﹞人參﹝半錢﹞當歸﹝一錢﹞黃柏﹝炒﹐三分﹞白術﹝一錢﹐酒浸﹞陳皮﹝半錢﹞蔓荊子﹝五粒﹞甘艸﹝炙些﹞水煎﹐稍熱飲之﹐丑卯時各一次﹐去枕眠少時﹐巳申時又各一次﹐瘥。

男子因作勞成病﹐發熱腳酸﹐口苦頭運。

白術茯苓黃連川芎﹝半兩﹞白芍藥人參生地陳皮當歸﹝各一兩﹞甘艸﹝一錢﹞杜仲﹝炒﹐六兩﹞分十八帖﹐食前熱下抑靑丸二十二粒。

丈夫患熱﹐頭眩﹐脈大而散﹐此是辛苦中來。

陳皮﹝三錢﹞柴胡﹝三錢﹞人參﹝二錢﹞白術﹝二錢﹞黃﹝三錢﹞木通﹝一錢﹞甘艸﹝些﹞分三帖服。

﹝《本》﹞治風眩頭運。

川芎散

山茱萸﹝一兩﹞山藥甘菊花人參川芎茯神﹝各半兩﹞爲末﹐每服二錢﹐酒調下﹐不拘時候﹐日三服﹐不可誤用野菊花。

﹝《三因》﹞芎歸湯治產後去血過多﹐眩運不省﹐及傷胎去血多﹐崩中去血多﹐金瘡去血多﹐拔牙齒去血多不止﹐懸虛心煩﹐眩運頭重目暗﹐舉頭欲倒。﹝方見婦人大法條。﹞﹝丹﹞頭眩屬气虛挾痰。無痰作眩﹐不得治痰爲主。挾補气藥﹐並降火藥。濕痰多者﹐用二陳湯。痰多因火動者﹐二陳湯加酒芩。眩運﹐火動其痰﹐二陳湯加黃芩﹑蒼術﹑羌活﹐散風行濕。水煮金花丸治頭眩。﹝方見痰飲。﹞﹝丹﹞眩運不可當者﹐大黃﹐三次酒炒幹﹐爲末﹐茶調下﹐每服一錢至二錢。

一男子﹐年七十九歲﹐頭目昏眩而重﹐手足無力﹐吐痰口口相續﹐左手脈散大而緩﹐右手緩而脈大不及於左﹐重按皆無力﹐飲食略減而微渴﹐大便三四日一行。眾人皆與風藥﹐至春深必死。予曰﹕此皆大虛證﹐當以補藥作大劑服之。眾怒而去。余教用人參﹑黃﹑當歸身﹑芍藥﹑白術﹑陳皮﹐濃煎作湯﹐使下連柏丸三十粒﹐如此者服一年半﹐而精力如少壯時。連柏丸﹐冬加漧薑少許﹐餘三時皆根據本法﹐連柏皆薑汁炒爲細末﹐又以薑汁煮糊爲丸。

﹝《本》﹞治虛風頭旋﹐吐痰涎不已。

養正丹

黑鉛水銀硫黃朱砂﹝各一兩﹞上用鐵盞一隻﹐火上溶鉛成汁﹐次下水銀﹐用柳杖子打勻﹐取下放少時﹐下二味末﹐令冷﹐研爲粉﹐用米飲丸﹐或用棗肉丸﹐如梧子大。每服三十丸﹐鹽湯下。

此藥升降陰陽﹐補接眞气﹐非止頭旋而已。

﹝垣﹞範天之內﹐素有脾胃之病﹐時顯煩躁﹐胸中不利﹐大便不通。初冬出外而晚歸﹐爲寒气怫郁﹐悶亂大作﹐火不得伸故也。醫疑有熱﹐治以疏風丸﹐大便行而病不減。又疑藥力少﹐復加七八十丸﹐下兩行。前癥仍不減﹐復添吐逆﹐食不能停﹐痰唾稠粘﹐湧出不止﹐眼黑頭旋﹐惡心煩悶﹐气短促﹐上喘無力﹐不欲言﹐心神顚倒﹐兀兀不止﹐目不敢開﹐如在風雲中﹐頭苦痛如裂﹐身重如山﹐四肢厥冷﹐不得安臥。予謂前癥乃胃气已損﹐復下兩次﹐則重損其胃﹐而痰厥頭痛作矣。制

半夏白術天麻湯

治之而愈。

天麻﹝五分﹞半夏﹝湯洗﹐一錢半﹞人參﹝五分﹞白術﹝一錢﹞蒼術﹝五分﹞橘皮黃澤瀉白茯苓﹝各五分﹞神曲﹝一錢﹐炒﹞大麥﹝一錢半﹞漧薑﹝三分﹞黃柏﹝二分﹞上件咀﹐每服半兩﹐水二盞﹐煎至一盞﹐去渣﹐帶熱服﹐食前。此頭痛苦甚﹐謂之足太陰痰厥頭疼﹐非半夏不能療。眼黑頭旋﹐風虛內作﹐非天麻不能除﹐其苗爲定風艸﹐亦治內風之神藥也。內風者﹐虛風是也。

黃甘溫﹐瀉火補元气。人參甘溫﹐瀉火補中益气。二術俱甘苦溫﹐除濕補中益气。澤瀉﹑茯苓﹐利小便導濕。橘皮苦溫﹐益气調中升陽。神曲消食﹐蕩胃中滯气。大麥寬中助胃气。漧薑辛熱以滌中寒。黃柏苦大寒﹐酒洗以主冬天少火在泉發躁也。

上气虛挾痰眩運。余嘗治一人﹐臥則稍輕﹐但舉足則頭旋眼黑﹐以天麻﹑半夏﹑茯苓﹑陳皮﹑白附﹑僵蠶﹑參﹑艸﹑歸﹑生薑﹑黃芩煎湯服之﹐五六日愈﹐蓋仿此方加減之也。

﹝《濟》﹞

芎術湯

治胃中濕痰﹐眩運嘔逆﹐頭重不食。

川芎半夏﹝酒洗﹞白術﹝各一兩﹞甘艸﹝炙﹐半兩﹞上咀﹐每服四錢﹐水一盞﹐生薑七片﹐煎服不拘時。﹝一方有附子﹑桂心﹐無半夏。﹞﹝嚴﹞

旋復花湯

治中脘伏痰﹐嘔逆眩運。

旋復花半夏橘紅漧薑﹝各一兩﹞檳榔人參甘艸白術﹝各半兩﹞上銼碎﹐每服一兩﹐薑水煎服。

﹝仲﹞卒嘔吐﹐心下痞﹐膈間有水﹐眩悸者﹐半夏加茯苓湯主之。﹝方見嘔吐。﹞假令瘦人臍下有悸﹐吐涎沫而頭眩﹐此水也﹐五苓散主之。﹝方見傷寒。﹞﹝子和﹞靑黛散搐鼻取涎﹐治眩神效。﹝方見頭痛。﹞頭風眩運﹐可用獨聖散吐之。吐訖﹐可用淸上辛涼之藥﹐防風通聖散加半夏等味。仲景云﹕此痰結胸中而致也。﹝通聖散見癇。﹞

獨聖散

瓜蒂﹝不以多少﹞郁金﹝各等分﹞上爲細末﹐每服一錢﹐或二錢﹐HT汁調下服之﹐用雞翎探吐。

﹝河間﹞

搜風丸

治邪气上逆﹐風熱上攻﹐頭目眩運﹐大小便結滯。

人參茯苓﹝各半兩﹞滑石﹝二兩﹞藿香﹝二錢半﹞漧薑白礬﹝生﹐各一兩﹞蛤粉﹝二兩﹞南星大黃黃芩﹝各二兩﹞牽牛﹝四兩﹞薄荷﹝半兩﹞半夏﹝一兩﹞寒水石﹝一兩﹞上爲末﹐滴水丸﹐小豆大。每十丸﹐生薑湯下﹐加至二十丸﹐日三服。

﹝仲﹞

白術附子湯

治風虛頭重眩苦極﹐不知食味﹐暖肌補中益精气。

白術﹝二兩﹞附子﹝一兩半﹐炮去皮﹞甘艸﹝一兩﹐炙﹞上三味銼﹐每五錢﹐姜五片﹐棗一枚。水鐘半﹐煎至七分﹐去渣溫服。

﹝《本》﹞治體虛有風﹐外受虛濕﹐身如在空中。

二生散

生附子﹝去皮臍﹞生南星﹝各等分﹞上二味﹐咀﹐每服四大錢﹐水一鐘﹐生薑十片﹐慢火煎至八分﹐去渣服。戊午年﹐予在新安有此疾﹐名醫傳授此方﹐三服愈。

﹝仲﹞心下有支飲﹐其人苦冒眩﹐澤瀉白術主之。﹝短气倚息﹐形如腫﹐爲支飲。﹞用澤瀉五兩﹐白術二兩﹐以水二升﹐煮一升﹐分溫再服。

運气眩有二﹕一曰風助肝盛眩。經云﹕厥陰司天之政﹐風行太虛﹐云物搖動﹐目轉耳鳴。三之气﹐風乃時舉﹐民病掉眩。

又云﹕厥陰司天﹐客勝則耳鳴掉眩。又云﹕厥陰之勝﹐耳鳴頭眩。又云﹕厥陰之復﹐筋骨掉眩﹐治以諸涼是也。

二曰濕邪傷腎眩。經云﹕太陰司天﹐濕淫所勝﹐頭項腰背痛而眩﹐治以苦熱是也。

﹝河﹞神妙散搐鼻﹐治頭目昏眩﹐偏正頭痛。﹝方見頭痛門。﹞腦爲髓之海﹐其輸上在於其蓋﹐下在風府。髓海不足﹐則腦轉耳鳴﹐脛酸眩冒﹐目無所見。﹝全文見鍼灸。蓋者﹐百會穴也。補百會﹑風府二穴﹐則眩愈。﹞上气不足﹐頭爲之苦傾﹐目爲之眩﹐補足外踝下畱之。﹝全文見鍼灸。

﹞邪在腎﹐肩背頭項痛﹐時眩﹐取湧泉﹑昆侖﹐視有血者盡取之。﹝全文見鍼灸。﹞﹝《怪穴》﹞頭目眩運﹕至陰﹝《標》﹞金門申脈﹝桑﹞風池神庭﹝內風池《通玄》同﹞金門﹝瀉﹞三里﹝補﹞﹝《心》﹞頭暈怕寒﹐些少風寒﹐則目暗僵僕﹐不分冬夏﹐常用綿帽包﹐日夜不離﹐一去帽卽發﹕百會惺惺﹝一分﹐恐上星﹞風池﹝二寸半﹐主頭大熱﹞丰隆﹝二寸半﹞﹝桑﹞頭熱﹕上囟風門攢竹百會﹝《甲》﹞風眩善嘔﹐煩滿﹐神庭主之。如顏色靑者﹐上星主之。取上星者﹐先取﹐後取天牖﹑風池。

如頭痛顏靑者﹐囟會主之。風眩引頷痛﹐上星主之。先取﹐後取天牖﹑風池。風眩目瞑﹐惡風寒﹐面赤腫﹐前頂主之。風眩目眩﹐顱上痛﹐後頂主之。風眩驚﹐手脘痛﹐泄風﹐汗出至腰﹐陽谷主之。腦風目瞑頭痛﹐風眩目痛﹐腦空主之。風逆暴﹐四肢腫﹐濕則唏然寒﹐饑則煩心﹐飽則眩﹐大都主之。頭眩目痛﹐至陰主之。

﹝丹﹞左手脈數熱多﹐脈澀有死血。右手脈實痰積﹐脈大必有久病。

卷之十一肝膽部眩

癲癇

癲癇﹐卽頭眩也。痰在膈間﹐則眩微不僕。痰溢膈上﹐則眩甚僕倒於地﹐而不知人﹐名之曰癲癇。徐嗣伯云﹕大人曰癲﹐小兒曰癇﹐其實一疾也。然與中風﹑中寒﹑中暑﹑屍厥等僕倒不同。凡癲癇僕時﹐口中作聲﹐將省時﹐吐涎沫﹐省後又復發﹐時作時止﹐而不休息。中風﹑中寒﹑中暑﹑屍厥之類﹐則僕時無聲﹐省時無涎沫者﹐後不復再發﹐間有發者﹐亦如癲癇之常法也。

﹝丹﹞癇屬驚與痰﹐宜吐。大率行痰爲主﹐黃芩﹑黃連﹑栝蔞﹑半夏﹑南星。尋火尋痰﹐分多少治之﹐無有不愈。分痰與熱﹐有熱以涼藥淸其心。有痰必用吐藥﹐吐後用東垣安神丸。此證必用吐﹐吐後用平肝之藥﹐靑黛﹑柴胡﹑川芎之類。

﹝海﹞治長﹑洪﹑伏三脈﹐風癇﹑驚癇﹑發狂﹑惡人與火者﹐灸第三椎﹑第九椎﹐服局方妙香丸﹐以鍼穿一眼子透﹐冷水內浸少時﹐服之如本方。若治弦﹑細﹑緩三脈﹐諸癇似狂者﹐李河南五生丸。﹝妙香丸方見虛煩條。﹞气亂於頭﹐則爲厥逆﹐頭重眩僕。﹝全文見鍼灸。﹞邪搏陽﹐則爲癲疾。﹝見診法﹐下同。《鍼經》九鍼云﹕邪入於陽﹐轉爲癲疾。﹞厥成爲癲疾。﹝厥﹐气上逆也。﹞﹝《素》﹞帝曰﹕人生而有病癲疾者﹐病名曰何﹖安所得之﹖岐伯曰﹕病名爲胎病﹐此得之在母腹中時﹐其母有所大驚﹐气上而不下﹐精气並居﹐故令子發爲癲疾。﹝奇病論﹞凡癲癇﹐及中風﹑中寒﹑中暑﹑中濕﹑气厥﹑屍厥而昏眩倒僕﹐不省人事者﹐皆由邪气逆上陽分﹐而亂於頭中也。癲癇者﹐痰邪逆上也。中風寒暑濕及气厥屍厥者﹐亦風寒暑濕等邪气逆上也。邪气逆上﹐則頭中气亂﹐頭中气亂﹐則脈道閉塞﹐孔竅不通﹐故耳不聞聲﹐目不識人﹐而昏眩無知﹐僕倒於地也。以其病在頭巓﹐故曰癲疾。治之者﹐或吐痰而就髙越之﹐或鎭墜痰而從髙抑之﹐或內消痰邪使气不逆﹐或隨風寒暑濕之法用輕劑發散上焦﹐或鍼灸頭中脈絡而導其气﹐皆可使頭巓脈道流通﹐孔竅開發﹐而不致昏眩也。

是知癲癇之癲﹐與厥成癲疾﹐眩冒癲疾之巓﹐一疾也。王太僕誤分癲爲二疾﹐獨孫眞人始能一之﹐今特冠此气亂頭巓等經文於癲癇篇首﹐使人知疾有所歸﹐而治有所據也。

﹝《局》﹞碧霞丹治五癇疾。﹝方見虛實門。﹞﹝世﹞治暗風﹐天麻﹑南星﹑半夏﹑僵蠶﹑白附子﹑防風各半兩﹐白礬二兩﹐用木瓜一个﹐切去頂取穣﹐納前藥末﹐用原頂覆住﹐麵包煨熟﹐就搗如泥爲丸。又用皂角二寸敲細﹐酒半盞﹐浸一宿。如發時﹐取前藥一十九粒﹐納口中﹐用酒灌下﹐取出痰卽愈。自省後﹐日服三十粒﹐姜湯下。

治風癇及心風病﹐用皂角三挺捶破濾汁﹐熬如稀糊﹐攤紙上曬漧﹐取兩葉如小錢大﹐用溫漿水浸洗﹐去紙﹐注於兩鼻孔﹐各一蜆殼許﹐須臾涎下﹐咬箸瀝盡涎﹐後服

祛痰丸

代赭石﹝一兩﹐生﹞白礬﹝二兩﹐生﹞上爲細末﹐稀糊爲丸﹐如梧子大。每服三十丸﹐冷水送下﹐不拘時。

﹝仲﹞風引湯治癇疾螈。﹝方見後。﹞﹝無﹞

礬丹丸

治五癲百癇﹐無問陰陽冷熱。

虢丹晉礬﹝各一兩﹞上用磚鑿一窠﹐可容二兩許﹐先安丹在下﹐次安礬在上﹐以炭五斤。熾令炭盡﹐取出細研﹐以不經水豬心血爲丸﹐如綠豆大﹐每服十丸至二十丸﹐橘皮湯下。

﹝世﹞治暗風﹐遠年日久不愈﹐皆可服。用地黃。廣南道地者﹐不計多少﹐火醋淬七次﹐爲細末﹐每服二錢﹐溫酒調下﹐年深者亦治。

﹝羅﹞

參朱丸

治風癇﹐大有神效。

人參蛤粉朱砂﹝各等分﹞上爲細末﹐KT豬心血爲丸﹐如梧子大。每服三十丸﹐金銀花湯下﹐食遠服。

神應丹

治諸癇。

用好辰砂﹐不拘多少﹐爲細末﹐用豬心血和之得所﹐以蒸餅裹蒸取出﹐就熱丸如梧子大。每服一丸﹐食遠臥時﹐煎人參湯下﹐大有神效。

琥珀壽星丸

天南星﹝一斤﹐撅坑二尺深﹐用木炭五斤熱﹐取出炭﹐用好酒一升潑之﹐將南星趁熱下坑﹐用盆蓋訖合﹐過一宿取出﹐再焙榦爲末﹞琥珀﹝四兩﹐取末﹞朱砂﹝二兩﹐一半爲衣﹐一半入藥﹞豬心三个取血﹐另打生薑麵糊攪令稠粘﹐將豬心血和入藥末﹐丸如梧子大﹐每服五十丸﹐煎人參湯空心送下﹐日進三服。

﹝世﹞

密陀僧散

治暗風。

取密陀僧成塊者﹐以鐵綫纏﹐又用鐵綫懸掛﹐火紅﹐用酒醋一升淬盡﹐出火毒﹐研極細﹐每服一錢﹐麝香酒調下。

治癇疾。淩霄花一味﹐爲細末﹐每三錢﹐空心酒調服﹐每服藥時﹐以木梳不住手梳其發﹐又用冷水一碗﹐逐口含之﹐水溫則換﹐水盡住梳﹐如此四十九日﹐永絕其根。

《楊氏家藏》

五癇丸

治癲癇發作﹐不問新久﹐並宜服之。

天南星﹝炮﹐一兩﹞烏蛇肉﹝酒浸一宿﹐去皮骨﹐焙﹐一兩﹞朱砂﹝二錢半﹐另研﹞全蠍﹝二錢﹐去毒﹐炒﹞半夏﹝二兩﹐酒洗﹐焙﹞雄黃﹝一錢半﹐另研﹞蜈蚣﹝半條﹐去頭足﹐炙﹞白附子﹝半兩﹐炮﹞白僵蠶﹝一兩半﹐炒去絲﹞麝香﹝三錢﹐另研。﹞白礬﹝一兩﹞皂角﹝四兩﹐捶碎﹐水半升揉汁與白礬同熬幹﹐研﹞上爲末﹐薑汁煮麵糊丸﹐如梧子大。每服三十丸﹐姜湯下。

﹝丹﹞治癇疾。

川芎﹝二兩﹞防風豬牙皂角郁金明礬﹝各一兩﹞蜈蚣﹝一條﹞上細末﹐蒸餅丸﹐如梧子大。空心淸茶下十五丸﹐一日除根。

﹝羅﹞治癇病﹑心風病。用天南星﹐九蒸九曝﹐爲末﹐生薑汁打糊爲丸﹐如梧子大。每服二十丸﹐煎人參﹑麥門冬﹐菖蒲湯下﹐亦可。

﹝《素》﹞春脈者肝也﹐春脈太過﹐爲病在外﹐善怒﹐忽忽眩冒而癲疾。﹝全文見治法。脈來弦實而彊爲太過。歲木太過﹐﹞甚則忽忽善怒﹐眩冒而癲疾。﹝全文見運气類注。﹞﹝丹﹞治巡檢夫人癇﹐通聖散二錢半﹐姜三片煎﹐下犀角丸三十粒。

﹝《保》﹞

防風通聖散

防風川芎當歸芍藥大黃芒硝連翹薄荷麻黃﹝不去節﹐各五錢﹞枯梗黃芩石膏﹝各一兩﹞白術山梔荊芥穗﹝各二錢半﹞滑石﹝三兩﹞甘艸﹝一兩﹞上爲粗末﹐每服一兩﹐生薑煎﹐溫服﹐日再服。若勞汗當風﹐寒薄爲﹐郁乃痤。此勞汗出於玄府﹐脂液所凝﹐去芒硝﹐倍加芍藥﹑當歸﹐發散玄府之風﹐當調其榮衛。俗云風刺﹐或生癮疹﹐或赤或白﹐倍加麻黃﹑鹽豉﹑蔥白出其汗。麻黃去節。亦去芒硝﹐以咸走血而內凝﹐故不用之。發汗罷﹐根據前方中加四物湯﹑黃連解毒﹐三藥合而飲之﹐日二服。故《內經》曰﹕以苦發之。爲熱在肌表﹐連內也。小便淋閉﹐去麻黃﹐加滑石﹑連翹﹐煎藥中調木香末一錢匕。麻黃主於表﹐而不主於裏﹐故去之。腰脇走注疼痛者﹐加硝石﹑當歸﹑甘艸﹐一服各二錢﹐調車前子末﹑海金砂末各一錢。故經曰﹕腰者腎之府。破傷風者﹐如在表則辛以散之﹐在裏則苦以下之﹐兼散之。汗下後﹐通利榮血﹐祛逐風邪﹐每一兩加荊芥穗﹑大黃各二錢﹐調全蠍末一錢﹐羌活末一錢。諸風癇搐﹐小兒急慢驚風﹐大便祕結﹐邪熱暴甚﹐腸胃漧燥﹐寢汗切牙﹐上竄睡語﹐筋轉驚悸﹐肌肉蠕動﹐每一兩加大黃二錢﹐梔子二錢﹐茯苓末二錢匕。如肌肉蠕動者﹐調羌活末一錢。經曰﹕肌肉蠕動﹐命曰微風。風傷於肺﹐咳嗽喘急者﹐每一兩加半夏﹑桔梗﹑紫菀各二錢。如打撲傷損﹐肢節疼痛﹐腹中惡血不下﹐每一兩加當歸﹑大黃各三錢半﹐調沒藥﹑乳香末各二錢。解利四時傷寒﹐內外所傷﹐每一兩加益元散一兩﹐蔥白十莖﹐鹽豉一合﹐生薑半兩﹐水一碗﹐同煎至五七沸﹐或煎一小碗﹐溫冷服一半﹐以箸投之﹐卽吐。吐罷後﹐服一半﹐稍熱服﹐汗出立解。如飲酒中風﹐身熱頭痛如破者﹐加黃連須二錢﹐蔥白十莖﹐根據法立愈。愼勿用桂枝﹑麻黃湯解之。頭旋腦熱鼻塞﹐濁涕時下﹐每一兩加黃連﹑薄荷各二錢半。《內經》曰﹕膽移熱於腦﹐則辛鼻淵。鼻淵者﹐濁涕下不已。王注曰﹕膽液不澄﹐則爲濁涕﹐不已如水泉者﹐故曰鼻淵也。

此爲足太陽脈與陽明脈俱盛也。如气逆者﹐調木香末一錢。

﹝《素》﹞心脈滿大﹐癇筋攣。

﹝仲﹞

風引湯

除熱癲癇﹐又治大人風引﹐少小驚癇螈﹐日數十發﹐醫所不療。又治腳風。

大黃龍骨榦姜﹝各四兩﹞桂枝﹝三兩﹞甘艸牡蠣﹝各二兩﹞寒水石滑石赤石脂白石脂紫石英石膏﹝各六兩﹞上十二味﹐杵粗末﹐篩﹐以韋囊盛之。取三指撮﹐井花水三升﹐煮三沸﹐溫服一升。﹝治風熱螈﹐食後量多少呷之﹐不用渣﹐無不效。﹞﹝河﹞

犀角丸

治風癲癇﹐發作有時﹐揚手擲足﹐口吐痰涎﹐不省人事﹐暗倒屈伸。

犀角末﹝半兩﹞赤石脂﹝三兩﹞朴硝﹝二兩﹞白僵蠶﹝一兩﹞薄荷葉﹝一兩﹞上爲末﹐麵糊丸﹐如梧子大。每服二十丸至三十丸﹐溫水下﹐日三服﹐不拘時候。如覺痰多﹐卽減數。忌油膩炙爆。

龍腦安神丸

治男婦五種癲癇﹐無問遠年近日﹐發作無時。

茯苓﹝去皮取末﹐三兩﹞人參﹝去蘆﹞地骨皮甘艸麥門冬﹝去心﹐各二兩﹞龍腦﹝三錢﹐另研﹞牛黃﹝半兩﹐研﹞朱砂﹝二錢﹐飛﹞桑白皮﹝一兩﹞馬牙硝﹝二錢﹐另研﹞麝香﹝三錢﹐另研﹞烏犀角末﹝一兩﹞金箔﹝三十五片﹞上十三味﹐煉蜜爲丸﹐如彈子大﹐金箔爲衣。冬月溫水化下﹐夏月涼水。又治虛勞發熱咳嗽﹐語澀舌彊﹐日進三服。

﹝《靈》﹞肝脈小急﹐癇筋攣。﹝王注云﹕肝養筋藏血﹐肝气受寒﹐故癇筋攣。﹞二陰急﹐爲癇厥。

﹝同上。﹞肺脈急甚﹐爲癲疾。腎脈急甚﹐爲骨癲疾。﹝見治虛實法。﹞﹝羅﹞沈香天麻湯治癇螈筋攣。﹝方見小兒門。﹞

珠子辰砂丹

治風癇久不愈者。

薯蕷人參遠志防風紫石英茯神虎骨虎睛龍腦五味子石菖蒲丹參細辛﹝各二錢半﹞珠子末﹝四錢﹞上件爲細末﹐麵糊爲丸﹐如梧子大。用朱砂二錢﹐研細爲衣。每服三十五丸﹐煎金銀花湯送下﹐日進三服。

忌魚肉濕面動風之物。

烏頭丸

治五風癇病。

川烏艸烏天仙子五靈脂﹝各二兩﹞黑豆﹝一升﹞上爲細末﹐滴水和丸﹐如梧子大。每服五七丸﹐溫水下。如中風﹐加附子半兩。

﹝子和﹞昔項開完顏氏病搐﹐先右臂並右足約搐六七十數﹐良久左臂並左足亦搐六七十數﹐不瘥。兩目直視﹐昏不識人﹐幾月餘。求治於余﹐先湧其寒痰三四升﹐次用導水禹功散泄二十餘行﹐次服通聖散辛涼之劑﹐不數日而瘥。

﹝羅﹞

法煮蓖麻子

治諸癇病﹐不問年深日遠。

蓖麻子﹝去皮取仁﹐二兩﹞黃連﹝去須﹐銼如豆大﹐一兩﹞上件﹐用銀器﹐水一大碗﹐慢火熬﹐水盡卽添水﹐熬三日兩夜爲度。取出﹐去黃連﹐只用蓖麻子仁﹐風漧﹐不得見日。用竹刀將蓖麻子每粒切作四塊﹐每次服五粒﹐計二十塊作一服﹐用荊芥湯食後溫服。﹝服蓖麻仁者﹐終身忌食豆﹐犯之則腹脹而死。﹞﹝丹﹞治一婦人。四十五歲﹐生子多﹐觸胎時有腹痛﹐每夜喜飲酒三盞卽睡﹐其夫性暴而諧謔﹐所以借酒解怒。忽九月望後﹐癇病大作﹐目上視﹐揚手擲足﹐甚彊健﹐舉體大筋皆動﹐喉向如鋸﹐涎沫流口兩角。如此一時辰許﹐諸癥皆靜﹐狀如熟寢﹐全不知人。半時﹐小腹漸痛﹐上至心﹐痛大作﹐汗如雨﹐自頭至乳而止。如此半時﹐痛漸減﹐汗亦收﹐痛作時﹐卻自言其痛。其餘言語皆謬誤﹐問亦不答﹐亦不知人。痛定又熟寢如前。

癇與痛間作﹐晝夜不息。經兩宿﹐方召予脈之。痛作時脈四至半﹐似弦非弦﹐左弱於右。予未敢與藥﹐候癇作時﹐再看形脈。後作時﹐六脈皆隱﹐但有大筋轉於指下﹐眼白靑而面不靑﹐手之動三倍於足。予問之﹐痛作時必欲重按。比癇作時﹐汗必不出。其夫言果然。予曰﹕此非死證﹐若尙能咽藥﹐則易治。試以調香附子末灌之。適癇勢稍定﹐卻咽得半盞﹐令急燒竹瀝未就﹐時痛大作﹐余以肝有怒邪﹐因血少而气獨行﹐所以脾受病。

肺胃之間﹐舊有酒痰﹐爲肝气所抑鬱而爲痛。然酒喜動﹐可以出入升降﹐入內則痛﹐出外則癇。當乘其入內之時﹐急爲點大惇﹑行間﹑中脘三處穴﹐令分頭同時下火灸之。足上艾火少﹐灸先了﹐腹上痛漸下至腰而止。熟寢少時﹐癇作如前﹐證減半。又以竹瀝入少薑汁灌下大半鐘。灌時適值癇定﹐但熟寐如前﹐自是不省人事﹐一晝二夜﹐皆已棄之。余曉之曰﹕身不發熱﹐因痛則汗出﹐大便不通者五六日。自予來﹐亦未見其小水。非死癥﹐當是血少無神而昏耳。爾爲痛掐人中﹐俄而呻吟﹐急以人參湯同竹瀝灌之﹐又昏睡如前。余教以作人參白術膏﹐入竹瀝調下。如此二晝夜﹐凡用人參一斤﹐白術二斤﹐眼忽能開﹐手能舉﹐自言胸膈滿而舉身皆痛﹐耳目仍未有聞見﹐忽自溺牀甚多。余聞之甚喜﹐且得癇與痛皆不作。但教令用陳皮芍藥甘艸川芎湯調參術膏﹐又加竹瀝飲之。余欲往他處﹐且與脈之﹐聞其作聲﹐余自知謬拙﹐不教以粥與藥間服﹐急令作稀粥與之﹐止咽得三四匙﹐牙禁不受。余遂以木楔斡開﹐以稀粥入藥湯﹐又與竹瀝同灌一大鐘﹐蓋是粥多而藥居三之一。予遂出門﹐教令粥藥相間與之。予在二十里外﹐未申間﹐天大風作。予料此婦癇必作﹐特往視之﹐癇不作而痛作﹐脈去來急無次﹐急爲灸然谷﹑太衝﹑巨闕。灸罷痛定﹐問其要粥否﹖答曰﹕我正饑。其夫飲之以粥﹐咽兩鐘。予乃往他處﹐仍教以藥湯調參術膏﹑竹瀝﹐與粥間與之如前。第二夜半時﹐召予甚急。往視之﹐癇病大作﹐奪手不能診脈﹐令人扶定兩肘﹐予捉其中指﹐彊而脈之﹐四至半﹐粗大有力﹐左右同﹐而右少緩。口妄言而無次﹐又怒罵人﹐眼上視﹐不瞬而嘔。又欲起走﹐其狀若有所憑。然予捉定兩手﹐爲灸兩大指背半甲半肉際﹐各三壯。怒壯稍殺﹐求免。索燭視之﹐耳目仍未有聞見。昏寐至夜半﹐狂怒大作﹐且言鬼怪之事。而師巫至﹐大罵巫者。

予靜思之﹐气因血虛﹐亦從而虛邪因入﹐理或有之﹐且與補藥﹐血气若充﹐邪當自退。仍與前藥﹐又恐痰頑﹐佐以荊瀝﹐又以秦承祖灸鬼法灸之﹐哀告我自去。昏睡一晝夜﹐忽自起坐索粥。其夫與之﹐方問夫﹐你面垢如許﹐怪牀上有香气。繼又無所知識﹐惟開眼不睡﹐手足𨿽能運動﹐卻作尋摸態。如此又二晝夜﹐粥食稍加﹐又溺牀多如前。予益喜﹐仍守前藥。予又往他處﹐次日晚﹐忽來召予。急往視之﹐病患自言渾身皆痛﹐脈之皆五至﹐左右均而和﹐曰參術膏俱盡﹐遂教令就與前藥中加參術煎﹐去荊瀝﹐加香附末。與一服﹐覺甚快。余且令守此藥﹐至次夜半﹐又來告急曰﹕前痛大作。往視之﹐坐桶上。叫聲甚髙。予思之﹐此虛病亦多汗﹐腸燥而糞難耳。

痛當在小腹與腰﹐急烘琥珀膏大者貼小腹﹐仍教以熱手摩腰腎間﹐連得下气而痛減﹐就睡少時﹐又起﹐如是者五六次。一醫者勸令用通利藥﹐予曰﹕痛與死﹐孰爲輕重﹐且堅忍至夜半﹐後當自通。又往他處﹐至四更﹐來告急﹐往視之﹐痛大作。予令坐以溫湯中﹐當自下。換湯痛定﹐覺甚快﹐第二桶湯﹐下結糞二塊﹐就睡。天明予又往他處﹐至晚又告急。予視痛大作﹐連及兩脇﹐手不可近。予思之﹐此痛無因﹐若結糞未盡﹐痛當在下﹔今痛在上﹐必因食多﹐問之果然。醫者欲用感應丸﹐予教勿與粥藥。病力索藥﹐遂以香附末﹐令舐之。至夜半痛漸減﹐天明覺略饑索粥。予曰﹕非饑也﹐乃嘈耳。勿與﹐而自安。其家又自與粥﹐至辰巳間﹐予往他處﹐至晚痛又作﹐而病者索香附末不已﹐遂以湯調半碗與之﹐探令吐﹐猶有宿食﹐痛遂止。予又往他處﹐至夜半﹐又告痛復作﹐詢之﹐以醋拌蘿卜苗喫粥。又以香附末探吐之﹐痛定﹐教令一晝夜勿與食。至次日﹐少與淡粥﹐覺饑時以陳皮湯下白術丸﹐如此調理自安。

痰癲癇治法﹐並見上虛條。

﹝潔﹞治風癇病久不能愈者﹐從濃朴丸。春秋加添外﹐又於每一料中加人參﹑菖蒲﹑茯苓各一兩五錢﹐和劑服之。﹝濃朴丸方見翻胃。﹞﹝垣﹞

升陽湯

治陽蹺癇﹐足太陽下行﹐宜升陽气。

麻黃﹝八錢﹐不去節﹞羌活﹝一兩半﹞防風根﹝八錢﹞炙甘艸﹝五錢﹞上咀﹐每服三錢﹐水五大盞﹐煎至一盞﹐去渣﹐稍熱服﹐宿食消盡﹐腹中空服之。後避風寒一二時辰﹐乃效。

﹝潔﹞晝發﹐治陽蹺﹑申脈二穴﹐在足外踝下陷中﹐容爪甲白肉際是也。夜發﹐治陰蹺﹑照海二穴﹐在足內踝下陷中是也。先灸兩蹺各二七壯﹐然後服前藥。

﹝《千》﹞治百病風癲。用麻仁四升﹐水六升﹐猛火煮令茅生﹐去渣﹐煎取七合﹐旦空心服。或發﹐或不發﹐或多狂語﹐勿怪之。但令人摩手足﹐須臾卽定。凡進三劑﹐無不愈。

﹝羅﹞

神應丹

治諸風心癇病。

狐肝﹝一具﹞烏鴉﹝一隻﹞鴟梟﹝一个﹞白礬﹝一兩﹞野貍﹝一个﹐去肚腸﹐不用皮毛﹐用新瓦罐盛肉﹐以炭火煮爛﹞生犀角末﹝一兩﹞上爲末﹐用酒打麵糊爲丸﹐如皂子大﹐朱砂爲衣。每服一丸﹐酒送下﹐不拘時候。

﹝楊氏﹞蠍虎治癇法﹐見小兒驚癇門﹐妙。

﹝《靈》﹞暴攣癇眩﹐足不任身﹐取天柱。

气亂於頭﹐則爲厥逆﹐頭重眩僕﹐取之天柱。天柱不知﹐取太陽滎輸﹐於此義同。

癲疾始生﹐先不樂﹐頭重痛﹐視舉目赤﹐甚作極﹐已而煩心﹐候之於顏。取手太陽﹑陽明﹑太陰﹐血變而止。癲疾始作﹐而引口啼呼喘悸者﹐候之手陽明﹑太陽。左彊者攻其右﹐右彊者攻其左﹐血變而止。癲疾始作﹐先反僵﹐因而脊痛﹐候之足太陽﹑陽明﹑太陰﹐手太陰﹐血變而止。﹝俱出癲狂篇。﹞﹝《玉》﹞癇﹝凡灸癇﹐必先下之﹐乃可灸。不然則气不通﹐能殺人。鍼不拘。﹞鳩尾﹝必髙手乃可下鍼﹐但宜灸亦不可多壯﹐多則令人健忘。﹞﹝《通》﹞後溪﹝《集》﹞鳩尾湧泉心﹝桑﹞陽交三里後溪太衝間使﹝《摘》﹞風癇熱病﹐心風驚癇﹕上脘三里﹝桑﹞天弔﹕巨闕﹝三寸。﹞百會囟門﹝東﹞癇﹕平旦發者﹐足少陽。晨朝發者﹐足厥陰。日中發者﹐足太陽。黃昏發者﹐足太陰。人定發者﹐足陽明。半夜發者﹐足少陰。心癇面赤﹐心下熱﹐短气喘息﹕巨缺﹝灸三壯。﹞肝癇面靑反視﹐手足搖動﹕丘墟﹝三壯。﹞中封﹝三壯。﹞脾癇面黃﹐腹大善利﹕胃脘並脘傍一寸各三壯衝陽隱白肺癇面白﹐口吐沫﹕肺少商少陽﹝各三壯﹞。腎癇面黑﹐正直視﹐身不搖﹐如屍厥﹕金戶少海至陰湧泉﹝各三壯﹐刺一分。﹞膈癇﹐四肢不舉﹕風府﹝一七壯﹐刺一分。﹞百會人中承漿﹝各隨年灸。﹞腸癇﹐都無動靜﹐如屍厥狀﹕承山湧泉勞宮翳風﹝各隨年壯﹐刺入一分。﹞馬癇﹐目張搖頭﹐馬鳴欲反折﹕風府﹝三壯﹐刺一分。﹞神關牛癇﹐目直視腹滿﹕鳩尾尖﹝三壯。﹞大椎﹝三壯。﹞羊癇﹐揚目吐舌﹕大椎﹝三壯﹐刺一分。﹞豬癇﹐吐濁沫﹐口動搖﹕浮白﹝三壯﹐刺一分。﹞犬癇﹐手屈拳攣﹕勞宮﹝一壯﹐刺一分。﹞絲竹空肋戶﹝各一壯。﹞雞癇﹐搖頭反折﹐善驚目搖﹕至陰竅陰厲兌﹝各灸三壯﹐刺一分。﹞﹝《甲》﹞癲疾多言﹐耳鳴﹐目僻﹐頰腫﹐實則聾齲﹐喉痺不能言﹐齒痛﹐鼻鼽衄﹐虛則痺﹐膈兪﹑偏歷主之。癲疾吐舌鼓頷﹐狂言見鬼﹐溫澑主之。﹝腕後五寸。﹞癲疾吐舌﹐曲池主之。癲疾互引僵僕﹐申脈主之﹐先取陰蹺﹐後取京骨。癲疾狂﹐妄行﹐振寒﹐京骨主之。癲疾身痛﹐狂﹐善行﹐束骨主之。癲疾僵僕﹐轉筋﹐僕參主之。癲疾目KTKT鼽衄﹐昆侖主之。狂癲疾體痛﹐飛揚主之。癲疾反折﹐委中主之。癲疾憎風而振寒﹐不得言﹐得寒益甚﹐身熱狂走﹐欲自殺﹐目反妄見﹐螈泣出﹐死不知人﹐肺主之。

癲狂﹐膈及肝主之。癲疾僵僕﹐目妄見﹐恍惚不樂﹐狂走﹐螈﹐絡卻主之。癲疾互引反折﹐戴眼及眩﹐狂走不得臥﹐心中煩﹐攢竹主之。癲疾發寒熱﹐大煩滿﹐悲泣出﹐解溪主之。癲疾互引﹐口喘悸者﹐大迎主之﹐取手陽明﹑太陰﹐變血而止。癲疾狂﹐多食﹐喜笑不發於外﹐煩心渴﹐商丘主之。癲疾嘔沫﹐神庭及兌端﹑承漿主之。其不嘔沫﹐本神及百會﹑後頂﹑玉枕﹑天衝﹑大杼﹑曲骨﹑尺澤﹑陽溪﹑外丘當上脘傍五分通谷﹑金門﹑承筋﹑合陽主之。﹝委中下二寸爲合陽。﹞癲疾互引﹐水溝及齦交主之。癲疾﹐上星主之﹐先取﹐後取天牖﹑風池。癲疾嘔沫﹐暫起僵僕﹐惡見風寒﹐面赤腫﹐囪會主之。癲疾螈﹐狂走﹐頸項痛﹐後頂主之。﹝後頂在百會後一寸五分。﹞癲疾狂走﹐螈﹐搖頭﹐口戾頸彊﹐彊間主之。癲疾骨酸﹐眩﹐狂﹐螈﹐口噤﹐羊鳴﹐刺腦戶。狂易言不休﹐及狂走欲自殺﹐目反妄見﹐刺風府。癲疾怒欲殺人﹐身柱主之。狂走癲疾﹐脊急彊﹐目轉上插﹐筋輸主之。癲疾發﹐如狂走者﹐面皮濃惇惇不治﹐虛則頭重﹐洞泄淋癃﹐大小便難﹐腰尻重﹐難起居﹐長彊主之。寒厥癲疾﹐噤呵﹐螈驚狂﹐陽交主之。癲疾大瘦﹐腦空主之。癲疾僵僕﹐狂虛﹐腕骨及風池主之。癲疾狂﹐螈眩僕﹐喑不能言﹐羊鳴沫出﹐聽宮主之。癲狂煩滿﹐刺絲竹空。癲疾吐舌沫出﹐羊鳴戾頸﹐天井主之。﹝天井在肘後。﹞癲疾气短﹐嘔血﹐胸背痛﹐行間主之。痿厥癲疾洞泄﹐然谷主之。癲狂互引﹐天柱主之。

上鍼灸癲法﹐《內經》但取手足太陽﹑陽明﹑太陰六經而已。今《甲乙經》等書﹐又多取督經﹑手足太陽﹑足少陰﹑厥陰﹐蓋隨癥取之﹐然學人當以《內經》爲主也。

﹝《靈》﹞骨癲疾者﹐齒諸分肉皆滿而骨居汗出﹐煩﹐嘔多沃沫﹐气下泄不治。﹝﹐苦感切。

骨居汗出﹐《千金》作骨倨彊直汗出。﹞筋癲疾者﹐身倦攣急大﹐刺項大經之大杼。嘔多沃沫﹐气下泄不治。

脈癲疾者﹐暴僕﹐四肢之脈皆脹而縱﹐脈滿盡刺之出血。不滿﹐灸之挾項太陽﹐灸帶脈於腰相去三寸﹐諸分肉本輸。嘔多沃沫﹐气下泄﹐不治。癲疾者﹐疾發如狂者﹐死不治。治癲疾者﹐嘗與之居﹐察其所當取之處。

病至視之有過者瀉之﹐置其血於瓠壺之中﹐至其發時﹐血獨動矣。不動﹐灸窮骨二十壯。窮骨者﹐骨也。

﹝俱出癲疾篇。﹞來疾去徐﹐上實下虛﹐爲厥癲疾。﹝全文見治虛實法。﹞﹝《素》﹞癲疾﹐脈搏大滑﹐久自已﹔脈小堅急﹐死不治。﹝通評虛實論﹞癲疾脈虛﹐則可治﹐實則死。﹝同上﹞﹝《脈》﹞癲疾脈實堅者生﹐脈沈細小者死。﹝此見與《內經》相反﹐更詳之﹐當以《內經》爲正。﹞

卷之十一肝膽部眩

子癇

﹝云﹞

葛根湯

治妊娠臨月﹐因發風﹐忽悶憒不識人﹐吐逆眩倒﹐名曰子癇。

葛根貝母﹝去心﹞牡丹皮防風當歸川芎白茯苓桂心澤瀉甘艸﹝各二兩﹞獨活石膏人參﹝各三兩﹞上咀﹐以水九升﹐煮取三升﹐分溫二服。貝母令人易產﹐未臨月﹐升麻代之。

﹝丹﹞治一婦人懷妊六月﹐發癇﹐手足揚直﹐面紫黑色﹐合眼涎出﹐昏不省人事﹐半時而醒。醫與震靈丹五十餘帖﹐其疾時作時止﹐無減癥。直至臨產﹐方自愈。產一女﹐蓐中子母皆安。次年其夫疑丹毒必作﹐求治之。診其脈浮取弦﹐重取澀﹐按至骨則沈實帶數。時正二月﹐因未見其癇發癥狀﹐未敢與藥。意其舊年癇發時乃五月﹐欲待其時﹐度此疾必作﹐當審諦施治。至五月半﹐其疾果作﹐皆是午巳兩時。遂教以自制防風通聖散﹐用生甘艸﹐加桃仁多﹐紅花少﹐或服或吐﹐至四五劑﹐疾漸疏而輕﹐發爲疥而愈。

﹝《大》﹞治子癇﹐用縮砂末﹐酒調下二錢。﹝詳見安胎。﹞

卷之十一肝膽部

病者﹐口噤﹐角弓反張者是也。

﹝丹﹞﹐大率與癇病相似﹐比癇爲虛﹐宜帶補。多是气虛有火兼痰﹐宜服人參﹑竹瀝之類﹐不用兼風藥。

﹝無﹞此癥多由亡血﹐筋無所營﹐故邪得以襲之。所以傷寒汗下過多﹐與夫病瘡人及產後致斯病者﹐槪可見矣。

﹝丹﹞一男子﹐二十餘歲﹐患痘瘡靨謝後﹐忽患口噤不開﹐四肢彊直不能屈﹐時或繞臍腹痛一陣﹐則冷汗如雨﹐痛定則汗止﹐時作時止。其脈極弦緊而急﹐如眞弦狀。向知此子極勤苦﹐意其因勞倦傷血﹐山居多風寒﹐乘虛而感﹐又因痘瘡﹐其血愈虛﹐當用辛溫養血﹐辛涼散風。遂以當歸身﹑芍藥爲君﹐川芎﹑靑皮﹑鉤藤爲臣﹐白術﹑陳皮﹑甘艸爲佐﹐桂枝﹑木香﹑黃連爲使﹐更加紅花少許﹐煎十二帖而安。

﹝海﹞

神術加羌活麻黃湯

治剛﹐解利無汗。﹝神術方見傷寒太陰。﹞白術加桂心黃白術湯治柔﹐解利有汗。﹝白術方見傷寒太陽。﹞太陽陽明加川芎﹑荊芥穗。正陽陽明加羌活﹑酒大黃。少陽陽明加防風﹑柴胡根。

熱而在表者﹐加黃芩。寒而在表者﹐加桂枝﹑黃﹑附子。熱而在裏者﹐加大黃。寒而在裏者﹐加漧薑﹑良姜﹑附子。

以上數經﹐寒熱當以脈別之。

防風當歸散

防風當歸川芎地黃﹝各一兩﹞上銼﹐每服一兩﹐水三盞﹐煎至二盞﹐溫服。

﹝仲﹞《活人》治法﹐並見後表裏陰陽條。太陽病發熱無汗而反惡寒者﹐名曰剛。太陽病發熱汗出而不惡寒者﹐名曰柔。

﹝仲﹞葛根湯治太陽無汗﹐而小便反少﹐气上衝胸﹐口噤不得語﹐欲作剛﹐葛根湯主之。﹝方見傷寒。﹞若發熱無汗﹐反惡寒者﹐名曰剛﹐宜

麻黃加獨活防風湯

麻黃﹝去節﹞桂枝﹝各一兩﹞芍藥﹝三兩﹞甘艸﹝半兩﹞獨活防風﹝各一兩﹞上銼細﹐每服一兩﹐水二鐘﹐煎至一鐘半﹐溫服。

﹝仲﹞

栝蔞桂枝湯

太陽病其癥備﹐身體彊KTKT﹐然脈反沈遲﹐此爲柔。﹝海藏治有汗而爲柔。﹞栝蔞根﹝二兩﹞桂枝﹝三兩﹞甘艸﹝二兩﹞生薑﹝三兩﹞大棗﹝十二枚﹞芍藥﹝二兩﹞上六味﹐以水九升﹐煮取三升﹐分溫三服﹐取微汗﹐汗不出﹐食頃啜粥發之。

﹝海﹞若發熱自汗而不惡寒者﹐名曰柔﹐宜

桂枝加川芎防風湯

桂枝芍藥生薑﹝各一兩半﹞甘艸防風川芎﹝各一兩﹞大棗﹝六枚﹞上銼細﹐每服一兩﹐水三盞﹐煎至一盞半﹐去渣溫服。

凡剛柔二﹐並可與小續命湯。﹝方見中風門。但去渣入生薑汁。﹞小續命湯加減法﹕若柔自汗者﹐去麻黃。夏間及病有熱者﹐減桂枝一半。冬及初春去黃芩。

﹝《千》﹞

續命湯

治卒中半身不遂﹐手足拘急﹐不得屈伸﹐身體冷﹐或智或癡﹐或身彊直不語﹐或生或死﹐狂言不可名狀﹐角弓反張﹐或欲得食﹐或不用食﹐大小便不利﹐皆療之。

人參桂心當歸獨活黃芩漧薑﹝炮﹞甘艸﹝炙﹐各七錢半﹞石膏﹝一兩半﹞杏仁﹝四十枚﹞上九味咀﹐以水九升﹐煮取三升﹐分溫三服﹐日二服﹐取汗。無汗者﹐加麻黃。

﹝仲﹞剛爲病﹐胸滿口噤﹐臥不著席﹐腳攣急﹐必齒﹐可與大承气。﹝方見傷寒。﹞﹝子和﹞呂君玉之妻﹐年三十餘﹐病風搐目眩﹐角弓反張﹐數日不食﹐諸醫皆作驚風﹑暗風﹑風癇治之﹐以天南星﹑雄黃﹑天麻﹑烏附用之﹐殊無少效。戴人曰﹕諸風掉眩﹐皆屬肝木。曲直搖動﹐風之用也。陽主動﹐陰主靜。由火盛制金﹐金衰不能平木﹐肝木茂而自病。因湧風涎二三升﹐次以寒劑下十餘行。又以排鍼刺百會穴﹐出血一杯立愈。

﹝海﹞若汗後不解﹐乍靜乍躁﹐目直視﹐口噤﹐往來寒熱﹐脈弦者﹐少陽風﹐宜

柴胡加防風湯

柴胡﹝一兩﹞人參﹝五錢﹞半夏﹝制﹐六錢﹞黃芩﹝五錢﹞生薑甘艸﹝各六錢半﹞防風﹝一兩﹞棗﹝三个﹞上銼﹐每服一兩﹐水三盞﹐煮至一盞半﹐去渣溫服。

若發汗過多﹐發熱頭面搖﹐卒口噤﹐背反張者﹐太陽兼陽明也﹐宜去風養血﹐防風當歸散主之。﹝方見本門大法條。﹞陽﹐並見表裏條。仲景𨿽曰皆身熱足寒﹐然屬陽﹐不厥逆。

﹝《百一》﹞治中風身直不得屈伸反復者。取槐皮黃白者切之﹐以酒或水六升﹐煮取二升﹐去渣服。

﹝《千》﹞

倉公當歸湯

治賊風口噤﹐角弓反張方。

當歸防風﹝各七錢半﹞獨活﹝一兩半﹞附子﹝一枚﹞細辛﹝半兩﹞麻黃﹝一兩二錢半﹞上咀﹐以酒五升﹐水三升﹐煮取三升﹐服一升。口不開者﹐格口納湯。一服當蘇﹐二服小汗﹐三服大汗。

﹝《活》﹞

八物白術散

治陰﹐一二日面腫﹐手足厥冷﹐筋脈拘急﹐汗不出﹐恐陰气內傷。

白術茯苓五味子﹝各半兩﹞桂心﹝三分﹞麻黃﹝半兩﹞良姜﹝一分﹞羌活﹝半兩﹞附子﹝三分﹞上爲末﹐每服四錢﹐水一大盞﹐生薑五片﹐同煎至五分﹐去渣﹐溫服無時。

﹝海﹞若發熱﹐脈沈而細者﹐附太陰也﹐必腹痛﹐宜

桂枝加芍藥防風防己湯

。又宜小續命湯。

桂枝﹝一兩半﹞防風防己﹝各一兩﹞芍藥﹝二兩﹞生薑﹝一兩半﹞大棗﹝六枚﹞上銼﹐每服一兩﹐水三盞﹐煎至一盞半﹐去渣溫服。

﹝《活》﹞

附子散

陰﹐手足厥逆﹐筋脈拘急﹐汗出不止﹐頭項彊直﹐頭搖口噤。

桂心﹝三錢﹞附子﹝一兩﹐炮﹞白術﹝一兩﹞川芎﹝三錢﹞獨活﹝半兩﹞上爲末﹐每服三錢﹐水一鐘﹐棗一枚﹐煎至五分﹐溫服。

桂心白術湯

治陰﹐手足厥冷﹐筋脈拘急﹐汗出不止。

白術防風甘艸桂心川芎附子上爲末﹐每服五錢﹐水二鐘﹐生薑五片﹐棗二枚﹐同煎至七分﹐去渣溫服。

附子防風散

治陰﹐閉目合面﹐手足厥逆﹐筋脈拘急﹐汗出不止。

白芷﹝一兩﹞防風甘艸﹝各三分﹞桂心﹝半兩﹞附子﹝三分﹞漧薑﹝三分﹞柴胡﹝一兩半﹞茯苓﹝三分﹞五味子﹝一兩﹞上爲末﹐每服三錢﹐水二盞﹐生薑四片﹐同煎﹐去渣﹐溫服。

﹝海﹞發汗太多﹐因致。身熱足寒﹐項彊惡寒﹐頭熱面腫﹐目赤頭搖﹐口噤﹐背反張者﹐太陽也。若頭低視下﹐手足牽引﹐肘膝相構﹐陽明也。若一目或左右邪視﹐並一手一足搐搦者﹐少陽也。汗之止之﹐和之下之﹐各隨其經﹐可使必已。

右太陽﹐屬表﹐無汗宜汗之﹐有汗宜止之。陽明﹐屬裏﹐宜下之。少陽﹐屬半表半里﹐宜和之。

所謂各隨其經也。

﹝丹﹞盧婦人﹐因怒﹐手足彊直﹐十指如束﹐左脈弦虛﹐右脈弦大而彊﹐稍堅。此風木攻脾土﹐宜速瀉肝气﹐助肺金﹐補脾土之陰。

黃連﹝二錢﹞天南星白術人參黃芩天麻川芎木通陳皮靑皮﹝各半錢﹞甘艸﹝一分﹞作一帖﹐煎取一盞﹐入薑汁令辣﹐再沸﹐熱服。

肺移熱於腎﹐傳爲柔。﹝全文見診病傳變。﹞運气有三﹕一曰風。經云﹕厥陰在泉﹐客勝則大關節不利﹐內爲彊拘急﹐外爲不便。又云﹕諸暴彊直﹐皆屬於風是也。二曰濕。經云﹕諸項彊﹐皆屬於濕。王注﹕謂陽內郁﹐而陰行於外是也。三曰寒包熱。經云﹕火太過曰赫曦﹐赫曦之紀﹐上羽與正徵同﹐其病。蓋司天之寒﹐束火於中﹐亦陰陽內郁﹐陰行於外之意也。

﹝世﹞治角弓反張。胞衣瓶內水﹐鵝毛挑入患人口唇﹐卽愈。

﹝《肘》﹞治中風身體彊直﹐不得屈伸反復。括枳樹皮﹐細切一升﹐以酒二升﹐浸一宿﹐每日溫酒服半升﹐酒盡再作。﹝枳實卽枸橘樹﹐去風除濕。﹞﹝《千》﹞治口噤手足不隨﹐而身體彊直。伏龍肝五升﹐以水七升﹐和攪取汁飲之。

﹝仲﹞病者身熱足寒﹐頸項彊急﹐惡寒﹐時頭熱﹐面赤目赤﹐獨頭動搖﹐卒口噤﹐背反張者﹐病也。﹝《活人書》云﹕外癥發熱惡寒﹐與傷寒相似﹐但其脈沈遲弦細﹐而項背反張爲異耳。﹞太陽病﹐發汗太多﹐因致。夫風病下之則﹐復發汗必拘急。夫脈﹐按之緊如弦﹐直上下行。

﹝《脈》﹞家其脈伏堅﹐直上下行。

﹝無﹞凡脈﹐皆伏沈弦緊。

﹝仲﹞太陽病發熱﹐脈沈而細者﹐名曰﹐爲難治。病有灸瘡﹐難治。﹝卽破傷風之類。﹞病若發其汗者﹐寒濕相搏﹐其表益虛﹐卽惡寒。病﹐發其汗已﹐其脈如蛇。暴腹脹大者﹐爲欲解。脈如故﹐反伏弦者。

﹝《靈》﹞風身反折﹐先取足太陽及中及血絡出血。中有寒﹐取三里。﹝熱病篇﹞﹝《素》﹞太陽所謂彊上引背者﹐陽气大上而爭﹐故彊上也。﹝脈解篇﹞督脈爲病﹐脊彊反折。﹝骨空論﹞﹝《靈》﹞足少陰之筋﹐循脊內﹐挾膂上至項。其病主癇及﹐在外者不能俯﹐在內者不能仰。故陽病者腰反折不能俯﹐陰病者不能仰﹐治在燔鍼。

﹝《甲》﹞風身反折﹐先取太陽及中及血絡出血。﹐中有寒﹐取三里。﹐取之陰蹺及三毛上及血絡出血。﹐取囟會及百會﹐又膈兪﹑上關﹑光明主之。﹐目不﹐刺腦戶。﹐脊彊反折﹐螈癲疾﹐頭重﹐五樞主之。﹐互引善驚﹐天衝主之。﹐反折心痛﹐形气短﹐尻澀﹐小便黃閉﹐長彊主之。﹐筋痛急互引﹐肝兪主之。熱﹐脾兪及腎兪主之。口噤﹐互相引﹐口漧﹐小便赤黃﹐或時不禁﹐承漿主之。驚互引﹐腳如結﹐如裂﹐束骨主之﹐﹐反折互引﹐腹脹掖攣﹐背中怏怏﹐引脇痛﹐內引心中膂內﹐肺兪主之。又刺陽明﹐從項而數背椎﹐俠脊膂而痛﹐按之應手者﹐刺之尺澤﹐三立已。

卷之十一肝膽部

勞風﹝卽之屬﹞

﹝丹﹞云﹕比癇爲虛。蓋因勞汗遇風﹐內挾太陽寒濕之邪。治亦與同法﹐但當視其所勞﹐則知虛在何藏。如房勞則腎虛汗出﹐腠理開﹐風入皮腠﹐得寒則閉﹐風不能出﹐與水俱行。其人當目下腫如臥蠶之狀。

戴人云﹕腎主水﹐其經至於目下故也﹐不禁房室則死﹐明其虛在腎也。所以關於太陽﹐何也﹖太陽主寒﹐其經最在外﹐腠理得寒則閉﹐故太陽先受邪也﹐治宜八物白術散﹑倉公當歸湯。﹝見前門。﹞﹝河間﹞芎枳丸。﹝方未考。﹞皂角化痰丸。﹝方見咳嗽條。﹞

卷之十一肝膽部

胎前

此病多由風寒濕﹐乘虛而感﹐皆從太陽經治之。

﹝《活》﹞

獨活防風湯

治太陽有汗。

桂枝﹝一兩﹞芍藥﹝三兩﹞甘艸﹝半兩﹞獨活防風﹝各一兩﹞上銼細﹐每服一兩﹐水二鐘﹐煎至一鐘溫服。

防風葛根湯

治太陽無汗。

葛根﹝四兩﹞麻黃﹝三兩﹞芍藥防風﹝各二兩﹞桂枝﹝一兩﹞上銼細﹐每用一兩﹐先煮麻黃去上沫﹐入後藥﹐同煎數沸溫服。

卷之十一肝膽部

產後

﹝《千》﹞

竹瀝湯

治產中風﹐口噤面靑﹐手足急彊。

用竹瀝一升﹐分爲五服﹐微溫頻服﹐大效。

此癥因虛遇風﹐挾痰而作﹐宜服人參﹑竹瀝之類。

﹝《產》﹞問曰﹕產後汗出多而變者何﹖答曰﹕產後血虛﹐腠理不密﹐因遇風邪搏之﹐故變也。宜速斡口﹐灌小續命湯﹐稍緩卽汗出如雨﹐手拭不及﹐不可救也。﹝小續命方見前條。﹞

舉卿古拜散

治新產血虛者。

荊芥穗不以多少﹐瓦上微炒爲末。大豆黃卷﹐熱酒沃之﹐去黃卷取汁﹐調四五錢﹐和渣飲之﹐其效如神。

﹝《千》﹞

大豆紫湯

治產後中風﹐形如角弓反張﹐口噤涎潮。

黑豆半升﹐炒令焦黑煙起﹐以無灰酒二升沃之﹐入瓷器中﹐每用一盞﹐入獨活五錢同煎至六七分﹐去滓溫服。

按續命以下三方﹐太陽﹑厥陰藥也﹐邪實脈浮弦有力者固宜﹐但產後血气大虛之人﹐不宜輕發其表﹐但用防風當歸散治之爲妙。

﹝海﹞防風當歸散﹝方見前條。﹞

卷之十一肝膽部

破傷風

破傷風者﹐因瘡熱甚鬱結而榮衛不得宣通﹐怫熱因之徧體﹐故多白痂。是時瘡口閉塞﹐气難宣通﹐故熱甚而生風也。先辧瘡口平無汁者﹐中風也﹔邊自出黃水者﹐中水也﹐並欲作﹐急治之。又痛不在瘡處者﹐傷經絡﹐亦死癥也。初覺瘡腫起白痂﹐身寒熱﹐急用玉眞散貼之。傷在頭面﹐急嚼杏仁和雄黃﹑白面敷瘡上﹐腫漸消爲度。若腰脊反張﹐四肢彊直﹐牙關口噤﹐通身冷不知人﹐急用蜈蚣研細末擦牙﹐吐出涎沫立蘇﹐亦宜按摩導引。

﹝河﹞破傷風﹐風熱躁甚﹐怫郁在表﹐而裏气尙平者﹐善伸數欠﹐筋脈拘急﹐或時惡寒﹐或筋惕而搐﹐脈浮數而弦也。宜以辛熱治風之藥﹐開衝結滯而愈。猶傷寒表熱怫郁﹐而以麻黃湯辛熱發散也。凡用辛熱開衝風熱結滯﹐宜以寒藥佐之則良﹐免致藥中病而風熱轉甚也。如治傷寒發熱﹐用麻黃﹑桂枝加黃芩﹑石膏﹑知母之類是也。若止以甘艸﹑滑石﹑蔥﹑豉﹐寒藥發散甚妙。若表不已﹐漸傳入裏﹐裏又未太甚﹐而脈弦小者﹐宜以退風熱開結滯之寒藥調之﹐或微加治風辛熱亦得。猶傷寒在半表半里﹐而以小柴胡和解之也。若裏勢已甚﹐而舌彊口噤﹐項背反張﹐驚惕搐搦﹐涎吐稠粘﹐胸腹滿塞﹐便溺祕結﹐或時汗出﹐脈沈洪數而弦也。然汗出者﹐由風熱郁甚於裏而表熱稍罷﹐則腠理疏泄﹐而心火熱甚﹐故汗出也。法宜除風散結﹐寒藥下之﹐後以退風熱開結滯之寒藥調之﹐則熱退結散﹐而風自愈矣。

背後搐者﹐羌活﹑獨活﹑防風﹑甘艸﹔向前搐者﹐升麻﹑白芷﹑獨活﹑防風﹑甘艸﹔兩傍搐者﹐柴胡﹑防風﹑甘艸﹔右搐加滑石。

﹝河﹞

玉眞散

南星防風﹝各等分﹞上爲末﹐生薑汁﹑酒調服﹐傷處以此貼之。

羌活防風湯

治破傷風﹐初邪傳在表。

羌活防風川芎本當歸芍藥甘艸地楡細辛﹝各一兩﹞上咀﹐每服五錢﹐水二盞﹐煎八分﹐熱服。熱則加黃芩一兩﹐大便祕加大黃一兩。

防風湯。﹝見前風條。﹞

蜈蚣散

蜈蚣﹝一對﹞魚鰾﹝五錢﹐炒﹞左蟠龍﹝半兩﹐炒煙盡﹞上爲細末﹐用防風湯調服。

白術防風湯

若服前藥已過﹐臟腑和﹐有自汗者﹐宜服此藥。

白術防風黃﹝各一兩﹞上咀﹐每服七錢﹐水二盞﹐煎至一盞﹐去滓溫服。

大芎黃湯

臟腑祕﹐小便赤﹐自汗不止者﹐宜速下之。

川芎﹝一兩﹞黃芩﹝六錢﹞甘艸﹝半兩﹞大黃﹝一兩﹞上咀﹐每服五錢﹐水一盞半﹐煎至一盞﹐去滓溫服﹐以利爲度。

江鰾丸

治破傷風﹐驚而發搐﹐臟腑祕澀﹐知病在裏。

江鰾﹝半兩﹐炒﹞野鴿糞﹝半兩﹐炒﹞雄黃﹝一錢﹞蜈蚣﹝一對﹞天麻﹝一兩﹞白僵蠶﹝半兩﹞上爲細末﹐分作三分﹐先用二分﹐燒飯爲丸﹐如桐子大﹐朱砂爲衣。又用一分﹐入巴豆霜一錢﹐同和﹐亦以燒飯爲丸﹐不用朱砂爲衣。每服朱砂爲衣丸藥二十丸﹐入巴豆霜丸藥一丸﹐次服二丸﹐漸加至利爲度。再服朱砂爲衣丸藥﹐病愈止。

羌活湯

利後宜服﹐搐不已亦宜服。

羌活獨活地楡﹝各一兩﹞每服五錢﹐水一盞半﹐煎至一盞﹐去滓溫服。如有熱加黃芩﹐有痰加半夏。

地楡防風散

治半表半里﹐頭微汗﹐身無汗。

地楡防風地丁香馬齒莧﹝各一兩﹞上爲細末﹐每服三錢﹐溫米飲調下。

養血當歸地黃散

日久气血漸虛﹐邪气入胃﹐宜養血。四物湯加防風﹑本﹑白芷﹑細辛各等分﹐爲細末﹐每用五錢﹐水一盞半﹐煎至一盞﹐溫服。

卷之十一肝膽部破傷風

螈

病筋脈相引而急﹐名曰螈﹐俗謂之搐是也。

﹝河﹞諸熱瞀﹐皆屬於火。熱勝風搏﹐並於經絡﹐風主動而不寧﹐風火相乘﹐是以熱瞀生矣。治法﹐祛風滌熱之劑﹐折其火熱﹐瞀可立愈。若妄加灼艾﹐或飲以發表之劑﹐則死不旋踵矣。

《素問》云﹕心脈急甚者﹐爲螈。此心火虛寒也﹐治宜補心牛黃散主之。《靈樞》云﹕心脈滿大﹐癇筋攣。此心火實熱也﹐治宜瀉心火涼驚丸主之。肝脈小急﹐亦癇筋攣。此肝虛也﹐續斷丸主之。若肝脈盛者﹐先救脾﹐宜加減建中湯。《素問》云﹕脾脈急甚者﹐亦爲螈。此脾虛肝乘之而也﹐故宜實土瀉肝木之劑。

汗多不止爲虛﹐無汗能食爲實。

﹝垣﹞

人參益气湯

治熱傷元气﹐四肢困倦﹐手指麻木﹐時時螈。

黃﹝二錢﹞甘艸﹝炙﹞升麻﹝各五分﹞五味子﹝三十粒﹞柴胡﹝六分﹞生甘艸﹝五分﹞人參﹝一錢二分﹞炙甘艸﹝五分﹞白芍藥﹝七分﹞上咀﹐作一服﹐水二盞﹐煎至一盞﹐去渣﹐熱服。

獨活湯

治風虛昏憒﹐不自覺知﹐手足螈﹐或爲寒熱﹐血虛不能服發汗藥﹐及中風自汗﹐尢宜服之。

獨活羌活人參防風當歸細辛茯神遠志半夏桂心白薇菖蒲川芎﹝各五錢﹞甘艸﹝二錢半﹞每服一兩﹐水二盞﹐生薑五片﹐煎八分﹐食後溫服。

胃風湯

治虛風癥﹐能食麻木﹐牙關緊急﹐手足螈﹐目肉蠕﹐胃中有風﹐面腫。

白芷﹝一錢二分﹞升麻﹝二錢﹞葛根﹝一錢﹞蒼術﹝一錢﹞甘艸﹝五分﹐炙﹞柴胡本羌活黃柏艸豆蔻﹝各五分﹞麻黃﹝半錢﹐不去節﹞蔓荊子﹝一錢﹞當歸身﹝一錢﹞上咀﹐水二鐘﹐姜三片﹐棗二枚﹐煎至一鐘﹐溫服。

﹝《千》﹞

薯蕷丸

治虛勞不足﹐風气百疾﹐頭目眩冒﹐驚悸狂癲。

薯蕷﹝二十八分﹞當歸﹝十分﹞桂心﹝七分﹞神曲﹝炒﹞熟地﹝各十分﹞甘艸﹝二十分﹞人參﹝十分﹞芎﹝五分﹞芍藥白術麥門冬杏仁﹝各六分﹞柴胡桔梗茯苓﹝各五分﹞鹿角膠﹝七分﹞漧薑﹝三分﹞白蘞﹝三分﹞防風﹝六分﹞大棗﹝一百枚﹐爲膏﹞黃芩﹝六分﹞大豆黃卷﹝七分﹞上二十二味﹐末之﹐和棗膏煉蜜丸﹐如彈子大﹐空腹酒服一丸﹐日三服。

續斷丸

治肝勞虛寒﹐脇痛脹滿﹐眼昏不食﹐攣縮螈。

續斷﹝酒浸﹞川芎當歸﹝酒浸﹞半夏﹝湯泡﹐姜制﹞橘紅漧薑﹝炮﹐各一兩﹞桂心甘艸﹝炙﹐各半兩﹞上爲細末﹐蜜丸﹐如桐子大。每服百丸﹐白滚湯下。

牛黃散

治心虛風﹐筋脈攣搐﹐神昏語澀。

牛黃龍腦朱砂麝香﹝各一錢﹞蟬蛻烏蛇肉﹝一兩﹐酒浸﹞全蠍﹝炒﹞僵蠶﹝炒﹞桑螵蛸羚羊角阿膠﹝炒﹞天麻防風甘菊花蔓荊子桂心細辛側子﹝炮﹐去皮﹞獨活﹝去蘆﹐各半兩﹞犀角﹝半兩﹞麻黃﹝七錢半﹞上爲細末﹐和勻﹐再研﹐每服一錢﹐豆淋酒下。

續命煮散

治風气畱滯﹐心中昏憒﹐四肢無力﹐口眼動﹐或時搐搦﹐或渴或自汗。

防風獨活當歸人參細辛葛根芍藥川芎甘艸熟地遠志荊芥半夏﹝各五錢﹞官桂﹝七錢半﹞每服一兩﹐水二盞﹐生薑三片﹐煎至八分﹐去渣﹐通口服。汗多者﹐加牡蠣粉一錢半。

獨活散

消風化痰。

細辛石膏﹝研﹞甘艸﹝炙。各半兩﹞防風本旋復花川芎蔓荊子獨活﹝各一兩﹞上爲細末﹐每服三錢﹐姜三片﹐水一大盞﹐煎七分﹐食後服。

運气螈有二﹕其一曰火。經曰﹕火郁之發﹐民病嘔逆螈。又曰﹕少陽所至﹐爲暴注。又曰﹕少陽司天﹐客勝則爲螈是也。

其二曰水。經曰﹕陽明司天﹐燥气下臨﹐木气上從﹐民病脇痛目赤﹐掉振鼓栗。又曰﹕歲土太過﹐雨濕流行﹐民病足痿不收﹐行善。又曰﹕太陰之復﹐頭頂痛重而掉﹐尢甚是也。

﹝《甲》﹞卒心中痛﹐螈﹐互相引﹐肘內廉痛﹐心熬熬然﹐間使主之。熱病先手臂﹐身熱螈﹐唇口聚﹐鼻張﹐目下汗出如轉珠﹐兩乳下二寸堅﹐脇滿﹐悸﹐列缺主之。振寒螈﹐手不伸﹐咳嗽唾濁﹐气膈善嘔﹐尺澤主之。大風嘿嘿﹐不知所痛﹐嗜臥善驚﹐螈﹐天井主之。頭重鼻衄及螈﹐至陰主之。身熱狂走﹐譫語見鬼﹐螈﹐身柱主之。

﹝《千》﹞腹滿螈﹐心痛﹐气滿不得息﹐巨闕主之。嘔血時﹐善搖頭﹐顏靑﹐汗出不過肩﹐傷寒﹐溫病﹐曲澤主之。

卷之十一肝膽部破傷風

顫振

顫﹐搖也。振﹐動也。風火相乘﹐動搖之象﹐比之螈﹐其勢爲緩。《內經》云﹕諸風掉眩﹐皆屬於肝。

掉卽顫振之謂也。又曰﹕諸禁鼓栗﹐如喪神守﹐皆屬於熱。鼓栗亦動搖之意也。此癥多由風熱相合﹐亦有風寒所中者﹐亦有風挾濕痰者﹐治各不同也。﹝常見此癥多於傷寒﹐熱病痢疾中兼見者﹐多是熱甚而然﹐虛亦有之。

背戰搖振動輕利而不痿弱﹐比之中風曳牽動重遲者﹐微有不同。﹞

星附散

治中風𨿽能言﹐口不斜﹐手足曳者。

天南星半夏﹝以上俱用姜制﹞人參黑附子﹝去皮臍﹞白附子茯苓川烏﹝去皮臍﹞僵蠶沒藥﹝各等分﹞上咀﹐每服五錢﹐水酒各一盞﹐煎八分﹐熱服並進﹐得汗爲度。

獨活散

﹝見前螈條。﹞﹝《千》﹞

金牙酒

療積年八風五疰﹐舉身曳﹐行步跛﹐不能收持。

金牙﹝碎如米粒﹐用小絹袋盛﹞地膚子﹝無子﹐用莖葉。一方用蛇牀子﹞熟地蒴根附子防風細辛莽艸﹝各四兩﹞川椒﹝四合﹞羌活﹝一斤﹞一方用獨活。

上十味﹐咀﹐盛以絹袋﹐用酒四斗﹐於瓷器中漬﹐封固勿令泄气﹐春夏三四宿﹐秋冬六七宿﹐酒成﹐去滓﹐日服一合﹐常令酒气相接﹐不盡一劑﹐病無不愈。

卷之十一肝膽部破傷風

產後螈

產後因虛﹐傷風螈﹐同傷表癥﹐未傳入裏﹐宜服防風湯。﹝見前風門。﹞

愈風湯

治產後中風﹐口噤螈。亦治血暈﹐四肢彊直。

用荊芥略炒爲末﹐每服三錢﹐豆淋酒下。

增損柴胡湯

治產後感異癥﹐手足牽搐﹐涎潮昏悶。

柴胡黃芩﹝一錢二分﹞人參﹝一錢半﹞甘艸﹝炙﹐一錢半﹞石膏﹝二錢﹞知母﹝一錢﹞黃﹝二錢半﹞半夏﹝一錢半﹞上咀﹐分二服﹐水二盞﹐姜三片﹐棗二枚﹐煎八分﹐不拘時服。

秦艽湯

前癥已去﹐次服此藥﹐去其風邪。

秦艽芍藥柴胡﹝各一錢七分﹞甘艸﹝炙﹐一錢三分﹞黃芩防風﹝各一錢二分﹞人參半夏﹝各一錢一分﹞。

上咀﹐分二帖﹐每帖水二盞﹐姜三片﹐煎八分﹐食遠服。

卷之十一肝膽部破傷風

癘風

經曰﹕脈風成爲癘﹐俗呼癩風是也。

﹝丹﹞云﹕大風病﹐是受得天地間殺物之風﹐古人謂之癘風﹐以其酷烈暴悍可畏爾。人得之者﹐須分在上在下。夫在上者﹐以醉仙散取臭惡血於齒縫中出。在下者﹐以通天再造散取惡物蛔虫於穀道中出。所出𨿽有上下道路之異﹐然皆不外於陽明一經而已。看其疙瘩﹐上先見﹐在上體多者﹐病在上也。下先見﹐在下體多者﹐病在下也。上下同得者﹐病在上復在下也。陽明主胃與大腸﹐無物不受。此風之入人也﹐气受之在上多﹐血受之在下多﹐血气俱受者上下皆多﹐自非醫者有神﹐病者有鐵心﹐罕有免者。余曾治四五人﹐中間惟一婦人得免﹐以其貧甚﹐無物可喫也。孫眞人曰﹕吾嘗治四五百人﹐終無一人免者。非眞人之不能治也﹐第無一人能守禁忌耳。

大法﹐重者取積取汗。

醉仙散

治大風疾﹐徧身癮疹﹐瘙癢麻木。

胡麻子牛蒡子枸杞子蔓荊子﹝各一兩。同炒﹞白蒺藜苦參栝蔞根防風﹝各半兩﹞上爲細末﹐每十五錢末﹐入輕粉一錢﹐拌勻﹐每服一錢﹐茶調下﹐晨午夕各一服。後五七日﹐先於牙縫內出臭黃涎﹐渾身疼痛﹐昏悶如醉﹐次後利下膿血惡臭气﹐病根乃去矣。

四聖保命丹

大黃﹝半兩﹞黃柏﹝八兩﹞苦參荊芥﹝各四兩﹞上爲末﹐煉蜜和勻﹐分作一百二十丸。每服一丸﹐溫酒送下﹐食遠﹐日三服。忌肉醬。一方用蝦蟆一个燒灰。

祛風散

大蠶砂﹝五升﹐先篩淨﹐水淘三徧﹐控幹﹞東行蠍虎﹝一條﹐焙漧﹐用白面四斤拌蠶砂爲絡索﹐曬漧﹞上每服一二合﹐熬柏葉湯調服﹐食前﹐日三服。

通天再造散

治大風惡疾。

郁金﹝半錢﹞大黃﹝一兩﹐泡﹞白牽牛﹝六錢﹐半生半炒﹞皂角刺﹝黑大者﹐一兩﹞上爲末﹐每服五錢﹐日未出時﹐面東以無灰酒調下。

愈風丹

治癩。

皂角一斤﹝去皮弦﹐銼作四指許﹐以無灰酒浸一宿﹐漉出﹐同新汲水一大碗揉作濃汁﹐濾去渣﹐以砂鍋慢火熬膏﹞苦參﹝四兩﹐爲末﹞土蝮蛇﹝頭尾全用﹐陰榦爲末﹞上二味末﹐以皂角膏丸桐子大。每服七十丸﹐空心用防風通聖散煎成送下。日二服﹐服三二日後﹐入浴出汗。病重者﹐不過一料。病微者﹐止用烏梢蛇﹐不用土蝮蛇。

換肌散

治大風年深不愈﹐至眉毛墮落﹐鼻梁坍壞﹐額顱腫破﹐服此速效。

白花蛇﹝三兩﹞烏蛇﹝三兩﹐酒浸一宿﹞地龍﹝去土﹐三兩﹞當歸﹝酒制﹞細辛白芷﹝各一兩﹞天麻蔓荊子威靈仙荊芥穗甘菊花苦參紫參沙參木賊不灰木川芎沙苑蒺藜甘艸﹝炙﹞天門冬赤芍藥菖蒲﹝九節者﹞何首烏胡麻﹝炒﹞艸烏頭﹝各三兩﹞蒼術﹝三兩﹐米泔浸﹞木鱉子﹝去殼﹐三兩﹞定風艸﹝三兩﹞上同爲細末﹐每服五錢匕﹐食後酒調服﹐酒多爲妙。

輕者疏風和血﹐以二聖散治之。

二聖散方

大黃﹝半兩﹞皂角刺﹝三錢﹐燒灰﹞上將皂角刺一二个﹐燒灰研細﹐用大黃半兩煎湯﹐調下二錢。早服樺皮散。中以升麻湯﹐下瀉靑丸。晚服二聖散。﹝此爲緩治。﹞

柏葉湯

用東南枝上柏葉一秤﹐水一桶﹐水三沸﹐去渣﹐甕盛起﹐旋熬蠶砂調服。初服苦澀﹐三五日後甜。十日﹐四肢沈重﹐便赤白痢。一月後﹐發出瘡。疙瘩破﹐用

烏龍散

搽之。

烏龍尾﹝卽倒懸灰﹐二錢﹞烏雞子皮﹝﹞二味爲末﹐用地瀝靑調﹐搽於破瘡上。

樺皮散

治肺擁風毒﹐徧身癮疹瘙癢。

荊芥穗﹝二兩﹞枳殼樺皮﹝各四兩﹞甘艸﹝炙﹐半兩﹞杏仁﹝二兩﹐去皮尖﹐用水一碗煎令減半﹐取出令幹﹐另研﹞上爲末﹐每服二錢﹐食後﹐溫酒調下。

淩霄散

治癘風神效。

蟬殼地龍﹝炒﹞僵蠶全蠍﹝各七个﹐炒﹞淩霄花﹝半兩﹞上爲末﹐每服二錢﹐熱酒調下﹐無時。於浴室中常蹲湯中一時許﹐服藥神效。

祛風丸

治疥癩﹐經曰﹕脈風成爲癘也。

黃枳殼防風芍藥甘艸熟地地骨皮枸杞子生地上九味﹐木杵臼爲細末﹐煉蜜丸﹐如桐子大﹐白湯下﹐五十丸。

如聖散

蔓荊子苦參玄參濃朴荊芥紫參陳皮沙參麻黃﹝去節﹐一兩﹞防風白芷威靈仙﹝各二兩﹞上爲細末﹐每服五錢﹐桃柳枝各一把﹐水五升煎﹐臨臥熱洗。忌五辛。

﹝垣﹞段庫使病癘風﹐滿面連須極癢﹐眉毛已脫落。須用熱水沃之稍緩﹐每晝夜須數次﹐或砭刺亦緩。先師曰﹕風論中云﹐夫癘者榮衛熱﹐其气不淸﹐故使其鼻柱壞而色敗﹐皮膚瘍潰﹐風寒客於脈而不去﹐名曰癘風。治之者﹐當刺其腫上﹐以銳鍼刺其處﹐拔出其惡气﹐腫盡乃止。當食如常食﹐勿食他食。如用藥當破血﹐去熱升陽﹐去癢瀉榮﹐以辛冷散之﹐甘溫升之﹐行陽明經﹐瀉心火﹐補肺气﹐乃治之正也。

補气瀉榮湯

升麻連翹﹝各六分﹞蘇木當歸全蠍黃連地龍黃﹝各三分﹞黃芩﹝生﹐四分﹞甘艸﹝一錢半﹞人參﹝二分﹞生地﹝四分﹞桃仁﹝三个﹞桔梗﹝五分﹞麝香﹝少許﹞胡桐淚﹝一分﹞水蛭﹝炒令煙盡﹐二个﹞虻虫﹝去翅足﹐微炒﹐二个﹞上銼如麻豆大﹐除連翹另銼﹐胡桐淚研﹐白豆蔻二分爲細末﹐二味另放﹐麝香﹑虻虫﹑水蛭三味爲末另放外﹐都作一服。水二大盞﹐酒一匙﹐入連翹煎至一盞六分﹐再入白豆蔻二味﹐並麝香等三味﹐再上火煎一二沸﹐去渣稍熱﹐早飯後午飯前服。忌酒濕面生冷硬物。

﹝《經》﹞大風﹐刺其肌肉﹐故汗出百日﹐刺骨髓﹐汗出百日。凡二百日﹐鬢眉生﹐而止鍼。

承漿一穴﹐在頤前唇下宛宛中﹐足陽明﹑任脈之會﹐療偏風口面腫﹐口齒疳蝕虫瘡。灸亦佳﹐日灸七壯至七七壯﹐灸則血脈通宣﹐其風應時立愈。

卷之十二肝膽部

諸痺

﹝《素》﹞黃帝曰﹕痺之安生﹖岐伯對曰﹕風寒濕三气雜至﹐合而爲痺也。其風勝者爲行痺﹐﹝行痺者﹐行而不定也﹐稱爲走注疼痛及歷節之類是也﹞﹐寒气勝者爲痛痺﹝痛痺者﹐疼痛苦楚﹐世稱爲痛風及白虎飛尸之類是也﹞﹐濕气勝者爲著痺﹝著痺者﹐著而不移﹐世稱爲麻木不仁之類是也。凡麻木不仁必著而不移﹐河間所謂气之道路著而麻者得矣。或痛著一處﹐始終不移者是也﹞。帝曰﹕其有五者何也﹖岐伯曰﹕以冬遇此者爲骨痺﹐以春遇此者爲筋痺﹐以夏遇此者爲脈痺﹐以至陰遇此者爲肌痺﹐以秋遇此者爲皮痺。﹝凡風寒濕所爲行痺﹑痛痺﹑著痺之病﹐冬遇此者爲骨痺﹐春遇此者爲筋痺﹐夏遇此者爲脈痺﹐長夏遇此者爲肌痺﹐秋遇此者爲皮痺﹐皆以所遇之時﹐所客之處命名。非此行痺﹑痛痺﹑著痺之外﹐又別有骨痺﹑筋痺﹑脈痺﹑肌痺﹑皮痺也﹞。帝曰﹕內捨五臟六腑﹐何气使然﹖岐伯曰﹕五臟皆有合﹐病久而不去者﹐內捨於其合也。故骨痺不已﹐復感於邪﹐內捨於腎。筋痺不已﹐復感於邪﹐內捨於肝。脈痺不已﹐復感於邪﹐內捨於心。肌痺不已﹐復感於邪﹐內捨於脾。皮痺不已﹐復感於邪﹐內捨於肺。所謂痺者﹐各以其時﹐重感於風寒濕之气也。凡痺之客五臟者﹐肺痺者﹐煩滿﹐喘而嘔。心痺者﹐脈不通﹐煩則心下鼓﹐暴上气而喘﹐嗌漧善噫﹐厥气上則恐。肝痺者﹐夜臥則驚﹐多飲﹐數小便﹐上爲引如懷。腎痺者﹐善脹﹐尻以代踵﹐脊以代頭。脾痺者﹐四肢解墮﹐發咳嘔汁﹐上爲大塞。腸痺者﹐數飲而出不得﹐中气喘爭﹐時發飧泄﹝治見飧泄門﹞。胞痺者﹐少腹膀胱﹐按之內痛﹐若沃以湯﹐澀於小便﹐上爲淸涕﹝治見淋門﹞。

淫气喘息﹐痺聚在肺。淫气憂思﹐痺聚在心。淫气遺溺﹐痺聚在腎。淫气乏竭﹐痺聚在肝。

淫气肌絕﹐痺聚在脾﹝王注云﹕淫气謂气之妄行者﹐各隨髒之所主而入爲痺也﹞。諸痺不已﹐亦益內也﹐其風气勝者﹐其人易已也。帝曰﹕痺﹐其時有死者﹐或疼久者﹐或易已者﹐其故何也﹖岐伯曰﹕其入髒者死﹐其畱連筋骨間者疼久﹐其畱皮膚間者易已。帝曰﹕其客於六腑者何也﹖岐伯曰﹕此亦其食飲居處﹐爲其病本也。六腑亦各有兪﹐風寒濕气中其兪﹐而食飲應之﹐循兪而入﹐各捨其腑也。帝曰﹕以鍼治之柰何﹖岐伯曰﹕五臟有兪﹐六腑有合﹐循脈之分﹐各有所發﹐各隨其過﹐則病瘳也。﹝見痺論篇﹞冬感風寒濕者﹐爲骨痺。久不已﹐則內入於腎﹐病腎脹﹐足攣﹐尻以代踵﹐身蜷﹐脊以代頭。取太溪﹑委中。

春感風寒濕者﹐爲筋痺。久而不已﹐則內入於肝﹐病臥則驚﹐多飲﹐數小便。取太衝﹑陽陵泉。

夏感風寒濕者﹐爲脈痺。久而不已﹐則內入於心﹐病心下滿﹐暴喘嗌漧﹐善噫恐懼。

取大陵﹑小海。

長夏感風寒濕者﹐爲肉痺。久而不已﹐則內入於脾﹐病四肢解墮﹐發咳嘔汁。取太白﹑三里。

秋感風寒濕者﹐爲皮痺。久而不已﹐則內入於肺﹐病煩滿喘嘔。取太淵﹑合谷。

帝曰﹕榮衛之气﹐亦令人痺乎﹖岐伯曰﹕榮者水谷之精气也﹐和調於五臟﹐灑陳於六腑﹐乃能入於脈也﹐故循脈上下﹐貫五臟﹐絡六腑也。衛者水谷之悍气也﹐其气疾滑利﹐不能入於脈也﹐故循皮膚之中﹐分肉之間﹐燻於肓膜﹐散於胸腹﹐逆其气則疾﹐從其气則愈﹐不與風寒濕气合﹐故不爲痺。帝曰﹕善。痺或痛﹐或不痛﹐或不仁﹐或寒﹐或熱﹐或燥﹐或濕﹐其故何也﹖岐伯曰﹕痛者寒气多也﹐有寒故痛也﹝治見痛痺﹞。其不痛不仁者﹐病久入深﹐榮衛之行澀﹐經絡時疏﹐故不通﹐皮膚不營﹐故爲不仁﹝治見著痺﹞。其寒者﹐陽气少﹐陰气多﹐與病相益﹐故寒也﹝治見痛風條酒漬巾熨﹞。其熱多﹐陽气多﹐陰气少﹐病气勝﹐陽乘陰﹐故爲痺熱。其多汗而濡者﹐此爲逢濕甚也﹐陽气少﹐陰气盛﹐兩气相感﹐故汗出而濡也。帝曰﹕夫痺之爲病﹐不痛何也﹖岐伯曰﹕痺在骨則重﹐在於脈則血凝而不流﹐在於筋則屈而不伸﹐在於肉則不仁﹐在皮則寒﹐故具此五者﹐則不痛也。凡痺之類﹐逢寒則急﹐逢熱則縱。帝曰﹕善。﹝俱痺論﹞﹝河﹞

升麻湯

治熱痺﹐肌肉熱極﹐體上如鼠走﹐唇口反縱﹐皮色變﹐諸風皆治。

升麻﹝三兩﹞茯神﹝去皮﹞人參防風犀角﹝鎊﹞羚羊角﹝鎊﹞羌活﹝各一兩﹞官桂﹝半兩﹞上爲末。每服四錢﹐水二盞﹐生薑二塊﹐碎﹐竹瀝少許﹐同煎至一盞﹐溫服﹐不計時候。

﹝《素》﹞少陰有餘﹐病皮痺癮疹﹔不足﹐病肺痺。太陰有餘﹐病肉痺寒中﹔不足﹐病脾痺。陽明有餘﹐病脈痺﹐身時熱﹔不足﹐病心痺。太陽有餘﹐病骨痺身重﹔不足﹐病腎痺﹐少陽有餘﹐病筋痺脇滿﹔不足﹐病肝痺﹝四時刺逆從論﹞。肺脈微大爲肺痺﹐引胸背﹐起惡日光。心脈微爲心痺﹐引背﹐善淚出。﹝全文見診﹞﹝《靈》﹞黃帝曰﹕何以候人之善病痺者﹖少兪答曰﹕粗理而肉不堅者﹐善病痺。黃帝曰﹕痺之髙下有處乎﹖少兪答曰﹕欲知髙下者﹐各視其部。﹝五變論﹞闕中﹐薄澤爲風﹐衝濁爲痺﹝五色篇﹞。浮絡多靑則痛﹐黑則痺﹝全文見皮﹞。絡脈暴黑者﹐畱久痺也。﹝全文見陰陽﹞﹝《素》﹞脈澀曰痺。﹝平人气象論﹞

卷之十二肝膽部諸痺

行痺﹝卽走注疼痛﹞

﹝仲﹞諸肢節疼痛﹐身體羸﹐腳腫如脫﹐頭眩短气﹐兀兀欲吐﹐

桂枝芍藥知母湯主之。

桂枝﹝四兩﹞芍藥﹝三兩﹞甘艸﹝二兩﹞麻黃﹝二兩﹞生薑﹝五兩﹞白術﹝五兩﹞知母﹝四兩﹞防風﹝四兩﹞附子﹝二兩﹐炮﹞上以水七升﹐煮取二升﹐溫服七合﹐日三服。

病歷節不可屈伸﹐疼痛﹐

烏頭湯

主之。

麻黃芍藥黃﹝各三兩﹞甘艸﹝炙﹞川烏﹝五枚咀。以蜜二升﹐煎取一升﹐卽去烏頭﹞上五味咀。以水三升﹐煮取一升﹐去渣﹐納蜜再煎﹐服七合﹐不時盡服之。

﹝河﹞

防風湯

治行痺走注無定。

防風甘艸當歸赤茯苓﹝去皮﹞杏仁﹝去皮﹐炒熟﹞桂﹝以上各一兩﹞黃芩秦艽葛根﹝各三錢﹞升麻﹝去節﹐半兩﹞上爲末。服五錢﹐水酒各二盞﹐棗三枚﹐姜五片﹐煎至一盞﹐去渣﹐溫服。

﹝《本》﹞治濕傷腎﹐腎不養肝﹐肝自生風﹐遂成風濕﹐流注四肢筋骨﹐或入左肩﹐肌肉疼痛﹐漸入左指中﹐

薏苡仁散。

薏苡仁﹝一兩﹞當歸小川芎漧薑茵芋甘艸官桂川烏防風人參羌活白術麻黃獨活﹝各半兩﹞上爲細末。每服二錢﹐空心臨臥酒調下﹐日三服。

治白虎歷節諸風疼痛﹐遊走無定﹐狀如虫嚙﹐晝靜夜劇﹐及一切手足疼痛﹐

麝香丸。

川烏﹝大八角者﹐三个﹐用生﹞全蠍﹝二十一个﹐生用﹞黑豆﹝二十一个﹐生用﹞地龍﹝半兩﹞上爲細末。入麝香半字同研勻﹐糯米糊爲丸﹐如綠豆大。每服七丸﹐甚者十丸﹐夜臥令膈空﹐溫酒下﹐微出冷汗一身﹐便瘥。予得此方﹐凡得歷節及不測疼痛﹐一二服便瘥。在歙州日﹐有一貴家婦人﹐徧身走注疼痛﹐至夜則發﹐如虫嚙其肌﹐多作鬼邪治。予曰﹐此正歷節病也﹐三服愈﹝歙﹐屍葉切﹞。

﹝丹﹞

龍虎丹

治走注疼痛﹐或麻木不遂﹐或半身疼痛。

艸烏蒼術白芷﹝各一兩﹞上研爲末﹐水拌發熱過﹐再入乳香二錢﹐當歸﹑牛膝各半兩﹐酒糊丸﹐如彈子大。酒化下。

﹝無﹞

附子八物湯

治歷節風﹐四肢疼痛﹐如錘鍛﹐不可忍。

附子﹝炮﹐去皮臍﹞漧薑﹝炮﹞芍藥茯苓半夏桂心﹝各三兩﹞白術﹝四兩﹞人參﹝三兩﹞上銼散。每服四錢﹐水二盞﹐煎至七分﹐去渣﹐食前服。

﹝丹﹞痛風走注疼痛。

黃柏﹝酒炒﹞蒼術﹝酒炒﹐各二錢﹞上作一服﹐煎就﹐調酒威靈仙末﹑羚羊角灰﹐臣蒼術﹐佐芥子﹐使用姜一片﹐入藥末一錢﹐擂碎﹐以前藥再溫服。

﹝東﹞

和血散痛湯

治兩手十指﹐一指疼了一指疼﹐疼後又腫﹐骨頭裏痛﹐膝痛﹐左膝痛了右膝痛﹐發時多則五日﹐少則三日﹐晝輕夜重﹐痛時覺熱﹐行則痛輕﹐腫卻重。解云﹐先血後气﹐乃先痛後腫﹐形傷气也。

羌活身升麻麻黃﹝去節﹐各錢半﹞桃仁﹝十个﹞柴胡﹝二錢﹞紅花﹝一分﹞歸身﹝一分﹞防風﹝一錢﹞甘艸﹝炙﹐二分﹞獨活﹝五分﹞豬苓﹝五分﹞黃柏﹝一錢﹞防己﹝六分﹞知母﹝酒﹐一錢﹞黃連﹝酒﹞上咀。分作四服﹐每服水一大盞﹐煎至一半﹐去渣﹐空心熱服。

﹝羅﹞眞定府張大﹐素好嗜酒﹐五月間病手指節腫痛﹐屈伸不利﹐膝髕亦然﹐心下痞滿﹐身體沈重﹐不欲飲食﹐食卽欲吐﹐面色痿黃﹐精神減少。至六月間﹐求予治之。診其脈沈而緩﹐緩者脾也。《難經》云﹕兪主體重節痛。兪者﹐脾之所主﹐四肢屬脾。蓋其人素飲酒﹐加之時助﹐濕气大勝﹐流於四肢﹐故爲腫痛。《內經》云﹕諸濕腫滿﹐皆屬脾土。仲景云﹕濕流關節﹐肢體煩痛﹐此之謂也。宜以大羌活湯主之。《內經》云﹕濕淫於內﹐治以苦溫﹐以苦發之﹐以淡滲之。又云﹕風勝濕。羌活﹑獨活苦溫﹐透關節而勝濕﹐故以爲君。升麻苦平﹐威靈仙﹑蒼術﹑防風苦辛溫發之者也﹐故以爲臣。血壅而不流則痛﹐當歸辛溫以散之。

甘艸甘溫益气﹐澤瀉鹹平﹐茯苓甘平﹐導濕而利小便﹐以淡滲之。使气味相合﹐上下分散其濕也。

羌活升麻﹝各一錢﹞獨活﹝七分﹞蒼術防風甘艸威靈仙茯苓當歸澤瀉﹝各半兩﹞上銼作一服。水二盞﹐煎至一盞﹐溫服﹐食前一服﹐食後一服。忌酒﹑面﹑生冷﹑硬物。

﹝《本》﹞

麻黃湯

治歷節。

麻黃﹝一兩﹞羌活﹝一兩﹞黃芩﹝三分﹞細辛黃﹝各五錢﹞上爲粗末。每服五錢﹐水二盞﹐煎至八分﹐去渣﹐溫服﹐接續三四日。有汗愼風。

治風熱成歷節﹐攻手指﹐作赤腫麻木﹐其則攻肩背兩膝﹐遇暑熱或大便祕卽作﹐

牛蒡子散。

牛蒡子新豆豉﹝炒﹞羌活﹝各三兩﹞生地﹝二兩半﹞黃﹝一兩半﹞上爲細末。湯調二錢服﹐空心食前﹐日三服。此病胸膈生痰﹐久則赤腫﹐附著肢節﹐久久不退﹐遂成癘風。此孫眞人預戒也﹐宜早治之。

﹝河﹞

大豆散

治周痺注五臟畱滯﹐胃中結聚。益气出毒﹐潤澤皮毛﹐補腎。

用大豆一升﹐炒香熟﹐爲末。每服半錢﹐溫酒調下﹐空心加至一錢﹐日三服。﹝本艸云﹕大豆消瘀血﹐破婦人惡血﹐治熱痺筋攣膝痛。古人多用酒沃豆取汗﹐蓋表藥也﹞﹝無﹞

控涎丹

凡人忽胸背手腳頸項腰胯隱痛不可忍﹐連筋骨牽引釣痛﹐坐臥不寧﹐時時走易不定。俗醫不曉﹐謂之走注﹐便用風藥及鍼灸﹐皆無益。又疑是風毒結聚﹐欲爲癰疽﹐亂投藥帖﹐亦非也。此乃是痰涎伏在心膈上下﹐變爲疾。或令人頭痛不可舉﹐或神思昏多睡﹐或飲食無味﹐痰唾稠粘﹐夜間喉中如鋸聲﹐口流唾涎﹐手腳重﹐腿冷﹐痺气不通﹐誤認爲癱瘓﹐亦非也。凡有此疾﹐但用是藥﹐不過數服﹐其疾如失。

甘遂﹝去心﹞紫大戟﹝去皮﹞白芥子﹝眞者﹐各等分﹞上爲末﹐煮糊丸﹐如桐子大。曬漧﹐臨臥﹐淡姜湯或熟水下五﹑七丸至十丸。痰猛气實﹐加丸數不妨﹐其效如神。

﹝《千》﹞

犀角湯

治熱毒流入四肢﹐歷節腫痛。

犀角﹝二兩﹞羚羊角﹝一兩﹞前胡黃芩梔子仁射幹大黃升麻﹝各四兩﹞豉﹝一升﹞上九味﹐咀。每服五錢﹐水二盞﹐煎服。

﹝《本》﹞

茵芋丸

治歷節腫滿疼痛。

茵芋朱砂薏苡仁﹝各一兩﹞牽牛﹝一兩半﹞郁李仁﹝半兩﹞上細末﹐煉蜜杵丸﹐如桐子大﹐輕粉滚爲衣。每服十丸至十五丸﹐或二十丸﹐五更溫水下﹐到晚未利﹐可二三服﹐快利爲度﹐白粥將息。

﹝子和﹞治一稅官﹐風寒濕痺﹐腰腳沈重浮腫﹐夜則痛甚﹐兩足惡寒﹐經五六月間﹐猶綿脛﹐靴足膝﹐皮膚少有跣露﹐則冷風襲之﹐流入經絡﹐其病轉劇﹐走注上下﹐往來無定﹐其痛極處﹐便攣急而腫起﹐肉色不變﹐腠理如虫行。每遇風冷﹐病必轉增﹐飲食減﹐肌體瘦乏﹐須人扶﹐稍能行立。所服者﹐烏﹑附﹑姜﹑桂種種燥熱。燔鍼著灸﹐莫知其數﹐前後三年不愈。一日予脈之﹐其兩手皆沈滑有力﹐先以導水丸﹑通經散各一服﹐是夜瀉三十餘行﹐痛減半﹐漸服赤茯苓湯﹑川芎湯﹑防風湯﹐此三方在《宣明論》中治痺方是也﹐日三服﹐煎七八錢然汗出。余又作玲瓏竈法燻蒸﹐血熱必增劇﹐諸汗法古方多有之﹐惟以吐發汗者﹐世罕知之。故予嘗曰﹕吐法兼汗﹐良以此夫。

﹝《千》﹞治遊風﹐行走無定﹐或如盤大﹐或加甌﹐或著腹背﹐或著臂﹐或著腳﹐悉主之。

海藻茯苓防風獨活附子白術﹝各三兩﹞大黃﹝五兩﹞鬼箭羽當歸﹝各二兩﹞上九味﹐咀。以水二斗﹐漬五日﹐初服二合﹐漸加﹐以知爲度。

﹝丹﹞

控涎散

治身及脇走痛﹐痰挾死血。加桃仁泥丸﹐治走注疼痛。

威靈仙﹝一錢﹞川芎﹝七錢﹞梔子﹝炒﹐一錢﹞當歸﹝一錢﹞肉桂﹝一分﹞蒼術﹝一錢﹞桃仁﹝七个﹞甘艸﹝五分﹞上用生薑五片﹐水二盞﹐煎半幹﹐入童便半盞﹐竹瀝半盞﹐沸熱服。忌肉面雞。

定痛方

治一切風濕痺痛。

乳香沒藥地龍﹝去土﹞木鱉﹝去皮﹞金星石五靈脂上等分蜜丸﹐如彈子大。每服一丸﹐臨臥酒下。

﹝《外》﹞治歷節諸風﹐百節酸疼不可忍。用松脂三十斤﹐煉四﹑五十徧﹐以煉酥三升﹐溫和松脂三升﹐熟攪令極調勻﹐每旦空腹以酒服方寸匕﹐日二服﹐數日。食麵粥爲佳﹐愼勿食血腥生冷物果子。百日瘥。

松節酒

治歷節風﹐四肢疼痛。

松節二十斤﹐酒五斗﹐漬三七日﹐服一合﹐日五六服。﹝丹溪云﹕松屬金﹐能滲血中之濕﹞﹝《千》﹞

松葉酒

治歷節。

松葉三十斤﹐酒二石五斗﹐漬三七日﹐服一合﹐日服五六度。

寒走注疼痛治法及熱走注疼痛治法﹐並見表寒表熱條。

﹝垣﹞﹕身體沈重﹐走注疼痛﹐濕熱相搏﹐而風熱郁不得伸﹐附著於有形也﹐宜蒼術﹑黃柏之類。

﹝李絳﹞《兵部手集》方。治臂脛痛﹐不計深淺皆效。用虎脛骨二大兩﹐粗舂熬黃﹐羚羊角一大兩﹐屑﹐新芍藥二大兩﹐細切。三物以無灰酒浸之﹐春夏七日﹐秋冬倍日﹐每旦空腹飲一杯。冬月速要服﹐卽以銀器物盛﹐火鑪中暖養之﹐三兩日卽可服也。

﹝《經》﹞治風毒﹐骨髓疼痛。芍藥二分﹐虎骨一具﹐塗酥炙黃﹐槌碎﹐絹袋盛﹐用淸酒三升﹐漬五日﹐每服二合﹐日三服。

﹝《聖》﹞治歷節風﹐百節疼痛﹐不可忍。用虎頭骨一具﹐塗酥炙黃﹐槌碎﹐絹袋盛﹐用淸酒二斗﹐浸五宿﹐隨性多少﹐緩飲之妙。

﹝《靈》﹞黃帝問於岐伯曰﹕周痺之在身也﹐上下移徙隨脈﹐其上下左右相應﹐間不容空﹐願聞此痛﹐在血脈之中邪﹐將在分肉之間乎﹖何以致是﹖其痛之移也﹐間不及下鍼﹐其搐痛之時﹐不及定治﹐而痛已止矣﹐何道使然﹐願聞其故﹖岐伯答曰﹕此眾痺也﹐非周痺也。黃帝曰﹕願聞眾痺。岐伯曰﹕此各在其處﹐更發更止﹐更居更起﹐以右應左﹐以左應右﹐非能周也﹐更發更休也。帝曰﹕善。此痛安生﹖何因而有名﹖岐伯曰﹕風寒濕气客於外分肉之間﹐迫切而爲沫﹐沫得寒則聚﹐聚則排分肉而分裂也。分裂則痛﹐痛則神歸之﹐神歸之則熱﹐熱則痛解﹐痛解則厥﹐厥則它痺發﹐發則如是。此內則不在髒﹐而外未發於皮﹐獨居分肉之間﹐眞气不能周﹐故命曰周痺﹝周痺當作眾痺﹐夫周痺邪在分肉血脈﹐今云邪獨居分肉之間而命曰周痺者﹐是眾痺之誤爲周痺也明矣。神歸之則熱﹐熱則痛解者﹐所謂更止更居也。痛解則厥﹐厥則它痺發者﹐所謂更發更起也。自黃帝曰善﹐此痛安生﹐至此一百十四字﹐原誤在後刺其下以脫之上﹐今移於此﹞。黃帝曰﹕善。刺之柰何﹖岐伯曰﹕刺此者﹐痛𨿽已止﹐必刺其處﹐勿令復起。帝曰﹕善。願聞周痺如何﹖岐伯曰﹕周痺者﹐在於血脈之中﹐隨脈以上﹐隨脈以下﹐不能左右﹐各當其所。黃帝曰﹕刺之柰何﹖岐伯曰﹕痛從上下者﹐先刺其下以過之﹐後刺其上以脫之。痛從下上者﹐先刺其上以過之﹐後刺其下以脫之。故刺痺者﹐必先切循其下之六經﹐視其虛實﹐及大絡之血結而不通﹐及虛而脈陷空者而調之﹐熨而通之﹐其堅﹐轉引而行之。帝曰﹕善。余已得其意矣﹝周痺篇。大絡血結不通爲實﹐脈陷空爲虛。「過」字一作「遏」﹐下同﹞按﹕繆刺論云﹕凡痺往來行無常處者﹐在分肉之間﹐痛而刺之﹐以月死生爲數。用鍼者﹐隨气盛衰﹐以爲數。鍼過其日數則脫气﹐不及日數則气不瀉﹐左刺右﹐右刺左﹐病已止﹐不已復刺之如法。月生一日一二日二﹐漸多之﹐十五日十五﹐十六日十四﹐漸少之。

詳此亦刺眾痺於所痛之法﹐當與前眾痺法相參用之。

刺五臟六腑痺法﹐見諸痺條。

﹝《千》﹞治歷節﹐但於痛處﹐灸三七壯﹐佳。

﹝《怪》﹞白虎歷節風痛﹕兩踝尖﹝在內外兩踝尖灸之﹞。渾身疼痛﹐往來上下無常﹕陽輔。

如足跟不得履地﹕風池。如膝蓋腫起﹕曲池﹝一寸半﹞﹐陽陵泉﹝一寸半﹞。

﹝《心》﹞婦人四旬﹐因小產成病﹐百節痛﹐無常處﹐臥牀不起﹐八字﹝五分﹞﹐環跳﹝四寸半﹞﹐五樞﹝三寸半﹞﹐曲池﹑液門﹝各寸半﹞﹐絕骨﹝二寸半﹞。如脊背痛者﹐人中﹑大椎節下﹝各五分﹞﹐委中﹝七分見血立效﹞。

﹝無﹞附骨疽﹐與白虎飛屍歷節皆相類。歷節痛則走注不定﹐白虎飛屍痛淺按之則便止﹐附骨疽痛深按之亦無益。又一說﹐白虎飛屍亦能作膿﹐著骨而生﹐及其腐漬﹐碎骨出盡﹐方愈。如是則附骨與白虎飛屍同是一病﹐但淺深不同耳。

﹝仲﹞寸口脈沈而弱﹐沈卽主骨﹐弱卽主筋﹐沈卽爲腎﹐弱卽爲肝﹐汗出入水中﹐如水傷心﹐歷節黃汗出﹐故曰歷節。少陰脈浮而弱﹐弱則血不足﹐浮則爲風﹐風血相搏﹐則疼痛如掣。盛人脈澀小﹐短气自汗出﹐歷節疼不可屈伸﹐此皆飲酒汗出當風所致。

卷之十二肝膽部諸痺

痛痺﹝卽痛風﹞

﹝丹﹞痛風論气行脈外﹐血行脈內﹐晝行陽二十五度﹐夜行陰二十五度﹐此平人之造化也。得寒則行遲而不及﹐得熱則行速而太過。內傷於七情﹐外傷於六气﹐則气血之運或遲或速﹐而疾作矣。彼痛風者﹐大率因血受熱﹐已自沸騰﹐其後涉於冷水﹐或立濕地﹐或扇風取涼﹐或坐臥當風﹐寒涼外搏﹐熱血得寒﹐污濁凝澀﹐所以作痛﹐夜則痛甚﹐行於陰也。治法以辛熱之劑﹐流散寒濕﹐發腠理。其血得行﹐與气相和﹐其病自安。然亦有數種﹐治法各異﹐謹書一二﹐以證予言。一治東陽傅丈腿痛﹐一治朱宅閫內痛攣﹐一治鄰鮑子痢後風﹐皆數十帖半年安﹝詳見後丹溪先治內熱條﹞。或問﹕比見鄰人﹐用艸藥研酒飲之﹐不過數帖﹐亦有安者﹐如子之言﹐類皆經久取效﹐無乃太緩乎﹖予曰﹕此劫病艸藥﹐石上采絲爲之君﹐過山龍等佐之﹐皆性熱而燥者﹐不能養陰﹐卻能燥濕。病之淺者﹐濕疾得燥則開﹐熱血得熱則行﹐亦可取效。彼病深而血少者﹐愈劫愈虛﹐愈劫愈深﹐若朱之病是也。子以我爲迂緩乎﹗﹝朱之病﹐卽朱閫攣痛醫十月不應﹐而丹溪起之也﹞

潛行散

治痛風。黃柏一味﹐酒浸焙漧﹐爲末。生薑汁和酒調服﹐必兼四物等湯相間服之妙。

二妙散

治筋骨疼痛因濕熱者。如有气加气藥﹔如血虛加補血藥﹔如痛甚以薑汁熱辣服之。

黃柏﹝炒﹞蒼術﹝炒制﹐去皮﹞上爲粗末。生薑研入﹐湯煎沸﹐調服。此二物皆有雄壯之气﹐如表實气實者﹐少酒佐之。一法﹐二妙爲君﹐加甘艸﹑羌活各二錢﹐陳皮﹑芍藥各一錢﹐酒炒威靈仙半錢﹐爲末服之佳。

一男子﹐家貧多勞﹐秋涼忽渾身發熱﹐兩臂膊及腕﹐兩足及胯﹐皆疼痛如鍛﹐晝輕夜劇。醫與風藥則愈痛﹐與血藥則不效﹐惟待斃而已。予脈之﹐兩手俱澀而數﹐右甚於左。問其飲食﹐則如平時。形瘦則如削盡﹐蓋大痛而瘦﹐非病也。用蒼術一錢半﹐酒黃柏一錢半﹐生附一片﹐生甘艸三分﹐麻黃五分﹐研桃仁九个﹐作一帖煎﹐入薑汁些少令辣﹐熱服。至四帖後﹐去附子﹐加牛膝一錢。至八帖後﹐來告急云﹕气上喘促不得睡﹐痛似微減。此時昏黑不能前去診視﹐予意其血虛﹐因服麻黃過劑﹐陽虛被發動而上奔﹐當與補血鎭墜帶味酸之藥以收之。遂以四物湯加川芎﹑芍藥﹑人參二錢﹐五味子十二粒﹐作一帖。與二帖服之﹐喘促隨定﹐是夜遂安。三日脈之﹐數減大半﹐澀脈如舊。問其痛﹐則曰不減﹐然呻吟之聲卻無。察其起居﹐則疲弱無力﹐病患卻自謂不弱。遂以四物湯加牛膝﹑白術﹑人參﹑桃仁﹑陳皮﹑甘艸﹑檳榔﹐入姜三片煎服。如此藥與五十帖而安。一月後﹐因負重擔﹐痛復作﹐飲食亦少﹐再與此藥﹐每帖加黃三分﹐又二十帖方全愈。東陽傅丈﹐年逾六十﹐性急作勞﹐患兩腿痛﹐動作則痛甚。予視之曰﹕此兼虛證﹐當補血虛﹐病自安。遂與四物湯加桃仁﹑陳皮﹑牛膝﹑生甘艸﹐煎入生薑﹐研潛行散﹐熱飲﹐三四十帖而安。

何縣長﹐年四十餘﹐形瘦性急﹐因作勞背疼﹐臂痛﹐骨節疼﹐足心發熱﹐可與四物湯。

帶熱﹐下大補丸﹐保和丸共六十粒﹐食前服。

婦人腳疼﹐腳怕冷﹐夜劇日輕。

生地白芍歸尾﹝各五錢﹞黃柏﹝炒﹞黃芩白術陳皮﹝各三錢﹞牛膝﹝二錢﹞蒼術﹝三錢﹞甘艸梢﹝一錢﹞上分六帖﹐煎服。食前熱飲之。

鄰人鮑子﹐年二十餘﹐因患血痢﹐用澀藥取效。後患痛風﹐號叫撼鄰里。予視之曰﹕此惡血入經絡證﹐血受濕熱﹐久爲凝濁﹐所下未盡﹐畱滯隧道﹐所以作痛﹐經久不治﹐恐成枯細。遂與四物湯﹑桃仁﹑紅花﹑牛膝﹑黃芩﹑陳皮﹑甘艸﹐煎生薑汁﹐研潛行散﹐入少酒飲之﹐數十帖。又與刺委中﹐出黑血近三合而安。

痢後風﹐系血入腑腑﹐下未盡﹐復還經絡﹐不得行故也。松明節一兩﹐以乳香一錢﹐炒焦存性﹐蒼術一兩﹐紫葳一兩半﹐甘艸半兩﹐黃柏一兩﹐桃仁去皮不去尖一兩﹐俱爲末。每服三錢﹐生薑同杵細﹐水蕩起二三沸服。

朱宅閫內﹐年三十﹐食味甚濃﹐性亦躁急﹐患痛風攣縮數月﹐醫不應。予視之曰﹕此挾痰與气癥﹐當和血疏痰導气﹐病自安。遂以潛行散﹐入生甘艸﹑牛膝﹑枳殼﹑通艸﹑陳皮﹑桃仁﹑薑汁煎飲半年而安。

陸郎左腿HT骨舊痛﹐小便赤少﹐此積憂痰涎所爲。

白術枳殼赤芍﹝一錢﹞條芩連翹通艸甘艸梢﹝三分﹞六安人腳HT骨痛。

蒼術白術陳皮芍藥﹝三分﹞木通﹝二錢﹞甘艸﹝五分﹞分四帖煎下大補丸四十粒。

上丹溪治痛風法﹐主於血熱﹑血虛﹑血污﹐或挾痰﹐皆不離四物﹑潛行﹑黃柏﹑牛膝﹑生甘艸﹑桃仁﹑陳皮﹑蒼術﹑生薑汁﹐而隨癥加減﹐發前人之所未發﹐醫世俗之所不醫﹐其有功於世也大矣。

﹝《本》﹞王檢正患鼻額間痛﹐或麻痺不仁﹐如是數年。忽一日﹐連口唇頰車髮際皆痛﹐不開口﹐𨿽言語飲食﹐亦妨﹐在額與頰上常如糊﹐手觸之則痛。予作足陽明經絡受風毒﹐傳入經絡﹐血凝滯而不行﹐故有此癥。或者以排風﹑小續命﹑透髓丹之類與之﹐皆不效。制此

犀角升麻湯

贈之﹐數日而愈。

犀角﹝一兩一錢﹞升麻防風羌活﹝各三兩﹞川芎白附白芷黃芩﹝各半兩﹞甘艸﹝一分﹞上粗末。每服四大錢﹐水一盞半﹐煎至八分﹐去渣﹐通口食後服﹐臨臥一服﹐日三四服。足陽明﹐胃也。經云﹕腸胃爲市。又云﹕陽明多血多气。

胃之中﹐鮏羴五味﹐無所不納﹐如市廛無所不有也。六經之中﹐血气俱多﹐腐熟飲食﹐故飲食之毒﹐聚於胃。此方以犀角爲主﹐解飲食之毒也。陽明經絡環唇挾舌﹐起於鼻合中﹐循頰車上耳前﹐過客主人﹐循髮際至額顱。王公所患﹐皆一經絡也﹐故以升麻佐之。余藥皆滌除風熱﹐升麻﹑黃芩﹐專入胃經﹐稍通者自能曉。

﹝海﹞

四物蒼術各半湯

治肢腫﹐不能舉動。四物湯﹑蒼術各半兩﹐同煎服效﹝與活血丹相表裏﹞。

活血丹

與四物蒼術各半湯相表裏﹐治徧身骨節疼痛如神。

熟地黃﹝三兩﹞當歸白術白芍續斷人參﹝各一兩﹞上細末。酒糊丸﹐如桐子大。

﹝東垣﹞

蒼術復煎散

治寒濕相合﹐腦戶痛﹐惡寒﹐項筋脊彊﹐肩背胛卵痛﹐膝臏痛﹐無力行步﹐能食﹐身沈重﹐其脈沈緩洪上急。

蒼術﹝四兩﹐水二碗煎至二大盞﹐去渣﹐入下藥﹞羌活﹝一錢﹞升麻柴胡本澤瀉白術﹝各五分﹞黃柏﹝三分﹞紅花﹝少許﹞上爲粗末。用蒼術湯二盞﹐煎至一大盞﹐去渣溫服﹐空心﹐微汗爲效。忌酒面。

緩筋湯

治目如火腫痛﹐兩足及伏兔骨筋痛﹐膝少力﹐身重腰痛﹐夜惡寒痰嗽﹐項頸筋骨皆急痛﹐目多眵淚﹐食不下。

羌活﹝二錢﹞獨活﹝二錢﹞本﹝三分﹞麻黃﹝三分﹞蘇木﹝一分﹞升麻﹝三分﹞甘艸﹝炙﹐二分﹞艸蔻﹝三分﹞生地黃芩黃柏﹝各三分﹞蒼術﹝五分﹞歸身﹝三分﹞柴胡﹝三分﹞熟地﹝二分﹞生甘艸根﹝二分﹞上爲粗末。都作一服﹐水二盞﹐煎至一盞﹐去渣熱服﹐食遠。

﹝仲﹞

桂枝芍藥知母湯

﹝河間﹞防風湯。﹝以上二方治痛風神妙﹐並見行痺表條﹞﹝世﹞治痛風。

艸烏﹝四兩﹐去尖﹞木鱉子﹝三兩﹐去殼﹞自然銅﹝一兩﹐﹞香白芷﹝三兩﹞沒藥﹝二兩﹐另研﹞南星﹝二兩﹞威靈仙﹝二兩﹞地龍﹝三兩﹞糊爲丸。每服十五粒。

﹝羅﹞

活血應痛丸

治風濕客於腎經﹐血脈凝滯﹐腰背腫疼﹐不能轉側﹐皮膚不仁﹐徧身麻木﹐上攻頭目虛腫﹐耳內常鳴﹐下注腳膝重痛少力﹐行履艱難﹐項背拘急﹐不得舒暢。常服和血脈﹐壯筋骨﹐使气脈宣通。

狗脊﹝去毛﹐六兩﹞蒼術﹝泔浸一宿﹐十兩﹞香附﹝炒﹐十二兩﹞陳皮﹝九兩﹞沒藥﹝一兩二錢﹞艸烏﹝二兩半﹐炮﹞威靈仙﹝三兩﹞上爲細末﹐酒煮麵糊爲丸﹐如桐子大。每服十五丸﹐溫酒或熱湯送下﹐不拘時候。久服。忌桃李雀鴿諸血物。

﹝丹﹞

八珍湯

治一切痛風﹐香港腳頭風。

乳香沒藥代赭石穿山甲﹝生用﹐三錢﹞川烏﹝不去皮尖﹐生用﹐一兩﹞艸烏﹝不去皮尖﹐生用﹐五錢﹞羌活﹝半兩﹞全蠍﹝二十一个﹐用頭尾全者﹞上醋糊丸﹐如桐子大。每服十一丸。

﹝羅﹞

烏靈丸

治久患風寒﹐麻木痛﹐行步艱難。

五靈脂﹝二兩﹞川烏﹝一兩﹐炮﹐去皮臍﹞上爲細末。酒煮麵糊爲丸﹐如桐子大。每服十丸﹐加至五十丸﹐空心溫酒下。忌一切冷物。

史丞相遇仙方

治諸般痛風﹐手足艱難﹐筋骨疼痛﹐口眼斜﹐言語謇澀。

附子﹝炮﹐去皮臍﹞川烏﹝炮﹐去皮臍﹞當歸﹝酒浸﹐焙﹞川芎羌活肉蓯蓉﹝酒浸﹐炮﹞杜仲﹝去皮﹐炒去絲﹐薑汁制﹞黃白蒺藜﹝炒﹐去刺﹞白術人參川牛膝﹝酒浸﹐焙去蘆﹞防風天麻﹝去苗﹞白茯苓萆狗脊﹝炒﹐去毛﹞續斷獨活肉桂﹝去粗皮﹞赤芍﹝各一兩﹞虎脛骨﹝二兩半﹐酥炙﹞上二十二味﹐切細﹐以生絹袋盛之﹐用無灰酒浸﹐密封瓶口﹐春三日﹐夏二日﹐秋七日﹐冬十日﹐取出曬﹐焙榦爲末﹐酒糊丸﹐如桐子大。用浸藥酒一盞﹐送下五十丸﹐空心服。

忌生冷油膩豆腐麵食發風之物。

﹝世﹞

五加皮酒

治風濕徧身疼痛﹐俗名痛風﹐或腫或癱﹐或香港腳不能步履者。

用五加皮﹐不拘多少﹐入白曲內﹐同釀白酒飲之﹐或入在曲內﹐造好酒尢妙。

﹝丹﹞治環跳痛不已﹐防生附骨癰方。以蒼術佐黃柏之辛﹐行以靑皮﹐冬加桂枝﹐夏加黃芩﹔體虛者﹐加杜仲﹑牛膝﹐以甘艸爲使﹐大料煎入酒。深者恐術﹑柏﹑桂枝十數帖發不動﹐以少麻黃一二帖又不動者﹐恐癰將成。撅地成坑﹐以火紅﹐沃以小便﹐赤體坐其上﹐以被席圍抱下體﹐使熱蒸腠理間﹐血气暢而愈。

時行熱毒﹐攻手足大痛欲死﹐作地坑﹐深三尺﹐可容則止。卻燒令熱﹐以酒沃之﹐乘熱著履﹐坐其上﹐包裹勿泄气﹐立安。若手痛者﹐暖酒浸之。﹝《傷寒類要》﹞﹝《衍》﹞用三升醇酒﹐拌蠶屎五升﹐甑蒸熱﹐於暖室中鋪於油單上﹐令患風冷气閉及近感癰風人﹐就所患一邊臥著溫熱處﹐濃蓋覆﹐汗出爲度。若虛人﹐須在左右防大熱昏冒﹐仍令頭面壅覆。未全愈﹐間再作。

﹝《外》﹞治風痛腫﹐白虎病。以三年釅醋五升﹐熱煎三四沸﹐切蔥白二三升﹐煮一沸濾出。布帛熱裹﹐當病上熨之﹐瘥爲度。

﹝《靈》﹞寒痺之爲病也﹐畱而不去﹐時痛而皮不仁。黃帝曰﹕刺寒痺內熱柰何﹖伯髙答曰﹕刺布衣者﹐以火淬之﹐刺大人者﹐以藥熨之。黃帝曰﹕藥熨柰何﹖伯髙答曰﹕用醇酒二十斤﹐蜀椒一升﹐漧薑一斤﹐桂心一斤﹐凡四種﹐皆咀漬酒中﹐用綿絮一斤﹐細白布四丈﹐並納酒中﹐置酒馬矢中﹐蓋封塗﹐勿使泄。五日五夜﹐出布綿絮曝漧之﹐幹復漬﹐以盡其汁。每漬必其日﹐乃出幹之﹐並用滓與綿絮復布爲復巾﹐長六七尺﹐爲六七巾﹐則用之﹐生桑炭炙巾﹐以熨寒痺所刺之處﹐令熱入至於病所﹐寒﹐復炙巾以熨之﹐三十徧而止。汗出﹐以巾拭其身﹐亦三十徧而止。起步內中﹐無見風﹐每刺必熨﹐如此病已矣。此所謂內熱也。﹝內﹐音納。壽夭剛柔篇﹞﹝羅﹞

拈痛散

治肢節疼痛﹐熨烙藥。

羌活獨活細辛肉桂防風白術良姜麻黃﹝不去節﹞天麻﹝去苗﹞川烏﹝生﹐去皮﹞吳茱萸乳香﹝研﹞小椒﹝去目﹞全蠍﹝生﹞當歸﹝各一兩﹞川姜﹝五錢﹞葛根﹝一兩﹞上爲粗末。入乳香研勻﹐每抄藥一十錢﹐甚者十五錢﹐同細鹽一升﹐炒令極熱﹐絹袋盛熨烙痛處﹐不拘早晚頻用﹐藥冷再炒一次﹐用畢甚妙。

﹝仲﹞婦人六十二種風﹐及腹中血气刺痛﹐

紅藍花酒

主之。

用紅藍花一味﹐以酒一大升﹐煎減半﹐頓服一半﹐頃之﹐再服。

﹝《濟》﹞

虛骨丸

治經絡凝滯﹐骨節疼痛﹐筋脈攣急﹐遇陰寒愈痛。

乳香沒藥﹝各另研﹞赤芍熟地虎脛骨﹝酥炙黃﹞當歸﹝各一兩﹞血竭﹝五錢﹞上爲末。用木瓜一枚﹐切破去子﹐入乳香末在內﹐以麻綫纏定﹐勿令透气﹐好酒六升煮﹐酒盡取木瓜﹐去皮研和泥﹐更入熟蜜少許﹐杵和爲丸﹐如桐子大。每服五十丸。病在上食後﹐在下食前溫酒下。

﹝羅﹞

木瓜虎骨丸

治風寒濕合而成痺﹐腳重不仁﹐疼痛少力﹐足下癮痛﹐不能踏地﹐腳膝筋拳﹐不能屈伸﹐及項背拘急﹐手足無力﹐耳內蟬鳴﹐頭眩目運諸證。香港腳行步艱難﹐並皆治之。

木瓜麒麟竭﹝研﹞虎脛骨﹝酒炙﹞木香自然銅﹝醋淬七次﹞楓香脂龜板﹝醋炙﹞骨碎補﹝去毛﹞甜瓜子桂皮當歸沒藥﹝各一兩﹞乳香﹝研﹐半兩﹞地龍﹝去土﹞安息香﹝重湯酒煮入藥﹐各二兩﹞上件十五味﹐除沒藥外﹐爲細末﹐拌勻﹐酒麵糊爲丸﹐如桐子大。每服三十丸﹐溫酒送下﹐煎木瓜湯送下亦得﹔漸加至五十丸﹐空心食前服。

﹝《濟》﹞

麒麟竭散

治寒濕傳於經絡﹐疼痛不可忍。

血竭南乳香沒藥白芍當歸﹝各六錢﹞水蛭﹝杵碎﹐炒令煙盡﹞麝香﹝各三錢﹞虎脛骨﹝酥炙黃﹐五錢﹞上八味﹐爲細末。和勻﹐每服三錢﹐食前溫酒下。

﹝丹﹞

趁痛散

乳香沒藥桃仁紅花當歸地龍五靈脂牛膝﹝酒浸﹞羌活﹝酒浸﹞香附﹝便浸﹞生甘艸如痰熱﹐加酒芩﹑酒柏。

痛風大法﹐蒼術﹑南星﹑川芎﹑白芷﹑當歸﹑酒芩。在上者﹐加羌活﹑威靈仙﹑桂枝﹔在下者﹐加牛膝﹑防己﹑木通﹑黃柏。薄桂﹐治痛風。無味而薄者﹐獨此能橫行手臂﹐領南星﹑蒼術等至痛處。

上中下

痛風方

南星﹝二兩﹞臺芎﹝一兩﹞白芷﹝五錢﹞桃仁﹝五錢﹞桂枝﹝三錢﹐橫行手臂﹞漢防己﹝半兩﹐下行﹞龍膽艸﹝半兩﹐下行﹞蒼術﹝米泔浸一宿二兩﹞黃柏﹝二兩﹐酒炒﹞紅花﹝一錢半﹐酒洗﹞神曲﹝一兩﹐炒﹞羌活﹝三錢﹐通身走骨節﹞威靈仙﹝二錢﹐去蘆﹐上下行﹞上爲末﹐麵糊丸。食前服一百丸。

﹝世﹞茯苓丸治臂痛如神﹝方見補遺﹞。控涎丹治肩背臂痛如神﹝方見行痺﹞。

控涎丹加去油木鱉子一兩﹐桂五錢﹐治臂痛﹐每服二十丸﹐加至三十丸﹐妙。

﹝丹﹞治臂痛。

半夏﹝一錢﹞陳皮﹝半錢﹞茯苓﹝五分﹞蒼術﹝二錢﹞威靈仙﹝三分﹞酒芩﹝一錢﹞白術﹝一錢﹞南星﹝一錢﹞香附﹝一錢﹞甘艸﹝少許﹞﹝世﹞治臂痛。

紅花﹝炒﹞神曲﹝炒黃﹞俱爲末。調服之。

姜黃散

治臂痛﹐非風非痰。

姜黃﹝四兩﹞甘艸羌活﹝各一兩﹞白術﹝二兩﹞腰以下痛者﹐加海桐皮﹑當歸﹑芍藥。

﹝垣﹞﹕臂痛有六道經絡﹐究其痛在何經絡之間﹐以行本經藥行其气血﹐血气通則愈矣。若表上諸疼痛﹐便下之則不可﹐當詳細辧之。

上東垣云﹕臂痛有六道經絡﹐以行本經藥行其气血者﹐蓋以兩手伸直﹐其臂貼身垂下﹐大指居前﹐小指居後而定之。而其臂之前廉痛者﹐屬陽明經﹐以升麻﹑白芷﹑漧葛行之。後廉痛者﹐屬太陽經﹐以本﹑羌活行之。外廉痛者﹐屬少陽﹐以柴胡行之。內廉痛者﹐屬厥陰﹐以柴胡﹑靑皮行之。內前廉痛者﹐屬太陰﹐以升麻﹑白芷﹑蔥白行之。內後廉痛者﹐屬少陰﹐以細辛﹑獨活行之。並用鍼灸法﹐視其何經而取之也。

足痛﹐新病以痛風法治之﹐久病非香港腳﹐以鶴膝風治之﹐各自有門。痛風多屬血虛﹐然後寒熱得以侵之。﹝治法並見血熱血虛條﹞﹝丹﹞張子元气血虛有痰﹐小便白濁﹐陰火間起﹐痛風時作。

人參﹝一兩﹞白術﹝二兩﹞熟地﹝二兩﹞川黃柏﹝炒﹐各二兩﹞山藥海石﹝好者﹐一兩﹐炒﹞鎖陽漧薑﹝煨﹐半兩﹞南星﹝一兩﹞敗龜板﹝二兩﹐炙﹞上粥爲丸﹐如梧子大。淡鹽湯下。

痛風﹐有痰帶熱﹐先以舟車丸或導水丸﹑神芎丸下之﹐後以趁痛散調血。如痰熱﹐趁痛散加酒芩﹑酒柏。治痛風方糯米﹝一盞﹞黃躑躅根﹝一把﹞黑豆﹝半盞﹞上件用酒水各一碗﹐煎半幹﹐徐徐服之。大吐大瀉﹐一服住﹐便能行動。

﹝子和﹞一男子六十餘﹐病腰尻脊胯皆痛﹐數歲不愈﹐晝靜夜躁﹐大痛往來﹐屢求自盡﹐天旦則定﹐夕則痛作﹐必令人手槌擊﹐至五更雞鳴則漸減﹐向曙則痛止。戴人診其脈﹐兩手皆沈滑堅勁有力﹐如張弓弦。謂之曰﹕病𨿽瘦﹐難任。然腰尻脊胯皆痛者﹐必大便堅燥。其左右曰﹕有五七日﹐或八九日﹐見燥屎一兩塊﹐如彈丸﹐結硬不可言﹐渾身燥癢﹐皮膚皺揭枯澀如麩片。戴人旣得病之虛實﹐陰用大承气﹐以姜棗前之﹐加牽牛頭末二錢﹐不敢言是瀉劑。蓋病者聞暖則悅﹐聞寒則懼﹐說補則從﹐說瀉則逆﹐此獘非一日也﹐而況一齊眾楚。於是藥煎成﹐使稍熱咽之﹐從少至多﹐累至三日﹐天且晚﹐臟腑下泄四五行﹐約半盆﹐以燈視之﹐皆燥屎硬塊﹐及瘀血雜臟腑﹐穢不可近﹐須臾痛減九分﹐昏睡﹐鼻息調如常人。睡至明日﹐始覺饑而索粥﹐溫涼與之﹐又困睡一二日﹐其痛盡去。次令飲食調養﹐日服導飲丸﹑甘露散滑利便溺之藥﹐四十餘日及復。常仲明之妻﹐每遇冬寒兩手熱痛。戴人曰﹕四肢諸陽之本也﹐當時散越而不痛﹐及乎秋冬收斂則痛。以三花神丸大下之﹐熱遂去。

運气痺有二﹕一曰濕。經云﹕太陰司天﹐濕淫所勝﹐病腫骨痛陰痺。陰痺者﹐按之不得﹐治以苦熱是也。

二曰燥。經曰﹕陽明所至﹐爲尻陰股膝髀足痛。又云﹕歲金太過﹐燥气流行﹐甚則尻陰股膝髀足皆痛是也。

﹝《內經》﹞刺灸諸痛法﹐先明經脈﹐次別淺深。蓋經脈者﹐爲手足十二經脈也。

手前廉痛﹐屬陰明。經云﹕手陽明脈所生﹐病者肩前痛﹐大指次指痛不用。後廉痛屬太陽。經云﹕手太陽脈是動﹐則病肩似拔﹐似折。所生病者﹐肩肘臂外後廉痛。外廉痛﹐取少陽。經云﹕手少陽脈所生病者﹐耳後肩肘臂外皆痛﹐小指次指不用。又云﹕邪客手少陽之絡﹐令人臂外痛﹐手不及頭﹐刺手中指次指爪甲上去端如韭葉各一﹐左取右﹐右取左。內廉痛﹐取厥陰。經云﹕手厥陰脈是動﹐則病手心熱﹐肘臂攣急腋經云﹕足陽明脈所生病者﹐膝臏腫痛﹐循膺乳气街股伏兔外廉足跗上皆痛﹐中指不用。後廉痛﹐屬太陽。經云﹕足太陽脈是動﹐則病頭痛﹐目似脫﹐項似拔脊痛﹐腰似折﹐髀不可以曲﹐如結﹐如裂﹐是謂踝厥﹐所生病者﹐項背腰尻腳背痛﹐小指不用。外廉痛﹐屬少陽。經云﹕足少陽所生病者﹐胸脇肋髀膝﹐外至脛絕骨﹐外踝前及諸節皆痛﹐小指次指不用。又云﹕足髀不可舉﹐側而取之﹐在樞合中以員利鍼﹐大鍼不可刺。又云﹕邪客於足少陽之絡﹐令人畱於樞中﹐痛髀不可舉﹐刺樞中以毫鍼﹐寒則久畱鍼﹐以月死生爲數﹐立已。內廉痛﹐屬太陰。經云﹕足太陰脈所生病者﹐股膝內腫厥﹐足大指不用。內後廉痛﹐屬少陰。經云﹕足少陰脈所生病者﹐脊股內後廉痛﹐足下熱而痛。內前廉痛﹐屬厥陰。經云﹕足厥陰脈是動﹐則病腰痛﹐不可以俯仰。

此十二經手足脈痛﹐皆視虛實寒熱陷下﹐而施補瀉疾畱灸之法也。﹝以上全文﹐並見鍼灸門十二經條。盛則瀉之﹐虛則補之﹐熱則疾之﹐寒則畱之﹐陷下則灸之也﹞淺深者﹐謂皮脈內筋骨之淺深也。病在皮﹐調之皮﹐蓋取血絡也。病在脈﹐調之脈﹐卽取前手足十二經之血脈也。病在肉﹐調之分肉。《內經》云﹕病在肌膚﹐肌膚盡痛﹐名曰肌痺。傷於寒濕﹐刺大分小分﹐多發鍼而深之﹐以爲熱故﹐無傷筋骨﹐傷筋骨癰發﹐若變諸分﹐盡熱病已止。病在筋﹐調之筋。經云﹕病在筋﹐筋攣節痛﹐不可以行﹐名曰筋痺。刺筋上爲故﹐刺分肉間﹐不可中骨也。病在骨﹐調之骨。經云﹕病在骨﹐骨重不可舉﹐骨髓酸痛﹐寒气至骨﹐名曰骨痺。深者刺無傷脈肉爲故﹐其道大分小分﹐骨熱病已止。又云﹕邪在腎﹐則病骨痛陰痺。陰痺者﹐按之不得﹐取之湧泉﹑昆侖。有血者﹐盡取之。又云﹕骨痺舉節不用而痛﹐汗注煩心﹐取三陽之經補之﹝一作三陰﹞。

此皮脈肉筋骨之淺深﹐隨其處取之也。

又久痺不去身者﹐視其血絡﹐盡出其血。

痛痺久﹐而入臟腑爲病﹐刺法見諸痺條。

﹝《玉》﹞渾身疼痛﹐但於痛處鍼﹐不拘經穴﹐須避筋骨﹐穴名天應穴。

﹝《撮》﹞臂膊疼痛﹕肩手三里外關﹝《摘》﹞臂膊疼痛﹐並麻痺﹕肩肩井曲池﹝《集》﹞臂膊麻痺疼痛﹕肩曲池手上廉合谷不應再取﹕肩井列缺﹝《玉》﹞臂痛連腕﹕液門﹝沿皮向後透陽池瀉﹞中渚﹝沿皮透腕骨瀉﹞﹝《撮》﹞臂內廉痛﹕經渠﹝一分﹐忌灸﹞靈道﹝一分﹐臥鍼﹐向前三分﹞少海﹝五分﹞﹝東﹞臂酸攣﹕肘竅陰尺澤前谷後溪﹝《甲》﹞手臂不得上頭﹐尺澤主之。臂不可舉﹐頭項痛﹐咽腫不可咽﹐前谷主之。肘臂腕中痛﹐頸腫不可以顧﹐頭項急痛眩﹐淫濼肩胛﹐小指痛﹐前谷主之。肘痛不能自帶衣起﹐頭眩頷痛﹐面黑﹐惡風﹐肩痛不可顧﹐關衝主之。肘痛引肩﹐不可屈伸﹐寒熱﹐頸項肩背痛﹐痿痺不仁﹐天井主之﹝《千金》云﹕肩肉麻木﹞。肘中濯濯﹐臂內廉痛﹐不可及頭﹐外關主之。肘痛﹐尺澤主之。

﹝《撮》﹞腕痛﹕陽溪曲池﹝《玉》﹞腕無力並痛﹕腕骨﹝橫鍼入三分﹐痛則瀉﹐無力則補﹞曲池﹝補瀉同上﹞﹝《撮》﹞五指拘攣﹕三間﹝一分﹐先瀉後補炙之﹞前谷﹝一分﹐瀉之﹐灸﹞五指皆痛﹕陽池外關合谷胯痛腿支風﹕環跳﹝在髀樞中﹐側臥﹐伸下足﹐屈上足﹐方可鍼。可入三寸半﹐補少瀉多﹐畱八吸﹞居﹝一寸二分﹐畱八吸﹐瀉之﹞委中出血﹝《標幽》﹞胯痛蹶足﹕環跳懸鐘﹝《摘英》作丘墟﹐鍼五分﹐畱三呼﹐灸三壯﹞﹝《集》﹞胯痛腿支風﹐不能轉側﹐舉動艱難﹕環跳﹝三寸半灸七七壯﹞風市﹝灸二七壯﹞﹑居﹝三寸半灸﹐五七壯﹞委中昆侖三里陽陵泉﹔不已取下穴﹕五樞陽輔腰腳痛﹕委中昆侖人中﹝桑﹞側腳風﹕絕骨太衝﹝東﹞脾樞痛﹐足脛寒熱﹐足外廉皮骨痛﹕臨泣﹝一分﹞足三陰﹝寸半﹞﹐陽輔﹝《甲》﹞髀樞中痛﹐不可舉﹐以毫鍼寒畱之﹐以月死生爲數﹐﹝一作息數﹞立已﹐長鍼亦可。腰脇相引痛急﹐痺筋脛痛﹐不可屈伸﹐痺不仁﹐環跳主之。

﹝東﹞髀筋急脛痛﹐縱緩痿痺﹐疼膝冷﹐外廉不可屈伸﹐濕痺流腫﹕風市中瀆陽關懸鐘腿痛﹕陽陵泉三里伏兔陰市腿膝拘攣﹐痛引脇﹐或靑或焦﹐或黧﹐或枯如腐木狀﹕風市﹝灸﹞陽陵泉曲泉昆侖腿膝外廉痛﹐股腫酸﹐轉痿痺﹐或膝脛熱﹐不能行動﹕俠溪﹝五分﹞髀關光明﹝各一寸﹞髀痺引膝股外廉急痛﹐脛酸﹐搖動有聲﹐諸節酸不能行﹕陰陵泉絕骨中封﹝《甲》﹞膝外廉痛﹐熱病汗不出﹐目外赤痛﹐頭眩兩額痛﹐逆寒泣出﹐耳鳴﹐多汗﹐目癢﹐胸中痛不可反側﹐痛無常處﹐俠溪主之﹕膝外廉﹐痛不可屈伸﹐脛痺不仁﹐陽關主之﹔髀痺引膝股外廉痛不仁﹐筋急﹐陽陵泉主之﹔膝內廉痛引髕﹐不可屈伸﹐連腹﹐引咽喉痛﹐膝關主之。

﹝東﹞腿膝內廉痛引髕﹐不可屈伸﹐連腹﹐引咽喉痛﹕太衝﹝五分﹞中封膝關脛酸寒﹐足下熱﹐不能久立﹐濕痺不仁﹕中都衝陽承山承筋脛寒四肢重﹐少气難言﹐不得臥﹕至陽三陰交﹝《甲》﹞痺脛重﹐足不收﹐跟痛﹐巨虛不廉主之。脛痛﹐足緩失履﹐濕痺﹐足下熱﹐不能久立﹐條口主之。脛苕苕苦痺﹐膝不能屈伸﹐不可以行﹐梁丘主之。

﹝《玉》﹞艸鞋風﹐昆侖﹝瀉﹐畱六呼﹞太溪﹝瀉﹐畱六呼﹞申脈﹝五分﹐補少瀉多﹐畱二吸﹐忌灸﹞﹝《撮》﹞艸鞋風﹐足腕痛﹕昆侖﹝透太溪﹞丘墟商丘﹝各寸半﹐瀉﹐灸﹞﹝《集》﹞又法﹕昆侖丘墟商丘照海﹝不已取後穴﹞太衝解溪足腕不用痿﹐坐不起﹐髀腳痛﹕光明﹝沿皮五分﹞丘墟﹝直五分﹞腕緩不收﹐覆足不任脛酸﹕然谷浮白昆侖﹝《撮》﹞外踝紅腫痛﹕申脈﹝半寸瀉。﹞﹝《摘》﹞繞踝風﹕曲池﹝如繞外踝痛﹐兼刺孫絡足少陽小指間三分。如繞內踝痛﹐兼刺大都三分。如腕前廉痛﹐刺行間六分﹞﹝《集》﹞又法﹕太衝臨泣行間內庭不已。取下穴﹕昆侖丘墟﹝《撮》﹞大拇指本節前骨疼﹕太衝﹝彈鍼出血﹞足五指盡痛﹐不得踐地﹕湧泉﹝二分﹞然谷﹝一分﹞﹝《甲》﹞風寒從足小指起﹐脈痺上下﹐帶胸脇﹐痛無常處﹐至陰主之。足下熱痛﹐不能久坐﹐濕痺不能行﹐三陰交主之。骨痺煩滿﹐商丘主之。膚痛痿痺﹐外丘主之。寒气在分肉間痛﹐上下痺不仁﹐中瀆主之。

卷之十二肝膽部諸痺

著痺﹝卽麻木不仁﹞

﹝《靈》﹞衛气不行﹐則爲麻木。﹝刺眞節邪篇﹞﹝垣﹞﹕神效黃湯治渾身麻木不仁﹐或左或右﹐半身麻木﹐或面﹐或頭﹐或手臂﹐或腳腿﹐麻木不仁﹐並皆治之。﹝方見目門倒睫拳毛﹞

芍藥補气湯

治皮膚間有麻木﹐此肺气不行也。﹝潔古老人立效神方﹞黃﹝一兩﹞白芍藥﹝兩半﹞橘皮﹝一兩﹞澤瀉﹝半兩﹞甘艸﹝一兩﹐炙﹞上咀。每服一兩﹐水二大盞﹐煎至一盞﹐去渣溫服。如肌肉麻﹐必待瀉營气而愈。如濕熱相合﹐四肢沈痛。當瀉濕熱。

﹝垣﹞﹕杜彥達患左手右腿麻木﹐右手大指次指亦常麻木至腕﹐已三四年矣。諸醫不效﹐求治明之﹐明之曰﹕麻者﹐气之虛也﹐眞气弱﹐不能流通﹐塡塞經絡﹐四肢俱虛﹐故生麻木不仁。與一藥﹐決三日夜。遂制人參益气湯。服二日﹐便覺手心熱﹐手指中間如气滿脹。至三日後﹐又覺兩手指中間皮肉如不敢觸者﹐似癢痛滿脹之意﹐指上瑟瑟﹐不敢用手擦傍觸之。

明之云﹕眞气徧至矣。遂於兩手指甲傍各以三稜鍼一刺之﹐微見血如黍粘許﹐則痺自息矣。

又爲處第二﹑第三服之。

人參益气湯

治五六月間﹐兩手麻木﹐四肢困倦﹐怠墮嗜臥。乃濕熱傷元气也﹐以此藥治之。

黃﹝八錢﹞人參甘艸﹝各五錢﹐生﹞甘艸﹝炙﹐二錢﹞五味子﹝一百二十粒﹞升麻﹝二錢﹞柴胡﹝二錢半﹞芍藥﹝三錢﹞上咀。每服稱半兩﹐水五盞﹐煎一盞﹐去渣﹐空心溫服﹐服後令少臥。於麻痺處﹐按摩屈伸少時﹐午飯前﹐又一服﹐日二服。第二次藥﹐煎服如前。

黃﹝八錢﹞紅花﹝五分﹞陳皮﹝一錢﹞澤瀉第三次服藥黃﹝六錢﹞黃柏﹝一錢二分﹞橘皮﹝三錢﹞澤瀉升麻﹝各二錢﹞白芍﹝五錢﹞生甘艸﹝四錢﹞五味﹝一百粒﹞生芩﹝八錢﹞炙甘艸﹝一分﹞上咀。分作四服﹐煎服如前法﹐稍熱服。秋涼去五味﹐冬月去黃芩﹐服之大效。

除濕補气湯

治左腿麻木沈重。

黃﹝八錢﹞甘艸梢﹝六錢﹞五味﹝一百二十粒﹞升麻梢當歸柴胡梢澤瀉﹝各二錢﹞紅花﹝二錢半﹞陳皮﹝一錢﹞靑皮﹝四錢﹞上咀。分作四服﹐水三大盞﹐煎至一盞﹐去渣﹐稍熱﹐食前服。

﹝仲﹞血痺病﹐從何得之﹖師曰﹕夫尊榮人骨弱肌膚盛﹐重困疲勞﹐汗出臥﹐不時動搖﹐加被微風遂得之。形如風狀﹐但以脈自微澀﹐在寸口關上小緊﹐宜鍼引陽气﹐令脈和﹐緊去則愈。血痺﹐陰陽俱微﹐寸口關上微﹐尺中小緊﹐外證身體不仁﹐如風痺狀﹐

黃桂枝五物湯

主之。

黃芍藥桂枝﹝各三兩﹞生薑﹝六兩﹞大棗﹝十二枚﹞上五味﹐以水六升﹐煮取二升﹐溫服七合﹐日三服。一方有人參。

﹝羅﹞中書左丞張仲謙﹐至元戊辰春正月﹐在大都患風證﹐半身麻木。一醫欲下之﹐未決可否﹐命予決之。予曰﹕治風當通因通用﹐汗之可也。然此地此時﹐𨿽交春令﹐寒气猶存﹐汗之則虛﹐其表必有惡風﹑惡寒之證。仲謙欲速瘥﹐遂汗之﹐身體輕快。後數日﹐再來邀予視之。曰﹕果如君言﹐官事繁劇﹐不敢出行﹐當如之何﹖予曰﹕仲景云﹐大法夏宜汗﹐陽气在外故也。今時陽气尙弱﹐初出於地﹐汗之則使衛气亟奪﹐衛气失守﹐不能肥實腠理﹐表上無陽﹐見風必大惡矣。《內經》曰﹕陽气者﹐衛外而爲固也。又云﹕陽气者﹐若天與日﹐失其所﹐則折壽而不彰。當此之時﹐猶有過汗之戒。況不當汗而汗之者乎。遂與黃建中湯加白術服之﹐滋養脾胃﹐生發榮衛之气﹐又以溫粉撲其皮膚﹐待春气盛﹐表气漸實﹐卽愈矣。

《內經》曰﹕化不可伐﹐時不可違﹐此之謂也。

黃建中湯

﹝方見治虛實條。﹞﹝垣﹞﹕戊申春﹐節使趙君﹐年七旬﹐病體熱麻﹐股膝無力﹐飲食有汗﹐妄喜笑﹐善饑﹐痰涎不利﹐舌彊難言﹐聲嗄不鳴﹐身重如山。求治於先師﹐診得左手脈洪大而有力﹐是邪熱客於經絡中也。兩臂外有數瘢﹐遂問其故。對以燃香所致。先師曰﹕君之病﹐皆此也﹐夫人之十二經﹐灌漑周身終而復始。蓋手之三陽﹐從手錶上行於頭﹐加之以火邪﹐陽並於陽﹐勢甚熾焉。故邪熱毒行流散於周身而熱麻。《鍼經》云﹕胃中有熱則虫動﹐虫動則胃緩﹐胃緩則廉泉開﹐故涎下。熱傷元气﹐而沈重無力。飲食入胃﹐悍之气﹐不循常度﹐故多汗。心火盛﹐則妄喜笑。脾胃熱﹐則消穀善饑。肺金衰﹐則聲嗄不鳴。仲景云﹕微數之脈﹐愼不可灸﹐焦枯傷筋﹐血難復也。君奉養以膏粱之味﹐無故加以火毒熱傷於經絡﹐而爲此病明矣。《內經》曰﹕熱淫所勝﹐治以苦寒﹐佐以苦甘﹐以甘瀉之﹐以酸收之。當以黃柏﹑知母之苦寒爲君﹐以瀉火邪﹐壯筋骨。又腎欲堅﹐急食苦以堅之。黃﹑生甘艸之甘寒﹐瀉熱補表。五味子酸止汗﹐補肺气之不足﹐以爲臣。灸甘艸﹑當歸之甘辛﹐和血潤燥﹐柴胡﹑升麻之苦平﹐行少陽陽明二經﹐自地升天﹐以苦發之者也﹐以爲佐。咀。同煎取淸汁服之。更繆刺四肢﹐以瀉諸陽之本﹐使十二經絡相接﹐而泄火邪。不旬日而良愈﹐遂名其方曰

淸陽補气湯。

蒼術﹝四錢﹞本﹝二錢﹞升麻﹝六錢﹞柴胡﹝三錢﹞五味﹝一錢半﹞黃柏﹝酒制﹐三錢﹞知母﹝酒﹐二錢﹞陳皮﹝二錢半﹞甘艸﹝生﹐二錢﹞當歸﹝二錢﹞黃﹝三錢﹞上咀。每服五錢﹐水一盞半﹐煎至一盞﹐去渣﹐空心服之。待少時﹐復以美膳壓之。

補气升陽和中湯

李正臣夫人病﹐診得六脈中俱弦洪緩相合﹐按之無力﹐弦在其上﹐是風熱下陷入陰中﹐陽道不行。其癥閉目則渾身麻木﹐晝減而夜甚。覺而目開﹐則麻木漸退﹐久則絕止。常開其目﹐此癥不作。懼其麻木﹐不敢合眼﹐故不得眠。身體皆重﹐時有痰嗽﹐覺胸中常是有痰而不利﹐時煩燥﹐气短促而喘﹐肌膚充盛﹐飲食大小便如常﹐惟畏麻木﹐不敢合眼﹐爲最苦。觀其色脈形病相應而不逆﹐《內經》曰﹕陽盛瞑目而動輕﹐陰病閉目而靜重。又云﹕諸脈皆屬於目。《靈樞》曰﹕開目則陽道行﹐陽气徧布周身﹐閉目則陽道閉而不行﹐如晝夜之分﹐知其陽衰而陰旺也。且麻木爲風﹐𨿽三尺之童﹐皆以爲然。細校之則非﹐如久坐而起﹐亦有麻木﹐假爲繩系縛之人釋之﹐覺麻木作而不敢動﹐久則自已。以此驗之﹐非有風邪﹐乃气不行也。不須治風﹐當補其肺中之气﹐則麻木自去矣。知其經脈﹐陰火乘其陽分﹐火動於中﹐爲麻木也﹐當兼去陰火則愈矣。時痰嗽者﹐秋涼在外﹐濕在上作也﹐當實其皮毛﹐以濕劑。身重脈緩者﹐濕气伏匿而作也。時見燥作﹐當升陽助气益血﹐微瀉陰火去濕﹐通行經脈﹐調其陰陽則已。非五臟六腑之本有邪也﹐補气升陽和中湯主之。

黃﹝五錢﹞人參﹝三錢﹞甘艸﹝炙﹐四錢﹞陳皮﹝二錢﹞當歸﹝身二錢﹞生艸根﹝一錢﹐去腎熱﹞佛耳艸﹝四錢﹞白芍﹝三錢﹞艸豆蔻﹝錢半﹐益陽退寒﹞黃柏﹝一錢﹐酒洗﹐除濕瀉火﹞白術﹝二錢﹞蒼術﹝錢半﹐除熱調中﹞白茯苓﹝一錢﹐除濕導火﹞澤瀉﹝一錢﹐用同上﹞升麻﹝一錢﹐行陽明經﹞柴胡﹝一錢﹞上咀。每服三錢﹐水二大盞﹐煎至一盞﹐去渣﹐稍熱服﹐早飯後午飯前服之﹐至八服而愈。

溫經除濕湯

李夫人﹐十月二十日﹐得立冬嚴霜作時病﹐四肢無力﹐乃痿厥﹐濕熱在下焦也。醋心者﹐是濁气不降欲滿也。合眼麻木者﹐陽道不行也。開目不麻木者﹐目開助陽道﹐故陰寒之气少退也。頭旋眩運者﹐風气下陷於血分﹐不伸越而作也。

羌活﹝七分﹞獨活﹝三分﹞柴胡﹝二分﹞黃﹝二分﹞人參﹝一錢﹞甘艸﹝炙﹐一錢﹞白芍﹝三錢﹞陳皮﹝二錢﹞白術﹝一錢﹞蒼術﹝二錢﹞澤瀉﹝一錢﹞豬苓﹝一錢﹞黃柏﹝三分﹞黃連木香﹝各二分﹞艸豆蔻﹝二分﹞神曲﹝二分﹞麻黃﹝去節﹐三分﹞升麻﹝五分﹞當歸﹝三分﹞上銼如麻豆大。作二服﹐水二大盞﹐煎一盞﹐去渣﹐稍熱服﹐食遠。治肢節沈重疼痛無力之聖藥也。

濕气風癥不退﹐眩運麻木不已﹐除風濕﹐

羌活湯

主之。

羌活﹝一兩﹞防風﹝一兩﹞柴胡﹝五分﹞本﹝三分﹞獨活﹝五分﹞蒼術﹝米泔制﹐一錢﹞茯苓﹝二錢﹞澤瀉﹝二分﹞豬苓﹝去皮﹐二分﹞甘艸﹝炙﹐五分﹞黃﹝一錢﹞陳皮﹝三分﹞黃柏﹝三分﹞黃連﹝去須﹐一分﹞升麻﹝七分﹞川芎﹝三分﹐去頭痛﹞上咀。每服三錢或五錢﹐水二盞﹐煎至一盞﹐去渣﹐稍熱服﹐量虛實施用。如不盡證候﹐根據加減法用之。

﹝丹﹞手足木者﹐是濕痰死血。十指麻﹐是胃中有濕痰死血。

﹝子和﹞郾城梁賈人﹐年六十餘﹐忽曉梳髮﹐覺左手指麻﹐斯須半臂麻﹐又一臂麻﹐斯須頭一半麻﹐比及梳畢﹐從脇至足皆麻﹐大便二三日不通。往問他醫﹐皆云風﹐或藥﹐或鍼﹐皆不解﹐求治於戴人。戴人曰﹕左手三部脈皆伏﹐比右手小三倍﹐此枯澀痺也﹐不可純歸之風﹐亦有火燥相兼。乃命一湧一泄一汗﹐其麻立已。後以辛涼之劑調之﹐潤燥之劑濡之﹐惟小指次指尙麻。戴人云﹕病根已去﹐此餘烈也﹐可鍼溪谷。溪谷者﹐骨空也﹐一日晴和往鍼之﹐用《靈樞》中雞足法﹐向上臥鍼﹐三進三引訖。復卓鍼起向下臥鍼﹐送入十指間皆然﹐手熱如火﹐其麻全愈。

﹝《濟》﹞

茯苓湯

治停蓄支飲﹐手足麻痺﹐多睡眩冒。

半夏﹝湯泡﹞赤茯苓﹝去皮﹞陳皮﹝各一兩﹞枳實﹝去穣﹐麩炒﹞桔梗﹝去蘆﹞甘艸﹝炙﹐半兩﹞上咀。每服四錢﹐水一盞﹐姜七片﹐煎服﹐不拘時。

形數驚恐﹐經絡不通﹐病生於不仁﹐治之以按摩﹑醪藥。﹝全文見治法﹞﹝《衍》﹞一法。五靈脂二兩﹐沒藥一兩﹐乳香半兩﹐川烏頭一兩半﹐炮去皮﹐同爲末﹐滴水丸如彈大。每服一丸﹐生薑溫酒下﹐治風冷﹐气血閉﹐手足身體疼痛冷麻。

風論云﹕風气行諸脈兪﹐散於分肉之間﹐與衛气相干﹐其道不利﹐故使肌肉憤而有瘍﹐衛气有所凝而不行﹐故其肉有不仁也。﹝全文見諸風﹞又气穴論云﹕肉分之間﹐溪谷之會﹐積寒畱捨﹐榮衛不居﹐內爲骨痺﹐外爲不仁﹐命曰大寒畱於溪谷。此亦風寒相干衛气﹐故衛气不行而不仁也。﹝全文見气穴論﹞﹝仲﹞黃五物湯。﹝方見本守衛气條﹞世傳惡風而麻木者﹐烏﹑附最驗。

﹝《本》﹞治風寒濕痺﹐麻木不仁﹐粥法。

川烏生﹐爲末上用白米作粥半碗。藥末四錢﹐同米用慢火熬熟﹐稀薄不要稠﹐下薑汁一茶匙許﹐蜜三大匙﹐攪勻空心啜之﹐溫爲佳。如是濕。更入薏苡仁二錢﹐增米作一鐘服。此粥治四肢不隨﹐痛重不能舉者﹐有此證﹐預宜防之。左氏曰﹕風淫末疾﹐謂四肢爲四末也。脾主四肢﹐風邪客於肝則淫脾﹐脾爲肝克﹐故疾在末。穀气引風濕之藥﹐徑入脾經﹐故四肢得安。此湯劑極有力﹐予常用此方以授人﹐服者良驗。

治風濕﹐四肢浮腫﹐肌肉麻痺﹐甚則手足無力﹐筋脈緩急﹐宜

續斷丸。

川續斷萆當歸﹝微炒﹞附子防風天麻﹝各一兩﹞乳香沒藥﹝各半兩﹞川芎﹝三分﹞上爲細末﹐煉蜜丸如桐子大。每服三﹑四十丸﹐酒或飲下﹐空心食前服。

﹝丹溪﹞劉河間作《原病式》﹐嘗以麻爲澀﹐同歸於燥門中﹐眞能識病機者也。

﹝河﹞

前胡散

治榮虛衛實﹐肌肉不仁﹐致令重﹐名曰肉苛。

前胡白芷細辛官桂白術川芎﹝各三兩﹞附子﹝炮﹞吳茱萸﹝湯炮﹐炒﹞當歸﹝各二兩﹞川椒﹝去目並閉目者﹐生用﹐二兩﹞上銼。以茶酒三升﹐拌勻﹐同窨一宿﹐以煉成豬脂膏五斤﹐入藥煎。候白芷黃紫色﹐漉去渣成膏。病在處摩之。凡大瘕瘡痍皆治﹐並去諸風瘡癢﹐痛傷折墜損。

《內經》鍼灸著痺分新久﹐新者﹐湯熨灸之。經云﹕風寒客入皮膚﹐或痺不仁腫痛﹐可湯熨﹐及火灸刺而去之是也﹝全文治法見師傳條﹞。久者﹐淬鍼刺之。經云﹕著痺不去﹐久寒不已﹐淬取三里是也。﹝四時气篇﹞﹝垣﹞﹕陜帥郭巨濟﹐偏枯﹐二指著痺﹐足不能伸。迎先師治之。以長鍼刺委中﹐至深骨而不知痛﹐出血一二升﹐其色如墨﹐又且繆刺之。如是者六七次﹐服藥三月﹐病良愈。

﹝《甲》﹞膝寒痺不仁﹐不屈伸﹐髀關主之。

著痺不移﹐肉破﹐身熱﹐脈偏絕﹐是逆也﹝全文見診生死﹞。著痺久而入臟腑者爲逆。﹝刺法見諸痺﹞﹝《素》﹞榮气虛則不仁﹐衛气虛則不用﹐榮衛俱虛則不仁且不用﹐肉如故也。人身與志不相有﹐曰死。﹝逆調論﹞﹝《脈》﹞診人被風不仁痿蹙﹐其脈虛者生﹐緊急疾者死。

卷之十二肝膽部諸痺

鶴膝風﹝卽歷節之類﹞

﹝羅﹞

丸

治鶴膝風﹐腰膝風縮之疾。

﹝頭尾全者﹐一條﹞桃仁﹝生﹞白附阿魏桂心安息﹝桃仁同研﹞白芷﹝各一兩﹞乳香沒藥﹝各三分﹐以上九味用童便酒二升炒熟另處﹞北漏蘆當歸白芍牛膝羌活地骨皮威靈仙﹝各一兩﹐爲末﹞上蜜爲丸﹐彈子大。空心溫酒化下一丸。胡楚望博士﹐病風﹐手足指節皆如桃李﹐痛不可忍﹐服之悉愈。

﹝丹﹞一丈人﹐年七十歲﹐患腳膝疼稍腫。

生地歸頭白芍蒼術炒柏﹝三錢﹞川芎桂﹝二錢﹞木通﹝一錢半﹞分四帖﹐煎取小盞﹐食前熱服。

一男子年近三十﹐滋味素濃﹐性多焦怒﹐秋間髀樞左右一點發痛﹐延及膝﹐晝靜夜劇﹐痛劇惡寒﹐口或渴或不渴﹐或痞或不痞。醫多用風藥﹐兼用補血。至次年春﹐其膝漸腫﹐痛愈甚﹐食漸減﹐形瘦贏。至春末﹐膝腫如桃﹐不可屈伸。診其脈﹐左弦大頗實﹐寸澀甚﹐大率皆數﹐知其小便必數而短。遂作飲食痰積在太陽﹑陽明治之。炒柏一兩﹐生甘艸梢﹑犀角屑﹑蒼術鹽炒各三錢﹐川芎二錢﹐陳皮﹑牛膝﹑木通﹑芍藥各五錢﹐遇暄熱﹐加條芩三錢爲細末﹐每三錢重﹐與生薑自然汁同研細。多少以水蕩起煎令沸﹐帶熱食前飲之﹐一晝夜四次與。至半月後﹐數脈漸減﹐痛漸輕。去犀角﹐加牛膝﹑敗龜板半兩﹐當歸半兩﹐如前服。又與半月﹐腫漸減﹐食漸進﹐不惡寒。惟腳膝酸軟﹐未能久立久行﹐去蒼術﹑黃芩﹐時當夏熱﹐加炒黃柏至一兩半。予根據本方內加牛膝﹐春夏用莖葉﹐冬用根﹐杵取汁用之﹐效尢速。須斷酒﹑肉﹑濕曲﹑胡椒﹐當仲夏﹑加生地黃半兩﹔冬加茱萸﹑桂枝。

﹝世﹞

換骨丹

通治風﹐兼治鶴膝風。

防風牛膝當歸虎骨﹝酥炙﹐各一兩﹞枸杞﹝二兩半﹞羌活獨活敗龜板秦艽萆松節蠶砂﹝各一兩﹞茄根﹝二兩﹐洗﹞蒼術﹝四兩﹞酒浸﹐或酒糊丸﹐皆可。

﹝《食》﹞腳筋急痛﹐煮木瓜令爛﹐研作粥漿樣﹐用裹痛處﹐冷卽易﹐一宿三五度熱裹便瘥。煮木瓜時﹐入一半酒煮之。

﹝子和﹞﹕嶺北李文卿﹐病兩膝臏屈伸有聲剝剝然。或以爲骨鳴﹐戴人曰﹕非也。骨不戛﹐焉能鳴﹐此筋濕也。濕則筋急﹐緩者不鳴﹐急者鳴也。若用予之藥﹐一湧一泄﹐上下去其水﹐則自無聲矣。李文卿從其言﹐旣而果然。

﹝《素》﹞蹇膝伸不屈﹐治其楗﹝骨空論。下同。經云﹕輔骨上橫骨下爲楗。王注云﹕髀輔骨上﹐橫骨下﹐股外之中﹐側立搖動取之﹐筋動應手。滑壽云﹕楗﹐骨之下爲髀樞﹐蓋楗卽兩骨相接處爲楗也﹞。坐而膝痛﹐治其機﹝經云﹕挾髖爲機。王注云﹕髖骨兩傍相接處。滑壽云﹕髖骨挾腰兩傍﹐髖骨爲機﹐機後爲臂﹞。立而暑解﹐治其骸關﹝經云﹕膝解爲骸關。王注云﹕暑﹐熱也。若膝痛起立而膝骨解中熱者﹐治其骸關。經云﹕起而引膝骨﹐解之中也。滑壽云﹕挾膝解中爲臏﹞膝痛﹐痛及拇指﹐治其﹝經云﹕輔上爲。王注云﹕爲膝解之後﹐曲腳之中﹐委中穴﹞。坐而膝痛﹐如物隱者﹐治其關﹝經云﹕上爲關。王注云﹕關在上。當楗之後﹐背立按之動搖筋應手﹞。膝痛不可屈伸﹐治其背內﹝王注云﹕大杼穴也﹞。連若折﹐治陽明中兪﹝王注云﹕若膝痛不可屈伸﹐連痛如折者﹐則鍼陽明脈中兪﹐三里穴也﹞。膝痛若別﹐治巨陽少陰滎﹝王注云﹕若痛而膝如別離者﹐則治足太陽滎通谷穴﹐足少陰滎然谷穴也﹞。淫濼脛酸﹐不能立久﹐治少陽之維﹐在外上五寸。﹝外上當作外踝上。王注﹕淫濼謂似酸痛而無力也。外踝上五寸﹐光明穴也﹞右楗機骸關諸穴﹐更參訂之。

﹝《靈》﹞膝中痛﹐取犢鼻以員利鍼之﹐發而間之﹐鍼大如﹐刺膝無疑。﹝雜病篇﹞﹝《玉》﹞鶴膝風腫及腿痛﹕髖骨﹝在膝蓋骨上一寸﹐梁丘穴兩傍各五分﹐鍼入五分﹐畱一吸﹐瀉之﹞膝關﹝在膝蓋骨下﹐犢鼻內傍﹐橫鍼透膝眼﹐在犢鼻外傍﹐禁灸﹐畱八呼﹐瀉之﹞﹝《集》﹞又法﹕膝關委中﹝三寸半但紫脈上出血爲妙﹞三里不已﹐取下穴﹕陽陵泉中脘丰隆﹝通﹞膝腫﹕行間﹝《撮要》﹞陽陵泉﹝橫透陰陵泉﹐補生﹐瀉成﹞陰陵泉﹝橫透陽陵泉。補生﹐瀉成﹞膝關﹝法見前玉龍下﹞﹝世﹞腳拗痛﹐委中出血。

﹝桑﹞腳膝痛筋急﹕風池三間三陰交三里

卷之十二肝膽部諸痺

攣

熱攣者﹐經所謂肝气熱則筋膜幹﹐筋膜幹則筋急而攣。﹝全文見痿門﹞又云﹕因於濕。首如裹﹐濕熱不攘﹐大筋短﹐小筋弛長﹐短爲拘﹐弛長爲痿之類是也。﹝全文見陰陽。丹溪云﹕大筋短者﹐熱傷血不能養﹐故爲拘攣。小筋弛長者﹐濕傷筋不能束骨﹐故爲痿弱﹞﹝丹﹞王秀﹐濕熱大作﹐腳痛後﹐手筋拘攣﹐足乏力。

生地當歸川芎白術﹝各二錢﹞蒼術﹝一錢半﹞甘艸﹝炙三分﹞木通煎湯﹐下大補丸三十丸。大補丸須炒暖。

﹝《心》﹞

薏苡仁散

治筋脈拘攣﹐久風濕痺。

薏苡仁﹝一升搗散﹐以水二升﹐取末數匙作粥﹐空腹食之。《衍義》云﹕筋急拘攣有兩等﹐《素問》大筋受熱﹐熱則縮而短﹐故攣急不伸﹐則可用薏苡仁。若《素問》言因寒筋急﹐不可用也﹞寒攣者﹐經所謂寒多則筋攣骨痛者是也。

﹝《本》﹞同官歙丞張徳操﹐常言其內子昔患筋攣﹐腳不得屈伸﹐逾年﹐動則令人拘持﹐求醫於泗水楊吉老。云﹕此筋病﹐宜服下三方。一年而愈。

治筋極﹐

養血地黃丸

﹐春夏服之。

熟地﹝一分﹞蔓荊﹝一分﹞山茱萸﹝五分﹞黑狗脊﹝炙﹞地膚子白術漧漆蠐螬﹝炒﹞天雄車前子﹝各三分﹞萆山芋﹝卽山藥﹞澤瀉牛膝﹝各一兩﹞上細末﹐煉蜜和杵丸如桐子大。每服五十丸﹐溫酒下﹐空心食臥服。

治筋痺肢節束痛﹐

羚羊湯

﹐秋服之。

羚羊角肉桂附子獨活﹝各一兩三錢半﹞白芍防風芎﹝各一兩﹞上爲粗末。每服五大錢﹐水一盞半﹐生薑三片﹐同煎至八分﹐取淸汁服﹐日可二三服。

治寒冷濕痺畱於筋脈﹐縮不能轉側﹐

烏頭湯

﹐冬服之。

大烏頭細辛川椒甘艸秦艽附子官桂白芍﹝各七分﹞漧薑白伏防風﹝炙﹞當歸﹝各一兩﹞獨活﹝一兩三錢半﹞上爲粗末。每服三錢﹐水一盞半﹐棗二枚﹐同煎至八分﹐去渣﹐空心食前服。

﹝《千》﹞

薏苡仁湯

治筋攣不可屈伸。

白蘞薏苡仁芍藥桂心酸棗仁漧薑牛膝甘艸﹝各一兩﹞附子﹝三枚﹞上九味咀。以醇酒三斗﹐漬一宿﹐微火煎三沸﹐每服一升﹐日三。扶杖起行﹐不耐酒﹐服五合。

﹝垣﹞

活血通經湯

靈壽縣董監軍﹐癸卯年十二月間﹐大雪初霽﹐時因事到眞定﹐忽覺有風气暴僕﹐診候﹐得六脈俱弦甚﹐按之洪實有力。其癥手攣急﹐大便閉澀﹐面赤熱﹐此風寒始至加於身也。四肢者脾也﹐以風寒之邪傷人﹐則搐急而攣痺﹐乃風淫末疾﹐而寒在外也。

《內經》云﹕寒則筋攣﹐正此謂也﹐本人素多飲酒﹐內有實熱﹐乘於腸胃之間﹐故大便閉澀而面赤熱。內則手足陽明受邪﹐外則足太陰脾經受風寒之邪﹐用桂枝﹑甘艸以卻其寒邪﹐而緩其急搐。用黃柏之苦寒﹐滑以瀉實而潤澡﹐急救腎水。用升麻﹑葛根以升陽气﹐行手足陽明之經﹐不令遏絕。更以桂枝辛熱﹐入手陽明之經﹐爲引用潤燥。復以芍藥﹑甘艸專補脾气﹐使不受風寒之邪﹐而退木邪專益肺金也。加人參以補元气爲之輔佐﹐加當歸身去裏急而和血潤燥﹐名之曰活血通經湯。

升麻﹝一錢﹞葛根﹝一錢﹞桂枝﹝二錢﹞當歸﹝一錢﹞人參﹝一錢﹞芍藥﹝五分﹞甘艸﹝炙﹐一錢﹞酒柏﹝二錢﹞上銼﹐如麻豆大。都作一服﹐水二盞﹐煎至一盞﹐去渣熱服。令暖房中近火﹐摩搓其手乃愈。

虛攣者﹐經所謂虛邪搏於筋﹐則爲筋攣。又云﹕脈弗榮則筋急﹝全文見診生死門﹞。

又仲景云﹕血虛則筋急。此皆血脈弗榮於筋﹐而筋成攣﹐故丹溪治攣用四物加減﹐《本事》治筋急極﹐用養血地黃丸﹐蓋本乎此也。

﹝《靈》﹞黃帝曰﹕人有八虛﹐各何以候﹖岐伯曰﹕以候五臟。黃帝曰﹕候之柰何﹖岐伯曰﹕心肺有邪﹐其气畱於兩髀。腎有邪﹐其气畱於兩。凡此八虛者﹐皆機關之室﹐眞气之所遇﹐血脈之所遊。气血固。邪不住畱。住畱則傷經絡﹐骨節機關不得屈伸﹐故病攣也。

﹝丹﹞一村夫﹐背傴僂而足攣﹐已成廢人。予診其脈﹐兩手皆沈弦而澀。遂以戴人煨腎散與之﹐上吐下瀉。過月餘久﹐吐瀉交作﹐如此凡三帖﹐然後平復。﹝煨腎散用甘遂末三錢﹐豬腰子細批破﹐少鹽椒淹透﹐滲藥末在內﹐荷葉包裹燒熱﹐溫酒嚼服之﹞攣皆屬肝。經云﹕肝主身之筋故也。又云﹕陽明之復﹐甚則入肝﹐驚駭筋攣。又云﹕脾移寒於肝﹐癰腫筋攣。

﹝《心》﹞除一切風濕痺﹐四肢拘攣。蒼耳子三兩搗末﹐水一升半﹐煎取七合﹐去渣呷。

﹝《食》﹞酒煮木瓜粥﹐裹筋急痛處。佳。﹝方見鶴膝風門﹞《內經》鍼灸法取攣﹐有筋攣﹑脈攣之異。取筋攣者﹐經云﹕病在筋﹐筋攣節痛不可以行﹐名曰筋痺﹐刺筋上爲故﹐刺分肉間﹐不可中骨也﹐病起筋﹐筋炅病已止者是也﹝全文見痛痺門﹞。取筋脈者﹐經云﹕手厥陰脈是動﹐則病手心熱﹐肘腕攣急﹐腋腫﹐辧虛實寒熱﹐陷下取之﹐是取筋脈之攣也﹝全文見鍼灸門十二經條﹞。又曰﹕少陽之別﹐名曰外關﹐去腕二寸﹐則肘攣取之所別也﹝全文見鍼灸門十五絡條﹞。又曰﹕邪客於足太陽之絡﹐令人拘攣背急﹐引脇而痛﹐刺之從項始數脊椎俠脊﹐疾按之應手如痛﹐刺之傍三﹝全文見鍼灸門繆刺絡條﹞。是取絡脈之攣也。

﹝《千》﹞灸筋急不能行﹐內踝筋急﹐灸內踝四十壯﹐外踝筋急﹐灸外踝三十壯﹐立愈。

﹝《玉》﹞兩肘俱攣﹕曲池﹝九分﹐先瀉後補﹐補四呼﹐瀉九吸﹞尺澤﹝手如弓﹐方可鍼五分﹐先補後瀉﹞﹝標﹞筋攣骨痛﹕魂門﹝補﹞﹝張仲文﹞禪山灸法﹐治腳筋攣急。﹝見腰痛門。兩腳內外曲交尖﹞﹝《撮》﹞膝曲筋急不能舒﹕曲泉﹝一寸半﹞﹝《怪》﹞膝筋拘攣不開﹕兩膝﹝外曲交尖﹐灸二十七壯﹐卽委陽穴﹞﹝《甲》﹞兩手攣不收伸及掖偏枯不仁﹐手偏小筋急﹐大陵主之。掖拘攣﹐暴脈急引脇而痛﹐內引心肺﹐主之。

卷之十二肝膽部諸痺

一身盡痛

一身盡痛﹐其病暴似傷寒﹐屬濕痺﹐並見傷寒太陽癥門。其畱連難已者﹐於此求之。寒而一身痛苦﹐甘艸附子湯。熱者﹐拈痛湯。﹝甘艸附子湯﹐方見傷寒身疼門﹞﹝垣﹞

拈痛湯

治濕熱相搏﹐肩背沈重疼痛﹐上熱胸膈不利﹐及徧身疼痛。

羌活﹝半兩﹞人參﹝二錢﹞甘艸﹝五錢﹞防風﹝三錢﹐去頭﹞苦參﹝三錢﹐酒炒﹞升麻﹝二錢﹐去蘆﹞葛根﹝二錢﹞知母﹝二錢﹐酒炒﹞黃芩﹝二錢﹐酒炒﹞澤瀉﹝三錢﹞豬苓﹝三錢﹞茵陳﹝五錢﹐酒﹞白術﹝錢半﹞當歸﹝三錢﹐酒﹞蒼術﹝二錢﹞上爲細末。每服一兩﹐水二盞﹐煎至一盞﹐食遠或空心﹐日一服。

﹝丹﹞婦人患身痛食少﹐脈澀﹑略沈﹐重取弦實﹐此气滯也。

白術﹝二錢﹞靑皮黃芩芍藥木通陳皮﹝半兩﹞神曲﹝炒一兩﹞桂﹝二錢﹞甘艸﹝五分﹞蘇梗﹝二分﹞上分十帖煎。

﹝垣﹞

麻黃桂枝升麻湯

李夫人患渾身麻木﹐睡覺則少減﹐開目久則全已﹐閉目則麻復至。此癥用藥已全去﹐又因家事不和﹐心中煩惱﹐徧身骨節疼﹐身體沈重﹐飲食減少﹐腹中气不轉運。

麻黃﹝不去節五分﹞桂枝﹝三分﹞升麻人參﹝五分﹞白術﹝三分﹞甘艸﹝炙三分﹞黃﹝五分﹞半夏﹝二分﹞生薑﹝一分﹞陳皮﹝二分﹞濃朴﹝二分﹞木香﹝一分﹞茯苓﹝三分﹞澤瀉﹝二分﹞黃柏﹝二分﹞附子﹝二分﹞艸豆蔻﹝二分﹞上咀。水二大盞﹐煎至一盞﹐去渣﹐稍熱﹐食遠服。

﹝《本》﹞治徧身皆痛如勞證者﹐若傷寒身體痛者﹐不可服。但少年虛損冷憊﹐老人諸疾﹐並皆治之。

黃人參甘艸附子﹝炮﹞羌活木香知母芍藥川芎前胡枳殼桔梗白術當歸茯苓半夏﹝制以上各五錢﹞柴胡鱉甲﹝醋炙各一兩﹞桂心酸棗仁﹝三分﹞杏仁﹝半兩﹐炒﹞上爲末。每服二錢﹐水一盞﹐姜三片﹐棗二个﹐烏梅三枚﹐蔥白三寸﹐同煎至七分﹐空心溫服。

脾之大絡﹐名曰大包﹐出淵腋下三寸﹐實則身盡痛。此脈若羅絡之血﹐皆取之脾之大絡脈也。﹝全文見鍼灸﹞﹝潔﹞百節痛實無所知﹕絕骨﹝三稜鍼出血﹞

卷之十二肝膽部諸痺

產後身痛

﹝云﹞

趁痛散

治產後气弱血滯﹐徧身疼痛﹐及身熱頭疼。

牛膝當歸桂心白術黃獨活生薑﹝各半兩﹞甘艸薤白﹝各三錢半﹞上咀。每服半兩﹐水三盞﹐煎至一盞半﹐去渣﹐食前服。

五積散加酒煎﹐治感寒頭痛身疼﹐方見傷寒門。恐與四物各半服之穩當。加桃仁煎﹐治腰痛﹐逐敗血﹐去風濕。

﹝《大》﹞治產後徧身靑腫疼痛﹐及眾疾。

牛膝大麥﹝等分﹞上爲細末﹐以新瓦罐子中塡一重麥﹐一重牛膝﹐如此塡滿﹐用鹽泥固濟﹐火過赤﹐放冷﹐研爲散。但是產後諸疾﹐熱酒調二錢下。

卷之十二肝膽部諸痺

風痺雜合病

風痺﹐風與痺雜合病也。蓋風痺痿厥四者多雜合。如風痺﹑風痿﹑痿厥﹑痺厥﹑風厥之類是也。風痿﹑風痱病﹐今集中風門。痿厥﹑痺厥﹐卽香港腳病﹐今集入厥門。風厥﹑痿痺﹐散見各門。風痺﹐今入痺門焉。

《靈樞》﹕病在陽者﹐命曰風﹝壽夭剛柔篇﹞。東垣云﹕此病在陽﹐因十二經各受風邪﹐以髙言之气分也。故身半以上﹐風之中也﹐用鍼當引而去之也。又曰﹕散而去之﹐用藥以辛溫發散﹐通因通用﹐又熱因熱用是也。

《靈樞》﹕病在陰者﹐命曰痺。東垣云﹕身半以下﹐濕之中也﹐命曰痺。飲食自倍﹐腸胃乃傷﹐得之勞倦﹐脾胃气虛而下陷﹐運气榮气﹐不得升浮經營心肺也。

陰陽俱病﹐命曰風痺﹝言陰陽气血俱病也﹞。尺膚澀者﹐風痺也。﹝全文見診法﹞《靈樞》云﹕風痺淫濼﹐病不可已﹐足如履冰﹐時如入湯中﹐股脛淫濼﹐煩心頭痛﹝傷腎脾﹞。時嘔時﹐眩已汗出﹝傷心﹞。久則目眩﹝傷肝﹞。悲以善恐﹐短气不樂﹝傷肺﹞。

不出三年﹐死也﹝一云﹕三日死﹞。

卷之十三肝膽部

驚悸怔忡

驚者﹐心卒動而不寧也。悸者﹐心跳動而怕驚也。怔忡﹐亦心動而不寧也。

﹝丹﹞怔忡﹐大槪屬血虛與痰。有慮便動者屬虛﹐時作時止者﹐痰因火動。瘦人多是血虛﹐肥人多是痰飲﹐眞覺心跳者是血少﹐宜四物﹑安神之類。

治勞役心跳大虛癥。

朱砂﹝一錢﹞歸身白芍側柏川芎﹝各五錢﹞陳皮甘艸黃連﹝各三錢﹞上用豬心血爲丸。

﹝垣﹞六脈俱大﹐按之空虛﹐必面赤善驚上熱﹐乃手少陰心之脈也。此气盛多而亡血﹐以甘寒鎭墜之劑瀉火與气﹐以墜气浮﹐以甘辛溫微苦峻補其血﹐熟地黃﹑生地黃﹑柴胡﹑升麻﹑白芍藥﹑牡丹皮﹑川芎﹑黃之類以補之﹐以防血溢上竭。﹝甘寒鎭墜之劑﹐謂丹砂之類。﹞﹝杜﹞林學士本南人﹐歷內地爲官﹐有一子甚端嚴而聰敏﹐父母愛之﹐居常喜食海蛤﹐飲食之頃﹐未嘗不設﹐至十八年﹐忽面色頓靑﹐形體瘦削﹐夜多驚悸。皆謂勞瘵之疾﹐百療不瘳。遂召杜脈之﹐杜曰﹕非病。何以知之﹖蓋𨿽瘦削面靑﹐精神不減。問學院子﹐秀才好食甚物﹖曰﹕多食南海中味。杜曰﹕但多服生津液藥﹐病當自愈。如是經兩月﹐面色漸有紅潤意﹐夜亦無驚悸。林學士延杜而問曰﹕醫師之驗﹐久聞世名﹐願聞此病所以﹖杜曰﹕王冰《素問》曰﹐鹽發渴﹐乃勝血之證。海味皆鹹物﹐旣多食海味﹐使心血漸衰﹐則夜驚悸。今旣去咸﹐用生津液之藥﹐人且少壯﹐血液易生﹐面色漸有紅潤﹐此疾去乃安矣。眾醫以爲勞瘵﹐非其治也。

﹝仲﹞食少飲多﹐水停心下﹐甚者則悸﹐微者短气。﹝飲水多必心下悸。﹞﹝無﹞五飲停蓄﹐閉於中脘﹐最使人驚悸﹐屬飲家。

溫膽湯

治心膽虛怯﹐觸事易驚﹐或夢寐不祥﹐遂致心驚膽懾﹐气郁生涎﹐涎與气搏﹐變生諸癥。或短气悸乏﹐或復自汗。﹝膽虛不能致脾﹐則脾之水飲作矣。﹞半夏﹝湯洗﹞竹茹枳實﹝炒。各二兩﹞橘皮﹝二兩﹐去白﹞甘艸﹝炙﹐一兩﹞白茯苓﹝一兩五錢﹞上爲銼散﹐每服四大錢﹐水一盞半﹐姜五片﹐棗一枚﹐煎七分去渣﹐食前服。

﹝仲﹞心下悸者﹐

半夏麻黃丸

主之。

半夏麻黃﹝等分﹞上二味爲末﹐煉蜜和丸﹐如小豆大。飲服三丸﹐日三服。

茯苓甘艸湯﹝方見傷寒悸。﹞﹝《素》﹞東方靑色﹐入通於肝﹐其病發驚駭。﹝金匱眞言論﹞脾移熱於肝﹐則爲驚衄。﹝全文見診病傳變。﹞一陽一陰發病﹐主驚駭背痛﹐善噫善欠者﹐名曰風厥。﹝全文見診。﹞三陽一陰﹐太陽脈勝﹐一陰不得止﹐內亂五臟﹐外爲驚駭。﹝陰陽類論﹞﹝《本》﹞珍眞丸獨活丸並治臥驚悸多魘。﹝二方並見不得臥。經云﹕臥則血歸於肝。今血不靜臥不歸肝﹐故驚悸於臥也。﹞﹝東﹞羌活勝濕湯治臥而多驚悸多魘溲者﹐邪在少陽厥陰也﹐加柴胡五分。如淋﹐加澤瀉五分。此下焦風寒﹐二經合病也。經曰﹕腎肝之病同一治﹐爲俱在下焦﹐非風藥行經不可也。﹝羌活勝濕湯方見腰痛。﹞諸病疼酸驚駭﹐皆屬於火。﹝全文見診。﹞﹝丹﹞病自驚而得者﹐則神出其捨。捨空得液﹐則成痰也。血气入舍﹐則痰拒﹐其神不得歸焉。﹝控涎丹加辰砂﹑遠志。﹞﹝無﹞驚悸﹐因事有所大驚而成者﹐名曰心驚膽寒﹐病在心膽經﹐其脈大動﹝動脈如豆﹐厥厥動搖無頭尾者也。﹞東垣朱砂安神丸﹝方見煩躁門。東垣云﹕外物驚宜鎭﹐平以黃連安神丸是也。﹞﹝無﹞

鎭心丹

治驚悸。

辰砂﹝用黃松節酒浸﹞龍齒﹝用遠志苗醋煮﹞上只取辰砂﹑龍齒各等分爲末。豬心血爲丸﹐如芡實大。每服一丸﹐以麥門冬葉﹑綠豆﹑燈心﹑白蜜﹐水煎﹐豆熟爲度﹐臨臥咽下。小兒磨化半丸﹐量歲數與之。

﹝世﹞

密陀僧散

治驚气入心絡不能語者。昔有爲野狼及大蛇所驚﹐皆以此而安。

用密陀僧研極細末﹐茶調一錢匕﹐一服卽愈。

﹝無﹞

寒水石散

治因驚心气不行﹐郁而生涎﹐結爲飲﹐遂爲大疾﹐忪悸隕KT﹐不自勝持。少遇驚則發﹐尢宜服之。

寒水石﹝﹞滑石﹝水飛。各一錢﹞生甘艸﹝一錢﹞上爲末﹐每服二錢﹐熱則新汲水下﹐怯寒則姜棗湯下﹐加龍膽少許尢佳。

﹝子和﹞衛徳新之妻﹐旅宿樓上﹐夜值盜劫人燒捨﹐驚墜牀下。自後每聞有響﹐則驚倒不知人﹐家人輩躡足而行﹐莫敢冒觸有聲。諸醫作心病治之﹐人參﹑珍珠及定志丸﹐皆無效。戴人見而斷之曰﹕驚者爲陽﹐從外入也﹔恐者爲陰﹐從內出也﹐驚者爲自不知也﹐恐者爲自知也。足少陽膽經﹐屬肝木﹐膽者敢也﹐驚怕則膽傷矣。乃命侍女執其兩手﹐按於髙椅上坐﹐當面前下置一小幾。戴人曰﹕娘子當視此。一木猛擊之﹐其婦人大驚。

戴曰﹕我以木擊幾﹐何必驚乎﹖伺少停﹐擊之驚少緩。又斯須﹐連擊三五次﹐又以杖擊門﹐又暗遣人擊背後之窗。徐徐驚定﹐而嘆曰﹕是何治法﹖戴人曰﹕《內經》云﹐驚者平之﹐平者常也﹐常見必無驚。是夜使人擊其門窗﹐自昏暮達曙﹐熟臥不聞。夫驚者﹐神上越也﹐從下擊幾﹐使之下視﹐所以收神也。一二日𨿽聞雷﹐亦不驚。

徳新素不喜戴人﹐至是終身敬服。

﹝仲﹞炙甘艸湯治脈結代而悸。﹝方見傷寒。﹞﹝丹﹞驚悸﹐定志丸加琥珀﹑郁金。

﹝無﹞

定志丸

治心气不足﹐驚悸恐怯。

菖蒲﹝炒﹞遠志﹝去心﹞茯苓﹝各二兩﹞人參﹝一兩﹞辰砂﹝爲衣﹞上爲末﹐蜜丸如桐子大。每服五十丸﹐米湯下。一方去茯神﹐名開心散﹐服二錢匕﹐不時。

﹝《本》﹞安神鎭心﹐治驚悸﹐消風痰﹐

辰砂遠志丸

石菖蒲遠志人參茯神川芎山藥鐵粉麥門冬天麻半夏南星白茯苓﹝生。各一兩﹞細辛辰砂﹝各半兩﹞上爲細末﹐生薑五兩﹐取汁入水煮糊丸﹐如綠豆大﹐另以朱砂爲衣。每服二十五丸﹐夜臥服生薑湯下﹐小兒減服。

茯苓丸

石菖蒲辰砂人參遠志茯苓眞鐵粉茯神南星﹝牛膽制﹞半夏曲﹝等分﹞上爲細末﹐生薑四兩﹐取汁和水煮﹐糊丸﹐如桐子大﹐別用細末爲衣﹐幹之。每服十粒﹐加至二十粒﹐夜臥生薑湯下。

上二方療驚良驗。

胃足陽明之脈是動則病。聞木音則惕然而驚﹐欲動。

﹝《素》﹞陽明所謂甚則惡人與火﹐聞木音則惕然而驚者﹐陽气與陰气相搏﹐水火相惡﹐故惕然而驚也。

﹝脈解篇﹞黃帝問曰﹕足陽明之脈病﹐惡人與火﹐聞木音則惕然而驚﹐鐘鼓不爲動﹐聞音而驚何也﹖岐伯曰﹕陽明者﹐胃脈也﹐胃者土也﹐故聞木音而驚者﹐土惡木也。﹝陽明脈解篇﹞痰飲驚悸屬脾土。﹝見前痰飲條。﹞運气驚悸有三﹕一曰肝木不及﹐金來乘之。經曰﹕木不及曰委和﹐委和之紀﹐其發驚駭。又云﹕陽明之復﹐則入肝﹐驚駭筋攣是也。

二曰火邪助心。經云﹕少陽所至爲驚惑。又云﹕少陽所至爲驚躁。又云﹕少陽之勝善驚是也。

三曰寒邪傷心。經云﹕歲水太過﹐寒气流行﹐病煩心躁悸是也。

按經云﹕陽气者﹐開闔不得﹐寒气從之﹐乃生大﹐陷脈爲﹐畱連肉腠﹐兪气化薄﹐傳爲善畏﹐及爲驚駭者﹐是痿瘡所爲之驚駭也。蓋兪則瘡之兪竅﹐其痛﹐气畱連肉腠之間﹐恐人觸著而痛﹐故化惕惕然之心內薄而傳爲善畏驚駭之疾也。

﹝《撮》﹞心爍爍跳動﹐少衝瀉之﹐灸立效。

﹝《甲》﹞驚﹐善悲不樂如墮墜﹐汗不出﹐面塵黑﹐病饑不欲食﹐照海主之。

膽寒怯寒厥﹐手臂痛﹐善驚妄言﹐面赤泣出﹐液門主之。善驚悲不樂﹐厥脛足下熱﹐面盡熱﹐嗌漧渴﹐行間主之。

﹝《素》﹞肝脈騖暴﹐有所驚駭。﹝大奇論王注云﹕騖謂馳騖﹐言迅急也。﹞二陽急爲驚。﹝同上﹞白脈之至也﹐喘而浮﹐上虛下實﹐驚有積气在胸中﹐名曰肺痺寒熱。﹝全文見積塊﹐下同﹞陽明澀則病積而善驚。

﹝仲﹞寸口脈動而弱﹐動卽爲驚﹐弱卽爲悸。

﹝《脈》﹞驚主病者﹐其脈止而復來﹐其人目睛不轉﹐不能呼气。

﹝仲﹞病有奔豚﹐有吐膿﹐有驚怖﹐有火邪﹐此四病皆從驚發得之。

卷之十三肝膽部驚悸怔忡

產驚悸

﹝《大》﹞

七寶散

產後服之﹐安神壓驚。

辰砂﹝研﹞桂心當歸川芎人參白茯苓羚羊角﹝燒存性。各二錢﹞漧薑﹝一錢﹐炮﹞上爲末﹐每服一錢﹐用羌活豆淋酒調下。如不飲酒﹐漬米水飲調下。如心煩熱悶﹐以麥門冬去心煎湯調下﹐減姜﹑桂。如心下煩悶而痛﹐用童便酒調下。如腹痛加當歸。如心悶加羚羊角。如心虛气怯加桂心。不下食或惡心﹐加人參。虛顫加茯苓。

﹝海﹞

大效牡丹皮散

治血藏虛風﹐及頭目不利﹐不思飲食﹐手足煩熱﹐肢節拘急疼痛﹐胸膈不利﹐大腸不調﹐陰陽相干﹐心驚怯悸﹐或時旋運。

牡丹皮川芎枳殼﹝麩炒。各一兩﹞陳皮玄胡索甘艸羌活半夏﹝湯洗。各半兩﹞木香﹝三分﹞訶子肉﹝三分﹞芍藥﹝三分﹞三稜﹝炒﹐半兩﹞漧薑﹝五錢﹐炮﹞當歸﹝一兩半﹞白術﹝炒﹐三錢﹞桂心﹝五錢﹞上爲細末﹐每服二錢﹐水一盞半﹐煎五七沸﹐食前溫服。益血海﹐退血風勞攻注﹐消寒痰﹐實脾胃﹐理血气攻刺﹐及气虛惡寒潮熱證至妙。

﹝《大》﹞治產後中風﹐心忪悸﹐志气不定恍惚﹐語言錯亂。

人參﹝六分﹞羚羊角﹝屑﹞麥門冬茯神﹝各八分﹞茯苓白蘚皮甘艸﹝各四兩﹞石膏﹝二分﹞淡竹瀝﹝兩大合﹞上咀﹐用水二升﹐煎至七合﹐下竹瀝﹐分三服。

卷之十三肝膽部驚悸怔忡

心動

﹐因痰動也。心動者﹐謂不怕驚而心自動也。驚恐亦曰心中恐﹐謂怕驚而心亦動也。

其自動之病﹐屬二經。一屬心主手厥陰病。經云﹕心主手厥陰之脈是動﹐則病心中大動﹐面赤目黃﹐喜笑不休﹐視盛虛熱寒﹐陷下取之﹐是刺灸之法也。又曰﹕太陽司天﹐寒淫所勝﹐病心大動﹐胸脇胃脘不安﹐治以甘熱。是運气之寒傷心主也。其二屬少陽病。經云﹕一陽發病﹐少气善咳善噫﹐其傳爲心掣是也。

﹝掣﹐尺制反﹐曳也。﹞

卷之十三肝膽部

怒

怒在陰陽﹐爲陰閉遏其陽﹐而陽不得伸也。經云﹕陰出之陽則怒。又云﹕血並於上﹐气並於下﹐心煩冤善怒。東垣云﹕多怒者﹐風熱陷下於地是也。怒在臟腑所屬經﹐在髒爲肝﹐在志爲怒。又云﹕肝藏血﹐血有餘則怒。又云﹕膽爲怒是也。

﹝丹﹞

治怒方

香附末﹝六兩﹞甘艸末﹝一兩﹞上和勻﹐白湯調服五錢。

運气怒皆屬木太過。經云﹕木太過曰發生。發生之紀﹐其病怒。又云﹕歲木太過﹐風气流行﹐甚則善怒。

又云﹕歲土不及﹐風反大行﹐民病善怒是也。怒在禁忌﹐多生厥逆。經云﹕陽气者﹐大怒則形气絕﹐而血菀於上﹐使人薄厥。又云﹕暴怒傷陽。又云﹕怒則气逆﹐甚則嘔血及餐泄是也。

卷之十三肝膽部

善太息

運气善太息皆屬燥邪傷膽。經云﹕陽明在泉﹐燥淫所勝﹐病善太息。又云﹕陽明之勝﹐太息嘔苦。又云﹕少陰司天﹐地乃燥﹐淒愴數至﹐脇痛善太息是也。

《內經》灸刺善太息﹐皆取心膽二經。經云﹕黃帝曰﹕人之太息者﹐何气使然﹖岐伯曰﹕思憂則心系急﹐心系急則气道約﹐約則不利﹐故太息以出之﹐補手少陰心主﹑足少陽畱之也。又曰﹕膽病者﹐善太息﹐口苦嘔宿汁﹐視足少陽脈之陷下者灸之。又云﹕膽足少陽之脈是動﹐則病口苦善太息﹐視盛虛實寒熱﹐陷下取之是也。

﹝《甲》﹞色蒼蒼然﹐太息如將死狀﹐振寒﹐溲白便難﹐中封主之。脾虛﹐令人病寒不樂﹐好太息﹐商丘主之。凡好太息﹐不嗜食﹐多寒熱汗出﹐病至則善嘔﹐嘔已乃衰﹐卽取公孫及井。實則腸中切痛厥﹐頭面腫起﹐煩心﹐狂飲多不嗜臥﹔虛則腹脹﹐腸中气大滿﹐熱痛﹐不嗜食﹐霍亂﹐公孫主之。

卷之十三肝膽部

目疾門

經云﹕瞳子黑眼法於陰﹐白眼赤脈法於陽﹐故陰陽合傳而精明﹐此則眼具陰陽也。﹝全文見視歧亂見。﹞又曰﹕五臟六腑之精气﹐皆上注於目﹐而爲之精﹐精之窠爲眼﹐骨之精爲瞳子﹐筋之精爲黑眼﹐血之精爲絡﹐其窠气之精爲白眼﹐肌肉之精爲約束﹐裹擷筋骨气血之精﹐而與脈並爲系﹐上屬於腦﹐後出於項中﹐此則眼具五臟六腑也。﹝全文見視歧亂見。﹞後世以內外皆屬心﹐上下兩瞼屬脾﹐白眼屬肺﹐黑眼屬肝﹐瞳子屬腎﹐謂之五輪﹐蓋本諸此也。又有八廓之說﹐無義無據﹐今不得刪入焉。

臟腑主目有二﹕一曰肝。經云﹕東方靑色﹐入通於肝﹐開竅於目﹐藏精於肝。又云﹕入臥血歸於肝﹐肝受血而能視。又云﹕肝气通於目﹐肝和則目能辧五色也。二曰心。經云﹕心合脈﹐諸脈者﹐皆屬於目是也。至東垣又推之而及於脾﹐如下文所云。

﹝東垣﹞五臟生成篇云﹕諸脈者﹐皆屬於目﹐目得血而能視。《鍼經九卷》大惑論云﹕心事煩冗﹐飲食失節﹐勞役過度﹐故脾胃虛弱﹐心火太盛﹐則百脈沸騰﹐血脈逆行﹐邪害孔竅﹐天明則日月不明也。夫五臟六腑之精气﹐皆稟受於脾土﹐而上貫於目。脾者諸陰之首也﹐目者血气之宗也。故脾虛則五臟之精气皆失所司﹐不能歸明於目矣。心者君火也﹐主人之神﹐宜靜而安﹐相火代行其令﹐相火者胞絡也﹐主百脈皆榮於目。旣勞役運動﹐勢乃妄行。及因邪气所並﹐而損其血脈﹐故諸病生焉。凡醫者不理脾胃﹐及養血安神﹐治標不治本﹐不明正理也。

陽主散﹐陽虛則眼楞急﹐而爲倒睫拳毛。陰主斂﹐陰虛不斂﹐則瞳子散大﹐而爲目昏眼花。

﹝《靈》﹞目外決於面者爲銳﹐在內近鼻者爲內﹐上爲外﹐下爲內。﹝癲狂篇﹞診目痛﹐赤脈從上下者太陽病﹐從下上者陽明病﹐從外走內者少陽病。太陽病宜溫之散之﹐陽明病宜下之寒之﹐少陽病宜和之也。

﹝論疾診尺篇﹞﹝《保》﹞論云﹕眼之爲病﹐在腑則爲表﹐當除風散熱。在髒則爲裏﹐當養血安神。暴發者﹐爲表而易療。

久病者﹐爲裏而難治。除風散熱者﹐瀉靑丸主之。養血安神者﹐定志丸主之。婦人﹐熟地黃丸主之。或有肥體气盛﹐風熱上行﹐目昏澀﹐槐子散主之。此由胸中濁气上行也﹐重則爲痰厥﹐亦能損目﹐常使胸中气淸﹐自無此病也。又有因目疾服涼藥多則損气者﹐久之眼漸昏弱﹐乍明乍暗﹐不能視物﹐此則失血之驗也。熟漧地黃丸﹑消气定志丸﹐相須而養之。或有視物不明﹐見黑花者﹐此之謂腎气弱也﹐宜補腎水﹐駐景丸是也。或有暴失明者﹐謂眼居諸陽交之會也﹐而陰反閉之﹐此風邪內滿﹐當有不測之病也。

卷之十三肝膽部目疾門

目赤腫痛

目疼有二﹕一謂目白眼痛﹐一謂目珠黑眼疼。蓋目白眼疼屬陽﹐故晝則疼甚﹐點苦寒藥則效﹐經所謂白眼赤脈法於陽故也。目珠黑眼疼屬陰﹐故夜則疼甚﹐點苦寒則反劇﹐經所謂瞳子黑眼法於陰故也。

﹝《簡》﹞

補肝散

治肝虛目睛疼﹐冷淚不止﹐筋脈痛﹐及羞明怕日。

夏枯艸五錢﹐香附子一兩﹐共爲末﹐每服一錢﹐臘茶調下﹐無時候服。

上夏枯艸﹐治目珠疼﹐至夜則疼甚者﹐神效。或用苦寒眼藥點上﹐反疼甚者﹐亦神效。蓋目珠者﹐連目本﹐目本又名目系﹐屬厥陰之經也。夜甚﹐及用苦寒點之反甚者﹐夜與寒亦陰故也。丹溪云﹕夏枯艸有補養厥陰血脈之功﹐其艸三四月開花﹐遇夏至陰生則枯﹐蓋稟純陽之气也﹐故治厥陰目疼如神者﹐以陽治陰也。

予周師目珠疼﹐及連眉稜骨痛﹐並頭半邊腫痛﹐遇夜則作﹐用黃連膏子點上﹐則反大疼﹐諸藥不效。灸厥陰﹑少陽則疼隨止﹐半月又發。又灸又止者月餘﹐遂以夏枯艸二兩﹐香附二兩﹐甘艸四錢﹐同爲細末﹐每服一錢五分﹐用茶淸調服下咽﹐則疼減大半﹐至四五日良愈。又一男子﹐年六十歲﹐亦目珠連眉稜骨疼﹐夜甚﹐用苦寒劑點亦甚﹐與前證皆同﹐但有白翳二點﹐在黑目及外爲翳﹐藥皆不效﹐亦以此藥間東垣選奇湯﹐又加四物黃連煎服﹐並灸厥陰﹑少陽而安。

﹝《本》﹞治睛疼難忍者。

川歸防風細辛薄荷﹝各等分﹞上爲末﹐每服二錢﹐麥門冬熟水調下﹐食後﹑日午﹑夜臥。各一服。

﹝《保》﹞

止痛散

治兩額角痛﹐目睛痛﹐時見黑花﹐及目赤腫痛﹐脈弦﹐作內障也﹐得之於饑飽勞役。

柴胡﹝一兩半﹞甘艸﹝炙﹐七錢半﹞栝蔞根﹝二兩﹞當歸黃芩﹝四兩﹐一半酒﹐一半炒﹞生地黃﹝一兩﹞上爲粗末﹐每三錢﹐水一盞半﹐姜三片﹐棗一枚﹐臨臥熱服。小便不利﹐加茯苓﹑澤瀉各五錢。

治太陽經衛虛血實﹐目腫赤﹐瞼重﹐頭中濕淫﹐膚翳睛痛。肝風盛﹐眼黑腎虛。

桔梗丸

桔梗﹝一斤﹞牽牛﹝頭末﹐二兩﹞上細末﹐每服四五十丸﹐至一百丸﹐食前溫水下﹐日二次。

﹝《衍》﹞暴赤眼無瘡者﹐以古銅錢刮淨姜上﹐取汁於錢唇﹐點目﹐熱淚出﹐隨點隨愈。但小兒甚懼。不須疑﹐已試良驗。﹝有瘡者不可用﹐又以此治癢﹐驗。﹞﹝張仲文﹞治眼暴赤腫痛不得開﹐又淚出。削附子赤皮末如蠶屎﹐著中﹐以瘥爲度。

﹝《本》﹞治丈夫﹑女人﹑室女﹑小兒諸般赤眼﹐

鍼頭丸

川烏尖﹝七枚﹐懷幹﹞白僵蠶﹝七枚﹐去嘴﹐懷幹﹞硼砂﹝十文﹞上爲末﹐用豬膽取汁調藥﹐不令稀﹐用成軟塊攤在碗內﹐荊芥﹑艾各一兩﹐皂角小者一莖﹐燒﹐將藥碗覆燻之﹐常將藥膏攪勻轉﹐又攤又燻﹐以皂角﹑荊芥﹑艾盡爲度﹐再搜成塊﹐用油紙裹﹐入地中出火毒﹐冬兩日夜﹐夏一夜﹐春秋一日夜﹐取出﹐丸如鍼頭大﹐每一丸﹐點眼中﹐妙。

﹝丹﹞治目中百病﹐乳汁煎黃連點之。

﹝《衍》﹞人乳汁﹐治目中功多﹐何也﹖人心主血﹐肝藏血﹐肝受血則能視﹐蓋水入於經﹐其血乃成。又曰﹕上則爲乳汁﹐下則爲月水﹐故知乳汁卽血也﹐用以點目﹐豈不相宜者哉。

治眼痛。小黃和皮﹐一名小柏子﹐以粗布揩去粗皮﹐刮取柔細黃屑﹐以手急捏成團﹐如雞子大﹐以薴絲縛之﹐次以蘿卜葉包之﹐又用薴絲縛之﹐置灰火內煨﹐去外二三層有灰者﹐急用紗絞出黃汁﹐收之。點眼甚妙。

一方用乳汁拌小黃柏皮﹐同煨點之﹐又勝。

﹝世﹞《傳信方》眼風淚癢﹐或生翳﹐或赤﹐一切皆主之。宣州黃連搗爲細末﹐蕤核仁去皮碾爲膏﹐緣此性稍濕﹐末不得故耳。與黃連等分相合﹐取不蛀漧棗三枚﹐割頭少許﹐畱之﹐去核﹐以二物塡於中﹐卻取割下棗頭﹐根據前合定﹐以少綿裹之﹐惟薄綿爲佳﹐以水半碗﹐於銀器中﹐文武火煎﹐取一雞子殼﹐以綿濾﹐待冷點眼﹐萬萬不失﹐前後試驗數十人﹐皆應。

﹝《保》﹞

點眼藥

除昏退翳﹐截赤定痛。

當歸﹝二錢﹞黃連﹝二錢﹞防風﹝一錢五分﹞細辛﹝五分﹞甘艸﹝一錢﹞上銼如麻豆大﹐水一大碗﹐文武火煎﹐滴水中不散爲度﹐入熟蜜少許﹐點眼。

﹝丹﹞暴赤眼痛。枸杞汁點妙。﹝《手集》﹞目卒痛。荊芥燒汁﹐點之。﹝《肘後》﹞﹝《保》﹞

救苦丸

治眼暴赤﹐發嗔痛甚者。

黃連﹝一兩﹞川歸﹝二錢﹞甘艸﹝一錢﹞上銼細﹐水半碗﹐浸一宿﹐以火熬約至一半﹐綿絞去渣﹐令淨﹐再熬作稠膏﹐攤在碗上﹐倒合﹐以物蓋之﹐用熟艾一大塊如彈子大﹐底下燃之。燻膏子﹐令艾盡爲度﹐下下項藥。

朱砂﹝一錢﹐飛﹞腦子﹝五分﹞乳香沒藥﹝研。各等分﹞上研入膏﹐和丸﹐如米大。每用二丸﹐點眼兩角﹐仰面臥﹐藥化方起。

﹝世﹞

點藥方

黃連五錢﹐去須槌碎﹐用水三碗浸﹐夏月三日﹐冬五日。以古文錢百二十个同煎﹐取汁半碗。又將渣再煎﹐凡三次﹐取綿濾過﹐以瓷器熬成膏子﹐如砂糖樣。卻將鑪甘石﹑黃連﹑芽茶小便過者入麝香少許﹐同研細﹐入前膏子再熬﹐可丸爲度﹐如桐子大﹐化點。一方不用鑪甘石﹐只將膏子入麝少許點﹐尢妙。一方陰陽寒熱通用﹐以生薑﹑自燃汁重綿濾過證﹐姜泥曬漧。卻用黃連膏入蜜少許﹐以姜泥爲丸餅﹐如錢濃﹐或水化﹐或幹點﹐神效。

薑汁點法﹐見前黑睛痛條﹐治目痛惡寒脈浮者效。治目白眼痛諸法﹐並見後表裏寒熱虛實等條。

﹝東垣﹞選奇湯防風飲子治眉骨痛不可忍。﹝方見眉痛門。﹞

芎辛湯

治兩目晝夜隱澀難開﹐羞明畏日﹐目赤﹐視物昏暗。

芎蔓荊子﹝各五分﹞細辛﹝二錢﹞防風﹝一錢五分﹞甘艸白芷﹝各一錢﹞上作一服﹐水一大盞八分﹐煎至一盞﹐去渣﹐稍熱臥服之﹐極佳。

明目細辛湯

治兩目發赤微痛﹐羞明畏日﹐怯風寒﹐怕火﹐眼睫成細眵糊多﹐隱澀難開﹐眉攢痛悶﹐鼻涕唾極多如稠膿﹐大便微硬﹐喜食冷物。

麻黃羌活﹝各三錢﹞本﹝一錢﹞川芎﹝五分﹞細辛﹝少許﹞白茯苓﹝一錢﹞蔓荊子﹝六分﹞荊芥穗﹝一錢二分﹞當歸梢﹝一錢﹞川椒﹝八粒﹞生地黃﹝六分﹞桃仁﹝二十枚﹞紅花﹝少許﹞防風﹝二錢﹞上並銼﹐如麻豆大。分作四服﹐每服水二大盞﹐煎至一盞﹐去渣﹐稍熱服﹐食後。忌酒濕面及風寒處行走。

﹝《本》﹞治肝腎風毒瓦斯上衝眼痛﹐

菊花散

甘菊花牛蒡子﹝炒﹐各八兩﹞防風﹝三兩﹞白蒺藜﹝去刺﹐一兩﹞甘艸﹝一兩五錢﹞上爲細末﹐每服二錢﹐熱水調下﹐食後臨臥。

凡目赤痛﹐或大腑祕﹐或脈實有力者﹐爲有裏證﹐宜微利之﹐實熱條瀉靑丸﹑洗肝散之類是也。

﹝海﹞目赤暴作云翳﹐疼痛不可忍﹐宜

四物龍膽湯

四物﹝各五錢﹞羌活防風﹝各三錢﹞艸龍膽防己﹝各二錢﹞上水煎服。

﹝丹﹞丈夫患眼赤腫痛。

連翹黃芩歸須陳皮蒼術﹝各二錢﹞木通﹝一錢半﹞甘艸﹝炙﹐一錢﹞分三帖﹐薄荷葉五片﹐水二盞﹐煎一半﹐入些好酒﹐熱飲之。

﹝《保》﹞

槐子散

治體肥气盛﹐風熱上行﹐目昏澀。

槐子黃芩木賊蒼術﹝各等分﹞上細末﹐食後茶送下。

川芎散

治風熱目眩熱腫﹐及胸中不利。

川芎槐子﹝各一兩﹞上爲末。气滯下痢﹐姜湯調。目疾﹐茶淸調。熱上攻﹐咀一兩﹐煎服。

﹝潔﹞治眼赤﹐暴發腫﹐

散熱飲子

防風羌活黃芩黃連﹝各一兩﹞上切﹐每半兩﹐水二盞煎﹐食後溫服。如大腑祕﹐加大黃一兩。如痛甚﹐加川歸﹑地黃。煩躁不得臥﹐加梔子一兩。

治目暴發赤腫﹐除風散熱﹐瀉靑丸。﹝方見治法門。﹞﹝《局》﹞

洗肝散

風毒上攻﹐暴作赤目﹐腫痛難開﹐隱澀多淚。

薄荷﹝去梗﹞當歸羌活防風﹝各去蘆﹞梔子仁甘艸﹝炙﹞大黃川芎﹝各二兩﹞上爲末﹐每服二錢﹐食後熱水調下。

﹝《本事》﹞治目暴亦﹐澀腫疼痛。

木賊﹝半兩﹐去節﹞細辛﹝半兩﹐淨洗﹞艸烏﹝一分﹐去尖﹞龍膽艸﹝半兩﹐去根﹞上爲銼散﹐每服三大錢﹐水一大盞﹐黑豆半合﹐煎至一二沸﹐入砂糖一塊﹐如大彈子大﹐煎至八分﹐去渣﹐食後溫服。一應諸眼患並用。忌煎爆油面酢醬熱物﹐及不得嗔怒房色等事﹐則便易獲痊矣。

治腎經虛冷﹐水候不升﹐不能上滋肝木﹐致令眼目昏暗﹐或痛或癢﹐須用此藥方調治之。

川芎荊芥天麻萆川烏﹝炮﹞烏藥羌活黑牽牛﹝炮﹞川歸金釵石斛﹝各等分﹞上爲末﹐煉蜜丸﹐如豆大﹐朱砂爲衣。每服一丸﹐薄荷湯嚼下。

目赤腫足寒者﹐必用時時溫洗其足﹐並詳赤脈處屬何經﹐灸三里﹑臨泣﹑昆侖等穴﹐立愈。

﹝海藏﹞四物龍膽湯﹝方見熱條。﹞﹝《保》﹞

地黃湯

治眼小昏澀﹐因發而久不能瘥。

防風當歸黃芩黃連人參茯神羌活地黃﹝各等分﹞上粗末﹐每服五七錢﹐水一盞半﹐煎至一盞﹐溫服。

﹝丹﹞赤眼癢痛。煎枸杞汁服。﹝《救急方》﹞﹝垣﹞

助陽和血補气湯

治眼發上熱壅﹐白睛紅﹐眵多淚無﹐疼痛而隱澀難開﹐此服寒藥太過﹐而眞气不能通九竅也﹐故眼昏花不明﹐宜助陽和血補气。

防風﹝七分﹞黃﹝一錢﹞甘艸﹝炙﹐五分﹞蔓荊子歸身﹝洗﹐五分﹞白芷﹝二分﹞升麻﹝七分﹞柴胡上咀﹐作一服﹐水一盞半﹐煎至一盞﹐去渣﹐熱服。臨臥避風﹐及忌食冷物。

碧天丸

治目疾累服寒涼不愈﹐兩目蒸熱有如火燻﹐赤而不痛﹐紅系血脈﹐滿目貫睛﹐瞀悶昏暗﹐羞明畏日﹐或上下瞼赤爛﹐或不伏風土而內外銳皆洗破之。

瓦粉﹝炒﹐一兩﹞銅綠﹝七分﹐爲末﹞枯白礬﹝二分﹐是一錢中五分之一﹞上研銅綠﹑白礬令細﹐旋旋入瓦粉銅綠勻﹐熱水和之﹐共爲丸。每用一丸﹐熱湯半盞﹐浸一二个時辰﹐洗至覺微澀爲度﹐少合眼半時辰許﹐臨臥更洗了﹐瞑目就睡尢神妙。一丸可洗十日﹐如再用﹐重湯內燉令熱。

此藥治其標﹐爲裏熱治已去矣。裏實者﹐不宜用此﹐當瀉其實熱。諸方見前大腑祕堅條。

﹝子和﹞淸州王正之子﹐年十五歲﹐目赤多淚﹐眾工無效﹐戴人見之曰﹕此兒病在目HT﹐當得之母腹中被驚。其父曰﹕妊娠時在臨淸被圍。戴人令服瓜蒂散加郁金﹐上湧下泄﹐各去涎沫數升。人皆笑之。其母曰﹕兒腹中無病﹐何以吐瀉如此﹖至明日其目輝然爽明。一小兒名得孫﹐眼發赤﹐其母買銅綠欲洗兒目﹐煎成﹐家人誤與兒飲之﹐須臾大吐﹐吐訖﹐立開。安慶趙君玉﹐目暴亦腫﹐點洗不退。偶思戴人法曰﹕凡病在上者皆宜吐﹐乃以茶調散湧之﹐一湧亦腫消散。君玉嘆曰﹕法之妙其迅如此﹐乃知法不遠人﹐人自遠耳。

﹝孫﹞仁廟朝中衛才人忽患眼疼﹐眾醫皆不能療﹐或投寒藥﹐或投補藥加之﹐臟腑不安。上乃問孫﹐孫曰﹕臣非眼科﹐乞不全責於臣。降旨有功無過﹐孫乃診之。肝脈弦滑﹐非熱壅也﹐乃才人年壯血盛﹐肝血並不通。

遂問及宮人﹐月經已二月不通。眾醫曰有孕。孫曰﹕此正爲疾耳。遂下通血藥。其經旣通﹐不日眼疾亦愈。上賜錢三十萬﹐才人贈金一囊。宮人謠曰﹕神醫不來﹐雙目難開。

﹝丹﹞治風赤眼。幹蚯蚓十个﹐炙爲末﹐冷淸茶下二錢﹐臨臥與服。﹝《聖惠方》﹞點藥諸方分陰陽﹐並見前眼痛分黑白條。

﹝世﹞治眼暴赤腫。大田螺以淸水漾去泥﹐掰去掩﹐入黃連末一錢﹐麝些少在內。將一盞子安少濕泥﹐仰安田螺在泥上粘定﹐露一宿。次日早盡化爲水﹐以雞翎刷眼痛處則瘥。

﹝《外》﹞治赤眼及睛上瘡。秦皮一兩﹐淸水一升﹐於白碗中浸﹐春夏一食時以上。看碧色出﹐卽以箸頭纏綿﹐仰臥﹐點所患眼。乃先從大中滿眼點﹐微痛不畏。良久﹐三五飯頃﹐卽側臥瀝卻熱汁﹐每日十度以上﹐不過二日瘥。

治赤目癢痛。地骨皮三升﹐水三斗﹐煮取三升﹐去渣﹐納鹽二兩煎取二升﹐敷目。或加漧薑二兩。

﹝《博濟》﹞治風毒上攻﹐眼腫癢澀﹐痛不可忍者﹐或上下瞼赤爛﹐浮翳瘀肉侵睛﹐神效。

驅風散

五倍子﹝一兩﹞蔓荊子﹝一兩五錢﹞上同杵爲末﹐每用二錢﹐水二盞﹐銅瓦器內煎及一盞﹐澄渣﹐熱淋洗﹐畱滓。二服﹐又根據前煎淋洗。大能明眼目﹐去澀癢。

﹝潔﹞眼梢赤爛。

黃連﹝三錢﹞白礬﹝三錢﹐飛﹞銅綠密陀僧﹝各一錢﹞輕粉﹝少﹞上爲極細末﹐少少點之。

﹝東﹞

碧雲散

搐藥。

靑黛﹝一錢半﹞蔓荊子﹝一錢半﹞川芎﹝一錢二分﹞薄荷﹝二錢﹞郁金﹝一錢﹞石膏﹝一錢﹞細辛﹝一錢﹞紅豆﹝一粒﹞芒硝﹝一錢﹞上爲細末﹐口噙水﹐鼻孔內搐之。

治赤眼頭風等癥﹐此方名爲

神聖散

乳香沒藥川芎石膏雄黃﹝各二錢﹞盆硝﹝半兩﹞上爲細末﹐治赤眼冷淚﹐頭風耳聾耳癢﹐鼻塞聲重﹐一搐牙根便住。

﹝《保》﹞眼發赤腫﹐毒瓦斯侵睛脹痛﹐宜

拔毒散

盆硝乳香雄黃沒藥﹝各等分﹞上爲細末﹐研以少許﹐搐鼻中。

治眼風毒發腫﹐鼻中欲嚏﹐嚏多鼻損而生瘡﹐

宣風散

川芎甘菊﹝各二錢﹞乳香沒藥﹝各一餞﹞上爲末﹐少許搐鼻中。

﹝《本》﹞治赤腫眼﹐以白薑末水調貼腳心。又﹐以土朱蜜調﹐紙貼眼上。

﹝《山》﹞赤眼﹐用九節黃連﹑秦皮粗末。加滑石一塊﹐煎湯洗。

又方用熱湯豁洗﹐或濃煎冬靑葉湯﹐入鹽熱洗。

﹝丹﹞治火眼﹐艾燒細煙﹐以碗蓋之﹐候煙上成煤取下﹐以溫水調洗之。入黃連尢妙。﹝《斗門》﹞﹝垣﹞

廣大重明湯

治兩目瞼赤爛﹐熱腫疼痛﹐並稍赤及眼瞼癢﹐及癢極抓至破爛赤腫﹐眼楞生瘡痂﹐目多眵﹐痛﹐隱澀難開。

艸龍膽梢防風甘艸根細辛﹝各等分﹞上銼﹐如麻豆大﹐內甘艸不銼﹐只作一梃﹐先以水一大碗半﹐煎艸龍膽一味﹐幹一半﹐再入餘三味﹐煎至一小半碗﹐去渣﹐用淸汁帶熱洗﹐以重湯坐令極熱﹐日用五七次﹐洗畢﹐少合眼﹐須臾卽去﹐肉縱長﹐及癢亦減矣。

運气目赤有三﹕一曰風助火郁於上。經云﹕少陰司天之政﹐二之气﹐陽气布﹐風乃行﹐寒气時至﹐民病目瞎目赤﹐气郁於上而熱。又云﹕少陽司天之政﹐初之气﹐風勝乃淫﹐候乃大溫﹐其病气怫於上﹐目赤是也。

二曰火盛。經曰﹕火太過曰赫曦﹐赫曦之紀﹐其病目赤。又云﹕火郁之發﹐民病目赤心熱。又曰﹕少陽司天之政﹐三之气﹐炎暑至﹐目赤。又云﹕少陽之勝﹐目赤是也。

三曰燥邪傷肝。經云﹕歲金太過﹐燥气流行﹐民病目赤。又云﹕陽明司天﹐燥气下臨﹐肝气上從﹐脇痛目赤是也。

《內經》灸刺白眼痛﹐有四法﹕其一取足太陽。經云﹕目痛赤脈從上下者﹐太陽病﹐故知取之也。

其二取足陽明。經云﹕目痛赤脈從下上者﹐陽明病﹐故知取之也。

其三取足少陽。經云﹕目痛赤脈從外走內者﹐少陽病﹐又手足少陽之脈﹐所生病者﹐皆目銳病﹐故知取之也。

其四取蹺脈。經云﹕邪客足陽蹺之脈﹐令人目痛從內始﹐刺外踝之下半寸所﹐左刺右﹐右刺左。又云﹕目中赤痛從內始﹐取之陰蹺也。

灸刺黑珠痛﹐有三法﹕其一取足太陽﹐經云﹕足太陽有過項入於腦者﹐正屬目本﹐名曰眼系﹐頭目若痛﹐取之在項中兩筋間是也。

其二取足厥陰。經云﹕肝足厥陰之脈﹐上入頏顙﹐連目系﹐故取之也。

其三取少陰。經云﹕手少陰之別﹐名曰通裏﹐屬目系﹐取之掌後一寸也。又足少陽之正陽明之正﹐皆系目系﹐經無取法也。

﹝子和﹞余嘗病目赤﹐或腫或翳﹐作止無時。偶至新息帥府﹐百餘日羞明隱澀﹐腫痛不已。忽眼科姜仲安云﹕宜刺上星至百會﹐速以鍼刺四五十刺。攢竹穴﹑絲竹空穴上兼眉際二十刺﹐及鼻兩孔內﹐以艸莖彈子出血如前﹐約二升許﹐來日愈大半﹐三日平復如初。

﹝潔﹞眼痛睛欲出者﹐須八關大刺十指間。﹝出血﹐須十指縫。﹞﹝《心》﹞眼暴赤腫﹕神庭內庭囟門前頂百會﹝各出血立愈。﹞﹝世﹞眼眶腫﹕二間行間﹝《摘》﹞眼疼不可忍﹕風池合谷﹝立愈。﹞﹝《玉》﹞眼紅腫﹐羞明怕日﹐並昏﹕睛明﹝斜飛向鼻﹐不可直鍼﹐忌灸。﹞童子﹝鍼入一分﹐沿皮內透魚腰。﹞太陽﹝脈上﹐三稜鍼出血。﹞﹝竇﹞眼癢痛﹕光明第五﹝各瀉之。﹞行間﹝《集》﹞羞明怕日﹕攢竹合谷﹝灸﹞。小骨空﹝灸如前。﹞二間﹝張﹞風眼卒生翳膜疼痛﹕中指本節尖上。﹝灸三壯小麥大﹐左灸右﹐右灸左。﹞﹝《集》﹞諸障﹕睛明四白﹝在珠下一分。﹞太陽百會商陽厲兌光明各出血。合谷三里命門肝光明各灸之。

﹝《撮要》﹞眼赤腫疼痛﹕陽谷﹝一分瀉之﹐灸。﹞至陰﹝《甲》﹞內赤腫﹐目KTKT無所見﹐癢痛﹐淫膚白翳﹐睛明主之。目KTKT赤痛﹐天柱主之。

目痛泣出﹐甚者如脫﹐前谷主之。眼痛﹐下廉主之。白膜覆珠子無所見﹐解溪主之。靑盲無所見﹐遠視KTKT﹐目中淫膚﹐白膜覆瞳子﹐目窗主之。目痛口僻﹐戾目不明﹐四白主之。目痛引﹐少腹偏痛﹐﹝「」一作「脊」。﹞嘔﹐螈﹐視昏嗜臥﹐照海主之。瀉左陰蹺﹐取足左少陰前﹐先刺陰蹺﹐後刺少陰﹐气在橫骨上。目中白翳﹐然谷取之。目視不明﹐振寒﹐目翳﹐瞳子不見﹐腰兩脇痛﹐腳酸轉筋﹐丘墟主之。目赤目黃﹐顴主之。目眩無所見﹐偏頭痛引目外張急﹐頷厭主之。目中痛不能視﹐上星主之。先取﹐後取天牖﹑風池。

目痛不明﹐齦交主之。

﹝桑﹞眼痛久不愈﹕魚際﹝灸七壯。﹞

卷之十三肝膽部目疾門

外障﹝在睛外遮暗﹞

經云﹕診目痛﹐赤脈從上下者﹐太陽病﹔從下上者﹐陽明病﹔從外走內者﹐少陽病。按此論表裏之翳明矣﹐用以治癥﹐如鼓應桴也。

凡赤脈翳﹐初從上而下者﹐屬太陽﹐以太陽主表﹐其病必連眉稜骨痛﹐或腦項痛﹐或半邊頭腫痛是也﹐治法宜溫之散之。溫則臘茶﹑鹽川附等分﹐煎服立愈。戴立齋嘗以此證用川附一錢﹐作一服隨愈。散則《簡要》夏枯散﹑東垣選奇湯之類是也。一方﹐附子半兩﹐芽茶一大撮﹐白芷一錢﹐細辛﹑川芎﹑防風﹑羌活﹑荊芥各半錢﹐煎服神效。

﹝《簡》﹞夏枯艸治眉稜痛﹐目翳從上下者﹐累效﹐必與退云丸相兼服。夏枯艸方﹐見目珠痛條。

﹝垣﹞選奇湯治眉稜骨痛﹐目翳從上下者妙。﹝方見眉痛條。﹞

羌活除翳湯

治太陽寒水﹐翳膜遮睛﹐不能視物。

麻黃根﹝一分﹞羌活﹝一兩半﹞防風﹝一兩﹞本﹝七錢﹞細辛﹝少許﹞薄荷葉﹝二錢﹞荊芥穗﹝七錢﹐煎成藥加之﹞川芎﹝三錢﹞小椒﹝五分﹞當歸根﹝三錢﹞生地﹝酒一錢﹞黃柏﹝四錢﹞知母﹝五錢﹐酒制﹞上咀﹐每服三錢﹐水三大盞﹐煎至一盞半﹐入荊芥穗再煎至一盞﹐去渣﹐稍熱服。後忌酒濕面。

﹝《本》﹞又方防風﹝一兩﹞白蒺藜﹝一兩﹞羌活﹝一兩半﹞甘菊﹝二兩﹞上爲細末﹐每服二錢﹐入鹽少許﹐百沸湯點服﹐食後。

赤脈翳﹐初從下而上者﹐或從內出外者﹐皆屬陽明﹐以陽明主裏﹐其癥多熱或便實是也。治法宜下之寒之。

下則《局方》流气飲﹑錢氏瀉靑丸﹑《局方》溫白丸﹐加黃連﹑黃柏之類﹐累用累驗。寒則一味黃連羊肝丸之類也。

﹝《局》﹞

流气飲

治目生翳障。

大黃﹝炮﹞牛蒡子﹝炒﹞川芎菊花﹝去枝﹞白蒺藜﹝炒﹐去梗﹞細辛﹝去苗﹞防風﹝去苗﹞玄參﹝去苗﹞山梔﹝去皮﹞黃芩﹝去蘆﹞甘艸﹝炙﹞蔓荊子荊芥﹝去梗﹞木賊﹝去根節各一兩﹞艸決明﹝一兩半﹞蒼術﹝二兩﹞上爲末﹐每服二錢﹐臨臥用冷酒調下。

﹝羅﹞

撥雲散

治因眼發﹐濕熱不退﹐而作翳膜遮睛﹐昏暗羞明﹐隱澀難開。

川芎艸龍膽楮實薄荷羌活荊芥穗石決明艸決明蒼術大黃甘艸木賊密蒙花連翹川椒甘菊桔梗石膏地骨皮白芷白蒺藜檳榔﹝各一兩﹞石燕﹝一對﹞上件﹐搗羅爲細末﹐每服三錢﹐溫茶淸一盞調下。食後。一日三服。忌雜魚烏諸肉。

﹝海藏﹞東垣先生治斑後風熱毒﹐翳膜气暈遮睛﹐以瀉靑丸子瀉之大效﹐初覺易治。﹝《保命集》云﹕斑後翳膜﹐亦能治之﹐瀉靑丸減大黃一半用之。﹞妻侄女﹐形肥﹐笄年時﹐得目疾﹐每一月或二月一發﹐發時紅腫﹐澀痛難開﹐如此者三年﹐服除風散熱等劑﹐及尋常眼藥﹐則左目反有頑翳﹐從銳來遮瞳人﹐右目亦有翳從下而上。經云﹕從內外走者﹐少陽病﹔從下上者﹐陽明病。予謂此少陽﹑陽明二經有積滯也。脈短滑而實﹐晨則似短。潔古云﹕短爲有積滯﹐遏抑臟腑﹐宜下之。遂用溫白丸﹐減川芎﹑附子三之二﹐多加龍膽﹑黃連﹐如東垣五積法﹐從二丸每日加一丸﹐加至大利﹐然後減丸。又從二丸加起﹐忽一日於利中下黑塊血若干﹐如墨大而硬堅﹐從此漸覺痊而翳盡去矣。

﹝世﹞黃連羊肝丸治目翳從下上者﹐從內出外者﹐神效。﹝方見內障。﹞赤脈翳﹐初從外入內者﹐爲少陽﹐以少陽主半表半里﹐治法宜和解之﹐神仙退云丸之類是也。

﹝垣﹞

神仙退云丸

治一切翳暈內外障昏無睛者﹐累效﹐妙方也。

川芎當歸﹝各一兩半﹞犀角﹝酒洗﹞枳實川楝蟬殼甘菊薄荷葉﹝不見火。以上各半兩﹞栝蔞仁﹝生者六錢﹞蛇蛻密蒙花荊芥穗﹝各二錢﹐此三味與甘艸同焙漧﹐去甘艸不用﹞地骨皮﹝洗﹞白蒺藜﹝微炒﹐去刺﹞羌活生地﹝酒洗﹐焙漧各一錢﹞川木賊﹝一兩半﹐去節﹐童便浸一宿﹐焙漧﹞上爲細末﹐煉蜜爲丸。每一兩分作十丸﹐米泔湯調服﹐日進二三丸。食後。婦人當歸湯下﹐有气者木香湯下。使之在人消息。

﹝《本》﹞治諸眼患﹐因熱病後﹐毒瓦斯攻眼﹐生翳膜遮障﹐服此藥逐旋消退﹐不犯刀鍼。

靑葙子防風枳殼﹝各一兩﹞茺蔚子細辛﹝各半兩﹞枸杞子澤瀉生地黃石決明﹝各一兩半﹞黃連﹝半兩﹞車前子川當歸麥門冬﹝去心。各二兩﹞上各如法修事﹐焙榦爲末﹐煉蜜丸﹐如桐子大。每服三十丸﹐飯飲吞下。忌一切熱毒物。

﹝垣﹞

羌活退翳湯

羌活﹝二錢﹞防風﹝一錢半﹞黃芩﹝半兩﹐酒炒﹞柴胡﹝三錢﹞黃連﹝二錢﹞五味子﹝二錢﹞黃柏﹝五錢﹐酒炒﹞芍藥﹝五錢﹞艸龍膽﹝五錢﹐酒洗﹞黃﹝三錢﹞甘艸升麻﹝二錢﹞歸身﹝二錢﹞石膏﹝二錢半﹞上件﹐銼如麻豆大﹐水二盞﹐分作二服﹐煎至一盞﹐入酒少許﹐去渣﹐臨臥熱服。忌言語。

消翳散

一名

龍膽飲子

靑蛤粉﹝半兩﹞羌活龍膽艸黃芩﹝炒。各三錢﹞蟬蛻﹝五分﹐一云蛇蛻﹞麻黃﹝一錢半﹞谷精艸﹝半兩﹞川郁金﹝半兩﹞甘艸根﹝炙﹐五分﹞升麻﹝二錢﹞上爲細末﹐每服二錢﹐食後溫茶調下。﹝以上四方﹐熱多者宜之。﹞又方川芎羌活旋復花防風﹝各二兩﹞甘艸蒼術﹝泔浸一夕﹐去皮﹐日幹不見火﹞楮實楮葉﹝並八月采﹐陰漧﹐以上各一兩﹞甘菊枳實蟬蛻木賊﹝各一兩﹞上木臼中治爲末﹐茶淸調下二錢﹐早食後﹑臨臥各一服。治暴赤眼﹐忌濕面及酒。楮實須眞﹐無實者取葉﹐不爾﹐諸藥無效。合時不得焙﹐及犯鐵器。予觀此方﹐取楮葉必無實者﹐蓋陰陽二合相匹配耳。有實者陽也﹐無實取葉者陰也﹐所以不得眞楮實者﹐悉無效。

﹝羅﹞

五秀重明丸

治眼翳膜遮睛﹐隱澀昏花﹐常服淸利頭目。

甘菊花﹝開頭﹐五百个﹞荊芥﹝五百穗﹞木賊﹝去節﹐五百節﹞川椒﹝開口者﹐五百粒﹞楮實﹝五百枚﹞上爲細末﹐煉蜜爲丸﹐如彈子大。每服一丸﹐細嚼﹐時時咽下﹐食後噙化無時﹐臨臥大忌酒面熱物。﹝以上二方﹐無熱者宜之。﹞翳膜者﹐風熱重則有之﹐或入眼﹐此肝气盛而發在表也。翳膜已生﹐在表明矣﹐宜發散而去之。若反疏利﹐則邪气內搐﹐爲翳益深。邪气未定﹐謂之熱翳而浮。邪气已定﹐謂之冰翳而沈。邪气牢而深者﹐謂之陷翳﹐當以發之物使其邪气再動﹐翳膜乃浮﹐佐之以退翳之藥﹐而能自去也。病久者﹐不能速效﹐宜以歲月除之。

新翳所生﹐表散方﹐東垣羌活除翳湯。有熱血虛者﹐退云丸之類是也。

﹝《保》﹞治冰翳久不去者﹐

羚羊角散

羚羊角升麻細辛﹝各等分﹞甘艸﹝半錢﹞上爲末﹐一半煉蜜爲丸。每服五七十丸﹐用一半爲散﹐以泔水煎吞丸子﹐食後。

發陷翳﹐亦羚羊角散之類﹐用之在人消息。若陰虛有熱者﹐兼服神仙退云丸。

﹝垣﹞

補陽湯

治陽不勝其陰﹐乃陰盛陽虛﹐則九竅不通﹐令靑白翳見於大﹐乃足太陽﹑少陰經中郁遏﹐足厥陰肝經气不得上通於目﹐故靑白翳內阻也。當於太陽﹑少陰經中﹐九原之下﹐以益肝中陽气﹐衝天上行。此當先補其陽﹐後於足太陽﹑少陰標中﹐瀉足厥陰肝經陰火﹐乃次治也。《內經》曰﹕陰盛陽虛﹐則當先補其陽﹐後瀉其陰。此治法是也。每日淸晨﹐以腹中無宿食﹐服補陽湯。臨臥﹐服瀉陰丸。若天色變﹐大寒大風﹐並大勞役﹐預日飲食不調﹐精神不足﹐或气弱﹐俱不得服。候體气和平﹐天气如常﹐服之先補其陽﹐使陽气上升﹐通於肝經之末﹐利空竅於眼目矣。

羌活獨活當歸身﹝去蘆頭用﹐梢截﹐酒洗﹐焙漧﹞甘艸梢熟地黃人參﹝去蘆﹞黃白術﹝以上各一兩﹞澤瀉陳皮﹝去白。各一兩﹞生地黃﹝炒﹐二錢﹞白茯苓﹝去皮﹞知母﹝炒黃色。各五錢﹞柴胡﹝去苗﹐二兩﹞防風﹝去蘆﹐半兩﹞白芍藥﹝半兩﹞肉桂﹝去皮﹐一錢﹞上同爲粗末﹐每服半兩﹐水二大盞﹐煎至一盞﹐去渣溫服﹐空心﹐使藥力行盡﹐方許食。

連柏益陰丸

羌活獨活甘艸根﹝炒﹞當歸身﹝根據前制﹞防風五味子﹝各半兩﹞黃連﹝酒洗或拌﹐銼炒火色﹐一兩﹞石決明﹝燒存性﹐五錢﹞艸決明黃芩黃柏知母﹝各一兩﹞上爲細末﹐煉蜜丸﹐如綠豆大。每服五十丸﹐漸加百丸止﹐臨臥淸茶送下。常以助陽湯多服﹐少服此藥﹐以此藥一則妨飲食﹐二則力大如升陽湯﹐不可多服。

升陽泄陰丸

羌活獨活甘艸根歸身熟地﹝各一兩﹞人參黃白術﹝各半兩﹞澤瀉﹝三錢﹞陳皮﹝三錢﹞白芍藥﹝一兩﹞白茯苓防風﹝各三錢﹞肉桂﹝半錢﹞生地﹝酒洗﹐炒五錢﹞知母﹝酒炒﹐三錢﹐如大暑加一錢﹞楮實﹝酒拌﹐半兩﹞柴胡﹝去苗﹐一錢半﹞上咀﹐每服五錢﹐水煎熱服。另合一料﹐煉蜜丸﹐如桐子大。食遠茶淸送下五十丸﹐每日與前藥各一服﹐不可飽服。如天气熱甚﹐加五味子三錢或半兩﹐天門冬去心半兩﹐枳實亦加半兩。

上三方﹐合治一病﹐空心補陽湯﹐臨臥連柏丸﹐食遠升陽泄陰丸。

滋陰地黃丸治內障兼右目小靑白翳﹐瞳子散大。﹝方見內障。﹞﹝丹﹞丈夫因勞力後﹐兩眼上星﹐右邊獨昏﹐此熱傷血。

白術歸身尾生地木通黃連﹝酒浸﹞黃芩﹝炒﹞黃柏﹝炒。各二兩﹞甘艸﹝炙﹐一錢﹞分三帖煎服。大熱加白芍藥。

翳從下而上諸方﹐瀉靑之類。﹝並見表裏上條。﹞翳除盡﹐至期年月日期復發者﹐或間一月或二月一發﹐皆爲積。

治如脈滑者﹐宜溫白丸加黃連﹑艸龍膽﹐如東垣五積法服之。

百點膏

張濟民眼翳﹐以至遮瞳人﹐視物不明﹐如覺雲气遮障﹐以此方治之。

黃連﹝二錢﹐以水一碗煎至半碗﹐再入後藥﹞當歸﹝六分﹞甘艸根﹝六分﹞防風根﹝八分﹞蕤仁﹝去皮尖﹐三分﹞上銼﹐如麻豆大﹐蕤仁另研如泥﹐同熬﹐滴入水中不散﹐去渣沫﹐入好蜜少許﹐再煎少時爲度。極要病患心淨點之﹐點至目微痛爲度。一日點五七次﹐臨臥點尢妙﹐名曰百點膏﹐但欲多點﹐使藥力相續。

羌活退翳膏

治足太陽寒水﹐膜遮左睛﹐白翳上﹐視物不明。

椒樹﹝東南根﹑西北根各二兩﹞麻黃﹝去節根﹐三分﹞羌活﹝七分﹞黃連﹝三分﹞歸身﹝六分﹞防風﹝三分﹞柴胡﹝三分﹞生甘艸﹝四分﹞升麻﹝三分﹞生地黃﹝三分﹞漢防己﹝二分﹞蕤仁﹝六个﹞本﹝二分﹞上淨水一碗﹐先煎漢防己﹑黃連﹑生甘艸﹑當歸身﹑生地黃﹐煎至一盞﹐入余藥再煎至一盞﹐去渣﹐入銀瓷器內﹐熬稀膏點之﹐有力爲度。

退翳膏子

治黑白翳。

荊芥穗﹝一錢﹞黃連﹝三錢﹞生地黃﹝一錢半﹞甘艸﹝五分﹞歸身﹝六分﹞連翹﹝四分﹞柴胡梢﹝五分﹞升麻﹝三分﹞防風﹝四分﹞蕤仁﹝三分﹞靑皮﹝四分﹞細辛﹝一分﹞上先用水半盞﹐浸荊芥一處﹐次將黃連﹑生地﹑甘艸三味﹐用水一大碗﹐煎至半碗﹐再下餘七味﹐同煎至一盞﹐去渣﹐更上火熬至半盞﹐入荊芥水二匙﹐入蜜少許﹐再煎令勻﹐點之神效。

圓明膏

治內障生翳﹐及瞳子散大﹐皆勞心過度﹐飲食失節。

柴胡﹝去苗﹐五錢﹞麻黃﹝去蘆﹐五錢﹞歸身﹝三錢﹞生地﹝半兩﹞黃連﹝去須﹐五錢﹞甘艸﹝二錢﹞訶子皮﹝濕紙裹﹐煨二錢﹞上七味﹐先以水二碗﹐熬麻黃至一碗﹐去沫﹐外六味各咀如豆大﹐篩去沫子秤﹐入內同煎﹐滴水中不散﹐去渣沫﹐入蜜少許﹐再熬點之。

上點方四﹐皆東垣先生所制﹐乃隨證立法﹐非如泛常通用之方﹐如瞳子散大﹐用訶子收之之類也。

﹝《保》﹞

金絲膏

點眼。

生薑﹝取汁﹐四兩﹞白蜜﹝煉去沫﹐一斤﹞豬膽汁﹝三錢﹞黃連﹝四兩﹐截碎﹐用水一斗煎至五升﹞上先煎黃連水﹐後入薑汁﹐次入蜜﹐同煎﹐去沫淨﹐入下項。

腦子砂熊膽﹝各四錢﹞麝香靑鹽﹝各三錢﹞輕粉﹝少許﹞硼砂﹝二錢﹞上研細﹐攪勻同煎﹐合稀膏用之。

﹝羅﹞

金露膏

蕤仁﹝槌碎﹞黃丹﹝各一兩﹞黃連﹝半兩﹞蜜﹝六兩﹞上件﹐先將黃丹入鍋中﹐炒黃至紫﹐入蜜攪勻﹐下長流水四升﹐以嫩柳枝頭七莖﹐把定攪之﹐次下蕤仁﹐候滚十數沸﹐又下黃連﹐用柳枝不住手攪﹐熬至二升﹐罩籬內傾藥在紙上﹐慢慢滴之﹐無令塵污。如有瘀血﹐加砂一錢﹐上火煨開﹐入前膏子內用。

夜光丸

治赤眼翳目昏花。

宣黃連訶子﹝去核。各二兩﹞當歸﹝一兩﹞銅綠﹝一錢﹞上咀﹐用河水三升﹐同浸兩晝夜﹐入銀瓷器熬取汁﹐再入文武火熬﹐槐柳枝攪﹐滴水成珠爲度。

豬胰子﹝二个﹐先去脂﹐以水洗﹐換水無度﹐令淨﹐入黃連膏內煮黑色﹐取出用之﹞鑪甘石﹝一兩﹐童便一碗﹐燒紅﹐淬盡爲度﹞黃連﹝四兩﹐河水浸﹐去渣﹐焙漧﹐研細用﹞靑鹽﹝六兩﹐細研﹞蜜﹝一斤﹐澄去查蠟﹞梨﹝十枚﹐去皮核﹐絞取汁﹞上將梨汁﹑甘石入膏子內﹐熬五七沸﹐次入靑鹽﹐用槐柳枝攪褐色﹐傾入瓷甕冷水內﹐拔去火毒﹐臘月合爲妙﹐正月十一月次之﹐餘月皆不可。

﹝《濟》﹞

蟾光膏

治遠年目病﹐不通道路﹐去翳膜﹐須用臘月成開日合。

白沙蜜﹝四兩﹐色白者﹐炒。隔年蔥一枝﹐去須皮﹐短切﹐與蜜一同熬去白膜﹐覷蔥軟熟爲度﹐以綿濾滓﹐放定﹐用紙收取蠟面﹞黃丹﹝三錢﹐水飛﹐生用﹞密陀僧﹝三錢﹐水飛﹐生用﹞鑪甘石﹝過﹐五錢﹐淨水飛。以上三味﹐研極細﹐傾入前蜜中﹐用桃柳各一枝攪勻放下﹞當歸赤芍藥杏仁﹝湯泡﹐去皮尖。以上三味﹐各三錢﹞黃連﹝去蘆頭﹐淨﹐二兩﹞川芎﹝半兩﹞秦皮訶子皮防風石膏玄精石井泉石無名異玄參代赭石石決明﹝以上十五味﹐各三錢﹐咀﹐或雪水或長流河水五升﹐銀瓷器內熬至三升﹐濾去渣淨﹐再熬至一升﹐將十五味藥水傾入前放下藥蜜﹐一同慢火熬藥紫金色時﹐再添入後藥﹐勿令火急﹞乳香沒藥琥珀朱砂﹝另研﹞蕤仁﹝槌﹐去油用仁﹞以上五味﹐各三錢﹐前四味先研爛﹐後入蕤仁﹐水飛﹐一同研細澄﹐有渣再水飛。淸﹐再水飛。方傾入前紫金藥內﹐一同復熬一二沸﹐以藥滴於水中不散爲度﹐大抵勿令過與不及。取下土中埋七日﹐取出置銀器中﹐如法收貯﹐再添入後細藥﹐傾入藥時﹐亦用桃柳枝攪勻。

南硼砂珍珠龍腦珊瑚枝﹝四味各一錢﹞麝香﹝五分﹞上件五味﹐研極細﹐亦以桃柳枝攪勻﹐傾入前藥中﹐復攪勻﹐然後以紙封器盒口﹐旋取用。如有取不盡藥﹐用淨水斟酌洗碗﹐卻將碗藥水熬三五沸﹐另行收拾﹐或洗眼﹐或膏子藥稠了時﹐傾入些少調解。

上用桑柴燒﹐共計二十九味。

﹝《肘》﹞療目熱﹐生膚赤白膜。取雀屎細直者﹐人乳和敷目上﹐消爛盡。烏賊骨﹐主目中一切浮翳﹐細研和蜜點之。又骨末治目中熱有效。

﹝丹﹞治眼翳。樗白皮索爲繩﹐日幹﹐燒爲灰﹐研細點之﹐自漸退妙。又方。豬膽皮去汁﹐撚爲繩﹐燒灰點之亦妙。

﹝東﹞

碧雲散

治外障搐藥。

麻黃根﹝一兩﹞歸身﹝一錢﹞乳香﹝少﹞麝香﹝如少加乳香。﹞上將當歸﹑麻黃爲粗末﹐炒黑色﹐入乳﹑麝﹐研極細﹐噙化搐入鼻中。

搐鼻散

薄荷﹝三錢﹞石膏﹝一錢﹞芒硝川芎﹝各五分﹞細辛﹝二錢﹞蔓荊子﹝三錢﹞靑黛﹝一錢﹞上爲末﹐鼻內搐之。

﹝丹﹞楊生娘患赤眼﹐生膜似白星。

秦皮滑石黃連荊芥歸頭赤芍藥﹝各三錢﹞上分四帖煎洗﹐仍教其莫洗浴﹐止可洗腳。

﹝《千》﹞治法﹐以鵝翎截之﹐近黑睛及當白睛嗍之﹐膜自聚上﹐以鍼鉤挽之﹐割去卽見物﹐以綿當眼﹐著血斷﹐三日瘥。

﹝東垣﹞醫魏邦彥夫人﹐目翳暴生﹐從下而起﹐其色綠﹐腫痛不可忍。先師曰﹕翳從下而上﹐病從陽明是也。綠非五方之正色﹐殆肺腎合爲病邪﹐乃就畫家以墨膩粉合成色諦視之﹐與翳同色﹐肺腎爲病無疑矣。乃瀉肺腎之邪﹐而入陽明之藥爲之使﹐旣效﹐而他日病復作者三。其所從來之經﹐與翳色各異﹐乃以意消息之。曰﹕諸脈皆屬於目﹐脈病則從之﹐此必經絡不調﹐則目病未已也。問之果然。因視所不調者治之﹐病遂不作。

鍼灸外障﹐並見目赤門。

卷之十三肝膽部目疾門

內障

在睛裏昏暗﹐與不患之眼相似﹐惟瞳人裏有隱隱靑白者。無隱隱靑白者亦有之。

﹝丹﹞一老人病目﹐暴不見物﹐它無所苦﹐起坐飲食如故。予曰﹕大虛。急煎人參膏二斤﹐服二日﹐目方見。

一醫與靑礞石藥。予曰﹕今夜死矣。不悟﹐此病得之气大虛﹐今不救其虛﹐而反用礞石﹐不出此夜必死。果至夜半﹐死。

一男子四十餘歲﹐形實﹐平生好飲熱酒﹐忽目盲脈澀﹐此因熱酒所傷﹐胃气污濁之血死在其中而然也。遂以蘇木作湯﹐調人參膏飲之。服二日﹐鼻內兩手掌皆紫黑。予曰﹕此病退矣﹐滯血行矣。以四物加蘇木﹑桃仁﹑紅花﹑陳皮﹐煎調人參末服﹐數日而愈。

一男子五十五歲﹐九月間早起﹐忽開眼無光﹐視物不見﹐急就睡片時﹐卻能見人物﹐竟不能辧其何人何物﹐飲食減平時之半﹐神思極倦﹐脈之緩大四至之上﹐重按則散而無力。予作受濕治。詢之﹐果因臥濕地半个月得此證﹐遂以白術爲君﹐黃﹑茯苓﹑陳皮爲臣﹐附子爲佐﹐十餘帖而安。

上三方﹐治目不明﹐皆爲气脫﹐而用參﹑術追回者也。經云﹕上焦開發﹐宣五穀味﹐燻膚充身澤毛﹐若霧露之漑﹐是謂气。脫者﹐目不明﹐卽其證也。

人參補胃湯

治勞役飲食不節﹐內障眼病﹐此方神效。

黃根﹝一兩﹞人參﹝一兩﹞甘艸﹝炙﹐八錢﹞蔓荊子﹝二錢﹞白芍藥﹝三錢﹞黃柏﹝三錢﹐酒淬四次﹐炒四次﹞上咀﹐每服三四錢﹐水一大盞﹐煎至一盞﹐去渣﹐稍熱服﹐臨臥三五服。兩目廣大﹐視物如常﹐惟覺兩腳踏地﹐不知髙下﹐蓋火伏升發故也。病減住服﹐七日再服。此藥宜春間服之。

益气聰明湯

治飲食不節﹐勞傷形體﹐脾胃不足﹐內障耳鳴﹐或多年視物昏暗﹐令目廣大。久服﹐無內障耳鳴耳聾之患。又令精神倍常﹐飲食增倍﹐身輕體健﹐耳目聰明。

黃﹝半兩﹞甘艸根﹝炙﹐六錢﹞人參﹝半兩﹞升麻根﹝三錢﹞葛根﹝三錢﹞蔓荊子﹝一錢半﹞白芍藥﹝一錢﹞黃柏﹝一錢﹐酒洗四次﹐炒黃色﹞上咀﹐秤二錢﹐水二鐘﹐煎至一鐘﹐去渣﹐熱服﹐臨臥服﹐五更再煎服之﹐得睡更妙。如煩亂或有熱﹐春月漸加黃柏﹐夏月倍之。如脾胃弱去之﹐熱減亦少用。但有熱﹐或麻木﹐或上壅頭目﹐三兩服後﹐其熱皆除。又治老人腰以下沈重疼痛。此藥久服﹐治人上重﹐反有精神。兩足輕浮﹐不知髙下﹐空心服之﹐或少加黃柏﹐輕浮自減。小兒減服﹐多則壅滯。若治倒睫﹐去黃柏﹑芍藥。忌煙火酸物。

圓明內障升麻湯

治內障﹐得之脾胃﹐元气衰弱﹐心火與三焦俱盛﹐爲此疾。劉舜卿因南徵﹐飲食失節﹐形體勞役﹐心不得休息﹐眼疾復作。今擬此方﹐服之效。

柴胡根﹝七錢﹞羌活根﹝一兩半﹞防風根﹝半兩﹞白術甘艸﹝炙﹞歸根﹝酒洗﹞升麻根﹝各一兩﹞白芍﹝六錢﹞漧薑﹝一錢﹞五味子﹝二錢﹞人參葛根黃﹝各一兩﹞白茯苓﹝三錢﹞上咀﹐每服五六錢﹐水三大盞﹐煎至二盞﹐入黃芩黃連湯二錢﹐同煎數沸﹐去渣﹐煎至一盞﹐食後﹐熱服。

黃芩黃連湯

﹝一方有升麻五錢﹐柴胡一兩。﹞黃芩﹝酒洗﹐炒﹐一兩﹞黃連﹝去須﹐酒洗﹐炒﹐七錢﹞艸龍膽﹝一兩﹐酒洗﹐炒四次﹞生地﹝一兩﹐酒洗﹞上咀﹐每服二錢﹐入水二盞﹐煎數沸去渣﹐再煎至一盞﹐熱服﹐午後晚間俱不可服﹐惟午飯時服之方效。

復明散

治內障。

黃﹝一錢半﹞川芎﹝五分﹞柴胡連翹甘艸﹝炙。各一錢﹞歸身﹝二錢﹞蒼術﹝五分﹞生地﹝一錢﹞陳皮﹝五分﹞黃柏﹝三分﹞上銼﹐如麻豆大。每作一服﹐水二大盞﹐煎至一盞﹐去渣﹐稍熱服﹐食後。忌酒濕面辛熱大料之物。

上四方﹐治目不明﹐皆气虛而未脫﹐故可與參﹑中微加連﹑柏。若气卽脫﹐則黃柏等涼劑不可施。經云﹕陽气者﹐煩勞則張。精絕﹐目盲不可以視﹐耳閉不可以聽之類﹐是其證也。

內障瞳子散大論並方。﹝腎主骨之精爲瞳子﹐散大者因腎水虛骨枯而心包絡之火得以乘之也。﹞凡心包絡之脈﹐出於心中﹐代心君行事也﹐與少陽爲表裏。瞳子散大者﹐少陰心之脈挾目系﹐厥陰肝之脈連目系﹐心主火﹐肝主木﹐此木火之勢盛也。

其味則宜苦宜酸宜涼﹐大忌辛辣熱物﹐是瀉木火之邪也﹐飲食中常知此理可也。以諸辛主散﹐熱則助火﹐故不可食。諸酸主收心气﹐瀉木火也。諸苦瀉火熱﹐則益水也。尢忌食冷水大寒之物﹐此物能損胃气﹐胃气不行﹐則元气不生﹐元气不生﹐緣胃气下陷﹐胸中三焦之火及心火乘於肺上﹐入胸灼髓。火主散溢瞳子之散大者﹐以此大熱之物﹐直助火邪﹐尢爲不可食也。藥中去茺蔚子﹐以味辛及主益肝﹐是助火也﹐故去之。加黃芩半兩﹐黃連三錢﹐黃連瀉中焦之火﹐黃芩瀉上焦肺火﹐以酒洗之﹐乃寒因熱用也。亦不可用靑葙子﹐爲助陽火也。更加五味子三錢﹐以收瞳人之散大也。且火之與气﹐勢不兩立。故經曰﹕壯火食气﹐气食少火﹐少火生气﹐壯火散气。諸酸物能助元气﹐孫眞人云﹕五月常服五味子﹐助五臟气﹐以補西方肺金。又經云﹕以酸補之﹐以辛瀉之。則辛瀉气明矣。或曰﹕藥中有當歸﹐其味亦辛甘而不去﹐何也﹖此一味辛甘者﹐以其和血之聖藥也。況有甘味﹐又欲以爲鄕導﹐爲諸藥之使﹐故不去也。

熟地黃丸

治血弱气虛﹐不能養心﹐致火旺於陰分﹐瞳子散大。少陰爲火﹐君主無爲﹐不行其令﹐相火代之﹐與心包絡之脈出心系﹐分爲三道。少陽相火之體無形﹐其用在其中矣。火盛則能令母實﹐乙木肝旺是也。其心之脈挾目系﹐肝之脈連目系﹐況手足少陽之脈同出耳中﹐至耳上角﹐斜起終於目外小。風熱之盛﹐亦從此道來﹐上攻頭目﹐致偏頭腫悶﹐瞳子散大﹐視物昏花﹐血虛陰弱故也。法當養血涼血益血﹐收火散火﹐而除風熱﹐則愈矣。

熟地﹝一兩﹞歸身﹝酒洗﹐五錢﹞柴胡﹝去苗﹐八錢﹞天門冬﹝去心﹐焙﹐三錢﹞人參﹝去蘆﹐二錢﹞甘艸﹝炙﹐二錢﹞地骨皮﹝三錢﹞黃芩﹝半兩﹞枳殼﹝炒﹐二錢﹞五味子﹝三錢﹞生地黃﹝七錢半﹐酒浸焙﹞黃連﹝三錢﹞上爲細末﹐煉蜜丸﹐如綠豆大。每服一百丸﹐茶湯送下﹐食後﹐日二服﹐制之緩也。大忌辛辣物而助火邪﹐及食寒冷物損其胃气﹐藥不上行也。又一論云﹕瞳子黑眼法於陰﹐由食辛熱之物﹐助火乘於胸中﹐其睛故散﹐散則視物亦大也。

益陰腎气丸

此壯水之主﹐以鎭陽光也。

山茱萸﹝取皮﹐一兩﹞茯神﹝去皮心﹐二錢半﹞五味﹝五錢﹞熟地﹝二兩﹞幹山藥﹝五錢﹞澤瀉﹝二錢半﹞牡丹皮﹝五錢﹞生地﹝酒洗﹐焙漧﹐一兩﹞歸梢﹝酒洗﹐五錢﹞上爲細末﹐煉蜜丸﹐如桐子大﹐朱砂爲衣。每服五七十丸﹐淡鹽湯送下。

滋陰地黃丸

治內障﹐右眼小靑白翳﹐大亦微顯白翳﹐腦痛﹐瞳子散大﹐上熱惡熱﹐大便澀後痞難﹐小便如常﹐遇熱暖處頭疼暗脹﹐能食﹐日沒後天陰暗則昏。此癥可服熟地黃丸。翳在大﹐加葛根﹑升麻。翳在小﹐加柴胡﹑羌活。

熟地﹝八錢﹞生地﹝酒洗﹐半兩﹞歸身﹝酒洗﹐半兩﹞知母﹝酒洗﹐炒﹐三錢﹞丹參﹝半兩﹞黃柏﹝酒浸焙﹐半兩﹞芍藥﹝一兩三錢﹞防己﹝酒洗﹐焙﹐二錢﹞茺蔚子﹝半兩﹞牡丹皮﹝三錢﹞寒水石﹝一錢﹐生用﹞柴胡﹝半兩﹞黑附﹝一錢﹞川芎﹝二錢﹞上爲細末﹐煉蜜丸﹐如小豆大。空心五十丸﹐白湯下。如宿食未消﹐候饑時服之。餌後﹐忌言語﹐隨後食壓之。

﹝《保》﹞

當歸湯

治翳補益﹐瞳子散大。

歸身黃芩﹝各一錢﹞黃連地黃﹝各三錢﹞柴胡﹝一錢﹞芍藥﹝二錢﹞甘艸﹝炙﹐三錢﹞上水煎臨臥服。

﹝羅﹞

甘菊花丸

治男子腎臟虛弱﹐眼目昏暗﹐或見黑花。常服明目﹐暖水髒﹐活血駐顏﹐壯筋骨。

甘菊花﹝去土﹐二兩﹞枸杞﹝四兩﹞熟地﹝三兩﹞幹山藥﹝半兩﹞上爲細末﹐煉蜜丸﹐如桐子大。每服三四十丸﹐空心食後各一服﹐溫水下。

﹝《瑞竹》﹞

四神丸

治腎經虛損﹐眼目昏花﹐補虛益損﹐及兩眼云翳遮睛。

甘州枸杞﹝一斤﹐揀去白醭靑燒者。一味分作四分﹐一兩四錢用川椒一兩炒﹐一兩四錢用乳香﹑茴香各一兩炒﹐一兩四錢用芝麻一合炒﹐炒時先用好酒一盞﹐將枸杞淘過﹞上件炒過﹐將川椒等四味篩去不用﹐止用枸杞子加熟地﹑白術﹑茯苓各一兩﹐同爲細末﹐煉蜜爲丸﹐如桐子大。每服五七十丸﹐空心溫酒送下。加甘菊一兩尢妙。

上地黃﹑枸杞補腎例。按瞳子散大﹐不當用茺蔚﹑川芎﹑附子﹐今東垣滋陰地黃丸兼用者﹐蓋有外障大小之翳故也。

﹝《保》﹞

柴胡散

明目益腎水。

柴胡羌活防風生地芍藥甘艸﹝各等分﹞上爲粗末﹐水煎臨臥服。

東垣云﹕肝木旺﹐則火之勝﹐無所畏懼而妄行也﹐故脾胃先受之。或病目而生內障者﹐脾裹血﹐胃主血﹐心主脈﹐脈者血之腑也。或曰﹕心主血。又云﹕脈主血﹐肝之竅開於目也。﹝治法亦前熟地黃丸之類是也。﹞﹝河﹞目昧不明﹐熱也。然玄腑者﹐無物不有﹐人之臟腑皮毛肌肉筋膜骨髓牙爪﹐至於世之萬物﹐盡皆有之﹐乃气出入升降之道路門戶也。人之眼耳鼻舌身意神識﹐能爲用者﹐皆升降出入之通利也。有所閉塞者﹐不能爲用也。若目無所見﹐耳無所聞﹐鼻不聞臭﹐舌不知味﹐筋痿骨痺﹐爪退齒腐﹐毛髮墮落﹐皮膚不仁﹐腸胃不能滲泄者﹐悉由熱气怫郁﹐玄腑閉密﹐而致气液血脈﹐榮衛精神﹐不能升降出入故也。各隨鬱結微甚﹐而爲病之輕重。故知熱郁於目﹐則無所見也。故目微昏者﹐至近則轉難辧物﹐由目之玄腑閉小﹐如隔簾視物之象也。

或視如蠅翼者﹐玄腑有所閉合者也。或目昏而見黑花者﹐由熱气甚而發之於目。亢則害﹐承乃制﹐而反出其泣﹐气液瞇之﹐以其至近﹐故𨿽微而亦見如黑花也。

誠哉﹗河間斯言也。目盲﹐耳聾﹐鼻不聞臭﹐舌不知味﹐手足不能運用者﹐皆由其玄腑閉塞﹐而神气出入升降之道路不通利。故先賢治目昏花﹐如羊肝丸﹐用羊肝引黃連等藥入肝﹐解肝中諸郁。蓋肝主目﹐肝中郁解﹐則目之玄腑通利而明矣。故黃連之類﹐解郁熱也。椒目之類﹐解濕熱也。茺蔚之類﹐解气郁也。

芎﹑歸之類﹐解血郁也。木賊之類﹐解積郁也。羌活之類﹐解經郁也。磁石之類﹐解頭目郁墜﹐邪气使下降也。蔓菁下气通中﹐理亦同也。凡此諸劑﹐皆治气血鬱結目昏之法。而河間之言﹐信不誣矣。至於東垣﹑丹溪治目昏﹐用參補血气﹐亦能明者﹐又必有說通之。蓋目主气血盛﹐則玄腑得利﹐出入升降而明。虛則玄腑無以出入升降而昏﹐此則必用參﹑﹑四物等劑﹐助气血營運而明也。

羊肝丸三方﹐又散一方﹐並見肝條﹐治肝中諸郁目昏如神。

﹝《本》﹞治久年眼生黑花不明者。

椒目﹝炒﹐一兩﹞蒼術﹝炒﹐二兩﹞上件爲末﹐醋糊丸﹐如桐子大。每服二十丸﹐醋茶送下﹐不過十日取效。﹝丹溪云﹕椒目行滲道不行也。﹞﹝《外》﹞

補肝散

治三十年失明。

蒺藜子七月七日收﹐陰漧﹐搗散﹐飲食後﹐水服方寸匕。

﹝崔﹞但瞳子不壞者療﹐十得九愈。蔓菁子六升﹐蒸之﹐看气徧﹐用甑下釜中熱湯淋﹐暴漧﹐還淋﹐如是三徧﹐卽取杵篩爲末﹐食上﹐淸酒調二錢送下﹐日再服。﹝本艸云﹕蔓菁子下气利五臟﹐又利大便﹐通中益气。﹞﹝《經》治虛勞目暗昧﹐三月蔓菁花﹐陰榦爲末﹐以井花水空心調下二錢匕﹐久服長生。

﹝世﹞

五福還瞳丹

治目白翳。

赤石脂﹑川椒二味同炒﹐辰砂﹑茯神﹑乳香﹐棗肉爲丸﹐如桐子大。空心溫酒下百丸﹐十服見效。

按內障先患一目﹐次第相引﹐兩目俱損者﹐皆有翳在黑睛內遮瞳子而然。今詳通黑睛之脈者﹐目系也。

目系屬足厥陰﹑足太陽﹑手少陰三經﹐蓋此三經﹐臟腑中虛﹐則邪乘虛入經中鬱結﹐從目系入黑睛內爲翳。《龍木諭》所謂腦脂流下作翳者﹐卽足太陽之邪也。所謂肝气沖上成翳者﹐卽足厥陰之邪也。故治法以鍼言之﹐則當取三經之穴﹐如天柱﹑風府﹑太衝﹑通裏等穴是也。其有手巧心審諦者﹐能用鍼於黑眼裏撥其翳﹐爲效尢捷也。以藥言之﹐則當補中﹐疏通此三經之鬱結﹐使邪不入目系而愈。今集《龍木諭》並方於後。

﹝《龍木論》﹞

羚羊角飲子

治圓翳內障﹐不痛不癢。

羚羊角﹝三兩﹞細辛知母車前子人參黃芩﹝各二兩﹞防風﹝二兩半﹞上爲末﹐每一錢﹐以水一盞﹐煎至五分﹐食後﹐去渣﹐溫服之。

補肝散

治肝風內障﹐不痛不癢﹐眼見花﹐發黃白黑赤﹐或一物二形。

羚羊角防風﹝各三兩﹞羌活車前子﹝各一兩﹞人參茯苓﹝各二兩﹞細辛玄參黃芩﹝炒。各一兩﹞上爲末﹐食後調服一錢﹐米飲湯下。

羚羊角散

治綠風內障﹐頭旋目痛﹐眼內痛澀者。

羚羊角防風知母人參茯苓﹝各一兩﹞玄參黃芩桔梗﹝各一兩﹞細辛﹝三兩﹞車前子﹝一兩﹞上爲末﹐以水一盞﹐散一錢﹐煎五分﹐食後﹐去渣﹐溫服。

羚羊角湯

治靑風內障﹐勞倦加昏重﹐頭旋腦痛﹐眼內痛澀者。

羚羊角人參玄參地骨皮羌活﹝各一兩﹞車前子﹝一兩半﹞上爲末﹐以水一盞﹐散一錢﹐煎至五分﹐食後﹐去渣﹐溫服。

上四方﹐皆羚羊角﹑玄參﹑細辛﹑羌活﹑防風﹑車前子爲君﹐蓋羚羊角厥陰經藥也。丹溪云﹕羚羊角入厥陰經甚捷是也。玄參﹑細辛﹐行少陰經藥也。海藏雲﹕玄參治空中氤氳之气﹐無根之火﹐爲聖藥也。羌活﹑防風﹑車前子﹐行太陽經藥也。如筋脈枯澀者﹐諸方中更加夏枯艸﹐能散結气﹐有補養厥陰血脈之功﹐嘗試之有驗。然此諸方﹐又當悟邪之所在。若气脫者﹐必與參膏相半服之。气虛者﹐必與東垣補胃人參湯﹑益气聰明湯之類相半服之。血虛者﹐必與熟地黃丸之類相兼服之﹐更能內觀靜守﹐不幹塵累﹐使陰气平伏﹐方許作效。

蘆薈丸

黑水凝翳內障﹐不痛不癢﹐微有頭旋脈澀者。

蘆薈甘艸﹝各一分﹞人參牛膽﹝各半兩﹞柏子仁細辛﹝各一兩﹞羚羊角﹝二兩﹐蜜炙﹞上爲末﹐煉蜜爲丸﹐如桐子大。空心茶下十丸。

墜翳丸

治偃月翳﹑束花翳等病﹐微有頭旋額痛者。

靑羊膽靑魚膽鯉魚膽﹝各七个﹞熊膽﹝一分﹞牛膽﹝半兩﹞麝香﹝少許﹞石決明上爲末﹐麵糊丸﹐如桐子大。空心茶下十丸。

除風湯

治五風變成內障﹐頭旋偏腫痛﹐瞳人結白者。

羚羊角車前子芍藥人參茯苓大黃黃芩芒硝﹝各一兩﹞上爲末﹐水一盞﹐散一錢﹐煎至五分﹐食後﹐去渣﹐溫服。

磁石丸

治雷風內障﹐頭旋惡心嘔吐。

磁石﹝燒赤﹐醋淬二次﹞五味子牡丹皮漧薑玄參﹝各一兩﹞附子﹝炮﹐半兩﹞上爲末﹐煉蜜丸﹐如桐子大。食前茶下十丸。

治目之方用黃連多矣﹐而羊肝丸尢奇異﹐用黃連末一兩﹐白羊肝一具﹐去膜﹐同於瓷盆內﹐研令極細﹐眾手撚爲丸﹐如桐子大﹐每服以溫水下三十丸﹐連作五劑﹐但是諸眼目疾﹐及障翳靑盲皆治。忌豬肉冷水。唐崔承元爲官﹐治一死囚﹐出活之後數年﹐以病目致死。一旦崔爲內障所苦﹐喪明﹐逾年後﹐半夜獨坐自嘆﹐忽聞階除之聲﹐崔問是誰﹖徐曰﹕昔年蒙恩活囚也﹐今來報恩﹐遂將此方告訖而沒。根據此合服﹐不數月眼復得明。

又方治內障。

白羯羊肝﹝只用子肝一片﹐薄切﹐新瓦上焙﹞熟地﹝一兩半﹞菟絲子蕤仁車前子麥門冬地膚子﹝去殼﹞澤瀉防風黃芩白茯苓五味子桂心杏仁﹝炒﹞細辛枸杞子茺蔚子苦葶藶靑葙子﹝各一兩﹞上爲細末﹐煉蜜丸﹐如桐子大。每服三四十丸﹐溫水下﹐日三服﹐不拘時候。張臺卿嘗苦目暗﹐京師醫者﹐令灸肝兪﹐遂轉不見物。因得此方﹐眼目遂明。一男子﹐內障﹐醫治無效﹐因以余劑遺之﹐一夕燈下﹐語其家曰﹕適偶有所見﹐如隔門縫見火者﹐及旦視之﹐眼中翳膜俱裂如綫﹐張云﹕此藥靈勿妄與人﹐忽之則無驗。

予益信之﹐且欲廣其傳也。

經云﹕肝虛則目KTKT無所見﹐耳無所聞﹐善恐如人將捕之狀。海藏六﹕目瞑﹐肝气不治也。

又

鎭肝明目羊肝丸

羯羊肝﹝一具﹐新瓦盆中爆了更焙之﹐肝大止用一半﹞甘菊羌活柏子仁細辛官桂白術五味子﹝各半兩﹞黃連﹝三分﹞上爲細末﹐煉蜜丸﹐如桐子大。空心食前﹐溫水下三四十丸。

﹝《千》﹞

補肝散

治目失明方。

靑羊肝﹝一具去膜薄切之﹐以新瓦瓶子未用者入肝於中﹐炭火炙之﹐爲極細末﹞蓼子﹝一合﹐炒令香﹞上爲末﹐食後服方寸匕﹐日二﹐加至三匕﹐不過一二劑。能一歲服﹐可夜讀細書。

治目KTKT無所見﹐方用靑羊肝一具﹐細切﹐以水一斗﹐銅器中煮﹐以麵餅覆上﹐上鉆兩孔﹐如人眼大﹐以目向就燻﹐不過再燻﹐卽瘥。

﹝《濟》﹞

養肝丸

治肝血不足﹐眼目昏花﹐或生眵淚。

當歸﹝酒洗﹞車前子﹝酒蒸﹐焙﹞防風﹝去蘆﹞白芍藥蕤仁﹝另研﹞熟地﹝酒蒸﹐焙﹞川芎枳實﹝各等分﹞上爲末﹐煉蜜丸﹐如桐子大。每服七十丸﹐熟水送下﹐不拘時。

﹝《本》﹞《素問》云﹕久視傷血。血主肝﹐故勤書則傷﹐肝主目昏。肝傷則自生風﹐熱气上騰﹐致目昏。

亦不可專服補藥﹐但服益血鎭肝明目藥自愈。

熟地黃丸

熟地﹝一兩半﹞黃連決明子﹝各一兩﹞沒藥﹝半兩﹞甘菊花﹝二兩﹞防風羌活﹝各一兩﹞桂心﹝五錢﹞朱砂﹝五錢﹞上爲細末﹐煉蜜丸﹐如桐子大。每服三十丸﹐熟水下﹐食後﹐日三服。

﹝《千》﹞明目﹐發不白落方。

用牛膽浸槐子﹐陰漧百日﹐食後﹐每日吞一枚﹐十日身輕﹐三十日白髮再黑﹐百日通神。

膽移熱於腦﹐則辛鼻淵﹐傳爲衄瞑目。﹝全文見診病傳變。﹞經云﹕腎足少陰之脈﹐是動則病坐而欲起﹐目KTKT如無所見。又云﹕少陰所謂起則目KTKT無所見者﹐陰內奪﹐故目KTKT無所見也。此蓋房勞目昏也。

治瞳子散大諸方﹐並見前陰虛睛散大視物花條。

﹝東﹞

益本滋腎丸

﹝必與前陰虛睛散大條相兼服。﹞黃柏﹝去皮﹐挫碎﹐酒洗﹐炒﹞知母﹝去毛﹐挫碎﹐酒洗﹐炒。各等分﹞上爲極細末﹐滴水丸﹐如桐子大。每服百五十丸﹐熱湯送下﹐空心服﹐服後以干物壓之。

﹝《濟》﹞

補腎丸

治腎气不足﹐眼目昏暗﹐瞳人不明﹐漸生內障。

磁石﹝﹐醋淬七次﹐水飛過﹞菟絲子﹝酒蒸二次。各二兩﹞五味子熟地﹝酒蒸﹐焙﹞枸杞子楮實子覆盆子﹝酒浸﹞肉蓯蓉﹝酒浸﹐焙﹞車前子﹝酒蒸﹞石斛﹝去根。各一兩﹞沈香靑鹽﹝二味另研。各半兩﹞上爲末﹐煉蜜丸﹐如桐子大。每服七十丸﹐空心鹽湯下。

﹝《千》﹞

神曲丸

主明目﹐百歲可讀細書。

神曲﹝四兩﹞磁石﹝﹐醋淬七次﹐一兩﹞光明砂﹝水飛﹐一兩﹞上爲末﹐煉蜜丸﹐如桐子大。每服五丸﹐米飲下﹐食前﹐日三服。常服益眼力﹐此方神驗﹐不可具述。

﹝《外》﹞治積年目失明﹐不識人。決明子二升杵散﹐食後以粥飲服方寸匕。﹝本艸云﹕決明子微寒﹐助肝气﹐益精水。﹞﹝《千》﹞白瓜子七升﹐絹袋盛﹐攪沸湯中三徧﹐暴漧﹐以酢五升﹐浸一宿。暴漧﹐爲末﹐酒調方寸匕服﹐日三﹐服之至百日﹐可夜讀書。﹝本艸云﹕白瓜子平寒。《外臺》名補肝散﹐主五勞七傷。酢﹐酸入肝。﹞運气目昏有四﹕一曰風熱。經六﹕少陰司天之政﹐風熱參布﹐云物沸騰﹐太陰橫流﹐寒乃時至﹐往復之作﹐民病聾瞑。此風熱參布目昏也。

二曰熱。經云﹕少陰在泉﹐熱淫所勝﹐病目瞑﹐治以鍼寒。此熱勝目昏也。

三曰風。又云﹕歲水不及﹐濕乃大行﹐復則大風暴發﹐目視KTKT﹐此風勝目昏也。

四曰燥。經云﹕陽明司天﹐燥淫所勝﹐目昧瘍﹐治以苦熱是也。

﹝《本》﹞讀書之苦﹐傷肝損目﹐誠然。晉範寧嘗苦目痛﹐就張湛求方﹐湛戲曰﹕古方宋陽子少得其術﹐以授魯東門伯﹐次授左丘明﹐遂世世相傳﹐以及漢杜子夏﹐晉左太衝﹐凡此諸賢﹐並有眼目疾﹐此方用損讀書一﹐減思慮二﹐專內視三﹐簡外觀四﹐宜起晚五﹐宜早眠六。凡六物﹐熬神火﹐下以气簇蘊於胸中﹐七日然後納諸方寸﹐修之一年﹐近能數其目睫﹐遠視尺之餘﹐長服不已﹐洞見墻壁之外﹐非但明目﹐乃亦延年。審如是而行﹐非可謂嘲戲﹐亦奇方也。

﹝羅﹞省郎中張子敬﹐年六十七歲﹐病眼目昏暗﹐微黑色﹐皮膚不澤﹐六脈弦細而無力。一日出示治目二方﹐問予可服否﹖予曰﹕此藥以黃連大苦之藥爲君﹐諸風藥爲使﹐且人年五十﹐膽汁減而目不明。《內經》云﹕土位之主﹐其瀉以苦。瀉風藥亦能瀉土﹐年六十﹐脾胃虛而皮肉枯﹐重瀉其土﹐使脾胃虛﹐而不能營運榮衛之气﹐滋養元气﹐胃气不能上行﹐膈气吐食﹐諸病生矣。又況年髙衰弱﹐此藥不可服﹐只宜愼言語﹐節飲食﹐懲忿窒欲﹐此不治之治也。子敬以爲然﹐明年春﹐除關西路按察司﹐三年致仕還﹐精神淸勝﹐脈遂平和﹐此不服寒涼之劑也。《內經》云﹕誅伐無過﹐是謂大惑﹐解之可也。

﹝《靈》﹞黃帝曰﹕人之哀而涕泣者﹐何气使然﹖岐伯曰﹕心者﹐五臟六腑之主也。目者﹐宗脈之所聚也﹐上液之道也。口鼻者﹐气之門戶也。故悲哀愁憂則心動﹐心動則五臟六腑皆搖。搖則宗脈感﹐宗脈感則液道開﹐液道開故涕泣出焉。液者﹐所以灌精濡空竅者也。故上液之道開則泣﹐泣不止則液竭﹐液竭則精不灌﹐精不灌則目無所見矣﹐故命曰奪精。補天柱經俠頸。﹝俠頸﹐謂頭中分也。﹞鍼灸內障有四法﹐此篇是其一也。

其二取肝。經曰﹕肝虛則目KTKT無所見﹐善恐﹐取其經厥陰與少陰﹐取血者是也。

其三取腎。經云﹕腎足少陰之脈﹐是動則病目KTKT無所見﹐視寒熱虛實取之也。

其四取陽蹺。經云﹕邪之所在﹐皆爲不足﹐上气不足﹐目爲之瞑﹐補足外踝下畱之是也。

﹝《玉》﹞眼久病昏花﹕肝兪﹝一分﹐沿皮向外一寸半﹐補三呼。﹞三里﹝一寸﹐瀉十吸。﹞瞳子﹝子和﹞戴人女僮至西華﹐具急暴盲不見物。戴人曰﹕此相火也。太陽陽明﹐气血俱盛﹐乃刺其鼻中攢竹穴﹐與項前五穴﹐大出血﹐目立明。

﹝《甲》﹞靑盲﹐遠視不明﹐承光主之。瞳子癢﹐遠視昏KTKT﹐夜無見﹐目動﹐與項口相參引﹐口不能言﹐刺承泣。目瞑﹐身汗出﹐承漿主之。

﹝《撮要》﹞眼無光﹕商陽﹝一分﹐沿皮向後三分﹐瀉之﹐灸。﹞﹝《甲》﹞靑盲﹐商陽主之。KT目﹐目KTKT﹐偏歷主之。KT目﹐目KTKT﹐少气﹐灸手五里﹐左取右﹐右取左。目瞑﹐遠視KTKT﹐目窗主之。靑盲KT目﹐惡風寒﹐上關主之。

﹝《龍木論》﹞內障根源歌﹕不疼不痛漸昏蒙﹐薄霧輕煙漸漸濃﹐或見蠅飛花亂出﹐或如絲絮在虛空。

此般狀樣因何得﹐肝臟停畱熱與風﹐大叫大啼驚與恐﹐腦脂流入黑睛中。

初時一眼先昏暗﹐次第相牽與一同﹐苦口何須陳逆耳﹐只緣肝气不相通。

此時服藥宜鎭定﹐將息多乖卽沒功﹐日久旣應全黑暗﹐時名內障障雙瞳。

名字隨形分十六﹐龍師聖者會推窮﹐靈藥這回難得效﹐金鍼一撥日當空。

彊修將息根據前說﹐莫遣根據前病復蹤。

鍼內障眼法歌﹕內障由來十六般﹐學醫人子審須看﹐分明一一知形狀﹐下鍼方可得安然。

若將鍼法同圓翳﹐誤損神光取瘥難﹐冷熱先明虛與實﹐調和四體待令安。

不然气悶違將息﹐嘔逆勞神翳卻翻﹐咳嗽震頭皆未得﹐多驚先服鎭心丸﹐若求涼藥銀膏等﹐用意臨時體候看。

老翳細鍼初復嫩﹐鍼形不可一般般﹐病虛新產懷娠月﹐下手才知將息難。

不雨不風兼皓月﹐淸齋三日在鍼前﹐安心定意行醫道﹐念佛親姻莫雜喧。

患者向明盤膝坐﹐提撕腰帶得心安﹐鍼者但行賢哲路﹐惻隱之情實善緣。

有血莫驚須住手﹐裹封如舊再開看﹐忽然驚振醫重卜﹐服藥三旬見朗然。

七日解封難見物﹐花生水動莫它言﹐還睛丸散堅心服﹐百日分明復舊根。

鍼內障後法歌﹕內障金鍼鍼了時﹐醫師言語要深知﹐綿包黑豆如球子﹐眼上安排日系之。

臥眠頭枕須安穩﹐仰臥三朝莫厭遲﹐封後忽然微有痛﹐腦風牽動莫它疑。

或鍼或烙根據經法﹐痛極仍將火熨之﹐擬吐白梅含咽汁﹐吐來仰臥卻從伊芳。

起則恐因遭努損﹐𨿽然希有也須知﹐七朝豉粥溫溫食﹐震著牙關事不宜。

大小便時須緩緩﹐無令自起與扶持﹐髙聲叫喚言多後﹐驚動睛輪見雪飛﹐如此志心三十日﹐漸行出入認親知。

狂心莫憶陰陽事﹐夫婦分牀百日期﹐一月不須臨洗面﹐鍼痕濕著痛微微﹐五腥酒面周年斷﹐服藥平除病本基。

上《龍木諭》金鍼開內障大法﹐謹按其法﹐初患眼內障之時﹐其眼不痛不澀不癢﹐頭不旋不痛﹐而翳狀已結成者﹐宜金鍼撥去其翳﹐如撥云見日而光明也。今具其略於後。

開內障圖

圓翳﹝初患時見蠅飛﹑花發﹑垂蟻﹐薄煙輕霧﹐先患一眼﹐次第相牽﹐俱圓翳如油點浮水中﹐陽看則小﹐陰看則大﹐金鍼一撥卽去。﹞滑翳﹝翳如水銀珠﹐宜金鍼撥之。﹞澀翳﹝翳如凝脂色﹐宜鍼撥之。﹞浮翳﹝藏形睛之深處﹐細看方見﹐宜鍼深撥之。﹞橫翳﹝橫如劍脊﹐兩邊薄中央濃﹐宜鍼於中央濃處撥之。以上五翳﹐皆先患一目﹐向後俱損。初患之時﹐其眼痛澀﹐頭旋額痛﹐𨿽有翳狀﹐亦難鍼撥。獨偃月翳﹑棗花翳﹑黑水凝翳﹐微有頭旋額痛者﹐宜鍼輕撥之。﹞冰翳﹝初患時頭旋額痛者﹐眼瞼骨鼻頰骨痛﹐目內赤澀﹐先患一眼﹐向後翳如冰凍堅白﹐宜於所過經脈鍼其兪穴﹐忌出血﹐宜鍼撥動﹐不宜彊撥。﹞偃月翳﹝初患時微微頭旋額黑花。﹞靑風﹝初患時﹐微有痛澀﹐頭旋腦痛﹐先患一眼﹐向後俱損﹐無翳﹐勞倦加昏重。﹞雷頭風變﹝初患時﹐頭旋﹐惡心嘔吐﹐先患一目﹐次第相牽俱損﹐瞳人或大或小﹐凝脂結白。﹞

卷之十三肝膽部目疾門

能遠視不能近視能近視不能遠視

﹝東﹞能遠視不能近視者﹐陽气有餘﹐陰气不足也﹐乃血虛气盛。血虛气盛者﹐皆火有餘﹐元气不足。火者﹐元气﹑穀气﹑眞气之賊也﹐元气之來也徐而和﹐細細如綫。邪气之來也﹐緊而彊﹐如巨川之水﹐不可遏也。

﹝海﹞目能遠視﹐責其有火。不能近視﹐責其無水。法當補腎。

﹝東﹞

地芝丸

治目不能近視能遠視﹐及大厲風成癩﹐悉皆治之。

生地﹝焙﹐四兩﹞天門冬﹝去心﹐四兩﹞枳殼﹝炒﹐二兩﹞甘菊花﹝去皮﹐二兩﹞上同爲細末﹐煉蜜丸﹐如桐子大。每服一百丸﹐茶淸送下﹐溫酒亦下﹐食後。六味地黃丸﹐亦治此癥。

能近視不能遠視者﹐陽气不足﹐陰气有餘﹐乃气虛而血盛也。血盛者﹐陰火有餘也。气虛者﹐元气衰弱也。

此老人桑楡之象也。

﹝海﹞目能近視﹐責其有水。不能遠視﹐責其無火。法宜補心。

﹝東﹞

定志丸

﹝出《局方》﹞治眼不能遠視﹐能近視者。

遠志﹝去苗心﹐二兩﹞人參﹝一兩﹞白茯苓﹝去皮﹐一兩﹞菖蒲﹝二兩﹞上爲末﹐煉蜜丸﹐朱砂爲衣。每服十丸﹐加至二十丸。

卷之十三肝膽部目疾門

雀目﹝日落卽不見物﹞

﹝無﹞

蛤粉丸

治雀目﹐日落不見物。

蛤粉﹝細研﹞黃蠟﹝等分﹞上溶蠟搜粉爲丸﹐如棗大。每用豬肝一片﹐二兩許﹐批開﹐裹藥一丸﹐麻綫纏入甕內﹐水一碗﹐煮熟﹐取出乘熱燻目﹐至溫喫肝﹐以愈爲度﹐神效。

﹝《千》﹞

雀目方

地膚子﹝五錢﹞決明子﹝一升﹞上二味爲末﹐以米飲汁和丸。食後服二十丸至三十丸﹐日日服至瘥止。

﹝世﹞治雀目。用蒼術四兩﹐米泔水浸一宿﹐切作片﹐焙榦爲末﹐每服三錢﹐豬肝二兩﹐批開糝藥在內﹐用麻綫系定﹐粟米一合﹐水一碗﹐砂鍋內煮熟﹐燻眼﹐候溫﹐臨臥服之﹐大效。

﹝《聖》﹞治雀目眼﹐不計時月。用蒼術一兩﹐搗羅爲末﹐每服一錢﹐不計候。

﹝《心》﹞雀目不能夜視﹕神庭﹑上星﹑前頂﹑百會﹝各出血﹐以鹽塗之﹐立愈。﹞又法﹕照海﹑肝兪。

卷之十三肝膽部目疾門

目淚不止

﹝《素》﹞厥則目無所見﹐夫人厥則陽气並於上﹐陰气並於下。陽並於上﹐則火獨光也。陰並於下﹐則足寒﹐足寒則脹也。夫一水不勝五火﹐故目盲﹐是以气沖風泣下而不止。夫風之中目也﹐陽气內守於精﹐是火气燔目﹐故見風則泣下也。有以比之﹐夫火疾風生乃能雨﹐此之類也。﹝解精微論﹞﹝子和﹞凡風衝淚出﹐俗言作冷淚者﹐非也。風衝於內﹐火發於外﹐風熱相搏﹐由是淚出。內外皆治﹐可愈。

治外以貝母一枚白膩者﹐加胡椒七粒﹐不犯銅鐵﹐研細﹐臨臥點之。治內以

當歸飲子

服之。

當歸大黃柴胡人參黃芩甘艸芍藥﹝各一兩﹞滑石﹝半兩﹞上切碎﹐每服三錢至五錢﹐水一盞﹐生薑三片﹐同煎七分﹐去渣﹐溫服。

肝爲淚。﹝全文見五臟。﹞﹝垣﹞水附木勢﹐上爲眼澀﹐爲眵﹐爲冷淚﹐此皆由肺金之虛﹐而肝木寡於畏也。

﹝孫﹞英宗朝國婆婆患眼冷淚﹐眼科醫官﹐治二三年﹐不能療﹐上召孫。孫至曰﹕臣非眼科﹐但有藥耳﹐容進方。用石決明一兩﹐赤小豆一兩半﹐半夏五錢﹐生斑蝥二十一粒﹐炒去頭足﹐木賊五錢﹐爲末﹐薑汁丸﹐如桐子大﹐每服二十丸﹐姜湯下。方進﹐聖旨下眼科詳定﹐眼科醫官奏曰﹕此方於眼科甚不相涉﹐斑蝥有毒﹐恐傷臟腑﹐不敢用。合再取聖旨﹐國婆婆聞之﹐曰﹕眼科醫官不惟不能﹐亦不願使我治也﹐但合此藥﹐縱傷無怨。上聞之﹐孫自進藥服﹐經十餘日愈八分﹐二十日全愈。時眼科並降兩官﹐孫賞錢三十萬。

《銀海》

止淚方

蒼術﹝米泔浸﹐一兩半﹞木賊﹝去節﹐二兩﹞香附子﹝炒﹐去毛﹞上爲末﹐煉糊丸﹐如桐子大。食後﹐鹽湯下三丸。

經云﹕風气與陽明入胃﹐循脈而上至目內﹐則寒中而泣出﹐此中風寒淚出也。

﹝河﹞

當歸湯

治風邪所傷﹐寒中目﹐淚自出﹐肌瘦﹐汗不止。

當歸人參﹝各三兩﹞官桂﹝一兩﹞漧薑﹝炮﹞白術白茯苓甘艸川芎細辛白芍藥﹝各半兩﹞陳皮﹝一兩﹞上爲末﹐每服二錢﹐水一盞﹐生薑三片﹐棗二枚﹐同煎至八分﹐去渣﹐熱服﹐不計時﹐並三服。

﹝《本》﹞治頭風冷淚﹐龐安常二方。

甘菊決明子﹝各二錢﹞白術羌活川芎細辛白芷荊芥穗﹝各半兩﹞上爲細末﹐每服一錢﹐溫湯調下﹐食後﹐日三服。

又方川芎甘菊細辛白術白芷﹝以上各等分﹞上爲末﹐蠟丸﹐如黍米大。夜臥服一丸﹐日中一時辰﹐換一丸。

﹝《本》﹞治風盛膈壅﹐鼻塞淸涕﹐熱气攻眼﹐下淚多眵﹐齒間緊急﹐作頭痛﹐

川芎丸

川芎柴胡﹝各一兩﹞半夏曲甘艸﹝炙﹞甘菊人參前胡防風﹝各半兩﹞上每服四錢﹐水一盞﹐生薑四片﹐薄荷五葉﹐同煎七分﹐去渣﹐溫服。

﹝《靈》﹞五臟六腑﹐心爲之主﹐耳爲之聽﹐目爲之視﹐肺爲之相﹐肝爲之榮﹐脾爲之衛﹐腎爲之主外。

故五臟六腑之津液﹐盡上滲於目。心悲气並﹐則心系急﹐心系急則肺舉﹐肺舉則液上溢。夫心系與肺﹐不能常舉﹐乍上乍下﹐故咳而泣出矣。

﹝丹﹞婦人患眼眵﹐不思食。

四物湯加白術﹑陳皮﹑黃芩﹑連翹﹐分六帖煎﹐食前熱服。又灸合谷。

﹝《肘》﹞治眼淚出不止﹐用黃連濃漬﹐綿幹拭目。

﹝《山》﹞風淚眼。九節黃連和槐樹皮灰粗末﹐熬湯澄淸頻洗。

﹝垣﹞神效明目湯連翹飲子治淚不止。﹝二方並風倒睫拳毛。﹞運气淚出皆從風熱。經曰﹕厥陰司天之政﹐三之气﹐天政布﹐風乃時舉﹐民病泣出是也。

﹝《集》﹞迎風冷淚﹐眵黑花﹕大骨空小骨空﹝如上法灸之﹐吹火滅。﹞二間﹝一分﹐沿皮向後刺五分﹐灸之。﹞合谷﹝鍼灸﹞

卷之十三肝膽部目疾門

風沿爛眼

﹝丹﹞風沿眼系﹐上膈有積熱﹐自飲食中挾怒气而成。頑痰痞塞﹐濁气不降﹐淸气不上升﹐由是火益熾而水益降。

積而久也﹐眼沿因膿漬而腫﹐於中生細小虫絲﹐遂年久不愈﹐而多癢者是也。用紫金膏﹐以銀釵腳揩去油膩點之。試問若果癢者﹐又當去虫﹐以絕根本。蓋紫金膏止是去濕﹐與去風涼血而已﹐若前所謂飲食挾怒成痰﹐又須更與防風通聖散去硝黃爲細末﹐以酒拌勻曬漧﹐根據法服之。禁諸濃味及大料物﹐方盡諸法之要。﹝紫金方未詳﹐卽《蘭室祕藏》眼目門還睛紫金丹是也。﹞防風通聖散﹝方見癇。﹞﹝世﹞

鑪甘石散

治爛風眼。

以鑪甘石不拘多少﹐先用童便七次﹐次用黃連濃煎汁七次﹐次用谷雨前茶淸濃煎七次﹐又並三汁餘者一次﹐再三次﹐然後安放地上一宿﹐出火气﹐細細研﹐入冰片﹑麝香﹐點上神妙。鑪甘石時﹐須用好紫霄炭極大者鑿一穴﹐以安鑪甘石。

﹝丹﹞治風沿爛眼﹐二蠶砂用香油浸月餘﹐重綿濾過﹐點之﹐愈久愈妙。

﹝世﹞

紫金膏

用水飛過虢丹﹐蜜多水少﹐文武火熬﹐以器貯﹐點之。

﹝《保》﹞治眼赤瞎﹐以靑泥蛆淘淨﹐曬榦末之﹐仰臥合目﹐用藥一錢﹐放眼上﹐須臾藥行﹐待少時去藥﹐赤瞎自無。

﹝東垣﹞目眶赤爛歲久﹐俗呼赤瞎是也﹐常以三稜鍼刺目外﹐以泄濕熱立愈。

﹝《撮要》﹞風弦爛眼﹕大骨空﹝在手大指第二節

尖﹐灸九壯﹐以口吹火滅。﹞小骨空﹝在手小指二節尖﹐灸七壯﹐亦吹火滅﹞

卷之十三肝膽部目疾門

倒睫拳毛

眼睫毛倒入眼中央是也。

﹝垣﹞

神效明目湯

治眼楞緊急﹐致倒睫拳毛損目﹐及上瞼皆赤爛﹐睛亦疼痛昏暗﹐日則冷淚長流﹐夜則眼眵滿眼。

葛根﹝一錢半﹞甘艸根﹝炙﹐二錢﹞防風根﹝一錢﹞蔓荊子﹝五分﹞細辛根﹝三分﹞又一方﹐加黃根﹝一錢﹞上咀﹐作一服﹐水一盞八分﹐煎至一盞﹐去渣﹐稍熱臨臥服效。

防風飲子

治倒睫拳毛。

黃連﹝炒﹞甘艸﹝炙﹞人參﹝各一錢﹞葛根防風﹝各五分﹞歸身﹝一錢半﹞細辛葉蔓荊子﹝各三分﹞上銼如麻豆大﹐都作一服﹐水二大盞﹐煎至一盞﹐去渣﹐溫服食後。避風寒濕熱處眠之。

神效黃湯

治渾身麻木不仁﹐及兩目緊急縮小﹐羞明畏日﹐或隱澀難開﹐或視物無力﹐睛痛昏花﹐手不得近﹐或目少睛光﹐或目中熱如火﹐服五六次神效。

黃﹝二兩﹞人參﹝去蘆﹐一兩﹞甘艸﹝炙﹐一兩﹞蔓荊子﹝銼﹐二錢﹞白芍藥﹝一兩﹞陳皮﹝去白﹐半兩﹞上咀﹐每服四五錢﹐水一盞八分﹐煎至一盞﹐去渣﹐臨臥稍熱服。如小便淋澀。加澤瀉五分。如有大熱證﹐加黃柏三錢﹐酒浸四次炒。如麻木不仁﹐𨿽有熱不用黃柏﹐再加黃一兩。如眼縮小﹐去芍藥﹐忌酒醋濕面大料物蔥韭蒜及淡滲生冷硬物。如麻木重甚者﹐加芍藥一兩﹐木通一兩。

撥云湯

戊申六月﹐徐總管患眼疾﹐於上眼皮下出黑白翳二个﹐隱澀難開﹐兩目緊急而無疼痛﹐兩手寸脈細緊﹐按之洪大無力﹐知足太陽膀胱爲命門相火煎熬﹐逆行作寒水翳及寒膜遮睛﹐與下項一服神效。外證呵欠﹐善悲健忘﹐嚏噴時自淚下﹐面赤而白﹐能食不大便﹐小便數而欠﹐气上而喘。

黃﹝七分﹞細辛葉﹝五分﹞柴胡﹝七分﹞生薑荊芥﹝各一錢﹞防風﹝一錢半﹞羌活﹝一錢半﹞本﹝一錢﹞甘艸梢﹝一錢﹞升麻﹝一錢﹞葛根﹝五分﹞川芎﹝五分﹞知母﹝一錢﹞黃柏﹝一錢半﹞歸身﹝一錢﹞上銼如麻豆大﹐作一服﹐水二大盞﹐煎至一盞﹐稍熱服。

連翹飲子

治目中澑火﹐惡日與火﹐隱澀﹐小角偏緊﹐久視昏花﹐迎風有淚。

蔓荊子甘艸連翹﹝各三分﹞柴胡﹝二分﹞酒黃芩﹝五分﹞生地﹝三分﹞防風﹝五分﹞人參﹝三分﹞黃﹝五分﹞紅葵花﹝三分﹞升麻﹝一錢﹞歸身﹝二分﹞羌活﹝五分﹞上咀﹐每服五錢﹐水二盞﹐煎至一盞﹐去渣﹐稍熱﹐食後服。

前一方治倒睫拳毛。後三方﹐治眼楞緊急縮小。眼楞緊縮小者﹐倒睫拳毛之漸也﹐故以其方附於後。蓋陽虛則眼楞緊急﹐陰虛則瞳子散大﹐故東垣治眼楞緊急﹐用參﹑補气爲君﹐佐以辛味疏散之﹐而忌芍藥﹑五味子之類酸收是也。治瞳子散大﹐用地黃補血爲君﹐佐以酸味收斂之﹐而忌茺蔚子﹑靑葙子之類是也。

治倒睫眼方﹐以無名異末﹐摻捲在紙中作撚子﹐點著﹐至藥末處吹殺﹐以煙燻之﹐自起。

﹝《本》﹞治倒睫爛弦。

蠶砂﹝一兩﹞虢丹﹝五錢﹞上二味﹐慢火熬成膏﹐入輕粉五分﹐熬黑色﹐逐時湯泡洗。

﹝《瑞》﹞

靑黛散

治眼倒睫極效。

刺棗棘鍼白芷靑黛上各等分﹐爲細末。左眼倒睫﹐口噙水﹐左鼻內搐之。右眼倒睫﹐右鼻內搐之。

﹝《山》﹞眼毛倒睫﹐摘去拳毛﹐用虱子血點入眼內﹐數次卽愈。

﹝垣﹞眼生倒睫拳毛﹐由目緊急皮縮之致也。蓋內伏熱﹐攻陰气外行﹐當去其內熱並火邪﹐使眼皮緩﹐則眼毛立出﹐翳膜亦退。用手法攀出內瞼向外﹐刺以三稜鍼﹐鍼出熱血﹐以左爪甲迎住鍼縫﹐立愈。

卷之十三肝膽部目疾門

肉攀睛

﹝羅﹞

還睛散

治眼翳膜﹐昏澀淚出﹐瘀血肉攀睛。

川芎艸龍膽艸決明石決明荊芥枳實野菊花野麻子白茯苓﹝去皮﹞甘艸﹝炙﹞木賊白蒺藜川椒﹝炒﹐去子﹞仙靈脾茵陳﹝以上各半兩﹞上爲細末。每服二錢﹐食後﹐茶淸調下﹐一日三服。忌食魚﹑肉及熱面﹑蕎麥等物。一方有楮實子﹐無仙靈脾﹑茵陳﹑枳實三味。

﹝《圖》﹞治卒患赤目﹐肉生﹐內痛者。取好梨一个﹐搗絞汁﹐黃連三枚﹐碎之﹐以綿裹漬﹐令色變﹐仰臥注目中。

﹝《外》﹞主目翳及肉。用礬石最白者﹐納一黍米於翳上及肉上﹐卽冷淚出﹐綿拭之﹐令惡汁盡﹐其疾日減﹐翳自消薄便瘥。礬石須眞白者方效。

﹝《千》﹞治目中生肉﹐翳滿目閉﹐瞳子及生珠管方。

貝齒﹝七枚﹐燒爲末﹞眞珠﹝等分﹞上爲細末如粉﹐以注翳肉上﹐不過五度卽瘥。

﹝《集》﹞肉攀睛﹕睛明風池太陽﹝出血﹞期門

卷之十三肝膽部目疾門

飛絲塵垢入目

﹝世﹞治飛絲入目者。用頭垢點入眼中卽出﹐神效。飛絲入眼。用柘樹漿點了﹐綿裹箸頭蘸水於眼上﹐繳拭涎毒。治飛絲入目。以火麻子一合﹐杵碎﹐井花水一碗浸攪﹐卻將舌浸水中﹐涎沫自出﹐神效。﹝一方用茄子葉碎杵如麻子法﹐尢妙。﹞﹝丹﹞飛絲落眼﹐眼腫如瞇﹐痛澀不開﹐鼻流淸涕。用京墨濃磨﹐以新筆塗入目中﹐閉目少時﹐以手張開﹐其絲自成一塊﹐看在眼白上﹐卻用綿輕輕惹下﹐則愈。如未盡﹐再塗﹐此方累效。治瞇目。鹽與豉置水中浸之﹐視水﹐其渣立出。﹝孫眞人方。﹞﹝《千》﹞治稻﹑麥芒入眼。取蠐螬以新布覆目上﹐蠐躋螬從布上摩之。其芒出著布上。

﹝《山》﹞物落眼中﹐用新筆蘸繳出。又方﹐濃研好墨﹐點眼立出。

卷之十三肝膽部目疾門

視歧亂見

﹝《靈》﹞帝曰﹕余嘗上淸泠之臺﹐中階而顧﹐匐匍而前則惑。余私異之﹐竊內怪之﹐獨瞑獨視﹐安心定气﹐久而不解。獨搏獨眩﹐被髮長跪﹐俯而視之﹐後久之不已也。卒然自上﹐何气使然﹖岐伯曰﹕五臟六腑之精气﹐皆注於目﹐而爲之精。精之窠爲眼﹐骨之精爲瞳子﹐筋之精爲黑眼﹐血之精爲絡。其窠气之精爲白眼﹐肌肉之精爲約束﹐裹擷筋骨血气之精而與脈並爲系﹐上屬於腦﹐後出於項中。故邪中於項﹐因逢其身之虛﹐其入深﹐則隨眼系以入於腦﹐入於腦則腦轉﹐腦轉則目系急﹐目系急則目眩以轉矣。邪中其精﹐其精所中﹐不相比也﹐則精散﹐精散則視歧﹐故見兩物。﹝大惑論﹞﹝《本》﹞荀牧仲頃年嘗謂予曰﹕有人視一物爲兩﹐醫作肝气盛﹐故見一爲二﹐服瀉肝藥皆不驗﹐此何疾也﹖予曰﹕孫眞人曰﹕《靈樞》有云﹐目之系上屬於腦﹐後出於項中云云﹐則視歧故見兩物也。令服驅風入腦藥得愈。

﹝《靈》﹞目者﹐五臟六腑之精也﹐榮衛魂魄之所常營也﹐神气之所生也。故神勞則魂魄散﹐志意亂﹐是故瞳子黑眼法於陰﹐白眼赤脈法於陽也。故陰陽合轉而睛明也。目者﹐心之使也。心者﹐神之舍也。故神精亂而不轉﹐卒然見非常處﹐精神魂魄散不相得﹐故曰惑也。帝曰﹕余疑其然。余每之東苑﹐未曾不惑﹐去之則復﹐余惟獨爲東苑勞神乎﹖何其異也﹖岐伯曰﹕不然也。心有所喜﹐神有所惡﹐卒然相感﹐則精气亂﹐視誤故惑﹐神移乃復﹐是故間者爲迷﹐甚者爲惑。﹝大惑篇﹞﹝《素》﹞夫精明者﹐所以視萬物﹐別白黑﹐審長短。以長爲短﹐以白爲黑﹐如是則精衰矣。

右目亂見﹐治法東垣益气聰明之類是也。

卷之十三肝膽部目疾門

目閉不開

足太陽之筋﹐爲目上綱。足陽明之筋﹐爲目下綱。熱則筋縱﹐目不開。﹝全文見筋條。﹞

卷之十三肝膽部目疾門

目直視

﹝胃者目睛斜倒不正小兒謂之通睛﹞﹝《甲》﹞目者﹐水溝主之。

﹝《集》﹞直視者﹐視物而目睛不轉動者是也。若目睛動者﹐非直視也。傷寒直視者﹐邪气壅盛﹐冒其正气﹐使神气不慧﹐臟腑之气不上榮於目﹐則目爲之直視。傷寒至於直視﹐爲邪气已極﹐證候已逆﹐多難治。經曰﹕衄家不可發汗﹐發汗則額上陷脈緊急﹐直視不能﹐不能眠。以肝受血而能視﹐亡血家﹐肝气已虛﹐目气已弱﹐又發汗亡陽﹐則陰陽俱虛所致也。此𨿽錯逆﹐其未甚也。逮狂言反目直視﹐又爲腎絕﹐直視搖頭﹐又爲心絕﹐皆臟腑气脫絕也。直視譫語﹐喘滿者死﹐下痢者亦死。又劇者發狂則不識人﹐循衣摸牀﹐惕而不安﹐微喘直視﹐脈弦澀者死。皆邪气盛而正气脫也。

少陽終者﹐其百節縱﹐目HT絕系。﹝全文見診生死條。目系絕﹐故目不動而直視。王注云﹕HT謂直視如驚貌。HT音瓊。﹞

卷之十三肝膽部目疾門

目上視

瞳子髙者﹐太陽不足。戴眼者﹐太陽已絕。﹝全文見診生死。戴眼者﹐目直視不能轉動也。﹞太陽之脈﹐其終也戴眼反折螈。

鍼灸目上視﹐見中風上。

卷之十四肝膽部

脇痛

﹝丹﹞肝木气實﹐肝火盛而脇痛者﹐當歸龍薈丸﹐爲瀉肝火要藥。脇痛甚者﹐用生薑自然汁﹐吞下龍薈丸﹐以肝火盛也。﹝龍薈丸方見治法門肝實條。﹞經云﹕肝气實則怒。又云﹕肝痛者﹐兩脇下痛引少腹﹐善怒。龍薈丸治肝實脇痛﹐其人气收者﹐善怒是也。

甚則用薑汁吞下。經云﹕風木淫勝﹐治以辛涼是也。

壽四郎右脇痛﹐小便赤少﹐脈少弦不數﹐此內有陳久積痰飲﹐因外感風寒所遏﹐不能宣散﹐所以作痛。

與龍薈丸三十五粒﹐保和丸三十粒﹐細嚼姜片﹐以熱湯下﹐服後脇痛已安﹐小便尙赤少﹐再與﹕白術﹝三錢﹞陳皮芍藥﹝各二錢﹞木通﹝一錢半﹞條芩﹝一錢﹞甘艸﹝五分﹞上姜三片﹐煎熱飲之。

一婦人脾疼﹐帶脇痛﹐口微幹﹐問已多年。時尙秋﹐用二陳湯加川芎﹑漧葛﹑靑皮﹑木通﹐下蘆薈丸二十粒。

章宅張郎气痛﹐自右脇時作時止﹐脈沈而弦﹐小便時有赤色﹐吞酸﹐喜嘔﹐出食﹐此濕痰在脾肺間﹐所以肝善乘之。小柴胡湯去黃芩﹐加川芎﹑白術﹑木通﹑芍藥﹑滑石﹑生薑煎湯﹐下保和丸三十五粒。

一婦人气暈﹐兩脇胸背皆痛﹐口漧。

靑皮半夏﹝五錢﹞白術黃芩川芎﹝三錢﹞木通﹝二錢半﹞陳皮﹝二錢﹞桔梗﹝二錢﹞甘艸﹝炙﹐五分﹞上分六帖﹐煎熱服。又﹕脇下有食積一條扛起﹐加吳茱萸﹑炒黃連。

﹝《本》﹞治因驚傷肝﹐脇骨裏疼痛不已﹐

桂枝散

枳殼﹝一兩﹐小者﹞桂枝﹝半兩﹞上爲細末﹐每服二錢﹐姜棗湯調下。

﹝潔﹞

勻气散

專治脇痛。

山梔熟地茯苓細辛桂心川芎﹝各等分﹞上研爲末﹐加羊脂煎服。

﹝《本》﹞治脇下疼痛不可忍﹐兼治肺弱﹐

芎葛湯。

川芎榦葛桂枝細辛枳殼人參芍藥麻黃防風﹝各半兩﹞甘艸﹝二錢﹞上爲粗末﹐每服五錢﹐水二盞﹐生薑三片﹐同煎至七分﹐去渣﹐溫服。日三服。有汗避風。

治脇下風气作塊寒疝﹐發則連小腹痛湊心。其積屬肝﹐在右脇下﹐故病發﹐則右脇手足頭面昏痛﹐不思飲食。

漧葛﹝一兩﹞麻黃﹝二分﹞附子﹝一个﹞川芎防風當歸枳實芍藥桂枝羌活甘艸﹝各四錢﹞上爲粗末﹐每服四錢﹐水一盞半。生薑三片﹐同煎至七分﹐去渣服﹐日三。有汗避風。

治脇痛如前。兼去手足枯悴﹐

薏苡仁丸

薏苡仁﹝一兩﹞石斛﹝用細者﹐二錢﹞附子﹝半兩﹞牛膝生地黃﹝各三錢﹞細辛人參枳殼柏子仁川芎當歸﹝各半兩﹞甘艸桃仁﹝各一兩﹞上爲細末﹐煉蜜丸如桐子大。每服三四十丸﹐酒吞下﹐食前﹐日三服。丸子食前﹐煮散食後﹐相兼服爲佳。

治悲哀煩惱傷肝气﹐至兩脇骨疼﹐筋脈緊﹐腰腳重滯﹐兩股筋急﹐兩脇牽痛﹐四肢不能舉﹐漸至脊膂攣急。此藥大治脇痛﹐

枳殼煮散

枳殼﹝四兩﹐先煎﹞細辛桔梗防風川芎﹝各二兩﹞葛根﹝一兩半﹞甘艸上爲粗末﹐每服四錢﹐水一盞半﹐姜棗同煎至七分﹐去渣﹐空心食前溫服。

右肝虛脇痛﹐經所謂木不及﹐病中淸﹐脇痛是也。中淸﹐謂中有寒也。熱實脇痛﹐當歸龍薈丸是也。

﹝仲﹞脇下偏痛﹐發熱﹐其脈弦緊﹐此寒也﹐以溫藥下之﹐宜

大黃附子湯

大黃﹝三錢﹞附子﹝二枚﹐炮﹞細辛﹝二兩﹞上三味﹐以水五升﹐煮取二升﹐分溫三服。若彊人煮取二升半﹐分溫三服。服後如人行四五里﹐更進一服。

﹝垣﹞

神保丸

治心膈痛﹐腹痛血痛﹐腎气脇下痛﹐大便不通﹐气噎﹐宿食不消。

木香﹝二錢半﹞胡椒﹝二錢半﹞巴豆﹝十枚﹐去皮心膜﹐研﹞幹蠍﹝七枚﹞上四味共爲末﹐湯浸蒸餅爲丸如麻子大﹐亦用朱砂爲衣。每服五丸。心膈痛﹐柿蒂燈心湯下。腹痛﹐柿蒂煨姜湯下。血痛﹐炒姜醋湯下。腎气脇下痛﹐茴香酒下。大便不通﹐蜜湯調檳榔末一錢下。气噎﹐木香湯下。

宿食不消﹐茶酒任下。

許學士云﹕沈存中《良方》載﹕頃在建陽﹐醫者王琪言﹐諸气惟膀胱脇下痛﹐最難治﹐謂神保丸能治之。

熙寧中病項筋骨痛﹐諸醫皆作風治之﹐數月不瘥﹐乃流入於背膂﹐又臂攣痛甚苦﹐憶琪語有證﹐乃合服之﹐一服而瘥﹐再發又一服﹐立效。

﹝潔﹞煮黃丸治脇下癖痛﹐如神。﹝方見內傷飲食。﹞﹝丹﹞控涎丹治一身气痛及脇走痛。痰挾死血﹐加桃仁泥。凡脇痛有痰流注﹐二陳加南星﹑川芎﹑蒼術。

實者﹐控涎丹下之。

﹝《本》﹞治男子兩脇疼痛。

枳實散

枳實﹝一兩﹞白芍藥﹝炒﹞雀腦芎人參﹝各半兩﹞上細末﹐姜棗湯調二錢﹐酒亦得﹐食前﹐日三服。

﹝東﹞

調中順气丸

治三焦痞滯﹐水飲停積﹐脇下虛滿﹐或時刺痛。

木香白豆蔻﹝去殼﹞靑皮﹝炮﹞京三稜﹝炮。各一兩﹞陳皮大附子﹝各二兩﹞半夏﹝湯炮七次﹐一兩﹞縮砂﹝去殼﹞檳榔沈香﹝各半兩﹞上爲末﹐煮麵糊爲丸﹐如桐子大。每服三十丸﹐漸加六十丸﹐食後﹐陳皮湯送下。

沈香導气散

治一切气不升降﹐脇肋痞塞。

沈香﹝二錢半﹞人參﹝五錢﹞檳榔﹝二錢半﹞白術烏藥麥﹝炒﹞神曲﹝炒﹞紫蘇葉大腹皮﹝炒﹞濃朴﹝制。各一兩﹞訶子皮﹝炮﹐半兩﹞香附﹝炮﹐一兩半﹞姜黃橘紅甘艸﹝各四兩﹞京三稜﹝二兩﹞廣術﹝炮﹐四兩﹞益智﹝二兩﹞紅花﹝四兩﹞上爲細末﹐每服二錢﹐食前沸湯點服。

丹溪云﹕脇痛有死血者﹐桃仁﹑紅花﹑川芎之類是也。若跌撲脇痛者﹐亦爲污血流歸脇下而痛﹐東垣復元活血湯之類是也。治法見撲傷損門。

運气脇痛者﹐鄕境皆病脇痛也﹐其證有二﹕其一﹐風木助肝气實而痛。經云﹕厥陰所至爲脇痛。又云﹕厥陰在泉﹐風淫所勝﹐民病兩脇﹐裏急支滿。

又云﹕少陽司天之政﹐初之气﹐風勝乃搖﹐候乃大溫﹐其病脇痛﹐治以涼劑得痊也。

其二﹐燥金攻肝虛而痛。經云﹕少陽所至爲脇痛。又云﹕陽明司天﹐燥气下臨﹐肝气上從脇痛。又云﹕少陰司天﹐地乃燥﹐淒滄數至脇痛﹐善太息。又云﹕歲木不及﹐燥乃大行﹐民病中淸﹐脇痛﹐治以溫劑得痊也。

﹝丹﹞咳嗽脇痛方。二陳湯加南星﹐多香附﹑靑皮﹑靑黛﹑薑汁。

《內經》灸刺脇痛有三法﹕其一取肝。經云﹕肝病者﹐兩脇下痛引小腹﹐善怒﹐取其經﹐厥陰與少陽。又云﹕邪在肝﹐則兩脇中痛﹐寒中﹐惡血在內﹐行善掣節﹐時腳腫﹐取之行間以引脇下﹐補三里以溫胃中﹐取血脈以散惡血﹐取耳間靑脈以去其掣是也。

其二取膽絡。經云﹕邪客足少陽之絡﹐令人脇痛﹐不得息﹐咳而汗﹐刺足小指次指爪甲上與肉交者各一﹐不得息立已﹐汗出立止。咳者﹐溫衣飲食一日已。左刺右﹐右刺左。其病不已﹐復刺如法是也。

其三取心。經云﹕心手少陰脈所生病者﹐目黃脇痛﹐視虛實熱寒陷下﹐施補瀉疾畱灸之法也。

﹝《集》﹞脇痛﹕懸鐘竅陰﹝此二穴﹐左取右﹐右取左﹐竅陰出血妙。﹞外關三里﹝此一穴正取。﹞又法﹕支溝章門中封陽陵泉﹝治閃挫。﹞行間﹝瀉肝怒气。﹞期門﹝治傷寒後脇痛。﹞治脇並胸痛不可忍﹕期門﹝四分。﹞章門﹝六分﹐灸七壯至七七壯。﹞行間丘墟湧泉﹝東﹞胸脇痛﹕期門﹝沿皮三寸。﹞支溝膽兪﹝沿皮半寸。﹞胸脇脹滿痛﹕公孫三里太衝三陰交腰脇痛環跳至陰太白陽輔﹝《撮》﹞脇肋痛﹕支溝﹝透間使﹐瀉之﹐灸。﹞外關﹝透內關﹐如取支溝﹐不必再取外關。﹞﹝《通》﹞脇痛﹕陽陵泉﹝《甲》﹞脇下支滿﹐嘔吐逆﹐陽陵泉主之。腹中气脹﹐嗑嗑不嗜食﹐脇下痛﹐陰陵泉主之。

﹝仲﹞寸口脈弦者﹐卽脇下拘急而痛﹐其人嗇嗇惡寒也。

﹝《靈》﹞合腋張脇者肺下﹐肺下則居賁迫肺﹐善脇下痛。靑色粗理者肝大﹐肝大則逼胃迫咽﹐則苦膈中﹐且脇下痛。

凡脇骨偏舉者肝偏傾﹐肝偏傾則脇下痛。揭唇者脾髙﹐脾髙則引季脇而痛。﹝俱見本藏篇。﹞脾滿气逆。﹝見喘條。﹞

卷之十四肝膽部脇痛

附﹕腋腫﹑腋臭

《內經》鍼灸刺腋腫﹐有二法﹕其一取膽。經云﹕膽足少陽之脈所生病者﹐缺盆中腫痛﹑腋下腫是也。

其二取心。經云﹕心主手厥陰脈是動﹐則病手心熱腋腫﹐皆視虛實寒熱陷下﹐施補瀉疾畱灸也。

﹝丹﹞

腋气神效方

密陀僧﹝一兩﹞白礬﹝七錢﹞砂﹝少許﹞麝香﹝少﹞上爲細末﹐先用皂角煎湯洗﹐後敷上。

又方銅靑密陀僧辰砂白礬砂白附子亦如前法搽之。

﹝《本》﹞治腋气。用夜明砂﹐不拘多少爲末﹐用豆豉汁調塗﹐立效。

又方以銅靑好者﹐不以多少﹐米醋調成膏﹐先洗淨腋下﹐用輕粉摻過﹐卽使上件塗之﹐立效。

﹝《經》﹞治狐臭。用生薑塗腋下﹐絕根本。

﹝《三因》﹞治狐臭。大蜘蛛一个﹐以黃泥入少赤石脂﹐搗羅極細﹐入鹽少許﹐杵爲一窠﹐包藏蜘蛛在內﹐以火燒令通紅﹐放冷剖開﹐將蜘蛛研細﹐臨臥入輕粉一字﹐用釅醋調成膏﹐敷腋下。明日登廁﹐必瀉下墨汁﹐臭穢不可聞﹐於遠僻處傾埋之﹐免致染人。

﹝世﹞治腋气。先用刀削去腋毛淨﹐用白定粉﹐水調搽敷患處﹐至過六七日夜後﹐次日早看腋下有一黑點﹐如鍼孔大﹐用筆點定﹐卽用艾炷灸七枚﹐灸過攻心中痛﹐當用後藥下之。

靑木香檳榔丁香檀香麝香大黃上煎服﹐以下爲度。

卷之十四肝膽部

諸疝

﹝附少腹痛同一治法﹞疝痛﹐屬足厥陰肝經也。小腹﹐亦屬肝經也。故疝痛與小腹痛同一治法。所謂疝者﹐睪丸連小腹痛也。其痛有獨在睪丸者﹐有獨在小腹偏於一邊者﹐有睪丸如升斗者﹐疝是也﹐又立臥出入往來者﹐狐疝是也。

﹝丹﹞疝痛之甚者也﹐睪丸連小腹急痛也。有痛在睪丸者﹐有痛在五樞穴邊者﹐皆足厥陰之經也。或有形﹐或無形﹐或有聲﹐或無聲﹐或有形如瓜﹐有聲如蛙者。《素問》以下歷代名醫﹐皆以爲寒﹐蓋寒主收引。經絡得寒收引不行﹐所以作痛﹐理固然也。有得寒而無疝者﹐又必有說﹐通之可也。予嘗因門戶上履霜雪﹐踢水徒涉﹐不曾病此。以予素無熱在內也。因而思之﹐此癥始於濕熱在經﹐郁而至久﹐又感寒气外束﹐濕熱之邪﹐不得疏散﹐所以作痛。若只作寒論﹐恐爲未備。或曰﹕此癥多客厥陰一經﹐其道遠﹐其位卑﹐郁積濕熱﹐何由而致﹖予曰﹕大勞則火起於筋﹐醉飽則火起於胃﹐房勞則火起於腎﹐大怒則火起於肝﹐本經火積之久﹐母能生子﹐濕气便盛﹐厥陰屬木﹐系於肝﹐爲將軍之官﹐其性急速﹐火性又暴﹐爲寒所束﹐宜痛之亦大暴也。愚見有用烏頭﹑梔子等分作湯用之﹐其效亦敏。後因此方隨癥與形加減用之﹐無有不應。然濕熱又須分多少而施治﹐但濕者腫多﹐疝是也。又有挾虛而發者﹐當以參﹑術爲君﹐而以疏導藥佐之﹐診其脈不甚沈急﹐而大豁無力者是也。然其痛亦輕﹐惟覺重墜牽引耳。

﹝羅﹞

丁香楝實丸

治男子七疝﹐痛不可忍者﹐婦人瘕聚帶下﹐皆任脈所主﹐陰經也。乃肝腎受病﹐治法同歸於一。

當歸﹝去蘆﹞附子﹝炮﹐去皮臍﹞川楝子茴香﹝各一兩﹞上銼碎﹐以好酒三升﹐煮酒盡爲度﹐焙漧作細末﹐每藥末一兩﹐入下項藥﹕丁香﹝五分﹞全蠍﹝十三个﹞玄胡索﹝五錢﹞木香﹝五分﹞上四味﹐同爲細末﹐入前項當歸等末﹐內拌勻﹐酒糊爲丸﹐如桐子大。每服三十丸至百丸﹐溫酒空心送下。

﹝一方無當歸﹑木香﹐名苦楝丸﹐立效。﹞凡疝气帶下﹐皆屬於風。全蠍﹐治風之聖藥也。川楝﹑茴香﹐皆入小腹經。當歸﹑玄胡索﹐和血止痛。

疝气帶下﹐皆積寒邪於小腸之間﹐故以附子佐之﹐丁香﹑木香爲引導也。

漆匠韓提控﹐疝气每發﹐痛不可忍﹐則於榻兩末各置一枕﹐往來伏之以受﹐如是三年不已﹐服此藥三劑良愈。

丁香疝气丸

治臍下撮急疼痛﹐並臍下周身一遭皆急痛﹐小便頻數淸﹔其五脈﹐急洪緩澀沈﹐按之皆虛﹐獨腎脈按之不急﹐皆虛無力﹐名曰腎疝。

當歸茴香﹝各半兩﹞甘艸梢﹝五錢﹞丁香﹝五分﹞全蠍﹝十三个﹞玄胡﹝半兩﹞肉桂﹝一錢﹞防己﹝三錢﹞川烏﹝半兩﹞羌活梢﹝三分﹞麻黃根節﹝一錢﹞上件爲細末﹐酒糊丸如雞豆大。每服五十丸﹐淡鹽湯送下。須空心宿食消盡服之。

﹝羅﹞

當歸四逆湯

治男子婦女疝气﹐臍下冷痛﹐相引腰胯而疼。

當歸梢﹝七分﹞附子﹝炒﹞官桂茴香﹝炒。各五分﹞芍藥﹝四分﹞玄胡索川楝子茯苓﹝各三分﹞澤瀉﹝二分﹞柴胡﹝五分﹞上研爲粗末﹐都作一服﹐水煎﹐空心。

玄胡索苦楝湯

治臍下冷撮痛﹐陰冷大寒。

肉桂﹝三分﹞附子﹝三分﹞熟地黃﹝一錢﹞甘艸梢﹝炙﹐半錢﹞苦楝子﹝二分﹞黃柏﹝一錢﹐引用﹞玄胡索﹝二分﹞上件都作一服﹐水四盞﹐煎至一盞﹐根據法食前服。

上四方﹐桂﹑附治寒﹐玄胡﹑當歸﹑川楝﹑茴香﹑丁香﹑木香和血調气﹐蓋寒癥挾污血滯气者宜之。

葫蘆巴丸

治大人小兒小腸气﹐蟠腸奔豚疝气﹐偏墜陰腫﹐小腹有形如卵﹐上下來去﹐痛不可忍﹐或絞結繞臍攻刺﹐嘔吐悶亂﹐並皆治之。

葫蘆巴﹝炒﹐二兩﹞茴香﹝鹽炒﹐一兩半﹞吳茱萸﹝湯洗﹐炒﹐一兩二錢﹞川楝子﹝去核﹐炒﹐一兩二錢﹞巴戟﹝去心﹐炒﹐七錢半﹞川烏﹝炮﹐去皮尖﹐七錢半﹞黑醜﹝炒﹐取頭末﹐一兩﹞上研爲細末﹐酒糊爲丸如桐子大。每服十五丸至二十丸止﹐空心溫酒送下。小兒五丸﹐茴香湯下﹐食前。

一本無黑醜。

﹝《衍》﹞葫蘆巴﹐《本經》云﹕得茴香﹑桃仁﹐治膀胱气甚效。嘗合用桃仁麩炒各等分﹐拌酒糊丸﹐半爲散﹐每服五七十丸﹐空心食前鹽酒下﹐散以熱米飲調下﹐與丸子相間﹐空心各一二服效。

﹝丹﹞

腎气散

茴香破故紙吳茱萸﹝鹽炒。各半兩﹞木香﹝三錢半﹞葫蘆巴﹝七錢半﹞上爲細末﹐蘿卜搗汁丸﹐鹽湯下。

上三方﹐葫蘆巴﹑破故紙﹑巴戟爲君﹐蓋疝而元陽素虛少者﹐宜之。

﹝《本》﹞治小腸气﹐不可忍者。

烏藥﹝搗碎﹐酒浸一宿﹞髙良姜﹝銼﹞茴香﹝各一兩﹞靑皮﹝二兩﹐去白﹞上研爲末﹐每服二錢。遇發熱﹐酒調下。

治遠年小腸气﹐眾醫不瘥者。

硫黃茴香﹝炒令黃﹐不可犯銅鐵器。各等分﹞上研爲末﹐每服五錢﹐用熱酒調﹐空心服﹐除根本。

川楝散

木香﹝一兩﹞茴香﹝一兩﹐鹽一匙﹐一處炒黃色﹐不用鹽﹞川楝子﹝一兩﹐銼細﹐用巴豆十粒打破﹐一處炒黃色﹐不用巴豆﹞上研爲細末﹐每服二錢﹐空心食前調下。

﹝垣﹞

天臺烏藥散

烏藥木香茴香﹝炒﹞良姜﹝各五錢﹞檳榔﹝三錢﹞川楝子﹝十个﹞巴豆﹝十四粒﹞靑皮﹝半兩﹞上八味﹐先以巴豆打碎﹐一同楝實用麩炒﹐候黑色﹐去巴豆麩俱不用外﹐爲細末﹐每服一錢﹐溫酒調下。

痛甚﹐炒生薑熱酒下亦得。

﹝《簡》﹞

木香楝子散

治小腸疝气﹐膀胱偏墜﹐久藥不效者﹐服此其效如神。

川楝子﹝三十个﹐巴豆二十粒同炒黃赤色﹐去巴豆不用﹐將川楝子研爲末﹞萆﹝半兩﹞石菖蒲﹝一兩﹐炒﹞靑木香﹝一兩﹐炒﹞荔枝核﹝二十枚﹐炒﹞上研爲細末﹐每服二錢﹐入麝香少許﹐空心﹐炒茴香﹑鹽﹑酒調下。

上以巴豆炒藥例。許學士云﹕大抵此疾因虛而得之﹐不可以虛驟補。邪之所湊﹐其气必虛﹐畱而不去﹐其病則實矣。故必先滌去所蓄之邪熱﹐然後補之﹐是以諸藥多借巴豆气者﹐蓋爲此也。

﹝仲﹞寒疝腹中痛﹐逆冷﹐手足不仁﹐若身疼痛﹐灸刺諸藥不能治﹐

抵當烏頭桂枝湯

主之。

上用烏頭一味﹐以蜜二升﹐煎減半﹐去渣﹐以桂枝湯五合解之﹐令得一升後﹐初服二合不知﹐再服三合又不知﹐復加至五合。其知者﹐如醉狀。得吐者﹐爲中病。﹝桂枝湯方見傷寒門。海藏以附子建中湯加蜜煎治疝﹐卽此法也。﹞腹痛﹐脈弦而緊﹐弦則衛气不行﹐卽惡寒﹐緊則不欲食﹐邪正相搏﹐卽爲寒疝。寒疝繞臍痛﹐若發則自汗出﹐手足厥冷﹐其脈沈弦者﹐

大烏頭煎

主之。﹝《脈經》云「邪正」作「弦緊」。﹞大烏頭﹝炒﹐去皮﹐不咀﹐以水三升﹐煮取一升﹐去渣﹐納蜜二升﹐煎令水气盡。﹞作湯服﹐食後一服﹐過後再不作矣。

治諸疝方

枳實﹝九粒﹐炒﹞桃仁﹝十四个﹐炒﹞山梔﹝九个﹐炒﹐去皮﹞吳茱萸﹝七粒﹐炒﹞山楂﹝四粒﹐炒﹞生薑﹝如指大﹞上味同入擂盆擂細﹐取順流水一鐘﹐入瓶內煎至微沸﹐帶渣服。如濕勝疝者﹐加荔枝核。如痛甚者﹐加鹽炒大茴香二錢。如痛處可按者﹐加薄桂少許。

又方治疝痛。

山梔﹝二兩﹐炒﹞山楂﹝四兩﹐炒﹞枳實﹝炒﹞茴香﹝各二兩﹐炒﹞柴胡牡丹皮八角茴香﹝炒﹐各一兩﹞桃仁茱萸﹝炒﹐半兩﹞上研爲末﹐酒糊丸﹐空心鹽湯下五六十丸。

治陽明受濕熱﹐傳入太陽﹐發熱惡寒﹐小腹連毛際間﹐悶痛不可忍。

梔子仁﹝炒﹞桃仁﹝炒﹞枳實﹝炒﹞山楂﹝各等分﹞上味﹐同研細﹐入生薑汁半合﹐同水一小鐘蕩起﹐煎令沸﹐熱服之。一方加茱萸。

楊淳三哥﹐因舊有腎气﹐上引乳邊及右脇痛﹐多痰﹐有時膈上痞塞﹐大腑祕結﹐平時少汗﹐脈弦甚。與保和溫中各二十丸﹐研桃仁﹑郁李仁吞之。

﹝《本》﹞治膀胱气痛﹐

茴香散

茴香金鈴子肉蓬莪術京三稜﹝各一兩﹞甘艸﹝半兩﹐炙﹞上爲細末﹐每服二錢﹐熱酒調下。每發痛甚連日﹐只三二服﹐立定。

治膀胱气﹐

金楝散

巴豆﹝一百粒﹐去殼﹞川楝子﹝二十四个﹐湯浸去薄皮﹐切作片子﹞上二味﹐用麩二升﹐同炒令黃赤﹐去麩與巴豆不用﹐只將川楝肉一味爲末﹐每服三錢﹐溫酒空心送下。余閱古今一切名方﹐無如此奇特有效。一方川楝子不用巴豆炒亦妙。

﹝《靈》﹞胃中熱﹐腸中寒﹐則疾饑﹐小腹痛脹。﹝師傳篇疾饑胃熱﹐痛脹﹐腸寒也。﹞﹝丹﹞諸疝痛處﹐用手按之不痛者﹐屬虛﹐必用桂枝﹑炒山梔﹑細切川烏頭等分﹐爲細末﹐生薑自然汁打糊爲丸﹐如桐子大﹐每服三四十丸﹐空腹白湯下。

疝可按者﹐並於歷代獨治外寒條下求之。

丹溪云﹕疝有挾虛而發者﹐其脈不甚沈緊﹐而大豁無力者是也。然其痛亦輕﹐惟覺重墜牽引耳。當以參﹑術爲君﹐疏導藥佐之。蓋疏導藥卽桃仁﹑山楂﹑枳實﹑梔仁﹑茱萸﹑川楝﹑玄胡索﹑丁香﹑木香之類﹐以佐參﹑術之類是也。

﹝海﹞姬提領因疾﹐服涼劑數日﹐遂病臍腹下大痛﹐幾至於死。與姜附等劑﹐𨿽稍蘇﹐痛不已﹐隨本方內倍芍藥﹐服之愈。

﹝羅﹞疝气治驗癸丑歲﹐治火兒赤憐歹病疝气﹐復因七月間饑飽勞役﹐過飲乳﹐所發甚於初﹐面色靑黃不澤﹐臍腹陣痛﹐搐撮不可忍﹐腰不能伸﹐熱物熨之稍緩﹐脈得沈小而急。予思《難經》有云﹕任之爲病﹐男子內結七疝﹐皆積寒於小腸所致也。非大熱之劑﹐卽不能愈。遂制一方﹐名之曰沈香桂附丸。每服一百丸﹐空心溫酒下﹐間服天臺烏藥散﹐旬日良愈﹐明年秋如故。

沈香桂附丸

治中气虛弱﹐脾胃虛寒﹐飲食不美﹐气不調和﹐退陰助陽﹐除臟腑積冷﹐心腹疼痛﹐脇肋膨脹﹐腹中雷鳴﹐面色不澤﹐手足厥逆﹐便利無度。又治下焦陽虛﹐及療七疝﹐痛引小腹不可忍﹐腰痛不能伸﹐喜熱熨稍緩。

沈香附子﹝炮﹐去皮臍﹞川烏﹝炮﹐去皮臍﹞漧薑﹝炮﹞良姜﹝炒﹞官桂﹝去皮﹞茱萸﹝湯洗﹞茴香﹝炒。各一兩﹞上研爲細末﹐醋煮麵糊爲丸﹐如桐子大。每服五十丸至七八十丸止﹐空心食前熱米飲湯下﹐日三服。忌冷物。

﹝丹﹞

治疝劫痛方

川烏頭﹝細切﹞梔子仁﹝去殼﹞上各等分﹐煎湯服之神效。濕多腫者﹐烏頭爲君。蓋川烏頭治外束之寒﹐梔仁治內郁之熱也。

﹝羅﹞陰疝﹐足厥陰之脈﹐環陰器抵小腹﹐或痛因腎虛﹐寒水涸竭﹐瀉邪補肝﹐宜以蒺藜湯主之。

蒺藜湯

治陰疝牽引小腹痛﹐諸厥疝﹐卽陰疝也﹐房欲勞痛不可忍者。

蒺藜﹝炒﹐去尖﹞附子﹝炮﹐去皮臍﹞山梔仁﹝各半兩﹞上研爲末﹐每服三錢﹐水一盞半﹐煎至七分﹐去渣﹐食前溫服。

﹝丹﹞又方橘核桃仁梔子茱萸川烏﹝各等分﹞上研煎服。

治疝作急痛。

蒼術﹝鹽炒﹞香附﹝鹽炒﹞茴香﹝炒﹐爲佐﹞黃柏﹝酒炒﹐爲君﹞靑皮玄胡索益智桃仁﹝爲臣﹞附子﹝鹽水炒﹞甘艸﹝爲使﹞上研爲末﹐作湯服後﹐一痛過﹐更不再作矣。

﹝仲﹞寒疝腹中痛﹐及脇痛裏急者﹐

當歸生薑羊肉湯

主之。

當歸﹝三兩﹞生薑﹝五兩﹞羊肉﹝一斤﹞上上三味﹐以水八升﹐煮取三升﹐溫服七合﹐一日三服。若寒多者﹐加生薑十片。痛多而嘔者﹐加陳皮二兩﹐白術一兩。如加生薑者﹐亦加水五升﹐煮取三升二合服之。

﹝《衍義》云﹕張仲景治寒疝﹐用生薑羊肉湯﹐服之無不應驗。有一婦人產當寒月﹐寒气入產門﹐腹臍以下脹滿﹐手不敢犯﹐此寒疝也﹐師將治之﹐以抵當湯謂有瘀血﹐非其治也﹐可服張仲景羊肉湯﹐二服遂愈。

﹝丹﹞諸疝痛處﹐用手按之大痛者﹐爲實也。

﹝羅﹞疝气痛﹐及腳膝無力﹐控睪證。至眞要大論云﹕小腹控睪引腰脊﹐上衝心﹐唾出淸水及爲噦噫﹐甚則入心﹐善忘善悲。《甲乙經》曰﹕邪在小腸也。小腸病者﹐小腹痛引腰脊﹐貫肝肺。其經虛不足﹐則風冷乘間而入。邪气旣入﹐則厥證上衝肝肺﹐客冷散於胸﹐結於臍﹐控引睪丸﹐上而不下﹐痛而入腹﹐甚則衝於心胸﹐蓋其經絡所系也。啟玄子云﹕控﹐引也。睪﹐陰丸也。

控引睪丸

治小腸痛結﹐上而不下﹐痛引心臆。﹝卽東垣茴香楝實丸。按之痛爲實﹐此方有茱萸等剛劑﹐本不可入此條﹐緣芫花有利性故入之。﹞川楝子茴香﹝炒﹞吳茱萸﹝湯洗﹞靑皮陳皮﹝各一兩﹞芫花﹝醋炒五錢﹞馬藺花﹝醋炒一兩﹞上爲細末﹐醋糊爲丸﹐如桐子大。每服三十丸﹐溫酒送下﹐食前服。量虛實加減﹐以利爲度。

﹝《本》﹞治小腸气痛撞腹﹐面靑唇黑欲死者。

木香茵陳芫花甘遂﹝各等分﹞上四件﹐爲末﹐每服二錢﹐水一盞﹐煎至七分﹐去渣溫服。服過此藥後﹐應犯甘艸藥﹐皆不得喫﹐恐與甘遂相犯故也。其藥甚妙﹐亦甚有理﹐屢有驗效。

砂丸

木香沈香巴豆肉﹝各一兩﹞靑皮﹝二兩﹐不去皮﹞銅靑﹝半兩﹐研﹞砂﹝一錢﹐研﹞上以上二香﹑靑皮三味﹐細研同巴豆慢火炒令紫色爲度﹐去巴豆爲細末﹐入砂二味﹐同研勻﹐蒸餅和丸﹐如梧桐子大﹐每服七丸至十丸﹐鹽湯吞下﹐日二三服﹐空心食前服。

﹝子和﹞律科王敏之﹐病寒疝﹐臍下結聚如黃瓜﹐每發繞臍急痛不能忍。戴師先以舟車丸及豬腎散下四五行﹐覺藥繞病三五次而下﹐其瀉皆水也。豬腎甘遂皆苦寒﹐經言以寒治寒﹐萬舉萬全。但下後忌飲冷水及寒物﹐宜食幹物﹐以寒疝本是水故也。卽日病減八分﹐食進一倍。又數日﹐以舟車丸百餘粒﹐通經散四五錢﹐服之利下。候三四日﹐又服舟車丸七八十粒﹐豬腎散三錢﹐乃健步如常矣。

近穎尾一夫﹐病卒疝赤腫﹐大痛數日不止。余以導水丸一百五十丸﹐令三次咽之﹐次以通經散三錢﹐空腹淡酒調下﹐五更下二三十行﹐腫痛皆去。不三日﹐平復如故。

上治實疝﹐利大便﹐形气實﹐脈有力者宜之。

﹝杜﹞三十七太尉﹐忽患小腸气痛﹐醫官及京城醫家﹐用藥皆不效。每一發幾死﹐上召杜至﹐進藥數服不驗。

太尉曰﹕我命不久﹐致良醫不能治。上召杜問所以。杜對﹕臣用古方書﹐皆不獲愈﹐今日撰一方﹐容進上。杜曰﹕撰方已成﹐未敢進﹐先合藥以進。太尉一服﹐十愈八九﹐再服全愈。然後進方﹐名曰

救命通心散

川烏頭一兩﹐用靑鹽一錢﹐酒一盞﹐浸一宿﹐去皮尖﹐焙漧。川楝子一兩﹐用巴豆二十一粒﹐同炒候黑色﹐去巴豆。茴香半兩﹐石燕一對﹐土狗五枚﹐芥子一錢六分﹐爲末。每服三錢﹐入羊石子﹐內濕紙煨香熟﹐夜半時﹐用好酒半升﹐入鹽細嚼石子﹐以酒咽下﹐不得作聲﹐小便大利﹐其病遂去。﹝曹五家今祕此方。﹞﹝《本》﹞頃在嶽城日﹐歙尉宋荀甫﹐膀胱气作疼不可忍。醫者以剛劑與之﹐痛愈甚﹐小便不通三日矣﹐臍下虛脹﹐心悶。予因候之﹐見其面赤黑﹐脈洪大。予曰﹕投熱藥太過﹐陰陽痞塞﹐气不得通﹐爲之柰何﹖宋尙手持四神丹數粒﹐云﹕醫謂不止﹐更服此。予曰﹕若服此﹐定斃﹐後無悔。渠求治﹐予適有五苓散一兩許﹐令三服。用連須蔥一莖﹐茴香一撮﹐鹽一錢﹐水一盞半﹐煎至七分﹐令接續三服。中夜下小便如墨汁者一二升﹐臍下寬﹐得睡。翌日診之﹐脈已平安矣。續用砂丸與之﹐數日瘥。

上利小便治疝。常治謝人妻小腹疼痛﹐小便不通﹐先艾灸三陰交﹐以茴香﹑丁香﹑靑皮﹑檳榔﹑桂﹑茱萸﹑玄胡索﹑山楂﹑枳實﹐又倍用黃柏﹐煎服之愈。

﹝丹﹞赤岸朱同道﹐年四十歲﹐八月望雨後得涼﹐半夜後腹痛甚﹐汗如雨﹐兩腳踏破壁﹐痛在小腹﹐手不可近﹐六脈弦而細實﹐重取如循刀刃責責然。問之云﹕六月大熱時﹐於深潭浴水﹐病或起於此。與大承气湯﹐大便微利﹐痛遂頓止。至次日酉時﹐其痛復作﹐痛在小腹﹐堅硬手不可近﹐又與大承气加桂兩服﹐研桃仁同煎﹐大便下紫黑血升餘﹐而痛頓止。至次日酉時﹐痛復作如初﹐脈𨿽稍減﹐而責責然猶在﹐與大承气湯加附子兩帖﹐研桃仁同煎﹐下大便五行﹐得黑紫血如破絮者二升許﹐痛遂頓止。一夜得睡﹐次日酉時﹐痛復如初﹐詢知小腹和軟﹐痛在臍腹間下﹐脈亦和﹐似若無病﹐但呻吟如舊﹐詢知乃食蘿卜菜苗羹兩頓﹐與小建中湯一帖而愈。

﹝世﹞一婦人少腹痛﹐百藥不效﹐一醫用杉木節童便煎服﹐下血而愈。

﹝丹﹞治膀胱气急﹐用蕪荑和食鹽等分﹐綿裹如棗大﹐納下部﹐或下水惡汁﹐並下气佳。

﹝《斗》﹞治小腸气。用血師一兩﹐米醋一升﹐以火燒血師通赤﹐淬入醋中﹐以淬竭爲度﹐搗羅如面﹐用湯調下一大盞卽瘥﹐如神。血師﹐代赭石也。

﹝《聖》﹞治寒疝﹐小腹及陰中相引而痛﹐自汗出欲死。丹參一兩﹐杵爲散﹐每服熱酒調下二錢匕。

﹝丹﹞治諸疝發時﹐用海石﹑香附二味爲末﹐生薑汁湯調。亦能治心疼。

﹝《衍》﹞木賊細銼微炒﹐搗爲末﹐沸湯點二錢服﹐食前﹐治小腸膀胱气﹐緩緩必效。

﹝《本》﹞治疝气。

靑礬﹝一兩﹞白礬﹝一兩。各爲粗末﹞上用小瓦罐子一隻﹐入二藥在內﹐用麻皮縛緊﹐搗鹽泥封固﹐以炭五斤﹐令通紅﹐盡炭爲度﹐取出埋地穴中﹐伏一宿﹐出火毒﹐醋糊爲丸﹐如綠豆大。每服十丸﹐空心鹽湯送下﹐或白湯亦可。

運气小腹痛有三﹕一曰肝病﹐小腹引脇痛是也。經云﹕厥陰之復﹐少腹堅滿﹐裏急暴痛﹐是風气助肝盛而然﹐治法當瀉肝也。

又云﹕歲金太過﹐民病兩脇下痛﹐小腹痛。又云﹕歲木不及﹐燥乃大行﹐民病中淸﹐脇痛﹐少腹痛。又云﹕歲土不及﹐風乃大行﹐民病腹痛﹐復則胸脇暴痛﹐下引小腹者﹐是燥邪攻肝虛而然﹐治法當補肝瀉金也。又寒气客於厥陰之脈﹐則血泣脈急﹐故脇肋與小腹相引痛者﹐治法亦同也。﹝全文見諸痛門。﹞二曰小腸﹐其病小腹引睪丸腰脊痛是也。經云﹕少陰之脈﹐心下熱﹐善饑﹐臍下痛。又云﹕少陰之復﹐燠熱內作﹐小腹絞痛者﹐是熱助小腸盛而然﹐治法當瀉小腸也。又太陽在泉﹐寒淫所勝﹐與太陽之復﹐皆病小腹﹐控睪引腰脊﹐上衝心痛。及太陰司天﹐大寒且至﹐病小腹痛者﹐是寒邪攻小腸虛而然﹐治法當補小腸﹐瀉寒邪也。

三曰膀胱﹐其病小腹痛腫﹐不得小便是也。經云﹕太陰在泉﹐病小腹痛腫﹐不得小便者﹐是濕邪攻膀胱虛而然﹐治法當補膀胱﹐瀉濕土邪也。﹝以上經文見運气類注。﹞內經刺灸小腹痛共四法﹕一曰肝。經曰﹕肝病者﹐兩脇下痛引小腹﹐取其經﹐厥陰小腸。﹝全文見灸刺門五臟條。﹞又曰﹕邪客厥陰之絡﹐令人卒疝暴痛﹐刺足大指爪甲上與肉交者各一﹐男子立已﹐女子有頃已﹐左取右﹐右取左者是也。﹝全文見灸刺門六腑條。爪甲上﹐大惇穴也。﹞二曰小腸。經云﹕小腸病者小腹痛﹐腰脊控睪而痛﹐時窘之後﹐取巨虛下廉。又云﹕小腸控睪引腰脊﹐上衝心﹐邪在小腸﹐取之肓原以散之﹐刺太陰以予之﹐取厥陰以下之﹐巨虛下廉以去之﹐按其所過之經以調之是也。﹝全文並見鍼灸門六腑條。肓原﹐气海穴也。﹞又云﹕疝暴痛﹐取足太陰﹑厥陰﹐盡刺去其血絡。﹝《靈樞》熱病爲心風疝﹐而小腸病。經云﹕心爲牡髒﹐小腸爲之使﹐故小腹當有形也。﹞三曰膀胱。經云﹕膀胱病者﹐小腹偏腫而痛﹐以手按之﹐卽欲小便而不得﹐取委中央。又云﹕小腹痛腫﹐不得小便﹐邪在三焦﹐約取之足太陽大絡者是也。﹝全文見鍼灸門六腑條。太陽大絡﹐委陽穴也。﹞四曰督任衝脈。經文見如下。

﹝《素》﹞病在少腹﹐腹痛不得大小便﹐病名曰疝得之寒﹐刺少腹兩股間﹐刺腰髁骨間﹐刺而多之﹐盡炅病已。﹝長刺節篇小腹兩股間者﹐气沖穴也﹐衝脈起於气沖故也。腰髁間者﹐王注謂腰尻挾脊平立陷者中﹐按之有骨處是也。疝爲寒生﹐故多刺之﹐少腹盡熱乃止鍼。﹞﹝《靈》﹞腎脈生病﹐從少腹上衝心而痛﹐不得前後﹐爲衝疝。任脈爲病﹐男子內結七疝﹐女子帶下瘕聚。

﹝俱見骨空論﹞﹝《摘》﹞元藏發動﹐臍下痛不可忍﹕气海三陰交﹝立愈。左取右﹐右取左﹐下同。﹞﹝《玉》﹞疝气少腹偏痛﹕大惇﹝二分﹐沿皮向後三分﹐瀉之﹔灸﹐左取右﹐右取左﹐下同。﹞三陰交﹝一寸﹐瀉十吸。﹞﹝《撮》﹞又法﹕大惇水道小海﹝桑﹞又法﹕中極印腎﹝《摘》﹞卒疝少腹痛不可忍﹕大惇﹝三分﹐陷六呼﹐灸七壯。﹞陰市﹝三分﹐灸五壯。﹞照海﹝三分﹐灸七壯。以上皆左取右﹐右取左。﹞癖﹐小腸膀胱﹐腎余疝气﹕气海五樞﹝各用燔鍼刺入五分﹐灸百壯。﹞三里三陰交﹝刺之。﹞﹝桑﹞疝﹕三陰交三里足三間﹝《摘》﹞疝﹕行間三里﹝《集》﹞大法﹕關門關元水道三陰交不已﹐再取下穴﹕海底歸來﹝《摘》﹞少腹痛﹕關元三里﹝《甲》﹞陰跳遺溺﹐小便難痛﹐陰上下入腹中﹐寒疝陰挺出﹐偏大腫﹐腹臍痛﹐腹中悒悒不樂﹐大惇主之。

腹痛上搶心﹐心下滿﹐癃﹐莖中痛﹐怒不欲視﹐泣出﹐長太息﹐行間主之。環臍痛﹐陰騫兩丸縮﹐腹堅痛不得臥﹐太衝主之。疝癃﹐臍﹑少腹引痛﹐腰中痛﹐中封主之。陰跳腰腹痛﹐實則挺長﹐寒熱﹐攣﹐陰暴痛﹐遺溺便﹐大虛則暴癢气逆﹐腫睪卒疝﹐小便不利如癃狀﹐數噫﹐恐悸﹐气不足﹐腹中悒悒﹐少腹痛﹐嗌中有熱﹐有肉狀﹐如著欲出﹐背攣不可俯仰﹐蠡溝主之。

上取藏經厥陰。

男子陰疝﹐兩丸上下少腹痛﹐五樞主之。大疝腹堅﹐墟主之。

上取腑經少陽。

少腹痛﹐飧泄出糜﹐次指熱﹐若脈陷﹐寒熱身痛﹐唇幹不渴﹐汗出﹐毛髮焦﹐脫肉少气﹐內有熱﹐不欲動搖﹐泄膿血﹐腰引少腹痛﹐暴驚﹐狂言非常﹐巨虛下廉主之。少腹痛﹐控睪引腰脊﹐疝痛﹐上衝心﹐腰脊彊﹐溺黃赤﹐口漧﹐小腸主之。疝瘕髀中急痛﹐循脇上下搶心﹐腹痛積聚﹐府捨主之。腹痛﹐疝積聚﹐上衝心﹐雲門主之。

上巨虛下廉﹑小腸者﹐取本腑也。府捨﹑雲門者﹐刺太陰以予之也。

四肢淫濼﹐身悶癃疝﹐至陰主之。臍疝繞臍痛﹐衝胸﹐不得息﹐灸臍中。陰疝引睪﹐陰交主之。少腹疝﹐臥善驚﹐气海主之﹐臍疝繞臍痛﹐石門主之。暴疝痛﹐少腹大熱﹐關元主之。少腹痛﹐溺難﹐陰下縱﹐橫骨主之。男子陰端寒﹐上衝心中﹐會陰主之。癃疝﹐然谷主之。卒疝﹐少腹痛﹐照海主之﹐病在左取右﹐右取左﹐立已。陰暴起疝瘕﹐胞中有血﹐四滿主之。臍疝繞臍痛﹐時上衝心﹐天樞主之。气疝﹐噦嘔面腫﹐奔豚﹐天樞主之。陰疝气疝﹐天樞主之。陰疝痿﹐莖中痛﹐兩丸騫﹐臥不可仰臥。刺气沖。陰疝﹐衝門主之。﹝一作衡門﹞寒疝﹐下至腹腠膝腰痛﹐如淸水﹐大腹諸疝﹐按之至膝上﹐伏兔主之。寒疝痛﹐腹脹滿﹐痿厥少气﹐陰谷主之。

﹝《素》﹞厥陰脈滑則病狐疝風。少陰滑則病肺風疝﹐太陰脈滑則病脾風疝﹐陽明脈滑則病心風疝﹐太陽脈滑則病腎風疝﹐少陽脈滑則病肝風疝。﹝四時刺逆從論﹞﹝《診》﹞肝脈滑甚爲疝。心脈微滑爲心疝﹐引臍下小腹鳴。腎肝滑甚爲癃。﹝全文見治法。﹞﹝東﹞夫滑脈﹐關以上見者爲大熱﹐蓋陽與陽並也﹐故大熱。滑脈﹐尺部見爲大寒﹐生疝。滑脈者﹐命門包絡之名也﹐爲丙。丙丁熱火並於下﹐蓋丙丁不勝壬癸﹐從寒水之化也﹐故生疝。

﹝《素》﹞帝曰﹕診得心脈而急﹐此爲何病﹖岐伯曰﹕病名心疝﹐少腹當有形也。帝曰﹕何以言之﹖岐伯曰﹕心爲牡髒﹐小腸爲之使﹐故曰少腹當有形也。﹝脈要精微論﹞心脈搏滑急﹐爲心疝。肺脈沈搏﹐爲肺疝。

腎脈肝脈大急沈﹐皆爲疝。﹝俱大奇論。﹞﹝《脈》﹞脈來中央堅實﹐徑至關者﹐衝脈也。動苦少腹痛﹐上搶心﹐有瘕疝。絕孕遺矢溺﹐脇支滿煩也。

﹝丹﹞臍下忽大痛﹐人中如墨色者﹐多死。

﹝子和﹞七疝圖寒疝﹐其狀囊冷﹐結硬如石﹐陰莖不舉﹐或控睪丸而痛。得於坐臥濕地﹐或寒月涉水﹐或冒雨雪﹐或坐臥磚石﹐或風冷處使內過勞。宜以溫劑下之。久而無子。

水疝﹐其狀腎囊腫痛﹐陰汗時出﹐或囊腫而狀如水晶﹐或囊癢而搔出黃水﹐或少腹中按之作水聲。得於飲水醉酒﹐使內過勞﹐汗出而遇風寒濕之气﹐聚於囊中﹐故水多﹐今人爲卒疝。宜以逐水之劑下之。有漏鍼去水者﹐人多不得其法。

筋疝﹐其狀陰莖腫脹﹐或潰或痛而裏急筋縮﹐或莖中痛﹐痛極則癢﹐或挺縱不收﹐或白物如精﹐隨溲而下﹐久而得於房室勞傷﹐及邪術所使。宜以降心火之劑下之。

血疝﹐其狀如黃瓜﹐在小腹兩旁﹐橫骨兩端約中﹐俗云便癰。得於重感春夏大燠﹐勞於使內﹐气血流溢﹐滲入脬囊﹐畱而不去﹐結成癰腫﹐膿少血多。宜以和血之劑下之。﹝和血四物湯﹑調胃承气湯各半服之是也。﹞气疝﹐其狀上連腎區﹐下及陰囊﹐或因號哭忿怒﹐則气郁之而脹﹐罷則气散者是也。有一治法﹐以鍼出气而愈者。然鍼有得失﹐宜以散气之藥下之。或小兒亦有此疾﹐俗云偏气﹐得於父已年老﹐或年少多病﹐陰痿精怯﹐彊力入房﹐因而有子﹐胎中病也。此疝不治﹐惟築賓一穴主之。

狐疝﹐其狀如瓦﹐臥則入小腹﹐行立則出小腹入囊中﹐狐則晝出穴而溺﹐夜則入穴而不溺。此疝出入上下往來﹐正與狐相類也。亦與气疝大同小異﹐令人帶鉤鉗是也。宜以逐气流經之藥下之。

疝﹐其狀陰囊腫縋﹐如升如斗﹐不癢不痛者是也。得之地气卑濕所生﹐故江淮之間﹐湫溏之處﹐多有此疾。宜以去濕之藥下之。女子陰戶突出﹐𨿽亦此類﹐乃熱則不禁固也﹐不可便謂虛寒﹐而澀之燥之補之。本名曰瘕。宜以苦下之﹐以苦堅之。﹝王注云﹕陽气下墜﹐陰气上爭﹐則寒多﹐下墜則筋緩﹐故睪垂縱緩因作疝也。﹞以上七疝﹐下去其病之後﹐可調則調﹐可補則補﹐各量病勢﹐勿拘俗法。經所謂陰盛則腹脹不通者﹐癃疝也﹐不可不下。

上疝圖𨿽七﹐然寒疝卽疝之總名﹐水疝卽疝之屬﹐气疝卽狐疝之屬﹐血疝卽癰癤之屬﹐惟筋疝罕見之﹐蓋下疳瘡之屬也。

卷之十四肝膽部諸疝

疝

睪囊腫大如升如斗是也。

﹝丹﹞下部气不痛之方。細思非痛斷房事與濃味不可﹐用藥惟促其壽。若蒼術﹑神曲﹑白芷﹑山楂﹑川芎﹑枳實﹑半夏皆要藥﹐人視其藥﹐皆鄙賤之物﹐以啟慢心﹐又不能斷欲﹐以愛護其根本﹐非徒無益﹐而反被其害者多矣。且其藥宜隨時月寒濕﹐更按君臣佐使加減﹐大抵疝屬濕多。

蒼術神曲白芷﹝散水﹞山楂川芎枳實半夏南星上神曲糊爲丸。有熱加山梔一兩﹐堅硬加朴硝半兩﹐秋冬加吳茱萸二錢半。

疝。

南星山楂蒼術﹝各二兩﹞白芷半夏枳實神曲﹝各一兩﹞海藻昆布﹝各半兩﹞玄明粉吳茱萸﹝各二錢﹞上爲末﹐酒糊丸。

又方治木腎不痛。

南星半夏黃柏﹝酒洗﹞蒼術﹝鹽炒﹞枳實山楂白芷神曲﹝炒﹞滑石﹝炒﹞茱萸昆布上爲末﹐酒糊丸。空心鹽湯下。一方加枸杞子。

﹝無﹞

香附散

治脹。

用香附子不拘多少爲末﹐每用酒一盞﹐海藻一錢﹐煎至半盞﹐先撈海藻嚼細﹐用所煎酒調末二錢服。

﹝東﹞又方治偏墜初生﹐用穿山甲﹑茴香二味﹐爲細末﹐酒送下﹐以干物壓之。

﹝丹﹞木腎﹐以楮木葉雄者﹐曬榦爲末﹐酒糊爲丸﹐空心鹽酒下。﹝《本事方》云﹕無實者雄也。﹞﹝潔﹞

海蛤丸

疝。

海蛤﹝醋淬三次﹞當歸海金沙膩粉砂﹝各一錢﹞海藻粉霜﹝各五分﹞水蛭﹝二十一條﹐炒﹞靑黛滑石乳香﹝各一錢﹞朱砂﹝二錢﹐爲末﹞地龍﹝二十一條﹐去頭足﹞上細末﹐鹽煮麵糊爲丸﹐如小豆大﹐朱砂爲衣。每服十丸﹐煎燈心湯空心服之﹐小便下冷膿惡物乃效。卻以黃連﹑紫河車﹑板藍根各二錢﹐煎湯漱口﹐以固牙齒﹐去板藍根加管仲。

﹝世﹞治偏墜大者。用漧薑﹑桂各一兩﹐爲末﹐以綿一兩﹐水大三碗﹐同煮二十餘沸﹐起曬漧﹐又煮水盡爲度。用幹綿包陰丸﹐汗出數次﹐漸愈。

﹝海﹞

地黃膏子丸

治男子婦人﹐臍下奔豚气塊﹐小腹疼痛﹐卵痛﹐卽控睪相似﹐漸成腫﹐陰陰痛上衝心腹﹐不可忍者﹐宜服此藥。

血竭沈香木香廣術﹝炮﹞玄胡索蛤蚧人參當歸川芎川楝﹝麩炒﹞續斷白術全蠍茴香﹝炒﹞柴胡吳茱萸沒藥﹝以上分兩不定﹐隨癥加減用之﹞气多者加靑皮。血多加肉桂。

上同爲細末﹐地黃膏子丸﹐桐子大。空心溫酒下二十丸﹐日加一丸﹐至三十丸。

﹝《簡》﹞

安息香丸

治陰气下墜痛脹﹐卵核腫大﹐堅硬如石﹐痛不能忍者。

玄胡索﹝炒﹞海藻﹝洗﹞昆布﹝洗﹞靑皮﹝去白﹞茴香﹝炒﹞川楝子﹝去核﹞馬藺花﹝以上各一兩半﹞木香﹝半兩﹐不見火﹞大戟﹝酒浸三宿﹐切片焙漧﹐三錢半﹞上爲細末﹐另將砂﹑眞阿魏﹑眞安息香三味﹐各二錢半﹐用酒一盞﹐醋一盞﹐將砂﹑阿魏﹑安息香淘去砂石﹐用酒醋合一盞﹐熬成膏子。再入麝香一錢﹐沒藥二錢半﹐俱各另研細﹐入前藥一同和丸如綠豆大。每服十丸至十五丸﹐空心用綿子灰調酒下。

﹝《本》﹞治膀胱疝气﹐外腎腫痛不可忍﹐

念珠丸

乳香砂﹝各三錢﹐飛﹞黃蠟﹝一兩﹞上乳香﹐砂同研勻﹐溶蠟和爲丸﹐分作一百單八丸﹐以綫穿之﹐露一宿﹐次日用蛤粉爲衣﹐旋取用乳香湯下。頃年有人貨疝疾藥﹐日貨數千﹐有一國醫多金得之﹐用之良驗。

﹝丹﹞鄭子敬﹐因喫酒後﹐飲水與水果﹐偏腎大﹐時作蛙聲﹐或作痛。炒枳實一兩﹐茴香鹽炒﹑炒梔子各三錢﹐研﹐煎﹐下保和丸。

昌世官﹐膀胱气下墜如蛙聲﹐臭橘子核炒十枚﹐桃仁二十枚﹐蘿卜自然汁﹐研下保和丸七十。

兄年三十﹐左腎核腫痛﹐此飲食中濕﹐墜下成熱﹐以橘核﹝卽臭橘。﹞五枚﹐桃仁七枚﹐細研﹐順流水一盞﹐煎沸熱﹐下保和丸。

﹝《本》﹞治膀胱腫硬﹐牽引疼痛﹐及治小腸气陰囊腫﹐毛間出水﹐宜服

金鈴丸

金鈴子肉﹝五兩﹞茴香﹝炒﹞馬藺花﹝炒﹞菟絲子海蛤破故紙海帶﹝各二兩﹞木香丁香﹝各一兩﹞上細末﹐糊丸﹐如桐子大。每服二三十丸﹐溫酒鹽湯﹐空心食前服。

﹝無﹞

大戟丸

治陰腫脹﹐或小腸气痛。

大戟﹝去皮銼﹐炒黃﹐半兩﹞葫蘆巴﹝炒﹐四兩﹞木香﹝一兩﹞附子﹝炮﹐去皮臍﹞茴香訶子﹝煨﹐去核﹞檳榔﹝各半兩﹞川楝﹝五兩﹞麝香﹝半兩﹐另研﹞上爲末﹐獨取川楝﹐以好酒二升﹐蔥白頭七枚﹐長三四寸﹐煮川楝軟﹐去皮復選肉﹐和上件藥杵丸如桐子大﹐空心溫酒下十丸﹐潮發疼痛﹐炒姜﹐熱酒下十五丸。

抵聖丸

治陰腫滿﹐赤腫﹐大便祕﹐欲飲水﹐按之臍腹痛。

續隨子薏苡仁郁李仁茵芋白牽牛﹝各一錢﹐略炒﹞上爲末﹐滴水丸如桐子大。每服五丸﹐用《博濟方》香姜散咽下﹐黃昏服﹐五更利下惡物效。

﹝子和﹞汝南司候李審言﹐因勞役王事﹐飲冷水﹐坐濕地﹐乃濕气下行﹐流入脬囊﹐大腫﹐痛不可忍﹐以金鈴﹑川楝等藥不效﹐求治於戴人。曰﹕可服泄水丸。審言惑之。又數日﹐痛不可堪﹐竟從戴人﹐先以舟車丸﹑浚川散﹐下靑綠水十餘行﹐痛止。後用茴香丸﹑五苓散以調之﹐三日而腫消﹐至老更不作。

﹝世﹞綿包取汗。﹝方見疝不痛條。﹞﹝丹﹞木腎﹐以枇杷葉﹑野紫蘇葉﹑蒼耳葉﹑水晶蒲卜葉﹐濃煎湯燻洗。

﹝無﹞

雄黃散

治陰腫大如斗﹐核痛﹐人所不能治。

雄黃﹝一兩﹐研﹞礬﹝二兩﹞甘艸﹝生﹐半兩﹞上銼散﹐以水五升﹐煎洗。

﹝潔﹞

失笑散

治腎腫。

荊芥穗﹝一兩﹞朴硝﹝二兩﹞上爲粗末﹐蘿卜蔥同煎湯﹐淋洗。

﹝梅﹞治卒外腎腫痛﹐大黃末﹐醋和塗之﹐幹卽易之。

﹝焦﹞治男子陰腫大如升﹐核痛﹐人所不能治者﹐搗馬鞭艸﹐塗之。男子陰腫大如斗﹐核痛﹐人所不能治者﹐蔓菁根搗﹐敷之。

運气疝有一。經云﹕陽明司天﹐燥淫所勝﹐丈夫疝﹐婦人小腹痛。又云﹕陽明之勝﹐外發疝者﹐是燥邪攻肝﹐气虛而然。治法當補肝瀉燥金也。﹝全文見運气類注。﹞﹝《素》﹞厥陰所謂疝婦人少腹腫者﹐厥陰者辰也﹐三月陽中之陰﹐邪在中﹐故曰疝少腹腫也。所謂癃疝膚脹者﹐曰陰亦盛﹐而脈脹不通﹐故曰癃疝也。﹝俱脈解篇。﹞三陽爲病﹐發寒熱﹐下爲癰腫﹐及爲痿厥﹐其傳爲疝。﹝全文見診病傳變。王注云﹕﹐酸痛也。﹞﹝《靈》﹞黃帝曰﹕刺節言去爪﹐夫子乃言刺關節肢絡﹐願卒聞之。岐伯曰﹕腰脊者﹐身之大關節也。肢脛者﹐人之管以趨翔也。莖垂者﹐身中之機﹐陰精之候﹐津液之道也。故飲食不節﹐喜怒不時﹐津液內溢﹐乃下畱於睪﹐血道不通﹐日大不休﹐俯仰不便﹐趨翔不能﹐此病滎然有水﹐不上不下﹐鈹石所取﹐形不可匿﹐常不得蔽﹐故命曰去爪。帝曰﹕善。﹝刺節眞邪篇﹞《內經》刺灸疝共四法﹕其一卽此篇文﹐所謂鈹石﹐取睪囊中水液者是也﹐其法令世人亦多能之。睪丸囊大如斗者﹐中藏穢液﹐必有數升﹐信知此出古法也。﹝鈹鍼如刀狀。﹞其二取肝。經云﹕足厥陰之脈﹐是動則病丈夫疝﹐婦人小腹腫是也﹐是於足厥陰肝經﹐視盛虛熱寒陷下﹐而施補瀉畱疾與灸也。﹝全文見鍼灸門十二經條。﹞其三取肝之絡。經云﹕足厥陰之別﹐名曰蠡溝﹐去內踝五寸﹐別走少陽﹐其別者﹐徑脛上睪﹐結於莖。其病气逆則睪腫卒疝﹐取之所別是也。是於內踝上五寸貼脛骨後近肉處﹐蠡溝取之也。﹝全文見鍼灸門十五經條。﹞其四取足陽明筋。經云﹕足陽明之筋﹐聚於陰器上腹。其病轉筋﹐髀前腫疝腹筋急﹐治在燔鍼劫刺﹐以知爲數﹐以痛爲輸是也﹐是於轉筋痛處﹐用火鍼刺之也。

﹝桑﹞治偏墜。當外腎縫﹐沿皮鍼透卽消。

﹝《集》﹞木腎﹐紅腫如升大﹐不痛﹕大惇三陰交海底歸來﹝在水道下二寸﹐鍼入二寸半﹐灸七壯。﹞木腎﹐紅腫陰汗偏墜﹕闌門﹝毛際玉莖旁開二寸﹐鍼入二寸半。﹞三陰交﹝《甲》﹞疝﹐大巨及地機﹑中主之。疝﹐陰暴痛﹐中封主之。﹝《千金》云﹕疝癃暴痛痿厥﹐身體不仁。﹞气癃疝﹐陰急﹐股樞內廉痛﹐交信主之。丈夫疝﹐陰跳痛﹐引篡中不得溺﹐腹支脇下滿閉癃﹐陰痿後時泄﹐四肢不收﹐實則身疼痛﹐汗不出﹐目KTKT然無所見﹐怒欲殺人﹐暴痛引髕下節﹐時有熱气﹐筋攣膝痛﹐不可屈伸﹐狂如新發衄﹐不食喘呼﹐小腹痛引噫﹐足厥痛﹐湧泉主之。

﹝《撮》﹞木腎﹐紅腫疼痛﹕然谷﹝半寸﹐瀉之。﹞﹝世﹞灸關元者﹐可愈。蓋灸之早方效。

﹝垣﹞前陰分大寒大熱囊垂縮陰陽別論云﹕三陽爲病﹐發寒熱﹐下爲壅腫﹐及爲痿厥﹐其傳爲索澤﹐又傳爲疝。夫熱在外﹐寒在內﹐則累垂﹐此九夏之气也。寒在外﹐熱在內﹐則卵縮﹐此三冬之气也。足太陽膀胱之脈逆上迎﹐手太陽小腸之脈下行﹐至足厥陰肝之脈不得伸﹐其任脈並厥陰之脈﹐逆則如巨川之水﹐致陽气下墜﹐是風寒濕熱下出囊中﹐致兩睪腫大﹐謂之曰疝﹐太甚則爲。足厥陰之脈﹐與大腸膀胱寒水之脈﹐同至前陰之末。傷寒家說足厥陰肝經爲病﹐煩滿囊縮﹐急下之﹐宜大承气湯以瀉大熱。《靈樞經》云﹕足厥陰肝經筋中爲寒﹐則筋攣卵縮爲大寒。前說囊縮爲大熱﹐此說爲大寒。此說囊縮垂睪下引疝香港腳爲大寒﹐風濕盛下垂爲寒﹐與上二說不同﹐何也﹖曰﹕以平康不病患論之﹐夏暑大熱﹐囊卵累垂。冬天大寒﹐急縮收上﹐於前三說又不同﹐何也﹖是相乖耶﹖不相乖耶﹖答曰﹕傷寒家囊卵縮﹐大熱在內﹐宜承气湯急下之。與經筋說囊卵縮﹐大寒在外﹐亦是熱在內﹐與傷寒家同。故再引平康人以証之﹐冬天陽气在內﹐陰气在外﹐人亦應之﹐故寒在外則皮急﹐皮急則囊縮。夏月陰气在內﹐陽气在外﹐人亦應之﹐故熱在外則皮緩﹐皮緩則囊垂﹐此疝之象也。

三說𨿽殊﹐皆一理也。用藥者宜詳而審之。以上三論﹐各有所主﹐兼此考訂﹐則脈證陰陽寒熱虛實之辧﹐判然矣。

卷之十四肝膽部諸疝

狐疝

臥則入腹﹐立則出腹﹐偏入囊中者是也。

﹝海藏﹞仲景療陰狐疝气﹐有大小時時上下者﹐

蜘蛛散

主之。﹝狐夜伏而晝見﹐以見疝處厥陰之分﹐卽人之陰篡隱奧之所﹐晝下而夜上﹐故以狐疝名焉。

蜘蛛﹝十四枚﹐焦炒﹞桂﹝半錢﹐要人厥陰﹐取其肉濃者﹞上爲散﹐每服一錢﹐蜜丸亦可。雷公云﹕凡使勿用五色者﹐兼大身上有刺毛生者﹐並薄小者﹐以上皆不堪用。須用屋西南有网﹐身小尻大﹐腹內有蒼黃膿者﹐眞也。凡用去頭足了﹐研如膏﹐投藥中用﹐此余之方法﹐若仲景炒焦用﹐全無功矣。

一方治水偏大﹐上下不定﹐疼痛不止。牡蠣不拘多少﹐鹽泥固濟﹐炭三斤﹐令火盡﹐冷取二兩。

漧薑一兩﹐焙爲細末。二味和勻﹐冷水調得所﹐塗病處﹐小便大利卽愈。

《內經》刺灸狐疝﹐但取足厥陰一經。經云﹕肝足厥陰之脈﹐所生病者狐疝是也。隨其經盛虛寒熱陷下取之也。

﹝《甲》﹞狐疝﹐太衝主之。陰股內痛﹐气癰﹐狐疝﹐走上下引少腹痛﹐不可俯仰上下﹐商丘主之。狐疝﹐驚悸少气﹐巨缺主之。

﹝《心》﹞婦人疝瘕﹐結核疼痛﹐發作無時﹐日出穴﹐夜入穴﹐或負重卽下﹐稍輕卽止﹐此狐疝也。天井﹝五分。﹞肘尖﹝五分﹐小壯汗出則愈。﹞气海﹝三寸。又互換東西﹐上下向病所各進三寸﹐瀉之。﹞中極﹝三寸﹐立愈。﹞耳後陷者腎下﹐腎下則腰尻痛﹐不可俯仰﹐爲狐疝。﹝全文見診。﹞

卷之十四肝膽部諸疝

產後少腹痛

﹝並見產後腹痛門﹞

卷之十四肝膽部

閉癃遺溺

遺尿者﹐溺出不自知覺也。閉癃者﹐溺閉不通而淋瀝滴點也。惟肝與督脈﹑三焦﹑膀胱主之。

肝脈督脈主之者﹐經云﹕肝足厥陰之脈﹐過陰器。所生病者﹐遺溺閉癃。又云﹕督脈者﹐女子入系廷孔﹐其孔溺孔之端也。其男子循莖下至篡﹐與女子等。其生病癃痔遺溺。故遺溺閉癃﹐皆取厥陰兪穴及督脈兪穴也。

三焦主之者﹐經云﹕三焦下脈﹐在於足太陽之前﹐少陽之後﹐出於中外廉﹐名曰委陽﹐足太陽絡也。三焦者﹐足太陽少陽之所將﹐太陽之別也﹐上踝五寸﹐別入貫腸﹐出於委陽﹐並太陽之正﹐入絡膀胱﹐約下焦﹐實則閉癃﹐虛則遺溺。遺溺則補之﹐閉癃則瀉之是也。

膀胱主之者﹐經云﹕膀胱不利爲癃﹐不約爲遺溺是也。然遺溺閉癃﹐不取膀胱穴者﹐蓋膀胱但藏溺﹐其出溺皆從三焦及肝督脈也。

卷之十四肝膽部閉癃遺溺

閉癃分二病

閉癃﹐合而言之﹐一病也。分而言之﹐有暴久之殊。蓋閉者暴病﹐爲溺閉﹐點滴不出﹐俗名小便不通是也。

癃者久病﹐爲溺癃﹐淋瀝點滴而出﹐一日數十次或百次﹐名淋病是也。今分其病立爲二門。

卷之十四肝膽部閉癃遺溺

閉癃分二病

﹝垣﹞小便不利﹐在气在血之異。夫小便者﹐足太陽膀胱所主﹐長生於申﹐申者西方金也。金能生水﹐金者肺也﹐肺中伏熱﹐水不能生﹐是絕小便之源也。人法象天地﹐膀胱之源﹐自頭項下至於足﹐故曰陽中之陰。

如渴而小便不通者﹐肺不能降是也。治法皆用淸燥金之正化﹐气味薄之藥﹐茯苓﹑豬苓﹑澤瀉﹑琥珀﹑燈心﹑通艸﹑車前子﹑瞿麥﹑蓄之類﹐皆爲淡滲之藥﹐能瀉肺火而淸肺金﹐滋水之化源也。若不渴﹐熱在下焦﹐是絕其流而溺不泄也﹑須用气味俱濃﹑陰中之陰藥治之。二者之病﹐一居上焦﹐在气分而必渴。一居下焦﹐在血分而不渴。血中有濕﹐故不渴也。二者之殊﹐至易分別耳。

淸肺散

治渴而小便閉﹐或黃或澀﹐邪熱在气分也。

茯苓﹝二錢﹞豬苓﹝三錢﹞澤瀉﹝三錢﹞琥珀﹝五分﹞燈心﹝二分﹞木通﹝七分﹞通艸﹝二分﹞車前子﹝一錢﹐炒﹞瞿麥﹝五分﹞蓄﹝七分﹞桂﹝五分﹞上爲末﹐每服五錢﹐水煎熱服。五苓散﹑八正散﹐亦宜用之。

﹝仲﹞豬苓湯治脈浮發熱﹐渴而小便不利。﹝方見傷寒。﹞五苓散治煩渴飲水過多﹐或多水入卽吐﹐心中淡淡﹐小便不利。﹝方見傷寒。﹞

茯苓戎鹽湯

方茯苓﹝半斤﹞白術﹝二兩﹞戎鹽﹝彈丸大﹐一枚﹞上三味﹐爲末﹐白湯調下。

﹝《百》﹞小便不通。車前子艸一斤﹐水三升﹐煎取一升半﹐分作三服。

﹝垣﹞

滋腎丸

治下焦陰虛﹐腳膝軟無力﹐陰汗陰痿﹐足熱不能履地﹐不渴而小便閉者﹐邪熱在血分也。

黃柏﹝二兩﹐酒洗﹐焙﹞知母﹝二兩﹐酒洗﹐焙﹞肉桂﹝二錢﹞《內經》云﹕熱者寒之。又云﹕腎惡燥﹐急食辛以潤之。以黃柏之苦寒瀉熱﹐補水潤燥﹐故以爲君。以知母苦寒瀉腎火﹐故以爲佐。肉桂辛熱﹐寒因熱用也。

上爲細末﹐熟水爲丸﹐如雞豆大。每服百丸﹐加至二百丸﹐煎百沸湯下﹐空心服。

昔長安有大賈王善夫﹐病小便不通﹐漸成中滿﹐腹大堅硬如石﹐壅塞之極﹐腿腳腫脹﹐破裂出黃水﹐雙睛凸出﹐晝夜不得眠﹐飲食不下﹐苦痛不可名狀。求予治之﹐因問受病之始﹐知病不渴﹐近苦嘔噦。眾醫皆用治中滿利小便滲淡之藥﹐急難措手﹐乃辭歸。從夜至旦﹐耿耿不寢﹐窮究其理﹐忽記《素問》有云﹐無陽則陰無以生﹐無陰則陽無以化。又云﹐膀胱州都之官﹐津液藏焉﹐气化則能出矣。此病小便癃閉﹐是無陰而陽气不化者也。凡利小便之藥﹐皆淡味滲泄爲陽﹐止是气藥陽中之陰﹐非北方寒水﹐陰中之陰所化者﹐此乃奉養太過﹐膏粱積熱﹐損北方之陰﹐腎水不足﹐故膀胱腎之室﹐久而漧涸﹐小便不化﹐火又逆上而爲嘔噦﹐非膈上所生也﹐獨爲關﹐非格病也。潔古老人曰﹕熱在下焦﹐塡塞不便﹐是治關格之法。今病者內關外格之病悉具﹐死在旦夕﹐但治下焦可愈。隨處以稟北方寒水所化﹐大苦寒气味俱陰者﹐黃柏﹑知母﹐桂爲引用﹐丸如桐子大﹐沸湯下二百丸。服藥少時﹐須臾前陰如刀刺火燒之痛﹐溺出如瀑泉湧出﹐臥具皆濕﹐牀下成流﹐顧盼之間﹐腫脹消散。

予驚喜曰﹕大哉聖人之言﹐豈可不徧覽而執一者也。其證小便閉塞而不渴﹐時見躁者是也。凡諸病居下焦皆不渴也。二者之病﹐在气在血﹐最易分別。

﹝潔﹞

黃連丸

治因服熱藥過﹐小便不利﹐諸藥莫能效者。或臍下痛﹐不可忍者。

黃連﹝炒﹞黃柏﹝炒﹞甘艸﹝各等分﹞上咀﹐水煎溫服﹐食前。如更不通﹐加知母﹐此藥助气﹐使气得化則通矣。

﹝羅﹞

白花散

治小便不通﹐膀胱有熱。用朴硝不以多少爲細末﹐每服二錢﹐煎茴香湯調下﹐食前。《簡要》先用茴香酒調。

﹝垣﹞

導气除燥湯

治小便不通﹐乃血濕致气不通而竅澀之癥。

知母﹝三分﹐酒洗﹞黃柏﹝四錢﹞滑石﹝二錢﹐炒黃﹞澤瀉﹝三分﹞茯苓﹝二錢﹐去皮﹞上和勻﹐每服半兩﹐水煎稍熱空心服﹐如急閉小便﹐不拘時候。

﹝《斗》﹞小便不通。用蚯蚓杵﹐以冷水攄過﹐濃服半碗﹐立通。大解熱疾﹐不知人事欲死者﹐服之效。

﹝仲﹞小便不利者﹐有水气﹐其人苦渴﹐

栝蔞瞿麥丸

主之。

栝蔞根﹝二兩﹞茯苓薯蕷﹝各三兩﹞附子﹝一枚﹐炮﹞瞿麥﹝一兩﹞上五味末﹐煉蜜丸如桐子大。服三丸﹐日三服。不知﹐增至七八丸﹐以小便利﹐腹中溫謂之知。

小便不通腹下痛﹐狀如覆碗﹐痛悶難忍者﹐乃腸胃漧涸﹐膻中气不下。故經所謂膀胱者﹐州都之官﹐津液藏焉﹐气化則能出矣。故膻中者﹐臣使之官。三焦相火﹐腎爲气海也。王注曰﹕膀胱津液之府﹐胞內居之。少腹處間毛內藏胞器﹐若得气海之气施化﹐則溲便注下﹐气海之气不及﹐則隱祕不通﹐故不得便利也。先用木香﹑沈香各三錢﹐酒調下﹐或八正散。甚則宜上湧之﹐令气通達﹐便自通利﹐經所謂病在下﹐上取之。王注曰﹕熱攻於上﹐不利於下﹐气盛於上﹐則溫辛散之﹐苦以利之。﹝一方煎陳皮﹑茯苓湯﹐調木香﹑沈香末服之﹐空心下。﹞﹝丹﹞小便不通﹐屬气虛﹐血虛﹐有實熱﹐痰气閉塞﹐皆宜吐之﹐以提其气﹐气升則水自降﹐蓋气承載其水者也。气虛用參﹑術﹑升麻等﹐先服後吐﹐或就參﹑藥中調理吐之。血虛用四物湯﹐先服後吐﹐或就芎歸湯探吐之。痰多二陳湯﹐先服後探吐之。痰气閉塞﹐二陳湯加香附﹑木通探吐之。實熱當利之﹐或用八正散﹐蓋大便動則小便自通矣。

﹝丹﹞治一男子﹐小便不通﹐用吐法﹐一吐便如注。論見治虛實法﹐病在下取之上條。

﹝仲﹞小便不利﹐蒲灰散﹑滑石白魚散﹑茯苓戎鹽湯主之。﹝蒲灰﹑發灰﹐本艸消污血。滑石﹐丹溪云逐污血。﹞

蒲灰散方

蒲灰﹝七分﹐恐卽蒲黃粉﹞滑石﹝三分﹞上二味杵爲散﹐飲服五分方寸匕﹐日三服。

滑石白魚散方

滑石﹝二分﹞亂髮﹝二分﹐燒﹞白魚﹝二分﹐衣魚也﹞上三味杵爲散﹐飲服五分匕﹐日三服。

﹝無﹞

發灰散

治臍下急滿﹐小便不通。用發灰研細﹐每用二錢﹐米醋二合調服。一法與葵子等分爲末﹐飲服二錢訖﹐卽炒黑豆葉蓋其上﹐卽通。﹝丹溪云﹕發鬢﹐補陰之功甚捷。﹞﹝《本》﹞

桃仁煎

治婦人積血﹐頃在毗陵﹐有一貴宦妻外家﹐小便不通﹐臍腹脹痛不可忍。眾醫皆作淋治﹐如八正散之類數種﹐皆治不通﹐病愈甚。予診之曰﹕此血瘕也﹐非瞑眩藥不可去。予用此藥﹐初服至日午﹐大痛不可忍﹐臥少頃﹐下血塊如拳者數枚﹐小便如黑豆汁一二升﹐痛止得愈。此藥猛烈大峻﹐气虛血弱者﹐宜斟酌之。

桃仁大黃朴硝﹝各一兩﹞虻虫﹝半兩﹐炒黑﹞上四味爲末﹐以醇醋二升半﹐銀石器內﹐慢火煎取一升五合﹐下大黃﹑桃仁﹑虻虫等﹐不住手攪﹐良久出之﹐丸如梧子大。前一日﹐不晚食﹐五更初﹐溫酒吞下五丸﹐日午取下如赤豆汁﹐或如雞肝蝦蟆衣狀。未下再作﹐如見鮮血卽止。續以調血气藥補之。此方出《千金》。﹝此方不可妄用。﹞上四方﹐治污血小便不利。前三方輕劑可用﹐後一方峻劑﹐須認得分曉用之。

﹝丹﹞呂仲年六十六歲﹐病傷寒得汗﹐熱退後﹐脈尙洪﹐此洪脈作虛脈論﹐與人參﹑黃﹑白術﹑炙甘艸﹑當歸﹑芍藥﹑陳皮﹐數日其脈仍大﹐未收斂﹐又小便不通﹐小腹下妨悶﹐頗爲所苦﹐但仰臥則點滴而出。予曰﹕補藥服之未至﹐前藥倍加黃﹑人參﹐大劑與服﹐兩日小便方利。

小腹痛脹如覆碗爲實。其法有二﹕气壅塞於下者﹐用吐法以提之﹐血污於下者﹐用桃仁之類以破之。﹝二方並見血气條。﹞﹝世﹞治小便。用大田螺生去殼﹐搗細﹐封臍上卽通。治傷寒後﹐小便不通﹐用生薑八九塊﹐杵碎﹐水十餘碗﹐麻布五六尺同煎數沸﹐用桶盛﹐至候通手﹐以布頻熨小腹良久﹐恰用紅豆末一匕﹐江茶二匕﹐井花水調服﹐神效﹐小便如注。

﹝《本》﹞治小便難﹐小腹脹滿。不急治﹐殺人。用蔥白一斤﹐細銼﹐炒令熱﹐以帕子裹﹐分作兩處﹐更替熨臍下﹐卽通。

﹝《玄》﹞陰陽關格﹐前後不通﹐利大便﹐小水自行。中有轉胞之證﹐諸藥不效﹐無救﹐則脹滿悶亂而死。

予曾以甘遂末﹐水調敷臍下﹐內以甘艸節湯飲之﹐藥汁至臍﹐二藥相反﹐而胞自轉矣﹐小水來如湧泉﹐此救急之良法也。

﹝《聖》﹞治小便難﹐腹滿悶﹐不急療之﹐殺人。用秦艽一兩去苗﹐以水一大盞﹐煎取七分﹐去渣﹐每於食前﹐作兩服瘥。

﹝世﹞治小便不通﹐用大杏仁二十一枚﹐研﹐水調分作二服效。﹝杏仁﹑紫菀利小水解肺郁﹐郁解則气自降而小便去矣。﹞﹝《千》﹞治婦人卒不得小便。用紫菀末﹐以井花水﹐服三撮便通。小便血﹐五撮立止。

﹝《外》﹞若小便不通﹐數病而微腫﹐方取陳筆頭一枚﹐燒爲灰﹐和水服之。﹝此方未詳。﹞經云﹕腎合膀胱﹐膀胱者﹐津液之府也。小腸屬腎﹐腎上連肺﹐故將兩髒。三焦者﹐中瀆之府也﹐水液出焉﹐是屬膀胱﹐乃腎之府也。又云﹕膀胱者﹐州都之官﹐津液藏焉﹐气化則能出矣。由是言之﹐膀胱藏水﹐三焦出水。治小便不利﹐故刺灸法﹐但取三焦穴﹐不取膀胱也。小腸屬腎肺﹐故東垣用淸肺飲子﹑滋腎丸﹐利小便是也。

運气小便不利有三﹕其一屬濕邪攻三焦。經云﹕太陰在泉﹐濕淫所勝﹐病小腹痛腫﹐不得小便。又雲﹕水不及曰涸流﹐涸流之紀﹐上宮與正宮同﹐其病癃閉是也。

其二屬風邪攻脾。經云﹕厥陰司天﹐風淫所勝﹐病溏瘕泄水閉是也。

其三屬燥熱。經云﹕陽明司天之政﹐天气急﹐地气明﹐民病癃閉。初之气﹐其病小便黃赤﹐甚則淋。又云﹕少陰司天之政﹐地气肅﹐天气明﹐二之气﹐其病淋是也。

《內經》刺灸小便不利法有五﹕其一取肝。經云﹕肝足厥陰之脈﹐所生病者癃閉。又云﹕小腹滿﹐身寒熱﹐小便不利﹐取足厥陰。又云﹕癃取陰蹺及三毛﹐上及血絡出血是也。

其二取三焦。經云﹕三焦病者﹐腹气滿﹐小腹丸堅﹐不得小便﹐窘急﹐溢則水流卽爲脹候﹐在足太陽之外大絡﹐大絡在足太陽少陽之間﹐亦見於脈﹐取委陽。又云﹕小腹痛腫﹐不得小便﹐邪在三焦﹐約取之太陽大絡﹐﹝大絡﹐委陽。﹞視其絡脈﹐與厥陰小絡結而血者﹝當有取之二字。﹞是也。

其三取腎絡。經云﹕足少陰之別﹐名曰大鐘﹐當踝後繞跟﹐別走太陽。其病實則癃閉﹐取之所別也。

其四取脾。經云﹕足太陰之脈所生﹐病者溏瘕泄水閉﹐視虛實寒熱陷下﹐而施補瀉疾畱灸也。

其五雜取。經云﹕內閉不得溲﹐刺足少陰太陽與骨上﹐以長鍼﹐气逆則取其太陰﹑陽明﹑厥陰﹐甚則取少陰﹑陽明﹐動者之經也。

﹝《經》﹞治小便淋瀝﹐或有血。以赤根樓蔥﹐近根截一寸許﹐安臍中﹐上以艾灸七壯。

﹝羅﹞治小便淋澀不通。用鹽不以多少﹐炒熱塡滿病患臍中﹐卻用艾如箸頭大﹐灸七壯﹐其小便自出。

﹝《摘》﹞﹝內陰谷出《密語》﹞關元﹝八分﹐令病患覺淋瀝三五次爲度﹐便揉小腹﹐卻取下穴。﹞三陰交﹝三分卽透。﹞陰谷﹝《撮》﹞小便閉數不通﹕陰谷﹝一寸五分﹐灸。﹞陰陵泉﹝瀉之。﹞﹝《標》﹞又法偏歷﹝《集》﹞小便閉不通﹕陰陵泉陰谷三陰交气海關元﹝灸三十壯﹐刺二寸五分。﹞不已﹐取下穴﹕太溪陰交﹝東﹞熱淋﹐小便黃﹐腹滿﹕陰陵泉關元﹝各二寸。﹞气沖﹝二七壯。﹞石淋不得小便﹕關元﹝三七壯。﹞气門大惇﹝各二七壯。﹞血淋﹕气海丹田﹝各刺灸三七壯。﹞小便熱痛﹐目赤尿如血﹕列缺﹝沿皮一寸。﹞大陵承漿﹝各五分。﹞又法﹕曲骨﹝灸二七壯。﹞陰陽二陵泉﹝各二寸五分。﹞﹝《甲》﹞少腹中滿﹐熱閉不得溺﹐足五里取之。溺難﹐痛﹐白濁﹐卒疝﹐少腹腫﹐咳逆嘔吐﹐卒陰跳腰痛不可以俯仰﹐面黑﹐熱﹐腹中滿﹐身熱厥痛﹐行間主之。

癃遺溺﹐鼠鼷痛﹐小便難而白﹐期門主之。陰胞有寒﹐小便不利﹐承扶主之。

筋急身熱﹐少腹堅腫﹐少腹時滿﹐小便難﹐尻股寒﹐髀樞痛﹐外引季脇﹐內控八﹐委中主之。癃﹐中主之。胸滿膨膨然﹐實則癃閉﹐腋下腫﹐虛則遺溺﹐腳急﹐兢兢然﹐筋急痛﹐不得大小便﹐腰痛引腹﹐不得俯仰﹐委陽主之。小腹脹急﹐小便不利﹐厥气上頭巓﹐滿谷主之。勞痺小便赤難﹐前谷主之。气癃溺黃﹐關元及陰陵泉主之。﹝《千金》云﹕寒熱不節﹐腎病不可俯仰。﹞气癃﹐小便黃﹐气虛則遺溺﹐石門主之。小便難﹐竅中熱﹐實則腹皮痛﹐虛則癢瘙﹐會陰主之。

卷之十四肝膽部閉癃遺溺

閉癃分二病

﹝丹﹞朱郎小便淋痛﹐脈左大右澀﹐此爲勞傷經血﹐勿作淋治﹐可補血行肝經滯血﹐自愈。

生地當歸赤芍﹝各一錢﹞川芎﹝三分﹞條芩﹝三分﹞甘梢﹝三分﹞陳皮﹝五分﹞木通﹝五分﹞黃柏﹝二分﹐炒﹞紅花﹝豆大﹞杜牛膝﹝一錢﹞上桃仁泥研滑石同煎﹐待淋病去﹐退滑石﹑桃仁﹑杜牛膝﹑木通﹐入川牛膝代木通﹐分兩倍之。

金華申明叔﹐年逾七十﹐因壯年踏冷患腎气疝痛﹐常食蒼術﹑烏﹑附等藥。二十餘年﹐疝气少止﹐卻患小便淋痛。又十三年﹐其間又服朴﹑硝﹑大黃治諸淋之藥﹐百方俱試﹐並無一效。至是年春﹐頸項帶右邊發一疽﹐延及缺盆﹐可尺許﹐不能食﹐淋痛愈加﹐必須叫號﹐其瘡淫潰﹐膿血淋漓﹐精神困憊。時正六月﹐診其脈﹐兩手澀短﹐左微是弦狀﹐輕重皆近五至。予謂此瘡﹐皆前烏﹑附等藥積毒所發﹐此淋亦因燥烈之藥﹐凝積滯血滿膀胱﹐況澀脈爲敗血﹐短脈爲血耗。遂令於溺後視之﹐有物出如敗膿者否﹖視之果然。因思之﹐忍痛則傷血﹐叫則傷气。遂先治淋﹐令取杜牛膝根莖葉同煎取濃汁﹐卻煎四物湯﹐作大料與服﹐三日後﹐痛漸減。前所謂敗膿者﹐至是漸少﹐五七日﹐淋病全安。此時瘡亦定﹐蓋四物能生血也。但飲食減少﹐瘡未收斂耳。遂用參﹑﹑當歸﹑白術四藥大劑﹐於瓦器熬爲膏﹐以陳皮﹑半夏﹑縮砂﹑木香﹐煎取淸汁﹐調膏藥飲﹐遂能食。又一月而瘡安。

一方名

血餘散

治血淋內崩﹐吐血﹐舌上出血﹐便血。

用亂髮以皂角水洗浮﹐曬漧燒灰﹐爲末﹐每服二錢﹐以茅根﹑車前葉煎湯調下。

﹝《斗》﹞治五種淋。用薴麻根兩莖打碎﹐水一碗半﹐煎半碗﹐頓服卽通﹐大妙。﹝丹溪云﹕薴根補陰行滯血。﹞﹝《博》﹞治五淋。赤芍藥一兩﹐檳榔一个﹐面裹煨爲末。每一錢匕﹐水一盞﹐煎至七分﹐空心服。

气虛淋。八物湯加杜牛膝﹑黃芩汁﹐煎服。老人气虛亦能淋﹐參﹑術中加木通﹑山梔。

仁八侄淋病﹐脈沈而大﹐此主勞苦傷血﹐下焦蘊結。

人參歸尾白芍香附﹝五錢﹞條芩木通﹝三錢﹞山梔﹝炒﹐三錢半﹞黃﹝五分﹞生甘艸梢﹝五分﹞分六帖﹐杜牛膝湯兩盞煎取一盞﹐食前﹐熱飲之。

胡云六朝奉﹐七十餘﹐因後誤與荊芥﹑大黃等藥傷正气﹐以致惡血結聚。今則小便如淋﹐中滿食少﹐以此治之。

生﹝三錢﹞人參﹝二錢﹞歸頭白術陳皮﹝一錢﹞作一帖煎服。

又﹐生气藥。

縮砂﹝三錢﹞海金沙紅曲﹝二錢﹞檀香﹝二錢﹞木香白豆蔻丁香﹝一錢﹞分六帖﹐研桃仁十四枚﹐入生气散。

死血作淋﹐牛膝膏妙。但虛人能損胃﹐不宜食。

﹝《本》﹞治婦人諸般淋。苦杖根﹐俗呼杜牛膝﹐多取洗淨碎之﹐以一合用水五盞﹐煎至一盞﹐去渣﹐入麝香﹑乳香少許﹐研調下。

鄞縣武尉耿夢得﹐其內人患砂石淋者十三年矣﹐每漩痛楚不可忍﹐溺器中小便下砂石﹐剝剝有聲﹐百方不效﹐偶有此方啜之﹐一夕而愈﹐目所見也。

﹝《千》﹞用牛膝以酒煮服﹐治小便淋痛。《肘後方》用牛膝根莖葉﹐亦以酒煮服﹐治小便不利﹐莖中痛欲死﹐及治婦人血結堅痛如神。蓋牛膝治淋之聖藥也﹐但虛人當用補劑﹐監治之耳。

﹝世﹞

茄樹散

治放尿有血帶血綫。童子小便煎茄樹根汁﹐服之效。

﹝羅﹞

琥珀散

治五淋瀝澀痛﹐小便有膿血出。

琥珀﹝研﹞海金沙﹝研﹞沒藥﹝研﹞蒲黃﹝各一兩﹐研﹞上研爲細末﹐每服三錢﹐食前煎萱艸根湯調下﹐日三服。

黃明之﹐小便澀﹐莖中痛不可忍﹐相引脇下痛制﹐以

茯苓琥珀湯

主之。

川楝子﹝去核﹐銼炒﹞甘艸﹝生。各一錢﹞人參﹝五分﹞玄胡索﹝七分﹞茯苓﹝四分﹞琥珀澤瀉歸梢柴胡﹝各三分﹞上咀﹐都作一服﹐長流水三盞﹐煎至一盞﹐去渣﹐溫服﹐空心食前﹐數服大效。

﹝《瑞》﹞治諸般砂石淋。琥珀二錢﹐研細﹐空心用蔥白頭濃煎湯調下﹐無問諸般淋證﹐一二服立效。﹝丹溪云﹕琥珀古今方用以利小便﹐若血少不利者﹐反受其滲急之苦耳。本艸﹕琥珀消污血極驗。﹞﹝無﹞

鹿角霜丸

治膏淋。

鹿角霜白茯苓秋石﹝各等分﹞上爲末﹐糊丸﹐如桐子大。每服五十丸﹐米飲下。

﹝《圖》﹞治石淋導水。用螻蛄一枚﹐鹽二兩﹐同於新瓦上﹐鋪蓋焙漧﹐研末﹐溫酒調下一錢匕﹐服之卽愈。

﹝《靈苑》﹞治五種淋疾﹐气淋﹐熱淋﹐勞淋﹐石淋﹐及小便不通至甚者。

透膈散

﹐用硝石一兩﹐不夾泥士﹐雪白者﹐研爲末﹐每服二錢。諸淋各根據湯使。如勞倦虛損﹐小便不出﹐小腹急痛﹐葵子煎湯下﹐通後更須服補虛丸散。血淋﹐小便不出﹐時下血疼痛﹐並用冷水調下。气淋﹐小腹滿急﹐尿後常有餘瀝﹐木通煎湯下。

石淋﹐莖內痛﹐尿不能出﹐內引小腹﹐膨脹急痛﹐尿下砂石﹐令人悶絕﹐將藥末先入銚子內﹐隔紙炒至紙焦爲度﹐再研令細﹐用溫水調下。小便不通﹐小麥湯下。卒患諸淋﹐並以冷水調下﹐並空心﹐先調﹐使藥消散如水﹐卽服之﹐更以湯使送下。服藥未效者﹐服此立愈。

﹝子和﹞百亭劉十三之子﹐年六歲﹐病砂石淋。戴人以苦劑三湧之﹐以益腎散三下之﹐立愈。

鹿邑一閥閱之家﹐有子二十三歲﹐病膏淋三年矣﹐鄕中醫不能治﹐往京師徧訪﹐多作虛損﹐補以溫燥﹐灼以鍼艾﹐無少減。聞戴人僑居HT東﹐見戴人﹐曰﹕惑蠱之疾也﹐亦曰白淫﹐實由少腹熱﹐非虛也﹐可以湧以泄。

其人以時暑﹐憚其法峻﹐不決者三日。浮屠一僧曰﹕予亦有暑病﹐近覺頭痛。戴人曰﹕亦可湧﹐願與君同之﹐毋畏之。於是湧痰三升﹐色如黑礬汁﹐內有死血﹐並黃綠水﹐又瀉積穢數行﹐尋覺病去。方其來時﹐面無人色﹐及治畢﹐次日面如醉。戴人慮其暑月路遠﹐又處數方使歸﹐以自備云。

屈村張氏小兒﹐年十四歲﹐病約一年半矣﹐得之夏秋﹐發則小便大痛﹐至握其峻跳躍旋轉﹐號呼不已。小便數日不得下﹐下則成砂石﹐大便祕澀﹐肛門脫出一二寸。諸醫不能治﹐求治於戴人。戴人曰﹕今日治﹐今日效﹐時日在辰巳間矣。以調胃承气僅一兩﹐加牽牛頭末二錢﹐汲河水煎之﹐令作三五度咽之。又服苦末丸如芥子許﹐六十丸。日加晡﹐上湧下泄﹐一時齊出﹐有膿有血﹐湧泄旣覺定﹐令飲新汲水一大盞﹐小溲已利一二次矣。是夜凡飲新水二三十徧﹐病去九分﹐止哭一次。明日困臥如醉﹐自晨至暮﹐猛然起走﹐索食於母﹐歌笑自得﹐頓釋所苦。繼以太白散﹑八正散等調理﹐一日大瘥。恐暑天失所養﹐畱五日而歸。戴人曰﹕此下焦約也﹐不吐不下﹐則下焦何以開﹖不令飲水﹐則小便何以利﹖大抵源淸則流淸也。﹝苦末丸未詳考。﹞﹝丹﹞諸淋皆屬於熱﹐余每用黃柏滋腎丸。每百丸﹐用四物湯加甘艸梢﹑杜牛膝﹑木通﹑桃仁﹑滑石﹑木香煎湯﹐空心吞服。兼灸三陰交﹐如鼓應桴﹐累試累效者。

﹝《保》﹞淋者﹐涼膈散加滑石四兩﹐茯苓一兩。﹝涼膈散方見治發熱。﹞﹝羅﹞

石葦散

治腎气不足﹐膀胱有熱﹐水道不通﹐淋澀不宣﹐出少起數﹐臍腹急痛﹐或尿如豆汁﹐或便出砂石﹐並皆治之。

木通石葦滑石﹝各二兩﹞炙甘艸王不畱行當歸﹝各一兩﹞白術瞿麥芍藥葵子﹝各二兩﹞上爲細末﹐每服二錢﹐小麥粥湯調下﹐空心服。一方加沈香﹑陳皮﹐無滑石﹑瞿麥﹑白術﹑木通。

﹝《本》﹞治心經熱﹐小便澀﹐及治五淋﹐

火府丹

生地木通黃芩甘艸上爲細末﹐煉蜜杵丸如桐子大。每服二十粒﹐木通煎湯下。此藥治淋澀﹐臍下滿痛。

上二方﹐解熱利小便兼補之劑。

﹝無﹞

石燕丸

治石淋﹐多因憂鬱气注下焦﹐結所食鹹气而成﹐令人小便磣痛不可忍﹐出砂石而後小便通。

石燕﹝燒令通赤﹐水中淬三次﹐搗研﹐水飛﹐焙漧﹞滑石石葦﹝去毛﹞瞿麥穗﹝各一兩﹞上爲末﹐糊丸桐子大。煎瞿麥﹑燈心湯下十丸﹐食前服﹐日二三。

﹝羅﹞

海金沙散

治小便淋澀﹐及下焦濕熱﹐气不施化﹐或五種淋疾﹐癃閉不通。

海金沙﹝研﹞木通瞿麥穗滑石通艸﹝各半兩﹞杏仁﹝湯洗﹐去皮尖﹐麩炒﹐一兩﹞上爲細末﹐入燈心同煎﹐空心服。

八正散

治小便赤澀﹐或淋閉不通及熱淋﹐並宜服之。

大黃﹝面裹煨﹞木通瞿麥滑石蓄車前子山梔仁甘艸﹝各等分﹞上爲末﹐入燈心同煎﹐小兒少少與之。

﹝潔﹞

葵花散

治小便淋澀經驗。葵花根一味﹐洗淨銼﹐水煎至七沸﹐服之立效。﹝味甘寒。﹞﹝世﹞

葛粉丸

治男女淋病疼痛﹐效速﹐勿輕忽之。

砂糖﹝《本艸》云﹕治心肺大腸熱﹞葛粉和丸如桐子大。井花水化開一二丸。

治血石淋。楊樹蛀屑﹐烏梅一﹐大棗三﹐水一盞﹐煎服。

﹝《靈苑》﹞治卒患諸淋﹐遺澀不止﹐小腸赤澀疼痛。三葉酸漿艸﹐人家園林亭檻中﹐著地開黃花﹐味酸者是。取嫩者淨洗﹐研絞自然汁一合﹐用酒一合攪勻﹐空心服之﹐立通。﹝三葉酸漿艸卽布谷飯﹐詳見白帶門。﹞﹝無﹞艸汁﹐治膏淋及尿血。艸搗汁二升﹐醋二合和﹐空腹服一盞。又濃煮汁飲﹐亦治淋瀝尿血。﹝艸俗名辣母藤﹐又名葛勒蔓﹐處處籬墻上有之。﹞胞移熱於膀胱﹐則癃溺血。﹝全文見診病傳變。胞謂女子胞也。﹞﹝《素》﹞痺論云﹕胞痺者﹐小腹膀胱按之內痛﹐若沃以湯﹐澀於小便﹐上爲淸涕。夫膀胱爲州都之官﹐津液藏焉﹐气化則能出矣。今風寒濕邪气客於胞中﹐則气不能化出﹐故胞滿而水道不通﹐其小腹膀胱按之內痛﹐若沃以湯﹐澀於小便。以足太陽經其直行者﹐上交巓入絡腦﹐下灌鼻竅﹐則爲淸涕也。治胞痺﹐小便不通﹐

腎著湯

﹝《千金》河間方同。﹞赤茯苓﹝去皮﹞白術﹝各四兩﹞甘艸﹝炙﹐二兩﹞漧薑﹝炮﹐一兩﹞上爲末﹐每服五錢﹐水二盞﹐煎至一盞﹐去渣溫服﹐日三。

茯苓丸

治胞痺﹐小便內痛。

赤茯苓防風細辛白術澤瀉官桂﹝各半兩﹞栝蔞根紫菀附子黃芍藥甘艸﹝炙。

各三分﹞生地牛膝﹝酒浸﹞山芋獨活半夏﹝湯浸﹞山茱萸﹝各一分﹞上十八味﹐爲細末﹐煉蜜丸如桐子大。每服十丸﹐溫酒送下﹐食前。

巴戟丸

治胞痺臍腹痛﹐小便不利。

巴戟﹝去心﹐一兩半﹞桑螵蛸﹝麩炒﹞遠志﹝去心﹞生地山芋附子﹝炮﹞續斷﹝各一兩﹞肉蓯蓉﹝酒浸﹐一兩﹞杜仲﹝炙﹞石斛鹿茸﹝酥炙﹞龍骨菟絲子五味子山茱萸官桂﹝各三錢﹞上十六味﹐爲細末﹐煉蜜丸如桐子大。溫酒下三十丸﹐空心﹐食前。

腎瀝湯

治胞痺小腹急﹐小便不利。

桑白皮﹝炒﹞犀角屑杜仲﹝炙﹐去絲﹞五加皮麥門冬木通桔梗﹝各一兩﹞赤芍藥﹝五錢﹞上八味﹐爲粗末﹐每服五錢﹐水一盞半﹐羊腎一个切﹐竹瀝少許同煎﹐去渣溫服。

諸淋皆屬於熱﹐古方有冷淋﹐蓋十百之一也。今因胞痺屬風寒濕﹐故主寒條。

﹝無﹞

瞑眩膏

治諸淋疼痛不可忍受﹐及砂石淋。大蘿卜切一指濃﹐四五片﹐好白蜜淹少時﹐安淨鐵鏟上﹐慢火炙幹﹐又蘸又炙﹐盡蜜二兩﹐翻覆炙令香軟﹐不可焦﹐候蜜盡細嚼﹐以鹽湯一盞送下﹐立效。

﹝《聖》﹞治冷淋﹐小腸不利﹐莖中急痛。用槲葉搗末﹐每服二錢﹐水一盞﹐蔥白七寸﹐煎六分去渣﹐食前溫服。

﹝崔﹞療石淋﹐便中有石子者。胡桃肉一升﹐細米煮漿粥一升﹐相和頓服卽瘥。﹝胡桃性熱。﹞運气﹐小便淋气﹐及鍼灸淋法。﹝並見小便淋門。﹞﹝仲﹞淋家不可發汗﹐發汗則便血。淋之爲病﹐小便如粟狀﹐小腹弦急﹐痛引臍中。

腎脈滑實爲癃。脾脈滑甚爲癃。﹝全文見治虛實法。﹞﹝《脈》﹞少陰脈數﹐婦人則陰中生瘡﹐男子則气淋。

﹝《素》﹞病有癃者﹐一日數十溲﹐此不足也。身熱如炭﹐頸膺如格﹐人迎躁盛﹐喘息气逆﹐此有餘也。

太陰脈細微如發者﹐此不足也。其病安在﹖名爲何病﹖岐伯曰﹕病在太陰﹐其盛在胃﹐頗在肺﹐病名曰厥﹐死不治。﹝奇病論癃病脈細不治。﹞

卷之十四肝膽部閉癃遺溺

胎前淋閉

﹝丹﹞轉胞病﹐胎婦稟受弱者﹐憂悶多者﹐性躁急者﹐食味濃者﹐大率有之。古方皆用滑利疏導藥﹐鮮有應效。因思胞爲胎所壓﹐展在一邊﹐胞系了戾不通耳。胎若舉起﹐懸在中央﹐胞系得疏﹐水道自行。然胎之墜下﹐必有其由。一日吳宅龍人患此﹐脈之兩手似澀﹐重取則弦﹐左手稍和。予曰﹕此得之憂患﹐澀爲血少气多﹐弦爲有飲﹐血少則胞弱而不能自舉﹐气多有飲﹐中焦不淸而溢﹐則胞知所避而就下﹐故喜墜。遂以四物湯加參﹑術﹑半夏﹑陳皮﹑生甘艸﹑生薑﹐空心飲﹐隨以指探喉中﹐吐出藥汁﹐候少頃气定﹐又與一帖﹐次日亦然﹐如是八帖而安。此法果爲的確﹐恐偶中耳。後有數人﹐歷歷有效﹐未知果何如耶﹖仲景云﹕婦人本肌盛頭舉身滿﹐今反羸瘦﹐頭舉中空減﹐胞系了戾﹐亦致胞轉。其義未詳﹐必有能知之者。

一婦人四十一歲﹐妊孕九个月﹐轉胞﹐小便不出﹐三日矣。下急腳腫﹐不堪存活﹐來告急。予往視之﹐見其形悴﹐脈之右澀而左稍和。此飽食而气傷﹐胎系弱不能自舉﹐而下墜壓著﹐膀胱偏在一邊﹐气急爲其所閉﹐所以水竅不能出也。轉胞之病﹐大率如此。予遂制一方﹐補血養气﹐血气旣正﹐胎系自舉﹐則不下墜﹐方有安之理。遂作人參﹑當歸﹑身尾﹑白芍藥﹑白術﹑帶白陳皮﹑炙甘艸﹑半夏﹑生薑煎湯﹐濃與四帖﹐任其叫啖﹐至次早天明﹐又與四帖﹐藥渣作一帖﹐煎令頓飲之﹐探喉令吐﹐出此藥湯﹐小便立通﹐皆黑水。後就此方﹐加大腹皮﹑枳殼﹑靑蔥葉﹑縮砂仁﹐二十帖與之﹐以防產前後之虛﹐果得就蓐平安﹐產後亦健。

一婦人﹐妊娠七八个月﹐患小便不通﹐百醫不能利﹐轉加急脹。診其脈細弱﹐予意其血气虛弱﹐不然﹐水載其胎﹐故胎重墜下﹐壓住膀胱下口﹐因此溺不得出。若服補藥升扶﹐胎起則自下﹐藥力未至﹐愈加急滿。遂令一老婦﹐用香油塗手自產門入﹐托起其胎﹐溺出如注﹐脹急頓解。一面卻以人參﹑黃﹑升麻﹐大劑煮服﹐或少有急滿﹐仍用手托放取溺﹐如此三日後﹐胎漸起﹐小便如故。

﹝仲﹞問曰﹕婦人病飲食如故﹐煩熱不得臥﹐而反倚息者﹐何也﹖師曰﹕此名轉胞﹐不得溺也。以胞系了戾﹐故致此病﹐但利小便則愈﹐宜腎气丸主之。﹝卽八味丸﹐方見治法﹐酒下十五丸至二十丸﹐日再服。﹞﹝《產》﹞療小便不通及胞轉。桑螵蛸搗末﹐米飲服方寸匕﹐日三。

﹝仲﹞妊娠有水气﹐重身﹐小便不利﹐灑淅惡寒﹐起卽頭眩﹐

葵子茯苓散

主之。

葵子茯苓﹝各三兩﹞上二味﹐杵爲散﹐飲服方寸匕﹐日三服。小便利則愈。

妊娠小便難﹐飲食如故﹐

歸母苦參丸

主之。

當歸貝母苦參﹝各四兩﹞上三味末﹐煉蜜丸如小豆大。飲服三丸﹐加至十丸。﹝男子加滑石半兩。﹞﹝《外》﹞治妊娠患子淋。豬苓五兩﹐一味爲末﹐以白湯三合﹐服方寸匕﹐漸至二匕﹐日二夜一。

﹝《大》﹞治妊娠卒不得小便。杏仁一味﹐去皮尖搗丸﹐如大綠豆。燈心湯吞七粒﹐立利。

﹝丹﹞朱宅婦人三十餘歲﹐四个月胎﹐大小便閉﹐因與通利﹐冬葵子等藥已通﹐但气未順。此由性急血耗气亂﹐須和其气﹐滋其血乃安。

陳皮靑皮芍藥﹝一錢﹞人參歸身尾川芎地黃白術﹝半兩﹞茯苓木通甘艸﹝二分﹞﹝《甲》﹞小便難﹐水脹滿﹐溺出少﹐胞轉﹐不得溺﹐曲骨主之。胞轉不得小便﹐小腹滿﹐關元主之。

卷之十四肝膽部閉癃遺溺

產後淋閉

﹝無﹞治產前後淋﹐其法不同﹐產前當安胎﹐產後當去血。瞿麥﹑蒲黃﹐最爲產後要藥。

茅根湯

治產後諸淋主之。

白茅根﹝八兩﹞瞿麥葵子﹝二兩﹞白茯苓﹝各四兩﹞人參﹝二兩﹞蒲黃桃膠滑石甘艸﹝各一兩﹞紫貝﹝十个﹐燒﹞石首魚枕石﹝﹞上銼爲散﹐每服四錢﹐水一盞半﹐姜三片﹐燈心二十莖﹐煎至七分﹐去渣溫服﹔亦可爲末﹐木通煎湯調下。

﹝《大》﹞療產後小便不通。用陳皮去白爲末﹐空心服﹐酒調二錢﹐一服便通。

治產後小便不通﹐腹脹如鼓﹐悶亂不醒。用鹽塡臍中﹐卻以蔥白剝去粗皮﹐十餘根作一縛﹐切作一指濃﹐安鹽上﹐用大艾炷﹐滿蔥餅上以火炙之。覺熱气入腹內﹐實時便通神驗。

卷之十四肝膽部閉癃遺溺

小便數

﹝羅﹞中書右丞合刺合孫﹐病小便數而短﹐晝夜約二十餘行﹐臍腸塡滿﹐腰腳沈HT﹐不得安臥。季春下旬﹐一日奉敕治之﹐遂往診視。脈得沈緩﹐時時帶數。常記小便不利有三﹐不可槪論。若津液偏滲於腸胃﹐大便泄瀉﹐而小便澀少者一也﹐宜利而已。若熱搏下焦津液﹐則濕熱不能行者二也﹐必滲瀉則愈。若脾胃气澀﹐不能通調水道﹐下輸膀胱而化者三也﹐可順气﹐令施化而出。今右丞平素膏粱濕熱內蓄﹐不得施行﹐膀胱竅澀﹐是以起頻而見少也﹐非滲泄分利﹐則不能快利。遂處一方﹐名曰茯苓琥珀湯。《內經》曰﹕甘緩而淡滲﹐熱搏津液﹐內蓄臍腹脹滿﹐當須緩之。泄之必以甘淡爲主﹐遂以茯苓爲君﹐甘寒滑以利竅澀。豬苓﹑琥珀之淡﹐以滲泄利水道﹐故以二味爲臣。脾惡濕﹐濕气內蓄﹐則脾气不舒。益脾勝濕﹐必以甘爲助﹐故以甘艸﹑白術爲佐。鹹入腎﹐鹹味湧泄爲陰﹐故用澤瀉之鹹﹐以泄伏水。腎惡燥﹐急食辛以潤之﹐津液不行﹐以辛散之﹐桂枝味辛﹐散濕潤燥﹐故以爲使。煎長流甘瀾水﹐使不助其腎气﹐大作湯劑﹐令直達於下而急速也。兩服減半﹐旬日良愈。

茯苓琥珀湯

茯苓白術琥珀﹝各半兩﹞甘艸﹝炙﹞桂﹝去皮。各三錢﹞澤瀉﹝一兩﹞滑石﹝七錢﹞豬苓﹝半兩﹞上爲細末﹐每服五錢﹐煎長流甘瀾水一盞調下﹐空心食前﹐待少時以美膳壓之。

﹝《食》﹞主下焦虛冷﹐小便數損無力。生薯蕷半斤﹐刮去皮﹐以刀切碎﹐於鐺中煮酒沸﹐下薯蕷不得攪﹐待熟加鹽蔥白更添酒﹐空腹下二三盞﹐妙。

﹝羅﹞

水芝丸

治上焦眞气虛弱﹐小便頻數﹐日夜無度。

蓮肉﹝去皮﹐不以多少﹐用好酒浸一兩宿。豬肚一个﹐將酒浸蓮肉入肚中多半爲度﹐水煮熟取出蓮肉﹐切﹐焙漧﹞上爲細末﹐酒煮麵爲丸﹐如芡實大。每服五十丸﹐米飲湯下﹐食前。

﹝世﹞治夜多小便﹐用益智三十四个爲末﹐鹽五分﹐水一盞﹐煎八分﹐臨臥溫服。

﹝《本》﹞

衛眞湯

治丈夫婦人元气衰憊﹐榮衛怯弱﹐眞陽不固﹐三焦不和﹐上盛下虛﹐夜夢鬼交﹐覺來盜汗﹐面無精光﹐唇口舌燥﹐耳內蟬鳴﹐腰痛背倦﹐心气虛乏﹐精神不寧﹐驚悸健忘﹐飲食無味﹐日漸瘦悴﹐外腎濕癢﹐夜多小便﹐腫重冷痛﹐牽引小腹﹐足膝緩弱﹐行步艱難﹔婦人血海久冷﹐經候不調﹐或過期不至﹐或一月兩來﹐赤白帶下﹐漏分五色﹐子宮感寒﹐久不成孕﹐並皆治之。此藥大能生气血﹐遇夜半子時腎水旺極之際﹐補腎實髒﹐男子攝血化精﹐諸病未萌之前﹐皆能制治﹐使不復爲梗。

當歸﹝一兩﹐酒浸一宿﹞人參﹝一兩半﹞金釵石斛﹝五兩﹞白茯苓木香肉豆蔻山藥﹝以上各三兩﹞生地﹝二兩﹞熟地﹝溫水洗﹐三兩﹞丁香﹝一兩﹞靑皮﹝一兩﹐去白﹞川牛膝﹝二兩﹐童便﹑酒各半盞浸一宿﹞上爲細末﹐每三大盞酒調下﹐鹽亦得﹐空心食前一服。婦人諸病﹐童便同酒調﹐空心下。

又方治男子婦人一切虛冷之疾﹐活血駐顏﹐減小便﹐除盜汗。治婦人久不生產﹐似帶疾而非﹐時有遺瀝﹐並皆治之。功驗不可具述。

蒼術﹝切焙﹞川楝子茴香吳茱萸﹝湯洗﹞破故紙胡蘆巴﹝以上各一兩﹐並炒﹞川姜川烏艸烏﹝以上各半兩﹐炮﹞山藥﹝二兩﹞上各炮治如法﹐同爲細末﹐醋糊爲丸﹐如桐子大。每服十五丸﹐空心溫酒鹽湯任下﹐婦人艾醋湯下﹐日二服。耳目永不昏聾﹐髦發不白。

﹝《衍》﹞鄰家有一男子﹐小便日數十次﹐如稠米泔色﹐心神恍惚﹐瘦瘁食減﹐令服桑螵蛸散﹐未終一劑而安。

此藥能安神魂﹐定心志﹐治健忘﹐小便數﹐補心气。用桑螵蛸﹑遠志﹑菖蒲﹑龍骨﹑人參﹑茯苓﹑當歸﹑龜甲醋炙﹐以上各一兩爲末﹐以人參湯調下二錢。

﹝海﹞姜附石脂神砂丹治小便數而不禁﹐怔忡多忘。﹝方見滯下。﹞﹝丹﹞因看《盧氏醫鏡》見此一藥味數分兩同﹐惟丹砂用伏火者﹐及治病有瘥。所治者﹐小便數而不禁﹐怔忡多忘﹐魘夢不已不同耳。見其不同﹐審而詳之﹐乃得此治法不瘥﹐且泛論之。經言﹕腎主大便﹐肝主小便淋溲。《難經》云﹕小腸爲赤腸﹐是面赤色﹐及便溺色赤﹐皆出心與小腸﹐南方赤色﹐顯於外也。經言﹕下焦如瀆者﹐正謂大小便也。大便爲陰﹐爲有形气化﹐乃下焦之下者也。謂腎主大便﹐不言大腸者﹐明子行父道﹐爲腎臟病。小便爲陽﹐爲無形气化﹐乃下焦之髙者也。謂肝主小便淋溲﹐亦是子行父道﹐爲腑病。凡諸無形气化者﹐皆腑病所主﹐諸有形气化者﹐皆髒病所主﹐此二證﹐俱在下焦則同﹐但有形無形﹐及在腑在髒有殊﹐俱是丹田衰敗。不言心火者﹐以其相火代行君之政令故也。細分之﹐則膀胱壬水勝丙火。小腸者﹐不傳入陰﹐故爲泄血。泄血利不禁﹐爲有形質病。且不傳陰﹐則陰不病。何爲有形病﹖此爲陰之體也﹐爲腑之用也。天地陰陽﹐互爲體用﹐以斯可見。是明五臟者﹐爲六腑所用﹐六腑者﹐爲五臟所用明矣﹐是有形皆爲傳陰也。大小便不禁﹐是膀胱不禁爲遺溺﹐此不傳陰也﹐是丹田胞絡受寒﹐爲壬所克。大抵諸腑皆乘有形﹐有形病者皆在腑。責其所乘﹐皆在髒也。用伏火丹砂者﹐去其寒性耳。治法同者﹐以其俱在下焦﹐補諸無形﹐同在胞絡耳。以其胞與腎相對﹐有渠相通故也。腎主大便﹐肝主小便﹐所治安得不殊。經曰﹕腎肝同歸一治。又曰﹕少陽主骨﹐所生病﹐便溲難。膀胱主筋﹐所生病﹐亦可知也。小便不禁﹐茯苓湯下。大便不禁﹐米飲下。﹝此論《局方》姜附神砂丹而發。﹞運气﹐小便數皆屬火。經云﹕少陽之復﹐便數憎風是也。小便數﹐惟二髒有之。

一屬肺。經云﹕肺手太陰之脈﹐气盛有餘﹐則肩背痛﹐風寒汗出中風﹐小便數而欠是也。以刺言之﹐瀉手太陰則愈。

一屬肝。經云﹕足厥陰之瘧﹐令人如癃狀﹐而小便不利。又云﹕肝痺者﹐夜臥則驚﹐多飲﹐數小便是也。

視虛實補瀉之則愈。

﹝東﹞小便數腹痛﹕尿胞﹝在玉泉下一寸屈骨端。﹞﹝《玉》﹞小便多﹕命門﹝隨年壯灸﹞腎兪﹝一分﹐沿皮向外六分﹐補六呼﹐瀉一吸﹞﹝《集》﹞小便滑數﹕中極﹝灸﹞腎陰陵泉﹝不已﹐取下穴﹞气海陰谷三陰交

卷之十四肝膽部閉癃遺溺

溺赤

諸病水液混濁﹐皆屬於熱。﹝全文見診。﹞小便黃者﹐少腹中有熱也。﹝全文見水腫。﹞小便黃﹐無如黃柏﹑知母效。

脈尺澀﹐足脛逆冷﹐小便赤﹐宜服附子四逆湯﹐足太衝補之。

臟腑小便黃有四﹕一屬肝熱。經云﹕肝熱病者﹐小便先黃是也。二屬胃實。經云﹕胃足陽明之脈气盛﹐則身以前皆熱﹐其有餘於胃﹐則消穀善饑﹐溺色黃是也。三屬肺虛。經云﹕肺手太陰之脈气虛﹐則肩背痛寒﹐少气不足以息﹐溺色變故耳。四屬腎虛。經云﹕冬脈者﹐腎脈也。冬脈不及﹐則令人淸﹐脊痛﹐小便變是也。

運气小便黃有二﹕一屬風。經云﹕厥陰之勝﹐脇气並﹐化而爲熱﹐小便黃赤是也。

二屬熱。經云﹕少陰司天﹐熱淫所勝﹐病溺色變。又云﹕少陽之勝﹐溺赤善驚。又云﹕陽明司天﹐燥气下臨﹐暴熱至﹐乃暑陽气郁發﹐小便變是也。蓋暴熱謂地气少陰之熱也。

邪之所在﹐皆爲不足﹐中气不足﹐溲便爲之變﹐補足外踝下畱之。﹝全文見刺虛實法。﹞﹝《甲》﹞小腸有熱﹐溺赤黃﹐中脘主之。溺黃﹐下廉主之。小便黃赤﹐完骨主之。小便黃﹐腸鳴相追逐﹐上廉主之。

卷之十四肝膽部閉癃遺溺

遺溺

﹝垣﹞小便遺失者﹐肺金虛也﹐宜安臥養气﹐禁勞役。以黃﹑人參之類補之。不愈﹐當責有熱﹐加黃柏﹑生地。﹝《甲乙》云﹕肺脈則少气不足以息﹐卒遺失無度。﹞下虛﹐謂膀胱下焦虛。經雲﹕水泉不止者﹐是膀胱不藏也。仲景云﹕下焦竭﹐則遺溺失便﹐其气不能自禁制﹐不須治﹐久則愈。又云﹕下焦不歸﹐則遺溲。世用桑螵蛸雞之類是也。

﹝丹﹞治遺溺。桑螵蛸酒炒爲末﹐姜湯送下二錢妙。

﹝無﹞

雞內金散

治溺牀失禁。

雞一具﹐並腸洗淨燒爲灰﹐男用雌﹐女用雄﹐卽是雞肫內黃皮研爲末﹐每服二錢﹐酒飲調服妙。

又方用羊肚系盛水滿﹐綫縛兩頭煮熟﹐取中水頓服之瘥。

﹝《山》﹞大人遺溺不知。薔薇根細研酒下。

﹝丹﹞

鹿茸丸

治久虛冷﹐小便自濁﹐滑數不禁。

鹿茸椒紅桂附子牡蠣石斛補骨脂肉蓯蓉雞沈香﹝各一兩﹞桑螵蛸﹝三分﹞上爲末﹐酒糊丸桐子大。食前酒下三十丸。﹝此方因沈香解諸澀﹐故丹溪取之。﹞又云﹕鹿角屑炒黃爲末﹐溫酒下二錢妙。本艸云﹕鹿角逐陰中邪气惡血。鹿茸丸﹝方見虛條。﹞﹝河﹞熱甚客於腎部﹐手足厥陰之經﹐廷孔鬱結極甚﹐而气血不能宣通﹐則痿痺﹐神無所用﹐故津液滲入膀胱﹐而旋溺遺失﹐不能收禁也。經曰﹕目得血而能視﹐耳得血而能聽﹐手指得血而能攝﹐掌得血而能握﹐足得血而能走﹐髒得血而能液﹐腑得血而能气。然血所通流﹐則气亦然也。气血先行﹐則其中神自淸和﹐而應機能爲用矣。故經曰﹕血气者﹐人之神﹐不可不謹養也。故諸所運動﹐時習之﹐則气血通利﹐而能爲用。閉塞之﹐則气血行微﹐而其道不得通利﹐故劣弱也。若病熱極﹐甚則鬱結﹐而气血不能宣通﹐神無所用﹐而不遂其機﹐隨其鬱結之微甚﹐而有不用之大小焉。是故目郁則不能視色﹐耳郁則不能聽聲﹐鼻郁則不能聞香臭﹐舌郁則不能知味。至如筋痿骨痺﹐諸所出不能爲用﹐皆鬱結之所致也。

﹝丹﹞《千金翼》

白薇散

治尿出不知時。

白薇﹝本艸云﹕气大寒﹞白芍藥﹝各等分﹞上爲末﹐溫酒調下方寸匕﹐日三服﹐食前。

嘗治一男子﹐遺溺不覺﹐脈洪大盛﹐以黃柏﹑知母﹑杜牛膝爲君﹐靑皮﹑甘艸爲臣﹐木香爲佐﹐桂些少反佐﹐服數帖﹐大效。此法與前白薇散皆河間所謂熱甚廷孔鬱結﹐神無所用﹐不能收禁之意也。

﹝世﹞神芎導水丸治遺尿有實熱者。每百丸﹐空心白湯下﹐若一服利﹐止後服。﹝前法河間所謂廷孔鬱結不能收禁﹐此所謂淫气遺溺﹐痺聚在腎﹐痺謂气血不通宣也。﹞﹝無﹞

茯苓丸

治心腎俱虛﹐神志不守﹐小便淋瀝不禁﹐及遺泄白濁。

赤茯苓白茯苓上爲末﹐以新汲水挪洗﹐澄去新沫﹐控幹﹐別取地黃汁﹐同好酒﹐銀石器內熬成膏﹐搜和爲丸﹐如桐子大。

空心熱酒嚼下。

﹝世﹞用薏苡仁﹐鹽炒煎服效。﹝方見小兒。﹞﹝《本》﹞燕蓐艸﹐主眠中遺溺不覺﹐燒令黑研﹐水進方寸匕﹐亦主噦气﹐卽燕窠中艸也。

膀胱咳者﹐咳而遺溺。﹝全文見咳。﹞鍼灸遺溺法有四﹕其一取肝﹐其二取督脈﹐其三取三焦﹐並見遺溺閉癃門﹐其四取肺。經云﹕手太陰之別﹐名曰列缺﹐其病虛則欠KT﹐小便遺數﹐取之去腕一寸﹐別走陽明者是也。

﹝東﹞遺尿失禁﹕陰陵泉陽陵泉﹝二寸半﹞。大惇﹝七壯﹞。又方﹕曲骨陰陽二陵泉﹝各二寸半。﹞﹝《甲》﹞遺溺﹐關門及神門﹑委中主之。气癃小便黃﹐气滿﹐虛則遺溺﹐石門主之。

肝脈微滑爲遺溺。﹝全文見治法。﹞

卷之十四肝膽部閉癃遺溺

妊娠遺尿

﹝《大》﹞白薇散治妊娠不知尿出時。﹝方見前熱條。﹞產後﹐一味桑螵蛸散﹐治妊娠小便數不禁。﹝方見前下虛條。﹞又方﹕用雞尾毛燒灰末﹐酒調方寸匕。

卷之十四肝膽部閉癃遺溺

產後遺尿

﹝無﹞婦人產蓐﹐產理不順﹐致傷膀胱﹐遺尿無時。

﹝丹﹞嘗見尿胞﹐因收生者不謹﹐以致破損﹐而得淋瀝﹐病遂爲廢疾。一日有徐婦﹐年壯難產得此﹐因思肌肉破傷在外者﹐宜可補完﹐胞𨿽在腹﹐恐亦可治。遂診其脈﹐虛甚。予曰﹕難產之由﹐多是气虛﹐產後血气尢虛﹐試與峻補。因以參術爲君﹐芎歸爲臣﹐桃仁﹑陳皮﹑黃﹑茯苓爲佐﹐煎以豬羊胞中湯﹐極饑時飲之﹐但劑小﹐率用一兩﹐至一月而安。蓋令气血驟長﹐其胞自完﹐恐稍緩﹐亦難成功矣。

﹝喬町﹞婦人產後尿不禁﹐面微浮﹐略發熱於午後﹐此膀胱爲坐婆所傷。

黃歸身尾芍藥﹝各一錢半﹞白術﹝一錢﹞人參陳皮﹝五分﹞甘艸﹝炙些﹞上煎熱飲之。

﹝云﹞

桑螵蛸散

治產後小便數及遺尿。

桑螵蛸﹝三十个﹐炒﹞鹿茸﹝酥炒﹞黃﹝各三兩﹞牡蠣﹝﹞人參赤石脂濃朴﹝各三兩﹞上爲細末﹐空心米飲調下三錢匕。

又方桑螵蛸﹝半兩﹐炒﹞龍骨﹝一兩﹞上爲細末﹐米飲調下二錢﹐空心。

卷之十四肝膽部

前陰諸疾

前陰諸疾﹐前陰所過之脈有二﹕一曰肝脈﹐二曰督脈。經云﹕肝足厥陰之脈﹐入毛中過陰器﹐抵少腹﹐是肝脈所過也。又云﹕督脈者﹐起於少腹﹐以下骨中央﹐女子入系廷孔﹐循陰器﹐男子循莖下至篡﹐與女子等﹐是督脈所過也。

卷之十四肝膽部前陰諸疾

陰縮陰縱

陰縮﹐謂前陰受寒﹐入腹內也。陰縱﹐謂前陰受熱﹐挺長不收也。經曰﹕足厥陰之筋﹐傷於寒﹐則陰縮入﹔傷於熱﹐則縱挺不收。治在行水淸陰气是也。

﹝丹﹞鮑兄二十餘歲﹐玉莖挺長﹐腫而痿﹐皮塌常潤﹐磨股不能行﹐兩脇气上﹐手足倦弱。先以小柴胡加黃連大劑﹐行其濕熱﹐略加黃柏﹐降其逆上之气﹐其挺腫漸收﹐漸減及半。但莖中有堅塊未消﹐遂以靑皮一味爲君﹐佐以散風之劑﹐末服。外以絲瓜汁﹐調五倍子末敷而愈。

平江王氏子﹐年三十歲﹐忽陰挺長腫而痛﹐脈數而實﹐用朴硝荊芥湯浸洗﹐又用三一承气湯大下之﹐愈。

《內經》刺灸前陰挺長之法有一﹕經云﹐足厥陰之別﹐名曰蠡溝﹐去內踝五寸別走少陽﹐其病實﹐則挺長﹐取之所別是也。

﹝《明堂》﹞陰卵入腹。臍下六寸﹐兩旁各一寸六分。﹝灸二七壯。﹞﹝《內經》﹞診陰縮而死者﹐皆屬肝傷。經云﹕肝悲哀動中則傷魂﹐魂傷則狂妄不精﹐不精則不正﹐當陰縮而攣筋﹐兩脇骨不舉﹐毛悴色夭死於秋。又云﹕厥陰終者喜溺﹐舌捲﹐卵上縮是也。

卷之十四肝膽部前陰諸疾

陰痿陰汗陰冷陰癢

陰痿﹐皆耗散過度﹐傷於肝筋所致。經云﹕足厥陰之經﹐其病傷於內則不起是也。

﹝垣﹞陰痿陰汗臊臭論一富者前陰間嘗聞臊臭﹐又因連日飲酒﹐腹中不和﹐求予治之。予應之曰﹕夫前陰者﹐足厥陰之脈﹐絡陰器﹐出其挺末。臭者心之所走散﹐入於五方爲臭﹐入肝爲臊臭﹐此其一也。當於肝經中瀉行間﹐是治其本。後於心經中瀉少衝﹐以治其標﹐如惡鍼當用藥除之。治法當求其本﹐連日飲酒﹐夫酒者﹐气味俱陽能生濕熱﹐是風濕熱合於下焦爲邪。故經云﹕下焦如瀆。又云﹕在下者﹐引而竭之。酒者是濕熱之水﹐亦宜決前陰以去之﹐是合下焦二法治之。

龍膽瀉肝湯

治陰部時復濕癢﹐有臊臭。

柴胡梢澤瀉﹝各一錢﹞車前子木通﹝各五分﹞當歸梢龍膽艸生地﹝各三分﹞上銼﹐如麻豆大。作一服﹐水三大盞﹐煎至一盞去渣﹐稍熱服﹐空心宿食消盡服﹐便以美膳壓之。柴胡入肝爲引。用澤瀉﹑車前子﹑木通﹐其淡滲之味﹐利小便﹐亦除臊臭﹐是名在下者﹐引而竭之。生地黃﹑艸龍膽之苦寒﹐瀉酒濕熱﹐更兼車前子之類﹐以徹肝中邪气。肝主血﹐用當歸以滋肝中血不足也。

固眞湯

治兩丸冷﹐前陰痿弱﹐陰汗如水﹐小便後有餘滴臊气﹐尻臀並前陰冷﹐惡寒而喜熱﹐膝亦冷﹐正月內定此方。

升麻柴胡羌活﹝各一錢﹞甘艸﹝炙﹞澤瀉﹝各一錢半﹞艸龍膽﹝炒﹞知母﹝炒﹞黃柏﹝各二錢﹞上銼﹐如麻豆大。水三盞﹐煎至一盞去渣﹐稍熱空腹服﹐以美膳壓之。

溫腎湯

治面色痿黃身黃﹐腳軟弱無力﹐陰汗﹐陰莖有夭色﹐二月定此方。

麻黃﹝六分﹞防風根﹝一錢五分﹞白術﹝一錢﹞蒼術﹝一錢半﹞澤瀉﹝二錢﹞豬苓升麻白茯苓黃柏﹝酒。各一錢﹞柴胡梢﹝六分﹞上件分作二服﹐每服水二大盞﹐煎至一盞去渣﹐稍熱服﹐食前﹐天晴明服之。候一時辰許﹐方食。

補肝湯

治前陰如冰冷﹐並冷汗﹐兩腳痿弱無力。

黃﹝七分﹞人參葛根﹝各三分﹞甘艸﹝炙﹐五分﹞升麻﹝四分﹞知母柴胡羌活陳皮歸身黃柏﹝炒﹞防風白茯苓澤瀉﹝各二分﹞蒼術﹝五分﹞曲末﹝二分﹞豬苓﹝四分﹞連翹﹝二分﹞上咀﹐水二大盞﹐煎至一盞去渣﹐稍熱服﹐食前。忌酒濕面。

淸震湯

治溺黃臊臭淋瀝﹐兩丸如冰﹐陰汗浸兩股﹐陰頭亦冷。正值十二月﹐天寒凜冽﹐霜雪交集﹐寒之極矣。

升麻﹝五分﹞柴胡﹝二分﹞羌活﹝一錢﹞黃柏﹝一錢﹐酒﹞蒼術﹝五分﹞防風﹝三分﹞甘艸﹝炙﹐二分﹞本﹝三分﹞紅花﹝一分﹞歸身﹝二分﹞豬苓﹝三分﹞澤瀉黃芩﹝五分﹞麻黃根﹝三分﹞上銼﹐如麻豆大。都作一服﹐水二大盞﹐煎至一盞去渣﹐臨臥服。忌酒濕面。

柴胡勝濕湯

治兩外腎冷﹐兩髀樞陰汗﹐前陰痿弱﹐陰囊濕癢臊气。

澤瀉﹝一錢半﹞羌活﹝一錢半﹞升麻﹝一錢半﹞生甘艸柴胡﹝各三錢﹞艸龍膽﹝一錢﹞黃柏﹝酒﹐二錢﹞紅花﹝少許﹞當歸梢麻黃漢防己茯苓﹝各一錢﹞五味子﹝二十个﹞上咀﹐水三大盞﹐煎至一盞去渣﹐稍熱服﹐食前。忌酒濕面房事。

﹝垣﹞仲景八味丸治陽事多痿不振。今根據全方﹐夏減桂附一半﹐春秋三停減一。﹝疾去精足全減桂附﹐只根據六味地黃丸。八味方見治法。﹞腎脈大甚﹐爲陰痿。﹝全文見診。﹞運气陰痿皆屬濕土制腎。經云﹕太陰司天﹐濕气下臨﹐腎气上從﹐陰痿气衰而不舉是也。

椒粉散

治前陰兩丸濕癢﹐秋冬尢甚﹐冬月減。

麻黃﹝一錢﹞黑狗脊﹝五分﹞斑蝥﹝二个﹞豬苓﹝三分﹞肉桂﹝二分﹞歸梢﹝三分﹞輕粉﹝少許﹞紅花﹝少許﹞蛇牀子﹝五分﹞川椒﹝三分﹞上爲極細末滲上﹐避風寒濕冷處坐臥。

﹝丹﹞腎囊濕癢﹐先以吳茱萸煎湯洗之。後用吳茱萸半兩﹐寒水石三錢﹐黃柏二錢半﹐樟腦﹑蛇牀子各半兩﹐輕粉一錢﹐白礬三錢﹐硫黃二錢﹐檳榔三錢﹐白芷三錢﹐爲末摻之。

﹝《千》﹞有人陰冷﹐漸漸冷气入陰囊腫滿﹐恐死﹐日夜痛悶不得眠。取生椒擇之洗淨﹐以布帛裹著丸囊﹐令濃半寸﹐須臾熱气大通﹐日再易之﹐取出瘥。

﹝《本》﹞曾有人陰冷﹐漸次冷气入陰囊腫滿﹐晝夜疼悶不得眠﹐煮大薊汁服﹐立瘥。

《內經》鍼灸陰暴癢痛﹐足厥陰之別﹐名曰蠡溝﹐上內踝五寸是也。﹝全文見鍼灸門。﹞﹝《撮》﹞陰痿﹕關元﹝補﹞陰濕陰谷﹝寸半﹐瀉﹐灸﹞﹝《怪穴》﹞陰中濕癢﹐外腎生瘡﹕海底﹝在脬囊底十字文縫中﹐灸瀉二十七壯﹞獨陰﹝在足第二指節下橫文﹐灸瀉二十七壯﹞

卷之十四肝膽部前陰諸疾

陰臭陰腫陰痛陰吹

﹝溪﹞婦人陰腫﹐腎痛。枳實半斤切碎﹐炒熱布裹包熨之﹐冷卽易。﹝《祕錄》﹞交接勞復﹐陰卵痛。﹝是勞復陰陽易。﹞﹝仲﹞胃气下泄﹐陰吹而正喧﹐此穀气之實也﹐膏發煎導之。﹝方見黃膽。﹞﹝潔﹞男子陰頭痛﹐女子陰中痛﹕大惇﹝《集》﹞陰莖虛痛﹕中極太溪三陰交復澑不已﹐取血陰陵泉關元海底﹝《甲》﹞婦人陰中痛﹐少腹堅急痛﹐陰陵泉主之。女子陰中寒﹐歸來主之。

卷之十四肝膽部

筋

﹝《靈》﹞足太陽之筋﹐起於足小指﹐上結於踝﹐邪上結於膝。其下循足外側﹐結於踵﹐上循跟﹐結於。

其別者﹐結於外﹐上中內廉與中﹐並上結於臀﹐上挾脊上項。其支者﹐別入結於舌本。其直者﹐結於枕骨﹐上頭下顏﹐結於鼻。其支者﹐爲目上网﹐下結於。其支者﹐從腋後外廉﹐結於肩。其支者﹐入腋下﹐上出缺盆﹐上結於完骨。其支者﹐出缺盆﹐邪上出於﹐其病小指支跟腫痛﹐攣﹐脊反折﹐項筋急﹐肩不舉﹐腋支缺盆中紐痛﹐不可左右搖﹐治在燔鍼劫刺﹐以知爲數﹐以痛爲輸﹐名曰仲春痺也。﹝以知爲數﹐以痛爲輸者﹐言經筋病用燔鍼之法﹐但以知覺所鍼之病應效爲度數﹐非如取經脈法有幾呼幾吸幾度之定數也。但隨筋之痛處爲輸穴﹐亦非如取經脈法有滎兪經合之定穴也。﹞足少陽之筋﹐起於小指次指﹐上結外踝﹐上循脛外廉﹐結於膝外廉。其支者﹐別起外輔骨﹐上走髀﹐前者結於伏兔之上﹐後者結於尻。其直者﹐上乘季脇﹐上走腋前廉﹐系於膺乳﹐結於缺盆。直者上出腋﹐貫缺盆﹐出太陽之前﹐循耳後﹐上額角。交巓上﹐下走頷﹐上結於。支者﹐結於目爲外維﹐其病小指次指支轉筋﹐引膝外轉筋﹐膝不可屈伸﹐筋急﹐前引髀﹐後引尻﹐卽上乘季脇痛﹐上引缺盆膺乳頸維筋急﹐從左之右﹐右目不開﹐上過右角﹐並蹺脈而行﹐左絡於右﹐故傷左角﹐右足不用﹐命曰維筋相交。治在燔鍼劫刺﹐以知爲數﹐以痛爲輸﹐名曰孟春痺也。

足陽明之筋﹐起於中三指﹐結於跗上﹐邪外上加於輔骨﹐上結於膝外廉﹐直上結於髀樞﹐上循脇﹐屬脊。

其直者﹐上循﹐結於膝。其支者﹐結於外輔骨﹐合少陽。其直者﹐上循伏兔﹐上結於髀﹐聚於陰器﹐上腹而布﹐至缺盆而結﹐上頸﹐上挾口﹐合於﹐下結於鼻﹐上合於太陽。太陽爲目上网﹐陽明爲目下网。其支者﹐從頰結於耳前﹐其病足中指支脛轉筋﹐腳跳堅﹐伏兔轉筋﹐髀前腫﹐疝腹筋急﹐引缺盆及頰﹐卒口僻﹐急者目不合﹐熱則筋縱﹐目不開﹐頰筋有寒則急引頰移口﹐有熱則筋弛縱緩不勝收﹐故僻。治之以馬膏﹐膏其急者﹐以白酒和桂﹐以塗其緩者﹐以桑鉤鉤之﹐卽以生桑灰置之坎中﹐髙下以坐等。以膏熨急頰﹐且飲美酒﹐啖美炙肉。不飲酒者﹐自彊也﹐爲之三拊而已。治在燔鍼劫刺﹐以知爲數﹐以痛爲輸﹐名曰季春痺也。﹝治在燔鍼之上當有「其病轉筋者」五字﹐如足厥陰筋行水淸陰气之下所言也。蓋燔鍼但宜施於筋寒轉筋之病﹐其筋熱緩縱者則不宜也。

搏﹐擊也﹐指也。蓋治口僻之法﹐以火烘馬之脂膏熨其半邊急者﹐以白酒調和桂末塗其半邊緩者﹐又以桑鉤鉤其口吻之僻偏復於故處﹐使髙下相等﹐復以水調生桑灰於鉤柄之坎縫處﹐連頰塗之﹐以收其緩﹐其桑鉤柄別用綫系縛於肩後﹐使勿走作也。復飲酒啖肉使筋脈柔和以助外之塗熨。不飲酒者﹐則自彊其筋骨﹐使正以手相拍其熨處也。張子和云﹕左寒右熱則左急而右緩﹐右寒左熱則右急而左緩﹐故偏於左者﹐左寒右熱﹐偏於右者﹐右寒左熱。夫寒不可輕用辛熱之劑﹐蓋左中寒則逼熱於右﹐右中寒則逼熱於左﹐陽气不得宣行故也。﹞足太陰之筋﹐起於大指之端內側﹐上結於內踝。其直者﹐絡於膝內輔骨﹐上循陰股﹐結於髀﹐聚於陰器﹐上腹結於臍﹐循腹裏﹐結於肋﹐散於胸中。其內者﹐著於脊﹐其病足大指支內踝痛﹐轉筋痛﹐膝內輔骨痛﹐陰股引髀而痛﹐陰器紐痛﹐下引臍兩脇痛﹐引膺中脊內痛。治在燔鍼劫刺﹐以知爲數﹐以痛爲輸﹐名曰孟秋痺也。

足少陰之筋﹐起於小指之下﹐並足太陰之筋﹐邪走內踝之下﹐結於踵﹐與太陽之筋合而上結於內輔之下﹐並太陽之筋﹐而上循陰股﹐結於陰器﹐循脊內挾膂﹐上至項﹐結於枕骨﹐與足太陽之筋合。其病足下轉筋﹐及所過而結者皆痛及轉筋。病在此者﹐主癇及﹐在外者不能俯﹐在內者不能仰。故陽病者腰反折不能俯﹐陰病者不能仰。治在燔鍼劫刺﹐以知爲數﹐以痛爲輸。在內者熨引飲藥﹐此筋折紐﹐紐發數甚者﹐死不治﹐名曰仲秋痺也。

足厥陰之筋﹐起於大指之上﹐上結於內踝之前﹐上循脛﹐上結內輔之下﹐上循陰股﹐結於陰器﹐絡諸筋。

其病足大指支內踝之前痛﹐內輔痛﹐陰股痛轉筋﹐陰器不用。傷於內則不起﹐傷於寒則陰縮入﹐傷於熱則縱挺不收﹐治在行水淸陰气。其病轉筋者﹐治在燔鍼劫刺﹐以知爲數﹐以痛爲輸﹐名曰季秋痺也。

手太陽之筋﹐起於小指之上﹐結於腕﹐上循臂內廉﹐結於肘內銳骨之後﹐彈之應小指之上﹐入結於腋下。

其支者﹐後走腋後廉﹐上繞肩胛﹐循頸﹐出走太陽之前﹐結於耳後完骨。其支者﹐入耳中。直者出耳上下﹐結於頷上﹐屬目外。其病小指支肘內銳骨後廉痛﹐循臂陰﹐入腋下﹐腋下痛﹐腋後廉痛﹐繞肩胛引頸而痛﹐應耳中鳴痛引頷﹐目瞑良久乃得視﹐頸筋急則爲筋頸腫。寒熱在頸者﹐治在燔鍼劫刺﹐以知爲數﹐以痛爲輸。

其爲腫者﹐復而銳之。本支者﹐上曲牙﹐循耳前﹐屬目外﹐上頷﹐結於角。其病當所過者支轉筋。治在燔鍼劫刺﹐以知爲數﹐以痛爲輸﹐名曰仲夏痺也。

手少陽之筋﹐起於小指次指之端﹐結於腕﹐上循臂﹐結於肘﹐上繞外廉﹐上肩﹐走頸﹐合手太陽。其支者﹐當曲頰入系舌本。其支者﹐上曲牙﹐循耳前﹐屬目外﹐上乘頷﹐結於角。其病當所過者卽支轉筋舌捲。

治在燔鍼劫刺﹐以知爲數﹐以痛爲輸﹐名曰季夏痺也。

手陽明之筋﹐起於大指次指之端﹐結於腕﹐上循臂﹐上結於肘外﹐上結於。其支者﹐繞肩胛﹐挾脊。

直者﹐從肩上頸。其支者﹐上頰﹐結於。直者﹐上出手太陽之前﹐上左角﹐絡頭﹐下右頷。其病當所過者支痛及轉筋﹐肩不舉﹐頸不可左右視。治在燔鍼劫刺﹐以知爲數﹐以痛爲輸﹐名曰孟夏痺也。

手太陰之筋﹐起於大指之上﹐循指上行﹐結於魚後﹐行寸口外側﹐上循臂﹐結肘中﹐上內廉﹐入腋下﹐出缺盆﹐結肩前﹐上結缺盆﹐下結胸裏﹐散貫賁﹐合賁下抵季脇。其病當所過者支轉筋痛﹐甚成息賁﹐脇急吐血。治在燔鍼劫刺﹐以知爲數﹐以痛爲輸﹐名曰仲冬痺也。

手心主之筋﹐起於中指﹐與太陰之筋並行﹐結於肘內廉﹐上臂陰﹐結腋下﹐散前後挾脇。其支者﹐入腋﹐散胸中﹐結於臂。其病當所過者支轉筋前及胸痛息賁。治在燔鍼劫刺﹐以知爲數﹐以痛爲輸﹐名曰孟冬痺也。

手少陰之筋﹐起於小指之內側﹐結於銳骨﹐上結肘內廉﹐上入腋﹐交太陰﹐挾乳裏﹐結於胸中﹐循臂﹐下系於臍。﹝臂當作胸。﹞其病內急﹐心承伏梁﹐下爲肘网。其病當所過者支轉筋﹐筋痛。治在燔鍼劫刺﹐以知爲數﹐以痛爲輸﹔其成伏梁唾血膿者﹐死不治﹐名曰季冬痺也。﹝「名曰季冬痺也」六字符誤在後「無用燔鍼」之下﹐今移在此。﹞經筋之病﹐寒則反折筋急﹐熱則筋弛縱不收﹐陰痿不用。陽急則反折﹐陰急則俯不伸。淬刺者﹐刺寒急也。

熱則筋縱不收﹐無用燔鍼。﹝艾灸亦然﹐今世不分寒急熱縱﹐皆用艾灸者﹐未知此理也。﹞足之陽明﹐手之太陽﹐筋急則口目爲﹐急不能卒視﹐治皆如上方也。﹝俱見《靈樞》經筋篇。﹞形樂志苦﹐病生於筋﹐治之以熨引。﹝全文見治法。﹞諸筋病皆屬於節。經云﹕諸筋者﹐皆屬於節。又云﹕手屈而不伸者﹐病在筋是也。肝主諸筋。經云﹕肝主筋。又云﹕在髒爲肝﹐在體爲筋。又云﹕酸生肝﹐肝生筋﹐筋生心是也。筋病忌風﹐忌食酸辛﹐忌久行。經云﹕風傷筋﹐燥勝風﹐酸傷筋﹐辛勝酸。又云﹕酸走筋﹐筋病無多食酸。又云﹕多食辛則筋急而爪枯。又云﹕久行傷筋是也。

卷之十四肝膽部筋

轉筋

﹝丹﹞轉筋皆屬血熱﹐四物加黃芩﹑紅花﹑蒼術﹑南星。有筋轉於足大指﹐轉上至大腿近腰結了﹐乃因奉養濃﹐飲酒感寒而作﹐加酒芩﹑紅花﹑蒼術﹑南星﹐姜煎服。

﹝《聖》﹞治肝虛轉筋。用赤蓼豆葉﹐切作三合﹐水一盞﹐酒三合﹐煎至四合去渣﹐溫分二服。

孫尙藥治腳轉筋﹐疼痛攣急。松節二兩﹐細銼如米粒﹐乳香一錢﹐上件藥用銀石器內﹐慢火炒令焦﹐只畱一分性﹐出火毒﹐研細﹐每服一錢至二錢﹐熱木瓜酒調下。同是筋病﹐皆治之。

﹝《外》﹞治轉筋。取故綿以釅醋浸甑中蒸及熱﹐用綿裹病患腳﹐令更易勿停﹐瘥止。

﹝仲﹞轉筋之爲病﹐其臂腳直﹐脈上下行﹐微弦﹐轉筋入腹者﹐雞屎白散主之。用雞屎白一味爲散﹐取方寸匕﹐以水六合和﹐溫服。

﹝丹﹞轉筋徧身﹐入肚不忍者﹐作極咸鹽湯﹐於槽中暖浸之。

﹝《靈》﹞轉筋於陽﹐治其陽﹔轉筋於陰﹐治其陰﹐皆淬刺之。﹝四時气篇此則經所謂以痛爲輸之法﹐蓋用火燒燔鍼劫刺。轉筋之時﹐當察轉筋之痛在何處﹐在陽刺陽﹐在陰刺陰﹐隨其所痛之處刺之﹐故曰以痛爲輸也。若以一鍼未知﹐則再刺之﹐以知覺應效爲度﹐故曰以知爲數是也。﹞﹝竇﹞轉筋而疼﹐灸承山而可治。

足太陽之下﹐血气皆少﹐則善轉筋踵下痛。﹝全文見治法。﹞

卷之十四肝膽部筋

霍亂轉筋

﹝海﹞吐瀉轉筋﹐身熱脈長﹐陽明本病也﹐宜和中。四君子湯﹑平胃散﹑建中湯﹝方見治虛實气虛條。﹞每服一兩﹐水三盞﹐姜五片﹐煎至一盞﹐去渣溫服。如吐瀉轉筋﹐自汗脈浮者﹐四君子加桂五錢主之。如吐瀉轉筋﹐脇下痛﹐脈弦者﹐宜

建中加木瓜柴胡湯

。平胃散加木瓜五錢﹐亦可也。

桂枝﹝二兩半﹞芍藥﹝三兩﹞甘艸﹝一兩﹞膠飴﹝半升﹞生薑﹝一兩半﹞大棗﹝六枚﹞木瓜﹝五錢﹞柴胡﹝五錢﹞上銼﹐如麻豆大。每服一兩﹐水三盞﹐煮至一盞半去渣﹐下膠飴兩匙﹐煎化服。如吐瀉後﹐小便不通﹐胃中實痛者﹐四君子湯加大黃一兩主之。如吐瀉轉筋﹐腹中痛﹐體重脈沈而細者﹐宜四君子湯加芍藥髙良姜湯。

四君子湯﹐四味各一兩﹐芍藥﹑良姜各五錢﹐同前煎法。如吐瀉霍亂﹐四肢拘急﹐脈沈而遲者﹐宜四君子湯加姜附濃朴湯。四君子四味各一兩﹐生薑﹑附子﹑濃朴﹝炮制。各三錢。﹞同前煎服。

如吐瀉轉筋﹐四肢厥冷﹐脈微緩者﹐宜

建中湯加附子當歸湯

桂枝﹝一兩﹞當歸﹝二錢﹞芍藥﹝二兩﹞甘艸﹝半兩﹞膠飴﹝半升﹞生薑﹝一兩﹞附子﹝三錢﹐炮﹞大棗﹝六枚﹞上同前煎服。

﹝《活》﹞香薷散治非時霍亂﹐大渴煩躁﹐汗出轉筋﹐疼痛不可忍。﹝方見傷寒吐利門。﹞﹝丹﹞怡六官﹐霍亂泄多吐少﹐口渴﹐腳轉筋。

滑石﹝三錢﹞白術﹝二錢﹞蒼術濃朴漧葛陳皮﹝各錢半﹞甘艸﹝些﹐炙﹞木通﹝一錢﹞姜﹝五片﹞下保和丸四十粒。

﹝《本》﹞霍亂轉筋。香薷煮汁飲之﹐無不瘥者。

﹝《肘》﹞治霍亂﹐心腹痛煩短气﹐未得吐下。若轉筋﹐燒梔子二十枚﹐研末﹐熟水調下。

﹝《保》﹞霍亂轉筋﹐吐瀉不止。宜

半夏湯

半夏曲茯苓白術﹝各半兩﹞甘艸﹝炙﹞上爲末﹐渴者涼水下﹐不渴溫水下﹐無時。如吐瀉不止﹐身無汗者﹐可與瀉痢門漿水散兼桂枝湯﹐又可與白術湯。

﹝《直指》﹞

木瓜湯

治霍亂吐瀉轉筋擾悶。

木瓜﹝二兩﹞茴香﹝二錢五分﹐微炒﹞甘艸﹝炙﹐二錢﹞吳茱萸﹝洗焙七次﹐二兩﹞上咀﹐每服四錢﹐水一盞半﹐生薑五片﹐烏梅少許﹐煎溫服。

﹝《活》﹞霍亂轉筋者﹐用理中湯去術﹐加附子一枚﹐生用。﹝理中湯方見傷寒。﹞﹝《本》﹞治霍亂吐瀉不止﹐及轉筋諸藥不效者﹐

一粒靑金丹

硫黃﹝一兩﹐研﹞水銀﹝八錢﹞上二味﹐銚子內炒﹐柳木篦子不住手攪勻﹐更以柳枝蘸冷醋頻頻灑﹐候如鐵色﹐結如靑金塊方成。刮下再研如粉﹐畱小半爲散﹐余以粽子尖三个﹐醋約半盞研稀調得所﹐成膏和丸﹐如雞豆大﹐朱砂爲衣。每服一丸﹐煎丁香湯磨化下﹐熱服。如服散﹐丁香湯調下一錢。傷寒陰陽乘伏﹐用龍腦冷水磨下﹐日二三服。

﹝梅﹞治霍亂轉筋。皂角末一小豆許﹐入鼻中﹐取嚏便瘥。

﹝《古今錄》﹞治霍亂轉筋。取蓼花一把﹐去兩頭﹐以水二升半﹐煮一升半﹐頓服之。

﹝《食》﹞治吐後轉筋﹐煮木瓜汁飲之甚良。

﹝《外》﹞治霍亂注痢不止﹐轉筋入腹欲死。生薑三兩搗碎﹐以酒一升﹐煮三四沸﹐頓服。

﹝世﹞霍亂之癥﹐輕則上吐下瀉﹐兩腳轉筋﹐甚則徧體轉筋﹐腹肚疼痛﹐手足厥冷﹐若欲絕者。倉卒之際﹐宜於臍中灼艾﹐及用蓼一把﹐煎湯炮洗﹐次投以姜附﹑理中湯之類﹐其脈洪大者易治﹐脈微腎縮舌捲者﹐不治。

﹝世﹞霍亂轉筋﹐灸承山。﹝灸二十七壯﹐神效。﹞又法中風﹐亦灸承山。

﹝東﹞霍亂轉筋﹐在兩臂及胸堂中者﹐筋拘不及動搖﹕膻中中府巨闕胃脘尺澤太陰﹝灸七壯。﹞﹝《甲》﹞霍亂轉筋﹕金門僕參承山承筋主之。

卷之十四肝膽部筋

爪

肝之合筋也﹐其榮爪也。﹝全文見五臟。﹞肝熱者﹐色蒼而爪枯。﹝全文見痿。﹞多食辛﹐則筋急而爪枯。﹝全文見五臟。﹞

卷之十五肝膽部

頭風痛

﹝丹﹞頭痛多主於痰﹐痛甚者火多﹐有可吐者﹐亦有可下者。

﹝垣﹞金匱眞言論云﹕東風生於春﹐病在肝﹐兪在頸項﹐故春气者病在頭。又諸陽會於頭面﹐如足太陽膀胱之脈﹐起於目內﹐上額交巓﹐直入絡腦﹐還出別下項﹐病衝頭痛﹔又足少陽膽之脈﹐起於目銳﹐上抵頭角﹐病則頭角額痛。夫風從上受之﹐風寒傷上﹐邪從外入﹐客經絡﹐令人振寒頭痛﹐身重惡寒﹐治在風池﹑風府。

調其陰陽﹐不足則補﹐有餘則瀉﹐汗之則愈﹐此傷寒頭痛也。﹝治法見傷寒條。﹞頭痛耳鳴﹐九竅不利者﹐腸胃之所生﹐乃气虛頭痛也。﹝治法見气虛條。﹞如气上不下﹐頭痛巓疾者﹐下虛上實也﹐過在足少陰巨陽﹐甚則入腎﹐寒濕頭痛也。﹝治法見寒濕條。﹞有厥逆頭痛者﹐所犯大寒﹐內至骨髓﹐髓以腦爲主﹐腦逆故令頭痛﹐齒亦痛。﹝治見寒條。﹞有心煩頭痛者﹐病在膈中﹐過在手巨陽少陰﹐乃濕熱頭痛也。﹝治見實條。﹞頭痛﹐分三陰三陽。﹝見陰陽條。﹞諸血虛頭痛﹐當歸﹑川芎主之。諸气虛頭痛﹐人參﹑黃主之。主者﹐主治也﹐兼見何證﹐以佐使藥治之﹐此立方之大法也。血气俱虛頭痛者﹐於調中益气湯﹐加川芎﹑蔓荊子﹑細辛﹐其效如神。諸濕厥頭痛﹐淸空膏主之。﹝卽風濕熱頭痛也﹐方見濕气條。﹞諸痰厥頭痛﹐半夏白術天麻湯主之。﹝方見脾土條。﹞諸厥逆頭痛﹐羌活附子湯主之。﹝方見寒條。﹞如濕熱在頭者﹐以苦吐之﹐不可執方而治。﹝方見實條。﹞﹝海﹞三陽頭痛。

羌活防風荊芥升麻葛根白芷柴胡川芎芍藥細辛蔥白連須﹝分兩旋加﹞陰證頭痛﹐只用溫中藥﹐如理中﹑姜附之類也。

﹝垣﹞凡頭痛﹐皆以風藥治之者﹐總其大體而言之也。髙巓之上﹐惟風可到﹐故味之薄者﹐陰中之陽﹐自地升天者也﹐然亦有三陰三陽之異。太陽經頭痛﹐惡風寒﹐脈浮緊﹐川芎﹑獨活之類爲主。少陽經頭痛﹐脈弦細﹐往來寒熱﹐柴胡﹑黃芩主之。陽明經頭痛﹐自汗發熱﹐不惡寒﹐脈浮緩長實者﹐升麻﹑葛根﹑石膏﹑白芷主之。太陰經頭痛﹐必有痰體重﹐或腹痛爲痰癖﹐脈沈緩者﹐蒼術﹑半夏﹑南星主之。少陰經頭痛﹐三陰三陽經不流行﹐而足寒气逆爲寒厥﹐其脈沈細﹐麻黃附子細辛湯主之。厥陰經頭疼﹐項痛﹐或吐痰沫冷厥﹐其脈浮緩﹐吳茱萸湯主之。﹝方見傷寒。﹞

淸空膏

治偏正頭痛﹐年深不愈者﹐及療風濕熱頭痛上壅損目﹐及腦痛年深不止。

羌活防風﹝各一兩﹞柴胡﹝七錢﹞川芎﹝五錢﹞甘艸﹝炙﹐一兩半﹞黃連﹝炒﹐一兩﹞黃芩﹝三兩﹐一半酒制﹐一半炒﹞上爲細末﹐每服二錢﹐熱盞內入茶少許﹐湯調如膏﹐抹在口內﹐少用白湯送下。臨臥如苦頭痛﹐每服中加細辛二錢。如太陰脈緩有痰﹐名曰痰厥頭痛﹐加羌活﹑防風﹑川芎﹑甘艸﹐又加半夏一兩半。如偏正頭痛﹐服之不愈﹐減羌活﹑防風﹑川芎一半﹐加柴胡一倍。如發熱﹑惡熱而渴﹐正陽明頭痛﹐只與白虎湯加白芷。

東垣云﹕諸濕熱頭痛﹐淸空膏主之。丹溪云﹕東垣淸空膏﹐諸般頭痛皆治﹐惟血虛頭痛從魚尾相連痛者不治。又云﹕治少陽頭痛﹐如痛在太陽厥陰者勿用﹐蓋謂頭巓痛也。

﹝丹﹞

小淸空膏

治諸般頭痛﹐惟血虛頭痛不治。用片芩細切﹐酒拌勻﹐曬漧﹐爲末﹐茶淸調下﹐酒亦可。

﹝垣﹞

淸上瀉火湯

昔有人年少時气弱﹐於气海﹑三里節次﹐約灸五七百壯﹐至年老添熱厥頭痛﹐𨿽冬天大寒﹐猶喜風寒﹐其頭痛便愈﹐微來暖處﹐或見煙火﹐其痛復作﹐五七年不愈﹐皆灸之過也。

羌活﹝三錢﹞防風﹝七分﹞升麻﹝七分﹞柴胡﹝五分﹞本﹝半錢﹞細辛﹝少許﹞川芎﹝二分﹞荊芥﹝二分﹞蒼術﹝三分﹞蔓荊子﹝二分﹞黃芩﹝酒制﹐一錢半﹞黃連﹝酒制﹐半錢﹞黃柏﹝酒制﹐一錢﹞甘艸﹝五分﹞知母﹝酒制﹐一錢半﹞當歸﹝三分﹞生地﹝半錢﹞黃﹝一錢﹞紅花﹝少許﹞上銼如麻豆大。分作二服﹐每服水二盞﹐煎至一盞去渣﹐稍熱服﹐食遠。

補气湯

服前藥之後﹐服此藥。

黃﹝八分﹞甘艸﹝炙﹞歸身﹝各二錢﹞柴胡升麻﹝各二分﹞細辛﹝少許﹞麻黃﹝炒﹞苦丁香﹝各半錢﹞水煎服。

安神散

治頭旋眼黑頭痛。

羌活﹝一兩﹞防風﹝二錢半﹞柴胡﹝五錢﹞升麻﹝五分﹞酒黃柏﹝一兩﹞酒知母﹝五錢﹞酒生地﹝半兩﹞黃﹝一兩﹞甘艸﹝炙﹐三錢﹞生甘艸﹝三錢﹞上咀﹐每服半兩﹐水二大盞﹐煎至一盞半﹐加蔓荊子半錢﹐川芎三分﹐再煎至一盞﹐臨臥去渣熱服。

上東垣丹溪治虛熱頭痛﹐大率皆以酒芩﹑酒連﹑酒柏加風劑也。

﹝羅﹞

川芎散

治頭風﹐偏正頭痛﹐昏眩。

川芎細辛羌活槐花甘艸﹝炙﹞香附子石膏﹝炙﹐半兩﹞荊芥薄荷菊花防風茵陳﹝各一兩﹞上爲細末﹐每服二錢﹐食後茶淸調下﹐日三服。

石膏散

治頭疼不可忍。

麻黃﹝去根節﹞石膏﹝各一兩﹞何首烏﹝半兩﹞葛根﹝七錢半﹞上爲細末﹐每服三錢﹐生薑三片﹐水煎稍熱服。

石膏散

治頭疼。

川芎石膏﹝亂紋好者﹞白芷上各等分爲細末﹐每服四錢﹐熱茶淸調下。

﹝《本》﹞

荊芥散

治頭風。﹝王太醫方。﹞荊芥石膏﹝存性﹐等分﹞上爲細末﹐每服二錢﹐姜三片﹐蔥白三寸﹐和須﹐使水一盞﹐煎至七分﹐食後服。

治丈夫婦人﹐風虛頭疼﹐气虛頭疼﹐婦人胎前產後傷風頭疼﹐一切頭疼﹐並皆治之。

茵陳﹝揀淨﹐五兩﹞麻黃石膏﹝存性。各二兩﹞上爲末﹐每服一錢﹐臘茶調下﹐食後服﹐服畢仰臥霎時。

玉眞丸

治腎气不足﹐气逆上行﹐頭疼不可忍﹐謂之腎厥﹐其脈舉之則弦﹐按之則堅。

硫黃﹝二兩﹞石膏﹝通赤﹐研﹞半夏﹝湯洗﹞硝石﹝研。各一兩﹞上爲細末﹐研勻﹐生薑汁糊爲丸﹐如桐子大﹐陰漧。每服二十丸﹐姜湯或米飲下﹐更灸關元百壯。良方中黃丸子亦佳。虛寒甚者﹐去石膏﹐用鐘乳粉一兩。

《素問》云﹕頭疼巓疾﹐下虛上實﹐過在足少陰巨陽﹐甚則入腎。徇蒙招尢。目眩耳聾﹐下實上虛﹐過在足少陽厥陰﹐甚則入肝。下虛者腎虛也﹐故腎虛則頭痛。上虛者肝虛也﹐故肝虛則頭暈。徇蒙者﹐如以物蒙其首﹐招搖不定﹐目眩耳聾﹐皆暈之狀也。故肝厥頭暈﹐腎厥巓痛﹐不同如此。﹝治肝厥。鉤藤散見眩門。﹞

神妙丸

治頭疼及腦風。

食鹽硫黃﹝各等分﹞上爲末﹐水調生面爲丸﹐如桐子大。每服十五丸﹐用薄荷茶﹐食前﹐下荊芥酒亦得。

﹝丹﹞孫兆口訣。治頭疼﹐附子炮﹐石膏﹐等分爲末﹐入腦麝少許﹐酒茶下半錢﹐妙。

上硫﹑附中加石膏之劑。

治頭風如神。附子一枚﹐生去皮臍﹐用綠豆一協議煮﹐豆熟爲度﹐去附子﹐只喫豆﹐立瘥。每附子一枚﹐可煮五次後﹐末服之。﹝《修眞祕要》﹞﹝《本》﹞治气虛頭疼﹐用大附子一枚﹐剜去心﹐入全蠍二个在內﹐取前附子末﹐同鐘乳一分﹐面少許﹐水和裹炮熟﹐卻研爲末﹐以焦黃爲度﹐蔥茶調下﹐一錢或半錢。

又方用大附子﹝一枚﹐和皮臍生爲末﹞大川芎﹝一个﹐銼作四片﹞以水和附子末﹐如面劑﹐裹川芎﹐作四處﹐如附子末少﹐入少面裹畢﹐以鍼穿數孔子﹐用眞腦麝燻其穴內﹐覺附香再撚合穴子。如未覺內有香﹐卽再燻一炷。細羅成灰﹐用銚子內熱灰﹐炮熟末之﹐每服半錢﹐蔥茶調下﹐不拘時候。﹝上泗醫楊吉老二方﹐神效。﹞上附子純熱例。

﹝《素》﹞帝曰﹕人有病頭痛數歲不已﹐此安得之﹖名爲何病﹖岐伯曰﹕當有所犯大寒﹐內至骨髓﹐髓以腦爲主﹐腦逆故令頭痛﹐齒亦痛﹐病名曰厥逆。﹝奇病論﹞﹝垣﹞

羌活附子湯

治冬月大寒犯腦﹐令人腦痛齒亦痛﹐名曰腦風﹐出奇病論中。

防風﹝二分﹞黃﹝一錢﹞麻黃﹝一錢﹞蒼術﹝半錢﹞升麻﹝二分﹞甘艸﹝二分﹞黑附子﹝一分﹞羌活﹝半錢﹞白芷白僵蠶黃柏﹝各三分﹞上咀﹐水煎去渣﹐溫服﹐食後。若有寒嗽﹐加佛耳艸三分。

﹝羅﹞

川芎神功散

治風熱上攻﹐偏正頭痛﹐無問微甚久新﹐並皆治之。

川芎﹝一兩﹞甘艸﹝二錢半﹞川烏﹝生﹐去皮臍﹞白芷天南星麻黃﹝去根。各半兩﹞上爲末﹐每服三錢﹐水二盞﹐生薑三片﹐煎至七分﹐投淸酒半盞﹐和渣溫服﹐密室避風﹐如人行五七里﹐再服﹐汗出爲度﹐其病立愈。

救苦神白散

治男子婦人﹐偏正頭痛﹐眉骨兩太陽穴痛﹐及熱上攻頭目﹐目赤不已﹐項筋拘急﹐耳作蟬鳴。

川芎甘艸﹝炙。各八錢﹞甘松﹝去土﹞赤芍藥白芷兩頭尖川烏頭﹝去皮臍。各六錢﹞上爲細末﹐每服二錢﹐溫茶調下﹐服藥後﹐飲熟水半盞。

﹝《本》﹞治一切頭疼﹐

黑龍丸

天南星﹝洗﹞川烏﹝各半斤。黑豆拌﹐蒸三次﹞石膏﹝半兩﹞麻黃薄荷﹝各四兩﹞本白芷﹝各二兩﹞京墨﹝兩半﹞上爲細末﹐煉蜜杵丸彈子大﹐每服一丸﹐薄荷茶湯調下。

治傷寒頭疼﹐太陽頭疼﹐及一切頭疼。

川烏﹝炮﹞艸烏﹝各半兩﹞麻黃川芎防風羌活﹝各一兩半﹞地龍﹝去土﹞全蠍﹝一个﹞雄黃﹝三錢﹞上爲細末﹐每服半錢﹐食後茶淸調下。

﹝垣﹞

麻黃吳茱萸湯

治頭痛胸中痛﹐食減少﹐咽嗌不利﹐寒冷﹐脈左寸弦急。

麻黃﹝半錢﹞吳茱萸﹝三分﹞黃芩﹝二分﹞川烏﹝一分﹞羌活﹝五分﹞細辛﹝少許﹞蔓荊子﹝一分﹞本柴胡黃﹝各二分﹞蒼術﹝一錢﹞黃連﹝二分﹞半夏﹝一分﹞黃柏升麻﹝各二分﹞紅花﹝少許﹞當歸﹝二分﹞上咀﹐作一服﹐水二大盞﹐煎至一盞去渣﹐稍熱服﹐食後。

﹝丹﹞東陽陳兄﹐露筋骨﹐體稍長﹐患體虛而勞﹐頭痛甚﹐至有訣別之言。予察其脈﹐弦大而帶數。以人參爲君﹐川芎﹑陳皮爲佐﹐至五六日未減﹐眾皆訝之﹐以藥之不對也。予曰﹕藥力有次第﹐更少俟一二宿﹐當自安。忽其季來問曰﹕何不少加黃。予不答。又經一宿﹐忽自言病頓愈。予脈之﹐覺指下稍盛。又半日﹐病者言﹐胸上滿﹐不覺饑。視其腹紋已隱矣。予曰﹕藥中莫加黃否﹖曰﹕然。止與三帖。遂連與二陳湯﹐加濃朴﹑枳殼﹑黃連以瀉其衛﹐三帖而安。

血虛頭痛﹐自魚尾上攻頭痛﹐必用川芎當歸湯。﹝眉尖後近髮際曰魚尾。﹞﹝《大》﹞一奇散治血虛頭痛神妙。﹝卽芎歸湯也﹐方見產頭痛。﹞又方用川芎半兩爲末﹐每服二錢﹐臘茶調下甚效。曾有產後頭痛者﹐一服卽愈。

﹝《外》﹞治頭痛欲裂﹐當歸一兩﹐酒一升﹐煮取六合﹐飲至醉﹐效。

﹝《素》﹞頭痛耳鳴﹐九竅不利﹐腸胃之所生也。﹝通評虛實論東垣云﹕此气虛頭痛也﹐用人參﹑黃主之。﹞﹝《羅》﹞气虛頭痛治驗參謀柏仲實﹐年六十一歲﹐二月間患頭痛不可忍﹐晝夜不得眠﹐邀往視之。其人云﹕近在燕京﹐患頭昏悶微痛﹐醫作傷寒解之﹐汗出後痛轉加﹐復汗解﹐病轉加而頭愈痛﹐遂歸﹐每召醫用藥雷同﹐到今痛甚﹐不得安臥﹐惡風寒而不喜飲食。診其脈弦細而微﹐气短而促﹐懶言語。《內經》曰﹕春气者﹐病在頭﹐今年髙气弱﹐淸气不能上升﹐頭面故昏悶﹐此病本無表邪﹐因發汗數四淸陽之气愈虧損﹐不能上榮﹐亦不能外固﹐所以頭苦痛而惡風寒﹐不喜飲食﹐气短弱。宜升陽補气﹐頭痛自愈。名之曰

順气和中湯

黃﹝錢半﹞人參﹝一錢﹞白術﹝五分﹞陳皮﹝三分﹞當歸﹝五分﹞芍藥﹝五分﹞甘艸﹝炙﹐三分﹞升麻﹝三分﹞蔓荊子﹝二分﹞柴胡﹝三分﹞川芎﹝二分﹞細辛﹝二分﹞《內經》曰﹕陽气者﹐衛外而爲固也。今年髙气弱﹐又加發汗﹐衛外之气愈損。故黃甘溫﹐補衛實表爲君。

人參甘溫﹐當歸辛溫﹐補气補血﹐芍藥味酸﹐收衛气爲臣。白術﹑陳皮﹑炙甘艸苦甘﹐溫養衛气﹐生發陽气﹐上實皮毛腠理爲佐。柴胡﹑升麻苦辛﹐引少陽陽明之气上升﹐通百脈﹐灌漑周身者也。川芎﹑蔓荊子﹑細辛辛溫﹐體輕浮﹐淸利空竅爲使。

上件咀﹐作一服﹐水二盞﹐煎至一盞﹐去渣溫服﹐食後。服之減半﹐再服而愈。

﹝垣﹞調中益气湯加川芎﹑蔓荊子﹑細辛﹐治气血俱虛頭痛。﹝方見治法門。﹞﹝子和﹞

靑黛散

治頭風。

豬牙皂角玄胡索﹝一分﹞靑黛﹝少許﹞上爲細末﹐水調豆許﹐鼻內灌之﹐其涎自出。先仰臥灌鼻﹐俟喉中酸味﹐卽起身涎出﹐口咬銅錢一文﹐任流下。

﹝丹﹞頭痛搐鼻取涎。

蓽茇川芎薄荷白芷細辛﹝各等分﹞爲末﹐入豬膽內﹐與汁拌勻﹐陰漧﹐再爲末。用無根水爲丸﹐如綠豆大﹐靑黛爲衣。每一丸﹐茶淸化灌鼻中﹐口噙銅錢三文﹐其涎來如泉。一方有玄胡索﹑本﹑靑黛﹐無薄荷﹑細辛。

﹝《本》﹞治偏正頭風﹐夾腦風﹐並一切頭風﹐不問年深日近﹐克日取效﹐名

透頂散

細辛﹝表白者﹐三莖﹞瓜蒂﹝七个﹞丁香﹝三粒﹞糯米﹝七粒﹞腦子麝香﹝各一﹐黑豆大。﹞上將腦麝﹐乳缽內研極細﹐卻將前四味研勻﹐另自治爲末﹐然後入乳缽內﹐蕩起腦麝令勻﹐用瓦罐子盛之﹐謹閉罐口﹐患人隨左右搐之﹐一大豆許﹐良久出涎一升許﹐則安。

東垣云﹕濕熱在頭而頭痛者﹐必以苦吐之。若用上項搐鼻藥而涎少者﹐必兼下項吐法治之。

﹝《聖》﹞治痰厥頭痛。以烏梅十个取肉﹐鹽二錢﹐酒半盞﹐合水煎至七分去渣﹐非時溫服﹐吐卽住。

﹝丹﹞頭痛難忍支﹐風痰所致。梔子末蜜和濃﹐塗舌上﹐吐卽止。﹝《兵部集》﹞頭痛非冷非風﹐此膈有痰也。濃煎茶啜一二升﹐探吐之﹐吐而又吐﹐候苦汁出乃止﹐不損人﹐待渴自止妙。

﹝《外臺祕要》﹞﹝子和﹞

茶調散

瓜蒂﹑好茶二味﹐等分爲末﹐每服二錢﹐齏汁調下﹐空心用之。

丹霞僧﹐病頭痛﹐常居暗室﹐不敢見明﹐其頭熱痛﹐以布圍其巓﹐上置冰於其中﹐日易數次﹐熱不能已。

諸醫莫識其證﹐求見戴人。戴人曰﹕此三陽蓄熱故也。乃置炭火於暖室中﹐出汗湧吐﹐三法並行﹐七日方愈。

常仲明之子﹐自四歲得風痰疾﹐至十五歲轉甚﹐每月發一二次﹐發必頭痛﹐痛則擊數百拳﹐出黃綠涎一二盞方愈。此年發益頻﹐目見黑花﹐昏不知人﹐三四日方省﹐諸醫皆用南星﹑半夏化痰之藥﹐終無一效。戴人以雙解散發汗﹐以苦劑吐痰﹐病去八九﹐續以分劑平調﹐自春至秋﹐如此數次﹐方獲全瘥。

邪在胃而頭痛者﹐必下之﹐其證必兼隔痞﹐或動作則痛甚﹐或右手脈滑盛者是也。治法並見脾胃條。

東風生於春﹐病在頭﹐兪在頸項。﹝全文五臟。﹞春气者﹐病在頭。﹝惡風爲胃風。﹞﹝河﹞新沐中風爲首風﹐頭面多汗惡風﹐當先風一日則病甚﹐至其風日則少愈﹐大川芎丸主之。

大川芎丸

治首風旋暈弦急﹐外合陽气﹐風寒相搏﹐胃膈痰飲﹐偏正頭疼﹐身體拘蜷。

川芎﹝一斤﹞天麻﹝四兩﹐用鄆州者﹞上爲末﹐煉蜜丸。每兩作十丸﹐每服一丸﹐細嚼茶酒下﹐食後服。

風气循風府而上﹐則爲腦風﹐項背怯寒﹐腦戶極冷﹐神聖散主之。

神聖散

治腦風﹐邪气畱飲不散﹐項背怯寒﹐頭痛不可忍者。

麻黃﹝去節﹞細辛﹝去苗﹞漧葛﹝生一半﹐炒一半﹞藿香葉﹝各等分﹞上爲末﹐每服二錢﹐煮荊芥﹑薄荷﹐酒調下﹐茶亦得。並治血風證。

又方治腦風邪气畱飲﹐頭疼不可忍者。用遠志末﹐不以多少﹐於鼻中搐﹐於痛處揉之﹐相兼前藥可用也。

﹝丹﹞頭疼連眼痛﹐此風痰上攻﹐須用白芷開之。

雨前茶川芎白芷防風臺烏細辛當歸爲末﹐湯調服。

﹝世﹞偏正頭風﹐川芎﹑細辛﹑防風﹑白芷﹑烏頭尖﹑全蠍梢﹑南星姜制﹑麝香少許﹐爲末﹐每一字﹐溫酒調服。

﹝丹﹞

頭風方

羌活﹝三錢﹞細辛﹝一錢﹞川芎﹝二錢﹞漧葛﹝二錢﹞甘艸﹝一錢半﹞防風﹝二錢﹞半夏﹝一錢﹞上除川芎﹑細辛二味外﹐研爲末﹐用酒和炒﹐曬漧﹐入川﹑細二味末和勻﹐每服一錢﹐茶淸調下。

又方荊芥艸烏尖﹝七片﹞防風甘艸臺芎蔓荊子桔梗麻黃上爲末﹐茶調服。

﹝《本》﹞治頭疼﹐面赤﹐煩悶咽漧﹐上膈風痰﹐頭目暈昏﹐百節疼痛﹐背項拘急﹐

芎辛丸

川芎防風僵蠶獨活﹝各一兩﹞桔梗﹝三兩﹞麻黃細辛白附子羌活甘艸﹝各四兩﹞薄荷荊芥﹝各一兩半﹞上爲細末﹐煉蜜丸如彈子大。每服一粒﹐茶酒吞下﹐食後。

﹝垣﹞

徹淸膏

川芎﹝三錢﹞蔓荊子﹝一錢﹞細辛﹝一分﹞本﹝一錢﹞薄荷﹝三分﹞生甘艸﹝半錢﹞炙甘艸梢﹝半錢﹞上爲細末﹐食後﹐茶淸調下一錢﹐或半錢。

﹝《本》﹞治頭目風。荊芥穗﹑細辛﹑川芎等分爲末﹐飯後湯點二錢。

凡治頭痛﹐皆用芎﹑芷﹑羌﹑防﹑辛等溫气藥升散者﹐由風木虛﹐不能升散﹐而土寡於畏﹐得以壅塞而痛﹐故用此助肝木﹐散其壅塞也。若風盛﹐疏散太過而痛﹐服辛散藥反甚者﹐則宜用酸澀收而降之﹐乃愈。

後乳香盞落散是也。

﹝羅﹞

乳香盞落散

治男子婦人偏正頭疼不可忍﹐大有神效。

禦米殼﹝去蒂﹐四兩﹞陳皮甘艸﹝炙﹞桔梗﹝去蘆﹞柴胡﹝去苗。各一兩﹞上爲細末﹐每服二錢﹐水一鐘﹐入燈心十莖﹐長四指﹐同煎七分﹐去渣﹐食後溫服。

﹝垣﹞半夏白術天麻湯治太陰痰厥頭痛﹐眼黑頭旋﹐惡心煩亂。﹝方見眩門。﹞東垣先生﹐壯歲病頭痛﹐每發時兩頰靑黃﹐眩運目不欲開﹐懶於言語﹐身沈體重﹐兀兀欲吐﹐數日方過。

潔古老人曰﹕此厥陰太陰合而爲病﹐名曰風痰﹐宜以局方玉壺丸治之。少風濕藥二味﹐可加雄黃﹑白術﹐以治風濕。更有水煮金花丸﹐更灸俠溪二穴﹐各二七壯﹐不旬日愈。是知方者體也﹐法者用也﹐徒知體而不知用者獘。體用不失﹐可謂上工﹐信矣哉。﹝金花丸方見咳嗽。﹞﹝丹﹞徐舍人因作勞﹐頭與目眶痛﹐足冷身熱﹐脈大而不甚數﹐作勞痰治之。

半夏﹝二錢﹞川芎黃芩白術陳皮﹝各一錢半﹞木通﹝一錢﹞甘艸﹝少許﹞分二帖煎﹐姜一片﹐下保和丸三十丸。

﹝羅﹞

茯苓半夏湯

治風熱痰逆嘔吐﹐或眩運頭痛。

半夏﹝三个﹐稍大者制﹞赤茯苓﹝一錢﹞陳皮﹝一錢﹐湯洗﹞黃芩﹝一錢﹞甘艸﹝一錢﹞上用水二鐘﹐生薑三片﹐煎一盞﹐分三服作一日﹐溫服無時。

﹝丹﹞又治濕痰頭痛。

黃芩﹝酒炒﹐三錢﹞蒼術﹝酒炒﹐一兩﹞川芎細辛﹝各二錢﹞甘艸﹝一錢﹞爲末﹐擂生薑一片﹐和勻﹐茶淸調服。

賈孺人﹐脈沈﹐有痰頭痛。

川芎﹝一錢﹞澤瀉﹝一錢﹐酒炒﹞白術﹝一錢半﹐酒﹞煎下茯苓丸三十粒。﹝茯苓丸方見痰飲門。﹞﹝《聖》﹞治偏正頭疼﹐並夾腦風﹐連兩太陽頭痛。以白僵蠶細研爲末﹐用蔥茶調服方寸匕。

上濕痰頭痛﹐用半夏﹑南星及酒術﹑酒芩﹐燥其痰也﹐風痰頭痛﹐用風藥﹐餘者並見風頭痛條。

﹝《素》﹞陽明所謂客孫脈﹐則頭痛鼻鼽腹腫者﹐陽明並於上﹐上者則其孫絡太陰也﹐故頭痛鼻鼽腹腫也。﹝脈解篇﹞﹝孫﹞館職學士張居易﹐嗜酒散誕﹐不爲名利拘束﹐忽發熱頭疼﹐俾翰林醫官治之﹐十日愈甚。諸學士共議召孫﹐孫至脈之。曰﹕餘人皆曰傷寒﹐故作此疾也。張學士好酒多﹐痰食所傷也﹐今疾非傷寒﹐而右手脈甚數﹐左手脈平和﹐此必傷酒食而作頭痛﹐宜喫食藥五七丸﹐俟之半日﹐進退決矣。孫遂用食藥﹐經食久﹐膈漸寬﹐頭痛遂減﹐再進利膈藥﹐遂獲安。大凡陽邪頭疼﹐經十日﹐豈得不變發熱而狂亂﹐故知非傷寒﹐乃食病之過也。

﹝丹﹞胡孺人因喫冷粉與肉﹐頭痛自汗﹐膈痞﹐小便赤。

白術﹝二錢半﹞陳皮﹝一錢半﹞木通川芎黃芩﹝各半錢﹞薑水煎熟﹐吞下艸豆蔻丸﹑阿魏丸﹑保和丸各五十粒。

脈動作頭重痛﹐熱气潮者﹐屬胃。﹝謂胃有酒食及痰疾之類也。﹞﹝丹﹞頭痛如破﹐酒炒大黃半兩﹐茶煎服。

上以酒炒大黃下頭痛﹐蓋病在胃而頭痛者﹐必下之方愈也。如孫兆以利膈藥﹐下張學士傷食頭痛﹐詳見本條。郭茂恂以黑龍丹﹐下其嫂金華君產後污血頭痛﹐詳見產後頭痛﹐皆下咽卽安是也。

心煩頭痛﹐病在膈中﹐過在手巨陽少陰﹐東垣淸空膏之類治之。﹝全文見治虛實後法。﹞頭痛巓病﹐下虛上實﹐過在足少陰巨陽﹐甚則入腎頭痛。﹝全文見治虛實法。﹞許學士謂之腎厥頭疼也﹐用玉眞丸治之。東垣云﹕此寒濕頭痛﹐气上而不下也。﹝玉眞丸方見寒熱條。﹞運气頭痛有四﹕一曰火郁於上而痛。經云﹕少陽司天之政﹐初之气﹐風勝乃搖﹐候乃大濕﹐其病气怫於上頭痛﹔二之气﹐火反郁﹐白埃四起﹐其病熱郁於上頭痛。又云﹕少陽司天﹐火淫所勝﹐民病頭痛﹐發熱惡寒而瘧﹐治以寒劑爲君也。

二曰寒气逐熱气上行而痛。經云﹕歲金不及﹐炎火乃行﹐復則陰厥且格﹐陽反上行﹐頭腦戶痛﹐延及腦頂發熱。又云﹕太陽之勝﹐熱反上行﹐頭項頂巓腦戶中痛﹐目如脫。又云﹕太陽之復﹐心痛痞滿頭痛﹐治以熱劑爲君也。

三曰濕邪傷腎膀胱而痛。經云﹕太陰司天﹐濕淫所勝﹐腰脊頭項痛﹐時眩。又云﹕太陰在泉﹐濕淫所勝﹐病衝頭痛﹐目似脫﹐項似拔。又云﹕太陰之復﹐頭頂痛重而掉尢甚﹐亦治以熱劑爲君也。

四曰陽明復气﹐兼非位之心病而痛。經曰﹕陽明之復﹐咳噦煩心﹐病在膈中﹐頭痛﹐治以溫劑也。

﹝垣﹞

白芷散

治風頭痛﹐搐鼻。

石膏﹝二錢﹞薄荷﹝三錢﹞芒硝﹝二錢﹞郁金﹝一錢﹞香白芷﹝二錢﹞上細末﹐口噙水搐鼻﹐若癥在太陽加羌活二錢﹐防風一錢﹐紅豆二粒﹐爲末搐之。

川芎散

搐鼻。

靑黛﹝二錢半﹞蔓荊子川芎﹝各一錢二分﹞郁金芒硝﹝各一錢﹞石膏﹝一錢三分﹞細辛根﹝一錢﹞薄荷葉﹝二錢﹞紅豆﹝一粒﹞上爲末﹐搐鼻。

﹝丹﹞瘦人搐鼻藥。

軟石膏朴硝﹝各半錢﹞腦子檀香皮荊芥薄荷葉﹝各一錢﹞白芷細辛﹝各三錢﹞﹝羅﹞

如聖散

治眼目偏痛頭風。

麻黃﹝燒灰﹐半兩﹞盆硝﹝二錢半﹞麝香腦子﹝各少許﹞上件爲細末﹐搐之神效。

又方楊梅靑硝石伏龍肝﹝等分﹞上爲末﹐搐鼻立效。

﹝河﹞

瓜蒂神妙散

治偏正頭目昏眩﹐及偏正頭痛。

焰硝雄黃川芎薄荷葉道人頭﹝卽蒼耳子﹞藜蘆﹝各一分﹞天竺黃﹝一錢半﹞上爲細末﹐含水﹐鼻中搐一字﹐神驗。

上六方﹐搐鼻﹐治頭痛屬熱者也。

﹝《本》﹞治八般頭風。

艸烏尖細辛﹝等分﹞黃丹﹝少許﹞上爲細末﹐葦管搐入鼻中﹐立效。

﹝丹﹞治卒頭上痛。皂莢末吹鼻﹐嚏則止。﹝《斗門方》。﹞﹝世﹞

火筒散

治頭風應驗方。

蚯蚓糞﹝四錢﹞乳香﹝二錢﹞麝香﹝少許﹞上爲末﹐用紙筒自下燒上﹐吸煙搐鼻內﹐神效。

﹝仲﹞

頭痛摩散方

大附子﹝一枚﹐炮﹞食鹽﹝等分﹞上二味﹐爲末﹐以方寸匕﹐摩疹上﹐令藥力行。

﹝《聖》﹞治風頭痛﹐每天欲陰風雨先發者。用桂心一兩爲末﹐以酒調如膏﹐用敷頂上並額角。

治頭風餅子

五倍子全蠍土狗﹝七个﹞上爲末﹐醋糊作如錢大餅子﹐發時再用醋潤透﹐貼太陽穴上﹐炙熱貼之驗甚﹐仍用帕子縛之﹐啜濃茶﹐睡覺卽愈。

﹝《聖》﹞治時气頭痛不止。用朴硝二兩爲末﹐生油調塗於頂上。

﹝《經》﹞患頭風﹐山豆根﹐搗末﹐油調塗之。

﹝《食》﹞治熱風頭痛﹐燒杏仁令煙盡﹐去皮尖﹐以亂髮裹之﹐咬於所患處齒下﹐其痛便止。

﹝世﹞偏正頭痛風﹐醉頭風﹐以蓖麻子九粒﹐先用米調成膏﹐塗茶碗底﹐卻用火燒蓖麻仁煙出﹐以茶碗覆燻煙上﹐候煙盡﹐用少湯衝開服之﹐覺額上癢是效。

﹝丹﹞頭內如虫蛀響﹐名天白蟻。用茶子細末吹鼻中。﹝《周氏方》。﹞﹝《靈》﹞厥頭痛﹐面若腫起而煩心﹐取之足陽明﹑太陰。﹝厥病篇下同﹞厥頭痛﹐頭脈痛﹐心悲善泣﹐視頭動脈反盛者﹐刺盡去血﹐後調足厥陰。﹝頭痛項胛盛者﹐取血與厥陰。﹞厥頭痛﹐貞貞﹝都耕切。﹞頭重而痛﹐瀉頭上五行﹐行五﹐先取手少陰﹐後取足少陰。厥陰頭痛﹐意善忘﹐按之不得﹐取頭面左右動脈﹐後取足太陰。厥頭痛﹐項先痛﹐腰脊爲應﹐先取天柱﹐後取足太陽。﹝經云﹕頭目苦痛取之項中兩筋間﹐蓋風府穴也。又云﹕足太陽脈是動則衝頭痛﹐目如脫﹐項似拔。所生病者頭囟項痛﹐故應頭痛﹐取足太陽也。﹞厥頭痛﹐頭痛甚﹐耳前後脈湧有熱﹐瀉出其血﹐後取足少陽。﹝經云﹕足少陽脈從耳後入耳中﹐出走耳前﹐所生病者頭痛﹐故耳前後脈湧熱者﹐取足太陽也。﹞眞頭痛﹐頭痛甚﹐腦盡痛﹐手足寒至節﹐死不治。頭痛不可取於者﹐有所擊墮﹐惡血在於內﹐若肉傷痛未已﹐可側刺﹐不可遠取也。頭痛不可刺者﹐大痺爲惡﹐日作者﹐可令少愈﹐不可已。陽迎頭痛腦滿﹐不得息﹐取之人迎。﹝陽迎﹐卽陽逆也。又云﹕肝气逆頭則痛耳聾頰腫﹐取血者﹐是瘀血腫滿處取之也。﹞﹝《摘》﹞偏正頭風﹕絲竹空﹝沿皮向外透率谷。﹞風池﹝橫鍼入寸半﹐透風府。﹞合谷﹝半寸以上穴未愈﹐再取。﹞解溪三里中脘﹝中脘一穴﹐灸五十壯。﹞﹝《集》﹞正頭風﹕百會﹝一分﹐灸七壯。﹞上星﹝二分﹐灸七壯﹐三稜鍼出血亦得。﹞合谷﹝不愈﹐再取。﹞神庭﹝灸七壯。﹞太陽﹝在兩額角眉後紫脈上﹐三稜鍼出血亦得。﹞醉頭風﹕﹝內攢竹一穴﹐《通玄》同﹞印堂﹝一分﹐灸五壯﹞攢竹﹝一分﹐沿皮橫透魚腰﹞三里膻中﹝灸﹞風門﹝沿皮向外一寸﹞﹝《摘》﹞頭風面腫項彊不得回顧﹕天牖﹝五分﹐畱七呼﹐不宜補﹐亦不宜灸﹐若灸之則面腫脹﹐合當取下穴。﹝六分﹐畱三呼﹐瀉五吸﹐後取天牖﹑風池卽瘥﹐此古流注之法。﹞﹝潔﹞頭風﹕後溪京骨上手足太陽。

﹝《玉》﹞頭痛嘔吐﹕神庭﹝一分。﹞印堂﹝在兩眉中﹐沿皮透左攢竹﹐補三吸﹐轉歸元穴﹐退鍼沿皮透右攢竹﹐補三吸。﹞﹝《摘》﹞風痰頭痛﹕丰隆﹝五分﹐灸亦得。﹞腎厥頭痛﹕湧泉﹝三分﹐彈鍼出血。﹞嘗治一老婦人頭痛﹐久歲不已﹐因視其手足有血絡﹐皆紫黑﹐遂用三稜鍼盡刺出其血﹐如墨汁者數盞﹐後視其受病之經灸刺之﹐而得全愈。卽經所謂大痺爲惡﹐及頭痛﹐久痺不去身﹐視其血絡﹐盡出其血是也。

﹝《甲》﹞腦風頭痛﹐惡見風寒﹐鼽衄鼻窒﹐喘息不通﹐承靈主之。頭痛身熱﹐引兩頷急﹝一作痛﹞﹐腦空主之。

頭痛﹐目窗﹑天衝﹑風池主之。﹝以上諸穴在頭部第三行也。﹞善嚏頭痛﹐身熱﹐頷厭主之。熱病頭痛﹐引目外而急﹐煩滿汗不出﹐引頷齒面赤皮疼﹐懸釐主之。熱病﹐偏頭痛﹐引目外﹐懸釐主之。醉酒風熱﹐發兩角眩﹝一云兩目﹞痛﹐不能飲食﹐煩滿嘔吐﹐率谷主之。﹝《千金》云﹕此條在風篇。﹞頸額滿﹐引牙齒口噤不開﹐急痛不能言﹐曲鬢主之。﹝以上諸穴皆在耳前也。﹞頭痛引頸﹐竅陰主之。頭風耳後痛﹐煩心及足不收﹐失履﹐口僻﹐頸頂搖﹐牙車急﹐完骨主之。﹝以上諸穴皆在耳後也。﹞頭目瞳子痛﹐不可以視﹐俠項彊急﹐不可以顧﹐陽白主之。頭痛目眩﹐頸項彊急﹐胸脇相引﹐不得傾側﹐本神主之。﹝以上諸穴皆在面部也。﹞頭痛振寒﹐淸冷淵主之。頭痛項背急﹐消濼主之。

頭風痛﹐鼻鼽衄﹐眉頭痛﹐善嚏﹐目如欲脫﹐汗出寒熱﹐面赤頰中痛﹐項彊不可左右顧﹐目系急﹐螈﹐攢竹主之。頭眩痛重﹐目如脫﹐項似拔﹐狂見鬼﹐目上反﹐項直不可顧﹐暴攣足不任身﹐痛欲拆﹐天柱主之。風眩頭痛﹐鼻不利﹐時嚏﹐淸涕自出﹐風門主之。暴病頭痛﹐身熱痛﹐肌肉動﹐耳聾惡風﹐目爛赤﹐項不可以顧﹐髀樞痛﹐泄腸﹐束骨主之。風眩頭痛﹐少海主之。厥頭痛﹐面浮腫﹐煩心﹐狂見鬼﹐喜笑不休﹐發於外﹐有所大喜﹐喉痺不能言﹐丰隆主之。陽厥淒淒而寒﹐少腹堅﹐頭痛﹐脛股腹痛﹐消中﹐小便不利﹐善嘔﹐三里主之。厥頭痛﹐面腫起﹐商丘主之。厥頭痛﹐孔最主之。頭重頂痛目不明﹐風到腦中寒﹐重衣不熱﹐汗出﹐頭中﹐惡風﹐刺腦戶主之。頭重目瞑﹐厥﹐寒熱﹐項彊難以顧﹐汗不出﹐陶道主之。頭痛如破﹐身熱如火﹐汗不出﹐螈﹐裏急﹐腰股相引痛﹐命門主之。

﹝《素》﹞寸口之脈﹐中手短者﹐曰頭痛。﹝平人气象論﹞推而下之﹐下而不上﹐頭項痛。

﹝《脈》﹞診頭痛目痛﹐久視無所見者死。﹝久視不見﹐見諸脈病雜法。下而不上﹐《甲乙經》作卒視上而不下者是。﹞病若頭痛目痛﹐脈急短澀死。﹝未詳其義。﹞

卷之十五肝膽部頭風痛

產後頭痛

﹝《大》﹞

一奇散

治產後頭疼﹐用當歸﹑川芎爲細末﹐每服二錢﹐水一盞﹐煎七分﹐溫服。

﹝丹﹞產婦年三十餘﹐身熱頭痛肚痛。

陳皮白術白芍﹝各二錢﹞黃芩﹝二錢半﹞川芎﹝一錢﹞漧薑牡丹皮甘艸﹝各一錢半﹞荊芥﹝半錢﹞分四帖煎服。

﹝《保》﹞治產後頭痛﹐血虛﹑痰癖﹑寒厥﹑皆令頭痛﹐

加減四物湯

蒼術﹝一兩六錢﹞羌活川芎防風香附﹝炒﹞白芷﹝各一兩﹞石膏﹝二兩半﹞細辛﹝一兩半﹞當歸甘艸﹝各五錢﹞上粗末﹐每一兩水煎﹐服無時。如有汗者﹐知气弱頭痛也﹐方中加芍藥三兩﹐桂一兩半﹐生薑煎。如痰癖頭痛﹐加半夏三兩﹐茯苓一兩﹐生薑煎。如熱痰頭痛﹐加白芷三兩﹐石膏三兩﹐知母一兩。如寒厥頭痛﹐加天麻三兩﹐附子一兩半﹐生薑三片﹐煎服。

﹝《大》﹞

芎附散

治產後敗血作梗﹐頭痛﹐諸藥不效。

上大附子一枚﹐釅醋一碗﹐用火四畔炙透﹐蘸醋令盡﹐去皮臍﹐加川芎一兩﹐並爲細末﹐每服一錢﹐茶淸下。

郭茂恂嫂金華君﹐產七日不食﹐始言頭痛﹐頭痛已﹐又心痛作﹐旣而目睛痛﹐如割如刺﹐更作更止﹐相去無瞬息間。每頭痛甚﹐欲取大石壓﹐良久漸定﹐心痛作﹐則以十指抓壁﹐血流滿掌﹐痛定目復痛﹐又以兩手自剜取之﹐如是十日不已﹐眾醫無計。進黑龍丹半粒﹐疾少間﹐中夜再服下﹐瞑目寢如平昔﹐至平旦下一行﹐約三升許﹐如蝗虫子﹐三疾減半﹐巳刻又行如前﹐則頓愈矣。﹝黑龍丹方見產後血不下條。﹞

卷之十五肝膽部頭風痛

偏頭風

頭半邊痛者是也﹐當與前頭痛相參用之。

﹝丹﹞偏頭風。有痰者多。

左屬風﹕荊芥薄荷。左屬血虛﹕川芎當歸。

右屬痰﹕蒼術半夏。右屬熱﹕黃芩。

﹝羅﹞

川芎散

治偏頭痛﹐神效。

甘菊石膏川芎白僵蠶﹝生。各六錢﹞上爲極細末﹐每服三錢﹐茶淸調下。

﹝潔﹞治頭痛連睛痛。

石膏鼠粘子﹝炒﹞上爲末﹐茶淸食前調下。

﹝垣﹞

細辛散

治偏頭風。

細辛﹝二分﹞川芎﹝七分﹞柴胡﹝二錢﹞黃芩﹝酒炒﹐一錢﹞生黃芩﹝五分﹞瓦粉﹝二分﹞甘艸﹝炙﹐一錢半﹞黃連﹝酒炒﹐七分﹞芍藥﹝半錢﹞上咀﹐每服三錢﹐水煎﹐食後溫服之。

﹝《經》﹞治偏頭痛絕妙。蓽茇爲末一兩﹐於食前用淸粥飲調半錢服。

﹝《本》﹞治風寒客於頭中﹐無時疼痛﹐牽引兩目﹐遂至失明﹐宜

白附散

白附子﹝一兩﹞麻黃﹝不去節﹞川烏南星﹝各半兩﹞全蠍﹝五个﹞漧薑朱砂麝香﹝各一分﹞上爲細末﹐酒調一字服﹐略睡少時效。

一族人患頭痛不可忍﹐一服瘥。

治偏頭風。

豬牙皂角﹝去皮筋﹞香白芷白附子﹝各等分﹞上爲末﹐每服一錢﹐臘茶調下。右疼右邊臥﹐左疼左邊臥﹐皆疼仰臥﹐食後服。

﹝丹﹞偏頭風﹐蓽茇﹑豬膽搐鼻中。

﹝《本》﹞治偏頭風﹐用好蘿卜自然汁一蜆殼許﹐令患人仰臥﹐左疼注左﹐右疼注右﹐或兩邊皆疼皆注之﹐𨿽十年患者亦效。王荊公患十二年﹐用之立效。後醫數人皆愈﹐此禁中祕方。

﹝《靈》﹞頭半寒痛﹐先取手少陽陽明﹐後取足少陽陽明。﹝厥病篇﹞

卷之十五肝膽部頭風痛

雷頭風

頭痛而起核塊者﹐是也。

﹝子和﹞凡雷頭懶於俗呼之﹐謬名也。可用茶調散吐之﹐次用神芎丸下之﹐然後服烏荊丸及愈風餅子之類。衰者﹐可用涼膈散消風散熱。

茶調散方﹝見上下部﹐卽二仙散是也。﹞

神芎丸

大黃黃芩﹝各二兩﹞牽牛滑石﹝各四兩﹞上爲細末﹐滴水爲丸﹐如小豆大﹐溫水下十五丸﹐每服加十丸﹐以利爲度﹐日三服。

愈風餅子

川烏﹝炮﹐半兩﹞川芎甘菊白芷防風細辛天麻羌活荊芥薄荷甘艸﹝炙。以上各一兩﹞上爲細末﹐水浸蒸餅爲劑﹐捏作餅子。每服三五餅﹐細嚼茶酒送下﹐不計時候。

涼膈散﹝方見前寒熱條。﹞﹝《保》﹞夫治雷頭風者﹐諸藥不效﹐爲與證不相對也。蓋雷頭風者﹐震卦主之﹐震仰盂﹐故予制藥內加荷葉者﹐象震之形﹐其色又靑﹐乃述類象形﹐當煎《局方》中升麻湯主之。

升麻湯

治頭面疙瘩﹐憎寒拘急﹐發熱﹐狀如傷寒﹐升麻蒼術荷葉上爲細末﹐每服五錢﹐水一盞﹐煎七分﹐溫服﹐食前後。或燒全荷葉一个﹐研細調藥﹐服之妙。

﹝子和﹞雷頭風者﹐是頭上有赤腫結核﹐或如酸棗狀﹐可用鍼出血則愈矣。

﹝《素》﹞雷頭風﹕上囟百會風池。

卷之十五肝膽部頭風痛

大頭痛

頭痛如腫﹐大如斗是也﹐大率多是天行時疫病。

﹝垣﹞泰和年﹐東垣以監納濟源稅﹐時長夏多疫癘﹐初覺憎寒體重﹐次傳面目腫盛﹐目不能開﹐上喘﹐咽喉不利﹐舌漧口燥﹐俗云大頭天行。親戚不相訪問﹐如染之多不救。張縣丞亦得此證﹐至五六日﹐醫以承气湯加藍根下之﹐稍緩﹐翌日其病如故﹐下之又緩﹐終莫能愈﹐漸至危篤。或曰李明之存心於醫﹐可以請治﹐遂命診視﹐具說其由曰﹕夫身半以上﹐天之气也﹔身半以下﹐地之气也。

此𨿽邪熱客於心肺之間﹐上攻頭而爲腫盛﹐以承气下之﹐瀉胃中之實熱﹐是誅罰無過﹐殊不知適其病所爲故。遂處方用黃連﹑黃芩﹐味苦寒﹐瀉心肺間熱以爲君。橘紅﹑玄參苦寒﹐生甘艸甘寒﹐瀉火補气以爲臣。連翹﹑鼠粘子﹑薄荷葉苦辛平﹐板藍根味甘寒﹐馬屁勃﹑白僵蠶味苦平﹐散腫消毒定喘以爲佐。新升麻﹑柴胡苦平﹐行少陽陽明二經不得伸﹐桔梗味辛溫﹐爲舟楫不令下行。共爲細末﹐用湯調﹐時時服之﹐拌蜜爲丸﹐噙化之﹐服盡良愈。因嘆曰﹕往者不可追﹐來者尢可及。凡他所有是病者﹐皆書方以帖之﹐全治甚眾。

普濟消毒飲子

黃芩黃連﹝各半兩﹞人參﹝三錢﹞橘紅玄參甘艸﹝生。各二錢﹞連翹鼠粘子板藍根馬屁勃﹝各一錢﹞白僵蠶﹝炒﹐七分﹞升麻﹝七分﹞柴胡桔梗﹝各二錢﹞上爲細末﹐服如前法﹐或加防風﹑薄荷﹑川芎﹑當歸身﹐咀如麻豆大。每服五錢﹐水煎去渣﹐熱服之﹐食後時時服之。如大便硬﹐加酒煨大黃一錢﹐或二錢﹐以利之。腫熱甚者﹐宜砭刺之。

﹝海﹞大頭病者﹐𨿽在身半以上﹐熱伏於經﹐以感天地四時非節瘟疫之气所著﹐以成此疾。至於潰裂膿出﹐而又染他人﹐所以謂之疫癘也。大抵足陽明邪熱太甚﹐實資少陽相火爲之熾﹐多在少陽﹐或在陽明﹐甚則逆傳。視其腫勢在何部分﹐隨其經而取之﹐濕熱爲腫﹐木盛爲痛﹐此邪發於首﹐多在兩耳前後﹐所先見出者﹐爲主爲根﹐治之宜早﹐藥不宜速﹐恐過其病。所謂上熱未除﹐中寒已作﹐有傷人命矣。此疾是自外而之內者﹐是爲血病﹐況頭部分受邪﹐見於無形之處﹐至髙之分﹐當先緩而後急。先緩者﹐謂邪气在上﹐著無形之部分﹐旣著無形﹐所傳無定﹐若用重劑大瀉之﹐則其邪不去﹐反過其病矣。𨿽用緩藥﹐若又急服之﹐或食前﹐或頓服﹐咸失緩體﹐則藥不能除病矣。當徐徐漬無形之邪﹐或藥性味形體據象服餌﹐皆須不離緩體及寒藥﹐或酒炒浸之類皆是也。後急者﹐謂前緩劑已經髙分﹐瀉邪气入於中﹐是到陰部﹐染於有形質之所﹐若不速去﹐反損陰也。此卻爲客邪﹐當急去之﹐是治客以急也。且治主當緩者﹐謂陽邪在上﹐陰邪在下﹐各爲本家病也。若急治之﹐不惟不能解其紛﹐而反致其亂矣﹐此所以治主當緩也。治客當急者﹐謂陽分受陽邪﹐陰分受陰邪﹐主也。陰分受陽邪﹐陽分受陰邪﹐客也。凡所謂客者當急去之﹐此治急以客也。假令少陽陽明之爲病﹐少陽爲邪者﹐出於耳前後也。

陽明者﹐首面大腫也。先以黃芩﹑黃連﹑甘艸﹐通炒過﹐銼煎少少不住服呷之﹐或服畢﹐再用大黃或酒浸或煨﹐又以鼠粘子新瓦上炒香﹐咀煎去渣﹐納芒硝各等分﹐亦細細呷之。當食後用﹐徐得微利。及邪气已﹐只服前藥。如不已﹐再服後藥﹐根據前次第用之﹐取大便利﹐邪已卽止。如陽明渴者﹐加石膏。少陽渴者﹐加栝蔞根湯。陽明行經﹐加升麻﹑葛根﹑芍藥之類。太陽行經﹐加羌活﹑防風﹑荊芥之類。選而加之﹐並與上藥均合﹐不可獨用散也。

﹝潔﹞

黑白散

治大頭病如神。

烏黑蛇﹝酒浸﹞白花蛇﹝去頭尾﹐酒浸﹞雄黃﹝二錢﹞大黃﹝煨﹐半兩﹞上爲極細末﹐每服一二錢﹐白湯調無時。

﹝海﹞疫毒頭腫者﹐甘桔湯加鼠粘子﹑大黃﹑芒硝。

﹝丹﹞大頭天行病。

羌活酒芩酒蒸大黃﹝《素》﹞巨陽之厥﹐則腫首頭重。﹝全文見厥。﹞﹝《山》﹞大頭風﹐用井底泥調大黃﹑芒硝塗之。﹝此方若在表者忌之﹐在裏者宜之。﹞運气大頭病皆屬火﹐蓋經所謂上腫者﹐卽其屬也。經云﹕少陽司天之政﹐風熱參布﹐太陰橫流﹐寒乃時至﹐民病上﹐怫腫色變。又云﹕少陰司天之政﹐熱病生於上﹐淸病生於下﹐民病嗌漧腫上﹐終之气燥令行﹐餘火內格﹐腫於上咳喘。其治方﹐東垣普濟消毒飲子得之矣。

卷之十五肝膽部頭風痛

眉痛

﹝丹﹞眉痛﹐屬風熱與痰﹐作風痰治。類頭風﹐用白芷﹑酒黃芩末﹐酒調下。

又方川烏艸烏﹝二味爲君﹐童便浸炒﹞細辛羌活黃芩甘艸﹝各等分﹐爲佐﹞﹝垣﹞

選奇湯

眉骨痛不可忍。

防風羌活﹝各三錢﹞酒黃芩﹝一錢﹐冬不用﹐如能食熱痛者加之﹞甘艸﹝三錢﹐夏生冬炙用﹞上咀﹐每服三錢水煎﹐稍熱服﹐食後時時。

《撮要》《摘英》眉攢內痛﹕解溪﹝《玉》﹞眉間痛﹕攢竹﹝瀉出血﹐沿皮透魚腹。﹞頭維﹝一分﹐沿皮斜向下透懸顱﹐選而用之﹐不必盡取。﹞眉稜骨痛﹕攢竹合谷神庭

卷之十五肝膽部頭風痛

頭重

﹝垣﹞

紅豆散

治頭重如山﹐此濕气在頭也。

麻黃根﹝炒﹐半錢﹞苦丁香﹝半錢﹞紅豆﹝十粒﹞羌活﹝燒﹞連翹﹝各三錢﹞上五味爲細末﹐鼻內搐之。

又方羌活根﹝燒﹞連翹﹝各三錢﹞紅豆﹝半錢﹞上爲末﹐搐鼻。

督脈之別﹐名曰長彊。挾膂上項﹐散頭上下﹐當肩胛左右﹐別走太陽﹐虛則頭重﹐髙搖之﹐挾脊之有過者﹐取之所別也。﹝全文見鍼灸。長彊穴在脊﹐卽尾骨端也。﹞﹝《撮》﹞頭重如石﹕印堂﹝一分﹐沿皮透攢竹﹐先左後右﹐彈鍼出血。﹞

卷之十五肝膽部頭風痛

頭風屑

﹝羅﹞肝經風盛﹐木自搖動。《尙書》云﹕滿招損。老子云﹕物壯則老。故木淩脾土﹐金來克之﹐是子來爲母復仇也。使梳頭有屑皮﹐見肺之證也﹐謂肺主皮毛。大便實﹐瀉靑丸主之﹔虛則消風散主之。﹝瀉靑丸方見治虛實法。﹞

消風散

治諸風上攻﹐頭目昏痛﹐項背拘急﹐肢體煩痛﹐肌肉蠕動﹐目眩旋運﹐耳簫蟬鳴﹐眼澀好睡﹐鼻塞多嚏﹐皮膚頑麻﹐燥癢癮疹。又治婦人血風﹐頭皮腫癢﹐眉骨疼﹐旋欲倒﹐痰逆惡心。

芎羌活人參茯苓﹝去皮﹞白僵蠶藿香﹝去土﹞荊芥甘艸﹝炒﹞蟬殼﹝去土。

各二兩﹞濃朴﹝去皮﹐姜制﹞陳皮﹝去白。各半兩﹞防風上爲細末﹐每服二錢﹐茶淸調下。如久病偏頭風﹐每日三服﹐便覺輕減。如脫著沐浴﹐暴感風寒﹐頭痛身重﹐寒熱倦疼﹐用荊芥茶淸調下半盞﹐不拘服之。小兒虛風﹐目澀昏倦﹐及急慢驚風﹐用乳香荊芥湯調下亦得。

﹝丹﹞頭癢風屑發黃﹐用酒炒大黃茶調服。

﹝海﹞萬病紫菀丸治頭多白屑﹐每服三丸至五七丸﹐姜湯下。﹝方見積塊條。﹞﹝《本》﹞治風屑極燥癢無時﹐此乃气虛﹐風邪侵於皮表而生。用藜蘆不拘多少爲末﹐先洗頭﹐須避風﹐候未至十分幹時﹐用末糝之。須用入發至皮方得﹐緊縛之兩日夜﹐次日卽不燥癢。如尙有些少﹐可再用一次立效。

禹錫按陳藏器云﹕鹽麩子﹐主頭風白屑﹐效。﹝俗名麩鹽桃﹐其末結五倍子。﹞﹝《經》﹞患頭上白屑極多﹐山豆根油浸塗﹐以孩兒乳汁調塗效。

﹝《本》﹞又方白芷零陵香﹝各等分﹞上爲末﹐如前法用之﹐候三五日篦去﹐敷三二次﹐終始不生。

卷之十五肝膽部

多臥﹑不得臥

﹝《靈》﹞黃帝曰﹕病而不得眠者﹐何气使然﹖岐伯曰﹕衛气不得入於陰﹐常畱於陽﹐畱於陽則陽气滿﹐陽气滿則陽蹺盛﹐不得入於陰﹐則陰气虛﹐故目不瞑矣。又曰﹕病目不得視者﹐何气使然﹖岐伯曰﹕衛气畱於陰﹐不得行於陽﹐畱於陰則陰气盛﹐陰气盛則陰蹺滿﹐不得入於陽則陽气虛﹐故目閉也。﹝大惑論﹞足太陽有通項入於腦者﹐正屬目本﹐名曰眼系﹐頭目苦痛﹐取之在項中兩筋間﹐入腦﹐乃別陰蹺陽蹺﹐陰陽相交﹐陽入陰﹐陰出陽﹐交於目銳。﹝以蹺脈考之﹐當作「目內」。﹞陽气盛則目﹐陰气盛則瞑目。﹝寒熱論﹞帝問曰﹕夫邪气之客人也﹐或令人目不瞑不臥出者﹐何气使然﹖伯髙曰﹕衛气者﹐晝日行於陽﹐夜行於陰﹐常從足少陰之分間﹐行於五臟六腑。今厥气客於五臟六腑﹐則衛气獨衛其外﹐行於陽不得入於陰。行於陽則陽气盛﹐陽气盛則陽蹺陷﹐﹝「陷」當作「滿」。﹞不得入於陰﹐陰气虛﹐故目不瞑。黃帝曰﹕治之柰何﹖伯髙曰﹕補其不足﹐瀉其有餘﹐調其虛實﹐以通其道﹐而去其邪。飲以半夏湯一劑﹐陰陽已通﹐其臥立至。黃帝曰﹕善。此所謂決瀆壅塞﹐經絡大通﹐陰陽和得者也。願聞其方﹖伯髙曰﹕其湯方﹐以流水千里以外者八升﹐揚之萬徧﹐取其淸五升煮之﹐炊以葦薪火沸﹐置秫米一升﹐治半夏五合﹐徐炊令竭爲一升半﹐去其渣﹐飲汁一小杯﹐日三﹐稍益﹐以知爲度。故其病新發者﹐覆杯則臥﹐汗出則已矣。久者﹐三飲而已也。﹝邪客篇按﹕本艸秫米卽所謂糯米是也。﹞黃帝曰﹕人之多臥者﹐何气使然﹖岐伯曰﹕此人腸胃大而皮膚濕﹐而分肉不解焉。腸胃大則衛气畱久﹐皮膚濕則分肉不解﹐其行遲。夫衛气者﹐晝常行於陽﹐夜行於陰﹐故陽气盡則寐﹐陰气盡則寤。故腸胃大則衛气行畱久﹐皮膚濕分肉不解﹐則行遲﹐畱於陰也久﹐其气不淸則目瞑﹐故多臥矣。其腸胃小﹐皮膚滑以緩﹐分肉解則衛气之畱於陽也久﹐故少瞑焉。黃帝曰﹕其非常經也﹐卒然多臥者﹐何气使然﹖岐伯曰﹕邪气畱於上焦﹐上焦閉而不通﹐已食。若飲湯﹐衛气畱久於陰而不行﹐故卒然多臥焉。﹝大惑篇﹞﹝海﹞膽虛不眠﹐寒也﹐酸棗仁炒﹐竹葉湯調服。﹝《聖惠方》﹞膽實多睡﹐熱也﹐酸棗仁生用末﹐茶薑汁調服。﹝《濟眾方》一法酸棗仁一兩生用﹐臘茶二兩﹐以生薑汁塗炙微焦﹐搗羅爲末﹐每服二錢﹐水七分盞﹐煎六分﹐溫服﹐無時。﹞

卷之十五肝膽部多臥﹑不得臥

不得臥

﹝仲﹞虛勞虛煩不得眠﹐

酸棗湯

主之。

酸棗仁﹝二升﹞甘艸﹝一兩﹞知母茯苓芎﹝各二兩。一方加生薑二兩﹞上以水八升﹐煮酸棗仁得六升﹐納諸藥煮取三升﹐分溫三服。

﹝《本》﹞治膽虛不得眠﹐四肢無力﹐

鱉甲丸

鱉甲酸棗仁羌活牛膝黃人參五味子﹝各等分﹞上爲細末﹐煉蜜杵爲丸﹐如桐子大。每服三四十丸﹐溫酒送下。

﹝《聖》﹞治骨蒸勞﹐煩心不得眠。用酸棗仁一兩﹐水一大盞半﹐研絞取汁﹐下米二合﹐煮粥候熟﹐下地黃汁一合﹐更煮過﹐不計時服之。

﹝《素》﹞帝曰﹕人有臥而有所不安者﹐何也﹖岐伯曰﹕藏有所傷﹐及精有所寄之則安﹐故人不能懸其病也。﹝精有所寄之則安﹐《太素》作「精有所倚則臥不安」是也。﹞﹝海﹞胡洽治振悸不得眠。人參﹑白術﹑茯苓﹑甘艸﹑生薑﹑酸棗仁﹐六物煮服。

﹝《本》﹞

眞珠母丸

治肝經因虛﹐內受風邪﹐臥則寬散而不收﹐狀若驚悸。

珠母﹝三分﹐研細用碾﹞當歸熟地﹝各一兩半﹞人參酸棗仁柏子仁犀角茯苓﹝各一兩﹞沈香龍齒﹝各半錢﹞上爲細末﹐煉蜜爲丸﹐如桐子大。辰砂爲衣﹐每服四五十丸﹐金銀薄荷湯下﹐日午後臥服。

獨活湯

獨活羌活人參前胡細辛半夏五味子沙參白茯苓酸棗仁甘艸﹝各一兩﹞上爲粗末﹐每服四大錢﹐水一盞半﹐姜三片﹐烏梅半个﹐同煎至七分﹐去渣﹐不拘時候。

紹興癸丑﹐予待次四明﹐有董生者﹐患神气不寧﹐每臥則魂飛揚﹐覺身在牀﹐而神魂離體﹐驚悸多魘﹐通夕無寐﹐更醫不效。予爲診視﹐詢之曰﹕醫作何病治﹖董曰﹕眾皆以爲心病。予曰﹕以脈言之﹐肝經受邪﹐非心病也。肝气因虛﹐邪气襲之﹐肝藏魂者也﹐遊魂爲變。平人肝不受邪﹐臥則魂歸於肝﹐神靜而得寐。今肝有邪﹐魂不得歸﹐是以臥則魂飛揚若離體也。肝主怒﹐故小怒則劇。董欣然曰﹕前此未之聞﹐𨿽未服藥﹐已覺沈去體矣﹐願求治之。予曰﹕公且持此說﹐與眾醫議所治之方而徐質之。

閱旬日﹐復至云﹕醫徧議古今方﹐無與病相對者。故予處此二方以贈﹐服一月而病悉除。此方用眞珠母爲君﹐龍齒佐之﹐眞珠母入肝經爲第一﹐龍齒與肝同類也。龍齒虎睛﹐今人例以爲鎭心藥﹐殊不知龍齒安魂﹐虎睛定魄﹐各言其類也。蓋東方蒼龍木也﹐屬肝而藏魂﹐西方白虎金也﹐屬肺而藏魄。

龍能變化﹐故魂遊而不定。虎能專靜﹐故魄止而有守。予謂治魄不寧者﹐宜以虎睛﹐治魂飛揚者﹐宜以龍齒﹐萬物有成理而不失﹐在夫人達之而已。

﹝垣﹞羌活勝濕湯加柴胡﹐治臥而多驚﹐邪在少陽厥陰也。﹝方見腰痛﹞諸水病者﹐故不得臥﹐臥則驚﹐驚則咳甚也。﹝全文見水腫。﹞《內經》半夏湯治不得臥﹐乃去飲之劑也。﹝方見前陰陽條。﹞﹝無﹞溫膽湯治大病後﹐虛煩不得眠﹐兼治驚悸。﹝方見驚悸。﹞﹝丹﹞煩不得眠﹐六乙散加牛黃服之。﹝卽益元散。﹞﹝子和﹞一富家婦人﹐傷思慮過甚﹐二年不得寐﹐無藥可療﹐其夫求戴人治之。戴人曰﹕兩手脈俱緩﹐此脾受邪也﹐脾主思故也。乃與其夫議以怒激之﹐多取其財﹐飲酒數日﹐不處一法而去。

其婦大怒汗出﹐是夜困眠﹐如此者八九日不寤﹐自是食進﹐其脈得平。﹝此因膽虛不能制脾之思慮而不寐﹐今激之怒﹐膽復制脾故得寐也。﹞﹝《素》﹞陽明者﹐胃脈也﹐胃者六腑之海﹐其气亦下行﹐陽明逆﹐不得從其道﹐故不得臥也。

《下經》曰﹕胃不和則臥不安﹐此之謂也。﹝逆調論﹞喘不得臥﹐以喘法治之。

厥不得臥﹐以香港腳法求之。

﹝《素》﹞帝曰﹕人之不能偃臥者﹐何也﹖岐伯曰﹕肺者藏之蓋也﹐肺气盛則肺大﹐肺大則不得偃臥。

﹝《撮》﹞膽寒不得臥﹕竅陰﹝一分﹐補之灸。﹞﹝《甲》﹞驚不得眠﹐善﹐水气上下﹐五臟遊气也﹐陰交主之。不得臥﹐浮主之。

卷之十五肝膽部多臥﹑不得臥

多臥

﹝子和﹞陳州長史一小兒病﹐寐而不寤三日。諸醫作睡驚治之﹐或欲以艾火灸之﹐或以大驚丸及水銀餅子治之。其父曰﹕此子平日無疾﹐何驟有驚乎﹖以子之病問戴人﹐戴人診其兩手脈﹐皆平和。

戴人曰﹕若驚風之脈﹐當洪大而彊﹐今則平和﹐非驚風也。戴人竊問其乳母﹐爾三日前曾飲酒醉否﹖蘧然笑曰﹕夫人以煮酒見餉﹐酒味甚美﹐三飲一罌而睡。夫陳酒味甘而戀膈﹐酒气滿乳﹐兒亦醉也。

乃銼甘艸﹑漧葛﹑葛花﹑縮砂仁﹑貫眾煎汁﹐啜之立醒。

運气多睡皆屬內熱。經云﹕陽明司天之政﹐初之气﹐陰始凝﹐气始肅﹐病中熱﹐善眠是也。

﹝《怪穴》﹞困睡多﹕無名指第二節

尖。﹝灸一壯﹐屈手指取之。﹞

卷之十五肝膽部

咽喉

經云﹕一陰一陽結﹐謂之喉痺。又云﹕肝者﹐中之將也﹐取決於膽﹐咽爲之使。故以喉咽入肝膽部。

﹝《素》﹞喉主天气﹐咽主地气。﹝太陽陽明論﹞地气通於嗌。﹝全文見五臟。咽喉下接連胸中肺葉之間。嗌卽咽之低處也﹐咽卽嗌之髙處也。﹞咽喉者﹐水谷之道也。喉嚨者﹐气之所以上下者也。會厭者﹐音聲之戶也。懸壅者﹐音聲之關也。﹝全文見喑。﹞﹝子和﹞咽與喉﹐會厭與舌﹐此四者同在一門﹐而其用各異。喉以納气﹐故喉气通於天。咽以納食﹐故咽气通於地。會厭管乎其上﹐以司開辟﹐掩其喉﹐則其食下。不掩之﹐其喉錯。必舌抵上﹐則會厭能閉其喉矣。四者交相爲用﹐闕一則飲食廢而死矣。

卷之十五肝膽部咽喉

喉痺

凡經云喉痺者﹐謂喉中呼吸不通﹐言語不出﹐而天气閉塞也。云咽痛云嗌痛者﹐謂咽喉不能納唾與食﹐而地气閉塞也。云喉痺咽嗌痛者﹐謂咽喉俱病﹐天地之气並閉塞也。蓋病喉痺者﹐必兼咽嗌痛﹐病咽嗌痛者﹐不能兼喉痺也。今以喉咽俱病諸方﹐並入喉痺門中。

喉痺惡寒﹐及寸脈小弱於關尺者﹐皆爲表證。宜甘桔湯﹑半夏桂枝甘艸湯﹐詳寒熱發散之。

若水漿不得入口者﹐用解毒雄黃丸四五粒﹐以極酸醋磨化灌入口內﹐吐出濃痰﹐卻服之。間以生薑自然汁一蜆殼噙下之﹐神效。

按喉痺惡寒者﹐皆是寒折熱﹐寒閉於外﹐熱郁於內﹐薑汁散其外寒﹐則內熱得伸而愈矣。切忌膽礬酸寒等劑點喉﹐反使其陽鬱結不伸﹔又忌硝黃等寒劑下之﹐反使其陽下陷入裏﹐則禍不旋踵矣。

韓和云﹕寸脈弱小於關者﹐宜消陰助陽。垣云﹕兩寸脈不足﹐乃陽气不足﹐故用表藥提其气﹐升以助陽也﹐或三部俱小弱﹐亦可用其法也。

喉痺﹐鄕村病皆相似者﹐屬天行運气之邪﹐治必先表散之﹐亦大忌酸藥點之﹐寒藥下之。郁其邪於內﹐不得出也﹐其病有二。

其一屬火。經云﹕少陽所至爲喉痺。又云﹕少陽司天之政﹐三之气﹐炎暑至﹐民病喉痺。治宜仲景桔梗湯﹐或面赤斑者﹐屬陽毒﹐宜陽毒諸方汗之。

其二屬濕。經云﹕太陰之勝﹐火气內郁喉痺。又云﹕太陰在泉﹐濕淫所勝﹐病嗌腫喉痺。

治宜活人半夏桂枝甘艸湯﹐或面靑黑者﹐屬陰毒﹐宜陰毒諸方汗之。

﹝仲﹞桔梗湯治傷寒客熱咽痛。﹝方見傷寒咽痛。海藏治咽痛甘桔湯加鼠粘子﹑竹茹妙。﹞﹝無﹞

荊芥湯

治咽喉腫痛﹐語聲不出﹐咽之痛甚。

荊芥﹝半兩﹞桔梗﹝二兩﹞甘艸﹝一兩﹞上銼散﹐每服四錢﹐水一盞﹐姜三片﹐煎六分﹐去渣溫服。

﹝《活》﹞半夏桂枝甘艸湯治暴寒中人咽痛。﹝方見傷寒咽痛。﹞﹝無﹞治卒喉痺不得語。小續命湯加杏仁七个煎﹐甚妙。﹝續命湯方見中風門。﹞﹝和﹞

五香散

治喉咽腫痛﹐毒瓦斯結塞不通。

木香沈香雞舌香薰陸香﹝各一兩﹞麝香﹝另研﹐三錢﹞上爲末﹐入麝香研勻﹐每二錢﹐水一盞﹐煎服不拘時。

﹝《本》﹞治中風急喉痺欲死者。白僵蠶搗篩爲末﹐生薑自然汁調下﹐喉立愈。﹝丹溪云﹕僵蠶屬火而有土與木﹐老得金气而僵﹐治喉痺者﹐取其火中淸化之气﹐以從治相火﹐散濁逆結滯之疾。﹞﹝陳﹞附子去皮﹐炮令坼﹐以蜜塗上炙之﹐令蜜入內﹐含之勿咽其汁﹐主喉痺。

﹝和﹞

如聖勝金錠

治咽喉急閉﹐腮頷腫痛。並單蛾﹐結喉﹐重舌﹐木舌。

硫黃﹝細研﹐一兩半﹞川芎﹝一兩﹞臘茶薄荷﹝去根梗。各半兩﹞貫眾﹝二兩﹞硝石﹝研﹐四兩﹞荊芥﹝二兩﹞上爲末﹐生蔥汁搜和爲錠﹐每服先用新汲水灌漱﹐次嚼生薄荷五七葉﹐卻用藥一錠﹐同嚼極爛﹐井水咽下。

甚者連進三服﹐並以一錠安患處﹐其病隨藥便消。

﹝羅﹞徵南帥不鄰吉歹﹐病咽痛下利。﹝方見表熱裏寒門。﹞洪武戊辰春﹐鄕村病喉痺者甚眾﹐蓋前年終之气﹐及當年初之气﹐二火之邪也。予累用甘桔湯﹐加黃連﹑半夏﹑僵蠶﹑鼠粘子根等劑發之。挾虛者﹐加參﹑﹑歸輩。水漿不入者﹐先用解毒雄黃丸﹐醋磨化之灌喉﹐痰出﹐更用生薑汁灌之﹐卻用上項藥無不神驗。若用膽礬等酸寒點過者﹐皆不治﹐蓋邪郁不出故也。

﹝羅﹞

解毒雄黃丸

治纏喉風﹐及急喉閉﹐卒然倒僕﹐牙關緊急。

雄黃郁金﹝各一分﹞巴豆﹝去皮油﹐十四个﹞上爲細末﹐醋糊爲丸綠豆大。茶淸下七丸﹐吐出頑痰﹐立蘇。未吐再服。如至死者﹐心頭猶熱﹐灌藥不下﹐斡口開灌之下咽﹐無有不治。如小兒驚熱﹐痰涎壅塞﹐或二丸三丸﹐量小大加減。

﹝一法用雄黃丸三粒﹐醋磨化灌之尢妙﹐其痰立出卽瘥。﹞﹝《大》﹞治纏喉風。雄黃一塊﹐新汲水磨﹐急灌吐﹐瘥。

﹝丹﹞纏喉風屬熱痰﹐宜用鵝翎蘸桐油探吐之。又法﹐用射幹逆流水吐之。

﹝世﹞遠志去心爲末﹐每半錢﹐水小半盞調服﹐口含竹管﹐吐痰涎極捷﹐治喉痺如神。

烏犀角膏

治咽喉腫痛﹐及一切結喉﹑爛喉﹑遁屍﹑纏喉﹑痺喉﹑急喉﹑飛絲入喉﹑重舌﹑木舌等證。

皂莢﹝兩條﹐子捶碎﹐用水三升浸一時久﹐挪汁去渣﹐入瓦器內熬成膏﹞好酒﹝一合﹞焰硝百艸霜﹝研﹐一錢﹐同皂角膏攪勻令稠﹞人參﹝一錢﹐爲末﹞硼砂白霜梅﹝各少許。並研入膏中﹞上拌和前藥﹐用鵝毛點少許於喉中﹐以出盡頑涎爲度。卻嚼甘艸二寸﹐咽汁吞津。若木舌﹐先以粗布蘸水﹐揩舌冷﹐次用生薑片擦之﹐然後用藥。

﹝《山》﹞纏喉風。皂角揉水灌下﹐得吐愈。

﹝《斗》﹞治纏喉風喉痺﹐飲食不通欲死者。用反魂艸根一莖﹐淨洗﹐納入喉中﹐取寒痰出卽瘥﹐神驗。

更以馬牙硝津咽之﹐卽絕根。反魂艸﹐一名紫菀。

﹝世﹞治咽痛。用土烏藥﹐卽矮樟根﹐以醋兩盞煎一盞﹐先噙後咽﹐吐出痰涎爲愈。

﹝杜﹞治纏喉風﹐束气不通。用蛇蛻炙黃﹑當歸等分爲末﹐溫酒調下一錢匕﹐得吐愈。

﹝羅﹞

備急如聖散

治時气纏喉風﹐漸入咽塞﹐水谷不下﹐牙關緊急﹐不省人事。

雄黃﹝細研﹞藜蘆﹝生用﹞白礬﹝飛﹞豬牙皂角﹝去皮﹐炙黃﹞上等分﹐爲細末﹐每用一豆大﹐鼻內搐之﹐立效。

﹝世﹞

一字散

治喉閉﹐气塞不通﹐飲食不下。

雄黃﹝另研﹐一分﹞蠍梢﹝七枚﹞白礬﹝生研﹞藜蘆﹝各一錢﹞豬牙皂角﹝七錠﹞上爲末﹐每用一字﹐吹入鼻中﹐實時吐出頑涎爲愈。

治喉咽痛﹐牙關緊急﹐用巴豆去殼﹐以紙壓出巴豆油在紙上﹐以此紙作撚子﹐點火吹滅﹐以煙燻入鼻中﹐實時口鼻涎流﹐牙關開矣。

喉痺不惡寒者﹐及寸脈大滑實於關尺者﹐皆屬下證﹐宜硝石﹑靑黛等寒藥降之﹐或白礬等酸劑收之也。韓祗和云﹕寸脈大於關尺者﹐宜消陽助陰。東垣云﹕兩寸脈實﹐爲陰盛陽虛﹐下之則愈。

故予每用此法﹐治急喉痺﹐如鼓應桴﹐或三部俱實﹐亦可用其法也。

﹝無﹞

玉鑰匙

治風熱喉痺﹐及纏喉風。

焰硝﹝一兩半﹞硼砂﹝半兩﹞腦子﹝一字﹞白僵蠶﹝一分﹞上爲末﹐以竹管吹半錢入喉中﹐立愈。

﹝世﹞治喉痺咽痛﹐用蒲黃﹑甘艸﹑靑黛﹑芒硝﹐等分爲末﹐時時咽豆許﹐神效。

﹝《外》﹞療喉痺神驗。朴硝一兩﹐細細含咽汁﹐立愈。

﹝無﹞

玉屑無憂散

治纏喉風﹐咽喉疼痛﹐語聲不出﹐咽物有礙。或風涎壅滯﹐口舌生瘡﹐大人酒﹐小兒奶癖﹐或誤吞骨屑﹐哽塞不下。

玄參貫眾滑石砂仁黃連甘艸茯苓山豆根荊芥﹝各半兩﹞寒水石﹝﹞硼砂﹝各三錢﹞上爲末﹐每服一錢﹐先抄入口﹐以淸水咽下。此藥除三尸去八邪﹐辟瘟療渴。

﹝丹﹞治喉痺﹐呼吸不通﹐須臾欲絕。絡石艸二兩﹐水升半﹐煎取二盞去渣﹐細細呷之﹐立通。﹝《外臺祕要》本艸云﹕絡石味苦溫微寒無毒﹐主風熱。﹞治喉痺。白瑞香花根寸許﹐研細調灌之妙。﹝白瑞香藥性未詳。﹞﹝葛﹞卒喉痺。取黃柏片含之。又黃柏一斤﹐咀﹐酒一斗﹐煮二沸去渣﹐恣飲便愈。

﹝世﹞喉痺﹐水谷不下。蘿卜汁咽之甚佳。﹝蘿卜下气甚速。﹞﹝丹﹞又方李實根一片﹐噙口內佳。

治風熱痰喉痺﹐先以千緡湯﹐次以四物湯加黃柏﹑知母﹐養陰則火降矣。

﹝《靈苑》﹞治急喉閉﹐逡巡不救者﹐蠡魚膽﹐臘月收﹐陰榦爲末﹐每用少許點患處﹐藥至卽瘥。病深則水調灌之。

﹝丹﹞用李實根研﹐水敷頂上一遭。

治喉痺卒不語。羊蹄獨根者﹐勿見風日及婦人雞犬﹐以三年醋研和如泥﹐生布拭喉令赤﹐敷之。﹝《千金方》﹞又方焰硝枯礬﹝各五分﹞硼砂﹝一錢﹞杜牛膝調敷上降之之劑。

﹝羅﹞

開關散

治喉風气息不通。

白僵蠶﹝炒﹐一兩﹞枯白礬﹝各等分﹞上爲細末﹐每服三錢﹐生薑蜜水調下﹐細細服之。

﹝《本》﹞治纏喉風。用白礬末半錢﹐烏雞子淸一个﹐二味調勻﹐灌入喉中﹐立效如神。此方活人不計數﹐幸毋忽。

﹝《山》﹞喉閉。用枯礬末吹納喉中﹐急用燈盞底油腳灌下。

﹝世﹞治喉痺。馬屁勃﹑白礬等分爲細末﹐以鵝翎吹入喉中﹐吐痰二升愈。﹝馬屁勃味辛平。﹞治喉閉。一握金一握﹐燒灰﹐拌白礬末炒靑色爲度﹐用箸三四根﹐壓下舌﹐看喉中端的﹐吹入患處妙。此藥一名八角荷﹐一名山荷葉﹐如川芎樣生深山。詩云﹕一葉一枝花﹐深山是我家﹐硫黃怕我死﹐水銀化成砂。

﹝無﹞

神效散

荊芥﹑蓖麻肉等分爲末﹐蜜丸皂子大﹐綿裹含化﹐治喉痺語聲不出者佳。

﹝丹﹞又方豬牙皂角﹐和霜梅爲末噙之。

﹝世﹞治喉痺咽腫﹐手足不和惡寒者﹐用鴨嘴膽礬末﹐以箸蘸藥點患處﹐藥至卽瘥﹐神效。

上收之之劑。

﹝海﹞治喉痺。取蠐螬虫汁﹐點在喉中﹐下咽卽開。

﹝崔﹞治喉痺壅塞不通。取紅藍花﹐搗絞取汁一小升服之﹐以瘥爲度。如冬月無濕花﹐可浸幹者﹐濃絞取汁﹐如前服之極驗。咽喉塞﹐服之皆瘥。

﹝丹﹞又方用茜艸一兩煎服﹐降血中之火。

﹝世﹞治咽腫。杜牛膝搗自然汁﹐和醋服之。﹝本艸云﹕杜牛膝主血結及血塊。﹞﹝無﹞

馬鞭艸散

治患喉痺咽腫連頰﹐吐气數者。

馬鞭艸﹝本艸云﹕馬鞭艸味辛涼﹐破血主癖血瘕﹐通月經。﹞上搗自然汁﹐每服咽一合許。又一法﹐用馬銜鐵﹐煮汁服﹐亦妙。

﹝丹﹞治喉痺。射幹切一片﹐含咽汁。﹝《外臺祕要》﹞本艸云﹕射幹破血消。治療老血在心脾間﹐味辛涼微溫有毒。﹞﹝孫﹞押班都知潘元從喉閉。急召孫至﹐於夾袋中取藥末半匕﹐吹入喉中﹐少頃潘吐出膿血立愈。翌日﹐潘詣孫謝曰﹕火急之難﹐非明公不能救﹐救人之急﹐非藥不能療﹐贈金一百兩﹐願求方以濟非常之急。

孫以其方授之﹐用豬牙皂角﹑白礬﹑黃連等分細銼﹐新瓦上焙榦爲末﹐每用半錢吹入喉中。因曰﹕神方無價﹐安用以利易哉。遂不受所贈。

急喉痺﹐其聲如鼾﹐有如痰在喉間者﹐此爲肺絕之候﹐速宜參膏救之。用薑汁﹑竹瀝放開服﹐如未得參膏﹐或先煎獨參湯救之。服早者﹐十全七八﹐次則十全四五﹐遲則十不全一也。

﹝《素》﹞一陰一陽結﹐謂之喉痺。﹝陰陽別論﹞﹝海﹞治喉閉逡巡不救方。

皂莢﹝去皮弦子﹐生﹐半兩﹐爲細末﹐以箸頭點少許在腫痛處﹐更以醋糊調藥末濃塗項上﹐須臾便破血出﹐立瘥。丹溪以雞毛蘸敷腫處尢妙。﹞又用遠志去心﹐水調敷項上一遭。

﹝丹﹞治喉痺。靑艾和莖葉一握﹐用醋同杵敷痺處﹐冬月用幹者。﹝李亞方﹞一法用靑艾汁灌下。

﹝《山》﹞喉閉。用蛇牀子燒煙﹐燻入喉中愈。

﹝《本》﹞喉中卒被毒瓦斯攻痛者﹐切商陸根炙熱﹐隔布熨之﹐冷輒易﹐立愈。

﹝丹﹞有人患纏喉風﹐食不能下﹐大麥麵作稀糊咽之﹐滑膩容易下咽﹐以助胃气。﹝《衍義》云﹕以此代粥食也。若能食者﹐不必用此。﹞﹝《山》﹞挫喉气不通者﹐以冷水徐灌之。

《內經》刺灸喉痺法有四。今以經脈所過﹐咽喉取之驗者﹐及他病相干﹐而致喉痺取之者﹐通六經也。

其一﹐取手足陽明。經云﹕喉痺不能言﹐取足陽明。能言﹐取手陽明。又云﹕胃足陽明脈﹐從大迎前下人迎﹐附循喉嚨。所生病者頸腫喉痺﹐視盛虛熱寒陷下取之。又云﹕足陽明之別名曰丰隆﹐去踝八寸﹐別走太陰。

其病气逆則喉痺卒喑﹐取之所別也。又曰﹕大腸手陽明脈﹐所生病者喉痺﹐視盛虛熱寒陷下取之也。

其二﹕取手少陽。經云﹕三焦手少陽之脈﹐出缺盆﹐上項系耳後﹐是動則病嗌腫喉痺﹐視盛虛熱寒陷下取之。又曰﹕邪客手少陽之絡﹐令人喉痺﹐刺手中指次指爪甲上﹐去端如韭葉各一﹐壯者立已﹐老者頃已﹐左取右﹐右取左是也。

其三﹐以經絡所過喉咽者有二。經云﹕肝足厥陰之脈﹐循喉嚨之後﹐故喉之後疼者﹐取之累驗也。又云﹕腎足少陰之脈﹐上貫肝鬲﹐循喉嚨﹐竇漢卿所謂必準者﹐照海治喉中之閉塞是也。

其四﹐他病相干致喉痺者有一。經云﹕心咳之狀﹐喉仲介介如梗狀﹐甚則咽腫喉痺﹐取心之兪﹐蓋大陵穴是也。

﹝孫﹞文潞公一日喉腫﹐翰林咽喉科治之﹐經三日愈甚﹐上召孫治之。孫曰﹕病得相公書判筆一管﹐去筆頭﹐水筆管點藥入喉便愈。孫隨手便刺﹐相公昏僕﹐不省人事﹐左右皆驚愕流汗。

孫乃笑曰﹕非我不能救相公﹐須臾嘔出膿血升餘﹐旬日乃平復如故。見上﹐上喜曰﹕孫召良醫﹐甚有手段。予嘗治一男子喉痺﹐於太溪穴刺出黑血半盞而愈。由是言之﹐喉痺以惡血不散故也。凡治此疾﹐暴者必先發散﹐發散不愈﹐次取痰﹐取痰不愈﹐次去污血也。

﹝《摘》﹞治喉痺﹕丰隆湧泉關衝﹝甚者﹐以小三稜鍼藏筆鋒中﹐詐言點藥於喉痺上﹐乃刺出紫血﹐頓下立愈。﹞﹝《撮》﹞喉痺乳蛾﹕少商﹝鍼入一分﹐臥鍼向後三分。﹞照海太衝﹝潔﹞喉閉不通﹕少商隱白少衝湧泉﹝《摘》﹞喉痺頷腫如升﹐水粒不下﹕少商﹝出血。﹞手大指背頭節﹝三稜折刺三鍼﹐出血。﹞陽谷﹝三分。﹞﹝《甲》﹞喉痺﹐完骨及天容﹑气捨﹑天鼎﹑尺澤﹑合谷﹑商陽﹑陽溪﹑中渚﹑前谷﹑商丘﹑然谷﹑陽交悉主之。喉痺胸中暴逆﹐先取衝脈﹐後取三里﹑雲門﹝皆瀉之。﹞﹝《脈》﹞喉痺刺少陰﹐少陰在手腕﹐當小指掌後動脈是也﹐鍼入三分補之。

﹝《甲》﹞喉痺咽如梗﹐三間主之。喉痺不能言﹐溫澑﹑曲池主之。喉痺气逆﹐口﹐咽喉如扼狀﹐行間主之。喉痺咽腫﹐水漿不下﹐璇璣主之。喉痺食不下﹐鳩尾主之。

白色粗理者肺大﹐肺大則多飲﹐善病喉痺。﹝全文見診。﹞心脈大甚爲喉。﹝全文見治虛實法。﹞

卷之十五肝膽部咽喉

咽嗌痛﹝咽嗌不能納唾與食是也﹞

形苦志苦﹐病生於咽嗌﹐治之以百藥。﹝全文見治法。﹞﹝丹﹞咽痛必用荊芥。陰虛火炎上者﹐必用玄參。

气虛人參加竹瀝。血虛四物加竹瀝。

咽痛﹐有陰气大虛﹐陽气飛越﹐痰結在上﹐遂成咽痛。脈必浮大﹐重取必澀﹐去死爲近。

宜補陰陽﹐人參一味濃煎湯﹐細細飲之。﹝此證皆是勞嗽日久者有之﹐如用實喉痺條下諸方﹐非徒無益而反害之。﹞咽瘡多虛火﹐遊行無制﹐客於咽喉﹐宜用人參﹑蜜炙黃柏﹑荊芥治之。

潤喉散

治气郁夜熱﹐咽漧梗塞用。

桔梗﹝二錢半﹞粉艸紫河車香附﹝各三錢﹞百藥煎﹝一錢半﹞上爲細末﹐敷口內。

咽喉生瘡損了﹐不用生薑﹐用之辛辣痛﹐又能散不收。

咽痛實熱者。

黃連荊芥薄荷蜜薑汁調噙。

咽中瘡腫﹐蓖麻子一粒去皮﹐朴硝一錢同研﹐新汲水作一服﹐連進二三服效。﹝丹溪云﹕蓖麻子屬金﹐性善收﹐能遣毒腫。又似屬水﹐當是外科要藥。﹞﹝羅﹞

龍麝聚聖丹

治心脾客熱﹐毒瓦斯攻衝﹐咽喉赤腫頭痛﹐或成喉痺﹐或結硬不消﹐愈而復發﹐經久不瘥。或舌本腫脹﹐滿口生瘡﹐飲食難咽﹐並宜服之。

川芎﹝一兩﹞生地犀角屑羚羊角琥珀﹝研。各五錢﹞馬牙硝﹝研﹐三錢﹞硼砂﹝研﹐一兩﹞人參赤茯苓﹝各三錢﹞玄參桔梗升麻鉛白霜﹝研﹞連翹﹝各五錢﹞朱砂﹝水飛﹐二錢﹞牛黃﹝研﹐二錢﹞麝香﹝研﹐三錢﹞腦子﹝研﹐三錢﹞金箔﹝爲衣﹞上爲細末﹐煉蜜爲丸。每兩作十丸﹐用金箔爲衣﹐每服一丸﹐薄荷水化下﹐或細嚼﹐或噙化。

如無薄荷﹐新水亦可﹐臨臥用之。

祛毒牛黃膏

治大人小兒咽喉腫痛﹐舌本彊硬﹐滿口生瘡﹐涎潮喘急﹐飲食難進﹐咽膈不利。

牛黃﹝研﹐三錢半﹞人參琥珀犀角﹝取細末﹞桔梗生地硼砂﹝各半兩﹞雄黃﹝一兩﹞玄參升麻﹝各三錢﹞蛤粉﹝水飛﹐四兩﹞寒水石﹝﹐二兩﹞朱砂﹝飛研﹐七錢﹞鉛白霜腦子﹝各一錢﹞金箔﹝爲衣﹞上爲細末﹐煉蜜丸如小彈子大﹐金箔爲衣。用磁石器內收貯﹐每服一丸﹐濃煎薄荷湯化下﹐或新汲水服亦得。日進二三服﹐噙化亦得。

咽喉備急丹

靑黛芒硝白僵蠶﹝各一兩﹞甘艸﹝四兩﹞上爲細末﹐用臘月內牛膽有黃者﹐盛藥其中﹐蔭四十九日﹐多時爲妙。

﹝《經》﹞患喉痛。含山豆根一片﹐細咽津極妙。

﹝丹﹞咽痛。硼砂或和膽礬﹑白僵蠶﹑白霜梅和噙。又方﹐百藥煎去黑皮﹑硼砂﹑甘艸﹑生白礬等分爲細末﹐每服一錢﹐食後米飲調﹐細細咽下。

﹝《肘》﹞咽喉卒腫﹐食飲不通。黃柏搗敷腫上﹐冷復易之。用苦酒和末佳。

﹝丹﹞婦人患咽疼。用桔梗一兩﹐生甘艸半兩﹐分三帖﹐水二碗煎取一小盞﹐稍熱飲之。先與蚤休末﹐細咽之。﹝蚤休末卽金綫重樓是也。﹞﹝羅﹞

增損如聖湯

治風熱攻衝會厭﹐語聲不出﹐咽喉妨悶腫痛﹐並治之。

桔梗﹝二兩﹞甘艸﹝炙﹐一兩半﹞枳殼﹝湯浸﹐去穣﹞防風﹝各半兩﹞上件爲細末﹐每服三錢﹐水一大盞﹐煎至七分去渣﹐入酥如棗許攪勻﹐食後溫服。

﹝《本》﹞治虛煩上壅﹐脾肺有熱﹐咽喉生瘡﹐

利膈湯

雞蘇葉荊芥防風桔梗人參牛蒡子﹝隔紙炒﹞甘艸﹝各一兩﹞上爲細末﹐每服一錢﹐沸湯點服。如咽痛口瘡甚者﹐加僵蠶一兩。

﹝垣﹞

桔梗湯

治咽腫微覺痛﹐聲破﹐季冬合之。

麻黃﹝不去節﹐半錢﹞桔梗﹝一錢﹞黃芩﹝三錢﹞甘艸﹝一錢﹞白僵蠶﹝三錢﹞馬屁勃﹝一兩﹞桂枝﹝少許﹞歸身﹝三分﹞上咀﹐水二盞﹐煎去渣﹐稍熱服﹐食後﹐可徐徐呷之。

﹝羅﹞

發聲散

治咽痛妨悶﹐咽物則微痛﹐不宜寒涼藥過泄之﹐此妨悶虛熱也。

栝蔞﹝一个﹞白僵蠶﹝微炒﹐半兩﹞桔梗﹝七錢半﹞甘艸﹝炒﹐二錢﹞上爲細末﹐每用少許﹐幹糝咽喉中。若腫痛﹐左右有紅﹐或只一壁紅紫長大﹐水米難下﹐用此散一錢﹐朴硝一錢和勻﹐糝喉中咽津。如喉中生赤腫﹐或有小白頭瘡﹐用前散一錢匕﹐白礬細研半錢﹐幹糝。

﹝丹﹞薑汁調僵蠶末﹐治咽痛神效。﹝詳見喉痺。﹞﹝無﹞蜜附子治感寒﹐咽門閉﹐不能咽。大附子一枚﹐生去皮臍﹐切作大片﹐蜜塗炙令黃﹐含咽津﹐甘味盡﹐更以附子片塗蜜炙用之。

﹝丹﹞治咽痛﹐用諸藥不效者﹐此非咽痛﹐乃是鼻中生一條紅綫如發﹐懸一黑泡﹐大如櫻珠垂掛﹐到咽門而止﹐口中飲食不入。須用深取牛膝根﹐直而獨條者﹐洗淨﹐入好醋三五滴﹐同研細﹐就鼻孔滴二三點﹐入去則絲斷珠破﹐其病立安。

﹝《素》﹞肝者中之將也﹐取決於膽﹐咽爲之使。﹝奇病論﹞﹝世﹞咽痛﹐用倒摘刺根﹐淨洗﹐入好酒醋同研﹐滴在喉中﹐耳若癢﹐卽安。

﹝《範汪方》﹞治喉中腫痛﹐不得飲食。燒筆頭灰﹐漿水飲下方寸匕。

﹝《廣》﹞主咽喉塞﹐鼻中瘡出﹐及漧嘔頭痛﹐食不下。生雞子一个﹐開頭取白去黃﹐著米酢煨拌﹐火頓沸起﹐擎下沸定﹐須頓三度﹐就熱飲酢盡﹐不過一二次瘥。

運气﹐咽喉嗌痛﹐皆屬寒。經云﹕太陽在泉﹐寒淫所勝﹐民病嗌痛頷腫是也。

《內經》灸刺咽喉有二﹕其一﹐取足少陰。經云﹕腎足少陰之脈﹐所生病者﹐咽腫上气。嗌漧痛。又云﹕嗌中腫﹐不能納﹐唾時不能出唾者﹐刺然骨之前出血﹐立已﹐左刺右﹐右刺左。又云﹕邪客足少陰之絡﹐令人嗌痛﹐不可納食﹐無故善怒﹐气上走賁上。﹝林億云﹕賁﹐膈也。謂气上走膈上也。﹞刺足下中央之脈各三﹐凡六刺立已﹐左刺右﹐右刺左是也。

其二﹐取手太陽。經云﹕小腸手太陽之脈﹐是動則病嗌痛頷腫﹐視虛實寒熱陷下取之也。

﹝《甲》﹞咽中痛﹐不可納食﹐湧泉主之。咽腫難言﹐天柱主之。喉痛﹐喑不能言﹐天突主之。

卷之十五肝膽部咽喉

乳蛾

﹝《竹》﹞

咽喉乳蛾方

雄黃郁金﹝各五錢﹞白礬﹝生用﹐二錢半﹞膽礬﹝五分﹞上爲細末﹐以竹管吹入喉中﹐立能言語。

粉香散

吹乳蛾卽開。

白礬﹝三錢﹞巴豆﹝三粒﹐去皮油﹞輕粉麝香﹝各少許﹞上於鐵器上飛白礬沸﹐入巴豆在礬上枯去﹐不用巴豆﹐爲細末。三味和合吹喉中。

﹝孫﹞治懸癰垂長﹐咽中妨悶。白礬一兩燒灰﹐鹽花一兩﹐二味細研﹐以箸頭點藥在上。

﹝《竹》﹞

羅靑散

治單雙乳蛾。

蒲黃﹝五錢﹞羅靑盆硝﹝研。各三錢﹞甘艸﹝二錢﹞上爲細末﹐每服一錢﹐冷蜜水調﹐細細咽之﹐吞不下﹐雞翎蘸藥喉內掃之﹐立效。

﹝《本》﹞

玄參散

治懸癰﹐痛不下食。

玄參﹝一兩﹞升麻射幹大黃﹝各半兩﹞甘艸上爲細末﹐用水煎至七分放溫﹐時時含咽良驗。

﹝無﹞

漧薑散

治懸癰﹐熱卒暴腫大。

漧薑半夏﹝湯洗去滑﹐等分﹞上爲細末﹐以少許著舌上咽津。

﹝世﹞乳蛾。用杜牛膝根紅者研調﹐男用女乳汁﹐女用男乳汁﹐納鼻吸之。

﹝丹﹞治喉中卒生肉。綿裹箸頭蘸鹽揩﹐一日六七次易之。﹝孫眞人方。﹞

卷之十五肝膽部咽喉

咽仲介介如梗狀

﹝仲﹞婦人咽中如有炙臠﹐

半夏濃朴湯

主之。

半夏﹝一升﹞濃朴﹝三兩﹞茯苓生薑﹝各四兩﹞蘇葉﹝二兩﹞上五味﹐以水七升﹐煮取四升﹐分溫四服﹐日三夜一。

﹝丹﹞痰結核在咽﹐此濕痰﹐必用痰藥中咸能軟堅之味。

栝蔞實靑黛杏仁海蛤粉桔梗連翹風化硝上爲末﹐姜蜜丸﹐噙化。

《內經》灸刺咽嗌介介如梗狀﹐有二﹕其一﹐取陽陵泉。經云﹕膽病者﹐善太息﹐口苦嘔宿汁﹐嗌仲介介然數唾﹐取陽陵泉是也。

其二﹐取大陵。經云﹕心咳之狀﹐喉如然﹐如梗狀﹐取心之兪是也。

卷之十五肝膽部咽喉

諸物梗喉

﹝無﹞治諸哽。煮薤白令半熟﹐以綫縛定﹐手執綫頭﹐少嚼薤白咽之。度薤白至哽處﹐便牽引哽卽出矣。又法﹐用綿一小塊﹐以蜜煮﹐用如食薤法。

﹝世﹞治骨哽入喉。

縮砂甘艸﹝各等分﹞上爲末﹐以綿裹少許噙之﹐旋旋咽津﹐久之卽出。

骨哽﹐以乳香燒煙﹐吸入喉卽吐出。

﹝《本》﹞治諸魚骨哽久不出方。以皂角少許﹐吹入鼻中﹐得嚏哽出。多祕此方。

﹝陳﹞獺主魚骨哽不可出者。取獺足於項下爬之﹐亦可煮汁食之。

﹝《外》﹞治哽﹐螻蛄膽一枚吞下。亦治刺不出﹐敷之刺卽出。

﹝《古金錄》﹞療魚骨橫喉中﹐六七日不出﹐取鯉魚鱗皮合燒作屑﹐水服之卽出﹐未出再服。

上治骨哽。

﹝子和﹞一小兒誤吞一錢在喉中不下﹐諸醫皆不能出﹐亦不能下﹐乃命戴人。戴人熟思之﹐忽得一策﹐以淨白表紙﹐令捲實如箸﹐以刀縱橫亂割其端﹐作之狀﹐又別取一箸﹐縛鍼鉤於其端﹐令不可脫﹐先下咽中﹐輕提輕抑探之﹐覺鉤入於錢竅﹐然後以紙捲納之咽中﹐與鉤尖相抵﹐覺鉤尖入紙捲之端﹐不礙肌肉﹐提之而出。

﹝葛﹞誤吞釵。取薤白曝令萎黃﹐煮使熟勿切﹐食一大束﹐釵卽隨出。

﹝丹﹞治誤吞錢釵及環。用飴糖一片﹐漸漸食之﹐自出。﹝《外臺祕要》﹞上治錢哽。

﹝世﹞治骨哽。槿樹葉油﹑馬屁勃﹑砂糖三味﹐熬膏爲丸﹐噙化累效。

治骨哽喉痛。用水牛屎上生出蕈﹐曬榦爲末﹐用砂糖爲丸﹐徐徐咽吞下﹐仍用砂糖爲衣﹐不然損牙。

﹝《外》﹞治魚骨哽在喉中﹐以少砂口咀嚼﹐咽之立下。

﹝世﹞治魚骨哽﹐用玉簪花根﹐研細取汁﹐竹管灌喉中﹐不可著齒﹐著則齒酥。骨哽。用萱艸根汁服之傳者云﹐可立視骨下。﹝邵云﹕萱艸卽鹿蔥也﹐又名宜男。﹞又方﹐魚骨哽﹐細嚼蘿卜﹐徐徐咽之愈。

﹝丹﹞治魚骨哽﹐百法不能療者。餳糖丸如雞子黃大﹐吞之立出。﹝《肘後方》﹞治諸哽。生艾數升﹐水酒各五升﹐煮取四升﹐稍熱服之。﹝《外臺》﹞﹝世﹞魚骨哽。楮子搗自然汁﹐濾去渣服﹐或收曬榦爲末﹐水和汁服亦可。﹝楮子卽谷樹子也。﹞一方用楮樹皮。

﹝《衍》﹞橄欖味澀﹐食久則甘﹐嚼汁咽﹐治魚哽。

﹝《外》﹞治哽。以瞿麥爲末﹐水調方寸匕服。

﹝《本》﹞治骨哽。白茯苓一味﹐臨時細切爲末﹐以所哽骨煎湯調下。

﹝世﹞治雞骨哽﹐用水簾艸搗汁﹐飲之骨自消。治骨哽﹐以野薴根洗淨﹐搗爛如泥﹐每用龍眼大。

如被雞骨所傷﹐以雞羹化下。如魚骨所傷﹐魚湯化下。治一切骨哽﹐用金鳳花子﹐嚼爛噙下﹐無子用根亦好。

﹝《山》﹞誤吞稻芒麥芒咽間者﹐急取鵝口中涎灌之﹐或取薦頭艸嚼亦妙。

﹝丹﹞魚骨在肚中刺痛。煎茱萸汁一盞飲之﹐骨軟而出。﹝《食療》﹞﹝丹﹞治吞錢。艾一把﹐水五升﹐煎至一升﹐頓服便下。﹝錢氏《篋中方》﹞治吞錢及鐵物在喉者﹐不得下。南燭根﹐燒細末﹐湯調一錢下之。

﹝《山》﹞誤吞錢。百部根四兩﹐酒一升﹐漬一宿﹐溫服一升﹐日再服之。﹝《外臺祕要》﹞又方﹐誤吞銅錢。用家茨菇取汁﹐呷飲自消。﹝見《山居方》﹞﹝《外》﹞誤吞錢並金銀等物。以糊粉一兩﹐搗調之﹐分再服。如吞金銀物在腹中﹐以水銀服之﹐令消烊。

﹝無﹞凡治哽之法﹐皆以類推。如鸕治魚哽﹐磁石治鍼哽﹐發灰治發哽﹐貍虎治骨哽﹐亦各從其類也。

卷之十五肝膽部咽喉

項頸彊痛

﹝《靈》﹞缺盆之中任脈也﹐名曰天突。﹝當缺盆中央動脈是也。﹞一次任脈側之動脈﹐足陽明也﹐名曰人迎。﹝挾喉二旁之動脈是也。﹞二次脈手陽明也﹐名曰扶突。﹝挾喉動脈之後﹐曲頰之前一寸後是。﹞三次脈手太陽也﹐名曰天窗。﹝手陽明之後﹐當曲頰之下是也。﹞四次脈足少陽也﹐名曰天容。﹝曲頰之後﹐當耳之下是也。﹞五次脈手少陽也﹐名曰天牖。﹝耳後當完骨上是也。﹞六次脈足太陽也﹐名曰天柱。﹝挾項大筋中是也。﹞七次脈頸中央之脈﹐督脈也﹐名曰風府。

足陽明﹐挾喉之動脈也﹐其在膺中。手陽明﹐次在其外﹐不至曲頰一寸。太陽當曲頰。

足少陽在耳下﹐曲頰之後。手少陽出耳後﹐上加完骨之上。足太陽挾項﹐大筋之中。﹝俱本輸篇﹞﹝《內經》﹞刺灸項頸痛有二。

其一﹐取足手太陽﹐治項後痛。經云﹕足太陽之脈﹐是動則病項如拔﹐視虛盛寒熱陷下取之。

又云﹕項痛不可俯仰﹐刺足太陽﹔不可以顧﹐刺手太陽。又云﹕大風項頸痛﹐刺風府﹐風府在上椎。

又云﹕邪客於足太陽之絡﹐令人頭項肩痛﹐刺足小指爪甲上與肉交者各一﹐立已。不已則刺外踝下三﹐左取右﹐右取左﹐如食頃是也。

其二﹐取足手陽明﹐治頸前痛。經云﹕足陽明之脈﹐所生病者頸腫。又云﹕手陽明之脈﹐是動則病頸腫﹐皆視盛虛寒熱陷下取之也。

﹝《玄》﹞頸項痛﹕後溪。

﹝《玉》﹞項彊﹕承漿風府。

﹝《甲》﹞頭項痛重﹐暫起僵僕﹐鼻窒鼽衄﹐喘息不得通﹐通天主之。頂上痛風頭重﹐目如脫﹐不可左右顧﹐百會主之。頸痛項不得顧﹐目泣出﹐多﹐鼻鼽衄﹐目內赤痛﹐气厥﹐耳目不用﹐咽喉僂引項筋攣不收﹐風池主之。項腫﹐不可俯仰﹐頰腫引耳﹐完骨主之。項彊刺喑門。頸項痛不可以俯仰﹐頭痛﹐振寒﹐螈﹐气實則脇滿﹐俠脊有並气﹐熱汗不出﹐腰背痛﹐大杼主之。

東風生於春﹐病在肝﹐在頸項。﹝全文見五臟。﹞﹝《本》﹞治筋急﹐項不得轉側﹐

木瓜煎

木瓜﹝兩个﹐取蓋去穣﹞沒藥﹝研﹐二兩﹞乳香﹝研﹐二分﹞上二味﹐納木瓜中用蓋子合了﹐竹簽簽定﹐飯上蒸三四次﹐研爛成膏子。每服三五匙﹐地黃酒化下﹐生地黃汁半盞﹐無灰酒二盞和之﹐用八分一盞﹐熱暖化服。

有人患此證﹐自午後發至黃昏時定。予曰﹕此患先必從足起﹐經言足十二經絡各有筋﹐惟足太陽之筋﹐自足至項﹐大抵筋者肝之合也﹐日中至黃昏天之陽﹐陽中之陰也。又曰﹐陽中之陰肺也﹐自離至兌﹐陰旺陽弱之時。故《靈寶畢法》云﹕離至乾﹐腎气絕而肝气弱﹐肝腎二髒受陰气﹐故發於是時。予授此方三服而愈。

﹝丹﹞男子項彊不能回顧﹐動則微痛﹐診其脈弦而數實﹐右手爲甚。予作痰熱客太陽經治之。用二陳湯加酒洗黃芩﹑羌活﹑紅花﹐服後二日愈。

﹝垣﹞

養神湯

治精神短少﹐不得睡﹐項筋腫急難伸﹐禁甘溫﹐宜苦寒。

黃﹝一錢﹞人參﹝三分﹞甘艸﹝七分﹞蒼術﹝五分﹞白術﹝三分﹞柴胡﹝四錢﹞升麻﹝四錢﹞歸身﹝五分﹞麥芽﹝五分﹞木香﹝一分﹞川芎﹝三分﹞半夏﹝七分﹞橘皮﹝一錢﹞黃連﹝五分﹞黃芩﹝酒二分﹞黃柏﹝一分﹞上咀﹐每服五錢﹐水二盞﹐煎去渣﹐稍熱服﹐不拘時。

﹝《本》﹞治腎气上攻項背﹐不能轉移﹐

椒附散

大附子﹝一枚﹐六錢上者。炮去皮臍﹐末之﹞上末﹐每二大錢﹐好川椒二十粒﹐用白面塡滿﹐水一盞半﹐生薑七片﹐通煎至七分﹐去椒入鹽﹐空心服。

予一親戚﹐患項筋痛連背髀﹐不可轉移﹐服諸風藥皆不效﹐予嘗憶《千金》髓有腎气攻背彊一證﹐予處此方與之﹐一服頓瘥。自爾與人﹐皆有驗。蓋腎气自腰夾脊上至曹溪穴﹐然後入泥丸宮。

曹溪一穴﹐非精於搬運者不能透﹐今逆行至此不得通﹐用椒以引歸經則安矣。气上達﹐椒下達﹐故服之愈。

﹝《千》﹞治風項彊﹐不得顧視。穿地作坑﹐燒令通赤﹐以水灑之令冷﹐納生桃葉鋪其席下臥之﹐令項在藥上﹐以衣著項邊﹐令气上蒸﹐病患汗出﹐良久卽瘥。

又方治頭項彊﹐不得顧視。蒸大豆一升令變色﹐納囊中枕之。

諸痙項彊﹐皆屬於濕。﹝全文見診法﹐治法見傷寒項彊條。﹞

卷之十六心小腸部

心痛

﹝丹﹞心痛卽胃脘痛。凡心痛﹐必用溫藥。此是鬱結不行﹐阻气不運﹐故痛在下者多屬食﹐宜溫利之。大凡心膈痛﹐須分新久﹐若明知身受寒气﹐口喫寒物而得者﹐於初得之日﹐當與溫散或溫利之。

溫散﹐謂治身受寒气於外者﹐如陳無擇麻黃桂枝湯﹐治外因心痛之類是也。﹝方見表條。﹞溫利﹐謂治口食寒物於裏者﹐如仲景九痛丸﹑潔古煮黃丸﹐治大實心痛之類是也。﹝方見實條。﹞若曰﹕病得之稍久則成郁﹐久郁則蒸熱﹐熱久必生火﹐《原病式》中備言之矣。若欲行溫散溫利﹐寧無助火添病耶﹖由是方中多以山梔爲熱藥之向導﹐則邪易伏﹐病易退﹐正气復而病安矣。

然病安之後﹐若恣縱口味﹐不攺前非﹐病復作時﹐乃委咎於醫﹐誤也。大槪胃口有熱而作痛﹐非山梔不可﹐須薑汁佐之﹐多用臺芎開之。用山梔炒去皮﹐每十五枚﹐煎濃湯一呷﹐入薑汁令辣﹐再煎少沸﹐吞九枚﹐加川芎一錢尢妙。又方﹐用山梔去殼炒黃爲末﹐以薑汁調粥丸。有寒者﹐加艸豆蔻末丸服之。

又方治气實心痛。

山梔﹝去殼﹐炒焦﹐六錢﹞香附﹝一錢﹞茱萸﹝一錢﹞上爲末﹐炊餅丸如花椒大。以生地黃用酒洗淨﹐同生薑煎湯下二十丸﹐外用胡椒﹑蓽茇各半兩爲末﹐以醋調捏成丸子吞之。

心痛方

黃連﹝炒﹞山梔﹝炒﹞茱萸﹝各五錢﹞荔枝核﹝燒存性爲末﹐三錢﹞滑石上爲末﹐薑汁化炊餅爲丸。

又方治心痛。

白術白芍藥砂仁半夏當歸﹝各三錢﹞桃仁甘艸黃連神曲﹝炒﹞陳皮吳茱萸﹝各一錢半﹞僵蠶人參﹝各一錢﹞又方二陳湯加川芎﹑蒼術﹐倍加炒梔。痛甚者加炒漧薑。此從治反治之法。

﹝《保》﹞寒厥心痛者﹐手足逆﹐而通身冷汗出﹐便利溺淸﹐或大便利而不渴﹐气微力弱﹐急宜以術附湯溫之。寒厥暴痛﹐非久病也﹐朝發暮死﹐宜急救之﹐是知久病非寒﹐暴病非熱也。

術附湯

治寒厥暴心痛﹐脈微气弱。﹝卽仲景術附湯也。﹞附子﹝炮去皮臍﹐一兩﹞白術﹝四兩﹞甘艸﹝炙﹐一兩﹞上粗末﹐附子令勻﹐每三錢﹐水一盞半﹐姜五片﹐棗一枚﹐煎至一盞去渣﹐溫服食前。

﹝羅﹞胃脘當心而痛治驗漕運使崔君長男云卿﹐年二十五﹐體本丰肥﹐奉養膏粱﹐時時有熱證﹐友人勸食寒涼物﹐因服寒藥﹐至元庚辰秋瘧發﹐醫以砒霜等藥治之﹐新汲水下﹐禁食熱物﹐瘧病未除﹐反添吐瀉﹐脾胃復傷﹐中气愈虛﹐腹痛腸鳴﹐時復胃脘當心而痛﹐不任其苦﹐屢醫未效﹐至冬不瘥。延至四月間﹐勞役煩惱過度﹐前證大作﹐請予治之。診視脈得弦細而微﹐手足稍冷﹐面色淸黃不澤﹐情思不樂﹐惡人煩冗﹐飲食減少﹐微飽則心下痞悶﹐嘔吐酸水﹐每發作冷汗時出﹐气促悶亂不安﹐須人額相抵而坐﹐少時易之。予思《內經》云﹕中气不足﹐溲便爲之變﹐腸爲之苦鳴。下气不足﹐則爲痿厥心冤。又曰﹕寒气客於腸胃之間﹐則卒然而痛﹐得熱則已。非甘辛大熱之劑﹐則不能愈﹐遂制一方名曰

扶陽助胃湯

附子﹝炮﹐去皮臍﹐二錢﹞漧薑﹝炮﹐一錢半﹞艸豆蔻益智仁揀參甘艸﹝炙﹞官桂白芍藥﹝各一錢﹞吳茱萸陳皮白術﹝各五分﹞《內經》曰﹕寒淫於內﹐治以辛熱﹐佐以苦溫。附子﹑漧薑大辛熱﹐溫中散寒﹐故以爲君。艸豆蔻﹑益智仁辛甘大熱﹐治客寒犯胃爲佐。脾不足者﹐以甘補之﹐炙甘艸甘溫﹐白術﹑陳皮苦溫﹐補脾養气。水挾木气亦來侮土﹐故作急痛。桂辛熱以退寒水﹐芍藥味酸以瀉木來克土。吳茱萸苦熱﹐泄厥气上逆於胸中爲使。上銼如麻豆大﹐都作一服﹐水二盞﹐姜三片﹐棗二枚﹐同煎至一盞去渣﹐溫服食前。三服大勢去﹐痛減半。至秋先灸中脘三七壯﹐以助胃气。次灸气海百餘壯﹐生發元气﹐滋榮百脈﹐以還少丹服之﹐喜飲食﹐添肌肉﹐皮膚潤澤。明年春﹐灸三里二七壯﹐乃胃之合穴﹐亦助胃气﹐引气下行﹐又以芳香助脾﹐服育气湯加白檀香平治之。戒以懲忿窒欲﹐愼言語﹐節飲食﹐一年而平復。

﹝《保》﹞熱厥心痛者﹐身熱足冷﹐痛甚則煩躁而吐﹐額上自汗﹐知爲熱也。其脈洪大﹐宜灸太溪﹑昆侖﹐表裏俱瀉之﹐是爲熱病引熱下行﹐汗通身出者安也。灸後與金鈴子散﹐痛止服枳實白術丸﹐去其餘邪也。

金鈴子散

治熱厥心痛﹐或作或止﹐久不愈者。

金鈴子玄胡索﹝各一兩﹞上爲末﹐每服三錢﹐酒調下。痛止與枳術丸。

﹝《外》﹞療峭心痛。熊膽如大豆許﹐和水服大效。﹝本艸﹕熊膽味苦寒。﹞﹝仲﹞心中寒者﹐其人病心中如啖蒜狀﹐劇者心痛徹背﹐背痛徹心﹐譬如蠱注﹐其脈浮者﹐自吐乃愈。

經云﹕寒气客於背兪之脈﹐則血脈澀﹐血脈澀則血虛﹐血虛則痛。其兪注於心﹐故相引而痛。

按之則熱气至﹐熱气至則痛止矣。此亦寒气客心背而痛也。

心痛徹背﹐背痛徹心﹐

烏頭赤石脂丸

主之。

蜀椒﹝一兩﹞烏頭﹝炮﹐一分﹞附子﹝炮﹐半兩﹞漧薑﹝炮﹐一兩﹞赤石脂﹝一兩﹞上五味﹐爲末蜜丸如桐子大。先食服一丸﹐日服三﹐不效稍加服。

胸痺不得臥﹐心痛徹背者﹐

栝蔞薤白半夏湯

主之。

栝蔞實﹝一枚﹞薤白﹝三兩﹞白酒﹝一斗﹞半夏﹝半升﹞上四味﹐同煮至四升﹐服一升﹐日三服。

心胸中大寒痛﹐嘔不能飲食﹐腹中寒上衝皮起﹐出見有頭足﹐上下痛而不可觸近﹐

大建中湯

主之。

蜀椒﹝二合﹐去汗﹞漧薑﹝四兩﹞人參﹝二兩﹞上三味﹐以水四升﹐煮取二升去渣﹐納膠飴一升﹐微火煎取一升半﹐分溫再服。如一炊頃﹐可飲粥二升﹐後更服﹐當一日食糜﹐溫覆之。

心中痞﹐厥逆心懸痛﹐

桂枝生薑枳實湯

主之。

桂枝生薑﹝各一兩﹞枳實﹝五个﹞上三味﹐以水六升﹐煮取三升﹐分溫三服。

﹝《聖》﹞治寒疝心痛﹐四肢逆冷﹐全不飲食。用桂心二兩去皮﹐搗羅爲散﹐不計時候﹐熱酒調下一錢匕。

﹝世﹞

果附湯

治寒气心痛。

附子艸果良姜﹝等分﹞以酒煎服﹐立效。

﹝羅﹞

二姜丸

養脾溫胃﹐去冷消痰。大治心脾疼﹐寬胸下气進飲食﹐及一切冷物所傷﹐並皆治之。

漧薑﹝炮﹞良姜上等分﹐爲細末﹐麵糊丸如桐子大。每服十五丸至二十丸﹐食後陳皮湯。妊娠婦人不宜服。

上方﹐辛甘熱以散寒結。

﹝世﹞治心痛累效。冰梅一个去核﹐生硫黃爲末﹐相和搗勻﹐以可丸爲度﹐作一丸﹐白湯下立愈﹐病不再作。

上方﹐酸熱以收散寒﹐凡服辛劑反甚者﹐攺服酸劑立愈也。

﹝丹﹞客寒犯胃﹐

艸豆蔻丸

主之。熱亦宜用﹐止可一二服。

艸豆蔻﹝一錢四分﹐面裹煨熟﹐去皮臍﹞吳茱萸﹝湯泡洗﹐焙漧﹞益智仁僵蠶﹝炒﹞歸身靑皮﹝各六分﹞神曲姜黃﹝各四分﹞生甘艸﹝三分﹞桃仁﹝去皮﹐七个﹞半夏﹝湯泡七次﹐一錢﹞澤瀉﹝一錢﹐小便利減半﹞麥﹝炒黃﹐一錢半﹞炙甘艸﹝六分﹞柴胡﹝四分﹐詳脇下痛多少與之﹞人參黃陳皮上一十八味﹐除桃仁另研如泥外﹐爲極細末同研勻﹐湯浸炊餅爲丸﹐如桐子大。每服三十丸﹐熱白湯送下﹐食遠﹐旋斟酌多少用之。

監縣之﹐年五十餘﹐春末心脾疼﹐自言腹脹滿﹐手足寒過肘膝﹐須綿裹火烘﹐胸襟畏熱﹐卻喜掀露﹐得風涼則快﹐脈皆沈細而澀﹐稍重則絕﹐輕取似弦而短﹐口渴幹而喜熱飲﹐谷肉全不食。遂以艸豆蔻丸三倍﹐加黃連﹑滑石﹑炒神曲爲丸﹐白術爲君﹐茯苓爲佐﹐陳皮爲使﹐作湯送下一百丸﹐服至二斤﹐諸證皆愈。

以物柱按而痛者挾虛﹐以二陳湯加炒漧薑和之。

按之痛止者爲虛﹐治法並見寒心痛條。丹溪云﹕艸豆蔻丸治气餒弱人心痛。方見寒熱通用條。

﹝仲﹞

九痛丸

治九種心痛。

附子﹝三兩﹐炮﹞生野狼牙﹝一兩﹐炙香﹞巴豆﹝一兩﹐去皮心﹐炒﹐研如脂﹞人參漧薑吳茱萸﹝各一兩﹞上六味爲末﹐煉蜜丸如桐子大。酒下。彊人初服三丸﹐日三服。弱者二丸。兼治卒中惡﹐腹脹痛﹐口不能言﹐又治連年積冷流注心胸痛﹐並冷腫上气﹐落馬墜車血疾等證皆主之。忌口如常法。

﹝潔﹞煮黃丸治大實心痛。﹝方見飲食內傷。﹞

本湯

治大實心痛﹐大便已利﹐宜以此徹其痛也。

本﹝半兩﹞蒼術﹝一兩﹞上銼﹐每服一兩﹐水二盞煎至半盞﹐溫服。

上寒實。

﹝仲﹞按之心下滿痛者﹐此爲實也﹐當下之﹐宜大柴胡湯。﹝方見傷寒。﹞﹝子和﹞一將軍病心痛不可忍。戴人曰﹕此非心痛﹐乃胃脘當心痛也。《內經》曰﹕歲木太過﹐民病胃脘當心而痛。乃與神佑丸一百餘粒﹐病不減。或曰﹕此胃脘有寒﹐宜溫補﹐不宜與涼劑。將軍素知戴人明了﹐復求藥於戴人﹐戴人復與神佑丸二百粒作一服﹐大下六七行立愈。﹝神佑丸方見水腫門。﹞上熱實。

﹝丹﹞蔣氏子年十六﹐久瘧方愈十日﹐而心脾大痛﹐兩手脈皆伏﹐痛稍殺時﹐气口緊盛﹐余脈皆弦實而細。予曰﹕此宿食也。詢之﹐因食冷油煎堆子。遂以小胃丹﹐津咽十餘粒﹐仍斷飲食﹐經三日﹐凡與小胃丹十二次﹐痛不作﹐至晚下忽大痛﹐連及兩脇。予曰﹕此必與谷太早。問之果然。遂斷其飲食﹐亦不與藥﹐蓋宿積已因小胃而稍解其痛﹐又因新谷與余積相並而復作﹐若又攻擊﹐必大傷胃气﹐所以不與藥。又斷食三日﹐其家大恐﹐以爲不救﹐時有怨言。予曰﹕六日不能思食﹐彊禁不與﹐方成惡候﹐待其索食與之﹐又須較量方可。至夜更餘﹐心嘈索食﹐予先用白術﹑黃連﹑陳皮作丸子﹐遂以熱湯下七八十丸﹐以除其嘈雜。若以爲饑而與粥﹐其痛必如前矣。其家苦欲與。予詢病者膈間莫尙悶否﹖答曰﹕或才饑作﹐必繼之薄悶。今𨿽未甚快然﹐亦未嘗思食。過兩時許﹐又索食﹐予以前丸與之。

如是者﹐又一晝夜﹐饑不再作﹐人亦昏困思睡。予教以用稀粥減平日之半﹐兩日禁其雜食﹐調理半月而安。﹝小胃丹方見飲食內傷。﹞﹝《保》﹞心痛用小胃丹﹐津下十五丸。

上漸除熱宿食積法。

﹝世﹞

木香丸

治食積心痛。

木香丁香三稜蓬術靑皮陳皮﹝各二錢半﹞檳榔﹝二錢﹞白豆蔻﹝一錢﹞巴豆肉﹝十五粒﹐用醋煮令無白心﹞上末﹐醋糊丸﹐麻子大。

﹝《本》﹞治一切積聚有飲﹐心痛﹐

砂丸

砂三稜﹝另末﹞漧薑香白芷巴豆﹝去油。各半兩﹞大黃﹝另末﹞漧漆﹝各半兩﹞木香靑皮胡椒﹝各一分﹞檳榔肉豆蔻﹝各一个﹞上爲細末﹐釅醋二升﹐煎五七沸﹐後下三稜﹑大黃末﹐同煎五七沸﹐入砂同煎成膏﹐稀稠得所﹐入諸藥和勻﹐杵丸如綠豆大﹐年深成塊﹐生薑湯下四五丸。食積﹐熟水下。白痢﹐漧薑湯下。赤痢﹐甘艸湯。白痢﹐當歸湯﹐蔥酒亦得。

﹝潔﹞濃朴丸﹑紫菀丸治積聚心痛。﹝濃朴丸方見翻胃﹐紫菀丸方見積塊。﹞﹝仲﹞心傷者﹐其人勞役﹐卽頭面赤而下重﹐心中痛而自煩﹐發熱臍跳﹐其脈弦﹐此爲心臟所傷也。

﹝丹﹞心痛輕者散之﹐麻黃﹑桂枝﹐重者加石碱﹐用川芎﹑蒼術﹑炒山梔作丸服。

桂枝麻黃石碱上爲末﹐薑汁浸﹐炊餅爲丸﹐桐子大。熱姜湯下十五丸。如服丸數多﹐又治痰飲。

﹝無﹞

麻黃桂枝湯

治外因心痛﹐惡寒發熱﹐內攻五臟﹐拘急不得轉側。

麻黃﹝去節﹐湯浸焙﹞桂心芍藥細辛﹝去苗﹞漧薑甘艸﹝炙。各七錢半﹞半夏香附﹝各五錢﹞上銼﹐每五錢﹐水盞半﹐生薑五片﹐煎七分去渣﹐食前服﹐大便祕入大黃﹐量虛實加減。

﹝世﹞治心疼甚效。

檳榔桂心葛根甘艸細辛半夏桔梗枳殼川芎防風上等分﹐惟甘艸半之﹐水煎服。有人心疼﹐諸藥不效﹐服此愈。

﹝丹﹞靑巖劉山長子﹐年三十六歲﹐得心疼十八年矣。因酒飲牛乳﹐病發時﹐飲食無礙。得病八年後﹐盛暑及沐浴飲食時﹐皆無汗﹐中間更醫不一﹐悉以丁附諸丹等熱藥治之。至是黃瘦食減﹐若不勝衣﹐痛作時須以一物拄之。診其脈﹐皆三至弦弱而澀。未風先寒﹐大便或閉或泄﹐最苦是胸膈吞酸。七月內﹐遂以二陳湯加白術﹑黃連﹑黃芩﹑桃仁﹑郁李仁﹑澤瀉﹐每旦用此藥飲而出之﹐所吐皆苦黑水﹐雜以如浸木耳片者。此日卻再與兩帖﹐飲而不出﹐如此兩月﹐近二百餘帖﹐澀脈漸退﹐至數漸添。忽一日診其脈純弦﹐漸有充滿之狀﹐時正立冬後﹐頗暄暖﹐意其必欲作汗﹐又意其血气未充﹐汗難以發。以人參﹑黃﹑芍藥﹑當歸﹑陳皮﹑半夏﹑甘艸﹐調理二日﹐此時痛𨿽緩﹐每晝夜一二作。至第三日﹐與麻黃﹑蒼術﹑當歸﹑川芎﹑甘艸等藥﹐才下咽﹐目上視口噤﹐面無神色。予呼之不應﹐見其四肢不收﹐急以左手抱其頭﹐就坐於牀﹐以右手拇指撚其人中﹐須臾而愈﹐通體汗如雨。自此痛不復作﹐但人倦﹐食未增耳。續又大爲咽酸所苦﹐每一晝夜六七作﹐其作時有一酸塊﹐自胸膈間直衝上咽喉﹐情狀極惡。遂悉罷諸藥﹐以黃連濃煎取冷﹐俟酸塊欲上時﹐以冷黃連汁數滴與之卽回。如此六七次﹐半日許﹐其塊亦除﹐於是罷藥﹐淡粥調養。又近三个月﹐時以立春節旬餘。中脘處微有脹急﹐面帶靑色﹐气息喘促。時天气尙寒﹐意謂脾土因久病衰弱﹐木气行令﹐此肝淩脾﹐急以索矩三和湯與之﹐至四日而安。

一婦人年四十餘歲﹐因二十年憂患後心痛﹐或可按或不可按﹐食甚減﹐口渴而不能飲水﹐形瘦骨立﹐心痛止則頭痛作﹐其痛無常處。頭痛止則心痛作﹐夜間全不寐﹐大便七八日一行。堅小而黑﹐而出亦難。累與四物加陳皮﹑生甘艸﹐前後約百餘帖﹐病𨿽不增﹐卻無退減。予曰﹕此肺久爲火所郁﹐气不得行﹐由是血亦蓄塞﹐遂成污濁﹐气壅則頭痛﹐血濁不行則心痛﹐通一病也﹐治肺當自愈。遂仿東垣方淸空膏例﹐片芩細切酒炒透﹐令赤色﹐爲細末﹐以熱白術湯調下﹐頭上稍汗﹐如此十餘帖﹐漸漸汗至通身﹐及膝而止﹐諸病皆愈。因其膝下無汗﹐形瘦病久﹐小便數﹐大便澀﹐兩手皆見澀脈﹐當議補血﹐以防後患。問其又思水而不飲﹐遂與四物加陳皮﹑生甘艸﹑桃仁﹑酒芩以補之﹐遂安。

裏實心痛﹐並見按之滿痛爲實條。丹溪云﹕心痛脈堅實﹐不大便者下之。

﹝羅﹞

化虫丸

鶴虱檳榔胡粉﹝炒﹞苦楝根﹝去濃皮。各五十兩﹞白礬﹝飛﹐十二兩﹞上爲末﹐麵糊爲丸桐子大。小兒疾病﹐多有諸虫﹐或因臟腑虛弱而動﹐或因食甘肥而動﹐動卽腹中疼痛﹐往來上下攻心痛則哭不休﹐合眼仰身撲手﹐心神悶亂﹐嘔噦涎沫﹐或吐淸水﹐四肢羸困﹐面靑色黃﹐飲食𨿽進﹐不生肌肉。或寒或熱﹐沈沈默默﹐不的知病處。一歲兒服五丸﹐溫漿下﹐入香油一兩點﹐打勻下之﹐米飲亦得﹐其虫自下。

﹝《保》﹞

妙香丸

治男子婦人心痛﹐彊中搐熱如癇狀。﹝方見燥門﹞風癇者﹐羌活湯引下妙香丸。﹝羌活湯方見諸風條。﹞血癇者﹐當歸湯引下妙香丸。﹝當歸湯方見諸血條。﹞﹝丹﹞虫痛者﹐面上白斑﹐唇紅能食﹐治用楝根錫灰之類﹐脈堅實不大便者下之。

﹝羅﹞

補金散

治諸般虫。

鶴虱﹝生﹞雷丸定粉錫灰﹝以上各等分﹞上爲末﹐每服三錢﹐空心少油調下。又用豬肉一兩﹐燒熟摻藥在上﹐細嚼亦得﹐用翎毛掃甘遂末一錢﹐與前藥一處服之﹐其虫自下。

﹝《本》﹞治寸白虫方。黑鉛灰炒﹐四錢一服﹐先喫豬肉脯少許﹐一時來﹐卻用砂糖濃水半盞調灰﹐五更服﹐虫盡下﹐白粥將息﹐一日良。

又療寸白虫。用錫灰蕪荑檳榔者﹐極佳。

予宣和中﹐每覺心中多嘈雜﹐意欲作飲﹐又疑虫﹐漫根據此方所說﹐翌日下長虫二條﹐一長二尺五寸﹐頭褊闊﹐尾尖銳﹐每寸作一節﹐斑如錦紋﹐一條皆寸斷矣。《千金》謂勞則生熱﹐熱則生虫﹐心虫曰蛔﹐脾虫曰寸白﹐腎虫如方截絲縷﹐肝虫如爛杏﹐肺虫如蠶﹐皆能殺人﹐惟肺虫爲急。肺虫居肺葉內﹐蝕人肺系﹐故成瘵疾﹐咯血聲嘶﹐藥所不到﹐治之爲難。道藏中載諸虫頭皆向下行﹐惟自初一至初五以前頭上行﹐故服藥多取月以前﹐蓋爲此也。

取寸白虫方。

畫粉密陀僧﹝各等分﹞上爲末﹐每服二錢﹐用麻油調服﹐空心下﹐頃刻成涎取下。

取寸白虫。

錫灰﹝一兩﹞木鱉蘆薈﹝二十文﹞黃丹﹝十文﹞輕粉﹝十文﹞上爲末﹐豬膏油丸如桐子大。先齋一日﹐晚莫喫飯﹐次早五更溫水調下﹐分作二服。

制虫制勞﹐悅肌膚﹐去勞熱。

檳榔﹝一兩半﹞龍膽艸﹝一兩﹞漧漆﹝半兩﹞上爲細末﹐煉蜜丸如桐子大。每服十丸至十五丸﹐熟水吞下。

張仲文治寸白虫﹐熬胡粉令燥﹐平旦作肉﹐以藥方寸匕﹐入中服之效。

﹝丹﹞治諸虫。楝皮細末﹐米飲調下二錢匕。﹝《斗門方》。﹞﹝《千》﹞主脾胃有虫﹐食卽痛﹐面黃無色﹐疼痛無時﹐以石州蕪荑仁二兩﹐和面炒令黃色爲末﹐非時米飲﹐調二錢匕瘥。

﹝《經》﹞治蛔虫吐水心痛。鶴虱三兩爲末﹐蜜丸﹐平旦漿水服二十丸愈。《千金方》爲末﹐空心溫醋湯下﹐虫當出。

﹝《經》﹞胸宿食冷﹐多寸白虫﹐每朝空心熱酒調山豆根末三錢﹐服之其虫自出。

﹝《簡》﹞治諸虫﹐在臟腑久不瘥。檳榔半兩﹐炮﹐搗爲末﹐每服一錢至二錢﹐蔥蜜煎湯﹐空心調下。

﹝《外》﹞療蛔虫心痛﹐惡心吐水。漧漆熬﹐搗蜜丸﹐服十五丸﹐日再服。

﹝範汪﹞治寸白虫方﹐野狼牙五兩搗末﹐蜜丸麻子大﹐隔宿不夜食﹐明旦以漿水下一合﹐服盡愈。

﹝《大》﹞治寸白虫﹐以酸石橊東引根一握﹐淨洗細銼﹐用水三升﹐煎取半碗以下去渣﹐五更初溫服盡﹐至明日取下虫一大團﹐永絕根本。一日喫粥補之。

﹝《本》﹞金櫻東行根﹐治寸白虫﹐銼二兩﹐入大米三十粒﹐水二升﹐煎五合﹐空心服﹐須臾瀉下。

﹝《千》﹞治寸白虫。茱萸根洗去土﹐四兩切﹐以水酒各一升﹐漬一宿﹐平旦分再服。凡茱萸皆用細根﹐東北陰者良﹐若梢大﹐如指以上者﹐皆不任用。

﹝《食》﹞治蛔虫﹐心痛面靑﹐口中沫出。取臨水蓄葉一斤細切﹐以水三斗煮如餳﹐去渣﹐空心服一升﹐虫卽下。至重者再服。仍通宿不食﹐來日平明服之效。

﹝《本》﹞取寸白虫。苦絲瓜不以多少﹐研爲末﹐每服二錢﹐好酒二盞﹐空心調服。

﹝《竹》﹞

木香三稜散

治腹中有虫﹐面色痿黃﹐一切積滯。

黑牽牛﹝半生半炒﹞大腹子﹝多﹞檳榔雷丸錫灰﹝醋炒﹞三稜﹝煨﹞蓬術﹝煨﹞木香大黃﹝以上各一兩﹞上爲細末﹐每服三錢﹐空心用蜜水調下﹐或砂糖水亦可。須先將燒肉一片﹐口中半嚼之﹐休咽下﹐吐退場門中肉汁﹐後服藥。

上方﹐有攻性而下虫者。

﹝《本》﹞崔元亮海上方﹐治一切心痛﹐無問新久﹐以生地黃一味﹐隨人所食多少﹐搗取汁﹐搜面作﹐或冷淘食﹐良久當利出虫﹐長一尺許﹐頭似筆管﹐後不復患。至元十年﹐通事舍人崔抗女﹐患心痛垂气絕﹐遂作地黃冷淘食之﹐便吐一物﹐可方一寸﹐如蝦蟆狀﹐無目足等﹐微似有口﹐蓋爲此物所苦﹐自此頓愈﹐面中忌用鹽。

﹝丹﹞治蛔虫吐淸水﹐气口刺痛。取生艾汁﹐隔宿勿食﹐以肥香脯方寸片先喫﹐令虫聞香﹐次卽飲一升﹐必下蛔虫﹐胸喉中覺有虫上下﹐偏喜聞蔥豉油食之香者﹐兩三日不食﹐開口而臥﹐將油煎蔥豉令香放口邊﹐虫當自出﹐引而去之﹐但隨所喜物用之亦可。

﹝世﹞治心痛。艸搗汁﹐醋和服之效。有人服此﹐吐虫二條﹐終身不發。

﹝子和﹞酒官楊仲仁﹐病心气痛。此人常好飲酒﹐初飲二三杯﹐必奔走三五十次﹐其酒稍散﹐方能復席﹐飲至前量﹐醉後至明旦﹐嘔淸黃水數口﹐夜變魚鮏臭﹐六七日始安。戴人曰﹕宜吐。

乃吐虫一條﹐靑黃色﹐長六七寸﹐口目鼻俱全﹐二目膜瞞﹐狀如蛇類。楊幹示人。

﹝仲﹞蛔虫爲病﹐令人吐涎心痛﹐發作有時﹐毒藥不止﹐

甘艸粉蜜湯

主之。

甘艸﹝二兩﹞粉﹝一兩﹞蜜﹝四兩﹞上三味﹐以水三升﹐先煮甘艸取二升去渣﹐納粉蜜攪令和﹐煎如薄粥﹐溫服一升﹐瘥卽止。

﹝孫﹞向大王宮中有一宮人﹐七太尉所寵也﹐忽患一疾﹐凡惡心則吐虫數條﹐後乃頻作﹐七太尉甚湣之﹐累治不瘥。每用殺虫藥﹐則吐虫愈多﹐召孫診之。孫曰﹕六脈皆細﹐非虫脈也﹐今𨿽吐虫﹐乃髒寒而虫不安﹐失居上膈﹐因而吐出。復用殺虫藥﹐虫爲藥所苦﹐不能自安﹐所以吐虫愈多也。孫遂用藥﹐不三五服﹐皆一色丸子﹐虫遂不吐。明日再召孫至﹐六脈漸大﹐進前藥其病不作。後求方﹐乃硫黃﹑附子各一兩﹐並末。粳米糊爲丸﹐每三十丸﹐米飲下。

﹝仲﹞烏梅丸治蛔。﹝方見傷寒厥陰病。﹞﹝河﹞正气天香散治心痛﹐但忍气則發者。﹝方見虛實法。﹞﹝丹﹞心痛脈澀者﹐有死血。又云﹕作時飲湯水下作喫者﹐有死血﹐桃仁承气湯下之。﹝方見傷寒。﹞凡治證﹐必要先問起居何如。假如心痛﹐有因平日喜食熱物﹐以致死血畱於胃口作痛﹐用桃仁承气湯下之。切記﹐輕者用韭汁﹑桔梗﹐能開提其气﹐血藥中兼用之。

﹝《經》﹞

失笑散

治婦人心痛﹐气刺不可忍。

五靈脂淨好者﹑蒲黃等分爲末﹐每二錢﹐用黃醋一杓﹐熬成膏﹐再入水一盞﹐煎至七分﹐熱服效。

﹝世﹞

手拈散

治心脾疼極驗。詩云﹕艸果玄胡索﹐靈脂並沒藥﹐酒調三二錢﹐一似手拈卻。

又治心痛。劉寄奴末六錢﹐玄胡索末四錢﹐薑汁熱酒調服妙。

﹝《簡》﹞治九種心痛﹐腹脇積聚滯气。筒子漧漆二兩﹐搗碎﹐炒出煙﹐細研醋煮﹐麵糊和丸如桐子大﹐每服五丸至七丸﹐熱酒下﹐醋湯亦得﹐服無時。

﹝《外》﹞治心痛。當歸爲末﹐酒調服方寸匕。

﹝丹﹞治心痛﹐亦能治哮喘。半夏研碎香油炒﹐薑汁炊餅爲丸﹐姜湯下二十丸。

五味鹹堅條海蛤丸﹐寒條栝蔞半夏薤白湯﹐表條桂麻石碱丸﹐皆治痰飲心痛之妙劑也。

﹝世﹞治心痛累效。陳年白螄螺殼﹐洗淨爲末﹐熱酒調下一錢半﹐卽愈。

﹝丹﹞一味牡蠣粉﹐酒調下二錢﹐气實者可用。

治痰飲心痛﹐

海蛤丸

海蛤﹝燒爲灰﹐研極細﹐過數日火毒散用之﹞栝蔞仁﹝蒂穣同研﹞上以海蛤入栝蔞內﹐幹濕得所爲丸﹐每服五十丸。

又方治脾疼。海蛤粉佐香附末﹐用川芎﹑山梔﹑生薑汁煎﹐辣湯調服爲佳。

﹝《斗》﹞治血气攻心﹐痛不可忍﹐以蓼根銼﹐酒浸服之瘥。

﹝世﹞心痛。枯礬﹑辰砂少許﹐每半錢﹐人參湯調下。一方﹐用白礬﹑辰砂糊丸﹐好醋吞下神效。又方﹐辰砂一味研﹐好酷調服效。又方﹐用白礬爲細末﹐每服一錢﹐茶調下。

﹝《外》﹞黃連湯《肘後》龍膽湯。﹝並見卒心痛熱條。﹞﹝仲﹞粉蜜丸脾受肝制而急﹐故虫不安﹐用粉蜜之甘緩以安之。﹝方見虫條。﹞﹝《素》﹞少陽所謂心脇痛者﹐言少陽盛也﹐盛者心之所表也﹐九月陽气盡而陰气盛﹐故心脇痛也。所謂不可反側者﹐陰气藏物也﹐物藏則不動﹐故不可反側也。﹝脈解篇﹞﹝《瑞》﹞

蠶砂散

治男子婦人心气痛不可忍者。晚蠶砂不拘多少﹐爲細末﹐用滚湯泡過濾淨﹐取淸水服之﹐立止。

又方黃荊子炒焦爲末﹐米飲調下﹐亦治白帶。治心痛﹐用洗淨玉簪花根﹐搗濃汁﹐雜和好酒一半熱服。

﹝《千》﹞治心腹俱痛﹐以布裹椒﹐薄注腹上火熨﹐令椒汗出良。

運气心痛凡熱風濕寒燥五气之初﹐皆能干心而痛﹐蓋心爲五臟之主故也。

一曰熱邪干心。經云﹕少陰司天﹐熱淫所勝﹐病心痛肺。又云﹕少陰之復﹐暴喑心痛。

又少陽之勝﹐熱客於胃﹐煩心心痛。又云﹕陽明司天﹐燥气下臨﹐暴熱至甚則心痛。此在泉之熱爲痛﹐治皆以寒劑是也。

二曰寒邪干心。經云﹕太陽司天﹐寒气下臨﹐甚則心痛。又云﹕陽明司天之政﹐四之气﹐寒雨降﹐病心痛。又云﹕歲水太過﹐民病上下中寒﹐煩心﹐躁悸﹐心痛。又云﹕歲金不及﹐炎火乃行﹐復則寒雨暴至心痛。又雲﹕水郁之發﹐民病寒客心痛。又云﹕太陽司天﹐寒淫所勝﹐病厥心痛。又云﹕太陽之復﹐心胃生寒﹐心痛痞滿。又云﹕少陽在泉﹐主勝則熱反上行﹐而客於心﹐心痛。蓋終之气﹐寒勝其客也。又云﹕歲火不及﹐寒乃大行﹐病鬱冒蒙昧﹐心痛。又云﹕太陽之勝﹐寒厥入胃﹐則內生心痛。皆治以熱劑是也。

三曰風邪干心傷胃。經云﹕少陽司天之政﹐終之气風乃至﹐心痛。又云﹕少陽司天﹐風行於地﹐心痛﹐胃脘痛﹐鬲不通。又云﹕歲水不及﹐濕乃大行﹐復則暴風大發﹐鬲中痛於心腹。

又云﹕木郁之發﹐民病胃脘當心而痛﹐鬲咽不通。又云﹕厥陰在泉﹐風淫所勝﹐心痛支滿。又云﹕厥陰司天﹐風淫所勝﹐胃脘當心而痛。又云﹕厥陰之復厥心痛。又厥陰之勝﹐胃脘當心而痛﹐治皆以涼劑是也。

四曰濕邪干心。經云﹕土郁之發﹐心痛脇。又云﹕太陰在泉﹐濕淫所勝﹐病飲積心痛。又云﹕太陰之勝﹐火气內郁﹐心痛熱格﹐治皆以熱劑是也。

五曰燥邪干心。經云﹕陽明之復﹐善太息﹐心痛痞滿。治以溫劑是也。

六曰寒熱中於心。經云﹕少陰司天之政﹐寒熱淩犯而爭於中﹐寒厥入胃心痛。三之气﹐大火行﹐寒气時至﹐民病气厥心痛。治分寒熱多少調之是也。

厥心痛者﹐他髒病幹之而痛﹐皆有治也。眞心痛者﹐心臟自病而痛﹐故夕發旦死﹐旦發夕死﹐無治也。然心臟之經絡﹐有病在標者﹐其心亦痛﹐而有治。經云﹕心手少陰之脈﹐是動則病嗌干心痛﹐渴而欲飲。又心主手少陰之脈所生病者﹐心痛掌中熱﹐皆視盛虛熱寒陷下取之。又經云﹕手心主之別﹐名曰內關﹐去腕二寸﹐出於兩筋之間﹐實則心痛﹐取之兩筋間也。又云﹕邪在心﹐則病心痛﹐喜悲時眩僕﹐視有餘不及﹐調其兪是也。

﹝《靈》﹞厥心痛﹐與背相控﹐善﹐如從後觸其心﹐傴僂者﹐腎心痛也﹐先取京骨﹑昆侖﹐發鍼不已﹐取然谷。﹝厥病篇下同﹞心痛引背﹐灸刺法有四﹕其一﹐取足太陽經。刺節云﹕取京骨﹑昆侖者﹐是其穴也。蓋足太陽之正﹐循膂當心入散絡﹐故心痛引背取之也。

其二﹐取足少陰經。刺節云﹕取京骨﹑昆侖不已﹐取然谷者﹐是其穴也。又經云﹕腎足少陰經之脈﹐所生病者﹐煩心心痛﹐視盛虛熱寒陷下取之也。又經云﹕心痛引腰脊欲嘔﹐取足少陰者是也。

蓋足少陰脈﹐貫脊絡心﹐故亦治心痛引背也。

其三﹐取足少陽。經云﹕心痛引背不得息﹐刺足少陰不已﹐取少陽者是也。蓋手少陽之脈﹐散絡心脈。又三焦下兪曰委陽﹐是足太陽絡﹐足太陽循膂當心入散絡﹐故亦治心痛引背也。

其四﹐取督任脈。經云﹕背爲心相控而痛﹐所治天突與十椎及上紀。上紀者﹐胃脘也。下紀者﹐關元也。又云﹕心痛﹐當九節刺之﹐按已次按之﹐立已。不已﹐上下求之。得之﹐立已者是也。蓋十椎與九節者﹐督脈也﹔胃脘與天突者﹐任脈也。

厥心痛﹐腹脹胸滿﹐心尢痛甚者﹐胃心痛也。取之大都﹑太白。

心痛兼脹灸刺法有二﹕其一﹐取足太陰。經云﹕取大都﹑太白者﹐是其穴也。又經云﹕脾足太陰之脈﹐是動則病胃脘痛﹐腹脹。所生病者煩心﹐心下急痛者﹐視盛虛熱寒陷下取之。又云﹕心痛腹脹﹐嗇嗇然﹐大便不利﹐取足太陰者是也。蓋足太陰脈從胃上膈﹐注心中﹐故心痛腹脹者﹐取之也。

其二﹐取足陽明。經云﹕胃病者腹脹﹐胃脘當心而痛﹐飲食不下﹐取之三里者是也。蓋胃脘當心痛者﹐似心痛﹐實非心痛也。

厥心痛﹐如以錐鍼刺其心﹐心痛甚者﹐脾心痛也﹐取之然谷﹑太溪。

脾心痛﹐而取然谷太溪者﹐故孫眞人﹑張潔古謂之妄經也。

厥心痛﹐色蒼蒼如死狀﹐終日不得太息﹐肝心痛也﹐取之行間﹑太衝。

心痛色蒼如死狀者取肝﹐其兼小腸滿便溲難者亦取肝。經云﹕心痛引少腹滿﹐上下無常處﹐便溲難﹐刺足厥陰是也。

厥心痛﹐臥若徒居心痛間﹐動作痛益甚﹐色不變﹐肺心痛也﹐取之魚際﹑太淵。

徒居﹐謂閒居。間﹐謂痛緩。心痛﹐臥與閒居則痛緩﹐動作則益甚者﹐取肺。其兼短气者﹐亦取肺。經云﹕心痛但短气不足以息﹐刺手太陰者是也。

心痛不可刺者﹐中有盛聚﹐不可取於。腸中有虫瘕及蛟﹐皆不可取以小鍼。心腸痛作痛﹐腫聚﹐往來上下行﹐痛有休止﹐腹熱喜渴涎出者﹐是蛟也。以手聚按而堅持之﹐無令得移﹐以大鍼刺之﹐久持之虫不動﹐乃出鍼也。

﹝《集》﹞九種心痛﹕間使靈道公孫太衝三里陰陵泉﹝桑﹞心气痛﹕巨缺鳩尾﹝各取一寸﹐﹞興隆﹝瀉之﹞﹝《撮》﹞脾脊後心疼痛﹕中渚﹝瀉之﹐忌補﹞灸心痛背上穴﹕心兪鬲兪﹝潔﹞心痛脈弦﹐肝原穴。脈沈﹐腎原穴。脈澀﹐肺原穴。脈浮﹐心原穴。脈緩﹐脾原穴。

﹝《摘》﹞冷心痛﹕巨缺﹝燔鍼刺之。如五臟气相干﹐而脇痛疝痛癖﹐皆能痛至心﹐宜審之。﹞﹝《玉》﹞心脾疼﹕上脘﹝二寸半﹐瀉﹞中脘﹝二寸半﹐補多瀉少﹞﹝《甲》﹞心痛不可按﹐煩心﹐巨缺主之。心痛有虫﹐多涎﹐不得反側﹐上管主之。心痛上搶心﹐不欲食﹐支痛引鬲﹐建裏主之。

﹝《撮》﹞心胸痛﹐並气攻﹕勞宮大陵﹝各三分﹐瀉之﹞內關﹝《甲》﹞心痛善悲﹐厥逆懸心﹐如饑之狀﹐心恆而驚﹐大陵及間使主之。心寒痛﹐難以俯仰﹐心疝气沖胃﹐死不知人﹐中脘主之。心痛﹐衄噦嘔血﹐驚恐畏人﹐神气不足﹐門主之。

﹝《難》﹞陰維爲病﹐苦心痛。﹝內關穴﹐通陰維。﹞﹝《甲》﹞脾逆气寒﹐厥急煩心﹐善唾噦噫﹐胸滿呼﹐胃气上逆﹐心痛﹐太淵主之。﹝鍼云﹕肺脹胃逆。﹞心膨痛﹐尺澤主之。﹝《千金》云﹕心煩悶亂﹐少气不足以息。﹞心痛﹐卒咳逆﹐尺澤主之﹐出血立已。胸痺心痛﹐肩內麻木﹐天井主之。胸脇背相引而痛﹐嘔吐不食﹐幽門主之。

胸痺心痛﹐不得息﹐痛無常處﹐臨泣主之。﹝《千金》云﹕不得反側。﹞﹝丹﹞心痛𨿽日數多﹐不喫飯不死﹐若痛止便喫物還痛﹐必須三五服藥﹐方可喫物。心痛﹐左手脈數熱多﹐脈澀有死血。右手脈實是痰積﹐脈大必是久病。兩手脈堅實不大便者下之。痛甚者脈必伏﹐多用溫藥附子之類﹐不可用參術。

心脈微急﹐爲心痛引背﹐食不下。﹝全文見治虛實法。﹞﹝仲﹞問曰﹕病腹痛有虫﹐其脈何以別之﹖師曰﹕腹中痛﹐其脈當沈﹐若弦反洪大﹐故有蛔虫。

脾脈微滑﹐爲蠱毒蝮蠍腹熱。﹝全文見治虛實法﹞﹝《脈》﹞關上脈緊而滑者﹐蛔毒。脈沈而滑者﹐寸白。肘後粗﹐以下三四寸熱者﹐腸中有虫。

﹝全文見診。﹞眞心痛﹐手足靑至節﹐心痛甚﹐旦發夕死﹐夕發旦死。

卷之十六心小腸部心痛

卒心痛

﹝《竹》﹞治急心疼方。

斑蝥﹝七个﹐頭翅全者﹞胡椒﹝四十九粒﹞上將二味同炒﹐令斑蝥焦碎﹐吹去斑蝥不用﹐卻將淨胡椒研爲細末﹐只作一服﹐熱酒調下﹐不拘時候。治暴心痛﹐不可忍者。

荔枝核﹝丹溪云﹕荔枝核屬金性燥熱﹞上爲末﹐每服一錢﹐水醋各半盞﹐煎七分﹐稍熱服。

﹝《外》﹞治卒心痛。黃連八兩一味﹐咀﹐水七升煮五升﹐絞去渣﹐溫飲五合﹐日進三服。

﹝《肘》﹞卒心痛。龍膽艸四兩﹐酒三升﹐煮一升半﹐頓服。

﹝仲﹞

走馬湯

治中惡心痛﹐腹脹﹐大便不通。

巴豆﹝二枚﹐去皮心﹐炒﹞杏仁﹝二枚﹞上二味﹐以綿纏﹐槌令碎﹐熱湯二合﹐撚取白汁﹐飲之﹐當下。老少量服。通治飛屍鬼擊等病。

﹝《竹》﹞《海上方》急救男子婦人心疼﹐牙關緊﹐欲死者。用隔年陳蔥白三五根﹐去皮須葉﹐擂爲膏﹐將病患口斡開﹐用匙將膏送入咽喉﹐用香油四兩灌送下﹐油不以多少﹐但得蔥下喉﹐其人必蘇。少時將腹中所停虫病等物﹐化爲黃水﹐微得利爲佳﹐除根永不再發﹐累效。一方﹐用眞香油頓服一盞亦妙。

﹝《肘》﹞治卒心痛。白艾成熟者一升﹐水二升﹐煮取一升去渣﹐頓服。若爲客气中者﹐當吐虫。

﹝丹溪云﹕艾屬火而有水﹐服多者有毒發。﹞治卒心痛。東引桃枝一握﹐切碎﹐以酒一升﹐煎去半升﹐頓服大效。

經云﹕邪客於足少陰之絡﹐令人卒心痛﹐暴脹胸脇支滿。無積者﹐刺然骨之前出血﹐如食頃而已。不已﹐左取右﹐右取左。病新發者﹐五日已。

﹝《摘》﹞卒心痛﹐不可忍﹕上脘﹝八分﹐先補後瀉﹐覺鍼下气行如滚雞子入腹爲度﹐次取後穴﹞气海湧泉﹝無積者﹐刺之如食頃而已。有積者﹐先飲藥利之﹐刺之立已。如不已﹐再刺後穴﹞間使支溝三里﹝丹﹞鍼灸經治卒心痛不可忍﹐吐冷酸水﹐及原髒气少﹐灸足大指次指內約文中﹐各一壯﹐如小麥大﹐下火立瘥。

﹝《甲》﹞卒心痛﹐螈﹐互相引肘內廉痛﹐心敖敖然﹐間使主之。卒心痛汗出﹐大惇主之﹐出血立已。心腹中卒痛而汗出﹐石門主之。

卷之十六心小腸部心痛

胎前心痛

﹝《大》﹞治妊娠卒心痛﹐气欲絕。

川芎當歸茯苓濃朴﹝各等分﹞上水六升﹐煎二升﹐分二服。

白術散

治妊娠卒心痛欲死﹐不可忍者。

白術赤芍藥﹝各二兩﹞黃芩﹝一兩半﹞上水六升﹐煮取二升半﹐分三服﹐半日令盡﹐微下水﹐令易產。忌桃李雀肉。

卷之十六心小腸部心痛

產後心痛

﹝羅﹞

火龍散

治產後心痛。

艾葉﹝鹽炒一半﹞茴香﹝炒﹞川楝子﹝炒。各一兩﹞上爲末﹐水煎服。

﹝《大》﹞治婦人血崩心痛﹐甚者名曰殺血心痛。小產下血過多而心痛者亦然。用烏賊魚墨炒爲末﹐醋湯調下。﹝此魚腹多有墨汁﹐見人過必吐其墨以蔽身。﹞失笑散治心腹痛﹐百藥不效﹐服之卽愈。﹝方見心痛污血條。﹞﹝《救》﹞治產後血不盡﹐心腹痛。荷葉熬令香爲末﹐水煎下方寸匕。

﹝《大》﹞

大巖蜜湯

治產後血寒心痛。

熟地當歸獨活吳茱萸芍藥漧薑甘艸桂心小艸﹝各一兩﹞細辛﹝半兩﹞上爲散﹐每服半兩﹐水三盞煎至一盞﹐去渣稍熱服。

﹝《聖》﹞治產後惡血衝心痛﹐气悶欲絕。用桂心三兩﹐搗羅爲散﹐狗膽汁和丸如櫻桃大﹐不拘時候﹐熱酒磨下二丸。

卷之十六心小腸部心痛

諸般气痛

﹝丹﹞气痛﹐一身腔子裏气痛。少用木香於藥內行得開。

﹝河﹞正气天香散治婦人一切諸气﹐或上湊心胸﹐或攻築脇肋﹐腹中結塊﹐發渴﹐刺痛﹐月水不調﹐或眩暈嘔吐﹐往來寒熱﹐減食。﹝方見治虛實气血條。﹞﹝丹﹞

調气方

香附﹝四兩﹞人參﹝一兩﹞烏藥﹝三兩﹞砂仁﹝一兩﹞甘艸﹝炙﹐二兩﹞上爲細末﹐熟湯調服。

﹝《本》﹞治脾積气﹐婦人諸般气痛。

香附﹝五兩﹐炒﹞蓬術﹝醋煮﹞甘艸﹝各二兩﹞上各淨研爲細末﹐每服二錢﹐入鹽少許﹐百沸湯空心熱服。

治一切气疾﹐丈夫婦人撞心冷气﹐並皆治之。

香附﹝一斤炒﹐去毛﹞陳皮﹝四兩﹐去白﹞甘艸﹝一兩﹐生﹞上爲細末﹐每服二錢﹐空心鹽湯點服。

﹝丹﹞

寬中丸

枳殼爲末﹐酒糊丸。

婦人患气痛﹐喜食熱物。二陳湯加木通﹐姜五片煎﹐下保和丸。

女子患气痛要揉者﹐曾服烏沈湯有效﹐又再發。

陳皮﹝六錢半﹞半夏靑皮﹝半兩﹞芍藥﹝二錢﹞木通川芎茱萸﹝一錢﹞甘艸﹝五分﹞上分五帖﹐姜三片煎服。

明五院君出外怒歸﹐膈痞痛﹐不思食﹐脈沈弦稍數﹐此气抑不通也。

半夏﹝三錢﹞靑皮枳殼﹝各二錢﹞黃芩芍藥﹝各錢半﹞木通甘艸﹝各一錢﹞上姜三片煎﹐取半盞﹐下保和丸三十粒。

三七嫂﹐怒後气痛﹐脈沈﹐不思食。

靑皮﹝一錢﹞柴胡﹝半錢﹞甘艸﹝炙﹐二分﹞半夏﹝一錢﹞黃芩﹝五分﹞木通﹝三錢﹞陳皮﹝五分﹞上姜三片﹐煎服。

感村婦人五十七歲﹐气痛不可按﹐漸漸痛至足。

靑皮芍藥﹝各三錢﹞川芎陳皮﹝各三錢﹞黃柏﹝炒﹞木通﹝各一錢﹞甘艸﹝些﹐炙﹞上分三帖﹐煎熱飲。

﹝《本》﹞治婦人室女血气刺痛不可忍﹐日夜叫喚可憐者﹐一服效。

蕓苔子肉桂﹝板桂也﹞良姜沒藥﹝各等分﹞上焙榦爲末﹐每服三錢﹐乳香湯調下﹐熱服﹐不拘時候。

﹝孟詵﹞心腹中結伏气。杏仁﹑陳皮﹑桂心﹑訶黎勒皮爲丸﹐空心服三十丸。

﹝《本》﹞

和气散

治男婦一切气疾﹐他藥不瘳者。

甘艸﹝炙﹐半兩﹞白芨﹝一兩﹞地骨皮山蜈蚣藿香﹝半兩﹞白芷﹝一兩﹞木香紅內消山慈菇﹝各半兩﹞上焙榦爲末﹐每服二大錢﹐空心鹽湯點服。余鄕村有一老醫﹐數世習醫﹐凡婦人气疾﹐惟憑此藥﹐百發百中

卷之十六心小腸部

胸痛胸滿

經云﹕南風生於夏﹐病在心﹐兪在胸脇。又云﹕仲夏善病胸脇﹐此則胸脇痛屬心﹐故入心部。

肝虛則胸痛引背脇﹐肝實則胸痛不轉側﹐喜太息﹐肝著則常欲蹈壓其胸。經云﹕春脈如弦﹐其气不實而微﹐此謂不及﹐令人胸痛引背﹐下則兩脇脹滿。此肝虛而其脈癥見於春如此也。

﹝仲﹞肝中寒者﹐兩臂不舉﹐舌本燥﹐喜太息﹐胸中痛﹐不得轉側﹐食則吐而出汗也。肝著﹐其人常欲踏其胸上﹐先未苦時但欲飲熱﹐旋復花湯主之。﹝方未考。《金匱》婦人門有旋復花湯方或云是此。﹞﹝《素》﹞陽明所謂胸痛短气者﹐水气在臟腑也﹐水者﹐陰气也﹐陰气在中﹐故胸痛少气也。

﹝《仲》﹞胸痺之病﹐喘息咳唾﹐胸背痛﹐短气﹐寸口脈沈而遲﹐關上小緊數者﹐宜以

栝蔞薤白白酒湯

主之。

栝蔞實﹝一个﹐搗﹞薤白﹝半升﹞白酒﹝七升﹞上三味同煮﹐取二升﹐分溫再服。

栝蔞薤白半夏湯治胸痺不得臥﹐心痛徹背。﹝方見心痛門。﹞胸痺﹐心中痞﹐畱气結在胸﹐胸滿脇下逆搶心﹐枳實薤白桂枝湯主之﹐人參湯亦主之。

枳實薤白桂枝湯

枳實﹝四枚﹞濃朴﹝四兩﹞薤白﹝半升﹞桂枝﹝一兩﹞栝蔞實﹝一个﹐搗﹞上五味﹐以水五升﹐先煮濃朴﹑枳實取二升﹐去渣﹐納諸藥煮數沸﹐分溫作三服。

人參湯

白術人參甘艸漧薑﹝各二兩﹞上四味﹐以水八升﹐煮取三升﹐溫服一升﹐日三服。

孫主簿季述之母患胸中痞急﹐不得喘息﹐按之則痛﹐脈數且澀﹐曰胸痺也。因與仲景三物小陷胸湯﹐一劑知﹐二劑愈。﹝方見傷寒。﹞﹝仲﹞支飲胸滿者﹐

枳朴大黃湯

主之。

濃朴﹝一兩﹞大黃﹝六兩﹞枳實﹝四枚﹞上三味﹐水五升﹐煮取二升﹐分溫再服。

﹝《脈》﹞寸口脈沈﹐胸中引脇痛﹐胸中有水气﹐宜澤漆湯﹐及刺巨闕瀉之。﹝澤漆湯﹐仲景方也﹐見咳門。﹞﹝杜壬﹞治胸脇痛徹背﹐心腹痞滿﹐气不得通﹐及治痰咳。大栝蔞去穣取子﹐熟炒連皮研﹐和麵糊爲丸﹐如桐子大﹐米飲下五十丸。

﹝《斗》﹞治胸腹壅滯﹐去痰開胃。用半夏洗淨焙漧﹐搗羅爲末﹐生薑自然汁﹐和爲餅子﹐用濕紙裹﹐於慢火中煨令香熟﹐水一盞﹐用餅子一塊如彈丸大﹐入鹽半錢﹐煎取一盞溫服﹐能去胸膈壅逆﹐大壓痰毒﹐及治酒食所傷﹐其功效大矣。

﹝丹﹞鄭仲遊年二十有三﹐鬲有一點相引痛﹐吸气皮覺急。

滑石﹝一兩﹞桃仁﹝半兩﹞枳殼﹝一兩﹐炒﹞黃連﹝半兩﹐炒﹞甘艸﹝炙﹐二錢﹞上爲細末﹐每錢半﹐以蘿卜根自然汁研﹐煎熟飲之﹐一日五六次。

仲本年二十七﹐因喫熱補藥﹐又妄自學吐納﹐以致气亂血熱﹐嗽血消瘦﹐遂與行倒倉法。

今嗽血消瘦已除﹐因喫炒豆米﹐膈間有一點气梗痛﹐似有一條絲垂映在腰﹐與小腹亦痛﹐大率偏在左邊﹐此肝部有惡血行未盡也。

滑石﹝一兩﹞黃丹﹝三錢﹐炒﹞枳殼﹝一兩﹐炒﹞黃連﹝五錢﹞生甘艸﹝二錢﹞紅花﹝一錢﹞柴胡﹝五錢﹞桃仁﹝二兩﹞上爲細末﹐每服一錢半﹐以蘿卜自然汁﹐煎沸服之。

﹝垣﹞

上淸散

淸利頭目﹐寬快胸中﹐不利者悉利於表。

黃﹝三錢﹞甘艸﹝二錢﹞人參﹝三錢﹞葛根﹝一錢半﹞防風根﹝一錢﹞蔓荊子﹝半錢﹞上咀﹐分作二服﹐每服水一盞半﹐煎至一盞去渣﹐臨臥溫服﹐以夾衣蓋覆面首不語﹐須臾汗出爲效。未服藥﹐預一日不語﹐如服藥畢﹐亦一日不語。

運气胸痛有二﹕其一﹐火邪助心。經云﹕歲火太過﹐甚則胸中痛﹐脇支滿﹐脇痛﹐膺背肩胛兩臂內痛是也。

其二﹐金邪傷肝。經云﹕歲金太過﹐民病胸痛引背﹐兩脇滿﹐且痛引少腹。又云﹕歲土不及﹐風乃大行﹐民病體重腹痛﹐金復則胸脇暴痛﹐引少腹者是也。

《內經》灸刺胸痛有四﹕其一﹐取心。經云﹕心痛者胸中痛﹐脇支滿﹐脇下痛﹐膺臂肩胛間痛﹐兩肩臂內痛﹐實則胸腹大﹐脇下腰子相引而痛﹐取其經少陰太陽舌下血者。其變病﹐刺中血者是也。

其二﹐取腎。經云﹕腎虛則胸中痛﹐大腹小腹痛﹐取其經少陰太陽血者﹐按刺法不分補瀉﹐但言取血。王注謂先去血脈﹐後調虛實也。

其三﹐取膽。經云﹕膽足少陽脈﹐所生病者﹐胸脇肋髁膝外皆痛﹐詳盛虛熱寒陷下取之也。

其四﹐取筋。經云﹕手心主之筋﹐其病當取過者。又轉筋前及胸痛息賁﹐治在燔鍼劫刺以知爲數﹐以痛爲輸。又足太陽之筋﹐足少陽之筋﹐痛皆引胸痛。治在燔鍼劫刺﹐以知爲數﹐以痛爲輸也。

灸刺胸滿有三法﹕其一﹐取气海。經云﹕膻中者﹐气之海﹐其輸上在手柱骨之上下﹐前在於人迎。气海有餘者﹐气滿﹐胸中息﹐面赤﹐審守其輸﹐而調其虛實﹐無犯其害是也。﹝手柱骨﹐滑伯仁謂肩胛上際會處是穴也。﹞其二﹐取肝。經云﹕肝足厥陰脈﹐所生病者﹐胸滿﹐嘔逆﹐飧泄﹐狐疝﹐遺溺﹐閉癃﹐詳盛虛熱寒陷下取之也。

其三﹐取胃。經云﹕厥逆腹滿﹐面腫唇漯漯然﹐暴言難﹐甚則不能言﹐取足陽明是也。

﹝《集》﹞胸脇痛不堪﹕期門﹝四分﹞章門﹝六分﹐灸七壯至七七壯﹞行間丘墟湧泉﹝東﹞又法﹕期門﹝沿皮二寸﹞支溝膽兪﹝沿皮一寸五分﹞﹝《甲》﹞胸滿痛﹐璇璣主之。胸脇滿﹐痛引胸中﹐華蓋主之。胸脇滿﹐痺痛骨疼﹐飲食不下﹐嘔逆上气煩心﹐紫宮主之。胸中滿﹐不得息﹐脇痛骨疼﹐喘逆上气﹐嘔吐煩心﹐玉堂主之。胸脇背相引痛﹐心下胸中﹐嘔吐﹐多睡﹐飲食不下﹐幽門主之。胸脇滿﹐痛引膺﹐不得息﹐悶亂煩滿﹐不得飲食﹐靈墟主之。胸脇滿﹐劫引背痛﹐臥不得轉側﹐胸鄕主之。大气不得息﹐息卽胸脇中痛﹐實則其身盡寒﹐虛則百節盡縱﹐大包主之。胸滿善太息﹐胸中膨膨然﹐丘墟主之。

﹝《千金》云﹕胸背急。﹞胸中痛﹐天容主之。胸脇滿﹐勞宮主之。胸痺引背﹐時寒﹐間使主之。

胸滿不得息﹐頸頷腫﹐陽谷主之。﹝《千金》云陽溪。﹞胸脇滿﹐膈塞﹐飲食不下﹐嘔吐食後還出﹐中庭主之。胸脇滿﹐螈﹐引臍腹痛﹐短气煩滿﹐巨闕主之。胸脇滿﹐不得息﹐咳逆﹐乳癰﹐灑淅惡寒﹐神封主之。胸脇滿﹐膈逆不通﹐呼吸少气﹐喘息不得舉臂﹐步廊主之。胸脇滿﹐惡聞人聲與木音﹐巨虛上廉主之。胸下滿痛﹐膺腫﹐乳根主之。胸脇滿﹐喘逆上气﹐呼吸喘息﹐不知食味﹐气戶主之。胸脇脹﹐腸鳴切痛﹐太白主之。

﹝《撮》﹞胸滿血膨﹕期門﹝一分﹐沿皮向外一寸五分﹐瀉。﹞﹝《甲》﹞傷食﹐脇下滿﹐不能展轉反側﹐目靑而嘔﹐期門主之。暴脹胸脇滿﹐足寒大便難﹐面唇白﹐時時嘔血﹐太衝主之。胸中暴滿﹐不得眠﹐輒筋主之。胸脇滿﹐寒如風吹狀﹐俠溪主之。胸脇滿﹐頭痛﹐項內寒熱﹐外丘主之。多臥善唾﹐胸滿腸鳴﹐三間主之。

﹝仲﹞脈當取太過不及﹐陽微陰弦﹐卽胸痺而痛。所以然者﹐極虛也。今陽虛知在上焦﹐所以胸痺心痛者﹐以其陰弦故也。

白色粗理者肺大﹐肺大則多飲﹐善病胸痺。﹝全文見診﹐下同。﹞脇偏疏者肺偏傾﹐肺偏傾則胸偏痛。

卷之十六心小腸部

胸痺短气緩急

﹝仲﹞胸痺﹐胸中气塞﹐短气﹐茯苓杏仁甘艸湯主之﹐橘枳姜湯主之。

茯苓杏仁甘艸湯

茯苓﹝二兩﹞杏仁﹝五十个﹞甘艸﹝一兩﹞上三味﹐以水一斗﹐煮取五升﹐溫服一升﹐日三服。

橘枳姜湯

陳皮﹝一斤﹞枳實﹝三兩﹞生薑﹝半斤﹞上三味﹐以水五升﹐煮取二升﹐分溫再服。

﹝《千》﹞治胸痺气滿壅﹐心膈不利﹐枳實二兩﹐麩炒微黃爲末﹐非時以淸粥飲調下二錢。

﹝《聖惠方》同。﹞﹝仲﹞胸痺緩急者﹐

薏苡仁附子散

主之。

薏苡仁﹝十五兩﹞大附子﹝十个﹐炮﹞上二味﹐杵爲散﹐服方寸匕﹐日三服。

卷之十六心小腸部

煩躁

﹝垣﹞煩躁發熱論《黃帝鍼經》五亂篇云﹕气亂於心﹐則煩心密默﹐俯首靜伏云云。气在於心者﹐取少陰心主之兪。又云﹕咳喘煩冤者﹐是腎气之逆也。又云﹕煩冤者﹐取足少陰。又云﹕煩冤者﹐取足太陰。仲景分之爲二﹕煩也﹐躁也。蓋火入於肺則煩﹐入於腎則躁。俱在於腎者﹐以道路通於肺母也。大抵煩躁者﹐皆心火爲病。心者﹐君火也﹐火旺則金爍水虧﹐惟火獨存﹐故肺腎合而爲煩躁。又脾經絡於心中﹐心經起於脾中﹐二經相搏﹐濕熱生煩。夫煩者﹐擾擾心亂﹐兀兀欲吐﹐怔忡不安﹔躁者﹐無時而熱﹐冷汗自出﹐少時則止。經云﹕陰躁者是也。仲景以梔子色赤而味苦﹐入心而治煩﹔鹽豉色黑而味鹹﹐入腎而治躁﹔名梔子豉湯﹐乃神藥也。若有宿食而煩者﹐梔子大黃湯主之。

運气煩躁有二﹕一曰﹐熱助心火煩躁。經云﹕少陰之復﹐燠熱內作﹐煩躁鼽嚏。又云﹕少陽之復﹐心熱煩躁﹐便數憎風是也。

二曰﹐寒攻心虛煩躁。經云﹕歲水太過﹐寒气流行﹐邪害心火﹐病身熱煩心﹐躁悸陰厥是也。

﹝成﹞煩爲擾而煩﹐躁爲憤躁之躁。合而言之﹐煩躁爲熱也。析而言之﹐煩陽也﹐躁陰也﹐煩爲熱之輕者﹐躁爲熱之甚者。

﹝無﹞內熱曰煩﹐外熱曰躁。

謹按﹕先賢治煩躁俱作﹐有屬熱者﹐有屬寒者。治獨煩不躁者多屬熱﹐惟悸而煩者爲虛寒。

治獨躁不煩者多屬寒﹐惟火邪者爲熱﹐蓋煩者心中煩﹐胸中煩﹐爲內熱也。躁者身體手足躁擾﹐或裸體不欲近衣﹐或欲在井中﹐爲外熱也。內熱者﹐有本之熱﹐故多屬熱。外熱者﹐多是無根之火﹐故屬寒也。

內外俱虛﹐身體冷而汗出﹐微嘔而煩擾﹐手足厥逆﹐體不得安靜者死。熱病七八日﹐其脈微細﹐小便不利﹐加暴口躁﹐脈代﹐舌焦漧黑者死。

卷之十六心小腸部煩躁

虛煩

《活人》云﹕虛煩似傷寒﹐非傷寒也。成無己云﹕傷寒有虛煩﹐有心中煩﹐有胸中煩。二說不同﹐考之於書﹐成無己之言﹐實出仲景﹐《活人》無據。然往往有非因傷寒而虛煩者﹐今故兩存之。立虛煩一門於此心部﹐立傷寒煩一門於傷寒部。

﹝無﹞虛煩身不覺熱﹐頭目昏疼﹐口漧咽燥不渴﹐淸淸不寐﹐皆虛煩也。

﹝《保》﹞起臥不安睡不穩﹐謂之煩。宜梔豉湯﹑竹葉石膏湯。﹝二方並見傷寒。﹞﹝《活》﹞但獨熱者﹐虛煩也﹐諸虛煩熱﹐與傷寒相似﹐但不惡寒﹐身不疼痛﹐故知非傷寒也﹐不可發汗。頭不痛﹐脈不緊數﹐故知非裏實也﹐不可下。病此者﹐內外皆不可攻﹐攻之必遂煩渴﹐當與竹葉湯。若嘔者﹐與陳皮湯一劑﹐不愈﹐再與之。孫眞人云﹕此法數用有效。

陳皮湯

陳皮﹝一兩半﹞甘艸﹝炙﹐五錢﹞人參﹝一分﹞竹茹﹝五錢﹞上銼如麻豆大﹐每服五錢﹐水一盞半﹐姜三片﹐棗一枚﹐煎至七分去渣﹐食前服。

﹝無﹞

淡竹茹湯

治心虛悶﹐頭疼短气﹐內熱不解﹐心中悶亂﹐及婦人產後心虛﹐驚悸煩悶欲絕。

麥門冬﹝去心﹞小麥﹝各二兩半﹞甘艸﹝炙﹐一兩﹞人參白茯苓﹝各一兩半﹞半夏﹝湯洗﹐二兩﹞上銼散﹐每服四錢﹐水二盞﹐姜七片﹐棗三枚﹐淡竹茹一塊如指大﹐煎至七分去渣﹐食前服。

﹝垣﹞

朱砂安神丸

治心亂煩熱怔忡﹐心神顚倒﹐兀兀欲吐﹐胸中气亂而熱﹐有似懊之狀﹐皆膈上血中伏熱﹐蒸蒸不安。宜用權法﹐以鎭陰火之浮行﹐以養上焦之元气﹐用甘艸之甘溫補之﹐當歸﹑生地又爲長生陰血之聖藥﹐黃連去心煩﹐除濕熱﹐朱砂納浮游之火﹐而安神明。

朱砂﹝一錢﹐研﹐水飛﹞黃連﹝淨﹐酒炒﹐一錢半﹞甘艸﹝炙﹐五分﹞生地當歸頭﹝各一錢﹞上爲極細末﹐蒸餅爲丸﹐如黃米大。每服十丸﹐津下。

﹝仲﹞下痢後更煩﹐按之心下濡者﹐爲虛煩也﹐梔子豉湯主之。﹝方見傷寒部煩門。﹞﹝《素》﹞帝曰﹕有病身熱汗出煩滿﹐煩滿不爲汗解﹐此爲何病﹖岐伯曰﹕汗出而身熱者﹐風也﹐汗出而煩滿不解者﹐厥也﹐病名曰風厥。帝曰﹕願卒聞之﹖岐伯曰﹕巨陽主气﹐故先受邪﹐少陰與其爲表裏﹐得熱則上從之﹐從之則厥也。帝曰﹕治之柰何﹖岐伯曰﹕表裏刺之﹐飲之服湯。﹝評熱論刺﹐謂鍼足太陽少陰也。飲之服湯﹐謂仲景止逆下气麥門冬湯之類也。﹞﹝丹﹞一女子年二十餘歲﹐在室素彊健﹐六月間發煩悶﹐困憊不食﹐發時欲入井﹐六脈皆沈細而弱數﹐兩日後微渴。眾以爲病暑﹐治不效﹐四五日加嘔而人瘦﹐手心極熱﹐喜在陰處﹐漸成伏脈﹐時妄語。予急制《局方》妙香丸﹐如桐子大﹐以井水下一丸﹐半日許大便﹐藥已出﹐病無退減。

遂以麝香水洗藥﹐以鍼穿三竅﹐次日以涼水送下。半日許大便﹐下稠痰數升﹐是夜得睡﹐困頓伏枕﹐旬日而愈。因記《金匱》云﹕昔肥而今瘦者﹐痰也﹐遂作此藥治之。

妙香丸

丹溪云﹕疏決腸胃﹐制伏木火藥也。

辰砂﹝飛研﹐五兩﹞牛黃龍腦膩粉麝香﹝研。各一兩﹞金箔﹝九十片﹞巴豆﹝三百十五粒﹐去尖膜﹐炒熟﹐研﹞上令研勻﹐煉黃蠟六兩﹐入好蜜三分﹐同煉令勻爲丸。每兩作三十丸。如要此藥速行﹐鍼刺一眼子﹐冷水浸少時服﹐效更速。小兒百病﹐丸如綠豆大。

﹝無﹞溫膽湯治大病後﹐虛煩不得眠。﹝方見不得眠門。﹞﹝仲﹞酸棗湯治虛勞虛煩不得眠。﹝方見不得眠門。﹞上九法﹐治熱煩。前五法﹐煩熱怔忡﹐知熱在心肺也﹐故用竹葉﹑石膏﹑辰砂鎭墜其熱﹐使下行也。第六法﹐煩而下利﹐知熱在上也﹐故用梔豉湯吐之。第七法﹐煩而汗出不解﹐知表裏有邪也﹐故用表裏飲湯。

第八法﹐脈沈口渴手心熱﹐知熱不在表也﹐故用妙香丸下之。第九法﹐溫膽﹑酸棗﹐治不得眠也。

凡心虛則煩心﹐肝腎脾虛亦煩心。經云﹕夏脈者心也﹐其不及者﹐令人煩心。又云﹕肝虛﹑腎虛﹑脾虛﹐皆令人體重煩冤者﹐是知煩多生於虛也。

運气煩有五﹕一曰﹐熱助心實而煩。經云﹕少陰司天﹐熱淫所勝﹐病胸中煩熱嗌漧。又云﹕少陽司天﹐火淫所勝﹐病煩心胸中熱。又云﹕少陽之勝﹐煩心心痛﹐治以鹹寒是也。

二曰﹐心從制而煩。經云﹕太陽司天﹐寒气下臨﹐心气上從﹐寒淸時舉﹐火气髙明﹐心熱煩是也。

三曰﹐金攻肝虛而煩。經云﹕歲金太過﹐燥气流行﹐肝木受邪﹐民病體重煩冤是也。

四曰﹐土攻腎虛而煩。經云﹕歲土太過﹐雨濕流行﹐腎水受邪﹐民病體重煩冤。又云﹕歲水不及﹐濕乃大行﹐民病煩冤足痿是也。

五曰﹐木攻脾虛而煩。經云﹕歲木太過﹐風气流行﹐脾土受邪﹐民病體重煩冤。蓋肝虛腎虛﹐皆令人體重煩冤﹐故金太過則肝虛﹐土太過則腎虛﹐木太過則脾虛﹐凡此三太過之歲﹐則肝腎脾受邪而虛﹐皆病體重煩冤也。

灸刺煩心有四﹕其一﹐取心兪。經云﹕心主手厥陰心包絡之脈﹐所生病者﹐煩心心痛﹐掌中熱﹐詳盛虛熱寒陷下取之。又云﹕气亂於心則煩心﹐密默﹐俯首靜伏取之手少陰心主之是也。

其二﹐取腎膀胱兪。經云﹕腎足少陰之脈﹐所生病者﹐煩心心痛﹐痿厥﹐足下熱痛﹐視盛虛熱寒陷下取之。又云﹕舌縱涎下﹐煩﹐取足少陰。又云﹕足少陰之別﹐名曰大鐘﹐當踝後繞跟﹐別走太陽﹐其病气逆則煩悶﹐取之所別也。又汗出煩滿﹐不解表裏﹐取之巨陽少陰也。

其三﹐取肺兪。經云﹕手太陰之脈﹐所生病者﹐煩心胸滿﹐視盛虛熱寒陷下取之。又云﹕振寒灑灑鼓頷﹐不得汗出﹐腹脹煩冤﹐取手太陰是也。

其四﹐取脾兪。經云﹕脾足太陰之脈﹐所生病者﹐煩心﹐心下急痛﹐溏瘕泄﹐水閉﹐視盛虛熱寒陷下取之是也。

卷之十六心小腸部煩躁

胎前虛煩

﹝《大》﹞

竹葉湯

治妊娠苦煩悶﹐名曰子煩。

防風黃芩麥冬﹝去心。各二兩﹞白茯苓﹝四兩﹞上銼散﹐每服四錢﹐水二盞﹐竹葉十數片﹐煎七分去渣﹐溫服之。

益母丸治子煩似虛不得臥者。﹝卽知母丸。但用棗肉爲丸﹐以人參湯嚼下。方見日月數未足欲產門。﹞治子煩口漧不得臥﹐用黃連去須﹐爲細末﹐每服一錢﹐粥飲調下。

卷之十六心小腸部煩躁

產後虛煩

﹝《大》﹞治產後余血不盡﹐奔心煩悶﹐生藕汁飲二升甚效。﹝竹瀝亦得。﹞治產後余血攻心﹐或下血不止﹔心悶面靑﹐冷气欲絕。羊血一盞頓服。如不定﹐更服立效。

產後血虛气煩。生地黃汁﹑淸酒各一盞相和﹐煎一沸﹐分二服服之。

治產後虛煩。用蒲黃﹐以東流水和服方寸匕﹐極良。

治產後短气欲絕﹐心中煩悶﹐

竹葉湯

竹葉﹝切細﹞麥門冬小麥﹝各一升﹞甘艸﹝一兩﹞生薑﹝二兩﹞大棗﹝十四个﹞上切﹐以水一斗﹐煮竹葉﹑小麥至八升去渣﹐納余藥煮取三升﹐去渣溫服。虛悸加人參二兩﹐少气力加糯米五合。

﹝云﹞產後虛煩不得眠﹐

芍藥梔豉湯

芍藥當歸梔子﹝各五錢﹞香豉﹝半合﹞上如梔子豉湯修服。產後傷寒﹔便同下後變證。﹝此方𨿽云岐法﹐不若仲景酸棗湯穩當。﹞﹝《大》﹞竹葉湯。﹝方見虛條。﹞﹝《經》﹞治產後煩躁。禹餘糧一枚﹐狀如酸餡者﹐入地埋一半﹐四面緊築。用炭一秤﹐發頂火一斤﹐去火三分耗二爲度﹐用濕沙土罨一宿﹔方取出﹐打去外面一重﹐只使裏內細研﹐水淘澄五七度﹐將紙襯幹﹐再研數千徧﹐用甘艸煎湯調二錢匕﹐只一服立效。

﹝仲﹞

三物黃芩湯

婦人在艸蓐﹐自發露得風﹐四肢苦煩熱頭痛者﹐與小柴胡湯﹐頭不痛﹐但煩者﹐此湯主之。﹝小柴胡湯方見傷寒。﹞黃芩﹝一兩﹞苦參﹝二兩﹞漧地黃﹝四兩﹞上三味﹐以水八升﹐煮取二升﹐溫服一升﹐多吐下虫。

婦人產中虛﹐煩亂﹐嘔逆﹐安中益气﹐

竹皮大丸

主之。

生竹茹﹝二分﹞石膏﹝二分﹞桂枝﹝一分﹞甘艸﹝七分﹞白薇﹝一分﹞上五味末之﹐棗肉和丸彈子大。以飲服一丸﹐日三夜二服。有熱者﹐倍白薇。煩喘者﹐加柏實一分。

卷之十六心小腸部煩躁

躁

諸躁狂越﹐皆屬於火。﹝全文見診。丹溪治一女子﹐煩欲入井中﹐口渴心熱脈伏者﹐妙香丸下之愈﹐此乃火之躁也。﹞陰盛發躁﹐名曰陰躁﹐欲坐井中﹐宜以熱藥治之。﹝成無己云﹕𨿽躁欲坐井中﹐但欲水不得入口是也。﹞﹝垣﹞陰躁之極﹐欲坐井中﹐陽已先亡﹐醫猶不悟﹐復指爲熱重﹐以寒藥投之﹐其死也何疑焉。況寒涼之劑入腹﹐周身之火得水則升走矣。

﹝《活》﹞霹靂散﹝方見煩躁。﹞診躁法﹝見煩躁。﹞

卷之十六心小腸部煩躁

懊

懊虛煩之劇者﹐治法並見虛煩門。成無己云。懊者懊惱之懊﹐者鬱悶之貌。卽心中懊懊﹐惱惱煩煩﹐鬱鬱然不舒暢﹐憤然無柰﹐比之煩悶而甚者﹐懊也。

卷之十六心小腸部煩躁

瞀悶

瞀悶亦虛煩之甚者﹐治法並與傷寒虛煩同。蓋瞀者﹐昏也﹔悶者﹐煩也。凡瞀而不悶者﹐名曰昏迷。悶而不瞀者﹐名曰虛煩。今曰瞀悶者﹐謂昏迷虛煩並病。許學士所謂懊終夕不得臥﹐心中無曉會處者是也。

運气瞀悶者屬內熱。經云﹕火郁之發﹐民病瞀悶懊。又云﹕太陽司天之政﹐三之气﹐寒气行。

民病心熱瞀悶﹐不治者死是也。

卷之十六心小腸部

譫妄

﹝附中惡屍疰等癥﹞﹝丹﹞虛病痰病﹐有似鬼祟論血气者﹐身之神也。神旣衰乏﹐邪因而入﹐理或有之﹐若夫血气兩虧﹐痰客中焦﹐妨礙升降﹐不得運用﹐以致十二官各失其職﹐視聽言動皆有虛妄。以邪治之﹐其人必死。吁哉冤乎﹐誰執其咎﹗憲幕之子傅兄﹐年十七八﹐時暑月因大勞而渴欲飲梅漿﹐又連得大驚三四次﹐妄言妄見﹐病似鬼邪﹐診其脈﹐兩手皆虛弦而帶沈數。予曰﹕數爲有熱﹐虛弦是大驚。又梅漿之酸﹐郁於中脘﹐補虛淸熱﹐導去痰滯﹐病乃可安。遂與人參﹑白術﹑陳皮﹑茯苓﹑芩﹑連等藥﹐濃煎湯﹐入竹瀝﹑薑汁﹐與旬日未效。眾皆尢藥之不對。予脈之﹐知其虛之未完﹐與痰之未導也﹐仍與前方入荊瀝﹐又旬日而安。

外弟戚﹐一日醉飽後﹐亂言妄見。詢之﹐系伊芳亡兄附體﹐言出前事甚的﹐乃叔在邊叱之曰﹕非邪﹐乃食魚生與酒太過﹐痰所爲耳。灌鹽湯一大碗﹐吐痰一二升﹐汗因大作﹐歷一宵而安。

金氏婦﹐壯年暑月赴筵歸﹐乃姑詢其坐次失序﹐遂赧然自愧﹐因此成疾﹐言語失倫﹐其中多間一句﹐曰奴奴不是﹐脈大率皆數而弦。予曰﹕此非邪﹐乃病也﹐但與補脾淸熱導痰﹐數日當自安。其家不信﹐邀數巫者﹐噴水而咒之﹐旬餘而死。或曰病非邪﹐而以邪治之﹐何遽至於死﹖予曰﹕暑月赴宴﹐外境蒸熱﹐辛辣適口﹐內境郁熱﹐而況舊有積痰﹐加之愧悶﹐其痰與熱﹐何可勝言。今乃驚以法尺﹐是驚其神﹐而血不寧也﹐噴以法水﹐是沈其體﹐密其膚﹐使汗不得泄﹐汗不出﹐則蒸熱內燔﹐血不寧﹐則陰消而陽不能獨立也。不死何爲。或曰﹕《外臺祕要》有禁咒一科﹐庸可廢乎﹖予曰﹕移精變气﹐乃小術耳﹐可治小病。若內有虛邪﹐當用正大之法﹐自有成式﹐昭然可考。然符水惟膈上熱痰﹐一呷冷涼﹐胃熱得之﹐豈不暫快﹐亦可取安。若內傷而虛﹐與冬令嚴寒﹐符水下咽﹐必冰胃而致害。彼郁熱在上﹐熱邪在裏﹐須以汗解﹐卒得淸冷﹐膚腠固密﹐熱何由解﹐必致內攻﹐陰陽離散﹐血气乖爭。去死爲近﹐又何訝焉。

﹝仲﹞邪哭使魂魄不安者﹐血气少也。血气少者﹐屬於心﹐心气虛者﹐其人多畏﹐合目欲眠﹐夢遠行而精神離散﹐魂魄妄行﹐陰气衰者爲顚﹐陽气衰者爲狂。

﹝《本》﹞治因驚言語顚錯﹐不能服溫藥﹐宜

遠志丸

朱砂﹝半兩﹐入麝少許﹐同研﹞金箔﹝五片﹞遠志南星人參白附子白茯苓酸棗仁﹝各半兩﹞上爲細末﹐煉蜜丸如桐子大﹐朱砂爲衣。每服三十丸﹐薄荷湯下﹐食後臨臥服。

茯神散

茯神漧地黃白芍藥川芎當歸桔梗白茯苓遠志﹝以上各等分﹞上爲細末﹐每服二錢﹐水二盞﹐燈心﹑棗肉同煎﹐至七分﹐不拘時候。貫明遠教授母﹐七十四歲﹐因戎爲驚﹐疾如上證﹐服此二方得效。

運气譫妄卽傷寒家譫妄也﹐其病有二﹕一曰火邪助心。經云﹕歲火太過﹐上臨少陰少陽﹐病反譫妄狂越。又云﹕火太過﹐曰赫曦﹐其動炎灼妄擾。

又云﹕少陰所至﹐爲譫妄。又云﹕少陰之復﹐振栗譫妄。又云﹕少陽之勝﹐心痛煩心﹐善驚譫妄﹐治以鹹寒是也。

二曰寒邪傷心。經云﹕歲水太過﹐寒气流行﹐邪害心火﹐病身熱煩心﹐躁悸陰厥﹐上下中寒譫妄﹐上臨太陽﹐渴而妄冒。又云﹕陽明司天之政﹐四之气﹐寒雨降﹐振栗譫妄﹐治以甘熱是也。

﹝無﹞

加減續命湯

治中風或歌哭﹐或笑語﹐無所不至。

麻黃﹝三兩﹞人參桂枝白術﹝各二兩﹞當歸防己黃芩甘艸白芍藥芎杏仁﹝各一兩﹞上銼散﹐每服四大錢﹐水一盞半﹐棗二枚﹐煎七分去渣﹐不以時服。

病者卒心腹脹滿﹐吐利不行﹐如幹霍亂狀﹐世所謂中惡是也。由人精神不全﹐心志多恐﹐遂爲邪鬼所擊。或附著﹐沈沈默默﹐妄言譫語﹐誹謗罵詈﹐訐露人事﹐不避譏嫌﹐口中好言未然禍福﹐及至其時﹐毫髮未失﹐人有起心﹐已知其故﹐登髙陟險﹐如履平地﹐或悲泣呻吟﹐不欲見人﹐如醉如狂﹐其狀萬端﹐但隨方俗考驗治之。

﹝羅﹞

八毒赤散

治男子婦人染著神鬼﹐謂之鬼疰病。

雄黃礬石朱砂牡丹皮附子﹝炮﹞藜蘆巴豆﹝各一兩﹞蜈蚣﹝一條﹞上八味﹐爲細末﹐煉蜜爲丸﹐如小豆大。每服十丸﹐冷水送下無時。

﹝《本》﹞飛屍者﹐發無由漸﹐昏然而至﹐其狀心腹刺痛﹐气息喘急脹滿。遁屍者﹐停遁在人肌肉血脈之間﹐觸卽發動﹐亦令人心腹脹滿刺痛﹐喘急﹐攻脇衝心﹐瘥後復發。沈屍者﹐發時亦心腹絞痛﹐脹滿喘急﹐𨿽歇之後﹐猶沈痼在人腑臟﹐令人無處不惡。風屍者﹐在人四肢﹐循環經絡﹐其狀冷躍去來﹐沈沈默默﹐不知痛處﹐衝風則發。伏屍者﹐其病隱伏五臟﹐積年不除﹐未發身體都如無患﹐發則心腹刺痛﹐脹滿喘急。又有諸屍注候者﹐則是五屍內之屍注﹐而挾外鬼邪之气﹐流注身體﹐令人寒熱淋漓﹐或腹痛脹滿喘急﹐或磊塊踴起﹐或攣引腰脊﹐或舉身沈重﹐精神雜錯﹐恆覺昏謬﹐每節气攺變﹐輒致大惡﹐積年累月﹐漸至頓滯﹐以至於死。死後復易傍人﹐乃至滅門﹐故爲屍疰。皆用忍冬藤葉銼數斛﹐煮令濃取汁煎服﹐日三瘥。

太乙神精丹﹑蘇合香丸﹐治此疾第一。

因喪驚憂﹐悲哀煩惱﹐感屍气成諸證﹐變動不已﹐似冷似熱﹐風气觸則發﹐用

雄朱散

雄黃朱砂桔梗羌活芍藥當歸﹝炒﹞升麻川烏龍腦川芎南星﹝炮﹞山梔陳皮木香莽艸白術枳殼檳榔黃芩﹝各等分﹞麻黃﹝五分﹞白僵蠶﹝炒﹞虎脛骨﹝醋炙﹞紫蘇子鬼箭羽﹝炒﹐等分﹞蜈蚣﹝二條﹐酒炙﹞上爲細末﹐每服二錢﹐酒調下﹐日三服。

頃在徽城日﹐常修合神精丹一料。庚申﹐予家一婦人﹐夢中見二蒼頭一前一後﹐手中持一物﹐前者云﹕到也未﹖後應云﹕到也。擊下爆然有聲﹐遂魘﹐覺後心一點痛不可忍﹐昏悶一時許。予忽憶神精丹有此一證﹐取三粒令服之﹐少頃已無病矣。云﹕服藥覺痛止神醒﹐今如常矣。日後相識﹐稍有邪气與一二服﹐無不應驗。方在《千金》中﹐治中風之要藥﹐但近世少得曾靑磁石爲難合爾。

﹝無﹞還魂湯治卒中惡﹐奄忽气絕﹐口噤不開。﹝方見卒中暴厥門﹐與仲景方同﹐但加桂耳。﹞﹝《千》﹞

五邪湯

治邪气啼哭﹐或歌或笑。

禹餘糧防風桂心芍藥獨活甘艸白術人參石膏牡蠣秦艽﹝各二兩﹞防己菖蒲茯神雄黃蛇蛻皮﹝各一兩﹞上咀﹐每服五錢﹐水三盞﹐煎七分服之。

﹝仲﹞大棗湯治婦人悲傷欲哭﹐象如神靈。﹝方見肺部悲門。﹞

卷之十六心小腸部譫妄

產後譫妄

﹝云﹞

奪命散

治產後血暈入心經﹐語言顚倒﹐健忘失志。

沒藥血竭﹝等分﹞上研細爲末﹐產後用童便與細酒各半盞﹐煎一二沸﹐調下二錢﹐良久再服﹐其惡血自下行。

﹝一婦人產後譫妄﹐如有神靈﹐諸藥不效﹐用此服而愈。﹞又方治產後敗血衝心﹐發熱狂言奔走﹐脈虛大者。

榦荷葉生地黃牡丹皮﹝等分﹞上三味﹐濃煎湯﹐調蒲黃二錢匕﹐一服卽定。

郭氏論產後乍見鬼神者何﹖答曰﹕心主身之血脈﹐因產耗傷血脈﹐心气虛則敗血得積﹐上干於心﹐心不受觸﹐遂致心中煩躁﹐臥起不安﹐乍見鬼神﹐言語顚倒。醫人不識﹐呼爲風邪﹐如此但服調經散每服加龍膽一撚﹐得睡卽安。

沒藥琥珀﹝並細研﹞桂心﹝各一錢﹞芍藥當歸﹝各一分﹞麝香細辛﹝各三分﹞上爲末﹐每服半錢﹐生薑汁溫酒各少許調服。

﹝《大》﹞治方產一日見鬼﹐言語顚倒。用蘇合香丸一錢﹐以童便調服卽醒。

﹝云﹞治產後發熱﹐狂言奔走﹐脈虛大者。四物湯加柴胡。如不愈﹐加甘艸﹑柴胡﹑生地黃等分﹐煎服亦可。

﹝《廣》﹞治產後血暈﹐心悶不識﹐神言鬼語﹐气急欲絕。

芍藥甘艸丹參﹝各一兩﹞生地汁生薑汁﹝各一升﹞白蜜﹝一合﹞上水二升﹐先煮三味﹐取八合﹐下地黃﹑生薑汁蜜調﹐分爲二次服。

﹝《大》﹞治產後敗血﹐及邪气入心﹐如見祟物﹐顚狂。用大辰砂一二錢﹐研極細﹐用乳汁三四茶匙許調﹐仍握紫項活地龍一條入藥﹐候地龍滚三滚﹐取出地龍不用﹐不令帶藥出﹐但欲得地龍身上涎耳。入無灰酒與前乳汁和合七八分盞﹐重湯溫﹐遇疾作﹐分三二服。

柏子仁散

治產後狂言亂語﹐皆由內虛﹐敗血挾邪攻心。

柏子仁遠志﹝去心﹞人參桑寄生防風琥珀﹝另研﹞當歸﹝炒﹞生地﹝焙﹞甘艸﹝等分﹞上爲粗末﹐先用白羊心一个切片﹐以水一大盞半﹐先煮至九分﹐去羊心﹐入藥末五錢﹐煎至六分去渣﹐無時服。

卷之十六心小腸部譫妄

循衣撮空

﹝海﹞治婦人血風癥﹐因大脫血崩漏﹐或前後失血﹐因而枯燥﹐其熱不除﹐循衣撮空摸牀﹐閉目不省﹐擲手揚視﹐搖動不寧﹐錯語失神﹐脈弦浮而虛﹐內燥熱之極也。气粗鼻幹不潤﹐上下通燥﹐此爲難治﹐宜

生地黃黃連湯

主之。

川芎生地黃當歸﹝各七錢﹞赤芍藥梔子黃芩黃連﹝各三錢﹞防風﹝一兩﹞上爲粗末﹐每服三錢﹐水二盞﹐煎至七分去渣取淸﹐飲無時﹐徐徐與之。若脈實者﹐加大黃下之。

大承气湯﹐气藥也﹐自外而之內者用之。生地黃黃連湯﹐血藥也﹐自內而之外者用之。气血合病﹐循衣撮空﹐證同自气而之血﹐血而復之气﹐大承气湯下之。自血而之气﹐气而復之血﹐地黃黃連湯主之。二者俱不大便。

﹝華﹞病患循衣縫譫語者﹐不可治。病患陰陽俱絕﹐掣衣撮空﹐妄言者死。

卷之十六心小腸部譫妄

喜笑不休

喜笑皆屬心火。經云﹕心藏神﹐神有餘則笑不休。又云﹕在藏爲心﹐在聲爲笑﹐在志爲喜。

又云﹕精气並於心則喜。又云﹕火太過爲赫曦﹐赫曦之紀﹐其病笑狂妄。又云﹕少陰所至﹐爲喜笑者是也。

﹝河﹞笑﹐蕃茂鮮淑﹐舒榮彰顯﹐火之化也﹐故喜爲心火之志也。喜極而笑者﹐猶燔爍太甚﹐而鳴笑之象也﹐故病笑者﹐心火之盛也。

﹝子和﹞路經古宅﹐逢一婦病喜笑不止﹐已半年矣。眾人皆無術﹐求治於戴人﹐戴人曰﹕此易治也。以滄鹽成塊者二兩余﹐用火燒令通赤﹐放冷研細﹐以河水一大碗﹐同煎至三五沸放溫﹐分三次啜之﹐以釵探於喉中﹐吐出熱痰五升。次服降火劑﹐火主苦﹐解毒是也﹐不數日﹐而笑定矣。《內經》曰﹕神有餘者﹐笑不休也。所謂神者﹐心火是也。火得風而焰﹐故笑之象也。五行之中﹐惟火有笑。常治一老男子﹐笑不休﹐口流涎﹐黃連解毒湯加半夏﹑竹葉﹑竹瀝﹑薑汁﹐而笑止矣。

刺灸喜笑﹐獨取心主一經。經云﹕心主手厥陰之脈﹐是動則病面赤目黃﹐喜笑不休﹐詳盛虛熱寒陷下取之。

卷之十六心小腸部

健忘

﹝丹﹞健忘精神短少者多﹐亦有痰者。

﹝《靈》﹞黃帝曰﹕人之善忘者﹐何气使然﹖岐伯曰﹕上气不足﹐下气有餘﹐腸胃實而心气虛﹐虛則榮衛畱於下﹐久之不以時上﹐故善忘也。﹝大惑論﹞﹝《千》﹞

孔子大聖枕中方

龜甲﹝卽龜板自敗者﹞龍骨遠志菖蒲上四味﹐等分爲末﹐酒服方寸匕﹐日三服。常令人大聰明。﹝《衍義》云﹐龜甲以其靈於物象﹐用補心甚驗。﹞治多忘方。

菖蒲﹝一分﹞茯苓茯神人參﹝各五分﹞遠志﹝七分﹞上五味爲末﹐酒服方寸匕﹐日三夜一﹐五日效。

﹝《局》﹞定志丸治善忘﹐安神定志。﹝方見驚門。﹞﹝《聖》﹞《千金翼》《聖惠》同﹐補心虛治健忘﹐令人耳目聰明。用戊子日服﹐

開心不忘方

菖蒲遠志﹝各一分﹞上搗爲細末﹐服方寸匕﹐食後令人耳目聰明﹐從外見裏﹐及千里外事。令人長生﹐去三百病﹐毒不能爲害。

﹝《肘》﹞治人心孔塞﹐多忘喜誤﹐丁酉日密自至市﹐買遠志著巾角中爲末﹐服之﹐勿令人知。

腎盛怒而不止則傷志﹐志傷則喜忘其前言。﹝全文見診死生。﹞血並於下﹐气並於上﹐亂而喜忘。﹝全文見刺虛實。﹞運气喜忘皆屬心火虛。經云﹕火不及曰伏明﹐伏明之紀﹐其病昏或悲忘。又云﹕太陽司天﹐寒气下臨﹐心气上從善忘。又云﹕太陽之復﹐甚則入心﹐善忘善悲是也。

《本艸》商陸花﹐主人心塞﹐多忘喜誤﹐取花陰漧百日﹐搗末﹐日暮水服方寸匕﹐臥思念所欲事﹐卽於眼中自覺。

﹝《集》﹞健忘﹕列缺心兪神門中脘三里少海﹝灸﹞。

﹝無﹞KT者心髙﹐心髙則滿於肺﹐中而善忘﹐難開以言。﹝全文見診。﹞

卷之十六心小腸部

諸痛門

諸部分痛﹐各入本門﹐如痛風入痺門﹐目痛入目門﹐此特痛之大法耳。

﹝《素》﹞黃帝問曰﹕予聞善言天者﹐必有驗於人﹔善言古者﹐必有合於今﹔善言人者﹐必有厭於己﹐如此則道不惑而要數極﹐所謂明也。今予問於夫子﹐令言而可知﹐視而可見﹐捫而可得﹐令驗於己﹐而發蒙解惑﹐可得而聞乎﹖岐伯再拜稽首對曰﹕何道之問也﹖帝曰﹕願聞人之五臟卒痛﹐何气使然﹖岐伯對曰﹕經脈流行不止﹐環周不休﹐寒气入經而稽遲﹐泣而不行﹐客於脈外則血少﹐客於脈中則气不通﹐故卒然而痛。帝曰﹕其痛卒然而止者﹐或痛甚不休者﹐或痛甚不可按者﹐或按之而痛者﹐或按之無益者﹐或喘動應手者﹐或心與背相引而痛者﹐或脇肋與小腹相引而痛者﹐或腹痛引陰股者﹐或痛宿昔而成積者﹐或卒然痛死不知人﹐少間復生者﹐或痛而嘔者﹐或腹痛而後泄者﹐或痛而閉不通者﹐凡此諸痛﹐各不同形﹐別之柰何﹖岐伯曰﹕寒气客於脈外則脈寒﹐脈寒則縮綣﹐縮綣則脈絀急﹐絀急則外引小絡﹐故卒然而痛﹐得炅則痛立止﹐因重中於寒﹐則痛久矣。

﹝炅﹐古迥切﹐熱也。﹞寒气客於經脈之中﹐與炅气相搏則脈滿﹐滿則痛而不可按也。寒气稽畱﹐炅气從上﹐則脈充大而血气亂﹐故痛甚不可按也。寒气客於腸胃之間﹐膜原之下﹐血不得散﹐小絡急引﹐故痛。按之則血气散﹐故按之痛止。寒气客於俠脊之脈﹐則深按之不能及﹐故按之無益也。寒气客於衝脈﹐衝脈起於關元﹐隨腹直上﹐寒气客則脈不通﹐脈不通則气因之﹐故喘動應手矣。寒气客於背兪之脈﹐則血脈泣﹐脈泣則血虛﹐血虛則痛﹐其兪注於心﹐故相引而痛﹐按之則熱气至﹐熱气至則痛止矣。﹝治見心痛。﹞寒气客於厥陰之脈﹐厥陰之脈者﹐絡陰器﹐系於肝﹐寒气客於脈中﹐則血澀脈急﹐故脇肋與小腹相引痛矣。﹝治見脇肋痛。﹞厥气客於陰股﹐寒气上及小腹﹐血泣在下相引﹐故腹痛引陰股。﹝治見腹痛。﹞寒气客於小腸膜原之間絡血之中﹐血泣不得注於大經﹐血气稽畱不得行﹐故宿昔而成積矣。﹝治見積。﹞寒气客於五臟﹐厥逆上泄﹐陰气竭﹐陽气未入﹐故卒然痛死不知人﹐气復反則生矣。寒气客於腸胃﹐厥逆上出﹐故痛而嘔也。﹝治見吐法。﹞寒气客於小腸﹐小腸不得成聚﹐故後泄腹痛矣。﹝治見滯下。﹞熱气畱於小腸﹐小腸中痛﹐癉熱焦渴﹐則堅幹不得出﹐故痛而閉不通矣。﹝治見祕結。﹞帝曰﹕所謂言而可知者也﹐視而可見柰何﹖岐伯曰﹕五臟六腑﹐固盡有部﹐視其五色﹐黃赤爲熱﹐白爲寒﹐靑黑爲痛﹐此所謂視而可見者也。帝曰﹕捫而可得柰何﹖岐伯曰﹕視其主病之脈堅而血及陷下者﹐皆可捫而得也。﹝俱舉痛論篇﹞﹝《素》﹞气傷痛﹐形傷腫。故先痛而後腫者﹐气傷形也﹔先腫而後痛者﹐形傷气也。﹝陰陽應象論﹞﹝《靈》﹞有形而不痛者﹐陽之類也﹔無形而痛者﹐陰之類也。無形而痛者﹐其陽完而陰傷之也﹐急治其陰﹐無攻其陽。有形而痛者﹐其陰完而陽傷之也﹐急治其陽﹐無攻其陰。陰陽俱動﹐乍有形﹐乍無形﹐加以煩心﹐命曰陰勝其陽﹐此謂不表不裏﹐其形不久。

﹝垣﹞通則不痛﹐痛則不通。又云﹕痛隨利減﹐亦有當隨其經絡而通之﹐則疼痛去矣。如輕可去實﹐麻黃﹑葛根之屬是也。謂如頭痛﹐當用川芎﹑細辛之類通之﹐則無凝滯﹐痛隨利減也。

﹝海﹞諸痛爲實﹐痛隨利減﹐世多以下之爲利也。假令痛在表者實也﹐痛在裏者實也﹐痛在血气者亦實也﹐故在表者汗之則愈﹐在裏者下之則愈﹐在血气者散之行之則愈﹐豈可以利爲下乎﹗作通字訓﹐則可得矣。故經曰﹕通則不痛﹐痛則不通﹐此之謂也。

運气諸痛皆屬火。經云﹕諸疼痛﹐皆屬於火是也。一屬火實。經云﹕火郁之發﹐民病骨痛﹐節乃有動是也。一屬火虛。經云﹕火不及曰伏明﹐伏明之紀﹐其發痛是也。

﹝丹﹞諸痛皆屬火﹐寒涼藥不可峻用﹐必用溫散之藥。諸痛不可用人參﹐蓋補气气旺﹐則不通而痛愈甚矣。

卷之十六心小腸部

諸逆衝上

逆气象陽。﹝全文見五臟。﹞凡气逆﹐必見象陽癥﹐面赤脈洪﹐當以法降其逆乃愈﹐若以气象陽盛﹐而用寒藥攻之﹐則不救矣。气上衝心﹐咽不得息﹐治法見傷寒厥陰病條。

﹝垣﹞如秋冬之月﹐胃脈四道爲衝脈所逆﹐並脇下少腸脈二道而反上行﹐病名曰厥逆。經曰﹕逆气上行﹐滿脈去形﹐七神昏絕﹐離去其形而死矣。其證气上衝咽不得息﹐喘息有聲不得臥﹐於調中益气加吳茱萸半錢或一錢﹐觀厥气多少用之。如夏月有此癥﹐爲大熱也。蓋此癥隨四時爲寒熱溫涼﹐宜以酒黃連﹑酒黃柏﹑酒知母各等分爲細末﹐熟湯爲丸﹐如桐子大﹐每服二百丸﹐白湯空心下﹐仍多飲熱湯﹐服畢﹐少時便以美飲食壓之﹐使不得胃中停畱﹐直至下焦﹐以瀉衝脈之邪也。

寒气厥逆﹐

赤丸

主之。

茯苓桂心﹝各四兩﹞細辛﹝一兩﹞烏頭附子﹝各二兩﹞射罔﹝如大棗﹐一兩﹞上六味爲末﹐納眞珠爲色﹐蜜丸如麻子大。先食﹐酒飲下三丸﹐日三夜一﹐服不知稍增之﹐以知爲度。﹝一方用半夏四兩﹐不用桂。﹞逆气五臟皆有﹕一曰心小腸。經云﹕諸逆衝上﹐皆屬於火。又云﹕少腹控睪﹐引腰脊﹐上衝心﹐邪在小腸﹐取之肓原以散之﹐刺太陰以予之﹐取厥陰以下之﹐取巨虛下廉以去之﹐按其所過之經以調之是也。

二曰胃。經云﹕胃爲气逆是也﹐胃逆有嘔有吐有噦﹐故刺嘔吐﹐取中脘三里也。刺噦﹐取乳下黑根盡處﹐及臍下三寸﹐皆大驗也。治各有本門。

三曰肺大腸。經云﹕肺苦气上逆﹐急食苦以泄之。又云﹕腹中常鳴﹐气上衝胸﹐喘不能久立﹐邪在大腸﹐刺肓之原﹐巨虛下廉是也。其肺逆曰咳喘﹐取天突﹑人迎泄之也。治亦各有門。

四曰肝。經云﹕肝气逆則耳聾不聰﹐腫﹐取血者是也。

五曰腎。卽奔豚气逆﹐香港腳衝心之類是也。治亦各有門。

六曰腎。經云﹕督脈別絡生病﹐從少腹上衝心而痛﹐不得前後﹐爲衝疝是也。﹝治見疝門。﹞﹝《玉》﹞腎气沖心﹕關元﹝二寸半﹐補。﹞帶脈﹝一分﹐沿皮向外二寸半﹐瀉。﹞﹝《摘》﹞腹有逆气﹐上衝心腹﹐脹滿不得息﹕气沖﹝右臍下七寸﹐兩旁相去遠二寸﹐動脈應手﹐灸七壯﹐忌鍼。﹞三里立愈。

運气厥逆有三﹕一曰風火。經云﹕少陽司天﹐火气下臨﹐風行於地﹐厥逆﹐膈不通是也。

二曰寒。經雲﹕水郁之發﹐善厥逆是也。

三曰濕。經云﹕太陰司天﹐濕气下臨﹐厥逆是也。

卷之十六心小腸部

噫

﹝飽气也﹐俗作噯气﹞﹝仲﹞上焦竭﹐善噫﹐何謂也﹖師曰﹕上焦受中焦气未和﹐不能消﹐是故能噫耳。﹝經云﹕衛出於上焦。﹞上焦不歸者﹐噫而酢酸。﹝經云﹕不歸不至也。上焦之气不至其部﹐則物不能傳化﹐故噫而酢吞。﹞噫屬心脾﹐及二陽一陰。經云﹕心爲噫。又云﹕太陰所謂上走心爲噫者。陰盛而上走於陽明﹐陽明絡屬心爲噫﹐故曰上走心爲噫也。又云﹕二陽一陰發病﹐主驚駭背痛﹐善噫欠也。

﹝仲﹞旋復代赭湯治痞而噫。﹝方見傷寒痞門。﹞﹝《本》﹞心下蓄積痞悶﹐或作痛﹐多噫敗卵气﹐

枳殼散

主之。

枳殼白術﹝各半兩﹞香附﹝一兩﹞檳榔﹝二錢﹞上爲細末﹐每服二錢﹐米飲調下﹐日三服﹐不拘時候。﹝龐老方。﹞﹝丹﹞宣州人﹐與前方證皆除﹐气上築心膈﹐噫气稍寬﹐脈之右關弱短﹐左關左尺長洪大而數﹐此肝有熱﹐宜瀉肝補脾。

靑皮﹝一錢﹞白術﹝二錢半﹞木通甘艸﹝二分﹞煎下保和丸十五粒﹐抑靑丸二十粒。

噫气﹐胃中有火有痰。

南星﹝制﹞半夏軟石膏香附各等分水煎服。

運气噫有三﹕一曰﹐熱助心實而噫。經云﹕少陰之復﹐噫噦是也。

二曰﹐寒攻心虛而噫。經云﹕太陽司天﹐寒淫所勝﹐善噫。又云﹕太陽之復﹐唾出淸水﹐及爲噦噫是也。

三曰﹐風攻脾虛而噫。又云﹕厥陰在泉﹐風淫所勝﹐腹脹善噫是也。

鍼灸噫獨取脾。經云﹕脾足太陰之脈﹐是動則病腹脹﹐善噫﹐視盛虛熱寒陷下取之也。

﹝仲﹞寸口脈弱而緩﹐弱者陽气不足﹐緩者胃气有餘﹐噫而吞酸﹐食卒不下﹐气塡於膈上。

﹝《脈》﹞寸脈緊﹐寒之實也。寒在上焦﹐胸中必滿而噫。趺陽脈微而澀﹐微無胃气﹐澀卽傷脾﹐寒在膈而反下之﹐寒積不消﹐胃微脾傷﹐穀气不行﹐食已自噫﹐寒在胸膈﹐上虛下實﹐穀气不通﹐爲閉塞之病。趺陽脈微澀﹐及寸脈緊而噫者﹐皆屬寒。﹝全文見診條。﹞太陰中者﹐腹脹閉﹐噫气嘔逆。

卷之十六心小腸部噫

下气

下气屬心虛。經云﹕夏脈者心也﹐心脈不及﹐下爲气泄者是也。

﹝河﹞腸胃鬱結﹐穀气內發﹐而不能宣通於腸胃之外﹐故善噫而或下气也。

﹝《診》﹞癲癇癆瘵﹐若气下泄不止者必死。此眞气竭絕﹐腸胃腠理閉塞﹐穀气不能宣通於腸胃之外﹐故從腸胃中泄出也。

卷之十七心小腸部

諸見血門

﹝垣﹞衄血出於肺﹐以犀角﹑升麻﹑梔子﹑黃芩﹑芍藥﹑生地﹑紫參﹑丹參﹑阿膠之類主之。

咯唾血者出於腎﹐以天門﹑麥門﹑貝母﹑知母﹑桔梗﹑百部﹑黃柏﹑遠志﹑熟地黃之類主之。

如有寒者﹐漧薑﹑肉桂之類主之。痰涎血者出於脾﹐葛根﹑黃﹑黃連﹑芍藥﹑甘艸﹑當歸﹑沈香之類主之。嘔血出於胃﹐實者犀角地黃湯主之﹐虛者小建中湯加黃連主之。

榮之生病也﹐寒熱少气﹐血上下行。方見寒熱。

﹝《素》﹞帝曰﹕有病胸脇支滿者﹐妨於食﹐病至則先聞腥臊臭﹐出淸液﹐先唾血﹐四肢淸﹐目眩﹐時時前後血﹐病名爲何﹖何以得之﹖岐伯曰﹕病名血枯。此得之年少時有所大脫血﹐若醉入房中﹐气竭肝傷﹐故月事衰少不來也。帝曰﹕治之柰何﹖復以何術﹖岐伯曰﹕以四烏骨﹐一蘆茹﹐二物並合之﹐丸以雀卵﹐大如小豆﹐以五丸爲後飯﹐飲以鮑魚汁﹐利腸中及傷肝也。

﹝腹中論﹞﹝潔﹞諸見血無寒﹐衄血﹑吐血﹑溺血﹐皆屬於熱。但血家癥﹐宜服

生地黃散

主之。

生地熟地枸杞子地骨皮甘艸天門冬黃芍藥黃芩上銼﹐每一兩﹐水盞半﹐煎一盞﹐去滓﹐溫服。脈微﹑身涼﹑惡風﹐每一兩加桂半錢。

吐血者多有此證。

﹝海﹞

龍腦雞蘇丸

治上焦熱﹐除煩解勞﹔去肺熱﹐咳衄﹔血熱﹐驚悸﹔脾胃熱﹐口甘吐血﹔肝膽熱﹐泣退場門苦﹔腎熱﹐神志不定﹔上而酒毒﹐膈熱消渴﹔下而血滯﹐五淋血崩等疾。

薄荷﹝一斤﹞麥冬﹝去心﹐二兩﹞甘艸﹝一兩半﹞生地﹝六兩﹞黃新蒲黃﹝炒﹞阿膠﹝炒﹐二兩﹞黃連﹝一兩﹞人參﹝二兩。以上俱末﹞木通﹝二兩﹞銀柴胡﹝二兩﹐銼﹐同木通沸湯浸一日夜絞汁﹞上爲細末﹐好蜜二斤﹐先煎一二沸﹐然後下生地黃末﹐不住手攪﹐時加木通﹑柴胡汁浸熬成膏﹐勿令火緊焦了。然後加前藥末和丸﹐如豌豆大。每服二十丸﹐白湯下。虛勞虛煩﹐梔子湯下。肺熱﹐黃芩湯下。心熱﹐悸動恍惚﹐人參湯下。唾﹑咳﹑吐﹑衄四血﹐去心麥門冬湯下。

肝熱﹐防風湯下。腎熱﹐黃柏湯下。以上並食後臨臥服。治五淋及婦人漏下﹐車前子湯下。痰嗽者﹐生薑湯下。莖中痛者﹐蒲黃﹑滑石水一鐘調下。气逆者﹐橘皮湯下。室女虛勞﹐寒熱潮作﹐柴胡人參湯下。

﹝梅﹞治吐血下血﹐並婦人漏下。雞蘇莖葉﹐煎取汁飲之。

﹝海﹞胸中聚集之殘火﹐腹裏積久之太陰﹐上下隔絕﹐脈絡部分﹐陰陽不通。用苦熱以定於中﹐使辛熱以行於外﹐升以甘溫﹐降以辛潤﹐化嚴肅爲春溫﹐變凜冽爲和气﹐汗而愈也﹐然餘毒土苴猶有存者﹐周身陽和﹐尙未泰然﹐胸中微躁而思涼飲﹐因食冷物﹐服涼劑﹐陽气復消﹐余陰再作﹐脈退而小﹐弦細而遲﹐激而爲衄血﹑唾血者有之﹐心肺受邪也﹔下而爲便血﹑溺血者有之﹐腎肝受邪也。三焦出血﹐色紫不鮮﹐此重沓寒濕﹐化毒凝泣水穀道路﹐浸漬而成。若見血證﹐不詳本源﹐便用涼折﹐變乃生矣。﹝陽證溢出鮮血﹐陰證下如豚肝。﹞上而血者﹐黃桂枝湯﹑白芍當歸湯。中而血者﹐當歸建中湯﹑增損胃風湯。下而血者﹐芎歸術附湯﹑桂附六合湯。若三血證在行陽二十五度見﹐黃四君子湯主之。若三血證在行陰二十五度見﹐當歸四逆加吳茱萸主之。

﹝《玄》﹞血證。吐血﹑衄血﹑便血﹐其人陰虛陽走﹐其脈沈而散﹐其外證虛寒無熱候﹐宜烏金丸散止之。法宜上用散﹐下用丸﹐次以木香理中湯加大七气湯﹐入川芎煎﹐調蘇合香丸溫之。

運气上下出血有四﹕一﹑曰熱助心火甚而血湧沸也。經云﹕歲火太過﹐炎暑流行﹐肺金受邪﹐民病血溢血泄。

又云﹕少陽之復﹐火气內發﹐血溢血泄。王注謂﹕血上七竅爲血溢﹐泄利便血爲血泄者是也。

二曰寒攻心火虛而血逃亡也。經云﹕太陽司天﹐寒淫所勝﹐血變於中﹐民病嘔血血泄﹐鼽衄善悲。又云﹕太陽在泉﹐寒淫所勝﹐民病血見是也。

三曰濕勝血亡。經云﹕太陰在泉﹐濕淫所勝﹐民病血見是也。

四曰寒熱淩犯血亡經云﹕少陰司天之政﹐水火寒熱持於气交。熱病生於上﹐冷病生於下﹐寒熱淩犯而爭於中﹐民病血溢血泄是也。

﹝丹﹞

血餘散

治血淋﹐兼治內崩吐血﹐舌上出血﹐小便出血。用亂髮﹐皂角水淨洗﹐曬漧燒灰爲末﹐每二錢﹐以茅艸根﹑車前艸煎湯調下。《本艸》謂發灰消瘀血﹐通關格﹐利水道﹐破瘕血衄。

有人生血癅﹐大如栗。常被衣擦破﹐則血出不止﹐用此血餘灰敷之愈。

一人刀傷血流不止﹐用胎發灰敷之亦愈。

﹝海﹞孫眞人九竅出血方。荊葉搗取汁﹐酒和服之。

﹝丹﹞九竅出血﹐以刺薊一握絞汁﹐以酒半盞和服之。如無生者﹐搗幹者爲末﹐冷水調三錢。

舌上無故出血如綫﹐用槐花炒研末﹐用手摻之。

﹝《肘》﹞舌上忽出血如簪孔者﹐香薷汁服一升﹐日三服。

﹝無﹞用發灰二錢﹐米醋二合調服﹐或敷舌上血出孔處。

文蛤散

治熱壅舌上出血如泉。

五倍子﹝洗﹞白膠香牡蠣粉﹝各等分﹞上爲末﹐每用少許﹐摻患處﹐或燒熱鐵烙孔上。

﹝丹﹞治陰虛牙出鮮血﹐气郁以四物加牛膝﹑香附﹑生甘艸﹑側柏。

﹝羅﹞牙疼腫癢動搖﹐牙齦潰爛﹐宣露出血﹐口气等疾。

當歸本地骨皮防風白芷槐花川芎甘艸﹝炙﹞升麻細辛﹝各等分﹞上爲細末﹐每用少許擦牙。痛甚者取三錢﹐水一盞半﹐黑豆半合﹐生薑三斤﹐煎至一盞﹐去渣熱漱﹐冷吐之。

﹝孫﹞治滿口齒有血。枸杞根爲末﹐煎湯﹐漱後喫。又治膈上吐血妙。

﹝《衍》﹞齒縫中多出血﹐當以鹽湯漱﹐又能益齒﹐走血之驗也。

﹝丹﹞齒痛齦出血。夜以鹽濃敷齦上﹐有涎瀝盡乃臥。涎出時叩齒勿住﹐十夜瘥。忌魚肉熱物。

﹝《肘》﹞齒間出血不止﹐苦竹茹以醋浸一宿含之。

﹝《千》﹞濃煎竹葉湯﹐入鹽少許﹐含之止﹐濃煎茶含漱﹐亦妙。

治牙血。用附米﹑白芷﹑大黃三物燒灰﹐以靑鹽和擦之。

﹝《本》﹞治一切牙疼風熱﹐齦常出鮮血以至崩落﹐口臭不可近人者﹐宜服之。

大黃﹝米泔浸令軟﹞生地黃﹝大者薄切﹞上二味旋切。各用一片﹐二片合定﹐貼所患牙上﹐一夜卽愈。未全可﹐則再如前法用﹐忌說話﹐恐引風毒津液漬痛處。

﹝世﹞無故牙動﹐牙宣血出。香附米用薑汁浸一宿﹐曬榦爲末﹐漱口揩齒﹐令白且堅而不動﹐無血矣。又方﹐以楊梅樹皮濃煎湯漱口勿咽﹐神妙。

﹝《千》﹞治齒齦間津液出血不止﹐以礬石一兩﹐燒﹐水三升﹐煮取一升﹐先拭齒﹐乃含之。

﹝《衍》﹞有人病齒縫中血出﹐以紙撚蘸蟾酥少許﹐於血出處按之﹐立止。

﹝《靈苑》﹞治虛气攻牙﹐齒痛血出﹐牙齦癢痛。骨碎補二兩﹐細銼﹐炒令黑色﹐杵末﹐根據常盥漱後﹐揩齒齦下﹐良久吐之。臨臥後咽之無妨。

﹝無﹞治耳中出血。以龍骨末吹入﹐卽止。

病者汗出污衣﹐名曰汗血﹐皆由大喜傷心﹐喜則气散﹐血隨气行。婦人產蓐有此證。治以艸汁。

艸﹝不拘多少﹐俗名葛勒蔓也。蔓生﹐葉似蓖麻而小薄﹐有細刺﹐花黃白﹐子如麻子。﹞上搗汁二升﹐醋二合和﹐空腹飲一盞﹐或煮濃飲。亦治淋瀝尿血。

上九竅血﹐舌血﹑牙血﹑汗血不愈﹐又當於衄血﹑吐血條相參用之。

﹝潔﹞衄血﹑吐血﹑下血﹑婦人下血不止﹕隱白﹝五分灸﹞﹝東﹞又法﹕隱白大陵神門﹝各五分﹞太溪﹝七分﹞﹝《心》﹞婦人經脈妄行﹐鉆心脇疼﹐妄行於上則衄血﹐中則吐血﹐下則下血﹕啞門﹝一分﹐治衄血﹞巨闕﹝一分﹐治吐血﹞气海﹝五分﹐治崩血﹞中極﹝三分補﹞三陰交﹝五分﹞﹝海﹞血證與黃證﹐俱頭汗出。

﹝垣﹞血溢上行﹐或唾﹑或嘔﹑或吐﹐皆凶也。若變而行下﹐爲惡利者﹐順也。血上行爲逆﹐其治難。下行爲順﹐其治易。故仲景云﹕蓄血癥﹐下血者﹐當自愈。意同。若無病之人﹐忽然下利者﹐其病進也。今病血癥﹐上行而復下行惡利者﹐其邪欲去﹐是知吉也。

脈沈爲在裏﹐榮衛內結﹐胸滿必吐血。

﹝仲﹞尺脈浮﹐目睛暈黃﹐衄未止﹐暈黃去﹐目睛慧了﹐知衄今止。病患面無血色﹐無寒熱﹐脈沈弦者﹐衄也。浮弱﹐手按之絕者﹐下血。煩咳者﹐必吐血。心脈微澀﹐爲血溢。﹝全文見診﹐下同。﹞肺脈滑甚﹐爲唾血。肺脈微滑﹐爲上下出血。

﹝仲﹞脈弦而大﹐弦則爲減﹐大則爲芤﹐減則爲寒﹐芤則爲虛﹐虛寒相搏﹐此名曰革﹐婦人則半產漏下﹐男子則亡血失精。

﹝《素》﹞脫血而脈實者﹐難治。﹝玉機眞藏論﹞衄而不止﹐脈大而逆也。﹝全文見診生死。﹞﹝《難》﹞病若吐血﹐復鼽衄﹐脈當沈細﹐反浮大而牢者死。吐血衄血﹐脈滑弱小者生﹐實大者死。汗出若衄﹐其脈滑小者生﹐大躁者死。

嘔血胸滿引背﹐脈小而疾者逆也。﹝全文見診生死。﹞﹝《素》﹞脈至而搏﹐血衄身熱者死。﹝大奇論﹞﹝仲﹞吐血咳逆上气﹐其脈數而有熱﹐不得臥者﹐死。

﹝垣﹞諸見血身熱﹐脈大者﹐難治。難治者﹐邪勝也。身涼脈靜者﹐易治﹐易治者﹐正气復也。

衄血者﹐若但頭汗出﹐身無汗﹐及汗出不至足者死。

﹝《素》﹞咸走血﹐血病無多食鹹。﹝宣明五气篇﹞

卷之十七心小腸部諸見血門

衄血

﹝無﹞

止衄散

黃﹝六錢﹞赤茯苓白芍藥﹝各三錢﹞當歸生地阿膠﹝炒。各三錢﹞上爲細末﹐煎黃湯調下三錢﹐未止再服。

﹝垣﹞治血衄不愈。以三稜鍼於气沖上出血﹐立愈。更服此藥尢妙。

五味子﹝十粒﹞麥門冬﹝去心﹐五分﹞當歸﹝五分﹞黃﹝一錢﹞生地﹝三分﹞人參﹝五分﹞上咀﹐作一服。水二盞﹐煎一盞﹐空心熱服。

﹝丹﹞鼻血不止﹐諸方不效﹐糯米炒微黃﹐爲末﹐新水下二錢。此方甚妙。

﹝梅﹞治鼻衄出血﹐眩冒欲死。燒亂髮細研﹐水服方寸匕。須臾吹鼻中瘥。

﹝《保》﹞衄血﹐先服朱砂﹑蛤粉﹐次服木香﹑黃連。大便結者下之﹐用大黃﹑芒硝﹑甘艸﹑生地﹔溏軟者﹐梔子﹑黃芩﹑黃連可選用之。

﹝丹﹞衄血﹐以涼血行血爲主。犀角地黃湯﹐入郁金同用。﹝丹溪云﹕犀角性走散﹐血虛者用之禍至。﹞﹝虞世﹞治咯血﹑衄血。白芍藥一兩﹐犀角一分﹐爲末﹐新水服一錢匕﹐衄止爲限。

﹝《竹》﹞

畫粉散

治鼻衄血不止﹐一二服除根。白土﹐卽畫匠所用畫粉﹐研極細﹐每服五錢﹐新井水調服立止。

﹝世﹞人中白爲末﹐白湯調服﹐治衄累效。

﹝羅﹞

生地黃湯

治鼻衄﹐昏迷不省。

生地﹝三五斤﹐不暇取汁﹐使患人生喫。呷汁三斤許。又以其渣塞鼻﹐須臾血止。取汁尢佳﹞﹝《保》﹞衄血不止﹐

麥門冬飲子

麥門冬﹝去心﹞生地黃上切﹐水煎服。

﹝孫﹞凡治鼻衄及膈上熱盛﹐漧地黃﹑龍腦﹑薄荷等分爲末﹐冷水下。

﹝丹﹞鼻衄﹐脈數有熱。

人參﹝三分﹞黃柏﹝炒二分﹞黃連﹝五分﹞地黃﹝一錢﹞歸尾﹝五分﹞甘艸﹝二分﹞黃芩﹝五分﹞芍藥﹝一錢﹞﹝《玄》﹞鼻衄血者﹐初出多不能止﹐用黃丹吹入鼻中﹐乃肺金受相火所制然也﹐宜

生料雞蘇散

治之。

雞蘇葉黃﹝去蘆﹞生地阿膠白茅根﹝各一兩﹞麥門冬﹝去心﹞桔梗蒲黃﹝炒﹞貝母﹝去心﹞甘艸﹝炙各五錢﹞上咀﹐每服四錢﹐姜三片﹐水煎服。

﹝《衍》﹞治大熱衄血﹐用萱艸根洗淨﹐研汁一大盞﹐生薑汁半盞相和﹐時時細呷。﹝丹溪云﹕萱艸屬水性﹐下行陰分。﹞﹝丹﹞鼻血﹐貫眾根細末﹐水調一錢匕﹐立止。

﹝羅﹞

寸金散

治鼻衄不止。

黃藥子﹝五錢﹞土馬鬃﹝半兩﹐有足者﹞生甘艸﹝炙一錢﹞上爲細末﹐每服二錢﹐新水調下﹐未止再服﹐立瘥。﹝本艸云﹕土馬鬃卽苔與垣衣之類。

垣衣生墻垣之側﹐土馬鬃生垣墻之上﹐背陰古墻上多有之。﹞﹝《簡》﹞治鼻衄不止。黃藥子爲末﹐每服二錢匕﹐煎薄荷湯下。良久以新汲水調面末二匙﹐頓服之。

﹝《山》﹞衄。飛面二錢﹐鹽一錢﹐新汲水調下。

﹝世﹞衄血﹐用蛀竹末﹐米飲調服。驗。

膽移熱於腦﹐則辛鼻淵﹐傳爲衄。﹝全文見診病傳變。﹞﹝河﹞

定命散

治膽受熱﹐熱血妄行﹐鼻中衄﹐並血汗不止。

朱砂寒水石麝香上爲末﹐每服半錢﹐新汲水調下﹐不計時候﹐看老幼虛實加減。

﹝《脈》﹞寸口脈微﹐苦寒爲衄﹐宜服五味子湯﹐磨茱萸膏﹐令汗出。﹝方未考。﹞予男衄﹐寸口脈微小﹐用寒涼藥不止﹐後用小建中湯加梔仁﹑黃芩﹑黃柏﹐一服立愈。

﹝丹﹞七叔婆﹐鼻塞﹐時有血些少出。

羌活獨活防風升麻漧葛蒼術陳皮﹝一錢﹞甘艸﹝炙﹞白芷麻黃黃分二帖﹐入開口紅椒七粒﹐棗二枚去核﹐蔥白三根﹐水二盞﹐煎取淺盞﹐稍熱飲之。

春﹐善病鼽衄。﹝全文見五臟。﹞﹝仲﹞從春至夏衄者太陽﹐從秋至冬衄者陽明。

﹝丹﹞衄血不止﹐以養胃湯一帖﹐煎服效。

一方治衄血妄行﹐用百藥煎半燒半生﹐和水酒調服。

﹝《本》﹞

茜梅丸

治衄血無時。

茜艸根艾葉﹝各一兩﹞烏梅肉﹝焙漧﹐半兩﹞上爲細末﹐煉蜜丸如桐子大﹐烏梅湯下三十丸。

運气衄有三﹕一曰熱助心火﹐而血溢爲衄。經云﹕少陰所至爲衄。又云﹕少陰司天﹐熱气下臨﹐肺气上從﹐鼽衄鼻窒。

又云﹕少陰司天﹐熱淫所勝﹐民病鼽衄。又云﹕少陽司天﹐三之气﹐炎暑至﹐其病血溢鼽衄。又云﹕少陽司天﹐火气下臨﹐肺气上從﹐鼽衄鼻窒﹐又云﹕少陽司天﹐火淫所勝﹐病甚則鼽衄。又云﹕少陽之復﹐大熱將至﹐咳衄必也。

二曰寒攻心火﹐而血逃爲衄。經云﹕太陰司天﹐寒淫所勝﹐嘔血血泄﹐鼽衄善悲﹐時眩僕也。

三曰寒熱相逼而衄。經云﹕陽明司天之政﹐初之气﹐陰始凝﹐气始肅﹐民病中熱鼽衄。此外寒郁內熱而衄也。又云﹕少陰司天之政﹐四之气﹐寒熱互至﹐民病鼽。此下寒迫上熱而衄也。

﹝世﹞衄血﹐白芨末新汲水調下﹐神妙。

禦院麝香散

治鼻衄不止。

白礬﹝枯﹐過﹐另研﹞白龍骨﹝粘舌者﹐另研。各半兩﹞麝香﹝另研﹐半字﹞上三味﹐杵和勻﹐每用一字﹐先將冷水洗淨鼻內血涕﹐然後吹藥於鼻中﹐或以濕紙蘸藥塞鼻﹐尢妙。

﹝《廣》﹞治鼻中衄血﹐及咯吐血不止。五色龍骨作末﹐吹一豆許於鼻中﹐立止。

﹝《圖》﹞橊花百葉者﹐主心熱吐血及衄血等﹐幹之作末﹐吹鼻中立瘥。﹝以上皆澀劑。﹞亂髮微溫﹐主咳嗽﹐五淋﹐大小便不通﹐小兒驚癇﹐止血。鼻衄燒之吹鼻內﹐立已。﹝發灰﹐破活血﹐補陰。﹞﹝《本》﹞山梔不拘多少﹐燒存性爲末﹐搐入鼻中﹐立愈。蔡子渥傳云﹕同官趙無疵﹐其兄衄血甚﹐已死﹐入殮﹐血尙未止。偶一道人過﹐聞其家哭﹐詢問其由。道人云﹕曾服丹或燒煉藥﹐予有藥用之。卽出此藥半錢匕﹐吹入鼻中﹐良久得活。並傳此方。

﹝世﹞治鼻衄﹐人中白系尿缸結者﹐燒灰少許﹐吹入鼻中。﹝以上寒劑。﹞﹝《本》﹞鼻衄過多﹐昏冒欲死﹐用香墨濃研﹐點入鼻中。

﹝丹﹞鼻血﹐龍腦葉研塞立止﹐入豉尢妙。

﹝勝金﹞治衄血﹐以蔥白一握搗汁﹐投酒少許﹐抄三四滴入鼻中﹐瘥。

﹝無﹞

白芨散

治鼻衄立效。白芨不拘多少爲末﹐冷水調﹐用紙花貼鼻中。一方﹐用黃膠湯﹐浸令軟﹐貼鼻中。﹝鼻﹐山根也。﹞﹝垣﹞治鼻衄久不止﹐或素有熱而暴作者﹐諸藥不效神法。以大白紙一張﹐作十數折。於冷水內浸濕﹐置頂中﹐以熱熨斗熨之﹐至一重或二重紙幹﹐立止。

﹝《簡》﹞治鼻血不止﹐服藥不應﹐宜用蒜一枚﹐去皮細研如泥﹐攤一餅子如錢大﹐濃一豆許﹐左鼻血出﹐貼左腳心﹐右鼻血出﹐貼右腳心﹐如兩邊俱出﹐貼兩腳心﹐卽瘥。血止卽以溫水洗去之。一法﹐用紙丸兒﹐右衄塞左耳﹐左衄塞右耳。又冷水調白面飲之。

治衄不止﹐百藥不效﹐因心憂慮得者﹐急縛兩手中指上﹐立止。

鍼灸衄取四經﹕其一取足手太陽。經云﹕衄而不止血流﹐取足太陽。大衄血﹐取手太陽。不已取腕骨下﹐不已刺中出血。又云﹕膀胱足太陽之脈﹐所生病者﹐鼽衄項背腰尻端痛﹐視盛虛熱寒﹐陷下取之。又云﹕足太陽之別﹐名曰飛陽﹐去踝七寸﹐別走少陰﹐虛則鼽衄﹐取之所別也。

其二取足手陽明。經云﹕胃足陽明之脈﹐所生病者鼽衄。又云﹕大腸手陽明之脈﹐所生病者﹐目黃口漧﹐鼽衄。皆視盛虛熱寒﹐陷下取之。又云﹕邪客於足陽明之絡﹐令人鼽衄﹐上齒寒﹐刺足中指﹑次指爪甲上與肉交者各一﹐左刺右﹐右刺左。

﹝《摘》﹞衄血﹕喑門﹝三分﹞合谷內庭﹝《密》﹞又法﹕喑門三里﹝瀉﹞照海﹝五分﹞﹝世﹞又法﹕三里外關﹝瀉﹞重者風府。

﹝《集》﹞又法﹕風府上星百勞合谷不已﹐取後穴﹕迎香人中印堂。

口鼻出血不止﹕上星灸﹐三報之。

﹝《甲》﹞頭腦中寒﹐鼻衄目泣出﹐神庭主之。衄血不止﹐承漿及委中主之。鼽衄﹐腰脊腳酸重﹐戰栗不久立﹐如裂﹐腳跟急痛﹐足攣﹐引少腹痛﹐咽喉痛﹐大便難﹐脹﹐承山主之。

頭重鼻鼽反螈﹐汗不出﹐煩心﹐足下熱﹐不欲近衣﹐項痛﹐目翳﹐及小便皆不利﹐至陰主之。

診衄法﹐見諸見血門。

卷之十七心小腸部諸見血門

久衄

﹝世﹞久衄。炒糯米爲末﹐水調服神妙。﹝詳見衄。﹞﹝垣﹞

黃芍藥湯

治鼻衄血﹐面多黃﹐眼澀多眩﹐手麻木。張彥明男衄血多歲﹐不效﹐用此方。

黃﹝一兩﹞甘艸﹝炙﹐二兩﹞升麻﹝一兩﹞葛根羌活﹝各半兩﹞白芍藥﹝二錢﹞上爲粗末﹐每服半兩﹐水二盞﹐煎至一盞﹐去滓﹐溫服﹐二十五帖而愈。

六脈細弦而澀﹐按之空虛﹐其色必白而夭不澤者﹐脫血也。此大寒證﹐以辛溫補之﹐以養血。以甘溫潤之劑佐之﹐卽愈。此脫血傷精气之證也。六脈俱大﹐按之空虛﹐心動面赤﹐善驚上熱﹐乃手少陰心之脈也。

此因气盛多而亡血﹐以甘寒鎭墜之劑﹐瀉火與气﹐以墜浮气。以辛溫微苦﹐峻補其血﹐再用三黃補血湯。

三黃補血湯

熟地﹝二錢﹞生地﹝三錢﹞當歸柴胡﹝各錢半﹞白芍藥﹝五錢﹞川芎﹝二錢﹞牡丹皮升麻黃﹝各一錢。補之﹐治血溢者上竭。﹞上爲粗末﹐每服半兩﹐水二盞﹐煎五沸﹐去渣溫服﹐食前。兩手脈芤﹐兩頭則有﹐中間全無而虛曰芤。血至胸中﹐或衄血吐血﹐以犀角地黃湯主之。

﹝羅﹞

地黃散

治衄血往來久不愈。

生地熟地枸杞子地骨皮﹝各等分﹞上爲細末﹐每服二錢﹐蜜湯調下﹐日三服。

﹝世﹞治鼻血常發者﹐於發時﹐用生薑杵碎﹐合額上一日﹐如癢就搔之﹐永不再發。

﹝《肘》﹞治人少小鼻衄﹐小勞輒出。桑耳無多少﹐炒令焦搗末﹐每衄發以杏仁大塞鼻中﹐數度可。

大病瘥後﹐小勞便鼻衄。牡蠣一分﹐石膏五分﹐搗末酒服方寸匕﹐日三四服。亦可蜜丸﹐如桐子大服之。

卷之十七心小腸部諸見血門

產後衄

﹝《大》﹞產後口鼻黑气起﹐及鼻衄者﹐名曰胃絕肺敗﹐此證不可治。遇有此疾﹐急取緋綫一條﹐並產婦頂心發兩條﹐緊系中指節﹐卽止。

治產後鼻衄中風。以荊芥爲末﹐童便調下﹐神驗。﹝此方气虛人勿用。﹞

卷之十七心小腸部諸見血門

吐血

﹝丹﹞治吐血。以人參一味爲末﹐雞子淸投新汲水﹐調下一錢服之。﹝《千金方》﹞﹝垣﹞

人參救肺湯

治吐血亦用。

人參升麻柴胡歸梢蒼術﹝各一錢﹞熟地白芍藥黃﹝各二錢﹞陳皮蘇木甘艸﹝各五分﹞上爲粗末﹐作一服﹐水二盞﹐煎一盞﹐去滓﹐稍熱食前服。

﹝《局》﹞

必勝散

治血妄流溢﹐或吐或衄。

小薊﹝並根用﹞人參﹝去蘆﹞蒲黃﹝炒﹞當歸熟地川芎烏梅﹝去核。各等分﹞上咀﹐每服四錢﹐水一盞﹐煎七分﹐溫服﹐不拘時。

﹝《保》﹞

雞蘇散

治虛損气逆﹐吐血不止。

雞蘇葉黃芩刺薊生地阿膠黃﹝各一兩﹞當歸赤芍藥﹝各半兩﹞伏龍肝﹝二兩﹞上爲粗末﹐每服四錢﹐姜三片﹐竹茹彈子大﹐水同煎。

﹝丹﹞朱富六因辛苦吐血或衄﹐夜間發熱口漧﹐身疼食少﹐當作虛勞治。

白術﹝六錢半﹞人參靑皮﹝炒﹞生地芍藥陳皮歸尾甘艸﹝炙﹐半兩﹞川芎﹝三錢﹞紅花﹝五分﹞分十帖﹐水二盞﹐煎至三之一﹐食前稍熱飲﹐下保和丸十四粒﹐與點丸十粒。

一婦人年五十餘﹐嘗吐血﹐今又作面黃﹐身蠕動﹐食少。

靑皮﹝半兩﹞人參﹝三錢半﹞白術陳皮﹝各三錢﹞白芍藥木通﹝各二錢﹞黃連﹝炒﹞漧薑黃芩﹝炒﹞川芎﹝各錢半﹞黃柏﹝炒一錢﹞生甘艸生地﹝各錢半﹞歸頭﹝二錢﹞分七帖﹐水二盞﹐煎至三分之一﹐去滓﹐入藕汁半盞﹐再煎沸﹐通口飲之。

夫口鼻出血﹐皆系陽盛陰虛﹐有升無降﹐血隨气上﹐越出上竅。法當補陰抑陽﹐气降則血歸經也。

大補血丸

治陰虛吐血。

當歸﹝一錢﹞生地﹝一錢半﹞上以杜牛膝汁浸三日﹐取起﹐酒洗淨﹐入臼內杵千杵﹐爲丸桐子大﹐白湯下。

﹝梅﹞治吐血神效方。生地黃汁一升二合﹐白膠香二兩﹐以瓷器盛入甑﹐蒸令膠消服﹐妙。

一方﹐獨用生地黃汁半升﹐飲之立止﹐神妙。

﹝云﹞

五神湯

治婦人熱毒上攻﹐吐血不止。

生藕汁刺薊汁生地汁﹝各二盞﹞生薑汁﹝半盞﹞白蜜﹝一盞﹞上和﹐煎三兩沸﹐無時以一小盞調炒麵一錢﹐食前服。﹝《聖惠》治心熱吐血口漧﹐獨用刺薊﹐搗絞取汁一小盞服。﹞﹝《大》﹞

四生丸

治吐血衄血﹐陽乘於陰﹐血熱妄行。

生荷葉生艾葉生柏葉生地黃﹝各等分﹞上研爛﹐丸如雞子大。每服一丸﹐水三盞﹐煎一盞﹐濾過溫服。﹝《經驗》治吐血咯血﹐一味荷葉焙榦爲末﹐米湯下二錢匕﹐亦佳。又《山居》治吐血﹐一味側柏葉研細﹐酒調服妙。﹞﹝丹﹞經血逆行﹐或血腥﹐或吐血﹐用韭菜汁服﹐立效。

﹝《簡》﹞治吐血咯血。蒲黃一兩﹐搗爲散﹐每服三錢﹐溫酒或冷水調服﹐妙。治吐血。茜艸一兩﹐生搗羅爲散﹐每服三錢﹐水一盞﹐煎七分﹐放冷﹐食後服。

﹝世﹞治內損吐血。飛羅面不以多少微炒﹐濃磨細墨一匙﹐茶調下二錢﹐立效。又方﹐治吐血用松煙墨磨汁服﹐立效。

﹝《衍》﹞治大吐血。好墨細末二錢﹐以白湯化阿膠淸﹐稠稀得所﹐頓服。熱多者尢相宜。

﹝丹﹞先見紅﹐後見痰多﹐是陰虛火逆﹐痰不下降﹐四物湯加痰火藥。

治火血上錯經妄行﹐四物湯加炒山梔﹑童便﹑薑汁。﹝此後諸方用童便﹑薑汁﹐𨿽無痰﹐亦吐血要藥也。﹞治吐血衄血﹐用郁金爲末﹐以童便﹑薑汁﹑好酒調服。﹝一方不用酒。﹞治吐血﹐紅山茶花陰榦爲末﹐每服一錢﹐用童便半鐘﹐生薑汁少許﹐調服。

﹝《本》﹞治吐血鼻紅。生薑二分絞汁﹐並壯健丈夫小便一升﹐乘熱頓飲瘥。

﹝丹﹞又方以童便一分﹐酒半分。擂柏葉溫飲之。

吐血挾痰積方可下﹐若一碗兩碗吐者﹐只補陰降火﹐用四物大劑之類。挾痰若用血藥則泥而不行﹐只治火﹐其血自止。山梔最淸胃脘血。

﹝《玄》﹞吐血者﹐由憂思諸气郁極﹐方散而生熱﹐則心血妄行﹐宜玄明粉加黃丹服之。次用四物解毒加藕節治之。如前癥之熱﹐並宜淸之。

﹝仲﹞心气不足﹐吐血衄血﹐

瀉心湯

主之。﹝亦治霍亂。﹞大黃﹝二兩﹞黃連黃芩﹝各一兩﹞上三味﹐以水三升﹐煮取一升﹐頓服之。

﹝海﹞

云岐子犀角地黃湯

治寸芤﹐血在上焦。

生地﹝二兩﹞黃芩﹝一兩半﹞黃連﹝一兩﹞大黃﹝半兩﹞上咀﹐秤一兩﹐水二盞煎﹐去滓﹐食後服之。

﹝《簡》﹞治吐血。川大黃一兩﹐搗爲散﹐每一錢﹐生地黃汁一合﹐水半盞﹐煎三五沸﹐無時服。

﹝丹﹞吐血﹐覺胸中气塞﹐上吐紫血﹐桃仁承气湯下之。

馮舅﹐气上奔﹐吐血心膈疼。

枳殼﹝三錢﹞靑皮﹝二錢﹞生地木通牡丹皮﹝一錢半﹞桃仁﹝二十八个川芎黃芩黃連﹝一錢﹞甘艸﹝少﹞生漧薑桔梗分四帖﹐煎服。

或暴吐紫血一碗者﹐無事﹐吐出好。此熱傷血死肝中﹐宜服四物解毒之類。

﹝《千》﹞治墜馬積血心胃﹐唾血無數。幹荷花根爲末﹐酒服方寸匕﹐日三服。

﹝無﹞

加味芎歸湯

治打撲傷損﹐敗血流入胃脘﹐嘔吐黑血或如豆羹汁。

川芎當歸白芍藥百合﹝水浸半日﹞荊芥穗﹝各等分﹞上銼散﹐每四錢﹐水一盞﹐酒半盞﹐煎七分﹐去滓﹐不拘時候。

﹝仲﹞夫酒客咳者﹐必致吐血﹐此因極飲過度所致也。此卽肺疽之屬。

﹝《千》﹞吐血有三種﹕有內衄﹐有肺疽﹐有傷胃。內衄者﹐出血如鼻衄﹐但不從鼻孔出﹐是近從心肺間津液出﹐還流入胃中﹐或如豆羹汁﹐或如切血凝停胃中﹐因卽滿悶便吐﹐或去數斗至一石者是也。得之於勞倦﹐飲食過常也。肺疽者﹐或飲酒之後﹐毒滿悶吐之時﹐血從吐後出﹐或一合半升一升是也。傷胃者﹐因飲食太飽之後﹐胃中冷﹐不能消化﹐便煩悶﹐彊嘔吐﹐使所食之物與气共上衝蹙﹐因傷裂胃口吐血﹐色鮮正赤﹐腹亦絞痛﹐自汗出﹐其脈緊而數者﹐爲難治也。

﹝﹐韻書音戡﹐凝血也。﹞﹝無﹞理中湯能止傷胃吐血﹐以其方最理中脘﹐分利陰陽﹐安定血脈。﹝海藏亦云﹕飲冷傷脾吐血﹐以理中湯理治中脘﹐分利陰陽。此亦理治內衄之法也﹐方見傷寒。﹞

二合灰散

治因啖辛熱﹐嘔吐出血一合或半升許﹐名曰肺疽。

紅棗﹝和核燒存性﹞百藥煎﹝。各等分﹞上爲細末﹐每服二錢﹐米飲調下。

除濕湯

治冒雨著濕郁於經絡﹐血溢作衄﹐及血溢流入胃﹐胃滿吐血。

茯苓漧薑﹝各四錢﹞甘艸﹝炙﹞白術﹝各二錢﹞上銼﹐每服四錢﹐水一大盞﹐煎八分﹐去滓服。頭疼﹐加川芎二錢﹐最止浴室中發衄。﹝此方治冒雨吐血﹐理中湯治傷胃吐血﹐皆用漧薑爲君。丹溪治大吐血不止亦用漧薑一味炮爲末﹐童便調服從治之者﹐可見漧薑亦爲吐血要藥也。﹞﹝丹﹞男子年十七﹐家貧而多勞﹐十一月得寒病﹐時吐三兩口血﹐六脈緊澀﹐一日食減中痞﹐醫投溫膽湯﹑枳桔湯﹐三日後發微熱﹐口漧不渴﹐口中有痰﹐此感寒也。詢知云﹕因十日前霜中曾渡三四次溪水﹐心下有悲泣事﹐腹亦饑﹐遂以小建中湯去芍藥﹐加桔梗﹑陳皮﹑半夏﹐四帖而安。

又方治吐血。以交趾桂五錢爲末﹐冷水調服。亦小建湯治感寒吐血之義。經云﹕太陽司天﹐寒淫所勝﹐血變於中﹐嘔血泄血鼽衄﹐平以辛熱者﹐卽理中﹑建中用漧薑﹑桂枝﹐治吐血之類皆同也。吐血挾熱者。﹝治法並見血虛隨火上行條。﹞﹝《經》﹞治嘔血。黃柏好者﹐以蜜塗炙幹﹐杵末﹐用麥門冬熱水調下二錢匕﹐立瘥。

﹝《廣》﹞治心熱吐血不止。生葛根搗汁半大升﹐頓服﹐立瘥。

吐血挾寒者﹐多是口食寒物﹐身受寒气之病﹐治法並見內傷飲食﹐外感風寒條。

﹝仲﹞吐血不止﹐

柏葉湯

主之。

柏葉漧薑﹝各二兩﹞艾﹝三把﹞上三味﹐以水五升﹐取馬通汁一升﹐合煮﹐取一升﹐分溫再服。﹝馬通卽馬屎淋汁。﹞﹝《廣》﹞治吐血鼻衄不止。伏龍肝半升﹐以新汲水一大升﹐淘取汁﹐和蜜頓服。

運气血溢有五﹕一曰﹐熱助心血﹐沸而溢。經云﹕少陽司天之政﹐初之气﹐候乃大溫﹐其病气沸於上﹐血溢。又云﹕少陰司天﹐客勝甚則血溢。又云﹕少陽司天﹐客勝則血溢。又云﹕火郁之發﹐民病血溢﹐治以鹹寒是也。

二曰﹐寒攻心血﹐逃而溢。經云﹕太陽司天之政﹐寒濕之气﹐持於气交﹐民病血溢﹐治宜苦以燥之溫之也。

三曰﹐內火格拒﹐外寒壅遏而血溢。經云﹕少陰司天之政﹐終之气﹐燥令行﹐餘火內格﹐甚則血溢是也。

四曰﹐風濕相搏血溢﹐及下寒相搏﹐蒸熱於上而血溢。經云﹕太陰司天之政﹐初之气﹐風濕相搏﹐民病血溢﹐此風濕相搏血溢也。四之气﹐畏火臨﹐溽蒸化﹐地气騰﹐天气痞隔﹐寒風曉暮﹐蒸熱相搏﹐民病腠理熱血暴溢﹐此地气之寒相搏﹐天气蒸熱於上而血溢也。

五曰﹐燥邪攻肝血溢。經云﹕歲金太過﹐燥气流行﹐病反側﹐咳逆甚而血溢是也。

﹝《素》﹞夫傷肺者﹔脾气不守﹐胃气不淸﹐經气不爲使﹐眞藏壞決﹐經脈傍絕﹐五臟漏泄﹐不衄則嘔。﹝示從容論傷肺卽傷气﹐當於气虛不能攝血條參治之。﹞﹝羅﹞

門冬飲子

治脾胃虛弱﹐气促气弱﹐精神短少﹐衄血吐血。

五味子﹝五个﹞甘艸芍藥黃﹝各一錢﹞紫菀﹝一錢半﹞人參歸身麥門冬上爲粗末﹐作二服﹐水煎食後服。

﹝《本》﹞

天門冬丸

治吐血咯血﹐能潤肺止嗽。

天門冬甘艸杏仁﹝炒﹞貝母白茯苓阿膠﹝各半兩﹞上爲細末﹐煉蜜丸如彈子大。每服一丸﹐咽津含化﹐日夜十丸。

﹝丹﹞酒色過度饑飽﹐吐血痰血﹐神妙。

枇杷葉款花北紫菀杏仁﹝去雙仁﹑皮尖﹞鹿茸﹝炙如法﹞桑白皮木通﹝各一兩﹞大黃﹝半兩﹞上煉蜜丸﹐臨臥含化。

經云﹕怒則气遂﹐甚則嘔血﹐故气上矣。又云﹕陽气者﹐大怒則形气絕﹐而血菀於上﹐使人薄厥。此皆怒則傷肝气而嘔血﹐以黃連﹑香附﹑靑黛﹑柴胡﹑甘艸平其肝﹐自愈矣。宜服赤茯苓瀉心湯。

﹝世﹞治嘔血﹑咯血﹑衄血﹑肝損。白芨爲末﹐米飲調服﹐神妙。

﹝《簡》﹞治吐血。槲葉搗末﹐每服二錢﹐水一盞﹐煎七分﹐和滓服。

中蠱毒吐血。﹝見下血門。﹞刺灸吐血有二﹕其一取肺。經云﹕暴痺內逆﹐肝相搏﹐血溢鼻口﹐取天府是也。

其二取筋。經云﹕手太陰筋病﹐當所過者﹐支轉筋痛﹐甚成息奔脇急吐血。治在燔鍼劫刺﹐以知爲數﹐以痛爲是也。

﹝《密》﹞吐血﹕風府大椎鬲兪肝兪﹝各五分。瀉之立愈。﹞﹝東﹞又法﹕胃脘中肝兪﹝各沿皮二寸半﹞﹝《集》﹞又法﹕中中脘气海三里乳根支溝不已﹐取下穴﹕肺兪腎兪心兪膏肓關元﹝東﹞嘔血﹐脇痛口漧不可咳﹐引腎痛﹕不容﹝傍刺向外。﹞上脘﹝三寸半。﹞大陵門神門﹝《甲》﹞嘔血﹐大陵及門主之。嘔血上气﹐神門主之。心下有膈﹐嘔血﹐上脘主之。嘔血﹐肩急﹐脇下痛﹐口漧﹐心痛。與背相引﹐不可咳﹐咳則肩痛﹐不容主之。

肝脈太甚﹐爲內癰﹐善嘔衄。﹝全文見治虛實法。﹞診吐血法。﹝見前諸見血門。﹞

卷之十七心小腸部諸見血門

咳唾血

﹝丹﹞咳血﹐痰盛﹐身熱﹐多是血虛。

﹝丹﹞

七傷散

治勞嗽吐血痰。

黃藥子白藥子﹝各一兩半﹞赤芍藥﹝七錢半﹞知母玄胡索﹝各半兩﹞郁金﹝二錢半﹞當歸﹝半兩﹞山藥乳香沒藥血竭﹝各二錢﹞上爲末﹐每服二錢﹐茶湯下。﹝《本艸》云﹕黃藥子﹑白藥子治肺熱有功。一法﹐紅花當歸煎湯下。﹞﹝羅﹞

恩袍散

治咯血吐血﹐及治煩躁。

眞生蒲黃薄荷﹝各一兩﹞上研勻細﹐每服三錢﹐濃煎桑白皮湯調下。

地黃散

治一切吐血咯血﹐能解一切毒﹐及諸熱煩躁。

茜艸根﹝四錢﹞大豆子黃藥子甘艸﹝各二兩﹞上爲細末﹐每服二錢﹐新汲水調下。加人參二兩﹐治痰嗽有血。

﹝丹﹞痰帶血絲出﹐童便﹑竹瀝主之。又方﹐用韭汁﹑童便二物合和﹐加郁金細研入內﹐服之其血自消。經血逆行﹐或血腥﹐吐血﹐唾血。韭汁服立效。咯血用薑汁﹑童便﹑靑黛﹐入血藥中。

加四物湯﹑牛膝膏﹑地黃膏之類。

﹝《千》﹞治一切肺病﹐咳嗽膿血﹐及唾膿血不止方。好酥三十斤﹐煉取凝當中醍醐﹐服一合﹐日三升﹐卽止。一切藥皆不及此方。

﹝海﹞甘桔加阿膠紫菀湯治肺痿唾膿血。﹝方見傷寒咽痛門。﹞﹝梅﹞肺疾膿血。取薏苡仁十兩﹐杵碎﹐以水三升﹐煎取一升﹐入酒少許服之。﹝《本艸》云﹕薏苡仁下气﹐利腸胃﹐消水腫。﹞﹝羅﹞

大阿膠丸

治嗽血唾血。

阿膠﹝微炒﹞捲柏生地熟地大薊﹝獨根者﹐曬漧﹞雞蘇葉五味子﹝各一兩﹞柏子仁﹝另研﹞茯苓百部遠志人參麥門冬防風﹝各半兩﹞幹山藥﹝一兩﹞上爲細末﹐煉蜜丸﹐如彈子大。煎小麥﹑麥門冬湯﹐嚼下一丸﹐食後。

上方﹐保養精血﹐純補劑也﹐血虛者宜之。

﹝丹﹞治上气喘息﹐咳嗽﹑吐血﹑咯血。人參細末﹐雞子淸調三錢﹐五更初服﹐便去枕睡仰臥﹐只一服愈。年深再服。忌酸鹹酢醬面等物﹐及過醉飽。須好將息。

一男子三十歲﹐因連夜勞倦不得睡﹐成一痰嗽﹐出白黃膿﹐嗽聲不出。時初春大寒﹐醫與靑龍湯四帖﹐遂覺咽喉有血絲﹐鮏气逆上。兩日後﹐血鮏气多﹐遂有血綫一條﹐自口中右邊出直上﹐如此每晝夜十餘次。診其脈﹐弦大而散弱﹐左大爲甚﹐人倦而苦於嗽。予作勞倦感寒﹐彊以甘辛燥熱之劑﹐以動其血﹐不宜急治﹐恐成肺痿。遂與人參﹑黃﹑當歸身﹑白術﹑芍藥﹑陳皮﹑炙甘艸﹑生甘艸﹑不去節麻黃﹐煎熟入藕汁與之﹐兩日而病減嗽止。卻於前藥去麻黃﹐又與四日﹐而血癥除。脈之散大者﹐未收斂﹐人亦倦甚﹐遂於前藥中除藕汁﹐加黃芩﹑縮砂﹑半夏﹐至半月而安。

﹝《大》﹞

劫勞散

治肺痿痰嗽﹐痰中有紅綫﹐盜汗發熱﹐熱過卽冷﹐飲食減少。

白芍藥﹝六兩﹞黃甘艸人參當歸半夏白茯苓熟地五味子阿膠﹝炒。各二兩﹞上咀﹐每服三錢﹐水盞半﹐生薑二片﹐棗三枚﹐煎九分﹐無時溫服﹐日三。陳日華云﹕有女及笄﹐病甚危﹐一歲之間﹐百藥無效﹐偶得此方﹐只一料除根。

﹝羅﹞

五味子黃散

治嗽﹐咯血成勞﹐眼睛疼﹐四肢困倦﹐腳膝無力。

麥門冬熟地黃桔梗﹝各半兩﹞甘艸﹝一分﹞白芍藥五味子﹝二分﹞人參﹝二錢﹞上爲粗末﹐每服四錢﹐水煎﹐日三服。

云岐子芩散

涼心肺﹐解勞熱。

黃﹝一兩﹞白芍藥黃芩人參白茯苓麥門冬桔梗生地﹝各半兩﹞上爲粗末﹐先用竹葉一握﹐小麥七十粒﹐水三盞﹐姜三片﹐煎一盞半。入藥末三錢﹐煎七分﹐去滓溫服。

席延賞治虛中有熱﹐咳嗽膿血﹐口苦咽漧﹐又不可服涼藥。好黃四兩﹐甘艸一兩﹐爲末﹐每服三錢。如茶點羹粥中﹐亦可服。

上參例﹐純補劑也。丹溪云﹕脈大發熱爲气虛﹐此气血俱虛者宜之﹐若血虛而气不虛者不宜﹐當用前阿膠丸之類及污血條求之。

﹝丹﹞婦人五十六歲﹐盛夏吐紅痰﹐有一二聲嗽。

人參﹝一錢﹞防風﹝五分﹞白術﹝錢半﹞陳皮茯苓﹝各二錢﹞漧薑﹝三分﹞生甘艸﹝一分﹞桔梗﹝半錢﹞上煎二之一﹐入藕汁二大蛤再煎﹐帶熱下三黃丸。

王二十四丈發熱脇痛﹐咳嗽紅痰﹐口渴﹐大便祕﹐倦怠﹐脈稍數而虛。詢之﹐發熱曾飲水一碗﹐病因飲食不節﹐成積痰﹐發又飲冷水﹐傷胃成虛﹐傷肺成痰。

白術﹝一錢半﹞人參陳皮川芎﹝各一錢﹞芍藥茯苓桔梗甘艸﹝各五分﹐炙﹞上作二帖﹐煎取八分﹐入竹瀝二分﹐再煎沸﹐熱飲﹐下龍薈丸二十丸。如嗽﹐三十丸。

上丹溪參﹑術﹑藕汁﹑竹瀝法也。

脈大發熱﹐喉中痛者﹐是气虛。用參﹑﹑蜜炙黃柏﹑荊芥﹑地黃﹑當歸﹑韭汁﹑童便﹑薑汁﹐磨郁金飲之﹐其血自消。

上參﹑加郁金﹑韭汁﹑童便﹐補中解郁也。

﹝羅﹞

黃鱉甲散

治虛勞客熱﹐肌肉消瘦﹐四肢倦怠﹐五心煩熱﹐口燥咽漧﹐頰赤心忡﹐日晚潮熱﹐夜有盜汗﹐胸脇不利﹐食減多渴﹐咳嗽稠粘﹐時有膿血。

黃﹝一兩﹞桑白皮半夏黃芩甘艸﹝炙﹞知母赤芍藥紫菀﹝各五錢﹞秦艽白茯苓﹝焙﹞生地柴胡地骨皮﹝各六錢六分﹞肉桂人參桔梗﹝各三錢二分﹞鱉甲﹝去裙﹐酥炙﹞天門冬﹝去心﹐焙。各一兩﹞上爲粗末﹐每服二大錢﹐水一大盞﹐食後煎服。

人參黃散

治虛勞客熱﹐肌肉消瘦﹐四肢倦怠﹐五心煩熱﹐咽漧頰赤﹐心忡潮熱﹐盜汗減食﹐咳嗽膿血。

人參﹝一兩﹞秦艽茯苓﹝各二兩﹞知母﹝二錢半﹞桑白皮﹝一兩半﹞桔梗﹝一兩﹞紫菀柴胡﹝二兩半﹞黃﹝三兩半﹞半夏﹝湯洗﹐一兩半﹞鱉甲﹝去裙﹐酥炙﹐二兩﹞上爲粗末﹐每服三錢﹐去渣服。

上參﹑﹑鱉甲例﹐補中有通也。

﹝羅﹞

人參蛤蚧散

治三二年間﹐肺气上喘咳嗽﹐咯唾膿血﹐滿面生瘡﹐徧身黃腫。

蛤蚧﹝一對﹐全者河水浸五宿﹐逐日換水﹐洗去鮏气﹐酥炙黃色﹞杏仁﹝去皮尖﹐炒﹐五兩﹞甘艸﹝炙三兩﹞人參茯苓貝母知母桑白皮﹝各二兩﹞上爲細末﹐瓷器內盛﹐每日如茶點服﹐神效。

﹝海﹞蛤蚧補肺勞虛嗽有功﹐治久嗽不愈﹐肺間積虛熱﹐久則成瘡﹐故嗽出膿血﹐曉夕不止﹐喉中气塞﹐胸膈噎痛。用蛤蚧﹑阿膠﹑生犀角﹑鹿角膠﹑羚羊角各一兩﹐除膠外﹐皆爲屑﹐次入膠﹐分四服。每服用河水三升﹐於銀石器內慢火煮至半升﹐濾去渣﹐臨臥﹐微溫細細呷之。其渣候服盡再捶﹐都作一服﹐以水三升﹐煎至半升﹐如前服。病患久虛﹐不喜水﹐當減水。

上蛤蚧例﹐亦補中有通﹐久嗽不愈者宜之。

麥門冬湯

治傷寒後傷肺﹐咳唾膿血﹐胸脇脹滿﹐上气羸瘦。

麥門冬﹝去心﹞桑白皮生地﹝各一兩﹞半夏﹝湯洗七次﹞紫菀桔梗﹝炒﹞淡竹茹麻黃﹝去根節。各七錢五分﹞五味子甘艸﹝炙。各半兩﹞上爲粗末﹐每服五錢﹐水二盞﹐生薑二錢半﹐棗三枚﹐掰破同煎﹐去渣﹐食後溫服。

﹝羅﹞

續斷散

治骨蒸勞熱﹐傳屍瘦病﹐潮熱煩躁﹐喘嗽气急﹐身疼盜汗﹐兼治咳嗽唾膿血。

續斷紫菀桔梗靑竹茹五味子﹝各三錢﹞生地桑白皮﹝各五兩﹞甘艸﹝炙﹐二兩﹞赤小豆﹝半升﹞上爲粗末﹐每服三錢﹐入小麥五十粒﹐水煎去渣﹐日三服。

﹝海﹞

紫菀散

治咳嗽唾血虛勞癥﹐肺痿變癰。

紫菀人參知母貝母桔梗甘艸五味子茯苓阿膠上爲粗末﹐生薑水煎服。

上門冬﹑五味例﹐亦補中有通也。

﹝《外》﹞療傷唾血方。用茅根一味﹐服方寸匕﹐日三服﹐亦可絞汁飲之﹐主熱渴。

﹝丹﹞治勞療傳屍﹐寒熱交攻﹐久嗽咯血﹐日漸羸瘦﹐先服三拗湯與蓮心散﹐萬不失一。

三拗湯

麻黃﹝不去節﹞甘艸﹝生﹞杏仁﹝不去皮尖﹞上銼碎﹐姜棗煎服。

蓮心散

當歸黃芩甘艸﹝炙﹞枳殼﹝炒﹞鱉甲﹝醋炙﹞前胡柴胡防己阿膠蓮肉﹝去心﹞南星﹝各一錢﹞川芎﹝一兩﹞芫花﹝醋炒十分幹黑﹞上十三味﹐咀﹐合和﹐獨芫花另包。每服二錢半﹐水一小盞半﹐生薑三片﹐棗一枚﹐入芫花一撮﹐煎八分﹐服無時。須吐有異物後﹐芫花漸減﹐蓋芫花反甘艸﹐多之所以殺虫﹐少之所以去寒熱﹐妙處在此。﹝方與《纂要》不同﹐宜考之。﹞﹝《本》﹞治勞療吐血損肺﹐及血妄行﹐

神傳膏

用剪艸一斤﹐婺﹑臺州皆有﹐惟婺州者可用﹐狀如茜艸﹐又如細辛﹐每用一斤﹐淨洗爲末﹐加入生蜜一斤﹐和爲膏﹐以器盛之﹐不得犯鐵﹐九蒸九曝﹐日一蒸曝。病患五更起﹐面東坐﹐不得語﹐用匙挑藥﹐如粥服﹐每服四兩。良久﹐用稀粟米飯壓之。藥冷服﹐粥飲亦不可太熱﹐或吐或下﹐皆不妨﹐如久病肺損咯血﹐只一服愈。尋常咳嗽﹐血妄行﹐每服一兩可也。

有一貴人其國封病瘵﹐其尊人常以此方畀之﹐九日而藥成。前一夕﹐病者夢人戒令﹐翌日勿亂服藥﹐次日將服之﹐爲屋上土墜器中﹐不可服。再合旣成﹐又將服之﹐爲貓覆器﹐又不得服。

又再合未就﹐而是人卒矣。此藥之異如是﹐若小小血妄行﹐一啜而愈﹐或云是陸農師夫人鄕人艾孚先﹐嘗親說此事﹐渠後作《大觀本艸》﹐亦收入集中﹐但人未識﹐不肯信爾。

﹝《外》﹞療咳逆﹐唾膿血﹐

雞子湯

雞子﹝一个甘艸﹝炙﹐二分﹞甘遂﹝一分﹞大黃﹝二分﹞黃芩﹝二分﹞上用水六升﹐煮取二升﹐去渣﹐納雞子攪令調﹐盡飲之良。忌海藻﹑菘菜。

﹝子和﹞HT陽劉氏一男子﹐年二十餘歲﹐病勞嗽咯血﹐吐唾粘臭﹐近不可聞﹐秋冬少緩﹐春夏則甚﹐寒熱往來﹐日晡發作﹐狀如瘧﹐寢汗如水。累服麻黃根﹑敗蒲扇止汗﹐汗自若也。

又服寧神散﹑寧肺散止嗽﹐嗽自若也。戴人先以獨聖散湧其痰﹐痰狀如雞黃﹐汗隨湧出﹐昏憒三日不省﹐時時飲以涼水﹐精神稍開﹐飲食加進。又與人參半夏丸﹑桂苓甘露散服之﹐不數日愈。

﹝丹﹞臺州林徳方﹐年二十餘歲﹐得嗽而咯血發熱﹐肌體漸瘦﹐眾醫以補藥調治數年﹐其癥愈甚。予診其六脈皆澀。予曰﹕此好色而多怒﹐精血耗少﹐又因補塞藥太多﹐榮衛不行﹐污血內積﹐肺气壅遏﹐不能下降。治肺壅﹐非吐不可﹔精血耗少﹐非補不可。惟倒倉二者俱備﹐但使之吐多於瀉耳﹐兼灸肺兪五次而愈。

﹝云﹞

雞蘇丸

治虛熱﹐昏憒倦怠﹐下虛上壅﹐嗽血衄血。

雞蘇葉﹝半斤﹞黃﹝一兩﹞甘艸川芎﹝各半兩﹞防風﹝一兩﹞桔梗﹝半兩﹞荊芥﹝二兩﹞甘菊﹝三錢﹞生地﹝半兩﹞腦子﹝半錢﹞上爲細末﹐煉蜜丸如彈子大。每服一丸﹐麥門冬去心煎湯嚼下。若肺損吐血﹐日漸乏力瘦弱﹐行步不得﹐喘嗽痰涎﹐或發寒熱﹐小便赤澀﹐加車前子二錢﹐用桑枝銼炒香﹐煎湯嚼下。

脈浮大者作虛治﹐宜虛條下參諸方主之。若浮大而上壅甚者。宜此雞蘇丸方。脈沈滑有力者作實治﹐宜實條諸方主之。

﹝丹﹞先痰嗽﹐後見紅﹐多是痰積熱﹐降痰火爲急。痰涎帶血出﹐此胃口熱血蒸而出﹐重則山梔﹐輕則藍實。荊芥能散喉管痰血。

咳血方

靑黛栝蔞實訶子海石山梔上爲末﹐薑汁蜜調噙服。嗽甚﹐加杏仁。後以八物湯加減調理。

﹝垣﹞鄭仲本年二十三歲﹐因心痛﹐服丹附等藥﹐得上气病膈﹐兩脇急迫﹐脹觸不快﹐便時嗽咯出血﹐病形漸瘦﹐大便燥而難﹐脈弦數﹐夜間略熱﹐食稍減﹐因與燈籠艸和節麻黃細末﹐以白術﹑桔梗﹑木通﹑甘艸湯調下﹐十餘服﹐病減半。又與通聖散去石膏爲丸﹐以桃仁湯下之。

﹝《經》﹞治咯血。黃藥子﹑漢防己各一兩﹐爲末﹐每服一錢匕﹐水一盞﹐小麥二十粒同煎﹐食後溫服。

﹝羅﹞

珠砂膏

鎭心安神解熱﹐及肺損嗽血等疾。

蒼術﹝二錢半﹞朱砂﹝另研﹞生犀人參玳瑁甘艸﹝炙﹞珍珠﹝末。各一兩﹞牛黃麝香龍腦南硼砂琥珀﹝另研﹞羚羊角安息香﹝醋煮﹐另研﹞赤茯苓﹝去皮﹞遠志﹝去心。各半兩﹞鐵粉蘇合香油﹝和藥亦得。各一兩﹞上爲末﹐煉蜜﹐破蘇合香油劑諸藥爲小錠子﹐更以金箔裹之。瓷器收貯。每服一皂子大﹐食後噙化。衛尉葉丞得效﹐並阿膠丸相雜服。此藥治血安神﹐更勝至寶丹。每兩作五錠子。

肺熱咳唾血﹐惟七傷散用黃藥子﹑白藥子最有效。方見血郁血污條。又脈浮數﹐忌灸﹐若誤灸之﹐必唾血。仲景云﹕脈浮熱甚﹐反灸之﹐必咽燥唾血是也。

孫兆因博士王患咽喉噎塞﹐胸膈不利﹐時發寒熱﹐夜多盜汗﹐忽心胸塞悶﹐咳血三數日卽止﹐晚後脈數﹐口漧﹐涎唾稠粘﹐咳嗽一二聲不透﹐肩背微痛﹐嘗於關元﹑气海﹑中脘﹑三里等穴著艾﹐不詳病得之肺虛﹐其狀中客熱癥﹐皆因誤灸服暖藥所致。遂與《外臺》第一廣濟紫菀湯﹐爲丸合服之﹐立效。﹝方未考。﹞﹝《千》﹞

百部丸

主諸咳不得气息唾血方。

百部根﹝二兩﹞升麻﹝半兩﹞桂心五味子甘艸﹝炙﹞紫菀漧薑﹝各一兩﹞上七味﹐蜜丸﹐桐子大。每服三十丸﹐日三次﹐知爲度。忌生蔥﹑海藻﹑菘菜。

﹝《外》﹞療肺偏損胸中虛﹐肺偏痛﹑唾血气咳﹐

款冬散

款冬花當歸﹝各六分﹞桂心芎五味子附子﹝炮。各七分﹞細辛貝母﹝各四分﹞漧薑生地﹝各八分﹞白術甘艸﹝炙﹞杏仁﹝去皮尖。各五分﹞紫菀﹝三分﹞上共爲末﹐淸酒服方寸匕﹐日二服。忌生蔥﹑生菜﹑桃﹑李﹑雀肉﹑海藻﹑菘菜﹑豬肉﹑蕪荑。

按﹕唾血咳血﹐屬寒者少。今此二方﹐用姜附熱劑﹐蓋爲腎足少陰脈是動病咳唾血者設也。

用者審之。

﹝《脈》﹞肺傷者﹐其人勞倦則咳唾血﹐其脈細緊浮數﹐皆吐血﹐此爲躁擾嗔怒得之﹐脈傷气壅所致。

經云﹕肺脈不及﹐則令人喘﹐呼吸少气而咳﹐上气見血下者﹐此病皆肺虛﹐咳唾血之癥﹐治法並見气虛條。

治虛勞久嗽咯血。用五倍子焙爲細末﹐每服一錢﹐用溫茶一大口許調勻﹐食後米飲半盞調服。

﹝《玄》﹞肺經嘔咳諸血﹐及痰中有血﹐初用生蘿卜汁半盞﹐入鹽少許﹐服之立效﹐如無生蘿卜﹐用蘿卜子一錢﹐蘇葉一錢﹐同煎服。次用雞蘇散加阿膠治之。﹝《本艸》云﹕蘿卜大下气﹐气下則血亦下也。﹞﹝《經》﹞治咳嗽甚者﹐或有吐血。鮮桑白皮一斤﹐米泔浸三宿﹐淨刮上黃皮銼細﹐入糯米四兩焙漧﹐一處搗爲末﹐每服一二錢﹐米飲調下。此方神效。

﹝《本》﹞治久嗽咯血﹐成肺痿﹐及吐白涎﹐胸膈滿悶不食﹐

扁豆散

扁豆生薑﹝各半兩﹞枇杷葉﹝去毛﹞半夏人參白術﹝各一分﹞白茅根﹝三分﹞上銼﹐水三升﹐煎一升﹐去渣﹐下檳榔末一錢﹐和勻﹐分四服﹐不拘時候。

﹝《千》﹞治上气咳嗽喘息﹐喉中有物﹐唾血方。

生薑汁杏仁﹝各二升﹞糖蜜﹝各一升﹞豬膏﹝二合﹞上五味﹐先以豬膏煎杏仁色黃出之﹐以紙拭令淨。搗如膏。又和薑汁﹑蜜糖等合煎﹐令可丸。

每服如杏仁一枚﹐日夜六七服﹐漸次增加。

上後二方生薑多﹐肺虛及汗多亡陽與血下便者﹐忌用。

﹝《素》﹞少陰所謂咳唾則有血者﹐陽脈傷也。﹝脈解篇﹞運气咳唾血有二﹕一曰熱傷肺。經云﹕少陰司天﹐熱淫所勝﹐民病唾血。又云﹕少陽司天﹐火淫所勝﹐病咳唾血。治以鹹寒是也。

二曰濕傷腎。經云﹕太陰司天﹐濕淫所勝﹐咳唾則有血﹐治以苦熱是也。

﹝丹﹞治咯血。用白芨一兩﹐藕節半兩﹐爲細末﹐每一錢﹐湯調服﹐神效。或云芨下咽至血竅﹐則竅爲芨末塡而血止也。

﹝《山》﹞咯血。新棉灰半錢﹐酒調下。

鍼灸唾嗽血毒﹐取足少陰一經。經云﹕腎足少陰之脈是動﹐則病咳唾有血。視盛虛熱寒陷下取之也。

﹝東﹞吐血內損﹕地五會﹝三分﹐灸五壯﹞魚際﹝五分瀉﹞尺澤﹝一寸補﹞﹝《甲》﹞唾血時寒熱﹐瀉魚際﹐補尺澤。唾血振寒﹐嗌漧﹐太淵主之。內傷唾血不足﹐外無膏澤﹐地五會灸。胸脇脹滿﹐咳逆上气呼吸及唾濁沫膿血﹐庫房主之。

﹝《外》﹞治上气唾膿血﹐灸兩乳下黑肉際﹐各一十壯。

﹝仲﹞寸口脈數﹐其人咳﹐口中反有濁唾涎沫者何﹖師曰﹕此爲肺痿之病。若口中辟辟燥﹐咳卽胸中隱隱痛﹐脈反滑數﹐此爲肺癰。咳唾膿血﹐脈數虛爲肺痿﹐數實﹐爲肺癰。

上肺痿唾膿血治法﹐散見本門諸方。若肺痿﹐但唾涎沫無膿血者﹐見咳嗽門。

肺脈微急﹐爲肺寒熱﹐怠惰咳唾血﹐引腰背胸﹐若鼻肉不通。﹝經云﹕急者多寒。

全文見治虛實法。﹞﹝《素》﹞肺脈搏堅而長﹐當病吐血。﹝王注云﹕肺虛極則咯逆故唾血。脈要精微篇﹞﹝《脈》﹞唾血﹐脈緊彊者死﹐滑者生。

手少陰筋病內急﹐心承伏梁﹐下爲肘网。其成伏梁唾膿血者﹐死不治。﹝全文見筋伏梁心之積﹐在臍上。﹞心脈微緩﹐爲伏梁在心﹐唾血。﹝全文見虛實法。﹞﹝羅﹞肺痿辧華嚴寺何上座﹐年未四十。四月間﹐因澡浴大汗出﹐還寺剃頭傷風寒﹐頭疼﹐四肢困倦﹐就市中撮取通聖散服之﹐又發汗。頭疼少減﹐再日復作﹐又以前藥發之﹐汗數次﹐四肢添勞重﹐喘促自汗惡風﹐咳而有血﹐懶於言語﹐飲食減少。求醫治之﹐與藥又多以生薑爲引。

至六月間﹐精神愈困﹐飲食減少﹐形體羸瘦﹐或咳或唾﹐經血極多﹐請予治之﹐具說前由。診其脈浮數七八至﹐按之無力。予曰﹕不救矣。或曰﹕何爲不救﹖予曰﹕血之與汗﹐異名同類。奪汗者無血﹐奪血者無汗。《金匱要略》云﹕肺痿之病﹐從何得之﹖師曰﹕或從汗出﹐或被快藥下利﹐重亡津液﹐故得之。今肺气已虛﹐又以辛藥瀉之﹐重虛其肺﹐不死何待。藏气法時論云﹕肺欲收﹐急食酸以收之﹐以酸補之﹐以辛瀉之﹐蓋不知《內經》之旨。仲景云﹕醫術淺狹﹐懵然不知病源﹐爲治乃誤﹐發汗吐下之相反﹐其禍至速。世人但務彼翕習之榮﹐而莫見此傾危之習﹐惟明者居然能護其本﹐近取諸身﹐夫何遠之有焉。其僧不數日果亡。

卷之十七心小腸部諸見血門

妊孕咳唾血

﹝《心》﹞妊孕寒熱往來﹐咳嗽血痰﹐或嘔吐不食無力﹐或喘滿乳脊相應痛﹐或口中唾如霜雪﹐出語無聲﹐或耳鳴﹐或痰涎日夜數碗﹐誤用熱藥之故也。風門魂戶﹝各五分﹞支溝間使﹝各相透﹞如寒熱未解﹐百節螈昏憒﹐再取絕骨﹝五分﹞太溪﹝三分﹞如脈气未平﹐瀉太淵太白﹝各二分﹞中府。

以上穴﹐實瀉虛補﹐治產前病立效﹐此病安後半年﹐必有一變﹐四肢消瘦﹐單腹腫脹﹐卽取陰交一穴﹐去其惡物也。

卷之十七心小腸部諸見血門

溲血

﹝無﹞

玉屑膏

治尿血﹐並五淋砂石﹐疼痛不可忍受者。

黃人參﹝各等分﹞上爲末﹐用蘿卜大者﹐切一指濃﹐三指大四五片﹐蜜淹少時﹐蘸蜜炙幹﹐復蘸復炙﹐盡蜜二兩爲度﹐勿令焦。至熟﹐蘸黃﹑人參末喫﹐不以時﹐仍以鹽湯送下。

﹝《外》﹞療虛尿血方。幹膠三兩﹐炙搗末﹐酒二升﹐和溫服。

﹝無﹞

發灰散

治小便尿血。

發灰﹝《本艸》云﹕發灰能消瘀血﹐通關格﹐利水道﹐破癰疽血衄。丹溪云﹕發﹐補陰甚捷。﹞上一味﹐每用二錢﹐以米醋二合﹐湯少許服﹐井花水調亦得。一法茅艸根﹑車前子煎湯調下尢妙。兼治肺疽心衄﹐內崩吐血一兩口﹐或舌上出血如鍼孔。若鼻衄﹐吹內立已。

﹝葛﹞治小便出血。當歸四兩﹐細銼﹐酒三升﹐煮取一升頓服。

﹝丹﹞有血虛﹐四物湯加牛膝膏。

悲哀太甚則胞絡絕﹐胞絡絕則陽气內動﹐發則心下崩﹐數溲血也。﹝全文見痿。﹞﹝姚氏﹞治小便出血。龍骨末方寸匕﹐水調溫服﹐日三服瘥。

﹝《肘》﹞治淋下血。麻根十枚﹐水五升﹐煮取二升一服﹐取血神效。

﹝《經》﹞治尿血不止。以郁金一兩搗爲末﹐蔥白一握相和﹐水一盞﹐煎三合去渣溫服﹐日三服。

﹝《濟》﹞

鹿角膠丸

治房室勞傷﹐小便尿血。

鹿角膠﹝半兩﹞沒藥﹝另研﹞油頭髮灰﹝各三錢﹞上爲末﹐用茅根汁打麵糊丸﹐如桐子大。每服五十丸﹐鹽湯下。

胞移熱於膀胱﹐則癃溺血。﹝全文見診病傳變。﹞﹝仲﹞熱在下焦者﹐則尿血。亦令淋不通。

﹝丹﹞溺血屬熱﹐山梔炒水煎﹐或用小薊﹑琥珀。

﹝《玄》﹞小便出血﹐是心伏熱在於小腸﹐宜鏡面艸自然汁﹐加生蜜一匙服之﹐以八正散加麥門冬﹐蔥煎服。如小便澀痛﹐以海金沙細末調治之。﹝八正散見淋條。﹞﹝《外》﹞治尿血。車前艸搗取汁五合﹐空心服之。

﹝《濟》﹞

小薊飲子

治下焦結熱﹐尿血成淋。

生地﹝四兩﹞小薊根滑石通艸蒲黃﹝炒﹞藕節淡竹葉當歸﹝去蘆﹐酒浸﹞山梔仁甘艸﹝炙。各半兩﹞上咀﹐每服四錢﹐水一盞﹐煎八分﹐空心溫服。

﹝無﹞艸汁法。﹝方見淋。﹞﹝丹﹞尿血實者﹐可用當歸承气湯下之﹐後以四物加山梔。﹝當歸承气湯卽調胃承气加當歸。﹞﹝《脈》﹞尺脈滑﹐气血實﹐婦人經脈不利﹐男子尿血﹐宜服朴硝煎大黃湯下去經血﹐鍼關元瀉之。

﹝丹﹞

冬榮散

治小便出血﹐及腸風下血。

用夏枯艸燒灰存性爲末﹐米飲下。一方﹐用涼水調下。

少陰澀﹐則病積溲血。﹝又見積塊。﹞咳而且溲血脫形﹐其脈小勁﹐是逆也。﹝全文見診生死。﹞咳溲血﹐形肉脫﹐脈搏﹐是逆也。﹝同上。凡脈曰勞曰彊曰勁曰搏者皆謂有力而實也。﹞

卷之十七心小腸部諸見血門

妊娠尿血

﹝《聖》﹞治妊娠尿血。用阿膠炒黃爲散﹐每食前以粥飲調下二錢匕。

﹝《大》﹞治妊娠尿血。

阿膠熟地﹝各等分﹞上爲末﹐空心粥飲調二錢。

卷之十七心小腸部諸見血門

下血

﹝丹﹞下血不可用純寒涼藥﹐必於寒涼藥中﹐加辛味爲佐。久不愈者﹐後用溫劑﹐必兼升舉藥中加酒浸炒涼藥﹐如酒煮黃連丸之類。凡用血藥﹐不可單行單止。腸風獨在胃與大腸出﹐治用黃芩﹑秦艽﹑槐角﹑升麻﹑靑黛。定腸風痛﹐用蒼術﹑滑石﹑當歸﹑生地黃﹑黃芩﹑甘艸。下血屬虛者﹐當溫散之﹐四物加漧薑﹑升麻。便血過多者﹐四物加皮。有熱者﹐四物加山梔﹑升麻﹑秦艽﹑阿膠。有兼風者﹐蒼術﹑秦艽﹑芍藥﹑香附。胃淸血﹐非藍實不除。

﹝《本》﹞如下淸血色鮮者﹐腸風也。血濁而色黯者﹐藏毒也。肛門射如血綫者﹐虫痔也。亦是一種下部虛﹐陽气不升﹐血隨气而降者。

仲景云﹕脈弦而大者﹐弦爲緊﹐大爲芤﹐緊則爲寒﹐芤則爲虛﹐寒虛相搏﹐此名爲革﹐婦人則半產漏下﹐男子則亡血失精﹐此下部虛而下者也。若得革脈﹐須宜服溫補藥。虫痔宜燻﹐《千金》用皮艾者佳﹐予嘗用有效。﹝方見痔。﹞﹝垣﹞

升麻補胃湯

治宿有腸血癥﹐因五月大熱喫杏﹐腸下血遠三四尺﹐散漫如篩﹐腰沈沈然﹐腹中不痛﹐血色紫黑﹐病名濕毒腸﹐是陽明少陽經血癥﹐升陽湯主之。

升麻﹝一錢半﹞羌活﹝一錢﹞獨活﹝五分﹞柴胡防風﹝各錢半﹞葛根﹝三分﹞肉桂﹝少許﹞白芍藥﹝五分﹞牡丹皮﹝半錢﹞黃﹝一錢﹞熟地生地﹝各五分﹞歸身﹝三分﹞甘艸﹝炙﹐五分﹞上銼如麻子大﹐作二服﹐水二盞﹐煎一盞﹐去渣﹐稍熱食前服。

和中益胃湯

治太陰陽明腹痛﹐大便常溏泄﹐若不泄﹐卽祕而難見﹐在後傳作濕熱毒﹐下鮮紅血﹐腹中微痛﹐脇下急縮﹐脈緩而洪弦﹐中指下得之﹐按之空虛。

熟地﹝三錢﹞歸身﹝酒洗﹐三分﹞升麻﹝五分﹞柴胡﹝五分﹞蘇木﹝一分﹞本﹝二分﹞甘艸﹝炙﹐三分﹞益智﹝三分﹞上作一服﹐水三大盞﹐煎至一盞去渣﹐午食前溫服﹐一帖愈。

升陽除濕和血湯

治腸下血。另作一﹐其血HT出有力﹐而遠射四散如篩下﹐春二月中旬﹐日下二行﹐腹中大作痛﹐乃陽明气沖熱毒所作也﹐當升陽去濕熱﹐和血脈﹐不兩服而愈。

生地牡丹皮甘艸﹝各五分﹞白芍藥﹝一錢半﹞熟地黃﹝一錢﹞升麻﹝七分﹞歸身蒼術秦艽肉桂﹝各三分﹞陳皮﹝二分﹞甘艸﹝炙﹐五分﹞上咀﹐作一服﹐水四大盞﹐煎一盞稍熱﹐空心服立效。

益智和中湯

治腸下血﹐紅或深紫黑色﹐腹中痛﹐腹皮惡寒﹐右三部脈中指下得之俱弦﹐按之無力﹐關脈甚緊﹐肌表陽明分涼﹐腹皮熱而喜熱物熨之﹐內寒明矣。

升麻﹝一錢﹞葛根﹝五分﹞白芍藥﹝錢半﹞甘艸﹝炙﹐一錢﹞桂枝﹝四分﹞益智﹝五分﹞半夏﹝五分﹞肉桂﹝一分﹞歸身﹝一錢﹞黃﹝一錢﹞漧薑﹝少許﹞牡丹皮柴胡﹝各五分﹞上爲粗末﹐作一服﹐水三盞﹐煎一盞﹐食後溫服。

﹝丹﹞婦人年六十﹐性多沈怒﹐大便下血﹐十餘年不止﹐食減形困﹐心搖動﹐或如煙燻﹐情性極惡﹐早起面微浮急。此時便血尢未盡絕﹐中間若得一二日不來﹐則意思稍淸﹐但遇稍不如意事﹐則血復作﹐百法不治。左三部脈浮大﹐稍重手則無﹐久取之又似滯澀﹐而至數不勻﹐右三部沈澀細弱﹐寸脈沈絕。予謂气郁生涎﹐涎郁胸中﹐淸气不升﹐經脈壅遏不降﹐心血絕少﹐不能自養﹐所以有如燻之狀。非開涎不足以行气﹐非气行則血不能歸隧道﹐以壯脾爲君﹐諸藥佐之。遂以二陳湯加酒紅花﹑升麻﹑當歸身﹑酒黃連﹑靑皮﹑貝母﹑澤瀉﹑黃﹑人參﹑白術﹑酒芍藥﹐每帖生附子一小片煎服﹐四帖後血止。遂去附子﹐加漧葛﹑牡丹皮﹑山梔子﹐而如燻之狀亦除去。

又於前方加縮砂﹑炒神曲﹑熟地﹑木香﹐倍參﹑術﹐服半月而全愈。

治下血。蒼術﹑地黃﹐同擂細末爲丸﹐不用鐵器。

﹝《玄》﹞大便下血曰腸風﹐切勿止澀﹐究其本末癥狀﹐先淸其表﹐後攻其裏﹐其血自止。

如脈洪大﹐宜後方四物合解毒湯調治。﹝解毒湯方見發熱。﹞﹝《本》﹞治腸風瀉血。

牽牛﹝五兩﹞牙皂﹝三兩﹐不蛀者﹐捶碎﹞上二味水浸三日後﹐除皂角不用﹐將酒一升煮﹐令幹焙爲末﹐煉蜜丸如桐子大。每服七丸﹐溫酒送下﹐空心日午夜臥各一服。或轉下黃物﹐不妨。病可後﹐每日常服五丸﹐飯飲送下。

﹝潔﹞

黃連湯

治大便後下血﹐腹中不痛者﹐謂之濕毒下血。

黃連當歸﹝各五錢﹞甘艸﹝炙﹐二錢半﹞上咀﹐每服五錢﹐水煎。

芍藥黃連湯

治大便下血﹐腹中痛者﹐謂熱毒下血。

芍藥黃連當歸﹝各半兩﹞大黃﹝一錢﹞淡桂﹝五分﹞甘艸﹝炙﹐二錢﹞上咀﹐每服五錢﹐水煎。如痛甚者﹐調木香﹑檳榔末一錢服之。

﹝垣﹞夫腸者﹐爲水谷與血﹐另作一﹐如HT桶湧出也。夏濕熱太甚﹐正當客气盛﹐而主气弱﹐故腸之病甚也﹐以

涼血地黃湯

主之。

黃柏﹝去皮﹞知母﹝炒。各一錢﹞靑皮﹝炒﹞槐子﹝炒﹞當歸熟地﹝各五分﹞上咀﹐俱作一服﹐水一盞﹐煎七分溫服。如小便澀﹐臍下悶﹐或大便前後重﹐調木香﹑檳榔細末各半錢﹐稍熱於食前空心服。如裏急後重﹐又不去者﹐當下之。如腹中動搖有水聲﹐而小便不調者﹐停飲也﹐診是何髒﹐以去水飲藥瀉之。假令脈洪大﹐用瀉火利小便之類是也。

如胃虛不能食﹐而大渴不止﹐不可用淡滲之藥止之﹐乃胃中元气少故也﹐與七味白術散補之。

﹝方見消渴。﹞如發熱惡熱煩躁﹐大渴不止﹐肌熱不欲近衣﹐其脈洪大﹐按之無力﹐或無目痛鼻幹者﹐非白虎湯癥也﹐此血虛發躁﹐當以黃一兩﹐當歸二錢﹐咀。水煎服。如大便祕塞﹐或裏急後重﹐數至圊而不能便﹐或少有白膿﹐或少有血﹐愼勿利之﹐利之則必致病重﹐反鬱結不通﹐以升陽除濕防風湯升其陽﹐則陰气自降矣。

升陽除濕防風湯

蒼術﹝酒浸﹐炒﹐去皮﹐淨﹐四錢﹞白術﹝一錢﹞白茯苓白芍藥﹝各一錢﹞防風﹝二錢﹞上咀﹐除蒼術另作片﹐水一碗半﹐煮至二大盞﹐納諸藥同煎至一大盞﹐去渣﹐稍熱空心食前服。如飧泄不禁﹐以此藥導其濕。如飧泄及泄不止﹐以風藥升陽﹐蒼術益胃去濕。脈實﹐腹脹閉塞不通﹐宜從權﹐以苦多甘少藥泄之。如得通﹐復以升陽湯助其陽。或不便﹐以升陽湯中加泄藥通之。

當歸和血散

治腸下血﹐或濕毒下血。

槐花靑皮荊芥熟地白術﹝各六分﹞當歸升麻﹝各一錢﹞川芎﹝四分﹞上爲末﹐每服二三錢﹐淸水飲湯調﹐食前下。

﹝《本》﹞治腸風髒毒﹐

槐花散

槐花﹝炒﹞柏葉﹝搗爛﹐焙﹞荊芥枳殼上等分爲末﹐每服二錢﹐米飲調﹐空心食前服。﹝《經驗》治下血﹐槐花﹑荊芥等分爲末﹐酒調下一錢。﹞﹝《玄》﹞大便下血者﹐肺與大腸受熱﹐宜四物同解毒藥﹐入艾煎﹐下三黃丸調治之。

﹝丹﹞治便血久久傷血﹐並麻風癥﹐癬瘡見面者用。

龜板﹝二兩﹞升麻香附﹝各半兩﹞白芍藥﹝一兩半﹞側柏葉﹝一兩﹞椿皮﹝七錢半﹞上爲末粥丸﹐先用四物加白術﹑黃連﹑廿艸﹑陳皮等藥﹐作湯送下。

積熱便血。蒼術陳皮﹝各二錢半﹞黃柏黃芩﹝各七錢半﹞連翹﹝半錢﹞生地膏﹝六兩﹞上爲末﹐以地黃膏搜爲丸。

脈緩大﹐口渴便血﹐月經紫色﹐勞挾濕熱。

白術﹝五錢﹞地黃黃柏﹝炒﹞白芍藥﹝各三錢﹞地楡﹝二錢﹞黃芩﹝一錢﹞香附﹝二錢﹞上爲末﹐炊餅爲丸。

孫用和治腸風瀉血。黃﹑黃連等分爲末﹐酒糊丸如綠豆大。每服三十丸﹐米飲下。

﹝羅﹞

結陰丹

治腸風下血﹐髒毒下血﹐諸大便血疾。

枳殼﹝麩炒﹞威靈仙黃陳皮﹝去白﹞椿根白皮何首烏荊芥穗﹝各半兩﹞上爲末﹐酒糊丸如桐子大。每服五七十丸﹐陳米飲入醋少許煎過﹐放溫送下。

﹝《本》﹞

椿皮丸

臭椿皮﹝刮去粗皮焙﹐十四兩﹞蒼術枳殼﹝各二兩﹞上爲末﹐醋糊丸如桐子大。空心食前﹐米飲下三四十丸。

治腸風瀉血﹐久不止﹐

玉屑丸

槐根白皮﹝去粗皮﹞苦楝根﹝去皮﹐各三兩﹞椿根白皮﹝四兩﹐三味於九月後二月前取﹐軟者曬漧﹞天南星半夏﹝各半兩﹐並生用﹞威靈仙﹝一兩﹞寒食麵﹝三兩﹞上爲末﹐滴水丸如桐子大。每服三十丸﹐以水一盞﹐煎沸下丸子﹐煮令浮﹐以匙抄起﹐溫溫送下不嚼﹐空心食前服。

頃年有人下血﹐幾盈盆﹐頓爾疲萎﹐諸藥不效。予曰﹕此正腸風﹐令服玉屑丸﹐三服而愈。

﹝《經》﹞治髒毒下血。以苦楝子炒黃爲末﹐蜜丸﹐米飲下﹐十丸至二十丸甚妙。

﹝《斗》﹞治腸風痔瀉血。羊蹄根葉﹐蒸爛一碗﹐食之立瘥。

﹝《外》﹞治卒下血不止。龍膽艸一虎口﹐以水五升﹐煮取二升半﹐分爲五服瘥。

﹝《本》﹞蕨菜花不以多少﹐文武火焙榦爲末﹐每服三錢﹐飯飲調下。

﹝子和﹞一男子髒毒下血﹐當六月熱不可堪﹐自甘於死﹐忽思蜜水﹐猛捨性命飲一大盞﹐痛止血住。

﹝《素》﹞結陰者﹐便血一升﹐再結二升﹐三結三升。﹝駱龍吉云﹕結陰之病﹐陰气內結不得外行﹐血無所稟﹐滲入腸間﹐故便血也﹐其脈虛澀者是也。因血結不行故下。陰陽別論﹞血泄者脈急﹐血無所行也。﹝從容篇﹞﹝羅﹞眞定總管史侯男﹐年四十二歲﹐形體本瘦﹐因勉彊飲酸酒得腹痛﹐次傳泄瀉﹐十餘日。

便後見血﹐或紅或紫﹐腸鳴腹痛。醫以諸見血皆熱﹐治以芍藥柏皮湯之類﹐前證如故﹐仍不欲食﹐食則嘔酸﹐形體愈瘦。面色靑黃不澤﹐心下痞﹐惡冷物﹐口漧﹐時有煩躁﹐不得安臥。請予治之﹐診得脈弦細而微遲﹐手足稍冷。《內經》曰﹕結陰者﹐便血一升﹐再結二升﹐三結三升。又曰﹕邪至五臟﹐則陰脈不和﹐陰脈不和﹐則血畱之。結陰之病﹐陰气內結﹐不得外行﹐血無所稟﹐滲入腸間﹐故便血也﹐以

平胃地楡湯

主之。

蒼術﹝一錢﹞白術陳皮茯苓濃朴﹝各五分﹞甘艸﹝炙﹞漧薑當歸炒曲白芍藥益智仁人參﹝各三分﹞地楡﹝七分﹞升麻﹝一錢﹞葛根﹝五分﹞黑附子﹝炮﹐一錢﹞上作一服﹐水二盞﹐生薑三片﹐棗二枚﹐煎至一盞去渣﹐食前溫服。此藥溫中散寒﹐除濕和胃﹐數服病減大半。又灸中脘二七壯﹐引胃气上升﹐次灸气海百壯﹐生發元气﹐灸則彊食生肉﹐以還少丹服之﹐至春再灸三里二七壯﹐溫脾壯胃﹐生發元气﹐次服芳香之劑﹐愼言語﹑節飲食而愈。

﹝海﹞楊師大醉﹐醒發大渴﹐飲水三大盞﹐又飲冰茶三碗﹐後病便鮮血四次﹐約一盆。先與吳茱萸丸﹐翌日又與平胃五苓各半散﹐三大服﹐血止後自利。又與神應丸﹐四服自利乃止。或問曰﹕何不用黃連之類以解毒﹖予曰﹕若用寒藥﹐其疾大變﹐難治。寒飲內傷﹐復用寒藥﹐非其治也。況血爲寒所凝﹐入大腸間﹐而便下血﹐溫之乃行﹐所以得熱則自止。楊氏飲冷酒﹐瀉血﹐服對金散止。亦理中脘﹐分利陰陽﹐安定血脈之意也。

唐生病﹐因飲酪水﹐及食生物﹐下利紫黑血十餘行﹐脾胃受寒濕毒﹐與六神平胃散半兩﹐加白術三錢﹐以利腰臍間血﹐一服愈。

﹝《易》﹞

胃風湯

治大人小兒風冷乘虛入客腸胃﹐水谷不化﹐泄瀉注下﹐及腸胃濕毒﹐下如豆汁﹐或下瘀血﹐日夜無度。

人參茯苓川芎官桂當歸芍藥白術﹝各等分﹞上咀﹐每服二錢﹐水一大盞﹐粟米百餘粒同煎七分﹐去渣﹐稍熱空心服﹐小兒量力增減。

若加熟地﹑黃﹑甘艸等分爲十味﹐名十補湯。若虛勞嗽﹐加五味子。若有痰﹐加半夏。若發熱﹐加柴胡。若有汗﹐加牡蠣。若虛寒﹐加附子。若寒甚﹐加漧薑﹐皆根據本方等分。若骨蒸發熱﹐飲食自若者﹐用十補湯加柴胡一兩。若气弱﹐加人參。若小便不利﹐加茯苓。若脈弦澀﹐加川芎。

若惡風﹐加官桂。若脈澀﹐加當歸。若腹痛﹐加白芍藥。若胃熱濕盛﹐加白術。

﹝潔﹞治血下﹐防風爲上使﹐黃連爲中使﹐地楡爲下使。若血瘀色紫者﹐陳血也﹐加熟地黃。

若血鮮色紅者﹐新血也﹐加生地黃。若寒熱者﹐加柴胡。若肌熱者﹐加地骨皮。若脈洪實痛甚者﹐加酒浸大黃。

治腸風﹐

烏荊丸

川烏頭﹝一兩﹐炮﹐去皮尖﹞荊芥穗﹝二兩﹞上爲末﹐醋丸桐子大。每服二十丸﹐溫酒送下﹐熟水亦得。有病發時﹐食前日三服。無病時﹐日一服。

﹝仲﹞下血﹐先便後血者﹐此遠血也﹐

黃土湯

主之。

甘艸熟地白術附子﹝炮﹞阿膠黃芩﹝各三兩﹞竈中黃土﹝半升﹞上七味﹐以水八升﹐煮取三升﹐分溫二服。

下血﹐先血後便者﹐此近血也﹐

赤小豆當歸散

主之。

赤小豆﹝五兩﹐浸令芽出﹐曝漧﹞當歸﹝一兩﹞上杵爲末﹐漿水服方寸匕﹐日三服。﹝梅師云﹕治熱毒下血﹐或因食熱物發動﹐以赤豆杵末﹐水調吞下方寸匕。又方﹐治腸風﹐赤小豆炒黑爲末﹐每服二錢﹐米飲調下。

食飲不節﹐起居不時者﹐陰受之﹐陰受之則入五臟﹐入五臟則腹滿閉塞﹐下爲飧泄﹐久爲腸。

﹝全文見五臟。﹞﹝《素》﹞因而飽食﹐筋脈橫解﹐腸爲痔。﹝生气通天論﹞上飲食不節﹐腸﹐如羅謙甫治眞定總管史侯男﹐飲酸酒下血法﹐及海藏治楊師飲冰茶下血法﹐治唐生飲酪水下血法是也。並見寒濕條。

﹝世﹞治酒積下血不止﹐糞後見﹐諸藥不效。

神曲﹝一兩半﹞白酒藥﹝二丸﹞上同爲末﹐用淸水調﹐捏作餅子﹐慢火上炙黃爲細末﹐每服二錢。白湯調下。亦治泄瀉神效。

﹝《靈》﹞春傷於風﹐夏生飧泄腸。﹝論疾診尺篇﹞﹝易﹞胃風湯治風冷乘虛﹐入客腸胃下血。﹝方論寒濕條。﹞﹝丹﹞治腸風下血及血崩。用五靈脂炒﹐去火毒﹐每服二錢。

﹝世﹞腸風下血。馬鞭艸葉﹐研碎扭汁服。

﹝丹﹞髒毒下血。車前艸連根一握﹐生薑一小塊﹐新水研碎去渣﹐候血欲下時﹐腰間必覺重﹐便服此藥一盞。少坐漸覺冷下腹中﹐卽登廁﹐已不見血矣﹐甚者不過再服。

﹝《本》﹞治腸風髒毒﹐酒痢下血。

黃連生薑上二味煎湯﹐下二气丸﹐次服五槐丸﹐方列於後。

又方金星艸﹝三兩﹐艸味苦寒﹐大解丹石毒﹞陳漧薑上爲末﹐每服一錢﹐新汲水調﹐空心服。

孫眞人治糞後有血﹐濃煎艾葉湯﹐和生薑汁三合服之。

﹝《本》﹞治髒毒﹐蒜連丸。鷹爪黃連末﹐用獨頭蒜一顆﹐煨香熟﹐研和丸如桐子大。每服三四十丸﹐陳米飲下。

﹝《衍》﹞患暴下血。以葫五七枚﹐去梗皮﹐量多少入豆豉搗爲膏﹐可卽丸如桐子大。以米飲下五六十丸﹐無不愈者。﹝葫卽蒜也﹐本艸稱其能淸血。﹞﹝垣﹞

烏梅丸

治腸風下血﹐服之立效。

眞僵蠶﹝一兩﹞烏梅肉﹝焙漧﹐一兩﹞上爲末﹐薄糊丸如雞頭肉大。每服百丸﹐食前白湯送下﹐日三服。

﹝《本》﹞

五槐丸

治髒毒。

五倍子槐花﹝陳者﹞百藥煎﹝好者。各等分﹞上焙榦爲末﹐酒糊丸如桐子大。每服二十丸﹐空心米湯下﹐一日三服。

﹝丹﹞治下血。用白芷﹑五倍子爲末﹐丸服。

﹝《本》﹞治腸風。

五倍子白礬﹝各五錢。﹞上爲末﹐順流水丸如桐子大。每服七丸﹐米飲下﹐忌酒。

上酸寒之劑﹝《千》﹞糞前有血﹐令人面黃。石橊皮取末﹐茄子枝湯下。

﹝丹﹞治腸風下血﹐百藥不效。有一良醫﹐獨用山裏棗﹐俗名鼻涕團﹐又名酸棗﹐最治下血之疾。試取幹者爲末﹐服之應手而安。藥苟對癥﹐其效若此﹐烏可以賤而忽之哉。﹝《衍義》云﹕酸棗微熱。﹞上酸熱之劑。

﹝《本》﹞丈夫傷血﹐婦人血崩漬﹐入大腸出血。

艸豆蔻檳榔﹝各炒紫色﹞罌粟殼﹝燒灰﹞上等分爲末﹐每服二錢﹐空心米飲調下。

﹝世﹞冬榮散治腸風下血。﹝方見溲血。﹞﹝《博》﹞治遠年日久腸風下血不止。枳殼燒灰存性﹐羊脛炭爲末﹐和勻﹐用濃米飲一中盞調下﹐空心五更初一服﹐如人行五里﹐再服立效。﹝每服枳殼灰五錢﹐炭末七錢﹞﹝《本》﹞治腸風﹐炒赤小豆散。﹝方見上下血條赤豆當歸散下注。﹞又方栝蔞三个﹐燒灰存性﹐每服三錢﹐空心米飲調下。

﹝《靈苑》﹞治腸風下血久不止。茄蒂燒存性爲末﹐每服三錢匕﹐食前米飲調下。﹝丹溪云﹕茄蒂燒灰存性﹐山梔炒。等分爲末﹐丸之﹐米飲下百丸。﹞﹝《本》﹞治腸風。絲瓜燒灰存性﹐空心溫酒調服二錢。

﹝《食療》﹞治下鮮血。梔子燒灰﹐水和一錢匕﹐服之﹐量其大小多少服之。

﹝《廣》﹞治瀉血不止。桑耳一兩﹐熬令黑﹐水一大升三合﹐煎取六大合﹐去渣﹐空心分溫三服。

﹝《本》﹞治腸風下血。

核桃殼繭蛻皮鞋底赤雞冠花﹝等分﹞上燒灰爲末﹐每服一錢﹐空心溫酒下。

又方治髒毒。

當歸枳殼側柏葉陳槐花子百艸霜芍藥﹝各一兩﹞上銼碎﹐一處炒令煙微起爲末﹐每服二錢﹐空心溫酒調下﹐日午米湯下﹐各食前服甚妙。

﹝丹﹞一方治腸。用陳年棕櫚燒灰﹐百藥煎爲丸服。

﹝《本》﹞又方皂角樹上蕈﹐新瓦上焙榦爲末﹐每服一錢﹐溫酒下。

﹝《山》﹞髒毒便血。生藕節切片﹐淸早蘸平胃散嚼下。

﹝丹﹞治腸痔大便常血﹐取蔥白三五斤煮作湯﹐盆中坐立瘥。

灸刺腸下血有二法﹕其一取肝。經云﹐病注下血﹐取曲泉是也。

其二取腎。經云﹕腎足少陰之脈所生病者﹐黃膽腸﹐視盛虛熱寒陷下﹐而施補瀉疾畱灸也。

﹝《脈》﹞關脈芤﹐大便出血數斗者﹐以鬲兪傷故也﹐宜灸鬲兪。若下重去血者﹐宜鍼關元。

﹝垣﹞治腸風下血﹐灸二十椎下﹐隨年壯三報穴立愈。

﹝《甲》﹞腸中有寒熱注下﹐腸便血﹐會陽主之。腸鳴泄﹐下主之。腸泄切痛﹐四滿主之。腸﹐中主之。﹝一名中都。﹞﹝《怪穴》﹞治腸風下血﹐肘內曲澤下一寸。

﹝《集》﹞又法﹕三間﹑商陽﹑大陵﹑內關﹑命門﹑扶承。

﹝海﹞血癥與黃證﹐俱頭汗出﹐惡風﹐口飲酒﹐便褐色或黑色者﹐亦同血癥治之。

﹝《素》﹞腎脈小搏沈爲腸下血﹐血溫身熱者死。﹝大奇論﹞淫而奪精﹐身熱色夭然﹐及酒後下血﹐血篤重是逆也。﹝全文見診生死。﹞﹝《素》﹞心肝亦下血﹐二髒同病者可治。其脈小沈澀﹐爲腸﹐其身熱者死﹐熱見七日死。

﹝大奇論﹞帝曰﹕腸便血何如﹖岐伯曰﹕身熱則死﹐身寒則生。帝曰﹕腸下膿血何如﹖岐伯曰﹕脈懸絕則死﹐滑大則生。帝曰﹕腸之屬﹐身不熱﹐脈不懸絕何如﹖岐伯曰﹕滑大者曰生﹐懸澀者曰死﹐以髒期之。﹝俱通評虛實論﹞脾脈外鼓沈爲腸﹐久自已。肝脈小緩爲腸﹐易治。﹝俱大奇論﹞腹脹便血﹐脈大時絕﹐是逆也。如此者﹐不及一時而死矣。﹝全文見診生死。絕謂斷絕而不相續也。﹞﹝《脈》﹞腸下膿血﹐脈沈小畱連者生﹐數疾且大﹐有熱者死。腸筋攣﹐其脈小細安靜者生﹐浮大緊者死。

﹝《素》﹞陰陽虛﹐腸死。﹝陰陽別論﹞胃移熱於脾﹐傳爲虛﹐腸﹐死不可治。﹝全文見診病傳變。﹞

卷之十七心小腸部諸見血門

中蠱下血

﹝唾水沈者﹐心腹絞痛下血如爛肉者﹐俱爲蠱。﹞﹝《千》﹞治中蠱下血如雞肝出﹐其餘四髒俱壞﹐惟心未毀﹐或鼻破待死。取馬藺根末﹐水服方寸匕﹐隨吐則出﹐極神。此苗似葛蔓綠紫﹐生子似橘子。

﹝梅﹞治卒中蠱毒﹐下血如雞肝﹐晝夜不絕﹐臟腑敗壞待死。用白荷葉﹐密安病患席下﹐勿令病患知覺﹐自呼蠱主姓名。

﹝《百一》﹞治中蠱毒﹐或吐下血者若爛肝。取蚯蚓十四枚﹐以苦酒三升漬之﹐蚓死但服其汁﹐已死者皆可治。

﹝《千金翼》﹞治蠱毒下血。毛燒末﹐水服方寸匕﹐當吐蠱毒。

﹝《肘》﹞療中蠱毒﹐吐血下血﹐皆如爛肝者。苦瓠一枚﹐水二升煮取一升﹐服之吐卽愈。

又方﹐用苦酒一升﹐煮瓠令消﹐服之神效。

卷之十七心小腸部

諸痿

痿者﹐手足痿軟而無力﹐百節緩縱而不收也。

﹝丹﹞痿屬濕熱﹐有濕痰者﹐有气虛者﹐有血虛者﹐有食積妨礙不降者﹐有死血者。

﹝《素》﹞黃帝問曰﹕五臟使人痿﹐何也﹖岐伯曰﹕肺主身之皮毛﹐心主身之血脈﹐肝主身之筋膜﹐脾主身之肌肉﹐腎主身之骨髓。故肺熱葉焦﹐則皮毛虛弱急薄﹐著則生痿也。心气熱﹐則下脈厥而上﹐上則下脈虛﹐虛則生脈痿﹐樞折挈﹐脛縱而不任地也。肝气熱﹐則膽泄口苦﹐筋膜幹﹐筋膜幹則筋急而攣﹐發爲筋痿。脾气熱﹐則胃幹而渴﹐肌肉不仁﹐發爲肉痿。腎气熱﹐則腰脊不舉﹐骨枯而髓減﹐發爲骨痿。帝曰﹕何以得之﹖岐伯曰﹕肺者髒之長也﹐爲心之蓋也﹐有所失亡﹐所求不得﹐則發肺鳴﹐鳴則肺熱葉焦。故曰﹕五臟因肺熱葉焦﹐發爲痿﹐此之謂也。悲哀太甚﹐則胞絡絕﹐胞絡絕則陽气內動﹐發則心下崩﹐數溲血也。故《本病》曰﹕大經空虛﹐發爲肌痺﹐傳爲脈痿﹐思想無窮﹐所願不得﹐意淫於外﹐入房太甚﹐宗筋弛縱﹐發爲筋痿﹐及爲白淫。故《下經》曰﹕筋痿者﹐生於肝﹐使內也。有漸於濕﹐以水爲事﹐若有所畱﹐居處相濕﹐肌肉濡漬﹐痺而不仁﹐發爲肉痿。故《下經》曰﹕肉痿者﹐得之濕地也﹐有所遠行勞倦﹐逢大熱而渴﹐渴則陽气內伐﹐內伐則熱捨於腎﹐腎者水髒也﹐今水不勝火﹐則骨枯而髓虛﹐故足不任身﹐發爲骨痿。故《下經》曰﹕骨痿者﹐生於大熱也。帝曰﹕何以別之﹖岐伯曰﹕肺熱者色白而毛敗。心熱者色赤而絡脈溢。肝熱者色蒼而爪枯。脾熱者色黃而肉蠕動。腎熱者色黑而齒槁。帝曰﹕論言治痿者獨取陽明何也﹖岐伯曰﹕陽明者﹐五臟六腑之海﹐主潤宗筋﹐宗筋主束骨而利機關也。衝脈者﹐經脈之海也﹐主滲灌溪谷﹐與陽明合於宗筋﹐陰陽總宗筋之會﹐會於气街﹐而陽明爲之長﹐皆屬於帶脈﹐而絡於督脈﹐故陽明虛﹐則宗筋縱﹐帶脈不引﹐故足痿不用也。帝曰﹕治之柰何﹖岐伯曰﹕各補其榮而通其兪﹐調其虛實﹐和其逆順﹐筋脈骨肉﹐各以其時受月﹐則病已矣。帝曰﹕善。﹝痿病論﹞或問曰﹕治痿之法﹐取陽明之一經。此引而未發之言﹐願明以告我。予曰﹕諸痿生於肺熱。

只此一句﹐便見治法大意。經曰﹔東方實則西方虛﹐瀉南方﹐補北方。此固就生克言補瀉﹐而大經大法﹐不外於此。東方木肝也﹐西方金肺也﹐南方火心也﹐北方水腎也。五方之中﹐惟火有二。腎𨿽有兩﹐水居其一﹐陽常有餘﹐陰常不足﹐故經曰一水不勝二火﹐理之必然。金體燥而居上﹐主气﹐畏火者也。土性溫而居中﹐主四肢﹐畏火者也。火性炎上﹐若嗜欲無節﹐則水失所養﹐火寡於畏而侮所勝﹐肺得火邪則熱矣。木性剛急﹐肺受熱則失所養﹐木寡於畏而侮所勝﹐脾得木邪而傷矣。肺熱則不能管攝一身﹐脾傷則四肢不能爲用﹐而諸痿之病作。瀉南方﹐則肺金淸而東方不實﹐何脾傷之有。補北方﹐則心火降而西方不虛﹐何肺熱之有。故陽明實則宗筋潤﹐能束骨而利機關矣。治痿之法﹐無出於此。駱龍吉亦曰﹕風火旣熾﹐當滋腎水。東垣先生取柏皮爲君﹐黃等補藥輔佐﹐以治諸痿﹐而無一定之方。有兼痰積者﹐有濕多者﹐有熱多者﹐有濕熱相半者﹐有挾气者﹐臨病制方﹐其善於治痿者乎。𨿽然﹐藥中肯綮矣﹐若將理失宜﹐醫不治也。天產作陽﹐气濃發熱﹐先哲格言。但是患痿之人﹐若不淡薄食味﹐吾知其必不能安也。

﹝垣﹞淸暑益气湯黃人參湯淸燥湯﹝三方並見注夏﹞﹝丹﹞補益丸治痿。

龜板﹝酒炙﹐一兩﹞鎖陽﹝酒浸﹐一兩﹞生地﹝酒浸﹐兩半﹞歸身﹝酒浸﹐一兩﹞陳皮﹝一兩﹞杜牛膝﹝酒浸﹐一兩﹞白術﹝二兩﹞漧薑﹝七錢半﹞黃柏﹝炒﹐半兩﹞虎脛骨﹝酒炙﹐半兩﹞五味子﹝二錢﹞茯苓﹝半兩﹞白芍藥﹝酒浸﹐一兩﹞甘艸﹝炙﹐一錢﹞菟絲子﹝酒蒸熟﹐研如糊﹐入余藥末﹐曬漧﹞諸藥爲末﹐紫河車爲丸。如無紫河車﹐豬腦骨髓亦得。

龍虎丹

治痿。

敗龜板﹝酒炙﹞虎骨﹝酒炙﹞黃柏﹝酒炙﹞漧薑﹝二錢半﹞鎖陽﹝七錢半﹞金箔﹝十片﹞神曲如懶言語﹐加山藥末七錢。

上爲末﹐糯粉糊爲丸﹐空心白湯服。

虎潛丸

龜板﹝四兩﹞知母﹝二兩﹞黃柏﹝四兩﹞熟地﹝二兩﹞牛膝﹝三兩半﹞鎖陽﹝一兩﹞虎骨﹝炙﹐一兩﹞當歸﹝一兩﹞芍藥﹝兩半﹞陳皮﹝七錢半﹞漧薑﹝半兩﹞上爲末﹐酒糊丸。加附子﹐治痿厥如神。

濕熱痿﹐東垣健步丸加芩﹑柏﹑蒼術。東垣補益腎肝丸﹐治腳膝無力。﹝二方並見痿厥。﹞蕭炳神龜滋陰丸。﹝方見涎下。﹞丹溪气虛病痿﹐四君子加蒼術﹑芩﹑柏。血虛病痿﹐四物湯加蒼術﹑黃柏﹐下補陰丸。《保命集》治脾虛四肢不用﹐以十全散者﹐蓋治气血俱虛者也。

﹝無﹞

加減四斤丸

治腎肝虛﹐熱淫於內﹐致筋骨痿弱﹐不自勝持﹐起居須人﹐足不任地﹐驚恐戰掉﹐潮熱時作﹐飲食無味﹐不生气力﹐諸虛不足。

肉蓯蓉﹝酒浸﹞牛膝﹝酒浸﹞木瓜菟絲子﹝酒浸﹐另研﹞鹿茸﹝燎去毛﹐切﹐酥炙﹞熟地天麻五味子﹝酒浸﹐等分﹞上爲末﹐蜜丸如桐子大。每服五十丸﹐溫酒米湯食前下。

王啟玄傳《玄珠》耘苗丹三方。序曰﹕張長沙戒人妄服燥烈之藥﹐謂藥勢偏有所助﹐勝克流變﹐則眞病生焉﹐猶憫苗不長而揠之者也。若稟气血不彊﹐合服此而不服﹐是不耘苗者也﹐故名

耘苗丹

。此丹養五臟﹐補不足﹐祕固眞元﹐均調二气﹐和暢榮衛﹐保神守中。

五味子﹝半斤﹞巴戟﹝去心﹞遠志﹝去心﹞枸杞子山藥白茯苓肉蓯蓉﹝酒浸﹞百部﹝酒浸一宿﹐焙﹞杜仲﹝炒﹐斷絲﹞蛇牀子防風﹝去蘆﹞柏子仁﹝另研﹞菟絲子﹝酒浸﹐另研。各二兩﹞上爲末﹐蜜丸桐子大。食前溫酒鹽湯任下三十丸。春漧棗湯下﹐夏加五味子四兩﹐四季月加蓯蓉六兩﹐秋加枸杞子六兩。

衛生湯

補虛勞﹐彊五臟﹐除煩熱﹐養眞元﹐退邪熱﹐順血脈。

當歸白芍藥﹝各四兩﹞甘艸﹝炙﹐一兩﹞黃﹝八兩﹞年老加酒半盞﹐同水煎。

﹝蕭炳﹞治腳軟丹參酒。﹝方見痿厥。﹞﹝《經》﹞治骨軟風腰膝疼﹐行履不得﹐徧身搔癢。何首烏大而有花紋者﹐同牛膝銼各一斤﹐以好酒一升浸七宿焙漧﹐於木臼搗末蜜丸﹐每日空心食前酒下三五十丸。

﹝《保》﹞四肢不舉﹐俗曰癱緩﹐故經所謂脾太過﹐則令人四肢不舉。又曰土太過則惇阜。阜﹐髙也﹐惇﹐濃也。旣濃而又髙﹐則令除去﹐此眞所謂膏粱之疾﹐其治則瀉﹐令气弱陽衰﹐土平而愈﹐或三化湯﹑調胃承气湯﹐選而用之。若脾虛則不用也﹐經所謂土不及則卑陷。卑﹐下也﹐陷﹐坑也。故脾病四肢不舉。四肢皆稟气於胃﹐而不能至經﹐必因於脾﹐方得稟受。今脾病不能與胃行其津液﹐四肢不得稟水穀气﹐气日以衰﹐脈道不利﹐筋骨肌肉皆無气以生﹐故不用焉。其治可十全散加減四物﹐去邪畱正。

脾實病痿者。經云﹕脾病者肉痿﹐足不收。又云﹕脾脈太過﹐則令人四肢不舉。又云﹕其犯雨濕之地﹐則爲痿者是也。

﹝丹﹞濕痰病痿。二陳湯加蒼術﹑白術﹑黃芩﹑黃柏之類﹐入竹瀝。

﹝《斗》﹞商陸飯治腳軟。﹝方見痿厥。﹞﹝子和﹞陳下一武卒宋子玉﹐因駐軍息城﹐六月間暴得痿病﹐腰膝兩足皆不任用﹐而不行﹐求治於予。予察其兩手脈俱滑大而有力。予思《內經》火淫於內﹐治以鹹寒。以鹽水越其膈間寒熱宿痰﹐﹝新者爲熱﹐舊者爲寒。﹞或宿食宿飲。在上脘者﹐可以湧之。宿痰旣盡﹐因而下之。

節次間行﹐覺神志日淸﹐飲食日美﹐兩足漸舉﹐腳膝漸伸﹐心降腎升。又繼以黃連解毒湯加當歸等藥﹐及瀉心湯﹑涼膈散﹑柴胡飲子﹐大作劑煎﹐時時呷之。

﹝《保》﹞心熱盛則火獨亢﹐火炎上﹐腎之脈常下行。今火盛而上炎用事﹐故腎脈亦隨火炎爍而逆上行﹐陰气厥逆﹐火復內焰﹐陰上隔陽﹐下不守位﹐心气通脈﹐故生脈痿﹐膝腕樞如折去而不相提挈﹐經筋縱緩而不任地故也﹐可下數百行而愈。

﹝丹﹞痿病食積妨礙不得降者﹐亦有死血者﹐俱宜下之。

﹝《素》﹞帝曰﹕脾病而四肢不用﹐何也﹖岐伯曰﹕四肢皆稟气於胃﹐而不得至經﹐必因於脾乃得稟也。今脾病不能爲胃行其津液﹐四肢不得稟水穀气﹐气日以衰﹐脈道不利﹐筋骨肌肉皆無气以生﹐故不用焉。帝曰﹕脾與胃以膜相連耳﹐而能爲之行其津液﹐何也﹖岐伯曰﹕足太陰者﹐三陰也﹐其脈貫胃屬脾絡嗌﹐故太陰爲之行气於三陰﹐﹝手足三陰之經也。﹞陽明者﹐表也﹐五臟六腑之海也﹐亦爲之行气於三陽。﹝手足三陽之經也﹞臟腑各因其經而受气於陽明﹐故爲胃行其津液。四肢不得稟水穀气﹐日以益衰﹐陰道不利﹐筋骨肌肉無气以生﹐故不用焉。﹝太陰陽明篇調經篇云﹕脾藏肉不足則四肢不用。示從容論云﹕四肢懈惰﹐此脾精之不行也。﹞脾虛四肢不用﹐治法並見前肺熱條。

諸痿喘嘔﹐皆屬於上。﹝全文見診。﹞此卽諸痿皆生於肺熱之義。王注云﹕上謂上焦﹐心肺气也。

運气痿有三﹕一曰熱痿。經云﹕少陰之復﹐少气骨痿。又云﹕少陽之復﹐少气脈痿是也。

二曰濕痿。經云﹕歲土太過﹐甚則病肌肉痿﹐足痿不收。又云﹕土太過曰惇阜﹐惇阜之紀﹐其病四肢不舉。又云﹕太陽司天之政﹐寒濕之气持於气交﹐民病寒濕髮肌肉痿﹐足痿不收。四之气﹐風濕交爭﹐風化爲雨﹐民病大熱﹐少气﹐肌肉痿﹐足痿。又曰﹕陽明司天之政﹐四之气﹐寒雨降﹐民病骨痿是也。

三曰風制脾痿。經云﹕厥陰司天﹐風气下臨﹐脾气上從而土且隆﹐體重﹐肌肉痿是也。

﹝《靈》﹞陽明根於厲兌﹐結於顙大。顙大者﹐鉗耳是也。﹝顙大謂額角入髮際﹐頭維二穴也﹐以其鉗束於耳上﹐故名鉗耳也。﹞陽明爲闔﹐闔折則气無所止息﹐而痿疾起矣。故痿疾者﹐取之陽明﹐視有餘不足﹐無所止息者﹐眞气稽畱﹐邪气居之也。足陽明根於厲兌﹐澑於衝陽﹐注於下陵﹐入於人迎﹑丰隆也。﹝下陵﹐三里穴也。﹞手陽明根於商陽﹐澑於合谷﹐注於陽溪﹐入於扶突﹑偏歷也。盛絡皆當取之。﹝根結篇﹞刺痿經文﹐見前熱條﹐今槪舉其略。

肺熱葉焦﹐則肺喘鳴﹐生痿﹐色白而毛敗者﹐補其滎魚際﹐通其兪太淵﹐至秋病已。

心熱生脈痿﹐數溲血﹐樞折不相提挈﹐脛縱不能任用於地﹐色赤而絡脈溢者﹐補其滎勞宮﹐通其兪大陵﹐至夏病已。

肝熱生筋痿﹐下白淫﹐口苦筋急攣﹐色蒼而爪枯者﹐補其滎行間﹐通其兪太衝﹐至春病已。

脾熱生肉痿﹐漧渴﹐肌肉不仁﹐色黃而蠕動者﹐補其滎大都﹐通其兪太白﹐至長夏病已。

腎熱生骨痿﹐足不任身﹐腰脊不舉﹐骨枯髓減﹐色黑而齒槁者﹐補其滎然谷﹐通其兪太溪﹐至冬病已。

又痿足不收﹐取之少陽陽明之別。經云﹕足少陽之別﹐名曰光明﹐去踝五寸﹐別走厥陰﹐虛則痿﹐坐不能起﹐取之所別也。又云﹕淫濼脞痿﹐不能久立﹐治少陽之維﹐在外踝上五寸。

又云﹕足陽明之別﹐名曰丰隆﹐去踝八寸﹐別走太陰。其病虛﹐則足不收脛枯﹐取之所別者是也。

骨酸懈惰﹐取足少陰髓海。經云﹕少气身漯漯也﹐言吸吸也﹐骨酸懈惰不能動﹐補足少陰。

又云﹕腦爲髓之海﹐其兪上在於其蓋﹐下在風府。髓海不足﹐則腦轉耳鳴﹐脛酸﹐懈怠安臥﹐審守其兪﹐而調其虛實者是也。百節弛縱﹐取脾手太陽之絡。經云﹕脾之大絡﹐名曰大包﹐出淵腋下腋三寸﹐布胸脇﹐虛則百節盡皆縱﹐此脈若羅絡之血者﹐取之脾之大絡也。又云﹕手太陽之別﹐名曰支正﹐上脘五寸﹐實則節弛肘廢﹐取之所別者是也。

﹝《甲》﹞痿不相知﹐太白主之。﹝一云身重骨痿不相知。﹞足下緩失履﹐衝陽主之。足緩不收﹐痿不能行﹐不能言語﹐手足痿不能行﹐地倉主之。

腎脈微滑爲骨痿﹐坐不能起﹐起則目無所見。﹝全文見治虛實法。﹞﹝丹﹞斷不可作風治﹐而用風藥。

卷之十七心小腸部諸痿

注夏

﹝子和﹞痿之作也﹐皆五月六月七月之時。午者﹐少陰君火之位。未者﹐濕土庚金伏火之地。

申者﹐少陽相火之分。故痿發此三月之內﹐爲熱也。故病痿之人﹐其脈浮大。

﹝丹﹞注夏屬陰虛﹐元气不足。補中益气中去柴﹑升﹐加黃柏炒。挾痰者﹐用南星。

﹝垣﹞刺志論云﹕气虛身熱﹐得之傷暑﹐熱傷气故也。痿論曰﹕有所遠行勞倦﹐逢大熱而渴﹐渴則陽气內伐﹐內伐則熱捨於腎。腎者水藏也﹐今水不能勝火﹐則骨枯而髓虛﹐足不任身﹐發爲骨痿。故《下經》曰﹕骨痿者生於大熱也。此濕熱成痿﹐令人骨乏無力﹐故治痿獨取於陽明。時當長夏﹐濕熱大勝﹐蒸蒸而熾﹐人感之多四肢困倦﹐精神短少﹐懶於動作﹐胸滿气促﹐肢節沈疼﹐或气髙而喘﹐身熱而煩﹐心下膨痞﹐小便黃而數﹐大便溏而頻﹐或痢出黃如糜﹐或如泔色﹐或渴或不渴﹐不思飲食﹐自汗體重﹐或汗少者﹐血先病而气不病也。其脈中得洪緩。若濕气相搏﹐必加之以遲﹐遲﹐病𨿽互換少瘥﹐其天暑濕令則一也﹐宜以淸燥之劑治之。《內經》曰﹕陽气者﹐衛外而爲固也﹐熱則气泄。今暑邪干衛﹐故身熱自汗﹐以黃甘溫﹐補之爲君﹐人參﹑陳皮﹑當歸﹑甘艸甘微溫﹐補中益气爲臣﹐蒼術﹑白術﹑澤瀉滲利而除濕﹐升麻﹑葛根苦甘平﹐善解肌熱﹐又以風勝濕也﹐濕勝則食不消﹐而作痞滿﹐故炒曲甘辛﹐靑皮辛溫﹐消食快气﹐腎惡燥﹐急食辛以潤之﹐故以黃柏苦寒﹐借甘味瀉熱補水﹐虛者滋其化源﹐以人參﹑五味子﹑麥門冬酸甘微寒﹐救天暑之傷於庚金爲佐﹐名曰

淸暑益气湯

黃﹝一錢﹐汗少﹐減五分﹞人參﹝去蘆﹐五分﹞升麻﹝一錢﹞澤瀉﹝五分﹞甘艸﹝炙﹐三分﹞蒼術﹝泔浸去蘆﹐一錢﹞葛根﹝二分﹞五味子﹝九粒﹞白術﹝五分﹞神曲﹝炒黃﹐五分﹞黃柏﹝酒浸去皮﹐三分﹞麥門冬﹝去心﹐三分﹞歸身﹝三分﹞陳皮﹝五分﹞靑皮﹝去皮﹐二分半﹞上件同咀﹐作一服﹐水二大盞﹐煎至一盞去渣﹐大溫服﹐食遠﹐劑之多少﹐臨時斟酌。

此病皆由飲食勞倦﹐傷其脾胃﹐乘天暑而病作也。但藥中犯澤瀉﹑豬苓﹑茯苓﹑燈心﹑通艸﹑木通﹐淡味滲利小便之類﹐皆從時令之旺气﹐以泄脾胃之客邪﹐而補金水之不及也。此正方已是從權而立之﹐若於其時病濕熱脾旺之癥﹐或小便已數﹐腎肝不受邪者﹐誤用之必大瀉眞陰﹐竭絕腎水﹐先損其兩目也。復立變證加減法於後。如心火乘脾﹐乃血受火邪﹐而不能升發陽气﹐伏於地中﹐地者人之脾也﹐必用當歸和血﹐少用黃柏以益眞陰。如脾胃不足之證﹐須少用升麻﹐乃足陽明太陰引經之藥也﹐使行陽道﹐自脾胃中右遷﹐少陽行春令﹐生萬物之根蒂也。更少加柴胡﹐使諸經右遷﹐生發陰陽之气﹐以滋春之和气也。如脾虛﹐緣心火亢盛而乘其土也﹐其次肺气受邪﹐爲熱所傷﹐必須用黃最多﹐甘艸次之﹐人參又次之﹐三者皆溫甘之陽藥也。脾始虛﹐肺气先絕﹐故用黃之甘溫﹐以益皮毛之气而閉腠理﹐不令自汗而損元气也。上喘气短﹐懶語﹐須用人參以補之。心火乘脾﹐須用炙甘艸以瀉火熱而補脾胃中元气。

甘艸最少﹐恐資滿也。若脾胃之急痛﹐並脾胃大虛﹐腹中急縮﹐腹皮急縮者﹐卻宜多用。經曰﹕急者緩之﹐若從權﹐必加升麻以引之﹐恐左遷之邪堅盛﹐卒不肯退﹐反致項上及臀尻肉消而反行陰道﹐故使引之以行陽道﹐使淸气出地﹐右遷而上行﹐以和陰陽之气也。若中滿者﹐去甘艸。

咳甚者﹐去人參。如口漧嗌漧者﹐加漧葛。如脾胃旣虛﹐不能升浮﹐爲陰火傷其生發之气﹐榮血大虧﹐榮气伏於地中﹐陰火熾盛﹐日漸煎熬﹐血气虧少﹐且心包與心主血﹐血減則心無所養﹐致使心亂而煩﹐病名曰。者﹐心惑而煩悶不安也。是由淸气不升﹐濁气不降﹐淸濁相干﹐亂於胸中﹐使周身血气逆行而亂。經云﹕從下上者﹐引而去之。故當加辛溫甘溫之劑生陽﹐陽生而陰長也。已有甘溫三味之論﹐或曰甘溫何能生血﹐又非血藥也。曰﹕仲景之法﹐血虛以人參補之﹐陽旺則能生陰血也。更加當歸和血﹐又宜少加黃柏以救腎水﹐蓋甘寒瀉熱火﹐火減則心气得平而安也。如煩亂猶不能止﹐少加黃連以去之﹐蓋將補腎水﹐使腎水旺而心火自降﹐扶持地中陽气也。如气浮心亂﹐則以朱砂安神丸鎭固之﹐得煩減勿再服﹐以防瀉陽气之反陷也。如心下痞﹐亦少加黃連。气亂於胸﹐爲淸濁相干﹐故以陳皮理之﹐能助陽气之升而散滯气﹐又助諸甘辛爲用。

故長夏濕土客邪火旺﹐可從權加蒼術﹑白術﹑澤瀉﹐上下分消其濕熱之气。濕气大勝﹐主食不消化﹐故食減不知谷味﹐加炒曲以消之。復加五味子﹑麥門冬﹑人參瀉火﹐益肺气﹐助秋損也。

此三伏中長夏正旺之時藥也。

脾胃虛弱隨時爲病隨病制方夫脾胃虛弱﹐必上焦之气不足﹐遇夏天气熱甚﹐損傷元气﹐怠惰嗜臥﹐四肢不收﹐精神不足﹐兩腳痿軟﹐遇早晚寒厥﹐日髙之後﹐陽气將旺﹐復熱如火﹐乃陰陽气血俱不足﹐故或熱厥而陰虛﹐或寒厥而气虛﹐口不知味﹐目中澑火﹐而視物KTKT無所見﹐小便頻數﹐大便難而祕結﹐胃脘當心而痛。兩脇痛或急縮﹐臍下周遭如繩束之急﹐甚則如刀刺﹐腹難舒伸﹐胸中閉塞﹐時顯嘔噦﹐或有痰嗽﹐口沃白沫﹐舌彊腰背腹皆痛﹐頭痛時作﹐食不下﹐或食入卽飽﹐全不思食﹐自汗尢甚﹐若陰气覆在皮毛之上﹐皆天气之熱﹐助本病也。乃庚大腸辛肺金爲熱所乘而作﹐當先助元气﹐治庚辛之不足﹐

黃人參湯

主之。

黃﹝一錢﹐如自汗過多﹐加一錢﹞人參﹝去蘆﹐五分﹞甘艸﹝炙﹐二分﹞白術﹝五分﹞蒼術﹝半錢﹐無汗﹐一錢﹞橘皮﹝二分﹐不去白﹞黃柏﹝酒洗﹐二分﹐以救腎水之源﹞神曲﹝炒﹐三分﹞五味子﹝九粒﹞麥門冬﹝去心﹐二分﹞歸身﹝酒洗﹐二分﹞升麻﹝六分﹞上咀﹐俱作一服﹐水二盞﹐煎至一盞去渣﹐稍熱﹐食遠或空心服之。忌酒濕面大料物之類﹐及過食冷物。如心下痞悶﹐加黃連﹝二三分。﹞如胃脘當心痛﹐減大寒藥﹐加艸豆蔻仁﹝五分。﹞如脇下痛或縮急﹐加柴胡﹝二三分。﹞如頭痛目中澑火﹐加黃連﹝二三分﹞﹑川芎﹝三分﹞。如頭目不淸利﹐上壅上熱﹐加蔓荊子﹝三分﹞﹑本﹝二分﹞﹑細辛﹝一分﹞﹑川芎﹝三分﹞﹑生地黃﹝二分﹞。

如气短﹐精神少﹐如夢寐間困乏無力﹐加五味子﹝九粒。﹞如大便澀滯﹐隔一二日不見者﹐致食少﹐食不下﹐血少﹐血中伏火﹐而不得潤也﹐加當歸身﹑生地黃﹝各五分﹞﹑桃仁﹝三个去皮尖﹐另研﹑﹞麻子仁﹝研泥五分﹞。如大便通行﹐所加之藥﹐勿再服。如大便又不快利﹐勿用別藥﹐少加大黃﹝煨﹐半錢﹞。如不利者﹐非血結血祕而不通也﹐是熱則生風﹐其病患必顯風癥﹐單血藥不可復加﹐止常服黃人參湯﹐藥只用羌活﹝半兩﹞﹑防風﹝半兩﹞二味咀﹐以水四盞﹐煎至一盞去滓﹐空心服之﹐大便必大走也﹐一服便止。如胸中气滯﹐加靑皮﹐並去白陳皮倍之﹐去其邪气﹐此病本元气不足﹐惟當補元气﹐不當瀉之。如气滯太甚﹐或補藥太過﹐或人心下有憂滯鬱結之事﹐更加木香﹝二分或三分﹞﹑砂仁﹝二分或三分﹞﹑白豆蔻仁﹝二分﹞與正藥同煎服。如腹痛不惡寒者﹐加白芍藥﹝半錢﹞﹑黃芩﹝二分﹞﹐卻減五味子。

夫脾胃虛弱﹐至六七月間﹐河漲霖雨﹐諸物皆潤﹐人汗沾衣﹐身重短气﹐甚則四肢痿軟﹐行步不正﹐腳欹眼黑欲倒者﹐此腎水與膀胱俱竭之狀也。當急救之﹐滋肺气以補水之上源﹐又使庚大腸不受邪熱﹐不令汗大泄也。汗泄甚則亡津液﹐亡津液則七神無所根據。經云﹕津液相成﹐神乃自生。津者﹐庚大腸所主﹐三伏之義﹐爲庚金受囚也。若亡津液﹐汗大泄﹐濕令亢甚﹐則淸肅之气亡﹐燥金受囚﹐風木無可以制﹐故風濕相搏﹐骨節煩疼﹐一身盡痛﹐亢則害﹐承乃制是也。孫思邈曰﹕五月常服五味子﹐是瀉丙火﹐補庚金大腸﹐益五臟之元气。壬膀胱之寒已絕於巳﹐癸腎水已絕於午﹐今更逢濕旺助熱爲邪﹐西方北方之寒淸絕矣。聖人立法﹐夏月宜補者﹐補天元之眞气﹐非補熱火也﹐令人夏食寒是也。爲熱傷元气﹐以人參﹑麥門冬﹑五味子生脈。脈者﹐元气也。人參之甘﹐補元气﹐瀉熱火也。麥門冬之苦寒﹐補水之源﹐而淸肅燥金也。五味子之酸以瀉火﹐補庚大腸與肺金也。當此之時﹐無病之人﹐亦或有二癥﹐況虛損脾胃有宿疾之人﹐遇此天暑﹐將理失所﹐違時伐化﹐必困乏無力﹐懶語气短﹐气弱气促﹐似喘非喘﹐骨乏無力﹐其形如夢寐﹐朦朦如煙霧中﹐不知身所有也﹐必大汗泄。若風犯汗眼皮膚﹐必搐項筋﹐皮枯毛焦﹐身體皆重﹐肢節時有煩疼﹐或一身盡疼﹐或渴或不渴﹐或小便黃澀﹐此風濕相搏也。頭痛或頭重﹐上熱壅盛﹐口鼻气短气促﹐身心煩亂﹐有不樂生之意﹐情思慘淒﹐此陰勝陽之極也。病甚則傳腎肝﹐爲痿厥。厥者﹐四肢如在火中者爲熱厥﹐四肢寒冷者爲寒厥。寒厥則腹中有寒﹐熱厥則腹中有熱﹐爲脾主四肢故也。若肌肉濡漬﹐痺而不仁﹐傳爲肉痿證。證中皆有肺疾﹐用藥之人﹐當以此調之。气上衝胸﹐皆厥證也。痿者﹐四肢痿軟而無力也﹐其心煩冤不止。﹝心神撩亂者是也。﹞厥者﹐气逆也﹐甚則大逆。故曰厥逆。其厥痿多相須也﹐於前已立黃人參五味子麥門冬湯中﹐每加白茯苓﹝二分﹞﹑澤瀉﹝四分﹞﹑豬苓﹑白術﹝各一分﹞。如小便快利不黃澀者﹐只加澤瀉﹝二分﹞﹐與二術上下分消其濕。如行步不正﹐腳膝痿弱﹐兩足欹側﹐已中痿邪者﹐加酒洗黃柏﹑知母三分或五分﹐令二足湧出气力。如汗大泄者﹐津脫也﹐急止之﹐加五味子﹝六粒﹞﹑炒黃柏﹝五分﹞﹑炒知母﹝三分﹞﹐不令妨其食﹐當以意斟酌。若妨食則止﹐候食進再服。取三里﹑气街﹐以三稜鍼出血。若汗不減不止者﹐於三里穴下三寸上廉穴出血﹐禁酒濕面。夫痿者﹐濕熱乘於腎肝也﹐當急去之。不然﹐則下焦元气竭盡而成軟癱﹐必腰下不能動﹐心煩冤而不止也。若身重減﹐气不短﹐小便如常﹐及濕熱之令退時﹐或所增之病气退者﹐不用五味子﹑澤瀉﹑豬苓﹑茯苓﹑黃柏﹑知母﹑蒼術﹑白術之藥﹐只根據本病中證候加減常服藥﹐亦須用酒黃柏﹝二分或三分。﹞六七月之間濕令大行﹐子能令母實而熱旺﹐濕熱相合而刑庚大腸﹐故用寒涼以救之。燥金受濕熱之邪﹐絕寒水生化之源﹐源絕則腎虧痿厥之病大作﹐腰以下痿軟癱瘓﹐不能動矣﹐步行不正﹐兩足欹側﹐以

淸燥湯

主之。

黃﹝錢半﹞黃連﹝一錢﹐去須﹞蒼術﹝一錢﹞白術﹝一錢﹞陳皮﹝五分﹞五味子﹝九粒﹞人參白茯苓升麻﹝各三分﹞當歸﹝一錢二分﹞澤瀉﹝五分﹞柴胡麥門冬生地神曲﹝炒﹞豬苓黃柏﹝酒制﹞甘艸﹝炙。各二分﹞上銼如麻豆大﹐每服半兩﹐水二盞﹐煎至一盞去渣﹐稍熱空心服。

﹝丹﹞宋某﹐勞傷發熱﹐當作注夏治之。

黃柏﹝炒﹞升麻﹝各三分﹞黃人參木通白芍藥﹝各五分﹞白術﹝錢半﹞陳皮甘艸﹝炙。各二分﹞婦人患注夏﹐手足酸軟而熱。

白術﹝一錢﹞黃柏﹝炒﹞白芍藥陳皮當歸﹝一錢﹞蒼術﹝五分﹞甘艸﹝生﹞姜﹝二片﹞

卷之十七心小腸部諸痿

解卽痿類

解之證﹐懈倦困弱似痿﹐故附痿後。

冬脈大過﹐爲病在外﹐則令人解。春脈痛而少气﹐不欲言。﹝全文見治虛實法。王注云﹕寒不寒﹐熱不熱﹐弱不弱﹐壯不壯﹐佇不可名﹐謂之解也。﹞﹝《素》﹞尺脈緩澀﹐謂之解。﹝平人气象論王注云﹕尺爲陰部﹐腹腎主之。緩爲熱中﹐澀爲無血﹐故解名謂之解也。﹞尺內弱者解﹐安臥脫肉者寒熱﹐不治。﹝全文見診生死。﹞刺骨無傷髓﹐髓傷則消爍酸﹐體解然不去矣。﹝全文見禁刺。﹞足少陽之瘧﹐令人身體解﹐寒不甚﹐熱不甚﹐惡見人﹐見人心惕惕然﹐熱多汗出甚﹐刺足少陽。﹝全文見瘧。﹞

卷之十七心小腸部

舌

舌屬心脾二髒。經云﹕心主熱。又云﹕在髒爲心﹐在竅爲舌。又云﹕心气通於舌﹐心和則舌能知五味。是舌屬心也。又曰﹕中央黃色﹐入通於脾﹐開竅於口﹐藏精於脾﹐故病在舌﹐本屬脾也。

卷之十七心小腸部舌

舌腫痛

﹝無﹞

金沸艸湯

治風寒傷於心脾﹐令人憎寒熱﹐齒浮﹐舌腫痛。

荊芥穗﹝四兩﹞旋復花前胡麻黃﹝去節﹐各三兩﹞赤芍藥半夏﹝各一兩﹞上銼散﹐每五錢﹐水一盞半﹐姜七片﹐棗二枚﹐煎七分去渣﹐漱口﹐吐一半﹐喫一半。世醫用此發散傷寒傷風﹐及加杏仁﹑五味子治咳嗽皆效﹐獨未知用之舌腫牙疼。辛未年﹐有人患舌腫滿塞﹐粥藥不入﹐其勢危甚﹐大煎此一劑﹐乘熱以紙籠气燻之﹐遂愈。

﹝世﹞烏犀膏治重舌木舌。﹝方見咽喉痛。﹞﹝《本》﹞治心脾壅熱﹐木舌腫脹。

玄參升麻大黃犀角﹝各三分﹞甘艸﹝半兩﹞上爲細末﹐每服三錢﹐水一盞﹐煎至五分﹐溫服﹐不拘時。

﹝世﹞舌腫脹退場門。硼砂細末﹐切生薑蘸藥﹐揩舌腫處卽退。又云﹐蓖麻取油蘸紙撚燒煙燻之愈﹐又治牛舌出亦好。

﹝丹﹞重舌﹐用好膽礬研細敷之。

﹝無﹞

黑散子

治舌忽然腫破。用釜底煤研細﹐以醋調敷舌上下﹐脫去更敷﹐能先決出血竟敷之﹐尢佳。一法用鹽等分調敷。

﹝《山》﹞舌腫﹐亂髮燒灰水調下﹝丹﹞飛絲入口﹐喉舌間生泡。紫蘇嚼﹐白湯下﹐立效。

鍼灸舌痛獨取脾脈﹐經云﹕脾足太陰之脈﹐所生病者舌本痛。視盛虛熱寒陷下取之也。

﹝《摘》﹞治舌下腫﹐難言﹐口瘡﹐舌縱﹐涎出﹐及舌根急縮﹕廉泉﹝三分﹐得气卽瀉﹐灸三壯。﹞﹝《集》﹞治舌腫﹕廉泉﹝三分﹐灸。﹞金津玉液﹝各用三稜鍼出血。﹞天突少商﹝東﹞又法﹕廉泉然谷風府天突關元﹝垣﹞廉泉一穴﹐一名舌本﹐在頷下結喉上。治舌下腫﹐難言﹐舌縱﹐涎出﹐口噤﹐舌根急縮﹐下食難。刺瘧論云﹕舌下兩脈者﹐廉泉也。刺禁論云﹕刺舌下中脈太過﹐血不止﹐爲喑。刺節眞邪論云﹕取廉泉穴﹐血變而止。以明宜出血﹐禁用鍼。或問取廉泉穴﹐二說不同﹐一說取頷下結喉上﹐一說取舌下兩脈﹐何者爲當﹖答曰﹕舌本者﹐乃舌根蒂也﹐若取舌下兩脈﹐是取舌梢也﹐舌標也﹐此法誤也。當取頷下者爲當﹐此舌根也。況足陽明之脈﹐根於厲兌﹐結於廉泉﹐頷下乃足陽明之所行也。若取舌下兩脈﹐非足陽明經也。戊與癸合﹐廉泉足少陰也﹐治涎下。解云﹕胃中熱上溢﹐廉泉開放涎下﹐當出血瀉胃中熱﹐又知非舌下兩脈也。頷下結喉上者爲準矣。脹論曰﹕廉泉玉英者﹐津液之道路也。﹝按《鍼經》云﹕少陽結於廉泉﹐今曰陽明者誤也。﹞﹝子和﹞南鄰朱老翁﹐年六十餘歲﹐身熱數日不已﹐舌根腫起﹐和舌尖亦腫﹐腫至滿口﹐比元舌大三倍。一外科以燔鍼刺其舌兩旁下廉泉穴﹐病勢轉凶﹐將至顚。戴人曰﹕血實者宜決之﹐以鍼磨令鋒極尖﹐輕砭之﹐日砭八九次﹐出血約一二盞。如此者三次﹐漸覺血少﹐痛減腫消。

夫舌者﹐心之外候也。心主血﹐故血出則愈。又諸痛癢瘡瘍皆屬心火﹐燔鍼艾火﹐皆失此義也。

﹝無﹞凡舌腫﹐下必有噤虫﹐狀如螻蛄臥蠶﹐有頭尾小白﹐可燒鐵烙﹐烙頭上卽消。

卷之十七心小腸部舌

舌彊舌捲

﹝無﹞

礬石散

治風濕寒﹐舌彊不能語。

枯礬桂心﹝各等分﹞上爲末﹐每服一錢﹐安舌下。

鍼灸舌捲﹐獨取手少陽絡與筋。經云﹕邪客手少陽之絡﹐令人喉痺舌捲﹐口干心煩﹐臂外廉痛﹐手不及頭﹐刺手中指﹑次指爪甲上去端如韭葉各一。又云﹕手陽明之筋﹐其病支痛﹐轉筋舌捲。治在燔鍼劫刺﹐以知爲數﹐以痛爲輸是也。

﹝《診》﹞舌捲﹐若唇靑卵縮者﹐必死。經云﹕厥陰絡者﹐甚則舌捲﹐卵上縮。經又云﹕肝者筋之合也﹐肝脈弗榮則筋急。筋急則引舌與卵﹐故唇靑舌捲卵縮﹐則筋先死﹐庚篤辛死也。

卷之十七心小腸部舌

舌縱涎下多唾

﹝蕭﹞治口角流涎不止﹐口目邪﹐手足痿軟﹐方如下。﹝流涎者﹐自然流出也。﹞

神龜滋陰丸

治足痿。

龜板﹝炙﹐四兩﹞知母﹝酒炒﹐二兩﹞鎖陽﹝酒洗﹐一兩﹞黃柏﹝炒赤﹐二兩﹞枸杞子五味子﹝各一兩﹞漧薑﹝炮﹐半兩﹞上爲末﹐淸水丸。如桐子大。每服七十丸﹐空心鹽湯下。

通天愈風湯

人參﹝一錢﹞威靈仙﹝去蘆﹐半錢﹞南星﹝湯泡﹞貝母﹝去心。各一錢﹞連翹防風﹝去蘆。各五分﹞栝蔞仁﹝十五粒﹞白術﹝一錢半﹞桔梗﹝三錢﹞甘艸荊芥穗﹝各五分﹞生薑﹝三片﹞上水一鐘半﹐煎七分去渣﹐入荊瀝一呷﹐薑汁些少﹐半饑時服。吞下淸心導痰丸五十粒﹐日一服。

淸心導痰丸

白附﹝一兩﹞南星﹝薑汁﹐二兩﹞半夏﹝薑汁﹐二兩﹞黃連﹝炒﹐七錢半﹞天花粉﹝一兩﹞白僵蠶﹝炒﹐去絲嘴﹐半兩﹞川烏﹝鹽制﹐二錢﹞郁金﹝七錢半﹞天麻羌活﹝各半兩﹞上爲末﹐薑汁糊爲丸﹐如桐子大。每服五十丸﹐用通天愈風湯吞下。

淸心牛黃丸

膽星﹝一兩﹞牛黃﹝二錢﹞黃連﹝一兩﹞歸身甘艸辰砂﹝各半兩﹞上爲末﹐湯浸蒸餅爲丸﹐綠豆大。每服五十丸﹐臨臥時唾津咽下。

嘗治宣文炳﹐口流涎不止﹐喜笑舌喑﹐脈洪大。用連﹑芩﹑柏﹑梔﹑白術﹑蒼術﹑半夏﹑竹瀝﹑薑汁﹐服之五日﹐涎止笑息。

﹝仲﹞云﹕大病瘥後喜唾﹐久不了了者﹐胃上有寒﹐當以丸藥溫之﹐宜理中丸。東垣云﹕多唾或唾白沫者﹐胃口上停寒也﹐藥中加益智仁。﹝此多唾者﹐用力吐方出也。﹞﹝《靈》﹞舌縱涎下﹐煩﹐取足少陰。﹝寒熱病篇﹞黃帝曰﹕人之涎下者﹐何气使然﹖岐伯曰﹕飲食者﹐皆入於胃﹐胃中有熱則虫動﹐虫動則胃緩﹐胃緩則廉泉開﹐廉泉開故涎下﹐補足少陰。

﹝口問篇﹞﹝《甲》﹞舌縱涎下﹐煩悶﹐陰谷主之。

卷之十七心小腸部舌

自嚙舌

﹝《靈》﹞黃帝曰﹕人之自嚙舌者﹐何气使然﹖岐伯曰﹕此厥逆走上﹐脈气輩至也。少陰气至則嚙舌﹐少陽气至則嚙頰﹐陽明气至則嚙唇矣。視主病者則補之。

卷之十七心小腸部舌

舌苔﹑舌黑

﹝二條見傷寒﹞

卷之十七心小腸部

汗

﹝《素》﹞陽气有餘﹐爲身熱無汗。陰气有餘﹐爲多汗身寒。陰陽有餘﹐則無汗而寒。﹝脈要精微論﹞飲食飽甚﹐汗出於胃。驚而奪精﹐汗出於心。持重遠行﹐汗出於腎。疾走恐懼﹐汗出於肝。

搖體勞苦﹐汗出於脾。﹝經脈別論﹞

卷之十七心小腸部汗

自汗

﹝《素》﹞陽之汗﹐以天地之雨名之。﹝全文見五臟。﹞陽加於陰謂之汗。﹝陰陽別論陽气入內﹐加於陰气也。凡傷寒始病脈浮﹐至汗出則沈入內﹐加於陰也。﹞﹝垣﹞表虛自汗﹐秋冬用桂枝﹐春夏用黃﹐能治虛勞自汗。﹝脈證有寒者亦用桂枝﹐無寒者用黃。﹞﹝無﹞

牡蠣散

治諸虛不足﹐及新病暴虛﹐津液不固﹐體常自汗。﹝許學士方亦治盜汗不止。﹞黃麻黃根牡蠣﹝研﹞上銼散﹐每服三錢﹐水一盞半﹐小麥一百粒﹐煎至八分﹐不拘時服。

﹝垣﹞

周衛湯

治濕勝自汗﹐補衛气虛弱﹐表虛不任外寒。

黃麻黃根﹝各一錢﹞生甘艸﹝五分﹞豬苓羌活﹝各七分﹞麥門冬﹝三分﹞歸梢﹝五分﹞生地﹝三分﹞生黃芩﹝五分﹞五味子﹝七粒﹞蘇木紅花﹝各一分﹞半夏﹝湯洗七次﹐五分﹞上咀﹐如麻豆大。作一服﹐水二盞﹐煎至一盞去渣﹐稍熱服。中風癥必自汗﹐汗多不得重發汗﹐故禁麻黃而用根節也。

張蕓夫﹐己酉四月﹐天寒陰雨﹐寒濕相雜﹐因官事飲食失節﹐勞役所傷。病解之後﹐汗出不止﹐沾濡數日﹐惡寒﹐重添濃衣﹐心胸悶躁﹐時躁熱﹐頭目昏憒﹐壅塞﹐食少減。此乃胃外陰火熾甚﹐與夫雨之濕气挾熱﹐兩气相合﹐令濕熱大作﹐汗出不休﹐兼見風邪﹐以助東方甲乙。以風藥去其濕﹐以甘藥瀉其熱﹐

羌活勝濕湯

主之。

甘艸﹝炙﹐三錢﹞黃﹝七分﹞生甘艸﹝五分﹞生黃芩﹝三分﹞防風﹝三分﹞酒黃芩﹝三分﹞人參﹝三錢﹐以助气益胃。以上藥瀉胸中熱﹞本﹝三分﹞獨活﹝二分﹞升麻﹝五分﹞川芎﹝三分﹞柴胡﹝五分。以上風藥勝其濕﹞細辛蔓荊子﹝各三分﹞薄荷﹝一分。以上淸利頭目﹞上作一服﹐水二盞﹐煎一盞半﹐後入細辛等四味﹐再熬至一盞﹐去渣熱服。一服而止﹐諸癥悉去。

﹝丹﹞人參﹑黃少佐桂枝湯﹐甚者附子亦可用。

﹝嚴﹞

附湯

治气虛陽弱﹐虛汗不止﹐肢體倦怠。

黃﹝去蘆﹐蜜炙﹞附子﹝炮去皮臍。各等分。﹞上咀﹐每服四錢﹐水一盞﹐姜十片﹐煎八分﹐食前溫服。

﹝《本》﹞補精气﹐止肝邪﹐平補五臟虛羸﹐六腑怯弱﹐充肌膚﹐進飲食。

人參丸

人參山藥白術白茯苓石斛黃﹝取頭末﹞五味子﹝各一兩﹞上爲細末﹐蜜丸如桐子大。每服三十丸﹐空心食前飲下﹐久服不熱﹐尢宜少年。

平人气象論云﹕尺澀脈滑﹐謂之多汗。王注謂尺膚澀﹐而尺脈滑也。膚澀者﹐榮血內涸。

又《鍼經》云﹕腠理發泄﹐汗出溱溱﹐是謂津脫。津脫者﹐腠理開﹐汗大泄。按此二經論自汗多而血涸津脫者﹐其治法乃東垣正陽湯﹐用炒黃柏﹑知母及當歸六黃湯之類是也。汗﹐以臟腑言之﹐皆屬心。經云﹕心爲汗。《難》云﹕腎邪入心﹐爲汗出不可止者是也。

﹝垣﹞或問濕之與汗﹐陰乎陽乎﹖予應之曰﹕西南坤土也﹐在人則爲脾胃。陽之汗﹐以天地之雨名之。濕主淋淫﹐驟注者﹐濕勝也﹐陰滋其濕﹐爲露爲雨﹐此陰寒隔熱火也。隔者﹐解也。

陰濕寒下行﹐地之气也。仲景云﹕汗多則亡陽﹐陽去則陰勝也。重虛則表陽虛極矣﹐甚爲寒中濕勝﹐則音聲如從甕中出﹐若中水也。相家有言﹐土音如居深甕裏﹐言其壅也﹐遠也﹐不出也﹐其爲濕也審矣。又知此二者﹐亦爲陰寒。《內經》云﹕气虛則外寒﹐𨿽見熱中﹐蒸蒸爲汗﹐終傳大寒。知始爲熱中者﹐表虛無陽﹐不任外寒﹐終傳爲寒中者﹐多成痺寒矣。夫色以候天﹐脈以候地。形者﹐乃候地之陰陽也。故以脈气候之﹐皆有形之可見者也。

上濕勝自汗﹐治法並見陰虛條。

﹝丹﹞痰癥亦有汗。火气上蒸﹐胃中之濕﹐亦能作汗﹐可用涼膈散。

﹝《素》﹞帝曰﹕有病身熱懈惰﹐汗出如浴﹐惡風少气﹐此爲何病﹖岐伯曰﹕病名酒風。帝曰﹕治之柰何﹖岐伯曰﹕以澤瀉﹑術各十分﹐麋銜五分﹐合以三指撮﹐爲後飯。﹝病能篇麋銜一名薇銜﹐俗名吳風艸。﹞﹝河﹞

白術散

治飲酒中風﹐汗多不可單衣﹐食則汗出如洗﹐久不治﹐必爲消渴癥。

牡蠣﹝﹐三錢﹞白術﹝一兩二錢﹞防風﹝二兩半﹞上爲末﹐每服一錢﹐溫水調下﹐不計時。如惡風﹐倍防風﹑白術。如多汗面腫﹐倍牡蠣。

酒風﹐一名漏風。經云﹕飲酒中風﹐則爲漏風。漏風之狀﹐或多汗常不可單衣﹐食則汗出﹐甚則身喘息惡風﹐衣裳濡﹐口漧善渴﹐不能勞事。此卽酒風同治也。凡五臟風﹐皆自汗惡風。

﹝經文見風門。﹞﹝丹﹞周師脈弦﹐左大於右不數﹐身易得汗﹐小便赤﹐口燥﹐此爲虛。

白術陳皮歸尾靑皮﹝各半兩﹞白芍藥人參﹝各七錢﹞黃芩川芎﹝各三錢﹞木通﹝二錢﹞甘艸﹝炙﹐五錢﹞分九帖﹐煎三之一﹐稍熱飲之﹐煎藥下保和丸二十粒。

動而汗出﹐有虛者﹐有熱者。

﹝垣﹞

安胃湯

治因飲食汗出﹐日久心中虛風﹐虛邪令人半身不遂。見偏風痿痺之病﹐先除其汗﹐悍之气﹐按而收之。

黃連﹝去須﹞五味子烏梅﹝去核﹞生甘艸﹝各五分﹞熟甘艸﹝三分﹞升麻梢﹝二分﹞上咀﹐分作二服﹐每服水二盞﹐煎一盞去渣﹐溫服食遠。忌濕面酒五辛大料物之類。

刺灸汗出有二﹕其一取肺。經云﹕邪在肺﹐則病皮膚痛﹐寒熱上气﹐喘汗出﹐咳動肩背﹐取之膺中外輸﹐背三節五椎之傍﹐以手疾按之﹐快然乃刺之﹐取之缺盆中以越之者是也。

其二取手足少陽。經云﹕三焦手少陽之脈﹐所生病者﹐汗出﹐目銳痛﹐頰痛﹐耳後痛。

膽足少陽之脈﹐所生病者﹐汗出振寒﹐瘧﹐皆視盛虛熱寒陷下而施補瀉疾畱灸也。

﹝《素》﹞肺脈而散者﹐當病灌汗﹐至今不復發散也。﹝脈要精微論灌汗謂汗多如灌洗之狀﹐病能論云﹕汗出而浴﹐亦此義也。﹞肺脈緩甚﹐多爲汗。﹝全文見治虛實法。﹞

卷之十七心小腸部汗

頭汗

﹝海﹞頭汗出﹐劑頸而還﹐血證也。額上偏多何謂也﹖曰﹕首者﹐六陽之所會也﹐故熱燻蒸而汗出也。額上偏多﹐以部分﹐左頰屬肝﹐右頰屬肺﹐鼻屬中州﹐頤屬腎﹐額屬心。三焦之火涸其腎水﹐溝渠之餘迫而上﹐入於心之分﹐故發爲頭汗﹐而額上偏多者﹐屬心之部﹐而爲血證也。飲酒飲食頭汗出者﹐亦血證也。至於雜證﹐相火迫腎水上行入於心﹐爲盜汗﹐或自汗﹐傳而爲頭汗出者﹐或心下痞者﹐俱同血證例治之。無問傷寒雜病酒積﹐下之而心下痞者﹐血證也。何以然﹖曰﹕下之亡陰﹐亡陰者﹐則損脾胃而亡血﹐气在胸中以亡其血﹐陷之於心之分也﹐故心下痞。世人以爲血病﹐用气藥導之﹐則痞病愈甚。而又下之﹐故變而爲中滿彭脹﹐非其治也。如此然當作何治﹖獨益中州脾土﹐以血藥治之﹐其法無以加矣。

卷之十七心小腸部汗

手足汗

一男子手足汗﹐醫用芩﹑連﹑柏並補劑皆不效﹐又足汗常多﹐後以八物半苓爲君﹐白附﹑川烏佐使﹐其汗卽無。

﹝《本》﹞治腳汗。

白礬漧葛﹝各等分﹞上二味爲末﹐每半兩﹐水三碗﹐煎十數沸洗﹐逐日一次﹐纏三五日自然無汗。

卷之十七心小腸部汗

無汗

﹝《靈》﹞奪血者無汗﹐奪汗者無血。﹝榮衛生會篇﹞﹝垣﹞眞气已虧﹐胃中火盛﹐汗出不休﹐胃中眞气已竭。若陰火已衰﹐無汗反燥﹐乃陰中之陽﹐陽中之陽俱衰﹐四時無汗﹐其形不久﹐濕衰燥旺﹐理之常也。其形不久者﹐秋气主殺﹐生气乃竭。

生气者﹐胃之穀气也﹐乃春少陽生化之气也。

﹝丹﹞盛夏浴食無汗者﹐爲表實。﹝見心痛表裏條。﹞楊順二官子﹐患脈澀而短﹐重取而弱﹐此久受濕傷血﹐多年無汗﹐遇勞身熱倦怠﹐如沙病狀。

蒼術白術芍藥﹝各半兩﹞陳皮﹝六兩﹞歸身﹝二兩﹞甘艸紅花﹝各半兩﹞分六帖﹐姜三片﹐煎服。

謝老形實﹐夏月無汗﹐成久嗽病。

半夏蘇葉二味爲末﹐入莎末﹑枕流末﹑仁陷末﹐以栝蔞穣﹑桃仁泥半兩爲丸﹐先服三拗湯三帖﹐卻服此丸子。﹝詳枕流末﹐蜆殼灰﹑蛤粉之類。仁陷末﹐神曲也。﹞﹝《甲》﹞汗不出﹐曲差主之。

卷之十七心小腸部汗

盜汗

﹝垣﹞

當歸六黃湯

治盜汗之聖藥也。

當歸生地熟地黃柏黃芩黃黃連﹝各等分﹞上爲粗末﹐每服二三錢﹐水一盞半﹐煎七分去渣﹐溫服。小兒用半錢。

正气湯

治盜汗。

黃柏﹝炒﹐一錢﹞知母﹝炒﹐一錢半﹞甘艸﹝炙﹐五分﹞上粗末﹐作一服﹐水二大盞﹐煎一盞去渣﹐臨臥服。

﹝丹﹞當歸龍薈丸治盜汗。﹝見治法門。﹞﹝《本》﹞治盜汗﹐外腎濕。

人參苦參龍膽艸麻黃根﹝各三錢﹞上件爲末﹐煉蜜丸如桐子大。每服三十丸﹐燒麩湯下。

嚴氏黃湯

治喜怒驚恐﹐房室虛勞﹐致陰陽偏虛發厥﹐自汗或盜汗不止﹐並宜服之。

黃﹝去蘆﹐蜜炙﹐兩半﹞白茯苓﹝去皮﹞熟地﹝酒蒸﹞桂枝﹝不見火﹞天門冬﹝去心﹞麻黃根龍骨﹝各一兩﹞五味子小麥﹝炒﹞防風﹝去蘆﹞當歸﹝酒蒸﹞甘艸﹝炙。各兩半﹞上咀﹐每服四錢﹐水一盞﹐姜五片﹐煎七分溫服﹐不拘時。發厥自汗﹐加熟附子。發熱自汗﹐加石斛。

﹝《山》﹞盜汗﹐臨夜喫淡煮麥丸子﹐空心服妙香散。

﹝《本》﹞戢陽气﹐止盜汗﹐進飲食﹐退經絡熱﹐

柏子仁丸

柏子仁半夏曲﹝各二兩﹞牡蠣﹝坩鍋子內火﹐用醋淬七次﹐焙漧﹞人參麻黃根﹝慢火炙﹐拭去汗﹞白術五味子﹝各一兩﹞淨麩﹝炒﹐半兩﹞上八味爲末﹐棗肉丸桐子大。空心米飲下三五十丸﹐日二服。得效減一服﹐將愈卽住。作散調服亦可。

﹝丹﹞

白術湯

治盜汗。

用白術四兩﹐分作四處﹕一兩﹝用黃同炒﹞一兩﹝石斛同炒﹞一兩﹝牡蠣同炒﹞一兩﹝麩皮同炒﹞各味炒黃色﹐余藥不用﹐只用白術研末﹐每服三錢﹐用粟米煎湯送下﹐盡四兩爲效。

﹝世﹞治盜汗出﹐山藥一味爲末﹐臨臥酒調下三錢效。

﹝《本》﹞牡蠣散治盜汗。﹝方見前自汗門。﹞﹝世﹞

黃散

治盜汗。

黃木通葛根上爲粗末﹐水煎服。

﹝《衍》﹞治盜汗尢切。將椒目微炒﹐搗細末﹐用半錢匕。以生豬上唇煎湯一合調﹐臨睡服﹐無不效。蓋椒目能行水﹐又治水蠱。

﹝世﹞

五仙丸

治盜汗。

天仙子五靈脂上爲末﹐水糊丸桐子大。三十丸﹐白湯臨臥服。﹝本艸云﹕天仙子一名莨菪子﹐性甘寒﹐有毒﹐服者審之。﹞﹝《本》﹞治盜汗。

威靈仙甘艸﹝各半錢﹞水煎服。

臟腑盜汗皆屬腎。經云﹕腎病者﹐盜汗出﹐憎風是也。

運气盜汗皆屬寒水。經云﹕歲水太過﹐寒气流行﹐甚則勞汗出﹐憎風。又云﹕太陽所至﹐爲寢汗是也。

﹝世﹞治盜汗。桑葉爲末﹐茶服之﹐諸藥不應者﹐累驗。﹝出《醫說》﹞﹝孟﹞豆豉能治久盜汗患者﹐以一升微炒令香﹐淸酒二升漬兩三日﹐取汁﹐任人服之。不瘥﹐更作三兩劑卽止。

﹝《衍》﹞牡蠣過﹐麻黃根等分﹐同研極細粉﹐治盜汗及陰汗。

﹝世﹞盜汗﹕陰都﹑五里﹑間使。

﹝扁﹞盜汗﹕中極﹑气海。虛損盜汗勞熱﹕百勞﹝三分﹐瀉三吸﹞﹑肺兪﹝四分﹐補三呼。﹞。

﹝成﹞盜汗者﹐謂睡而汗出者也﹐不睡則不能汗出﹐方其睡也﹐溱溱然出﹐覺則止而不復出矣。

卷之十七心小腸部

卒中暴厥

卒中者﹐卒然不省人事﹐全如死屍﹐但气不絕﹐脈動如故﹐或脈無倫序﹐或乍大乍小﹐或微細不絕﹐而心胸暖者是也。

﹝仲﹞屍蹶﹐脈動而無气﹐气閉不通﹐故靜而死也。菖蒲屑納鼻孔中吹之﹐令人以桂屑著舌下。

又方﹐剔取左角發方寸燒末﹐酒和灌之立起。﹝此卽《內經》法也。詳見後。﹞﹝《素》﹞邪客於手足少陰太陰足陽明之絡﹐此五絡皆會於耳中﹐上絡左角﹐五絡俱竭﹐令人身脈皆動﹐而形無知也﹐其狀若屍﹐或曰屍厥﹐刺其足大指內側爪甲上去端如韭葉﹐後刺足心﹐後刺足中指爪甲上各一﹐後刺手大指內側去端如韭葉﹐後刺手心主﹑少陰銳骨之端各一﹐立已。不已﹐以竹管吹其兩耳﹐其左角之發方一寸燔﹐飲以美酒一杯﹐不能飲者灌之﹐立已。

﹝全文見繆刺論﹐音易。﹞﹝《玉》﹞气昏暈﹕奪命﹝在曲澤上鍼入三分﹐先補﹐候气回後瀉﹐不可離手﹐忌灸﹐如不蘇取濟中。﹞臍中﹝灸七壯﹐忌鍼。此二穴能起死回生。﹞﹝《摘》﹞屍﹕玉泉﹝八分﹐補十呼﹐得气卽瀉。﹞隱白﹝三分﹐先補後瀉﹐補生瀉成﹐更於兩脇頻頻熨之。﹞鬼擊支溝﹝二分﹐先補後瀉﹐補生瀉成。﹞三里﹝補十呼﹐瀉五呼。

此二穴刺之气不至﹐無問其數。刺之气至﹐去之勿復刺。﹞中惡﹕人中中脘气海﹝仲﹞少陰脈不止﹐腎气微。少精血﹐奔气促迫﹐上入胸膈﹐宗气反聚﹐血結心下﹐陽气退下﹐熱歸陰股﹐與陰相動﹐令人不仁﹐此爲屍蹶。當刺期門﹑巨闕。恍惚屍蹶煩痛﹐中極及僕參主之。

﹝《甲》﹞屍蹶﹐死不知人﹐脈動如故﹐隱白及大惇主之。屍蹶暴死﹐金門主之。

﹝孫﹞仁宗最寵貴妃﹐一日食次﹐忽僕倒﹐徧身卒冷。急奏帝﹐上乃急召孫﹑杜。卽至﹐奏曰﹕不妨﹐此乃气厥爾﹐少頃﹐吐卽復蘇也。禦坐良久﹐果吐而蘇。上問因何而得﹖二人並奏曰﹕此貴妃方食﹐因憂怨气上﹐遂與食相並﹐故如此者﹐吐卽气透﹐故復蘇也。上問妃﹐有何事如此。

妃對曰﹕陛下無嗣﹐臣外家不能爲陛下生皇嗣﹐所以自怨﹐气忽上逆﹐而至驚動聖駕。上嘆曰﹕朕亦自責﹐乃勞汝致病耶。因嘉獎孫﹑杜之能﹐良久曰﹕醫道如此﹐豈非良醫也耶。

上暴厥不知人﹐不治自愈。經云﹕帝曰﹐厥或令入腹滿﹐或令人暴不知人﹐或至半日﹐遠至一日﹐乃知人者﹐何也﹖岐伯曰﹕陰气盛於上則下虛﹐下虛則腹脹滿。陽气盛於上﹐則下气重上而邪气逆﹐逆則陽气亂﹐陽气亂則不知人也。又云﹕血之與气﹐並走於上則爲大厥。厥則暴死﹐气復反則生﹐不反則死者是也。

﹝丹﹞嘗治一人﹐陰先虧而陽暴絕者。浦江鄭兄﹐年近六十﹐豢養受用之人也。仲夏久患滯下﹐而又犯房勞﹐忽一晚登廁間﹐兩手疏散﹐兩眼開而無光﹐尿自出﹐汗如雨﹐喉如鋸﹐呼吸甚微﹐其脈大而無倫次﹐無部位﹐可畏之甚。予適在彼﹐急令煎人參膏﹐且先與灸气海穴壯如小指大﹐至八十壯﹐右手能動。又三壯﹐唇微動。參膏亦成﹐遂與一盞﹐至半夜後﹐盡三盞﹐眼能動。

盡二斤﹐方能言而索粥。五斤而痢止。至數十斤而安。

﹝仲﹞救卒死而四肢不收失便者方。

馬屎一升﹐水三斗﹐煮取二斗以洗之﹐又取牛洞﹝稀糞也﹞一升﹐溫酒灌口中﹐灸心下一寸﹐臍上三寸﹐臍下四寸﹐各一壯瘥。

救卒死而張口反折者方。

灸手足兩爪後十四壯﹐飲以五毒諸膏散。﹝方未考。﹞救小兒卒死而吐利﹐不知是何病方。

狗屎一丸﹐絞取汁以灌之。無濕著﹐水煮幹者取汁。

救卒死﹐客忤死﹐

還魂湯

主之。

麻黃﹝去節﹐三兩﹞杏仁﹝去皮尖﹐七十个﹞炙甘艸﹝一錢﹞《千金》有桂﹝二兩﹞上三味﹐以水八升﹐煮取三升去渣﹐分令咽之﹐通治諸感忤。《千金方》云﹕主卒忤鬼擊飛屍﹐諸奄忽气絕無復覺﹐或已無脈﹐口噤拗不開﹐去齒下湯。湯下口不下者﹐分病患發左右提肩引之﹐藥下復增服一升﹐須臾立蘇。

﹝《局》﹞

蘇合香丸

治卒中惡忤疰。

蘇合香油﹝入安息香膏內﹞薰陸香﹝另研﹞龍腦﹝研﹐各一兩﹞靑木香白術白檀香丁香朱砂﹝研﹐水飛﹞沈香香附﹝炒﹐去毛﹞犀角﹝鋸屑﹞蓽茇安息香﹝另爲末﹐調無灰酒一升﹐熬膏﹞麝香﹝研﹞訶梨勒﹝煨取皮。各二兩﹞上爲細末﹐入研藥勻﹐用安息香膏﹐並煉白蜜和劑﹐每丸桐子大。淸晨新汲水溫冷﹐任意化服四丸。老人小兒一丸﹐溫酒化服亦得。用蠟紙裹一丸﹐如彈子大。縫袋帶之。陳無擇云﹕病自內作﹐不曉其名者﹐服之皆效。最治气厥气不和﹐吐利關格﹐甚有神效。

﹝《肘》﹞扁鵲﹕中惡與卒死鬼擊﹐亦相類爲治﹐皆宜相參用之。已死。搗菖蒲生根﹐絞汁灌之立瘥。

﹝仲﹞救卒死而目閉者﹐搗韭汁灌耳中﹐吹皂莢末鼻中效。

﹝無﹞治魘卒死﹐諸暴絕癥﹐用半夏不拘多少﹐湯泡七次爲末﹐每用少許﹐吹入鼻中﹐心頭溫者可治。倉卒無方﹐急於人中穴及兩腳大拇指離甲一韭葉許﹐各灸三五壯卽活。

﹝和﹞一夫病痰厥不知人﹐牙關緊急﹐諸藥不能下﹐候死而已。戴人見之﹐問侍病者﹐口中曾有涎否﹖曰﹕有。戴人先以防風﹑藜蘆煎湯﹐調瓜蒂末灌之﹐口中不能下﹐乃取長蛤甲磨去刃﹐以紙裹其尖﹐灌於右鼻竅中﹐然下咽有聲﹐復灌其左竅亦然。戴人曰﹕可治矣。良久涎不出﹐遂以砒石一錢﹐又投之鼻中﹐忽偃然仰面﹐似覺有痛﹐斯須吐穢及膠涎數升頓蘇。砒亦尋常勿用﹐以其病大﹐非此莫能動。

然無瓜蒂亦不可使用﹐宜消息之。

凡卒中﹑屍厥﹑鬱冒﹑中風﹑中暑之類﹐皆當發表也。仲景云﹕鬱冒欲解﹐必是大汗出。

還魂湯用麻黃﹑桂枝﹐淸魂湯用荊芥﹐及諸卒中用皂角﹑半夏搐鼻取嚏﹐用藜蘆﹑砒霜折齒取痰﹐皆所以開發上焦﹐使表邪流通也。中暑忌冷水閉表﹐亦此意。

﹝《本》﹞解毒雄黃丸治卒中僕地﹐不知人事。﹝方見喉痺。﹞﹝仲﹞

三物備急丸

大黃漧薑巴豆﹝各一兩﹐去皮尖心外﹐熬研如脂﹞上藥各須精新﹐先搗大黃﹑漧薑爲末﹐研巴豆內中﹐合搗千杵﹐蜜和丸﹐器中貯之。主心腹諸卒暴百病。若中惡客忤﹐心腹脹滿﹐卒痛如錐刺﹐气急口噤﹐停屍卒死者﹐以熱苦酒服大豆許三四丸。或不下﹐捧頭起灌令下咽﹐須臾當瘥。如未瘥﹐更與三丸﹐當腹中鳴﹐卽吐下便瘥。

若口噤﹐亦須折齒灌之。

﹝無﹞中暑悶倒﹐急扶在陰涼處﹐切不可與冷水﹐當以布中衣物等蘸熱湯﹐熨臍中及气海﹐續以湯淋布上﹐令徹臍腹暖﹐卽漸醒。如倉卒無湯處﹐掬道上熱土於臍﹐以多爲佳﹐冷卽易之。

古法﹐道塗無湯﹐卽掬熱土於臍上﹐仍撥開作窩子﹐令人更溺於中以代湯。續與白虎﹑竹葉石膏湯。凡覺中暑﹐急嚼生薑一大塊﹐冷水送下。如已迷亂悶﹐嚼大蒜一大瓣﹐冷水送下。如不能嚼﹐卽用水研灌之醒。路中倉卒無水﹐渴甚﹐急嚼生蔥二寸許﹐津同咽﹐可抵飲水二升。﹝中暑之病卽《內經》熱至則瞀郁是也。﹞

大黃龍丸

治中暑眩暈﹐昏不知人﹐或身熱惡寒﹐頭痛﹐狀如傷寒﹐或往來寒熱﹐渴甚﹐嘔吐泄瀉。常服去暑毒﹐分陰陽。

硫黃硝石﹝各一兩﹞雄黃﹝透明者﹞白礬滑石﹝各半兩﹞寒食麵﹝四兩﹞上爲末﹐滴水丸如桐子大。每服五丸至七丸﹐加至二十丸﹐新汲水下。昏塞不知人﹐則以井水開口灌之。中暑忌冷。此藥以冷水下之﹐乃熱因寒用。

﹝《本》﹞又方解一切暑毒﹐欲死者﹐便服之﹐立蘇。

半夏﹝四兩﹐醋一升半﹐煮盡焙漧﹞甘艸﹝一兩﹞肉桂赤茯苓﹝各半兩﹞白茯苓﹝一兩﹞上爲末﹐用生薑汁﹐麵糊丸如桐子大。每服五十丸﹐熱水下。予夏日登途﹐常蓄此藥於篋笥中﹐防諸緩急﹐及僕價門﹐每日一服﹐無伏暑之疾﹐奇驗不一。

﹝《山》﹞中暑發昏。以新汲水滴兩乳﹐以扇扇之。重者以地漿灌之則醒﹐若與水飲則死。

﹝仲﹞諸乘寒者﹐則爲厥﹐鬱冒不仁﹐以胃無穀气﹐脾不通﹐口急不能言﹐戰而栗也。

﹝無﹞

附子理中湯

治五臟中寒口噤﹐四肢彊直﹐失音不語。昔有武士守邊﹐大雪出帳外﹐忽然暈倒﹐時灌以此藥兩劑遂醒。

大附子﹝炮﹐去皮臍﹞人參漧薑﹝炮﹞甘艸﹝炙﹞白術﹝各等分﹞上銼爲散﹐每服四大錢﹐水一盞半﹐煎七分去滓﹐空心服。口噤則斡開灌之。

漧薑附子湯治中寒卒然暈倒﹐或吐逆涎沫如暗風﹐手腳攣搐﹐口噤﹐四肢厥冷﹐或復躁熱。

﹝方見傷寒。﹞﹝世﹞治凍死法。四肢直﹐口噤﹐只有微气者。

用大釜炒灰令暖﹐以囊盛熨心上﹐冷卽易之﹐目開气出﹐然後以粥淸稍稍進之。若不先溫其心﹐便將火灸﹐則冷气與火爭﹐必死矣。

﹝垣﹞瘡瘍鬱冒﹐俗呼昏迷﹐愼不可下﹐汗之則愈。﹝此因出膿血至多而鬱冒之也。﹞﹝仲﹞鬱冒欲解﹐必大汗出。

﹝《本》﹞人平居無疾﹐忽如死人﹐身不動搖﹐默默不知人﹐目閉不能開﹐口啞不能言﹐或微知人﹐惡聞人聲﹐但如眩冒﹐移時方寤。此由汗過多﹐血少气並於血﹐陽獨上而不下﹐气壅塞而不行﹐故身如死。气過血還﹐陰陽復通﹐故移時方寤。名曰鬱冒﹐亦名血厥﹐婦人多有之。宜白薇湯﹑倉公散。

白薇湯

白薇當歸﹝各一兩﹞人參﹝半兩﹞甘艸﹝一分﹞上粗末﹐每服五錢﹐水二盞煎一盞﹐去渣溫服。

倉公散

藜蘆瓜蒂雄黃礬石﹝﹞上等分﹐爲細末﹐少許吹入鼻中。

﹝《脈》﹞問曰﹕婦人病經水適下﹐而發其汗﹐則鬱冒不知人﹐何也﹖師曰﹕經水下﹐故爲裏虛。而發其汗﹐則表亦虛。此爲表裏俱虛﹐故令鬱冒也。

﹝垣﹞婦人半產誤用寒涼藥有損論治法婦人分娩﹐及半產漏下﹐昏冒不省﹐瞑目無所知覺﹐蓋因血暴亡。此有形血去之後﹐則心神無所養。心與包絡者﹐君火相火也﹐得血則安﹐亡血則危。火上熾﹐故令人昏冒。火乘肺﹐瞑目不省人事﹐是陰血暴亡﹐不能鎭撫也。故血已虧損﹐往往用滑石﹑甘艸﹑石膏之類﹐乃辛甘大寒之藥﹐能瀉气中之熱﹐是血虧瀉气﹐乃陰虧瀉陽﹐使二者俱傷﹐反爲不足。虛勞之病﹐昏迷不省者﹐上焦心肺之熱也。此無形之熱﹐用寒涼之藥驅令下行。豈不知上焦之病﹐悉屬於表﹐乃陰證也﹐汗之則愈。今反下之﹐幸免不死﹐暴虧气血﹐生命豈能久活﹖又不知《內經》有云﹕病气不足﹐宜補不宜瀉。瞑目合眼之病﹐悉屬於陰﹐宜汗不宜下。又不知傷寒鬱冒﹐得汗則愈﹐是禁用寒涼藥也。分娩半產﹐本气不病﹐是暴去有形之血﹐亡血補血﹐又何疑焉。

補血則神昌﹐常時血下降亡﹐今當補而升舉之﹐心得血則能養神不昏矣。血暴降下﹐是秋冬之令大旺﹐今舉而升之以助其陽﹐則目張神不昏迷矣。今立一方﹐補血養血﹐生血益陽。以補手足厥陰之不足﹐以全生活血湯主之。

全生活血湯

諸陽旣陷﹐何以知之﹐血下脫故也。

紅花蔓荊子細辛﹝各五分﹞生地﹝夏月倍加﹞熟地﹝各一錢﹞本川芎﹝各一錢五分﹞防風羌活獨活甘艸﹝炙﹞柴胡葛根歸身﹝各二錢﹞白芍藥升麻﹝各三錢﹞上咀﹐每服五錢﹐水煎去渣﹐食前稍熱服。

當歸附子湯

治臍下冷痛﹐赤白帶下。

當歸﹝二分﹞炒鹽﹝三分﹞蠍梢升麻﹝各五錢﹞甘艸柴胡﹝各七分﹞黃柏﹝少許﹞附子漧薑良姜﹝各一錢﹞上咀﹐每服半兩﹐水煎去渣﹐稍熱服。或爲細末﹐酒麵糊丸亦可。

﹝《斗》﹞治婦人血風攻腦﹐痛旋悶絕﹐忽死倒地﹐不知人事者。用喝起艸取其嫩心﹐不限多少﹐陰榦爲末﹐以常酒服一大錢﹐不拘時候﹐其功大效。服之多達腦﹐蓋善通頂門﹐今蒼耳是也。

﹝《大》﹞治妊娠因外感風﹐如中風狀﹐不知人。用熟艾爲末﹐醋炒令極熱﹐乘熱以絹帛裹熨臍下﹐良久開省。

奔豚气上衝咽喉﹐發作亦似死狀﹐往來寒熱是也。﹝治見積聚。﹞卒中僕地﹐半身不遂者﹐爲中風。﹝治見中風。﹞卒中僕地﹐口吐涎沫者﹐爲癲癇。﹝治見癲癇。﹞運气鬱冒有二﹕其一屬熱。經云﹕少陰之復﹐鬱冒不知人﹐惡寒振栗。又云﹕少陽所至爲瞀昧。又云﹕諸熱瞀﹐皆屬於火。治以鹹寒是也。

其二屬寒。經云﹕歲火不及﹐寒乃大行﹐民病鬱冒﹐蒙昧心痛。又太陽司天﹐與太陽之復﹐皆病善悲眩僕。又陽明司天之政﹐四之气﹐寒雨降﹐病眩僕。治以甘熱是也。

﹝《山》﹞中惡客忤卒死者﹐灸臍中百壯﹐以皂角末搐鼻﹐或研韭汁灌耳中。

﹝仲﹞救卒死。

韭根烏梅﹝二七个﹞吳茱萸﹝半升炒﹞上三味﹐以水一斗煮之﹐以病櫛內中三沸﹐櫛浮者生﹐沈者死﹐煮取三升去滓﹐分飲之。

救卒死方

雄鷄冠割取血﹐以管吹納鼻中。豬脂如雞子大﹐苦酒一升﹐煮沸灌喉中。雞肝及血塗面上﹐以灰圍四旁立起。大豆二七粒﹐以雞子白並酒和﹐盡吞之。

救卒死而壯熱者﹐方用礬石半斤﹐以水一斗半煮消﹐以浸腳令沒踝。

﹝世﹞驚怖死者﹐以溫酒灌之。

﹝丹﹞痰中後﹐心下迷悶汪洋﹐食少倦怠。

白術﹝二錢半﹞川芎﹝半錢﹞蒼術半夏茯苓﹝各一錢﹞姜﹝三片﹞水煎服。

四六嫂﹐因食生菜靑梅﹐痰發昏冒不知人﹐口渴脈滑﹐今已能言﹐但說心下痞痛乏力。

陳皮白術﹝各一錢﹞蒼術﹝半錢﹞滑石﹝一錢半﹞木香﹝三分﹞甘艸﹝炙﹐些少﹞半夏﹝七分半﹞水煎服。

婦人三十餘歲﹐因產後能食﹐半月後﹐忽頭暈僕不知人﹐醒後至今食少。

白術﹝二錢﹞川芎黃芩茯苓﹝各一錢﹞姜﹝三片﹞上煎取三之一﹐下保和丸三十粒。

﹝《本》﹞世言气中者﹐𨿽不見於方書﹐然暴喜傷陽﹐暴怒傷陰﹐憂愁拂意﹐气多厥逆﹐往往多得此疾﹐便覺涎潮昏塞﹐牙關緊急。若槪作中風候用藥﹐非止不相當﹐多致殺人。元庚午﹐母氏親遭此禍﹐至今飲恨。母氏平時食素﹐气血羸弱﹐因先子捐館憂惱﹐忽一日气厥﹐牙禁涎潮﹐一里醫便作中風﹐以大通丸三粒下之﹐大下數行﹐一夕卒﹐予嘗痛恨。每見此癥﹐急化蘇合香丸灌之便醒﹐然後隨其寒熱虛實而調理之﹐無不愈者。

經云﹕無故而喑﹐脈來乍大乍小﹑乍短乍長者爲祟﹐滑者鬼疰﹐緊而急者遁屍。

﹝《素》﹞脈至如喘﹐名曰暴厥。暴厥者﹐不知與人言。﹝大奇論﹞脈浮而散者爲僕。﹝王注云﹕浮爲虛﹐散爲不足。脈要精微論﹞急虛身中卒至﹐五臟絕閉﹐脈道不通﹐气不往來﹐譬於墮溺﹐不可爲期﹐其脈絕不來。若人一息五六至﹐其形肉不脫﹐眞藏𨿽不見﹐猶死也。﹝玉機眞藏論﹞﹝無﹞中暑脈陽弱陰虛﹐微遲似芤。

﹝《脈》﹞問曰﹕婦人病如癲疾鬱冒﹐一日二十餘發﹐師脈之﹐反言帶下﹐皆如師言﹐其脈何類﹖何以別之﹖師曰﹕寸口脈濡而緊﹐濡則陽气微﹐緊則榮中寒﹐陽微衛气虛﹐血竭凝寒﹐陰陽不和﹐邪气捨於榮衛。疾起年少時經水來以合房室﹐移時過度﹐精感命門開﹐經下血虛﹐百脈皆張﹐中極感陽動﹐微風激成寒﹐因虛捨榮衛﹐令積於丹田﹐發動上衝﹐奔在胸膈﹐津液掩口入﹐涎唾湧溢出﹐眩冒狀如厥﹐气沖髀裏熱﹐粗醫名爲癲﹐灸之因大劇。問婦人病苦﹐气上衝胸﹐眩冒﹐吐涎沫﹐髀裏气沖熱﹐師脈之﹐不名帶下﹐其脈何類﹖何以別之﹖師曰﹕寸口脈沈而微﹐沈則胃气伏﹐微則榮气絕﹐陽伏則爲疹﹐陰絕則爲亡血﹐病當小便不利﹐津液閉塞。今反小便通﹐微汗出﹐沈變爲寒﹐咳逆嘔沫﹐其肺成痿﹐津液竭少﹐亡血損經絡﹐因寒爲血厥﹐手足苦痺﹐气從丹田起﹐上至胸脇﹐沈寒怫郁於上﹐胸中窒塞﹐气歷陽部﹐面翕翕如醉﹐形體似肥。此乃浮虛﹐醫反下之長鍼﹐復重虛榮衛﹐久發眩冒﹐故知爲血厥也。

﹝仲﹞問曰﹕寸口脈沈大而滑﹐沈則爲實﹐滑則爲气﹐實气相搏﹐血气入髒卽死﹐入腑卽愈﹐此爲卒厥﹐何謂也﹖師曰﹕唇靑身冷﹐爲入髒卽死﹐如身溫和汗自出﹐爲入腑卽愈。

﹝《脈》﹞人病屍厥﹐呼之不應﹐脈伏者死﹐脈大反小者死。卒中惡﹐腹大四肢滿﹐脈大而緩者生﹐緊大而浮者死﹐緊細而微者亦生。

卷之十七心小腸部卒中暴厥

五絕

﹝丹﹞治五絕﹐一自縊﹐二摧壓﹐三溺水﹐四魔魅﹐五產乳。用半夏一兩末﹐爲丸豆大﹐納鼻中愈﹐心溫者﹐一日可治。﹝出《子母祕錄》﹞﹝仲﹞救自縊死﹐自旦至暮𨿽已冷﹐必可治。暮至旦則難。恐此當言陰气盛故也﹐然夏時夜短於晝﹐又熱﹐猶應可治。又云﹕心下若微溫者﹐一日以上﹐猶可治之﹐當徐徐抱解﹐不得截繩﹐上下安被臥之﹐一人以腳踏其兩肩﹐手挽其發﹐常令弦急﹐勿使縱緩。一人以手按據胸上﹐數摩動之。一人摩捋臂脛屈伸之。若已僵直﹐但漸漸彊屈之﹐並按其腹﹐如此一炊頃﹐𨿽得气從口出﹐呼吸眼開﹐仍引按莫置﹐亦勿勞之。須臾﹐可少與桂湯及粥淸含與之﹐令喉潤﹐漸漸能咽乃止。更令兩人以管吹其兩耳﹐此法最善﹐無不活者。

﹝《山》﹞自縊者﹐切不可割斷繩子﹐以膝蓋或用手濃裹衣物緊頂穀道﹐抱起解繩放下﹐揉其項痕﹐搐鼻及吹其兩耳﹐待其气回﹐方可放手﹐若便泄气﹐則不可救矣。

﹝《肘》﹞自縊死﹐安定心神﹐徐緩解之﹐愼勿割繩斷﹐抱取﹐心下猶溫者﹐刺雞冠血滴口中卽活﹐男雌女雄。又方﹐雞屎白如棗大﹐酒半盞和灌及鼻中﹐尢妙。《千金方》以藍汁灌之﹐余法同上。

﹝《山》﹞卒墮壓倒打死﹐心頭溫者皆可救。將本人如僧打坐﹐令一人將其頭髮控放低﹐用半夏末吹入鼻內。如活﹐卻以生薑汁﹑香油打勻灌之。

﹝仲﹞救溺死方。取竈中灰兩石埋之﹐從頭至足﹐水出七孔﹐卽活。

﹝《山》﹞溺水者﹐放大凳上睡著﹐將腳後凳腳站起二磚﹐卻蘸鹽擦臍中﹐待其水自流出﹐切不可倒提出水﹐此數等﹐但心頭微熱者﹐皆可救治。

又方﹐溺水死一宿者尙活。搗皂角綿裹納下部﹐須臾出水﹐卽活。

﹝世﹞治鬼魘不寤中惡者﹐皂角爲末﹐如綠豆大許﹐吹入鼻中。得嚏卽气通。

﹝《山》﹞魘死不得近前喚﹐但痛咬其腳跟及唾其面。不省者﹐移動些少臥處﹐徐徐喚之。元有燈則存﹐無燈切不可點燈﹐及用皂角搐兩鼻。

﹝《肘》﹞臥忽不寤﹐勿以火照之﹐殺人。但痛嚙大拇指甲際而唾其面則活﹐取韭搗汁吹鼻孔。

冬月用韭根取汁灌口中。

﹝《集》﹞治卒魘。雄黃搗末細篩﹐以管吹入鼻孔中。

卷之十七心小腸部卒中暴厥

暴死暴病

暴死﹐乃眞死也。皆死於片晌半日﹐或一日二日。如非卒中﹐可再醒也。

﹝《靈》﹞黃帝曰﹕其有卒然暴死暴病者﹐何也﹖少師答曰﹕三虛者﹐其死暴疾也。得三實者﹐邪不能傷人也。黃帝曰﹕願聞三虛﹖少師曰﹕乘年之衰﹐逢月之空﹐失時之和﹐因爲賊風所傷﹐是爲三虛。故論不知三虛﹐工反爲粗。帝曰﹕願聞三實﹖少師曰﹕逢年之盛﹐遇月之滿﹐得時之和﹐𨿽有賊風邪气﹐不能危之。﹝歲露篇﹞三虛相搏﹐則爲暴病卒死。﹝全文見診歲爲病。﹞運气暴死暴病有四﹕一曰虛。經云﹕六位之气盈何如﹖岐伯曰﹕大少異也。大者之至徐而常﹐少者之至暴而亡是也。蓋暴𨿽謂所至之气﹐然病气皆在其中也。

二曰火。經曰﹕火郁之發﹐甚則悶﹐懊﹐善暴死。又云﹕少陰所至爲暴死。又云﹕少陽司天之政﹐三之气﹐炎暑至﹐民病暴死。又云﹕陽明司天之政﹐二之气﹐榮厲大至﹐民善暴死。又云﹕少陽所至﹐爲暴病是也。

三曰風火。經云﹕少陽司天﹐火气下臨﹐風行於地﹐其主暴速。又云﹕厥陰司天﹐風气下臨﹐其發機速﹐主所謂變化卒急﹐其爲疾病﹐速在發機是也。

四曰金。經云﹕金太過曰堅成﹐堅成之紀﹐其動暴折瘍疰是也。此金兼火化之气﹐金主折﹐火主暴也。

﹝《靈》﹞雷公曰﹕人不病而卒死﹐何以知之﹖黃帝曰﹕火气入於臟腑者﹐不病而卒死矣。

雷公曰﹕病小愈而卒死者﹐何以知之﹖黃帝曰﹕赤色出兩顴﹐大如拇指者﹐病𨿽小愈﹐必卒死。黑色出於庭﹐大如拇指﹐必不病而卒死。﹝赤色出兩顴﹐卽脈訣所謂暴病如妝不久居者是也。

五色篇﹞太陽根於至陰﹐結於命門。命門者﹐目也。太陽爲開。開折則肉節瀆而暴病起矣。故暴病者﹐取之太陽﹐視有餘不足。瀆者﹐皮肉宛而弱也。﹝根結篇﹞

卷之十八心小腸部

癰疽

腫瘍者﹐癰疽未見膿而腫者也。潰瘍者﹐癰疽之膿已潰出者也。丹溪云﹕腫瘍內外皆壅﹐宜以托裏表散爲主。設欲行大黃者﹐宜審其虛實之原。瘍潰內外皆虛﹐宜以補接爲主﹐設欲行香散者﹐宜防其虛虛之失。由是言之﹐則癰疽之腫時與潰時不同﹐今分腫瘍潰瘍爲二門。

卷之十八心小腸部癰疽

腫瘍

癰疽方腫﹐未見膿者也。

﹝潔﹞瘡瘍者﹐火之屬﹐須分內外。若其脈沈實﹐當先疏其內﹐以絕其原也。其脈浮大﹐當先托裏﹐恐邪气入內也。有內外之中者﹐邪气至甚﹐遏絕經絡﹐故發癰腫。經曰﹕榮气不從﹐逆於肉理﹐乃生癰腫。此因失托裏﹐及失疏通﹐又失和榮衛也。治瘡之大要﹐須明托裏﹑疏通﹑行榮衛三法。托裏者﹐治其外之內。疏通﹐治其內之外。行榮衛者﹐治其中也。內之外者﹐其脈沈實﹐發熱煩躁﹐外無赤痛甚﹐邪气深於內也﹐故先疏通臟腑﹐以絕其原。外之內者﹐其脈浮數﹐腫在外﹐形證外顯﹐恐邪气極而內行﹐故先托裏﹐以防其內也。

內外之中者﹐外無惡之气﹐內亦臟腑宣通﹐知其在經﹐當和榮衛也。用此三法之後﹐𨿽未瘥﹐必無變證﹐亦可使邪气峻減而易痊也。

﹝垣﹞瘡疽之發﹐其受之有內外之別﹐治之有寒溫之異。受之外者﹐法當托裏以溫劑﹐反用寒藥﹐則是皮毛始受之邪﹐引入骨髓。受之內者﹐法當疏利以寒劑﹐反用溫劑托裏﹐則是骨髓之病上徹皮毛﹐表裏通潰﹐共爲一瘡﹐助邪爲毒﹐苦楚百倍﹐輕則危殆﹐重則死矣。予聞潔古云﹕瘡瘍之生也﹐表裏不同﹐或攻或發﹐少有差舛﹐變證隨能殺人﹐甚於傷寒也。鍼灸施治﹐各隨其宜。所用之藥﹐又當明入五臟君臣﹐是其法也。

﹝潔﹞

內疏黃連湯

治嘔心逆﹐發熱而煩﹐脈沈而實﹐腫硬木悶﹐而皮肉不變色﹐根系深大﹐病遠在內﹐臟腑祕澀﹐當急疏利之。

黃連芍藥當歸檳榔木香黃芩梔子薄荷桔梗甘艸﹝各一兩﹞連翹﹝二兩﹞上除檳榔﹑木香爲末外﹐並銼﹐每服一兩﹐水一盞半﹐煎一盞﹐先喫一二服﹐次每服加大黃一錢﹐再加二錢﹐以利爲度。如有熱證﹐止服黃連湯。大便祕澀﹐加大黃。如無熱證﹐止用復煎散時時呷之。如此內外皆通﹐榮衛和調﹐則經絡自不遏絕矣。

內托復煎散

治腫於外﹐根盤不深﹐形證在表﹐其脈浮﹐痛在皮內﹐恐邪气盛﹐則必侵於內﹐急須內托﹐以救其裏。

地骨皮黃防風﹝各二兩﹞芍藥黃芩白術茯苓人參甘艸當歸防己﹝各一兩﹞桂﹝五錢﹞上咀﹐先將蒼術一斤﹐用水五升﹐煎至三升﹐去蒼術滓﹐入前藥十二味﹐再煎至三四盞﹐絞取淸汁﹐作三四服﹐終日服之﹐又煎蒼術滓爲湯﹐去滓﹐再根據前煎十二味藥滓服之。此除濕散郁熱﹐使胃气和平。如或未已﹐再作半料服之。若大便祕及煩熱﹐少服黃連湯。如微利﹐煩熱已退﹐卻服復煎散半料。如此使榮衛俱行﹐邪气不能內侵也。

當歸黃湯

治瘡瘍臟腑已行﹐而痛不可忍者。

當歸黃地黃川芎地骨皮芍藥﹝各半錢﹞上咀﹐水煎服。如發熱﹐加黃芩。如煩躁不能睡臥者﹐加梔子。如嘔﹐則是濕气侵胃﹐倍加白術。

﹝海﹞

奪命丹

治惡瘡癰疽發背。

大黃﹝爲末﹐置砂器中﹐以水攪八十一徧﹐飛過﹐一兩﹞牡蠣﹝一兩﹞生薑﹝一兩﹞沒藥乳香﹝各一錢﹞上爲粗末﹐轉作丸子。一錢﹐用好酒一升﹐木炭火熬一沸﹐分二碗盛之﹐夜露一宿﹐早晨去滓﹐空心服。

治發背方蒼耳炒黃﹐擦其刺﹐再炒深黃﹐不見風研細末﹐每服五錢匕﹐好熱酒調﹐食前臨臥服。

一則用大黃﹑牡蠣﹐一則用蒼耳﹐知有內外之別也。前用奪命丹﹐二藥表裏不同﹐何以然﹖乃膏粱之變﹐脈沈而滑。地之濕气﹐感則害人皮肉筋脈﹐脈浮而滑﹐所以有泄之發之之異也。

﹝丹﹞癰疽﹐因積毒在臟腑非一朝夕﹐今發於外﹐宜以標本爲治。當先助气壯胃﹐使根本堅固﹐而以行經活血爲佐﹐參以經絡﹑時令﹐使毒瓦斯外發﹐此正仲景解表用麻黃﹑桂枝之意。施治之早﹐可以內消﹐此乃內托之本意也。

﹝垣﹞通父家翟﹐於尻臀上足太陽經生癰﹐堅硬腫痛大作﹐左右尺脈俱緊﹐按之無力。

羌活黃柏﹝酒洗。各二錢﹞防風本連翹﹝各一錢﹞肉桂﹝七分﹞甘艸﹝炙﹞蒼術陳皮﹝各五分﹞當歸﹝一錢﹞黃﹝一錢半﹞上作一服﹐酒二大盞﹐水一大盞﹐煎至一盞﹐去渣﹐熱服空心。以夾被蓋覆其癰﹐使藥行罷去之﹐一服愈。

﹝丹﹞王姑丈﹐七十餘﹐患項疽﹐脈實而稍大﹐此因憂悶而生﹐太陽經治之。

歸頭﹝二錢﹞黃柏﹝一錢半﹐酒﹞黃羌活地黃﹝酒﹞黃芩﹝酒炒﹞桔梗﹝一錢﹞黃連﹝酒炒﹞連翹防風甘艸﹝生﹞人參陳皮防己澤瀉﹝五分﹞白水煎服。

﹝垣﹞

淨腋湯

治皮膚癢﹐腋下瘡﹐背上瘡﹐耳聾耳鳴。

麻黃﹝一錢﹞桂枝﹝二錢﹞艸蔻﹝一錢﹞當歸梢﹝七分﹞紅花﹝少許﹞羌活﹝二錢﹞防風﹝一錢﹞柴胡﹝一錢﹞升麻﹝半分﹞連翹桔梗﹝五分﹞甘艸﹝五分﹞生地﹝五分﹞黃芩﹝酒﹐一錢﹞蒼術﹝一錢﹞上銼﹐如麻豆大﹐都作一服﹐水二大盞﹐煎至一盞﹐去渣﹐稍熱服。

尹老家素貧寒﹐形志皆苦﹐於手陽明經分出癰﹐第四日忽腫﹐幼有疝﹐其臂外皆腫痛﹐先腫在陽明﹐左右寸皆短﹐中得之俱弦﹐按之洪緩有力。此癰得自八風之變﹐以脈斷之﹐邪气在表。

然其癥大小便如故﹐飲食如常﹐腹中和﹐口知味﹐知不在裏也。不惡風寒﹐止熱躁﹐脈不浮﹐知不在表也。表裏旣和﹐知邪止在經脈之中﹐凝滯爲癰﹐出身半以上﹐風從生受之也。故與卻寒邪﹐和經脈中气血﹐使無凝滯也。

白芷升麻湯

白芷﹝七分﹞升麻桔梗﹝各五分﹞甘艸﹝炙﹞黃芩﹝生﹞歸梢生地﹝各一錢﹞酒黃芩黃連翹﹝各二錢﹞中桂﹝少﹞紅花﹝少﹞上水酒各一盞﹐同煎至一盞﹐臨臥熱服﹐一服愈。

此癥𨿽曰經脈之中﹐然得之自八風之變﹐其藥制度﹐皆發表之意。此方黃芩重用﹐未免過之﹐宜酌量。

婦人兩乳間出黑頭瘡﹐瘡頂陷下作黑眼子﹐其脈弦洪﹐按之細小。

升麻連翹葛根﹝各一錢半﹞肉桂﹝三分﹞黃歸身甘艸﹝炙。各一錢﹞黍粘子﹝五分﹞黃柏﹝二錢﹞上作一服﹐水一盞﹐酒半盞﹐煎至一盞﹐二服愈。

﹝羅﹞汗之則瘡已丁巳年﹐委予從軍﹐回住曹州﹐有趙同知舅經歷﹐病頭面赤腫﹐耳前後尢甚﹐疼痛不可忍﹐發熱惡寒﹐牙關緊急﹐涕唾稠粘﹐飲食難下﹐不得安臥。一瘍醫腫上砭刺四五百餘鍼﹐腫赤不減﹐其痛益甚﹐不知所由然。予往診﹐視其脈浮緊﹐按之洪緩﹐此寒覆皮毛﹐郁遏經絡﹐熱不得升﹐聚而赤腫。經云﹕天寒地凍則水冰。人气在中﹐皮膚致﹐腠理閉﹐汗不出﹐血气彊﹐內堅澀。當是之時﹐善行水者﹐不能注冰﹔善穿地者﹐不能鑿凍﹔善用鍼者﹐亦不能取四厥。

必待天溫冰釋凍解﹐而水可行﹐地可穿﹐人脈亦猶是也。又曰﹕冬月閉藏﹐水冰地坼﹐故用藥多而少鍼石也。宜以苦溫之劑﹐溫經散寒則已。所謂寒致腠理﹐以苦發之﹐以辛散之也﹐宜以托裏溫經湯。麻黃苦溫發之者也﹐防風辛溫散之者也。升麻苦平﹐葛根甘平﹐解肌出汗﹐專治陽明經中之邪﹐故以爲臣。血流而不行者則痛﹐以香白芷﹑歸身辛溫﹐以破血散滯。濕熱則腫﹐蒼術苦甘溫﹐體輕浮﹐力雄壯﹐能泄皮膚腠間濕熱。人參﹑甘艸甘溫﹐白芍藥酸微寒﹐調中益气﹐使托其裏也﹐故以爲佐。各銼如麻豆大﹐同秤﹐水煮餌之。以薄衣覆其手﹐以濃被覆其身﹐且臥於暖處﹐則經血溫﹐腠理開﹐寒乃散﹐陽气伸﹐大汗出﹐腫減八九。再服﹐去麻黃﹑防風﹐加連翹﹑黍粘子﹐痛腫悉去。經言汗出則瘡已﹐信哉。

托裏溫經湯

治寒覆皮毛﹐郁遏經絡﹐不得伸越﹐熱伏榮中﹐聚而赤腫﹐痛不可忍﹐惡寒發熱﹐或相引肢體疼痛。

麻黃﹝去根節﹞白芷當歸﹝各二錢﹞防風﹝去蘆﹞葛根﹝各三錢﹞升麻﹝四錢﹞甘艸﹝炙﹞白芍藥﹝各一錢半﹞人參蒼術﹝各一錢﹞上銼﹐如麻豆大﹐每服秤一兩﹐水二盞﹐先煮麻黃﹐令沸熟﹐去沫﹐再下余藥﹐同煎至一盞﹐去渣﹐大溫服訖﹐臥於暖處﹐卽以綿衣覆之﹐得汗而散。

﹝垣﹞蒲津王世祥﹐年七十﹐感寒濕地气﹐二月間﹐得附骨癰於左腿外側﹐足少陽之分﹐少侵足陽明分﹐闊六七寸﹐長一小尺﹐堅硬漫﹐不辧肉色皮澤﹐深以指按至骨大痛﹐又行步作痛﹐與藥下咽﹐疼痛立止﹐二日後﹐柔軟而腫消矣。

柴胡黍粘子﹝各錢半﹞連翹肉桂﹝各一錢﹞黃當歸梢﹝各二錢﹞黃柏甘艸﹝炙。

各五分﹞升麻﹝七分﹞作一帖﹐好酒一盞半﹐煎至一盞﹐大溫﹐空心食消盡服之﹐少時﹐以早膳壓之﹐使不令大熱上攻﹐犯上中二焦也。

賈徳茂﹐男十歲﹐四月天气大熱﹐於左足大腿近膝股內﹐足厥陰肝之經﹐少侵足太陰脾之經分出附骨疽﹐不辧肉色漫腫﹐皮澤木硬﹐痛勢甚大﹐其脈在三部細弦﹐按之洪緩﹐略有力。

黃﹝二錢﹞柴胡梢﹝一錢﹞羌活﹝五分﹞連翹﹝一錢二分﹞肉桂﹝三分﹞土瓜根﹝三分﹞生地﹝一錢﹞黃柏﹝酒洗﹐二分﹞當歸尾﹝七錢半﹞上作一服﹐酒一盞﹐水三盞﹐煎至一盞﹐空心熱服﹐一服愈。

﹝垣﹞

內托榮衛湯

治風濕熱郁其手足少陽﹐致血脈凝逆﹐使榮衛周身元气消弱。其風熱滯於下﹐其面色必赫赤而腫﹐微黯色。風木之性上衝﹐顏必忿色﹐其人多怒﹐其瘡之色亦赫赤腫硬微帶黯色﹐其瘡之情勢亦奮然髙起﹐結硬而作痛﹐其脈洪緩而弦﹐宜發其汗而通其榮衛﹐則邪气去矣。

黃桂枝﹝各五錢﹞防風羌活黃芩當歸﹝各一錢半﹞連翹柴胡﹝各二錢﹞甘艸﹝炙﹞人參﹝各一錢﹞蒼術紅花﹝各三錢﹞上咀﹐只作一服﹐水酒各一大盞﹐同煎至一盞﹐溫服。

上九方﹐皆東垣及羅謙甫﹑丹溪隨癰疽所發分野制之也。其方皆以發表爲先﹐不過一二服而愈。如癰疽發在太陽經分野﹐必用防風﹑羌活﹔陽明經分野﹐必用香白芷﹑升麻﹔少陽經分野﹐必用柴胡﹔太陰經分野﹐必用芍藥﹑升麻﹔少陰經分野﹐必用獨活﹔厥陰經分野﹐必用靑皮﹑柴胡﹔皆以桂佐之。身半以下者﹐必用酒水多﹐熟煎之﹐空心服﹐使藥下行。身半以上者﹐必用酒水少﹐帶生煎之﹐臨臥服﹐使藥上行。脈細小無力﹐必於本經藥中加辛熱劑﹔服洪大有力﹐必於本經藥中加苦寒劑。隨癥加減﹐活潑潑地﹐其效如神﹐眞良醫也。

﹝涓﹞

縮毒金粉散

治但疼痛﹐不急脹。

漧葛甘艸郁金川芎栝蔞根白芷上等分﹐並生爲末﹐每一錢﹐溫酒入蜜調下﹐不拘時。此藥大散五臟積毒凝滯﹐日三服。

﹝垣﹞

羌活當歸湯

治腦疽。

黃芩﹝酒炒﹞黃連﹝酒炒﹞歸身﹝酒浸﹞甘艸﹝炙。各一兩﹞羌活黃柏﹝酒浸﹞連翹﹝各五錢﹞澤瀉獨活本﹝各三錢﹞防風梔子仁﹝各五分﹞上咀﹐分作四服﹐水一小碗﹐先浸一時許﹐入酒一匙﹐煎至八分﹐去渣﹐大溫服﹐食後﹐日二服。和渣計六服﹐三日服盡。去渣﹐淸藥調下後檳榔散。

檳榔散

用檳榔爲細末﹐將羌活當歸湯調下。

黃柏當歸湯

治背疽。

黃柏﹝炒﹐七錢﹞黃芩﹝炒﹞當歸身﹝炒﹞甘艸﹝炙。各一兩﹞黃連﹝炒﹞防風﹝各五錢﹞澤瀉山梔知母地骨皮﹝各三錢﹞連翹﹝五分﹞上咀﹐分作四服。每服水一小碗﹐浸一時許﹐入酒一匙﹐煎至八分﹐去渣﹐調下檳榔散﹐大溫服與前藥同。

﹝丹﹞呂孺人﹐惡寒發熱﹐腹上有小疽﹐此血少有熱﹐與此藥。

白術川芎﹝三錢﹞赤芍藥連翹﹝二錢半﹞陳皮防風黃芩﹝二錢﹞木通﹝一錢半﹞甘艸﹝五分﹞分五帖﹐水煎服。

﹝丹﹞治好酒婦人﹐用酒煨大黃﹐取汗。﹝法見膏粱條。﹞﹝《精要》﹞

十宣散

人參當歸黃﹝各二兩﹞川芎防風濃朴桔梗官桂甘艸白芷﹝各一兩﹞上爲細末﹐每服二錢﹐加至六錢止﹐熱酒調下﹐日數服﹐以多爲妙。不飲酒者﹐用木香濃煎湯下﹐然不若酒力之勝也。許學士云﹕此方得於都下異人﹐濟苦者不可計數。

陳無擇謂此藥在第四節

服者非也﹐早服中病者﹐必消散。

﹝羅﹞千金托裏散治發背疔瘡。﹝方見疔瘡。﹞﹝涓﹞

托毒散

治癰疽初起髙腫﹐發痛不定﹐喘息气粗。

附子﹝一枚﹐炮﹐去皮尖﹞當歸麻黃甘艸官桂川芎羌活石葦龍膽艸上九味等分﹐爲末﹐每服二錢﹐水一大盞﹐姜三片﹐鹽少許﹐同煎。

﹝丹﹞一男子年五十餘﹐形實色黑﹐背生紅腫﹐近胛骨下﹐痛甚﹐脈數而洪緊﹐食亦嘔。正冬月與麻黃桂枝湯﹐加酒黃柏﹑生附子﹑栝蔞子﹑甘艸節﹑羌活﹑靑皮﹑人參﹑黃﹑半夏﹑生薑﹐六帖而消﹐此非內托之意歟。

﹝《精》﹞

五香湯

木香沈香麝香乳香丁香粉艸人參黃犀角上每服四錢﹐水二盞﹐煎至一盞﹐不拘時。

五香連翹湯

乳香甘艸木香沈香﹝各三分﹞丁香﹝半兩﹞連翹射幹升麻黃木通桑寄生﹝如無﹐升麻倍之﹞獨活﹝各三分﹞麝香﹝一錢﹞上咀﹐每服三錢﹐水一盞﹐煎至七分﹐溫服。大便祕者﹐加大黃。

內托散

﹝一名

護心散

﹞一日至三日之內宜連進十數服。

眞綠豆粉﹝一兩﹞明乳香﹝半兩﹐慢火於銀石器中炒﹐手指攪使幹﹐急傾出﹐扇冷研極細﹞上研令勻﹐每服二錢至三錢﹐濃煎甘艸湯調下﹐時時細呷﹐要藥常在胸膈間。若毒衝心﹐有嘔逆之證﹐大宜服此。﹝如有寒而嘔逆﹐不宜服此﹐當用辛熱。﹞丹溪云﹕內托散綠豆解丹毒﹐又治石毒﹐味甘﹐入陽明胃﹐性寒能補爲君。乳香去惡腫﹐入少陰﹐性溫善竄爲佐。甘艸性緩﹐解五金八石及百藥毒爲使。此方專爲服丹石而發疽者設。若不因丹石而發疽﹐恐非必用之劑。又云﹕內托散性涼﹐治嘔有降火之理。

﹝仲﹞

排膿湯方

甘艸﹝二兩﹞桔梗﹝三兩﹞生薑﹝一兩﹞大棗﹝十枚﹞上四味﹐以水三升﹐煮取一升﹐溫服五合﹐日再服。

﹝《本》﹞托裏排膿﹐

生犀散

皂角刺﹝不拘多少﹐粗大黑紫者﹞上置瓶中﹐鹽泥固濟﹐炭火燒過存性﹐放冷﹐出研爲細末﹐每服一錢﹐薄酒微溫調下﹐暑月陳米飲下。

﹝潔﹞

保安湯

治瘡托裏﹐或已成者速潰。

栝蔞﹝新者一个﹐去皮﹐火焙﹞沒藥﹝通明者一錢﹐研﹞金銀花甘艸生薑﹝各半兩﹞上爲細末﹐用好無灰酒三升﹐於銀石器內﹐煎至一升﹐分作三盞﹐三次飲盡﹐病微者﹐只一服。

如服托裏藥不能發散﹐又作瘡者用此。

﹝《精》﹞

柞木飲子

榦柞木葉﹝四兩半﹞榦荷葉中心蒂幹萱艸根甘艸節地楡﹝各一兩﹞上細銼﹐每服半兩﹐水二碗﹐煎一碗﹐分作二服﹐早晚各一服。未成者自消﹐潰者自幹。其荷蒂去惡血﹔萱根下水解毒﹐利胸膈﹔柞木有芒刺能驅逐﹔地楡主下焦血病。輕小證候﹐或可倚仗。

﹝《精》﹞

車螯散

車螯﹝一兩﹐通赤。本艸云。車螯解酒毒﹞生甘艸輕粉﹝五分﹞上一處爲細末﹐每服四錢﹐濃煎栝蔞酒調下﹐五更服﹐轉下惡物爲度。未知﹐再用。效在五香之上。﹝本艸云﹕車螯﹐大蛤也﹐一名蜃。﹞又方車螯﹝四个﹐黃泥固濟﹐火赤﹐出火毒一宿﹞栝蔞﹝一个﹐去皮﹐瓦上炒香﹞燈心﹝三十莖﹞甘艸節﹝五分﹞上爲粗末﹐作一服﹐酒二盞﹐煎一盞﹐去渣﹐入蜜一大匙﹐和勻﹐每用酒八分盞﹐車螯末二錢﹐膩粉少許調勻﹐空心溫服﹐取下惡物黃涎爲效。

丹云﹕車螯散一以輕粉爲佐﹐一以燈心爲佐﹐其散腫消毒下積﹐安詳穩重﹐輕小癥候﹐可以倚仗。

治背瘡。荊芥穗﹑木鱉子仁﹑大黃﹑歸頭﹑甘艸節。除荊芥穗爲君外﹐餘各等分﹐酒水各一碗﹐煎至七分﹐空心向東飲﹐卽下積﹐與粥便止。若結成者﹐用川楝子七枚﹐燒灰酒下。次與十四枚﹐又次與二十一枚。三帖後﹐𨿽結亦小之。﹝陶氏。﹞﹝《千》﹞

漏蘆湯

治癰疽丹惡肉﹐時行熱毒赤腫。

漏蘆連翹黃芩白蘞枳殼升麻粉艸麻黃朴硝﹝各一兩﹞大黃﹝一兩半﹞上除硝外﹐每服二錢﹐水一盞﹐姜三片﹐薄荷三葉﹐同煎溫服﹐取利爲度。

﹝《精》﹞漏蘆湯生黃連翹沈香漏蘆﹝各一兩﹞粉艸﹝半兩﹞大黃﹝一兩﹞上爲細末﹐每服二錢﹐姜棗湯調下。

內消升麻湯

治血气壯實﹐若患癰疽﹐大小便不通。

升麻大黃﹝各二兩﹞黃芩﹝一兩半﹞枳實﹝麩炒﹞當歸芍藥甘艸﹝炙。各一兩﹞上咀﹐水煎食前。

﹝羅﹞

內消丸

治瘡腫初生﹐及瘰結核﹐熱毒郁滯﹐服之內消。

薄荷葉皂角﹝不蛀者﹐水煮至軟。各半斤﹐煎膏﹞牽牛﹝半斤﹐取頭末﹞靑皮陳皮﹝各一兩﹞沈香﹝半兩﹞廣術﹝炮﹞京三稜﹝炮。各三錢﹞上爲末﹐入牽牛頭末﹐用煎膏和丸﹐如綠豆大。每服三十丸﹐煎連翹湯送下﹐食後。

﹝孫眞人﹞

單煮大黃湯

﹝脈實沈而數﹐膏粱食肉之輩﹐大腑祕者﹐詳審用之。﹞錦紋大黃﹝酒洗去皮﹞上一味﹐銼如麻豆大﹐水煮服。

﹝《精》﹞

神仙追毒丸

能解一切毒﹐如被狐貍﹑毒鼠﹑惡菌﹑河毒﹑疫死牛馬肉毒﹑蛇犬惡虫所傷。又治癰疽發背﹐及療魚臍瘡﹐人多不識﹐喚作癰疽﹐致命殺人者﹐及治諸風癰疥赤腫癅等。

五倍子﹝捶破洗﹐焙﹐三兩﹞山茨菇﹝去皮淨﹐焙﹐一兩﹞麝香﹝二錢﹐研入﹞千金子﹝卽續隨子去殼﹐研去油﹐取霜﹐一兩﹞山豆根﹝一兩﹞紅牙大戟﹝去蘆洗淨﹐焙漧﹐一兩半﹞全蠍朱砂雄黃﹝各一兩﹞上除千金子﹑麝香外﹐七味爲細末﹐卻入研藥另勻﹐用糯米飲爲丸﹐分四十丸。每服一丸﹐生薑﹑薄荷汁﹑井花水研服。昔有一女子﹐久年病瘵﹐磨一丸服之﹐一時吐下小虫千餘條﹐半月卽無事。丹溪云﹕神仙追毒丸﹐其五倍子消毒殺虫解風爲君﹐山茨菇﹑千金子﹑大戟皆驅逐走泄之劑﹐佐以麝香升散﹐若用之固裏以發表﹐實非所宜﹐苟能灼見臟腑有積毒﹑異虫深痼而體不虛者﹐亦是快藥。古人兵曰義兵﹐刑曰祥刑﹐戒勿輕於用也。

﹝《靈》﹞帝曰﹕癰疽何以別之﹖岐伯曰﹕榮衛稽畱於經脈之中﹐則血泣而不行﹐不行則衛气從之而不通﹐壅遏而不得行﹐故熱。大熱不止﹐熱勝則肉腐﹐肉腐則爲膿﹐然不能陷骨髓﹐不爲焦枯﹐五臟不爲傷﹐故命曰癰。

劉涓子云﹕癰之痛﹐只在皮膚之上。又云﹕癰發如火焚茅。初如黍米大﹐三兩日如掌面大﹐五七日如碗麵大﹐卽易治。如腫冷發渴發逆﹐治之難愈。

帝曰﹕何謂疽﹖岐伯曰﹕熱气淳盛﹐下陷肌膚﹐筋髓枯﹐內連五臟﹐血气竭﹐當其癰下﹐筋骨良肉皆無餘﹐故命曰疽。

劉涓子云﹕疽發﹐或如小癤﹐觸則徹心痛﹐四邊微起如橘皮孔﹐色紅赤不全變﹐膿水不甚出﹐至七八日﹐疼悶喘急不止。又云﹕始發腫髙﹐五指忽平陷者﹐此內攻之候也。《精要》云﹕生疽處﹐不熱不痛﹐低陷者﹐此爲內發﹐難治必死。

疽者﹐上之皮夭以堅﹐上如牛領之皮。癰者﹐其皮上薄以澤﹐此其候也。﹝癰疽篇《精要》云﹕小按乃痛者﹐病勢淺。大按乃痛者﹐病勢深。此辧癰疽之法也。﹞劉涓子云﹕癰疽有三等﹐毒瓦斯浮淺屬腑。﹝猶傷寒陽癥。﹞毒瓦斯沈深屬髒。﹝猶傷寒陰癥。﹞毒瓦斯猛烈﹐而行經絡﹐或淺或深無定﹐五臟六腑﹐皆受五毒﹐難爲調理﹐惟宜急切。﹝猶傷寒兩感於寒﹐難治。﹞於癰發諸處﹐不問虛實髙腫起盛光澤疼痛﹐只在皮膚之上﹐熱急脹滿﹐或有癢疼﹐別無惡候﹐初用溫藥平气﹐次用排膿發穴。

治癰所謂平气者﹐乃犀角飲之類﹐其方用犀角﹑連翹﹑漏蘆﹑甘艸﹑當歸﹑肉桂﹐皆發表之藥也。所謂發穴者﹐乃棘鍼丈類﹐用皂角刺爲君。甘艸﹑川芎﹑乳香爲佐使﹐亦托裏之藥也。然不若潔古﹑東垣諸方﹐發表托裏爲穩當。

疽發諸處﹐不拘大小。﹝《精要》謂廣一尺二尺曰疽者﹐非。﹞惟起在背﹐廣一尺﹑二尺﹑三尺﹐皮濃而紫黑髙腫不常﹐內疼如錐刺﹐攻擊滿悶﹐應四肢重疼﹐前心亦痛。余處發猶可﹐惟虛處及近筋骨處﹐若膿毒未潰﹐卽傷爛筋骨肉損爲疽者﹐屬五臟毒瓦斯深沈﹐多气伏硬堅實﹐而不宜緩慢治之﹐須內實五臟﹐外透皮膚﹐令軟勻和卽膿透。宜用內托實髒气之藥﹐排膿勻气乃可﹐不比癰之毒瓦斯浮淺也﹐毋作一類治之。

凡一切瘡腫﹐始覺患起髙腫﹐五七日忽平陷者﹐此是內攻之候也﹐急以內托散及內補湯藥﹐補塡臟腑令實﹐最怕透膜﹐膜穿十無一生矣。癰之邪淺﹐其稽畱壅遏﹐獨在經脈之中﹐而專攻於外。故初發時﹐自表便發熱﹐患處便如柁如盆髙腫而痛甚者﹐縱欲下陷﹐緣正气內固﹐不肯受﹐故或便祕﹐或發渴發逆以拒之﹐是以骨髓終不焦枯﹐五臟終不傷也。疽之邪深﹐其稽畱壅遏﹐內連五臟﹐而不專攻於外﹐故身體或無熱﹐患處或不腫痛﹐甚者聲嘶气脫﹐眼黑眼小﹐十指腫黑﹐如黑多死也。治之之法﹐癰之初發﹐當以潔古法爲主﹐表者散之﹐裏者下之﹐火以灸之﹐藥以敷之﹐膿未成者必消﹐膿已成者速潰也。疽之初發﹐當以涓子法爲主﹐補塡臟腑令實﹐勿令下陷之邪蔓延﹐外以火灸﹐引邪透出﹐使有穴歸著而不亂﹐則可轉死回生﹐變凶爲吉。今世外科不分癰疽﹐一例宣熱拔毒﹐外以五香耗其气﹐內以大黃竭其血﹐終不能自悟其藥之非﹐惜哉。

治癰疽初覺﹐腫結未成﹐可以消﹐

散毒飲子

黃﹝二兩﹞甘艸﹝炙﹞天羅﹝生﹞山藥﹝炒﹞鬼腰帶葉﹝半兩﹐生竹籬陰濕石岸絡石而生者好﹐絡木者無用﹐其藤柔細﹐兩葉相對﹐形生三角﹞上爲粗末﹐每服三錢﹐水一盞﹐煎至七分﹐入酒三盞﹐同煎一二沸﹐去渣溫服。

﹝《精》﹞

神效托裏散

治癰﹑疽﹑發背﹐腸癰﹑奶癰﹑無名腫毒﹐赤疼痛﹐憎寒發熱﹐不問老幼虛弱﹐並治之。

黃﹝去蘆﹞忍冬藤葉﹝各五兩﹞當歸﹝一兩八錢﹞粉艸﹝炙﹐八錢﹞上爲細末﹐每服二錢﹐酒一盞半﹐煎至一盞﹐病在上﹐食後服﹔在下﹐食前服﹐少頃再進﹐畱滓外敷。

﹝《保》﹞諸瘡瘍痛﹐色變黑紫者﹐

回毒金銀花湯

金銀花﹝並梗﹐二兩﹞黃﹝四兩﹞甘艸﹝一兩﹞上用酒一升﹐重湯煮三兩時﹐去渣溫服。

﹝《本》﹞

黃散

綿黃﹝一兩﹞甘艸﹝半兩﹞皂角刺﹝揀紅紫者﹐銼﹐炒黃﹐一兩﹞上細末﹐每服二大錢﹐酒一盞﹐乳香一塊﹐煎至七分﹐去渣服。

﹝海﹞黃湯與四物相和﹐亦名托裏湯﹐血气齊補也。

黃四物湯

人參黃白術茯苓芍藥甘艸生薑當歸地黃川芎多加金銀花煎服。

﹝《本》﹞

內固黃湯

綿黃人參﹝各半兩﹞上細末﹐入眞生龍腦一錢﹐研細﹐生藕汁和丸﹐如綠豆大。每服三十丸﹐溫熱水下﹐加至四十丸﹐日三服。

﹝丹﹞五八嬸年六十歲﹐背上瘡﹐脈洪大數﹐午後惡寒發熱﹐食少。

連翹黃﹝生﹐二錢﹞人參﹝二錢﹞陳皮茯苓五分﹞砂仁﹝三錢﹞甘艸﹝炙﹞白術﹝一錢﹞分十帖煎服。

上方皆以黃爲君﹐甘艸﹑歸﹑參爲佐﹐乃實內補虛之中兼托裏也。

﹝《精》﹞

阿膠飲子

明阿膠﹝炒如珠﹞粉艸﹝各一兩﹞橘紅﹝半兩﹞上咀﹐分作三服﹐再服以水一盞﹐煎七分﹐去渣溫服。

又方

牛膠飲

截癰疽惡瘡發險處﹐服之使毒瓦斯不攻於內。

牛膠﹝通明者﹐四兩﹞用酒一碗﹐入膠內重湯煮溶透﹐攪勻傾出﹐更浸酒﹐隨意飲﹐能飲者以醉爲度﹐此法活人甚多。

又方

黃礬丸

服過一兩以上﹐無不取效﹐最止疼痛﹐不傷臟腑﹐活人不可勝數。

白礬﹝一兩﹞黃蠟﹝半兩﹞上和丸﹐如桐子大。每服十丸﹐漸加至五十丸﹐溫酒送下。如未破已消﹐已破卽合﹐一日服百粒﹐則有效。能防毒瓦斯內攻﹐尢能護膜始終﹐須服半斤﹐瘡愈後服之尢佳。治蛇咬溶化白礬﹐乘熱滴傷處﹐痛卽止。一方用明礬飛過研細﹐以雞子二个取淸﹐調礬末稀稠如糊﹐用無灰陳好酒﹐放開服之。膿未成者卽消﹐已成膿者從大小便出﹐神效﹐累驗﹐其功大勝黃礬丸。

國老膏

治一切癰疽﹐能消腫逐毒﹐使毒不內攻﹐其效不可具述。

甘艸大者二斤﹐槌碎﹐河水浸一宿﹐揉令漿汁濃﹐去盡筋滓﹐再用絹濾﹐過銀石器內慢火熬成膏﹐用器收之﹐每服一二匙﹐無灰酒或白湯亦可。曾服燥藥丹劑者﹐亦解之。﹝《本事方》每甘艸一斤分作三服﹐溫酒調下﹐今云一二匙恐力少也。﹞

遠志酒

治一切癰疽發背﹐癤毒惡候﹐浸有死血﹐陰毒在中則不痛﹐敷之卽痛﹔有憂怒等气積而內攻﹐則痛不可忍﹐敷之卽不痛﹔或蘊熱在內﹐熱逼人手不可近﹐敷之必淸涼﹔或气虛血冷﹐潰而不斂﹐若七情內郁﹐治之必愈。

遠志﹝不以多少﹐泔浸﹐捶去心﹞爲末﹐酒一盞﹐調末三錢﹐澄淸飲之﹐以滓敷於患處。

忍冬酒

初發盒飯服此。或貧乏中﹐或居鄕僻田夫野老﹐百發百中。

忍冬藤﹝生取一把﹐以葉入砂盆研爛﹐入酒少許﹐調和得所﹐塗敷四圍﹐中心畱一口﹐又取五兩﹐用木槌碎﹐不犯鐵器﹞甘艸﹝一兩﹐生﹐銼﹞上二味﹐入砂瓶內﹐用水二碗﹐文武火煎至一碗﹐入好酒一大碗﹐煎十數沸﹐去渣﹐分爲三服﹐一日連夜進盡。病勢重﹐一日夜可二劑。﹝忍冬藤補血﹐如气虛及寒多人不宜用﹐是故田夫野老﹐百發百中也。﹞﹝丹﹞阿膠飲﹑牛膠飲﹐以牛皮屬金屬土﹐補肺气﹐實大腸﹐壯胃止泄。黃礬丸﹐以蠟味甘淡﹐入大腸有補難化。國老膏﹐以甘艸化毒行經。遠志酒﹑忍冬酒﹐皆有補性﹐歸心歸血﹐用之頗切。

善用者﹐以之配入治腫瘍之散結﹐潰瘍之補虛﹐亦奏捷功。

上丹溪實內補虛法﹐皆以參﹑術﹑歸﹑﹐又甚者獨參膏﹐其法並見後分經條﹐及散見潰瘍門虛實寒熱條﹐眞轉死回生之捷法也。

癰疽當分經絡論六陰經﹐六陽經﹐分布周身﹐有多气少血者﹐有多血少气者﹐有多气多血者﹐不可一槪論也。若夫要害處﹐近虛處﹐怯薄處﹐前哲已曾論及﹐惟分經之言﹐未聞也。何則﹖諸經惟少陽厥陰經之生癰疽﹐理宜預防﹐以其多气少血也。其血本少﹐肌肉難長﹐瘡久未合﹐必成危證。

又云﹕少陽經多气少血﹐與厥陰經同。少陽有相火﹐尢甚於厥陰經者﹐其有不思本經少血﹐遽用驅毒利藥﹐以伐其陰分之血﹐禍不旋踵矣。請述一二成敗之迹以告來者。予族叔父﹐平生多慮﹐質弱神勞﹐年近五十﹐忽右膊外側廉上生結核﹐身微寒熱而易怒﹐食味頗濃﹐脈之俱浮大弦數﹐而重似澀。予曰﹕此多慮而憂傷血﹐時在初秋﹐勿輕視之﹐宜急補以防變證﹐以人參一斤作膏﹐下以竹瀝。病者吝費﹐招一外科﹐以十宣﹑五香散相間與服﹐旬日後﹐一日大風拔木﹐病者發熱﹐神思不佳﹐急召予視之﹐核稍髙碩似有膿﹐於中起一紅綫﹐延過肩後﹐斜走繞背脊﹐過入右脇下﹐不痛﹐覺肩背重而急迫﹐食有嘔意﹐脈同前﹐但弦多耳。急作人參膏﹐入芎﹑術﹑生薑汁飲之﹐用人參三斤﹐瘡潰膿幹。又與四物湯﹐加參﹑術﹑陳皮﹑甘艸﹑半夏﹑生薑﹐百餘帖而安。此等若在春令﹐𨿽神仙不治也﹐幸而在秋金之令﹐不幸因時下暴風激起木中相火而致此﹐自非參膏驟補﹐何由得免。

﹝此正涓子所謂補塡臟腑之法也。又一人腿外廉生紅腫﹐一人脇下生紅腫﹐皆由庸醫誤下之而死﹐詳見後條。﹞或曰﹕太陰經非多血少气者乎﹖何臀疽之生﹐初無甚苦﹐往往間有不救者﹐吾子其能治之乎﹖予曰﹕臀居小腹之後﹐而又在其下﹐此陰中之陰也﹐其道遠﹐其位僻﹐𨿽曰多血﹐气運不到。

气旣不到﹐血亦罕來﹐中年以後﹐不可生癰。才有痛腫﹐參之脈證﹐但見虛弱﹐便與滋補﹐血气無虧﹐可保終吉。若用尋常驅熱拔毒舒气之藥﹐虛虛之禍﹐如指諸掌﹐可不愼歟。

﹝《素》﹞帝曰﹕諸癰腫筋攣骨痛﹐此皆安生﹖岐伯曰﹕此寒气之腫﹐八風之變也。帝曰﹕治之柰何﹖岐伯曰﹕此四時之病﹐以其勝治之愈也。﹝脈要精微論﹞﹝《靈》﹞血脈榮衛周流不休﹐上應星宿﹐下應經數。寒邪客之則血泣﹐血泣則不通﹐不通則衛气歸之﹐不得復反﹐故癰腫。寒气化爲熱﹐熱勝則腐肉﹐腐肉則爲膿。膿不瀉則爛筋﹐筋爛則傷骨﹐骨傷則髓消﹐不當骨空﹐不得泄瀉﹐血枯空虛﹐則筋骨肌肉不相榮﹐經脈敗漏﹐燻於五臟﹐髒傷故死矣。﹝癰疽篇﹞生气通天論云﹕勞汗當風﹐寒薄爲﹐郁乃痤。又云﹕陽气者﹐開闔不得﹐寒气從之﹐乃生大僂。

榮气不從﹐逆於肉理﹐乃生癰腫。是亦寒邪從勞汗之隙﹐及陽气開闔不得其理之隙﹐久客之爲癰腫也。

觀此數論﹐則知癰疽之發﹐皆得之於寒邪所客也。獨運气瘡瘍﹐一歲老幼相似之病﹐間有熱者﹐不可不知。﹝詳見運气條。﹞上經數節﹐皆論癰疽﹐乃因寒邪客之而發也﹐治法則《精要》十宣散﹑五香湯﹑潔古蒼術復煎散等﹐發表之劑是也。

﹝丹﹞朱郎年四十餘﹐惡寒發熱﹐右腿內廉厥陰分生一腫毒﹐此是冷折熱在肺經血分﹐與此方。

栝蔞子黃藥子赤芍藥當歸頭條芩﹝三錢﹞靑皮皂角刺桂枝﹝二錢﹞甘艸節﹝生一錢﹞上分四帖﹐煎取一盞﹐入忍冬藤汁二蛤殼﹐食前煎飲。以忍冬藤渣敷腫上。

﹝涓﹞

安神散

治諸色瘡腫﹐調气順榮衛。

人參茯苓甘艸﹝炙﹞枳殼﹝去穣﹐麩炒﹞附子﹝炮﹐去皮尖﹞白姜山藥陳皮上等分爲末﹐每服一錢﹐水一盞﹐生薑三片﹐大棗一个﹐煎至七分﹐通口服。

﹝垣﹞膏粱之變﹐亦是滋味過度﹐榮气不從﹐逆於肉理﹐乃生癰腫。榮气者胃气也﹐飲食入於胃中﹐先輸於脾﹐而朝於肺。肺朝百脈﹐次及皮毛﹐先行陽道﹐下歸五臟六腑﹐而气口成寸矣。今富貴之人﹐不知其節﹐法酒肥羊﹐雜以濃味﹐積久太過﹐其气味俱濃之物乃陽中之陽﹐不能走於空竅而先行陽道﹐今反行陰道﹐則濕气大勝﹐子令母實﹐火乃大旺。熱濕旣盛﹐必來克腎﹐若不愼房事﹐損其眞水﹐則水乏而濕熱之化上行﹐其瘡必出背上及腦﹐此爲大疔之最重者。若毒瓦斯出肺﹐或脾胃之部分﹐毒之次也。若出於他經﹐又其次也。濕熱之毒﹐所止處無不潰爛﹐故經言膏粱之變﹐足生大疔﹐受如持虛者﹐如持虛器以受物﹐則無不受矣。治大疔之法﹐必當瀉其榮气。以標本言之﹐先受病爲本﹐非苦寒之劑爲主爲君﹐不能除其苦楚疼痛也。諸瘡瘍有痛﹐往往多以乳香﹑沒藥﹐雜以芳香之藥止之﹐必無少減之理﹐此其誤也。若使經絡流通﹐臟腑中去其壅滯﹐必無痛矣。痛則以苦寒之劑除之﹐無不愈者。瘡瘍食肉﹐與自殺無異﹐法當瀉气而反補之故也。

元好問飲酒太過﹐脈候沈數﹐九月間腦下項上出小瘡﹐不痛不癢﹐如白頭瘡﹐凡四日後﹐腦項麻木﹐腫勢外散﹐熱毒發。

又二日﹐痛大作﹐夜不得寐﹐醫處以五香連翹湯﹐後再邀東垣診視。云﹕膏粱之變﹐不當投五香連翹湯﹐已無及矣。且疽已八日﹐當先以火攻之﹐然後用藥﹐以火艾炷如兩核許者﹐攻之百壯﹐始覺痛。次爲處方云﹕是足太陽膀胱之經﹐其病逆當反治。脈中得弦緊﹐按之洪大而數﹐又且有力﹐必當伏其所主﹐而先其所因﹐其始則同﹐其終則異﹐必先歲气﹐無伐天和。以時令言之﹐可收不可汗﹐經與病俱禁下法﹐當結者散之﹐咸以之。然寒受邪而禁咸﹐遂制

黃連消毒飲

治之。

黃連﹝五分﹞黃芩﹝五分﹞黃柏﹝五分﹐酒洗﹞人參﹝五分﹞知母﹝四分﹐酒炒﹐此以苦寒引用通經爲君﹞羌活﹝一錢﹞獨活﹝五分﹞防風﹝五分﹞本﹝五分﹞連翹﹝一錢﹐此以大辛解本經之結爲臣﹞黃﹝一錢﹞甘艸﹝炙﹐五分﹐此以甘溫配諸苦寒者三之一﹐多則滋榮气而補土﹞當歸身﹝一錢﹐酒洗﹞生地﹝一錢﹐酒洗﹐此以辛溫之劑和血補血﹞陳皮﹝五分﹐不去白﹐補胃气﹞甘艸梢﹝五分﹐生﹐此以甘寒瀉腎火之邪﹐補下焦元气﹞澤瀉﹝七分﹐滲淡導酒濕﹐扶助秋令﹞防己﹝五分﹐酒洗﹐除膀胱畱熱﹞歸梢﹝五分﹞蘇木﹝五分﹐去惡寒﹞桔梗﹝一錢﹐使諸藥不下沈﹐爲舟楫之用﹞所用之藥﹐用酒洗並入酒煎者﹐用酒熱爲因爲使。

上俱作一服﹐水三盞﹐煎至半幹﹐去渣﹐入酒少許﹐再煎﹐食後溫服。投劑之後﹐大鼾日出乃寤﹐瘡腫減七分﹐精神旺﹐飲啖漸進﹐灸瘢漸膿出而痊。服藥後﹐不得飲水﹐恐再作膿﹐效遲。

初患三日者﹐服之立效。凡瘡皆陰中之陽﹑陽中之陰二證而已﹐東垣治疽﹐陽藥七分﹐陰藥三分﹐名曰升陽益胃散﹐老人宜之﹐亦名復煎散。或加沒藥﹑乳香各一錢。

上東垣論膏粱肉食之變﹐治宜苦寒不宜芳香者﹐如解裏條《撮要》內消升麻湯﹑孫眞人單煮大黃湯﹐皆爲富貴食肉之輩設也。

﹝丹﹞嘗治一婦人﹐年將七十﹐形實性急而好酒﹐腦生疽十五日﹐脈弦緊急且澀。予急用大黃酒煨﹐細切酒拌炒﹐爲末﹐又酒拌炒人參入姜煎調一錢重﹐又兩時再與。得睡﹐而上半身汗﹐睡覺病已﹐此亦內托之意也。

﹝仲﹞

排膿散方

枳實﹝十六枚﹞芍藥﹝六分﹞桔梗﹝二分﹞上三味﹐杵爲散﹐取雞子黃一枚﹐以藥散與雞子黃相等揉和﹐煎如薄粥﹐溫服一升﹐卽瘥。

﹝丹﹞朱紹八官右腳腫﹐生附骨癰。喫艸藥酒﹐多生隔痰﹐熱壅無力。

人參黃連茯苓﹝一錢﹞栝蔞子﹝四十八粒﹞分二帖﹐入竹瀝熱飲。

﹝《保》﹞諸瘡腫已破未破﹐腫者﹐

當歸散

主之。

川芎黃栝蔞木香黃連﹝各等分﹞上爲粗末﹐水煎一兩服。如痛而大便祕﹐加大黃三錢。

﹝涓﹞凡癰疽外冷內疼者﹐由陰气外逼皮膚﹐用熱物熨之。大熱亦不覺者﹐須用熱物前後熨令透﹐隨手便用緊急潰膿毒藥﹐使膿外出盡﹐腫平﹐卽用生肉暖瘡和正气藥﹐令進飲食不倦。

治癰疽發背﹐初腫時方。

風化鍛石﹝二兩﹞細辛﹝一兩﹞上爲粗末﹐用熱醋敷患處﹐幹再敷。三上其腫卽消。

四虎散

治發背初生﹐筋脈緊急不舒。

附子﹝生﹐去皮﹐一兩﹞天南星﹝泡﹞半夏﹝湯洗﹐七次﹞野狼毒﹝各半兩﹞上四味﹐爲末﹐熱酒調成膏﹐攤上腫處﹐以熟絹靨定﹐覺患處如火燒不妨。

凡癰疽外熱內疼者﹐是有客邪﹐內有積毒﹐欲作膿透之候。治背瘡初發時小﹐後五七日赤腫髙﹐卽罨藥令內毒散﹐減疼免牽引﹐

乳香膏

乳香﹝一兩﹞靑薄荷葉﹝四兩﹐洗幹﹞上研勻﹐濃罨患處﹐以靑絹蓋之﹐如幹以新汲水潤之﹐常令濕﹐其熱毒自然消散。如熱毒攻結可用﹐气毒攻結不可用。

貼癰毒﹐令內消﹐

金黃散

白芷白芨白蘞上等分﹐爲細末﹐用新汲水調敷。

﹝丹﹞治陽癥腫毒﹐並金瘡。

大粉艸﹐銼細﹐用竹一段﹐刮去靑﹐兩頭畱節﹐開一小竅﹐入艸在內﹐滿後卻用油灰塞竅。

從冬至日放糞缸內﹐待立春日先一日取起﹐豎在有風無日陰處二十一日﹐驗兩竅好﹐卻破竹取艸爲細末﹐用水調敷。

﹝世﹞圍藥。

南星艸烏黃柏白芨﹝各二兩﹞五倍子﹝一兩﹐炒﹞上爲末﹐調如糊﹐隨血圍匝如墻壁﹐可移險處於不險處﹐如神。

敷藥﹕白蘞白芷南星白芨貝母﹝各等分﹞上爲末﹐水調敷﹐外用圍藥束定﹐內用敷藥提起﹐制之有理。

﹝《藥性論》﹞甘蕉根﹐搗敷一切癰腫上﹐幹卽更敷﹐無不瘥者。

﹝梅﹞治癰疽發背﹐或發乳房﹐初起微赤﹐不急治之﹐卽死﹐速消方。搗薴根敷之﹐數易效。

﹝《濟》﹞諸瘡腫痛不可忍者。以葵花根去黑皮﹐搗爛。若稠﹐點井花水少許﹐若不稠不須用水﹐以紙攤如膏藥貼之﹐立效。﹝《經驗方》用蜀葵敷之﹐亦妙。﹞﹝世﹞又方芙蓉葉搗爛敷之﹐立效。曬榦爲末﹐水調敷亦妙。發背﹐蝸牛百个活者﹐置淨瓶內﹐新汲水一盞﹐浸瓶中封閉﹐自晚至曉﹐其水如涎﹐取水將眞蛤粉不拘多少調之﹐刷瘡上效。

﹝丹﹞治背癰與癤﹐久年煙壁土﹑黃柏等分﹐細末﹐生薑汁捏成膏﹐敷之。夏以茅香湯下一二錢﹐妙。﹝《經驗》﹞﹝《本》﹞治癰疽﹐止痛拔毒﹐七寶散。榦荷葉心當中如錢片﹐不計多少﹐爲粗末﹐每用三匙﹐水二盞慢火煎至一碗半﹐放溫淋洗﹐幹以太白膏敷之。

太白膏

寒水石飛﹐用臘月豬脂調成膏﹐隨瘡大小﹐用薄紙攤貼之。

斂瘡內消方

黃明膠一兩﹐水半升﹐熔消了﹐入黃丹一兩﹐再煮三五沸﹐又放溫冷﹐以雞毛掃在瘡口上。

如未成﹐卽塗腫處自消。

﹝《外》﹞凡癰﹐不問已潰未潰者。以膠一片﹐水浸令軟﹐隨腫大小貼當頭上開一孔。若已潰合膿者﹐當被膠﹐急發之﹐膿皆出盡。未有膿者﹐腫當自消矣。

﹝海﹞治發背祕法。李北海云﹕此方神授﹐極奇祕。以甘艸三大兩﹐生搗別篩末﹐大麥麵九兩﹐於一盤中相和﹐攪令勻。取上好酥少許﹐別撚入藥令勻﹐百沸水搜和如餅劑﹐方員大於瘡一分﹐熱敷腫上﹐以油紙隔令通風﹐冷則換之。已成者膿水自出﹐未成者腫便內消。

﹝丹﹞隔皮取膿法﹐治諸般腫毒。

驢蹄﹝細切﹐一兩﹐炒﹞蕎麥麵﹝一兩﹞白鹽﹝半兩﹞艸烏﹝四錢﹐去皮﹞上爲末﹐水調作餅子﹐慢火炙黃﹐出火毒﹐研。米醋調成膏﹐用白紙攤貼患處﹐毒自毛竅而出﹐其腫自退。

﹝《保》﹞治瘡瘍腫木硬﹐

鍼頭散

上以蟾酥﹑乳香各一錢﹐同研勻細﹐以兒乳汁和如泥﹐入磁石盒收之﹐幹不妨。每用以唾調撥少許於腫處﹐上以膏藥貼之﹐毒瓦斯自消﹐𨿽然有瘡亦輕。

﹝《濟》﹞

萬應鍼頭丸

治一切腦背疽﹐惡毒大瘡欲死者﹐一粒卽愈。

麝香﹝二錢﹞血竭﹝三錢﹐如蠟者用﹐散者不用﹐非眞﹞輕粉﹝三錢﹞蟾酥﹝三錢﹐舌試辣者﹞砂﹝三錢﹞片腦﹝一錢﹞蜈蚣﹝一對﹐全用﹞上爲極細末﹐煉蜜和丸﹐爲劑。如瘡有頭者﹐用鍼頭挑破﹐微有血出。將藥一黍米大﹐放挑開瘡內﹐上用紙花周遭唾津濕﹐貼瘡上﹐不過時刻﹐卽愈。如兩腋見無頭瘡﹐卽是暗疔﹐卽將兩手虎口內白土紋﹐用鍼挑破﹐如前法用藥封蓋。忌雞鵝酒濕面一切發熱之物。

﹝子和﹞一省掾背項常有痤癤﹐愈而復生。戴人曰﹕太陽血有餘也﹐先令湧泄之﹐次於委中排鍼出紫血﹐病更不復作也。予男衮﹐常喜熱火烘灼其背及兩足﹐又食自死肉﹐久而兩足常生癤毒﹐愈而復生者半年餘。予以淸涼飲子下之﹐得紫黑血積於便中去者﹐月餘其癤毒頓除﹐是知積熱毒致癰腫者如此。

李世英患疽﹐數日後根腳開大﹐或腹疼泄瀉﹐手足常冷﹐脈沈微細﹐或自汗出﹐急用姜附之藥﹐甚者於臍下關元著艾三五百壯﹐待手足溫﹐泄瀉止﹐飲食知味﹐方可爲喜。

﹝《精》﹞憤郁不遂志欲之人﹐多犯此疾。

﹝無﹞癰疽瘰﹐不問虛實寒熱﹐皆由气郁而成。經云﹕气宿於經絡﹐與血俱澀而不行﹐壅結爲癰疽﹐不言熱之所作﹐而後成癰者﹐此乃因喜怒憂思有所郁而成也。

遠志酒治七情內郁成癰疽。﹝方見虛實條。﹞﹝《精》﹞

獨勝散

治癰疽皆緣血滯气凝而致者。

香附子﹝去毛令淨﹐以生薑汁淹一宿﹐焙漧﹐研極細﹞上無時﹐以白湯調二錢服之。又云﹕疽疾多因怒气得之。若有此疾﹐必多怒﹐但服香附﹐進食寬气自有效。

﹝丹﹞獨勝散治气郁血滯﹐而諸瘡愈後﹐常服半年尢妙﹐此皆施於體實气郁之人。予見吳兄濃味气郁﹐而形實性重﹐年近六十﹐患背疽。醫與他藥皆不行﹐惟香附末飲之甚快﹐始終只此一味﹐腫潰恃此以安﹐然此等體實而又病實乃瘥﹐千百而一見者也。每思香附﹐經不言有補﹐惟不老湯一方﹐乃言於老人有益。用片子姜黃﹑香附子﹑甘艸三味﹐而以不老爲名﹐且引甕先生與劉君爲證﹐夫豈無其故哉﹐蓋於行气中有補之之理耳。天之所以爲天者﹐健而有常也﹐因其不息﹐所以生生無窮。正如茺蔚子活血行气﹐有補陰之妙﹐故名益母﹐胎前產後所恃者气血耳﹐胎前無滯﹐產後無虛﹐以其行中有補也。夏枯艸治瘰﹐亦然。

﹝《補遺》﹞謂婦人男子﹐癰疽治法無異﹐惟月閉﹑血虛﹑气結三證有異耳。愚謂婦人海滿則行﹐月閉一證固異﹐然婦人性情執著﹐比之男子十倍﹐𨿽有虛證宜補﹐亦當以執著爲慮。向見樓氏婦早寡﹐善飲啖﹐形肥偉﹐性沈毒﹐年六十六﹐七月間﹐生背疽﹐近正脊。醫遂橫直裂開取血﹐雜以五香﹑十宣散﹐與酒飲之。月餘未嘗議其寡居之郁﹐酒肉之毒﹐執著之滯﹐時令之熱﹐卒至於平陷﹐淹延兩三月而不救。

六脈不和﹐則畱爲癰。﹝全文見五臟。此則膏粱所變之癰也。﹞諸痛癢瘡瘍﹐皆屬於心。﹝全文見診。河間云﹕人近火气﹐微熱則癢﹐熱甚則痛﹕附近則灼而爲瘡﹐皆心火之用也。或癢痛如鍼輕刺者﹐猶飛迸火星灼之然也。﹞上心火實﹐則爲熱癰﹐心火虛﹐則爲寒癰。

﹝《脈》﹞肺乘肝﹐卽爲癰。腎移寒於肝﹐癰腫少气。﹝全文見診病傳變﹐下同。肝藏血﹐肝病則血從之﹐而榮气逆於肉理﹐生癰腫是也。﹞脾移寒於肝﹐癰腫筋攣。

﹝《本》﹞治發背方。艸決明生用一升搗碎﹐生甘艸一兩亦碎﹐水三升﹐煮取一升﹐溫分二服。大抵血滯則生瘡﹐肝爲血之髒﹐而決明和肝气﹐不損元气也。﹝本艸云。決明除肝熱。﹞三陽爲病﹐發寒熱﹐下爲癰腫。﹝三陽﹐小腸膀胱也﹐下爲癰腫獨指膀胱爲病。又腦疽﹑背癰﹑臀癰之類是也。﹞運气癰疽有四﹕一曰火熱助心爲瘡瘍。經云﹕少陽所至爲瘡疹。又云﹕少陰司天﹐熱气下臨﹐肺气上從﹐甚則瘡瘍。又云﹕少陰司天之政﹐初之气﹐寒乃始﹐陽气郁﹐炎暑將起﹐中外瘡瘍。又云﹕少陽所至﹐爲瘡瘍。又云﹕少陽司天之政。風熱參布﹐太陰橫流﹐寒乃時至﹐民病寒中﹐外發瘡瘍。

初之气﹐候乃大溫﹐其病膚腠中瘡。二之气﹐火反郁﹐其病熱郁於上﹐瘡發於中。三之气﹐炎暑至﹐民病膿瘡。又云﹕太陽司天之政﹐初之气﹐气乃大溫﹐肌腠瘡瘍﹐此皆常化病之淺也。又云﹕少陰司天﹐熱淫所勝﹐甚則瘡瘍。又云﹕少陰司天﹐客勝甚則瘡瘍。又云﹕少陰之復﹐病痱疹瘡瘍﹐癰疽痤痔。又云﹕火太過曰赫羲﹐其病瘡瘍血流。又云﹕火郁之發﹐民病瘡瘍癰腫。此是邪變病之甚也。

二曰寒邪傷心爲瘡瘍。經云﹕太陽司天之政﹐三之气﹐寒气行﹐民病寒﹐反熱中﹐癰疽注下。

又云﹕太陽司天﹐寒淫所勝﹐血變於中﹐發爲癰瘍﹐病本於心。又云﹕陽明司天之政﹐四之气﹐寒雨降﹐民病癰腫瘡瘍是也。

三曰燥邪傷肝爲瘡瘍。經云﹕木不及曰委和﹐上商與正商同﹐其病支發癰腫瘡瘍﹐邪傷肝也。

又云﹕陽明司天﹐燥淫所勝﹐民病瘍瘡痤癰﹐病本於肝是也。

四曰濕邪瘡瘍。經云﹕太陰司天﹐濕气變物﹐甚則身後癰。又云﹕太陰之勝﹐火气內郁﹐瘡瘍於中﹐流散於外是也。

﹝丹﹞《精要》第一論曰﹕凡有此病﹐未要辧問是癰是疽﹐是虛是實﹐是冷是熱﹐首先便服內托散﹑五香連翹湯﹐宜泄毒瓦斯。又云﹕內托散﹑五香連翹湯﹑沈麝湯等諸方﹐不冷不熱﹐不問老幼少壯﹐陰陽虛實﹐多服爲妙。夫癰疽瘡癤﹐臟腑陰陽﹐有淺深虛實冷熱﹐用藥有補瀉溫涼﹐老幼少壯﹐其稟受濃薄﹐形志苦樂﹐隨年歲而增損﹐柰何欲以不冷不熱四五方而通治之﹐又多服爲妙﹐此不能無疑者也。學人當審經絡﹐察病機而處治﹐豈可仗此爲通治之法。

﹝丹﹞東陽李兄﹐年逾三十﹐形瘦膚濃﹐連得憂患﹐又因作勞﹐且過於色﹐忽左腿外廉側上發一紅腫﹐其大如栗。一醫聞其大腑堅實﹐與承气湯二帖下之﹐不效。又一醫﹐教與大黃﹑朱砂﹑生粉艸﹑麒麟竭﹐又二三帖﹐半月後召予視之。曰﹕事去矣。

又一李兄﹐四十餘﹐面稍白﹐神甚勞﹐忽脇下生一紅腫如桃﹐一人教用補劑﹐眾笑且排﹐於是以流气飲﹑十宣散雜進之﹐旬餘後﹐召予視之。予曰﹕非惟不與補劑﹐抑且多得解利﹐气血俱憊難矣。已而果然。

此二者﹐皆由不預防本經少陽少血﹐遽猛浪用大黃攻裏而死之者也。

一男子﹐年近六十﹐形素肥﹐初夏於左膊外廉側生一核﹐方圓二寸餘﹐不甚痛。召予治﹐診其脈息﹐緩大而弱。予曰﹕此因憂悶而生﹐當气升散之時﹐須急與人參膏五六斤﹐又看作何應。

病家召他外科﹐以十宣散五六帖而瘡甚。予曰﹕此大虛也﹐勿以輕小視之。病家不信﹐一外科仍以十宣散進之﹐又五六帖﹐瘡平陷﹐出淸水而死。此可爲因虛而生癰疽者之例。

胡經歷女及笄﹐性急而形實﹐未許嫁﹐濃味積毒已深﹐髀骨中痛者年餘﹐醫以气藥雜治之﹐愈而復發。至秋冬令﹐忽大痛發熱﹐醫者方悟髀樞穴上生附骨疽﹐在外廉側少陽之分﹐其濃味性急自若﹐自首至尾﹐悉是五香湯﹑十宣散﹐服至瘡潰﹐猶與五香湯者月餘﹐忽一日惡寒發熱膈滿﹐醫者不悟升散太多﹐陰血已絕﹐孤陽狂越於上﹐猶恨服五香飲欠多﹐致膈間有滯﹐大服以進﹐一夕喘汗而死。

此二者﹐由不預防本經少陽血少﹐遽猛浪用十宣﹑五香表散而死之者也﹐可不戒哉。

﹝《靈》﹞帝曰﹕病之生時﹐有喜怒不測﹐飲食不節﹐陰气不足﹐陽气有餘﹐榮气不行﹐乃發爲癰疽。陰陽不通﹐兩熱相搏﹐乃化爲膿﹐小鍼能取之乎﹖岐伯曰﹕聖人不能使化者爲之﹐邪不可畱也。故兩軍相當﹐旗幟相望﹐白刃陳於中野者﹐此非一日之謀也。能使其民令行禁止﹐士卒無白刃之難者﹐非一日之教也﹐須臾之得也。夫至使身被癰疽之病﹐膿血之聚者﹐不亦離道遠乎﹖夫癰疽之生﹐膿血之成也﹐不從天下﹐不從地出﹐積微之所生也。故聖人自治於未有形也﹐愚者遭其已成也。黃帝曰﹕其已形﹐不予遭﹐膿已成﹐不予見﹐爲之柰何﹖岐伯曰﹕膿已成﹐十死一生。故聖人弗使已成﹐而明爲良方﹐著之竹帛﹐使能者踵而傳之後世﹐無有終時者﹐爲其不予遭也。黃帝曰﹕其已有膿血而後遭乎﹖不導之以小鍼治乎﹖岐伯曰﹕以小治小者功小﹐以大治大者多害﹐故其已成膿血者﹐其惟砭石鈹鋒之所取也。黃帝曰﹕多害者其不可全乎﹖岐伯曰﹕其在逆順焉爾。﹝玉版篇逆順法見潰瘍疹條。﹞﹝無﹞治初生癰疽發背﹐神效灸法﹐累試有驗。江陵府紫極觀﹐因掘得石碑﹐載之。凡人初覺發背﹐欲結未結﹐赤熱腫痛﹐先以濕紙復其上﹐立視候之﹐其紙先漧處﹐則是結癰頭也。取大蒜切成片﹐如當三錢濃﹐安頭上﹐用大艾炷灸之﹐三壯卽換一蒜片﹐痛者灸至不痛時住﹐不痛者灸至痛時方住﹐最要早覺早灸爲上。﹝如有頭似麻豆大者不用濕紙覆法﹐只消頭上灸之。﹞若有十數頭作一處生者﹐卽用大蒜研成膏﹐作薄餅鋪頭上﹐聚艾於餅上燒之。﹝一二日十灸十活﹐三四日六七活﹐五六日三四活。﹞﹝海﹞灸而不痛﹐痛而後止其灸。灸而不痛者﹐先及其潰﹐所以不痛﹐而後及良肉﹐所以痛也。

灸而痛﹐不痛而後止其灸。灸而痛者﹐先及其未潰﹐所以痛﹐而次及將潰﹐所以不痛也。

﹝《精》﹞癢者灸至不癢﹐痛者灸至不痛﹐大槪以百壯爲準。又云﹕譬如諸盜入主人之家﹐必開門逐之使出﹐萬一門不開﹐無從而出﹐必傷主後已。

﹝《本》﹞王蘧發背方序云﹕元三年夏四月﹐官京師﹐疽發於背﹐召國醫治之﹐逾月﹐勢益甚。得徐州蕭縣人張生﹐以艾火加瘡上﹐自旦及暮﹐凡一百五十壯﹐知痛乃已。明日鑷去黑痂﹐膿盡潰﹐肉理皆紅﹐亦不復痛﹐始別以膏藥貼之﹐日一易焉﹐易時旋剪去黑爛。月許﹐瘡乃平。是歲秋夏間﹐京師士大夫病疽者七人﹐余獨生此。𨿽司命自然﹐固有料理﹐不知其方﹐遂至不幸者﹐以人意論之﹐可爲慨然。於是撰次前後所得方﹐模板以施﹐庶幾古人濟眾之意。﹝此卽當頭隔蒜灸法﹐但不用蒜耳。﹞﹝《精》﹞史源母氏﹐背髀間微癢﹐視之有赤半寸許﹐方有白粒如粟黍﹐乃急著艾灸﹐其赤隨消﹐二七壯而止。信宿復覺微痛﹐視之有赤下流長二寸﹐闊如韭葉﹐舉家皆以前灸爲悔。或云﹕等慈寺尼智全者﹐前病瘡甚大﹐得灸而愈。奔問之﹐全云﹕劇時昏不知﹐但小師輩言範八奉議守定灸八百餘壯方蘇﹐約艾一篩爾。亟歸白之﹐見從始以艾作炷﹐如銀杏大﹐灸其上十數﹐殊不覺痛﹐乃截四旁赤引其炷減四之三﹐皆覺痛﹐七壯後﹐覺癢﹐每一壯燼﹐則赤隨縮入﹐灸至二十餘壯﹐赤暈收退。病者不憚﹐遂以艾作團大﹐灸其上﹐漸加至雞黃大﹐約四十團﹐方覺痛。視火焦處已寸餘﹐蓋灸之遲﹐而初發處肉已壞﹐壞肉成隔﹐直至好肉方痛。四旁知痛﹐肉未壞也。病者六夜不寐﹐至是食粥安寢﹐至晚視之﹐瘡如覆一甑﹐突髙三四寸﹐上有百數小竅﹐色正黑。

突然髙者﹐毒瓦斯出外而聚也。百數小竅者﹐毒未聚而浮攻肌膚也。色正黑者﹐皮與肉俱壞也。

非灸火出其毒於壞肉之裏﹐則五臟逼矣。

桑君當癰疽頭鍼而瀉之气﹐避筋骨。

﹝垣﹞地之濕气﹐自外而入者﹐瘡瘍﹐當先服藥﹐而後用鍼﹐鍼時先用溫衣覆蓋﹐不令凝泣壅滯﹐使血脈得溫小行﹐則血出立已。若不如此﹐血脈凝滯便鍼﹐邪毒不瀉﹐反傷良肉﹐益其瘡勢也。

嬰兒瘡亦然。

﹝《精》﹞騎竹馬灸法。先令病患以肘憑幾﹐豎臂腕要直。用篾一條﹐自臂腕中曲處橫紋﹐男左女右﹐貼肉量起﹐直至中指尖盡處截斷爲則﹐不量指甲。卻用竹扛一條﹐令病患脫衣騎定﹐令身正直﹐前後用兩人扛起﹐令腳不著地﹐又令二人扶定﹐勿令僵僕﹐卻將前所量臂腕篾﹐從竹扛坐處﹐尾骨盡處﹐直向上貼脊背量至篾盡處爲則﹐用墨點定﹐此只是取中﹐非灸穴也。

卻用薄篾作則子﹐量病患中指節﹐相去兩橫紋爲則﹐男左女右﹐截爲一則﹐就前所點處兩邊﹐各量一則﹐盡處卽是灸穴。兩穴各灸五壯﹐或七壯止﹐不可多灸。不問癰疽生何處﹐並用此法灸之﹐無不愈者。蓋此二穴﹐心脈所通處﹐此癰疽皆心火畱滯而生﹐灸則心火流通﹐卽見安愈﹐可以起死救危﹐有非常之效﹐累試累驗。

詳臂腕中曲處橫紋﹐卽曲澤穴間橫紋﹐非掌後腕之橫紋也。

﹝丹﹞凡癰疽之發﹐或因內有積熱﹐或因外寒郁內熱﹐若於生發之際﹐艾灸以散其毒﹐治之於早﹐可以移深爲淺﹐攺重爲輕。諸項灸法皆好﹐惟騎竹馬灸法尢爲切要﹐此消患於未形之策。

﹝《保》﹞凡瘡可灸刺者﹐須分經絡部位﹐血分多少﹐穴遠近。若從背而出者﹐當從太陽五穴﹐隨證選用﹐或刺或灸﹐泄其邪气。

凡太陽多血少气﹕至陰通谷束骨昆侖委中從鬢而出者﹐多從少陽五穴選用。少陽少血多气﹕竅陰俠溪臨泣陽輔陽陵泉從髭而出者﹐多從陽明五穴選用。陽明多血少气﹕厲兌內庭陷谷衝陽解溪從腦而出﹐初覺腦痛難忍﹐欲生瘡也。腦者髓之海﹐當灸刺絕骨以泄邪气。髓者捨也﹐故脈浮者從太陽經根據前選用﹐脈長者從陽明經根據前選用﹐脈弦者從少陽經根據前選用。論曰﹕諸經各有井滎輸經合﹐井主心下滿及瘡色靑﹐滎主身熱及瘡色赤﹐兪主體重節痛及瘡色黃﹐經主咳嗽寒熱及瘡色白﹐合主气逆而泄及瘡色黑﹐各隨經病而見此證者﹐或宜灸﹐或宜鍼﹐以泄邪气。經云﹕邪气內搐則壅熱﹐宜砭射之也。

上《保命集》分經灸刺﹐乃大綱耳。今更取《靈樞》經脈篇及《銅人》等書毫分縷析﹐出各經分野﹐在鍼門十二經條列爲之圖﹐目之曰經絡分野圖﹐使人視之﹐心目燎然﹐目無全牛矣。

夫癰疽初發﹐必先當頭灸之以開其戶﹐次看所發分野屬何經脈。經脈旣定﹐卻內用所屬經脈之藥引經以發其表﹐外用所屬經脈之兪穴鍼灸以泄其邪﹐內外交治﹐邪無容也。鍼灸癰疽者﹐更於鍼灸門十二經脈分野圖求之。

﹝《甲》﹞癰疽﹐竅陰主之。頭項癰腫不能言﹐天窗主之。

﹝垣﹞邪气不傷於腸胃﹐大便如常﹐愼不可下﹐切禁之。

﹝丹﹞《精要》云﹕大黃治癰疽之要藥﹐以其宣熱拔毒。又云﹕瘡始作﹐皆須以大黃等湯﹐極轉利之﹐且排日不廢。繼又自言患癰疽者﹐每有泄瀉﹐皆是惡候﹐此是不能無疑者也。借曰前用大黃﹐恐因病體實﹐而大腑祕結﹐有積熱沈痼之積者發也﹐止可破結導滯﹐推令轉動而已﹐豈可謂極轉利之﹐而且排日不廢乎﹖若下利之後﹐又與利藥﹐恐非防微杜漸之意。瘡之始作﹐卽《周禮》腫瘍之時也。腫在肌肉﹐若非大滿大實堅之證﹐自當行仲景發表之法﹐借五香湯爲例﹐散之於外﹐何必遽以峻下之藥﹐以奪其裏﹐自取其禍乎。

《精要》云﹕大凡癰疽﹐不可捨五香湯。此又不能無言者也。開卷便於第一論中詳言之﹐吾不知良甫之時﹐有許多大腑堅祕﹐病气郁塞。若是之頑濃﹐可以驟散而大下者。若果有之﹐亦當開陳時之先後﹐証之可否﹐庶乎後人不敢孟浪殺人也。或曰﹕癰疽用大黃走泄以去毒﹐自孫眞人行《千金方》已言之矣﹐良甫祖述其說﹐何吾子病之深也﹖曰﹕大黃除諸實熱﹐而性峻急﹐孫以盛行奇術於公卿間﹐時在晚宋﹐民不知兵﹐交遊於富貴之家﹐肉食之輩﹐固皆捷效。今良甫不分貧富苦樂勞逸﹐一槪用之﹐寧無孟浪之患乎﹖況有房勞而虛者﹐憂怒而虛者﹐極意貪求而虛者﹐彊力動勞而虛者﹐大醉過飽而虛者﹐皆因气弱而澀﹐血少而濁﹐生疽固是難治之病﹐若大腑祕而稍安谷食﹐肯守戒律﹐甘心淡味者﹐猶爲可治﹐但費補工夫耳。苟因旬日半月﹐大便祕實﹐不知其气不降也﹐便以爲實﹐而行大黃﹔些少寒熱﹐不知其血气不和也﹐便以爲有外感﹐而行表散﹐如此害人甚速。

﹝垣﹞瘡瘍及諸病面赤﹐𨿽伏火熱﹐禁不得攻裏﹐爲陽气怫郁﹐邪气在經﹐宜發表以去之。

故曰﹕火郁則發之。𨿽大便數日不見﹐宜多攻其表﹐以發散陽气﹐少加潤燥藥以潤之。如見風脈風證﹐只用發表風藥﹐便可以通利大便。若只漧燥祕澀﹐尢宜潤之﹐愼不可下也。九竅不利﹐皆不可下﹐瘡瘍鬱冒﹐俗呼昏迷是也﹐愼不可下﹐汗之則愈。

﹝丹﹞排膿內補十宣散﹐若用之於些少癰疽與冬月﹐盡可助內托之功。若於冬月腫瘍用之﹐亦可轉重就輕﹐移深爲淺。若潰瘍與夏月用之﹐其桂﹑朴之溫散﹐佐以防風﹑白芷﹐吾恐𨿽有參﹑﹐難爲倚仗﹑比見世人用此方者﹐不分癰疽冬夏﹐無經絡﹐無先後﹐如盲人騎瞎馬﹐半夜臨深池﹐危哉。又云﹕內補十宣散﹐瀉衛燥血藥太多﹐止可用於輕小證候﹐虛之甚者﹐恐難倚仗。

《精要》云﹕內托散﹐一日至三日之內﹐進十數服﹐治毒瓦斯攻衝臟腑﹐名護心散。此方專爲服丹石而發疽者﹐若不因丹石而發﹐恐非必用之劑。若夫年老者﹐病深者﹐證憊者﹐體重者﹐綠豆𨿽補﹐將有不勝重任之患矣。

﹝仲﹞瘡家𨿽身疼痛﹐不可發汗﹐汗之則。﹝發汗爲大汗出﹐非謂諸托裏之藥輕輕表散也。﹞李世英疽不熱不痛﹐屬陰。切不可用冷藥敷貼﹐恐逼毒瓦斯入內。

﹝丹﹞夫外施敷貼﹐正與發表之意同。經曰﹕發表不遠熱。大凡气得熱則散﹐冷則斂。向見鄭經歷﹐性嗜酒與煎爆﹐年五十餘﹐忽春末夏初﹐在額絲竹空穴湧出一角﹐長短大小如雞距稍堅﹐求予治。予曰﹕此非膏粱所致而何﹖宜斷濃味﹐先解食毒﹐鍼灸以開泄壅滯﹐未易治也。此少陽經所過﹐气多血少者。鄭以憚煩﹐召他醫﹐以大黃﹑朴硝﹑腦子等冷藥罨之﹐一夕豁開如醬蚶﹐徑三寸﹐一二日後﹐血自蚶中濺出﹐髙數尺而死。此冷藥外逼﹐熱郁不得發﹐宜其發之暴如此也。

蜞鍼法謂開門放毒﹐以爲要捷﹐恐可施於輕小證候耳。愚謂蜞之所吮﹐止膚間惡血。若積毒於臟腑者﹐徒竭之於外﹐而不及於裏﹐恐未爲得。往見張兄之子﹐甫二歲﹐徧身赤疹如霞片。

予向見其母久病﹐謂毒熱在血所成者。張曰﹕誰不因母血所成﹐何謂毒熱之血。予曰﹕其母𨿽﹐食肉如平時﹐肉性熱與宿疾之熱相搏﹐非毒歟。張不之信﹐自取五六大蜞吮其血﹐疹頓消﹐乳食起居如舊。予曰﹕非其治也﹐未可以爲喜。張怒。越二三日﹐大發熱而暴死。非竭之於外﹐血去而气不能獨居乎。

《精要》云﹕口漧與口渴不同﹐不宜用丹藥鎭墜﹐用之其禍如反掌。用桑枝煎五味湯﹐以救陰水﹐甚妙方也。而不言食味起火﹐怒气生火﹐房勞激火﹐吾恐渴未易除也。

《精要》謂頭上有發毒者﹐不得灸﹐恐因火气拔起﹐熱毒炎上﹐動病邪而添病。愚謂此言過矣﹐火本以暢達﹐拔引郁毒﹐此從治之意也。頭爲諸陽所聚之處﹐艾炷宜小﹐壯數宜少﹐小者如椒粒﹐少者三五炷而已。若孟浪如腹背上引痛灸至不痛﹐不痛灸至痛爲例﹐斯爲誤矣。

按東垣灸元好問腦疽﹐以大艾炷如兩核許者﹐至百壯﹐始覺痛而痊。由是推之﹐則頭上發毒﹐灸之痛者﹐艾炷宜小﹐壯數宜少﹐如不痛者﹐艾炷大﹐壯數多﹐亦無妨也。又引陳日華之說﹐謂於始發時﹐用鍼灸十死八九。此未之思也。切詳因灸而死者﹐必其血虛﹐孤陰將絕﹐無以承當火气﹐脈必浮數而大鼓﹐與精神必短而昏﹐豈可泛言始發不可灸以誤人。

﹝《保》﹞瘡疽已覺微漫腫硬﹐皮不變色﹐脈沈不痛者﹐當外灸之﹐引邪气出而方止。經曰﹕陷者灸之。如外微覺木硬而不痛者﹐當急灸之﹐是邪气深陷也。淺者不可灸﹐愼之。如有膿水﹐亦不可灸﹐當刺之。

按刺之膿出﹐不腫痛者﹐邪已去矣。不宜灸。若刺之膿出﹐而痛腫不止者﹐亦當於腫上灸之無妨。又毒𨿽淺﹐卻有十數頭腫痛者﹐亦灸之無妨。

﹝涓﹞一有癰疽瘡癤﹐須順時節﹐春夏爲正﹐易爲整理。緣天气溫和﹐肌肉緩慢而暖﹐故易治。

其有肉冷﹐是患人气虛所致﹐但以溫藥調順气血﹐外卽用溫暖潰膿膏藥貼之令穴﹐候穴抽膿盡﹐急用生肌長肉藥滿瘡口﹐不宜緩慢﹐恐至秋冬成漏瘡也。或在秋冬發者﹐乃春夏內先有發蒸熱毒﹐遇一陰生後﹐再有伏毒﹐至秋冬間又因食毒物酒面房欲之事﹐忽發初覺微小﹐數日之間腫大疼不可忍。初得大便五七日不通﹐小便淋瀝者﹐是其候也。先調脾臟气令實﹐次服發穴排膿消毒去積之藥﹐內托溫平﹐不得用太熱澀之藥。緣脾中髒要和暖﹐如用熱藥﹐恐气澀而不流暢﹐致榮衛不調也。貼卽用溫涼藥﹐不得用冷藥﹐恐逼入毒瓦斯﹐須引膿外透﹐方漸安矣。

﹝仲﹞諸浮數脈﹐應當發熱﹐而反灑淅惡寒﹐若有痛處﹐當發其癰。

﹝《精》﹞陰滯於陽則發癰﹐陽滯於陰則發疽。而此二毒﹐發無定處﹐當以脈別之﹐浮洪滑數爲陽﹐微沈緩澀爲陰。陰則熱治﹐陽則冷治。

上陽脈當以癰法治之﹐陰脈當以疽法治之﹐不必拘於熱治冷治也。

﹝垣﹞身重脈緩濕勝者﹐除濕。身熱脈大﹐心躁時腫﹐乍來乍去者﹐淸熱。諸痛眩暈動搖﹐脈弦者﹐去風。

气澀气滯﹐漧燥﹐亡津液﹐脈澀者﹐瀉气補血。寒勝則脈浮﹐食不入﹐便溺多﹐惡寒脈緊者﹐宜瀉寒水。腎脈澀甚﹐爲大癰。﹝全文見虛實法。﹞﹝涓﹞夫人生最可憂者﹐發背也﹐其種有五﹕一曰陽毒。因風熱而有﹐或患熱毒消渴﹐或先患傷寒﹐余有陽毒觸處蓄積﹐起於背脊膂之間﹐不問椎數﹐但從兩夾脊起﹐止腰上﹐滿背熱﹐如炊之狀﹐赤紫或紅如焰﹐膿毒難成﹐成後不止﹐止後痛不除﹐驀忽數日之間﹐復平如舊﹐將謂腫消﹐此是內攻肉陷﹐不可療矣。

二曰陰毒發背。是气冷而作﹐初如黍米粒起﹐情緒不快﹐而痛﹐直應前心﹐心忪怔﹐頭目昏重﹐寒熱如瘧。五七日後﹐始發引攻腫﹐開闊難收﹐內積有膿﹐深沈遲緩未透﹐宜急以補气湯藥內托﹐外以抽膿藥貼之。宜急見膿﹐無膿﹐卽平愈未期。

三曰有人多服金石燒煉之藥﹐毒惡流滯成發背者﹐初起如丹疹之狀﹐漸開如湯火瘡﹐面色如朱﹐心膈煩躁﹐多渴嗜冷﹐其瘡難起﹐起卽驚人﹐猶勝於陰陽二毒者﹐緣此有解金石藥毒湯散治其內也﹐賴有根底分明﹐亦須急療方安。

四曰人有患酒食毒發背者。此疾非近得之﹐乃臟腑久積﹐乘饑乘困﹐食之便睡﹐或多食酒肉﹐冷熱粘滑﹐肥鮮熾膩﹐未下胸膈﹐房室不禁﹐恣意當風取快﹐脾臟气虛不能受﹐乘發毒攻背﹐兩夾脊不問椎數。初起癰頭如小彈子﹐後大如拳﹐堅如石﹐痛徧四肢﹐加之拘急﹐口苦舌漧﹐腹急﹐大小便澀。十數日後﹐頭面手足虛腫﹐及臟腑通泄如利﹐內急痛者﹐是其癥也。喜方腫引﹐急用收腫發穴潰膿湯藥﹐內實外泄﹐膿水不可放縱﹐遲緩則皮肉腐壞﹐傷骨爛筋﹐漸成膿多﹐因而感邪內敗者﹐死矣。

五曰人有冒山嵐瘴气發背。毒瓦斯先在臟腑﹐年月浸遠﹐气血虛損衰弱。初起腫色靑黑如靴﹐皮頑痺痛﹐深附筋骨徹髓﹐按之如木石﹐引手加深﹐方覺似有痛處。至五七日﹐毒瓦斯浮淺﹐腫髙色變靑白﹐有如拳打之狀﹐寒戰似瘧﹐及有風候﹐頭動口偏﹐手足厥逆﹐眼黑睛小﹐白多而慢。

此內有邪气相搏﹐急破出淸血三五升﹐方有黃膿白汁相和發泄﹐其皮不寬不慢亦急﹐脹痛亦不住﹐直至色退熱疼方愈。亦宜急急追趕膿與毒瓦斯外出無害。

初患腫﹐三日內灸者生。八日內膿成﹐鍼烙導引者生。未瘥﹐愼勞力者生。愼忌食者生。愼喜怒者生。懼腫猛療者生。急療者生。不諱發背者生。

待膿自出﹐不導引者死。未內攻﹐而鍼烙用藥導引者生﹔內攻後﹐導引鍼烙者死。熱痛方盛以前療者生﹐如過此後已內攻者死。膿成後﹐不出不導引﹐但敷藥者死。如赤白痢气急者﹐是已內攻﹐醫療無益﹐必死。癰不救﹐十得五生﹔疽不療﹐十全死。輕腫怕痛者必死。不遇良方者死。節候不根據法者必死。愚執恣意用性逸情者死。

有發背癰﹐有發背疽﹐如毒瓦斯勇猛而發﹐如火焚茅﹐易於敗壞。初發卽可如黍米粒大﹐三兩日漸赤引腫如手掌面大﹐五七日如碗麵大﹐卽易爲攻﹐熱赤引如火燒之狀﹐浮面漸潰爛闊開﹐內發腫如炊之狀﹐外爛皮肉如削﹐去紫瘀膿汁多而腫不退﹐疼亦不止﹐發渴發逆﹐飲食不下﹐嘔吐气急﹐浮淺開闊者﹐尢宜發膿托毒湯藥﹐用之必愈。﹝陽證﹐實也。﹞其間有只如盞面大者﹐此非不大﹐緣爲毒瓦斯深沈﹐內虛﹐毒瓦斯近膜也。此必內攻﹐近入臟腑﹐卻外入四肢。先攻頭面虛浮﹐後攻手面﹐次攻兩足面腫﹐名曰毒瓦斯散入四肢。其人聲嘶气脫﹐眼睛黑小﹐十指腫黑幹焦不治。﹝陰證﹐虛也。﹞﹝《精》﹞凡癰疽初發腫硬髙者﹐而毒瓦斯卻淺﹐此乃六腑不和爲癰﹐其證屬陽﹐勢𨿽急而易治。

若初發如粟粒﹐甚則如豆許﹐與肉俱平﹐或作赤色﹐時覺癢痛﹐癢時愼勿抓破﹐此乃五臟不調爲疽﹐其證屬陰﹐蓋毒瓦斯內蓄已深﹐勢𨿽緩而難治。

始發一粒如麻豆大﹐身體便發熱﹐生疽處腫大熱痛﹐此爲發於外﹐𨿽大如盆﹐治之百可百活。﹝陽癥﹐實也。﹞或身體不熱﹐自覺倦怠﹐生疽處亦不熱﹐數日後漸大﹐不腫不痛﹐低陷而壞爛﹐此爲發於內﹐𨿽神仙無如之何。﹝陰癥﹐虛也。﹞﹝《保》﹞

木香散

治小兒斑後生癰如神。﹝出小兒門。﹞地骨皮﹝一兩﹞木香﹝半兩﹞穿山甲﹝炙黃﹐二錢五分﹞麝香﹝一字﹞上末﹐米飲下三錢。

卷之十八心小腸部癰疽

潰瘍

癰疽已潰﹐膿出者也。

﹝仲﹞諸癰疽欲知有膿無膿﹐以手掩腫上﹐熱者爲有膿﹐不熱爲無膿。

﹝《精》﹞凡癰疽﹐按之牢﹐未有膿也。按之半軟半﹐已有膿也﹐宜急破之。﹝﹐未詳何切。半軟﹐謂中央膿熟處。半謂四旁無膿腫肉也。﹞凡瘡腫﹐以手指從瘡旁按至四畔上赤黑者﹐按之色不變﹐膿已結成。又按之隨手赤色﹐此亦有膿。按之白﹐良久方赤﹐遊毒已息﹐可就赤白色盡處灸斷﹐瘡肉平實﹐久而方消。夫癰則皮薄腫髙﹐疽則皮濃腫堅﹐初發並宜灼艾﹐惟癰膿成則宜鍼﹐疽膿成則宜烙。切宜熟視詳審﹐候其潰熟膿透於外﹐其勢盈盈欲出﹐只用替鍼丸自瘡頭咬開﹐不半日許﹐其膿自出﹐切不用鍼刀也。﹝丹溪云﹕《精要》論戒用鍼刀﹐業外科者﹐當拳拳服膺。﹞

替鍼丸

治癰疽已潰未破﹐或破後膿出不快者。

白丁香﹝一字﹞砂﹝一字以上﹞沒藥﹝一字﹞乳香﹝一字﹞鍛石餅藥納種糯米十四粒﹐其法用鍛石五升﹐鑪灰三升﹐以水五升﹐淋取淸汁﹐入大鍋內熬濃汁﹐至三五升﹐用瓦器盛貯﹐臨用時以小靑盞盛取半盞濃汁﹐卻用皮紙貼盞中濃汁面上安定﹐然後取糯米十四粒﹐種在皮紙面上﹐一宿卽是。

上爲細末﹐糯米飯丸﹐如麥粒大。每用一粒。未破用津貼瘡頭薄處卽破﹐膿滯不快﹐則用一粒納瘡口內﹐使膿不滯﹐好肉易生。

﹝無﹞

替鍼丸

雄雀糞﹝二十粒﹞砂陳倉米沒藥﹝各一字﹞上研勻﹐以米飯丸﹐如粟大。每用一粒貼瘡口眼中﹐卽潰膿出。

﹝梅﹞治諸癰不消﹐已成膿﹐懼鍼不得破﹐令速決。取雄雀糞塗頭上﹐幹卽易之﹐雀糞中豎者爲雄。

﹝《本》﹞治癰疽已有瘡眼﹐未出膿﹐痛不可忍﹐用此藥卽膿出。巴豆一个﹐去皮膜﹐不去心油﹐鹽豉十四个﹐口中含去皮令軟﹐同研爛﹐眞麝少許﹐如難丸﹐入少稀糊﹐捏作餅子﹐如鼠糞大。大小臨時看瘡口之﹐只以紙撚子送入藥﹐須臾必痛﹐忍之﹐良久膿遂出。

﹝丹﹞出一切瘡口。出蛾繭殼﹐燒存性﹐無灰酒調下﹐每服一枚。服下一个時辰﹐便有瘡口一个。若服兩枚﹐出瘡口兩枚。

﹝《精》﹞癰成膿﹐宜鍼﹐其鐵用馬銜鐵爲之﹐形如韭葉﹐兩面皆利﹐可以橫直裂開五六分許﹐取其毒血。如覺病輕﹐須先灸而後裂。

按癰如椒眼數十粒﹐或如蜂窠蓮房﹐而膿出痛不除﹐宜用鍼者﹐以鍼橫直裂之﹐則毒血挾膿出而愈。如無椒眼之類﹐只消直入取膿﹐不必裂之也。又法當椒眼上﹐各各灸之亦佳﹐不必裂也。

鈹鍼者﹐末如劍鋒﹐以取大膿。﹝全文見鍼灸門。﹞﹝《素》﹞夫癰气之息者﹐宜以鍼開除去之。﹝病能篇王注云﹕息﹐也﹐死肉也。今世用刀割去死肉者是也。﹞治腐腫者刺腐上﹐視癰小大深淺刺。刺大者多血﹐小者深之﹐必端內鍼爲故正。﹝長刺節論「大者多血﹐小者深之」八字﹐衍文也。大小深淺刺七字﹐取膿之法﹐盡矣備矣。﹞﹝《精》﹞疽成膿宜烙。可用銀篦大二分﹐長六寸﹐火上燒令赤﹐急手熨烙毒上﹐得膿爲效。

﹝涓﹞凡癰覺在虛處﹐及眼不見處﹐皆是惡癥。如發髙腫紫赤﹐皮薄光澤﹐覺裏有膿毒﹐諸藥貼不破者﹐宜用熟銅鍼於油火上燎透﹐先用墨筆點定﹐卻當頭以鍼淺刺入。隨鍼出膿者﹐順也。有不隨鍼膿出﹐當用白紙作﹐入鍼孔﹐引出膿毒﹐當時腫退﹐可及三分。如腫不退﹐是一逆也。腫不退﹐疼不除﹐但膿出﹐二逆也。膿疼不退﹐患人不覺瘡輕﹐三逆也。𨿽用鍼破出膿﹐亦無所濟﹐須急用引膿托裏湯藥﹐以助其勢力可也。更有癰生實處﹐不問深淺﹐如有膿卽用鍼烙無害。稍遲緩﹐卽恐傷筋骨內疼。凡近筋脈骨節處﹐不得亂行鍼烙﹐反致他病也。患疽初生赤硬﹐或在處處毒瓦斯淺﹐或在實處毒瓦斯深﹐切須仔細辧認﹐仍問患人疼痛覺淺覺深。其患處瘡頭不拘多少﹐其間須有一个最大者﹐卽是大膿竅。當用熟鐵大鍼頭如釵腳者﹐於麻油燈上燒令熱透﹐以大頭處按定﹐插入一寸或至二寸﹐膿當下﹐恐未有膿毒出﹐卻用白紙作子﹐入﹐直候次日取出﹐其膿卽隨下矣。膿色黃白卽好﹐若赤黑色﹐防復有鮮血出﹐卽患人寒戰不禁。其有虛處﹐不得亂行鍼烙。凡患發背﹐覺似有膿成﹐便用大熟鐵烙﹐當正頭上烙之。其烙並用麻油燈上燒令通紅﹐烙入可二寸許。初入肉卽須橫插入﹐不得正入﹐恐烙透膜也。如已有破處﹐皮爛潰熟﹐更不得用鍼烙。如是橫長﹐赤引開闊﹐當須兩頭下火鍼﹐令膿毒隨鍼引出。肥人膿汁多﹐瘦人膿汁少。如肥人卻少﹐瘦人卻多﹐多是肉敗壞成膿﹐少是肉不腐爛﹐變气實也﹐猶宜審詳﹐不可造次﹐便行鍼烙。亦看患者气脈勻和﹐榮衛气不節滯﹐血脈不致凝澀﹐卽行鍼烙無畏﹐切須仔細。患者气虛脈气大者﹐亦不可亂行鍼烙。鍼烙之法﹐不可容易﹐先看皮紋緊慢濃薄﹐紫赤色大光澤者﹐卽可用鍼烙﹐如皮肉未變﹐不可用鍼﹐鍼亦無濟。大抵用鍼﹐只欲引膿﹐如鍼刺無膿﹐是气伏也﹐不可用鍼烙。

﹝丹﹞或問烙法如何﹖曰﹕膿或汪洋欲出﹐柰何皮濃肉深難穴者﹐旣前無內托之藥先致力於內﹐後又不用烙以開竅脈﹐膿何由出﹖膿本肉腐所成﹐皆挾毒熱之气。若久畱肉腠間則毒瓦斯浸淫﹐好肉亦化爲膿腐﹐此所以烙法有功於潰瘍也。彼根淺而皮薄者﹐何必假此以賣弄假法﹐恐嚇而脇取利也。

﹝《靈》﹞帝曰﹕願聞身形應九野﹐柰何﹖岐伯曰﹕請言身形之應九野﹐左足應立春﹐其日戊寅己丑﹔左脇應春分﹐其日乙卯﹔左手應立夏﹐其日戊辰己巳﹔膺喉首頭應夏至﹐其日丙午﹔右手應立秋﹐其日戊申己未﹔右脇應秋分﹐其日辛酉﹔右足應立冬﹐其日戊戌己亥﹔腰尻下竅應冬至﹐其日壬子。六腑膈下五臟應中州﹐其大禁太乙所在之日及諸戊己。凡此九者﹐善候八正﹐所在之處﹐所主左右上下﹐身體有癰腫者﹐欲治之﹐無以其所直之日潰治之﹐是謂天忌日也。

身形應九野圖﹝涓﹞十歲﹐二十二歲﹐三十三歲﹐七十三歲﹐以上四人﹐百神在上部﹐不可患癰疽發背﹐見血者死。申子辰年﹐血忌﹐餘年不妨。男女同。

二十五歲﹐三十一歲﹐六十八歲﹐七十四歲﹐以上四人﹐百神在額﹐不可患瘡腫﹐見血者死。

十八歲﹐二十四歲﹐三十五歲﹐四十五歲﹐五十六歲﹐六十七歲﹐七十二歲﹐八十九歲﹐以上八人﹐百神在兩肩隅﹐不宜患癰疽瘡腫﹐見血者死。

十二歲﹐二十七歲﹐三十六歲﹐五十九歲﹐六十六歲﹐九十七歲﹐以上六人﹐百神在中部﹐不可患癰疽發背﹐見血者死。巳西丑年﹐血忌﹐餘年不妨。男女同。

三十二歲﹐四十二歲﹐五十五歲﹐六十一歲﹐以上四人﹐百神在肩背﹐不可患癰疽﹐見血者死。

十九歲﹐二十六歲﹐四十九歲﹐五十六歲﹐五十七歲﹐六十二歲﹐八十歲﹐九十一歲﹐以上八人﹐百神在肝肺兪﹐不宜患癰腫﹐見血者死。

十一歲﹐二十三歲﹐二十四歲﹐五十八歲﹐九十六歲﹐以上五人﹐百神在脇肋﹐不可患癰疽﹐見血者死。

十四歲﹐二十九歲﹐三十九歲﹐四十六歲﹐五十二歲﹐六十歲﹐六十九歲﹐七十六歲﹐八十一歲﹐八十八歲﹐九十五歲﹐以上十一人﹐百神在下部﹐不可患瘡漏疾﹐見血者死。下部尢忌見勞瘵人﹐不宜下部出膿﹐難瘥。

十一歲﹐十五歲﹐二十七歲﹐六十三歲﹐七十五歲﹐以上五人百神在尻尾間﹐不可患癰疽﹐見血者死。

十三歲﹐二十八歲﹐五十二歲﹐七十二歲﹐九十三歲﹐以上五人﹐百神在足下﹐不可患癰疽﹐見血者死。

二十一歲﹐三十八歲﹐四十一歲﹐五十歲﹐以上四人﹐百神在徧身﹐不可患瘡腫﹐見血者不治。

凡發背及癰疽﹐皆在背上﹐不問大小﹐有疼無疼﹐或熱或不熱﹐或冷或不冷﹐但從小至大﹐腫起至一尺以上者﹐其赤腫熱者﹐卽用緊急收赤腫藥圍定﹐不令引開﹐中心卽用抽膿聚毒散貼之﹐急令散毒外透﹐內服排膿縮毒內托湯藥。候膿成﹐相次破穴﹐看瘡大小深淺﹐內發其膿汁。

膿水大泄﹐急須托裏內補。𨿽破穴膿汁不多﹐再須排膿拔毒﹐透後愼不令再腫﹐須疼止腫消﹐患人自覺輕便﹐卽是順疾也。最宜節愼飲食。其熱毒方盛﹐或發大渴﹐多飲冷水及冷漿之類﹐此是毒瓦斯攻心﹐令口漧煩渴﹐但以心气藥內補臟腑卽止矣。

﹝內補謂參﹑之屬﹐排膿謂皂角刺之屬。﹞﹝丹﹞《精要》云﹕凡疽疾﹐勿食羊﹑雞﹑牛﹑鵝﹑魚﹑面﹑煎爆﹑炙炒﹑法酒等味﹐犯之必發熱﹐只有梔子黃芩湯﹐用之取效。夫梔﹑芩﹑苦參﹑犀角輔佐人參﹐固可解食毒之熱﹐若寒月與虛人﹐寧無加減乎﹖《內經》謂膏粱之變﹐足生大疔﹐此原癰疽之因也。禁戒濃味﹐蓋以濃味能引起宿火之熱﹐此誠富貴豢養口腹者所宜謹守﹐若素貧者﹐大不然矣。予治章兄﹐背疽徑尺﹐家貧﹐待死而已。視瘡穴黑深似有近內之意﹐急作參歸術膏。飲三日﹐略以艾芎湯洗﹐气息奄奄﹐不可支持。幸其身不發熱﹐而可進飲食﹐每日作餛飩大碗與之。盡藥膏五斤﹐餛飩多肉者三十碗﹐瘡口漸合﹐以其因肉與餛飩助气之有益也。

﹝羅﹞凡治病必察其下予從軍﹐戊午年冬於武城縣﹐有賈倉使父﹐年逾六旬﹐冬至後數日﹐疽發於背﹐五七日腫勢約七寸許﹐不任其痛﹐瘍醫曰﹕視之膿成可開矣。公懼不從。越三日﹐醫曰﹕不開﹐恐變證生矣。遂以燔鍼開之﹐膿泄痛減﹐以開遲之故。迨二日﹐變證果生﹐覺重如負石﹐熱如火﹐痛楚倍常﹐六脈沈數按之有力﹐此膏粱積熱之變也。邪气酷熱﹐故宜寒藥治之﹐時月嚴凝﹐復有用寒遠寒之惑。乃思《內經》曰﹕有假者反之﹐𨿽違其時﹐以從其證可也。與瘍醫議﹐急作淸涼飲子加黃連一兩五錢與之﹐利下兩行﹐痛減七分。翌日﹐復用前藥﹐其證悉除﹐月餘平復。陳錄判母﹐年七十餘歲﹐忽冬至後腦出疽﹐形如甌面大﹐命瘍醫診視﹐俟瘡熟以鍼出膿。因怒笞侍外家﹐瘡卽內陷凹一韭葉許﹐面色靑黃不澤﹐四肢逆冷﹐汗出身淸﹐時復嘔吐﹐脈極沈細而遲。蓋緣衰老之年﹐嚴寒之時﹐病中苦楚﹐飲食淡薄﹐已滌肥膿之气﹐獨存憔悴之形﹐加之暴怒﹐精神愈損﹐故有此寒變也。病與時同﹐與瘍醫議﹐遂制五香湯一劑﹐加丁香﹑附子各五錢﹐劑盡﹐瘡復大發﹐隨證調治而愈。《內經》曰﹕凡治病﹐必察其下﹐謂察時下之宜也。諸痛癢瘍瘡﹐皆屬心火﹐言其常也。如瘡盛形羸﹐邪髙痛下﹐始熱終寒﹐此反常也﹐固當察時下之宜而權治。

故曰﹕經者常也﹐法者用也﹐醫者意也﹐隨所宜而治之﹐可收十全之功矣。

至元壬午五月二十八日﹐王伯祿年五十有七﹐右臂膊腫盛﹐上至肩﹐下至手指﹐色變﹐皮膚涼﹐六脈沈細而微﹐脈證俱寒。予舉瘍醫孫彥和視之。曰﹕此附骨癰﹐開發已遲。以燔鍼啟之﹐膿淸稀解﹐次日肘下再開之﹐加呃逆不絕。彥和以丁香柿蒂散﹐兩服稍緩。次日﹐呃逆尢甚﹐自利﹐臍腹冷痛﹐腹滿﹐飲食減少﹐時發昏憒。於左乳下黑盡處灸二七壯﹐又處托裏溫中湯﹐用漧薑﹑附子﹑木香﹑沈香﹑茴香﹑羌活等分﹐咀﹐一兩半﹐欲與服。或者曰﹕諸痛癢瘡瘍﹐皆屬心火﹐又當盛暑之時﹐漧薑﹑附子可乎﹖予應之曰﹕理所當然﹐不得不然。《內經》曰﹕脈細皮寒﹐瀉利前後﹐飲食不進﹐此謂五虛。況呃逆者﹐胃中虛寒極也。諸痛癢瘡瘍﹐皆屬心火﹐是言其定理也。此證內外相反﹐須當捨時從證﹐非大方辛熱之劑急治之﹐則不能愈矣。遂投之﹐諸癥悉去﹐飲食倍進﹐瘡勢溫﹐膿色正。彥和又與五香散數服﹐月餘平復。噫﹗守常者﹐眾人之見。知變者﹐智者之事。知常而不知變﹐因而取敗者亦多矣﹐況醫乎哉﹗守常知變﹐豈可同日而語。

托裏溫中湯

治瘡瘍爲寒變而內陷者﹐膿出淸解﹐皮膚涼﹐心下痞滿﹐腸鳴切痛﹐大便微溏﹐食則嘔逆﹐气短促﹐呃逆不絕﹐不得安臥﹐時發昏憒。

羌活漧薑﹝炮。各三錢﹞黑附子﹝四錢﹐炮﹐去皮臍﹞益智仁﹝一錢﹞茴香甘艸﹝炙﹞丁香沈香﹝各一錢﹞木香﹝一錢半﹞陳皮﹝一錢﹞按經曰﹕寒淫於內﹐治以辛熱﹐佐以苦溫。附子﹑漧薑﹐大辛熱溫中﹐外發陽气﹐自裏之表﹐以爲君﹔羌活味苦辛溫透關節﹔炙甘艸甘溫補脾胃﹐行經絡﹐通血脈。胃寒則嘔吐呃逆﹐不下食﹐益智仁﹑沈香﹑丁香大辛熱﹐以散寒邪爲佐。瘡气內攻﹐气聚而爲滿﹐木香﹑茴香﹑陳皮苦辛溫﹐治痞散滿爲使也。

上咀﹐都作一服﹐水三盞﹐生薑五片﹐煎至一盞﹐去渣﹐溫服無時。忌一切冷物。

﹝丹﹞一老人年七十﹐患背疽徑尺餘﹐已雜與五香﹑十宣數十帖﹐膿血腥穢﹐嘔逆不食者旬餘。病患自去喫內托散﹐隔中不安﹐且素有淋病三十年﹐今所苦者淋之痛﹐與嘔吐不得睡而已。急以參﹑﹑歸﹑術煮膏﹐以牛膝湯入竹瀝飲之﹐三日後盡藥一斤半﹐淋止思食﹐七日後盡藥四斤﹐膿自湧出而得睡﹐又兼旬而安。

一男子年六十餘﹐性好酒肉﹐背疽見膿﹐嘔逆發熱﹐蓋其得內托﹑十宣多矣。醫以嘔逆﹐於嘉禾散中加丁香以溫胃行气﹐時七月大熱﹐脈洪數有力﹐予因謂﹕此脈癥在潰瘍尢爲忌。然形气實﹐只與人參膏和竹瀝飲之﹐盡藥十五斤﹐竹百餘竿而安。予曰﹕此病幸安也﹐不薄味﹐必再作。仍濃味自若﹐夏月醉後﹐坐水池中﹐又年餘左脇旁生一軟塊如餅。二年後﹐軟塊爲疽。本人見膿血淋漓而脈洪數有力﹐又嘔逆食少﹐遂自以人參膏入竹瀝飲之﹐又百餘竿而安。令八十歲﹐彊健如舊。此病兩以老年血气弱﹐專服人參﹑竹瀝而愈﹐若與內托十宣散﹐恐未能若是之安全也。

膿潰之後﹐腫退肌寬﹐痛必漸減﹐而反痛者﹐此爲虛也﹐宜補之。亦有穢气所觸者﹐宜和解之。亦有風寒逼者﹐宜溫散之。補者﹐歸﹑之類。和解者﹐乳香﹑芍藥之類。溫散者﹐防風﹑桂枝之類。

權小娘﹐瘧後右腿股生癤﹐破後筋弔疼﹐脈虛而澀。詢之﹐小便時疼處亦相應﹐宜與生血導熱。

川芎歸頭條芩生地赤芍牛膝黃柏甘艸﹝炙﹐二分﹞靑皮﹝炒﹞檳榔﹝五分﹞通艸﹝三分﹞桂皮﹝一錢﹞上煎﹐食前熱飲之。

五香湯

卽五香連翹湯﹐去射幹﹑大黃﹑升麻﹑連翹﹐加參﹑犀角。若用於腫瘍猶可﹐借其飛走以攻散其毒﹐使不延蔓﹐若用於潰瘍﹐𨿽多有參﹑﹑廿艸之緩補﹐而走泄太多﹐寧不犯仲景已有得汗復汗﹑得下復下﹐重虛之戒﹐可不省乎。

《精要》云﹕血气聞香則行﹐聞臭則逆。又言飲食調令香美﹐益其脾土﹐養其眞气。夫甘而淡者﹐可養脾土﹐若香美者﹐但能起火﹐經以熱傷脾﹑熱傷气爲戒。今曰益脾養气﹐若施之於腫瘍者﹐似有暢達之益﹐潰瘍後用香美﹐恐有發濕熱損眞陰之患矣。

《精要》云﹕熱盛脈數﹐與漏蘆湯﹑單煮大黃等湯。不甚熱﹐脈緩弱﹐只投五香連翹湯。

夫熱盛脈數﹐若腫瘍時臟腑祕而體實者﹐猶可與大黃。若潰瘍後﹐膿血出多者﹐熱盛脈數﹐去死爲近﹐其可下乎。緩弱之脈﹐古人皆以爲邪毒已散﹐五香之飛走升散﹐其可用乎﹗《精要》云﹕初成膿﹐宜用烙﹐得膿利爲效。亦服神仙追毒丸﹐此又不能無疑者也。夫追毒丸下積取毒之藥﹐決無取膿之效。今用烙而得膿﹐若在裏之气血壯實﹐則膿自出如推矣。何不以和气活血之藥﹐佐參補劑﹐使膿自托出乎。

《精要》云﹕瘡作渴甚﹐急與神仙追毒丸。取下惡毒﹐與淸膻湯﹑萬金散﹑五香連翹湯﹑六味車螯散﹑千金漏蘆湯皆可選用。下利以後﹐渴尙未止﹐宜用生津補气藥﹐則津液生﹐气血完﹐渴自止矣。夫大渴而與利藥﹐非明示脈證﹐何以知其當下﹖後又言下利後﹐渴又不止﹐卻用補藥﹐又不明言脈證﹐恐是但有大渴﹐必與峻下﹐下後尙渴﹐方與補藥。夫醫者治未病﹐如此用藥可乎﹖況渴屬上焦﹐當腫瘍時﹐猶或可用。若潰瘍時﹐渴恐因血气之虛﹐何以待下利後﹐方議其虛哉﹖《精要》論疽疾咽喉口舌生瘡﹐歸罪於不得內托﹐以致熱毒衝心﹐與琥珀犀角膏。夫於腫瘍時用之猶或近理。若於潰瘍後用之﹐彼犀角﹑腦子之升散﹐寧不助病邪致虛﹐以速其死也耶﹖後有犀角散﹐以大黃佐黃﹐用黃則知其虛﹐用大黃又似疑其有實熱。夫瘡潰體虛﹐縱有舊熱﹐將自漸因膿血而消﹐何必以峻冷利動臟腑﹖若在秋冬﹐何異用刀劍耶﹖《精要》論癰疽發寒熱多汗﹐或先寒後熱﹐或先熱後寒﹐或連日作﹐或間日作﹐必先嘔痰﹐然後寒熱。寒熱解﹐大汗出﹐不可專以爲有熱。亦有气虛而得者﹐亦有因怒而得者﹐又有先感寒邪﹐脾气不正﹐而有此證者。夫气虛者﹐當以補气藥補之﹔因怒者﹐當以順气藥和之﹔脾气不正者﹐當以調脾藥養之。今用不換金正气散﹐悉是溫散瀉衛之藥﹐而欲以一兩人參﹐收拾十四兩之瀉衛可乎﹖若用於腫瘍時感寒邪者﹐猶或庶幾。彼气虛者﹑因怒者﹑脾气不正者﹐此方能兼治乎﹖又未知用於腫瘍耶﹐潰瘍耶﹖﹝涓﹞穴有孔﹐愼風﹐仍愼再合。如再合者﹐爲風濕邪气攻搏﹐而再生膿﹐宜如前以通和湯藥﹐根據次第用﹐不可急性﹐恐傷气害人之命也。

﹝無﹞瘡瘍未合﹐風入爲破傷風﹐濕入爲破傷濕﹐二者害人最急﹐食卒不知其因﹐甚難認治。

癰疽瘰潰後﹐尢宜謹之。

﹝《精》﹞

加味十全湯

治癰疽愈後﹐補气血﹐進飲食。

黃﹝蒸﹞地黃﹝蒸﹞當歸川芎人參茯苓芍藥﹝炒﹞白術陳皮﹝各一兩﹞粉艸﹝炙﹞桂心五味﹝各五錢﹞烏藥﹝七錢﹞上咀﹐每服一兩﹐用水一碗﹐生薑五片﹐棗二枚﹐同煎﹐分作二服﹐畱渣曬榦爲末﹐服之。

丹溪云﹕加味十全湯﹐須看年之老壯﹐資之彊弱﹐証之緩急﹐時之寒熱﹐加減用之。

﹝丹﹞加味十全湯治癰疽後﹐補气血﹐進飲食﹐實爲切要。蓋膿血出多﹐陰陽兩虛﹐非此藥何以回生起死。惜其不分經絡﹐不載時令﹐又在識者觸類而長之。今之外科﹐於瘡瘍腫平痛寬﹐遂以爲安﹐漫不加省﹐往往於結痂後兩三日或半年﹐虛證乃見。醫者不察﹐病者不悟﹐無補接調養之功﹐因而轉成他病者﹐惜哉。予治一士夫﹐因腳弱求診﹐兩手俱浮洪稍鼓﹐飲食如常﹐惟言問不答﹐肌上起白屑如麩片。時在冬月﹐予作極虛處治。詢其弟﹐乃知半年前﹐曾於背臂腿三處﹐自夏至秋冬節次生疽﹐率用五香連翹湯﹑十宣散與之﹐今結痂久矣。予屬作參白術當歸膏﹐以二陳湯化飲之﹐三日後盡藥一斤﹐白屑沒者大半﹐病者自喜呼吸有力﹐補藥應效以漸﹐而病家反怨藥不速應﹐自作風病論治﹐煉靑礞石二錢半﹐以靑州白丸作料﹐煎飲子頓服之。予諫止不聽﹐因致不救﹐書以爲警云。

運气癰自潰者﹐惟土不及歲有之。經曰﹕土不及曰卑監﹐卑監之紀﹐其動瘍湧分潰癰腫﹐蓋土不及則肉腐爲癰腫﹐故木化啟折乘之﹐而膿湧分潰其癰腫也。

﹝東垣﹞癰疽用藥加減法如發背疔腫﹐膿潰前後﹐虛而頭痛者﹐於托裏藥內加五味子。恍惚不寧﹐加人參﹑茯神。虛而發熱者﹐加地黃﹑栝蔞根。潮熱者﹐加柴胡﹑地骨皮。渴不止者﹐加知母﹑赤小豆。虛煩者﹐加枸杞﹑天門冬。自利者﹐加濃朴。膿多者﹐加當歸﹑川芎。痛甚者﹐加芍藥﹑乳香。肌肉遲生者﹐加白蘞﹑官桂。有風邪者﹐加獨活﹑防風。心驚悸者﹐加丹砂。

口目動者﹐加羌活﹑細辛。嘔逆者﹐加丁香﹑藿葉。痰多者﹐加半夏﹑陳皮。

﹝《精》﹞

麥飯石膏

在膿潰後圍瘡口。

麥飯石﹝火﹐醋淬十次﹐研數日﹞鹿角﹝煙盡﹞白蘞上用麥飯石末二兩﹐白蘞末二兩﹐鹿角灰四兩﹐要研極細﹐如不細反痛。用好米醋﹐入銀石器內煎﹐令魚眼沸﹐卻入三味藥末﹐用竹篦子不住手攪﹐熬一二時稀稠得所﹐傾出候冷﹐以紙蓋。

每用時﹐先以豬蹄湯洗去膿血﹐挹幹﹐以鵝翎拂藥﹐塗四圍﹐凡赤處盡塗之﹐但畱一小口﹐如錢大﹐以出膿血。凡用瘡藥上﹐久則藥幹﹐勿令繃急﹐須常用醋拂濕其藥。初便一日洗換藥﹐十日後兩日一換。﹝肉冷惡寒者不宜用。﹞

豬蹄湯

治一切腫破﹐消毒瓦斯﹐去惡肉。凡瘡有口﹐便用此湯濯洗。

白芷生甘艸羌活露蜂房黃芩赤芍藥川歸﹝等分﹞上爲粗末﹐看疽大小用藥。如疽大﹐豬蹄兩隻﹐只用白水三升煮軟﹐將汁分爲兩次﹐澄去面上油並下面渣﹐卻將藥末投其中﹐再煎十數沸﹐去渣﹐以故帛蘸藥湯溫洗薄揩﹐惡血惡肉隨洗而下。洗訖﹐仍避風﹐忌人口气吹之﹐又忌狐臭人﹑月經人。

癰疽有死肉不去者﹐用白丁香﹑霜梅﹐深則之﹐淺則幹摻於膏藥上﹐甚妙。

﹝海﹞又方膏藥內入雄黃巴豆少許﹐不傷好肉﹐止去惡肉。不惟惡瘡﹐凡癰毒有惡肉者俱可去。

又方

雄黃散

以雄黃一錢另研﹐巴豆不去皮﹐研如泥﹐入乳香﹑沒藥少許﹐再研細。少上﹐惡肉自去。

﹝《保》﹞治惡瘡有死肉者及追膿。

白丁香輕粉粉霜雄黃麝香﹝各一錢﹞巴豆霜﹝三个﹞上細末﹐新飯和作錠子﹐用之。

﹝丹﹞治瘡疽攻腫﹐肉突出。烏頭五枚﹐苦酒三升﹐漬三日﹐洗之﹐日夜三四次。﹝《古今錄驗》﹞諸癰疽有肉凸出數寸者﹐更於凸出瘡門求之。

﹝《精》﹞

神異膏

治諸般惡毒瘡癤﹐發背癰疽﹐其妙如神。

露蜂房﹝要用蜂兒多者爲妙﹐細剪淨一兩﹞全蛇蛻﹝以鹽水洗淨﹐焙漧﹐半兩﹞玄參﹝半兩﹐去蘆﹞綿黃﹝三兩﹞黃丹﹝五兩﹐研細後入﹞眞麻油﹝一斤﹞杏仁﹝去皮尖﹐切小片﹐一兩﹞男子亂髮﹝洗淨﹐烙幹﹐如雞子大﹞上件藥﹐先將麻油入銀銚中﹐同亂髮於風鑪上慢慢文武火熬﹐候發焦熔盡﹐以杏仁投入。

候杏仁色變黑﹐好綿濾去渣。再將所熬淸油入銀銚內﹐然後入黃﹑玄參二味﹐慢火熬一二時﹐取出銚子﹐安一冷風鑪上。候半時久﹐火力稍息﹐旋入露蜂房﹑蛇蛻二味﹐將柳枝急攪﹐移銚於火上不住手攪﹐慢火熬至黃紫色﹐用綿濾過後﹐復入淸油在銚內﹐乘冷投黃丹﹐急攪片時﹐又移銚於火上﹐文武火慢慢熬﹐不住手用柳枝攪千餘轉﹐候藥油變黑色﹐滴於水中凝結成珠子﹐則是膏成就矣。若珠子稀﹐再熬少時﹐必候得所。然後用瓷器內封收待用﹐或恐偶然熬火太過﹐稍硬難用﹐卻入少蠟熬添麻油在內﹐瓷器盛封﹐蓋於甑上蒸﹐乘熱攪勻﹐收而用之。膏藥熬成了﹐須用所盛瓷器﹐置淨水盆中出火毒一晝夜﹐歇三日方可用。熬此膏藥極難﹐於火候須耐煩﹐看火緊慢﹐火猛卽藥中火發﹐千萬謹戒。﹝膏藥方甚多﹐效無出於此。﹞﹝垣﹞

熱瘡寒膏藥

當歸身﹝水洗﹐焙漧﹐一兩﹞杏仁﹝湯浸﹐去皮尖﹐一百个﹞黃丹﹝研細﹐六兩﹞肥嫩柳枝﹝三兩半﹐切如寸許﹐水洗幹﹞肥嫩桃枝﹝一兩﹐切作如寸﹐洗淨幹﹞麻油﹝一斤﹞上件﹐先熬麻油熱﹐下桃﹑柳枝熬令半焦﹐以綿裹當歸﹑杏仁同煎﹐至柳枝黑焦爲度﹐去藥渣﹐濾油澄淨﹐抹去銚中渣滓令淨﹐再上令沸﹐旋旋入黃丹﹐熬成滴水中不散爲度。

寒瘡熱膏藥

與寒膏藥同﹐只將當歸身攺作當歸梢﹐桃﹑柳枝分兩倒過便是。

劉氏貼發背癰疽﹐膿盡四面皮粘﹐恐有膿毒攻起﹐宜用

逼毒散

方。

黃藥子白藥子﹝各一兩﹞赤小豆﹝二兩﹞雄黃﹝一錢﹞上爲末﹐水調敷。

治發背癰疽﹐膿盡生肉平滿﹐宜用緊瘡口

生肌靑散子

槿花葉﹝盛時收﹐陰漧﹐取四兩爲末﹞靑赤小豆白芨﹝各二兩﹞爲末﹐臨時用槿花末三錢匕﹐白芨﹑小豆末各一錢匕﹐相和新汲水調攤紙上貼四畔﹐中心瘡口不用貼。

﹝垣﹞斂瘡口方

木香檳榔散

用之決無疼痛﹐以蠟油塗覆瘡上﹐生肌斂肉﹐甚速﹐必無惡血﹐瘡口疾合﹐易取平復﹐惟膏粱熱瘡所宜用也。貧人害地之寒濕外來寒瘡者﹐禁不可用。

木香檳榔黃連﹝各等分﹞上爲極細末﹐根據前調用﹐濕則幹貼。

治寒瘡斂瘡口藥。

當歸身﹝一錢﹐洗淨﹐曬漧﹞靑皮﹝二分﹐去白﹞木香﹝一分﹞黃連﹝五分﹞上四味﹐爲極細末﹐蠟油調塗﹐取效甚速。

﹝《保》﹞瘡口大者﹐

乳香散

寒水石﹝﹞滑石﹝各一兩﹞乳香沒藥﹝各半兩﹞腦子﹝少許﹞上各研細和勻﹐少許摻瘡口上。

﹝《撮》﹞

桃紅散

斂瘡口﹐定痛﹐辟風邪。

滑石﹝四兩﹞乳香輕粉﹝各二錢﹞小豆粉﹝一兩﹞寒水石﹝三兩﹐﹞上爲細末﹐幹摻口上。一方攺小豆粉爲定粉。

﹝《精》﹞有人患背疽已潰﹐如碗麵大﹐視五臟僅膈膜耳﹐自謂必死。用大鯽魚一枚﹐去腸髒﹐以羯羊糞入其中﹐烘焙焦黑極燥﹐爲細末﹐幹摻之﹐瘡口遂收﹐至今無恙。此方累用有效﹐須候膿少﹐欲生肌肉時用之。

﹝《保》﹞又方治瘡口久不收。

小椒﹝去目﹐炒黑﹐一錢﹞定粉風化硝﹝二錢﹞白礬﹝二錢半﹞乳香沒藥﹝各一錢﹞上爲末摻之。

﹝《精》﹞

生肌散

寒水石﹝銼﹞滑石烏魚骨龍骨﹝各一兩﹞定粉密陀僧白礬灰幹胭脂﹝各半兩﹞上爲細末﹐幹摻用之。

平肌散

治諸瘡久不斂。

密陀僧﹝﹞花蕊石﹝﹞白龍骨﹝各一兩﹞乳香﹝另研﹞輕粉﹝各一錢﹞上爲細末﹐和勻幹摻。

﹝丹﹞《精要》論癰疽久而瘡口不合﹐其肉白而膿血少﹐此爲瘡口冷滯﹐乃病气血枯竭﹐不潮於瘡﹐遂致如此。用北艾葉一把﹐入瓦器內濃煎湯﹐避風處乘熱用艾湯澆洗瘡口四圍淨肉﹐以絹帛兜艾葉乘熱澆沃﹐一日一次。洗了﹐須避風﹐仍燒松香以煙燻瘡口﹐良久﹐用神異膏貼之﹐不可與厭穢之人見。若不能禁忌﹐瘡口難安﹐藥亦無效。夫以血气枯燥﹐不知補接於內﹐惟務熱洗於外﹐不揣其本﹐而齊其末﹐而乃歸罪於冷滯。大抵潰瘍宜洗﹐若非行補接之藥﹐以實其內﹐竊恐淋洗有一時之快﹐少頃恐病體自覺疲憊﹐有不耐煩之意﹐非虛而何﹖可不先議補接乎。﹝補接﹐卽參﹑﹑歸﹑術之類是也。﹞﹝蘇﹞亂髮﹑蜂房﹑蛇蛻皮﹐各燒灰存性﹐每味取一錢匕﹐酒調服﹐治瘡久不合﹐神驗。

﹝丹溪云﹕發補陰之功甚捷。﹞﹝丹﹞收斂瘡口﹐止有柳皮﹑白蘞煎湯飲之。

﹝《靈》﹞眼白靑﹐黑眼小﹐是一逆也。納藥而嘔者﹐是二逆也。腹痛渴甚﹐是三逆也。

肩項中不便﹐是四逆也。音嘶色脫﹐是五逆也。除此五者﹐爲順矣。﹝玉版篇﹞﹝《精》﹞癰疽破潰之後﹐其形候有逆有順。眼白靑黑而緊小﹐一惡也。不能下食﹐納藥而嘔﹐食不知味﹐二惡也。腹痛渴甚﹐三惡也。肩背不便﹐四肢沈重﹐四惡也。聲嘶色脫﹐唇鼻靑黑﹐面目四肢浮腫﹐五惡也。煩躁時嗽﹐腹痛渴甚﹐泄利無度﹐小便如淋﹐六惡也。膿血大泄﹐痛尢甚﹐膿色敗臭﹐气不可近﹐七惡也。喘粗短气﹐恍惚嗜臥﹐八惡也。未潰先黑久陷﹐面靑唇黯便污者﹐九惡也。更有气噫痞塞﹐咳嗽身冷﹐自汗無時﹐瞪目耳聾﹐恍惚驚悸﹐語言顚錯﹐皆是惡證。動息自寧﹐飲食知味﹐一善也。便利調勻﹐二善也。神彩精明﹐語聲淸朗﹐三善也。膿淸腫消﹐色鮮不臭﹐四善也。體气和平﹐五善也。五善見三則吉﹐諸惡見四必危。

卷之十八心小腸部癰疽

癰疽所兼諸證

﹝涓﹞熱毒方盛﹐或發大渴﹐此是毒攻心臟﹐令舌漧煩渴也。但以補心气藥﹐內補卽止。

﹝羅﹞

竹葉黃湯

治發背發渴﹐通治諸瘡大渴。

淡竹葉﹝二兩﹞生地﹝八兩﹞黃麥門冬﹝去心﹞當歸川芎甘艸黃芩芍藥人參半夏﹝湯洗﹞石膏﹝各三兩﹞上爲粗末﹐每服五錢﹐水一盞半﹐竹葉五七片﹐同煎至一盞﹐去渣﹐溫服無時。﹝虛渴者忌用石膏﹑半夏﹑黃芩。﹞

金銀花散

金銀花﹝四兩﹐去土﹞甘艸﹝一兩﹐炒﹞上爲細末﹐每服四錢﹐水酒各一盞﹐同煎至一盞﹐去渣熱服。

﹝丹﹞《外科精要》云﹕疽向安後發渴﹐與加減八味丸。夫當此時血气兩虛﹐當用參﹑補气﹐當歸﹑地黃養血﹐渴當自止。何必澤瀉﹑茯苓導水﹐佐以肉桂﹖若忍冬丸﹑黃六一湯等方﹐切當。忍冬養血﹐黃補气﹐渴何由作。

﹝《精》﹞

忍冬丸

大能止渴﹐及療渴疾﹐旣愈之後﹐須預防外癰疽﹐大宜服此。

忍冬艸﹝不以多少﹐根莖花葉皆可用﹞上入瓶內﹐以無灰好酒浸﹐以糠火煨一宿﹐取出曬漧﹐入甘艸少許﹐研爲細末﹐以所浸酒打麵糊丸﹐如桐子大﹐每服五十丸至百丸﹐無時酒飲任下。

黃六一湯

大治渴疾﹐補虛乏﹐常服此藥﹐終身可免癰疽之疾。

綿黃﹝去蘆﹐六兩﹐一半生用﹐一半鹽水潤蒸﹐三次焙漧﹞粉艸﹝一兩﹐一半生﹐一半炙黃用﹞上爲細末﹐每服二錢﹐早晨日午﹐以白湯點服。若飲初杯﹐用酒調尢妙。

桑枝湯

大治口漧。

取桑枝一小升﹐細切炒香﹐以水三大升﹐煎取二升。一日服盡。

五味子湯

大治口燥舌漧﹐此是腎水竭也。

五味黃﹝去蘆﹐生用﹞人參﹝去蘆﹞麥門冬﹝去心﹞粉艸﹝炙﹐半兩﹞上咀﹐每服半兩﹐水一盞半﹐煎至八分﹐去渣溫服﹐無時候﹐一日二夜五七服妙。

﹝丹﹞《外科精要》云﹕嘔逆有二證﹐一證謂初發時﹐不曾服內托散﹐伏熱在心。一證謂气虛脾气不正而嘔﹐伏熱在心﹐與內托散三兩帖﹐气虛而嘔﹐宜嘉禾散。有寒熱﹐宜家傳正气散﹐兼與山藥丸以補腎。謹按病機﹐諸逆衝上嘔越﹐皆屬於火。其內托散性涼﹐固有降火之理﹐若嘉禾散羣隊以爲補虛之劑﹐補力已少﹐徒有溫暖助火耳。山藥丸補腎以壯下焦之陰﹐粗爲近理。

然治嘔﹐須分先後﹐腫瘍時﹐當作毒瓦斯上攻治之。潰瘍後﹐當作陰虛補之。若年老因疽潰發嘔不食者﹐宜用參白術膏峻補取效。佐藥隨時隨證加減﹐恐用山藥丸﹐緩急未易得力。河間謂諸病瘡瘍如嘔者﹐濕气侵於胃也﹐藥中宜倍加白術。

丹溪治一老人﹐背疽嘔逆﹐用補藥效。方見潰瘍門。予治一男子腫瘍嘔﹐諸藥不止﹐用獨參湯一服﹐嘔卽愈。

﹝《精》﹞

犀角膏

治咽喉口舌生瘡。

昔有一貴人﹐因疽而生此證﹐醫者以爲心臟絕盡﹐皆辭退。愚進此藥﹐一日而安。

眞琥珀﹝研﹞生犀角﹝各一錢﹞辰砂﹝研﹞茯神﹝去木。各二錢﹞眞腦子﹝研﹐一字﹞人參﹝去蘆﹞酸棗仁﹝去皮研。各二錢﹞上人參﹑茯神﹑犀角爲細末﹐入乳缽內﹐別研藥味和勻﹐用煉蜜搜爲膏子。以瓷瓶收貯﹐俟其疾作﹐每服一彈子大﹐以麥門冬去心﹐濃煎湯化服﹐一日連服五服﹐取效。﹝此方潰瘍不宜用。﹞﹝涓﹞治發背癰疽﹐膿潰後气虛﹐脾臟滑泄﹐並四肢逆冷﹐宜用

和气散

蒼術﹝四兩﹐米泔浸三日﹐洗淨﹐曬漧﹐再以米醋炒令香黃色﹞甘艸﹝炙﹞靑皮﹝去穣。

各一兩﹞良姜﹝炒﹞肉桂漧薑﹝炮。各半兩﹞陳粟﹝半升﹞上七味﹐爲末﹐每服一錢﹐用炒茴香末半錢﹐相和溫酒調下﹐不拘時。

﹝垣﹞

聖愈湯

治諸惡瘡血出不止﹐以寒水石細末摻之﹐立止。或瘡時間作黑色﹐不可潰也﹐藥力去盡卻紅和。如血出多而心煩不安﹐不得眠睡﹐此亡血也。此湯主之。

熟地生地﹝各三錢﹞歸身﹝一錢半﹞川芎﹝二錢﹞黃﹝五分﹞人參﹝三分﹞上咀﹐如麻豆大﹐都作一服﹐水盞半﹐煎至一盞﹐去渣﹐稍熱服無時。

﹝梅﹞治背瘡肉長疾﹐皮不及裹﹐見風卽成僵。以寒水石燒研爲細末﹐敷瘡上﹐再用銅綠細末上之﹐肉卽不作僵矣。

﹝《圖經》﹞古方療惡瘡癰腫﹐或連陰髀間疼痛﹐急攣牽入小腹不可忍﹐一宿則殺人者。用茴香苗葉搗取汁一升﹐服之﹐日三四﹐用其滓以貼腫上﹐冬中根亦可用。此外國方﹐永嘉以來用之﹐起死神效。

卷之十八心小腸部癰疽

久漏瘡

﹝丹﹞漏瘡﹐須先服補藥﹐以生气血﹐卽參﹑﹑術﹑歸﹑芎爲主﹐大劑服之。外以附子末﹐唾和作餅﹐如錢濃﹐艾炷灸﹐炷隨漏之大小﹐便灸令微熱﹐不可令痛。幹則易之﹐幹者再研爲末﹐再和再灸。如困則止﹐來日再灸﹐宜至肉平爲效。亦有用附片灸﹐仍用前血气藥作膏藥貼之。

經云﹕肉之大會爲谷﹐肉之小會爲溪。肉分之間﹐溪谷之會﹐以行榮衛﹐以會大气。邪溢气壅﹐脈熱肉敗﹐榮衛不行﹐必將爲膿﹐內銷骨髓﹐外破大﹐畱於節湊﹐必將爲敗﹐積寒畱捨﹐榮衛不養﹐肉縮筋肋﹐肘不得伸﹐內爲骨痺﹐外爲不仁﹐命曰大寒畱於溪谷也。此用附子灸者﹐蓋此義也。

梅師云﹕腎移寒於脾﹐發爲癰疽﹐少气。脾移寒於肝﹐發爲癰腫﹐拘攣。又云﹕諸癰腫此皆安生﹖岐伯曰﹕生於八風之所變也。又云﹕地之濕气感則害人皮肉筋脈。《聖濟》云﹕衣服之表易著寒﹐所得之源﹐大抵如此。

或發不變色﹐或堅硬如石﹐或撚之不痛﹐久則然後變色疼痛﹐漸而成膿﹐如泔而稀﹐久不能瘥﹐瘡口不合﹐變易爲疳漏﹐敗壞肌肉﹐銷損骨髓﹐以致痿跛﹐宜以此

骨碎補丸

主之。

骨碎補補骨脂熟地當歸續斷石楠石斛牛膝杜仲萆附子芍藥川芎菟絲子沙參羌活防風獨活天麻黃此方與大僂方相表裏﹐各等分爲末﹐煉蜜丸﹐空心鹽湯服。

陽气者﹐精則養神﹐柔則養筋﹐開闔不得﹐寒气從之﹐乃生大僂。宜用羌活防風細辛附子甘艸川芎續斷白芍白術當歸桂心麻黃黃熟地此方與前骨碎補丸相表裏。

營气不從﹐逆於肉理﹐乃生癰腫。陷脈爲﹐畱連肉腠﹐气化薄﹐傳爲善畏﹐及爲驚駭。

﹝全文見陰陽門。﹞﹝《精》﹞

桂附丸

治气漏諸瘡。

桂心附子﹝炮裂﹐米醋中浸﹐再炮三五次﹐去皮臍﹞濃朴﹝姜制﹞粉艸﹝炙﹞白術﹝各一兩﹞木香﹝一分﹞乳香﹝研﹐二錢﹞上爲細末﹐煉蜜丸﹐如桐子大﹐空心米飲下二三十丸。丹溪云﹕《精要》治冷漏諸瘡﹐與桂附丸﹐此冷只因瘡久不合﹐風冷乘之﹐血气不潮而成也。濃朴𨿽溫﹐其瀉衛尢速﹐恐不若參﹑佐以陳皮﹐庶乎與病情相得。此方治冷漏瘡﹐若寒而虛者﹐只以加味十全湯﹐隨時令經絡加減用之爲當。又虛甚者﹐宜參歸術膏。

陷脈散

治漏瘡﹐及二三十年癭癅﹐或大如杯盂﹐久久不瘥﹐致有漏潰。令人骨肉消盡﹐或堅或軟或潰﹐令人驚惕﹐臥寐不安﹐體中掣痛﹐愈而復作。

漧薑﹝炮﹞琥珀﹝研﹞大黃附子﹝炮去皮。各一兩﹞丹參﹝三分﹞石硫黃﹝研﹞白石英﹝研﹞鐘乳粉﹝研﹞烏賊骨﹝研。各半兩﹞上爲末﹐貯以瓷合韋囊﹐勿令泄气﹐若瘡濕卽敷﹐無汁卽煎豬脂和敷之﹐以幹爲度。或死肌不消﹐加芒硝二兩益佳。一法﹐胡燕巢一枚。

﹝子和﹞小渠袁三﹐因彊寇入家﹐傷其兩脛﹐外廉作瘡﹐數年不已﹐膿汁常涓涓然﹐但飲冷則瘡間冷水浸淫而出﹐延爲濕瘡求治。戴人曰﹕爾中焦當有綠水二三升﹐涎數掬。袁曰﹕何也﹖戴人曰﹕當被盜時﹐感驚气入腹﹐驚則膽傷﹐足少陽經也﹐兼兩外廉皆足少陽之部﹐此膽之甲木受邪﹐甲木色靑﹐當有綠水。少陽在中焦如漚﹐旣伏驚涎在中焦﹐飲冷水咽爲驚涎所阻﹐水隨經兩旁入瘡中﹐故飲水瘡中水出。乃上湧寒痰﹐汗如流水﹐次下綠水﹐果二三升﹐一夕而痂幹﹐眞可怪也。

嘗治足膝下至踝漏瘡﹐通足腫大於好足二倍﹐行步不全﹐用五龍丸大下之者六番﹐每番皆五七行。下後用黃柏﹑蒼術﹑﹑芍﹑地﹑艸﹑升﹑葛﹑星﹑半﹑牛膝﹑活石﹑桂調之﹐近三四个月而安。

﹝丹﹞治漏瘡川芎﹝半兩﹞細辛﹝二錢半﹞白芷梢﹝二錢半﹞甘艸﹝細末﹞上每日作湯服﹐上瘡食後﹐下瘡食前﹐看瘡孔大小﹐用隔年黃麻根刮去粗皮槌軟﹐撚成繩子﹐撚入孔中﹐至不可入則止﹐日淺一日﹐瘡用好膏藥貼之。

﹝《本艸》﹞治有頭出膿水不止。以啄木鳥一隻燒灰﹐酒調服一錢匕﹐立瘥。

﹝世﹞

神應膏

治久漏瘡﹐此宋褚防禦治理宗久漏瘡諸方不效﹐獨此膏愈之。如腸毒﹑胃毒﹐爲丸服之﹐神效。

當歸﹝一兩一錢﹞赤芍藥大黃﹝各一兩五錢﹞香白芷官桂﹝各一兩﹞玄參﹝一兩三錢﹞川續斷﹝一兩二錢﹞莪術﹝一兩﹞生地﹝一兩二錢﹞上九味﹐細銼用眞香油二斤浸﹐春五日﹐夏三日﹐秋七日﹐冬十日﹐入鍋內以文武火煎令黑色﹐濾去渣。如熱天﹐用黃丹二十兩﹐冷月十五兩﹐旋旋下丹﹐不住手攪﹐試水中沈爲度。不可令婦人雞犬見。如漏有孔者﹐以膏送入孔內﹐外仍以膏攤貼之。

﹝海﹞

檳榔散

治癰疽瘡癤﹐膿潰之後﹐外觸風寒﹐腫僵硬﹐膿水淸稀﹐出而不絕﹐肉腠空虛﹐惡汁臭敗﹐瘡邊幹及好肌不生。及療疳惡瘡﹐浸潰不斂。方見瘡瘍斂瘡口藥﹐卽木香﹑檳榔﹑黃連等分爲末敷貼也。

﹝丹﹞治漏外寒藥。

鑪甘石﹝童便﹞牡蠣粉上爲極細末敷之。

﹝濟﹞

烏金散

貼惡瘡疳。

橡子二个﹐內一个實黃丹﹐一个實白礬末﹐相合定﹐用黑俏麻皮纏了﹐火內燒﹐研細﹐加麝香少許﹐洗淨瘡貼之。

﹝垣﹞

截疳散

治年深疳瘡。

黃連﹝半兩﹞白蘞白芨黃丹﹝各一兩﹞輕粉﹝一錢﹞龍腦麝香﹝另研。各半兩﹞密陀僧﹝一兩﹞上爲細末﹐和勻幹摻在上﹐以膏貼之。

﹝丹﹞取朽骨久疽﹐及痔漏中有者。

取黑骨雞脛骨﹐上等砒霜實之﹐鹽泥固濟﹐火通紅﹐取出地上﹐出火毒﹐去鹽泥﹐用骨研細﹐飯丸如粟米大﹐以紙撚送入孔竅內﹐更用膏藥貼之。

﹝《本》﹞雄黃治瘡瘍尙矣。《周禮》瘍醫﹐凡療瘍以五毒攻之。鄭康成注云﹕今醫方有五毒之藥﹐作之用黃蝥置石膽﹑丹砂﹑雄黃﹑礬石﹑磁石其中﹐燒三日三夜﹐其煙上著﹐以雞羽取之以注創﹐惡肉破骨則盡出。楊大年嘗記其事﹐族人楊偶年少時﹐有瘍於頰連齒﹐輔車外腫若覆甌﹐肉潰出膿血不輒﹐吐之痛楚難忍﹐療之百方﹐彌久不瘥。人語鄭法﹐根據法制藥成﹐注之瘡中﹐少頃﹐取朽骨連兩牙潰出﹐遂愈。信古方攻病甚速也。黃蝥﹐卽瓦盒也。

﹝東﹞久漏瘡﹕足內踝上一寸﹝灸三壯﹑六壯﹞如在上者﹕肩井鳩尾肺脈微緩﹐爲痿。﹝緩者多熱。全文見治虛實法。﹞﹝垣﹞瘡醫自幼至老﹐凡所經驗﹐必須寫之。嘗記疳惡瘡﹐諸藥不效者﹐取蠐螬剪去兩頭﹐安瘡口上﹐以艾炷灸之七壯﹐一易不過七枚﹐無不效者。又法﹐用乞火婆虫兒灸之﹐同前法累驗﹐神效﹐人皆祕之﹐往往父子不傳。

卷之十九心小腸部

癰疽所發部分名狀不同

﹝《靈》﹞五臟﹐身有五部﹐伏兔一﹔腓二﹐腓者﹐也﹔背三﹔五臟之四﹔項五。此五部有癰疽者死。﹝寒熱病篇王海藏雲﹕腦須鬢頤四處亦爲癰疽必死之處。﹞﹝涓﹞不可患癰疽者七處﹕眼後虛處﹐頤接骨處﹐陰根根上毛間胯與尻骨接處﹐耳門前後車骨接處﹐諸因小腹風水所成癰疽﹐頷骨下近耳後虛處﹐鼻骨中﹐並能害人。但以諸法療之﹐或有得瘥﹐惟眼後虛處最險。正腦上一處起﹐爲腦癰及腦疽﹑腦鑠﹐並在大椎骨上。入髮際生腦癰﹐皮起易得破穴﹐急破急出膿﹐不害。腦疽皮濃難得破穴﹐須急發內毒﹐使破穴方可。

腦鑠一處﹐初起如橫木掘﹐上起頂門﹐下止大椎。發腫如火燒﹐其色靑黑如靴皮﹐大硬不見膿﹐卽損外皮﹐如犬咬去肉之迹﹐難愈。﹝鑠﹐式約切。﹞左右鬢兩處癰疽癤﹐初起如虫咬﹐癮疹痛腫﹐不赤紅﹐難見膿汁﹐是爲鬢髮﹐此亦危篤之患﹐旣損破多爲漏瘡。

左右髮際起如粟米﹐頭白肉赤﹐熱痛如錐刺﹐此疾婦人患多﹐丈夫患少﹐始因風濕上攻髮際﹐亦宜出膿無傷。

左額右額發赤疽﹐不拘大小﹐狀如桃李﹐急宜藥貼破﹐見膿無害。右額角一處﹐發毒疽及惡癤﹐爲近太陽穴﹐如腫滿太陽﹐卽成虛損﹐爲近穴而難消﹐不可破。如破後﹐傷外風水﹐卽能害人﹐亦宜用藥潰膿﹐後速斂合瘡口。如經冬月﹐卽成冷瘡﹐緣此處近太陽穴﹐上至額角﹐都爲險處。

左右太陽穴或發疽癤及癰﹐五七日不潰﹐毒瓦斯流入眼眶攻眼﹐眼捨不開﹐用藥貼破。

破後愼外風水﹐所入卽損其睛﹐疰損眼瞼而成大疾。

左右眉稜兩處發爲發眉﹐不拘在頭尾﹐宜慮未穴已前攻擊。在眉頭﹐卽攻入眼損睛。在眉後﹐卽攻入太陽。並宜戒愼。

鼻下一處﹐人中兩處﹐爲發髭。此多因摘髭外入風而結﹐攻作不常﹐寒熱相並﹐此亦害人。

下頤一處﹐發爲發頤﹐肥人多有﹐此疾恐手搔傷而發腫。

左右牙叉骨接處﹐發癰疽處腫脹﹐攻骨及牙關﹐張口不得﹐因諸風熱上攻﹐或多食燒炙之物所爲﹐或因患牙癰﹐卽從牙縫中破出膿血﹐切忌外風水觸犯。

垂臂兩處發接骨下﹐臂肘上﹐起如雞鴨卵大﹐皆由榮衛不調所爲也。喜患實處而不透內﹐亦宜急消﹐或發穴早療。

兩臂肘起﹐在接骨下引手至小骨之上﹐發癰癤。此處𨿽實﹐柰連大小筋骨﹐舉動不便﹐垂手多墮疼﹐如膿深沈徹骨﹐卽傷筋脈﹐拳縮不舒﹐搐撮宜急﹐以緩慢筋脈藥餌治之。

兩手背發癰疽﹐初生如水刺無頭腦﹐頑然滿手背腫滿﹐後聚毒成瘡﹐深入至骨﹐而爲發手背﹐此屬五種﹐皆發毒之類也。

兩肋起疽﹐名爲發肋。初腫盛﹐至十數日不穴攻﹐卽腫大如杯碗﹐髙如背﹐痛徹內腸絞刺﹐左邊患應右邊痛﹐右邊患應左邊痛。惟有此處多是內毒﹐卻入攻而死者多。人有斯患﹐急以鍼刺出膿血﹐則免內攻傷內矣。

三里兩處起癰疽﹐初發如牛眼睛靑黑﹐便五七日破穴出黑血汁膿﹐腫攻膀肚連腿裏﹐拘急冷疼﹐此因傷筋气勞力所成﹐宜用湯藥注射﹐去其外毒﹐自平息矣。

兩腳接骨近上膀肚下一處﹐起丹疽如胡桃大﹐硬如物打之狀﹐不苦疼﹐但腫急脹。慮其損筋﹐亦須早出膿毒﹐可保平安矣。

兩腳心發徹骨者﹐不治。如腳心微皮破﹐不至深發﹐膿不多者﹐可治。癰發𨿽重﹐不至損人﹐但世人不曉醫治﹐自至危殆耳。

上焦發癰爲陽﹐是壅塞實候﹐宜解利溫涼湯藥﹐去其積熱上攻﹐外卽貼消毒逼腫藥。如已結定﹐卽用發穴藥﹐候穴破出其膿毒﹐腫平方貼生肉等藥﹐然後斂合瘡口。亦慮外傷風水﹐勿食發風熱醬面毒物等﹐忌房事。

中焦發癰﹐至腰上一節前後心不定所在﹐皆是澀滯候﹐亦乘虛而作。不拘大小﹐前起心鳩尾者﹐最要緊﹐近兩腋是虛處﹐兩脇肋下至臍上及臍下兩傍一二寸發癰﹐塡气伏硬難潰膿﹐爲此等處偏難發穴﹐穴後難合瘡口﹐並須先用暖內藥服後用熱藥貼令軟和﹐慢慢破穴﹐不得急破﹐急破卽朝夕出膿不住﹐緩慢破穴卽一頓出膿﹐易爲將息。後心者﹐惟有十一椎脾兪下﹐十四椎上爲腎兪﹐腎兪下爲腰兪﹐兩處起癰者﹐防毒瓦斯內攻﹐爲此處皆是至虛處﹐凡有癰起﹐先須補內气令實﹐方可放破。內气實﹐則不內攻﹐且易得潰。惟腰兪兩處﹐多成漏疾﹐預防節欲﹐則免矣。

下焦發爲流注虛損候。前陰股兩處起如雞卵大﹐長橫折內﹐初起腫核結塊﹐後四畔浮腫﹐相並伏硬﹐色靑黑。先用和平內藥﹐服三五日﹐後用發穴散﹐及罨藥令軟卽穴。穴後其瘡口卽隨折子內作長瘡﹐瘡口破﹐宜急用抽毒膏出膿﹐膿盡﹐便貼合瘡口藥。爲此處無肉可壞﹐更不須長肉也。

腿兩處起爲便毒。胯下兩臀尖下﹐大道前﹝穀道﹞小道後﹝水道﹞成懸癰﹐皆是虛極人患此。癰近穀道左右亦名痔癰。宜急補脾臟﹐及發處貼藥﹐卽用發穴散﹐破後用抽膿膏﹐膿盡用合瘡口散合之﹐愼勿過冬﹐卽成冷漏難治。

垂珠左右兩處起癰﹐爲騙馬墜。初起大小不定﹐此處微實﹐皮肉薄﹐紋緊﹐口亦難合。

瘡初起宜以消散藥﹐貼令內消。此處亦易成漏瘡﹐惟宜消散之﹐硬卽恐緩慢難爲功矣。又云﹕交HT1處﹐近稜在綫﹐亦爲騙馬墜﹐防漏。﹝騙﹐匹扇切﹐俗名跨馬癰是也。﹞兩曲膀肚下﹐內外兩踝前有廉刃﹐兩邊爲裏外廉﹐上結癰腫。此處近骨﹐難瘥。宜用收毒散外貼四畔﹐中心卽用活血肉藥貼﹐無害。

下至兩腳心發癰癤﹐沈深不治。如微似皮薄易破者﹐猶可也。凡有癰腫﹐皆屬六腑有疾。

﹝《靈》﹞癰發於嗌中﹐名曰猛疽。猛疽不治﹐化爲膿﹐膿不瀉塞咽﹐半日死。其化爲膿者﹐瀉則合豕膏﹐冷食﹐三日而已。發於頸者﹐名曰夭疽。其癰大而赤黑﹐不急治﹐則熱气下入淵腋﹐前傷任脈﹐內燻肝肺﹐燻肝肺十餘日而死矣。﹝俱出癰疽篇﹐下同。﹞﹝涓﹞百脈疽﹐腫起環頸項疼痛﹐身體大熱﹐不敢動止﹐不能食。此有大畏恐駭﹐上气咳嗽﹐其發引耳﹐不可以腫。十五日可刺導引﹐不刺導引見血八十日必死。土龍疽發背﹐起胃兪及腎兪﹐大發寒熱十數日﹐大汗展頸﹐引身盡熱如沸。不穴﹐二十日死。九日可刺﹐不刺其上下亦黑﹐若膿靑黑者死﹐血膿者不死。

﹝《靈》﹞陽气大發﹐消腦畱項﹐名曰腦爍。其色不樂﹐項痛而如刺以鍼。煩心者﹐死不可治。

﹝涓﹞赤色疽﹐發頭額以腦前並手掌中﹐十日不穴者死。七日可刺﹐出赤血。七日未有膿不可治。﹝不穴者﹐不作穴而東攻西擊也。﹞杼疽發鬢須及兩耳﹐不穴十五日死。可刺。其膿色黑如豆豉﹐或見血者死。黑疽發大椎骨上﹐連兩夾脊上。七日可刺導引﹐爲癰疽出膿﹐不可止吐碎骨。

身癢後痛者﹐此故傷寒气入臟腑﹐發爲食疽也。九日可刺導引之。不刺不導引﹐十一日死。

﹝《靈》﹞發於肩及﹐名曰疵癰。其狀赤黑﹐急治之﹐此令人汗出至足﹐不害五臟﹐癰發四五日﹐逆。之。﹝癰疽篇此當入癰。﹞﹝涓﹞丁疽發兩肩﹐惡血畱結內外﹐榮衛不通﹐發成疔疽。五日腫大﹐令人口噤寒戰﹐十二日可刺﹐不治﹐二十日死。陳幹疽﹐腫發起兩肩及兩大臂連胛骨﹐二七日痛不息﹐亦不可動﹐五十日身熱不赤﹐六十日可刺﹐刺之無血者死。

﹝《靈》﹞發於腋下赤堅者﹐名曰米疽﹐治之以砭石﹐欲細而長﹐疏砭之﹐塗以豕膏。六日已﹐勿裹之。其癰堅而不潰者﹐爲馬刀挾癭﹐急治之。

﹝涓﹞內疚疽發兩腋下及臂﹐並兩手掌中﹐振寒熱而嗌漧﹐飲多卽嘔﹐煩心﹐脈盛。六七八日診如此﹐可汗﹐不汗死。

﹝《靈》﹞發於胸名曰井疽﹐其狀如大豆﹐三四日起﹐不早治﹐下入腹﹐不治﹐七日死矣。

發於膺﹐名曰甘疽﹐色靑﹐其狀如谷實栝蔞﹐常苦寒熱﹐急治之﹐去其寒熱﹐不急治﹐十歲死﹐死後出膿。發於脇﹐名曰敗疵﹐敗疵者﹐女子之病也﹐灸之﹐其病大癰膿。治之﹐其中乃有生肉﹐大如赤小豆。銼菱翹艸根各一升﹐以水一斗六升煮之﹐竭爲取三升﹐則彊飲濃衣﹐坐於釜上﹐令汗出至足已。﹝疵﹐疾HT盜切。《甲乙經》於赤少豆下作治之銼菱艸﹑赤松根各一升。﹞﹝涓﹞使熒疽腫起﹐發肋及兩肩肘頭﹐二十日不穴死。九日可刺﹐發赤白相間﹐膿多可治﹐全無赤白者不治。蜂疽發髀背﹐起心兪及心包絡兪。若肩髁二十日﹐不穴死。十日可刺﹐其色赤黑﹐膿淸者不治。特疽發肺兪及肝兪﹐不穴﹐二十日死。八日可刺﹐其色紅赤﹐內隱起如椒子者死。陰陽二气疽﹐廣闊滿背﹐或大或小不常﹐腫熱脹大。十日﹐可刺導引出膿﹐不拘深淺多少﹐發渴體倦。

十日外不見膿﹐不治。筋疽發夾脊兩邊大筋上﹐其色蒼。八日﹐可刺。有癰在肥腸中﹐九十日死。

衝疽髮小腹疼痛而振寒熱﹐四日﹐五日變色﹐可刺。不刺卽導引出膿毒。不治﹐五十餘日死。

﹝《靈》﹞發於尻﹐名曰銳疽。其狀赤堅大﹐急治之。不治﹐三十日死矣。﹝治見經虛條。﹞﹝涓﹞湧泉疽﹐腫起發太陰﹐如伏鼠。二十日不穴死。十日﹐可刺﹐發淸膿﹐赤黑者死﹐白者可治。﹝太陰﹐尻尾前是也。﹞﹝《靈》﹞發於股脛﹐名曰股脛疽。其狀不甚變色﹐癰腫內薄於骨。不急治﹐三十日死矣。

﹝股脛﹐劉涓子作股陽。﹞發於股陰﹐名曰赤施。不急治﹐六十日死。在兩股之內不治﹐十日死。

﹝涓﹞陰疽﹐發腿髀及陰股。始發腰彊﹐數飲不能多﹐七日發堅腫脹惡疼﹐心煩躁﹐死不治。

﹝《靈》﹞發於膝﹐名曰疵疽。其狀大﹐癰色不變﹐寒熱而堅。勿石﹐石之者死。須其柔﹐乃石之者生。﹝堅如石者﹐用生樟陸根擦之則效。﹞諸癰疽之發於節而相應者﹐不可治也。發於陽者﹐百日死。發於陰者﹐三十日死。﹝陽謂諸節之背﹐陰謂諸節之間。劉涓子云﹕應者﹐內發透外也。﹞發於脛﹐名曰兔嚙。其狀如赤豆﹐至骨﹐急治之﹐不急治﹐害人也。

發於內踝﹐名曰走緩。其狀癰色不變。數石其輸而止其寒熱﹐不死。發於足上下﹐名曰四淫。

其狀大癰﹐不急治之﹐百日死。發於足傍﹐名曰厲癰。其狀不大﹐初從小指發﹐急治去之。其狀黑者不可消﹐輒益。不治﹐百日死。發於足指﹐名曰脫癰。其狀赤黑者﹐死不治。不赤黑者不死。

治之不衰﹐急斬之﹐否則死矣。

﹝涓﹞惇疽發兩足指﹐五日不穴﹐死。四日可刺﹐其色發黑癰者不堪﹐未過節者可治。陽疽起足跗及足下﹐二十日不穴死。十日可刺﹐發赤白膿血不多﹐其瘡上癢及赤黑者死。禽疽﹐始發者如疹數十處﹐如拳打之狀﹐發寒齒噤。如此者﹐十四日死。十日可刺﹐導引膿出卽愈。衡疽發如腫﹐或時復往來﹐可要其所刺之﹐導引膿出卽愈。

﹝丹﹞

琥珀膏

歸須川芎黃梢蜂房細辛皂角升麻甘艸梢蓖麻子木鱉子芍藥白蘞獨活川椒本防風梢枸杞子菖蒲降眞香官桂栝蔞蘇木白芷杏仁黃連槐枝﹝以上各一兩﹞琥珀沈香木香丁香藿香零陵香雲母石乳香雄黃朱砂安息香甘松﹝以上各二錢半﹞輕粉麝香﹝各一錢﹞發灰﹝五錢﹞白礬﹝枯﹐一兩﹐以上十六味爲極細末﹞羊腎脂﹝四兩﹞蟾酥﹝二兩﹞香油﹝四斤﹞黃丹上先以前二十六味銼﹐槌碎﹐用水五升﹐文武火熬至二升半﹐去渣。再用水五升﹐又熬至二升半﹐去渣﹐與前汁一處慢火煎﹐用槐枝不住手攪成膏﹐用瓷器盛﹐頓起。將後琥珀等十六味研爲極細末﹐用紙包起﹐於前膏內﹐下淨羊脂四兩﹐眞酥二兩﹐同膏入香油內攪令勻﹐以文武火熬膏內水盡﹐用紙撚點油燒不爆爲度漸入黃丹﹐以二兩五錢重爲一次﹐仍用槐枝不住手攪﹐滴水中不散﹐軟硬得所。如軟添黃丹﹐如硬添油﹐再上火熬。卻入前藥細末五兩﹐微煎數沸﹐用瓷器盛貯。如用﹐於紙上攤之﹐量瘡口大小。專治五發惡瘡﹑疔腫﹑瘰﹐遠年冷疳﹑痔漏﹑一切無名惡瘡﹑蛇傷﹑蠍嚙﹑犬咬﹐並皆治之。

卷之十九心小腸部癰疽所發部分名狀不同

疔瘡

疔瘡皆生四肢﹐發黃﹐中或紫黑﹐必先癢後痛﹐先寒後熱也。

﹝羅﹞丙午歲﹐予居城﹐人多患疔瘡。縣尹董公謂予曰﹕今歲患疔瘡者極多﹐貧民無力醫治﹐近於史侯處得數方﹐用之者無不效﹐官給藥錢﹐君當捨手治之。遂諾其語。董公榜示通衢﹐命予施藥﹐如此一年﹐全活甚眾。其用保生錠子﹑千金托裏散﹑神聖膏藥﹑破棺丹﹐凡四方。

保生錠子

治疔瘡﹐背疽﹐瘰﹐一切惡瘡。

金腳信﹝二錢﹞雄黃﹝三錢﹞輕粉﹝二錢﹞砂﹝三錢﹞麝香﹝一錢半﹞巴豆﹝四十九粒﹐另研﹐文武火炮﹐生用尢妙﹞加蟾酥﹝一錢﹞上爲細末﹐用黃蠟五錢溶開﹐將藥和成錠子﹐冷水浸少時﹐取出旋丸﹐捏作餅子﹐如錢眼大。

將瘡頭撥開﹐每用一餅﹐次用神聖膏﹐後用托裏散。若瘡气入腹危者﹐服破棺丹。﹝世傳疔瘡必有一條紅綫可鍼﹐紅綫所至之處出毒血﹐然後敷藥。﹞

神聖膏藥

治一切惡瘡。

當歸本﹝各半兩﹞沒藥乳香﹝各二錢﹞白芨琥珀﹝各二錢半﹞黃丹﹝二兩﹞白膠香﹝三兩﹞黃蠟﹝二兩﹞粉霜﹝一錢﹞木鱉子﹝五十个﹐去皮﹞巴豆﹝十五粒﹐去油﹞淸油槐柳枝﹝各一百二十支﹞膽礬﹝一錢﹞上件一處﹐先將槐柳枝下在油內﹐熬焦取出﹐復下余藥熬﹐勿至焦﹐濾出﹐卻將油澄淸﹐下黃丹﹐再熬成膏﹐用緋帛攤之﹐立有神效。

﹝《千》﹞

托裏散

治一切發背疔瘡。

黃﹝一兩半﹞濃朴川芎防風桔梗﹝各二兩﹞白芷﹝一兩﹞連翹﹝二兩二錢﹞芍藥官桂甘艸節人參﹝各一兩﹞木香沒藥乳香當歸﹝各半兩﹞上爲細末﹐每服三錢﹐酒一大盞﹐煎二三沸﹐和渣溫服。

破棺丹

治瘡腫﹐一切風熱。

大黃﹝二兩﹐半生半熟﹞甘艸芒硝﹝各一兩﹞上爲細末﹐煉蜜丸﹐如彈子。每服半丸﹐食後溫酒化下。或童溺半盞研化之。忌冷水。

﹝《濟》﹞

金砂散

取疔瘡。

道人頭﹝微炒存性﹐一兩﹐卽蒼耳子﹞砂﹝三錢半﹞雄黃﹝三錢﹞蟾酥﹝以多爲妙﹞上將瘡四圍刺破﹐以少油調藥末﹐置於瘡內﹐緋帛封之﹐數日疔自出。如瘡入腹嘔逆者﹐將蒼耳搗汁飲之。﹝一方但用砂﹑雄黃等分﹐研細﹐用蜜調﹐先破瘡頭去血﹐入藥豆大﹐在瘡口內﹐紙花貼之﹐亦效。﹞﹝無﹞

蒼耳散

治一切疔腫神效。

用蒼耳艸根莖苗子﹐但取一色便可用。燒灰存性研細﹐用好米醋﹑米泔澄澱和如泥﹐隨瘡大小塗上﹐濃二分﹐幹卽易之﹐不過十度﹐卽拔根出。須鍼破塗之。﹝更加雄黃尢妙。﹞﹝世﹞蒼耳與白梅研爛﹐貼疔上拔去根。

﹝《濟》﹞

蟾酥丹

治疔瘡。

取蟾酥﹐以白面﹑黃丹搜作劑﹐丸如麥粒狀。鍼破患處﹐以一粒納之。﹝取蟾酥法﹐用癩﹐破眉稜上﹐以手撚出酥於油紙或桑葉上﹐用竹篦刮下﹐然後插在背陰處自幹﹐用之。﹞﹝《衍》﹞苦苣搗汁﹐敷疔瘡殊驗。靑苗陰漧﹐以備冬月爲末水調敷。﹝本艸云﹕取苦苣莖中白汁﹐敷疔腫﹐出根。又﹐取汁滴癰上立潰。﹞﹝丹﹞治疔用磁石爲末﹐苦酒和敷封之﹐根出立瘥。﹝《祕要》﹞疔瘡用白蘞爲末﹐水調敷之。﹝《聖惠方》﹞﹝世﹞治疔瘡。用麻內蛀虫一條﹐研敷瘡上﹐卻用膏藥粘貼﹐一飯時去膏藥﹐其疔自出。

治疔瘡最有功效。用蟬蛻﹑僵蠶爲末﹐酸醋調塗四圍﹐畱瘡口﹐俟根出稍長﹐然後拔去﹐再用藥塗瘡。海藏方﹐單用僵蠶爲末﹐津調塗亦佳。

﹝《保》﹞治疔瘡﹐

奪命散

烏頭尖附子底蠍梢雌黃雄黃﹝各一錢﹞蜈蚣﹝一兩﹞砂粉霜輕粉﹝各五分﹞砒﹝二錢半﹞腦子﹝少許﹞麝香﹝少許﹞上爲細末﹐先破瘡﹐出惡血﹐以艸杖頭用紙帶藥末插入於內﹐以深爲度。

﹝丹﹞日本三藏敷疔瘡方。江子肉十粒﹐半夏一大顆研末﹐附子半枚﹐蜣螂一枚﹐各爲末﹐四味﹐臭﹝麝香也﹞相和﹐看瘡大小﹐以紙繩子圍瘡口﹐以藥泥上﹐又用絹帛貼敷﹐時換新藥﹐以可爲度﹐此方活人甚多。

﹝《聖》﹞治疔瘡甚者﹐用附子末﹐醋和塗之﹐幹卽再塗。﹝《千金方》同﹞﹝丹﹞琥珀膏﹝方見癰疽下雜方條。﹞又方用鍼刀旋破疔頭﹐以蟾酥敷之﹐後用野菊花﹑莎艸根﹑紅菜頭葉擂細﹐以無灰酒盡量調服之﹐酒醒﹐疔化水﹐卽痛定。如熱除﹐不必去疔﹐亦自愈也。

﹝世﹞治疔瘡。

獨腳茅防風細辛甘艸節白僵蠶靑皮黃連羌活獨活蟬蛻赤芍藥﹝各等分﹞上咀﹐每服五錢﹐先將一服﹐加澤蘭葉少許﹐姜一兩同擂爛﹐熱酒和服﹐然後酒水各半盞﹐姜三片煎服﹐此方神效。

﹝無﹞治十三種疔﹐皆以此法治之。

以緋帛一片﹐裹藥取匝爲限﹐先用亂髮雞子大﹐攤布帛上﹐牛黃如桐子大﹐又以棘刺鍼二十一枚﹐赤小豆七粒爲末﹐並布發上﹐捲緋綿作團﹐外以發作繩﹐十字縛之﹐置熨斗中﹐急火燒灰研細﹐以枸杞或子或根皮枝葉隨得爲末﹐用枸杞末二匕﹐緋帛灰一匕﹐共成三匕﹐研勻分二服﹐空心溫酒調下。

﹝世﹞

奪命丹

治疔瘡發惡心﹐及諸惡瘡。

蟾酥﹝半錢﹞朱砂﹝水飛﹐三分﹞輕粉枯礬寒水石﹝水飛。各一錢﹞銅綠﹝一字麝香﹝一字﹞海羊﹝二十个﹐研﹐卽蝸牛也﹞上件爲細末﹐將海羊另研爲泥﹐和藥一處﹐丸如綠豆大﹐如丸不就﹐加好酒成之。病輕者一丸二丸﹐重者三丸﹐未效再服。服時嚼蔥白一大口極爛﹐置手心﹐放藥丸於蔥內裹合﹐以熱酒送下﹐暖處臥﹐取汗出爲效。忌冰水。

﹝《瑞》﹞

返魂丹

治十三種疔。

朱砂膽礬﹝各一兩半﹞血竭銅綠蝸牛﹝生用。各一兩﹞雄黃枯白礬﹝各一兩﹞輕粉沒藥蟾酥﹝各半兩﹞麝香﹝少許﹞上將蝸牛蟾酥研爛﹐余藥爲細末﹐同研和丸﹐如雞頭大。每服一丸。令病患先嚼蔥白三寸放在手心﹐將藥丸裹在蔥白內﹐用熱酒一盞吞下。如重車行五里許﹐有汗出卽瘥。如不能嚼﹐蔥研爛裹下極效。

治疔瘡毒瓦斯入腹﹐多嘔吐欲死者﹐卽服內托香粉散。滴乳半兩﹐另研眞綠豆粉一兩﹐爲細末﹐煎生甘艸湯調三錢﹐時時飲之﹐常令灌潤胸膈。﹝一方﹐用雄黃﹑綠豆粉﹑乳香等分爲末﹐水調服。﹞﹝世﹞疔瘡入腹嘔者﹐煎道人頭濃汁飲之。

治疔瘡毒瓦斯入腹﹐昏悶不食。

紫花地丁蟬蛻貫仲﹝各一兩﹞丁香乳香﹝各二兩﹞上爲細末﹐每服二錢﹐空心溫酒下。﹝紫花地丁﹐麥熟時有之﹐開紫花﹐質甚脆﹐如蒲公英狀﹐但蒲公英開黃花﹐地丁開紫花。﹞﹝《瑞》﹞治疔危篤者﹐二服卽愈﹐輕者一服立效。

土蜂房﹝一小窠全。本艸云﹕土蜂房有毒﹐利大小便﹞蛇蛻﹝一條﹐全﹞上作一處﹐器皿中盛﹐用黃泥封固﹐火存性﹐研爲細末﹐每服一錢﹐空心好酒調服。少頃腹中大痛﹐痛止﹐其瘡已化黃水矣。仍服

五聖散

大黃﹝一兩﹞生薑﹝二兩﹞栝蔞﹝一个﹞皂角鍼﹝二兩﹞甘艸﹝一兩﹞金銀花﹝二兩﹞上咀﹐用好酒二升﹐同煎至八分﹐去渣﹐不拘時服。

﹝羅﹞

破棺丹

﹝一方有當歸﹑赤芍﹑連翹﹑牡蠣﹑金銀花﹑紫花地丁﹐宜選用之。﹞山梔牽牛末大黃﹝各一兩﹞甘艸京三稜﹝炮。各七錢﹞上煉蜜丸﹐如彈子大。酒化服之。

﹝世﹞治疔瘡最驗。用蒼耳﹑臭牡丹各一大握﹐搗爛﹐新汲水或順流水調服一碗﹐瀉下黑水卽愈。

﹝丹﹞

追毒丸

海浮石﹝燒赤﹐醋七次﹐半兩﹞乳香沒藥﹝各一錢﹞巴豆﹝四十九粒﹞川烏﹝一兩﹞上爲末﹐醋糊丸﹐如桐子大。若患二三日服十丸﹐五六日服十四丸﹐隨病上下服之。先喫冷酒半盞或一盞﹐又用冷酒吞下。如嘔﹐吞之不妨出藥﹐根據上服之。病患大便不動﹐再用三丸。如疔看得端的﹐爪破﹐用頭垢畱患處﹐後服藥。

﹝海﹞《肘後》犯疔腫垂死。菊花葉一握﹐搗絞汁一升﹐入口卽活﹐此神驗。亦用其根。﹝丹溪云﹕根莖葉花皆可。紫梗者佳。﹞﹝孟﹞疔腫困重。生搗蒼耳根葉﹐和小兒尿絞汁﹐冷服一升﹐日三服﹐甚驗。

﹝世﹞疔瘡於所屬經絡各瀉之。疔瘡者﹐必發於手足之間﹐生黃﹐其中或紫黑色﹐有一條如紅綫直上﹐倉卒之際﹐急宜以鍼於紅綫所至處刺出毒血﹐然後以蟾酥乳香膏等藥於正瘡上塗之。鍼時以病者知痛出血爲好﹐否則紅綫入腹攻心﹐必致危困矣。

﹝《百一》﹞治疔腫。以鍼刺四畔﹐用石橊皮末著瘡上﹐調面圍四畔﹐灸痛爲度﹐調末敷上﹐急裹經宿﹐連根自出。

﹝禹錫﹞患疔腫﹐中風疼痛者﹐HT驢馬糞熨瘡滿五十徧﹐極效。

﹝無﹞一曰麻子疔﹐其狀肉上起﹐頭大如黍米﹐色稍黑﹐四邊微赤多癢。忌食麻子及衣布﹐並入麻田中行。二曰石疔﹐其狀皮肉相連﹐色如黑豆甚硬﹐刺之不入肉內﹐陰陰微痛。忌瓦爍磚石之屬。三曰雄疔﹐其狀頭黑﹐四畔仰﹐漿起有水出色黃﹐大如錢孔形。忌房事。

四曰雌疔﹐其狀瘡頭稍黃向裏﹐亦似灸瘡﹐四面漿起﹐心凹﹐色赤大如錢孔。忌房事。五曰火疔﹐其狀如湯火燒灼﹐瘡頭黑﹐四邊有漿起如赤粟米。忌火灸爍。六曰爛疔﹐其狀色稍黑﹐有白瘢﹐瘡中潰﹐潰有濃水流出﹐瘡形大小如匙面。忌沸熱食爛帛物。七曰三十六疔﹐其狀頭黑﹐浮起形如黑豆﹐四畔起大赤色﹐今日生一﹐明日二﹐後日三﹐乃至十﹐若滿三十六﹐藥所不能治﹐俗名黑﹐忌嗔怒蓄積愁恨。八曰蛇眼疔﹐其狀瘡頭黑﹐皮上浮生﹐形如小豆狀﹐似蛇眼大﹐體硬。忌惡眼看﹐並嫉妒人見之及毒藥。九曰鹽膚疔﹐其狀大如匙面﹐四畔皆赤﹐有黑粟粒起。大忌食鹹物。十曰水洗疔﹐其狀大如錢形﹐或如錢孔﹐瘡頭白﹐裏黑﹐汁出﹐中硬。忌飲漿水﹑水洗﹑渡河。十一曰刀鐮疔﹐其狀闊狹如薤葉大﹐長一寸﹐左側肉黑如燒爍。忌刺及刀鐮切割鐵刃所傷﹐可以藥治﹐不可亂攻。十二曰浮漚疔﹐其狀瘡體圓曲﹐少許不合﹐長而狹如薤葉大﹐內黃外黑﹐黑處刺不痛﹐黃處刺則痛。十三曰牛拘疔﹐其狀肉起﹐掐不破。

此十三種﹐初發必先癢後痛﹐先寒後熱﹐熱定則寒﹐多四肢沈重﹐頭痛心驚眼花﹐若大重者則嘔逆﹐嘔逆者難治。其麻子疔一種﹐始末惟癢﹐所最忌者﹐不得觸犯﹐犯卽難治。其浮漚疔﹑牛拘疔兩種無忌﹐縱不治﹐亦不殺人。欲知犯觸﹐但看脊彊瘡痛極甚不可忍者﹐是犯禁也。﹝﹐步孝切。﹞

卷之十九心小腸部癰疽所發部分名狀不同

石癰

﹝丹﹞治石癰如石﹐不治。腫者﹐生商陸根搗擦之﹐燥則易之﹐取軟爲度。﹝張文仲。﹞癰未潰﹐以苦苣白汁滴之﹐立潰。本艸云﹕亦出疔根。

﹝《保》﹞木香散治瘡難消﹐不能作膿﹐痛不止﹐酒調下三錢。﹝方見痘癰。﹞

卷之十九心小腸部癰疽所發部分名狀不同

諸腫

﹝丹﹞卒腫起大痛﹐芫靑根大者杵之﹐和苦酒如泥煮三沸﹐帛上包之。﹝葛氏﹞風毒腫三年﹐苦酒濃煎蔥白﹐以布包熨腫上。﹝《外臺祕要》﹞治一切熱毒腫﹐商陸根和鹽少許敷之﹐日再易。

﹝《孫眞人食忌》﹞治一切毒腫﹐疼痛不可忍者﹐搗蓖麻仁﹐敷之立瘥。﹝《肘後方》﹞治腫。蒺藜子一升﹐炒黃杵細﹐以香油和如泥﹐再炒令焦﹐以舊布如腫之大小攤之貼腫上﹐勿開頭上。﹝《外臺祕要》﹞治惡刺及狐貍刺毒腫。

取蒲公英艸根白汁敷之﹐多塗立瘥。餘七月十五日夜﹐左手中指背揩著庭木﹐痛不可忍﹐十日後瘡日深﹐漸髙碩﹐痛欲死﹐用此而安。﹝孫方﹞﹝《經》﹞患熱腫﹐水研山豆根濃汁塗﹐幹再塗。

﹝《衍》﹞臘月中﹐以新瓦罐滿注熱水﹐用朴硝二升投湯中﹐攪散﹐掛北檐下﹐俟硝滲出罐外﹐卻收之﹐以人乳汁調半盞。掃一切風熱毒瓦斯攻注目瞼﹐及發頭面四肢腫痛﹐應手神效。

﹝《山》﹞腫毒或疼痛處﹐以赤小豆爲末﹐水調敷﹐頻換。或用香白芷水調敷﹐尢妙。又方﹐白芙蓉葉曬漧﹐同皂角爲末﹐水調敷。

﹝丹﹞治諸處皮裏面痛。何首烏末﹐薑汁調膏﹐以帛裹於痛處﹐用火炙皮鞋底熨之妙。﹝《經驗方》﹞

卷之十九心小腸部癰疽所發部分名狀不同

瘰馬刀

結核連續者﹐爲瘰。形長如蛤者﹐爲馬刀。

﹝羅﹞曲陽縣劉禪師﹐善治瘡瘍瘰﹐其效更捷﹐授予四方﹐太乙膏﹑玉燭散﹑克效散﹑翠玉膏﹐用之每每見效。

太乙膏

治子瘡神效。

沒藥﹝四錢﹞淸油﹝一斤﹞黃丹﹝五兩﹞腦子﹝研﹐一錢﹞麝香﹝三錢﹞輕粉乳香﹝各二錢﹞上以淸油黃丹熬成膏﹐用柳枝攪﹐又用憨蔥七枝旋旋加下﹐蔥盡爲度﹐下火不住手攪﹐至滴水不散﹐卻入沒﹑乳﹑腦﹑麝﹑輕粉等味攪勻﹐瓷器內盛用。

克效散

斑蝥﹝四十九个﹐不去翅足﹐炒﹞官桂﹝半錢﹞粳米﹝四十九粒﹞赤小豆﹝四十九粒﹞砂﹝半錢﹞上五味﹐研爲細末﹐初服一字﹐次服半錢﹐次服三字﹐又次服四字﹐煎樟柳根湯送下﹐空心服。以小便淋瀝﹐並作澀爲效。惡心嘔吐黃水無妨﹐其瘰日日自消矣。

玉燭散

治瘰自消﹐和血通經。

當歸芍藥大黃甘艸熟地芒硝黃芩川芎﹝各等分﹞上爲粗末﹐每服三錢﹐水一盞﹐生薑三片﹐煎至七分﹐去渣溫服﹐日進一服﹐七八日效。

翠玉膏﹝方見瘡。﹞﹝《楊氏家藏》﹞治瘰方。

荊芥白僵蠶黑牽牛﹝各二錢﹞斑蝥﹝二十八个﹐去頭翅足﹐用大米炒﹞上爲末﹐臨臥時先將滑石末一錢用米飲調服﹐半夜時又一服﹐五更初卻用溫酒調藥一錢或二三錢﹐量彊弱用。服訖﹐如小便無惡物行﹐次日早再進一服。又不行﹐第三日五更初﹐先進白糯米稀粥湯﹐再進前藥一服﹐更以燈心湯下﹐調琥珀末一錢﹐重服。以小便內利去惡毒爲愈。如小便痛﹐用靑黛一錢﹐以甘艸湯調送下卽止。

﹝嚴﹞

三聖丸

治瘰。

丁香﹝五十粒﹞斑蝥﹝十个﹞麝香﹝另研﹐一錢﹞上爲末﹐用鹽豉五十粒﹐湯浸研爛如泥﹐和前藥令勻﹐丸如綠豆大。每服五七丸﹐食前溫酒送下﹐日進三服。五七日外覺小便淋瀝﹐是藥之效﹐或便下如靑筋膜之狀﹐是病之根也。忌濕面毒食。

﹝《保》﹞

連翹湯

連翹﹝一斤﹞瞿麥﹝一斤﹞大黃﹝三兩﹞甘艸﹝二兩﹞上銼﹐每服一兩﹐水二碗﹐煎至一盞半﹐早食後巳時服。在項兩邊屬足少陽經﹐服藥十餘日後﹐可於臨泣穴灸二七壯﹐服藥不可住﹐至五六十日方效。一方﹐加大黃﹑木通﹑貝母﹝一作知母。﹞各五兩﹐雄黃七分﹐檳榔半兩﹐減甘艸不用﹐同前藥爲細末﹐熟水調下三五錢。

﹝無﹞

必勝丸

治瘰不以年深月近﹐及腦後兩邊有小結塊﹐連復數个﹐兼癆瘵腹內有塊。

鯽魚﹝一个﹐去腸並子﹞雄黃﹝一粒﹐雞子大﹞砂﹝一錢。以上二味並入在鯽魚腹內仰安﹐魚於炭火燒﹐煙盡取出﹞蜈蚣﹝全者﹐一條﹞蓬術﹝半兩﹞梔子﹝五个﹞皂角﹝二挺。

以上四味並燒存性﹞蓖麻子﹝五个﹐去皮﹐燈上燒﹞黃明膠﹝三文﹞上爲末﹐另用皂角二挺﹐去皮捶碎﹐以水三碗﹐揉去滓﹐煮精羊肉四兩爛軟﹐入輕粉五匣。

男子﹐乳汁半兩﹐同研成膏﹐和藥末丸﹐如綠豆大﹐朱砂爲衣。溫酒浸﹐晨下十丸﹐一服。至晚看肉疙瘩子﹐若項有五个﹐則以五服藥取之﹐視其所生多少﹐以爲服數﹐旣可﹐更進數服。

白花蛇散

治久漏瘰﹐發於頂腋間﹐憎寒發熱﹐或痛或不痛。

白花蛇﹝酒浸﹐軟去皮骨﹐焙漧﹐二兩﹞犀角﹝鎊﹐半兩﹞黑牽牛﹝半兩﹐半生半炒﹞靑皮﹝半兩﹞上爲末﹐每服二錢﹐加膩粉半錢﹐研勻﹐五更糯米飲調下。巳時利下惡物﹐乃瘡之根也。更候十餘日﹐再進一服。忌發風壅熱物。如已成瘡﹐一月可效﹐神驗。

﹝世﹞

小犀角丸

常服除去根本﹐截其源流﹐應效如神﹐諸並宜服之。

犀角靑皮陳皮﹝各一兩﹞黑牽牛﹝一兩﹐半生半炒﹞連翹﹝半兩﹞上爲細末﹐用皂角二條﹐去皮弦子﹐炮捶以布絞取汁一碗許﹐又用新薄荷二斤﹐研取汁﹐同熬成膏﹐以前藥末爲丸﹐如桐子大。每服三十丸﹐連翹煎湯食後服﹐間以薄荷茶湯服。

﹝子和﹞一婦人病瘰﹐延及胸臆﹐皆成大瘡﹐相連無好皮肉﹐求戴人療之。戴人曰﹕火淫所勝﹐治以鹹寒。命以滄鹽吐之﹐卽一吐而著痂。次用涼膈散﹑解毒湯等劑﹐皮肉反復如初。

﹝世﹞治瘰未破者如神﹐百藥不應者累效。

杏樹葉﹝陰漧﹐爲末﹐五分﹞萬年霜﹝火﹐爲末﹐二分半。卽人中白﹞蝙蝠﹝火焙漧﹐爲末﹐二分半﹞白花蛇蛻﹝燒爲灰存性﹐爲末﹐二分半﹞蜜蜂﹝七个﹐焙爲末﹞上將杏樹葉末﹐用淸水調﹐卻入前四件藥末﹐調勻敷患處。卻將皮紙一片﹐用鍼刺孔﹐貼藥上﹐如幹﹐用淸水就紙上刷之。每一晝夜換藥一次。如面上發熱﹐服淸涼飲子數帖﹐其熱自退。

敗散瘰方

神效。

白膠香海螵蛸降眞香﹝用心﹐無土气者﹞上等分爲末﹐摻患處﹐外以水紙掩之﹐一夕而退。已破者。

蜜蜂﹝二十一个﹞蛇蛻﹝七分半﹞蜈蚣﹝二條﹐端午前收者﹞上用香油四兩﹐將前三藥﹐入油內用文武火熬成﹐入光粉二兩﹐用桑枝七條如箸大者﹐急攪候冷﹐出火气﹐七晝夜方可用﹐紙攤作膏貼患處。﹝以上二方得之於義門鄭氏﹐累驗不須服藥﹐粘貼五七日便消。﹞﹝丹﹞貼瘰方。

用大烏頭五个火炮﹐五个生用﹐並去皮臍。大皂莢二條半﹐以好米醋二鐘刷﹐炙醋幹爲度﹐一半焙漧﹐並去黑皮﹐又用炒糯米一百六十粒﹐同研末﹐以好米醋於火上略頓微暖﹐敷貼患處。

入蜜少許尢佳。不問有頭無頭﹐大五枚﹐日幹細研﹐酥調如面﹐日兩度貼之。﹝出《聖惠方》﹐一作蜘蛛。﹞或破或不破﹐項以下至胸前者﹐皆治之。用九眞藤如雞卵大洗﹐生嚼﹐常服之。

取葉搗覆瘡上﹐數服卽止。﹝出《斗門方》﹐九眞藤卽何首烏也。﹞﹝無﹞

蝸牛散

治瘰潰與未潰﹐皆可治。

蝸牛﹝不拘多少﹐以竹簽穿﹐瓦上曬漧﹐燒存性﹞上爲末﹐入輕粉少許﹐豬骨髓調﹐用紙花量瘡大小貼之。一法﹐以帶殼蝸牛七个﹐生用取去肉﹐入丁香七枚於七殼內﹐燒存性﹐與肉同研成膏﹐用紙花貼之。

﹝海﹞項後側少陽經中疙瘩﹐不辧肉色﹐不問大小﹐及月日深遠﹐或有赤硬腫痛用。

生山藥﹝一塊﹐去皮﹞蓖麻子﹝一个﹞上研勻攤貼之如神。﹝丹溪云﹕山藥補陽气﹐生者能消腫硬。經曰虛之所在﹐邪必湊之﹐畱而不去﹐其病爲實﹐非腫硬之謂乎。故其气則畱滯﹐自不容不行。﹞﹝世﹞

粉金散

黃柏艸烏﹝等分﹞爲末﹐蜜調敷之。

淸涼散餅

山慈姑﹝生用﹞良姜﹝等分﹞上俱搗爲餅﹐去汁罨之﹐能散去寒熱。或以山慈菇磨﹐調酒服﹐大妙。

此藥大能散如神。

﹝東﹞

龍泉散

塗。

瓦粉龍泉粉﹝炒﹐卽磨刀石上粉也﹞昆布﹝去上﹞廣術京三稜﹝各半兩。酒浸炒幹﹞上件同爲極細末﹐煎熱水調塗之﹐用此去疾尢速。

﹝世﹞治﹐用鯽魚﹑芫花﹐燒灰存性﹐水調敷。治鼠。小嫩鼠末出毛者焙漧﹐蝙蝠糞小麥炒﹐鬼箭根焙漧﹐各爲末﹐和勻油調敷﹐幹再敷之。

﹝《本》﹞治鼠瘰。刺皮瓦上炒﹐上一味研爲末﹐加水銀粉幹敷。

﹝《廣》﹞治瘰經年不瘥者。生玄參搗碎敷上﹐日一易之。

﹝《外》﹞治瘰﹐燒野狼屎灰敷上。

﹝《本》﹞治諸疾。

朱砂砒霜砂馬牙硝﹝各等分﹞上乳缽內研細﹐麵糊搜如香附子狀。相瘡口大小作之﹐盡送入瘡口中。恐腫時用薄荷研細塗之。待收口﹐卻將大柏皮﹑白丁香並爲末﹐盡入孔中。如邊不幹﹐卻用江子去殼﹐不拘多少﹐用麻油煎令赤﹐去火气後﹐去江子入蠟合如膏﹐看瘡口大小塗之﹐及將白芨末水調塗上﹐立效。

治漏。用蛇菇子不拘多少﹐瓦上曬榦爲末﹐用紙撚蘸藥入瘡口﹐立效。﹝蛇菇子未詳﹐恐卽慈菇子。﹞﹝丹﹞又方用大田螺肉燒存性﹐爲末﹐麝香少許﹐濕則幹摻﹐幹則油調敷。

﹝《脈》﹞人年五六十﹐其脈浮大者﹐痺俠背行﹐苦腸鳴﹐馬刀挾癭者﹐皆爲勞得之。

又治瘰。

人參白術當歸陳皮芍藥﹝酒浸。各一錢﹞川芎香附茯苓半夏﹝各五分﹞甘艸﹝少﹞上作一服﹐姜二片﹐以金銀藤煎湯一鐘半﹐煎前藥﹐食後就吞絳宮丸五十粒。

又方

絳宮丸

大黃﹝酒蒸﹐二兩﹞山楂連翹川芎當歸﹝酒洗﹞麥芽桃仁蘆薈甘艸蕓苔子﹝一兩﹞黃連﹝酒浸﹞南星﹝酒浸﹞海藻﹝酒洗﹐一兩半﹞升麻羌活桔梗防風﹝半兩﹞白術﹝二兩﹞黃芩﹝酒炒﹞上用神曲糊爲丸。已破﹐加人參一兩作膏﹐用甘艸節﹑僵蠶同煎。

治頸上塊動者。夏枯艸末﹝六錢﹞甘艸末﹝一錢﹞上和勻﹐每服一錢至二錢﹐茶淸調下﹐食後。

﹝《本》﹞言夏枯艸大治瘰﹐散結气﹐有補養厥陰血脈之功﹐而經不言。觀其能退寒熱﹐虛者盡可倚仗。若實者﹐以行散之藥佐之﹐外施艾灸﹐亦漸取效。此艸三四月開花﹐夏至邊便枯﹐蓋稟純陽之气﹐得陰則枯耳。世人不知﹐故表而出之。內瀉病本之法﹐並見前表裏條。

﹝東﹞

連翹散堅湯

治耳下至缺盆﹐或至肩上生瘡﹐堅硬如石﹐動之無根者﹐名馬刀﹐瘡從手足少陽經中來也﹐或生兩脇﹐或已流膿作瘡﹐或未破﹐並皆治之。

當歸﹝酒洗﹐半兩﹞黃芩﹝生﹐半兩﹞土瓜根﹝酒炒﹐一兩﹞芍藥﹝一錢﹞柴胡根﹝一兩二錢﹞連翹﹝半兩﹞蒼術﹝三錢﹞艸龍膽﹝酒洗﹐一兩﹞黃芩﹝酒炒﹐七錢﹞甘艸﹝炙﹐六錢﹞黃連﹝酒炒﹐三錢﹞廣術﹝酒炒﹐半兩﹞京三稜﹝細銼﹐半兩﹐同廣術酒洗一次﹐微炒幹﹞上以一半爲細末﹐煉蜜爲丸﹐如綠豆大。每服一百丸﹐或一百五十丸。一半咀﹐每服半兩。

水一盞八分﹐先浸半日煎去渣﹐熱服﹐臨臥頭低腳髙﹐去枕而臥﹐每口作十次咽﹐畱一口送下丸子﹐服畢如常安臥。

升陽調經湯

治繞項下或至頰車生瘰﹐此癥出足陽明胃經中來也。若其瘡深遠隱曲﹐肉低﹐是足少陰腎中來也﹐是戊傳癸水﹐夫傳妻﹐俱作塊子﹐堅硬大小不等﹐並皆治之﹐或作丸服亦得。

升麻﹝八錢﹞連翹﹝半兩﹞葛根﹝五錢﹞艸龍膽﹝酒炒﹐半兩﹞桔梗﹝半兩﹞細黃芩﹝酒炒﹐六錢﹞黃柏﹝酒炒二次﹐去皮﹐七錢﹞知母﹝酒洗﹐炒﹐一兩﹞廣術﹝酒洗﹐炒﹐一兩﹞甘艸﹝炙﹐半兩﹞京三稜﹝酒洗﹐微同廣術炒﹐五錢﹞黃連﹝去須﹐酒洗﹐五錢﹞上秤一半作丸﹐煉蜜爲丸﹐如綠豆大。每服一百丸﹐或一百五十丸。一半咀﹐每服半兩。

若能食﹐大便硬﹐可旋加至七八錢止﹐水二盞﹐先浸半日﹐煎至一盞﹐去渣熱服。臥身腳在髙處﹐去枕頭﹐噙一口﹐作十次咽之﹐畱一口在後送下丸子﹐服藥畢﹐臥如常﹐此治法也。

散腫潰堅湯

治馬刀瘡﹐結硬如石﹐在耳下至缺盆﹐或至肩上﹐或至脇下﹐皆手足少陽經中﹔及瘰徧下頦﹐或至頰車﹐堅而不潰﹐在足陽明經中所出。或二瘡已破﹐及流膿水﹐並皆治之。

服藥多少﹐臨病斟酌。量病患飲食多少﹐大便硬軟﹐以意消息之。

柴胡梢﹝四錢﹞升麻﹝六錢﹞桔梗﹝半兩﹞艸龍膽﹝酒炒﹐半兩﹞黃芩梢﹝酒洗﹐炒﹐八錢﹐一半生﹞連翹﹝三錢﹞甘艸根﹝炙﹐三錢﹞當歸﹝三錢﹞白芍藥﹝二錢﹞栝蔞根﹝酒洗﹐半兩﹞黃柏﹝去皮﹐酒炒﹐半兩﹞知母﹝炒﹐半兩﹞葛根﹝二錢﹞黃連﹝二錢﹞京三稜﹝酒炒﹐三錢﹞廣術﹝酒洗﹐炒三錢﹞昆布﹝去土﹐半兩﹞上咀﹐每服六錢或七錢﹐水二盞﹐先浸半日﹐煎至一盞﹐去渣稍熱服。於臥處伸腳在髙處﹐頭微低﹐每噙一口﹐作十次咽﹐至服畢﹐根據常安臥﹐取藥在胸中停畱故也。另攢半料﹐作細末﹐煉蜜爲丸﹐如綠豆大﹐每服一百丸﹐此湯畱一口送下﹐更加海藻半兩炒﹐食後量虛實加減多少服﹐皆仿此例。

救苦勝靈丹湯

治馬刀挾癭者﹐從耳下或耳後下頸至肩上﹐或入缺盆中者﹐乃手足少陽經之分野。其瘰在於頦下﹐或至頰車者﹐乃足陽明經之分野﹐受心脾之邪而作也。今將二證合治之。

黃﹝一錢﹐護皮毛﹐實腠理﹐及活血气﹐又實表﹐補元气﹐乃瘡家之聖藥也﹞人參﹝三分﹐補肺气﹐如气短及不調而喘者加之﹞眞漏蘆﹝半錢﹐勿以白頭翁代之﹞升麻﹝一錢﹞葛根﹝半錢。

此三味俱足陽明本經藥﹞甘艸﹝半錢﹐能調中和諸藥﹐瀉火益胃﹞連翹﹝一錢﹐此一味乃十二經瘡中之藥不可無者﹐能散血結气聚﹐此瘡家之神藥也﹞牡丹皮﹝三分﹐去腸胃中畱滯宿血﹞當歸身﹝三分﹞生地黃﹝三分﹞熟地黃﹝三分﹐此三味﹐諸經中和血生血涼血藥也﹞白芍藥﹝三分﹐如夏月倍之﹐其味酸﹐其气寒﹐能補中益气治腹痛﹐如冬月寒癥勿用﹞肉桂﹝二分﹐大辛熱﹐能散結聚﹐如陰癥瘡瘍少用之﹐此寒因熱用之意﹐又爲陰寒覆蓋其瘡﹐用大辛熱去之﹐煩躁者勿用﹞柴胡﹝功同連翹﹐如瘡不在少陽經勿用﹞黍粘子﹝三分﹐無腫不用﹞昆布﹝二分﹐味鹹﹐若瘡堅硬甚者用之﹐咸能軟堅也﹞京三稜﹝炮﹐二分﹞廣術﹝三分。此二味瘡堅硬甚者用之﹐不硬者勿用﹞羌活獨活防風﹝各一錢﹐以上三味﹐必關手足太陽癥脊痛項彊不可回顧腰似折項似拔﹐防風辛溫﹐如瘡在膈上𨿽無手足太陽經癥﹐亦當用之﹐爲能散結去上部風邪故也﹞益智仁﹝二分﹐如唾多者胃不和也﹐或吐沫吐食胃中寒者﹐加之﹐無則勿用﹞麥芽﹝一錢﹐消食健脾﹞神曲﹝炒﹐二分﹐食不消化者用之﹞黃連﹝炒﹐三分﹐治煩悶﹞濃朴﹝姜制﹐一錢二分﹐如腹脹加之﹞黃柏﹝炒﹐三分﹐如有熱或腿腳無力加之﹐如煩躁欲去衣者﹐此腎中伏火也﹐更宜加用﹞上共爲細末﹐湯浸蒸餅﹐捏作餅子﹐曬漧搗如米粒大。每服三錢﹐白湯下。如气不順﹐加橘紅﹐甚者加木香少許﹐量病患虛實消息之﹐毋令藥多﹐妨其飲食﹐此治之大法也。如止在陽明分者﹐去柴胡﹑黍粘子二味﹐餘皆用之。如在少陽分﹐爲馬刀挾瘦﹐去獨活﹑漏蘆﹑升麻﹑葛根﹐加瞿麥三分。如本人气素弱﹐其病勢來時气盛﹐而不短促者﹐不可考其平素﹐宜作气盛而從病變治之權也﹐加黃芩﹑黃連﹑黃柏﹑知母﹑防己﹐視邪气在上中下而用之。假令在上焦加黃芩﹐﹝半酒洗﹐半生用。﹞在中焦加黃連﹐﹝半酒﹐半生。﹞在下焦加酒制黃柏﹑知母﹑防己之類﹐選而用之。如大便不通而滋其邪盛者﹐加酒制大黃以利之。如血燥而大便漧燥者﹐加桃仁泥﹑大黃。如風結燥不行者﹐加麻仁﹑大黃以潤之。如風澀而大便不行﹐加煨皂角仁﹑大黃﹑秦艽以利之。如脈澀﹐覺身亦气澀﹐而大便不通者﹐加郁李仁﹑大黃﹐以除風燥。如陰寒癥﹐爲寒結祕﹐而大便不通者﹐以局方半硫丸﹐或加炮附子﹑漧薑煎﹐候冰冷服之。大抵用藥之法﹐不惟瘡瘍一家﹐凡諸疾病气素怯弱者﹐當去苦寒之劑﹐多加人參﹑黃﹑甘艸之類﹐以瀉火而補元气﹐餘皆仿此。

﹝《本》﹞治鼠瘰。

土附子﹝一个﹞食鹽﹝三升﹞小便﹝五升﹞上三味﹐同浸半月日取出﹐將附子去黑皮﹐陰榦爲末﹐用黑豆爛煮研爲膏﹐丸附子末﹐如桐子大。每服十丸酒吞下﹐早晚二服。

﹝丹﹞初發頭項硬未破者﹐其效如神。牡蠣四兩﹐甘艸二兩﹐爲末﹐每服一大錢﹐食後臘茶同點﹐日二服﹐半月除根。﹝初虞世方丹溪治世義大官瘡用此方。﹞一切丈夫婦人﹐瘰經效。牡蠣用炭一稱通赤﹐取出於濕地上﹐用紙襯出火毒一宿﹐取四兩﹐玄參三兩﹐並搗羅爲末﹐以麵糊丸﹐如桐子大。早晚食後臨臥﹐各三十丸﹐酒下﹐藥將盡﹐亦除根。﹝出《經驗方》﹞﹝《肘》﹞治頷下瘰如梅李大﹐宜速消之。海藻一斤﹐酒一升﹐漬數日﹐稍稍飲之。

﹝《衍》﹞取蓼子微炒﹐研爲細末﹐薄荷酒調二三錢服。治瘰﹐久則效。

﹝世﹞治瘰。用夜合艸﹐遇夜則其葉閉合﹐本艸名合明﹐俗名連錢母﹐出禾田中﹐貼水面生﹐取其葉搗自然汁服之﹐渣患處效。

﹝《保》﹞

文武膏

治瘰。

用桑椹黑熟者二斗﹐以布袋絞取汁﹐石器中熬成膏子﹐白湯化下一匙﹐日三服﹐紅者曬榦爲末﹐湯調服。

﹝《聖》﹞治瘰﹐腫硬疼痛﹐年深時久不瘥。用貍頭蹄骨酥炙黃﹐搗羅爲散﹐每日空心粥飲調下一錢匕。

﹝《靈》﹞黃帝曰﹕寒熱瘰在於頸腋者﹐皆何气使生﹖岐伯曰﹕此皆鼠寒熱之毒瓦斯也﹐畱於脈而不去者也。鼠之本﹐皆在於藏﹐其末上出於頸腋之間﹐其浮於脈中﹐而未內著於肌肉﹐而外爲膿血者易去也。黃帝曰﹕去之柰何﹖岐伯曰﹕諸從其本引其末﹐可使衰去﹐而絕其寒熱。審按其道以予之﹐徐往徐來以去之﹐其小如麥者﹐一刺知﹐三刺而已。﹝寒熱篇﹞上經一章﹐皆從經脈﹐取臟腑之本﹐以治瘰之末也。其末出於耳下或耳後下頸至肩上﹐或入缺盆中者﹐當於手足少陽經取之﹐或鍼或灸﹐如後穴。

﹝扁﹞瘰﹕天井肩井。

﹝《撮》﹞瘰﹕天井﹝半寸﹐灸七壯﹐瀉之﹞﹝東﹞腋下腫﹐馬刀挾癭﹐善自嚙舌頰﹐天牖中腫﹐寒熱﹕臨泣丘墟﹝各一分﹐灸五壯﹞太衝﹝一分﹐灸三壯﹞腋下頸項腫﹕天池﹝順皮三分﹐灸七壯。﹞如頷腫﹐加後溪﹝二分﹐灸五壯。﹞腋下腫馬刀挾癭喉痺﹕陽輔﹝五分﹐灸二七壯﹞申脈﹝一分﹐灸三壯立愈﹞﹝《甲》﹞胸中滿﹐腋下腫﹐馬刀﹐善自嚙舌頰﹐天牖中腫﹐淫濼脛酸﹐頭眩﹐枕骨頷腮痛﹐目澀身痺﹐灑淅振寒﹐季脇支滿﹐寒熱﹐脇腰腹膝外廉痛﹐臨泣主之。馬刀腫﹐淵液﹑章門﹑支溝主之。出於頦下﹐或至頰車者﹐當於手足陽明經取之﹐或鍼或灸﹐如後穴﹕三里﹝足陽明﹞合谷﹝手陽明﹞﹝丹﹞搗生商陸根作餅子﹐置於瘰上﹐艾炷灸餅子上﹐幹卽易之﹐灸三四餅。﹝出《外臺祕要》﹞﹝世﹞當上貼肉灸十四壯﹐神效。

﹝東﹞瘰馬刀﹐將先出一瘡﹐用四楞鐵環定住﹐不令出移﹐破作口子﹐以油紙撚之﹐勿令合了﹐以絕其瘡之源﹐其效至速。如瘡不破﹐或病患不肯破﹐更以藥塗之﹐三日一易之。以龍泉散主之。﹝方見表裏條。﹞﹝世﹞瘰多生肩項﹐或赤或白﹐或沈或浮﹐初生如豆﹐久似核﹐年月浸久﹐其大如梅﹐或如雞卵﹐排行成列﹐或生二三﹐或生六七﹐俗名蟠蛇是也。用性努力﹐思慮過久﹐則疾痛赤腫繼之﹐早治爲上。流注﹐婦人多有之﹐其性躁急﹐其气怫郁﹐其心執著﹐初生在項﹐破後膿注四肢﹐徧體結毒﹐如梅李狀﹐不療自破﹐孔竅相穿﹐寒熱疼痛﹐或流膿汁﹐是名流注也﹐又名千歲瘡。宜服

托裏救苦神應丸

川烏附﹝去皮臍﹐生用﹐一兩﹞烏頭﹝五兩﹞當歸﹝酒浸﹐一宿﹞沒藥白芷陳皮甘艸節﹝各一兩﹞蟬蛻﹝水洗﹐半兩﹞大皂角﹝七錠﹐去皮弦子﹞姜黃﹝一兩半﹞上用皂角敲碎﹐水四大碗﹐煎至二大碗﹐濾去渣﹐用汁一同煮烏頭﹑川烏﹐候烏頭爛爲度﹐擂如泥。其餘諸藥﹐卻另爲末﹐和烏頭泥爲丸﹐如桐子大。每服六十丸﹐饑飽皆用薄荷湯下。

若瘡旣破﹐穿鑿孔穴﹐其處必生腫肉如指大﹐或黑或白﹐乃風與气搏﹐宜驅風行經散气之劑﹐以化气調經湯主之。

化气調經湯

與神應丸間服﹐治流注。

香附末﹝酒浸一宿﹐曬漧﹐一兩﹞橘皮﹝二兩﹞羌活﹝一兩﹞白芷﹝一兩﹞甘艸﹝半兩﹞牡蠣﹝﹐半兩﹞天花粉皂角刺﹝各半兩﹞上爲細末﹐每服二錢﹐用淸湯不拘時候調下﹐日三次。

如脈有力者﹐先用

追毒神異湯

下之﹐卻服救苦神應丸。

辰砂血竭﹝各一錢﹞麝香﹝一字。共爲細末﹞大黃﹝半兩﹞大甘艸節﹝半兩﹞上爲咀﹐作一帖﹐河水一鐘﹐煎半鐘﹐調前末子﹐臨臥服之。

單窠者﹐生一个也﹐發於頸項﹐最難治。但宜如前藥服之﹐日久自消。或發於囟骨﹐亦難治。用毒藥療之﹐勿令浸漬日久。

蓮子﹐一胞裹十數枚﹐生於項之左右﹐以手觸則能轉動﹐尙可用藥治療﹐如堅硬挨不動者﹐乃不可生。憎寒發熱﹐燥渴﹐凡遇此癥﹐至難治﹐𨿽神聖亦無如之何也已。

重臺﹐生於項頸﹐或左或右﹐初則單窠結在上﹐或在下﹐重疊見之﹐是名重臺。此癥藥不可療﹐不可鍼灸﹐若是毒行﹐甚腫痛﹐發渴生痰﹐萬死一生﹐害人極速。初覺有之﹐急用小犀角丸﹐粉金散治之。

燕窠﹐形似燕窠﹐不可治。

肺脈微澀﹐爲鼠﹐在頸支腋之間﹐下不勝其上﹐其應善酸。﹝全文見治虛實法。色白﹐脈主澀。﹞﹝《靈》﹞黃帝曰﹕決其生死柰何﹖岐伯曰﹕反其目視之﹐其中有赤脈﹐上下貫瞳子﹐見一脈﹐一歲死。見一脈半﹐一歲半死。見二脈﹐二歲死。見二脈半﹐二歲半死。見三脈﹐三歲而死。

見赤脈不下貫瞳子﹐可治也。﹝寒熱篇﹞﹝丹﹞夫瘰初發﹐必起於少陽經。不守禁戒﹐必延及陽明經。大抵食味之濃﹐鬱气之積﹐曰毒﹐曰風﹐曰熱﹐皆此三端﹐招引變換﹐須分虛實。彼實者固易治﹐自非痛斷濃味與發气之物﹐𨿽易亦難﹐殊爲可慮。以其屬膽經﹐主決斷﹐有相火﹐而且气多血少﹐婦人見此﹐若月經行﹐不作寒熱﹐可生。稍久轉爲潮熱﹐其癥危矣。自非斷欲絕慮食淡﹐𨿽神聖不可治也。

卷之十九心小腸部癰疽所發部分名狀不同

結核

獨形而小核者﹐爲結核。

﹝河﹞結核﹐火气熱甚則鬱結堅硬﹐如果中核也﹐不須潰發﹐但熱气散則自消。

﹝丹﹞結核﹐或在項﹑在頸﹑在臂﹑在身﹐如腫毒者﹐多在皮裏膜外﹐多是痰注作核不散﹐問其平日好食何物﹖吐下後﹐用藥散核。結核在頸項方。

僵蠶﹝炒﹞大黃﹝酒浸﹞靑黛膽星﹝各等分﹞上爲末﹐蜜丸噙。

結核在下頦。二陳湯加酒炒大黃﹑連翹﹑桔梗﹑柴胡。結核在臂。二陳湯加連翹﹑防風﹑川芎﹑酒芩﹑蒼術﹑皂角刺﹑僵蠶﹑麝香﹐行太陰﹑厥陰之積痰﹐使結核自消﹐甚捷。

﹝《濟》﹞治頦下結核不消﹐《經效》用大肚蜘蛛﹐不拘幾个﹐以好酒浸之﹐研爛﹐同浸酌酒﹐去渣﹐溫熱﹐臨臥服之。

卷之十九心小腸部癰疽所發部分名狀不同

癭癅

﹝《靈》﹞虛邪之入於身也深﹐寒與熱相搏﹐久畱而內著﹐寒勝其熱則骨疼肉枯﹔熱勝其寒則爛肉腐肌爲膿﹔內傷骨﹐內傷骨爲骨蝕﹐有所疾前筋﹐﹝「疾前」二字﹐衍文也﹐筋當作「結」。﹞筋屈不得伸﹐邪气居其間而不反﹐發爲筋澑。有所結﹐气歸之﹐衛气畱之﹐不得反﹐津液久畱﹐合爲腸澑。久者數歲乃成﹐以手按之柔﹐已有所結﹐气歸之﹐津液畱之﹐邪气中之﹐凝結日以易甚﹐連以聚居﹐爲昔癅。以手按之堅﹐有所結﹐深中骨﹐气因於骨﹐骨與气並﹐日以益大﹐則爲骨疽。有所結﹐中於肉﹐宗气居之﹐邪畱而不去﹐有熱則化而爲膿﹐無熱則爲肉疽。凡此數气者﹐其發無常處﹐而有常名也。﹝刺節眞邪篇此皆虛邪中人爲病弗去而久畱著﹐故積歲累月而成疽癅也。﹞﹝子和﹞新寨一婦人﹐年四十餘﹐有癅三瓣﹐戴人令以咸吐之。三湧﹑三汗﹑三下﹐癭已消半。

次服化癭之藥﹐遂大消去。夫病在上者﹐皆宜吐﹐亦自有消息之法耳。

﹝河﹞癅气赤癅丹﹐熱勝气也﹐火之色也。

﹝丹﹞癭气先須斷濃味。

海藻﹝洗﹐一兩﹞黃連﹝二兩﹞上爲末﹐以少許置掌中﹐時時舐之﹐津咽下。如消三分之二﹐須止後服。一方﹐用黃柏二兩﹐海藻一兩﹐不用黃連亦佳。

治癭气結核﹐累累腫硬。以昆布一兩﹐洗去咸﹐搗爲末﹐每用一錢。綿裹於好醋中浸過﹐含之咽津﹐藥味盡﹐再噙之。

﹝《肘》﹞治頸下卒結囊﹐欲成癭。海藻一斤﹐洗去咸﹐酒浸飲之。

﹝無﹞

破結散

海藻﹝洗﹞艸龍膽海蛤通艸昆布礬石﹝枯﹞松蘿﹝各三分﹞麥麵﹝四分﹞半夏貝母﹝各二分﹞爲末﹐酒服方寸匕﹐日三。忌鯽魚﹑豬肉﹑五辛﹑生菜﹑諸雜毒物。十日知﹐二十日愈。

﹝《濟》﹞

玉壺散

治三種癭。

海藻﹝洗﹞海帶﹝洗﹞昆布雷丸﹝各一兩﹞靑鹽廣術﹝各半兩﹞上等分爲細末﹐陳米飲丸﹐如榛子大﹐噙化。以煉蜜丸﹐亦好。

﹝子和﹞

人參化癭丹

海帶﹝洗﹞海藻﹝洗﹞海蛤昆布﹝以上四味皆焙﹞澤瀉﹝炒﹞連翹﹝以上各等分﹞豬靨羊靨﹝各十枚﹐豬羊靨卽豬羊外腎﹐乃囊中之卵也﹞上爲末﹐蜜丸﹐如雞頭大。臨臥噙化一二丸﹐忌油膩物。

﹝羅﹞

寶金散

偏醫癭气無不瘥。

豬羊靨﹝十對。暖水洗去脂膜後曬漧﹐杵爲細末﹞海藻﹝洗﹞海帶﹝各二兩。洗﹞丁香木香琥珀﹝研﹞麝香﹝研﹐各一分﹞眞朱﹝研﹐半兩﹞上件﹐先將丁香﹑木香﹑海藻﹑海帶杵爲細末﹐入下項藥味﹐合和再研細﹐重羅過﹐每服一錢﹐熱酒一盞調服﹐夜臥服﹐垂頭而睡。若在室男女﹐十服必效。如男子﹑婦人患者﹐一月見效﹐有胎不可服。

海帶丸

治癭气﹐久不消。

海藻﹝洗﹞貝母靑皮陳皮上件﹐各等分爲細末﹐煉蜜爲丸﹐如彈子大。食後噙化一丸﹐大效。

﹝羅﹞枯癅方名

一井散

砂粉霜雄黃﹝以上各二錢﹞輕粉沒藥乳香﹝以上各一錢﹞土黃﹝三錢﹐做土黃法﹕砒黃另末二兩﹐木鱉子半兩去殼﹐巴豆半兩去油﹐砂另爲末二錢﹐上以砒黃一處爲末﹐用木鱉子同石腦油成一塊﹐油紙裹定﹐埋於地坑內四十九日﹐取出於瓷器盛﹐掰作小塊研細﹐少許。

砒黃卽雌黃﹞上爲細末﹐以津調塗癅頂﹐外邊歇一韭葉﹐先以花紙貼之﹐上用小黃膏貼之。

小黃膏

黃柏黃芩大黃﹝各等分﹞上爲細末﹐以水調爲糊﹐比前藥大一遭﹐三日一易﹐至八九日不取﹐直候可取。一方﹐單用黃柏末亦佳。

﹝丹﹞小兒丹癅。蓖麻子五个﹐去皮﹐研入面一匙﹐水調塗之﹐甚妙。﹝出小兒門。﹞﹝羅﹞

生肌靑龍散

訶子皮髙茶龍骨上件各等分爲細末﹐幹摻上。

又

枯癅方

砒砂黃丹雄黃輕粉﹝以上各一錢﹞斑蝥﹝生用﹐三十个﹞朱砂乳香沒藥﹝各一錢﹞上研爲末﹐糯米粥爲丸﹐捏作棋子樣﹐爆幹。先灸破癅頂三炷﹐以藥餅蓋上﹐用黃柏末以水調貼之﹐數日﹐自然枯漧落下。

一方以銅綠爲末﹐艸刺癅破﹐摻上以膏藥塗之。

﹝世﹞

點癅方

神驗。

桑柴灰棗樹灰黃荊灰桐殼灰﹝各二升半﹞蕎麥灰﹝少﹞上以沸湯淋汁五碗許﹐澄淸﹐入斑蝥四十个﹐穿山甲五片﹐乳香﹑腦子不拘多少﹐約五碗煎作二碗﹐用瓷器盛之。乳香﹑腦子﹐候冷入之。後臨用時﹐入新鍛石調成膏﹐神妙。敷癅上﹐幹以淸水潤之﹐其效如神。

﹝羅﹞

枯癅方

桑柴灰﹝三碗﹞鍛石﹝三碗﹞朽木﹝三兩﹞幹桑耳﹝三兩﹞艸烏﹝半斤﹞川烏﹝四兩﹞上朽木等四味﹐一處燒灰﹐令存性﹐同前二灰研勻﹐用水一桶﹐淋汁﹐如法熬成膏用之。

﹝東﹞諸癭惡气﹕肩﹝男左灸十八壯﹐右十七壯。女右灸十八壯﹐左十七壯。﹞又法﹕天府﹝七七壯﹞衝陽﹝隨年壯。﹞﹝《甲》﹞癭﹐天窗﹝一作天容﹐《千金》作天府﹞及會主之。癭癅﹐气捨主之。

﹝子和﹞在西華﹐眾人皆訕以爲吐瀉而已。一日﹐魏壽之與戴人入食肆中﹐見一夫病一癅﹐正當目上网內﹐色如灰李﹐下垂覆目睛﹐不能視物。戴人謂壽之曰﹕吾不待食熟﹐立取此癅。

魏未之信也。戴人曰﹕吾與爾取此癅何如﹖其人曰﹕人皆不敢割。戴人曰﹕吾非用刀割﹐別有一術。其人從之。乃引入一小室中﹐令俯臥一牀﹐以繩束其﹐刺委中大出血﹐先令以手揉其目癅上﹐亦刺出雀糞﹐立平出戶。壽之大驚。戴人曰﹕人之有技﹐可盡窺乎。郜城﹐戴人之鄕也。

一女子未嫁﹐年十八﹐兩手背皆有癅﹐一類雞距﹐一類羊角﹐腕不能釧﹐向明望之﹐如桃膠然。

夫家欲棄之﹐戴人見之曰﹕在手背者﹐爲膠癅﹐在面者﹐爲粉癅﹐此膠癅也。以鍼十字刺破﹐按出黃膠膿三二匙﹐立平。癅核更不再作﹐婚事復成。非素明者﹐不敢用此法耳。

﹝《本》﹞治果報面生癅。方用艾丸灸十壯﹐卽用醋磨硫黃﹐塗紙上﹐剪如螺螄掩子大﹐貼所灸處。更用膏藥重貼﹐二日一換﹐候癢擠出膿﹐如綠豆粉卽愈。硫黃﹐羅謙甫作雄黃。

﹝無﹞癭多著於肩項﹐癅則隨气凝結﹐此等皆年數深遠﹐浸大浸長。堅硬不可移者﹐名曰石癭。

皮色不變者﹐名曰肉癭。筋脈露結者﹐名曰筋癭。赤脈交結者﹐名曰血癭。隨憂愁消長者﹐名曰气癭。五癭皆不可妄決破﹐決破則膿血崩潰﹐多致夭枉。癅則有五﹐骨癅﹑脂癅﹑肉癅﹑膿癅﹑血癅﹐亦不可決潰﹐肉癅尢不可治﹐治則殺人。惟脂癅﹐破而去其脂粉則愈。

﹝丹﹞服癭癅藥﹐先須斷濃味。

卷之十九心小腸部癰疽所發部分名狀不同

目瘍

﹝卽俗謂之偸鍼也。﹞運气目方有二﹕一曰熱。經云﹕少陰司天之政﹐三之气﹐大火行﹐寒气時至﹐民病目赤瘍﹐治以寒劑也。

二曰燥。經云﹕歲金太過﹐民病目赤腫瘍。又云﹕陽明司天﹐燥淫所勝﹐民病目瞇瘍﹐治以溫劑也。

﹝世﹞治偸鍼眼方。

南星﹝生爲末﹐三錢﹞生地黃﹝不拘多少﹞上一處﹐研成膏﹐貼太陽兩邊﹐腫自消。

又方治偸鍼眼﹐生薑搗細之﹐淚出卽愈。

卷之十九心小腸部癰疽所發部分名狀不同

天蛇頭﹑代指

﹝丹﹞蒲公英艸﹐淸明時節如薺菜狀﹐中開一朵花如菊花者取幹﹐與蒼耳艸二味等爲末﹐以好醋濃煎﹐浸洗卽愈。

蒲公英忍冬酒治天蛇頭﹐極效累驗。﹝方見乳癰門。﹞﹝世﹞治天蛇頭。蒲公英搗細﹐水和調﹐去渣﹐服之。又搗渣患處﹐屢效。治天蛇頭﹐用野落蘇﹝卽兼絲子﹞金銀花藤天蕎麥上切細﹐用好米醋濃煎﹐先燻後洗。

又方用人糞雜黃泥搗之﹐裹在患處卽愈。

﹝丹﹞治手指忽腫痛﹐名爲代指。以烏梅入醋研﹐浸患處﹐立瘥。治手指腫﹐酸漿水﹐入少鹽熱浸之﹐冷卽易。﹝孫眞人方﹞

卷之十九心小腸部癰疽所發部分名狀不同

甲疽嵌甲

﹝嵌﹐丘銜反﹞﹝《精》﹞治甲疽﹐因剔甲傷肌﹐或因甲長侵肉﹐遂成瘡腫痛﹐復緣穿窄靴趼損四邊﹐腫黃水出﹐浸淫相染﹐五指俱爛﹐漸漸引上腳缺﹐泡漿四邊起﹐如火燒瘡﹐日夜倍增﹐醫方所不能療者。

用綠礬五兩﹐形色似朴硝而綠色﹐置於鐵板上﹐聚炭封之﹐吹令火熾﹐其礬卽沸﹐流出色赤如溶金汁者是眞也﹐候沸定汁盡﹐去火待冷﹐取出研爲細末﹐色似黃丹﹐收之。先以鹽湯洗瘡﹐帛裹幹﹐用此末敷之愈。

﹝《靈苑》﹞治甲疽肉裹甲﹐膿血疼痛不瘥。凡此疾﹐須剔去肉中甲﹐不治亦愈。或已成瘡不瘥﹐用乳香末﹑膽礬燒研等分﹐敷之內消愈。

﹝《精》﹞

勝金方

治甲疽﹐肉膿血疼痛不瘥。

用牡蠣頭濃處﹐生研爲末﹐每服二錢﹐研靛花酒調下。如癰盛已潰者﹐以此末敷之﹐更服煎藥﹐一日三服。

﹝丹﹞嵌甲﹑陷甲﹑割甲成瘡﹐久年不瘥者。用烏頭尖﹑黃柏等分末之﹐洗淨貼之。

﹝《精》﹞華佗治嵌甲累效方。

砂乳香﹝並研。各一錢﹞膩粉﹝半錢﹞橄欖核﹝燒存性﹐用三个﹞黃丹﹝一字﹞上爲末﹐以生麻油調﹐先以鹽湯洗淨挹幹﹐敷之二次效。

卷之十九心小腸部癰疽所發部分名狀不同

乳癰乳巖

﹝丹﹞乳硬論乳房陽明所經﹐乳頭厥陰所屬。乳子之母﹐不知調養﹐怒忿所逆﹐鬱悶所遏﹐濃味所釀﹐以致厥陰之气不行﹐故竅不通﹐而汁不得出﹔陽明之血沸騰﹐故熱甚而化膿。亦有所乳之子﹐膈有滯痰﹐口气熱﹐含乳而睡﹐熱气所吹﹐遂生結核。於初起時﹐便須忍痛﹐揉令稍軟﹐吮令汁透﹐自可消散。失此不治﹐必成癰癤。治法﹐疏厥陰之滯﹐以靑皮﹔淸陽明之熱﹐細研石膏﹔行污濁之血﹐以生甘艸節﹔消腫導毒﹐以栝蔞子﹔或加沒藥﹑靑橘葉﹑皂角刺﹑金銀花﹑當歸頭﹐或湯或散﹐加減隨意消息﹐然須以少酒佐之。若加以艾火兩三壯於腫處﹐其效尢捷。彼村工喜於自﹐便妄用鍼刀﹐引惹拙病﹐良可哀憫。若夫不得於夫﹐不得於舅姑﹐憂怒郁遏﹐時日累積﹐脾气消沮﹐肝气橫逆﹐遂成隱核﹐如鱉棋子﹐不痛不癢﹐十數年後﹐方爲瘡陷﹐名曰乳巖。

以其瘡形嵌凹似巖穴也﹐不可治矣。若於始生之際﹐便能消釋病根﹐使心淸神安﹐然後施之治法﹐亦有可安之理。予族侄婦年十八歲時﹐曾得此﹐察其形脈稍實﹐但性躁急﹐伉儷自諧﹐所難者後姑耳。遂以單方靑皮湯﹐間以加減四物湯行經絡之劑﹐兩月而安。此病多因濃味濕熱之痰﹐停蓄膈間﹐與滯乳相搏而成。又有滯乳﹐因兒口气吹噓而成。又有拗怒气激滯而生者﹐石膏﹑燒樺皮﹑栝蔞子﹑甘艸節﹑靑皮﹐皆神效藥也。婦人此病﹐若早治之﹐便可立消。有月經時﹐悉是輕病﹐五六十後﹐無月經時﹐不可作輕易看也。乳癰靑皮栝蔞橘葉連翹桃仁﹝畱尖﹞皂角刺甘艸節破多﹐加參﹑。

﹝《精》﹞

神效栝蔞散

治乳癰乳巖﹐神效。丹溪亦云﹕妙捷。恐貧賤之家﹐未能辦集者﹐用後蒲公英艸尢妙。

栝蔞﹝一个﹐去皮焙爲末﹐子多者有力﹞甘艸﹝生﹞當歸﹝酒浸﹐焙。各半兩﹞乳香﹝另研﹞沒藥﹝另研。各二錢半﹞上爲末﹐用無灰酒三升﹐於銀石器內慢火熬取一升﹐淸汁分作三服﹐食後良久服。如有奶巖﹐便服此藥﹐可杜絕病根。如毒瓦斯已成﹐能化膿爲黃水。毒未成﹐卽於大小便中通利。如疾甚﹐再合服﹐以退爲度。

立效散與前方間服神妙﹐但於栝蔞散方﹐減去當歸﹐加紫色皂角刺一兩六錢是也。

﹝《本》﹞蒲公英艸﹐味甘平無毒﹐主婦人乳癰腫﹐水煮汁﹐飲之及封之﹐立消。用酒煎更妙﹐渣敷患處。

﹝丹﹞蒲公英在處田間路側有之﹐三四月開黃花似菊﹐味甘﹐解毒散滯﹐意其可入陽明太陰經﹐洗淨細研﹐以忍冬藤濃煎湯﹐入少酒佐之﹐隨手便欲睡﹐睡覺已失之矣。

﹝云﹞

張氏橘皮湯

治乳癰未結卽散﹐已結卽潰﹐極痛不可忍者﹐神效。因小兒吹乳變成斯疾者﹐並皆治之。用陳皮一味﹐湯浸去白﹐曬漧﹐面炒微黃﹐爲細末﹐麝香研酒調二錢。初發覺赤腫疼痛﹐一服見效。

﹝丹﹞乳癰初發腫硬﹐一服瘥。眞樺皮末﹐酒服方寸匕﹐睡省已失。﹝出《靈苑》﹞﹝羅﹞

勝金丹

治婦人吹乳﹐極有神效。

用百齒霜﹝卽木梳上發垢﹞上一味﹐不拘多少﹐有無根水爲丸﹐如桐子大﹐每服三丸﹐倒流水送下﹐食後﹐令病左乳者左臥﹐右乳者右臥﹐於溫處汗出愈。用新水傾於房上接之﹐乃倒流水也。

﹝《圖》﹞治婦人奶疼﹐痛不可忍。用穿山甲炙黃﹐木通各一兩﹐自然銅半兩生用﹐三味搗爲細末﹐每服二錢﹐溫酒調下﹐不拘時候。

﹝《簡》﹞婦人吹乳﹐

獨勝散

白丁香半兩。搗羅爲末﹐每服一錢匕﹐溫酒調服無時。

﹝云﹞治婦人吹乳﹐

皂角散

歌曰﹕婦人吹乳意如何﹖皂角燒灰蛤粉和﹐熱酒一杯調一字﹐頃間揉散笑呵呵。

又方乳香﹝研﹐一錢﹞栝蔞根末﹝一兩﹞上研令勻﹐溫酒調服二錢。

﹝丹﹞楊孺人乳腫痛。

靑皮石膏﹝﹞連翹皂角刺﹝炒﹞黃藥子當歸頭木通﹝各一錢﹞甘艸﹝生﹐三分﹞作一帖﹐入好酒些少﹐同煎飲之。又有別藥洗腫處。

義二孺人﹐平時乳內有結核﹐不爲痛﹐忽乳邊又有一腫核﹐頗卻有些痛。

黃芩川芎木通陳皮﹝各四錢﹞人參﹝二錢﹞芍藥﹝一錢﹞大腹皮﹝三錢﹞炙甘艸生甘艸﹝各一錢﹞當歸頭﹝一錢﹞分二帖煎服。

﹝丹﹞二孺人﹐但經將行而乳腫﹐先兩日發口漧而不渴﹐食少減﹐脈左弦帶數﹐右卻平。治用四物湯加陳皮﹑白術﹑茯苓﹐帶熱下。與點丸三十粒。

產後乳膨﹐調麥芽飲﹐自消。

﹝云﹞

連翹湯

治產後妒乳並癰。

連翹升麻芒硝﹝各一兩﹞玄參芍藥白蘞防己射幹﹝各八錢﹞大黃﹝二錢﹞甘艸﹝六錢﹞杏仁﹝四十个﹐去皮尖﹞上咀﹐以水六升﹐煮二升﹐下大黃﹐次芒硝﹐分三服。

﹝丹﹞一婦人年六十﹐濃味鬱气而形實多妒﹐夏無汗而性急﹐忽左乳結一小核大如棋子﹐不痛﹐自覺神思不佳﹐不知食﹐味絕半月。以人參湯調靑皮﹑甘艸末﹐入生薑汁﹐細細呷﹐一日夜五六次﹐至五七日消矣。此乃乳巖之始。不早治﹐隱至五年十年以後發﹐不痛不癢﹐必於乳下潰一竅﹐如巖穴出膿﹐又或五七年十年﹐𨿽飲食如故﹐洞見五內﹐乃死。惟不得於夫者有之﹐婦人以夫爲天﹐失於所天﹐乃能生此。謂之巖者﹐以其如穴之嵌岈﹐空洞而外無所見﹐故名曰巖。患此者﹐必經久淹延。惟此婦治之早﹐正消患於未形﹐餘者皆死﹐凡十餘人。又治一初嫁之婦﹐只以靑皮﹑甘艸與之安。

﹝丹﹞用蒲公英艸搗爛﹐患處神妙。

﹝云﹞用天南星末﹐以溫酒調塗之。

﹝《聖》﹞治婦人乳痛成癰。以益母艸爲末﹐水調塗乳上﹐一宿自瘥。生搗爛用之亦得。

﹝《山》﹞婦人吹乳。用桑樹蛀屑﹐飯搗成膏貼之。

﹝丹﹞乳頭裂破。丁香末敷之。﹝《梅師方》﹞﹝《怪穴》﹞乳癰﹕乳中穴﹝在乳下中﹐鍼入一分﹐沿皮向後一寸半﹐灸﹐瀉。﹞﹝《甲》﹞乳癰﹐寒熱短气﹐臥不安﹐膺窗主之。乳癰﹐淒素寒熱﹐痛不可按﹐乳根主之。

大驚乳痛﹐梁丘主之。乳癰有熱﹐三里主之。﹝乳癰諸藥不能止痛者﹐三里鍼入五分﹐立止。﹞女子乳癰驚﹐巨虛下廉主之。﹝《千金》云﹕臂腫重﹐足蹈不收﹐跟痛。﹞乳癰﹐太衝及復澑主之。妒乳﹐太淵主之。婦人乳餘疾﹐肓門主之。

卷之十九心小腸部癰疽所發部分名狀不同

囊癰陰頭癰

﹝丹﹞《外科精要》云﹕癰疽入囊者死。囊爲厥陰﹐今以死言之﹐將以爲屬少陰腎經邪﹖予親見入囊者七八人﹐悉以濕熱入肝經施治﹐而用補陰藥佐之﹐𨿽膿潰皮脫﹐睪丸懸掛可畏者﹐皆不死。但未知下虛年老者如何耳﹖﹝《千》﹞治丈夫陰頭癰﹐師所不能醫。用鱉甲一枚﹐燒末﹐以雞子白和敷之良。

卷之十九心小腸部癰疽所發部分名狀不同

便毒

﹝《精》﹞治穀道前後生癰﹐謂之懸癰。用橫紋甘艸一兩﹐四寸截斷﹐以長流水一碗﹐文武火慢慢蘸水炙﹐自早至午﹐炙令水盡﹐甘艸中心見水潤爲透﹐細銼。卻用無灰好酒二小杯﹐入甘艸煎至一杯﹐溫服之﹐二三服便可保無虞。此病初發﹐如松子大﹐漸如蓮子。數十日後﹐始覺赤腫如桃子﹐卽破。若破﹐難治。此藥𨿽不能消﹐過二十日後﹐必盡消矣。投兩服﹐亦無害。林判院嘗患此癰已破﹐服此藥兩服﹐瘡卽合﹐甚妙。

﹝丹﹞騎馬癰。用大粉艸帶節四兩﹐長流水一碗﹐以淬浸水盡﹐爲末﹐入皂角灰少許﹐作四服﹐湯調﹐頓服立效。

﹝垣﹞

靑皮湯

治便毒。

靑皮防風當歸身甘艸梢﹝生。各等分﹞上咀﹐分作四服﹐水一小碗﹐煎至八分﹐去渣﹐大溫服。空心﹐日進三服。

﹝丹﹞毒腫或著陰卵﹐或偏著一邊痛﹐牽引小腹﹐痛不可忍。﹝方見癰疽雜病痛牽引小腹條。﹞﹝子和﹞玉燭散﹝卽四物湯﹑調胃承气湯各半服之也。﹞﹝世﹞又方劉寄奴王不畱行大黃金銀花木鱉子上等分﹐酒水煎﹐露一宿﹐五更服。

﹝丹﹞便毒初起。

射幹﹝二寸﹞生薑﹝如指大搗細﹞上取順流水﹐煎微沸﹐服之﹐以瀉爲度。又用牛皮膠﹐醋煮塗患處。

已結成膿者。

大黃﹝半兩﹞枳實﹝三分﹞濃朴﹝三錢﹞甘艸節﹝一錢﹞連翹﹝半錢﹞桃仁泥﹝二十一枚﹞生薑﹝三片﹞上作一帖﹐煎服之﹐又﹐便毒。

靑皮白芷柴胡赤芍藥檳榔朴硝烏藥木瓜大黃連翹栝蔞生地黃甘艸節三稜蓬術黃芩犀角皂角刺上咀﹐水三碗﹐煎至一碗﹐大饑服﹐以瀉爲度。

﹝《山》﹞便毒。取大蜘蛛一个﹐研細﹐熱酒下。

﹝丹﹞又方用甘艸節﹑白芷﹑黃連各等分。如破者﹐龍骨﹑白枯礬﹑赤石脂﹐並用

鐵圍散

癰疽腫毒亦治﹐用之效。

乳香沒藥﹝各半兩﹞大黃黃連黃柏南星半夏防風羌活皂角刺木鱉子栝蔞甘艸節艸烏尖阿膠﹝另研﹞上爲細末﹐醋調成膏﹐以石器內﹐火熬黑色﹐鵝翎敷之。

卷之十九心小腸部癰疽所發部分名狀不同

貼骨癰

﹝《保》﹞諸瘡大痛﹐不辧肉色﹐漫腫光色﹐名附骨癰﹐

如神三生散

露蜂房蛇蛻頭髮﹝洗淨﹐等分﹞上燒灰存性﹐研細﹐酒下三錢。

﹝丹﹞附骨癰﹐熱在血分之極。初發時﹐以靑皮﹑甘艸治之﹐破後當養血。

卷之十九心小腸部癰疽所發部分名狀不同

內癰有三

﹝《素》﹞肝滿﹑腎滿﹑肺滿﹐皆實﹐卽爲腫。﹝王注云﹕滿謂脈气滿實﹐腫謂癰腫。﹞肺之癰﹐喘而兩滿。﹝仲景云﹕肺癰吐膿如米粥﹐咽燥振寒。﹞肝癰﹐兩滿﹐臥則驚﹐不得小便。腎癰﹐腳下至少腹滿。﹝大奇論林億云﹕腳下當作下。《千金》云﹕腸癰之爲病﹐小腹腫彊﹐按則痛﹐便數似淋。仲景云﹕腸癰小腹痞堅﹐蓋小腹痛而痞堅者﹐腎癰也。小便數而似淋者﹐腸癰也。

卽肺癰肝癰之屬。﹞胃脘癰﹐人迎脈逆而盛。﹝全文見後胃脘癰條。﹞

卷之十九心小腸部癰疽所發部分名狀不同

肺癰腸癰胃脘癰

﹝丹﹞癰疽發於內者﹐肺癰﹑肝癰﹑腎癰﹑腸癰﹑囊內癰﹑附骨癰﹐惟肺癰須先解表﹐令表而出之。

﹝《千》﹞咳唾膿血﹐其脈數實者﹐爲肺癰。若口中咳卽胸中隱痛﹐脈反滑數﹐此肺癰也。

問曰﹕病者咳逆﹐何以知其肺癰﹖當有膿血﹐吐之則死﹐其脈何如﹖曰﹕寸脈微而數。微爲風﹐數爲熱﹐微則汗出﹐數則惡寒﹐風中於衛﹐呼气不入﹐熱逼於榮﹐吸气不出﹐風傷皮毛﹐熱傷血脈。風捨於衛﹐其人則咳﹐口漧喘滿﹐咽燥不渴﹐多吐濁沫﹐時時振寒。熱之所過﹐血爲凝滯﹐蓄結癰膿﹐吐如米粥﹐始萌可救﹐膿成則死。問曰﹕振寒發熱﹐寸脈滑數﹐其人飲食起居如故﹐此爲癰腫。醫反不知﹐以傷寒治之﹐不應﹐何以知有膿﹖膿之所在﹐何以別知其處﹖師曰﹕假令膿在胸中者﹐爲肺癰﹐其脈數﹐咳吐有膿血。設膿未成﹐其脈自緊數﹐緊去但數﹐爲膿已成也。

﹝《要》﹞小靑龍湯﹝方見傷寒條。﹞﹝《要》﹞

葶藶大棗瀉肺湯

治肺癰﹐喘不得臥。

葶藶﹝炒黃﹐研細﹐丸如彈大﹞大棗﹝十二枚﹞水三升﹐入棗﹐先煮取二升﹐去棗﹐入葶藶﹐又煮一升﹐頓服之。又曰﹕治肺癰胸滿脹﹐一身並面目浮腫﹐鼻塞淸涕出﹐不知香臭酸辛﹐咳逆上气﹐喘鳴迫塞﹐用前方三日一劑﹐可至三四劑﹐須先與小靑龍湯一劑﹐乃與之。

﹝《要》﹞

桔梗湯

治咳而胸滿﹐振寒脈數﹐咽漧不渴﹐時出濁唾鮏臭﹐久久吐膿如粥者﹐肺癰也。

桔梗甘艸﹝炙。各一兩﹞水三升﹐煮取一升﹐去渣﹐分溫再服﹐則吐膿血也。亦治喉痺。《三因》甘艸倍之﹐每四錢﹐名四聖散。《千金》亦名桔梗湯﹐用桔梗三兩﹐甘艸二兩﹐服後﹐必吐膿血。

﹝《要》﹞

葦莖湯

治肺癰。又云﹕一本治咳有微熱﹐煩滿﹐心胸甲錯。

葦莖﹝三升﹐切﹞薏苡仁﹝半升﹞冬瓜仁﹝半升﹞桃仁﹝五十枚﹐去皮﹞水一斗﹐先煮葦莖得五升﹐去﹐入諸藥﹐取二升﹐分溫五服﹐當吐如粥。《千金》云﹕肺癰當吐膿血。﹝葦莖卽汀洲間蘆荻之粗種也。﹞治吐膿血﹐如肺癰狀﹐口臭﹐他方不應者﹐宜消風散。入男子發灰﹐研細入和之﹐淸米飲下﹐可除根﹐只兩服。亦治吐血。﹝消風散方﹕荊芥﹑川芎﹑羌活﹑人參﹑茯苓﹑僵蠶﹑防風﹑蟬蛻﹑藿香各二錢﹐濃朴﹑陳皮各半兩﹐爲末是也。﹞﹝韋宙﹞獨行方治心胸甲錯﹐爲肺癰﹐

黃昏湯

主之。

用夜合皮掌大一枚﹐水三升﹐煮取二升﹐分再服。﹝夜合樹﹐按本艸卽烏農樹。﹞上肺癰證治﹐《要略》以小靑龍湯先與一劑﹐乃行气取膿之藥﹐將以解表之風寒邪气﹐此治腫瘍之例也。

後以韋宙方終之者﹐將以補裏之陰气﹐此治潰瘍之例也。﹝以上六方皆丹溪所集。﹞﹝梅﹞

如聖丸

治風熱毒瓦斯上攻﹐咽喉痛痺﹐腫塞妨悶﹐及肺癰喘嗽﹐唾濃血﹐胸滿振寒﹐咽漧不渴﹐時出濁沫﹐气臭腥﹐久久咯膿﹐狀如米粥。

樟腦﹝另研﹞牛黃﹝另研﹞桔梗甘艸﹝生用。各一錢﹞上爲細末﹐煉蜜丸﹐每兩作二十丸。每用一丸﹐噙化。

﹝丹﹞

濟生桔梗湯

治肺癰﹐心胸气塞﹐咳嗽膿血﹐心神煩悶﹐咽漧多渴﹐兩足腫滿﹐小便赤黃﹐大便多澀。

桔梗﹑貝母﹑川歸﹑栝蔞仁﹑枳殼﹑薏苡仁﹑桑白皮﹑防風﹐以上各一兩﹐生甘艸﹑杏仁﹑蒸百合各半兩﹐黃一兩半。

上修事咀﹐每服四錢﹐水一碗半﹐生薑五片﹐煎至八分﹐去渣服。若大便祕﹐加大黃。

小便祕﹐加木通。

﹝仲﹞

桔梗白散

治咳而胸滿﹐振寒脈數﹐咽漧不渴﹐時出濁唾鮏臭﹐久久吐膿如米粥者﹐爲肺癰。

桔梗貝母﹝各三分﹞巴豆﹝一分﹐去皮﹐炒研如脂﹞上三味﹐爲散﹐彊人飲服半錢匕﹐羸者減之。病在膈上者﹐吐膿血。膈下者﹐瀉出。若下多不止﹐飲冷水一碗則定。﹝此亦《要略》方﹐丹溪不刪﹐采用之者﹐必有微意存焉。﹞﹝丹﹞肺癰。《醫壘元戎》搜風湯吐之。﹝搜風湯未考。﹞﹝《本》﹞治肺癰﹐吐膿血﹐作臭气﹐胸乳皆痛﹐

升麻湯

川升麻桔梗薏苡仁地楡牡丹皮芍藥﹝各半兩﹞甘艸﹝二分﹞上銼粗末﹐每一兩﹐水一升半﹐姜五片﹐煎去渣﹐日三服。

﹝丹﹞

濟生排膿湯

治肺癰得吐膿後﹐以此排膿補肺。

生綿二兩﹐細末﹐每二錢﹐水一碗﹐煎一半服。

肺癰收斂瘡口﹐止有合歡樹皮﹐白蘞煎湯飲之。

肺癰已破﹐入風者不治。腸癰﹐《千金》謂妄治必殺人。腸癰爲病﹐小腹重而彊﹐按之則痛﹐便數似淋﹐時時汗出﹐復惡寒﹐身皮甲錯﹐腹皮急﹐如腫狀﹐其脈數者﹐小有膿也。巢云﹕洪數者﹐已有膿﹐脈若遲緊者﹐未有膿。甚者腹脹大﹐轉側有水聲﹐或繞臍生瘡﹐或膿自臍出﹐或大便出膿血。

﹝《脈》﹞問曰﹕羽林婦病﹐何以知腸有膿﹖師曰﹕脈滑而數﹐滑則爲實﹐數則爲熱﹐滑則爲榮﹐數則爲衛﹐衛數下降﹐榮滑上升﹐榮衛相干﹐血爲敗濁﹐小腹痞堅﹐小便或澀﹐或自汗出﹐或復惡寒﹐膿爲已成。設脈遲緊﹐則爲瘀血﹐血下卽安。

﹝《要》﹞

薏苡附子敗醬散

治身甲錯﹐腹皮急如腹脹﹐本無積聚﹐身熱脈數者。

附子﹝炮﹐二分﹞敗醬﹝五分﹞薏苡仁﹝一錢﹞上爲末﹐每服方寸匕﹐以水二合煎﹐頓服﹐小盒飯下。《三因》薏苡仁﹑附子同前﹐敗醬用一兩一分﹐每四錢﹐水一盞半﹐煎七分﹐去渣空心服。

﹝《千》﹞

大黃牡丹湯

治腸癰﹐小腹痞堅﹐或偏在膀胱左右﹐其色白堅大如掌熱﹐小便自調﹐時自汗出。脈遲堅者﹐未成膿﹐可下之﹐當有血。脈數膿成﹐不復可下。

大黃﹝四兩﹞牡丹皮﹝三兩﹞芒硝﹝二兩﹞冬瓜仁﹝一升﹞桃仁﹝五十个﹞上咀﹐水五升煮一升﹐頓服﹐當下膿血。《刪繁》用芒硝半合﹐瓜子五合。劉涓子用硝石三合﹐《肘後》同﹐名瓜子湯。《三因》用大黃﹑桃仁各二分﹐瓜子三分﹐牡丹皮一錢﹐硝二錢﹐銼散作一帖﹐水三盞﹐煎至八分﹐去渣﹐入硝再煎沸﹐頓服無時。

﹝無﹞

薏苡湯

治腸癰﹐腹中痛﹐煩躁不安﹐或脹滿不食﹐小便澀。婦人產後虛熱﹐多有此病﹐縱非癰﹐但疑是者﹐便可與。或有差﹐亦無妨。

薏苡仁五兩﹐牡丹皮﹑桃仁各三兩﹐瓜子仁四兩。

銼散﹐每四大錢﹐水盞半﹐煎七分服。姚氏去桃仁﹐用杏仁。崔氏加芒硝二兩。《千金》方同。

醫案曰﹕女子腹痛﹐百方不治﹐脈滑數﹐時作熱﹐腹微急。孫診曰﹕腹痛脈當沈細﹐今脈滑數﹐此腸癰也。以雲母膏一兩﹐作丸如桐子大。以牛皮膠烊﹐溫酒調膠水﹐下丸子藥。晌時服盡膏﹐下膿血一盆而安。

﹝《千》﹞灸法﹐屈兩肘正肘頭銳骨是穴﹐灸百壯﹐下膿血而安。

王氏《餘話》有婦人腸中痛不可忍﹐大便自小便出。李生診之曰﹕芤脈見於陽部﹐此腸癰也。

乃出雲母膏﹐作百十丸﹐煎黃湯吞下﹐利膿血數升而安。李曰﹕寸芤積血在胸﹐關芤爲腸生癰也。

李乃楊吉老之婿﹐棄舉業習醫﹐官取醫博士。內疽者﹐皆因飲食之火﹐挾七情之火﹐相郁而發。

飲食者陰受之﹐七情者臟腑受之﹐宜其發在腔子而向裏﹐非干腸胃肓膜也。謂之內者﹐以其視之不見故名焉。

上腸癰五方﹐丹溪先生所集也。前三方內﹐其《要略》一方﹐元本𨿽云內有癰膿﹐然先生不言之﹐而又連《千金》《三因》二方置於篇首者﹐蓋亦腫瘍瀉利例也。後二方用膠烊黃煎湯。吞藥者﹐蓋亦潰瘍補例也。

﹝《素》﹞帝曰﹕人病胃脘癰者﹐診當何如﹖岐伯曰﹕診此者﹐當候胃脈﹐其脈當沈細﹐沈細者气逆﹐﹝《甲乙經》「沈細」作「沈澀」。﹞逆者人迎甚盛﹐甚盛則熱。人迎者胃脈也﹐逆而盛則熱聚於胃中而不行﹐故胃脘爲癰也。﹝病能篇﹞﹝河﹞

射幹湯

治胃脘癰﹐人迎脈逆而盛﹐嗽膿血﹐榮衛不流﹐熱聚胃口成癰。

射幹﹝去毛﹞梔仁赤茯苓﹝去皮﹞升麻﹝各一兩﹞赤芍藥﹝一兩半﹞白術﹝半兩﹞上爲末﹐每服五錢﹐水二盞﹐煎至一盞﹐去渣﹐入地黃汁一合﹐蜜半合﹐再煎溫服﹐不計時候。

﹝《要》﹞

復元通气散

治諸气澀﹐耳聾﹐腹癰﹐便癰﹐瘡疽無頭﹐止痛消腫。

靑皮陳皮﹝各四兩﹞甘艸﹝三寸﹐生熟各半﹞穿山甲﹝炮﹞栝蔞根﹝各二兩﹞金銀花﹝一兩﹞連翹﹝一兩﹞上爲細末﹐熱酒調下。

﹝丹﹞腸癰﹐大腸有熱積﹐死血流注﹐桃仁承气湯加連翹﹑秦艽。近肛門破﹐入風者﹐難治﹐用防風之類。大凡破傷風﹐在頭面則以白芷爲君﹐防風頭佐之﹐蓋去頭面皮膚之風故也。在身體及四肢則以防風爲君﹐隨身梢用﹐下部則以獨活佐之。肺癰吐膿後﹐其脈短而澀者﹐自痊﹔浮大者﹐難治。其面色白而反赤者﹐此火之克金﹐皆不可治。

《金匱方論》曰﹕熱在上焦者﹐因咳爲肺痿。肺痿之病﹐何從得之﹖或從汗出﹐或從嘔吐﹐或從消渴小便利數﹐或從便難又被快藥下利﹐重亡津液。故寸口脈數﹐其人咳﹐口中反有濁唾涎沫者﹐爲肺痿之病。若口中辟辟燥﹐咳卽胸中隱隱痛﹐脈反滑數﹐此爲肺癰。咳唾膿血﹐脈數虛者﹐爲肺痿﹔數實者﹐爲肺癰。

按此言肺痿屬熱﹐如咳久肺傷﹐聲啞聲嘶咯血﹐此屬陰虛火熱甚是也。本論治肺痿吐涎沫而不咳者﹐其人不渴﹐必遺尿﹐小便數﹐以上虛不能制下故也。此爲肺中冷﹐必眩﹐多涎唾﹐用炙甘艸﹑漧薑﹐此屬寒也。肺痿吐涎多﹐心中溫液者﹐用炙廿艸湯﹐此補虛勞也。亦與補陰虛火熱不同﹐是皆宜分治之。故肺痿又有寒熱之異也。

﹝《精》﹞勞傷血气﹐腠理虛而風邪乘之﹐內盛於肺也。則汗出惡風﹐咳嗽短气﹐鼻塞項彊﹐胸脇脹滿﹐久久不瘥﹐已成肺痿也。

﹝《保》﹞肺癰者﹐由食啖辛熱炙爆﹐或酣飲熱酒﹐燥熱傷肺所致﹐治之宜早。

卷之二十心小腸部

丹痤疹

﹝丹﹞發斑屬風熱。風熱挾痰而作﹐自裏而發於外﹐通聖散中消息﹐當以微汗散之﹐下之非理。

﹝防風通聖散方見顚癇門。﹞﹝羅﹞時毒疙瘩﹐

漏蘆散

治臟腑積熱﹐發爲腫毒﹐時疫疙瘩﹐頭面洪腫﹐咽嗌堵塞﹐水藥不下﹐一切危惡疫癘。

漏蘆升麻大黃黃芩﹝各一兩﹞藍葉玄參﹝各二兩﹞上爲粗末﹐每服二錢﹐水煎。腫熱甚﹐加芒硝二錢半。

消毒丸

治時毒疙瘩惡癥。

大黃牡蠣﹝燒﹞白僵蠶﹝炒。各一兩﹞上爲細末﹐煉蜜丸彈子大。新水化下一丸。無時﹐內加桔梗﹑鼠粘子湯尢妙。

﹝丹﹞治丹發疼痛。扁竹汁服一升二合﹐立瘥。若未瘥﹐再服效。﹝《外臺祕要》扁竹卽蓄。﹞內傷斑者﹐胃气極虛﹐一身之火遊行於外所致﹐宜補以降之。嘗治一中年男子﹐癰潰後發熱漧嘔﹐背發丹﹐用諸般敷貼丹藥﹐及用刀於个个丹頭出血﹐丹皆不退﹐後以半﹑陳﹑生薑加補劑治嘔﹐不效。遂純用參半兩﹐歸﹑術各錢半﹐濃煎一帖﹐嘔止。二三帖﹐丹漸緩﹐熱漸減。約五十餘帖﹐熱始除﹐神气始復。

運气丹皆屬火。經云﹕少陽司天﹐客勝則丹疹外發﹐及爲丹是也。

﹝無﹞治諸腫丹毒。伏龍肝不拘多少爲末﹐用雞子白和敷之﹐日三次﹐甚妙。

﹝涓﹞治一切丹毒﹐

金花散

郁金黃芩甘艸山梔大黃黃連糯米上七味等分﹐生爲末﹐用蜜和水調服。

﹝《本》﹞治煙火丹。發從背起﹐或兩脇及兩足赤如火。景天艸﹑眞珠末一兩﹐搗和如泥﹐塗之。

又方治螢火丹從頭起。愼火艸搗﹐和苦酒塗之。

﹝丹﹞丹毒。藍澱敷熱卽易。﹝《子母祕錄》﹞﹝《肘》﹞丹者﹐惡毒之瘡﹐五色無常。薴根三斤﹐水三斗煮汁﹐每日塗之。

﹝世﹞治赤丹。用黃瓜種中穣水﹐去子﹐以器貯之。用時以水塗患處。

又方用臘雪貯器中﹐久化爲水﹐以水塗赤遊﹐妙。

﹝丹﹞諸丹毒腫。蚯蚓矢﹐水和敷之。﹝《聖惠方》《外臺》同。﹞﹝《千》﹞療丹癮疹方。酪和鹽煮﹐以摩之手﹐下消。

﹝丹﹞治赤遊風腫。蕎麥苦酒調敷。﹝《兵部手集》﹞﹝楊﹞治熱赤遊丹毒。栝蔞末二大兩﹐釅醋調塗之。

﹝《外》﹞凡丹走皮中浸淫﹐名火丹。本方取蠐螬敷之。﹝先刺破﹐敷之良。﹞﹝《肘》﹞丹者﹐惡毒之瘡﹐五色無常。治之﹐煮栗皮有刺者﹐洗之佳。

﹝《保》﹞治金絲瘡﹐一云紅絲瘡。其狀如綫﹐或如繩﹐巨細不一﹐《經》謂丹毒是也。但比煙毒不甚廣闊﹐人患此﹐頭上有之﹐下行至心則死﹔下有之﹐上行者亦然。可於瘡頭截經刺之出血﹐後嚼萍艸根塗之﹐自安。

﹝無﹞丹毒自腹內生出四肢者﹐則易愈﹔自四肢入腹者﹐則難治。

﹝丹﹞人有病面上忽見紅點者﹐多死。

卷之二十心小腸部丹痤疹

丹毒風丹﹝痛者爲丹毒﹐癢者爲風丹﹞

賈宅小娘風癢﹐黃精丸四十粒﹐與﹕白術﹝七分﹞枳實﹝炒﹞黃芩﹝四錢﹞上分八帖下之﹐食前。

徧身風癢癮疹﹐淩霄花細末﹐酒下一錢﹐立止。

鮑允中﹐年五十歲﹐風丹癢甚﹐腹微疼﹐咽不利﹐面身微腫﹐五六日不退﹐兩寸脈滑大實﹐右浮大﹑左浮弦小。以炒芩﹑炒連﹑歸﹑芎﹑芍﹑地﹑桔﹑艸﹑黍粘﹑紫葳各一錢﹐防風﹑黃各半錢。凡五六帖而安。

﹝世﹞河間神佑丸。﹝治風丹愈而復發﹐或隔一月發﹐或隔半年一年發者﹐神佑丸下之﹐百發百中。方見水脹門。﹞﹝丹﹞一人患風丹﹐徧身癢﹐因酒得者。

浮萍﹝半兩﹞防風黃羌活﹝三錢﹞當歸﹝二錢﹞漧葛麻黃﹝一錢﹞生甘艸﹝半錢﹞﹝世﹞治冷丹風。

防風甘艸白僵蠶蟬蛻川芎白芷茯苓人參陳皮濃朴蒼耳子荊芥上爲末﹐豆淋酒調二錢。

﹝世﹞丹癢者﹐用韭葉摻些鹽與香油﹐以手摩熱﹐於丹上揩之﹐立愈。﹝出小兒門。﹞治風丹。

穿山甲洗去腥﹐於瓦上炒過﹐存性。每一兩﹐入甘艸三錢爲末﹐米飲調服。治血風疙瘩瘡﹑瘡。

浮萍取自然汁﹐豆淋酒下。四物浸酒下亦得。

﹝丹﹞用羊蹄菜根﹐於生鐵上以好醋磨﹐旋旋刮取塗患處。未瘥﹐更入硫黃少許﹐磨塗之。

﹝《聖惠方》﹞

卷之二十心小腸部丹痤疹

痤

痤﹐小癤﹐世謂之熱癤是也。王注云﹕大如酸棗﹐或如豆﹐色赤而內有膿血也。

﹝海﹞汗出見濕﹐乃生痤痱﹐痱爲瘡癤也。

勞汗當風﹐寒薄爲﹐郁乃痤。痤色赤﹐內有膿血。

旋復花丸

旋復花﹝三兩﹞防風白芷甘菊南星半夏石膏川芎陳皮白附子﹝各半兩﹞蠍梢僵蠶﹝炒。各三錢﹞上細末﹐姜糊丸桐子大。姜湯下三五十丸﹐食後。

卷之二十心小腸部丹痤疹

疹

疹似傷寒﹐暴發暴消﹐世訛爲子者是也。疥似疹而延歲月﹐或幹濕癢痛不一﹐經所謂癮疹是也。癬亦延歲月﹐幹而不濕﹐癢而不痛是也。

﹝丹﹞疹屬熱﹐與痰在肺﹐淸肺火降痰﹐或解散出汗﹐亦有可下者。疹在表者﹐消毒飲子﹑防風通聖散﹔在裏者﹐大柴胡湯﹑四順飲子﹔虛者﹐補中益气湯﹐皆同傷寒施治也。

﹝《聖》﹞治風疹入腹﹐身體彊﹐舌漧燥。用蔓靑子三兩爲末﹐每服溫酒下一錢匕。

運气疹者有二﹕一曰熱。經云﹕火郁之發﹐民病瘍痱。又云﹕歲木不及﹐燥乃大行﹐復則炎暑﹐流火﹑瘡瘍﹑痱疹。又云﹕少陰之復﹐民病痱疹是也。

二曰風。經云﹕歲水不及﹐濕乃大行﹐復則大風暴發﹐肌肉疹發是也。

卷之二十心小腸部丹痤疹

疥

﹝河﹞防風通聖散治風熱瘡疥久不愈。﹝方見癇門。﹞﹝丹﹞朱院君﹐三十餘﹐久患癮疹﹐身痺而紫色﹐可與防風通聖散加牛蒡子﹐爲極細末。每二錢﹐水盞半﹐入薑汁令辣煎﹐食前熱飲之。

麻黃飲

治上體生瘡﹐或癢或痛﹐黃水浸淫﹐結痂堆起﹐延蔓於三陽之分﹐根窠小﹐帶紅腫﹐此是濕熱癥。

麻黃﹝半兩﹐去根畱節﹞防風﹝半兩﹞羌活石膏﹝六錢半﹐﹞黃芩﹝四錢﹞滑石﹝一兩﹞陳皮紫萍﹝各七錢半﹞鼠粘子﹝七錢半﹞縮砂﹝二錢半﹞蒼耳艸﹝三錢半﹞蒼術﹝半兩﹞生甘艸﹝三錢半﹞薄荷葉﹝一錢半﹞荊芥﹝二錢半﹞上咀﹐每六錢重﹐水一鐘半﹐猛火煎取六分﹐入好酒四五滴﹐去渣﹐熱服。須得通身有汗﹐其瘡自安。甚者﹐服至百服之後﹐看汗出到何處﹐若自上而下出過腳﹐其瘡自愈。

﹝《局》﹞

消毒散

﹝丹溪云﹕消毒散气﹐表藥也。﹞防風﹝一兩﹞甘艸﹝二兩﹞荊芥穗﹝三兩﹞黍粘子﹝四兩﹞上爲粗末。每服三錢﹐水一盞﹐煎至七分﹐去渣﹐食後溫服。

﹝初虞世﹞治皮膚風熱﹐徧身生癮疹。牛蒡子﹑浮萍等分﹐以薄荷湯調下二錢﹐日二服。

﹝丹﹞何小官生瘡﹐小便黃﹐用通聖散一錢半煎﹐下黃精丸。

楊三哥女生瘡﹐午後發熱﹐日間惡寒﹐形削食少。

白術﹝二錢﹞連翹﹝一錢﹞煎下黃精丸三十粒。

﹝垣﹞每風瘡﹑大風病相似。好桑葉洗蒸一宿﹐日榦﹐末﹐湯下二錢匕。﹝《經驗方》﹞﹝《聖》﹞治風﹐徧身癮疹﹐疼痛成瘡。用白僵蠶少許﹐焙黃細研爲末﹐酒服立瘥。

﹝子和﹞穎臯韓吉卿﹐自髀至足生濕﹐大者如錢﹐小者如豆﹐癢則搔破﹐水到則浸淫﹐狀類虫行襪。愈而復生﹐瘢痕成凹﹐十餘年不瘥。戴人哂之曰﹕此濕瘡也。由水濕而得﹐故多在足下。以舟車﹑浚川大下十餘行﹐一去如掃。

﹝《山》﹞癮疹入腹﹐亦能殺人。用蠶砂濃煎湯﹐洗之。

﹝《衍》﹞有人病徧身風熱細疹﹐癢痛不可任﹐連腦脛臍腹及近隱處皆然﹐涎痰亦多﹐夜不得睡。

以苦參末一兩﹐皂角二兩﹐水一升﹐揉濾取汁﹐銀石器熬成膏﹐和苦參爲丸如桐子大。食後溫水服二十丸﹐次日便愈。

﹝子和﹞有樵夫來買苦參﹐欲治疥。不識藥性緩急﹐但聞人言可治﹐濃煎一碗服之。須臾大吐涎一盆﹐三二日疥作痂矣。

﹝丹﹞

一上散

治諸般疥瘡﹐或痛或癢﹐或喜湯火烘洗者。

蛇牀子﹝一兩﹐略炒﹞雄黃﹝一兩﹐另研﹞硫黃﹝二錢半﹐另研﹞白礬﹝半兩﹞黃連﹝半兩﹞黑狗脊﹝一兩﹞寒水石﹝一兩﹐另研﹞斑蝥﹝十四个﹐去翅足﹞吳茱萸﹝三錢﹞白膠香﹝一兩﹐銅銚溶過﹐傾幹石頭上放冷﹐研﹞上爲細末﹐香油調敷。治疥瘡﹐先用蒼耳艸或羊不食艸藤煎濃湯洗去瘡痂﹐然後用前藥敷﹐可一次愈。

小兒面瘡﹐通面爛無全膚﹐膿水流漓﹐百藥不效者﹐陳年臘豬油不入鹽者﹐敷之神效。﹝出小兒門。﹞又諸般疥癬加減法﹕腫多﹐加白芷開郁。痛多﹐加白芷﹑方解石。癢多﹐加枯礬。陰囊瘡﹐加茱萸﹐濕多﹐香油調。幹癢出血多﹐加大黃﹑黃連﹐豬脂調。虫多﹐加蕪荑﹑錫灰﹑檳榔﹑藜蘆﹑斑蝥。紅色﹐加黃丹。靑色﹐加靑黛。瘡在上﹐多服通聖散。在下﹐多以藏用丸下。腳腫出血﹐加血分濕熱藥。

膿胞瘡﹐治熱爲主。

黃芩黃連大黃﹝各三錢﹞蛇牀子寒水石﹝二錢﹞黃丹﹝五分﹞白礬﹝一錢﹞輕粉白芷無名異﹝各少許﹞木香﹝少許﹐痛者加﹞上爲細末﹐麻油調塗。

又瘡藥膿窠﹐治熱燥濕爲主。虫瘡如癬狀﹐退熱殺虫爲主。幹疥瘡﹐開郁爲主﹐加吳茱萸。

蕪荑黑狗脊﹝殺虫﹞樟腦﹝一錢﹞松香﹝頭上多加之﹞白礬雄黃硫黃水銀﹝殺虫﹞黃連方解石﹝一分﹞蛇牀子﹝定癢殺虫﹞松皮灰﹝膿腫濕多加之﹞﹝羅﹞

茹散

治疥經年不瘥。

水銀﹝一錢﹞好茶﹝二錢﹞茹﹝三錢﹞輕粉﹝少許﹞上爲細末﹐每用不拘多少﹐麻油調塗之。

﹝世﹞治疥癬。以臘月豬脂﹐不拘多少﹐同生白礬﹑杏仁﹐加輕粉﹐搗爛擦之。﹝陳無擇云﹕杏仁﹑輕粉﹐最殺虫﹐甚妙。﹞﹝《本》﹞治疥﹐不問新久方。

白蕪荑﹝一兩﹞檳榔吳茱萸﹝各半兩﹞硫黃﹝二錢﹐另研﹞上爲末﹐麻油調﹐抓破揩之。

﹝丹﹞砂瘡。殺虫爲主。

蕪荑﹝二錢﹞剪艸﹝一錢﹞蛇牀子﹝三錢﹞白礬﹝一錢﹐飛﹞明礬﹝一錢﹞吳茱萸﹝一錢﹞蒼術濃朴雄黃﹝各半錢﹞寒水石﹝二錢﹞黃柏﹝二錢﹞輕粉﹝十﹞﹝世﹞治砂瘡。山蟻窠﹑黃荊葉﹑雉雞毛等分﹐燒存性﹐爲末﹐香油調敷。

又方用陳年船底灰﹐搗細篩過﹐桐油調敷立效。

又方治砂瘡﹐用水萵苣燒灰存性﹐香油調敷﹐立愈。水多者幹敷。﹝水萵苣如百合狀﹐生水邊﹐七八月結子﹐又如野蘇狀。﹞﹝丹﹞疥癩瘡。﹝春天發瘡疥﹐開郁爲主﹐不宜抓破。﹞白礬吳茱萸﹝各二錢﹞樟腦﹝五分﹞輕粉﹝十﹞寒水石﹝二錢半﹞蛇牀子﹝二錢﹞黃柏大黃﹝各二錢﹞硫黃﹝一錢﹞檳榔﹝一个﹞上爲末﹐豬脂油調搽。

治疥濕瘡﹐浸淫日久﹐癢不可忍﹐搔之黃水出﹐瘥後復發。取羊蹄根去皮﹐細切熟熬﹐以大酢和。先洗淨﹐敷上一時﹐再以冷水洗之﹐日一敷瘥。若爲末敷﹐尢妙。﹝《千金翼》﹞治疥。取羊蹄根﹐和豬脂塗上﹐或著鹽少許卽焦。﹝《外臺祕要》﹞治徧身風癢﹐生瘡疥﹐茵陳煎湯﹐濃洗立安。﹝《千金翼》﹞﹝《衍》﹞有人患徧身生熱毒瘡﹐痛而不癢﹐手足尢甚﹐至頸而止﹐粘著衣被﹐曉夕不得睡﹐痛不可忍。有下俚教以菖蒲三斗銼﹐日幹之﹐舂羅爲末﹐布席上﹐使病瘡人恣臥其間﹐仍以衣被覆之。旣不粘衣被﹐又復得睡﹐不五七日﹐其瘡如失﹐應手神驗。

﹝丹﹞浸淫瘡痛不可忍者﹐發寒熱﹐刺薊末水調敷瘡上﹐幹則易之。﹝《簡要濟眾》﹞治疥癬滿身作瘡不可治者﹐何首烏﹑艾等分﹐以水煎令濃﹐於盆內洗之﹐甚能解痛生肌。﹝《博濟》﹞﹝《外》﹞元希聲侍郎﹐治卒發疥祕驗方。鍛石隨多少和醋﹐漿水調塗﹐隨手卽減。一法用鍛石炒紅﹐出火气﹐香油調敷。

﹝丹﹞又方淋鍛石汁洗之。﹝《孫眞人》﹞﹝羅﹞

木香散

治多時不斂一切惡瘡﹐此藥能生肌肉止痛。

木香檳榔黃連﹝各半兩﹞白芷﹝三錢﹞以上同爲細末﹐先洗淨﹐每日一徧﹐幹貼。有水出勿怪。未效又貼。

又方同上﹐加地骨皮爲細末。先於瘡口上﹐用溫漿水洗濕﹐挹幹後﹐上藥治之﹐效不可述。

曁治下疳瘡﹐神效。

﹝丹﹞諸瘡癬久年者﹐千年韭根炒存性﹐末之﹐豬油調敷三次。﹝《經驗》﹞﹝《兵部手集》﹞多年惡瘡不瘥﹐或痛癢生舋爛﹐研馬糞並齒灰敷上﹐不過三兩徧效。武良相在蜀﹐足脛有瘡﹐痛不可忍﹐得此方﹐便瘥。

﹝丹﹞風瘡久不瘥。燒菇蔣末以敷之。﹝按本艸卽野茭白。﹞﹝《山》﹞痱子。茨菇葉陰榦爲末﹐敷之。

﹝《經》﹞患禿瘡。以水研山豆根﹐敷瘡上。患麩豆等瘡﹐以水研山豆根﹐服少許。

﹝丹﹞連痂癢痛。搗扁竹封﹐痂落卽瘥。﹝《肘後方》﹞洗諸瘡疥﹐取冬瓜藤皮煎湯妙。

﹝日華子。﹞中風﹐犯毒霧﹐櫟木皮煎湯洗妙。﹝本艸。﹞運气浸淫皆屬火。經云﹕歲火太過﹐甚則身熱膚浸淫是也。

﹝《玉》﹞手疥﹕勞宮﹝灸﹞大陵﹝灸﹞﹝世﹞瘡疥頑癬﹕絕骨三里﹝各寸半﹐瀉﹞間使解溪﹝各五分﹞血﹝三寸﹐瀉﹞﹝《集》﹞渾身生瘡疥﹕曲池合谷三里絕骨行間委中﹝《甲》﹞癬疥﹕陽溪主之。

少陰有餘﹐病皮痺癮疹。﹝全文見諸癥。﹞﹝仲﹞浸淫瘡﹐從口流向四肢者﹐可治﹔四肢流來入口者﹐不可治。

卷之二十心小腸部丹痤疹

癬

﹝丹﹞癬瘡。用防風通聖散去硝黃﹐加浮萍﹑皂角刺。

又方治癬用。

浮萍﹝一兩﹞蒼耳蒼術﹝二兩﹞苦參﹝一兩半﹞黃芩﹝半兩﹞香附﹝二兩半﹞上爲末﹐酒調服﹐或酒糊丸。

﹝羅﹞

苦參丸

治肺毒邪熱生瘡﹑生癬疥﹐並宜服之。

以苦參一味﹐爲細末﹐粟米飲丸﹐如桐子大。每服五十丸﹐空心溫水飲湯送下。

﹝《本》﹞烏頭丸治風癬妙。﹝方見紫白癜風。﹞﹝羅﹞

何首烏散

治脾肺風毒攻腫﹐徧身癬變成癮疹﹐搔之成瘡﹐或肩背拘急﹐肌肉頑痺﹐手足皴裂﹐風气上攻﹐頭面生瘡﹐及治紫癜﹑白癜﹑頑麻等風。

荊芥穗蔓荊子威靈仙何首烏甘艸﹝炙﹞防風蚵艸上件各等分﹐搗羅爲末。每服一錢﹐食後溫酒調下。沸湯亦得。

﹝丹﹞癬在頸項間﹐後延上至耳成濕癬﹐他治不應。以蘆薈一兩研﹑甘艸末半兩和勻。先用溫漿水洗癬﹐拭上敷之﹐神妙。﹝劉禹錫方。﹞

癬瘡方

槿樹皮不犯銅鐵每二兩﹐又蘆薈三錢﹐白芨三錢﹐細研爲末。

刮癬出血﹐用好醋調敷﹐𨿽痛卻一敷可愈。

一方用﹕蘆薈大黃輕粉雄黃蛇牀子槿樹皮檳榔上先刮破癬﹐用醋調藥末塗之。

﹝世﹞頑癬。用槿樹皮加巴豆﹑斑蝥爲細末﹐又加生砒少許﹐水調敷。

﹝世﹞治牛皮癬。用淸香油一兩﹐入全蠍七枚﹐巴豆二十枚﹐斑蝥十枚同熬﹐候色焦者先去之﹐去了﹐入黃蠟一錢﹐候溶收起。朝擦暮愈﹐不損皮肉。

又方綠籬根﹝不拘多少﹞花椒﹝一兩﹞信﹝些少﹞防風﹝半兩﹞江子﹝十五粒﹞白芨﹝半兩﹞百部﹝半兩﹞白蘞﹝半兩﹞上各爲末﹐和綠籬根搗熱成團﹐將藥於癬上擦之﹐候痛過洗浴。

又方一味綠籬根去粗皮﹐取細皮貼肉者搗爛﹐用醋調塗癬上﹐立愈。

﹝丹﹞幹癬積年生痂﹐搔之黃水出﹐每逢陰雨卽癢。用野狼毒末塗之。﹝《聖惠方》﹞《外臺》用斑蝥半兩﹐炒爲末﹐蜜調敷上。

﹝《本》﹞治癬。用藜蘆細搗爲末﹐生油和敷之。

﹝丹﹞治癬疥久不瘥。羊蹄根搗絞取汁﹐用膩粉少許﹐調如膏﹐塗敷患處﹐三五徧卽瘥。如幹卽用豬脂調和敷之。﹝《簡要濟眾》﹞﹝羅﹞

柏脂膏

治幹癬。

地瀝靑﹝一斤﹞黃蠟﹝半斤﹞杏仁﹝四十五粒﹐銼碎﹞朴硝﹝一抄﹞上件相和於鐵器內﹐用老生薑﹑蔥白三根﹐一順攪五七次﹐煎沸濾過成膏﹐於瘡上搽之。

﹝《圖》﹞取楮皮枝中白汁﹐塗癬甚妙。

﹝《聖》﹞治癬濕癢。用楮葉半斤細切﹐搗敷癬上。

﹝《經》﹞治五種瘡癬。以韭根炒存性﹐旋搗末﹐以豬脂調敷之﹐三五度瘥。

又方患癬瘡。搗山豆根末﹐臘月豬脂調塗之。

﹝羅﹞

祛濕散

治多年濕癬﹐大有神效。

蠶砂﹝四兩﹞薄荷﹝半兩﹞上爲細末﹐每用不拘多少﹐幹摻於瘡上﹐或用生油調搽。

﹝子和﹞一女子年十五﹐兩股間濕癬長三四寸﹐下至膝﹐發癢時爬搔﹐湯火俱不解。癢定黃赤水流﹐又痛不可忍。灸燻渫﹐硫黃﹑茹﹑白僵蠶﹑羊蹄根之藥﹐皆不效。其父母求療於戴人。

戴人曰﹕能從予言則瘥。父母諾之。以鍼磨尖快﹐當其癢時﹐於癬上各刺百餘鍼﹐其血出盡﹐煎鹽湯洗之。如此四次﹐大病方除。此方不盡以告後人﹐恐爲癬藥所誤﹐濕淫於血﹐不可不砭者矣。

卷之二十心小腸部丹痤疹

紫白癜風白禿

﹝海﹞

龍蛇散

治風虛頑麻﹐徧身紫﹑白癜風癮癢痛者。

白花蛇﹝去骨﹐焙﹞黑梢蛇﹝去骨﹐焙﹞萆天麻黃金毛狗脊自然銅骨碎補楓香﹝研﹞地龍艸烏頭﹝鹽﹞水浸﹐銼。各一兩﹞乳香沒藥﹝各三錢﹞麝香﹝二錢﹞上細末﹐酒糊丸﹐桐子大。每服十五丸﹐酒下食後。爲末﹐酒調亦得。

﹝羅﹞

加減何首烏散

治紫﹑白癜風﹐筋骨疼痛﹐四肢少力﹐眼斷瞳人﹐鼻梁崩塌﹐皮膚疥癬﹐手足皺裂﹐睡臥不安﹐行履艱難。

何首烏蔓荊子石菖蒲荊芥穗苦參威靈仙甘菊花枸杞子﹝各一兩﹞上爲細末。每服三錢﹐蜜茶調下﹐不拘時。

﹝《聖》﹞治白癩。用馬鞭艸不限多少爲末﹐每服食前﹐用荊芥薄荷湯調下一錢匕。

﹝《本》﹞治宿患風癬﹐徧身黑色﹐肌體如木﹐皮膚粗澀﹐及四肢麻痺﹐宜服

烏頭丸

艸烏頭一斤﹐入竹籮內以水浸﹐用瓦片於籮內就水中瀧洗﹐如打菱角法。宜候瀧洗去大皮及尖﹐控起令幹。

用麻油四兩﹐鹽四兩﹐入銚子內﹐炒令深黃色﹐傾出油﹐只畱鹽並烏頭﹐再炒令黑色﹐煙出爲度。取一枚劈破﹐心內如米一點白恰好。如白多再炒﹐趁熱取羅爲末﹐用醋糊丸﹐如桐子大。

每服三十丸﹐空心晚食前﹐溫酒下。

眞州資福庵文雅長老有此疾﹐服數年﹐黑頓除﹐腳力彊健﹐視聽不衰。有一宗人﹐徧身患紫癜風﹐身如墨﹐服逾年﹐體悅澤。予服之一年﹐諸風疥瘡瘍皆瘥。性差熱﹐𨿽云去毒﹐要之五七日。作烏頭粥啜之爲佳。粥法用《豫章集》中者佳。

﹝世﹞紫﹑白癜風。貝母爲末﹐以胡桃肉蘸﹐洗浴後擦之﹐神效。又方﹐以信石好者爲上﹐研極細﹐用眞香油調如薄粥﹐過一宿﹐取淸油敷之愈。又方﹐用金獅艸﹐挪碎擦之﹐累效。

﹝丹﹞又方杜大黃飛礬上肥皂爲丸﹐擦之。

白禿。

松香﹝制﹞蕪荑黃丹光粉枯礬胡坯上末﹐香油入薑汁少許﹐調敷上。

又法直兩乳頭﹐以篾量過﹐當兩脈絡上灸之﹐絡脈俗呼爲蝦蟆穴也。

卷之二十心小腸部丹痤疹

面瘡

﹝《大》﹞治面部生瘡﹐或鼻臉赤﹐風刺﹐粉刺﹐用盡藥不效者﹐惟有此藥可治﹐神妙不可言。每以少許﹐臨臥時洗面令淨﹐如面油用之。數日間瘡腫處自平﹐赤亦自消。如風刺﹑粉刺﹐一夕見效﹐仍塗藥﹐勿近眼處。

生硫黃香白芷栝蔞仁膩粉﹝各半錢﹞全蠍﹝七枚﹞蟬蛻﹝五枚洗﹞芫靑﹝七枚﹐去翅足﹞上爲細末。麻油﹑黃蠟﹐約度如合面油法﹐火熬溶﹐取下離火﹐入諸藥在內﹐每用少許塗面上。

﹝《山》﹞面瘡。水調平胃散塗之。

﹝《千》﹞治臉上熱瘡﹐涎出﹐以蒲黃敷上瘥。

﹝東﹞

洗面藥方

。治面有點﹐或生瘡及粉刺之類﹐並去皮膚燥癢垢膩﹐潤澤肌膚。

皂角﹝三斤﹐去皮弦子﹐另搗﹞糯米﹝一升二合﹞綠豆﹝八合﹐揀淨﹐另搗﹞楮實子﹝五兩﹞三柰子縮砂﹝連皮﹐半兩﹞白芨﹝二兩﹐肥者銼﹞甘松﹝七錢﹞升麻﹝半兩﹞白丁香﹝五錢﹐臘月收揀﹐淨﹞上七味﹐同爲細末訖﹐和綠豆﹑糯米粉及皂角末﹐一處攪勻﹐用之效。

面油摩風膏

麻黃﹝二分﹞升麻根﹝二錢﹐去皮﹞羌活﹝去皮﹐一兩﹞防風﹝二錢﹞歸身﹝一錢﹞白芨﹝一錢﹞白檀﹝五分﹞上以綿裹定前藥﹐於銀石器中用油五兩同熬得所﹐澄淸去渣﹐以黃蠟一兩﹐再煎熬爲度。

瑩肌如玉散白丁香﹝一兩﹞香白芷﹝七錢﹞升麻﹝半兩﹞白芨﹝一兩﹞麻黃﹝去節二錢﹞白牽牛﹝一兩﹞當歸梢﹝半兩﹞白附子﹝二錢半﹞白蒺黎﹝一兩﹞楮實子﹝四錢﹞白茯苓﹝三錢﹞連翹﹝一錢半﹞白蘞﹝一兩﹞小椒﹝一兩﹞上爲細末。每用半錢﹐多少洗之。

塗黯﹐不令生瘡。

豬苓麻黃桂枝白蒺藜白附子連翹防風香白芷白蘞當歸身升麻根白芨上等分﹐爲細末。洗面用之﹐臨臥﹐唾調少許塗面上。

﹝《肘》﹞療面多黯如雀卵色。以羊膽一枚﹐酒二升﹐煮三沸。塗拭之﹐三日瘥。治面上粉刺。搗菟絲子絞汁塗之。

﹝《竹》﹞

白附丹

。治男子婦人面上黑斑點。

白附子﹝一兩﹞白芨白蘞白茯苓密陀僧白石脂定粉﹝各等分。研﹞上爲細末。用洗面藥洗淨﹐臨睡用人乳汁﹐如無用牛乳或雞子淸調和。丸如龍眼大﹐窨幹。

逐旋用溫漿水磨開敷之。

卷之二十心小腸部丹痤疹

癩頭瘡

﹝丹﹞防風通聖散爲末﹐酒浸焙漧﹐凡三次。食後白湯調服﹐日三服﹐至頭有汗﹐效。

﹝世﹞濃煎鹽湯洗﹐三五日一洗﹐用一上散敷之﹐久年不愈﹐神效。﹝方見疥部。﹞﹝丹﹞用好紫霄炭燒通紅﹐入水淬之﹐又燒又淬﹐以水熱爲度。取所淬之水﹐日日洗之﹐使熱毒宣發而愈。外以胡荽子﹑伏龍肝﹑懸龍尾﹝屋梁塵也﹞﹑黃連﹑白礬爲末﹐調敷。又服酒炒通聖散﹐效。

一方單用黃連末敷之﹐累效。

卷之二十心小腸部丹痤疹

口瘡唇瘡

﹝丹﹞王四叔公﹐口瘡﹑舌彊﹑多痰。

白術甘艸梢﹝一錢﹞人參赤芍藥木通生地﹝半錢﹞黃連﹝炒﹐一錢﹞栝蔞子﹝十二枚﹞上作一帖煎。

﹝羅﹞

黃連升麻湯

口舌生瘡。

升麻﹝一錢半﹞黃連﹝三錢﹞上爲細末﹐綿裹﹐含津咽。

﹝丹﹞治口瘡。黃柏炙同細辛各二錢﹐研極細﹐敷之﹐噙少許﹐當滿口有涎吐之。少刻﹐又敷又噙﹐如是五七次立愈。﹝《千金方》此治靈气方也。﹞﹝羅﹞

綠袍散

治大人小兒口瘡﹐多不效者。

黃柏﹝四兩﹞甘艸﹝炙﹐二兩﹞靑黛﹝一兩﹞上先取二味爲末﹐入靑黛同研勻﹐幹貼。

﹝《衍》﹞黃柏皮蜜炙﹐與靑黛各一分同爲末﹐入生龍腦一字﹐研勻。治心脾熱﹐舌頰生瘡。

當摻瘡上﹐有涎卽吐之。

﹝垣﹞

蜜柏散

治口瘡久不愈者。用黃柏不計多少﹐以蜜炙灰色爲細末﹐幹摻上。臨臥忌酒醋醬﹐犯之則瘡難愈。

﹝丹﹞好酒煮黃連﹐呷下立愈。

﹝《本》﹞治膈上熱極﹐口舌生瘡。

膩粉﹝一匕﹞杏仁﹝七粒﹐不去皮尖﹞上二味﹐臨臥時細嚼﹐令涎出則吐之﹐用溫湯漱口﹐未痊可又用。

﹝《肘》﹞治口瘡。以薔薇根避風處打去土﹐煮濃汁溫含﹐冷易之。

﹝《衍》﹞五倍子治口瘡﹐以末搽之﹐便可飲食。

﹝《本》﹞治口瘡﹐以膽礬一塊﹐用百沸湯泡開﹐含漱一夕﹐可瘥八分。一方﹐用白礬湯漱口﹐亦妙。凡口瘡﹐用西瓜漿水。瘡甚者﹐以此徐徐飲之﹐冬月無畱皮﹐燒灰噙之。

治口瘡。以好墨研螻蛄極細﹐敷之立效。﹝《胡氏方》﹞螻蛄走小腸﹑膀胱﹐其效甚捷。

因力峻气猛﹐陰虛气上致瘡者﹐戒勿用。惟體實有熱在上焦者﹐用之如神。

﹝子和﹞治一男子病口瘡數年﹐上至口﹑中至咽嗌﹑下至胃脘皆痛﹐不敢食熱物﹐一湧﹑一泄﹑一汗﹐十去其九。次服黃連解毒湯﹐不十餘日皆釋。

﹝丹﹞口瘡服涼藥不愈者﹐此中焦气不足﹐虛火泛上﹐先用理中湯﹐甚則加附子。

﹝《本》﹞治滿口生瘡。此因虛壅上攻﹐口舌生瘡。

艸烏﹝一个﹞南星﹝一个﹞生薑﹝一塊﹞上焙漧﹐爲細末﹐每服二錢﹐臨臥時用醋調作罨子﹐貼手足心﹐來日便愈。

﹝丹﹞口瘡。以遠志醋研﹐鵝毛掃患處出涎。

﹝《本》﹞治口鼻生瘡。用生薑一塊﹐臨睡時細嚼含睡﹐不得開口出气﹐眠著不妨﹐睡覺咽下。

﹝《保》﹞治少陰口瘡﹐

半夏散

聲絕不出者﹐是寒遏絕陽气不伸。

半夏制一兩﹐桂﹑烏頭各一字﹐同煎一盞﹐分作二服。

治太陰口瘡﹐

甘礬散

以甘艸二寸﹐白礬栗子大﹐含化咽津。

治赤口瘡﹐

乳香散

以乳香﹑沒藥各一錢﹐白礬半錢﹐銅綠少許﹐研爲末摻之。

治白口瘡﹐

沒藥散

以乳香﹑沒藥﹑雄黃各一錢﹐輕粉半錢﹐巴豆霜少許﹐爲末摻之。

運气口瘡有二﹕一曰熱。經云﹕少陽司天﹐火气下臨﹐肺气上從﹐口瘍是也。

二曰寒。經云﹕歲金不及﹐炎火乃行﹐復則寒雨暴至﹐陰厥且格﹐陽反上行﹐病口瘡是也。

﹝丹﹞治口瘡﹐豬蹄殼燒爲末﹐敷之立止。﹝張氏方﹞治口瘡與走馬疳﹐茄蒂中木﹐去皮燒存性﹐入少白梅灰﹐與少礬細末﹐敷之立安。﹝《精要》同。﹞﹝羅﹞

紅芍藥散

心病口瘡﹐紫桔紅蒼﹐三錢四兩﹐五服安康。

上件﹐紫菀﹑桔梗﹑紅芍藥﹑蒼術各等分爲細末。羊肝四兩﹐批開摻藥末三錢﹐用麻紮定﹐火內燒令熟﹐空心食之﹐大效﹐白湯送下。

﹝《聖》﹞主小兒口瘡通白者﹐及風疳瘡蝕透者﹐以白僵蠶炒令黃色﹐拭去蠶上黃肉毛爲末﹐用蜜和敷之﹐立效。

﹝陳﹞主口內熱瘡﹐以古文錢二十文﹐燒令赤﹐投酒中服之﹐立瘥。

﹝《聖》﹞口舌生瘡﹐胸膈疼痛。用炒豉細末﹐含一宿便瘥。

﹝《聖》﹞治口瘡。用縮砂不拘多少﹐火爲末﹐摻瘡卽愈。又法﹐用檳榔燒灰存性﹐爲末﹐入輕粉敷之。

﹝《千》﹞治口瘡。取桑樹汁﹐先以發拭口﹐卽以汁敷之。

﹝垣﹞化毒法。凡口瘡無問新舊﹐遇夜臥將自己兩丸﹐以手緊﹐左右交手揉三五十徧﹐但遇夜睡覺行之﹐如此三五度。因酒而生者一夜愈﹔久病諸口瘡﹐三二夜愈。如鼻流淸涕惡寒者﹐二丸向上揉之﹐數夜可愈。

﹝世﹞唇瘡。以甑上滴下汗敷之﹐累效如神。

﹝羅﹞

多效散

治唇緊瘡及疹。

訶子肉五倍子﹝各等分﹞上爲細末﹐幹粘貼﹐效。

﹝丹﹞唇黃泡腫。烏頭炒灰研﹐香油調敷之。﹝《胡氏方》﹞唇上生瘡﹐連年不瘥﹐以八月藍葉一斤﹐搗取汁洗之﹐不過三日瘥。﹝《千金方》﹞唇上生瘡﹐用白荷花瓣貼之神效﹐如開裂出血者﹐卽止。

﹝《集》﹞口瘡﹕承漿﹑合谷﹑人中﹑長彊﹑海泉﹝三稜出血﹐不已﹐用後穴﹑﹞金津﹑玉液﹝各出血。﹞﹝《密》﹞又法﹕委中﹝瀉﹑﹞後溪﹝補。此二穴﹐乃心火腎水二經之表。﹞﹝垣﹞又法﹕膽兪﹑小腸兪﹝各灸七壯﹑﹞太衝﹝五分﹑﹞勞宮。

卷之二十心小腸部丹痤疹

牙疳瘡

﹝垣﹞

神功丸

治多食肉人口臭不可近﹐牙齒疳蝕﹐斷肉將脫﹐牙落血出不止。

黃連﹝去須﹐淨﹐一兩﹐酒洗﹞縮砂仁﹝半兩﹞甘艸﹝三錢﹞藿香葉﹝一錢﹞生地黃﹝酒浸﹐三錢﹞木香﹝一錢﹞升麻﹝二錢﹞當歸身﹝一錢﹞蘭香葉﹝如無﹐藿香葉代之﹞上爲細末﹐水浸﹐蒸餅爲丸﹐綠豆大。每服一百丸﹐加至二百丸止﹐白湯下﹐食後服。兼治血痢及下血不止﹐血下褐色或紫黑色﹐及腸下血。空心米飲送下。其脈洪大而緩。及治麻木厥气上衝﹐逆气上行腰間者。治小兒走馬牙疳。﹝見小兒疳門。﹞

卷之二十心小腸部丹痤疹

耳內瘡

﹝垣﹞

黍粘子湯

治耳內痛生瘡。

桔梗﹝半兩﹞柴胡﹝三分﹞連翹﹝二分﹞黃芩﹝二分﹞黍粘子﹝二分﹞紅花﹝少許﹞歸梢﹝二分﹞生地黃﹝二分﹞蒲黃﹝一分﹞甘艸﹝一分﹐炙﹞黃連﹝二分﹞艸龍膽﹝一分﹞昆布﹝一分﹞黃﹝三分﹞蘇木﹝一分﹞桃仁﹝一錢﹞生甘艸﹝一分﹞上件銼如麻豆大﹐作一服。水二大盞﹐煎至一盞﹐去渣﹐稍熱服﹐食後。忌寒藥利大便。

﹝羅﹞治耳內生瘡者﹐爲足少陰﹐是腎之經也。其气通於耳﹐其經虛﹐風熱乘之﹐隨脈入於耳﹐與气相搏﹐故令耳門生瘡也。曾靑散主之。

治耳內有惡瘡﹐

曾靑散

雄黃﹝七錢﹞曾靑﹝半兩﹞黃芩﹝二錢半﹞上件搗爲細末﹑研勻。每用少許納耳中﹐有膿出﹐卽以綿杖子拭漧用之。

黃連散

黃連﹝半兩﹞白礬﹝枯﹐七錢半﹞上搗爲細末﹐每用少許﹐綿裹納耳中。

卷之二十心小腸部丹痤疹

腎臟風陰瘡

﹝無﹞

四生散

治癩風上攻下注﹐耳鳴目癢﹐鼻赤齒浮﹐或作口瘡﹐下注陰濕﹐四肢瘙癢﹐通體生瘡﹐及婦人血風等癥。

白附子蒺藜﹝擦去刺﹞黃﹝蜜炙﹞羌活﹝等分﹞上爲末﹐每服二錢﹐鹽酒調下。有一人將豬腎破開﹐入鹽摻藥煨亦妙。癩屬宗筋﹐胃陽明養之﹐故有是證。

﹝世﹞治腎臟風﹐凡指縫白者﹐只一二服效。

黃﹝一兩﹞木通甘艸黑牽牛﹝各半兩﹞上四味﹐細銼。用斑蝥七枚去翅﹐同藥炒焦黑﹐去斑蝥﹐余爲末。蒸餅糊爲丸﹐如桐子大。

空心鹽湯下三十丸。

﹝《本》﹞

治腎臟風

上攻下注﹐生瘡並癬﹐

烏頭丸

川烏﹝一兩﹞艸烏﹝一兩﹐二味以黑豆半升煮透軟﹐去皮臍﹐切﹐曬漧﹞天麻地龍﹝去土﹞白附子﹝各半兩﹞上爲末﹐酒糊爲丸﹐如桐子大。每服二三十丸﹐空心食前﹐鹽酒鹽湯任下。

﹝《衍》﹞有一婦人﹐患臍下腹上連二陰徧滿生濕瘡﹐狀如馬刀﹐他處並無。熱癢而痛﹐大小便澀﹐出黃汁﹐食亦減﹐身面浮腫。醫作惡瘡治﹐用鰻鱺魚﹑松脂﹑黃丹之類塗瘡上。愈熱痛甚﹐治不對故也。細問之﹐此人嗜酒貪啖﹐喜魚蟹發風等物﹐急令用溫水洗拭去膏藥。尋馬齒莧四兩研碎﹐入靑黛一兩再研勻﹐塗瘡上﹐實時熱減﹐痛癢皆去。仍服八正散。日三服﹐發散客熱。每塗藥﹐一時久卽幹﹐又再塗新濕藥。如此二日﹐減三分之一﹐五日減二﹐自此二十日愈。旣愈﹐乃問曰﹕此瘡何緣至此﹖曰﹕中下焦蓄風熱毒﹐熱气若不出﹐當作腸癰﹑內痔﹐仍須禁酒及發風物。後不能禁酒﹐果患內痔。

﹝丹﹞陰囊瘡。蠟面茶末之﹐先以甘艸煎水洗﹐後敷上妙。﹝《心鏡》﹞陰上濕泡瘡。硫黃末敷之﹐日三次。﹝《梅師》﹞﹝《千》﹞治丈夫陰下濕癢。蒲黃末敷之良。

﹝丹﹞陰瘡。人屎燒灰敷之安。﹝《祕要》﹞﹝世﹞腎臟風。甘艸節湯洗﹐極效。

﹝《祕》﹞腎臟風癢不可當者。吳茱萸﹑蛇牀子等分煎湯洗﹐神效。

治腎臟陰汗生瘡﹐用莧菜根莖葉燒灰存性﹐研細﹐抓破敷之﹐立愈。又蒼耳艸﹑蛇牀子煎湯洗之良。

﹝潔﹞治男子婦人陰部濕淹瘡。

五倍子﹝細研﹐五分﹞白礬﹝一錢﹞銅綠﹝少許﹞輕粉﹝一字﹞乳香﹝五分﹞上爲極細末﹐洗淨摻之。

﹝世﹞治陰瘡﹐癢痛久不止。

銅錢﹝百枚﹞烏梅﹝七枚﹞鹽﹝二錢﹞上水一碗半﹐煎至一碗﹐洗之﹐無不效驗。

﹝世﹞腎臟風瘡﹕血﹝卽百虫窠﹐右膝內廉上膝三寸陷中者。﹞﹝《集》﹞腎臟風瘡﹕血﹝卽百虫窠﹐鍼入寸半﹐灸二七壯。﹞三陰交

卷之二十心小腸部丹痤疹

下疳瘡

﹝丹﹞有一鄰人﹐三十餘﹐性狡而躁。素患下疳瘡﹐或作或止。夏初﹐患白痢﹐膈上微悶﹐醫與理中湯四帖﹐昏悶若死﹐片時而蘇。予脈之﹐兩手皆澀﹐重取略弦似數。予曰﹕此下疳瘡之深重者。與當歸龍薈丸去麝﹐四帖而利減﹐與小柴胡去半夏﹐加黃連﹑芍藥﹑川芎﹑生薑煎﹐五六帖而安。

一男子近三十歲﹐有下疳瘡﹐𨿽屢求治﹐以其不能忌口卻之。忽一日頭痛﹑發熱﹑自汗﹐眾作傷寒陽證治之反劇。予診其脈弦甚七至﹐重按則澀。予曰﹕此癥在厥陰﹐藥與癥不相應。遂作小柴胡湯加艸龍膽﹑黃連﹑胡黃連。帶熱服﹐四帖而病脫然。

治男子恥瘡﹐或痛在莖之竅﹐或痛在莖之標。皆手足太陽不利﹐熱毒下傳﹐入於足厥陰﹐故變紫黑色﹐作蝕瘡﹐毀其莖而死。宜以子和泄水丸散導其濕毒﹐無不愈者。若已成瘡﹐先泄其根﹐次從標而治﹐外以蔥白﹑黑豆汁渫洗﹐拭漧。以黃連﹑木香﹑密陀僧﹑幹胭脂之類﹐細末搽之。

如內潰膿不出﹐以追膿散上之﹐又用子和泄水丸。如後竅膿少﹐可用黃連﹑木香﹑胭脂等貼之。

﹝子和﹞

泄水丸

一名

大智丸

大戟芫花甘遂海帶﹝洗﹞海藻﹝洗﹞郁李仁續隨子﹝以上各半兩﹞樟柳根﹝一兩﹞上爲細末﹐水煮棗肉爲丸﹐如小豆大。每服五七十丸﹐熟水下。

治下疳瘡。先用張子和泄水丸去根﹐後用此藥幹上。

黃連滑石﹝各半兩﹞定粉﹝三錢﹞輕粉﹝少許﹞乳香﹝一錢﹞密陀僧﹝二錢﹞上細末﹐幹上﹐或加幹胭脂﹐或加木香﹑檳榔。

﹝丹﹞

下疳散

蛤粉蠟茶苦參靑黛密陀僧上用臘脂調塗﹐河水洗淨﹐並治瘡。

﹝世﹞又方靑黛海蛤密陀僧黃連上爲末﹐敷上。

﹝丹﹞一切熱毒惡瘡及下疳瘡﹐用密陀僧﹑黃柏皮末各一分半﹐膩粉一錢﹐麝香少許。先洗瘡﹐拭漧傳之。甚者三四次。

治下疳瘡﹐雄黃﹑黃連等分爲末﹐濕者幹摻﹔幹者油調敷。先用荊芥﹑射幹煎湯洗﹐卻敷之妙。

一方﹐用地骨皮末敷﹐神效。

﹝海﹞

追膿錠子

膿內潰不出﹐以此藥追之。

雄黃﹝二錢﹞巴豆﹝一錢半﹞輕粉﹝一字﹞嘗治一男子下疳瘡﹐每恣飲酒則發。醫與小柴胡湯加黃連數帖不效﹔又與玉燭散下之反劇。

予以甘艸節﹑小建中各半煎湯服之﹐下咽痛止。後以四物湯﹑建中﹑甘艸等分﹐與之漸安。

﹝丹﹞陰頭瘡。蜜煎甘艸敷之安。﹝《外臺祕要》﹞又方﹐用頭髮以鹽水洗淨去油﹐再用米泔洗淨﹐又用淸湯洗﹐曬漧燒灰﹐敷瘡上便結靨。

﹝世﹞蒼耳葉爲末﹐摻之。

治下疳瘡。黑彤兔爲末﹐敷上神妙。﹝一名烏弔土﹐一名孩兒沙。﹞﹝海﹞治下疳瘡久不愈。橡斗子二个﹐各盛黃丹令滿相合﹐以亂髮纏定﹐燒煙盡爲度﹐同研爲末。

先以蔥白熱漿水洗瘡﹐膿盡﹐次上藥。甚者不過三次如神。

﹝《肘》﹞療人陰生瘡﹐膿出成坎。取髙昌白礬﹑麻仁等分﹐研﹐煉豬脂相和成膏。槐白皮作湯洗瘡﹐拭令幹﹐卽塗膏﹐然後以楸葉貼其上﹐不過三五度瘥。

﹝《山》﹞下疳瘡。用五倍子末敷之。

卷之二十心小腸部丹痤疹

婦人陰瘡

﹝仲﹞少陰脈滑而數者﹐陰中卽生瘡﹐陰中蝕爛者。

野狼牙湯

洗之。

用野狼牙二兩﹐以水四升﹐煮取半升﹐以綿纏箸如繭﹐浸湯瀝陰中﹐日三徧。

﹝《大》﹞

洗散

治陰蝕瘡。

甘艸﹝一兩﹞漧漆﹝一兩﹞黃芩當歸地黃芍藥﹝各二兩﹞龜甲﹝五兩﹞上細切﹐以水七升﹐煮取一半﹐去渣。以綿帛納湯中﹐用拓瘡處﹐良久卽易﹐日二度。每拓湯﹐可作十里許卽挹幹﹐撚取甘濕散﹐薄敷瘡上使徧。可經半日﹐又以湯拓﹐拓訖﹐如前敷藥。

有一婢生此疾﹐蝕處作兩瘡﹐深半寸﹐用此洗拓湯並後甘濕散。不經七日平復﹐甚效。

甘濕散

蚺蛇膽﹝眞者﹞靑木香石硫黃鐵精麝香﹝各四分﹐臨時入用。綠麝辟蛇毒﹐若先以相和﹐蛇膽卽無力也。﹞上各等分爲末﹐更研細。有患取如三棋子大﹐和井花水﹐日再服訖。先令便利﹐了卽以後方桃枝燻下部訖。然後取藥如棋子﹐安竹管裏﹐納入下部中﹐日再度﹐老少量減。其燻法每日一度﹐不可再。

桃枝燻法取東南桃枝五七枝﹐輕打頭使散﹐以綿纏之。又搗石硫黃爲末。將此綿纏桃枝撚轉之﹐令末少濃。又截一竹筒﹐先納下部中﹐仍以所撚藥桃枝燒熱燻之。

﹝丹﹞女子陰瘡。硫黃末敷之。﹝《肘後》﹞﹝仲﹞

蛇牀子散

溫陰中坐藥。

用蛇牀子仁一味﹐末之。以白粉少許﹐和令相得。如棗大﹐綿裹納之﹐自然溫散。

運气陰瘡皆屬寒。經云﹕太陽之勝﹐陰中乃瘍﹐隱曲不利﹐治以苦熱是也。

卷之二十心小腸部丹痤疹

瘡

﹝世﹞治瘡極妙。地骨皮一斤﹐黃柏皮二兩﹐銼爲粗末﹐用香油一斤半煎。濾過藥油六七兩﹐入淨松香二十兩﹐黃丹二兩﹐同煎。候黃丹微黑色﹐卻入輕粉七角﹐光粉二角﹐煎法皆如煎膏法﹐用長條紙拖過掛幹用。若此瘡紫黑﹐先用三稜鍼去惡血﹐以冷水洗淨﹐隨瘡大小剪膏藥掩上﹐用絹帛緊緊紮縛。俟一周時再換膏藥﹐換時須用冷水洗瘡。不過數換﹐不問新久卽愈。須忌日气﹑火气﹑陽气。倘換膏藥再看﹐如有黑腫未盡﹐可再出血﹐以紫黑血盡爲度。

治瘡。用糯米泔漱口過﹐洗瘡拭漧﹐卻以地骨皮爲細末﹐蜜調敷瘡上﹐又以油紙縛之。

﹝丹﹞治瘡。

白膠香﹝一兩﹞黃柏﹝一兩﹞軟石膏﹝一兩﹐另研﹞靑黛﹝半兩﹞龍骨﹝五分﹞上爲細末﹐以香油調敷患處。

又方羯羊屎二分﹐石膏一分﹐赤石脂半分﹐爲細末﹐香油和之﹐舊黑油傘紙作隔膏縛之﹐除根。

﹝羅﹞

翠玉膏

治瘡。

瀝靑﹝四兩﹞黃蠟銅綠﹝各五錢﹞沒藥﹝三錢﹞上件﹐先將銅綠爲細末﹐入香油調勻。又將黃蠟﹑瀝靑火上溶開﹐次下油銅綠﹐火上攪勻。

將沒藥等三味﹐旋旋入攪勻。用河水一碗﹐將藥傾在內﹐用手扯拔勻﹐油紙裹。看瘡大小分大小塊﹐口嚼﹐撚成餅子﹐貼於瘡上﹐紙封三日易之。

﹝丹﹞瘡。用砂糖水煮冬靑葉三五沸﹐撈起﹐石壓榦﹐將葉貼在瘡口上﹐一日換二徧。腳痛成瘡﹐水蓼煎湯洗瘡﹐候幹自安。﹝《經驗方》﹞﹝《山》﹞瘡。用韭汁洗淨﹐挹幹﹐銼虎骨敷上。

﹝丹﹞

二妙丸

治下焦濕瘡。﹝但是下焦有瘡皆可服。﹞潛行散末﹑蒼術末各等分﹐煉蜜爲丸﹐桐子大。

﹝海﹞治兩腳膝生瘡﹐服黃丸﹐立安。﹝《局方》虛損門。﹞

黃丸

川烏頭﹝炮﹐去皮臍﹞川楝子地龍﹝去土﹐炒﹞茴香﹝炒﹞杜蒺藜﹝炒﹐去刺﹞赤小豆防風﹝去蘆頭﹞黃﹝銼。各一兩﹞烏藥﹝二兩﹞上爲細末﹐酒煮麵糊爲丸﹐如桐子大。每服十五丸﹐溫酒下﹐鹽湯亦得﹐婦人醋湯下﹐並空心服。

卷之二十心小腸部丹痤疹

香港腳瘡足跟瘡

﹝世﹞

捷應散

治腳濕气成瘡﹐癢不可當﹐爬之流黃水。

用羯羊糞曬榦爲末﹐安於瓦上﹐手把竹柴火燒作灰﹐又研細。先用蔥椒湯洗之﹐次用香油調濃敷上﹐以山茶花葉罨之﹐帛縛四五日卽可。

﹝丹﹞腳上爛瘡久不瘥。先以酸漿豆腐水洗三二次。尋懸鉤擔葉﹑地暴扭葉搗細﹐入鹽些少之。

地暴扭葉﹐卽覆盆子葉也。

﹝海﹞足跟瘡久不愈﹐毒瓦斯攻注。用白術爲細末﹐先以鹽漿水溫洗幹貼。二日一換﹐可以負重涉險。

卷之二十心小腸部丹痤疹

凍瘡

﹝子和﹞經曰﹕寒瘡流水﹐俗呼爲凍瘡。或經年不愈者﹐用野中淨土曬漧﹐以大蒜研如泥﹐捏作餅子如大觀錢濃薄﹐量瘡口大小貼之。以艾火加於餅上灸之﹐不計壯數﹐以泥幹爲度。去幹餅子﹐再換濕餅子﹐灸不問多少﹐直至瘡痂覺痛癢﹐是瘡可治也。然後口含漿水洗漬﹐用雞翎二十莖縛作刷子﹐於瘡上刷洗淨。以此洗刷﹐不致肌肉損傷也。以軟帛拭漧﹐用木香檳榔散敷之。如夏月醫之更妙。

﹝世﹞足跟紅腫凍瘡﹕足跟﹝左足指面後跟赤白肉際骨下﹐刺入三分﹐彈鍼出血﹐可灸二七壯。﹞足跟凍瘡潰破。用椒蔥湯洗﹐刮去腐肉﹐用三稜鍼出血。將馬屁勃入生牛骨髓調和敷之﹐效。

治凍瘡。用茄根燒灰﹐洗了﹐用雀兒腦髓塗之。

﹝禹錫﹞取臘月牡鼠死者一枚﹐油一大升煎之使爛﹐絞出渣﹐再煎成膏。塗凍瘡及折破瘡。

﹝丹﹞治凍瘡。用煎熟桐油﹑密陀僧敷。

﹝《山》﹞用五倍子煎湯洗。

﹝羅﹞

如神散

治凍瘡皮爛不可忍。

用川大黃不拘多少爲細末﹐新水調掃凍破瘡上﹐痛止立效。

﹝世﹞治凍瘡痛者。橄欖核燒存性﹐爲末﹐用香油調塗患處﹐其痛隨愈。

﹝子和﹞戴人女僮﹐足有凍瘡﹐戴人令服舟車丸﹑浚川散﹐大下之﹐遂愈。人或疑之。戴人云﹕心火降則寒消﹐何疑之有﹖

卷之二十心小腸部丹痤疹

手足皴裂腳縫爛

﹝羅﹞

潤肌膏

治手足皴澀﹐皮膚裂開疼痛﹐不能見風。

珠子瀝靑﹝四兩﹞白黃蠟﹝八錢﹞乳香﹝二錢﹞上三味﹐於鐵器內用文武火熬。下瀝靑在鐺內﹐隨手便下黃蠟﹑乳香﹐次入淸芝麻油一二匙。

候瀝靑盡溶開﹐微微熬動。放大淨水一盆於其傍﹐以攪藥用匙取一二滴﹐滴於水中試之﹕如硬再入油﹔如軟硬合宜﹐用新綿攄淨﹐入水中折疊扯之﹐以白爲度。油當旋旋入﹐勿令軟了﹐以瓷器內盛之﹐或油紙裹亦得。每用不拘多少。先於火上炙裂子口﹐卻撚合裂子。藥亦火上炙軟﹐塗於裂子上﹐用紙少許貼之﹐自然合矣。

﹝東﹞

老人路次方

城北獨樹店之客捨有推小車者﹐皮膚皴裂甚痛﹐兩手不能執轅﹐足不能履地而車上宿。制此藥敷之卽效﹐明日遂行。自後屢用屢效﹐故錄於此。

﹝世﹞治手足皴裂﹐春夏不愈者。

生薑汁紅糟白鹽豬膏﹝臘月者佳﹞上研爛﹐炒熱﹐擦入皴內﹐一時𨿽痛﹐少頃便皮軟皴合﹐再用卽安。

﹝丹﹞手足寒﹐皴裂。臺椒三四合﹐煮浸半食頃。須臾﹐再浸。又敷以羊豬髓腦甚妙。﹝《梅師方》﹞﹝世﹞治腳跟皴裂。用頭髮一大握﹐桐油一碗﹐於瓦器內熬﹐候油沸頭髮溶爛﹐出火攤冷﹐以瓦器收貯﹐不令灰入。每用百沸湯泡洗皴裂令軟﹐敷其上卽安。一方﹐加水粉。

﹝《山》﹞腳裂爛。蒸藕研成膏敷之。

﹝世﹞用五倍子爲末﹐用牛骨髓塡縫內卽好。治腳指縫爛瘡﹐鵝時﹐取鵝掌黃皮﹐焙漧燒存性爲末﹐濕則摻之。

卷之二十心小腸部丹痤疹

反花瘡

﹝瘡有肉凸出者是也﹞﹝丹﹞諸瘡肉﹐如蛇頭出數寸者﹐硫黃末敷之卽縮。﹝《聖惠方》﹞瘡有肉凸出﹐烏梅燒灰爲末﹐敷之立盡。﹝《鬼遺方》﹞又﹐以白梅肉杵細﹐入蜜捏成餅如錢大﹐貼之妙。﹝《聖惠方》﹞﹝梅﹞又方治反花瘡。馬齒莧一斤﹐燒灰細研﹐豬脂調敷。

﹝世﹞瘡凸出寸許﹐根如小豆或大如梅者﹐用花腳蜘蛛絲纏其根﹐則漸幹而自脫落。

卷之二十心小腸部丹痤疹

惡瘡

﹝羅﹞

乳香消毒散

專治惡瘡。

大黃﹝煨﹞黃牛蒡子﹝炒﹞金銀花﹝各五兩﹞甘艸﹝三兩﹞牡蠣﹝鹽泥煨燒﹐五兩﹞乳香沒藥懸蔞﹝各半兩﹞上爲粗末﹐每服五錢﹐水煎。瘡在上﹐食後﹔在下﹐食前。

﹝海﹞惡瘡入腹心﹐嘔逆﹐藥食不下。

豆粉﹝半兩﹞幹胭脂﹝三錢﹞定粉﹝二錢﹞上細末﹐新水調下神效。

碧霞挺子

治惡瘡神效。了不覺疼痛者。

銅綠砂﹝各二錢﹞蟾酥﹝一錢﹞上爲細末﹐燒飯和作麥挺子。每刺不覺痛者﹐須刺出血﹐方藥在內﹐以膏藥貼之。

蝕惡瘡方

非奇異惡瘡不可用。

銅綠﹝二錢﹞砂﹝一字﹞石膽礬﹝半錢﹐並細研﹞上爲細末﹐敷之。治惡瘡﹐或有小虫。

膽礬﹝一錢﹞龍骨﹝二錢半﹞輕粉﹝一錢﹞虎骨白礬﹝各二錢半﹞麝香﹝五分﹞乳香﹝一錢﹞砂﹝二錢﹞腦子﹝一字﹞土蜂房﹝二錢﹞露蜂房﹝二錢半﹞雄黃﹝二錢﹞上細末。刺破﹐鹽水洗﹐看緊慢上藥﹐神效。

卷之二十心小腸部丹痤疹

雜瘡

﹝世﹞治葡萄瘡。瘡頭如葡萄色﹐四圍腫起。先追膿盡﹐次用冰梅當瘡頭罨之﹐神效。

﹝《本》﹞江左有商人﹐左膊上有瘡如人面﹐亦無他苦。商人戲滴酒口中﹐其面亦赤色。以物食之亦能食﹐食多則覺膊肉脹起﹐或不食之則臂痺。有善醫者﹐教其歷試諸藥無苦﹐至貝母﹐其瘡乃聚眉閉口。商人喜曰﹕此藥可治也。因以小葦筒磨貝母水灌之﹐數日成痂﹐遂愈。不知何疾也﹖或曰﹕此人面瘡。

﹝丹﹞天泡瘡。通聖散及蚯蚓泥略炒﹐蜜調敷妙。從肚皮起者﹐裏熱發外﹐速服通聖散。

﹝《外》﹞天行斑瘡﹐須臾徧身皆戴白漿﹐此惡毒瓦斯。永徽四年﹐此瘡自西域東流於海內﹐但煮葵菜葉以蒜齏啖之﹐卽止。

﹝孫﹞卒得惡瘡不識者﹐燒苦竹葉和雞子黃敷。

卷之二十心小腸部丹痤疹

﹝音休﹐俗稱雞眼子是也﹞

手太陽之別﹐名曰支正。上腕五寸﹐虛則生小者指痂疥﹐取之所別也。﹝全文見鍼灸虛實。﹞﹝丹﹞手足生目﹐鹽敷上﹐舌舐之﹐只三次瘥。﹝《肘後》﹞﹝世﹞﹐用雞胃中食揩上﹐揩餘者﹐以石壓之驗。

卷之二十心小腸部丹痤疹

痣

﹝世﹞取痣餅藥。

糯米﹝百粒﹞鍛石﹝拇指大﹞巴豆﹝三粒﹐去殼研﹞上爲末﹐入瓷瓶同窨三日。每以竹簽挑粟許點上﹐自然蝕落。

﹝潔﹞取靨。

風化鍛石﹝一兩﹞花碱﹝半兩﹞上爲細末﹐上三次。如天色冷濕用。

﹝《衍》﹞鍛石﹐水調一盞如稠粥﹐揀好糯米全者﹐半置灰中﹐半置灰外。經宿﹐灰中米色變如水精。若人手面上有黑靨子及紋刺者﹐先微微以鍼頭撥動﹐置少許於其上。經半日許﹐靨汁自出﹐剔去藥不用﹐且不得著水﹐二三日愈。

又方用水蛭一條﹐雞子一枚﹐開雞子小頭﹐納水蛭﹐以皮兒蓋合封之﹐直至水蛭食盡雞淸幹盡自死﹐乃用之。

卷之二十心小腸部

撲傷損

﹝世﹞凡傷皮破血出處疼不可忍﹐乃風寒所著。宜用蔥杵碎﹐入鹽少許﹐炒熱罨上﹐其痛卽住。冷則再溫之。

﹝《本》﹞崔給事頃在澤潞﹐與李抱眞作判官。李相方以球杖按球子﹐其將軍以杖相格﹐乘勢不能止﹐因傷李相拇指並爪甲劈裂。遽索金刀藥裹之。彊坐頻索酒﹐飲至數杯﹐已過量﹐而面色愈靑﹐忍痛不止。有軍吏言取蔥新折者﹐入糖灰火煨熱﹐剝皮擘開﹐其間有涕﹐取罨損傷處。

仍多煨蔥續續取熱者﹐凡三易之﹐面色卻赤﹐斯須云已不痛。凡十數度易用熱蔥﹐並涕裹纏﹐遂畢席笑語。

﹝海﹞治腦骨破及骨折。蔥白爛研﹐和蜜﹐浮封損處﹐立瘥。筋斷骨折者﹐以法接之。

﹝世﹞治撲筋斷骨折。用粟米半升﹐木鱉肉二十个﹐半夏半兩﹐婦人發一團﹐蔥白須一小束﹐同炒煙盡﹐存性爲末﹐熱醋調敷﹐神效。治撲筋斷骨折﹐用糯米一升﹐皂角切碎半升﹐銅錢百个同炒至半焦黑﹐去銅錢﹐爲末。用好酒調膏﹐濃紙攤貼患處﹐神效。

﹝《本》﹞打撲傷損﹐及一切腫癰未破﹐令

內消方

生地﹝研如泥﹞木香﹝細末﹞上以地黃膏隨腫大小攤於紙上﹐摻木香末一層﹐又再攤地黃膏﹐貼腫上﹐不過三五度卽愈。

昔許元公入京師赴省試﹐過橋墜馬﹐右臂臼脫。路人語其僕曰﹕急與挪入臼中﹐若血漬臼﹐則難治矣。僕用其說﹐許以昏迷不覺痛﹐遂僦轎舁歸邸﹐或曰﹕非錄事巷田馬騎不能了此疾。急召之﹐至已日暮﹐因秉燭視其面曰﹕尙可治。乃施藥封此處﹐至中夜方蘇﹐達旦痛止。去其封損處已白﹐其靑瘀乃移在臼上﹐自是日日易之﹐腫直至肩背﹐以藥下之﹐瀉黑血三升﹐五日復常。遂得赴試﹐蓋用此法云。

﹝世﹞

走馬散

治折傷接骨。

柏葉﹝生用﹞荷葉﹝生﹞皂角﹝生用﹞骨碎補﹝去毛﹐等分﹞上爲末﹐先將折傷處揣定﹐令入元位﹐以薑汁調藥如糊﹐攤紙上貼骨斷處﹐用杉木片夾定﹐以繩縛之﹐莫令轉動。三五日後開看﹐以溫蔥湯洗後﹐再貼藥復夾七日。如痛﹐再加沒藥。

﹝《本》﹞治腕打傷筋損骨﹐疼痛不可忍。

生地﹝一斤﹐切﹞藏瓜姜糟﹝一斤﹞生薑﹝四兩﹐切﹞上都炒令勻熱﹐以布裹罨傷折處﹐冷則易之。曾有人傷折﹐宜用生龜﹐尋捕一龜將殺。患人忽夢見龜告曰﹕勿相害﹐吾有奇方可療。於夢中授此方神效。

﹝《本》﹞骨碎補罨閃折筋骨折傷。取根搗碎煮黃米粥和之﹐裹傷處良。

﹝潔﹞

接骨丹

敷貼藥。

天南星﹝四兩﹞木鱉子﹝四兩﹞沒藥﹝半兩﹞官桂﹝一兩﹞乳香﹝半兩﹞上爲細末﹐姜一斤去皮﹐爛研取自然汁﹐入米醋少許﹐白面爲糊﹐同調攤紙上貼傷處﹐以帛縛之﹐用篦夾定﹐麻索子纏。

﹝《山》﹞撲骨肉損﹐醋搗肥皂爛﹐濃罨之﹐以帛縛之。閃傷﹐醋糟﹐平胃散相和罨之。

﹝丹﹞治跌傷骨折及血黯方。用益元散七分﹐人參湯調之﹔次用薑汁﹑好醋二盞﹐用獨子肥皂四个﹐敲碎投於薑汁醋中調和﹐以綿濾過﹐去渣﹐煎成膏藥貼之﹐徧身亦可。

﹝《本》﹞又方柑桔葉﹑白酒糟杵細﹐縛痛處。或大段痛﹐用火燒地令紅﹐用醋並米泔潑地上﹐急鋪薦﹐令患人薦上臥﹐蒸出汗。內則服藥﹐外則貼罨﹐易安。

﹝《勝金》﹞治破傷。多用燈心艸爛嚼和唾貼之﹐用綿裹﹐血立愈。

﹝丹﹞

折傷接筋方

旋復花根杵汁滴傷處﹐又將渣封瘡上十五日﹐使斷筋自續矣。﹝蘇良仲方卽金沸艸根是也。﹞接骨﹐用好無名異三兩爲末﹐丁﹑乳﹑檀﹑沈﹑木五香各半錢重爲末﹐先燒鐵銚紅﹐以五香三之一彈入銚內﹐候煙起﹐則全下無名異。待滚退火定後﹐再上火炒熱﹐又將五香彈三之一﹐彈入銚內﹐候滚又退火。如此者凡三次訖﹐出火毒。卽用骨碎補去毛約一斤﹐與生薑等分搗爛﹐以碗覆之。候發熱﹐先約取五之一﹐入小蔥九莖﹐連須去蒂﹐同入沙盆擂細﹐取其汁﹐調前無名異末二錢﹐衝老酒服之﹔其渣罨患處卽愈。如老年气衰者﹐再作一劑﹐多飲酒力助之爲妙。

治擦落耳鼻。用發入罐子﹐鹽泥固濟﹐過爲末﹐乘急以所擦落耳鼻蘸灰綴定﹐以軟絹縛定﹐效。江懷禪師爲驢所咬下鼻﹐一僧用此綴之效。

﹝《山》﹞負重擔肩破者。剪貓兒頭上毛﹐不語唾粘之。遠行腳打泡。用調生麵糊貼﹐過夜卽幹﹐不可擦破。又法﹐用飯粘貼過夜﹐以紙蓋之﹐次日平復神效。

﹝海﹞若登髙下﹐重物撞打﹐箭鏃刃傷﹐心腹胸中停積郁血不散﹐以上中下三焦分之﹐別其部分。上部﹐易老犀角地黃湯﹔中部﹐桃仁承气湯﹔下部﹐抵當湯之類下之﹐亦有以小便酒同煎治之。更有內加生地黃﹑當歸煎者﹐有大黃者。又法﹐虛人不禁下者﹐以四物湯加穿山甲煎服妙。

亦有花蕊石散﹐以童子小便煎﹐或酒服之者。此藥與前寒藥﹐正分陰陽﹐不可不辧也。若瘀血已去﹐用復元通气散加當歸煎服亦可。

﹝世﹞接骨神效無比累驗。用當三錢一百零八个﹐﹝錢濃﹐字連艸者。﹞以鐵綫穿定﹐用活桑木一根作柴燒錢紅﹐米醋一大碗末煎者﹐不入鹽﹐將所燒錢淬入醋中。如此淬之﹐以醋幹爲度。

取醋中淬落銅錢末﹐就用醋洗去灰﹐曬漧爲極細末。再用黑雄鷄一隻﹐淸湯煮熟﹐去肉﹐用骨一付﹐以醋炙酥爲末﹔入乳香﹑沒藥各一兩﹔與銅錢末一處和勻。每服一字。臨服時﹐用患人發在頂上者﹐洗去垢﹐燒灰入藥中﹐無灰酒調服。不吐﹐只一服。如吐出﹐再服。如痛止﹐不可再服。

必須先夾縛所折骨端正﹐用楊樹皮刮去肉糊並外粗皮敷之﹐下咽便不痛。五七日便能運動。必終身忌荸薺﹐一名地栗。﹝《義門家傳方》﹞一方用五銖錢醋淬一兩二錢﹐黑雞骨三兩﹐研細勻。每服﹕病在下﹐四錢﹐疏服食前﹔病在上﹐二錢半﹐頻服食後。一方﹐有乳香﹑沒藥。

﹝潔﹞方用醋淬半兩錢﹐蘇木﹑定粉﹑南硼砂各一錢爲末﹐作一服。當歸酒二三服﹐痛止勿服。

﹝丹﹞

接骨散

沒藥乳香﹝各五錢﹞自然銅﹝一兩﹐醋淬﹞滑石﹝二兩﹞龍骨﹝三錢﹞赤石脂﹝二錢﹞麝香﹝後入少許﹞白石脂﹝二錢﹞上爲細末﹐以好醋浸沒﹐煮多爲上﹐候幹就炒﹐燥爲度。臨服入麝香少許﹐挑小茶匙在舌上﹐溫酒下。病分上下﹐食前後服。若骨已接尙痛﹐去龍骨﹑石脂﹐而多服盡好。

﹝世﹞又方接骨。

乳香沒藥蘇木降眞節川烏﹝去皮尖﹞松明節﹝各一兩﹞自然銅﹝米醋淬﹐一兩﹞地龍﹝去土﹐麻油炒﹐半兩﹞血竭﹝三錢﹞龍骨﹝半兩﹐生用﹞水蛭﹝油炒﹐半兩﹞土狗﹝十个﹐油浸炒﹞上爲細末﹐每服五錢﹐酒調下。在上食後﹐在下食前。

﹝垣﹞

定痛乳香神應散

治從髙墜下﹐疼痛不可忍﹐腹中疼痛。

乳香沒藥雄黑豆桑白皮獨科栗子﹝各一兩﹞破故紙﹝炒﹐二兩﹞當歸﹝一兩﹞水蛭﹝半兩﹞上爲末﹐每服五錢﹐醋一盞﹐沙石器內煎至六分﹐入麝香少許﹐溫服。

定痛接骨紫金丹

麝香沒藥紅娘子﹝各一錢半﹞烏藥﹝二錢半﹞地龍﹝去土﹐二錢半﹞川烏艸烏﹝炮﹐各一兩﹞五靈脂﹝去皮﹐半兩﹞木鱉子﹝去殼﹐半兩﹞茴香﹝二錢半﹞黑牽牛﹝生用﹐五分﹞骨碎補威靈仙金毛狗脊防風﹝去蘆﹞自然銅﹝醋淬七次﹐各五錢﹞禹餘糧﹝四錢﹐碎﹞陳皮靑皮﹝各二錢半﹞上爲細末﹐醋糊丸﹐如桐子大。每服十丸至二十丸﹐溫酒送下。病上食後﹐病下食前服。

聖靈丹

治一切打撲損傷﹐及傷折疼痛不可忍者﹐並宜服之。

乳香﹝五錢﹞烏梅﹝去核﹐五个﹞白米﹝一撮﹞萵苣子﹝一大盞﹐炒取二兩八錢﹞上爲細末﹐煉蜜和丸如彈子大。每服一丸﹐細嚼﹐熱酒吞下。食後一伏時﹐痛不止再服。

﹝《經》﹞治折傷。用水蛭新瓦上焙漧爲細末。熱酒調下一錢。食頃痛﹐更一服。痛止﹐便將接骨藥封﹐以物夾定﹐直候至好。

﹝初虞世﹞治從髙至下墜﹐及打擊內傷﹐神效。麝香﹑水蛭各一兩﹐銼碎炒煙出﹐二件研爲細末﹐酒調二錢。當下蓄血﹐未止再服﹐其效如神。

﹝《衍》﹞自然銅。有人飼折翅雁﹐後遂飛去。今人打撲損傷﹐研極細末飛過﹐用當歸﹑沒藥各半錢﹐以酒調頻服﹐仍以手摩痛處。

﹝海﹞治墜落車馬﹐筋骨疼痛不止。用玄胡索一兩﹐搗羅爲散﹐不計時服﹐以豆淋酒調下二錢。

﹝《本》﹞童便治卒血﹐及心被打內有瘀血者﹐煎服之﹐一服一升。

﹝《山》﹞撲傷損﹐松節煎酒喫。撲重傷﹐用生薑自然汁四兩﹐香油四兩﹐打勻﹐無灰酒熱調下。

上乳香﹑沒藥﹐行污血﹐調气例。《衍義》云﹕沒藥通滯血﹐打傷撲損疼痛﹐皆以酒化服。血滯則气壅瘀﹐气壅瘀則經絡滿急﹐經絡滿急故痛且腫矣。導而行之﹐則痛腫消焉。

﹝丹﹞打損磕傷疼痛。夜合花末服之﹐酒下二錢匕﹐效。

治打撲損傷折骨﹐此藥專能接骨。

夜合樹﹝卽合歡花﹐去粗皮﹐炒黑色﹐四兩﹞芥菜子﹝炒﹐一兩﹞上爲細末﹐酒調二錢﹐澄淸臨臥服。以粗渣罨瘡上﹐紮縛之。

又方用蔥白﹑砂糖二味相等分﹐爛研敷之﹐痛立止﹐且無瘢痕。

﹝丹﹞白蠟屬金﹐金稟收斂堅凝之气﹐外科之要藥﹐生肌止血定痛﹐接骨續筋補虛﹐與合歡皮同入長肉膏藥用﹐極神效。但未曾試﹐可爲藥餌否﹖若合歡皮常試之﹐炙服之﹐大有妙理﹐且有速效﹐不可不知也。

﹝《本》﹞治打傷接骨方。

接骨木﹝半兩﹐本艸名蒴﹞乳香﹝半兩﹞赤芍藥當歸川芎自然銅﹝各一兩﹞上爲細末﹐用黃蠟四兩﹐溶入前藥末﹐攪令勻﹐候溫軟﹐眾手丸如龍眼大。如打傷筋骨﹐及閃著疼痛不可忍者﹐用此藥一丸﹐無灰熱酒一盞浸藥﹐候藥潰開﹐乘熱呷了﹐痛便止。若大段傷損碎折﹐須先整骨。用川烏﹑艸烏爲末等分﹐生薑汁調貼罨之﹐又將帛縛定。然後服此藥﹐表裏兩治﹐無不效者。此二方是一副﹐不可分開。

治打撲內損﹐筋骨疼痛。

沒藥乳香芍藥川椒﹝去子及閉目者﹞川芎當歸﹝各半兩﹞自然銅﹝三錢﹐炭火燒﹞上爲細末﹐用黃蠟四兩溶開﹐入藥末不住手攪勻﹐濕丸如彈子大。每服一丸﹐用好酒煎開﹐消盡﹐乘熱一服喫盡。看那處痛﹐向痛處臥。霎時服三五丸立效。

﹝《濟》﹞治破傷見血﹐酒一碗煎服。

半兩當歸﹑蠟二錢﹐合來捶碎酒同煎﹐直須軟冷連渣喫﹐一切傷瘡保萬全。

上夜合黃白蠟例﹐接續筋骨補虛也。

﹝垣﹞

破血消痛湯

治乘馬損傷﹐跌破脊骨﹐惡血流下﹐脇下甚痛﹐苦楚不能轉側﹐妨於飲食。

羌活﹝一錢﹞防風﹝一錢﹞蘇木﹝一錢半﹞柴胡連翹﹝二錢﹞當歸梢﹝二錢﹞官桂﹝一錢﹞麝香﹝少許﹐另研﹞水蛭﹝三錢﹐炒﹐去煙盡﹐另研﹞上爲粗末﹐只一服﹐酒二大盞﹐水一盞。水蛭﹑麝香另研如泥﹔余藥煎至一大盞﹐去火稍熱﹐調二味服之﹐兩服立愈。

﹝《靈》﹞中風﹐有所墮墜﹐惡血畱內﹐有所大怒﹐气上而不下﹐積於脇下則傷肝。又中風及有所擊僕﹐若醉入房﹐汗出當風﹐則傷脾。又﹐頭痛不可取於者﹐有所擊墮﹐惡血在內。若肉傷痛未已﹐可側刺﹐不可遠取之也。﹝邪气臟腑及厥病篇﹞夫從髙墜下﹐惡血流於內﹐不分十二經絡﹐醫人俱作中風肝經﹐畱於脇下﹐以中風療之。血者﹐皆肝之所主﹐惡血必歸於肝。不問何經之傷﹐必畱於脇下﹐蓋肝主血故也。痛甚則必有自汗﹐但人人有汗出﹐皆屬風證﹐諸風皆屬於肝木﹐況敗血凝泣﹐逆其所屬﹐入於肝也。從髙墜下﹐逆其上行之血气﹐非肝而何﹖非傷寒無汗﹐旣曰汗﹐必自風化之也﹐故以破血行經藥治之。

復元羌活湯

治從髙墮下﹐惡血流於脇下﹐及疼痛不可忍者。經云﹕有所墮墜﹐惡血畱內﹔有所大怒﹐气上而不下﹐積於脇則傷肝。肝膽之經﹐俱行於脇下﹐經屬厥陰﹑少陽。宜以柴胡爲引用爲君。以當歸活血脈﹔又急者痛也﹐以甘艸緩其急﹐亦能生新血﹐陽生陰長故也﹐爲臣。穿山甲﹑栝蔞根﹑桃仁﹑紅花﹐破血潤血爲之佐。大黃酒制﹐以蕩滌敗血爲之使。气味相合﹐各有所歸﹐痛自去矣。

柴胡﹝五錢﹞當歸﹝三錢﹞甘艸﹝二錢﹞穿山甲﹝炮﹐三錢﹞大黃﹝酒浸﹐一兩﹞桃仁﹝去皮尖﹐五十个﹞紅花﹝二錢﹞栝蔞根﹝三錢﹞上件﹐桃仁研爛﹔余藥銼如麻豆大。每服一兩﹐水二鐘﹐酒半盞﹐煎至七分﹐去渣。大溫服食前﹐以利爲度。得利後﹐痛或不盡﹐服乳香神應散。﹝乳香神應散見前無裏證條。﹞﹝潔﹞

巴戟湯

治從髙墜下﹐及打撲內損﹐昏冒嗜臥﹐不能飲食﹐此謂血閉臟腑不通。

巴戟﹝去心﹐半兩﹞當歸地黃芍藥川芎﹝各一兩﹞大黃﹝半兩﹞上爲末﹐水煎﹐以利爲度。

﹝垣﹞

當歸導滯散

治打撲損傷﹑落馬墜車瘀血﹐大便不通﹐紅腫靑黯﹐疼痛昏悶﹐蓄血內壅欲死。

大黃﹝一兩﹞當歸﹝一錢﹞麝香﹝少許﹞上三味﹐除麝香別研外﹐爲極細末﹐入麝香令勻。每服三錢﹐熱酒一盞調下。如前內瘀血去﹐或骨節傷折﹐疼痛不可忍﹐以定痛接骨紫金丹治之。

﹝嚴﹞

奪命散

治刀刃所傷﹐及從髙墜下﹐木石壓損﹐瘀血凝積﹐心腹疼痛﹐大小便不通。

水蛭﹝用鍛石拌﹐慢火炒令漧黃色﹐半兩﹞黑牽牛﹝二兩﹞上爲末﹐每服二錢﹐用熱酒調下。約行四五里﹐再用熱酒調黑牽牛末二錢催之﹐須下惡血成塊﹐以盡爲度。

﹝無﹞

雞鳴散

治從髙墜下﹐及木石所壓﹐凡是傷損血瘀凝積﹐气絕欲死﹐煩躁頭痛﹐叫呼不得﹐並以此藥利去瘀血﹐治折傷神妙。

大黃﹝一兩﹐酒蒸﹞桃仁﹝二七粒﹐去皮尖﹞上研細﹐酒一碗﹐煎至六分﹐去渣﹐雞鳴時服。次日﹐取下瘀血卽愈。若便覺气絕不能言﹐取藥不及﹐急掰口開﹐用熱小便灌之﹐卽愈。

﹝羅﹞

花蕊石散

治一切金刃箭鏃傷﹐及打撲傷損﹑貓狗咬傷或至死。血瘀傷處﹐以藥摻之﹐其血化爲黃水。再摻藥便活﹐更不疼痛。如內損血入臟腑﹐煎童子小便﹐入酒少許﹐調一大盞服之立效。若牛腸出不損者﹐急納腸入﹐用細系或桑白皮爲綫﹐縫合肚皮﹐縫上摻藥﹐血止立活。如無桑白皮﹐用生麻縷亦得。並不得封裹瘡口﹐恐作膿血。如瘡幹﹐以津液潤之﹐然後摻藥。婦人產後敗血不盡﹐血迷血暈﹐惡血奔心﹐胎死腹中﹐胎衣不下至死者﹐但心頭覺暖﹐急以童子小便調一盞﹐取下惡物如肝片﹐終身不患血風血气證。若膈上有血﹐化爲黃水﹐實時吐出﹐或隨大便出。

石硫黃﹝四兩﹞花蕊石﹝二兩﹞上二味﹐相拌合勻。先用紙筋和鹽泥固濟瓦罐子一个﹐內可容藥。候泥幹入藥在內﹐再用泥封口候幹﹐安在四方磚上﹐上書八卦五行字。用炭一秤﹐籠疊周匝﹐自巳午時從下著火﹐漸漸上徹﹐直至經宿。火冷炭盡。又放經宿﹐罐冷取出細研﹐以絹羅子羅極細﹐瓷盒盛之﹐根據法使用。

﹝《本》﹞治打撲墜損﹐惡血攻心﹐悶亂疼痛﹐

水仙散

未展荷葉陰漧﹐一味爲末﹐食前以童子熱小便一小盞﹐調下三錢﹐以利下惡物爲度。

﹝《聖》﹞治撲打墜損﹐惡血攻心﹐悶亂疼痛。以大榦荷葉五片﹐燒令煙盡﹐細研﹐食前﹐以童子熱小便一小盞﹐調三錢匕﹐日三服。

﹝塞上方﹞治墜傷損撲﹐瘀血在內煩悶者。用蒲黃末﹐空心熱酒調下三錢﹐瘥。

﹝《本》﹞宣和中﹐有一國醫﹐忽承快行宣押就一佛剎醫內人。醫診視之﹐已昏死矣。問其從人﹐皆不知病之由﹐惶恐無地。良久有二三老內人至﹐下轎環而泣之﹐方得其實云﹕因蹴﹐自空而下墜死。醫者云﹕打撲傷損﹐自屬外科﹐欲申明﹐又恐後時參差不測。再視之﹐微覺有气﹐忽憶藥篋中有蘇合香丸﹐急取半兩﹐於火上焙去腦麝﹐用酒半升研化灌之。至三更方呻吟﹐五更下惡血數升﹐調理數日方瘥。

﹝仲﹞治馬墜及一切筋骨損傷。

大黃﹝一兩﹐切﹐湯浸﹐或半兩﹞緋帛亂髮﹝如雞子大﹐燒灰﹞敗蒲席﹝三寸﹞久用炊單布﹝一尺﹐燒灰﹞桃仁﹝四十九个﹐去皮尖﹞甘艸﹝如中指節﹐炙﹐銼﹞上七味﹐以童子小便量多少煎湯﹐或納酒一大盞﹐次下大黃﹐去渣﹐分溫三服。先銼敗蒲席半領﹐煎湯浴﹐以衣被蓋覆。斯須通利數行﹐通後立瘥。利後浴水赤﹐勿怪﹐卽瘀血也。

﹝《聖》﹞治撲損﹐肌膚靑腫。用茄子種通黃極大者﹐切作片如一指濃﹐新瓦上焙榦爲末。

欲臥﹐酒調二錢匕﹐一夜消盡無痕。

﹝《本》﹞療因傷損血瘀不散者。取牡丹皮八分﹐合虻虫二十一枚過﹐同搗篩。每用溫酒和散方寸匕服﹐血當化爲水下。

﹝丹﹞治被打﹐瘀血在骨節下出者。生鐵一斤﹐酒五升﹐煎取一升﹐飲之。﹝《肘後》﹞﹝《本》﹞治從髙墮下墜損﹐惡血在骨節間疼痛﹐

蕓苔散

荊芥藕節﹝各二兩。陰漧﹞蕓苔子川芒硝馬齒莧﹝各一兩。陰漧﹞上爲細末﹐用蘇木半兩﹐酒一大盞﹐煎至七分﹐調下二錢服之﹐不拘時服。

﹝丹﹞盛官人因上山﹐惡血瘀入內損傷﹐食少﹐脈弦﹐此須用活血和气。

川芎﹝三錢﹞靑皮﹝二錢﹞芍藥滑石﹝各一錢﹞牡丹皮﹝五分﹞炙甘艸﹝一錢﹞桃仁﹝七枚﹐研﹞上作一帖服之。

凡傷切不可飲冷水﹐血見寒則凝﹐但一系血入心﹐卽死。

﹝《素》﹞人有所墜墮﹐惡血畱內﹐腹中滿脹﹐不得前後﹐先飲利藥。此上傷厥陰之脈﹐下傷少陰之絡﹐刺足內踝之下﹑然骨之前血脈出血﹐刺足跗上脈動。不已﹐刺三毛上各一﹐見血立已。左刺右﹐右刺左。善悲驚不樂﹐刺如右方。﹝繆刺論﹞﹝《靈》﹞身有所傷﹐血出多及中風寒﹐若有所墜墮﹐四肢懈惰不收﹐名曰體惰﹐取小腹臍下三結交。三結交者﹐陽明太陰也﹐臍下三寸關元也。﹝寒熱病篇三結交者﹐卽關元穴是也。﹞﹝《脈》﹞從髙撲損﹐內有血﹐腹脹滿。其脈堅彊者生﹔小弱者死。

卷之二十心小腸部撲傷損

金瘡

﹝《本》﹞治金瘡。止血除疼痛﹐辟風﹐續筋骨﹐生肌肉﹐

地黃散

地黃﹝苗﹞地菘靑蒿蒼耳﹝苗﹞生艾汁﹝三合﹞赤芍藥﹝各五兩﹐入水煎取汁﹞上五月五﹑七月七日午時修合。以前藥汁拌鍛石陰漧﹐入黃丹三兩﹐更杵爲細末。凡有金瘡傷折出血﹐用藥包封﹐不可動﹐十日瘥﹐不腫不膿。

﹝世﹞治金瘡。風化鍛石﹑韭葉嫩者同搗﹐入鵝血調和成餅﹐乘風陰榦爲末﹐敷上。﹝無鵝血鴨血亦得。﹞治金瘡血不止﹐用半夏﹑鍛石﹑郁金三物爲末﹐摻上傷處﹐卽住。

﹝崔﹞療金槍刀斧傷破血。以鍛石一升﹐石橊花半斤﹐搗取末﹐少許捺少時﹐血斷便瘥。

﹝潔﹞

末藥散

刀箭藥﹐止血住痛。

定粉風化灰﹝各一兩﹞枯礬﹝三錢﹐另研﹞乳香﹝五分﹐另研﹞沒藥﹝一字﹐另研﹞上件﹐各研爲細末﹐同和勻﹐再研摻之。

﹝丹﹞刀斧傷。鍛石包之﹐痛止血住。

﹝《精》﹞勝金方治刀斧傷﹐止血生肌﹐

蠶蛾散

晚蠶蛾爲末﹐摻勻絹帛裹﹐隨手瘡合血止。一切金瘡亦治。

一法用生晚蠶蛾﹑鍛石二味﹐同搗成餅﹐陰榦爲末敷之。

﹝《本》﹞治金瘡止疼痛﹐

劉寄奴散

劉寄奴一味爲末﹐散摻金瘡口裏。昔宋髙祖劉裕﹐微時伐荻﹐見大蛇長數丈﹐射之傷。明日復至﹐聞有杵臼聲﹐往覘之﹐見靑衣童子數人﹐於臼中搗藥。問其故﹐答曰﹕我王爲劉寄奴所射﹐合藥敷之。帝曰﹕神何不殺之﹖答曰﹕寄奴王者﹐不死不可殺。帝叱之皆散﹐收藥而去﹐每遇金瘡敷之效。寄奴﹐髙祖小字也。此藥非止治金瘡﹐治湯火瘡大妙。《經驗方》云﹕劉寄奴爲末﹐先以糯米漿﹐雞翎掃著傷處﹐後摻藥末在上﹐並不痛﹐亦無痕。大凡湯火傷﹐急用鹽水洗之﹐護肉不壞。

﹝世﹞治金瘡﹐打撲損傷。用艸研細﹐入鹽少許﹐罨之愈。金瘡血出不止﹐挪小薊葉封之。

金瘡止血。杵覆盆花苗敷瘡﹐立止。﹝《梅師方》﹞﹝《本》﹞治金瘡血不止兼痛。用血竭末敷﹐立止。

﹝《精》﹞治惡瘡﹑金瘡﹑刀斧傷見血方。以好降眞香爲末貼之﹐入水並無傷痕﹐絕妙。

﹝方見華佗《中藏》﹞治刀箭傷出血不止﹐並骨折。

檳榔﹝一个﹞木香胡地黃﹝各三錢﹞上爲末。敷瘡口﹐血立止﹐又可接骨。

﹝仲﹞金瘡方﹐

王不畱行散

主之。

王不畱行﹝十分﹐八月八日采﹞蒴細葉﹝十分﹐七月七日采﹞桑根﹝用白皮根行東南者﹐三月三日采﹞甘艸﹝各十分﹞黃芩﹝二分﹞川椒﹝三分﹐除目及閉口者出汗﹞漧薑芍藥濃朴﹝各二分﹞上九味﹐桑根皮以上三味﹐燒灰存性勿令過﹐各別研﹑杵﹑篩﹐合治爲散﹐服方寸匕。小瘡卽粉之﹐大瘡但服之﹐產後亦可服。如風寒﹐桑東南根勿取之。前三物﹐皆陰漧百日用。

﹝《廣》﹞金瘡血不止痛。白芍藥一兩﹐熬令黃﹐杵細爲散﹐酒後米飲下二錢。並得初﹐三服漸知。

﹝《鬼》﹞治金瘡出血肉。蝙蝠二枚﹐燒煙盡﹐以水調服方寸匕。令一日服盡﹐當下如水血消。金瘡腸出欲入之。磁石﹑滑石各三兩﹐爲細末﹐白米飲送下方寸匕。日再用。﹝《鬼遺方》﹞仲景問曰﹕寸口脈微而澀﹐法當亡血﹐若汗出﹐設不汗者﹐云何﹖答曰﹕若身有瘡﹐被刀斧所傷﹐亡血故也。

﹝《脈》﹞金瘡血出太多﹐其脈虛細者生﹔數實者死。金瘡在陰處﹐出血不絕﹐陰脈不能至陽者死﹔接陽而復出者生。金瘡出血﹐脈沈小者生﹔浮大者死。斫瘡出血一二石﹐脈來大者﹐二十日死。斫刺俱有病﹐多少血出不自止斷者﹐其脈止。脈來大者﹐七日死﹔滑細者生。

卷之二十心小腸部撲傷損

杖瘡

﹝河﹞

鬼代丹

治打著不痛。

無名異﹝研﹞沒藥﹝研﹞乳香﹝研﹞地龍﹝去土﹞自然銅﹝醋淬﹐研﹞木鱉子﹝去殼﹐等分﹞上爲末﹐煉蜜丸如彈子大。溫酒下一丸﹐打不痛。

﹝《精》﹞

乳香散

治杖瘡神效。

自然銅﹝半兩﹐醋淬七次﹞乳香﹝三錢﹞沒藥﹝三錢﹞茴香﹝四錢﹞當歸﹝半兩﹞上爲細末。每服五錢﹐溫酒調下。

雞鳴散

下杖痛腹中惡血甚好。﹝方見撲傷損。﹞

五黃散

治杖疼定痛。

黃丹黃連黃芩黃柏大黃乳香﹝以上各等分﹞上爲細末﹐新水調成膏﹐用緋絹帛上攤貼。

﹝潔﹞

沒藥散

治杖瘡止痛﹐令瘡不移。

密陀僧沒藥乳香﹝各一兩﹞幹胭脂﹝一兩半﹞膩粉﹝半兩﹞上細末﹐次入龍腦少許﹐若多更妙。燒蔥與羊骨髓生用﹐同研如泥﹐攤在緋帛上貼之。

﹝丹﹞杖瘡痛﹐用黃柏﹑生地黃﹑紫荊皮敷。此皆要藥也。只是血熱作痛﹐用涼藥去瘀血爲先﹐須下雞鳴散之類。﹝雞鳴散方﹐見撲傷損條。本艸紫荊﹐破宿血。﹞又方﹐用生地黃﹑黃柏﹑童便調敷﹐或加韭汁。不破者﹐以韭菜﹑蔥頭杵貼﹐冷卽易之。膏藥用紫荊皮﹑乳香﹑沒藥﹑生地黃﹑大黃﹑黃柏之類。

又方﹐用木耳盛於木杓內﹐用沸湯浸爛﹐攪水令幹﹐於砂盆內擂細敷瘡上。

又方﹐用大黃﹑黃柏爲末﹐生地黃汁調敷﹐如幹再敷。

又方﹐用野薴根嫩者﹐不拘多少洗淨﹐同鹽並擂﹐敷在瘡上神妙。傷重多用鹽。

﹝世﹞

杖瘡丹

用劉寄奴末六錢﹐馬鞭艸末四錢﹐蜜調敷。如濕者幹摻。﹝馬鞭艸卽鐵筅。此方甚妙。﹞

卷之二十心小腸部撲傷損

湯火瘡

﹝世﹞凡湯火傷﹐急向火炙。𨿽極痛﹐彊忍一時卽不痛。愼勿以冷物塌之及井底泥敷之﹐使熱气不出﹐爛入肌肉。

﹝丹﹞火燒﹐以好酒洗之﹐又以鹽敷其上。如皮塌者﹐以酒熬牛皮膠敷之。如湯傷﹐以淋過第二次灰渣敷﹐立安。熱酒傷﹐糯米粉炒黑末﹐酒調敷之。治湯火灼未成瘡者﹐用艾白根燒灰﹐雞子黃和敷之。如成瘡﹐用白蜜封之﹐以竹中膜粘貼﹐日三。

﹝世﹞治湯火瘡﹐麩皮炒黑灰爲末﹐敷上神妙。此方有補性﹐始終皆可用。治湯火瘡﹐取舊烹銀鑪中燒過焦黃土研細如粉﹐以生薑調於帛上﹐貼之痛止。一方﹐用溶銀鍋子細末﹐油調敷﹐佳。

﹝《千》﹞治火瘡未起。梔子仁燒灰﹐麻油和封之﹐濃乃佳。已成瘡﹐燒白糖灰粉敷之﹐燥卽瘥。﹝用白糖。《葛氏方》﹞﹝垣﹞

保生救苦散

治火燒熱油所損﹐或至肌肉亦脫﹔一切犬嚙損傷並刀斧所傷。

用生寒水石﹐不計多少﹐爲極細末調塗之﹐或幹上﹐然不如油調﹐其痛立止。並不作膿﹐無分毫痛苦楚﹐日近完復﹐永無破傷風癥。

﹝《精》﹞

冰霜散

治火燒皮爛大痛。

寒水石﹝生﹞牡蠣﹝燒﹞朴硝靑黛輕粉﹝各等分﹞上爲細末﹐新水或小油調塗﹐立止。

治湯火所傷﹐赤爛熱痛。

赤石脂寒水石大黃﹝各等分﹞上爲末﹐以新汲水調塗傷處。

﹝丹﹞治火燒。

桐油水銀﹝各等分﹞上二件﹐以柳條不住手攪成膏﹐再入大黃末﹑石膏末﹐和以牛皮膠﹐入少水溶開﹐外用貓兒肚底毛細剪摻上﹐貼之。

﹝羅﹞

綠白散

治湯熨﹑火燒疼痛。

用苦參不拘多少爲細末﹐每用以小油調搽。

﹝《精》﹞凡被湯﹑熱油﹐痛不可忍﹐取廁下黑淤泥﹐量傷大小斟酌多少﹐次以老薑汁﹑麻油十分之一﹐共研令勻﹐搽傷處立愈。

﹝世﹞以靑黛敷之妙。

﹝丹﹞治湯火瘡爛者。以黃蜀葵花落者﹐淨器收之﹐入水些少﹐待爛成水﹐敷上神妙。

熱油澆外痛﹐以蜜敷之﹐立安。﹝《梅師方》﹞﹝《本》﹞治火瘡敗壞。用雲母粉同生羊髓和塗之。

﹝《經》﹞治湯火瘡﹐至妙。用劉寄奴爲末﹐先以糯米漿﹐雞翎掃傷處後﹐搽藥末在上﹐並不痛﹐亦無痕。大凡湯傷﹐先用鹽末摻之﹐護肉不壞﹐然後敷藥。又方﹐以楡白皮末﹐豬脂油塗瘡愈。

﹝世﹞治火湯瘡。先以酒洗﹐次以楊梅樹皮爲末﹐香油調敷。治湯火瘡﹐用發一束香油煎﹐以發盡爲度﹐放冷﹐搽患處驗。

﹝《精》﹞治中熱油及火燒﹐除外痛。以丹參八兩細銼﹐以水微調﹐取羊脂二斤煎。三上三下﹐以敷瘡上愈。﹝《梅師方》同。﹞治湯火﹐

至聖膏

用雞子黃十个﹐入銀石器內熬自然油﹐調好粉敷之﹐愈。

卷之二十心小腸部撲傷損

竹木刺﹑鍼入肉

﹝《精》﹞凡諸竹木刺入肉中不出﹐以蠐螬研敷﹐立出。又方﹐用白茅根搗敷之﹐立出。又方﹐嚼牛膝根罨之﹐卽出。

﹝《簡》﹞治竹木刺紮入﹐深不得出。用烏羊糞搗爛﹐水和﹐罨於傷處﹐濃敷之。曾有莊僕﹐腳心中刺不得出﹐苦痛欲死﹐以此藥黃昏敷之﹐至四更其刺出﹐遂安。

﹝《山》﹞蘆葦刺入肉者﹐細嚼栗子渣傷處。木竹刺已出痛者﹐螻蛄罨之妙。

﹝《簡》﹞治鍼入肉不出。用螻蛄腦子同硫黃研細調敷﹐以紙花貼定。如覺癢時﹐其鍼自出。

﹝羅﹞

神聖膏

取鍼誤入皮膚。

用車脂不拘多少﹐成膏攤紙上如錢許。二日一換﹐三五次其鍼自出。

又取鍼誤入皮膚﹐用烏鴉翎三五枚﹐火炙焦黃色﹐碾爲細末﹐好醋調成膏子﹐塗在瘡上。

紙蓋一二時鍼出﹐效。

﹝《簡》﹞治鍼入肉不出。用雙仁杏仁搗爛﹐以車脂調勻﹐貼在瘡上﹐其鍼自出。

﹝世﹞治繡鍼刺足已出痛者。用黃泥罨之。

﹝《簡》﹞主小兒誤爲諸骨及魚骨刺入肉不出者。水煮白梅肉研爛﹐調象牙末﹐濃敷骨刺處﹐自軟。

﹝《圖》﹞生象牙﹐主諸物刺入肉﹐刮取屑細研﹐和水敷瘡上﹐刺立出。如咽中刺﹐用水調飲之。舊象梳屑尢佳。

﹝孟﹞魚骨在肉中不出者﹐嚼吳茱萸封之﹐骨當爛出。

﹝丹﹞破傷風﹑血凝心﹑鍼入肉遊走﹐三癥如神方。用烏鴉翎燒灰存性﹐研細調一錢服。

卷之二十心小腸部撲傷損

箭頭入肉

﹝《精》﹞治箭鏃入骨﹐不可拔者。

巴豆﹝去殼﹐微熬﹞蜣螂並研勻﹐塗所傷處。須臾痛定又微癢﹐忍之。待極癢不可忍﹐便撼動箭鏃﹐拔之立出。

﹝《經驗方》同。﹞﹝潔﹞出箭頭方。

蜣螂﹝不拘多少﹐全用﹞麝香上爲極細末﹐撥動箭頭﹐摻藥瘡口內。

﹝羅﹞

踴鐵膏

取箭頭一切鍼刺入肉﹐盡皆治之。

鼷鼠頭﹝一个﹐或用入油汁內熬﹞螻蛄﹝四十九枚﹞芫靑﹝一兩﹞土消虫﹝十个﹞巴豆馬肉內蛆﹝焙漧﹞信醬蛆﹝焙漧﹞夏枯艸砂磁石黃丹地骨皮蘇木蜣螂﹝各一兩﹞石腦油﹝三兩﹞蒿柴灰汁﹝三升﹞上將石腦油﹑蒿柴灰汁文武火熬成膏﹐次下地骨皮等末令勻﹐瓷器內放。臨時用﹐量瘡勢大小點藥。良久﹐箭頭自湧出。

萬全神應丹

出箭頭﹑魚骨﹑鍼﹑麥芒等﹐遠近皆治之。

莨菪科﹝卽天仙子苗也﹞於端午日前一日﹐持不語戒徧尋上項科。見卽取酌中一科根﹑枝﹑葉﹑實全者﹐口道﹕先生﹐爾卻在這里。道罷﹐用柴灰自東南爲頭圍了﹐用木篦子撅起周回土。次日端午日日未出時﹐根據前持不語﹐用木撅只一撅﹐取出水洗淨﹐不令婦人﹑雞犬見﹐淨室中石臼內搗爲泥﹐丸如彈子大﹐以黃丹爲衣﹐以紙袋封﹐懸在髙處陰漧。若有著箭不能出者﹐以緋絹袋盛此藥一丸﹐放臍中﹐用綿裹肚系定。先用象牙末貼瘡上﹐後用此藥。若箭瘡口生合﹐用刀子微刮開﹐以象牙未貼之﹐隨出。陜西行省出軍﹐曾用有效。

﹝《精》﹞孫眞人治箭鏃在咽喉﹑胸膈及鍼刺不出方。以螻蛄搗取汁﹐滴上三五度﹐箭頭自出。

﹝《本》﹞療鏃不出。搗栝蔞根敷瘡﹐日三易﹐自出。

﹝世﹞李渤治箭鏃不出及惡刺。以齒和鶴虱敷之。

﹝姚﹞毒箭有二種。交廣夷俚用焦銅作箭﹐此一種才傷皮便悶膿沸爛而死。若中之﹐用飲屎汁﹐並以敷之亦可﹐惟此最妙。又有一種﹐用射以塗箭鏃﹐人中之亦困。若著寬處不死﹐近腹亦宜急治。今葛氏方治射者是。﹝葛氏方﹕用藍汁﹑大豆﹑豬﹑羊血解之。﹞

卷之二十心小腸部撲傷損

漆瘡

﹝《千》﹞療漆瘡方。用湯浸芒硝﹐冷洗之。又礬石亦可。

﹝丹﹞漆瘡。通身面目腫者亦治。苦﹐五月五日采﹐曝漧。《食療》云﹕生食亦可。漢椒湯洗之妙。生薑眞汁敷﹐亦可。﹝音燠﹐本艸有。﹞﹝世﹞治漆瘡。用生紫蘇摩擦之﹐累效。又方﹐用人乳汁敷之﹐妙。

﹝《集》﹞治漆瘡。取荷葉幹者一斤﹐水一斗﹐煮取二升﹐洗瘡上。日再﹐卽瘥。

﹝《山》﹞漆瘡。無名異水調敷。

卷之二十心小腸部

通治諸般惡虫咬

﹝羅﹞《聖惠》治蛇咬﹑蠍螫﹑蠶咬﹐妙。

雄黃﹝三錢﹞信﹝一錢﹞皂角子巴豆﹝各四十九粒﹞耳塞麝香﹝各少許﹞上﹐五月五日﹐不聞雞﹑犬﹑婦人處﹐不語﹐搗爲細末﹐在杏子核內封之。鍼挑出上痛處﹐大有神效。

﹝世﹞治一切蛇虫傷﹐貝母末酒調服﹐效。﹝詳見蛇咬。﹞﹝《聖》﹞治惡虫咬﹐以酥和鹽敷之﹐瘥。

﹝《山》﹞諸般惡虫咬﹐以油浸紫艸塗之。

﹝丹﹞治蛇咬﹑蠶咬﹑惡虫咬。豬膏莓搗汁敷。﹝陳藏器治狗咬。﹞﹝海﹞治蠍﹑蜘蛛﹑蛇毒。雞卵輕敲一小孔﹐合咬處卽瘥。

﹝勝﹞治毒蛇並射工﹑沙虱等傷﹐眼黑口噤﹐手腳彊直﹐毒攻腹內成塊﹐逡巡不救。用蒼耳嫩葉一握研取汁﹐溫酒和灌之﹔將渣濃罨所傷處。

﹝《簡》﹞治毒蛇﹑射工﹑沙虱等物傷著人﹐眼黑口噤﹐手足彊直﹐毒瓦斯入腹。

白礬甘艸﹝等分﹞上爲細末﹐每服二錢﹐冷水調下。

卷之二十心小腸部通治諸般惡虫咬

毒蛇咬

﹝丹﹞治毒蛇傷。急以小便洗出血﹐次取口中唾塗之﹐又以牙封傷處﹐敷而護之甚妙﹐且不痛腫。﹝《山居》云﹕用犬糞敷患處亦佳。﹞﹝世﹞路行卒被蛇咬﹐當急扯裹腳帶紮縛傷處上下寸許﹐使毒瓦斯不能傷肌體。又急用白礬安刀頭﹐火上溶汁沸﹐滴於傷處。待冷﹐以長篦子速挑去靨﹐則毒血隨出﹐黯腫尙未退﹐更滴之﹐以退爲度。村居山僻及途中夜行﹐卒被蛇傷咬﹐難求白礬處﹐速作艾炷灸五壯﹐以唾調鹽塗之。

如黯腫尙未消釋﹐當更灸更搽﹐毒涎自然流出﹐且不透裏傷人。﹝蜈蚣咬亦宜灸。﹞﹝世﹞治一切毒蛇咬。用透明雄黃研細末﹐以醇酒濃調﹐濃搽傷處﹐水流出如涎﹐痛腫卽消。

一方以萵苣汁和雄黃末作餅子﹐候榦爲末﹐每用少許貼瘡口﹐立效。

﹝《衍》﹞有人被毒蛇所傷已昏困﹐有老僧以酒調藥二錢灌之﹐遂蘇。及以藥渣塗患處﹐良久復灌二錢﹐其苦皆去。問之﹐乃五靈脂一兩﹐雄黃半兩同爲末﹐止此耳。後有中毒者用之﹐無不效驗。

﹝世﹞治毒蛇所傷。

細辛﹝五錢﹞香白芷﹝五錢﹞雄黃﹝二錢﹞上爲末﹐加麝香少許﹐每服二錢﹐溫酒調服﹐效。

﹝丹﹞治一切蛇咬。用香白芷嚼碎敷患處﹐又用溫酒調服﹐效。

﹝世﹞治一切蛇虫所傷。用貝母爲末酒調﹐令病患盡量飲之。頃久﹐酒自傷處爲水流出。候水盡﹐卻以藥渣敷瘡上﹐卽愈。治蛇咬腫毒悶欲死者﹐用重苔六分﹐續隨子六顆去皮﹐同爲細末﹐以酒服方寸匕﹐又以唾調少許敷患處﹐立安。﹝崔氏《海上方》﹞又方﹐用白礬二錢服之﹐防毒瓦斯攻心。

又方﹐金綫重樓﹐以水磨少許敷咬處﹔又爲細末﹐酒服之。又方﹐用柏樹葉﹑魚鮏艸﹑地松節﹑皺面艸﹑艸決明共一處研細﹐敷傷處極佳。

﹝海﹞治蛇虺咬人。以獨頭蒜﹑酸漿艸搗汁﹐敷咬處佳。

﹝海﹞治蛇咬。男子陰毛﹐口含二十莖﹐咽其津﹐毒不入腹。

﹝世﹞治諸般蛇咬﹐此傳之於擒蛇者﹐藥味不全亦可。

大靑小靑靑木香烏葉火炊艸山蕨HT過山龍地蜈蚣天門冬白芍藥香薷上細末﹐用白木香研細﹐生白酒調服﹔渣罨咬處﹐累效。

﹝《聖》﹞治蛇咬毒。食茱萸一兩爲細末﹐冷水調﹐分爲三服﹐立瘥。

﹝丹﹞治蛇毒。喫菇蔣艸根灰﹐取以封之。其艸卽野茭白是也。﹝《廣濟方》﹞蛇咬作瘡﹐暖酒浸﹐日三次。﹝《廣利方》﹞蛇入人口並七孔中者﹐割豬母尾頭﹐瀝血著口中並孔口上﹐卽出。

﹝《聖》﹞治因熱取涼睡﹐有蛇入口中挽不出者。

用刀破蛇尾﹐內生椒二三粒裹著﹐卽出。

﹝世﹞治卒爲蛇繞不解﹐以熱湯淋之。無湯﹐令人尿之。蛇咬﹐忌食酸物梅子﹐犯之大痛。

卷之二十心小腸部通治諸般惡虫咬

蜈蚣咬

﹝世﹞治蜈蚣咬。生雞血敷上立愈﹐累效。一男子爲蜈蚣入咽喉中咬之﹐垂死之際﹐一醫令殺生雞血乘熱灌喉中﹐蜈蚣卽出而愈﹐實良方也。又方﹐用雞糞塗之。又方﹐治蜈蚣諸毒虫傷。

麻油點燈﹐於瘡口上對口燻之﹐登時愈。又法﹐大油紙燃燒燈﹐吹滅﹐以餘煙淬之。治蜈蚣咬﹐竹葉靑研汁敷之﹐立愈。又方﹐用南星磨汁敷之﹐累效。

﹝梅﹞治蜈蚣咬﹐痛不止。獨頭蒜磨螫處﹐立愈。

﹝《聖》﹞治蜈蚣咬方。用蝸牛挎取汁﹐滴入咬處。

﹝孫﹞蜈蚣咬。取蜘蛛一枚安咬處﹐當自飲毒。如蜘蛛死而痛未止﹐更易生者。

﹝丹﹞蜈蚣咬。嚼鹽敷其傷處﹐次以鹽湯洗之。﹝《梅師方》﹞蜈蚣咬。頭垢塞之﹐不痛則癢。

治蜈蚣咬及諸虫咬毒。先用鞋底上擦之﹐用大蒜﹑小蒜﹑桑葉罨傷處。如無﹐用油豉傷處﹐或藍靛塗罨之亦效。治蜈蚣毒虫咬。用桑枝汁同鹽擦痛處﹐或溶黃蠟滴患處﹐肉黑爲度。又方﹐用皂角於咬處﹐上用艾灸熱去之﹐效。

卷之二十心小腸部通治諸般惡虫咬

蠷咬

﹝丹﹞治蠷尿成瘡﹐初如粟﹐漸大如豆﹐如火燒﹐泡大痛者﹐速以艸茶細末﹐生油調敷瘡上立止﹐甚妙。﹝又方﹐豬膏莓搗汁敷之。艸茶卽茶茗也。﹞治雨點蠷瘡。用百合搗爛﹐入鹽少許﹐敷之效。

﹝《千》﹞治蠷尿人影著﹐便令人病瘡﹐如粟粒累累﹐痛似刺虫所螫﹐惡寒壯熱。用犀角磨汁﹐塗之則愈。

﹝世﹞蠷虫﹐又名八腳虫﹐隱壁間﹐以尿射人﹐徧身生瘡﹐如湯火傷。用烏雞翎毛燒灰﹐雞子白塗之。治小兒蠷咬﹐繞腹匝卽死。用梨葉研爛敷之。

﹝《食》﹞蠷尿瘡。鹽三升﹐水一斗﹐煮取六升﹐以綿浸湯淹瘡上。

卷之二十心小腸部通治諸般惡虫咬

蠍咬蜂螫

﹝羅﹞

雄黃消毒膏

治蠍螫不可忍。

雄黃信﹝各半兩﹞巴豆﹝三錢﹞白礬﹝生﹐一兩﹞上爲細末。黃蠟半兩溶開﹐入藥攪勻爲錠子﹐如棗子大。用時將錠子簽於燈焰上炙開﹐滴於螫著處﹐其痛立止。

﹝潔﹞

一上散

治蠍螫痛。

半夏﹝一字﹐用生﹐爲細末﹞雄黃﹝一字﹐另研﹞巴豆﹝一个﹐去皮﹐研如泥﹞上三味﹐同研﹐和勻上之。

治蠍毒﹐用溶化白礬﹐乘熱滴傷處﹐痛止毒出。

﹝《廣》﹞治蠍螫人。研蜘蛛汁﹐敷之瘥。

﹝《山》﹞蠍螫。苦汁塗之。

﹝世﹞治竭螫。地磨生薑塗之。又方﹐南星米醋調擦之。

﹝《外》﹞治蜂螫。薄荷貼之瘥。又方﹐蜂蠍螫人﹐用人參嚼以封之。

﹝《聖》﹞治蜂螫人。以酥敷之愈。

卷之二十心小腸部通治諸般惡虫咬

斑蜘蛛咬

張薦﹐昔在劍南﹐爲張延賞判官﹐忽被斑蜘蛛咬項上。一宿﹐咬處有二道赤色﹐細如箸繞項上﹐從胸前至心經。二宿﹐頭面腫疼﹐如數升碗大﹐肚漸腫﹐幾至不救。張相素重薦﹐因出家財五百千﹐並薦家財五百千﹐募能療者。忽一人應召云可治。張相初不甚信﹐欲驗其方﹐遂令目前合藥。其人云﹕不惜方﹐當療人性命耳。

遂取大藍汁一瓷碗﹐取蜘蛛投入藍汁﹐長久方出﹐甚困不能動。又別搗藍汁﹐復加麝香﹑雄黃和之﹐更取一蜘蛛投汁中﹐隨化爲水。張相及諸人甚異之﹐遂令點於咬處﹐兩日內悉愈。

但咬處作小瘡﹐痂落如舊。

﹝海﹞蜘蛛咬徧身成瘡。用靑蔥葉一莖﹐小頭作一孔﹐盛蚯蚓一條﹐捏兩頭不令透气﹐搖動化爲水﹐點咬處瘥。

﹝丹﹞蜘蛛咬處﹐嚼韭白敷之。

﹝《山》﹞蜘蛛等諸般虫咬。用葛粉﹑生薑汁調敷。

﹝《經》﹞蜘蛛咬。唾和山豆根末塗之。狗咬﹑蚍蜉瘡﹑蛇咬﹐並水研山豆根敷之。﹝蚍﹐頻脂切。蚍蜉﹐火也。卽蟻。﹞又方﹐蜘蛛咬﹐一身生絲﹐羊乳一件飲之。

﹝沈存中﹞秦皮一味﹐治天蛇毒。此瘡似癩而非癩也。天蛇﹐卽艸間黃花蜘蛛。人被其螫﹐仍爲露所濡﹐乃成此疾。以秦皮煮汁一斗﹐飲之瘥。

卷之二十心小腸部通治諸般惡虫咬

刺毛虫蚯蚓螻蛄蠶咬

﹝世﹞春夏月﹐樹下墻塹間﹐有一等雜色毛虫極毒。凡人觸著者﹐則放毛入人手足上﹐自皮至肉﹐自肉至骨。其初皮肉微癢﹐以漸至痛﹐經數日﹐癢在外而痛在內﹐用手抓搔﹐或癢或痛﹐必致骨肉皆爛﹐有性命之憂﹐此名中射工毒﹐諸藥不效。用好豆豉約一碗﹐淸油半盞﹐拌豉搗爛﹐濃傅痛癢處﹐經一時久﹐豉气透骨﹐則引出虫毛﹐紛紛可見。取下豆豉﹐埋在土中﹐煎香白芷湯﹐洗痛處。如肉已爛﹐用海螵蛸卽烏賊魚骨爲末敷之﹐愈。一方﹐取蒲公英根莖白汁敷之﹐立瘥。

又方用鍋底黃土爲末﹐以酸醋捏成團﹐於癢痛處搓轉﹐其毛皆出在土上﹐痛癢立止﹐神效無比。﹝黃土卽伏龍肝也。﹞治蛐吹。用老茶葉細末調敷。

﹝丹﹞治蚯蚓咬﹐如大風狀﹐眉髯皆落﹐夜則蚯蚓鳴於身上。濃作鹽湯﹐浸數次安。﹝《傳信方》﹞﹝《衍》﹞昔有病腹大﹐夜聞蚯蚓鳴於身﹐有人教用鹽水浸之而愈。

﹝《聖》﹞治螻蛄咬。用槲葉燒灰細研﹔以泔水浸槲葉﹐取洗瘡拭之﹐納少許灰於瘡中。又方﹐治螻蛄咬人﹐用鍛石醋和塗之。

﹝丹﹞蠶咬人﹐用麝香研蜜調敷。﹝《廣濟方》﹞﹝《山居》﹞蠶咬﹐用薴汁塗之。

卷之二十心小腸部通治諸般惡虫咬

馬虎熊咬人

﹝《山》﹞馬咬。細嚼栗子敷傷處。

﹝《聖》﹞治馬咬﹐毒入心。馬齒莧湯食之瘥。

﹝世﹞治虎咬。用野生菜搗爛﹐塞所傷孔中滿﹐不必換﹐自然新肉長出而愈。曾有人被咬已死﹐用此方治之。

﹝丹﹞熊虎傷毒痛。煮生鐵令有味﹐以洗之。﹝《肘後》﹞虎傷人瘡。取靑布緊捲﹐燒一頭﹐納竹筒中﹐射瘡口﹐令煙燻入瘡口中佳。﹝《梅師方》﹞﹝世﹞虎傷人瘡。用子葉杵細塗之。﹝按《本艸》子葉卽豬膏﹐能治虎犬咬傷。﹞﹝丹﹞熊傷人。燒靑布燻瘡中﹐毒出﹔仍煮葛根濃汁以洗之﹐日十次﹔並搗葛根爲散﹐煮葛根汁方寸匕﹐日五服﹐瘥。

﹝世﹞鼠咬。用貓兒毛燒灰敷之﹐立愈。

﹝丹﹞鼠咬。用麝香敷包之。﹝《經驗》﹞﹝《山》﹞人咬傷。用龜板或鱉甲燒爲灰末﹐以香油調敷。

卷之二十心小腸部通治諸般惡虫咬

犬咬

﹝丹﹞犬咬。人尿敷之。犬咬人。以頭垢敷傷處﹐又用熱牛糞塗於外。﹝《肘後》﹞﹝《衍》﹞犬傷人。用杏仁﹐量所傷大小嚼爛沃破處﹐以帛系定﹐立瘥。

﹝世﹞治犬咬。用杏仁去皮尖﹐用馬藺根研細﹐先以蔥湯洗﹐後以此藥塗傷處效。治犬咬傷。

用蓖麻子五十粒﹐去殼﹐以井水研成膏。先以鹽水洗咬處﹐次以此膏敷貼。一方﹐用虎骨屑敷之。

治犬咬人。不要洗﹐用紅炭火以物擊細﹐待冷﹐取塗咬處﹐卽愈。治犬咬。用黃荊葉搗罨瘡上﹐卽安。又方﹐炙生薑﹐乘熱擦之﹐尢妙。

﹝丹﹞狗咬。用紫蘇葉口嚼碎﹐塗之。犬咬﹐破傷風腫。以人參於桑柴火上燒成灰末﹐敷之安。

﹝羅﹞

蟬花散

治夏月犬傷及諸般損傷﹐蛆虫極盛﹐臭惡不可近者。

蛇蛻皮﹝一兩﹐火燒存性﹞蟬殼﹝半兩﹞靑黛﹝半兩﹞細辛﹝二錢五分﹞上爲細末。每服三錢﹐酒調下。如六畜損傷成瘡﹐用酒灌下。如犬咬傷﹐用酵子和喫﹐蛆皆化爲水﹐蠅子不敢再落﹔又以寒水石末幹摻上。

卷之二十心小腸部通治諸般惡虫咬

癲犬咬

﹝羅﹞

定風散

治瘋犬咬。先口噙漿水洗淨﹐用綿拭漧貼藥﹐更不再發﹐大有神效。

天南星﹝生﹞防風﹝各等分﹞上爲細末。幹上﹐更不再發﹐無膿﹐效不可具述。

﹝丹﹞治犬咬。梔子皮燒灰﹐石硫黃等分﹐研細﹐敷瘥。﹝《梅師方》﹞﹝世﹞治瘋狗咬。用桃核殼半个﹐將野人幹糞塡滿﹐以楡皮蓋定﹐罨於傷處﹔又用艾於桃核上灸十四壯﹐卽愈﹐永不再發。﹝或用野犬糞如前法灸之。﹞﹝《山》﹞瘋狗咬。卽用犬糞塗﹐仍拔去頂上紅髮。

﹝世﹞癲狗咬方。用斑蝥七枚﹐去頭足翅﹐以糯米少許﹐於新瓦上同炒﹐以米黃香爲度﹐去米不用﹐以斑蝥研碎﹐好酒調下。能飲人﹐再進酒一杯。傷在上﹐食後服﹔在下﹐空腹服。當日必有毒物從小便出﹐如小狗狀。如未下﹐次日再進。亦不下﹐又進﹐以毒物出爲度。若進至七服﹐𨿽不下毒﹐亦不妨矣。服藥後﹐腹中必不安﹐小便莖中刺痛者﹐不必慮﹐此毒受攻將下耳。痛甚者﹐以蕪菁一匙﹐煎甘艸湯送下卽止。如無蕪菁﹐靑黛亦可。疾愈後﹐急以香白芷多﹑雄黃少許爲末﹐搗韭根自然汁﹐湯酒調下。去斑蝥毒﹐以水淨漱口﹐嚼生蔥白罨傷處﹐畱小竅子出毒瓦斯﹐不可用他艸藥罨。

忌犬﹑豬﹑羊及發風毒物。小兒量歲數加減斑蝥。食癲狗肉致病者﹐治同﹐卽愈。或過二三年再發﹐治如前。

治癲狗所傷。用斑蝥二十一个﹐去頭翅並足﹐用糯米一勺。先將七个入米內微火炒﹐不令米赤﹐去此斑蝥﹐別用七个﹐再於前米內炒令斑蝥色變﹐復去之﹔又別用七个﹐如前法炒﹐以米出靑煙爲度。去斑蝥不用﹐以米研爲粉﹐用冷水入淸油少許﹐空心調服。頃又再進一服﹐以小便利下惡物爲度。如不利﹐再進一服。利後腹肚疼痛﹐急用冷水調靑靛服之﹐以解其毒﹐否則有傷。或煎黃連水亦可。不宜便食熱物﹐或以益元散水調服尢妙。

﹝世﹞瘋狗咬。取小兒胎發炒香敷﹔野菊花研細﹐酒調服﹐盡醉止﹐效。

﹝世﹞治癲犬所傷﹐或經久復發﹐無藥可療者﹐用之極驗。

雄黃﹝色極明者﹐五錢﹞麝香﹝五分﹞上研勻﹐用酒調二錢服。如不肯服者﹐則撚其鼻而灌之。服藥後﹐必使得睡﹐切勿驚起﹐任其自醒。候利下惡物﹐再進前藥﹐則見效矣。

﹝丹﹞癡犬咬人。搗地黃汁飲之﹐並塗瘡口愈。又方﹐煮地楡汁飲之﹐兼細末敷瘡上﹐服方寸匕﹐日三﹐忌酒。若瘡瘥者﹐搗生韭汁﹐飲一二升。﹝《梅師》《肘後》同。﹞瘋犬咬後﹐毒發如狗叫聲。

於化人壇拾頭頂骨﹐燒末敷之。瘋狗咬﹐毒發如狗叫者﹐百方不治。以人骨燒末之﹐水下方寸匕﹐𨿽煩亂者亦治。﹝《梅師》﹞

卷之二十心小腸部通治諸般惡虫咬

驢涎馬汗瘡

﹝丹﹞驢涎馬汗入瘡﹐腫漸甚﹐可急治之﹐遲則毒深不治。以生烏頭末敷瘡口上﹐良久﹐黃水出立安。

﹝世﹞治驢涎馬汗入瘡。用遠志去心爲末﹐酒調塗。又方﹐用冬瓜﹑靑皮陰榦爲末﹐貼瘡上。

又方﹐馬汗入肉﹐毒瓦斯引入如紅綫者。急用烏梅肉嚼爛﹐塗瘡上。一方﹐用烏梅和核爛研﹐用好醋和成膏﹐先將瘡口鍼破﹐出盡紫紅血﹐拭漧敷上﹐以帛縛定。王氏治驢涎馬汗毒所傷﹐白礬飛過﹐黃丹炒令紫色﹐各等分相裹合﹐以貼患處。

﹝盂﹞馬齒莧﹐又主馬毒瘡。以水煎﹐令服一升﹐一半塗瘡上。濕癬白禿。以馬齒膏和灰塗效。

卷之二十心小腸部通治諸般惡虫咬

附﹕豬馬畜瘡

﹝丹﹞治豬畜瘡豬方。

蛇牀子剪艸白礬苦參巴豆末加羯羊糞﹑桐油和敷之。﹝《陶氏》﹞﹝垣﹞馬老鼠瘡二方。﹝其瘡未詳。﹞黃﹝一兩半﹞甘艸﹝七錢﹞黃芩﹝酒炒﹐半兩﹞黃連﹝生用﹐一兩﹞黃柏﹝酒﹐七錢﹞連翹﹝七錢﹞蒼術當歸梢升麻﹝各一兩﹞麻黃根﹝八錢﹞防風﹝二錢﹞澤瀉﹝七錢﹞羌活本﹝各三錢﹞上爲細末﹐水二大碗﹐煎至一碗﹐冷灌之﹐神效。馬老鼠﹐出足陽明太陰經分野﹐大渴﹐小便多艸墁。

升麻﹝二錢半﹞葛根﹝一錢﹞連翹﹝二錢﹞當歸身﹝一錢﹞甘艸﹝炙﹐一錢﹞蒼術﹝一錢半﹞黃柏﹝二錢半﹞黃芩﹝一錢﹞紅花﹝少許﹞黃連﹝五分﹞杏仁﹝五个﹞黃﹝二錢﹞生地﹝一錢﹞琥珀﹝三分﹞麻黃﹝冬月加五分﹞豬苓柴胡﹝一錢半﹞白茯苓﹝一錢半﹞澤瀉上爲細末。每服半兩﹐水二碗﹐煎至一碗﹐冷灌之。

卷之二十一脾胃門

內傷飲食

﹝垣﹞飲食傷論陰陽應象論雲﹕水谷之寒熱﹐感則害人六腑。痺論云﹕陰气者﹐靜則神藏﹐躁則消亡。飲食自倍﹐腸胃乃傷。此乃混言之也。分之爲二﹕飲也﹐食也。飲者﹐水也﹐無形之气也。因而大飲則气逆﹐形寒飲冷則傷肺﹐肺病則爲喘咳﹑爲腫﹑爲水瀉。輕則當發汗利小便﹐使上下分消其濕。解酲湯﹑五苓散﹑生薑﹑半夏﹑枳實﹑白術之類是也。如重而蓄積爲滿者﹐芫花﹑大戟﹑甘遂﹑牽牛之屬利下之﹐此其治法也。食者﹐物也﹐有形之血也。如生气通天論云﹕因而飽食﹐筋脈橫解﹐腸爲痔。又云﹕食傷太陰﹑厥陰﹐寸口大於人迎兩倍﹑三倍者﹐或嘔吐﹐或痞滿﹐或下痢腸﹐當分寒熱輕重治之。輕則內消﹐重則除下。如傷寒物者﹐半夏﹑神曲﹑漧薑﹑三稜﹑廣術﹑巴豆之類主之。如傷熱物者﹐枳實﹑白術﹑靑皮﹑陳皮﹑麥﹑黃連﹑大黃之類主之。亦有宜吐者﹐陰陽應象論云﹕在上者因而越之﹐瓜蒂散之屬主之。

然而不可過劑﹐過則反傷腸胃。蓋先因飲食自傷﹐又加之以藥過﹐故腸胃復傷而气不能化﹐食愈難消矣﹐漸至羸困。故五常政大論云﹕大毒治病﹐十去其六﹔小毒治病﹐十去其七﹔常毒治病﹐十去其八﹔無毒治病﹐十去其九。不可過之。此聖人之深戒也。

﹝丹﹞傷食惡食者﹐胸中有物。導痰補脾﹐二陳湯加白術﹑山楂﹑川芎﹑蒼術。

﹝垣﹞

五苓散

治煩渴飲水過多﹐或水入卽吐﹐心中淡淡﹐停濕在內﹐小便不利。

肉桂﹝一兩﹞豬苓茯苓白術﹝各一兩五錢﹞澤瀉﹝二兩五錢﹞上爲細末。每服二錢﹐熱湯調下﹐不拘時候服訖﹐多飲熱湯﹐取汗出愈。治傷冷凍飲料者﹐煎五苓散送半夏枳術丸。治傷飲不惡寒﹐胸中微覺夯悶﹐身重﹐飲食不化者﹐或小便不利者﹐五苓散去桂﹐根據前斟酌服之。

如瘀熱在裏﹐身發黃膽﹐食前濃煎茵陳湯﹐調服愈。

除濕散

治傷馬﹑牛乳酪﹐及冰水一切冷物。

半夏﹝湯泡﹐三錢﹞車前子﹝炒﹐五錢﹞甘艸﹝炙﹐二錢﹞紅花﹝二錢﹞茯苓﹝七錢﹞漧薑﹝三錢﹞澤瀉﹝半兩﹞上爲細末。每服三錢﹐食前白湯調下。

﹝丹﹞

導飲丸

治水飲。

吳茱萸﹝三錢﹞白茯苓﹝一兩﹞黃連﹝五錢﹞蒼術﹝一兩﹞獨活﹝七錢﹞上爲細末﹐神曲糊丸服。

﹝丹﹞

茱萸丸

治飲。

用六一散一料﹐加吳茱萸一兩﹐水丸服。

﹝垣﹞酒者﹐大熱有毒﹐气味俱陽﹐乃無形之物也。若傷之﹐止當發散﹐汗出則愈矣。其次莫如利小便﹐乃上下分消其濕。今之病酒者﹐往往服酒癥丸大熱之藥下之﹐又有用牽牛﹑大黃下之者﹐是無形元气受病﹐反下有形陰血﹐乖誤甚矣。酒性大熱﹐已傷元气﹐而復重瀉之﹐亦損腎水眞陰﹐及有形血气俱爲不足。如此則陰血愈虛﹐眞水愈弱﹐陽毒之熱大旺﹐反增其陰火﹐是以元气消爍﹐折人長命。不然﹐則虛損之病成矣。酒疸下之﹐久則爲黑疸﹐愼不可犯﹐宜以葛花解酲湯主之。

﹝海﹞治酒病宜發汗。若利小便﹐炎焰不肯下行。故曰﹕火郁則發之。以辛溫散之﹐是從其體性也。是知利小便則濕去熱不去。若動大便﹐尢爲疏陋。蓋大便者有形質之物﹐酒者無形之水﹐從汗而發之﹐是爲近理。濕熱俱去﹐故治以苦溫﹐發其火也﹐佐以苦寒﹐除其濕也。

﹝垣﹞

葛花解酲湯

治飲酒太過﹐嘔吐痰逆﹐心神煩亂﹐胸膈痞塞﹐手足戰搖﹐飲食減少﹐小便不利。

靑皮﹝三分﹞木香﹝五分﹞橘紅﹝五分﹞人參豬苓白茯苓﹝各一錢﹞神曲﹝炒﹞澤瀉漧薑白術﹝各二錢﹞白豆蔻葛花砂仁﹝各五錢﹞上爲細末。每服三錢﹐白湯調下。但得微汗﹐則酒病去矣。此蓋不得已而用之﹐豈可恃此酗飲成病﹐自損元气﹐惟病酒者宜之。

﹝《聖》﹞治酒醉不醒。用菘菜子二合﹐研細﹐井水調服。

﹝丹﹞烏梅丸治酒毒﹐化痰消食。

烏梅﹝一斤﹞半夏白礬﹝各八兩﹞生薑﹝二兩﹞上搗爲細末﹐以新瓦兩片夾定﹐火焙三晝夜爲度。次入神曲﹑麥芽﹑陳皮﹑靑皮﹑蓬術﹑枳殼﹑丁皮﹑大腹子各四兩糊丸。每服四五十丸﹐姜湯下。

﹝世﹞烏梅丸治酒積神效。﹝方見積塊門。﹞﹝潔﹞

百杯丸

治酒停胸中﹐膈气痞滿﹐面色黃黑﹐將成癖疾﹐飲食不進﹐日漸羸瘦﹐如欲飲者﹐先服不醉。

生薑﹝一斤﹐去皮﹐切片﹐以鹽二兩淹一宿﹐焙漧﹞橘紅﹝三兩﹞廣術﹝炮﹐三錢﹞漧薑﹝三兩﹞益智仁﹝二十粒﹞丁香﹝五十枚﹞甘艸﹝炙﹐二錢﹞砂仁﹝三十粒﹞三稜﹝炮﹐二錢﹞木香茴香﹝炮。各一錢﹞白豆蔻﹝三十粒﹞上爲末﹐煉蜜丸﹐每一兩作五丸﹐朱砂爲衣。生薑湯下﹐細嚼﹐無時服。

﹝丹﹞解酒毒並熱毒。柏若﹐《本艸》名枳枸﹐北人名曰爛瓜﹐杭州貨賣名蜜屈﹐立春生﹐秋熟﹐冬間經霜後取食。

﹝垣﹞

枳術丸

治痞積﹐消食彊胃。﹝海藏雲﹕本仲景枳術湯也﹐今易老攺爲丸。治老幼虛弱﹐飲食不化﹐或臟腑軟弱者。﹞枳實﹝去穣﹐麩炒﹐一兩﹞白術﹝二兩﹞上爲末﹐荷葉裹﹐燒飯爲丸﹐如桐子大。每服五十丸﹐白術湯下。服白術者﹐本意不取其食速化﹐但久服令人胃气彊實﹐不復傷也。

曲枳術丸

治爲人彊食所致﹐心胸滿悶不快。

神曲﹝炒﹞麥﹝炒﹞枳實﹝炒。各一兩﹞白術﹝二兩﹞上爲末﹐荷葉燒飯爲丸。每服五十丸。

木香枳術丸

破滯气﹐消飲食﹐開胃進食。

木香枳實﹝各一兩﹞白術﹝二兩﹞照前法爲丸服。

又方開胃進食。

木香﹝三錢﹞人參漧薑﹝各一錢半﹞枳實﹝一兩﹞白術﹝二兩﹞照前荷葉燒飯爲丸。食前白湯服三五十丸﹐忌飽食。

檳榔丸

消食破滯气。

檳榔﹝三錢﹞木香﹝二錢﹞陳皮﹝五錢﹞甘艸﹝一錢﹞人參﹝二錢﹞上爲末﹐蒸餅丸。每服二三十丸﹐食前白湯下。

﹝羅﹞

木香檳榔丸

疏三焦﹐寬胸膈﹐破痰飲﹐快气潤腸。

神曲皂角﹝去皮﹐酥炙﹞郁李仁﹝去皮。各一兩﹞杏仁﹝去皮尖﹐炒﹞木香檳榔靑皮﹝去白﹞枳殼﹝麩炒。各一兩﹞上爲末﹐再用皂角四兩﹐水一碗﹐浸一日﹐揉膏入熟蜜少許爲丸﹐桐子大。每服五十丸﹐淡姜湯下。

﹝丹﹞

保和丸

治食積﹑酒積。

山楂肉﹝一兩﹞半夏﹝姜制﹞蘿卜子﹝炒。各五錢﹞神曲﹝三錢﹞麥芽﹝炒﹐三錢﹞黃連﹝炒﹐半兩﹞陳皮﹝半兩﹞上爲末﹐酒糊丸服﹐或用神曲糊爲丸尢妙。

大安丸

脾經消導之劑。虛者宜斟酌用之。

山楂﹝二兩﹞神曲﹝炒﹞半夏﹝制﹞茯苓﹝各一兩﹞陳皮﹝五錢﹞白術﹝二兩﹞連翹﹝五錢﹞蘿卜子﹝炒﹐半兩﹞上爲末﹐神曲糊丸服。一方無白術。

三黃枳術丸

治傷肉﹑食﹑濕﹑面﹑辛辣﹑濃味之物﹐塡塞悶亂﹐胸膈不快。

黃芩﹝二兩﹞黃連﹝酒炒﹞大黃﹝煨﹞神曲﹝炒﹞白術陳皮﹝各一兩﹞上爲末﹐湯浸蒸餅爲丸﹐如綠豆大。每服五十丸﹐白湯下。

﹝垣﹞

除濕益气丸

治傷濕面﹐心腹滿悶﹐肢體沈重。

枳實﹝炒﹞白術黃芩﹝生﹞神曲﹝炒。各一兩﹞紅花﹝三分﹞蘿卜子﹝炒熟﹐半兩﹞上爲末﹐荷葉飯丸。每服五十丸﹐白湯下。

上二黃丸

治傷熱食痞悶﹐兀兀欲吐﹐煩亂不安。

黃芩﹝二兩﹞黃連﹝酒洗﹐一兩﹞升麻柴胡﹝各三錢﹞甘艸﹝二錢﹞枳實﹝炒﹐半兩﹞上爲末﹐湯浸蒸餅丸。每服六七十丸﹐白湯下。

枳術導滯丸

治傷濕熱之物﹐不得旋化而作痞滿﹐悶亂不安。

黃芩茯苓白術黃連﹝各三錢﹞澤瀉﹝二錢﹞枳實﹝炒﹞神曲﹝炒。各五錢﹞大黃﹝二兩﹞上爲末﹐湯浸蒸餅爲丸。白湯下五七十丸。

白術丸

治傷豆粉﹑濕面﹑油膩之物。

白術﹝一兩﹞半夏﹝制﹐一兩﹞橘紅﹝七錢﹞神曲﹝炒﹞枳實﹝炒。各一兩﹞黃芩﹝半兩﹞枯白礬﹝三分﹞上爲末﹐湯浸蒸餅爲丸。量所傷多少加減服之。如素食﹐多用漧薑﹐故以黃芩瀉之。

﹝梅﹞食狗肉不消﹐心下堅或腹脹﹐口漧﹐發熱妄語﹐煮蘆根汁飲之。

﹝《千》﹞食魚膾及生肉﹐在胸膈不化﹐必成瘕。搗馬鞭艸汁飲之﹐飲生薑水亦易消。

﹝垣﹞

半夏枳術丸

治因冷食內傷。一方有澤瀉一兩﹐有小便淋故也。

半夏﹝姜制﹐二兩﹞枳實﹝炒﹐一兩﹞白術﹝一兩﹞上爲末﹐荷葉飯爲丸。如傷食寒熱不調﹐每服加上二黃丸十丸﹐白湯下。

木香漧薑枳術丸

破滯气﹐消寒飲食。

木香﹝三錢﹞漧薑﹝炮﹐五錢﹞枳實﹝炒﹐一兩﹞白術﹝一兩半﹞上爲末﹐荷葉飯爲丸。食前白湯服四五十丸。

丁香爛飯丸

治食傷太陰。又治卒心胃痛。

丁香﹝一錢﹞丁皮﹝三錢﹞甘艸﹝炙﹐一錢﹞甘松﹝淨﹞砂仁益智仁﹝各三錢﹞三稜﹝炮﹐一錢﹞廣術﹝炮﹐一錢﹞香附﹝五錢﹞木香﹝一錢﹞上爲末﹐湯浸蒸餅爲丸。白湯服﹐或細嚼亦可。

﹝丹﹞

小胃丹

芫花﹝好醋拌勻﹐過一宿﹐於瓦器內不住手攪﹐炒令黑﹐不令焦﹞甘遂﹝濕面裹﹐長流水浸半日﹐洗曬漧。一雲水浸﹐冬七日﹐春秋五日。或用水煮亦可﹞大戟﹝水煮一時﹐洗曬漧。

各半兩﹞大黃﹝濕紙裹煨﹐勿焦﹐切﹐焙漧﹐再以酒潤﹐炒熟焙漧﹐一兩半﹞黃柏﹝炒﹐三兩﹞上爲末﹐以白術膏丸﹐如蘿卜子大。臨臥津液吞下﹐或白湯送下。取其膈上濕痰熱積﹐以意消息之。欲利﹐空心服。﹝一方加木香﹑檳榔各半兩﹐蒸餅丸﹐每服七八十丸。﹞﹝《本》﹞治中酒不醒及傷食。

巴豆﹝去油﹐三粒﹞烏梅﹝二枚﹞丁香﹝三粒﹞胡椒﹝五粒﹞上爲末﹐入飯同杵二三千下﹐爲丸如桐子大。細嚼﹐丁香湯下五七丸﹐小兒一丸。

﹝仲﹞備急丸治尺寸俱盛﹐塡塞悶亂。﹝方見卒中門。﹞﹝垣﹞

蠲飲枳實丸

逐飲消痰﹐導气淸膈。

枳實﹝麩炒﹞半夏﹝制﹞橘紅﹝各二兩﹞黑醜﹝取頭末﹐三兩﹞上爲末﹐水煮麵糊爲丸。每服五十丸﹐食後生薑湯下。如所傷飲食在胸膈間﹐兀兀欲吐﹐返覆悶亂﹐以物探吐之﹐甚者用瓜蒂散。

﹝仲﹞人病有宿食﹐何以別之﹖曰﹕寸口脈浮而大﹐按之反澀﹐尺中亦微而澀﹐故知有宿食﹐用大承气湯下之。﹝方見傷寒。﹞脈數而滑者﹐實也﹐此有宿食﹐下之愈﹐宜大承气湯。下痢不飲食者﹐宿食也﹐亦宜大承气湯下之。脈緊如轉索無常者﹐有宿食也。﹝《脈經》云﹕寸口脈緊﹐胸中有宿食不化。﹞﹝藏﹞

金露丸

治內傷心痞﹐气不升降﹐水穀不消。

大黃﹝一兩﹞枳實﹝炒﹐五錢﹞桔梗﹝二兩﹞牽牛﹝二錢五分﹞上爲末﹐荷葉飯爲丸。白湯下三五十丸。食後常服﹐減半。﹝一方姜糊丸。﹞﹝垣﹞

木香見丸

治傷生冷硬物﹐心腹滿悶疼痛。

巴豆霜﹝五分﹞京三稜﹝煨﹞神曲﹝炒﹞石三稜﹝去皮穣。各一兩﹞木香﹝二錢﹞香附﹝半兩﹞升麻﹝三錢﹞艸蔻﹝煨熟取心﹐五錢﹞柴胡﹝三錢﹞上爲末﹐湯浸炊餅爲丸﹐如綠豆大。每服一二十丸﹐白湯送下。

三稜消積丸

治傷生冷硬物﹐不能消化﹐心腹滿悶。

京三稜﹝炮﹐七錢﹞廣術﹝炮﹐七錢﹞靑皮陳皮﹝各五錢﹞丁皮益智﹝各五錢﹞神曲﹝炒﹐七錢﹞茴香﹝炒﹐半兩﹞巴豆﹝和米﹐皮炒焦﹐去米﹞上爲末﹐醋麵糊爲丸﹐如桐子大。每服十丸至二十丸﹐溫姜湯下。食前服﹐量虛實加減。

得更衣﹐止後服。

感應丸

治中虛積冷﹐气弱有傷﹐停積胃脘不能傳化。或因气傷冷﹐或因饑飽傷食﹐飲酒過多。心下堅滿﹐兩脇脹痛﹐心腹大痛﹐霍亂吐瀉﹐大便頻數﹐後重遲澀﹐久痢赤白﹐膿血相雜﹐米谷不化﹐愈而復發。又治中酒嘔吐﹐痰逆惡心﹐喜睡頭旋﹐胸膈痞滿﹐四肢倦怠﹐不思飲食。不拘新舊冷積﹐並皆治之。

木香肉豆蔻丁香﹝各一兩半﹞漧薑﹝炮﹐一兩﹞巴豆﹝七十个﹐去皮心膜﹐研出油﹞杏仁﹝一百四十粒﹐湯泡去皮尖﹐研﹞百艸霜﹝二兩﹞上前四味爲末﹐外入百艸霜研﹐與巴豆﹑杏仁七味同和勻。用好蠟六兩溶化成汁﹐以重絹濾去渣﹔更以好酒一升﹐於銀石器內煮蠟數沸﹐傾出。候酒冷﹐其蠟自浮於上。取蠟秤用丸。春夏修合﹐用淸油一兩﹐銚內熬令香熟﹐次下酒煮蠟﹐同化成汁﹐就銚內乘熱拌和前項藥末。秋冬修合﹐用淸油一兩半同煎﹐煮熟成汁﹐和前藥末成劑﹐分作小錠子﹐油紙裹放﹐旋丸服之。每三十丸﹐空心姜湯下。

神應丸

治一切冷物﹑冷水及乳酪傷。小腹痛﹐腸鳴﹐米谷不化。

巴豆杏仁漧薑百艸霜﹝各半兩﹞丁香木香﹝各二錢﹞黃蠟﹝二兩﹞上先將黃蠟用好醋煮去渣穢﹐將巴豆﹑杏仁同炒黑煙盡﹐研如泥。春夏入香油半兩﹐秋冬八錢﹐溶開﹐下杏仁﹑巴豆攪勻﹐次下木香﹑丁香等末研勻﹐搓作錠子﹐油紙裹旋丸﹐桐子大。

每米飲下三五十丸﹐食前﹐日三服。大有效。

雄黃聖餅子

巴豆﹝一百枚﹐去油膜﹞雄黃﹝半兩﹞白面﹝十兩﹐炒﹐又羅過﹞上三味﹐內除白面﹐餘同爲細末﹐共面和勻﹐用新水攪和﹐做餅如手大﹐以水再煮﹐浮於湯上﹐看硬軟捏作餅子。每服五七餅﹐加至十餅﹑十五餅﹐嚼食。一餅﹐利一行﹔二餅﹐利二行。

食前茶酒任下。

﹝潔﹞人之生也﹐由五穀之精﹐化五味之備﹐故能生形。經曰﹕味歸形。若傷於味﹐亦能損形。

今飲食過節﹐以致腸胃不能勝﹐气不及化﹐故傷焉。經云﹕壯火食气﹐气食少火﹐壯火散气﹐少火生气。又云﹕飲食自倍﹐腸胃乃傷。以失四時之調節﹐故能成病﹐脈在气口。經曰﹕气口脈盛傷於食﹐心胃滿而口無味。口與气口同﹐口曰坤者﹐口乃脾之候﹐故胃傷而气口緊盛。夫傷有多少﹑有輕重﹐如气口一盛﹐得脈六至﹐則傷於厥陰﹐乃傷之輕也﹐枳術丸之類主之。气口二盛﹐脈得七至﹐則傷於少陰﹐乃傷之重也﹐雄黃聖餅子﹑木香檳榔丸﹑枳殼丸之類主之。气口三盛﹐脈得八至九至﹐則傷太陰﹐塡塞悶亂﹐則心胃大痛﹐備急丸﹑神保丸﹑消積丸之類主之。兀兀欲吐不已﹐俗呼食迷風是也。經曰﹕上部有脈﹐下部無脈﹐其人當吐﹐不吐者死﹐瓜蒂散主之。如不能吐﹐是無治也。經曰﹕其髙者﹐因而越之﹐此之謂也。備急下之亦可。

檳榔丸

治飲食過多﹐心腹脹悶。

檳榔﹝二錢半﹞陳皮牽牛﹝各一兩﹞木香﹝二錢半﹞枳實﹝炒﹐一兩﹞上爲末﹐醋糊丸。生薑湯下三四十丸。

煮黃丸

治飲食過多﹐心腹脹滿﹐脇肋走气﹐癖刺痛如神。

雄黃﹝研﹐一兩﹞巴豆﹝五錢﹐去皮心﹐研如泥﹞上入白面二兩﹐同研勻﹐滴水丸﹐如桐子大。滚漿水煮十二丸﹐濾入冷漿水內﹐令沈冷﹐每用時﹐用浸藥冷漿下一丸﹐一日十二時盡十二丸﹐以微利爲度﹐不必盡劑。

﹝仲﹞宿食在上脘﹐當吐之﹐宜瓜蒂散。又云﹕凡血虛者﹐不可吐。

﹝垣﹞

瓜蒂散

治大滿大實﹐气上衝逆﹐上部有脈﹐下部無脈﹐塡塞悶亂者用之。如尺寸俱盛者﹐宜用備急丸。

瓜蒂﹝炒﹞赤小豆﹝煮﹐等分﹞上爲細末。每服二錢﹐溫漿水調下﹐取吐爲度。仲景以香豉七合﹐煮取汁和散一匕服之。若不至兩尺脈絕者﹐不宜便服此藥﹐恐損元气﹐令人胃气不復。若止胸中窒塞﹐悶亂不通﹐以物探之﹐得吐則已。如探不去﹐方以此劑吐之。或曰﹕盛食塡塞﹐胸中痞亂﹐兩寸脈當用事﹐今反兩尺脈不見﹐其理安在﹖曰﹕胸中有食﹐是木郁宜達﹐故探吐之。食者物也﹐物者坤土也﹐是足太陰之號也。胸中者肺也﹐爲物所塞。肺者﹐手太陰金也。金主殺伐﹐與坤土俱在於上而旺於天。金能克木﹐故肝木發生之气伏於地下﹐非木郁而何﹖吐去上焦陰土之物﹐木得舒暢﹐則鬱結去矣。食塞於上﹐脈絕於下﹐若不明天地之道﹐無由達此至理。水火者﹐陰陽之徵兆﹐天地之別名也。故獨陽不生﹐獨陰不長。天之用在於地下﹐則萬物生長﹔地之用在於天上﹐則萬物收藏。此乃天地交而萬物通也﹐此天地相根之道也。故陽火之根本於地下﹐陰水之源本於天上﹐故曰水出髙源。故人五臟主有形之物。物者﹐陰也。陰者﹐水也。右三部脈主之﹐偏見於寸口。食塞於上﹐是絕五臟之源﹐源絕則水不下流﹐兩尺脈之絕﹐此其理也。何疑之有﹖然必視所傷之物冷熱﹐隨癥加減。

如傷冷物一分﹐熱物二分﹐則用寒藥二停﹐熱藥一停﹐隨時消息。經云﹕必先歲气﹐無伐天和﹐此之謂也。

﹝海﹞秦生好服三生茶及冷物﹐成積而痼寒﹐脈非浮非沈﹐上下內外按舉極有力﹐堅而不柔﹐觸指突出膚表﹐往來不可以至數名﹐縱橫不可以巨細狀﹐此陰癥鼓擊脈也。一身流行之火萃於胸中﹐寒气逼之﹐故搏大有力。與眞武﹑四逆﹑理中等湯丸﹐佐以芍藥﹑茴香﹐使不僭上。每日服百丸﹐夜八十丸﹐至夜出汗而愈。

﹝潔﹞旣有三陰可下之法﹐亦必有三陰可補之法。予故云﹕內傷三陰可用溫劑。若飲冷內傷﹐𨿽云損胃﹐未知色脈各在何經﹕若面色靑黑﹐脈浮沈不一﹐弦而弱者﹐傷在厥陰﹔若面色紅赤﹐脈浮沈不一﹐細而微者﹐傷在少陰﹔若面色黃潔﹐脈浮沈不一﹐緩而遲者﹐傷在太陰也。如傷在厥陰肝之經﹐當歸四逆湯加吳茱萸生薑湯之類主之。﹝方見傷寒。﹞傷在少陰腎之經﹐宜服通脈四逆湯。﹝方見傷寒。﹞傷在太陰脾之經﹐理中丸湯主之。大便軟者宜湯﹐結者宜丸。﹝方見傷寒。﹞﹝海﹞唐臣嗜冷食﹐遂成陰癥。脈遲七八至一止﹐後僅三至。予亟與溫劑數服﹐四五日不解。

遂續進三服﹐一日脈生﹐大汗而解。

﹝羅﹞陰气者﹐靜則神藏﹐躁則消亡。飲食自倍﹐腸胃乃傷。謂食物無貪於多﹐貴在有節﹐所以保沖和而遂頤養也。若貪多務飽﹐飫塞難消﹐徒積暗傷﹐以召疾患。蓋食物飽甚﹐耗气非一﹔或食不下而上湧﹐嘔吐以泄眞元﹔或飲不消而作痰﹐咯唾以耗神水﹐大便頻數﹐而泄耗穀气之化生﹐溲便滑利﹐而濁耗源泉之浸潤。至於精淸冷而下漏﹐汗淋漓而外泄﹐莫不由食物過傷﹐滋味太濃。如能節滿意之食﹐省爽口之味﹐當不至於飽甚﹐卽頓頓必無傷﹐物物皆爲益﹐津液內蓄﹐精華和凝﹐邪毒不能犯﹐疾無由作矣。

卷之二十一脾胃門內傷飲食

胎前傷食

﹝《本》﹞治婦人有孕傷食﹐宜服

木香丸

木香﹝二錢﹞三稜白茯苓人參﹝各三錢﹞上爲末﹐麵糊丸。每服三十丸﹐熟湯下。

治妊娠气不和調﹐飲食少味﹐宜服

白術散

白術紫蘇﹝各一兩﹞白芷人參訶子皮川芎靑皮﹝各半兩﹞甘艸﹝一錢﹞上爲末。每服二錢﹐水一盞﹐姜三片﹐煎至七分﹐不拘時溫服。妊娠傷食﹐又當於前條傷飲食之輕劑參酌用之。

經云﹕飲食自倍﹐腸胃乃傷。又云﹕陰之所生﹐本在五味。陰之五宮﹐傷在五味。若妊婦飲食不節﹐生冷毒物恣意食啖﹐致脾胃之疾。故妊娠傷食﹐難得藥效﹐惟此二方穩便。

卷之二十一脾胃門內傷飲食

百病皆生於痰

﹝仲﹞有痰飲﹐有懸飲﹐有溢飲﹐有支飲。其人素盛今瘦﹐水走腸間﹐瀝瀝有聲﹐謂之痰飲。病痰飲者﹐當以溫藥和之。﹝又云﹕心下有痰飲者﹐苓桂甘術湯主之。﹞飲後水流在脇下﹐咳唾引痛﹐謂之懸飲。病懸飲者﹐十棗湯主之。﹝方見傷寒。﹞畱飲者﹐脇下痛引缺盆﹐咳嗽則轉甚。

胸中有畱飲﹐其人短气而渴﹐四肢歷節疼﹐脈沈者有畱飲。飲水流行﹐歸於四肢﹐當汗出而不汗出﹐身體疼重﹐謂之溢飲。病溢飲者﹐當發其汗﹐大靑龍湯﹑小靑龍湯主之。﹝二方並見傷寒﹞咳逆倚息﹐短气不得臥﹐其形如腫﹐謂之支飲。人咳數年﹐其脈弱者可治﹔實大數者死。其脈數者﹐必苦冒眩﹐其人本有支飲在胸中故也﹐治屬飲家。支飲亦喘而不能臥﹐加短气﹐其脈平也。

水在心﹐心下堅築短气﹐惡水不欲飲。水在肺﹐吐涎沫﹐欲飲水。水在脾﹐少气身重。水在肝﹐脇下支滿﹐嚏而痛。水在腎﹐心下悸。

嘔吐是水飲在心脇。仲景云﹕嘔吐﹐心下痞者﹐胸中有水﹐宜半夏茯苓湯主之。又云﹕嘔家本渴﹐今反不渴﹐心下有支飲故也﹐小半夏湯主之。又云﹕先渴卻嘔者﹐水停心下﹐小半夏加茯苓湯主之。羅謙甫云﹕痰飲爲患﹐或嘔吐惡心﹐或頭眩心悸﹐或半身不快﹐或爲寒熱﹐並二陳湯主之。﹝方見丹溪痰門。﹞眩悸是飲。仲景云﹕卒嘔吐﹐心下痞﹐眩悸者﹐膈間有水﹐半夏加茯苓湯主之。﹝方見嘔吐。﹞又云﹕瘦人臍下有悸﹐吐涎沫而癲眩者﹐此水也﹐五苓散主之。﹝方見嘔吐。﹞又云﹕胸滿目眩者﹐苓桂術甘湯主之。﹝方見短气。﹞又云﹕心下有支飲﹐其人苦冒眩﹐澤瀉湯主之。﹝方見眩門。﹞﹝仲﹞膈上病痰﹐滿喘咳吐﹐發則寒熱背痛腰疼﹐目泣自出﹐其人振振身劇﹐必有伏飲。

﹝治見振條。﹞脈大心下有畱飲﹐其人背寒冷。病患臂不時疼痛﹐其脈沈細﹐非風也﹐必有飲在上焦。其脈虛者爲微勞﹐營衛气不和故也﹐久久自瘥。﹝脈虛﹐茯苓丸﹔不虛﹐控涎丹。﹞胸滿是飲。仲景云﹕支飲胸滿者﹐濃朴大黃湯主之。﹝方見脹滿。﹞又云﹕心下有痰飲﹐胸脇支滿﹐目眩﹐苓桂術甘湯主之。﹝方見短气。﹞渴燥﹐是水飲在腸胃所生。仲景云﹕渴而小便不利﹐宜五苓散主之。又云﹕先渴卻嘔者﹐爲水停心下﹐小半夏加茯苓湯主之。又云﹕腹滿口舌漧燥﹐此腸間有水气﹐防椒藶黃丸主之。

但因水所在之處不同﹐而所兼之癥不一也。

自利有飲﹐故丹溪治久痢皆吐之﹐去膠痰自愈。又仲景云﹕病者脈伏﹐其人欲自利﹐利反快﹐𨿽利心下續堅滿﹐此爲畱飲欲去故也﹐甘遂半夏湯主之。﹝方見泄瀉。﹞又云﹕小便不利﹐四肢沈重疼痛﹐自利者﹐此爲水气﹐宜用眞武湯去芍藥加漧薑主之。久病傷寒表不解﹐嘔咳自利者﹐此爲水气﹐宜服小靑龍湯去麻黃加芫花主之。尺膚粗如枯魚之鱗者﹐水飲候也。﹝全文見診﹞色鮮明者有畱飲。

﹝《素》﹞肝脈而散﹐色澤者﹐當病溢飲。溢飲者﹐暴渴多飲﹐而易入肌皮腸胃之外也。

﹝脈要精微論﹞肝脈澀甚爲溢飲。﹝全文見治虛實法。﹞﹝仲﹞脈雙弦者飲也。皆大下後善虛﹐脈偏弦者飲也。肺飲不弦﹐但苦喘短气。脈弦數﹐有寒飲﹐冬夏難治。脈沈而弦者﹐懸飲內痛。脈浮而細滑者傷飲。

﹝孫﹞帛鋪劉員外﹐患傷寒六七日﹐晝夜不得眠﹐方眠卽起﹐方起卽倒﹐未嘗少息﹐看待厭倦。召孫﹐孫曰﹕若言是气﹐必喘作。今無此癥﹐非气也。時復身上冷汗出﹐尺寸脈皆沈﹐關中亦沈﹐重診之鼓擊於指下﹐此痰積寒聚於胸中也。遂用陳皮﹑半夏﹑漧薑三物各一兩爲飲。姜半兩捶碎﹐以水兩碗煎七分﹐去渣分二服。服藥經時遂睡﹐經一晝夜不蘇。旣覺﹐下痰一塊如雞子大。其疾遂愈。凡痰癥皆有冷汗﹐其癥明矣。

﹝丹﹞風痰多見奇癥。凡風痰病﹐必用風痰藥﹐白附子﹑天麻﹑雄黃﹑牛黃﹑僵蠶﹑皂角之類。

濕痰﹐多見倦怠軟弱。濕痰﹐宜用蒼﹑白二術﹐又用油炒半夏。

痰淸者屬寒﹐用

二陳湯

之類。

半夏陳皮茯苓甘艸每服四錢﹐加生薑七片﹐烏梅一个煎﹐不拘熱服。嘔吐甚者﹐加丁香。

導痰湯

半夏﹝四兩﹞南星橘紅枳殼赤茯苓﹝各半兩﹞甘艸薑水煎服。

燥濕痰方

南星﹝制﹞半夏﹝制。各半兩﹞蛤粉﹝二兩﹞靑黛爲衣。

熱痰多挾風﹐外癥爲多。用靑黛﹑黃連﹑天花粉﹐大快膈上熱痰。痰因火盛逆上者﹐治火爲先﹐白術﹑黃芩﹑石膏之類。中气不足﹐加參﹑術﹑黃芩﹐假之以降其熱也。食積痰﹐神曲﹑麥﹑山楂。欲吐食積痰﹐用蘿卜子油炒爲末﹐漿水調下﹐探而吐之。食積痰必用攻﹐若气虛者﹐用補气藥送。老痰﹐海石﹑半夏﹑栝蔞﹑香附﹑五倍子﹐佐他藥大治頑痰。郁痰﹐僵蠶﹑杏仁﹑栝蔞﹑訶子﹑貝母﹑五倍子。痰而脾虛者﹐淸中气﹐二陳湯加白術之類﹐兼用升提藥。內傷挾痰﹐必用參﹑術﹑之類﹐多用薑汁傳送﹐或加半夏之類﹐虛甚加竹瀝。眩暈嘈雜﹐乃火動其痰﹐用二陳湯加梔子﹑芩﹑連之類。噫气吞酸﹐此系食郁有熱﹐火气上動﹐以黃芩爲君﹐南星﹑半夏﹑橘紅爲臣﹐熱多加靑黛。喉中如有物﹐咯不出﹑咽不下﹐此老痰也﹐重者吐之﹐用瓜蒂散﹐气實用荊瀝。﹝仲景用半朴茯姜治之神驗。﹞痰結核在咽喉中﹐燥不能出入﹐化痰藥內加咸藥軟堅之味﹐栝蔞仁﹑杏仁﹑海石﹑桔梗﹑連翹﹐少佐以朴﹑硝﹑姜﹐蜜丸噙化。凡人身上中下有塊是痰﹐問其平日好食何物﹐吐下後﹐方用藥。痰之爲物﹐隨气升降﹐無處不到。痰在腸胃間﹐可下而愈。痰在經絡中﹐非吐不可出﹐吐中就有發散意。痰在膈上﹐必用吐之﹐瀉亦不出。痰膠固者﹐及脈浮者﹐俱用吐法。﹝吐法見治法門上下條。﹞痰在脇下﹐非白芥子不能達。

痰在皮裏膜外﹐以薑汁﹑竹瀝導之。痰在四肢﹐非竹瀝不能開。二陳湯善治人一身有痰﹐如在下加下引藥﹐在上加上引藥。潤下丸降痰最妙。靑礞石丸重在風化硝。小胃丹能損胃﹐食積痰用之﹐然不宜多服。蒼術治痰飲成窠囊者極效。海粉能治熱痰﹐降濕痰﹐軟結痰﹐消頑痰﹐最效﹔可入丸子﹐不可入煎藥。枳實瀉痰﹐能衝墻壁。竹瀝能治膈間有痰﹐或癲狂﹐或健忘﹐或風痰最效﹐又能養血。荊瀝治痰稍重。用此二味﹐效速且穩當。二瀝治痰結在皮裏膜外及經絡者﹐必佐以薑汁。韭汁治血滯不行﹐中焦有飲﹐取自然汁冷凍飲料三四盞﹐必覺胸中煩躁不寧﹐後自愈。气實熱痰﹐吐難得出﹐或成塊﹐或吐咯不出﹐及兼气郁者難治。中焦有痰﹐胃气亦賴所養﹐卒不便虛﹐若攻之盡則虛矣。凡治痰用利藥過多﹐致脾气下虛﹐則痰反易生而多矣。

﹝丹﹞痰之爲病﹐方論少有細述之者。近惟《三因》略言﹐亦無加減法。夫痰之源不一﹐有因痰而生熱者﹐有因熱而生痰者﹐有因气而生者﹐有因風而生者﹐有因驚而生者﹐有積飲而生者﹐有多食而成者﹐有因暑而生者﹐有傷冷物而成者﹐有脾虛而成者﹐有飲酒而成者。其爲病也﹐驚痰﹐則成心包痛﹑顚疾﹔熱痰﹐則成煩躁頭風﹐爛眼燥結﹐怔忡懊﹐驚眩﹔風痰﹐成癱瘓﹐大風眩暈﹐暗風悶亂﹔飲痰﹐成脇痛﹐四肢不舉﹐每日嘔吐﹔食痰﹐成瘧痢﹐口出臭气﹔暑痰﹐中暈眩冒﹐黃膽頭疼﹔冷痰﹐骨痺﹐四肢不舉﹐气刺痛﹔酒痰﹐飲酒不消﹐但得酒﹐次日又吐﹔脾虛生痰﹐食不美﹐反胃嘔吐﹔气痰﹐攻注走刺不定。婦人於驚痰最多﹐蓋因產內交接﹐月事方行﹐其驚因虛而入﹐結成塊者爲驚痰。必有一塊在腹﹐發則如身孕﹐轉動跳躍﹐痛不可忍。

凡人手臂或動不得﹐或骨節徧身痛﹐坐臥不寧﹐此痰入骨也。有人香港腳久不治﹐骨節痛﹐與腳气藥不效﹐此痰病也。凡傷寒病後嘔吐﹐藥不得入﹐亦因初病膈中有涎痰也。或因下之太早﹐而遂議其非痰﹐未爲確論。傷寒發黃﹐亦是痰病﹐蓋因熱搏而成。凡大便祕者﹐亦是痰結。

上前件諸癥﹐變生不一﹐甚不易辧﹐指下難求。得此妙訣﹐愼勿輕敷。

凡有痰者﹐眼皮及眼下必有煙灰黑色﹐舉目便知﹐不待切脈。眼黑而頰赤者﹐熱痰也。面大黃色﹐亦熱痰也。外癥必煩滿膈熱﹐口漧思冷﹐大便祕結﹐小便赤熱。久必生風﹐或眩暈耳鳴眼花﹐多虛癥﹐治之而用熱藥﹐服久必脈大實﹐發大熱而中風﹐可急下之。眼黑而行步呻吟﹐舉動艱難者﹐入骨痰也﹐其癥徧體骨節疼痛。眼黑而面帶土色﹐四肢痿痺屈伸不便者﹐風濕痰也。眼黑而气短促者﹐驚風痰也。

左右關脈大者﹐膈中有痰也﹐可吐之。怕吐者﹐消息下之。凡人每日背上一條如綫而寒起者﹐宜吐下之。

凡病百藥不效﹐其關上脈伏而大者﹐痰也。用妙應丸加減法。﹝方見走注疼痛。卽控涎丹。﹞香港腳﹐加明松脂一錢﹐檳榔﹑木瓜各一兩﹐捲柏半兩。先以鹽水煎半日﹐次日白水煮半日﹐同前藥爲丸。每服二十丸﹐加至四五十丸﹐再服﹐下惡物立效。驚痰﹐加朱砂二錢﹐又加全蠍。每用八九丸當與之﹐三五服去盡。酒痰﹐加雄黃﹑全蠍各二錢﹐每服十丸。走注腰痛﹐加核桃三个﹐燒灰﹐每服三十丸﹐加至五十丸﹐溫酒下。香港腳走注﹐於前方內加吳茱萸。驚气成塊者﹐加穿山甲﹑炒鱉甲燒各三錢﹐玄胡索﹑蓬術各四錢。每服五十丸﹐加至七十丸﹐以利爲度。腎痺痛﹐加木鱉子去殼研一兩﹐桂半兩。熱痰﹐加盆硝等分﹐每服三兩丸。寒痰﹐加胡椒﹑丁香﹑蠍﹑桂各等分﹐每服二十五丸。

﹝洞虛﹞痰之爲病﹐成偏頭風﹐成雷頭風﹐成太陽頭痛。眩暈如坐舟車﹐精神恍惚。或口眼動。或眉稜耳葉俱癢。或頷腮四肢遊風腫硬。似疼非疼。或渾身燥癢﹐搔之則隱疹隨生﹐皮毛烘熱﹐色如錦斑。或齒頰似癢似痛而疼無定所﹐滿口牙浮﹐痛癢不一。或噯气吞酸﹐鼻聞焦臭。

喉間豆鮏气﹐心煩鼻塞﹐咽嗌不利﹐咯之不出﹐咽之不下。或因噴嚏而出﹐或因舉動而唾﹐其痰如墨﹐又如破絮﹐或如桃膠﹐或如蜆肉。或心下如停冰鐵﹐閉滯妨悶﹐噯嚏連聲﹐狀如膈气。

或寢夢刑戮﹐刀兵劍戟﹔或夢入人家四壁圍繞﹐暫得一竇﹐百計得出﹐則不知何所﹔或夢在燒人地上﹐四面煙火﹐枯骨焦气撲鼻﹐無路可出﹔或不因觸發﹐忿怒悲啼﹐雨淚而寤﹔或時郊行﹐忽見天邊兩月交輝﹔或見金光數道﹐回頭無有。或足膝酸軟﹐或骨節腰腎疼痛﹐呼吸難任。或四肢肌骨間痛如擊戳﹐乍起乍止﹐並無常所。或不時手臂麻疼﹐狀如風濕。或臥如芒刺不安﹔或如毛虫所螫。或四肢不舉﹔或手足重滯。或眼如姜蜇﹐膠粘癢澀﹐開闔甚難。或陰晴交變之時﹐胸痞气結﹐閉而不發﹐則齒癢咽痛﹐口糜舌爛﹐及其奮然而發﹐則噴嚏連聲﹐初則涕唾稠粘﹐次則淸水如注。或眼前黑暗﹐腦後風聲﹐耳內蟬鳴﹐眼肉惕。治之者﹐或曰腠理不密﹐風府受邪﹔或曰上盛下虛﹔或曰虛﹔或曰寒﹔或曰發邪。惟洞虛子備此疾苦﹐乃能治療。病勢之來﹐則胸腹間如有二气交紐﹐噎塞煩郁﹐有如煙火上衝﹐頭面烘熱﹐眼花耳鳴﹐痰涎涕淚﹐並從肺胃間湧起﹐凜然毛豎﹐噴嚏千百。然後徧身煩躁﹐則去衣凍體稍止片時。或春秋乍涼之時﹐多加衣袋亦得暫緩。或頓飲冰水而定﹔或痛飲一醉而寧﹐終不能逐去病根。乃得

神祕沈香丸

方﹐屢獲大效﹐愈人數萬﹐但不欲輕傳匪人﹐故以隱語括之。詩曰﹕甑裏翻身甲帶金﹐於今頭戴艸堂深﹐相逢二八求斤正﹐硝靑礞倍若沈﹐十七兩中沈半兩﹐水丸梧子意須斟﹐除驅怪病安心志﹐水瀉雙身卻不任。

大黃﹝蒸﹐八兩﹞黃芩﹝八兩﹞靑礞石﹝一兩﹐硝如金色﹞沈香﹝半兩﹞上爲末﹐水丸﹐如梧子大。白湯食後空心服。一切新舊失心喪志﹐或癲或狂等癥﹐每服一百丸。气盛能食狂甚者﹐加二十丸﹐臨時加減消息之。一切中風癱瘓﹐痰涎壅塞﹐大便或通或結者﹐每服八九十丸﹐或加至百丸﹐永無祕結之患。一切陽癥風毒香港腳﹐徧身遊走疼痛﹐每服八九十丸﹐未效加至百丸。一切無病之人﹐徧身筋骨疼痛不能名者﹔或頭疼牙痛﹔或搖或癢﹐風蛀等癥﹔風寒鼻塞﹐身體或疼或不疼﹐非傷寒癥者﹐服八九十丸。痰盛气實者﹐加之。一切吞酸﹑噯逆﹑膈气﹐及胸中疼悶﹐腹中气塊衝上﹐嘔沫吐涎﹐狀如翻胃﹐心下恍惚如畏人捕﹐怵惕不安﹐陰陽關格﹐變生乖癥﹐食饑傷飽﹐憂思過慮﹐心下嘈雜﹐或痛或噦﹐或晝夜虛飽﹐或饑不喜食﹐急慢喉閉赤眼﹐每用加減服。一切新舊痰气喘嗽﹐或嘔吐頭暈目眩﹐加減服之。一切腮頷腫硬若瘰者﹐及口糜舌爛咽喉生瘡者﹐每服六七十丸﹐加蜜少許﹐一處嚼碎噙化﹐睡時徐徐咽之。曾有口瘡者﹐服二三十丸﹐根據前法噙之﹐二三夜瘥。一切男婦大小虛實心疼連腹﹐身體羸瘦﹐發時必嘔綠水黑汁冷涎﹐乃至气絕﹐心下溫暖者﹐量虛實加減服之。若事屬不虞之際﹐至於百丸﹐卽便回生﹐未至頭危者﹐虛弱疑似之間﹐只服三十丸﹐或五十丸﹐立見生意﹐然後續續進之﹐以瘥爲度。兼服生津化痰溫中理气之藥。一切荏苒疾病﹐凡男婦患非傷寒內外等癥﹔或酒色過度﹔或吐血﹔或月事愆期﹐心煩志亂﹔或腹脹脇痛﹐勞倦痰眩﹔或暴行日中﹐因暑伏痰。口眼斜﹐目痛耳憒﹐鼻塞骨節酸疼﹐漧嘔惡心﹐諸般內外疼痛﹐百藥無效﹐眾醫不識者﹐根據前法加減服之效。大抵服藥﹐須臨臥在牀﹐用熱水一口許﹐咽下便臥﹐令藥在喉膈間﹐徐徐而下。如日間病出不測﹐疼痛不可忍﹐必欲急除者﹐須是一根據前臥法服。大半日不可食湯水﹐及不可起身行坐言語﹐直候藥丸除逐上焦痰滯惡物過膈入腹﹐然後動作﹐方能中病。每夜須連進二次﹐次日痰物旣下三五次者﹐仍服前數﹔下五七吹﹐或只下二三次而病勢頓已者﹐次夜減二十丸﹔頭夜所服﹐並不下惡物者﹐次夜加十丸。人壯病實者﹐多加至百丸。惟候虛實消息之。或服過仰臥﹐咽喉稠粘壅塞不利者﹐痰气泛上﹐乃藥病相攻之故也。少頃﹐藥力旣勝﹐自然寧帖。往往病久結實於肺胃之間﹐或只暴病全無泛濫者﹐服藥下咽卽仰臥﹐頓然百骸安靜﹐五臟淸寧。次早先去大便一次﹐其餘徧數皆是痰涕惡物。看甚麼糞﹐用水攪之﹐盡系痰片粘涎。或稍稍腹痛腰腎拘急者﹐蓋有一種頑痰惡物﹐閉气滑腸﹐裏急後重者﹐狀如痢疾﹐片晌卽已。

若有痰涎易下者﹐快利不可勝言﹐頓然滿口生津﹐百骸爽快。間有片時倦怠者﹐蓋因連日病苦不安﹐一時爲藥力所勝﹐气體暫和﹐如醉得醒﹐如浴方出﹐如睡方起。此藥並不洞泄刮腸大瀉﹐但取痰積惡物﹐自腸胃次第而下﹐腹中糟粕﹐並不相傷。其推下腸腹之糞﹐則藥力所到之處﹐是故先去其糞。其餘詳悉﹐不能備述﹐服者當自知之。

黃連導痰湯

二陳湯加黃連枳實是也。

﹝垣﹞

黃芩利膈丸

利胸中熱﹐治膈上痰。

黃芩﹝生炒。各一兩﹞南星﹝三錢﹞半夏﹝五錢﹞黃連﹝三錢﹞枳殼﹝三錢﹞白術﹝五錢﹞陳皮﹝三錢﹞澤瀉﹝五錢﹞白礬﹝五分﹞上爲末﹐水浸蒸餅丸。每服三四十丸﹐白湯下﹐食遠服。

﹝丹﹞

中和丸

蒼術黃芩半夏香附各等分爲末﹐蒸餅糊丸。

﹝垣﹞

小黃丸

化痰止涎﹐除濕﹐和胃气。治胸膈不利。

黃芩﹝一兩﹞漧薑﹝二錢﹞白術﹝半兩﹞半夏﹝姜制﹐五錢﹞澤瀉﹝三錢﹞黃﹝半兩﹞上爲末﹐蒸餅糊丸﹐白湯下。

﹝羅﹞

祛風丸

有人喜食酸鹹﹐酒色過節﹐滲注成痰。飲聚於胸膈﹐滿則嘔逆﹐惡心涎流﹐一臂麻木﹔升則頭目昏眩﹔降則腰腳疼痛﹔深則左癱右瘓﹔淺則厥然倒地。此藥寬中祛痰﹐搜風理气﹐和血駐顏﹐延年益壽。

半夏曲荊芥﹝各四兩﹞槐角子﹝炒﹞白礬﹝生﹞橘紅朱砂﹝各一兩﹞上爲末﹐薑汁糊丸。每服五六十丸﹐生薑﹑皂角子仁湯送下﹐日三服。

﹝《玄》﹞

導痰丸

半夏﹝六兩﹐分作三處﹐一分礬水浸﹐一分肥皂角爲末水浸﹐一分用巴豆百粒同水煎﹞上余藥在下﹐半夏在上﹐浸至十日半月﹐時時動水﹐令二藥相透。次相合一處﹐揀去巴豆﹑皂角﹐慢火煮幹﹐取半夏切碎曬漧入甘遂﹝制﹐二兩﹞百藥煎﹝二兩﹞僵蠶﹝一兩﹞全蠍﹝二兩﹞上爲末。同前半夏末一處合和用﹐揀出皂角煉膏爲丸。如硬﹐再入糊﹐令得所。每服十五丸﹐實者二十五丸。

﹝《本》﹞膈上有痰﹐

川芎丸

川芎﹝二兩﹐細銼﹐慢火熬熟﹞川大黃﹝二兩﹐蒸令幹﹞上件焙榦爲末。用不蛀皂角五七挺﹐溫水揉汁﹐絹濾出渣﹐瓦罐中熬成膏﹐和前二味爲丸﹐如桐子大。每服十五丸﹐小兒三丸﹐生薑湯下。

﹝《經》﹞治風痰。用郁金一分﹐藜蘆十分﹐各爲末和勻。每服一字﹐用溫漿水調下﹐以余漿水漱口﹐仰服﹐以食壓之。

﹝海﹞

五飲湯

治五飲最效。

旋復花人參陳皮﹝去白﹞枳實白術茯苓濃朴﹝制﹞半夏﹝制﹞澤瀉豬苓前胡桂心白芍甘艸﹝炙﹞上等分。每兩分四服﹐姜十片﹐水二盞煎﹐去渣﹐溫服無時。忌肉食﹑生冷等物。因酒成飲﹐加葛根﹑葛花﹑砂仁。

﹝《局》﹞

倍術丸

治五飲。一曰畱飲﹐停水在心下﹔二曰癖飲﹐水在兩脇﹔三曰痰飲﹐水在胃中﹔四曰溢飲﹐水溢在膈﹔五曰流飲﹐水在脇間﹐瀝瀝有聲。皆由飲水過多﹐或飲冷酒所致。

白術桂心﹝去皮﹞漧薑﹝炮。各一兩﹞上爲末﹐蜜丸。每服二十丸﹐溫米飲下。加至三十丸﹐食前。

﹝《本》﹞治心腹中脘痰水冷气﹐心下汪洋嘈雜﹐腸鳴多唾﹐口中淸水自出﹐脇肋急脹﹐痛不欲食。此因胃气虛冷所致﹐其脈沈弦細遲。

旋復花湯

細辛陳皮桂心人參甘艸桔梗芍藥半夏旋復花﹝以上各半兩﹞赤茯苓上爲末。每服四錢﹐姜七片煎﹐去渣﹐溫服。

﹝羅﹞

木香半夏丸

治痰涎上壅﹐心胸不利﹐常服消痰寬膈。

木香﹝七錢﹞半夏﹝一兩﹞陳皮茯苓姜屑人參艸蔻白附子﹝各五錢﹞上爲末﹐麵糊丸。食後生薑湯下三五十丸。

降痰丸

治三焦气澀﹐下痰飲﹐消食利膈﹐痞滿咳唾稠粘﹐面熱目赤﹐肢體倦怠﹐不思飲食。

常服升降滯气﹐消化痰涎。

木香檳榔靑皮陳皮京三稜枳殼﹝麩炒﹞半夏﹝湯洗﹞大黃黑牽牛﹝各一兩﹞上爲末﹐麵糊丸。食後姜湯下。

運气痰飲﹐皆屬濕土。經云﹕太陰在泉﹐濕淫所勝﹐民病飲積。又云﹕歲土太過﹐雨濕流行﹐甚則飲發中滿。又云﹕土郁之發﹐飲發中滿。又云﹕太陰之勝﹐腹背病滿﹐飲發於中。治以諸熱劑是也。

﹝《撮》﹞諸痰爲病﹐頭風喘嗽﹐一切痰飲﹕丰隆﹑中脘。

﹝《心》﹞婦人年髙﹐風痰作楚﹐脈沈實滑數。痰在下﹐則無力﹔在中﹐則胸膈閉悶﹔在上﹐則頭風喘嗽昏暈。發則抽牽﹐手足皆動﹕風門﹝沿皮二寸半﹑﹞巨闕﹝三寸二分﹑﹞丰隆﹝二寸半﹑﹞肩井﹝五分。﹞﹝《甲》﹞溢飲﹐脇下堅痛﹐中脘主之。

卷之二十一脾胃門

痞

痞者﹐心下痞滿而不能食是也。仲景云﹕滿而不痛爲痞﹐滿而痛爲結。

﹝垣﹞夫痞者﹐心下滿而不痛是也。太陰者﹐濕也。主壅塞﹐乃土來心下爲痞滿也。傷寒下太早亦爲痞﹐乃因寒傷其榮。榮者﹐血也。心主血﹐邪入於本﹐故爲心下痞悶。仲景立瀉心湯數方﹐皆用黃連以瀉心下之土邪﹐其效如附應桴。故《活人書》云﹕審知是痞﹐先用桔梗枳殼湯﹐非以此專治痞也。蓋因先錯下必成痞癥﹐是邪气將陷而欲過胸中﹐故先用截散其邪气﹐使不致於痞。

「先」之一字﹐早用之義也。若已成痞而用之﹐則失之晚矣。不惟不能消痞﹐而反損胸中之正气﹐則當以仲景痞藥治之。經云﹕察其邪气所在而調治之﹐正謂此也。非止傷寒如此﹐至於酒積雜病﹐下之太過﹐亦作痞傷。蓋下多亡陰﹐亡陰者謂脾胃水谷之陰亡也。故胸中之气因虛下陷於心之分野﹐故致心下痞。宜升胃气﹐以血藥兼之。若全用气藥導之﹐則其痞益甚﹐甚而復下之﹐气愈下降﹐必變爲中滿膨脹﹐皆非其治也。又有虛實之殊﹐如實痞大便閉者﹐濃朴枳實湯主之﹔虛痞大便利者﹐白芍陳皮湯主之﹔如飲食所傷痞悶者﹐當消導之﹐去其胸中窒塞﹔上逆兀兀欲吐者﹐則吐之﹐所謂在上者因而越之是也。

﹝海﹞治痞獨益中州脾土﹐以血藥治之﹐其法無以加矣。傷寒痞者﹐從血中來﹔雜病痞者亦從血中來。𨿽俱爲血癥﹐大抵傷寒之癥﹐從外至內﹐從有形至無形﹐故無形气癥﹐以苦泄之﹔有形血癥﹐以辛甘散之。中滿者﹐勿食甘﹐不滿者﹐復當食也。中滿者﹐腹脹也。如自覺滿而外無腹脹之形﹐卽非中滿﹐乃不滿也。不滿者病也﹐當以甘治之可也。﹝無形气癥以苦泄之者﹐枳實﹑黃連之類是也﹔有形血癥以辛甘散之者﹐仲景人參湯是也。﹞﹝垣﹞

黃補中湯

黃﹝五分﹞人參﹝八分﹞甘艸白術蒼術﹝各五分﹞陳皮﹝五分﹞澤瀉豬苓茯苓﹝各三分﹞用水煎至七分﹐溫服﹐送下大消痞丸。

﹝丹﹞治一婦人﹐因有大不如意事﹐遂致膈滿不食。因循累月﹐積成痞﹐不能起坐。至午巳間必發熱面赤﹐酉戌後熱退﹐面赤亦退。至夜小便𨿽數﹐每出數滴而已。六脈沈澀而短小﹐左右一般﹐重取皆有。經水𨿽按月﹐亦數滴而已。予曰﹕此志不遂而气郁﹐胃有瘀血而血亦虛。鬱气成痰在中宮﹐卻不食。兼用補瀉之治法。以白術二錢﹐人參﹑茯苓各一錢﹐紅花一豆大﹐陳皮一錢﹐煎取濃湯一呷﹐食前熱服之。少頃藥行﹐後與半匙稀粥。又少頃﹐用減輕粉牽牛三花丸﹐如芝麻大﹐以津唾下十五丸。一日一夜煎藥﹑丸藥各服四徧。至次日方食知味﹐又次日食稍進﹐第三日則熱退面亦不赤。如此七日﹐飲食起坐﹐平復如初。

三嬸口渴食少﹐气痞脈弦。

白術靑皮半夏﹝各二錢﹞漧葛﹝一錢半﹞木通﹝一錢﹞甘艸﹝炙﹐少許﹞分二帖。姜二片﹐煎下與點丸三十丸﹑保和丸二十丸。

葶藶丸

治心下痞﹐胸中不利。

苦葶藶﹝酒浸炒﹞人參﹝各三錢﹞甘艸根﹝炙﹞羌活柴胡獨活﹝各二錢﹞黃芩﹝三錢﹐一半酒浸﹐一半炒﹞砂仁茵陳﹝酒炒。各一錢﹞白豆蔻﹝一錢﹞靑皮濃朴半夏﹝各五分﹞當歸身﹝七錢﹞上爲末﹐蒸餅丸﹐篩內水發如米大。臨臥白湯服一錢。

木香消痞湯

治因憂气鬱結中脘﹐腹皮急微痛﹐心下痞滿﹐不思飲食﹐食亦不散﹐常覺痞悶。

柴胡﹝七分﹞陳皮﹝八分﹞甘艸﹝炙﹐五分﹞半夏﹝一錢﹞生薑﹝一錢﹞歸梢﹝二錢﹞紅花﹝少許﹞枳實﹝一錢﹞木香﹝七分﹞艸蔻﹝一錢﹞作一服﹐水煎去渣﹐食前熱服。忌酒面等物。

大消痞丸

治一切心下痞滿﹐及積年久不愈者。

黃芩黃連﹝炒。各六錢﹞姜黃白術﹝各一錢﹞人參﹝二錢﹞甘艸﹝炙﹞砂仁﹝各一錢﹞枳實﹝炒﹐五錢﹞半夏﹝制﹐四錢﹞漧薑﹝一錢﹞陳皮﹝二錢﹞神曲﹝炒﹐一錢﹞澤瀉﹝三錢﹞濃朴﹝二錢﹞豬苓﹝一錢半﹞上爲末﹐水浸蒸餅爲丸。每服六七十丸至百丸﹐食遠白湯下。

黃連消痞丸

治心下痞滿﹐壅塞不散﹐煩熱喘促不寧。

黃連﹝一兩﹞枳實﹝炒﹐七錢﹞漧薑﹝二錢﹞半夏﹝七錢﹞黃芩﹝一兩﹞茯苓白術甘艸﹝炙。各三錢﹞姜黃﹝一錢﹞澤瀉﹝一兩﹞豬苓上爲末﹐湯浸蒸餅爲丸。每服五七十丸﹐白湯食前下。

失笑丸

治右關脈浮弦﹐心下濕痞﹐惡食懶倦。開胃進食。

枳實黃連﹝各五錢﹞漧薑﹝二錢﹞半夏曲﹝三錢﹞濃朴﹝炙﹐四錢﹞人參﹝五錢﹞甘艸﹝炙﹐二錢﹞白術﹝三錢﹞麥﹝二錢﹞上爲末﹐水浸蒸餅爲丸。每服三十丸﹐白湯送下。不拘時量虛實加減服。

﹝丹﹞小娘心頭痞悶﹐口漧﹐面微黃﹐脈洪。

黃連半夏白術靑皮木通﹝各三錢﹞分三帖。姜煎﹐去渣熱服﹐下保和丸十五丸。

回金丸

瀉肝火﹐行濕與熱。能開痞結﹐治肝邪﹐補脾土。

黃連﹝六兩﹞吳茱萸﹝一兩﹞上爲末﹐水浸蒸餅爲丸。一方用黃連六兩﹐吳茱萸半兩﹐一名佐金丸。

﹝海﹞少陰面赤下痢﹐心下痞﹐瀉心湯加減例。易老單用黃連瀉心湯﹐用錢氏法。後隨癥加減。

煩者﹐加山梔。燥﹐加香豉。嘔﹐加半夏。滿﹐加枳實﹑濃朴。腹痛﹐加芍藥。脈遲﹐加附子。

下焦寒﹐加漧薑。大便硬﹐加大黃。如用姜﹑附﹐先煎令熟﹐使熱不僭﹐後加黃連同用。

﹝羅﹞枳實理中丸治中脘痞滿﹐滯气不消﹐積寒停冷﹐飲食不化。﹝方見傷寒。﹞﹝仲﹞人參湯治胸痺心痞。﹝方見胸痺。﹞半夏瀉心湯治痞滿﹐關脈沈。﹝方見傷寒。﹞﹝丹﹞一女子在家﹐因事不如意﹐鬱結在脾。半年不食﹐每日食棗數枚﹐適喜饅頭﹐亦能少食﹐惟深惡粥飯。予診其脾气﹐非枳實不能散。遂以溫膽湯去竹茹與服。經三月﹐服二百帖而愈。

又一女子﹐二十餘﹐許婚後夫遠出﹐二年不歸。女子病重不食﹐困臥如癡﹐他無所苦﹐諸醫不效。

予往治之﹐見女向裏牀而睡﹐形體羸瘦。予思之﹐此气結病也﹐藥不能治﹐得怒可解。予往激其怒﹐掌其面三﹐且責以不得有外思。女果大怒而哭﹐待其哭一二時許﹐令其父母解之。進藥二帖﹐卽欲食矣。予謂其父母曰﹕𨿽愈必得喜方可解﹐若再思則結气必復至矣。其父因僞作其夫有書回﹐約日成婚。一月餘其夫果歸﹐病得全愈。

飲食傷脾痞悶﹐輕者﹐大消痞丸﹑枳術丸﹑回金丸之類﹔甚者﹐微下之﹑吐之。下之者﹐檳榔丸﹑煮黃丸﹔吐之者﹐二陳湯及瓜蒂散探吐之是也。

﹝《經》﹞治膈下冷气及酒食飽滿。常服用靑皮四兩﹐分作四分。一分用湯浸一宿去穣﹔餘三分用鹽二兩拌勻﹐良久﹐銚內微炒焦爲末。每服一錢半﹐茶末五分﹐水一盞﹐煎七分﹐放溫常服。

用沸湯點服﹐尢妙。寒痞﹐辛甘散之﹐枳實理中丸之類是也。熱痞﹐苦寒泄之﹐大消痞丸之類是也。

﹝丹﹞治痞。軟石膏研末﹐醋糊丸服。能瀉胃火﹑食積﹑痰火。

運气痞有三﹕一曰濕痞。經云﹕土平气曰備化。備化之紀﹐其病痞。又云﹕太陰所至爲蓄滿﹐爲積飲痞膈。

又云﹕太陰司天之政﹐民病寒濕痞逆。又云﹕土郁之發﹐痞堅腹滿。又云﹕土不及曰卑監。卑監之紀﹐其病畱滿痞塞是也。

二曰寒痞。經雲﹕水郁之發﹐民病痞堅腹滿。又云﹕太陽之復﹐心痛痞滿是也。

三曰燥痞。經云﹕陽明之復﹐甚則痞滿是也。

﹝海﹞問井主心下滿。十二經皆有井﹐當治何井﹖假令善潔﹑面靑﹑善怒﹐是少陽經受病﹐當治金井竅陰是也。假令滿閉﹑淋溲﹑便難﹑轉筋﹐足厥陰肝經受病﹐當治木井大惇是也。假令頭項痛﹑腰脊彊﹑發熱﹑惡寒﹐足太陽膀胱受病﹐當治陽井至陰是也。假令手足自溫﹑自利﹑不渴﹐足太陰脾受病﹐當治陰井隱白是也。

﹝羅﹞藥戒客有病痞者﹐積於其中﹐伏而不得下﹐自外至者﹐捍而不得納。從醫而問之曰﹕非下之不可。歸而飲其藥﹐旣飲而暴下﹐不終日而向之伏者散而無餘﹐向之捍者柔而不支﹐焦膈通達﹐呼吸開利﹐快然若未始有疾者。不數日﹐痞復作﹐投以故藥﹐其快然也亦如初﹐自是不逾月﹐而痞五作五下﹐每下輒愈。然客之气﹐一語而三引﹐體不勞而汗﹐股不步而栗﹐肌革無所耗於前﹐而其中柔然莫知其所來。嗟夫﹗心痞非下不可已﹐予從而下之﹐術未爽也。然獨何如﹖聞楚之南有良醫焉﹐往而問之。醫笑曰﹕子無怪是然者也﹗凡子之術固爲是然也。坐﹐吾語汝。天下之理﹐有甚快於吾心者﹐其末也必有傷。求無傷於其中﹐則無望快於吾心。夫陰伏而陽蓄﹐气與血不運而爲痞﹐橫乎子之胸者﹐其累大矣。擊而去之﹐不須臾而除甚大之累﹐和平之物不能爲也﹐必將搏擊震撓而後可。夫人之和气沖然而甚微﹐泊乎其易危﹐擊搏震撓之功成﹐而子之和亦已病矣。由是觀之﹐則子之痞凡一快者﹐則子之和亦一傷矣。不逾月而快者五﹐子之和平之气不旣索乎。故然如不終日也。且將去子之痞﹐而無害於和也。子歸﹐燕居三月而後與之藥可爲也。客歸三月﹐齋戒而復請之。醫曰﹕子之气少復矣。取藥而授之曰﹕服之三月而疾少平﹔又三月而少康﹔終年而可復常﹐且飲藥不得亟進。客歸而行其說﹐然其初使人懣然而遲之﹐蓋三投藥而三反之也。然日不見其所攻之效﹐久較則月異而時不同﹐終歲而疾平矣。客謁醫再拜而謝之﹐坐而問其故。醫曰﹕此醫國之說﹐豈特施之於病哉。子獨不見秦之治民乎﹗悍而不聽令﹐墮而不勤事﹐放而不畏法。令之不聽﹐治之不變﹐則秦之民常痞矣。商君見其痞也﹐厲以刑法﹐威以斬伐﹐悍厲猛鷙﹐不毫髮少貸﹐痛劃而力之﹐於是乎秦之政如建瓴﹐流通四達﹐無敢或拒﹐而秦之痞常一快矣。自孝公以至二世﹐凡幾痞而幾快矣﹐頑者已圮﹐彊者已柔﹐而秦之民無懼心矣。故猛政一快者﹐歡心一亡﹐積快而不已﹐而秦之四肢枵然﹐徒具其物而已。民心日離﹐而君孤立於上﹐故匹夫大呼﹐不終日而百姓皆起﹐秦欲運其手足肩膂﹐而漠然不我應。故秦之亡也﹐是好爲快者之過也。昔者先王之民﹐其初亦嘗痞矣﹐先王豈不知砉然擊去之以爲速也﹖惟懼其有傷於中也﹐故不敢求快於吾心。優柔而撫育之﹐教以仁義﹐道以禮樂﹐陰解其亂而除去其痞。旁視而懣然有之矣﹐然月計之歲察之﹐前歲之俗非今歲之俗也。不擊不搏﹐無所忤逆﹐是以日去其戾气而不嬰其歡心﹐於是政成教達﹐安樂久而後患除矣。是故三代之治﹐皆更數聖人﹐歷數百年而後俗成﹐則予之藥終年而疾愈﹐蓋無足怪也。

故曰天下之理有甚快於吾心者﹐其末也必有傷﹐求無傷於其終﹐則無望快於予心。𨿽然﹐豈特治天下爲然哉﹗客再拜﹐而紀其說。

卷之二十一脾胃門痞

不能食

心下不痞滿﹐自不能食也。

﹝《經》﹞治大人小兒不進乳食﹐和气去痰。用人參四兩﹐半夏一兩﹐薑汁浸一宿﹐曝榦爲末﹐麵糊丸。食後生薑湯下。

﹝垣﹞

和中丸

開胃進食。

漧薑﹝一錢﹞木瓜﹝一枚﹞甘艸﹝炙二錢﹞陳皮﹝一錢﹞人參﹝一錢﹞白術﹝三錢﹞上爲末﹐蒸餅糊丸。食前白湯下三五十丸。

﹝《本》﹞

七珍散

開胃進食﹐補脾養气。

人參白術黃﹝蜜炙﹞山藥白茯苓粟米﹝微炒﹞甘艸﹝等分﹞上爲末﹐每服二錢﹐姜棗煎服。如故不思飲食﹐加扁豆一兩﹐名八珍散。此方溫平不熱﹐常服飲食自倍。

﹝海﹞

六神湯

治傷寒虛羸﹐不思飲食。

人參白術黃﹝各一兩﹞枳殼﹝一方用枳實。炒﹞白茯苓﹝各半兩﹞甘艸﹝二錢﹞上爲末。每服五錢﹐姜﹑棗同粳米合許煎﹐食前服。

﹝羅﹞錢氏異功散治脾胃虛弱﹐難任飲食。﹝異功散用人參﹑白茯苓﹑白術﹑甘艸﹑橘紅﹑木香各等分﹐姜﹑棗煎服。﹞羅謙甫云﹕脾胃弱而飲食難任者﹐不可一槪用克伐之劑﹐宜錢氏異功散補之﹐自然能食。

設或嗜食太過﹐傷脾而痞滿嘔逆﹐權用枳實丸一服﹐愼勿多服。予嘗治翁氏久瘧﹐食少汗多。先用補劑加黃連﹑枳實﹐月餘食反不進﹐汗亦不止。因悟謙甫此言﹐遂減去枳﹑連﹐純用補劑﹔又令粥多於藥而食進﹔又於原方內加附子三分半﹐一服而愈。

﹝垣﹞

寬中進食丸

滋形气﹐喜飲食。

艸蔻仁﹝五錢﹞砂仁﹝一錢五分﹞半夏曲﹝七錢﹞麥芽﹝炒﹐一兩﹞枳實﹝炒﹐四錢﹞神曲﹝炒﹐半兩﹞甘艸﹝炙﹐一錢半﹞漧薑﹝一錢﹞陳皮﹝三錢﹞木香﹝五分﹞白術白茯苓﹝各二錢﹞豬苓澤瀉人參靑皮﹝各一錢﹞上爲末﹐湯浸蒸餅爲丸。每服三五十丸﹐白湯下。

和中丸

治病久虛弱﹐厭厭不能食﹐而臟腑或祕或溏。常服和中理气﹐消痰進食﹐去濕濃腸胃。

濃朴﹝姜制﹐一兩﹞白術﹝一兩半﹞半夏﹝制﹐一兩﹞橘紅﹝八錢﹞檳榔﹝四錢﹞枳實﹝麩炒﹐三錢﹞木香﹝二錢半﹞甘艸﹝炙﹐三錢半﹞上爲末﹐生薑汁浸蒸餅丸。每服五六十丸﹐食遠白湯下。

木香枳術丸﹑木香漧薑枳術丸能開胃進食。﹝二方並見內傷飲食門。﹞

交泰丸

升陽气﹐瀉陰火﹐調榮气﹐進飲食﹐助精神﹐寬腹脹。除怠惰嗜臥﹐四肢不收﹐沈困懶倦。

知母﹝四錢﹐一半生﹐一半酒炒﹐春夏用﹐秋冬減去﹞柴胡﹝一錢半﹞濃朴﹝去皮﹐炒﹐三錢。秋冬加七錢﹞人參﹝一錢﹞黃連﹝六錢﹐秋冬減一錢半﹞苦楝﹝酒煮﹐三錢﹞肉桂﹝去皮﹐一錢﹞白茯苓﹝三錢﹞皂角﹝去皮弦﹐煨﹐六錢﹞紫菀﹝去苗﹐六錢﹞小椒﹝炒﹐去汗﹑並閉目者﹐一錢半﹞白術﹝二錢﹞川烏頭﹝四錢半﹞漧薑﹝炮﹐三錢﹞巴豆霜﹝半兩﹞吳茱萸﹝湯洗﹐半兩﹞砂仁﹝三錢﹞上除巴豆霜另研入﹐余俱爲細末﹐蜜丸。每服三四十丸﹐溫水下﹐量虛實加減。

﹝河﹞人參半夏丸下痰進食。﹝方見咳嗽門。﹞﹝丹﹞治一男子﹐因服熱藥多﹐又性急﹐形瘦多倦﹐食少。此時四月﹐後與此方﹐分作十四帖﹐食後煎熱﹐下

大補丸

十五粒。

白術﹝一兩半﹞炒曲﹝一兩﹞陳皮﹝七錢﹞黃芩﹝六錢﹞人參知母﹝炒﹞麥門冬木通﹝各半兩﹞生甘艸炙甘艸﹝各一錢﹞又治勞苦不思飲食。

白術﹝三錢﹞滑石白茯苓﹝各一錢﹞水煎服﹐下保和丸三十丸。

治香港腳瘦倦﹐不思飲食。

白術﹝二兩﹞蒼術陳皮黃連黃柏半夏﹝各半兩﹞扁柏﹝七錢半﹞香附﹝一兩﹞白芍藥﹝一兩﹞上爲末﹐薑汁糊丸。

憂抑傷脾﹐不思飲食。

黃連﹝炒﹞芍藥﹝酒炒﹞香附靑六散末﹝方見滯下。卽六一散加紅曲二兩﹞上薑汁浸﹐炊餅爲丸。

濕痰气滯﹐不思谷食﹐三補丸加蒼術﹐倍香附。

﹝《本》﹞治脾气久虛﹐不進飲食﹐停飲脇痛﹐

曲術丸

神曲﹝炒﹐十兩﹞白術﹝五兩﹞漧薑官桂﹝各二兩﹞吳茱萸川椒﹝各三兩﹞上爲末﹐薄糊丸。每服三五十丸﹐食前姜湯下。有飲加白術二兩。此方自試有效。

二神丸

治脾腎虛弱﹐全不進食。

破故紙﹝炒﹐四兩﹞肉豆蔻﹝生﹐二兩﹞上爲末。用肥棗四十九个﹐生薑四兩﹐切片同煮。棗爛去姜﹐取棗剝去皮核﹐用肉研爲膏﹐入藥末和杵﹐丸如桐子大。每服三四十丸﹐鹽湯下。有人全不進食﹐服補脾藥皆不效﹐予授此方服之﹐頓能進食。此病不可全作脾气治﹐蓋腎气怯弱﹐眞元衰削﹐是以不能消化飲食。譬之鼎釜之中﹐置諸米谷﹐下無火力﹐終日米不熟﹐其何能化。黃魯直嘗記﹕服菟絲子淘淨﹐酒浸曝漧﹐日挑數匙﹐以酒下之。

十日外飲啖﹐如湯沃雪﹐亦知此理也。

﹝《摘》﹞胃弱不思飲食﹐腸鳴腹痛﹐食亦不化﹕三里﹑三陰交﹝東﹞三焦停水﹐气攻不食﹐身黃微熱﹐胃中有寒故也﹕維道﹑中封﹑胃兪﹑腎兪。

﹝《撮》﹞三焦邪熱﹐不嗜飲食﹕關元﹝一分﹐沿皮向後三分﹐灸。﹞﹝東﹞全不思食﹕然谷﹝出血立饑。﹞脈浮滑而疾者﹐食不消﹐脾不磨。陽脈滑而緊﹐滑則胃气實﹐緊則脾气傷﹐得食不消者﹐此脾不和也。﹝枳術丸之類治之。﹞﹝仲﹞寸口脈微而澀﹐微者衛气不行﹐澀者榮气不達。榮衛不能相將﹐三焦無所仰﹐身體痺不仁。榮气不足﹐則頭疼口難言﹐衛气虛則惡寒數欠﹐三焦不歸其部。上焦不歸者﹐噫而吞酸﹔中焦不歸者﹐不能消穀引食﹔下焦不歸者﹐則爲遺溲。﹝異功散之類治之。﹞

卷之二十一脾胃門痞

饑不能食

﹝《靈》﹞黃帝曰﹕人之善饑而不嗜食者﹐何气使然﹖岐伯曰﹕精气並於脾﹐熱气畱於胃﹐胃熱則消穀﹐谷消故善饑。胃气逆上﹐則胃脘寒﹐故不嗜食也。﹝大惑論﹞運气饑不欲食﹐皆屬濕邪傷腎。經云﹕太陰司天﹐濕淫所勝﹐民病心如懸﹐饑不欲食﹐治以苦熱是也。

鍼灸饑不欲食有二法﹕其一淸胃。經云﹕胃者﹐水谷之海。其﹐上在气沖﹐下至三里。水谷之海不足﹐則饑不受谷。審守其﹐調其虛實是也。

其二取腎。經云﹕腎足少陰之脈﹐是動則病饑不欲食﹐心如懸﹐若饑狀。視盛虛熱寒陷下取之也。

﹝東﹞饑不能食﹐飲食不下﹐嘔而雷鳴﹕大迎﹑中極﹑食竇。又法﹕期門﹑章門。

冬脈不及﹐爲病在中﹐令人心懸如饑。﹝全文見治虛實法。﹞﹝仲﹞寸口脈弱遲﹐弱者胃气微﹔遲者榮中寒。榮爲血﹐血虛則發熱﹔胃爲气﹐气虛則發厥。

卷之二十一脾胃門痞

惡食

﹝《素》﹞太陰所謂惡聞食臭者﹐胃無气﹐故惡食臭也。

﹝丹﹞惡食者﹐胸中有物﹐導痰補脾﹐

二陳加白蒼楂芎湯

白術山楂川芎蒼術半夏陳皮茯苓甘艸﹝垣﹞失笑丸治虛痞惡食。﹝方見痞門。﹞

卷之二十一脾胃門痞

妊娠惡食

﹝《大》﹞治妊娠惡食。

人參﹝四兩﹞濃朴生薑枳殼甘艸﹝各一兩﹞水煎服。

凡妊娠惡食者﹐以所思食任意食之﹐必愈。

卷之二十一脾胃門

消癉門

渴而多飲﹐爲上消。消穀善饑﹐爲中消。渴而便數有膏﹐爲下消。

﹝垣﹞上消者﹐舌上赤裂﹐大渴引飲。逆調論云﹕心移熱於肺﹐傳爲膈消是也。以白虎加人參湯主之。﹝潔古曰﹕上消者﹐上焦受病﹐又謂之膈消。多飲水而少食﹐大便如常﹐小便淸利﹐知其燥在上焦。治宜流濕﹐以潤其燥。中消者﹐善食而瘦﹐自汗﹐大便硬﹐小便頻數。叔和云﹕口漧﹐飲水多﹐食亦饑﹐虛癉成爲消中者是也。以調胃承气湯及三黃丸主之。﹝潔古云﹕中消者﹐胃也。渴而飲食多﹐小便赤黃﹐熱能消穀﹐知其熱在中焦也﹐宜下之。﹞下消者﹐煩躁引飲﹐耳葉焦漧﹐小便如膏。叔和云﹕焦煩水易虧﹐此腎消也﹐以六味地黃丸主之。﹝潔古云﹕腎消者﹐病在下焦。初發爲膏淋﹐謂淋下如膏油之狀。至病成面色黧黑﹐形瘦而耳焦﹐小便濁而有脂液﹐治宜養血﹐以分其淸濁而自愈矣。﹞上上消者﹐經謂之膈消。膈消者﹐渴而多飲是也。中消者﹐經謂之消中。消中者﹐渴而飲食俱多﹐或不渴而獨飲是也。下消者﹐經謂之腎消。腎消者飲一溲二﹐其溲如膏油﹐卽膈消﹑消中之傳變。王注謂肺臟消燥﹐气無所持是也。蓋肺藏气﹐肺無病則气能管攝津液﹐而津液之淸微者﹐收養筋骨血脈﹐餘者爲溲。肺病則津液無气管攝﹐而精微者亦隨溲下﹐故飲一溲二﹐而溲如膏油也。筋骨血脈無津液以養之﹐故其病成﹐漸形瘦焦漧也。然肺病本於腎虛﹐腎虛則心寡於畏﹐妄行淩肺﹐而移寒與之﹐然後肺病消。故仲景治渴而小便反多﹐用腎气丸補腎救肺﹐後人因名之腎消及下消也。或曰﹕《經》旣云肺消死不治﹐仲景復用腎气丸治之何也﹖曰﹕飲一溲二者﹐死不治。若飲一未至溲二者﹐病尙淺猶或可治。故仲景腎气丸治飲水一斗小便亦一斗之癥﹐若小便過於所飲者﹐亦無及矣。

病式服藥熬豬肚湯小承气湯益火之源以消陰翳﹐則便溺有節。

羊肉冬瓜湯腎气丸地黃丸消渴手太陰﹝大渴不止。﹞消中足陽明﹝癉成消中而數小便﹐胃熱消穀善饑。﹞腎消足少陰﹝膏癉﹐飲少溲多。﹞麥冬飲子內化丸鳳髓丹化水丹易老順气散壯水之主以制陽光﹐則渴飲不思。

﹝垣﹞論消渴末傳能食者﹐必發腦疽背瘡﹔不能食者﹐必傳中滿鼓脹。《聖濟總錄》皆爲必死不治之癥。潔古分而治之﹕能食而渴者﹐白虎加人參湯主之﹔不能食而渴者﹐錢氏白術散倍加葛根主之﹐上中旣平﹐不復傳下消矣。前人用藥﹐厥有旨哉。或曰﹕未傳瘡疽者﹐何也﹖此火邪勝也。其瘡痛甚﹐而不潰﹐或赤水者是也。經曰﹕有形而不痛者﹐陽之類也。急攻其陽﹐無攻其陰﹐治在下焦。元气得彊者生﹔失彊者死。末傳中滿者﹐何也﹖以寒治熱﹐𨿽方士不能廢繩墨而更其道也。然臟腑有遠近﹐心﹑肺位近﹐宜制小其服﹔腎﹑肝位遠﹐宜制大其服。皆適其所至所爲。故知過與不及﹐皆誅罰無過之地也。如膈消﹑中消﹐制之太急﹐速過病所﹐久而成中滿之疾。正謂上熱未除﹐中寒復生者﹐非藥之罪﹐失其緩急之宜也。處方之際﹐宜加審焉。

﹝《本》﹞《總錄》論消渴有三種﹕一者﹐渴而飲水多﹐小便數有脂似麩片而甜者﹐消渴病也。

二者﹐喫食多﹐不甚渴﹐小便少有似油而數者﹐消中病也。三者﹐𨿽渴飲水不能多﹐腿腳瘦小痿弱﹐小便數﹐此腎消病也。特忌房勞。《千金》云﹕消渴病宜愼者有三﹕一飲酒﹔二房勞﹔三咸食及面。能愼此三者﹐𨿽不服藥亦自可愈。消渴之人﹐愈與未愈﹐嘗須慮患大癰﹐必於骨節間忽發癰疽而卒。

﹝《素》﹞帝曰﹕夫子數言熱中﹑消中﹐不可服膏粱﹑芳艸﹑石藥﹐石藥發﹐芳艸發狂。

夫熱中﹑消中﹐皆富貴人也。今禁膏粱﹐是不合其心﹐禁芳艸石藥﹐是病不愈﹐願聞其詳。岐伯曰﹕芳艸之气美﹐石藥之气悍﹐二者其气急疾堅勁﹐故非緩心和人不可以服此二者。帝曰﹕不可以服此二者﹐何以然﹖岐伯曰﹕熱气悍﹐藥气亦然﹐二者相遇﹐恐內傷脾。脾者土也﹐而惡木。服此藥者﹐至甲乙日更論。﹝腹中論王注云﹕多飲﹑數溲﹐謂之熱中﹔多食﹑數溲﹐謂之消中。

芳艸卽白芷﹐石藥卽鐘乳之類。﹞﹝垣﹞滑石治渴﹐本爲竅不利而用之。以燥能亡津液也﹐天令濕气太過者當用之﹐若無濕用之是犯禁也。

﹝《靈》﹞黃帝曰﹕人之善病消癉者﹐何以候之﹖少兪答曰﹕五臟皆柔弱者﹐善病消癉。黃帝曰﹕何以知五臟之柔弱也﹖少兪曰﹕夫柔弱者必有剛彊﹐剛彊多怒﹐柔者易傷也。黃帝曰﹕何以候柔弱之與剛彊﹖曰﹕此人薄皮膚﹐而目堅固以深者﹐長衝直揚﹐其心剛﹐剛則多怒﹐怒則气上逆﹐胸中蓄積﹐气血逆畱﹐皮充肌﹐血脈不行﹐轉而爲熱﹐熱則消肌膚﹐故爲消癉。此言其人暴剛而肌肉弱者也。﹝五變篇﹞KT弱小以薄者﹐心脆﹐心脆則善病消癉熱中。肩背薄者肺脆﹐肺脆則善病消癉易傷。脇骨弱者肝脆﹐肝脆則善病消癉易傷。唇大而不堅者脈脆﹐脈脆則善病消癉易傷。耳薄不堅者腎脆﹐腎脆則善病消癉易傷。﹝全文見診法。﹞心脈微小爲消癉﹐滑甚爲善渴。肺脈微小爲消癉。肝脈微小爲消癉﹔小甚爲多飲。脾脈微小爲消癉。

腎脈微小爲消癉。諸脈小者﹐陰陽俱不足也。勿取以鍼﹐而調以甘藥。﹝全文見治虛實法。﹞凡治消癉﹐肥貴人則膏粱之疾。

﹝《素》﹞心脈而散者﹐當消環自已。﹝脈要精微論﹞帝曰﹕消癉何如﹖岐伯曰﹕脈實大﹐病久可治﹔脈懸小堅﹐病久不可治。﹝虛實論﹞﹝《難》﹞病若開目而渴﹐心下牢者﹐脈當得緊實而數﹐反得沈澀而微者死也。﹝十七難﹞﹝《脈》﹞消渴﹐脈數大者生﹔細小浮短者死。

卷之二十一脾胃門消癉門

渴而多飲爲上消

﹝丹﹞治消渴﹐養气﹑降火﹑生血爲主。栝蔞根﹐治消渴之神藥。心移熱於肺﹐傳爲膈消。

﹝全文見診病傳變王注云﹕心脇兩間中有斜膈膜﹐膈膜下際內連於橫膈膜﹐故心熱入肺﹐久久傳化﹐內爲膈熱﹐消渴而多飲也。﹞﹝垣﹞潔古云﹕能食而渴者﹐白虎倍加人參湯主之。不能食而渴者﹐錢氏白術散加葛根﹐大作湯劑廣服之。

﹝《保》﹞

人參石膏湯

治膈消。上焦煩渴﹐不欲多食。

人參﹝五錢﹞石膏﹝一兩﹞知母﹝七錢﹞甘艸﹝四錢﹞每服五錢﹐水煎﹐食後溫服。

﹝錢﹞

加減地骨皮散

治上消。

知母柴胡甘艸﹝炙﹞半夏地骨皮赤茯苓白芍藥黃石膏黃芩桔梗上爲細末。每服三錢﹐姜五片﹐水煎﹐食遠溫服。

﹝垣﹞

白術散

治虛熱而渴。

人參白術白茯苓甘艸﹝各一兩﹞漧葛﹝二兩﹞藿香﹝一兩﹐去土﹞木香﹝一兩﹞上爲末。每服三錢﹐煎溫服。如飲水多﹐多與服之。﹝海藏雲﹕四君子加減法﹐治濕勝气脫﹐泄利太過。﹞﹝海﹞治脾胃虛弱﹐大渴不止而食少﹐小便不利﹐大便不調﹐精神短少﹐腹窄狹如繩束之。

白茯苓﹝去皮﹞橘紅﹝各一兩﹞生薑﹝半兩﹞上爲末﹐煉蜜丸如彈子大。每服二丸﹐白湯化﹐空心服。忌生冷硬物﹑怒發﹑思慮過度。如脈弦或腹中急甚者﹐加甘艸三錢。

﹝易老

﹞門冬飲子

治老﹑弱﹑虛人大渴。

人參枸杞子白茯苓甘艸﹝各三分﹞五味子﹝半兩﹞麥門冬﹝去心﹐半兩﹞薑水煎服。

﹝羅﹞

門冬飲子

治膈消。胸滿心煩﹐精神短少﹐多爲消病。

知母甘艸﹝炙﹞栝蔞仁五味子人參葛根茯神生地麥門冬﹝各一兩﹞上爲粗末。每服五錢﹐加竹葉十四片同煎。

﹝垣﹞小便不利而渴﹐知內有濕也。小便自利而渴﹐知內有燥也。濕宜泄之﹔燥宜潤之。

﹝仲﹞脈浮﹐小便不利﹐微熱消渴者﹐宜利小便﹑發汗﹐五苓散主之。﹝方見傷寒。﹞脈浮發熱﹐渴欲飲水﹐小便不利者﹐豬苓湯主之。﹝方見傷寒。﹞﹝《本》﹞火府丹治消渴。﹝方見淋。﹞壬戌年﹐一卒病渴﹐日飲水三斗﹐不食者三月﹐心中煩悶。時已十月﹐予謂心中有伏熱﹐與此藥數服﹐每服五十丸﹐溫水下。越二日來謝云﹕當日三服渴止﹐又次日三服﹐飲食如故。此方本治淋﹐用以治渴效﹐信乎藥要變通用之。

﹝藏器﹞石燕﹐主消渴﹐同水牛鼻和煮飲之。

渴而小便自利諸方﹐並見下消燥熱條。

﹝垣﹞神效生津甘露飲子。﹝方見下消燥熱條。﹞﹝丹﹞消渴泄瀉。先用白芍﹑白術各炒爲末調服﹐後隨癥用藥。

﹝垣﹞

止渴潤燥湯

治消渴﹐大便漧燥﹐喜溫飲﹐陰頭短縮﹐舌上白燥﹐唇裂口漧﹐眼澀難開﹐及於黑處﹐如見浮雲。

升麻﹝一錢半﹞柴胡﹝七分﹞甘艸梢﹝五分﹞杏仁﹝六个﹞桃仁﹝研﹐一錢﹞麻仁﹝研﹐一錢﹞歸身﹝一錢﹞紅花﹝少許﹞防風根﹝一錢﹞荊芥穗﹝一錢﹞熟地﹝二錢﹞小椒﹝一分﹞細辛﹝一分﹞黃柏﹝一錢﹞知母石膏﹝各一錢﹞水煎去渣﹐食後熱服。

雜癥有汗而渴者﹐以辛潤之﹔無汗而渴者﹐以苦堅之。太陽無汗而渴﹐不宜服白虎湯。若得汗後﹐脈洪大而渴者﹐宜服之。陽明汗多而渴﹐不宜服五苓散。若小便不利﹐汗少﹐脈浮而渴者﹐宜服之。

﹝丹﹞消渴病退後而燥渴不解﹐此有餘熱在肺經﹐可用參﹑苓﹑甘艸少許﹐生薑汁冷服。虛者可用人參湯。

﹝潔﹞

化水丹

治手﹑足少陰渴飲不止﹐或心痛者。﹝《本事》治飲冷水多。﹞川烏﹝臍大者四个﹐炮去皮﹞甘艸﹝炙﹐一兩﹞牡蠣﹝生﹐三兩﹞蛤粉﹝用濃者﹐炮﹐六兩﹞上爲細末﹐醋浸蒸餅爲丸。每服十五丸﹐新水下。心痛者﹐醋湯下立愈。飲水一石者﹐一服愈。海藏雲﹕此藥能化停水。

﹝垣﹞太陽經渴﹐其脈浮﹐無汗者﹐五苓散﹑滑石之類主之。陽明經渴﹐其脈長﹐有汗者﹐白虎湯﹑涼膈散之類主之。少陽經渴﹐其脈弦而嘔者﹐小柴胡湯加栝蔞之類主之。太陰經渴﹐其脈細﹐不欲飲﹐縱飲思湯不思水者﹐四君子﹑理中湯之類主之。少陰經渴﹐其脈沈細﹐自利者﹐豬苓湯﹑三黃丸之類主之。厥陰經渴﹐其脈微﹐引飲者﹐宜少少與之。

﹝《聖》﹞治時气煩渴。用生藕汁一盞﹐入生蜜一合﹐令勻﹐分爲三服。

蜜酒方

好蜜﹝三斤﹞水﹝一碗﹞細曲﹝一升﹞好幹酵﹝二兩﹞上先熬蜜水﹐去沫﹐冷下曲﹐酵。每日攪三次﹐熱服。

﹝仲﹞渴欲飲水不止者﹐

文蛤散

主之。

文蛤﹝五兩﹐按《本艸》云﹕文蛤﹐味鹹寒﹐治消渴。陳無擇以文蛤爲五味子﹞上一件捍爲散﹐以沸湯和服方寸匕。

﹝《經》﹞治一切渴。用大牡蠣不拘多少﹐於臘月或端午日﹐黃泥裹通赤﹐放冷取出爲末。

用鯽魚煎湯下一錢匕﹔小兒五分。只兩服瘥。

﹝《本》﹞治渴疾﹐飲水不止。

神效散

白浮石蛤粉蟬殼﹝等分﹞上爲末。用鯽魚膽七个﹐調三錢﹐不拘時服。

又消渴方。

白浮石舶上靑苔﹝等分﹞麝香﹝少許﹞上爲末。每服二錢﹐溫湯下。

黃連丸

卽栝蔞根丸是也。

﹝《保》﹞上焦燥而渴﹐蜜煎生薑湯﹐用大器傾注﹐時時呷之。法曰﹕心肺之病﹐莫厭頻而少飲。《內經》曰﹕補上治上宜以緩。又曰﹕辛以潤之。開腠理致津液﹐通則肺气下流﹐故火气降而燥衰矣﹐其渴卽止。有人消渴引飲無度﹐或令食韭苗﹐日用三五兩﹐不得入鹽﹐但喫得十斤卽效。

﹝海﹞

千里漿

一名水葫蘆。

木瓜紫蘇葉桂﹝各一兩﹞烏梅肉﹝一兩﹞赤茯苓﹝一兩﹞一方有神曲﹑豆粉。

上爲末﹐煉蜜丸﹐如彈子大。噙化一丸﹐咽下。﹝齒屬腎水故也。﹞又方百藥煎烏梅肉紫蘇葉人參甘艸麥門冬上等分﹐爲細末﹐煉蜜丸如彈子大。噙化。

芷梅湯

烏梅肉甘艸﹝各三分﹞百藥煎﹝一兩﹞白芷﹝半兩﹞白檀﹝三錢﹞上爲細末﹐湯點服。

運气渴有二﹕一曰熱助心盛而渴。經云﹕少陽司天之政﹐三之气﹐炎暑至﹐民病渴。又云﹕少陰之復﹐渴而欲飲。又云﹕少陽之復﹐嗌絡焦槁﹐渴引水漿﹐治以諸寒劑是也。

二曰寒攻心虛而渴。經云﹕太陽司天﹐寒气下臨﹐心火上從﹐嗌漧善渴。又云﹕太陽司天﹐寒淫所勝﹐民病嗌漧﹐渴而欲飲。又云﹕寒水太過﹐上臨太陽﹐民病渴而妄冒﹐治以諸熱是也。

﹝丹﹞治消渴﹐用繅絲湯飲之﹐能引腎气上行朝於口。

﹝仲﹞吐酸﹐欲得水而貪飲者﹐

文蛤飲

主之﹐兼治微風﹐脈緊﹐頭痛。

文蛤﹝五兩﹞麻黃甘艸生薑﹝各三兩﹞石膏﹝五兩﹞杏仁﹝五十粒﹞大棗﹝十二枚﹞上咀﹐以水七升﹐煮取二升﹐溫服一升﹐汗愈。

﹝垣﹞

甘艸石膏湯

治渴病全愈再劇﹐舌白滑微腫﹐咽喉咽唾覺痛﹐嗌腫﹐時渴飲冷﹐白沫如膠﹐飲冷乃止。

升麻﹝一錢五分﹞柴胡﹝七分﹞甘艸根﹝五分﹞黃柏﹝一錢﹞石膏﹝六分﹞杏仁﹝六个﹞桃仁防風根荊芥穗生地﹝各一錢﹞熟地﹝三分﹞黃連﹝三分﹞知母﹝一錢﹞細辛﹝一分﹞紅花﹝少許﹞小椒﹝三个﹞歸身﹝一錢﹞上水煎﹐去渣﹐食後熱服。

鍼灸口渴咽漧有四法﹕其一取心。經云﹕心手少陰之脈﹐是動則病嗌漧﹐心痛﹐渴而欲飲﹐隨盛虛寒熱陷下取之也。

其二取肺﹑大腸。經云﹕大腸手陽明之脈﹐所生病者﹐目黃口漧﹐隨盛虛寒熱陷下以施補瀉疾畱之法也。

又云﹕肺虛則少气﹐耳聾嗌漧﹐取其經太陰太陽之外﹐厥陰內血者是也。

其三取腎。經云﹕腎足少陰之脈﹐所生病者﹐口熱舌漧﹐咽腫嗌漧﹐隨盛虛寒熱陷下取之。

又云﹕嗌漧口中熱如膠﹐取足少陰是也。

其四取肝。經云﹕肝足厥陰之脈﹐是動病甚則嗌漧﹐面塵脫色﹐隨盛虛寒熱陷下取之。

﹝《密》﹞﹝消渴﹐經百日以上者﹐不可刺灸﹐刺灸則瘡口病水不止﹞玉液﹝一分﹐瀉見血訖﹐取下穴﹞三里﹝瀉訖如前﹐補玉液一分﹐再取下穴﹞關元﹝瀉訖再取廉泉。﹞﹝《集》﹞又法﹕金津玉液承漿﹝不已再取﹞海泉人中廉泉腎兪气海﹝東﹞小腸兪陽池﹝各灸之。﹞廉泉﹝出惡血方已。﹞又法﹕胃心膻中﹝各灸之。﹞又法﹕承漿然谷勞宮曲池意捨關元﹝各灸之。﹞﹝世﹞口熱咽漧﹐唾如粘膠﹐口苦﹐嗌仲介介然﹕太溪﹝五分。﹞陽陵泉﹝二寸半。﹞﹝《甲》﹞渴飲﹐身體燥﹐多噫﹐隱白主之。消渴嗜飲﹐承漿主之。消渴﹐脘骨主之。嗌漧﹐腹痛﹐坐臥目KTKT﹐善怒多言﹐伏澑主之。

卷之二十一脾胃門消癉門

消穀善饑爲中消

癉成爲中消。﹝全文見診經云﹕五臟皆柔弱而脆者爲消癉。王注云﹕癉爲消熱病也。﹞已食而饑者胃疸。﹝平人气象論一云﹕注夏卽癉勞病也。﹞谷入多而气少﹐得之有所脫血﹐濕居下也。﹝全文見診生死。﹞﹝《靈》﹞胃中熱則消穀﹐令人心懸善饑﹐以上皮熱。﹝師傅篇下同﹞胃中熱﹐腸中寒﹐則疾饑﹑小腹痛脹。中熱則胃中消穀。﹝五癃津液篇﹞﹝《素》﹞三陽結謂之消。﹝陰陽別論王注云﹕胃及大腸俱熱結也﹐熱則善消水谷。﹞﹝垣﹞消渴中消﹐自古只治燥止渴﹐誤矣。殊不知三陽結謂之消﹐三陽者﹐陽明也。手陽明大腸主津液﹐所生病﹐熱則目黃口漧﹐是津液不足也。足陽明主血﹐所生病﹐熱則消穀善饑﹐血中伏火﹐是血不足也。結者﹐津液不足﹐結而不潤﹐皆燥熱爲病也。此因數食甘美而多肥﹐故其气上溢﹐轉爲消渴。治之以蘭﹐除陳气也。不可服膏粱﹑芳艸﹑石藥﹐其气悍烈﹐能助熱燥也。越人云﹕邪在六腑﹐則陽脈不和﹐陽脈不和﹐則气畱之﹐气畱之則陽脈盛矣﹐陽脈太盛則陰气不得榮也﹐故肌肉皮膚消削是也。

﹝《素》﹞帝曰﹕有病口甘者﹐病名爲何﹖何以得之﹖岐伯曰﹕此五气之溢也﹐名曰脾癉。

夫五味入口﹐藏於胃﹐脾爲之行其精气﹐津液在脾﹐故令人口甘也。此肥美之所發也﹐此人必數食甘美而多肥也。肥者令人多熱﹐甘者令人中滿﹐故其气上溢﹐轉爲消渴。治之以蘭﹐除陳气也。﹝奇病論﹞﹝潔﹞胃熱則善消水谷﹐可飲甘辛降火之劑。用黃連末﹐生地﹑白藕各自然汁﹐牛乳各一升﹐熬成膏。和黃連末一斤﹐丸如桐子大。每服三五十丸﹐少呷白湯下﹐日進十服。

﹝河﹞

豬肚丸

治消渴。

豬肚﹝一个﹞黃連﹝一兩﹞栝蔞根﹝四兩﹞麥門冬﹝去心﹐四兩﹞知母﹝一兩﹞爲細末﹐納豬肚中﹐綫縫﹐置甑中蒸極爛﹐乘熱於石臼中杵﹐可丸爲度。如硬﹐加少蜜爲丸。

每服三十丸﹐漸加至四五十丸﹐渴則服之。﹝《三因方》多粱米﹑杜仲。本艸云﹕豬肚能補中益气止渴。﹞﹝垣﹞調胃承气湯治消中渴而飲食多。﹝方見傷寒﹐此初起時宜服之。﹞三黃丸﹝方見治發熱條。﹞﹝潔﹞

順利散

治中熱在胃而能食﹐小便赤黃微利。至不欲食爲效﹐不可多利。

濃朴枳實﹝各一兩﹞大黃﹝煨﹐四兩﹞每服五錢﹐水煎﹐食遠服。

大腸移熱於胃﹐善食而瘦﹐又謂之食。﹝全文見診病傳變食者﹐謂食移易而過﹐不生肌膚﹐亦易饑也。東垣云﹕善食而瘦者﹐胃伏火邪於气分則能食﹐脾虛則肌肉削也。﹞胃移熱於膽﹐亦名食。﹝同上﹞﹝河﹞

參蒲丸

治食。胃中結熱﹐消穀善食﹐不生肌肉。

人參赤茯苓菖蒲遠志地骨皮牛膝﹝酒浸。各一兩﹞上爲末﹐煉蜜丸。每服二十丸﹐米飲下。

運气消中皆屬熱。經云﹕少陰之勝﹐心下熱﹐善饑。又云﹕少陽之勝﹐熱客於胃﹐善饑﹐治以寒劑是也。

鍼灸消中皆取於胃。經云﹕邪在脾胃﹐陽气有餘﹐陰气不足﹐則熱中善饑﹐取三里灸之。又云﹕胃足陽明之脈﹐气盛則身以前皆熱﹐於胃則消穀善饑。﹝熱則淸之﹐盛則瀉之。﹞﹝《甲》﹞陰气不足﹐熱中﹐消穀善饑﹐腹熱﹐身煩狂言﹐三里主之。腹中气脹引脊痛﹐飲食多而身羸瘦﹐名曰食。每作﹐先取脾兪﹐後取季脇。

卷之二十一脾胃門消癉門

渴而便數有膏爲下消

﹝羅﹞張安撫蕓夫﹐年四十五歲﹐病消渴﹐舌上赤裂﹐飲水無度﹐小便數多﹐先師以此藥治之﹐良愈。消渴多傳瘡瘍﹐爲不救之疾﹐旣效亦不成瘡瘍﹐享年七十五而終﹐名之曰

生津甘露飲子

治消渴上下齒麻﹐舌硬赤爛腫痛﹐食不下﹐腹時脹滿疼痛﹐渾身色黃﹐目白睛黃。甚則四肢萎弱無力﹐面塵脫色﹐脇下急痛﹐善嚏善怒健忘﹐臀肉腰背疼寒﹐兩丸冷甚。一方石膏用一兩二錢。

石膏﹝一錢二分﹞人參甘艸﹝生﹞山梔白豆蔻白芷連翹甘艸﹝炙﹞蓽澄茄黃連姜黃藿香﹝各一錢﹞白葵﹝五分﹞麥門冬杏仁﹝各一錢﹞歸身蘭香﹝各五分﹞黃柏﹝酒炒﹐錢半﹞升麻根﹝二錢﹞木香﹝一錢﹞桔梗﹝三分﹞柴胡根﹝五分﹞知母﹝酒﹐二錢﹞全蠍﹝二个﹐去毒﹞上爲末﹐水浸﹐蒸餅和勻成劑﹐捏作餅子﹐曬漧﹐杵碎如黃米大。每服二錢﹐挑於掌內﹐以舌舐之﹐津液送下﹐或白湯食後服之﹐神效。凡消渴爲病﹐燥熱之气勝也。《內經》云﹕熱淫所勝﹐佐以甘苦﹐以甘瀉之。熱則傷气﹐气傷則無潤﹐折熱補气﹐非甘寒之劑不能﹐故以石膏之甘寒爲君﹔啟玄子曰﹕滋水之源﹐以鎭陽光﹐故以柏﹑連﹑梔子﹑知母之苦寒瀉熱補水爲臣﹔以當歸﹑杏仁﹑麥門冬﹑全蠍﹑連翹﹑白葵﹑蘭香﹑甘艸甘寒和血潤燥爲佐﹔升麻﹑柴胡苦平﹐行陽明﹑少陽二經﹐蓽澄茄﹑白豆蔻﹑木香﹑藿香反佐以取之﹔又用桔梗爲舟楫﹐使浮而不下也。

﹝垣﹞

和血養气湯

治口渴舌漧﹐小便數﹐舌上赤裂。此藥生津除燥﹐生肌肉﹐一名地黃飲子。

黃連﹝酒﹐七分﹞桃仁﹝六个﹞生地﹝七分﹞紅花﹝少許﹞黃柏﹝酒﹐一錢﹞當歸﹝酒﹐四分﹞甘艸﹝炙﹐三分﹞升麻﹝一錢﹞知母﹝酒﹐五分﹞防己﹝酒﹐三分﹞羌活﹝五分﹞麻黃根﹝二分﹞口漧舌渴﹐加杏仁﹝六个﹞甘艸﹝生﹐三分﹞小便數﹐加石膏﹝六分﹞上咀﹐作一服﹐水煎去渣﹐稍熱服。忌酒﹑面﹑房事。

淸涼飲子

治消中能食而瘦﹐口舌漧﹐自汗﹐大便結﹐小便數。

羌活梢﹝一錢﹞柴胡梢﹝一錢﹞升麻梢﹝四分﹞防風梢﹝五分﹞當歸﹝六分﹞甘艸梢﹝一錢﹞石膏﹝一錢半﹞知母﹝酒制﹐一錢﹞紅花﹝少許﹞防己﹝五分﹞龍膽艸﹝一錢半﹞黃柏﹝一錢半﹞桃仁﹝五个﹞杏仁﹝五个﹞生地﹝酒﹐五分﹞黃根﹝一錢﹞黃芩﹝酒﹐一錢﹞甘艸﹝炙﹐一錢﹞上﹐水二盞﹐酒一小盞﹐煎服。

甘露膏

治消渴﹐飲水極多﹐善食而瘦﹐自汗﹐大便結燥﹐小便頻數。又名蘭香飲子。

石膏﹝二錢﹞知母﹝一錢半﹞甘艸﹝生一錢﹐炙五分﹞人參﹝五分﹞防風根﹝一錢﹞半夏﹝制﹐五分﹞蘭香﹝五分﹞白豆蔻連翹桔梗升麻﹝各五分﹞上爲末﹐水浸蒸餅丸﹔或捏劑作薄餅子﹐曬漧﹐碎如米大。每用淡姜湯下二錢。

﹝丹﹞徐兄﹐年四十歲。口漧﹐小便數。春末得之﹐夏來求治。診其兩手﹐左澀﹐右略數而不弦。重取似大而稍有力﹐左稍沈略弱而不弦﹐然澀卻多於右﹐喜兩尺皆不甚起。此由飲食味濃生熱﹐謂之痰熱。禁其濃味﹐宜降火以淸金﹐抑肝以補脾。用三消丸十粒﹔左金﹑阿魏丸各五粒﹐以姜湯吞下﹐一日六次。又以四物湯加參﹑術﹑陳皮﹑生甘艸﹑五味子﹑麥門冬煎服﹐一日三次﹐與丸藥間服。一二日自覺淸快﹐小便減三之二﹐口亦不幹。止渴未除﹐頭暈眼花﹐久坐則腰疼﹐遂以摩腰膏治腰疼﹔仍以四物湯用參﹑﹐減川芎﹐加牛膝﹑五味子﹑炒柏﹑麥門冬煎飲﹐調六一散服。及覺便多﹐遂去六一散﹐仍服丸藥而安。黃連末﹐治消渴要藥﹐加天花粉末﹐人乳﹑生地黃汁﹑生藕汁二物爲膏﹐入山藥末搜和﹐以薑汁和﹐煉蜜爲膏﹐徐徐挑於舌上﹐以白湯少許送下﹐亦得。能食﹐加軟石膏。

治消渴﹐以天花粉爲末﹐用人乳汁﹑生韭汁煎膏﹐丸如綠豆大。每服百丸﹐食後服。

﹝《肘》﹞治消渴小便多者﹐煮栝蔞根汁飲之良。

﹝世﹞治消渴無方可治者﹐用天花粉﹑大烏頭炒﹐等分爲細末﹐蒸餅丸。每服百丸﹐黑豆湯下。

以上四方﹐栝蔞根爲君。《本艸》云﹕栝蔞根﹐主消渴﹐止小便﹐通月水﹑乳汁。夫旣能止小便﹐又能通月水﹐知其流濕潤燥﹐治消渴之要藥也。

﹝《本》﹞

千金地黃丸

治腎渴。

黃連﹝四兩﹐爲末﹞生地﹝半斤﹐研取汁﹐連渣拌黃連末﹐和勻﹐曬漧用﹞上再爲細末﹐煉蜜爲丸。食後﹐麥門冬湯下五六十丸。

﹝羅﹞

黃連丸

治消渴飲水無度﹐小便頻數。

黃連﹝淨﹐半斤﹐用無灰好酒浸一宿﹐重湯蒸一伏時﹐取出曬漧用﹞上爲細末﹐滴水丸。白湯下五七十丸。

又方治卒消渴﹐小便多。搗黃連細末﹐蜜丸。服三四十丸。

麥門冬湯

治消渴﹐日夜飲水無度﹐飲下卽溲。

麥門冬﹝去心﹞黃連冬瓜﹝各二兩﹞上爲粗末。每服五錢﹐水煎八分﹐去渣溫服。若冬瓜無干者﹐用新冬瓜肉三斤﹐去穣﹐分作十二片﹐爲十二服。每服用瓜一片﹐劈破水煎﹐日三服。

冬瓜飲子

治消渴能食而飲水多﹐小便如脂麩片﹐日夜無度。

冬瓜﹝一枚﹞黃連﹝十兩﹐爲細末﹞上先以冬瓜破開去穣﹐摻黃連末在內﹐卻用頂蓋定﹐於熱灰中煨熟去皮﹐切細﹐爛研絞汁。

每服一盞至二盞﹐日三﹑夜一服。

﹝《本》﹞

三消丸

用好黃連治淨爲細末﹐不拘多少﹔切冬瓜肉研取自然汁﹐和成餅﹐陰漧﹐再爲細末。用汁浸和﹐加至七次﹐卽用冬瓜末爲丸。每服三四十丸﹐以冬瓜汁煎大麥仁湯送下。

尋常渴止一服效。

以上五方﹐黃連﹑冬瓜爲君。丹溪云﹕冬瓜性走而急﹐久病與陰虛者忌之﹐又有黃連爲佐﹐用者審之。

﹝《食》﹞治消渴飲水不止﹐小便數。用田螺五升﹐水一斗﹐浸一宿﹐渴卽飲之﹐每日一度易水換螺爲妙。

又方以水煮取汁飲之﹐螺亦任喫。

﹝子和﹞治飲水百杯﹐尙猶未足﹐小便如砂﹐或如杏色。服此方三五日﹐小便大出﹐毒注下﹐十日除根。

此方子和自云﹕此重劑﹐試有驗。

水銀﹝四錢﹞錫﹝二錢﹐同水銀炒成砂子﹞牡蠣密陀僧知母紫菀苦參貝母﹝各一兩﹞黃丹﹝半兩﹞栝蔞根﹝半斤﹞上爲細末。男子用不生兒豬肚﹐婦人用豬肚一个﹐納藥於內﹐以麻綫縫之﹐用新瓦二片﹐繩系一二遭﹐別用米一升﹐栝蔞根末半升﹐於新水內煮熟。取出放冷﹐不用米及栝蔞﹐只研豬肚並肚中藥末﹐爛和爲丸。如硬﹐加蜜。食前米湯下三四十丸。﹝《三因方》無貝母。﹞﹝河﹞

胡粉散

治大渴百方不痊者﹐亦治腎消。

黃丹胡粉﹝各半兩﹞栝蔞根﹝二兩半﹞甘艸﹝一兩﹞澤瀉石膏赤石脂白石脂﹝各半兩﹞上咀﹐水煎服﹐日二服。如腹痛減之﹐爲丸服尢妙。每服十丸﹐多則腹痛。

葛根丸

治消渴消腎﹐日飲碩水者。

葛根﹝三兩﹞栝蔞根﹝二兩﹞黃丹﹝二兩﹞附子﹝炮﹐去皮臍﹐一兩﹞上爲末﹐煉蜜丸。每服十丸﹐日進三服。春夏去附子。

﹝垣﹞六味地黃丸治腎消效。﹝方見治虛實法。﹞﹝《經》﹞治消渴不止﹐下元虛者。用牛膝五兩﹐細銼爲末﹐生地黃汁五升﹐晝曝夜浸﹐以汁盡爲度﹐蜜丸。空心溫酒下三十丸。久服壯筋骨﹐駐顏色﹐黑須髮﹐生津液。

﹝仲﹞治男子消渴﹐小便反多。如飲水一斗﹐小便亦一斗﹐腎气丸主之。﹝方見治虛實法。﹞﹝子和﹞治腎消。以腎气丸本方內加山藥一味外﹐桂附從四時加減﹕冬一兩﹐春秋三錢﹐夏一錢。又法﹐腎气丸去附子﹐加五味子一兩半。

﹝《本》﹞唐祠部李郎中﹐治消渴者腎虛所致﹐每發則小便甜。醫者多不知其故﹐亦缺而不言。

《洪範》曰﹕稼穡作甘。以物理推之﹐淋醋酒作脯法﹐須臾卽甜﹐足明人之食後滋味皆甜﹐流在膀胱。若腰腎气盛﹐則上蒸炎气﹐化成精气﹐下入骨髓﹐其次爲脂膏﹐又其次爲血肉﹐其餘則爲小便。故小便色黃﹐血之餘气也。五臟之气鹹潤者﹐則下味也。若腰腎旣虛冷﹐則不能蒸化穀气﹐盡下爲小便﹐故味甘不變﹐其色淸冷﹐則肌膚枯槁也。猶如乳母穀气上泄﹐皆爲乳汁。消渴病者﹐下泄爲小便﹐皆精气不實於內﹐則小便數溲溺也。又肺爲五臟華蓋﹐若下有暖气蒸則肺潤﹐若下冷極﹐則陽不能升﹐故肺幹而渴。《易》於否卦言之矣﹐乾上坤下﹐陽無陰不降﹐陰無陽不升﹐上下不交﹐故成否也。譬如釜中有水﹐以火暖之﹐又以板覆之﹐則暖气上騰﹐故板能潤﹔若無火力﹐則水气不能上升﹐此板終不得潤。火力者﹐腰腎彊盛也。常須暖補腎气﹐飲食得火力則潤上而易消﹐亦免漧渴之患。故仲景云﹕宜服腎气八味丸。此疾與香港腳𨿽同﹐皆爲腎虛所致﹐其香港腳始發於二三月﹐盛於五六月﹐衰於七八月﹔凡消渴始發於七八月﹐盛於十一二月﹐衰於二三月。其故何也﹖夫香港腳﹐壅疾也﹔消渴﹐宣疾也。春夏陽气上﹐故壅疾發則宣疾愈。秋冬陽气下﹐故宣疾發則壅疾愈。

審此二者﹐疾可理也。猶如善爲政者﹐寬以濟猛﹐猛以濟寬﹐隨時變通耳。

﹝和﹞治諸虛不足﹐胸中煩悸﹐時常消渴﹐唇口漧燥﹐或先渴而欲發瘡﹐或病癰疽而後渴者﹐宜用黃湯多服之。﹝方見癰疽門。凡消渴而小便反多有脂者﹐皆腎气不管攝津液也﹐宜多服黃﹐黃乃補气之要藥。﹞﹝《保》﹞

行气丸

治消渴。

五靈脂﹝《衍義》云﹕五靈脂入肝最遠﹐能行經血﹐不能生血﹞烏頭﹝去皮臍﹞上等分爲末。每服三錢﹐冬瓜湯下。無瓜時﹐苗葉亦可。日三服﹐渴止勿服。再服八味丸去附子﹑加五味子。

﹝《外》﹞治消腎﹐小便數。鹿角一具炙焦﹐搗篩爲末。酒服方寸匕﹐漸漸加之。

﹝《保》﹞

茴香散

治消病﹐下焦渴癥﹐小便如膏。

茴香﹝炒﹞苦楝﹝炒﹞各等分﹐炒爲末﹐食後酒調下一錢。

﹝《食》﹞治消渴﹐舌焦口漧﹐小便數。野雉一隻﹐以五味煮令極熟﹐去肉取汁﹐渴飲之﹐肉亦可食。

肝癉者﹐夜臥則驚﹐多飲﹐小便數。﹝全文見癉。﹞心移寒於肺消者﹐飲一溲二﹐不治。﹝全文見診病傳變王注云﹕腎臟消爍﹐气無所攝﹐故飲一溲二也。﹞﹝仲﹞寸口脈浮而遲﹐浮卽爲虛﹐遲卽爲勞。虛則衛气不足﹐勞則榮气竭。跗陽脈浮而數﹐浮則爲气﹐數則消穀而大堅。气盛則溲數﹐溲數則堅﹐堅數相搏﹐卽爲消渴。跗陽脈數﹐胃中有熱﹐卽消穀引飲﹐大便必堅﹐小便卽數。

卷之二十一脾胃門消癉門

胎前渴

﹝云﹞

葛根散

治婦人妊娠﹐胸膈煩躁﹐唇口漧裂﹐四肢壯熱﹐食少。

葛根黃芩人參蕤仁黃甘艸麥門冬上各等分。每服四錢﹐加竹茹彈子大﹐水煎服。

人參黃散

治妊娠身熱煩躁﹐口漧少食﹐四肢壯熱。

人參黃葛根秦艽麥門冬﹝各一兩﹞知母﹝七錢半﹞甘艸﹝五錢﹞赤茯苓﹝一兩﹞上咀。每服四錢﹐姜三片﹐淡竹葉十四片﹐同水煎。

治妊娠壅熱﹐心神煩躁﹐口漧渴逆。

升麻黃芩人參麥門冬山梔柴胡茯神栝蔞根犀角﹝鎊。各一兩﹞知母甘艸﹝各五錢﹞上咀。每服四錢﹐水煎服。

知母散

治妊娠煩悶﹐口漧﹐胞胎髒熱。

知母麥門冬甘艸﹝各半兩﹞黃黃芩赤茯苓﹝各七錢半﹞上咀﹐加竹茹同煎。

卷之二十一脾胃門消癉門

產後渴

﹝云﹞

竹葉湯

治產後虛弱口渴。

竹葉﹝三升﹞甘艸人參茯苓﹝各一兩﹞生薑半夏﹝各三兩﹞麥門冬﹝五兩﹞大棗﹝十五个﹞上咀﹐以水九升﹐先用生薑﹑竹葉﹑大棗煎取七升﹐去渣﹐入藥煎取二升﹐每服五合﹐日三夜一。

玄胡索散

治產後失血﹐渴不止。

郁金漧葛桂心靑皮枳殼玄胡索上等分﹐以好醋浸一宿﹐焙榦爲末。每服二錢﹐陳皮湯調下﹐日三夜一。

﹝《本》﹞治產後出血太多﹐虛煩發渴﹐用眞正蒲黃末二錢﹐白湯調下。如渴燥甚﹐井花水下。

﹝《大》﹞治產後中風煩渴。用紅花子五合﹐微炒研碎﹐以水煎濃﹐徐徐呷之。

﹝陳士良﹞療血渴及產後渴疾。用蓮子心生取爲細末﹐米飲調下二錢﹐效。

﹝《保》﹞

桃花散

治產後不煩而渴。

新鍛石﹝一兩﹞黃丹﹝五錢﹞上爲細末。渴時用井水調下一錢。

卷之二十一脾胃門消癉門

口燥咽漧

﹝垣﹞飲食不節﹐勞倦所傷﹐以致脾胃虛弱﹐乃血所生病。主口中津液不行﹐故口漧咽漧。

病患自以爲渴﹐醫以五苓散治之﹐反加渴燥﹐乃重竭津液﹐以致危亡。經云﹕虛則補其母。

當於心與小腸中補之﹐乃脾胃之根蒂也。以甘溫之藥爲之主﹐以苦寒爲之使﹐以酸爲之臣﹐佐以辛。

心苦緩﹐急食酸以收之。心火旺﹐則肺金受邪﹐金虛則以酸補之﹐次以甘溫及甘寒之劑﹐於脾胃中瀉心火之亢盛﹐是治其本也。

﹝《本》﹞

黃湯

治心中煩躁﹐不生津液﹐不思飲食。

黃熟地白芍藥五味子麥門冬﹝各三兩﹞甘艸人參天門冬﹝各五錢﹞白茯苓﹝一兩﹞上咀。每服三錢﹐姜﹑棗﹑烏梅同煎﹐去渣﹐食後服。

五味子湯桑枝煎﹐治口漧。﹝方見癰疽。﹞燥熱咽漧﹐忌南星﹑半夏。

運气口燥舌漧﹐皆爲熱燥二气﹐然分言之有四﹕一曰熱。經云﹕歲火太過﹐民病嗌燥。又云﹕少陰司天﹐熱淫所勝﹐病胸中煩熱嗌漧﹐治以寒劑是也。

二曰燥。經云﹕金郁之發﹐嗌漧面塵。又云﹕陽明在泉﹐燥淫所勝﹐甚則嗌漧面塵﹐治以溫劑是也。

三曰上熱下燥。經云﹕少陰司天之政﹐水火寒熱之气﹐持於气交﹐民病嗌漧﹐四之气﹐民病寒熱嗌漧是也。

四曰上燥下熱。經曰﹕陽明司天之政﹐四之气﹐民病嗌漧引飲﹐皆治以寒溫﹐多少其制是也。

﹝《素》﹞督脈主病嗌漧。﹝骨空論﹞

卷之二十一脾胃門

黃膽

﹝丹﹞五疸不要分﹐同是濕熱﹐如曲相似。輕者小溫中丸。重者大溫中丸。熱多者﹐加芩﹑連。濕多者﹐茵陳五苓散加食積藥。濕熱因倒胃气﹐服下藥大便下利者﹐參﹑加茵陳﹑山梔﹑甘艸。

﹝仲﹞諸病黃家﹐但利其小便﹐假令脈浮﹐當以汗解之﹐宜桂枝加黃湯。谷疸之爲病﹐寒熱不食﹐食卽頭眩﹐心胸不安﹐久久發黃﹐爲谷疸﹐茵陳蒿湯主之。黃膽病﹐茵陳五苓散主之。

﹝二方並見傷寒。﹞﹝羅﹞

茯苓除濕湯

治黃膽气熱﹐嘔吐而渴欲飲冷﹐身體面目俱黃﹐小便不利﹐不得安臥﹐亦不思食。

白茯苓﹝五分﹞澤瀉﹝三分﹞茵陳蒿﹝六分﹞豬苓﹝三分﹞黃芩﹝生﹞黃連山梔防己白術蒼術陳皮靑皮﹝各二分﹞上咀﹐水煎﹐空心服。

完顏正卿﹐因官事勞役﹐飲食不節﹐心火乘脾﹐脾气虛弱﹐更以恚怒气逆傷肝﹐心下痞滿﹐四肢困倦﹐身體麻木。次傳身目俱黃﹐微見靑色﹐顏黑﹐心神煩亂﹐怔忡不安﹐兀兀欲吐﹐口生惡沫﹐飲食不化﹐時下完谷﹐小便癃閉而赤黑﹐辰巳之間發熱﹐日暮則止﹐至四月尢甚。予診其脈浮而緩。《金匱》云﹕寸口脈浮爲風﹐緩爲痺﹐痺非中風﹐四肢苦煩﹐脾色必黃﹐瘀熱已行。跗陽脈緊﹐食穀卽眩爲傷脾﹐風寒相搏﹐穀气不消﹐胃中苦濁﹐濁气不流﹐小便不通﹐陰被其寒﹐熱流膀胱﹐身體盡黃﹐名曰谷疸。宜服

茵陳梔子湯

茵陳﹝一錢﹞茯苓﹝五分﹞山梔仁蒼術﹝炒﹞白術﹝各三錢﹞黃芩﹝生﹐六分﹞黃連枳實﹝炒﹞豬苓﹝去皮﹞澤瀉陳皮防己﹝各二分﹞靑皮﹝一分﹞上咀﹐作一服﹐長流水煎﹐食前溫服。二服可愈。山梔﹑茵陳能瀉濕熱而退黃﹐故以爲君。枳實苦寒﹐泄心下痞滿﹔肺主气﹐今熱傷其气﹐故身體麻木﹐以黃芩苦寒瀉火補气爲臣。二術苦甘溫﹔靑皮苦辛溫﹐能除胃中濕熱﹐泄其壅滯﹐養其正气。防己苦寒﹐能去十二經滯濕。澤瀉鹹平﹔茯苓﹑豬苓甘平﹐導膀胱中濕熱﹐利小便而去癃閉。

﹝丹﹞治疸﹐脈虛便赤﹐此後五方主之﹐治虛者驗。

白術﹝一兩﹞人參豬苓茵陳﹝各半兩﹞澤瀉﹝七錢﹞山梔﹝炒﹞木通﹝三錢﹞桂枝一婦人﹐年二十八歲﹐發黃﹐脈澀﹐經水自來不行﹐身髓倦怠﹐未曾生子。

陳皮白術木通﹝各一兩﹞黃芩歸頭丹皮﹝各半兩﹞甘艸﹝一錢﹞分作十二帖。水煎﹐食前熱服。

﹝《千》﹞治疸﹐取小麥杵汁絞飲六七合﹐晝夜飲三四次愈。

﹝《仲》﹞諸疸﹐用豬膏半斤﹐亂髮如雞子大三枚﹐以發入膏中﹐煎至發盡﹐分再服﹐病自從小便中出。

﹝垣﹞

腎疸湯

治腎疸目黃﹐渾身金色﹐小便赤澀。

升麻根﹝半兩﹞羌活根﹝一錢﹞防風根﹝半錢﹞獨活根﹝半錢﹞白術柴胡根蒼術﹝一錢﹞豬苓﹝一分﹞澤瀉﹝三分﹞白茯苓葛根﹝半錢﹞甘艸根﹝三分﹞黃柏﹝二分﹞人參神曲﹝各六分﹞分作二帖﹐水煎﹐食前稍熱服。

﹝仲﹞

桂枝加黃湯

治黃膽脈浮而腹中和者﹐宜汗之。若腹滿欲嘔吐﹐懊而不和者﹐宜吐之﹐不宜汗。

桂枝白芍藥﹝各三兩﹞甘艸﹝二兩﹞生薑﹝三兩﹞大棗﹝十二枚﹞黃﹝二兩﹞白水煎熱服﹐須臾飲熱粥以助藥力﹐取微汗爲度。未汗﹐更服。

﹝丹﹞治一人﹐年二十歲﹐因勞又冒雨得疸。腳酸﹐心悸﹐口苦﹐力弱﹐尿黃﹐脈浮而數。

病在表﹐宜解外。

黃﹝三錢﹞白術蒼術﹝各一錢﹞陳皮蘇葉木通﹝五分﹞山梔﹝炒﹐二个﹞甘艸梢﹝些﹞白水煎服﹐下保和十五丸﹑與點抑靑各十丸﹑溫中二十丸。

﹝仲﹞

麻黃醇酒湯

治黃膽。

用麻黃三兩﹐以好淸酒五升﹐煮取二升五合﹐頓服盡。冬月用酒煮﹐春月用水煮。酒疸或無熱﹐淸言了了﹐腹滿欲吐﹐鼻燥。其脈浮者﹐先吐之﹔沈弦者﹐先下之。酒疸﹐心中熱﹐欲嘔者﹐吐之愈。﹝如陰癥欲吐者﹐韓氏用陳皮湯﹑理中湯類。﹞

瓜蒂湯

治諸黃。

用瓜蒂二七枚﹐以水一升﹐煮取五合﹐去渣頓服。

﹝《百一》﹞治疸。取藜蘆置灰內炮之﹐少變色﹐搗爲末。水服半錢匕﹐小便不利﹐數服。

﹝子和﹞蔡氏一女病黃﹐徧身浮腫﹐面目如金色﹐困乏無力﹐不思飲食﹐惟喜食生物﹑灰之屬。

先以苦劑蒸餅爲丸﹐吐痰一碗﹔又以舟車丸﹑通經散﹐下五七行如墨汁﹔更以導飲丸磨食散气。

不數日安好如初。

李七老病湧水癥﹐面黃而喘﹐二足皆腫﹐按之陷而復起﹐行則濯濯有聲﹐常欲飲水﹐不能睡臥。戴人令上湧去痰而汗之﹔次以舟車丸﹑浚川散下﹔以益腎散復下之﹔又以分陰陽﹑利水道之劑復下之﹐所苦皆瘥。

上脈浮而腹不和者﹐吐之。

﹝仲﹞治酒疸。心中懊﹐或熱痛﹐

梔子大黃湯

主之。

山梔﹝十四枚﹞大黃﹝二兩﹞枳實﹝五枚﹞豆豉﹝一升上四味﹐以水三升﹐煎取二升﹐溫作三服。

黃膽﹐腹滿﹐小便不利而赤﹐自汗出。此爲表和裏實﹐當下之﹐宜

大黃硝石湯

主之。

大黃黃柏硝石﹝各四兩﹞梔子﹝十五枚﹞水煎將熟﹐納硝石頓服。

師曰﹕病黃膽﹐發熱煩喘﹐胸滿口燥者﹐以病發時﹐以火劫其汗﹐兩熱所得。然黃皆從濕得之﹐一身盡發熱﹐面黃肚熱﹐熱在裏﹐當下之。

﹝羅﹞

黃連散

治黃膽﹐大小便祕澀壅熱﹐累效。

黃連﹝二兩﹞大黃﹝醋拌﹐炒﹐二兩﹞黃芩甘艸﹝炙﹐各一兩﹞上爲極細末。食後溫水調下二錢﹐日三服。先用瓜蒂散搐鼻﹐取下黃水﹐卻服此藥。﹝瓜蒂散見後雜方條。﹞﹝孫﹞治黃膽﹐皮黃﹐眼睛赤金色﹐小便赤。取秦艽五兩﹐牛乳三升﹐煮取一升﹐去渣﹐入芒硝一兩服之。﹝蕭炳云﹕秦艽治酒疸。﹞﹝子和﹞安喜趙君玉病疸﹐徧身發黃﹐往問醫﹐眾醫皆云﹕乃陽明癥。公等與麻知幾皆受訓於張戴人﹐是商議喫大黃者﹐難與論病。君玉不悅歸﹐自揣無別病﹐乃取三花神佑丸八十粒服之﹐不動。君玉乃自悟曰﹕予之濕熱甚矣﹐此藥尙不動。以舟車丸﹑浚川散服之﹐大下結糞一斗﹐一夕而黃退。君玉因此益信戴人之技。

上脈沈而腹不和者下之。

﹝仲﹞諸黃﹐腹痛而嘔者﹐宜小柴胡湯。﹝方見傷寒。﹞﹝孫﹞治黃膽。用柴胡一兩去苗﹐甘艸一分細銼﹐作一劑。以水一碗﹐白茅根一握﹐同煎至七分﹐去渣﹐不拘服。

諸疸﹐小便不利爲裏實﹐宜利小便﹐或下之。無汗爲表實﹐宜發汗﹐或吐之。﹝治法並見表裏疸條。﹞男子黃﹐大便自利﹐當與虛勞小建中湯。﹝方見傷寒。﹞﹝海﹞內感傷寒﹐勞役形體﹐飲食失節﹐中州變寒﹐病生黃。非外感而得﹐只用建中﹑理中﹑大建中足矣﹐不必用茵陳。

﹝仲﹞治一婦人﹐年六十歲﹐病振寒轉栗﹐足太陽寒水也。呵欠噴嚏﹐足少陽膽也﹔口中津液﹐足陽明不足也﹔心下急痛而疸﹐手少陰受寒﹐足少陰血滯也。身熱又欲近火﹐熱在皮膚﹐寒在骨髓也。臍下惡寒﹐丹田有寒。渾身黃及睛黃﹐皆寒濕也。余癥驗之﹐知其爲寒﹐溺黃赤而黑﹐又頻數者﹐寒濕勝也。病來身重如山﹐便著牀枕者﹐陰濕盛也。其脈右手關﹑尺命門弦細﹐按之洪而弦﹐弦急爲寒﹐加之細者﹐北方寒水。雜以緩甚者﹐濕盛出黃色。脈洪大者﹐心火受制也。左手又按之至骨﹐舉手來實者﹐壬癸腎旺也。六脈按之俱空虛者﹐下焦無陽也。用藥法先宜以輕劑去其寒濕﹐兼退其洪大之脈﹐以

理中加茯苓湯

投之。

﹝按此癥𨿽小便黃赤亦作寒治者﹐蓋以余癥及脈別之也。﹞人參白術甘艸漧薑茯苓水煎熟﹐以冰冷與之﹐此熱因寒用。以假寒對足太陽之假熱﹐以漧薑辛熱瀉膀胱之眞气﹐故曰眞對眞﹐假對假。若不愈﹐當以術附湯與之。

﹝羅﹞陰黃治驗至元丙寅六月﹐時雨霖霪﹐人多病濕疫。眞定韓君祥﹐因勞役過度﹐渴飲涼茶﹐又食冷物﹐遂病頭痛﹐肢節亦疼﹐身體沈重﹐胸滿不食。自以爲外感。用通聖散二服﹐後添身體困甚﹐方命醫治之。醫以百解散發其汗。越四日﹐以小柴胡湯二服﹐後加煩躁。又六日﹐以三乙承气湯下之﹐燥渴尢甚。又投白虎加人參湯﹑柴胡飲之類﹐病愈增。又易醫用黃連解毒湯﹑朱砂膏﹑至寶丹。十七日後﹐病勢轉增﹐傳變身目俱黃﹐肢體沈重﹐背惡寒﹐皮膚冷﹐心下痞硬﹐按之則痛﹐眼澀不欲開﹐目睛不了了﹐懶言語﹐自汗﹐小便利﹐大便了而不了。命予治之﹐診其脈緊細﹐按之虛空﹐兩寸脈短不及本位。此癥得之因時熱而多飲冷﹐加以寒涼藥過度﹐助水乘心﹐反來侮土﹐先囚其母﹐後簿其子。經云﹕簿所不勝乘所勝也。時值霖雨﹐乃寒濕相合﹐此謂陰癥發黃﹐予以

茵陳附子漧薑湯

主之。經云﹕寒淫於內﹐治以甘熱﹐佐以苦辛。濕淫所勝﹐平以苦熱﹐以淡滲之﹐以苦燥之。附子﹑漧薑辛甘大熱﹐散其中寒﹐故以爲君。半夏﹑艸蔻辛熱﹐白術﹑陳皮苦甘溫﹐健脾燥濕﹐故以爲臣。生薑辛溫以散之﹐澤瀉甘平以滲之﹐枳實苦微寒瀉其痞滿﹐茵陳微苦寒﹐其气輕浮﹐佐以姜﹑附﹐能去膚腠間寒濕而退其黃﹐故爲佐使也。煎服一劑﹐前癥減半﹐兩服悉去。

又服理中湯數服﹐气得平復。或難曰﹕發黃皆以爲熱﹐今暑熱隆盛﹐又以熱藥治之﹐何也﹖予曰﹕理當然也。成無己云﹕陰癥有二﹕一者﹐始外傷寒邪﹐陰經受之﹐或因食冷物傷太陰經也﹔二者﹐始得陽癥﹐以寒治之﹐寒涼過度﹐變陽爲陰也。今君祥因天令暑熱﹐冷物傷脾﹐過服寒涼﹐陰气大勝﹐陽气欲絕﹐加以陰雨﹐寒濕相合﹐發而爲黃也。仲景所謂當於寒濕中求之。李思順云﹕解之而寒涼過劑﹐瀉之而逐寇傷君﹐正謂此也。

聖賢之制﹐豈敢越哉。

附子﹝炮﹐去皮﹐三錢﹞漧薑﹝炮﹐二錢﹞茵陳﹝一錢二分﹞白術﹝四分﹞艸蔻﹝煨﹐一錢﹞白茯苓﹝三分﹞枳實﹝麩炒﹞半夏﹝制﹞澤瀉﹝各半錢﹞橘紅﹝三分﹞上生薑五片﹐水煎﹐去渣涼服。

﹝無﹞

養榮湯

治五疸。腳弱心忪﹐口淡耳響﹐微寒發熱﹐气急﹐小便白濁﹐當作虛勞治之。

黃當歸桂心甘艸﹝炙﹞陳皮白術人參﹝各一兩﹞白芍藥﹝三兩﹞熟地五味子茯苓﹝各三錢﹞遠志﹝去心﹐半兩﹞上每服四錢﹐姜棗煎﹐空心服。

上法治虛寒黃膽。

﹝丹﹞治婦人久勞苦﹐得面黃﹐心悸﹐口苦﹐小便不黃自利﹐食少﹐右脈大於左﹐此虛中受濕也。

白術芍藥當歸﹝各五錢﹞黃黃芩茯苓人參﹝各三錢﹞陳皮﹝一錢半﹞黃連﹝一錢﹞甘艸﹝五分﹞分六帖。下保和﹑溫中各二十丸。

﹝垣﹞補中湯治面黃多汗﹐目赤﹐四肢沈重﹐減食﹐腹中時痛﹐咳嗽。兩手左脈短﹐右脈弦細兼澀﹐右手關脈虛。

升麻柴胡﹝各二錢﹞歸身﹝二分﹞蒼術﹝五分﹞澤瀉﹝四分﹞甘艸﹝炙﹐八分﹞五味子﹝二十一粒﹞黃﹝二錢半﹞神曲﹝三分﹞紅花﹝少許﹞大麥曲﹝五分﹞上作二服﹐水煎﹐食前。

上二方﹐治虛熱黃膽。

﹝仲﹞黃膽﹐小便色不變﹐欲自利﹐腹滿而喘。不可除熱﹐熱除必噦。小半夏湯主之。﹝方見嘔吐。

小便色不變﹐不可除熱者﹐蓋中無熱﹐故淸白而不黃﹐自無熱可除也。﹞諸疸﹐小便色白﹐不可除熱者﹐無熱也。若有虛寒癥者﹐當作虛勞治之。

諸疸﹐小便黃赤色者﹐爲濕熱。﹝治法並見表裏虛疸條。﹞﹝嚴﹞

谷疸丸

專治谷疸。

苦參﹝三兩﹞龍膽艸﹝一兩﹞牛膽﹝一个﹞上爲末﹐入牛膽汁加少蜜爲丸。空心姜湯或甘艸湯下。

葛根湯

治酒疸。

葛根﹝一兩﹞枳實﹝炒﹞山梔豆豉﹝各一兩﹞甘艸﹝炙﹐半兩﹞白水煎﹐不拘時溫服。

﹝《外》﹞治黃膽。以柳枝入水﹐濃煎汁服之。

﹝《經》﹞患五色急黃。以水調山豆根末二錢﹐空心服之。

運气黃膽﹐皆屬濕熱。經云﹕少陰司天之政﹐四之气﹐溽暑至﹐民病黃膽。又云﹕厥陰司天之政﹐四之气﹐溽暑濕熱相搏﹐民病黃膽﹐而爲腫是也。

﹝羅﹞

鼻瓜蒂散

治黃膽渾身如金色﹐累效。

瓜蒂﹝二錢﹞母丁香﹝一錢﹞黍米﹝四十九粒﹞赤小豆﹝五分﹞上爲細末。每夜臨臥時先含水一口﹐卻於兩鼻孔上半字便睡。至明日取下黃水﹐便服黃連散。病輕者五日效﹐重者半月效。﹝黃連散方見前大小閉條。﹞﹝《聖》﹞治徧身如金色。用瓜蒂四十九个﹐須是六月六日收者﹐丁香四十九粒﹐入甘鍋內燒煙盡爲度﹐研細。小兒用半字吹鼻及揩牙﹐大人用一字吹鼻內立瘥。

﹝《類要》﹞治黃膽。用苦葫蘆瓤如大棗許四枚﹐以童便浸三兩﹐食頃﹐取兩棗許﹐分納兩鼻中﹐黃水自出﹐效。令病患吸之。

又方治黃膽身眼皆如金色。修合不可令婦人﹑雞﹑犬見之。取東引桃枝一握﹐細切﹐用水二鐘﹐煎至半﹐空心服。服後三五日﹐其黃離離如薄雲漸散。惟眼最後瘥﹐百日方平復。身黃漸散後﹐可時飲淸酒一盞﹐使眼中黃易散。忌食熱面﹑豬﹑魚等物。

鍼灸黃膽有二法﹕其一取脾。經云﹕脾足太陰之脈﹐所生病者﹐黃膽。視盛虛熱寒取之。

其二取腎。經云﹕腎足少陰之脈﹐所生病者﹐黃膽。視盛虛熱寒取之。

﹝《玉》﹞黃膽﹕腕骨﹝三分﹐灸七壯。﹞中脘﹝補。﹞﹝《集》﹞黃膽發虛﹐傷寒﹐飲食過多﹕腕骨﹝一分。﹞湧泉﹝三分﹐灸。﹞百勞三里中脘膏肓﹝《甲》﹞黃癉善欠﹐脇下滿欲吐﹐脾兪主之。﹝《千金》云﹕身重不可動。﹞消渴身熱﹐面赤黃﹐意捨主之。消渴黃癉﹐足一寒一熱﹐舌縱煩滿﹐然谷主之。消癉善喘﹐气走咽喉不能言﹐手足淸﹐溺黃﹐大便難﹐嗌中腫痛﹐唾血﹐口中熱﹐唾如膠﹐太溪主之。黃膽﹐熱中善渴﹐太衝主之。身黃時有微熱﹐不嗜食﹐膝內內踝前痛﹐少气身重﹐中封主之。黃癉身黃﹐勞宮主之。嗜臥﹐四肢不欲動搖﹐身黃﹐灸手五里﹐左取右﹐右取左。黃癉﹐刺脊中。﹝《千金》云﹕腹滿不能食。﹞﹝《素》﹞目黃者曰癉。溺黃赤﹐安臥者﹐亦名黃膽。

﹝《靈》﹞身痛而色微黃﹐齒垢黃﹐爪甲上黃﹐黃膽也。﹝論疾診尺篇﹞﹝仲﹞脈沈﹐渴欲飲水﹐小便不利者﹐皆發黃。腹脹滿﹐面痿黃﹐躁不得睡﹐屬黃家。跗陽脈緊而數﹐數則爲熱﹐熱則消穀﹔緊則爲寒﹐食卽爲滿﹐尺脈浮爲傷腎。跗陽脈緊爲傷脾﹐寒熱相搏﹐食穀卽眩﹐穀气不消﹐胃中苦濁﹐濁气下流﹐小便不通﹐陰被其寒﹐熱流膀胱﹐身體俱黃﹐名曰谷疸。陽明病脈遲者﹐食難用飽﹐飽則發煩頭眩﹐小便又難﹐此欲作谷疸。𨿽下之﹐腹滿如故。

所以然者﹐脈遲故也。心中懊而熱﹐不能食﹐時欲吐﹐名曰酒疸。病酒黃膽﹐必小便不利﹐其候心中熱﹐足下熱﹐是其癥也。

﹝《脈》﹞酒疸黃色﹐心下結熱而煩。

﹝仲﹞額上黑﹐微汗出﹐手足中熱﹐薄暮則發﹐膀胱急﹐小便自利﹐名曰女勞疸。腹如水狀﹐不治。﹝治見黑疸。﹞黃膽之病﹐當以十八日爲期﹐治之十日以上宜瘥﹐反劇爲難治。疸而渴者﹐難治﹐疸而不渴者﹐可治。發於陰部﹐其人必嘔﹔發於陽部﹐其人振寒而發熱。

﹝《脈》﹞凡黃家﹐候其寸口脈﹐近掌無脈﹐口鼻冷﹐並不可治。

卷之二十一脾胃門黃膽

產後發黃

﹝丹﹞治一婦人﹐四月內產發黃﹐四肢倦怠﹐食少﹐經事不來﹐時發熱﹐脈弦。

白術﹝一兩﹞人參秦艽丹皮生地木通柴胡芍藥﹝各半兩﹞川芎黃芩漧葛﹝各一錢﹞甘艸分十二帖。水煎﹐食前熱服。

卷之二十一脾胃門黃膽

食勞疳黃

一名黃胖。夫黃膽者﹐暴病也﹐故仲景以十八日爲期。食勞黃者﹐宿病也﹐至有久不愈者﹐故宜另立篇門。

﹝丹﹞

大溫中丸

治黃胖。﹝朱先生晚年定者。﹞香附﹝一斤﹐童便浸﹐春夏一宿﹐秋冬三宿﹞甘艸﹝二兩﹞鍼砂﹝炒紅﹐醋淬三次﹐一斤﹞苦參﹝春夏二兩﹐秋冬一兩﹞濃朴﹝姜制﹐炒黑﹐五兩﹞芍藥﹝五兩﹞陳皮﹝三兩﹞山楂﹝五兩﹞蒼術﹝五兩﹐泔浸﹞白術茯苓﹝各三兩﹞靑皮﹝六兩﹞俱爲細末﹐醋糊丸﹐如桐子。面黑﹐筋骨露﹐气實者﹐米飲下五六十丸。面肥白與气虛羸弱者﹐白術湯下三四十丸。忌一切生冷﹑油膩﹑雞﹑鵝﹑羊﹑鴨﹑生﹑硬並粽難化之物。服過七日後﹐便覺手掌心涼﹐口唇內有紅暈起﹐調理半月愈。

丈夫黃胖﹐胃有宿積﹐口淡﹐腳酸﹐气急。

鍼砂﹝淘﹐炒淨﹐醋﹐用細末﹐三兩﹞蒼術香附三稜﹝各一兩﹞陳皮黃連茱萸人參﹝各半兩﹞茯苓﹝七錢﹞上爲末﹐神曲醋糊丸。每服五十丸。若飽﹐入保和十丸﹐白湯下。

又

小溫中丸

治黃胖。﹝宜艸野貧賤人服﹐蓋其飲食無積﹐但補陰燥濕而已。﹞鍼砂一斤﹐以醋炒爲末﹔入糯米炒極黃爲末﹐亦用一斤﹐醋糊丸﹐如桐子大。每米飲下四五十丸﹐忌口同上。輕者服五兩﹐重者不過七兩愈。

六十嫂﹐面黃口苦而渴﹐此食積生濕熱。

白術﹝一錢半﹞連翹﹝一錢﹞羌活通艸煎熟﹐吞下谷疸丸﹑保和丸各四十粒﹐阿魏丸五粒。

暖中丸

治黃胖﹐殺肝邪﹐舒脾气。虛者不宜用。

陳皮蒼術濃朴﹝制﹞三稜白術靑皮﹝各五錢﹞香附﹝一斤﹞甘艸﹝二兩﹞鍼砂﹝十兩﹐醋炒紅。﹞上爲末﹐醋糊丸。空心鹽姜湯下五十丸﹐晚食前酒下亦可。忌狗肉。

上五方﹐附﹑朴﹑楂﹑靑﹑稜﹑蓬以磨積﹐鍼砂﹑酸醋以瀉肝﹐白術﹑蒼術以補脾﹐重可去怯之劑。惟溫中丸無補性﹐虛者勿用。

﹝世﹞治黃胖。綠礬六兩﹐用米醋於鐵鍋內煮七次﹐以幹爲度﹐置地上出火气爲末。南星末一兩﹐炒麵一兩﹐大皂角二斤﹐水煮熟﹐揉出濃膠﹐去皮渣﹐濾過再熬﹐入棗子六兩﹐蒸熟去皮核﹐煎成濃膏﹐搗勻﹐和前藥末爲丸﹐如桐子大。每服五丸﹐早晚用姜湯各一服。忌油膩﹑煎爆。如身上發紅斑時﹐急煎棗湯服之﹐斑自愈。

﹝《本》﹞治男婦患食勞﹑气勞﹐徧身黃腫﹐欲變成水﹐及久患癖﹐小腸膀胱面目忽黃﹐宜服

紫金丹

膽礬﹝三錢﹞黃蠟﹝二兩﹞大棗﹝五十枚﹞上以砂鍋或銀石器內用好醋三升﹐先下礬﹑棗慢火熬半日。取出棗﹐去皮核﹐次下蠟﹐再慢火熬一二時﹐如膏好﹐入臘茶二兩﹐同和丸﹐如桐子大。每服二三十丸﹐茶酒任下。如久患腸風痔漏﹐陳米飲下。

日三服﹐一日見效。宗室趙彥材﹐下血面如蠟﹐不進食﹐蓋酒病也。授此方服之﹐終劑血止﹐面鮮潤﹐食亦倍常。新安一士人亦如是﹐與三百粒作十服﹐立愈。

﹝羅﹞

棗礬丸

治食勞黃﹐目黃身黃。

皂礬﹝不拘多少﹐置砂鍋內燒通赤﹐用米醋點之﹐燒用木炭﹞上爲末﹐棗肉丸。每服二三十丸﹐食後姜湯下。一方﹐用白礬﹐不用皂。

﹝世﹞

棗礬丸

治黃胖。

皂礬﹝五兩﹐﹞棗肉﹝二兩﹞蒸粉﹝三兩﹞上爲末﹐生薑汁丸。每服二三十丸﹐一日二次﹐米飲下﹐食前。

右三方﹐礬﹑醋之酸以瀉肝﹐棗肉之甘以補脾。若虛黃﹐於前疸門小便自利﹑自汗虛勞疸條下諸方選用之。

﹝丹﹞婦人年三十﹐面黃﹐腳酸弱﹐口苦喜茶﹐月經不勻﹐且多倦怠。

黃﹝三分﹞白術﹝一分﹞炒柏﹝二分﹞秦艽﹝二分﹞甘艸﹝三分﹞木通﹝五分﹞陳皮﹝五分﹞芍藥人參﹝各一錢﹞當歸﹝一錢﹞一婦年六十﹐面黃倦甚﹐足酸口苦﹐脈散而大﹐此濕傷气也。

白術﹝半兩﹞陳皮﹝四錢﹞蒼術木通黃芩﹝各三錢﹞砂仁人參川芎﹝各二錢﹞黃柏﹝炒﹐一錢﹞甘艸﹝炙﹐五分﹞分六帖。水煎﹐食前服。

王官人﹐痞後面黃﹐腳酸弱﹐倦怠﹐食飽气急﹐頭旋。

黃﹝二分﹞蒼術﹝一錢﹞白術﹝一錢半﹞木通﹝二分﹞甘艸﹝炙﹐二分﹞黃柏﹝炒﹐三分﹞濃朴﹝制﹐一錢﹞陳皮﹝一錢﹞水煎服。

成庚五官﹐面黃﹐腳酸無力﹐食不化﹐脈虛而少弦﹐口苦肚脹﹐宜補之。

蒼術﹝半錢﹞木通﹝三分﹞白術﹝一錢半﹞當歸﹝五分﹞芍藥陳皮﹝各五分﹞甘艸﹝炙﹐二分﹞川芎﹝五分﹞人參﹝三分﹞水煎下保和丸四十丸。

﹝《經》﹞治食气﹐徧身黃胖﹐气喘﹐食不進﹐心胸渴悶。用不蛀皂角去皮及子﹐塗好醋炙令焦﹐爲末一錢﹐巴豆七粒去油膜。二件﹐以淡醋研好墨爲丸﹐如麻子大。每服三丸﹐食後陳皮湯下。

日三服﹐隔一日增一丸﹐以利爲度﹐常服消酒食。

﹝子和﹞一男子作贅﹐偶病疸﹐善食而瘦﹐四肢不舉﹐面黃無力。其婦翁欲棄之﹐其女不肯。

婦翁乃農夫﹐招婿意欲作勞﹐見其病甚﹐每日詬辱之。人教之餌蠟礬丸﹑三稜丸﹐俱不效。戴人見之﹐不診而療﹐使服湧劑﹐去積痰宿水一斗。又以泄水丸﹑通經散﹐下四五十行不止。戴人命飲冰水一盞立止。次服平胃散﹐間服檳榔丸五十粒﹐七日黃退力生。蓋黃膽之癥﹐濕熱與宿谷故也﹐俗謂之食勞黃。

﹝世﹞喜喫幹茶。

石膏白芍藥黃芩水煎服。更於積塊門茶癉條相參用之。

﹝《山》﹞酒面黃。用絲瓜連皮子燒灰。因面得病﹐麵湯調下。因酒得病﹐酒調下。

卷之二十一脾胃門黃膽

黃汗

黃汗﹐汗出染衣﹐黃如柏汁是也。

﹝仲﹞問曰﹕黃汗之爲病﹐身體腫﹐發熱﹐汗出而渴﹐狀如風水﹐汗沾衣﹐色正黃如柏汁﹐脈沈﹐何從得之﹖師曰﹕以汗出時入水中浴﹐水從汗孔入得之﹐宜

芍桂酒湯

主之。

黃白芍藥﹝各五兩﹞桂枝﹝三兩﹞上三味﹐以苦酒一升﹐水七升相和﹐煮取三升﹐溫服一升。初發當心煩﹑服至六七日乃解。若心煩不止者﹐以苦酒阻故也。﹝一方用好酒代苦酒。﹞黃汗之病﹐兩脛自冷﹐假令發熱﹐此屬歷節。食已汗出﹐又身常暮盜汗出者﹐此勞气也。若汗出已反熱者﹐久久其身必甲錯。若發熱不止者﹐必生惡瘡。若身重﹐汗出已輒輕者﹐久久身必。

又胸前痛﹐腰上有汗﹐腰下無汗﹐腰弛痛﹐如有物在皮中狀﹐劇者不能食﹐身疼重﹐煩躁﹐小便不利者﹐此爲黃汗﹐桂枝加黃湯主之。﹝方見本門表疸下。﹞脈浮而洪﹐浮則爲風﹐洪則爲气。風气相搏﹐風彊則爲隱疹﹐身體爲癢﹐癢爲泄風﹐久爲痂癩﹔气彊則爲水﹐難以俯仰。風气相擊﹐身體洪腫﹐汗出乃愈。惡風則虛﹐此爲風水﹔不惡風者﹐小便通利﹐上焦有寒﹐其口多涎﹐此爲黃汗。

卷之二十一脾胃門黃膽

目黃

經云﹕目黃者﹐曰黃膽。然亦有目黃而身不黃者﹐故宜另立篇門。

風气自陽明入胃﹐循脈而上至目﹐其人肥﹐風气不得外泄﹐則爲熱中而目黃。﹝全文見諸風條。﹞﹝河﹞

靑龍散

治風气傳化﹐腹內疼結而目黃﹐風气不得泄﹐爲熱中煩渴引飲。

地黃威靈仙防風荊芥穗何首烏﹝去黑皮﹐米泔浸一宿﹐竹刀切。各二兩﹞上爲末。每日三服﹐食後沸湯調下一錢。

﹝《類》﹞治黃膽﹐目黃不除。用瓜丁爲細末﹐如豆大﹐納鼻中﹐令病患深吸﹐取鼻中黃水出﹐愈。

鍼灸目黃有五法﹕其一取心。經云﹕心少陰之脈﹐所生病者﹐目黃脇痛云云。

其二取心主。經云﹕心主手厥陰之脈﹐是動則病面赤目黃雲云其三取小腸。經云﹕小腸手太陽之脈﹐所生病者﹐耳聾面黃雲云。

其四取大腸。經云﹕大腸手陽明之脈﹐所生病者﹐目黃口苦云云。

其五取膀胱。經云﹕膀胱足太陽之脈﹐所生病者﹐目黃淚出云云。

以上五法﹐並視盛虛寒熱陷下取之。

卷之二十一脾胃門黃膽

黑疸

黃膽久久變爲黑疸﹐身黃額黑﹐或身面俱黃是也。若身不黃﹐口面黑﹐於章門主之。﹝《鍼灸經》云﹕神門亦治疸。﹞﹝仲﹞酒疸下之﹐久久變爲黑疸﹐目靑面黑﹐心中如啖蒜狀﹐大便正黑﹐皮膚爪之不仁﹐其脈浮弱﹐𨿽黑微黃﹐故知之。黃家﹐日晡時發熱﹐而反惡寒﹐此爲女勞得之。膀胱急﹐少腹滿﹐一身盡黃﹐額上黑﹐足下熱﹐因作黑疸。其腹脹如水狀﹐大便黑﹐或時溏﹐此女勞之病﹐非水也。

腹滿者﹐難治。

硝石散

主之。

硝石礬石﹝燒。各等分﹞上爲細末﹐勻和。以大麥麵粥調服方寸匕﹐日三服。病隨大小便下﹐小便去黃﹐大便去黑﹐是其候也。

﹝《聖》﹞治黑疸多死﹐宜急治。用土瓜根一斤﹐搗碎絞汁六合﹐頓服。當有黃水隨小便出﹐更服之。

面然浮腫﹐脊痛不能正立﹐其色黑﹐多汗惡風者﹐屬風。﹝治見諸風門。﹞

卷之二十二脾胃部

腹痛

﹝丹﹞腹痛有寒﹑積熱﹑死血﹑食積﹑濕痰。

﹝垣﹞夫心胃痛及腹中諸痛﹐皆因勞力過甚﹐飲食失節﹐中气不足﹐寒邪乘虛而入客之﹐故卒然而作大痛。

經言得炅則止。炅者﹐熱也。以熱治寒﹐治之正也。然腹痛有部分﹐臟腑有髙下﹐治之者亦宜分之。如厥心痛者﹐乃寒邪客於心胞絡也。前人以良姜﹑菖蒲大辛熱之味末之﹐酒調服﹐其痛立止﹐此直折之耳。眞心痛者﹐寒邪傷其君也﹐手足靑至節﹐甚則旦發夕死﹐夕發旦死。中脘痛者﹐太陰也﹐理中﹑建中﹑艸豆蔻丸之類主之。

臍腹痛者﹐少陰也﹐四逆﹑姜附禦寒湯之類主之。少腹痛者﹐厥陰也﹐正陽散﹑回陽丹﹑當歸四逆湯之類主之。

雜癥而痛者﹐苦楝湯﹑酒煮當歸丸﹑丁香楝實丸之類主之。是隨髙下治之也。更循各髒部分穴兪而灸刺之。如厥心痛者﹐痛如鍼刺其心﹐甚者脾之痛也﹐取之然谷﹑太溪﹐余髒皆然。如腹中不和而痛者﹐以甘艸芍藥湯主之。如傷寒誤下﹐傳太陰腹滿而痛者﹐桂枝加芍藥湯主之。痛甚者﹐桂枝加大黃湯主之。夏月肌熱﹑惡熱﹐脈洪疾而痛者﹐黃芩芍藥湯主之。又有諸虫痛者﹐如心腹懊作痛聚﹐往來上下行﹐痛有休止﹐腹熱善渴﹐涎出﹐面色乍靑乍白乍赤﹐嘔吐水者﹐蛔咬也。以手緊按而堅持之﹐無令得脫﹐以鍼刺之﹐久持之﹐虫不動﹐乃出鍼也。或《局方》化虫丸及諸虫之藥﹐量虛實用之﹐不可一例治也。

﹝海﹞秋腹痛﹐肌寒﹑惡寒﹐脈沈微﹐足太陰﹑足少陰主之﹐桂枝芍藥湯。中脘痛﹐太陰也﹐理中﹑建中﹑黃湯之類。臍腹痛﹐少陰也﹐四逆﹑眞武﹑附子湯之類。小腹痛﹐厥陰也﹐重則正陽散﹑回陽丹之類﹐輕則當歸四逆湯之類。太陰傳少陰痛甚者﹐當變下利而止。

﹝仲﹞虛勞裏急﹐腹中痛﹐小建中湯主之。﹝方見傷寒。﹞﹝羅﹞肝勝乘脾眞定路總管劉仲美﹐年逾六旬﹐有脾胃虛熱之證。至元辛巳閏八月初﹐天气陰寒﹐因官事勞役﹐渴而飲冷﹐夜半自利兩行。平旦予診視﹐其脈弦細而微﹐四肢冷﹐手心寒﹐唇舌皆靑褐色﹐腹中微痛﹐气短而不思飲食。予思《內經》云﹕色靑者肝也﹐肝屬木。唇者脾也﹐脾屬士。木克土﹐故色見於唇。《難經》亦云﹕見肝之病﹐則知肝當傳之於脾﹐故先實其脾气﹐令脾不受肝之邪也。潔古先師云﹕假令五臟各行己勝﹐侮所不勝﹐當重實不勝﹐微瀉其勝﹐以黃建中加芍藥附子湯主之。且芍藥味酸﹐瀉其肝木﹐微瀉其勝。

黃﹑甘艸甘溫補實脾土﹐皆重實其勝。桂﹑附辛熱﹐治其寒水﹐又助陽退陰。飴糖甘溫﹐補脾之不足﹐肝苦急﹐急食甘以緩之。生薑﹑大棗辛甘大溫﹐生發脾胃﹐升騰其气﹐行其榮衛﹐能緩其急。每服一兩﹐根據法煎服﹐再服而愈。黃建中湯倍芍藥﹐量虛實加附子。﹝本方見治虛實法。﹞﹝仲﹞理中湯﹝方見傷寒少陰病。﹞﹝垣﹞

艸豆蔻丸

治脾胃虛而心火乘之﹐不能滋榮上焦元气﹐遇冬腎與膀胱之寒水旺時﹐子能令母實﹐致肺金大腸相輔而來克心乘脾胃﹐此大復其仇也。經曰﹕大勝必大復。故皮毛血脈分肉之間﹐元气已絕於外﹐又大寒大燥二气並乘之﹐則苦惡風寒﹐耳鳴及腰背相引胸中而痛﹐鼻息不通﹐不聞香臭﹐額寒腦痛﹐目時眩﹐目不欲開﹐腹中爲寒水反乘﹐痰唾涎沫﹐食入反出﹐腹中常痛及心胃痛﹐脇下急縮﹐有時而痛﹐腹不能努﹐大便多瀉而少祕﹐下气不絕或腸鳴﹐此脾胃虛之極也。胸中气亂﹐心煩不安﹐而爲霍亂之漸。膈咽不通﹐噎塞﹐極則有聲﹐喘喝閉塞﹐或日陽中﹐或暖房內稍緩﹐口吸風寒則復作﹐四肢厥冷﹐身體沈重不能轉側﹐不可回顧﹐小便溲而時躁。此藥主秋冬寒涼﹐大復气之藥也。

艸豆蔻仁﹝一錢四分﹐面裹﹐煨﹐去皮﹞吳茱萸﹝八分﹐湯洗﹐焙漧﹞益智仁﹝八分﹞陳皮﹝八分﹞白僵蠶﹝一錢﹞甘艸﹝炙﹐六分﹞桃仁﹝去皮尖﹐七分﹞靑皮﹝六分﹞澤瀉﹝一分﹐小便數﹐減半﹞黃﹝八分﹞半夏﹝一錢﹐湯泡七次﹞人參﹝八分﹞麥﹝一錢半﹐炒﹞神曲﹝四分﹞姜黃﹝四分﹞當歸身﹝六分﹞柴胡﹝四分﹞上件十七味﹐同爲細末﹔桃仁另研如泥﹐再入一處研勻。湯浸蒸餅爲丸﹐如桐子大。每服三五十丸﹐白湯送下﹐旋斟酌多少。

神聖復气湯

治復气乘冬足太陽寒气﹑足少陰腎水之旺﹐子能令母實﹐手太陰肺實反來侮土﹐火木受邪﹐腰﹑背﹑胸膈閉塞痛疼﹐善嚏﹐口中涎﹐目中泣﹐鼻中流濁涕不止﹐或有肉不聞香臭﹐咳嗽痰沫﹐上熱如火﹐下寒如水﹐頭作陣痛﹐目中流火﹐視物KTKT﹐耳鳴耳聾﹐頭並口鼻或惡風寒﹐喜日陽﹐夜臥不安﹐常覺痰塞﹐膈咽不通﹐口無滋味﹐兩脇縮急而痛﹐牙齒動搖不能嚼物﹐腰﹑臍間及尻臀﹑膝﹑足寒冷﹐陰汗﹐前陰冷﹐行步欹側﹐起居艱難﹐掌中寒﹐風痺麻木﹐小便數而晝多夜頻而少﹐气短喘喝﹐少气不足以息﹐卒遺矢無度。

婦人白帶﹐陰戶中大痛牽心而痛﹐黧黑失色﹔男子控睪牽心﹐陰陰而痛﹐面如赭色﹐食少﹐大小便不調﹐煩心霍亂﹐逆气裏急﹐而腹皮色白﹐後出餘气﹐腹不能努﹐或腸鳴﹐膝下筋急﹐肩胛大痛﹐此皆寒水來復火土之仇也。

漧薑﹝炮﹐三分﹞人參﹝五分﹞半夏﹝湯泡﹐七分﹞柴胡﹝一錢﹞本﹝八分﹞防風﹝五分﹞羌活﹝一錢﹞甘艸﹝八分﹞升麻﹝七分﹞白葵花﹝五朵﹐去心﹞歸身﹝六分﹐酒洗﹐浸﹞黑附子﹝三分﹐炮﹐去皮臍﹞桃仁﹝湯浸﹐去皮﹐五分﹐研﹞郁李仁﹝湯浸﹐去皮﹑五分﹞上作一服﹐水五盞﹐煎至二盞﹐入黃﹝一錢﹞艸豆蔻﹝一錢﹐面煨去皮稱﹞陳皮﹝五分﹞上件入在內﹐再煎至一盞﹐再入下項藥黃柏﹝五分﹐酒浸﹞黃連﹝三分﹐酒浸﹞枳殼﹝三分﹞生地﹝二分﹐酒洗﹞以上四味﹐預一日另用新水浸。又次入細辛﹝二分﹞川芎﹝三分﹞蔓荊子﹝三分﹞預一日用水半大盞﹐分作二處浸﹐此三味並黃柏等藥﹐前正藥作一大盞﹐不去渣﹐入此浸藥﹐再上火煎至一大盞﹐去渣﹐稍熱服﹐空心。又能治咬頰﹑咬唇﹑咬舌﹑舌根彊硬等癥如神。忌肉湯及食肉﹐使不助經絡中火邪也。大抵腎並膀胱經中有寒﹐肺气元气不足者﹐皆宜服之﹐神驗。於月生﹑月滿時﹐隔三五日一服。

如病急﹐不拘時候。

益智和中丸

季秋合﹐治心腹中大痛﹐煩躁﹐冷汗自出。

艸蔻仁﹝四錢﹞益智仁﹝一錢三分﹞砂仁﹝七分﹞甘艸﹝炙﹐二錢半﹞黃當歸身人參漧薑麥門冬曲末陳皮﹝各五分﹞桂枝桂花﹝各一錢半﹞大麥﹝炒﹐三錢半﹞黃連﹝一錢﹞生地﹝一錢﹞姜黃﹝三分﹞木香﹝二分﹞上爲細末﹐湯浸蒸餅爲丸﹐如桐子大。每服二三十九﹐溫水送下。細嚼亦得。

溫胃湯

治服寒藥多﹐致脾胃虛弱﹐胃脘痛。

白豆蔻﹝三分﹞益智砂仁甘艸﹝二分﹞姜黃﹝各二分﹞陳皮﹝七分﹞澤瀉﹝三分﹞黃﹝七分﹞漧薑﹝二分﹞濃朴﹝二分﹞人參﹝三分﹞上爲細末。每服三錢﹐水一盞﹐煎至半盞﹐食前溫服。

﹝丹﹞裏成人﹐年二十五歲﹐肚痛二个月﹐食少﹐面微寒。

白術陳皮靑皮﹝各半兩﹞川芎白芍半夏﹝各三錢﹞蒼術官桂歸身尾甘艸﹝炙﹞木通﹝各一錢﹞分七帖﹐姜二片煎﹐下保和九二十粒。

一老人﹐腹痛作隔﹐不禁下者。

川芎蒼術香附白芷茯苓漧薑滑石上八方﹐皆治中寒﹑虛寒腹痛也。

﹝垣﹞

術桂湯

治寒濕所客﹐身體沈重﹐胃脘痛﹐面色痞黃。

麻黃﹝一錢﹞桂技﹝五分﹞杏仁﹝十个﹞艸蔻仁半夏澤瀉炒曲﹝各五分﹞蒼術﹝三錢﹞陳皮﹝一錢﹞白茯苓﹝一錢﹞豬苓﹝五分﹞黃﹝各五分﹞甘艸﹝二分﹐炙﹞上咀﹐水二大盞﹐煎至一盞﹐去渣﹐稍熱服﹐食前。

麻黃艸豆蔻丸

季秋合﹐治客寒犯胃﹐心胃大痛不可忍者。

麻黃﹝去節﹐二錢﹞艸豆蔻炒曲﹝各一錢﹞益智﹝八分﹞升麻大麥曲砂仁黃半夏﹝湯泡﹞白術陳皮﹝各五分﹐去白﹞柴胡甘艸﹝炙﹞吳茱萸當歸身靑皮木香濃朴﹝各二錢﹞蓽澄茄紅花蘇木﹝各五分﹞上爲末﹐湯浸蒸餅爲丸﹐如桐子大。每服三五十丸﹐細嚼﹐溫水送下。

濃朴湯

治脾胃虛寒﹐心腹滿﹔及秋冬客寒犯胃﹐時作疼痛。

濃朴﹝姜制﹞陳皮﹝去白﹐二兩﹞甘艸﹝炙﹞漧薑﹝各五錢﹞茯苓﹝去皮一兩﹞戊火已衰﹐不能運化﹐又加客气﹐聚爲滿痛。散以辛熱﹐佐以苦甘溫﹐以淡泄之﹐扶持胃气﹐以期平也。

﹝羅﹞

髙良姜湯

治心腹絞痛如刺﹐兩脇支滿不可忍。

髙良姜﹝五錢﹞濃朴﹝姜制﹞當歸﹝炒﹞桂心﹝各二錢﹞上咀﹐以水一升﹐煮取四合﹐分二服。若一服痛止便停﹐不須更服。若彊人分二服﹐劣人分三服﹐增損之。

﹝《本》﹞治心脾痛神效。荔枝核爲末﹐每服一錢﹐熱醋湯調下。

﹝仲﹞四逆湯眞武湯附子湯﹝以上三方並見傷寒。﹞腹中寒气﹐雷鳴切痛﹐胸膈逆滿﹐嘔吐﹐

附子粳米湯

主之。

附子﹝一个﹐炮﹞半夏﹝五分﹞甘艸﹝半兩﹞大棗﹝十个﹞粳米﹝半升﹞上五味﹐以水八升﹐煮米熟用湯﹐或去渣溫服一升﹐日三服。

﹝羅﹞

益智散

治傷寒陰盛﹐心腹痞滿﹐嘔逆瀉利﹐手足厥逆﹐及一切冷气攻心﹐脇臍腹脹滿絞痛。

川烏﹝炮﹐去皮臍﹐四兩﹞益智﹝去皮﹞漧薑﹝炮﹞靑皮﹝去白。各一兩﹞上爲細末。每服三錢﹐水二盞﹐生薑三片﹐棗二枚劈破﹐同煎至八分﹐去渣溫服﹐食前。

﹝《本》﹞又方治胸滿气噫﹐下部冷﹐臍腹痛。

半夏﹝二兩﹐制﹞生薑﹝六兩﹞陳皮﹝四兩﹐去白﹞桂﹝一兩﹞吳茱萸﹝五十粒﹐湯洗泡﹞上咀﹐用水十升﹐煮取四升﹐分五服﹐冷再服﹐空心食前服。予少年時﹐曾患臍腹痛﹐初不疑其虛﹐徧服諸家藥無效﹐遂自診之﹐覺是虛癥﹐合此藥一劑﹐服未至半劑﹐頓愈。

﹝海﹞正陽散回陽丹當歸四逆湯﹝以上三方方見傷寒。﹞﹝羅﹞蔥熨治驗《內經》云﹕寒气客於小腸膜原之間﹐絡血之中﹐血泣而不得注於大經﹐血气稽畱不得行﹐故宿昔而成積矣。又寒气客於腸胃﹐厥逆上出﹐故痛而嘔也。諸寒作痛﹐得炅則痛立止。眞定一秀士﹐年三十一﹐肌體本弱﹐左脇下有積气﹐不敢食冷物﹐覺寒則痛﹐或嘔吐淸水﹐眩運欲倒﹐目不敢開﹐惡人煩冗。

靜臥一二日及服辛熱之藥則病退。延至至元甲戌秋初﹐因勞役及食冷物﹐其病大作﹐腹痛不止﹐冷汗自出﹐四肢厥冷﹐口鼻气亦冷﹐面色靑黃不澤﹐全不得臥﹐扶幾而坐﹐咳嗽﹐咽膈不利。予與藥服之﹐見藥則吐﹐藥不得入﹐無如之何﹐遂以熟艾約半斤﹐用白紙一張鋪於腹上﹐紙上攤艾令勻﹐又以憨蔥數枝批作兩半片﹐鋪於熟艾上﹐再用白紙一張覆之﹐以慢火熨斗熨之﹐冷則易之﹐覺腹中熱﹐腹皮暖不禁﹐以帛三搭﹐多縫帶系之﹐待冷方解。初熨時﹐得暖則痛減﹐大暖則痛止﹐至夜得睡。翌日﹐再與對證藥服之﹐良愈。故立此熨法﹐以救將來之痛也。

﹝海﹞夏腹痛﹐肌熱﹐惡熱﹐脈洪疾﹐手太陰﹑足陽明主之。芍藥黃芩湯治腹痛﹐脈洪數。﹝方見下滯下。﹞﹝丹﹞婦人肚墜痛﹐不泄﹐脈不數。

陳皮地黃芍藥﹝二錢﹞黃芩木通歸尾﹝一錢﹞甘艸﹝炙些﹞桃仁﹝二十四个﹞﹝《經》﹞卒患腹痛。水研山豆根汁半盞服之。

五靈脂湯

治中暑﹐肚腹疼不已。

五靈脂香附﹝各等分﹞上爲末﹐白湯調服。

腹痛﹐或大便利﹐或用手重按痛處﹐不痛者爲虛﹐治法並於寒條選用之。或無寒者﹐如下方。

芍藥甘艸湯

芍藥﹑甘艸治腹痛﹐稼穡作甘﹐甘者己也﹐曲直作酸﹐酸者甲也﹐甲己化土﹐此仲景妙方也。

芍藥﹝二兩﹞甘艸﹝一兩﹞上咀。每服五錢﹐水煎服。海藏雲﹕白收而赤散也﹐酸以收之﹐甘以鍰之。

﹝海﹞肚腹痛者﹐芍藥甘艸湯主之。

脈弦傷气加芍藥脈洪傷金加黃芩加棗脈緩傷水加桂枝生薑脈澀傷血加當歸脈遲傷火加漧薑﹝丹﹞婦人痢後﹐血少腹痛。

白芍藥﹝二錢﹞歸身尾﹝一錢半﹞陳皮﹝二錢﹞川芎﹝五分﹞調服六一散。

﹝仲﹞痛而祕者﹐

濃朴三物湯

主之。

濃朴﹝一兩﹞大黃﹝四兩﹞枳實﹝五个﹞上三味﹐以水一斗二升﹐先煮二味﹐取五升﹐內大黃﹐煮取二升﹐溫服一升﹐以利爲度。

﹝丹﹞一男子﹐年十八歲﹐自小面帶微黃﹐五月間腹大痛﹐醫者與小建中湯加丁香兩帖﹐不效。加嘔吐淸汁﹐又與十八味丁沈透膈湯兩帖﹐食全不進﹐痛無休止﹐臥不能起。如此五六日﹐又與阿魏丸百餘粒﹐至夜發躁不得睡﹐口卻不渴。予脈之﹐左三部沈弦而數﹐關部尢甚﹔右三部沈滑而數實﹐痛處不可按。遂與大柴胡湯四帖﹐加甘艸下之﹐痛嘔𨿽減﹐食猶未進﹔遂與小柴胡湯去黃芩﹑人參﹐加芍藥﹑陳皮﹑黃連﹑生甘艸二十帖而愈。

白雲許先生﹐始因飲食作痰成脾疼﹐後累因觸冒風雪﹐腿骨作疼﹐眾皆以脾疼﹑骨疼爲寒﹐雜進黃牙丹等藥雜治。十餘年間﹐艾灸數萬計﹐或似有效﹐及至病再作﹐反覺加重。至五十一歲時﹐又冒雪乘船而病愈加﹐至坐則不能起﹐扶起亦不能行﹐兩胯骨不能開合。若脾疼作時﹐則兩胯骨痛處似覺稍輕﹔若飲食甘美﹐脾疼不作﹐則胯骨重痛增。諸老袖手﹐計無所出。予謂此初因中脘有食積痰﹐雜以胃寒濕抑遏經絡﹐血气津液不行﹐痰飲注入骨節﹐往來如潮﹐其湧而上則爲脾疼﹐降而下則爲胯痛﹐非湧泄之法不足以治之。時七月二十四日﹐遂以甘遂末一錢﹐入豬腰子內煨與食之﹐連瀉七行﹐至次日兩足便能行步。至八月初三日﹐嘔吐大作﹐不能起牀﹐顆粒不食﹐但時煩躁﹐气弱不能言語﹐諸老皆歸罪於七月之瀉﹐而又知累年熱補之誤﹐皆不敢用藥。予嘗記《金匱》云﹕病患無寒熱﹐而短气不足以息者﹐此實也。其病多年鬱結﹐一旦以刀圭之劑泄之﹐徒動猖狂之勢﹐他未有制禦之藥﹐所以如此。仍以吐劑達其上焦﹐以次第治及中﹑下二焦。於初三日﹐用瓜蒂吐不透﹔初六日﹐用梔子又吐不透﹔初九日﹐用附子尖三枚和漿水與之﹐始得大吐﹐其嘔噦終止。前後所吐﹐共得膏痰沫液一大水桶。初十日﹐遂以朴硝﹑滑石﹑黃芩﹑石膏﹑連翹等涼藥﹐咀一斤﹐蒸煎濃汁﹐放井水中極冷凍飲料之。

十一月十二日﹑十三日﹑十四日﹐每日食上件藥一斤﹔十五日﹐腹微滿﹐大小便皆祕悶。予欲用大承气下之﹐諸老皆以爲不可。十六日﹐六脈皆歇至。予診其脈﹐獨歇至卯酉二時﹐其餘時刻平勻如舊。予曰卯酉爲手﹑足陰陽之應﹐此大腸與胃有積滯不行所致﹐當速瀉之。爭論不已。至十八日﹐遂作紫雪半斤。十九日早﹐紫雪成﹐每用一匙頭﹐以新汲井水化下﹐至二十日天未明﹐已服紫雪五兩﹐神思稍安﹐腹滿亦減。遂收起紫雪不與。二十一日﹐大爲小便閉作痛所苦﹐遂飲以蘿卜子汁半茶鐘﹐隨手痛止﹐小便立通。二十二日﹐小腹滿痛﹐不可捫摸﹐神思不佳﹐遂以大黃﹑牽牛作丸﹐服至三百丸。至二十三日巳時﹐下大便﹐並通如爛魚腸三碗許﹐臭惡可畏。

是日神思稍安﹐診其脈不歇至矣。二十四日﹐腹大絞痛﹐殆不能勝者約一時許﹐腰胯沈重且墜﹐兩時不出聲﹐不能言﹐瀉下穢物如油條者一尺餘﹐肚中如燒﹐片時方定。至二十五日﹐神思漸安﹐夜間得睡。二十六日﹐漸能出聲言語。自初二日至此﹐並顆粒不曾入口﹐語言並不出聲。至二十七日﹐方啜半盞稀粥者四次﹐似有生意。至次月初四日方平安。其脈自嘔吐至病安日﹐皆是平常弦大之脈﹐惟有中間數日歇至少異耳。至次年四月復行倒倉法﹐方步履如初。

腸癰亦腹痛﹐但小便數似淋﹐脈滑數爲異耳。﹝治法見腸癰本門。﹞﹝《肘》﹞治小腹俱脹痛﹐短气欲死﹐或已絕。用烏梅二七枚﹐水五升﹐煮一沸﹐內大錢二七枚﹐煮取二升半﹐彊人可頓服﹔瘦人可分之再服。

﹝海﹞

當歸丸

治三陰受邪﹐於心﹑臍﹑少三腹疼痛﹐气風等癥。

四物湯﹝各半兩﹞防風獨活全蠍﹝各五分﹞續斷﹝一兩﹞苦楝玄胡﹝各七錢﹞木香丁香﹝各二錢半﹞茴香﹝一兩﹐炒﹞上爲細末﹐酒糊丸﹐桐子大。空心溫酒下三五十丸﹐大效。

四物苦楝湯

四物湯﹝四兩﹞玄胡索苦楝﹝各一兩﹞﹝云﹞治腹中攪痛不可忍。

玄胡索當歸白芍川芎漧薑﹝各等分﹞上爲末。每服三錢﹐溫酒調下。

又法治證同前。

玄胡索桂心﹝各半兩﹞當歸﹝一兩﹞上爲細末﹐熱酒調下。

失笑散治心腹痛欲死﹐百藥不效﹐服此頓愈﹐﹝方見心痛。﹞﹝《經》﹞治脾寒气發歇痛不可忍者。茱萸一兩﹐桃仁一兩和炒﹐令茱萸焦黑後﹐去茱萸﹐取桃仁﹐去皮尖研細﹐蔥白三莖煨熟﹐以酒浸﹐溫分三服。

腹痛﹐脈滑者﹐痰﹔脈弦者﹐食。

淸痰多作腹痛。

臺芎蒼術香附白芷上爲末﹐生薑自然汁調入﹐熱湯服之。

溫中丸

治食積肚痛。

白術香附﹝童便浸﹞鍼砂﹝各四兩﹐醋浸﹐炒紅﹞山楂肉神曲﹝各八兩﹞苦參﹝一兩﹞川芎﹝半兩﹐春用夏去﹞吳茱萸﹝半兩﹐湯浸。冬用春去之﹞蒼術﹝米泔浸一宿﹐二兩五錢﹞上爲末﹐醋調曲糊爲丸﹐如桐子大。一方﹐去山楂﹑神曲﹑川芎﹐加半夏﹑靑皮﹑黃連。

﹝世﹞

蒼術丸

治失饑傷飽﹐肚痛不食。

蒼術﹝炒﹞橘紅﹝等分﹐爲末﹞上生薑汁打﹑炒﹐神曲糊丸﹐如桐子大。每七十丸﹐米飲下。

﹝丹﹞酒積腹疼痛。用三稜﹑蓬莪術﹑香附﹑官桂﹑蒼術﹑濃朴﹑陳皮﹑甘艸﹑茯苓﹑木香﹑檳榔治之。

楊淳三哥﹐年六十﹐食積痰作痛在心頭﹐或在腹脇﹐脈皆弦澀﹐食甚少﹐大便祕實﹐此濕積也﹐宜生血﹑行气﹑進食﹑磨積﹑補虛。

白術炒曲半夏﹝各一錢半﹞郁李仁歸身尾芍藥陳皮﹝各五錢﹞山楂﹝五錢﹞川芎﹝三錢﹞人參﹝二錢﹞柴胡﹝二錢﹞紅花﹝五分﹞桃仁﹝三个﹞細末粥丸。一日三次﹐食前白湯下四五十丸。

﹝羅﹞

七气湯

治虛冷上气﹐及寒气﹑怒气﹑思气﹑喜气﹑憂气﹑愁气﹐內結積聚﹐堅牢如杯﹐心腹絞痛﹐不能飲食﹐時發時止﹐發卽欲死﹐此藥主之。

半夏﹝湯洗﹐五兩﹞人參﹝去蘆﹞甘艸﹝炙﹞肉桂﹝各一兩﹞上爲粗末﹐入半夏令勻。每服二錢﹐水一大盞﹐生薑三片﹐煎七分﹐去渣稍熱服﹐食前。

腹痛有作止者﹐有塊耕起往來者﹐吐淸水者﹐皆是虫痛。治法見心痛。

井窈渠吳孺人﹐年近四十﹐得腹隱痛﹐常以火燒磚瓦熨之﹐面與胸襟間﹐惡火之熱气。發時少煩﹐食亦減﹐六脈和﹐皆微弦﹐最苦夜間不得睡﹐但世上凶惡之事﹐並憂苦境像皆上念﹐時作惡泣﹐說離別﹐囑付後事。

如此者一年﹐眾作心痛治之。自覺气自下衝上﹐𨿽久病﹐人卻不瘦。予曰﹕此肝受病﹐遂與防風通聖散吐之。

時尙春寒﹐於通聖中加桂﹐入薑汁調之﹐日三四次﹐至初夏稍熱﹐與當歸龍膽丸﹑枳術丸﹐一月而愈。

運气腹痛有二﹕一曰土盛攻腎而痛。經云﹕歲土太過﹐雨濕流行﹐腎水受邪﹐民病腹痛淸厥﹐意不樂是也。

二曰火郁之發痛。經云﹕火郁之發﹐民病腹中暴痛是也。

﹝世﹞鹽炒熱﹐用布裹﹐熨痛處﹐神效。

﹝丹﹞攪腸沙。用臺芎爲末﹐每一錢許﹐入生薑自然汁半盞﹐熱湯內調服。又方﹐樟木煎湯大吐之﹐或用白礬末一錢﹐淸湯調服探吐之﹐或鹽湯探吐之亦可。

﹝世﹞治發沙﹐面靑肚疼﹐昏倒不省人事。急以鼠屎一合﹐研爲細末﹐滚湯調令通口澄淸服之﹐一服而安﹐神效。宜預收下。

刺灸腹痛有四法﹕其一取脾胃。經云﹕邪在脾胃﹐陽气不足﹐陰气有餘﹐則寒中腸鳴腹痛﹐皆調於三里。又云﹕足太陰之別﹐名曰公孫﹐去本節之後一寸﹐實則腹中切痛取之所別也。又云﹕腹痛刺臍左右動脈﹐已刺按之立已﹔不己﹐刺气沖﹐已刺﹐按之立已是也。

其二取大腸。經云﹕大腸病者﹐腸中切痛而鳴濯濯﹐感於寒卽泄﹐當臍而痛﹐取巨虛﹑上廉是也。

其三取督脈。經云﹕腎虛則胸中痛﹐大腹小腹痛﹐淸厥﹐意不樂﹐取其經少陰﹑太陽血者是也。

其四取任脈。經曰﹕任脈之別﹐名曰尾翳﹐下鳩尾﹐散於腹﹐實則腹皮痛﹐取之所別也。

﹝世﹞治絞腸沙癥﹐手足厥冷﹐腹痛不可忍者﹐以手蘸溫水﹐於病者膝灣內拍打﹐有紫黑處﹐以鍼刺去惡血卽愈。

﹝《玉》﹞腹痛﹐並治气塊﹕內關支溝照海﹝《撮》﹞气痛﹐並治積痛﹐食不化﹕气海﹝一寸半﹐灸五十壯。﹞中脘﹝二寸半﹐灸十壯。﹞隱白﹝二分﹐瀉之﹐灸七壯。﹞﹝桑﹞又法﹕巨闕足三間﹝怪穴﹞腹痛腸鳴﹕气沖﹝在气海旁各一寸半﹐鍼入二寸半﹐灸五十壯。﹞﹝世﹞臍腹痛﹕陰陵泉太衝三里支溝不已﹐取下穴﹕中脘關元天樞繞臍痛﹕公孫三陰交陰谷﹝東﹞胃脘暴痛﹐臍中堅痛﹕石門商丘陰谷大腸兪膈兪﹝《甲》﹞腹中盡疼﹐外陵主之。大腸寒中﹐﹝《千金》作「寒疝」﹞大便幹﹐腹中切痛者﹐肓輸主之。繞臍痛﹐搶心﹐膝寒﹐注利﹐腹結主之。

﹝仲﹞夫瘦人繞臍痛﹐必有風冷﹐穀气不行﹐而反下之﹐其气必衝。不衝者﹐心下則痞也。

﹝《脈》﹞若腹痛﹐脈反浮大而長者死。﹝虫痛﹐脈浮大無妨。﹞心腹痛﹐痛不得息﹐脈細小遲者生﹔堅大疾者死。﹝有積﹐脈堅大無妨。﹞

卷之二十二脾胃部腹痛

胎前腹痛

﹝仲﹞婦人懷胎﹐腹中諸疾痛﹐

當歸芍藥散

主之。

當歸﹝三兩﹞芍藥﹝一斤﹞茯苓﹝四兩﹞白術﹝四兩﹞澤瀉﹝半斤﹞芎﹝半斤﹐一作三兩﹞上六味﹐杵爲散。取方寸匕﹐酒和日三服。

﹝潔﹞

地黃當歸湯

治婦人有孕胎痛。

當歸﹝一兩﹞熟地﹝二兩﹞上爲末﹐作一服﹐水三升﹐煎至一升半﹐去渣﹐頓服之。

﹝仲﹞婦人腹中痛﹐小建中湯主之。﹝方見虛勞。﹞﹝云﹞

芎歸湯

治妊娠先患冷气﹐忽心腹痛如刀刺。

川芎人參茯苓桔梗吳茱萸當歸﹝各一兩﹞濃朴﹝制﹞芍藥﹝各二兩﹞上咀﹐以水九升﹐煎取三升﹐分三服﹐气下卽安。

﹝丹﹞孫院君﹐因近喪冒惡气﹐傷胎肚痛﹐手不可近﹐發熱﹐口中不思食。須安胎﹑散滯气。

靑皮﹝三錢﹞黃芩芍藥﹝各二錢﹞歸尾﹝一錢半﹞川芎﹝一錢﹞木香﹝五分﹞甘艸﹝炙﹐少﹞分二帖。水三盞﹐先煎薴根二大片﹐至二盞﹐去薴根﹐入前藥同煎至一盞﹐熱服。

﹝《大》﹞治妊娠腹痛。用生地黃三斤﹐搗汁﹔酒一升﹐合煎減半﹐頓服﹐愈。

﹝《脈》﹞師曰﹕婦人有胎腹痛﹐其人不安﹐若胎病不動﹐欲知生死﹐令人摸之﹐如覆杯者則男﹔如肘頸參差起者女也。冷在何面﹐冷者爲死﹐溫者爲生。

卷之二十二脾胃部腹痛

產後腹痛

﹝《大》﹞黑神散治產後惡露不盡﹐心胸痞滿﹐臍腹撮痛﹐污血諸疾。﹝方見婦人產後。﹞﹝丹﹞產後三日﹐血塊痛﹐發熱。

五靈脂﹝略炒﹞牡丹皮沒藥滑石上研細﹐分五帖。豆淋酒下之﹐食前。

馮宅產後發熱﹐腹中痛有塊﹐自汗惡寒﹐曾服

黑神散

白術芍藥﹝三錢﹞滑石﹝五錢﹞黃芩﹝二錢半﹞牡丹皮﹝二錢半﹞人參川芎歸尾陳皮荊芥﹝各一錢﹞漧薑﹝一錢﹞甘艸﹝些﹞﹝云﹞

捲荷散

治產後血上衝心﹐血刺血暈﹐腹痛惡露不快。

初出卷荷紅花當歸﹝各二兩﹞蒲黃﹝紙炒﹞牡丹皮﹝各半兩﹞上爲細末。每服三錢﹐空心溫酒調下一碗﹔或用童便調下﹐妙。

﹝《大》﹞治血瘕﹐痛無定處。

童便﹝三升﹞生地汁生藕汁﹝各一升﹞生薑汁﹝二升﹞上先煎三味﹐約三分減二﹐次下薑汁﹐慢火煎如稀餳﹐每取一合﹐溫酒調下。

治兒枕痛﹐乃血瘕也。用眞蒲黃研細﹐調服二錢。如燥渴者﹐用新汲水調下。

﹝丹﹞治產後兒枕大痛﹐

黑白散

烏金石﹝醋七次﹐另研﹞寒水石﹝存性﹐爲末﹞上﹐各收之。服時各抄一錢半﹐米飲調下﹐痛止勿服﹐未止再服。

﹝海﹞四物加玄胡沒藥白芷湯治產後敗血作痛。﹝方見婦人門。﹞四物苦楝湯﹝方見腹痛﹞一方﹐治臍下痛不可忍﹐四物湯加玄胡索二錢半服之。

﹝《大》﹞

紫金丸

治產後臍下痛﹐卽失笑散醋爲丸是也。﹝五靈脂﹑蒲黃等分﹐醋丸服。﹞

立效散

治產枕痛不可忍﹐用五靈脂慢火炒令幹﹐爲末。二錢﹐溫酒下﹐瘥。﹝產枕﹐卽血枕也。﹞﹝丹﹞產後惡露未盡﹐小腹作痛。

五靈脂香附末上合和醋爲丸﹐甚者入畱尖桃仁。﹝一方加蛤粉。﹞﹝《大》﹞治產後血不盡﹐血痛悶方。取敗荷葉燒作灰﹐暖水和服﹔煮汁服亦良。又方﹐取亂髮如雞子大﹐灰汁洗淨燒爲末﹐酒調服二錢。

治產後血瘕腹痛﹐及喉痺﹐熱因寒用。鐵稱錘鍛令通赤﹐酒中﹐候溫飲之。﹝丹溪法用醋中﹐使鼻聞其气﹐妙。﹞﹝仲﹞產婦腹痛﹐法當以枳實芍藥散。假令不愈者﹐此爲腹中有幹血著臍下﹐宜

下瘀血湯

主之﹐亦主經水不利。

大黃﹝二兩﹞桃仁﹝二十枚﹞虻虫﹝二十个﹐炒﹐去足﹞上三味爲末﹐煉蜜和爲四丸。以酒一升煎一丸﹐取八合﹐頓服之。新血下如豚肝。

﹝云﹞又方療產後血結下不盡﹐腹中絞痛不止。

大黃﹝另浸﹞生地當歸﹝各二兩半﹞川芎芍藥桂心﹝各一兩﹞甘艸黃芩﹝各二兩﹞桃仁﹝四十九个﹐制﹞上切細﹐以水七升﹐煮取二升半﹐大黃更煎一二沸﹐分三服。

桂心丸

治產後血气不散﹐積聚成塊﹐上攻心腹。或成寒熱﹐四肢羸瘦﹐頭痛。

靑皮漧漆﹝炒煙盡﹐各七錢﹞沒藥檳榔當歸桂心赤芍牡丹皮﹝各五錢﹞大黃桃仁﹝去皮尖﹞鱉甲﹝醋炙﹞濃朴﹝制﹞三稜﹝煨﹞玄胡索﹝各一兩﹞上爲細末﹐煉蜜丸﹐如桐子大。每服三四十丸﹐溫酒下。

﹝《保》﹞治血暈血結﹐或聚於胸中﹐或偏於小腹﹐或連於脇肋。四物湯四兩﹐倍當歸﹑川芎﹐加鬼箭﹑紅花﹑玄胡各一兩﹐同爲粗末﹐加四物煎﹐調

沒藥散

服之。

虻虫﹝二錢﹐去翅足﹐炒﹞水蛭﹝一錢﹐炒﹞麝香﹝少﹞沒藥上爲末﹐入前藥調服﹐血下痛止﹐只服一服。

﹝仲﹞產後腹中疼痛﹐當歸生薑羊肉湯主之。﹝方見產後血弱。﹞﹝《衍》﹞一婦人產當寒月﹐寒气入產門﹐臍下脹滿﹐手不得犯﹐此寒疝也。醫將治之以抵當湯﹐謂其有瘀血也。予教之曰﹕非其治也﹐可服張仲景羊肉湯。少減﹐作二服﹐遂愈。

﹝仲﹞

內補當歸建中湯

治婦人產後虛羸不足﹐腹中刺痛不止﹐吸吸少气﹐或苦少腹中急痛引腰背﹐不能飲食。

產後一月﹐日得服四五劑爲善﹐令人彊壯。

當歸﹝四兩﹞桂枝﹝三兩﹞芍藥﹝六兩﹞生薑﹝三兩﹞甘艸﹝二兩﹞大棗﹝十二枚﹞上六味﹐以水一斗﹐煮取三升﹐分溫三服﹐一日令盡。若大虛﹐加飴糖六兩﹐湯成內於火上暖令飴消。若去血過多﹐崩傷內衄不止﹐加地黃六兩﹐阿膠二兩﹐合八味湯成﹐內阿膠服之。

﹝云﹞產後六七日﹐忽然臍腹痛﹐皆因呼吸冷气乘虛入客於血分﹐宜服當歸建中湯。﹝方見上。﹞﹝《大》﹞

獨聖湯

治產後腹痛。

當歸爲末﹐每服二錢﹐水一盞﹐煎至七分﹐溫服。

﹝云﹞治產後惡物不盡﹐腹內疼痛。產後常服此﹐妙。

生地當歸﹝並略炒﹐各一兩﹞生薑﹝五錢﹐細切﹐新瓦炒﹐令焦黑﹞上爲細末﹐姜酒調二錢服。

﹝《大》﹞治產後血塊痛。

熟地﹝一斤﹞陳生薑﹝半斤﹞上拌勻﹐同炒榦爲末。每服一錢﹐酒調﹐產後以烏梅湯下之。

﹝仲﹞產後腹痛﹐煩滿不得臥﹐以

枳實芍藥散

主之。

枳實﹝燒令黑﹐勿太過﹞芍藥﹝研末﹞上二味﹐杵爲散。服方寸匕﹐日三服。並主癰膿﹐以麥粥下之。

產後腹痛﹐服枳實芍藥散不愈者﹐宜下瘀血湯主之。﹝方見敗血條。﹞﹝仲﹞產後七八日﹐無太陽癥﹐少腹堅痛﹐此惡露不盡。不大便﹐煩躁發熱﹐日晡時煩躁者﹐不食﹐食則譫語﹐至夜卽愈﹐宜大承气湯主之。熱在裏﹐結在膀胱也。﹝大承气湯方見傷寒。﹞﹝《山》﹞兒枕痛。用隔年蟹殼燒灰﹐酒下。

﹝丹﹞

局方五積散

治產後余血作痛。

以蒼術爲君﹐麻黃爲臣﹐濃朴﹑枳實爲使。𨿽有當歸﹑芍藥之補血﹐僅及蒼術三分之一。不思產後之婦﹐有何寒邪﹐血气未充﹐似難發汗﹐借曰藥性溫和﹐可以推陳致新﹐豈可用麻黃之悍﹐附以蒼術﹑枳﹑朴之散乎﹖虛而又虛﹐禍不旋踵矣。

產後血塊痛﹕三陰交﹑气海﹝宜灸之。﹞

卷之二十二脾胃部腹痛

腸鳴

﹝垣﹞如胃寒泄瀉﹐腸鳴﹐於升陽除濕湯加益智仁五分﹐半夏五分﹐生薑﹑棗子和煎。﹝升陽除濕湯方見泄瀉。﹞﹝丹﹞腹中水鳴﹐乃火擊動其水也﹐二陳湯加芩﹑連﹑梔子。腹中鳴者﹐病本於胃也。﹝全文見水腫。﹞腸鳴多屬脾胃虛。一男子腸鳴食少﹐臍下有塊耕動﹐若得下气多乃已﹐已則復鳴。醫用疏气藥與服﹐半年不效。予用參﹑術爲君﹐甘艸﹑連﹑參﹑枳﹑漧薑爲臣﹐一帖腸鳴止﹐食進。又每服吞濃朴紅豆丸﹐其气耕亦平。經云﹕脾胃虛則腸鳴腹滿。又云﹕中气不足﹐腸爲之苦鳴。此之謂也。

肺移寒於腎爲湧水。湧水者﹐按之腹不堅﹐水气客於大腸﹐疾行則鳴﹐濯濯如囊裹水漿之聲也。﹝全文見診病傳變。﹞﹝河﹞

葶藶丸

治湧水﹐疾行則腹鳴﹐如囊裹水漿之聲。

葶藶﹝隔紙炒﹞澤瀉椒目桑白皮杏仁豬苓﹝去黑皮﹐各五錢﹞上爲末﹐煉蜜丸﹐桐子大。每二十丸﹐蔥白湯下﹐不拘時﹐以利爲度。

運气腸鳴有二﹕一曰土發。經云﹕土郁之發﹐腸鳴而爲數後是也。

二曰熱勝。經云﹕少陰在泉﹐熱淫所勝﹐病腹中腸鳴﹐气上衝胸﹐治以鹹寒是也。

鍼灸腸鳴有三法﹕其一補脾。經云﹕脾虛則腹滿腸鳴﹐飧泄﹐食不化﹐取其經太陰﹑陽明﹑少陰血者是也。

其二補足太陽。經云﹕中气不足﹐腸爲之苦鳴﹐補足外踝下畱之五分申脈穴也。

其三取太陽。經云﹕腸中雷鳴﹐气上衝胸﹐邪在大腸﹐刺肓之原巨虛﹑上廉﹑三里是也。

﹝《甲》﹞腹中常鳴﹐時上衝心﹐灸臍下。腹中腸鳴盈盈然﹐食不化﹐脇痛不得臥﹐煩熱﹐泄糜﹐不嗜食﹐胸脇滿﹐喘息而衝﹐鬲嘔﹐心痛﹐及傷飽﹐身黃﹐骨瘦羸﹐章門主之。腸鳴相逐﹐不可傾倒﹐承滿主之。

腸鳴而痛﹐溫畱主之。飲食不下﹐腹中雷鳴﹐大便不節﹐小便赤黃﹐陽綱主之。

卷之二十二脾胃部

嘔吐膈气總論

﹝潔﹞論曰﹕吐有三﹐气﹑積﹑寒也﹐皆從三焦論之。上焦在胃口﹐上通天气﹐主內而不出﹔中焦在中脘﹐上通天气﹐下通地气﹐主腐熟水谷﹔下焦在臍下﹐下通地气﹐主出而不納。是故上焦吐者﹐皆從於气。气者﹐天之陽也﹐其脈浮而洪﹐其癥食已暴吐﹐渴欲飲水﹐大便燥結﹐气上衝胸而發痛﹐其治當降气和中。中焦吐者﹐皆從於積﹐有陰有陽﹐食與气相假爲積而痛﹐其脈浮而弦﹐其癥或先痛而後吐﹐或先吐而後痛﹐治法當以小毒藥去其積﹐檳榔﹑木香和其气。下焦吐者﹐皆從於寒﹐地道也﹐其脈大而遲﹐其癥朝食暮吐﹐暮食朝吐﹐小便淸利﹐大便祕而不通﹐治法宜毒藥通其閉塞﹐溫其寒气﹐大便漸通﹐復以中焦藥和之﹐不令大腑結閉而自安也。

上潔古論三焦吐﹐其說蓋本於黃帝。所謂气爲上膈﹐食飲入而還出爲下膈﹐食時乃反出之。其上焦食已暴吐者﹐今世謂之嘔吐也。中下二焦朝食暮吐﹑暮食朝吐者﹐今世謂之膈气反胃也。分嘔吐膈气爲二門。

﹝垣﹞夫嘔﹑吐﹑噦者﹐俱屬於胃。胃者﹐總司也。以其气血多少爲異耳。且如嘔者﹐陽明也﹐陽明多血多气﹐故有聲有物﹐气血俱病也。仲景云﹕嘔多𨿽有陽明癥﹐愼不可下。孫眞人云﹕嘔家多服生薑﹐乃嘔吐之聖藥也。气逆者必散之﹐故以生薑爲主。吐者太陽也﹐太陽多血少气﹐故有物無聲﹐乃血病也。有食入則吐﹐有食已則吐﹐以陳皮去白主之。噦者﹐少陽也﹐少陽多气少血﹐故有聲無物﹐乃气病也。以姜制半夏爲主。故朱奉議治嘔吐噦﹐以生薑﹑半夏﹑陳皮之類是也。究其三者之源﹐皆因其脾虛弱﹐或因寒气客胃﹐加之飲食所傷而致也。宜以丁香﹑藿香﹑半夏﹑茯苓﹑陳皮﹑生薑之類主之。﹝按噦《內經》實指呃逆﹑今先賢誤釋爲漧嘔者﹐非也。﹞若但有內傷而有此疾﹐宜察其虛實﹐使內消之。痰飲者必下之﹐當分其經﹐對證用藥﹐不可亂也。

卷之二十二脾胃部嘔吐膈气總論

嘔﹝有物有聲﹞

﹝仲﹞諸嘔吐﹐谷不得下者﹐小半夏湯主之。

嘔家本渴﹐渴者爲欲解﹐今反不渴﹐心下有支飲故也。

小半夏湯

主之。

用半夏一升﹐生薑半斤﹐以水七升﹐煮取一升半﹐分溫再服。

卒嘔吐﹑心下痞﹐腸閉有水眩悸者﹐

小半夏加茯苓湯

主之。

半夏﹝一升﹞生薑﹝半斤﹞茯苓﹝三兩﹐一法四兩﹞上三味﹐以水七升﹐煮取一升半﹐分溫再服。

陳皮湯治嘔。﹝方見漧嘔。﹞﹝孫﹞治嘔吐﹐以白檳榔一枚煨﹐陳皮十分炙﹐銼爲末﹐水一盞﹐煎半盞服之。

上姜﹑半﹑橘﹐治嘔吐必用之聖藥。然東垣云﹕辛藥生薑之類治嘔吐﹐但治上焦气壅表實之病﹐若胃虛穀气不行﹐胸中閉塞而嘔者﹐惟宜益胃﹐推揚穀气而已﹐勿作表實﹐用辛藥瀉之。

﹝仲﹞胃反嘔吐者﹐

大半夏湯

主之。﹝服前小半夏湯諸湯不愈者﹐服此立愈。﹞半夏﹝二升﹐洗完用﹞人參﹝三兩﹞白蜜﹝一升﹞上三味﹐以水一斗三升﹐和蜜揚之二百四十徧﹐煮藥取三升﹐溫服一升﹐余分再服。

李絳療反胃嘔吐無常﹐粥飲入口卽吐﹐困倦無力垂死者﹐以上黨人參三大兩﹐劈破﹐水一大升﹐煮取四合﹐熱頓服。

﹝丹﹞久病嘔者﹐胃虛不納谷也。

生薑人參黃白術香附胃虛有寒嘔吐者﹐東垣丁香茱萸湯﹑仲景理中湯﹐皆益胃推揚穀气之劑也。﹝方見寒條。﹞﹝垣﹞若陰虛邪气逆上﹐窒塞嘔噦不足之病﹐此地道不通也。正當用生地黃﹑當歸﹑桃仁﹑紅花之類﹐和血涼血潤血﹔兼用甘艸以補其气﹔微加大黃﹑芒硝以通其閉﹐大便利﹐邪气去﹐則气逆嘔噦自不見矣。復有胸中虛熱﹐穀气久虛﹐發而爲嘔噦者﹐但得五穀之陰以和之﹐則嘔噦自止。﹝五穀皆屬陰﹐或食﹐或飲白湯﹐或喜涼者飲涼水﹐皆能止嘔噦﹐不必用藥也。﹞﹝仲﹞嘔而腸鳴﹐心下痞者﹐半夏瀉心湯主之。﹝方見傷寒。﹞﹝垣﹞

加減二陳湯

治痰飲爲患﹐或嘔噦惡心﹔或頭眩心悸﹔或中脘不快﹔或發爲寒熱﹔或因食生冷﹐脾胃不和﹐並宜治之。

丁香﹝一兩﹞半夏﹝五兩﹞陳皮﹝五兩﹞茯苓﹝二兩﹞甘艸﹝一兩半﹞上咀。每服四錢﹐水一盞半﹐生薑三片﹐烏梅一个﹐同煎至七分﹐去渣熱服無時。或治痰痞﹐加艸豆蔻面裹煨熟一兩半。

藿香安胃散

治脾胃虛弱﹐不飲食﹐嘔吐不時。

藿香﹝錢半﹞丁香﹝二錢﹞人參﹝二錢﹞橘紅﹝五錢﹞上件四味爲細末。每服二錢﹐水二盞﹐生薑三片﹐同煎至一盞﹐去渣服﹐食前。

﹝垣﹞

丁香吳茱萸湯

治嘔吐噦﹐胃寒所致。

丁香﹝五分﹞吳茱萸艸豆蔻人參﹝各一錢﹞甘艸﹝五分﹐炙﹞黃芩﹝一錢﹞柴胡﹝五分﹞升麻﹝七分﹞茯苓﹝五分﹞當歸﹝錢半﹞蒼術﹝一錢﹞半夏﹝五分﹞漧薑﹝五分﹞上爲細末。每服半兩﹐水二盞﹐煎至一盞﹐去渣熱服﹐食前。忌冷物。

﹝世﹞

藿香平胃散

治嘔吐不止。

藿香﹝一兩﹞半夏﹝二兩﹞陳皮﹝去白﹐二兩﹞濃朴﹝一兩﹐制﹞蒼術﹝三兩﹐泔浸﹞甘艸﹝二兩﹐炙﹞上爲粗未。每服五錢﹐水一盞半﹐生薑三片﹐棗三枚﹐同煎﹐去渣﹐溫服。

﹝羅﹞紅豆丸諸藥不愈者神效。﹝方見膈气寒條。﹞﹝杜﹞安業坊﹐有閻氏家老婦人患嘔吐﹐請石秀才醫。曰﹕胃冷而嘔﹐下理中丸至百餘丸﹐其病不愈。石疑此患﹐召杜至。曰﹕藥病正相投﹐何必多疑。石曰﹕何故藥相投而病不愈﹖杜曰﹕寒气甚﹐藥力未及﹐更進五十丸必愈。如其言果愈。石於是師法於杜。

﹝海﹞理中湯加減例。﹝理中湯方﹕甘艸﹑人參﹑白術﹑漧薑﹐各等分。﹞若爲寒气﹑濕气所中者﹐附子一兩﹐名

附子理中湯

。若霍亂吐瀉者﹐加橘紅﹑靑橘皮各一兩﹐名

治中湯

若干霍亂﹐心腹作痛﹐先喫鹽湯少許﹐頓服﹐嘔吐出令透﹐卽進此藥。若嘔吐者﹐於治中湯內加丁香﹑半夏一兩﹐生薑十片。若泄瀉者﹐加橘紅﹑茯苓各一兩﹐名

補中湯

。若泄瀉不已者﹐於補中湯內加附子一兩﹐不喜飲食﹐水谷不化者﹐再加炒砂仁一兩﹐共成八味。若藿亂吐下﹐心腹作痛﹐手足逆冷﹐於本方中去白術﹑加熟附﹐名

四順湯

。若傷寒結胸﹐先以桔梗﹑枳殼等分煎服﹐不愈者﹐及吐利後胸痞欲絕﹐心膈髙起﹐急痛手不可近者﹐加枳實﹑茯苓各一兩﹐名

枳實理中湯

。若渴者﹐但於枳實理中湯內加栝蔞根一兩。若霍亂後轉筋者﹐理中湯內加石膏一兩。﹝火﹞。若臍下築者﹐腎气動也﹐去術﹐加官桂一兩﹐腎惡燥故去術﹔恐作奔豚﹐故加官桂。若悸多者﹐加茯苓一兩。若渴欲飲水者﹐加術半兩。若苦寒者﹐加漧薑五錢。若腹滿者﹐去白術﹐加附子一兩。若飲酒過多及啖炙爆熱食發爲鼻衄者﹐加川芎一兩。若傷胃吐血﹐以此藥能理中脘﹐分利陰陽﹐安定血脈﹐只用本方。若中附子毒者﹐亦用此方﹔或止用甘艸﹑生薑等分煎服﹐或以烏豆煎湯解之。

﹝仲﹞嘔而胸滿者﹐吳茱萸湯主之。﹝方見傷寒吐。﹞嘔而脈弱﹐小便復利﹐身有微熱﹐見厥逆者﹐四逆湯主之。﹝方見傷寒下利。﹞﹝杜﹞王普侍郎病嘔﹐飲食皆不得進﹐召孫﹐數日亦不愈﹐後復召杜。杜曰﹕治嘔愈嘔﹐此胃風也。遂用川烏一兩﹐淨洗去皮臍﹑不去尖﹐以漿水一碗煮幹。每个作兩片﹐復用漿水一碗﹐煮盡﹐更作四片。每細嚼一片﹐以少溫水下。少頃﹐嘔遂止。痛旣少息﹐杜遂問曰﹕尋常好喫何物﹖曰﹕好喫甘甜之物。杜曰﹕是甘甜乃膏粱之物﹐積久成熱﹐因而生風﹐非一朝一夕之故也。王服其說。

痛而嘔爲寒。經云﹕寒气客於腸胃﹐厥逆上出﹐故痛而嘔者是也。

﹝丹﹞嘔吐﹐胃中有熱﹐膈上有痰﹐二陳湯加炒梔子﹑黃連﹑生薑主之。此方累試效。

﹝仲﹞嘔而發熱者﹐小柴胡湯主之。﹝方見往來寒熱。﹞﹝潔﹞用小柴胡湯加靑黛﹐以薑汁打糊爲丸﹐名

靑鎭丸

﹐治嘔吐﹐脈弦﹐頭痛﹐蓋本諸此。

﹝《本》﹞治胃熱嘔﹐以

竹茹湯

漧葛﹝三錢﹞甘艸﹝二錢﹞半夏﹝三錢﹐薑汁半盞﹐漿水一升﹐煮耗半﹞上末。每服五錢﹐水一盞﹐姜三片﹐竹茹一彈﹐大棗一枚﹐同煎至一盞﹐去渣溫服。

有熱者﹐手足心熱。政和年﹐有京人病傷寒﹐得汗身涼﹐數日忽嘔吐﹐藥與飲食俱不下。醫者皆進丁香﹑藿香﹑滑石等藥﹐下咽卽吐。予曰﹕此正汗後餘熱畱胃脘﹐孫兆竹茹湯正相當爾。治藥與之﹐實時愈。《良方》中槐花散﹐亦相應。

定嘔吐利膈﹐

枇杷散

枇杷葉﹝去毛﹐味苦平﹐下气﹞人參﹝各一錢﹞茯苓﹝五錢﹞茅根﹝二兩﹞半夏﹝一錢﹞上細銼。每服四錢﹐水一盞半﹐生薑七片﹐慢火煎至七分﹐去渣﹐入檳榔末五分﹐和勻服之。

﹝仲﹞嘔吐而病在膈上﹐後思水解﹐急與之﹐思水者﹐

豬苓散

主之。

豬苓茯苓白術﹝各等分﹞上三味﹐杵爲散。飲服方寸匕﹐日三服。

仲景云﹕嘔吐思水解者﹐急與之。予長男每嘔水三二碗﹐諸藥不效﹐但喫井花水一口卽住。用白術茯苓湯服愈﹐信知先賢不誣也。

﹝《本》﹞治卒嘔吐不止﹐不欲食﹐煮枇杷葉汁飲之﹐止渴﹐偏理嘔。

﹝丹﹞婦人月經時口渴﹐喫水多﹐心痞﹐善嘔不食。

白術﹝二錢﹞陳皮﹝二錢﹞山梔﹝炒﹞木通黃芩﹝各一錢﹞炙甘艸﹝些﹞分二帖﹐水二盞﹐煎小盞﹐入薑汁熱飲之。

﹝《本》﹞治產後嘔不止者﹐

香靈丸

丁香辰砂﹝另研。各六分﹞五靈脂﹝一錢﹞上香﹑脂先研末﹔後入砂再研勻。用狗膽或豬膽丸如雞頭大﹐每服一丸﹐生薑陳皮湯磨下。

諸痿喘嘔﹐皆屬於上。﹝全文見診。﹞﹝《素》﹞太陰所謂食則嘔者﹐物盛滿而上溢﹐故嘔。﹝脈解篇﹞辛散逆气﹐諸方用姜﹑半﹑橘之類。﹝並見上壅條。﹞﹝《廣》﹞治嘔逆不能食。訶黎勒皮二兩﹐去核﹐搗爲末﹐煉蜜和丸﹐槐子大。空心服二十丸﹐日二服。

﹝《食》﹞木瓜主嘔風气。又吐而轉筋﹐煮木瓜汁飲之﹐甚良。

﹝世﹞若病患直患嘔吐﹐而復腳弱﹑或疼﹐乃是香港腳﹐當作香港腳治之。

運气嘔吐有四﹕一曰火熱。經云﹕少陰司天﹐熱气下臨﹐嘔逆躁煩。又云﹕少陽所至﹐爲嘔湧。又云﹕少陽之復﹐嘔逆。

又云﹕火郁之發﹐嘔逆﹐治以鹹寒﹑甘寒是也。

二曰風。經云﹕厥陰在泉﹐風淫所勝﹐病食則嘔。又云﹕厥陰司天﹐風淫所勝﹐食則嘔。又云﹕厥陰之勝﹐甚則嘔。又云﹕厥陰之復﹐嘔吐﹐飲食不入﹐入而復出﹐甚則入脾食痺而吐﹐治以辛涼甘淸﹑酸淸是也。

三曰風火。經云﹕少陽司天之政﹐風熱參布﹐民病嘔吐。二之气﹐病熱郁於上﹐咳逆嘔吐。三之气﹐民病嘔。又云﹕太陽司天之政﹐初之气﹐病見熱﹐頭痛嘔吐﹐治以酸寒﹑辛寒﹑鹹寒是也。

四曰濕。經云﹕陽明司天之政﹐初之气﹐其病嘔。又云﹕土郁之發﹐甚則心痛﹑腳腫﹑嘔吐是也。

鍼灸嘔吐取法有二﹕其一取脾。經云﹕脾足太陰之脈﹐是動則病食則嘔﹐視盛虛熱寒陷下取之也。

其二取肝。經云﹕肝足厥陰之脈﹐所生病者﹐胸滿嘔逆﹐視盛虛熱寒陷下取之也。

﹝潔﹞嘔盛無度並漧嘔﹕大陵間使﹝扁﹞嘔逆﹕中脘尺澤﹝《摘》﹞胸中痰飲﹐霍亂驚悸﹐腹脹暴痛﹐恍惚﹐吐逆不食﹕巨闕﹝六分。﹞三里﹝立愈。﹞肝脈緩爲善嘔。﹝全文見診虛實法。﹞﹝垣﹞孫眞人言生薑爲嘔家聖藥﹐謂上焦气壅表實之病而言﹐非以瀉气而言之也。若脾胃虛弱﹐穀气不行﹐榮衛下流﹐是中气不利﹐淸气津液不上﹐胸中閉塞﹐气道不開﹐亦令人噦﹐惟宜益胃推揚穀气而已。勿作外實﹐以辛藥生薑之類﹐瀉其壅滯﹐及妄以瀉气﹑瀉血藥下之。下之則轉增閉塞疼痛﹐或變作結胸﹐復下其膈﹐由此致危者多矣。蓋气已虛而反瀉之﹐是重瀉其气﹐必胸中如刀削之痛﹐與正結胸無異﹐可不愼哉。

﹝丹﹞嘔吐煎藥﹐忌栝蔞﹑杏仁﹑桃仁﹐蘿卜子﹑山梔﹐皆要作吐。丸藥中帶香藥行散﹐不妨。注船大吐﹐渴飲水者卽死﹐童便最好。

卷之二十二脾胃部嘔吐膈气總論

吐﹝有物無聲﹞

﹝潔﹞治上焦气熱上衝﹐食已暴吐﹐脈浮而洪﹐宜先降气和中﹐

桔梗湯

桔梗﹝一兩半﹞白術﹝一兩半﹞半夏曲﹝二兩﹞陳皮﹝去白﹞枳實﹝炒﹞茯苓濃朴﹝各一兩﹞上粗末。每服一兩﹐水一盞﹐煎至七分﹐取淸﹐溫調木香散二錢﹐隔夜空腹服之。三服後气漸下﹐吐漸去。

然後去木香散﹐加芍藥二兩﹑黃一兩半﹐同煎服之﹐病愈則止。如大腑燥結﹐食不盡下﹐以大承气湯去硝微下之。少利爲度﹐再服前藥補之。如大便復結﹐又根據前微下之。

木香散

木香檳榔﹝等分﹞上爲細末﹐同前藥調下。

﹝《保》﹞治暴吐﹐上焦气熱所衝也。經曰﹕諸嘔吐酸﹐暴注下迫﹐皆屬於火。脈洪而浮者﹐

荊黃湯

主之。

荊芥﹝一兩﹞人參﹝五錢﹞甘艸﹝二錢半﹞大黃﹝二錢﹞上粗末作一服﹐水二盞﹐煎至一盞﹐去渣﹐調檳榔散二錢﹐空心服之。

檳榔散

檳榔﹝二錢﹞木香﹝一錢半﹞輕粉﹝少許﹞上爲細末﹐同煎藥下。如丸﹐亦用水浸蒸餅爲丸﹐如小豆大。每服二十丸﹐食後服。

李絳獨參湯治嘔吐胃弱欲死。﹝方見嘔胃虛條。﹞﹝仲﹞

大黃甘艸湯

治食已卽吐﹐又治吐水。

大黃﹝四兩﹞甘艸﹝一兩﹞上二味﹐以水三升﹐煮取一升﹐分溫再服。

﹝潔﹞

金花丸

治吐食而脈弦者﹐由肝勝於脾而吐﹐乃由脾胃之虛﹐宜治風安胃。

半夏﹝湯洗﹐一兩﹞檳榔﹝二錢﹞雄黃﹝錢半﹞上細末﹐薑汁浸﹐蒸餅爲丸﹐如桐子大。小兒另丸姜湯下﹐從少至多﹐漸次服之﹐以吐止爲度。

風痰羈絆於脾﹐故飲食不下。

治吐﹐頭痛有汗﹐脈弦﹐

靑鎭丸

主之。

柴胡﹝一兩﹞黃芩﹝七錢半﹞甘艸半夏﹝三錢﹞靑黛﹝二錢半﹞人參﹝五錢﹞上細末﹐薑汁浸﹐蒸餅丸﹐桐子大。每服五十丸﹐姜湯食後下。

﹝仲﹞胃反﹐吐而渴欲飲水者﹐

茯苓澤瀉湯

主之。

茯苓﹝半斤﹞澤瀉﹝四兩﹞甘艸﹝二兩﹞桂枝﹝二兩﹞白術﹝三兩﹞生薑﹝四兩﹞上六味﹐以水一斗﹐煮取三升﹐內澤瀉﹐再煮﹐取二升半﹐溫服八合﹐一日三服。

﹝《本》﹞食卽吐﹐欲作反胃﹐

白術散

澤瀉白術茯苓﹝各等分﹞上爲末﹐每服一錢﹐湯調溫服。

﹝《經》﹞治丈夫婦人吐逆﹐連日不止﹐粥食湯藥不能下者﹐可以五靈脂不夾土石揀精好者﹐不計多少﹐搗細末研﹐狗膽汁和爲丸﹐如雞頭大。每服一丸﹐煎熱生薑酒磨細﹐更以少生薑酒化下。凡湯藥令極熱﹐須是先做下粥﹐溫熱得所﹐左手與患人藥喫﹐不得漱口﹐右手急將粥與患人喫﹐不令太多。

碧霞丸

治吐逆立效。

黃丹四兩﹐篩過﹐用好米醋半升﹐同藥入銚內煎幹﹐卻用炭火三稱﹐就銚內透紅﹐冷取研細爲末﹐用粟米飯丸﹐如桐子大。煎酵湯下七丸﹐不嚼﹐只一服。

運气吐皆屬風木。經云﹕厥陰之復﹐甚則入脾﹐食痺而吐。又云﹕歲木太過﹐風气流行﹐民病脇痛吐食﹐治以酸淸之類是也。

灸刺﹐見前灸刺嘔吐條。

﹝《脈》﹞陽緊陰數﹐其人食已卽吐﹔陽浮而數亦爲吐。寸緊尺澀﹐其人胸滿﹐不能食而吐。寸口脈數﹐其人則吐。寸口脈細而數﹐數則爲熱﹐細則爲寒﹐數爲嘔吐。

﹝仲﹞問曰﹕病患脈數﹐數爲熱﹐當消穀引食﹐而反吐者﹐何也﹖師曰﹕以發其汗﹐令陽微﹐膈气虛﹐脈乃數﹐數爲客熱﹐不能消穀﹐胃中虛冷故吐也。

卷之二十二脾胃部嘔吐膈气總論

漧嘔﹝無物有聲﹞

﹝仲﹞漧嘔噦﹐若手足厥者﹐

陳皮湯

主之。

陳皮﹝四兩﹞生薑﹝半斤﹞上二味﹐以水七升﹐煮取三升﹐溫服一升﹐下咽卽愈。

﹝《肘》﹞主卒漧嘔不息。取甘蔗汁溫服半升﹐日三。又以生薑汁一升服﹐並瘥。治卒漧嘔不息﹐搗葛根絞取汁服一升﹐瘥。﹝本艸云﹕生葛根汁大寒。﹞

卷之二十二脾胃部嘔吐膈气總論

惡心﹝欲吐不吐﹞

﹝丹﹞惡心有熱﹑有痰﹐皆用生薑﹐隨證用藥。

﹝仲﹞病患胸中似喘不喘﹐似嘔不嘔﹐似噦不噦﹐徹心中憤憤然無柰者﹐

生薑半夏湯

主之。

半夏﹝半斤﹞生薑﹝一升﹞上二味。以水三升煮半夏﹐取二升﹐內生薑汁煮取二升半﹐少冷﹐分四服﹐日三﹑夜一。服止﹐停後服。

﹝垣﹞

茯苓半夏湯

治胃气虛弱﹐身重有痰﹐惡心欲吐。是邪气羈絆於脾胃之間﹐當先實其脾胃。

炒曲﹝三錢﹞大麥﹝半兩﹐炒黃﹞陳皮天麻﹝各二錢﹞白術白茯苓半夏﹝各一兩﹞上爲粗未。每服五錢﹐水二盞﹐生薑五片﹐煎至一盞﹐去渣熱服。

柴胡半夏湯

治舊有風癥﹐不敢見風﹐眼澀眼黑﹐胸中有痰﹐惡心﹐兀兀欲吐﹐但遇風覺皮肉緊﹐手足難舉﹐動重如石。若在暖室﹐少出微汗﹐其癥隨減﹐再遇風﹐病復如是。

半夏﹝二錢﹞炒曲﹝一錢﹞生薑﹝三片﹞柴胡升麻﹝各五分﹞蒼術﹝一錢﹞本﹝五分﹞白茯苓﹝七分﹞上爲粗末﹐只作一服﹐水二盞﹐煎至五沸﹐去渣溫服。

﹝張文仲﹞治胃气冷﹐喫食卽欲得吐。以白豆蔻仁三枚搗篩更研細﹐好酒一盞微溫調之﹐並飲三兩盞佳。

﹝仲﹞病患欲吐者﹐不可下之。

﹝云﹞

蒲黃散

治產後三四日﹐惡露不下﹐嘔逆壯熱。

芍藥﹝二兩五錢﹞知母﹝二兩﹞生薑當歸蒲黃﹝各二兩﹞紅花﹝五錢﹞荷葉心中蒂﹝一个﹞生地汁﹝一盞﹞上咀﹐水二升﹐煎至一升﹐去渣﹐下蒲黃﹐煎數沸﹐空心分三服。

療產後嘔吐不止。

橘紅﹝一兩﹞半夏曲甘艸﹝各五錢﹞藿香﹝一兩﹞上爲細末。每服三錢﹐姜三片﹐水煎。

﹝《大》﹞

開胃散

治產後胃气不和﹐嘔吐不止﹐全不納飲食。

訶子肉﹝一兩半﹞人參﹝一兩﹞甘艸﹝半兩﹞上三味爲細末。別以半夏半分﹐生薑一分﹐蔥白二七莖﹐水二大盞﹐煎至六分﹐去渣﹐分爲二服。

卷之二十二脾胃部嘔吐膈气總論

嘔苦水

﹝丹﹞鄭宅如夫人﹐淸早嘔苦水﹐脈澀而微﹐起轉如常﹐此胃弱而上脘有濕也。

黃芩﹝七錢﹞滑石﹝一兩半﹞蒼術﹝一兩炒﹞飛礬﹝二兩﹞陳皮﹝一兩﹞山楂﹝一兩﹞半夏﹝一兩﹞桔梗﹝五錢﹞炒芩﹝五錢﹞薑水煎服。

刺灸嘔苦﹐獨取膽與胃。《經》云﹕善嘔﹐嘔有苦﹐長太息﹐邪在膽﹐逆在胃﹐膽液泄則口苦﹐胃气逆則嘔苦。故曰嘔取膽三里﹐以下胃气﹔逆則刺少陽血絡﹐以開膽逆﹐卻調虛實﹐以去其邪。又云﹕口苦嘔宿汁﹐取陽陵泉是也。

運气嘔苦皆屬燥。《經》云﹕陽明在泉﹐燥淫所勝﹐病善嘔﹐嘔有苦。又云﹕陽明之勝﹐嘔苦﹐治以苦溫﹑辛溫是也。

卷之二十二脾胃部嘔吐膈气總論

吐酸吞酸

﹝丹﹞或曰﹕吞酸﹐《素問》明以爲熱﹔東垣又以爲寒﹐何也﹖予曰﹕吐酸與吞酸不同﹐吐酸﹐是吐出酸水如醋﹐平時津液隨上升之气郁積而成積﹐成積旣久﹐濕中生熱﹐故從木化﹐遂作酸味﹐非熱而何。其有郁積之久﹐不能自湧而出﹐伏於肺胃之間﹐咯不得上﹐咽不得下﹐肌表得風寒則內熱愈郁﹐而酸味刺心﹐肌表溫暖﹐腠理開發﹐或得香熱湯丸﹐津液得行﹐亦可暫解﹐非寒而何。《素問》言熱者﹐言其本也﹔東垣言寒者﹐言其末也。但東垣不言外得風寒而作收气立說﹐欲瀉肺金之實﹐又謂寒藥不可治酸﹐而用安胃湯﹑加減二陳湯﹐俱犯丁香﹐且無治熱濕郁積之法﹐爲末合經意。予嘗治吞酸﹐用黃連﹑茱萸各制炒﹐隨時令疊爲佐使﹐蒼術﹑茯苓爲輔﹐湯浸蒸餅爲小丸吞之。仍教以食蔬果自養﹐則病易安。吞酸用吳茱萸順其性而折之﹐此反佐之法也﹐必須以炒黃連爲君。

咽醋丸

茱萸﹝去枝梗﹐半兩﹐煮﹐曬漧﹞陳皮﹝去白﹐五錢﹞黃芩﹝炒﹐五錢﹞蒼術﹝七錢半﹞黃連﹝一兩﹐細切﹐用陳壁泥同炒﹞上爲細末﹐曲糊丸﹐桐子大。

參萸丸可治吞酸﹐不可治自利。﹝方見泄瀉。﹞﹝《兵部手集》﹞治酸心﹐每醋气上攻如酸醋。茱萸一合﹐水三盞﹐煎七分﹐頓服﹐縱濃亦彊服。

﹝梅﹞治酸心。檳榔四兩﹐陳皮二兩﹐細搗爲末﹐空心生蜜湯下方寸匕。

﹝丹﹞丈夫因外感涼气﹐與宿飲相搏﹐心下酸戚﹐嘔淸水﹐後有紅。

靑皮﹝三錢﹞黃芩﹝錢半﹞人參﹝二錢﹞紫蘇木通甘艸枳殼﹝二錢﹞桔梗﹝錢半﹞麻黃﹝五分﹞﹝垣﹞病機云﹕諸嘔吐酸﹐皆屬於熱。辧云﹕此上焦受外來客邪也﹐胃气不受外邪故嘔。《傷寒論》云﹕嘔家𨿽有陽明證﹐不可攻之。是未傳入裏﹐三陰不受邪也。亦可見此證在外也﹐仲景以生薑﹑半夏治之。孫眞人云﹕嘔家多用生薑﹐是嘔家聖藥。以雜病論之﹐嘔吐酸水者﹐甚則酸水浸其心﹐不任其苦﹔其次則吐出酸水﹐令上下牙酸澀不能相對﹐以大辛熱劑療之必減。吐酸﹐嘔出酸水也。酸味者﹐收气也﹐西方肺金旺也。寒水乃金之子﹐子能令母實﹐故用大咸熱之劑瀉其子﹐以辛熱爲之佐﹐以瀉肺之實。以病機之法作熱攻之者﹐誤矣。

蓋雜病醋心﹐濁气不降﹐欲爲中滿﹐寒藥豈能治之乎。

加減二陳湯藿香安胃散﹝二方並見前嘔吐﹑痰飲門。﹞﹝《本》﹞予平生有二疾﹐一則下血﹐二則膈中停飲。下血有時而止﹐停飲則無時。始因年少時夜坐爲文﹐左向伏几案﹐是以飲食多墜向左邊。中夜以後稍困乏﹐必飲酒二三盞﹐旣臥就枕﹐又向左邊側睡。气壯盛時殊不覺﹐三五年後﹐覺酒止從左邊下漉漉有聲﹐脇痛﹐飲食外減﹐十數日必嘔數升酸水。暑月止是右邊身有汗﹐常潤﹐左邊病處絕燥。徧訪名醫及海上方服之﹐少有驗者﹐間或中病﹐止得月餘復作。其補如天雄﹑附子﹑礬石﹐其利如牽牛﹑甘遂﹑大戟﹐備嘗之矣。予後揣度之﹐已成癖囊﹐如潦水之有科臼﹐不盈科不行﹐水必盈科而行也。淸者可行﹐濁者根據前停蓄﹐蓋下無路以出之也。是以積之五七日必嘔而去﹐稍寬﹐數日復作。脾土惡濕﹐而水則流濕﹐莫若燥脾以勝濕﹐崇土以堆科臼﹐則疾當去矣。於是悉屏諸藥﹐一味服蒼術﹐三月而除。

自此後一向數年﹐不吐不嘔﹐胸膈寬﹐飲啖如故﹐暑月汗周體而身涼﹐飲亦從中下。前此飲漬其肝﹐目亦多昏眩﹐其後燈下能書細字﹐皆蒼術之力也。其法﹕蒼術一斤﹐去皮切末之﹐用白芝麻半兩﹐水二盞﹐研攄取汁﹔大棗十五枚﹐爛煮去皮﹑核研﹐以麻汁勻研成稀膏﹐搜和入臼熟杵﹐丸如桐子大﹐幹之。每日空腹溫湯吞下五十丸﹐加至一百丸﹑二百丸。忌桃﹑李﹑雀鴿。初服時﹐必膈微燥﹐且以茅術制之。覺燥甚﹐再進山梔子散一服﹐久之不燥也。予服半年以後﹐止用燥烈味極辛者﹐削去皮﹐不浸﹐極有力﹐亦自然不燥。山梔散用山梔一味﹐幹之爲末﹐沸湯點服。故知久坐不可伏向一邊﹐時或運動﹐亦調息之法。

治酒癖停飲﹐吐酸水﹐

漧薑丸

﹝《聖惠方》﹞漧薑葛根枳殼橘紅前胡﹝各五錢﹞白術半夏曲﹝各一兩﹞茱萸甘艸﹝各一分﹞上細末﹐煉蜜丸﹐如桐子大。每服三十丸﹐用米飲服有效。

治中風痰涎飲眩瞑﹐嘔吐酸水﹐頭痛惡心。

半夏﹝二兩﹞南星白附﹝各一兩﹞上並生爲末﹐滴水丸﹐如桐子大﹐以生面裹衣﹐陰漧。每服十丸至二十丸﹐生薑湯下。

﹝子和﹞棠溪張鳳村﹐一田叟姓楊﹐其病嘔酸水十餘年。本畱飲﹐諸醫皆以燥劑治之。中脘臍﹐以火艾燔鍼刺之﹐瘡未嘗合。戴人以苦劑越之﹐其涎如膠﹐乃出二三升﹐談笑而愈。

運气吐酸﹐皆屬於熱。經云﹕諸嘔吐酸﹐皆屬於熱。又云﹕少陽之勝﹐欲嘔。嘔酸﹐治以辛寒是也。

﹝東﹞吐宿汁﹐吞酸﹕章門神光

卷之二十二脾胃部嘔吐膈气總論

嘔吐淸水

﹝《本》﹞一味蒼術丸治嘔吐淸水如神。﹝方見吐酸濕條。﹞﹝仲﹞

茯苓飲

治心胸中有停痰宿水﹐自吐出水後﹐心胸間虛﹐气滿﹐不能食。消痰气﹐令能食。

茯苓人參白術﹝各三兩﹞枳實﹝二兩﹞陳皮﹝五錢﹞生薑﹝四兩﹞上六味﹐水六升﹐煮取一升八合﹐分溫三服﹐如人行八九里進之。

﹝丹﹞盛兄兩手麻弦﹐飲後嘔淸水。

神曲蒼術香附﹝各五錢﹞益元散﹝一兩﹞半夏﹝七錢半﹞上爲末﹐薑汁浸﹐蒸餅爲丸。

﹝仲﹞渴欲飲水﹐水入則吐者﹐名曰水逆﹐五苓散主之。﹝方見傷寒。﹞﹝丹﹞施卜﹐年四十﹐因灸艾火太多﹐病腸內下血糞﹐肚痛。今痛自止﹐善嘔淸水﹐食不下﹐宜淸胃口之熱。

黃芩﹝五分﹞陳皮地黃﹝各一錢﹞白術﹝一錢半﹞連翹﹝錢半﹞甘艸茯苓﹝五分﹞生薑﹝三片﹞﹝《千》﹞治痰飲水吐無時節者﹐其源因冷凍飲料過度﹐遂令脾胃气羸﹐不能消於飲食﹐飲食入胃﹐則皆變成冷水﹐反吐不停﹐皆

赤石脂散

主之。

赤石脂一斤﹐搗篩服方寸匕。酒飲時稍加至三匕服﹐盡一斤﹐終身不吐痰水。又不下痢﹐補五臟﹐令人肥健。有人痰飲﹐服藥不愈﹐用此方愈。

運气嘔吐淸水有二﹕一曰濕。經云﹕太陰之復﹐嘔而密默﹐唾吐淸液﹐治以甘熱是也。

二曰寒。經云﹕諸病水液﹐澄澈淸冷﹐皆屬於寒是也。

卷之二十二脾胃部嘔吐膈气總論

嘔沫

﹝仲﹞漧嘔﹐吐逆﹐吐涎沫﹐

半夏漧薑散

主之。

半夏漧薑﹝各等分﹞上二味﹐杵爲散。取方寸匕﹐漿水一升半﹐煎取七合﹐頓服之。

漧嘔吐涎沫﹐頭痛者﹐吳茱萸湯主之。﹝方見傷寒。﹞婦人吐涎沫﹐醫反下之﹐心下卽痞﹐當先治其吐涎沫﹐小靑龍湯主之。涎沫止﹐乃治痞﹐瀉心湯主之。

刺灸嘔沫﹐獨取手太陰。經云﹕手太陰厥逆﹐虛滿而咳﹐善嘔沫﹐治主病者是也。

脾脈微急﹐爲膈中食飲﹐入而還出﹐後沃沫。﹝全文見虛實法。經云﹕急者多寒。﹞

卷之二十二脾胃部嘔吐膈气總論

嘔膿

﹝仲﹞嘔家有癰膿﹐不可治嘔﹐膿盡自愈。

卷之二十二脾胃部嘔吐膈气總論

嘔吐虫

﹝丹﹞吐虫。黑錫炒成灰﹐檳榔末﹐米飲調下。

﹝仲﹞蛔厥者當吐蛔﹐今病者靜而復時煩﹐此爲髒寒﹐蛔上入膈故煩﹐須臾復止﹐得食而嘔。又煩者﹐蛔聞食臭出﹐其人當自吐蛔。蛔厥者﹐烏梅丸主之﹐又主痢。﹝方見傷寒厥陰論。﹞刺灸嘔虫獨取胃。經云﹕胃咳之狀﹐咳而嘔﹐嘔甚則長虫出﹐取胃三里是也。

﹝《脈》﹞關上脈微浮﹐積熱在胃中﹐嘔吐蛔虫﹐心健忘。

﹝仲﹞病患有寒﹐復發汗﹐胃中冷﹐必吐蛔。

卷之二十二脾胃部嘔吐膈气總論

吐利

成無己云﹕若止嘔吐而利﹐《經》云謂之吐利是也。上吐下利﹐躁擾煩亂﹐乃謂之霍亂﹐其與但稱吐利者有異也。蓋暴於旦夕者爲霍亂﹐可數日久者爲吐利。今以暴爲霍亂者﹐寓於傷寒吐利門﹐徐而日久者入此門。

﹝海﹞上吐下瀉不止當渴﹐而反不渴﹐脈微細而弱者﹐理中湯主之。﹝方見傷寒。﹞﹝丹﹞泄瀉或嘔吐。六一散﹐生薑汁湯調。

丈夫因辛苦發熱﹐腰腳痛﹐吐瀉交作。

白術滑石陳皮﹝各二錢﹞木通柴胡﹝錢半﹞人參﹝一錢﹞甘艸﹝五分﹞﹝《脈》﹞心乘肝﹐必吐利。

運气吐利有二﹕一曰風木。經云﹕厥陰所至﹐爲嘔泄。又云﹕木太過曰發生﹐發生之紀﹐上徵則气逆﹐其病吐利是也。

二曰寒水。經雲﹔水太過曰流衍﹐流衍之紀﹐其動漂泄沃湧是也。﹝漂泄謂泄利﹐沃湧謂吐沫也。﹞咳嘔腹痛且發泄﹐其脈絕﹐是逆也。﹝全文見診生死。﹞﹝仲﹞漧嘔而利者﹐

黃芩加半夏生薑湯

主之。

黃芩﹝三兩﹞甘艸﹝炙﹐二兩﹞芍藥﹝三兩﹞半夏﹝半斤﹞生薑﹝四兩﹞大棗﹝二十个﹞上六味﹐以水一斗﹐煮取三升﹐去滓﹐溫服一升。日再﹑夜一服。

黃芩湯

治漧嘔下利。

黃芩﹝二兩﹞人參漧薑﹝各三兩﹞桂枝﹝一兩﹞大棗﹝十二个﹞半夏﹝半兩﹞上六味﹐以水七升﹐煮取三升﹐溫分三服。

﹝潔﹞

水煮金花丸

治有痰而泄痢不止﹐甚則嘔而欲吐﹐利下而不能食﹐由風痰羈絆脾胃之間。

半夏﹝一兩﹐湯洗﹞天南星﹝一兩﹐洗﹞天麻﹝半兩﹞寒水石﹝燒存性﹐一兩﹞雄黃﹝一錢半﹞白面﹝四兩﹞上爲末﹐滴水爲丸﹐桐子大。每服百丸﹐先煎漿水沸﹐下藥煮令浮爲度﹐漉出﹐生薑湯下﹐食前。

卷之二十二脾胃部嘔吐膈气總論

關格

關者﹐不得小便﹐格者﹐吐逆﹐上下俱病者也。

﹝《難》﹞邪在六腑﹐則陽脈不和﹐陽脈不和﹐則气畱之﹐气畱之則陽脈盛矣。邪在五臟﹐則陰脈不和﹐陰脈不和﹐則血畱之﹐血畱之則陰脈盛矣。陰气太盛﹐則陽气不得相營也﹐故曰格。﹝陰盛陽不得營﹐故寸口大三四倍於人迎。﹞陽气太盛﹐則陰气不得相營也﹐故曰關。﹝陽盛陰不得營﹐故人迎大三四倍於寸口。﹞陰陽俱盛﹐不得相營也﹐故曰關格。關格者﹐不得盡其命而死矣。﹝三十七難﹞﹝潔﹞關則不得小便﹐格則吐逆。關者﹐甚熱之气﹔格者﹐甚寒之气。是關無出之由﹐故曰關也﹔格無入之理﹐故曰格也。寒在胸中﹐遏絕不入﹐熱在下焦﹐塡塞不便。

﹝云﹞陰陽易位﹐病名關格。胸膈上陽气常在﹐則熱爲主病。身半已下陰气常在﹐則寒爲主。病寒反在胸中﹐舌上白胎﹐而水漿不下﹐故曰格﹐格則吐逆。熱在丹田﹐小便不通﹐故曰關﹐關則不得小便。胸中有寒﹐以熱藥治之。丹田有熱﹐以寒藥治之。若胸中寒熱兼有﹐以主客之法治之。治主當緩﹐治客當急。尺寸反者死﹐陰陽交者死﹐關格者不得盡其命而死矣。

﹝丹﹞必用吐﹐提其气之橫格﹐不必在出痰也。有痰﹐以二陳湯吐之﹐吐中便有降。有中虛气不運者﹐補气藥中升降之。

﹝孫﹞奉職趙令儀女﹐忽吐逆﹐大小便不通﹐煩亂﹐四肢漸冷﹐無脈。凡一日半﹐與大承气湯一劑。至夜半漸得大便通﹐脈漸和﹐翌日乃安。此關格之病﹐極爲難治﹐垂死而活者﹐惟此一人耳。

﹝孫﹞治大小便不通﹐關格不利。燒皂角細研﹐粥飲下三錢﹐立通。

﹝《外》﹞關格脹滿﹐大小便不通。獨頭蒜燒熱去皮﹐紙裹納下部﹐气立通。

﹝仲﹞寸口脈浮而大﹐浮爲虛﹐大爲實﹐在尺爲關﹐在寸爲格﹐關則不得小便﹐格則吐逆。

﹝《脈》﹞下微本大者﹐則爲關格不通﹐不得尿。頭無汗者可治﹐有汗者死。﹝成注云﹕下微謂脈沈之而微也﹐本大謂關後脈大也。﹞

卷之二十二脾胃部嘔吐膈气總論

膈气

﹝丹﹞《局方》治气一門有曰﹕治一切气﹐冷气﹑滯气﹑逆气﹑上气﹐用安息香丸﹑丁沈丸﹑大沈香丸﹑蘇子丸﹑勻气散﹑如神丸﹑集香丸﹑白沈香丸﹑煨姜丸﹑鹽煎散﹑七气散﹑溫白丸﹑生薑湯。其治嘔吐膈噎也﹐用五膈丸﹑五膈寬中散﹑膈气散﹑酒癥丸﹑艸豆蔻丸﹑撞气丸﹑人參丁香散。其治吞酸也﹐用丁香煎丸﹑小理中丸。其治痰飲也﹐用倍術丸﹑消飲丸﹑溫中化痰丸﹑五套丸。且於各方條下﹐或曰口苦失味﹑曰噫酸﹑曰舌澀﹑曰吐淸水﹑曰痞滿﹑曰气急﹑曰脇下急痛﹑曰五心中熱﹐口爛生瘡。皆是明言熱癥﹐何爲悉用熱藥﹖夫周流於人之一身以爲主者﹐气也。陽往則陰來﹐陰往則陽來﹐一升一降﹐無有窮已。苟內不傷於七情﹐外不感於六淫﹐其爲气也﹐何病之有﹖今曰冷气﹑滯气﹑逆气﹑上气﹐皆是肺受火邪﹐气得炎上之化﹐有升無降﹐燻蒸淸道﹐甚而至於上焦不納﹐中焦不化﹐下焦不滲﹐展轉變爲嘔﹑爲吐﹑爲膈﹑爲噎﹑爲痰﹑爲飲﹑爲反胃﹑爲吞酸。夫治寒以熱﹐治熱以寒﹐此正治之法也。治熱用熱﹐治寒用寒﹐此反佐之法也。詳味前方﹐旣非正治﹐又非反佐﹐此愚之所以不能無疑也。謹按《原病式》曰﹕諸病嘔吐酸﹐皆屬於熱﹔諸積飲痞滿中膈﹐皆屬於濕﹔諸气逆衝上嘔湧﹐溢食不下﹐皆屬於火﹔諸堅痞﹐腹滿急痛﹐吐腥穢﹐皆屬於寒﹐深契仲景之意。《金匱要略》曰﹕胸痺病﹐胸背痛﹐栝蔞薤白湯主之。胸痺﹐心痛徹背﹐背痛徹心﹐栝蔞薤白半夏湯主之。心下痞气﹐气結在胸﹐脇下上逆搶心者﹐枳實薤白栝蔞桂枝湯主之。嘔而心下痞者﹐半夏瀉心湯主之。漧嘔而利者﹐黃芩加半夏生薑湯主之。諸嘔吐谷不得入者﹐小半夏湯主之。嘔吐病在膈上者﹐豬苓湯主之。胃反嘔吐者﹐半夏參蜜湯主之。食已卽吐者﹐大黃甘艸湯主之。胃反吐而渴者﹐茯苓澤瀉湯主之。吐後欲飲者﹐文蛤湯主之。病似嘔不嘔﹐似噦不噦﹐心中無柰者﹐薑汁半夏湯主之。漧嘔手足冷者﹐陳皮湯主之。噦逆者﹐陳皮竹茹湯主之。漧嘔下痢者﹐黃芩湯主之。气沖上者﹐皂莢丸主之。上气脈浮者﹐濃朴麻黃湯主之。上气脈沈者﹐澤瀉湯主之。火逆上气者﹐麥門冬湯主之。心下有痰飲﹐胸脇支滿﹐目眩﹐茯苓桂術湯主之。短气有微飲﹐當從小便出之﹐宜茯苓桂術甘艸湯主之﹔腎气丸亦主之。病者脈伏﹐其人欲自利﹐利者反快﹐𨿽利心下續堅滿者﹐此爲畱飲欲去故也﹐甘遂半夏湯主之。病懸飲者﹐十棗湯主之。病溢飲者﹐當發其汗﹐宜大靑龍湯﹔又宜小靑龍湯主之。心下有支飲﹐其人苦冒眩﹐澤瀉湯主之。支飲胸滿者﹐濃朴大黃湯主之。支飲不得息﹐葶藶大棗瀉肺湯主之。嘔家本渴﹐今反不渴﹐心中有支飲故也﹐小半夏湯主之。卒嘔吐﹐心下痞﹐膈間有水眩悸者﹐小半夏加茯苓湯主之。假令瘦人臍下有悸者﹐吐涎沫而頭眩﹐此水也﹐五苓散主之。心胸有停痰宿水﹐自吐出水後﹐心胸間虛﹐气滿不能食﹐消痰气令能食﹐茯苓飲主之。先渴後嘔﹐爲水停心下﹐此屬飲家﹐半夏湯加茯苓主之。觀其微意﹐可表者汗之﹔可下者利之﹔滯者導之﹔郁者揚之﹔熱者淸之﹔寒者溫之﹔偏寒偏熱者﹐反佐而行之﹔挾濕者﹐淡以滲之﹔挾虛者﹐補而養之。何嘗例用辛香燥熱之劑﹖以火濟火﹐實實虛虛﹐咎將誰執﹖或曰﹕《脈訣》謂熱則生風﹐冷生气﹐寒主收引。今冷气上衝矣﹐气逆矣﹐气滯矣﹐非冷而何﹖吾子引仲景之言而斥其非﹐然則諸气﹑諸飲﹑諸嘔吐﹑反胃﹑吞酸等病﹐將無寒癥耶﹖予曰﹕五臟各有火﹐五志激之﹐其火隨起。若諸寒爲病﹐必須身犯寒气﹐口食寒物﹐乃爲病寒﹐非若諸火病自內作。所以气之病寒者﹐十無一二。或曰﹕其餘痰气﹑嘔吐﹑吞酸﹑噎膈﹑反胃﹐作熱作火﹐論治於理可通。若病患自言冷气從下而上﹐非冷而何﹖予曰﹕上升之气﹐自肝而出﹔中挾相火﹐自下而出。其熱爲甚﹐自覺其冷﹐非眞冷也。火極似水﹐積熱之甚﹐陽亢陰微﹐故見此癥。冷生气者﹐出髙陽生之謬言也。若病果因於寒﹐當以去寒之劑治之﹐何至例用辛香燥熱爲方﹐不知權變﹐寧不誤人。或曰气上升者﹐皆用黑錫丹﹑養正丹﹑養气丹等藥﹐以爲鎭墜﹐然服之者隨手得效﹐吾子以爲熱甚之病﹐亦將有誤耶﹖予曰﹕相火之外﹐又有臟腑厥陽之火﹐五志之動﹐各有火起。相火者﹐此經所謂一水不勝二火之火。斯火也﹐出於天造。厥陽者﹐此經所謂一水不勝五火之火﹐出於人欲。二者之火相扇而動﹐气之升也﹐隨火炎上﹐升而不降﹐孰能禦之﹖令借丹劑之重墜而降之。气郁爲濕痰﹐丹性熱燥濕﹐痰被劫亦爲暫開。

所以淸快丹毒﹐積久偏助狂火﹐陰血愈耗﹐其升愈甚。俗人喜溫﹐迷而不悟﹐被此禍者﹐滔滔皆是。或曰﹕丹藥之重﹐欲降而升﹐然如之何則可﹖予曰﹕投以辛涼﹐行以辛溫﹐制伏肝邪﹔治以鹹寒﹐佐以甘溫﹐收以苦甘﹐和以甘淡﹐補養陰血﹐陽自相附﹐陰陽比和﹐何升之有﹖先哲治法﹐其則不遠﹐吾不贅及。或曰﹕諸气諸飲﹐與夫嘔吐﹑吞酸﹑膈噎﹑反胃等癥﹐《局方》未中肯綮﹐我知之矣。然則《要略》之方﹐果足用乎﹖抑猶有未發者乎﹖予曰﹕天地之气化無窮﹐人身之病亦變化無窮﹐仲景之書﹐載道者也。醫之良者﹐引例推類﹐可謂無窮之用﹐借令略有加減修合﹐終難逾越矩度。夫气之初病也﹐其端甚微﹐或因些小飲食不謹﹔或外冒風雨寒暑﹔或內感七情﹔或食味過濃﹐偏助陽气﹐積成膈熱﹔或資稟素實表密無汗﹔或性急易怒﹐陰火炎上﹐以致津液不行﹐淸濁相干。气爲之病﹐或痞或痛﹐或不思食﹐或噎噫腐气﹐或吞酸﹐或嘈雜﹐或膨滿。不求本原﹐便認爲寒﹐遽以辛香燥熱之劑投之﹐數帖暫得快然﹐以爲神方。仍前濃味不節﹐將理不謹﹐舊疾被劫暫舒﹐濁液易於攢聚﹐或半月﹐或一月﹐前病復作。如此延蔓﹐自气成積﹐自積成痰﹐此爲痰﹑爲飲﹑爲吞酸之由也。良工未遇﹐謬藥已行﹐痰挾污血﹐遂成窠囊﹐於是爲痞﹑爲痛﹑爲嘔﹑爲噎膈﹑反胃之次第諸癥隆起。飲食湯液﹐泥滯不行﹐滲道蹇澀﹐大便或祕或溏﹐下失傳化﹐中焦愈停。醫者不察﹐猶執爲冷﹐翻思前藥隨手得快﹐至此賓主皆恨藥欠燥熱。俟久服﹐脾可以溫﹐胃可以壯﹐以冀一旦豁然之效。不思胃爲水谷之海﹐多血多气﹐气淸和則能受。脾爲消化之宮﹐气淸和則能運。今得香熱之藥﹐偏助气血沸騰。其始也﹐胃液凝聚﹐無所容受﹔其久也﹐脾气耗散﹐傳化漸遲。其有胃熱易饑﹐急於得食﹐脾傷不磨﹐郁積成痛﹐醫者猶曰虛而積寒﹐非尋常艸木可療﹐妄以烏﹑附助佐丹劑﹐專意服餌。積而久也﹐血液俱耗﹐胃脘漧槁。其槁在上﹐近咽之下水飲可行﹐食物難入﹐間或可入﹐入亦不多﹐名之曰噎。其槁在下﹐與胃爲近﹐食𨿽可入﹐難盡入胃﹐良久復出﹐名之曰膈﹐亦曰反胃。大便祕﹐小若羊屎﹐然名𨿽不同﹐病出一體。《要略》論飲有六﹕曰痰飲﹑懸飲﹑溢飲﹑支飲﹑畱飲﹑伏飲。分別五臟諸證﹐治法至矣盡矣。第恨醫者不善處治﹐病者不守禁忌﹐遂使藥助病邪﹐展轉深痼﹐去生漸遠﹐深可哀憫。或曰﹕《千金》諸方﹐治膈噎反胃﹐未嘗廢姜﹑桂等劑﹐何吾子之多言也﹖予曰﹕气之郁滯﹐久畱淸道﹐非借香熱不足以行。然悉有大黃﹑石膏﹑竹茹﹑芒硝﹑澤瀉﹑前胡﹑朴硝﹑茯苓﹑黃芩﹑蘆根﹑栝蔞等藥爲之佐使﹐其始則同﹐其終則異。病邪易伏﹐故易於安。或曰﹕胃脘漧槁者﹐古方果可治乎﹖將他有要捷之法﹐或可補前人之未發者乎﹖予曰﹕古方用人參以補肺﹐禦米以解毒﹐竹瀝以淸痰﹐漧薑以養血﹐粟米以實胃﹐蜜水以潤燥﹐姜以去穢﹐正是此意。張雞峯亦曰﹕噎當是神思間病﹐惟內觀自養﹐可以治之。此言深中病情﹐治法亦爲近理。夫噎病主於血幹﹐夫血者陰气也﹐陰主靜﹐內外兩靜﹐則臟腑之火不起﹐而金水二气有養﹐陰血自生﹐腸胃津液傳化合宜﹐何噎之有。

卷之二十二脾胃部嘔吐膈气總論

翻胃

﹝丹﹞翻胃卽膈噎﹐大約有四﹕血虛﹑气虛﹑有熱﹑有痰。治必用童便﹑竹瀝﹑韭汁﹑牛羊乳﹑薑汁。气虛﹐入四君子湯﹔血虛﹐入四物湯加童便﹔年少者﹐四物湯淸胃脘血。血燥不潤故便澀﹐年髙者不治﹐治必用參術輩﹐關防气虛胃虛。一中年婦人患反胃﹐以四物湯加和白陳皮﹑畱尖桃仁﹑生甘艸﹑酒紅花濃煎﹐入驢尿﹐以防其或生虫也﹐與數十帖而安。

臺州一木匠﹐年二十七﹐勤於任務﹐而性巧慧﹐有一艾妻﹐且喜酒。病反胃者半載﹐其面白﹐其脈澀而不勻﹐重取則大而弱﹐大便八九日方通一次﹐糞皆燥結如羊屎﹐甚羸乏無力。予謂精血耗竭也。先與甘蔗汁煎六君子湯﹐加附子﹑大黃與之。伺大便稍潤﹐令謝去任務﹐臥於牛家﹐取新溫牛乳細飲之﹐每頓盡一杯﹐一晝夜可五六次﹐以漸而至七八次﹐其餘菜果粥飯﹐皆不入口。半月而大便潤﹐月餘而安。然或口漧﹐蓋酒毒未解﹐間飲甘蔗汁少許﹐近兩月而安矣。﹝六君子湯謂人參﹑茯苓﹑白術﹑枳殼﹑陳皮﹑半夏各等分﹐姜﹑棗煎也。﹞翻胃用韭汁二盞﹑牛乳一盞﹑生薑汁半盞﹐和勻溫服﹐效。﹝別有方見前。﹞﹝梅﹞主反胃﹐朝食暮吐﹐旋旋吐者。以甘蔗汁七升﹐生薑汁一升﹐二味相和﹐分爲三服。

﹝丹﹞杭州一男子﹐四十餘歲﹐患反胃兩月矣。口漧而不喜飲食﹐有時不吐﹐或吐則食物裏涎沫而出﹐吐後胸膈方快。其脈俱澀﹐重則弦大。蓋其壯年多服金石房中之藥所致。時正秋初尙熱﹐遂令其多作竹瀝煮罌粟米爲粥﹐代粥飯與之﹐每啜一二口而止﹐卻帶溫頻頻與之﹐自此不吐。至旬日稍涼﹐以流水作稀粥入少竹瀝與之﹐時間以四物湯加陳皮益其血﹐月餘而安。

﹝《食》﹞主脾胃气弱﹐食不消化﹐嘔逆反胃﹐湯飲不下。粟米半升研粉﹐水和丸﹐如桐子大﹐煮令熟﹐點少鹽﹐空心和汁吞下。

﹝世﹞治翻胃吞酸。餳糖查六兩﹑生薑四兩﹐研細和爲餅﹐曬漧。每用餅十兩﹐入甘艸一兩爲末﹐湯調下。陳彥正服得效。

陽蓄積病菀而陽气當隔﹐隔者當瀉﹐不亟正治﹐粗乃敗之。﹝全文見陰陽。﹞隔則閉絕﹐上下不通﹐則暴憂之病也。﹝通評虛實論﹞﹝潔﹞治中焦吐食﹐由食積與寒气相格﹐故吐而疼﹐宜服

紫沈丸

半夏曲﹝三錢﹞烏梅﹝去核﹐二錢﹞沈香﹝一錢﹞杏仁﹝去皮尖﹐一錢﹞砂仁﹝三錢﹞丁香﹝二錢﹞檳榔﹝二錢﹞木香﹝一錢﹞陳皮﹝五錢﹞白豆蔻﹝五分﹞白術﹝一錢﹞巴豆霜﹝五分﹞上細末﹐入巴豆霜令勻﹐醋糊爲丸﹐如黍米大。每服五十丸﹐食後姜湯下﹐愈則止。小兒另丸。一法﹐反胃吐食﹐用橘皮一个浸少時﹐去白﹐裹生薑一塊﹐面裹紙封﹐燒令熟﹐去外面﹐煎湯下紫沈丸一百丸﹐一日二服。後大便通﹐至不吐則止。此主寒積气。﹝《病機》有代赭石﹑肉果﹐無白術。﹞﹝垣﹞

濃朴丸

主翻胃吐逆﹐飲食噎塞﹐气上衝心﹐腹中諸疾。其藥味卽與萬病紫菀丸同。

濃朴蜀椒﹝去目﹐微炒﹞川烏頭﹝炮﹐去皮。各一兩半﹞紫菀﹝去上苗﹞吳茱萸﹝湯洗﹞菖蒲柴胡﹝去苗﹞桔梗茯苓官桂皂角﹝去皮弦﹐炙﹞漧薑﹝炮﹞人參﹝各二兩﹞黃連﹝二兩半﹞巴豆霜﹝半兩﹞上爲細末﹐入巴豆霜勻﹐煉蜜爲劑﹐旋旋丸如桐子大。每服三丸﹐漸次加至五七丸﹐以利爲度﹐生薑湯下﹐食後而臥。此藥治效與《局方》溫白丸同。及治處暑以後秋冬間下痢大效。春夏﹐加黃連二兩。秋冬再加濃朴﹝二兩﹞。如治風於春秋﹐所加黃連﹑濃朴外﹐更加菖蒲﹑茯苓各一兩半。如治風痛不愈者﹐根據春秋加藥外﹐更加人參﹑菖蒲﹑茯苓各一兩半。如心之積﹐加菖蒲﹑白茯苓爲輔。如肝之積﹐加柴胡﹑蜀椒爲輔。如肺之積﹐加黃連﹑人參爲輔。如脾之積﹐加茱萸﹑漧薑爲輔。秋冬久瀉不止﹐加黃連﹑茯苓。

﹝《保》﹞反胃大便不通者﹐是腸勝胃也。服《局方》半硫丸三十丸。大府祕﹐用後藥。

附子﹝五錢﹞巴豆﹝二个﹞砒﹝一豆許﹞上末極細﹐生薑糊丸﹐綠豆大。每服一丸﹐白湯下。

治下焦吐食﹐朝食暮吐﹐暮食朝吐﹐大便不通﹐宜

附子丸

附子﹝炮﹐五錢﹞砒﹝研﹐半錢﹞巴豆霜﹝一錢﹞上同研極細﹐溶黃蠟爲丸﹐如桐子大。每服一二丸﹐冷水送下﹐利爲度。利後更服紫菀丸﹐常服一丸﹐勿令再閉。

﹝潔﹞

白術木香散

治寒積气嘔吐﹐腹中痛﹐是無積也。胃彊而漧嘔﹐有聲無物﹐脾彊而吐﹐食持擊彊﹐是以腹中痛﹐當以此藥和之。

木香﹝一錢﹞白術﹝半兩﹞半夏曲﹝一兩﹞檳榔﹝二錢﹞茯苓﹝五錢﹞甘艸﹝四錢﹞丁香﹝一錢﹞上爲細末。每服一二錢﹐濃煎芍藥生薑湯調下。有積者﹐痛時手按之愈痛﹔無積者﹐按之不痛。

白術散

治胃中虛損及痰而吐者。

半夏曲﹝五分﹞白術木香甘艸﹝各一兩﹞檳榔﹝三錢半﹞茯苓上爲細末。每服二錢﹐食前姜湯下。

﹝羅﹞

十膈气散

專治十般膈气。冷膈﹑風膈﹑气膈﹑伏膈﹑熱膈﹑悲膈﹑水膈﹑食膈﹑喜膈﹐皆病源也。並因憂驚冷熱不調﹐又乖將息﹐更於喜怒無時﹐貪嗜飲食﹐因而不化﹐積滯在膈上﹐腸鳴痰嗽。歲月漸深﹐心胸噎塞﹐漸至羸瘦﹐久若不除﹐必成惡候。

人參白茯苓官桂枳殼炙甘艸神曲﹝炒﹞麥芽﹝炒﹞廣術﹝炮﹞白術陳皮﹝去白﹞漧薑﹝炮﹞京三稜﹝煨﹞訶黎勒﹝煨﹐去核﹐各一兩﹞濃朴﹝姜制﹞檳榔木香﹝以上各五錢﹞上爲極細末。每服一錢﹐鹽湯點服。如覺脾胃不和﹐腹脹﹑心胸滿悶﹐用水一盞﹐生薑七片﹐棗二枚﹐鹽少許﹐同煎至八分﹐和渣熱服﹐空心食前。

豆蔻散

治五種膈气。

肉豆蔻﹝去皮﹐五个﹞木香人參濃朴﹝姜制﹞赤茯﹝去皮﹞桂﹝各半兩﹞甘艸﹝炙﹐半兩﹞檳榔﹝五錢﹞訶黎勒靑皮﹝各半兩﹞陳皮﹝去白﹐半兩﹞郁李仁﹝湯泡﹐去皮尖﹐炒黃﹐半兩﹞半夏﹝湯洗了﹐用生薑搗如泥﹐堆新瓦上﹐文武火焙黃﹐五錢﹞上爲極細末。每服二錢﹐入鹽少許﹐如茶點服。若入生薑棗同煎亦佳﹐不拘時候。能治气補勞﹐通血脈﹐補脾胃﹐去痰實。

﹝《本》﹞驢尿治反胃。《外臺》載﹕昔幼年經患此疾﹐每食餅及羹粥等﹐須臾吐出。貞觀中﹐許奉禦兄弟及柴蔣等﹐時稱名醫﹐奉敕令治。醫竭其術﹐竟不能療﹐漸至羸憊﹐死在朝夕。忽有衛士云﹕服驢小便極驗。

旦服二合﹐後食惟吐一半。晡時又服二合﹐人定時食粥﹐吐卽便定。後奏知﹐大內中五六人患反胃﹐同服﹐一時俱瘥。此藥稍有毒﹐服時不可過多﹐盛取尿﹐熱服二合。病深者﹐日服之良驗。﹝《本艸》云﹕驢尿治瘕反胃。又云﹕驢尿性冷味甘。﹞﹝世﹞又方驢尿調平胃散。﹝平胃散見滯瀉。﹞

新瓦散

治反胃。

用多年瓦一片燒紅﹐入驢尿內二十一次﹐研爲末﹔倉米飯焦亦爲末。二分飯末﹐一分瓦末﹐蠟精和飯丸﹐以驢尿和平胃散服之吞下。

﹝丹﹞

翻胃方

黃連﹝細切﹐薑汁熳炒﹐三錢﹞山楂肉﹝一錢﹞保和末﹝六錢﹞上粥丸﹐桐子大。人參湯入竹瀝再煎沸熱下六十丸。

﹝羅﹞

人參利膈丸

治胸中不利﹐痰嗽喘滿﹐利脾胃壅滯﹐便祕﹐推陳致新﹐治膈气之聖藥也。

木香檳榔﹝七錢半﹞人參當歸藿香甘艸枳實大黃﹝酒浸﹞濃朴﹝姜制。各一兩﹞上爲細末﹐滴水爲丸﹐桐子大。如難丸﹐少加宿蒸餅和丸。每服三五十丸﹐食後諸飲下。

﹝《本》﹞

大黃湯

治冷涎翻胃。其候欲發時﹐先流冷涎﹐次則吐食。此乃勞證﹐治不早﹐死在旦夕。

用大黃一兩﹐生薑自然汁半茶盞。炙大黃令燥﹐又入薑汁中﹐如此汁盡﹐切焙爲末。每服二錢﹐陳米一撮﹑蔥白二莖﹐水一大盞﹐煎至七分﹐先食蔥白﹐次服其藥﹐不十日去根。

﹝羅﹞玄明粉﹑朴硝不以多少﹐煎過澄濾五七徧﹐晚於星月露至明旦﹐自然結成靑白硝。用一瓦罐按實﹐炭火內﹐從慢至緊﹐自然成汁﹐煎至不響。再加頂火一﹐取出於淨地上倒﹐合盆去火毒﹐至晚取出爲細末。

每二斤入甘艸末二兩。每用一錢二錢﹐桃花湯或蔥白湯調下。

治膈上气壅滯﹐五臟祕塞邪熱。忌魚及藕。

﹝丹﹞翻胃積飲﹐通用益元散﹐生薑自然汁澄淸白腳﹐丸小丸子﹐時時服。﹝益元散方見泄瀉。﹞翻胃治用茱萸﹑貝母﹑栝蔞﹑牛膝艸。

﹝《本》﹞治積聚停飲﹐痰水生虫﹐久則成反胃﹐及變爲胃癰﹐其說在《靈樞》及《巢氏病源》。

芫花丸

芫花﹝醋炒﹐秤﹐一兩﹞牛膝野狼牙根桔梗﹝炒黃﹞藜蘆﹝炒﹞檳榔﹝各半兩﹞巴豆﹝十粒﹐炒黑﹞上爲細末﹐醋糊爲丸﹐如赤豆大。每服二三丸﹐加至五七丸﹐食前生薑湯下。此方常服﹐化痰﹑消堅﹑殺虫。予患飲癖三十年﹐暮年常多雜痰飲來潮﹐遲卽吐﹐有時飲半杯酒卽止﹐蓋合此癥也。因讀《巢氏病源》論酒瘕云﹕飲酒多而食穀少﹐積久漸瘦﹐其病常欲思酒﹐不得酒則吐﹐多睡﹐不復能食﹐是胃中有虫使然﹐名爲酒瘕﹐此藥治之。要之須禁酒﹐卽易治﹐不禁無益也。

﹝海﹞有楊時者﹐因患風气沖心﹐飲食吐逆﹐徧身枯瘦﹐日服萬病紫菀丸五丸。至二十日﹐瀉出肉塊蝦蟆五六枚﹐白膿二升﹐愈。又趙侍郎先食後吐﹐目無所見﹐耳無所聞﹐服萬病紫菀丸五丸。至十日﹐瀉出靑蛇五七條﹐下惡膿三升﹐方愈。﹝紫菀丸卽前治反胃濃朴丸加羌活﹑獨活﹑防風是也﹐乃磨積之劑。﹞﹝世﹞治翻胃。用蛔虫火煨爲末﹐肉汁調下。

諸逆衝上﹐皆屬於火。﹝全文見診。﹞﹝世﹞治翻胃。大田螺不拘多少﹐用新水養之﹐待吐出泥﹐澄去上淸水﹐後用米篩張地上﹐卻將皮紙鋪在灰上﹐傾此泥於紙上﹐候幹稠丸如桐子大。每服三十丸﹐藿香湯下﹐立愈。仍將田螺放水中﹐如食之﹐其病不安。治反胃多年﹐壁土和香附子末﹐米飲湯頻頻服之。

﹝《本》﹞治反胃吐食。

白礬﹝二兩﹞黃丹﹝一兩﹞上爲末﹐入瓦罐內﹐令和取出﹐以淨紙盛放地上﹐盆蓋一宿﹐再爲末﹐蒸餅丸﹐如桐子。每服五丸至七丸﹐空心溫酒下﹐更量老少虛實與之。

﹝羅﹞

紅豆丸

治諸嘔逆﹑膈气﹑反胃。

丁香胡椒砂仁紅豆﹝各二十一个﹞上爲細末﹐薑汁糊爲丸﹐如皂角子大。每服一丸﹐以大棗一枚去核﹐塡藥麵裹燒熟﹐去面細嚼﹐白湯下。

食前進三服﹐神效。

丁香附子散

治膈气吐食。

丁香﹝半兩﹞檳榔﹝一大个﹞黑附﹝一个﹐半兩重﹐炮去皮臍﹞硫黃﹝去石﹞胡椒﹝各二錢﹞上先將前四味爲末﹐次入硫黃再研勻。每服二錢﹐用飛硫黃一个﹐去毛﹑翅﹑足﹑腸肚﹐塡藥在內﹐用濕紙五七重裹定﹐置慢火內燒熟﹐取出嚼喫﹐後用溫酒送下。一日三服﹐不拘時候。如不喫葷﹐酒溫粟粥飲調下。﹝飛硫黃或云蝙蝠﹐《本艸》無考。﹞﹝世﹞六丁丸治翻胃如神。卽香靈丸。﹝方見嘔吐。﹞﹝《本》﹞

附子散

治反胃。

用附子一枚極大者﹐坐於磚上四面著火﹐漸漸逼熟﹐入生薑自然汁中﹐再用火逼﹐再﹐約盡生薑汁半碗﹐焙漧﹐入丁香二錢。每服二錢﹐水一盞﹐粟米少許﹐同煎七分﹐不過三服瘥。《斗門方》用粟米飲調下一錢服之。又方﹐治男婦小兒唇靑面黃﹐肚裏冷疼﹐引牽小腹﹐以至翻胃換食﹐嘔吐﹐口苦舌漧﹐少寤多寐﹐腳手牽掣﹐不拘年日遠近﹐一切脾冷病﹐悉能除愈。有一婦人﹐年四十餘﹐久患翻胃﹐面目黃黑﹐歷三十餘年﹐醫不能效﹐脾諸穴燒灸交徧﹐其病愈甚。服此藥七日﹐頓然全愈。服至一月﹐遂去其根。自是服之不三五服﹐些小脾疾﹐立便瘥平。保全胃气﹐能生肌肉﹑進飲食﹑順榮衛。常服大有補益﹐累試累驗﹐幸毋忽焉。

人參﹝一兩﹞茯苓﹝白者﹐二兩﹞附子﹝七錢以上重者﹐炮去皮臍﹞粉艸﹝一兩﹞黃﹝一兩﹐鹽炙﹞上爲細末。每服三大錢﹐鹽湯煎服。忌生冷油面粘膩等毒物﹐無不效者﹐甚妙。

﹝羅﹞

桂香散

治膈气反胃﹐諸藥難瘥﹐朝食暮吐﹐甚者食已輒出﹐其效神速。

水銀黑錫﹝各三錢﹞硫黃﹝五錢﹞上三味﹐銚內用柳木槌熬研﹐微火上細研爲灰。取出後﹐用丁香末二錢﹑桂末二錢﹑生薑末三錢﹐都一處研令勻。每服三錢﹐黃米粥飲調下一服效﹐甚者再服。

上丁香﹑附子例﹐治翻胃灼見臟腑有寒者服之。丹溪云﹕治反胃忌甚燥之劑﹐犯之必死。設用必與潤血藥相兼服。又前瀉積條亦香燥劑﹐用者謹之。

﹝《本》﹞治男婦小兒遠年近日翻胃吐食方。用五靈脂一味﹐不拘多少爲細末﹐用黃犬膽汁爲丸﹐如龍眼大。每服一丸﹐好酒半盞溫服。不止再服﹐不過三服卽效。﹝《衍義》云﹕五靈脂行經血有效。《本艸》云﹕味甘溫﹐療心腹冷气﹐通气脈﹐女子月閉。﹞食不能下者﹐胃脘膈也。﹝全文見水腫。﹞一陽發病﹐少气﹐善咳善泄﹐其傳爲膈。﹝全文見診病傳變。王注云﹕三焦內結中熱﹐故膈塞不便。﹞﹝《素》﹞三陽結謂之膈。﹝王注云﹕小腸結則血脈燥﹐膀胱熱則津液竭﹐故膈塞不便。﹞運气膈食皆屬濕。經云﹕太陰所至﹐爲積飲痞膈是也。

﹝世﹞治翻胃痛而吐﹐諸气不入者。黃牛鼻繩各姓者七个﹐長七寸﹐燒存性﹐爲末﹐作三服﹐用好酒調下﹐飯湯調亦得。

鯽魚散

大鯽魚一个﹐去腸畱膽﹐納綠礬末塡滿縫口﹐以炭火炙黃爲末。每服一錢﹐陳米飲調下﹐日三服。

﹝《山》﹞翻胃。細炒棠梨葉﹐去刺爲末﹐酒下。又方﹐松木節爲末﹐酒下。

﹝《靈》﹞黃帝曰﹕气爲上膈者﹐食飲入而還出﹐余已知之矣。虫爲下膈﹐下膈者﹐食時乃出﹐﹝時﹐周時也。﹞余未得其意﹐願卒聞之﹖岐伯曰﹕喜怒不適﹐食飲不節﹐寒溫不時﹐則寒汁流於腸中。流於腸中則虫寒﹐虫寒則積聚﹐守於下管﹐則腸胃充郭﹐衛气不營﹐邪气居之。﹝腸胃充郭則衛气不營﹐故邪气得以居之也。﹞人食則虫上食﹐虫上食則下管虛﹐下管虛則邪气勝之﹐積聚以畱﹐﹝邪气原因衛虛而居下脘﹐今虫上而下管虛﹐則邪气乘虛勝之﹐而積聚以畱也。﹞畱則癰成﹐癰成則下管約。﹝下管約﹐故食入則痛﹐至時乃復出也。﹞其癰在管內者﹐卽內而痛深。其癰在脘外者﹐則癰外而痛浮﹐癰上皮熱。黃帝曰﹕刺之柰何﹖岐伯曰﹕微按其癰﹐觀气所行﹐先淺刺其傍﹐稍內益深﹐還而刺之﹐毋過三行﹐察其沈浮﹐以爲深淺。已刺必熨﹐令熱入中﹐日使熱內﹐邪气益衰﹐﹝詳此剌癰非所刺也。但剌後熨之﹐使熱气入於積所﹐則邪免衰去﹐衛气復盛也。﹞大癰乃潰。伍以參禁﹐以除其內﹐恬無爲﹐乃能行气﹐後以鹹苦﹐化谷乃下矣。

灸刺膈食有四﹕其一取胃。經云﹕虫爲下膈﹐按其癰刺之者﹐是其一法也。

其二取太陰。經云﹕太陰根於隱白﹐結於太倉。太陰爲開﹐開折則倉廩無所輸﹐膈洞。膈洞者﹐取之太陰﹐視有餘不足。故開折者﹐气不足而生病者是也。蓋膈洞者﹐經謂之食不化﹐下嗌還出也。

其三取胃。經云﹕胃病若膈咽不通﹐飲食不下﹐取之三里是也。又云﹕飲食不下﹐膈塞不通﹐邪在胃脘。

在上脘﹐則刺抑而下之﹔在下脘﹐則散而去之是也。

其四取手少陰。經云﹕手少陰之別﹐名曰通裏。去脘一寸半﹐其病實則支膈﹐取之掌後一寸﹐別走太陽者是也。

﹝《撮》﹞翻胃﹕勞宮﹝一分﹞。中脘﹝灸﹐瀉之﹞。心﹝一分﹐沿皮向外一寸半﹐補之。﹞﹝《玉》﹞翻胃吐食﹕中魁﹝中指第三節

﹐灸瀉之。﹞中脘﹝寸半﹞。腕骨﹝一分瀉之﹐灸﹞。

﹝東﹞吐食不化﹕上脘中脘下脘。

﹝《甲》﹞食飲不化﹐入腹還出﹐下脘主之。又法﹕三里陰陵泉不應﹐取下穴﹕中脘天樞又法﹕中脘脾中魁三里又法﹕腋聚毛下宛宛中﹝五十壯。﹞石關﹝五十壯。﹞﹝《東》﹞今日食﹐明日吐。心﹝沿皮﹐寸半﹞。膈﹝沿皮﹐寸半﹞。胸堂﹝七壯。卽膻中﹞。巨闕胃脘﹝寸半。各灸五十壯。﹞又翻胃﹕商丘通谷巨闕然谷隱白陽陵泉內庭膈關﹝《甲》﹞背痛惡寒﹐脊彊俯仰難﹐食不下﹐嘔吐多痰﹐鬲關主之。

﹝丹﹞切不可用香燥之藥﹐服之必死﹐宜薄滋味。

﹝《脈》﹞寸口脈微而數﹐微則無气﹐無气則榮虛﹐榮虛則血不足﹐血不足則胸中冷。跗陽脈浮而澀﹐浮則爲虛﹐澀則傷脾﹐脾傷則不磨﹐朝食暮吐﹐暮食朝吐﹐完谷不化﹐名曰胃反。脈緊而澀﹐其病難治。脈弦者虛也﹐胃气無餘﹐朝食暮吐﹐變爲胃反。寒在於上﹐醫反下之﹐令脈反弦﹐故名曰虛。

脾脈微急爲膈中﹐食飲入而還出涎沫。﹝全文見虛實法。﹞﹝《素》﹞胃脈而散者﹐當病食痺。﹝脈要精微論至眞要論云﹕食痺而吐。﹞腎脈微緩爲洞﹐洞者食不化﹐下嗌還出。﹝全文見治虛實法。﹞

卷之二十二脾胃部嘔吐膈气總論

噎

﹝丹﹞一男子年六十二歲﹐平居不能頓食﹐常喜頻食。一日忽覺咽膈壅塞﹐大便結糞如羊矢﹐三四日一見﹐走動倦乏﹐與補气藥則作痛。醫見食少﹐則與快腸胃消導之藥。予脈之﹐兩手俱見澀脈似眞髒﹐喜其人形瘦而色紫黑﹐病見乎冬﹐卻有生意。遂於四物湯加白術﹑陳皮煎取濃湯﹐研桃仁十二粒﹐再煎沸飲之。多食諸般血以助藥力。三十帖而知﹐至五十帖而大便潤﹐七十帖而食進﹐百帖而愈。

浦江男子年六十﹐自來好色虛甚﹐去秋患吐病﹐或有作時﹐或有止時﹐腹結微渴。

地黃﹝一錢﹞人參﹝半錢﹞白術﹝一錢﹞黃芩﹝三分﹞川芎﹝三分﹞芍藥﹝一錢﹞當歸陳皮﹝各五分﹞枳殼﹝半分﹞甘艸﹝炙﹐二分﹞木通﹝三分﹞楊淳三哥﹐大便祕澀﹐咽塞不通﹐人參散主之。﹝方見大便祕門。﹞﹝潔﹞濃朴丸治飲食噎塞。﹝方見翻胃。﹞﹝丹﹞東陽王仲延﹐咽膈間常覺有物悶悶﹐每食物必屈曲自膈而下﹐且梗澀作微痛﹐食亦減﹐他無所苦。

予脈之﹐右甚澀而關甚沈﹐左卻和。予曰﹕污血在胃脘之口﹐气因而郁爲痰﹐此必食物所致﹐明以告我。彼不自覺。予又曰﹕汝去冬好食何物爲多﹖曰﹕我每日必單飲點剁酒三兩杯逼寒气。爲制一方﹐用生韭汁半盞﹐令細呷之﹐每服半盞﹐一日三次﹐盡韭二斤而安。

治膈噎。馬剝兒﹐卽王瓜﹐燒存性。每一錢﹐用棗肉平胃散二錢﹐溫酒調服﹐食卽可下。然後隨病源調理﹐神效。﹝棗肉平胃散方見《局方》。﹞﹝世﹞治噎。雞谷袋不問多少﹐不可失包內物一粒﹐用泥固濟﹐火存性。用薑汁炒香附每个入半兩﹐香附末神曲爲丸﹐姜湯送下。

治气噎﹐不下飲食。

枇杷葉﹝去毛﹐炙﹞靑皮﹝去穣﹞陳皮﹝去白﹞上等分爲末。每服二錢﹐水一盞﹐生薑五片。同煎至六七分﹐溫服﹐不計時候。

治膈气噎不下飲食。用陳皮去白﹐不拘多少﹐用大蒜研細和丸﹐如綠豆大。每服二十丸至三十丸﹐溫米飲下﹐食後﹐日三服。

﹝《金匱玉函》﹞五噎心膈﹐气滯煩悶﹐吐逆﹐不下食﹐蘆根五兩銼﹐水三大盞﹐煮二盞﹐去渣溫服。

﹝羅﹞

漢防已散

治五噎。

漢防己﹝五錢﹞官桂﹝一兩﹞細辛﹝七錢半﹞陳皮﹝去白﹐一兩﹞羚羊角﹝末﹞紫蘇﹝各七錢半﹞杏仁﹝湯洗﹐去皮尖﹐一兩﹞上爲細末。每服三錢﹐生薑三片﹐水煎﹐日二。

﹝《本》﹞治五種積气及五噎﹐胸膈不快﹐停痰宿飲﹐

纏金丹

丁香木香沈香檳榔官桂胡椒砂﹝研﹞白丁香﹝各一錢﹞白豆蔻飛礬﹝各一錢﹐研﹞馬兜鈴南星五靈脂栝蔞根半夏﹝各半兩﹞朱砂﹝三錢﹐畱半爲衣﹞上爲細末﹐入二味研藥和勺﹐生薑汁煮糊丸﹐如桐子大。每服三丸﹐生薑湯下﹐或幹嚼蘿卜湯下。

治气食憂勞思慮﹐

五噎膈气丸

麥門冬甘艸﹝各五錢﹞人參﹝四錢﹞桂心細辛川椒遠志﹝去心﹐炒。各三錢﹞附子漧薑﹝各二錢﹞上爲末﹐煉蜜丸﹐如雞豆大。綿裹二丸含化﹐食後日三﹑夜三服。胸中當熱﹐七日愈。

治气食憂勞思慮﹐

五噎膈气丸

半夏桔梗﹝各一兩﹞肉桂枳殼﹝各兩半﹞上細末﹐薑汁麵糊丸﹐如桐子大。姜湯下三十丸﹐食後臨臥服。

﹝無擇﹞《廣五行記》永徽中有僧惟則﹐病噎不能食﹐謂諸弟子曰﹕吾死後便可開吾胸喉﹐視有何物。自經而卒。弟子果開視胸中﹐得一物形似魚而有兩頭﹐徧體皆肉鱗。弟子置碗中﹐跳躍不止﹐戲以諸味﹐皆隨化盡。時夏中盛藍作澱﹐適有一僧﹐以澱置器中﹐此虫遂繞器中走﹐須臾化爲水。此乃虫瘕﹐非五噎比。後人因以藍治噎﹐誤矣。

﹝子和﹞沈丘王宰妻﹐病胸膈不利﹐口流涎沫﹐自言咽下胃中常有雷聲﹐心間時作微痛﹐又復發昏。胸乳之間﹐灸瘢如棋。化痰利膈等藥﹐服之三載﹐病亦依然。其家知戴人痰藥不損﹐來求之。一湧而出雪白虫一條﹐長五六寸﹐有口鼻牙齒﹐走於涎中。病者惡而斷之﹐中有白髮一莖。此正與徐文伯所吐宮人發瘕一同﹐虫出立安。

運气噎皆屬燥。經云﹕陽明司天之政﹐民病咳嗌塞。又云﹕陽明之勝﹐內余嗌塞﹐胸中不便﹐嗌塞而咳。

又云﹕陽明司天淸復﹐內余噎塞者是也。

上按運气﹐皆以嗌塞生於燥。嗌塞者﹐噎病也。丹溪皆以噎病生於血槁﹐血槁則燥矣。得病情合經旨者﹐丹溪一人也。

﹝禹錫﹞頭垢治噎﹐酸漿水煎膏用之﹐立愈。

﹝《聖》﹞治膈气﹐咽喉噎塞﹐飲食不下。用碓觜上細糠﹐蜜丸如彈子大。不時含一丸﹐咽津下。

﹝孫﹞治噎欲發時﹐銜鸕鳥嘴遂下。《外臺祕要》同。

﹝《聖》﹞治噎病。用野狼結喉骨曝漧﹐杵末﹐入半錢於飯﹑飲內食之﹐妙。

﹝《摘》﹞五噎。吞酸多唾﹐嘔吐不止﹕天突﹝五分﹐畱三呼﹐得气卽瀉三吸﹞。通關﹝在中脘旁各五分﹐鍼入八分﹐左撚能進飲食﹐右撚能和脾胃。許氏云﹕此穴一鍼四效﹐凡下鍼後﹐良久覺脾磨食﹑覺鍼動爲一效。

次鍼破病根﹐腹中作聲爲二效。次覺流入膀胱爲三效。又次覺气流行腰後骨空間爲四效。﹞﹝《撮》﹞治五噎﹕中中魁﹝中指大三節尖灸之﹐以口吹火滅。﹞﹝甄權﹞噎塞膈气﹕通谷﹝《明堂》﹞五噎分治﹕气噎﹐中。憂噎﹐心﹝灸。﹞食噎﹐乳根﹝乳左下一寸八分﹐灸。﹞勞噎﹐鬲﹝灸﹞。

思噎﹐天府﹝灸﹞。

﹝《集》﹞五噎﹕勞宮﹑中魁﹑中脘﹑三里﹑太陰﹑支溝﹑上脘﹝不已﹐再取後穴﹕﹞中﹑太白﹑下脘﹑右關﹑脾﹑胃。

﹝仲﹞寸口脈浮大﹐醫反下之﹐此爲大逆。浮卽無血﹐大卽爲寒﹐寒气相搏﹐卽爲腸鳴。醫不知﹐而反與飲水﹐令汗大出﹐水得寒气﹐冷必相搏﹐其人卽。

﹝《脈》﹞寸口脈緊而芤緊則爲寒﹐芤則爲虛﹐虛寒相搏﹐脈爲陰結而遲﹐其人則噎。

卷之二十二脾胃部嘔吐膈气總論

咽喉噎塞口開目瞪

﹝垣﹞堵塞咽喉﹐陽气不得出者曰塞﹔陰气不得下降者曰噎。夫噎塞迎逆於咽喉﹑胸膈之間﹐令諸經不行﹐則口開目瞪﹐气欲絕。當先用辛甘气味俱陽之藥﹐引胃气以治其本﹔加堵塞之藥﹐以瀉其標也。寒月陰气大助陰邪於外﹐於正藥內加吳茱萸大熱大辛苦之味以瀉陰寒之气﹔暑月陽盛﹐則於正藥中加靑皮﹑陳皮﹑益智﹑黃柏散寒气泄陰火之上逆﹐或以消痞丸合滋腎丸。滋腎丸者﹐黃柏﹑知母﹐微加肉桂三味是也。或更加黃連別作丸。二藥七八十丸﹐空心約宿食消盡服之﹐待少時以美食壓之﹐不令胃中停畱也。﹝以上諸法﹐皆於補中益气湯加減之。﹞膈咽不通﹑並四時換气用藥法《黃帝鍼經》曰﹕胃病者﹐腹脹﹐胃脘當心而痛﹐上支兩脇﹐膈咽不通﹐飲食不下﹐取三里。夫咽者﹐咽物之門戶也﹔鬲者﹐上焦心肺之分野。不通者﹐升降之气上不得下交通。又云﹕淸气在下﹐則生飧泄。飧泄者﹐謂泄黃如糜﹐米谷不化者是也。濁气在上﹐則生脹。腹中脹滿﹐不得大便﹐或大便難﹐先結後溏皆是也。濁气在上﹐當降而不降者﹐乃腎肝吸入之陰气不得入﹐故食不得下也。此皆气沖之火﹐逆胃之脈反上而作者也。淸气在下﹐則生飧泄者﹐胃气未病之日﹐當上行心肺而榮經也。因飲食失節﹐勞役形體﹐心火乘於土位﹐胃气弱而下陷入陰中﹐故米谷入而不得升﹐反降而爲飧泄也。咽膈之間﹐壅遏之甚﹐不得交通者﹐皆衝脈上行逆气所作也。蓋胃病者﹐上衝兩脇﹐膈咽不通﹐飲食不下﹐取之三里者是也。《鍼經》云﹕淸濁相干﹐亂於胸中﹐是爲大。大者﹐惑也。气不交通﹐最爲急證﹐不急去之﹐諸變生矣。

聖人治此有要法﹕陽气不足陰气有餘﹐先補其陽﹐後瀉其陰﹐是先令陽气升發於陽分﹐而後瀉陰也。春夏之月﹐陽气在經﹐當益其經脈﹐去其血絡。秋冬陽气降伏﹐當先治其臟腑。若有噎有塞﹐塞者五臟之所主﹐陰也血也﹔噎者六腑之所主﹐陽也气也。二者皆由陰中伏陽而作也。今立四時用藥法並治法於後。

冬三月﹐陰气在外﹐陽气在內﹐當外助陽气﹐不得發汗﹔內消陰火﹐勿令泄瀉﹐此閉藏周密之大要也。盛冬乃水旺之時﹐水旺則金旺﹐子能令母實﹐肺者腎之母。皮毛之陽﹐元本虛弱﹐更以冬月助其令﹐故病者善嚏﹐鼻流淸涕﹐寒甚則濁涕﹑嚏不止﹐比常人尢大惡風寒﹐小便數而欠﹐或上飲下便﹐色淸而多﹐大便不調﹐常夜無寐﹐甚則爲痰﹑爲嗽﹑爲嘔﹑爲噦﹑爲吐唾白沫﹐以至口開目瞪﹐气不交通欲絕者﹐吳茱萸丸主之。

吳茱萸丸

治寒在膈上﹐膈咽不通。

吳茱萸艸蔻﹝各一錢二分﹞益智仁﹝八分﹞白僵蠶﹝四分﹞陳皮人參黃升麻﹝各八分﹞麥芽﹝一錢半﹞甘艸歸身﹝各六分﹞半夏﹝一錢﹞木香﹝二分﹞澤瀉姜黃柴胡﹝各四分﹞靑皮﹝二分﹞上爲末﹐湯浸蒸餅爲丸﹐如綠豆大。細嚼三十丸﹐白湯送下﹐不拘時候。勿多飲湯﹐恐速走下﹐則減藥力。

夏三月大暑﹐陽气在外﹐陰气在內。以此病值此時﹐是天助正气而銼其邪气﹐不治而自愈矣。然亦有當愈不愈者﹐蓋陰气極盛﹐正气不能伸故耳。且如膈咽不通﹐咽中梗甚者﹐前證俱作﹐治法當從時用利膈丸瀉肺火﹐以黃補中湯送下。如兩足痿厥﹐行步怯﹐欹側欲倒﹐臂如折﹐及作痛而無力﹐或气短气促而喘﹐或不足以息﹐以黃﹑人參﹑甘艸﹑白術﹑蒼術﹑澤瀉﹑豬苓﹑茯苓﹑陳皮等作湯﹐送下滋腎丸五六十丸。六七月之間﹐濕熱之令大行﹐气短不能言者﹐加五味子﹑麥門冬。如心下痞悶﹐食不下﹐以上件白術﹑蒼術等湯送下消痞丸七十丸﹐更審而用之。

黃補中湯﹝方見痞﹞。利膈丸﹝方見翻胃﹞。滋腎丸﹝方見淋﹞。消痞丸﹝方見痞﹞。

卷之二十二脾胃部嘔吐膈气總論

嘈雜

﹝丹﹞嘈雜只是痰因火而動﹐梔子﹑姜炒黃連不可無。此食郁有熱﹐山梔﹑黃芩爲君﹐南星﹑半夏﹑陳皮爲佐﹐熱多加靑黛。肥人嘈雜﹐二陳湯少加蕪芎﹑蒼術﹑白術﹑炒梔子。心下嘈雜者﹐導飲丸最妙。﹝方見內傷飲食。﹞

卷之二十二脾胃部

噦

噦者﹐成無己﹑許學士謂之呃逆是也。或曰﹕成無己﹑許學士固以噦爲呃逆﹐然東垣﹑海藏又以噦爲漧嘔﹐陳無擇又以噦名咳逆﹐諸論不同﹐今子獨取成﹑許二家之說何也﹖答曰﹕噦義具在《內經》﹐諸家察之不詳﹐故論紛紛耳。謹按《靈樞雜病篇》云﹕噦﹐以艸刺鼻嚏﹐嚏而已﹔無息而疾迎引之﹐立已﹔大驚之﹐亦可已。

詳此經文三法﹐正乃治呃逆之法。按呃逆用紙撚刺鼻便嚏﹐嚏則呃逆立止。或閉口鼻气使之無息﹐亦立已。或作冤盜賊大驚駭之﹐亦已。此予所以取成﹑許二家之論﹐噦爲呃逆爲得經旨也。蓋噦﹑呃之名𨿽二﹐而病則一。

《經》名爲之噦者﹐噦卽呃聲之重也。俗名爲之呃者﹐呃卽噦聲之輕也。皆因病聲之輕重﹐得此二名﹐初非噦﹑呃有二病。若以噦爲漧嘔﹐設使漧嘔之人﹐或使之嚏﹐或使之無息﹐或使之大驚﹐其漧嘔能立已乎﹖噦非干嘔也明矣。若以噦名咳逆﹐夫噦者﹐噦之病聲﹐其聲發會厭下﹔咳者﹐咳之病聲﹐其聲發會厭上﹐故《內經》噦有噦之口問﹑咳有咳之篇論﹐病各不同﹐噦不可名咳逆也明矣。

﹝丹﹞呃逆論呃病气逆也﹐气自臍下直衝上出於口而作聲之名也。《書》曰﹕火炎上。《內經》曰﹕諸逆衝上﹐皆屬於火。東垣謂火與元气不兩立﹐又謂火元气之賊也。古方悉以胃弱言之﹐而不及火﹐且以丁香﹑柿蒂﹑竹茹﹑陳皮等劑治之﹐未審孰爲降火﹐孰爲補虛﹖人之陰气根據胃爲養﹐胃土傷損﹐則木气侮之矣﹐此土敗木賊也。陰爲火所乘﹐不得內守﹐木挾相火乘之﹐故直衝淸道而上。言胃弱者陰弱也﹐虛之甚也。病患見此﹐似爲危癥﹐然有實者﹐不可不知﹐敢陳其說。趙立道﹐年近五十﹐質弱而多怒。七月炎暑﹐大饑索飯﹐其家不能急具﹐因大怒。兩日後得滯下病﹐口渴﹐自以冷水調生蜜飲之甚快﹐滯下亦漸緩。如此五七日﹐召予視﹐脈稍大不數﹐遂令止蜜水﹐渴時且令以人參﹑白術煎湯﹐調益元散與之﹐滯下亦漸收。七八日後覺倦甚﹐發呃。

予知其因下久而陰虛也﹐令其守前藥。然滯下尙未止﹐又以煉蜜飲之。如此者三日﹐呃尢未止。眾皆尢藥之未當﹐將以姜﹑附飲之。予曰﹕補藥無速效﹐附子非補陰者﹐服之必死。眾曰﹕冷水飲多﹐得無寒乎﹖予曰﹕炎暑如此﹐飲涼非寒﹐勿多疑。待以日數﹐藥力到﹐當自止。又四日而呃止﹐滯下亦安。陳擇仁﹐年近七十﹐濃味之人也﹐有久嗽病而作止不常。新秋患滯下﹐食大減。至五七日後呃作﹐召予視之﹐脈皆大豁。眾以爲難﹐予曰﹕形瘦者尙可爲。以人參白術湯下大補丸以補血﹐至七日而安。此二人虛之謂也。又一女子年逾笄﹐性躁味濃﹐炎月因大怒而呃作﹐作則舉身跳動﹐脈不可診﹐神昏不知人﹐問之乃知暴病。視其形气俱實﹐遂以人參蘆二兩煎湯飲一碗﹐大吐頑痰數碗﹐大汗昏睡一日而安。人參入手太陰﹐補陰中之陽者也。蘆則反是﹐大瀉太陰之陽。女子暴怒气上。肝主怒﹐肺主气﹐經曰﹕怒則气逆。因怒逆肝木﹐乘火侮肺﹐故呃大作而神昏。參蘆善吐﹐痰盡則气降而火衰﹐金气復位﹐胃气得和而解。麻黃髮汗﹐節能止汗﹔谷屬金﹐糠之性熱﹔麥屬陽﹐麩之性涼。先儒謂物物具太極﹐學人不可不觸類而長﹐引而伸之也。

﹝無﹞凡吐利後多作噦﹐此由胃中虛﹑膈上熱故噦。或至八九聲相連﹐於气不回﹐至於驚人者。若傷寒久病﹐得此甚惡﹐《內經》所謂壞府者是也。

上吐利後噦﹐卽丹溪治趙立道與陳擇仁二人噦﹐皆於滯下得之之類﹐六脈大豁﹐用參﹑術而愈是也。予長兄九月得滯下﹐每夜五十餘行﹐嘔逆﹐食不下。五六日後加呃逆﹐與丁香一粒噙之立止。但少時又至﹐遂用黃連瀉心湯加竹茹飲之﹐呃𨿽少止﹐滯下未安。如此者十餘日﹐遂空心用禦米殼些少澀其滑﹔日間用參﹑術﹑陳皮之類補其虛。自服禦米殼之後﹐呃聲漸輕﹐滯下亦收而安。

﹝仲﹞噦而腹滿﹐視其前後﹐知何部不利﹐利之卽愈。

小承气湯治大便不通﹐噦數﹐譫語。﹝方見下利中。﹞﹝丹﹞超越陳氏﹐二十餘歲﹐因飽後奔走數里﹐遂患噦病﹐但食物則連噦百餘聲﹐半日不止﹐飲酒與湯則不作﹐至晚發熱。如此者二月﹐脈澀數。以血入气中治之﹐用桃仁承气湯加紅花煎服﹐下污血數次卽減。再用木香和中丸加丁香服之﹐十日而愈。

﹝無﹞噦而心下堅痞眩悸者﹐以膈間有痰水所爲。

﹝丹﹞洪孺人﹐年二十六歲﹐夏月因事爲長上所阻﹐怒气折郁不得舒﹐須臾就浴﹐湯熱不可近﹐怒气復增﹐就悶絕昏倒。乃以衣遮掩就房﹐須臾咳逆大作﹐每一聲必渾身爲跳躍﹐仍復昏悶﹐凡三五息一作﹐脈不可診。

予曰﹕此膈上有痰逆﹐爲怒气所郁﹐痰熱相搏﹐气不得降而逆﹐非吐則不可。是時夜半﹐又事出倉卒﹐適有人參蘆二兩在彼﹐濃煎飲之﹐大吐稠痰二升許﹐通體得汗﹐困睡半夜而安。﹝此卽前呃逆論所言者﹐自此詳細﹐故重出之。﹞燥痰不出者﹐用蜜水吐之。

﹝世﹞噦聲頻密相連者爲實﹐可治。若半時噦一聲者爲虛﹐難治﹐多死在旦夕。

﹝仲﹞噦逆者﹐

陳皮竹茹湯

主之。

陳皮﹝二升﹞竹茹﹝二升﹞大棗﹝三十枚﹞生薑﹝半斤﹞甘艸﹝五兩﹞人參﹝一兩﹞上六味﹐以水一斗﹐煮取三升。溫服一升﹐日五服。

漧嘔噦﹐若手足厥者﹐陳皮湯主之。﹝方見嘔吐門。﹞﹝《本》﹞又方枳殼﹝五錢﹞木香﹝一分﹞上細末。每服一錢﹐白湯調下。未可﹐再與。

﹝孫﹞治諸呃噫。陳皮二兩﹐湯浸去穣銼﹐以水一升﹐煎之五合﹐通口服。頃刻﹐更加枳殼一兩﹐去穣炒﹐同煎之。

﹝《外》﹞治久患咳噫﹐連咳一二十聲者。取生薑汁半合﹐蜜一匙﹐頭煎令熱溫服。如此三服﹐立效。

超越陳氏噦﹐用桃仁承气湯下污血數升而愈﹐是污血爲噦也。

丹溪用益元散﹑大補丸﹐治趙立道﹑陳擇仁滯下而噦者﹐或用蜜水治噦者﹐是熱噦也。

﹝潔﹞

柿錢散

治呃逆。

柿錢丁香人參﹝各等分﹞上爲細末﹐水煎﹐食後服。

﹝羅﹞

丁香柿蒂散

治諸種呃噫﹐嘔逆痰涎。

丁香柿蒂靑皮陳皮﹝各一兩﹞上爲粗未。每服三錢﹐水一盞半﹐煎七分﹐去渣溫服﹐不拘時候。

羌活附子湯

羌活附子﹝炮﹞木香茴香﹝各五錢﹐炒﹞漧薑﹝一兩﹞上爲細末。每服二錢﹐鹽一撮﹐煎二十沸﹐熱服﹐一服止。

胃爲噦。﹝全文見五臟虛實。腹滿利而不噦者﹐胃實也。﹞運气噦有三﹕一曰熱。經云﹕少陰之復噦噫﹐治以苦寒是也。

二曰寒。經云﹕太陽之復﹐嘔出淸水﹐及爲噦噫﹐治以苦寒是也。

三曰燥。經云﹕陽明之復﹐咳噦﹐治以辛溫是也。﹝《靈》以艸刺鼻嚏治呃。有病傷寒將愈﹐忽患呃逆﹐予與古人治呃逆之藥﹐殆徧皆不愈﹐計出無藥。遂用皂角末吹入鼻中﹐得嚏而呃逆止﹐少時又呃﹐又與皂角末嚏而止者﹐凡數百次。其嚏時出痰涕漸多﹐自是呃逆漸疏﹐至三二日而止。此是合經艸刺鼻嚏之法﹐故書之。﹞黃帝曰﹕人之噦者﹐何气使然﹖岐伯曰﹕谷入於胃﹐胃气上注於肺。今有故寒气與新穀气﹐俱還入於胃﹐新故相亂﹐眞邪相攻﹐气並相逆﹐復出於胃﹐故爲噦。補手太陰﹐瀉足少陰。﹝口問篇﹞﹝世﹞治呃逆﹐於臍下關元穴灸七壯﹐立愈﹐累驗。

﹝羅﹞又方﹐男左女右﹐乳下黑盡處一韭葉許灸三壯﹐甚者二七壯。

﹝《集》﹞治气逆發呃﹕中﹑中脘﹝先補後瀉﹐不已﹐再取下穴﹕﹞三里﹑肺兪﹑行間。

心脈小甚爲噦。﹝全文見治虛實法。﹞

卷之二十二脾胃部噦

產後噦

﹝《大》﹞產後咳逆﹐三日不止﹐欲死。

肉桂﹝五錢﹞薑汁﹝三合﹞上同煎﹐服二合。以火先炙手摩令背熱﹐時時塗藥汁盡﹐妙。

產後咳逆﹐幹柿一个切碎﹐以水一盞﹐煎六分﹐熱呷。

﹝《產寶》﹞治產後咳逆﹐經三五日不止欲死方。煎壁鏡窠三五个呷﹐瘥。﹝卽子窩﹞﹝《大》﹞噫呃服藥無效﹐灸期門必愈。

卷之二十三脾胃部

泄瀉滯下

﹝潔﹞論曰﹕臟腑瀉利﹐其證亦多﹐大抵從風濕熱論之。是知寒少熱多﹐寒則不能久也。故曰暴泄非陰﹐久泄非陽。論曰﹕春宜緩形﹐形緩動則肝木乃榮﹐反靜密﹐則是行秋令﹐金能制木﹐風气內藏。夏至則火盛而金去﹐獨火木旺而脾土損矣﹐輕則飧泄﹐身熱脈洪﹐谷不能化﹔重則下利﹐膿血稠粘﹐裏急後重。故曰﹕諸泄稠粘﹐皆屬於火。經云﹕溲而便膿血﹐知气行而血止也﹐宜大黃湯下之﹐是爲重劑。黃芩芍藥湯﹐是爲輕劑。

是實則瀉其子﹐木能自虛﹐而脾土實矣。故經曰﹕春傷於風﹐夏爲飧泄。此逆四時之气﹐人所自爲也。﹝此一節熱泄﹐所謂滯下也。﹞有自太陰經脾受濕而爲水泄﹐虛滑微滿﹐身重﹐不知谷味。假令春宜益黃散補之﹐夏宜泄之。法曰﹕宜補宜泄﹐宜和宜止。和則芍藥湯﹐止則訶子湯。久則防變爲膿血﹐是脾經傳受於腎﹐謂之賊邪﹐故難愈也。若先利而後瀉﹐謂之微邪﹐故易安。此皆脾土受濕﹐天之所爲也﹐𨿽聖智不能逃。口食味﹐鼻食气﹐從鼻而入﹐畱積於脾﹐而爲水泄也。﹝此一節濕泄﹐所謂泄瀉也。﹞有厥陰經動﹐下痢不止﹐其脈沈而遲﹐手足厥逆﹐涕唾膿血﹐此癥難治﹐宜麻黃湯﹑小續命湯汗之。法云﹕爲有表邪縮於內﹐當散之而自愈。﹝此一節風泄﹐所謂久泄也。﹞有暴下無聲﹐身冷自汗﹐小便淸利﹐大便不禁﹐气難布息﹐脈微嘔吐﹐急以重藥溫之﹐漿水散是也。﹝此一節寒泄﹐所謂暴泄也。﹞故法曰﹕後重者﹐宜下﹔腹痛者﹐宜和﹔身重者﹐宜除濕﹔脈弦者﹐去風﹔膿血稠粘者﹐以重藥竭之﹔身冷自汗者﹐以毒藥溫之﹔風邪內縮者﹐宜汗之則愈﹔溏爲痢﹐宜溫之而已。又曰﹕在表者發之﹐在裏者下之﹐在上者湧之﹐在下者竭之﹐身表熱者內疏之﹐小便澀者分利之。又曰﹕盛者和之﹐去者送之﹐過者止之。兵法曰﹕避其來銳﹐擊其惰歸﹐此之謂也。凡病泄而惡寒﹐太陰傳少陰﹐爲土來克水也﹐用除濕白術﹑茯苓安脾﹔芍藥﹑桂皮﹑黃連破血。火邪不能勝水﹐太陰經不能傳少陰而反助火邪﹐上乘肺經而痢﹐必白膿也。加當歸﹑芍藥之類是已。又裏急後重﹐脈大而洪實﹐爲裏實癥。而痛甚﹐是有物結墜也﹐宜下之。若脈浮大甚﹐不可下。𨿽裏急後重﹐脈沈細而弱者﹐謂寒邪在內而气散也﹐可溫養而自安。裏急後重閉者﹐大腸气不宣通也﹐宜加檳榔﹑木香宣通其气。若四肢慵倦﹐小便少﹐或不利﹐大便走﹐沈困﹐飲食減少﹐宜調胃去濕﹐白術﹑芍藥﹑茯苓三味﹐水煎服。

白術除脾胃之濕﹔芍藥除胃之濕熱﹔四肢困倦﹐茯苓能通水道走濕。如發熱惡寒﹐腹不痛﹐加黃芩爲主。如未見膿而惡寒﹐乃太陰欲傳少陰也﹐加黃連爲主﹐桂枝佐之。如腹痛甚﹐加當歸﹐倍芍藥。如見血﹐加黃連爲主﹐桂枝﹑當歸佐之。如煩躁﹐或先便白膿後血﹐或發熱﹐或惡寒﹐非黃連不能止上部血也。如惡寒脈沈﹐先血後便﹐非地楡不除下部血也。如惡寒脈沈﹐或腰痛﹐或臍下痛﹐非黃芩不除此中部血也。如便膿血相雜﹐而脈浮大﹐愼勿以大黃下之﹐下之必死。謂气下竭也﹐而陽無所收。凡陰陽不和﹐惟以分陰陽之法治之。又曰﹕暴泄非陰﹐久泄非陽。有熱者﹐脈疾﹐身動聲亮﹐暴注下迫﹐此陽也。寒者﹐脈沈而細﹐身困。鼻息微者﹐姜附湯主之。身重不舉﹐術附湯主之。渴引飲者﹐是熱在膈上﹐水多入則自胸膈入胃中。胃本無熱﹐因不勝其水﹐胃受水攻﹐故水谷一時下。此癥當灸大椎三五壯﹐立愈。乃督脈瀉也。如用藥使車前子﹑雷丸﹑白術﹑茯苓之類﹐五苓散亦可。又有寒泄者﹐大腹滿而泄﹐又有溏者﹐是寒泄也。者﹐鴨也。大便如水﹐其中有少結糞者是也。如此者當用天麻﹑附子﹑漧薑之類。又法曰﹕泄有虛實寒熱﹐虛則無力﹐不及拈衣﹐未便已泄出﹐謂不能禁固也。實則數至圊而不便﹐俗云虛坐努責是也。裏急後重﹐皆根據前法進退﹐大承气湯主之。太陽病爲挾熱痢﹐涼膈散主之。﹝表癥誤下﹐因而下痢不止﹐爲挾熱利。﹞陽明爲痼瘕進退﹐大承气湯主之。太陰濕勝濡瀉﹐不可下而可溫﹐四逆湯主之。少陰蟄風不動﹐禁固可澀﹐赤石脂丸﹑漧薑湯主之。厥陰風泄以風治﹐宜小續命湯﹑消風湯主之。少陽風气自動﹐大柴胡湯主之。

﹝《保》﹞五泄傷寒﹐乃分三部﹕初說暴﹐次說中﹐後說久泄。

此說在《難經五十七難》﹐是三節內﹐該十五法。初治以暴藥﹔中以的對癥藥﹐得中治也﹔末治久泄﹐仲景論厥陰經治法是也。

﹝垣﹞胃气和平﹐飲食入胃﹐精气則輸於脾﹐上歸於肺﹐行於百脈﹐而養榮衛也。若飲食一傷﹐起居不時﹐損其胃气﹐則上升精華之气反下降﹐是爲飧泄。久則太陰傳少陰而爲腸。假令傷寒冷凍飲料食﹐滿而脹﹐傳爲飧泄者﹐宜溫熱之劑以消導之。傷濕熱之物而成膿血者﹐宜苦寒之劑以內疏之。風邪下陷者升舉之。濕气內盛者分利之。裏急者下之。後重者調之。腹痛者和之。洞泄腸鳴無力﹐不及拈衣﹐其脈細微而弱者﹐溫之收之。

膿血稠粘﹐數至圊而不能便﹐其脈洪大而有力者﹐下之寒之。大抵治病當求其所因﹐察何气之勝﹐取相克之藥平之﹐隨其所利而利之﹐以平爲期﹐此治之大法也。諸瀉痢久不止或暴下者﹐皆太陰受病﹐不可離甘艸﹑芍藥。

若不受濕則不痢﹐故須用白術。是以聖人立法﹕若四時下痢﹐於芍藥﹑白術內﹐春加防風﹔夏加黃芩﹔秋加濃朴﹔冬加桂﹑附。然更詳外證寒熱處之﹐如裏急後重﹐須加大黃﹔如身困倦﹐須用白術﹔若自汗逆冷﹐气息微﹐加桂﹑附以溫之﹔如或後重膿血稠粘﹐𨿽在盛冬﹐於溫藥內亦加大黃。

﹝《難》﹞有胃泄﹑有脾泄﹑有大腸泄﹑有小腸泄﹑有大瘕泄﹐名曰後重。胃泄者﹐飲食不化﹐色黃。﹝飧泄也。《保命》云﹕承气湯下之。﹞又有脾泄者﹐腹脹滿泄注﹐食卽嘔吐逆。﹝《保命》云﹕建中﹑理中湯主之。﹞大腸泄者﹐食已窘迫﹐大便色白﹐腸鳴切痛。﹝《保命》云﹕漧薑附子湯主之。﹞小腸泄者﹐溲而便膿血﹐少腹痛。﹝《保命》云﹕承气湯下之。﹞大瘕泄者﹐裏急後重﹐數至圊而不能便﹐莖中痛。﹝《保命》云﹕胃﹑小腸﹑大腸三癥﹐皆淸涼飲子主之﹐其泄自止。厥陰癥莖中痛﹐加甘艸﹔少陰癥裏急後重﹐加大黃。﹞此治五泄之法也。

﹝丹﹞泄瀉之癥﹐水谷或化或不化﹐並無努責﹐惟覺困倦。若滯下則不然﹐或膿或血﹐或膿血相雜﹐或腸垢﹐或無糟粕﹐或糟粕相雜﹐𨿽有痛不痛之異﹐然皆裏急後重﹐逼迫惱人。

﹝仲﹞大腸有寒者多溏﹐有熱者便腸垢。

﹝《靈》﹞腸中寒則腸鳴飧泄。腸中熱則出黃糜。﹝師傳篇﹞﹝仲﹞下利脈微弱數者﹐爲欲自止﹐𨿽發熱不死。下利有微熱而渴﹐脈弱者﹐亦自愈。下利脈數而渴者﹐令自愈。設不瘥﹐必圊膿血﹐以有熱故也。下利脈數﹐有微熱汗出﹐令自愈。設脈緊﹐爲未解。下利脈反弦﹐發熱身汗者﹐自愈。下利脈沈而遲﹐其人面少赤﹐身有微熱﹐下利淸谷者﹐必鬱冒汗出而解﹐病患必微厥。所以然者﹐其面戴陽﹐下虛故也。

﹝《素》﹞胃脈虛則泄。﹝脈要精微論﹞﹝《脈》﹞脈滑按之虛絕者﹐其人必下痢。肺脈小甚爲泄。﹝全文見治虛實法。經云﹕小者气血皆虛。﹞腎脈小甚爲洞泄。﹝小者血气皆少。腎主閉藏﹐今血气虛少﹐無以閉藏﹐故泄。﹞﹝《素》﹞尺寒脈細﹐謂之後泄。﹝平人气象論﹞尺膚寒﹐其脈小者﹐泄少气。﹝全文見評虛實論。﹞﹝仲﹞下利﹐脈沈弦者﹐下重。下利﹐寸口反浮數﹐尺中自澀者﹐必圊膿。溲病﹐若腹大而泄者﹐脈當細微而澀﹐反緊大而滑者死。

﹝《脈》﹞泄注﹐脈緩時小結者生﹔浮大數者死。

﹝《素》﹞泄而脈大者﹐難治。﹝玉機眞藏論﹞病泄﹐脈洪大﹐是逆也。﹝全文見診生死。﹞﹝仲﹞下利﹐脈大者爲不止。下利﹐日十餘行﹐脈反實者死。

﹝《靈》﹞大便赤瓣飧泄﹐脈小者﹐手足寒﹐難已。飧泄﹐脈小﹐手足溫﹐泄易已。﹝論疾診尺篇﹞腹鳴而滿﹐四肢淸泄﹐其脈大﹐是逆也。如是者﹐不過十五日死矣。﹝全文見診生死。﹞腹大脹﹐四末淸﹐脫形﹐泄甚﹐是逆也﹐如是者﹐不及一時死矣。

﹝仲﹞六腑气絕於外者﹐手足寒﹐上气腳縮。五臟气絕於內者﹐利不禁﹐下甚者﹐手足不仁。下利﹐手足厥冷無脈者﹐灸之不溫。若脈不還﹐反微喘者死。少陰負跗陽者爲順也。下利後脈絕﹐手足厥冷﹐時脈還﹐手足溫者生﹔脈不還者死。病者痿黃﹐燥而不渴﹐胸中寒而利不止者死。假令下利﹐寸口﹑關上﹑尺中悉不見脈﹐然尺中時一小見脈﹐再舉頭者﹐腎气也﹐若見損脈來爲難治。

﹝丹﹞下痢如魚腦者﹐半死半生。下痢如塵腐色者死。純血者死。下如屋漏者死。下痢如竹筒注者不可治。

五虛者不治。

五虛者﹐經云﹕脈細﹑皮寒﹑气少﹑泄痢前後﹑飲食不入﹐此謂五虛。五虛者死。其漿粥入胃﹐泄注止﹐則虛者活。予嘗治數人﹐在下則泄瀉不止﹐在上則吐痰不已者﹐皆死證﹐气脫無所管攝故也。若用參術膏救之早者﹐十活二三。

卷之二十三脾胃部

泄瀉

下痢﹐水谷不入﹐裏急後重﹐是泄瀉也。

﹝世﹞

胃苓湯

一名

對金飲子

﹐治脾濕太過﹐泄瀉不止。

平胃散五苓散﹝各等分﹞上銼﹐水煎服極效。

﹝羅﹞《內經》曰﹕濕勝則濡泄。《甲乙經》云﹕寒气客於下焦﹐傳爲濡泄。夫脾者﹐五臟之至陰﹐其性惡寒濕。

令寒濕之气內客於脾﹐故不能裨助胃气﹐腐熟水谷﹐致淸濁不分﹐水入腸間﹐虛莫能制﹐故洞泄如水﹐隨气而下﹐謂之濡泄。法當除濕利小便也。治之以

對金飲子

平胃散﹝五錢﹞五苓散﹝二錢半﹞艸豆蔻﹝面裹煨熟﹐半兩﹞上相和作四服。水一盞半﹐生薑三片﹐棗二枚﹐煎至一盞﹐去渣溫服﹐食前。

﹝垣﹞

加減平胃散

治脾胃不和﹐不思飲食﹐心腹﹑脇肋脹滿刺痛﹐口苦無味﹐胸滿短气﹐嘔噦惡心﹐噫气吞酸﹐面色痿黃﹐肌體瘦弱﹐怠惰嗜臥﹐體重節痛﹐常多自痢﹐或發霍亂及五噎﹑八噫﹑膈气﹑反胃等癥。

濃朴﹝去皮﹐姜制炒﹐三兩二錢﹞蒼術﹝去粗皮﹐米泔浸﹐五兩﹞陳皮﹝三兩二錢﹞甘艸﹝銼﹐炒﹐二兩﹞上爲細末。每服二錢﹐水一盞﹐生薑三片﹐棗二枚﹐同煎至七分﹐去渣溫服。或去姜﹑棗帶熱服﹐空心食前。入鹽一撚﹐沸湯點服亦得。常服調气暖胃﹐化宿食﹐消痰飲﹐辟風寒冷濕四時非常之气。如小便赤澀﹐加白茯苓﹑澤瀉。如米谷不化﹐飲食傷多﹐加枳實。如胃中气不快﹐心下痞气﹐加枳殼﹑木香。如脾胃困弱﹐不思飲食﹐加人參﹑黃。如心下痞悶﹑腹脹者﹐加濃朴﹐甘艸減半。如遇夏﹐加炒黃芩。如遇雨水濕潤時﹐加茯苓﹑澤瀉。如有痰涎﹐加半夏﹑陳皮。凡加時﹐除蒼術﹑濃朴﹐根據例加之﹐如一服五錢﹐有痰用半夏一兩。如嗽﹐飲食減少﹐脈弦細﹐加歸身﹑黃。如脈洪大緩﹐加黃芩﹑黃連。如大便硬﹐加大黃三錢﹐芒硝二錢。先嚼麩炒桃仁爛﹐以藥送下。

﹝海﹞加減平胃散例﹕若泄瀉脾濕﹐加茯苓﹑丁香﹑白術﹐爲

調胃散

。一法﹐加藿香﹑半夏。若加漧薑﹐爲

濃朴湯

。若溫疫時气二毒﹐傷寒頭痛壯熱﹐加連須蔥白五寸﹑豆豉三十粒﹐煎二三服﹐取微汗出愈。若五勞七傷﹐腳手心熱﹐煩躁不安﹐百節酸疼﹐加柴胡。若痰嗽瘧痢﹐加姜制半夏。若小腸气痛﹐加茴香。若水气腫滿﹐加桑白皮。若婦人赤白帶下﹐加黃。若酒傷﹐加丁香。若飲冷傷﹐加髙良姜。若滑脫泄瀉﹐加肉豆蔻。若風痰四肢沈困﹐加荊芥。若腿膝冷痛﹐加牛膝。若渾身虛腫拘急﹐加地骨皮。若腿膝濕痺﹐加菟絲子。若白痢﹐加吳茱萸。

若赤痢﹐加黃連。若頭風﹐加本。若轉筋霍亂﹐加樟木皮。若七邪六極﹐耳鳴﹐夢泄﹐盜汗﹐四肢沈重﹐腿膝痿﹐婦人宮髒久冷﹐月事不調者﹐加桂枝。若胃寒嘔吐多﹐加生薑。一法﹐加茯苓﹑丁香各三兩。若气不舒快﹐中脘痞塞﹐加砂仁﹑香附三兩﹐生薑煎服。若與五苓散相半﹐爲對金飲子。若與六一散相合﹐爲

黃白散

。若與錢氏異功散相合﹐爲

調胃散

。若飲食進退﹐加神曲﹑麥芽。冬月加吳茱萸﹑川椒﹑漧薑﹑桂﹐爲

吳茱萸湯

。若加本﹑桔梗﹐爲

和解散

﹐治傷寒吐利。若加藿香﹑半夏爲

不換金正气散

。若瘧疾寒熱者﹐加柴胡。若小腸气痛者﹐加苦楝﹑茴香。

﹝丹﹞或曰﹕平胃散之溫和﹐可以補養胃气﹐吾子以爲何如﹖予曰﹕蒼術性燥气烈﹐行濕解表﹐甚爲有功。

濃朴性溫散气﹐非脹滿實急者不用﹐承气用之可見矣。𨿽有陳皮﹑甘艸之甘緩甘辛﹐亦是決烈耗散之劑﹐實無補土之利。經謂土气太過曰惇阜﹐亦能爲病。況胃爲水谷之海﹐多气多血﹐故因其病也用之﹐以瀉有餘之气﹐使之平耳。又須察其挾寒气﹑得寒物者﹐而後投之。胃气和平﹐便須卻藥。謂之和平者﹐初非補之之謂﹐豈可以爲補劑而常用之乎﹖或曰﹕謂胃承气亦治胃病。謂之調者﹐似舉平胃之平意義相近﹐何用藥之相遠也﹖予曰﹕調胃承气治熱﹐中下二焦藥也。經云﹕熱淫於內﹐治之鹹寒﹐佐以苦甘。功在乎導利而行之以緩。平胃散止治濕﹐上焦藥也。經曰﹕濕上甚而熱﹐治以苦溫﹐佐以甘辛。以汗爲故而止。或曰﹕治濕不利小便﹐非其治也﹐此非仲景法耶﹖何子言之悖也﹖予曰﹕淡滲治濕﹐因有濕在中下二焦。今濕在上﹐宜以微汗而解﹐不欲汗多﹐故不用麻黃﹑葛根輩耳。五苓散治泄瀉水多者。﹝方見傷寒。﹞瀉濕﹐四苓散加蒼術﹑白術﹐甚者二術必用炒。

白術﹝三分﹐加至兩半﹞澤瀉﹝一兩﹞茯苓豬苓蒼術﹝各五錢﹞﹝《本》﹞治水瀉﹐用艸烏半生﹑半燒灰存性爲末﹐醋丸。空心井花水下七丸。

﹝河﹞

益元散

治身熱泄瀉﹐小便不利。

滑石﹝六兩﹞甘艸﹝炙﹐一兩﹞上爲末。每服三錢﹐蜜湯調下﹐日三服。如解寒發汗﹐煎蔥白豆豉湯調下四錢﹐並三服﹐以效爲度。

﹝丹﹞

參萸丸

治濕熱滯气者﹐濕熱甚者用爲向導﹐上可治吞酸﹐下可治自利。

六一散﹝七兩﹐卽益元散﹞吳茱萸﹝二兩﹐煮過﹞一方去茱萸﹐加漧薑一兩﹐名

溫六丸

﹝《本》﹞歐陽文忠公﹐嘗得暴下﹐國醫不能愈。人云市人有此藥﹐三文一帖﹐甚效。夫人買進之﹐一服而愈。後召賣藥者問其方﹐但用車前子一味爲末﹐米飲下二錢匕。﹝此藥利水道。﹞﹝丹﹞黃芩﹑木通入四苓散煎服﹐治火多泄瀉。水煮金花丸﹐治泄不止﹐漧嘔。﹝方見漧嘔而利門。﹞﹝世﹞木香和中丸腹痛泄瀉﹐脈滑者﹐神效。累驗。﹝方見治虛實法。﹞﹝《仲》﹞下利脈遲而滑者﹐實也。利未欲止﹐急下之﹐宜大承气湯。﹝方見傷寒。﹞下利脈反滑者﹐當有所去﹐下乃愈﹐宜大承气湯。下利脈中堅者﹐當下之。下利後三部皆平﹐按之心下堅者﹐宜大承气急下之。

病者脈伏﹐其人欲自利﹐利反快﹐𨿽利心下續堅滿﹐此爲畱飲欲去故也﹐

甘遂半夏湯

主之。

甘遂﹝大者﹐三枚﹞半夏﹝十二枚﹐以水一升﹐煮取半升﹐去渣﹞芍藥﹝五枚﹞甘艸﹝指大一枚﹐炙﹞上四味﹐以水二升﹐煮取半升﹐去渣﹔以蜜半升和藥汁煎。取八合﹐頓服之。

﹝丹﹞仁七侄之子﹐肚泄有積﹐與小胃丹二十粒﹐作二次吞之。﹝小胃丹方見內傷飲食。﹞積熱作泄﹐亦宜下之。

﹝《保》﹞治寒積痢﹐男婦小兒各不同。或赤白﹐或淸痢如水﹐不後重者寒也。經曰﹕澄澈淸冷﹐皆屬於寒。

此爲虛寒﹐中有積也。宜附子﹑巴豆輩下之﹐見利則愈﹐空心服。

﹝仲﹞下痢气者﹐當利其小便。

﹝潔﹞治太陰脾經受濕﹐水瀉注下﹐體重微滿﹐困弱無力﹐不欲飲食﹐暴泄無數﹐水谷不化﹐先宜

白術芍藥湯

白術芍藥﹝各一兩﹞甘艸﹝五錢﹐俱用炒黃﹐效速。﹞上細末。每一兩﹐水二盞﹐煎至盞半﹐溫服。

如腹痛甚者﹐宜

蒼術芍藥湯

主之。

蒼術芍藥﹝各一兩﹞黃芩﹝半兩﹞上銼。每一兩﹐入淡桂半錢﹐水盞半﹐煎至一盞﹐溫服。

如脈弦頭痛者﹐宜

蒼術防風湯

主之。

蒼術防風﹝各二兩﹞上銼﹐同前法煎服。

如下血﹐宜蒼術地楡湯主之。﹝方見滯下。﹞以上癥﹐如心下痞﹐每服加枳實一錢。如小便不利﹐每服加茯苓二錢。如腹痛漸已﹐泄下漸少﹐宜訶子散止之。﹝方見後。﹞﹝丹﹞气虛泄瀉﹐人參﹑白術﹑炒芍藥﹑升麻主之。

﹝垣﹞

異功散

治脾胃虛冷﹐腸鳴腹痛自利﹐不思飲食。﹝方見小兒吐瀉。人參﹑白術﹑茯苓﹑甘艸﹑陳皮各等分﹐爲末﹐每五錢﹐姜﹑棗煎服。﹞﹝丹﹞女人肚泄﹐左手脈弱﹐此自來欠血﹐面帶黃多年﹐當作虛濕治之。

滑石﹝六錢﹞白術﹝半兩﹞陳皮當歸﹝各三錢﹞濃朴木通芍藥﹝各一錢﹞甘艸﹝炙﹐五分﹞分六帖﹐姜一片﹐煎。

四八官患泄﹐小便赤少﹐食少倦怠﹐脈弱。此受濕爲病﹐當補脾涼肺。

白術滑石﹝各一兩﹞黃芩人參芍藥﹝各五錢﹞木通陳皮﹝各三錢﹞漧薑﹝一錢﹞甘艸﹝炙﹐一錢﹞分八帖煎服。

五兒腹泄﹐此受寒涼爲病。

白術蒼術﹝各二錢﹞漧薑茯苓濃朴﹝各一錢﹞甘艸﹝三分﹞上爲末。每服二錢﹐白湯調下。

一丈夫腹瀉﹐胸痞不渴。

半夏﹝一錢﹞蒼術白術靑皮﹝各二錢﹞木通紫蘇﹝各一錢﹞良姜﹝半錢﹞甘艸﹝少許﹞分三帖﹐姜三片﹐水二盞﹐煎服。

輝五孺人﹐瘰已好﹐止是食少乏力﹐肚泄自汗。

牡蠣﹝一錢半﹞白術﹝二錢﹞漧薑﹝三錢﹞陳皮﹝五分﹞黃﹝二分﹞當歸﹝一分﹞白水煎服。

賈宅女人﹐六十八歲﹐腹泄﹐面黃乏力﹐脈浮大而數﹐此有熱積。

滑石白術﹝炒。各一兩﹞茯苓神曲﹝炒﹞陳皮﹝各五錢﹞黃連黃芩漧薑﹝各一錢﹞上爲末﹐粥爲丸。山楂湯食前下五十粒。

一丈夫病熱退未盡﹐食太早﹐口渴倦甚﹐腹泄﹐心煩﹐腳冷。

人參滑石柴胡白術陳皮﹝各一錢﹞木通﹝一錢半﹞甘艸﹝五分﹞分四帖﹐煎七分﹐下保和十五丸。

上九方﹐丹溪﹑東垣治泄瀉之法﹐大率皆用白術﹑滑石補脾行濕﹐其餘隨癥加減。第一二方專治泄也﹐第三方治泄之挾熱也﹔第四五六方治泄之挾寒也﹔第七八方治泄之挾飲食積也。

﹝垣﹞予病脾胃久衰﹐視聽半失﹐此陰盛乘陽﹐加之气短﹐精神不足﹐此由弦脈令虛多言之過也。皆陽气衰弱﹐不得舒伸﹐伏匿於陰中耳。癸卯歲六七月間﹐淫雨陰寒﹐逾月不止﹐致人多病泄痢﹐濕多成五泄故也。

一日予體重﹐肢節疼痛﹐大便泄並下者三﹐而小便閉塞。思其治法﹐按《內經標本論》大小不利﹐無問標本﹐先利小便。又云﹕在下者引而竭之﹐亦是先利小便也。又云﹕諸泄利小便不利﹐先分別之﹔又云﹕治濕不利小便﹐非其治也﹐皆言當利小便。必用淡味滲泄之劑以利之﹐是其法也。噫﹗聖人之法﹐𨿽布在方冊﹐其不盡者可以意求耳。今客邪寒濕之淫﹐從外而入裏﹐以暴加之﹐若從以上法度﹐用淡滲之劑以除之﹐病𨿽卽已﹐是降之又降﹐是復益其陰而重竭其陽﹐則陽气愈削而精神愈短矣。是陰重彊﹐陽重衰﹐反助其邪之謂也﹐故必用升陽風藥卽瘥。以羌活﹑獨活﹑柴胡﹑升麻各一錢﹐防風根半錢﹐炙甘艸半錢﹐同咀﹐水二鐘﹐煎至一盞﹐去渣﹐稍熱服。大法云﹕濕寒之勝﹐助風以平之。又曰﹕下者舉之﹐得陽气升騰而去矣。又法云﹕客者除之﹐是因曲而爲之直也。夫聖人之法﹐可以類推﹐舉一而知百者也。若不達升降浮沈之理﹐而一槪施治﹐其愈者幸也。

升陽除濕湯

治脾胃虛弱﹐不思飲食﹐泄瀉無度﹐小便黃﹐四肢困弱﹐自下而上﹐引而去之。

升麻柴胡羌活防風﹝各半錢﹞蒼術甘艸﹝炙﹐三分﹞神曲澤瀉豬苓陳皮﹝各五分﹞麥﹝三分﹞上咀﹐水二盞煎﹐去渣﹐空心服。如胃寒腸鳴﹐加益智﹑半夏各五分﹐姜﹑棗同煎﹐非腸鳴不用。

人參升胃湯

治一日大便三四次﹐溏而不多﹐有時泄瀉腹鳴﹐小便黃。

黃﹝二錢﹞甘艸﹝炙﹐一分﹞升麻﹝六分﹞柴胡陳皮歸身益智﹝各二錢﹞紅花﹝少許﹞人參﹝六分﹞上銼﹐作二服﹐水二盞﹐煎至一盞﹐去渣稍熱﹐食前服。

﹝丹﹞止瀉﹐

姜曲丸

神曲﹝六兩﹞茴香﹝半兩﹞生薑﹝二兩﹞上爲丸。每服五七十丸。

痰積泄瀉。

海石靑黛黃芩神曲上爲丸。每服三五十丸。病少者﹐必用吐法吐之方愈。

上積滯泄瀉﹐腹必耕痛方泄者是也。或肚腹滿﹐按之堅者亦是也。受病泄者﹐宜神曲之類消導之﹔病深而頑者﹐必用滯下門後重多熱條﹐進退承气之類﹐下之方安。

﹝丹﹞

固腸丸

樗皮﹝四兩﹞滑石﹝二兩﹞上爲末﹐粥丸。﹝丹溪云﹕固腸丸性燥﹐若滯气未盡者﹐不可遽用。﹞﹝《保》﹞

訶子散

治泄久﹐腹痛漸已﹐瀉下漸少﹐宜此藥止之。

訶子﹝一兩﹐半生半熟﹞木香﹝半兩﹞甘艸﹝二錢﹞黃連﹝三錢﹞上爲細末。每服二錢﹐以白術芍藥湯調下。如止之不已﹐宜因其歸而送之﹐於訶子散內加濃朴一兩﹐竭其邪气也。虛滑久而不止者﹐多傳變爲痢。太陰傳少陰﹐是爲鬼邪﹐先以

濃朴枳實湯

防其傳變。

濃朴枳實﹝各一兩﹞訶子﹝一兩﹐半生半熟﹞木香﹝半兩﹞黃連﹝二錢﹞甘艸﹝炙﹐二錢﹞大黃﹝三錢﹞上爲細末。每服三錢或五錢﹐水一盞半﹐煎至一盞﹐去渣溫服。﹝以上皆治熱滑瀉。﹞﹝丹﹞

補脾丸

白術﹝半兩﹞白芍藥﹝二錢﹞上爲細末﹐飯丸。冬月去芍藥﹐加肉豆蔻﹑澤瀉服之。又不止者﹐於內加飛礬一錢半。气痢﹐

訶黎勒散

主之。

訶黎勒﹝十枚﹐煨﹞上一味爲散﹐粥飲和﹐頓服。﹝林億云﹕疑非仲景方也。﹞﹝垣﹞

扶脾丸

治脾胃虛寒﹐腹中痛﹐溏泄無度﹐飲食不化。

白術茯苓甘艸﹝炙﹞訶子皮烏梅肉﹝各二錢﹞紅豆漧薑肉桂﹝各半錢﹞麥神曲﹝炒。各四錢﹞陳皮﹝一錢﹞半夏﹝二錢﹞上爲末﹐荷葉裹燒飯爲丸﹐如桐子大。每服五十丸﹐溫水食前下。﹝一方加藿香一錢。﹞治痢久臟腑虛滑﹐去積不已﹐用

蒼術湯

下桃花丸。

蒼術﹝二兩﹞防風﹝一兩﹞上銼﹐水一碗﹐煎至一大盞﹐下桃花丸或赤石脂丸﹐小便利則安。﹝桃花丸卽滯下門桃花湯爲丸﹐赤石脂﹑漧薑二味是也。﹞﹝《衍》﹞有一人﹐病大腸寒淸﹐小便精出﹐諸熱藥服及一斗二升未效。後教服赤石脂﹑漧薑各一兩﹐胡椒半錢﹐同爲末﹐醋糊爲丸﹐如桐子大﹐空心及食前米飲下五七十丸﹐終四劑遂愈。

﹝《本》﹞治脾胃不和﹐泄瀉不止﹐諸藥不效﹐

訶子丸

訶子皮川姜肉豆蔻龍骨木香赤石脂附子﹝各等分﹞上細末﹐糊丸如桐子大。每服四十丸﹐米飲下。

赤石脂禹餘糧湯方

治大腸泄瀉。

赤石脂﹝制﹞禹餘糧﹝各四錢﹐制﹞上銼碎。每服五錢﹐水一盞半﹐煎至八分﹐去渣溫服。

﹝孫﹞治气虛傷冷﹐暴作水瀉﹐日夜二三十行﹐腹痛不止﹐夏月路行﹐

備急朝眞丹

。用硫黃一兩半﹐研令極細﹔枯白礬五錢﹐同細研勻﹐水浸蒸餅﹐去水和丸﹐如桐子大﹐朱砂爲衣。每服十五丸﹐溫米飲鹽湯下。

﹝以上止寒泄。﹞治暴水泄不止。

肉豆蔻﹝三个﹐用濕面裹之﹐置火內煨令面焦﹐去面。丹溪云﹕肉豆蔻屬金﹑屬土﹐溫中補脾爲有力。

日華子稱其下气﹐以脾胃得補而善運化﹐气自下也。

非若香附﹑陳皮之泄。﹞上將肉豆蔻爲細末﹐只作一服﹐陳米飲調。食前服之﹐神驗。

﹝潔﹞暴泄如水﹐周身汗出﹐一身盡冷﹐脈沈而弱﹐气少而不能語﹐甚者加吐﹐此謂緊病﹐宜以漿水散治之。

漿水散

半夏﹝二兩﹞良姜﹝二錢半﹞漧薑肉桂甘艸附子﹝炮。各五錢﹞上細末。每服三五錢﹐水二盞﹐煎至一盞﹐熱服。甚者﹐三四服。若太陽經傷動傳太陰﹐下痢爲溏﹐大腸不能禁固﹐卒然而下﹐中有硬物﹐欲起而又下﹐欲了而又不了﹐小便多淸﹐此寒也﹐宜溫之。春夏﹐桂枝湯﹔秋冬﹐白術湯。謙甫云﹕溏者﹐大便如水﹐其中有少結糞是也。

桂枝湯

桂枝芍藥白術﹝各半兩﹞甘艸﹝炙﹐二錢﹞上切。每服半兩﹐水一盞煎至七分﹐去渣溫服。

白術散

白術芍藥﹝各三錢﹞漧薑﹝炮﹐半兩﹞甘艸﹝炙﹐二錢﹞上粗末﹐如前服之。甚則除去漧薑﹐加附子三錢﹐謂辛能發散也。

﹝羅﹞

曲術丸

治時暑暴泄﹐壯脾胃﹐及治飲食所傷﹐胸膈痞悶。

神曲蒼術﹝泔浸一宿。各等分﹞上爲細末﹐麵糊爲丸﹐如桐子大。每服三十丸﹐溫米飲送下。

止泄丸

肉豆蔻﹝五兩﹞滑石﹝制﹞上爲末﹐擂飯丸。惟滑石﹐夏三兩半﹐秋二兩﹐春冬一兩一錢半。

﹝羅﹞中寒治驗參政商公﹐時年六旬有二﹐原有胃虛癥。至元己巳夏﹐上都住。時值六月﹐霖雨大作﹐連日不止。因公務勞役過度﹐飲食失節﹐每日臍腹作痛﹐腸鳴自利﹐須去一二行少定﹐不喜飲食﹐懶於言語﹐身體困倦。召予視之﹐予診其脈沈緩而弦。參政以年髙气弱﹐脾胃宿有虛寒之癥﹐加之霖雨及勞役飲食失節﹐重虛中气。《難經》云﹕飲食勞倦則傷脾。不足而往﹐有餘隨之﹐歲火不及﹐寒乃大行﹐民病溏。今脾胃正气不足﹐腎水必挾木勢﹐反來侮土﹐乃薄所不勝乘所勝也。此疾非甘辛大熱之劑﹐則不能瀉水補土。𨿽夏暑之時﹐有用熱遠熱之戒。又云﹕有假者反之﹐是從權而治其急也。《內經》云﹕寒淫於內﹐治以辛熱。漧薑﹑附子辛甘大熱以瀉寒水以爲君。脾不足者﹐以甘補之﹐人參﹑白術﹑甘艸﹑陳皮苦甘溫以補脾土﹔胃寒則不欲食﹐以生薑﹑艸豆蔻辛溫治客寒犯胃﹔濃朴辛溫濃腸胃﹔白茯苓﹑甘艸助姜﹑附以導寒濕﹔芍藥酸微寒補金瀉木﹐以防熱傷肺气爲佐。不數服卽愈。

附子溫中湯

治中寒﹐腹痛自利﹐米谷不化﹐脾胃虛弱﹐不喜飲食﹐懶言困倦嗜臥。

附子﹝炮﹐去皮臍﹞漧薑﹝炮。各七錢﹞人參甘艸﹝炙﹞白芍藥白茯苓﹝去皮﹞白術﹝各五錢﹞濃朴﹝姜制﹞艸豆蔻﹝面裹煨去皮。﹞陳皮﹝各三錢﹞上銼。每服五錢或一兩﹐水二盞半﹐姜五片﹐煎一盞﹐食前溫服。

﹝《簡》﹞理中湯治泄瀉﹐加橘紅﹑茯苓各一兩﹐名

補中湯

。若溏泄不已者﹐於補中湯內加附子一兩。不喜飲食﹐水谷不化者﹐再加砂仁一兩﹐共成八味。﹝理中湯方見傷寒。﹞﹝《本》﹞治脾胃中風濕﹐臟腑泄滑﹐

鞠丸

芎神曲白術附子﹝各等分﹐炮﹞上爲細末﹐麵糊丸﹐如桐子大。每服三五十丸﹐米飲下﹐左氏述楚子圍蕭﹐蕭將潰。無社告申叔展曰﹕有曲乎﹖有山鞠乎﹖鞠﹐芎也。意欲令逃水中以避禍。是知芎能除濕﹐當加術﹑附以制之。若脾濕而泄者﹐萬無不中。亦治飧泄。

﹝無﹞

桂香丸

治臟腑虛爲風寒所搏﹐冷滑注下不禁﹐老人虛人危篤﹐累效。

附子﹝炮﹐去皮臍﹞肉豆蔻﹝炮。﹞白茯苓﹝各一兩﹞桂心漧薑﹝炮﹞木香﹝炮。各半兩﹞丁香﹝一分﹞上爲末﹐糊丸﹐如桐子大。米湯下五十丸﹐空心服。

﹝孫﹞治水瀉無度。榦薑末﹐粥飲調一錢服﹐立效。

泄而身熱﹐小便不利口渴者﹐益元﹑五苓。若火多﹐四苓加木通﹑黃芩。﹝方見濕熱條。﹞泄而困倦不便者﹐及脈數者﹑虛熱者﹐宜參﹑術﹑滑石﹑苓﹑通。﹝方見補脾行濕條。﹞泄而脈滑堅者實熱﹐宜大承气湯。﹝方見實條。﹞﹝丹﹞玉龍丸治一切伏暑泄瀉﹐神效。﹝方見傷寒部暑門。﹞﹝仲﹞下痢不止﹐醫以理中與之﹐利益甚﹐理中者理中焦﹐此利在下焦﹐赤石脂禹餘糧湯主之。復痢不止者﹐當利小便。下痢腹脹滿﹐身體疼痛者﹐先溫其裏﹐乃攻其表﹐溫裏宜四逆湯﹔攻表宜桂枝湯。

大腸小腸爲泄。﹝全文見診。﹞一陽發病﹐少气﹐善咳善泄。﹝全文見診病傳變。﹞運气泄瀉有六﹕一曰土助脾濕盛而泄瀉。經云﹕歲土太過﹐雨濕流行﹐病溏泄腸鳴。又曰﹕歲水不及﹐濕乃下行﹐民病身重濡泄。又云﹕歲火不及﹐寒乃大行﹐土復則病溏﹐腹痛腸鳴泄注。又云﹕土郁之發﹐民病飲發注下。又云﹕濕勝則濡瀉﹐治以苦溫是也。

二曰風木攻脾虛而泄瀉。經云﹕厥陰司天﹐風淫所勝﹐民病冷泄溏泄。又云﹕春傷於風﹐邪气畱連﹐乃爲洞泄﹐治以辛涼是也。

三曰熱瀉。經云﹕少陽所主爲暴注。又云﹕少陰之勝﹐腹滿溏泄。又云﹕火郁之發﹐民病注下﹐治以寒劑是也。

四曰寒泄﹕經云﹕歲水太過﹐寒气流行﹐病腸鳴溏泄。又云﹕太陽所至﹐爲流泄禁止。又云﹕太陽之勝﹐寒入下焦﹐傳爲濡泄﹐治以熱劑是也。

五曰熱中﹑寒中泄。經云﹕太陽司天之政﹐三之气﹐寒气行﹐民病寒﹐反熱中注下者﹐是外寒內熱泄也。

又云﹕長夏善病洞泄﹐寒中者是外熱內寒泄也﹐治以寒熱兼施是也。

六曰燥泄。經云﹕歲木不及﹐燥乃大行﹐民病腸鳴溏泄。又云﹕陽明司天﹐燥淫所勝﹐民病腹中鳴﹐注泄溏。又云﹕陽明之勝﹐淸發於中溏泄。又云﹕陽明之復﹐腹脹而泄﹐治以溫劑是也。

﹝子和﹞昔聞山東楊先生者﹐治府主洞泄不止。楊初未對病患﹐與眾人談日月星辰纏度及風雷雲雨之變﹐自辰至未﹐而病者聽之忘其圊。楊嘗曰﹕治洞泄不已之人﹐先問其所愛之事﹐好棋者與之棋﹐好樂者與笙笛勿輒。

鍼灸泄瀉﹐獨取大腸一經。經云﹕大腸病者﹐腸中攻痛而鳴濯濯。冬日中於寒卽泄﹐當臍而痛﹐取巨虛上廉。

﹝羅﹞治水漬入胃爲溢飲滑泄﹐渴能飲水﹐水下復泄﹐泄而大渴﹐此無藥癥﹐當灸大椎。

﹝《脈》﹞諸下痢﹐皆可灸足大都五壯﹐商丘﹑陰陵泉皆三壯。

﹝《甲》﹞溏泄不化食﹐寒熱不節﹐陰陵泉主之。

﹝《玉》﹞治久泄瀉﹝內天樞穴﹐《撮要》《摘英》同。﹞天樞﹝二寸半﹐灸。《摘英》﹕五分﹐畱十呼﹐灸百壯。﹞﹝《集》﹞自痢不止﹕天極中極﹝世﹞又法﹕合谷三里陰陵泉不應﹐取下穴﹕中脘關元天樞神闕﹝東﹞泄痢不禁﹐小腹絞痛﹕丹田﹝灸百壯﹐三報之。﹞泄痢不嗜食﹕長谷﹝五十壯﹐三報之﹐在脇臍傍相去五寸﹐一名循元穴。﹞﹝《衍》﹞石硫黃﹐今人用治下元虛冷﹐元气將絕﹐久患寒泄﹐胃脾虛弱﹐垂命欲盡﹐服之無不效。中病當便已﹐不可盡劑。世人蓋知用而爲福﹐不知用而爲禍。此物損益兼行﹐若俱棄而不用﹐當倉卒之間﹐又可闕乎。

卷之二十三脾胃部泄瀉

產後泄瀉

﹝丹﹞治產後泄瀉﹐惡露不行。此余血滲入大腸爲瀉﹐洞泄不禁﹐下靑白黑色。用荊芥大者四五穗﹐於盞內燒灰﹐不得犯油火﹐入麝香研﹐湯三呷調下。此藥𨿽微﹐能治大病。﹝方名

的奇散

。﹞

產後泄方

茯苓川芎黃芩白術漧薑滑石陳皮芍藥﹝炒﹞上﹐水煎服之。

卷之二十三脾胃部

飧泄

飧泄﹐米谷不化而完出是也。

﹝《素》﹞淸气在下﹐則生飧泄。﹝陰陽應象論王注云﹕熱气在下則谷不化﹐故飧泄。東垣云﹕淸气在下者﹐乃人之脾胃气衰不能升發陽气﹐故用升麻﹑柴胡助甘辛之味﹐以引元气之升﹐不令下陷爲飧泄也。﹞﹝羅﹞《內經》曰﹕淸气在下﹐則生飧泄。又曰﹕久風入胃中﹐則爲腸風飧泄。夫脾胃﹐土也﹐气沖和以化爲事。

今淸气下降而不升﹐則風邪久而幹胃﹐是木賊土也。故沖和之气不能化而令物完出﹐所以謂之飧泄。或飲食太過﹐腸胃所傷﹐亦致米谷不化﹐此俗呼水谷利也。法當下者舉之而消克之也。以

加減木香散

主之。

木香良姜升麻檳榔人參﹝各二錢半﹞肉豆蔻﹝煨﹞吳茱萸﹝泡﹞漧薑﹝炮。各五分﹞神曲﹝炒﹐二錢﹞陳皮﹝五分﹞砂仁﹝五分﹞上十一味﹐爲細末。每服四錢﹐水盞半﹐煎至一盞﹐去渣﹐食前溫服﹐宜加白術。

﹝河﹞

白術湯

治飧泄﹐風冷入中﹐泄利不止﹐脈虛而細﹐日夜數行﹐口漧﹐腹痛不已。

濃朴﹝姜制﹞當歸﹝去苗﹞龍骨﹝各五錢﹞白術﹝一兩﹞艾葉﹝半錢﹐炒熟﹞上爲末。每服三錢﹐水一盞﹐生薑三片﹐同煎至八分﹐去渣﹐空心溫服。

﹝垣﹞凡泄則米谷不化﹐謂之飧泄。是淸气在下﹐乃胃气不升。上古聖人皆以升浮藥扶持胃气﹐一服而愈﹐知病在中焦脾胃也。《脈訣》曰﹕濕多成五泄。濕者﹐胃之別名也。病本在胃﹐眞气弱﹐眞气者﹐穀气也﹐不能克化飲食﹐乃濕盛故也﹐以此論之﹐正以脾胃之弱故也。初病奪食﹐或絕不食﹐一二日使胃气日勝﹐泄不作也。

今已成大泄矣。經云﹕治濕不利小便﹐非其治也。又云﹕下焦如瀆。又云﹕在下者﹐引而竭之。惟虛癥不宜﹐此論其病得之於胃气下流﹐淸气不升﹐陽道不行﹐宜升宜舉﹐不宜利小便。《靈樞》云﹕頭有疾﹐取之足﹐謂陽病在陰也﹔足有疾﹐取之上﹐謂陰病在陽也。經曰﹕陽病在陰﹐陰病在陽﹐此之謂也。中有疾﹐傍取之。傍者﹐少陽甲膽是也。中者﹐脾胃也。脾胃有疾﹐取之足少陽。甲膽者﹐甲風是也﹐東方春也﹐胃中穀气者﹐便是風化也。作一體而認﹐故曰胃中濕勝而成泄瀉﹐宜助甲膽風勝以克之﹐又是升陽助淸气上行之法也。又一說中焦元气不足﹐溲便爲之變﹐腸爲之苦鳴﹐亦緣胃气不升﹐故令甲气上行。又云﹕風勝濕也。大抵此癥本胃气弱不能化食﹐奪食則一日而可止。夫奪食之理﹐爲胃弱不能克化﹐食則爲泄。如食不下﹐何以作泄﹖更當以藥滋養元气﹐令和候泄止﹐漸與食﹐胃勝則安矣。若食不化者﹐於升陽風藥內﹐加炒曲同煎。兼食入頓至心頭者﹐胃之上口也﹐必口沃沫﹐或食入反出﹐皆胃土停寒。其右手關脈中弦﹐按之洪緩﹐是風熱濕相合﹐穀气不行﹐淸气不升﹐爲弦脈之寒所隔﹐故不下也。曲之熱亦能去之。若翻胃者﹐更加半夏﹑生薑入於風藥內同煎。奪食少食﹐欲使胃气彊盛也。若藥劑大則胃不勝藥﹐泄亦不止﹐當漸漸與之。今病旣久﹐已至衰弱﹐當以常法治之﹐不可多服餌也。人之肉如地之土﹐豈可人而無肉﹐故肉消盡則死矣。消瘦人有必死者八﹕《內經》有七﹐《外經》有一。又病肌肉去盡勿治之﹐天命也。如肌肉不至瘦盡﹐當急療之。宜先奪食而益胃气﹐便與升陽先助眞气﹐次用風藥勝濕﹐以助升騰之气﹐病可已矣。餘皆勿論﹐此治之上法也。﹝治用升陽除濕湯之類是也。﹞﹝羅﹞加減木香散。﹝方見正條。﹞﹝仲﹞下利淸谷﹐裏寒外熱﹐汗出而厥者﹐通脈四逆湯主之。﹝方見傷寒。﹞﹝河﹞白術散治飧泄脈細。﹝方見上條。﹞﹝垣﹞治泄痢飧泄﹐身熱脈弦﹐腹痛而渴﹐及頭痛微汗﹐宜

防風芍藥湯

防風芍藥黃芩﹝各等分﹞上粗末。每服半兩或一兩﹐水二盞﹐煎至一半﹐溫服。

﹝梅﹞治水谷痢久不瘥。濃朴三兩﹐黃連三兩﹐銼細﹐水三升﹐煎取一升﹐空心服。

﹝《素》﹞春傷於風﹐夏生飧泄。﹝生气通天論﹞久風爲飧泄。﹝全文見診法。﹞久風入中﹐爲腸風飧泄。

﹝風論﹞上久風入中爲飧泄。經云﹕虛邪之中人也﹐始於皮膚﹐畱而不去﹐傳捨於絡脈﹐畱而不去﹐傳捨於經﹐畱而不去﹐傳捨於輸﹐畱而不去﹐傳捨於伏衝之脈﹐畱而不去﹐傳捨於腸胃。在腸胃之時﹐賁響腹脹﹐多寒則腸鳴飧泄﹐食不化﹐此久風入中爲飧泄之義同也。

潔古云﹕大渴飲水﹐多因致水谷一時下者﹐宜灸大椎三五壯﹔或用車前子﹑雷丸﹑白術﹑茯苓及五苓散等藥滲之﹐詳見大法條。又如久風爲飧泄者﹐則不飲水而谷完出﹐治法當以宣風散導之。後服蒼術防風湯。

宣風散﹝方見小兒痘發熱條服之大便利﹐服後藥。﹞

蒼術防風湯

蒼術﹝去皮﹐四兩﹞麻黃﹝一兩﹞防風﹝五錢﹞上粗末。每一兩﹐生薑七片﹐水一盞﹐煎至一半﹐去渣溫服。如止後﹐服後藥。

補本丸

蒼術小椒﹝去目﹐炒。各一兩﹞上爲細末﹐醋糊丸﹐如桐子大。每服五十丸﹐食前溫水下。治寒泄痢久不效者﹐彌佳。小兒丸如米大。

﹝子和﹞趙明之﹐米穀不消﹐腹作雷鳴﹐自五月六月不愈。諸醫以爲胃受大寒﹐故並與聖散子﹑豆蔻丸﹐𨿽止一二日﹐藥力盡而復作。諸醫不知藥之非﹐反責明之不忌口。戴人至而笑曰﹕春傷於風﹐夏必飧泄。飧泄者﹐水谷不化而直過下出。又曰﹕米谷不化﹐熱气在下﹐久風入中。中者﹐脾胃也。風屬甲乙﹐脾胃屬戊己﹐甲乙能克戊己﹐腸中有風故鳴。《經》曰﹕歲木太過﹐風气流行﹐脾土受邪﹐民病飧泄。診其兩手﹐脈皆浮數﹐爲病在表也﹐可汗之。直斷曰﹕風隨汗出。以火二盆﹐暗置牀下﹐不令病患見火﹐恐憎其熱。詒之入室﹐更服湧劑﹐以麻黃投之。乃閉其戶﹐從外鎖之。汗出如洗﹐待一時許﹐開戶減火一半﹐須臾汗止﹐泄亦止。《內經》曰﹕春傷於風﹐夏生飧瀉。此以風爲根﹐風非汗不出者。有病此者﹐腹中雷鳴﹐泄注米谷﹐不分小便澀滯﹐皆以脾胃虛寒故耳﹐服豆蔻﹑烏梅﹑粟殼﹑漧薑﹑附子﹐曾無一效。中脘臍下灸已數千﹐燥熱轉甚﹐津液涸竭﹐瘦削無力﹐飲食減少。命予視之﹐余以《應象論》曰﹕熱气在下﹐水谷不分﹐化生飧泄﹐寒气在上﹐則生脹﹐而气不散﹐何也﹖陰靜而陽動故也。診其脈兩手皆浮大而長﹐身表微熱。用桂枝麻黃湯﹐以姜﹑棗煎﹐大劑連進三服﹐汗出終日﹐至旦而愈。次以胃風湯和其臟腑﹐調養陰陽﹐食進而愈。

﹝河﹞

木香丸

治腸痺﹐多飲﹐不泄﹐上气喘爭﹐時發飧泄腹痛。

木香白術官桂蕪荑訶子皮良姜附子﹝炮﹐去皮﹞濃朴﹝姜制﹞肉豆蔻﹝各一兩﹞漧薑﹝六錢半﹞甘艸﹝五錢﹞上爲末﹐麵糊丸﹐如桐子大。每服二十丸﹐姜湯空心下。

運气飧泄﹐皆屬風木攻脾。經云﹕歲木太過﹐風气流行﹐脾土受邪﹐民病飧泄食減。又云﹕歲土不及﹐風乃大行﹐民病飧泄﹐體重腹痛。又云﹕土不及曰卑監。卑監之紀﹐上角與正角同﹐其病飧泄﹐治以涼劑是也。

刺灸飧泄有三法﹕其一取脾。經云﹕脾虛則腹滿腸鳴﹐泄食不化﹐取其經足太陰﹑陽明。又云﹕飧泄﹐取三陰之上﹐補陰陵泉﹐皆久畱之﹐熱行乃止。又云﹕飧泄﹐取三陰者是也。三陰者﹐太陰也。

其二取腎。經云﹕腎藏志﹐志有餘﹐腹脹﹐飧泄瀉﹐然筋血者是也。然筋﹐謂然骨﹐視血絡盛則泄之。

其三取肝。經云﹕肝足厥陰之脈﹐所生病者﹐胸滿﹑嘔逆﹑飧泄是也﹐視盛虛寒熱陷下施法也。

渴飲水多﹐水谷一時下者﹐灸大椎三五壯﹐立已。﹝詳見大法條。﹞﹝《甲》﹞飧泄大腸痛﹐巨虛﹑上廉主之。又﹐太衝主之。

卷之二十三脾胃部

遺尿

﹝《大》﹞治產後遺尿。取故燕巢中艸燒灰﹐研細﹐酒調服五分。男子亦治。

又方白礬﹝枯﹞牡蠣﹝﹞上等分爲末。酒服方寸匕﹐日三。男女同治。

﹝華﹞病患臥﹐遺屎不覺者死。

卷之二十三脾胃部

滯下

﹝丹﹞痢初得時﹐一二日間﹐以利爲法﹐有熱先退熱。後重者﹐當利气﹐木香﹑檳榔。腹痛﹐用溫散藥﹐姜﹑桂之屬。下血當涼血﹑和血﹐當歸﹑桃仁之屬。下痛﹐發熱惡寒﹐身首俱痛﹐此爲表證﹐宜微汗和解﹐用蒼術﹑川芎﹑陳皮﹑芍藥﹑甘艸﹐生薑三片煎。下痢身發熱者﹐有外感﹐用小柴胡去參。下痢發熱﹐久不止者﹐屬陰虛﹐用寒涼藥﹐必兼升散藥﹐並熱藥用。下痢初發熱﹐必用大承气﹐下後看癥用藥。發熱不惡寒﹐脈洪者﹐宜大承气。若惡寒者﹐忌下。下痢腹痛後重﹐小水短﹐下積﹐此爲裏癥﹐宜和中疏气﹐用陳皮﹑芍藥﹑滑石﹑枳殼﹑濃朴之類。

﹝潔﹞

芍藥湯

治下血調气。《經》曰溲而便膿血﹐知气行而血止也。行血則便自安﹐調气則後重自除。

芍藥﹝一兩﹞當歸黃連﹝各半兩﹞檳榔木香﹝各二錢﹞甘艸﹝炙﹐一錢﹞大黃﹝三錢﹞黃芩﹝五錢﹞桂﹝二錢半﹞上粗末。每服半兩﹐水二盞﹐煎至一盞﹐食後溫服。如血前﹐則漸加大黃。如淸後髒毒﹐加黃柏半兩﹐同煎服。

﹝丹﹞一老人﹐年七十﹐面白﹐脈弦數﹐獨胃脈沈滑﹐因飲白酒作痢﹐下血淡水膿﹐腹痛﹐小便不利﹐裏急後重。以參﹑術爲君﹔甘艸﹑滑石﹑檳榔﹑木香﹑蒼術爲佐﹔下保和丸二十五丸。第二日前癥俱減﹐獨小便不利﹐以益元散服之安。

﹝河﹞益元散治身發熱﹐下痢赤白﹐小便不利﹐蕩胃中積聚。﹝方見泄瀉。﹞﹝丹﹞痢初得之﹐必用調胃承气及大小承气﹐實者用此下之。下婁男子﹐五十餘﹐下痢﹐晝有積淡紅色﹐夜無積﹐食自進。先喫小胃丹兩服﹐再與四十丸﹐次六十丸﹐去積﹐卻與斷下。

﹝羅﹞

玄靑丸

治下痢勢惡﹐頻並窘痛﹐或久不愈﹐諸藥不能止﹐須吐下之﹐以開除瀉熱﹐痞悶積滯﹐而使气液宣行者﹐宜此逐之。兼宣利積熱﹐酒食積﹐黃瘦中滿﹐水气腫﹐腹脹。兼療小兒驚疳﹑積熱﹑乳癖諸癥。

黃連黃柏大黃甘遂芫花﹝醋拌﹐炒﹞大戟﹝各五錢﹞輕粉﹝二錢﹞靑黛﹝一兩﹞牽牛﹝四兩﹐取頭末﹐二兩﹞上爲末研勻﹐水丸﹐小豆大。初服十丸﹐每服加十丸﹐空心日午臨臥三服﹐以快利爲度。後常服十五丸﹐數日後﹐得食力。如利尙未痊﹐再加取利。利後卻常服﹐以意消息﹐病去爲度﹐後隨癥止之。小兒丸如黍米大﹐退驚疳積熱﹐不須下者﹐常服十丸。

﹝《玄》﹞

利積丸

黃連﹝四兩﹞天水末﹝八兩﹞當歸﹝二兩﹞乳香﹝一兩﹞蘿卜子﹝炒﹐四兩﹞巴豆﹝一兩﹐去油﹐同黃連一處炒﹞上爲末﹐醋糊丸﹐如桐子大。弱者十五丸﹐實者二十五丸。治下痢赤白﹐腹滿脹痛裏急﹐上渴引飲﹐小水赤澀﹐此積滯也。宜泄其熱﹐中用淸腸丸﹑導气丸推其積滯﹐而痢自無矣。凡治積聚之癥﹐輕則溫而利之﹐淸腸丸是也。重者天眞散﹑舟車丸下之。下後﹐切勿便補之﹐其或力倦﹐自覺气少惡食﹐此爲挾虛癥﹐宜加白術﹑當歸身﹑尾﹔甚者﹐加人參。若又十分重者﹐止用此藥﹐加陳皮補之﹐虛回而痢自止矣。

予族叔﹐年近六十﹐夏間患滯下病﹐腹微痛﹐所下褐色﹐後重頻並﹐飲食大減﹐時有微熱。察其脈皆弦而澀﹐似數稍長﹐卻喜不甚浮大﹐兩手相等。視其神气大減。予曰﹕此非滯下﹐乃憂慮所致﹐心血虧﹐脾气弱也。

與參﹑術爲君﹔歸身﹑陳皮爲臣﹔川芎﹑炒白芍﹑茯苓爲佐使﹐如熱加黃連爲使﹐與兩月而安。

金氏婦﹐年近四十﹐秋初尙熱﹐患滯下﹐腹但隱痛﹐夜重於晝﹐全不得睡﹐食亦稍減﹐口漧不飲﹐已服治痢靈砂兩帖矣。予視之﹐兩手脈等澀且不勻﹐神思倦甚﹐飲食全減。因與四物湯﹐倍加白術﹐以陳皮佐之﹐數帖而安。

義一侄﹐患瘧間日作﹐兼痢﹐脈虛甚﹐身痛。宜活血補胃﹐待虛稍回﹐卻又推積。

人參﹝五分﹞白術﹝一錢半﹞蒼術陳皮﹝各一錢﹞白芍藥﹝炒﹐五分﹞川芎﹝五分﹞滑石﹝炒一錢﹞甘艸﹝炙﹐少許﹞桃仁﹝研﹐七分﹞藥後病退﹐惟脈少弦﹑身倦﹐用此方調補。

人參﹝九分﹞蒼術﹝三錢﹞半夏﹝九分﹞川芎﹝一錢﹞陳皮﹝一錢﹞木通﹝二錢半﹞甘艸﹝少﹞煎服三之一飲之﹐可淡粥少少塞饑﹐又靜坐養之。

葉先生患滯下﹐後甚逼迫﹐正合承气癥。但气口虛﹐形𨿽實而面黃積白。此必平昔食過飽而胃受傷﹐寧忍二三日辛苦。遂與參﹑術﹑陳皮﹑芍藥等補藥十餘帖。至三日後﹐胃气稍完﹐與承气二帖而安。苟不先補完胃气之傷﹐而遽行承气﹐恐病安之後﹐寧免瘦憊乎。

﹝世﹞治痢﹐

煙蠟丸

黃蠟不拘多少﹐用銀篦挑於眞香油燈上燒燻﹐落下水碗內﹐凡如此者七次﹐爲丸如蘿卜子大﹐每二十丸。

白痢﹐甘艸湯下﹔赤痢﹐烏梅湯下。﹝本艸云﹕蜜蠟﹐主下利膿血﹐補中。又云﹕白蠟﹐主後重白膿。﹞﹝葛﹞治重下﹐此卽赤白痢。火熬豉令少焦﹐杵服一合﹐日三﹐效無比。又熬豉令焦﹐水一升﹐淋取汁﹐冷服治淋﹐日三服﹐有效。

﹝《食》﹞治脾胃气虛﹐下痢久不已﹐腸滑不進食。用野雉一隻﹐如食法細斫﹐著陳皮﹑蔥﹑椒﹐調和鹽醬﹐作餛飩熟煮﹐空心食之。

﹝丹﹞噤口痢﹐胃中熱甚﹐大虛大熱故也。用人參﹝二錢﹞黃連﹝姜炒﹐一錢。﹞濃煎汁﹐終日細細呷之。

如吐再喫﹐但一呷下咽﹐便開。又宜封臍﹐引熱下行﹐用田螺肉搗碎﹐罨臍中﹐入麝香少許。

﹝世﹞痢疾不納飲食者﹐俗謂之噤口痢﹐以脈癥辧之。如脾胃不弱﹐問而知其頭疼心煩﹐手足溫熱﹐未嘗多服涼藥者﹐此乃毒瓦斯上衝心肺﹐所以嘔而不食。宜用敗毒散﹐每服四錢﹐陳倉米一百粒﹐姜三片﹐棗一枚﹐水一盞半﹐煎八分溫服。若其脈微弱﹐或心腹膨脹﹐手足厥冷﹐初病則不嘔﹐因服罌粟殼﹑烏梅苦澀涼藥太過﹐以致聞食先嘔者﹐此乃脾胃虛弱﹐用山藥一味﹐銼如小豆大﹐一半入銀瓦銚內炒熟﹐一半生用﹐同爲末﹐飯飲調下。

又方用石蓮槌去殼﹐畱心並肉碾爲末﹐每服二錢﹐陳米飲調下。此疾蓋是毒瓦斯上衝心肺﹐借此以通心气﹐便覺思食﹐效。

暴注下迫﹐皆屬於熱。﹝全文見診。﹞﹝《局》﹞

香連丸

治下痢赤白﹐裏急後重。

黃連﹝去蘆﹐二十兩﹐用吳茱萸十兩﹐同炒﹐令赤﹐去茱萸不用﹞木香﹝四兩八錢﹐不見火﹞上爲細末﹐醋糊丸﹐如桐子大。每服三十丸﹐空心飯飲下。

﹝錢﹞

豆蔻香連丸

治泄瀉﹐不問寒熱赤白﹐陰陽不調﹐腹脹攻痛﹐可用如神。

黃連﹝三錢﹐炒﹞肉豆蔻木香﹝各一錢﹞上爲細末﹐粟米飯丸﹐米粒大。每服米飲下十丸﹐至二三十丸﹐日夜各四五服﹐食前。

﹝杜﹞治气痢瀉﹑裏急後重神妙方。宣連二兩﹐漧薑半兩﹐各爲末。每用連二錢﹐姜半錢﹐和勻﹐空心溫酒下。

﹝羅﹞

黃連阿膠丸

治脾胃气冷熱不調﹐下痢赤白﹐狀如魚腦﹐裏急後重﹐臍腹疼痛﹐口燥煩渴﹐小便不利。

黃連﹝三兩﹐去須﹞茯苓﹝二兩﹐去皮﹞阿膠上各爲末﹐水調阿膠和藥﹐眾手丸如桐子大。每服二十丸﹐溫米飲湯下。

﹝仲﹞熱利下重者﹐白頭翁湯主之。﹝方見傷寒。﹞﹝仲﹞下痢膿血﹐裏急後重﹐日夜無度﹐宜

導气湯。

芍藥﹝二錢﹞當歸﹝五錢﹞大黃黃芩﹝各二錢半﹞黃連木香檳榔﹝各一錢﹞上爲細末。每服三錢﹐水一盞﹐煎至七分﹐去渣溫服。如未止再服﹐下後重則止。

﹝潔﹞大瘕泄者﹐裏急後重﹐數至圊而不能便﹐莖中痛﹐用淸涼飲子主之﹐其泄自止。莖中痛者﹐屬厥陰﹐加甘艸。裏急後重多者﹐屬少陰﹐加大黃﹐令急推去舊物﹐則輕矣。《內經》曰﹕因其重而減之。又云﹕在下者﹐引而竭之。﹝淸涼飲子方見治發熱。﹞裏急後重﹐數至圊而不得便﹐皆宜進退大承气湯主之。

進承气法治太陰癥不能食是也。當先補而後瀉﹐乃進藥法也。先銼濃朴半兩姜制﹐水一盞﹐煎至半盞服。

若二三服未已﹐胃有宿食不消﹐加枳實二錢﹐同煎服。二三服泄又未已﹐如不加食﹐尙有熱毒﹐又加大黃三錢推過。泄未止者﹐爲腸胃久有塵垢滑粘﹐加芒硝半合﹐垢去盡則安矣。﹝後重兼無虛癥者宜之。若力倦气少﹐脈虛不能食者﹐不宜此法﹐蓋濃朴﹑枳實大瀉元气故也。﹞退承气法治陽明癥能食是也。當先瀉而後補﹐乃退藥法也。先用大承气五錢﹐水一盞﹐根據前法煎至七分﹐稍熱服。如瀉未止﹐去芒硝﹐減大黃一半﹐煎二服。如熱气𨿽已﹐其人心腹滿﹐又減去大黃﹐但與枳實濃朴湯﹐又煎二三服。如腹脹滿退﹐泄亦自安﹐後服濃朴湯數服則已。

﹝垣﹞感應丸治下痢赤白後重﹐遲澀。﹝方見內傷飲食門。﹞﹝丹﹞或曰﹕治後重疏通之劑﹐羅謙甫水煮木香膏﹑東垣白術安胃散等﹐方已盡矣。又有用禦米殼等固澀之劑亦可愈﹐何也﹖曰﹕後重本因邪壓大腸墜下﹐故大腸不能升上而重﹐是以用大黃﹑檳榔輩﹐瀉其所壓之邪。

今邪已瀉﹐其重仍在者﹐知大腸虛滑﹐不能自收而重﹐是以用禦米殼等澀劑﹐固其滑﹐收其气﹐用亦愈也。然大腸爲邪墜下之重﹐其重至圊後不減﹔大腸虛滑不收之重﹐其重至圊後隨減﹐以此辧之﹐百發百中也。其或下墜異常﹐積中有紫黑血﹐而又痛甚﹐此爲死血癥﹐法當用擂細桃仁﹑滑石行之。或口渴及大便口燥辣﹐是名挾熱﹐卽加黃芩。或口不渴﹐身不熱﹐喜熱手熨蕩﹐是名挾寒﹐卽加漧薑。

八嬸將產患痢﹐脈細弦而稍數﹐後重裏急。

滑石﹝三錢﹐研﹞芍藥﹝二錢﹞枳殼﹝炒﹐錢半﹞木通﹝二錢﹞甘艸﹝五分﹞白術﹝二錢﹞茯苓﹝一錢﹞桃仁每帖九枚﹐研同前。

靑田人﹐肚痢﹐紅紫血﹐下墜逼迫﹐不渴不熱。

白術芍藥﹝各一兩﹞陳皮枳殼﹝炒﹞歸身滑石﹝各半兩﹞甘艸﹝二錢﹐炙﹞桃仁﹝三十六个﹞分八帖﹐下實腸丸三十粒。

一丈夫因酒多下血﹐肚疼﹐後重成痢。

滑石﹝半兩﹞連翹黃芩木通芍藥枳殼白術﹝各二錢﹞甘艸﹝五分﹞桃仁﹝二十一枚﹞分四帖服。

後重﹐積與气墜下﹐服升消藥不愈者﹐用秦艽﹑皂角子﹑煨大黃﹑當歸﹑桃仁﹑枳殼﹑黃連等劑。若大腸風盛﹐可作丸服。

自古治裏急後重﹐但用檳榔﹑木香調气﹐及大黃下積。至丹溪﹐始用桃仁﹑滑石活死血﹐如鼓應桴﹐實發前人之所未發也。

其或下墜在血活之後﹐此爲气滯癥﹐宜前藥加檳榔一枚。後重當和气﹐積與气墜下者﹐當兼升兼消。﹝升謂升麻之類﹐消謂木香﹑檳榔之類。﹞﹝仲﹞泄痢下重者﹐以水五升﹐煮薤白三升﹐至二升﹐去渣﹐以四逆散方寸匕內湯中﹐煮取一升半﹐分溫再服。﹝東垣云﹕薤白泄滯气。﹞﹝《食》﹞主赤白痢下。薤白一握﹐切煮作粥食。

﹝丹﹞其或气行﹑血和﹑積少﹐但虛坐努責﹐此爲亡血癥。倍用當歸身﹑尾﹐卻以生地黃﹑生芍藥﹑生桃仁佐之﹐復以陳皮和之﹐血生自安。

﹝垣﹞虛坐而不得大便﹐皆因血虛也﹐血虛則裏急﹐加當歸身。凡後重逼迫而得大便者﹐爲有物而然﹐今虛坐努責而不得大便﹐知其血虛也﹐故用當歸爲君﹐生血藥佐之。

凡諸用承气等藥推積之後﹐仍後重者﹐乃陽不升也﹐藥中當加升麻﹐升其陽其重自去也。

﹝垣﹞升陽除濕防風湯﹐治裏急後重﹐數至圊而不能便﹐或少有白膿﹐或少血者﹐愼勿利之。﹝升陽除濕防風湯方見下血。﹞﹝丹﹞其或在下則纏滯﹐在上則嘔食﹐此爲毒積未化﹐胃气未平癥。當認其寒則溫之﹐熱則淸之﹐虛則用參﹑術補之﹐毒解積下﹐食自進矣。

治痢方蒼術白術茯苓當歸白芍藥靑皮生地黃連滑石甘艸作一服﹐水煎。裏急後重﹐加黃連﹑滑石﹑桃仁﹑檳榔。甚者﹐大黃。嘔者﹐加半夏﹑薑汁。

﹝世﹞仲景建中湯治痢不分赤白久新﹐但腹中大痛者﹐神效。其脈弦急﹐或澀浮大﹐按之空虛﹐或舉按皆無力者﹐亦效。﹝方見傷寒。﹞﹝丹﹞婁長官﹐年三十餘﹐奉養濃﹐夏秋間患滯下﹐腹大痛。有人教服單煮漧薑﹐與一帖痛定。少頃痛作﹐又與又定﹐由是服漧薑三斤。八日後﹐召予視之﹐左脈弦大似數﹐右脈弦而大稍減﹐亦似數﹐重取之似緊。予曰﹕此必醉飽後喫寒涼太過﹐當作虛寒治之。因其多服漧薑﹐遂教與四物湯去地黃加人參﹑白術﹑陳皮﹑酒紅花﹑茯苓﹑桃仁﹐煎生薑汁飲之﹐一月而安。﹝丹溪云﹕下痢腹痛﹐用姜﹑桂溫散之法﹐乃漧薑並建中湯加桂是也。﹞﹝《聖》﹞治冷痢﹐腹中不能食。肉豆蔻一兩﹐去皮﹐以醋面裹煨熱搗﹐非時粥飲下二錢匕。

上下痢腹痛﹐必溫散而愈者﹐蓋本於《內經》所謂寒气客於小腸﹐小腸不得成聚﹐故腹痛後泄﹔及所謂太陽病冬日感寒卽泄﹐當臍而痛之病也。

﹝垣﹞

芍藥黃芩湯

治泄痢腹痛﹐或後重身熱﹐久不愈﹐脈洪疾者﹐及下痢膿血稠粘。

黃芩芍藥﹝各一兩﹞甘艸﹝五錢﹞上咀。每服一兩﹐水一盞半﹐煎至一盞﹐溫服無時。如痛﹐加桂少許。

當歸導气湯

治膿血痢無度﹐小便不通﹐腹中痛。

當歸﹝一錢﹞甘艸﹝一錢半﹞芍藥﹝一錢﹞靑皮槐花﹝炒。各七分﹞木香檳榔﹝各三錢﹞澤瀉﹝五分﹞生地黃﹝錢半或二錢酒浸﹐陰漧﹞上爲末﹐水煎﹐食前溫服。如小便利﹐去澤瀉。

﹝仲﹞下痢腹痛﹐

紫參湯

主之。

紫參﹝半斤﹞甘艸﹝三兩﹞上二味﹐以水五升﹐先煮紫參﹐取三升﹐內甘艸﹐煮取一升半﹐分三次溫服。

﹝潔﹞濃朴丸治處暑﹑秋﹑冬間腹痛下痢﹐大效。﹝方見反胃。﹞﹝世﹞治痢疾﹐定痛﹐

黑子丸

黃蠟﹝五錢﹞杏仁江子砂仁﹝各二十一枚﹞上三件﹐香油燈上燒存性﹐熔蠟和勻﹐加乳香些少﹐丸如米大。每服十餘粒。

﹝《本》﹞治積痢﹐定痛﹐

靈砂丹

砂朱砂﹝各等分。研極細﹞上用黃蠟五錢﹐巴豆三七粒﹐去殼皮膜﹐同於銀石器內重湯煮一伏時﹐候巴豆紫黑爲度。去二七粒﹐止用一七粒﹐與前藥二味同研極勻﹐再熔蠟和藥﹐旋丸綠豆大。每服二丸至五丸。水瀉﹐生薑湯下。白痢﹐艾湯。

赤痢﹐烏梅湯下。服時須極空心﹐服畢一時不可喫食﹐臨臥尢佳。次食淡粥一日。瘧疾﹐乳香湯﹐面東﹐不發日晚間服。此藥不動气﹐服之瀉者止﹐痢者斷﹐疼者愈﹐有積者內化﹐亦不動臟腑。大凡痢有沈積者﹐不先去其積﹐𨿽暫安後必爲害。常記陳侍郎經中﹐庚戌秋過儀眞求診﹐初不覺有疾﹐及診視肝脈沈弦﹐附骨取則牢。予曰﹕病在左脇有血積﹐必發痛。陳曰﹕誠如是。前某守九江﹐被召冒暑涉長江﹐曁抵行朝﹐血痢已數日矣。急欲登對﹐醫者以剛劑燥之。𨿽得止﹐數日臍下一塊大如杯﹐旬日如碗大痛﹐發則不可忍﹐故急請公祠以歸耳﹐柰何﹖予曰﹕積痢不可彊止﹐故積血結於臍脇下﹐非抵當丸不可。渠疑而不肯服﹐次年竟以此終。

﹝羅﹞

陳曲丸

治腹中冷痛﹐磨積止痢。

陳曲﹝一兩半﹐炒﹞漧薑﹝炮﹞官桂白術當歸濃朴人參甘艸﹝炙。各半兩﹞上爲細末﹐煉蜜丸﹐如桐子大。每服三五十丸﹐酒送下﹐或淡醋湯亦得﹐食前﹐一日三服。發時不拘增數。

上久病漸推其積方。

﹝《脈》﹞下痢而腹滿爲實﹐當下之。

﹝丹﹞初下痢腹痛﹐不可用參﹑術﹐然气虛﹑胃虛者可用。初得之﹐亦可用大承气﹑調胃承气下之﹐看其气病﹑血病﹐然後加減用藥。气用參﹑術﹐血用四物。因積作後重者﹐保和丸主之。五日後不可下﹐脾胃虛故也。

腹痛者﹐肺經之气﹐郁在大腸之間者﹐以苦梗發之﹐然後用治痢藥﹐气用气藥﹐血用血藥。其或痢後糟粕未實﹐或食粥稍多﹐或饑甚方食﹐肚中作疼﹐切不可驚恐﹐當以白術﹑陳皮各半﹐煎湯和之﹐自安。粥多及食肉作痛者﹐宜奪食。奪食者﹐減其粥食﹐絕其肉味也。

﹝垣﹞

茯苓湯

治因傷冷水瀉﹐變作赤白痢﹐腹痛減食﹐熱燥﹐四肢困倦無力。

茯苓﹝六分﹞澤瀉歸身﹝各四分﹞芍藥﹝一錢半﹞蒼術﹝二分﹞生薑﹝二錢﹞肉桂﹝五分﹞黃芩﹝三分﹐生﹞豬苓﹝六分﹞甘艸﹝五分﹐炙﹞升麻柴胡﹝各一錢﹞一本無升麻﹑柴胡。

上咀﹐作二服﹐水煎稍熱﹐食前服。

﹝羅﹞

神效越桃散

治下痢之後﹐小便利﹐而腹中滿痛不可忍﹐此名陰陽反錯﹐不和之甚也。

大梔子良姜﹝各三錢﹞上爲末。米飲或酒調下三錢。

《內經》膿血稠粘﹐皆屬相火。夫太陰主瀉﹐少陰主痢。是先泄亡津液﹐而火就燥﹐腎惡燥﹐居下焦血分﹐其受邪者﹐故便膿血。然赤黃爲熱﹐靑白爲寒﹐治須兩審。治熱以堅中丸﹐豆蔻丸﹑香連丸﹐治寒白膠香散。

或多熱少寒﹐水煮木香膏。虛滑頻數﹐宜止宜澀﹐宜養髒湯。﹝木香﹑養髒湯﹐並見虛滑條。白膠香散未考。﹞

堅中丸

治脾胃受濕﹐滑泄注下。

黃連黃柏赤茯苓澤瀉白術﹝各一兩﹞陳皮肉豆蔻白芍藥人參官桂半夏曲﹝各五錢﹞上爲末﹐湯浸蒸餅爲丸﹐桐子大。每服五七十丸﹐溫米飲送下﹐食前。

﹝丹﹞下血用四物爲主﹐當涼血﹑和血﹐當歸﹑桃仁之屬。

﹝潔﹞溲而便膿血者﹐小腸泄也﹐脈得五至以上洪大者﹐宜七宣丸。脈平和者﹐立秋至春分﹐宜香連丸﹔春分至立秋﹐宜芍藥柏皮丸﹔四時皆宜加減平胃散。如有七宣丸癥者﹐亦宜服此藥﹐去其餘邪﹐兼平胃气。

芍藥柏皮丸方

芍藥黃柏﹝各等分﹞上爲細末﹐醋糊丸﹐如桐子大。每服五十丸﹐食前溫湯下。

加減平胃散

經云﹕四時皆以胃气爲本。久下血則脾胃虛損﹐血水流於四肢﹐卻入於胃而爲血痢﹐宜服此滋養脾胃。

白術濃朴陳皮﹝各一兩﹞檳榔﹝三錢﹞甘艸﹝七錢﹞木香﹝三錢﹞桃仁人參黃連阿膠茯苓﹝各五錢﹞上咀。每服五錢﹐姜三片﹐棗一枚﹐水煎﹐溫服無時。血多加桃仁。熱泄加黃連。小便澀﹐加茯苓﹑澤瀉。气不下後重加檳榔﹑木香。腹痛加官桂﹑芍藥﹑甘艸。膿多﹐加阿膠。濕多加白術。脈洪大加大黃。

﹝丹﹞下血多主食積與熱﹐或有用朴硝者。

蒼術白術黃芩芍藥滑石茯苓甘艸陳皮神曲﹝炒﹞煎﹐下保和丸。

﹝世﹞治痢食積。

附米神曲川芎梔子滑石山楂紅曲靑黛桃仁爲末﹐丸服。

﹝丹﹞

靑六丸

去三焦濕熱﹐治泄瀉﹐多與淸化丸同服﹐並不單服。兼治產後腹痛或自利者﹐能補脾﹑補血﹐亦治血痢效。

六一散﹝三兩﹐卽益元散﹞紅曲﹝炒﹐半兩﹐活血﹞上飯爲丸。一方﹐酒糊丸。

二十九官﹐肚痢食少﹐下墜赤積﹐身熱。

木通﹝二錢半﹞芍藥﹝炒﹞陳皮白術滑石﹝各五錢﹞甘艸﹝五分﹞分四帖﹐煎﹐下保和丸與點丸各十丸。

﹝潔﹞

蒼術地楡湯

治脾經受濕﹐下血痢。

蒼術﹝三兩﹞地楡﹝一兩﹞上銼。每一兩﹐水二盞﹐煎一盞﹐溫服。

槐花丸

治血痢久不止﹐腹中不痛﹐不裏急後重。

靑皮槐花荊芥穗﹝各等分﹞上爲末﹐水煎﹐空心溫服。

﹝仲﹞小腸有寒者﹐其人下重便血。

﹝《集》﹞治血痢神效。漧薑於火上燒黑﹐不令成灰﹐瓷碗合放冷爲末。每服一錢﹐米飲調下。

﹝垣﹞大便後有白膿﹐或只便白膿﹐因勞役气虛傷大腸也。以黃﹑人參補之。如裏急﹐頻見污衣者﹐血虛也﹐更加當歸。如便白膿少而滑﹐頻見污衣者﹐气脫加附子皮﹐甚則加禦米殼。如气澀者﹐只以甘藥補气﹐當安臥不言﹐以養其气。﹝气澀忌禦米殼﹐但服甘藥﹐安臥不言。﹞﹝丹﹞丈夫辛苦勞役﹐肚痢白瀉。

滑石﹝一兩﹞陳皮白術﹝六錢﹞芍藥﹝五錢﹞黃芩﹝三錢﹞甘艸﹝五分﹐炙﹞桃仁﹝三十个﹞分六帖﹐水二盞半﹐煎取一盞﹐食前服。

孫郎中因飲水過多﹐腹脹﹐瀉痢帶白。

蒼術濃朴白術茯苓滑石下保和丸。又云﹐加炒曲﹑甘艸。

治痢熱多者。

大黃黃連黃柏黃芩枳殼白芍藥當歸滑石甘艸桃仁白術上等分爲末﹐麵糊丸。

﹝世﹞不問赤白痢。用苦根﹐不拘生幹﹐搗取汁﹐生薑蜜水調服。未效﹐再進半碗許﹐立愈。

﹝《集》﹞患赤白痢。山豆根搗末蜜丸﹐空心煎水下二十丸﹐三服止。

﹝《千》﹞治下痢冷熱﹐諸治不瘥方。

烏頭黃連﹝各一升﹞上二味爲末﹐蜜和丸﹐如桐子大。下二十丸﹐日三﹑夜二﹐神妙。

﹝世﹞治似痢非痢﹐挾熱者﹐用苦楝根皮。﹝去粗皮﹐曬漧。﹞上爲末﹐粳米飲爲丸﹐米飲下。

﹝羅﹞至元乙亥﹐廉臺王千戶領兵鎭漣水。此地卑濕﹐因勞役過度﹐飲食失節﹐至秋深瘧痢並作﹐月餘不愈﹐飲食全減﹐形容羸瘦。時已仲冬﹐求治於予﹐具陳其由。診得脈弦細而微如蛛絲﹐身體沈重﹐手足寒逆﹐時復麻痺﹐皮膚痂疥如癘風之狀﹐無力以動﹐心腹痞悶﹐嘔逆不止。皆寒濕爲病久淹﹐眞气衰弱﹐形气不足﹐病气亦不足﹐陰陽皆不足也。《鍼經》云﹕陰陽皆虛﹐鍼所不爲﹐灸之所宜。《內經》云﹕損者益之﹐勞者溫之。

《十劑》云﹕補可去弱。先以理中湯加附子溫養脾胃﹐散寒濕﹔澀可去脫﹐養髒湯加附子固腸胃﹐止泄痢﹔仍灸諸穴以並除之。經曰﹕府會太倉。卽中脘也。先灸五七壯﹐以溫養脾胃之气﹐進美飲食。次灸气海百壯﹐生發元气﹐滋榮百脈﹐充實肌肉。復灸足三里﹐胃之合也﹐三七壯﹐引陽气下交陰分﹐亦助胃气。後又灸陽輔二七壯接續陽气﹐令足脛溫暖﹐除淸濕之邪。迨月餘﹐病退平復。

理中湯﹝方見傷寒部。加附子名附子理中湯。﹞﹝海﹞六脈沈緊﹐按之不鼓﹐膀胱勝小腸也。或瀉痢不止而腹脹﹐或純便赤血﹐或雜以血膿﹐小便不多而不渴﹐精神短少﹐或面白色脫﹐此失血之故也。或面黃气短﹐此本气損少之故也。小腸者﹐手太陽丙火也﹔膀胱者﹐足太陽壬水也﹐是壬水乘丙小腸之位﹐小腸被壬所克而外走也。諸手經短而足經長﹐兼五行相克論之﹐又足經來克手經﹐此火投於水﹐大寒水之癥﹐宜溫之可安。其與《難經》一癥﹐寒熱相反﹐亦名曰小腸瀉。此病火投於水﹐變爲寒癥﹐又外傷足太陽膀胱經﹐左脈俱浮﹐表陽之候也。忽變爲內寒﹐亦旺火投盛水而屈﹐丙就壬化﹐脈反不浮而微沈﹐此內病與外病俱有。此火投水例﹐非精於脈診者﹐孰能辧之。

石脂神砂丹

生附子漧薑﹝各五錢﹞赤石脂﹝兩半﹐水飛﹞朱砂﹝一兩﹐細研﹞上細末﹐酒糊丸﹐黑豆大。每服十五丸﹐米白湯下。

﹝《太平廣記》﹞貞觀中﹐太宗苦於气痢﹐眾醫不效﹐詔問羣臣中有能治者﹐當重賞之。有術士進以乳汁煎蓽茇服之﹐立瘥。

﹝世﹞治水泄並赤白痢。用艸烏大者一兩半﹐將一半燒灰﹐一半生用﹐爲細末﹐醋糊丸如綠豆大﹐每服七丸。赤痢﹐甘艸湯下﹔白痢﹐漧薑湯下﹔水瀉﹐井花水下﹐並空心服。忌腥臊﹑熱毒﹑諸冷物。

世俗治夏中暑﹑痢疾﹐用黃連香薷飲﹐加甘艸﹑芍藥﹑生薑神效者﹐蓋夏月之痢多屬於暑。潔古治處暑後﹑秋冬間下痢﹐用濃朴丸大效者﹐蓋秋冬之痢多屬於寒。《經》所謂必先歲气﹐毋伐天和者是也。﹝濃朴丸方見膈气反胃。﹞初病大腸閉塞﹐裏急後重。﹝治法並見前後重多熱條。﹞﹝丹﹞其或纏滯退減十之七八﹐穢積未盡﹐糟粕未實﹐當以炒芍藥﹑炒白術﹑炙甘艸﹑陳皮﹑茯苓煎湯﹐下固腸丸三十粒。然固腸丸性燥﹐恐尙有滯气未盡行者﹐但當單飲此湯﹐固腸丸未宜遽用。蓋固腸丸者﹐𨿽有去濕實腸之功﹐其或久痢﹐體虛气弱﹐滑泄不止﹐又當以訶子﹑肉豆蔻﹑白礬﹑半夏等藥澀之﹐甚者添牡蠣﹐可擇用之。然須以陳皮爲佐﹐恐太澀亦能作疼。又甚者﹐灸天樞﹑气海。﹝此穴大能止泄。﹞﹝仲﹞下痢便膿血者﹐桃花湯止之。﹝方見傷寒。若一服愈﹐勿再服。丹溪云﹕桃花湯﹐主病屬下焦血虛且寒﹐非漧薑之溫﹑石脂之澀且重不能止血﹐用粳米之甘以引入腸胃。﹞﹝羅﹞

水煮木香膏

治脾胃受濕﹐臟腑滑泄﹐腹中疼痛﹐日夜無度﹐腸鳴水聲﹐不思飲食﹐每欲痢時﹐裏急後重﹐或下赤黃﹐或便膿血﹐並宜服之。

木香丁香﹝各一兩﹞枳實﹝麩炒﹐五錢﹞當歸乳香訶子皮﹝各一兩﹞肉豆蔻砂仁﹝各一兩半﹞藿香黃連﹝炒﹞白芍藥靑皮陳皮﹝去白﹞濃朴﹝制﹞甘艸﹝炙﹐各一兩﹞漧薑﹝炮﹐五錢﹞禦米殼﹝蜜水炒﹐六兩﹞上爲細末﹐煉蜜丸﹐彈子大。每服一丸﹐水一大盞﹐劈破煎至六七分﹐和渣稍熱﹐食前服。

﹝海﹞

易簡斷下湯

治下痢赤白﹐無問新久長幼。

白術茯苓﹝各一錢﹞甘艸﹝五分﹞艸果﹝連皮﹐一个﹞上咀。用罌粟殼十四枚﹐去筋膜並萼蒂﹐剪碎﹐用醋淹爲粗末﹐用作一服﹐水一大碗﹐姜七片﹐棗子﹑烏梅各七个﹐煎至一大盞﹐分二服服之。赤痢者﹐加烏豆二粒﹔白痢者﹐加漧薑五錢。罌粟殼治痢﹐服之如神﹐但性緊澀﹐多令人嘔逆﹐旣以醋制﹐加以烏梅﹐不致爲害﹐然嘔吐人則不可服。大率痢疾﹐古方謂之滯下﹐多因腸胃素有積滯而成。此疾始得之時﹐不可遽止﹐先以巴豆感應丸十餘粒﹐白梅湯下﹐令大便微利。

仍以前藥服之﹐無不應手作效。若脾胃素弱﹐用豆蔻﹑橘紅﹑罌粟殼各等分爲末﹐醋煮麵糊爲丸﹐桐子大﹐每服五十丸﹐烏梅湯下﹐兼治泄瀉暴下不止﹐一服卽愈﹐更令藥力相倍爲佳。如覺惡心﹐卻以理中湯﹑四物湯加豆蔻﹑木香輩調其胃气﹐仍以二陳湯煮木香丸定其嘔逆。大凡痢疾乃腹心之患﹐尊年人尢非所宜﹐若果首尾用平和之劑﹐決難作效﹐必致危篤﹐𨿽欲服此﹐則已晚矣。其秦艽﹑地楡﹑黃柏﹑木通之類﹐其性苦寒﹐卻難輕服。血痢當服胃風湯並膠艾湯之類。白者宜服附子理中湯﹑震靈丹之屬﹐更宜審而用之。若五色雜下﹐泄瀉無時﹐當用熟烏頭一兩﹐濃朴﹑漧薑﹑甘艸各一分﹐生薑煎服。今之治痢多用駐車丸﹑黃連阿膠丸之類﹐其中止有黃連肥腸﹐其性本冷﹐若所感積輕﹐及余痢休息不已﹐則服之取效。若病稍重﹐則非此可療。

﹝世﹞治痢。

側柏葉﹝一錢﹞甘艸﹝三錢﹞禦米殼﹝去頂穣﹐湯洗三次﹐曬漧﹐蜜拌炒黃﹐一錢﹐久者倍之﹞上咀﹐水煎熟﹐澄淸﹐入蜜呷服之。先服木香檳榔丸﹐後服此﹐妙。

﹝《本》﹞又方。

黑豆﹝五十粒﹞陳皮﹝半兩﹞罌粟殼﹝十四个﹞甘艸上四味﹐半生半炒﹐水煎空心服﹐盡此一劑﹐無不效者。

﹝垣﹞

白術安胃散

治一切瀉痢﹐無問膿血相雜﹐裏急窘痛﹐日夜無度。又治男子小腸气痛﹐及婦人臍下虛冷﹐並產後兒枕痛﹐虛弱寒熱不止者。

禦米殼﹝三兩﹐去頂穣蒂﹐醋煮一宿﹞茯苓白術﹝各一兩﹞烏梅﹝取肉﹐一錢﹐炒﹞車前子﹝一兩﹞五味子﹝半兩﹞上爲末。每服五錢﹐水煎溫服。

﹝《經》﹞治腸滑久痢神妙。以石橊一个劈破﹐炭火簇燒令煙盡﹐急取出﹐不令作白灰﹐用碗蓋一宿﹐出火毒﹐爲末﹐用酸石橊一个﹐煎湯調二錢。

﹝《聖》﹞治痢久不止﹐腸垢已出。以烏梅二个﹐水一盞﹐煎取六分﹐去渣﹐食前分爲二服。

﹝《山》﹞治痢用五倍子爲丸。赤痢﹐甘艸湯下﹔白痢﹐漧薑湯下﹐各十丸。

﹝垣﹞

訶子皮散

癸卯歲﹐冬十月小雪﹐天冷應時﹐樞密院白家一老僕﹐面塵脫色﹐神气特衰﹐長跪於前曰﹕病脫肛日久﹐服藥未驗﹐近日復下赤白膿痢﹐作裏急後重﹐白多赤少﹐不任其苦﹐求予治療。予曰﹕此非肉食膏粱者也﹐必多蔬食﹐或飲食不節﹐天气已寒﹐衣蓋又薄﹐寒侵形體﹐不禁而腸頭脫下者﹐寒也﹑滑也。眞气不禁﹐形質不收﹐乃血脫也。此乃寒滑气泄不固﹐故形質下脫也。當以澀去其脫而除其滑﹐以大熱之劑除寒補陽﹐以補气之藥升陽益气﹐以微酸之味固气上收﹐名之曰訶子皮散。

禦米殼﹝五分﹐去花萼﹐蜜炒﹞漧薑﹝六分﹐炮﹞陳皮﹝五分﹞訶子皮﹝七分﹐煨﹐去核﹞上咀﹐水煎服﹐或爲白湯調服亦可。若空心一服﹐減半再服﹐全愈。

﹝羅﹞

養髒湯

治大人小兒腸胃虛弱﹐冷熱不調﹐臟腑受寒﹐下痢赤白﹐或便膿血﹐有如魚腦﹐裏急後重﹐臍腹疼痛﹐日夜無度﹐胸膈痞悶﹐脇肋脹滿﹐全不思食﹐及脫肛墜下﹐酒毒濕毒便血﹐諸藥不效者﹐並宜服之。

人參當歸﹝各六錢﹞木香﹝一兩四錢﹞肉桂﹝八錢﹞肉蔻﹝面裹﹐煨﹐半兩﹞白芍藥﹝一兩二錢﹞甘艸﹝炙﹐六錢﹞白術﹝六錢﹞禦米殼﹝蜜炙﹐三兩﹞訶子皮﹝去核﹐一兩二錢﹞上咀。每服二大錢﹐水煎去渣﹐食前溫服。老人﹑孕婦﹑小兒暴瀉﹐急宜服之﹐立愈。忌酒﹑面﹑生冷﹑魚鮏﹑油膩物。臟腑滑泄﹐夜起久不瘥者﹐可加附子四片﹐煎服此藥﹐神效不可具述。

﹝《保》﹞治泄痢膿血﹐乃至脫肛者﹐宜

地楡芍藥湯

蒼術﹝八兩﹞地楡捲柏芍藥﹝各三兩﹞上咀。每服二兩﹐水煎溫服﹐病退勿服。

﹝世﹞治痢﹐大便不禁﹐其大孔開如空洞不閉者﹐用蔥和花椒末﹐搗爛塞穀道中﹐並服酸澀固腸之劑收之﹐如禦米殼﹑訶子皮之類是也﹐神效。

﹝丹﹞陳伯夫﹐年二十歲﹐性急﹐好酒色﹐奉養濃。適有事多憂恐﹐患久瘧寒熱無時。忽一日大發熱﹐大便所下皆是積滯極臭﹐大孔極痛﹐呻吟不絕﹐其孔陷下﹐囑付後事。予曰﹕此大虛也。脈皆弦大而浮。遂以瓦片令敲圓如銅錢狀﹐燒紅投童子小便中﹐急取起令幹﹐以紙裹安痛處﹐其時寒﹐恐外寒乘虛而入也。以人參﹑當歸﹑陳皮作濃湯飲之﹐食淡味﹐至半月而安。

久下赤白﹐大孔痛不可忍。炒鹽熨之﹐又炙枳實熨之。﹝《肘後》﹞痢久大孔急痛﹐亦有寒熱者﹐熟艾﹑黃蠟﹑訶子燒燻之﹐妙。﹝《日華子》﹞下痢大孔痛﹐因熱流於下﹐檳榔﹑木香﹑黃連﹑黃芩﹐加漧薑。

運气下血有二﹕其一﹐熱助心血盛而血下。經云﹕少陰司天﹐熱淫所勝﹐民病血泄﹐溺色變。又云﹕少陽在泉﹐火淫所勝﹐民病溺赤﹐甚則便血。又云﹕歲金不及﹐炎火乃行﹐民病血便注下。又云﹕厥陰司天﹐風气下臨﹐火縱其暴﹐赤沃下注﹐治以鹹寒是也。

其二﹐寒攻心血虛而下。經云﹕太陰司天﹐寒淫所勝﹐血變於中﹐民病血泄。又云﹕太陽之勝﹐血脈凝泣﹐或爲血泄。又云﹕陽明司天之政﹐四之气﹐民病血便﹐治以諸熱是也。

運气下白皆屬火。經云﹕少陽司天客勝﹐甚則下白溺血是也。

運气下赤白有三。

其一屬火。經云﹕少陽司天﹐火淫所勝﹐民病泄注赤白。又云﹕少陽在泉﹐火淫所勝﹐民病泄注赤白﹐少腹痛﹐注下赤白﹐治以甘淸是也。

其二屬風﹕經云﹕厥陰之勝﹐腸鳴飧泄﹐少腹注下赤白﹐治以酸澀是也。

其三屬風濕﹕經云﹕太陽司天之政﹐四之气﹐風濕交爭﹐民病注下赤白是也。

運气裏急後重有二﹕其一﹐濕助脾盛而重。經云﹕太陰之勝﹐少腹滿﹐腰重彊﹐內不便﹐善注泄是也。

其二﹐風攻脾虛而重。經云﹕厥陰司天﹐風淫所勝﹐民病溏泄瘕水閉是也。瘕﹐謂後重也。

﹝《本》﹞

救命延年丸

治丈夫女人一切重痢。

黃連漧薑當歸阿膠上三件﹐爲末﹔用米醋煮阿膠令消盡﹐不可剩﹐卻將藥搜醋丸﹐如桐子大。每服三十丸﹐飯飲吞下﹐甚妙。

又方茱萸黃連阿膠白術﹝等分同炒黃﹞上爲細末﹐麵糊爲丸﹐如桐子大。每服三十丸﹐陳米飲送下。小兒十丸。﹝陳無擇無阿膠﹐名戊己丸。﹞﹝羅﹞

阿膠梅連丸

治下痢﹐無問新久﹑赤白﹑靑黑﹑疼痛諸癥。

阿膠﹝炒﹐研極細﹞烏梅肉﹝炒﹞黃柏﹝炒﹞黃連當歸赤芍藥漧薑﹝炮﹞赤茯苓﹝各等分﹞上爲末﹐入阿膠末研勻﹐水丸﹐桐子大﹐米飲下。

黃連丸

治赤白痢。

吳茱萸黃連上﹐用好酒同浸三日﹐各自爲末﹐各自丸。白痢﹐茱萸丸﹔赤痢﹐黃連丸﹐甘艸湯下。赤白痢﹐二丸相合服。

上四方﹐寒熱兼施﹐收散兼用之劑﹐寒熱滑滯雜合爲痢者宜之。

﹝崔﹞治痢方。以生薑切如麻粒大﹐和好茶一二碗﹐任意呷之﹐愈。若熱痢則畱姜皮﹐冷則去皮炒。又方﹐用陳皮﹑艾葉濃煎湯服。

滯下獨取足太陰一經。《經》云﹕脾足太陰之脈﹐所生病者﹐溏瘕泄水﹐視盛虛﹑熱寒陷下取之也。

﹝東﹞泄痢不禁﹐小腹痛﹐後重﹐便膿血﹕丹田﹝一寸半﹞。復澑小腸兪﹝灸七壯。﹞不已﹐取﹕天樞腹哀﹝胃下一寸五分﹞。冷痢腹痛﹐泄注赤白﹕關元窮谷﹝各灸五十壯﹞。泄痢及下失气膿血﹕下腰﹝五十壯﹐穴在八魁正中央﹑脊骨上﹐灸﹐名三宗骨﹐三報之。﹞便膿血﹐久痢下重﹕小腸兪﹝灸﹞。

﹝世﹞裏急後重﹕合谷外關﹝《甲》﹞便膿血﹐寒中﹐食不化﹐腹中痛﹐腹哀主之。溏瘕﹐腹中痛﹐髒痺﹐地機主之。

﹝丹﹞予族叔形色俱實﹐瘧又患痢﹐自恃彊健能食﹐絕無忌憚。一日召予曰﹕卻健而能食﹐但苦汗出耳﹐汝能止此汗否﹖予曰﹕瘧﹐非汗不能愈﹐可慮者止健與能食耳。此非痢也﹐胃熱善消﹐脾病不化﹐食與積勢已甚矣。此時宜節擇飲食以養胃气﹐省出入以避風寒﹐候汗透而安。叔曰﹕世俗謂無飽死痢疾﹐我今能食﹐何謂可慮﹖予曰﹕痢而能食者﹐知胃气未病也﹐故言不死﹐非謂恣食不擇節者。不從所言﹐恣口大嚼過多﹐又啖水果﹐如此者月餘﹐後彊求治﹐不可著手矣﹐淹淹又月而死。《內經》以驕恣不倫於理爲不治之病﹐信哉。

又周其姓者﹐形色俱實﹐患痢善食而易饑﹐大嚼不擇者五月矣。予責之曰﹕病中當調補自養﹐豈可恣味戕賊。遂教其只用熟蘿卜喫粥﹐且少與調治﹐半月而安。

﹝羅﹞如瀉痢止﹐脾胃虛﹐難任飲食者﹐不可一槪用克伐之劑﹐宜補養充足﹐自然能飲食也﹐宜錢氏方中異功散。設或因嗜飲食太過﹐有傷脾胃﹐而心腹痞滿﹐惡心嘔逆﹐不拘此例。當權用橘皮枳術丸﹐一服得快﹐勿再服。若飲食調節﹐不致有傷﹐則胃气自和平矣。

﹝丹﹞下痢久甚者﹐寒涼藥中必兼升散並熱劑﹐初下痢不可用參﹑術﹐惟气虛者用之。

﹝《衍》﹞有一男子﹐暑月患血痢﹐醫妄用寒藥逆制﹐專用木香﹑黃連﹑阿膠治之。此藥始感便用則可﹐倘病久腸虛者不宜服﹐切宜戒之。地楡性沈寒苦﹐惟下焦熱﹑血痢則可用﹐若虛寒人及水瀉白痢﹐未可輕使。

﹝丹﹞古方用濃朴﹑專爲瀉積滯之气。然濃朴性大溫而散气﹐久服大能虛人﹐滯气稍行卽去之。余滯未盡﹐宜炒枳殼﹑陳皮。然枳殼亦能耗气﹐比濃朴𨿽少緩﹐比陳皮亦爲重﹐若滯气退一半﹐亦當去之﹐只用陳皮以和眾藥。然陳皮去白用﹐有補瀉之兼能。若爲參﹑術之佐﹐亦純作補藥用。

卷之二十三脾胃部滯下

久泄久痢

﹝丹﹞予族叔年七十﹐稟壯形瘦﹐夏末患泄痢﹐至秋百方不應。予視之﹐病𨿽久而神不瘁﹐小便澀少而不赤﹐兩手脈俱澀而頗弦﹐自言胸微悶﹐食亦減。因悟曰﹕此必多年沈積﹐癖在腸胃。詢其平生喜食何物﹖曰﹕我甚喜食鯉魚﹐三年無日不用。予曰﹕積痰在肺﹐肺爲大腸之髒﹐宜大腸之不固也﹐當與澄其源而流自淸。以茱萸﹑陳皮﹑靑蔥﹑苜根﹑生薑煎濃湯﹐和以砂糖﹐飲一碗許。自以指探喉中﹐至半時吐痰半升如膠。其夜減半。次早又服﹐又吐半升而痢止。又與平胃散加白術﹑黃連﹐旬日而安。

朱仲符﹐年近七十﹐右手風攣多年。七月患泄瀉﹐百藥不愈。診其脈右手浮滑而洪數。予曰﹕此必太陰分有積痰﹐肺气壅郁﹐不能下降﹐大腸虛而作泄﹐當治上焦。遂用蘿卜子加漿水蜜探之而吐﹐得痰一塊大如碗﹐色如琥珀﹐稠粘如膠﹐痢遂止﹐不服他藥。﹝苜一本作「鹿目」﹐無考。﹞﹝子和﹞東門一男子﹐病泄痢不止﹐腹鳴如雷﹐不敢冷坐﹐坐則下注如傾。諸醫例斷爲寒癥﹐官桂﹑漧薑﹑丁香﹑豆蔻﹑枯礬﹑龍骨之屬﹐皆服之矣﹐鍼灸無效﹐遷延已二十載矣。一日問於戴人﹐戴人曰﹕兩手寸脈皆滑﹐予不以爲寒。然其所以寒者﹐水也。以茶調散湧寒水五七升﹐又以無憂散泄積水數十行﹐乃通因通用之法也。次以五苓散淡劑滲泄利水道﹐又以甘露散止渴﹐不數日而冷食寒飲皆如故。此法王啟玄言之矣﹐柰無人用之﹐何哉。太康劉倉使﹐大便少而頻﹐日七八十次﹐常於兩股間懸半枚瓠蘆。戴人見而笑之曰﹕便旣頻而少﹐欲通而不得通也﹐何不大下之﹐此通因通用也﹐止宜一服藥之力。乃與藥大下二十餘行﹐頓止。

﹝潔﹞治泄痢久不安﹐膿血稠粘﹐裏急後重﹐日夜無度﹐宜大黃湯。用大黃一兩銼﹐用好酒兩大盞浸半日﹐同煮至一盞半﹐去渣﹐分爲二次﹐頓服之。痢止停服。未止再服﹐以利爲度。又服芍藥湯以和之﹐所以徹其毒也。﹝芍藥湯方見滯下和裏條。﹞﹝《保》﹞

白術黃芩湯

服前藥痢已除﹐宜以此和之。

白術﹝一兩﹞黃芩﹝七錢﹞甘艸﹝三錢﹞上咀﹐水煎﹐去渣溫服。

﹝丹﹞有人每早須大瀉一行﹐或腹痛﹐或不腹痛﹐空心服熱藥亦無效。有人教以夜食前又進熱藥一服遂安。

後如此常服﹐愈。蓋暖藥𨿽平旦服之﹐至夜力已盡﹐無以敵一夜陰气之故也。

﹝《本》﹞治腎泄﹐

五味子散

五味子﹝二兩﹞吳茱萸﹝半兩﹞上二味﹐炒香熟研爲細末。每服二錢﹐陳米飲下。有一人﹐每五更將天明時必溏痢一次﹐如是數月。有人云﹕此名腎泄﹐腎感陰气而然﹐服此頓愈。

每日早起瀉一二行﹐俗謂之受肚瀉是也。其癥有二﹕一屬寒積在內﹐卽前二條之癥是也。一屬食積在脾。

嘗治翁仲政久泄﹐早必泄一二行﹐泄後便輕快﹐脈滑而少弱。先與濃朴和中丸五十丸大下之。後以白術爲君﹐枳殼﹑茯苓﹑半夏爲臣﹐濃朴﹑炙甘﹑芩﹑連﹑川芎﹑滑石爲佐﹐吳茱萸十餘粒爲使﹐生薑煎服十餘帖而愈。

﹝仲﹞下痢已瘥﹐至其年月日時復發者﹐以病不盡故也﹐當下之﹐宜大承气湯。

﹝《本》﹞治痼冷在腸胃間﹐頻年腹痛泄瀉﹐休作無時﹐服諸熱藥不效﹐宜先取去﹐然後調治﹐不可畏藥以養病也。

濃朴漧薑甘艸桂心附子﹝生。各二錢﹞大黃﹝生﹐細切﹐水一盞浸半日﹐煎汁用之﹞上咀﹐水二升半﹐煎八合﹐後下大黃汁﹐再煎六合﹐去渣﹐分三溫服。服自夜至曉令盡﹐否則更以漧薑丸佐之。

漧薑丸

漧薑巴豆﹝去心﹐研﹐炒黃﹞大黃人參﹝各一兩﹞上除巴豆﹐余爲末同研﹐煉蜜丸如桐子大。食前﹐用湯吞下一丸﹐陳米飲亦得。

有人因憂愁中傷食結﹐積在腸胃﹐欲發吐利。自冬後至暑月﹐積傷發暴下﹐數日不已。《玉函》云﹕下痢至隔年月日應期而發者﹐此爲有積﹐宜下之。止用溫脾湯尢佳。如難下﹐可佐以漧薑丸﹐後服

白術散

白術木香附子人參﹝各等分﹞上細末。每服二錢﹐水一盞﹐生薑三片﹐棗子一个﹐煎六分﹐溫服。

﹝丹﹞東陽胡兄﹐年四十歲﹐患痢百餘日﹐百法治不效。時正九月初旬﹐予診其六脈促急沈弦細弱芤﹐左手爲甚﹐晝夜十行﹐視之穢物甚少﹐𨿽下淸涕﹐中有紫黑血絲﹐食全不進。予曰﹕此非痢也﹐當作瘀血治之。

其兄問瘀血何事而致﹖予曰﹕飽食急走﹐極力叫罵﹐毆打顚撲﹐多受疼痛﹐盛怒不泄﹐補塞太過﹐大酒大肉﹐皆能致之。彼云﹕去歲枉受責杖﹐經涉兩年﹐恐非此等瘀血﹖予曰﹕服吾藥得瘀血下則生矣。以桃仁﹑乳香﹑沒藥﹑滑石﹐佐以檳榔﹑木香﹐用神曲糊爲丸﹐以米飲下五十粒。至夜半﹐又不動﹐又根據前法下二百粒﹐至天明下穢如爛魚腸者二升半﹐困頓終日﹐漸與粥食而安。

久泄是風邪內縮﹐先煎小續命湯以發其汗﹐使邪气不能侵於外﹐然後治其痢。秋冬間下痢並治翻胃﹐加減濃朴丸大妙。

此癥系風邪縮於內﹐其癥下痢不止﹐寸脈沈而遲﹐手足厥逆﹐下部脈不至﹐咽喉不利﹐或涕吐膿血﹐爲難治﹐宜麻黃升麻湯﹐或小續命湯以發之。法曰﹕表邪縮於內﹐當散邪於四肢﹐布於絡脈﹐外無其邪﹐臟腑安矣。有食積者﹐加枳實五錢﹐如酒入而泄瀉﹐此熱也﹐加黃芩五錢。﹝麻黃升麻湯見傷寒﹐小續命湯見中風。﹞﹝子和﹞李徳卿妻﹐因產後病泄一年餘﹐四肢瘦乏﹐諸醫皆斷爲死癥。求治戴人。戴人曰﹕兩手脈皆微小﹐乃痢病之生脈。況洞泄屬肝經﹐肝木克土而成此疾﹐亦是腸。者﹐腸中有積水也。先以舟車丸四五十粒﹐又以無憂散三四錢﹐下四五行。人皆駭之﹐病羸如此﹐尙可通耶﹖眾人𨿽疑﹐然未敢誚﹐且更看之。復以導飲丸又通之﹐渴則調飲五苓散。向晚﹐使人伺之﹐已起而緝麻。前後約三四十行﹐以胃气湯調之﹐半月而能行﹐一月而安健。

劉徳源﹐病洞泄逾年﹐食不進﹐肌瘦力乏﹐行步欹傾﹐面色黧黑﹐舉世治痢之藥皆用之無效。戴人先以舟車丸﹑無憂散下十餘行﹐殊不困﹐已頗喜食。後以檳榔丸磨化其滯﹐待數日病已大減。戴人以爲去之未盡﹐當再服前藥。徳源亦欣然請下之﹐又下五行。次後數日﹐更以苦劑越之。往問其家﹐彼云﹕已下村中收索去也。

﹝丹﹞一丈夫酒多病泄﹐久不愈﹐又自進附﹑椒等﹐食不進﹐泄愈多。

滑石黃芩﹝半兩﹞漧薑黃連樗皮粥爲丸。每服一百丸。

予治方憲可﹐二三年久泄下積﹐但食肉則甚﹐脈右關滑﹐左沈細。先以濃朴丸三四十粒下之﹐次奪其食。

用補劑加二陳及朴﹑連﹑楂﹑榔等消導藥煎湯﹐下濃朴丸五粒﹑阿魏丸二十五丸。服之五六日﹐漸得下气多而泄不止。遂間服固腸丸﹐泄漸止卽安。是知固腸丸之苦寒﹐治酒肉積之要藥也。﹝濃朴丸方見翻胃。﹞﹝垣﹞

聖餅子

治瀉痢赤白﹐臍腹撮痛﹐久不愈者。

黃丹密陀僧﹝各二錢﹞輕粉﹝少許﹞定粉硫黃﹝各三錢﹞上爲細末﹐入白面四錢﹐和水丸﹐如桐子大﹐撚作餅子﹐陰漧﹐食前溫漿水磨服。以大便黑色爲效。﹝《衍義》云﹕黃丹治久積。﹞﹝丹﹞脾泄﹐當大補脾气而健運之。

﹝潔﹞

肉蔻丸

治腎泄久不愈﹐脈沈細無力者效。

破故紙肉豆蔻﹝面裹﹐煨。各等分﹞上爲末﹐棗肉丸﹐如桐子大﹐米飲空心下。

﹝世﹞

固中丸

治脾久泄﹐去後與气不快者。

蒼術肉豆蔻﹝煨。各一兩﹞上粥丸﹐桐子大。每服五十丸。於固中丸內加破故紙一兩﹐名固下丸﹐治腎久泄。

﹝丹﹞

泄瀉丸

治久病﹐大腸气泄。

熟地﹝五錢﹞芍藥﹝炒﹞知母﹝各三錢﹞升麻漧薑﹝各二錢﹞生甘艸﹝一錢﹞上爲末﹐白湯調服。再灸百會三五壯。

又方白術神曲芍藥﹝俱炒﹞或散或丸子服﹐愈。

﹝垣﹞治老人奉養太過﹐飲食傷脾﹐常時脾泄。

白術﹝炒﹐二兩﹞白芍藥﹝酒炒﹐一兩﹞神曲﹝炒﹐一兩半﹞山楂﹝二兩﹞半夏﹝制﹐一兩﹞黃芩﹝炒﹐半兩﹞上爲末﹐靑荷葉燒飯丸。

﹝《本》﹞治腎泄﹐宜五味子散。﹝方見早瀉條。﹞

訶黎勒丸

治休息痢﹐晝夜無度﹐臍腹撮痛﹐諸藥不效。

椿根白皮﹝二兩﹞訶子﹝半兩﹐去枝﹞母丁香﹝三十粒﹞上爲細末﹐醋糊丸﹐如桐子大。每服五十丸﹐陳米飲湯入醋少許﹐一日三服﹐效。﹝椿根乃樗根﹐俗所謂虎眼樹是也。﹞﹝《本》﹞

木香散

治隔年痢不止﹐並治血痢尢捷。

木香﹝銼﹐用黃連半兩同炒﹞罌栗殼﹝銼﹐用生薑半兩同炒﹞甘艸﹝炙﹐一兩﹞上爲細末﹐入麝香少許。每服一錢﹐陳米飲下。

﹝世﹞治久瀉不止。用百艸霜研細﹐以粥糊爲丸﹐白湯下。

﹝張文仲﹞治痢久下﹐經時不愈者﹐此名休息痢。取大虫骨炙焦﹐搗末﹐調服日三匕﹐效。

﹝《千》﹞治赤白痢﹐積年不瘥。飲湯調雲母末方寸匕﹐兩服效。

又治血痢。用千年鍛石五升﹐熬黃﹐以水一斗﹐攪令澄淸﹐一服日三升。

卷之二十三脾胃部滯下

胎前下痢

﹝《本》﹞治婦人胎前﹑產後赤白痢。

生薑﹝年少者百錢﹐老者二百錢重﹐取自然汁﹞鴨子﹝一个﹐打碎﹐入薑汁內攪勻﹞上二味﹐煎至八分﹐入蒲黃三錢﹐煎五七沸﹐空心溫服﹐立效。

﹝無﹞妊娠下痢赤白﹐絞刺疼痛。

雞子﹝一枚烏雞者佳。傾出淸﹐畱黃用﹞黃丹﹝一錢﹐入雞子殼內打﹐令勻﹐以濃紙糊牢﹐鹽泥固濟﹐火上煨﹐焙漧﹐研爲細末。﹞上每服二錢﹐米飲調下。一服愈者是男﹐二服愈者是女。

﹝《大》﹞治妊娠素弱﹐頻並下痢﹐腹痛羸瘦﹐面色痿黃﹐不進飲食。

濃朴﹝一兩半﹞白術川芎白芍藥熟地當歸漧薑人參﹝各一兩﹞訶子﹝三錢﹞甘艸﹝一錢﹞上咀。每服四錢﹐姜三片﹐同煎。

又方治妊娠下痢﹐腹痛﹐小便澀。

當歸黃﹝各一兩﹞糯米﹝一合﹞上細切﹐和勻水煎﹐分四服。

﹝羅﹞

大寧散

治妊娠下痢﹐赤白灰色﹐泄瀉疼痛垂死者。

黑豆﹝三十五粒﹞粟殼﹝二兩﹐半生半炒﹞甘艸﹝二兩﹐半生半炒﹞上爲粗末﹐都作一服﹐生薑三片﹐同煎﹐食前服﹐神效。

﹝《大》﹞治妊娠挾熱下痢﹐亦治男子常痢。

黃連黃柏﹝各一升﹞山梔仁﹝二十枚﹞上咀。每服五錢﹐水二盞﹐浸二時久﹐煮十沸﹐頓服。若嘔﹐加陳皮一兩半﹑姜三兩。

黃連湯

治妊娠下痢﹐赤白膿血不止。

黃連﹝八分﹞濃朴﹝制﹞阿膠﹝炙﹞當歸漧薑﹝各六分﹞艾葉黃柏﹝各四分﹞上爲細末。空心米飲調下方寸匕﹐日三服。

濃朴散

治妊娠下痢﹐黃水不絕。

濃朴﹝姜炙﹐三兩﹞黃連﹝三兩﹞肉豆蔻﹝一枚﹐連皮用﹞上爲粗末﹐水煮頓服。

艸果飲

治妊娠髒气本虛﹐脾胃少弱﹐臟腑虛滑﹐腹臍疼痛﹐日夜無度。

濃朴﹝姜制﹐二兩﹞肉豆蔻﹝一个﹐面裹煨﹞上咀。每服三錢﹐姜三片﹐同煎。

卷之二十三脾胃部滯下

產後痢

﹝云﹞

救急散

治產後赤白痢﹐腹中絞痛。

芍藥阿膠艾葉熟地﹝各一兩﹞甘艸當歸﹝各三兩﹞上咀﹐水煎﹐分二服﹐空心飲。

﹝《大》﹞當歸芍藥散治妊娠腹中絞痛﹐心下急痛﹐及療產後血暈﹐崩中久痢。﹝方見婦人血崩門。﹞﹝楊﹞療妊娠血痢。用阿膠二兩﹐以酒一升半﹐煮取一升﹐頓服。

﹝《大》﹞產後諸痢﹐煮薤白食之。又方﹐羊腎脂炒薤白﹐空心食之﹐甚佳。

﹝《經》﹞治產後﹑胎前痢疾。敗龜甲一枚﹐米醋炙研爲末﹐醋湯調下。﹝丹溪云﹕龜甲大補陰﹐治勞倦。﹞﹝丹﹞婦人患墮胎後﹐膈滿食少﹐痢不止﹐脈虛﹐左手尢甚。

滑石白芍藥﹝炒﹞蒼術﹝各五錢﹞白術﹝二錢五分﹞漧薑﹝四錢﹞茯苓﹝一錢﹞訶子﹝二錢﹐煨﹞上爲細末﹐調下保和丸四五十粒。

﹝云﹞產後血痢﹐臍腹疼痛﹐四物湯加槐花﹑黃連﹑禦米殼等藥。

黃連丸

治產後赤白痢﹐腹中攪痛不忍。

黃連﹝四兩﹞阿膠蒲黃梔子仁﹝各一兩﹞當歸﹝二兩半﹞黃芩黃柏﹝各二兩﹞上爲末﹐煉蜜丸﹐如桐子大。每服六七十丸﹐米飲調下﹐日三﹑夜一。

﹝仲﹞產後下痢虛極﹐

白頭翁加甘艸阿膠湯

主之。﹝《脈經》作「熱痢重下﹐新產虛極者」。﹞白頭翁阿膠﹝各二兩﹞黃連黃柏秦皮﹝各三兩﹞甘艸﹝二兩﹞上以水七升﹐煮取二升半﹐納膠令消盡﹐分三服﹐溫服。

婦人臨產痢疾﹐山梔不拘多少﹐燒灰爲細末。空心熟水調下一錢﹐甚者不過五服。

產後血痢﹐小便不通﹐臍腹疼痛。用生馬齒莧搗汁二大合﹐煎一沸﹐下蜜一合﹐調頓服。

﹝梅﹞治產後血泄不禁﹐余血作痛兼塊。桂心﹑漧薑等分爲末﹐空心酒調服方寸匕。

﹝《大》﹞療產後痢﹐日五十行者。取木裏蠹虫糞炒黃﹐急以水沃之﹐令稀稠得所﹐服之卽瘥。

﹝《聖》﹞產後諸痢方。取蒼耳葉搗汁半盞﹐日三四﹐溫服。

卷之二十三脾胃部

大便不通

﹝垣﹞津液耗而燥者﹐以辛潤之。腎主五液﹐津液盛則大便如常。若饑飽勞役﹐損傷胃气﹐及食辛熱濃味之物而助火﹐邪伏於血中﹐耗散眞陰﹐津液虧少﹐故大便結燥。又有年老气虛﹐津液不足而結者﹐腎惡燥急﹐食卒以潤之是也。

潤腸丸

﹝並加減法﹞治胃中伏火﹐大便閉澀﹐或漧燥不通﹐全不思食﹐乃風結血祕﹐皆令閉塞﹐須潤燥和血疏風﹐則自然通矣。

羌活歸梢大黃﹝煨。各半兩﹞麻仁桃仁﹝泡﹐去皮尖。各一兩﹞上爲末﹐除麻仁﹑桃仁另研如泥外﹐爲細末﹐煉蜜爲丸﹐如桐子大。每服三五十丸。空心白湯下。如病患不小便﹐因大便不通而澀﹐其邪盛者﹐急加酒洗大黃以利之。如血燥者﹐加桃仁﹑酒洗大黃。如風結燥者﹐加麻仁﹑大黃。如風澀者﹐加煨皂角仁﹑大黃﹑秦艽以利之。如脈澀覺身癢气澀者﹐加郁李仁﹑大黃以除气躁。如寒陰之病﹐爲寒結閉者﹐以《局方》中半硫丸﹐或加煎附子生薑湯﹐冰冷與之。其病𨿽陰寒之癥﹐當服陽藥補之﹐若大便恆不甚通者﹐亦當十服中與一服利藥﹐微通其大便﹐不令閉結﹐乃治之大法也。若病患𨿽是陰癥﹐或者陰寒之癥﹐其病顯躁﹐脈堅實﹐亦宜陽藥中少加苦寒之劑以去熱躁﹐躁止勿加。如陰躁欲坐井中者﹐其二腎脈按之必虛﹐或沈細而遲﹐此爲易辧。如有客邪之病﹐亦從權加藥以去之。

上一方加減法﹐隨寒熱﹑虛實﹐及血祕﹑气祕﹑風祕﹐用藥至爲詳盡﹐余方皆不出此也。

﹝垣﹞

活血潤腸丸

治大便風祕﹑血祕﹐時常結燥。

當歸梢﹝一錢﹞防風梢﹝二錢﹞羌活﹝一兩﹞大黃﹝煨﹐一兩﹞麻子仁﹝二兩半﹞桃仁﹝二兩﹐研如泥﹞皂角仁﹝炮﹐存性﹐去皮﹑秤二兩﹐其性得濕則滑﹐滑則燥結自除。﹞上除麻仁﹑桃仁另研如泥外﹐爲極細末﹐煉蜜爲丸﹐桐子大。每服五十丸﹐白湯下。三二服後﹐須以蘇子﹑麻子粥每日早晚食之﹐大便日久再不結燥。以瓷器盛之﹐紙封勿令見風。

當歸潤腸湯

升麻﹝二錢﹞當歸梢﹝一錢﹞熟地﹝一錢﹞生地﹝二錢﹞紅花﹝五分﹞大黃﹝煨﹞甘艸梢﹝生﹞桃仁麻仁﹝各一錢。研如泥﹞上銼如麻豆大﹐作一服﹐水三盞﹐入桃﹑麻仁煎一盞﹐空心稍熱服。

導滯通幽湯

治大便難﹐幽門不通﹐上衝吸門不開﹐噎塞﹐不便﹐燥閉﹐气不得下﹐治在幽門﹐以辛潤之。

當歸身升麻梢桃仁泥甘艸﹝炙。各一錢﹞紅花﹝少許﹞熟地生地﹝各五分﹞上咀﹐作一服﹐水二大盞﹐煎至一盞﹐調檳榔細末五分﹐稍熱服之。

﹝海﹞許學士治年老虛祕﹐麻仁﹑蘇子各半合﹐研取汁﹐分二服﹐煮粥服之﹐不藥而愈。

﹝羅﹞

潤腸橘杏丸

降气潤腸。服之﹐大腸自無澀滯。

橘皮杏仁﹝去皮尖並雙仁者﹐面炒黃。各等分。本艸云﹕杏仁能潤气燥。﹞上等分爲末﹐煉蜜丸﹐如桐子大。每服五十丸﹐空心溫水下。亦不損胃气。

上乃潤燥法。蓋桃仁﹑麻仁治血燥﹔杏仁﹑郁李仁治气燥﹔皂角仁治風燥也。

﹝丹﹞楊淳三哥﹐大便祕澀﹐小便如常﹐咽塞不通﹐食下便有痰出﹐脈澀左右手同﹐此血虛腸燥爲脾約。

病甚者﹐

人參散

主之。

人參黃﹝各一錢﹞濃朴﹝八分﹐炒﹞地黃﹝七分﹞桃仁枳殼﹝炒。各一錢﹞甘艸﹝少許﹐炙﹞煎入竹瀝﹑薑汁飲之﹐又與鎖陽﹑蓯蓉二錢﹐桃仁一錢﹐煮粥入竹瀝﹐名

潤腸散

婦人腸祕﹐補血和气以通之。

肉蓯蓉﹝一兩半﹞麻仁白芍藥陳皮當歸身﹝各一兩﹞上爲末﹐曬漧﹐炒神曲糊爲丸﹐如桐子大。食前白湯下五十丸﹐二次服。

﹝世﹞

蓯蓉潤腸丸

治發汗過多﹐耗散津液﹐大腑祕結。

蓯蓉﹝酒浸﹐焙二兩﹞沈香﹝另研﹐一兩﹞上爲末﹐用麻仁汁打糊丸﹐如桐子大。每服七十丸﹐米飲下。

﹝海﹞

益血丹

治大便燥﹐久虛亡血。

當歸﹝酒浸﹐焙﹞熟地﹝各等分﹞上爲末﹐煉蜜丸﹐如彈子大﹐細嚼﹐酒下。

﹝丹﹞大腸虛祕而熱者。

白芍藥﹝一兩半﹞陳皮生地當歸身﹝各一兩﹞條芩甘艸上粥爲丸﹐白湯下。

上蓯蓉﹑當歸﹑地黃潤燥法﹐蓋積血枯竭而虛甚者宜之﹝垣﹞有物有積而結者﹐當下之。食傷太陰﹐腸滿食不化﹐腹響響然不能大便者﹐以苦泄之。﹝仲景麻仁﹑《局方》七宣丸﹐皆以大黃爲君之類是也。﹞﹝垣﹞治注夏﹐大便澀滯者血少﹐血中伏火也。黃人參湯加生地黃﹑當歸身﹑桃仁泥﹑麻仁泥潤之。

﹝黃人參湯方見注夏。﹞如潤之大便久不快利者﹐少加煨大黃微利之。如加大黃久不快利者﹐非血結血祕﹐是熱則生風﹐病必濕風癥﹐止當服黃人參湯﹐只用羌活半兩﹑防風半兩﹐水四盞﹐煎至一盞﹐去渣﹐空心服之﹐其大便必大走也。

﹝丹﹞脾約丸論成無己曰﹕約者﹐結約之約﹐又束約之約。胃彊脾弱﹐約束津液不得四布﹐但輸膀胱﹐故小便數而大便硬﹐故曰脾約。與此丸以下脾之結燥﹐潤腸結﹐化津液入胃﹐則大便利﹐小便少而愈矣。愚竊有疑者﹐旣曰脾約﹐脾弱不能運也﹐脾弱則土虧矣﹐必脾气之散﹐脾血之耗。原其所由﹐久病大下大汗之後﹐陰血枯槁﹐內火燔灼﹐熱傷元气﹐又傷於脾而成此癥。傷元气者﹐肺金受火克﹐气無所攝﹔傷脾者﹐肺爲脾之子﹐肺耗則津竭﹐必竊母气以自救﹐金耗則木寡於畏﹐土欲不傷不可得也。脾失轉輸之令﹐肺失傳送之官﹐宜大便祕而難下﹐小便數而無藏蓄也。理宜滋養陰血﹐使孤陽之火不熾而金行淸化﹐木邪有制﹐脾土淸健而營運津液﹐津液入胃﹐則腸潤而通矣。今以大黃爲君﹐枳實﹑濃朴爲臣﹐𨿽有芍藥之養血﹐麻仁﹑杏仁之溫潤爲之佐使﹐用之熱甚而气實者﹐無有不安。愚恐西北二方﹐地气髙濃﹐人稟壯實者可用。若用之東南之人﹐內熱自甚﹐而血气不實者﹐𨿽得暫通﹐將見脾愈弱而燥矣。後之用此方者﹐須知在西北以開結爲主﹐在東南以潤燥爲主﹐愼勿膠柱而鼓瑟可也。

﹝潔﹞臟腑之祕﹐不可一槪治療﹐有虛祕﹐有實祕。胃實而祕者能飲食﹐小便赤﹐當以麻仁丸﹑七宣丸之類主之。﹝仲景麻仁丸方見傷寒陽明病﹐每服二十丸﹐未知加至五十丸﹐日三服﹐以利爲度。﹞﹝《局》﹞

七宣丸

柴胡﹝五兩﹞桃仁﹝去皮尖﹐炒﹐六兩﹞枳實﹝麩炒﹐五兩﹞甘艸﹝炙﹐四兩﹞訶子皮木香﹝各五兩﹞大黃﹝面裹煨﹐十五兩﹞上爲細末﹐煉蜜丸﹐如桐子大。每服二十丸﹐米飲送下﹐漸加四五十丸﹐以利爲度。

﹝《斗》﹞治大便不通。用烏木皮方一寸﹐劈破﹐以水煎取小半盞﹐服之立通﹐不用多服﹐其功神聖。兼能取水﹐或以此湯調下五苓散二錢﹐空心更妙。

﹝潔﹞胃虛而祕者﹐不能飲食﹐小便淸利﹐

濃朴湯

主之。

陳皮﹝一兩﹞甘艸﹝炙﹐二兩﹞濃朴﹝制﹐二兩﹞白術﹝三兩﹞半夏曲﹝一兩﹞枳實﹝炒﹐一兩﹞上粗末。每用三五錢﹐水盞半﹐姜三片﹐棗一枚﹐煎至一盞﹐去渣﹐空心溫服。實祕者物也﹐虛祕者气也。

﹝世﹞

檳榔散

治腸胃受濕﹐大便祕澀。用檳榔﹝不拘多少﹞爲末。每服二錢﹐蜜湯點服﹐不拘時。

﹝海﹞桃﹑杏仁俱治大便祕﹐當以血﹑气分之。年老虛人﹐大便燥祕者﹐脈浮在气﹐杏仁﹑陳皮主之。脈沈在血﹐桃仁﹑陳皮主之。所以俱用陳皮者﹐以其於陽明病﹐與手太陰爲表裏也。又云﹕盛則難便﹐行陽气也﹔敗則便難﹐行陰血也。

﹝仲﹞問曰﹕脈有陽結﹑陰結者﹐何以別之﹖曰﹕其脈浮而數﹐能食﹐不大便者﹐此爲實﹐名曰陽結也﹐期十七日當劇。其脈沈而遲﹐不能食﹐身體重﹐大便反硬﹐名曰陰結也﹐期十四日當劇。

﹝垣﹞有陽結﹐有陰結。陽結者散之﹐陰結者熱之。

熱气畱於小腸﹐腸中痛﹐臍熱焦渴﹐則堅幹不得出﹐故痛而閉不通矣。﹝全文見諸痛。﹞膀胱移熱於小腸﹐膈腸不便。﹝全文見診病傳變。﹞﹝《保》﹞

大黃牽牛散

治相火之气﹐遊走臟腑﹐大便祕結。

大黃﹝一兩﹞牽牛﹝頭末﹐半兩﹞上爲細末﹐每服三錢。有厥冷﹐合用酒調﹔無厥冷而手足煩熱者﹐蜜湯調下﹐食後以微利爲度。此謂不時而熱者﹐濕熱也。﹝凡用大黃半兩至一兩而大便不通利者﹐加麝少許﹐調於藥中﹐則大便必大走也。﹞上熱祕皆陽結之屬﹐仲景大﹑小承气及麻仁丸之類是也。﹝方見傷寒陽明病。﹞﹝世﹞治後分閉塞。用萱艸根一撚﹐同生薑搗碎﹐取自然汁服之﹐立愈。

﹝《局》﹞

半硫丸

治年髙冷祕虛祕。

硫黃﹝研細﹐生用﹞半夏﹝爲末﹞上等分和勻﹐生薑自然汁打麵糊爲丸﹐桐子大。每服五十丸﹐空心溫酒﹑姜湯任下。

﹝垣﹞

麻黃白術湯

治大便不通﹐五日一徧﹐小便黃赤﹐渾身腫﹐面上及腹尢甚﹐色黃麻木﹐身重如山﹐沈困無力﹐四肢痿軟﹐不能舉動﹐喘促唾淸水﹐吐穢痰白沫如膠﹐時躁熱發欲去衣﹐須臾而過﹐振寒﹐頂額有時如冰﹐額寒尢甚﹐頭旋眼黑﹐目中澑火﹐冷淚﹐鼻不聞香臭﹐小腹急痛﹐當臍有動气﹐按之堅硬而痛。

麻黃﹝不去根節﹐五分﹞桂枝﹝三分﹞杏仁﹝四个﹞吳茱萸﹝四分﹞白豆蔻﹝五分﹞濃朴﹝三分﹞炒曲﹝五分﹞升麻﹝二分﹞柴胡白術蒼術﹝各三分﹞甘艸﹝生﹐一分﹞澤瀉白茯苓﹝各四分﹞橘紅﹝二分﹞靑皮﹝去穣﹞黃連﹝酒浸﹞黃柏﹝酒浸﹞黃人參豬苓﹝各三分﹞熟甘艸﹝一分﹞上咀﹐分作二服。每服水二大盞半﹐先煎麻黃沸去沫﹐再入諸藥同煎至一盞﹐去渣﹐稍熱食遠服。此癥宿有風濕﹐熱伏於榮血之中﹐其水火乘於陽道而上盛﹐元气短少﹐上喘﹐爲陰火傷其气﹐四肢痿﹐在腎水之間﹐乃所勝之病。今正遇冬寒﹐得時乘其肝木﹐又實其母﹐肺金克木淩火﹐是大勝必有大復﹐其癥善怒欠多嚏﹐鼻中如有物﹐不聞香臭﹐目視KTKT﹐多悲健忘﹐少腹急痛﹐徧身黃﹐腹大脹﹐面目腫尢甚﹐食不下﹐痰唾涕有血﹐目瘍﹐大便不通﹐只二服皆愈。

運气大便閉有三﹕一曰熱。經云﹕熱至則淋閉。又云﹕少陰之復﹐膈腸不便是也。

二曰寒。經云﹕太陽所至﹐爲禁止是也。

三曰濕。經云﹕太陰司天﹐濕淫所勝﹐病大便難是也。

﹝仲﹞蜜煎導法。﹝方見傷寒胃實。丹溪云﹕潞公夏中病泄﹐有人與石脂﹑龍骨﹑漧薑等藥﹐痢𨿽止而勢甚苦﹐公又不樂大黃藥﹐遂一夕用蜜煎三下結糞五十枚﹐遂安。若虛人祕者﹐難下藥﹐宜用此法。﹞﹝海﹞霹靂煎用鹽與蜜乘熱撚如蜜煎法﹐上頭銳﹐用十許納穀道中﹐少許化開卽通。﹝一法﹐用蜜煎不通者﹐純用鹽吹入穀道中﹐亦妙。﹞﹝海﹞蜜煎與鹽相合﹐如用艸烏頭末相合亦可。蓋鹽能軟堅潤燥﹐艸烏能化寒消結﹐可隨癥陰陽所宜用之。

急提盆散

治雜病非陰候者。

用艸烏頭不拘多少﹐爲極細末﹐每用蔥一枝﹐肥者削去須﹐圓頭上有汁﹐濕蘸之納穀道中。

﹝仲﹞豬膽汁方﹝方見傷寒胃實。﹞﹝孟﹞大便不通﹐气奔欲死者。以烏梅十个置湯中﹐須臾挪去核﹐杵爲丸﹐如棗大﹐納下部﹐少時卽通。

又方﹐治大小便不通。

江子肉杏仁皂角上爲末﹐作餅置臍上﹐艾灸自通。

﹝世﹞

通關散

治卒閉不通。用鹽入臍中灸卽通﹐去之。

﹝《本》﹞

宣積丸

手心握藥便通。

巴豆漧薑韭子良姜硫黃甘遂白檳榔﹝各等分﹞上爲細末﹐研飯爲丸﹐如龍眼大。早朝先用椒湯洗手﹐麻油塗手掌口﹐握藥一粒﹐移時便瀉。欲止﹐以冷水洗手。

鍼灸大便閉有二法﹕其一取胃。經云﹕腸中不便﹐取三里。盛瀉之﹐虛補之是也。

其二取腎。經云﹕邪在腎﹐病大便難﹐取之湧泉﹑昆侖﹐視有血者盡之。

﹝《玉》﹞大便祕塞﹕照海﹝五分。補﹐二呼﹔瀉﹐六吸﹐立通﹞支溝﹝半寸﹐瀉三吸﹞﹝《撮》﹞又法﹕照海﹝瀉之立通﹞太白﹝瀉之﹐灸亦可﹞﹝《集》﹞又法﹕照海﹝半寸﹐灸二十壯﹐瀉之﹞章門﹝灸﹐二七壯﹞太白﹝半寸﹐灸五壯。

以上諸穴看虛實補瀉之﹐虛結補則通﹐熱結瀉則通。寒結先瀉後補﹐熱結先補後瀉之﹞﹝《摘》﹞又法﹕气海﹝八分﹐令病患覺便三五次爲度。出鍼時記令人挾臍揉之﹐卻刺三里﹞三里﹝五分﹐覺腹中鳴三五次卽透﹞﹝世﹞又法﹕合谷﹝東﹞大便閉。背七椎兩傍相去各一寸﹝灸三壯﹞承筋﹝灸三壯﹞陽繞﹝挾玉泉相去二寸﹐隨年壯鍼灸。

書無此穴﹐或云非正穴也﹞又法﹕石門﹝寸半﹞大都﹝五分﹞﹝《摘》﹞治大便不通﹐並傷寒水結﹕三間﹝沿皮下向至合谷穴﹐三補三瀉﹐候腹中通出鍼﹞承山﹝七分﹐瀉之﹞﹝《甲》﹞大便難。中渚及太白主之。又大鐘主之。

﹝丹﹞予觀古方通大便﹐皆用降气品劑。蓋肺气不降﹐則大便難傳送﹐用杏仁﹑枳殼﹑沈香﹑訶子等是也。

又老人﹑虛人﹑風人津液少而祕者﹐宜以藥而滑之﹐用胡麻﹑麻仁﹑阿膠等是也。如妄以峻利藥逐之﹐則津液走﹐气血耗﹐𨿽暫通而卽祕矣﹐必更生他病。昔王少府患此疾﹐有人以快藥利之者累矣﹐後爲肺痿咯膿血﹐卒至不通而死。

卷之二十三脾胃部大便不通

產後大便不通

﹝《本》﹞婦人產後有三種疾﹐鬱冒則多汗﹐汗多則大便祕﹐故難於用藥﹐惟

麻子蘇子粥

最爲穩當。

一用紫蘇子﹑大麻子二味各半合﹐洗淨﹐研極細﹐用水再研﹐取汁一盞﹐分二次﹐煮粥啜下。此粥不惟產後可服﹐大抵老人諸虛風祕﹐皆宜服之。嘗有一人母﹐年八十四﹐忽爾腹痛頭疼﹐惡心不食﹐召醫數十﹐議皆用補脾進食﹑治風淸利頭目等藥﹐數日𨿽愈﹐全不入食﹐其家憂惶。予辧說前藥皆誤矣。此癥正是老人風祕﹐臟腑壅滯聚於胸中﹐則腹脹惡心﹐不思飲食。又上至於顚﹐則頭痛神不淸也。若臟腑流暢﹐諸疾悉去矣。予令作此粥兩啜而气泄﹐先下結糞如胡椒者十餘枚﹐後漸得通利﹐不用藥而自愈矣。

﹝丹﹞產後祕結不通膨滿者﹐气急難坐臥。用麥末﹐酒下一合﹐神效。﹝出《兵部手集》。﹞

卷之二十三脾胃部大便不通

大小便不通

﹝丹﹞一婦人脾疼﹐後患大小便不通﹐此是痰隔中焦﹐气聚上焦﹐二陳加木通。初服後吐﹐渣再服。

﹝《山》﹞大小便不通。燒皂角灰爲末﹐粥淸調下。

﹝《本》﹞

車狗散

治大小便經久不通欲死者。

用推車客七个﹐土狗七个﹐﹝在土名土狗﹐在水名水狗。﹞二物新瓦上焙榦爲末﹐以虎目樹皮向東南者濃煎湯服之﹐經驗如神。虎目卽虎杖﹐其性大能利小便﹐又解暑毒。﹝一說﹐男子病﹐推車客用頭﹐土狗用身﹔女人病﹐土狗用頭﹐推車客用身﹐效。﹞﹝海﹞

回生神膏

治陰癥大小便不通﹐及諸雜病陰候﹐大小便不通者﹐宜用此治法。數日不通危急者用之﹐非急不用。

牡蠣陳粉漧薑﹝炮。各一兩﹞上爲細末。男病用女人唾調﹐手內擦熱﹐緊掩二卵上﹐得汗出愈。女病用男子唾調﹐手內擦熱﹐緊掩二乳上﹐得汗出愈。蓋卵與乳﹐乃男女之根蒂﹐坎離之分屬也。

脈盛﹐皮熱﹐肚脹﹐前後不通﹐瞀悶﹐此謂五實。﹝全文見治虛實法。﹞﹝丹﹞

掩臍法

治大小便不通。

用連根蔥一二莖﹐帶土生薑一塊﹐淡豆豉二十一粒﹐鹽二匙﹐同研爛作餅﹐烘熱掩臍中﹐以帛紮定﹐良久气透自通﹐不通再換一餅。

﹝桑﹞大小便不通﹕大都﹝七分﹞﹝東﹞大小便難﹕環岡﹝在小腸兪下二寸﹐橫紋間灸取之﹞水道﹝二十壯﹞榮衛﹝在背脊四面各一寸八分﹐腰眼下三寸﹐挾脊相去四寸﹐兩邊各四穴﹐灸十壯至百壯。或云此穴未詳。﹞﹝《甲》﹞三焦約﹐大小便不通﹐水道主之。

卷之二十三脾胃部大便不通

產後大小便不通

﹝云﹞療產大小便不利﹐下血。

車前子黃芩蒲黃牡蠣生地芍藥﹝各一兩五錢﹞上爲細末。空心米飲服方寸匕﹐忌面﹑蒜。

﹝《心》﹞治婦人產後﹐忽小腹脹如蠱﹐大小便不通。气海﹑三里﹑關元﹑三陰交﹑陰谷主之。

卷之二十四脾胃部

水脹通論

﹝《靈》﹞黃帝問曰﹕水谷入於口﹐輸於腸胃﹐其液別爲五﹕天寒衣薄則爲溺與气﹔天熱衣濃則爲汗﹔悲哀气並則爲泣﹔中熱胃緩則爲唾。邪气內逆則气爲之閉塞而不行﹐不行則爲水脹﹐余知其然也﹐不知其何由生﹖願聞其道。岐伯曰﹕五穀之津液﹐和合而爲膏者﹐內滲入於骨空﹐補益腦髓﹐而下流於陰股。陰陽不和﹐則使液溢而下流於陰﹐髓液皆減而下﹐下過度則虛﹐虛故腰背痛而脛酸﹐陰陽气道不通﹐四海塞閉﹐三焦不瀉﹐津液不化﹐水谷並行腸胃之中﹐別於回腸﹐畱於下焦﹐不得滲膀胱﹐則下焦脹﹐水溢則爲水脹。﹝五癃津液篇下過度謂房勞過度也。﹞﹝《本》﹞臍腹﹑四肢悉腫者爲水﹐但腹脹﹑四肢不甚腫爲蠱。﹝蠱卽脹也。﹞﹝《靈》﹞黃帝問於岐伯曰﹕水與膚脹﹑鼓脹﹑腸覃﹑石瘕﹑石水﹐何以別之﹖岐伯答曰﹕水始起也﹐目窠上微腫﹐如新臥起之狀﹐其頸脈動﹐時咳﹐陰股間寒﹐足頸腫﹐腹乃大﹐其水已成矣。以手按其腹﹐隨手而起﹐如裹水之狀﹐此其候也。黃帝曰﹕膚脹何以候之﹖岐伯曰﹕膚脹者﹐寒气客於皮膚之間﹐然不堅﹐腹大﹐身盡腫﹐皮濃﹐按其腹﹐而不起﹐腹色不變﹐此其候也。鼓脹何如﹖岐伯曰﹕腹脹身皆大﹐大與腹脹等也﹐色蒼黃﹐腹筋起﹐此其候也。腸覃何如﹖岐伯曰﹕寒气客於腸外﹐與衛气相搏﹐气不得榮﹐因有所系﹐癖而內著﹐惡气乃起﹐肉乃生。其始生也﹐大如雞卵﹐稍以益大﹐至其成如懷子之狀。久者離歲﹐按之則堅﹐推之則移﹐月事以時下﹐此其候也。石瘕何如﹖岐伯曰﹕石瘕生於胞中﹐寒气客於子門﹐子門閉塞﹐气不得通﹐惡血當瀉不瀉﹐以畱止﹐日以益大﹐狀如懷子﹐月事不以時下。皆生於女子﹐可導而下。黃帝曰﹕膚脹﹑鼓脹可刺邪﹖岐伯曰﹕先瀉其脹之血絡﹐後調其經﹐刺去其血絡也。﹝水脹論石水﹐臍以下腫﹐其脈沈。﹞水腫﹝先自足腫﹐後腹大﹐爲水。﹞﹝《素》﹞帝曰﹕其有不從毫毛而生﹐五臟陽以竭也﹐津液充郭。﹝王注云﹕不從毫毛生﹐言生於內也。津液者﹐水也。

充﹐滿也。郭﹐皮也。蓋陽竭於外﹐津液得以充滿於郭而浮腫也。﹞其魄獨居﹐孤精於內﹐气耗於外﹐形不可與衣相保﹐此四極急而動中﹐是气拒於內﹐而形施於外﹐治之柰何﹖岐伯曰﹕平治於權衡﹐去宛陳﹐微動四極﹐溫衣﹐繆刺其處﹐以復其形。開鬼門﹐潔淨府﹐精以時服﹐五陽已布﹐疏滌五臟﹐故精自生﹐形自盛﹐骨肉相保﹐巨气乃平。﹝湯液醪醴論開鬼門﹐發汗也。潔淨府﹐利小便也。王注云﹕平治權衡﹐謂察其脈浮沈也。脈浮爲在表﹐脈沈爲在裏﹐在裏者泄之﹐在表者汗之。故下文云﹕開鬼門﹐潔淨府也。去宛陳﹐謂去積久之水物﹐猶如艸之不可久畱於身中也。微動四極﹐謂微動四肢﹐令陽气漸以宣行﹐故曰溫衣也。﹞﹝仲﹞諸有水者﹐腰以下腫﹐當利小便﹔腰以上腫﹐當發汗乃愈。風水﹐脈浮身重﹐汗出惡風者﹐

防己黃湯

主之。

防己﹝一兩﹞黃﹝一兩一分﹞白術﹝三分﹞甘艸﹝炙﹐半兩﹞上銼。每服五錢﹐生薑四片﹐棗一枚﹐水盞半﹐煎取八分﹐去渣溫服。良久再服。腹痛加芍藥。一法﹐潔古用此湯調五苓散﹐治因濕爲腫者。﹝又方﹐防己湯治風濕﹐脈浮爲在表﹔其人或頭汗出﹐無表癥﹐病者但下重﹐從腰以上爲和﹐腰以下常腫﹐及身重難以屈伸。﹞皮水爲病﹐四肢腫﹐水气在皮膚中﹐四肢聶聶動者﹐

防己茯苓湯

主之。

防己黃桂枝﹝各三兩﹞茯苓﹝六兩﹞甘艸﹝二兩﹞上五味﹐以水六升﹐煮取二升﹐分溫三服。

厥而皮水者﹐蒲灰散主之。﹝方見淋。以上利小便法。﹞風水急風﹐一身悉瘡﹐脈浮不渴﹐續自汗出﹐無大熱﹐

越婢湯

主之。

麻黃﹝六兩﹞石膏﹝半兩﹞生薑﹝三兩﹞大棗﹝十五枚﹞甘艸﹝二兩﹞上五味﹐以水六升﹐先煮麻黃去上沫﹐內諸藥煮取三升﹐分溫三服。惡風者﹐加附子一枚炮﹔風水﹐加術四兩。裏水者﹐一身面目黃腫﹐其脈沈﹐小便不利﹐故令病水。假如小便自利﹐此亡津液﹐故令渴也﹐越婢加術湯主之﹐於前越婢湯加白術四兩。

甘艸麻黃湯

亦主之。

甘艸﹝二兩﹞麻黃﹝四兩﹞上二味﹐以水五升﹐先煮麻黃去上沫﹐內甘艸煮取三升﹐溫服一升﹐重覆汗出。不汗﹐再服。愼風寒。

水之爲病﹐其脈沈小屬少陰﹔浮者爲風﹔無水虛脹者爲气水。其汗卽已。脈沈者﹐宜

麻黃附子湯

﹔浮者﹐宜杏子湯。

麻黃﹝三兩﹞甘艸﹝二兩﹞附子﹝一个﹐炮﹞上三味﹐以水七升﹐先煮麻黃去上沫﹐內藥煮取二升半﹐溫服八合﹐日三服。﹝以上發汗出愈。﹞﹝丹﹞水腫因脾虛不能制水﹐水積妄行﹐當以參﹑術補脾﹐使脾气得實﹐則能健運﹐自然升降﹐運動其樞機﹐則水自行﹐非若五苓之行水也﹐宜補中行濕利小便﹐切不可下﹐當用二陳湯加白術﹑人參﹑蒼術爲主﹐佐以黃芩﹑麥門冬制肝木。若腹脹﹐少佐濃朴。气不運﹐加木香﹑木通。气若陷下﹐升麻﹑柴胡提之。隨癥加減﹐必須補中﹐用大劑白術補脾。如壅滿﹐用半夏﹑陳皮﹑香附監之。有熱者﹐當淸肺金﹐門冬﹑黃芩之屬。赤岸馮令八官﹐素飲食不知飽﹐但食肉必泄。忽徧身發腫﹐頭面加多﹐致目亦不可開﹐膈間滿如築﹐兩足麻至膝而止﹐渾身不可見風﹐陰器挺長﹐其脈左沈而重取不應﹐右三部𨿽短小﹐卻有和滑气象。遂令單煮白術湯飲﹐早晨空心探而去之。食後﹐白術二錢﹑麻黃五分﹑川芎半錢﹑防風三分作湯﹐下保和丸五十丸。如此者二日﹐因吐中得汗﹐通體上截爲多﹐遂得腫寬而眼開﹐气順而食進。卻於前方中去麻黃﹑防風﹐加白術三錢﹐木通﹑通艸各半錢﹐下保和丸五十丸。如此者﹐五日而安。﹝此卽開鬼門之法也。﹞盧節婦﹐年二十餘﹐半月之前﹐夜間發熱﹐面先腫﹐次及身﹑足腫﹐肚亦腫﹐口渴思冷水﹐食略減。

大腹皮﹝半錢﹞白術﹝一錢半﹞蒼術﹝一錢半﹞梔子﹝四枚﹞川芎﹝一錢﹞麻黃﹝六分﹞木通﹝一錢﹞漧葛﹝二錢﹞甘艸梢﹝些﹞朱秀才﹐因久坐受濕﹐能飲酒﹐下血﹐以苦澀藥兜之﹐遂成腫疾﹐而肚足皆腫﹐口渴中滿﹐無力少汗﹐脈澀而短﹐乃血爲濕气所傷﹐法當行濕順气﹐淸熱進食化積。

滑石﹝六錢﹞白術﹝二錢﹞木通﹝三錢﹞濃朴漧葛﹝各二錢﹞蒼術﹝一錢﹞分四帖﹐加蘇葉七片﹐每一帖煎至三之一﹐熱下保和丸與點丸﹑溫中丸各五十丸。

王三九孺人﹐浮腫膈滿﹐腹滑泄﹐口苦而渴﹐小便赤少﹐脈虛而豁大稍遲﹐此有污積病﹐爲人性急。

滑石﹝一兩﹞陳皮﹝四錢﹞蘇梗白術川芎木通濃朴﹝各二錢﹞茯苓皮﹝一錢半﹞甘艸梢﹝半錢﹞分六帖﹐用順流水煎下保和丸二十五丸﹑抑靑丸十丸。

吳孺人﹐胃中有積﹐發爲腫﹐成瘡疥﹐身倦食少﹐惡寒發熱﹐脈虛而沈。

白術﹝一兩六錢﹞滑石﹝二兩﹞生地木通川芎﹝各半兩﹞黃芩茯苓皮連翹﹝各四錢﹞紫蘇﹝三錢﹞甘艸﹝炙﹐二錢半﹞下保和丸三十丸。

一女子﹐年三十餘歲﹐腫病有熱﹐服藥得安﹐但兩足下節不退﹐肚內自覺尙有熱﹐脈卻平矣﹐飲食如昨。

白術﹝一錢﹞郁李仁﹝一兩半﹞蘇梗木通條芩檳榔枳實﹝炒﹐半兩﹞靑皮﹝一兩﹞甘艸梢﹝一錢﹞分十帖﹐細研郁李仁﹐以順流水三盞蕩起﹐煎一盞﹐食前熱服。

張郎﹐二十歲﹐秋得腫疾﹐午前上甚﹐午後下甚﹐口渴乏力﹐脈澀弱﹐食亦少﹐稟气素怯﹐汗不能自出﹐郁而爲水。與灸三里﹑肺兪﹑大椎﹑合谷﹑分水﹐又與此方。

白術﹝一錢半﹞陳皮﹝五分﹞黃芩紫蘇海金沙木通大腹皮茯苓皮漧葛﹝炒﹞濃朴甘艸﹝各二錢﹞作一帖﹐水煎服。

光明人腳腫﹐肚略急﹐身微熱﹐脈略數﹐口漧。

白術﹝一錢﹞茯苓﹝五分﹞漧葛﹝炒﹐五分﹞蘇梗﹝五錢﹞大腹皮﹝三錢﹞甘艸﹝炙﹐一錢﹞川芎﹝二錢﹞陳皮﹝五分﹞許宅婦人﹐二十以上﹐腳踝腫﹐近日有瘡毒。

白術﹝七錢﹞蒼術陳皮犀角末川芎﹝各五錢﹞連翹木通蘇葉﹝各三錢﹞甘艸﹝梢﹐一錢﹞分七帖煎﹐後入薑汁令辣熱﹐食前服。

馮官人﹐因內有濕積﹐兼時令濕熱﹐右腿少陽分發爛瘡如掌大﹐癢甚﹐兩手脈洪緩略數﹐兩目﹑手足俱虛腫﹐膈中午前痞悶﹐午後腫到兩足則膈寬。

犀角﹝生﹐五分﹞枳殼﹝炒﹐五分﹞陳皮連翹白術﹝各一錢﹞木通﹝五分﹞蒼術﹝五分﹞甘艸﹝梢﹐二分﹞茯苓﹝五分﹞加薑汁煎服。

馮客﹐瘧而發腫﹐微渴﹐脈左手虛﹐右手大﹐食少。

白術﹝一錢半﹞陳皮﹝一錢﹞木通濃朴﹝炒﹞大腹皮﹝各五分﹞甘艸﹝炙﹐二分﹞牛膝﹝五分﹞蘇梗﹝三分﹞姜﹝三片﹞馮儒人﹐瘧而浮腫﹐大便自利。

人參半夏陳皮﹝各一錢﹞川芎蒼術﹝炒﹞白芷﹝各五分﹞木通﹝二錢﹞白術﹝一錢半﹐炒﹞甘艸﹝炙﹐三分﹞王官人﹐年四十﹐瘧兩日一發﹐始善啖﹐至春作腫﹐大小便祕﹐食少﹐面浮腫﹐口渴。

濃朴﹝一錢﹞白術﹝一錢半﹞木通﹝七分半﹞陳皮﹝一錢﹞川芎大腹皮﹝各五分﹞牛膝滑石﹝各一錢﹐炒﹞甘艸﹝炙﹐三分﹞上丹溪治水腫之法十五條。其法大率皆以甘艸佐白術﹑參﹑陳等劑﹐補中气爲君﹔木通﹑滑石﹑郁李仁﹑海金沙行水爲臣﹔濃朴﹑大腹皮﹑蘇梗﹐通滯气爲佐使。如气不升浮﹐惡寒﹐脈沈者﹐探吐以提之﹔頭面先腫﹐加麻黃微汗之﹔挾積气者﹐佐以保和﹑溫中﹑抑靑等丸磨之﹔挾熱者﹐佐以黃芩之類淸之﹔挾瘡癰者﹐佐以連翹﹑犀角散之﹐而隨癥加減也。

﹝羅﹞治腫﹐以胃气爲本。至元戊寅五月間﹐積雨淋淫。魯齋許仲平先生﹐時年五十有八﹐面目﹑肢體浮腫﹐大便溏多﹐腹脹腸鳴時痛﹐飲食減少﹐命予治之。脈得弦細而緩。魯齋曰﹕年壯時﹐多服牽牛﹑大黃藥﹐面目﹑四肢時有浮腫﹐今因陰雨﹐故大發。予曰﹕營運之气﹐出自中焦者胃也。胃气弱不能布散水谷之气﹐營養臟腑﹑經絡﹑皮毛﹐故气行而澀爲浮腫﹐大便溏多而腹脹腸鳴﹐皆濕气勝也。四時﹑五臟皆以胃气爲本﹐五臟有胃气﹐則和平而身安﹐若胃气虛弱﹐不能運動滋養五臟﹐則五臟脈不和平。本髒之气盛者﹐其脈獨見﹐輕則病﹐過甚則必死。故經曰﹕眞髒之脈弦﹐無胃气則死。先生之疾﹐幸而未至於甚﹐尙可調補。人知服牽牛﹑大黃﹐爲一時之快﹐不知其爲終身之害也。遂以平胃散加白術﹑茯苓﹑艸豆蔻仁﹐數服而腹脹﹑溏泄﹑腸鳴時痛皆愈。飲食進﹐止有四肢浮腫﹐以導滯通經湯主之﹐良愈。

導滯通經湯

治痺濕有餘﹐及气不宣通﹐面目﹑手足浮腫。

陳皮桑白皮白術木香﹝各五錢﹞茯苓﹝一兩﹐去皮﹞霖雨時﹐加澤瀉一兩。

上咀。每服五錢﹐水二盞﹐煎至一盞﹐食前溫服。

白茯苓湯

能變水。

白茯苓澤瀉﹝各二兩﹞郁李仁﹝五錢﹞上咀﹐作一服﹐水一碗﹐煎至一半﹐生薑自然汁入藥常服﹐無時。從少至多﹐服五七日後﹐覺腹下再腫﹐治以

白術散

白術澤瀉﹝各半兩﹞上爲末。煎服三錢﹐或丸亦可。煎茯苓湯下三十丸﹐以黃﹑芍藥﹑建中湯之類調養之。平復後﹐忌房室﹑豬﹑魚﹑鹽﹑面等物。

﹝《本》﹞

大棗湯

治四肢腫滿。

用白術三兩﹐咀。每服半兩﹐水一盞半﹐大棗三枚﹐拍破同煎﹐至九分﹐去渣溫服﹐日三四服﹐不拘時候。

﹝梅﹞治水腫不能服藥。商陸一升﹐羊肉六兩﹐以水一斗﹐煮取六升﹐去渣﹐和肉﹑蔥﹑豆作﹐如常法食之。商陸白者好。

﹝《食》﹞醫治十種水气病﹐不瘥欲死者﹐鯉魚一頭﹐重一斤以上者﹐煮熟取汁﹐和冬瓜﹑蔥白作羹食之。

治十種水气病﹐不瘥垂死者。靑頭鴨一隻﹐治如食法﹐細切﹐和米並五味煮令熟作粥﹐空腹食之。

﹝梅﹞治水气脹滿﹐小便澀。白鴨一隻﹐去毛腸﹐洗淨﹐飯半升﹐與椒﹑姜同穣鴨腹中縫定﹐如法蒸熟食之。

﹝子和﹞郾之營兵狄家小兒﹐病風水。諸醫用銀粉粉霜之藥﹐小便反澀﹐飲食不進﹐頭腫肚脹﹐四肢皆滿﹐狀若水晶。求治戴人﹐戴人曰﹕此證不與壯年同﹐壯年病水者﹐或因畱飲及房室﹐此小兒才七歲﹐乃風水證也﹐宜出汗。乃置燠室﹐以屏帳徧遮之﹐不令見火﹐若內火見外火﹐必昏也。使大服胃風湯而浴之﹐浴訖以布單重覆之﹐凡三五重。其汗如水﹐腫乃減五分。隔一二日﹐又根據前法治之﹐汗出腫減七分。又三汗而全減﹐尙未能食﹐以檳榔丸調之﹐兒已嬉笑如常日矣。

﹝《本》﹞治水气﹐

羌活散

羌活蘿卜子﹝各等分﹞上同炒香熟﹐去蘿卜子不用﹐末之。溫酒調下二錢﹐一日一服﹐二日二服﹐三日三服﹐取效。

﹝羅﹞

五皮散

治他病愈後﹐或瘧痢後﹐身體﹑面目﹑四肢浮腫﹐小便不利﹐脈虛而大。此由脾肺虛弱﹐不能營運諸气﹐气虛不理﹐散漫於皮膚﹑肌腠之間﹐故令腫滿也﹐此藥並宜服之。

大腹皮赤茯苓皮生薑皮陳皮桑白皮﹝炒。各等分﹞上件爲粗末。每服五錢﹐水一大盞﹐同煎至八分﹐去渣溫服﹐不拘時候﹐日進三服。

香蘇散

治水气虛腫﹐小便赤澀。

陳皮﹝一兩﹐去白﹞防己木通紫蘇葉﹝各半兩﹞上爲末。每服二錢﹐水二盞﹐生薑三片﹐同煎。

﹝《外》﹞治水病洪腫﹐气脹不消食。用香薷五十斤﹐細銼﹐納釜中﹐水浸上數寸﹐煮使气盡﹐去渣澄淸﹐熬稠丸﹐如桐子大。日三服﹐每服五丸﹐稍加之﹐以小便利爲度。

﹝梅﹞治水腫作﹐坐臥不得﹐頭﹑面﹑身體悉腫。取東引花桑枝燒灰淋汁﹐煮赤小豆﹐空心食令飽﹐饑卽食盡﹐不得喫飯。

﹝《兵》﹞治水病﹐初得危急。冬瓜不限多少任喫﹐神效無比。﹝丹溪云﹕冬瓜性急﹐久病與陽虛者忌之。﹞﹝丹﹞十種水气。冬瓜去穣﹐納赤豆在內﹐蒸熟爲丸服。治痢日久﹐津液枯﹐四肢腫﹐口漧。用冬瓜﹐黃土濃包五寸﹐煨熟﹐去土取汁飲之。﹝《錄驗》﹞﹝羅﹞

白丸子

治徧身腫及單腹脹滿﹐喘悶不快﹐小便赤澀﹐神效。

輕粉﹝五分﹞粉霜﹝炒﹐四錢﹞KT砂﹝研﹐炒﹐三錢﹞滑石﹝研﹐炒﹐四錢﹞寒水石﹝火燒﹐研﹐炒﹐三錢﹞白丁香﹝研﹐羅末﹐炒﹐三錢﹞上件藥﹐將輕粉﹑滑石二味﹐一處研勻﹐用薄紙裹了﹐卻更和白面作餅﹐再裹前藥﹐又用桑柴火燒﹐以熟爲度﹐取出與前四味一處和勻﹐水浸蒸餅搦幹爲丸﹐如綠豆大。每日姜湯下三服﹐食前下。第一日每服二丸﹐第二日每服三丸﹐第三日每服四丸﹐第四日每服五丸。如覺小便多﹐腫漸減﹐便勿服。如小便不多﹐更服一日﹑二日﹐加作六丸做一服﹐一日亦三服﹐腫消爲效。如服藥至第三日﹐覺牙縫內癢痛﹐口气出時﹐便用漱口藥﹐用貫眾﹑黃連各半兩爲散﹐每服一錢﹐水一盞﹐煎至七分﹐入龍腦少許攪勻溫服之﹔每一日煎一錢﹐漱口。如腫消﹐忌鹽﹑魚﹑肉﹑冷硬果食﹐只服粥百日永瘥。如臟腑祕澀﹐气實﹐先服治腫海藻散﹐此藥親用救人甚多﹐神效。

海藻散﹝方見本門積气條。﹞﹝仲﹞牡蠣澤瀉散治腰以下腫。﹝方見傷寒。﹞﹝河﹞

葶藶丸

治一切水濕气﹐通身腫不可當者。

人參﹝一兩﹞苦葶藶﹝四兩﹐於鍋內紙上炒黃色爲度﹞上二味﹐同爲細末﹐用棗肉和丸﹐桐子大。每服十五丸﹐煎桑白皮湯下﹐日進三服﹐空心食前﹐驗。

﹝羅﹞

聖靈丹

治脾﹑肺有濕﹐喘腫盛﹐小便赤澀。

苦葶藶﹝四兩﹐炒﹞木香檳榔茯苓﹝面裹﹐煨﹞防風木通人參﹝以上各二錢半﹐恐是二兩半。﹞上爲末﹐用棗肉爲丸﹐如桐子大。煎桑白皮湯下。

﹝垣﹞

赤茯苓丸

治脾濕太過﹐四肢腫滿﹐腹脹喘逆﹐气不宣通﹐小便赤澀。

葶藶﹝四兩﹞防己﹝二兩﹞赤茯苓﹝一兩﹞木香﹝五錢﹞上爲細末﹐棗肉丸﹐如桐子大。每服三十丸﹐煎桑白皮湯下﹐食前服。

續隨子丸

治徧身虛腫﹐喘悶不快。

人參漢防己赤茯苓木香檳榔﹝各五錢﹞苦葶藶﹝四兩﹐炒﹞續隨子﹝一兩﹞海金沙﹝五錢﹞上爲細末﹐棗肉丸﹐如桐子大。每服二三十丸﹐煎桑白皮湯食則下。

﹝海﹞潔古方治水腫。

用螻蛄去頭尾﹐與葡萄心同搗﹐露七日曝榦爲末﹐淡酒調下。暑月濕用尢佳。﹝《聖惠方》﹕治水腫喘促不得臥﹐螻蛄五枚﹐爲末﹐食前湯調半錢至一錢﹐小便通﹐效。﹞﹝仲﹞夫水病患﹐目下有臥蠶﹐或面目鮮澤﹐脈伏﹐其人消渴﹐病水腹大﹐小便不利﹐其脈沈細者﹐有水﹐可下之。

﹝世﹞治水腫。

薏苡仁根﹝君﹞木香檳榔黑牽牛上爲末﹐酒調服﹐妙。

﹝《外》﹞療水病腫。用鯉魚一頭極大者﹐去頭尾及骨﹐惟取肉。以水二升﹐赤小豆一大升﹐和魚肉煮取二升﹐以上﹐生布絞取汁﹐去渣﹐頓服盡。如不盡﹐分爲三服﹐當下利﹐利盡卽瘥。

﹝《本》﹞治身體腫滿﹐水气急﹐臥不得。郁李仁一大合﹐搗爲末﹐合和面搜作餅子與喫﹐入口卽大便利﹐气﹐便瘥。

﹝丹﹞有人患腳膚腫﹐漸上膝﹐足不可踐地﹐大水﹐頭面﹑徧身腫脹滿。用苦瓠瓤實撚如豆大﹐以面裹煮一沸﹐空心服七枚﹐至午當出水一斗﹐三日水自出不止﹐大瘦乃瘥。三年內須愼口味。一方治腫。取苦瓠殼﹐以鹽搽殼上﹐燒存性爲末﹐煎童便一盞調服﹐瘥。﹝苦瓠﹐須擇無靨翳細理潔淨者﹐不爾﹐有毒。﹞﹝世﹞

三種散

治浮腫。用陳蘿卜種去瓤﹐陳蒲殼去瓤﹐烏豆一合﹐同煎服﹐實時退。

﹝羅﹞

無礙丸

治脾濕積流﹐四肢腫滿。

大腹皮﹝二兩﹞木香﹝半兩﹞蓬術京三稜檳榔郁李仁﹝各一兩﹞上爲細末﹐炒麥曲糊爲丸﹐如桐子大﹐生薑湯下。

﹝《本》﹞治腫滿﹐小便不利﹐

茯苓散

郁李仁﹝四錢﹞檳榔﹝二錢﹞赤茯苓白術甘遂﹝切片﹐炒。各一錢﹞陳皮﹝一錢半﹞上細末。每服一錢﹐姜棗湯調下。

治十種水病並根源﹑證狀方法﹕一靑水﹐先從左右肋腫起﹐根在肝。大戟二赤水﹐先從舌根起﹐根在心。葶藶子三黃水﹐從腰腹起﹐根在脾。甘遂﹝微炒﹞四白水﹐從腳腫起﹐根在肺。桑白皮五黑水﹐從外腎腫起﹐根在腎。連翹六玄水﹐從面腫起﹐根在外腎。芫花﹝醋炒﹞七風水﹐從四肢腫起﹐根在骨。澤瀉八石水﹐從腎腫起﹐根在膀胱。本九髙水﹐從小腹腫起﹐根在小腸。巴豆﹝去皮﹑油﹞十气水﹐或盛或衰﹐根在腹。赤小豆上十般腫病﹐各有根源﹐種種不同。看十種病根﹐除一味倍多﹐餘九味等分﹐逐味根據法修治﹐焙爲細末﹐煉蜜丸﹐如桐子大。用赤茯苓湯吞下三丸。不拘時候﹐每日三服。忌鹽一百二十日﹐緣鹽能化水也。又忌魚蝦﹑麵食﹐一切毒物﹐及生冷房室﹐甚效。用此方獲瘥後﹐更用後來補藥。

補藥方

肉桂﹝去粗皮﹞赤茯苓﹝去皮﹞漧薑莪術﹝醋煮﹞川芎肉豆蔻桔梗﹝各等分﹐根據法制服。

一方﹐無赤茯苓﹑莪術﹐有靑皮﹑白術﹞檳榔上等分爲末。每服三錢﹐百沸湯點服﹐空心食前服。午晚各一服。

前項二方﹐治水腫病甚效。子試用之﹐百發百中﹐獲濟者無數。世間所有水病方藥﹐無出此二方之上者﹐幸勿忽。

﹝河﹞

三花神佑丸

治中滿腹脹﹐一切水濕腫滿。

甘遂大戟芫花﹝醋淬﹐濕炒。各五錢﹞大黃﹝一兩﹞輕粉﹝一錢﹞牽牛﹝二兩﹞上爲末﹐滴水丸﹐如小豆大。初服五丸﹐每服加五丸﹐溫水下﹐每日三服﹐以快利爲度。得利﹐止後服﹐神效。

﹝垣﹞

海金沙散

治脾濕太過﹐通身腫滿﹐喘不得臥﹐及腹脹如鼓。

牽牛﹝一兩半﹐一半炒﹐一半生﹞甘遂﹝五錢﹞白術﹝一兩﹞海金沙﹝三錢﹞上爲細末。每服二錢﹐煎倒流水一盞﹐食前調下。得宣利﹐止後服。

﹝羅﹞

海藻散

治男子﹑婦人通身虛腫﹐喘滿不快。

海藻大戟大黃續隨子﹝去殼。各一兩。上四味﹐用好酒浸一宿﹐取出曬漧候用﹞滑石﹝半兩﹞白牽牛﹝頭末﹐生﹐一兩﹞甘遂﹝麩炒﹐一兩﹞白豆蔻﹝一个﹞靑皮﹝去白﹞陳皮﹝去白。各半兩﹞上前藥都一處﹐杵爲細末。大人每服二錢﹐如气實者三錢﹐平明冷茶淸調下。至夜時﹐取下水三二行﹐腫減七分。隔二三日﹐平明又一服﹐腫消。忌魚肉百餘日。小兒腫﹐服一錢﹐五歲以下者半錢。女人有胎者不可服。

﹝《保》﹞錢氏論虛實腹脹實則不因吐瀉久病之後﹐亦不因下利得之﹐脹而喘急悶亂﹐更有痰有熱﹐及有宿食不化者﹐宜大黃丸﹑白餅子﹑紫霜丸下之。更詳別大小便﹐如俱不通﹐先利小便﹐後利大便。虛則久病吐瀉後﹐其脈微細﹐主目胞腮虛腫﹐手足冷﹐宜先與塌气丸﹐後與異功散及和中丸﹑益黃散和其气。因气而腫者﹐煎陳皮湯。因濕而腫者﹐煎防己黃湯調五苓散。因熱而腫者﹐八正散。又一法﹐燥熱於肺爲腫者﹐乃絕水之源﹐當淸肺除燥﹐水自生矣﹐於梔子豉湯中加黃。如熱在下焦﹐陰消使气不得化者﹐宜益陰則陽气自化﹐加黃連﹑黃柏是也。

﹝垣﹞中滿分消丸﹝方見脹門。﹞﹝丹﹞熱水腫。

梔子﹝五錢﹞木香﹝一錢﹞白術﹝二錢半﹞急流水煎服。

又方山梔子去皮取仁﹐炒﹐槌碎﹐米飲湯送下。如胃脘熱病在上者﹐帶皮用。

﹝《本》﹞治遊風攻頭面﹐或四肢作腫塊﹐

知母湯

知母麻黃黃甘艸羌活白術枳殼﹝各一兩﹞上粗未。每服四錢﹐水一盞半﹐牛蒡子百粒﹐研碎﹐煎至七分﹐溫﹐日三四服。覺冷﹐不用牛蒡子。有一達官母﹐年七十﹐中風﹐手拘攣﹐平日止是附子之類扶養。一日﹐面浮腫﹐手背亦腫。尋常有一國醫供藥﹐診之是水病﹐欲下大戟﹑牽牛以導之﹐其家大驚憂惶﹐召予議之。予曰﹕《素問》稱面腫曰風﹐足脛腫曰水。此服附子太過﹐正虛風生熱之證﹐咽必噎塞﹐膈中不利。誠如予言﹐用升麻牛蒡玄參湯﹐繼以知母湯﹐三日便愈。

﹝無﹞

復元丹

治三焦不瀉﹐气脈塞閉﹐樞機不通﹐喘息奔急﹐水气盈溢﹐滲透經絡﹐皮膚溢滿﹐足脛尢甚﹐兩目下腫﹐腿腹間冷﹐口苦﹐心腹堅脹﹐不得正偃﹐偃則咳嗽﹐小便不通﹐夢中虛驚﹐不能安臥。

獨活﹝炮﹐二兩﹞木香﹝炒﹞川椒﹝炒﹐出汗﹞羌活濃朴﹝去皮﹐姜制﹞陳皮吳茱萸﹝炒﹞桂心﹝各一兩﹞澤瀉﹝一兩半﹞肉蔻﹝煨﹞檳榔﹝各半兩﹞上爲末﹐糊丸﹐如桐子大。每服五十丸﹐煎紫蘇湯送下﹐不拘時。此藥世傳屢驗。服者宜先屏去諸藥﹐一日三服。先服漩利如傾﹐次卽腫消喘止。宜絕欲屏鹽半年﹐乃不再作。

﹝《本》﹞治脾虛浮腫﹐

實脾散

大附子﹝一枚﹞艸果﹝二兩﹞甘艸﹝一兩﹞漧薑﹝二兩﹞大腹皮﹝去皮﹐六兩﹞木瓜﹝一个﹐去穣﹐切片﹞上﹐用水於沙器內煮幹一半﹐掰開看漧薑不白心爲度﹐亦不得令水漧至焦﹐取出焙榦爲末﹐每日午時﹐空心沸湯點服。

﹝《素》﹞三陰結謂之水。﹝陰陽別論王注云﹕謂脾肺之脈俱寒結也。﹞下焦溢爲水。﹝全文見診。王注云﹕下焦爲分注之所﹐气窒不瀉則爲溢水。﹞陽明所謂上喘爲水者﹐陰气下而復上﹐上則邪客於臟腑間﹐故爲水也。

運气水腫有四﹕一曰濕。經云﹕太陰所至爲腫。又云﹕濕勝則濡泄﹐甚則水閉腫。又云﹕太陰之勝﹐足脛腫﹐飲發於中﹐腫於上。又云﹕太陰司天﹐客勝則首面腫﹐呼吸气喘﹐治以諸熱是也。

二曰火熱。經云﹕諸病腫﹐皆屬於火。又云﹕少陽司天﹐火气下臨﹐肺气上從﹐寒熱腫。又云﹕少陽司天﹐火淫所勝﹐民病皮膚痛﹐色變黃赤﹐傳而爲水﹐身面腫﹐腹滿仰息。又云﹕少陽之復﹐渴引水漿﹐化而爲水﹐傳爲腫。又云﹕少陽司天﹐客勝﹐甚則腫﹐治以諸寒是也。

三曰寒。經云﹕寒勝則浮是也。

四曰燥。經云﹕陽明所至﹐爲浮虛是也。

﹝《素》﹞黃帝問曰﹕少陰何以主腎﹖腎何以主水﹖岐伯對曰﹕腎者至陰也﹐至陰者盛水也。肺者太陰也﹐少陰者冬脈也。故其本在腎﹐其末在肺﹐皆積水也。帝曰﹕腎何以能聚水而生病﹖岐伯曰﹕腎者﹐胃之關也﹐關門不利﹐故聚水而從其類也。上下溢於皮膚﹐故爲腫。附腫者﹐聚水而生病也。帝曰﹕諸水皆生於腎乎﹖岐伯曰﹕腎者牝髒也﹐地气上者屬於腎而生水液也﹐故曰至陰。勇而勞甚則腎汗出﹐腎汗出逢於風﹐內不得入於臟腑﹐外不得越於皮膚﹐客於玄府﹐行於皮裏﹐傳爲腫﹐本之於腎﹐名曰風水。所謂玄府者﹐汗空也。帝曰﹕水兪五十七處者﹐是何主也﹖岐伯曰﹕腎兪五十七穴﹐積陰之所聚也﹐水所從出入也。尻上五行行五者﹐此腎兪﹐故水病下爲腫大腹﹐上爲喘呼不得臥者﹐標本俱病。故肺爲喘呼﹐腎爲水腫﹐肺爲逆不得臥分爲相輸俱受者﹐水气之所畱也。﹝肺腎之標本﹐其上下分爲相輸應之病而俱受者﹐緣此二髒乃水气之所畱故也﹐﹞伏菟上各二行行五者﹐此腎之街也﹐三陰之所交結於腳也。踝上各一行行六者﹐此腎脈之下行也﹐名曰太衝。凡五十七穴者﹐皆髒之陰絡﹐水之所客也。﹝水熱穴論﹞尻上五行行五﹕脊中一懸樞一命門一腰兪一長彊一大腸兪二小腸兪二膀胱兪二中KT內兪二白環兪二胃倉二肓門二志室二胞肓二秩邊二伏菟上各二行行五﹕中柱二四滿二气穴二大赫二橫骨二外陵二大巨二水道二歸來二气街二踝上各一行行六﹕太衝二復澑二陰谷二照海二交信二築賓二﹝《靈》﹞風膚脹爲五十七﹐取皮膚之血者盡取之。﹝四時气篇﹞刺灸水腫有五法﹕其一取腎﹑膀胱。經前篇云﹕五十七穴者﹐是取其二經之穴也。又經云﹕腎病者﹐腹大脛腫﹐取其經少陰﹑太陽血者﹐是取其二經之血也。

其二取血絡。經前云﹕取皮膚之血者﹐盡取之是也。

其三取胃。經云﹕胃足陽明之脈﹐所生病者﹐大腹水腫﹐視盛虛﹑熱寒﹑陷下取之是也。

其四取委陽。經云﹕三焦病者﹐不得小便﹐溢則水﹐取委陽是也。

其五筒鍼取水。先以鈹鍼鍼之﹐已刺而筒之﹐引鍼而納之﹐入而復之﹐以盡其﹐必堅來﹐來緩則煩﹐來急則安靜﹐間日一刺之﹐盡乃止。﹝筒鍼﹐鍼中有空竅如筒﹐出水也。﹞﹝《撮》﹞浮腫﹕分水﹑中脘﹝各灸之。﹞內庭行間臨泣﹝各瀉﹐立安。﹞﹝東﹞水气﹐皮痛不可近衣﹐小腹惇惇然﹐小便黃﹐身潤﹕章門屋翳﹝灸。﹞陰交章門﹝刺之。﹞﹝華﹞外腰水腫﹐先從腰腫起﹕肝募水分內中水腫﹐面痿黃﹕胃脘通穀气海水分胞中水腫﹐根在心﹐水赤﹕心兪巨闕气海腹中水腫﹐從脾起﹐水黃﹕脾兪胃脘水分肺喘水腫﹐從胸起﹐水白﹕肺兪肝募足心水腫﹐從足起﹕白環兪水分中四肢水腫﹐變身浮﹕膽募兩脇水腫﹐四肢枯瘦﹐從脇腫起﹕章門期門小腸水腫﹐從臍腫起﹕气海。

﹝《保》﹞五脈論五水灸法﹕靑水﹐灸肝井。﹝弦脈。﹞赤水﹐灸心滎。﹝洪脈。﹞黃水﹐灸脾兪。﹝緩脈。﹞白水﹐灸肺經。﹝澀脈。﹞黑水﹐灸腎合。﹝沈脈。﹞﹝《甲》﹞身腫﹐關門主之。水腫脹皮腫﹐三里主之。風水膝腫﹐巨虛上廉主之。風水﹐面腫﹐顏黑﹐解溪主之。風水﹐面腫﹐衝陽主之。水中畱飲﹐胸脇支滿﹐刺陷谷出血﹐立已。面腫﹐上星主之﹔先取噫嘻﹐後取天牖﹑風池。水腫﹐人中盡滿唇反者死﹐水溝主之。水腫大臍平﹐灸臍中﹐無理不治。

﹝《素》﹞目窠微腫如臥蠶之狀﹐曰水。﹝平人气象論﹞足脛腫曰水。

﹝仲﹞病下利後﹐渴飲水﹐小便不利﹐腹滿因腫者﹐何也﹖答曰﹕此法當病水。若小便自利及汗出者﹐自當愈。跗陽脈當伏﹐今反數﹐本自有熱消穀﹐小便數﹐今反不利﹐此欲作水。寸口脈浮而遲﹐浮脈則熱﹐遲脈則潛﹐熱潛相搏﹐名曰沈。跗陽脈浮而數﹐浮脈則熱﹐數脈則止﹐熱止相搏﹐名曰伏。沈伏相搏﹐名曰水。沈則絡脈虛﹐伏則小便難﹐虛難相搏﹐水走皮膚﹐則爲水矣。

﹝《素》﹞頸脈動喘疾咳﹐曰水。﹝平人气象論﹞﹝仲﹞風水﹐其脈自浮﹐外證骨節疼痛﹐惡風。﹝《鍼經論疾診尺篇》云﹕視人之目窠上微癰如新臥起狀﹐其頸脈動﹐時咳﹐按其手足上而不起者﹐風水膚脹也。又仲景云﹕太陰脈浮而緊﹐法當骨節疼痛﹐反不疼﹐身體反重而酸﹐其人不渴﹐汗出卽愈﹐爲風水。治法見前陽虛條。﹞皮水﹐其脈亦浮﹐外證腫﹐按之沒指﹐不惡風﹐其腹如鼓﹐不渴﹐當發其汗。﹝又云﹕渴而不惡寒者﹐此是皮水。蓋法當風水﹐惡寒不渴﹔皮水﹐不惡寒而渴。假令皮水不渴﹐亦當發汗也。治法見陽虛條。﹞正水﹐其脈沈遲﹐外證自喘。

石水﹐其脈自沈﹐外證腹滿不喘。﹝大奇論篇腎肝並沈爲石水﹐並浮爲風水。﹞黃汗﹐其脈沈遲﹐身發熱﹐胸滿﹐四肢﹑頭面腫﹐久不愈﹐必致癰膿。﹝又云﹕身腫而冷狀如周痺﹐胸中窒不能食﹐反聚痛﹐暮躁不得眠﹐此爲黃汗。治法見黃膽條。﹞﹝仲﹞心水者﹐其身重而少气﹐不得臥﹐煩而躁﹐其陰大腫。肝水者﹐其腹大﹐不能自轉側﹐脇下腹中痛﹐時時津液微生﹐小便續通。肺水者﹐身腫﹐小便難﹐時時鴨溏。脾水者﹐其腹大﹐四肢苦重﹐津液不生﹐但苦少气﹐小便難。腎水者﹐其腹大﹐臍腫腰痛﹐不得溺﹐陰下濕如牛鼻上汗﹐其足逆冷﹐面黃瘦。﹝一云﹕大便反堅。﹞﹝無﹞大抵浮腫帶數﹐卽是虛寒潛止於其間﹐久必沈伏﹐沈伏則陽虛陰實﹐爲水必矣。面然浮腫疼痛﹐其色黑﹐多汗惡風者﹐屬腎風。﹝治見諸風注。﹞諸唇黑則傷肝﹐缺盆平則傷心﹐臍出則傷脾﹐足心平則傷腎﹐背平則傷肺。凡此五傷﹐必不可治也。

﹝仲﹞脈得諸沈﹐當責有水﹐身體腫重。水病﹐脈出者死。﹝無擇云﹕大抵浮脈帶數﹐卽是虛寒潛止於其間﹐久必沈伏﹐沈伏則陽虛陰實﹐爲水必矣。﹞﹝《脈》﹞水病﹐脈洪大者可治﹔微細者不可治。水病﹐腹大如鼓﹐脈實者生﹔虛者死。水病﹐夜半死。

﹝全文見診生死。﹞﹝《仲》﹞諸病水者﹐渴而下利﹐小便數者﹐皆不可發汗。

﹝《素》﹞帝曰﹕有病腎風者﹐面然壅﹐害於言﹐可刺否﹖岐伯曰﹕虛不當刺﹐不當刺而刺﹐後五日其气必至。帝曰﹕其至何如﹖岐伯曰﹕至必少气時熱﹐時熱從胸背上至頭﹐汗出手熱﹐口漧苦渴﹐小便黃﹐目下腫﹐腹中鳴﹐身重難以行﹐月事不下﹐煩而不能食﹐不能正偃﹐正偃則咳﹐病名曰風水﹐論在刺法中。帝曰﹕願聞其說。岐伯曰﹕邪之所湊﹐其气必虛。陰虛者﹐陽必湊之﹐故少气時熱而汗出也。小便黃者﹐少腹中有熱也。不能正偃者﹐胃中不和也。正偃則咳甚﹐上迫肺也。諸有水气者﹐微腫先見於目下也。帝曰﹕何以言之﹖岐伯曰﹕水者陰也﹔目者﹐亦陰也。腹者至陰之所居﹐故水在腹者﹐必使目下腫也。眞气上逆﹐故口苦舌漧﹐臥不得正偃﹐正偃則咳出淸水也。諸水病者﹐故不得臥﹐臥則驚﹐驚則咳甚也。腹中鳴者﹐病本於胃也。薄脾則煩不能食﹐食不下者﹐胃脘隔也。身重難以行者﹐胃脈在足也。月事不來者﹐胞脈閉也﹐胞脈者屬心而絡於胞中﹐今气上迫肺﹐心气不得下通﹐故月事不來也。﹝評熱病論﹞﹝仲﹞問曰﹕病者苦水﹐面目﹑身體﹑四肢皆腫﹐小便不利﹐脈之不言水﹐反言胸中痛﹐气上衝咽﹐狀如炙肉﹐當微咳喘﹐審如師言﹐其脈何類﹖師曰﹕寸口脈沈而緊﹐沈爲水﹐緊爲寒﹐沈緊相搏﹐結在關元﹐始時當微﹐年盛不覺﹐陽衰之後﹐榮衛相干﹐陽損陰盛﹐結寒微動﹐緊气上衝﹐喉咽塞噎﹐脇下急痛。醫以爲畱飲而大下之﹐气擊不去﹐其病不除。後重吐之﹐胃家虛煩﹐咽燥欲飲水﹐小便不利﹐水谷不化﹐面目手足浮腫。又與葶藶丸下水﹐當時如小瘥﹐食飲過度﹐腫復如前﹐胸脇苦痛﹐象若奔豚﹐其水揚溢﹐則浮咳喘逆。當先攻擊沖气令止﹐乃治咳。咳止﹐其喘自瘥。先治新病﹐病當在後。

﹝丹﹞盧氏醫鏡水脹辧《內經》曰﹕諸气郁﹐皆屬於肺。諸濕腫滿﹐皆屬於脾。諸腹脹大﹐皆屬於熱。

蓋濕者﹐土之气﹐土者﹐火之子。故濕每生於熱﹐熱气亦能自濕者﹐子气感母﹐濕之變也。凡病腫﹐皆宜以治濕爲主。所挾不同﹐故治法亦異。《類例》治腫﹐以治水立說﹐而欲導腎以決去之﹐豈理也哉﹗脾土衰弱﹐內因七情﹐外傷六气﹐失運化之職﹐淸濁混淆﹐郁而爲水。《類例》以爲本末皆隸於肺﹑腎﹑胃三者而不及脾﹐下文繼以肺金盛而生水﹐水液妄行﹐气息閉﹐樞機壅而爲腫。夫脾土受病﹐肺爲之子﹐焉有自盛而生水者哉﹖若謂腫之水果生於肺金之淸气﹐則滋長腎陰﹐奉行降令﹐爲化生之源﹐何病腫之有﹖今滲透經絡﹐注流溪谷﹐皆濁腐之气﹐窒礙津液﹐久久灌入隧道﹐血亦化水﹐而欲藉脾土以制之﹐導腎气以利之﹐不思脾病則肝木來侮﹐子气亦衰﹐木寡於畏﹐脾欲不病﹐不可得矣。治法宜淸心經之火﹐補養脾土﹐全運化之職﹐肺气下降﹐滲道開通﹐使敗濁之气其稍淸者﹐復回而爲气﹑爲血﹑爲津液﹔其甚者﹐在上爲汗﹐在下爲溺﹐以漸而分消矣。今不明言﹐而曰制水﹑燥水﹐得非白圭以鄰國爲壑乎﹖經言腫病因津液充郭而致﹐不生於肺金之盛也明矣。又言气拒於內﹐气耗於外﹐責其不能滲運敗濁耳。又云﹕開鬼門﹐潔淨府。鬼門﹐膚腠也﹐屬肺﹔淨府﹐膀胱也﹐屬腎之府。

未聞有導腎气之說。注衣冠文物言陰精耗損﹐腎气果可導乎﹖仲景謂治濕利小便﹐卽經中潔淨府之意。苟以淸淨爲腎而導之﹐果於經意有合乎﹖錢仲陽謂腎無瀉法﹐其可輕易導之乎﹖或曰﹕經言疏滌五臟﹐非導腎歟﹖予曰﹕此承上文五陽已布而言﹐若鬼門開矣﹐淨府潔矣﹐五宮之陽气條布﹐彼敗濁之气﹐自然疏導滌除﹐於腎气何與焉。

卷之二十四脾胃部水脹通論

胎前水腫

﹝云﹞

防己湯

治妊娠脾虛﹐徧身浮腫﹐心腹脹滿喘促﹐小便不利。

防己﹝七錢半﹞桑白皮赤茯苓紫蘇﹝莖葉。各一兩﹞木香﹝二錢半﹞上爲粗末。每服四錢﹐姜四片﹐水同煎﹐食前服。

葶藶散

治妊娠徧身洪腫。

葶藶子﹝一兩﹞白術﹝五兩﹞茯苓桑白皮郁李仁﹝各二兩﹞上爲粗末﹐水六升﹐煎取二升﹐分三服﹐小便利卽瘥。

又方澤瀉葶藶﹝各二兩﹞茯苓枳殼白術﹝各六兩﹞上細切﹐以水六升﹐煮取二升半﹐分溫二服。

﹝子和﹞治妊娠從腳上至腹腫﹐小便不利﹐微渴。豬苓五兩末﹐以熟水服方寸匕﹐日三服。

﹝丹﹞子腫多濕。用山梔一撮﹐米飲吞下。

卷之二十四脾胃部水脹通論

產後水腫

﹝丹﹞產後腫﹐必用大補气血爲主﹐少佐以蒼術﹑茯苓﹐使水自利。

﹝《大》﹞

大調經散

治產後腫滿﹐喘急煩渴﹐小便不利。

大豆﹝一兩半﹐炒﹐去皮﹞茯神﹝一兩﹞眞琥珀﹝一錢﹞上爲細末﹐濃煎﹐烏豆﹑紫蘇湯調下。

產後四肢浮腫者﹐敗血循經﹐流入四肢﹐淫畱日深﹐腐爛如水﹐故令四肢腫﹐面黃。宜服

小調經散

﹐血行腫消則愈。

沒藥琥珀桂心芍藥當歸﹝各一錢﹞細辛麝香﹝各五分﹞上爲細末。每服半錢﹐薑汁酒各少許﹐調停服。

﹝丹﹞婦人產後浮腫﹐小便少﹐口渴﹐惡寒無力﹐脈皆沈﹐此體虛而有濕熱之積﹐必上焦滿悶﹐宜補中導水行气可也。

白術﹝二兩半﹞陳皮﹝一兩﹞川芎﹝半兩﹞木通﹝六錢﹞茯苓﹝三錢﹞下與點丸二十五丸。

﹝《大》﹞

奪魂散

治產後虛腫喘促﹐利小便則愈。

生薑﹝三兩﹐取汁﹞白面﹝三兩﹞半夏﹝七个﹞上以生薑汁搜面裹半夏爲七餅子﹐煨焦熟爲末﹐水調一盞﹐小便利爲效。

﹝潔﹞如產後風寒在表﹐面目四肢浮腫﹐宜《局方》中七聖丸﹐白湯下﹐日加﹐以利爲度。﹝七聖丸方見痔。﹞如浮腫至膝﹐喘嗽﹐加木香﹑檳榔倍之﹐謂气多也。如浮腫﹐又頭痛昏冒﹐加羌活﹑川芎﹐謂風多也。如只浮腫﹐止七聖丸本方服之。

﹝垣﹞中滿分消丸﹝方見脹門熱條﹐用四物湯吞之。﹞﹝杜﹞張宣徽侍寵﹐產後半月﹐忽患浮腫。急召產科醫治﹐經半月不瘥﹐病勢轉劇﹐召杜治之。杜至曰﹕諸醫作何病﹖張曰﹕皆雲水气浮腫。杜曰﹕非也。且水气發咳嗽﹐小便澀是也。今愛寵小便不澀﹐不作咳嗽﹐惟手足寒。乃血藏虛﹐气塞不通流﹐面生浮腫。遂用益血和气藥治之。旬日病去七八﹐經半月全愈。所用之藥﹐乃《靈苑方》牡丹散也。其方云治血藏風虛冷。今產科家多用此藥治產後諸病如神﹐更名曰損金湯者是也。

牡丹散﹝方見產後血暈門。﹞﹝《大》﹞

加減吳茱萸湯

治婦人血藏虛﹐宿挾風冷﹐身面虛浮等疾。

吳茱萸﹝一兩半﹞桔梗漧薑甘艸麥門冬防風半夏細辛當歸赤茯苓牡丹皮桂心﹝各半兩﹞上爲粗未。每服四錢﹐水一盞半﹐煎至七分﹐去渣﹐食前熱服。

﹝丹﹞產後風腫水腫。澤蘭﹑防己等分﹐溫酒調下二錢。如不能飲者﹐醋調下亦可。﹝成氏方。﹞

卷之二十四脾胃部

小腹脹

先腹大﹐後四肢腫﹐爲脹。或獨腹大﹐四肢不腫者﹐治法同。

﹝無﹞

附子綠豆湯

治寒客皮膚﹐殼殼然而堅﹐腹大身腫﹐按之陷而不起﹐色不變﹐病名膚脹。一劑未知﹐再作。

大附子﹝一个﹐重七錢者﹐生﹐去皮臍﹐半破﹞綠豆﹝二兩﹞上以生薑二兩切﹐水二碗煎至一碗﹐去渣﹐分三服﹐空腹溫服。次日﹐將前附子破作四片﹐再用綠豆二兩﹐姜一兩﹐如前煎服。停三日﹐復將附子作八片﹐如前煎服。

﹝治鼓脹法﹐並見後行濕寒熱气血諸條﹐皆其法也。﹞﹝仲﹞脹滿﹐按之不痛爲虛﹐痛者爲實﹐可下之。腹脹時減﹐復如故﹐此爲寒﹐當與溫藥。腹滿不減﹐減不足言﹐須當下之﹐宜大承气湯。

﹝海﹞脾虛滿者﹐黃湯。﹝芍藥停濕。﹞脾實滿不運﹐平胃散。﹝蒼術泄濕。﹞東垣云﹕腹脹滿﹐气不轉者﹐加濃朴以破滯气。腹中夯悶﹐此非腹脹滿﹐乃散而不收﹐可加芍藥收之。是知气結而脹﹐宜濃朴散之﹔散而脹﹐宜芍藥收之。

﹝丹﹞鼓脹﹐大補中气行濕。此乃脾虛之甚﹐必須遠音樂﹐斷濃味。朝寬暮急﹐血虛﹔暮寬朝急﹐气虛﹔終日急﹐气血皆虛。用大劑人參﹑白術﹐佐以陳皮﹑蒼術﹑茯苓之類。有血虛者﹐四物行血﹐隨證加減。凡補气﹐必帶濃朴寬滿。腹脹必少佐濃朴者﹐蓋濃朴味辛﹐以气聚於上焦故也。气不運﹐加木香。气若陷下﹐用升麻﹑柴胡以提其气。水腫當補脾爲主﹐白術﹑茯苓﹑陳皮佐之。

鼓脹論心肺陽也﹐居上﹔腎肝陰也﹐居下﹔脾居中亦陰也﹐屬土。經曰﹕飲食入胃﹐遊溢精气﹐上輸幹脾。脾气散精﹐上歸於肺。通調水道﹐下輸膀胱。水精四布﹐五經並行。是脾具坤靜之徳﹐而有幹健之運﹐故能致心肺之陽﹐降腎肝之陰﹐升而成天地交之泰﹐是爲無病之人。今也七情內傷﹐六淫外侵﹐飲食失節﹐房勞致虛﹐脾土之陰受傷﹐轉輸之官失職。胃𨿽受谷﹐不能運化﹐故陽自升﹐陰自降﹐而成天地不交之否。於斯時也﹐淸濁相混﹐隧道壅塞﹐气化濁血瘀郁而爲熱﹔熱畱而久﹐气化成濕﹔濕熱相生﹐遂成脹滿﹐經曰鼓脹是也。

以其外𨿽堅滿﹐中空無物﹐有似於鼓﹐其病膠固﹐難以治療﹐故又名曰蠱。若虫侵蝕﹐有蠱之義。驗之治法﹐理宜補脾。又須養肺金以制木﹐使脾無賊邪之慮。滋腎水以制火﹐使肺得淸化之令。卻鹽味以防助邪﹔斷妄想﹐遠音樂﹐以保母气﹐無有不安。醫者不察﹐病起於虛﹐急於取效﹐能希賞。病者苦於脹急﹐喜行利藥﹐以求一時之快。不知寬得一日半日﹐其腫愈甚﹐病邪甚矣﹐眞气傷矣﹐去死不遠。古方惟禹餘糧丸﹐又名石中黃丸﹐又名紫金丸﹐制肝補脾﹐殊爲切當。亦須隨證﹐又須順時加減用之爲妙。

予友兪仁叔﹐儒而醫﹐連得家難﹐年近五十得此疾﹐自制禹餘糧丸服之。予診其脈﹐弦澀而數﹐曰﹕此丸新制﹐煉之火邪尙存﹐溫熱之藥太多﹐宜自加減﹐不可執方。兪笑曰﹕今人不及古人﹐此方不可加減。服之一月﹐口鼻出血﹐色黑骨立而死。

楊兄年五十﹐性嗜酒﹐病瘧半年﹐患脹病﹐自察必死來求治。診其脈弦而澀﹐重則大。瘧未愈﹐手足瘦而腹狀如蜘蛛。遂教以參﹑術爲君﹐當歸﹑川芎﹑芍藥爲臣﹐陳皮﹑黃連﹑濃朴﹑茯苓爲佐﹐生甘艸些少﹐作濃湯飲之﹐一日定三帖。彼亦嚴守戒忌。一月後瘧得汗而愈。又半月﹐小便長而脹愈。中間𨿽少有加減﹐大意只是利气行濕。

又﹐陳氏年四十餘﹐性嗜酒﹐大便時見血﹐於春間患脹﹐色黑而腹大﹐其形如鬼。診其脈數而澀﹐重似弱。

予以四物加黃連﹑黃芩﹑木通﹑白術﹑陳皮﹑濃朴﹑生甘艸作湯與之﹐近一年而安。一補气﹐一補血﹐余藥大率相出入﹐皆獲安以保天壽。或曰﹕气無補法﹐子何補气而獲安﹖果有說以通之乎﹖予曰﹕气無補法﹐乃世俗之言也﹐蓋气之爲病﹐痞悶壅塞﹐似難於補﹐恐增病勢。不思正气虛者﹐不能營運﹐邪滯所著而不去﹐所以爲病。《經》曰﹕壯者气行則愈﹐怯者著而成病。苟或气怯不用補法﹐气何由行﹖或曰﹕子之藥審則審矣﹐何效之遲也。病者久在牀枕﹐將必厭子之迂而求速效者矣。予曰﹕此病之起﹐或三五年﹐或十餘年﹐根深勢篤﹐欲求速效﹐自求禍耳。知王道者﹐能治此病也。或曰﹕脹病將終﹐不可與利藥乎﹖予曰﹕灼知其不因於虛﹐受病亦淺﹐脾胃尙壯﹐積滯不固﹐而又有可下之證﹐亦宜略與疏導。若援張子和浚川散﹑禹功丸爲例﹐行迅攻之策﹐實所不敢。

潘可達女﹐年十九歲﹐稟受頗濃﹐患胸腹脹滿﹐自用下藥﹐利十數行﹐時脹無增減來求治。診其脈皆大﹐略按卽散而無力﹐全無數意。予曰﹕此有表證﹐反攻裏﹐當死。賴稟受好﹐時又在室﹐尙可挽回﹐壽損矣。急與四物湯加人參﹑白術﹑帶白陳皮﹑炙甘艸煎服。至半月後﹐病不退﹐又自用蘿卜根種煎湯﹐澡浴兩度﹐時腫稍增。予曰﹕表病攻裏﹐已自難救﹐今又虛其表﹐事急矣。於前藥去地黃﹑芍藥﹐加黃﹐倍白術﹐大劑濃煎湯飲﹔又吞人參白術丸。十日後﹐如初病時。又因喫難化物自利﹐以參﹑術爲君﹐少加陳皮爲佐﹐又與肉豆蔻﹑訶子爲君﹐山楂子爲使﹐粥和作丸吞之﹐至四五十帖而安。

一男子年四十餘﹐患瘧久而腹脹﹐脈不數而微弦﹐重取則來不滑利﹐輕重又皆無力。遂與索氏三和湯三倍加白術﹐入薑汁服之。數服而瘧愈﹐小便利二三行﹐脹稍減。遂又小便短少﹐予作气血兩虛﹐於前藥內入人參﹑牛膝﹑當歸身尾作大劑料﹐百服而愈。

索氏三和湯三倍加白術方

白術濃朴陳皮﹝各三兩﹞木通﹝一兩﹞檳榔紫蘇﹝各二兩﹞甘艸海金沙大腹皮白茯苓枳殼﹝各一兩﹞水煎服。

﹝海﹞

調胃白術澤瀉散

治痰病化爲水气傳變﹐水谷不能食。

白術﹝半斤﹞澤瀉芍藥陳皮茯苓生薑木香檳榔﹝各一兩﹞上爲末﹐治腹腫如神。若心下痞﹐加枳實。若心下盛﹐加牽牛。

﹝仲﹞心下堅大如盤﹐邊如旋杯﹐水飲所作﹐

枳術湯

主之。

枳實﹝七个﹞白術﹝二兩﹞上二味﹐以水五升﹐煮取三升﹐分溫三服。腹中軟﹐卽當散也。

﹝羅﹞眞定王君用﹐年一十九歲﹐病積﹐臍左連脇如覆杯﹐腹脹如鼓﹐多靑絡脈﹐喘不得臥。時值暑雨﹐加之自利完谷﹐日晡潮熱﹐夜有盜汗﹐求予往治之。脈得浮數﹐按之有力。謂病家曰﹕凡治積﹐非有毒之劑攻之則不可。今脈虛弱如此﹐豈敢以常法治之。遂投分滲益胃之劑﹐數服而便淸自調﹔雜以升降陰陽﹑進食和气而腹大減。胃气稍平﹐間以消積之劑﹐不月餘﹐良愈。先師嘗曰﹕潔古老人有云﹕養正積自除。譬如滿座君子﹐縱有一小人﹐自無容地。今令眞气實﹐胃气彊﹐積自消矣。

﹝丹﹞一婦人﹐年三十六歲﹐家貧多勞﹐性偏急。自七月斷經後﹐八月小腹下有一塊﹐偏左如拳﹐有時塊起卽痛作﹐伏則勢減。至半月後﹐腹漸腫脹﹐食減平時三分之二﹐無力﹐遇夜發熱。天明卽稍退﹐其脈得虛微短弱澀﹐左尢甚。初與白術一斤﹐帶白陳皮一斤﹐作二十帖服。以三聖膏貼塊上﹐經宿則塊軟﹐再宿則塊小。

旬日後食稍進﹐熱減半﹐脈稍有力。又與白術一斤﹐帶白陳皮半斤﹐酒當歸身半斤﹐木通三兩﹐每帖研桃仁九粒。盡此劑﹐病悉除。

一婦人﹐年五十餘歲﹐素好怒﹐因食燒豬肉﹐次早面脹﹐絕不思食﹐倦怠﹐六脈沈澀﹐獨左豁大。余作體虛有痰﹐气爲痰所隔不得降﹐當以補虛利痰爲主。每早以二陳湯加參﹑術大劑與一帖﹐服後探令吐出藥。辰巳時﹐復與索氏三和湯一倍加白術二帖。至睡後﹐以神佑七丸以撓其痰﹐去牽牛。如此服至一月而安矣。

金壽一安人﹐年七十一歲﹐好濕面﹐得帶下病﹐亦惡寒淋瀝。醫與荷花須﹑柴胡等藥﹐發熱﹐所下愈多。醫與縮砂﹑豆蔻藥﹐以其食少也﹔腹滿脹﹐气喘﹐又與葶藶散﹐不應。又與禹餘糧丸﹐病愈甚。醫又與崇土散﹐亦不應。

予脈之﹐兩手洪澀﹐輕則弦長而滑實﹐至是喘甚不得臥。此不是濕而釀成濕﹐在足太陰﹑陽明二經。水谷之气爲濕所抑﹐不得上升﹐遂成帶下。理用升舉之劑﹐以補气﹑和血吹之。而醫反與澀燥﹐宜其展轉身病。遂與人參生肺之陰以拒火毒﹔白術以補胃气除濕熱﹑行水道﹔桃仁去污生新﹔郁李仁行積水﹐以通艸佐之﹔犀角屑解食毒﹑消腫悶﹔檳榔治最髙之气。作濃湯吞下保和丸藥。又疑素濃養﹐有肉積﹐加阿魏小丸同咽之。四五日後﹐積气漸消﹐腫漸下。又加補腎丸以生腎水之眞陰。又兩三日後﹐漸安而得睡﹐食有味矣。又兩日後﹐加與點丸以驅逐肺家之積熱而愈。

一丈夫﹐脾有熱﹐腎有虛﹐胃有積﹐得腫疾或進或退﹐口漧或气喘。醫連月﹐不退。脈軟而細﹐以其形肥﹐不以爲忌。用﹕白術﹝四錢﹞芍藥地黃﹝三錢﹞連翹當歸﹝二錢﹞靑皮﹝二錢半﹞人參木通羌活黃芩﹝各一錢半﹞甘艸紅花﹝些﹞上分五帖﹐煎下保和丸。

楊生﹐年三十﹐因瘧初安﹐淡食豆腐齋飯成脹﹐在膈上﹐小便赤少﹐不思食﹐口渴﹐脈弦而澀﹐此胃中有瘀血。用﹕蘇梗﹝三分﹞木通﹝半錢﹞白術﹝一錢半﹞川芎枳實白芍﹝各五分﹞甘艸﹝二分﹐炙﹞陳皮﹝五分﹞濃朴﹝三分﹞上研﹐益元散下保和丸五十粒。

一丈夫气上﹐肚或膨脹﹐此下虛所致。

陳皮﹝五錢﹞人參歸須白術連翹﹝各三錢﹞地黃芍藥﹝各二錢﹞木通﹝一錢半﹞甘艸﹝五分﹞上分五帖﹐煎下保和丸。

木香化滯湯

白豆蔻﹝仁﹞陳皮大腹子白茯苓砂仁人參﹝各一錢﹞靑皮檳榔木香姜黃﹝各二錢﹞白術﹝一錢﹞甘艸﹝炙﹐四分﹞白檀﹝二分﹞藿香葉﹝二分﹞桔梗﹝五分﹞上爲細末﹐水一大盞二分﹐煎至一盞﹐稍熱服﹔食前沸湯點服亦得。

上方﹐治因積滯成脹﹐皆以參﹑術﹑朴﹑通等煎湯﹐補虛行濕﹔下神佑﹑阿魏等丸消積﹐所謂攻補兼施者也。

小溫中丸

治脹。是脾虛不能運化﹐不可下之。

陳皮半夏﹝湯泡﹐去皮臍﹞神曲﹝炒﹞茯苓﹝各一兩﹞白術﹝二兩﹞香附子﹝不要烘曬﹞鍼砂﹝各一兩半﹐醋炒紅﹞苦參﹝炒﹞黃連﹝炒。各半兩﹞甘艸﹝三錢﹞上爲末。醋水各一盞﹐打糊爲丸﹐如桐子大。每服七八十丸。白術六錢﹐陳皮一錢﹐生薑一片﹐煎湯吞下。

虛甚﹐加人參一錢。各用本方去黃連﹐加濃朴半兩。忌口。病輕者﹐服此丸六七兩﹐小便長﹔病甚者服一斤﹐小便始長。

﹝無﹞

禹餘糧丸

治十種水气﹐腳膝腫﹐上气喘滿﹐小便不利。但是水气﹐悉皆主之。﹝許學士及丹溪皆云﹕此方治膨脹之要藥。﹞蛇含石﹝大者三兩以新鐵銚盛﹐入炭火中燒﹐蛇黃與銚子一般紅﹐用鉗取蛇黃﹐傾入醋中﹐候冷取出﹐研極細﹞禹餘糧﹝三兩﹞眞鍼砂﹝五兩﹐先以水淘淨﹐炒幹﹐入禹餘糧一處﹐用米醋二升就銚內煮﹐醋幹爲度。

後用銚﹐並藥入炭中燒紅﹐鉗出傾藥淨磚地上﹐候冷研細﹞以三物爲主﹐其次量人虛實入下項﹕﹝治水多是取轉。惟此方三物旣非大戟﹑甘遂﹑芫花之比﹐又有下項藥扶持﹐故虛人老人亦可服﹞羌活木香茯苓川芎牛膝﹝酒浸﹞桂心白豆蔻﹝炮﹞大茴香﹝炒﹞蓬術﹝炮﹞附子﹝炮﹞漧薑﹝炮﹞靑皮京三稜﹝炮﹞白蒺藜當歸﹝酒浸一宿。各半兩﹞上爲末﹐拌勻﹐以湯浸蒸餅捩去水﹐和藥再搗極勻﹐丸如桐子大。食前﹐溫酒﹑白湯送下三十丸至五十丸。

最忌鹽﹐一毫不可入口﹐否則發疾愈甚。但試服藥﹐卽於小便內旋去﹐不動臟腑。病去﹐日三服。兼以溫和調補气血藥助之﹐眞神方也。

﹝丹﹞脈堅實﹐人壯盛者﹐或可用攻藥﹐便收拾白術爲主。

﹝垣﹞中滿治法﹐開鬼門﹑潔淨府。開鬼門者﹐發汗也﹔潔淨府﹐利小便也。又中滿者瀉之於內﹐謂脾胃有病﹐當令上下分消其气。下焦如瀆﹐气血自然分化﹐不待泄滓穢﹐如或大實大滿﹐大小便不利﹐從權以寒熱藥下之。或傷酒﹑濕面﹐及味濃之物﹐膏粱之人﹐又或食已便臥﹐使濕熱之气不得施化﹐致令腹脹滿﹐此亦是熱脹也。治熱脹﹑分消丸主之。

﹝仲﹞气分﹐心下堅﹐大如盤﹐邊如旋杯﹐水飲所作﹐

桂枝去芍加麻辛附子湯

主之。

桂枝生薑﹝三兩﹞甘艸﹝一兩﹞大棗﹝十二个﹞麻黃細辛﹝各二兩﹞附子﹝一个﹐炮﹞上七味﹐以水七升﹐煮麻黃去上沫﹐內諸藥﹐煮取二升﹐分溫三服。當汗出﹐如虫行皮中﹐卽愈。

﹝《聖》﹞

牛黃琥珀丸

治水腫腹大﹐气息不通危急者﹐神效。

牛黃琥珀椒目﹝沈水者﹞葶藶﹝炒紫色。各三分﹞昆布﹝洗﹐炙﹞海藻﹝洗﹐炙。各一兩一錢﹞牽牛﹝炒﹞桂﹝各一兩﹞上七味爲末﹐另研葶藶如泥﹐一處拌勻﹐煉蜜丸如桐子大。每服十五丸﹐米飲下﹐以小便利爲度﹐日再服。

河間方有麝香﹑龍膽﹐無琥珀﹐易名苦葶藶膏﹐治法與此方同。

﹝仲﹞腹滿﹐口舌漧燥﹐此腸胃間有水气﹐

防己椒藶丸

主之。

防己椒目葶藶﹝炙﹞大黃﹝各一兩﹞上四味﹐末之﹐蜜爲丸如桐子大。先食飲服十丸﹐日三服。稍增﹐口中自有津液。渴者﹐加芒硝五錢。

﹝無﹞

葶藶丸

治腫滿腹大﹐四肢枯瘦﹐小便澀濁。

甜葶藶﹝隔紙炒﹞薺菜根﹝等分﹞上爲末﹐蜜丸如彈子大。每服一丸﹐陳皮湯嚼下。只三丸﹐小便淸數﹐丸當依舊。﹝以上葶藶﹑椒目行濕。﹞﹝羅﹞白丸子治單腹脹﹐神效。﹝方見水脹門。﹞﹝潔﹞治水气蠱脹﹐潔淨府﹐

楮實子丸

楮實子﹝一斗﹐水二斗熬成膏子﹞白丁香﹝一兩半﹞茯苓﹝三兩﹞上二味爲末﹐用楮實膏爲丸﹐如桐子大。不計丸數﹐從少至多﹐服至小便淸利及腹脹減爲度。次服中治丸﹐末治藥調養﹐疏啟其中。忌甘苦。峻補其下﹐宜五補七宣丸。﹝白丁香爲行濕之劑。中治丸卽白術散﹐用白術﹑澤瀉等分以爲末﹐茯苓煎湯調下。末治卽黃建中之類方﹐並見水腫門。﹞﹝世﹞治蠱。用蝦蟆一枚﹔去內腸﹐入螻蛄七个﹐新瓦上焙榦爲末丸﹐酒服。如無螻蛄﹐用縮砂七粒﹐﹝本艸云﹕蝦蟆味辛寒有毒﹐主邪气﹐破瘕堅。﹞﹝《素》﹞黃帝問曰﹕有病心腹滿﹐旦食則不能暮食﹐此爲何病﹖岐伯對曰﹕名爲鼓脹。帝曰﹕治之柰何﹖岐伯曰﹕治之以雞矢醴﹐一劑知﹐二劑已。帝曰﹕其時有復發者何也﹖岐伯曰﹕此飲食不節﹐故時有病也。𨿽然﹐其病且已﹐時故當病﹐气聚於腹也。﹝腹中論王注﹕雞矢大利小便﹐微寒﹐用湯漬服之。潔古云﹕以酒調服。﹞﹝無﹞五積﹐久必心腹脹滿。肝爲肥气﹐心爲伏梁﹐肺爲息奔﹐脾爲痞气﹐腎气奔豚﹐如斯之類﹐從五積法治之可也。

﹝丹﹞朱恕八哥﹐肚腫﹐因濕气起自五月﹐能飲酒﹐左脇有塊﹐兩足時有腫。

白術三稜﹝醋炒﹞木通陳皮大腹皮赤茯苓海金沙﹝各五分﹞甘艸﹝二分﹞炒朴﹝五分﹞肉桂﹝三分﹞煎湯下保和丸三十﹑溫中丸三十﹑抑靑丸十丸。

﹝垣﹞

廣術潰堅丸

治中滿腹脹﹐內有積堅硬如石﹐形如盤﹐令人坐臥不寧﹐大小便澀滯﹐爲喘气促﹐面色痿黃。

濃朴﹝五分﹐生﹞黃芩﹝五分﹞黃連﹝六分﹞艸豆蔻﹝五分﹞益智﹝五分﹞半夏﹝七分﹞蓬術﹝二分﹞甘艸﹝生﹞紅花﹝一錢﹞柴胡升麻吳茱萸澤瀉﹝各二分﹞神曲﹝三分﹞歸梢﹝五分﹞靑皮﹝二分﹞陳皮﹝一分﹞葛根﹝四分﹐治虛渴﹞上銼﹐如麻豆大﹐水二盞﹐煎至一盞﹐去渣﹐稍熱服。忌酒面。二服之後﹐中滿減半。止有積不消﹐再立方﹐名曰

半夏濃朴湯

濃朴﹝八分﹞半夏﹝一錢﹞吳茱萸肉桂紅花黃連﹝各一分﹞桃仁﹝七分﹞蘇木﹝五分﹞京三稜蒼術白術柴胡葛根﹝不渴不用﹞甘艸﹝生。各三分﹞歸梢豬苓漧薑升麻﹝各四分﹞艸豆蔻﹝二錢﹞澤瀉﹝六分﹞木香靑皮陳皮黃芩﹝生﹐各二分﹞昆布﹝少﹞神曲上銼﹐如麻豆大﹐作一服﹐根據前煎服之。禁忌如前。服此藥二服後﹐前證又減一半﹐卻於前藥中加減之。

濃朴﹝五分﹞黃芩﹝二分﹞甘艸﹝炙﹐五分﹞吳茱萸﹝一分﹞益智﹝二分﹞砂仁﹝一分﹞豆蔻﹝三分﹞半夏﹝四分﹞黃﹝四分﹞紅花﹝少﹞歸梢﹝一錢﹞黃連﹝一分﹞上銼﹐如麻豆大﹐作一服﹐水二大盞﹐煎至一盞﹐去渣﹐稍熱服﹐食前。忌苦寒藥泄大便﹐又忌魚﹑兔肉並鹽物﹑房事等項。

﹝丹﹞心腹膨﹐內多食積所致。

南星﹝一兩半﹞半夏栝蔞仁﹝研﹐和爛。各一兩﹞香附﹝童便浸﹞黃連﹝姜炒。各二兩﹞礞石﹝硝﹞蘿卜子﹝五錢﹞麝香﹝少﹞連翹﹝五錢﹞上用麵糊爲丸。

腹腫不寬滿﹐食肉多。

黃連﹝一兩﹞阿魏﹝半兩﹐醋浸﹐擂細﹞作糊丸﹐同溫中丸﹐白術湯送下。

食肉多﹐腹脹﹐用三補丸料內加香附﹑半夏曲﹑蒸餅丸服。﹝三補方見治寒熱。﹞﹝世﹞

四炒枳殼丸

治气血凝滯﹐腹內蠱脹。

枳殼﹝四兩﹐去穣﹐切作指面大塊﹐分四處。一兩﹐用蒼術一兩同炒黃﹐去蒼術﹔一兩﹐用蘿卜子一兩同炒黃﹐去蘿卜子﹔一兩﹐用漧漆一兩同炒黃﹐去漧漆﹔一兩﹐用茴香一兩同炒黃﹐去茴香。止用枳殼爲細末﹞上用原炒蒼術﹑蘿卜子﹑漧漆﹑茴香四味﹐同水二碗﹐煎至一碗﹐去渣﹐煮麵糊爲丸﹐如桐子大。每服五十丸﹐食後米飲下。

﹝孫﹞殿中丞某郎中妹﹐十歲﹐腹痛色不變﹐按之而大陷﹐心腹痞膈﹐病已月餘。按《甲乙經》云﹕三焦脹者﹐气滿於皮膚中﹐殼然石堅。遂與仲景方﹐濃朴﹑生薑二兩﹐半夏七錢﹐甘艸半兩﹐人參一錢。每用藥一兩五錢﹐水煎分三服﹐一日服之。至二十日愈。

﹝潔﹞棗一斗﹐置鍋內﹐入水約四指﹐用大戟並根苗蓋徧﹐盆合之煮熟爲度﹐去大戟不用﹐旋旋喫棗無時﹐棗盡﹐決效如神。

﹝丹﹞大戟爲末﹐棗肉丸。每七丸﹐泄利小水﹐劫快實者。

﹝垣﹞

沈香交泰丸

治脹﹐大便燥結﹐脈沈之洪緩﹐浮之弦者。

沈香白術﹝各三錢﹞枳實﹝炒﹐一錢﹞濃朴﹝姜制﹐五錢﹞茱萸﹝湯泡﹞白茯苓澤瀉陳皮當歸﹝各二錢﹞大黃﹝酒浸﹐一兩﹞靑皮木香﹝各二錢﹞上爲細末﹐湯浸蒸餅爲丸﹐桐子大。每服五十丸﹐加至七八十丸﹐溫湯下﹐食後。微利止。

沈香海金沙丸

治一切積聚﹐脾濕腫脹﹐肚大靑筋﹐羸瘦惡證。

海金沙﹝五錢半﹞沈香﹝二錢﹞輕粉﹝一錢﹞牽牛末﹝一兩﹞上爲末﹐研獨科蒜如泥爲丸﹐如桐子大。每服三十丸﹐加至五十丸﹐煎百沸燈心通艸湯空腹送下。更量虛實加減丸數﹐取利爲度。

﹝潔﹞

治腫木香散

治水腫脹大如鼓﹐或徧身皆腫。

木香大戟白牽牛﹝各等分﹞上細末。用豬腰子一雙﹐批片摻末在內﹐煨熟﹐空心服之。如食左腰子則拓左臂﹐如食右腰子拓右臂。如腫不能全去﹐於肚上繞臍滿腹﹐塗甘遂細末﹐卻飲甘艸水少許﹐其腫便去也。

﹝《竹》﹞

香棗丸

治蠱气病有十種。

苦丁香爲細末﹐用熟棗爲丸﹐如桐子大。每服三十丸﹐煎棗湯送下﹐空心服之﹐立效。三服大愈。

﹝仲﹞病腹滿﹐發熱十日﹐脈浮而數﹐飲食如故﹐

濃朴七物湯

主之。

濃朴﹝半斤﹞甘艸大黃﹝各三兩﹞大棗﹝十枚﹞枳實﹝五个﹞桂枝﹝三兩﹞生薑﹝五兩﹞上七味﹐以水一斗﹐煮取四升﹐溫服八合﹐一日三服。嘔者﹐加半夏五合。下利﹐去大黃。寒多者﹐加生薑至半斤。

上下脹諸方﹐蓋本於經﹐所謂泄之則脹已之旨也。

﹝丹﹞治脹專主濕熱﹐治法見前補虛行濕條。

﹝垣﹞諸腹脹大皆屬於熱論此乃八益之邪﹐有餘之證﹐自天外而入﹐感風寒之邪﹐自表傳裏﹐寒變爲熱﹐作胃實腹病﹐日晡潮熱﹐大渴引飲﹐譫語﹐是太陽陽明並大實大滿者﹐大承气湯下之。少陽陽明微滿實者﹐小承气湯下之。《內經》曰泄之則脹已﹐此之謂也。又熱論云傷寒變爲熱﹐故下之不脹者﹐以明寒因寒用﹐故曰下之脹已﹐非陰盛生內寒﹐胃寒脹滿之病。假令瘧爲脹滿﹐亦有寒脹熱脹﹐是天之邪气傷暑而得之。不卽時發﹐至秋發者﹐何也﹖暑天當時助正气﹐故邪不能發。至秋暮﹐暑气衰絕﹐而瘧病作矣。知其寒也﹐《局方》用交解飲子者是也。此天之邪气𨿽有餘﹐病瘧猶以爲寒﹐況不足病爲脹滿者乎﹖是知腹脹多爲寒病也。何以言之﹖《脈經》云﹕胃中寒則脹滿。《靈樞經》云﹕夫飲食不節﹐起居不時﹐末傳寒中。又云﹕腹脹滿﹐胃脘當心而痛﹐上支兩脇﹐膈咽不通﹐飲食不下﹐取胃之三里。又云﹕濁气在上﹐則生脹。《靈樞經》云﹕脹取三陽。三陽者﹐足太陽膀胱寒水爲脹﹐與《內經》通評虛實論說﹕腹暴滿﹐按之不下﹐取足太陽經絡者﹐胃之募也。正同。又云﹕腹滿脹﹐支膈脇﹐下厥上冒﹐過在太陰陽明。此乃胃中寒熱郁遏也。又云﹕太陰之厥﹐則腹滿脹﹐後不利﹐不欲食﹐食則嘔不得臥。按《內經》所說寒脹多如此﹐老夫但略舉其端。其病者不悟寒脹之多﹐一切脹滿病作熱治之﹐多用三花神佑丸﹐大黃﹑牽牛之類下之﹐或藥病不相應﹐立致夭折。

由是論之﹐當從《靈樞》《素問》乎﹖當從俗醫胸臆之論乎﹖今立治中滿脹寒脹一方﹐熱脹一方﹐評而用之﹐使上下分消其气可也。﹝中滿分消湯治寒脹﹐分消丸治熱脹﹐二方並見後條。﹞﹝《靈》﹞胃中寒﹐則腹脹。胃中寒﹐腸中熱﹐則脹而且泄。﹝師傳篇﹞適寒涼者脹﹐下之則脹已。﹝五常政論東垣沈香海金沙丸方見脈實篇。﹞陰並於下則足寒﹐足寒則脹也。﹝厥論﹞﹝垣﹞濁气在上則生脹陰陽應象論云﹕淸气在下﹐則生飧泄﹔濁气在上﹐則生脹﹐此陰陽反作病之逆從也。夫脹者﹐以寒熱溫涼論之﹐此何脹也﹖曰﹕此飲食失節爲脹﹐乃受病之始也。濕熱亦能爲脹﹐右關脈洪緩而沈弦。脈浮於上﹐是風濕熱三脈相合而爲病也。是脾胃之令不行﹐陰火亢甚﹐乘於脾胃﹐盛則左遷而陽道不行﹐是六腑之气已絕於外。火盛能令母實﹐風气外絕。風气外絕者﹐是穀气入胃﹐淸气營气不行﹐便是風气也﹐異呼同類﹐卽胃气者是也。經云﹕虛則兼其所勝。土不勝者﹐肝之邪也﹐是脾胃之土不足﹐木火大勝者也。經云﹕濁陰出下竅﹐濁陰走五臟﹐濁陰歸六腑﹐濁陰歸地。此平康不病之常道﹐反此則爲脹也。陰陽論云﹕飲食不節﹐起居不時者﹐陰受之﹐陰受之則入五臟﹐入五臟則脹閉塞。調經篇云﹕下脘不通﹐則胃气熱﹐熱气燻胸中﹐故內熱。下脘者﹐幽門也。人身之中﹐上下有七衝門﹐皆下衝上也。幽門上衝吸門﹐吸門者﹐會厭也。衝其吸入之气﹐不得下歸於腎﹐肝爲陰火動相拒﹐故咽膈不通﹐致濁陰之气不得下降﹐而大便漧燥不行﹐胃之濕與客陰之火俱在其中﹐則腹脹作矣。治在幽門﹐使幽門通利﹐泄其陰火﹐潤其燥血﹐生益新血。幽門通利﹐則大便不閉﹐吸門亦不受邪﹐其膈咽得通﹐滿腹脹俱去﹐是濁陰得下歸地矣。故經曰﹕中滿者瀉之於內﹐此法是也。

沈香交泰丸治濁气在上﹐中擾淸陽之气﹐郁而不伸﹐以爲腹脹﹐服之以利爲度。﹝方見前。﹞上治脈洪﹑便結而脹。

範天秩郎中之內﹐八月中先因勞役飲食失節﹐加之憂思气結﹐病心腹脹滿﹐旦食則不能暮食﹐兩脇刺痛﹐診其脈弦而細。至夜濁陰之气當降而不降﹐脹尢甚。大抵陽主運化﹐飲食勞倦﹐損傷脾胃﹐陽气不能運化精微﹐聚而不散﹐卽爲脹滿。先灸中脘﹐乃胃之募穴﹐引胃中生發之气﹐上行陽道﹐後以順气湯助之﹐則濁陰之气﹐自此而降矣。

木香順气湯

治濁气在上﹐則生脹。

木香蒼術艸豆蔻﹝面裹煨。各三分﹞濃朴﹝制﹐四分﹞靑皮﹝一錢﹞益智陳皮澤瀉白茯苓﹝去皮﹞半夏漧薑吳茱萸﹝湯泡。各二分﹞當歸人參﹝各五分﹞升麻柴胡﹝去蘆。各一分﹞《內經》曰﹕畱者行之﹐結者散之。以柴胡﹑升麻之苦平﹐行少陽陽明二經﹐發散淸气﹐營運陽分爲君。以生薑﹑半夏﹑艸豆蔻﹑益智仁之甘辛大熱﹐消散中寒爲臣。以濃朴﹑木香﹑蒼術﹑靑皮之辛苦大溫﹐通順滯气﹔以陳皮﹑當歸﹑人參辛甘溫﹐調和榮衛﹐滋養中气﹔濁气不降﹐宜以苦泄之﹐吳茱萸之苦熱泄之者也﹔气之薄者﹐爲陽中之陰﹐茯苓甘平﹐澤瀉鹹平﹐气薄引濁陰之气自上而下﹐故以爲佐。气味相合﹐散之泄之﹐上之下之﹐使淸濁之气各安其位也。

上咀﹐都作一服﹐水二盞﹐煎至一盞﹐去渣溫服﹐食前。忌生冷硬物。

上治脈弦細﹑脇痛而脹。

中滿分消湯

治中滿寒脹﹑寒疝﹐大小便不通﹐陰躁足不收﹐四肢厥逆﹐食入反出﹐下虛中滿﹐腹中寒﹐心下痞﹐下焦躁寒沈厥﹐奔豚不收﹐二服愈。

黃﹝五分﹞益智半夏﹝各三分﹞川烏﹝一分﹞吳茱萸艸豆蔻﹝各五分﹞人參木香靑皮當歸黃連﹝各二分﹞濃朴﹝五分﹞茯苓澤瀉生薑麻黃﹝不去節。各二分﹞升麻﹝三分﹞柴胡梢漧薑蓽澄茄﹝各二分﹞黃柏﹝五分﹞上銼如麻豆大﹐作一服﹐水二盞﹐煎至一盞﹐去渣稍熱服﹐食前。大忌房勞﹑酒﹑面﹑生冷﹑硬物﹑油膩。

﹝丹﹞治大人小兒﹐因食果子多而腹脹气急者。肉桂細米飯丸﹐綠豆大。每服十丸﹐小兒五粒﹐熱水下。﹝《經驗方》﹞﹝垣﹞《靈樞經》云﹕腹滿大便不利﹐上走胸臆﹐喘息喝喝然﹐取足少陰。取者﹐瀉也。宜以辛熱散之。

良姜肉桂益智艸豆蔻仁濃朴升麻甘艸獨活﹝使﹞黃柏﹝少許引用﹞又方桂枝桔梗人參靑皮﹝少許﹞陳皮良姜白術澤瀉吳茱萸四肢濕腫﹐宜繆刺。先瀉其血結﹐後調其眞經。﹝謂刺去其血結是也。﹞﹝《千》﹞治心腹脹滿短气。以艸豆蔻一兩﹐去皮爲細末。生薑湯調下五分。

﹝垣﹞太陰所至爲蓄滿辧云﹕脾爲陰中之太陰。又云﹕脾爲陰中之至陰﹐乃爲坤元亙古不遷之土。天爲陽﹐火也。地爲陰﹐水也。在人則爲脾﹐同陰水之化。脾有餘則腹脹滿﹐食不化﹐故無陽則不能化五穀﹐脾盛乃大寒爲脹滿。故《脈經》云﹕胃中寒則脹滿。大抵此病皆水气寒濕爲之也。治宜大辛熱之劑﹐必愈。然亦有輕重。

木香塌气丸

治中滿腹脹﹐下焦虛損者。

蘿卜子﹝炒﹞陳皮﹝去白。各五錢﹞胡椒﹝二錢﹞艸豆蔻﹝面裹﹐煨﹞木香靑皮﹝各一錢﹞蠍梢﹝去毒﹐二錢半﹞上爲細末﹐水調爲丸﹐如桐子大。每服三十丸﹐溫米飲下。忌油膩﹐服白粥百日﹐重者一年。小兒丸如麻子大。桑白皮湯下十丸﹐日三服。大人陰囊洪腫冰冷﹐須用靑鹽﹑漧薑﹑白面各三錢﹐水和膏攤紙上塗貼。

諸脹腹大﹐皆爲熱。﹝全文見診。﹞諸病有聲﹐鼓之如鼓﹐皆屬於熱。

﹝垣﹞

中滿分消丸

治中滿熱脹﹑鼓脹﹑气脹﹑水气脹﹑大熱脹﹐有寒者不治。

黃芩﹝炒﹞黃連﹝各五錢。炒﹞姜黃白術人參﹝去蘆﹞甘艸﹝炙﹞豬苓﹝去皮。各一錢﹞白茯苓﹝去皮﹞砂仁﹝各二錢﹞枳實﹝炒黃﹞半夏﹝湯泡。各五錢﹞漧薑﹝二錢﹞濃朴﹝去皮﹐炒﹐一兩﹞知母﹝炒﹐四錢﹞澤瀉﹝二錢﹞陳皮﹝三錢﹞上共爲細末﹐水浸蒸餅爲丸﹐如桐子大。每服一百丸﹐焙漧﹐白湯下﹐食後。寒因熱用﹐故焙服。

﹝丹﹞有第二小娘﹐食積挾濕﹐手足生瘡﹐腹滿面浮﹐口渴食少﹐膈滿﹐小便少﹐大便實。

大腹皮漧葛﹝各二錢﹞黃芩﹝五錢﹞陳皮﹝五錢﹞濃朴﹝三錢﹞川芎﹝三錢﹞炙甘﹝一錢﹞白術﹝一兩﹞木通﹝半兩﹞姜三片﹐煎服。

南二孺人﹐面浮肚脹。

蒼術﹝五錢﹞黃柏﹝三錢﹐炒﹞白術﹝兩半﹞陳皮﹝一錢﹞木通﹝二錢﹞川芎﹝五分﹞滑石﹝炒﹐錢半﹞甘艸﹝二錢﹐炙﹞濃朴﹝五分﹞裴孺人﹐年五十二歲﹐气上膈滿﹐食少﹐此積熱生濕。診得左三部澀小﹐右三部微數﹐重取稍大。喜得無弦脈﹐爲可治之病。

白術﹝一兩﹞靑皮﹝三錢﹞陳皮濃朴﹝各五錢﹞大腹皮﹝二錢﹞片芩﹝炒﹞木通﹝五錢﹞蘇梗川芎﹝各三錢﹞桂枝﹝三錢﹞甘梢﹝一錢半﹞分十帖。姜二片﹐煮飲之。煎渣之湯下保和三十丸。

﹝《經》﹞患腹脹滿夯悶。掘山梔根少許﹐煎水調一盞服。女人血气腹腫﹐以山梔根末三錢﹐熱酒空心服之。

﹝仲﹞寸口脈遲而澀﹐遲則爲寒﹐澀則爲血不足。跗陽脈微而遲﹐微則爲气﹐遲則爲寒。寒气不足﹐則手足逆冷﹐手足逆冷則營衛不利﹐營衛不利則腹滿腸鳴相逐﹐气轉膀胱﹐榮衛俱勞。陽气不通卽身冷﹐陰气不通卽骨寒。陽前通則惡寒﹐陰前通則痺不仁。陰陽相得﹐其气乃行﹐大气一轉﹐其气乃散。實則失气﹐虛則遺尿﹐名曰气分。

气分﹐謂气不通利而脹﹔血分﹐謂血不通利而脹﹐非脹病之外又別有气分﹑血分之病也。蓋气血不通利﹐則水亦不通利而尿少﹐尿少則腹中水漸積而爲服。但气分﹐心下堅大而病發於上﹔血分﹐血結胞門而病發於下。气分先病水脹後經斷﹔血分先經斷後病水脹也。﹝血分治法﹐見水腹脹門。﹞腹滿脹﹐支膈脇﹐下厥上冒﹐過在足太陰﹑陽明。﹝全文見治虛實條。﹞﹝《素》﹞太陰所謂病脹者﹐太陰子也。十一月﹐萬物气皆藏於中﹐故曰病脹。﹝脈解篇﹞上脾胃脹﹐治法見前補虛行濕條諸方是也。

腎气實則脹。﹝全文見治虛實條。﹞二陰一陽﹐發病善脹﹐心滿善气。﹝全文見診病傳變。﹞運气脹有七﹕一曰濕助脾盛而脹。經云﹕諸濕腫滿﹐皆屬脾士。又云﹕歲土太過﹐甚則飲食中滿。又云﹕歲土不及﹐濕乃大行﹐民病腫滿。又云﹕土郁之發﹐民病心腹脹滿﹐腸鳴。又云﹕太陽司天﹐寒气下臨﹐濕气變物﹐水飲內蓄﹐中滿不發﹐甚則腫﹐治以諸熱是也。

二曰風攻脾虛而脹。經云﹕厥陰在泉﹐風淫所勝﹐病腹脹﹐治以辛涼是也。

三曰寒脹。經雲﹕水太過曰流衍。流衍之紀﹐其病脹。又云﹕歲水太過﹐寒气流行﹐甚則腹大脛腫。又雲﹕水郁之發﹐民病痞堅腹滿。又云﹕太陽之勝﹐皮膚痞腫腹滿。又云﹕太陰司天之政﹐民病寒濕腹滿﹐身腫。

三之气﹐感於寒濕﹐民病腫胸腹滿﹐治以諸熱是也。

四曰燥脹。經云﹕陽明之復﹐腹脹而泄﹐治以溫劑是也。

五曰寒郁熱於中而脹。經云﹕陽明司天之政﹐初之气﹐寒雨化﹐其病中熱脹。又云﹕太陽司天之政﹐二之气﹐大涼反至﹐火气遂抑﹐民病气郁中滿是也。

六曰寒熱相搏而脹。經云﹕少陰司天之政﹐水火寒熱接於气交﹐民病腹脹大。又云﹕太陰司天之政﹐四之气﹐寒風曉暮﹐蒸熱相搏﹐民病心腹滿熱臚脹﹐甚則腫是也。

七曰火郁之發脹。經云﹕火郁之發﹐民病脇腹﹑胸背﹑面首﹑四肢臚脹是也。

﹝梅﹞治腹滿不能服藥導引方。取獨蒜煨熟﹐去皮﹐納下部﹐冷卽易。

﹝《靈》﹞黃帝曰﹕脈之應於寸口﹐如何而脹﹖岐伯曰﹕其脈大堅以澀者﹐脹也。黃帝曰﹕何以知臟腑之脹也﹖岐伯曰﹕陰爲髒﹐陽爲腑。黃帝曰﹕夫气之令人脹也﹐在於血脈之中耶﹖臟腑之內乎﹖岐伯曰﹕二者皆存焉﹐然非脹之舍也。黃帝曰﹕願聞脹之舍﹖岐伯曰﹕夫脹者﹐皆在於臟腑之外﹐排臟腑而郭胸脇﹐脹皮膚﹐故命曰脹。黃帝曰﹕臟腑之在胸脇﹑腹裏之內也﹐若匣匱之藏禁器也。各有次捨﹐異名而同處。一域之中﹐其气各異﹐願聞其故﹖岐伯曰﹕夫胸腹﹐臟腑之郭也。膻中者﹐心主之宮城也。胃者﹐太倉也。咽喉小腸者﹐傳送也。胃之五竅者﹐閭裏門戶也。廉泉玉英者﹐津液之道也。故五臟六腑者﹐各有畔界﹐其病各有形狀。黃帝曰﹕願聞脹形﹖岐伯曰﹕夫心脹者﹐煩心短气﹐臥不安。﹝《甲乙經》云﹕心輸主之﹐亦取列缺。﹞肺脹者﹐虛滿而喘咳。﹝《甲乙經》云﹕肺輸主之﹐亦取太淵。﹞肝脹者﹐脇下滿而痛引小腹。﹝《甲乙》云﹕肝兪主之﹐亦取太衝。﹞脾脹者﹐善噦﹐四肢煩﹐體重不能勝衣﹐臥不安。﹝《甲乙》云﹕脾兪主之﹐亦取太白。﹞腎脹者﹐腹滿引背﹐央央然腰髀痛。﹝《甲乙》云﹕腎兪主之﹐亦取太溪。﹞胃脹者﹐腹滿﹐胃脘痛﹐鼻聞焦臭﹐妨於食﹐大便難。﹝《甲乙》云﹕中脘主之﹐亦取章門。﹞大腸脹者﹐腸鳴而痛濯濯﹐冬日重感於寒﹐則飧泄不化。﹝《甲乙》云﹕天樞主之。﹞小腸脹者﹐少腹脹﹐引腰而痛。﹝《甲乙》云﹕中主之。﹞膀胱脹者﹐少腹滿而气癃。﹝《甲乙》云﹕曲骨主之。﹞三焦脹者﹐气滿於皮膚中﹐輕輕然而不堅。﹝《甲乙》云﹕石門主之。﹞膽脹者﹐脇下痛脹﹐口中苦﹐善太息。﹝《甲乙》云﹕陽陵泉主之。﹞凡此諸脹者﹐其道在一﹐明知逆順﹐鍼數不失。瀉虛補實﹐神去其室﹐致邪失正﹐眞不可定﹐粗之所敗﹐謂之天命。補虛瀉實﹐神歸其室﹐久塞其空﹐謂之良工。黃帝曰﹕脹者焉生﹖何因而有﹖岐伯曰﹕衛气之在身也﹐常然並脈﹐循分肉﹐行有逆順﹐陰陽相隨﹐乃得天和。五臟更始﹐四時循序﹐五穀乃化。然後厥气在下﹐榮衛畱止﹐寒气逆上﹐眞邪相攻﹐兩气相搏﹐乃合爲脹也。榮气循脈﹐衛气逆爲脈脹﹔衛气並脈﹐循分爲膚脹。三里而瀉﹐近者一下﹐遠者三下﹐無問虛實﹐工在疾瀉。﹝「榮衛循脈」至此三十九字﹐原誤在「病各有形」之下﹐「黃帝曰﹕願聞」之上。

有﹐「三里而瀉」之上﹐當有脫簡。《甲乙》云﹕凡五臟六腑之脹皆取三里﹐三里者脹之要穴也。﹞黃帝曰﹕善。

何以解惑﹖岐伯曰﹕合之於眞﹐三合而得。帝曰﹕善。黃帝曰﹕脹論言無問虛實﹐工在疾瀉﹐近者一下﹐遠者三下。

今有其三而不下者﹐其過焉在﹖岐伯曰﹕此言陷於肉肓﹐而中气穴者也。不中气穴﹐則气內閉﹐鍼不陷肓﹐則气不行﹐上越中肉﹐則衛气相亂﹐陰陽相逐。其於脹也﹐當瀉不瀉﹐气故不下。三而不下﹐必更其道﹐气下乃止﹐不下復始﹐可以萬全﹐烏有殆者乎﹖其於脹也﹐必審其脈﹐當瀉則瀉﹐當補則補﹐如鼓應桴﹐惡有不下者乎。﹝脹論篇﹞刺灸脹有七法﹕其一取血絡。經云﹕膚脹﹐先取脹之血絡是也。

其二取胃。經前篇脹論所謂三里而瀉﹐近者一下﹐遠者三下﹐無問虛實﹐工在疾瀉﹐是其一法也。又云﹕胃者水谷之海﹐其輸上在气街﹐下至三里。水谷之海有餘則腹滿﹐審守其輸﹐調其虛實。又云﹕胃病者﹐腹脹﹐取之三里也。又云﹕胃足陽明之脈﹐是動則病賁響腹脹。胃中寒則脹滿﹐視盛虛熱寒陷下取之。是脹病大法﹐皆瀉胃穴三里也。

其三取脾。經云﹕腹滿食不化﹐腹響響不能大便﹐取足太陰。又云﹕脾足太陰之脈﹐是動病腹脹嘻噫。視盛虛熱寒陷下取之。又云﹕脾虛則腹滿﹐腸鳴飧泄﹐取其經太陰﹑陽明﹑少陰血者。又云﹕足太陰之別﹐名曰公孫﹐去本節之後一寸﹐別走陽明。其別者入絡﹐腸胃虛則鼓脹。取之所別也﹐是脹之虛者﹐多補足太陰脾穴也。

其四取腎﹑膀胱。經云﹕腎病者﹐腹大脛腫﹐取其經少陰﹑太陽血者。又云﹕腎藏志﹐志有餘則腹脹飧泄﹐瀉然筋血者。又云﹕邪在腎﹐則病腹脹腰痛﹐大便難﹐取之湧泉﹑昆侖。是有血者﹐盡取之。又云﹕腹滿﹐大便不利﹐腹大﹐亦上走胸嗌﹐喘息喝喝然﹐取足少陰。又云﹕男子如蠱﹐女子如阻﹐身體腰脊如解﹐不欲飲食﹐先取湧泉見血。是跗上盛者﹐盡見血也。又云﹕脹取三陽﹐是脹病多瀉腎經諸穴也。

其五取三焦委陽穴。經云﹕三焦病者﹐腹气滿﹐小腹尢堅﹐不得小便﹐窘急﹐溢則水畱﹐卽爲脹﹐取委陽是也。蓋不得小便﹐則水無所泄﹐其水溢出﹐皮膚腫者爲水﹐其水畱於腹中﹐獨腹脹者爲脹也。

其六取肺。經云﹕振寒灑灑鼓頷﹐不汗出﹐腹脹煩﹐取手太陰是也。

其七取厥病成脹。經云﹕陽明之厥﹐腹滿不得臥﹔太陰之厥﹐腹滿脹﹔少陰之厥﹐腹滿心痛﹔厥陰之厥﹐少腹腫痛﹐腹脹。盛則瀉之﹐虛則補之﹐不盛不虛﹐以經取之是也。

﹝《祕》﹞鼓脹之狀﹐腹身皆大﹕臍上下左右﹝各刺二寸二分。﹞中脘通關三里﹝手﹞膚脹之狀﹐空而不堅﹐腹身盡腫﹐按之陷而不起﹕太白公孫復澑絕骨三里分水﹝《玉》﹞腹脹﹕分水﹝二寸半。﹞气海三里三陰交人中腹脹並兩足有水﹕內庭﹝五分﹐瀉灸﹞。臨泣﹝三分﹐瀉。用香油抹穴﹐可出一身之水。﹞﹝《摘》﹞腹暴脹﹐按之不下﹕中脘气海三里。

﹝世﹞單蠱脹﹐气喘﹕水分﹝在分水旁各一寸半﹐鍼入二寸半﹐灸五十壯。﹞又法﹕分水三里行間內庭右關气海﹝各灸二七壯。﹞﹝東﹞腹脹臍突﹐缺盆中滿﹐尻腰腫﹕大惇天牖昆侖﹝《甲》﹞寒气腹滿﹐癃淫爍﹐身熱﹐腹中積聚疼痛﹐衝門主之。腹滿響響然不便﹐心下有寒痛﹐商丘主之。腹脹善滿﹐積气﹐關門主之。腹中气盛﹐腹脹逆不得臥﹐陰陵泉主之。腹脹腸鳴﹐气上衝胸﹐不能久立﹐腹中痛濯濯﹐冬日重感於寒則泄﹐當臍而痛﹐腸胃間遊气切痛﹐食不化﹐不嗜食﹐身腫俠臍急﹐天樞主之。腹中有大熱不安﹐腹有大气﹐相和挾﹐暴腹脹滿﹐癃淫爍﹐气沖主之。腹滿痛﹐不得息﹐正臥屈一膝﹐伸一股﹐並气沖﹐鍼入三寸﹐气至瀉之。腸中寒﹐脹滿善噫﹐聞食臭﹐胃气不足﹐腸鳴脹滿﹐腹痛泄﹐食不化﹐心下脹﹐三里主之。大腸有熱﹐腸鳴腹滿﹐俠臍痛﹐食不化﹐喘不能久立﹐巨虛上廉主之。腹滿不嗜食﹐衝陽主之。

寒腹滿脹﹐厲兌主之。男子如蠱﹐女子如阻﹐寒熱﹐少腹偏腫﹐陰谷主之。胃中寒脹﹐食多﹐身體羸瘦﹐腹中滿而鳴﹐腹膜風厥﹐胸脇滿﹐嘔吐﹐脊急痛﹐筋攣﹐食不下﹐胃輸主之。頭痛﹐食不下﹐腸鳴臚脹﹐欲吐時泄注﹐三焦兪主之。腹滿臚脹﹐大便泄﹐意捨主之。臚脹水腫﹐飲食不下﹐多寒﹐胃倉主之。腹滿不能食﹐刺脊中。寒中傷飽﹐食飲不化﹐五臟滿脹﹐心腹胸脇滿﹐脈虛則生百病﹐上脘主之。腹脹不通﹐寒中傷飽﹐食飲不化﹐中脘主之。水腫水气行皮中﹐陰交主之。水腫腹大﹐水脹水气行皮中﹐石門主之。腹滿﹐胃中有熱﹐不嗜食﹐懸鐘主之。

﹝《素》﹞脈盛而緊曰脹。﹝平人气象論脹論脈大堅以澀爲脹。﹞唇偏舉者脾偏傾﹐脾偏傾則善滿﹑善脹。﹝全文見診。﹞腹脹﹐身熱﹐脈大﹐是逆也。如是者﹐不過十五日死矣。﹝全文見診生死﹐下同。脹或兼身熱﹐或兼如瘧狀﹐皆不可治﹐累驗。﹞腹大脹﹐四末淸﹐脫形﹐泄甚﹐是逆也。如是者﹐不及一時死矣。腹脹便血﹐其脈大﹐時絕﹐是逆也。嘔咳腹脹﹐且飧泄﹐其脈絕﹐是逆也。少陰終者﹐面黑齒長而垢﹐腹脹閉﹐上下不通而終矣。太陰終者﹐腹脹閉﹐不得息﹐善噫善嘔﹐嘔則逆﹐逆則面赤﹐不逆則上下不通﹐不通則面黑皮毛焦而終矣。

卷之二十四脾胃部小腹脹

少腹脹滿

臍下脹滿是也。若先臍下滿﹐漸延及臍上滿者﹐亦用此法。

﹝無﹞

澤漆湯

治石水。四肢瘦﹐腹腫﹐不喘﹐其脈沈。

澤漆﹝洗去腥﹐五兩﹞桑白皮射幹﹝洗浸﹞黃芩茯苓白術﹝各四兩﹞澤瀉防己﹝各二兩﹞上咀。每服五錢﹐水三盞﹐烏豆一合﹐煎二盞﹐入藥同煎七分﹐去渣﹐空腹溫服﹐日三。

﹝《聖》﹞治腹堅脹滿﹐號石水方。用白石英十兩﹐捶大豆大﹐以甕瓶盛﹐用好酒三斗浸﹐以泥重封瓶口﹐用馬糞及糠火燒之﹐長令酒小沸﹐從卯至午﹐卽住火候。次日暖一中盞飲﹐日可三度。如喫酒少﹐隨性飲之。其白石英可更一度燒之。

﹝《素》﹞陰陽結邪﹐多陰少陽曰石水﹐少腹脹。腎肝並沈﹐爲石水。﹝大奇論﹞﹝《靈》﹞腎脈微大爲石水﹐起臍以下至小腹﹐然﹐上至胃脘﹐死不治。腸覃﹐寒气客於腸外﹐與衛气相搏﹐气不得榮﹐因有所系﹐癖而內著﹐惡气乃起﹐肉乃生。其始生也﹐大如雞卵﹐稍以益大﹐至其成如懷子之狀﹐久者離歲﹐按之則堅﹐推之則移﹐月事以時下﹐此其候也。

﹝羅﹞

露丸

治寒傷於內﹐气凝不流﹐結於腸外﹐久爲瘕﹐時作疼痛﹐腰不得伸。

京三稜廣術﹝各一兩。酒浸﹞漧漆﹝五錢﹐洗去腥﹐炒煙盡﹞茴香﹝三錢﹐鹽炒﹞砂﹝四錢﹐另研﹞輕粉﹝一錢﹐另研﹞川烏﹝半兩﹐炮﹐去皮臍﹞靑皮﹝去白﹐三錢﹞雄黃﹝另研﹐三錢﹞穿山甲﹝炮﹐一錢﹞麝香﹝五分﹐另研巴豆﹝三十粒﹐去皮﹐同廣術﹑三稜炒﹐令深黃色﹐去巴豆不用﹞上除另研四味外﹐余爲細末和勻﹐生薑汁糊爲丸﹐桐子大。每服二三十丸﹐溫生薑湯送下﹔溫酒亦得﹐食前。

﹝無﹞

烏喙丸

治腸覃﹐亦治乳余。

烏喙﹝炮﹐去皮﹑尖﹐一錢﹞半夏﹝湯洗﹐四錢﹞石膏﹝﹞藜蘆﹝炒﹞牡蒙茯苓﹝酒浸﹞桂心漧薑﹝炮。各一錢﹞巴豆﹝七个﹐研膏﹞上末蜜丸﹐如綠豆大。每服三五丸﹐食後酒飲任下。亦治男子疝病。

經云﹕石瘕生於胞中﹐寒气客於子門﹐子門閉气不得通﹐惡血當瀉不瀉﹐以畱止﹐日以益大﹐狀如懷子﹐月事不以時下。皆生於女子﹐可導而下之。

﹝《聖》﹞

見丹

治寒客於下焦﹐血气閉塞而成瘕﹐空大必不消者。

附子﹝四錢﹐炮﹐去皮臍﹞鬼箭羽﹝三錢﹞澤瀉肉桂玄胡索木香﹝各二錢﹞紫石英﹝一錢﹞檳榔﹝二錢半﹞血竭﹝錢半﹐另研﹞水蛭﹝炒﹐一錢半﹐煙盡﹞桃仁﹝湯浸﹐去皮﹐炒黃﹐三十个﹞京三稜﹝銼﹐五錢﹞大黃﹝銼碎﹐二錢﹐同京三稜酒浸一宿﹐焙漧﹞上除血竭﹑桃仁外﹐同爲細末﹐和勻﹐用原浸酒打糊爲丸﹐桐子大。每服十丸﹐溫醋湯送下﹔溫酒亦得﹐食前。

﹝無﹞

石英散

治婦人血結胞門﹐或爲瘕﹐瘕在腹脇間﹐心腹脹滿腫急﹐如石水狀﹐俗謂之血蠱。

紫石英﹝一兩﹞歸尾馬鞭艸﹝各五錢﹞紅花﹝炒﹐半兩﹞烏梅肉﹝五錢﹞蓬術﹝炮﹞三稜﹝炮﹞蘇木節沒藥琥珀﹝研。各一錢﹞甘艸﹝一錢﹞上爲末。濃煎蘇木酒調下二錢﹔不飲酒﹐姜湯調服。

﹝《脈》﹞問曰﹕病有血分﹑水分﹐何謂也﹖師曰﹕經水前斷﹐後病水﹐名曰血分﹐此病爲難治。先病水﹐後經水斷﹐名曰水分﹐此病易治。何以故﹖去水其經自當下。﹝水分卽气分也。﹞﹝仲﹞寸口脈沈而遲﹐沈則爲水﹐遲則爲寒﹐寒水相搏﹐跗陽脈伏。水谷不化﹐脾气衰則溏﹐胃气衰則身體腫﹐少陽脈卑﹐少陰脈細﹐男子則小便不利﹐婦人則經水不通。經爲血﹐血不利則爲水﹐名曰血分是也。

師曰﹕寸口脈沈而數﹐數則爲出﹐沈則爲入。出則爲陽實﹐入則爲陰結。跗陽脈微而弦﹐微則無胃气﹐弦則不得息。少陰脈沈而滑﹐沈則爲在裏﹐滑則爲實﹐沈滑相搏﹐血結胞門。其瘕不瀉﹐經絡不通﹐名曰血分。

﹝仲﹞

大黃甘遂湯

治女人小腹滿﹐如惇惇狀﹐小便微難而不渴﹐爲水與血並結在血室也。

大黃﹝四兩﹐蒸﹞甘遂﹝炮﹞阿膠﹝炒。各二兩﹞上銼散。每服三錢﹐水一盞﹐煎至七分﹐去渣溫服。其血當下。

﹝《無》﹞

萬病丸

治室女月經不通﹐臍下堅結﹐大如杯升﹐發熱往來﹐下痢羸瘦﹐此爲血瘕﹐若生內瘕﹐不可爲也。

漧漆﹝杵碎﹐炒﹐令出煙一時久﹞牛膝﹝酒浸一宿﹐一兩六錢﹞生地黃﹝四兩八錢﹐取汁﹞上以地黃汁入下二味爲末﹐慢火熬﹐候可丸卽丸﹐如梧子大。空心米飲或溫酒下一丸﹐日再。勿妄加﹐病去止藥。女人气血虛﹐經不行者﹐不可服之。

﹝《靈》﹞小腹滿大﹐上走胃至心﹐淅淅身時寒熱﹐小便不利﹐取足厥陰。﹝雜病篇﹞﹝《甲》﹞石水﹐痛引脇下脹﹐頭眩痛﹐身盡熱﹐關元主之。振寒﹐大腹石水﹐四滿主之。石水﹐刺气沖。

石水﹐章門及然谷主之。又﹐天泉主之。

﹝世﹞腸覃之狀﹐內著惡气﹐乃起肉﹐大如雞卵﹐日以益大﹐其成也如孕﹐推之則移﹕中極气沖天樞五福石瘕之狀﹐生於胞中﹐惡血不通﹐日以益大如孕﹕陰陵泉﹝去胞中惡血﹞。復澑﹝順骨刺下﹐待腹溫方可去。﹞

卷之二十四脾胃部小腹脹

胎前腹脹﹑產後腹脹

﹝《大》﹞紫蘇飲治妊娠心腹脹滿而脇妨悶。﹝方見婦人胎逼上心門。﹞﹝潔﹞

枳殼湯

治婦人妊胎腹脹。

枳殼﹝三兩﹞黃芩﹝一兩﹞上爲粗末。每服五錢﹐水盞半煎﹐溫服。

治胎前腹滿﹐身體沈重﹐枳殼湯中加白術一兩。

﹝仲﹞婦人懷妊六七月﹐脈弦發熱﹐其胎愈脹﹐腹痛惡寒者﹐小腹如扇。所以然者﹐子藏寒故也。當以附子湯溫其髒。﹝附子湯方見傷寒。﹞婦人傷胎﹐懷身﹐腹滿不得小便﹐從腰以下重如有水气狀。懷身七月﹐太陰當養不養﹐此心气實﹐刺瀉勞宮及關元﹐小便微利則愈。

治產後血與惡露不下﹐因而血脹。用杜牛膝杵碎﹐用水熬成膏﹐去渣﹐每服一碗。未知再服﹐神效。子母產後穢污不盡﹐腹滿。用麻子三兩﹐酒五升﹐煮取一升﹐分溫二服。當下惡物。

﹝《千》﹞治產後穢污下不盡﹐腹滿。生薑二斤﹐以水煮取汁服﹐卽出。

﹝《日華》﹞治產後血脹。苗葉同功﹐乃益母艸子也。

﹝《保》﹞

紫金丹

治產後腫﹐胸中有物狀﹐是嗌气不降。

代赭石HT石﹝各等分。按﹕本艸並無HT石﹐止有礪石﹐一名磨石。卽其能破宿血﹐下石淋﹐除結﹐伏鬼物惡气。疑卽是此。﹞上爲細末﹐醋糊丸﹐桐子大。每服三十五丸﹐酒下。胸中痛﹐加川歸湯下。久服治血癖。

﹝《大》﹞

抵聖湯

治產後腹脹滿悶﹐嘔吐不定﹐不可用尋常治脹止吐藥。

赤芍藥半夏澤蘭葉人參陳皮﹝各一分﹞甘艸﹝一錢﹞上咀﹐用水一碗﹐生薑焙漧五錢﹐煎至半碗﹐去渣﹐分熱三服。

﹝丹﹞陽禮五孺人﹐瘧﹐產後腹滿﹐略渴不飲﹐脈卻虛。

白術﹝炒﹐六錢﹞陳皮﹝五錢﹞白芍﹝炒極熟﹐二錢半﹞濃朴川芎﹝各二錢﹞每服加海金沙一錢。

分四帖﹐煎下保和丸二十五粒。

﹝《大》﹞枳術湯。治虛後心腹大如盤。﹝方見脹門補虛條。﹞﹝《保》﹞又方代赭石﹝一兩﹞桃仁﹝三十﹐去皮尖﹞大黃﹝半兩﹞上細末﹐薄荷水調丸。三五十丸﹐溫水下無時。

治產後腹大堅滿不能臥﹐

白聖散

樟柳根﹝三寸﹞大戟﹝兩半﹞甘遂﹝半兩﹞上細末。每服二錢﹐熱湯下。取大府利爲度。此主水气之妙藥也。

﹝《甲》﹞婦人產後餘疾﹐飲食不下﹐胸脇支滿﹐目眩足寒﹐心切痛﹐善噫﹐聞酸臭﹐脹痺﹐腹滿﹐小腹尢大﹐期門主之。

卷之二十五脾胃部

積塊瘕

﹝丹﹞气不能作塊成聚﹐塊乃有形之物﹐痰與食積死血成聚﹐宜醋煮海石﹑醋三稜﹑莪術﹑桃仁﹑紅花﹑五靈脂﹑香附之類﹐石碱白術湯下之。瓦龍子能消血塊﹐又能消痰。治塊當降火消食積。﹝食積卽痰也。﹞行死血﹐血塊去後﹐須大補之。

石碱﹐痰積有塊可用﹐洗滌垢膩﹐又能消食積。塊在皮裏膜外﹐須用補气香藥開之﹐兼二陳湯加補气藥﹐先須斷濃味。凡積病不可用下藥﹐徒損眞气﹐病亦不退﹐當用消積藥﹐融化開則自消。

﹝垣﹞治積要法許學士云﹕大抵治積﹐或以所惡者攻之﹐所喜者誘之﹐則易愈。如砂﹑水銀治肉積﹐神曲﹑麥治酒積﹐水蛭﹑虻虫治血積﹐木香﹑檳榔治气積﹐牽牛﹑甘遂治水積﹐雄黃﹑膩粉治痰積﹐礞石﹑巴豆治食積﹐各從其類也。若用羣隊之藥分其勢﹐則難取效。須要認得分明是何積聚﹐兼見何證﹐然後增加佐使之藥。不爾﹐反有所損﹐要在臨時通變也。治積當察其所痛﹐以知其病有餘不足﹐可補可瀉﹐無逆天時﹐詳臟腑之髙下。如寒者熱之﹐結者散之﹐客者除之﹐畱者行之﹐堅者削之﹐彊者奪之﹐咸以之﹐苦以瀉之﹐全眞气藥補之﹐隨其所積而行之﹐節飲食﹐愼起居﹐和其中外﹐可使必已。不然﹐遽以大毒之劑攻之﹐積不能除﹐反傷正气﹐終難復也﹐醫者可不愼歟﹗諸積皆本於喜怒傷髒而陰虛﹐陰旣虛矣﹐則風雨襲陰之虛﹐病起於上而生積﹐淸濕襲陰之虛﹐病起於下而成積。﹝詳見鍼灸條。﹞﹝潔﹞壯人無積﹐虛人則有之。皆由脾胃怯弱﹐气血兩衰﹐四時有感﹐皆能成積。若遽以磨堅破結之藥治之﹐疾似去而人已衰矣。漧漆﹑砂﹑三稜﹑牽牛﹑大黃之類﹐得藥則暫快﹐藥過則依然﹐气愈消﹐疾愈大﹐竟何益哉﹗故善治者﹐當先補虛﹐使血气壯﹐積自消﹐如滿座皆君子﹐則小人自無容地也。不問何髒﹐先調其中﹐使能飲食﹐是其本也。

﹝丹﹞有婦人三十歲﹐因哭子﹐至半年後﹐胸痞有塊如杯﹐飲食大減﹐面淡黃慘黑﹐若不勝衣﹐六脈弦細虛澀﹐至日晡後則發寒熱。予察其事勢已急﹐補瀉兼用﹐以補中益气湯隨天气寒暄加減法﹐與東垣痞气丸相間服﹐方見五積門﹐食前用湯﹐食後用丸﹐常令湯多於丸些少。如此近一月﹐寒熱皆退﹐食亦稍進﹐又以丸用湯相等服之﹐至第二月以後﹐忽一夜大發寒熱﹐至天明熱退﹐胸中之塊如失﹐至晚手足下半節皆腫﹐遂停藥。三五日後﹐忽一夜手足之腫如失﹐至天明胸中之塊復有﹐比如前覺小一暈。遂以二陳湯加桔梗﹑白術﹑枳實﹐調理半月而安。次年復生一男。一婦人四十餘﹐面白形瘦性急﹐因大不如意﹐三月後乳房下貼肋骨作一塊﹐漸漸長大﹐掩心微痛膈悶﹐飲食減四之三﹐每早覺口苦﹐兩手脈微而短澀。予知其月經不來矣﹐爲之甚懼﹐辭勿與治。思至夜半﹐其婦尙能出外見醫﹐梳妝言語如舊﹐料其尙有胃气﹐遂以參﹑術﹑歸﹑芎﹐佐以气藥作大服﹐一晝夜與四次﹐外以大琥珀膏貼塊上﹐防其長。經一月餘﹐服補藥百餘帖﹐食及平時之半。仍用前藥﹐又過一月﹐脈气漸充。又與前藥吞潤下丸百餘帖﹐月經不及兩月而至﹐澀脈減五分之四。時天气熱﹐意其經行時﹐必帶紫色﹐仍與前補藥加醋炒三稜﹐吞潤下丸﹐以抑靑丸十五粒佐之。又經一月﹐忽報塊已消及大半﹐月經及期尙欠平時半日﹐飲食甘美如常﹐但食肉則覺不快。予令止藥﹐且待來春木旺時又與區處。至次年六月﹐忽報一夜塊大﹐比舊反加大半指﹐脈略弦﹐左略怯於右﹐至數日平和﹐自言食飽後則塊微悶﹐食行卻自平。予意有動心事激之﹐問之果然。仍與前補藥加黃芩﹑炒黃連﹐以少木通﹑生薑佐之﹐去三稜煎湯吞潤下丸﹐外以琥珀膏貼之半月﹐值經行而塊散。此是肺金爲內火所爍﹐木邪勝士﹐土不能運﹐淸濁相干﹐舊塊輪廓尙在者﹐因气血之未盡復也。濁气稍畱﹐舊塊復起﹐補其血气﹐使肺不受邪﹐木气平而土气正﹐濁气行而塊散矣。

方提領年五十六﹐丁丑年冬﹐因飲酒後受怒气﹐於左脇下與臍平作痛。自此以後﹐漸漸成小塊﹐或起或不起﹐起則痛﹐痛止則伏﹐面黃口漧﹐無力食少﹐喫此物便噯此味﹐轉惡風寒。脈之左大於右﹐弦澀而長﹐大率左甚﹐重取則全弦。此得熱散太多﹐以致胃气大傷﹐陰血下衰。且與和胃湯以補胃气﹐滋養陰血﹐並下保和丸助其化粕﹐伺胃實陰血稍充﹐卻用

消塊和胃湯方

人參﹝三錢﹞白術﹝一錢半﹞陳皮﹝一錢﹞芍藥歸身﹝各五分﹞漧葛﹝三分﹞紅花﹝豆大﹞甘艸﹝二錢﹐炙﹞作一帖﹐下保和丸二十五﹑龍薈丸十五。

上三法﹐補气血藥爲主﹐磨積出入佐之﹐皆補多於磨﹐乃气血虛甚而有積塊之法也。

敢村婦人腹下有塊。白術湯下保和丸三十五粒。

王郎心痛膈有塊﹐與白術﹝二錢﹞靑皮﹝一錢﹞芍藥木通川芎蒼術﹝各一錢﹞甘艸﹝五分﹞作一帖﹐煎下保和丸三十粒。

馮氏女年三十歲﹐形瘦色嫩﹐滋味素濃﹐幼年曾踏雪﹐嘗以火烘鞋履﹐以致濕熱上襲。至二十五歲時﹐口嘗吐淸水吞酸。醫用丁香等熱藥﹐時止時作﹐作時仍服前藥﹐至當年心痛胸痞有塊﹐喫飯卽吐些﹐常出三之一﹐遂與佐金丸二十四粒﹐以姜湯下之。與三十餘次﹐全不進食。予曰﹕結已開矣。且令止藥。或口漧思飲﹐止與半盞熟水﹐間以靑六丸與之。𨿽困臥著牀﹐尢以絕藥爲善。如此近四十日﹐診其脈前後些微弦﹐重取似澀﹐輕取稍和﹐至此弦脈漸添。遂令與人參酒芍藥湯﹐引金瀉木﹐漸漸思食﹐而苦於大便祕。病家必欲行大黃﹐予止之。

遂以生芍藥﹑陳皮﹑桃仁﹑人參爲丸與之﹐用蜜煎導﹐大便行而食進﹐調理半月而安。

參萸丸

卽佐金丸加人參一錢是也。

廬子裕左脇下因瘧後食肉與酒而成塊。

白術﹝一錢﹞柴胡﹝醋炒﹐一錢﹞茯苓﹝二錢﹞枳殼﹝炒﹐五分﹞人參﹝五分﹞作湯下阿魏五﹑保和二十﹑抑靑十﹑與點十﹑攻塊五。

長垣朱郎因酒多年濕病﹐脇上有塊﹐腹滑泄﹐小便黃。

滑石﹝一兩﹞白術三稜﹝各六錢﹞陳皮﹝五錢﹞黃連豬苓﹝各三錢﹞黃芩木通﹝各二錢﹞防風﹝一錢半﹞漧薑﹝一錢﹞甘艸﹝五分﹐炙﹞分七帖﹐煎下保和丸二十。

一丈夫肚左邊帶脇上有塊﹐先喫匾食牛乳者成气痛﹐又因酒肉塊大如桃﹐食減三分之一。

滑石﹝半兩﹞白術﹝四錢﹞陳皮三稜﹝各三錢﹞蘿卜子連翹黃連﹝各一錢﹞漧葛﹝二錢半﹞桃仁﹝二十个﹞黃芩﹝一錢﹞甘艸﹝錢半﹐炙﹞上分四帖﹐水煎服。

婦人脇下有塊﹐大如掌﹐脈澀﹐時有熱﹐此虛中有气積﹐先與補虛﹐次與磨積藥。

白芍歸須﹝四錢﹞陳皮白術﹝三錢﹞靑皮川芎木通﹝各一錢﹞甘艸﹝半錢﹞白水煎﹐熱服。

磨積藥﹕三稜﹝醋煮﹐一錢﹞枳實靑皮桃仁﹝各五錢﹞大黃﹝五錢﹞桂枝﹝錢半﹞海藻﹝醋煮﹐三錢﹞細末﹐神曲糊丸﹐如桐子大﹐每服四十丸。

﹝世﹞一孺人左脇下舊有塊﹐漸長大﹐脈弦而大稍數﹐詢之近亦發熱﹐食亦減﹐倦怠﹐先與補之﹐次攻此塊。

陳皮﹝五錢﹞白術﹝兩半﹞柴胡歸頭靑皮﹝各五錢﹞甘艸﹝一塊﹞木通﹝三錢半﹞上作八帖服。

次與攻塊﹕靑皮﹝醋﹐一兩半﹞桃仁﹝五錢﹞三稜﹝醋﹐一兩半﹞桂枝﹝三錢半﹞海藻﹝醋洗﹐三錢﹞銼末﹐神曲糊爲丸。

一丈夫脇下有積塊﹐內有痰熱﹐汗不得泄﹐兩脈大而散軟﹐此體有虛。

三稜﹝五錢﹞白術黃連﹝各三錢﹞人參﹝二錢半﹞甘艸﹝五分﹞連翹木通﹝各三錢﹞川芎桂﹝一錢﹞水煎﹐下保和丸。

富小娘瘧後左脇下塊﹐小便少。

濃朴柴胡﹝各二錢﹞三稜﹝一錢半﹞甘艸﹝半錢﹞木通﹝五錢﹞白術﹝六錢半﹞靑皮﹝五錢﹞生薑﹝一片﹞上食前熱服。

下邳錢郎正月發沙﹐因此臍邊有塊二枚﹐發起則痛﹐伏則不痛﹐有時又隱痛。自灸臍中﹐脈甚弦﹐右手伏﹐重取則略數。此蘊熱因春欲汗解﹐而气弱不能自發爲汗﹐復郁﹐又因食不節﹐邪挾宿食﹐所以成塊。宜以保和二十﹑溫中二十﹑抑靑十﹐用白術﹑木通﹑三稜湯下。

上十一法﹐皆補藥與磨積相半兼服之。前七法治飲食酒肉成積﹐後三法治體虛有熱成積也。

﹝丹﹞陳里長男二十七歲﹐舊因飽食牛肉豆腐﹐患嘔吐﹐又不節飲食﹐右脇下生一塊漸長﹐今大如掌﹐痛發則見﹐痛止則伏﹐其脈弦而數。知此人必性急﹐塊上不可按﹐按則愈痛﹐痛則必吐黃酸苦水。詢之果然。或作腎气治。予曰﹕非也﹐此足太陰有食積與濕痰。

荔枝核﹝燒﹐二个﹞山梔﹝炒﹐五个﹐去殼﹞枳實﹝炒﹐十五个﹞山楂﹝九个﹞茱萸﹝炒﹐九枚﹞一方有人參。

上細研﹐急流水一盞﹐蕩起煎沸﹐入生薑汁令辣﹐食前熱服﹐與六帖﹐吐二帖﹐服四帖﹐與此藥且止其痛﹐卻與消塊藥﹕半夏末﹝六錢﹐皂角六个﹐水煮取汁﹐拌半夏末﹐曬漧。﹞黃連﹝炒﹐五錢﹞石碱﹝二錢﹐另研﹞以上三件﹐同爲細末﹐以糖球膏爲丸﹐如胡椒大。

﹝丹﹞一婢色紫稍肥﹐性沈多憂﹐年近四十﹐經不行三月矣。小腹中有一气塊﹐初起如栗﹐漸如炊餅。予脈之﹐兩手皆澀﹐重取卻稍和。試令按塊痛甚﹐捫之髙寸半﹐遂與《千金》消石丸﹐至四五次後﹐忽自言乳頭黑且有汁﹐恐是孕。予曰﹕韭也﹐澀脈無孕之理。又與三五帖﹐脈之稍覺虛豁。予悟曰﹕經阻久矣﹐令止前藥﹐與四物湯倍白術﹐佐以陳皮﹑炙甘艸至三十帖﹐候服完﹐再與消石丸數次。忽自言塊消一暈﹐便令莫服。又半月﹐經行痛甚﹐下黑血半升﹐內有如椒核者數十粒﹐而塊消一半。又來索藥﹐以消余塊。予曉之曰﹕勿性急﹐似開矣﹐不可又攻。若次月經行﹐當消盡矣。次月經行﹐下少黑血塊﹐又消一暈。又來問藥﹐予曰﹕且守禁忌﹐至次月又消盡﹐已而果然。大凡攻擊之藥﹐有病則病受之﹐病邪輕而藥力重﹐則胃气受傷。夫胃气者﹐淸純沖和之气也﹐惟與谷肉菜果相宜。蓋藥石皆偏勝之气﹐𨿽參﹑輩﹐爲性亦偏﹐況攻擊之藥乎。此婦胃气弱﹐血亦少﹐若待塊盡而去藥﹐胃气之存者幾希矣。

一婦人年五十五歲﹐形气俱實﹐富而神勞﹐味濃性急﹐常經水過多。醫每用澀藥止。後病气痛﹐胸腹共有積塊大小十三枚﹐遇夜痛甚﹐著牀累月﹐飲食𨿽減﹐應接家事如故﹐其脈兩手皆澀而弱。此因屢用澀藥﹐致敗血積聚不行故爾。時三月間用蜀葵根煎湯﹐再煎人參﹑白術﹑陳皮﹑靑皮﹑甘艸梢﹑牛膝成湯﹐入玄明粉少許﹐研桃仁調熱飲之﹐服至二帖﹐腹痛下塊一枚﹐再並渣煎服﹐又下一枚﹐時以病久血耗﹐不敢再取塊﹐告技窮而歸。後想此癥患病𨿽重﹐其形質尙可受藥﹐但當去葵根﹑玄明粉﹐其後塊漸消而病安。

一女子年二十一歲﹐累因食傷﹐胃脘有塊﹐隨气上塞咽中。問之﹐又因食煨鹽配粥。與﹕白術﹝一錢半﹞陳皮半夏﹝各一錢﹞桔梗靑皮木通﹝各五錢﹞甘艸﹝炙些﹞生薑﹝二片﹞煎服一二次﹐病遂平復﹐再與前藥。半月後加桔梗煎一服﹐令其吐﹐吐出痰積﹐遂愈。

﹝子和﹞息城司侯聞父死於賊﹐乃大悲。哭罷﹐便覺心痛﹐日增不已﹐月餘成塊﹐狀若覆杯﹐大痛不堪﹐藥皆無功﹐議用燔鍼炷艾﹐病患惡之﹐乃求治於戴人。戴人至﹐適巫者在其傍﹐乃學巫者雜以狂言﹐以謔病者﹐至是大笑不忍﹐回面向壁一二日﹐心中結硬皆散。戴人曰﹕《內經》言憂則气結﹐喜則百脈舒和。又云﹕喜勝悲﹐《內經》自有此法。

﹝丹﹞呂宗信年六十﹐素好酒﹐八月間因暑熱中得疾﹐兩足冷過膝﹐上脘有塊如掌﹐牽引脇痛﹐不可眠臥﹐飲食減半﹐卻不渴。已自服生料五積散三帖。予脈之﹐六脈俱沈澀而小﹐按之不爲弱﹐皆數﹐而右爲甚。大便如常﹐小便赤色。遂用大承气湯減大黃之半而熟炒﹐加黃連﹑芍藥﹑川芎﹑漧葛﹑甘艸作湯﹐下栝蔞仁﹑半夏﹑黃連﹑貝母丸。至十二帖﹐足冷退至脛﹐塊減半﹐遂止藥。至半月﹐飲食復舊﹐諸癥悉除。

﹝唐﹞柳宗元纂救死方元和十二年二月﹐得香港腳﹐夜半痞絕﹐脇有塊大如石﹐且死。因大寒不知人三日﹐家人號哭﹐滎陽鄭詢美傳杉木湯﹐服半食頃﹐大下三次﹐气通塊散。其方用杉木節一大升﹐橘葉一大升﹐無葉以皮代之﹐大腹檳榔七个﹐合搗碎之﹐童便三大升﹐共煮取一升半﹐分二服﹐若一服得快利﹐停後服。

﹝《肘》﹞治卒暴癥﹐腹中有如石刺痛。牛膝一大把並葉﹐酒煮飲之。

﹝《外》﹞治卒暴癥﹐腹中有物﹐堅如石﹐痛欲死。取蒴根一小束洗﹐瀝去水﹐細擘﹐以酒二升﹐漬三宿﹐暖溫服五合至一升﹐日三。若欲速得服﹐於熱灰中溫令藥味出服之﹐此方無毒﹐神效。

上暴積急去條四方﹐如塊除後﹐必用補劑﹐以救其受攻之傷也。

﹝海﹞

萬病紫菀丸

療臍腹久患癖如碗大﹐及諸黃病﹐每值气起時﹐上气沖心﹐繞臍絞痛﹐一切虫咬﹐十種水病﹐十種蠱病﹐及反胃吐食﹐嘔逆惡心﹐飲食不消﹐天行時病﹐女人多年月露不通﹐或腹如懷孕多血﹐天陰卽發。又治十二種風﹐頑痺不知年歲﹐晝夜不安﹐夢與鬼交﹐頭多白屑﹐或哭或笑﹐如鬼魅所著﹐腹中生瘡﹐腹痛﹐服之皆效。

紫菀﹝去苗土﹞吳茱萸﹝湯洗七次﹐焙漧﹞菖蒲柴胡﹝去須﹞濃朴﹝姜制。各一兩﹞桔梗﹝去蘆﹞茯苓﹝去皮﹞皂莢﹝去皮子﹐炙﹞桂枝榦姜﹝炮﹞黃連﹝去須﹞蜀椒﹝去目及閉口﹐微炒出汗﹞巴豆﹝去皮膜內油﹐炒﹞人參﹝去蘆。各五錢﹞川烏﹝炮﹐去皮臍﹐三錢﹞加羌活獨活防風﹝各一兩﹞上爲細末﹐入巴豆研勾﹐煉蜜丸﹐如桐子大。每服三丸﹐漸加至五丸﹑七丸﹐生薑湯送下﹐食後臨臥服。

有孕者不宜服﹐具引於後﹕痔漏腸風﹐酒下。赤白痢﹐訶子湯下。膿血痢﹐米飲湯下。墮傷血悶﹐四肢不收﹐酒下。蛔虫咬心﹐檳榔湯下。气噎憂噎﹐荷葉湯下。打撲傷損﹐酒下。中毒﹐掃帚灰甘艸湯下。一切風﹐升麻湯下。寸白虫﹐檳榔湯下。霍亂﹐漧薑湯下。咳嗽﹐杏仁湯下。腰腎痛﹐豆淋酒下。陰毒傷寒﹐溫酒下。吐逆﹐生薑湯下。飲食气塊﹐麵湯下。時气﹐井花水下。脾風﹐陳皮湯下。頭痛﹐水下。心痛﹐溫酒下。大小便不通﹐燈艸湯下。

因物所傷﹐以本物湯下。吐水﹐藜湯下。气病﹐漧薑湯下。小兒天弔風搐﹐防風湯下。小兄疳痢﹐蔥白湯下。

小兒乳食傷﹐白湯下。月信不通﹐紅花酒下。婦人腹痛﹐川芎酒下。懷孕半年後胎漏﹐艾湯下。有子气沖心﹐酒下。產暈痛﹐溫酒下。血气痛﹐當歸酒下。產後心痛﹐腹脹滿﹐豆淋湯下。難產﹐益智湯下。產後血痢﹐當歸湯下。赤白帶下﹐酒煎艾湯下。解內外傷寒﹐粥飲下。室女血气不通﹐酒下。子死腹中﹐菜子湯下。

又治小兒驚癇﹐大小顚狂一切風﹐及無孕婦人﹐身上頑麻﹐狀如虫行﹐四肢俱腫﹐呻吟等疾。楊駙馬患風气沖心﹐飲食吐逆﹐徧身枯瘦﹐日服五丸﹐至二十日。瀉出肉塊如蝦蟆五六枚﹐白膿二升﹐愈。趙侍郎先食後吐﹐目無所見﹐耳無所聞﹐服五十日﹐瀉出靑蛇五七條﹐四寸許﹐惡膿三升﹐愈。王氏患大風病﹐眉髮墮落﹐掌內生瘡﹐服之半月﹐瀉出癩虫二升﹐如馬尾﹐長寸許﹐後愈。李靈患肥气病﹐日服五丸﹐經一年﹐瀉出肉鱉二枚﹐愈。黃門卒中風﹐病發時服藥﹐泄出惡膿四升﹐赤黃水一升﹐一肉虫如亂髮﹐愈。李知府妻梅氏﹐帶下病七年﹐血崩不止﹐骨痿著牀﹐日服五丸至十丸﹑十五丸﹐取下膿血五升﹐黃水一升﹐肉塊如雞子狀。治愈一切萬病如神﹐惟有孕者不宜服。

﹝《局》﹞

溫白丸

治心腹癖塊﹐久癥積聚﹐大如杯碗﹐黃膽宿食﹐朝起嘔吐﹐支滿上气﹐時時腹脹﹐心下堅結﹐上來搶心﹐傍攻兩脇﹐十種水气﹐八種痞塞﹐翻胃吐逆﹐飲食噎塞﹐五種淋疾﹐九種心痛﹐積年食不消化﹐或連年瘧疾不瘥﹐及療一切諸風﹐身體頑麻﹐不知痛癢﹐或半身不遂﹐或眉髮墮落﹐及療七十二種風﹐三十六種遁屍疰忤及顚癇﹐及婦人諸疾﹐斷續不生﹐帶下淋瀝﹐五邪失心﹐憂愁思慮﹐飲食減少﹐月水不調﹐及腹中一切諸疾﹐連年羸瘦困斃﹐或歌或笑﹐如鬼所使﹐但服此藥﹐無不除愈。卽前萬病紫菀方減羌活﹑獨活﹑防風。

萬病丸

療八種痞病﹐五種癇病﹐十種疰忤﹐七種飛屍﹐十二種蠱毒﹐五種黃病﹐十二種瘧疾﹐十種水病﹐八種大風﹐十二種痺﹐並風入頭﹐眼翳膜漠漠﹐及上气咳嗽﹐喉中如水雞聲不得臥﹐飲食不作肌膚﹐五臟滯气﹐積聚不消﹐壅閉不通﹐心腹脹滿﹐及胸背膨脹﹐气結四肢﹐流入胸腹。又治心膈气滿時定時發﹐十年二十年不瘥﹐五種下痢﹐疳虫﹑蛔虫﹑寸白諸虫﹐上下冷熱﹐久積痰飲﹐令人多眠睡﹐消瘦無力﹐蔭入骨髓﹐便成漏疾﹐身體气腫﹐飲食嘔逆﹐腰腿酸疼﹐四肢沈重﹐不能久行久立﹐婦人因產冷入子髒﹐髒中不淨﹐或閉塞不通﹐胞中瘀血冷滯﹐出流不盡﹐時時疼痛爲惡﹐或因此斷產。並小兒赤白下痢﹐及狐臭﹑耳聾﹑鼻塞等病。

服此藥以三丸爲一劑﹐不過三劑﹐其病悉除。說無窮盡﹐故稱萬病丸。

牛黃﹝研細﹞黃芩﹝去蘆﹞芫花﹝醋炒赤﹞禹餘糧﹝醋淬﹐研飛﹞雄黃﹝研飛﹞芎人參﹝去蘆﹞紫菀﹝去蘆頭﹐醋炒﹞蒲黃﹝微炒﹞麝香﹝研﹞當歸﹝去蘆﹞桔梗﹝去蘆﹞大戟﹝銼﹐炒﹞漧薑﹝炮﹞防風﹝去蘆﹞黃連﹝去須﹞朱砂﹝研飛﹞犀角﹝鎊﹞前胡﹝去蘆﹞巴豆﹝去皮心膜﹐炒﹞細辛﹝去苗﹞葶藶﹝炒﹞肉桂﹝去粗皮﹞茯苓﹝去皮﹞桑白皮﹝炒﹞芍藥川椒﹝去目及閉口者﹐微炒出汗﹞甘遂﹝各一兩﹞蜈蚣﹝一十二節﹐去頭足﹐炙﹞芫靑﹝二十八枚﹐入大米同炒黃色﹐去頭足﹞石蜥蜴﹝去頭尾足﹐炙﹐四寸﹞上爲細末﹐入研藥勻﹐煉蜜爲丸﹐如豆大。若一歲以下小兒有疾者﹐令乳母服兩小豆大﹐亦以吐利爲度。

近病及卒病多服﹐積病久疾卽少服常服﹐微溏利爲度。卒病欲死﹐服三丸﹐取吐利卽瘥。卒中惡口噤﹐服二丸﹐漿水下利卽瘥。五疰鬼刺客忤﹐服二丸。男女邪病歌哭﹐腹大妊娠者﹐服二丸。日三夜一﹐間食服之。

蠱毒吐血腹如刺﹐服二丸﹐不瘥更服。瘧病未發前服一丸﹐未瘥更服。諸有痰飲者﹐服三丸。冷癖﹐日三服﹐每服三丸﹐皆間食﹐常令微溏利。宿食不消﹐服二丸取利。瘕積聚﹐服二丸﹐日三服。拘急心腹脹滿心痛﹐服三丸。上气嘔逆﹐胸膈滿不得臥﹐服二丸﹐不瘥更服。大痢﹐服二丸﹐日二服。疳﹐服二丸或一丸﹐如杏仁大﹐和醋二合﹐灌下部中。水病﹐服三丸﹐日再服﹐間食服之﹐瘥止。人弱卽隔日服。頭痛惡寒﹐服二丸﹐覆取汗。傷寒天行﹐服二丸﹐日三服﹐間食服之。小便不通﹐服一丸﹐不瘥﹐明日更服。大便不通﹐服三丸。又﹐內一丸下部中﹐卽通。耳聾停急﹐以綿裹如棗核塞之。鼻衄﹐服一丸。癰腫疔腫破腫﹐內一丸如麻子大﹐日一敷之﹐赤根自出。犯疔腫血出﹐以豬脂和塗﹐有孔則內孔中瘥。癩瘡以醋泔洗訖﹐取藥和豬脂敷之。漏瘡有孔﹐以一丸內孔中﹐和豬脂敷上。痔瘡﹐塗綿筋上﹐內孔中﹐卽瘥。瘰﹐以醋和塗上﹐瘥。癬瘡﹐以布揩令汗出﹐以醋和塗上﹐日一易﹐瘥。胸背腰脇腫﹐以醋和敷腫上﹐日一易﹐又服二丸。諸冷瘡積年不瘥者﹐以醋和塗之。惡刺﹐以一丸內瘡孔中﹐卽瘥。蝮蛇螫﹐以少許內螫處﹐若毒入腹﹐心煩欲絕者﹐服三丸。蜂螫﹐以少許敷之﹐瘥。婦人諸疾﹐胞衣不下﹐服二丸。小兒驚癇﹐服一丸如米許﹐以塗乳﹐令小兒嗍之。看小兒大小加減。兒客忤﹐服一丸如米大﹐和乳塗乳頭﹐令嗍之﹐以意量之。蠍螫﹐以少許敷之﹐瘥。小兒乳不消﹐心腹脹滿﹐服一丸如米許﹐塗乳頭﹐令嗍之﹐卽瘥。

﹝羅﹞

幹柿丸

取虛實積下膈﹐甚妙。

朱砂﹝研﹐爲衣﹞沒藥﹝研﹞豬牙皂角﹝去皮弦子﹐爲細末﹞漧薑﹝炮﹐爲末﹞漧漆﹝炒煙盡﹐爲末﹞京三稜﹝炮﹐爲末﹞輕粉﹝一錢﹞靑礞石﹝爲末﹐各一錢﹞水銀﹝一錢﹐鉛一錢結炒幹﹞巴豆﹝三十粒﹐去皮膜﹐醋煮十沸﹞上件各研勻﹐軟飯和爲丸﹐如綠豆大﹐煎柿蒂湯冷下三五丸﹐加減用。婦人有胎不可服。

小腸移熱於大腸﹐爲久癖爲沈。﹝全文見診病傳變。﹞﹝《千》﹞

消石丸

治瘕。

硝石﹝六錢﹞大黃﹝八錢﹞人參甘艸﹝各三錢﹞上各爲末﹐先將硝黃末以三年苦酒先煎﹐候將幹﹐卻用參甘二末和勻爲丸﹐每三十丸。米湯下﹐四日一服﹐候下如雞肝﹐或如米泔赤黑色等效。下後忌風冷。

﹝羅﹞

醋煮三稜丸

治一切積聚﹐不拘遠年近日﹐治之神效。

京三稜﹝四兩﹐醋煮透﹐竹篦切﹐曬漧﹞川芎﹝二兩﹐醋煮﹞大黃﹝半兩﹐醋煮﹐濕紙裹煨過﹞上三味﹐同爲末﹐醋糊爲丸﹐如桐子大﹐每三十丸﹐溫水下﹐不拘時﹐病甚者一月效﹐小者半月效。

﹝羅﹞

神功助化散

專治男子婦人腹中痞塊﹐不拘气血食積所成﹐此方之妙﹐不可盡述。

地蓄﹝五錢﹞瞿麥穗﹝五分﹞大麥﹝五錢﹞神曲﹝二錢半﹞沈香﹝一錢半﹞木香﹝一錢半﹞甘艸﹝五分﹞大黃﹝二兩﹞上爲細末淨﹐根據分兩和勻﹐男以甘艸﹑淡竹葉二味等分煎湯﹐及無灰酒同調服﹐酒多於湯。婦人用紅花﹑燈心﹑當歸等分煎湯﹐及無灰酒同調服﹐酒多於湯﹐忌油膩動气之物﹐及房事一月﹐藥須用黃昏服﹐大小便見惡物爲度。神妙非常﹐誓不輕傳匪人。

聖散子

治遠年積塊﹐及婦人幹血气。

砂﹝六兩﹞大黃﹝八兩﹞麥﹝六兩﹞漧漆﹝燒過﹞蓄茴香﹝炒﹞檳榔﹝各一兩﹞如婦人幹血气﹐加穿山甲﹝二兩﹐炮﹞上爲細末﹐每服三錢﹐溫酒調下﹐仰臥。此藥只在心頭﹐至天明﹐大便如魚腸﹐小便赤爲驗。取出﹐並無毒﹐有神效。小兒用一錢﹐十五以上五錢﹐空心服之﹐更效。

寒气客於小腸膜原之間﹐絡血之中﹐血泣不得注於大經﹐血气稽畱不得行﹐故宿昔而成積矣。﹝全文見諸痛。﹞﹝海﹞

紅丸子

治大人脾積气滯﹐胸膈滿悶﹐面黃﹐腹滿脹﹐四肢無力﹐酒積不食﹐漧嘔不止﹐脾連心胸及兩乳痛﹐婦人脾血積气﹐諸般血癥气塊﹐及小兒食積﹐骨瘦面黃﹐肚脹气急﹐不嗜飲食﹐漸成脾虛﹐不拘老少﹐並宜服之。

京三稜﹝五斤﹐水浸軟﹐分切作小片子﹞蓬術﹝五斤﹞陳皮﹝五斤﹐揀淨﹞靑皮﹝五斤﹞胡椒﹝三斤﹞漧薑﹝二斤﹐炮﹞上研六味﹐同爲細末﹐醋糊爲丸﹐桐子大﹐礬紅爲衣。每三十丸﹐食後姜湯吞下。

﹝羅﹞

雞爪三稜丸

治五臟癖气塊。

雞爪三稜石三稜京三稜木香靑皮﹝去白﹞陳皮﹝去白。各半兩﹞砂﹝三錢﹞檳榔肉豆蔻﹝各一兩﹞上爲細末﹐生薑汁麵糊爲丸﹐桐子大﹐生薑湯送下。

砂煎丸

消積磨塊﹐一切凝滯。

黑附子﹝二枚﹐各重五錢以上者﹐炮裂去皮臍﹐剜作甕子﹞木香﹝三錢﹞蓽茇﹝一兩﹞砂﹝三錢﹐用水一盞續續化開﹐納在甕內﹐火上熬幹﹞破故紙﹝一兩﹐隔紙微炒﹞上將飛過砂末﹐封在附子甕內﹐卻用剜出附子末蓋口﹐用和成白面裹﹐約半指濃﹐慢火灰內燒勻黃色﹐去面﹐用木香等爲細末﹐卻用元裹附子熟黃面爲末﹐醋調煮糊爲丸﹐如桐子大﹐每服十五丸至三十丸﹐生薑湯送﹐此藥累有奇功。

﹝《本》﹞

治癥丸

治丈夫女人小兒年深日近﹐沈積瘕塊﹐面色靑黃﹐時上搶心﹐吐水吞酸﹐舌生白沫﹐婦人積年月經不調﹐漸成血气或血蠱塊﹐中焦之間覆如杯碗﹐連年累月漸成瘦瘠﹐寒熱往來﹐一切脾胃受寒﹐久不瘥愈之疾﹐並皆治之。

巴豆﹝五兩﹐去油膜﹞蓬術﹝三兩﹐醋炙透﹞京三稜﹝三兩﹐醋煮透﹞丁香皮﹝二兩﹞木香﹝一兩半﹞丁香﹝一兩半﹞濃朴﹝三兩﹐制﹞石菖蒲﹝二兩﹞良姜﹝一兩半﹞虻虫﹝一兩半﹐炒﹞川牛膝﹝一兩﹞香附子﹝四兩﹐炒﹞石蓮子﹝肉﹐二兩﹞薏苡仁﹝一兩﹞使君子﹝三兩﹐去殼﹞上爲細末﹐稀麵糊爲丸﹐如綠豆大。積年瘕成塊者﹐第一服用熟水下二十丸﹐自後每日三丸五丸﹐更量虛實加減與之﹐五日云盡積塊。若近脾胃有積者﹐每服五丸﹐米飲吞下﹐一服取效。婦人血气成塊及血瘕﹐每服二十丸﹐用蘇木酒﹑童子小便各一半﹐煎五七沸令溫﹐空心吞下。自後每日用溫酒下三丸﹐其血塊逐旋消﹐從大小便去盡自知。小兒蛔虫腹痛不能忍﹐日夜叫喚﹐百藥不救者﹐陳皮湯下七丸﹐立效。諸虫皆宜下﹐常服﹐或白湯或姜湯下三五丸﹐中酒及酒積﹐大便鮮臭者﹐白湯與酒各半吞十丸﹐立效如神。一切咽塞﹐心下硬痛﹐皆用棗湯下五丸﹐不拘時候。

﹝羅﹞

玄胡索丸

治吐利腹脹﹐心腹痛﹐瘕气結﹐虫煩不安﹐順三焦﹐和脾胃。

玄胡索當歸靑皮﹝去白﹞雄黃﹝飛﹞廣術﹝炮﹞木香檳榔京三稜﹝炮。各四兩﹞上爲細末﹐入雄黃末水糊爲丸﹐桐子大﹐生薑湯下。

荊蓬煎丸

破痰癖﹐消塊冷熱積聚﹐胸膈疰悶﹐通利三焦﹐升降陰陽﹐順气消食。

京三稜﹝二兩﹐酒浸﹐冬三日﹐夏一日﹞枳殼﹝炒﹐一兩﹞廣術﹝二兩﹐醋浸﹐冬三日﹐夏一日。

以上二味﹐同以去皮巴豆二十个﹐銀器內炒令黃色﹐不用巴豆﹞木香﹝去根﹞靑皮﹝去白﹞茴香﹝微炒﹞檳榔﹝各一兩﹞上爲細末﹐水糊爲丸﹐豌豆大﹐每服三十丸﹐生薑湯下。

﹝丹﹞潤下丸治積塊。﹝方見咳嗽。﹞﹝世﹞

二賢散

消積塊﹐進食。

橘紅﹝一斤﹐淨﹞甘艸﹝四兩﹞鹽﹝半兩﹞上用水二四碗﹐從早煮至夜﹐以爛爲度﹐水漧則添水﹐曬榦爲末﹐淡姜湯調下。有塊者﹐加姜黃半兩﹐同前藥煮。气滯﹐加香附二兩﹐同前藥煮。气虛者﹐加沈香半兩另入。噤口痢﹐加蓮肉二兩去心﹐另入。

上自久積緩除條至此一十六方﹐皆純是磨積之劑﹐必用補气血藥相兼服之﹐純用之致死﹐乃醫殺之也﹐謹之。

驚風成塊者。妙應丸加穿山甲﹑炒鱉甲燒各三錢﹐玄胡索﹑蓬術各四錢﹐每五十丸加至七十丸﹐以利爲度。

﹝妙應丸卽控涎丹﹐方見痰門。﹞﹝丹﹞茶癖﹐喜喫茶及喫幹茶者。

石膏黃芩升麻爲末﹐砂糖調服。

﹝世﹞酒積方﹐累效。

烏梅﹝肉﹐一兩﹞半夏曲﹝七錢﹞靑木香﹝四錢﹞枳實﹝半兩﹞砂仁﹝半兩﹞杏仁﹝三錢﹞巴霜﹝一錢﹞黃連﹝酒浸一宿﹐一兩﹞上爲末﹐蒸餅丸﹐綠豆大。每八丸﹐白湯送下。

褚澄傳云﹕澄善醫﹐爲吳郡太守﹐百姓李道念以公事到郡。澄見謂曰﹕汝有重病。答曰﹕舊有冷病﹐至今年久﹐眾醫不瘥。澄爲診曰﹕汝病非冷非熱﹐當是食白瀹雞子過多所致。令取蒜一升煮食﹐吐一物如升﹐涎裹之﹐開看是雞雛﹐羽翅爪距具足﹐能行走。澄曰﹕此未盡﹐更服余藥。又吐得如向者有十三頭﹐而病都瘥。

﹝《衍》﹞有人病心腹懣煩﹐彌二歲。診曰﹕腹有蠱﹐誤食發而然。令餌雄黃一劑﹐少選吐一蛇如拇指﹐無目﹐燒之有發气﹐乃愈。此殺毒虫之驗也。

上二方﹐吐虫積之法也。

﹝丹﹞治食積死血痰積成塊﹐在兩脇﹐動作腹鳴嘈雜﹐眩運身熱﹐時作時止。

黃連﹝一兩半﹐用茱萸﹑益智仁同炒﹐止用黃連﹞山梔﹝半兩炒﹞川芎神曲桃仁﹝去皮﹞三稜蓬術﹝各半兩﹐並醋煮﹞香附﹝童便浸﹞山楂﹝各一兩﹞蘿卜子﹝炒﹐一兩半﹞上面糊丸。又方有靑皮半兩﹐白芥子一兩半炒。

治脇痛有塊﹐龍薈丸﹝二錢半起料﹐方見治寒熱﹞加姜黃﹑桃仁各半兩。

上蜜丸服。

﹝世﹞

小阿魏丸

治脇下積塊。

三稜﹝醋炙﹐一兩﹞蓬術﹝醋制﹐一兩﹞靑皮﹝醋制﹐二兩﹞胡椒﹝三錢﹞木香﹝一兩﹞麝香﹝二分﹞阿魏﹝二錢半﹞上爲末﹐醋煮陳倉米粉爲丸﹐桐子大。

﹝子和﹞果園劉子平妻﹐腹中有塊如瓢﹐十八年矣﹐經水斷絕﹐諸法無措。戴人令一月之內﹐湧四次﹐下六次﹐取去痰約一二桶﹐其中不化之物﹐有如葵葉煮爛魚腸之狀﹐湧時以木如意攪之﹐覺病積如括﹐漸漸而平。

及積旣盡﹐塊痕反窪如臼﹐略無少損。至是而面有童色﹐經水復行﹐若當年少﹐可以有子。

﹝丹﹞治塊在何部分﹕在中爲痰飲﹐在右爲食積﹐在左爲血積。

潤下丸治痰積。﹝方見咳。﹞

阿魏丸

去諸積。

山楂南星﹝皂角水﹐浸﹞半夏﹝同南星浸﹞麥芽神曲黃連﹝各一兩﹞連翹阿魏﹝醋浸﹞栝蔞貝母﹝各半兩﹞風化硝石碱胡黃連白芥子﹝各二錢半﹞蘿卜子﹝一兩﹐蒸﹞上爲末﹐薑汁浸﹐炊餅丸。一方加香附﹑蛤粉治嗽。

﹝羅﹞

破積導飲丸

治內有積塊堅硬﹐飲食不消﹐心下痞悶。

木香檳榔陳皮﹝去白﹞靑皮﹝去白﹞枳殼﹝麩炒﹞枳實﹝麩炒﹞廣術﹝炮﹞京三稜﹝炮﹞半夏﹝湯洗七次﹞神曲﹝炒﹞麥﹝炒﹞茯苓漧薑澤瀉甘艸﹝炙。各五錢﹞牽牛頭末﹝六錢﹞巴豆﹝三十枚﹐去皮心膜﹞上爲細末﹐入巴豆霜令勻﹐生薑汁打曲糊爲丸﹐如桐子大。每服三十丸﹐溫姜湯送下﹐食前。

﹝無﹞

小三稜煎

治食癥酒痞﹐血气塊﹐時發刺痛﹐全不思食﹐積滯不消﹐心腹堅脹﹐痰逆嘔噦﹐噫酢吞酸。

京三稜蓬術﹝各四兩﹞蕪花﹝一兩﹐去梗葉﹞上同入甕器中﹐用米醋五升浸滿﹐封器口﹐以炭火煨令幹﹐取出稜﹑術﹐將芫花以余醋炒令微焦﹐焙榦爲末﹐醋糊丸﹐如綠豆大﹐每十五丸﹐生薑湯下。

﹝羅﹞

神效五食湯丸

取虛實積气食﹐蠱脹﹐積塊﹐水气﹐年深痞瘕﹐並皆治之。

大戟﹝刮去皮﹞甘遂﹝生。各半兩﹞豬牙皂角﹝生﹐去皮子﹞胡椒﹝生﹞芫花﹝醋浸一宿﹐取出炒。

各二兩﹞巴豆﹝去皮膜心﹐醋煮二十沸﹐研﹐半兩﹞上件除巴豆杵羅爲末﹐入巴豆再研勻﹐水煮麵糊爲丸﹐如綠豆大。每服五七丸﹐气實者十丸。夜臥水一盞﹐入白米﹑白面﹑黑豆﹑生菜﹑豬肉各少許﹐煎至半盞﹐去渣﹐候湯溫下藥﹐取下。病忌油膩粘滑物。婦人有胎者不可服。

﹝《必效》﹞療癖。取車下李仁微湯退去皮及並仁者﹐與幹面相拌﹐搗爲餅﹐如面幹和淡水﹐如常溲面法作餅﹐大小一如病患掌﹐爲二餅﹐微炙黃。至熟﹐空腹食一枚﹐當大利。如不利﹐更食一枚。或飲熱粥汁﹐以利爲度。若至午後利不止﹐卽以醋飲止之。利後當虛﹐病未盡者﹐量力一二日更進一服﹐以病盡爲限。小兒亦以意量之。不得食酪及牛馬肉等﹐無不效。

﹝丹﹞保和丸治食積酒積。﹝方見傷食。﹞

阿魏丸

治肉積及飽食停滯﹐胃壯者宜此﹐脾虛者勿服。

山楂蘿卜子神曲麥芽陳皮靑皮香附﹝各二兩﹞阿魏﹝一兩﹐醋煮軟﹐另研﹞上炊餅丸。

又方龍薈丸加白鴿糞大﹐能消食積﹐或入保和丸。

﹝羅﹞

流气丸

治五積六聚﹐瘕癖塊﹐畱飲。

木香川茴香﹝炒﹞靑皮廣術﹝炮﹞陳皮﹝去白﹞蘿卜子﹝炒﹞補骨脂﹝炒﹞蓽澄茄砂仁神曲﹝炒﹞麥﹝炒﹞枳殼﹝麩炒。各一兩﹞牽牛﹝一兩半﹞檳榔﹝一兩﹞上爲細末﹐麵糊爲丸﹐如桐子大。食後每服三十丸﹐細嚼白豆蔻仁一枚﹐白湯送下。

﹝丹﹞

治血塊丸

海粉﹝醋煮﹞三稜﹝醋煮﹞蓬術桃仁紅花五靈脂香附石碱上爲丸﹐白術湯吞下。

﹝《本》﹞主癥積滿腹﹐諸藥不瘥者。取白馬尿服之愈。

﹝世﹞治腹中有塊。豬腰子一雙﹐切薄片﹐木鱉子肉一兩﹐與豬腰片相間縛定﹐外用濕紙包﹐火內煨熟﹐取出去紙﹐擂盆內搗如泥﹐入黃連末﹐和爲丸﹐每服二十丸﹐烏梅甘艸湯吞下。第二服二十五丸﹐三服三十丸﹐漸加至以痛爲度﹐大便利﹐其塊自消﹐有神效。

﹝《難》﹞病有積有聚﹐何以別之﹖然﹐積者陰气也﹐聚者陽气也﹐故陰沈而伏﹐陽浮而動﹐气之所積名曰積﹐气之所聚名曰聚﹐故積者五臟所生﹐聚者六腑所成也。積者陰气也﹐其始發有常處﹐其痛不離其部﹐上下有所終始﹐左右有所窮處。聚者陽气也﹐其始發無根本﹐上下無所畱止﹐其痛無常處﹐故謂之聚﹐故以是別知積聚也。﹝五十五難治聚法見末條。﹞﹝仲﹞病有積有聚有穀气﹐何謂也﹖師曰﹕積者﹐髒病也﹐終不移。聚者﹐腑也﹐發作有時﹐展轉痛移﹐爲可治。穀气者﹐脇下痛﹐按之則愈﹐復發爲穀气。

﹝《素》﹞靑脈之至也﹐長而左右彈﹐有積气在心下支﹐名曰肝痺﹐得之寒濕﹐與疝同法﹐腰痛足淸頭痛是也。﹝五臟生成篇﹞﹝《難》﹞肝之積名曰肥气﹐在左脇下﹐如覆杯﹐有頭足﹐久不愈﹐令人發咳逆﹐瘧﹐連歲不已﹐以季夏戊己日得之。何以言之﹖肺病傳肝﹐肝當傳脾﹐脾季夏適王﹐王者不受邪﹐肝復欲還肺﹐肺不肯受﹐故畱結爲積﹐故知肥气﹐以季夏戊己日得之。﹝五十六難﹞肝脈微急爲肥气﹐在脇下若覆杯。﹝全文見治虛實法。﹞﹝《素》﹞赤脈之至也﹐喘而堅﹐診曰有積气在中﹐時害於食﹐名曰心痺﹐得之外疾﹐思慮而心虛﹐故邪從之。﹝五臟生成篇﹞帝曰﹕病有少腹盛﹐上下左右皆有根﹐此爲何病﹖可治否﹖岐伯曰﹕病名曰伏梁。帝曰﹕伏梁何因而得之﹖岐伯曰﹕裹大膿血﹐居腸胃之外﹐不可治﹐治之每切按之致死。帝曰﹕然﹐何以故﹖岐伯曰﹕此下則因陰﹐必下膿血﹐上則迫胃脘﹐生膈俠胃脘內癰﹐此久病也﹐難治。居臍上爲逆﹐臍下爲從﹐勿動亟奪。﹝腹中論王注云「生」當作「出」。林注云﹕《太素》俠胃作便胃。﹞帝曰﹕人有身體髀骨股皆腫﹐環臍而痛﹐是爲何病﹖岐伯曰﹕病名伏梁﹐此風根也。其气溢於大腸而著於肓﹐肓之原在臍下﹐故環臍而痛也。不可動之﹐動之爲水溺澀之病。﹝同上﹞﹝《難》﹞心之積名曰伏梁﹐起臍上﹐大如臂﹐上至心下﹐久不愈﹐令人病煩心﹐以秋庚辛日得之。何以言之﹖腎病傳心﹐心當傳肺﹐肺秋適王﹐王者不受邪﹐心復欲還腎﹐腎不肯受﹐故畱結爲積﹐故知伏梁以秋庚辛日得之。﹝五十六難﹞心脈微緩爲伏梁﹐在心下﹐上下行時唾血。﹝全文見治虛實法。﹞﹝《素》﹞黃脈之至也﹐大而虛﹐有積气在腹中﹐有厥气﹐名曰厥疝﹐女子同法﹐得之疾使四肢汗出當風是也。﹝五臟生成篇「疝」當作「痞」字。﹞﹝《難》﹞脾之積名曰痞气﹐在胃脘﹐覆大如盤﹐久不愈﹐令人四肢不收﹐發黃膽﹐飲食不爲肌膚﹐以冬壬癸日得之。何以言之﹖肝病傳脾﹐脾當傳腎﹐腎以冬適王﹐王者不受邪﹐脾復欲還肝﹐肝不肯受﹐故畱結爲積﹐故知痞气以冬壬癸日得之。﹝五十六難﹞脾脈微大爲痞气﹐腹裹大膿血﹐在腸胃之外。﹝全文見治虛實法。﹞﹝《素》﹞白脈之至也﹐喘而浮﹐上虛下實﹐驚﹐有積气在胸中﹐喘而虛﹐名曰肺痺寒熱﹐得之醉而使內也。﹝五臟生成篇喘謂脈躁數也。﹞﹝《難》﹞肺之積名曰息賁﹐在右脇下﹐覆大如杯。久不已﹐令人灑淅寒熱﹐喘咳﹐發肺壅﹐以春甲乙日得之。何以言之﹖心病傳肺﹐肺當傳肝﹐肝以春適王﹐王者不受邪﹐肺復欲還心﹐心不肯受﹐故畱結爲積﹐故知息賁以春甲乙日得之。﹝五十六難﹞肺脈滑甚爲息賁﹐主气。﹝全文見虛實法。﹞﹝《素》﹞黑脈之至也﹐上堅而大﹐有積气在小腹與陰﹐名曰腎痺﹐得之沐浴淸水而臥是也。

﹝《難》﹞腎之積名曰賁豚﹐發於少腹﹐上至心下﹐若豚狀﹐或下或上無時。久不已﹐令人喘逆骨痿少气﹐以夏丙丁日得之。何以言之﹖脾病傳腎﹐腎當傳心﹐心以夏適王﹐王者不受邪﹐腎復欲還脾﹐脾不肯受﹐故畱結爲積﹐故知賁豚以夏丙丁日得之。﹝五十六難﹞腎脈微急爲沈厥奔豚﹐足不收﹐不得前後。﹝全文見治虛實法。﹞﹝垣﹞肝之積﹐

肥气丸

﹐治積在左脇下﹐如覆杯﹐有頭足﹐久不愈﹐令人咳逆瘧﹐連年不已。

濃朴﹝半兩﹞黃連﹝七錢﹞柴胡﹝二兩﹞椒﹝去汗﹐目閉不用﹐四錢﹞巴豆霜﹝五分﹞川烏﹝炮﹐去皮臍﹐一錢二分﹞漧薑﹝五分﹞皂角﹝去皮弦子﹐煨﹐一錢半﹞白茯苓﹝一錢半﹞廣術﹝炮﹞昆布人參﹝各二錢半﹞甘艸﹝三錢﹞上除茯苓﹑皂魚﹑巴豆外﹐爲極細末﹐再另研巴豆霜﹐旋旋入和勻﹐煉蜜丸﹐如桐子大﹐初服二丸﹐一日加一丸﹐二日加二丸﹐漸加至大便微溏﹐再從兩丸加服﹐周而復始。積減大半﹐勿服。

上後積藥根據此法服之。春夏秋冬﹐另有加減法在各條下。秋冬﹐加濃朴一半﹐通前重一兩﹐減黃連一錢半。

若治風癇﹐於一料中加人參﹑茯苓﹑菖蒲各三錢﹐黃連只根據春用七錢﹐𨿽秋冬不減﹐淡醋湯送下﹐空心服。

加減肥气丸

仲夏合此﹐治同前。

柴胡濃朴﹝各半兩﹞黃連﹝一兩﹞川椒甘艸﹝各五分﹞巴霜﹝三錢﹞漧薑﹝半兩﹞肉桂﹝二錢﹞人參﹝半兩﹞川烏﹝三錢﹞上除巴豆末外﹐同爲細末﹐旋入巴霜研勻﹐煉蜜丸﹐如桐子大。初服二丸﹐一日加一丸﹐二日加二丸﹐漸加至大便微溏﹐再從二丸加服﹐淡醋湯下﹐空心服。利大便行。秋冬﹐去生薑半錢﹐加濃朴一倍﹐減黃連一半。

心之積﹐

伏梁丸

治起臍上大如臂﹐上至心下﹐久不愈﹐令人心煩。

黃連﹝一兩半﹞人參﹝半兩﹞濃朴﹝去皮﹐姜制﹐半兩﹞黃芩﹝去皮﹐三錢﹞肉桂﹝一錢﹞漧薑巴豆霜川烏﹝焙﹐去皮臍﹐各五分﹞紅豆茯神﹝去皮。各一錢﹞丹參﹝炮﹐一錢﹞菖蒲﹝五分﹞上除巴豆霜外爲末﹐另研豆霜﹐旋入和勻﹐煉蜜爲丸﹐如桐子大。初服二丸﹐一日加一丸﹐二日加二丸。

漸加至大便微溏﹐再從二丸加服﹐淡黃連湯下﹐食遠﹐周而復始﹐卽減半勿服。秋冬加濃朴半兩﹐通前共一兩﹐減黃連半兩﹐只用一兩﹐黃芩不用。

脾之積﹐

痞气丸

气在胃脘﹐腹大如盤﹐久不愈﹐令人四肢不收﹐發黃膽﹐飲食不爲肌膚。

濃朴﹝制﹐半兩﹞黃連﹝去須﹐八錢﹞吳茱萸﹝洗﹐二錢﹞黃芩﹝二錢﹞白茯苓﹝另爲末﹞澤瀉﹝各一錢﹞巴豆霜﹝另研﹐四分﹞漧薑﹝炮﹐一錢五分﹞白術﹝二錢﹞川烏﹝炮﹐去皮臍﹐五分﹞人參﹝一錢﹞茵陳﹝一錢半﹞縮砂﹝一錢半﹞桂﹝四分﹞川椒﹝炒﹐五分﹞上除巴豆霜﹑茯苓另研爲末旋入外﹐余藥同爲細末﹐煉蜜爲丸﹐如桐子大。初服二丸﹐一日加一丸﹐二日加二丸﹐漸加至大便微溏﹐再從二丸加服﹐淡甘艸湯下﹐食遠﹐周而復始﹐積減大半﹐勿服。

加減痞气丸

孟秋合此。

黃芩﹝酒制﹐三分﹞濃朴﹝一錢﹞黃連﹝酒制﹞半夏﹝各五分﹞益智﹝三分﹞吳茱萸﹝三分﹞紅花﹝五分﹞靑皮﹝二分﹞歸尾﹝三分﹞澤瀉﹝五分﹞茯苓神曲廣術昆布﹝各二分﹞橘皮﹝去白﹐三分﹞熟地﹝二分﹞人參﹝二分﹞附子﹝三分﹞甘艸﹝炙﹞巴豆霜葛根﹝各二分﹞上爲末﹐蒸餅爲丸﹐桐子大。初服二丸﹐一日加一丸﹐二日加二丸﹐漸加至大便微溏﹐再從二丸加服﹐淡甘艸湯送下。

肺之積﹐

息奔丸

治左右脇下﹐覆大如杯﹐久不已﹐令人灑淅寒熱﹐喘咳嗽﹐發肺癰。

濃朴﹝姜制﹐八錢﹞黃連﹝炒﹐一兩三錢﹞漧薑﹝炮﹐一錢半﹞桂枝﹝去皮﹐一錢﹞巴豆霜﹝四分﹞白茯﹝一錢半﹞川烏﹝炮﹐去皮臍﹐一錢﹞川椒﹝去汗﹐錢半﹞人參﹝二錢﹞桔梗﹝一錢﹞紫菀﹝去苗﹐一錢半﹞靑皮﹝五分﹞陳皮京三稜﹝炮﹞天門冬白豆蔻﹝各一錢﹞上除茯苓﹑巴豆霜旋入外﹐余藥爲末﹐煉蜜丸﹐如桐子大。每服二丸﹐一日加一丸﹐二日加二丸﹐加至大便微溏﹐再從二丸加服﹐煎淡生薑湯送下﹐食遠﹐周而復始﹐積減大半﹐勿服。秋冬加濃朴五錢﹐通前一兩三錢﹐黃連減七錢﹐用六錢。

加減息奔丸

仲夏合此﹐其積爲病﹐寒熱喘咳﹐气上奔﹐脈澀﹐失精亡血﹐气滯則短气﹐血凝泣則寒熱相參﹐气分寒﹐血分熱。治法宜益元气﹐泄陰火﹐破气削其堅也。

川烏﹝一錢﹞漧薑﹝一錢﹞人參﹝二錢﹞陳皮﹝八錢﹞黃連﹝一兩三錢﹞紫菀﹝一錢半﹞桂枝﹝二錢﹞巴豆霜﹝四分﹞濃朴﹝一錢半﹞靑皮﹝七分﹞川椒﹝炒﹐去汗﹐錢半﹞紅花﹝少許﹞茯苓﹝一錢半﹞桔梗﹝一錢﹞白豆蔻﹝一錢﹞京三稜﹝一錢半﹞天門冬﹝去心﹐一錢半﹞上件爲末﹐湯泡蒸餅爲丸﹐如桐子大。初服二丸﹐一日加一丸﹐二日加二丸﹐加至大便微溏爲度﹐再從二丸加服﹐煎生薑湯送下﹐食前。忌酒濕面辛辣生冷之物。

腎之積﹐

奔豚丸

發於小腹﹐上至心下﹐若豚狀﹐或上下無時﹐久不已﹐令人喘逆﹐骨痿少气﹐及治男子內經七疝﹐女子瘕聚帶下。

苦楝﹝酒煮﹐三錢﹞黃連﹝炒﹐五錢﹞白茯﹝二錢﹞澤瀉﹝二錢﹞川烏﹝炮﹐五分﹞菖蒲﹝二錢﹞玄胡索﹝一錢半﹞全蠍﹝一錢﹞附子﹝一錢﹞巴豆霜﹝四分﹞濃朴﹝姜制﹐七錢﹞獨活﹝一錢﹞丁香﹝五分﹞肉桂﹝三分﹞上除巴豆霜﹑茯苓另爲末旋入外﹐余藥爲細末﹐煉蜜丸﹐如梧子大。初服二丸﹐一日加一丸﹐二日加二丸﹐漸加至大便微溏﹐再從二丸加服﹐淡鹽湯送下﹐食遠﹐周而復始﹐病減大半﹐勿服。秋冬﹐加濃朴半兩﹐通前用一兩二錢。如積勢堅大﹐先服前藥不減﹐於一料中加存性牡蠣三錢﹐疝帶勿加。如大積大聚﹐消其大半乃止﹐藥過劑則死。如積滿腹或半腹﹐先治其所起是何積﹐當先服本髒積藥﹐諸疾自愈﹐是治其本也﹐余積皆然。如服藥不覺熱﹐加黃連。如服藥人气短﹐加濃朴。如服藥人悶亂﹐減桂。

﹝潔﹞肝之積伏梁﹐溫白丸加柴胡﹑川芎治之。心之積肥气﹐溫白丸加菖蒲﹑黃連﹑桃仁治之。脾之積痞气﹐溫白丸加吳茱萸﹑漧薑治之。肺之積息奔﹐溫白丸加人參﹑紫菀治之。腎之積奔豚﹐溫白丸加丁香﹑茯苓﹑遠志治之。﹝溫白丸方見前。﹞﹝丹﹞賈福六舅子十餘歲﹐左脇有塊﹐能飲食。

靑皮﹝細切﹐醋炒﹞三稜柴胡﹝三分﹞桂枝川芎防風﹝各二錢﹞白術﹝二錢半﹞木通﹝一錢半﹞海藻﹝一錢﹞甘艸﹝半錢﹞上分七帖﹐煎取半盞﹐下保和丸十五粒﹐忌一切。

﹝無﹞

肥气丸

治肝之積气在脇下﹐如覆杯﹐其脈弦而細。

靑皮﹝炒﹞當歸蒼術﹝各一兩半﹞蛇含石﹝醋盛﹐三分﹞蓬術三稜鐵孕粉﹝各二兩﹐與三稜﹑蓬術同入醋煮一伏時﹞上爲末﹐醋煮米糊丸﹐綠豆大。每服四十丸﹐當歸酒下。

﹝海﹞治伏梁在心下﹐結聚不散。用桃奴三兩爲末﹐空心溫酒調下﹐桃奴是桃實著樹不落者﹐正月采樹上干桃子是也。﹝出《聖惠方》﹞﹝《本》﹞治肺喘久不愈爲息賁﹐

五靈丸

五靈脂﹝二兩半﹞木香﹝半兩﹞馬兜鈴﹝去殼﹐炒﹐一兩﹞葶藶上爲細末﹐棗肉爲丸﹐如桐子大。每服二十丸﹐生薑湯下﹐日三。

肺之積名曰息奔﹐在右脇下﹐大如杯﹐令人灑淅寒熱﹐喘嗽發肺癰﹐

棗膏丸

葶藶陳皮桔梗﹝各等分﹞上下二味爲末﹐入葶藶研勻﹐煮肥棗肉和丸﹐如桐子大。每服五七丸﹐飲下。予嘗患停飲﹐久漬肺經﹐食已必嚏喘﹐覺肺系大急﹐服此良驗。

定喘急肺積﹐

葶藶丸

苦葶藶﹝一兩一分﹞當歸肉桂白蒺藜鱉甲川烏頭漧姜吳茱萸大杏仁茯苓人參﹝各五錢﹞檳榔﹝一兩﹞上爲細末﹐煮棗肉和杵丸﹐如桐子大。每服二三十丸﹐姜棗湯下﹐日四服﹐不拘時候。

師曰﹕奔豚病從小腹起﹐上衝咽喉﹐發作欲死﹐復還止﹐皆從驚恐得之。故越人曰﹕驚者神上越也。

﹝仲景謂奔豚從驚恐得之﹐蓋奔豚病上衝咽喉者﹐隨神上越也。﹞奔豚气上衝﹐胸腹痛﹐往來寒熱﹐

奔豚湯

主之。

甘艸芎當歸﹝各二兩﹞半夏﹝四兩﹞黃芩﹝二兩﹞生薑﹝三兩﹞芍藥﹝二兩﹞漧葛﹝一兩三錢﹞甘李根﹝白皮﹐一升﹐焙漧﹞上九味﹐以水二斗﹐煮取五升﹐溫服一升﹐日三夜一服。

茯苓桂枝甘艸大棗湯治臍下悸﹐欲作奔豚。

桂枝加桂湯治奔豚气從小腹上至心。﹝以上二方並見傷寒。﹞﹝無﹞

散聚湯

治有塊痛無常處﹐展轉動移。

半夏檳榔當歸﹝各一兩﹞陳皮杏仁﹝去皮尖﹞桂心﹝各二兩﹞茯苓甘艸﹝炙﹞附子﹝炮﹐去皮臍﹞川芎枳殼﹝麩炒﹞吳茱萸﹝湯洗﹞濃朴﹝姜制。各一兩﹞上銼散﹐每四錢﹐水一盞半﹐煎七分﹐去渣﹐食前服。

運气積塊皆從濕土。經云﹕土太過曰惇阜。惇阜之化﹐其動濡積並蓄是也。

﹝丹﹞琥珀膏貼塊。﹝方見癰疽門下。﹞又﹐貼塊

三聖膏

。用鍛石十兩﹐細篩過﹐炒紅﹐急用好醋熬成膏﹐入大黃末一兩﹐官桂末半兩﹐攪勻﹐以瓦器封貯﹐紙攤貼患處﹐火烘熱貼。大黃須錦紋者。

﹝世﹞又貼塊。

白鴿糞﹝二兩﹞白芷﹝三兩﹞硫黃白蘞木鱉子肉﹝各一兩﹞上爲末﹐用面水調和﹐敷患處。

﹝丹﹞貼積聚塊。

大黃朴硝﹝各一兩﹞各爲末﹐大蒜搗膏和勻貼之。

﹝《外》﹞集驗熨癥。吳茱萸三升﹐碎之﹐以酒和煮﹐熱布裹熨癥上﹐冷更炒﹐更番用之。癥移走﹐逐熨之﹐候消乃止。

﹝《靈》﹞黃帝曰﹕人之善病腸中積聚者﹐何以候之﹖少兪答曰﹕皮膚薄而不澤﹐肉不堅而淖澤﹐如此腸胃惡﹐惡則邪气畱止﹐積聚乃傷﹐脾胃之間。寒溫不次﹐邪气稍至﹐蓄積畱止﹐大聚乃起。﹝五變篇﹞﹝《脈》﹞胃中有癖﹐食冷物者﹐痛不能食﹐食熱則能推而外之﹐內者不外﹐心腹積也。﹝全文見諸脈診病雜文。﹞﹝《難》﹞人病有沈滯久積聚﹐可切脈而知之耶﹖然﹐診病在右脇有積气﹐得肺脈結﹐脈結甚則積甚﹐結微則气微﹐診不得肺脈﹐而右脇有積气者﹐何也﹖然﹐肺脈𨿽不見﹐右手脈當沈伏。其外痼疾﹐同法耶﹖將異也﹖然﹐結者﹐脈來去時一止無常數﹐名曰結也。伏者脈行筋下也。浮者脈在肉上行也﹐左右表裏﹐法皆如此。

假令脈結伏者﹐內無積聚。脈浮結者﹐外無痼疾。有積聚脈不結伏﹐有痼疾脈不浮結﹐爲脈不應病﹐病不應脈﹐是爲死病也。﹝十八難﹞﹝仲﹞諸積大法﹐脈來細而附骨者﹐乃積也。寸口﹐積在胸中。微出寸口﹐積在喉中。關上﹐積在臍傍。

上關上﹐積在心下。微下關﹐積在少腹。尺中﹐積在气沖。脈出在左﹐積在左。脈出在右﹐積在右。脈兩出﹐積在中央。各以其部處之。

﹝《素》﹞太陰澀則病積﹐心腹時滿。厥陰澀則病少腹積气。少陰澀則病積溲血。陽明澀則病積時善驚。

太陽澀則病積時善巓疾。少陽澀則病積時筋急目痛。﹝四時刺逆從論﹞寸口脈沈而橫﹐曰脇下有積﹐腹中有橫積痛。

﹝平人气象論卽動脈之狀﹐厥厥如豆﹐不升降也。﹞﹝《脈》﹞左手脈橫癥在左﹐右手脈橫癥在右﹐脈頭大者在上﹐頭小者在下。脈遲而滑﹐中寒有結﹐偏得洪實而滑爲積﹐弦緊亦爲積﹐爲寒痺﹐爲疝痛。內有積﹐不見脈﹐難治。見一脈相應﹐爲易治。諸不相應﹐爲不治。脈弦﹐腹中急痛﹐腰背痛相引﹐腹中有寒疝瘕。脈弦緊而微細者﹐癥也。夫寒痺瘕積聚之脈﹐皆弦緊。苦在心下﹐卽寸弦緊﹔在胃脘﹐卽關弦緊﹔在臍下﹐卽尺弦緊。脈弦小者﹐寒痺。

心肺有積痺﹐其脈皆喘數。經云﹕赤脈之至也喘而堅。診曰有積气在中﹐名曰心痺。白脈之至也喘而浮﹐上虛下實﹐有積气在胸中﹐喘而虛﹐名曰肺痺是也。

肝有積﹐其脈弦長面靑。經云﹕靑脈之至也長而左右彈﹐有積气在心下支﹐名曰肝痺是也。

脾腎有積痺﹐其脈皆大。經云﹕黃脈之至也大而虛﹐有積气在腹中。黑脈之至也上堅而大﹐有積气在小腹與陰﹐名曰腎痺。王注云﹕上謂寸口是也。﹝全文見上臟腑條。﹞﹝《脈》﹞診人心腹積聚﹐其脈堅彊急者生﹐虛弱者死。脈弦而伏者﹐腹中有癥﹐不可轉也﹐必死不治。

﹝《靈》﹞黃帝問曰﹕夫百病之始生也﹐皆生於風雨寒暑﹐淸濕喜怒。喜怒不節則傷髒﹐風雨則傷上﹐淸濕則傷下。三部之气﹐所傷異類﹐願聞其會﹖岐伯曰﹕三部之气各不同﹐或起於陰﹐或起於陽﹐請言其方。喜怒不節則傷髒﹐髒傷則病起於陰也。淸濕襲虛﹐則病起於下。風雨襲虛﹐則病起於上。是謂三部﹐至於其淫﹐不可勝數。﹝百病始生篇下同﹞是故虛邪之中人也﹐始於皮膚﹐皮膚緩則腠理開﹐開則邪從毛髮入﹐入則抵深﹐深則毛髮立﹐毛髮立則淅然﹐故皮膚痛。畱而不去﹐則傳捨於絡脈﹐在絡之時﹐痛於肌肉﹐其痛之時息﹐大經乃代。

畱而不去﹐傳捨於經﹐在經之時﹐灑淅善驚。畱而不去﹐傳捨於輸﹐在輸之時﹐六經不通四肢﹐則肢節痛﹐腰脊乃彊﹐畱而不去﹐傳捨於伏衝之脈﹐在伏衝之時﹐體重身痛。畱而不去﹐傳捨於腸胃﹐在腸胃之時﹐賁響腹脹﹐多寒則腸鳴飧泄﹐食不化﹐多熱則溏出麋。畱而不去﹐傳捨於腸胃之外﹐募原之間。

以上數端﹐皆邪气襲虛畱而不解去﹐以次相傳﹐未曾畱著﹐無有定所。若畱著而有定所﹐則不能傳矣。

所謂畱著者﹐當如下文法云。

畱著於脈﹐稽畱而不去﹐息而成積﹐或著孫脈﹐或著絡脈﹐或著經脈﹐或著輸脈﹐或著於伏衝之脈﹐或著於膂筋﹐或著於腸胃之募原﹐上連於緩筋﹐邪气淫﹐不可勝論。其著孫絡之脈而成積者﹐其積往來上下﹐臂手孫絡之居也﹐浮而緩不能拘積而止之﹐故往來移行腸胃之間﹐水湊滲注灌﹐濯濯有音﹐有寒則滿雷引﹐故時切痛。其著於陽明之經﹐則挾臍而居﹐飽食則益大﹐饑則益小。其著於緩筋也﹐似陽明之積﹐飽食則痛﹐饑則安。其著於腸胃之募原也﹐痛而外連於緩筋﹐飽食則安﹐饑則痛。其著於伏衝之脈者﹐揣之應手而動﹐發手則熱气下於兩股﹐如湯沃之狀。其著於膂筋﹐在腸後者﹐饑則積見﹐飽則積不見﹐按之不得。其著於輸之脈者﹐閉塞不通﹐津液不下﹐孔竅幹壅﹐此邪气之在外入內﹐從上下也。﹝此謂風雨襲陰之虛﹐病起於上而積生也。﹞黃帝曰﹕積之始生﹐至其已成﹐柰何﹖岐伯曰﹕積之始生﹐得寒乃生﹐厥乃成積也。黃帝曰﹕其成積柰何﹖岐伯曰﹕厥气生足﹐足生脛寒﹐脛寒則血脈凝澀﹐血脈凝澀則寒气上入於腸胃﹐入於腸胃則脹﹐脹則腸外之汁沫迫聚不得散﹐日以成積。卒然多食飲則腸滿﹐起居不節﹐用力過度﹐則絡脈傷。陽絡傷則血外溢﹐血外溢則衄血。陰絡傷則血內溢﹐血內溢則後血。腸胃之絡傷則血溢於腸外﹐腸外有寒﹐汁沫與血相搏﹐則並合凝聚不得散﹐而積成矣。卒然外中於寒﹐若內傷於憂怒﹐則气上逆﹐气上逆則六輸不通﹐溫气不行﹐凝血蘊裏而不散﹐津液澀滲﹐著而不去﹐而積皆成矣。﹝此謂淸濕襲陰之虛﹐病起於下而成積也。﹞黃帝曰﹕其生於陰者﹐柰何﹖岐伯曰﹕憂思傷心﹐重寒傷肺﹐忿怒傷肝﹐醉以入房﹐汗出當風傷脾﹐用力過度若入房汗出浴則傷腎﹐﹝此謂喜怒傷髒病起於陰也﹐風雨襲陰之虛則病起於上而生積﹐淸濕襲陰之虛則病起於下而成積﹐此內外三部皆受病﹐其積方成矣。﹞此內外三部之所生病者也。黃帝曰﹕善。治之柰何﹖岐伯對曰﹕察其所痛﹐以知其應﹐有餘不足﹐當補則補﹐當瀉則瀉﹐毋逆天時﹐是謂至治。

手少陰筋病內急﹐心承伏梁﹐下爲肘綱﹐治在燔鍼劫刺﹐以知爲數﹐以痛爲輸﹐其成伏梁唾血膿者﹐死不治。

手太陰筋病甚成息奔﹐脇急吐血。手心主筋病﹐胸痛息奔﹐皆治在燔鍼劫刺﹐以知爲數﹐以痛爲輸。﹝經文並見經筋。﹞﹝桑﹞瘕積塊﹐先於塊上鍼之﹐甚者又於塊首一鍼﹐塊尾一鍼﹐立應。鍼訖﹐灸之。又﹐三里灸之。

﹝《玉》﹞气塊﹕照海內關通谷又﹐積塊﹕章門中脘﹝灸﹐皆三報之﹞气海天樞上脘通谷﹝選用之﹞﹝《甲》﹞傷憂煩思气積﹐中脘主之。腹中積上下行﹐懸樞主之。大腸轉气﹐按之如覆杯﹐熱引胃痛﹐脾气寒﹐四肢煩﹐不嗜食﹐脾兪主之。腹中積聚﹐時切痛﹐商﹝一作「盲」。﹞曲主之。胞中有大疝瘕積﹐與陰陽相引而痛﹐苦湧泄上下出﹐補尺澤﹑太溪﹐手陽明寸口皆補之。

﹝《摘》﹞伏梁气狀如覆杯﹕上脘三里﹝《甲》﹞息奔時唾血﹐巨缺主之﹕息奔脇下气上衝﹐胸中有熱﹐期門主之。

﹝《撮》﹞奔豚气﹕水道﹝二寸﹐灸五十壯瀉之。﹞﹝桑﹞奔豚搶心不得息﹐並疝﹕玉泉﹝三寸﹐卽中極穴。﹞章門﹝五十壯。﹞又法﹐奔豚气攻﹐心脇痛滿﹐淹淹欲絕。急先用湯洗手足﹐數數易之﹐卻取下穴﹕气海期門關元﹝各五七壯。﹞﹝《玉》﹞疝气沖心欲死﹕關門﹝在玉莖旁二寸﹐鍼入二寸半﹐灸二七壯。﹞﹝《甲》﹞賁豚腹腫﹐章門主之。奔豚上下﹐期門主之。少腹積聚﹐勞宮主之。奔豚卵上入﹐痛引莖﹐歸來主之。賁豚上腹堅﹐痛引陰中﹐不得小便﹐兩丸騫﹐陰交主之。賁豚气﹐腹痛﹐舌彊不能言﹐莖腫﹐先引腰﹐後引小腹﹐腰少腹堅痛﹐下引陰中﹐不得小便﹐兩丸騫﹐石門主之。賁豚寒气入小腹﹐時欲嘔﹐傷中溺血﹐小便數﹐背臍痛引陰﹐腹中窘急欲湊﹐後泄不止﹐關元主之。賁豚上搶心﹐甚則不得息﹐忽忽少气﹐屍厥心煩痛﹐飽不能食﹐善寒中腹脹﹐引臍而痛﹐小腹與脊相控暴痛﹐時窘之後﹐中極主之。

卷之二十五脾胃部積塊瘕

婦人血積

﹝丹﹞婦人有塊﹐多是血塊。

當歸丸

治婦人月經不調血積證。

當歸赤芍川芎熟地廣術京三稜﹝各半錢﹞神曲百艸霜﹝各二錢半﹞上爲細末﹐酒糊爲丸﹐桐子大﹐溫水下。

﹝《本》﹞牛膝根淨洗切﹐焙漧搗﹐下酒煎溫服﹐治婦人血塊﹐立效。

﹝上輕劑﹞﹝杜﹞尙書媳婦馬氏年三十二﹐腹中血塊作疼﹐經五六年﹐形已骨立﹐眾皆曰不可爲。柰其未死何﹖家甚貧﹐而大小湣之﹐一日召杜至﹐告杜曰﹕但以濟物爲懷則可﹐業已請召明公﹐非所言也。遂以少物帛贈杜﹐杜不受。曰﹕但服某藥必獲安﹐無以是爲疑。遂示方﹕用沒藥﹑牛膝﹑漧漆﹑當歸各半兩﹐砂﹑木香﹑水蛭﹑炒紅娘子﹑炒紅花﹑牡丹皮﹑朱砂各一分﹐海馬一个﹐斑蝥去翅足﹐炒十四个。爲末﹐酒醋各半升﹐熬爲膏﹐每日天明﹐用一皂子大﹐酒醋化下﹐一月病退﹐六十日漸安。果如其言。

﹝上重劑﹞﹝垣﹞

加減四物湯

治婦人血積。

當歸川芎芍藥熟地廣術桂﹝去皮﹞京三稜漧漆﹝炒煙盡﹐各等分﹞上爲粗末﹐每服二錢﹐水二盞﹐煎法如常﹐食前。

﹝《大》﹞

黑神丸

神曲茴香﹝各四兩﹞木香川椒﹝炒香﹐出汗﹞丁香﹝各半兩﹞檳榔﹝四个﹞漧漆﹝六兩﹐半生半熟﹐用姜湯煮半日令香﹞上除椒漆外﹐五物皆半生半炒﹐爲細末﹐用前生熟漆和丸﹐如彈子大。又用茴香十二兩﹐鋪陰地陰漧﹐候外幹。並茴香收器中﹐至幹﹐去茴香用。治腎气膀胱癖﹐及疝墜五隔血崩﹐產後諸血﹐漏下赤白﹐並一丸﹐分四服﹐死胎一丸﹐皆綿灰酒下。若難產﹐炒葵子四十九粒﹐杵碎﹐酒煎下。諸疾不過三服﹐气十服﹐膈气癥癖五服﹐血瘕三丸。

一婦有塊如杯﹐每發痛不可忍﹐諸藥莫愈﹐投此丸盡三服﹐杯气盡消﹐終身不復作矣。

﹝云﹞

沒藥散

治一切血气﹐臍腹撮痛﹐及產後惡露不行﹐兒枕痛。

血竭沒藥﹝並細研﹞桂心當歸蒲黃紅花木香玄胡索漧漆﹝炒﹞赤芍﹝各等分﹞上爲極細末﹐每服二錢﹐熱酒調下﹐食前。若血塊衝心痛甚﹐危者以大順散三錢﹐酒調服﹐立止。

牡丹散

治婦人久虛羸瘦﹐血塊走疰﹐心腹疼痛。

牡丹皮桂心當歸玄胡索﹝各一兩﹞莪術牛膝赤芍﹝各三兩﹞京三稜﹝一兩半﹞上爲粗末﹐每服三錢﹐水酒各半盞。

﹝羅﹞

木香砂丸

治婦人癖積聚﹐血塊刺痛﹐脾胃虛寒﹐宿食不消﹐久不瘥者。

丁香砂﹝研﹞木香官桂附子﹝炮﹞漧漆﹝炒﹐煙盡﹞細墨大黃﹝炒銼﹞乳香廣術靑皮京三稜巴豆霜﹝減半﹞沒藥﹝研﹞豬牙皂角漧薑﹝炮。各等分﹞上除砂﹑乳香﹑沒藥外﹐同爲細末﹐以好醋一升﹐化開砂﹐去渣腳﹐入銀器中熳火熬。次下巴豆霜﹑大黃末熬成膏﹐將前藥末與膏爲丸﹐如麻子大。每服三五十丸﹐食後溫水送下﹐加至大便利爲度。

治血積挾熱之證﹐於產後血塊求之。

﹝《大》﹞

桃仁煎

治婦人血瘕血積﹐經候不通。﹝出《千金方》﹞桃仁﹝去皮尖﹐炒黃﹞大黃虻虫朴硝上四味末之﹐以醇醋二升半﹐銀石器中熳火煎取一升五合﹐下桃仁﹑大黃﹑虻虫等﹐不住手攪千下﹐次下朴硝﹐更不住手攪﹐良久出之﹐丸如桐子大﹐前一日不用喫晚飯﹐五更初﹐用溫酒吞下五丸﹐日午取下如黑豆汁雞肝蝦蟆衣。未下再作﹐見鮮血卽止﹐卽以調气血藥補之。

腸覃生於腸外﹐月事時下。石瘕生於胞中﹐月事不以時下。二病皆似蠱脹。﹝並見脹門。﹞﹝《脈》﹞診婦人疝癖積聚﹐脈弦急者生﹐虛弱小者死。

﹝《甲》﹞婦人子髒中有惡血﹐內逆滿痛﹐石關主之。

卷之二十五脾胃部積塊瘕

胎前產後積

﹝《素》﹞黃帝問曰﹕婦人重身﹐毒之何如﹖岐伯曰﹕有故無殞﹐亦無殞也。帝曰﹕願聞其故何謂也﹖岐伯曰﹕大積大聚﹐其可犯也﹐衰其太半而止﹐過者死。﹝六元正紀大論﹞﹝丹﹞血塊如盤﹐有孕難服峻劑﹐此方主之。

香附﹝醋煮﹐四兩﹞桃仁﹝去皮尖﹐一兩﹞海粉﹝醋煮﹐二兩﹞白術﹝一兩﹞麵糊丸服。

南山婦人年三十八﹐於九月二十三日月經行﹐比前過後十日﹐得艸藥﹐以敗血海爲下胎之謀﹐有數滴血下﹐因此腹痛﹐在小腹下有塊如碗大﹐不可按﹐湯熨則痛稍定﹐大小便抽痛﹐小便澀﹐大便略下少赤積垢﹐食不進﹐口略渴﹐發熱。此胃气爲艸藥所敗﹐加以受傷之血妄行而不得泄﹐所以爲病。

砂仁﹝三分﹞甘艸﹝炙﹐三分﹞滑石﹝一錢半﹞川芎黃芩﹝各三分﹞牛膝﹝二錢﹞桃仁﹝七个﹞水酒煎服。

﹝《保》﹞

芍藥湯

治產後諸積不可攻﹐宜養陰去熱﹐其病自安。

芍藥﹝一斤﹞黃芩茯苓﹝各六兩﹞上散﹐每半兩﹐水煎﹐日三服﹐溫。

﹝丹﹞產後消血塊。

滑石﹝三錢﹞沒藥﹝二錢﹞血竭﹝二錢﹞上爲細末﹐醋糊丸。如惡露不下﹐以五靈脂爲細末﹐麵糊丸﹐白術湯陳皮湯送下。

又消血塊。

香附﹝童便浸﹞桃仁﹝去皮﹐畱尖﹞爲末﹐醋糊丸。

卷之二十五脾胃部積塊瘕

息積

﹝《素》﹞帝曰﹕病脇下滿气逆﹐二三歲不已﹐是爲何病﹖岐伯曰﹕病名曰息積﹐此不妨於食﹐不可灸刺﹐積爲導引服藥﹐藥不能獨治也。﹝奇病論王注云﹕气逆息難故名息積也﹐用息奔法治之亦可。﹞﹝無﹞

磨積丸

胡椒﹝一百五十粒﹞木香﹝二錢半﹞全蠍﹝十枚﹐去毒﹞上爲末﹐粟米丸﹐綠豆大﹐每十五丸﹐陳皮湯下。

化气湯

治息積。

砂仁桂心木香﹝各二錢半﹞甘艸﹝炙﹞茴香﹝炒﹞丁香皮靑皮﹝炒﹞陳皮漧薑蓬術﹝炮。各半兩﹞胡椒沈香﹝各一錢﹞上爲末﹐每服二錢﹐姜蘇鹽湯調下﹐婦人醋湯服。

陳無擇云﹕導引法隨意行之皆可。愚謂或按摩滿處﹐或手足相屈伸﹐或八段錦﹐或六字气之類﹐以气通爲效。

卷之二十五脾胃部

面

﹝《靈》﹞黃帝曰﹕首面與身﹐形也﹐屬骨連筋﹐同血合於气耳。天寒則裂地淩冰﹐其卒寒﹐或手足懈惰﹐然而其面不裂﹐何也﹖岐伯答曰﹕十二經脈﹐三百六十五絡﹐其血气皆上於面而走空竅﹐其精陽气上走於目而爲睛﹐其別气走於耳而爲聽﹐其宗气上出於鼻而爲臭﹐其濁气出於胃走唇舌而爲味。其气之津液﹐皆上燻於面﹐而皮又濃﹐其肉堅﹐故天熱甚寒﹐不能勝之也。﹝邪气臟腑病形篇﹞

卷之二十五脾胃部面

面腫頰腮痛

﹝丹﹞朱奶兩腮熱腫﹐膈壅之病也。

漧葛桔梗﹝一錢半﹞升麻﹝一錢﹞蘇葉﹝一錢半﹞甘艸﹝炙﹐七分﹞薄荷﹝一錢﹞姜﹝一片﹞水煎服。

﹝垣﹞咽痛頷腫﹐脈洪大﹐面赤者﹐羌活勝濕湯加黃芩﹑桔梗﹑甘艸各半錢治之。如耳鳴目黃﹐頰頷腫﹐頸肩肘臂外後廉痛﹐面赤﹐脈洪大者﹐以羌活﹑防風﹑甘艸﹑本通其經血﹐加黃連﹑黃芩消其腫﹐以人參﹑黃益其元气而瀉其火邪。

﹝丹﹞兩腮腫。細辛﹑艸烏等分爲末﹐入蚌粉﹐以豬脂調敷腫處﹐口含白梅置腮邊﹐良久腫退出涎患消矣。

消時﹐腫必先向下。

﹝世﹞治腮。

竹葉車前艸柏子仁杵碎﹐熱敷患處。

腮腫﹐用赤小豆末敷之﹐立效。

﹝《山》﹞腮。雞子淸調赤小豆末﹐及喉下諸般腫痛﹐用蝸牛飛面研勻﹐貼腫處。

﹝《素》﹞面腫曰風。﹝平人气象論﹞﹝《千》﹞主卒中風﹐頭面腫。杵杏仁如膏敷之。

鍼灸面頰腫痛有三法﹕其一取手陽明。經云﹕痛刺足陽明曲周動脈﹐見血立已。不已﹐按人迎於經﹐立已。又云﹕厥胸滿面腫﹐唇漯漯然﹐暴言難﹐甚則不能言﹐取足陽明。又云﹕厥頭痛﹐面若腫起而煩心﹐取之足陽明太陰爲煩心也。又云﹕痛﹐刺手陽明與之盛脈出血是也。

其二取手太陽。經云﹕手太陽之脈是動﹐則頷腫不可以顧﹐所生病者﹐目黃頰痛﹐視盛虛熱寒﹐陷下取之也。

其三取手足少陽。經云﹕三焦手少陽之脈﹐所生病者頰痛。又云﹕膽足少陽之脈﹐所生病者頷腫﹐視盛虛熱寒陷下取之也。又云﹕肝气逆則頭痛﹐耳聾﹐頰痛﹐取血者﹐蓋取足少陽之血也。

﹝《東》﹞面赤頰熱﹐惡風寒﹐頷痛﹕攢竹﹑玉枕﹝灸三壯﹐妙﹞巨﹝灸五壯。﹞﹝《集》﹞頷腫生瘡﹐名枯曹風﹕合谷﹑列缺﹑地倉﹑頰車﹝不應﹐再取下穴﹞﹑人中﹑承漿﹑玉液﹑金津﹑三里。

﹝《甲》﹞面腫﹐目癰腫﹐刺陷谷﹐出血立止。腫唇癰﹐顴主之。頰腫痛﹐天窗主之。頰腫口急﹐頰車痛﹐不可以嚼﹐頰車主之。

卷之二十五脾胃部面

面熱面寒

﹝丹﹞面熱火气因郁熱。面寒因胃虛。

﹝《靈》﹞面熱者﹐足陽明病。﹝邪气臟腑病形篇﹞﹝垣﹞飲食不節則胃病﹐胃病則气短﹐精神少﹐而生大熱﹐有時而火上行﹐獨燎其面。《鍼經》云﹕面熱者﹐足陽明病。

﹝羅﹞面熱楊郎中之內五十一歲﹐身體肥盛﹐己酉春患頭目昏悶﹐面赤熱多﹐服淸上藥不效﹐請予治之。

診其脈洪大而有力。《內經》云﹕面熱者﹐足陽明病。《脈經》云﹕陽明經气盛有餘﹐則身以前皆熱。況其人素膏粱積熱於胃。陽明經多血多气﹐木實則風熱上行﹐諸陽皆會於頭目﹐故面熱之病生矣。先以調胃承气湯七錢﹐加黃連三錢﹐犀角一錢﹐疏下三兩行﹐徹其本熱。次以升麻加黃連湯﹐去經絡中風熱上行。如此﹐則標本之邪俱退矣。

升麻加黃連湯

升麻葛根﹝各一錢﹞白芷﹝七分﹞甘艸﹝炙﹐五分﹞白芍﹝五分﹞酒黃連﹝四分﹞生犀末﹝三分﹞川芎﹝三分﹞荊芥穗﹝三分﹞薄荷﹝三分﹞上銼﹐如麻豆大﹐用水半盞﹐先浸川芎﹑荊芥﹑薄荷外﹐都作一服﹐水二盞﹐煎至一盞﹐入先浸三味同煎﹐至七分﹐去渣﹐食後溫服﹐數服愈。忌酒濕面五辛之物。

咳逆停息不得臥﹐面熱如醉﹐此爲胃熱上衝燻其面﹐茯苓桂枝五味甘艸湯加大黃以利之。﹝前文方見喘不得臥。﹞﹝羅﹞面寒。眞定維摩院尼長老六十一歲﹐身體瘦弱﹐己酉十月間病頭面不耐寒﹐气弱不敢當風行﹐諸治不效。予診之﹐其脈皆弦細而微。且其人年髙素食茶果而已﹐陽明之經本虛﹐《脈經》云﹕气不足則身以前皆寒栗。又加看誦損气﹐由此胃气虛﹐經絡之气亦虛﹐不能上榮頭面﹐故惡風寒。先以附子理中丸溫其中气﹐次以

升麻湯加附子

主之。

升麻葛根白芷黃﹝各七分﹞甘艸﹝炙﹐五分﹞黑附子﹝七分﹐炮﹞人參艸豆蔻﹝各五分﹞益智仁﹝三分﹞上銼﹐如麻豆大﹐都作一服﹐水三盞﹐連須白蔥頭二莖﹐同煎一盞﹐去渣溫服﹐食前﹐數服良愈。

升麻湯辧或曰﹕升麻加黃連湯治面熱﹐升麻加附子湯治面寒﹐有何根據﹖答曰﹕出自仲景。云岐子注《傷寒論》中辧葛根湯云﹕尺寸脈俱長者﹐陽明受病也﹐當二三日發﹐以其脈夾鼻絡於目﹐故身熱目疼鼻幹不得臥﹐此陽明經受病也。始於鼻交中﹐從頭至足﹐行身之前﹐爲表之裏。陽明經標熱本實﹐從標脈浮而長﹐從本脈沈而實。陽明爲病﹐蒸蒸而熱﹐不惡寒﹐身熱爲標病。陽明本實者﹐胃中燥鼻幹目疼爲本病。陽明爲肌肉之本﹐禁不可發汗﹐在本者不禁下﹐發之則變黃癥。太陽主表﹐榮衛是也。榮衛之下﹐肌肉屬陽明。二陽並病﹐葛根湯主之。衛者桂枝﹐榮者麻黃﹐榮衛之中﹐桂枝麻黃各半湯主之。榮衛之下﹐肌肉之分者﹐葛根湯主之﹐又名解肌湯。故陽明爲肌肉之本﹐非專於發汗止汗之治。桂枝麻黃兩方﹐互並爲一方﹐加葛根者﹐便作葛根湯。故榮衛肌肉之次也。桂枝﹑芍藥﹑生薑﹑甘艸﹑大棗止汗﹐有麻黃﹑桂枝﹑甘艸發汗﹐葛根味薄﹐獨加一味者﹐非發汗止汗也﹐從葛根以解肌﹐故名葛根湯。錢仲陽制升麻湯治傷寒瘟疫風熱﹐壯熱頭痛﹐肢體痛﹐瘡疹已發未發用葛根爲君﹐升麻爲佐﹐甘艸﹑芍藥安其中气。朱奉議作《活人書》﹐將升麻列作陽明經解藥。予診楊氏婦﹐陽明經標本俱實﹐先攻其裏﹐後瀉經絡中風熱﹐故用升麻湯加黃連﹐以寒治熱也。尼長老陽明經標本俱虛﹐先實其裏﹐次行經絡﹐故用升麻湯加附子﹐以熱治寒也。仲景乃羣方之祖﹐信哉。

卷之二十五脾胃部面

面靑﹑面塵

﹝《難》﹞肝外證﹐面靑﹐善潔﹐善怒。﹝十六難﹞運气面塵有二﹕一曰燥金制肝。經云﹕陽明司天﹐燥淫所勝﹐民病嗌漧面塵。又云﹕陽明在泉﹐燥淫所勝﹐病嗌漧面塵。

又云﹕金郁之發﹐嗌漧面塵﹐宜治以濕劑是也。

二曰火。經云﹕少陽之復﹐厥气上行﹐面如浮塵﹐目乃﹐治以寒劑是也。

鍼灸面塵皆取肝膽二經。經云﹕肝足厥陰之脈是動﹐病甚則嗌漧面塵脫色。又云﹕膽足少陽之脈是動﹐病甚則面微有塵﹐皆視盛虛熱寒陷下取之也。

卷之二十五脾胃部面

面赤

﹝《難》﹞心外證﹐面赤﹐口漧﹐善笑。﹝十六難﹞﹝垣﹞面赤爲邪气怫郁在經﹐宜表不宜下。

仲景云﹕下利脈沈而遲﹐其人面赤﹐身有微熱﹐下利淸谷者﹐以鬱冒汗出而解﹐此面赤亦表而解也。

運气面赤皆屬寒。經云﹕太陽司天﹐寒淫所勝﹐民病面赤目黃﹐治以熱劑是也。

鍼灸面赤皆取心主。經云﹕心主手厥陰之脈是動﹐則病面赤目黃﹐視盛虛熱寒陷下取之也。

卷之二十五脾胃部面

面黃

﹝治法見黃膽門﹞﹝《難》﹞脾外證﹐面黃﹐善噫﹐善思﹐善味。﹝十六難﹞﹝《素》﹞陽明經終者﹐口目動作﹐善驚﹐妄言﹐色黃。﹝診要經終篇﹞

卷之二十五脾胃部面

面白

﹝《難》﹞肺外證﹐面白﹐善嚏﹐悲愁不樂﹐欲哭。﹝十六難﹞血脫者色白﹐夭然不澤﹐其脈空虛。﹝全文見治虛實法。﹞﹝垣﹞巴戟丸治肺病﹐面白不悅﹐則爲脫气脫血﹐脫津脫液﹐脫精脫神。﹝方見夢遺。﹞脈緊者﹐寒也。或面白善嚏﹐或面色惡﹐皆寒也。以羌活﹑防風﹑甘艸﹑本四味瀉足太陽﹐少加附子以通其脈﹐面色惡悲恐者﹐更加桂﹑附。

太陽終者戴眼﹐反折螈﹐其色白﹐絕汗出。

少陽終者耳聾﹐百節皆縱﹐目HT絕系﹐其色靑白。﹝以上全文見診生死法。﹞

卷之二十五脾胃部面

面黑

﹝若身黃面黑於黑疸求之﹞﹝《難》﹞腎外證﹐面黑善恐欠。﹝十六難﹞﹝羅﹞陰出乘陽。一婦人年幾三十﹐憂思不已﹐飲食失節﹐脾胃有傷﹐面色黧黑不澤﹐環唇尢甚﹐心懸如饑狀﹐又不欲食﹐气短而促。大抵心肺在上﹐行榮衛而光澤於外﹐宜顯而藏。腎肝在下﹐養筋骨而彊於內﹐當隱而不見。脾胃在中﹐主傳化精微以灌四旁﹐沖和而不息﹐其气一傷﹐則四髒失所﹐憂思不已﹐气結而不行。

飲食失節﹐气耗而不足﹐使陰气上溢於陽中﹐故黑色見於面。又經云﹕脾气通於口﹐其華在唇﹐今水反來侮土﹐故黑色見於唇﹐此陰陽相反﹐病之逆也。上古天眞論云﹕陽明脈衰於上﹐面始焦。故知陽明之气不足﹐非助陽明生發之劑﹐無以復其色﹐故以

沖和順气湯

主之。

升麻﹝一錢﹞葛根﹝一錢半﹞甘艸﹝四分﹞芍藥﹝三分﹞白芷﹝一錢﹞黃﹝八分﹞防風﹝一錢﹞人參﹝七分﹞蒼術﹝三分﹞﹝《內經》﹞曰﹕上气不足﹐推而揚之。以升麻苦平﹐葛根甘溫﹐自地升天﹐通行陽明之气爲君。人之气以天地之風名之﹐气畱而不行者﹐以辛散之。防風辛溫﹐白芷甘辛溫﹐以散滯气爲臣。蒼術苦辛﹐蠲除陽明經之寒。

白芍藥之溫酸﹐安太陽經之怯弱。《十劑》云﹕補可去弱。人參﹑羊肉之屬。人參﹑黃﹑甘艸甘溫﹐補益正气爲佐。至眞要大論云﹕辛甘發散爲陽﹐生薑辛熱﹐大棗甘溫﹐和榮衛﹐開腠理﹐致津液以復其陽气﹐故以爲使。

上件咀﹐都作一服﹐水二盞﹐姜三片﹐棗二枚﹐同煎至一盞﹐去渣﹐溫服。早飯後﹐午飯前﹐取陽升之時﹐使人之陽气易達故也。數服而愈。

﹝孫﹞樊樓有店家劉三﹐一日滿面皆黑色﹐有相者斷雲﹐不過月餘死。旣過月﹐且安。孫入店與客飲酒﹐遂拜孫述說其病狀。孫特與診之曰﹕非病也﹐乃爲臭气所燻﹐穢气蓄於面部不散﹐故有此色。問劉曰﹕汝一月前聞甚一陣非常臭气不能避耶。劉曰﹕一日登混﹐其廁臭气不可聞﹐隱忍良久﹐下廁﹐明日遂有此疾。孫曰﹕去至臭無過至香﹐我家有南人將至售香﹐可用沈﹑檀二香各一兩﹐碎掰焚於鑪中﹐安帳內以燻﹐絹被蓋定﹐勿令香气散﹐可端坐香邊﹐瞑目靜坐﹐候香气散方可出帳。明日﹐引鑑照之。劉根據其言﹐面色漸變﹐旬日如故。

﹝腎臭腐屬水﹐脾臭香屬土﹐今夫廁臭者腐臭也﹐故聞之則入腎而面黑﹐沈香者香臭也﹐故燻之則睥土勝腎水而色還也。﹞鍼灸面黑有二法﹕其一取胃。經云﹕胃足陽明之脈是動﹐則病灑灑振寒﹐顏黑。

其二取腎。經云﹕足少陰之脈是動﹐則病饑不欲食﹐面如漆柴﹐視盛虛熱寒陷下取之也。

少陰終者﹐面黑齒長而垢﹐腹脹閉。﹝全文見診生死﹐下同。﹞太陰終者﹐腹脹閉不得息﹐善噫嘔逆則面赤﹐不逆則面黑﹐皮毛黑。

卷之二十五脾胃部面

頰車病

﹝謂頰車開而不合﹞﹝肅﹞平江陳氏﹐因驚懼後常用手指甲掐拄兩頰﹐遂兩頰破損﹐心中懊不安﹐脈數而實﹐諸藥不愈。用《活幼口義》牛黃淸心﹑涼膈丸﹐數服如失。

﹝無﹞凡伸欠頰車蹉﹐但開不能合。以酒飲之﹐令大醉﹐睡中吹皂角末搐其鼻﹐嚏透卽自正。

卷之二十五脾胃部

狂癲

狂謂妄言妄走也﹐癲謂僵僕不省也﹐各自一癥﹐今以狂入脾部﹐癲入肝部。然經有言狂癲疾者﹐有言狂互引癲者﹐又言癲疾爲狂者﹐此則又皆狂癲兼病。今病有妄言妄走﹐頃時前後僵僕之類﹐有僵僕後妄見鬼神半日方已之類﹐是以癲狂兼病者也。

﹝《難》﹞癲狂之病﹐何以別之﹖然﹐狂之始發﹐少臥而不饑﹐自髙賢也﹐自辧智也﹐自貴倨也﹐妄笑好歌樂﹐妄行不休是也。癲疾始發﹐意不樂﹐直視僵僕﹐其脈三部陰陽俱盛是也。重陽者狂﹐重陰者癲。﹝二十難王注云﹕狂病之後﹐不欲眠臥﹐不肯飲食﹐自言賢智尊貴歌笑行走不休﹐今人以爲癲疾謬矣。﹞﹝《素》﹞二陰二陽皆交至﹐病在腎﹐罵詈妄行﹐癲疾爲狂。﹝陰陽類論王注云﹕二陰腎水﹐二陽胃土﹐土刑水﹐病在腎胃爲狂。﹞﹝《靈》﹞邪入於陽則爲狂。轉則爲癲疾。﹝九鍼篇﹞﹝《素》﹞癲疾厥狂﹐久逆之所生也。﹝通評虛實論﹞太陽所謂狂癲疾者﹐陽盡在上而陰气從下﹐下虛上實﹐故狂癲疾也。﹝脈解篇﹞鍼灸狂癲有二法﹕其一取胃。經云﹕足陽明之別﹐名曰丰隆﹐去踝八寸﹐別走太陰﹐其病實則狂癲﹐取之所別是也。

其二取膀胱。經云﹕膀胱足太陽之脈所生病者狂癲﹐視盛虛熱寒陷下取之也。

﹝《甲》﹞狂癲疾吐舌﹐太乙及滑肉﹑期門主之。狂僕﹐溫澑主之。狂癲疾﹐陽谷及築賓﹑通谷主之。

狂互引顚疾數發﹐後溪主之。狂癲﹐陰谷主之。

卷之二十五脾胃部

狂

欲獨閉戶牖而處﹐陰不勝其陽﹐則脈流薄疾並乃狂。﹝全文見治虛實法。﹞血並於陽﹐气並於陰﹐故爲驚狂。﹝全文見刺虛法。﹞﹝《素》﹞帝曰﹕有病怒狂者﹐此病安生﹖岐伯曰﹕生於陽也。帝曰﹕陽何以使人狂﹖岐伯曰﹕陽气者﹐因暴折而難決﹐故善怒也﹐病名曰陽厥。帝曰﹕何以知之﹖岐伯曰﹕陽明者常動﹐巨陽少陽不動﹐不動而動大疾﹐此其候也。帝曰﹕治之柰何﹖岐伯曰﹕奪其食卽已。夫食入於陰﹐長气於陽﹐故奪其食卽已。使之服以生鐵落爲飲。夫生鐵落者﹐下气疾也。﹝病能篇﹞﹝無﹞虢礬丹治狂效。﹝方見癲癇門﹞

鎭心丹

治驚悸自汗﹐心煩短气﹐喜怒悲惡﹐悉不自知﹐忘魂失魄﹐狀若神靈所憑﹐及男子遺泄﹐女子帶下。

辰砂﹝研﹞白礬﹝汁盡﹐各等分﹞上爲末﹐水丸如雞頭大。每服一丸﹐煎人參湯下﹐食後服。

﹝世﹞浙江一婦人﹐癲狂不止。醫以瓜蒂半兩爲末﹐每一錢重﹐井花水調滿一盞投之﹐隨得大吐﹐吐後熟睡﹐勿令驚動﹐自此無恙。

﹝《竹》﹞

來蘇膏

治遠年近日風癇心病﹐風狂中風﹐涎沫潮閉﹐牙關不開及破傷風﹐並皆治之。

皂角﹝一兩﹐肥大無虫蛀者﹐去皮弦子﹞上將皂角切碎﹐用漿水一大碗﹐春秋浸三四日﹐冬七日﹐夏一二日﹐揉開取淨浸透皂角汁﹐入銀器或砂鍋內﹐以文武火熬﹐用新柳條槐枝攪﹐熬似膏藥取出﹐攤於夾紙上﹐陰漧﹐收貯。如遇病患﹐取手掌大一片﹐用溫漿化在盞內﹐用竹管兒盛藥水﹐將病患扶坐定﹐頭微擡起﹐將藥吹入左右鼻孔內﹐良久扶起﹐涎出爲驗。

欲要涎止﹐將溫鹽湯令病患服一二口便止。忌雞魚生硬濕面等物。

﹝子和﹞一男子落馬發狂﹐起則目瞪狂言﹐不識親疏﹐棄衣而走﹐罵言湧出﹐气力加倍﹐三五人不能執縛﹐燒符作醮﹐問鬼跳巫﹐殊不知顧﹐服丹砂﹑牛黃﹑犀﹑珠﹑腦﹑麝﹐資財散去﹐室中蕭然。不遠二百里而求戴人一往﹐戴人以車軸埋之地中﹐約髙二丈許﹐上安中等車輪﹐其HT上鑿一穴﹐如作盆之狀﹐縛病患在其上﹐使之伏臥﹐以軟襯之。又令一人於下坐機一枚﹐以棒攪之﹐轉千百遭﹐病患吐出靑黃涎沫一二斗許﹐繞車輪數匝。病患曰﹕我不能堪﹐可解我下。從其言而解之﹐索涼水﹐與之冰水﹐飲數升﹐狂乃罷矣。

﹝《素》﹞帝曰﹕陽明病甚則棄衣而走﹐登髙而歌﹐或至不食數日﹐逾垣上屋﹐所上之處﹐皆非其素所能也﹐病反能者﹐何也﹖岐伯曰﹕四肢者﹐諸陽之本也。陽盛則四肢實﹐實則能登髙也。帝曰﹕其棄衣而走者﹐何也﹖岐伯曰﹕熱甚於身﹐故棄衣欲走也。帝曰﹕其妄言罵詈﹐不避親疏而歌者﹐何也﹖岐伯曰﹕陽盛則使人妄言罵詈不避親疏而不欲食﹐不欲食故妄走也。﹝陽明脈解篇陽明所謂病至則欲乘髙而歌棄衣而走者﹐陰陽復爭外並於陽﹐故使之棄衣而走也。﹞﹝海﹞許氏病陽厥﹐狂怒罵詈親疏﹐或哭或歌﹐六脈舉按無力﹐身表如水石﹐發卽叫呼聲髙。潔古云﹕奪食則已。因不與之食。予用大承气湯下之﹐得臟腑渣穢數升﹐狂稍寧。數日復發﹐復下。如此五七次﹐行大便數斗﹐疾瘥。身溫脈生﹐良愈。此易老奪食之法也。

﹝《保》﹞

當歸承气湯

當歸大黃﹝各一兩﹞甘艸﹝半兩﹞芒硝﹝七錢﹞上銼﹐如麻豆大。每二兩﹐水一大碗﹐姜五片﹐棗十枚﹐煎至一半﹐去渣﹐熱溫服。若陽狂奔走﹐罵詈不知親疏﹐此陽有餘﹐陰不足﹐大黃﹑芒硝去胃中實熱﹐當歸補血益陰﹐甘艸緩中﹐加姜﹑棗者﹐胃屬土﹐此引入胃中也。經所謂微者逆之﹐甚者從之﹐此之謂也。以大利爲度﹐微緩以瓜蒂散入防風末﹑藜蘆末吐之﹐其病立安。後用調心散﹑洗心散﹑涼膈散﹑解毒湯等調之。

﹝子和﹞一狂人陰不勝其陽﹐則脈流薄疾﹐陽並乃狂。《難經》曰﹕陽極則狂﹐陰極則癲。陽爲腑﹐陰爲髒。非陽熱而陰寒也﹐熱並於陽則狂﹐狂則生寒﹔並於陰則癲﹐癲則死。《內經》曰﹕足陽明實則狂。故登髙而歌﹐棄衣而走﹐無所不爲﹐是熱之極也。以調胃承气大作湯下數十行﹐三五日復上湧一二升﹐三五日又復下之﹐凡五六十日﹐下百餘行﹐吐亦七八度。如吐時暖室置火以助其汗﹐數汗方平。

一叟年六十﹐值徭役煩擾而暴發狂﹐口鼻覺如虫行﹐兩手爬搔﹐數年不已。戴人診其兩手脈皆洪大如﹐斷之曰肝主謀﹐膽主決﹐徭役迫遽﹐財不能支﹐則肝屢謀而膽屢不能決﹐屈無所伸﹐怒無所泄﹐心火磅因礡﹐乘陽明金﹐然胃本屬土﹐而肝屬木﹐膽屬相火﹐火隨木气而入胃﹐故暴發狂。乃命置燠室中﹐湧而汗出﹐如此三坎。《內經》曰﹕木郁則達之﹐火郁則發之﹐正謂此也。又以調胃承气湯半斤﹐用水五升﹐煎半沸﹐分作三服﹐大下二十行﹐血水與瘀血相雜而下數升﹐來日乃康。以通聖散調其後。

﹝孫﹞相國寺僧充忽患癲疾﹐經半年﹐徧服名醫藥皆不效﹐僧俗兄潘氏家富﹐召孫療之。孫曰﹕今夜睡著﹐明後日便愈也。潘曰﹕且告投藥﹐報恩不忘。孫曰﹕有咸物但與師喫﹐待渴卻來道。至夜僧果渴。孫至﹐遂求溫酒一角﹐調藥一服與之。有頃﹐再索酒﹐與之半角。其僧遂睡﹐兩晝夜乃覺﹐人事如故。潘謝孫﹐問其治法。

曰﹕眾人能安神矣﹐而不能使神昏得睡﹐此乃《靈苑方》中朱砂﹑酸棗仁﹑乳香散也﹐人不能用耳。

辰砂散

治風痰諸癇﹐狂言妄走﹐精神恍惚﹐思慮迷亂﹐乍歌乍哭﹐飲食失常﹐疾發僕地﹐吐沫戴目﹐魂魄不守﹐醫藥無驗。

辰砂﹝一兩﹐須光明有墻壁者﹞酸棗仁﹝半兩﹐微炒﹞乳香﹝半兩﹐光瑩者﹞上量所患人飲酒幾何﹐先令恣飲沈醉﹐但勿令吐﹐至靜室中以前藥都作一服﹐溫酒調下﹐作一盞調之﹐令頓飲。如飲酒素少人﹐但以隨量取醉﹐服藥訖﹐便安置牀枕令臥。病淺者半日至一日﹐病深者三兩日﹐令家人潛伺之﹐鼻息勻調﹐但勿喚覺﹐亦不可驚觸使覺﹐待其自醒﹐卽神魂定矣。萬一驚悟﹐不可復治。正肅吳公少時心病﹐服此一劑﹐五日方寤﹐遂瘥。

一醉膏

治心恙。

無灰酒二碗﹐香油四兩﹐和勻﹐用楊柳枝二十條﹐逐條攪一二百下﹐候香油與酒相入成膏﹐煎至八分灌之﹐熟睡﹐則醒或吐下卽安矣。

狂之爲病少臥﹐少臥則衛獨行陽﹐不行陰﹐故陽盛陰虛﹐令昏其神。得睡則衛得入於陰﹐而陰得衛塡不虛﹐陽無衛助不盛﹐故陰陽均平而愈矣。

﹝《本》﹞

寧志膏

人參酸棗仁﹝各一兩﹞辰砂﹝五錢﹞乳香﹝一分﹞上爲細末﹐煉蜜和丸﹐如彈子大。每服一丸﹐薄荷湯送下。予族弟緣兵火失心﹐制此方與之﹐服二十粒﹐愈。親舊多傳去﹐服之皆驗。

﹝海﹞狂邪癲癇﹐不欲眠臥﹐自賢自智﹐妄行不休。此方能安五臟﹐下心气。用白雄鷄一隻煮熟﹐五味調和作羹粥食之。經云﹕悲哀動中則傷魂﹐魂傷則狂妄不精﹐不精則不正﹐此悲哀傷魂而狂﹐當用溫藥補魂之陽﹐仲景方以地黃湯﹐《本事》驚气丸之類卽是也。經云﹕喜樂無極則傷魄﹐魄傷則狂﹐狂者意不存人。此喜樂傷魄而狂﹐當用涼藥補魄之陰﹐辰砂﹑郁金﹑白礬之類是也。

﹝世﹞治失心。

郁金﹝十兩﹐須四川蟬肚者是眞﹞明礬﹝三兩﹞上爲細末﹐薄糊爲丸﹐如桐子大。每服五六十丸﹐湯水任下。昔有婦人癲狂可畏﹐數年不愈﹐後遇至人授此方﹐初服覺心胸中有物脫去﹐神气灑然﹐再服頓蘇。至人云﹕此病用憂驚得之﹐痰涎包絡心竅﹐此藥能去郁痰。

﹝仲﹞

防己地黃湯

治病如狂狀﹐妄形獨語不休﹐無寒熱﹐其脈浮。

防己﹝一錢﹞桂枝防風﹝各三錢﹞甘艸﹝二錢﹞上四味﹐以酒一杯﹐漬一宿﹐絞取汁﹐生地黃二斤﹐咀蒸之﹐如斗米飯久﹐以銅器盛其汁﹐更絞地黃汁和分再服。

﹝《本》﹞治驚﹐積气﹐風邪發則於關緊急﹐涎潮昏塞﹐醒則精神若癡﹐

驚气丸

附子木香白僵蠶白花蛇橘紅天麻麻黃﹝各半兩﹞漧葛﹝二分﹞紫蘇葉﹝一兩﹞朱砂﹝一錢﹐畱少許爲衣﹞天南星﹝洗﹐切薑汁浸一夕﹐半兩﹞上爲末﹐加腦麝少許﹐同研極勻﹐煉蜜杵丸﹐如龍眼大。每服一丸﹐金銀薄荷湯化下﹐溫酒亦得。此予家祕方也﹐戊申年軍中一人犯法﹐褫衣將受刑而得釋﹐精神頓失如癡﹐予與一丸﹐服訖而寐﹐及覺﹐病已失矣。

提轄張載揚其妻因避寇失心已數年﹐予授此方﹐不終劑而愈。又黃彥奇妻狂厥者逾十年﹐諸醫不驗﹐予授此方﹐去附子加鐵粉﹐亦不終劑而愈。鐵粉非但化痰鎭心﹐至如摧抑肝邪特異﹐若多恚怒﹐肝邪大盛﹐鐵粉能制伏之。《素問》云﹕陽厥狂怒﹐治以鐵落飲。金制木之意也﹐此亦前人未嘗論及。

﹝無﹞治中風或歌或哭﹐或笑語﹐無所不及﹐

小續命湯

用麻黃三兩﹐人參﹑桂枝﹑白術各三兩﹐無防風﹑附子﹑生薑﹐有當歸一兩。

﹝世﹞治巓狂發作﹐披頭大叫﹐不避水火﹐苦參爲末﹐蜜丸梧子大。每服十丸﹐薄荷湯化下﹐妙。

﹝《保》﹞

牛黃膏

治熱入血室﹐發狂不認人。

牛黃﹝二錢半﹞朱砂郁金牡丹皮﹝各三錢﹞甘艸腦子﹝各一錢﹞上爲末﹐煉蜜丸﹐如棗子大。新汲水化下。

肝移寒於心﹐狂膈中。﹝全文見診病傳變。﹞運气狂皆屬火。經云﹕諸躁狂越﹐皆屬於火。又云﹕火太過曰赫曦﹐赫曦之紀﹐其病笑謔狂妄。又云﹕歲火太過﹐上臨少陰少陽﹐病譫妄狂越﹐治以諸寒是也。

﹝子和﹞項開合之妻﹐病饑不欲食﹐常好叫呼怒罵﹐欲殺左右﹐惡言不輟。眾醫皆處藥﹐幾半載﹐尙爾。

其夫命戴人視之﹐戴人曰﹕此難以藥治。乃使二娼各塗丹粉﹐作伶人狀﹐其婦人大笑。次日﹐又作角﹐又大笑。其旁常以兩个能食之婦誇其食美﹐病婦亦索其食而爲一嘗之。不數日﹐怒減食增。不藥而瘥﹐後得一子。

夫醫貴有才﹐無才何足應變無窮。

﹝《靈》﹞狂始生﹐先自悲也﹐喜忘苦怒善恐者﹐得之憂饑。治之取手太陰陽明﹐血變而止﹐及取足太陰陽明。狂始發﹐少臥不饑﹐自髙賢也﹐自辧智也﹐自尊貴也﹐善罵詈﹐日夜不休。治之取手陽明﹑太陽﹑太陰﹑舌下少陰﹐視之盛者皆取之﹐不盛﹐釋之也。狂言﹐驚﹐善笑﹐好歌樂﹐妄行不休者﹐得之大恐。治之取手陽明﹑太陽﹑太陰。狂目妄見﹐耳妄聞﹐善呼者﹐少气之所生也。治之取手太陽﹑太陰﹑陽明﹐足太陰頭兩。狂者多食﹐善見鬼神﹐善笑而不發於外者﹐得之有所大喜。治之取足太陰﹑太陽﹑陽明﹐後取手太陰﹑太陽﹑陽明。

狂而新發﹐未應如此者﹐先取曲泉左右動脈﹐及盛者見血﹐有頃已。不已﹐以法取之﹐灸骨二十壯。﹝顚狂篇﹞大熱徧身﹐狂而妄見妄聞妄言﹐視足陽明及大絡取之﹐虛者補之﹐血而實者瀉之。因其偃臥﹐居其頭前﹐以兩手四指挾按頸動脈﹐久持之。捲而切﹐推下至缺盆中﹐而復止如前﹐熱去乃止﹐此所謂推而散之者也。﹝刺節眞邪篇頸動脈胃挾喉兩旁人迎脈也。﹞胃足陽明之脈是動﹐病甚則欲上髙而歌﹐棄衣而走﹐故狂皆取陽明也。

﹝秦承祖灸鬼法﹞狐魅神邪癲狂諸病﹐並小兒驚癇。兩手大拇指用軟繩急縛之﹐灸三壯﹐艾炷著四處﹐半在甲﹐半在肉上﹐四處盡燒﹐一處不著﹐其疾不愈﹐神效難量。﹝此法累用累效。﹞﹝《明堂》﹞灸狂發怒欲殺人﹐見鬼﹕身柱﹝灸﹐在三椎節下間﹑後溪。﹞﹝通玄﹞呆癡﹕神門﹝一穴﹐沿皮向前三分﹐先補後瀉﹐灸之﹞﹑後溪﹝補生﹐瀉成。﹞﹝標幽﹞又法﹕大鐘。

﹝《集》﹞失志呆癡﹕神門﹑中衝﹑鬼服﹑鳩尾﹑百會。

﹝《摘》﹞心悶不已﹕支溝。

﹝《甲》﹞狂易﹐魚際及合谷﹑腕骨﹑支正﹑少海﹑昆侖主之。狂言笑﹐見鬼﹐取之陽溪及手足陽明﹑太陽。狂歌妄言怒恐﹐惡人與火﹐罵詈﹐三里主之。狂妄走善欠﹐巨虛上廉主之。狂易見鬼神與火﹐解溪主之。狂言﹐太淵主之。心懸如饑之狀﹐善悲而驚狂﹐面赤目黃﹐間使主之。狂疾﹐液門主之。又俠溪﹑丘墟﹑光明主之。

狂互引頭痛﹐耳鳴目痺﹐中渚主之。身熱狂走﹐談言見鬼﹐螈﹐身柱主之。狂妄言怒﹐恐惡火﹐甚罵詈﹐巨闕主之。

卷之二十五脾胃部

欲獨閉戶牖而處

﹝《素》﹞陽明所謂欲獨閉戶牖而處者﹐陰陽相搏也﹐陽盡而陰盛﹐故欲獨閉戶牖而居。帝曰﹕陽明惡人者﹐何也﹖岐伯曰﹕陽明厥則喘而惋﹐惋則惡人。﹝陽明脈解篇﹞鍼灸獨閉戶牖而處有二法﹕其一取胃。經云﹕胃足陽明之脈是動﹐則病惡人與火﹐獨閉戶牖而處﹐視盛虛熱寒陷下取之也。

其二取少陰。經云﹕少陰之虛﹐獨閉戶牖而處。﹝注云﹕取大鐘﹑太溪二穴。﹞﹝《甲》﹞熱病汗不出﹐鼽衄﹐眩﹐時僕而浮腫﹐足脛寒﹐不得臥﹐振寒惡人與木音﹐喉痺嚙齒﹐惡風﹐鼻不利多臥善驚﹐厲兌主之。四厥手足悶者使人久持之﹐厥熱脛痛﹐腹脹皮痛﹐善伸數欠﹐惡人與木音﹐振寒﹐嗌中引外腎痛﹐熱病汗不出﹐下齒痛﹐惡寒目急﹐喘滿寒栗﹐嚙齒口噤﹐懈惰不嗜食﹐內庭主之。

﹝《難》﹞病若閉目不欲見人者﹐脈當得肝脈弦急而長﹐而反得肺脈短而澀者﹐死也。

卷之二十五脾胃部

口

口者脾之所主﹐胃大腸脈之所挾。經云﹕中央黃色﹐入通於脾﹐開竅於口﹐藏精於脾。又云﹕脾主口﹐在藏爲脾﹐在竅爲口。又云﹕脾气通於口﹐脾和則口能知五味矣。此脾之所主於口也。

又經云﹕胃足陽明之脈﹐挾口﹐下交承漿。又云﹕大腸手陽明之脈﹐挾口﹐交人中。此胃大腸之脈所挾於口也。

卷之二十五脾胃部口

口苦

肝气熱則膽泄口苦。﹝全文見痿。﹞﹝《內經》曰﹕有病口苦﹐名曰膽癉。乃肝主謀慮﹐膽主決斷﹐盛汁七合﹐是淸淨之府﹐取決於膽。膽或不決﹐爲之恚怒﹐則气上逆﹐膽汁上溢﹐故口苦﹐或熱甚而使然也。以

龍膽瀉肝湯

主之。

柴胡﹝一錢﹞黃芩﹝七分﹞生甘艸人參天門冬﹝去心﹞黃連艸龍膽山梔麥門冬知母﹝各五分﹞五味子﹝七粒﹞上件咀﹐都作一服﹐水二盞﹐煎至一盞﹐去渣﹐溫服食遠。忌辛熱物﹐大效。

眞气上逆﹐故口苦舌漧。﹝全文見水腫。﹞﹝《素》﹞帝曰﹕有病口苦者﹐病名爲何﹖何以得之﹖岐伯曰﹕病名曰膽癉。夫肝者﹐中之將也﹐取決於膽﹐咽爲之使。此人者﹐數謀慮不決﹐故膽虛气上溢﹐而口爲之苦﹐治之以膽募兪。﹝奇病論膽募穴在腹部期門下五分﹐膽兪穴在背部第十一椎下兩旁相去各二寸半。﹞鍼灸口苦﹐獨取於膽。此篇經文是其一法也。又經云﹕膽病者﹐善太息﹐口苦嘔汁﹐當取陽陵泉。又云﹕膽足少陽之脈是動﹐則病口苦﹐善太息﹐視盛虛熱寒陷下取之也。

卷之二十五脾胃部口

口瘡

﹝入疥門﹞

卷之二十五脾胃部口

口糜

膀胱移熱於小腸﹐膈腸不便﹐上爲口糜。﹝全文見診病傳變。﹞﹝垣﹞

移熱湯

治口糜。《內經》云﹕膀胱移熱於小腸﹐膈腸不便﹐上爲口糜。好飲酒人多有此疾。易老用五苓散﹑導赤散相合服之﹐神效。

﹝丹﹞治滿口白爛。蓽茇一兩﹐濃黃柏一兩六錢﹐爲末﹐用米醋煎數沸後﹐調上藥﹐涎出吐之﹐再用湯漱口卽愈﹐重者二次。

﹝羅﹞

胡黃連散

治口糜。

胡黃連﹝五分﹞藿香﹝一錢﹞細辛﹝三錢﹞黃連﹝三錢﹞上爲末﹐每用半錢﹐幹摻口內﹐漱吐之。

必效散

治口糜。

白礬大黃﹝等分﹞上爲細末﹐臨臥幹貼﹐瀝涎盡﹐溫水漱之。

運气口糜皆屬熱。經云﹕少陰之復﹐火气內發﹐上爲口糜﹐治以苦寒是也。

卷之二十五脾胃部口

口臭喉腥

﹝《本》﹞

加減甘露飲

治男子婦人小兒胃客熱﹐口臭牙宣﹐赤眼口瘡﹐一切瘡疼已散未散﹐皆可服之。﹝丹溪云﹕甘露飲心肺胃藥也。﹞熟地生地天門冬﹝去心﹞黃芩枇杷葉﹝去毛﹞山茵陳枳殼金釵石斛甘艸﹝各一兩﹞犀角﹝三錢﹞上爲末﹐每服二錢﹐水一盞﹐煎至七分﹐去渣﹐食後臨臥溫服。小兒一服分作二服﹐更斟酌與之。

此方得自一品之家﹐其間用犀角一味﹐甚有道理﹐百發百中。予族中有一僕﹐牙宣口臭﹐牙齒漸漸頹落﹐予與二服﹐頓愈。服之無不愈者﹐《本事方》前集所未載﹐此方緣得之不易﹐故不敢輕泄﹐服之自有奇效。

﹝《本》﹞治口臭。香薷一把﹐以水一斗﹐煮取三升﹐稍稍含之。﹝丹溪云﹕惟香薷湯能治口臭。﹞﹝羅﹞肺熱喉腥治驗梁濟民膏粱而飲﹐因勞心過度﹐肺气有傷﹐以致气出鮏臭而唾稠粘﹐咽嗌不利﹐口苦漧燥﹐以

加減瀉白散

主之。

桑白皮﹝三錢﹞地骨皮﹝一錢半﹞甘艸﹝炙﹐錢半﹞知母﹝七分﹞黃芩﹝五分﹞五味子﹝二十一粒﹞麥門冬﹝五分﹞桔梗﹝二錢﹞﹝《難經》﹞云﹕心主五臭﹐入肺爲鮏臭﹐此其一也。因洪飲大熱之气所傷﹐從心火刑於肺金﹐以桑白皮﹑地骨皮苦微寒﹐降肺中伏火而補气爲君。以黃芩﹑知母苦寒﹐治气鮏臭淸利肺气爲臣。肺欲收﹐急食酸以收之﹐以五味子酸溫﹐以收肺气﹐麥門冬苦寒﹐治涕唾稠粘口苦漧燥爲佐。桔梗辛溫體輕浮﹐治痰逆利咽膈爲使也。

上咀﹐都作一服﹐水二盞﹐煎至一盞﹐去渣﹐溫服食後﹐一日二服。忌酒濕面及辛熱之物。

﹝《聖》﹞治口臭﹐仍醫齒腫痛。細辛煮取濃汁﹐熱飲令吐﹐瘥。

﹝子和﹞尙家一男子﹐年二十餘歲﹐病口中气出﹐臭如登廁﹐𨿽親戚莫肯與對語。戴人曰﹕肺金本主腥﹐金爲火所乘﹐火主臭﹐應便如是也。久則成腐﹐腐者腎也﹐此亢極則反兼水化也。病在上宜湧之﹐以茶調散湧而去其七分﹐夜以舟車丸﹑浚川散下五七行﹐比旦而臭斷。

﹝《甲》﹞口中腫臭﹐勞宮主之。

卷之二十五脾胃部口

口甘

﹝入中消門﹞

卷之二十五脾胃部口

唇

﹝唇酸入口瘡門﹞六腑之華在唇。經云﹕脾胃大腸小腸三焦膀胱者﹐倉廩之本﹐榮之居也﹐其華在唇四白是也。胃脈肝脈督脈皆環唇。經云。胃足陽明之脈﹐挾口環唇。又云﹔肝足厥陰之脈環唇。《內經》云﹕督脈上頤環唇是也。衝脈任脈皆絡唇。經云﹕衝脈任脈別而絡唇口是也。

唇反者死。經云﹕唇舌肌者﹐肉之本也。唇反者﹐肉先死是也。

卷之二十五脾胃部

四肢

陽主四肢。經云﹕四肢者﹐諸陽之本也。又云﹕陽受气於四肢是也。陽實則肢腫。經云﹕結陽腫四肢是也。

陽虛則肢滿。經云﹕冬气病在四肢是也。脾主四肢。經云﹕四肢皆稟气於胃﹐而不得至經﹐必因於脾乃得稟者是也。脾實則四肢不舉。經云﹕脾脈太過爲病﹐在外則令人四肢不舉者是也。脾虛則四肢不用。經云﹕脾藏肉﹐形不足﹐則四肢不用。又云﹕四肢懈惰﹐此脾精之不行是也。﹝治見痿及中風。﹞五臟有邪﹐畱在支節。經云﹕肺心有邪﹐其气畱於兩肘﹔肝有邪﹐其气畱於兩股﹔脾有邪﹐其气畱於兩髀﹔腎有邪﹐其气畱於兩膝是也。﹝治法見痛痺。﹞運气四肢不舉﹐皆屬濕。經云﹕土太過曰惇阜。惇阜之紀﹐其病腹滿四肢不舉是也。

﹝《甲》﹞風逆四肢腫﹐復澑主之。

卷之二十五脾胃部

肉

脾主肉。經云﹕脾主肉﹐在體爲肉﹐在髒爲脾。又云﹕邪在脾胃﹐則病肌肉痛是也。脾病在溪。經云﹕北方黑色﹐入通於腎﹐故病在溪。溪者肉之小會也。

﹝《素》﹞帝曰﹕願聞溪谷之會也﹖岐伯曰﹕肉之大會爲谷﹐肉之小會爲溪。肉分之間﹐溪谷之會﹐以行榮衛﹐以會大气。邪溢气壅﹐脈熱肉敗﹐榮衛不行﹐必將爲膿﹐內消骨髓﹐外破大﹐畱於節湊﹐必將爲敗。

積寒畱捨﹐榮衛不居﹐捲肉縮筋﹐肋肘不得伸﹐內爲骨痺﹐外爲不仁﹐命曰不足﹐大寒畱於溪谷也。溪谷三百六十五穴會﹐亦應一歲﹐其小痺淫溢﹐循脈往來﹐微鍼所及﹐與法相同。﹝气穴論﹞形樂志樂﹐病生於肉﹐治之以鍼石。﹝全文見治法。﹞濕傷肉﹐甘傷肉。經云﹕濕傷肉﹐風勝濕﹐甘傷肉﹐酸勝甘。又云﹕甘走肉﹐肉病無多食甘。又云﹕多食酸則肉胝KT而唇揭是也。坐樂傷肉。經云﹕久坐傷肉。又云﹕形樂志樂﹐病生於肉﹐治之以鍼石是也。

卷之二十五脾胃部

身重

﹝垣﹞身重者濕也﹐補中益气湯去桂加五苓散主之。

﹝潔﹞起臥不能謂之濕﹐身重是也﹐小柴胡湯﹑黃芍藥湯。

﹝仲﹞風濕脈浮身重汗出惡風者﹐防己黃湯主之。﹝方見傷寒身重。﹞﹝潔﹞夏月中風濕﹐身重如山﹐不能轉側﹐宜除風勝濕去熱之藥治之。

﹝仲﹞腎著之病﹐其人身體重﹐腰中冷﹐如坐水中﹐形如水狀﹐反不渴﹐小便自利﹐飲食如故﹐病屬下焦。身勞汗出﹐表裏冷濕﹐久久得之﹐腰以下冷痛﹐腹重如帶五千錢。

甘姜苓術湯

主之。

甘艸白術﹝各二兩﹞漧薑茯苓﹝各四兩﹞上四味﹐以水五升﹐煮取三升﹐分溫二服﹐腰中自溫。

﹝《素》﹞肝虛腎虛脾虛﹐皆令人體重煩冤。﹝示從容論體重屬肝﹑腎虛﹐肝虛則脾寡於畏而體重﹐腎虛則脾勝之而體重也。﹞﹝垣﹞

參術湯

治脾胃虛弱﹐元气不能榮於心肺﹐四肢沈重﹐食後昏悶。

黃﹝二錢﹞人參﹝半錢﹞升麻﹝三分﹞甘艸﹝炙﹐四分﹞柴胡酒黃柏﹝各三分﹞陳皮﹝五分﹞靑皮﹝五分﹞神曲﹝七分﹞蒼術﹝一錢﹞當歸﹝二分﹞上咀﹐作一服﹐水二盞﹐煎至一盞半﹐去渣﹐帶熱服﹐食前。

運气身重有五﹕一曰濕﹐乃濕制腎虛而重。經云﹕太陰所至爲身重。又云﹕太陰之復﹐體重身滿。又云﹕歲土太過﹐濕气流行﹐民病體重煩冤。又云﹕土郁之發﹐民病身重是也。

二曰濕熱。經云﹕少陽司天之政﹐四之气﹐炎暑間化﹐其病滿身重是也。

三曰寒濕。經云﹕太陰司天之政﹐三之气﹐感於寒濕﹐民病身重是也。

四曰風﹐乃木制脾虛而重。經云﹕歲木太過﹐風气流行﹐民病體重煩冤。又云﹕歲土不及﹐風乃大行﹐民病體重煩冤。又云﹕厥陰在泉﹐風淫所勝﹐病身體皆重是也。

五曰金﹐乃燥制肝虛而重。經云﹕歲金太過﹐燥气流行﹐民病體重煩冤是也。

鍼灸身重有二法﹕其一取脾。經云﹕脾病者身重肉痿﹐取其經太陰陽明少陰血者。又云﹕脾足太陰之脈是動﹐則病腹脹﹐身體皆重﹐視盛虛熱寒陷下取之也。

其二取腎。經云﹕腎病者身重﹐寢汗出﹐憎風﹐取其經少陰太陽血者是也。

卷之二十五脾胃部身重

怠惰嗜臥

﹝垣﹞云﹕脈緩怠惰嗜臥﹐四肢不收﹐或大便泄瀉﹐此濕勝﹐從平胃散。又云﹕怠惰嗜臥有濕﹐胃虛不能食﹐或沈困﹐或瀉泄﹐加蒼術﹐自汗加白術。

﹝《本》﹞補虛損﹐治勞倦一切虛極欲垂死者。﹝肥人陰虛宜服﹐瘦人不宜服。﹞甘艸﹝三兩﹞蒼術﹝一斤﹐米泔浸一宿﹐切﹐用韭白一斤細切﹐同罨過一宿﹞川椒﹝四兩﹐炒﹞艸烏﹝半斤﹐水浸一宿﹐切﹐用鹽四兩罨一宿﹐次日炒幹﹞上共爲末﹐用好酒糟六斤﹐同搗三五千杵﹐令勻爲丸﹐如桐子大。每服三十丸﹐空心溫酒鹽湯任下﹐婦人淡醋湯下。

﹝垣﹞食入則困倦﹐精神昏冒而欲睡者﹐脾虛弱也。

人參補气湯

治四肢懶倦。

黃﹝一錢半﹞人參﹝七分﹞甘艸﹝炙﹐三分﹞生地﹝五分﹞防風﹝七分﹞白芍﹝五分﹞五味﹝二十粒﹞升麻﹝七分﹞肉桂﹝二分﹞熟地﹝六分﹞生甘艸﹝一分﹞黃柏﹝七分﹞知母﹝七分﹞上爲粗末﹐作一服﹐水二盞﹐煎至一盞﹐濾去渣﹐空心熱服下。

卷之二十五脾胃部

蠱毒

﹝無﹞江南閩中山間人﹐以蛇﹑虺﹑蜈蚣﹑蜒岫﹑蝦蟆等百虫同器蓄之﹐使其自相食啖﹐勝者爲靈以祀之﹐取其毒﹐雜以菜果飲食之類以害人﹐妄意要福﹐以圖富貴。人或中之﹐癥狀萬端﹐或年歲間人多死。又有人家香火奉祀如家先者﹐亦謂之蠱﹐能病患﹐世謂之蠱疰﹐以姓類屬五音﹐謂之五蠱。此皆邊鄙邪僻之地﹐多有此事﹐中都則蔑聞也。

夫中蠱毒者﹐令人心腹絞痛﹐如有物吐出﹐皆如爛肉。若不卽治﹐食人五臟卽死。驗令病患唾水沈者卽是。

有人行蠱毒﹐以病患若欲知其姓名者﹐以敗鼓皮燒作末﹐飲服方寸匕﹐須臾自呼蠱家姓名可語之﹐令呼喚將去則愈﹐治之亦有方。

﹝世﹞驗蠱之法﹐含一大豆﹐其豆脹皮脫者蠱也﹐豆不脹皮不脫者非也。人以鵠皮至病患臥所下﹐勿令知覺﹐病甚者走﹐居則非也。治療之法﹐必須審而後行﹐試而後可。今人偶有積聚脹滿之病﹐類乎蠱者﹐便以爲蠱﹐尢爲非也。凡蠱毒之中﹐有緩有急﹐急者十數日便死﹐緩者待以歲月﹐气力羸敗﹐食盡五臟而後死。死則其毒流注於傍﹐傍人亦成蠱疰矣。

﹝無﹞凡中毒﹐嚼生豆不腥﹐嚼白礬味甘者﹐皆中毒無疑。

﹝《脈》﹞人爲百藥所中傷﹐脈浮澀而疾者生﹐微細者死﹐洪大而遲者生。﹝《千金》「遲」作「速」。﹞﹝無﹞

辰砂丸

治蠱毒從酒食中著者﹐端午日合。

辰砂﹝細研﹞雄黃﹝另研﹐水飛﹞赤腳蜈蚣續隨子﹝各一兩﹞麝香﹝一錢﹞上爲末﹐糯米飲爲丸﹐如雞頭大。若覺中毒﹐卽以酒下一丸。蛇蠍所螫﹐醋磨敷﹐效。

﹝《必效》﹞主蠱毒神效。以胡荽根絞汁半升﹐酒和服之﹐立下。

﹝《外》﹞治蠱毒。土瓜根大如拇指長三寸﹐切﹐以酒半升浸一宿﹐一服當吐下。

﹝崔﹞蛇蠱﹐食飲中得之﹐咽中如有物﹐咽不下﹐吐不出﹐悶悶心熱。服馬兜鈴﹐卽吐出。又服麝香一錢匕﹐卽吐蠱毒。

﹝《聖》﹞五種蠱毒。馬兜鈴根三兩爲末﹐分爲三帖﹐水一盞﹐煎五分﹐去渣服﹐當吐虫出。未快再服。

﹝《本》﹞主蠱毒。用大戟﹐桃白皮以火烘漧﹐班蝥去翅足炒﹐三物等分搗篩爲散﹐以冷水服半方寸匕﹐其毒卽出。不出﹐更一服﹐蠱並出。此李饒州法﹐大奇效。若以酒中得﹐則以酒服。以食中得﹐則以飲服之。

﹝上吐利蠱毒法﹞﹝無﹞凡諸蠱多是假毒藥以投之﹐知時宜煮大豆﹑甘艸﹑薺汁飲之﹐通除諸毒藥。

﹝《經》﹞山豆根不拘多少﹐如中藥蠱毒﹐密遣人和水研﹐以禁聲服少許。不止﹐再服。一方用酒調下二錢。

﹝《本》﹞食中有蠱毒﹐令人腹內堅痛﹐兩目靑黃﹐淋露骨立﹐病變無常。用鐵精細研﹐搗雞肝和爲丸﹐桐子大﹐食前或後酒下五丸。

卷之二十五脾胃部

蠱下血見血

﹝無﹞

解毒丸

治設食毒中﹐並百物毒﹐救人於必死。

板藍根﹝四兩﹐洗﹐曬漧﹞貫眾﹝一兩﹐銼﹐去毛﹞靑黛甘艸﹝生。各一兩﹞上爲末﹐蜜丸﹐桐子大。以靑黛另爲衣﹐如稍精神恍惚﹐卽是誤中諸毒﹐急取十五丸爛嚼﹐用新水送下﹐卽解。

靑黛雄黃丸

凡始覺中毒﹐及蛇虫咬﹐癰疽才作﹐卽服此﹐毒瓦斯不聚。

靑黛雄黃﹝等分﹞上爲細末﹐新汲水調下二錢。

﹝潔﹞

解毒丸

善治男子婦人及小兒一切積熱不解﹐停畱作毒﹐上焦壅熱﹐咽喉不利﹐口漧多渴﹐伏暑困悶﹐霍亂不寧﹐或山嵐瘴气﹐及食毒酒毒﹐吐逆不定﹐遊風丹毒﹐迷惑昏困﹐不省人事﹐虛煩發躁﹐赤目口瘡﹐善解四時傷寒之疾﹐發散瘟疫毒邪之气﹐及四方人不服水土一切諸毒﹐並皆解之。常服此藥﹐補眞益气﹐化毒除風﹐神效不可細述。

滑石黃芩貫眾茯苓山梔漧薑艸龍膽大豆靑黛甘艸薄荷寒水石﹝各一兩﹞益智仁砂仁大黃山豆根生地桔梗百藥煎艸河車﹝卽蚤休﹞綠豆粉馬勃板藍根黃藥﹝各半兩﹞上爲細末。煉蜜爲丸﹐如彈子大。每服一丸﹐新汲水化下﹐細嚼或噙化亦得。小兒半丸。如婦人血暈不省﹐生薑薄荷水磨下一丸。

﹝世﹞解諸毒。用玉簪花根擂水服。

治中諸藥毒。

生甘艸黑豆淡竹葉﹝各等分﹞上咀﹐用水一碗﹐濃煎連服。

﹝無﹞

礬灰散

治中諸物毒。

明礬建茶﹝各等分﹞上爲末﹐每服三錢﹐新汲水調下﹐得吐卽效。

﹝世﹞解砒毒﹑鼠莽毒。用旋刺下羊血及雞鴨血熱服。﹝鼠莽艸未詳。﹞

藍飲子

解砒毒及巴豆毒。用藍根﹑砂糖二味相和﹐擂水服之﹐更入薄荷汁尢妙。

解砒毒。

白扁豆靑黛甘艸巴豆﹝半粒﹐用半邊去殼﹐不去白﹞上同爲末﹐砂糖一大塊﹐水化開﹐調一大盞飲之﹐砒毒隨利去﹐卻服五苓散之類。

解砒毒。用早禾稈燒灰﹐新汲水淋汁濾過﹐冷服一碗﹐毒從利下﹐卽安。又方﹕用井花水調豆粉﹐或綠豆擂水汁皆可。

解砒毒。

漢椒﹝四十九粒﹞黑豆﹝十四粒﹞甘艸節﹝二寸﹐碎之﹞烏梅﹝二个﹞上咀﹐用水一盞﹐煎至七分﹐溫服。

解鼠莽艸毒。用枯過明礬﹐同上等好末茶少許﹐新汲水調服﹐人有用之﹐累效。解鼠莽艸毒。用大黑江豆煮汁服之。如欲試其驗﹐先刈鼠莽苗葉﹐以豆汁澆其根﹐從此敗爛不復生矣。

﹝仲﹞治自死六畜肉中毒方。用黃柏搗屑﹐服方寸匕。

治郁肉漏脯中毒。﹝郁肉﹐密器蓋之﹐隔宿者是也。漏脯﹐茅屋漏下﹐沾著者是也。﹞燒犬屎﹐酒服方寸匕﹐或服人乳汁﹐或飲韭汁二三升亦良。

治黍禾中藏肝脯食之中毒方。大豆濃汁飲數升卽解﹐亦治貍肉漏脯等毒。

治食生肉中毒方。掘地深三尺﹐取其下土三升﹐以水五升煮數沸﹐澄淸汁﹐飲一升卽愈。

治六畜馬獸肉中毒方。水浸豆豉絞取汁﹐服數升卽愈。

治馬肝毒中人未死方。雄鼠屎二七粒末之﹐水和服﹐日再服。﹝屎尖者是。﹞又人垢取方寸服之佳。

治馬肉中毒欲死方。香豉二兩﹐杏仁三兩﹐相和蒸一食頃熟﹐杵服﹐日再服。又方﹐煮蘆根汁﹐飲之良。

治啖蛇牛肉食之欲死方。﹝辧啖蛇牛肉﹐毛髮向後順者是也。﹞飲乳汁一升﹐立愈。以泔洗頭﹐飲一升愈。牛膝細切﹐以水一斗﹐煮取一升﹐暖飲之﹐大汗出﹐卽愈。

治食牛肉中毒。甘艸煮汁﹐飲之卽解。

治食犬肉不消﹐心下堅或腹脹﹐口漧大渴﹐心急發熱﹐妄語如狂﹐或洞泄方。杏仁一升炒皮熟研﹐以沸湯三升﹐和取汁﹐分三服﹐利下肉片﹐出大驗。

鳥獸有中毒箭死者﹐其肉毒用大豆煮汁及藍汁服之﹐卽解。

﹝世﹞誤吞蜈蚣。用生雞血令病患喫﹐須更以淸油灌口中﹐其蜈蚣滚在血中吐出﹐繼以雄黃細研﹐水調服愈。

﹝仲﹞食在心胸間不化﹐吐不出﹐速下除之﹐久成癥病方。

陳皮﹝一兩﹞大黃﹝二兩﹞朴硝﹝二兩﹞上三味﹐以水一大升﹐煮取半升﹐頓服消。

食多不消﹐結爲癥病。治用馬鞭艸搗汁飲之。或以姜葉汁飲一升亦消。又可服吐藥吐之。食魚後食毒物﹐煩亂﹐用陳皮濃煎汁服之﹐卽解。食魚中毒﹐用蘆根煮汁服之卽解。

﹝世﹞治食河豚魚中毒﹐一時困殆﹐倉卒無藥。以淸油多灌之﹐使毒物盡吐出爲愈。

﹝仲﹞食蟹中毒﹐治用紫蘇煮汁﹐飲三升。紫蘇子搗飲之亦可。冬瓜汁飲二升﹐喫冬瓜亦可。

食果中毒﹐用豬骨燒過末之﹐服方寸匕。亦治馬肝漏脯等毒。

﹝世﹞解一切菌毒。掘新地窟﹐以冷水於內攪之﹐令澄﹐少頃取飲之﹐見本艸陶隱居注﹐謂之地漿。

荷葉﹐殺蕈毒。

﹝仲﹞食諸菌中毒悶亂欲死治方。人糞汁﹐飲一升。土漿﹐飲二升。大豆濃煮汁﹐飲之。服諸吐利藥﹐並解。取糞汁法﹐截淡竹去靑皮浸滲其中﹐取筒中汁是也。食楓樹菌而笑不止﹐亦治以前方。

﹝世﹞蕈毒吐瀉不止者﹐用細茶芽研細﹐以新汲井水化服﹐神效。治蕈毒欲死方。用石首魚頭﹐或鯗頭亦妙﹐白水煮汁灌之﹐卽愈。治中蕈毒﹐用笆竹不入泥者數節﹐煎湯飲之﹐立效。

﹝仲﹞誤食芋煩毒欲死﹐亦治以前方。其芋根﹐山東人名魁芋﹑人種芋﹐三年不收﹐亦成野芋﹐並殺人。

蜀椒閉口者有毒﹐誤食之﹐戟人咽喉﹐气欲絕﹐或吐下白沫﹐身體痺冷﹐急治之﹐用肉桂煎汁飲之。或食蒜或食地漿。或濃煮豉豆汁飲之﹐並解。

﹝仲﹞食躁或躁方。用豉煮濃汁飲之。

鉤吻與芹菜相似﹐誤食殺人﹐解之﹐用薺八兩﹐水六升﹐煮取二升﹐分溫二服。鉤吻生池傍無他異﹐其莖有毛﹐以此別之。菜中有水莨菪﹐葉圓而光﹐有毒﹐誤食之﹐令人狂亂﹐狀如中風﹐或吐血﹐治之用甘艸煮汁服之解。春秋二時﹐龍帶精入芹菜中﹐人偶食之爲病﹐發時手靑腹滿﹐痛不可忍﹐名蛟龍病。治之用餳糖二三升﹐日兩度服之﹐吐出如蜥蜴三五枚﹐瘥。

食苦瓠中毒﹐治之用黍穣煮汁服之解。

飲食中毒煩滿﹐治之用苦參三兩﹐苦酒一升半﹐煮半沸﹐三上三下﹐服之﹐吐食出卽瘥。或以水煮亦得。

犀角湯亦解。

貪食﹐食多不消﹐心腹堅滿痛﹐治之用鹽一升﹐水三升﹐煮令鹽消﹐分三服﹐當吐出食﹐便瘥。

卷之二十五脾胃部

奇病

項上生瘡如櫻桃大﹐有五色﹐瘡破則項皮斷﹐但逐日飲牛乳﹐自消。寒熱不止經日﹐後四肢堅如石﹐以物擊之﹐一似鐘磬聲﹐日漸瘦惡﹐用茱萸﹑木香等分煎湯飲﹐卽愈。大腸頭出寸餘痛苦﹐直候幹﹐自退落﹐又出﹐名爲截腸病。若腸盡﹐乃不治。但初截寸餘﹐可治。用脂麻油器盛之﹐以臀坐之﹐飲大麻子汁數升愈。口鼻中鮏臭水流﹐以碗盛之﹐有鐵色蝦魚如粳米大﹐走躍不住﹐以手捉之﹐卽化爲水﹐此肉壞矣。任意饌食雞肉愈。

腹上麻痺不仁﹐多煮蔥白喫之自愈。婦人小便中出大糞﹐名交腸。服五苓散效。如未盡愈﹐可用舊頭燒灰﹐酒服之。兩足心凸如腫﹐上面生黑色豆瘡﹐硬如釘子釘了﹐履地不得﹐脛骨破碎﹐跟髓流出﹐身發寒顫﹐惟思飲酒﹐此是肝腎气冷熱相吞﹐用炮川烏頭末敷之﹐煎韭子湯服效。凡腹脹﹐經久忽瀉數升﹐晝夜不止﹐服藥不驗﹐乃爲气脫。用益智子煎濃湯服﹐立愈。四肢節脫﹐但有皮連﹐不能舉動﹐名曰筋解。用酒浸黃蘆三兩﹐經一宿﹐取出焙榦爲末﹐每服二錢﹐酒調下﹐服盡安。玉莖硬不痿﹐精流無歇﹐時時如鍼刺﹐捏之則脆﹐乃爲腎滿漏疾。用韭子﹑破故紙各一兩爲末﹐每服三錢﹐水一盞﹐煎至六分﹐日三次飲之﹐愈則住服。咽喉間生肉﹐層層相疊﹐漸漸腫起﹐不痛﹐多日乃有竅子﹐臭气自出﹐遂退飲食。用臭橘葉煎湯﹐連服愈。腹中如鐵石﹐臍中水出﹐旋變作虫行之狀﹐繞身匝啄﹐癢痛難忍﹐撥掃不盡。用濃煎蒼術湯浴之﹐以蒼術末入麝香少許﹐水調服痊。眼前常見諸般禽虫飛走﹐以手捉之則無﹐乃肝膽經爲疾。用酸棗仁﹑羌活﹑玄明粉﹑靑葙子花各一兩爲末﹐每服二錢﹐水一大盞﹐煎至七分﹐和滓飲﹐一日三服。大腸虫出不斷﹐斷之復生﹐行坐不得。用鶴虱末﹐水調五錢﹐服之自愈。眼睛垂出至鼻﹐如黑角色﹐痛不可忍﹐或時時大便血出﹐名曰肝脹。用羌活煎汁﹐服數盞自愈。腹中有物作聲﹐隨人語言。用板藍汁一盞﹐分五服服之。又名應聲虫﹐當服雷丸自愈。有飲油五升以來方始快意﹐長得喫則安﹐不爾則病。此是發入胃﹐被气血裹了﹐化爲虫也。用雄黃半兩爲末﹐水調服﹐虫自出。

如虫活者﹐置於油中﹐逡巡間連油潑之長江。治臥於牀﹐四肢不能動﹐只進得食﹐好大言﹐說喫物﹐謂之失說物望病。治法﹕如說食豬肉時﹐便云你喫豬肉一頓﹐病者聞之卽喜﹐遂置肉令病患見﹐臨要卻不與喫﹐此乃失他物望也﹐當自睡中涎出便愈。手十指節斷壞﹐惟有筋連﹐無節肉﹐虫出如燈心﹐長數尺餘﹐徧身綠毛捲﹐名曰血餘。以茯苓﹑胡黃連煎湯飲之愈。徧身忽皮底混混如波浪聲﹐癢不可忍﹐抓之血出﹐不能解﹐謂之气奔。

以人參﹑苦杖﹑靑鹽﹑細辛各一兩﹐作一服﹐水二碗﹐煎十數沸﹐去渣飲盡﹐便愈。眼白渾黑﹐見物依舊﹐毛髮直如鐵條﹐𨿽能飲食﹐不語如醉﹐名曰血潰。用五靈脂爲末二錢﹐酒調下。因著艾灸訖﹐大痂便退落﹐瘡內鮮肉片子飛如蝶形狀﹐騰空去了﹐痛不可忍﹐是血肉俱熱。用大黃﹑朴硝各半兩爲末﹐水調下﹐微利卽愈。臨臥渾身虱出﹐約至五升﹐隨至血肉俱壞﹐每宿漸多﹐癢痛不可言狀﹐惟喫水臥牀﹐晝夜號哭﹐舌尖出血不止﹐身齒俱黑﹐唇動鼻開﹐但飲鹽醋湯十數碗卽安。眼赤鼻張大喘﹐渾身出斑﹐毛髮如銅鐵﹐乃胃中熱毒瓦斯結於下焦﹐用白礬﹑滑石各一兩﹐爲末﹐作一服﹐水三碗﹐煎至半﹐令不住飲﹐候盡乃安。有虫如蟹﹐走於皮下﹐作聲如小兒啼﹐爲筋肉之化。用雷丸﹑雄黃各一兩爲末﹐摻在豬肉片上﹐炙熟喫盡自安。手足甲忽然長倒生肉刺﹐如錐痛不可忍。喫葵菜自愈。鼻中毛出﹐晝夜可長一二尺﹐漸漸粗圓如繩﹐痛不可忍﹐𨿽忍痛摘去一莖﹐卽後更生﹐此因食豬羊血過多。遂用乳香砂各一兩爲末﹐以飯丸梧桐子大﹐空心臨臥各一服﹐水下十粒﹐自然退落。面上及徧身生瘡﹐似貓兒眼﹐有光彩﹐無膿血﹐但痛癢不常﹐飲食減少﹐久則透脛﹐名曰寒瘡。多喫魚雞韭蔥自愈。脇破腸出臭穢。急以香油摸腸﹐用手送入﹐煎人參﹑枸杞淋之﹐皮自合矣。喫羊腎粥﹐十日卽愈。

口鼻中气出﹐盤旋不散﹐涎如黑墨色﹐過十日﹐漸漸至肩胸與肉相連﹐堅勝金鐵﹐無由飲食﹐此多因瘧後得之。

煎澤瀉湯日飲三盞﹐連服五日愈。徧身忽然肉出如錐﹐旣癢且痛﹐不能飲食﹐此名血擁﹐若不速治﹐潰而膿出。

以赤皮蔥燒灰淋洗﹐喫豉湯數盞自安。眉毛搖動﹐目不能視﹐交睫﹐喚之不應﹐但能飲食﹐有經日不效者。用蒜三兩﹐取汁﹐酒調下卽愈。毛竊節次血出﹐若血不出﹐皮脹膨如鼓﹐須臾眼鼻口被气脹合﹐此名脈溢。飲生薑水汁各一二盞卽安。忽然气上喘﹐不能語言﹐口中汁流吐逆﹐齒皆搖動﹐气出轉大則悶絕。蘇復如是﹐名曰傷寒並熱霍亂。用大黃﹑人參末各半兩﹐水三盞﹐煎至一盞﹐去滓熱服可安。口內生肉球﹐臭惡自己惡見﹐有根綫長五寸餘﹐如釵股﹐吐球出﹐飲食了﹐卻吞其綫﹐以手輕捏﹐痛徹於心﹐困不可言。用水調生麝香一錢﹐服三日﹐驗。渾身生燎泡﹐如甘棠梨﹐每个破出水﹐內有石一片如指甲大﹐泡復生﹐抽盡肌肉不可治。急用荊三稜﹑蓬莪術各五兩爲末﹐分三服﹐酒調連進愈。頭面發熱﹐有光色﹐他人手近之如火燒。用蒜汁半兩酒調下﹐吐如蛇狀遂安。人自覺自形作兩人並臥﹐不別眞假﹐不語﹐問亦無對﹐乃是離魂。用辰砂﹑人參﹑茯苓濃煎湯服之﹐眞者气爽﹐假者化也。男子自幼喜飲酒﹐至成丁後﹐日飲一二升不醉﹐片時無酒﹐叫呼不絕﹐全不進食﹐日就羸弱。令其父用手巾縛住其手足﹐不令動搖﹐但扶少立﹐卻取生辣酒一壇﹐就於其子口邊打開﹐其酒气沖入口中﹐病者必欲取飲﹐堅不可與之﹐須臾口中忽吐物一塊﹐直下壇中﹐卽用紙封裹壇口﹐用猛火燒滚﹐約酒幹一半﹐卽開視之﹐其一塊如豬肝樣﹐約三兩重﹐周遭有小孔如鍼眼不可數計﹐棄之於江﹐飲食復舊﹐𨿽滴酒不能飲矣。夜間飲水﹐誤吞水蛭入腹﹐經停月餘﹐日必生下小蛭﹐能食人肝血﹐腸痛不可忍﹐面目黃瘦﹐全不進食﹐若不早治﹐能令人死。用田中幹泥一小塊﹐小死魚三四个﹐將豬脂溶攪勻﹐用巴豆十粒﹐去殼膜研爛﹐入泥內爲丸﹐綠豆大﹐用田中冷水吞下十丸﹐小兒只用三丸至五丸﹐須臾大小水蛭一時皆瀉出﹐卻以四物湯加黃煎服﹐生血補理。﹝方見婦人門通治類。﹞婦人產後忽兩乳伸長﹐細小如腸﹐垂下直過小肚﹐痛不可忍﹐危亡須臾﹐名曰乳懸。將川芎﹑當歸各二斤﹐半斤銼散﹐於瓦石器內用水濃煎﹐不拘時候﹐多少溫服。餘一斤半﹐銼作大塊﹐用香鑪慢火逐漸燒煙﹐安在病患面前桌子下﹐要煙气在上不絕﹐令病患低頭伏桌子上﹐將口鼻及病乳常吸煙气﹐直候用此一料藥盡﹐看病證如何。或未全安﹐略縮減﹐再用一料如前法煎服﹐及燒煙燻吸必安。如用此二料已盡﹐𨿽兩乳略縮上而不復舊﹐用冷水磨蓖麻子一粒﹐於頭頂心上塗片時後洗去﹐則全安矣。婦人臨產服催生藥﹐驚動太早﹐大肉離經﹐而用力太過﹐以致肓膜有傷﹐產後水道中垂出肉綫一條﹐約三四尺長﹐牽引心腹﹐痛不可忍﹐以手微動之﹐則痛欲絕。先服失笑散數服﹐仍用老姜三斤﹐淨洗不去皮﹐於石缽臼內研爛﹐用淸油二斤拌勻﹐入鍋內炒熟﹐以油幹焦爲度。先用熟絹段約五尺長﹐折作結方﹐令穩重婦人輕輕盛起肉綫﹐使之屈曲作一團﹐納在水平交道﹐卻用絹袋兜裹﹐候油姜稍溫﹐敷在肉在綫燻﹐覺姜漸冷﹐又用熨斗火熨熱﹐使之常有姜气。如姜气已過﹐除去又用新者﹐如此燻熨一日一夜﹐其肉綫已縮大半﹐再用前法﹐越兩日﹐其肉縮盡入腹中﹐其病全安﹐卻再服失笑散﹑芎歸湯補理﹐切不可使肉綫斷作兩截﹐則不可醫。

有人患勞瘵兩年﹐諸藥不效﹐一日聞肉味﹐其腹痛不可忍﹐又恐傳染﹐移在空房﹐候其自終﹐經停三日﹐病者腹痛气息將絕﹐思憶肉味之急﹐忽有人惠雞子三枚﹐其病患俯仰取火﹐低頭取瓦銚煎熟﹐吹火屢燃屢滅﹐鼻中如有所礙﹐將熟間﹐忽嚏噴一聲﹐有紅綫一條﹐自鼻中出﹐牽抽約二尺長﹐趨下瓦銚中。病患知是怪物﹐急用碗覆煎銚中﹐盡力燒火不住﹐其銚欲裂方住火﹐開銚視之﹐乃是小虫一條﹐頭目皆具﹐已死如鐵綫樣﹐卽以示家人﹐後棄之於江﹐其病卽安。

居民逃避石室中﹐賊以煙火燻之欲死﹐迷悶中摸索得一束蘿卜﹐嚼汁下咽而蘇。又炭煙燻人﹐往往致死﹐含蘿卜一片著口中﹐煙气不能毒人﹐或預曝榦爲末﹐備用亦可。或新水擂爛幹蘿卜﹐飲之亦可。

自行穿斷舌心﹐血出不止﹐以米醋用雞翎刷所斷處﹐其血卽止。仍用眞蒲黃﹑杏仁去皮尖﹑硼砂少許﹐研爲細末﹐煉蜜調藥﹐稀稠得所﹐噙化而安。

身上及頭面肉上浮腫如蛇狀者﹐用雨滴磉上苔痕一錢﹐水化開塗蛇頭上﹐立消。治病患齒無色﹐舌上白﹐或喜唾﹐不知痛癢處﹐或下痢﹐宜急治下部。不曉此者﹐但攻其上﹐不以爲意﹐則下部生虫食其肛﹐爛見五臟便死。燒艾於管中燻下部﹐令煙入﹐更入少雄黃良。﹝《肘後方》﹞有人被蜘蛛咬﹐腹大如孕婦﹐其家棄之﹐乞食於道﹐有僧遇之﹐教飲羊乳﹐未幾日而平。﹝《古今錄驗》﹞療妖魅貓鬼病患不肯言鬼方。鹿角屑搗散﹐以水服方寸匕﹐卽實言也。﹝《外臺祕要》﹞蛟龍子生在芹菜上﹐食之入腹﹐變成龍子﹐須愼之。用餳粳米﹑杏仁﹑乳餅煮粥食之三升﹐日三服﹐吐出蛟龍子有兩頭。鬼擊之病﹐得之無漸﹐卒者加刀刺狀﹐胸脇腹內切痛不可抑按﹐或卽吐血衄血下血﹐一名鬼排。

斷白犬頭﹐取熱血一升飲之。

﹝丹﹞馬希聖年五十餘﹐性嗜酒﹐常痛飲不醉﹐糟粕出前竅﹐便溺出後竅﹐六脈皆沈澀﹐與四物湯加海金沙﹑木香﹑檳榔﹑木通﹑桃仁服而愈。此人酒多气肆﹐酒升而不降﹐陽極虛﹐酒濕積久生熱﹐煎熬血幹﹐陰亦大虛﹐陰陽偏虛﹐皆可補接。此人中年後陰陽虛時暫可活者﹐以其形實﹐酒中穀气尙在﹐三月後其人必死。後果然。

卷之二十六肺大腸部

咳嗽

﹝潔﹞咳無痰而有聲﹐肺气傷而不淸也。嗽無聲而有痰﹐脾濕動而爲痰也。若咳嗽有痰而有聲者﹐因傷肺气動於脾濕﹐故咳而兼嗽也。脾濕者﹐秋傷於濕﹐積於脾也。故《內經》曰﹕秋傷於濕﹐冬必咳嗽。大抵素秋之气﹐宜淸而肅﹐若反動之﹐則气必上衝而爲咳嗽﹐甚則動脾濕而爲痰也。是知脾無畱濕﹐𨿽傷肺气﹐亦不爲痰。若有痰而寒少熱多﹐故咳嗽。嗽非專主乎肺病﹐以肺主皮毛而司於外﹐故風寒先能傷之也。《內經》曰﹕五臟六腑﹐皆能使人咳﹐非獨肺也﹐各以其時主之而受病焉﹐非其時傳而與之也﹐所病不等。寒燥濕風火皆能令人咳﹐惟濕病痰飲入胃﹐畱之而不行﹐上入於肺則爲嗽。假令濕在心經﹐謂之熱痰。濕在肝經﹐謂之風痰。濕在肺經﹐謂之气痰。濕在腎經﹐謂之寒痰。所治不同﹐各宜隨癥而治之。若咳而無痰者﹐以辛甘溫其肺。故咳嗽者﹐治痰爲先﹐治痰者下气爲上﹐是以半夏﹑南星勝其痰﹐而咳嗽自安。枳殼﹑陳皮利其气﹐而痰自下。痰而能食者﹐大承气湯微利之。痰而不能食者﹐濃朴湯治之。夏月嗽而發熱者﹐謂之熱嗽﹐小柴胡四兩﹐入石膏一兩﹑知母五錢用之。冬時嗽而發寒者﹐謂之寒嗽﹐小靑龍湯加杏仁用之。然此爲大例﹐更宜隨癥隨時加減﹐量其虛實﹐此治法之大體也。

﹝丹﹞上半日嗽多﹐屬胃中有火﹐用貝母﹑石膏降胃火。午後嗽多﹐屬陰虛﹐必用四物湯加知母﹑炒黃柏先降其火。黃昏嗽多﹐此火气浮於肺﹐不宜用涼藥﹐五味子﹑五倍子斂而降之。

春嗽是春升之气﹐夏是火炎上最重﹐秋是濕熱傷肺﹐冬是風寒外束。

治嗽藥大槪多用生薑﹐以其辛散也。咳逆非蛤粉﹑靑黛﹑栝蔞﹑貝母不除。大槪有痰者加痰藥。用藥發散之後﹐必以半夏逐其痰﹐庶不再來。治嗽痰多用粟殼不必疑﹐但要先去病根﹐此乃收後藥也。

﹝《千》﹞凡上气多有服吐藥得瘥﹐亦有鍼灸得除者﹐宜深體悟之。

﹝仲﹞咳而脈浮者﹐

濃朴麻黃湯

主之。

濃朴﹝五兩﹞麻黃﹝四兩﹞石膏﹝如雞子大﹞杏仁﹝半升﹞半夏﹝半升﹞漧薑﹝二兩﹞細辛﹝二兩﹞小麥﹝一升﹞五味子﹝半升﹞上以水一斗三升﹐先煮小麥熟﹐去渣﹐納諸藥﹐煮取三升﹐溫服一升﹐日三服。

脈沈者﹐

澤漆湯

主之。

半夏﹝半升﹞紫參﹝五錢。一作紫菀﹞澤漆﹝三斤﹐以東流水五斗半﹐煮取一斗五升﹞生薑白前﹝各五兩﹞甘艸黃芩人參桂枝﹝各三兩﹞上咀﹐內澤漆汁中﹐煮取五升﹐溫服五合﹐至夜盡。

﹝丹﹞感冒風寒咳嗽者﹐行痰開腠理﹐二陳湯加麻黃﹑杏仁﹑桔梗。

﹝《局》﹞

三拗湯

治咳嗽﹐感冒風寒﹐鼻塞聲重。

甘艸﹝不炙﹞麻黃﹝不去節﹞杏仁﹝不去皮尖﹞上咀﹐每服五錢﹐水一盞半﹐姜五片﹐煎服。

﹝丹﹞巡檢舍人夜嗽多﹐脈大而浮。三拗湯加知母﹑黃芩﹑生薑煎。

一男子五十餘歲﹐患咳嗽﹐惡風寒﹐口燥幹﹐咽微痛﹐兩手脈浮緊﹐胸脇痞滿而數﹐左手大於右手﹐大槪表盛裏虛。問其人平日好嗜酒肉﹐素有食積﹐後因汗房勞﹐又往來涉寒水﹐且冒微雨﹐又忍饑歸後繼以飽食酒肉而病。先用人參每帖四錢﹐麻黃根節一錢半﹐與二三服﹐咳嗽止﹐惡風寒除後﹐攺用濃朴﹑枳實﹑陳皮﹑靑皮﹑栝蔞仁﹑半夏爲丸﹐與二十餘帖﹐用人參湯送下﹐痞滿亦散而愈。

二十三嬸感冷﹐嗽上有痰。

麻黃﹝一錢﹞蒼術﹝二錢﹞栝蔞陳皮半夏﹝各三錢﹞枳殼﹝炒﹐三錢﹞黃芩﹝一錢﹞桔梗﹝二錢﹞木通﹝一錢﹞甘艸﹝炙些﹞上分二帖﹐加姜三片﹐煎服。

一婦人患嗽﹐頭痛﹐身膈痛。

陳皮﹝二錢﹞人參川芎麻黃枳殼﹝各一錢﹞分二帖﹐水煎服。

婦人患身疼﹐嗽而食少。

白術黃芩芍藥﹝各三錢﹞川芎﹝二錢﹞木通紫蘇﹝各一錢半﹞甘艸﹝五分﹞上四帖﹐熱服。

夫咳之爲病﹐有一咳卽出痰者﹐脾勝濕而痰滑也。有連咳十數不能出痰者﹐肺燥勝痰濕也。滑者﹐宜南星﹑半夏﹑皂角灰之屬燥其脾﹐若利气之劑﹐所當忌也。澀者﹐宜枳殼﹑紫蘇﹑杏仁之屬利其肺﹐若燥肺之劑﹐所當忌也。

治風痰嗽﹐其脈弦﹐面靑﹐四肢滿悶﹐便溺閉澀﹐必多躁怒﹐宜以水煮

金花丸

主之。

南星半夏﹝各一兩﹐生用﹞天麻﹝五錢﹞雄黃﹝一錢﹞白面﹝三兩﹞寒水石﹝一兩﹐﹞上爲末﹐水丸如桐子大。每服五七十丸至百丸﹐煎漿水沸﹐下藥煮令浮爲度﹐淡漿水浸之﹐以姜湯下。

﹝羅﹞

化痰玉壺丸

治風痰吐逆﹐頭痛目眩﹐嗽﹐嘔吐。

天南星半夏﹝生。各一兩﹞天麻﹝半兩﹞白面﹝三兩﹞上爲細末﹐滴水爲丸﹐如桐子大。每服三十丸﹐水煮令藥浮﹐漉出放溫﹐姜湯下。

﹝潔﹞

天麻丸

治風痰。

天麻半夏天南星﹝各一兩﹞雄黃﹝少許﹞白面﹝三兩﹞上以水丸﹐每服五七十丸至百丸。先煎水沸﹐下丸煮十餘沸﹐後用姜湯下﹐食前。

小黃丸

治熱痰咳嗽﹐脈洪面赤﹐煩躁心痛﹐唇口漧燥﹐多喜笑。

天南星﹝洗﹞半夏﹝各一兩﹞黃芩﹝一兩半﹞上爲細末﹐薑汁浸蒸餅爲丸﹐如桐子大。每服五十丸至七十丸。

白術丸

治濕痰咳嗽﹐脈緩面赤﹐肢體沈重﹐嗜臥不收﹐腹脹而食不消。

天南星半夏﹝各一兩﹞白術﹝一兩半﹞上爲細末﹐湯浸蒸餅爲丸﹐桐子大。每服五七十丸﹐姜湯下﹐食後。《局方》防己丸亦可用。

玉粉丸

治气痰咳嗽﹐脈急面白﹐气上喘促﹐淅灑寒熱﹐悲愁不樂。

天南星半夏﹝各一兩﹞陳皮﹝去白﹐二兩﹞上爲細末﹐湯浸蒸餅爲丸﹐如桐子大。每服五七十丸﹐人參﹑生薑湯下﹐食後服。

姜桂丸

治寒痰咳嗽﹐脈沈﹐面色黧黑﹐小便急痛﹐足寒而逆﹐心多恐怖。

天南星半夏﹝各一兩﹞官桂﹝一兩﹐去皮﹞上爲細末﹐蒸餅爲丸﹐如桐子大。每服五七十丸﹐生薑湯下﹐食後。

治嗽加減法﹕如心下痞悶﹐加枳實五錢。如身熱甚﹐加黃連五錢。如體重﹐加茯苓﹑白術各一兩。如气逆上者﹐加苦葶藶五錢。如气促者﹐加人參﹑桔梗各五錢。如气浮腫者﹐加郁李仁﹑杏仁各五錢。如大便祕者﹐加大黃五錢。

﹝羅﹞

太白丹

治三焦气澀﹐破除余痰﹐止嗽開胃。

半夏﹝洗﹞天南星﹝炮﹞寒水石﹝炮﹞白礬﹝枯﹞白附子﹝炮﹞漧薑﹝炮。各等分﹞上爲細末﹐麵糊丸﹐如桐子大。每服三十丸﹐溫生薑湯下﹐食後。

﹝世﹞法制半夏用大半夏不拘多少﹐湯洗七次﹐去臍焙漧﹐再洗七徧﹐用米泔浸一日夜﹐取出控幹﹐每半夏一兩﹐用白礬一兩半研﹐溫水化浸﹐上畱水兩指許頻攪﹐冬月宜暖處頓放浸五日夜﹐取出焙漧﹐用鉛白霜一錢﹐溫水化﹐又浸二日夜﹐通七日盡﹐取出。再用漿水於慢火內煮﹐勿令滚﹐候漿水極熟﹐取出焙漧。每服一二粒﹐食後細嚼﹐生薑湯下。

上九方﹐治濕痰滑而易出﹐潔古所謂南星﹑半夏勝其痰﹐而咳嗽自安者是也。

﹝羅﹞

人參款花散

治肺胃虛寒﹐久嗽不已﹐咽膈滿悶﹐咳嗽痰涎﹐嘔逆惡心﹐腹脇脹滿﹐腰背倦痛﹐或虛勞冷嗽﹐及遠年近日一切嗽病﹐諸藥不效﹐並皆治之。

款冬花人參五味子紫菀桑白皮﹝各一兩﹞杏仁﹝八錢﹞木香檳榔紫蘇葉半夏﹝湯泡。

各五錢﹞上爲細末﹐煉蜜爲丸﹐如雞頭仁大。每服一丸﹐食後細嚼﹐淡姜湯送下。

紫蘇半夏湯

治喘嗽痰涎﹐寒熱往來。

紫蘇半夏紫菀茸陳皮五味子﹝各五錢﹞桑白皮﹝一兩半﹞杏仁﹝去皮尖﹐一兩﹐麩炒黃﹞上爲粗末﹐每服三錢﹐生薑三片﹐水煎﹐日三服。

﹝垣﹞

紫蘇飲子

治脾肺虛實寒涎痰咳嗽。

紫蘇葉桑白皮靑皮五味子麻黃杏仁陳皮人參半夏甘艸﹝炙。各五錢﹞上咀﹐每服五錢﹐水二盞﹐姜三片﹐煎至七分﹐溫服。

﹝《本》﹞治肺感風寒作嗽﹐

紫蘇散

紫蘇桑白皮五味子杏仁麻黃甘艸靑皮﹝各等分﹞上爲細末﹐每服二錢﹐水一盞﹐煎七分﹐溫服。

治嗽﹐

杏參飲

杏仁款冬花前胡半夏﹝制﹞五味子麻黃柴胡桑白皮人參桔梗﹝各等分﹞上爲細末﹐每服三錢﹐水一盞半﹐生薑五片﹐同煎七分﹐通口服。

上利肺气藥﹐紫蘇﹑麻黃﹐表多者宜之。

﹝潔﹞

利脇丸

主胸中不利﹐痰涎咳嗽喘促﹐利脾胃壅滯﹐調祕泄藏﹐推陳致新﹐化食﹐治利膈气之妙品也。

木香檳榔藿香﹝各一錢﹞甘艸﹝炙﹐五錢﹞人參當歸濃朴﹝各三錢﹞大黃﹝酒炒﹞枳實﹝各一錢﹞上爲細末﹐水丸﹐桐子大。每服三五十丸。

﹝《衍》﹞有婦人患肺熱久嗽﹐身如炙﹐肌瘦﹐將成肺勞。以枇杷葉﹑木通﹑款花﹑紫菀﹑杏仁﹑桑白皮各等分﹐大黃減半﹐各如常制治訖﹐同爲末﹐蜜丸如櫻桃大﹐食後夜臥各含化一丸﹐未終一劑而愈。

上利肺气藥加大黃﹐脾胃壅滯者宜之。

﹝世﹞

杏仁煎

治哮嗽寒熱﹐喜少嗔多﹐面色不潤﹐食少﹐脈彊緊。

杏仁一兩﹐去皮尖﹐用童便浸﹐一日一換﹐夏月一日三換﹐浸半月﹐取出洗淨焙漧﹐研令極細﹐每服一棗大﹐用薄荷一葉﹐白蜜少許﹐水一盞煎﹐食後服。甚不過兩劑﹐永瘥。

﹝《千》﹞用童便浸杏仁七日﹐漉出洗淨﹐研成泥﹐別入甕瓶中。換小便煎成膏﹐熱水下二錢﹐瘥。

﹝《圖》﹞用童便一升﹐浸杏仁三升﹐春夏七日﹐秋冬二七日﹐並皮尖研細濾取汁﹐煮令魚目沸﹐候軟如麵糊卽成。用柳篦攪﹐勿令著底﹐卽以粗布攤幹爲丸﹐每服三五十丸﹐茶酒任下。

﹝丹﹞肺郁痰嗽﹐睡不安者。

貝母杏仁上爲細末﹐砂糖入薑汁蒸餅丸﹐含化。

上童便浸杏仁﹐利肺气潤劑也﹐津液枯少者宜之。

潤下丸

治气實有痰﹐又治積气﹐並大腸經气滯痰嗽。

陳皮﹝去白﹐八兩﹞甘艸食鹽﹝各五錢﹞上以水拌﹐令鹽水漧﹐焙燥爲末﹐蒸餅爲桐子大﹐或爲末﹐白湯點服﹐立效。

﹝《衍》﹞有人患气嗽將期﹐或教以橘皮﹑生薑焙漧﹐神曲等分﹐末﹐爲丸如桐子大。食後夜以米飲服三五十丸﹐兼舊患膀胱气﹐緣服此皆愈。

﹝潔﹞玉粉丸治气痰脈澀。﹝方見前。﹞﹝《局》﹞

桔梗湯

除痰下气﹐胸脇脹滿﹐痰逆惡心﹐飲食不進。

陳皮﹝去白﹞半夏﹝姜制﹞桔梗﹝炒。各十兩﹞枳實﹝去穣麩炒黃﹐三兩﹞上末每服二錢﹐水一盞﹐生薑三片﹐同煎七分﹐去渣服。

上用陳皮﹑枳實﹐气充形實者宜之。寒者﹐加姜﹑桂些少。後二方有星﹑半﹐痰澀甚者忌服。夫形肥或有汗﹐或脈緩體重嗜臥之人﹐咳者脾濕勝也。形瘦或夏月無汗﹐或脈澀之人咳者﹐肺燥勝也。濕者宜白術﹑蒼術﹑茯苓之屬燥之是也﹐燥者宜杏仁﹑栝蔞之屬潤之是也。

白術湯

治咳嗽體重嗜臥﹐脈緩。前濕條白術丸亦治此病。

白術茯苓半夏﹝各等分﹞上爲粗末﹐作五分或半兩﹐甚者加水二盞﹐姜七片﹐煎至一半﹐取淸水調神曲末二錢服之。病甚者玉壺丸大妙﹐永除根。

白術散

治夏暑大熱﹐或醉飲冷酒﹐痰濕不止﹐膈不利。

白術茯苓黃芩半夏﹝各等分﹞上爲粗末﹐每服五錢﹐水二盞﹐姜三片﹐同煎去渣﹐調陳皮﹑神曲末各一錢﹐食後服。

﹝《保》﹞酒性大熱﹐不宜大飲﹐蓋酒味熱而引飲﹐冷與熱凝於胸中不散而成濕﹐故痰作矣。甚者吐之﹐後與五苓甘露勝濕去痰之劑。

上三方﹐白術燥濕﹐半星勝痰﹐形肥痰滑者宜之。

﹝潔﹞

防風丸

治痰嗽﹐胸中气不淸利者。枳實丸亦治此癥。

防風枳殼﹝炒。各半兩﹞白術﹝一兩﹞上爲末﹐煨飯丸。每服六七十丸﹐姜湯下。

﹝丹﹞仁十二孺人﹐虛而有濕痰﹐膈上有熱。

白術滑石﹝各一兩﹞陳皮木通﹝五錢﹞黃芩﹝三錢﹞甘艸﹝炙﹐一錢﹞分六帖﹐水煎服。

七九嬸﹐嗽有痰。

蒼術﹝一兩﹞半夏﹝一錢半﹞陳皮﹝半錢﹞甘艸﹝炙﹐二分﹞茯苓﹝五分﹞桔梗﹝二分﹞姜三片﹐煎服。

治濕痰。

蒼術﹝三錢﹞白術﹝六錢﹞香附﹝一錢﹞芍藥﹝酒﹐二錢﹞上蒸餅丸。

治肥人濕痰。

苦參半夏﹝各一錢半﹞白術﹝二錢半﹞陳皮﹝一錢﹞上作一服﹐姜三片﹐竹瀝與水共一盞煎﹐食遠吞三補丸十五丸。

﹝羅﹞

皂角化痰丸

治癆風﹐心脾壅滯﹐痰涎盛多﹐喉中不利﹐涕唾稠粘﹐咽塞吐逆﹐不思飲食﹐或時昏。

枳殼﹝炒﹐二兩﹞天南星﹝炮﹞白附子﹝炮﹞半夏﹝湯洗七次﹞白礬﹝枯﹞人參﹝去蘆﹞赤茯苓﹝去皮。各一兩﹞皂角木白皮﹝酥炙﹐一兩﹞上爲細末﹐生薑汁麵糊爲丸﹐如桐子大。每服三十丸﹐溫水下﹐食後。

﹝丹﹞

白龍丸

治酒積有痰。

半夏滑石茯苓白礬﹝枯。各等分﹞上爲末﹐神曲糊爲丸。

上七方﹐白術﹑蒼術﹑白附子﹑半夏燥濕﹐枳殼﹑陳皮利气﹐形肥痰澀者宜之。

宋徽宗妃苦痰﹐面浮如盤。李醫用蚌粉﹐新瓦上炒令通紅﹐放地上出火毒﹐每半兩加靑黛少許﹐同淡齏水滴入麻油數點﹐調服而愈。

﹝《本艸》﹞治喘嗽。﹝汗多者忌用。﹞艸烏﹝五錢﹞麻黃﹝三錢﹞上爲末﹐每服三大錢﹐蘿卜一个﹐同煮令熟﹐只喫蘿卜妙。

﹝《千》﹞杏仁煎潤肺丸﹝以上二方見燥痰條。﹞﹝丹﹞

潤肺散

貝母﹝一兩﹞栝蔞仁﹝半兩﹞靑黛﹝五錢﹞上爲末﹐姜蜜調成膏﹐噙。

抑痰丸

栝蔞仁﹝一兩﹞半夏﹝二錢﹞貝母﹝三錢﹞上爲末﹐炊餅丸﹐如麻子大。

咳逆上气﹐痰飲心痛。

海蛤﹝燒爲粉﹐研極細﹐過數日﹐火毒散用之﹞栝蔞仁﹝帶穣同研﹞上爲丸﹐如麻子大﹐白湯下。

楊文治痰嗽利胸膈方栝蔞肥大者﹐割開去子﹐洗淨槌破刮皮﹐細切焙漧。半夏四十九个﹐湯洗十徧﹐槌破焙榦爲末。用洗栝蔞實熱水並穣同熬成膏爲丸﹐如桐子大﹐生薑湯下二十丸。

﹝《千》﹞

溫脾湯

治食飽則咳。

甘艸﹝四兩﹞大棗﹝二十枚﹞上二味﹐咀﹐水五升﹐煮水二升﹐溫分三服。若咽中痛而聲鳴者﹐加漧薑一兩。

﹝《聖》﹞

甘膽丸

治喫醋搶喉﹐因成咳嗽不止﹐諸藥無效。

用甘艸二兩﹐去赤皮﹐作二寸段﹐中半掰開﹐用豬膽汁五枚﹐浸三日﹐取出火上炙幹﹐爲細末﹐煉蜜丸﹐每服四十丸﹐茶淸吞下﹐臥服神效。曾有人患此﹐諸藥不效﹐用此方一服愈。

﹝丹﹞飲酒傷肺痰嗽。以竹瀝煎入韭汁﹐就吞栝蔞仁﹑杏仁﹑黃連丸。

治酒嗽。

靑黛栝蔞仁用蜜姜丸﹐含化﹐散肺毒也。

食停積嗽﹐非靑黛﹑栝蔞實不除。有食積人﹐面靑白黃色不常﹐面上如蟹爪路﹐一黃一白者是也。

淸金丸治食積嗽。﹝方見虛實條。﹞

栝蔞丸

治食痰壅滯喘咳。

栝蔞實半夏山楂神曲﹝各等分﹞爲末﹐栝蔞穣水爲丸﹐竹瀝姜湯送下。

又方治食積痰嗽。

杏仁蘿卜子﹝各二兩﹞爲末﹐粥丸服。

食積痰作嗽﹐發熱者。

半夏南星栝蔞實蘿卜子﹝爲佐﹞靑黛石碱﹝爲使﹞隨癥加減﹐丸服之。

肺痿﹐專在養肺養气養血淸金。

﹝仲﹞

生薑甘艸湯

治肺痿咳吐涎沫不止﹐咽燥而渴。

生薑﹝五兩﹞人參﹝二兩﹞甘艸﹝四兩﹞大棗﹝十五枚﹞上四味﹐以水七升﹐煮取三升﹐分溫三服。

炙甘艸湯

治肺痿涎唾多﹐心中溫溫液液者。

用甘艸一味﹐以水三升﹐煮半升﹐分三溫服。

桂枝去芍藥加皂莢湯

治肺痿吐涎沫。

桂枝生薑﹝各三兩﹞甘艸﹝一兩﹞大棗﹝十枚﹞皂莢﹝十枚﹐去皮弦﹐炙焦﹞上五味﹐以水七升﹐微微火煮取三升﹐分三溫服。

肺痿吐涎沫而不咳者﹐其人不渴必遺尿﹐小便數。所以然者﹐以上虛不能制下故也。此爲肺中冷﹐必眩多涎吐﹐

甘艸漧薑湯

以溫之。若服湯口渴者﹐屬消渴。

甘艸﹝炙﹐四兩﹞漧薑﹝二兩﹐炮﹞上咀﹐以水三升﹐煮取一升五合﹐去渣﹐分溫再服。

上治肺痿癥﹐或咳沫﹐或咳血。今編咳沫者入此門﹐咳血者入咳吐血門。

熱在上焦者﹐因咳爲肺痿。肺痿之病從何得之﹖師曰﹕或從汗出﹐或從嘔吐﹐或從消渴﹐小便利數﹐或從便難﹐又被快藥下利﹐重亡津液﹐故得之。

﹝《脈》﹞咳而口中自有津液﹐舌上胎滑﹐此爲浮寒﹐非肺痿也。

咳而上气煩躁者爲肺脹。仲景云﹕咳而上气﹐此爲肺脹。脈浮大者﹐越婢加半夏湯主之。又云﹕肺脹﹐咳而上气﹐煩躁而喘﹐脈浮者﹐心下有水﹐小靑龍湯加石膏主之。﹝二方並見喘門。﹞﹝丹﹞肺脹而咳者﹐用訶子﹑靑黛﹑杏仁。訶子能治肺气因火傷極﹐遂成郁遏脹滿﹐不得眠一邊﹐取其味酸苦﹐有收斂除火之功。佐以海石﹑香附﹑栝蔞仁﹑靑黛﹑半夏曲﹐姜﹐蜜調噙之。﹝香附用童便浸三日。﹞脈郁痰嗽睡不安﹐宜淸化丸。貝母﹑杏仁爲末﹐砂糖入薑汁蒸餅爲丸﹐噙化。﹝淸化丸方見火熱條。﹞肺脹而嗽﹐或左或右不得眠﹐此痰夾瘀血礙气而病﹐宜養血以流動乎气﹐降火疏肝以淸痰﹐四物湯加桃仁﹑訶子﹑靑皮﹑竹瀝之類。如血礙气作嗽者﹐桃仁﹑大黃﹑薑汁丸服。

一法﹐灸但可一邊眠者﹐可左側者灸右足三陰交﹐可右側者灸左足三陰交﹐立安。

﹝《經》﹞治气嗽﹐嗽久者亦主之。生訶子一枚含之﹐咽津﹐瘥。瘥後不知食味﹐煎檳榔湯服之﹐便有味。

﹝丹﹞定喘劫方訶子百藥煎荊芥﹝各等分﹞爲末﹐姜蜜丸﹐含化。

治嗽劫方。

五味子﹝半兩﹞甘艸﹝二錢半﹞五倍子﹝一錢﹞風化硝爲末﹐蜜丸﹐幹含化。

﹝世﹞治痰嗽並喘。白礬飛﹐五倍子等分爲末﹐每二錢﹐豬肝蘸藥臨臥服。

﹝《本》﹞化痰涎方。

明礬﹝二兩﹐枯﹞白僵蠶﹝半兩﹐炒﹐去絲﹞上爲細末﹐生研薄荷令爛﹐和丸如綠豆大。每服二十丸﹐薄荷湯下﹐日三服。

治遠年近日喘嗽。用皂角不蛀者三大莖﹐銼去黑皮﹐切開去子﹐每子倉內入巴豆肉一粒﹐合就﹐麻皮縛定﹐用生薑自然汁和蜜塗﹐令周匝慢火炙之﹐又塗又炙﹐以焦黃爲度。劈開﹐去巴豆﹐以好明礬一兩枯過﹐蓖麻七个﹐薑汁和蜜塗炙﹐前三味爲末﹐卻以杏仁二兩去皮尖﹐研成膏﹐與前藥和勻。每服一錢﹐用柿餅炙過候冷﹐蘸藥細嚼﹐臨臥服。忌魚鯗油面酒米醋煎爆熱毒等物。

上訶子﹑五味﹑五倍﹑白礬例。丹溪云﹕黃昏嗽者﹐火浮於肺﹐酸味斂而降之是也。

﹝羅﹞

九仙散

治一切咳嗽。

桑白皮人參桔梗阿膠五味子烏梅款冬花﹝各一兩﹞貝母﹝半兩﹞粟殼﹝八兩﹐去蒂﹐蜜炒黃﹞上爲細末﹐每服三錢﹐白湯點服。嗽住﹐止後服。

款花淸肺散

治咳嗽喘促﹐胸膈不利﹐不得安臥。

人參﹝去蘆﹞甘艸﹝炒﹞白礬﹝枯﹞烏梅﹝和核杵碎﹞款冬花﹝各一兩﹞甜葶藶﹝生用﹐一錢﹞粟殼﹝醋炒﹐四兩﹞上爲細末﹐每服二錢﹐溫米飲湯調服﹐食後。忌油膩物。多言語損气。

人參淸肺湯

治男子婦人肺胃虛寒﹐咳嗽气急﹐胸膈咽塞﹐腹脇脹滿﹐迫塞短气﹐喜欲飲冷﹐咽嗌隱痛﹐及療肺痿勞嗽吐血鮏臭﹐漧嘔煩熱﹐聲音不出﹐肌肉消瘦﹐倦怠減食。

烏梅地骨皮人參甘艸﹝炙﹞阿膠﹝炮﹞杏仁﹝去皮﹐炒﹞桑白皮知母粟殼﹝去頂蒂﹐炒。各一兩﹞上咀﹐每服三錢﹐水一盞半﹐入烏梅一个﹐同煎至一盞﹐去渣溫服﹐食後臨臥。

人參款花散

治咳嗽久不愈者。

人參款冬花﹝各五錢﹞知母貝母半夏﹝各三錢﹞粟殼﹝一兩﹐炒黃色﹞上爲粗末﹐每服五錢﹐烏梅同煎﹐臨臥服。

安肺散

治痰嗽﹐不問新舊。

麻黃﹝二兩﹐去節﹞甘艸﹝二兩﹐炒﹞禦米殼﹝四兩﹐去蒂﹐炒黃色﹞上爲末﹐每三錢﹐水一盞﹐入烏梅一个﹐煎七分﹐去渣溫服﹐臨臥下。

人參理肺散

治喘嗽不止。

麻黃﹝去節﹐炒黃色﹞當歸木香﹝各一兩﹞禦米殼﹝三兩﹐炒﹞人參﹝二兩﹞杏仁﹝二兩﹐麩炒。﹞上咀﹐每服四錢﹐水煎。

上禦米殼﹑烏梅例﹐收澀藥也。

﹝世﹞治嗽。貝母去心略炒﹐知母去毛各一兩﹐巴豆霜十四粒﹐爲末﹐和勻﹐老生薑切如錢濃﹐兩面蘸藥末臥嚼﹐嚼時開口勿咽。

﹝《千》﹞治咳嗽﹐胸膈滿﹐多喘上气。

生薑﹝汁﹐一升半﹞砂糖﹝五兩﹞上二味﹐煎薑汁減半﹐納糖更煎服。

咳嗽上气﹐厥在胸中﹐過在手陽明太陰。﹝全文見治虛實法。﹞﹝海﹞肺咳喘息而有音﹐甚則吐血﹐麻黃湯。太陽咳而遺矢﹐赤石脂禹餘糧湯﹑桃仁湯。不止﹐用豬苓分水散。心咳心痛﹐喉仲介介鯁狀﹐甚則咽喉痺﹐用桔梗湯。小腸咳﹐咳而失气﹐气與咳俱失﹐芍藥甘艸湯。﹝與夏脈不及病同﹐蓋小腸爲心之府故也。﹞肝咳﹐兩脇下痛﹐甚不可以轉﹐轉則兩下滿﹐小柴胡湯。﹝仲景云﹕咳引脇痛爲懸飲﹐宜十棗湯。丹溪云﹕咳引脇痛宜疏肝气﹐用靑皮﹑枳殼﹑香附子等﹐實者白芥子之屬。﹞膽咳﹐咳嘔膽汁﹐黃芩加半夏生薑湯。脾咳﹐右脇下痛﹐陰陰痛引肩背﹐甚則不可以動﹐動則咳劇﹐升麻湯。胃咳﹐嘔﹐嘔甚則長虫出﹐烏梅丸。腎咳﹐腰背相引而痛﹐甚則咳涎﹐麻黃附子細辛湯。膀胱咳﹐遺溺﹐茯苓甘艸湯。三焦咳﹐腹滿不欲飲食﹐此皆聚於胃關於肺﹐使人多涕唾而面浮腫气逆﹐錢氏異功散。

﹝《素》﹞咳嗽煩冤者﹐是腎气之逆也。﹝示從容篇。﹞一陽發病﹐少气善咳﹐善泄。夏脈不及﹐則令人上見咳唾﹐下爲气泄。﹝全文見治虛實法。﹞凡咳嗽面赤﹐胸腹脇常熱﹐惟於足乍有涼時﹐其脈洪者﹐熱痰在胸膈也﹐宜小陷胸湯﹑礞石丸之類淸膈降痰。甚而不已者﹐宜吐下其痰熱也。面白悲嚏﹐或脇急脹痛﹐或脈沈弦細遲而咳者﹐寒飲在胸腹也。

宜辛熱去之。

﹝世﹞小陷胸湯﹐治咳嗽膈有熱痰﹐胸脇腹常熱者﹐神效。﹝方見傷寒。﹞﹝丹﹞

黃連化痰丸

黃連吳茱萸﹝一錢半﹐煮﹐去沫﹞陳皮﹝五錢﹞半夏﹝一兩半﹞上爲末﹐麵糊丸﹐如綠豆大。每服百丸﹐生薑湯下。

上黃連﹑半夏治痰嗽例。

靑礞石丸

去痰或痞痛。經絡中有痰﹐皆能治之。

靑礞石﹝硝﹐五錢﹞半夏﹝二兩﹞風化硝﹝二錢﹞陳皮﹝七錢半﹞白術﹝一兩﹞茯苓﹝七錢半﹞黃芩﹝半兩﹞上炒神曲﹑姜糊丸。

又方

礞石丸

治痰。

礞石﹝半兩﹐﹞半夏﹝七錢半﹞南星茯苓﹝各五錢﹞風化硝﹝二錢﹞上爲末﹐神曲糊丸。

定嗽化痰方

黃芩﹝一兩半﹐酒洗﹞滑石﹝半兩﹞貝母南星﹝各一兩﹞風化硝﹝二錢半﹞白芥子﹝五錢﹐去殼﹞上爲末﹐湯浸蒸餅丸。﹝丹溪云﹕脇下痰非白芥子不能除。﹞上風化硝佐礞石﹑茯苓﹑半夏治痰嗽例。丹溪云﹕礞石丸重在風化硝。

﹝潔﹞小黃丸治咳嗽面赤﹐煩躁脈洪。﹝方見前濕痰條。﹞﹝羅﹞

人參半夏丸

化痰墜涎﹐止嗽定喘﹐或風痰茶痰食痰﹐一切痰逆嘔吐﹐厥頭痛。或風气偏正頭風疼﹐或壅頭目昏眩﹐耳聾鼻塞﹐咽漧胸膈不利。

人參茯苓天南星﹝各半兩﹞半夏漧薑白礬寒水石﹝各一兩﹞蛤粉﹝二兩﹞薄荷﹝五錢﹞藿香﹝二錢半﹞上爲細末﹐水糊丸﹐如桐子大。每服三十丸﹐生薑湯下﹐食後﹐日三服。

金珠化痰丸

治痰熱安神定志﹐除頭痛眩暈﹐心怔忡恍惚﹐胸膈煩悶﹐涕唾稠粘﹐痰實咳嗽﹐咽膈不利。

生龍腦﹝研細﹐半兩﹞皂莢仁﹝炒黃﹐一兩﹞天竺黃﹝一兩﹞金箔﹝二十片﹐爲衣﹞白礬﹝枯﹐二兩﹞半夏﹝薑汁制﹐四兩﹞上皂角仁半爲末﹐與諸藥同拌勻﹐生薑自然汁爲丸﹐如桐子大。每服三十丸﹐生薑湯下﹐食後臨臥。

人參淸金丸

治熱止嗽﹐消痰定喘。

柴胡人參﹝各一兩﹞黃芩甘艸﹝炙﹞半夏﹝各七錢﹞麥門冬靑黛陳皮﹝各二錢﹞五味子﹝二十一粒﹞上爲細末﹐水麵糊爲丸﹐如桐子大。每服三十丸﹐溫白湯下﹐食後。

﹝垣﹞脾肺受寒痰嗽用藥法。《難經》云﹕肺太過則外癥面白善嚏﹐悲愁不樂﹐欲哭﹔其內癥喘咳上﹐逆气煩心﹐胸滿煩熱﹐夜則涕出多嚏﹐鼻塞不通。肺金大實﹐以子助母也。心脾肺皆受寒邪﹐涎退場門甘﹐水反侮土﹐寡於畏也。腹中大寒﹐病名曰寒中﹐痰白作泡﹐肺中气虛而爲大寒﹐子助母也。當於肺中瀉腎水﹐非辛熱之藥不退也。口甘涎沫者﹐胃中寒而不和﹐以辛甘熱去之。飲酒者多有此反化。

半夏溫肺湯

治心腹中脘痰水冷气﹐心下汪洋嘈雜﹐常多唾﹐口中淸水自出﹐脇肋急脹﹐痛不欲食﹐此胃气虛冷所致﹐其脈沈弦細遲。

旋復花人參細辛桂心甘艸陳皮桔梗芍藥半夏﹝制。各半兩﹞赤茯苓﹝三分﹞上咀﹐每服四錢﹐姜三片﹐煎﹐食後服。

丁香半夏丸

治心下停飲冷痰﹐頭目眩暈﹐睡臥口中多涎。

檳榔﹝三錢﹞丁香半夏﹝各一兩﹞細辛漧薑人參﹝各五錢﹞上爲細末﹐生薑汁糊爲丸﹐如桐子大。每服二十丸﹐姜湯下﹐日三服﹐食後。

﹝羅﹞

溫胃化痰丸

治膈間有寒﹐脾胃停飲﹐胸膈不快﹐痰涎不已。

半夏﹝炮﹐三兩﹞陳皮﹝去白﹞漧薑﹝炮﹞白術﹝焙。各二兩﹞上爲細末﹐生薑麵糊爲丸﹐如桐子大。每服二十丸﹐生薑湯下﹐不拘時。

﹝潔﹞姜桂丸治咳嗽面黧黑﹐足寒脈沈。﹝方見前濕痰條。﹞﹝《局》﹞

胡椒理中丸

治肺胃虛寒﹐咳嗽气急﹐逆气虛痞不能食﹐嘔吐痰水。

款冬花﹝去枝梗﹞蓽茇陳皮漧薑﹝炮﹞良姜﹝炒﹞甘艸﹝炙﹞細辛﹝去苗﹞胡椒﹝各四兩﹞白術﹝五兩﹞上末﹐煉蜜丸﹐如桐子大。每服三十丸﹐溫湯下。

﹝仲﹞吳茱萸湯﹝方見傷寒。﹞﹝潔﹞夏月嗽發寒熱者﹐謂之熱嗽﹐用小柴胡湯三兩﹐加石膏七錢﹐知母三錢治之。﹝柴胡湯方見傷寒。﹞冬月嗽而發寒熱者﹐謂之寒嗽﹐用小靑龍湯加杏仁治之。﹝方見傷寒。﹞﹝丹﹞火嗽﹐宜淸金化痰丸。

淸化丸

與淸金丸同用﹐專治熱嗽及咽痛。蓋苦能燥濕熱輕能治上。取燈籠艸葉爲細末﹐蒸餅爲丸。每服三五十丸。﹝燈籠艸卽苦耽艸﹐其結房如燈籠狀﹐故以名之。﹞

淸金丸

一名

與點丸

去肺火﹐降膈上熱痰。與淸化丸同用﹐黃芩一味炒爲末﹐水丸服。

痰因火動﹐逆上作嗽者﹐先治火﹐次治痰﹐用知母止嗽淸肺金﹐滋陰降火。火郁嗽﹐用訶子﹑海石﹑栝蔞仁﹑靑黛﹑半夏﹑香附以開之。喘嗽﹐不拘老幼久近上壅等疾。槐花爲末﹐滴水丸﹐如桐子大﹐熟水或姜湯下﹐不拘時。

﹝羅﹞

柴胡飲

治虛勞羸瘦﹐面黃無力﹐減食盜汗﹐咳嗽不止。

柴胡﹝一兩﹞五味子﹝五錢﹞地骨皮﹝一兩半﹞鱉甲﹝一兩﹐酥炙﹞知母﹝一兩﹞上爲細末﹐每服二錢﹐入烏梅二枚﹐靑蒿五葉﹐水煎去渣服。

﹝《本》﹞又方治勞嗽虛癥﹐及鼻流淸涕﹐耳作蟬鳴﹐眼見黑花﹐一切虛癥﹐丈夫婦人皆可服﹐少年亦不妨。

五味子﹝二兩﹞鱉甲﹝三兩﹞地骨皮﹝三兩﹞上爲末﹐煉蜜丸﹐如桐子大。空心食前﹐溫酒或鹽湯任意服三五十丸。婦人醋湯下。此方乃曲江人家祕方﹐余服之大有功效﹐處方有理﹐甚妙。

﹝海﹞

易簡杏子湯

治咳嗽不問外感風寒﹐內傷生冷﹐及虛勞咯血﹐痰飲停積﹐皆治療。

人參半夏茯苓細辛﹝減半﹞漧薑﹝減半﹞甘艸桂枝﹝減半﹞芍藥五味子﹝各等分﹞上咀﹐每服四錢﹐水一盞半﹐杏仁去皮尖﹐銼五枚﹐姜三片﹐煎至六分﹐去渣溫服。若感冒得之﹐加麻黃等分。若脾胃素實者﹐用粟殼去筋膜銼碎﹐以醋淹炒等分加之﹐每帖加烏梅一枚煎服﹐其效尢驗。嘔逆惡心者﹐不可用此。若久年咳嗽﹐气虛喘急﹐去杏仁﹑人參﹐倍加麻黃﹑芍藥﹑漧薑﹑五味子各增一半﹐一名小靑龍湯。

潔古水煮金花丸﹐治咳嗽多怒。天麻丸羅氏化痰玉壺丸﹝以上三方並見濕痰條。﹞﹝丹﹞

搜風化痰丸

人參僵蠶槐角白礬天麻陳皮﹝去白﹞荊芥﹝各一兩﹞半夏﹝四兩﹐汁浸﹞辰砂﹝半兩﹞上爲末﹐薑汁研蒸餅爲丸﹐除辰砂爲衣。每四十丸﹐姜湯下。

﹝羅﹞

延壽丹

治風壅痰嗽﹐或寒痰咽膈不利。

天麻﹝半兩﹞枸杞﹝一兩半﹞明礬﹝一兩﹐半生半枯﹞漧薑﹝一兩半﹞上爲細末﹐酒和成劑﹐再用蒸餅裹定﹐於籠內蒸熟﹐去面搓爲丸﹐如桐子大。每服三十丸﹐溫水下﹐食後臨臥。

﹝《局》﹞

防風丸

治風痰上攻﹐頭痛惡心﹐項急﹐目眩旋暈﹐痰涎壅滯昏憒。

天麻﹝酒浸﹐一宿﹞甘艸﹝炙﹞川芎﹝洗﹞防風﹝各一兩﹞朱砂﹝五錢﹐爲衣。﹞上爲末﹐每兩作十丸﹐朱砂爲衣。每服一丸﹐荊芥湯化服﹐茶亦得﹐不拘時。

川芎丸

消風壅﹐化痰涎﹐利咽膈﹐淸目頭痛旋暈。

川芎薄荷﹝去土。各七錢半﹞桔梗﹝半兩﹞防風﹝去蘆﹐一兩半﹞甘艸﹝三兩半﹞上爲末﹐煉蜜爲丸﹐每兩半作五十丸。每服一丸﹐細嚼﹐臘茶淸下﹐食後臨臥。

河間防風通聖散加半夏﹐治風痰咳嗽。﹝方見癲癇。﹞千緡湯﹝方見喘。﹞潔古治痰嗽不能飲食者﹐濃朴湯治之。﹝方見大便祕。﹞﹝《山》﹞喘嗽。白僵蠶爲末﹐薑汁淸茶調服﹐臨臥下。

﹝潔﹞治痰嗽能飲食者﹐大承气湯微下之。﹝方見傷寒。﹞﹝丹﹞陰虛咳嗽﹐四物湯加竹瀝﹑薑汁主之。陰分嗽者﹐多屬陰虛﹐治之用知母止嗽﹐勿用生薑﹐以其辛散故也。肺虛嗽甚﹐此好色腎虛者有之﹐人參膏以陳皮﹑生薑佐之。

﹝羅﹞

團參散

治脈气不利﹐治咳喘止嗽。

紫團參款冬花紫菀茸﹝各等分﹞上爲細末﹐每服二錢﹐水一盞﹐烏梅一枚﹐同煎七分﹐去渣溫服﹐食後。

人參款花膏

治脾胃虛寒﹐久嗽不已﹐咽膈滿悶﹐咳嗽痰涎﹐嘔逆惡心﹐腹脇脹滿﹐腰背傷痛﹐或虛勞冷嗽﹐及遠年近日一切咳嗽諸藥不效者。

款冬花﹝去枝﹞人參﹝去蘆﹞五味子﹝去枝﹞紫菀﹝去蘆﹞桑白皮﹝去粗枝﹐各一兩﹞上爲細末﹐煉蜜和丸﹐如雞頭大。每服一丸﹐食後細嚼﹐淡姜湯送下。或一丸分作四服﹐含化亦得。

﹝《食》﹞治咳嗽不瘥者。黃明膠﹐炙令半焦﹐爲末﹐每服一錢匕﹐人參末二錢匕﹐用豆豉湯一盞八分﹐蔥少許﹐入銚子煎一兩﹐沸後傾入蜜﹐遇咳嗽時呷三五口。

﹝《本》﹞治十六般哮嗽。

黃明膠﹝一兩﹐炙﹞馬兜鈴甘艸﹝炙﹞半夏﹝薑汁浸﹐三日﹞人參﹝半兩﹞杏仁﹝去皮尖﹐以上各一兩﹞上爲細末﹐每服一大錢﹐水一盞﹐煎至七分﹐臨臥食後服﹐隨病有湯使爲引。心嗽面赤或汗流﹐加漧葛煎早飯後服。肝嗽眼淚出﹐加烏梅一枚﹐大米十四粒煎。脾嗽不思飲食﹐或一兩時惡心﹐入生薑二片煎。胃嗽吐逆酸水﹐入蛤粉煎。膽嗽令人不睡﹐加茯神五分﹐茶淸調下。肺嗽上喘气急﹐入桑白皮煎。膈咳嗽出痰如圓塊﹐生薑汁調藥咽下。勞嗽入秦艽末同煎。冷嗽天曉嗽甚﹐蔥白三寸同煎。血嗽連頓不住﹐當歸末棗子同煎。暴嗽涕唾稠粘﹐入烏梅生薑同煎。產漱背胛疼痛﹐甘艸三寸﹐黃蠟少許同煎。气嗽肚痛脹滿﹐入靑皮去白同煎。熱嗽夜甚﹐蜜一匕﹑蔥白同煎。哮嗽喉如拽鋸﹐入半夏三枚同煎。腎嗽入黃﹑白飴糖同煎。上件十六件般嗽痰﹐根據法煎服﹐無不效驗。此方乃京都一家專治此疾﹐因中官濃賂﹐方始得傳﹐屢試有效。

上人參治嗽例。

﹝丹﹞有一子三十餘﹐久瘧虛甚﹐盜汗得嗽﹐嗽來便熱﹐夜甚。

甘艸﹝炙些﹞白術﹝一錢半﹞防風﹝一錢﹞黃連﹝五分﹞人參﹝八分﹞漧薑﹝三分﹞黃﹝五分﹞白水煎服。

裏成人多嗽﹐怠惰﹐脈不數﹐兩手脈大而長﹐此勞癥無熱。

白術﹝一錢半﹞陳皮蒼術茯苓﹝各五分﹞神曲﹝七分﹐炒﹞川芎﹝三分﹞黃芩﹝三分﹐炒﹞五味子﹝七粒﹞芍藥﹝五分﹞黃甘艸﹝各三分。炙﹞用生薑二片同煎。

陳孺人九十餘歲﹐嗽或發或止﹐發時有淸痰﹐寒熱作﹐食少﹐面虛浮﹐淡黃色。

陳皮靑皮白術芍藥﹝各五錢﹞麻黃﹝二錢﹞木通漧薑黃芩﹝各二錢半﹞甘艸﹝炒﹞防風﹝各一錢﹞分七帖﹐五味子七粒﹐煎三之一。

﹝云﹞

補肺湯

治勞嗽。

桑白皮熟地﹝各三兩﹞人參紫菀黃五味子﹝各一兩﹞上爲末﹐每服三錢﹐水煎﹐入蜜少許﹐食後。

﹝垣﹞

款花補肺湯

治年髙气弱﹐肌體瘦困﹐短气﹐遇秋冬咳嗽大作﹐夜間尢甚﹐三五百聲不絕﹐春夏稍緩。

黃﹝半兩﹞甘艸﹝炙﹐一錢﹞當歸﹝七分﹞佛耳艸﹝一錢﹞款冬花﹝二分﹞陳皮﹝七分﹞丹皮﹝三分﹞黃柏﹝酒浸﹐三分﹞蒼術﹝二錢﹞曲末﹝七分﹞上咀﹐每三錢﹐水煎去渣﹐稍熱食後服。

淸肺湯

除濕熱﹐治金火嗽。

黃﹝四錢﹞蒼術防風歸身茯苓﹝各一錢﹞五味子﹝三十粒﹞陳皮﹝一錢二分﹞靑皮﹝五分﹞澤瀉﹝二錢﹞黃柏﹝六分﹞上銼如麻豆﹐每服五錢﹐水煎去渣﹐稍熱臨臥服。

瀉火補肺湯

治金火嗽﹐五六月間嗽。

五味子﹝五錢﹞黃﹝二錢﹞人參﹝一錢﹞甘艸﹝炙﹐一錢﹞陳皮﹝去白﹐一錢﹞麥門冬靑皮﹝五分﹞升麻﹝一錢﹞蒼術﹝一錢﹞歸身﹝一錢﹞上銼如麻豆大﹐每服五錢﹐水煎﹐去渣﹐稍熱服。

上參﹑﹑術治嗽例。後三方黃爲君﹐气虛甚者宜之﹐膈滿食少者忌服。

﹝丹﹞

蛤蚧丸

治肺臟內傷﹐咳嗽气急﹐久不除﹐漸羸瘦。

蛤蚧﹝一兩﹐炙去頭足﹞訶子﹝煨﹐取肉﹞細辛甘艸﹝炙﹞阿膠﹝蛤粉炒﹞熟地麥門冬﹝去心。各五錢﹞爲末蜜丸﹐每兩作十五丸﹐每一丸食後含化。

上蛤蚧丸久嗽不愈者宜之。

﹝羅﹞

大利膈丸

治風痰實喘咳嗽﹐風气上攻。

牽牛﹝四兩﹐生用﹞半夏﹝湯洗﹞木香﹝五錢﹞靑皮﹝去白﹐二兩﹞槐角檳榔大黃﹝各三錢﹞皂角﹝去皮弦子﹐酥炙。各三兩﹞上爲細末﹐生薑面爲丸。每服五十丸﹐生薑湯下。

﹝丹﹞

墜痰丸

治痰飲。

枳實枳殼﹝一兩半﹞明礬﹝三錢﹐枯一半﹞朴硝﹝三錢﹐風化﹞黑牽牛﹝半斤﹐取頭末﹞豬牙皂角﹝二錢﹐酒炒﹞上爲末﹐蘿卜子汁爲丸。每服四十丸﹐雞鳴時服﹐初有糞﹐次有痰。

上下痰用大黃﹑牽牛﹐有熱者宜之。

﹝世﹞治久嗽痰積。半夏二兩﹐用江子五錢敲損同煮﹐至半夏無白心﹐去江子不用﹐杏仁一兩﹐用烏梅半兩同煮﹐去烏梅不用﹐止將半夏﹑杏仁焙榦爲末﹐煉蜜丸﹐如綠豆大。量虛實服﹐服後下痰積。

﹝羅﹞

透羅丹

治痰實咳嗽﹐胸膈不利。

皂角﹝酥炙﹐去皮弦﹞黑牽牛﹝微炒﹞半夏﹝湯洗。各二兩﹞巴豆﹝去油﹐另研﹐一錢﹞大黃﹝一兩﹐水浸焙用﹞杏仁﹝麩炒﹐去皮尖﹐一兩﹞上爲細末﹐生薑自然汁丸﹐如桐子大。食後生薑湯送下二十丸。咳嗽甚者﹐三四服必效。

﹝丹﹞治痰喘嗽。

南星﹝二錢﹞半夏滑石﹝各三錢﹞江子﹝五粒﹐去油﹞輕粉﹝少許﹞上用皂角仁浸濃汁﹐丸梧子大。每服七十丸。

﹝《本》﹞治諸般痰嗽。

半夏﹝薑汁浸一宿﹞天南星白礬﹝各半兩﹞焰硝﹝二錢﹞杏仁﹝去皮尖﹐麩炒黃﹞靑黛﹝各半兩﹞豬牙皂角﹝去黑皮並子。各半兩﹞巴豆﹝二十一粒去殼﹐生用﹞上一處爲末﹐姜糊丸﹐如綠豆大。每服七丸﹐臨臥姜湯下﹐小兒五丸。

﹝丹﹞

靑金丸

治食積火郁嗽。

貝母知母﹝各半兩﹞巴豆霜﹝五分﹞上爲末﹐薑汁丸﹐靑黛爲衣。

上下痰用巴豆﹐有寒者宜之。﹝前一方但借巴豆之气﹐虛人亦可服。﹞﹝潔﹞

款气丸

治久嗽痰喘﹐肺气浮腫。

靑皮陳皮檳榔木香杏仁茯苓郁李仁﹝去皮﹞川歸廣術馬兜鈐﹝炮﹞葶藶﹝各三錢﹞人參防己﹝各四錢﹞牽牛﹝頭末﹐二兩半﹞上爲細末﹐薑汁麵糊丸﹐如桐子大。每服二十丸﹐加至七十丸﹐食後姜湯送下。

﹝羅﹞

紫參散

治肺气虛﹐咳嗽喘急﹐胸膈痞痛﹐腳膝微腫。

人參﹝二錢半﹞蛤蚧﹝一對﹐酥炙﹞白牽牛﹝炒﹞甜葶藶﹝炒﹞木香苦葶藶﹝炒﹞檳榔﹝各五錢﹞上爲末﹐用熟棗肉丸。每服四十丸﹐煎人參湯下﹐食後。

上下痰用檳榔﹑木香﹐佐牽牛﹑葶藶﹑郁李仁﹐久嗽面浮足腫者宜之。

孫兆視雷道矩病吐痰﹐頃間已及一升﹐喘咳不已﹐面色郁黯﹐精神不快。兆與服仲景葶藶大棗湯一服訖﹐已覺胸中快利﹐略無痰唾矣。

﹝《本》﹞治气喘咳嗽。

大黃葶藶﹝一兩﹐淨瓦上炒﹞上爲末﹐煉蜜丸如桐子大。每服五七十丸﹐桑白皮湯下。

上下痰用葶藶爲效極速﹐虛人忌用。

﹝仲﹞咳家其脈弦﹐爲有水﹐十棗湯主之。有支飲家﹐咳煩﹐胸中痛﹐不卒死﹐至一百日﹐或一歲﹐宜十棗湯。

﹝丹﹞伯溫年近四十﹐滋味濃﹐素患咳嗽有痰﹐與通神丸﹑神術丸和勻。食前生薑湯下五六十丸﹐後以津咽小胃丹十五丸﹐日服六服。

上十棗湯下痰﹐仲景法也﹐虛人審之。丹溪變十棗爲小胃丹而少服﹐徐徐法也。

﹝《脈》﹞咳而時發熱﹐脈卒弦者﹐非虛也﹐此爲胸中寒實所致也﹐當吐之。咳家其脈弦﹐欲行吐藥﹐當相人彊弱而無熱乃可吐之﹐其脈沈者不可發汗。

子和稀涎散三聖散仲景瓜蒂散﹝以上三方並見治法門。﹞上吐熱痰法﹐輕者但用芎﹑茶﹑梔仁﹑蘿卜子﹑薑汁入酸齏汁探吐之。

﹝《局》﹞碧霞丹﹝方見治法門。﹞﹝《本》﹞治遠年近日哮嗽妙方。

砒面海螵蛸﹝各一錢﹞上三味爲末﹐水調作餅子﹐慢火炙黃﹐再研令細。每服一字﹐用井花水調一大呷﹐空心服﹐良久吐出爲度。

小兄加減與之。忌食毒物。

上吐寒痰法﹐丸用藜蘆﹑瓜蒂吐不透者﹐用附尖神效。

﹝子和﹞常仲明病寒熱往來﹐時咳一二聲﹐面黃無力﹐懶思飲食﹐夜多寢汗﹐日漸瘦削。諸醫作虛損治之﹐用二十四味燒肝散﹐鹿茸﹑牛膝補養二年﹐口中痰出﹐下部轉虛。戴人斷之曰﹕上實也。先以湧劑吐痰二三升﹐次以柴胡飲子降火益水﹐不月餘復舊。此癥何名﹖乃經中云二陽病也。二陽之病發心脾﹐不得隱曲﹐心受之則血不流﹐故女子不月﹐脾受之則味不化﹐故男子少精。此二癥名異而實同﹐仲明之病﹐味不化也。馳口鎭一男子年二十餘歲﹐病勞嗽數年﹐其聲欲出不出﹐戴人問曾服藥否﹖其人曰﹕家貧未嘗服藥。戴人曰﹕年壯不妄服藥可治。先以苦劑湧之﹐次服舟車﹑浚川丸大下之﹐又服重劑果瘥。一田夫病勞嗽﹐一湧一泄﹐已減大半﹐次服人參補肺湯﹐臨臥更服檳榔丸以進食。

上吐下兼施以攻其痰也。

﹝《本》﹞治勞嗽。

靑黛﹝三錢﹞辰砂雄黃白礬信﹝各一錢﹐生用﹞上並爲末﹐淡豆豉一百粒﹐湯浸去殼﹐研如膏﹐入前五味﹐丸如桐子大。每服一丸﹐臨臥冷茶淸下。

治遠年近日喘嗽。

蟬蛻﹝一兩﹐去頭足﹞五靈脂﹝生﹞砒﹝生﹞雄黃﹝生﹞杏仁﹝去皮尖。各五錢﹞輕粉﹝一兩﹞淡豆豉﹝四十九粒﹞馬兜鈴﹝生一兩﹞上研﹐除出輕粉另研﹐余爲末﹐用生薑﹑葶藶自然汁合輕粉諸藥爲丸﹐如小彈大。每服一丸﹐臨臥細嚼﹐生薑湯送下。

上用信劫痰例﹐蓋爲寒濕痰設也。

運气咳有二﹕一曰火。經云﹕少陽司天之政﹐初之气﹐候乃大溫﹐其病气拂於上咳逆。二之气﹐火反郁﹐白埃四起﹐其病熱郁於上咳逆。三之气﹐炎暑至﹐民病咳。終之气﹐風乃至﹐其病陽气不藏而咳是也。

二曰燥熱。經云﹕少陰司天之政﹐水火寒熱﹐持於气交﹐民病咳喘。三之气﹐大火行﹐寒气時至﹐民病咳喘﹐此上熱下燥爲咳喘也。終之气﹐燥令行﹐餘火內格咳喘﹐此外燥包熱在內喘咳也。

﹝《本》﹞治諸嗽久不瘥﹐

貝母湯

貝母﹝一兩﹐去心﹐姜制﹞黃芩﹝半兩﹞漧薑﹝生﹐一兩﹞五味子陳皮﹝各一兩﹞桑白皮﹝半兩﹞半夏柴胡桂心﹝各一兩﹞木香甘艸﹝各一分﹞上爲粗末﹐每服五錢﹐水一盞半﹐加杏仁七个﹐去皮尖﹐生薑七片﹐煎去渣熱服。有姓蔣者﹐其妻積年嗽﹐制此方授之﹐一服瘥﹐以治諸般嗽悉愈。

上方有寒有熱﹐有收有散﹐諸嗽通用也。

﹝《素》﹞黃帝問曰﹕肺之令人咳何也﹖岐伯對曰﹕五臟六腑﹐皆令人咳﹐非獨肺也。帝曰﹕願聞其狀﹖岐伯曰﹕皮毛者﹐肺之合也﹐皮毛先受邪气﹐邪气以從其合也。﹝此邪從外受之。王注云﹕邪謂寒气。﹞其寒飲食入胃﹐從肺脈上至於肺則肺寒。﹝寒邪從外受也。﹞肺寒則外內合邪因而客之﹐則爲肺咳。﹝所謂肺先受邪也。﹞五臟各以其時受病﹐﹝王注云﹕時謂王月也。﹞非其時各傳以與之。人與天地相參﹐故五臟各以治時﹝肝治春﹐心治夏﹐脾治長夏﹐肺治秋﹐腎治冬也。﹞感於寒則受病﹐微則爲咳﹐甚則爲泄爲痛﹐乘秋則肺先受邪﹐乘春則肝先受之﹐乘夏則心先受之﹐乘至陰則脾先受之﹐乘冬則腎先受之。帝曰﹕何以異之﹖岐伯曰﹕肺咳之狀﹐咳而喘息有音﹐甚則吐血。﹝取太淵穴也。﹞心咳之狀﹐咳則心痛﹐喉仲介介如梗狀﹐甚則咽腫喉痺。﹝取大陵穴也。﹞肝咳之狀﹐咳則兩脇下痛﹐甚則不可以轉﹐轉則兩下滿。﹝取太衝穴也。﹞脾咳之狀﹐咳則右脇下痛陰陰引肩背﹐甚則不可以動﹐動則咳劇。﹝取太白穴也。﹞腎咳之狀﹐咳則腰背相引而痛﹐甚則咳涎。﹝取太溪穴也。﹞帝曰﹕六腑之咳柰何﹖安所受病﹖岐伯曰﹕五臟之久咳﹐乃移於六腑﹐脾咳不已﹐則胃受之。胃咳之狀﹐咳而嘔﹐嘔甚則長虫出。

﹝取三里穴也。﹞肝咳不已﹐則膽受之。膽咳之狀﹐咳嘔膽汁。﹝取陽陵泉穴也。﹞肺咳不已﹐則大腸受之﹐大腸咳狀﹐咳而遺矢。﹝取巨虛上廉也。﹞心咳不已﹐則小腸受之﹐小腸咳狀﹐咳而失气﹐气與咳俱失。﹝取巨虛下廉穴也。﹞腎咳不已﹐則膀胱受之﹐膀胱咳狀﹐咳而遺溺。﹝取委中穴也。﹞久咳不已﹐則三焦受之﹐三焦咳狀﹐咳而腹滿﹐不欲食飲﹐此皆聚於胃﹐關於肺﹐使人多涕唾而面浮腫气逆也。﹝取支溝穴也。﹞帝曰﹕治之柰何﹖岐伯曰﹕治髒者治其兪﹐治腑者治其合﹐浮腫者治其經。﹝見咳論﹞﹝丹﹞治嗽。灸天突﹑肺兪二穴﹐泄火熱﹐瀉肺气。

﹝《千》﹞嗽。灸兩乳下黑白際各百壯卽瘥。又以蒲當乳頭周匝圍身﹐令前後正平﹐當脊骨下解中灸十壯﹐又以繩橫量口中﹐折繩﹐從脊灸繩兩頭邊﹐各八十壯﹐三報三日畢兩邊者是合度。

﹝《玉》﹞治咳嗽﹕身柱﹝三分﹐瀉三吸。﹞至陽﹝三分﹐補三呼。﹞不已﹐再取後穴﹕肺﹝寸一分﹐沿皮向外一寸半﹐瀉六吸。寒痰紅痰﹐俱是虛補實瀉。﹞又法﹕風門﹝一分﹐沿皮向外一寸半。﹞﹝《心》﹞咳嗽喘滿﹐气急不食﹐容顏黧黑﹐鼻流淸涕﹕風門﹝沿皮向外二寸半﹐補之。﹞巨闕﹝三寸三分﹐瀉之。﹞太淵﹝五分﹐瀉之。﹞期門﹝平之。﹞下脘﹝五分﹐瀉之。﹞中﹝灸﹐七壯。﹞中脘﹝三寸﹐瀉之﹞絕骨﹝三寸半﹐退熱妙穴也。﹞支溝﹝透間使﹐兩脇脹滿妙穴也。﹞婦人咳嗽﹐寒熱往來﹐風寒嘔逆﹐勞疸中滿喘急﹕風門﹝沿皮一寸半﹐治感冒風寒。﹞太淵﹝五分﹐治咳嗽。﹞中脘﹝三寸﹐治嘔逆﹐使气往來爲效。﹞絕骨曲池﹝各一寸半﹐治寒嗽血膈勞疸。﹞間使﹝透支溝﹐治中喘滿上气。﹞﹝《甲》﹞咳逆上气﹐舌漧脇痛﹐心煩肩寒﹐少气不足以息﹐腹脹喘﹐尺澤主之。咳漧嘔煩滿﹐俠白主之。

咳上气﹐喘不得息﹐暴痺內逆﹐肝肺相搏﹐鼻口出血﹐身脹﹐逆息不得臥﹐天府主之。咳逆上气﹐喘不得息﹐嘔吐﹐胸滿不得飲食﹐輸府主之。咳逆上气﹐涎出多吐﹐呼吸喘悸不得安﹐中主之。胸滿咳喘不得息﹐嘔吐煩滿﹐不得飲食﹐神藏主之。咳逆上气﹐魄戶及气捨主之。咳逆上气﹐噫嘻主之。胸脇滿﹐不得俯仰﹐飲食不下﹐咳唾沫膿﹐周榮主之。咳而泄不欲食者﹐商丘主之。淒淒寒咳吐血﹐逆气﹐入心痛﹐手陰主之。咳而胸滿﹐前谷主之。咳逆上气﹐吐沫﹐天容及行間主之。咳逆不止﹐三焦有水气﹐不能食﹐維道主之。咳﹐面赤熱﹐支溝主之。咳逆上气﹐咽喉癰腫﹐呼吸短气﹐喘息不通﹐水突主之。﹝一作天突。﹞咳上气喘﹐暴喑不能言﹐及舌下挾縫靑脈﹐頸有大气﹐喉痺﹐咽中幹急不得息﹐喉中鳴﹐翕翕寒熱﹐項痛肩痛胸痛﹐腹皮熱﹐衄﹐气短鯁﹐心痛隱疹﹐頭痛﹐面皮赤熱﹐身肉盡不仁﹐天突主之。咳逆上气﹐喘不能言﹐華蓋主之。

成無己云﹕咳者謦咳之咳﹐俗謂之嗽者是也。肺主气﹐形寒飲冷則傷之﹐使气上而不下﹐逆而不收﹐衝擊膈咽﹐令喉中淫淫如癢﹐習習如梗﹐是令嗽。甚者續續不已﹐連連不息﹐坐臥不安﹐言語不竟﹐動引百脈﹐咳聲聞四近矣。﹝謦﹐枯鼎切﹐咳聲也。﹞﹝《脈》﹞肺痿﹐咳唾咽燥﹐欲飲水者自愈﹐自張口者短气也。

﹝丹﹞咳嗽肺脹壅遏﹐不得眠者﹐難治。

﹝仲﹞人嗽十年﹐其脈弱者可治﹐實大數者死。其脈虛者必苦冒﹐其人本有支飲在胸中故也﹐治屬飲家。

上气面浮腫﹐肩息﹐其脈浮大不治。又加利尢甚。脈浮短者﹐其人肺傷﹐諸气微少﹐不過一年死﹐法當嗽也。

咳嗽羸瘦﹐脈形堅大者死。

咳而脫形﹐身熱﹐脈小堅急以疾﹐是逆也﹐不過十五日死。﹝全文見診。﹞﹝《脈》﹞上气脈數者死﹐謂其形損故也。咳嗽脈沈緊者死﹐浮直者生﹐浮軟者生﹐小沈伏匿者死。

﹝丹﹞咳嗽口燥咽漧有痰﹐不用半夏﹐用栝蔞﹑貝母﹔飲水者﹐不用栝蔞﹐恐泥膈不快。

卷之二十六肺大腸部咳嗽

漧咳嗽

漧咳嗽者﹐無痰有聲是也。此癥本於气澀﹐澀微者連咳十數聲方有痰出﹐澀甚者𨿽咳十數聲亦無痰出﹐是爲漧咳嗽也。

﹝丹﹞漧咳嗽﹐極難治。此系火郁之癥﹐乃痰郁其火邪在中﹐用苦桔梗以開之﹐下用補陰降火之劑﹐不已卽成勞﹐倒倉法好。此不得志者有之﹐宜用補陰方四物湯加竹瀝﹑炒柏之類。

﹝海﹞

甘桔湯

此仲景少陰咽痛藥也。孫眞人治肺癰吐膿血﹐用生甘艸加減二十餘條。﹝甘桔湯方用桔梗三兩﹐甘艸一兩﹐白水煎服。﹞咳逆气者﹐加陳皮。咳嗽者﹐加貝母﹑知母。咳發渴者﹐加五味。吐膿血者﹐加紫菀。肺痰者﹐加阿膠。

面目腫者﹐加茯苓。嘔者﹐加生薑﹑半夏。少气者﹐加人參﹑麥冬。膚痛者﹐加黃。目赤者﹐加梔子﹑黃連。咽痛者﹐加鼠粘子﹑竹茹。聲不出者﹐加半夏﹑桂枝。疫毒頭腫者﹐加鼠粘子﹑大黃﹑芒硝。胸痛膈不利者﹐加枳殼。心胸痞者﹐加枳實。不得眠者﹐加梔子。發狂者﹐加防風﹑荊芥。酒毒者﹐加葛根﹑陳皮。

一中年婦人漧咳﹐寸脈滑動似豆狀﹐餘皆散大不浮﹐左大於右﹐每五更心躁熱有汗﹐但怒气則甚。與桔梗不開﹐諸藥不效。遂以石膏﹑香附爲君﹐芩﹑連﹑靑黛﹑門冬﹑栝蔞實﹑陳皮﹑炒柏﹑歸﹑梗爲臣﹐五味﹑砂仁﹑川芎﹑紫菀佐之﹐凡二十餘帖而安。潔古蜜煎生薑湯﹐蜜煎陳皮湯與燒生薑胡桃方﹐皆治無痰而嗽者﹐以辛甘潤其肺也。如但使靑皮藥﹐皆宜去白。本艸云﹕陳皮味辛﹐理上气﹐去痰气滯塞﹔靑皮味苦﹐治下气﹔二味俱用﹐散三焦气也。故《聖惠》法治云﹕陳皮去穣﹐穣不除卽生痰﹔麻黃髮汗﹐節不去則止汗。

﹝《本》﹞補肺法。

地黃﹝二斤﹐生﹐淨洗﹞杏仁﹝二兩﹞生薑蜜﹝各四兩﹞上搗如泥﹐入瓦盆中﹐置飯上蒸五七度﹐每五更﹐挑三匙咽下。

﹝《千》﹞治久嗽方。

白蜜﹝一斤﹞生薑﹝二斤﹐取汁﹞上二味﹐先秤銅銚知斤兩訖﹐納蜜復秤如數﹐次納薑汁﹐以微火煮令薑汁盡﹐惟有蜜斤兩在則止﹐旦服如棗大含一丸﹐日三服。忌一切雜食。

卷之二十六肺大腸部咳嗽

咳嗽喉中作聲

一男子五十餘歲﹐病傷寒咳嗽﹐喉中聲如鼾﹐與獨參湯一服而鼾聲除﹐至二三帖咳嗽亦漸退﹐凡服二三斤病始全愈。

﹝梅﹞治久患呷咳嗽﹐喉中作聲不得眠﹐取白前搗爲末﹐溫酒調二錢匕。﹝《衍義》云﹕白前保定肺气。﹞﹝仲﹞咳而上气﹐喉中水雞聲﹐

射幹麻黃湯

主之。

射幹﹝三兩﹞麻黃生薑﹝各四兩﹞細辛紫菀款冬花﹝各三兩﹞大棗﹝七枚﹞五味子半夏﹝各半升﹞上九味﹐以水一斗二升﹐先煮麻黃兩沸﹐去上沫﹐納諸藥﹐煮取三升﹐分溫三服。

﹝《千》﹞

白前湯

咳逆上气﹐身體浮腫﹐短气腫滿﹐旦夕倚壁不得臥﹐喉中水雞鳴。

白前紫菀半夏大戟﹝各三兩﹞上咀﹐以水一斗﹐浸一宿﹐明旦煮取三升﹐分三服。

﹝《素》﹞陰爭於內﹐陽擾於外﹐魄汗未藏﹐四逆而起﹐起則燻肺﹐使人喘鳴。﹝陰陽別論﹞起居如故而息有音者﹐此肺之絡脈逆也。脈絡不得隨經上下﹐故畱經而不行。絡脈之病患也微﹐故起居如故而息有音也。﹝逆調論﹞督脈生病﹐其上气有音﹐治其喉中央在缺盆中者。﹝天突穴也。﹞其病上衝喉者﹐治其漸﹐漸者上俠頤也。﹝王注謂天迎穴。﹞﹝《甲》﹞咳﹐喉中鳴﹐唾血﹐大鐘主之。胸脇支滿﹐不得俯仰﹐癰咳逆上气﹐喉咽喝喝有聲﹐太溪主之。咳逆上气﹐咽喉喝喝喘息﹐扶突主之。

卷之二十六肺大腸部咳嗽

暴嗽

﹝《千》﹞治暴熱嗽方。

杏仁紫蘇子﹝一升﹞陳皮﹝一兩﹞柴胡﹝四兩﹞上咀﹐以水一斗﹐煮三升﹐分三服。

﹝《山》﹞暴嗽。白蜆殼洗淨研細﹐粥飲下。

﹝《本》﹞治暴嗽。

砒霜﹝一錢﹞白礬﹝一兩﹐飛過﹐細研﹞上先將砒霜安放茶盞內﹐卻將白礬末鋪蓋﹐火爲末﹐烏梅肉丸﹐如綠豆大﹐朱砂爲衣。每服二丸﹐紫蘇湯下。

﹝《千》﹞治暴嗽。百部藤根搗自然汁﹐和蜜等分﹐沸煎成膏﹐咽之。

卷之二十六肺大腸部咳嗽

久嗽

﹝丹﹞肺受風寒久嗽﹐非此不能除。南星﹑款花﹑鵝管石﹑佛耳艸﹑雄黃爲末﹐拌艾。以姜一濃片畱舌上﹐次用艾上燒之﹐須令煙入喉中。一方無佛耳艸﹐有郁金。又方。鵝管石﹑雄黃各一分半﹐另爲末﹐款花﹑沸耳艸各一分半﹐另爲末﹐卻用紙一幅方﹐方闊四五寸﹐以雞子淸塗其中央﹐四旁各懸一寸許不塗﹐然後以鵝管石﹑雄黃摻於雞子淸上﹐又以款花﹑佛耳艸末摻其上覆之﹐又以一箭筋從不塗紙旁捲起爲一紙筒﹐用糊粘牢其旁﹐抽箭箸出焙漧﹐用時將一紙筒含在口﹐一頭火燒﹐以口吸煙﹐令滿咽之﹐咽至燒筒盡爲度﹐卻喫茶二三口壓之。

﹝崔﹞療久嗽燻法。每旦取款花﹑好雞子少許﹐蜜拌花使潤﹐納一升鐵鐺中。又用一瓦碗鉆一孔﹐孔內安小竹筒﹐或筆管亦得﹐其筒稍長﹐置碗鐺相合﹐及插筒處皆麵糊塗之﹐勿令泄气。鐺下著炭火﹐少時款冬煙自竹管出﹐以口含筒﹐吸取咽之。如胸中稍悶﹐須舉頭﹐卽將指頭撚竹筒頭﹐勿令漏煙气出﹐及煙盡止。凡如是五日一爲之﹐至六日則飽食羊肉餛飩一頓﹐永瘥。﹝一法不用鐺碗﹐用有嘴瓦瓶燒藥﹐蓋住瓶口﹐卻以口於瓶嘴吸煙咽之﹐尢捷。﹞﹝潔﹞

枳殼湯

治久痰嗽﹐胸膈不利者﹐多上焦發熱。

枳殼﹝炒﹐三兩﹞桔梗﹝二兩﹞黃芩﹝二兩半﹞上爲細末﹐每早取二兩半﹐水三盞﹐煎至一盞﹐日作三服﹐午時一服﹐申時一服﹐臥時一服。三日﹐七兩半服盡﹐又服半夏湯。

生半夏湯

用半夏姜制切片﹐每三錢半﹐水盞半﹐姜五片﹐煎至一盞﹐食後服﹐一日二三服﹐二三日服了﹐再服枳殼丸﹐盡其痰爲度。論曰﹕先消胸中痰气﹐後去膈上痰。再與枳術丸﹐謂首尾合治﹐盡消其气﹐令痰不復作也。

﹝丹﹞

久嗽丸子

海蛤粉﹝研細﹞膽星﹝臣﹞杏仁﹝臣﹞訶子﹝佐﹞靑黛﹝佐﹞皂角莢﹝使﹞上爲末﹐薑汁丸﹐如桐子大﹐姜湯下。

久嗽乃積痰久畱肺脘﹐粘滯如膠﹐气不能升降﹐或挾濕與酒而作。

香附﹝童便浸﹞僵蠶﹝炒﹞海蛤粉栝蔞仁蜂房杏仁薑汁竹瀝神曲﹝各等分﹞上爲末﹐蜜調噙化。

謝老人形實﹐夏月無汗﹐成久嗽痰。

半夏﹝姜制﹞紫蘇葉﹝各一兩﹞上二味﹐入莎末﹑蜆殼末﹑神曲末﹐以栝蔞穣﹑桃仁半兩和丸。先服三拗湯三帖﹐方服此丸子。

男子五十歲﹐舊年因暑月入冷水作勞﹐患瘧﹐後得痰嗽。次年夏末﹐得弦脈而左手虛﹐叩之必汗少而有痰﹐身時時發熱﹐痰如稠黃膠﹐與下項方藥﹐仍灸大椎﹑風門﹑肺兪﹑五處。

半夏﹝一兩﹞白術﹝七錢﹞茯苓﹝六錢﹞黃芩陳皮桔梗枳殼石膏﹝。各半兩﹞僵蠶﹝炒﹐二錢半﹞五味子﹝一錢半﹞上用神曲糊丸﹐姜湯下三十丸。先與三拗湯加黃芩﹑白術二帖﹐夜與小胃丹十丸﹐以攪其痰。

潔古款气丸治久嗽浮腫。羅氏紫參散用蛤蚧。《衍義》云﹕蛤蚧治久嗽有功。

馬兜鈴丸

治多年喘嗽不止﹐大有神功。

馬兜鈴﹝去土﹞半夏﹝湯洗七次﹐焙漧﹞杏仁﹝去皮尖﹐麩炒。各一兩﹞巴豆﹝二十一粒﹐去皮油﹐研﹞以上除巴豆﹑杏仁另研外﹐余爲細末﹐用皂角膏子爲丸﹐如桐子大﹐雄黃爲衣。每十丸臨臥煎烏梅湯下﹐以利爲度。

﹝《千》﹞治三十年咳嗽﹐或飲或咳﹐寒气嗽𨿽不同﹐悉治之。

細辛款冬花防風紫菀﹝各三兩﹞藜蘆﹝二兩﹞川椒﹝五合﹞上六味咀﹐取藜蘆先著銅器中﹐次紫菀﹐次細辛﹐次款冬花﹐次椒﹐以大棗百枚間在諸藥中﹐以水一斗二升﹐微火煮令汁盡﹐出棗曝令燥﹐雞鳴時服半棗。不知﹐明旦服一枚﹐以胸中溫溫爲度。若彊人欲嗽吐者﹐可少增服之﹐便吐膿裹結痰。吐後勿冷凍飲料食﹐咳愈止藥。藥勢靜乃食﹐不爾﹐令人吐不已。

治久嗽不瘥方。

兔屎﹝四十九粒﹞砂﹝一分﹞胡桐淚﹝一分﹞上三味爲末﹐蜜和丸﹐如桐子大。每服三丸﹐以粥飲下﹐日三﹐吐冷物盡卽瘥。

﹝丹﹞蛤蚧丸治久嗽。﹝方見陽虛咳條。﹞又方《衍義》治久咳膿血﹐胸膈噎痛。蛤蚧﹑阿膠﹑生犀角﹑鹿角膠﹑羚羊角各一兩﹐除膠外皆爲屑﹐次入膠﹐河水三升﹐煮半升﹐臨臥細呷﹐愈。﹝詳見咳血。﹞療三十年嗽。以百部根二十斤﹐搗絞取汁﹐煎之如飴﹐服方寸匕﹐日三服﹐驗。

﹝《百一》﹞治久咳嗽﹐上气十年﹐諸藥治不瘥方。以蝙蝠除翅足﹐燒令焦﹐爲末﹐飲服之。

卷之二十六肺大腸部咳嗽

妊娠嗽

﹝云﹞

馬兜鈴散

治妊娠胎气壅塞﹐咳嗽喘息。

馬兜鈴桔梗人參甘艸貝母﹝各五錢﹞陳皮﹝去白﹞大腹皮桑白皮紫蘇﹝各一兩﹞五味子﹝五錢﹞上咀﹐每服四錢﹐姜三片﹐水煎。

麻黃散

治妊娠外傷風冷﹐痰逆﹐咳嗽不食。

麻黃﹝去節﹞陳皮﹝去白﹞前胡﹝各一兩﹞半夏﹝洗炒﹞人參白術枳殼貝母甘艸﹝各半兩﹞上咀﹐每服四錢﹐蔥白五寸﹐姜三片﹐棗一枚﹐水同煎。

紫菀湯

治妊娠咳嗽不止﹐胎不安。

紫菀天門冬﹝各一兩﹞桔梗﹝半兩﹞甘艸杏仁桑白皮﹝各二錢半﹞上咀﹐每服三錢﹐竹茹一塊﹐水煎去渣﹐入蜜半匙﹐再煎二沸﹐溫服。

桔梗散

治妊娠肺壅﹐咳嗽喘急天門冬﹝去心﹐一兩﹞貝母人參甘艸桑白皮桔梗紫蘇﹝各半兩﹞赤茯苓﹝二兩﹞麻黃﹝去節﹐七錢半﹞上咀﹐每服四錢﹐姜三片﹐水煎。

卷之二十七肺大腸部

喘

﹝丹﹞凡治嗽﹐未發﹐以扶正气爲要﹔已發﹐以攻邪气爲主。

嘗治一中年男子久嗽﹐每發時不食數日﹐聲撼四鄰﹐百治不效。脈寸沈伏﹐關滑。遂於未發時﹐用人參﹑白術﹑當歸﹑地黃﹐以薑汁制之﹐栝蔞實﹑陳皮﹑茯苓﹑黃芩﹑黃連﹑漧薑些少煎湯﹐下靑礞石丸。將發時﹐先用神祕沈香丸下之﹐次與前藥中加杏仁﹑枳實﹑蘇葉﹐倍栝蔞實煎服。一月後證減十分之八﹐後遂守此方漸安。凡治數人﹐皆以此法加減治之﹐皆得大效。气虛短气而喘﹐有痰亦短气而喘﹐不可用苦寒之藥﹐火气盛故也。宜導痰湯加千緡湯。陰虛﹐自少腹下火起衝於上而喘者﹐宜降心火補陰。有火炎上者﹐宜降心火﹐淸肺金。

有痰者﹐宜降痰下气爲主。上气喘而躁者﹐爲肺脹﹐欲作風水癥﹐宜發汗則愈。有陰虛挾痰喘者﹐四物湯加枳殼﹑半夏﹐補陰降火。諸喘不止者﹐用椒目研極細一二錢﹐生薑湯調下劫之﹐气虛不用。又法﹐用蘿卜子蒸熟爲君﹐皂角燒灰等分爲末﹐薑汁加煉蜜丸﹐如小豆大﹐每噙化五七十丸。劫止之後﹐因痰治痰﹐因火治火。气虛者﹐用人參﹑蜜炙黃柏﹑麥冬﹑地骨皮之類。气實人﹐因服黃過多而喘者﹐用三拗湯以瀉气。若喘甚者﹐須用阿膠。若久病气虛而發喘者﹐宜阿膠﹑人參﹑五味補之。新病气實而喘者﹐宜桑白皮﹑苦葶藶瀉之。治哮專主於痰﹐宜吐法﹐不可用涼藥﹐必帶表散。

﹝垣﹞肺脹膨膨而喘咳﹐胸膈滿壅盛而上奔者﹐於隨證用藥方中﹐多加五味子﹐人參次之﹐麥門冬又次之﹐黃連少許。如甚則交兩手而督者﹐眞气大虛也。若气短加黃﹑五味子﹑人參﹐气盛去五味子﹑人參﹐加黃芩﹑荊芥穗﹐冬月去荊芥穗﹐加艸豆蔻仁。

﹝仲﹞火逆上气﹐咽喉不利﹐止逆下气﹐宜

麥門冬湯

主之。

麥門冬﹝七升﹞半夏﹝一升﹞人參﹝四兩﹞甘艸﹝二兩﹞粳米﹝三合﹞大棗﹝十二枚﹞上六味﹐以水一斗二升﹐煮取六升﹐溫服一升﹐日三夜一服。

﹝《保》﹞

天門冬丸

治婦人喘嗽﹐手足煩熱﹐骨蒸寢汗﹐口漧引飲﹐面目浮腫。

天門冬﹝十兩﹐去心﹞麥門冬﹝八兩﹐去心﹞生地﹝三斤﹐取汁爲膏﹞上三味爲細末﹐膏子爲丸﹐如桐子大。每服五十丸﹐逍遙散下。逍遙散須去甘艸加人參﹐或與王氏《博濟方》人參荊芥散亦得。如面腫不已﹐經曰﹕面腫因風﹐故宜汗﹐麻黃﹑桂枝可發其汗﹐後與柴胡飲子去大黃。

《咳論》曰﹕治髒者治其﹐治腑者治其合﹐浮腫者治其經﹐治者治其土也﹐治合者亦治其土也﹐如兵圍魏救趙之法也。

﹝《本》﹞治咳嗽上气喘急﹐以人參一味爲末﹐雞子淸投新水調下一錢。昔有二人同走﹐一含人參﹐一不含﹐俱走三五里許﹐其不含者大喘﹐含者气息自如﹐此乃人參之力也。

上用門冬﹑五味﹑人參三味爲主﹐治肺虛或自汗或少气而喘﹐蓋聖藥也。

予治一婦人五十餘歲﹐素有痰嗽﹐忽一日大喘﹐痰出如泉﹐身汗如油﹐脈浮而洪﹐似命絕之狀。予適在彼﹐速用麥門冬四錢﹐人參二錢﹐五味一錢五分﹐煎服﹐一帖喘定汗止﹐三帖後痰亦漸少。再與前方內加栝蔞仁一錢五分﹐白術﹑當歸﹑芍藥﹑黃芩各一錢﹐服二十餘帖而安。此實麥門冬﹑五味﹑人參之功也。如自汗兼腹滿﹐脈沈實而喘者﹐裏實也﹐宜下之。

﹝仲﹞上气喘而躁者﹐屬肺脹﹐欲作風水﹐發汗則愈。咳而上气﹐此爲肺脹﹐其人喘﹐目如脫狀﹐脈浮大者﹐

越婢加半夏湯

主之。

麻黃﹝六兩﹞石膏﹝半斤﹞生薑﹝三兩﹞大棗﹝十五枚﹞甘艸﹝一兩﹞半夏﹝半升﹞上六味﹐以水六升﹐先煮麻黃去上沫﹐納諸藥煮取三升﹐分溫三服。

﹝丹﹞七三嬸喘﹐遇冬則發﹐此寒包熱也﹐解表則熱自除。

枳殼﹝三錢﹐炒﹞麻黃防風黃芩桔梗﹝各二錢﹞陳皮紫蘇﹝五葉﹞木通﹝一錢半﹐通利九竅﹐治肺壅甚當﹞上分四帖﹐煎取小半盞﹐熱飲之。

治寒包熱而喘﹐必用發散。

半夏枳殼﹝炒﹞桔梗黃芩﹝炒﹞紫蘇麻黃杏仁甘艸如天寒﹐加桂枝。

女子十二歲﹐自小喘嗽。

白術陳皮靑皮﹝五錢﹞麻黃茯苓木通片芩﹝三錢﹞蒼術桔梗﹝二錢﹞漧薑﹝一錢﹞甘艸﹝五分﹞一男子年一十四歲﹐哮十日則發一徧。此疾在上焦﹐不得汗泄﹐正當九月十月之交﹐宜溫散。仍與小胃丹佐之溫散﹐加麻黃﹑黃芩。每帖用一錢半﹐入薑汁研細末﹐以水盞半煎﹐去渣飲之。每夜臨臥時與小胃丹十二粒﹐津下之。

﹝仲﹞肺脹﹐咳而上气﹐煩躁而喘﹐脈浮者﹐心下有水﹐

小靑龍加石膏湯

主之。

麻黃芍藥桂枝細辛甘艸漧薑﹝各三錢﹞五味子半夏﹝各半升﹞石膏﹝二兩﹞上九味﹐以水一斗﹐先煮麻黃去上沫﹐納諸藥煎取三升﹐彊人服一升﹐羸者減之﹐日三服﹐小兒服四合。

﹝垣﹞

麻黃定喘湯

小兒寒郁喘﹐喉鳴﹐腹內鳴﹐堅滿﹐鼻流淸涕﹐脈沈急而數。

麻黃艸豆蔻益智仁﹝各一兩分半﹞甘艸歸身紅花黃芩﹝生﹞柴胡梢﹝各一分﹞升麻神曲﹝各五分﹞吳茱萸﹝二分﹞蘇木﹝半分﹞全蠍﹝一个﹞上咀﹐分二服﹐水二大盞﹐煎至七分﹐去渣稍熱服﹐食後。忌風寒。微微有汗效。

麻黃蒼術湯

治秋暮冬天﹐每夜連聲嗽不絕﹐大喘﹐至天明日髙方緩﹐口苦﹐兩脇下痛﹐臥而多驚﹐筋攣肢節痛﹐痰吐涎沫﹐日晚呵欠﹐不能飲食。

柴胡根羌活根蒼術﹝各五分﹞麻黃﹝一分﹞防風根甘艸根﹝生﹞歸梢黃芩﹝各四分﹞熟甘艸﹝三分﹞五味子﹝九分﹞艸豆蔻﹝六分﹞黃﹝一錢半﹞上分二帖﹐水煎﹐去渣稍熱服﹐臨臥。

上發表治喘﹐前五方發寒包熱也﹐後三方發外中皆寒也。

四磨湯

治七情鬱結﹐上气喘急。

人參檳榔沈香天臺烏藥上四味﹐各濃磨水﹐取七分﹐煎一二沸﹐放溫服。加木香﹑枳殼﹐爲六磨湯。有苦寒者﹐加丁香﹑桂亦可。

《衍義》云﹕烏藥﹑檳榔气少走泄多﹐但不甚剛猛﹐與沈香同磨作湯﹐治胸中气膈甚當。

上解郁治喘。

﹝丹﹞一婦人與前方﹐發熱得汗而喘定﹐夜半進少稀粥﹐喘再作﹐心痞口漧﹐與下方。

半夏枳實﹝炒﹐三錢﹞黃連白術﹝二錢﹞木通陳皮﹝各一錢半﹞麻黃紫蘇﹝各一錢﹞甘艸﹝五分﹞上咀﹐薑水煎服。若陰虛痰喘急者﹐補陰降火﹐四物加枳殼﹑半夏。

平江洗伯寧﹐家丰﹐好內濃味﹐每年到四月九月內必發气喘﹐擡肩吐痰﹐脈沈澀而細數﹐諸醫用平肺之藥﹐數年不愈﹐如此者六七年。用人參生地黃膏﹐和當歸﹑牛膝﹑肉蓯蓉﹑枸杞子﹑五味子﹑知母﹑黃柏﹑天門冬﹑玄參末爲丸﹐如桐子大。每服百丸﹐空心服﹐以救肺虛。又用阿魏﹑黃連﹑山楂﹑沈香﹑牛黃﹑辰砂﹑膽星﹑陳皮﹑神曲﹐糊爲丸﹐如桐子大﹐臨臥姜湯下三四十丸﹐治濃味。服訖﹐復用瓊玉膏一劑﹐繼服之而安。﹝瓊玉膏方見勞瘵。﹞治哮亦治積。雞子略敲﹐損殼不損膜﹐浸尿缸內三四日﹐臨夜煮食。﹝海藏《本艸》云﹕陰不足者﹐補之以味。﹞﹝羅﹞喘則肺實己未八月中﹐霖雨不止﹐時承上命治不憐吉歹元帥夫人﹐年逾五十﹐身體肥盛﹐因飲酒及乳過﹐腹脹喘滿﹐聲聞捨外﹐不得安臥﹐大小便澀滯﹐气口脈大兩倍於人迎﹐關脈沈緩而有力。予思霖雨之濕﹐飲食之熱﹐濕熱大盛﹐上攻於肺﹐神气躁亂﹐故爲喘滿。邪气盛則實﹐實者宜下之﹐故制

平气散

以下之。

白牽牛﹝二兩﹐半生半熟﹐只取頭末一兩﹞靑皮﹝去白﹞檳榔﹝各三錢﹞陳皮﹝去白﹐半兩﹞大黃﹝七錢﹞﹝《內經》﹞曰﹕肺苦气上逆﹐急食苦以泄之。故以白牽牛苦寒﹐瀉气分濕熱﹐上攻喘滿﹐故以爲君。陳皮苦溫﹐體輕浮﹐理其肺气﹐靑皮苦辛平﹐散肺中滯气爲臣。檳榔辛溫﹐性沈重﹐下痰降气﹐大黃苦寒﹐蕩滌滿實﹐故以爲使。

上爲細末﹐每服三錢﹐煎生薑湯一大盞﹐調下無時。一服減半﹐再服喘愈。止有胸膈不利﹐煩熱口漧﹐時時咳嗽﹐再與

加減瀉白散

桑白皮﹝一兩﹞地骨皮知母陳皮靑皮﹝各去白﹞桔梗﹝去蘆。各五錢﹞黃芩﹝細銼﹑淨﹞甘艸﹝炙。各三錢﹞上件銼如麻豆大﹐每服五錢﹐水二大盞﹐煎至一盞﹐去渣溫服﹐食後﹐數服良愈。華佗云﹕盛則爲喘﹐減則爲枯。《活人》云﹕發喘者﹐气有餘也。凡看文本﹐須要會得本意﹐盛而爲喘者﹐非肺气盛也﹔喘爲气有餘者﹐亦非肺气有餘也。气盛當認作气衰﹐有餘當認作不足。肺气果盛﹐又爲有餘﹐當淸肅下行而不喘﹐以其火入於肺﹐衰與不足而爲喘焉。故言盛者﹐非言肺气盛也﹐言肺中之火盛也。言有餘者﹐非言肺气有餘也﹐言肺中之火有餘也。故瀉肺以苦寒之劑﹐非瀉肺也﹐瀉肺中之火﹐實補肺也﹐用者不可不知。

﹝羅﹞

槐角利膈丸

治風勝痰實胸滿﹐及喘滿咳嗽。

皂角﹝一兩﹐酥炙﹐去皮弦子﹞半夏槐角﹝炒。各半兩﹞牽牛﹝一兩半﹞上同爲細末﹐生薑汁麵糊丸﹐如桐子大﹐每服三十丸﹐食後﹐生薑湯送下。

定喘餅子

神驗。

羌花﹝醋浸一宿﹐炒﹞桑白皮﹝炒﹞吳茱萸﹝炒﹞馬兜鈴陳皮﹝去白。各一兩﹞寒食麵﹝三兩﹞白牽牛﹝三兩﹐半生半炒﹐取頭末二兩﹞上爲末﹐和勻﹐滴水丸﹐如櫻桃大﹐捏餅子。取熱灰半碗﹐在鍋內同炒﹐餅子熱﹐每夜服一餅﹐嚼爛﹐煎馬兜鈴湯下。如患人心頭不快﹐加上一餅或兩餅﹐至微明利下﹐神效。婦人有胎﹐不可服。

洞虛子神祕沈香丸下痰喘。﹝方見痰飲門。﹞﹝仲﹞膈間支飲﹐其人喘滿﹐心下痞堅﹐面色黧黑﹐其脈沈緊﹐得之數十日﹐醫吐之不愈。

木防己湯

主之。虛者卽愈﹐實者三日復發﹐與不愈者﹐宜木防己湯去石膏加茯苓芒硝湯主之。

木防己﹝三兩﹞石膏﹝十二枚﹐如雞子大﹞桂枝﹝二兩﹞人參﹝四兩﹞上四味﹐以水六升﹐煮取二升﹐分溫再服。

木防己加茯苓芒硝湯方

木防己桂枝﹝各二兩﹞人參﹝四兩﹞茯苓﹝四兩﹞芒硝﹝三合﹞上五味﹐水六升﹐煮二升﹐去渣﹐納芒硝﹐再微煎﹐分溫再服。微利卽愈。

﹝丹﹞喘急有風痰者﹐《婦人大全》

千緡湯

半夏﹝七个﹐炮制四片﹐破之﹞皂角﹝去皮尖﹞甘艸﹝炙。各一寸﹞生薑﹝如指大﹞上用水一碗﹐煮去半﹐頓服。一方不用甘艸﹐但用半夏末一兩﹐皂角去皮弦半兩﹐生薑七片﹐同入紗袋中﹐水三升﹐煎至一盞五分﹐以手揉洗﹐取淸汁﹐分作三服﹐並服二服﹐效。

﹝云﹞

四七湯

治痰涎咽喉中上气喘逆﹐甚效。﹝方見咽喉條。卽仲景治婦人胸中如有炙臠﹐半夏濃朴湯。﹞﹝《保》﹞

半夏丸

治因傷風而痰作喘逆﹐兀兀欲吐﹐惡心欲倒。

半夏﹝一兩﹞檳榔﹝三錢﹞雄黃﹝三錢﹞上爲末﹐薑汁浸蒸餅爲丸﹐桐子大。每服三十五丸﹐姜湯下。小兒丸米大。

﹝《經》﹞定喘化痰。豬蹄甲四十九个﹐淨洗控幹﹐每个指甲內入半夏﹑白礬各一字﹐裝罐子內﹐封閉﹐勿令煙出﹐火通赤﹐去火毒﹐細研﹐入麝香一錢匕。有上喘咳嗽﹐用糯米飲下﹐小兒五分﹐至妙。

﹝《簡》﹞治喘急。用桔梗一兩半﹐搗羅爲末﹐童便半升﹐煎取四合﹐去渣溫服。

凡治喘﹐正發時無痰﹐將愈時卻吐痰者﹐乃痰於正發之時﹐閉塞不通而喘甚﹐當於其時開其痰路﹐則易安也。宜此方桔梗之類﹐及枳殼﹑栝蔞實﹑杏仁﹑蘇葉﹑前胡等﹐引出其痰。候痰出喘退﹐卻調其虛實﹐虛者補以參﹑﹑歸﹑術﹐實者瀉以沈香滚痰丸之類是也。

﹝河﹞人參半夏丸化痰定喘。﹝方見咳喘。予平日用此方治久喘未發時服此丸﹐已發時用沈香滚痰丸微下之﹐累效。﹞﹝世﹞火喘。用白虎湯加栝蔞仁﹑枳殼﹑黃芩﹐神效。

﹝《保》﹞

雙玉散

治痰熱而喘﹐痰湧如泉。

寒水石石膏﹝各等分﹞上細末﹐人參湯下三錢﹐食後服。

﹝仲﹞支飲不得息﹐用葶藶大棗瀉肺湯卞之。﹝方見肺癰。此方效驗甚捷﹐但虛人忌服。﹞﹝丹﹞

紫金丹

治哮喘遇冷發者用之。

精豬肉﹝三十兩﹞砒霜﹝明亮者一兩﹐研細﹞上將肉切如骰子大﹐用砒末入肉內拌勻﹐分肉爲六分﹐每分用紙筋黃泥包之﹐用火烘令泥幹﹐又用白炭火於無人處﹐靑煙出盡爲度﹐放地上一宿﹐研極細﹐用湯浸蒸餅丸﹐如綠豆大﹐用淸茶吞下﹐大人二十丸﹐小兒十丸﹐量虛實用之。

哮喘遇冷則發者有二證。

其一屬中外皆寒。治法乃東垣參蘇溫肺湯﹑調中益气加茱萸湯及此方紫金丹劫寒痰者是也。其二屬寒包熱。

治法乃仲景﹑丹溪用越婢加半夏湯等發表諸方之類﹐及預於八九月未寒之時﹐先用大承气湯下其熱﹐至冬寒時無熱可包﹐自不發者是也。

﹝丹﹞

淸金丹

治哮嗽遇濃味發者用之。

蘿菔子﹝淘淨﹐蒸令熟﹐曬榦爲末﹐一兩﹞豬牙皂角﹝火燒過﹐以碗覆地上﹐作灰末﹐三錢﹞上爲末﹐拌勻﹐用薑汁浸蒸餅丸﹐如蘿卜子大。每服三十粒﹐慢咽下。一方劫喘﹐用薑汁蜜煉丸﹐桐子大。

每七八十丸﹐噙下﹐止之。

﹝瑞﹞

化痰丸

快脾順气﹐化痰消食﹐治久喘或作或止者﹐甚妙。

半夏﹝洗﹞南星﹝去皮膜﹞白礬皂角﹝切碎﹞生薑上各一斤﹐用水煮南星﹐無白點爲度﹐揀去皂角不用﹐將生薑切作片﹐同半夏﹑南星曬漧﹐無日色火焙。

再加﹕靑皮﹝去穣﹞陳皮﹝去白﹞紫蘇子﹝炒﹞蘿卜子﹝炒﹐另研﹞漧葛杏仁﹝去皮尖﹐另研﹞神曲﹝炒﹞麥﹝炒﹞山楂香附子﹝去毛﹞上各半斤﹐淨與前藥合和一處﹐研爲細末﹐生薑汁浸蒸餅打糊爲丸﹐如桐子大。每服五七十丸﹐臨臥食後茶湯送下。

﹝仲﹞病患飲水多﹐必暴喘滿。

﹝潔﹞白術散治夏月飲冷酒﹐生痰膈滿。﹝方見咳脾肺條。﹞﹝丹﹞喘而心痛。油炒半夏爲末﹐粥丸﹐姜湯下三十丸。

哮嗽必用吐法。吐藥中用醋多﹐不用涼藥。

子和稀涎散﹝方見治法門上實條。﹞﹝世﹞治喘。用古文錢七个﹐鹽梅七个﹐水一盞﹐同浸二宿﹐每服一呷﹐空心﹐良久吐出惡痰而效。

﹝垣﹞病機云﹕諸痿喘嘔﹐皆屬於上。辧云﹕傷寒家論喘嘔﹐以爲火熱者﹐是明有餘之邪中於外﹐寒變而爲熱﹐心火太旺攻肺﹐故屬於上。又云﹕膏粱之人﹐奉養太過﹐及過愛小兒﹐亦能積熱於上而爲喘咳﹐宜以甘寒之劑治之。《脈經》又云﹕肺盛有餘﹐則咳嗽上气﹐喘渴煩心﹐胸滿短气﹐皆衝脈之火行於胸中而作也。系在下焦﹐非屬上也。蓋雜病不足之邪﹐起於有餘病機之邪﹐自是標本病傳﹐多說飲食勞役﹐喜怒不節﹐水谷之寒熱﹐感則害人六腑﹐皆由中气不足﹐其脹腹滿﹐咳喘嘔﹐食不下﹐皆以大甘辛熱之劑治之﹐則立已。令立熱喘﹑寒喘二方於後。

人參平肺散

治心火刑肺﹐傳爲肺痿﹐咳嗽喘嘔﹐痰涎壅盛﹐胸膈痞悶﹐咽嗌不利。

桑白皮﹝一錢﹞知母﹝七分﹞甘艸﹝炙﹐五分﹞茯苓﹝四分﹞地骨皮﹝五分﹞天門冬﹝四分﹞靑皮﹝三分﹞五味子﹝三十粒﹞陳皮﹝三分﹞人參﹝五分﹞上咀﹐只作一服﹐水煎﹐食後溫服。如熱甚加黃芩四分﹐紫蘇葉﹑半夏各五分。

參蘇溫肺湯

治形寒飲冷則傷肺﹐喘﹐煩心﹐胸滿短气不能宣暢。

人參肉桂甘艸木香五味子陳皮半夏﹝制﹞桑白皮白術紫蘇莖葉﹝各二兩﹞白茯苓﹝一兩﹞上咀﹐每服五錢﹐水一盞半﹐生薑三片﹐煎至七分﹐去渣﹐食後溫服。如冬寒每服不去節麻黃半分﹐先煎去沫﹐下諸藥。

﹝丹﹞喘有陰虛自小腹下火起而上者﹐亦有痰火衝上者﹐宜四物湯加靑黛﹑竹瀝﹑陳皮﹐入童便煎服。

﹝垣﹞調中益气湯加減法。﹝方見治虛實條。﹞如秋冬月胃脈四道爲衝脈所逆﹐並脇下少陽脈二道而反上行﹐病名曰厥逆﹐其證气上衝咽不得息﹐而喘息有音不得臥﹐加茱萸五分或一錢﹐湯洗去苦﹐觀厥气多少而用之。如夏月有此證﹐爲大熱也﹐蓋此證隨四時爲寒熱溫涼﹐宜以酒黃連﹑酒黃柏﹑酒知母各等分爲細末﹐熟湯丸如桐子大﹐每服二百丸﹐白湯送下﹐空心服﹐仍多飲熱湯﹐服畢少時﹐便以美食壓之﹐使不得胃中停畱﹐直至下元以瀉衝脈之邪也。大抵治飲食勞倦所得之病﹐乃虛勞七損證也﹐當用溫平甘多辛少之藥治之﹐是其本法也。如時上見寒熱病﹐四時癥也。又或將理不如法﹐或酒食過多﹐或辛熱之食作病﹐或寒冷之食作病﹐或居大寒大熱之處益其病﹐當臨時制宜﹐暫用大寒大熱治法而取效﹐此從權也﹐不可以得效之故而久用之﹐必致夭橫矣。《黃帝鍼經》曰﹕從下上者﹐引而去之。上气不足﹐推而揚之。蓋上气者﹐心肺上焦之气﹐陽病在陰﹐從陰引陽﹐宜以入腎肝下焦之藥引甘多辛少之藥﹐使升發脾胃之气﹐又從而去邪气於腠理皮毛也。又曰﹕視前痛者﹐當先取之。是先以繆刺瀉其經絡之壅塞者﹐爲血凝而不流﹐故先取之而後治他病。

加減瀉白散

治陰气在下﹐陽气在上﹐咳嘔喘促。

桑白皮﹝一兩﹞靑皮﹝二兩﹞茯苓﹝三錢﹞地骨皮﹝七錢﹞甘艸陳皮五味人參﹝各五分﹞上咀﹐每服四錢﹐水一盞半﹐入粳米數十粒同煎﹐去渣溫服﹐食後。

平居則气平和﹐行動則气促而喘者﹐亦衝脈之火。予族兄六旬有餘﹐素有喘證﹐或唾吐血痰﹐平居時則不喘﹐稍行動則气促喘急。以黃柏知母滋腎丸﹐空心服七八十丸﹐其證大減。此黃柏﹑知母能泄衝脈之火者﹐如此效也。

﹝丹﹞治卒上气喘鳴息便欲死者﹐研韭汁飲一升﹐瘥。蓋韭去胸中惡血滯气。

﹝《食》﹞主上气咳嗽﹐胸膈妨滿气喘。桃仁二兩去皮尖﹐以水一升﹐研取汁﹐和粳米二合﹐煮粥食之。

諸气憤郁﹐皆屬於肺。﹝全文見診王注云﹕憤﹐謂憤郁奔迫也。﹞﹝《簡》﹞治肺气喘嗽。馬兜鈴二兩﹐只用裏面子﹐去殼﹐秋石半兩﹐入碗內和勻﹐慢火炒幹﹐甘艸一兩炙﹐二味爲末一錢﹐水一盞﹐煎六分﹐溫呷﹐以藥末含﹐咽津亦得。﹝《衍義》云﹕治肺气愈。﹞﹝垣﹞

加減三奇湯

治咳气喘上气﹐痰涎喘促﹐胸膈不利。

桔梗半夏陳皮甘艸靑皮杏仁人參五味子﹝各等分﹞上咀﹐每服四錢﹐水二盞﹐姜二片﹐煎至一盞﹐去渣﹐通口食後服。

﹝羅﹞

紫參散

治形寒飲冷傷肺﹐喘促痰涎﹐不得安臥。

粟殼﹝一兩﹐蜜炒黃色﹞麻黃桔梗紫參甘艸﹝炙﹞五味﹝各五錢﹞上咀﹐每服四錢﹐水二盞﹐姜三片﹐同煎去渣﹐食後服。

﹝云﹞

淸金湯

治男婦不拘遠近肺气咳嗽﹐上气喘急﹐喉中涎聲﹐胸滿气逆﹐坐臥不安﹐飲食不下。

粟殼﹝蜜炙﹞人參甘艸﹝各半兩﹞陳皮茯苓杏仁阿膠﹝炒﹞五味子桑白皮薏苡仁紫蘇百合貝母﹝去心﹞半夏曲款冬花﹝各一兩﹞上咀﹐每服五錢﹐姜三片﹐棗二枚﹐烏梅一个﹐水煎﹐臨臥服。

肺虛則少气而喘。經云﹕秋脈者肺也。秋脈不及﹐則喘﹐呼吸少气而咳﹐上气見血﹐下聞病音。其治法則門冬﹑五味﹑人參之屬是也。肺痺肺積﹐則久喘而不已。經云﹕淫气喘息﹐痺聚在肺。又云﹕肺痺者﹐煩滿喘而嘔﹐是肺痺而喘。治法或表之﹐或吐之﹐使气宣通而愈也。《難經》又云﹕肺之積名息賁﹐在右脇下如杯﹐久不已﹐令人喘咳﹐發肺癰。治法則息賁丸能磨其積是也。

胃喘則身熱而煩。經云﹕胃爲气逆。又云﹕犯賊風虛邪者陽受之﹐陽受之則入六腑﹐入六腑則身熱不時臥﹐上爲喘呼。又云﹕陽明厥則喘而﹐則惡人﹐或喘而死者﹐或喘而生者﹐何也﹖厥逆連髒則死﹐連經則生是也。﹐王注謂熱內郁而煩。凡此胃喘治法﹐宜加減白虎湯之類是也。

腎喘則嘔咳。經云﹕少陰所謂嘔咳上气喘者﹐陰气在下﹐陽气在上﹐諸陽气浮﹐無所根據從﹐故嘔咳上气喘也。東垣治以瀉白散是也。

運气喘者有三﹕一曰金助肺盛而喘。經云﹕歲金太過﹐病甚則喘咳气逆﹐肩背痛。又云﹕歲金太過曰堅成﹐堅成之紀﹐其病喘喝﹐胸憑仰息。治以溫劑是也。

二曰火攻肺虛而喘。經云﹕歲火太過﹐炎暑流行﹐肺金受邪﹐民病少气咳喘﹐上臨少陰少陽﹐咳喘息鳴。

又云﹕少陰司天﹐熱淫所勝﹐病寒熱喘咳﹐甚則肺脹﹐大腹滿膨膨而喘咳。又云﹕少陰在泉﹐熱淫所勝﹐病气上衝胸﹐喘不能久立。治以鹹寒是也。

三曰風火爲气逆。經云﹕木太過曰發生﹐發生之紀﹐上微則其气逆是也。

﹝《靈》﹞黃帝曰﹕衛气之畱於腹中﹐搐積不行﹐苑蘊不得常所﹐使人肢脇胃中滿﹐喘呼逆息者﹐何以去之﹖伯髙曰﹕其气積於胸中者﹐上取之﹔積於腹中者﹐下取之﹔上下皆滿者﹐傍取之。黃帝曰﹕取之柰何﹖伯髙對曰﹕積於上﹐瀉大迎天突﹑喉中﹔積於下者﹐瀉三里與气沖﹔上下皆滿者﹐上下取之﹐與季脇之下一寸。

重者﹐雞足取之。診視其脈大而弦急﹐及絕不至者﹐及腹皮急甚者﹐不可刺也。﹝衛气失常論難足取之者﹐正入一鍼﹐左右斜入二鍼﹐如雞之足三爪也。東垣云﹐大不可刺者宜灸也﹐一則沈寒痛冷﹐二則無脈知陽絕也﹐三則腹皮急而陽陷也﹐捨此三者﹐餘皆不得灸。若病在兩寸者及腹皮急甚者﹐當從陰引陽取穴於腹募﹐五臟病取五臟募﹐六腑病取六腑募。

若病在兩尺脈者﹐當從陽引陰﹐取穴於背﹐五臟病取五臟﹐六腑病取六腑。元气病取六腑募﹐筋骨有形病者取五募。其病不在天之陽﹐不在地之陰﹐在腹中者﹐故取季脇下一寸。元气病取之右﹐筋骨病取之左﹐故在中者旁取之。此其理也﹐灸者認取之。﹞﹝《靈》﹞黃帝曰﹕刺節言振埃﹐夫子乃言刺外經﹐去陽病﹐余不知其所謂也﹐願卒聞之。岐伯曰﹕振埃者﹐陽气大逆﹐上滿於胸中﹐憤肩息﹐大气逆上﹐喘喝坐伏﹐病惡埃煙﹐KT﹐不得息﹐請言振埃﹐尙疾於振埃。黃帝曰﹕善。取之何如﹖岐伯曰﹐取之天容。黃帝曰﹕其咳上气﹐窮胸痛者﹐取之柰何﹖岐伯曰﹕取之廉泉。

黃帝曰﹕取之有數乎﹖岐伯曰﹕取天容者﹐無過一里﹐取廉泉者﹐血變而止。帝曰﹕善哉﹝刺節眞邪篇KT﹐於結反。

陽迎頭痛﹐胸滿不得息﹐取之人迎。﹝寒熱病篇陽迎﹐陽逆也。﹞气逆上﹐刺膺中陷者與下胸動脈。﹝雜病篇﹞刺灸喘滿有六法﹕其一取陽气﹐上四節經文所言者是也。

其二取肺。經云﹕肺手太陰之脈﹐是動則病肺脹滿膨膨而喘咳﹐缺盆中痛﹐甚則交兩手而瞀。所生病者﹐咳上气喘渴﹐煩心﹐胸滿﹐視盛虛熱寒陷下取之也。又云﹕邪在肺則皮膚痛﹐寒熱上气喘﹐汗出咳動肩背﹐取之膺中外背三節五椎之傍﹐以手疾按之﹐快乃刺之﹐取之缺盆之中以越之。又云﹕肺病者﹐喘咳逆气﹐肩背痛﹐取其經太陰足太陽之外﹐厥陰內血者。王注謂內外之間﹐是足少陰經也。又云﹕肺藏气﹐气有餘則喘咳上气﹐瀉其經隧﹐無傷其經﹐無出其血﹐無出其气。楊注謂經隧爲列缺穴也。又云﹕气亂於肺﹐則俯仰喘喝﹐接手以呼取之﹐手太陰滎足少陰輸是也。

其三取大腸。經云﹕腹中常鳴﹐气上衝胸﹐喘不能久立﹐邪在大腸﹐刺肓之原巨虛上廉三里。又云﹕邪客手陽明之絡﹐令人气滿﹐胸中喘息而支﹐胸中熱﹐刺手大指次指爪甲上去端如韭葉各一﹐左取右﹐右取左﹐如食頃已是也。

其四取腎。經云﹕腎病者﹐喘咳身重﹐寢汗出﹐憎風﹐取其經少陰太陽血者是也。

其五取脾。經云﹕气滿胸中喘急﹐取足太陰大指之端﹐去爪甲如韭葉﹐寒則畱之﹐熱則疾之﹐气下乃止。

其六取脾喘。《內經》詳文具痺。

﹝《千》﹞灸嗽。兩乳黑白際二穴﹐脊後三穴。嘗灸族侄喘﹐灸後一月﹐喘發﹐大吐痰一桶許而安。﹝見效鍼灸條下。﹞﹝《玉》﹞治喘哮﹕天突﹝鍼入向下五分﹐瀉五吸﹞中﹝三分﹐三呼﹞旋璣﹝三分﹐瀉三吸﹞气海府﹝一分﹐沿皮向外一寸半﹐瀉六吸﹞乳根﹝一分﹐沿皮向外一寸半﹐瀉一吸﹞﹝《摘》﹞五膈气喘息不止﹕中脘﹝八分﹞期門﹝凡剌腹部﹐气虛人內息六七口﹐下入丹田﹐閉气剌之﹞﹝《集》﹞哮喘﹐灸刺上穴不愈者﹐可選用之﹕膏肓關元中脘三里百勞腎﹝各灸之。﹞支溝大陵﹝東陽﹞哮喘﹐諸穴選用之﹕天容噫嘻气捨扶突太白﹝剌﹞魄戶中府大包中雲門石門期門﹝各灸之﹞﹝《怪穴》﹞气喘﹕乳中﹝在乳下肋中鍼入一分﹐沿皮向後一寸半﹐瀉之﹞﹝桑﹞哮喘﹕丰隆﹝三寸半﹞﹝潔﹞喘滿痰實﹐口中如膠﹕太溪﹝《甲》﹞喘少气不足以息﹐腹滿﹐大便難﹐時上走﹐胃中鳴﹐脹滿﹐口舌漧﹐口中吸吸﹐善驚﹐咽中痛﹐不可內食﹐善怒恐不樂﹐大鐘主之。咳﹐腸下積聚而喘逆﹐臥不安席﹐時寒熱﹐期門主之。

﹝《流注》﹞气促喘﹕天突﹝《甲》﹞喘逆鼽衄﹐肩胛內廉痛﹐不可俯仰﹐季脇引少腹而痛脹﹐噫嘻主之。

﹝《怪穴》﹞婦人血弱气喘﹕气中﹝在气海旁一寸半﹐鍼入二寸半﹐先補後瀉。﹞﹝成﹞喘者﹐肺主气﹐形寒飲冷則傷肺﹐故其气逆而上行﹐衝急喝喝而息數﹐張口擡肩﹐搖身滚肚﹐是爲喘也。

喘鳴肩息者﹐脈實大也﹐緩則生﹐急則死。﹝全文見小兒喘王注云﹕緩謂縱緩﹐急謂弦急﹐非來往之緩急也。﹞﹝《脈》﹞上气喘息低昂﹐其脈滑﹐手足溫者生﹐脈澀﹐四肢寒者死。

﹝丹﹞哮喘必用薄滋味。

凡下痰走喘諸方﹐施之形實有痰者﹐神效。若陰虛而脈浮大按之澀者﹐不可下﹐下之必反劇而死也。

卷之二十七肺大腸部喘

喘不得臥

凡喘而臥不得﹐其脈浮﹐按之虛而澀者﹐爲陰虛﹐去死不遠﹐愼勿下之﹐下之必死﹐宜四物加童便﹑竹瀝﹑靑黛﹑門冬﹑五味﹑枳殼﹑蘇葉服之。

﹝丹﹞胡安人年六十八﹐惡寒發熱﹐自四月來得痰嗽﹐眠不得﹐食少﹐心膈痛﹐口中連嗽﹐五更頗甚。

白術﹝三錢﹞枳殼﹝炒﹞黃連﹝各二錢﹞芍藥﹝二錢半﹞片芩﹝七錢半﹞桔梗蘇梗葉﹝各一兩﹞木通﹝五分﹞甘艸﹝炙些﹞五味﹝二十一粒﹞上入竹瀝煎服。

一丈夫因病喘不可臥﹐肺脈沈而澀﹐此外有風涼濕气遏內熱不得舒。

黃芩陳皮木通﹝各一錢半﹞麻黃蘇葉桂枝﹝各一錢﹞黃連漧薑甘艸﹝炙﹞開二教體虛﹐感寒發熱﹐气喘難臥。

蒼術麻黃白術片芩﹝炒。各五分﹞桂枝﹝三分﹞半夏枳殼﹝各一錢﹞木通﹝三分﹞甘艸﹝炙﹞上生薑二片同煎﹐加研碎杏仁五个。﹝此方半夏爲君﹐必是吐痰多之人也。﹞上解表三方﹐前一方寒熱多者設﹐後二方寒多者設。

咳逆上气﹐時時濁唾﹐但坐不得眠者﹐

皂莢丸

主之。

用皂莢八兩﹐刮去皮﹐酥炙﹐上一味爲末﹐蜜丸如桐子大。以棗膏和湯服三十丸﹐日三夜一。

女人年六十﹐自來無汗多痰﹐今得喘病﹐眠不得﹐曾與

靑州白丸子

半夏﹝半兩﹞枳殼﹝炒﹐四錢﹞桔梗陳皮木通黃芩﹝二錢﹞麻黃﹝一錢半﹞紫蘇防風﹝各一錢﹞甘艸﹝炙﹐五分﹞上分作五帖﹐生薑三片﹐水煎去渣﹐入竹瀝兩蚶殼許﹐熱飲。

﹝《素》﹞夫不得臥﹐臥則喘者﹐是水气之客也。夫水者﹐循津液而流也。腎者水髒﹐主津液﹐主臥與喘也。﹝逆調論﹞﹝垣﹞

神祕湯

治病患不得眠﹐眠則喘者﹐水气逆行﹐上乘於肺﹐肺得水而浮﹐使气不流通﹐其脈沈大﹐宜此治之。

蘇葉陳皮生薑人參﹝各五錢﹞茯苓桑白皮木香﹝各二錢﹞上咀﹐水煎去渣﹐大溫﹐分二服。

﹝仲﹞咳逆倚息不得臥﹐小靑龍湯主之。﹝方見傷寒又云﹕支飲亦喘不得臥﹐加短气﹐其脈平也。﹞靑龍湯下已﹐多唾﹐口燥﹐寸脈沈﹐尺脈微﹐手足厥逆﹐气從小腹上衝胸咽﹐手足痺﹐其面翕然如醉狀﹐因復下流陰股﹐小便難﹐時復冒者﹐與

茯苓桂枝五味子甘艸湯

治其气沖。

桂枝﹝去皮﹞茯苓﹝各四兩﹞甘艸﹝炙﹐三兩﹞五味子﹝半升﹞上四味﹐以水八升﹐煮取三升﹐去渣﹐分溫三服。

沖气卽低﹐而反更咳﹐胸滿者﹐用桂枝茯苓五味甘艸湯去桂﹐加漧薑細辛各三兩﹐以治其咳滿。咳滿卽止﹐而更復渴﹐沖气復發者﹐以細辛﹑漧薑爲熱藥也﹐服之當遂渴﹐而渴反止者﹐爲支飲也。支飲者法當冒﹐冒者必嘔﹐嘔者復納半夏半升以去其水。﹝於桂苓甘艸五味湯中去桂﹐加漧薑﹑細辛﹑半夏是也。﹞水去嘔止﹐其人形腫者﹐加杏仁半升主之﹐其證應內麻黃﹐以其人遂痺﹐故不納之﹐若逆而納之必厥﹐所以然者﹐以其人血虛﹐麻黃髮其陽故也﹐用﹕茯苓﹝四兩﹞甘艸漧薑細辛﹝各三兩﹞五味子半夏杏仁﹝各半升﹐去皮尖﹞上煎去渣﹐溫日三服。

若面熱如醉﹐此胃爲熱所衝燻其面﹐加大黃三兩以利之。

﹝無﹞

眞應散

治遠年喘急不能眠﹐百藥不效者。

白石英﹝四兩﹐通明者﹐以生絹袋盛﹐用雄豬肚一个﹐以藥入內縫定煮熟﹐取藥出﹐再換豬肚一个如前法煎三次﹐煮了取藥出﹐曬漧﹐研﹞上爲末﹐以官局款冬花散二錢﹐入藥末二錢﹐再加桑白皮二寸﹐生薑三片﹐棗子一个﹐水一盞半﹐煎至七分﹐通口服。豬肚亦可喫﹐只不得用醬醋鹽椒姜等調和。﹝款冬花散方﹐用款冬花一錢﹐貝母﹑知母﹑桑葉﹑杏仁﹑半夏﹑阿膠﹑甘艸各二錢﹐麻黃去節四錢﹐爲粗末是也。﹞﹝《本》﹞治多年肺气喘急﹐哮嗽﹐夕不得臥﹐

紫金丹

砒﹝水飛﹐半錢﹞豌豆﹝好者﹐二錢﹐用水略潤少時﹐以紙挹幹研成膏﹞上用膏子和砒同杵極勻﹐丸如麻子大。每服十五丸﹐小兒量大小與之﹐並用蠟茶淸﹐極冷吞下。臨臥﹐以知爲度。有一親戚婦人患十年﹐徧求醫者皆不效。忽有一道人貨此藥﹐漫贖一服﹐是夜減半﹐數服頓愈。遂多金丐得此方﹐予屢用以救人﹐時爲神異。

﹝《素》﹞不得臥而息有音者﹐是陽明之逆也。足三陽者下行﹐今逆而上行﹐故息有音也。陽明者﹐胃脈也﹐胃者六腑之海﹐其气亦下行。陽明逆﹐不得從其道﹐故不得臥也。《下經》曰﹕胃不和則臥不安。此之謂也。﹝逆調論《千金》白前湯治喉中水雞聲不得臥﹐方見咳喉中作聲。﹞感寒喘不得臥﹐治法見產後喘。

﹝《甲》﹞咳喘不得臥﹐不得坐﹐呼吸气索咽不得﹐胸中熱﹐雲門主之。咳逆煩滿不得臥﹐胸中滿﹐喘不得息﹐背痛﹐太淵主之。

上鍼灸喘不得臥﹐天突穴甚效﹐予治數人皆中。

卷之二十七肺大腸部喘

產後喘

產後喘極危﹐多死也。

郭氏治產後喉中气急喘促者﹐因所下過多﹐榮血暴竭﹐衛气無主﹐獨聚肺中﹐故令喘也。此名孤陽絕陰﹐爲難治。﹝陳無擇云﹕宜大料芎歸湯。一方用獨參湯﹐尢妙。﹞若惡露不快﹐散血停凝﹐上燻於肺﹐亦令喘急﹐但服奪命丹﹐血去喘自定。﹝奪命丹方見胞衣不下。﹞﹝世﹞

血竭散

治產後敗血衝心﹐胸滿上喘﹐命在須臾﹐宜服。

眞血竭﹝如無﹐紫礦代﹞沒藥上等分﹐研細頻篩再研﹐取盡爲度﹐每服二錢﹐用童便合好酒半大盞﹐煎一沸﹐溫調下。方產下一服﹐上牀良久再服﹐其惡血自循經下行﹐更不衝上﹐免生百病。

﹝云﹞

參蘇飲

治產後血入於肺﹐面黑髮喘欲死者。

人參﹝一兩﹐爲末﹞蘇木﹝二兩﹞上以水兩碗﹐煮取蘇木一碗以下﹐去渣﹐調參末隨時加減服﹐神效。

﹝無﹞若因憂怒﹐性理郁發而喘者﹐用小調經散﹐以桑白皮﹑杏仁煎湯調服。﹝小調經散方見水腫。﹞

旋復花湯

治產後傷風﹐寒咳喘嗽﹐痰涎壅盛﹐坐臥不寧。

旋復花赤芍藥荊芥穗半夏曲五味子麻黃茯苓杏仁甘艸前胡﹝各等分﹞上咀﹐每服四錢﹐水盞半﹐姜五片﹐棗一枚﹐煎七分﹐去渣﹐食前溫服。

浦江昊輝妻﹐孕時足腫﹐七月初旬產﹐後二月洗浴﹐卽气喘﹐但坐不得臥者五个月﹐惡風﹐得暖稍寬﹐兩關脈動﹐尺寸皆虛﹐百藥不效。用牡丹﹑桃仁﹑桂枝﹑茯苓﹑漧薑﹑枳實﹑濃朴﹑桑白皮﹑紫蘇﹑五味﹑栝蔞皮仁﹐煎湯服之卽寬﹐二三服得臥﹐其痰如失﹐蓋作污血感寒治之也。若傷咸冷凍飲料食而喘者﹐宜

見丸

姜黃三稜蓽澄茄陳皮良姜人參蓬術﹝等分﹞上爲細末﹐用蘿卜浸煮爛研細﹐將汁煮麵糊丸﹐桐子大﹐蘿卜子湯下。

卷之二十七肺大腸部喘

短气

短气者﹐气短而急﹐似喘非喘也。﹝詳見診條。﹞﹝仲﹞平人無寒熱﹐短气不足以息者﹐實也。﹝丹溪治白雲許先生脾疼胯疼短气﹐用大吐大下者二十餘日﹐凡吐膠痰二大桶﹐如爛魚腸﹐或如地瀝靑條者數碗而安﹐詳見腹痛。﹞﹝孫﹞

正元散

治气不接續﹐气短﹐兼治滑泄﹐及小便數。王丞相服之有效。

蓬莪術﹝一兩﹞金鈴子﹝去核一分﹞上件爲末﹐入硼砂一錢﹐煉過研細和勻﹐每服二錢﹐鹽湯或溫酒調下﹐空心服。

﹝垣﹞胸滿少气短气者﹐肺主諸气﹐五臟之气皆不足﹐而陽道不行也。气短小便利者﹐四君子湯中去茯苓﹐加黃以補之。如腹中气不轉者﹐更加甘艸一半。肺气短促或不足者﹐加人參﹑白芍藥﹐中焦用白芍藥﹐則脾中陽升﹐使肝膽之邪不敢犯之。如衣薄而短气﹐則添衣於無風處居止﹐气尙短﹐則以沸湯一碗燻其口鼻﹐卽不短也。﹝法見調攝﹐下同。﹞如濃衣於不通風處居止而气短﹐則宜減衣﹐摩汗孔令合﹐於漫風處居止。如久居髙屋﹐或天寒陰濕所遏﹐令气短者﹐亦如前法燻之。如居周密小室﹐或大熱而處寒涼﹐气短﹐則就風日。凡气短皆宜食滋味湯飲﹐令胃气調和。

﹝仲﹞胸痺﹐胸中气塞短气﹐茯苓杏仁甘艸湯主之﹐橘枳姜湯亦主之。﹝方見胸痺痛門。﹞胸痺喘息咳唾﹐胸背痛﹐短气﹐栝蔞薤白半夏湯主之。﹝方見胸痺痛門。﹞夫短气有微飲﹐當從小便去之﹐苓桂術甘湯主之﹐腎气丸亦主之。﹝腎气丸見香港腳中。﹞款花補肺湯﹐治咳嗽短气。﹝方見咳嗽門气虛條。﹞

苓桂術甘湯

茯苓﹝四兩﹞桂枝白術﹝各三兩﹞甘艸﹝二兩﹞上四味﹐以水六升﹐煮取三升﹐分溫三服﹐小便則利。

仲景論短气皆屬飲﹐此方苓桂術甘湯﹐是其一法也。《金匱》云﹕咳逆倚息﹐短气不得臥﹐其形如腫﹐謂之支飲。又云﹕支飲亦喘而不得臥﹐加短气﹐其脈平也。又云﹕膈上有畱飲﹐其人气短而渴﹐四肢歷節痛﹐脈沈者有畱飲。又云﹕肺飲不弦﹐但苦喘短气﹐其治法﹕危急者﹐小靑龍湯﹔脹滿者﹐濃朴大黃湯﹔冒眩者﹐此方苓桂術甘湯及澤瀉湯﹔不得息﹐葶藶大棗湯﹔吐下不愈者﹐木防己湯之類是也。

﹝《靈》﹞短气息短不屬﹐動作气索﹐補足少陰﹐去血絡也。﹝癲狂篇﹞﹝東﹞短气房勞﹕天井大椎肺肝尺澤﹝灸﹞﹝《甲》﹞短气心痺﹐悲怒逆气狂易﹐魚際主之。

﹝成﹞短气者﹐短气而不能相續者是已﹐似喘而非喘﹐若有气上衝﹐而實非气上衝也。喘者張口擡肩﹐搖身滚肚﹐謂之喘也。气上衝者﹐腹裏气時時上衝也。所謂短气者﹐呼吸𨿽數而不能相續﹐似喘而不搖肩﹐似呻吟而無痛者﹐短气也。經所言短气者眾﹐實爲難辧之證。愚師莫識之﹐爲治有誤者多矣。要識其短气之眞者﹐气急而短促﹐謂之气短者是也。

﹝《脈》﹞寸口脈沈﹐胸中短气。

﹝仲﹞陽脈微而緊﹐緊則爲寒﹐微則爲虛﹐微緊相搏﹐則爲短气。

卷之二十七肺大腸部喘

少气

少气者﹐气少不足以言也。

﹝《素》﹞三陽絕﹐三陰微﹐是爲少气。﹝方盛衰論﹞怯然少气者﹐是水道不行﹐形气消索也。﹝示從容篇﹞言而微﹐終日乃復言者﹐此奪气也。﹝全文見診生死。﹞上少气治法﹐蓋生脈散﹑獨參湯之屬是也。

一陽發病﹐少气善咳善泄。﹝全文見診病傳變。﹞運气少气有二﹕一曰火熱。經云﹕火郁之發﹐民病少气。又云﹕少陰之復﹐少气骨痿。又云﹕少陽之復﹐少气脈痿﹐治以諸寒是也。

二曰風濕。經云﹕太陽司天之政﹐四之气﹐風濕交爭﹐風化爲雨﹐民病大熱少气是也。

鍼灸少气有三﹕一曰補肺。經云﹕肺藏气﹐气不足則息微少气﹐補其經隧﹐無出其气。又云﹕肺虛則少气不能報息﹐耳聾嗌漧﹐取其經太陰足太陽之外﹐厥陰內血者是也。

二曰補腎。經云﹕少气﹐身漯漯也﹐言吸吸也﹐骨酸體懈惰不能動﹐補足少陰是也。﹝漯﹐運合切﹞三曰補气海。經云﹕膻中者﹐爲气之海﹐其輸上在於柱骨之上下﹐前在於人迎。气海不足﹐則气少不足以言﹐審守其輸﹐調其虛實。所謂柱骨之上者﹐蓋天容穴也。人迎者﹐結喉兩旁之脈動處也。乃取天容﹑人迎二穴補之也。

魚際絡靑短者﹐少气也。﹝全文見陰陽。﹞﹝《素》﹞脾脈搏堅而長﹐其色黃﹐當病少气。﹝脈要精微論﹞一呼脈一動﹐一吸脈一動﹐曰少气。﹝平人气象論﹞尺堅大﹐脈小甚﹐少气﹐有加﹐立死。﹝全文見診謂尺內堅而脈反小﹐而少气加也。﹞

卷之二十七肺大腸部

善悲

悲屬肺。經云﹕在髒爲肺﹐在志爲悲。又云﹕精气並於肺則悲是也。

﹝仲﹞婦人髒躁﹐喜悲傷欲哭﹐象如神靈所作﹐數欠伸﹐

甘麥大棗湯

主之。

甘艸﹝三兩﹞小麥﹝一升﹞大棗﹝十枚﹞上三味﹐水六升﹐煮三升﹐溫分三服。亦補脾气。

﹝《本》﹞鄕裏有一婦人﹐數次無故﹐悲泣不止﹐或謂之有祟﹐祈禳請禱備至﹐終不應。予忽憶《金匱》有一證。云﹕婦人髒躁悲傷欲哭﹐象如神靈﹐數欠伸者﹐宜甘麥大棗湯。予急令治藥﹐盡劑而愈。古人識病制方﹐種種絕妙如此。

運气悲皆屬寒水攻心。經云﹕火不及曰伏明﹐伏明之紀﹐其病昏惑悲忘﹐從水化也。又云﹕太陽司天﹐寒气下臨﹐心气上從﹐喜悲數欠。又云﹕太陽司天﹐寒淫所勝﹐喜悲時眩僕。又云﹕太陽之復﹐甚則入心﹐善忘善悲﹐治以諸熱是也。

鍼灸悲有二﹕其一取心。經云﹕邪在心﹐則病心痛善悲﹐時眩僕﹐視有餘不足而調其輸也。

其二取厥陰。經云﹕厥陰根於大惇﹐結於玉英﹐絡於中。厥陰爲闔﹐闔折卽气絕而喜悲﹐悲者取之厥陰﹐視有餘不足虛實寒熱陷下而取之也。

卷之二十七肺大腸部善悲

妊娠善悲

﹝《大》﹞論管先生治一妊娠四五个月﹐髒躁悲傷﹐遇晝則慘感淚下﹐數欠象若神靈﹐如有所憑﹐醫與巫皆無益﹐與仲景大棗湯﹐一投而愈。

卷之二十七肺大腸部

鼻塞

鼻塞皆屬肺。經云﹕肺气通於鼻﹐肺和則鼻能知香臭矣。又云﹕五气入鼻﹐藏於心肺﹐心肺有病﹐而鼻爲之不利也。又云﹕西方白色﹐入通於肺﹐開竅於鼻﹐藏精於肺。又云﹕肺主臭﹐在髒爲肺﹐在竅爲鼻是也。

﹝垣﹞金匱眞言論云﹕西方白色﹐入通於肺﹐開竅於鼻﹐藏精於肺。夫十二經脈三百六十五絡﹐其气血皆上走於面而走空竅﹐其精陽气上走於目而爲睛﹐其別气走於耳而爲聽﹐其宗气出於鼻而爲臭。《難經》云﹕肺气通於鼻﹐肺和則能知香臭矣。夫陽气宗气者﹐皆胃中生發之气也﹐其名𨿽異﹐其理則一。若因饑飽勞役﹐損脾胃生發之气﹐旣弱其營運之气﹐不能上升﹐邪塞孔竅﹐故鼻不利而不聞香臭也。宜養胃气﹐實營气﹐陽气宗气上升﹐鼻管則通矣。又一說﹐《難經》云﹕心主五臭﹐肺主諸气﹐鼻者肺竅﹐反聞香臭者﹐何也﹖蓋以竅言之肺也﹐以用言之心也。因衛气失守﹐寒邪客於頭面﹐鼻亦受之不能爲用﹐是不聞香臭矣。故經曰﹕心肺有病﹐鼻爲之不利。潔古曰﹕視聽明而淸涼﹐香臭辧而溫暖者是也。治法宜先散寒邪﹐後補衛气﹐使心肺之气得交通﹐則鼻利而聞香臭矣。

麗澤通气湯

治鼻不聞香臭。

羌活獨活防風升麻葛根﹝各二錢﹞麻黃﹝不去節﹐一錢﹐冬加之﹞蒼術﹝三錢﹞川椒﹝一錢﹞白芷黃﹝各四錢﹞甘艸﹝炙﹐二錢﹞上每服一兩﹐水二盞﹐生薑三片﹐棗二枚﹐蔥白三寸﹐同煎至一盞﹐去渣﹐稍熱服﹐食遠。忌一切冷物及風寒涼處坐臥行住。

溫肺湯

治鼻不聞香臭﹐眼多眵淚。

升麻黃﹝各二錢﹞葛根羌活甘艸﹝炙﹞防風﹝各一錢﹞麻黃﹝四錢﹐不去節﹞丁香﹝一分﹞上粗末﹐分二服﹐每服水二大盞﹐蔥白二握﹐同煎一盞﹐去渣﹐稍熱﹐食遠服。

禦寒湯

治寒气風邪傷於皮毛﹐令人鼻塞﹐咳嗽上喘。

黃﹝一錢﹞人參升麻陳皮﹝各五分﹞甘艸﹝炙﹞款冬花黃柏﹝各二分﹞佛耳艸黃連羌活白芷防風﹝各二分﹞蒼術﹝七分﹞上咀﹐作一服﹐水二大盞﹐煎至一大盞﹐去渣﹐稍熱服﹐食遠。

溫衛湯

治鼻不聞香臭﹐目中流火﹐气寒血熱﹐淚多﹐臍下冷﹐陰汗﹐足痿弱。

黃蒼術升麻知母羌活柴胡歸身﹝各一錢﹞人參甘艸﹝炙﹞白芷防風黃柏澤瀉﹝各五分﹞陳皮﹝三錢﹞靑皮﹝二錢﹞木香黃連﹝各三分﹞上作一服﹐水煎﹐去渣溫服﹐食遠﹐日晴明服之。

溫衛補血湯

治耳鳴﹐鼻不聞香臭﹐不知谷味﹐气不快﹐四肢困倦﹐行步不正﹐發脫落﹐食不下﹐膝冷汗﹐帶下﹐喉中﹐不得臥﹐口舌液幹﹐太息﹐頭不可以回顧﹐額項筋緊急痛﹐旋暈﹐眼黑﹐頭痛﹐呵欠嚏噴。

升麻﹝四分﹞柴胡甘艸﹝生﹞甘艸﹝炙﹞地骨皮桔梗﹝各三分﹞生地白術吳茱萸黃柏﹝各一分﹞蒼術陳皮王瓜根牡丹皮﹝各二分﹞歸身﹝二分半﹞桃仁﹝三个﹞葵花﹝七朵﹞上咀﹐作一服﹐水煎去渣﹐稍熱﹐食前服。

﹝《外》﹞治鼻塞不通。小薊一把﹐水二升﹐煮一升﹐去渣分服。﹝本艸云﹕小薊保精養血。﹞﹝世﹞

噙化蓽澄茄丸

治鼻不通。

蓽澄茄﹝五分﹞薄荷葉﹝三錢﹞荊芥穗﹝一錢半﹞上爲細末﹐煉蜜丸﹐如櫻桃大。每服一丸﹐噙化。

﹝《本》﹞治鼻不聞香臭﹐多年者亦治。用生蔥分作三段﹐早用蔥白﹐午用蔥管中截﹐晚換蔥管末梢一截﹐塞入鼻中﹐令透裏方效。

﹝無﹞

通艸散

治鼻气息不通﹐不聞香臭﹐並鼻肉。

木通細辛附子﹝各等分﹞上爲末﹐蜜和﹐綿裹少許﹐納鼻中。

﹝世﹞

菖蒲散

治鼻內窒塞不通﹐不得喘息。

菖蒲皂角﹝各等分﹞上爲末﹐每用一錢﹐綿裹塞鼻中﹐仰臥少時。

﹝《玉》﹞鼻閉塞不聞香臭﹕迎香﹝一分﹐沿皮向上﹐瀉多補少﹐忌灸﹞上星﹝三分。﹞﹝《集》﹞又法﹕迎香﹑上星﹑合谷。三處不愈﹐灸人中﹑風府﹑百勞。

﹝《甲》﹞左窒刺右﹐右窒刺左﹐兩脇下痛﹐泄上下出﹐胸滿短气﹐不得汗﹐補手太陽以出之。鼻不利﹐前谷主之。

卷之二十七肺大腸部鼻塞

鼻淵

﹝謂鼻出濁涕﹞膽移熱於腦﹐則辛鼻淵。鼻淵者﹐濁涕不止也﹐傳爲衄蔑瞑目。﹝全文見診病傳變又脈解精微論云﹕泣涕者腦也﹐故腦滲爲涕。﹞﹝羅﹞鼻中諸病膽移熱於腦﹐則辛鼻淵﹐濁涕不止。如湧泉不藏﹐久而不已﹐必成衄血之疾﹐

防風湯

主之。

防風﹝去蘆﹐一兩半﹞黃芩人參甘艸﹝炙﹞川芎麥門冬﹝去心。各一兩﹞上細末﹐每服一錢﹐沸湯點服﹐食後服﹐日三。

﹝丹﹞治鼻淵。

南星半夏蒼術白芷神曲酒芩辛夷荊芥嘗治一中年男子﹐右鼻管流濁涕﹐有穢气﹑脈弦小﹐右寸滑﹐左手寸澀。先灸上星﹑三里﹑合谷﹐次以酒芩二兩﹐蒼術﹑半夏各一兩﹐辛夷﹑細辛﹑川芎﹑白芷﹑石膏﹑人參﹑葛根各半兩﹐分七帖服之﹐全愈。此乃濕熱痰積之疾也。

﹝仲﹞肺中寒者吐濁涕。

﹝無﹞

蒼耳散

治鼻流濁涕不止﹐名曰鼻淵。

辛夷仁﹝半兩﹞蒼耳子﹝炒﹐二錢半﹞香白芷﹝一兩﹞薄荷葉﹝五分﹞上爲末﹐每服二錢﹐用蔥﹑茶淸食後調服。

嚴云﹕

辛夷散

治鼻內壅塞﹐涕出不已﹐或气息不通﹐或不聞香臭。

辛夷仁細辛﹝去土葉﹞本﹝去蘆﹞升麻川芎白芷木通﹝去節﹞防風甘艸上爲末﹐每服二錢﹐食後茶淸調服。

運气鼻淵皆屬熱。經云﹕少陰之復﹑甚則入肺﹐咳而鼻淵﹐治以苦寒是也。

﹝《撮》﹞鼻流淸涕濁涕﹕上星﹝灸二七壯﹐淸補濁瀉。﹞﹝《集》﹞又法﹕上星人中風府﹝不愈﹐再取後穴。﹞百會風池風門大椎。

鼻流臭穢﹕上星曲差﹝灸之﹞合谷﹝不愈﹐取後穴。﹞人中迎香

卷之二十七肺大腸部鼻塞

鼻鼽

﹝謂鼻出淸涕﹞﹝丹﹞肥人鼻流淸涕﹐乃飲食痰積也。

蒼術片芩南星川芎白芷辛夷甘艸上或末或丸皆可﹐白湯下。

﹝《本》﹞治鼻塞淸涕出﹐腦冷所致。

通艸辛夷﹝各半兩﹞細辛甘遂桂心芎附子﹝各一兩﹞上細末﹐蜜丸﹐綿裹納鼻中﹐密封﹐勿令气泄﹐丸如麻子稍加大﹐微覺少痛﹐效。搗姜爲丸﹐卽愈。

﹝無﹞

辛夷散

治鼻塞腦冷﹐淸涕不已。

細辛川椒漧薑川芎吳茱萸辛夷附子﹝各三分﹞皂角屑﹝半兩﹞桂心﹝一兩﹞豬油﹝六兩﹞上煎豬脂成膏先一宿﹐以苦酒浸前八味﹐取入油煎附子黃色止﹐以錦裹塞鼻孔中。

運气鼻鼽有二﹕一曰火攻肺虛鼻鼽。經云﹕少陰司天﹐熱气下臨﹐肺气上從﹐鼽衄鼻窒。又云﹕少陰司天﹐熱淫所勝﹐民病鼽衄嚏嘔。又云﹕少陽司天﹐火淫所勝﹐甚則鼽衄。又云﹕少陽之復﹐煩躁鼽嚏。又云﹕少陰司天﹐客勝則鼽嚏。又云﹕歲金不及﹐炎火乃行﹐民病鼽嚏。又云﹕金不及曰從革﹐從革之紀﹐其病嚏咳鼽衄﹐治以諸寒是也。

二曰金助肺實鼻鼽。經云﹕陽明所至爲鼽嚏﹐治以溫劑是也。

鍼灸鼻鼽獨取足太陽。經云﹕足太陽之別﹐名曰飛陽﹐去踝七寸﹐別走少陰﹐實則鼽窒頭背痛﹐取之所別是也。

﹝《甲》﹞鼻鼽不利﹐窒气塞﹐僻﹐多涕﹐鼽衄有癰﹐迎香主之。鼻鼽不得息﹐不收涕﹐不知香臭﹐及衄不止﹐水溝主之。

卷之二十七肺大腸部鼻塞

鼻肉

﹝無﹞

羊肺散

治肺虛壅鼻生肉﹐不聞香臭。

羊肺﹝一具﹞白術﹝四兩﹞蓯蓉木通漧薑川芎﹝各一兩﹐俱爲末﹞上五味﹐爲細末﹐以水量打稀稠得所﹐灌肺中﹐煮熟焙漧﹐細研爲末。食後米飲服二錢。

﹝世﹞肉因胃中有食積﹐熱痰流注﹐治本﹐當消食積。

蝴蝶礬﹝二錢﹞細辛﹝一錢﹞白芷﹝五分﹞上爲末﹐以綿裹藥納鼻中﹐頻頻換。又方﹐蝴蝶礬三分﹐虢丹一分﹐細辛一錢﹐如此法塞鼻。《三因方》單用枯礬末﹐面脂用綿裹少許﹐納鼻中﹐數日肉與藥消落。

上鼻中用此藥塞﹐更以星﹑半﹑蒼術﹑酒芩﹑連﹑神曲﹑辛夷﹑細辛﹑白芷﹑甘艸﹐消痰積之藥服之爲效也。

﹝世﹞

辛夷膏

治鼻生肉﹐窒塞不通﹐有時疼痛。

辛夷葉﹝二兩﹞細辛木通木香白芷杏仁﹝湯浸去皮尖﹐研﹐各半兩﹞上用羊髓﹑豬脂二兩和藥﹐於石器內慢火熬成膏﹐取赤黃色﹐放冷﹐入龍腦﹑麝香各一錢﹐爲丸﹐綿裹塞鼻中﹐數日內脫落﹐卽愈。﹝此方有理。﹞﹝羅﹞

輕黃散

治鼻中肉。

輕粉杏仁﹝湯浸﹐去皮尖及雙仁。各一錢﹞雄黃﹝半兩﹞麝香﹝少許﹞上四味﹐用淨乳缽內先研杏仁如泥﹐後入雄黃﹑麝香同研極細勻﹐瓷合蓋定﹐每有患者﹐不拘遠近﹐夜臥用筋點粳米大在鼻中肉上﹐隔一日夜臥點一次﹐半月見效。

﹝世﹞鼻中有肉﹐不聞香臭。瓜蒂﹑細辛等分爲細末﹐以綿包如豆許﹐塞鼻中﹐須臾卽通。有人患肉垂出鼻外﹐用此藥卽化爲黃水﹐點滴至盡﹐三四日愈。《聖惠方》單用陳瓜蒂﹐以羊脂和敷上﹐日三次﹐效。

﹝《本》﹞消鼻痔方。

瓜蒂﹝炒﹞甘遂﹝各四錢﹞白礬﹝枯﹞螺靑﹝炒﹞艸烏尖﹝各五分﹐炒﹞上爲末﹐用眞麻油搜令硬些子﹐不可爛﹐旋丸如鼻孔大。用藥入鼻內令達痔肉上﹐其痔化爲水﹐肉皆爛下﹐每日一次用﹐妙不可言。

又方取鼻痔。

苦丁香﹝乃瓜蒂﹞赤小豆丁香﹝各十四个﹞上慢火焙榦爲末﹐入腦子少許。口內先含水﹐次將小竹管吹藥入鼻中﹐如半盞茶時盡爲度﹐候頭疼時取下。

上瓜蒂例。

取鼻痔。

芭豆﹝十二粒﹐去殼﹞陽起石﹝一錢﹞石蓮心﹝三十枚﹞上爲末﹐每用半字許﹐搐入鼻內。又用綿塊子蘸藥塞入鼻中﹐其痔肉化爛自出。

又方取鼻痔。

蠍梢﹝一錢﹞芭豆﹝去油﹐五粒﹞丁香﹝五粒﹞白丁香﹝七粒﹞上爲細末﹐用螺靑一字和勻﹐用內消膏藥溶開﹐入上件藥末搜丸﹐如龍眼核大。臨睡用一丸﹐安鼻內。

上芭豆例。

﹝世﹞治久患鼻瘡﹐膿極臭者。用百艸霜研細﹐用冷水調服三錢。

﹝《東》﹞鼻中肉﹐鼽衄﹕風池﹑風門﹑風府﹑人中﹑禾。

﹝《甲》﹞鼻中肉不利﹐鼻額中痛﹐鼻中有蝕瘡﹐斷交主之。鼽衄涕出﹐中有懸癰肉﹐內窒不通﹐不知香臭﹐素主之。鼻窒口僻﹐淸涕出﹐不可止﹐鼽衄有癰﹐禾主之。

卷之二十七肺大腸部鼻塞

酒鼻

﹝羅﹞

鉛紅散

治風熱上攻陽明經絡﹐面鼻紫赤﹐刺癮疹﹐俗呼肺風﹐以肺病在皮膚也。

硫黃﹐白礬灰﹝各五錢﹞上細末﹐入黃丹少許﹐染與病患面色同﹐每上五分﹐津液塗之。洗漱罷﹐及臨臥再上。兼煎升麻湯下瀉靑丸服之﹐除其本也。﹝升麻湯方見小兒痘﹐瀉靑丸方見治虛實。﹞﹝《本》﹞治肺風鼻赤。用老山楂爲末﹐溶黃蠟等分和丸﹐彈子大。空心茶酒嚼下﹐半月效。忌酒炙爆。

﹝《簡》﹞治赤鼻。

枇杷葉﹝一兩﹐去毛﹐陰漧﹐新者佳﹞梔子﹝半兩﹞上爲末﹐每服二三錢﹐溫酒調下。早晨服先去左邊﹐臨臥服去右邊﹐效若神。

﹝《衍》﹞治酒風鼻上赤。將橘核微炒爲末﹐每用二錢匕﹐研胡桃肉一个﹐同以溫酒調服﹐以知爲度。

﹝《圖經》云﹕胡桃性熱。﹞海云﹕治酒鼻。用山茱萸暖腰膝﹐助水髒﹐除一切風﹐逐一切气﹐破瘕。

治酒鼻。片腦﹝些﹞硫黃﹝明淨者﹐五分﹞枇杷葉﹝一錢﹞上用豬髒去頭段一尺﹐用第二段一尺﹐割下髒上脂﹐煎成油﹐調和前藥末﹐入生髒內﹐兩頭縛定﹐掛當風處七日。用時將小鍼於髒上鍼孔捏出藥少許﹐用手敷患處﹐十日內全愈。

﹝無﹞

粉黃膏

治肺熱赤瘰﹐俗曰酒。

硫黃﹝一分﹐爲末﹞蘿卜﹝切去蓋﹐剜作穴子﹐入硫黃在內﹐以竹鍼蓋定﹐安正入糠火煨一宿﹐取出細研﹞輕粉烏頭尖﹝各少許爲末﹞上研勻﹐以面油調﹐臥時敷﹐早晚洗去。以酥調﹐尢佳。

治酒鼻。用乳香﹑硫黃﹑細辛﹑輕粉等分爲末﹐水調敷。

檳榔散

治鼻頭赤。

檳榔硫黃﹝各等分﹞片腦﹝少許﹞上爲細末﹐用粗絹帛包裹﹐時時於鼻上搽磨﹐鼻聞其臭﹐效。又加蓖麻子肉爲末﹐酥油調﹐臨睡時少許搽鼻上﹐使終夜得聞﹐效。

﹝丹﹞治酒。以桐油入黃連末﹐天釣藤燒灰﹐敷之。

﹝《甲》﹞鼻管疽發爲病﹐腦空主之。

﹝無﹞鼻頭微白﹐亡血也。赤者﹐血熱也。酒客多有之。

卷之二十七肺大腸部鼻塞

鼻得冷則黑

﹝丹﹞面鼻得冷則黑論諸陽聚於頭﹐則面爲陽中之陽﹐鼻居面中央﹐而陽明起於中﹐一身之血運到面鼻陽部﹐皆爲至淸至精之气矣。酒性善行而喜升﹐大熱而有峻急之毒﹐多酒之人﹐酒气燻蒸面鼻﹐血得酒爲極熱﹐熱血得冷爲陰气所搏﹐污濁凝結﹐滯而不行﹐宜其先爲紫而後爲黑色也。須用融化滯血﹐使得流通﹐滋生新血﹐可以運化﹐病乃可愈。予嘗以酒制四物湯加酒炒片芩﹑陳皮﹑生甘艸﹑酒紅花﹑生薑﹐煎﹐調下五靈脂末飲之。气弱形肥者加酒黃﹐無有不應。﹝入好酒數滴爲引使。﹞

卷之二十七肺大腸部

肩背痛

肩背痛屬肺分野病。經云﹕西風生於秋﹐病在肺﹐在肩背﹐故秋气者病在肩背。又云﹕秋肺太過爲病﹐在外則令人逆气﹐背痛慍慍然是也。

﹝垣﹞《脈經》云﹕風寒汗出﹐肩背痛﹐中風小便數而欠者﹐風熱乘其肺﹐使肺气郁甚也﹐當瀉風熱以通气﹐

防風湯

主之。

柴胡升麻黃﹝各一錢﹞防風羌活陳皮人參甘艸﹝各五分﹞本靑皮﹝各三分﹞黃柏﹝一分﹞白蔻仁﹝二分﹞上咀﹐作一服﹐水煎﹐溫服食後。气盛者宜服﹐面白脫色气短者勿服。

肩背痛不可回顧﹐此手太陽气郁而不行﹐以風藥散之。

﹝丹﹞治一男子忽患背胛縫有一綫痛起﹐上肩跨至胸前側脇而止﹐其痛晝夜不歇﹐不可忍﹐診其脈弦而數﹐重取豁大﹐左大於右。予意背胛小腸經也﹐此必思慮傷心﹐心臟未病而腑小腸先病﹐故痛從背胛起。及慮不能決﹐又歸之膽﹐故痛至胸脇而止。乃小腸火乘膽木﹐子來乘母﹐是爲實邪。詢之﹐果因謀事不遂而病。故用人參四分﹐木通二分煎湯﹐使吞龍膽丸數服而愈。

二陽一陰發病﹐主驚駭﹐背痛善噫。﹝全文見診病傳變。﹞運气肩背痛皆屬火攻肺病。經云﹕歲火太過﹐民病肩背熱。又云﹕少陰司天﹐熱淫所勝﹐病肩背缺盆中痛。又云﹕歲金不及﹐其病內捨膺脇肩背﹐外在皮毛﹐治以寒劑是也。

鍼灸肩背有二法﹕其一取肺。經云﹕肺病者喘咳逆气﹐肩背痛﹐汗出﹐取其經太陰足太陽之外厥陰內血者。又云﹕肺手太陰之脈﹐气盛有餘﹐則肩背痛﹐風寒汗出﹐气虛則肩背痛﹐寒少气不足以息﹐視盛虛熱寒陷下取之是也。

其二取腎。經云﹕邪在腎則病肩背頸項痛﹐時眩﹐取之湧泉﹑昆侖﹐視有血者盡取之是也。

﹝《玉》﹞肩背痛連胛﹕胛縫﹝在背骨下﹐直腋縫尖及臂﹐取二寸半﹐瀉六吸。﹞五樞﹝二寸半﹐瀉八吸。﹞﹝世﹞肩背胛痛﹕昆侖懸鐘肩井﹝《東》﹞肩背頸項腋前痛﹐與胸相引者﹕湧泉﹝一分﹐見血﹐妙。﹞前腋﹝刺面上一寸。﹞又法﹕气捨﹝五分﹞天﹝灸﹞曲池﹝一寸半。﹞天井﹝五分﹞﹝《甲》﹞肩背痺痛不舉﹐血瘀肩中﹐不能動搖﹐巨骨主之。肩背不可自帶衣﹐臂腕外側痛不舉﹐陽谷主之。肩背欲折﹐如拔﹐手不能自上下﹐養老主之。項背痛引頸﹐魄戶主之。肩痛胸滿淒厥﹐脊背急彊﹐神堂主之。肩背髀痛﹐臂不舉﹐寒熱淒索﹐肩井主之。

﹝通玄﹞肩背痛﹐手三里主之。

﹝《素》﹞寸口脈中手促上擊者﹐曰肩背痛。﹝平人气象論﹞

卷之二十七肺大腸部肩背痛

肩痛

鍼灸肩痛有三法﹕其一取手陽明。經云﹕大腸手陽明之脈所生病者﹐肩前痛﹐視盛虛熱寒陷下取之也。

其二取手太陽。經云﹕小腸手太陽之脈是動﹐則病肩似拔﹐似折﹐視盛虛熱寒陷下取之也。

其三取筋﹐經云﹕手太陽之筋病﹐繞肩胛引頸而痛﹐應耳中鳴痛﹐手陽明足太陽之筋皆病﹐肩不舉﹐皆治在燔鍼劫刺﹐以知爲數﹐以痛爲也。

﹝《東》﹞肩不可動﹐臂不可舉﹕肩﹝二寸半。﹞巨骨﹝五分。﹞淸泠淵﹝一寸。﹞關衝﹝五分。﹞﹝《玉》﹞肩端腫﹕肩﹝二寸半﹐瀉九吸。﹞腕骨﹝七分﹐先瀉後補。﹞兩胛痛﹕肩井﹝二寸半﹐不宜久停鍼。﹞支溝﹝《甲》﹞肩腫不能顧﹐气捨主之。肩中熱﹐指臂痛﹐肩主之。肩肘中痛難屈伸﹐手不可舉﹐腕重急﹐曲池主之。肩肘節酸重﹐臂痛不可屈伸﹐肘主之。肩痛不能自舉﹐汗不出﹐頭痛﹐陽池主之。肩重﹐肘臂痛不可舉﹐天宗主之。肩胛周痺﹐曲垣主之。肩胛中痛而寒至肘﹐肩外主之。肩膊閉急﹐淒厥惡寒﹐魄戶主之。肩痛不可舉﹐天﹑秉風主之。肩重不舉﹐臂痛﹐肩主之。肩不可舉﹐不能帶衣﹐淸泠淵主之。肩痛不可舉﹐引缺盆雲門主之。

卷之二十七肺大腸部

皮膚

﹝《素》﹞黃帝問曰﹕余聞皮有分部﹐脈有經紀﹐筋有結絡﹐骨有度量﹐其所生病各異﹐別其分部﹐左右上下﹐陰陽所在﹐病之始終﹐願聞其道。岐伯對曰﹕欲知皮部以經脈爲記者﹐諸經皆然。陽明之陽﹐名曰害蜚﹐上下同法﹐視其部中有浮絡者﹐皆陽明之絡也﹐其色多靑則痛﹐多黑則痺﹐黃赤則熱﹐多白則寒﹐五色皆見﹐則寒熱也。絡盛則入客於經。陽主外﹐陰主內。少陽之陽﹐名曰樞持﹐上下同法﹐視其部中有浮絡者﹐皆少陽之絡也﹐絡盛則入客於經﹐故在陽者主內﹐在陰者主出﹐以滲於內﹐諸經皆然。太陽之陽﹐名曰關樞﹐上下同法﹐視其部中有浮絡者﹐皆太陽之絡也﹐絡盛則入客於經。少陰之陰﹐名曰樞儒﹐上下同法﹐視其部中有浮絡者﹐皆少陰之絡也﹐絡盛則入客於經。其入經也﹐從陽部注於經﹐其出者﹐從陰內注於骨。心主之陰﹐名曰害肩﹐上下同法﹐視其部中有浮絡者﹐皆心主之絡也﹐絡盛則入客於經。太陰之陰﹐名曰關蟄﹐上下同法﹐視其部中有浮絡者﹐皆大陰之絡也﹐絡盛則入客於經。凡十二經絡脈者﹐皮之部也。是故百病之始生也﹐必先於皮毛﹐邪中之則腠理開﹐開則入客於絡脈﹐畱而不去﹐傳入於經﹐畱而不去﹐傳入於腑﹐廩於腸胃。邪之始入於皮也﹐然起毫毛﹐開腠理﹔其入於絡也﹐則絡脈盛色變﹐其入客於經也﹐則感虛乃陷下﹔其畱於筋骨之間﹐寒多則筋攣骨痛﹐熱多則筋弛骨消﹐肉爍KT破﹐毛直而敗。帝曰﹕夫子言之皮之十二部﹐其生病皆何如﹖岐伯曰﹕皮者脈之部也﹐邪客於皮則腠理開﹐開則邪入客於絡脈﹐絡脈滿則注於經脈﹐經脈滿則入舍於腑臟也。故皮者有分部﹐不與而生大病也。帝曰善。﹝皮部論﹞皮膚屬肺。經云﹕肺之合皮也﹐其榮毛也。又云﹕肺主皮毛﹐在髒爲肺﹐在體爲皮毛是也。

毛折爪枯爲手太陰絕。經云﹕手太陰者﹐行气溫於皮毛者也﹐气不榮則皮毛焦﹐皮毛焦則津液去﹐皮絕者津液旣去﹐則爪枯毛折﹐毛折者毛先死。

卷之二十七肺大腸部皮膚

皮膚痛

皮膚痛屬心實。經云﹕夏脈者心也﹐夏脈太過﹐則病身熱膚痛爲浸淫。

運气皮膚痛皆屬火邪傷肺。經云﹕少陰在泉﹐熱淫所勝﹐病寒熱皮膚痛。又云﹕少陰司天﹐火淫所勝﹐熱上皮膚痛。又云﹕少陰之復﹐咳﹐皮膚痛﹐治以諸寒是也。

鍼灸皮膚痛取肺。經云﹕邪在肺則病皮膚痛﹐寒熱﹐上气喘﹐汗出﹐咳動肩背﹐取之膺中外背三節五椎之傍﹐以手疾按之快然﹐乃刺之﹐取之缺盆中以越之是也。

﹝《甲》﹞身腫﹐皮膚痛﹐不可近衣﹐淫濼苛獲﹐久則不仁﹐屏翳主之。

卷之二十七肺大腸部皮膚

皮膚索澤

皮膚索澤﹐卽仲景所謂皮膚甲錯﹐蓋皮膚澀而不滑澤者是也。

﹝仲﹞五勞虛極羸瘦﹐腹滿﹐不能飲食﹐食傷﹑憂傷﹑飲傷﹑房室傷﹑饑傷﹑勞傷﹑經絡榮衛傷﹐內有幹血﹐肌膚甲錯﹐兩目黯黑﹐緩中補虛﹐大黃虻虫丸主之。﹝方見勞條。﹞三陽爲病﹐發寒熱﹐其傳爲索澤。﹝全文見診病傳變索﹐盡也。王氏云﹕精血枯涸﹐故皮膚潤澤之气皆盡也。﹞﹝仲﹞咳有微熱﹐煩滿﹐胸中甲錯。是爲肺癰。葦莖湯主之。﹝方見肺癰門。﹞運气皮膚索澤屬燥傷膽气。經云﹕陽明在泉﹐燥淫所勝﹐病體無膏澤﹐治以苦寒是也。

鍼灸皮膚索澤﹐取足少陽。經云﹕足少陽之脈是動﹐則病體無膏澤﹐視盛虛熱寒陷下取之也。

尺膚粗如枯魚之鱗者﹐水飲也。﹝全文見診法。﹞

卷之二十七肺大腸部

喑

喑者﹐邪入陰部也。經云﹕邪搏陰則爲喑。又云﹕邪入於陰﹐搏則爲喑。然有二癥﹕一曰舌喑﹐乃中風舌不轉運之類是也﹔一曰喉喑﹐乃勞嗽失音之類是也。蓋舌喑但舌本不能轉運言語﹐而喉咽音聲則如故也﹔喉喑但喉中聲嘶﹐而舌本則能轉運言語也。

卷之二十七肺大腸部喑

舌喑

﹝丹﹞一男子年三十五歲﹐因連日勞倦﹐發啖﹐發爲瘧疾﹐醫與瘧藥﹐三發後變爲發熱﹐舌短﹐言語不辧﹐喉間痰吼有聲﹐診其脈洪數似滑﹐遂以獨參湯加竹瀝兩蚶殼許﹐兩服後吐膏痰三塊﹐舌本正而言可辧﹐余證未退﹐遂煎人參黃湯服﹐半月而諸證皆退﹐粥食調補兩月﹐方能起立。

人舌短言語不辧﹐乃痰涎閉塞舌本之脈而然。嘗治一中年男子傷寒身熱﹐師與傷寒藥五帖﹐日後變神昏而喑﹐遂作體虛有痰治之。人參五錢﹐黃﹑白術﹑當歸﹑陳皮各一錢﹐煎湯入竹瀝﹑薑汁飲之。十二日﹐其舌始能語得一字。又服之半月﹐舌漸能轉運言語﹐熱除而痊。蓋足少陰脈挾舌本﹐脾足太陰之脈連舌本﹐手少陰別系舌本﹐故此三脈虛則痰涎乘虛閉塞其脈道﹐而舌不能轉運言語也。若此三脈亡血﹐則舌無血營養而喑。經云﹕刺足少陰脈﹐重虛出血﹐爲舌難以言。又云﹕刺舌下中脈太過血出不止爲喑。治當以前方加補血藥也。又嘗治一男子五十餘歲﹐嗜酒吐血桶許﹐後不食﹐舌不能語﹐但渴飲水。脈略數﹐與歸﹑芎﹑芍﹑地各一兩﹐術﹑參各二兩﹐陳皮一兩半﹐甘艸二錢﹐入竹瀝﹑童便﹑薑汁﹐至二十餘帖能言。若此三脈﹐風熱中之﹐則其脈弛縱﹐故舌亦弛縱﹐不能轉運而喑。風寒客之﹐則其脈縮急﹐故舌彊舌捲而喑﹐治在中風半身不收求之也。

鍼灸喑有二治﹕其一取脾。經云﹕脾足太陰之脈﹐是動﹐則病舌本彊﹐視盛虛熱寒陷下取之也。

其二取心。經云﹕手太陰之別﹐名曰通裏﹐去腕一寸五分﹐別而上行﹐入於心中﹐系舌本﹐虛則不能言﹐取之掌後一寸是也。

心脈澀甚爲喑。﹝全文見虛實法。﹞﹝《素》﹞心脈搏堅而長﹐當病舌捲不能言。﹝脈要精微論﹞

卷之二十七肺大腸部喑

喉喑

﹝丹﹞兪繼道遺精﹐誤服參﹑及升浮劑﹐遂气壅於上焦而喑﹐聲不出。用童便浸香附﹐爲末調服﹐而疏通上焦以治喑。又用蛤粉﹑靑黛爲君﹐黃柏﹑知母﹑香附佐之爲丸﹐而塡補下焦以治遺﹐十餘日良愈。﹝本艸言童便主久嗽失音﹐故治喑多用童便﹐由童便能降火故也。﹞出聲音方。

訶子炮去核﹐木通各一兩﹐甘艸半兩﹐用水三升﹐煎至升半﹐入生薑﹑地黃汁一合﹐再煎數沸﹐放溫﹐分六服﹐食後﹐日作半料。﹝訶子治逆气﹐破結气。木通通利九竅﹐治肺癰甚當。﹞﹝河﹞

訶子湯

治失音不能言語。

訶子﹝四个﹐半生半炮﹞桔梗﹝一兩﹐半生半炙﹞甘艸﹝二寸﹐半炙半生﹞上爲細末﹐每服二錢﹐童便一盞﹐水一盞﹐煎五七沸﹐溫服。甚者不過三服愈。﹝桔梗通利肺气﹐訶子泄肺導气﹐童便降火甚速。﹞一方桔梗三兩﹐大訶子四个﹐甘艸二兩﹐炮制皆同。每服一錢匕﹐入砂糖一小塊﹐不入童便﹐獨用水五盞﹐煎至三盞﹐時時細呷﹐一日服盡﹐其效甚速。

﹝海﹞

發聲散

治咽喉語聲不出。

栝蔞皮﹝銼﹞白僵蠶﹝去頭﹞甘艸﹝各等分。俱各炒黃﹞上細末﹐每三錢﹐溫酒調下﹐或生薑自然汁調下。用五分﹐綿裹噙化。咽津亦得﹐不拘時候﹐日兩三服。

﹝《肘》﹞治卒失音咽不出。陳皮五兩﹐水三升﹐煮取一升﹐去渣﹐頓服。

﹝羅﹞

玉粉丸

治冬月寒痰結﹐咽喉不利﹐語聲不出。

半夏﹝洗﹐五次﹞艸烏﹝一字炒﹞桂﹝一字﹞上爲細末﹐生薑汁浸餅爲丸﹐如雞豆大﹐每服一丸﹐至夜含化。多年不愈﹐亦有效。《黃帝鍼經》中說﹐寒气客於會厭﹐卒然而啞﹐此藥主之。

﹝丹﹞

蛤蚧丸

治肺間邪气﹐胸中積血作痛﹐失音﹐並治久咳失音。

蛤蚧﹝一對﹐去嘴足﹐溫水浸去膜﹐刮了血脈﹐用好醋炙﹞訶子﹝煨﹐去核﹞阿膠﹝炒﹞生地麥門冬﹝去心﹞北細辛﹝去苗﹞甘艸﹝炙。各半兩﹞上爲末﹐煉蜜丸﹐如棗大。每服一丸﹐含化﹐食後。

﹝《千》﹞治暴嗽失音﹐語不出方。

杏仁﹝研如泥﹞薑汁砂糖白蜜﹝各一升﹞五味紫菀﹝各三兩﹞通艸貝母﹝各四兩﹞桑白皮﹝五兩﹞上咀﹐以水九升﹐煮五味﹑紫菀﹑通艸﹑貝母﹑桑白皮﹐取三升﹐去渣﹐納杏仁泥﹐薑汁﹑蜜糖和攪﹐微火煎取四升﹐初服三合﹐日再夜一﹐後稍加。

通聲膏方

五味款冬花通艸﹝各三兩﹞人參細辛桂心靑竹皮菖蒲﹝各二兩﹞杏仁﹝一升﹞白蜜﹝二斤﹞棗膏薑汁﹝一升﹞酥﹝五升﹞上咀﹐以水五升﹐微火煎三上三下﹐去渣﹐納薑汁﹑棗膏﹑酥﹑蜜煎令調和﹐酒服如棗大二丸。

﹝丹﹞咳嗽聲嘶者﹐此血虛受熱也。用靑黛﹑蛤粉﹐蜜調服之。

﹝世﹞失音。槐花﹐瓦上炒令香熟﹐於地上出火毒﹐三更後﹐牀上仰臥﹐隨意服﹐亦治咯血。

﹝《千》﹞風寒之气客於中﹐滯而不發﹐故喑不能言。

﹝盂﹞人患卒啞。杏仁三分﹐去皮尖熬﹐另研桂一分如泥﹐和取杏核大﹐綿裹含﹐細細咽之﹐日五夜三。

﹝丹﹞治失音。以桂末著舌下咽津妙。﹝《千金》《斗門》《食忌》《聖惠方》同。﹞治風冷失音﹐以紫梗荊芥根一兩﹐研汁入酒相和﹐溫飲半盞﹐服無時。﹝《聖惠方》﹞﹝《聖》﹞治風冷失音﹐咽喉不利。以荷根二兩絞汁﹐酒一大盞﹐相和令勻﹐不計時候﹐溫服半鐘。

﹝孫﹞內侍曹都使﹐新造一宅落成﹐遷入經半月﹐飲酒大醉﹐臥起失音不能語。召孫至﹐診曰﹕因新宅故得此疾耳﹐半月當愈。但服補心气薯蕷丸﹐治濕用細辛﹑川芎﹐又十日其病漸減﹐二十日全愈。曹旣安﹐見上問誰醫。曰﹕孫兆郎中。上乃召問曰﹕曹﹐何疾也﹖對曰﹕凡新宅﹐壁土皆濕﹐地亦陰多﹐人乍來陰气未散﹐曹心气素虛﹐飲酒至醉﹐毛竅皆開﹐陰濕之气從而入乘心經﹐心經旣虛﹐而濕气又乘之﹐所以不能語﹐臣先用薯蕷丸使心气壯﹐然後以川芎﹑細辛﹐又去濕气﹐所以能語也。

運气喑有二﹕一曰熱助心實。經云﹕少陰之復﹐暴喑﹐治以苦寒是也。

二曰寒攻心虛。經云﹕歲火不及﹐寒乃大行﹐民病暴喑﹐治以咸溫是也。

狐惑聲啞﹐其證默默欲眠﹐目不能閉﹐起居不安是也。﹝治法見傷寒。﹞﹝《靈》﹞黃帝問於少師曰﹕人之卒然憂恚﹐而言無音者﹐何道之塞﹐何气出行﹐使音不彰﹖願聞其方。

少師答曰﹕咽喉者﹐水谷之道也。喉嚨者﹐气之所以上下者也。會厭者﹐聲音之戶也。口唇者﹐音聲之扇也。

舌者﹐音聲之機也。懸雍垂者﹐音聲之關也。頏顙者﹐分气之所泄也。橫骨者﹐神气所使主發舌者也。故人之鼻洞涕出不收者﹐頏顙不開﹐分气失也。是故厭小而疾薄﹐則發气疾﹐其開闔利﹐其出气易﹐其厭大而濃﹐則開闔難﹐其气出遲﹐故重言也。人卒然無音者﹐寒气客於厭﹐則厭不能發﹐發不能下至﹐其開闔不致﹐故無音。

黃帝曰﹕刺之柰何﹖岐伯曰﹕足之少陰﹐上系於舌﹐絡於橫骨﹐終於會厭﹐兩瀉其血脈﹐濁气乃辟。會厭之脈﹐上絡任脈﹐取之天突﹐其厭乃發也。﹝夏恚無言篇﹞厥气走喉而不能言﹐手足淸﹐大便不利﹐取足少陰。﹝雜病篇厥气者﹐逆气也﹐足少陰脈循喉嚨﹐又挾舌本﹐故取之。﹞鍼灸喑有三法﹕其一取足少陰。上二段經文是也。

其二取足陽明。經云﹕足陽明之別﹐名曰丰隆﹐去踝八寸﹐別走太陰﹐下絡喉嗌﹐其病气逆﹐則喉痺卒喑﹐取之所別是也。予治一男子四十九歲﹐久病痰嗽﹐忽一日感風寒﹐食酒肉﹐遂厥气走喉﹐病暴喑﹐與灸足陽明丰隆二穴各三壯﹐足少陰照海穴各一壯﹐其聲立出﹐信哉聖經之言也。仍用黃芩降火爲君﹐杏仁﹑陳皮﹑桔梗瀉厥气爲臣﹐訶子泄逆﹐甘艸和元气爲佐﹐服之良愈。

其三取手陽明。經云﹕暴喑气哽﹐取扶突與舌本出血。舌本﹐廉泉穴也。

﹝《甲》﹞喑不能言﹐合谷及湧泉﹑陽交主之。

﹝桑﹞卒暴失音﹕神門﹑湧泉。

﹝《甲》﹞食飲善嘔﹐不能言﹐通谷主之。暴喑气哽﹐喉痺咽痛不得息﹐飲食不下﹐天鼎主之。喑不能言﹐期門主之。暴喑不能言﹐支溝主之。

卷之二十七肺大腸部喑

胎前產後喑

﹝《素》﹞黃帝曰﹕人有重身九月而喑﹐此爲何也﹖岐伯對曰﹕胞之絡脈絕也。帝曰﹕何以言之﹖岐伯曰﹕胞絡者系於腎﹐少陰之脈﹐貫腎系舌本﹐故不能言。帝曰﹕治之柰何﹖岐伯曰﹕無治也﹐當十月復。﹝王注云﹕少陰﹐腎脈也﹐气不榮養故不能言。﹞郭氏論產後不語者何﹖答曰﹕人心有七孔三毛﹐產後虛弱﹐多致停積﹑敗血閉於心竅﹐神志不能明了。

心气通於舌﹐心气閉塞﹐則舌亦彊矣﹐故令不語﹐但服

七珍散

人參石菖蒲生地川芎﹝各一兩﹞細辛防風辰砂﹝另研。各半兩﹞上爲細末﹐每服一錢﹐薄荷湯調下﹐不拘時。

胡氏孤鳳丹散

治產後閉目不語。用白礬細研﹐每服一錢﹐熱水調下。

卷之二十七肺大腸部

脫肛

﹝丹﹞脫肛﹐气虛者補气﹐參﹑﹑川芎﹑升麻。血虛者四物﹑升麻。气熱者﹐條芩六兩﹐升麻一兩﹐爲末﹐神曲爲丸服之。血熱者﹐涼血四物加黃柏。

﹝《百一》﹞治脫肛。以槐花﹑槐角各等分﹐炒黃爲末﹐用羊血蘸藥﹐炙熱食之﹐酒下。

﹝世﹞治脫肛。

槐花荊芥穗白連﹝等分。「白連」恐是「白蘞」。﹞上爲細末﹐空心酒下﹐便入。

﹝無﹞

皮散

治肛門或因洞泄﹐或因用力﹐脫出不收。

皮﹝一个﹐燒存性﹞磁石﹝半兩﹐碎﹞桂心﹝半兩﹞上爲末﹐飲服方寸匕﹐忌舉重及房室。《肘後》治女人陰脫﹐加鱉頭一枚﹐燒灰研入。

﹝丹﹞大腸頭出痛苦﹐幹又落﹐落又出﹐名截腸病﹐腸盡則死。初出寸餘時﹐治之以芝麻油一盞﹐以臀坐之﹐飲大麻子汁數升﹐愈。

﹝無﹞五倍子爲末﹐每三錢﹐水二碗﹐煎減半﹐入白礬一塊﹐安小桶內﹐洗之立效。

﹝世﹞治男女脫肛。用五倍﹑荊芥﹑小便﹐濃煎洗之。

﹝《本》﹞治腸風及脫肛不收有血下。用皂角三莖﹐槌碎﹐水一碗﹐揉令皂角消盡﹐用絹二重﹐濾取淸汁數分﹐將脫肛腸浸在藥水中﹐其腸自收。不用手托。如大腸收了﹐更用湯蕩其脫肛上下﹐令皂角气行﹐則不再作﹐三次蕩﹐愈。

﹝《集》﹞治脫肛歷年不愈。以生鐵三斤﹐水一斗﹐煮取五升﹐出鐵以汁洗﹐日再。一方﹐用磨刀漿銹水洗﹐亦效。

﹝《肘》﹞若腸隨脫肛出﹐轉久不可收入。搗生栝蔞汁浸之﹐豬肉汁中洗手﹐隨按之令暖﹐自得入。

﹝世﹞又方亦治脫肛。

荊芥龍腦薄荷朴硝上煎湯朝朝洗之﹐腸頭自入。

﹝無﹞

香荊散

治脫肛。

香附末荊芥穗﹝等分﹞上爲末﹐每用三匙﹐水一大碗﹐煎熱淋洗。

鍼粉散

治脫肛歷年不愈。

鍼粉研細﹐每用少許摻之﹐按入卽愈。

﹝《本》﹞治腸風並脫肛及有血。用蛇牀子不拘多少﹐炒爲末﹐貼大腸脫垂處立收﹐甚妙。

﹝無﹞用木賊不以多少﹐燒存性爲細末﹐摻肛門上﹐按之。

﹝《乘閒方》﹞治瀉多時脫肛疼痛﹐

黑聖散

用大蜘蛛一个﹐葉重裹﹐綫系定﹐合子內燒令黑色存性﹐取出細研﹐入黃丹少許同研。凡有上件疾﹐卽先用白礬﹑蔥﹑椒湯洗﹐拭漧後﹐將藥末摻在軟處﹐將手掌按托入收之﹐妙。

﹝《聖》﹞治大腸久積虛冷﹐大便脫肛收不得。蝸牛一兩﹐燒灰﹐豬脂和敷之。

﹝《千》﹞治脫肛歷年不愈。鱉頭一枚﹐燒令煙絕﹐杵末﹐日敷肛上﹐手按之。

﹝丹﹞治脫肛。用胡荽燒燻﹐立入。

﹝海﹞治諸般痔脫肛。以死蛇一條﹐如指大﹐濕者用掘地坑燒之﹐將有孔板蓋坑上﹐坐燻之﹐煙絕爲愈﹐大效。

﹝世﹞腸頭出。用皂角燻﹐次用蜒蚰一个﹐入蜜浸﹐去蜒蚰﹐將蜜調土朱敷上卽入。一女子脫肛﹐醫用糯米一勺﹐濃煎飲﹐去米﹐候洗肛溫柔﹐卻先以磚一片﹐燒火通紅﹐用醋沃濕﹐以靑布鋪磚上﹐坐肛於靑布上﹐如熱則加布令濃﹐其肛自吸入腹中而愈。

紫蕺膏

治髒熱肛門脫出。

以紫背蕺一大握﹐又名魚鮏艸﹐擂爛如泥﹐先用朴硝水洗淨肛門﹐用芭蕉葉托入﹐卻用藥於臀下貼坐﹐自然收入。

﹝《集》﹞治脫肛﹕大腸百會長彊﹝扁鵲﹞脫肛﹕百會肩井﹝《摘》﹞又法﹕百會﹝鍼二分﹐灸七壯至十七壯。﹞﹝世﹞脫肛﹕合谷﹝《甲》﹞脫肛﹐刺气沖主之。

卷之二十七肺大腸部脫肛

穀道痛蝕

﹝《肘》﹞治穀道赤痛。熬杏仁杵作膏﹐敷之良愈。

﹝《外》﹞治下部虫嚙。杵桃葉一斛蒸之﹐令極熱﹐納小口器中﹐以下部榻上坐﹐虫立死。

﹝《脈》﹞蝕陰脫﹐其脈虛小者生﹐緊急死。

卷之二十七肺大腸部

痔

﹝仲﹞小腸有熱者必痔。

﹝垣﹞

秦艽蒼術湯

治痔疾﹐若破謂之痔漏﹐大便祕澀﹐必作大痛。此由風熱乘食飽不通﹐气逼大腸而作也。受病者﹐燥气也。爲病者﹐胃濕也。胃刑大腸則化燥火﹐以乘燥熱之實﹐勝風附熱而來﹐是濕熱風燥四气相合﹐故大腸頭成塊者濕也﹐作大痛者風也。若大便燥結者﹐主病兼受火邪也。熱結不通去燥屎者﹐其西方肺主諸气﹐其體收下﹐亦助疾病爲邪﹐須當破气藥兼之﹐治法全矣﹐服之其疾立愈﹐不可作丸﹐以銼湯與之﹐效如神速。

秦艽﹝一錢﹐去蘆﹞澤瀉﹝三分﹞蒼術﹝七分﹐制﹞防風根﹝五分﹞桃仁﹝去皮﹐一錢﹐另研﹞歸根﹝三分﹐酒洗﹐第二服藥用身﹞黃柏﹝去皮﹐酒洗﹐五分﹞大黃﹝少許﹐𨿽大便祕澀﹐亦不可多用﹞檳榔﹝一錢﹐細末﹐調服之﹞皂角仁﹝燒存性﹐去皮﹐一錢﹐搗細末﹐調下服之﹞上除檳榔﹑桃仁﹑皂角仁三味﹐候煎成藥研勻調入外﹐余咀作一服﹐水三盞﹐煎至一盞二分﹐去渣﹐入前三味﹐再上火煎至一盞﹐空心熱服﹐待少時以美膳壓之﹐不犯胃气也。服藥日忌生冷硬物及酒面大料物漧薑之類﹐犯之則藥無效。如有白膿﹐加五朵白葵花﹐須除萼去心﹐細剪入﹐靑皮五分不去白﹐入上藥同煎﹐又用木香三分爲細末﹐同檳榔等三味﹐再上火同煎﹐根據上法服餌。古人以此疾多以歲月除之﹐此藥一服立愈﹐若病久者﹐再服必愈。

秦艽白術丸

秦艽﹝去蘆﹞歸梢﹝酒洗﹞桃仁﹝酒浸﹐去皮尖﹐另研。各一兩﹞地楡﹝三錢﹞枳實﹝麩炒﹞白術澤瀉皂角仁﹝燒存性﹐去皮。各半兩﹞上爲細末﹐和桃仁泥研勻﹐煎熱沸湯麵糊丸﹐雞豆大。焙漧﹐白湯下﹐空心﹐宿食消盡服之﹐少時以美膳壓。忌生冷硬物冷水冷菜之類﹐並濕面酒及五辣辛熱大料物之類﹐犯之則藥無驗。十服必愈。

﹝潔﹞

蒼術澤瀉丸

蒼術﹝四兩﹐去皮﹞澤瀉枳實秦艽﹝各二兩﹞地楡皂角子﹝燒存性。各一兩﹞上爲細末﹐燒餅爲丸。如桐子大﹐每服三十丸﹐米飲湯或酒下。

白術丸

﹝藥味與蒼術澤瀉丸同﹐只攺蒼術爲白術﹐去秦艽。﹞﹝丹﹞痔漏﹐專一涼血爲主。

人參黃連生地﹝涼血﹞當歸﹝和血﹞川芎﹝和血﹞槐角﹝涼生血﹞條芩﹝涼大腸﹞枳殼﹝寬腸﹞升麻﹝提起﹞上煎湯服之外﹐以澀藥鑪甘石﹑童便﹑牡蠣﹑粉龍骨﹑海蛤﹑密陀僧之類敷之。

許孺人產後痔作﹐瘡有頭如蒜頭大﹐或下鮮血﹐或紫血﹐大便疼﹐與黑神散。又多食肉大飽﹐此濕熱在大腸所爲。

郁李仁﹝去皮﹞麻仁槐角﹝各七錢﹞枳實皂角仁﹝五錢﹐爲末﹞蒼術歸尾生地﹝各三錢﹞大黃﹝炒﹐一錢﹞上分六帖﹐納三樣仁另研﹐煎服。

﹝《經》﹞患五種痔。水研山豆根服。﹝味甘寒﹐退血熱。﹞﹝《本》﹞又方治痔用雞冠花不拘多少﹐濃煎湯﹐每服一盞﹐空心服。﹝《本艸》云﹕雞冠花性涼﹐治瀉血。﹞﹝丹﹞痔頭向上﹐是大腸熱甚﹐收縮爲主。用四物解毒加枳殼﹑白術﹑槐角﹑秦艽。

治翻花痔。

荊芥防風朴硝上煎湯洗之。次用木鱉子﹑郁金研末﹐龍腦些少﹐水調塗上。

﹝世﹞治翻花痔。用信一錢﹐蜈蚣數个﹐以香油久浸之﹐臨臥時先洗痔拭漧﹐卻取浸油敷患處﹐用手按入﹐立愈。累效。其餘痔皆妙。

痔藥膏子

治外痔翻花脫出﹐黃水不止﹐腫痛。並用銀闊篦蘸藥塗敷﹐日一次﹐重者五七次﹐立愈。先用藥水洗拭漧﹐卻敷此膏。

用眞桑灰不拘多少﹐淋濃汁兩碗﹐熬至一碗﹐卻入艸烏片﹑大黃片各二錢﹐再慢火熬至半碗﹐入甘艸一錢﹐數沸﹐下淨細鍛石半匙頭﹐不可多﹐略沸三五次﹐用絹一重﹐花紙二重﹐如絞漆狀﹐濾過﹐再熬成膏﹐候冷。

用眞膽礬五分﹐研極細末﹐放入膏中﹐用瓦器盛貯封之﹐臨用入龍腦末和勻敷之。

﹝《千》﹞治風痔漏﹐不問有頭無頭﹐定三日安。

藜蘆﹝燒灰﹞天麻﹝各五錢﹞漧薑﹝半兩﹞皂角鍼﹝不用皮條﹐炒﹐二錢﹞蓮子艸明礬硫黃﹝各一兩﹞大苦栝蔞﹝一个﹞麝香﹝五分﹞上將栝蔞開一孔﹐入礬並硫黃在內﹐孔如小錢大﹐就將元掩合定﹐綿紙糊﹐卻用瓦罐子盛坐瓶上﹐炭火令煙盡爲度﹐候冷取出﹐研細﹐同前六味藥末和令勻﹐煉蜜丸﹐桐子大。每服十丸至十五丸﹐空心溫酒下﹐日三服﹐三日見效。忌油面藏牛馬肉魚鮏生冷行房行遠勞力一切等事。

治腸痔﹐

鱉甲丸

鱉甲皮﹝炙焦黑﹞穿山甲﹝炙焦﹞白礬﹝枯﹞附子豬牙皂角﹝各半兩﹐炙焦存性二分﹞上細末研勻﹐蒸餅丸如桐子大﹐米飲下二十丸﹐食前﹐日三服。

又方槐花﹝炒﹞白礬﹝枯。各一兩﹞附子﹝五錢﹞上細末研勻﹐蒸餅丸如桐子大﹐每服二十丸﹐米飲下﹐食前﹐日三服。以上二方龐老傳。

治腸風痔漏。

赤芍藥官桂﹝去皮﹞甘艸﹝炙。各等分﹞上咀﹐每服二錢﹐姜二片﹐白糖一塊﹐水一盞﹐同煎七分﹐去渣﹐空心服。

﹝《素》﹞因而飽食﹐筋脈橫解﹐腸爲痔。﹝生气通天論﹞﹝潔﹞黑地黃丸治血虛久痔﹐神妙﹐治痔之聖藥也。﹝方見勞瘵。﹞﹝世﹞治痔方﹐神妙。

當歸川芎黃連全蠍三稜蓬術羌活獨活山茱萸﹝去核。各半兩﹞枳殼﹝十二兩﹐去穣﹞商陸﹝白者﹐一兩﹞巴豆﹝去殼﹐不拘數﹞木香甘艸節鼠粘子﹝炒﹞苦參本柴胡﹝各一兩﹞刺皮﹝炒﹞豬牙皂魚﹝去皮弦。各一兩﹞一方﹐加白術﹑半夏﹑荊芥﹑薄荷﹑檳榔各一兩。

上將巴豆二粒或三粒入枳殼內﹐綫紮定﹐卻用醋煮爛訖﹐冷水洗淨﹐去巴豆不用﹐曬焙漧入前藥﹐同爲細末﹐煮醋麵糊爲丸﹐桐子大。每服三四十丸﹐空心醋湯下。更用五倍子﹑羌活﹑獨活煎湯洗。如大便燥結﹐用煮過巴豆六七粒﹐加入前藥同丸。

上一方疏風泄熱﹐破積滯﹐其效如神。

﹝《集》﹞治五痔不以年月日久新。枳實爲末﹐煉蜜丸﹐桐子大﹐空心飲下二十丸。

﹝丹﹞二三十年不愈者﹐三服止﹐用

蓮花蕊散

蓮花蕊黑牽牛頭末﹝各一兩半﹞當歸﹝半兩﹞礬紅﹝少許﹞上爲末﹐先忌食肉五七日﹐空心令食肉一頓﹐就取溫酒下三錢﹐約兩時辰﹐取下膿血或虫是效。

﹝海藏﹞《外臺》治五十歲痔不瘥﹐塗熊膽取瘥﹐神效﹐諸方不及此。

﹝垣﹞

七聖散丸

治大腸疼痛不可忍。王叔和云﹕積气生於脾臟傍﹐大腸疼痛陣難當﹐漸交稍瀉三焦是﹐莫漫多方立紀綱。

羌活﹝一兩﹞檳榔木香川芎桂枝﹝去皮。各半兩﹞大黃﹝八分﹐煨﹞郁李仁﹝去皮﹐另研﹐一兩半﹞上除郁李仁另研外﹐爲細末﹐煉蜜丸﹐桐子大。驗虛實臨時斟酌丸數﹐白湯下。取大便微利﹐一服而愈。

切禁不得多利大便﹐若大便大行﹐其病滋甚。

秦艽防風湯

治痔漏。大便時時發疼痛﹐非痔漏也﹐此藥主之。

奏艽防風白術﹝各一錢半﹞歸身﹝一錢﹞黃柏﹝五分﹞陳皮紅花﹝少﹞甘艸﹝炙﹞升麻﹝各六分﹞柴胡﹝二分﹞桃仁﹝三十个﹞大黃﹝三分﹐煨﹞澤瀉上銼﹐如麻豆大﹐總作一服﹐水三盞﹐煎一盞﹐去渣稍熱服﹐空心﹐宿食消盡服之。避風寒﹐忌房事酒濕面大辛熱物。當風寒處大便。

﹝《本》﹞治痔有鼠結核﹐作渴疼痛方。

皂角﹝酥炙﹞黃荊芥槐子穿山甲木香皮桔梗鱉甲﹝醋炒﹞露蜂房﹝炒焦﹞芍藥﹝各一兩﹞大黃﹝五錢﹞上爲末﹐煉蜜丸﹐桐子大。每服三十丸﹐溫酒下﹐食前日三服。未知﹐加至四五十丸。

治痔下腫痛。

枳殼﹝一兩﹐陳粟米同炒令黃赤﹐米不用﹞靑木香﹝一分﹞上爲末﹐每服二錢﹐飯飲調下。

﹝《集》﹞治痔疾下血﹐疼痛不止。以玩月沙不限多少﹐慢火熬令黃色爲末。每二錢入乳香五分﹐空心溫酒調下﹐日三四服﹐瘥。卽兔子糞是也。

﹝《外》﹞治痔發疼痛。貍肉作羹食之良。作脯食。不過三頓﹐瘥。

﹝世﹞治痔瘡痛不可忍者。木棉花煎湯﹐旋入朴硝﹐乘熱燻之﹐候溫浸之。﹝單用硝水極妙﹐曾用﹐大有效。﹞﹝《本》﹞治痔痛。

大蜈蚣﹝一條﹞大靑州棗﹝三个﹞白礬﹝一塊如棗大﹞上將蜈蚣﹑白礬二味爲末﹐用棗肉丸﹐分作二丸﹐燒煙﹐用竹筒透引煙燻妙。

﹝垣﹞

秦艽羌活湯

治痔漏成塊﹐下垂疙瘩﹐不任其癢。

升麻根柴胡甘艸﹝炙﹞麻黃根﹝各五分﹞黃秦艽﹝各一錢﹞防風根﹝七分﹞本﹝三分﹞細辛﹝少﹞羌活根﹝一錢三分﹞上銼如麻豆大﹐作一服﹐水二大盞﹐煎一盞﹐去渣﹐空心﹐宿食消盡服之。忌如前。

﹝梅﹞治痔有虫咬﹐穀道癢﹐或下膿血多。取槐白皮濃煎汁﹐安盆中﹐坐燻之﹐塞其穀道﹐湯冷﹐更暖之。

良久欲大便﹐當虫出﹐不過三度卽愈。如用末﹐綿裹納下部。

﹝丹﹞治痔穀道中虫癢不止。水銀棗膏各二兩﹐研勻﹐捏如棗形﹐薄綿裹納之﹐明日虫出。若痛者加粉艸三大分﹐作丸。﹝《梅師方》﹞﹝羅﹞

淋渫藥

治下部痔腫﹐大腸頭癢痛。

威靈仙枳殼﹝麩炒。各一兩﹞上爲粗末﹐熬水燻洗﹐冷卽再暖﹐臨臥避風洗三次﹐挹幹﹐貼蒲黃散。

﹝世﹞治痔癢。用五茄莖葉濃煎湯﹐以瓶盛之﹐坐瓶口上燻痔﹐至湯溫洗之﹐三次必效。

﹝丹﹞腸風痔漏。有虫如絲細黑頭﹐取去除根。

瞿麥﹝半升﹞豬牙皂角﹝一寸﹞上爲末﹐入豬腰子一雙內﹐用米泔煮﹐空心食之。少頃﹐肚痛上攻﹐虫皆隨出﹐作地坑埋之﹐薄粥補之。

﹝垣﹞

當歸郁李仁湯

治痔漏大便硬﹐努出大腸頭﹐下垂多血﹐苦疼不能忍。

皂角仁﹝另爲細末調服﹞郁李仁秦艽﹝各一錢﹞麻子仁﹝一錢半﹞當歸梢生地蒼術﹝各五分﹞澤瀉﹝三分﹞枳實﹝七分﹞大黃﹝三錢﹐煨﹞上除皂角仁研細末﹐余藥銼如麻豆大﹐水三大盞﹐煎一盞﹐去渣﹐入皂角末調在內﹐空心食前﹐候宿食消盡服之。忌風寒處大小便。

﹝丹﹞如欲涼大腸﹐寬大腸﹐則用枳殼去穣﹐入巴豆﹐鐵綫纏﹐煮透去巴豆﹐入藥用。若丸藥則搗爛用﹐煎藥則幹用。

﹝《食》﹞治野雞痔下血腸風明目方。嫩槐葉一升﹐蒸如茶法﹐取葉碾作末﹐亦如茶法煎呷之。

﹝《千》治腸痔﹐每大便下血。槐樹上木耳取末之﹐飲服方寸﹐瘥﹐日三服﹐良。

﹝《肘》﹞治腸痔﹐每大便常血水﹐服蒲黃方寸匕﹐瘥。日三服﹐良。

﹝《食》﹞主五痔下血不止。杏仁去皮尖及雙仁﹐水一升﹐研濾取汁﹐煎減半﹐投米煮粥停冷﹐空心食之。

﹝《艸》﹞治腸痔多年不瘥﹐下血不止。木賊﹑枳殼各二兩﹐漧薑一兩﹐大黃一分﹐四味並銼一處﹐入銚子內炒黑色﹐存三分性﹐搗羅﹐溫粟米飲調﹐食前﹐服二錢匕﹐甚妙。

﹝《外》﹞治患腸痔﹐大便常有血。食鯽魚羹及隨意任作飽食。孫眞人同。

﹝《本》﹞治腸痔在腹內有鼠奶下血方。

白蕪荑椿樹東行根野狼牙根貫眾皮﹝炙焦﹞雄黃﹝半兩﹞白鱔頭﹝一个﹐炙焦﹞槐東引根﹝白皮﹐一分﹞上細末﹐臘月豬脂和一丸﹐彈子大﹐綿裹納下部。

﹝丹﹞痔漏腸漏竅。用赤石脂﹑白石脂﹑枯礬﹑黃丹﹑腦子塞之。

﹝《本》﹞治腸風痔漏。用鯽魚一个﹐破開去腸﹐入白礬令滿﹐合之﹐瓦上燒過爲細末﹐用雞毛捲藥敷之﹐立效。

治痔漏瘡方。

雞子﹝一个﹐煮熟﹐去黃﹐取白﹐切炒。﹞白礬﹝明者如皂角子大﹐匙上枯過﹐用三分﹞上爲末﹐先用溫湯洗淨﹐拭漧﹐用紙撚點藥﹐送入瘡孔內﹐立效。日三易。

上治痔漏下血﹐如血虛﹐必兼服黑地黃丸乃妙。

﹝《衍》﹞鱗鯉甲燒一兩﹐存性﹐肉豆蔻仁三个﹐同爲末﹐米飲調二錢服﹐治气痔。膿血甚者﹐刺皮一兩﹐燒服。中病卽已﹐不必盡劑。

運气痔發皆屬寒。經云﹕太陽之勝﹐痔瘧發﹐治以苦熱是也。

﹝世﹞

治痔神應散

治五種腸風下血﹐上廁糞前有血名外痔﹐糞後有血名內痔﹐大腸不收名脫肛﹐穀道四面有肉名奶痔﹐痔頭上有孔漏出名腸風﹐並治之。

黃牛角﹝一枚﹐酌中者﹐槌碎。﹞蛇蛻皮﹝一條﹐白者﹞豬牙皂角﹝七莖﹞穿山甲﹝七片﹞刺皮﹝一兩﹐銼﹞上五味﹐細銼入甕瓶內﹐以黃泥封固﹐候幹﹐先用小火燒令煙出﹐後用大火令通赤爲度﹐取出攤開﹐候冷﹐搗羅爲末。服時先令患者臨臥時細嚼胡桃仁一个如糊﹐用無灰好酒一盞送下﹐不可言語便睡。至五更時﹐以溫酒調下藥末三錢﹐至辰時更進一服﹐𨿽久年不過三服﹐立效。

﹝丹﹞治腸風痔漏如神。大樹木上寄生葉取榦爲末﹐酒水米飲任下﹐或丸桐子大﹐服三十丸亦得。

﹝《千》﹞治五痔方。蒼耳莖葉以五月五日采榦爲末﹐水服方寸﹐或丸桐子大﹐服之立效。

洗痔疼。用荊芥﹑朴硝﹑桑寄生﹐定痛解毒﹐去風﹐涼大腸熱﹐安胎。如腫者加五倍子﹑木鱉子﹐研細調敷。又方﹐五倍﹑朴硝﹑桑寄生﹑蓮房﹐水煎﹐先燻後洗。一方加百藥煎洗。

﹝《保》﹞

淋洗法

天仙子荊芥穗小椒蔓荊子上水煎湯洗。

﹝《本》﹞燻洗痔方。用枳殼不拘多少爲末﹐每用二錢﹐水一盞﹐砂瓶內煎令沸﹐先去瓶嘴上坐燻﹐後卻瀉出通手熱洗﹐妙。﹝此方久痔亦妙﹐除根。﹞﹝世﹞洗痔方。輕者用朝東馬齒莧﹑劉寄奴濃煎湯燻﹐待溫卻用手洗﹐拭漧。重者加大靑葉梗幹者一半﹐同煎。

﹝丹﹞痔庠。用灰莧帶根濃煎湯﹐先燻後洗。又方﹐取河水頻洗。用蝸牛塗之。

﹝《經》﹞痔漏用犍牛兒膽﹑膽各一个﹐膩粉五十文﹐麝香二十文﹐將膽汁﹑膩粉﹑麝香和勻﹐入牛膽內﹐懸於前四十九日熟﹐旋取爲丸﹐如大菱角﹐急送入瘡內﹐後追出惡物﹐日三﹐驗。候瘡口漸合﹐用生面蓋瘡內一徧﹐出惡物妙。

﹝丹﹞一方﹐治痔。用雄鷄膽﹑片腦和勻﹐貼之。一方﹐熊膽塗之﹐神效。

﹝世﹞治痔用活蜈蚣一條﹐以香油一小罐浸之﹐陳愈妙﹐敷之累驗。

﹝無﹞貼痔法蜀葵子﹝半兩﹞蟬蛻﹝五个﹞檳榔﹝一个﹐並爲末﹞上用棗三枚﹐取肉研細﹐搜和藥末﹐如覺硬﹐滴少蜜﹐研成膏﹐量大小貼於病處。

﹝羅﹞

蒲黃散

治下部痔漏。

蒲黃血竭﹝半兩﹞上爲細末﹐每用少許﹐貼於患處。

﹝《斗門》﹞治痔疾有頭如雞冠者。用黃連末敷之卽瘥。更加赤小豆末﹐尢良。﹝一方用黃連﹑木香末敷﹐妙。﹞﹝無﹞燻痔法皮﹝切方﹐三指大﹞雄黃﹝棗大﹐研﹞熟艾﹝雞子大﹞上爲末﹐用瓦器﹐以灰實一半如燒香法﹐安長桶內﹐坐其上燻之﹐煙气從口出爲佳。凡三度燻﹐永瘥。勿犯風冷﹐忌雞肉毒物。

﹝《本》燻痔方。用鼠郎皮一味﹐瓶內燒煙﹐坐身於瓶上﹐燻三五次﹐除根。

﹝世﹞痔方。赤腳蜈蚣一條﹐香油煎酥﹐紙上挹幹﹐加乳香二錢﹐沒藥二錢﹐麝香﹑粉霜各五分﹐人指甲五錢﹐泥裹煨漧脆爲末﹐用鵝毛管盛藥吹上﹐如有水﹐實時出盡不疼。其物結一硬丁﹐用綫系在上揭落之。

﹝羅﹞治痔神效。

雄黃硫黃明礬﹝各等分﹞上爲末﹐新盞盛藥﹐先入礬末一半在底﹐次入余藥﹐又將礬末一半蓋上﹐用火﹐候礬枯爲度﹐出火毒﹐研末﹐津液調敷﹐幹落爲度。後用石膏﹑五倍子爲末﹐收瘡口。

周先生

枯痔法

明礬赤石脂﹝五錢﹞辰砂﹝痛加一錢﹞黃丹上爲末﹐先用郁金末護肛門。如無郁金﹐用姜黃末代之。調塗四圍好肉﹐如不就﹐加綠豆粉打合﹐卻將枯藥敷上。如肛門疼急﹐濃煎甘艸湯放溫﹐拂四圍肛門上﹐就與寬腸藥。

槐花大黃枳殼木通連翹瞿麥當歸上半酒半水煎。

枯藥﹐早辰上一次﹐日午一次﹐洗去舊藥。申時又洗去﹐又上一次。如要急安﹐至夜半子時又洗﹐上一次。

至次日且看痔頭淡淡黑色﹐兩三日如烏梅﹐四五日內﹐用竹篦子輕輕敲打痔頭﹐見如石堅﹐至七八日便住﹐更不須上枯藥﹐且待自然如蘿卜根乃脫去也。洗用甘艸﹑荊芥﹑槐花﹐洗去舊藥﹐方上新藥。

凡醫痔之法﹐且如明日要下手﹐今日先與此藥﹐所以寬大腸﹐使大便軟滑﹐不與痔相礙﹐且不泄瀉。痔頭未脫落者﹐須要日日與之﹐以大黃一兩煨﹐枳殼﹑炒當歸酒洗一兩﹐同爲細末﹐如桐子大﹐好酒吞下。

治枯痔頭慮生他證。凡用枯藥﹐或觸壞腎根﹐或水道赤澀痛﹐與此方。大黃﹑木通﹑生地各一兩﹐滑石﹑瞿麥各半兩﹐同爲細末﹐每用四錢﹐煎服。

催痔方

如枯盡未脫落﹐以此催之。好磁石一錢﹐白僵蠶﹑生川烏五分﹐同爲細末﹐冷水調﹐敷上立脫。

凡用枯藥去盡乳頭﹐恐畱痔硬頭損破肛門四圍成瘡﹐用此藥。龍骨一錢﹐石膏一錢﹐沒藥五分﹐膩粉五分﹐同研十分細﹐先以荊芥湯洗﹐次摻之﹐切忌毒物﹑生薑。

痔脫後﹐用甘艸湯﹑豆豉湯洗﹐再用荊芥﹑五倍子煎水洗﹐便不生膿。

治痔脫後肉癢方。用大粉艸濃煎湯洗。

收腸方凡用枯藥﹐脫下乳頭﹐隨卽與此﹐以收其腸﹐此方補气﹐又收膿去血生肉﹐令痕壯。

人參當歸﹝各一兩﹞川芎甘艸白芷防風濃朴桔梗桂枝黃上細末﹐半酒半水煎﹐如惡酒者﹐酒少水多煎之。夏月減桂﹑朴﹐加芩﹑柏。

﹝《經》﹞治痔有頭方。用芫花入土根不限多少﹐以淨水洗﹐卻入木臼搗用少許﹐水絞取汁﹐於銀銅器內慢火熬成膏﹐將絲綫於膏內度過系痔﹐系時微痛﹐候心燥落時﹐以紙撚引入膏藥於竅內﹐永除根。未落不得便屎。

周先生

割痔麻藥

川烏艸烏尖胡椒吳茱萸花椒白僵蠶﹝炒﹞上細末﹐酒調敷四邊﹐然後割之。又以此藥敷之﹐否則亦用麝香﹑龍骨塗之。

上枯痔﹑系痔﹑割痔三法﹐用前藥服及敷貼不退者﹐然後用之﹐必敬謹之﹐不可視爲常法。

﹝《本》﹞治痔漏。此因大腸感風熱而生。

生砒﹝一字﹞水銀﹝一粒﹐如米大﹞膩粉﹝一字﹞麝香﹝一粒﹐如小豆大﹞上件並入乳缽內﹐研極細﹐如痔如有珠子者﹐將礬湯淨洗拭漧﹐用手撚藥揩在痔上﹐覺癢便是藥行。一日二次﹐又洗。五日後住藥﹐見效。如或有孔﹐只用紙撚引藥送入﹐令徹其內﹐更用紙貼孔前﹐一日二次﹐使藥自能生全。﹝陳無擇云﹕忌用生砒﹐恐毒瓦斯入腹。今兩存之﹐以治珠突者。﹞鍼灸痔﹐獨取足太陽。經云﹕足太陽之脈﹐所生病者痔瘧﹐視盛虛熱寒陷下取之。蓋後世取承山穴者是也。

其二論督脈而不見其取法。經云﹕督脈生病﹐癃痔。蓋後世取長彊穴是也。

﹝丹﹞治痔瘡。大蒜十片﹐頭垢捏成餅子﹐先安頭垢餅於痔頭上﹐外安蒜片﹐以艾灸之。

﹝《本》﹞唐峽州王文顯充西路安撫司判官﹐乘騾入駱谷﹐有痔疾﹐因此大作﹐其狀如胡瓜貫於腸頭﹐熱如糖灰火﹐至驛僵僕。主驛吏云﹕此病予曾患來﹐須灸卽瘥。用柳枝濃煎湯先洗痔﹐便以艾炷其上﹐連灸三五壯﹐忽覺一道熱气入腸中﹐因轉瀉鮮血﹑穢物一時出﹐至痛楚﹐瀉後遂失胡瓜所在﹐登騾而馳去。

﹝《玉》﹞痔漏下血﹐裏急後重﹐或癢或疼﹕二白﹝在掌後縱紋上四寸﹐手厥陰脈﹐兩穴相並﹐一穴在兩筋中﹐一穴在大筋外﹐鍼入三分﹐瀉兩吸。﹞長彊﹝一寸﹐大痛方到穴﹐瀉三吸。﹞﹝世﹞灸法﹕長彊﹝一寸﹐大痛方到穴﹐瀉三吸。如灸﹐可七壯﹐𨿽久不愈者﹐亦效。﹞又法﹕脊骨凸處與臍平對是穴﹝灸七壯。﹞承山﹝二寸半﹐補一呼﹐如灸可七壯。﹞﹝《甲》﹞痔篡痛﹐承筋主之。痔篡痛﹐飛陽及委中﹑扶承主之。痔痛﹐攢竹主之。痔痛﹐會陰主之。痔與陰相通者死。陰中諸病﹐前後相引痛﹐不得大小便﹐會陰皆主之。痔骨蝕﹐商丘主之。

﹝無﹞腸癖爲痔﹐如大澤中有小山突出爲峙。人於九竅中凡有小肉突出﹐皆曰痔。不特於肛門邊生﹐有鼻痔﹑眼痔﹑牙痔等﹐其狀不一。方書分出五種﹐曰牡﹑曰牝﹑曰脈﹑曰腸﹑曰气。牡痔者﹐肛邊生瘡腫突出﹐一日數枚﹐膿潰卽散。牝痔者﹐肛邊發露肉珠﹐狀如鼠奶﹐時時滴漬膿血。脈痔者﹐腸口顆顆發﹐且痛且癢﹐出血淋漓。腸痔者﹐腸內結核有血﹐寒熱往來﹐登混脫肛。气痔者﹐遇恐怒則發﹐肛門腫痛﹐气散則愈。又有酒痔﹐每遇飲酒發動﹐瘡腫痛而流血。血痔﹐則每遇大便﹐淸血隨下而不止﹐宜解熱調血順气爲主﹐苦久不愈﹐必至穿穴爲漏矣。

治痔切勿用生砒﹐毒瓦斯入腹﹐反至奄忽。忌喫生冷硬物冷菜之類﹐及酒濕面五辣辛熱大料物﹐及漧薑之類﹐犯之無效﹐此東垣格言也。

卷之二十八腎膀胱部

腰痛

﹝垣﹞六元正紀論云﹕太陽所至爲腰痛。又云﹕巨陽﹐卽太陽也﹐虛則頭項腰背痛。足太陽膀胱之脈所過﹐還出別下項﹐循肩膊內﹐挾脊抵腰中﹐故爲病項如拔﹐挾脊痛﹐腰似折﹐髀不可以曲﹐是經气虛則邪客之﹐痛病生矣。夫邪者﹐是風熱濕燥寒皆能爲病﹐大抵寒濕多而風熱少。然有房室勞傷腎虛腰痛者﹐是陽气虛弱不能運動故也。經云﹕腰者腎之府﹐轉搖不能﹐腎將敗矣。宜腎气丸﹑茴香丸之類﹐以補陽之不足也。膏粱之人﹐久服湯藥﹐醉以入房﹐損其眞气﹐則腎气熱﹐腎气熱則腰脊痛而不能舉﹐久則髓減骨枯﹐發爲骨痿﹐宜六味地黃丸﹑滋腎丸﹑封髓丹之類﹐以補陰之不足也。《靈樞》云﹕腰痛上寒﹐取足太陰陽明﹐上熱﹐取足厥陰﹐不可俯仰﹐取足少陽。蓋足之三陽﹐從頭走足﹐足之三陰﹐從足走腹﹐經所過處﹐皆能爲痛﹐治之者當審其何經所過分野﹐循其空穴而刺之﹐審何寒熱而藥之。假令足太陽令人腰痛﹐引項脊尻背如重狀﹐刺其中﹑太陽二經出血﹐餘皆仿此。彼執一方治諸腰痛者﹐固不通矣。

﹝丹﹞如久腰痛﹐必用官桂以開之方止﹐腹脇痛亦然。

﹝《保》﹞煨腎丸治肝腎損﹐及脾損﹐谷不化﹐腰痛不起者﹐神效。﹝方見治虛實法。﹞﹝無﹞

立安丸

治五種腰痛﹐補腎﹐又治香港腳。

破故紙續斷幹木瓜牛膝﹝酒浸﹞杜仲﹝去皮﹐銼﹐薑汁炒絲斷。各一兩﹞萆﹝二兩﹞上爲細末﹐蜜丸﹐如桐子大。每服五十丸﹐鹽湯或酒任下。

﹝《本》﹞又方治五種腰痛。

狗脊萆菟絲子﹝各一兩。酒浸三日﹐焙漧別研﹞上爲細末﹐煉蜜丸﹐如桐子大。每服三十丸。用萆二兩﹐酒浸三日﹐取酒服藥﹐空心食前。

﹝無﹞

杜仲酒

治風冷傷腎﹐腰痛不能屈伸﹐並補腎虛。

取杜仲一斤﹐切﹐薑汁制﹐炒斷絲﹐用好酒二升﹐浸十日﹐每服三四合﹐日四五服。一方爲末﹐溫酒調一錢﹐空心服。

﹝《驗》﹞治腰痛。用破故紙炒爲末﹐溫酒下三錢。

上杜仲﹑牛膝﹑萆﹑破故紙治腰例。

﹝《本》﹞治腎虛腰痛﹐不能轉側﹐

麋茸丸

麋茸﹝一兩﹐鹿茸亦可﹞菟絲子﹝取末﹐一兩﹞舶上茴香﹝半兩﹞上爲末﹐以羊腎二對﹐用酒浸煮爛﹐去膜﹐研如泥﹐和丸﹐如桐子大﹐陰漧。如羊腎少﹐入酒糊佐之。每服三五十丸﹐溫酒或鹽湯下。

戊戌年八月﹐淮南大水﹐城下浸灌者連月。予忽臟腑不調﹐腹中如水吼數日﹐調治得愈。自此腰痛不可屈折﹐𨿽洗面亦相妨﹐服徧藥不效﹐如是凡三月。予後思之﹐此必水气陰盛﹐腎經感此而得﹐乃灸腎三七壯﹐服此藥瘥。

﹝《千》﹞治腰痛。鹿角去上皮取白者﹐熬令黃﹐爲末﹐酒服方寸匕﹐日三﹐特禁生魚﹐余不禁。

新者良﹐陳不佳。角心中黃處亦不中服﹐大神良。﹝鹿角去惡血。﹞治腰痛﹐羊腎爲末﹐酒服二方寸匕﹐日三服。﹝本艸云﹕羊腎補腎气﹐益精髓﹞上麋茸﹑鹿茸﹑羊腎治腰痛例。

﹝丹﹞

補腎丸

治腎虛腰痛﹐累效。

烏藥葉﹝本艸云﹕烏藥嫩葉﹐補中益气﹞側柏葉上酒蒸曬榦爲末﹐粥爲丸﹐如桐子大。

﹝《經》﹞治腎虛腳無力。生栗子入袋盛懸幹﹐每日平明喫十餘顆﹐次喫豬腎粥﹐瘥。

﹝丹﹞腰痛﹐脈大者腎虛。

杜仲龜板黃柏知母枸杞五味﹝各等分﹞上爲末﹐豬脊髓爲丸。

補陰丸

治陰虛性急腰痛者。

龜板黃柏知母側柏葉上爲末﹐地黃膏爲丸。

腰腿濕痛。

龜板﹝酒炙﹐五錢﹞黃柏﹝酒炒﹐四錢﹞靑皮﹝三錢﹞生甘艸﹝一錢五分﹞上爲末﹐研姜一大片﹐次入前藥末一錢﹐研細﹐以蒼耳汁蕩起﹐煎令沸﹐服之。

腰腿疼痛。

敗龜板﹝酒炙﹐二兩﹞黃柏﹝酒炒﹞蒼術蒼耳﹝各一兩﹞扁柏﹝半兩﹞威靈仙﹝酒浸﹐二兩﹞上爲丸﹐以黑豆汁兼四物湯﹐加陳皮﹑生甘艸﹑生薑一片煎﹐吞下。

又方龜板﹝一兩半﹞黃柏﹝炒﹞白芍﹝各一兩﹞陳皮威靈仙知母蒼術蒼耳﹝各半兩﹞上爲末﹐蜜丸服。

濕熱腰痛﹐大便泄。

龜板﹝一兩﹐炙﹞楮皮﹝炒﹞蒼術滑石﹝各半兩﹞芍藥﹝酒炒﹞香附﹝各四錢﹞上爲末﹐粥丸。如內傷﹐白術﹑山楂湯下。

﹝垣﹞

蒼術湯

治濕熱腰腿疼痛。

蒼術﹝三錢﹐去濕止痛﹞柴胡﹝二錢﹐行經﹞防風﹝一錢﹞黃柏﹝一錢﹐始得之時寒久不愈寒化爲熱﹐除濕止痛﹞上作一服﹐水煎﹐空心服。

上龜板﹑黃柏﹑知母治腰痛例。

﹝無﹞

牛膝酒

治腎傷﹐風毒攻刺﹐腰痛不可忍者。

牛膝川芎羌活地骨皮五加皮薏苡仁甘艸﹝各一兩﹞海桐皮﹝二兩﹞生地﹝十兩﹞上銼﹐以絹袋裹﹐入好酒二斗﹐浸二七日﹐夏三五宿﹐每服一杯﹐日三四杯﹐長令酒气不絕爲佳。

一法入杜仲一兩﹐炒絲斷。

﹝垣﹞六味地黃丸治腎虛腰痛。﹝方見治法。﹞﹝丹﹞婦人患腰痛﹐此血分有熱。

白芍﹝五錢﹞生地﹝四錢﹞當歸尾﹝三錢﹞黃柏﹝一錢半﹐炒﹞白術﹝二錢﹞黃芩﹝一錢半﹞木通﹝一錢﹞甘艸梢﹝五分﹞川芎﹝一錢﹞上分四帖﹐煎取食前熱服。

上地黃治腰痛例。

﹝《千》﹞治腰痛。

萆杜仲枸杞根﹝各半斤﹞上三味咀﹐好酒三斗漬之﹐納罐內密封﹐投於銅器中煮一日﹐服之無節﹐取醉爲度。

﹝丹﹞義一侄婦瘧疾初安﹐因衝風又發腰痛白濁﹐已與參﹑術﹑檳榔﹑半夏等補方﹐又教以牡蠣一錢﹐木通五分﹐炒柏三分﹐粗末﹐入前方同煎。

痢後腰痛﹐兩腳無力。

陳皮半夏白芍﹝一錢﹞茯苓蒼術當歸黃芩﹝酒﹐五分﹞白術﹝二錢﹞甘艸﹝炙﹐一錢﹞上作一服﹐姜三片﹐食前服。

婦人月經行後腰痛爲虛﹐詳气血虛﹐於補气血藥中加杜仲﹑側柏葉等藥。

﹝仲﹞虛勞腰痛﹐少腹拘急﹐小便不利﹐八味腎气散主之。﹝方見治虛實法。﹞﹝世﹞治腰痛。用威靈仙。丹溪云﹕威靈仙治痛之要藥﹐爲細末﹐每服二錢﹐豬腰子一隻﹐批開﹐摻藥在內﹐濕紙煨熟﹐五更細嚼﹐熱酒下。《千金方》用威靈仙末一錢﹐溫酒調下﹐逐日以微利爲度。病患稍虛﹐禁用。

﹝《本》﹞治腰腿痛﹐气滯﹐藥棋子。

牽牛不以多少﹐用新瓦火燒赤﹐便以牽牛頓在瓦上﹐自然一半熟一半生﹐不得撥動﹐取頭末一兩﹐入硫黃一分同研勻﹐分三服﹐每用白面一匙﹐水和捏作棋子﹐五更初以水一盞煮熟﹐連湯送下。痛住卽止。未住﹐隔日再作。予嘗有此疾﹐每發只一服痛止。

﹝世﹞治腰痛不可忍。用牽牛不以多少﹐研取頭末﹐去滓不用﹐取大蒜﹐每一瓣擘開﹐入巴豆肉一粒在內﹐用濕紙裹定﹐煨令蒜熟﹐去巴豆﹐將蒜研細﹐和牽牛爲丸﹐如桐子大﹐每服五丸﹐醋湯茶空心食前﹐量虛實服。

﹝《本》﹞治五般腰痛。

胡桃肉﹝五个﹐去皮﹐研爲膏﹞五靈脂黑牽牛﹝炒﹞白牽牛﹝炒。各三錢﹞狗脊﹝半兩﹐微炒﹞萆﹝三錢﹐炒﹞沒藥﹝三十文﹞巴豆﹝五粒﹐用濕紙裹煨﹐取肉去油﹞上研爲末﹐將前胡桃膏醋糊丸﹐如桐子大。每服十五丸。風腰疼﹐豆淋無灰酒下。气腰疼﹐煨蔥白酒下。

血腰疼﹐當歸酒下。打撲腰疼﹐蘇木酒下。

﹝子和﹞趙進道病腰疼一年不愈﹐診其兩手脈沈重有力﹐以通經散下五七行﹐次以杜仲去粗皮細切炒斷絲爲末﹐每服三錢﹐豬腰子一枚﹐薄批五七片﹐先以椒鹽淹去腥水﹐摻藥在內﹐裹以荷葉﹐以濕紙數重封﹐文武火燒熟﹐臨臥細嚼﹐溫酒送下。每旦﹐以無比山藥丸一服﹐數日而愈。﹝通經散﹐用陳皮﹑當歸﹑甘遂爲末﹐每三錢﹐臨臥溫酒調下。﹞﹝羅﹞

獨活寄生湯

治腎气虛弱。冷臥濕地﹐腰腿拘急﹐筋骨攣病﹐或當風取涼過度﹐風邪流入腳膝﹐爲偏枯冷痺﹐緩弱疼痛﹐或腰痛牽引腳重﹐行步艱難。

獨活桑寄生杜仲牛膝細辛秦艽茯苓桂心防風芎人參甘艸﹝以上各一兩半﹞當歸芍藥漧地黃﹝各二兩﹞一方用續斷﹝三兩﹞上爲粗末﹐每服三錢﹐水二大盞﹐生薑五片﹐同煎至七分﹐食前服。

﹝海﹞

防風湯

治傷寒後腰痛﹐或皮肉痺﹐腿膝疼痛﹐行履艱難﹐不可俯仰。

防風﹝一兩﹞麻黃﹝去節﹞桂枝﹝去皮﹞杜仲﹝炙。各七錢半﹞牛膝五加皮丹參﹝各半兩﹞芎附子﹝炮﹐去皮臍﹐一兩﹞當歸芍藥羌活續斷﹝各一兩﹞上咀﹐每服五錢﹐水一盞半﹐姜二錢﹐同煎﹐食前服。

﹝垣﹞

川芎肉桂湯

丁未年冬﹐曹通甫自河東來﹐有役人小翟宿於寒濕之地﹐腰痛不能轉側﹐兩脇搐急作痛﹐月餘不愈。腰痛論中所說皆爲足太陽足少陰血絡中有凝血作痛﹐間有一二癥屬少陽膽經外絡脈病﹐皆宜去血絡之凝乃愈。其《內經》有云﹕冬三月禁不得鍼﹐只宜服藥通其經絡﹐破其血絡中敗血﹐以此方主之。

羌活﹝一錢半﹞柴胡﹝一錢﹞獨活﹝五分﹞肉桂蒼術﹝各一錢﹞防風漢防己﹝各三分﹞桃仁﹝五个﹐去皮﹐另研如泥﹞歸梢甘艸﹝炙。各一錢﹞炒曲﹝五分﹞川芎﹝一錢﹞上咀﹐水酒煎﹐去渣﹐食遠熱服。

﹝無﹞小續命湯加炒去皮桃仁﹐治風腰痛最妙。﹝方見中風。﹞五積散加桃仁﹐治寒濕腰痛最效。﹝方見傷寒發熱。﹞﹝《千》﹞

杜仲酒

治腎脈逆小於寸口﹐膀胱虛寒﹐腰痛﹐胸中動﹐通四時用之方。

杜仲地黃﹝各四兩﹞萆羌活天雄蜀椒芎桂心防風秦艽烏頭﹝各三兩﹞五加皮石斛﹝各五兩﹞細辛﹝三兩﹞栝蔞根地骨皮續斷﹝炒﹞桔梗甘艸﹝各一兩﹞上十九味咀﹐以酒四斗﹐漬四宿﹐初服五合﹐加至七八合﹐日再。

﹝《本》﹞治久患腰痛。

石甜瓜﹝一兩﹐出蜀中﹞附子﹝炮﹐五錢﹞冬瓜皮冬瓜仁檳榔沒藥烏藥﹝各五錢﹞上爲細末﹐每服四錢﹐溫酒調下﹐臨臥時服。服日只午後申時﹐先可晚食﹐申時後不可食﹐專候臨臥服。

平日膏粱濃味之人﹐腰痛皆是濕熱陰虛﹐治見前陰虛。

﹝垣﹞如身重腰沈沈然﹐乃經中有濕熱也﹐於羌活勝濕湯中加黃柏一錢﹐附子五分﹐蒼術二錢。﹝羌活勝濕湯方見腎條。﹞

獨活湯

治因勞役得腰痛如折﹐沈重如山。

羌活﹝二錢﹞防風獨活肉桂﹝各三錢﹞甘艸﹝炙﹐二錢﹞歸梢﹝五錢﹞桃仁﹝五十﹞連翹﹝五錢﹞漢防己黃柏﹝酒。各一兩﹞澤瀉大黃﹝煨。各三錢﹞上咀﹐每服五錢﹐如麻頭大﹐酒半盞﹐水一盞﹐去渣﹐熱服立愈。

羌活湯

治腰膝無力沈重。

羌活﹝三錢﹞防風﹝一錢五分﹞甘艸﹝生熟各五分﹞艸豆蔻黃柏葛根﹝各五分﹞砂仁﹝一錢﹞陳皮﹝六分﹞知母﹝二錢五分﹞黃﹝二錢﹞蒼術升麻獨活柴胡﹝各一錢﹞上爲粗末﹐作二服﹐水二盞﹐煎至一盞﹐去渣﹐空心熱服。

﹝仲﹞腎著湯治身重﹐腰冷如冰﹐痛重如帶千錢。﹝方見身重。﹞﹝丹﹞脈澀者瘀血﹐用補陰丸中加桃仁﹑紅花。﹝補陰丸方見脈大條。﹞﹝世﹞

橘核散

治腰痛﹐諸般滯气。

山楂子﹝一兩﹞橘核﹝五錢﹞破故紙﹝二兩﹞乳香﹝五錢﹞玄胡索沒藥五加皮紅曲﹝各一兩﹞上爲末﹐酒調下。

﹝云﹞

如神湯

治男子婦人腰痛。

玄胡索當歸桂心杜仲﹝各等分﹞上爲末﹐溫酒調下三錢。甚者不過數服。

﹝無﹞

桃仁酒

治腎虛風勞所傷﹐毒腫掣痛﹐牽引小腹連腰痛。

用桃仁麩皮炒去皮尖﹐研細﹐每服一錢匕﹐熱酒調下﹐有汗卽愈。

﹝垣﹞

地龍湯

治腰脊痛﹐或打撲傷損﹐從髙墜下﹐惡血在太陽經中﹐令人腰脊痛﹐或脛臂膊中痛﹐不可忍﹐鼻壅塞不通。

中桂﹝四分﹞桃仁﹝六个﹞羌活﹝二錢﹞獨活甘艸黃柏﹝各一錢﹞麻黃﹝五分﹞地龍﹝四分﹞蘇木﹝六分﹞歸梢﹝一錢﹞上爲粗末﹐每服五錢﹐水二盞﹐煎至一盞﹐去滓﹐食遠熱服。

﹝無﹞

橘核酒

治打撲腰痛﹐惡血瘀蓄﹐痛不可忍。

用橘核炒去皮﹐研細﹐每服二錢匕﹐酒調服。或用豬腰子一个﹐去筋膜﹐破開入藥﹐同蔥白﹑茴香﹑鹽﹐濕紙裹煨熟﹐細嚼﹐溫酒下。

熟大黃湯

治墜墮閃挫﹐腰痛不能屈伸。

大黃﹝切如指大﹞生薑﹝切。各半兩﹞上同炒﹐令焦黃﹐以水一盞﹐浸一宿﹐五更去渣服﹐天明取下如雞肝者﹐卽惡物也。

﹝丹﹞徐質夫年六十﹐因墜馬﹐腰痛不可轉側﹐六脈散大﹐重取則弦小而長﹐稍堅。予以爲惡血𨿽有﹐未可驅逐﹐且以補接爲先。遂令煎蘇木﹑人參﹑黃﹑川芎﹑當歸﹑陳皮﹑甘艸﹐服至半月後漸散大﹐飲食亦進﹐遂與前藥調下自然銅等藥﹐服一月而安。

治老人因撲腰痛。

蘇木﹝一錢﹞人參﹝五分﹞歸頭身﹝一錢﹞黃﹝五分﹞陳皮﹝一錢﹞木通﹝五分﹞木香﹝五分﹞上研桃仁九枚﹐下接骨藥。

食積腰腿痛。

龜板﹝酒炙﹞柏葉﹝酒制﹞香附﹝五錢﹞辣芥子淩霄花﹝一錢半﹞上酒糊丸﹐煎四物湯加陳皮﹑甘艸一分吞下。

痰積腰痛﹐二陳湯加南星。食積﹑痰積﹐如脈有力者宜下之。

﹝《山》﹞挫气腰痛。香茶內滴入菜油數點﹐頓服。

﹝《素》﹞北風生於冬﹐病在腎﹐在腰。﹝金匱眞言論﹞少陰所謂腰痛者﹐少陰者腎也﹐十月萬物陽气皆傷﹐故腰痛也。太陽所謂腰痛者﹐正月太陽寅。寅﹐太陽也﹐正月陽气出在上而陰气盛﹐陽未得自次﹐故腫腰痛也。﹝脈解篇﹞腰痛皆屬腎虛﹐治法並見前陰陽虛條。

﹝垣﹞脊痛項彊﹐腰似折﹐項似拔﹐衝頭痛﹐乃足太陽經不行也﹐

羌活勝濕湯

主之。

羌活獨活﹝各一錢﹞本防風﹝各一錢﹞蔓荊子﹝三分﹞川芎﹝二分﹞甘艸﹝炙﹐五分﹞上件咀﹐都作一服﹐水二盞﹐煎去一半﹐去渣﹐溫服食後。

運气腰痛有五﹕一曰寒。經雲﹕水郁之發﹐民病腰痛﹐大關節不利﹐屈伸不便。又云﹕太陽所至﹐爲腰痛。又云﹕太陽之復﹐腰反痛﹐屈伸不便﹐治以熱劑是也。

二曰濕。經云﹕太陰司天﹐濕气下臨﹐腎气上從﹐當其時反腰痛﹐動轉不便。又曰﹕太陽在泉﹐濕淫所勝﹐病腰似折﹐亦治以熱劑是也。

三曰寒濕雜合。經云﹕太陰司天之政﹐終之气﹐寒大舉﹐濕大化﹐病關節禁固﹐腰痛﹐治以燥熱是也。

四曰燥。經云﹕陽明司天﹐燥淫所勝﹐病腰痛﹐治以苦溫是也。

五曰燥熱風寒雜合。經云﹕少陰司天之政﹐水火寒熱﹐持於气交﹐民病腰痛。初之气﹐寒乃始﹐陽气郁﹐民反周密﹐關節禁固﹐腰痛﹐治以濕熱多寒淸少也。

﹝丹﹞

摩腰丹

治老人腰痛﹐婦人白帶。

附子尖烏頭尖南星﹝各二錢半﹞朱砂樟腦丁香﹝各一錢半﹞漧薑﹝一錢﹞雄黃﹝一錢半﹞麝香﹝五粒﹐大者﹐小則加之﹞上爲末﹐蜜丸﹐如龍眼大。每一丸用生薑汁化開如濃粥﹐火上烘熱﹐放掌上摩腰中﹐候藥盡貼腰上﹐卽烘綿衣縛定﹐腰熱如火﹐間二日用一丸。

﹝世﹞

皂角膏

治諸腰腳疼痛。

用好酒二大碗﹐皂角一斤﹐去皮弦搗碎﹐熬至一半﹐濾去渣﹐再用前汁入銀石器內熬爲膏子﹐隨痛處貼之。

﹝《聖》﹞治風腳腰冷痺疼痛。川烏頭三分﹐去皮臍﹐生爲末﹐好醋調塗於布帛上貼之﹐痛卽止。

﹝《山》﹞腰疼。用牛皮膠化開﹐生薑汁打勻﹐貼痛處。

﹝《素》﹞足太陽脈令人腰痛﹐引項脊尻背如重狀﹐刺其中。太陽正經出血﹐春無見血。﹝見刺腰痛篇下同。

王注云﹕中﹐委中穴也。﹞腰背俠脊而痛﹐至頭KTKT然﹐目KTKT欲僵僕﹐刺足太陽中出血。﹝KT﹐音殊﹐引頸之貌﹐項背彊也。﹞刺腰痛引項脊尻背三法。此二法﹐取足太陽出血也。經云﹕邪在腎﹐腹脹腰痛﹐大便難﹐肩背頸項痛﹐時眩﹐取之湧泉﹑昆侖﹐視有血者悉取之﹐此則足太陽少陰俱取血也。又云﹕足太陽之脈﹐是動則病衝頭痛﹐目似脫﹐項似拔﹐脊痛﹐腰似折﹐此則視太陽盛虛熱寒陷下﹐刺施補瀉疾畱灸以調之也。

足少陰令人腰痛﹐痛引脊內廉﹐刺少陰於內踝上二﹐春無見血﹐出血太多﹐不可復也。﹝王注云﹕復澑穴也。﹞刺腰痛引脊內廉﹐此法出足少陰經血也。經曰﹕足少陰之別﹐名曰大鐘﹐當踝後繞踝別走太陽﹐其病虛則腰痛﹐取之所別也﹐此補足少陰絡也。

少陽令人腰痛﹐如以鍼刺其皮中﹐循循然不可以俯仰﹐不可以顧﹐刺少陽成骨之端出血。成骨在膝外廉之骨獨起者﹐夏無見血。﹝王注云﹕成骨謂膝外近下腳骨上端兩起骨相並陷間容指者是﹐按此謂陽陵泉穴。﹞陽明令人腰痛﹐不可以顧﹐顧如有見者﹐善悲﹐刺陽明於前三﹐上下和之出血﹐秋無見血。﹝王注云﹕三里穴也。﹞衡絡之脈令人腰痛﹐不可以俯仰﹐仰則恐僕﹐得之舉重傷腰﹐衡絡絕﹐惡血歸之﹐刺之在陽筋之間﹐上數寸﹐衡居爲二出血。﹝王注謂﹕陽之間衡居二﹐爲委陽﹑殷門二穴者非也。今詳委陽正在外廉橫故盡處是穴﹐非上也﹐殷門上一尺是穴﹐非數寸也。蓋陽筋者﹐按內外廉各有一大筋上結於臀﹐今謂外廉之大筋﹐故曰陽筋也。上數寸者﹐謂上數寸於外廉大筋之兩間﹐視其血絡盛者﹐橫居爲二出血。

刺腰痛不可俯仰四法﹐上三法皆出血也。經云﹕肝足厥陰之脈﹐是動則病腰痛﹐不可以俯仰﹐瘕疝﹐少腹腫﹐此則視虛實寒熱陷下﹐施補瀉疾畱灸以調之也。

腰痛引少腹控﹐不可以仰﹐刺腰尻交者﹐兩髁胂上﹐以月生死爲數﹐發鍼立已﹐左取右﹐右取左。

﹝王注云﹕此邪客於足太陰之絡也。控﹐通引也。﹐謂季脇下之空軟處也。腰尻交者﹐謂髁下尻骨兩傍四骨空左右八穴﹐俗呼此骨爲八骨也。此腰痛取腰髁下第四﹐卽下穴也。足太陰厥陰少陽三脈左右交結於中﹐故曰腰尻交者也。兩髁胂﹐謂兩髁骨下堅起肉也。胂上非胂之上巓﹐正當刺胂肉夾直處﹐卽脾上也。何者﹖胂之上巓別有中膂肉兪﹐白環兪﹐𨿽並主腰痛﹐考其形﹐經癥不相應矣。髁骨卽腰脊兩傍起骨也﹐狹脊兩傍﹐腰髁之下﹐各有胂肉隴起﹐而斜趣於髁骨之後內承其髁﹐故曰兩髁胂也。下承髁胂肉﹐左右兩胂各有四骨空﹐故曰上﹑次﹑中﹑下﹐上當髁骨下陷者中﹐餘三少斜下按之陷中是也。

四空悉主腰痛﹐惟下文與經同﹐卽太陰厥陰少陽所結者也。胂﹐舒仁反。髁﹐若瓦反。

刺腰痛引少腹控﹐不可以仰﹐取腰尻分間﹐經文三出﹐此其一也。繆刺諭云﹕腰痛引少腹控﹐不可以仰息﹐刺腰尻之解﹐兩胂之上是腰﹐以月死生爲數﹐發鍼立已﹐左刺右﹐右刺左。又骨空論云﹕腰痛不可以轉搖﹐急引陰卵﹐剌八與痛上﹐八在腰尻分間。此三節經文大同小異﹐通一法也。

又足厥陰之脈﹐是動則病腰痛﹐不可以俯仰﹐疝﹐少腹腫﹐視盛虛熱寒陷下調之﹐此則證同法異。

陽維之脈令人腰痛﹐痛上怫然腫﹐刺陽維之脈﹐脈與太陽合下間﹐去地一尺所。﹝林桂云﹕承山穴也。﹞飛陽之脈令人腰痛﹐痛上怫怫然﹐甚則悲以恐﹐刺飛陽之脈﹐在內踝上五寸﹐少陰之前﹐與陰維之會。﹝築賓穴也。築賓穴在內踝上肉分間是穴。﹞同陰之脈令人腰痛﹐痛如小錘居其中﹐怫然腫﹐刺同陰之脈﹐在外踝上絕骨之端﹐爲三。﹝王注云﹕陽輔穴也。﹞解脈令人腰痛﹐痛引肩﹐目KTKT然﹐時遺溲﹐刺解脈﹐在膝筋肉分間外廉之橫脈出血﹐血變而止。﹝王注云膝外兩筋之間橫文之處肉髙起﹐則中之肉分也﹐當取外廉有血絡橫見迢然紫黑而盛滿者﹐乃刺之當見黑血﹐必候其血色變赤乃止。愚按膝外廉筋肉分間﹐卽委陽穴是也。

散脈令人腰痛而熱﹐熱甚生煩﹐腰下如有橫木居其中﹐甚則遺溲﹐刺散脈﹐在膝前骨肉分間﹐絡外廉束脈﹐爲三。﹝王注謂地機穴者﹐非也。旣云膝前骨肉分間絡外廉束脈﹐當當三里﹑陽陵泉二穴上之骨上與膝分間是穴﹐橫刺三也。﹞昌陽之脈令人腰痛﹐痛引膺﹐目KTKT然﹐甚則反折﹐舌捲不能言﹐刺內筋爲二﹐在內踝上大筋前太陰後﹐上踝二寸所。﹝王注云﹕交信穴也﹐在內踝上二寸。少陰前太陰筋骨間﹐陰蹺之也。﹞刺腰痛目KTKT有三﹐此其一也。若痛引肩﹐遺溲者﹐刺解脈﹐在外廉筋肉分間委陽穴也﹔若痛引項脊﹐欲僵僕者﹐刺足太陽委中出血也。

解脈令人腰痛如引帶﹐常如折腰狀﹐善恐﹐刺解脈﹐在中結絡如黍米﹐刺之血射以黑﹐見赤血而已。﹝王注云﹕中卽委中穴也。﹞會陰之脈令人腰痛﹐痛上漯漯然汗出﹐汗幹令人欲飲﹐飲已欲走﹐刺直陽之脈上三﹐在蹺上下五寸橫居﹐視其盛者出血。﹝王注云﹕承筋穴也﹐禁不可刺﹐可灸三壯。今云剌者﹐謂剌其血絡之盛滿者也。﹞肉裏之脈令人腰痛﹐不可以咳﹐咳則筋縮急﹐刺肉裏之脈爲二﹐在太陽之外﹐少陽絕骨之後。﹝王注云﹕分肉穴也﹐在足外踝直絕骨之端﹐如後同身寸之二分筋肉分間﹐陽維脈气所發也。《甲乙經》作陽輔穴也。﹞厥陰之脈令人腰痛﹐腰中如張弓弩弦﹐刺厥陰之脈﹐在踵魚腹之外﹐循之累累然﹐乃刺之。其病令人善言﹐嘿嘿然不慧﹐刺之三。﹝王注云﹕蠡陽穴分也。﹞腰痛上寒﹐刺足太陽陽明。上熱﹐刺足厥陰。不可以俯仰﹐刺足少陽。中熱而喘﹐刺足少陰﹐刺中出血。

﹝《靈樞》云﹕中血絡。﹞腰痛上寒不可顧﹐刺足陽明。上熱﹐刺足太陰。

刺腰痛篇﹕取足太陽中間六法。者﹐膝後屈處兩筋之間﹐橫文內也。太陰正經二法﹐刺中央出血﹔解脈二法﹐刺中橫文出血﹔衡絡一法﹐刺上數寸出血﹔會陰一法﹐刺中下五寸出血也。

﹝羅﹞張仲文傳神仙灸法療腰重痛不可轉側﹐起坐艱難﹐及冷痺腳筋攣急﹐不可屈伸﹐灸曲瞅兩文頭﹐左右腳四處各三壯﹐每灸一腳﹐二火齊下﹐艾炷才燒至肉﹐初覺疼﹐便用二人兩邊齊吹﹐至火滅。午時著灸﹐至人定已來﹐臟腑自動一二行﹐或轉動如雷聲﹐其疾立愈。此法神效﹐卒不可量也。

﹝《玉》﹞腎虛腰痛﹕腎﹝取法以杖量與臍平去脊各一寸半﹐灸二七壯。﹞人中委中﹝《撮》﹞腰彊痛﹕命門﹝灸二七壯﹐十四椎節下間﹐伏取之。﹞昆侖﹝瀉之﹐灸亦瀉。﹞﹝《摘》﹞忽然气滯腰疼﹐不可俯仰﹕志室﹝五分﹐得气卽瀉。﹞行間腰脊內引痛﹐不可屈伸﹐近上痛﹕合谷近下痛﹕昆侖復澑腰脊俱痛不可忍﹕風池合谷昆侖﹝桑﹞又法﹕風池承山合谷呂細三間﹝東﹞腰脊如﹕湧泉﹝一分。﹞陰谷﹝一寸半。﹞京骨﹝一分。﹞行間﹝五分。﹞﹝《集》﹞腰閃挫气痛﹕尺澤﹝忌灸。﹞委中人中陽陵泉束骨昆侖下﹝羅﹞腰痛不可俯仰﹐轉側難﹐身寒熱﹐食倍多﹐身羸面黃黑﹐足冷不仁﹐腰重如石﹕腎﹝灸五壯。﹞中膂﹝灸五壯。﹞腰﹝灸五壯。﹞﹝《摘》﹞腎虛腰痛久不已﹕肩井腎﹝五分﹐七呼﹐灸隨年壯。﹞腰痛刺之不定者﹐刺八。﹝見前鍼灸上條。﹞大虛腰痛﹐刺而復發﹐腰重不能舉體﹐可刺委中動脈出血。

﹝潔﹞腰痛在身之前﹐足陽明原穴。身之後﹐足太陽原穴。身之側﹐足少陽原穴。

﹝《甲》﹞腰痛脊急﹐脇中滿﹐小腹堅急﹐志室主之。腰脊痛﹐惡寒﹐少腹滿堅﹐癃閉下重﹐不得小便﹐胞肓主之。腰痛寒﹐俯仰急難﹐陰痛下重﹐不得小便﹐秩邊主之。腰脊痛彊引背﹐少腹俯仰難﹐不得仰息﹐腳痿重﹐尻不舉﹐溺赤﹐腰以下至足淸不仁﹐不可以坐起﹐膀胱主之。腰痛不可以俯仰﹐中膂內主之。

腰脊痛﹐尻脊股臀陰寒大痛﹐虛則血動﹐實則並熱痛﹐痔痛﹐尻中腫﹐大便直出﹐扶承主之。腰痛頸頂痛﹐歷節汗出﹐而步履蹇復不仁﹐中痛﹐飛陽主之。大腸實則腰背痺寒轉筋﹐頭眩痛﹐虛則鼻衄﹐巓疾﹐腰痛﹐然汗出﹐令人飲食欲走﹐承筋主之。腰痛不可舉足﹐跟中踝後痛﹐腳痿﹐僕參主之。腰痛不能舉足﹐少坐﹐若下車躓地﹐脛中矯矯然﹐申脈主之。腰痛如小錘居其中﹐怫然腫痛﹐不可以咳﹐咳則筋縮急﹐諸節痛﹐上下無常﹐寒熱﹐陽輔主之。腰痛控睪少腹及股﹐卒俯不得仰﹐刺气街。腸肘寒﹐腰痛不得臥﹐手三里主之。

腰痛大便難﹐湧泉主之。腰痛不可轉側﹐章門主之。腰痛少腹痛﹐陰包主之。腰痛不可以久立俯仰﹐京門及行間主之。腰痛少腹滿﹐小便不利如癃﹐羸瘦﹐意恐懼﹐气不足﹐腸中悒怏﹐太衝主之。腰足痛而淸泄善嘔﹐睪跳搴﹐上主之。腰痛怏怏不可以俯仰﹐腰以下至足不仁﹐入脊﹐腰背寒﹐次主之。腰痛大便難﹐飧泄﹐腰尻中寒﹐中主之。腰痛小腹痛﹐下主之。腎腰痛不可俯仰﹐陰陵泉主之。

﹝《摘》﹞閃著腰疼﹕气海﹝肥人一寸﹐瘦人五分﹐三補三瀉﹐令人覺臍上下痛﹐停鍼候二十五息﹐左手重按其穴﹐右手進鍼三息﹐又停二十五息﹐根據前進鍼﹐令人覺從外腎熱气上入小腹﹐出鍼神效。﹞腰痛上寒實﹐則脊急﹐長彊主之。

﹝《素》﹞腎脈搏堅而長﹐其色黃而赤者﹐當病折腰。﹝脈要精微論﹞帝曰﹕有病厥者﹐診上脈沈而緊﹐左脈浮而遲﹐不然﹐病主安在﹖岐伯曰﹕冬診之﹐上脈固當沈緊﹐此應四時﹐左脈浮而遲﹐此逆四時﹐在左當主病在腎﹐頗關在肺﹐當腰痛也。﹝病能篇「不然」二字衍文。﹞按之至骨﹐脈气少者﹐腰脊痛而身有痺也。﹝脈要精微論﹞黑色粗理﹐及耳後陷﹐耳偏一邊髙者﹐善病腰痛。經云﹕黑色粗理者腎大﹐腎大則善病腰痛﹐不可以俯仰。又云﹕耳偏髙者﹐腎偏傾﹐腎偏傾﹐則苦腰尻痛是也。

腎憊及盛怒傷志﹐則腰失彊﹐不能轉搖而死。經云﹕腰者腎之府﹐轉搖不能﹐腎將憊矣。得彊者生﹐失彊者死。又云﹕腎盛怒而不止則傷志﹐志傷則善忘其前言﹐腰脊不可以俯仰屈伸﹐毛悴色夭﹐死於季夏是也。

卷之二十八腎膀胱部腰痛

胎前腰痛

﹝云﹞

通气散

治妊娠腰痛﹐狀不可忍﹐此藥神效。

用破故紙不以多少﹐瓦上炒香熟爲末﹐嚼胡桃肉一个。空心溫酒下三錢。

五加皮散

治妊娠腰痛不可忍﹐或胯痛。﹝先服此散。﹞杜仲﹝四兩﹐炒﹞五加皮阿膠﹝炙﹞防風狗脊川芎白芍細辛萆﹝各三兩﹞杏仁﹝八十个﹐去皮﹐麩炒﹞上咀﹐以水九升﹐煮取二升﹐去渣下膠﹐作三服。

五加皮丸

治妊娠腰痛不可忍者。﹝次服此丸。﹞續斷﹝炒﹞杜仲﹝各二兩半﹞芎獨活﹝各三兩﹞五加皮狗脊萆芍藥訶子肉﹝各四兩﹞上爲細末﹐煉蜜丸如桐子大。空心酒下四十丸﹐日三。

﹝丹﹞仁六嫂有胎腰痛。

白術﹝四錢﹞陳皮﹝三錢﹞黃柏﹝炒﹐二錢半﹞人參條芩川芎地黃歸尾﹝二分﹞甘艸﹝炙些﹞上分四帖﹐水酒煎服。

﹝《大》﹞

紫酒

治妊娠腰痛如折。用大黑豆二臺﹐炒令香熟﹐以酒一大盞﹐煮取七分﹐去豆﹐空心頓服。

﹝《本》治胎動腰痛搶心﹐或下血。取蔥白不拘多少﹐濃煮汁飲之。

﹝《大》﹞治妊娠腰背痛﹐反復不得。《產寶》治妊娠卒腰痛﹐俱用鹿角長六寸﹐燒令赤﹐酒中淬﹐再燒再淬﹐以角碎爲度。取酒飲之﹐鹿角爲末﹐服方寸匕。

﹝《肘》﹞卒腰痛不安﹐或腰痛胎轉搶心﹐下血不止。用菖蒲汁﹐酒一升服之。妊娠卒胎動不安﹐或但腰痛﹐或胎轉搶心﹐或下血不止。艾葉一把﹐如雞子大﹐以酒四升﹐煮取二升﹐分爲二服﹐良。

卷之二十八腎膀胱部腰痛

產後腰痛

﹝《保》﹞治血癖﹐腹乃刺刺腰痛。用四物湯細末三兩﹐加酒煮玄胡索細末二兩﹐每服三錢﹐酒下。

﹝《云》﹞

紫金丸

治產後惡寒不快﹐腰痛﹐小腹如刺﹐寒熱腹痛﹐久有瘀血﹐月水不調。亦可治心痛﹐與失笑散同。

五靈脂﹝炒爲末﹞眞蒲黃﹝各等分﹞上以好米醋調五靈脂末﹐慢火熬成膏子﹐次以蒲黃末搜和丸﹐如櫻桃大﹐每服一二丸﹐水與童便各半盞﹐煎至七分﹐至藥化﹐溫服之。少頃﹐再進一服﹐惡露卽下。及有瘀血成塊﹐月信不利者﹐並用酒磨下。

生地黃湯

治產後腰疼﹐腹中余血未盡﹐流爲足腫﹐不食。

生地汁﹝一升﹞芍藥甘艸﹝各二兩﹞丹參﹝四兩﹞生蜜﹝一合﹞生薑汁﹝半合﹞上切﹐以水三升﹐煮取一升﹐去渣﹐入地黃汁蜜薑汁﹐微火煎一二沸﹐一服三合﹐日二夜三﹐利一二行﹐愈。

﹝《大》﹞產後惡露方行﹐忽然漸少﹐斷絕不來﹐腰中重痛者﹐此由血滯﹐宜桃仁湯。如有大痛處必作癰疽﹐當以癰疽法治之。

桃仁湯方

桃仁蘇木生地﹝各半兩﹞虻虫﹝去足翅﹐炒﹞水蛭上爲粗末﹐每服三錢﹐水一盞﹐煎至六分﹐去渣﹐溫服無時。候惡露下卽住服。

卷之二十八腎膀胱部腰痛

脊痛脊彊

灸刺脊痛脊彊﹐有三法﹕其一取督脈。經云﹕督脈之別﹐名曰長彊﹐別走太陽﹐實則脊彊﹐取之所別也。

其二取足太陽。經曰﹕厥挾脊而痛者﹐至項頭沈沈然﹐目KTKT然﹐腰脊彊﹐取足太陽中血絡是也。

其三取小腸。經云﹕小腹控睪引腰脊上衝心﹐邪在小腸﹐取之肓原以散之﹐刺太陰厥陰以下之﹐取巨虛下廉以去之是也。

﹝《玉》﹞脊膂並腰疼﹕人中﹝口含水突處﹐鍼入三分﹐略向上些﹐但瀉無補﹐畱三吸﹞委中﹝二寸半﹐忌灸﹐又於四畔紫脈上去血如藤塊者不可出血﹐出血﹐血不止﹐令人夭﹞三里﹝瀉﹞五樞﹝《甲》﹞腰脊彊﹐不得俯仰﹐刺脊中。睪脊內廉痛﹐便難﹐陰痿不用﹐少腹急﹐引陰及腳內廉內陰谷主之。男子脊急目赤﹐支溝主之。腰脊彊﹐四肢解惰﹐善怒﹐咳﹐少气﹐郁然不得息﹐厥逆﹐肩不可舉﹐陽乃痿﹐身﹐章門主之。

耳髙者腎髙﹐腎髙則苦背膂痛﹐不可以俯仰。﹝全文見診。﹞腎脈緩甚爲折脊。﹝全文見治虛實法。﹞

卷之二十八腎膀胱部

厥

王太僕云﹕厥者﹐气逆上也﹐世謬傳爲香港腳﹐讀此始知其病﹐上古稱之爲香港腳也。經曰寒厥者﹐手足寒也。

曰熱厥者﹐手足熱也。曰痿厥者﹐痿病與厥雜合﹐而足弱酸軟無力也。曰痺厥者﹐痺病與厥病雜合﹐而香港腳頑麻腫痛也。曰厥逆者﹐卽前寒厥﹑熱厥﹑痿厥﹑痺厥﹑風厥等气逆上﹐而或嘔吐﹐或迷悶﹐或脹﹐或气急﹐或小腹不仁﹐或暴不知人﹐世所謂香港腳衝心者是也。

卷之二十八腎膀胱部厥

寒熱二厥

﹝丹﹞治厥因痰者﹐用白術﹑竹瀝。因气虛血虛者﹐用四物﹑四君子。熱厥﹐用承气湯。外感用雙解散加姜竹瀝。

﹝《素》﹞黃帝曰﹕厥之寒熱者﹐何也﹖岐伯對曰﹕陽气衰於下﹐則爲寒厥﹔陰气衰於下﹐則爲熱厥。帝曰﹕熱厥之爲熱也﹐必起於足下者﹐何也﹖岐伯曰﹕陽气起於足五指之表﹐陰脈者集於足下而聚於足心﹐故陽气勝則足下熱也。帝曰﹕寒厥之爲寒也﹐必從五指而上於膝者﹐何也﹖岐伯曰﹕陰气起於五指之裏﹐集於膝下而聚於膝上﹐故陰气勝﹐則從五指至膝上寒﹐其寒也﹐不從外﹐皆從內也。

帝曰﹕寒厥何失而然也﹖岐伯曰﹕前陰者﹐宗筋之所聚。﹝《甲乙經》前陰作厥陰﹐宗筋作眾筋。﹞太陰陽明之所合也。春夏則陽气多而陰气少﹐秋冬則陰气盛而陽气衰﹐此人者質壯﹐以秋冬奪於所用﹐下气上爭﹐不能復﹐精气溢下﹐邪气因從之而上也。气因於中﹐陽气衰﹐不能滲榮其經絡﹐陽气日損﹐陰气獨在﹐故手足爲之寒也。

帝曰﹕熱厥何如而然也﹖岐伯曰﹕酒入於胃﹐則絡脈滿而經脈虛﹐脾主爲胃行其津液者也﹐陰气虛則陽气入﹐陽气入則胃不和﹐胃不和則精气竭﹐精气竭則不榮其四肢也。此人必數醉若飽以入房﹐气聚於脾中不得散。﹝精气壯則能消磨飲食而輸散於四肢。今醉飽入房則精气耗﹐不能消磨邪气﹐聚於脾中不得散於四肢也。﹞酒气與穀气相搏﹐熱盛於中﹐故熱徧於身﹐內熱而溺赤也。夫酒气盛而悍﹐腎气日衰﹐陽气獨勝﹐故手足爲之熱也。

﹝厥論寒熱二厥﹐腎之精气內竭而成也。﹞﹝子和﹞西華李政之病寒厥﹐其妻病熱厥﹐前後十餘年﹐其妻服逍遙散十餘劑﹐終無可效﹐一日命予診之。

二人脈皆浮大而無力﹐政之曰﹕吾手足之寒﹐時時漬以熱湯﹐漬而不能止﹔吾婦手足之熱﹐終日沃以冷水﹐沃而不能已者﹐何也﹖予曰﹕寒熱之厥也。此皆得之貪飲食﹐縱嗜欲。遂出《內經厥論》証之。政之喜曰﹕《內經》眞聖書也﹐十年之疑﹐今而釋然﹐縱不服藥﹐愈過半矣。僕曰﹕熱厥者﹐寒在上也。寒厥者﹐熱在上也。

寒在上者﹐以溫劑補肺金﹐熱在上者﹐以涼劑淸心火。分取二藥令服之不輒﹐不旬日﹐政之詣門謝曰﹕寒熱厥者皆愈矣。

﹝《靈》﹞厥逆爲病也﹐足暴淸﹐胸若將裂﹐腸若將以刀切之﹐煩而不能食。脈大小皆澀﹐暖取足少陰﹐淸取足陽明﹐淸則補之﹐溫則瀉之。﹝顚狂篇﹞

卷之二十八腎膀胱部厥

寒厥手足冷

寒厥脈沈數實爲熱。東垣治中書貼合公腳膝尻臀背冷﹐脈沈數有力﹐用黃柏滋腎丸﹐再服而愈。又治中書左丞姚公茂上熱下寒﹐用旣濟解毒湯﹐良愈。丹溪治呂宗信腹有積塊﹐足冷至膝﹐用大承气加減下之愈。此皆寒厥有熱也。

﹝羅﹞徵南副元帥大忒木兒年六十﹐秋七月徵南﹐予從之。過揚州千里﹐時仲冬﹐病自利﹐完谷不化﹐臍腹冷痛﹐足寒﹐以手搔之不知痛癢﹐常燒石以溫之﹐亦不得暖。予診之﹐脈沈細而微。予思之﹐年髙气弱﹐深入敵境﹐軍務煩冗﹐朝夕形寒﹐飲食失節﹐多飲乳酪﹐履於卑濕﹐陽不外固﹐由是淸濕襲虛﹐病起於下﹐故寒而逆。《內經》云﹕感於寒而受病﹐微則爲咳﹐盛則爲泄爲痛﹐此寒濕相合而爲病也。法當急退寒濕之邪﹐峻補其陽﹐非灸不能病已。先以大艾炷於气海灸百壯﹐補下焦陽虛﹔次灸三里各三七壯﹐治寒而逆﹐且接引陽气下行﹔又灸三陰交以散足受寒濕之邪。遂處方云﹕寒淫所勝﹐治以辛熱﹔濕淫於外﹐平以苦熱﹐以苦發之。

以附子大辛熱助陽退陰﹐溫經散寒爲君。漧薑﹑官桂大熱辛甘﹐亦除寒濕﹐白術﹑半夏苦辛溫而燥脾濕﹐故以爲臣。人參﹑艸豆蔻﹑甘艸大溫中益气﹐生薑大辛溫能散淸濕之邪﹐蔥白辛溫能通上焦陽气﹐故以爲佐。又云﹕補下治下制以急﹐急則气味濃﹐故大作劑服之。不數服﹐瀉止痛減﹐足漸漸溫。調其飲食﹐十日平復。明年秋﹐過襄陽值霖雨閱旬餘﹐前癥復作﹐再根據前灸添陽輔各灸二七壯﹐再以前藥投之﹐數服愈。

加減白通湯

治形寒飲冷﹐大便自利﹐完谷不化﹐臍腹冷痛﹐足寒而逆。

附子﹝炮﹐去皮﹞漧薑﹝炮。各一兩﹞官桂﹝去皮﹞甘艸﹝炙﹞艸豆蔻﹝面裹煨﹞半夏﹝湯泡﹐七次﹞人參白術﹝各半兩﹞上銼﹐每服五錢﹐水二盞半﹐生薑五片﹐蔥白五莖﹐煎一盞三分﹐去渣﹐空心宿食消盡溫服。

寒厥皆屬腎虛。經云﹕腎藏志﹐志不足則厥。又云﹕腎虛則淸厥﹐意不樂。又云﹕下虛則厥。又云﹕諸厥固泄﹐皆屬於下是也。

﹝《靈》﹞黃帝曰﹕少陰之脈獨下行﹐何也﹖岐伯曰﹕不然。夫衝脈者﹐五臟六腑之海也﹐五臟六腑皆稟焉。其上者﹐出於頏顙﹐滲諸陽﹐灌諸精﹐其下者﹐注少陰之大絡﹐出於气沖﹐循陰股內廉﹐入中﹐伏行骨內﹐下至內踝之後﹐屬而別其下者﹐並於少陰之經﹐滲三陰﹔其前者﹐伏行出跗屬﹐下循跗﹐入大指間﹐滲諸絡而溫肌肉﹐故別絡結則跗上不動﹐不動則厥﹐厥則寒矣。﹝逆順肥瘦篇經云﹕經絡堅緊﹐火所治之﹐蓋灸以治之﹐或湯酒漬之也。﹞運气寒厥有二﹕一曰寒。經雲﹕水準气曰靜順﹐靜順之紀﹐其病厥。又云﹕歲水太過﹐寒气流行﹐邪害心火﹐火燥悸陰厥。

又云﹕歲金不及﹐炎火乃行﹐復則病陰厥且格是也。

二曰寒濕。經云﹕太陰司天之政﹐天气下降﹐地气上騰﹐民病寒熱是也。

﹝《千》﹞治丈夫腳腰冷不隨不能行方。上醇酒三斗﹐水三斗﹐合著甕中﹐溫漬至膝﹐三日止。冷則甕下常著灰火﹐勿令冷。

﹝《靈》厥而寒甚﹐骨廉陷下﹐寒過於膝﹐下陵三里﹐陰絡所過﹐得之畱止。寒入於中﹐推而行之﹐經陷下者﹑火則當之﹐經絡堅緊﹐火所治之。不知所苦﹐兩蹺之下﹐男陰女陽﹐良工所禁﹐鍼論畢矣。﹝官能篇兩蹺之下﹐照海﹑申脈二穴。﹞寒厥﹐取足陽明少陰於足﹐皆畱之。﹝寒熱病篇﹞上灸刺寒厥二法﹐補虛也。經云﹕足少陽之別﹐名曰光明﹐去踝五寸﹐別走厥陰﹐下絡足跗﹐實則厥﹐取之所別﹐此法瀉實也。又經云﹕亂於臂﹐則爲四厥﹐取之先去血脈﹐後取其陽明少陽之滎輸﹐此法治亂气不補不瀉﹐但徐出入導气也。

﹝垣﹞經云﹕厥在於足﹐宗气不下﹐脈中之血﹐凝而畱止﹐非火調弗能取之。

﹝潔﹞身熱如火﹐足冷如冰﹐可灸陽輔穴。又云﹕酸冷﹐絕骨取之。

﹝《甲》﹞厥甚﹐取太陰陽明動者之經。足厥喘逆﹐足下淸至膝﹐湧泉主之。寒厥及熱﹐煩心少气﹐不足以息﹐陰濕癢痛﹐不可以食飲﹐肘攣支滿﹐喉中焦漧渴﹐魚際主之。膝以下至足淸不仁﹐不可以坐起﹐尻不舉﹐腰主之。

卷之二十八腎膀胱部厥

熱厥手足熱

﹝丹﹞司丞叔平生腳自踝以下常覺熱﹐冬不可加綿於上﹐常自言曰﹕我資稟壯不怕冷。予曰﹕此足三陰虛﹐宜斷欲事以補養陰血﹐庶乎可免。笑而不答﹐年方十七﹐患痿﹐半年而死。

﹝《千》﹞手足煩者﹐小便三升﹐盆中溫漬手足。

﹝《靈》﹞熱厥﹐取足太陰﹑少陽﹐皆畱之。﹝寒熱病篇﹞

卷之二十八腎膀胱部厥

產後寒厥

﹝《摘》﹞產後手足冷逆﹕肩井﹝立愈。﹞

卷之二十八腎膀胱部厥

香港腳頑麻腫痛爲痺厥

﹝垣﹞香港腳之疾﹐實水濕之所爲也。蓋濕之害人皮肉筋脈而屬於下﹐然亦有二焉﹕一則自外而感﹐一則自內而致。其治法自應不同﹐故詳而論之。其爲病也﹐有證無名。香港腳之稱﹐自晉蘇敬始﹐關中河朔無有也。惟南方地下水寒﹐其淸濕之气中於人﹐必自足始。故經曰﹕淸濕襲虛﹐則病起於下。或者難曰﹕今玆北方﹐其地則風土髙寒﹐其人則腠理致密﹐而復多此疾者﹐豈是地濕之气感之而爲邪﹖答曰﹕南方之疾﹐自外而感者也﹔北方之疾﹐自內而致者也。何以言之﹖北方之人﹐常食乳﹐又飲酒無節﹐過傷而不厭﹐且乳之爲物﹐其气味則乳﹐其形質則水也﹐酒醴亦然。人之水谷入胃﹐胃气蒸騰﹐其气與味宣之於經絡﹐化之爲血气﹐外榮四末﹐內注五臟六腑﹐周而復始﹐以應刻數焉﹐是謂天地之紀﹐此皆元气充足﹐脾胃之气無所傷而然也。苟元气不充﹐則胃气之本自弱﹐飲食旣倍﹐則脾胃之气有傷﹐旣不能蒸化所食之物﹐其气與味﹐亦不能宣暢旁通﹐其水濕之性流下而致之﹐其自外而入者﹐止於下脛腫而痛﹐自內而致者﹐乃或至於手節也。經云﹕足脛腫曰水﹐太陰所至爲重跗腫。此但言其自外者也。所治之法﹐前人方論備矣。自內而致者﹐治法則未有也。楊大受云﹕香港腳是爲壅疾﹐治以宣通之劑﹐使气不能成壅也。壅旣成而盛者﹐砭惡血而去其重勢。經曰﹕蓄則腫熱﹐砭射之後﹐以藥治之。

按東垣論南方香港腳﹐外感淸濕﹐作寒治﹔北方香港腳﹐內傷酒醴﹐作濕熱治﹐此實發前人之未發者。以人論之﹐不必以南北分寒熱﹐凡外感寒濕者﹐皆屬寒濕﹐不必南方爲然﹔凡內傷酒醴者﹐皆屬濕熱﹐不必北方爲然﹔但隨脈癥及詢其病之由來而施治可也。

﹝《素》﹞臥出而風吹之﹐血凝於膚者爲痺﹐凝於脈者爲泣﹐凝於足者爲厥﹐此三者﹐血行而不得反其空﹐故爲痺厥也。﹝五臟生成篇﹞冬苦病痺厥。﹝全文見五厥。﹞﹝垣﹞孫眞人云﹕凡四時之中﹐皆不得久坐久立濕冷之地﹐亦不得因酒醉汗出﹐脫衣洗足﹐當風取涼﹐皆成香港腳。若暑月久立濕冷之地者﹐則濕熱之气﹐蒸人經絡﹐病發必熱﹐則四肢皆酸疼煩悶。若寒月久坐久立濕冷之地者﹐則濕冷之气﹐上入經絡﹐病發則四肢皆酷冷轉筋。世有勤工力學之士﹐久坐久立於濕地﹐不得動靜﹐冷風來入經絡﹐不覺成病也。若欲使之不成病者﹐初覺則灸患處二三十壯則愈﹐不復發熱。黃帝云﹕當風取涼﹐醉以入房﹐能成此病。又云﹕婦人產後取涼﹐多有此疾。深宜愼之。《內經》論南方者﹐其地下水土弱﹐霧露之所蒸也﹐江東嶺南﹐大率如此﹐春夏之交﹐山林蒸鬱﹐風濕毒瓦斯爲甚﹐足或感之﹐遂成瘴毒香港腳。其候則腳先屈弱﹐漸至痺疼﹐脛微腫﹐小腹不仁﹐頭痛煩心﹐痰壅吐逆﹐時作寒熱﹐便溲不通﹐甚者攻心而勢逼﹐治之誠不可緩。支法存所以畱意經方偏善此術者﹐豈非江右嶺表此疾得之多歟﹖《千》《外臺》《總錄》所錄﹐皆謂南方卑濕霧露所聚之地﹐其民腠理疏﹐陽气不能外固﹐因而履之﹐則淸濕襲虛﹐病起於下﹐此因血虛气弱﹐受淸濕之邪气﹐與血並行於膚腠﹐邪气盛﹐正气少﹐故血气澀﹐澀則痺﹐虛則弱﹐故令痺弱也﹐後人名曰香港腳。《鍼經》云﹕有道以來﹐有道以去。治之多以灸爲佳﹐以導引濕气外出﹐及飲醪醴以通經散邪。所制之方﹐寒藥少﹐熱藥多﹐多用麻黃﹑川烏﹑姜﹑附之屬。《內經》云﹕濕淫於外﹐以苦發之。麻黃苦溫﹐發之者也。川烏辛熱﹐走而不能守﹐通行經絡。姜﹑附辛甘大熱﹐助陽退陰﹐亦能散淸濕之邪。又察足之三陰三陽﹐是何經絡所起﹐以引用藥爲主治﹐更審六气中何气當之﹐治以佐使之藥。孫眞人云﹕醫者意也﹐隨時增損﹐初無定方﹐眞知言哉。

﹝《千》﹞風毒之气﹐入人體中﹐脈有三品﹐內外證候相似﹐但脈有異耳。若脈大而緩﹐宜服續命湯二劑﹐立瘥。若風盛宜作越婢湯加白術二兩。若脈浮大而緊轉快﹐宜作竹瀝湯。又云﹕脈浮大而緊﹐此最惡脈也。

若細而者﹐同是惡脈。浮大者病在外﹐沈細者病在內﹐治亦不同。病患脈微而弱﹐宜服風引湯﹐此人脈多是因虛而得之。若大虛短气力乏﹐可間作補湯﹐隨病冷熱而用之。若未愈﹐更服竹瀝湯卽止。

﹝《活》﹞治香港腳屬冷者﹐小續命湯煎成﹐旋入生薑自然汁服之﹐最快。﹝續命方見前中風門。﹞﹝仲﹞越婢加白術湯。﹝見後痿厥門。﹞﹝《千》﹞

第一竹瀝湯

治兩腳痺弱或轉筋﹐皮肉不仁﹐腹脹起如腫﹐按之不陷﹐心中惡﹐不欲食﹐或患冷方。

竹瀝﹝五升﹞甘艸蓁艽葛根黃芩麻黃防風細辛桂心漧薑﹝各一兩﹞防己升麻﹝各一兩半﹞茯苓﹝三兩﹞附子﹝二枚﹞杏仁﹝五十枚﹞上咀﹐以水七升﹐合竹瀝煮取三升﹐分三服﹐取汗。《千金冀方》無茯苓﹑杏仁﹐有白術一兩。

第二大竹瀝湯

治卒中風﹐口噤不能言﹐四肢縱緩﹐偏痺攣急﹐風經五臟﹐恍惚﹐恚怒無常﹐手足不隨方。

竹瀝﹝一升四合﹞獨活芍藥防風茵芋甘艸白術葛根細辛黃芩芎﹝各二兩﹞桂心防己人參石膏麻黃生薑茯苓﹝各一兩﹞烏頭﹝一枚﹞上咀﹐竹瀝每服四升﹐分六服﹐先未汗者取汗﹐一服相當卽止。

第三竹瀝湯

治風毒入人五臟﹐短气﹐心下甚熱﹐手足煩疼﹐四肢不舉﹐皮肉不仁﹐口噤不語方。

竹瀝﹝一斗二升﹞防風茯苓秦艽﹝各三兩﹞當歸黃芩﹝《千金翼》作白芍﹞人參芎﹝《千金》作防己﹞細辛桂心甘艸升麻﹝《千金》作通艸﹞麻黃白術﹝各二兩﹞附子﹝二枚﹞蜀椒﹝一兩﹞葛根﹝五兩﹞生薑﹝八兩﹞上咀﹐以竹瀝煮取四升﹐分五服。初得病﹐卽須摩風膏﹐日再﹐痺定止。﹝《千金翼》無麻黃﹑蜀椒﹑生薑。﹞

風引湯

麻黃石膏獨活茯苓﹝各二兩﹞吳茱萸附子秦艽細辛桂心人參防風芎防己甘艸漧薑﹝以上各一兩﹞白術﹝三兩﹞杏仁﹝六十枚﹞上咀﹐以水一斗六升﹐煮取三升﹐分三服﹐取汗爲度。

上六方表劑。

竹瀝湯若不及熱服﹐輒停在胸膈﹐更爲人患。每服當使極熱。若服竹瀝湯得下者﹐必佳也。若加服數劑﹐病及脈勢未折而苦脹滿者﹐可以大鱉甲湯下之。湯勢盡而不得下﹐可以丸散助湯令下﹐下後更服竹瀝湯﹐令脈勢折﹐將息料理乃佳。

大鱉甲湯

治腳弱風毒攣痺气上﹐及傷寒惡風濕毒﹐山水瘴气﹐熱毒﹐四肢痺弱方。

鱉甲﹝二兩﹞防風麻黃白術石膏知母升麻茯苓橘皮芎杏仁﹝去皮尖﹞人參半夏當歸芍藥葳蕤甘艸麥門冬﹝各一兩﹞羚羊角﹝六銖﹞大黃﹝一兩半﹞犀角雄黃靑木香﹝各半兩﹞大棗﹝二十枚﹞貝齒烏頭﹝七枚﹞生薑﹝一兩﹞薤白﹝十四枚﹞麝香﹝二銖﹞赤小豆﹝三合﹞吳茱萸﹝五合﹞上咀﹐以水二斗﹐煮取四升﹐分六服﹐去渣﹐食前溫服。如人行十里久﹐得下則止。一方用大黃半兩﹐煨﹐畏下可止用六銖。一方用羚羊角五錢﹐毒盛可用六銖。﹝胡治有山茱萸半升﹐《千金翼》無知母﹑升麻﹑橘皮﹑芎﹑人參﹑當歸﹑葳蕤。﹞上治寒濕屬裏。

﹝仲﹞烏頭湯治香港腳疼痛﹐不可屈伸。﹝方見歷節注疼痛。﹞﹝《千》﹞

麻黃湯

治風惡毒瓦斯﹐腳弱無力﹐頑痺四肢不仁﹐失音不能言﹐毒瓦斯衝心。有人病者﹐但一病相當﹐卽服此第一服﹐次服第二﹑第三﹑第四方。

麻黃大棗﹝二十枚﹞茯苓﹝三兩﹞杏仁﹝三十枚﹞防風白術當歸升麻芎芍藥黃芩桂心麥門冬甘艸﹝各二兩﹞上咀﹐以水九升﹐淸酒二升﹐合煮取二升半﹐分四服﹐日三夜一。覆令小汗﹐粉之﹐莫令見風。

第二服

獨活湯方

獨活﹝四兩﹞熟地﹝三兩﹞生薑﹝五兩﹞葛根桂心甘艸芍藥麻黃﹝各二兩﹞上咀﹐以水八升﹐淸酒二升﹐合煎取二升半﹐分四服﹐日三夜一。腳弱時忌瓠子﹑蕺菜﹐犯之一世治不愈。

第三兼補

濃朴湯

並治諸气咳嗽逆气嘔吐方。

濃朴芎桂心熟地芍藥當歸人參﹝各二兩﹞黃甘艸﹝各三兩﹞吳茱萸﹝二升﹞半夏﹝七兩﹞生薑﹝一斤﹞上咀﹐以水二斗﹐煮豬蹄一具﹐取汁一斗二升﹐去上肥﹐內入淸酒三升﹐合煮﹐取三升﹐分四服。相去如人行二十里久﹐更進服。

第四服

風引獨活湯

兼補方。

獨活﹝四兩﹞茯苓甘艸﹝各三兩﹞升麻﹝一兩半﹞人參桂心防風芍藥當歸黃漧薑附子﹝各二兩﹞大豆﹝二升﹞上咀﹐以水九升﹐淸酒三升﹐合煮三升半﹐分四服。相去如人行二十里久﹐更進服。

﹝《本》﹞益气血﹐補肝腎﹐祛風濕﹐壯腳膝﹐

地黃丸

熟地﹝一兩﹞牛膝石斛﹝各三兩﹞肉蓯蓉茵芋防風川芎桂心五味子附子薏苡仁﹝各半兩﹞上爲末﹐煉蜜丸﹐如桐子大。每服三四十丸﹐酒吞下﹐空心﹐食前服。

治腰腳走注痛﹐此是香港腳﹐宜

薏苡丸

薏苡仁茵芋白芍藥牛膝川芎防風獨活﹝各半兩﹞熟地側子﹝一枚﹞桂心橘紅上細末﹐煉蜜丸﹐如桐子大。每服三四十丸﹐酒下﹐食前﹐日三服。木瓜湯下亦得。

﹝《三因》﹞

勝駿丸

治元气不足﹐眞气虛弱﹐及諸虛寒濕气進襲﹐手足拳攣﹐腳指連腳面拘急﹐走注疼痛﹐筋脈不伸﹐行步不隨﹐常服益眞气﹐壯筋骨﹐黑髭須﹐滑皮膚﹐及去一切足弱鶴膝風。

附子﹝一枚﹐炮﹐去皮臍﹞當歸﹝酒浸一宿﹞天麻﹝酒浸﹞牛膝﹝酒浸﹞酸棗仁﹝炒﹞熟地﹝酒浸﹞防風﹝各二兩﹞木瓜﹝四兩﹞乳香﹝半兩﹐別研﹞全蠍﹝去毒﹐一兩﹞麝香﹝二錢﹐別研﹞木香沒藥﹝另研﹞羌活甘艸﹝炙。各半兩﹞上件爲細末﹐用生地黃三斤﹐洗淨﹐研爛如泥﹐無灰酒四升﹐煮爛如膏﹐以前藥勻和﹐杵令堅﹐每兩作十丸﹐每服用一丸﹐細嚼臨睡酒下。如冬月無地黃﹐煉蜜丸﹐如桐子大﹐每服五十丸﹐鹽湯下﹐酒亦可。服此藥五七日或半月﹐見效甚速﹐行履如飛﹐千里可至﹐故名勝駿。﹝一方加檳榔﹑萆﹑蓯蓉﹑破故紙﹑巴戟﹑木瓜各一兩﹐減當歸﹑地黃各一兩﹐尢妙。﹞﹝《云》﹞

蒼術丸

治幹濕香港腳﹐筋脈拘攣﹐疼痛不能行。

乳香沒藥﹝各二兩。另研﹞牛膝靑鹽﹝各半兩﹞熟艾﹝四錢﹞川烏﹝三錢﹞全蠍﹝炒﹐二錢﹞蒼術﹝米泔浸﹐炒﹐四兩﹞上爲細末﹐共研藥和勻。以木瓜一个﹐大者﹐切一頭﹐畱作蓋﹐去穣﹐入上件藥於內﹐將蓋拴定﹐安木瓜於黑豆中﹐蒸令極爛﹐取出去皮﹐連藥研成膏﹐卻入生蒼術末拌勻﹐丸如桐子大﹐每服五十丸﹐空心木瓜湯下﹐以溫鹽酒亦可﹐日三服。忌血與蒜。

﹝《本》﹞治腰腳筋骨酸無力﹐

酒浸牛膝丸

牛膝﹝三兩﹐炙黃﹞川椒﹝半兩﹐去子並合口者﹞附子﹝一兩﹐炮去皮臍﹞虎脛骨﹝眞者半兩﹐醋炙黃﹞上咀﹐用生絹作袋﹐入藥紮口﹐用煮酒一斗﹐春秋浸十日﹐夏浸七日﹐冬浸十四日﹐每日空心飲一大盞。

酒盡﹐出藥爲末﹐醋糊爲丸。每服二十丸﹐空心﹐溫酒鹽湯任下。忌動風等物。

﹝丹﹞香港腳﹐須用提起其濕之在下者﹐藥隨气血用。

治腫痛方。

生地黃柏﹝酒炒﹞蒼術﹝鹽炒﹞白術防風檳榔川芎犀角甘艸梢木通黃連熱加芩﹑連。痰加竹瀝﹑薑汁。及時令熱加石膏。大便祕加桃仁。小便澀加牛膝。

有食積流注者。

蒼術黃柏防己南星川芎白芷犀角檳榔血虛加牛膝﹑龜板。有如常腫者﹐專主濕熱。肥人加痰藥。

一婦人足腫。

生地黃柏蒼術南星牛膝﹝酒洗﹞艸龍膽川芎腳弱筋痛。

牛膝﹝二兩﹞白芍﹝一兩半﹞龜板﹝酒炙﹞黃柏﹝炒﹐一兩﹞知母﹝炒﹐一兩﹞甘艸﹝炙﹐半兩﹞上爲末﹐酒糊爲丸。

﹝垣﹞異法方宜論云﹕北方者其地髙陵居﹐風寒冷洌﹐其俗飲酪而肉食。凡飲酪﹐以飲多飲速者爲能。

經云﹕因而大飲則气逆。又云﹕食入於陰﹐長气於陽。今乃反行陽道﹐是爲逆也。夫乳酪醇酒者﹐濕熱之物﹐飲之屬也。加以奉養太過﹐亦滋其濕。水性潤下﹐气不能﹐故下疰於足陘﹐積久而作腫痛﹐此飲食下流之所致也。通評虛實論云﹕谷入多而气少﹐濕居下也。況酪醇酒之濕熱﹐甚於谷者也。至眞要大論云﹕太陰之勝﹐火气內郁﹐流散於外﹐足脛腫﹐飲發於中﹐腫於下﹐此之謂也。故飲入於胃﹐遊溢精气﹐上輸於脾﹐脾气散精﹐上歸於肺﹐通調水道﹐下輸膀胱﹐水精四布﹐五經並行﹐合於四時五臟陰陽﹐揆度以爲常也。若飲食自倍﹐脾胃乃傷﹐則胃气不能施化﹐脾气不能四布﹐故下流乘其肝腎之位﹐疰於足脛。加之房事不節﹐陰盛陽虛﹐遂成痼疾。孫眞人云﹕古人少有此疾﹐自永嘉南渡﹐衣纓士人多有之﹐亦此意也。

當歸拈痛湯

治濕熱爲病﹐肢節煩疼﹐肩背沈重﹐胸膈不利﹐兼徧身疼痛﹐流注手足﹐足脛腫痛不可忍。

羌活甘艸﹝炙﹞黃芩﹝酒炒﹞茵陳﹝各半兩﹐酒炒﹞人參苦參﹝酒洗﹞升麻葛根蒼術歸身﹝各二錢﹞知母﹝酒洗﹐三錢﹞澤瀉﹝三錢﹞豬苓﹝三錢﹞白術﹝一錢半﹞防風﹝三錢﹞水煎﹐不拘時候。

﹝《本艸十劑》﹞云﹕宣可去壅﹐通可去滯。《內經》云﹕濕淫所勝﹐治以苦溫。羌活苦辛﹐透關節勝濕﹐防風﹑甘艸溫散經絡中畱濕﹐故以爲君。水性潤下﹐升麻﹑葛根苦辛平﹐味之薄者﹐陰中之陽﹐引而上行﹐以苦發之也﹔白術苦甘溫和平﹐除濕﹐蒼術體輕浮﹐气力雄壯﹐能除膚腠間濕﹐故以爲臣。夫血壅而不流則爲痛﹐當歸身辛溫以散之﹐使血气各有所歸﹐人參﹑二十艸甘溫﹐補脾養正气﹐使苦藥不能傷脾胃。仲景云﹕濕熱相合﹐肢節煩疼。苦參﹑黃芩﹑知母﹑茵陳苦寒﹐乃苦以泄之者也﹐凡酒制炒﹐以爲因用。治濕不利小便﹐非其治也。豬苓甘溫平﹐澤瀉鹹平﹐淡以滲之﹐又能導其畱飲﹐故以爲佐。气味相合﹐上下分流其濕﹐使壅滯之气得宣通也。

上咀﹐每服一兩﹐水二盞半﹐浸藥少時﹐煎至一大盞﹐去渣溫服。空心﹐待少時﹐以美膳壓之。臨臥一服﹐不須飯壓。

﹝羅﹞中書粘合公﹐年四旬有一﹐體幹魁梧﹐丙辰春從徵至揚州﹐香港腳忽作﹐徧身肢體微腫﹐其痛手不能近﹐足脛尢甚﹐履不任穿﹐跣以騎馬﹐控兩蹬而以竹器盛之﹐以困急來告。予思《內經》有云﹕飲發於中﹐腫於上。又云﹕諸痛爲實﹐血實者宜決之。以三稜鍼數刺其腫上﹐血突出﹐髙二尺餘﹐漸漸如綫﹐流於地﹐約半升許﹐其色黑紫。頃時腫消痛減﹐以當歸拈痛湯一兩半服之﹐是夜得睡﹐明日再服而愈。

﹝《肘》﹞風毒香港腳﹐若脛已滿﹐撚之沒指﹐但勤飲烏牛溺二三升﹐使小便利﹐漸漸消。當以銅器取新者爲佳。純黃者亦可用。

﹝垣﹞楊大受云﹕香港腳之疾﹐自古皆尙疏下﹐爲疾壅故也。然不可太過﹐太過則損傷脾胃﹐使營運之气不能上行﹐反下注爲香港腳﹔又不可不及﹐不及則使壅气不能消散。今立三方於後﹐詳虛實而用之。

羌活導滯湯

治香港腳初發﹐一身盡痛﹐或肢節腫痛﹐便溺阻隔﹐先以此藥導之﹐後用當歸拈痛湯除之。

羌活獨活﹝各半兩﹞防己﹝三錢﹞大黃﹝酒煨﹐一兩﹞當歸﹝三錢﹞枳實﹝面炒﹐二錢﹞上咀﹐每服五錢或七錢﹐水二盞﹐煎至七分﹐溫服。微利則已﹐量虛實加減。

開結導飲丸

飲食不消﹐心下痞悶。

陳皮白術澤瀉茯苓曲麥半夏﹝制。各一兩﹞枳實﹝炒﹞靑皮漧薑﹝各半兩﹞如有積塊者﹐加巴豆霜一錢半。

上爲末﹐湯浸蒸餅爲丸﹐如桐子大。每服三五十丸至七十丸﹐溫湯下﹐食遠服。

又方治濕熱並諸濕客搏﹐腰膝重痛﹐足脛浮腫。

檳榔甘遂赤芍威靈仙澤瀉葶藶乳香﹝研。各二兩﹞沒藥﹝研﹐一兩﹞牽牛﹝半兩﹞大戟﹝炒﹐三兩﹞陳皮﹝四兩﹞上爲末﹐麵糊爲丸﹐如桐子大。每服五十丸﹐加至七八十丸﹐食前溫水送下。得更衣﹐止後服。前藥忌酒二日﹐又忌面及甘艸三兩日。食溫淡粥補胃。

乙巳春﹐廉平章年三十八﹐身體充肥﹐香港腳始發﹐頭面渾身肢節微腫﹐皆赤色﹐足脛赤腫﹐痛不可忍﹐不敢扶策﹐手著皮膚﹐其痛轉甚﹐起而復臥﹐臥而復起﹐晝夜苦楚﹐難以名狀﹐求予治之。平章以北土髙寒﹐故多飲酒﹐積久傷脾﹐不能運化﹐飲食下流之所致。投以當歸拈痛湯一兩二錢﹐其痛減半。再服腫痛悉除。止有右手指末微赤腫﹐以三稜鍼刺於爪甲端﹐多出黑血﹐赤腫全去。不數日﹐因食濕面﹐肢體覺痛﹐再以

枳實大黃湯

治之。

羌活﹝一錢半﹞當歸﹝一錢﹞枳實﹝五分﹞大黃﹝酒煨﹐三錢﹞夫香港腳之疾﹐皆水濕之爲也。面滋其濕﹐血壅而不行﹐故肢節煩疼。《內經》曰﹕風能勝濕。羌活辛溫﹐透關節﹐去濕﹐故以爲主。血畱而不能行則痛﹐當歸之辛溫﹐散壅止痛。枳實之苦寒﹐治痞消食﹐故以爲臣。

大黃苦寒﹐以導面之濕熱﹐並治諸老血畱結﹐取其峻快﹐故以爲使也。

上咀﹐只作一服﹐水一盞半﹐煎至一盞﹐去渣﹐溫服﹐空心食前﹐利下兩行﹐痛止。

﹝世﹞香港腳。控涎丹加胭脂一錢﹐檳榔﹑木瓜各一兩﹐捲柏半兩﹐先以鹽水煮半日﹐次日白水煮半日﹐同前藥爲丸﹐每三十丸﹐加至四五十丸﹐服下惡物﹐立效。﹝控涎丹方見走注疼痛。﹞﹝《衍》﹞有人嗜酒﹐日須五七十杯﹐後患香港腳甚危。或教以巴戟半兩﹐糯米同炒﹐米微轉色﹐不用米﹐大黃一兩﹐銼炒﹐同爲末﹐熟蜜爲丸﹐溫水下五七十丸﹐仍禁酒﹐遂愈。

﹝《本》﹞治風气積滯成香港腳﹐常覺微腫﹐發則或痛﹐

茵芋丸

茵芋﹝炒﹞薏苡仁﹝各半兩﹞郁李仁﹝一兩﹞牽牛子﹝三兩﹐生取末一兩半﹞上細末﹐煉蜜丸﹐如桐子大。每服二十丸﹐姜棗湯下。未利加至三十丸﹐日三﹐快利爲度﹐白粥補之。

治腎臟風攻注腳膝方。

連珠甘遂﹝一兩﹞木鱉子﹝一雌一雄﹐去殼﹞上爲末﹐豬腰子二个﹐批開﹐用藥末一錢摻勻﹐濕紙裹數重﹐火煨熟﹐放溫﹐五更初細嚼﹐米飲下。積水多則利多﹐少則利少﹐宜軟飯將息。若息一腳﹐須看左右﹐如左腳用左邊腰子﹐右腳用右邊腰子﹐藥末止許一錢。

壬子年在毗陵﹐有姓馬人鬻酒﹐久不見﹐因問其子﹐云﹕宿患腎臟風﹐今一足發腫如瓠﹐自腰以下巨細通爲一律﹐痛不可忍﹐欲轉側﹐兩人挾持方可動﹐或者欲以鈹刀決之。予曰﹕不可﹐吾有藥當合以贈。如上法服之﹐辰巳間下膿水數升﹐實時痛止腫退。一月後﹐尙拄拐而行。予再以赤烏散﹐令塗貼其膝方愈。後十年﹐至毗陵﹐率其子列拜以謝﹐云﹕向腳疾至今不復作﹐𨿽積年腎臟風並已失去﹐今健步自若矣。

﹝《艸》﹞有人重病﹐足不履地者十年﹐良醫殫技莫能治﹐所親置之道傍以求救者。遇一遊僧見之﹐告曰﹕此疾一藥可治﹐但不知此土有否。因爲之入山求索﹐果得﹐乃威靈仙也﹐使服之數日﹐能步履。其後山人鄧思濟知之﹐遂著其法云﹕探得陰漧月餘﹐搗篩﹐溫淸酒和二錢匕﹐空心服之。加人本性殺藥﹐可加及六錢匕。利過兩行則減之﹐病除乃停服。其性甚善﹐不觸諸藥﹐但惡茶及麵湯﹐以甘艸﹑梔子代飲可也。

﹝《集》﹞治腎臟風壅積﹐腰膝沈重。威靈仙末﹐蜜和丸﹐如桐子大﹐初服酒下八十丸﹐平明微利惡物如靑膿桃膠﹐卽是風毒積滯也。如未動﹐夜再服一百丸﹐取下後﹐喫粥補之一月﹐仍當服溫補藥。

﹝子和﹞息帥腰股沈痛﹐行步坐馬皆不便。或作香港腳寒濕治之﹐或作虛損治之﹐烏﹑附﹑乳﹑沒﹐活血壯筋骨之藥﹐無不用之。至六十餘日﹐目赤上熱﹐大小便俱澀﹐腰股之病如故。戴人診其兩手脈皆沈遲﹐沈者在裏也﹐宜泄之。以舟車丸﹑浚川散各一服﹐去積水二十餘行。至早辰﹐服齏白粥一二頓﹐與之上馬﹐已能矍鑠矣。

棠溪李十八郎﹐病腰腳大不伸﹐偃僂跛而行﹐已數年矣﹐服藥無功﹐止藥卻愈。因秋暮涉水病復作﹐醫氏使服四斤丸﹐其父李仲安乃乞藥於戴人。戴人曰﹕近日服何藥﹖仲安曰﹕四斤丸。曰﹕目昏赤未﹖其父驚曰﹕目正暴發。戴人曰﹕宜速來﹐不來則喪明矣。始來策杖而行﹐目腫無所見。戴人先令湧之﹐藥下忽走二十行﹐兩目頓明﹐策已棄去。比再湧泄﹐能讀宮歷日﹐調一月﹐令服當歸丸﹐健步而歸矣。

﹝仲﹞味酸則傷筋﹐筋傷則緩﹐名曰泄。咸則傷骨﹐骨傷則痿﹐名曰枯。枯泄相搏﹐名曰斷泄。榮气不通﹐衛不得獨行﹐榮衛俱微﹐三焦無所稟﹐四續斷絕﹐身體羸瘦﹐獨足腫大﹐黃汗出﹐脛冷﹐假令發﹐便爲歷節。

﹝桂枝加黃湯之類治之。﹞﹝丹﹞恂腳底如錐刺痛﹐或腫﹐手腕亦痛而腫﹐大便泄滑﹐裏急。此血少又下焦血分受濕气爲病﹐

健步丸

主之。﹝手腕恐是足腕。﹞生地﹝一兩半﹞蒼術芍藥陳皮﹝各一兩﹞大腹子﹝三錢﹞牛膝﹝半兩﹞歸尾茱萸黃芩﹝各一兩﹞桂枝﹝三錢﹞上爲丸﹐每服百丸﹐白術通艸煎湯﹐食前下之。

﹝《三因》﹞

十全丹

治香港腳上攻﹐心腎相擊﹐足心隱痛﹐小腹不仁﹐煩渴﹐小便祕或利﹐關節攣﹐皮疼痛﹐神效不可具述。

肉蓯蓉﹝酒浸﹞石斛﹝酒浸﹞狗脊﹝去毛﹞萆茯苓牛膝﹝酒浸﹞地仙子遠志﹝去心﹐炒。

各一兩﹞熟地﹝三兩﹞杜仲﹝去皮﹐炒﹐三兩﹞上爲末﹐蜜丸﹐如桐子大。每服五十丸﹐溫酒鹽湯任下。

﹝《本》﹞治肝腎風虛气弱﹐腳不可踐地﹐腰脊疼痛﹐風毒流注下經﹐行止艱難﹐小便餘瀝。此藥補五臟內傷﹐調中益气﹐涼血﹐彊筋骨﹐益智輕身耐老﹐

續斷丸

思仙木﹝五兩﹐卽杜仲﹞五加皮防風薏苡仁羌活川續斷﹝各三兩﹞萆﹝四兩﹞生地﹝五兩﹞牛膝﹝酒浸﹐三兩﹞上爲末﹐好酒三升﹐化靑鹽三兩﹐用木瓜半斤﹐去皮子﹐以鹽酒煮木瓜成膏﹐和杵丸﹐如桐子大。每服三五十丸﹐空心食前﹐溫酒鹽湯下。

﹝《本》﹞療丈夫腰腳痺﹐緩急﹐行履不穩者。以萆二十四分﹐合杜仲八分﹐搗篩﹐每日溫酒和服三錢匕﹐增至五錢。忌食牛肉。

﹝《活》﹞

薏苡仁酒

治腳痺。

薏苡仁牛膝﹝各二兩﹞海桐皮五加皮獨活防風杜仲﹝各一兩﹞熟地﹝一兩半﹞白術﹝半兩﹞上銼爲粗末﹐散入生絹袋內﹐用好酒五升浸﹐春秋冬二七日﹐夏月盛熱﹐分作數帖﹐逐帖浸酒。每日空心溫服一盞或半盞﹐日三四服﹐常令酒气醺醺不絕。久服覺皮膚下如數百條虫行﹐卽風濕气散。

﹝《本》﹞去風補血﹐益气﹐壯筋骨﹐彊腳力﹐

虎骨酒

虎脛骨﹝眞者﹞萆仙靈脾薏苡仁牛膝熟地﹝各二兩﹞上細銼﹐絹袋盛﹐浸酒二斗﹐飲了一盞入一盞﹐可得百日。婦人去牛膝。

﹝丹﹞六七叔婆﹐血少气多﹐大便後腳痛而麻。

當歸﹝二錢半﹞芍藥白術﹝二錢﹞陳皮靑皮﹝一錢﹞地黃﹝一錢半﹞川芎﹝五分﹞甘艸﹝少些﹞桃仁﹝十八个﹞分二帖煎。

香港腳壅腫﹐便溺阻隔﹐心下痞滿﹐飲食不消﹐宜微利之。﹝方見內傷濕熱條。﹞香港腳多屬肺气實。經云﹕肺病者汗出﹐尻陰股膝髀足皆痛﹐故戴人治香港腳用湧法者﹐良由此也。又《千金方》多汗之者﹐亦瀉肺之法也。今集疏肺气之方於左。

﹝子和﹞魏徳新因赴冬選﹐犯寒而行﹐眞元气衰﹐加之坐臥冷濕﹐飲食失節﹐以冬遇此﹐遂作骨痺。骨屬腎也﹐腰之髙骨﹐壞而不用﹐兩胯似折﹐面黑如炭﹐前後痛﹐痿厥嗜臥。徧問諸醫﹐皆作腎虛治之。予先以玲瓏竈熨蒸數日﹐次以苦劑上湧寒痰三二升﹐上實下虛﹐明可見矣。次以淡劑使白術除脾濕﹐茯苓養腎水﹐又刺腎﹑太溪二穴﹐二日一刺。前後一月﹐平復如故。

孫少府監韓彥正暴得疾﹐手足不舉。諸醫皆以爲風﹐鍼手足﹐亦不知痛。遂召孫診之。孫曰﹕此香港腳耳。

用檳榔末三錢﹐生薑三片﹐幹紫蘇七葉﹐陳皮三錢﹐水一大盞﹐煎至七分﹐去渣熱服﹐數次而愈。

治腳腫者﹐

檳榔散

主之。

陳皮﹝一大握﹞蒼術﹝炒﹐一握﹞酒半盞﹝同以上藥煎﹞上煎數沸﹐調檳榔末二錢﹐食後服。

﹝《聖》﹞治香港腳及風寒濕﹐四肢攣急﹐腳疼不可踐地。用紫蘇二兩﹐搗碎﹐水三升﹐研取汁﹐以蘇子汁煮粳米粥二合﹐和蔥﹑豉﹑椒﹑姜食之﹐卽止。

上檳榔﹑紫蘇例。

﹝世﹞治一切香港腳奇方。用穿山甲前兩足者﹐燒存性﹐研細﹐入麝香當門子少許﹐多少隨人斟酌。要服此藥﹐須去他事﹐至晚不可進飲食﹐候至夜深腹空時調服﹐坐臥隨意。及雞鳴﹐又一服﹐痛立止﹐過一二日便能步履如常﹐極妙如神。

﹝《千》﹞治香港腳十二風痺不能行﹐松葉酒。用松葉六十斤﹐細銼咀﹐以水四石﹐煮取四斗九升﹐以釀五斗米﹐如常法。另煮松葉汁以漬米﹐並飯﹐泥釀封頭﹐七日後澄飲之﹐取醉。得此酒力者甚眾。

﹝《本》﹞

虎骨酒

治腰腳痛疼攣急﹐不得屈伸﹐及腿膝冷麻。

用虎骨一具﹐及脛骨二莖﹐酥炙黃﹐捶碎﹐無灰酒三斗﹐密封七日﹐空心晚食﹐酒隨意飲。

﹝崔﹞治腰腳蒸法。取黃荊葉不限多少﹐蒸熟熱置於甕中﹐其下著火溫之﹐以病患置於葉中。須臾﹐汗出葉中﹐旋旋喫飯﹐稍倦卽止﹐以綿衣蓋避風﹐仍進蔥豉酒﹐以瘥爲度。

﹝世﹞治諸般香港腳﹐一服除根。

防風﹝三錢﹐去蘆﹞羌活蟬蛻﹝各三分﹞薄荷﹝五分﹞紫蘇﹝四分﹞上曬榦爲末﹐每服五錢﹐以無灰酒半碗﹐熱調服訖。服至一時久﹐卽煎後藥﹐湯傾桶內﹐披濃衣於桶上坐﹐勿令走了藥气﹐將腳腿燻之﹐當自下而上汗出﹐直至頂門﹐其出如水﹐盡爲度。燻洗用﹕紫蘇﹝半斤﹞忍冬花﹝四兩﹞木饅頭﹝七个﹞蘇木﹝二兩﹞上爲粗末﹐水一中樣桶﹐煎藥味出﹐分三度添用﹐只一用﹐永除根。

﹝垣﹞香港腳渫洗法。《活人書》曰﹕凡香港腳服補藥及用湯渫洗﹐皆醫之大禁也﹐爲南方外感濕气乘虛襲人爲腫痛而言﹐非爲北方內受濕气注下腫痛而言也。蓋濕气不能外達﹐宜淋渫開導﹐泄越其邪﹐名曰

導气除濕湯

威靈仙防風荊芥穗當歸地骨皮升麻白芍蒴葉上等分銼細﹐水二斗﹐煮取一斗五升﹐去渣﹐熱淋洗無時。

﹝世﹞治腳赤腫。杉皮煎濃湯洗數次﹐立愈。﹝本艸云﹕用杉節殊效。﹞﹝《千》﹞治嶺南香港腳從足至膝脛腫滿連骨疼者。用蓖麻子葉﹐切蒸薄裹﹐三二易﹐卽消。治嶺南香港腳從足至膝脛腫滿連骨疼者。蒴根銼碎﹐和酒醋共三分﹐根一分﹐合蒸熟﹐封裹腫上﹐二三日卽消。亦治不仁。

﹝《簡》﹞治香港腳連腿腫滿久不瘥方。黑附子一兩﹐去皮臍﹐生用﹐搗爲散﹐生薑汁調如膏﹐塗敷腫上﹐藥幹再塗之﹐候腫消爲度。

﹝《山》﹞治香港腳。用無名異化牛皮膠﹐調勻貼患處。

﹝世﹞治遠行腳腫﹐用之可行千里﹐輕便甚妙。

防風細辛艸烏上等分爲末﹐摻內鞋底內。如著前鞋﹐卽以水微濕過﹐然後摻藥。

﹝《食》﹞療香港腳風痺不仁﹐五緩筋急。熊肉半斤﹐於豉汁中和姜﹑椒﹑蔥白﹑鹽﹑醬作腌臘﹐空腹食之。

﹝《玉》﹞鍼香港腳腫痛﹕三里絕骨﹝各二寸半。﹞丘墟﹝鍼入一寸﹐瀉之。﹞行間﹝五分﹐畱八吸瀉之。﹞解溪﹝畱十吸瀉之﹐鍼入五分。﹞商丘﹝鍼入五分﹐瀉十吸。﹞﹝《撮》﹞治香港腳諸穴﹐隨經選用之﹕陷谷﹝三分﹐瀉之。﹞行谷﹝五分﹐瀉之﹐灸。﹞中封﹝瀉之﹐灸。﹞俠溪﹝先瀉後補﹐灸。﹞陽輔絕骨﹝各二寸半﹐瀉之﹐灸。﹞通谷﹝一分﹐瀉之﹐灸。﹞﹝東陽﹞香港腳鍼灸大法﹕﹝此法與《千金》同﹐兼服藥。﹞風市﹝百壯。三報穴﹐正身平立垂手指盡處大筋上是。﹞伏免﹝病患端坐離膝蓋上七寸﹐以左右指按捺上有肉起如兔狀是穴﹐可灸五十壯﹐三報穴。﹞犢鼻﹝五十壯﹐三報穴。﹞膝眼﹝二十壯。﹞三里上廉下廉絕骨﹝各五十壯。凡上項諸穴﹐不必一頓灸盡壯數﹐可日日報灸之﹐三日令盡壯數爲佳。凡一腳病卽灸一腳﹐兩腳病灸兩腳﹐弱者看輕重加減﹐不可執一﹐靈驗不可述也。﹞﹝扁鵲﹞又香港腳﹕腎气﹝臍傍相去各四寸。﹞肩井三里气海交龍﹝《撮》﹞寒濕香港腳﹐紅腫生瘡﹕中封﹝五分﹐瀉之。﹞陽輔絕骨﹝各二寸半﹐瀉之﹐灸。﹞﹝《集》﹞又法﹕行間三里照海昆侖絕骨京骨委中三陰交﹝《玉》﹞兩足麻﹐足腿膝無力﹕風市﹝在腿外廉垂手中指點到處是穴﹐鍼五分﹐補多瀉少畱五呼﹐先瀉成﹐後補生。﹞﹝《集》﹞又足不能行﹕丘墟行間昆侖太衝陽輔三陰交復澑三里﹝大治足不行﹞﹝《本》﹞風有一百二十四種﹐气有八十種﹐惟香港腳﹑頭風﹑上气當須藥不絕﹐余則隨其發動臨時消息。

但有風气之人﹐春末夏初及秋暮﹐得通泄則不困劇﹐所謂通泄者﹐如麻黃﹑牽牛﹑郁李仁之類是也﹐不必苦寒利藥也。

﹝垣﹞《外臺》云﹕第一忌嗔﹐嗔則心煩﹐煩則香港腳發。第二禁大語﹐大語則傷肺﹐肺傷亦發動。又不得露足當風入水﹐以冷水洗腳﹐兩腳脛尢不宜冷﹐𨿽暑月常須著綿褲﹐至冬寒倍令兩脛溫暖﹐得微汗大佳。根據此將息﹐气漸薄損﹐每至寅丑日割手足甲﹐割少侵肉去气。夏時腠理開﹐不宜當風臥睡﹐睡覺令人按﹐勿使邪气稽畱﹐數勞動關節﹐常令通暢﹐此並養生之要﹐拒風邪之法也。尋常有力﹐每食後行三五百步﹐疲倦便止﹐腳中惡气﹐隨卽下散﹐𨿽浮腫气﹐不能上也。

﹝羅﹞凡治此疾﹐每旦早飯任意飽食﹐午飯少食﹐晚飯不食﹐彌佳。恐傷脾胃營運之气﹐失其天度。況夜食則血气壅滯﹐而陰道愈增腫痛矣。

﹝垣﹞第一﹐凡飲食酒及酪﹐勿使過度﹐過則傷損脾胃﹐下注於足脛跗腫﹐遂成腳疾。第二﹐欲不可縱﹐嗜欲多則香港腳發。凡飲食之後﹐宜緩行二三百步﹐不至汗出﹐覺困則止﹐如此則不能成壅也。經云﹕逸者行之。

又云﹕病濕痺﹐忌溫食﹑飽食﹑濕地﹑濡衣。

﹝《千》﹞凡香港腳之病﹐極須忌房室牛羊魚肉蒜韭菜菘菜蔓菁瓠子酒面酥油浮糜豬雞鵝鴨﹐並忌大怒﹐惟得食粳粱粟米醬豉蔥椒姜橘皮﹐又不得食諸生果子酸酢之食﹐犯者皆不瘥。

凡香港腳之病﹐始起甚微﹐多不令人識也。食飲嬉戲﹐气力如故﹐惟卒起腳屈﹐弱不能動﹐有此爲異耳。凡香港腳之候﹐或見食嘔吐﹐憎聞食臭﹐或有腹痛下利﹐或大小便閉澀不通﹐或胸中衝悸﹐不欲見光明﹐或精神昏慣﹐或喜迷忘﹐語言錯亂﹐或壯熱頭痛﹐或身體極冷疼煩﹐或覺轉筋﹐或腫或不腫﹐或腿頑痺﹐或時緩縱不隨﹐或復百節攣急﹐或小腹不仁﹐此皆香港腳狀貌也。香港腳有腫者﹐有不腫者﹐其小腹頑痺不仁者﹐多不腫。小腹頑後不過三五日﹐卽令人嘔吐者﹐名香港腳入心。如此者﹐死在旦夕。其人黑瘦者易治﹐肥大肉濃赤白者難愈。

黑人耐風濕﹐赤白不耐風濕﹐瘦人肉硬﹐肥人肉軟﹐肉軟則受病難愈。凡香港腳覺病候有異﹐卽須大怖畏﹐決意急治之﹐稍緩則气上入胸脇﹐逆滿气上﹐肩息﹐急者死不旋踵﹐寬者數日必死﹐不可不急治也。但見心下急﹐气喘不停﹐或自汗數出﹐或乍寒乍熱﹐其脈促短而數嘔吐不止者死。

卷之二十八腎膀胱部厥

足痿軟不收爲痿厥

痿厥有二﹕一屬腎膀胱。經云﹕恐懼不解則傷精﹐精傷則骨酸痿厥﹐精時自下﹐是腎傷精脫也。又云﹕三陽爲病﹐發寒熱﹐下爲癰腫﹐及爲痿厥﹐是膀胱在下發病也。

二屬腎脾﹐濕傷腎。經云﹕凡治痿厥發逆﹐肥貴人則膏粱之疾。又云﹕秋傷於濕﹐上逆而咳﹐發爲痿厥是也。

﹝垣﹞

補益腎肝丸

治目中澑火﹐視物昏花﹐耳聾耳鳴﹐困倦乏力﹐寢汗憎風﹐行步不正﹐兩腳欹側﹐臥而多驚﹐腳膝無力﹐腰以下消瘦。

柴胡羌活生地苦參﹝炒﹞防己﹝炒。各五分﹞附子﹝炮﹞肉桂﹝各一錢﹞當歸﹝二錢﹞上細末﹐熟水丸﹐如雞頭大。每服五十丸﹐溫水送下。此藥如在冬天中寒﹐或心肺表寒﹐目中澑火﹐嚏噴﹐鼻流淸涕﹐咳嗽痰涎者﹐止可服一丸﹐須與姜附禦汗湯等藥相兼服之﹐不可單服此表藥也。

健步丸

治膝中無力﹐伸不能屈﹐屈而不能伸﹐腰脊腿腳沈重﹐行步艱難。

羌活柴胡﹝各五錢﹞防風﹝三錢﹞川烏﹝一錢﹞滑石﹝炒﹐半兩﹞澤瀉﹝三錢﹞防己﹝酒洗﹐一兩﹞苦參﹝酒洗﹐一錢﹞肉桂甘艸﹝炙﹞栝蔞根﹝酒制﹐各半兩﹞上爲細末﹐酒糊爲丸﹐如桐子大。每服十丸﹐煎愈風湯﹐空心送下。﹝愈風湯在中風門。﹞腿腳沈重無力者﹐於羌活勝濕湯中加酒洗漢防己五分﹐輕則附子﹐重則川烏少許﹐以爲引用而行經也。

上羌活﹑柴胡伸提气升﹐防己﹑苦參去濕熱﹐桂﹑附反佐之也。

﹝肅﹞

神龜滋陰丸

治足痿。

用酒炙龜板四兩﹐炒黃柏﹑知母各二兩﹐枸杞五味﹑鎖陽各一兩﹐漧薑半兩﹐爲丸﹐每服七十丸﹐相兼服。﹝方見舌縱涎下。﹞﹝丹﹞痢後腳弱漸細。用蒼術﹝一兩﹞白芍龜板﹝酒炙﹐二兩半﹞黃柏﹝酒﹐半兩﹞上粥丸﹐以四物湯加陳皮﹑甘艸煎湯吞之。

中書貼合公﹐年三十二歲﹐病腳膝痿弱﹐臍下尻陰皆冷﹐陰汗臊臭﹐精滑不固。請醫黃道寧﹐主以鹿茸丸﹐十旬不減﹐至戊申春﹐始求治於東垣。遂診其脈﹐沈數而有力。乃曰﹕公飲醇酒﹐食以膏粱﹐滋火於內﹐逼陰於外。醫見其癥﹐蓋不知陽彊不能密致皮膚﹐冷而溢泄﹐以爲內實有寒﹐投以熱劑﹐反瀉其陰而補陽﹐眞所謂虛虛實實也。其不增虛者﹐猶爲幸也﹐復何望獲效耶﹖卽處以滋腎大苦寒之劑﹐制之以急﹐寒因熱用﹐飲入下焦﹐適其病所﹐瀉命門相火之盛﹐再服而愈。公以濃禮送之﹐更求前藥方。師固辭不收。或問之曰﹕物不受﹐義也。藥旣大驗﹐不復與方﹐何爲也﹖曰﹕大寒大熱之藥﹐非常服者﹐借以從權可也。今公之病﹐相火熾盛﹐以乘陰位﹐故用此大寒之劑以瀉相火﹐而復眞陰﹐陰旣復其位﹐則皮裏之寒自消矣。《內經》云﹕陰平陽祕﹐精神乃治。如過用之﹐則故病未已﹐新病復起矣﹐此予之意也。

上龜扳﹑黃柏例。嘗治一老人痿厥﹐累用虎潛丸不愈﹐後於虎潛丸加附子﹐立愈如神﹐蓋附反佐之功也。

﹝《本》﹞治後生丈夫酒色過多﹐下焦虛憊﹐足膝軟乏﹐小便滑數﹐外腎濕癢。

菟絲子﹝五兩﹐根據法研﹞石蓮肉﹝二兩﹞白茯苓﹝一兩﹞山藥茴香﹝各二兩﹞五味子﹝五兩﹞上爲末﹐糊丸﹐如桐子大。每服四十丸﹐溫酒或鹽湯下﹐空心服。如香港腳及腳膝無力者﹐木瓜酒空心下五十丸﹐晚食前再服﹐立效。

﹝丹﹞鄭安人﹐年六十﹐虛而有痰﹐脈緩足弱﹐與半夏天麻白術湯﹐下酒芩丸﹐愈。

東陽吳子萬﹐年五十﹐形肥味濃﹐且多憂怒﹐脈常沈澀﹐自春來痰气病﹐醫認爲虛寒﹐率與燥熱香竄之劑﹐至四月兩足弱﹐气上衝﹐飲食減﹐召予治之。予曰﹕此熱郁而脾虛﹐痿厥之證作矣。形肥而脈沈﹐未是死證﹐但藥邪火盛﹐當此火旺﹐實難求生。且與竹瀝下白術膏﹐盡二斤﹐气降食進。一月後﹐大汗而死。書此以爲諸賢覆轍之戒云。

﹝垣﹞黃人參湯治夏天气熱盛﹐損傷元气﹐兩腳痿軟。淸燥湯治六七月濕令大行﹐濕熱相合﹐痿厥病作﹐腰以下痿軟癱瘓﹐不能行動。﹝以上二方並見痿注夏條。﹞﹝仲﹞

越婢加術湯

治肉極﹐熱則身體津脫﹐腠理開﹐汗大泄﹐厲風气﹐下焦腳弱。﹝成無己云《外臺》作越婢湯。﹞麻黃﹝六兩﹞石膏﹝半斤﹞生薑甘艸﹝各二兩﹞白術﹝四兩﹞大棗﹝十五枚﹞上六味﹐以水六升﹐先煮麻黃﹐去上沫﹐納諸藥﹐煮取三升﹐分溫三服。如惡風﹐加附子一枚﹐炮。

﹝《斗》﹞治腳軟。用商陸根細切如小豆大﹐煮令熟﹐更入綠豆﹐同爛煮爲飯﹐每日煮食﹐以瘥爲度﹐其功最效。

﹝《本》﹞治筋骨諸疾﹐手足不遂﹐行動不得﹐徧身風瘡﹐

左經丸

艸烏﹝白大者﹐去皮臍﹞木鱉﹝去殼﹞白膠香五靈脂﹝以上各二兩半﹞斑蝥﹝五个﹐去頭足翅﹐醋炙﹞上爲末﹐用黑豆去皮生杵﹐取粉一升﹐醋糊共搜杵爲丸﹐如雞頭大。每服一丸﹐溫酒磨下。治筋骨疾﹐但未曾鍼傷損者﹐三五服立效。此藥曾醫一人﹐軟風不能行﹐不十日立效。專治心腎肝三經﹐通小便﹐除淋瀝﹐通營衛﹐滑經絡。此方因淨聖寺僧得之﹐大有奇功。

治兩腳軟弱﹐虛羸無力﹐及小兒不能行﹐

續骨丹

天麻﹝明淨者﹐酒浸﹞白附子牛膝木鱉子﹝各半兩﹞烏頭﹝一錢﹐炮﹞川羌活﹝半兩﹞地龍﹝去土﹐一分﹞乳香沒藥﹝各二錢﹞朱砂﹝一錢﹞上以生南星末一兩﹐無灰酒煮糊爲丸﹐如雞頭大﹐朱砂爲衣。薄荷湯磨一丸﹐食前服。

﹝丹﹞人參﹐酒浸服之﹐治風軟腳弱﹐可逐奔馬﹐故曰奔馬艸﹐曾用有效。

運气痿厥皆屬水虛。經雲﹕水不及曰涸流﹐涸流之紀﹐其病痿厥堅下是也。

鍼灸痿厥有五法﹕其一取腎。經云﹕腎足少陰之脈﹐所生病者﹐痿厥嗜臥﹐足下熱而痛﹐視盛虛熱寒陷下調之也。

其二補膀胱與肝。經云﹕邪之所在﹐皆爲不足。下气不足﹐則爲之痿厥心﹐補足外踝下畱之。又云﹕刺大指間上二寸畱之﹐是神申脈﹑太衝二穴是也。

其三補足陽明絡。經云﹕足陽明之別﹐名曰丰隆﹐去踝八寸﹐別走太陰﹐其病虛則足不收﹐脛枯﹐取之所別也。

其四補足少陽絡。經云﹕足少陽之別﹐名曰光明﹐去踝五寸﹐別走厥陰﹐虛則痿﹐坐不能起﹐取之所別也。

其五束縛四末。經云﹕痿厥爲四末束﹐乃疾解之日﹐二不仁者﹐十日而知﹐無休病已是也。

兩足癱瘓﹐兩腿無力﹕鶴頂﹝在膝蓋骨尖上﹐灸七次。﹞﹝《撮》﹞腳弱無力﹐行步艱難﹕太衝厲兌﹝補灸。﹞風市﹝灸。﹞﹝《玉》﹞又法﹕太衝﹝五分﹐瀉八吸﹐忌灸。﹞中封﹝五分﹐瀉八吸。﹞三里﹝一寸﹐瀉十吸。﹞﹝《集》﹞又法﹕公孫﹝灸﹐半寸。﹞三里絕骨申脈﹝不已﹐取下穴。﹞昆侖陽輔﹝《甲》﹞痿厥風頭重﹐額痛﹐髀樞股外廉骨節痛﹐螈﹐痺不仁﹐振寒﹐時有熱﹐四肢不舉﹐跗陽主之。痿厥寒足﹐腕不收﹐坐不能起﹐髀樞腳痛﹐丘墟主之。足不收痛﹐不可以行﹐天泉主之。足陽明之下﹐血气皆少則下毛無﹐有則稀﹐枯瘁﹐善痿厥﹐足痺。﹝全文見虛實法下毛﹐陰毛也。﹞脾脈緩﹐緩甚爲痿厥。﹝全文見治虛實法。﹞

卷之二十八腎膀胱部厥

香港腳衝心爲厥逆

﹝丹﹞香港腳衝心。宜四物湯加炒柏。再宜湧泉穴用附子末津唾調敷上﹐以艾灸﹐泄引其熱下行。

﹝仲﹞八味丸治香港腳上攻入﹐少腹不仁。﹝方見治虛實法。﹞﹝《本艸》﹞載唐柳宗元香港腳方。﹝方論俱見前積塊條。﹞香港腳衝心。用白檳榔一个﹐如雞心大者﹐爲末﹐用童便﹑生薑汁﹑溫酒共半盞﹐調作一服。﹝《廣利方》不用薑汁﹑酒﹐但用童便五合調服﹐日再服﹐治衝心悶亂不知人。﹞﹝《外》﹞若香港腳非冷非熱﹐老人﹑弱人脹滿者﹐檳榔爲末﹐以檳榔殼汁﹐或茶飲﹐或豉汁﹐調服方寸匕﹐甚利。

上檳榔﹑童便例。

﹝《活》﹞

三脘敝

治香港腳衝心﹐腹气飽悶﹐大便祕滯者最良。

獨活﹝一兩﹞白術木瓜﹝焙漧﹐一兩﹞甘艸﹝炙﹐半兩﹞大腹皮﹝一兩﹐炙黃﹞紫蘇﹝一兩﹞陳皮﹝湯侵去白﹐三分﹞沈香木香川芎檳榔﹝面裹煨熟。各七錢半﹞上同一處﹐杵爲粗散﹐每服二錢半﹐水二盞﹐同煎至一盞﹐去渣﹐分三服﹐熱服。取便利爲效。

大腹子散

治風毒香港腳﹐肢節煩疼﹐心神壅悶。

大腹子紫蘇木通桑白皮羌活木瓜荊芥赤芍藥靑皮獨活﹝各一兩﹞枳殼﹝一兩﹞上咀﹐每服四錢﹐水一盞﹐姜五片﹐蔥白七寸﹐去渣﹐空心溫服。

上檳榔﹑紫蘇例。

桑白皮散

治香港腳盛發﹐兩腳浮腫﹐小便赤澀﹐腹脇脹滿﹐气急﹐坐臥不得。

桑白皮郁李仁﹝各一兩﹞赤茯苓﹝二兩﹞木香防己大腹子﹝各一兩半﹞紫蘇子木通檳榔靑皮﹝各七錢半﹞上咀﹐每服三錢﹐姜三片﹐水煎

薏菽仁散

治香港腳弱痺腫滿﹐心下急﹐大便澀。

薏苡仁防風豬苓川芎防己郁李仁檳榔大麻仁﹝各一兩﹞枳實﹝七錢﹞桑白皮﹝二兩﹞甘艸﹝半兩﹞羚羊角屑﹝一兩﹞上爲細末﹐每服二錢﹐熟水調下。

﹝韋宙﹞療香港腳浮腫﹐心腹滿﹐大小便不通﹐气急喘息者。以郁李仁十二分﹐搗碎﹐水研取汁﹐薏苡仁搗碎如粟米﹐取三合﹐以米作粥﹐空腹食之佳。

上檳榔﹑郁李仁﹑防己例。

﹝仲﹞

礬石湯

治香港腳衝心。

用礬石二兩﹐以漿水一斗五升﹐煎三五沸﹐浸腳。

﹝《食》﹞理腳腫滿﹐轉上入腹殺人。赤小豆一升﹐水五升﹐煮令極熟﹐去豆﹐適寒溫﹐浸腳﹐冷重暖之。

﹝《廣》﹞治香港腳衝心﹐煩悶亂不識人。大豆一升﹐水三升﹐濃煎取汁﹐頓服半升。如未定﹐可更服。

﹝孫﹞主香港腳及上气。取鯽魚一尺長者﹐作食一兩頓服﹐瘥。

﹝《素》﹞帝曰﹕願聞六經之厥狀病能也。岐伯曰﹕巨陽之厥﹐則腫首頭重﹐足不能行﹐發爲僕。陽明之厥﹐則癲疾欲走呼﹐腹滿不得臥﹐面赤而熱﹐妄見妄言。少腸之厥﹐則暴聾﹐頰腫而熱﹐脇痛﹐不可以運。

﹝《甲乙經》云﹕厥四逆喘气滿﹐臨泣主之。﹞太陰之厥﹐則腹滿脹﹐後不利﹐不欲食﹐食則嘔﹐不得臥。少陰之厥﹐則口漧溺赤﹐腹滿心痛。厥陰之厥﹐則少腹腫痛﹐腹脹﹐涇溲不利﹐好臥屈膝﹐陰縮腫﹐內熱﹐甚則瀉之﹐虛則補之﹐不盛不虛﹐以經取之。太陰厥逆﹐急攣﹐心痛引腹﹐治主病者。﹝王注云﹕候其有過者﹐當發取之﹐故言治主病者。﹞少陰厥逆﹐虛滿嘔變﹐下泄淸﹐治主病者。厥陰厥逆﹐攣﹐腰痛﹐虛滿﹐前閉譫語﹐治主病者。三陰俱逆﹐不得前後﹐使人手足寒﹐三日死。太陽厥逆﹐僵僕﹐嘔血﹐善衄﹐治主病者。少陽厥逆﹐機關不利﹐機關不利者﹐腰不可以行﹐項不可以顧﹐發腸癰不可治﹐驚者死。陽明厥逆﹐喘咳身熱﹐善驚衄嘔血。手太陰厥逆﹐虛滿而咳﹐善嘔沫﹐治主病者。手心主少陰厥逆﹐心痛引喉﹐身熱﹐死不可治。手太陽厥逆﹐耳聾﹐泣出﹐項不可以顧﹐腰不可以俯仰﹐治主病者。手陽明少陽厥逆﹐發喉痺﹐嗌腫﹐﹐治主病者。﹝厥論﹞﹝《靈》﹞厥逆腹脹滿﹐腸鳴﹐胸滿不得息﹐取之下胸二脇。咳而動手者﹐與背兪﹐以手按之立快者是也。

﹝癲狂篇﹞厥痺者﹐厥气上及腹﹐取陰陽之絡﹐視主病者﹐瀉陽補陰經也。﹝寒熱篇﹞

卷之二十八腎膀胱部厥

產香港腳

﹝《大》﹞產後熱悶﹐气上轉而香港腳﹐其狀熱悶掣﹐驚悸心煩﹐嘔吐气上﹐皆其候也﹐可服小續命湯二三劑﹐必愈。又云﹕寒中三陽﹐所患必冷﹐小續命加生薑汁最快。暑中三陰﹐所患必熱﹐小續命湯去附子﹐減桂心一半。大煩躁者﹐紫雪最良。如無紫雪﹐用眞薄荷煎﹐冷水嚼下。﹝諸方必與四物湯各半服之。﹞

卷之二十九腎膀胱部

耳聾

﹝《保》﹞夫耳者﹐以竅言之水也﹐以聲言之金也﹐以經言之手足少陽俱會其中也。有從內不能聽者主也﹐有從外不能入者經也﹐有若蟬鳴者﹐若鐘鳴者﹐有若火狀者﹐各隨經見之﹐其間虛實不可不察也。假令耳聾者﹐何謂治肺﹖肺主聲﹐鼻塞者肺也。何謂治心﹖心主臭﹐如推此法﹐皆從受气於始。腎受气於巳﹐心受气於亥﹐肝受气於申﹐肺受气於寅﹐脾受气於四季﹐此治法皆生長之道也。

﹝羅﹞經曰﹕精脫者則耳聾。夫腎爲足少陰之經﹐乃藏精而气通於耳﹐耳者宗脈之所聚也﹐若精气調和﹐則腎臟彊盛﹐耳聞五音。若勞傷气血﹐兼受風邪﹐損於腎臟而精脫者﹐則耳聾也。然五臟六腑十二經脈有絡於耳者﹐其陰陽經气有相並時﹐並則藏气逆﹐名之曰厥。厥气相搏﹐入於耳之脈﹐則令聾。其腎病精脫耳聾者﹐其候頰顴色黑﹔手少陽之脈動﹐則气厥逆而耳聾者﹐其候耳內渾渾也﹔手太陽厥而耳聾者﹐其候聾而耳內气滿也﹐宜以燒腎散主之。

﹝《保命集》﹞云﹕耳以竅言之﹐腎水也。經云﹕腎主耳。左髒爲腎﹐左竅爲耳。又云﹕腎气通於耳﹐腎和則耳能聞五音矣。又云﹕精脫者耳聾﹐故羅謙甫以精脫耳聾之候﹐爲顴頰色黑也。

燒腎散

治耳聾。﹝《寶鑑》方無巴戟。﹞磁石﹝一兩﹐﹐醋七次﹞附子﹝一兩﹐炮去皮臍﹞巴戟﹝一兩﹞川椒﹝一兩﹐去目及閉口者﹐微炒去汗﹞上爲散﹐每服用豬腎一枚﹐去筋膜﹐細切﹐蔥白﹑韭白各一錢﹐入散藥一錢﹐鹽花一字和勻﹐用濕紙裹於灰火內煨熟﹐空心細嚼﹐酒解薄粥下之﹐十日效。﹝《衍義》云﹕磁石益腎气﹐腎虛而聾者用之。﹞﹝嚴﹞

蓯蓉丸

治腎虛耳聾﹐或風邪入於經絡﹐耳內虛鳴。

肉蓯蓉﹝酒浸切﹐焙﹞山茱萸﹝去核﹞石龍芮石菖蒲菟絲子﹝酒浸﹐蒸焙﹞羌活﹝去蘆﹞鹿茸﹝去毛﹐酒蒸焙﹞石斛﹝去根﹞磁石﹝﹐醋﹐水飛過﹞附子﹝炮﹐去皮臍。各一兩﹞全蠍﹝去毒﹐七个﹞麝香﹝一字﹐旋入﹞上爲末﹐煉蜜丸﹐桐子大。每服一百丸﹐空心鹽酒﹑鹽湯任下。

﹝《聖》﹞治腎气虛損耳聾。用鹿腎一對﹐去脂膜切﹐於豉汁中﹐入粳米二合和煮粥﹐入五味如法調和﹐空腹食之﹐作羹及酒並得。

﹝《本》﹞地黃湯治腎熱聽事不眞。﹝方見後風熱條。﹞上方用地黃﹑磁石爲君﹐補腎虛有熱之劑也。

﹝垣﹞藏气法時論云﹕肺虛則少气不能報息﹐耳聾嗌漧。注云﹕肺之絡會於耳中﹐故聾﹐此說非也。蓋气虛必寒﹐盛則气血俱澀滯而不行也。耳者宗气也﹐肺气不行故聾也。

﹝無﹞

蠟彈丸

治耳虛聾。

白茯苓﹝二兩﹞山藥﹝炒﹐三兩﹞杏仁﹝炒﹐一兩半去皮﹐尖﹞上三味﹐研爲末﹐和勻﹐用黃蠟一兩﹐熔和爲丸﹐如彈子大。鹽湯嚼下。有人止以黃蠟細嚼﹐點好建茶送下﹐亦效。﹝山藥﹑茯苓﹑杏仁﹐皆入於太陽。山藥大補陰气﹐惟杏仁利气﹐乃補中有通也。少气嗌漧者﹐門冬﹑人參﹑五味湯嚼下。﹞經云﹕肝虛則目KTKT無所見﹐耳無所聞﹐善恐。治法用四物湯加防風﹑羌活﹑柴胡﹑菖蒲﹑茯神等分﹐煎湯服二十餘帖﹐卻用杜壬姜蠍散開之。

本艸云﹕肝虛則生薑補之是也。

﹝世﹞治耳聾。九節菖蒲去須﹐切小塊十兩﹐蒼術十兩﹐水合浸於瓦罐中﹐七日取出﹐去蒼術﹐單用菖蒲﹐曬漧﹐於糯米甑上蒸熟﹐曬榦爲末。糯米飲調﹐食後臨臥服﹐效。

﹝丹﹞大病後耳聾﹐須用四物降火。陰虛火動耳聾者﹐亦如之。气逆耳聾有三﹐肝與手太陽少陽也。經云﹕肝气逆則頭痛﹐耳聾不聰﹐頰腫。又云﹕太陽所謂浮爲聾者﹐皆在气也。羅謙甫云﹕手太陽气厥而耳聾者﹐其候聾而耳內气滿也。手少陽气厥而耳聾者﹐其候耳內渾渾。此皆气逆而聾也。治法宜四物湯吞龍薈丸降火﹐及復元通气散調气是也。

﹝丹﹞耳聾必用四物龍薈養陰。

復元通气散治气澀耳聾。﹝方見腹癰。﹞﹝丹﹞耳聾有濕痰者﹐

檳榔神芎丸

下之。

大黃黃芩﹝各二兩﹞牽牛滑石﹝各四兩﹞加檳榔滴水丸﹐每服十丸﹐每次加十丸﹐白湯下。

耳聾皆屬於熱﹐少陽厥陰熱多﹐宜開痰散風熱﹐通聖散﹑滚痰丸之類。耳因郁聾﹐以通聖散內加大黃酒煨﹐再用酒炒三次後﹐入諸藥﹐通用酒炒。

﹝羅﹞

犀角散

治風毒壅熱﹐胸心痰滯﹐兩耳虛聾﹐頭重目眩﹐神效。

犀角屑甘菊花前胡﹝去蘆﹞枳殼﹝麩炒﹐去穣﹞菖蒲羌活澤瀉木通生地﹝各半兩﹞麥門冬﹝二兩﹐去心﹞甘艸﹝一錢炙﹞上爲散﹐每服三錢﹐水煎﹐食後溫服。

茯神散

治上焦風熱﹐耳忽聾鳴﹐四肢滿急﹐昏悶不利。

茯神﹝一兩﹞羌活柴胡蔓荊子薏苡仁防風﹝去蘆﹞菖蒲五味子黃﹝各半兩﹞甘艸﹝一分﹐炙﹞麥門冬﹝一兩﹐去心﹞薄荷﹝三錢﹞上十二味爲末﹐每服三錢﹐入生薑三片﹐煎至五分﹐食後溫服。

﹝《本》﹞治男子二十歲﹐因瘡毒後腎經熱﹐右耳聽事不眞﹐每心中拂意﹐則轉覺重﹐虛鳴疼痛﹐

地黃湯

生地﹝一兩半﹞枳殼羌活桑白皮﹝一兩﹞磁石﹝搗碎﹐水淘三二十次﹐去盡赤汗爲度﹐二兩﹞甘艸防風黃芩木通﹝各半兩﹞上爲粗末﹐每服四錢﹐用水煎去渣﹐日二三服﹐不拘時候。

﹝無﹞

姜蠍散

治耳聾因腎虛所致﹐十年內一服愈。﹝出杜壬方。﹞幹蠍﹝四十九个﹐去繭﹐洗焙﹐去風熱﹞生薑﹝切片如蠍大﹐四十九片﹐開痰﹞上二味﹐銀石器內炒至幹﹐爲細末﹐向晚勿食﹐夜臥酒調作一服。至二更以來﹐徐徐盡量飲﹐五更耳中聞百十攢笙響﹐便自此有聞。﹝一法五更濃煎蔥白湯一盞服﹐先二日服黑錫丹﹐效。又蠍先用糯米半升同炒﹐又用姜四十九片放蠍上同炒﹐去米﹑姜不用。﹞﹝《千》﹞治耳聾。酒三升﹐漬牡荊子二升﹐碎之﹐浸七日﹐去渣﹐任性服盡﹐𨿽三十年亦瘥。

﹝《素》﹞南方赤色﹐入通於心﹐開竅於耳﹐藏精於心。﹝金匱眞言論﹞治腎虛寒﹐煨腎散﹑蓯蓉丸。﹝並見虛實條。﹞運气耳聾有四﹕一曰濕邪傷腎三焦聾。經云﹕太陰在泉﹐濕淫所勝﹐民病耳聾﹐渾渾﹐治以苦熱是也。

二曰燥邪傷肝聾。經云﹕歲餘太過﹐燥气流行﹐肝木受邪﹐民病耳聾無所聞是也。

三曰火邪傷肺聾。經云﹕歲火太過﹐炎暑流行﹐肺金受邪﹐民病耳聾是也。

四曰風火炎擾於上聾。經云﹕少陽司天之政﹐風熱參布﹐云物沸騰﹐民病聾瞑﹐三之气﹐炎暑至﹐民病熱中聾瞑﹐治以寒劑是也。

﹝《本》﹞治耳聾。用鼠膽一个﹐滴入耳中三次﹐立效。

﹝《勝》﹞治耳聾﹐立效。以幹地龍入鹽﹐貯在蔥尾內﹐爲水點之。

﹝《千》﹞治耳聾﹐以綿裹蛇膏塞耳中﹐神效。

﹝世﹞治耳聾久不聞者。

緊磁石﹝如豆大﹞穿山甲﹝燒存性﹐爲末﹐一字﹞上用新綿裹了﹐塞於所患耳內﹐口中銜少生鐵﹐覺耳內如風雨聲卽愈。甘艸﹑甘遂各半寸﹐綿裹包插入耳內﹐又將甘艸嚼之﹐卽通﹐妙。

﹝羅﹞

通神丹

治耳聾。

阿魏巴豆仁﹝七个﹞安息香桑白皮﹝各錢半﹞朱砂﹝五分﹞大蒜蓖麻子仁﹝各七个﹞上爲細末﹐入二仁與蒜同搗爛爲丸﹐如棗核大。每用一丸﹐綿裹內耳﹐如微痛則出。

﹝世﹞治耳聾久不效者。

大蒜一瓣﹐一頭挖一坑子﹐用巴豆一粒﹐去皮膜﹐慢火炮去極熱﹐入在蒜內﹐用新綿裹定塞耳中﹐不過三次﹐效。

治耳聾。蓖麻子五十粒﹐去皮﹐棗子一个﹐同搗丸﹐如棗核大﹐更入小兒乳汁和﹐每用一丸﹐綿裹塞耳中﹐覺熱爲度﹐一日一換。

﹝《千》﹞治耳聾。用骨碎補削作細條﹐火炮乘熱塞耳。﹝本艸云﹕骨碎補破血治折傷有奇效。﹞﹝《外》﹞治耳聾。以杏仁七个去皮﹐拍碎三分﹐以綿裹﹐於中著顆鹽如小豆許﹐以器盛於飯甄中蒸之﹐候飯熟取出﹐於患人側臥﹐將一裹撚油汁滴入耳中。久之﹐又以一裹根據前法撚滴之。

﹝世﹞又方。用雄貓尿滴入耳中﹐左滴左﹐右滴右。如貓不能放尿﹐用姜擦其齒卽有。

鍼灸耳聾有五法﹕其一取手足少陽手陽明。經云﹕耳聾取手小指次指爪甲上與肉交者﹐先取手﹐後取足。又云﹕三焦手少陽之脈﹐是動則病耳聾﹐渾渾﹐視盛虛熱寒陷下調之也。又云﹕聾而不痛者﹐取足少陽﹐聾而痛者﹐取手陽明。又云﹕耳聾刺手陽明﹐不已﹐刺其通脈出耳前者。

其二取手陽明絡。經云﹕手陽明之別﹐名曰偏歷﹐去腕三寸﹐別入太陰﹐實則齲聾﹐取之所別也。又云﹕邪客手陽明之絡﹐令人耳聾﹐時不聞者﹐刺手大指次指爪甲上去端如韭葉各一﹐立聞。不已﹐刺中指爪甲上與肉交者﹐立聞。其不時聞者﹐不可刺也。左刺右﹐右刺左。

其三取手太陽。經云﹕手太陽之脈所生病者﹐耳聾目黃頰腫﹐視盛虛熱寒陷下調之也。又云﹕耳聾無聞﹐取耳中是也。

其四取肝。經云﹕肝虛則目KTKT無所見﹐耳無所聞﹐善恐﹐取其經厥陰少陽。气逆則頭痛﹐耳聾不聰﹐頰腫﹐取血者是也。

其五取肺。經云﹕肺虛則少气不能報息﹐耳聾嗌漧﹐取其經太陰足太陽之外厥陰內血者是也。

耳有膿不可刺。經云﹕耳痛不可刺者﹐耳中有膿。若有幹膜耵聹﹐耳無聞也。

﹝《竹》﹞治耳聾。用蒼術一塊﹐長七分﹐將一頭削尖﹐一頭截平﹐將尖頭插耳內﹐於平頭上安箸頭大艾炷灸之﹐聾輕者七壯﹐重者十四壯。如覺耳內有熱气者﹐效。

﹝《玉》﹞耳聾耳鳴﹐或疼或癢﹐或停耳﹕聽會﹝在耳珠前陷中﹐口銜尺方可下鍼﹐按入半寸﹐瀉八吸﹞翳風﹝鍼入半寸﹐瀉七吸﹞合谷三里﹝瀉﹞﹝《摘》﹞又法﹕翳風﹝在耳後陷後按之引耳中﹐令病患先以錢二十四文口咬﹐側臥取之﹐鍼透口﹐令病患閉口搖頭﹐其怒气從耳出﹑﹞聽會﹝法如前。﹞﹝世﹞又法﹕中渚﹑臨泣。

﹝《甲》﹞耳聾﹐兩顳痛﹐中渚主之。耳渾渾無所聞﹐外關主之。頭重頷痛﹐引耳中噥噥嘈嘈﹐和主之。聾﹐耳中癲溲﹐癲溲者若風狀﹐聽會主之。耳聾塡塡如無聞﹐噥噥嘈嘈若蟬鳴﹐聽宮主之。聾﹐翳風及會宗下空主之。耳聾﹐嘈嘈無所聞﹐天容主之。聾﹐耳中不通﹐合谷主之。耳聾無聞﹐天窗主之。

﹝《脈》﹞病若耳聾﹐脈反浮大而澀者死。﹝《千金翼》云﹕脈大者生﹐沈逆細者難治。﹞少陽終者﹐耳聾﹐百節盡縱﹐目系絕。﹝全文見診生死。﹞

卷之二十九腎膀胱部耳聾

暴聾

﹝羅﹞夫卒耳聾者﹐由腎气虛爲風邪所乘﹐搏於經絡﹐隨其血脈上入耳﹐正气與邪气相搏﹐故令卒聾也。

暴聾皆是厥逆之气。經云﹕暴厥而聾﹐偏塞閉不通﹐內气暴薄也。又云﹕少陽之厥﹐暴聾是也。

﹝羅﹞

蒲黃膏

治卒耳聾。

細辛蒲黃﹝各二分﹞曲末杏仁﹝湯浸﹐去皮尖雙仁。各三分﹞上爲末﹐研杏仁如膏﹐和撚如棗核大﹐綿裹塞耳中﹐日一易﹐以瘥爲度。

又方

龍腦膏

龍腦﹝半分﹐研﹞椒目﹝半兩﹐搗末﹞杏仁﹝一分﹐湯浸﹐去皮﹞上件搗研合勻﹐綿裹棗核大﹐塞耳中﹐日二易。

﹝世﹞蜀椒﹑巴豆﹑菖蒲﹑松脂﹐以蠟溶爲筒子﹐納耳中﹐抽腎虛气﹐耳中如風水之鳴﹐或如打鐘鼓之聲﹐卒暴聾﹐一日一易﹐神效。

治耳暴聾。

雄黃﹝一錢﹞巴豆﹝一个﹐去殼﹞上研細﹐用蔥涎和作一錠子﹐紙捲定塞耳中。

﹝丹﹞治耳暴聾。淩霄花葉﹐杵自然汁滴耳中﹐瘥。﹝《斗門》云﹕本艸淩霄活閉血淤血。丹溪云﹕補陰甚捷。﹞﹝《靈》﹞暴聾气蒙﹐耳目不明﹐取天牖。﹝寒熱病篇﹞﹝《甲》﹞卒气聾﹐四瀆主之。

卷之二十九腎膀胱部耳聾

耳鳴

﹝與耳聾相參用之﹞﹝丹﹞馮宮人左耳鳴﹐此勞得之﹐法當補陰而鎭墜之。

黃人參﹝一兩﹞當歸陳皮茯苓﹝七分﹞升麻﹝五分﹞酒柏﹝三錢﹞防風﹝二錢半﹞甘艸﹝一錢半﹞芍藥﹝酒制﹞分十帖﹐食前熱服﹐飲了﹐去眠一覺。

耳中哄哄然﹐是無陰者。

上陰虛耳鳴。經云﹕液脫者腦髓消﹐脛酸耳數鳴是也。

﹝羅﹞治腎虛耳鳴﹐夜間睡著如打戰鼓﹐覺耳內風吹﹐更四肢抽掣痛﹐

黃丸

黃﹝去蘆﹐一兩﹞白蒺藜﹝炒﹐瓦擦搗細﹞羌活﹝去蘆。各半兩﹞黑附子﹝大者﹐一个﹞羯羊腎﹝一對﹐焙漧﹞上細末﹐酒糊丸﹐桐子大。每服三四十丸﹐空心食前﹐煨蔥鹽湯下。

﹝《素》﹞太陽所謂耳鳴者﹐陽气萬物盛上而躍﹐故耳鳴也。﹝脈解篇﹞﹝丹﹞耳鳴因酒過者﹐用大劑通聖散﹐加枳殼﹑柴胡﹑大黃﹑甘艸﹑南星﹑桔梗﹑靑皮﹑荊芥。如不愈﹐用四物湯。耳聾必龍薈丸食後服。气實人﹐檳榔神芎丸下之。﹝神芎丸方見前虛實法。﹞﹝垣﹞

柴胡聰耳湯

治耳中盯聹﹐耳鳴耳聾。

柴胡﹝三錢﹞連翹﹝四錢﹞甘艸﹝一錢﹐炙﹞虻虫﹝三个﹐去翅足﹞水蛭﹝炒﹐五分﹐各另研﹞麝香﹝少許﹐另研﹞歸身人參﹝各一錢﹞上除虻虫﹑蛭﹑麝另研外﹐用酒水煎熟﹐去渣﹐方下三末﹐再上火煎一二沸﹐稍熱食後服。

運气耳鳴皆屬風火。經云﹕厥陰司天﹐風行太虛﹐云物搖動﹐目轉耳鳴。三之气﹐天政布﹐風乃時舉﹐民病耳鳴。又云﹕厥陰之脈﹐耳鳴頭眩。又云﹕少陽所至爲耳鳴﹐治以涼寒是也。

﹝丹﹞耳鳴無晝夜。用烏頭燒灰﹑菖蒲等分末之﹐包裹綿塞耳中﹐立效。﹝楊氏《產乳》﹞﹝《千》﹞治耳鳴如流水聲﹐耳癢﹐及風聲﹐不治久則成聾。用生烏頭一味﹐掘得乘濕削如棗核大﹐塞耳中﹐日夜一易﹐不過三日愈。

﹝《肘》﹞治耳中常鳴。生地截塞耳﹐數易之﹐以瘥爲度。

﹝《靈》﹞黃帝曰﹕人之耳中鳴者﹐何气使然﹖岐伯曰﹕耳者﹐宗脈之所聚也。故胃中空則宗脈虛﹐虛則下澑﹐脈有所竭者﹐故耳鳴。補客主人﹐手大指爪甲上與肉交者也。﹝口問篇﹞灸刺耳鳴補法有三﹐此其一也。又﹐經云﹕上气不足﹐耳爲之苦鳴﹐補足外踝下畱之者二也。又云﹕腦爲髓之海﹐其輸上在百會﹐下在風府。髓海不足﹐則腦轉耳鳴審守其輸﹐調其虛實者也。

取法有二。經云﹕耳鳴取耳前動脈者﹐一也。又云﹕耳鳴取手中指爪甲上﹐左取右﹐右取左﹐先取手﹐後取足者﹐二也。取謂視虛實調之也。

劫刺有一。經云﹕手太陽之筋﹐其病肩髀引頸而痛﹐耳中鳴﹐其痛轉筋者﹐治在燔鍼劫刺之﹐以知爲度﹐以痛爲輸者是也。

﹝世﹞耳虛鳴﹕腎兪﹑太溪。

﹝《甲》﹞耳痛聾鳴﹐上關主之﹐刺不可深。耳聾鳴﹐下關及陽溪﹑關衝﹑掖門﹑陽谷主之。耳聾鳴﹐頸頷痛﹐耳門主之。耳鳴無聞﹐肩貞及完骨主之。耳中生風﹐耳鳴耳聾時不聞﹐商陽主之。耳鳴﹐百會及頷厭﹑顱息﹑天窗﹑大淩﹑偏歷﹑前谷﹑後溪主之。

心脈微澀﹐爲耳鳴癲疾。﹝全文見治虛實法。﹞

卷之二十九腎膀胱部耳聾

耳腫痛

﹝丹﹞金尙五郎耳腫痛﹐黃水出而臭。

桔梗麻黃羌活大黃﹝酒炒﹐二錢﹞木通甘艸黃芩﹝一錢半﹞上分三帖﹐熱服。

耳濕腫痛﹐用涼膈散加酒炒大黃﹑黃芩﹑酒浸防風﹑荊芥﹑羌活服之。更以腦多麝少﹐濕加枯礬﹐吹入耳中。

﹝嚴﹞

犀角飲子

治風熱上壅﹐兩耳聾閉﹐門外腫痛﹐及膿水流出。

犀角﹝鎊﹞菖蒲木通玄參赤芍赤小豆甘菊花﹝去梗。各一兩﹞甘艸﹝半兩﹐炙﹞上咀﹐每服四錢﹐用水二盞﹐生薑五片﹐煎八分﹐溫服﹐不拘時。

﹝無﹞

解熱飲子

治气虛熱壅﹐耳內聾閉徹痛﹐膿血流出。

赤芍白芍﹝各半兩﹞當歸甘艸﹝炙﹞大黃﹝蒸﹞木鱉子上爲銼散﹐每服四錢﹐水一盞﹐煎七分﹐食後臨臥服。﹝詳此方乃淸涼飲子加木鱉也。﹞運气耳痛皆屬熱。經云﹕少陽之勝﹐耳痛﹐治以辛寒是也。

﹝羅﹞

菖蒲挺子

治耳中痛。

菖蒲﹝一兩﹞附子﹝炮﹐去皮臍﹐半兩﹞上爲細末﹐每用不以多少﹐油調滴耳內﹐效。一法用醋丸如杏仁大﹐綿裹置耳中﹐日三易。一法搗菖蒲自然汁灌耳﹐神效。

又方治耳痛。用食鹽不以多少﹐炒熱﹐用棗面蒸熟﹐靑花布包定枕之﹐立效如神。

﹝世﹞又用油胡桃肉爲末﹐狗膽汁和爲丸﹐如桐子大。綿裹安耳中﹐痛立止。

﹝《肘》﹞療耳內卒腫痛﹐出膿水不止方。礬石燒灰﹐加麝香﹐以筆管吹耳內﹐日三四度。

卷之二十九腎膀胱部耳聾

停耳

﹝羅﹞耳者﹐宗脈之所聚﹐腎气之所通﹐足少陰之經也。若勞傷气血﹐熱風乘虛入於其經﹐邪隨血气至耳﹐熱气聚則生膿汁﹐故謂之停耳也。

紅綿散

治停耳出膿。

白礬﹝二錢﹞胭脂﹝二字﹞上研勻﹐先用綿杖子纏去耳中膿及黃水盡﹐卽用別綿杖子引藥入耳中﹐令到底﹐摻之卽幹。如壯盛之人﹐積熱上攻﹐耳中出膿水不瘥﹐用無憂散送雄黃丸﹐瀉三四五行瘥。一方單用白礬灰吹入耳中﹐日三次﹐立效。

松花散

治停耳膿水不絕﹐宜用此方。

白礬﹝燒灰﹐半兩﹞麻勃木香松脂花胭脂﹝各一分﹞上搗羅爲末﹐每用時先以綿子淨拭﹐後用藥吹入耳內效。

白連散

治停耳出膿汁。

白礬﹝枯﹞烏賊骨黃連﹝去須﹞龍骨﹝各一兩﹞上搗羅爲末﹐以綿裹如棗核大塞耳中﹐日三易之。

﹝無﹞

麝香散

治停耳耳底膿出。

桑螵蛸﹝慢火炙﹐存性﹐一个﹞麝香﹝一字﹐另研﹞上爲末﹐研令勻﹐每用半字糝耳。如有膿﹐先用綿杖子撚幹。﹝一法用麝香少黃丹多﹐研勻﹐入耳﹐立效。﹞﹝世﹞治停耳膿出不止。用五倍焙漧一兩﹐及全蠍燒灰存性三錢﹐爲末﹐摻耳中。

﹝丹﹞耳爛。用貝母研末﹐幹摻之。

﹝羅﹞

禹餘糧丸

治停耳有膿水﹐塞耳。

余禹糧﹝一兩﹐燒醋七次﹞烏賊魚骨釜底墨伏龍肝附子﹝一枚﹐去皮﹐生用﹞上件搗羅爲末﹐以綿裹如皂角子大﹐納耳中﹐日再易之。如不瘥者﹐內有虫也。

﹝世﹞

塞耳丹

治气道壅塞﹐兩耳聾聵。

石菖蒲﹝一寸﹞巴豆﹝一粒﹐去皮﹞全蠍﹝一枚﹞爲末﹐蔥涎和如棗核大﹐綿裹塞耳中。

治耳熱出汁。

滑石爛石膏天花粉防風﹝各一兩﹞上用腦子少許﹐同研爲末﹐摻耳中。

﹝世﹞

立效散

治停耳膿不止。

陳橘皮﹝燈上燒灰爲末﹞麝香﹝少許﹞二味和勻﹐每用少許﹐先用綿拭耳中膿淨﹐卻上藥。

又方杏仁泥治耳中病﹐或有水出﹐杏仁炒令黑爲末﹐蔥涎搜和﹐如棗核大﹐綿包塞耳。

卷之二十九腎膀胱部耳聾

虫入耳

﹝《肘》﹞治虫入耳。用椒末一錢﹐醋半盞﹐浸良久﹐少少滴耳中﹐虫自出。﹝《千金方》﹞﹝世﹞治虫入耳不出。桃葉搗爛塞耳﹐虫自出。

﹝無﹞治百虫入耳。用麻油灌之﹐卽效。

﹝《山》﹞諸般惡虫入耳。搗韭汁灌之。

﹝《本》﹞治諸虫及虱等入耳。用白膠香一味﹐燒煙燻入耳﹐令耳孔內暖﹐虫自出﹐妙。

﹝羅﹞治蟻入耳。以大菲搗汁灌耳中。

又方﹐以鯪鯉甲燒灰爲末﹐以水調濾過﹐滴入耳中﹐卽出。

又方﹐蜈蚣及蟻入耳﹐用豬脂一指大﹐炙令香﹐安耳邊﹐卽出。

治蜈蚣入耳。用炙豬肉掩兩耳﹐卽出。

﹝《本》﹞治飛虫入耳。用好酸米醋一味﹐滴入耳內﹐虫必出。不出﹐卽死。曾有一人被焦虫入耳﹐其虫口硬如鐵﹐但身軟﹐用此藥滴之﹐立死而出。

﹝羅﹞治飛蛾入耳。以鵝管極气吸之﹐出。或擊銅器於耳邊﹐卽出。

﹝《本》﹞治蜒蚰入耳。用半夏生爲末﹐麻油調塗耳門外﹐虫聞香卽出。

﹝羅﹞治蜒蚰入耳。方用濕生虫研如泥﹐攤紙上撚成紙條﹐安耳內﹐自出。又方﹐用蝸牛虫去殼研爛﹐滴水五七點﹐再研勻﹐灌耳內﹐自出。無活者﹐尋幹者研亦可。

﹝《山》﹞蜒蚰及諸般虫入耳。麻油灌入﹐或用生蔥汁﹑生薑汁亦可。

﹝《食》﹞蜒蚰入耳。以羊乳灌入卽成水。

﹝海﹞蜒蚰入耳。以牛酪灌耳中﹐須臾出。如入腹﹐卽飲酪二升﹐自消爲水。

﹝《千》﹞治耳中有物不出。以細麻繩剪令頭散﹐蘸好膠入耳中著物上粘之﹐徐徐引出。

﹝《經》﹞治水入耳。以薄荷汁點﹐立效。

卷之二十九腎膀胱部

骨

腎主骨﹐在體爲骨﹐在藏爲腎。又云﹕腎之合骨也﹐其榮發也。又云﹕少陰者﹐冬脈也﹐伏行而濡骨髓者也。

一身骨度之長短﹐見陰陽表裏條。

﹝《素》﹞髓空在腦後三分﹐在顱際銳骨之下。﹝王注云﹕是謂風府﹐通腦中也。﹞一在斷基下。﹝王注云﹕當頤下骨陷中容豆許。﹞一在項後中復骨下。﹝王注云﹕喑門穴也。﹞一在脊骨上空﹐在風府上。﹝王注云﹕上謂腦戶穴也。﹞脊骨下空﹐在尻骨下空。﹝林億云﹕長彊在脊端﹐正在尻骨下。﹞數髓空在面俠鼻﹐﹝王注云﹕顴等穴也。﹞或骨空在口下﹐當兩肩。﹝王注云﹕大迎穴也。﹞兩膊骨空﹐在膊中之陽。﹝王注云﹕近肩穴。﹞臂骨空在臂陽﹐去踝四寸﹐兩骨空之間。﹝王注云﹕在支溝上﹐同身寸之一寸﹐是謂通間。﹞股骨上空在股陽﹐出上膝四寸。﹝王注云﹕在陰市上伏兔穴下﹐在承捷也。﹞骨室﹐在輔骨之上端。﹝王注謂犢鼻穴也。﹞股際骨空﹐在毛中動下。尻骨空﹐在髀骨之後﹐相去四寸。﹝王注云﹕八穴也。﹞扁骨有滲理湊﹐無髓孔﹐易髓無空。﹝俱骨空篇王注云﹕扁骨謂尻間扁戾骨也﹐其骨上有滲灌文理歸腠﹐無別髓孔也。﹞骨病忌食甘苦久立。經云﹕多食甘則骨痛而發落。又云﹕苦走骨﹐骨病無多食苦。又云﹕久立傷骨是也。

骨病不屈。經云﹕手屈而不伸者﹐病在筋﹐伸而不屈者﹐病在骨﹐在骨守骨﹐在筋守筋也。

卷之二十九腎膀胱部

牙齒痛

﹝垣﹞夫齒者﹐腎之標。口者﹐脾之竅。諸經多有會於口者﹐其牙齒是手足陽明之所過﹐上斷隸於坤土﹐乃足陽明胃之脈所貫絡也﹐止而不動﹐下斷嚼物﹐動而不休﹐手陽明大腸之脈所貫絡也。手陽明惡寒飲而喜熱﹐足陽明喜寒而惡熱﹐故其病不一。牙者﹐腎之標﹐亦喜寒。寒者堅牢痛﹐熱甚則齒動齦袒脫﹐作痛不已﹐故所治療不同也。有惡熱而作痛者﹐有惡寒而作痛者﹐有惡寒又惡熱而作痛者﹐有惡寒飲少熱飲多而作痛者﹐有惡熱飲少寒飲多而作痛者﹐有牙齒動搖而作痛者﹐有齒袒而作痛者﹐有齒斷爲疳所蝕缺少血出而作痛者﹐有齒斷腫起而作痛者﹐有脾胃中有風邪﹐但覺風而作痛者﹐有牙上多爲虫所蝕﹐其齒缺少而色變﹐爲虫牙痛者﹐有胃中气少﹐不能於寒袒露其齒作痛者﹐有牙齒疼痛而穢臭之气不可近者﹐痛旣不一﹐豈可一藥而盡之哉。

﹝丹﹞牙大痛。必用胡椒﹑蓽茇﹐能散其中浮熱﹐監以升麻﹑寒水石﹐佐以辛涼﹐薄荷﹑荊芥﹑細辛之類。

牙痛用淸涼藥便痛甚者﹐從治之。

蓽茇川椒薄荷荊芥細辛樟腦靑鹽上爲末﹐擦牙上。

﹝潔﹞治牙寒疼。

露蜂房小椒﹝去目﹐炒﹐各等分﹞上爲粗末﹐煎漱﹐禁語言。

﹝垣﹞

牢牙地黃散

治牙齒寒痛。

麻黃黃連羊脛骨灰﹝各一錢﹞升麻﹝一錢半﹞艸豆蔻皮﹝一錢二分﹞吳茱萸﹝一錢﹞益智仁歸身﹝各四分﹞本﹝二分﹞防己生地人參熟地羌活﹝各三分﹞黃白芷﹝各五分﹞上爲細末﹐擦牙上﹐先漱口淨﹐然後用藥。

﹝世﹞治牙痛百藥不效。用荔枝殼燒灰存性﹐擦牙痛處﹐累驗。一云荔枝核亦可。

﹝《外》﹞治牙痛。獨囊蒜煨﹐乘熱截用頭以熨痛上﹐轉易之﹐亦治虫痛。

﹝丹﹞齒痛。茱萸酒煎含之。﹝《食療》﹞﹝垣﹞

馘鬼散

治風熱牙惡。昔劉經歷之內子﹐年三十餘﹐病齒痛不可忍﹐須騎馬外行﹐口吸涼風則痛止﹐至家則痛復作﹐家人以爲祟﹐祈禱於巫師而不能愈。遂求治於先師﹐問其故﹐曰﹕此病乃濕熱而邪也。足陽明貫於上齒﹐手陽明貫於下齒﹐陽明多血多气﹐又加以膏粱之味﹐助其濕熱﹐故爲此痛。

因立一方﹐不須騎馬﹐當令風寒之气常生於齒間﹐以黃連﹑梧桐律之苦寒﹐新薄荷葉﹑荊芥穗之辛涼﹐四味相合而作風寒之气﹐治其濕熱。更以升麻之苦平﹐引入陽明經爲使。牙齒﹐骨之餘﹐以羊脛骨灰補之爲佐。麝香少許入內爲引。用爲細末﹐擦之神妙。又以調胃承气去芒硝加黃連﹐以治其本﹐服之下三五行﹐其病良愈﹐不復作。

淸胃湯

治因服補胃熱藥﹐致上下牙疼痛不可忍﹐牽引頭腦﹐滿面發熱﹐大痛。陽明之別絡入腦﹐﹝在《本經》十五絡中。﹞喜寒惡熱﹐乃手陽明經中熱盛而作﹐其齒喜冷惡熱。

地黃﹝生﹐三分﹞升麻﹝一錢﹞牡丹皮﹝五分﹞歸身﹝三分﹞揀黃連﹝六分﹐不好﹐加二分﹐夏倍之﹞上五味﹐同爲細末﹐頓作一服﹐水煎至一半﹐去渣﹐候冷細呷之﹐卽效。

﹝丹﹞陽明熱牙疼。

大黃﹝燒灰﹐存性﹞香附﹝燒存性﹞上爲末﹐入靑鹽少許﹐無時擦之。

﹝《艸》﹞淳於意醫齊中大夫病齲齒﹐灸左手陽明脈﹐苦參湯日漱三升﹐五六日愈。

﹝丹﹞卒牙痛。苦竹一莖﹐燒一頭﹐得汗多者﹐揩痛處﹐立安。﹝《姚氏方》﹞﹝《經》﹞患牙痛。含山豆根一片於痛處。

﹝《廣》﹞治牙齒疼痛。取槐樹白皮一握﹐切作一升煮﹐去渣﹐著鹽少許﹐適溫寒含之﹐日三易。

﹝丹﹞

當歸龍膽散

治寒熱牙痛。

升麻麻黃﹝各一錢﹞生地白芷羊脛骨灰﹝各五分﹞艸龍膽黃連﹝各一錢﹞歸梢﹝五分﹞艸豆蔻﹝一錢﹞上爲細末﹐擦之神效。

益智木律散

治寒熱牙疼。

艸豆蔻﹝二錢二﹞益智歸身熟地羊脛骨灰﹝各五分﹞木律﹝二分﹞升麻﹝錢半﹞黃連﹝四分﹞上細末擦之。如寒牙疼﹐不用木律。

艸豆蔻散

治寒多熱少﹐牙齒疼痛。

艸豆蔻﹝一錢二﹞黃連﹝錢半﹞升麻﹝錢半﹞細辛葉防風﹝各二分﹞熟地羊脛骨灰﹝各五分﹞歸身﹝七分﹞上件爲細末﹐牙痛處擦之。

立效散

治牙齒痛不可忍﹐及頭腦項背痛﹐微惡寒飲﹐大惡熱飲﹐其脈上中下三部陽虛陰盛﹐是五臟內盛﹐六腑陽道脈微小﹐小便滑數﹐立效。

防風﹝一錢﹞升麻﹝七分﹞甘艸﹝炙﹐三分﹞細辛﹝二分﹞艸龍膽﹝酒洗﹐四錢﹞上咀﹐頓作一服﹐水二大盞﹐煎至一盞﹐去渣﹐以匙抄在口中炸痛處﹐少時立止。如多惡熱飲﹐更加龍膽艸一錢。此法不定﹐隨寒熱多少臨時加減。如更惡風作痛﹐加艸豆蔻﹑黃連各五分﹐勿加龍膽艸。

﹝垣﹞

細辛散

治寒邪風邪犯腦痛﹐齒亦痛。

麻黃﹝去節﹐三錢﹞桂枝羊脛骨灰﹝各二錢半﹞羌活﹝錢半﹞艸豆蔻﹝錢半﹞柴胡升麻防風白芷﹝各二分﹞本蒼術﹝各三分﹞歸身﹝四分﹞細辛﹝少許﹞上爲細末﹐先漱後擦之﹐神效。

白芷散

治大寒犯腦﹐牙齒疼痛。

麻黃﹝去節﹞艸豆蔻﹝各一錢半﹞黃桂枝﹝各二錢半﹞吳茱萸白芷﹝各四分﹞本﹝三分﹞羌活﹝八分﹞歸身熟地﹝各五分﹞升麻﹝一錢﹞上爲細末﹐先用水漱洗﹐以藥擦之。

蠍梢散

治大寒犯腦﹐牙疼。

麻黃﹝錢半﹐去節﹞桂枝歸身柴胡白芷﹝各二分﹞升麻防風本黃﹝各三分﹞羌活﹝五分﹞羊脛骨灰﹝二錢半﹞艸豆蔻﹝皮﹐一錢﹞蠍梢﹝少許﹞上爲末﹐用如前法。

﹝垣﹞神功丸﹑牢牙散﹑調胃承气減硝加黃連諸方﹐皆治平昔多食肉人﹐口臭﹐牙齒動搖欲落﹐或血出不止﹐乃內傷濕熱膏粱之疾也。﹝方見熱條及齒搖齦露﹞﹝子和﹞澤州李繼之﹐忽患牙痛﹐皺眉不語。欒景先曰﹕曾記戴人云﹐陽明經熱有餘也﹐宜大下之。

乃付舟車丸七十粒﹐服畢﹐遇數知友畱飲﹐彊飲熱酒數杯﹐藥爲鹽酒所發﹐盡吐之﹐吐畢而痛止。

李大服曰﹕戴人神仙也。不三五日﹐又痛﹐再服前藥百餘粒﹐大下數行乃愈。

﹝丹﹞牙痛而腫。

軟石膏升麻細辛大黃白芷防風羌活連翹川椒靑鹽龍膽荊芥香附﹝各等分﹞上爲細末﹐搽患處。

﹝垣﹞

治虫散

治大寒犯腦﹐牙齒疼痛﹐及嗍風作痛﹐虫痛﹐胃經濕熱腫痛。

麻黃﹝去節﹞羌活艸豆蔻仁﹝各五分﹞吳茱萸﹝八分﹞本白芷﹝各三分﹞黃升麻﹝各一錢﹞歸身益智仁黃連﹝各四分﹞桂枝﹝一分﹞羊脛骨灰熟地﹝各二分﹞上細末﹐先用溫水淨漱口﹐搽之。

﹝世﹞

獨活散

治牙根腫痛。

川芎獨活羌活防風﹝各半兩﹞細辛荊芥薄荷生地﹝各二兩﹞上咀﹐每服二錢﹐水一盞﹐煎八分溫服。

﹝無﹞一婦人牙痛﹐治療不效﹐口頰皆腫。以金沸艸散大劑煎湯燻漱而愈。﹝方見舌門。﹞八味丸治虛壅牙痛浮腫。﹝方見治法腎虛條。﹞﹝《簡》﹞治牙齒腫痛。用白礬一兩燒灰﹐大露蜂房一兩﹐微炙爲散﹐每服用二錢﹐以水一盞半﹐煎十餘沸﹐乘熱炸牙﹐冷卽吐之。

運气齒痛皆屬熱。經云﹕少陰在泉﹐熱淫所勝﹐齒痛腫﹐治以鹹寒是也。

﹝世﹞治牙齒痛。用茄蒂燒灰存性爲末﹐敷痛處﹐累驗。如無茄蒂﹐用糟茄亦可。

﹝丹﹞治牙齒痛。

常山大戟防風細辛荊芥枇杷葉何首烏薄荷蔥根須川椒上煎湯漱之﹐極效。

﹝《竹》﹞

追風散

治諸般牙痛。

貫眾鶴虱荊芥﹝各等分﹞上咀﹐每用二錢﹐加川椒五十粒﹐水一盞﹐煎七分﹐去渣熱漱﹐吐去藥﹐立效。

﹝《千》﹞治牙痛。以蒼耳子五升﹐水一斗﹐煎五升﹐熱含之﹐疼卽吐﹐吐後復含﹐不過三劑﹐瘥。

莖葉亦得。牙痛﹐用胡荽子濃煎湯漱之。

﹝丹﹞齒痛。省藤打碎含之咽津。﹝本艸木部有省藤治齒疼。﹞﹝世﹞治牙齒疼痛。蟾酥用銀朱摻和爲丸﹐如蘿卜子大﹐每用一丸﹐搽上患處﹐便不疼。至三丸﹐吐濃涎數口﹐全愈。

定痛散

治牙風疼痛﹐立效。

細辛﹝生﹐半兩﹞白芷﹝生﹞川烏頭﹝生。各一兩﹞乳香﹝三錢﹞上爲末﹐每少許﹐擦牙痛處﹐引涎吐之。須臾﹐以鹽水灌漱。

一方﹐無白芷﹑川烏﹐有全蠍﹑艸烏。

﹝《家藏》﹞

雄黃定痛膏

治牙齒疼痛。

大蒜﹝二枚﹞細辛﹝去苗﹞硼硝﹝另研。各二錢﹞雄黃﹝另研﹐一錢﹞豬牙皂角﹝四錠﹞上爲末﹐同大蒜一處搗爲膏﹐丸如桐子大。每用一丸﹐將綿子裹藥﹐左邊牙疼放在左耳﹐右邊牙疼放在右耳﹐良久痛止。一丸可治數人。

透關散

治牙疼。

蜈蚣頭蠍梢﹝去毒﹞艸烏尖﹝如麥粒大者﹞川烏底﹝如錢薄者。各七枚﹞雄黃﹝如麥大﹑七粒﹐另研﹞胡椒﹝七粒﹞上細末﹐用紙撚子蘸醋點藥少許﹐於火上炙幹﹐塞兩耳內﹐閉口少時﹐卽效。

﹝世﹞又方治牙疼。用巴豆一粒﹐煨黃熟﹐去殼。用蒜一瓣﹐切一頭作蓋﹐剜去中心﹐安巴豆在內﹐以蓋合之﹐用綿裹﹐隨患處左右塞耳中。

上塞耳三法。前一法治熱疼﹐後二法治寒疼也。

﹝無﹞

牢牙散

去風冷蛀齲宣露﹐用之甚效。

槐枝柳枝﹝各長四寸﹐四十九枝﹞皂角﹝不蛀者﹐七莖﹞鹽﹝四十文重﹞上同入瓷瓶內﹐黃泥固濟﹐糠火燒一夜﹐候冷取出﹐研細用如常法。有庵主年七十餘﹐云祖上多患齒疼脫落﹐得此方效﹐數世用之﹐齒白齊密﹐乃良方也。

﹝垣﹞

白牙散

升麻﹝一錢﹞羊脛骨灰﹝二錢﹞白芷﹝七分﹞石膏﹝一錢半﹞麝香﹝少許﹞上爲細末﹐先用溫水漱口﹐擦之﹐妙。

麝香刷牙散

麝香﹝一分﹞升麻﹝一錢﹞黃連﹝二錢﹞白豆蔻羊脛骨灰艸豆蔻﹝各三錢半﹞歸身防己﹝酒浸﹞人參﹝各三分﹞生地熟地﹝各二分﹞沒石子﹝三枚﹞五倍子﹝一个﹞上爲細末﹐用如前法擦之﹐神效。

﹝丹﹞

刷牙方

羊脛骨灰﹝一兩﹞升麻﹝一錢﹞黃連﹝一錢﹞上爲末擦之。

﹝《靈》﹞齒痛不惡淸飲﹐取足陽明﹐惡淸飲﹐取手陽明。

鍼灸齒痛不惡淸飲﹐取足陽明﹐上齒痛亦如之。經云﹕邪客於足陽明之絡﹐令人鼽衄﹐上齒寒﹐刺足中指次指爪甲上與肉交者各一﹐左刺右﹐右刺左。又云﹕邪客五臟之間﹐繆傳引上齒﹐齒唇寒痛﹐視其手背脈血者去之﹐足陽明中指爪甲上一﹐手大指次指爪甲上一﹐立已。左取右﹐右取左。王注謂足大指次指爲中指也。

齒痛惡淸飲﹐取手陽明﹐下齒痛亦如之。經云﹕大腸手陽明之脈﹐入下齒中﹐是動則病齒痛頸腫﹐視盛虛熱寒陷下調之。又云﹕手陽明之別﹐名曰偏歷﹐去腕三寸﹐別入太陰﹐虛則齒寒痺隔﹐取之所別也。又云﹕齒齲刺手陽明不已﹐刺其脈入齒中者立已是也。

﹝丹﹞治齒痛。金釵股火燒鍼痛處﹐卽止。﹝《蜀本》﹞﹝《撮》﹞牙痛牙槽﹕呂細﹝卽太溪穴﹐補三呼﹐灸之治上牙痛。﹞二間﹝一分﹐沿皮向後三分﹐灸之﹐治下牙痛。﹞委中﹝六分﹐瀉六呼。﹞﹝世﹞牙痛﹕足內踝兩尖﹝灸﹐治上牙。﹞龍玄﹝在列缺上靑脈中﹐灸之﹐治下牙。﹞又法﹕承漿風府﹝《摘》﹞又法﹕合谷內庭﹝不應﹐取昆侖﹐治上牙。﹞﹝《甲》﹞齒痛﹐顴及三間主之。上齒齲﹐兌端及耳門主之。口中下齒痛﹐惡寒腫﹐商陽主之。齒齲痛惡淸﹐三間主之。齒齲痛﹐合谷主之。口齒痛﹐溫澑主之。齒齲痛﹐聽會及衝陽主之。失欠﹐下齒齲﹐下牙痛﹐腫﹐下關主之。上齒齲痛惡寒者﹐上關主之。下齒齲則上齒痛﹐掖門主之。齒痛﹐四瀆主之。上齒齲腫﹐目窗主之。上齒齲痛﹐惡風寒﹐正營主之。牙齒齲痛﹐浮白及完骨主之。齒牙不可嚼﹐齦腫﹐角孫主之。

上齒牙齲疼﹐陽谷主之。齒齲痛﹐少海主之。

﹝《撮》﹞風牙疼﹕太淵﹝一分﹐灸七壯。﹞﹝《靈》﹞齲齒痛﹐按其陽之來﹐有過者獨熱﹐在左左熱﹐在右右熱﹐在上上熱﹐在下下熱。﹝論疾診尺篇﹞

卷之二十九腎膀胱部牙齒痛

齒搖齦露

﹝垣﹞

羌活散

治風寒濕犯腦痛﹐項筋急﹐牙齒動搖﹐內齦袒脫疼痛。

麻黃﹝去根節﹞白芷﹝各三錢﹞羌活根﹝一錢半﹞防風根﹝三錢﹞本歸身﹝各三分﹞細辛根柴胡根升麻蒼術﹝各五分﹞羊脛骨灰﹝二錢半﹞艸豆蔻桂枝﹝各一錢﹞上細末﹐先用溫水漱口淨﹐搽之﹐其痛立止。

黃連散

治冬天寒時分﹐風寒濕腦痛﹐項筋急﹐牙齒動搖疼痛。

麻黃根艸豆蔻皮龍膽艸﹝酒洗。各二錢﹞生地﹝二錢﹞羌活根﹝二錢半﹞防風根﹝二分﹞本﹝三分﹞羊脛骨灰歸身熟地﹝各六分﹞細辛根﹝少許﹞升麻根黃連﹝各一錢﹞上極細末﹐根據前搽之。

﹝《千》﹞治牙齒根欲動脫。生地細銼﹐綿裹著齒上咂之﹐日三四﹐並咽汁﹐效。

﹝錢﹞甘露飲子治牙腫齒搖。﹝方見小兒痘腫咽痛。﹞﹝垣﹞

牢牙散

治牙根肉綻有根﹐牙疳腫痛﹐動搖欲落﹐牙齒不長﹐牙黃口臭﹐宜用之妙。夏月亦可。

升麻﹝四兩﹞羌活﹝一兩﹞羊脛骨灰﹝二兩﹞龍膽艸﹝一兩半﹐酒洗﹞上爲極細末﹐以紗羅子羅細﹐羊脛骨灰末和勻﹐臨臥擦牙﹐妙。

﹝羅﹞

牢牙散

擦牙。

茯苓石膏龍骨﹝各一兩﹞寒水石白芷﹝各半兩﹞細辛﹝三錢﹞石燕﹝大者一﹐小者二﹞上爲細末﹐早晚刷牙。

﹝垣﹞

麝香散

治熱多寒少﹐牙露根肉﹐斷脫血出﹐齒動欲落﹐大痛妨食。忤寒少﹐忤熱多。

麻黃歸身熟地生地人參酒防己﹝各三分﹞升麻﹝一錢﹞艸豆蔻黃連﹝各錢半﹞益智仁﹝二分半﹞麝香﹝少許﹞羊脛骨灰﹝二錢﹞上細末﹐根據前法搽之。

﹝垣﹞還少丹常服牢牙齒。﹝方見治虛實法。﹞﹝《本》﹞治牙齒動搖﹐髭髯黃赤﹐一服﹐妙。

生薑﹝半斤﹞生地﹝一斤。各洗淨﹐研取自然汁﹐渣畱用﹞上用不蛀皂角十莖﹐刮去黑皮並筋﹐將前藥汁蘸皂角慢火炙令黃﹐以藥汁盡爲度﹐並前藥同入瓷罐﹐用火畱性爲末。牙齒動搖﹐用藥揩齒齦上。髭黃﹐用銀器盛藥末三錢﹐湯調﹐將藥汁蘸須﹐臨睡時用﹐次早已黑﹐三夜三次用之﹐其黑如漆﹐妙甚妙甚。此方常用﹐屢驗。

﹝《竹》﹞

蒺藜散

治打動牙齒。

蒺藜根燒灰﹐貼動牙卽牢。

﹝《千》﹞治牙齦宣露。每旦以鹽水擦牙﹐後用熱湯含漱百徧﹐不過五日﹐齒卽牢密。

治齒齦宣露。蚯蚓糞水和爲泥﹐燒令極赤﹐研如粉﹐臘月豬脂和敷上﹐日三敷﹐瘥。

﹝《本》﹞取蛀牙本分法。

硼砂﹝成塊者﹞朱砂﹝各一錢﹞砂﹝二錢﹞川烏﹝七个﹞砒﹝二錢﹐色黃白有光星者﹐以上各爲末﹞蟾酥﹝七个﹞附子尖﹝十四个。各爲末﹞上和勻﹐五月五日合者佳﹐點藥於牙根上。良久﹐用手指揩下﹐次用後敷藥。

防風荊芥﹝各五文﹞乳香﹝十五文﹞上爲末﹐揩牙落處﹐並用些子塞牙落孔子內。

此二方余見一道人貨藥取牙﹐一日常貨三兩貫﹐余濃賂始傳得﹐妙。

﹝世﹞

落牙方

用馬肉十兩﹐信﹑巴豆各等分﹐銼馬肉片﹐以信﹑巴末拌勻﹐用石器盛﹐候出虫﹐焙榦研末﹐於牙疼處出些血﹐點上隨落﹐妙。

﹝《本》﹞取牙落不犯手。

艸烏蓽茇﹝各兩半﹞川椒細辛﹝各三兩﹞上細末﹐每少許揩患處自落。

卷之二十九腎膀胱部牙齒痛

牙蛀牙不生

﹝海﹞牙齒等齲﹐數年不愈﹐當作陽明蓄血治之。用桃仁承气湯爲細末﹐煉蜜丸﹐桐子大服之。好飲過者多得此疾﹐屢服有效。﹝桃仁承气湯方見傷寒。﹞﹝丹﹞治蛀牙痛。納藜蘆細末於孔中﹐勿咽津﹐神妙。又方﹐用江子香油燈上燒過﹐塡入穴內。

﹝世﹞治蛀牙腫痛。用不蛀皂角一錠﹐去皮子﹐卻用巴豆﹐每於皂子處安巴豆一粒﹐用鹽泥固濟﹐燒灰研細末﹐用剜耳子抄少許﹐塡入蛀牙內。

﹝《外》﹞療齒齲痛有虫。取雄雀糞﹐以綿裹塞孔內﹐日一二次易之﹐良。

﹝丹﹞齒。用蘆薈四分﹐炒研細﹐先用鹽揩淨齒﹐敷少許。一方﹐用蘆薈﹑白膠香塞蛀孔內。蛀牙﹐取松脂銳如錐者塞孔中﹐少頃虫出脂上。

﹝《本》﹞治牙疼。

鶴虱細辛白芷幹茄﹝各等分﹞上件爲末﹐每用少許揩痛處﹐如有蛀孔﹐用飯丸藥末塞孔中﹐立效。

﹝世﹞治牙蛀疼。用鶴虱枝插患處﹐立愈。

﹝羅﹞

麝香散

麝香﹝一錢﹞銅綠﹝五分﹞白芨白礬﹝各二錢半﹞白蘞﹝三錢半﹞上細末﹐每少許貼牙患處。

﹝丹﹞虫蝕牙根肉腐。用棘鍼燒取瀝敷十餘次。又﹐研雄黃末敷﹐愈。

﹝梅﹞治牙虫痛不可忍﹐嚼薰陸香﹐咽其汁﹐立瘥。﹝卽乳香之類。﹞﹝丹﹞又方﹐治牙虫腐爛。用棘鍼二百枚﹐用水二升﹐煮一升含之﹐妙。

﹝張﹞治齲齒。以郁李根白皮水煮濃汁含之﹐冷卽易之﹐效。

﹝《山》﹞蛀牙。溫米醋漱﹐出虫自愈。又﹐風蛀牙疼。用香白芷﹑細辛煎漱之。又﹐絲瓜兒燒灰存性﹐擦之。

﹝《竹》﹞虫牙疼。天仙子不以多少﹐燒煙用竹筒抵牙引煙燻之﹐其虫卽死﹐永不再發。

﹝世﹞治蛀牙。用小瓦片置油拌韭子﹐燒煙﹐閣在水碗上﹐恰用漏斗覆之﹐以蛀牙受漏斗口中煙﹐其牙內虫如鍼者﹐皆落水碗中﹐累效。

﹝羅﹞

救苦散

治一切牙痛及塞風蛀牙疼。

艸烏川烏桂花良姜紅豆胡椒蓽茇細辛﹝各五分﹞石膏官桂﹝各三錢﹞上細末﹐先漱淨裏外﹐幹摻之﹐出涎立愈。

蓽茇散

治風蛀牙疼。

蓽茇﹝二錢﹞蠍梢髙良姜﹝各一分﹞艸烏尖﹝五分﹞上爲細末﹐每用半字﹐先含水一口應痛處﹐鼻內搐上﹐吐了水﹐用指粘藥少許擦牙疼痛處﹐兼治偏正頭疼。

﹝《經》﹞治大人小兒多年牙齒不生。用黑豆三十粒﹐牛糞火內燒令煙盡﹐細研﹐入麝香少許﹐一處研勻。

先以鍼挑不生牙處令血出﹐用藥少許揩﹐不得見風﹐忌酸鹹物。

卷之二十九腎膀胱部

發黃白

腎主發。經云﹕腎之合血也﹐其榮發者是也。

﹝海﹞

張天師艸還丹

此藥久服輕身﹐隨風而去﹐如列子之乘虛也﹐若發白者從根而黑﹐如未白者永不白。

有不信者﹐將藥拌飯與白貓喫﹐一月卽黑。

地骨皮生地石菖蒲牛膝遠志﹝去心﹞菟絲子﹝酒浸三宿﹐炒黃﹞上冬等分﹐爲細末﹐煉蜜丸﹐如桐子大。每服三十丸﹐空心溫酒送下。鹽湯亦得。修制忌女人雞犬見。﹝此上少陰下厥陰藥也。﹞﹝垣﹞

靑絲散

補虛牢牙﹐黑髭須。

香白芷白茯苓﹝各五錢﹞母丁香細辛當歸川芎甘艸甘松﹝各三錢﹞升麻旱蓮艸地骨皮生地熟地靑鹽破故紙﹝各二錢﹞寒水石﹝七錢﹐﹞香附米﹝一兩﹐生薑汁浸一宿﹐炒﹞何首烏﹝一兩﹞麝香﹝五分﹞髙茶末上爲細末﹐庚日爲始﹐背東面西擦牙﹐早不見日﹐夜不見燈﹐刷畢咽藥﹐余津潤髭﹐一月白者頓黑。忌食蘿卜。

﹝《本》﹞治髭發黃黑。﹝方見牙動搖雜門方條。﹞﹝《艸》﹞李卿換白髮方云﹕刮老生薑皮一大升﹐於鐺中以文武火煎之﹐不得令過沸﹐其鐺惟得多油膩者尢佳﹐更不須洗刮﹐便以姜皮置鐺中密封固濟﹐勿令通气﹐令一精細人守之﹐地色未分時﹐便須煎之﹐緩緩不得令火急﹐如其人稍疲﹐卽換人看火﹐一伏時卽成﹐置於瓷缽中﹐研極細。李方𨿽曰一伏時﹐若火候勻﹐至日西卽藥成也。使時以小簪腳蘸取如麻子大﹐先於白髮下點藥訖﹐然後拔之﹐再點﹐以手指熟之﹐令入肉﹐第四日當有黑者生﹐神效。

﹝梅﹞治年少發白﹐拔去白者。以白蜜塗毛孔中﹐卽生黑髮。不生﹐取桐子搗汁塗上﹐必生黑者。

﹝《千》﹞療發黃。熊脂塗髮梳之﹐散頭入牀底﹐伏地一食頃卽出﹐便盡黑﹐不一升脂﹐驗。

卷之二十九腎膀胱部發黃白

發落不生

﹝垣﹞脈弦气弱﹐皮毛枯槁﹐發脫落﹐黃建中湯主之。發脫落及臍下痛﹐四君子湯加熟地。

﹝丹﹞胡氏年十七八歲﹐發脫不畱一莖﹐飲食起居如常﹐脈微弦而澀﹐輕重皆同。予曰﹕此濃味成熱﹐濕痰在膈間。又日多喫梅﹐酸味收濕熱之痰﹐隨上升之气至於頭﹐蒸燻髮根之血﹐漸成枯槁﹐遂一時盡脫。遂處以補血升散之藥﹐用防風通聖散去芒硝﹐惟大黃三度酒炒﹐兼以四物湯酒制合和﹐作小劑煎﹐以灰湯入水頻與之。兩月餘後診其脈﹐濕熱漸解﹐停藥﹐淡味調養。又二年﹐發長如初而愈。

﹝竹﹞

滋榮散

長養發﹐發落最宜。

生薑﹝焙漧﹞人參﹝一兩﹞上細末﹐每用生薑一塊﹐切斷蘸藥末於發落處擦之﹐二日一次用。

﹝世﹞

三聖膏

治髭發脫落﹐能令再生。

黑附子蔓荊子柏子仁﹝各半兩﹞上爲末﹐烏雞脂和勻﹐搗研﹐幹置瓦合內﹐封固﹐百日取出。塗在髭發脫處﹐三五日卽生﹐自然牢壯不脫。

﹝《本》﹞甜瓜葉﹐治人無發﹐搗汁塗之卽生。

﹝《千》﹞治發落不生﹐令長。麻子一升﹐熬令黑﹐壓油以敷頭髮上﹐妙。

﹝《聖》﹞治生眉毛。用七月烏麻花陰榦爲末﹐生烏麻油浸﹐每夜敷之。烏麻卽秋麻是也。

卷之二十九腎膀胱部

二陰

﹝《素》﹞北方黑色入通於腎﹐開竅於二陰。﹝金匱眞言論﹞前陰縮縱等疾﹐屬肝經﹐病見肝部。後陰痔脫肛等疾﹐屬大腸腑﹐病見肺部。

卷之二十九腎膀胱部

欠嚏

腎主欠嚏。經云﹕腎爲欠爲嚏是也。

運气欠嚏有三﹕一曰寒。經云﹕太陽司天﹐寒气下臨﹐心气上從﹐寒淸時舉﹐鼽嚏喜悲數欠是也。

二曰火。經云﹕少陽司天之政﹐三之气﹐炎暑至﹐民病嚏欠是也。

三曰濕郁其火。經云﹕陽明司天之政﹐初之气﹐陰始凝﹐民病中熱嚏欠是也。

卷之二十九腎膀胱部欠嚏

欠伸

二陽一陰發病﹐主驚駭背痛﹐善噫善欠。﹝全文見診病傳變王注云﹕气郁於胃﹐故欠生焉。﹞運气欠伸皆屬風。經云﹕厥陰在泉﹐風淫所勝﹐病善伸數欠﹐治以辛是也。

﹝仲﹞中寒家善欠。

﹝《靈》﹞黃帝曰﹕人之欠者﹐何气使然﹖岐伯曰﹕衛气晝日行於陽﹐夜半則行於陰﹐陰者主夜﹐夜者臥﹐陽者主上﹐陰者主下﹐故陰气積於下﹐陽气未盡﹐陽引而上﹐陰引而下﹐陰陽相引﹐故數欠。陽气盡﹐陰气盛﹐則目瞑﹔陰气盡﹐陽气盛﹐則寤矣。瀉足少陰﹐補足太陽。﹝口問篇﹞鍼灸欠伸有二法﹐此篇經文取足少陰太陽﹐是其一也。其二取胃﹐經云﹕胃足陽明之脈﹐是動則病振寒﹐善伸數欠﹐視盛虛實寒陷下調之也。

卷之二十九腎膀胱部欠嚏

嚏

﹝河﹞嚏﹐鼻中因癢而气噴作於聲也。鼻爲肺竅﹐癢爲火化﹐心火邪熱幹於陽明﹐發於鼻而癢則嚏也。或故以物擾之﹐癢而嚏者﹐擾癢屬火故也。或視日而嚏者﹐由目爲五臟神華﹐太陽眞火晃曜於目﹐心神躁亂而熱發於上﹐則鼻中癢而嚏也。

運气嚏有三﹕一曰熱火。經云﹕少陰司天之政﹐熱病生於上﹐民病血溢鼽嚏。又云﹕少陰司天﹐熱气下臨﹐肺气上從﹐病嚏鼽衄。又云﹕少陰之復﹐燠熱內作﹐煩躁鼽嚏。又云﹕少陽所至爲鼽嚏。又云﹕少陽司天﹐火气下臨﹐肺气上從﹐咳嚏鼽衄﹐治以諸寒是也。

二曰金不及火乘之。經曰﹕金不及曰從革﹐從革之紀﹐其病嚏咳鼽衄﹐從火化者是也。

三曰燥金。經云﹕陽明所至﹐爲鼽嚏是也。

﹝《靈》﹞黃帝曰﹕人之嚏者﹐何气使然﹖岐伯曰﹕陽气和利﹐滿於心﹐出於鼻﹐故爲嚏﹐補足太陽榮眉本﹐一曰眉上也。﹝口問篇眉本﹐恐攢竹穴。﹞﹝《撮》﹞腠理不密﹐噴嚏不已﹕風門﹝一分﹐沿皮向後一寸半﹐補一呼。﹞﹝仲﹞其人淸涕出﹐發熱色和者善嚏。

卷之二十九腎膀胱部

身體拘急

運气拘急屬寒﹐及寒濕風濕。經云﹕諸寒收引﹐皆屬於腎。又云﹕太陰司天之政﹐民病寒厥拘急。初之气﹐風濕相搏﹐民病經絡拘彊﹐關節不利﹐治法蓋小續命湯﹑仲景三黃湯之類是也。

卷之二十九腎膀胱部

夢遺

﹝丹﹞精滑專主濕熱﹐用黃柏﹑知母﹑牡蠣﹑蛤粉。夢遺專主熱﹐與帶下同治法。

﹝《本》﹞治夢遺有數種﹕下元虛憊﹐精不禁者﹐宜服茴香丸。年壯气盛﹐久節淫欲﹐經絡壅滯者﹐宜服淸心丸。有情欲淫動﹐經謂所願不得﹐名曰白淫﹐宜良方茯苓散。正如瓶中煎湯﹐气盛盈溢者﹐如瓶中沸湯而溢。

欲動心邪者﹐如瓶傾側而出﹐憊虛不禁者﹐如瓶中有罅而漏﹐不可一槪用藥也。又有一說。經曰﹕腎气閉卽精泄。《素問》云﹕腎者作彊之官﹐伎巧出焉。又曰﹕腎藏精。蓋腎能攝精气以生育人倫者也﹐或育或散﹐皆主於腎。今腎气衰則一身之精气無所管攝﹐故妄行而出不時也。豬苓丸一方﹐正爲此設。

﹝《內》﹞內傷气血不能固守夢遺者﹐當補以八物湯加減﹐吞樗根皮丸。

﹝垣﹞面色白而不澤《難經》云﹕肺太過則令人面白善嚏﹐悲愁不樂欲哭。面色白爲寒﹐脈沈厥急﹐按之空虛﹐色白脫气﹐又爲脫血﹐又爲脫津﹐又爲脫液﹐又爲脫精﹐又爲脫神﹐是元神漂浮乎外﹐將離體之象也。

其脈按之不鼓﹐猶爲亡陽﹐況虛空者乎﹖病乃陰寒極矣。若脈或盛大而澀﹐猶爲中寒之病也﹐況虛空者乎﹖宜峻補之。

巴戟丸

治肝腎俱虛﹐收斂精气﹐補其元陽﹐充悅肌膚﹐進美飲食。

五味子川巴戟﹝去心﹞肉蓯蓉﹝酒洗﹞菟絲子﹝炒﹞人參白術熟地骨碎補﹝去毛﹞茴香牡蠣白龍骨覆盆子益智仁﹝各等分﹞上爲末﹐煉蜜丸﹐桐子大。每服三十丸﹐空心食前米飲下﹐日二三服。補精止汗。﹝虛甚者﹐用八物湯吞之。﹞﹝《本》﹞治遺精夢泄﹐關鎖不固﹐

金鎖丹

﹐亦名

茴香丸

舶上茴香葫蘆巴破故紙白龍骨﹝各一兩﹞木香﹝一兩半﹞胡桃﹝三十个﹐研﹞羊腎膏﹝三對﹐取開﹐用鹽半兩擦炙熟﹐研如膏上五味爲末﹐下二味同研成膏﹐和酒浸蒸餅杵熟丸﹐如桐子大。每服三五十丸﹐空心鹽湯下。

﹝羅﹞

固眞丹

晚蠶蛾﹝一兩﹞肉蓯蓉白茯苓益智﹝各一兩﹞龍骨上用鹿角膠酒浸化開﹐丸桐子大。每服三粒﹐空心溫酒下﹐幹物壓之。

補眞玉露丸

治陽虛陰盛﹐精脫淫濼脛酸。﹝一方無茯苓。﹞白茯苓﹝去皮﹞白龍骨﹝水飛﹞韭子﹝酒浸﹐炒﹞菟絲子﹝酒浸。各等分﹐火日修合﹞上爲末﹐煉蜜丸﹐如桐子大。每服五十丸﹐溫酒下﹐鹽湯亦得﹐空心食前服﹐少時以美膳壓之。﹝《梅師方》止用龍骨四分﹐韭子五合爲散﹐空心﹐酒調服方寸匕﹐治失精暫睡卽泄。《聖惠方》止用韭子微炒爲散﹐食前酒下二錢匕﹐治夢中泄精。《外臺》方用新韭子二升﹐十月霜後枯者﹐好酒八合浸一宿﹐明日日色好﹐令童子向南搗一萬杵﹐平旦溫酒服方寸匕﹐治虛勞尿精﹐再服立瘥。此龍骨﹑韭子爲泄精要藥也。﹞﹝梅﹞治精滑久不固﹐牡蠣不拘多少﹐砂鍋內醋淬七次﹐細末醋糊丸﹐桐子大。每五十丸﹐空心鹽湯下。

上龍骨﹑牡蠣治夢遺例。王元虛而泄精﹐脈弦大﹐累與加減八物湯﹐吞河間祕眞丸及珍珠粉丸﹐其泄不止。後用五倍子一兩﹐茯苓二兩﹐爲丸服之良愈。此則五倍子澀脫之功﹐敏於龍骨﹑蛤粉也。

﹝河﹞

祕眞丸

治白淫小便不止﹐精气不固﹐及有餘瀝﹐或夢寐陰人通泄。

龍骨﹝一兩﹐另研﹞大訶子皮﹝五个﹞朱砂﹝一兩﹐研細﹐一分爲衣﹞縮砂﹝半兩﹞上爲末﹐麵糊丸﹐綠豆大。每服一二十丸﹐空心溫酒下﹐熟水亦得。不可多服﹐太祕。

﹝《本》﹞治虛損﹐補精水﹐壯筋骨﹐益心智﹐安魂魄﹐令人悅澤駐顏﹐輕身延年﹐益壽閉固天癸。

八仙丹

伏火朱砂眞磁石赤石脂代赭石石中黃禹餘糧乳香沒藥﹝各一兩﹞上爲末﹐研勻極細﹐糯米濃飲丸﹐桐子大﹐或豆大。每服一粒﹐空心鹽湯下。有人年幾七旬﹐夢漏羸弱﹐气然虛損﹐得此方服之﹐頓爾彊壯﹐精气閉固﹐飲食如故。予常制自服﹐良驗。

經云﹕思想無窮﹐所願不得﹐意淫於外﹐入房太甚﹐宗筋弛縱﹐發爲白淫夢遺等癥。先賢治法有五﹕上法用辰砂﹑磁石﹑龍骨之類﹐鎭墜神之浮游﹐是其一也。其二思想結成痰飲﹐迷於心竅而遺者﹐許學士用豬苓丸之類﹐導利其痰是也。﹝方見治郁條。﹞其三思想傷陰者﹐潔古珍珠粉丸用蛤粉﹑黃柏降火補陰是也。﹝方見熱條。﹞其四思想傷陽者﹐謙甫鹿茸﹑蓯蓉﹑菟絲子等補陽是也。﹝方見白濁條。﹞其五陰陽俱虛者﹐丹溪治一形瘦人﹐便濁夢遺﹐作心虛治﹐用珍珠粉丸﹑定志丸服之。定志丸者﹐遠志﹑菖蒲﹑茯苓﹑人參是也。

年少壯節欲遺泄者﹐宜淸心丸﹑珍珠粉丸。﹝淸心方見熱條。﹞﹝潔﹞

珍珠粉丸

治白淫夢遺泄精﹐及滑出不收。

黃柏皮﹝一斤﹐新瓦上炒赤﹞眞蛤粉﹝一斤﹞上爲細末﹐滴水丸如桐子大。每服一百丸﹐空心溫酒送下。法曰陽盛乘陰﹐故精泄也。黃柏降火﹐蛤粉鹹而補腎陰。

﹝丹﹞精滑不禁方。用海蛤粉﹑靑黛﹑香附﹑黃柏﹑知母之類。

﹝海﹞

大鳳髓丹

治心火狂陽太盛﹐補腎水眞陰虛損。心有所欲﹐速於感動﹐應之於腎疾於施泄。此方固眞元﹐降心火﹐益腎水﹐大有神效。

黃柏﹝炒﹐二兩﹞縮砂﹝一兩﹞甘艸﹝半兩﹞半夏﹝炒﹞木豬苓茯苓紅蓮芯益智仁﹝各三錢五分﹞上爲丸﹐每服五七十丸。若只用黃柏﹑甘艸﹑縮砂三味﹐爲

正鳳髓丹

。只用黃柏﹑甘艸二味﹐爲

鳳髓丹

古人云﹕瀉心者非也﹐乃瀉相火益腎水之劑。

﹝《本》﹞治經絡熱夢遺﹐心忪恍惚膈熱﹐

淸心丸

用好黃柏皮一兩﹐研爲細末﹐生腦子一錢﹐同研勻﹐煉蜜爲丸﹐如桐子大﹐每服十丸至十五丸﹐濃煎麥門冬湯吞下。大智禪師云﹕夢遺不可全作虛冷﹐亦有經絡熱而得之也。嘗治一男子﹐至夜脊心熱﹐夢遺﹐用珍珠粉丸﹑豬苓丸遺止﹐終服紫雪﹐脊熱始除。又一男子脈洪腰熱遺精﹐用沈香和中丸下之﹐導赤散治其火而愈。於此知身有熱而遺者﹐皆熱遺也。

﹝仲﹞夫失精家﹐少腹弦急﹐陰頭寒﹐目眩發落﹐脈極虛芤遲﹐爲淸谷亡血失精﹐脈得諸芤動微緊﹐男子失精﹐女子夢交﹐

桂枝龍骨牡蠣湯

主之。

桂枝芍藥生薑﹝各三兩﹞甘艸﹝二兩﹞大棗﹝十二枚﹞龍骨﹝﹞牡蠣﹝。各三兩﹞上七味﹐水七升﹐煮三升﹐分溫三服。

天雄散方

天雄﹝炮﹞龍骨﹝各三兩﹞白術﹝八兩﹞桂枝﹝六兩﹞上四味﹐杵爲散﹐酒服半錢匕﹐日三服。不止﹐稍增之。

愚壯年得夢遺癥﹐每四十五日必一遺﹐累用鳳髓丹﹑河間祕眞丸﹐𨿽少效﹐終不除根﹐後攺用菖蒲﹑遠志﹑韭子﹑桑螵蛸﹑益智﹑酸棗仁﹑牡蠣﹑龍骨﹑鎖陽等劑爲丸﹐服之良愈。

又一中年男子夢遺﹐以珍珠粉丸等藥與服﹐了無一效﹐亦以遠志﹑菖蒲等劑服之﹐隨手而愈。

﹝《本》﹞

豬苓丸

用半夏一兩﹐破如豆大﹐豬苓末二兩﹐先將一半炒半夏色黃﹐不令焦﹐出火毒﹐取半夏爲末糊丸﹐桐子大﹐候幹﹐更用前豬苓末一半同炒微裂﹐入砂瓶內養之﹐空心溫酒鹽湯下三四十丸﹐常服﹐於申未間溫酒下。此古方也﹐今盛行於時﹐而人多莫測其用。半夏有利性﹐而豬苓導水﹐蓋腎閉導气使通之意也。予醫囊中嘗貯此藥﹐緩急與人三五服﹐皆隨手而驗。林監丞庇民亦數服而愈。

詳此治夢遺方屬郁滯者居大半﹐庸醫不知其郁﹐但用龍骨﹑牡蠣等澀劑固脫﹐殊不知愈澀愈郁﹐其病反甚。常治一壯年男子﹐夢遺白濁﹐少腹有气沖上﹐每日腰熱﹐卯作酉涼﹐腰熱作則手足冷﹐前陰無气﹐腰熱退則前陰气耕﹐手足溫。又旦多下气﹐暮多噫﹐時振﹐隔一旬二旬必遺﹐脈旦弦滑而大﹐午洪大。予知其有郁滯也﹐先用沈香和中丸大下之﹐次用加減八物湯吞滋腎丸百粒。若稍與蛤粉等澀藥﹐則遺與濁反甚﹐或一夜二遺。遂攺用導赤散大劑煎湯服之﹐遺湯皆止漸安。又一中年男子皆夢遺﹐醫或與澀藥﹐反甚﹐連遺數夜。愚先與神芎丸大下之﹐卻制此豬苓丸服之﹐皆得痊安。又丹溪先生治鎭守萬戶蕭伯善﹐便濁精滑不禁﹐百藥不致﹐與試倒倉法而安。於此見夢遺屬郁滯者多矣。

﹝世﹞治精滑不禁。用局方靑州白丸子﹐用辰砂爲衣服之﹐神效。

﹝海﹞

烏金散

治夢泄精滑不禁。

九肋鱉甲﹐每服二字﹐用淸酒半盞﹐童便半小盞﹐陳蔥白七八寸﹐同煎七分﹐和渣﹐日兩服。﹝本艸云﹕鱉甲主心腹瘕堅積。﹞﹝垣﹞治男子夢與鬼交﹐心神恍惚者。刮鹿角屑三指撮﹐日二服﹐酒下。《食療》同。﹝本艸云﹕鹿角屑逐惡气惡血。﹞﹝《玉》﹞遺精白濁﹐夜夢鬼交﹕心兪﹝一分﹐沿皮向外一寸半﹐先補後瀉﹐灸不宜多。﹞白環兪﹝一寸半﹐瀉六吸﹐補一呼。﹞﹝《撮》﹞又法﹕白環兪﹝一寸半﹐灸五十壯﹐與中極相平。﹞腎兪中極﹝灸隨年壯。﹞﹝《集》﹞又法﹐腎兪心兪膏肓關元三陰﹝不已﹐取下穴。﹞﹝東﹞腰脊冷﹐溺多白濁﹐失精﹕脾募﹝三七壯。﹞曲泉﹝灸。﹞虛勞失精﹐陰縮﹐莖中痛﹕大赫﹝三七壯。﹞中封﹝灸。﹞﹝華﹞遺精﹐五臟虛竭﹝東陽同﹞﹕曲骨端﹝四七壯﹐在陰橫骨中央曲如月﹐中央是也。﹞﹝東﹞溺血精出﹕列缺﹝臥鍼五分。﹞﹝《甲》﹞丈夫失精﹐中極主之。男子精溢﹐陰上縮﹐大赫主之。男子精溢﹐脛酸不能久立﹐然谷主之。

男子精不足﹐太衝主之。

卷之二十九腎膀胱部夢遺

白濁

﹝丹﹞便濁大槪皆是濕痰流注﹐宜燥中宮之濕﹐用二陳湯加蒼術﹑白術﹐燥去其濕。肥白人必多濕痰﹐以二陳去其濕熱。胃弱者﹐兼用人參﹐以柴胡﹑升麻升其胃中之气。胃中濁气下流﹐必用二陳加蒼術﹑白術﹑柴胡﹑升麻。一婦人年近六十﹐形肥﹐奉養膏粱﹐飲食肥美﹐中焦不淸﹐積爲濕气﹐流入膀胱﹐下注白濁﹐白濁卽濕痰也﹐用二陳去痰﹐蒼術﹑白術去濕補胃﹐加升麻﹑柴胡升胃中之淸气。服四帖後﹐濁減大半﹐卻覺胸滿﹐因柴胡﹑升麻升動胃气﹐痰阻滿悶而然。間用二陳湯加炒曲﹑白術﹑香附以泄其滿。若素無痰者﹐𨿽升動胃气﹐不滿也﹐兼用靑黛﹑樗皮﹑蛤粉﹑炒黃柏﹑炒漧薑﹑滑石爲末﹐炒神曲糊丸服之。凡便濁服藥﹐必兼服

加減珠粉丸

蛤粉靑黛﹝此二味﹐主胃中濁气下流﹐降入膀胱﹞樗皮末﹝大燥濕熱﹞滑石黃柏漧薑﹝炒褐色﹐味苦斂肺气下降﹐使陰血生。漧薑﹐鹽制﹞上爲末﹐炒神曲爲丸。

又方黃柏﹝炒焦﹞黃柏﹝生﹞蛤粉﹝各一兩﹞神曲﹝半兩﹞上爲末﹐滴水丸服。

白濁者﹐濕熱傷气﹐久下不止﹐此系火不守也。知母﹑黃柏﹑炒附子各等分﹐水丸服。

赤濁者﹐濕熱傷血﹐於二陳湯中加白芍藥﹐仍用炒柏﹑蛤粉﹑椿皮﹑滑石﹑靑黛﹐以神曲爲丸。一方加漧薑﹐炮褐色﹐固而不走。

﹝羅﹞白淫諸癥痿論曰﹕思想無窮﹐所願不得﹐意淫於外﹐入房太甚﹐柰筋弛縱﹐發爲筋痿﹐及爲白淫。

夫腎臟天一﹐以慳爲事﹐志意內治﹐則精全而澀。若思想外淫﹐房室太甚﹐則固有淫不守﹐輒隨溲溺而下也﹐然本於筋痿者﹐以宗筋弛縱也。

內補鹿茸丸

治勞傷思想﹐陰陽气虛﹐益精﹐止白淫。

鹿茸﹝酥炙﹞菟絲子﹝酒浸﹞蒺藜﹝炒﹞白蒺藜肉蓯蓉紫菀蛇牀子﹝酒浸﹞黃桑螵蛸陽起石附子﹝炮﹞官桂﹝各等分﹞上爲細末﹐煉蜜爲丸﹐如桐子大。每服二十丸﹐食前溫酒送下。

茯苓丸

治心气不足﹐思慮太過﹐腎經虛損﹐其陽不固溺有餘瀝﹐小便白濁﹐夢寐頻泄。

菟絲子﹝酒浸﹐五兩﹞石蓮﹝去殼﹐三兩﹞白茯苓﹝去皮﹐二兩﹞上爲細末﹐酒糊爲丸﹐如桐子大。每服三十丸﹐鹽湯下。常服鎭益心神﹐補虛養血﹐淸小便。

金箔丸

治下焦虛﹐小便白淫﹐夜多異夢遺泄。

蠶蛾破故紙﹝炒﹞韭子﹝炒﹞牛膝﹝酒浸﹞肉蓯蓉龍骨山茱萸桑螵蛸菟絲子﹝酒浸。各一兩﹞上爲細末﹐煉蜜爲丸﹐如桐子大。每服三十丸﹐溫酒空心下。

王瓜散

治小便自利如泔色﹐此腎虛也。

王瓜根桂心﹝各一兩﹞白石脂菟絲子﹝酒浸﹞牡蠣﹝鹽泥燒赤﹐候冷去泥。各二兩﹞上爲末﹐每服二錢﹐煎大麥粥湯調下﹐日三服﹐食前。

﹝楊氏﹞

萆釐淸飲

治白濁凝面如油﹐光彩不定﹐凝腳如糊。

益智仁川萆石菖蒲烏藥﹝各等分﹞上咀﹐每服四錢﹐水一盞﹐入鹽一撚﹐煎七分﹐食前溫服。一方加茯苓﹑甘艸。

卷之二十九腎膀胱部

恐

恐與驚悸相似﹐實非驚悸也。張子和云﹕驚者爲自不知故也﹐恐者爲自知也﹐蓋驚者聞響卽驚﹐恐者自知如人將捕之狀﹐及不能獨自坐臥﹐必須人爲伴侶﹐方不恐懼﹐或夜必用燈照﹐無燈燭亦恐懼者是也。

臟腑恐有四﹕一曰腎。經云﹕在髒爲腎﹐在志爲恐。又云﹕精气並於腎則恐是也。﹝條見虛條及鍼灸條。﹞二曰肝膽。經云﹕肝藏血﹐血不足則恐。戴人曰﹕膽者敢也﹐驚怕則膽傷矣。蓋肝膽實則怒而勇敢﹐肝膽虛則善怒而不敢也。﹝余見同上。﹞三曰胃。經云﹕胃爲恐是也。

四曰心。經云﹕心怵惕思慮則傷神﹐傷神則恐懼自失者是也。

﹝丹﹞周本心年六十歲﹐形气俱實﹐因大恐﹐正月間染病﹐心不自安﹐如人將捕之狀﹐夜臥亦不安﹐兩耳後亦見火光炎上﹐食飲𨿽進而不知味﹐口漧而不欲食。以人參﹑白術﹑當歸身爲君﹐陳皮爲佐﹐加鹽炒黃柏﹑炙玄參各少許﹐煎服自愈﹐月餘而安。﹝經云﹕恐傷腎。丹溪用鹽炒黃柏﹑炙玄參﹐引參﹐歸等入補腎足少陰絡也。﹞﹝《本》﹞治膽虛常多畏恐﹐不能獨臥﹐如人捕之狀﹐頭目不利﹐

人參散

人參枳殼五味子桂心甘菊花茯神山茱萸枸杞子﹝各三分﹞柏子仁熟地﹝各一兩﹞上細末﹐每二錢﹐溫酒調服。

治膽虛冷﹐目眩頭疼﹐心神恐畏﹐不能獨處﹐胸中滿悶﹐

茯神散

茯神﹝一兩﹞遠志防風細辛白術前胡人參桂心熟地甘菊花﹝各三分﹞枳殼﹝半兩﹞上爲末﹐每服三錢﹐水一盞﹐姜三片﹐煎六分﹐溫服﹐不拘老幼皆宜服。

治膽虛目暗﹐喉痛數唾﹐眼目眩冒﹐五色所障﹐夢見被人爭訟﹐恐懼面色變者﹐

補膽防風湯

防風﹝一錢﹞人參﹝七分﹞細辛芎甘艸茯苓獨活前胡﹝各八分﹞上粗末﹐每四大錢﹐水盞半﹐棗二枚﹐煎八分﹐去渣﹐食前服。

運气善恐皆屬肝木虛。經云﹕木不及曰委和﹐委和之紀﹐其病淫動注恐是也。

內經鍼灸善恐有三﹕其一取腎。經曰﹕腎足少陰之脈﹐是動病气不足則善恐﹐心惕惕如人將捕之﹐虛則補之﹐寒則畱之是也。

其二取肝。經云﹕肝虛則目KTKT無所見﹐耳無所聞﹐善恐如人將捕之﹐取其經厥陰與少陽是也。

其三取膽。經云﹕膽病者善太息﹐口苦﹐嘔宿汁﹐心下澹澹﹐恐人將捕之﹐取陰陵泉。又云﹕善嘔﹐嘔有苦﹐善太息﹐心中﹐恐人將捕之﹐邪在膽﹐逆在胃﹐膽液泄則口苦﹐胃气逆則嘔苦﹐故曰嘔膽。取三里以下﹐胃气逆則少陰血絡以閉膽逆﹐卻調其虛實﹐以去其邪是也。

﹝《甲》﹞心如懸﹐哀而亂﹐善恐﹐嗌內腫﹐心惕惕恐如人將捕之﹐多涎出﹐喘少气﹐吸吸不足以息﹐然谷主之。澹澹而善驚恐﹐心悲﹐內關主之。﹝《千金》作曲澤。﹞

卷之三十傷寒部

傷寒通論

﹝仲﹞凡傷於寒﹐則爲病熱﹐熱𨿽甚不死﹐若兩感於寒而病者必死。尺寸俱浮者﹐太陽受病也﹐當一二日發﹐以其脈上連風府﹐故頭項痛﹐腰脊彊。尺寸懼長者﹐陽明受病也﹐當二三日發﹐以其脈俠鼻絡於目﹐故身熱目疼鼻幹不得臥。尺寸俱弦者﹐少陽受病也﹐當三四日發﹐以其脈循脇絡於耳﹐故胸脇痛而耳聾﹐此三經皆受病﹐未入於腑者﹐可汗而已。

尺寸俱沈細者﹐太陰受病也﹐當四五日發﹐以其脈布胃中﹐絡於嗌﹐故腹滿而嗌漧。尺寸俱沈者﹐少陰受病也﹐當五六日發﹐以其脈貫腎絡於肺系舌本﹐故口燥舌漧而渴。﹝《活人》云﹕經云一二日少陰者﹐謂國中病時便入少陰﹐不經三陽也。大抵傷寒發於陽則太陽也﹐發於陰則少陰也。凡病一日至十二三日太陽癥不能罷者﹐俱治太陽。有初得病便見少陰癥者﹐宜攻少陰﹐亦不必先自巨陽。蓋寒入太陽卽發熱而惡寒﹐入少陰卽惡寒而不熱。﹞尺寸俱微緩者﹐厥陰受病也﹐當六七日發。以其脈循陰器絡於肝﹐故煩滿而囊縮。

﹝煩滿謂少腹煩滿也。下文云﹕十二日厥陰病﹐陰囊縮。少腹微下﹐謂向者囊之縮者﹐今復病少腹之煩滿﹐故令微下也。﹞此三經皆受病﹐已入於腑﹐可下而已。

若兩感於寒者﹐一日太陽受之﹐卽與少陰俱病﹐則頭痛﹑口漧﹑煩滿而渴。二日陽明受之﹐卽與太陰俱病﹐則腹滿﹑身熱﹑不欲食﹑譫語。三日少陽受之﹐卽與厥陰俱病﹐則耳聾囊縮而厥﹐水漿不入。不知人者﹐六日死。若三陰三陽五臟六腑皆受病﹐則榮衛不行﹐臟腑不通﹐而死矣。

傷寒一日太陽受之﹐脈若靜者爲不傳﹐頗欲吐﹐若躁煩﹐脈微急者﹐爲欲傳也。傷寒二三日﹐陽明﹑少陽癥不見者﹐不傳也。

傷寒三日﹐三陽爲盡﹐三陰當受邪﹐其人反能食而不嘔﹐此爲三陰不受邪也。

問曰﹕傷寒三日﹐脈浮數而微﹐病患身溫和者﹐何也﹖答曰﹕此爲欲解也﹐以夜半。脈浮而解者﹐然汗出也﹐脈浮而解者﹐必能食也﹔脈不浮而解者﹐必大汗出也。三日少陽脈小﹐欲已也。﹝論見口苦﹑舌漧。﹞其不兩感於寒﹐更不傳經﹐不加異气者﹐至七日太陽病衰﹐頭痛少愈也﹔八日陽明病衰﹐身熱少歇也﹔九日少陽病衰﹐耳聾微聞也﹔十日太陰病衰﹐腹減如故﹐則思飲食﹔十一日少陰病衰﹐渴止舌漧已而嚏也﹔十二日厥陰病衰﹐囊縮少腹微下﹐大气皆去﹐病患精神爽慧也。太陽病﹐頭痛至七日以上自愈者﹐行其經盡故也。

若欲再傳經者﹐鍼足陽明﹐使不傳則愈。

六七日脈至皆大﹐煩而口噤不言﹐躁擾者﹐必欲解也。﹝論見後條。﹞傷寒六七日﹐無大熱﹐其人躁煩﹐此爲陽去入陰故也。

若過十三日以上不間﹐﹝間﹐瘳也。﹞尺寸陷者﹐大危。

若更感異气變爲他病者﹐當依舊壞癥而治之。若脈陰陽俱盛﹐重感於寒者﹐變爲溫瘧。陽脈浮滑﹐陰脈濡弱者﹐更遇於風﹐變爲風溫。陽脈洪數﹐陰脈實大者﹐遇溫熱變爲溫毒﹐爲病最重也。陽脈濡弱陰脈弦緊者﹐更遇溫气﹐變爲溫疫﹐以冬傷於寒﹐發爲溫病﹐脈之變癥方治如說。﹝見後條。﹞凡發汗﹐欲令手足皆周至﹐然一時間許益佳﹐不可令如水流漓耳。若病不解﹐當重發汗﹐汗多則亡陽﹐陽虛不得重發汗也。﹝《活人》云﹕發汗必須如常覆蓋﹐腰以上濃衣覆之﹐腰以下蓋之。若腰以上淋滿而腰以下至足心微潤﹐病終不解。﹞凡云可發汗而無湯者﹐丸散亦可用﹐要以汗出爲解﹐然不如湯隨癥良驗。凡發汗﹐溫服湯藥﹐其方𨿽言日一二服﹐若病劇不解﹐當促其服﹐可半日間盡一二服。若與病相值﹐卽便有所覺。

重病者一日一夜﹐當時觀之。如服一劑﹐病癥猶在﹐故當復作本湯服之。至有不肯汗出﹐服三劑乃解。若汗不出者﹐死病也。凡服湯藥發汗﹐中病卽止﹐不必盡劑。吐下亦如之。

許學士云﹕記一鄕人傷寒身熱﹐大便不通﹐煩渴鬱冒。醫者用巴豆下之﹐頃得溏利﹐宛然如舊。予觀之﹐陽明結熱在裏﹐非大柴胡﹑承气不可﹐巴豆止去積﹐不能蕩滌邪熱蘊毒﹐亟進大柴胡等三服得汗而解。嘗謂仲景一百一十三方﹐爲丸者有五﹐理中﹑陷胸﹑抵當﹑烏梅﹑麻仁。是以理中﹑陷胸﹑抵當﹐皆大如彈子﹐煮化而服﹐與湯散無異。至於麻仁治脾約﹑烏梅治濕﹐皆用小丸以達下部。其他逐邪毒﹐破堅癖﹐導淤血﹐潤燥糞之類﹐皆憑湯劑﹐未聞用巴豆小丸藥以下邪气也。旣下而病不除﹐不免重以大黃﹑芒硝下之﹐安能無損也哉。

凡傷寒之病﹐多從風寒得之﹐始表中風寒﹐入裏則不消矣。擬欲攻之﹐猶當先解表乃可下之。若表已解而內不消﹐大滿大實﹐堅有燥屎者﹐自可除下之﹐𨿽四五日不能爲禍也。

服桂枝湯大汗出脈洪大者﹐復與桂枝湯如前法。﹝論見瘧。﹞發汗解﹐半日許復煩﹐脈浮數者﹐可更發汗。﹝《活人》云﹕凡發汗病癥仍在者﹐三日內可二三汗之﹐令腰以下周徧爲度。﹞凡病﹐若發汗﹐若吐若下﹐若亡津液﹐陰陽自和者﹐必自愈。﹝重亡津液則不能作汗﹐故必待自和乃愈。﹞太陽病三日﹐已發汗﹑若吐﹑若下﹑若溫鍼仍不解者﹐此爲壞癥﹐桂枝不中與也。觀其脈癥﹐知犯何逆﹐當隨證治之。

夫病陽多者熱﹐下之則硬。無陽陰彊大便硬者﹐下之則必淸谷腹滿。

﹝《脈》﹞師持脈﹐病患欠者﹐無病也。脈之呻者﹐病也。言遲者﹐風也。搖頭言者﹐裏痛也。行遲者﹐表彊也。

坐而伏者﹐气短也。坐而下一腳者﹐腰痛也。裏實護腹如懷卵物者﹐心痛也。寸口諸微亡陽﹐諸濡亡血﹐諸弱發熱﹐諸緊爲寒﹐諸乘寒者則爲厥﹐鬱冒不仁﹐以胃無穀气﹐脾澀不通﹐口急不能言﹐戰而栗也。﹝微脈極細而軟﹐濡脈極軟而浮細﹐弱脈極軟而沈細。﹞病六七日手足三部脈皆至﹐大煩而口噤不能言﹐其人躁擾﹐必欲自解者﹐必當先煩﹐乃有汗而解。何以知﹖脈浮故知汗出解也。若脈和平﹐其人大煩﹐目重瞼內際黃者﹐皆爲欲解也。

問曰﹕脈病欲如愈未愈者﹐何以別之﹖答曰﹕寸口關上尺中三處﹐大小浮沈遲數同等﹐𨿽有寒熱不解者﹐此脈爲陰陽和平﹐𨿽劇當愈。﹝《鍼經》禁服篇云﹕寸口人迎兩者相應﹐若引繩大小齊等者﹐名曰平人。言手之寸口脈與喉旁之人迎脈等齊爲平人。後條云﹕六脈陰陽俱停﹐必先振栗汗出而解者是也。﹞凡得病﹐厥脈動數﹐服湯藥更遲﹐脈浮大減小﹐初躁後靜﹐此皆愈癥也。脈浮數而微﹐病患身溫和者﹐欲解也。﹝論見前條。﹞凡病反能飲水者﹐爲欲愈。﹝論見腹渴。﹞太陰中風﹐脈陽微陰澀而長者﹐爲欲愈。﹝論見腹滿。﹞少陰中風﹐脈陽微陰浮者欲愈。﹝論見欲寐。﹞厥陰中風﹐脈微浮者欲愈﹐不浮未愈。

太陽病巳至未解。﹝見發熱。﹞陽明病申至戌解。﹝見胃實。﹞少陽病寅至辰解。﹝見口苦。﹞太陰病亥至醜解。﹝見腹滿。﹞少陰病子至寅解。﹝見欲寐。﹞厥陰病丑至卯解。﹝見气上撞心。﹞問曰﹕凡病欲知何時得﹐何時愈﹖答曰﹕假令日中得病﹐夜半愈者﹐以陽得陰則解也。夜半得病﹐日中愈者﹐以陰得陽則解也。病家人請云﹕病患苦發熱﹐身體疼﹐病患自臥﹐師到診其脈﹐沈而遲者﹐知其瘥也。何以知之﹖表有病者﹐脈當浮大﹐今反沈遲﹐故知愈也。假令病患云﹕腹內卒痛﹐病患自坐﹐師到脈之﹐浮而大者﹐知其瘥也。何以知之﹖若裏有病者﹐脈當沈而細﹐今脈浮大﹐故知愈也。

問曰﹕病有戰而汗出者因得解者﹐何也﹖答曰﹕脈浮而緊﹐按之反芤﹐此爲本虛﹐故當戰而汗出也。其人本虛﹐是以發戰。以脈浮﹐故當汗出而解也。

若脈浮而數﹐按之不芤﹐此人本不虛﹐若欲自解﹐但出汗耳﹐不發戰也。問曰﹕病有不戰而汗出解者﹐何也﹖答曰﹕脈大而浮數﹐故知不戰汗出而解也。

問曰﹕病有不戰不汗出而解者﹐何也﹖答曰﹕其脈自微﹐此以曾經發汗﹐若吐若下若亡血﹐以內無津液﹐待陰陽自和﹐必自愈﹐故不戰不汗出而解也。

上海藏雲﹕戰而後解者﹐太陽也﹐不戰有汗而解者﹐陽明也﹐不戰無汗而解者﹐少陽也。

太陽病未解﹐脈陰陽俱停﹐必先戰栗汗出而解。陽微者汗解﹐陰微者下解。﹝論見發熱篇。﹞凡脈大﹑浮﹑數﹑動﹑滑﹐此名陽也﹔沈﹑澀﹑弦﹑弱﹑微﹐此名陰也。凡陰病見陽脈者生﹑陽病見陰脈者死。陰陽俱盛﹐大汗出不解者﹐死。陰陽俱虛﹐熱不止者﹐死。又診生死詳法。﹝並見診法門。﹞服藥不如方法﹐縱意違師﹐不須治之。

脈沈爲在裏﹐而反發其汗﹐則津液越出﹐大便難﹐表虛裏實﹐久則譫語也。﹝論見譫語。﹞脈浮緊者﹐法當身疼痛﹐宜以汗解之。假令尺中遲者﹐不可發汗。何以知之﹖以榮气不足血少故也。﹝《活人》云﹕先以小建中湯加黃﹐如尺脈尙遲﹐再作一劑﹐卻服柴胡桂枝二越婢一湯﹐其湯分小劑和解之愈。﹞許學士云﹕一鄕人丘生者﹐病傷寒發熱﹐頭疼﹐煩渴﹐脈𨿽浮數無力﹐尺以下遲而弱。予曰﹕此𨿽麻黃癥﹐而尺遲弱。仲景云﹕尺中遲者﹐榮气不足﹐血气微少﹐未可發汗。予於建中湯加當歸﹑黃令飲﹐翌日脈尙爾﹐其家煎迫﹐日夜督發汗藥﹐幾不遜矣。予忍之﹐但只用建中調榮而已。至五日﹐尺部方應﹐遂投麻黃湯﹐啜二服﹐發狂﹐須臾稍定﹐略睡﹐已中汗矣。信知此事誠難﹐仲景𨿽云不避晨夜﹐卽宜便治﹐醫者亦須顧其表裏虛實﹐待其時日﹐若不循次第﹐臨時得安﹐損虧五臟﹐以促壽限﹐何足貴哉。昔《南史》載範云傷寒﹐恐不得預武帝九錫之慶﹐召徐文伯診視﹐以實懇之曰﹕可便得愈乎﹖文伯曰﹕便瘥甚易﹐只恐二年後不復起耳。云曰﹕朝聞道夕死猶可﹐況二年乎。文伯以火燒地﹐布桃葉﹐設席﹐置云於其上﹐頃刻汗解﹐撲以溫粉﹐翌日果愈。

云甚喜。文伯曰﹕不足喜也。後二年果卒。夫取汗先期﹐尙促壽限﹐況罔顧表裏﹐不待時日﹐便欲速效乎。每見病家不柰﹐病未三四晝夜﹐促汗﹐醫者隨情順意﹐鮮不敗事。予故書此爲戒。

脈浮大﹐應發汗﹐醫者反下之﹐此爲大逆。諸外實者不可下﹐下之則發微熱。脈厥者﹐當臍握熱。諸虛者不可下﹐下之則大渴。求水者易愈﹐惡水者劇。太陽癥表未解不可下﹐下之爲逆。﹝論見發熱。﹞脈濡而弱﹐弱反在關﹐濡反在巓﹐微反在上﹐澀反在下﹐微則陽气不足﹐澀則無血﹐陽气反微﹐中風汗出﹐而反躁煩﹐澀則無血﹐厥而且寒﹐陽微發汗﹐躁不得眠。陽微不可下﹐下之則心下痞硬。﹝「陽微不可下」﹐當是「復不可下之」。﹞脈浮熱甚反灸之﹐此爲實以虛治﹐因火而動﹐必咽燥唾吐。微數之脈﹐愼不可灸﹐因火爲邪﹐則爲煩逆﹐追虛逐實﹐血散脈中﹐火气𨿽微﹐內攻有力﹐焦骨傷筋﹐血難復也。脈浮且汗﹐反用火灸之﹐邪無從出﹐腰以下必重而痺。﹝論見下重。﹞桂枝本爲解肌﹐若其脈浮緊發熱無汗者﹐不可與也﹐常須識此﹐勿令誤也。脈浮自汗﹐小便數﹐微惡寒﹐腳攣急﹐忌桂枝湯攻表。﹝論見厥。﹞酒客病﹐不可與桂枝湯﹐得湯則嘔﹐以酒客不喜甘故也。

凡用梔子湯﹐病患舊微溏者﹐不可與服之。

若不宜下而便攻之﹐內虛熱入﹐挾熱遂利﹐煩躁﹐諸變不可勝數﹐輕者困篤﹐重者必死矣。太陽病下之﹐其脈促不結胸者﹐此爲欲解也﹐脈浮者﹐必結胸也。脈緊者﹐必咽痛。脈弦者﹐兩脇必拘急。脈細數者﹐頭痛未止。脈沈緊者﹐必欲嘔。脈沈滑者﹐挾熱利。脈浮滑者﹐必下血。

卷之三十傷寒部傷寒通論

續傷寒通論

﹝《活》﹞發熱惡寒﹐身體痛而脈浮者﹐表證也。表證者﹐惡寒是也。惡寒者﹐屬太陽﹐宜汗之。

﹝成﹞惡寒一切屬表﹐𨿽裏癥悉具﹐而微惡寒者﹐亦是表未解也﹐猶當先解其外﹐候不惡寒爲外解﹐乃可攻裏也。

不惡寒反惡熱﹐手掌心並腋下汗出﹐胃中漧燥﹐結聚潮熱﹐大便硬﹐小便如常﹐腹滿而喘﹐或譫語﹐脈沈而滑者﹐裏癥也。裏癥者﹐內熱是也。內熱者﹐屬陽明﹐宜下之。傷寒始發熱惡寒﹐今汗後不惡寒﹐但倍發熱而躁﹐始脈浮而大﹐今脈洪實﹐或沈數細﹐始惺靜﹐今狂語﹐此爲胃實陽盛﹐再汗卽死﹐須下之則愈。亦有始得病﹐便變陽盛之癥﹐須便下之﹐不可拘以日數。更有心胸連腹臍大段疰悶﹐腹中痛﹐坐臥不安﹐冒悶喘急極者﹐亦不問他癥﹐便下之。若失下﹐則气血不通﹐四肢便厥﹐醫人不知﹐反疑是陰厥﹐復進熱藥﹐禍如反掌﹐不可不察也。

﹝成﹞邪之客於表者﹐爲寒邪﹐與陽相爭﹐則爲寒矣。邪之入於裏者﹐爲熱邪﹐與陰相爭﹐則爲熱矣。邪在半表半里﹐外與陽爭而爲寒﹐內與陰爭而爲熱﹐是以往來寒熱。邪居表多則多寒﹐邪居裏多則多熱﹐邪半在表半在裏﹐則寒熱亦半矣。邪在表者﹐必漬形以爲汗﹐邪在裏者﹐必蕩滌以取利﹐其餘不外不內﹐半表半里﹐又非發汗之所宜﹐亦非吐下之所對﹐是當和解則可矣﹐小柴胡爲和解之劑也。

﹝《活》﹞傷寒表癥當汗﹐裏癥當下﹐不易之法也。發表攻裏﹐本自不同﹐甘遂﹑神丹﹐不可合飲﹔桂枝﹑承气﹐安可並進。然而假令病患脈浮而大﹐是表癥當汗﹐其人發熱煩渴﹐小便赤﹐卻當下﹐此是表裏俱見﹐五苓散主之。假令傷寒不大便六七日﹐頭痛有熱者﹐是裏癥當下﹐其人小便淸者﹐知不在裏﹐仍在表也﹐當須發汗﹐此是兩癥俱見﹐卽未可下﹐宜與桂枝湯。假令病患心下滿﹐口不欲食﹐大便硬﹐脈沈細﹐是裏癥當下﹔其人頭汗出﹐微惡寒﹐手足冷﹐卻當汗﹐此兩癥俱見者﹐仲景所謂半在表半在裏也﹐小柴胡主之。假令太陰病﹐表癥未除﹐而醫數下之﹐遂挾熱而利不止﹐心下痞硬﹐仲景謂之表裏不解﹐桂枝人參湯主之。

本太陽病﹐醫反下之﹐因爾腹痛﹐是有表復有裏﹐仲景用桂枝加芍藥湯。痛甚者﹐桂枝加大黃。又云﹕太陽病桂枝癥﹐醫反下之﹐利遂不止﹐脈促者﹐表未解也﹐喘而汗出者﹐葛根黃芩湯主之。此皆仲景治傷寒有表復有裏之法也。

﹝海﹞大柴胡湯治表裏內外俱熱之癥。治有表者﹐或脈浮﹐或頭痛﹐或惡風﹐或惡寒﹐四癥中或有一二尙在者﹐乃十三日過經不解是也。治有裏者﹐或譫語﹐或妄語﹐或擲手揚視﹐此皆裏之急者也。若欲汗之﹐則裏癥已急﹐欲下之﹐則表癥尙在﹐通宜大柴胡湯。

傷寒四五日後﹐以至過經無表癥﹐又於裏癥未可下者﹐皆可用小柴胡隨證加減用之。以至十餘日﹐亦可用。

十餘日外﹐用小柴胡不愈者﹐若大便硬﹐看癥可下﹐則用大柴胡下之。以過經﹐其人稍虛﹐當下者﹐用大柴胡湯則穩當﹐恐承气太緊﹐病患不禁也。仲景云﹕六七日目中不了了﹐睛不和﹐無表裏癥﹐大便難﹐身微熱﹐此爲實也﹐當下之﹐宜大承气湯。又云﹕病患無表裏癥﹐發熱七八日﹐脈𨿽浮數﹐可用大柴胡下之﹐假令已下﹐脈數不解﹐至六七日不大便者﹐有瘀血也﹐屬抵當湯。

治傷寒須分表裏﹐若表裏不分﹐汗下差誤﹐豈爲上工﹖且如均是發熱﹐身熱不渴﹐爲表有熱﹐小柴胡加桂枝主之﹔厥而脈滑﹐爲裏有熱﹐白虎加人參主之。均是水气﹐漧嘔微利﹐發熱而咳﹐爲表有水﹐小靑龍加芫花主之﹔體涼表癥罷﹐咳而脇下痛﹐爲裏有水﹐十棗湯主之。均是惡寒﹐有熱而惡寒者﹐發於陽也﹐麻黃﹑桂枝﹑小柴胡主之﹔無熱而惡寒者﹐發於陰也﹐附子﹑四逆主之。均是身體痛﹐脈浮發熱﹐頭痛身體痛者﹐爲表未解﹐麻黃湯主之﹔脈沈自利﹐身體痛者﹐爲裏不和﹐四逆湯主之。以此觀之﹐仲景表裏之法甚詳﹐學人宜深究心也。

﹝海﹞半表半里者有幾﹖夫邪在榮衛之間﹐謂之半表半里也。太陽陽明之間﹐少陽居身之半表半里也。五苓散分陰陽﹐膀胱經之半表半里也。理中湯治吐泄﹐上下之半表半里也。

﹝《活》﹞太陽陽明少陽﹐皆屬陽癥也。太陽者﹐膀胱也﹐發熱惡寒﹐頭疼腰痛﹐而脈浮也。陽明者﹐胃也﹐不惡寒反惡熱﹐汗出﹐大便祕﹐潮熱﹐而脈長也。少陽者﹐膽也﹐口苦咽漧﹐脇下滿﹐發熱而嘔﹐或往來寒熱﹐而脈弦也。麻黃湯﹑大靑龍湯﹑桂枝湯﹐治太陽傷風寒也。大柴胡湯﹑調胃承气湯﹑小承气湯﹑大承气湯﹐治陽明傷寒也。小柴胡湯﹐治少陽傷寒也。其他藥﹐皆發汗吐下後癥也。若陽气獨盛﹐陰气暴絕﹐卽爲陽毒﹐必發躁狂走﹐妄言﹐面赤咽痛﹐身斑斑如錦紋﹐或下利黃赤﹐脈洪實或滑促﹐當以酸苦之藥投之﹐令陰气復而大汗解矣。古人云﹕酸苦湧泄爲陰﹐謂苦參﹑大靑﹑葶藶﹑苦酒之類﹐皆復其陰气也。微用苦﹐甚則兼用酸苦﹐折熱復陰。若熱極發厥﹐陽癥似陰者﹐學人當以脈別之。

太陰少陰厥陰﹐皆屬陰癥也。何謂太陰癥﹖太陰脾之經﹐主胸膈脹。何謂少陰癥﹖少陰腎之經﹐主脈細心煩﹐但欲寐﹐或自利而渴。何謂厥陰癥﹖厥陰肝之經﹐主消渴﹐气上衝心﹐心中疼熱﹐饑不欲食﹐食則吐蛔﹐下之利不止也。三陰中寒﹐微則理中湯﹐稍厥﹐或中寒下利﹐卽漧薑甘艸湯。大段重者﹐用四逆湯。無脈者﹐用通脈四逆湯﹐若陰气獨盛﹐陽气暴絕﹐則爲陰毒﹐其癥四肢逆冷﹐臍腹築痛﹐身如被杖﹐脈沈實﹐病或吐或利﹐當急灸臍下﹐服以辛熱之藥﹐令復陽气而大汗解矣。古人云﹕辛甘發散爲陽﹐謂桂枝﹑甘艸﹑漧薑﹑附子之類﹐能復其陽气也。微用辛甘﹐甚則用辛苦。苦陰極熱躁﹐陰癥似陽者﹐學人亦當以脈別之。

﹝羅﹞陰癥陽癥辧靜江府提刑李君長子年十九歲﹐四月病傷寒九日﹐醫者作陰癥治之﹐與附子理中丸數服﹐其癥增劇。別易一醫﹐又作陽癥﹐議論差互﹐不敢服藥。李君邀予往視﹐坐間有數人﹐予不欲直言其癥﹐但細爲分解﹐令自忖度之。凡陽癥者﹐身大熱而手足不厥臥則怛然﹐起則有力﹐不惡寒﹐反惡熱﹐不嘔不瀉﹐瀉而飲水﹐煩躁不得眠﹐能食而多語﹐其脈浮大而數者﹐陽癥也。凡陰癥者﹐身不熱而手足厥冷﹐惡寒蜷臥﹐惡聞人聲﹐或自引衣蓋覆﹐不煩渴﹐不飲食﹐小便自利﹐大便反快﹐其脈沈細而微遲者﹐陰癥也。今診其脈數得六七至。其母云﹐夜來叫呼不絕﹐全不睡。又喜飲冰水。予聞其言﹐知陽癥悉具﹐且三日不見大便﹐宜急下之。

予遂以酒煨大黃六錢﹐甘艸炙二錢﹐芒硝五錢煎服﹐至夕下數行﹐燥糞二十餘塊﹐是夜汗大出﹐明日又往視之﹐身涼脈靜矣。予思《素問》熱論云﹕治之各通其臟腑。故仲景述《傷寒論》云﹕六經各異﹐傳變不同。《活人》亦云﹕凡治傷寒﹐先須明經絡。其義一也。昧者不學經絡﹐不問病源﹐按寸握尺﹐妄意病癥﹐不知邪气之所在﹐動致顚覆﹐眞盲醫哉。昔韓子云﹕醫之病﹐病在少思。眞理致之言也﹐學人審之。﹝陰癥似陽﹐陽癥似陰﹐並見陰陽臟腑部發寒熱反治條。﹞﹝《活》﹞未滿三日﹐可汗而已﹐滿三日者﹐可泄而已﹐此大略言之耳。凡病患有虛有實﹐邪气傳受﹐遲速不同﹐豈可拘以日數。仲景云﹕日數𨿽多﹐但有表癥而脈浮者﹐猶宜發汗。日數𨿽少﹐若有裏癥而脈沈者﹐卽宜下之﹐正應隨脈治之。又況六气之邪﹐乘虛之經﹐皆自背得之﹐則入太陽﹐或入少陰﹔自面感之﹐則入陽明之類﹐不必皆始於太陽也。兼寒邪有首尾止在一經﹐或間傳一二經﹐不可以一理推﹐但視脈與外癥治之﹐此活法也。假令有人脈浮﹐頭項彊痛﹐發熱而惡寒﹐每日如此﹐不以日數多少﹐正是太陽經受之﹐其餘經皆仿此。

大抵傷寒惟憑脈與外癥以汗下之。若過日多﹐脈尙大浮數﹐按之不足者﹐尙責太陽也﹐可發汗而愈。若按之實者﹐汗之必死﹐須下之而愈也。若始病脈沈細數﹐外癥或腹滿咽漧﹐或口燥舌漧而渴﹐爲熱﹐正責屬裏﹐可下之而愈。若無此癥﹐表熱脈沈﹐誤下者必死﹐須用麻黃附子甘艸﹑麻黃細辛附子湯少發汗以治之﹐此皆仲景之確論也。傷寒脈浮而緊﹐身體拘急﹐惡寒無熱﹐寒多熱少﹐面色慘而不舒﹐腰脊疼痛﹐手足四末微厥﹐此麻黃癥也。傷寒脈浮而緩﹐寸大而尺弱﹐自汗體熱﹐頭疼惡風﹐寒多熱少﹐其面光而不慘﹐煩躁﹐手足不冷﹐此桂枝癥也。

傷寒者﹐脈緊而澀﹐傷風者﹐脈浮而緩。傷寒無汗﹐傷風有汗﹐傷寒畏寒不畏風﹐傷風畏風不畏寒。大抵太陽病者﹐必脈浮發熱﹐惡風惡寒。惡寒者不當風而自憎寒﹐惡風者當風而憎寒也。六經皆有傷風傷寒﹐其癥各異。太陽脈浮有汗爲中風﹐脈緊無汗爲傷寒。陽明善饑爲中風﹐不食爲傷寒。少陽兩耳聾﹐目赤﹐胸滿而煩爲中風﹐口苦﹐咽漧﹐目眩爲傷寒。苦三陰傷風﹐無變異形癥﹐但四肢煩疼﹐余癥同三陽也。傷風見寒脈者﹐發熱惡風﹐煩躁﹐手足溫而脈反浮緊。蓋發熱﹐惡風﹐煩躁﹐手足溫爲中風候﹐脈浮緊爲傷寒候也。傷寒見風脈者﹐寒多熱少﹐不煩躁﹐手足微厥而脈反浮緩。蓋寒多熱少﹐不煩躁﹐手足微厥爲傷寒候﹐脈浮緩爲中風候也。﹝傷風見寒﹐傷寒見風﹐大靑龍癥也。﹞傷寒發表﹐須當隨病輕重而汗之﹐故仲景有發汗者﹐有和解者。發汗如麻黃湯﹑桂枝湯﹑大靑龍湯是也﹐和解如小靑龍湯﹑桂枝麻黃各半湯﹑白虎湯﹑桂枝二越婢一湯﹑柴胡桂枝之類是也。後人不能深究寒邪淺深﹐藥性緊慢﹐一槪用藥﹐因致夭傷﹐其聞縱或生全﹐往往汗後虛乏﹐遂至勞復﹐或變成百病﹐淹引歲月﹐卒至不救。此皆由汗下過度﹐陰陽並竭﹐血气羸損﹐以致此禍。如遇病輕﹐但當和解之﹐所謂調和則榮衛以通津液﹐令其自解可也。

丹溪治傷寒表癥﹐用補中益气湯發散﹐海藏用神術湯﹑白術湯﹑九味羌活散發散﹐此皆和解之意﹐不使眞气散失也。

傷寒連服湯劑而汗不出者﹐如中風法蒸之﹐使溫熱之气於外迎之﹐無不得汗。其法用薪火燒地﹐良久掃去﹐以水灑之﹐取蠶砂﹑柏葉﹑桃葉﹑糠麩皆鋪燒地上﹐可側手濃﹐上鋪席﹐令病患當上臥﹐溫覆之﹐移時汗立至﹐候周身至腳心﹐乃用溫粉撲之﹐汗止上牀。最得力者﹐蠶砂﹑桃﹑柏葉也。糠麩乃助其濃﹐多少隨用。

﹝《衍》﹞治傷寒汗不出﹐搐腳法。用海蛤粉﹑烏頭各二兩﹐穿山甲三兩﹐爲末﹐酒糊和丸﹐大一寸許﹐捏扁﹐置患人足心下﹐擘蔥白蓋藥﹐以帛纏定﹐於暖室取熱湯浸腳至膝下﹐久則水溫﹐又添熱水﹐候徧身汗出爲度。凡一二日一次浸腳﹐以和爲度。

﹝《活》﹞傷寒裏癥﹐須看熱气淺深﹐故仲景有直下之者﹐如大承气﹑小承气﹑十棗﹑大柴胡湯是也。有微和其胃气者﹐如調胃承气湯﹑脾約丸﹐少與小承气微和之之類是也。

﹝《金匱》﹞虛者﹐十補勿一瀉﹐彊實者瀉之﹐虛實等者﹐𨿽瀉勿大泄之﹐故王叔和序《傷寒》﹐有承气之戒。

﹝垣﹞治大便燥結﹐用通幽湯﹑潤腸湯丸﹐皆爲血气津液不足者設也。

藥用大承湯最緊﹐小承湯次之﹐調胃承气又次之﹐大柴胡湯又次之。

﹝海﹞

大承气湯

治大實大滿﹐滿則胸腹脹滿﹐狀若合瓦﹐大實則不大便也。痞滿燥實四癥俱備則用之﹐雜病則進退用之。

大黃﹝治大實﹞芒硝﹝治燥糞﹐此二味治有形血藥也﹞濃朴﹝治大滿﹞枳實﹝治痞﹐此二味治無形气藥也﹞

小承气湯

治痞實而微滿﹐狀如饑人食飽飯﹐腹中無轉矢气。

卽大承气湯﹐只去芒硝。心下痞﹐大便或通﹐熱甚﹐須可下﹐宜此方。

調胃承气湯治實而不滿者﹐腹如仰瓦﹐腹中有轉矢气﹐有燥糞﹐不大便而譫語﹐堅實之癥宜用之。

上以上三法不可差﹐差則無者生之﹐有者遺之。假令調胃承气癥﹐用大承气下之﹐則愈後元气不復﹐以其气藥犯之也。若大承气癥﹐用調胃承气下之﹐則愈後神癡不淸﹐以其無气藥也。小承气癥﹐若用芒硝下之﹐則或利不止﹐變而成虛矣。

﹝垣﹞三一承气湯辧實則瀉之﹐人所共知﹐如緩急輕重之劑﹐則臨時消息焉。如不惡寒反惡熱﹐發渴譫語﹐腹滿而喘﹐手足然汗出﹐急下之﹐宜大承气湯。如邪未深﹐恐有燥糞﹐少腹痛﹐小承气湯試之。腹中轉矢气者﹐有燥糞也﹐乃可攻之﹐不轉矢气者﹐初硬後溏﹐尙未可攻﹐攻之則腹滿不能食。若腹不通﹐止與小承气湯微和胃气﹐勿令大泄。如發汗不惡寒﹐但實者﹐胃實也﹐當和胃气﹐調胃承气湯主之。

﹝成﹞大熱結實者﹐與大承气湯。小熱微結者﹐與小承气湯﹐以熱不大甚﹐故於大承气湯中去芒硝﹐又以結不至堅﹐故減濃朴﹑枳實。如不至大堅﹐然邪熱已甚﹐而須攻下者﹐亦未可投大承气湯﹐必以輕緩之劑攻之﹐於大承气湯中減濃朴﹑枳實﹐加甘艸﹐乃輕緩之劑以調胃也。設若大承气湯癥﹐反用調胃承气湯下之﹐則邪气不伏。小承气湯癥﹐反用大承气湯下之﹐則過傷正气﹐而腹滿不能食﹐故有勿大泄之戒﹐此仲景所以分而治之﹐未嘗越聖人之制度。後之醫者﹐以此三藥合而爲一﹐且云通治三藥之癥﹐及傷寒雜病內外一切所傷。若如此說﹐與仲景之方甚相背戾﹐且失軒岐緩急之旨﹐由是紅紫亂失﹐迷惑世人﹐一唱百和﹐使病者暗受其獘﹐將何所咎哉。倘有公心審是者﹐當於《內經》﹑仲景方中求之﹐責使藥癥相對﹐以聖賢之心爲心﹐則方之眞僞﹐自可得而知矣。

﹝潔﹞傷寒之法﹐先言表裏﹐及有緩急。三陽﹐表當急﹐裏當緩。三陰﹐表當緩﹐裏當急。又曰﹕脈浮當汗﹐脈沈當下。脈浮﹐汗急而下緩﹐謂三陽表也。脈沈﹐下急而汗緩﹐謂三陰裏也。麻黃湯謂之急﹐麻黃附子細辛湯謂之緩。《內經》云﹕有漬形以爲汗﹐謂汗之緩﹐裏之表也。又云﹕在皮者汗而發之﹐謂汗之急﹐表之表也。急汗者太陽﹐緩汗者少陰﹐是臟腑之輸應也。假令附子麻黃細辛湯﹐是少陰癥始得﹐發熱脈沈﹐裏和無汗﹐故漬形爲汗。今麻黃湯﹐是太陽癥﹐頭項痛﹐腰脊彊﹐脈浮無汗﹐裏和是也﹐在皮者汗而發之可也。經曰﹕治主以緩﹐治客以急﹐此之謂也。﹝麻黃湯方見傷寒表裏上條。﹞假令得肝脈﹐其外癥善潔﹐面靑﹐善怒﹐其三部脈俱弦而浮﹐惡寒裏和﹐淸便自調﹐麻黃湯內加羌活﹑防風各三錢﹐謂肝主風﹐是膽經受病也。大便祕﹐或泄下赤水無數﹐皆裏不和也。假令得心脈﹐其外癥面赤﹐口漧﹐善笑﹐其尺寸脈俱浮而洪﹐惡寒裏和﹐淸便自調﹐麻黃湯內加黃芩﹑石膏各三錢﹐謂心主熱﹐是小腸受病也。假令得脾脈﹐其外癥面黃﹐善噫﹑善思﹑善味﹐尺寸脈俱浮而緩﹐裏和惡寒﹐麻黃湯內加白術﹑防風各三錢﹐謂脾主濕﹐是胃經受病也。假令得肺脈﹐其外癥面白﹐善嚏﹐悲愁不樂﹐欲哭﹐其尺寸脈俱浮而澀﹐裏和惡寒﹐麻黃湯內加桂枝﹑生薑各三錢﹐謂肺主燥﹐是大腸受病也。假令得腎脈﹐其外癥面黑﹐善恐﹑欠﹐尺寸服俱沈﹐而裏和惡寒。麻黃湯內加附子﹑生薑各三錢﹐謂腎主寒﹐是膀胱受病也。

以上五癥﹐皆表之表也﹐謂在皮者急汗而發之﹐皆腑受病也。表之裏者﹐下之當緩﹐謂隨髒表癥外顯﹐尺寸脈俱浮而復有裏癥﹐謂發熱飲水﹐便利赤色﹐或泄下赤水﹐其脈浮﹐按之內實或痛﹐麻黃湯方去麻黃﹑杏仁﹐隨髒元加藥同煎﹐分作五服。每下一癥﹐初一服加大黃五分。如邪未盡﹐又加大黃一錢。未盡﹐再加大黃一錢半。直候邪盡則止。此先緩而後急﹐是表之裏﹐宜下之當緩也。

麻黃附子細辛湯﹝方見下少陰但欲寐條。﹞假令得肝脈﹐其內癥滿悶﹐淋溲便難﹐轉筋﹐其尺寸脈俱沈而弦﹐裏和惡寒﹐肝經受病﹐麻黃附子細辛湯內加羌活﹑防風各三錢。假令得心脈﹐其內癥煩心﹐心痛﹐掌中熱而噦﹐其尺寸脈俱沈洪﹐裏和惡寒﹐心經受病﹐於前湯內加黃芩﹑石膏各三錢。假令得脾脈﹐其內癥腹滿脹﹐食不消﹐怠惰嗜臥﹐其尺寸脈俱沈緩﹐裏和惡寒﹐脾經受病﹐加白術﹑防已各三錢。假令得肺脈﹐其內癥喘嗽﹑灑淅寒熱﹑其尺寸脈俱沈澀﹐裏和惡寒﹐肺經受病﹐加生薑﹑桂枝各三錢。假令得腎脈﹐其內癥泄瀉﹑下重﹑足脛寒而逆﹐其尺寸脈俱沈﹐裏和惡寒﹐此腎經受病﹐加姜﹑附各三錢。

以上五癥﹐裏之表也﹐宜漬形以爲汗﹐皆髒受病也。裏之裏者﹐下之當急﹐謂隨髒內癥已顯﹐尺寸脈俱沈而復有裏癥﹐謂小便赤﹐大便祕澀﹐或瀉下赤水﹐或瀉或咳﹐不能飲食﹐不惡風寒﹐發熱引飲﹐其脈俱沈﹐按之內實而痛﹐此謂裏實﹐宜速下之。麻黃附子細辛湯內去麻黃﹐隨髒元加藥同煎﹐分作三服。每下一癥﹐初一服加大黃三錢﹐邪盡卽止。加邪未盡﹐第二服加大黃二錢。又未盡﹐第三服加大黃一錢。此先急而後緩﹐是裏之裏也﹐宜速下之。

﹝云﹞太陽癥﹐非頭痛項彊﹐不可發汗。非身熱惡寒﹐不可發汗。非脈浮﹐不可發汗。

﹝《活》﹞其脈微弱﹐或尺脈遲者﹐不可表。其人當汗而衄血者﹐不可表。壞病者﹐不可表。婦人經水適來者﹐不可表。風溫者﹐不可表。濕溫者﹐不可表。虛煩者﹐不可表。病患腹間左右上下有築觸動气者﹐不可表。

曾經發汗﹐若吐若下﹐若溫病仍不解者﹐爲壞病。脈尺寸俱浮﹐頭痛身熱﹐常自汗體重﹐其息必喘﹐其形不仁﹐默默但欲眠者﹐爲風溫。兩脛逆冷﹐胸腹滿﹐頭目痛苦﹐妄言﹐必多汗者﹐爲濕溫。與傷寒癥相似﹐但不惡寒﹐身不疼痛﹐脈不緊者﹐爲虛煩。臍上下左右有動气﹐按之牢若痛者﹐爲動气。

太陽咽漧﹐鼻衄淋漓﹐小便不利﹐皆不當汗。已經發汗﹐不得重發。如無以上忌癥﹐𨿽經發汗﹐邪气未盡﹐亦當重發之。當汗不汗則生黃﹐其癥爲風寒所傷﹐陽气下陷入內﹐而與寒水上行於經絡之間﹐本當發汗以徹其邪﹐醫失汗之﹐故生黃也﹐脾主肌肉﹐四肢寒濕﹐與內熱相合﹐故生黃也。不當汗而汗﹐爲蓄血之癥﹐燥火也﹐當益津液爲上﹐而反汗以亡之﹐其毒擾陽之極則侵陰也﹐故燥血蓄於胸中也。當汗而發汗過多﹐腠理開泄﹐汗漏不止﹐故四肢急﹐難以屈伸也。

﹝《云》﹞非陽明之本病﹐不可下。陽明本病﹐胃家實故也。非痞滿燥實﹐不可下。非潮熱發渴﹐不可下。非罵詈親疏﹐不可下。非脈沈數﹐不可下。非棄衣而走﹐登髙而歌﹐如見鬼狀﹐不可下。

﹝活﹞脈浮者﹐不可下。脈虛者﹐不可下。惡寒者﹐不可下。嘔吐者﹐不可下。不轉矢气者﹐不可下。

﹝轉矢气者﹐下泄也。﹞小便淸者﹐不可下。大便堅﹐小便數﹐不可用承气湯攻之。﹝乃脾約丸癥也。﹞大便硬﹐小便少者﹐未可攻。陽明病自汗出﹐若發汗小便自利者﹐不可下。﹝宜用蜜煎導之。﹞﹝云﹞非往來寒熱者﹐不可和。非脇肋急痛者﹐不可和。非胸滿而嘔者﹐不可和。

﹝海﹞太陽傳陽明﹐其中或有下癥﹐陽明癥反退而無熱﹐與不渴﹐卻顯少陽癥﹐是知可解也。太陽癥知可解者﹐爲頭不痛﹐項不彊﹐肢節不痛﹐則知表易解也。陽明癥知可解者﹐爲無發熱惡熱﹐則知裏易解也。少陽知可解者﹐寒熱日不移時而作﹐邪未退也﹐若用柴胡而移其時﹐早移之於晏﹐晏移之於早﹐气移之於血﹐血移之於气﹐是邪無可容之地﹐知可解也。可解之脈浮而虛﹐不可解之脈浮而實。浮而虛者只在表﹐浮而實者知已在裏也。汗多不解者﹐轉屬陽明也。傷寒不頭痛﹐知邪不在經。若頭痛﹐知邪在經也。

六經傳足傳手經則愈。陽中之陰﹐水﹐太陽是也。爲三陽之首﹐能巡經傳﹐亦能越經傳。陽中之陽﹐土﹐陽明是也。陽明爲中州之主﹐主納而不出﹐如太陽傳至此名曰巡經傳也。陽中之陽﹐木﹐少陽是也。上傳陽明﹐下傳太陰﹐如太陽傳至此爲越經傳。陰中之陰﹐土﹐太陰是也。上傳少陽爲順﹐下傳少陰爲逆﹐如傳少陰爲上下傳也﹐如太陽傳太陰爲誤下傳也。陰中之陽﹐火﹐少陰是也。上傳太陰爲順﹐下傳厥陰爲逆。如太陽至此﹐乃表傳裏也。陰中之陰﹐木﹐厥陰是也。上傳少陰爲實﹐再傳太陰爲自安。

太陽六傳太陽者﹐巨陽也﹐爲諸陽之首﹐膀胱經病。若渴者﹐自入於本也﹐名曰傳本。太陽傳陽明胃土者﹐名曰巡經傳。爲發汗不盡﹐利小便﹐余邪不盡﹐透入於裏也。太陽傳少陽膽木者﹐名曰越經傳也。爲元受病﹐脈浮自汗﹐宜用麻黃湯而不用故也。太陽傳太陰脾土者﹐名曰誤下傳。爲元受病﹐脈緩有汗﹐當用桂枝而反下之所致也﹐當病腹痛﹐四肢沈重。太陽傳少陰腎水﹐名曰表傳裏。爲病急當下﹐而反不攻不發﹐所以傳裏也。

太陽傳厥陰肝木者﹐爲陰不至於首﹐惟厥陰與督脈上行太陽相接﹐名巡經得度傳。

﹝《本》﹞有人病傷寒無汗﹐惡風﹐項旣屈而且彊。予曰﹕項彊KTKT﹐葛根湯癥。或問曰﹕何謂KTKT﹖予曰﹕KTKT者﹐如KT疾屈而彊也。謝復古謂病患羸弱﹐須憑KT而起誤也。蓋仲景論中極有難曉處﹐振振欲擗地﹐心中懊﹐外气怫郁﹐鬱冒不仁﹐膈內拒痛﹐如此之類甚多。﹝成無己云﹕KT﹐音殊﹐KT爲短羽鳥不能飛騰﹐動先伸引其頭項。背彊者﹐動亦如之。非若KT案之KT而可偃屈也。甚得仲景之旨。﹞

卷之三十傷寒部

太陽病

太陽之爲病﹐脈浮﹐頭項彊痛而惡寒。太陽病﹐發熱汗出﹐惡風脈緩者﹐爲中風。太陽中風﹐陽浮而陰弱﹐陽浮者熱自發﹐陰弱者汗自出﹐嗇嗇惡寒﹐淅淅惡風﹐翕翕發熱﹐鼻鳴漧嘔者﹐桂枝湯主之。太陽病﹐頭痛發熱﹐汗出惡風者﹐桂枝湯主之。太陽病﹐發熱汗出者﹐此爲榮弱衛彊﹐故使汗出﹐欲救邪風者﹐宜桂枝湯。病人髒無他病﹐時發熱自汗出而不愈者﹐此衛气不和也﹐先其時發汗則愈﹐宜桂枝湯。

桂枝湯方

桂枝芍藥生薑﹝各三兩﹞甘艸﹝二兩﹞大棗﹝十二枚﹞上咀﹐每服五錢﹐水煎﹐去渣溫服﹐須臾熱稀粥一盞﹐以助藥力﹐令一時許﹐徧身微汗者佳﹐不可令如水淋漓。若一服便得汗﹐勿再服。或無汗﹐或小便數﹐手足冷者﹐不可服。《活人》云﹕桂枝﹑麻黃﹐若夏月用﹐加黃芩﹑知母﹑石膏﹐總不如陶尙文用羌活沖和湯爲最穩。

上桂枝湯。許學士云﹕有人病發熱惡寒﹐自汗﹐脈微弱而浮﹐三服湯而愈。此方在仲景一百十三方內獨冠其首﹐今人全不用﹐何也﹖仲景云﹕太陽中風﹐陽浮而陰弱﹐陽浮者云云至翕翕發熱﹐宜桂枝湯。此脈與癥﹐仲景說得甚明﹐後人看不透﹐所以不敢用也。

假令寸口脈微﹐名曰陽不足﹐陰气上入陽中﹐則灑淅惡寒也。尺脈弱﹐名曰陰不足﹐陽气下陷入陰中﹐則發熱也。此謂元气受病而然也。又曰﹕陽微則惡寒﹐陰微則發熱。醫旣汗之﹐使陽气微﹐又大下之。令陰气弱﹐此謂醫所使也。大抵陰不足陽往從之﹐故內陷而發熱﹐陽不足陰往乘之﹐故陰上入陽中則惡寒﹐舉此二端﹐明白易曉﹐何憚而不用桂枝湯哉。

太陽病﹐頭痛發熱﹐身疼腰痛﹐骨節疼痛﹐惡風無汗而喘者﹐

麻黃湯

主之。

麻黃﹝去節﹐先煮去汗﹐焙﹐三兩﹞桂枝﹝二兩﹞杏仁﹝七十个﹐去皮尖﹞甘艸﹝一兩﹞上咀﹐每服五錢﹐水煎溫服﹐覆取微汗﹐不須粥。有汗者﹐勿服。

太陽中風﹐脈浮緊﹐發熱惡寒﹐身疼痛﹐不汗出而煩躁者﹐大靑龍湯主之。若脈微弱﹐汗出惡風者﹐不可服﹐服之則厥逆﹐筋惕肉﹐此爲逆也。傷寒脈浮緩﹐身不疼﹐但重﹐乍有輕時﹐無少陰癥者﹐大靑龍湯發之。

大靑龍湯方

麻黃﹝去節﹐炮﹐去汗﹐三兩﹞桂枝﹝去皮﹞石膏﹝碎﹞甘艸﹝炙。各一兩﹞生薑﹝切﹐一兩半﹞大棗﹝六枚﹞杏仁﹝二十个﹐去皮尖﹞上咀﹐每服五錢﹐水煎溫服﹐取汗爲度。若汗周身潤﹐止後服。未汗可停﹐待相次服盡﹐不欲汗多﹐恐亡陽故也。若汗不止﹐用溫粉撲之。

溫粉方

白術本川芎白芷﹝各等分﹞上研爲細末﹐每末一兩﹐入米粉三兩﹐和勻﹐撲周身止汗。若汗過多﹐恐亡陽﹐遂厥逆惡風﹐煩躁不得眠﹐故宜以此粉止之。

上中風脈當浮緩﹐今反浮緊緩者﹐大靑龍癥也。

﹝《活》﹞發熱惡風﹐煩躁﹐手足溫﹐爲中風候﹔脈浮緊﹐爲傷寒脈﹐是中風見寒脈也。寒多熱少﹐不煩躁﹐手足微厥﹐爲傷寒候﹔脈浮緩爲中風脈﹐是傷寒見風脈也。蓋脈似桂枝反無汗﹐病似麻黃反煩躁是也。

許學士云﹕仲景治傷寒﹐一則桂枝﹐二則麻黃﹐三則靑龍。桂枝治中風﹐麻黃治傷寒﹐靑龍治中風見寒脈﹐傷寒見風脈﹐三者如鼎立﹐人皆能言之﹐而不曉前人處方用藥之意﹐故醫遂多不用﹐無足怪也。且脈緩而浮者﹐中風也﹐故嗇嗇惡風﹐淅淅惡寒﹐翕翕發熱﹐仲景以桂枝對之。脈浮緊而澀者﹐傷寒也。故頭痛發熱﹐身疼腰痛﹐骨節疼痛﹐惡寒無汗而喘﹐仲景以麻黃對之。至於中風脈浮緊﹐傷寒脈浮緩﹐仲景皆以靑龍對之。何也﹖予嘗深究三旨﹐若癥候與脈相對﹐無不應手而愈。何以言之﹖風傷衛﹐衛﹐气也。寒傷榮﹐榮﹐血也。榮行脈中﹐衛行脈外。風傷衛﹐則風邪干陽﹐陽气不固﹐發越而爲汗﹐是以自汗是表虛﹐故仲景用桂枝以發其邪﹐芍藥以和其血。蓋中風則病在脈之外﹐其病稍輕﹐𨿽同曰發汗﹐特解肌之藥耳。故仲景於桂枝癥云﹕令徧身微似有汗﹐不可如水淋漓﹐病必不除﹐是知中風不可大發汗﹐汗過則反動榮血﹐邪气乘虛襲之﹐故病不除也。

寒傷榮﹐則寒邪入陰血﹐而榮行脈中者也。寒邪居脈中﹐非特榮受病﹐邪自內作﹐則並與備气犯之﹐久之浸淫及骨﹐是以汗不出而熱﹐齒幹而煩冤﹐仲景以麻黃髮其汗﹐又以桂枝﹑甘艸助其發散﹐欲滌除內外之邪﹐榮衛之病爾。大抵二藥皆發汗﹐以桂枝則發其衛之邪﹐麻黃並榮與衛治之﹐亦自有淺深也。何以驗之﹖仲景桂枝第十九癥云﹕病當自汗出者﹐此爲榮气和﹐榮气和者﹐外不諧﹐以衛气不共榮气諧和故爾﹐以榮行脈中﹐衛行脈外﹐復發其汗﹐榮衛和則愈﹐宜桂枝湯。又四十七癥云﹕發熱汗出﹐此爲榮弱衛彊﹐故使汗出者。

欲救邪風﹐宜桂枝湯。是知中風汗出者﹐榮和而衛不和。又第一卷

云﹕寸口脈浮而緊﹐浮則爲風﹐緊則爲寒﹐風則傷衛﹐寒則傷榮﹐榮衛俱病﹐骨節煩疼﹐當發其汗。是知傷寒浮緊者﹐榮衛俱病也﹐麻黃湯中並用桂枝﹐此仲景之言也。至於靑龍﹐𨿽治傷風見寒脈﹐傷寒見風脈之病﹐然仲景又云﹕汗出惡風者﹐不可服之﹐服之厥逆﹐便有筋惕肉之癥。故靑龍一癥﹐尢難用藥﹐須是形癥諦當﹐然後可行。故王實夫癥﹐止用桂枝麻黃各半湯治之﹐蓋愼之也。

太陽病﹐項背彊KTKT﹐反汗出惡風者﹐桂枝加葛根湯主之。

桂枝加葛根湯方

桂枝葛根﹝各二兩﹞芍藥甘艸﹝各一兩﹞生薑﹝一兩半﹞大棗﹝六枚﹞上咀﹐每服五錢﹐水煎溫服﹐覆取汗。

太陽病﹐項背彊KTKT﹐無汗惡風﹐葛根湯主之。

葛根湯方

葛根﹝四兩﹞麻黃生薑﹝各三兩﹞桂枝芍藥甘艸﹝各二兩﹞大棗﹝十二枚﹞上咀﹐每服五錢﹐去渣溫服﹐覆取微汗爲度。

太陽病﹐發熱惡寒﹐熱多寒少﹐脈微弱者﹐此無陽也﹐不可發汗﹐宜桂枝二越婢一湯。

桂枝二越婢一湯

桂枝芍藥麻黃﹝去節﹐泡﹞甘艸﹝各三錢﹞生薑﹝半兩﹞石膏﹝一兩半﹐碎﹞大棗﹝六枚﹞上咀﹐每服五錢﹐水煎溫服。

太陽病得之八九日﹐如瘧狀﹐發熱惡寒﹐熱多寒少。又其人不嘔﹐淸便欲自可﹐一日二度﹐脈微緩者﹐爲欲愈也﹐脈微而惡寒者﹐此陰陽俱虛﹐不可更發汗﹑更下﹑更吐。面色反有熱色者﹐未欲解也﹐以其不能得小汗出﹐身必癢﹐宜桂枝麻黃各半湯。

桂枝麻黃各半湯

桂枝﹝一兩﹞芍藥生薑甘艸﹝炙﹞麻黃﹝各半兩。去節﹐煮﹞大棗﹝六枚﹞杏仁﹝十二粒﹐去皮尖﹞上咀﹐每服五錢﹐水煎溫服。

凡仲景稱太陽病者﹐皆表癥﹐發熱惡寒﹐頭項彊痛也。若脈浮大﹐則與癥相應﹐宜發汗。今見表癥而脈反微﹐不與癥應﹐故不可發汗﹐但用一二各半湯等和之可也。

若太陽中﹐發熱惡寒﹐脈微弱﹐手足逆冷而渴者﹐白虎加人參湯。﹝方論見中暑。﹞太陽六七日表癥仍在﹐脈微而沈﹐反不結胸﹐其人發狂者﹐以熱在下焦﹐少腹當硬滿﹐小便自利者﹐下血乃愈。所以然者﹐以太陽隨經﹐瘀血在裏故也﹐抵當湯主之。

抵嘗湯方

水蛭﹝炒﹐去子﹐杵﹞虻虫﹝各十枚﹐炒﹐去足翅﹞大黃﹝二兩﹞桃仁﹝七枚﹐去皮尖﹞上作一服﹐水一盞煎﹐溫服。

太陽病﹐身黃﹐脈沈結﹐小腹硬﹐小便不利者﹐爲無血也。小便自利﹐其人如狂者﹐血癥諦也﹐亦抵當湯主之。

凡仲景稱太陽癥脈沈得﹐皆謂發熱惡寒﹐頭項彊痛﹐而脈反沈也。其癥兼發在﹐小腹硬者﹐爲蓄血﹐此條抵湯當是也。

兼關節痛﹐小便不利﹐身黃者﹐爲濕痺。﹝論見濕痺。﹞兼卒口噤﹐背反張者爲。若無汗惡寒﹐名剛﹐宜葛根湯。若有汗不惡寒﹐名柔﹐宜栝蔞桂枝湯。﹝方論見。﹞病發熱頭痛﹐脈反沈﹐若不瘥﹐身體疼痛﹐當救其裏﹐宜四逆湯。﹝方見下利。﹞少陰病﹐但欲寐﹐始得之發熱脈沈者﹐麻黃附子細辛湯。﹝論見欲寐。﹞

麻黃附子細辛湯方

麻黃﹝去節﹐泡﹞細辛﹝各二兩﹞附子﹝一枚﹐炮﹐去皮﹞上咀﹐每服五錢﹐水煎溫服。

凡仲景稱太陽病不惡寒者﹐皆謂發熱頭項彊痛﹐脈浮而反不惡寒也。其證兼渴者爲溫病﹐兼汗出者爲柔。﹝方論見溫病柔。﹞傷寒六七日﹐發熱微寒﹐肢節煩疼﹐微嘔﹐心下支結﹐外癥未去者﹐柴胡加桂枝湯主之。

柴胡加桂枝湯方

柴胡﹝一兩﹞桂枝黃芩人參芍藥生薑﹝各半兩﹞半夏﹝四錢﹞大棗﹝三枚﹞甘艸﹝炙﹐三錢﹞上咀﹐每服五錢﹐水煎溫服。

凡仲景稱表不解者﹐皆謂太陽病發熱惡寒﹐頭項彊痛﹐脈浮也。蓋病𨿽屬太陽表癥﹐而有裏癥兼之者﹐則不言太陽病﹐但稱表不解也。其兼心下支結者﹐此條柴胡桂枝湯是也。﹝論見脇痛。﹞兼心下有水气﹐漧嘔而咳者﹐小靑龍也。﹝方論見效。﹞兼脇痛手足溫而渴者﹐小柴胡也。兼心下痞者﹐先用桂枝解表﹐後以瀉心攻痞也。﹝方論見痞。﹞兼下利腹滿脹者﹐先以四逆溫裏﹐後以桂枝攻表也。﹝方論見下利。﹞太陽病欲解時﹐從巳至未解。

太陽病未解﹐脈陰陽俱停﹐必先振栗汗出而解。但陽脈微者﹐先汗出而解﹔陰脈微者﹐下之而解。若欲下之﹐調胃承气湯主之。﹝「下之而解」疑衍文。﹞太陽病﹐脈浮緊﹐發熱身無汗﹐自衄者愈。

太陽外癥未解﹐不可下之﹐下之爲逆。欲解外者﹐宜桂枝湯主之。

﹝海﹞大小調胃三承气湯﹐必須脈浮頭痛﹐惡風惡寒﹐表癥盡罷﹐而反發熱惡熱﹐譫語﹐不大便﹐方可用之。若脈浮緊﹐下之必結胸。苦脈浮緩﹐下之必痞气。

許學士云﹕嘗記一親戚病傷寒﹐身熱頭痛無汗﹐大便不通已四五日。予訊問之﹐醫者治大黃﹑朴硝等欲下之。

予曰﹕子姑少待﹐予爲視之。脈浮緩﹐居密室中﹐自稱甚惡風。予曰﹕表癥如此﹐惟大便不通數日﹐腹且不脹﹐別無所苦﹐何遽便下之。大抵仲景法﹐須表癥罷﹐方可下。不爾﹐則邪乘虛而入﹐不爲結胸﹐必爲熱利也。予作桂枝麻黃各半湯﹐繼以小柴胡﹐汗出﹐大便亦通而解。仲景云﹕凡傷寒之病﹐多從風寒得之﹐始則表中風寒﹐入裏則不消矣。擬欲攻之﹐當先表解﹐乃可下之。若表已解﹐而內不消﹐大滿大堅實﹐有燥糞者﹐自可除下之﹐𨿽四五日不能爲禍也。若不宜下而便攻之﹐內虛熱入﹐爲挾熱自利煩躁之變﹐不可勝數﹐輕者困篤﹐重者必死矣。原本正文重疊﹐予刪正此段﹐其理甚明。大抵風寒入裏不消﹐必有燥糞﹐或大便堅祕。須是脈不浮﹐不惡風﹐表癥罷﹐乃可下之。大便𨿽四五日不通﹐亦無害﹐若罔顧表而下﹐遂爲挾熱利也。

卷之三十傷寒部太陽病

表裏發熱

發熱惡寒﹐脈浮者﹐屬表﹐卽太陽癥也。﹝方論見前太陽病條。﹞發熱汗出﹐不惡寒反惡熱者﹐屬裏﹐卽陽明癥也。﹝方論見陽明自汗。﹞發熱脈弦細﹐頭痛者﹐屬半表半里﹐卽少陽癥也。﹝論見口苦咽漧。﹞發熱而嘔者﹐小柴胡湯。﹝論見嘔。﹞發熱咳嗽﹐表不解者﹐小靑龍湯。兼脇痛喜嘔者﹐小柴胡加漧薑五味子湯。

﹝方論見效。﹞發熱而喘﹐表不解者﹐小靑龍去麻黃加杏仁湯。兼胸滿者﹐麻黃湯。﹝方論見喘。﹞發熱口渴﹐有屬表者﹐有屬裏者﹐治法方論甚眾。﹝並見渴門。﹞發熱汗解﹐半日許復煩躁﹐脈浮數大者﹐可更發汗﹐宜桂枝湯。論見煩﹐﹝方見上。﹞發汗後惡風寒者﹐虛故也。不惡寒但惡熱者﹐實也﹐當和胃气﹐宜調胃承气湯。太陽病三日﹐發汗不解﹐蒸蒸發熱者﹐屬胃也﹐調胃承气湯主之。﹝海藏雲﹕大黃泄實﹐芒硝軟堅﹐甘艸和中﹐必燥實堅三癥全者可用之。﹞

調胃承气湯方

大黃﹝一兩。海藏雲﹕宜酒浸﹐蓋邪气居髙﹐非酒不到﹐譬如物在髙巓﹐人迹所不及﹐則射而取之﹐故用酒浸引而上之。

若生用苦泄峻下﹐則遺髙分之邪熱﹐所以愈後或目赤或喉閉或頭腫﹐膈上反生熱癥矣﹞甘艸﹝半兩﹐炙。

海藏雲﹕甘以緩之﹞芒硝﹝九錢。海藏雲﹕辛以潤之﹐咸以軟之﹞上咀﹐水一盞﹐煮大黃﹑甘艸至七分﹐去渣﹐入芒硝﹐更上火微煮令沸﹐溫服。

發熱汗出不解﹐心下痞硬﹐嘔吐而利者﹐大柴胡湯。﹝論見痞。﹞發汗後﹐身灼熱﹐脈浮﹐汗出﹐身重多眠﹐鼻鼾者﹐風溫。﹝論見風熱。﹞發汗後﹐仍發熱﹐心悸頭眩﹐身動﹐振振欲擗地者﹐宜眞武湯。﹝論見下利。﹞汗出熱不去﹐內拘急﹐四肢疼﹐下利厥逆惡寒者﹐宜四逆湯。﹝論見下利。﹞大汗出﹐脈陰陽俱盛不解者﹐死。﹝論見大法。

《內經》云﹕溫病汗徹復熱而脈躁疾﹐不爲汗衰﹐狂言不能食﹐謂之陰陽交者﹐必死也。﹞太陽病先發汗不解﹐而復下之﹐脈浮者不愈。浮爲在外而反下之﹐故令不愈。今脈浮﹐故知在外﹐當須解外則愈﹐桂枝湯主之。汗下後﹐仍頭痛發熱﹐心下滿﹐小便不利者﹐桂枝去桂加茯苓白術湯。﹝論見結胸。﹞大下後﹐身熱不去﹐心中結痛者﹐梔子豉湯主之。﹝論見心痛。﹞大下後﹐身熱不去﹐微煩者﹐梔子漧薑湯。﹝方論見煩。﹞陽明病下之﹐其外有熱﹐手足溫﹐心中懊﹐饑不能食﹐但頭汗出者﹐梔子豉湯。﹝論見煩。﹞太陽病當惡寒﹐今自汗出﹐不惡寒發熱﹐關脈細數者﹐以醫吐之過也。一二日吐之者﹐腹中饑﹐口不能食。

三四日吐之者﹐不喜糜粥﹐欲食冷食﹐朝食暮吐﹐以醫吐之所致﹐爲小逆。

瘥後更熱者﹐小柴胡湯。脈浮者以汗解﹐脈沈者以下解。﹝論見勞復。﹞傷寒脈浮滑﹐此表有熱﹐裏有寒﹐白虎湯主之。

白虎湯方

知母﹝三兩﹞甘艸﹝一兩﹐炙﹞粳米﹝三合﹞石膏﹝八兩﹐捶碎﹞上咀﹐每服五錢﹐水煎溫服。

脈浮而遲﹐表熱裏寒﹐下利淸谷者﹐四逆湯。﹝論見下利。﹞下利厥逆﹐汗出熱不去者﹐四逆湯。

少陰病下利淸谷﹐厥逆﹐裏寒外熱者﹐通脈四逆湯。﹝方論見下利。﹞身熱﹐手足逆冷而脈虛﹐當夏月發者﹐爲中暑。﹝論見中暑。﹞傷寒表不解﹐漧嘔發熱而咳﹐下利者﹐小靑龍去麻黃加芫花湯。﹝論見咳。﹞太陽與陽明合病﹐必下利﹐其癥頭痛腰疼﹐身熱鼻幹﹐脈浮大而長者﹐宜葛根湯。﹝論見合病。﹞發熱下利﹐脈微遲厥逆者﹐通脈四逆湯。太陽與少陽合病﹐自下利﹐其癥頭痛胸滿﹐往來寒熱﹐脈浮大而弦者﹐宜黃芩湯。

﹝論見合病。﹞下利淸谷﹐脈沈遲﹐其人面赤微熱而厥者﹐必鬱冒﹐汗出自解。

發熱下利厥逆﹐躁不得臥者死。發熱而利﹐汗不止者死。﹝二論俱見下利。﹞發熱吐利﹐心下痞硬者﹐大柴胡湯﹐渴者五苓散﹐不渴者理中湯。﹝論並見痞及吐利門。﹞發熱﹐經水適來適斷﹐小柴胡湯﹐刺期門。﹝論見譫語瘧狀。﹞發熱脈數﹐消穀﹐不大便者﹐有瘀血﹐宜抵當湯。﹝論見蓄血。﹞﹝《素》﹞病甚者﹐爲五十九刺。﹝穴見溫病門。﹞

卷之三十傷寒部太陽病

太陽病發熱續法

此篇集丹溪﹑海藏諸賢治傷寒﹐皆以補養兼發散之法﹐實本經成敗倚伏生於動﹐動而不已則變作﹐及風雨寒熱﹐不得虛邪不能獨傷人之旨也。蓋凡外傷風寒者﹐皆先因動作煩勞不已﹐而內傷體虛﹐然後外邪得入﹐故一家之中﹐有病者﹐有不病者﹐由體虛則邪入而病﹐體不虛則邪無隙入而不病也。是故傷寒爲病﹐屬內傷者十居八九。後學無知﹐舉世皆謂傷寒無補法﹐但見發熱﹐不分虛實﹐一利下汗而致夭橫者﹐滔滔皆是﹐此實醫門之罪人也。今集此法於仲景之後﹐其應如響﹐使人遵之﹐不犯虛虛實實之戒也。

﹝丹﹞傷寒主乎溫散有卒中天地之寒气者﹐有口食生冷之物者﹐故傷寒爲病﹐必須身犯寒气﹐口食寒物者﹐是以從補中益气湯加發散藥。屬內傷者十居八九﹐其法邪之所湊﹐其气必虛﹐只用補中益气湯中從所見之癥出入加減。气虛甚者﹐少用附子﹐以行參術之气。﹝補中益气湯方見治發熱。﹞內傷之病﹐專主東垣﹐《內外傷辧》甚詳。世之病此者爲多﹐但有挾痰挾外邪者﹐郁熱於內而發者﹐皆以補元气爲主﹐宜看其所挾而兼用藥。

一男子素嗜酒﹐因暴風寒衣薄﹐遂覺倦怠﹐不思飲食半日﹐至睡後﹐大發徧身疼痛如被杖﹐微惡寒。天明診之﹐六脈浮大﹐按之豁然﹐左爲甚。予作極虛受風寒治之﹐人參爲君﹐黃﹑白術﹑歸身爲臣﹐蒼術﹑甘艸﹑木通﹑漧葛爲佐﹐使大劑與之﹐至五帖後﹐通身汗如雨﹐凡三易被得睡﹐覺來諸癥悉除。

白術陳皮漧葛蒼術﹝各三錢﹞人參川芎﹝各錢半﹞黃歸身木通﹝各一錢﹞甘艸﹝五分﹞上分三帖﹐水煎服。

盧兄年四十九歲﹐自來大便下血﹐脈來沈遲澀﹐面黃神倦者二年矣。九月間﹐因勞倦發熱﹐自服參蘇飲二帖﹐熱退﹐早起小勞﹐遇寒﹐兩手背與面紫黑﹐昏僕﹐少時卻醒﹐身大熱﹐妄語﹐口漧﹐身痛﹐至不可眠﹐脈之三部不調﹐微帶數﹐重取虛豁﹐左手大於右手。以人參二錢半﹐帶節麻黃﹑黃各一錢﹐白術二錢﹐當歸五分﹐與三五帖得睡﹐醒來大汗如雨卽安。兩日後再發﹐脇痛咳嗽﹐若睡時嗽不作而妄語﹐且微惡寒﹐診其脈似前而左略帶緊。予曰﹕此體虛再感寒也。再以前藥加半夏﹑茯苓﹐至十餘帖﹐再得大汗而安。後身倦不可久坐﹐不思飲食﹐用補中益气去涼藥﹐加神曲﹑半夏﹑砂仁﹐五七十帖而安。

一丈夫因勞倦發熱甚倦﹐不可以傷寒治之。用人參﹝四錢﹞白芍藥陳皮當歸﹝各三錢﹞黃﹝三錢半﹞蒼術﹝二錢﹞木通﹝一錢﹞甘艸﹝少﹞上分三帖﹐水煎溫服。

一丈夫發熱五日﹐倦甚﹐略渴﹐得洪脈﹐不甚數﹐略重則散大﹐此內傷癥也。用白術﹝二錢﹞人參陳皮柴胡﹝各錢半﹞黃蒼術﹝各一錢﹞木通﹝六分﹞甘艸﹝少﹞上分二帖﹐水煎服。

一大夫倦甚﹐口漧發熱﹐汗不出。用陳皮﹝三錢﹞人參白術蒼術﹝各二錢﹞漧葛﹝錢半﹞黃木通﹝各一錢﹞上分二帖﹐水煎服。

一丈夫發熱振﹐倦怠口渴。

人參白術白芍柴胡﹝各二錢﹞陳皮﹝三錢﹞黃﹝一錢﹞木通﹝錢半﹞甘艸﹝少﹞上分四帖﹐水煎熱飲。

王孺人因辛苦發熱。

芍藥﹝五錢﹞白術﹝三錢半﹞人參當歸﹝各二錢﹞陳皮﹝一錢﹞川芎甘艸木通﹝各錢半﹞上分四帖﹐水煎溫服。

第四女發熱﹐冒風冷。

麻黃人參﹝各五分﹞蒼術﹝一錢﹞甘艸﹝少﹞上水煎﹐溫服。

上十方﹐皆補養中气兼發散之劑。

杭州葉君章﹐臘月因齋素中饑而冒寒作勞﹐遂患發熱頭痛。醫與小柴胡湯﹐遂自汗﹐神昏﹐耳聾﹐目不見物。予診其脈大如指﹐似有力﹐熱不退。與人參﹑黃﹑白術﹑熟附﹑炙甘艸作大劑之﹐一日而汗少﹐二日而熱減半﹐耳微有聞﹐目能視物。初用藥至四帖﹐前藥中加蒼術與兩服﹐再得汗而熱除。本日遂去蒼術﹑附子﹐又與前藥作小劑服﹐三日而安。

呂仲修年六十六歲﹐正月間因忍饑冒寒作勞﹐頭疼惡寒發熱﹐骨節皆疼﹐無汗﹐至次日妄語﹐熱愈甚﹐而妄語時止時作﹐熱亦不爲十分。自服參蘇飲兩帖﹐汗不出﹐又再進一服﹐以衣覆取汗大出﹐而熱不退。至第四日﹐予診其脈﹐兩手皆洪數﹐而上爲甚。此因饑而冒寒﹐加之作勞﹐陽明經𨿽受寒气﹐不可攻擊﹐當急以大劑補之﹐以回其虛﹐俟胃气充實﹐自能出汗而解。遂以參﹑﹑白術﹑歸身﹑陳皮﹑炙甘艸﹐每帖加熟附子一片﹐一晝夜服五帖。至第三日﹐口稍幹﹐言語有次﹐諸癥𨿽解而熱未退﹐遂去附子﹐加白芍。又兩日思食﹐卻作肉羹間與之。又三日﹐精神全。二日許﹐自汗出而熱退﹐診其脈不數﹐洪脈卻尙有些﹐洪脈作大脈論﹐年髙而誤汗﹐此後必有虛癥見﹐又與前藥。至次日言﹐我大便自病來不曾更衣﹐今穀道逼痛﹐坐努責狀如不堪﹐醫者必欲投大黃﹑巴豆等劑。予謂大便非實祕﹐爲是气因誤汗而虛﹐不得充腹﹐無力可努﹐仍與前補藥以肉粥及蓯蓉與之一日半﹐煎濃蔥椒湯浸下體﹐方下大便軟塊者五六枚。診其脈仍舊大未斂﹐此因气血未得回復﹐又與前藥兩帖﹐經兩日﹐小便不通﹐少腹下妨悶﹐頗爲所苦﹐但仰臥則點滴而出。予曰﹕補藥服之未盡﹐於前藥內倍加參﹑大劑服兩日﹐小便方利而安。

陶明節年十九歲﹐不憚勞﹐不息農作﹐忽一日因勞倦大發熱而渴﹐恣飲冷泉水數碗﹐次日熱退﹐目不識人﹐言語謬誤﹐自言肚痛不能轉側﹐飲食不進﹐身戰掉不自持。又二日﹐求予診之。兩手澀而大﹐而上爲甚。

遂於气海灸三十壯﹐用白術二錢﹐黃二錢﹐熟附一片﹐陳皮五分﹐與十帖不效﹐又增發熱微渴﹐余癥仍在﹐卻可進二匙稀粥。予曰﹕此气欲利而血未應也﹐於前藥內去附子加當歸以和血﹐因有熱﹐加人參一錢半﹐服三十帖而安。

﹝海﹞黃湯治傷寒兩感﹐拘急﹐三焦气虛﹐自汗﹐及手足汗出﹐或手背偏多﹐或肢體振搖﹐腰腿沈重﹐面赤目紅﹐但欲睡眠﹐頭面壯熱﹐兩脇熱甚﹐手足自溫﹐兩手心熱﹐自利不渴﹐大便或難或如常度﹐或口漧咽燥﹐或渴欲飲湯不欲飲水﹐或少欲飲水﹐嘔噦間作﹐心下滿悶﹐腹中疼痛﹐或時喜笑﹐或時悲哭﹐或時太息﹐或時語言錯亂﹐疑作譫言狂語者非也﹐神不守舍耳。始得病於寤寐之間﹐或恐悸﹐頭項不甚痛﹐行步只如舊﹐此陰盛陽虛之故也。兩手脈浮沈不一﹐或左或右﹐往來不定﹐有沈澀弱微弦五種陰脈形狀﹐按之全無力﹐浮之損小﹐沈之亦損小﹐皆陰脈也﹐宜先緩而後急﹐緩宜用黃湯。

黃湯方

人參生薑黃芩白茯苓白術白芍藥﹝各一兩﹞甘艸﹝七錢﹞嘔者加藿香﹑陳皮﹝各五錢﹐﹞甚者加漧薑﹝炮一錢。﹞上咀﹐水煎﹐量癥加減多少用之。如大便祕結者﹐調中丸主之。

調中丸方

人參白術白茯苓漧薑甘艸﹝各等分﹞上爲末﹐煉蜜丸﹐每兩作十丸﹐或五丸﹐每服一二丸﹐水少許煎服。若病急者﹐黃湯每服加漧薑一錢﹐大便結者﹐理中丸主之。

理中丸方

人參白術漧薑﹝炮﹐恐熱﹐以生薑代之﹞甘艸﹝炙﹞上等分爲末﹐煉蜜丸﹐每兩作五丸﹐白湯化下﹐先緩後急也。若尢急者﹐無汗宜附子漧薑甘艸湯。若自汗者﹐宜白術附子甘艸湯。量脈癥可於四逆湯﹐或眞武湯﹐或通脈四逆湯選用之。

﹝垣﹞馮內翰侄櫟年十六﹐病傷寒﹐目赤而煩渴﹐脈七八至﹐醫欲承气湯下之﹐已煮熟矣。偶東垣從外來﹐馮告之故。東垣切脈大駭曰﹕幾殺此兒﹐彼以脈數爲熱﹐今脈七至﹐是極熱也﹐殊不知至眞要大論云﹕病有脈從而病反者何﹖岐伯對曰﹕脈至而從﹐按之不鼓﹐諸陽脈皆然。此陰盛格陽於外﹐非熱也。取姜附來﹐吾以熱因寒用之法治之。治藥未就﹐而病者爪甲已靑﹐頓服八兩﹐汗漸出而愈。

上七法﹐補兼發散﹐隨所見癥加姜附﹐甚者熟附﹐微者漧薑﹐又甚者姜附兼施﹐皆反治法也。

﹝丹﹞盛孺人年四十歲﹐外冷內熱﹐身疼頭痛﹐倦怠﹐脈虛微澀。

川芎柴胡芍藥﹝各半兩﹞羌活黃柏﹝各二錢﹐炒﹞南星﹝一錢﹞甘艸﹝炙﹐三分﹞上分兩帖﹐生薑三片﹐水煎熱服。

沈材妻年五十餘﹐滿身骨節痛﹐半日以後發熱﹐黃昏至半夜卻退。

蒼術陳皮羌活﹝各一錢﹞白術﹝錢半﹞木通炒柏通艸﹝各五分﹞上咀﹐水煎溫服。

丁親家於久瘧後﹐暑月涉水﹐又勞苦﹐腿HT痛﹐漸漸渾身痛﹐脇亦痛﹐發熱﹐脈卻澀﹐不甚數。

予曰﹕此勞倦乏力。治用白術黃蒼術陳皮﹝各一錢﹞人參黃柏﹝酒炒。各五分﹞木通﹝三分﹞甘艸﹝炙﹐二分﹞上咀﹐水煎﹐下龍薈丸。

小阿婆午後發熱﹐徧身痛﹐血少﹐月經黑色﹐大便閉。用芍藥﹝五錢﹞黃芩蒼術﹝各三錢﹞黃柏﹝酒炒﹞木通﹝各二錢﹞上咀﹐水煎服。

上四方兼補發散﹐隨所見脈癥﹐加炒柏﹑龍薈﹐皆正治法也。

陳小娘年二十﹐發熱目閉﹐開口則熱甚﹐渴思水解﹐脈澀而濁混﹐此食痰也。治用黃芩甘艸木通﹝各五分﹞陳皮白術漧葛﹝各一錢﹞黃連桔梗﹝各六分﹞上咀﹐水煎﹐下保和丸二三十丸。

一丈夫因恐發熱﹐心不安﹐用南星﹑白茯苓各五錢﹐朱砂二錢﹐以上爲六帖。再用人參當歸柴胡﹝各三錢﹞黃芩川芎木通﹝各二錢﹞甘艸紅花﹝各五分﹞上分四帖﹐水二盞半﹐入金銀器同煎﹐至一盞﹐去渣﹐熱調服。

上二方兼補發散﹐隨所見癥﹐加食積痰藥。

﹝海﹞

神術湯

治內傷冷凍飲料﹐外感寒邪無汗者。

蒼術﹝制﹞防風﹝各二兩﹞甘艸﹝一兩﹐炒﹞上咀﹐加蔥白﹑生薑同煎服。如太陽癥發熱惡寒脈浮而緊者﹐加羌活二錢。如太陽癥脈浮緊中帶弦數者﹐是兼少陽也﹐加柴胡二錢。如太陽癥脈浮緊中帶洪者﹐是兼陽明也﹐加黃芩二錢。婦人服者加當歸﹐或加木香湯﹐或加本湯各二錢。如治吹奶﹐煎成調六一散三五錢﹐神效。

又神術湯六气加減例﹕太陽寒水司天﹐加羌活﹑桂枝﹐余歲非時變寒亦加﹐冬亦加。

陽明燥金司天﹐加白芷﹑升麻﹐余歲非時變涼濕亦加﹐秋亦加。

少陽相火司天﹐加黃芩﹑地黃﹐余歲非時變雨濕亦加﹐夏亦加。

太陰濕土司天﹐加白術﹑本﹐余歲非時變熱濕亦加﹐夏末秋初亦加。

少陰君火司天﹐加細辛﹑獨活﹐余歲非時變熱亦加﹐春末夏初亦加。

厥陰風木司天﹐加川芎﹑防風﹐余歲非時變溫和亦加﹐春亦加。

以上神術湯六气加減法﹐非止爲司天之气設也。至於歲之主气與月建日時同﹐前應見者皆當隨所見根據上例加減之。按海藏此論﹐與戴人云病如不是當年气﹐看與何年運气同﹐便向此中求妙法﹐方知皆在至眞中之歌相表裏﹐實發前人之所未發也。蓋海藏此論﹐所謂某气司天加某藥者﹐治常气之法也﹐所謂隨所應見加減者﹐治變气之法也。戴人所謂看與何年同气求治法者﹐亦治變气之法也。能將二公之法擴充行之﹐則《內經》運气之本義燦然矣。夫《內經》論運气﹐有常气﹐有變气。常气者有定紀﹐如某年屬某气司天當寒﹐某年屬某气司天當熱是也。變气者﹐無定紀﹐如某年屬某气司天﹐當寒反變熱﹐當熱反寒是也。王氏注文釋以經無定紀之變气﹐作有定紀之常气﹐使後學皆以年歲占運气﹐而其應者十無一二﹐是以人莫之信﹐而其道湮晦久矣。二公生於數千百年之後﹐復啟其端而續之﹐與程朱續孔孟不傳之緒同功也。今僕謹於海藏逐年司天加藥之後﹐伸余歲變常之義﹐其意有不盡者﹐別述《運气類注》定之﹐同志之士﹐幸究心焉。

白術湯

治內傷冷物﹐外感風寒有汗者。

白術﹝三兩﹞防風﹝二兩﹞甘艸﹝一兩﹐炙﹞上咀﹐每服三錢﹐水一盞﹐姜三片﹐煎至七分﹐溫服﹐一日止一二服﹐待二三日漸漸汗少爲解。

又

白術湯

治傷寒﹐上解三陽﹐下安太陰。

白術﹝如汗之﹐攺用蒼術﹞防風﹝各一兩﹞上咀﹐水煎至七分﹐溫服﹐用後方加減。若發熱引飲者﹐加黃芩﹑甘艸。頭疼惡風者﹐加羌活散三錢﹕羌活一兩半﹐川芎七錢﹐細辛二錢半。﹝去蘆。﹞若身熱目痛者﹐加石膏湯四錢﹕石膏二錢﹐知母半兩﹐白芷七錢。

腹中痛者﹐加芍藥湯三錢﹕芍藥一兩﹐桂枝半兩。往來寒熱而嘔者﹐加柴胡散三錢﹕柴胡一兩﹐半夏半兩。

心下痞者﹐加枳實一錢。若有裏癥﹐加大黃一錢﹐量虛實加減之﹐邪去止服。

﹝潔﹞有汗不得服麻黃﹐無汗不得服桂枝﹐然春夏汗孔疏﹐𨿽有汗不當服桂枝﹐宜用黃湯和解之。秋冬汗孔閉﹐𨿽無汗不當服麻黃﹐宜用川芎湯和解之。春夏有汗﹐脈微而弱﹐惡風惡寒者﹐乃太陽癥﹐秋冬之脈也﹐宜用黃湯﹐無汗亦用川芎湯。秋冬有汗﹐脈盛而浮﹐發熱惡熱者﹐乃陽明癥﹐春夏之脈也﹐宜用黃湯﹐無汗亦用川芎湯。大抵有汗皆宜黃湯﹐無汗皆宜川芎湯主之。

黃湯

有汗則能止之。

白術黃防風﹝各等分﹞上咀﹐每服五七錢至一兩﹐水煎溫服。汗多惡風甚者﹐加桂枝。

川芎湯

無汗則能發之。

川芎蒼術羌活﹝各等分﹞上咀﹐每服五七錢至一兩﹐水煎熱服。無汗惡風甚者﹐加麻黃一二錢。

法云﹕五臟之脈﹐寸關尺也。今止言寸尺﹐陰陽也。若陽緩而陰急﹐表和而裏病﹐陰緩而陽急﹐裏和而表病。

﹝《本》﹞

黃建中加當歸湯

治發熱頭疼﹐脈浮數而尺中遲弱者﹐宜先服此藥補血﹐卻與麻黃桂枝輩。

黃當歸﹝各兩半﹞白芍桂枝甘艸﹝各一兩﹞上咀﹐每服五錢﹐姜三片﹐棗一枚﹐水煎﹐日三夜二服﹐如脈尙沈遲﹐再進一服。

﹝潔﹞有汗不得服麻黃﹐無汗不得服桂枝﹐若未瘥﹐則其變不可勝言﹐故立此法﹐使不犯三陽禁忌﹐解表神方。

九味羌活湯

﹝陶尙節注云﹕不問四時﹐但有頭疼骨節痛﹐發熱惡寒﹐無汗﹐脈浮緊者﹐宜用此湯﹐以代麻黃爲穩當。如頭疼發熱﹐惡風﹐自汗﹐脈緩者﹐宜用加減沖和湯﹐卽羌活湯中減蒼術﹐加白術﹑細辛﹐加黃是也。﹞羌活﹝一兩半。治太陽肢骨痛之主藥也﹐然非無爲之主﹐乃是撥亂反正之君也﹐故大無不通﹐小無不入﹐關節痛者﹐非此不降﹞防風﹝一兩半。治一身盡痛﹐乃卒伍卑賤之下職﹐一聽君命將令而行﹐隨所使引至之﹞細辛﹝半兩。治少陰腎經頭痛﹞川芎﹝一兩。治厥陰頭痛在腦﹞蒼術﹝雄壯上行之藥。能除濕下气及安太陽﹐使邪气不至傳足太陰脾也﹞白芷﹝一兩。治陽明經頭痛在額﹞生地﹝一兩。治少陰心熱在內﹞甘艸﹝一兩。能緩裏急調和眾藥﹐故有國老之稱也﹞黃芩﹝一兩。治太陰肺熱在胸﹞以上九味﹐𨿽爲一方﹐然亦不可執﹐執中無權﹐猶執一也﹐當視其經絡前後左右之不同﹐從其大小輕重之不一﹐增損用之﹐其效如神。用咀﹐水煎服。若急欲汗者﹐須熱服﹐以羹粥投之。若緩欲汗者﹐溫服﹐而不用湯粥投之。脈浮而不解者﹐先急後緩。脈沈而不解者﹐先緩後急。九味羌活湯﹐不獨解利﹐治雜病神效。

如中風行經者﹐加附子。中風祕澀者﹐加大黃。中風並三气合痺等癥者﹐各隨十二經絡﹑上下內外﹑寒熱溫涼﹑四時六气加減補瀉用之。煉蜜丸。亦可加生地各半﹐治傷寒兩感如神。用豆淋酒﹐治破傷風。

﹝《保》﹞和解四時傷寒﹐混解六經﹐不犯禁忌﹐

大白術湯

白術石膏防風羌活﹝各二錢﹞黃芩﹝五錢﹞白芷﹝錢半﹞知母﹝七錢﹞甘艸﹝一錢﹞枳實﹝半兩﹞細辛﹝三錢﹞上咀﹐每服半兩﹐水煎溫服。未解﹐更一服。春倍加防風﹑羌活。夏倍加黃芩﹐石膏。季夏淫雨倍加白術﹑白芷。秋加桂五錢。冬加桂八錢或一兩。

﹝海﹞

五積散

治陰經傷寒﹐脾胃不和﹐及感寒邪。

白茯苓濃朴芍藥當歸麻黃﹝去節﹞半夏﹝姜制。各三兩﹞漧薑﹝炮﹐兩半﹞人參川芎﹝各二兩﹞甘艸﹝兩半﹞白芷﹝四兩﹞枳殼﹝五兩﹞陳皮蒼術﹝新者﹐二十四兩﹞桔梗﹝十二兩﹞肉桂﹝一兩﹞上除枳殼﹑肉桂外﹐余並爲粗末﹐於大鍋內﹐文武火炒令黃熟不至焦﹐用紙攤在板上候冷﹐入枳殼﹑肉桂末和勻﹐入瓷盒內﹐每服二錢﹐水一盞﹐姜三片﹐同煎服。若傷寒﹐蔥白一莖﹐豆豉七粒﹐同煎﹐連服取汗。

若脾胃不和﹐內傷冷物﹐渾身疼痛﹐頭昏無力﹐胸膈不利﹐飲食不下﹐气脈不和﹐四肢覺冷﹐或睡裏虛驚﹐至晚心躁困倦﹐卽入鹽少許同煎。若陰經傷寒﹐手足逆冷﹐及虛汗不止﹐脈細疾﹐面靑而嘔﹐更宜加附子同煎。加減多少﹐並在臨時消息之。﹝《袖珍方》無人參。﹞

參蘇飲

治內外感一切發熱主藥。又云﹕前胡﹑葛根﹐自能解肌﹐枳殼﹑陳皮﹐自能寬膈﹐大治中焦滿痞。

凡有熱不得拘其所見﹐小兒室女尢宜服之。

前胡枳殼陳皮甘艸桔梗木香﹝各一錢﹞人參紫蘇漧葛半夏茯苓﹝各八分﹞上咀﹐每服四錢﹐用水一盞﹐生薑五片﹐棗一枚﹐煎服﹐不拘時。若素有痰者﹐候熱退﹐以二陳﹑六君子湯間服。

上方治痰飲停積﹐中脘閉塞﹐眩暈嘈煩﹐忪悸嘔逆﹐及痰飲中人﹐停畱關節﹐手腳曳﹐口眼歪斜﹐半身不遂﹐食已則嘔﹐頭疼發熱﹐狀如傷寒者﹐悉治之。一法用此藥三兩﹐加四物湯二兩﹐合和﹐名

茯苓補心湯

大治男子婦人虛勞發熱﹐或五心煩熱﹐並衄血﹑吐血﹑便血﹐及婦人下血過多致虛熱者﹐並宜服之。

或因用心太過發虛熱者﹐及往來寒熱者﹐用之神效。

柴胡散

治邪入經絡﹐體瘦肌熱﹐推陳致新﹐解利傷寒時疫﹐中伏暑。

柴胡﹝四兩﹞甘艸﹝一兩﹞上咀﹐水煎﹐食後熱服。此藥冬月可以潤心肺﹐止咳嗽﹐除壅熱﹐春夏可以禦傷寒時气﹐解毒﹐居常不可缺者。且倉卒可以易得﹐長幼皆宜服之。

﹝《山》﹞冒感﹐用帶根蔥煎湯嚼生薑﹐得汗愈。

上六方﹐通詳諸表方。元气不虛者服﹐效。

第二方﹐熱多者宜服之。

第三方﹐寒多者宜服之。

第四方﹐痰飲者宜服之。

第五﹑六方﹐倉卒宜備之。

﹝海﹞治傷寒外癥﹐全是下癥﹐大熱而脈反細﹐不可下者﹐瀉心湯主之。﹝方見傷寒。脈有力者﹐黃連瀉心湯﹐無力者﹐半夏瀉心湯。﹞﹝云﹞

人參散

治傷寒汗下後餘熱不退﹐或煩或渴面赤者。

人參山梔藍葉甘艸白蘚皮﹝各等分﹞上咀﹐每服五錢﹐水煎服。

﹝丹﹞《絮矩新書》謂有雜合邪者﹐當以雜合法治之。譬如惡寒發熱﹐得之感冒﹐明是外合之邪﹐已得浮數之脈﹐而气口又緊盛。明爲食所傷﹐病者又倦怠﹐脈重接俱有豁意﹐而胸膈痞滿﹐間引兩脇﹐其脈輕取又似乎弦﹐此又平昔多怒肝邪之所爲也。細取左尺大細沈弱﹐此又平時房勞之過也。治法宜以感冒一節且放後﹐先視其形色之彊弱濃薄﹐且以補中化食行滯淸涼胃火﹐而以姜辣行之﹐則中气稍回﹐傷滯稍行﹐津液得和﹐通體得汗﹐外感之邪自解。醫者不肯詳審求之﹐只顧表散外邪﹐又不推究兼見之邪脈﹐亦不窮問所得之病因﹐與性情之執著﹐巧施雜合治法﹐將見正气自虛﹐邪气愈固﹐皆拙工之過也。

﹝《本》﹞發熱惡寒﹐近似傷寒者﹐有五種。脈浮而緊﹐其人發熱而惡寒者﹐傷寒之候也。脈浮而數﹐其人發熱惡寒﹐或有痛處﹐是欲爲癰癤也。脈浮按之反澀﹐其人發熱惡寒﹐或膈實而嘔吐者﹐此是傷食也。脈浮而滑﹐其人發熱惡寒﹐或頭眩而嘔吐﹐此是風痰之癥也。脈浮而弦﹐其人發熱惡寒﹐或思飲食﹐此是欲化瘧疾也。能辧其脈﹐又能驗其癥﹐斯無誤矣。

﹝海﹞傷寒與雜癥相似藥不可差夫傷寒表癥﹐發熱惡熱而渴﹐與下雜癥同﹐但頭痛身熱﹐目痛鼻幹﹐不得臥﹐白虎主之﹐乃陽明經病也﹐正陽陽明气病﹐脈洪大﹐先無形也。雜病裏癥發熱惡熱而渴﹐但目赤者﹐病髒也﹐手太陰气不足﹐不能管領陽气也﹐宜以枸杞﹑生地﹑熟地之類主之﹐脈洪大﹐甚則嘔血﹐先有形也。

气病在裏﹐誤用血藥﹐無傷也﹐爲安血而益陰也。血病在裏﹐誤用气藥﹐如白虎湯者﹐非也﹐爲瀉肺而損陰也。

﹝垣﹞辧誤服白虎變癥。昔西臺掾葛君瑞﹐二月中病傷寒發熱﹐以白虎湯主之﹐病者面黑如墨﹐本癥遂不復見﹐脈沈細﹐小便不禁。東垣初不知也。及診之曰﹔此立夏以前誤服白虎﹐白虎大寒﹐非行經之藥﹐止能寒臟腑﹐不善用之﹐則傷衛气。本病曲隱於經絡之間﹐或投以大熱之藥﹐求以去陰邪﹐他癥必起﹐非所以救白虎也﹐可用溫藥升陽行經。有難者曰﹕白虎大寒﹐非大熱何以救君之癥﹐柰何﹖東垣曰﹕病隱經絡間﹐陽道不行﹐而本癥見矣﹐又何難哉。果如其言而愈。

﹝潔﹞大煩熱不止﹐晝夜無度﹐用八關大刺。﹝法見赤眼。﹞熱無度不可止﹐宜陷谷出血。

﹝《密》﹞徧身發熱如火﹐狂言妄語气虛者﹐補手三里。气實者﹐瀉足三里。

﹝《摘》﹞傷寒胸熱不已﹕大杼﹝五分﹐瀉﹞風門﹝五分﹐畱七呼﹞中府﹝乳上三肋間﹐動脈應手﹐刺入三分﹞缺盆﹝三分﹞傷寒胃熱不已﹕中脘﹝瀉﹞上廉﹝三分﹞下廉﹝八分﹞三里气沖傷寒四肢熱不已﹕雲門﹝三分﹐灸五壯﹞肩委中腰﹝在二十一椎節下間宛宛中﹐以挺伏地﹐舒身﹐兩手相重﹐支額縱四體﹐然後取其穴﹐鍼入五分﹐畱七呼﹐灸七十壯﹞﹝《集》﹞傷寒大熱不退﹕曲池﹝瀉﹞絕骨﹝補﹞傷寒熱退後再發熱﹕風門合谷行間絕骨

卷之三十傷寒部太陽病

惡寒

病有發熱惡寒者﹐發於陽也﹔無熱惡寒者﹐發於陰也。發於陽者﹐七日愈﹔發於陰者﹐六日愈。以陽數七陰數六故也。

發熱惡寒﹐脈浮屬太陽。﹝方論甚眾﹐並見發熱門太陽病條。﹞惡寒脈微而復利者﹐亡血也﹐四逆加人參湯主之。﹝王叔和原入霍亂門。﹞

四逆加人參湯

人參漧薑甘艸﹝各一兩﹞附子﹝一枝﹐去皮﹐煨﹞上咀﹐每服五錢﹐水煎溫服﹐日三。

少陰病﹐惡寒身倦而利﹐若利止手足溫者可治﹐利不止手足逆冷者不可治。﹝方論見下利。﹞少陰病﹐惡寒身倦﹐時煩欲去衣被者﹐可治﹐四逆無脈﹐不煩而躁者﹐死。﹝方論見但欲寐。﹞惡寒手足逆冷﹐若兼大汗拘急下利﹐四逆湯。﹝方論見下利。﹞若兼頭汗﹐心下滿﹐脈沈細﹐大便硬者﹐小柴胡湯。﹝方論見厥。﹞若夏月中暑﹐脈虛而渴﹐背惡寒者﹐白虎加人參湯。﹝方論見中暑。﹞若口中和﹐但欲寐者﹐灸之﹐宜附子湯。發汗後惡寒者﹐虛也。﹝論見發熱。﹞發汗病不解﹐反惡寒者﹐虛故也﹐芍藥甘艸附子湯主之。

芍藥甘艸附子湯方

芍藥白術﹝各二兩﹞甘艸﹝三兩﹞桂枝﹝四兩﹞附子﹝一枚﹐炮﹐去皮﹞上咀﹐每服五錢﹐水煎溫服。

太陽病下後﹐脈促胸滿者﹐桂枝去芍藥湯主之。

桂枝去芍藥湯方

桂枝﹝去皮﹞生薑﹝各兩半﹐切﹞甘艸﹝一兩﹐炙﹞大棗﹝六枚﹞上咀﹐每服五錢﹐水煎﹐溫服。

若微惡寒者﹐去芍藥加附子湯主之。﹝《活人》云﹕芍藥味酸﹐脈促胸滿﹐恐成結胸﹐故去芍藥﹐單用辛甘之味發散毒瓦斯也。﹞

桂枝去芍藥加附子湯方

桂枝生薑﹝各兩半﹞甘艸﹝一兩﹞大棗﹝六枚﹞附子﹝半个﹐去皮﹐炮﹞上咀﹐水煎溫服﹐每服五錢。

傷寒汗下後﹐心下痞而惡寒者﹐表未解也﹐先用桂枝湯解表﹐用大黃黃連瀉心湯攻痞。若痞而汗出惡寒者﹐表已解也﹐附子瀉心湯主之。﹝方論見痞。﹞陽明病胃家實﹐若汗多發熱惡寒者﹐表未解也﹐未可與承气湯。﹝方論見潮熱。﹞傷寒脈浮汗出﹐微惡寒﹐小便數﹐腳攣急者﹐忌服桂枝湯。﹝方論見厥。﹞

卷之三十傷寒部太陽病

惡寒續法

﹝《活》﹞大抵太陽病必發熱而惡寒﹐不可過覆衣被﹐及近火气﹐恐寒熱相搏﹐脈道沈伏﹐愈令病患寒不可遏。但去被徹火﹐兼飲以和表之藥﹐自然不惡寒矣。若婦人惡寒﹐尢不可近火﹐恐寒气入腹﹐血室結聚﹐鍼藥所不能治矣。

卷之三十傷寒部太陽病

惡風

發熱惡風爲表虛﹐屬太陽病。﹝方論見發熱太陽病條。﹞發汗後﹐遂汗漏不止﹐其癥似風濕相搏癥﹐背惡風﹐汗出﹐小便不利﹐四肢難屈伸﹐但心下不滿者﹐身不痛﹐用桂枝加附子湯。﹝方見自汗。﹞風濕相搏者﹐骨節煩疼﹐掣痛﹐用甘艸附子湯。﹝方見體痛。﹞身熱惡風﹐項彊脇滿﹐手足溫而渴者﹐用小柴胡湯。

﹝方論見脇痛。﹞

卷之三十傷寒部太陽病

惡風續法

﹝成﹞惡風者﹐見風至則惡矣。必居密室之內﹐幃帳之中﹐則坦然自舒。惡寒者﹐則不待風而自寒﹐𨿽身大熱而不欲去衣者是也。《活人》云﹕惡寒者﹐不當風而自憎寒。惡風者﹐當風而憎寒也。

卷之三十傷寒部太陽病

頭痛

發熱頭痛惡風者﹐屬太陽。﹝方論見發熱太陽病。﹞大便不利六七日﹐頭痛身熱﹐小便赤者﹐宜承气湯。

若小便利者﹐知不在裏仍在表也﹐宜桂枝湯。﹝論見胃實。﹞頭痛發熱﹐脈弦細者﹐屬少陽﹐宜小柴胡湯。﹝論見口苦。﹞若脈反沈者﹐當救裏﹐宜四逆湯。﹝論見發熱。﹞頭痛兼心下痞硬滿痛﹐苦眩冒﹐時如結胸者﹐刺大椎第一間肺兪﹑肝兪。﹝論見項彊。﹞若下後仍發熱無汗﹐小便不利者﹐桂枝去桂加茯苓白術湯。﹝方論見項彊。﹞若表解汗出﹐脇痛漧嘔者﹐宜十棗湯。﹝方論見脇痛。﹞頭痛﹐漧嘔吐涎沫者﹐用吳茱萸湯。﹝方論見吐。﹞若表解汗出﹐心下硬﹐引脇痛者﹐用十棗湯。若陽明胃實﹐反無汗而小便利﹐嘔咳﹐手足厥者﹐爲寒邪。﹝方論見胃實。﹞頭痛發熱﹐吐利者﹐爲霍亂。﹝方論見吐利。﹞濕家﹐病身痛發熱﹐面黃而喘﹐頭痛鼻塞而煩﹐其脈大能食者﹐納藥鼻中則愈。﹝方論見身痛濕痺條。﹞太陽病下之復脈細數者﹐頭痛未止。

卷之三十傷寒部太陽病

頭痛續法

﹝丹﹞一丈夫因浴冷水﹐發熱頭痛﹐脈緊﹐此有寒濕也﹐宜溫藥汗之。

蒼術麻黃漧葛﹝各錢半﹞甘艸﹝炙些﹞陳皮川芎﹝各二錢﹞分二帖服﹐得汗後知病退﹐又與下補藥。

芍藥﹝半兩﹞陳皮半夏﹝各三錢﹞白術蒼術人參木通﹝各二錢﹞甘艸﹝五分﹞分四帖﹐薑水煎服。

一婦人頭痛發熱而渴。

白術﹝半兩﹞陳皮川芎﹝各三錢﹞漧葛﹝二錢﹞木通﹝錢半﹞甘艸﹝炙些﹞上分四帖﹐水煎溫服。

﹝《活》﹞若已發汗﹐或未發汗﹐頭痛如破者﹐用連須蔥白湯。

連須蔥白湯方

蔥白﹝連須﹐切﹐半升﹞生薑﹝二兩﹞上以水二升﹐煮取一升﹐分二次溫服。再不止者﹐宜服後方。

葛根蔥白湯方

葛根芍藥知母﹝各半兩﹞蔥白川芎生薑﹝各一兩﹞上以水三升﹐煎至一升﹐熱服。

若非次頭疼﹐胸中滿﹐及發寒熱﹐脈緊而不大者﹐卽是膈上有涎﹐宜用瓜蒂末一錢﹐暖水調下﹐吐涎立愈。

﹝云﹞傷寒汗下後﹐頭痛起目眩者﹐宜

獨活湯

防風獨活旋復花當歸﹝各七錢﹞上咀﹐薑水同煎服。

傷寒熱病後﹐頭痛不止者﹐用

石膏川芎湯

石膏川芎﹝各一兩﹞上咀﹐每服五錢﹐水煎服。

﹝海﹞太陽頭痛﹐有汗桂枝湯﹐無汗麻黃湯。陽明頭痛﹐白虎湯。少陽頭痛﹐小柴胡湯。太陰頭痛﹐脈浮桂枝湯﹐脈沈理中湯。少陰頭痛﹐小柴胡湯。厥陰頭痛﹐外傷本經﹐桂枝麻黃各半湯。嘔而微吐苦水者﹐吳茱萸湯。

﹝垣﹞太陰頭痛者﹐必有痰也﹐少陰頭痛者﹐足寒而气逆也。蓋太陰少陰二經﹐𨿽不至頭﹐然痰與气逆壅於膈中﹐則頭上气不得暢降而爲痛也。

﹝云﹞如脈浮而頭痛﹐過在手足太陽﹐刺完骨﹑京骨。如脈浮而長﹐過在手足陽明﹐刺合谷﹑衝陽。如脈浮而弦﹐過在手足少陽﹐刺陽池﹑丘墟﹑風府﹑風池﹐此刺頭痛之法也。

﹝《集》﹞傷寒頭痛﹐刺合谷﹑攢竹。

卷之三十傷寒部太陽病

項彊

發熱惡風項彊者﹐屬太陽。﹝方論見發熱太陽病條。﹞項彊脇下滿﹐苦身熱惡風﹐手足溫而渴者﹐小柴胡湯。若下後不能食﹐身黃﹐小便難者﹐與柴胡湯必反重。﹝方論俱見脇痛。﹞太陽與少陽並病﹐頭項彊痛﹐或眩冒時如結胸﹐心下痞鞭者﹐當刺大椎第一間肺兪﹑肝兪﹐愼勿發汗﹐如發汗則譫語﹐脈弦﹐五六日譫語不止﹐當刺期門。

太陽與少陽並病﹐心下硬﹐頭項彊而眩者﹐當刺大椎﹑肺兪﹐愼勿下之﹐宜服桂枝湯。或下之仍頭項彊痛﹐翕翕發熱無汗﹐心下滿﹐微痛﹐小便不利者﹐桂枝去桂加茯苓白術湯主之。﹝注云﹕心下滿痛﹐小便利者﹐成結胸﹐小便不利﹐爲停飲﹐故加苓﹑術以行之。﹞

桂枝去桂加茯苓白術湯方

芍藥生薑茯苓白術﹝各兩半﹞甘艸﹝一兩﹞大棗﹝六枚﹞上咀﹐每服五錢﹐水煎溫服﹐小便利卽愈。

結胸﹐亦項彊如柔狀者﹐大陷胸丸主之。

項彊卒口噤﹐背反張爲。﹝方論見。﹞

卷之三十傷寒部太陽病

身體痛

發熱惡寒﹐身體痛者﹐屬太陽病﹐麻黃湯﹑大靑龍湯是也。若兼心下支結者﹐柴胡桂枝湯。若兼下利淸谷腹脹者﹐先以四逆溫裏﹐後以桂枝發表。﹝方論見發熱太陽病條。﹞若尺脈遲者﹐血少﹐榮气不足﹐《活人》先以黃建中湯養其血﹐俟尺脈回﹐卻用柴胡等湯和解之。身體疼痛﹐脈沈﹐發熱頭痛不瘥者﹐四逆湯。﹝方論見發熱。﹞若少陰但欲寐﹐手足寒者﹐附子湯。﹝方論見但欲寐。﹞發汗後﹐身體痛﹐脈沈遲者﹐

桂枝加芍藥生薑人參新加湯

主之。

桂枝人參﹝各兩半﹞芍藥生薑﹝各二兩﹞甘艸﹝一兩﹞大棗﹝六枚﹞上咀﹐每服五錢﹐水煎溫服。

身體痛下利。﹝方論見下利條。﹞身體痛﹐吐利﹐爲霍亂。﹝方論見吐利條。﹞身體痛﹐手足寒﹐若脈沈﹐但欲寐者﹐附子湯。﹝方論見但欲寐。﹞若大汗出﹐熱不去﹐內拘急﹐自利惡寒者﹐四逆湯。

﹝方論見下利。﹞若夏月中暑﹐脈虛而渴者﹐白虎加人參湯。﹝方論見中暑。﹞身痛如被杖﹐面目靑﹐咽痛者﹐爲陰毒﹐升麻鱉甲去雄黃蜀椒湯。﹝方論見陰毒。﹞太陽病﹐關節疼痛而煩﹐脈沈而細者﹐此名濕痺。濕痺之候﹐小便不利﹐大便反快﹐但當利其小便。

﹝《活人》「脈沈細」作「沈緩」。﹞濕家之爲病﹐身盡痛﹐發熱而煩﹐身黃如燻﹐可與麻黃加術湯發其汗﹐愼不可以大劑攻之。

麻黃加術湯方

麻黃﹝三兩﹐去節﹞桂枝﹝二兩﹞甘艸﹝一兩﹐炙﹞杏仁﹝十个﹐去皮尖﹞白術﹝四兩﹞上咀﹐先以水煮麻黃﹐去沫﹐入諸藥煎﹐溫服﹐覆取微汗。

濕家病身上疼痛﹐發熱﹐面黃而喘﹐頭痛﹐鼻塞而煩﹐其脈大﹐自能飲食﹐腹中和無病﹐病在頭中寒濕﹐故鼻塞﹐納藥鼻中則愈。﹝納鼻藥方見發熱。﹞濕家其人但欲汗出﹐背彊﹐欲得被覆向火﹐若下早則噦﹐胸滿﹐小便不利﹐舌上如胎者﹐以丹田有熱﹐胸中有寒﹐渴欲得水而不能飲﹐則口煩躁也。濕家下之﹐額上汗出﹐微喘﹐小便利者死﹐若下利不止者亦死。

上濕痺﹐《活人書》爲中濕﹐脈沈細爲沈緩﹐小便自利者﹐術附湯。小便不利者﹐甘艸附子湯﹑五苓散﹐而不及麻黃加術湯﹐並納鼻藥。蓋麻黃﹑納鼻﹐皆是表藥﹐而非脈沈緩之劑故也。

風濕相搏﹐骨節煩疼掣痛﹐不能屈伸﹐近之則痛劇﹐汗出短气﹐小便不利﹐惡風不欲去衣﹐或身微腫者。

甘艸附子湯

主之。

甘艸白術﹝各一兩﹞桂枝﹝二兩﹞附子﹝一枚﹐炮﹞上咀﹐水煎溫服﹐作四劑。﹝《活人》云﹕身腫者加防風一兩﹐悸气小便不利者加白茯苓一兩半。﹞傷寒八九日﹐風濕相搏﹐身疼體煩﹐不能轉側﹐不嘔不渴﹐脈浮虛而澀者﹐桂枝附子湯主之。若其人大便硬﹐小便自利者﹐去桂加白術湯主之。

桂枝附子湯方

桂枝﹝一兩二錢﹞附子﹝一枚﹐炮﹞甘艸﹝六錢﹐炙﹞大棗﹝四枚﹞生薑﹝切﹐一兩﹞上咀﹐每服五錢﹐水煎溫服。

白術附子湯方

白術﹝三兩﹞附子﹝一枚﹐炮﹐去皮﹞甘艸﹝二兩﹐炙﹞生薑﹝兩半﹞大棗﹝六枚﹞上咀﹐水三升﹐煮一升﹐分三服﹐溫服。一服覺身癢﹐半日許再服﹐三服都盡﹐其人如冒狀﹐勿怪﹐卽是術附並走皮中﹐逐水气未得除故耳。

病者一身盡疼﹐發熱﹐日晡而劇者﹐多風濕。此病傷於汗後當風﹐或久傷取冷所致也﹐可與麻黃杏仁薏苡湯。

麻黃杏仁薏苡湯方

薏苡仁麻黃﹝各半兩。去節﹐湯泡﹞甘艸﹝一兩﹐炙﹞杏仁﹝十枚﹐去皮尖﹞上咀﹐每服四錢﹐水煎溫服。有微汗者避風。

風濕身重﹐脈浮汗出惡風者﹐防己黃湯。﹝方見身重。﹞問曰﹕風濕相搏﹐一身盡疼痛﹐法當汗出而解﹐值天陰雨不止﹐醫云此可發汗﹐汗之病仍不愈者﹐何也。

答曰﹕發其汗﹐汗大出者﹐但風气去﹐濕气在﹐故不愈也。若治風濕者發其汗﹐但微微自欲汗出者﹐風濕俱去也。

卷之三十傷寒部太陽病

體痛續法

﹝垣﹞風濕相搏﹐一身盡痛者﹐補中益气湯加羌活﹑防風﹑升麻﹑本﹑蒼術治之。如病去勿再服﹐以諸風藥損人元气而益其病故也。

﹝海﹞神術湯﹐治風濕惡寒﹐脈緊無汗。白術湯﹐治風濕惡風﹐脈緩有汗。﹝俱見續傷寒發熱條。﹞上二術湯﹐治風濕﹐又當隨癥加減。其詳並見條﹐及白術﹑神術二湯後。

﹝《活》﹞

杏仁湯

療風濕身體疼痛﹐惡風微腫。

桂枝﹝二兩﹞麻黃﹝去節﹐湯泡﹐幹﹞芍藥天門冬﹝去心。各一兩﹞生薑﹝兩半﹞杏仁﹝二十五枚﹐去皮尖﹐炒﹞上咀﹐每服五錢﹐水煎溫服。

﹝垣﹞

麻黃復煎湯

治陰室中汗出懶語﹐四肢困倦乏力﹐走疰疼痛。乃下焦伏火不得伸﹐浮而躁熱﹐汗出﹐一身疼痛﹐蓋風濕相搏也。以麻黃髮汗﹐漸漸發之。在經者﹐亦宜發汗。況值季春之月﹐脈緩而遲﹐尢宜發之﹐令風濕去而陽气升﹐困倦乃退﹐血气俱得生旺也。

麻黃﹝去節﹐用水五盞﹐先煎令沸去沫渣﹐再煎至三盞﹐方入下藥﹞黃﹝各二錢﹞白術人參柴胡根防風生地﹝各五分﹞甘艸﹝三分﹞羌活黃柏﹝各一錢﹞杏仁﹝三个﹐去皮尖﹞上咀﹐作一服﹐入麻黃湯﹐煎至一盞﹐臨臥服﹐勿飽服。

當歸拈痛湯治濕熱爲病﹐身體疼痛。﹝方見諸痺門一身盡痛條。﹞

卷之三十一傷寒部

陽明病

問曰﹕病有太陽陽明﹐有正陽陽明﹐有少陽陽明﹐何謂也﹖答曰﹕太陽陽明者﹐脾約是也。正陽陽明者﹐胃家實是也。少陽陽明者﹐發汗﹑利小便﹐胃中燥﹑煩﹑實﹑大便難是也。陽明之爲病﹐胃家實也。問曰﹕緣何得陽明病﹖答曰﹕太陽病﹐發汗若下若利小便者﹐此亡津液﹐胃中漧燥﹐因轉屬陽明﹐不更衣﹐內實﹐大便難者﹐此名陽明病也。傷寒脈浮而緩﹐手足自溫者﹐是爲系在太陰。太陰者﹐身當發黃﹐若小便利﹐不能發黃﹐至七八日﹐大便硬者﹐爲陽明病也。陽脈實﹐因發其汗﹐汗出多者﹐亦爲太過﹐太過爲陽絕於裏﹐亡津液﹐大便因硬也。陽明病﹐若能食爲中風﹐不能食爲中寒。陽明病﹐但頭眩不惡寒﹐故能食而咳﹐其人必咽痛﹐若不咳者﹐咽不痛也。陽明病﹐不能食﹐攻其熱必噦﹐所以然者﹐胃中虛冷故也﹐以其人本虛﹐故攻其熱必噦也。陽明病﹐脈遲﹐食難用飽﹐飽則微煩頭眩﹐必小便難﹐此欲作谷疸﹐下之腹滿如故。所以然者﹐脈遲故也。陽明病﹐欲解時﹐從申至戌上。傷寒嘔多﹐𨿽有陽明癥﹐不可攻也。陽明病﹐面合赤色﹐不可攻之﹐攻之必發熱﹐色黃﹐小便不利也。陽明病﹐心下硬滿者﹐不可攻之。攻之﹐利遂不止者死﹐利止者愈。

卷之三十一傷寒部陽明病

胃實不大便

傷寒不大便六七日﹐頭痛有熱者﹐與承气湯。其小便淸者﹐知不在裏﹐仍在表也﹐須當發汗﹐若頭痛者必衄﹐宜桂枝湯。陽明病﹐脈浮無汗而喘者﹐發汗則愈﹐宜麻黃湯。陽明病﹐脇下硬滿﹐大便不利而嘔﹐舌上白胎者﹐可與小柴胡湯。若上焦得通﹐津液得下﹐胃气因和﹐身然汗出而解。

陽明中風﹐脈弦浮大﹐而短气﹐腹滿﹐脇下及心痛﹐久按之气不通﹐鼻幹﹐不得汗﹐嗜臥﹐一身及面目悉黃﹐小便難﹐有潮熱﹐時時噦﹐耳前後腫﹐刺之小瘥﹐外不解。病過十日﹐脈續浮者﹐與小柴胡湯﹔脈但浮無餘癥者﹐與麻黃湯﹔若不小便﹐腹滿加噦者﹐不治。

陽明中風﹐口苦咽漧﹐腹滿微喘﹐發熱惡寒﹐脈浮而緊。若下之﹐則腹滿小便難也。﹝許學士云﹕宜小柴胡湯。﹞陽明腹滿﹐脈浮緊﹐口苦咽漧而喘﹐若發熱汗出﹐不惡寒反惡熱﹐身重者﹐忌發汗﹐忌加燒鍼﹐忌下也。﹝論見自汗。﹞陽明病﹐脈浮而緊者﹐必潮熱發作有時﹔但浮者﹐必盜汗出。

上胃家實不大便﹐𨿽三尺之童﹐亦知可下也。殊不知仲景之法﹐𨿽有胃實癥﹐若表未解﹐及有半表者﹐亦先用桂枝﹑柴胡以解外﹐然後視虛實消息之也。

陽明病﹐自汗出﹐若發汗﹐小便自利者﹐此爲津液內竭﹐𨿽硬不可攻之﹐當須自欲大便時﹐宜用蜜煎導而通之。若土瓜根及入豬膽汁皆可導之。

蜜煎導法

用蜜七合﹐入銅器中﹐微火熬﹐稍凝似飴狀﹐攪之勿令焦﹐候可丸﹐以手捏作挺子﹐令頭銳﹐大如指﹐長二寸許。乘熱急作之﹐納穀道中﹐用手急捺住﹐欲大便時乃去之。又﹐

豬膽汁方

用大豬膽一个﹐瀉汁和醋少許﹐和勻灌入穀道中﹐如飯時頃﹐大便自去。

太陽病﹐寸緩﹑關浮﹑尺弱﹐其人發熱汗出﹐復惡寒﹐不嘔﹐但心下痞者﹐此以醫下之也。如其不下者﹐病患不惡寒而渴者﹐此轉屬陽明也。小便數者﹐大便必硬﹐不更衣十日﹐無所苦也。渴欲飲水﹐少少與之﹐但以法救之。渴者﹐宜五苓散。陽明病﹐本自汗出﹐醫更重發汗﹐病已瘥﹐尙微煩不了了者﹐此大便必硬故也。

以亡津液﹐胃中漧燥﹐故令大便硬。當問其小便日幾行﹐若本小便日三四行﹐今日再行﹐故知大便不久出。今爲小便數少﹐以津液當還入胃中﹐故知不久必大便也。

陽明病﹐潮熱﹐不大便六七日﹐恐有燥糞﹐欲知之法﹐少與小承气湯﹐轉矢气者﹐有燥屎﹐可攻﹔若不轉矢气者﹐無燥糞﹐不可攻。﹝方論見潮熱。﹞陽明病﹐汗出﹐大便硬而譫語者﹐宜小承气湯。﹝方見譫語。﹞不大便腹滿者﹐宜下之﹐若但繞臍痛者﹐則爲燥屎﹐宜承气湯。若心下至小腹滿痛者﹐則爲結胸﹐宜陷胸湯。﹝方見腹痛。﹞陽明病不吐不下﹐心煩者﹐宜調胃承气湯。陽明病﹐發熱汗出﹐此爲熱越﹐不能發黃也。但頭汗出﹐身無汗﹐汗劑頸而還﹐小便不利﹐渴飲水漿者﹐此爲瘀熱在裏﹐身必發黃﹐茵陳湯主之。小便不利﹐大便乍難乍易﹐有微熱﹐喘冒不臥者﹐宜大承气湯。﹝論見不得臥。﹞陽明癥﹐其人喜忘者﹐必有蓄血。所以然者﹐本有久瘀血﹐故令喜忘﹐屎𨿽硬﹐大便反易﹐其色必黑﹐宜抵當湯下之。﹝方見蓄血。﹞無盡裏癥﹐下後脈數不解﹐消穀易飽﹐六七日不大便者﹐有瘀血﹐宜抵當湯。傷寒六七日﹐目中不了了﹐睛不和﹐無表裏證﹐大便難﹐身微熱者﹐此爲實也﹐急下之﹐宜大承气湯。趺陽脈浮而澀﹐浮則胃气彊﹐澀則小便數﹐浮澀相搏﹐大便難﹐其脾爲約﹐麻仁丸主之。

麻仁丸

﹝丹溪云﹕气實而表藥也。﹞麻仁﹝一升﹞芍藥濃朴﹝去皮﹐姜制﹞枳實﹝各四兩﹞杏仁大黃﹝煨。各八兩﹞上爲末﹐蜜和丸﹐如桐子大﹐米飲下二三十丸﹐未知﹐益之﹐每日三服。

陽明口燥﹐但欲漱水不欲咽者﹐此必衄。﹝《活人》云﹕輕則犀角湯﹐重則抵當湯。﹞﹝許學士﹞有一士人家病二人﹐皆旬日矣﹐一則身熱無汗﹐大便不通﹐小便如澀﹐神昏而睡﹐診其脈長大而實﹐予用承气下之而愈。一則陽明自汗﹐大便不通﹐小便利﹐津液少﹐口漧燥﹐其脈亦大而虛﹐作蜜煎三易之﹐下燥糞得溏利而解。其家曰﹕皆陽明不通﹐何以治之異﹖予曰﹕二癥𨿽相似﹐然自汗小便利者﹐不可蕩滌五臟﹐爲無津液也。然則傷寒大癥相似﹐兩癥稍有不同﹐宜仔細斟酌。正如格局看命﹐𨿽年月日時皆同﹐而貴賤窮通不相侔者﹐於一時之中有淺深﹐故知不可不謹。

陽明病發多反無汗﹐其身如虫行皮中狀者﹐此久虛故也。陽明病﹐反無汗而小便利﹐三日嘔而咳﹐手足厥者﹐必頭痛﹐若不咳嘔﹐手足不厥者﹐頭不痛。﹝注云﹕小便利者﹐寒邪內攻﹔肢厥頭痛﹐寒邪外攻也。﹞陽明胃實﹐脈浮無汗而喘﹐宜麻黃湯。﹝論見胃實有表條。﹞陽明病﹐無汗﹐小便利﹐心中懊者﹐身必發黃﹐宜茵陳蒿湯。

脈浮而數﹐能食﹐不大便者﹐此爲實﹐名曰陽結也﹐期十七日當劇。脈沈而遲﹐不能食﹐身體重﹐大便硬﹐名曰陰結也﹐期十四日當劇。

少陰病﹐但欲寐﹐腹脹不大便者﹐承气湯主之。﹝論見但欲寐。﹞

卷之三十一傷寒部陽明病

胃實續法

﹝《集》﹞傷寒大便不通﹕期門﹝一云章門﹞照海﹝海﹞已寒丸治陰癥服四逆﹐數日不大便﹐躁渴者。﹝方見躁條。﹞

卷之三十一傷寒部陽明病

自汗

﹝成﹞自汗者﹐謂不因發散而自然汗出也。

問曰﹕陽明外癥云何﹖答曰﹕身熱汗自出﹐不惡寒﹐反惡熱也。問曰﹕病有得之一日﹐不發熱而惡寒﹐何也﹖答曰﹕𨿽得之一日﹐惡寒將自罷﹐卽自汗出而惡熱也。問曰﹕惡寒何故自罷﹖答曰﹕陽明居中土﹐萬物所歸﹐無所復傳﹐始𨿽惡寒﹐二日自止﹐此爲陽明病也。傷寒轉屬陽明者﹐其人然微汗出也。

﹝《本》﹞太陽初得病時﹐發其汗﹐先出不徹﹐因轉屬陽明也。汗出身熱不惡寒﹐便譫語者﹐宜承气湯。

﹝論見譫語。﹞陽明病發熱汗多者﹐急下之﹐宜大承气湯。

﹝許﹞有人患傷寒﹐目痛﹐鼻幹﹐不得臥﹐大便不通﹐尺寸脈俱大﹐已數日。一夕汗出﹐予謂速以大柴胡湯下之﹐醫駭曰﹕陽明自汗﹐津液已涸﹐法當用蜜煎﹐何苦須用下藥。予謂曰﹕子𨿽知蜜煎爲穩當﹐還用大柴胡湯﹐此仲景不傳之妙﹐公安能知之。予力爭﹐竟投大柴胡湯二帖﹐愈。仲景論陽明之病﹐多汗者﹐急下之。

人多謂已是自汗﹐若又下之﹐豈不表裏俱虛。又如論少陰雲﹐少陰病一二日﹐口漧燥者﹐急下之。人多謂病發於陰﹐得之日淺﹐但見漧燥﹐若更下之﹐豈不陰气愈甚。舉此二端﹐則其可疑者不可勝數﹐此仲景之書﹐世人罕能讀也。予謂仲景稱急下之者﹐亦猶急當救表急當救裏之說。凡稱急者有三變。謂才覺汗未至津液漧燥﹐便速下之﹐則爲徑捷﹐免致用蜜煎也。若胸中識得了了﹐自無可疑﹐若未能了﹐誤用之﹐反不若蜜煎之爲穩也。

陽明脈浮而緊﹐咽燥口苦﹐腹滿而喘﹐發熱汗出﹐不惡寒反惡熱﹐身重。若發汗﹐則心憒憒﹐反譫語。若加燒鍼﹐必怵惕﹐躁不得眠。若下﹐則胃中空虛﹐客气動膈﹐心中懊﹐舌上胎者﹐梔子豉湯主之。若渴欲飲水﹐口漧舌燥者﹐白虎加人參湯主之。若脈浮發熱﹐渴欲飲水﹐小便不利者﹐豬苓湯主之。﹝注云﹕脈浮發熱口苦者﹐邪在表﹔脈緊自汗腹瞞不惡寒者﹐邪在裏﹐此表裏俱有邪宜和解。﹞陽明欲食﹐小便反不利﹐大便自調﹐其人骨節疼﹐翕翕如有熱狀﹐奄然發狂﹐然汗出而解﹐此水不勝穀气﹐與汗共並﹐脈緊則愈。

陽明病﹐若中寒不能食﹐小便不利﹐手足然汗出﹐此欲作痼瘕﹐必大便初硬後溏﹐所以然者﹐以胃中冷﹐水谷不別故也。

太陽病﹐發熱汗出﹐不惡寒者﹐爲柔。﹝論見。﹞太陽病﹐吐後汗出﹐不惡寒﹐發熱﹐關上脈細數﹐曰小逆。

﹝論見發熱。﹞汗出身熱不惡寒﹐裏癥﹐前條陽明病是也。汗出身熱惡風寒者﹐宜桂枝湯。﹝論見發熱。﹞兼項彊痛者﹐桂枝加葛根湯。﹝論見項彊。﹞兼骨節煩疼﹐不得屈伸﹐小便不利者﹐甘艸附子湯。﹝論見風濕身熱條。﹞若發汗後遂漏不止﹐惡風者﹐桂枝附子湯。﹝論見後條。﹞若夏月中暑﹐自汗﹐身熱惡寒﹐脈微弱﹐口渴足冷者﹐白虎加人參湯主之。﹝方論見中者。﹞傷寒汗出而渴者﹐五苓散主之。不渴者﹐茯苓甘艸湯主之。

汗出心下痞滿有二癥﹕其痞按之濡軟不痛而惡寒者﹐宜附子瀉心湯﹔其痞按之硬﹐引脇痛﹐而身體不惡寒者﹐宜十棗湯。﹝方論見痞條。﹞太陽病發汗﹐遂漏不止﹐其人惡風﹐小便難﹐四肢急﹐難以屈伸者﹐桂枝加附子湯主之。

桂枝加附子湯

附子﹝制﹐一个﹞桂枝﹝去皮﹐二兩﹞生薑﹝一兩半﹞甘艸﹝炙﹐一兩﹞大棗﹝六枚﹞上咀﹐每服五錢﹐水煎溫服。

﹝許﹞有一人得太陽癥﹐因發汗﹐汗不止﹐惡風﹐小便澀﹐足攣而不伸。予診其脈浮而大﹐浮爲風﹐大爲虛。予曰﹕在仲景方中有兩癥﹐大同而小異。一則小便難﹐一則小便數﹐用藥少瘥﹐卽有千里之失。仲景第七癥云﹕太陽發汗﹐遂漏不止﹐其人惡風﹐小便難﹐四肢微急﹐難以屈伸者﹐桂枝加附子湯。第十六癥云﹕傷寒脈浮﹐自汗出﹐小便數﹐心煩﹐微惡寒﹐腳攣急﹐反以桂枝湯攻表﹐此誤也﹐得之便數﹐咽中幹﹐煩躁吐逆。

一則漏風小便難﹐一則自汗小便數﹐或惡風﹐或惡寒﹐病各不同也。予用第七癥桂枝加附子湯﹐三啜而汗止﹐佐以甘艸芍藥湯﹐足便得伸。

二陽並病﹐太陽病發汗不徹﹐因轉屬陽明﹐續自微汗出﹐不惡寒﹐其人面赤﹐躁煩短气﹐不知痛處﹐但坐更發汗則愈。﹝論見面赤。﹞發汗已﹐身灼熱者﹐名風溫。風溫爲病﹐脈浮汗出﹐身重多眠﹐宜葳蕤湯。﹝論見風溫。﹞發汗後﹐大汗出﹐胃中幹﹐煩躁不得眠﹐欲得飲水者﹐少少與之。﹝論見不得眠。﹞動气在左﹐發汗則頭眩汗不止﹐筋惕肉﹐此爲逆﹐難治。﹝治法見後續條。﹞汗下後﹐汗出而喘者﹐麻黃杏仁甘艸石膏湯。下後利不止﹐脈促﹐喘而汗出者﹐葛根黃芩黃連湯。﹝論俱見喘。﹞汗出下利﹐熱不去﹐厥逆惡寒者﹐四逆湯。

下利淸谷者﹐通脈四逆湯。﹝論俱見下利。﹞汗出下利有微熱者﹐其脈數自愈﹐脈緊未愈。﹝論見下利。﹞六七日後發熱而利﹐其人汗出不止者死。﹝論見下利。﹞脈緊反汗出﹐而咽痛吐利者﹐少陰病亡陽。吐利汗出﹐手足厥冷﹐脈微欲絕者﹐四逆湯。吐利止﹐汗出而厥﹐脈微欲絕者﹐通脈四逆加豬膽汁湯。﹝方論並見吐利。﹞脈陽微而汗出者﹐爲自和也﹐汗出多者爲太過。陽明汗多而渴者﹐不可與豬苓湯。脈浮自汗﹐若小便數﹐腳攣急者﹐不可與桂枝湯。

卷之三十一傷寒部陽明病

自汗續法

﹝海﹞太陽自汗桂枝湯。陽明自汗白虎湯。少陰自汗四逆湯。陽明癥﹐身熱﹐目痛﹐鼻幹﹐不得臥﹐不惡寒而自汗﹐或惡熱﹐而尺寸俱浮者﹐白虎湯主之。傷寒尺寸脈俱長﹐自汗大出﹐身表如冰石﹐脈傳至於裏﹐細而小﹐及瘧疾但寒不熱﹐其人動作如故﹐此陽明傳入少陰﹐戊合癸﹐卽夫傳婦也﹐白虎加桂枝主之。然脈𨿽細小﹐當以遲疾別之﹐此癥脈疾而非遲﹐故用此法。﹝白虎加桂枝湯方見瘧。如中暑自汗微惡寒者﹐亦宜服之。﹞《活》傷寒應發汗﹐而動气在左﹐不可發汗﹐發汗則頭眩汗出﹐筋惕肉﹐此爲逆﹐難治。先服防風白術牡蠣散﹐次服建中湯。

防風白術牡蠣散

治發汗多﹐頭眩汗出﹐筋惕肉。

防風牡蠣﹝炒成粉﹞白術﹝各等分﹞上爲細末﹐每服二錢﹐以酒調下﹐米飲亦得﹐日二三服。汗止後服小建中湯。

﹝成﹞或汗出發潤﹐與其出如油﹐或大如貫珠著身﹐出而不流﹐皆爲不治之癥。

﹝《集》﹞傷寒汗多不止﹕內庭﹝瀉﹞合谷﹝瀉﹞復澑﹝瀉﹞二陽並病﹐潮熱譫語﹐而手足汗出者﹔陽明病﹐短气腹滿﹐而手足然汗出者﹐俱宜大承气湯。﹝方論見潮熱。﹞陽明病﹐不能食﹐小便不利﹐手足然汗出者﹐胃冷欲作痼瘕﹐必大便初硬後溏。﹝論見自汗。﹞

卷之三十一傷寒部陽明病

不得臥

身熱﹐目疼﹐鼻幹﹐不得臥﹐尺寸脈俱長者﹐陽明受病也。病患小便不利﹐大便乍難乍易﹐時有微熱﹐喘冒不能臥者﹐有燥屎也﹐宜大承气湯。汗後大汗出﹐煩躁不得眠﹐欲飲水者﹐少少與之愈。﹝論見渴。﹞汗下後﹐不得眠﹐若反復顚倒﹐心中懊者﹐梔子豉湯。﹝方論見煩。﹞若但晝不得眠﹐夜安靜﹐不嘔不渴﹐無表癥﹐脈沈微﹐無大熱者﹐宜漧薑附子湯。﹝論見煩躁。﹞少陰病欲寐﹐二三日後﹐煩心不得臥者﹐黃連阿膠湯主之。﹝論見煩躁。﹞

黃連阿膠湯

黃連阿膠﹝各一兩﹞黃芩﹝五錢﹞芍藥﹝一兩﹞雞子﹝一个﹞上咀﹐水二盞﹐煎八分﹐去渣﹐納膠消盡﹐又納雞子黃攪勻﹐溫服﹐日三。

少陰病﹐下利欲寐﹐六七日後﹐咳而嘔渴﹐心煩不得眠者﹐宜豬苓湯。﹝論見下利。﹞少陰病﹐但欲寐﹐脈沈細﹐不煩﹐五六日變自利﹐煩躁不寐者死。﹝論見不得寐。﹞發熱下利﹐厥逆煩躁﹐不得臥者死。﹝論見下利。﹞

卷之三十一傷寒部陽明病

不得臥續法

﹝《活》﹞傷寒吐下後﹐心煩乏气﹐日夜不得眠者﹐酸棗仁湯主之。

酸棗仁湯

酸棗仁﹝一升﹞麥門冬﹝去心﹐一合﹞甘艸﹝炙﹐二錢半﹞知母﹝半兩﹞茯苓川芎漧薑﹝各一兩﹞上咀﹐每服四錢﹐水煎服。

傷寒大熱﹐漧嘔﹐呻吟錯語﹐不得眠者﹐

黃連解毒湯

主之。

黃連黃芩黃柏﹝各半兩﹞山梔﹝二錢﹞一方有阿膠﹝二錢﹞上咀﹐每服五錢﹐水煎服。如未知﹐再服﹐進粥﹐以此漸瘥。

傷寒瘥後﹐虛煩不得眠﹐心中懊者﹐

烏梅湯

主之。

梔子﹝炒﹐半兩﹞烏梅﹝去核﹐四个﹞黃芩甘艸﹝炙。各半兩﹞柴胡﹝一兩﹞上咀﹐每服四錢﹐姜三片﹐豉五十粒﹐煎至七分﹐去渣﹐溫服。

一本有竹葉七片。

卷之三十一傷寒部陽明病

潮熱

﹝成﹞潮熱者﹐若潮水之潮﹐其來不失時也。一日一發﹐指時而發者﹐謂之潮熱。若日三五發者﹐是卽發熱﹐非潮熱也。潮熱屬陽明﹐必於日晡時發者﹐乃爲潮熱。

陽明病﹐潮熱﹐大便微硬﹐可與大承气湯。不硬者﹐不與之。若不大便六七日﹐恐有燥糞﹐欲知之﹐可少與小承气湯﹐入腹中轉矢气者﹐此有燥糞﹐乃可攻之。若不轉矢气者﹐此但初頭硬﹐後必溏﹐不可攻之﹐攻之必脹滿不能食也。欲飲水者﹐與之則噦。其後發熱者﹐必大便復硬而少也﹐以小承气湯和之﹐不轉矢气者﹐愼不可攻也。

陽明病﹐脈遲﹐𨿽汗出不惡寒者﹐其身必重﹐短气腹滿而喘﹐有潮熱者﹐此外欲解﹐可攻裏也。手足然汗出者﹐此大便已硬也﹐大承气湯主之。若汗多微發熱惡寒者﹐外未解也﹐其熱不潮﹐未可與承气湯。若腹大滿不通者﹐可與小承气湯﹐微和胃气﹐勿令大泄下。

陽明病﹐胃實譫語而潮熱者﹐承气湯主之。

大承气湯

﹝海藏雲﹕濃朴去痞﹐枳實泄滿﹐芒硝軟堅﹐大黃泄實﹐必痞滿燥實四癥全者方可用之。﹞大黃﹝酒浸﹐一兩。治不大便地道不通﹐酒浸上行引大黃至巓而下﹞濃朴﹝二錢﹐姜制﹐治腹脹滿﹞枳實﹝一枚。治心下痞﹐按之良久气散痛緩﹐此並主心下滿﹐乃肝之气盛也﹞芒硝﹝一兩。

治腹中轉矢气﹐內有燥屎。本艸云﹕味辛寒潤燥﹞上咀﹐水二大盞﹐煎枳朴至一大盞﹐下大黃復煎至六分﹐去渣﹐入硝﹐又煎一二沸﹐溫服。如未利﹐再作與服﹐以通爲度。

小承气湯

﹝海藏雲﹕大黃泄實﹐濃朴去痞﹐必痞實全者可用。﹞大黃﹝酒浸﹐一兩﹞濃朴﹝姜制﹐二錢﹞枳實﹝炒﹐一枚﹞上咀﹐同上法煎﹐溫服﹐以利爲度﹐不利再服。

不大便﹐舌燥﹐心下滿痛﹐而日晡小有潮熱者﹐宜大陷胸湯。﹝論見結胸。﹞陽明病﹐發潮熱﹐大便溏﹐小便自利﹐胸脇滿不去者﹐小柴胡湯主之。﹝陽明爲病﹐胃實是也。今便溏而言陽明病者﹐謂陽明外癥身熱汗出﹐不惡寒反惡熱之病也。﹞陽明中風﹐脈弦浮大﹐短气﹐腹滿﹐脇下及心痛﹐鼻幹﹐不得汗﹐嗜臥﹐身黃﹐小便難﹐時時噦而潮熱者﹐小柴胡加茯苓主之。

傷寒十三日不解﹐胸脇滿而嘔﹐日晡時發潮熱﹐已而微利﹐此必柴胡癥﹐下之而不得利﹐今反利者﹐知醫以丸藥下之﹐非其治也。潮熱者實也﹐先宜小柴胡湯以解外﹐後以

柴胡加芒硝湯

主之。

柴胡﹝一兩﹞黃芩人參甘艸﹝炙﹞生薑﹝以上各五錢﹞半夏﹝湯浸﹐三个﹞大棗﹝三枚﹞芒硝﹝一兩﹞每服五錢﹐水一盞半﹐煎至八分﹐去渣﹐納芒硝﹐更微沸溫服。

陽明病﹐脈浮緊者﹐必潮熱發作有時。﹝論見胃實有表條。﹞

卷之三十一傷寒部陽明病

潮熱續法

﹝《活》﹞冬月陽明潮熱﹐脈浮而緊者﹐發作有時﹐但脈澀者﹐心盜汗﹐黃芩湯主之。﹝方見下利。﹞

卷之三十一傷寒部陽明病

譫語

陽明爲病﹐胃家實是也。胃實則譫語﹐故譫語宜入陽明門。陽明病﹐譫語﹐發潮熱﹐脈滑而疾者﹐小承气湯主之。因與承气湯一盞﹐腹中轉矢气者﹐更服一盞。若不轉矢气﹐勿更與之。明日不大便﹐脈反微澀者﹐裏虛也﹐爲難治﹐不可更與承气湯。陽明病﹐譫語﹐有潮熱﹐反不能食者﹐胃中必有燥屎五六枚﹐若能食者﹐但硬﹐亦宜大承气湯下之。二陽並病﹐太陽病罷﹐但發熱﹐手足汗出﹐大便難而譫語者﹐下之則愈﹐宜大承气湯。陽明病﹐其人多汗﹐以津液出﹐胃中燥﹐大便必硬﹐硬則譫語﹐小承气湯主之。若一服譫語止﹐勿更服。

汗出譫語者﹐必有燥糞在胃中﹐此爲風也﹐須下之﹐必過經乃可下﹐下之若早﹐語言必亂﹐以表虛裏實﹐故下之則愈﹐宜大承气湯。夫實則譫語﹐虛則鄭聲。﹝譫語者﹐謂亂語無次第﹐數數更端也。鄭聲者﹐謂鄭重頻煩也﹐只將一句舊言重疊頻言之﹐終日殷勤不換他聲也。蓋神有餘則能機變而亂語﹐數數更端。神不足則無機變﹐而只守一聲也。﹞傷寒四五日﹐脈沈而喘滿﹐沈爲在裏﹐而反發其汗﹐津液越出﹐大便爲難﹐表虛裏實﹐久則譫語。﹝成無己謂鄭聲爲鄭衛之聲﹐非是﹐前辧已明。﹞少陽病﹐發汗後﹐及小便數﹐腳攣急﹐誤與桂枝攻表後﹐若胃不和譫語者﹐少與調胃承气湯。﹝方論見厥。﹞三陽合病﹐腹滿身重﹐難以轉側﹐口不仁而面垢﹐譫語遺尿﹐發汗則譫語﹐下之則額上生汗﹐手足逆冷﹐若自汗出者﹐白虎湯主之。﹝論見身重。﹞汗發多﹐亡陽譫語者﹐不可下﹐與柴胡桂枝湯和其榮衛﹐以通津液﹐後自愈。發汗多﹐又重發汗者﹐亡其陽﹐譫語脈短者死﹐脈自和者不死。諸逆發汗﹐病微者瘥﹐劇者言亂﹐目眩者死。

形作傷寒﹐其脈不弦緊而弱﹐弱者必渴﹐脈澀者必譫語﹐弱者發熱﹐脈浮﹐解之當汗出愈。

太陽病﹐火劫汗後﹐身黃﹐小便難﹐身體枯燥﹐頭汗腹滿﹐微喘﹐或不大便﹐久則譫語。﹝論見頭汗。﹞太陽病﹐二日反躁﹐乃熨其背而大汗出﹐火熱入胃﹐胃中水竭躁煩﹐必發譫語﹐十餘日振栗自下利者﹐此爲欲解也。故其汗從腰以下不得汗﹐欲小便不得﹐反嘔﹐欲失溲﹐足下惡風﹐大便硬﹐小盒飯數而反不數﹐及多﹐大便已﹐頭卓然而痛﹐其人足心必熱﹐穀气下流故也。少陽病咳﹐咳而下利﹐譫語﹐小便難者﹐被火气劫汗故也。吐﹑下﹑汗﹑溫鍼後譫語﹐柴胡湯癥罷者﹐此爲壞病﹐知犯何逆﹐以法治之。﹝論見壞癥。﹞胸滿譫語﹐若下後煩驚﹐小便不利﹐身重不可轉側者﹐柴胡加龍骨牡蠣湯主之。﹝方論見驚。﹞陽明病﹐下血譫語者﹐此爲熱入血室﹐但頭汗出者﹐刺期門﹐隨其實瀉之﹐然汗出則愈。腹滿譫語﹐脈浮緊者﹐刺期門。﹝論見腹滿。﹞太陽少陽並病﹐發汗則譫語﹐脈弦﹐五六日譫語不止者﹐宜刺期門。﹝論見項彊。﹞婦人發熱﹐經水適來﹐譫語﹐爲熱入血室。若熱除脈遲者﹐身涼﹐胸滿如結胸狀者﹐刺期門。若晝則明了﹐暮則譫語者﹐無犯胃气及上二焦﹐必自愈。《活人》以小柴胡湯主之。﹝論見婦人傷寒。﹞傷寒十三日不解﹐過經譫語者﹐以有熱也﹐當以承气湯下之。若小便利者﹐大盒飯硬﹐而反下利﹐脈調和者﹐知醫以丸藥下之﹐非其治也。若自下利者﹐脈當微厥﹐今反和者﹐此爲內實﹐調胃承气湯主之。若下利譫語者﹐有燥屎也﹐宜小承气湯。﹝方見潮熱。﹞上下利譫語﹐其曰脈調和而手足和小便利者﹐陽也﹐故用承气下之。其脈當微厥。反少陰但欲寐﹐被火气劫汗﹐譫語﹐小便難者﹐陰也。故當用補劑和之。﹝但欲寐﹑下利﹑譫語俱見下利少陰條。﹞﹝許﹞有人病傷寒下利﹐身熱神昏﹐多困譫語﹐不得眠﹐或者見下利﹐便以譫語爲陰虛癥。予曰﹕此亦小承气癥。眾駭曰﹕下利而服小承气﹐仲景之法乎﹖予曰﹕此仲景之法也。仲景云﹕下利而譫語者﹐有燥糞也﹐屬小承气湯而得解。予嘗讀《素問》云﹕微者逆之﹐甚者從之﹐逆者正治﹐從者反治﹐從多從少﹐視其事也。

帝曰﹕何謂反治﹖岐伯曰﹕塞因塞用﹐通因通用。王冰注云﹕大熱內結﹐注瀉不止﹐熱宜寒療﹐結復須除﹐以寒下之﹐結散利止﹐則通因通用也。正合於此﹐又何疑焉。

直視譫語喘滿者死﹐下利者亦死。譫語妄言﹐身微熱﹐脈浮大﹐手足溫者生﹐逆冷脈沈細者﹐不過一日死矣。

卷之三十一傷寒部陽明病

譫語續法

﹝《素》﹞譫語者﹐气虛獨言也。﹝全文見診。愚用參﹑﹑歸﹑術等劑治譫語﹐得愈有百十數﹐豈可不分虛實﹐一槪用黃連解毒﹑大小承气等湯以治之乎。﹞﹝《難》﹞脫陽者見鬼。﹝仲景謂亡陽譫語亦此義。﹞﹝海﹞黃湯治傷寒﹐或時悲哭﹐或時嬉笑﹐或時太息﹐或語言錯亂失次﹐世疑作譫語狂言者﹐非也﹐神不守室耳。兩手脈浮沈不一﹐舉按全無力﹐浮之損小﹐沈之亦損小﹐皆陰脈也﹐甚者用調中丸或理中丸。

﹝二方並見發熱下。﹞﹝丹﹞浦江鄭兄年二十歲﹐九月間發熱頭痛﹐妄言見鬼﹐醫與小柴胡湯數帖﹐熱愈甚。予視之﹐形肥﹐面亦帶白﹐卻喜筋骨稍露﹐診其脈弦大而數實﹐脈本不實﹐涼藥所致。此因勞倦成病﹐與溫補藥自安。遂以參﹑術爲君﹐苓﹑芍爲臣﹐黃爲佐﹐附子一片爲使﹐與二帖而癥不減。或曰﹕脈旣數大﹐狂熱而又大渴﹐用附子誤矣。予曰﹕此虛癥而誤投寒涼之藥﹐人肥而脈左大於右﹐事急矣﹐非加附子﹑參﹑術﹐焉能有急效。再與一帖﹐乃去附子﹐作大劑與服﹐至五十帖﹐得大汗而愈。自後又補養兩月﹐气體方始平復。

一人五月內患譫語﹐大發熱﹐肢體不能舉﹐喜冷凍飲料。診其脈洪大而數。用黃﹑茯苓濃煎如膏﹐卻用涼水調與之﹐三四服後﹐病者昏睡如死狀﹐但顏色不攺﹐气息如常﹐至次早方醒﹐諸癥悉退而安。

盧兄汗後﹐再發熱妄言﹐呂仲修汗後熱不退﹐亦妄言﹐陶明節熱退後不識人﹐言語謬妄﹐皆用參﹑﹑術﹑歸等補劑而愈。信哉﹐譫語屬虛者﹐十居八九。

﹝《活》﹞大小便硬﹐手足冷﹐脈微細者﹐必鄭聲也﹐當服溫藥白通湯。海藏用黃加漧薑湯。﹝方見傷寒發熱下。﹞侯輔之脈極沈細﹐外熱內寒﹐肩背胸脇斑出十數點﹐語言狂亂。或曰﹕發斑譫語非熱乎﹖予曰﹕非也。陽爲陰逼﹐上入於肺﹐傳之皮毛﹐故斑出。神不守舍﹐故錯語如狂﹐非譫語也。肌表𨿽熱﹐以手按之﹐須臾冷透如冰。與姜附等藥數日﹐約二十餘兩﹐得大汗而愈。後因再發﹐脈又沈遲﹐三四日不大便﹐與理中丸﹐三日內約半斤﹐其病全愈。以此知侯公之狂﹐非陽狂之狂﹐乃失神之狂﹐卽陰虛也。

﹝《活》﹞大便祕﹐小便赤﹐手足溫﹐脈洪數者﹐必譫語也﹐宜用調胃承气湯。

﹝海﹞治老幼及虛人傷寒五六日﹐昏冒言妄﹐小便或淋或澀﹐起臥無度﹐或煩而不得眠﹐並宜白虎湯加山梔一錢。

﹝《斗》﹞治熱病及時疫﹐心躁狂亂奔走﹐狀似癲癇﹐言語不定﹐久不得汗﹐及時疫不知人事者。以人中黃不拘多少﹐入罐內用泥封固﹐武火半日﹐去火候冷﹐取出於地上以盆蓋半日許﹐研細如面﹐新汲水調下三錢﹐或未退﹐再服愈。﹝人中黃卽屎也。﹞

卷之三十一傷寒部陽明病

狂亂

火劫汗後亡陽﹐心驚狂﹐起臥不安者﹐桂枝去芍藥加蜀漆牡蠣龍骨救逆湯。﹝方論見驚。﹞汗家重發汗﹐必恍惚心亂﹐小便已陰痛﹐與禹餘糧丸。﹝方見痞。﹞小腹滿﹐發狂﹐或身黃者﹐宜抵當湯。﹝論見發熱方見蓄血。﹞遺尿狂言﹐目反直視者﹐此爲腎絕。﹝論見大法。﹞

卷之三十一傷寒部陽明病

狂亂續法

﹝《活》﹞病患煩躁﹐狂走妄言﹐面赤咽痛﹐脈實潮熱﹐狂語如見鬼狀﹐此陽毒也。﹝治陽毒法見陽毒門。

表者陽毒升麻湯﹑黑奴丸﹐裏者大黃散。﹞﹝《本》﹞治傷寒發狂﹐棄衣奔走﹐逾墻上屋﹐

鵲石散

黃連寒水石﹝各等分﹞上爲細末﹐每服二錢﹐濃煎甘艸湯﹐候冷調下。

﹝云﹞傷寒心風狂妄者﹐宜

防風黃連湯

黃連大黃防風遠志茯神﹝各半兩﹞上爲細末﹐每服一兩﹐水煎服。

﹝海﹞黃湯治傷寒或歌或笑或悲哭﹐譫言妄語。﹝方見發熱下。﹞陳志仁傷寒狂妄﹐每欲狂走﹐四五人扶捉不定﹐脈虛數﹐用柴胡湯反劇﹐以參﹑﹑歸﹑術﹑甘艸﹑陳皮煎湯﹐一服狂定﹐再服安睡。

﹝《集》﹞傷寒發熱﹐不識尊卑﹕曲池﹑絕骨﹑百勞﹑湧泉。

﹝《甲》﹞熱汗不出﹐狂互引癲疾﹐合谷主之。

卷之三十一傷寒部陽明病

循衣摸牀

傷寒若吐若下後﹐不解﹐不大便五六日至十餘日﹐日晡所發潮熱﹐不惡寒﹐狂語如見鬼狀﹐若劇者﹐發則不識人﹐循衣摸牀﹐惕而不安﹐微喘直視﹐脈弦者生﹐澀者死。微者但發熱譫語者﹐大承气湯主之。

若一服利﹐止後服。太陽病﹐以火劫發汗﹐陰陽枯竭﹐虛燥或不大便﹐久則譫語﹐甚者至噦﹐手足躁擾﹐撚衣摸牀﹐小便利者可治。﹝論見頭汗。﹞﹝許﹞有人病傷寒﹐大便不利﹐日晡發潮熱﹐手循衣縫﹐兩手撮空﹐直視喘急﹐更數醫矣﹐見之皆走﹐此誠惡候﹐得之者十中九死。仲景𨿽有癥而無法﹐但云脈弦者生﹐澀者死。已經吐下﹐難以下藥﹐謾且救之。若大便得通﹐而脈弦者﹐庶可治也﹐與小承气湯一服而大便利﹐諸疾漸退﹐脈且微弦﹐半月愈。或問曰﹕下之而脈弦者生﹐此何意也﹖予曰﹕《金匱玉函》云﹕循衣妄撮﹐怵惕不安﹐微喘直視﹐脈弦者生﹐澀者死﹐微者但發熱譫語者﹐承气湯主之。予嘗觀錢仲陽《小兒直訣》云﹕手尋衣領及撚物者﹐肝熱也。此癥在《玉函》列於陽明部﹐蓋陽明者﹐胃也﹐肝有熱﹐邪淫於胃經﹐故以承气瀉之。且得弦脈﹐則肝平而胃不受克﹐此所謂有生之理。讀仲景論不能博通諸醫書以發明其隱奧﹐吾未之見也。﹝海藏雲﹕許學士作尋衣撮空是肝熱風淫末疾﹐此論誠當然﹐莫若以爲肺熱之邪﹐其人必妄言亂語。《難經》云﹕肺邪入心爲譫語。﹞

卷之三十一傷寒部陽明病

循衣摸牀續法

嘗治循衣摸牀者數人﹐皆用大補气血之劑﹐惟一人兼振﹑脈代﹐遂於補劑中略加桂二分﹐亦振止脈和而愈。

卷之三十一傷寒部陽明病

渴

病患不惡寒而渴者﹐此轉屬陽明也。﹝論見不大便。﹞服柴胡湯已渴者﹐屬陽明也﹐以法治之。傷寒脈浮﹐發熱無汗﹐其表不解者﹐不可與白虎湯。渴欲飲水﹐無表證者﹐白虎人參湯主之。﹝渴欲飲水無表證者﹐太陽癥罷轉屬陽明也。下二條意同﹐皆太陽轉屬陽明﹐故渴也。﹞服桂枝湯﹐大汗出後﹐大煩渴不解﹐脈洪大者﹐白虎加人參湯主之。傷寒病若吐若下後﹐七八日不解﹐熱結在裏﹐表裏俱熱﹐時時惡風﹐大渴﹐舌上干燥而煩﹐欲飲水數升者﹐白虎加人參湯主之。﹝王注云﹕若純在表則惡風無時﹐今表裏有熱﹐故時時惡風也。﹞傷寒無大熱﹐口燥渴﹐心煩﹐脈微﹐惡寒者﹐宜白虎加人參湯。陽明病脈浮緊﹐口苦腹滿而喘﹐若下後渴欲飲水﹐口漧舌燥者﹐白虎加人參湯主之。

白虎加人參湯

石膏﹝碎﹐四兩﹞知母﹝一兩半﹞甘艸﹝一兩﹞粳米﹝一合﹞人參﹝二錢﹞上咀﹐每服五錢﹐水煎溫服。

上白虎加人參五條﹐治表渴脈洪小便利者。

﹝《本》﹞有人初病嘔吐﹐俄爲醫者下之﹐已七八日﹐而內外發熱。予診之曰﹕當用白虎加人參湯。或曰﹕旣吐復下﹐且重虛矣﹐白虎可用乎﹖予曰﹕仲景云﹕若吐下後七八日不解﹐熱結在裏﹐表裏俱熱者﹐白虎加人參湯正相當也。蓋始吐者熱在胃脘﹐而脈至今虛大﹐三投湯而愈。仲景旣云﹕傷寒若吐下後七八日不解﹐表裏俱熱者﹐白虎加人參湯主之。又云﹕傷寒脈浮﹐發熱無汗﹐其表不解﹐不可與白虎。又云﹕脈浮滑﹐此以表有熱﹐裏有寒﹐白虎加人參湯主之。國朝林億校正﹐謂張仲景於此表裏自瘥矣。予謂不然﹐大抵白虎能除傷寒中渴﹐表裏發熱﹐故前後二癥或云表裏俱熱﹐或云表熱裏寒﹐皆可服之。一種脈浮無汗﹐其表不解﹐全是麻黃與葛根癥﹐安可行白虎也﹖林億見所稱表裏不同﹐便謂之瘥﹐是亦不思之過也。

太陽發熱﹐不惡寒而渴者﹐爲溫病。﹝論見溫病。《活人》葳蕤湯主之。發熱不惡寒者﹐以表解也﹐太陽病者﹐必頭痛身疼表未解也﹐此表裏兩癥皆兼見。﹞渴而下利屬少陰﹐其病但兼欲寐﹐小便白者﹐四逆湯。兼咳嘔不得眠﹐小便不白者﹐豬苓湯。兼自利純靑色水者﹐大承气湯。有熱者﹐白頭翁湯。﹝方論見下利。﹞消渴﹐气上衝心﹐心疼﹐饑不欲食﹐食則吐蛔﹐若下之則利不止﹐若欲飲水者﹐少少與之愈。﹝論見气上衝心。﹞太陽病發汗後﹐大汗出﹐胃中幹﹐煩躁不得眠﹐欲得飲水者﹐少少與之﹐令胃气和則愈。若脈浮﹐小便不利﹐微熱消渴者﹐五苓散主之。發汗已﹐脈浮數﹐煩渴者﹐五苓散主之。

陽明病﹐脈浮緊﹐口苦腹滿﹐發熱汗出不惡寒﹐若下後脈浮發熱﹐渴欲飲水﹐小便不利者﹐豬苓湯主之。

五苓散方

豬苓﹝去皮﹐二兩﹞澤瀉﹝一兩﹞白術﹝三兩﹞茯苓﹝去皮﹐二兩﹞桂枝﹝去皮﹐半兩﹞上咀爲散﹐每服三錢﹐白湯調下。﹝海藏雲﹕五苓散當服而不服之﹐谷消水去形亡﹐必就陽明燥火﹐戊胃發黃﹐故有調胃承气癥。不當服而服之﹐是爲犯本﹐小便彊利﹐津液重亡而成血癥﹐輕則桃仁承气湯﹐重則抵當湯主之。﹞

豬苓湯方

豬苓﹝去皮﹞茯苓阿膠澤瀉滑石﹝各半兩﹞上咀﹐每服五錢﹐水煎溫服﹐日三。

渴而頭汗﹐小便不利﹐兼脇滿﹐往來寒熱者﹐柴胡桂枝榦姜湯。兼發黃者﹐茵陳蒿湯。﹝論見頭汗。﹞表不解﹐心下有水气﹐漧嘔發熱﹐咳嗽而渴者﹐小靑龍湯去半夏加栝蔞根湯。﹝論見咳。﹞夏月汗出﹐惡寒身熱﹐足冷而渴者﹐爲中暑﹐白虎加人參湯及酒黃連主之。﹝方見中暑。惡寒身熱者﹐癥似表也﹐足冷者不可表。﹞發熱惡寒﹐腹滿汗出﹐小便利而渴者﹐爲肝乘脾﹐刺期門。﹝論見腹滿。﹞表解不惡寒而渴者﹐宜白虎湯。﹝方論見前陽明。﹞渴而脇滿﹐及往來寒熱﹐其癥未經汗者﹐小柴胡去半夏加人參栝蔞湯。若汗下後者﹐柴胡桂枝榦姜湯。﹝詳見脇痛並往來寒熱。﹞渴而心下硬痛﹐日晡潮熱﹐不大便者﹐爲結胸﹐宜大陷胸湯。若但硬不痛者﹐爲痞﹐與瀉心湯。不解反渴﹐而小便不利者﹐宜五苓散。﹝詳見結胸痞气二門。﹞病在陽明應汗之﹐反以冷水之灌之﹐其熱益煩﹐肉上粟起﹐意欲飲水﹐反不渴者﹐服文蛤散。

若不瘥﹐與五苓湯。﹝論見結胸。﹞

文蛤散方

文蛤﹝一兩。卽海蛤粉也。河間﹑丹溪多用之﹐大能治痰﹞上一味﹐爲散﹐沸湯調服方寸匕。

渴欲飲水﹐而不能飲者﹐丹田有熱﹐胸中有寒。﹝論見濕痺。﹞中風發熱﹐六七日不解而煩﹐有表裏癥﹐渴欲飲水﹐水入則吐者﹐名曰水逆﹐五苓散主之。

渴欲飲水﹐若太陽發汗後大汗出﹐煩躁不得眠者﹐及厥陰病气起衝心﹐心疼吐蛔者﹐少少與之愈。﹝論見前條及气上衝。﹞凡得時气病至五六日﹐而渴欲飲水﹐不能多﹐不當與之﹐何者﹖以腹中熱尙少﹐不能消之﹐更與水作病也。至七八日﹐大渴欲飲水者﹐猶當根據癥與之﹐與之常令不足﹐勿極意也﹐言能飲一斗﹐與五升。若飲而腹滿﹐小便不利﹐若喘若噦﹐不可與之。忽然大汗出﹐是爲自愈也。﹝《活人》云﹕凡病非大渴﹐不可飲水﹐若小渴咽漧者﹐少少咽潤之﹐令其胃中和乃佳。﹞凡得病反能飲水﹐此欲愈也。但聞病飲水自愈﹐小渴者亦彊與之﹐飲因成其禍﹐不可復救。﹝《活人》云﹕彊飲水致飲停心下滿結喘者﹐當以五苓散或陷胸湯主之。﹞下痢脈弱﹐脈數而渴者自愈。﹝論見下利。﹞渴而發熱﹐其脈不弦緊而浮弱者﹐汗出愈。﹝論見譫語。﹞陽明病﹐汗出多而渴者﹐不可與豬苓湯﹐以汗多胃中燥﹐與豬苓湯復利其小便故也。

上《活人》云﹕切戒太陽癥無汗而渴者﹐不可與白虎湯﹔陽明癥汗多而渴者﹐不可與豬苓湯。然太陽渴終不可與白虎耶﹖太陽癥得汗後﹐脈洪大而渴者﹐方可與之也﹔陽明渴終不可與五苓散耶﹖陽明癥小便不利﹐汗少脈浮而渴者﹐方可與之也。

卷之三十一傷寒部陽明病

渴續法

﹝羅﹞傷寒食少而渴者﹐當以和胃之藥止之﹐不可用涼藥止之﹐恐復損胃气﹐愈不能食也﹐白術﹑茯苓是也。

﹝海﹞秦二母病太陰病﹐三日不解﹐後嘔逆惡心﹐而脈不浮。與之半硫丸﹐二三服不止﹐復與黃建中湯﹐脈中極緊﹐無表裏病﹐胸中大熱﹐發渴引飲﹐皆曰陽癥。欲飲之水﹐予反與姜﹑附等藥﹐緊脈反沈細﹐陽猶未生﹐以桂﹑附﹑姜﹑烏之類﹐酒丸﹐與百丸接之﹐二日中十餘服﹐病患身熱﹐煩躁不寧﹐欲作汗也。又以前丸接之﹐覆以濃衣﹐陽脈方出而作大汗。翌日大小便始通﹐下瘀血一盆﹐如豬肝然。用胃風湯加桂﹑附三服﹐血止﹐其寒甚如此﹐亦世之未見也。

少陰癥﹐口燥舌漧而渴﹐尺寸脈俱沈﹐沈遲則四逆湯﹐沈疾則大承气湯。少陰口燥舌漧而渴﹐身表涼﹐脈沈細而虛者﹐瀉心湯主之﹐此有形無形藥也。

人參湯

治傷寒七八日﹐汗後心煩燥渴。

人參黃芩柴胡葛根﹝各一兩﹞川梔甘艸﹝炙。各半兩﹞上爲粗末﹐每服五錢﹐姜﹑棗煎﹐溫服。

﹝《活》﹞陽毒倍常﹐燥盛大渴者﹐黑奴丸主之。﹝方見陽毒。﹞風溫加渴甚者﹐宜栝蔞湯。﹝方見風溫。﹞中暑伏熱﹐累治不瘥﹐其人發渴不已﹐酒蒸黃連丸主之。﹝方見中暑。﹞﹝《脈》﹞熱病在腎﹐令人渴﹐口漧舌焦黃赤﹐晝夜欲飲水不止﹐腹大而脹﹐尙不厭飲﹐目無精光者﹐死不治。

卷之三十一傷寒部陽明病

嘔

傷寒發熱無汗﹐嘔不能食﹐而反汗出然者﹐是轉屬陽明也。食穀欲嘔者﹐屬陽明也﹐吳茱萸湯主之。

得湯反劇者﹐屬上焦也。腹痛欲嘔吐者﹐黃連湯主之。﹝方論見腹痛。﹞嘔而發熱者﹐小柴胡湯主之。發熱微惡寒﹐肢節煩疼﹐微嘔﹐心下支結﹐外癥未去者﹐柴胡加桂枝湯主之。

論見發熱。太陽病發熱惡寒﹐身體痛﹐嘔逆﹐脈緊者﹐名曰傷寒﹐麻黃湯癥。﹝論見發熱。﹞太陽與陽明合病﹐不下利﹐但嘔者﹐葛根加半夏湯主之。﹝《活人》云﹕頭疼身熱痛﹐肌熱目疼鼻幹﹐脈浮而長是也。﹞

葛根加半夏湯

葛根﹝二錢﹞麻黃生薑﹝各一錢半﹞甘艸芍藥桂枝﹝各一錢﹞半夏﹝二錢﹞大棗﹝二枚﹞上咀﹐以水一斗﹐先煎葛根﹑麻黃減二升﹐去白沫﹐納諸藥﹐煎服三升﹐溫服一升﹐覆取微汗。

嘔而往來寒熱﹐胸脇苦滿者﹐宜小柴胡。若兼下利者﹐乃太陽少陽合病﹐宜黃芩加半夏生薑湯。﹝論見往來寒熱及下利。﹞太陽過經十餘日﹐反二三下之﹐後四五日﹐柴胡癥仍在者﹐先與小柴胡湯。嘔不止﹐心下急﹐鬱鬱微煩者﹐爲末解也﹐與大柴胡湯下之愈。太陽病過經十餘日﹐心下溫溫欲吐﹐而心中痛﹐大便反溏﹐腹微滿﹐鬱鬱微煩。先此時自極吐下者﹐與調胃承气湯。若不滿者﹐不可與。但欲嘔﹐胸中痛﹐微溏者﹐此非柴胡癥﹐以嘔故知極吐下也。

﹝《本》﹞渴而飲水嘔者﹐柴胡不中與也。﹝論見脇痛。﹞先渴卻嘔者﹐爲水停心下﹐此屬飲家。﹝《活人》云﹕赤茯苓湯主之。﹞先嘔卻渴者﹐此爲欲解候也。

﹝《金匱》云﹕嘔思水者﹐少與之。﹞嘔而下利﹐有寒熱者﹐爲陽﹐宜黃芩湯﹑大柴胡湯。無熱者﹐爲陰﹐宜豬苓湯﹑眞武湯。﹝並見嘔利門。﹞嘔而脈弱﹐小便利﹐身熱見厥者﹐難治﹐四逆湯主之。

嘔而心煩﹐若汗吐下後者﹐梔子生薑豉湯。若未曾吐汗下後﹐兼咳而渴者﹐宜豬苓湯。﹝詳見不得眠。﹞嘔多𨿽有陽明胃實﹐不可攻之。﹝論見胃實。﹞嘔家有癰膿者﹐不可治﹐膿盡自愈。服桂枝嘔者﹐酒客病。﹝論見大法。﹞

卷之三十一傷寒部陽明病

漧嘔

漧嘔發熱﹐兼自汗惡風鼻鳴者﹐桂枝湯。兼表不解﹐有水气而咳者﹐小靑龍湯。﹝方見發熱。﹞漧嘔脇痛﹐若表解身涼﹐短气汗出﹐不惡寒者﹐十棗湯。若兼往來寒熱﹐脈沈緊者﹐小柴胡湯。﹝論見往來寒熱。﹞漧嘔下利﹐若兼表不解﹐發熱而咳者﹐小靑龍湯去麻黃加芫花湯。﹝論見咳。﹞若表身涼﹐脇痛﹐短气汗出者﹐十棗湯。﹝論見脇痛。﹞若因下後﹐心下痞硬滿﹐腹中雷鳴﹐日利數行者﹐甘艸瀉心湯。﹝論見痞。﹞若脈微厥逆者﹐宜白通湯。若用白通湯溫後利不止﹐厥逆無脈者﹐白通加豬膽汁湯。﹝論見下利。﹞漧嘔厥逆﹐若脈微下利者﹐通脈四逆湯﹑白通加豬膽汁湯。﹝論見下利。﹞若脈弦遲不利者﹐四逆湯。﹝論見吐。﹞

卷之三十一傷寒部陽明病

漧嘔續法

﹝仲﹞渴而飲水嘔者﹐柴胡不中與也。宜治膈間有水﹐赤茯苓湯主之。

赤茯苓湯

治傷寒嘔噦﹐心下滿﹐胸膈間有停水﹐頭眩心悸。

赤茯苓﹝一兩﹞半夏﹝姜制﹐半兩﹞橘紅芎﹝各半兩﹞人參﹝一兩﹞白術﹝半兩﹞上咀﹐每服四錢﹐姜五片﹐水煎服。

傷寒瘥後嘔者﹐有餘熱在胃脘也﹐竹葉石膏湯加生薑主之。

﹝海﹞

葛根湯

治傷寒漧嘔不止。

葛根人參﹝各一兩﹞茯苓﹝半兩﹞半夏﹝姜制﹐七錢半﹞白術﹝半兩﹞黃﹝七錢半﹞麥門冬﹝去心甘艸﹝炙。各一兩﹞上咀﹐每服三錢﹐生薑三片﹐棗二枚﹐同煎服。

卷之三十一傷寒部少陽病

口苦咽漧

少陽之爲病﹐口苦咽漧目眩也。﹝《活人》云﹕宜小柴胡湯。﹞少陽中風﹐兩耳無所聞﹐目赤﹐胸中滿而煩者﹐不可吐下﹐吐下則悸而驚。﹝誤吐气虛者悸﹐誤下血虛者驚。﹞傷寒脈弦細﹐頭痛發熱者﹐屬少陽。少陽不可發汗﹐發汗則譫語﹐此屬胃家﹐胃和則愈﹐胃不和則煩悸。

傷寒三日﹐少陽脈小者﹐欲已也。少陽欲解時﹐從寅至辰上。

陽明病﹐腹滿﹐脈浮緊﹐口苦咽漧而喘。若其人發熱惡寒﹐誤下之﹐則腹滿﹐小便難。若其人發熱不惡寒反惡熱﹐誤下之﹐則胃空虛﹐爲懊﹔誤下之﹐則譫語﹔誤加燒鍼﹐則不得眠。﹝論見腹滿。許學士云﹕宜小柴胡湯。﹞

卷之三十一傷寒部少陽病

眩

眩而口苦舌漧者﹐屬少陽。﹝論見口苦。﹞眩而心下硬﹐項彊者﹐屬太陽少陽並病﹐當刺大椎﹑肺兪。忌汗下。﹝論見項彊。﹞眩而胃實﹐若能食不惡寒者﹐中風﹔若飽則頭眩﹐小便難者﹐谷疸。皆屬陽明。﹝論見胃實。﹞太陽發汗後﹐仍發熱﹐心悸頭眩﹐身振振欲擗地者﹐眞武湯主之。﹝方論見戰振。﹞動气在左﹐誤汗則頭眩﹐汗不止﹐筋惕肉。﹝方論見動气。《活人》云﹕宜小建中湯。﹞諸逆誤汗而言亂目眩者死。﹝論見譫語。﹞頭眩脈沈緊﹐發汗則動經﹐身爲振振搖。﹝論見戰振。﹞

卷之三十一傷寒部少陽病

往來寒熱

﹝《本》﹞太陽病不解﹐轉入少陽者﹐脇下硬滿﹐漧嘔不能食﹐往來寒熱﹐尙未吐下﹐脈沈緊者﹐與小柴胡湯。若已吐下發汗溫鍼﹐譫語﹐柴胡癥罷﹐此爲壞病﹐知犯何逆﹐以法治之。傷寒五六日﹐中風﹐往來寒熱﹐胸脇苦滿﹐默默不欲飲食﹐心煩喜嘔﹐或胸中煩而不嘔﹐或渴﹐或腹中痛﹐或脇下痞硬﹐或心下悸﹐小便不利﹐或不渴﹐身有微熱﹐或咳者﹐小柴胡主之。血虛气盡﹐腠理開﹐邪气因入﹐與正气相搏﹐結於脇下﹐正邪分爭﹐往來寒熱﹐休作有時﹐默默不欲飲食者﹐臟腑相連﹐其病必下﹐邪髙病下﹐故使嘔也﹐宜

小柴胡湯

柴胡﹝二兩﹞黃芩人參甘艸﹝各三錢﹞半夏﹝姜制﹐六錢﹞上咀﹐每服五錢﹐生薑五片﹐棗二枚﹐同煎溫服﹐日三服。若胸中煩而不嘔﹐去半夏﹑人參﹐加栝蔞實一枚。苦渴者﹐去半夏﹐加人參三錢﹐栝蔞根一兩。若腹中痛者﹐去黃芩﹐加芍藥三分。若脇下痞硬﹐去大棗﹐加牡蠣一兩。心下悸﹐小便不利者﹐去黃芩﹐加茯苓一兩。若不渴﹐外有微熱者﹐去人參﹐加桂三分﹐溫覆取微汗愈。若咳者﹐去人參﹑大棗﹑生薑﹐加五味子半兩﹐漧薑三分。

凡柴胡病下之不罷者﹐復與柴胡湯﹐必蒸蒸而振﹐卻發熱汗出而解。傷寒中風﹐有柴胡癥﹐但見一癥便是﹐不必悉具。

傷寒十餘日﹐熱結在裏﹐復往來寒熱者﹐宜大柴胡湯。﹝論見結胸。﹞

大柴胡湯

柴胡﹝二兩﹞黃芩芍藥﹝各半兩﹞半夏﹝制﹐六錢﹞生薑﹝一兩﹞枳實﹝半兩﹞大黃﹝一兩﹞上咀﹐每服五錢﹐加大棗三枚﹐水煎溫服﹐以利爲度﹐未利再服。

﹝許﹞有人病傷寒﹐心煩喜嘔﹐往來寒熱﹐醫以小柴胡與之﹐不除。予曰﹕脈洪大而實﹐熱結在裏﹐小柴胡安能去之﹖仲景云﹕傷寒十餘日﹐熱結在裏﹐復往來寒熱者﹐與大柴胡湯﹐三服而病除。蓋大黃蕩滌蘊熱﹐傷寒中要藥。王叔和云﹕若不用大黃﹐恐不名柴胡﹐須酒洗生用有力。傷寒五六日﹐已發汗而復下之﹐胸腹滿微結﹐小便不利﹐渴而不嘔﹐但頭汗出﹐往來寒熱﹐心煩﹐此爲未解也。

宜

柴胡桂枝榦姜湯

柴胡﹝二兩﹞桂枝榦姜﹝各半兩﹞栝蔞根黃芩﹝各一兩﹞牡蠣甘艸﹝炙。各半兩﹞上咀﹐每服五錢﹐煎溫服。微煩﹐再服﹐汗出愈。

病患脈微而澀者﹐此爲醫所病也﹐大發其汗﹐又數大下之﹐其人亡血﹐病當惡寒﹐後乃發熱無休止時﹐夏月盛熱﹐欲著復衣﹐冬月盛寒﹐欲裸其身。所以然者﹐陽微則惡寒﹐陰弱則發熱﹐此醫發其汗﹐令陽气微﹐又大下之﹐令陰气弱。五月之時﹐陽气在表﹐胃中虛冷﹐以陽气內微﹐不能勝冷﹐故欲著復衣。十一月之時﹐陽气在裏﹐胃中煩熱﹐以陰气內弱﹐不能勝熱﹐故裸其身。又陰脈遲澀﹐故知血亡也。上脈微因大發汗所致﹐故病當惡寒之時﹐𨿽盛夏亦欲著復衣﹔脈澀因大下所致﹐故病當惡寒後發熱之時﹐𨿽盛冬亦欲裸其體﹔是皆亡血陽微陰弱﹐不能勝冷勝熱﹐非是盛夏牽延至盛冬也。

卷之三十一傷寒部少陽病

脇滿痛

脇滿漧嘔﹐往來寒熱者﹐屬少陽。﹝方論見往來寒熱。﹞傷寒四五日﹐身熱惡風﹐頸項彊﹐脇下滿﹐手足溫而渴者﹐小柴胡去半夏加人參﹑栝蔞根主之。得病六七日﹐脈沈浮弱﹐惡風寒﹐手足溫﹐醫二三下之﹐不能食而脇下滿痛﹐面目及身黃﹐頸項彊﹐小便難者﹐與柴胡湯必下重。

﹝《本》﹞渴而飲水欲嘔者﹐柴胡不可與也﹐食穀者噦。﹝王注云﹕不欲飲水而嘔者﹐屬柴胡癥﹐若因水而嘔者﹐水停心下也。﹞脇滿胃家實﹐或嘔而舌上白胎者﹐或脈弦浮大﹐身黃﹐小便難﹐有熱者﹐俱屬陽明癥﹐宜小柴胡湯。﹝方論見胃實。﹞脇滿潮熱﹐大便溏利者﹐小柴胡湯。﹝方論見潮熱。﹞若因下微利而嘔者﹐先以柴胡湯解外﹐後以柴胡加芒硝湯主之。﹝方論見潮熱。﹞太陽病﹐十日已去﹐脈浮細而嗜臥者﹐外已解也。若胸滿脇痛者﹐與小柴胡湯。脈浮者﹐與麻黃湯。太陽中風﹐下利嘔逆﹐表解者﹐乃可攻之。其人汗出﹐發作有時﹐頭痛﹐心下痞滿硬﹐引脇下痛﹐漧嘔短气﹐汗出不惡寒者﹐此表解裏未和也。宜

十棗湯

芫花﹝炒黑﹞甘遂大戟﹝各等分﹞上爲細末﹐合和之﹐再入臼中杵二三百下﹐先以水一升﹐煮肥棗十枚﹐取五六合﹐去渣﹐納藥末﹐彊人一錢﹐虛人半錢﹐單飲棗湯送下﹐平旦服。若下少病不除者﹐明日更服加五分﹐利後米粥自養。若合下不下﹐令人脹滿徧身浮腫也。昔杜壬問孫兆曰﹕十棗湯畢竟治甚病﹖孫曰﹕治太陽中風﹐表解裏未和。杜曰﹕何以知裏未和﹖孫曰﹕頭痛﹐心下痞滿﹐脇下痛﹐漧嘔﹐汗出﹐此知裏未和也。杜曰﹕公但言病癥﹐而所以裏未和之故﹐要緊總未言也。孫曰﹕某嘗於此未決﹐願聽開諭。杜曰﹕裏未和者﹐蓋痰與燥气壅於中焦﹐故頭疼漧嘔﹐短气汗出﹐是痰膈也﹐非十棗不治。但此湯不得輕用﹐恐損人於倏忽﹐用藥者愼之。

婦人發熱惡寒﹐經水適來﹐熱除脈遲﹐身涼﹐脇滿如結胸狀﹐譫語者﹐刺期門。﹝論見譫語。﹞吐下汗後﹐脈微﹐心下痞﹐脇痛﹐气上衝咽﹐眩冒﹐脈動惕者﹐成痿。﹝論見痞。﹞下後脈弦者﹐必兩脇拘急。﹝論見傷寒大法。﹞

卷之三十一傷寒部少陽病

脇痛續法

﹝《集》﹞傷寒脇痛﹕支溝﹑陽陵泉。

卷之三十一傷寒部少陽病

胸滿

口苦咽漧﹐又耳聾胸滿者﹐屬少陽﹐忌吐下﹐宜柴胡湯。﹝論見口苦。﹞太陽陽明合病﹐喘而胸滿者﹐宜麻黃湯。﹝論見喘。﹞少陰病下利咽痛﹐胸滿心煩者﹐宜豬膚湯。﹝方論見下利。﹞太陽病下之﹐脈促胸滿者﹐桂枝去芍藥湯。﹝方論見惡寒。﹞若脈促不結胸者﹐欲解也。﹝論見大法。﹞下後胸滿﹐小便不利﹐若兼煩驚﹐譫語身重﹐不可轉側者﹐柴胡加龍骨牡蠣湯。﹝方論見驚。﹞若兼噦而舌胎者﹐爲濕痺。﹝論見體痛濕痺。﹞汗下後煩熱﹐胸中窒者﹐梔子豉湯主之。﹝論見煩。﹞病癥發熱惡寒﹐加桂枝或自汗﹐但頭不痛﹐項不彊﹐胸中痞硬﹐气上衝咽喉不得息者﹐瓜蒂散主之。

﹝論見气上衝。﹞

卷之三十一傷寒部少陽病

胸痛

胸脇痛﹐耳聾﹐尺寸脈俱弦者﹐少陽受病也。﹝論見大法。《活人》云﹕柴胡湯主之。﹞病胸中諸實﹐胸中鬱鬱而痛﹐不能食﹐欲使人按之﹐而反有涎唾﹐下利十餘行﹐其脈反遲﹐寸口脈微滑﹐此可吐之﹐利則止。

吐下後﹐溫溫欲吐﹐胸中痛﹐大便溏﹐腹滿而煩者﹐宜調胃承气湯。﹝論見嘔。﹞

卷之三十一傷寒部少陽病

耳聾

胸脇痛﹐耳聾﹐尺寸脈俱弦者﹐少陽受病也。﹝論見大法。﹞口苦耳聾﹐胸滿者﹐少陽中風。﹝論見口苦。﹞未持脈時﹐病患手必自冒胸﹐師因教試令咳而不咳﹐此必兩耳聾無聞也。所以然者﹐以重發汗﹐虛故如此。

卷之三十一傷寒部少陽病

少陽病續法

﹝海﹞辧表裏中三說假令少陽癥﹐頭痛﹐往來寒熱﹐脈浮﹐此三癥但有其一﹐卽爲表也。口失滋味﹐腹中不和﹐大小便或閉而不通﹐或泄而不調﹐但有其一﹐卽爲裏也。如無上下表裏癥﹐餘皆虛熱也﹐是病在其中矣。

卷之三十一傷寒部少陽病

陽气毒盛變陽毒

陽毒之爲病﹐面赤斑斑如錦紋﹐咽喉痛﹐唾膿血﹐五日可治﹐七日不可治。宜

升麻鱉甲湯

升麻﹝二兩﹞當歸蜀椒﹝炒﹐去汗﹞甘艸﹝各一兩﹞鱉甲﹝手指大一片﹞雄黃﹝研﹐半兩﹞上六味﹐以水四升﹐煮取一升﹐頓服之﹐取汗愈。《肘後》《千金方》陽毒升麻湯有桂﹐無鱉甲﹐陰毒用甘艸湯﹐無雄黃。

卷之三十一傷寒部少陽病

陽毒續法

﹝《活》﹞

陽毒升麻湯

治傷寒一二日﹐便成陽毒﹐或服藥吐下之後﹐變成陽毒。腰背痛﹐煩悶不安﹐面赤﹐狂言奔走﹐或見鬼﹐或下利﹐脈浮大數﹐面赤斑斑如錦紋﹐咽喉痛﹐下膿血﹐五日可治﹐七日不可治。

升麻犀角﹝鎊﹞射漧黃芩人參甘艸﹝各等分﹞上咀﹐水煎服﹐食頃再服。溫覆手足﹐出汗則解﹐不解重作。

陽毒梔子湯

治陽毒傷寒發熱﹐百節疼痛。

升麻黃芩杏仁﹝各二錢﹞梔子赤芍﹝各一錢﹞石膏﹝二錢﹞知母大靑﹝各一錢﹞甘艸﹝五分﹞柴胡﹝一錢半﹞上咀﹐每服半兩﹐姜五片﹐豉百粒﹐同煎。

大黃散

治陽毒傷寒未解﹐熱在內﹐恍惚如狂。

大黃﹝一兩半﹞桂心﹝三分﹞甘艸﹝炙﹞芒硝木通大腹皮﹝各一兩﹞桃仁﹝二十一枚﹞上咀﹐水煎服﹐以利爲度。

﹝海﹞

葛根散

治陽毒身熱如火﹐頭痛躁渴﹐咽喉幹痛。

葛根﹝七錢半﹞黃芩大黃﹝醋炒﹞甘艸山梔朴硝﹝各半兩﹞上咀﹐水煎服。

﹝《活》﹞

黑奴丸

治時行病六七日﹐未得汗﹐脈洪大或數﹐面赤目痛﹐身體大熱﹐煩躁﹐狂言欲走﹐大渴甚。又五六日以上不解﹐熱在胸中﹐口噤不能言﹐爲壞傷寒﹐醫所不治。或人精魄已竭﹐心下尙暖﹐撥開其口灌藥﹐下咽卽活。兼治陽毒及發斑。

麻黃﹝去節﹐泡﹐三兩﹞大黃﹝二兩﹞釜底煤﹝研﹞黃芩芒硝竈突墨﹝研﹞梁上塵小麥奴﹝各一兩﹞上爲末﹐煉蜜丸﹐如彈子大﹐新汲水研下一丸。渴者﹐與冷水盡飲之。須臾當寒﹐寒竟汗出﹐便瘥。

若無汗﹐再服一丸﹐須微利﹐效。小麥奴﹐卽小麥未熟時﹐叢中不成麥撚之成黑勃是也。此藥須是病患大渴﹐倍常躁盛者﹐乃可與之。若不渴者﹐服之反爲禍耳。

脈洪大﹐內外結熱﹐舌捲焦黑﹐鼻中如煙煤﹐宜以水漬布薄之。疊布數重﹐新水漬之﹐稍去水﹐搭於胸上﹐須臾蒸熱﹐又漬冷如前薄之﹐仍換新水數十易。熱甚者﹐置病患於水中﹐勢才退則已﹐亦一良法也。

丹砂丸

治傷寒陰陽二毒相伏﹐危惡形癥。

舶上硫黃水銀太陰石玄精石﹝各一兩﹞硝石﹝半兩﹞太陽石﹝一兩﹞上爲末﹐用無油銚子﹐以文武火炒上項藥﹐令勻﹐如灰色﹐研極細﹐生薑自然汁浸﹐炊餅丸如綠豆大。每服五丸﹐龍腦﹑生薑﹑蜜水下﹐壓其躁也。若陽毒﹐棗湯下。陰毒﹐白湯下。不許於屋底炒。

卷之三十一傷寒部

太陰病

吐與利﹑下三門﹐並附入少陰病。蓋此三門之病﹐本屬太陰病﹐因在少陰者反多﹐故附入少陰也。

卷之三十一傷寒部太陰病

腹滿

太陰之爲病﹐腹滿而吐﹐食不下﹐自利益甚﹐時腹自痛。若下之﹐必胸下結硬。太陰病脈浮者﹐可發汗﹐宜桂枝湯。

本太陽病﹐醫反下之﹐因小腹滿時痛者﹐屬太陰也﹐桂枝加芍藥湯主之。大便實痛者﹐桂枝加大黃湯主之。

桂枝加芍藥湯

桂枝生薑﹝各一兩半﹞甘艸﹝一兩﹞芍藥﹝三兩﹞大棗﹝六枚﹞上咀﹐每服五錢﹐水煎溫服。

桂枝加大黃湯

桂枝﹝一兩﹞芍藥﹝一兩半﹞甘艸﹝炙﹐半兩﹞大黃﹝半兩﹐大便實痛者﹐加一兩﹐虛者減五錢﹞上咀﹐大棗三个﹐生薑四片﹐水煎溫服。

太陰病脈弱﹐其人續自便利﹐設當用大黃﹑芍藥者﹐宜減之。以其人胃气弱﹐易動故也。太陰中風﹐四肢煩疼﹐陽微脈澀而長者﹐爲欲愈。太陰病欲解時﹐從亥至醜。腹滿時痛吐利者﹐爲太陰。﹝論見前太陰條。﹞霍亂吐利﹐頭痛發熱﹐身痛不渴而腹滿者﹐理中丸加附子主之。﹝論見吐利霍亂條。﹞下利腹脹滿身痛者﹐四逆溫裏﹐後用桂枝攻表。﹝論見下利。﹞噦而腹滿﹐視前後部有不利者﹐利之則愈。﹝論見噦。﹞少陰腹滿脹﹐不大便者﹐宜大承气湯。﹝論見不大便。﹞腹滿﹐小便不利﹐身黃者﹐茵陳蒿湯。﹝論見黃。﹞若兼脇下痛﹐脈弦浮大者﹐宜小柴胡湯。﹝論見鼻幹。﹞腹滿不減﹐減不足言﹐當下之﹐宜大承气湯。腹滿時減復如故﹐此虛寒從下而上也﹐當以溫藥和之。

太陰病﹐腹滿時痛﹐脈浮者﹐宜桂枝湯。﹝論見前太陰條。﹞陽明脈弦浮大﹐脇痛身黃而腹滿者﹐小柴胡湯。﹝論見鼻幹。﹞傷寒腹滿譫語﹐寸口脈浮而緊﹐此肝乘脾也﹐名曰縱﹐宜刺期門。陽明病﹐腹滿﹐脈浮緊﹐口苦咽漧而痛﹐若其人發熱惡寒者﹐下之則腹滿﹐小便難。若其人發熱汗出﹐不惡寒反惡熱者﹐下之則懊﹐汗之則譫語﹐加燒鍼則怵惕不眠。﹝論見胃家實。注云﹐當和解之。﹞陽明病﹐腹滿脈遲﹐苦頭眩﹐小便難者﹐不可下﹔若潮熱汗出不惡寒者﹐大承气主之。﹝論見胃實。﹞三陽合病﹐腹滿﹐身重難轉側﹐譫語遺尿﹐自汗者﹐宜白虎湯。﹝論見合病。﹞傷寒發熱﹐脈澀惡寒﹐大渴欲飲水﹐其腹必滿﹐自汗出﹐小便利﹐其病欲解﹐此肝乘肺也﹐名曰橫﹐宜刺期門。腹滿汗出﹐不惡寒而喘﹐若脈遲潮熱者﹐大承气湯。若脈浮緊﹐口苦咽燥者﹐忌發汗﹐忌燒鍼﹐忌下。﹝論見腹滿脈浮遲條。﹞發汗後腹脹滿者﹐濃朴生薑人參甘艸半夏湯主之。

濃朴生薑人參甘艸半夏湯

濃朴生薑﹝各二兩﹞半夏﹝六錢﹞人參﹝一兩﹞甘艸﹝五錢﹞上咀﹐每服五錢﹐水煎溫服。

下利淸谷﹐若發汗﹐必脹滿。﹝論見下利。﹞傷寒吐後腹脹滿者﹐與調胃承气湯。下後心煩﹐腹滿﹐臥起不安者﹐梔子濃朴湯。﹝論見煩。﹞極吐下後﹐溫溫欲吐﹐胸痛便溏﹐腹滿而煩者﹐調胃承气湯。﹝論見嘔。﹞不大便六七日﹐少與小承气湯﹐不轉矢气者﹐不可攻之﹐攻之則腹滿不能食。﹝論見不大便。﹞腹滿吐利者忌下。

﹝論見太陰。﹞腹滿﹐脈浮緊﹐口苦咽漧者﹐忌汗﹑下﹑鍼。﹝論見自汗。﹞腹滿脈遲者﹐忌下。﹝論見前脈遲條。﹞腹滿﹐脈弱﹐自利﹐設用大黃﹑芍藥﹐宜減之。﹝論見太陰條中。﹞

卷之三十一傷寒部太陰病

腹滿續法

﹝《活》﹞若飲食不節﹐寒中陰經﹐胸膈不快﹐腹滿閉塞﹐唇靑﹐手足冷﹐脈沈細。少情緒﹐或腹痛﹐急作理中湯加靑皮﹐每服一二劑﹐胸卽快矣。枳實理中丸﹑五積散尢妙。腹脹滿者﹐宜桔梗半夏湯。

桔梗半夏湯

治傷寒心腹痞滿﹐時發疼痛。

桔梗﹝微炒﹞半夏﹝姜制﹞橘紅﹝各一兩﹞上咀﹐每服四錢﹐生薑三片﹐水煎服。

﹝海﹞少陰癥﹐小便遺瀝﹐大便遺失﹐其人病六七日﹐靜重如山﹐目不視﹐體如冰﹐腹脹滿﹐與物則咽﹐不與則不求﹐其脈沈細而微疾﹐按之有力﹐宜急下之﹐與大承气湯。

卷之三十一傷寒部太陰病

腹痛

腹滿而痛﹐吐利者﹐屬太陰﹐宜四逆湯。﹝論見腹滿太陰條。﹞若兼頭痛發熱身痛者﹐屬霍亂。霍亂腹痛不渴者﹐理中丸加人參。﹝論見吐利。﹞病腹中滿痛者﹐此爲實也﹐宜大承气湯下之。病患不大便五六日﹐繞臍煩疼﹐發作有時者﹐有燥糞﹐故使不大便也。發汗不解﹐腹滿痛者﹐急下之﹐宜大承气湯。大下後﹐六七日不大便﹐煩不解﹐腹滿痛者﹐此有燥屎也。所以然者﹐本有宿食故也﹐宜大承气湯。汗下後不大便而渴﹐日晡潮熱﹐從心下至小腹硬滿而痛者﹐宜大陷胸湯。﹝方論見結胸。﹞少陰病﹐腹滿下利﹐若小便不利﹐四肢重痛者﹐眞武湯﹔便膿血者﹐桃花湯﹔若下利淸谷﹐手足厥逆﹐脈微欲絕者﹐通脈四逆湯去蔥白加芍藥。

少陰病﹐腹痛﹐若四肢逆而不溫者﹐四逆散加附子。﹝方論見欲寐。﹞若手足厥冷﹐脈微欲絕者﹐通脈四逆加芍藥湯。﹝方論見下利。﹞傷寒﹐胸中有熱﹐胃中有邪气﹐腹中痛欲嘔吐者﹐宜

黃連湯

甘艸﹝炙﹞黃連漧薑﹝各三分﹞大棗﹝三枚﹞半夏﹝半兩﹞人參桂枝﹝各三分﹞上咀﹐水煎服﹐分二服。

往來寒熱﹐胸脇滿﹐心煩喜嘔而腹痛者﹐小柴胡去黃芩加芍藥湯。﹝方見往來寒熱條。﹞傷寒陽脈澀﹐陰脈弦﹐當腹中急痛者﹐先與小建中湯。不瘥者﹐再與小柴胡湯。

小建中湯

桂枝﹝一兩半﹞甘艸﹝炙﹐一兩﹞芍藥﹝三兩﹞生薑﹝一兩半﹞大棗﹝六枚﹞膠飴﹝八兩﹞上咀﹐每服五錢﹐生薑三片﹐同煎至八分﹐去渣﹐下膠飴兩匙許﹐再煎化服。﹝東垣云﹕芍藥味酸﹐於土中瀉木爲君。飴糖﹑甘艸甘溫補脾養胃爲臣。水挾木勢亦來侮土﹐故脈弦而腹痛。肉桂大辛熱佐芍藥以退寒水﹐姜﹑棗甘辛溫發散陽气行於經絡皮毛爲使﹐故建中之名始於此焉。﹞傷寒四五日﹐腹中痛﹐若轉矢气及少腹滿者﹐此欲自利也。

卷之三十一傷寒部太陰病

腹痛續法

﹝云﹞傷寒邪在三陰內不得交通﹐故爲腹痛。手足之經﹐皆會於腹。如脈弦而腹痛﹐過在足厥陰肝﹐手太陰肺﹐刺太衝﹑太淵﹑大陵。如脈沈而腹痛﹐過在足太陰脾﹐少陰腎﹑手厥陰心包﹐刺太溪﹑大陵。如脈沈細而痛﹐過在足太陰脾﹑手少陰心﹐刺太白﹑神門﹑三陰交﹐此刺腹痛之法也。

﹝丹﹞幹霍亂﹐此系內有所傷﹐外爲邪气所遏﹐有用吐藥者﹐則兼發散之義﹐有用溫藥解散者﹐不可用涼藥﹐宜用二陳湯加解散藥﹐如川芎﹑蒼術﹑防風﹑白芷之類是也。

﹝無﹞

鹽湯

治幹霍亂﹐蠱毒﹐宿食不消﹐積冷﹐心腹煩滿﹐鬼气。

用煎鹽湯三升﹐熱飲一升﹐刺口令吐宿食﹐使盡﹐不盡更復﹐吐訖復飲﹐三吐乃止。此法大勝諸治﹐俗人以爲田舍淺近之法﹐鄙而不用﹐守死而已。凡有此病﹐卽先用之﹐吐訖後詳癥脈﹐以加減理中湯﹑治中湯款緩調之。

﹝直﹞

姜鹽湯

治欲吐不吐﹐欲瀉不瀉。

鹽﹝一兩﹞生薑﹝半兩﹐切﹞上同炒色變﹐以水一碗煎﹐溫服。病甚加童便一盞。

﹝世﹞

勝靈丹

治幹霍亂﹐腹痛甚者。

取千年鍛石湯泡服。

﹝成﹞病有幹霍亂﹑濕霍亂。幹霍亂死者多﹐濕霍亂死者少。蓋吐利則所傷之物得以出泄﹐𨿽甚重﹐胃中水谷泄盡則止矣﹐所以死者少。及幹霍亂死多者﹐以其上不得吐﹐下不得利﹐則所傷之物不得出泄﹐壅閉正气﹐隔絕陰陽﹐煩擾悶躁﹐喘脹而死者多矣。

﹝無﹞漧嘔霍亂者﹐忽然心腹脹滿絞痛﹐蠱毒煩冤﹐欲吐不吐﹐欲利不利﹐狀若神靈所附﹐頃刻之間﹐便致悶絕。

卷之三十一傷寒部太陰病

黃

﹝王叔和原入陽明篇﹞傷寒脈浮而緩﹐手足自溫者﹐是爲系在太陰﹐當發身黃。小便自利者﹐不能發黃。至七八日﹐𨿽暴煩﹐下利日十餘行﹐必自止﹐以脾家實﹐腑穢當去故也。

﹝海﹞色如煙燻黃﹐乃濕病也﹐一身盡痛。色如橘子黃﹐乃黃病也﹐一身不痛。

﹝成﹞濕家之黃也﹐身黃似燻黃﹐𨿽黃而色暗不明也。熱家之黃也﹐身黃似橘子色﹐甚者勃勃出﹐染著衣﹐正黃如黃柏﹐是其正黃色也。色如燻黃﹐一身盡痛﹐發熱者爲濕痺﹐若脈沈緩﹐小便不利者﹐甘艸附子湯﹑五苓散。若脈大頭痛鼻塞者﹐納藥鼻中則愈矣。﹝論見體痛。﹞﹝許﹞一人病身體痛﹐面黃﹐喘滿﹐頭痛﹐自能飲食﹐大小便如常。予診之脈大而虛﹐鼻塞而煩。予曰﹕非濕熱宿谷相搏﹐此乃頭中寒濕﹐非茵陳五苓不可行也。仲景云﹕濕家病身疼痛發熱﹐面黃而喘﹐頭痛鼻塞而煩﹐其脈大﹐自能飲食﹐腹中初無病﹐病在頭中﹐寒濕攻鼻故塞﹐納藥鼻中則愈。仲景無藥方﹐此方見《外臺》。

《刪繁》癥云﹕治天行熱病﹐蓋通貫臟腑﹐寒濕沈於骨髓之間﹐或爲黃膽﹐宜瓜蒂散﹐卽此方也。﹝瓜蒂散方見後黃續條。﹞又有一舟梢﹐病傷寒發黃﹐鼻酸痛﹐身與目如金色﹐小便赤而數﹐大便如常。或者欲用茵陳五苓。

予曰﹕非其治也﹐小便利﹐大便如常﹐則知病不在髒。今眼睛鼻痛﹐是病在淸道中。淸道者﹐華蓋肺之經也﹐若下大黃﹐則必腹脹爲逆。亦用瓜蒂散﹐先含水﹐次搐之﹐鼻中黃水盡乃愈。傷寒七八日﹐身黃如橘子色﹐小便不利﹐腹微滿者﹐茵陳湯主之。陽明胃家實﹐身無汗﹐但頭汗出﹐小便不利﹐飲水漿發黃﹐亦

茵陳蒿湯

主之。

茵陳蒿﹝嫩者﹐一兩﹞大黃﹝半兩﹞山梔﹝二錢﹞上咀﹐用水三大盞﹐先煎茵陳減半﹐納二味﹐煎熟溫服﹐日三服﹐小盒飯利﹐如皂莢汁狀﹐色正赤。過一宿﹐腹滿減﹐黃從小便中去也。

身黃脇痛﹐小便難﹐未下者宜柴胡﹐下後者忌柴胡。﹝二法俱見胸脇痛門。﹞傷寒發汗後而身目俱黃﹐所以然者﹐以寒濕在裏不解故也。法不可下﹐當於寒濕中求之。﹝與燻法同。﹞太陽病﹐脈浮數﹐爲表未解﹐醫反下之﹐若不結胸﹐但頭汗出﹐余無汗﹐劑頸而還﹐小便不利﹐身必發黃。

﹝論見結胸。《活人》云﹕茵陳湯主之。﹞陽明病﹐面赤﹐攻之必發熱身黃﹐小便不利。﹝論見胃實。﹞陽明病﹐黃而腹滿﹐脈遲﹐飽則頭眩﹐小便難者﹐𨿽下之﹐腹滿如故。﹝論見腹滿。﹞下後不能食﹐脇下滿痛﹐頸項彊﹐小便難而身黃者﹐與柴胡湯必下重。

陽明病﹐被火﹐額上微汗出﹐小便不利者﹐身必發黃。風溫脈浮汗出﹐身重多眠﹐若被火則微發黃色﹐劇則如驚癇﹐時螈。﹝論見風溫。﹞太陽病中風﹐以火劫發汗﹐邪風被火熱﹐血气流溢﹐失其常度﹐兩陽相燻﹐灼其身發黃。﹝論見頭汗。﹞身黃﹐脈沈結﹐少腹硬而小便自利﹐其人發狂﹐大便黑者﹐爲蓄血﹐宜抵當湯。﹝論見蓄血。﹞傷寒身黃發熱者﹐

梔子黃柏皮湯

主之。

梔子﹝十五枚﹞甘艸﹝一兩﹞黃柏﹝二兩﹞上咀﹐每服五錢﹐水煎溫服。

傷寒瘀熱在裏﹐身必發黃﹐

麻黃連翹湯

主之。

麻黃﹝泡﹐去節﹞連翹根生薑甘艸﹝各一兩﹞赤小豆梓白皮﹝生。各半升﹞杏仁﹝二十粒﹞大棗﹝六枚﹞上咀﹐每服五錢﹐用潦水一盞半煎﹐溫服。﹝麻黃﹑杏仁﹑生薑﹑甘艸﹑大棗五味甘辛發散表邪﹐爲陽也。赤小豆﹑連翹﹑梓皮酸苦泄裏爲陰也﹐潦水味薄不助陰气也。﹞上身黃小便自利﹐小腹硬而狂﹐大便黑者﹐爲蓄血﹐則宜抵當湯下之。若小腹不硬﹐其人不狂﹐大便不黑者﹐𨿽小便利﹐非蓄血也。其爲癥有三。一者梔子柏皮湯﹐二者麻黃連翹赤小豆湯﹐皆治身黃小便利而身不疼者﹐海藏所謂漧黃是也。三者桂枝附子湯﹑去桂加白術湯﹐皆治身黃小便利﹐而一身盡痛者﹐《活人》所謂中濕是也。

汗下燒鍼後﹐心下痞而胸煩者﹐面色靑﹐膚﹐難治。色微黃﹐手足溫者﹐易治。﹝論見痞。﹞身黃禁忌。﹝見前汗後身黃﹑下後身黃條。﹞

卷之三十一傷寒部太陰病

黃續法

﹝海﹞傷寒病遇太陽太陰司天﹐若下之太過﹐往往變成陰黃。一則寒水太過﹐水來犯土﹐一則土气不及﹐水來侵之﹐多變此疾。一則茵陳茯苓湯加當歸﹑桂枝﹐二則茵陳橘皮湯加姜﹑術﹑半夏﹐三則茵陳附子湯﹐四則茵陳四逆湯﹐五則茵陳姜附湯﹐六則茵陳吳茱萸湯﹐方見如左。發黃﹐小便不利﹐煩躁而渴﹐茵陳湯加茯苓﹑豬苓﹑滑石﹑當歸﹑官桂主之。﹝韓氏名茵陳苓湯。﹞發黃煩躁﹐喘嘔不渴﹐茵陳湯加陳皮﹑白術﹑生薑﹑半夏﹑茯苓主之。﹝韓氏名茵陳陳皮湯。﹞發黃﹐四肢徧身冷者﹐茵陳湯加附子﹑甘艸主之。﹝韓氏名茵陳附子湯。﹞發黃﹐肢體逆冷﹐腰上自汗﹐茵陳湯加附子﹑漧薑﹑甘艸主之。﹝韓氏名茵陳姜附湯。﹞發黃﹐冷汗不止者﹐茵陳湯加附子﹑漧薑主之。﹝韓氏名茵陳附子湯。﹞發黃﹐前服姜﹑附諸藥未已﹐脈尙遲者﹐茵陳加吳茱萸﹑附子﹑漧薑﹑木通﹑當歸主之。﹝韓名茵陳茱萸湯。﹞趙宗顏﹐因下之太過生黃﹐脈沈細遲無力﹐次第用藥﹐至茵陳附子湯大效。

按海藏次第用藥者﹐謂先投韓氏茵陳茯苓湯﹐次投茵陳陳皮湯﹐又次投茵陳附子湯。後趙秀才次第仿此。

趙秀才因下之早﹐黃病﹐脈寸微尺弱﹐身冷﹐次第用藥﹐至茵陳四逆湯大效。傷冷中寒﹐脈弱气虛﹐變爲陰黃﹐仲景理中湯加茵陳服之。

茵陳湯

治傷寒發黃﹐目悉黃﹐小便赤。

茵陳山梔柴胡黃柏﹝蜜炙﹞黃芩升麻龍膽艸﹝各半兩﹞大黃﹝炒﹐一兩﹞上咀﹐水煎﹐空心服﹐以利爲度。

﹝海﹞往來寒熱﹐一身盡黃者﹐小柴胡加梔子湯主之。

﹝《衍》﹞一僧傷寒發汗不徹﹐有畱熱﹐身面皆黃﹐多熱﹐期年不愈。醫作食黃治之﹐治不對﹐病不去。問之食不減﹐尋與此藥﹐服五日﹐病減三分之一﹐十日減三分之二﹐二十日病悉去。方用茵陳﹑梔子各三分﹐秦艽﹑升麻各四錢﹐末之﹐每用三錢﹐水四合﹐煎及二合﹐去渣﹐食後溫服﹐以和爲度。

﹝《活》﹞

五苓加茵陳蒿湯

治發黃而渴﹐小便不利。

茵陳蒿湯﹝十分﹞五苓湯﹝五分﹞上二劑拌勻﹐每服三錢﹐日三服﹐水調下。

又方傷寒欲發黃者﹐急用瓜蒂末﹐口含水﹐搐一字許﹐入鼻中出黃水﹐甚驗。卽用茵陳湯調五苓散服之﹐最效。

﹝《本》﹞治頭中濕熱發黃膽﹐

瓜蒂散

瓜蒂﹝二十枚﹞赤小豆黍米﹝各十四粒﹞上爲細末﹐如大豆大一粒許﹐納鼻中縮入﹐當出黃水﹐愼不可吹入。

﹝《云》﹞結胸發黃﹐太陽附本也。﹝以結胸法治之。﹞痞气發黃﹐太陰附本也。﹝以痞法治之。﹞﹝《活》﹞問白虎癥亦有身熱煩渴引飲﹐小便不利﹐何以不發黃﹖答曰﹕白虎與發黃癥相近。徧身汗出﹐此爲熱越﹐白虎癥也。頭面汗出﹐頸已下無汗﹐發黃癥也。

﹝成﹞傷寒發黃﹐是病已極﹐是有不治者多矣﹐非止寸口近掌無脈﹐鼻气出冷﹐爲不治之癥。又若形體如煙燻﹐直視搖頭者﹐是爲心絕﹔環口黧黑﹐柔汗發黃﹐是爲脾絕。皆不治之癥也。

卷之三十一傷寒部少陰病

但欲寐嗜臥

少陰之爲病﹐脈微細﹐但欲寐。﹝衛气寤則行陽﹐寐則行陰而寐也。必從足少陰始﹐故少陰病但欲寐。﹞少陰病﹐始得之﹐反發熱脈沈者﹐麻黃附子細辛湯主之。﹝方見發熱。﹞少陰病﹐得之二三日﹐麻黃附子甘艸湯微發汗﹐以二三日無癥﹐故微發汗也。﹝無癥謂無吐利厥癥。﹞

麻黃附子甘艸湯

麻黃甘艸﹝炙。各二兩﹞附子﹝一枚﹐炮﹐去皮﹐切﹞上咀﹐每服五錢﹐水煎溫服﹐須二三服﹐以身汗爲度。

少陰病﹐得之一二日﹐口中和﹐其背惡寒者﹐當灸之﹐

附子湯

主之。

附子﹝半枚﹞茯苓﹝七錢半﹞人參﹝半兩﹞白術﹝一兩﹞芍藥﹝七錢半﹞上咀﹐每服五錢﹐水煎溫服﹐日三。

少陰二三日﹐口燥咽漧者﹐大承气湯急下之。﹝方論見口燥咽漧。﹞若咽痛者﹐甘艸湯﹔不瘥者﹐桔梗湯。﹝方論見咽痛。﹞少陰病﹐得之二三日以上﹐心中煩﹐不得臥﹐黃連阿膠湯主之。﹝方見不得臥。﹞少陰病二三日至四五日﹐腹滿﹐小便不利﹐若便膿血者﹐桃花湯主之。﹝方論見下利。﹞若四肢重痛下利者﹐眞武湯主之。﹝方論見下利。﹞少陰病六七日﹐腹脹不大便者﹐急下之﹐宜大承气湯。方見潮熱。少陰病下利至六七日﹐變咳而嘔﹐渴﹐心煩不得眠者﹐豬苓湯主之。

少陰病﹐脈微細沈﹐但欲臥﹐汗出不煩﹐自欲吐﹐至五六日自利﹐復煩躁不得寤寐者死。少陰病六七日﹐息髙者死。少陰病脈緊﹐至七八日自利﹐脈緊變暴微厥﹐手足反溫者﹐欲解也。﹝論見下利。﹞少陰病八九日﹐一身手足盡熱者﹐以熱在膀胱﹐必便血也。口燥咽漧﹐但欲寐。﹝方論見口燥。﹞欲吐不吐﹐但欲寐。﹝方論見吐。﹞吐利但欲寐。﹝方論見吐出。﹞下利但欲寐。﹝方論見下利。﹞少陰病﹐但厥無汗而彊發之﹐必動其血﹐未知從何道出﹐或從口鼻﹐或從目出﹐是名下厥上竭﹐爲難治。少陰病﹐四逆﹐惡寒而身蜷﹐脈不至﹐不煩而躁者死。少陰病﹐惡寒身蜷而利﹐手足逆冷者﹐不可治。少陰病﹐四逆﹐其人或咳悸﹐或小便不利﹐或腹中痛﹐或泄利下重者﹐宜

四逆散

甘艸﹝炙﹞枳實柴胡芍藥﹝各等分﹞上爲細末﹐日飲和渣服方寸匕﹐日三服。如咳者加五味子﹑漧薑各五分﹐並主下利。悸者﹐加桂枝五分。

小便不利者﹐加茯苓五分。腹中冷痛者﹐加附子一枚﹐炮令坼。泄利下重者﹐先以水五升煮薤白三升﹐去渣﹐以散三方寸匕納湯中﹐煮取一升半﹐分溫再服。

少陰病﹐手足逆冷﹐其人若下利後重者﹐此條四逆散加薤白湯。若下利脈絕及無脈者﹐通脈四逆湯﹑白通加豬膽汁湯。﹝方論見下利。﹞若身體骨節痛﹐脈沈者﹐宜附子湯。少陰病﹐脈沈者﹐急溫之﹐宜四逆湯。

﹝方見下利。﹞少陰病﹐身體痛﹐手足寒﹐骨節痛﹐脈沈者﹐附子湯主之。少陰病脈沈發熱者﹐宜前條麻黃附子細辛湯。少陰病欲解時﹐從子至寅上。少陰病﹐惡寒而蜷﹐時自煩﹐欲去衣被者可治。少陰病﹐下利止而頭眩﹐時時自冒者死。

少陰中風﹐脈陽微陰浮者﹐爲欲愈。少陰病﹐脈細沈數﹐病爲在裏﹐不可發汗。少陰病﹐脈微不可發汗﹐亡陽故也。陽已虛﹐尺部弱澀者﹐不可復下之。

太陽病﹐十日已去﹐脈浮細嗜臥者﹐外已解也。胸滿脇痛者﹐小柴胡湯。脈但浮者﹐麻黃湯。﹝論見鼻幹。﹞脈浮汗出多眠﹐若身重息鼾者﹐風溫。﹝方論見風溫。﹞若合目則盜汗出者﹐三陽合病。﹝方論見盜汗。﹞狐惑病﹐默默欲眠﹐目不得閉﹐不欲飲食﹐惡聞食臭﹐其面目乍赤乍黑乍白﹐其聲嗄者﹐甘艸瀉心湯。咽漧者﹐苦參湯。其肛虫蝕﹐雄黃燻之。其脈數無熱﹐目赤皆黑者﹐當歸赤小豆散。﹝並見狐惑條。﹞

卷之三十一傷寒部少陰病

口燥咽漧

少陰病﹐得之二三日﹐口燥幹者﹐宜下之﹐大承气湯。少陰病﹐自利純靑色水﹐心下痛﹐口燥幹者﹐宜大承气湯。﹝論見下利。﹞傷寒無大熱﹐口燥渴﹐背惡寒者﹐白虎加人參湯。陽明病﹐發熱汗出﹐不惡寒反惡熱﹐若口漧舌燥者﹐白虎加人參湯。﹝方論見渴表解條。﹞太陽病﹐下後不大便﹐日晡潮熱﹐心下滿痛﹐而舌上燥渴者﹐宜大陷胸湯。

陽明病﹐口燥﹐但欲漱水不咽者﹐必衄。﹝海藏雲﹕漱水不咽﹐胸滿﹐心下手不可近者﹐桃仁承气主之。﹞病患默默欲眠﹐目不能閉﹐起居不安﹐聲嗄﹐或咽漧者﹐當作狐惑治之。咽喉漧燥者﹐不可發汗。

卷之三十一傷寒部少陰病

咽痛

少陰病二三日﹐咽痛﹐可與甘艸湯﹐不瘥﹐桔梗湯。

甘艸湯

用甘艸二兩﹐咀﹐每服四錢﹐水煎﹐去渣溫服﹐日三服。

桔梗湯

用甘艸二兩﹐桔梗一兩﹐咀﹐每服五錢﹐水煎溫服。

少陰病﹐咽中痛﹐

半夏散及湯

主之。

半夏﹝制﹞桂枝甘艸﹝炙。各等分﹞上咀﹐水煎服﹐少少咽之爲散﹐白湯調服方寸匕﹐亦效﹐日三服。﹝仲景法爲散調服﹐不咀。﹞﹝成﹞甘艸湯主少陰客熱﹐咽痛。桔梗湯﹐主少陰寒熱相搏﹐咽痛。半夏散及湯﹐主少陰客寒咽痛。

少陰病﹐咽中生瘡﹐不能言語﹐聲不出者﹐

苦酒湯

主之。

半夏﹝制﹐十四枚﹞雞子﹝一个﹐去黃﹐納半夏﹑苦酒於雞子殼中﹞上二味﹐納半夏﹐著苦酒﹐以雞子殼置刀中﹐安火上﹐令三沸﹐去渣﹐少少含咽之。不瘥﹐更作三劑。

脈緊當無汗﹐反汗出者﹐亡陽也。此屬少陰﹐法當咽痛而復吐利。﹝論見吐利。﹞師曰﹕伏气之病﹐以意候之﹐今月之內﹐欲有伏气﹐假令舊有伏气﹐當須脈之﹐若脈微弱者﹐當喉中痛似傷寒﹐非喉痺也。病患云﹕實咽中痛﹐𨿽爾﹐今復欲下利。﹝見後《活人》續法﹞咽痛下利兼胸滿者﹐豬膚湯。厥逆面赤者﹐通脈四逆湯。下後復厥逆﹐下部脈不至者﹐麻黃升麻湯。

﹝並見下利。﹞陽毒咽痛﹐面赤斑斑如錦紋﹐唾膿血﹐五日可治﹐七日不可治﹐宜升麻鱉甲湯。﹝《活人》云﹕陽毒升麻湯主之。論見陽毒條。﹞陰毒咽痛﹐面目靑﹐身痛如被杖﹐五日可治﹐七日不可治﹐升麻鱉甲去雄黃蜀椒湯。﹝《活人》云﹕陰毒甘艸湯主之。論見陰毒條。﹞太陽病﹐下後脈緊者﹐必咽痛。﹝論見大法。﹞陽明病﹐頭眩而咳者﹐必咽痛。若不咳者﹐咽不痛。

先厥後熱者﹐下利必自止﹐止而反汗出者﹐其喉爲痺。發熱無汗者﹐下利必自止。若不止者﹐必便膿血﹐其喉不痺。﹝論見下利。﹞咽中閉塞﹐不可發汗﹐發汗則吐血﹐气欲絕﹐手足厥冷﹐欲得蜷臥﹐不能自溫。咽中閉塞﹐不可下﹐下之則上輕下重﹐水漿不下﹐臥則欲蜷﹐身急頭眩﹐下利日數十行。

卷之三十一傷寒部少陰病

咽痛續法

﹝《活》﹞半夏桂枝甘艸湯治伏气之病﹐謂非時有暴寒中人﹐伏气於少陰經﹐始不覺病﹐旬月乃發﹐脈更微弱。

先發咽痛似傷寒﹐非喉痺之病﹐必下利﹐始用半夏桂枝甘艸湯主之﹐此病只二日便瘥﹐古方謂之腎傷寒也﹐次用四逆主之。

半夏桂枝甘艸湯

半夏﹝湯洗﹞甘艸﹝炙﹞桂心﹝各等分﹞上咀﹐每服四錢﹐水煎候冷﹐少少細呷之。﹝卽仲景半夏散及湯﹐但藥咀耳。﹞

卷之三十一傷寒部少陰病

附吐

腹滿時痛而吐者﹐太陰病。論見腹滿。﹝《活人》云﹕理中湯主之。﹞少陰病﹐欲吐不吐﹐心煩﹐但欲寐﹐自利而渴。﹝論見下利。《活人》云﹕四逆湯主之。﹞少陰病﹐飲食入口則吐﹐心中溫溫欲吐﹐復不能吐﹐始得之手足寒﹐脈弦遲者﹐此胸中實﹐不可下也﹐當吐之。

若膈有寒飲﹐漧嘔者﹐不可吐也﹐急溫之﹐宜四逆湯。少陰病﹐但欲臥﹐不煩而吐﹐五日變自利﹐煩躁不得寐者死。﹝論見但欲寐。﹞腹痛欲嘔吐者﹐宜黃連湯。病解後虛羸少气欲吐者﹐宜竹葉石膏湯。

漧嘔吐涎沫頭痛者﹐宜

吳茱萸湯

吳茱萸﹝湯泡洗﹐一兩半﹞人參﹝三分﹞生薑﹝一兩半﹞大棗﹝三枚﹞上咀﹐水煎去渣﹐分二服。

發熱﹐渴欲飲水﹐水入則吐者﹐宜五苓散。﹝論見厥。﹞傷寒本自寒下﹐醫復吐下之﹐寒格更逆吐下。若食入口卽吐﹐

漧薑黃連黃芩人參湯

主之。

漧薑黃連黃芩人參﹝各等分﹞上咀﹐水煎溫服。

太陽病吐後﹐汗出不惡寒﹐發熱﹐關脈細數﹐欲食冷食﹐朝食暮吐﹐此爲小逆。﹝論見發熱。﹞病患脈數爲熱﹐當消穀引食而反吐者﹐此因發汗﹐令陽气微﹐膈气虛﹐脈乃數也。數而客熱者﹐不能消穀﹐以胃中虛冷故也。凡服桂枝湯而吐者﹐必吐膿血也。﹝注云﹕內熱者﹐服桂枝湯則吐﹐如酒客之類是也。﹞吐厥逆者﹐甘姜。

卷之三十一傷寒部少陰病

吐續法

﹝《活》﹞吐有冷熱二癥﹐寸口脈數﹐手心熱﹐煩渴而吐﹐以有熱在胃脘﹐五苓散主之。

寒多不飲水而吐者﹐理中湯去術加生薑主之。

陰癥喘促及吐逆者﹐返陰丹入口便住。

大橘皮湯

治動气在下﹐不可發汗﹐發又無汗﹐心煩﹐骨節疼痛﹐目暈惡寒﹐食則反吐﹐谷不得入。先服大橘皮湯﹐吐止後宜建中湯。

陳皮﹝一兩半﹞生薑﹝一兩﹞棗子﹝八枚﹞甘艸﹝炙﹐半兩﹞人參﹝一錢﹞竹茹﹝半升﹞上水三大盞﹐煮取一盞﹐分二服。

病患直患嘔吐﹐而腳弱或疼﹐乃是香港腳﹐當作香港腳治之。﹝治見厥痺。﹞

卷之三十一傷寒部少陰病

附吐利

腹滿時痛﹐吐利不渴者﹐太陰病。論見腹瞞。﹝《活人》云﹕理中湯中之。﹞病患脈陰陽俱緊﹐反汗出者﹐亡陽也﹐此屬少陰﹐法當咽痛而復吐利。少陰病吐利﹐手足厥冷﹐煩躁欲死者﹐吳茱萸湯主之。少陰病吐利﹐手足不逆冷﹐反熱者不死。脈不至者﹐灸少陰七壯。少陰病﹐吐利煩躁﹐四逆者死。少陰病下利﹐咳而嘔渴﹐心煩變不得眠者﹐宜豬苓湯。﹝論見下利。﹞少陰病腹痛﹐小便不利﹐四肢重痛﹐自下利或嘔者﹐眞武去附子加生薑湯。﹝論見下利。﹞少陰病下利﹐脈微澀﹐嘔而汗出者﹐當溫其上﹐灸之。﹝論見欲寐。溫其上﹐謂下有寒气當溫其上以助陽气也。﹞旣吐且利﹐小便復利而大汗出﹐下利淸谷﹐內寒外熱﹐脈微欲絕者﹐四逆湯主之。﹝王叔和入霍亂篇。﹞太陽與少陽合病﹐頭痛脇痛﹐往來寒熱﹐自利而嘔者﹐黃芩加半夏生薑湯。﹝論見合病。﹞發熱汗出不解﹐心中痞硬﹐嘔吐下利者﹐宜大柴胡湯。﹝論見痞。﹞發汗後﹐水漿不得入口者爲逆。若更發汗﹐必吐下不止。嘔吐而利者﹐名曰霍亂。病發熱頭痛身疼﹐惡寒吐利者﹐此名霍亂﹐自吐下﹐又利止﹐復更發熱也。

霍亂頭疼發熱﹐身疼痛﹐熱多飲水者﹐五苓散主之。

寒多不飲水者﹐宜

理中湯

人參漧薑﹝炮﹞甘艸﹝炙。各一兩﹞白術﹝二兩﹞上銼﹐每服四錢﹐水煎去渣﹐溫服。如寒甚者﹐加漧薑一兩半。渴欲得水者﹐加白術一兩半。臍上築者﹐腎气動也﹐去白術加桂枝二兩。吐多者去白術﹐加生薑四兩。下利多者﹐倍用白術。悸者加茯苓二兩。腹滿者去白術﹐加附子一枚。服湯後﹐如食頃﹐飲熱粥一升許﹐自溫﹐勿發揭衣被。﹝《活人》云﹕或四肢拘急﹐或轉筋者﹐亦去術加附子。﹞吐利汗出﹐發熱惡寒﹐四肢拘急﹐手足厥冷者﹐四逆湯主之。

﹝《素》﹞土郁之發﹐民病嘔吐﹐霍亂注下。﹝六元正紀篇﹞太陰所至﹐爲中滿霍亂吐下。

上濕土霍亂﹐卽仲景五苓散﹑理中丸之類是也。

歲土不及﹐風乃大行﹐民病霍亂飧泄。﹝气交變論﹞上土虛風勝霍亂﹐卽羅謙甫桂苓白術散之類是也。

熱至則身熱霍亂吐下。﹝六元正紀篇﹞上熱霍亂﹐卽《活人書》香薷散之類是也。

﹝《靈》﹞足太陰之別﹐名曰公孫﹐去本節後一寸﹐別走陽明。其別者﹐入絡腸胃﹐厥气上逆則霍亂﹐實則腸中切痛﹐虛則蠱脹﹐取之所別也。﹝經脈篇﹞气亂於腸胃﹐則爲霍亂﹐取之足太陰陽明﹐不下﹐取之三里。﹝五亂篇東垣云﹕足太陰期門穴也﹐足陽明中脘穴也。﹞吐利止而身痛不休者﹐當消息和解其外﹐宜桂枝湯。惡寒脈微利止者﹐四逆加人參湯。﹝方論見惡寒。﹞吐已下斷﹐汗出而厥﹐四肢拘急不解﹐脈微欲絕者﹐

通脈四逆湯加豬膽汁

下之。

甘艸﹝炙﹐二兩﹞漧薑﹝三兩﹞附子﹝大一枚﹐去皮尖﹞豬膽汁﹝半合﹞上三味﹐咀﹐水三盞﹐煎至二盞﹐去渣﹐納豬膽汁﹐分作二次溫服﹐其脈卽來。

吐利發汗﹐脈平不煩者﹐以新虛不勝穀气故也。漧嘔而利﹐兼脇痛而表解者﹐宜十棗湯。心下痞硬而煩者﹐宜甘艸瀉心湯。兼厥逆脈微者﹐通脈四逆湯﹑白通加豬膽汁湯。﹝詳見漧嘔門。﹞﹝《脈》﹞陰陽俱緊﹐至於吐利﹐其脈獨不解﹐緊去人安﹐此爲欲解。若脈遲至六七日不欲食﹐此爲晚發﹐水停故也﹐爲未解。食自可者﹐爲欲解。

卷之三十一傷寒部少陰病

吐利續法

﹝《內經》霍亂法附﹞﹝《活》﹞夏月中暑霍亂﹐上吐下利﹐心腹撮痛﹐大渴煩躁﹐四肢逆冷﹐汗自出﹐兩腳轉筋﹐宜服香薷飲﹐須井底沈極冷﹐頓服之乃效﹐他藥不能救。

香薷散

治陰陽不順﹐淸濁相干﹐气郁中焦﹐名爲霍亂。此皆飽食炙﹐頓啖乳酪﹑酒醪百品﹐無所不餐﹐多飲水漿﹐眠睡冷席﹐風冷之气傷於脾胃﹐諸食結而不散﹐陰陽二气壅而不反﹐陽气欲降﹐陰气欲升﹐陰陽交錯﹐變成吐利不已﹐百脈混亂﹐榮衛俱虛﹐冷搏筋轉﹐皆宜服此。

濃朴﹝去皮﹐二兩﹞黃連﹝薑汁炒﹐二兩﹞香薷﹝四兩﹞甘艸﹝半兩﹞上爲末﹐每服四錢﹐水煎﹐不犯鐵器﹐慢火煎之。兼治不時吐利﹐霍亂腹撮痛﹐大渴煩躁﹐四肢逆冷﹐冷汗自出﹐兩腳轉筋﹐疼痛不可忍者﹐須井中沈令極冷﹐頓服之乃效。

﹝羅﹞

桂苓白術散

治冒暑飲食所傷傳受﹐濕熱內盛﹐霍亂吐瀉﹐轉筋急痛﹐腹滿痛悶﹐小兒吐瀉驚風﹐皆宜服此。

桂枝人參白術白茯苓﹝各半兩﹞澤瀉甘艸石膏寒水石﹝各一兩﹞滑石﹝二兩﹞一方有木香﹑藿香﹑葛根各半兩。

上爲細末﹐每服三錢﹐白湯調下﹐或新汲水﹑生薑湯下﹐亦得。有蒙古百戶昔良海﹐因食酒肉﹐飲乳﹐得吐瀉霍亂癥﹐從朝至午﹐精神昏憒﹐以困急來告。予診視之﹐脈得沈數﹐按之無力﹐所傷之物已出矣。卽以新汲水半碗﹐調桂苓白術散徐徐服之﹐稍得安靜。又於墻陰掘地一穴﹐約二尺許﹐貯以新汲水在內攪之﹐待一時澄定﹐名曰地漿﹐用淸者一杯﹐再調服之﹐漸漸气和﹐吐瀉遂止﹐至夜得安。翌日微煩渴﹐遂愈。卻以錢氏白術散時時服之﹐良愈。或問用地漿者何也﹖予曰﹕坤爲地﹐地屬陰﹐土平曰靜順﹐感至陰之气﹐又於墻陰貯以新汲水﹐以取重陰之气也。陰中之陰﹐能泄陽中之陽。霍亂癥由暑熱內傷而得之﹐故痺論云﹕陰气者﹐靜則神藏﹐躁則消亡。又加暑熱﹐七神迷亂﹐非至陰之气則不能息﹐予用之者此也。《內經》福萬世之書﹐豈不信哉。又提學侍其公﹐年七十九歲﹐六月中暑毒﹐霍亂吐瀉﹐昏冒終日﹐不知人事﹐夜半請予視之。診其脈七八至﹐洪大有力﹐頭熱如火﹐足寒如冰﹐半身不遂﹐牙關緊急。予思《內經》五亂篇中云﹕淸气在陰﹐濁气在陽﹑榮气順脈﹐衛气逆行﹐亂於胸中﹐是謂大俯云云。亂於腸胃﹐則爲霍亂﹐於是霍亂之名自此而生。蓋年髙气弱﹐不任暑气﹐陽不維陰則瀉﹐陰不維陽則吐﹐陰陽不相維﹐則旣吐且瀉矣。前人見寒多﹐以理中湯﹐熱多﹐以五苓散﹐作定法治之。今暑气極盛﹐陽明得時之際﹐況因動而得之。中暑明矣。非甘辛大寒之劑﹐不能泄其暑熱﹐墜浮焰之火而安神明也。遂以甘露散甘辛大寒﹐瀉熱補气﹐加茯苓以分陰陽﹐冰水調灌之﹐漸省人事﹐諸癥悉去。後愼言語﹐節飲食三日﹐以參術調中湯以意增減服之﹐理其正气﹐逾十日後方平復。

﹝無﹞

訶子散

治老幼霍亂﹐一服卽效。

訶子﹝炮﹐去核﹞甘艸﹝炙﹞濃朴﹝姜制﹞漧薑﹝炮﹞神曲﹝炒﹞艸果﹝去殼﹞良姜﹝炒﹞茯苓麥芽﹝炒﹞陳皮﹝各等分﹞上爲細末﹐每服二錢﹐候發不可忍時﹐用水煎﹐入鹽少許服之。

﹝《聖》﹞治霍亂。用濃朴姜制﹐火上炙令香爲末﹐以新汲水調下二錢匕佳。

﹝《大》﹞

人參散

治妊娠霍亂吐瀉﹐心煩腹痛。

人參濃朴﹝姜制﹞橘紅﹝各一兩﹞當歸﹝炒﹞甘艸﹝炙。各半兩﹞上爲末﹐每服四錢﹐棗三枚﹐水煎服。

﹝丹﹞霍亂內有所傷﹐外有所感。

﹝《集》﹞吐瀉還用吐﹐以提其气起﹐吐用二陳湯加減﹐或用樟木煎湯吐亦可。

﹝海﹞霍亂癥﹐本自胃家﹐或因寒飲﹐或因飲水﹐或傷水毒﹐或感濕气﹐冷熱不調﹐水火相干﹐陰陽相搏﹐轉筋攣痛﹐經絡亂行﹐暴作吐瀉﹐中焦胃气所主也。察其色脈﹐隨經標本﹐此治霍亂吐瀉之法也。

﹝《外》﹞治霍亂吐下不止者﹐艾一把﹐水三升﹐煮至一升﹐頓服。

﹝《經》﹞霍亂。陳皮湯下山豆根末二錢。

﹝《山》﹞霍亂吐瀉。用屋下倒掛塵泡湯﹐澄淸服之。大忌飲食﹐入腹則死。喫冰水不妨﹐不可飲熱湯。

﹝《集》﹞吐瀉不止﹐或吐轉多﹐四肢發厥﹐虛風不省人事﹐服此四肢漸暖﹐神識便省。

回陽散

用天南星爲末﹐每服三錢﹐用大棗三枚同煎﹐至八分溫服。未省再服。

霍亂轉筋﹐治法見轉筋門。

﹝羅﹞

增損縮脾飲

解伏熱﹐除煩渴﹐消暑毒﹐止吐利。霍亂之後﹐服熱藥太多﹐煩躁者尢宜服之。

艸果烏梅甘艸砂仁﹝各四兩﹞漧葛﹝二兩﹞上咀﹐每服五錢﹐生薑五片﹐同煎﹐以水沈冷以解煩﹐或溫或熱隨意服。

﹝無﹞

茯苓澤瀉湯

治霍亂吐瀉後﹐煩渴欲飲水。

茯苓﹝八兩﹞澤瀉﹝四兩﹞甘艸﹝炙﹞桂心﹝各二兩﹞白術﹝三兩﹞上咀﹐每服四錢﹐生薑三片同煎﹐食前服。一方有小麥五兩。

﹝世﹞以小竹杖﹐兩手反抱住於脊骨﹐就杖兒上下各點一穴。如先吐先灸上穴﹐先瀉先灸下穴﹐各三百壯﹐百發百中。又﹐霍亂諸法不效者﹐灸大椎。又﹐以鹽納臍中﹐灸二十壯﹐立蘇。

﹝《集》﹞霍亂吐瀉﹕中脘天樞三里委中﹝《摘》﹞又法﹕上脘﹑三里。

﹝《甲》﹞霍亂泄出不自知﹐先取太溪﹐後取太倉之原。又法﹕巨闕關衝支溝解溪﹝《千》﹞又主陰陵泉。

﹝東﹞吐利上下俱出﹐藏痺膿血﹐頭重臂痛﹕太白地機風府﹝各五分。﹞長彊尺澤﹝各一寸。﹞﹝《甲》﹞霍亂泄利﹐期門主之。厥逆霍亂﹐府捨主之。

﹝世﹞霍亂手足厥冷﹐灸三陰交七壯。

﹝《甲》﹞霍亂逆气﹐魚際﹑太白主之。霍亂遺尿失气﹐三里主之。

﹝世﹞病患合面正臥﹐兩手著身﹐以繩橫亙兩肘尖頭﹐根據繩下俠脊﹐兩邊相去各一寸﹐灸三七壯﹐無不驗。

霍亂已死﹐但有暖气者﹐灸承筋七壯﹐立蘇。﹝取法以繩從足拇指圍至後跟一匝撚斷﹐等折一半爲度﹐以此度從足跟貼地量上至度極頭處是穴。﹞﹝《甲》﹞霍亂頸痺不仁﹐承筋主之。﹝《千金》云﹕主螈腳酸。暴霍亂﹐僕參主之。﹞﹝世﹞霍亂徧身轉筋﹐肚痛﹐四肢厥冷欲絕者﹐其脈洪大易治。脈微﹐囊縮舌捲﹐不治。

﹝《千》﹞諸霍亂﹐忌與米飲﹐胃中得米﹐卽吐不止。

﹝羅﹞潔古老人云﹕霍亂轉筋﹐吐瀉不止﹐其病在中焦﹐陰陽交而不和﹐發爲疼痛﹐此病最急﹐不可與分毫粥飲。穀气入胃﹐則必死矣。

﹝保﹞凡霍亂愼勿與粟米粥湯﹐入胃卽死。本艸云﹕粟米味鹹﹐微寒無毒﹐主養腎气﹐去脾胃中熱﹐益气。霍亂脾胃極損﹐不能傳化﹐加粟米豈有能生也邪﹖如吐瀉已多﹐欲住之後﹐宜以稀粥漸漸補養﹐以遲爲妙。

卷之三十一傷寒部少陰病

下利

自利不渴者﹐屬太陰﹐以其髒有寒故也﹐當溫之﹐宜

四逆湯

甘艸﹝一兩﹞漧薑﹝三錢﹞附子﹝半个﹞上咀﹐水煎溫服﹐彊人加附子半个﹐漧薑一兩半。

少陰病﹐欲吐不吐﹐心煩﹐但欲寐﹐五六日自利而渴者﹐屬少陰也﹐虛故引水自救。若小便色白者﹐少陰病形悉具。小便白﹐以下焦虛有寒﹐不能制水﹐故令色白也。﹝《活人》云﹕四逆主之。﹞少陰病﹐下利六七日﹐咳而嘔渴﹐心煩不能眠者﹐豬苓湯主之。少陰病﹐自利淸水色純靑者﹐心下必痛﹐口漧燥者﹐急下之﹐宜大承气湯。

﹝孫﹞竇大郎患傷寒﹐經十餘日﹐口燥舌漧而渴﹐心中疼﹐自利淸水。眾醫皆相守﹐但調理耳﹐汗下皆所不敢﹐竇氏親故相謂曰﹕傷寒邪气害人性命甚速﹐安可以不決之疾﹐投不明之醫乎﹖召孫至﹐曰﹕卽日不可下﹐明日正當下。投小承气湯﹐遂大便通﹐得睡﹐明日平復。眾皆曰﹕此癥緣何下之而愈﹖孫曰﹕不深於書﹐徒知有書耳﹐不知書之奧也。口燥舌漧而渴﹐豈非少陰癥乎﹖少陰癥固不可下﹐豈不知少陰一癥﹐自利淸水﹐心下痛者﹐下之而愈﹐仲景之書﹐明有是說也。眾皆欽服。下利欲飲水者﹐以有熱故也﹐宜

白頭翁湯

白頭翁黃柏秦皮黃連﹝各三錢﹞上咀﹐水煎﹐去渣溫服。不瘥﹐再服。

少陰病下利﹐白通湯主之。

少陰病﹐二三日不已﹐至四五日腹滿痛﹐小便利﹐或下利﹐或嘔者﹐宜

眞武湯

茯苓芍藥﹝各三錢﹞附子﹝一个﹞白術﹝半兩。加減法從本方﹞上咀﹐每服五錢﹐生薑五片﹐煎至八分﹐溫服﹐日三。咳者﹐加五味子﹑細辛﹑漧薑各一分。小便利者﹐去茯苓。下利者去芍藥﹐加漧薑。嘔者去附子﹐加生薑七片。少陰下利﹐咽痛﹐胸滿心煩者﹐

豬膚湯

主之。

用豬膚四兩﹐以水一盞半﹐煎取一盞﹐去渣﹐加白蜜二合半﹐白粉一合二勺半﹐熬煮和相得﹐溫服。

﹝海藏雲﹕豬膚卽豬皮。﹞大汗利而厥冷者﹐宜四逆湯。少陰病﹐但欲寐﹐下利﹐若兼手足厥逆者﹐白通加豬膽汁湯﹑通脈四逆湯。

﹝方論見後厥利。﹞兼便膿血者﹐宜桃花湯。﹝方論見後便膿血條。﹞少陰病﹐咳而下利﹐譫語者﹐被火气劫故也﹐小便必難。以彊責少陰汗故也。少陰病﹐下利﹐脈微澀﹐嘔而汗出﹐必數更衣﹐反少者﹐當溫其上﹐灸之。溫其上﹐﹝義見前條。﹞少陰病﹐下利﹐若利自止﹐惡寒而蜷﹐手足溫者可治。大汗出﹐熱不去﹐內拘急﹐四肢疼﹐必下利厥逆而惡寒者﹐四逆湯主之。傷寒六七日﹐大下後﹐寸脈沈而遲﹐手足厥逆﹐下部脈不至﹐咽喉不利﹐吐膿血﹐泄下不止者﹐爲難治﹐宜

麻黃升麻湯

麻黃﹝去節﹐二兩半﹞升麻﹝二兩﹞當歸知母黃芩葳蕤﹝各十八銖﹞石膏﹝碎﹞白術漧薑芍藥天門冬桂枝茯苓甘艸﹝各六銖﹞上咀﹐每服五錢﹐水煎溫服﹐相次一炊時﹐又進一服﹐汗出愈。

下利脈沈而遲﹐其人面少赤﹐身有微汗﹐下利淸谷者﹐必鬱冒汗出而解﹐病患必微厥。所以然者﹐其面戴陽﹐下虛故也。凡厥利當不能食﹐今反能食者﹐恐爲除中。試食以索餅﹐不發熱者﹐知胃气尙在﹐必愈也。﹝論見厥。﹞傷寒先厥後發熱下利者﹐必自止﹐而反汗出﹐咽中痛者﹐其喉爲痺﹐發熱無汗﹐而利必自止﹔必便膿血﹐便膿血者﹐其喉不痺。下利後脈絕﹐手足厥冷﹐時脈還﹐手足溫者生﹐脈不還者死。下利﹐手足厥冷﹐無脈者﹐灸之不溫﹐若脈不還﹐反微喘者死。傷寒發熱下利﹐厥逆﹐躁不得臥者死。傷寒發熱下利﹐至甚﹐厥不止者死。

少陰病下利脈微﹐與白通湯﹐利不止﹐厥逆無脈﹐漧嘔煩者﹐白通加豬膽汁湯主之。服湯後﹐脈暴出者死﹐微續者生。

白通湯

漧薑﹝一兩﹞附子﹝一枚﹐生用﹞上咀﹐每服五錢﹐入蔥白二寸﹐同煎溫服。

白通加豬膽汁湯

漧薑﹝一分﹞蔥白﹝一莖﹞附子﹝一枚﹞童便﹝一合二勺半﹞豬膽﹝一个﹞上水一盞﹐煎至五分﹐去渣﹐入童便﹑膽汁相和得所﹐溫服。少陰病﹐下利淸谷﹐裏寒外熱﹐手足厥逆﹐脈微欲絕﹐身反不惡寒﹐其病面赤色﹐或腹痛﹐或漧嘔﹐或咽痛﹐或利止脈不出者﹐

通脈四逆湯

主之。

甘艸﹝炙﹞漧薑﹝各二兩﹞附子﹝一个﹐生用﹞面赤色者﹐加蔥九莖。腹中痛者﹐去蔥加芍藥二兩。

嘔者﹐加生薑二兩。咽痛者﹐去芍藥加桔梗一兩。利止脈不出者﹐去桔梗加人參一兩。

上咀﹐每服五錢﹐水煎溫服。未瘥﹐急更作一劑﹐其脈續續出者愈。

少陰病﹐但欲寐﹐四肢逆而利﹐若下重者﹐四逆散加薤白也。﹝論見厥。方見但欲寐。﹞若惡寒身蜷者不治。﹝論見欲寐。﹞下利腹脹滿﹐身體疼痛﹐先溫其裏﹐乃攻其表。溫裏四逆湯﹐攻表桂枝湯。傷寒表不解﹐漧嘔發熱﹐咳而下利者﹐此爲水气﹐宜小靑龍去麻黃加芫花湯。﹝方論見效。﹞太陽與陽明合病者﹐必自下利﹐葛根湯主之。﹝方見太陽病。﹞《活人》云﹕下利而頭痛腰疼﹐肌熱目疼鼻幹﹐其脈浮大而長者﹐是其癥也。﹞太陽與少陽合病﹐自下利者﹐與黃芩湯﹔若嘔者﹐黃芩加半夏生薑湯主之。﹝下利而頭疼胸滿﹐或口苦咽漧﹐或往來寒熱﹐其脈浮大而弦是也。﹞

黃芩湯

黃芩﹝三分﹞甘艸﹝炙﹞芍藥﹝各二分﹞大棗﹝二枚﹞上咀﹐水煎溫服。若嘔加半夏六錢﹐生薑五片。

太陽病﹐桂枝癥﹐醫反下之﹐利遂不止﹐脈促者﹐表未解也﹐喘而汗出者﹐宜

葛根芩連湯

葛根﹝三兩﹞黃連黃芩﹝各二兩﹞甘艸﹝炙﹐半兩﹞上咀﹐每服五錢﹐水煎溫服﹐日進二三服。

下利淸谷﹐脈沈微﹐手足厥逆者爲陰﹐宜通脈四逆湯。﹝論見前條。﹞脈浮而遲﹐表熱裏寒﹐下利淸谷者﹐四逆湯主之。傷寒醫下之﹐續得下利淸谷不止﹐身疼痛者﹐急當救裏﹐下後身疼痛﹐淸便自調者﹐急當救表。救裏宜四逆湯﹐救表宜桂枝湯。少陰病下利﹐便膿血者﹐桃花湯主之。少陰病﹐二三日至四五日﹐腹滿﹐小便不利﹐下利不止﹐便膿血者﹐宜

桃花湯

赤石脂﹝四兩﹐一半全﹐一半取末﹞大米﹝二合半﹞漧薑﹝二錢半﹞上水二大盞﹐煮三味﹐米熟去渣﹐納赤石脂細末一方寸匕﹐溫服﹐日三。愈﹐勿服。

少陰病﹐下利膿血者﹐可刺。下利便膿血﹐若厥而發熱﹐厥少熱多者﹐病當愈也。﹝論見厥。﹞先厥後發熱無汗者﹐利不止也。﹝論見前條。﹞下利脈數而渴者﹐令自愈。設不瘥者﹐必淸膿血﹐以有熱故也。下利寸脈反浮數﹐尺中自澀者﹐必淸膿血。下利脈數不解﹐而下利不止者﹐必挾熱而便膿血也。﹝論見蓄血。﹞下利譫語﹐若脈微﹐手足厥﹐但欲寐﹐小便難者﹐爲陰﹐宜補劑和之。

若脈和﹐手足溫﹐及不欲寐﹐小便利者﹐爲陽﹐宜調胃承气湯。﹝論見譫語及前少陰下利欲寐條。﹞陽明少陽合病﹐必下利﹐其脈不負者順也﹐負者失也﹐互相克賊﹐名爲負也。脈滑而數者﹐有宿食也﹐當下之﹐宜大承气湯。下利脈遲而滑者﹐內實也﹐利未欲止﹐當下之﹐宜大承气湯。下利脈反滑﹐當有所去﹐下之乃愈﹐宜大承气湯。

下利脈微者﹐白通湯也。若微澀﹐嘔而汗出﹐數更衣者﹐當溫而灸之。﹝方論見少陰不利條。﹞下利脈大者﹐虛也﹐以其彊下之故也。設脈浮革﹐故爾腸鳴者﹐屬當歸四逆湯主之。

熱利下重者﹐白頭翁湯主之。四肢逆而泄利下重﹐四逆散加薤白主之。﹝論見前厥利條。﹞下利身體疼痛﹐若但四肢沈重疼痛﹐小便不利者﹐前條眞武湯癥也﹔若四肢疼﹐厥逆惡寒者﹐四逆湯﹔若通身疼痛者﹐先以四逆湯溫裏﹐後用桂枝攻表也。﹝方論見前。﹞下利﹐三部脈皆平﹐按之心下硬者﹐急下之﹐宜大承气湯。下利後﹐心下痞硬者﹐此非結熱﹐但胃虛﹐客气上逆﹐故使硬﹐甘艸瀉心湯主之。﹝論見痞。﹞下利咽喉痛﹐若兼胸滿者﹐豬膚湯﹔兼厥逆者﹐通脈四逆湯。

若下利不止﹐厥逆﹐下部無力﹐咳唾膿血者﹐麻黃升麻湯。﹝方論並見前條。﹞下利十餘行﹐胸中痛﹐寸口脈滑者﹐宜吐之﹐則利止。﹝論見胸滿﹞傷寒服湯藥﹐下利不止﹐心下痞硬。服瀉心湯後﹐以他藥下之﹐利不止﹐醫以理中與之﹐利益甚。理中者﹐理中焦﹐此利在下焦﹐赤石脂禹餘糧湯主之。復利不止者﹐宜利其小便。

赤石脂禹餘糧湯

赤石脂禹餘糧﹝各四兩﹞上銼碎﹐每服五錢﹐水煎溫服。不瘥﹐再服。

下後心下痞硬﹐腹中雷鳴﹐漧嘔而利者﹐甘艸瀉心湯。﹝方論見痞。﹞下後心下痞硬﹐表裏不解而利者﹐桂枝人參湯。﹝方論見痞。﹞下利脈促﹐表不解﹐喘汗而利者﹐葛根黃芩黃連湯。﹝論見前下利有表條。﹞凡藥下後﹐潮熱脇滿﹐嘔而利者﹐先用小柴胡湯解外﹐後以柴胡加芒硝湯。﹝論見潮熱。﹞凡藥下後﹐譫語﹐脈調和﹐小便利﹐而下利不厥者﹐調胃承气湯。﹝論見譫語。﹞下後脈大浮革﹐腸鳴而利者﹐當歸四逆湯。﹝論見前下利脈治條。﹞下後脈數不解者﹐必便膿血。﹝論見前便血條。﹞下後成陰癥﹐厥逆﹐咽不利﹐唾膿而利者﹐麻黃升麻湯。﹝論見厥利條。﹞少陰病﹐脈緊﹐至七八日自下利﹐脈暴微﹐手足反溫﹐脈緊反去者﹐爲欲解也。𨿽煩﹐下利必自愈。傷寒脈浮緩﹐手足溫﹐至七八日忽暴煩﹐下利日十餘行者﹐必自止。﹝論見黃門。﹞發熱而厥﹐七日下利者﹐爲難治。傷寒六七日不利﹐便發熱而利﹐其人汗出不止者死﹐有陰無陽故也。少陰病但欲臥﹐不煩﹐至五六日﹐忽自利﹐煩躁不得寐者死。﹝論見但欲寐。﹞下利﹐脈沈弦者﹐下重也﹔脈大者﹐爲未止﹔脈微數者﹐爲欲自止﹐𨿽發熱不死。下利有微熱而渴﹐脈弱﹐今自愈。下利脈數而渴者﹐自愈。設不瘥者﹐必淸膿血。

﹝論見前。﹞下利脈數﹐有微熱﹐汗出﹐今自愈。設復緊﹐爲末解。傷寒下利日十餘行﹐脈反沈者死。假令下利﹐寸口關上尺中悉不見脈﹐然尺中時一小見﹐脈再舉頭者﹐腎气也﹐若損脈來至﹐爲難治。下利淸谷﹐不可攻表﹐汗出必脹滿。

卷之三十一傷寒部少陰病

下利續法

﹝《活》﹞寒毒入胃者﹐臍下必寒﹐腹滿脹﹐大便黃白﹐或靑黑﹐或下利淸谷﹐宜四逆湯﹑理中湯﹑白通加附子湯﹑四逆加薤白散。挾熱利者﹐臍下必熱﹐大便赤黃色﹐及腸間津汁垢膩﹐宜黃芩湯﹑白頭翁湯﹑三黃熟艾湯﹑薤白湯﹑赤石脂湯。

三黃熟艾湯

治傷寒四日而大下﹐熱利時作﹐白通湯諸藥多不得止﹐宜服此湯除熱止利。

黃芩黃連黃柏熟艾﹝半雞子大﹞上咀﹐水煎溫服。

薤白湯

治傷寒下利如爛肉汁﹐赤帶下﹐伏气腹痛諸熱﹐悉主之。

豆豉﹝半合﹐綿裹﹞薤白﹝一握﹞山梔﹝七枚﹞上咀﹐用水二升半﹐先將梔子十沸﹐下薤白煎至二升﹐下豉﹐煎取一升二合﹐溫服。

赤石脂丸

治傷寒熱利。

赤石脂﹝一兩﹞黃連當歸﹝各二兩﹞漧薑﹝炮﹐一兩﹞上爲末﹐煉蜜丸﹐如桐子大。每服三十丸﹐米飲下﹐日三服。

濕毒瓦斯盛者﹐下利腹痛﹐大便如膿血﹐或如爛肉汁﹐宜桃花湯﹑地楡散﹑黃連阿膠散。

地楡散

治傷寒熱毒不解﹐日晚卽壯熱腹痛﹐便利膿血。

地楡犀角屑黃連﹝炒﹞葛根﹝各一兩﹞梔子仁﹝半兩﹞黃芩﹝一兩﹞上咀﹐每服四錢﹐水一盞﹐入薤白五寸同煎﹐溫服。

﹝海﹞

阿膠湯

治傷寒熱毒入胃﹐下利膿血。

黃連﹝炒﹐二兩﹞山梔﹝半兩﹞阿膠﹝炒﹞黃柏﹝各一兩﹞上咀﹐每服四錢﹐水煎服。

﹝云﹞傷寒汗下後﹐大小便利者﹐腹中痛者﹐宜

燥腸丸

附子﹝炮﹐一枚﹞龍骨﹝半兩﹞漧薑﹝一兩﹞吳茱萸粟殼訶黎皮﹝各半兩﹞上爲細末﹐酒糊丸﹐如桐子大。每服三十丸﹐溫水下。利止勿服。

傷寒汗下後﹐裹急後重下利者﹐宜

七宣丸

大黃﹝一兩﹞桃仁﹝去皮尖﹐三十枚﹞木香檳榔柴胡訶子皮甘艸﹝各半兩﹞上爲細末﹐煉蜜丸﹐如桐子大。每服五十丸﹐溫水下。

傷寒汗下後﹐气逆利不止者﹐寒也﹐宜

枳實芍藥甘艸湯

芍藥甘艸枳實﹝炒﹞漧薑﹝炮。各半兩﹞上咀﹐每服五錢﹐水煎服。

卷之三十一傷寒部厥陰病

气上衝心

厥陰之爲病﹐消渴﹐气上衝心﹐心中疼熱﹐饑不欲食﹐食則吐蛔。厥陰病﹐渴欲飲水者﹐少少與之﹐愈。厥陰中風﹐脈微浮﹐爲欲愈﹔不浮﹐爲未愈。厥陰病﹐欲解時﹐從丑至卯上。

病如桂枝癥﹐頭不痛﹐項不彊﹐寸脈微浮﹐胸中痞硬﹐气上衝咽喉不得息者﹐此爲胸有寒也﹐當吐之﹐宜

瓜蒂散

瓜蒂﹝炒黃﹞赤小豆﹝各一分﹞上研爲細末﹐取一錢﹐用豉一合﹐湯七合﹐先漬之﹐須臾煎稀糜﹐去渣﹐取汁相和﹐溫頓服。不吐﹐少少加﹐得快吐乃止。諸亡血虛家﹐不可與服。

﹝《活》﹞瓜蒂散﹐每服一錢匕﹐藥下便臥。欲吐且忍之。良久不吐﹐取三錢匕﹐湯二合和服。

以手指探之便吐。不吐﹐復稍增之﹐以吐爲度。若吐少病不除﹐明日如前法再吐之﹐不可令人虛也。

如藥力過時不吐﹐飲熱湯一升﹐以助藥力。吐訖﹐便可食﹐無更服。若服藥過多者﹐飲水解之。奔豚气上衝胸﹐腹痛﹐往來寒熱﹐奔豚湯主之。﹝方見積塊腎積气條。﹞陰陽易﹐少腹裏急﹐引陰中拘攣﹐熱上衝胸﹐頭重不欲舉﹐眼中生花者﹐宜燒散。﹝論見陰陽易。﹞气上衝胸﹐口噤不得語﹐欲作剛者﹐宜葛根湯。﹝論見。﹞燒鍼令其汗﹐鍼處被寒﹐核起而赤者﹐必發奔豚﹐气從少腹上衝心者﹐灸其核各一壯﹐與

桂枝加桂湯

桂枝﹝二兩半﹞芍藥生薑﹝各一兩半﹞甘艸﹝一兩﹞大棗﹝六枚﹞上咀﹐每服五錢﹐水煎溫服。﹝桂枝加桂以能泄奔豚气也。﹞動气發汗﹐則气上衝﹐正在心端。﹝論見動气。﹞太陽下後﹐其气上衝者﹐可與桂枝湯﹐方用前法﹐若不上衝者﹐不可與之。

傷寒吐下後﹐心下逆滿﹐气上衝胸﹐頭眩﹐脈沈緊﹐若發汗則動經﹐身爲振搖者﹐茯苓白術甘艸湯。

﹝論見戰振。方見振搖。﹞傷寒吐下後﹐發汗虛煩﹐脈甚微﹐八九日心下痞硬﹐脇下痛﹐气上衝咽喉﹐眩冒﹐經脈動惕者﹐久而成痿。

卷之三十一傷寒部厥陰病

气上衝心續法

﹝《活》﹞

李根湯

治气上衝﹐正在心端。

半夏當歸芍藥生薑茯苓桂枝黃芩甘艸甘李根白皮﹝各等分﹞上咀﹐每服五錢﹐水煎溫服。

卷之三十一傷寒部厥陰病

饑不飲食

饑不欲食﹐食則吐蛔者﹐厥陰病。﹝論見气上衝心。﹞手足厥冷﹐脈乍緊﹐心煩﹐饑不能食者﹐邪在胸中﹐宜瓜蒂散吐之。﹝論見厥。﹞太陽病吐﹐發汗出﹐發熱不惡寒﹐關脈細數﹐腹中饑﹐口不能食﹐朝暮吐者﹐此爲小逆。﹝論見發熱。﹞陽明病﹐下後心下懊﹐饑不欲食﹐但頭汗出者﹐宜梔子豉湯。﹝論見煩。﹞

卷之三十一傷寒部厥陰病

吐蛔虫

气上衝﹐心疼﹐饑不欲食﹐吐蛔者﹐厥陰病。﹝論見气上衝。﹞靜而復煩﹐須臾復止﹐得食而嘔﹐又煩﹐吐蛔虫者﹐爲蛔厥﹐宜烏梅丸。﹝方論見厥。﹞病患有寒﹐復發汗﹐胃中冷﹐必吐蛔。﹝《活人》云﹕先服理中丸﹐次服烏梅丸。﹞

卷之三十一傷寒部厥陰病

厥

兩感於寒者﹐三日少陽與厥陰俱病﹐則耳聾囊縮而厥。﹝論見太陰。注云﹕耳聾者﹐少陽病﹔囊縮而厥者﹐厥陰病。﹞傷寒一二日至四五日而厥者﹐必發熱。前熱者後必厥﹐厥深者熱亦深﹐厥微者熱亦微。厥應下之﹐而反發汗者﹐必口傷爛赤。成無己云﹕若始得之﹐手足便厥而不溫者﹐是陰經受邪﹐陽气不足﹐可用四逆湯溫之。若手足自熱而至溫﹐從四逆而至厥者﹐傳經之邪也﹐四逆散主之。必須識此﹐勿令誤也。﹝四逆湯方見下利。四逆散方見欲寐。﹞又當外癥別之。予嘗治一中年婦人﹐惡熱身熱而渴﹐脈數細弱﹐先厥後熱﹐用溫藥反劇﹐後以四逆散兼參﹑術各半服之﹐厥愈﹐脈出洪大而痊。

手足厥寒﹐脈細欲絕者﹐宜

當歸四逆湯

甘艸通艸﹝各六錢﹞當歸桂枝細辛芍藥﹝各一兩﹞上咀﹐每服五錢﹐入棗子一枚﹐同煎溫服。

若其人內有久寒者﹐宜當歸四逆加茱萸生薑湯主之。於原方內加吳茱萸二兩﹐生薑二兩半。嘔而脈弱﹐小便復利﹐身有微熱見厥者難治﹐四逆湯主之。

傷寒脈滑而厥者﹐裏有熱也﹐白虎湯主之。

傷寒脈促﹐手足厥逆者﹐可灸之。﹝《脈經》云﹕可灸﹐少陰厥陰主逆。﹞傷寒六七日﹐脈微﹐手足厥冷﹐煩躁﹐灸厥陰﹐灸而不止者死。

病患手足厥冷﹐脈乍緊者﹐邪結在胸中﹐心中滿而煩﹐饑不能食者﹐病在胸中﹐當吐之﹐宜瓜蒂散。﹝「脈緊」一作「脈結」者﹐有理。﹞脈來數﹐時一止復來曰促﹔脈來緩﹐時一止復來曰結。結促二脈者﹐脈爲邪礙而歇止也﹐灸之吐之﹐所以逐去其邪也。

少陰病﹐身痛﹐手足寒﹐脈沈者﹐宜附子湯。﹝論見欲寐。﹞傷寒五六日﹐頭汗出﹐微惡寒﹐手足冷﹐心下滿﹐口不欲食﹐大便硬﹐脈細者﹐此爲陽微結﹐必有表復有裏也。脈沈﹐亦在裏也。汗出爲陽微﹐假令純陰結﹐不得復有外癥﹐悉入在裏﹐此爲半在裏半在表也。脈𨿽沈緊﹐不爲少陰病﹐所以然者﹐陰不得有汗﹐今頭汗出﹐故知非少陰也﹐可與小柴胡湯﹐設不了了者﹐得屎而解。

﹝《本》﹞有人患傷寒五六日﹐頭汗自出﹐自頸以下無汗﹐手足冷﹐心下痞悶﹐大便祕結﹐或者見四肢冷﹐又汗出滿悶﹐以爲陰癥。予診其脈沈而緊。予曰﹕此癥誠可疑﹐然大便結﹐非虛結也﹐安得爲陰﹖脈𨿽沈而緊﹐爲少陰癥多是自利﹐未有祕結者。此癥半在裏半在表﹐投以小柴胡湯得愈。仲景稱傷寒五六日頭汗出云云至得屎而解﹐正此之謂也。有人難曰﹕脈陰陽俱緊﹐反汗出者﹐亡陽也。此屬少陰不得有汗﹐何也﹖今頭汗出者﹐故知非少陰。何以頭汗出便知非少陰癥﹖予曰﹕此一段正是仲景議議處﹐謂四肢冷﹐脈沈緊﹐腹滿﹐全似少陰﹐然大便硬﹐頭汗出﹐不得爲少陰。蓋頭者﹐三陽同聚﹐若三陰﹐止胸而還﹐有頭汗出﹐自是陽虛﹐故曰汗出爲陽微﹐是陰不得有汗也。若少陰頭有汗﹐則死矣。故仲景《平脈法》云﹕心者﹐火也﹐明少陰則無頭汗者可治﹐有汗者死。心爲手少陰﹐腎爲足少陰﹐相與爲上下﹐惟以意逆志者﹐斯可得之。

傷寒厥而心下悸者﹐宜先治水﹐當服茯苓甘艸湯﹐卻治其厥。不爾﹐水漬入胃﹐必作利也。

茯苓甘艸湯

茯苓桂枝﹝各二錢﹞生薑﹝三錢﹞甘艸﹝炙﹐一錢﹞上咀﹐水煎溫服。

少陰病﹐四逆或悸者﹐四逆散加桂枝主之。﹝方論見欲寐。﹞傷寒脈浮﹐自汗出﹐小便數﹐心煩﹐微惡寒﹐腳攣急﹐反與桂枝湯欲攻其表﹐此誤也﹐得之便厥﹐咽中幹﹐煩躁吐逆者﹐作甘艸漧薑湯與之﹐以復其陽。

若厥愈足溫者﹐更作芍藥甘艸湯與之﹐其腳卽伸。若胃气不和譫語者﹐少與調胃承气湯。若重發汗﹐復加燒鍼者﹐四逆湯主之。

甘艸漧薑湯

甘艸﹝四兩﹞漧薑﹝二兩﹞上咀﹐每服五錢﹐水煎溫服。

芍藥甘艸湯

白芍藥甘艸﹝各二兩﹞上咀﹐每服五錢﹐水煎溫服。

調胃承气湯﹝方見發熱。﹞四逆湯﹝方見下利。﹞問曰﹕癥象陽旦﹐按法治之而增劇﹐厥逆﹐咽中幹﹐兩脛拘急而譫語。師曰﹕言夜半手足當溫﹐兩腳當伸﹐後如師言。何以知此﹖答曰﹕尺寸浮而大﹐浮則爲風﹐大則爲虛﹐風則生微熱﹐虛則兩脛攣急。癥象桂枝﹐因加附子參其間﹐增桂令汗出﹐附子溫經回陽故也。厥逆﹐咽中幹﹐煩躁﹐陽明內結﹐譫語煩亂﹐更飲甘艸漧薑湯。夜半陽气還﹐兩足當熱﹐脛尙微拘急﹐重與芍藥甘艸湯﹐乃脛伸。以承气湯微溏﹐則止其譫語﹐故知病可愈。少陰病﹐食入則吐﹐復不能吐﹐手足寒﹐脈弦遲者﹐宜吐之。﹝論見吐。﹞下利而厥﹐下重者﹐四逆加薤白。脈微者﹐通脈四逆湯﹑白通湯。溫後無脈者﹐白通加豬膽汁湯。汗後拘急者﹐四逆湯。下後咽不利者﹐麻黃升麻湯。﹝方論見下利。﹞吐利﹐發熱惡寒﹐汗出而厥者﹐屬霍亂﹐宜四逆湯。吐利﹐煩躁欲死而厥者﹐屬少陰﹐宜吳茱萸湯。吐利止﹐脈微欲絕而厥者﹐通脈四逆加豬膽汁湯。﹝方論見吐利。﹞中暑口漧而渴﹐治法見中暑門。

傷寒脈微而厥﹐至七八日﹐膚冷﹐其人躁無暫安時者﹐此爲髒厥﹐非爲蛔厥也。蛔厥者﹐其人當吐蛔﹐令病者靜而復時煩﹐此爲髒寒﹐蛔上入膈故煩﹐須臾復止﹐得食而嘔﹐又煩者﹐蛔聞食臭出﹐其人當自吐蛔。

蛔厥者﹐宜

烏梅丸

主之。

烏梅﹝七十五个﹞細辛附子﹝炮﹐去皮﹞人參黃柏桂枝﹝各一兩﹞漧薑﹝二兩﹞黃連﹝四兩﹞蜀椒﹝炒﹐去汗﹐一兩﹞當歸上十味﹐共爲細末﹐以苦酒漬烏梅一宿﹐去核﹐蒸熟﹐杵成泥﹐和藥令相得﹐納臼中﹐加煉蜜﹐杵三千下﹐丸如桐子大。食前服十丸﹐日三服﹐稍加至二十丸。忌生冷滑物等。

凡厥者﹐陰陽气不相順接﹐便爲厥﹐厥者手足逆冷是也。

傷寒厥四日﹐熱反三日﹐復厥五日﹐其病爲進﹐寒多熱少﹐陽气退故爲進也。傷寒發熱四日﹐厥反三日﹐厥少熱多﹐其病當自愈﹐四日至七日熱不除者﹐其後必便膿也。傷寒始發熱六日﹐厥反九日而利﹐凡厥利者﹐當不能食﹐今反能食﹐恐爲除中。食以索餅﹐不發熱者﹐知胃气尙在﹐必愈。恐胃熱來而復去也﹐後三日脈之﹐其熱續在者﹐期之旦日夜半愈。所以然者﹐本發熱六日﹐厥反九日﹐復發熱三日﹐並前六日﹐亦爲九日﹐與厥相應﹐故期之旦日夜半愈。後三日脈之而脈數﹐其熱不罷者﹐此爲熱气有餘﹐必發癰膿也。傷寒病厥五日﹐熱亦五日﹐設六日當復厥﹐不厥者自愈。厥終不過五日﹐以熱五日﹐故知自愈。傷寒熱少厥微﹐指頭寒﹐默默不欲食﹐煩躁數日﹐小便利﹐色白者﹐此熱除也﹐欲得食﹐其病爲愈。苦厥而嘔﹐胸膈煩滿者﹐其後必便血。少腹滿痛而厥﹐爲冷結關元。﹝論見少腹痛。﹞少陰四逆﹐惡寒身蜷﹐無脈﹐不煩而躁﹐死。﹝論見欲寐。﹞少陰病﹐但厥無汗﹐而彊發之﹐必動其血。﹝論見欲寐。﹞諸四逆厥者﹐不可汗之﹐諸虛家亦然。傷寒五六日﹐不結胸﹐腹濡﹐脈虛復厥者﹐不可下﹐此爲亡血﹐下之者死。

上厥逆皆忌下﹐惟前條先熱者必厥﹐厥應下之﹐而反發汗者﹐一法﹐宜下﹐忌汗之。

卷之三十一傷寒部厥陰病

厥續法

﹝《活》﹞冷厥者﹐初得病日﹐便四肢逆冷﹐脈沈微而不數﹐足多攣﹐臥時惡寒﹐或自引衣蓋覆﹐不飲水﹐或下利淸谷﹐或淸便自調﹐或小便數﹐外癥多惺惺而靜﹐脈𨿽沈實﹐按之遲而弱者﹐知其爲冷厥也﹐四逆湯﹑理中湯﹑通脈四逆湯﹑當歸四逆湯﹑當歸四逆加茱萸生薑湯﹑白通加豬膽汁湯隨癥用之。

熱厥者﹐國中病﹐必身熱頭痛﹐外別有陽癥﹐二三日至四五日方發厥。兼熱厥者﹐厥至半日﹐卻身熱﹐蓋熱气深﹐方能發厥﹐須在二三日後也。若微厥卻發熱者﹐熱深故也。其脈𨿽伏﹐按之而滑者﹐爲裏熱﹐其人或畏熱﹐或飲水﹐或揚手擲足﹐煩躁不得眠﹐大便祕﹐小便赤﹐外癥多昏憒者﹐知其熱厥也﹐白虎﹑承气湯隨癥用之。

又有下癥悉具﹐而見四逆者﹐是失下後血气不通﹐四肢便厥﹐醫人不識﹐卻疑陰厥﹐復進熱藥﹐禍如反掌。

大抵熱厥須脈沈伏而滑﹐頭上有汗﹐其手𨿽冷﹐時復指爪溫﹐須便承气湯下之﹐不可拘忌也。

﹝海﹞厥陰癥﹐四肢厥冷﹐爪甲靑﹐脈沈疾﹐按之有力者﹐爲陽﹐則當下﹐宜大承气湯。如脈沈遲﹐按之無力者﹐爲陰﹐則當溫﹐宜四逆湯﹐更須速灸之。

﹝羅﹞省掾曹徳裕男婦﹐二月初﹐病傷寒八九日﹐請予治之。脈得沈細而微﹐四肢逆冷﹐自利腹痛﹐目不欲開﹐兩手常抱腋下﹐昏昏嗜臥﹐口舌漧燥。乃曰﹕前醫畱白虎加人參湯可服否﹖予曰﹕白虎𨿽云治口燥舌漧﹐若只此一句﹐亦未然。今此癥不可服白虎者有三﹕傷寒癥云﹐立夏以前﹐立秋以下﹐不可妄用﹐一也﹔太陽癥無汗而渴者﹐不可用﹐二也﹔況病患陰癥悉具﹐其時春气尙寒﹐三也。仲景云﹕下利淸谷﹐急當救裏﹐宜四逆湯五兩﹐人參一兩﹐生薑十餘片﹐連須蔥白九莖﹐水五大盞﹐同煎至三盞﹐去渣﹐分三服。一日服之﹐至夜則止﹐手足溫﹐翌日大汗而解。繼之以理中湯數服而愈。孫眞人習業論云﹕凡欲爲太醫﹐必須精讀《甲乙》《素問》《黃帝鍼經》《明堂流注》﹑十二經絡﹑三候九部﹑本艸藥性﹐仲景﹑叔和﹐並須精熟﹐如此方爲太醫。不爾﹐猶無目夜遊﹐動致顚殞﹐執此用藥者﹐再思可矣。

陽癥治驗眞定府趙吉夫年三十三﹐至元五月間﹐因勞役飲食失節﹐傷損脾胃﹐時發煩躁而渴﹐又食冷物過度﹐遂病身體困倦﹐頭痛﹐四肢逆冷﹐嘔吐而心下痞。醫人不察﹐見其四肢逆冷﹐嘔吐而心下痞﹐乃用桂枝末三錢匕﹐熱酒調下﹐仍以綿衣覆之﹐作陰毒傷寒治之﹐須臾汗大出。汗後卽加口漧舌澀﹐眼白時紅﹐項彊硬﹐肢體不柔和﹐小便淋赤﹐大便祕澀﹐循衣摸牀﹐如發狂狀。問之則言語錯亂﹐視其舌則赤而欲裂﹐朝輕暮劇﹐凡七八日。家人輩悉謂危殆﹐不望生全﹐鄰人吉仲完舉予治之。診其脈七八至﹐知其熱癥明矣。遂用大承气湯苦辛大寒之劑一兩﹐作一服服之﹐利下三行﹐折其勝勢﹐翌日以黃連解毒湯大苦寒之劑二兩﹐徐徐服之﹐以去其熱﹐三日後病十分中減五六﹐更與白虎加人參湯約半斤服之﹐瀉熱補气﹐前癥皆退。戒以愼起居﹐節飲食﹐月餘漸得平復。《內經》曰﹕凡用藥者無失天時﹐無逆气宜﹐無冀其勝﹐無贊其復﹐是謂至治。又云﹕必先歲气﹐無伐天和。當暑气方盛之時﹐聖人以寒涼急救腎水之原﹐補肺金之不足﹐𨿽有客寒傷人﹐仲景云﹕用麻黃湯內加黃芩﹑知母﹑石膏之類﹐恐發黃髮斑。又用桂枝湯之戒﹐況醫以桂末熱酒調服﹐所謂差之毫釐﹐謬以千里﹐逆仲景之治法。經云﹕不伐天和﹐不贊其復﹐不翼其勝﹐不失气宜。不然﹐則故疾未已﹐新病復起矣。

用熱遠熱從乎中治友人劉巨源﹐年六十五歲﹐至正夏月﹐因勞役飲食失節﹐又傷冷凍飲料得疾﹐醫者往往以爲四時癥﹐治之不愈。逮十日﹐請予治之。曰﹕右手三部脈沈細而微﹐太陰癥也﹐左手三部脈微浮而弦﹐虛陽在表也。大抵陰多而陽少﹐今所苦身體沈重﹐四肢逆冷﹐自利淸谷﹐引衣自覆﹐气難布息﹐懶言語﹐此脾受寒濕﹐中气不足故也。仲景言下利淸谷﹐急當救裏﹐宜四逆湯溫之。《內經》有用熱遠熱之戒。口漧但漱水不咽﹐早晨身涼而肌生粟﹐午後煩躁不欲去衣﹐昏昏睡而面赤﹐隱隱紅見於皮膚﹐此表實裏虛故也﹐內虛則外癥隨時而變。詳內外之癥﹐乃飲食勞倦﹐寒傷於脾胃﹐非四時之癥明矣。治病必察其下﹐今適當大暑之時﹐而得內寒之病﹐以標本論之﹐時爲標也﹐病爲本也﹐用寒藥則順時而違本﹐用熱藥則從本而逆時﹐此乃寒熱俱傷﹐必當從乎中治﹐中治者﹐溫之是也。遂以錢氏白術散加升麻﹐就本方加葛根﹑甘艸以解其斑﹐少加白術﹑茯苓以除濕而利小便﹐人參﹑藿香﹑木香和脾胃﹐進飲食﹐咀一兩﹐煎服。再服退而利止﹐身溫而神出。次服異功散﹑治中湯辛溫之劑一二服﹐五日得平﹐止藥。或曰﹕病𨿽少愈﹐勿藥可乎﹖予曰﹕藥攻邪也。《內經》曰﹕治病以平爲期﹐邪气旣去﹐彊之以藥﹐變證隨起﹐不若以飲食調養﹐待其眞气來復﹐此不藥而藥﹐不治而治之理﹐旬日良愈。必察其下者﹐謙甫謂時下之宜也。

﹝《活》﹞若病患寒熱而厥﹐面色不澤﹐冒昧而兩手忽無脈﹐或一手無脈者﹐必是有正汗也。多用綿衣裹手足﹐令溫暖﹐急服五味子湯﹐或兼與麻黃細辛甘艸湯之類服之﹐時必有大汗而解矣。

五味子湯

治傷寒喘促﹐脈伏而厥。

人參﹝一分﹞五味子﹝半兩﹞麥門冬﹝去心﹞杏仁﹝去皮尖﹞生薑陳皮﹝各一分﹞棗子﹝二枚﹞上咀﹐水煎服。

﹝摘﹞治傷寒手足逆冷﹕大都﹝一分。﹞﹝《集》﹞傷寒六脈俱無﹕復澑﹝補﹐大回六脈﹞合谷中極支溝﹝一寸半﹐此穴和脈絕穴﹞復澑﹝順骨而下﹞巨闕﹝三寸三分﹞气沖﹝灸七壯﹞﹝《活》﹞諸手足逆冷﹐皆屬厥陰﹐不可汗下﹐然有須汗須下者﹐謂手足𨿽逆冷﹐時有溫時﹐手足掌心必暖﹐非正厥逆也﹐當消息之。

﹝《脈》﹞病若四肢厥逆﹐脈反浮大而短者死。

卷之三十一傷寒部厥陰病

少腹滿囊縮

尺寸脈微緩者﹐厥陰受病也﹐當六七日發﹐其癥少腹煩滿而囊縮。﹝論見大法。《活人》云﹕脈沈短囊縮者﹐承气湯下之。﹞病者手足厥冷﹐言我不結胸﹐小腹滿﹐按之痛者﹐此冷結在膀胱關元也。

少腹硬滿﹐小便利者﹐爲蓄血。若兼身黃髮狂者﹐抵當湯主之。不身黃髮狂者﹐抵當丸。但少腹急結者﹐宜桃仁承气湯。﹝詳見蓄血門。﹞傷寒表不解﹐漧嘔﹐發熱而咳﹐或小便不利﹐少腹滿者﹐小靑龍去麻黃加茯苓湯主之。﹝論見咳。﹞不大便﹐日晡潮熱﹐從心至少腹硬滿而痛者﹐宜大陷胸湯。

卷之三十一傷寒部厥陰病

少腹滿囊縮續法

﹝《活》﹞傷寒六七日﹐煩滿囊縮﹐其脈尺寸俱微緩者﹐足厥陰肝經受病也。厥陰病﹐其脈微浮爲欲愈﹐不浮爲未愈﹐宜小建中湯。脈浮緩者﹐必囊不縮﹐外癥必發熱惡寒似瘧﹐爲欲愈﹐宜桂枝麻黃各半湯。若尺寸俱沈短者﹐必是囊縮﹐毒瓦斯入腹﹐宜承气湯下之。大抵傷寒病臟腑傳變﹐陽經先受病﹐故次傳入陰經﹐以陽主生﹐故太陽水傳足陽明土﹐土傳足少陽木﹐爲微邪也。陰主殺﹐故木傳足太陰土﹐土傳足少陰水﹐水傳足厥陰木﹐至六七日當傳厥陰肝木﹐必移气克於脾土﹐脾再受邪﹐則五臟六腑﹐皆因而危殆﹐榮衛不通﹐耳聾囊縮﹐不知人而死矣。速用承气湯下之﹐可保五生一死。古人云﹕脾熱病則五臟危。又﹐土爲木賊則死。若第六七日傳厥陰﹐脈得微緩微浮﹐爲脾胃脈也﹐故知脾气全不受克﹐邪無所容﹐否極泰來﹐榮衛將復﹐水升火降﹐則寒熱作而大汗解矣。

﹝海﹞厥陰癥者﹐煩滿囊縮﹐大小便不通﹐發熱引飲﹐腹滿﹐尺寸脈微緩。煩者火也﹐滿者木也﹐𨿽不吐蛔﹐囊縮但急者﹐亦木也。火與木相合﹐四肢厥逆而爪甲靑﹐大小便不通﹐地道塞也。發熱引飲﹐邪气在裏﹐宜溫之下之。

以上諸癥﹐大小便俱通﹐地道不塞﹐不發渴﹐不引飲﹐邪不在裏﹐則宜溫之灸之﹐則裏外相接﹐以復陽气。宜服

正陽散

麝香﹝一錢。細研﹐性辛溫﹐治腹急滿痞風毒﹞漧薑﹝炮﹞甘艸﹝炙。各二錢半﹞附子﹝一兩。

炮﹐去皮臍﹐味辛鹹溫﹐治風利竅﹐療腹滿囊縮﹞皂角﹝二兩﹐酥炙﹐去皮弦﹐味鹹溫﹞上爲細末﹐每服二錢﹐白湯下﹐溫服。

回陽丹

硫黃﹝半兩﹐味酸溫大熱﹐治心腹腫聚邪气﹐冷癖左脇气咳上气﹐腳冷無力﹞附子﹝炮﹐半兩﹞漧薑﹝炮﹐二錢半﹞木香﹝半兩﹐味辛溫﹐療肌中偏寒﹑主气不足乏精﹞全蠍﹝半兩﹐味甘辛﹐治一切風﹞蓽澄茄﹝半兩﹐味辛溫﹐治皮風心腹气脹﹞吳茱萸﹝半兩洗炒﹐味辛溫大熱﹐治中風逐邪﹐諸食不消﹐气逆﹐利五臟順气。﹞上爲末﹐酒糊丸﹐如桐子大。生薑湯下三五十丸﹐並二三服﹐以熱投之﹐衣被取汗。

卷之三十一傷寒部厥陰病

陰气毒盛變陰毒

陰毒之爲病﹐面靑身痛如被杖﹐咽喉痛﹐五日可治﹐七日不可治﹐升麻鱉甲湯去雄黃蜀椒主之。﹝升麻鱉甲湯方見陽毒。﹞

卷之三十一傷寒部厥陰病

陰毒續法

﹝《活》﹞

陰毒甘艸湯

治傷寒時气﹐初得病一二日﹐便結成陰毒﹐或服藥後六七日以上至十日﹐變成陰毒﹐身重背彊﹐腹中絞痛﹐咽喉不利﹐毒瓦斯攻心﹐心下堅彊﹐短气不得息﹐嘔逆﹐唇靑面黑﹐四肢厥冷﹐其脈沈細而疾﹐身如被杖﹐咽喉痛﹐五六日可治﹐七日不可治。

甘艸﹝炙﹞升麻當歸﹝各五錢﹞雄黃﹝二錢半﹞桂枝﹝去皮﹐五錢﹞蜀椒﹝炒﹐去汗並閉口者及子二分﹞鱉甲﹝酥炙﹐一兩半﹞上咀﹐水煎服﹐如人行五里許﹐更進一服﹐覆取汗﹐毒從汗出﹐汗出卽愈。若未汗﹐再服。

﹝《本》﹞陰毒本因腎气虛冷﹐因欲事或食冷物後傷風﹐內旣伏陰﹐外又感寒﹐或先感外寒而後伏陰﹐內外皆陰﹐則陽气不守﹐遂發頭痛﹐腰重﹐腹痛﹐眼睛疼﹐身體倦怠而不甚熱﹐四肢逆冷﹐額上及手背冷汗不止﹐或多煩渴﹐精神恍惚﹐如有所失﹐或可起行﹐不甚覺重﹐診之則六脈俱沈細而疾﹐尺部短小﹐寸口或無﹐六脈俱浮大﹐或沈取之﹐大而不甚疾者﹐非陰癥也。若服涼藥過多﹐則渴轉甚﹐躁轉急﹐有此癥者﹐急服還陽退陰之藥卽安﹐惟補虛和气而已﹐宜服正元散﹑退陰散﹑五勝散。陰癥不宜發汗﹐如气正脈大﹐身熱未瘥﹐用藥發汗無妨。

正元散

治傷寒如覺風寒吹著﹐四肢頭目骨節疼痛﹐急服此藥。如人行五里許再服﹐連進三服﹐出汗立瘥。若患陰毒傷寒﹐入退陰散五分同煎。或傷冷傷食﹐頭昏气滿﹐及心腹諸疾服之﹐無有不效。

麻黃﹝去節﹞陳皮大黃﹝生﹞甘艸漧薑肉桂芍藥附子吳茱萸半夏﹝制。各等分﹞上咀﹐麻黃加一半﹐茱萸減一半﹐同爲末﹐每服一錢﹐水一盞﹐姜三片﹐棗一枚﹐煎七分﹐熱服﹐以衣被蓋覆取汗﹐切須候汗幹去之。如是陰毒﹐不可用麻黃﹐免更出汗。

退陰散

治陰毒傷寒﹐手足逆冷﹐脈沈細﹐頭痛腰重﹐連服三次﹐小小傷冷﹐每服一字﹐入正元散同煎﹐入鹽一撚。陰毒傷寒咳逆﹐煎一服﹐細細熱呷﹐病止。

川烏漧薑﹝等分﹞上爲粗末﹐炒令轉色﹐放冷再搗爲細末。每服一錢﹐水一盞﹐鹽一撚﹐煎至半盞﹐去渣溫服。

五勝散

治傷寒頭痛﹐壯熱﹐骨節疼痛﹐昏沈困倦﹐咳嗽鼻塞﹐不思飲食。兼治傷寒夾冷气﹐並慢陰毒﹐神效。

白術﹝一兩半﹞甘艸五味子石膏﹝各一兩﹞漧薑﹝三兩半﹞上咀﹐每服五錢﹐水一盞﹐入鹽少許﹐同煎服。如冷气相夾﹐入姜﹑棗煎﹐或治陰毒病﹐入艾葉少許﹐煎服。

﹝海﹞

白術散

治陰毒傷寒﹐心悶煩躁﹐四肢厥冷。

川烏﹝炮﹐去皮臍﹞桔梗附子﹝炮﹞白術細辛﹝各一兩﹞漧薑﹝炮﹐半兩﹞上咀﹐或末之﹐白湯調下一錢匕。

﹝羅﹞

正陽丹

治陰毒傷寒﹐手足厥冷﹐指甲靑色﹐體冷﹐脈沈細而微﹐神效。

用憨蔥四五枝﹐陳蜂房四五个﹐燒存性﹐爲細末﹐用憨蔥搗和丸﹐如彈子大﹐手心內握定﹐用手帕緊系定﹐須臾汗出﹐以綿被覆蓋。如手心熱甚﹐休教解開。如服藥﹐先服升麻湯五錢﹐連須蔥三莖﹐生薑五片﹐水二大盞﹐煎至一盞﹐去渣溫服﹐被覆取汗則愈。

﹝《本》﹞陰毒漸深候積陰感於下﹐則微陽消於上﹐故其候四肢沈重﹐逆冷﹐腹痛轉甚﹐或咽喉不利﹐或心下脹滿結硬﹐燥渴﹐虛汗不止﹐或時狂言﹐爪甲面色靑黑﹐六脈沈細而一息七至以來。有此癥者﹐速宜於气海﹑關元二穴灸二三百壯﹐以手足溫暖爲效。仍服金液丹﹑來蘇丹﹑玉女散﹑還陽散﹑退陰散。

玉女散

川烏﹝去皮臍﹐冷水浸七日﹐薄切曬漧﹐紙袋盛之。有患者﹐取研末一大錢﹐入鹽一小錢﹐水一盞﹐煎至七分服。壓下陰毒﹐所注如豬血相似。未已﹐再進一服﹐效。﹞

還陽散

治陰毒面靑﹐四肢逆冷﹐心躁腹痛。

用硫黃末﹐新汲水調下二錢﹐良久﹐或寒一起﹐或熱一起﹐更看緊慢再服﹐汗出瘥。

﹝《活》﹞

返陰丹

治陰毒傷寒﹐心神煩躁﹐頭疼﹐四肢逆冷。

硫黃﹝五兩﹞附子﹝炮﹐去皮臍﹞漧薑﹝炮﹞桂心﹝各半兩﹞硝石﹝另研﹞太陰玄精石﹝另研。各二兩﹞上用生鐵銚﹐先鋪玄精末一半﹐次鋪硝石末一半﹐中間下硫黃末﹐又著硝石一半﹐蓋硫黃﹐卻以玄精石末蓋上﹐用小盞合著﹐用三斤炭火燒令得所﹐勿令煙出﹐細研似面﹐後三味搗羅爲末﹐與前藥同研令勻﹐軟飯和丸﹐如桐子大﹐每服十五丸至二十丸﹐煎艾湯下﹐頻服﹐汗出爲度﹐病重則三十丸。此方甚驗﹐喘促與吐逆者﹐入口便住﹐又服此藥三五服不退者﹐更於臍下一寸灸之﹐須是晝夜大段不住手灸﹐不限多少壯數灸之﹐艾炷勿令小﹐小則不得力。若其人手足冷﹐少腹硬﹐卽於臍下兩邊各開一寸﹐各安一道﹐三處齊下火灸之﹐仍與當歸四逆湯﹐並返陰丹﹐亦須頻服。內外通透﹐方得解。若遲誤卽死矣。又若陰癥﹐加以少腹不通﹐及陰囊縮入﹐少腹絞痛欲死者﹐更於臍下二寸石門穴急灸之﹐仍須與返陰丹﹑當歸四逆湯加吳茱萸﹑生薑﹐愼勿與尋常利小便冷滑藥。

火焰散

治傷寒惡候。

舶上硫黃黑附子﹝去皮﹐生用﹞新臘茶﹝爲細末﹐各一兩﹞上爲細末﹐先用好酒一升﹐調藥攤入新碗中﹐於火上蕩幹﹐合在瓦上﹐每一碗下燒熟艾一拳大﹐以瓦起﹐無令著火﹐直至姻盡候冷﹐卽括取研入瓷盒內盛﹐每服二錢﹐酒一盞﹐共煎七分﹐有火焰起﹐勿訝。傷寒陰毒者﹐四肢冷﹐脈沈細﹐或吐瀉﹐五心煩躁﹐胸中結硬﹐或轉早﹐伏陰在內﹐湯水不得下﹐或無脈﹐先喫一服﹐如吐﹐卻更進一服。服後心中熱﹐其病已瘥。下至臟腑中﹐表未解者﹐渾身壯熱﹐脈气洪大﹐便宜用發表藥。或表解者﹐更不發熱﹐便得眠睡﹐渾身有汗﹐若少有痞結﹐脈實﹐方可用下膈行臟腑藥﹐漸用調和元气﹐補治脾胃湯散。服此藥三服不應者﹐不可治也。

﹝《本》﹞陰毒沈困之候﹐與前後漸染之候皆同﹐而更加沈重﹐六脈附骨﹐取之方有﹐按之卽無﹐一息八至以上﹐或不可數。至此則藥餌難爲功矣﹐但於臍下灼火艾如棗大﹐三百壯以來﹐手足不和暖者﹐不可治也。倘復和暖﹐以前硫黃及熱藥助之。若陰气散﹐陽气來﹐則漸減熱藥而和治之﹐以取瘥也。

﹝《活》﹞治陰虛陽脫﹐體冷無脈﹐气息欲絕﹐不省人事﹐及傷寒陰厥﹐百方不效者。用蔥以索纏如臂大﹐切去根及葉﹐惟存白長二寸許﹐如大餅樣﹐先以火協一面﹐令通熱﹐勿令著火﹐乃以熱面熨病患臍上連臍下﹐又以熨斗滿貯火熨之﹐令蔥餅中熱气郁入肌肉中﹐須更作三四餅﹐一餅壞不可熨﹐又易一餅﹐良久病患當蘇﹐手足溫﹐有汗卽瘥﹐更服四逆湯以溫其內。

﹝海﹞治陰癥諸藥不效﹐並湯水不下﹐身冷脈絕﹐气息短﹐不知人。用蔥白熨法﹐莫若用釅醋拌麩皮炒熟﹐注布袋中﹐蒸熨﹐比上法尢速。

代灸塗臍膏

附子馬藺子蛇牀子吳茱萸肉桂﹝各等分﹞上爲細末﹐可用白面一匙﹐藥末一匙﹐生薑自然汁煨成膏﹐攤紙上﹐圓三寸許﹐貼臍下關元﹑气海﹐自晚至曉﹐其火力可代灸百壯。腰痛亦可貼之。一法﹐用丁香﹑蓽茇﹑漧薑﹑牡蠣燒灰﹐放手心中﹐以唾津調如泥﹐以手掩其陰﹐至暖汗出爲度。

陰毒傷寒﹐四肢逆冷者﹐用吳茱萸不拘多少﹐爲細末﹐溫酒和勻﹐生絹袋盛之﹐熱熨腳心﹐令通暢愈。若以湯煎溫藥渫洗﹐以接四肢亦可。

《本》治陰中伏陽﹐

破陰丹

硫黃水銀﹝各一兩﹞陳皮靑皮﹝各半兩﹞上將硫黃先入銚子內熔開﹐次下水銀﹐用鐵杖子打勻﹐令無星﹐傾入黑茶盞內﹐細研﹐入二味﹐用麵糊丸﹐如桐子大﹐每服三十丸。如煩躁﹐冷鹽湯下。陰癥﹐艾湯下。良效。

有人初得病﹐四肢逆冷﹐臍下築痛﹐身疼如被杖﹐蓋陰癥也﹐急服金液﹑破陰﹑來復等丹﹐其脈遂沈而滑。

沈者陰也﹐滑者陽也﹐病𨿽陰癥而見陽脈﹐有可生之理﹐仲景所謂陰病見陽脈者生。仍灸气海﹑丹田百壯﹐手足溫溫﹐陽回得汗而解。或問滑沈之狀﹐如何便有生理﹖予曰﹕仲景云﹕翕奄沈﹐名曰滑﹐何謂也﹖沈爲純陰﹐翕爲正陽﹐陰陽和合﹐故名曰滑。古人論脈滑﹐𨿽曰往來前卻﹐流利旋轉﹐替替然與數相似﹐仲景三語而足也。

此三字極難曉。翕﹐合也﹐言張而復合也﹐故曰翕爲正陽﹔沈﹐言忽降而下也﹐故曰沈爲正陰﹐方翕而合﹐俄降而沈﹔奄﹐爲忽忽間。仲景論滑脈可謂諦當矣。其言皆有法﹐故讀者難曉﹐宜細思之。

卷之三十二傷寒部

合病並病汗下吐後等病

太陽與陽明合病﹐必自下利﹐葛根湯主之。不下利但嘔者﹐葛根加半夏湯主之。

太陽與少陽合病﹐自下利者﹐與黃芩湯。若嘔者﹐黃芩加半夏生薑湯主之。

陽明與少陽合病﹐必下利﹐脈滑而數者﹐有宿食也﹐當下之﹐宜大承气湯。﹝論見下利。﹞二陽並病﹐太陽出汗不徹﹐因轉屬陽明﹐自汗不惡寒﹐太陽癥不罷﹐面赤躁煩短气者﹐更發汗則愈。

二陽並病﹐太陽癥罷﹐潮熱譫語者﹐下之則愈。﹝論見譫語。﹞太陽與少陽並病﹐項彊眩冒﹐心下硬如結胸者﹐刺胸肝。﹝論見項彊。﹞

卷之三十二傷寒部合病並病汗下吐後等病

喘

太陽與陽明合病﹐喘而胸滿者﹐不可下﹐麻黃湯主之。

﹝許﹞有人病傷寒﹐脈浮而長﹐喘而胸滿﹐身熱頭痛﹐腰脊彊﹐鼻幹不得臥。予曰﹕太陽陽明合病。

仲景云﹕中有三證﹐下利﹐葛根湯﹔不下利嘔逆者﹐加半夏﹔喘而胸滿者﹐麻黃湯也。治以麻黃湯得解。

太陽病﹐頭疼發熱﹐身疼惡風﹐無汗而喘者﹐麻黃湯。﹝論見發熱。﹞陽明病﹐脈浮無汗而喘者﹐麻黃湯。﹝論見不大便。﹞喘家有汗﹐桂枝湯加濃朴杏仁佳。

桂枝加濃朴杏仁湯

桂枝﹝去皮﹞芍藥﹝各一兩﹞甘艸﹝炙﹞濃朴﹝各六錢﹞杏仁﹝去皮尖﹐二十一个﹞上咀﹐每服五錢﹐水一盞半﹐生薑五片﹐肥棗三枚﹐劈破同煎至八分﹐溫服﹐覆取微汗。

表不解﹐漧嘔發熱咳喘者﹐小靑龍去麻黃加杏仁湯。﹝論見咳。﹞陽明病﹐潮熱汗出﹐不惡寒﹐短气腹滿而喘者﹐大承气湯。﹝論見不大便。注云﹕在裏而喘者腹滿﹐在表而喘者腹不滿。﹞小便不利﹐大便乍難乍易﹐微熱喘冒不能臥者﹐大承气湯。脈沈喘滿﹐反發汗﹐大便難者﹐裏實。﹝論見譫語。﹞發汗後不可更行桂枝湯﹐汗出而喘﹐無大熱者﹐可與

麻黃杏仁甘艸石膏湯

麻黃﹝四兩﹞杏仁﹝五十个﹞甘艸﹝二兩﹞石膏﹝半斤﹞上四味﹐以水七升﹐先煮麻黃減二升﹐去上沫﹐納諸藥﹐煮取二升﹐去渣﹐溫服一升。

發汗後﹐飲水多﹐必喘﹐以水灌之﹐亦喘。汗後脈沈﹐喘滿﹐大便難﹐譫語者﹐裏實。﹝論見譫語。﹞下後不可更行桂枝湯﹐若汗出而喘﹐無大熱者﹐可與麻黃杏仁甘艸石膏湯。下後利不止﹐脈促而喘汗者﹐葛根黃芩黃連湯。﹝論見下利。﹞太陽病下之微喘者﹐表未解故也﹐桂枝加濃朴杏仁湯主之。

﹝許﹞有武臣爲寇執﹐置舟中板下﹐數日得脫﹐乘饑恣食﹐良久﹐解衣捫虱﹐次日遂傷寒自汗﹐而膈不利。一醫作傷食而下之﹐一醫作解衣中邪而汗之﹐雜治數日﹐漸覺昏困﹐上喘息髙。予診之曰﹕太陽下之﹐表未解﹐微喘者﹐桂枝加濃朴杏仁湯﹐此仲景之法也。命令醫者急治藥﹐一啜喘定﹐再啜汗出﹐至晚身涼﹐脈已和矣。醫曰﹕某平生不曾用仲景方﹐不知其神捷如此。

傷寒吐下後﹐不大便﹐潮熱﹐若劇則不識人﹐循衣摸牀﹐微喘直視﹐脈弦者生﹐澀者死。﹝論見循衣摸牀。﹞濕家下後﹐額汗微喘﹐大小便利者死。﹝論見體痛。﹞少陰病息髙者死。﹝詳見厥利﹐論見欲寐。﹞厥冷無脈﹐灸之不還﹐反微喘者死。﹝詳見厥利。﹞直視譫語﹐喘滿者死。﹝論見譫語。﹞脈浮洪﹐汗出如油﹐發潤﹐喘不休者﹐爲命絕。﹝論見大法。﹞

卷之三十二傷寒部合病並病汗下吐後等病

喘續法

﹝《活》﹞陰證喘促者﹐返陰丹主之。四肢逆冷喘促﹐入口便佳。﹝方見陰毒。﹞病患小渴﹐與水劇飲之﹐致停飲﹐心下滿結者﹐喘死甚眾﹐當以五苓散或陷胸丸主之。﹝方見渴及結胸。﹞

卷之三十二傷寒部合病並病汗下吐後等病

身重

三陽合病﹐腹滿身重﹐難以轉側﹐口不仁而面垢﹐譫語遺尿。發汗則譫語﹐下之則額上出汗﹐手足逆冷。

若自汗出者﹐白虎湯主之。

風溫爲病﹐脈浮汗出﹐身重多眠﹐鼻息鼾。﹝論見風溫。宜《活人》葳蕤湯。﹞陽明病﹐脈浮緊﹐口苦咽燥﹐腹滿而喘﹐發熱汗出﹐不惡寒﹐身重﹐忌汗﹐忌燒鍼﹐忌下。﹝論見自汗。

注云﹕此證宜和解之。﹞陽明病﹐汗出不惡寒﹐身重短气﹐腹滿而喘﹐有潮熱者﹐宜大承气湯。﹝論見不大便。﹞風水脈浮身重﹐汗出惡風者﹐宜

防己黃湯

防已﹝一兩﹞甘艸﹝半兩﹞白術﹝七錢半﹞黃﹝去蘆﹐一兩一錢﹞上咀﹐每服五錢﹐生薑四片﹐大棗一枚﹐水盞半﹐煎八分﹐溫服。良久再服。服後當如虫行皮中﹐從腰下如冰﹐後坐被上﹐又以一被繞腰以下﹐溫令微汗﹐瘥。喘者﹐加麻黃半兩。胃中不和者﹐加芍藥三分。气上衝者﹐加桂三分。下有沈寒者﹐加細辛三分。

中暑病發熱惡寒﹐身重痛﹐汗出足冷﹐脈虛而渴者﹐忌汗下鍼。﹝宜瓜蒂散﹑白虎湯。論見中暑。﹞傷寒脈浮緩﹐身不疼﹐但重﹐無少陰但欲寐﹑吐利證者﹐宜大靑龍湯。下後身重心悸者﹐不可發汗﹐當自汗者乃解。﹝論見悸。﹞陰陽易爲病﹐身重少气﹐少腹急引﹐陰中拘攣﹐上衝胸﹐眼花者﹐燒湯。﹝論見陰陽易。﹞少陰病腹痛﹐小便不利﹐四肢沈重﹐疼痛下利者﹐眞武湯。﹝論見身重。﹞

卷之三十二傷寒部合病並病汗下吐後等病

難轉側

三陽合病﹐腹滿身重﹐難轉側﹐汗出者﹐白虎湯。﹝論見身重。﹞下後胸滿煩驚﹐小便不利﹐譫語身重﹐不可轉側者﹐柴胡牡蠣湯。﹝論見驚。﹞風濕相搏﹐身體煩疼﹐不能自轉側﹐不嘔不渴﹐脈浮虛而澀者﹐桂枝附子湯。﹝論見身疼。﹞

卷之三十二傷寒部合病並病汗下吐後等病

遺尿

三陽合病﹐腹滿身重﹐難轉側﹐譫語遺尿﹐汗出者﹐白虎湯。﹝論見身重。﹞風溫病﹐脈浮汗出者﹐身重多眠﹐若下之﹐則小便不利﹐直視失溲。﹝論見風溫。﹞寸口脈微而澀﹐微者衛气不行﹐澀者榮气不逮。榮衛不能相將﹐三焦無所仰﹐身體痺不仁。榮气不足則煩疼﹐口難言﹔衛气虛則惡寒數欠﹐三焦不歸其部。上焦不歸者﹐噫而吞酢﹔中焦不歸者﹐不能消穀引食﹔下焦不歸者﹐則遺溲。

咳而小便利﹐若失小便者﹐不可發汗﹐汗出則四肢厥冷。太陽病﹐火熨其背﹐大汗出﹐譫語十餘日﹐振栗下利﹐欲小便不得﹐反嘔而失溲者﹐此爲欲解也。﹝論見譫語。﹞遺溲狂言﹐目反直視者﹐此爲腎絕。﹝論見大法。﹞

卷之三十二傷寒部合病並病汗下吐後等病

盜汗

三陽合病﹐脈浮大見關上﹐但欲眠睡﹐目合則汗。陽明病﹐脈但浮者﹐必盜汗出。﹝論見胃實。成無己云﹕陽明病當作裏實而脈浮者﹐云必盜汗是猶有表邪故也。﹞太陽病﹐脈浮而動數﹐頭痛發熱﹐微盜汗出﹐而反惡寒者﹐表未解也。﹝論見結胸。﹞﹝成﹞傷寒盜汗者﹐非若雜病之虛﹐是由邪气在半表半里使然也。何者﹖若邪气一切在表幹於衛﹐則自然汗出也。此則邪气浸行於裏﹐外連表邪﹐及睡則衛气行於裏﹐乘表中陽气不致﹐津液得泄﹐故但睡而汗出﹐覺則气散於表而汗止矣﹐其證悉當和表而已。

卷之三十二傷寒部合病並病汗下吐後等病

面赤

二陽並病﹐太陽初得病時﹐發其汗﹐汗先出不徹﹐因轉屬陽明﹐續自微汗出﹐不惡寒﹐若太陽癥不罷者﹐不可下之﹐下之爲逆﹐如此可小發汗。設面色緣緣正赤色者﹐陽气怫郁在表﹐當解之燻之。若發汗不出﹐出不足言﹐陽气怫郁不得越﹐當汗不汗﹐其人躁煩﹐不知痛處﹐乍在腹中﹐乍在四肢﹐按之不可得﹐其人短气但坐﹐以汗出不徹故也﹐更發汗則愈。何以知汗出不徹﹐以脈澀故知也。﹝因發不透徹而面赤躁煩短气者﹐不足言陽气怫郁﹐止是當汗不汗也﹐故更發汗則愈。﹞脈浮而遲﹐面熱赤而戰惕者﹐六七日當汗出而解﹐反發熱者﹐瘥。遲爲無陽﹐不能作汗﹐其身必癢也。太陽病如瘧狀﹐若脈微惡寒﹐面反有熱色而身癢者﹐桂枝麻黃各半湯小汗之。﹝論見發熱。﹞身熱足寒﹐面赤﹐卒口噤﹐背反張者﹐病。

陽毒面赤﹐斑斑如錦紋﹐咽喉痛﹐唾膿血者﹐宜升麻鱉甲湯。﹝方論見陽毒。﹞少陰病﹐下利淸谷﹐手足厥逆﹐脈微欲絕﹐身反不惡寒﹐面赤色者﹐通脈四逆湯加蔥白。﹝論見下利。﹞下利淸谷﹐脈沈遲﹐面少赤﹐手足微厥者﹐必鬱冒﹐汗出解。﹝論見下利。﹞陽明病﹐面合赤色者﹐不可攻之。﹝論見便難。﹞

卷之三十二傷寒部合病並病汗下吐後等病

壞病

太陽病三日﹐已發其汗﹐若吐若下若溫鍼﹐仍不解者﹐此爲壞病﹐桂枝不中與也﹐觀其脈癥﹐知犯何逆﹐隨證治之。

卷之三十二傷寒部合病並病汗下吐後等病

壞病續法

﹝《山》﹞治傷寒壞癥﹐

獨參湯

好人參一兩﹐煎服。

﹝海﹞陽癥大汗大下後﹐亡陽於外﹐亡血於內﹐上而津脫﹐下而液脫﹐津液兩亡﹐宜以羊肉湯補之。矧陰癥者﹐豈可不溫補哉。此與傷寒太陽癥振搖﹐與眞武湯一例。外之陽病至此尙溫﹐況內之陰候豈得不補耶。

﹝韓﹞產脫血虛者﹐宜用羊肉湯。傷寒汗下太過﹐亡陽失血﹐若只用救逆﹐效必遲矣﹐與羊肉湯﹐爲效神速。

病患面色𨿽見陽﹐是客熱上焦﹐中下二焦陰气已盛﹐若調得下焦有陽﹐則上焦陽气下降丹田﹐知所歸宿矣。

夫气有髙下﹐病有遠近﹐證有中外﹐治有輕重﹐各適其至所爲。故病八九日汗下太過﹐二脈沈細無力﹐多蜷足臥﹐惡聽人聲﹐皮有粟﹐時戰如瘧﹐宜

羊肉湯

主之。

當歸白芍藥﹝各一兩﹞黑附子﹝炮﹐去皮臍﹐四錢﹞龍骨﹝燒通赤﹐半兩﹞生薑﹝二兩﹞牡蠣﹝燒赤﹐一兩﹞桂枝﹝七錢半﹞上爲粗末﹐每服一兩﹐羊肉四兩﹐蔥白五寸﹐去黃心﹐同銼爛﹐以水五升﹝一升﹐今之﹐一大盞也﹞熬至一半以來﹐濾絞去渣﹐分三服服之。

卷之三十二傷寒部合病並病汗下吐後等病

戰栗振搖

﹝成﹞戰者﹐身爲之戰搖也。栗者﹐心戰是也。戰之與栗﹐戰外而栗內也。又云﹕戰爲正與邪爭﹐則鼓栗而戰﹔振但虛而不至爭﹐故心聳動而振也。戰之與振﹐振輕而戰重也。

傷寒若吐若下後﹐心下逆滿﹐气上衝胸﹐起則頭眩﹐脈沈緊﹐發汗則動經﹐身爲振振搖者﹐宜

茯苓桂枝白術甘艸湯

茯苓﹝二兩﹞桂枝﹝一兩半﹞白術甘艸﹝各一兩﹞上咀﹐每服五錢﹐水一盞半﹐煎八分﹐去渣溫服。

太陽病發汗﹐汗出不解﹐其人仍發熱﹐心下悸﹐頭眩﹐身動﹐振振欲擗地者﹐眞武湯主之。﹝方見少陰附下利。﹞﹝孫﹞太乙宮道士周徳眞患傷寒﹐發汗出多﹐驚悸目眩﹐身戰掉欲倒地。眾醫有欲發汗者﹐有作風治者﹐有用冷藥解者﹐病皆不除。召孫至﹐曰﹕太陽經病得汗早﹐欲解不解者﹐因太陽經欲解﹐復作汗﹐腎气不足﹐汗不來﹐所以心悸目眩身轉。遂作眞武湯服之﹐三服微汗自出﹐遂解。蓋眞武湯附子﹑白術和其腎气﹐腎气得行﹐故汗得來也。若但責太陽者﹐惟能漧涸血液爾。仲景云﹕尺脈不足﹐榮气不足﹐不可以汗。以此知腎气怯則難得汗也明矣。許學士云﹕鄕裏有一姓髙者子﹐年三十﹐初得病﹐身微汗﹐脈弱惡風﹐醫以麻黃藥與之﹐汗遂不止﹐發熱﹐心多驚悸﹐夜不得眠﹐譫語不識人﹐筋惕肉﹐振振動搖﹐醫又進鎭心藥。予曰﹕彊汗之過也。

仲景云﹕脈微汗出惡風﹐不可服靑龍湯﹐服之則筋惕肉﹐此爲逆也﹐惟眞武湯可救。進此三服﹐佐以淸心竹葉湯﹐數日遂愈。﹝淸心竹葉湯未考。﹞下後復發汗﹐必振寒脈微細﹐所以然者﹐以內外俱虛故也。亡血家﹐不可發汗﹐發汗則寒栗而振。太陽病﹐火熨其背﹐大汗出﹐火熱入胃﹐發譫語﹐十餘日振栗﹐自下利者﹐此爲解也。﹝論見譫語。﹞脈浮緊﹐按之芤﹐當戰而汗出解。脈芤爲虛﹐是以發戰﹐脈浮爲在表﹐故當汗出解也。﹝論見大法。﹞太陽病﹐脈陰陽俱停等﹐必戰栗汗出而解。﹝論見發熱。﹞凡柴胡癥下之﹐若柴胡癥不罷者﹐復與柴胡湯﹐必蒸蒸而振﹐發熱汗出而解。﹝論見往來寒熱。﹞脈浮而遲﹐面熱赤而戰惕者﹐當汗出解也。反發熱者﹐脈遲不能作汗﹐其身必癢也。﹝論見面赤。﹞諸乘寒者﹐則爲厥﹐鬱冒不仁﹐口急不能言﹐戰而栗也。陰中於邪﹐必內栗也。表气微虛﹐裏气不守﹐故邪中於陰也。

卷之三十二傷寒部合病並病汗下吐後等病

筋惕肉

汗出筋惕肉﹐若眩悸﹐振振欲擗地者﹐及服大靑龍湯後厥逆者﹐俱宜眞武湯。﹝方見戰掉及發熱。﹞若動气在左﹐頭汗不止者﹐《活人》用防風白術牡蠣﹐次服建中湯。﹝論見重寒。﹞汗下吐溫鍼後﹐若膚動﹐胸煩﹐面色靑黃者﹐難治。﹝論見痞。﹞若經脈動惕﹐脈微﹐心下痞﹐气沖咽喉者﹐久而成痿。﹝論見痞。﹞

卷之三十二傷寒部合病並病汗下吐後等病

叉手冒心

發汗過多﹐叉手自冒心﹐心下悸欲得按者﹐桂枝甘艸湯。﹝方論見悸。﹞

卷之三十二傷寒部合病並病汗下吐後等病

驚悸

少陽耳聾目赤﹐胸滿而煩者﹐不可吐下﹐吐下則悸而驚。﹝論見口苦。﹞傷寒八九日﹐下之胸滿煩驚﹐小便不利﹐譫語﹐一身盡重﹐不可轉側者﹐宜

柴胡加龍骨牡蠣湯

半夏﹝二合﹞大棗﹝六枚﹞柴胡﹝四兩﹞生薑人參龍骨鉛丹桂枝茯苓﹝各一兩半﹞大黃﹝二兩半﹞牡蠣﹝一兩半﹞上咀﹐每服五錢﹐水一盞半﹐煎至八分﹐去渣溫服。

傷寒脈浮﹐醫以火迫劫之﹐亡陽必驚狂﹐起臥不安者﹐桂枝去芍藥加蜀漆牡蠣龍骨救逆湯主之。﹝《活人》云﹕醫以火於臥牀下或周身用火迫劫汗出﹐或熨而成火邪者是也。﹞

桂枝蜀漆牡蠣龍骨救逆湯

桂枝﹝去皮﹐三兩﹞甘艸﹝炙﹐二兩﹞生薑﹝切﹐三兩﹞牡蠣﹝炒﹐五兩﹞龍骨﹝四兩﹞大棗﹝十二枚﹞蜀漆﹝洗﹐去腥三兩﹞上咀﹐每服五錢﹐水一盞半﹐煎至八分﹐去渣溫服。

太陽傷寒者﹐加溫鍼必驚也。風溫脈浮自汗﹐身重多眠﹐若被火者﹐微則發黃﹐劇則如驚癇﹐時螈。

﹝論見風溫。﹞陽明病﹐脈浮緊﹐口苦咽漧﹐腹滿﹐若加燒鍼﹐必怵惕煩躁不眠。﹝論見自汗。﹞

卷之三十二傷寒部合病並病汗下吐後等病

驚悸續法

﹝海﹞

茯苓丸

治傷寒後或用心勞倦﹐四肢羸弱﹐心忪驚悸﹐吸吸短气。

茯神麥門冬﹝去心﹞熟地﹝各一兩﹞牡丹皮人參黃﹝各七錢﹞桂枝甘艸﹝炙﹞牛膝澤瀉﹝各半兩﹞上爲細末﹐煉蜜和搗三五百杵﹐丸如桐子大。食前溫酒下二十丸。

犀角湯

治傷寒後伏熱在心﹐怔忪驚悸﹐不得眠睡。

犀角屑﹝半兩﹞茵陳蒿﹝七錢半﹞茯苓﹝二兩﹞芍藥生地﹝焙﹐二兩﹞麥門冬﹝去心﹐兩半﹞山梔﹝半兩﹞上咀﹐每服五錢﹐水一盞半﹐姜二片﹐竹葉三七片﹐同煎﹐食後服。

麥門冬茯苓飲子

治傷寒後心神恍惚﹐不得臥。

麥門冬﹝去心﹞赤茯苓﹝去皮﹞知母﹝焙﹞芎甘艸﹝炙﹞酸棗仁﹝微炒﹞陳皮﹝去白﹐炒﹞檳榔﹝各一兩﹞上咀﹐每服五錢﹐水一盞半﹐生薑五片煎﹐溫服﹐日三服。

少陰心悸者﹐四逆不可與也。心悸者﹐火懼水也﹐惟腎欺心﹐故爲心悸者﹐是足經上手經也。若與四逆湯﹐變無形中惡候生矣。故先以甘艸茯苓湯導其濕﹐次以四逆湯溫之者﹐爲心悸全無﹐手經火令入足水也。心悸在濕未去﹐終至於斃﹐故不敢溫之﹐溫之則壞矣。

卷之三十二傷寒部合病並病汗下吐後等病

悸

汗後心下悸﹐若頭眩身動﹐振振欲擗地者﹐眞武湯也。﹝論見戰振。﹞若叉手自冒心者﹐後條桂枝甘艸湯也。若譫語胃不和煩悸者﹐《活人》用調胃承气湯也。﹝論見口苦。﹞若臍下悸者﹐後條茯苓桂枝甘艸大棗湯也。發汗過多﹐其人叉手自冒心﹐心下悸欲得按者﹐宜

桂枝甘艸湯

桂枝﹝四錢﹞甘艸﹝二錢﹞上二味﹐以水一盞半﹐煎八分﹐去渣溫服。

發汗後﹐其人臍下悸者﹐欲作奔豚﹐宜

茯苓桂枝甘艸大棗湯

茯苓﹝八錢﹞甘艸﹝炙﹐二錢﹞桂枝﹝四錢﹞大棗﹝二枚﹞上作二服﹐以甘瀾水二鐘﹐先煮茯苓﹐減二分﹐納諸藥﹐煮取一盞﹐去渣溫服﹐日三。作甘瀾水法﹕取水斗許﹐置大盆中﹐以杓揚之﹐水上有珠子五六千顆相逐﹐取用之。

脈浮數者﹐法當汗出而愈。若下之身重心悸者﹐不可發汗﹐當自汗出乃解。所以然者﹐尺中脈微﹐此裏虛﹐須表裏實﹐津液自和﹐便自汗出愈。少陽病﹐耳聾胸滿﹐不可吐下﹐吐下則悸而驚者。注云﹕气血虛﹐往來寒熱﹐胸脇滿﹐心下悸而小便不利者﹐小柴胡去黃芩加茯苓湯。﹝方論見往來寒熱。﹞太陽病﹐小便利者﹐以飲水多﹐必心下悸﹐小便少者﹐必苦裏急也。傷寒二三日﹐心中悸而煩者﹐小建中湯主之。傷寒脈結代﹐心動悸﹐宜

炙甘艸湯

甘艸﹝炙﹐一兩﹞生薑﹝三片﹞人參﹝半兩﹞生地﹝一兩﹞桂枝﹝去皮﹞麥門冬﹝去心。各一兩﹞麻仁﹝一合﹞阿膠﹝半兩﹞上咀﹐每服五錢﹐水一盞半﹐入酒半鐘﹐煎至八分﹐去渣納阿膠﹐溶盡溫服﹐日三。

霍亂吐利心悸者﹐理中丸加茯苓。

手足厥冷而悸者﹐茯苓甘艸湯。手足逆而不溫悸者﹐四逆散加桂枝。

卷之三十二傷寒部合病並病汗下吐後等病

髒結與結胸痞气大同小異

問曰﹕病有結胸﹐有髒結﹐其狀何如﹖答曰﹕按之痛﹐寸脈浮﹐關脈沈﹐名曰結胸也。何謂髒結﹖答曰﹕如結胸狀﹐飲食如故﹐時時下利﹐寸脈浮﹐關脈細小沈緊﹐名曰髒結。舌上白胎滑者﹐難治。﹝王朝奉云﹕可刺關元穴。﹞髒結無陽癥﹐不往來寒熱﹐其人反靜﹐舌上滑胎者﹐不可攻也。﹝王朝奉云﹕可刺關元穴﹐服小柴胡湯。﹞病胸中素有痞﹐連在臍旁﹐引入小腹入陰筋者﹐此名髒結﹐死。

病發於陽﹐而反下之﹐熱入因作結胸﹔病發於陰﹐而反下之﹐因作痞。所以成結胸者﹐以下之太早故也。

傷寒五六日﹐嘔而發熱者﹐柴胡湯癥具﹐而以他藥下之﹐柴胡癥仍在者﹐復與柴胡湯﹐此𨿽已下之﹐不爲逆﹐必蒸蒸而振﹐卻發熱汗出而解。若心滿而硬痛者﹐此爲結胸也﹐大陷胸湯主之。但滿而不痛者﹐此爲痞﹐柴胡不中與之﹐與半夏瀉心湯。

卷之三十二傷寒部合病並病汗下吐後等病

結胸

太陽病﹐重發汗而復下之﹐不大便五六日﹐舌上燥而渴﹐日晡所有潮熱﹐從心下至少腹﹐而痛不可近者﹐大陷胸湯主之。太陽病﹐脈浮而動數﹐浮則爲風﹐數則爲熱﹐動則爲痛﹐數則爲虛﹐頭痛發熱﹐微盜汗出﹐而反惡寒者﹐表未解也。醫反下之﹐動數變遲﹐膈內拒痛﹐胃中空虛﹐客气動膈﹐短气躁煩﹐心中懊﹐陽气內陷﹐心下因硬﹐則爲結胸﹐大陷胸湯主之。若不結胸﹐但頭汗出﹐余處無汗﹐劑頸而還﹐小便不利﹐身必發黃也。﹝丹溪云﹕此癥曰胃中空﹐曰短气躁煩﹐曰脈浮﹐大陷胸湯不可輕用。﹞傷寒六七日﹐結胸熱實﹐脈沈而緊﹐心下痛﹐按之實硬者﹐大陷胸湯主之。﹝云岐云﹕三癥陷胸﹐皆日西潮熱。﹞

大陷胸湯

大黃﹝一兩半﹐去皮﹐爲末﹐錦紋者佳﹞芒硝﹝一兩八錢﹞甘遂﹝一字﹐赤連珠者﹐爲細末﹞上水二盞﹐煮大黃至八分﹐去渣﹐下硝一沸﹐下甘遂末﹐溫服﹐得快利﹐止後服。小結胸病﹐正在心下﹐按之則痛﹐脈浮滑者﹐宜

小陷胸湯

半夏﹝湯洗﹐二兩﹞黃連﹝一兩﹞栝蔞﹝一枚﹐用四分之一﹞上咀﹐水二盞﹐先煎栝蔞至一盞半﹐後用半夏﹑黃連煎取八分﹐去渣溫服。未和再服﹐微解下黃涎便安也。

﹝孫﹞工部郎中鄭忠濃﹐因患傷寒﹐胸腹滿﹐面黃如金色﹐諸翰林醫官商議略不定﹐推讓曰﹕胸滿可下﹐恐脈浮虛。召孫至﹐曰﹕諸公𨿽疑不用下藥﹐鄭之福也﹐下之必死﹐某有一二服藥﹐服之必瘥。遂下小陷胸湯尋利﹐其病遂良愈。明日面色攺白﹐京城人稱服。

傷寒十餘日﹐熱結在裏﹐復往來寒熱者﹐與大柴胡湯。

但結胸無大熱者﹐此爲水結在胸脇也。但頭微汗出者﹐大陷胸湯主之。﹝《活人》雲﹕水結胸﹐小半夏加茯苓湯﹐小柴胡去牡蠣湯亦主之。﹞病在陽﹐應以汗解之﹐反以冷水之﹐若灌之﹐其熱被卻不得去﹐彌更益煩﹐肉上粟起﹐意欲飲水﹐反不渴者﹐服文蛤散。若不瘥者﹐與五苓散。寒實結胸﹐無熱證者﹐與

三物小陷胸湯

﹐白散亦可。

桔梗﹝三分﹞巴豆﹝一分﹐去皮尖﹐熬黑研如脂﹞貝母﹝三分﹞上三味爲末﹐納巴豆﹐更於臼中杵之﹐以白飲和服。彊人半錢匕﹐羸者減之。病在膈上必吐﹐在膈下必利﹐不利進熱粥一碗﹐利過不止﹐進冷粥一碗。汗出已﹐腹中痛﹐與芍藥一兩。

上熱實結胸﹐及寒實結胸。《活人》不拘寒熱﹐但用陷胸湯。不瘥﹐用枳實理中丸﹐應手而愈。

結胸﹐項亦彊﹐如柔狀﹐下之則和﹐宜

大陷胸丸

大黃﹝二兩﹞葶藶芒硝杏仁﹝去皮﹐炒﹐各三分﹞上搗羅二味﹐納杏仁﹑芒硝合研如脂﹐相和爲丸﹐如彈大。後用甘遂末一字﹐白蜜少許﹐水二盞半﹐煎至一盞﹐頓服。一宿乃下﹐如不下﹐再服。王海藏雲﹕大陷胸湯﹐太陽入本藥也﹔大陷胸丸﹐陽明藥也﹔小陷胸湯﹐少陽藥也。大陷胸治熱實﹐大陷胸丸兼喘﹐小陷胸治痞。

心下滿痛﹐如結胸狀﹐若頭下彊痛眩冒者﹐刺大椎﹑肝。若汗下後頭項彊痛﹐發熱﹐小便不利者﹐桂枝去桂加茯苓白術湯。﹝方論並見項彊。﹞若婦人經水來﹐熱除譫語者﹐刺期門。﹝論見譫語。﹞太陽病﹐二三日不能臥﹐但欲起﹐心下必結﹐脈微弱者﹐此本有寒也﹐反下之﹐若利止﹐必作結胸。未止者﹐四日復下之﹐此作協熱利也。﹝「四日復下之」五字衍文也。﹞太陽病﹐下之脈浮者﹐必結胸也。

﹝論見大法。﹞太陽少陽並病﹐而反下之﹐成結胸﹐心下硬﹐下利不止﹐水漿不下﹐其人心煩。結胸癥悉具﹐煩躁者亦死。

卷之三十二傷寒部合病並病汗下吐後等病

結胸續法

﹝《活》﹞若誤下了﹐初未成結胸者﹐急頻與理中湯﹐自然解了﹐更不作結胸﹐蓋理中湯治中焦故也。此古人亦說不到﹐後因人消息得之。若大段轉損﹐有厥癥者﹐兼與四逆湯便安。胃中𨿽和﹐傷寒未退者﹐宜候日數足可下﹐卻以承气再下之﹐蓋前來下之未是故也。

西晉崔行功云﹕傷寒結胸欲絕﹐心膈髙起﹐手不得近﹐用大陷胸湯皆不瘥者﹐此是下後虛逆﹐气已不理﹐而毒復上攻﹐气毒相摶結於胸者﹐當用枳實理中丸先理其气﹐次療其疾﹐古今用之如神﹐應手而愈。

枳實理中丸

治傷寒結胸欲絕﹐心膈髙起﹐手不得近。

枳實﹝十六片﹐麩炒﹞茯苓人參白術漧薑﹝炮﹞甘艸﹝炮﹐以上各二兩﹞上爲末﹐煉蜜丸﹐如雞子黃大。每服一丸﹐熱湯化下﹐連進二三服﹐胸中豁然。渴者﹐加栝蔞根一兩。自汗者﹐加牡蠣二兩﹐過﹐下利亦加。

﹝海﹞

增損理中丸

王朝奉云﹕大小陷胸湯丸不愈者﹐宜與之。

人參白術栝蔞牡蠣甘艸﹝炙。各二兩﹞漧薑﹝炒白﹐半兩﹞枳實﹝炒﹐二十四个﹞黃芩﹝去枯﹐一兩﹞上爲細末﹐煉蜜爲丸﹐如彈子大﹐湯一盞﹐煎服。不效﹐復與之﹐不過五六丸﹐胸中豁然矣﹐用藥神速﹐未嘗見也。渴者﹐加栝蔞根。有汗﹐加牡蠣。

﹝《活》﹞水結在胸脇間﹐亦名結胸﹐其證頭微汗出﹐但結胸無熱者﹐小半夏加茯苓湯﹑小柴胡去棗加牡蠣主之。

﹝孫﹞按兪伯道忽患微熱﹐心下滿﹐頭有汗﹐不能解。眾醫以爲溫病﹐用表藥﹐有謂食在膈者﹐治之皆不愈。召孫至。曰﹕用半夏茯苓湯遂瘥。眾問其故﹐曰﹕頭有汗﹐心下滿﹐非濕癥﹐乃水結胸脇也。水旣去﹐其病乃愈。且如濕气心下滿﹐自當徧身汗﹐若有食﹐心滿﹐頭豈得有汗﹖若言是表﹐身又不疼﹐不惡寒﹐表證何在﹖故凡水結胸脇﹐頭必有汗耳。

小半夏加茯苓湯。﹝方見嘔門﹞

穿結散

大實大滿﹐心胸髙起﹐气塞不通者﹐爲結也。

蟾酥麝香輕粉巴豆﹝另研﹐少許﹞上再研過至細﹐以乳汁爲丸﹐如黍米大。每服二丸﹐用姜湯下﹐不時服。

﹝《本》﹞婦人傷寒﹐血結胸膈﹐揉而痛﹐不可撫近﹐宜

海蛤散

海蛤滑石甘艸﹝炙。各一兩﹞芒硝﹝半兩﹞上末﹐每服二錢﹐雞子淸調下。

小腸通利則胸膈血散﹐膻中血聚則小腸壅﹐小腸壅﹐膻中血不流行﹐宜此方。若小便血散數行﹐更宜桂枝紅花湯發其汗則愈。《活人書》云﹕此方疑非仲景﹐然其言有理﹐姑存之。

治結胸灸法。

巴豆﹝十四个﹞黃連﹝七寸﹐去皮用﹞上搗細﹐津唾和成膏﹐塡入臍中﹐以艾灸其上﹐腹中有聲﹐其病去矣。不拘壯數﹐病去爲度。才灸了﹐便以溫湯浸手帕拭之﹐恐生瘡也。

﹝《摘》﹞傷寒結胸。先使人心蔽骨下正痛處左畔揉之﹐以毫鍼刺左畔支溝穴。﹝正坐側臂﹐取之﹐二分。﹞次刺左間使﹐名曰雙關刺﹐次左行間。﹝臥取之﹐鍼入六分。此支溝行間穴下鍼至分數內﹐撚鍼令病患五吸﹐次外撚鍼三呼﹐又次內撚鍼五吸訖﹐長呼一口气﹐出鍼﹐卽左畔一壁結胸立效。右畔根據上刺之﹐慢慢呼吸停鍼用鍼﹐獲時而愈﹐無有不效。﹞﹝云﹞傷寒結胸痞气。

胸中結痞﹕湧泉太溪中衝大陵心中結痞﹕隱白太白少衝神門胃中結痞﹕少商太淵大惇太衝並上下中脘瀉之。

﹝通玄﹞結胸身黃﹕湧泉﹝《摘》﹞血結胸﹐面赤﹐大燥口漧﹐消渴﹐胸中疼痛不可忍﹕期門大陵關元﹝妊娠不得刺關元﹐胎死不出﹐子母俱亡﹐愼之。﹞﹝《集》﹞傷寒胸膈痛﹕期門大陵﹝《活》﹞近世治結胸多用金鍼﹐並用硫黃﹑陽起石者﹐若寒實結胸﹐或有瘥者﹐若熱實結胸﹐必死也。

卷之三十二傷寒部合病並病汗下吐後等病

痞

心下痞﹐按之濡﹐其脈關上浮者﹐大黃黃連瀉心湯主之。﹝《活人》云﹕結胸與痞﹐關脈須沈。

若關脈浮者﹐大黃黃連瀉心湯。﹞

大黃黃連瀉心湯

大黃黃連﹝各二兩﹞黃芩﹝一兩﹞上咀﹐以麻沸湯二升漬之一時﹐良久絞去渣﹐分溫再服。

心下痞而復惡寒汗出者﹐宜

附子瀉心湯

大黃黃連黃芩﹝各一兩﹞附子﹝一枚﹐炮去皮臍破﹐別煮取汁﹞上咀﹐百沸湯二大盞﹐熱漬之一時久﹐絞去渣﹐納附子汁﹐分溫再服。

傷寒大下後﹐復發汗﹐心下痞﹐惡寒者﹐表未解也﹐不可攻痞﹐當先解表﹐表解乃可攻痞。解表﹐宜桂枝湯﹐攻痞﹐宜大黃黃連瀉心湯。﹝《活人》云﹕表癥未解﹐心下妨悶者﹐非痞也﹐謂之支結﹐柴胡桂枝湯主之﹔胸脇滿微結﹐小柴胡加漧薑牡蠣湯主之。﹞傷寒嘔而發熱者﹐柴胡湯癥具﹐而以他藥下之﹐若心下滿而不痛者﹐此爲痞﹐宜半夏瀉心湯。﹝論見結胸痞同異。﹞

半夏瀉心湯

半夏﹝湯洗七次﹐一兩﹞黃芩人參甘艸﹝各一兩半﹞黃連﹝半兩﹞大棗﹝六枚﹞漧薑﹝一兩﹞上咀﹐每服五錢﹐每一盞半﹐煎至八分﹐去渣溫服。

半夏瀉心湯若加甘艸﹐卽後條甘艸瀉心湯﹐治痞硬嘔吐利也。若加生薑﹐卽後條生薑瀉心湯﹐治痞硬噫气下利也。

傷寒中風﹐醫反下之﹐其人下利日數十行﹐谷不化﹐腹中雷鳴﹐心下痞硬而滿﹐漧嘔心煩不得安﹐醫見心下痞﹐謂病不盡﹐復下之﹐其痞益甚﹐此非結熱﹐但以胃中虛﹐客气上逆﹐故使硬也﹐宜

甘艸瀉心湯

甘艸﹝炙﹐二兩﹞黃芩漧薑﹝各一兩半﹞半夏﹝一兩﹞大棗﹝六个﹞黃連﹝半兩﹞人參﹝一兩﹞上咀﹐每服五錢﹐水一盞半﹐煎至八分﹐去渣溫服。﹝《活人》云﹕伊芳尹《湯液》論甘艸瀉心七味﹐舊本無人參。﹞傷寒發熱﹐汗出不解﹐心中痞硬﹐嘔吐而下利者﹐大柴胡湯主之。心下痞硬﹐嘔逆下利﹐若表解身涼﹐脇痛﹐十棗湯主之。﹝方論並見脇痛。﹞傷寒汗出解之後﹐胃中不和﹐心下痞硬﹐幹噫食臭﹐脇下有水气﹐腹中雷鳴下利者﹐宜

生薑瀉心湯

生薑﹝二兩﹞黃芩甘艸﹝炙﹞人參﹝各一兩半﹞漧薑﹝半兩﹞半夏﹝一兩﹞黃連﹝半兩﹞大棗﹝六个﹞上咀﹐每服五錢﹐水一盞半﹐煎至七分﹐去渣溫服。

太陽病﹐外癥未除而數下之﹐遂協熱而利﹐利下不止﹐心下痞硬﹐表裏不解者﹐宜

桂枝人參湯

桂枝﹝另銼﹞甘艸﹝炙。各一兩三錢﹞白術人參漧薑﹝各一兩﹞上咀﹐每服五錢﹐水二盞﹐煎至一盞﹐納桂更煮取七分﹐去渣溫服﹐日再服﹐夜一服。

傷寒發汗若吐若下解後﹐心下痞硬﹐噫气不除者﹐旋復代赭石湯主之。﹝《活人》云﹕有旋復代赭石湯證﹐其人或咳逆气虛者﹐先服四逆湯﹔胃虛者﹐先服理中丸﹐次服旋復代赭石湯爲良。﹞

旋復代赭石湯

旋復花﹝一兩﹞人參﹝半兩﹞生薑﹝一兩半﹞代赭石﹝三錢﹞甘艸﹝炙﹐一兩﹞半夏﹝湯泡﹐八錢﹞大棗﹝六个﹞上咀﹐每服五錢﹐水一盞﹐煎至八分﹐去渣溫服。

病解後﹐心下痞硬噫气﹐若不下利者﹐此條旋復代赭石湯也。若下利者﹐前條生薑瀉心湯也。

胸中痞硬﹐气上衝咽不得息者﹐瓜蒂散。若心下痞硬﹐脇痛﹐气上衝咽眩冒者﹐成痿。﹝方論並見气上衝心。﹞本以下之﹐故心下痞﹐與瀉心湯痞不解﹐其人渴而口煩躁﹐小便不利者﹐五苓散主之。

發熱惡寒﹐身痛表癥未解﹐若心下支結妨悶者﹐柴胡桂枝湯也。﹝方見發熱。﹞若心下痞而腹滿者﹐卽前條先以桂枝湯﹐解後用大黃黃連瀉心也。﹞心下滿似痞﹐而手足厥冷﹐若脈乍結乍緊﹐心煩﹐饑不欲食者﹐瓜蒂散。若脈沈細﹐頭汗惡寒﹐大便硬者﹐小柴胡湯。﹝論見厥。﹞太陽病﹐醫發汗﹐遂發熱惡寒﹐因復下之﹐心下痞﹐表裏俱虛﹐陰陽並竭﹐無陽則陰獨﹐復加燒鍼﹐因胸煩﹐面色靑黃﹐膚者難治﹐今色微黃﹐手足溫﹐易愈。

脈浮而緊而反下之﹐緊反入裏﹐則作痞﹐按之自濡﹐但气痞耳。

脈浮而大﹐心下反硬﹐有熱﹐屬髒者﹐攻之﹐不令發汗﹔屬腑者﹐不令溲數。溲數則大便硬﹐汗多則熱愈甚﹐汗少則便難。若脈遲﹐尙未可攻。陽明痞﹐胃實﹐心下硬滿者﹐不可攻之。﹝論見胃實。﹞

卷之三十二傷寒部合病並病汗下吐後等病

痞續法

﹝《活》﹞傷寒本無痞﹐應發汗﹐醫反下之﹐遂成痞﹐枳實理中丸最良。審知是痞﹐先用桔梗枳殼湯﹐尢妙。

緣桔梗﹑枳殼行气﹐先用之﹐無不驗也。

桔梗枳殼湯

治傷寒痞气﹐胸滿欲絕。

桔梗枳殼﹝麩炒﹐去穣。各二兩﹞上咀﹐以水二盞﹐煎至一盞﹐去渣分二服。

卷之三十二傷寒部合病並病汗下吐後等病

煩

發汗吐下後﹐虛煩不得眠﹐若劇者﹐必反復顚倒﹐心中懊﹐梔子豉湯主之。若少气者﹐梔子甘艸豉湯主之。若嘔者﹐梔子生薑豉湯主之。陽明病下之﹐其外有熱﹐手足溫﹐不結胸﹐心下懊﹐饑不能食﹐但頭汗出者﹐梔子豉湯主之。陽明病﹐脈浮緊﹐若下之﹐則胃中空虛﹐客气動膈﹐心中懊﹐舌上白胎者﹐宜梔子豉湯。﹝論見自汗。﹞下利後煩﹐按之心下濡者﹐爲虛煩也﹐宜

梔子豉湯

肥梔子﹝四个﹐破﹞香豉﹝半兩﹞上水二盞﹐先煎梔子一盞﹐納豉同煎﹐取七分﹐去渣溫服。得快吐﹐止後服。

梔子甘艸豉湯

於梔子豉湯中加甘艸半兩﹐余根據前法﹐得吐止服。

梔子生薑豉湯

於梔子豉湯中加生薑一兩二錢﹐余根據前法﹐得吐止後服。

傷寒醫以丸藥大下之﹐身熱不去﹐微煩者﹐

梔子漧薑湯

主之。

梔子﹝四兩﹐破﹞漧薑﹝半兩﹞上二味﹐以水一盞半﹐煎取八分﹐去渣溫服。得吐者﹐止後服。

發汗吐下後﹐心中懊而煩﹐若無燥屎﹐大便者﹐此條梔子豉等湯也﹔若有燥屎不大便者﹐後條小承气湯也。

太陽病﹐若吐若下若發汗﹐微煩﹐小便數﹐大便因硬者﹐與小承气湯和之愈。

陽明病下之﹐心下懊而煩﹐胃中有燥屎者可攻。腹微滿﹐初頭硬﹐後必溏﹐不可攻之。若有燥屎者﹐宜大承气湯。﹝方見陽明潮熱。﹞胃實不大便﹐心煩﹐若吐下後者﹐此條大小承气湯也﹔若不吐不下者﹐調胃承气也。

﹝許﹞有人病傷寒八九日﹐身熱無汗﹐時時譫語﹐時因下後大便不通三日矣。非躁非煩﹐非寒非痛﹐終夜不得臥﹐但心中無曉會處﹐或時發一聲如嘆息之狀﹐醫者未知是何癥。予診之曰﹕此懊怫郁二癥俱作也﹐胃中有燥屎者﹐服承气湯﹐下燥屎二十枚﹐得利而解。仲景云﹕陽明病下之﹐心中懊﹐微煩﹐胃中有燥屎者﹐可攻。又云﹕小便不利﹐大便乍難乍易﹐時有微熱﹐怫郁不臥者﹐有燥屎也﹐承气湯主之。《素問》云﹕胃不和則臥不安﹐此夜所以不得眠也。仲景云﹕胃中燥大便堅者﹐必譫語﹐此所以有時發譫語也。非煩非躁﹐非寒非痛﹐所以心中懊也。聲如嘆息而發一聲﹐所謂外气怫郁也。燥屎得除﹐大便通利﹐胃中安和﹐故其病悉去也。

不得眠而煩。﹝論見不得眠。﹞胸滿而煩﹐若不經汗﹐兼往來寒熱者﹐小柴胡湯。﹝方論見往來寒熱。﹞兼下利咽痛者﹐豬膚湯。﹝方論見下利。﹞若汗下後﹐往來寒熱者﹐柴胡桂枝榦姜湯。﹝方論見往來寒熱。﹞兼身重不可轉側者﹐柴胡龍骨牡蠣湯。﹝方論見驚。﹞發汗若下之而煩熱﹐胸中窒者﹐梔子豉湯主之。

心下硬滿而煩﹐若滿而不痛﹐腹中雷鳴下利者﹐甘艸瀉心湯。脇痛气沖咽﹐冒眩者成痿。﹝方論見痞。﹞若滿痛下利不止﹐水漿不下者﹐並病。﹝方論見痞。﹞傷寒下後﹐心煩腹滿﹐臥起不安者﹐宜

梔子濃朴湯

梔子﹝去殼﹐四兩﹞濃朴﹝姜制﹐一兩﹞枳實﹝切﹐一枚﹞以上三味﹐用水一盞半﹐煎取八分﹐去渣溫服。得吐者﹐止後服。

腹滿而煩﹐若有燥屎者﹐前條大承气湯也﹔若大便溏﹐胸痛欲吐﹐先此時極吐下者﹐調胃承气湯也。﹝論見嘔。﹞太陽病吐之﹐但太陽當惡寒﹐今反不惡寒﹐不欲近衣﹐此爲吐之內煩也。脈之微數﹐不可灸﹐灸則煩逆。﹝論見大法。﹞嘔時鬱鬱微煩﹐若與小柴胡湯嘔不止者﹐大柴胡湯也﹔若極吐下後﹐胸滿便溏腹痛者﹐調胃承气湯也。

病欲解者﹐必當先煩﹐乃有汗而解。﹝論見大法。﹞太陽病﹐初服桂枝湯﹐反煩不解者﹐先刺風池﹑風府﹐卻與桂枝湯則愈。傷寒發熱汗解﹐半日許復煩﹐脈浮數者﹐可更發汗﹐宜桂枝湯主之。

病患脈已解﹐而日暮微煩﹐以病新瘥﹐人彊與谷﹐脾胃气尙弱﹐不能消穀﹐故令微熱煩﹐損谷則愈。吐利汗後﹐脈平小煩者﹐以胃虛不勝穀气也。﹝論見吐利。﹞心悸而煩﹐若少陽汗後﹐譫語﹐胃不和煩悸者﹐《活人》用調胃承气湯。﹝論見口苦。﹞若二三日心中悸而煩者﹐宜小建中湯。﹝論見悸。﹞心煩而渴。﹝方論見渴。﹞少陰病﹐但欲寐而煩﹐若自利而渴﹐小便白者﹐《活人》用四逆湯。﹝論見欲寐。﹞若與白通湯後﹐下利不止﹐厥逆無脈漧嘔者﹐白通湯加豬膽汁。若惡寒身倦﹐時煩欲去衣者﹐可治也。﹝論見但欲寐。﹞手足厥冷而煩﹐若脈乍結乍緊﹐及心中滿﹐饑不能食者﹐宜瓜蒂散吐之。若脈緊﹐至七八日自利﹐脈緊變暴微﹐手足反溫者﹐欲解也。﹝方論並見下利。﹞若下利﹐無脈漧嘔者﹐白通湯加豬膽汁也。﹝論見下利。﹞

卷之三十二傷寒部合病並病汗下吐後等病

煩躁

煩躁有表證﹐發熱惡寒﹐體痛脈浮緊者﹐大靑龍湯也。﹝方論見發熱條。﹞若發汗不徹﹐太陽證不罷﹐其人面赤﹐躁煩短气者﹐更發汗則愈。﹝論見短气。﹞得病二三日﹐脈弱﹐無太陽﹑柴胡癥﹐煩躁﹐心下硬﹐至四五日𨿽能食﹐以小承气湯少少與微和之﹐令小安。至六日﹐與承气湯一升﹐若不大便﹐六七日小便少者﹐𨿽不能食﹐但初頭硬﹐後必溏﹐未定成硬﹐攻之必溏﹐須小便利屎定硬﹐乃可攻之﹐宜大承气湯。﹝王注云﹕無太陽證爲無表證也﹐無柴胡癥爲無半表半里證也。﹞煩躁不大便﹐續臍痛﹐發作有時者﹐有燥屎也。下之後復發汗﹐日夜煩躁不得安﹐眠時安靜﹐不嘔不渴﹐無表證﹐脈沈微﹐身無大熱者﹐宜

漧薑附子湯

漧薑﹝一兩﹞附子﹝生用﹐一枚﹞上二味﹐以水三升﹐煮取一升﹐去渣頓服。

﹝海﹞服姜附湯有二法﹕一法當熱服﹐手少陰心也﹐水包火﹐熱服以接心火﹐身表寒盛﹐外火少也﹐寒從外生﹐熱從內消﹐譬如凍死﹐寒在外也﹔一法當寒服﹐足少陰腎也﹐寒邪入水﹐冷服以類腎水﹐身表微熱﹐內水多也﹐熱從外生﹐寒從內消﹐譬如飲冷﹐寒在內也。

發汗若下之﹐病仍不解﹐煩躁者﹐宜

茯苓四逆湯

茯苓﹝一兩﹞人參﹝六錢﹞附子﹝一枚﹐生用﹐去皮臍﹐作八片﹐只用二片﹞甘艸漧薑﹝各二錢﹞上銼﹐如麻豆大。作一服﹐水一盞半﹐煎至八分﹐去渣溫服。

煩躁心下硬﹐若未曾下者﹐卽前條無太陽﹑柴胡癥﹐以小承气少少微和之也。若已曾下﹐心下硬痛﹐短气躁煩者﹐大陷胸也。若結胸證悉具﹐煩躁者死也。﹝方論見結胸。﹞火逆下之﹐因燒鍼煩躁者﹐宜

桂枝甘艸龍骨牡蠣湯

桂枝﹝去皮﹐半兩﹞甘艸﹝炙﹞牡蠣﹝熬﹞龍骨﹝各一兩﹞上銼﹐如麻豆大。每服五錢﹐水一盞半﹐煎至八分﹐去渣溫服。

太陽病﹐以火燻之不得汗﹐其人必躁。如不解必淸血﹐名爲火邪。

太陽病﹐火熨其背﹐大汗出﹐火熱入胃﹐胃中水竭﹐躁煩﹐必發譫語﹐十餘日振栗下利者﹐欲解也。

﹝論見譫語。﹞煩躁厥逆﹐若吐利者﹐吳茱萸湯也。﹝論見吐利。﹞若不煩而躁﹐四逆﹐脈不至﹐死也。﹝論見厥。﹞不得臥者﹐死也。﹝論見下利。﹞﹝成﹞所謂煩躁者﹐謂先煩漸至躁也。所謂躁煩者﹐謂先發躁而迆邐復煩者也。從煩至躁爲熱﹐未有不漸煩而躁者也。先躁後煩﹐謂怫怫然更作躁悶﹐此爲陰盛隔陽也﹐𨿽大躁欲於泥水中臥﹐但飲水不得入口是也﹐此气欲脫而爭﹐譬如燈將滅而暴明也。蓋內熱曰煩﹐謂心中郁煩也﹔外熱曰躁﹐謂气外熱躁也。內熱爲有根之火﹐故但煩不躁﹐及先煩後躁者﹐皆可治﹔外熱爲無根之火﹐故但躁不煩﹐及先躁後煩者﹐皆不可治也。髒厥蛔厥煩躁。﹝方論見厥。﹞躁無暫定而厥者﹐爲髒厥。靜而復煩﹐吐虫而厥者﹐爲蛔厥﹐烏梅丸主之。

﹝方論見厥。﹞熱少厥微﹐不欲食﹐煩躁數日﹐小便白者﹐熱除也﹐若欲食者愈﹐若厥而嘔﹐胸脇煩滿者﹐便血。﹝論見厥。﹞少陰病﹐但欲寐不煩﹐至五六日變自利﹐煩躁不得臥者死。﹝論見欲寐。﹞

卷之三十二傷寒部合病並病汗下吐後等病

煩躁續法

﹝《活》﹞病患身冷﹐脈沈細疾﹐煩躁而不飲水者﹐陰盛隔陽也﹐宜服霹靂散﹐須臾躁止得睡﹐汗出卽瘥。

火焰散﹑丹砂丸並主之。﹝丹砂丸方見《活人書》。﹞

霹靂散

治陰盛隔陽﹐煩躁不飲水。

附子﹝一枚﹐炮熟取出﹐用冷灰挹﹐細研﹐入眞臘茶二錢和勻。﹞上爲細末﹐分作二服﹐水二盞﹐煎至六分﹐臨熟入蜜半匙﹐放溫或冷服之﹐須臾躁止得睡﹐汗出卽瘥。

﹝海﹞已寒丸此丸不僭上﹐陽生於下﹐治陰癥服四逆輩﹐胸中發躁而渴者﹐或數日大便祕﹐小便澀﹐亦服此丸。

上不躁﹐大小便自利。

肉桂茯苓﹝各五錢﹞良姜烏頭﹝炮。各七錢﹞附子﹝炮﹞漧薑﹝炮﹞芍藥茴香﹝炒。各一兩﹞上等分﹐爲細末﹐糊爲丸﹐如桐子大。溫酒下﹐空心服五七十丸﹐八九十丸亦得﹐酒醋爲糊俱可。

﹝《本》﹞破陰丹治陰中伏陽煩躁﹐六脈沈伏。﹝方論見陰毒。﹞頃年鄕人李信道得疾﹐六脈沈伏不見﹐深按至骨則若有力﹐頭疼身溫﹐煩躁﹐指末皆冷﹐胸中滿﹐惡心。

更兩醫矣﹐皆不識﹐止用調气藥。予診之曰﹕此陰中伏陽也﹐仲景法中無此證﹐世人患此者多。若用熱藥以助之﹐則爲陰所隔絕﹐不能導引眞陽﹐反生客熱﹔用冷藥則所伏眞火愈見消爍﹐非其治也。須用破散陰气﹐導達眞火之藥﹐使火升水降﹐然後得汗而解矣。予授此藥二百粒﹐作一服﹐冷鹽湯下﹐不時煩躁狂熱﹐手足躁擾﹐其家大驚。予曰﹕俗所謂換陽也。須臾稍定﹐略睡﹐身已中汗﹐自昏達旦方止﹐身涼而病除矣。

卷之三十二傷寒部合病並病汗下吐後等病

咳

傷寒表不解﹐心下有水气﹐漧嘔發熱而咳﹐或渴﹐或利﹐或噎﹐或小便不利﹐少腹滿或喘者﹐宜

小靑龍湯

麻黃芍藥﹝各三錢﹞五味子﹝半兩﹞漧薑甘艸細辛桂枝﹝去皮﹞半夏﹝各三錢﹞上咀﹐每服五錢﹐水盞半﹐煎八分﹐去渣溫服。若微利者﹐去麻黃﹐加芫花如彈子大﹐熬赤色。若渴者﹐去半夏﹐加栝蔞根三分。若噎者﹐去麻黃﹐加附子一錢五分﹐炮。若小便不利﹐少腹滿者﹐去麻黃﹐加茯苓一兩。若喘者﹐去麻黃﹐加杏仁三分﹐去皮尖。

咳而往來寒熱﹐胸滿﹐心煩喜嘔者﹐小柴胡去人參﹑姜﹑棗﹐加五味﹑漧薑也。﹝方論見往來寒熱。﹞咳而表解﹐胃實﹐屬陽明病。若反無汗﹐小便利而嘔﹐手足厥者﹐必頭痛。若頭眩不惡寒﹐能食者﹐必咽痛。﹝論見胃實。﹞咳而但欲寐﹐屬少陰病。若下利腹痛﹐小便不利﹐四肢重痛者﹐用眞武湯加五味子﹑細辛﹑漧薑也。若下利六七日﹐變咳嘔﹐渴不得眠者﹐豬苓湯也。若下利譫語﹐小便難者﹐被火气劫也。若四逆者﹐用四逆散加五味子﹑漧薑也。﹝方論並見欲寐。﹞傷寒咳逆上气﹐其脈散者死﹐謂其形損故也。咳而失小便者﹐不可發汗﹐汗出則四肢厥冷。﹝論見遺尿。﹞

卷之三十二傷寒部合病並病汗下吐後等病

咳續法

﹝丹﹞崇慶和尙因飽醉後發熱﹐嗽而右脇痛﹐渴不安眠。

柴胡黃芩白術陳皮桔梗木通﹝各二錢﹞人參麻黃﹝各一錢半﹞甘艸﹝三錢﹞上分三帖﹐水煎服。

﹝云﹞傷寒汗後﹐喘咳不止﹐恐傳肺痿﹐

補肺散

人參﹝一兩﹞五味子﹝五錢﹞桑白皮﹝二兩﹞款冬花蛤蚧﹝一對﹞上爲細末﹐每服五錢﹐沸湯一盞調服。

傷寒汗下後﹐咳嗽肺虛﹐聲音嘶敗者﹐宜

阿膠散

薯蕷阿膠﹝炒﹞五味子麥門冬﹝去心﹞白術﹝各一兩﹞漧薑﹝炮﹞桂枝﹝各二錢﹞杏仁﹝去皮尖﹐三錢﹞上銼細末﹐每服七錢﹐水二盞﹐入烏梅肉一錢﹐同煎服。傷寒汗下後﹐喘咳煩躁﹐气滯澀﹐邪气逆者﹐用

桔梗湯

桔梗桑白皮﹝各一兩﹞甘艸貝母訶黎勒﹝各五錢﹞上爲細末﹐每服五錢﹐入五味子﹑烏梅肉各一錢﹐水二盞﹐同煎服。

卷之三十二傷寒部合病並病汗下吐後等病

小便不利

小便不利﹐表不解﹐若干嘔發熱而咳﹐少腹滿者﹐小靑龍湯去麻黃加茯苓也。﹝方論見效。﹞若汗下後﹐仍項彊發熱﹐心下滿痛者﹐桂枝去桂加茯苓白術。﹝方論見項彊。﹞小便不利﹐胸脇滿﹐若往來寒熱﹐未汗下者﹐小柴胡去黃芩加茯苓﹔汗下後者﹐加柴胡﹑桂﹑姜。﹝方論見往來寒熱。﹞若煩驚譫語﹐身重不可轉側者﹐柴胡湯加龍骨﹑牡蠣也。﹝論見不得臥。﹞小便不利﹐大便乍難乍易﹐喘急不能臥者﹐大承气湯。﹝論見不得臥條﹞小便不利而渴﹐若脈浮數發熱者﹐五苓散加豬苓湯。﹝方論見渴﹞若頭汗者﹐柴胡桂姜湯加茵陳蒿湯。﹝方論見發黃。﹞小便不利﹐關節疼痛﹐若痛不得屈伸﹐汗出惡風﹐身腫者﹐屬風濕﹐宜甘艸附子湯﹔若脈沈緩﹐大便反快者﹐屬濕痺﹐《活人》用五苓散也。﹝方論見身痛。﹞小便不利﹐頭汗﹐若脇滿者﹐柴胡姜桂也。﹝方論見往來寒熱。﹞若發黃者﹐茵陳蒿湯也。小便不利﹐身發黃。﹝方論俱見發黃。﹞大下後復發汗﹐小便不利者﹐亡津液故也﹐勿治之﹐得小便利﹐必自愈。﹝《活人》云﹕若大渴引飲﹐須利之。﹞小便不利﹐但欲寐者﹐屬少陰﹐若腹滿下利膿血者﹐用桃花湯。腹痛下利﹐四肢重痛者﹐用眞武湯也。﹝方論見下利。﹞若四逆者﹐用四逆散加茯苓。﹝方論見但欲寐。﹞陽明病﹐小便不利﹐然汗出者﹐若欲食者愈﹔不能食者﹐欲作痼瘕。痼瘕者﹐寒气積結也。

卷之三十二傷寒部合病並病汗下吐後等病

小便不利續法

﹝《活》﹞陰癥小便不利﹐手足厥冷﹐脈微細者﹐不宜服利小便冷滑藥﹐但服返陰丹﹐並取臍下石門穴灸之。﹝方論見陰毒返陰丹。﹞﹝《集》﹞傷寒小便不通﹐取陰谷﹑陰陵泉。

傷寒後﹐小便不利。﹝見小便不通門。﹞

卷之三十二傷寒部合病並病汗下吐後等病

小便難

汗後小便難﹐若太陽發汗﹐遂漏不止者﹐則惡風﹐小便難﹐四肢難屈伸﹐宜桂枝附子湯也。﹝方論自汗。﹞若太陽癥中風﹐以火劫發汗﹐則邪風被火熱﹐血气流溢﹐身黃﹐陽盛陰虛﹐欲衄﹐小便難也。﹝方論見頭汗。﹞若少陰以火劫汗者﹐則咳而下利﹐譫語﹐小便難也。﹝論見脇痛。﹞下後小便難有二﹕若脈遲浮弱﹐惡風寒﹐下之者則脇滿﹐身黃﹐項彊﹐小便難也。﹝見脇痛。﹞若陽明胃實﹐發熱惡寒﹐脈浮緊﹐下之者﹐則腹滿﹐小便難也。﹝論見胃實。﹞脇痛﹐身黃﹐小便難﹐若陽明胃實未下者﹐宜小柴胡湯﹔若下後不食﹐項彊者﹐忌柴胡。﹝論見脇痛。﹞

卷之三十二傷寒部合病並病汗下吐後等病

屍厥鬱冒

少陰脈不至﹐腎气微﹐少精血﹐奔气促迫﹐上入胸膈﹐榮气反聚﹐血結心下﹐陽气退下﹐熱歸陰股﹐與陰相動﹐令身不仁﹐此爲屍厥﹐當刺期門。太陽病下之不愈﹐因復發汗﹐以此表裏俱虛﹐其人因至冒﹐冒家汗出自愈。所以然者﹐汗出表和故也。得裏和﹐然後復下之。﹝「得裏和」三字中間必有衍文脫簡。

「得」字當是「若」字之誤。「裏和」當是「裏未和」﹐蓋脫一「未」字也﹞下利淸谷﹐脈沈遲﹐其人面赤﹐身有微熱者﹐必鬱冒汗出解。﹝論見下利。﹞小便不利﹐大便乍難乍易﹐喘冒不能臥者﹐大承气湯。﹝論見下利。﹞諸乘寒者則爲厥﹐鬱冒不仁﹐口急不能言﹐戰栗也。﹝論見大法。﹞眩冒﹐心下硬﹐若不汗下吐而項彊者﹐爲並病﹐宜刺大椎﹑肺﹑肝。﹝論見項彊。﹞若汗下吐後﹐脈微﹐气上衝咽者﹐成痿。﹝論見气上衝。﹞少陰病﹐但欲寐﹐下利止而眩冒者死。

﹝論見欲寐。﹞

卷之三十二傷寒部合病並病汗下吐後等病

屍厥鬱冒續法

﹝海﹞傷寒傳至五六日間﹐漸變神昏不語﹐或睡中獨語一二句﹐目赤唇焦﹐舌漧不飲水﹐稀粥與之則咽﹐不與則不思﹐六脈細數而不洪大﹐心下無痞﹐腹中不滿﹐大小便如常﹐或傳至十日以來﹐形貌如醉。醫見神昏不已﹐多用大承气湯下之﹐則誤矣。蓋不知此熱傳手少陰心經也。然又未知自何經而來。答曰﹕本太陽經傷風﹐風爲陽邪傷衛﹐陰血自燥﹐熱蓄膀胱﹐壬病逆傳於丙﹐丙丁兄妹﹐由是傳心﹐心火自上迫燻肺﹐所以神昏也。

蓋肺爲淸肅之髒﹐內有火邪﹐故令神昏﹐宜梔子黃芩黃連湯。若脈在丙者﹐導赤散﹔脈在丁者﹐瀉心湯。若誤用涼膈散﹐此乃气中之血藥也﹐如右手寸脈沈滑有力者﹐則可用之﹐或用犀角地黃湯﹐近於是已。本方所說﹐若無犀角﹐以升麻代之﹐是陽明經藥也﹐此解陽明經血中熱藥。若脈浮沈俱有力者﹐是丙丁俱有熱﹐可以導赤散﹑瀉心湯各半服之則宜矣。此癥膀胱傳丙﹐足傳手經者﹐下傳上也。丙傳丁者﹐表傳裏也。壬傳丁者﹐艮之離也。越經傳者﹐又爲腑傳髒也。《活人》云﹕傷寒只傳足經﹐不傳手經者﹐此言不盡意也。有從足經而傳手經者﹐何以知之﹖經云﹕傷寒或止傳一經﹐或間傳三經﹐不可一途取之﹐但視其脈與外證治之﹐此活法也。與食則咽者﹐邪不在胃也﹔不與則不思者﹐以其神昏故也﹔邪熱旣不在裏﹐誤用承气下之﹐其死也必矣。﹝脈在丙者脈浮也﹐脈在丁者脈沈也﹐脈丙丁俱有熱者浮沈俱有力也。﹞

卷之三十二傷寒部合病並病汗下吐後等病

噫

噫而心下痞硬不利者﹐旋復代赭湯。若下利者﹐生薑瀉心湯也。﹝方論見痞。﹞

卷之三十二傷寒部合病並病汗下吐後等病

噫續法

﹝云﹞傷寒噫气者﹐何气使然﹖答曰﹕胸中气不交故也。少陰經至胸中﹐交於厥陰﹐水火相傳而有聲﹐故噫气也。宜

如聖加枳實湯

甘艸桔梗﹝各五錢﹞枳實﹝炒﹐三錢﹞上銼細﹐每服五錢﹐入五味子半錢﹐水煎服。

傷寒汗下後﹐喘而噫气者﹐宜

如聖加人參藿香杏仁湯

甘艸桔梗人參藿香杏仁﹝各等分﹞上銼細﹐每服五錢﹐水煎服。

卷之三十二傷寒部合病並病汗下吐後等病

噦

傷寒大吐大下後﹐極虛﹐復極汗出者﹐以其人外气怫郁﹐復與之水以發其汗﹐因得噦。所以然者﹐胃中寒冷故也。

胃中虛冷不能食者﹐飲水則噦﹐與小承气湯﹐入腹中不轉矢气者﹐不可攻之﹐攻之必脹滿不食﹐與水則噦。

﹝論見潮熱。﹞﹝《本》﹞渴而飲水嘔者噦﹐食穀者噦。﹝論見脇痛。﹞陽明病﹐胃實不能食者﹐攻其熱必噦。﹝論見胃實。﹞濕家頭汗出﹐背彊惡寒﹐欲覆被向火者﹐下之早則噦。﹝論見體痛。﹞太陽病﹐以火劫發汗﹐血气流溢﹐身黃欲衄﹐頭汗腹滿﹐譫語﹐甚者至噦﹐撚衣摸牀﹐小便利者可治。﹝論見頭汗。﹞傷寒噦而腹滿﹐視其前後﹐知何部不利﹐利之則愈。

陽明胃實﹐脈弱浮大﹐短气﹐腹滿脇痛﹐嗜臥﹐身黃小便難﹐有潮熱﹐時時噦﹐脈浮者﹐小柴胡。若不尿﹐腹滿加噦者﹐不治。﹝論見胃實。﹞

卷之三十二傷寒部合病並病汗下吐後等病

噦續法

﹝《活》﹞噦﹐胃寒所生﹐橘皮漧薑湯﹑羌活附子散﹑半夏生薑湯﹑退陰散主之。若服藥不瘥者﹐灸乳直下一指許三壯﹐若婦人則屈乳頭下盡處是穴。亦有陽癥者﹐小柴胡湯﹑橘皮竹茹湯。﹝方見雜病噦。﹞

橘皮漧薑湯

橘皮通艸漧薑桂心甘艸﹝各三兩﹞人參﹝二兩﹞上咀﹐每服四錢﹐水一盞﹐煎至六分﹐去渣溫服﹐日三。

羌活附子散﹝方見雜病噦。﹞

半夏生薑湯

治噦欲死。

半夏﹝一兩﹞生薑﹝二兩﹐切﹞上水二盞﹐煎至八分﹐去渣溫服。

﹝海﹞傷寒咳逆脈散死﹐仲景之言不虛僞。大抵原因失下生﹐咳逆喉中陰不內。便軟惟宜用瀉心﹐便硬尢宜大承气。二藥神任務者誰﹐東垣潔古爲良劑。

﹝潔﹞咳逆者﹐火熱奔急上行﹐而肺陰不內﹐何其當哉﹖故便祕者﹐宜大承气下之﹔便軟者﹐瀉心湯主之。

﹝海﹞少陰咳逆者﹐此失下也﹐陰消將盡﹐陽逆上行﹐使陰不內也。然陰旣盡﹐陽亦將盡也。吸入腎與肝﹐陽逆上行﹐陰入不內﹐故爲陽極。脈微將盡者﹐不宜下﹐宜服瀉心湯﹐養陰退陽而已。如不用瀉心湯﹐涼膈散去硝黃﹐淸肺散亦可。若脈左浮右沈實﹐非表也﹐裏極則反出於表也。何以然﹖咳逆舌彊﹐右脈實者﹐知少陰裏也。飲水過多﹐心下痞而渴逆者﹐五苓散主之﹐別無惡候是也。惡候生﹐或兼以舌攣﹐語言不正﹐而反昏冒與咽痛者﹐少陰也﹐速下之﹐宜大承气湯也。何以脈浮爲表﹖浮之實大﹐沈之損小﹐是爲表也﹔浮之實大﹐沈之亦然﹐卽非表也﹐邪入已深矣。內熱當沈反浮﹐陽極復之表也。陰癥者﹐內已伏陰﹐陰气太甚﹐腎水擅權﹐肝气不生﹐胃火已病﹐丁火又消﹐所以遊行相火﹐寒邪迫而萃集於胸中﹐亦欲盡也﹐故令人發熱﹐大渴引飲﹐欲去蓋覆﹐病患獨覺熱﹐他人按執之﹐身體肌肉骨髓血脈俱寒﹐此火卽無根之火也﹐宜用丁香﹑漧薑之類﹐熱藥溫胃﹐其火自下。

勻气散

川烏頭﹝大者三个﹐炮裂﹐去皮臍﹞上爲細末﹐每服三錢﹐用黑豆二十一粒﹐砂糖同泡湯調﹐乘熱細細飲之。

﹝《本》﹞治陰毒呃逆方川烏頭漧姜附子﹝以上俱炮﹞肉桂芍藥半夏炙甘艸吳茱萸陳皮大黃﹝各等分﹞上爲細末﹐每服一錢﹐水一盞﹐生薑三五片﹐煎至七分﹐去渣溫服。

肉豆蔻湯

治傷寒汗後﹐呃逆噫气。

肉豆蔻﹝一个﹞石蓮肉﹝炒﹞茴香﹝各一兩﹞人參丁香﹝各半兩﹞枇杷葉﹝五片﹐拭去毛炙﹞上銼細﹐用水四盞﹐生薑十片﹐煎二盞﹐去渣﹐空心溫服﹐分二服。

良姜湯

橘皮良姜桂枝當歸﹝各一兩﹞麻黃﹝半兩﹞杏仁﹝二十个﹞甘艸﹝半兩﹞檳榔﹝三个﹐另爲末﹞上咀﹐用水四盞﹐姜十片﹐棗三枚﹐同煎至二盞﹐去渣﹐下檳榔末再煎三沸﹐通口服一盞。未已﹐再服﹐龐老云﹔傷寒呃逆不止﹐是陰陽气升降欲作汗﹐升之不下﹐故胃气上逆﹐爲呃逆無休止﹐宜服此方。

卷之三十二傷寒部合病並病汗下吐後等病

無汗

太陽發熱惡風寒﹐體痛﹐脈浮緊﹐無汗﹐其人若喘者﹐麻黃湯也。若煩躁者﹐大靑龍湯也。若項背彊者﹐葛根湯也。﹝方論見發熱。﹞若小便少﹐气沖胸﹐口噤者﹐爲剛﹐亦葛根湯也。﹝論見。﹞若自衄者﹐必自愈。﹝論見衄。﹞陽明病﹐胃家實﹐法當多汗﹐若反無汗者﹐有四證﹕脈浮而喘者﹐邪尙在表﹐宜麻黃汗之﹔身如虫行癢者﹐久虛﹐宜建中之類﹔小便利而厥者﹐寒邪﹐宜溫之﹔小便不利發黃者﹐瘀熱﹐宜茵陳利之也。﹝論見胃實。﹞無汗身癢﹐其人若脈微惡寒﹐面反有熱色者﹐桂枝麻黃各半湯也。﹝方論見發熱。﹞若脈浮遲﹐面赤戰惕發熱者﹐遲爲無陽﹐不能作汗也。﹝論見面赤。﹞若陽明胃實﹐身如虫行者﹐久虛也。﹝論見胃實。﹞無汗﹐小便不利﹐其人若身黃﹐頭汗﹐渴飲水漿﹐或懊者﹐宜茵陳湯。﹝方論見發熱。﹞若身黃脇痛﹐鼻幹嗜臥﹐有潮熱﹐脈浮者﹐柴胡湯。﹝方論見胃實。﹞若項彊發熱﹐心下滿痛﹐桂枝去桂加茯苓白術也。﹝方論見項彊。﹞無汗禁忌﹐若浮緊身痛者﹐忌桂枝。﹝論見大法。﹞脈浮發熱﹐表不解者﹐忌白虎。﹝論見渴。﹞若少陰欲寐但厥者﹐忌彊發汗﹐必動其血也。﹝論見欲寐。﹞凡發汗﹐如服一劑﹐病癥尢在﹐當再作本湯與之﹐至有不肯汗出者﹐服三劑乃解﹐若汗不出者﹐死病也。﹝論見大法。﹞

卷之三十二傷寒部合病並病汗下吐後等病

無汗續法

﹝《摘》﹞傷寒在表﹐發熱惡寒﹐頭項痛﹐腰脊彊﹐無汗﹐尺寸脈俱浮﹕合谷﹝五分﹐候徧身汗出卽出鍼﹐此穴發汗大妙﹞復澑﹝瀉。﹞﹝云﹞又法﹕手陽明商丘﹑合谷﹐手太陽腕骨﹑陽谷﹑足少陽俠溪﹐足陽明厲兌﹐手厥陰勞宮﹐皆隨經辧脈刺之。又﹐十二經滎皆可刺。

﹝《摘》﹞傷寒發汗不出﹕風池俠溪魚際﹝散脈中二分﹐畱三呼﹞經渠﹝二分﹞內庭﹝應時出汗﹞

卷之三十二傷寒部合病並病汗下吐後等病

瘧狀

太陽病如瘧狀﹐一日二三度發﹐其人若脈微緩﹐不嘔淸便者﹐欲愈也。若脈微惡寒﹐面有熱色﹐身癢者﹐桂枝麻黃各半也。﹝方論見發熱。﹞服桂枝湯大汗出﹐脈洪大者﹐與桂枝湯﹐如前法。若形如瘧﹐日再發者﹐汗出必解﹐宜

桂枝二麻黃一湯

桂枝﹝八錢半﹞芍藥﹝五錢半﹞麻黃﹝三錢二字大棗﹝二个﹞生薑﹝五錢半﹞杏仁﹝去皮尖﹐八枚﹞甘艸﹝半兩﹞上咀﹐每服五錢﹐水一盞半﹐煎至八分﹐去渣溫服。

病患煩熱﹐汗出解﹐又如瘧狀﹐日晡所發者﹐屬陽明也。脈實者﹐宜下之﹔脈浮虛者﹐宜發汗。下之﹐與大承气湯﹔發汗﹐宜桂枝湯。婦人寒熱﹐經水適斷者﹐爲熱入血室﹐其血必結﹐故使如瘧狀﹐發作有時﹐小柴胡湯主之。﹝論見婦人傷寒。﹞

卷之三十二傷寒部合病並病汗下吐後等病

頭汗

頭汗﹐小便不利﹐其人若胸脇滿﹐往來寒熱者﹐柴胡桂姜也。﹝方論見往來寒熱。﹞若發黃渴飲水漿者﹐宜茵陳湯。﹝方論見發黃。﹞陽明胃實頭汗﹐其人若下血譫語者﹐爲熱入血室﹐宜刺期門。﹝論見譫語。﹞若下後手足溫﹐不結胸﹐心中懊﹐饑不欲食者﹐宜梔子豉湯。﹝方論見煩。﹞若被火額上汗出﹐小便不利者﹐必發黃也。﹝方見胃實。﹞頭汗﹐心下滿﹐其人若脈沈細﹐微惡寒﹐手足冷﹐口不欲食﹐大便硬者﹐小柴胡湯。﹝論見厥往來寒熱。﹞若水結胸﹐無大熱者﹐大陷胸湯﹐孫兆攺用半夏茯苓湯。

太陽病中風﹐以火劫發汗﹐邪風被火熱﹐血气流溢﹐失其常度﹐兩陽相燻灼﹐其身發黃﹐陽盛則欲衄﹐陰虛則小便難﹐陰陽俱虛竭﹐身體則枯燥﹐但頭汗出﹐劑頸而還﹐腹滿微喘﹐口漧咽爛﹐或不大便﹐久則譫語﹐甚者至噦﹐手足躁擾﹐撚衣摸牀﹐小便利者可治。關格不通﹐不得尿﹐頭無汗者﹐可治﹐有汗者死。濕家關節疼痛﹐下之額上汗出﹐微喘﹐小便利者死﹐下利不止者亦死。濕家頭汗出﹐欲被覆向火者﹐若下之早則噦﹐胸滿﹐小便不利﹐舌上白胎也。﹝論見身痛。﹞

卷之三十二傷寒部合病並病汗下吐後等病

頭汗續法

﹝孫﹞凡水結胸脇間﹐頭必有汗﹐治以半夏茯苓湯。

﹝《活》﹞病患表實裏虛﹐玄府不開﹐則陽气上出﹐汗見於頭。凡頭汗出者﹐五臟漧枯﹐胞中空虛﹐津液少也﹐愼不可下﹐下之謂之重虛。

﹝成﹞頭者諸陽之會﹐邪搏諸陽﹐津液上湊﹐則汗見於頭也。

﹝海﹞頭汗出﹐劑頸而還﹐血證也。額上偏多者﹐屬心部﹐爲血證也。獨益中州脾土﹐以血藥治之﹐其法無以加矣。

卷之三十二傷寒部合病並病汗下吐後等病

舌白胎

舌上白胎﹐若陽明胃實﹐脇下滿﹐不大便而嘔者﹐小柴胡湯。﹝論見胃實。﹞若下後﹐心中懊者﹐梔子豉湯。﹝方論見煩。﹞若下後噦而胸滿﹐小便不利者﹐丹田有熱﹐胸中有寒也。﹝論見牙疼。﹞﹝《脈》﹞陰陽俱緊者﹐口中气出﹐唇口漧燥﹐倦臥足冷﹐鼻中涕出﹐舌上胎滑﹐勿妄治也﹐到七日以來﹐其人微發熱﹐手足溫者﹐此爲欲解。或到八日以上﹐反大熱者﹐此爲難治。設使惡寒者﹐必欲嘔也﹐腹內痛者﹐必欲利也。﹝海藏雲﹕惡寒必欲嘔者﹐小柴胡湯﹔腹中痛者﹐理中湯。﹞髒結如結胸狀﹐飲食如故﹐時時下利﹐寸脈浮﹐關脈小細沈緊﹐舌上白胎滑者﹐難治也。若無陽癥﹐不往來寒熱﹐其人反靜者﹐不可攻也。﹝論見髒結。﹞

卷之三十二傷寒部合病並病汗下吐後等病

舌胎續法

﹝成﹞舌者心之官﹐法應南方火﹐本紅而澤。傷寒三四日以後﹐舌上有膜﹐白滑如胎﹐甚者或燥澀黃黑﹐是數者熱气淺深之故也。邪气在表者﹐舌上卽無胎。及邪气傳裏﹐津液結搏﹐則舌上生胎矣。寒邪初傳﹐未全成熱﹐或在半表﹐或在半里﹐或邪气客於胸中者﹐皆舌上白胎而滑也。經曰﹕舌上如胎者﹐以丹田有熱﹐胸上有寒﹐邪初傳入裏也。陽明病﹐脇下硬滿﹐不大便而嘔﹐舌上白胎者﹐可與小柴胡湯﹐是邪在半表半里也。太陽病若下之﹐則胃中空虛﹐客气動膈﹐心中懊﹐舌上胎者﹐梔子豉湯主之﹐是邪客於胸中也。若病在髒﹐宜若可下﹐如舌上滑胎者﹐則不可攻﹐是邪未全成熱﹐猶帶表寒故也。

及其邪傳爲熱﹐則其舌上之胎不滑而澀也。經曰﹕傷寒七八日不解﹐熱結在裏﹐表裏俱熱﹐時時惡風﹐大渴﹐舌上干燥而煩﹐欲飲水數升者﹐白虎加人參湯主之﹐是熱耗津液﹐而滑者已幹也。

若熱聚於胃﹐則爲之舌黃﹐是熱已深矣。《金匱要略》曰﹕舌黃未下者﹐下之黃自去。

若舌上黑色者﹐又爲熱之極也。《鍼經》曰﹕熱病口漧舌黑者死。以心爲君主之官﹐開竅於舌﹐黑爲腎色﹐見於心部﹐心部者火也﹐腎者水也﹐水之邪熱已極﹐鬼賊相刑﹐故知必死也。

﹝垣﹞下後病嗽﹐加五味子﹑麥門冬﹐如舌上有滑胎者﹐是胸中有寒﹐勿用之。胸有微寒﹐加辛熱之劑立效。舌燥澀如楊梅刺者﹐用生薑切濃片﹐蘸蜜於舌上揩之﹐其刺立消﹐神效。

﹝無﹞

薄荷蜜

治舌上白胎漧澀﹐語話不眞。

先以生薑濃片蘸蜜水揩洗﹐有用薄荷自然汁與白蜜等分調勻﹐敷之良。

卷之三十二傷寒部合病並病汗下吐後等病

動气

﹝成﹞動气者﹐爲築築然動跳於腹者是也。動气在右﹐不可發汗﹐發汗則衄而渴﹐心苦煩﹐飲卽吐水。﹝《活人》云﹕先服五苓散三服﹐次服竹葉湯。﹞動气在左﹐不可發汗﹐發汗則頭眩﹐汗不止﹐筋惕肉。﹝《活人》云﹕先服防風﹑白術﹑牡蠣﹐汗止﹐次服建中湯﹐方見自汗。﹞動气在上﹐不可發汗﹐發汗則气上衝﹐正在心端。﹝《活人》云﹕宜服李根湯﹐方見气上衝。﹞動气在下﹐不可發汗﹐發汗則無汗﹐心中大煩﹐骨節苦疼﹐目暈﹐惡寒﹐食則反吐﹐谷不能進。﹝《活人》云﹕先服大橘皮湯﹐吐止後﹐服小建中湯。﹞動气在右不可下﹐下之則津液內竭﹐咽燥鼻幹﹐頭眩心悸也。動气在左﹐不可下﹐下之則腹內拘急﹐食不下﹐動气更劇﹐𨿽身有熱﹐臥則欲蜷。

動气在上﹐不可下﹐下之則掌握熱煩﹐身上浮冷﹐熱汗自泄﹐欲得水自灌。動气在下不可下﹐下之則腹脹滿﹐卒起頭眩﹐食則下淸谷﹐心下痞也。

卷之三十二傷寒部合病並病汗下吐後等病

動气續法

﹝云﹞傷寒汗下後﹐臍在有動气者﹐宜

防葵散

防葵﹝一兩﹞木香﹝不見火﹞柴胡黃芩﹝各半兩﹞上銼爲細末﹐每服五錢﹐水煎服。

傷寒汗下後﹐臍上有動气者﹐宜

枳殼散

枳殼﹝麩炒﹐五錢﹞赤茯苓當歸三稜﹝炮。各一兩﹞木香訶黎勒﹝各五錢﹞上爲末﹐每服五錢﹐沸湯點服。

傷寒汗下後﹐臍右有動气者﹐宜

前胡散

前胡赤茯苓大腹皮人參﹝各五錢﹞木香檳榔大黃﹝各三錢﹞上爲細末﹐每服五錢﹐沸湯點服。

傷寒汗下後﹐臍下有動气者﹐宜

茯苓散

赤茯苓﹝一兩﹞檳榔﹝三錢﹞桂心大腹皮川茴香﹝炮﹐炒﹞良姜﹝各五錢﹞上爲細末﹐每服五錢﹐沸湯點服。

如久不治﹐傳爲積熱﹐治之難痊﹐不可汗下也。

卷之三十二傷寒部合病並病汗下吐後等病

鼻衄

傷寒脈浮緊﹐不發汗﹐因致衄者﹐麻黃湯主之。﹝《活人》云﹕衄後脈浮者﹐宜麻黃湯。衄後脈已微者﹐不可行麻黃湯﹐宜黃芩芍藥湯。﹞太陽病﹐脈浮緊﹐無汗發熱﹐身疼痛﹐八九日不解﹐表癥仍在﹐此當發其汗。

服藥已﹐微除﹐其人發煩目瞑﹐劇者必衄乃解。所以然者﹐陽气重故也﹐麻黃湯主之。不大便﹐頭痛有熱﹐若小便赤者﹐承气湯也。若小便淸而衄者﹐桂枝湯也。﹝論見發汗。﹞太陽病﹐脈浮緊﹐發熱無汗而衄者﹐愈也。﹝論見發熱。﹞太陽病﹐以火劫發汗﹐血气流溢﹐失其常度﹐陽盛則欲衄﹐陰虛則小便難。﹝論見頭汗。﹞少陰病﹐但厥無汗﹐而彊發之﹐必動其血﹐或從口鼻出﹐或從目中出者﹐難治。﹝論見欲寐。﹞動气發汗﹐則衄而渴﹐飲水就吐。﹝論見動气。﹞脈浮發熱﹐口漧鼻燥﹐能食者則衄。陽明胃實口燥﹐但欲漱水不咽者﹐必衄也。衄家不可發汗﹐汗出必額上陷﹐脈急緊﹐直視不能瞬﹐不得眠。﹝衄忌發汗者﹐爲無脈。若浮緊身疼發熱惡寒之癥﹐宜發之。﹞

卷之三十二傷寒部合病並病汗下吐後等病

鼻衄續法

﹝海﹞仲景言衄不可發汗者﹐蓋爲脈微也。若浮緊者﹐麻黃湯﹔浮緩者﹐桂枝湯﹔脈已微﹐二藥不可用﹐犀角地黃湯主之。﹝仲景云﹕衄家不可發汗﹐汗出必額上陷﹐脈緊﹐直視不能瞬﹐不得眠。又云﹕亡血不可發其表﹐汗出卽寒栗而振。此二說﹐皆爲脈微不可汗也。若脈浮緊及得緩者﹐皆當發之是也。﹞﹝《活》﹞傷寒衄血﹐脈已微者﹐黃芩芍藥湯﹑犀角地黃湯主之。

犀角地黃湯

治傷寒應發汗而不發汗﹐內有瘀血﹐鼻衄吐血﹐面黃﹐大便黑﹐此方主消化瘀血。

芍藥﹝一兩﹞生地﹝一兩半﹞牡丹皮﹝二錢半﹞犀角﹝二錢半﹞上咀﹐每服五錢﹐水一盞半﹐煎取一盞。有熱如狂者﹐加黃芩一兩。其人脈大來遲﹐腹不滿﹐自言滿者﹐爲無熱﹐不用黃芩。

茅花湯

治鼻衄不止。

用茅花尖一把﹐以水三盞﹐濃煎汁一盞﹐分二服﹐卽瘥。無花以根代之。

若衄而渴者﹐心煩﹐飲則吐水﹐先服五苓散﹐次服竹葉湯。

﹝《本》﹞治傷寒衄血﹐

滑石丸

滑石末不以多少﹐飯丸﹐如桐子大。每服十丸﹐微嚼破﹐新水咽下立止。用藥末一錢﹐飯少許﹐同嚼下﹐亦得。老幼皆可服。湯晦叔云﹕鼻衄者﹐當汗不汗所致。其血靑黑時﹐不以多少﹐乃止﹐宜服溫和藥以調其衛。

才見鮮血﹐急以此藥治之。

卷之三十二傷寒部合病並病汗下吐後等病

下血

傷寒下血﹐若太陽病外已解﹐但少腹急結者﹐桃仁承气湯也。﹝方論見蓄血。﹞若陽明胃實譫語者﹐宜刺期門穴。﹝論見譫語。﹞太陽病﹐以火燻汗不得汗﹐其人必躁而淸血。﹝論見躁。﹞淋家不可發汗﹐發汗則便血。太陽病下之﹐其脈浮滑者﹐必下血。﹝論見大法。﹞少陰病﹐但欲寐﹐一身手足盡熱者﹐必便血也。傷寒熱少厥微﹐不欲食﹐煩躁數日﹐小便利﹐色白﹐若欲食者愈﹐若嘔而胸脇煩滿者﹐必便血也。

卷之三十二傷寒部合病並病汗下吐後等病

唾血

咽痛吐血﹐若面赤斑斑如錦紋者﹐爲陽毒﹐宜升麻鱉甲湯。﹝方論見陽毒。﹞若下後利不止﹐手足厥逆﹐下部脈不至者﹐麻黃升麻湯。﹝方論見下利。﹞脈浮熱甚﹐反灸之﹐必咽燥唾血。﹝論見大法。﹞服桂枝湯吐者﹐必吐膿血。﹝論見吐。﹞

卷之三十二傷寒部合病並病汗下吐後等病

蓄血

身黃如狂﹐屎黑喜忘者﹐爲蓄血。太陽病﹐表證在而發熱惡寒﹐脈反沈結﹐而身黃髮狂﹐少腹硬滿者﹐若小便不利﹐爲無血也﹐小便自利﹐血證諦也﹐宜以抵當湯主之。

﹝論見發熱﹞。

抵當湯

水蛭﹝十个﹐熬去子﹐杵﹞虻虫﹝十枚﹐去翅足熬﹞大黃﹝一兩﹐湯浸﹐去皮﹞桃仁﹝七枚﹐去皮﹐捶碎﹞上咀﹐作一服﹐水一盞﹐煎七分﹐去渣溫服。

傷寒有熱﹐少腹滿﹐應小便不利﹐今反利者﹐爲有血也﹐當下之﹐不用余藥﹐宜

抵當丸

水蛭﹝五枚﹐炙﹞虻虫﹝五枚﹐去翅足﹐炒﹞桃仁﹝六枚﹞大黃﹝三錢﹞上爲末﹐煉蜜和作一丸﹐以水一盞﹐煎至七分﹐頓服﹐時當下血。不下再服。

太陽病不解﹐熱結膀胱﹐其人似狂﹐若血自下者﹐病愈。其外未解者﹐尙未可攻﹐當先解外。外解﹐但小腹急結者﹐宜攻之﹐

桃仁承气湯

。﹝王海藏方有姜七片﹐桂﹑硝各三錢。﹞桃仁﹝十二枚﹐去皮尖﹐雙仁者不用﹞大黃﹝一兩﹞甘艸﹝炙﹞桂枝芒硝﹝各半兩﹞上咀﹐每服一兩﹐水二盞﹐煎至一盞﹐去渣﹐入硝化開﹐食後服。

陽明癥﹐胃家實﹐喜忘﹐大便黑色﹐𨿽硬反易者﹐有蓄血﹐宜抵當湯。﹝論見胃實。﹞﹝海﹞初便褐色者重﹐再便深褐色者愈重﹐三便黑色者爲尢重。色變者﹐以其火燥也﹐如羊血在日色中﹐須臾變褐色﹐久則漸變而爲黑色﹐卽此意也﹐當詳察之。

﹝許﹞血在上則喜忘﹐在下則發狂。

病患無表裏癥﹐發熱七八日﹐𨿽脈浮數者﹐可下之。假令已下﹐脈不解﹐胃熱則消穀善饑﹐至六七日不大便者﹐有瘀血﹐宜抵當湯。若脈數不解﹐血下不止﹐必協熱而便膿血也。

﹝成﹞當不大便六七日之際﹐無喜忘如狂之癥﹐又無少腹硬滿之候﹐何以知其有蓄血﹖蓋以其脈浮數故也。

浮則熱客於气﹐數則熱客於血﹐下後浮數俱去﹐則病已﹐若下後數去而浮仍在﹐則榮血中熱去而衛气中熱在﹐爲邪气獨畱心下﹐善饑﹐邪熱不殺谷﹐潮熱反渴也。若下後浮去而數不解﹐則衛气中熱去而榮血中熱在﹐血熱合並﹐迫血下行﹐胃虛協熱﹐消穀善饑。血至下焦﹐若下不止﹐則血得以泄﹐必膿血也。若不大便六七日﹐則血不得出泄﹐必蓄在下焦爲瘀血﹐故須以抵當湯下之。

病者胸滿痞痿﹐舌靑口燥﹐但漱水不欲下咽﹐無寒熱﹐脈微大來遲﹐腹不滿﹐其人言我滿﹐爲有瘀血。

﹝海云﹕漱水不咽﹐胸滿﹐心下手不可近者﹐桃仁承气湯主之。﹞病者如熱狀﹐煩滿﹐口漧燥而渴﹐其脈反無熱﹐此爲陰伏﹐是瘀血也﹐當下之。

卷之三十二傷寒部合病並病汗下吐後等病

衄血唾血蓄血續法

﹝海﹞血癥古人用藥﹐𨿽有輕重之殊﹐而無上下之別。今分作上中下三等﹐以衄血﹑嘔血﹑唾血﹑吐血爲上部﹐血結胸中爲中部﹐蓄血下焦爲下部。夫旣有三部之分﹐故藥亦當隨其輕重也。

汗多爲衄血﹐脈浮﹐灸之。咽燥爲唾血﹐當汗不汗﹐熱入於裏者﹐爲嘔血﹑吐血。此在上也﹐犀角地黃湯主之﹐涼膈散加生地黃亦可。然衄﹑唾﹑嘔﹑吐俱在上﹐亦當以輕重分之。大凡血證皆不飲水﹐惟气證則飲之﹐宜詳之。此證乃足太陰所主﹐脾所不裹﹐越而上行﹐所以有吐血﹑嘔血之候也。實者犀角地黃湯﹐虛者黃芩芍藥湯。凡病嘔吐者﹐以脾所主﹐故咸用芍藥主之﹐是知太陰藥也。

血結胸中頭痛身痛﹐漱水不咽者﹐衄。無熱胸滿﹐漱水不欲咽者﹐喜忘昏迷﹐其人如狂﹐心下手不可近者﹐血在中也﹐桃仁承气湯主之。

蓄血下焦其人發狂﹐小腹滿硬﹐小便自利﹐大便反黑﹐及臍下疼者﹐抵當湯丸主之。如狂者在中﹐發狂者在下。

抵當湯丸﹐藥味同劑﹐如何是二法﹖蓋喜忘發狂﹐身黃屎黑者﹐疾之甚也﹔但小腹滿硬﹐小便利者﹐輕也﹐故有湯丸之別。桃仁﹑大黃等分﹐水蛭﹑虻虫多者作湯﹐三之二者作丸﹐丸之名取其數少而緩也﹐故湯用煎服一升﹐丸止服七合也。

﹝《活》﹞病患無表癥﹐不發寒熱﹐唇燥﹐但欲漱水不欲入咽﹐其脈微而沈﹐小腹硬滿﹐小便反利﹐大便必黑﹐身黃髮狂﹐此血證諦也。大抵傷寒當汗不汗﹐裏熱蓄化爲血﹐其人喜忘而如狂﹐血上逆則喜忘﹐血下蓄則如狂﹐輕者犀角地黃湯﹑桃仁承气湯﹐甚者抵當湯丸﹐須取盡黑物爲效。﹝按太陽病蓄血者﹐表癥仍在也﹐今云無表證者﹐但說得陽明蓄血﹐爲未備。﹞﹝海﹞喜忘發狂﹐身黃屎黑者﹐疾之甚也﹔但小腹滿小便利者﹐輕也。

生地黃丸

病患七八日後﹐兩手脈沈細微﹐膚冷﹐臍下滿﹐或狂或躁﹐大便實而色黑﹐小便自利者﹐此蓄血證也。若老幼气虛弱者﹐宜此方主之。

生地黃﹝自然汁一升﹐如無生地黃﹐只用生漧地黃二兩﹞漧漆﹝半兩﹐炒煙盡﹞生藕﹝自然汁半升﹐如無藕﹐用刺薊汁一升半﹞藍葉﹝一握﹐切細﹐幹者用末半升﹞虻虫﹝二十个﹐去翅足﹐麩內炒黃﹞水蛭﹝十个﹐炒﹞大黃﹝一兩﹐銼如豆大﹞桃仁﹝研碎﹐半兩﹞上一處﹐入水三升﹐同慢火熬及二升﹐放冷﹐分二服。先投一服﹐至半日許﹐血未下﹐再投之。此地黃湯﹐比抵當湯丸其勢甚輕。如無地黃與藕汁升數﹐添水同煎。抵當丸恐用之太過﹐不止損血﹐故以此湯主之。

卷之三十二傷寒部合病並病汗下吐後等病

吐血

﹝垣﹞治一貧士﹐病脾胃虛﹐與補劑藥愈後﹐繼而居曠室﹐臥熱炕﹐咳而吐血數次。予謂此久虛弱﹐外有寒形﹐而有火熱在內﹐上气不足﹐陽气外虛﹐當補表之陽气﹐瀉裏之虛熱。蓋冬居曠室﹐衣服單薄﹐是重虛其陽。

表有大寒﹐壅遏裏熱﹐火邪不得舒伸﹐故血出於口。因思仲景治傷寒脈浮緊﹐當以麻黃湯發汗﹐而不與之﹐遂成衄血﹐卻與麻黃湯立愈﹐與此甚同﹐因與

麻黃人參芍藥湯

麻黃﹝一錢﹐去外寒﹞桂枝﹝半錢﹐補表虛﹞白芍藥﹝一錢﹞黃﹝一錢﹐實表益衛﹞甘艸﹝炙﹐一錢﹐補脾﹞五味﹝五粒﹐安肺气﹞門冬﹝三分﹐保肺气﹞人參﹝三分﹐益三焦元气不足而實其表﹞當歸﹝五分﹐和血養血﹞上咀﹐作一服﹐水三盞﹐煎麻黃一味﹐令沸去沫﹐至二盞﹐入余藥同煎﹐至一盞﹐去渣熱服﹐臨臥一服愈。

觀此一方﹐足以爲萬世模範也。蓋取仲景麻黃湯與補劑各半服之﹐但凡虛人合用仲景方者﹐皆當以此爲則也。﹞﹝《活》﹞傷寒吐血﹐諸陽受邪﹐初熱在表應發汗﹐熱毒入經﹐結於五臟﹐內有瘀積﹐故吐血也。瘀血甚者﹐抵當湯也﹔輕者﹐桃仁承气湯。兼服犀角地黃湯﹑三黃丸。

卷之三十二傷寒部合病並病汗下吐後等病

短气

短气﹐骨節痛﹐不得屈伸﹐汗出小便不利﹐惡風身腫者﹐爲風濕﹐宜甘艸附子湯。﹝方論見體痛。﹞短气腹滿脇痛﹐其人若脈弦浮大﹐外不解﹐無汗﹐嗜臥身黃﹐小便難﹐有潮熱者﹐小柴胡湯也。﹝論見胃實。

方見往來寒熱。﹞若表未解﹐手足然汗出﹐或有潮熱者﹐宜大承气湯。﹝方論見潮熱條。﹞若表解心下痞硬﹐漧嘔短气者﹐宜十棗湯。﹝方論見上。﹞短气煩躁﹐若發汗不徹﹐續微汗出﹐不惡寒﹐表證不罷﹐面赤者﹐爲並病﹐更發汗則愈。﹝論見面赤。﹞若下後﹐心中懊﹐心下硬痛者﹐用大陷胸湯。﹝論見結胸。﹞趺陽脈微而緊﹐緊則爲寒﹐微則爲虛。微緊相搏﹐則爲短气。坐而伏者﹐短气也。﹝論見大法。﹞

卷之三十二傷寒部合病並病汗下吐後等病

心痛

傷寒五六日﹐大下之後﹐身熱不去﹐心中結痛者﹐未全解也﹐梔子豉湯主之。

陽明病﹐胃實脈弦浮大﹐短气﹐腹滿﹐脇下及心痛﹐鼻幹無汗﹐嗜臥身黃﹐小便難﹐有潮熱﹐時時噦者﹐小柴胡湯。﹝論見胃實。方見往來寒熱。﹞

卷之三十二傷寒部合病並病汗下吐後等病

心痛續法

﹝《摘》﹞傷寒飲水過多﹐腹脹气喘﹐心下痛不可忍﹐宜灸中脘﹑气海二穴。如小腹有气上衝者﹐宜灸天樞﹑气沖﹑三里﹑三陰交。﹝如無此癥﹐只用前穴。﹞

卷之三十二傷寒部合病並病汗下吐後等病

除中

傷寒脈遲六七日﹐而反與黃芩湯徹其熱﹐脈遲爲寒﹐今與黃芩湯復除其熱﹐腹中應冷﹐當不能食﹐今反能食﹐此名除中﹐必死。眼睛不慧﹐語言不出﹐而谷食反多者﹐此爲除中﹐口𨿽欲言﹐舌不能語。凡手足厥冷而利﹐不當食而食者﹐恐爲除中﹐試與索餅食之﹐發熱者除中﹐不發熱者非也。﹝論是厥門。﹞

卷之三十二傷寒部合病並病汗下吐後等病

下重

泄利下重﹐若少陰癥欲寐四逆者﹐四逆湯加薤白散﹔若熱者﹐白頭翁湯。﹝方論見下利。﹞脈浮宜以汗解﹐用火灸之﹐邪無從出﹐因火而盛﹐病從腰以下必重而痺﹐名火逆也。

脈遲浮弱﹐惡風寒者﹐表癥﹐醫反下之﹐遂不食﹐脇痛身黃﹐項彊﹐小便難﹐復與柴胡湯﹐必下重。﹝論見脇痛。﹞下利脈沈弦者﹐下重也。﹝論見下重。﹞

卷之三十二傷寒部合病並病汗下吐後等病

身熱惡寒身寒惡熱

病患身大熱﹐反欲得近衣者﹐熱在皮膚﹐寒在骨髓也。﹝《活人》云﹕先以桂枝湯治寒﹐次以小柴胡加桂以溫其表。﹞身大寒﹐反不欲近衣者﹐寒在皮膚﹐熱在骨髓也。﹝《活人》云﹕先與白虎湯加人參除熱﹐次以桂枝麻黃各半湯以解其外。﹞

卷之三十二傷寒部合病並病汗下吐後等病

續增啞

射幹湯

治初秋豪雨冷﹐及天行暴寒﹐其熱喜伏於內﹐咳嗽曲折不可得气息﹐喉啞失聲﹐幹嗽無唾﹐喉中如梗。

射幹﹝一兩﹞半夏﹝二兩半﹞杏仁﹝兩半﹐去皮尖﹐炒﹞生薑﹝炮﹐二兩﹞甘艸紫菀﹝各一兩﹞橘皮肉桂枳實﹝炙。各二兩﹞當歸獨活麻黃﹝以上各一兩﹞上咀﹐每服五錢﹐水一盞半﹐煎至八分﹐去渣溫服。

卷之三十二傷寒部合病並病汗下吐後等病

續增斑

﹝海﹞陽癥發斑有四﹕有溫毒發斑﹐有熱病發斑﹐有時气發斑﹐有傷寒發斑。﹝以上四斑《活人》有治法見後。﹞斑斑如錦紋﹐或發之四末﹐或發之面部﹐或發之胸背﹐色紅赤者﹐胃熱也﹐紫黑者﹐胃爛也﹐一則下早﹐一則下晚﹐乃外感熱病而發也﹐宜用玄參升麻湯﹑白虎等藥。﹝王朝奉云﹕赤斑出﹐五死一生﹐黑斑出﹐十死一生﹐皆用白虎人參湯﹑阿膠大靑龍湯﹐兼與紫雪散﹐大妙。可下者﹐調胃承气湯。﹞﹝《活》﹞溫毒發斑者﹐初春病患肌肉發斑﹐癮疹如錦紋﹐或咳﹐心悶﹐但嘔者是也。冬時觸冒寒毒﹐至春始發﹐初病在表﹐或已汗吐下﹐而表證未罷﹐毒瓦斯未散﹐以此發斑﹐宜用黑膏主之。又有冬月溫暖﹐人感乖戾之气﹐冬未卽病﹐至春或被積寒所折﹐毒瓦斯不得泄﹐至天气暄暖﹐溫毒始發﹐則肌肉斑疹如錦紋﹐而咳﹐心悶﹐但嘔有淸汁﹐宜用葛根橘皮湯主之。

黑膏方

療溫毒發斑。

生地﹝半斤﹐切碎﹞好豉﹝一升﹞上二味﹐豬膚二斤﹐合一處煎﹐令三分減一﹐絞去渣﹐用雄黃﹑麝香如豆大爲末﹐同藥再煎服之。其毒便從皮中出者則愈。忌蕪荑。

葛根橘皮湯

療冬溫未卽病﹐至春被積寒所折﹐不得發﹐至夏得熱﹐其寒解﹐冬溫始發﹐肌中斑爛癮疹如錦紋﹐而咳﹐心悶﹐但嘔吐有淸汁﹐宜服此湯卽止。

葛根橘皮杏仁﹝去皮﹐麩炒﹞知母黃芩麻黃﹝去節﹐湯泡﹞甘艸﹝炙。各半兩﹞上咀﹐每服五錢﹐水一盞半﹐煎至一盞﹐去渣溫服。

熱病發﹐與時气發並同。夫病患或未發汗﹐或已經發汗﹐而熱毒不散﹐表虛裏實﹐熱毒乘虛出於皮膚﹐所以發瘡癮疹如錦絞﹐俗名謂之麩瘡﹐《素問》謂之疹。大抵發﹐不可用表藥﹐蓋表虛裏實﹐若發其汗﹐重令開泄﹐更增爛也﹐宜用玄參升麻湯﹑大靑四物湯﹑豬膽雞子湯選用之。

玄參升麻湯

治傷寒發汗吐下後﹐毒瓦斯不能散﹐表虛裏實﹐發熱於外﹐故身發如錦紋﹐甚則煩躁譫語。兼治喉閉腫痛。

玄參升麻甘艸﹝炙。各半兩﹞上咀﹐每服五錢﹑水一盞半﹐煎至八分﹐去渣熱服。

大靑四物湯

治傷寒熱病十日以上﹐發汗及吐利後﹐熱不除﹐身上斑出。

大靑﹝一兩﹞阿膠甘艸﹝各一錢半﹞豆豉﹝二合﹞上咀﹐每服五錢﹐水一盞半﹐煎至一盞﹐旋入膠再煎﹐令溶服。

豬膽雞子湯

治五六日斑出。

豬膽﹝三合﹞雞子﹝一枚﹞苦酒﹝三合﹞上三味﹐合煎三沸﹐彊人盡服﹐瘦人煎六七沸服之。

陽毒升麻湯治出面。﹝方見陽毒。﹞﹝海﹞

消毒飲子

治。

黍粘子﹝六錢﹞荊芥防風﹝各二錢﹞甘艸﹝一錢﹞上咀﹐水煎服。

陰癥發﹐出胸背又出手足﹐亦稀少而微紅者﹐若作熱癥﹐投之涼藥﹐大誤矣。此無根失守之火聚於胸中﹐上獨燻肺﹐傳於皮膚而爲斑點﹐但如蚊蚋蚤虱咬形狀﹐而非錦紋也﹐宜調中溫胃﹐加茴香﹑芍藥﹐以大建中﹑陰毒升麻鱉甲湯之類﹐其斑自退﹐可謂治本而不治標也。﹝海藏雲﹕陽明發斑亦有紅點如斑出於皮毛之間者﹐宜白虎﹑瀉心等藥﹐當審之。﹞大建中湯﹝方見治惡寒門。﹞陰毒升麻鱉甲湯治陰斑。﹝方見陰毒。﹞侯國華病傷寒四五日﹐身微斑﹐渴欲飲﹐診之沈弦欲絕﹐厥陰脈也。服溫藥數日不已﹐又以姜﹑附等藥﹐覺陽微回脈生﹐因渴私飲水一杯﹐脈復退﹐又見頭不舉﹐目不開﹐問之則犯陽易。若只與燒散﹐則寒而不濟矣。遂更用吳茱萸湯一大服﹐調燒散連進二服﹐出大汗兩晝夜而愈。

﹝丹﹞發似傷寒者﹐痰熱之病發於外﹐汗以散之﹐下之非理。

卷之三十二傷寒部合病並病汗下吐後等病

欲眠目不閉聲嗄爲狐惑爲

狐惑之爲病﹐狀如傷寒﹐或因傷寒而變成斯病。其狀默默欲眠﹐目牽不得閉﹐臥起不安。虫蝕於喉咽爲惑﹐蝕於陰肛爲狐。不欲食﹐惡聞食臭﹐其面目乍赤乍黑乍白﹐蝕於上部則聲嗄﹐甘艸瀉心湯主之。﹝方見痞。﹞蝕於下部則咽漧﹐苦參湯洗之。蝕於肛者﹐雄黃散燻之。用雄黃一味爲末﹐取二瓦合之﹐燒向肛燻之。

《脈經》云﹕病患或從呼吸上蝕其咽喉﹐或從下焦蝕其肛陰﹐蝕上爲惑﹐蝕下爲狐。狐惑病者﹐豬苓散主之。﹝方未考究。﹞病者脈數無熱﹐微煩﹐默默但欲臥﹐汗出﹐初得之三四日﹐目赤如鳩眼﹐七八日目四﹝一本﹐皆有「黃」字。﹞黑﹐若能食者﹐膿已成也﹐赤豆當歸散主之。﹝方見下血。﹞

卷之三十二傷寒部合病並病汗下吐後等病

狐惑續法

一婦人狐惑聲嗄﹐多眠﹐目不閉﹐惡聞食臭﹐不省人事﹐半月後又手足拘彊﹐脈數而微細。先與竹瀝﹑薑汁一盞服之﹐忽胸中有汗﹐腹鳴﹐卽目閉省人事﹐遂用參﹑術﹑歸﹑陳入竹瀝﹑薑汁飲之﹐五六帖而愈。

﹝《活》﹞狐惑傷寒與濕皆虫證﹐初得狀如傷寒﹐或因傷寒變成此疾。大抵傷寒腹內熱﹐食少﹐腸胃空虛﹐三虫行作求食﹐蝕人五臟及下部﹐爲虫病。其候齒無色﹐舌上盡白﹐甚者唇黑有瘡﹐四肢沈重﹐忽忽喜眠﹐虫蝕其肛﹐爛見五臟則死。當數看其上下唇﹐上唇有瘡﹐虫蝕其髒﹐下唇有瘡﹐虫蝕其肛﹐殺人甚急﹐多因下痢而得﹐治桃仁湯﹑黃連犀角湯﹑雄黃銳散主之。

治

桃仁湯

生艾桃仁﹝去皮尖﹐炒﹐雙仁不用﹞槐花子﹝碎。各一兩﹞大棗﹝十五个﹐去核﹞上水二盞﹐煎至一盞半﹐分三服。

黃連犀角湯

治傷寒及諸病之後﹐內有出下部者。

黃連﹝半兩﹞犀角﹝一兩﹞烏梅﹝七个﹞沒藥﹝一分﹞上水二大盞半﹐煎至一盞半﹐分三服。

雄黃銳散

治下部瘡。

雄黃苦參靑葙子黃連﹝各二分﹞桃仁﹝去皮尖﹐一分﹞上爲散﹐以生艾搗汁爲丸﹐如棗核大。綿裹納下部﹐扁竹葉汁更佳。冬月無艾﹐只用散裹納亦得。

卷之三十二傷寒部合病並病汗下吐後等病

百合病

百合病論曰﹕百合病者﹐謂無經絡﹐百脈一宗﹐悉致病也。人常默默然﹐意欲食不能食﹐意欲臥不能臥﹐意欲行不能行﹐或有時聞食臭﹐或時如寒無寒﹐如熱無熱﹐口苦﹐小便赤。諸藥不能治﹐得藥卽劇吐利﹐如有神靈者。身形𨿽似和﹐其人脈微數﹐每溺時輒頭痛者﹐六十日乃愈。若溺時頭不痛﹐淅淅然者﹐四十日愈。若溺時快然﹐但頭眩者﹐二十日愈。體癥或未病而預見﹐或病四五日而出﹐或病二十日或一月微見者﹐各隨其癥治之。﹝《活人》云﹕此名百合傷寒﹐多因傷寒虛勞大病之後不平復﹐變成奇疾也。﹞百合病發汗後﹐宜服

百合知母湯

百合﹝七枚﹐劈﹞知母﹝三兩﹐切﹞上先將百合水洗浸一宿﹐當白沫出﹐去其水﹐更以井水二盞﹐煎至一盞﹐去渣﹐又將井水二盞﹐另煎知母取一盞﹐去渣﹐和百合一盞同煎﹐取一盞半﹐分溫再服。

百合病下後者﹐宜用

滑石代赭湯

百合﹝七个﹐劈﹞滑石﹝三兩﹐碎﹐綿裹﹞代赭石﹝如彈大﹐一枚﹐綿裹﹞上先將百合水洗淨﹐浸一宿﹐當白沫出﹐去水﹐更以井水二升﹐煎取一盞﹐去渣﹐另用水二升﹐煎滑石﹑代赭石﹐取一升﹐去渣﹐後合和同煎﹐取一升半﹐分溫服。

百合病吐後﹐宜用

百合雞子湯

百合﹝七枚﹐劈﹞雞子黃﹝一枚﹞上先將百合水浸一宿﹐當白沫出﹐去其水﹐更以井水二升﹐煎取一盞﹐去渣﹐納雞子黃攪勻﹐煎五分﹐溫服。

百合病﹐不經吐下發汗﹐病形如初者﹐宜

百合地黃湯

百合﹝七个﹐劈﹞生地黃汁﹝一升﹞上水洗百合浸一宿﹐當白沫出﹐去水﹐更以井水二升﹐煎取一升﹐去渣﹐納地黃汁﹐煎取一升五合﹐分溫再服。中病勿更服。大盒飯如漆黑。

百合病﹐一月不解﹐變成渴者﹐

百合洗方

主之。

用百合一升﹐以水一斗漬之一宿﹐洗身已﹐食煮餅﹐勿以鹽豉食之。

百合病渴不瘥者﹐宜

栝蔞牡蠣散

栝蔞根牡蠣﹝炒。各等分﹞上爲末﹐飲服方寸匕﹐日三服。

百合病﹐變發熱者﹐﹝一作發寒熱。﹞宜用

百合滑石散

百合﹝一兩﹞滑石﹝三兩﹞上爲散﹐飲服方寸匕﹐日三服。當微利止服﹐熱則除。

百合病見於陰者﹐以陽法救之﹔見於陽者﹐以陰法救之。見陽攻陰﹐復發其汗﹐此爲逆﹔見陰攻陽﹐乃復下之﹐此亦爲逆也。

卷之三十三傷寒部

勞復門

大病瘥後勞復者﹐

枳實梔子豉湯

主之。

枳實﹝四枚﹐炒﹞梔子﹝十四枚﹞豉﹝一兩﹞上三味﹐以淸漿水二盞﹐空煮退一盞﹐內枳實﹑梔子﹐煮取八分﹐下豉更煮五六沸﹐去渣溫服﹐覆令取微汗。若有宿食﹐內大黃﹐量虛實加減。

傷寒瘥後更發熱者﹐小柴胡湯主之。脈浮者﹐以汗解之﹔沈實者﹐以下解之。

大病瘥後﹐從腰以下有水气者﹐

牡蠣澤瀉散

主之。

牡蠣﹝熬﹞澤瀉蜀漆﹝洗去腥﹞商陸﹝熬﹞海藻﹝洗﹞栝蔞根葶藶﹝各等分﹞上爲散﹐水服方寸匕。小便利﹐止後服﹐日二。

大病瘥後﹐喜睡﹐久不了了者﹐胃上有寒﹐當以丸藥溫之﹐宜理中丸。

傷寒解後﹐虛羸少气﹐气逆欲吐者﹐

竹葉石膏湯

主之。

淡竹葉﹝二把﹞石膏﹝半斤﹐捶碎﹞半夏﹝三兩﹞人參﹝三兩﹞麥門冬﹝四兩﹐去心﹞甘艸﹝一兩﹐炙﹞嘔者加生薑﹝一兩半﹞上咀﹐每服五錢﹐水一盞半﹐入粳米百餘粒﹐煮取八分﹐米熟湯成。去渣溫服。

風家表解而不了了者﹐十二日愈。

卷之三十三傷寒部勞復門

勞復續法

﹝海﹞大抵勞者動也﹐動非一種﹐有內外血气之異焉。若勞乎气﹐則無力與精神者﹐法宜微舉之。若勞乎血與筋骨者﹐以四物之類補之。若勞在脾內﹐爲中州﹐調中可已。此爲有形病也。但見外證﹐則謂之復病。非爲勞也﹐如再感風寒是已。

﹝《本》﹞記有人患傷寒得汗﹐數日﹐忽身熱自汗﹐脈弦數﹐心不得寧﹐眞勞復也。予診之曰﹕勞心之所致。神之所捨﹐未復其初﹐而又勞傷其神﹐榮衛失度﹐當補其子﹐益其脾﹐解其勞﹐庶幾得愈。授以補脾湯﹐佐以小柴胡湯解之。或者難曰﹕虛則補其母﹐今補其子何也﹖予曰﹕子不知虛勞之異乎﹖《難經》曰﹕虛則補其母﹐實則瀉其子。此虛當補母﹐人所共知也。《千金》曰﹕心勞甚者﹐補脾气以益之﹐脾王則感之於心矣。此勞則當補子﹐人所未聞也。蓋母生我者也﹐子繼我而助我者也。方治其虛﹐則補其生我者﹐與《錦囊》所謂本骸得气﹐遺體受蔭同義。方治其勞﹐則補其助我者﹐與荀子言未有子富而父貧同義。此治虛與勞所以異也。

補脾湯

治傷寒得汗瘥後﹐脾胃傷冷物﹐胸膈不快﹐尋常血气不和。

人參白術甘艸橘皮﹝去白皮﹞靑皮﹝去白皮﹞漧薑﹝各等分﹞上爲末﹐每服三錢﹐水一盞﹐煎數沸﹐熱服。入鹽點亦得。

﹝海﹞治勞復﹐

麥門冬湯

。气欲絕者﹐用之有效﹐能起死回生。

麥門冬﹝一兩﹞甘艸﹝二兩炙﹞粳米﹝十合﹞上麥門冬去心﹐爲細末﹐水二盞﹐煎粳米令熟﹐去米﹐約湯一小盞半﹐入藥五錢匕﹐棗二枚﹐去核﹐新竹葉一十五片﹐同煎至一盞﹐去渣溫服。不能服者﹐綿滴口中。又治小兒不能灌藥者﹐宜用此綿滴法。此方不用石膏﹐以其三焦無火熱也﹐兼自欲死之人陽气將絕者﹐故不用石膏。若加人參﹐大妙。

﹝《外》﹞大病後不足﹐病虛勞﹐補虛。取七歲以下﹑五歲以上黃牛乳一升﹐水四升﹐煎至一升。如人饑﹐稍稍飲﹐不得多﹐期十日服不住﹐佳。

﹝《肘》﹞治篤病新起早勞﹐食飲多﹐致勞復﹐欲死。燒鱉甲﹐服方寸匕。

﹝《活》﹞

雄鼠屎湯

治勞復。

梔子﹝十四个﹞雄鼠屎﹝二七枚﹐兩頭尖者是﹞枳殼﹝三枚﹐炒﹞上爲細末﹐每服四錢﹐水一盞半﹐入蔥白二寸﹐香豉三十粒﹐同煎一盞﹐分二服。勿令病患知鼠屎。

七味蔥白湯

治傷寒或因起動勞復﹐或因喫食稍多﹐皆成此候。若復甚者﹐一如傷寒。初有此證﹐宜服此方。

蔥白﹝連須﹞漧葛新豉﹝半合﹞生薑﹝切﹐一合﹞麥門冬﹝去心﹞熟地﹝三錢﹞流水四升﹐以杓揚之。

上七味﹐用淸水煎三分減二﹐去渣﹐分二服﹐漸漸服之取汗。

上傷寒勞復﹐莫若仍用丹溪以參﹑﹑歸﹑術﹐加發散之劑汗之爲的當也。

卷之三十三傷寒部勞復門

陰陽易

傷寒陰陽易之爲病﹐其人身體重﹐少气﹐少腹裏急﹐或引陰中拘攣﹐熱上衝胸﹐頭重不欲舉﹐眼中生花﹐膝脛拘急者﹐燒散主之。

燒散

取婦人中近隱處﹐剪﹐燒灰。以水和服方寸匕﹐日三服。小便卽利﹐陰頭微腫則愈。婦人病﹐取男子襠燒灰用。

嘗治傷寒病未平復﹐犯房室死者﹐命在須臾。用獨參湯調燒散。凡服參一﹑二斤余得愈者三四人。信哉﹗用藥不可執一也。

卷之三十三傷寒部勞復門

陰陽易續法

治傷寒病新瘥﹐陰陽未和﹐因合房室﹐則令人陰腫﹐入腹絞痛﹐婦人則裏急﹐腰胯連腹內痛﹐名爲陰陽易也。其男子病新瘥未平復﹐而婦人與之交接得病﹐名曰陽易﹔婦人病新瘥未平復﹐而男子與之交接得病﹐名曰陰易。若二男二女﹐並不自相易﹐所以呼爲易者﹐以陰陽相感動﹐其毒著於人﹐如換易然。其病之狀﹐身熱衝胸﹐頭重不能舉﹐眼中生花﹐四肢拘急﹐小腹絞痛﹐手足拳則死。亦有不卽死者﹐病苦少腹裏急﹐熱上衝胸﹐頭重不欲舉﹐百節解離﹐經脈緩弱﹐血气虛﹑骨髓竭﹐便恍恍翕翕﹐气力轉小﹐著牀不能動搖﹐起止仰人﹐或牽引歲月方死。宜燒散﹑鼠糞湯﹑竹茹湯﹑靑竹茹湯﹑漧薑湯﹑當歸白術湯選用之。﹝海藏雲﹕熱者燒散﹑竹皮湯﹐寒者鼠糞湯﹑當歸白術湯。至於《校正方》妙香丸條下﹐治雜病陰陽易中有牛黃﹑腦﹑麝之類﹐是治其熱癥也。﹞

竹皮湯

療交接勞復﹐卵腫﹐腹中絞痛欲絕。

竹皮靑刮一升﹐用水三升﹐煮取一升﹐絞去渣﹐分二服﹐立愈。

靑竹茹湯

婦人病未平復﹐因有所動﹐致熱气沖胸﹐手足拘急搐搦﹐如中風狀﹐宜此湯。

栝蔞根﹝一兩﹞靑竹茹﹝刮半升﹐淡竹是﹞上以水二升﹐煮取一升二合﹐去渣﹐分二﹑三服。

妙香丸﹝方見積熱條。﹞﹝《百一》﹞治交接勞復﹐陰卵腫﹐或縮入腹﹐腹絞痛﹐或便絕。蚯蚓數條﹐絞取汁﹐服之良。

﹝海﹞若陰陽易﹐果得陰脈﹐當隨癥用之。若脈在厥陰﹐當歸四逆湯送下燒散。若脈在少陰﹐通脈四逆湯送下燒散。若脈在太陰﹐四順理中丸送下燒散。所用之藥﹐各隨其經﹐而效自速也。

鼠糞湯

療傷寒病後男子陰易。

韭白根﹝一把﹞鼠糞﹝十四粒﹐兩頭尖者是﹞上二味﹐以水五升﹐煮取半升﹐去渣﹐再煎三沸﹐溫服得效。未汗﹐再服。亦理諸般勞復。

當歸白術湯

治婦人未平復﹐因有所動﹐小腹急痛﹐腰胯四肢不任﹐舉動無力﹐發熱者。

白術當歸桂枝附子﹝生﹞甘艸芍藥黃人參﹝各二錢半﹞生薑﹝半兩﹞上咀﹐水煎服﹐食頃再服﹐溫覆取微汗瘥。

李良佐子病太陽癥﹐尺寸脈俱浮數﹐按之無力。余見其內陰虛﹐與神術加漧薑湯。愈後再病﹐余視之﹐見神不舒﹐垂頭不欲語﹐疑其有房過﹐問之﹐犯房過乎﹖必頭重目眩。曰﹕惟。與大建中三四服﹐外陽內收﹐脈反沈小﹐始見陰候。又與已寒加芍藥﹑茴香等丸五六服﹐三日內約服丸六七百丸﹐脈復生。又用大建中接之﹐大汗作而解。

﹝《山》﹞因女色病陰證傷寒者﹐用陳皮熱鍋內炒焦﹐以酒烹下﹐濾酒飲之。

卷之三十三傷寒部

四時傷寒不同

冬爲傷寒﹐春爲溫病﹐夏爲暑病﹐秋爲瘧。

一歲長幼病相似﹐爲溫疫。多眠﹑多汗﹑脈浮﹐爲風溫。一身盡痛﹐爲濕。身反張﹐爲。

陰陽大論曰﹕春气溫和﹐夏气暑熱﹐秋气淸涼﹐冬气冷冽﹐此四時正气之序也。冬時嚴寒﹐萬類深藏﹐若能固密﹐則不傷於寒﹐觸冒之者﹐乃名傷寒耳。其傷於四時之气﹐皆能爲病﹐惟傷寒爲毒者﹐以其最爲殺厲之气也。中而卽病者爲傷寒﹐不卽病者爲寒毒﹐藏於肌膚中﹐至春變爲溫病﹐至夏變爲暑病。暑病者﹐熱極重於溫也。是以辛苦之人﹐春夏多溫熱病﹐皆由冬時觸寒所致﹐非時行之气也。

凡時行者﹐春時應暖而反大寒﹐夏時應熱而反大涼﹐秋時應涼而反大熱﹐冬時應寒而反大溫﹐此非其時而有其气﹐是以一歲之中﹐長幼之病多相似者﹐此則時行之气也。

從春分以後至秋分節前﹐天有暴寒者﹐皆爲時行寒疫也。三月四月﹐或有暴寒﹐其時陽气尙弱﹐爲寒所折﹐病熱猶輕。五月六月﹐陽气已盛﹐爲寒所折﹐病熱則重。七月八月﹐陽气已衰﹐爲寒所折﹐病熱亦微。其病與溫病及暑病相似﹐但治有殊者﹐要在辧其病原寒﹑熱﹑溫三者之異﹐則用藥冷熱之品味判然矣。

其冬有非節之暖者﹐名冬溫。冬溫之毒﹐與傷寒大異。冬溫復有先後﹐更相重沓﹐亦有輕重﹐治亦不同。

﹝冬溫應常紀者有三﹕歲少陰司天之政﹐五之气﹔陽明司天之政﹐終之气﹔厥陰司天之政﹐終之气。皆病冬溫。

其不應常紀而反常者﹐則不可候之﹐而隨時變易也。﹞气候亦有應至而不至者﹐或有未應至而至者﹐或有至而太過者﹐皆成病气也。

凡四時傷寒﹐通宜補散。故丹溪治傷寒﹐多用補中益气湯。气虛者﹐四君子湯加發散劑。血虛者﹐四物湯加發散劑。東垣治風濕﹐用補中益气加羌活﹑防風﹑升麻﹑本﹑蒼術。海藏治風濕無汗者﹐用神術湯﹐有汗者﹐用白術湯﹔治剛﹐用神術湯加羌活﹑麻黃﹐治柔用白術湯加桂心﹑﹑術﹔治風濕用白術湯隨證加藥﹔治中脈弦細芤遲者﹐用黃湯。此皆與仲景所謂辛苦之人﹐觸冒之病傷寒同意也。

﹝丹﹞仲景論傷寒而未及乎中寒﹐先哲治冒大寒昏中者﹐用附子理中湯﹐其議藥則得之矣。曰傷﹑曰中﹐未有議其異同者。夫傷寒有卽病﹐有不卽病﹐因其舊有郁熱﹐風寒外束﹐肌腠自密﹐郁發爲熱﹐病邪循經而入﹐以漸而深﹐初用麻黃﹑桂枝輩微表而安﹐以病體不甚虛也。若中寒則倉卒感受﹐其病卽發而暴﹐因其腠理疏豁﹐一身受邪﹐難分經絡﹐無熱可發﹐溫補自解﹐此气大虛﹐不急治則死矣。

傷寒﹑傷暑﹑傷濕﹐亦如傷寒之漸入也。中風﹑中暑﹑中濕﹐亦如中寒之暴受也。中寒治法見卒中暴厥門。

卷之三十三傷寒部四時傷寒不同

冬爲傷寒

從霜降以後至春分以前﹐凡有觸冒霜露﹐體中寒卽病者﹐謂之傷寒也。﹝治法除濕﹑暑﹑瘧疾外﹐皆傷寒法也。﹞

卷之三十三傷寒部四時傷寒不同

春爲溫病

從立春節後﹐其中無暴寒﹐又不冰雪﹐而人有壯熱爲病者﹐此屬春時陽气發於外﹐冬時伏寒變爲溫病。

﹝春溫應常紀者有四﹕歲少陽司天之政﹐初之气﹔太陽司天之政﹐初之气﹔陽明司天之政﹐終之气﹔太陰司天之政﹐二之气﹐皆病溫。其不應常紀而反常者﹐不可候之﹐而隨時變易也。﹞冬傷於寒﹐春必溫病。﹝全文見五臟。﹞太陽病發熱而渴﹐不惡寒者﹐爲溫病。﹝治見冬溫。﹞陽脈洪數﹐陰脈實大者﹐遇溫熱變爲溫毒。﹝論見大法。治見發。《活人》云﹕初春發﹑咳嗽﹐爲溫毒。﹞發汗不解﹐身灼熱﹐爲風溫。其證脈浮汗出﹐身重多眠。蓋其病不獨見於春間﹐故另立風溫門。

尺膚熱甚﹐脈盛躁者﹐病溫也。﹝全文見診。﹞夫精者﹐身之本也﹐故藏於精者﹐春不病溫。

凡治溫病﹐可刺五十九穴。成注云﹕所謂五十九穴者﹐刺兩手內外側各三﹐凡十二﹐五指間各一﹐凡八﹐足亦如之。頭入髮際一寸傍三分各三﹐凡六﹐巓上一﹐囟會一﹐髮際一﹐廉泉一﹐風池二﹐天柱二。

﹝《內經》云﹕气口靜﹐人迎躁者取之﹐若气口人迎皆靜者﹐勿刺也。人迎﹐謂結喉動脈也。﹞王太僕注《素問》五十九刺云﹕刺頭上五行。五行者﹐以越諸陽之熱逆也。﹝謂頭中行上星﹑囟會﹑前頂﹑百會﹑後頂五穴﹐頭第二行兩傍五處﹑承光﹑通天﹑絡﹑玉枕十穴﹐第三行兩傍臨泣﹑目窗﹑正營﹑承靈﹑腦空十穴也。﹞大杼﹑膺兪﹑缺盆﹑背兪﹐此八者以瀉胸中之熱也。气街﹑三里﹑巨虛上下廉﹐此八者﹐以瀉胃中之熱也。

雲門﹑骨﹑委中﹑髓空﹐此八者﹐以瀉四肢之熱也。五臟兪傍五﹐此十者﹐以瀉五臟之熱也。﹝謂背第五行兩傍魄戶﹑神堂﹑魂門﹑意捨﹑志室十穴也。﹞

卷之三十三傷寒部四時傷寒不同

溫病續法

﹝《活》﹞夏至前發熱惡寒﹐頭疼身體痛﹐其脈浮緊者﹐溫病也。春月傷寒﹐謂之溫病。冬傷於寒﹐輕者夏至以前發爲溫病﹐蓋因春溫暖之气而發也。治溫病與冬月傷寒﹑夏月熱病不同﹐蓋熱輕故也﹐升麻解肌湯最良。熱多者﹐小柴胡湯主之。不渴﹐外有微熱者﹐小柴胡加桂枝。嗽者﹐小柴胡加五味子。煩躁發渴﹐脈實﹐大便祕澀者﹐大柴胡湯微利之﹐虛煩﹐用竹葉湯次第服之。

仲景謂溫病壯熱不惡寒﹐《活人》謂溫病發熱惡寒﹐各不同﹐當以仲景爲正。

升麻解肌湯

治傷寒溫病天行頭痛壯熱。

葛根﹝一兩﹞黃芩芍藥﹝各半兩﹞甘艸﹝炙﹞桂心﹝各一分﹞麻黃﹝三分﹐去節﹐湯泡﹞上咀﹐每服五錢﹐水一盞半﹐棗子一枚﹐煮八分﹐日三服。三四日不解﹐脈浮者﹐宜重服取汗。脈沈實者﹐宜下之。

﹝云﹞傷寒汗下不愈而過經﹐其證尙在而不除者﹐亦溫病也。經曰﹕溫病之脈﹐行在諸經﹐不知何經之動﹐隨其經所在而取之。如太陽癥汗下後過經不愈﹐診得尺寸俱浮者﹐太陽溫病也。如身熱目疼﹐汗下後過經不愈﹐診得尺寸脈俱長者﹐陽明溫病也。如胸脇痛﹐汗下後過經不愈﹐診得尺寸脈俱弦者﹐少陽溫病也。如腹滿嗌漧﹐診得尺寸脈俱沈細﹐過經不愈者﹐太陰溫病也。如口燥舌漧而渴﹐診得尺寸俱沈﹐過經不愈者﹐少陰溫病也。

如煩滿囊縮﹐診得尺寸俱微緩﹐過經不愈者﹐厥陰溫病也。是故隨其經而取之﹐隨其癥而治之。如發斑乃溫毒也。

卷之三十三傷寒部四時傷寒不同

夏爲暑病

太陽中者﹐發熱惡寒﹐身重而頭痛﹐其脈弦細芤遲﹐小便已﹐灑灑然毛聳﹐手足逆冷﹐小有勞﹐身卽熱﹐口開前板齒燥。若發汗則惡寒甚﹐加溫鍼則發熱甚﹐數下之則淋甚。

太陽中熱者﹐其人汗出惡寒﹐身熱而渴﹐白虎加人參湯主之。﹝《活人》云﹕夏月自汗惡寒﹐身熱而渴﹐面垢﹐手足冷﹐脈微無力者﹐中暑也﹐白虎湯主之。﹞太陽中者﹐身熱疼重而脈微弱﹐此由夏月傷冷水﹐水行皮中所致也﹐一物瓜蒂湯主之。

一物瓜蒂湯

用瓜蒂二十七个﹐以水一升﹐煮取五合﹐去渣頓服。

上瓜蒂湯﹐後賢罕用﹐蓋其劑緩故也。若果疼痛不退者﹐亦宜用之。

卷之三十三傷寒部四時傷寒不同

暑病續法

﹝《活》﹞中暑與熱病﹐外證相似。但熱病者脈盛﹐中暑者脈虛﹐以此別之。《甲乙經》云﹕脈盛身寒﹐得之傷寒﹔脈虛身熱﹐得之傷暑。蓋寒傷形而不傷气﹐所以脈盛﹔熱傷气而不傷形﹐所以脈虛。又有濕溫與中暑同﹐但身涼不渴爲異耳。

﹝丹﹞暑熱病﹐用黃連香薷飲。挾痰者﹐加半夏﹔挾虛者﹐加參﹑。或用淸暑益气湯。

﹝《活》﹞夏月發熱惡寒﹐頭疼﹐身體肢節痛重﹐其脈洪盛者﹐熱病也。冬傷於寒﹐因暑气而發爲熱病﹐治熱病與傷寒同。有汗宜桂枝湯﹐無汗宜麻黃湯。如煩躁者﹐宜大靑龍湯。然夏月藥性須帶涼﹐不可大溫﹐桂枝﹑麻黃﹑大靑龍﹐須用加減。夏至前﹐桂枝加黃芩半兩。夏至後﹐桂枝﹑麻黃﹑大靑龍加知母一兩﹐石膏二兩﹐或加升麻半兩。蓋桂枝﹑麻黃湯性熱﹐及暖處非西北之比﹐夏月服之﹐必有發黃﹑斑出之失。熱病三日外﹐與前湯不瘥﹐脈勢仍數﹐邪气猶在經絡﹐未入臟腑者﹐桂枝石膏湯主之。此方夏至後﹐代桂枝證用。若加麻黃半兩﹐可代麻黃﹑靑龍證用也。若三月至夏﹐爲晚發傷寒﹐梔子升麻湯亦可選用之。

桂枝石膏湯

治法見前論。有汗脈緩爲桂枝證﹐無汗脈緊爲麻黃﹑靑龍證。

桂枝﹝半兩﹐去皮﹞石膏﹝一兩﹐碎﹞黃芩﹝半兩﹞甘艸﹝炙﹐一兩﹞梔子﹝三錢﹞白芍藥升麻漧葛生薑﹝以上各三分﹞上咀﹐每服五錢半﹐水一盞半﹐煮至八分﹐去渣﹐食頃再服。若得汗﹐卽停後服。

梔子升麻湯

治晚發傷寒﹐三月至夏爲晚發。

生地﹝半斤﹐切碎﹞梔子﹝十个﹞升麻﹝一兩半﹞柴胡石膏﹝各二兩半﹞上咀﹐每服五錢﹐水一盞半﹐煎至八分頓服。病不解﹐更作。

﹝垣﹞靜而得之爲中暑﹐中暑者陰證﹐當發散也。或避暑熱﹐納涼於深堂大廈﹐得之者曰中暑。其病必頭痛惡寒﹐身形俱急﹐肢節疼痛而煩心﹐肌膚大熱無汗﹐爲房室之陰寒所遏﹐使周身陽气不得伸越。世多以大順散主之是也。﹝海藏雲﹕靜而傷暑﹐惡寒脈沈細﹐靜而濕勝傷形者﹐白虎加蒼術湯主之。大順散﹐見《局方》﹐甘艸一錢半﹐漧薑﹑杏仁﹑肉桂各一錢是也。﹞動而得之爲中熱﹐中熱者陽證﹐爲熱傷原气﹐非形體受病也。若行人或農夫﹐於日中勞役得之者﹐名曰中熱﹐其病必苦頭疼﹐發躁熱﹐惡熱﹐捫之肌膚大熱﹐必大渴引飲﹐汗大泄﹐無气以動﹐乃爲天熱﹐外傷肺气﹐蒼術白虎湯主之。﹝海藏雲﹕動而傷暑﹐身熱﹑脈洪大﹐動而火勝傷气者﹐白虎加人參湯主之。﹞﹝《活》﹞中暑背寒面垢﹐手足微冷﹐煩渴口燥﹐倦怠﹐四肢不痛重﹐其脈微弱﹐按之無力﹐白虎湯主之。﹝方見發熱。﹞﹝《本》﹞有人頭痛身熱﹐心煩燥渴﹐診其脈大而虛。予授以白虎湯﹐數服愈。仲景云﹕脈虛身熱﹐得之傷暑。又云﹕其脈弦細芤遲﹐何也。《素問》曰﹕寒傷形﹐熱傷气。蓋傷气不傷形﹐則气消而脈虛弱﹐所謂弦細芤遲者﹐皆虛脈也。仲景以弦爲陰﹐朱﹑龐亦雲中暑脈微弱﹐則虛可知。

﹝海﹞脈虛身熱﹐自汗惡寒者﹐中暑也﹐白虎加桂湯主之。﹝方見瘧。﹞﹝《活》﹞

酒蒸黃連丸

治暑毒深伏﹐累取不瘥﹐無藥可治﹐伏暑發渴者。

黃連﹝四兩﹐以無灰酒浸蒸﹐幹﹞上爲末﹐糊丸﹐熟水下三十丸。胸膈涼﹑不渴爲驗。

橘皮湯

治中暑痰逆惡寒。

橘皮﹝二兩﹐去白﹞生薑﹝一兩﹞棗子﹝五枚﹐去核﹞甘艸﹝炙﹐半兩﹞人參﹝一錢﹞竹茹﹝半升﹞上分五服﹐每服水一盞二分﹐煮取八分﹐去渣熱服。

竹葉石膏湯治中暑不惡寒。﹝方見勞復。﹞五苓散治中暑﹐頭痛﹐惡心﹐煩躁﹐心下不快。﹝方見渴。﹞﹝海﹞若先飲冷﹐後傷暑者﹐五苓散主之。此必心下痞﹐生薑湯調服佳。或四君子湯調中﹐亦可。中和後﹐或小便不利﹐或莖中痛﹐宜服下方。

蒲黃﹝三錢﹞滑石﹝五錢﹞生甘艸﹝一錢﹞中﹐脈弦細芤遲﹐

黃湯

主之。

人參黃白術甘艸茯苓芍藥﹝各等分﹞上咀﹐每服三錢﹐水一大盞﹐生薑三片﹐煎至六分﹐去渣溫服。

﹝丹﹞徐三官﹐六月間發熱﹐大汗惡寒﹐戰栗不自禁持﹐且煩渴。予曰﹕此暑病。脈之皆虛微細弱而數。

其人好賭﹐致勞而虛。遂以人參﹑竹葉作湯﹐調辰砂四苓散﹐八帖而安。

﹝云﹞口開前板齒漧燥者﹐牙乃骨之精﹐今燥者骨熱也﹐鍼藥不能治﹐當灸大椎穴。

﹝《活》﹞濕溫者﹐兩脛逆冷﹐胸腹滿﹐多汗﹐頭痛妄言。其人常傷於濕﹐因而中暑﹐濕熱相搏﹐則發濕溫。其脈陽濡而弱﹐陰小而急。治在太陽﹐不可發汗。汗出必不能言﹐耳聾﹐不知痛所在﹐身靑面色變﹐名曰重。如此死者﹐醫殺之耳。白虎加蒼術湯主之。

﹝《本》癸丑年﹐故人王彥龍作毗陵倉官。季夏時病胸項多汗﹐兩足逆冷﹐譫語。醫者不曉﹐雜進藥已經旬日。予診之﹐其脈關前濡﹐關後數。予曰﹕當作濕溫治之。蓋先受暑﹐後受濕﹐暑濕相搏﹐是名濕溫。

先以白虎加人參湯﹐次白虎加蒼術湯﹐頭痛漸退﹐足漸溫﹐汗漸止﹐三日愈。此名賊邪﹐誤用藥﹐有死之理。

有人難曰﹕何名賊邪﹖予曰﹕《難經》云五邪﹐有實邪﹑虛邪﹑正邪﹑微邪﹑賊邪。從後來者爲虛邪﹐從前來者爲實邪﹐從所不勝來者爲賊邪﹐從所勝來者爲微邪﹐自病者爲正邪。又曰﹕假令心病﹐中暑爲正邪﹐中濕得之爲賊邪。今心先受暑﹐而濕邪勝之﹐水克火﹐從所不勝﹐斯謂之賊邪﹐五邪之中最逆也。《難經》曰﹕濕溫之脈﹐陽濡而弱﹐陰小而急﹐濡弱見於陽部﹐濕气搏暑也﹔小急見於陰部﹐暑气蒸濕也。故經曰暑濕相搏﹐名曰濕溫﹐是謂賊邪也。不特此也﹐予素有停飲之疾﹐每至暑月兩足汗未嘗幹﹐每服此藥二三盞卽愈。

﹝海﹞濕溫汗少者﹐白虎加蒼術﹔汗多者﹐白虎加桂枝。﹝白虎加桂枝方見瘧。﹞﹝孫﹞保慶門外有酒家姓姜者﹐善歌唱﹐孫愛之。忽數日不見﹐使人問之﹐則曰病久﹐將命絕。孫診之﹐徧身皆潤﹐兩足冷至膝下﹐腹滿﹐不省人事﹐六脈皆小弱而急。問其所服藥﹐取而視之﹐皆陰病藥也。孫曰﹕此非受病重﹐藥能重病耳。遂用五苓散﹑白虎湯十餘帖﹐病少蘇﹐再服全愈。姜氏旣安﹐詣孫謝﹐因請問曰﹕某得病劇﹐蒙尙藥一治而蘇﹐願聞治法。孫曰﹕汝病傷暑也﹐始則陽微﹐厥而脈小無力。眾醫謂陰病﹐遂用陰藥﹐其病愈厥。予用五苓散﹐大利小便﹐則腹減﹔白虎解利邪熱﹐則病愈。凡陰病脛冷﹐則臂亦冷﹐汝今脛冷臂不冷﹐則非下厥上行﹐所以知是陽微厥也。

﹝《保》﹞立夏之後﹐至立秋﹑處暑之間傷寒者﹐身多微涼﹐自汗﹐四肢沈重﹐謂之濕溫﹐

蒼術石膏湯

主之。﹝卽白虎加蒼術湯是也。﹞蒼術﹝半兩﹞石膏﹝三錢﹞知母﹝二錢半﹞甘艸﹝一錢﹞上咀﹐水一盞﹐煎至一半﹐溫服。謂內有濕也﹐多不欲飲水。如身熱﹑脈洪﹑無汗﹑多渴者﹐熱在上焦﹐積於胸中﹐宜桔梗散。﹝此非濕溫證﹐乃熱病也。﹞

桔梗散

薄荷黃芩甘艸梔子﹝各一錢﹞桔梗﹝三錢﹞連翹﹝二錢﹞上銼﹐每服五錢﹐水煮加竹葉。如大便澀﹐加大黃半兩。

﹝海﹞

消暑丹

半夏﹝一斤﹞茯苓﹝半斤﹞生甘艸﹝半斤﹞上以醋五升﹐煮半夏﹐盡醋熬幹﹐薑汁作糊﹐無見生水爲丸﹐每服五十丸﹐熟水咽下。精意修治﹐用之極效。中暑爲患﹐藥下卽蘇。傷暑發熱頭痛﹐服之尢妙。夏月常服﹐止渴﹐利小便﹐𨿽飲水多﹐亦不爲害。應是暑藥﹐皆不及此。若痰飲停節﹐並用生薑湯下。入夏之後﹐不可缺此。

又方﹐

消暑丸

治頭疼﹐惡心煩躁﹐消渴﹐霍亂。

綠豆粉﹝四兩﹞石膏﹝四兩﹞白礬﹝枯﹞硫黃﹝各一兩﹞水浸蒸餅爲丸彈子大﹐辰砂爲衣。用薑汁醋點﹐新汲水化開服之。

﹝丹﹞暑風挾痰挾火實﹐可用吐法。

玉龍丸

治一切暑毒伏暑﹐腹脹疼痛﹐神效。

硫黃硝石滑石明礬﹝各一兩﹞用無根水調丸。

卷之三十三傷寒部四時傷寒不同

秋爲瘧

夏傷於暑﹐秋必病瘧。﹝治法見瘧門。﹞﹝《脈》﹞陰陽俱盛﹐重於陰者﹐變爲溫瘧。

卷之三十三傷寒部四時傷寒不同

一歲長幼癥狀相似爲溫疫

春應暖反寒﹐夏應熱反涼﹐秋應涼反熱﹐冬應寒反溫﹐此非其時而有其气﹐是以一歲之中﹐長幼之病多相似者﹐爲時行瘟疫病也。﹝論見傷寒。﹞

卷之三十三傷寒部四時傷寒不同

溫疫續法

﹝《活》﹞一歲之中﹐病無長幼率相似﹐此則時行之气﹐俗謂之天行是也。老君神明散﹑務成子螢火丸﹑聖散子敗毒散﹐不拘日數淺深吐下﹐隨癥施行。所以聖散子不問陰陽表裏也。

老君神明散

治瘟疫。

白術﹝一錢﹞桔梗﹝一分﹞細辛﹝一兩﹞附子﹝一兩﹐炮去黑皮﹞烏頭﹝四兩﹐炮去皮尖﹞上五味﹐爲粗末﹐縫絹袋盛帶之﹐居閭裏皆無病。若有疫癘者﹐溫酒服方寸匕﹐覆取汗﹐得吐則瘥。若經三四日﹐抄三寸匕﹐以水一碗﹐煮令大沸﹐分三服。

聖散子

蘇內翰序﹐全文見《活人書》﹐時毒流行﹐用聖散子者﹐一切不問陰陽之感﹐連服取瘥﹐不可與傷寒比也。若疾疫之行﹐平旦輒煮一釜﹐不問老幼良賤﹐各一大盞﹐實時气不入。

艸豆蔻﹝十个﹐面裹﹐煨﹐去皮﹞豬苓﹝去皮﹞石菖蒲茯苓良姜獨活﹝去蘆﹞附子﹝炮制﹐去皮臍﹞麻黃﹝去根﹞濃朴﹝去皮﹐姜制﹞本芍藥枳殼﹝炒﹐去穣﹞柴胡澤瀉細辛防風﹝去蘆﹞白術藿香半夏吳茱萸﹝湯洗﹞蒼術甘艸﹝各半兩﹞上咀﹐每服五錢﹐水一盞半﹐煮取八分﹐去渣熱服﹐余渣再煎﹐空心服之。

上二方治疫﹐𨿽不分陰陽﹐然亦寒多﹑表多者宜之。

﹝丹﹞眾人病一般者﹐是謂天行時疫﹐有宜補宜散宜降方。

大黃黃芩黃連人參桔梗防風人中黃滑石香附蒼術上曲糊爲丸﹐每服五七十丸﹐分气﹑血﹑痰﹐作湯使送下。气虛者﹐四君子湯送下。血虛者﹐四物湯送下。

痰多者﹐二陳湯送下。熱甚者﹐用童便和前藥同送下。

﹝《本》﹞糞淸﹐臘月截淡竹﹐去靑皮﹐浸滲取汁。治天行﹑熱狂﹑熱疾﹑中毒﹐並惡瘡﹑蕈毒。取汁浸皂角﹑甘蔗﹐治天行熱疾。

﹝丹﹞解一切災病。用粉艸五兩﹐細切﹐微炒﹐量病患喫得多少酒﹐取無灰酒一處研﹐去渣溫服。須臾大瀉﹐毒亦隨出﹐𨿽十分渴﹐亦不可飲水﹐飲水難救。

上三方﹐熱多﹑裏多者宜之。

﹝潔﹞

雄黃丸

治疫﹐不相染。

雄黃﹝一兩﹐研﹞赤小豆﹝炒熟﹞丹參鬼箭羽﹝各二兩﹞上爲細末﹐煉蜜爲丸﹐如桐子大。每日空心以溫水下五丸﹐可與病同牀共衣﹐亦不相染矣。

﹝《活》﹞

務成子螢火丸

主辟疫疾﹐惡气﹐百鬼﹑虎﹑野狼﹑蛇﹑虺﹑蜂﹑蠆諸毒﹐五兵白刃﹐盜賊凶害皆辟之。

螢火鬼箭羽﹝去皮﹞蒺藜﹝各一兩﹞雄黃雌黃﹝各二兩﹞礬石﹝一兩﹐燒汁盡﹞羚羊角鍛竈灰鐵錘柄﹝入鍛處燒焦﹐用一分半﹞上九味﹐搗爲散﹐以雞子黃﹐並雄鷄冠一具﹐和之如杏仁大。作三角縫囊﹐盛五丸﹐帶左臂上﹐仍可掛於戶上。

春應暖而淸气折之﹐則實邪在肝﹐升麻解肌湯主之。﹝方見溫病。﹞夏應暑而寒气折之﹐則實邪在心﹐調中湯﹑射幹湯﹑半夏桂枝甘艸湯選用之。

調中湯

治夏月初秋忽有暴寒折於盛熱﹐結於四肢﹐則壯熱頭痛﹐寒傷於胃則下利﹐或血﹑或水﹑或赤﹐壯熱暈悶﹐脈數﹐宜下之。

大黃﹝去皮﹐三分﹞黃芩芍藥葛根桔梗茯苓﹝去皮﹞本﹝擇眞者﹐無則川芎代之﹞白術甘艸﹝炙。以上各半兩﹞上咀﹐每服五錢﹐水一盞半﹐煮取一盞﹐移時再服之。得快利便止﹐小兒減與服。﹝虛冷﹐不壯熱﹐但下利﹐或霍亂者﹐不宜服此。﹞射幹湯﹝方見啞。﹞半夏桂枝甘艸湯﹝方見咽痛。﹞秋應涼而反大熱﹐抑之則實邪在肺﹐白虎加蒼術湯﹑茵陳汁調五苓散。﹝白虎蒼術湯見暑﹐五苓散見渴。﹞﹝丹﹞冬溫爲病﹐非其時而有其气者﹐冬時嚴寒﹐君子當閉藏而反發泄於外﹐專用補藥帶表藥。

作

人中黃方

以竹筒兩頭畱節﹐一節中作一竅﹐內甘艸於中﹐仍以竹木釘塞其竅﹐置大糞缸內浸一月﹐取出曬漧﹐用治瘟毒。﹝用此藥一味﹐入補藥帶表﹐同煎服之。﹞﹝《活》﹞冬應寒而反大溫﹐抑之則實邪在腎﹐宜葳蕤湯。﹝方見風濕。﹞

卷之三十三傷寒部四時傷寒不同

多眠多汗脈浮爲風溫

陽脈浮滑﹐陰脈濡弱﹐更遇於風﹐變爲風溫。﹝論見大法。﹞發汗已﹐身灼熱者﹐名曰風溫。風溫爲病﹐脈陰陽俱浮﹐自汗出﹐身重多眠睡﹐鼻息必鼾﹐語言難出。若被下者﹐小便不禁﹐直視失溲。若被火者﹐微發黃色﹐劇則如驚癇﹐時螈。若火燻之﹐一逆而引日﹐再逆促命期。﹝經云﹕傷寒發汗已﹐則身涼。若發汗已﹐身灼熱者﹐非傷寒﹐乃風溫也。﹞

卷之三十三傷寒部四時傷寒不同

風溫續法

﹝《活》﹞風溫者﹐脈尺寸俱浮﹐頭疼身熱﹐常自汗出﹐體重﹐其息必喘﹐四肢不收﹐嘿嘿但欲眠﹐治在少陰﹑厥陰。不可發汗﹐發卽譫言獨語﹐內煩躁不得臥。若驚癇﹐目亂無精﹐如此死者﹐醫殺之耳。

風溫忌發汗﹐宜葳蕤湯。身灼熱者﹐知母漧葛湯。如渴甚者﹐栝蔞根湯。脈沈﹐身重﹐汗出者﹐漢防己湯。

葳蕤湯

治風溫﹐兼療冬溫及春月中風﹐傷寒﹐發熱﹐頭眩痛﹐喉咽漧﹐舌彊﹐胸內疼痞﹐腰背彊。

葛根﹝半兩﹞葳蕤﹝三分﹞石膏﹝一兩﹐杵碎﹞白芷﹝半兩﹞麻黃﹝用沸湯泡﹐半兩﹞羌活﹝去蘆﹐一兩﹞川芎﹝三錢﹞甘艸﹝炙﹐半兩﹞杏仁﹝去皮﹑尖﹐雙仁者半兩﹞靑木香﹝一錢﹞上咀﹐每服五錢﹐水一盞半﹐煎半鐘﹐日三四服。

知母漧葛湯

治風溫﹐身體灼熱甚者。

知母﹝三錢﹞葛根﹝八錢﹞石膏﹝六錢﹞甘艸黃芩木香升麻﹝各一錢﹞葳蕤﹝三錢﹞南星﹝二錢﹐生﹞人參川芎﹝各一錢﹞麻黃﹝去節﹞防風杏仁羌活﹝各二錢﹞上咀﹐每服五錢﹐水一盞半﹐煎至一鐘﹐去渣服。

防己湯

治風溫﹐脈浮﹑身重﹑汗出。﹝一方無人參﹞防己﹝四錢﹞甘艸黃﹝各一兩﹞生薑﹝二兩﹞白術﹝三兩﹞人參﹝一兩﹞上咀﹐每服五錢﹐水一盞半﹐煮取一中盞﹐去渣﹐飲訖﹐仍坐被中﹐汗出如虫行﹐或被臥取汗出。

﹝許學士云﹕風溫誤汗﹐用防己黃湯救之。﹞﹝海﹞治風溫。《活人》本方葳蕤湯﹐以有麻黃不敢用﹐宜白術湯主之。﹝方見前太陽病發熱續法。﹞若頭眩汗出﹐筋惕肉者﹐加牡蠣。若腰背彊硬者﹐加羌活。若舌漧發渴者﹐加人參。若身灼熱甚者﹐加知母。若身體重多汗者﹐加黃。若內傷冷者﹐不加。

卷之三十三傷寒部四時傷寒不同

一身盡痛爲濕

痛而發黃爲中濕﹐痛不得轉側爲風濕。《活人》又以身痛脈沈爲中濕﹐脈浮爲風濕﹐亦通。治法見太陽病體痛門。

卷之三十三傷寒部四時傷寒不同

身反張爲

有汗爲柔﹐無汗爲剛。﹝治法見柔門。﹞

卷之三十三傷寒部婦人傷寒

熱入血室

婦人中風﹐發熱惡寒﹐經水適來﹐得之七八日﹐熱除而脈遲﹐身涼﹐胸脇下滿﹐如結胸狀﹐譫語者﹐此爲熱入血室也。當刺期門﹐隨其實而瀉之。﹝東垣云﹕妄見妄聞﹐夜夢亡人﹐皆肝木火盛而爲邪也﹐刺期門。與此義同。﹞許學士云﹕有婦人患熱入血室證﹐醫者不識﹐用補血調气藥﹐延養數日﹐遂成血結胸。或勸用前藥。予曰﹕小柴胡已遲﹐不可行也。無已﹐則有一焉﹐刺期門穴斯可矣。予不能鍼﹐請善鍼者治之﹐如言而愈。或問曰﹕熱入血室﹐何謂而成結胸也﹖予曰﹕邪气傳入經絡﹐與正气相搏﹐上下流行﹐或遇經水適來適斷﹐邪气乘虛而入血室﹐血爲邪迫﹐上入肝經﹐肝受邪則譫語而見鬼﹐復入膻中﹐則血結於胸也。何以言之﹖婦人平居﹐水當養於木﹐血當善於肝。方未受孕﹐則下行之以爲月水﹔旣妊﹐則中蓄之以養胎﹔及已產﹐則上壅之以爲乳﹐皆此血也。今邪气蓄血﹐並歸肝經﹐聚於膻中﹐結於乳下﹐故手觸之則痛﹐非湯劑可及﹐故當刺期門也。

婦人傷寒發熱﹐經水適來﹐晝日明了﹐夜則譫語﹐如見鬼狀者﹐此爲熱入血室﹐無犯胃气及上二焦﹐必自愈。﹝《活人》云﹕小柴胡和之。犯胃气謂下之﹐犯上二焦謂發汗也。﹞﹝《衍》﹞有一婦人﹐溫病已十二日﹐診之﹐其脈六七至而澀﹐寸稍大﹐尺稍小﹐發寒熱﹐頰赤口漧﹐不了了﹐耳聾。問之﹐病數日經水乃行﹐此屬少陽熱入血室也。若治不對病﹐則必死。乃按其證與小柴胡湯﹐服之二日﹐又與小柴胡湯加桂﹑漧薑一日﹐寒熱遂止。又云﹕我臍下急痛。又與抵當丸微利﹐臍下痛痊﹐身漸涼﹐脈漸勻﹐尙不了了。仍復與小柴胡湯。次日又云﹕我但胸中熱躁﹐口鼻幹。又少與調胃承气湯﹐不得利。次日又云﹕心下痛。又與大陷胸丸半服﹐利三行。次日﹐虛煩不樂﹐時亦有所見﹐時復狂言。𨿽知其尙有燥屎﹐以其極虛﹐不敢攻之。遂與竹葉湯﹐去其煩熱。其夜大便自通﹐至曉兩次﹐中有燥屎數枚﹐而狂言虛煩盡解。但咳嗽唾﹐此肺虛也﹐恐乘虛而成肺痿。遂與小柴胡去人參﹑大棗﹑生薑﹐加漧薑﹑五味子湯。一日咳減﹐二日而病悉愈。以上皆用張仲景方。

婦人中風七八日﹐續得寒熱﹐發作有時﹐經水適斷者﹐此爲熱入血室﹐其血必結﹐故如瘧狀﹐發作有時。小柴胡湯主之。

卷之三十三傷寒部婦人傷寒

熱入血室續法

﹝云﹞婦人傷寒中風﹐治法與男子無異﹐惟熱入血室﹑妊娠傷寒則不同也。宜以四物安養胎血﹐佐以汗下之藥治之。

婦人傷寒中風﹐自汗頭痛﹐項背彊﹐發熱惡寒﹐脈浮而緩。恐熱入血室﹐故倍加芍藥﹐

桂枝加芍藥湯

桂枝﹝一兩半﹞赤芍藥﹝三兩半﹞生薑﹝一兩半﹞大棗﹝六枚﹞上銼細﹐每服五錢﹐水煎。

婦人傷寒﹐脈浮而緊﹐頭痛身熱﹐惡寒無汗﹐發汗後恐熱入血室﹐宜

麻黃加生地黃湯

麻黃﹝二兩半﹞桂枝﹝一兩半﹞甘艸﹝半兩﹞生地黃﹝一兩﹞杏仁﹝二十五个﹐去皮尖﹞上咀﹐每服五錢﹐水煎。

﹝《活》﹞婦人傷寒﹐經脈方來初斷﹐寒熱如瘧﹐狂言見鬼﹐宜用

漧薑柴胡湯

柴胡﹝四兩﹞栝蔞根桂枝﹝一兩半﹞牡蠣﹝一兩﹞漧薑甘艸﹝炙。各一兩﹞上咀﹐每服五錢﹐水一盞半﹐煎至七分﹐去渣溫服。初服微煩﹐再服汗出而愈。

﹝羅﹞

小柴胡加地黃湯

治婦人室女傷寒發熱﹐經水適來適斷﹐晝日明了﹐夜則譫語﹐如見鬼神。亦治產後惡露方來﹐忽間斷欲死。

柴胡﹝一兩二錢半﹞人參黃芩甘艸﹝炙﹞半夏﹝湯洗﹐七次﹞生地﹝各七錢﹞上爲粗末﹐生薑三片﹐棗二枚﹐同煎。

﹝云﹞婦人傷寒﹐身熱﹐脈長而弦﹐屬陽明﹑少陽。往來寒熱﹐夜躁晝寧﹐如見鬼狀﹐經水適斷﹐熱入血室。不實滿者﹐小柴胡加牡丹皮主之﹐大實滿者﹐桃仁承气主之。

小柴胡加牡丹皮湯

柴胡﹝二兩﹞黃芩﹝七錢半﹞人參﹝二兩﹞半夏﹝六錢﹞大棗﹝三枚﹞甘艸生薑﹝各七錢半﹞牡丹皮﹝二兩﹞上銼細﹐每服一兩﹐生薑同煎。

桃仁承气湯﹝方見蓄血。﹞婦人傷寒﹐頭痛脈浮﹐醫反下之﹐邪气乘虛而傳於裏﹐經水閉而不行﹐心下結硬﹐口燥舌漧﹐寒熱往來﹐狂言如見鬼狀﹐脈沈而數者﹐當下之﹐宜

小柴胡加芒硝大黃湯

主之。

柴胡﹝二兩﹞黃芩﹝七錢半﹞半夏﹝制﹐一兩五錢﹞甘艸﹝五錢半﹞大黃芒硝﹝各七錢﹞大棗﹝三枚﹞生薑﹝七錢半﹞上銼﹐每服一兩﹐生薑同煎。去渣﹐下芒硝﹐再沸﹐溫服。若脈不沈數﹐卽不可下。

﹝《本》﹞辛亥中﹐寓居毗陵﹐學官王仲禮﹐其妹病傷寒﹐發寒熱﹐遇夜則如鬼物所憑﹐六七日忽昏塞﹐涎響如引鋸﹐牙關緊急﹐瞑目不知人﹐病勢極危﹐召予視之。予曰﹕得病之初﹐曾值月經來否﹖其家曰﹕月經方來﹐病作而經遂止。一二日發寒熱﹐晝𨿽靜﹐夜則有鬼祟。從昨日涎生﹐不省人事。予曰﹕此熱入血室之證也。仲景云﹕婦人中風﹐發熱惡寒﹐經水適來﹐晝則明了﹐夜則譫語﹐如見鬼狀﹐發作有時﹐此名熱入血室。醫者不曉﹐以剛劑與之﹐遂致胸膈不利﹐涎潮上脘﹐喘急息髙﹐昏冒不知人事。當先化其痰﹐後除其熱。予急以一呷散投之。兩時頃﹐涎下得睡﹐省人事。次授以小柴胡加地黃湯﹐三服而熱除﹐不汗而自解矣。

﹝云﹞婦人傷寒表虛﹐自汗身涼﹐四肢拘急﹐脈沈而遲﹐太陽標病﹐少陽本病﹐經水適斷﹐

桂枝加附紅花湯

桂枝﹝二兩半﹞芍藥生薑﹝各一兩半﹞甘艸﹝一兩﹐炙﹞附子﹝炮﹞紅花﹝各五錢﹞上銼細﹐各每服一兩﹐水三盞﹐煎服。

婦人傷寒﹐太陽標病﹐汗解表除﹐邪熱內攻﹐熱入血室﹐經水過多﹐無滿實者﹐

甘艸芍藥湯

甘艸芍藥生地川芎﹝各一兩﹞上咀﹐每服一兩﹐水三盞﹐煎至一盞半﹐去渣﹐入發灰五錢﹐調勻﹐溫服。不止者﹐刺隱白。

卷之三十三傷寒部婦人傷寒

續增妊娠傷寒

﹝潔﹞

黃解肌湯

治婦人妊娠﹐傷風自汗。

人參黃當歸川芎甘艸﹝炙﹐五錢﹞芍藥﹝六錢﹞加蒼術﹑生地亦可。

上爲粗末﹐每服五錢﹐水煎﹐溫服無時。

﹝海﹞若妊娠傷寒中風﹐表虛自汗﹐頭痛項彊﹐身熱惡寒﹐脈浮而弱﹐太陽經病。宜

表虛六合湯

四物湯﹝四兩﹞桂枝地骨皮﹝各七錢﹞若妊娠傷寒﹐頭痛﹑身熱﹑無汗﹐脈緊﹐太陽經病。宜

表實六合湯

四物湯﹝四兩﹞麻黃細辛﹝各半兩﹞若妊娠傷寒﹐中風濕之气﹐肢節煩疼﹐脈浮而熱﹐頭痛者﹐太陽標病也。宜

風濕六合湯

四物湯﹝四兩﹞防風蒼術﹝制﹐各七錢﹞若妊娠傷寒﹐下後過經不愈﹐濕毒發斑如錦紋﹐宜

升麻六合湯

四物湯﹝四兩﹞升麻連翹﹝各七錢﹞若妊娠傷寒﹐胸脇滿痛而脈弦﹐少陽癥也。宜

柴胡六合湯

四物湯﹝四兩﹞柴胡黃芩﹝各七錢﹞若妊娠傷寒﹐大便硬﹐小便赤﹐气滿而脈沈數﹐陽明太陽本病也。急下之。宜

大黃六合湯

四物湯﹝四兩﹞大黃﹝五錢﹞桃仁﹝去皮尖﹐十个﹐麩炒﹞若妊娠傷寒﹐汗下後咳嗽不止者﹐宜

人參六合湯

四物湯﹝四兩﹞人參﹝五錢﹞五味子﹝五錢﹞若妊娠傷寒後﹐虛痞脹滿者﹐陽明本虛也。宜

濃朴六合湯

四物湯﹝四兩﹞濃朴枳實﹝麩炒。各五錢﹞若妊娠傷寒﹐汗下後不得眠者﹐宜

梔子六合湯

四物湯﹝四兩﹞梔子黃芩﹝各五錢﹞若妊娠傷寒﹐大渴﹐蒸蒸而煩﹐脈長而大者﹐宜

石膏六合湯

四物湯﹝四兩﹞石膏知母﹝各五錢﹞若妊娠傷寒﹐小便不利﹐太陽本病。宜

茯苓六合湯

四物湯﹝四兩﹞茯苓澤瀉﹝各五錢﹞若妊娠傷寒﹐太陽本病﹐小便赤如血狀者﹐宜

琥珀六合湯

四物湯﹝四兩﹞琥珀茯苓﹝各五錢﹞若妊娠傷寒﹐汗下後血漏不止﹐胎气損者﹐宜

膠艾六合湯

四物湯﹝四兩﹞阿膠艾﹝各五錢。一方加甘艸﹐同上。一方加甘艸﹑漧薑﹑黃﹞若妊娠傷寒﹐四肢拘急﹐身涼微汗﹐腹中痛﹐脈沈而遲﹐少陰病也。宜

附子六合湯

四物湯﹝四兩﹞附子﹝炮﹐去皮臍﹞桂﹝各五錢﹞若妊娠傷寒蓄血證﹐不宜墮胎藥下之﹐宜

四物大黃湯

下之。

四物湯﹝四兩﹞生地大黃﹝酒浸。各五錢﹞婦人妊娠或蓄血﹐抵當桃仁勿妄施﹐要教子母俱無損﹐大黃四物對服之。

﹝丹﹞施孺人傷風未解﹐兩足下脛冷﹐嗽多不吐痰﹐頭眩。蓋其性急﹐又當臨月。

黃芩﹝半錢﹞陳皮白術﹝各一錢﹞蘇梗﹝三分﹞木通枳殼﹝炒。各五分﹞麻黃﹝三分﹞甘艸﹝炙﹐二分﹞桔梗蒼術﹝各半錢﹞水煎服﹐無時。

﹝云﹞婦人有孕傷寒﹐脈浮頭重﹐腹中切痛﹐宜

桂枝芍藥當歸湯

桂枝芍藥當歸﹝各一兩﹞上銼細末﹐服一兩﹐水煎。

婦人妊娠傷寒﹐自利腹中痛﹐食飲不下﹐脈沈者﹐太陰病也。宜

芍藥湯

芍藥白術甘艸茯苓﹝各一兩﹞上如前修服。

﹝《活》﹞治妊娠傷寒﹐安胎。宜

阿膠散

人參白茯苓阿膠﹝炒﹞桑寄生白術﹝各等分﹞上搗羅爲細末﹐糯米飲調下二錢﹐日二服。

治妊娠傷寒﹐安胎。宜

白術散

白術黃芩﹝各等分。新瓦上炒香﹞上爲末﹐每服三錢﹐水一鐘﹐生薑三片﹐大棗一枚﹐劈破﹐同煎至七分﹐去渣溫服。但覺頭疼發熱﹐便可服﹐二三服卽瘥。惟四肢厥冷﹐陰癥見者﹐未可服。

治妊娠傷寒﹐憎寒發熱﹐當發其汗﹐宜

蔥白湯

蔥白﹝十莖﹞生薑﹝二兩﹐切﹞上銼﹐水二盞﹐煎至一盞﹐連服取汗。

﹝海﹞

蔥白一物湯

用蔥白二把﹐以水一升﹐煮熟取汁﹐令食盡。亦主安胎。若胎死﹐須臾卽出。

治婦人傷寒妊娠服藥例若發熱惡寒﹐不離桂枝﹑芍藥。若往來寒熱﹐不離柴胡﹑前胡。若大渴者﹐不離知母﹑石膏﹑五味子﹑麥門冬。若大便泄者﹐不離桂﹑附﹑漧薑﹑白術。若大便燥結者﹐不離大黃﹑黃芩。若月經適來適斷者﹐不離小柴胡。若胎不安者﹐不離人參﹑阿膠﹑白術﹑黃芩。若發汗者﹐不離蔥﹑豉﹑生薑﹑麻黃﹑旋復。若頭痛者﹐不離石膏﹑山梔﹑前胡。若傷暑頭痛者﹐不離柴胡﹑甘艸﹑石膏。若滿悶者﹐不離枳實﹑陳皮。若胎气不安者﹐不離黃芩﹑麥門冬﹑人參。若斑發黑者﹐不離黃芩﹑梔子﹑升麻。

﹝《大》﹞治妊娠時气﹐身大熱﹐令子不落﹐

護胎方

伏龍肝﹐研令極細末﹐調塗臍下三寸﹐幹卽易﹐瘥卽止。

又方井中泥﹐塗﹐幹卽易之。﹝二方出《本事》﹐有效。﹞又方浮萍朴硝蛤粉藍根大黃﹝微炒﹞上爲末﹐水調敷臍上﹐安胎解熱﹐極妙。

治妊娠霍亂二方﹝附少陰吐利門。﹞治妊娠發斑﹐變爲黑色﹐宜

梔子大靑湯

黃芩升麻梔子仁﹝各二兩﹞大靑杏仁﹝各半兩﹞上咀﹐每服五錢﹐水一盞半﹐細切蔥白三寸﹐煎至一盞﹐去渣溫服。

卷之三十三傷寒部婦人傷寒

產後傷寒

產後中風﹐數十日不解。頭微痛﹐惡寒﹐時時有熱﹐心下悶﹐漧嘔﹐汗出𨿽多﹐陽旦證耳。可與陽旦湯。﹝卽桂枝湯方。見太陽病。﹞產後中風﹐發熱面赤﹐喘而頭痛﹐

竹葉湯

主之。

竹葉﹝一把﹞葛根﹝三兩﹞防風桔梗桂枝人參甘艸﹝各一兩﹞附子﹝一枚﹐炮﹞上咀﹐每服五錢﹐棗一枚﹐姜五片﹐水一盞半﹐煎一盞﹐去渣服。溫覆使汗出。若頭項彊﹐用大附子半錢﹐煎藥﹐揚去沫。嘔者﹐加半夏一錢。

卷之三十三傷寒部婦人傷寒

產後傷寒續法

﹝丹﹞產後發熱惡寒﹐皆屬血气虛。左手脈不足﹐補血﹔右手脈不足﹐補气。惡寒發熱﹐又腹痛﹐當去惡血。惡寒發熱﹐乳汁不通及膨者﹐無子當消。用麥芽二兩﹐炒﹐研細﹐淸湯作四服調下﹔有子當下﹐用木通﹑通艸﹑豬蹄汁﹐調煎服。

產後才見身熱﹐不可發表﹐並一切苦寒藥。必用漧薑治之﹐大發其熱。輕則用茯苓淡滲其熱。

﹝《大》﹞凡產後發熱﹐頭痛身疼﹐不可便作感冒治之。此等多是血虛﹐或敗血作梗﹐宜以平和之劑與服﹐必效。如玉露散﹐或四物加北柴胡等分﹐煎服。若便以小柴胡湯及竹葉石膏之類﹐竟不救者多矣。

玉露散

治產後乳脈不行﹐身體壯熱疼痛﹐頭目昏痛﹐大便澀滯﹐悉治之。涼膈壓熱下乳。

人參茯苓甘艸﹝各半兩﹞苦梗﹝炒﹞川芎白芷﹝各一兩﹞當歸﹝一分﹞芍藥﹝三分﹞上咀﹐每服五錢﹐水一盞﹐煎至七分﹐溫服。如煩熱甚﹐大便祕者﹐加大黃二錢半。

卷之三十三傷寒部

續增小兒傷寒

﹝潔﹞傷寒表裏攻發有表證惡風惡寒者﹐當發表。﹝海藏雲﹕惡風者﹐白術散﹐惡寒者﹐神術湯。﹞如气盛能食﹐不大便﹐無表證者﹐可攻裏。春主生﹐屬木。身溫﹐當發汗。﹝海藏雲﹕神術湯。﹞夏主長﹐屬火。身熱而煩躁﹐合大發散。﹝海藏雲﹕神術加黃湯。﹞長夏主化﹐屬土﹐及居四季同﹐當調其飲食。﹝海藏雲﹕四君子湯。﹞秋主收﹐屬金。身涼內溫﹐合微下。﹝海藏雲﹕通膈丸﹑金花丸。﹞冬主藏﹐屬水。身熱而惡寒﹐是熱在外而寒在內﹐身寒而惡熱﹐是熱在內而寒在外。﹝海藏雲﹕熱在內者調胃承气湯﹐寒在內者調中湯丸。﹞﹝潔﹞凡傷寒﹐宜根據四時﹐陰陽升降﹐逆順剛柔而施治法。气升浮則順發之﹐气收藏則下之。有汗﹐發熱惡風﹐脈浮緩者﹐風傷衛﹐桂枝湯。無汗﹐發熱惡寒﹐不當風而自憎寒﹐脈浮緊者﹐寒傷榮﹐麻黃湯。有汗發熱惡風﹐脈浮緊﹐無汗發熱惡寒﹐脈浮緩﹐謂之榮衛俱傷﹐靑龍桂枝麻黃各半湯。無汗﹐發熱不惡風寒﹐脈沈洪者﹐可下之。更詳認其厥與不厥﹐量寒熱淺深而治之。有汗﹐四肢厥﹐脈沈微者﹐名陰厥﹐四逆湯。無汗四肢厥﹐脈沈微者﹐名陽厥﹐大承气湯加膩粉。如四肢不厥﹐身熱﹐內外皆陽﹐不動三焦﹐宜涼藥三五服下之。

黃芩甘艸湯﹑黃芩白術湯﹑黃芩蒼術湯﹑黃芩梔子湯﹑連翹飲子﹑小柴胡湯﹑八正散﹑涼膈散﹑白虎湯﹑五黃散。此上中下三焦藥﹐宜選用之。中暑脈虛﹐皆惡寒自汗而渴者﹐白虎湯。身涼脈緊﹐熱在內者﹐急下之﹐口燥咽漧﹐不大便是也。無汗﹐身大熱者﹐可發汗﹐升麻湯﹑大靑膏﹑天麻膏。有汗﹐身大熱者﹐桂枝湯﹑惺惺散﹑解肌湯﹑小柴胡湯﹑白術防風湯可選用之。發汗者﹐量四時暄暑燥濕風寒﹐各宜春涼夏寒秋溫冬熱而發之。

﹝錢﹞傷風貪睡﹐口中气熱﹐呵欠煩悶﹐當發散﹐與大靑膏。表證也。﹝潔古補遺云﹕小兒外感於風寒﹐拘急呵欠﹐煩悶﹐皮毛澀﹐口中气熱者﹐當發散。秋冬用溫熱藥﹐春夏用涼寒藥。﹞

大靑膏

天麻﹝一錢﹞白附子﹝生﹐一錢半﹞蠍尾﹝去毒﹐生﹐半錢﹞朱砂﹝研﹐一字匕﹞靑黛﹝一錢﹐研﹞天竺黃﹝一字匕研﹞麝香﹝一字匕﹞烏梢蛇肉﹝酒浸﹐焙榦取末﹐半兩﹞上同研細﹐生蜜和成膏﹐每服半皂子﹐或一皂子大。月中兒﹐粳米大﹐同牛黃膏﹑薄荷水化一處服之。五歲以上﹐同甘露散服。

雄黃膏

治傷風溫壯熱引飲。

雄黃﹝小棗大﹐研﹐蘿卜根水並醋一大盞煮盡﹞甘艸末川甜硝﹝各三錢﹞寒水石﹝研細﹐五錢匕﹞腦子﹝一字匕﹞朱砂﹝五分﹞上研勻﹐煉蜜成膏﹐薄荷湯化下半皂子大。

上大靑膏﹐發散貪睡﹐口气熱﹐呵欠煩悶﹐表癥者﹐蓋爲三歲以下小兒﹐未能言者設也。

﹝《活》﹞尋常風壅發熱﹐鼻涕痰嗽煩渴﹐惺惺散主之﹐﹝方見瘧。﹞﹝海﹞傷寒﹑時气﹑風熱﹐痰壅咳嗽﹐及气不和者﹐四君子加細辛﹑栝蔞﹑桔梗各一分﹐生薑﹑薄荷煎。或加防風﹑川芎各一分。內有寒﹐及遇天寒欲發散者﹐則去栝蔞﹐加桔梗。多虛汗﹐夜啼者﹐加麥門冬。傷風身熱頭痛气促者﹐四君子加川芎﹑防風等分﹐細辛﹑羌活減半﹐同煎。

﹝《活》﹞咽喉不利﹐痰實咳嗽﹐鼠粘子湯。

﹝云﹞

人參羌活散

治小兒寒邪﹐及瘟气時疫﹐瘡疹﹐頭痛體疼﹐壯熱﹐多眠不語﹐潮熱煩渴﹐痰實咳嗽。

羌活獨活柴胡人參芎枳殼﹝炒﹞甘艸﹝炙。各二兩﹞前胡桔梗天麻﹝酒浸﹐炙﹞地骨皮﹝各半兩﹞白茯苓﹝去皮﹐二兩﹞上爲散﹐每服二錢﹐水一盞﹐入薄荷少許﹐同煎﹐去渣溫服﹐不拘時候。

七寶散

治時气﹐頭昏體熱﹐小兒同乳母服﹐大人亦可。

紫蘇葉香附﹝炒。各三兩﹞陳皮甘艸﹝炙﹞桔梗白芷川芎﹝各一兩﹞上咀﹐姜﹑棗煎服。

﹝海﹞

麻黃黃芩湯

治小兒傷寒無汗﹐頭痛﹐身熱惡寒。

麻黃赤芍黃芩﹝半兩﹞甘艸桂枝﹝各二錢半﹞上爲粗末﹐水煎服。

升麻黃芩湯

治傷風有汗﹐頭疼﹐發熱惡風。

升麻葛根黃芩芍藥﹝各五錢半﹞甘艸﹝一錢半﹞上咀﹐每服二錢﹐水煎溫服。

上惺惺散等藥﹐發散頭痛﹑發熱﹑惡風寒表證者﹐蓋爲三歲以上小兒能言者設也。能言﹐故頭疼﹑惡風寒可問而知也。前五方通治有汗無汗﹑惡風惡寒﹐第五方治無汗惡寒﹐第六方治有汗惡風。

﹝錢﹞與大靑膏不解散﹐有下證當下﹐大黃丸主之。大熱飲水不止而善食者﹐可微下﹐余不可下也。﹝此裏癥也。《潔古補遺》云﹕大熱﹑飲水﹑能食﹑不大便﹐用大黃丸作散子與服之。如淸便自調﹐愼不可妄下﹐恐外熱逐於內而變結胸﹐危證多矣。﹞

大黃丸

治風熱裏實﹐口中气熱﹐大小便祕赤﹐飲水不止﹐有下證者﹐宜服之。

川芎﹝半兩﹞黑牽牛﹝半兩﹐半生半熟炒﹞大黃﹝一兩﹐酒蒸﹞甘艸﹝二錢半﹐炙﹞上爲細末﹐稀糊和丸麻子大。二歲每服十丸﹐溫蜜水下﹐乳後服。以溏利爲度﹐未利﹐加丸數。

﹝《活》﹞頭額痛﹐身體發熱﹐大便黃赤﹐腹中有熱﹐四順散﹑連翹飲﹑三黃丸主之。﹝四順飲﹑連翹飲﹑三黃丸﹐並見痘門。﹞身體潮熱﹐頭目昏痛﹐心神煩躁﹐小便赤﹐大便祕﹐此熱劇也﹐洗心散﹑調胃承气湯主之。﹝洗心散﹐見痘門。﹞頭額身體溫熱﹐大便白而酸臭者﹐胃中有食積﹐雙聖丸主之。﹝方見食癖門。﹞﹝潔﹞如身表無大熱﹐而小便不利﹐是有濕熱結膀胱﹐仍用勝濕藥白術﹑茯苓之類利小便﹐則其熱自退。

﹝云﹞小兒傷寒﹐煩熱﹐小便赤澀﹐大便褐色﹐面赤熱者﹐導赤散。

﹝錢﹞傷風兼藏﹕兼心﹐則驚悸﹔兼肺﹐則悶亂喘息﹐哽气﹐長出气﹐嗽﹔兼腎﹐則畏明。各隨補母﹐藏虛見故也。

傷風手足冷﹐脾臟怯也。當先和脾﹐後發散。和脾﹐益黃散﹔發散﹐大靑膏主之。﹝此治陰厥有汗﹐脈沈微者。若陽厥無汗﹐脈沈滑者﹐不宜此法﹐宜大承气湯而加膩粉。﹞傷風自利﹐脾臟虛怯也。當補脾﹐後發散。補脾﹐益黃散﹔發散﹐大靑膏主之。未瘥﹐調中丸主之。有下證﹐大黃丸下之﹐後服溫驚丸。

傷風腹脹﹐脾臟虛也。當補肺﹐必不喘﹐後發散﹐仍補脾也。去脹﹐塌气丸主之﹔發散﹐大靑膏主之。

傷風吐瀉。﹝治見吐瀉門。治吐瀉﹐用益黃散﹑白術散﹔發散﹐用大靑膏。﹞﹝湯﹞治夾驚傷寒﹐熱極生風﹐

薄荷散

薄荷葉﹝半兩﹞羌活全蠍麻黃﹝去節﹞甘艸﹝半分﹞天竺黃僵蠶白附子﹝炮。各一分﹞上爲細末﹐每服一錢﹐水小半盞﹐煎至三分﹐加竹瀝少許妙。

﹝云﹞小兒表傷寒﹐則皮膚閉而爲熱。盛卽生風﹐欲爲驚搐。血气未實﹐不能勝邪﹐故發搐也。大小便根據度﹐口中气熱﹐當發之﹐宜大靑膏。

肺盛﹐復有風冷﹐則胸滿短气﹐气急﹐喘嗽﹐上气。當先散肺﹐後發散風冷。散肺﹐瀉白散﹔散風﹐大靑膏主之。若止傷寒﹐則不胸滿。

腎虛則畏明﹐宜補腎地黃丸。﹝有表者﹐間用大靑膏發散之。﹞傷風﹐下後虛熱﹐以藥下之太過﹐胃中虛熱﹐飲水無力﹐當生胃中津液﹐多服白術散。小兒結熱於內﹐口漧而渴﹐身黃體重者﹐宜白術散。

﹝湯﹞傷寒發渴﹐宜白虎湯。

﹝潔﹞大熱飲水﹐能食不大便﹐用大黃丸作散服之。

上三方﹐白術散治虛渴﹐爲下後而食少胃虛者設也﹔白虎湯﹑大黃丸治實渴﹐爲未經下而能食不大便者設也。

﹝潔﹞傷寒咳嗽吐淸水﹐哽气長出气﹐是肺之不足也。合用阿膠散。面白如枯骨者﹐死不治。身熱咳嗽吐痰者﹐當用褊銀丸。﹝方見咳嗽門。﹞上二方治咳嗽﹐阿膠散治虛嗽﹐爲哽气長出气者設也﹔褊銀丸治實嗽﹐爲痰盛喘滿者設也。

若有表證惡風寒而嗽者﹐當用惺惺散﹑加減四君子湯﹑鼠粘子湯之類是也。

陰厥﹑陽厥。﹝見大法條。﹞﹝潔﹞身大熱﹐吐逆不止者﹐茯苓半夏湯。﹝卽小半夏加茯苓湯﹐方見嘔門。﹞﹝湯﹞傷寒嘔者﹐

枳殼半夏湯

枳殼半夏﹝各半兩﹞上水一碗﹐姜十片﹐煎至小半碗。十歲以下作五服。

藿香正气散

治傷寒發嘔。

藿香葉濃朴﹝制﹞半夏﹝制﹞甘艸﹝炙﹞陳皮蒼術﹝米泔浸淘﹐各等分﹞上咀﹐每服二錢﹐水半盞﹐姜三片﹐棗一枚﹐煎至二分﹐去渣溫服。

﹝潔﹞大吐者﹐當下之﹐白餅子﹑珍珠丸﹑消積丸。﹝三方俱見癖門﹞潮熱﹐有時胸滿短气﹐嘔吐者﹐桃枝丸。﹝方見小兒積熱門。﹞上七方﹐治傷寒嘔吐。前二方治痰飲而吐﹐中一方治有表而吐﹐後四方治有裏而吐。其桃枝丸治裏熱而吐﹐餘二方治表寒而吐也。

﹝湯﹞傷寒自汗﹐當補虛和陰陽﹐小建中湯減桂﹐加黃﹑人參﹑地黃。

黃﹝一兩﹞白芍﹝三兩﹞甘艸人參熟地﹝各半兩﹞上咀﹐每二錢﹐水半盞﹐煎至三分﹐去渣服。

小兒傷寒形癥﹕頭痛體痛鼻塞或流涕喉內喘息兩手脈洪數頰赤眼澀身上寒毛起口鼻出水眼赤黃口漧澀咳嗽山根靑色噴嚏﹝《活》﹞頭目疼痛﹐而畏人惡寒者﹐此傷寒證也。

﹝云﹞設令小兒卒暴身壯熱惡寒﹐四肢冷﹐或耳尻冷﹐鼻气熱﹐爲斑疹也﹐與傷寒表證相似。此胎气始發﹐自內之外﹐若與傷寒表證同治者誤也﹐當作斑疹治之。

卷之三十三傷寒部

溫病

﹝溫病者﹐春月之溫﹐病而不熱也﹞﹝田﹞春日溫病﹐未滿三日﹐先用惺惺散二服。後四五日不解﹐煩渴嘔﹐用白術散。如自汗口燥﹐用制白虎湯。至六七日﹐大便燥結﹐用四順飲子下﹐心腹大實大滿﹐牛黃通膈丸下。初覺之時﹐疑是瘡疹﹐只用葛根升麻湯解肌。

卷之三十三傷寒部

傷寒拾遺

治中風自汗﹐用桂枝湯﹔治傷寒無汗﹐用麻黃湯。此仲景表散之法﹐百世不易者也。若元气暴虧者﹐以參﹑與桂枝﹑麻黃等藥表散﹐此丹溪補仲景之法﹐亦百世不易者也。至於韓祗和戒桂枝而以中風傷寒通作一法治之者﹐此當時之權變﹐非百世之常行也。王海藏雲﹕仲景用桂枝﹐當漢之末也﹐韓祗和戒桂枝﹐當宋之隆也﹐時世之異﹐不可不知。今編祗和之法於篇末﹐以廣後學之見云。

卷之三十三傷寒部傷寒拾遺

韓氏和解因時法

傷寒病有可汗者﹐論中但統言其可汗癥及可汗脈。或云脈浮而數﹐或云脈浮緊﹐或云脈浮無汗而喘﹐或云脈浮爲在表﹐今略舉數條﹐後人但憑其脈之大槪﹐並不分脈浮有陰陽虛盛之理﹐又不知有可汗不可汗之癥﹐誤投發表藥﹐則多變成陽毒之患矣。今舉病患有汗惡風﹑無汗惡寒分二等﹐及據立春以後﹐立秋以前﹐气候輕重﹐各立方治之﹐庶學人易爲開悟耳。

病患二三月以前﹐兩手脈浮數或緩或緊﹐按之差軟﹐寸關尺若力齊等﹐其力不甚大﹑不甚小者﹐亦未可便投解表藥﹐此是見裏證未見表脈也。宜候寸脈力小如關尺﹐卽可投解表藥。大抵治傷寒病﹐見證不見脈﹐未可投藥﹔見脈未見證﹐𨿽少投藥亦無害也。凡治雜病﹐以癥爲先﹐脈爲後﹔治傷寒病﹐以脈爲先﹐證爲後。

病患兩手脈浮數而緊﹐名曰傷寒。若關前寸脈力小﹐關後尺脈力大﹐𨿽不惡風﹐不自汗出﹐此乃陰气已盛﹐先見於脈也。若不投藥和之﹐後必惡風及自汗出。若立春以後﹐至淸明以前﹐宜調脈湯主之。淸明以後至芒種以前﹐宜葛根柴胡湯主之。芒種以後﹐至立秋以前﹐宜人參桔梗湯主之。

調脈湯

葛根﹝一兩﹞防風前胡﹝去苗﹐三分﹞甘艸﹝炙﹐半兩﹞上爲粗末﹐每服二錢﹐水一盞﹐生薑一塊如小指大﹐劈破﹐煎至七分﹐去渣溫服。如寸脈根據前力小﹐加棗三个同煎。

葛根柴胡湯

葛根﹝一兩半﹞柴胡﹝去蘆﹐一兩﹞芍藥桔梗甘艸﹝炙。各三分﹞上咀﹐每服二錢﹐水一盞﹐生薑二片﹐煎至七分﹐去渣熱服。如寸脈根據前力小﹐加蔥白三寸﹐同煎服。

人參桔梗湯

人參桔梗﹝各三分﹞麻黃﹝去節﹐一兩﹞石膏﹝三兩﹞甘艸﹝炙﹐三分﹞上每服二錢﹐水一盞﹐荊芥五穗﹐煎至七分﹐去渣熱服。如寸脈根據前力小﹐加麻黃二分﹐去節﹐同煎服。

病患兩手脈浮數而緩﹐名曰中風。若寸脈力小﹐尺脈力大﹐𨿽不惡風﹐不自汗﹐此乃陰气已盛﹐先見於脈﹐若不投藥和之﹐後必惡風自汗出。若立春以後﹐淸明以前﹐宜薄荷湯主之。淸明以後﹐芒種以前﹐宜防風湯主之。芒種以後﹐至立秋以前﹐宜香芎湯主之。

薄荷湯

薄荷﹝一兩﹞葛根﹝半兩﹞人參﹝二分﹞甘艸﹝炙﹐半兩﹞防風﹝去蘆﹐一兩﹞上咀﹐每服三錢﹐水一盞煎至七分﹐去渣熱服。如三五服寸脈力尙小﹐加薄荷二分同煎。

防風湯

防風﹝去蘆﹐一兩﹞桔梗﹝三錢﹞甘艸﹝半兩﹐炙﹞旋復花﹝半兩﹞濃朴﹝三分﹞上咀﹐每服三錢﹐水二盞﹐姜一塊﹐同煎熱服。如三五服寸脈力尙小﹐加荊芥五七穗同煎。

香芎湯

川芎﹝一分﹞石膏﹝二兩﹞升麻﹝三兩﹞甘艸﹝炙﹐半兩﹞濃朴﹝制﹐半兩﹞上咀﹐每服二錢﹐水二盞﹐煎七分﹐溫服。如三五服後﹐寸脈力尙小﹐加細辛二分同煎。

前二段文﹐將中風﹑傷寒各立法者何﹖蓋謂病患始得病三日以前﹐或因中風脈緩﹐或因傷寒脈緊﹐然脈𨿽先見而癥猶未見﹐尙可以藥解之﹐故立方耳。

病患兩手脈浮數﹐或緊緩﹐寸脈短﹐反力小於關尺脈者﹐此名陰盛陽虛也。若自汗出﹐惡風﹐是邪气在表﹐陰气有餘也。《素問》云﹕陰气有餘﹐爲多汗身寒。卽可投消陰助陽表劑以治之。若立春以後﹐淸明以前﹐宜六物麻黃湯主之。淸明以後﹐芒種以前﹐宜七物柴胡湯主之。芒種以後﹐立秋以前﹐宜發表湯主之。

六物麻黃湯

麻黃﹝去節﹐一兩﹞葛根﹝七錢半﹞人參﹝五錢﹞甘艸﹝炙﹐五錢﹞蒼術﹝七錢半﹞上咀﹐每服三錢﹐水一盞﹐棗二枚﹐煎七分﹐熱服。如三五服後汗未止﹐惡風者﹐加荊芥三分。三五服後不惡風猶汗者﹐加丁香皮半兩。﹝一方又加荊芥七錢。﹞

七物柴胡湯

柴胡﹝二兩﹞蒼術荊芥麻黃﹝各一兩﹞甘艸﹝炙﹐七錢﹞上咀﹐每服三錢﹐水一盞﹐姜一塊﹐棗二枚﹐同煎七分﹐熱服。如三五服後汗未止﹐惡風者﹐入蔥白三寸。如三五服後汗未止者﹐加當歸一兩﹐同煎。

發表湯

麻黃﹝去節﹐一兩﹞蒼術﹝二兩﹞人參當歸﹝各半兩﹞甘艸﹝炙﹐三分﹞丁香皮﹝三分﹞上咀﹐每服三錢﹐水一盞﹐入姜一塊﹐棗三枚﹐同煎至七分﹐去渣熱服。如三五服汗未止猶惡風者﹐加桂枝三分。如汗未止﹐更加細辛半兩﹐以汗止爲度。

病患脈浮數﹐或緊﹐或緩﹐其脈上出魚際﹐寸脈大於關尺者﹐此名陽盛陰虛也。若發冒悶﹑口燥咽漧者﹐乃是邪气在表﹐陽气獨有餘也。《素問》曰﹕陽气有餘﹐爲身熱無汗是也。可投消陽助陰藥以解表。若立春後﹐至淸明以前﹐宜人參湯主之。淸明以後﹐至芒種以前﹐宜前胡湯主之。芒種以後﹐至立秋以前﹐宜石膏湯主之。

人參湯

人參﹝半兩﹞芍藥﹝三分﹞石膏﹝二兩﹞柴胡甘艸﹝炙﹐三分﹞上咀﹐每服三錢﹐水一盞﹐姜一塊﹐煎七分﹐熱服。如三五服後熱不解者﹐入豉三十粒﹐同煎服。

前胡湯方缺﹐宜尋祗和方補之。﹝《傷寒便覽》有

前胡湯方

﹐用石膏一兩﹐前胡半兩﹐竹茹﹑黃芩﹑知母﹑山梔﹑大靑各三兩﹐姜﹑蔥煎服﹐疑卽是此。﹞

石膏湯

石膏﹝三兩﹞芍藥﹝一兩﹞升麻﹝三分﹞黃芩﹝三分﹞柴胡﹝一兩﹞甘艸﹝炙﹐三分﹞上咀﹐每服三錢﹐水一盞半﹐豆一合﹐煎八分﹐熱服。如三五服後熱未解者﹐加知母一兩﹔又未解﹐加大黃一兩。

病患兩手脈浮數或緊或緩﹐三部俱有力﹐無汗惡風者﹐此是陰陽气俱有餘。《素問》曰﹕陰陽有餘﹐則無汗而寒是也。可用藥平之。若立春以後﹐至淸明以前﹐宜解肌湯主之。淸明以後﹐至芒種以前﹐宜芍藥湯主之。

芒種以後﹐至立秋以前﹐宜知母湯主之。

解肌湯

石膏﹝二兩﹞麻黃﹝去節﹐三分﹞甘艸﹝炙﹞升麻﹝各半兩﹞上咀﹐每服三錢﹐水一盞﹐入豉半合﹐煎至八分﹐去渣熱服。如三五服後猶惡風者﹐加麻黃半兩﹐石膏一兩。

芍藥湯

甘艸﹝炙﹐半兩﹞芍藥﹝一兩﹞石膏﹝三兩﹞荊芥穗﹝一兩﹞上咀﹐每服三錢﹐水一盞﹐生薑一塊﹐煎至七分﹐去渣熱服。如三五服後猶惡風者﹐每服加生薑一塊﹐同煎服。

知母湯

知母石膏麻黃升麻﹝各一兩﹞甘艸﹝炙﹐半兩﹞上咀﹐每服三錢﹐水一盞﹐入生薑一塊﹐同煎至七分﹐去渣溫服。如三五服後猶惡風者﹐加麻黃半兩﹐升麻半兩。

前三段文﹐將中風﹑傷寒一法治者﹐因病患始得病﹐後脈癥俱見﹐若投解劑﹐必不能愈﹐故立前方同法治之。

仲景云﹕傷寒爲病﹐脈緩者﹐名中風﹐脈緊者﹐名傷寒。今分此二端何也﹖始因冬﹐寒毒之气中人﹐其內伏之陽﹐沈潛於骨髓之內﹐每至春夏發時﹐或因外傷寒而引內邪出﹐或因外傷風而引內邪出﹐及乎內邪旣出﹐而爲病一也。古人云立此二端﹐恐後人疑其緊脈與緩脈治別也。若中風與傷寒脈異何故﹖仲景無別法治之﹐此乃後人不究仲景之心也。病患始得病﹐一二日至五六日﹐尙有表脈及表癥﹐亦可根據脈癥投藥。凡投解表及發表藥﹐每一日可飲三服﹐病癥甚﹐可至五服外﹐不可頓服藥也。如癥未解﹐次日根據前再投。如癥根據前未解﹐可作熱粥投之﹐粥內加蔥白亦可。如有汗出﹐勿濃衣蓋覆﹐恐汗出太過﹐作亡陽癥也。

海藏雲﹕韓氏《微旨可汗》一篇﹐有和解因時法。言傷寒之脈﹐頭小尾大﹐傷風之脈﹐頭大尾小﹐李思訓《保命新書》亦分尺寸﹐與仲景同之﹐非若前人總言尺寸脈俱浮而緊﹐尺寸脈俱浮而緩﹐緊則爲傷寒無汗﹐緩則爲傷風自汗。又有傷寒有汗者﹐傷風無汗者﹐脈亦互差﹐與癥不同﹐前人已盡之矣。惟韓﹑李所言頭小尾大卽爲傷寒﹐尾小頭大卽爲傷風﹐人病間有脈癥未顯於尺寸者﹐故韓﹑李述爲和解因時法也。又恐後人疑其不與前聖合﹐遂於本方內又立加減法數條﹐亦不越前人之意﹐何其當哉﹗蓋二公者﹐當宋全盛之時﹐故又戒麻黃﹑桂枝不可輕用﹐攺用石膏﹑升麻﹑葛根﹑柴胡之平劑﹐當時則可﹐非百代常行之道﹐時世遷移之法也。可汗一篇﹐若隨湯液﹑隨癥應見﹐自有定規﹐𨿽明哲不可逾也。

又寸口脈小﹐飲冷與霧露所傷﹐同作中焦治。今韓﹑李云傷寒寸小者﹐勿認與飲冷霧露同傷一體也。飲冷霧露所傷﹐寸口舉按全無﹐是陰气在胃不和﹐陽气不能升越也。傷寒寸口小者﹐只於關部下至膀胱本部見之﹐寸口𨿽小﹐只是舉之微小﹐沈得之有也﹐非若飲冷舉按全無也。若果寸口舉按全無﹐卽不可解表﹐只宜溫中﹐不可不知。

卷之三十三傷寒部傷寒拾遺

韓氏溫中法

夫傷寒之說﹐始自黃帝以開其端﹐至於仲景方陳其條目﹐自後膚淺之學﹐莫知其數。立言者只云病在表可發汗﹐病在裏可下﹐或云不可汗﹑不可下﹐未嘗有溫中之說。仲景《傷寒例》云﹕尺寸俱沈細﹐太陰受病也﹔尺寸俱沈﹐少陰受病也﹔尺寸俱微緩﹐厥陰受病也。又辧太陰癥云﹕太陰病脈浮﹐可發汗﹐宜桂枝湯。又手足溫﹐自利不渴者﹐宜四逆湯。又腹滿時痛﹐桂枝加芍藥湯。辧少陰證云﹕少陰病始得之﹐發熱脈沈者﹐麻黃附子細辛湯。又少陰病二三日﹐麻黃附子甘艸湯。又少陰病﹐手足寒﹐身體痛﹐骨節疼﹐脈沈者﹐附子湯。又厥陰病﹐吐利﹐手足逆冷﹐煩躁欲死者﹐吳茱萸湯。又少陰病﹐脈沈﹐急溫之﹐宜四逆湯。今舉仲景論中數條﹐最是三陰病之良法﹐於今世用之﹐尙有未盡證者。愚常校之﹐自至和初歲迄於今三十餘年﹐不以歲之太過﹑不及爲則﹐每至夏至以前﹐有病傷寒人十中七八﹐兩手脈俱沈細數﹐多是胸膈滿悶﹐或嘔逆﹐或气塞﹐或腸鳴﹐或腹痛﹐與仲景三陰病說理同而證不同﹐因玆不敢妄投仲景三陰藥方。才見脈沈及胸膈滿﹐便投下藥下之﹐往往不救。常斟酌仲景理中丸與服之﹐其病勢輕者﹐胸中便快﹔其病勢重者﹐半日許滿悶依然。或有病患脈沈細遲﹐投仲景四逆湯溫之﹐多藥力大熱﹐後必發煩躁﹐因校量此形證﹐今別立方以治之﹐藥多對證﹐不可不傳焉。

病患但兩手脈沈細數﹐或有力﹐或無力﹐或關脈短及力小﹐胸膈塞滿﹐气短不能相接者﹐便可隨脈證投溫中藥以治之。病患兩手脈沈遲﹐或緊﹐皆是胃中寒也。若寸脈短及力小於關尺者﹐此陰盛陽虛也。或胸膈滿悶﹐腹中脹滿﹐身體拘急﹐手足逆冷﹐急宜溫之。若立春以後至淸明以前﹐宜溫中湯主之。淸明以後至芒種以前﹐宜陳皮湯主之。芒種以後至立秋以前﹐宜七物理中丸主之。

溫中湯

丁皮﹝一兩﹞漧薑﹝炮﹞白術陳皮丁香﹝各二錢﹞濃朴﹝一兩﹐制﹞上爲細末﹐每服二錢﹐水一盞﹐蔥白三寸﹐荊芥五穗﹐煎至七分﹐去渣熱服。如未快﹐手足尙逆﹐嘔吐者﹐加丁香﹑漧薑各二錢。

陳皮湯

陳皮﹝一兩﹞藿香﹝三錢﹞白術葛根﹝各二錢﹞濃朴﹝一兩﹐制﹞上爲末﹐每服二錢﹐水一盞﹐姜一塊﹐同煎至七分﹐去渣熱服。如三服未快﹐手足尙逆﹐嘔吐不定者﹐加半夏﹑丁香﹑桂枝各半兩﹐每服加蔥白三寸﹐煎服。

七物理中丸

白術﹝五錢﹞漧薑﹝二錢半﹞人參﹝七錢半﹞桔梗﹝七錢﹞漧葛﹝七錢半﹞藿香葉﹝五錢﹞甘艸﹝二錢﹐炙﹞上爲細末﹐煉蜜爲丸如彈子大。每服一丸﹐水一盞﹐煎八分﹐和渣熱服。如三服未快﹐手足尙逆﹐嘔者﹐加半夏﹑生薑各半兩。

病患兩手脈沈細無力﹐𨿽三部脈力停等﹐亦是陰气盛也﹐更不須候寸脈短治之。或胸脇滿悶﹐身體拘急疼痛﹐手足逆冷﹐速宜溫中藥和之。若立春以後至淸明以前﹐宜濃朴丸主之。淸明以後至芒種以前﹐宜白術湯主之。芒種以後至立秋以前﹐宜橘皮湯主之。

濃朴丸

當歸﹝半兩﹞丁皮﹝半兩﹞濃朴﹝一兩﹐制﹞細辛﹝二錢半﹞人參﹝七錢半﹞甘艸﹝半兩﹐炙﹞漧薑﹝半兩﹐炮﹞上爲末﹐煉蜜爲丸彈子大﹐每服一丸﹐煎至六分﹐和渣熱服。三服後脈尙細﹐及寸脈尙細無力者﹐每服加蔥白三寸﹐同煎服。

白術湯

白術半夏當歸濃朴﹝制﹞漧薑﹝炮。各半兩﹞丁香﹝七錢﹞上爲末﹐每服三錢﹐水一盞﹐姜一大片﹐煎至七分﹐去渣熱服。三五服後﹐脈未有力﹐寸脈尙小者﹐加細辛半兩﹐每服加蔥白三寸﹐同煎服。

橘皮湯

橘皮﹝半兩﹞藿香葛根﹝各三錢﹞半夏濃朴﹝制。各半兩﹞上爲末﹐每服三錢﹐水一盞﹐生薑如棗大﹐同煎至七分﹐去渣熱服。三五服後﹐脈尙小﹐手足逆冷者﹐加細辛半兩。

病患胸膈滿悶﹐時時嘔逆﹐肢節痛﹐兩脇下痛﹐腹中鳴﹐此是停飲。宜

二苓湯

赤茯苓木豬苓白術﹝各半兩﹞滑石﹝一兩﹞通艸白豆蔻﹝各二錢半﹞丁香皮﹝七錢半﹞陳皮﹝半兩﹞桂枝﹝五錢﹞上爲末﹐每服三錢﹐水一盞﹐煎至七分﹐去渣熱服。小便未快﹐加瞿麥七錢半。嘔未止﹐加半夏半兩。淅淅惡寒甚﹐每服加蔥白三寸。

卷之三十三傷寒部傷寒拾遺

灰包熨法

病患服前藥﹐胸膈不滿悶者﹐此上焦有陽也。或藥力太過﹐上焦有熱。腹滿虛鳴﹐時時疼痛﹐此是被陽藥消﹐逐得上焦陰气並入下焦也﹐𨿽是下焦積寒冷﹐柰上焦陽盛﹐更難用溫下焦藥也﹐當用灰包熨之。其法用稻艸灰或桑柴灰二三升許﹐入好醋拌和﹐幹濕得所﹐銚內炒﹐令灰熱﹐以帛包裹﹐置臍下熨之。頻先炒灰包﹐常更換﹐令常熱﹐以腹不滿痛爲度。初熨時病患不受者﹐勿聽﹐但令亟熨之不住可也。如灰包熨後﹐得下利三兩行﹐或小便二三升﹐或微似有汗﹐此是陰气外出或下泄也﹐勿疑之。病輕者﹐乃得愈﹐後出餘气而解。病患三部脈沈﹐寸脈小於關尺﹐此爲陰盛﹐當溫中藥以消陰气﹐宜濃朴丸。

濃朴丸

人參白術濃朴陳皮藿香當歸細辛神術湯﹐亦同治。陰躁而渴﹐不可誤用涼藥。若熱藥冷服﹐內有伏陽則可。若脈已虛﹐按之全無力﹐或病患素無食養者﹐只可溫服。

卷之三十四婦人部

婦人治法通論

﹝《保》﹞婦人童幼﹐天癸未行之間﹐皆屬少陰﹔天癸旣行﹐皆屬厥陰﹔天癸旣絕﹐乃屬太陰經也。治胎產之病﹐從厥陰者﹐是祖气生化之原也。厥陰與少陽相表裏﹐故治法無犯胃气﹐及上二焦﹐爲三禁﹐不可汗﹐不可下﹐不可利小便。若發汗者﹐同傷寒下早之癥﹔利大便﹐則脈數而已動於脾﹔利小便﹐則內亡津液﹐胃中枯燥。制藥之法﹐能不犯此三禁﹐則榮衛自和而寒熱止矣。外則和於榮衛﹐內則調於淸便﹐先將此法爲初治。

次後詳而論之﹐見癥消息。同壞癥傷寒﹐爲之緩治。或小便不利﹑大便祕結﹐或積熱於腸胃之間﹐或已成痿﹐或散血气而爲浮腫﹐蓋產理多門﹐故曰同傷寒壞癥。如發渴而用白虎﹐气弱而用黃﹐血刺痛而用當歸﹐腹痛而加芍藥。以上例癥﹐不犯三禁﹐謂產後之久病也。若產後暴病﹐又不可拘也。如產後熱入血室者﹐用桃仁承气﹑抵當湯等藥﹔胃堅燥者﹐大承气﹐不可以泄藥言之。產後世人多用烏金四物湯﹐是不分四時之寒熱﹐不分血气之虛實﹐盲然一槪用藥﹐如此而愈加增劇﹐是誤也。大抵產病天行則增損柴胡﹐雜癥則加減四物。又春夏從柴胡﹐秋冬從四物。藥性寒熱﹐病癥虛實﹐不可不察也。四物湯常宜服餌﹐令立四時增損法於後。

四物湯加減治婦人雜病。﹝四物湯見治虛實法。﹞春倍川芎。﹝一曰春﹐二曰脈弦﹐三曰頭痛。﹞夏倍芍藥。﹝一曰夏﹐二曰脈洪﹐三曰泄。﹞秋倍地黃。

﹝一曰秋﹐二曰脈澀﹐三曰血虛。﹞冬倍當歸。﹝一曰冬﹐二曰脈沈﹐三曰寒而不食。﹞若臍下虛冷腹痛﹐及腰脊間悶痛﹐宜

玄胡六合

﹕四物湯四兩﹐玄胡﹑苦楝各一兩。﹝炒焦。﹞若小腹痛﹐亦用玄胡六合。若气滯經脈﹐故月事頻並﹐臍下多痛﹐宜

芍藥六合

﹕四物湯四兩﹐芍藥一兩。若腹中刺痛﹐惡物不下﹐加當歸﹑芍藥。若婦人血虛﹐心痛腹痛不可忍者﹐去地黃﹐加漧薑﹐名

四神湯

。若血崩者﹐加生地黃﹑蒲黃。若血藏虛冷崩中﹐去血過多﹐加膠艾。若赤白帶下﹐宜

香桂六合湯

﹕四物湯四兩﹐桂枝香﹑附各五錢。若以四物湯爲末﹐煉蜜丸如桐子大﹐空心米飲下三四十丸﹐治髙年婦人白帶﹐良驗。若以四物湯四兩﹐加甘艸半兩﹐蜜丸﹐每兩分作八丸﹐酒醋共半盞﹐用溫湯化下﹐名

當歸煎

。去敗血﹐生好血。若婦人血積者﹐四物湯加廣術﹑京三稜﹑桂心﹑漧漆各一兩。若婦人筋骨肢節痛﹐及頭痛﹐脈弦﹐憎寒如瘧﹐宜

治風六合

﹕四物湯四兩﹐羌活﹑防風各一兩。若婦人或因傷酒﹐或因產亡血﹐或虛勞五心煩熱者﹐宜

四物二連湯

﹕四物湯四兩﹐生地黃﹑生黃連﹑胡黃連各一兩。若婦人骨蒸﹐加地骨皮﹑牡丹皮。

若婦人傷寒﹐汗下後飲食減少﹐虛者宜

八物湯

﹕四物湯四兩﹐黃﹑甘艸﹑茯苓﹑白術各一兩。

凡婦人百病﹐只四物湯加吳茱萸煎。若陽藏少使茱萸﹐陰藏多使茱萸﹐無不效者。

上加減雜病例。

若保胎气﹐令人有子﹐四物與縮砂四君子湯各半﹐名八珍湯。若妊娠胎動不安﹐下血不止者﹐加艾十葉﹑阿膠五錢﹑蔥白﹑黃。四物湯加減﹐治妊娠傷寒﹐名六合湯﹐方一十五道。﹝方見傷寒部。﹞四物湯加減調經方七道。﹝見調經部。﹞上加減治胎前病例。

若產後一月內﹐惡物積滯﹐敗血作病﹐或脹或痛﹐胸膈脹悶﹐或發寒熱﹐四肢疼痛﹐加延胡索﹑沒藥﹑香白芷﹐與四物等分﹐爲細末﹐淡醋湯或童便調下。若血風於產後乘虛發作﹐或產後傷風﹐頭痛發熱﹐百節疼痛﹐加荊芥穗﹑天麻﹑香附﹑石膏﹑藿香各二錢半﹐四物料共一兩中加之﹐水煎服。若產後虛勞﹐日久而脈浮疾﹐宜

柴胡四物湯

川芎熟地當歸芍藥加柴胡人參黃芩甘艸半夏曲﹝各三錢﹞上咀﹐水煎服。

若產婦諸癥﹐各隨六經﹐以四物與仲景藥各半服之﹐其效如神。

﹝海﹞

芎歸湯

治一切去血過多﹐眩暈悶絕﹐傷胎去血﹐產後崩中去血﹐拔牙去血﹐金瘡去血不止者﹐舉頭欲倒﹐悉能治之。

當歸川芎﹝各等分﹞上每服五錢﹐水煎服﹐不拘時。若產後眩暈﹐加芍藥。產後腹痛不可忍﹐加官桂﹑童便﹐酒浸。妊娠子死﹐或不死胎動﹐酒水合煎卽下﹐未死者卽安。若虛損腹痛少气﹐頭眩自汗﹐每服加羊肉一兩﹐生薑十片﹐水煎。若臨月服之﹐則縮胎易生。若室女婦人心腹痛﹐經水不調﹐水煎服。若妊娠胎气不安﹐產後諸疾﹐酒煎服。若難生倒橫﹐子死腹中﹐先用黑豆一大合﹐炒熱﹐與小便合煎服。若難產﹐用百艸霜﹑香白芷等分﹐童便﹑好醋各一﹐沸湯浸服。甚者再服﹐卽分娩矣。若傷藏毒﹐每服加槐花末五分﹐三日取下血塊卽愈。若吐血﹐亦服此。若血气上喘下腫﹐空心﹐煎艾湯調下。若產後惡血注心﹐迷悶﹐喘急腹痛﹐根據前用黑豆加生薑自然汁﹐煎服。若產後頭痛﹐加荊芥。若崩中漏下﹐失血不止﹐加炒香附﹐每兩入甘艸一錢﹐沸湯點服。若有白帶者﹐加芍藥半兩﹐漧薑等分﹐米飲調下。

﹝《保》﹞諸六合治婦人常病﹐及產後常用之藥。治婦人虛勞﹐《局方》中謂首尾六合﹐如大聖散﹑熟地黃丸﹐是治無熱虛勞也。中道藥牡丹煎丸空心食前﹐人參荊芥散臨臥食後﹐是治有熱虛勞也。﹝大聖散﹑熟地黃丸﹑人參荊芥散﹑牡丹煎丸並見《局方》﹐然亦當參考藥味用之。﹞﹝丹﹞婦人以血爲主﹐血屬陰﹐易於虧欠。若非善調攝者﹐不能保全也。神仙聚寶丹治血海虛寒﹐虛熱盜汗﹐理宜補養﹐琥珀之燥﹐麝香之散﹐可以用乎﹖面色痿黃﹐肢體浮腫﹐理宜導濕﹐乳香﹑沒藥﹐固可治血﹐可以用乎﹖胎前﹑產後虛實不同﹐逐敗養新﹐攻補難並﹐積塊堅癥﹐赤白漏崩﹐宜於彼者﹐必妨於此﹐而欲一方通治可乎﹖世人以其品貴名雅﹐又喜其常服﹐可以安神去邪﹐令人有子﹐殊不知久服者無不有禍﹐自非臟腑能言﹐醫者終不知覺﹐及至變生他病﹐何曾歸咎此丹﹖予侄女形色俱實﹐遲於得子﹐久服此丹﹐癰發於背﹐癥候甚危﹐脈散大而澀﹐急以四物湯加減百餘帖而安。

卷之三十四婦人部

調經

﹝丹﹞經水或紫或黑論經水者﹐陰血也。陰必從陽﹐故其色紅﹐稟火色也。血爲气之配﹐气熱則熱﹐气寒則寒﹐气升則升﹐气降則降﹐气凝則凝﹐气滯則滯﹐气淸則淸﹐气濁則濁。往往見有成塊者﹐气之凝也。將行而痛者﹐气之滯也。來後作痛者﹐气血俱虛也。色淡者﹐亦虛也﹐而有水混之也。錯經妄行者﹐气之亂也。

紫者﹐气之熱也。黑者﹐熱之甚也。今人但見其紫者﹐黑者﹐作痛者﹐成塊者﹐率指爲風冷﹐而行溫熱之劑﹐則禍不旋踵矣。良由《病原》論月水諸病﹐皆曰風冷乘之﹐宜其相習而成俗也。或曰﹕黑﹐北方水色也﹐紫淡於黑﹐非冷而何﹖予曰﹕經曰亢則害﹐承乃制。熱甚者﹐必兼水化﹐所以熱則紫﹐甚則黑也。況婦人性執而見鄙﹐嗜欲加倍﹐臟腑厥陽之火﹐無日不起﹐非熱而何﹖若曰風冷﹐必須外得﹐設或有之﹐蓋千百一二者也。

﹝海﹞

四物加黃芩黃連湯

治經水如黑豆汁。

四物湯﹝四兩﹞黃芩黃連﹝各一兩﹞上爲末﹐醋糊丸﹐服。

﹝丹﹞月經黑﹐口渴倦怠﹐形短色黑﹐脈不勻似數。

黃柏﹝炒﹞黃芩﹝各三錢﹞甘艸﹝二錢﹞赤芍藥香附末﹝各半兩﹞上爲末﹐醋糊丸﹐白湯下五六十丸。

永康胡八娘子二十歲﹐二月經事不來﹐忽行小腹痛﹐有塊﹐血紫色。

白芍藥白術陳皮﹝各半兩﹞黃芩川芎木通﹝各二錢﹞甘艸﹝些炙﹞何孺人﹐气滯血澀﹐脈不澀﹐經不調﹐或前或後﹐紫色﹐日苦兩大腿外麻木﹐有時癢﹐生瘡﹐大便祕滯。

麻子仁桃仁芍藥﹝各二兩﹞枳殼白術歸頭威靈仙訶子肉生地陳皮﹝各五錢﹞大黃﹝﹐七錢﹞各爲末﹐粥丸如桐子大。白湯下五六十丸。

﹝丹﹞經水色淡者﹐气血俱虛也。宜八物湯之類。八物者﹐四物﹑四君子也。如兼它癥﹐隨癥加藥。

樓婦人﹐年四十八。因有白帶﹐口渴﹐月經多﹐初血黑色﹐後來血淡﹐倦怠食少﹐臍上急。

白術﹝一錢半﹞紅花﹝豆許﹞陳皮﹝一錢﹞木通黃芩﹝各五分﹞縮砂甘艸﹝炙。各三分﹞枳殼﹝五分﹞白芍藥﹝一錢﹞上煎湯﹐下保和丸三十丸﹑抑靑丸二十丸。

﹝海﹞

四物加黃芩白術湯

治經水過多。

四物湯﹝四兩﹞黃芩白術﹝各一兩﹞﹝丹﹞經水過多。

黃芩﹝炒﹞芍藥﹝炒﹞龜板﹝炙。各一兩﹞黃柏﹝三錢﹐炒﹞香附﹝二錢半﹞椿樹根皮﹝七錢半﹞上爲末﹐酒糊丸﹐空心﹐白湯下五六十丸。

﹝丹﹞一婦人﹐脈弦而大﹐不數。形肥﹐初夏時倦怠﹐月經來時多。此稟受弱﹐气不足攝血﹐故行多。

白術﹝一錢半﹞黃﹝生﹞陳皮﹝各一錢﹞人參﹝五分﹞甘艸﹝三錢﹐炙﹞﹝海﹞

四物加葵花湯

治經水澀少。

四物湯﹝四兩﹞葵花﹝一兩﹞一方又加紅花﹑血見愁。

四物湯加熟地黃當歸湯

治經水少而色和。

四物湯﹝四兩﹞熟地當歸﹝各一兩﹞﹝《脈》﹞師曰﹕有一婦人來診﹐言經水少不如前者﹐何也﹖師曰﹕曾更下利﹐若汗出﹐小便利者﹐可。

何以故﹖師曰﹕亡其津液﹐故令經水反少。設經下多於前者﹐當所苦困當言﹐恐大便難﹐身無復汗也。

﹝海﹞四物四兩﹐加玄胡索﹑苦楝﹑檳榔﹑木香各一兩﹐治經事將行﹐臍腹絞痛。臨經痛者﹐血澀故也。

﹝丹﹞

抑气丸

臨經之時腹痛。

以四物湯加玄胡索﹑陳皮﹑牡丹皮﹑甘艸。痛甚以豆淋酒﹐痛少以童便煮香附﹐入條芩爲丸。經水將來而痛者﹐四物湯加桃仁﹑香附﹑黃連。

周壁婦人四十餘﹐月經不調﹐行時腹疼﹐行後又有三四日淋瀝皆穢水﹐口渴面黃﹐倦怠無力。

白術﹝一兩﹞歸身尾﹝六錢﹞陳皮﹝七錢﹞黃連﹝三錢﹞木通黃﹝生﹞黃芩﹝各二錢﹞甘艸﹝一錢﹐炙﹞分八帖﹐下五靈脂丸四十粒﹐食前服。

仁十三孺人﹐月經不勻﹐血紫色﹐來作痛﹐倦怠惡寒﹐爲人性急。

靑皮﹝五錢﹞川芎黃芩牡丹皮茯苓﹝三錢﹞漧薑﹝一錢﹞甘艸﹝五分﹐炙﹞分二帖﹐水煎服。

一婦人二十歲﹐月經不勻﹐來時先呵欠﹐腹隱疼﹐血紫色﹐食少無力。

白術﹝四錢﹞黃連陳皮﹝各二錢半﹞牡丹皮﹝二錢﹞木通黃芩人參茱萸﹝一錢半﹞甘艸﹝五分﹐炙﹞分四帖﹐水二盞﹐煎取小盞﹐食前服。

﹝云﹞

桂枝桃仁湯

治經候前先腹痛不可忍。

桂枝芍藥生地﹝各二兩﹞桃仁﹝四十个﹞甘艸﹝一兩﹞上爲粗末﹐每服五錢﹐水二盞﹐姜三片﹐棗一枚﹐同煎﹐去渣溫服。

﹝垣﹞

柴胡丁香湯

治婦人年三十歲﹐臨經預先臍腰痛﹐甚則腹中亦痛﹐經縮二三日。

柴胡﹝一錢半﹞羌活﹝一錢﹞丁香﹝四分﹞全蠍﹝一个﹐洗﹞當歸身﹝一錢﹞生地﹝一分﹞上都作一服﹐水四盞﹐煎至一盞﹐去渣﹐稍熱﹐食前服。

一婦人三十歲﹐每因浴後﹐必用冷水淋通身﹐又嘗大驚﹐遂患經來時必先少腹大痛﹐口吐涎水﹐然後經行。

行後又吐水二日﹐其痛直至六七日經水止時方住﹐百藥不效。予診其脈﹐寸滑大而弦﹐關尺皆弦大而急﹐尺小於關﹐關小於寸﹐所謂前大後小也。遂用香附三兩﹐半夏二兩﹐茯苓﹑黃芩各一兩半﹐枳實﹑玄胡﹑牡丹皮﹑人參﹑當歸﹑白術﹑桃仁各一兩﹐黃連七錢﹐川楝﹑遠志﹑甘艸各半兩﹐桂三錢﹐茱萸一錢半﹐分十五帖﹐水煎。入生薑汁兩蜆殼﹐熱服。後用熱湯洗浴﹐得微汗乃已。忌當風坐臥﹐手足見水﹐並喫生冷。服三十帖全愈。半年後﹐又因驚憂﹐前病復舉﹐腰腹時痛﹐小便淋痛﹐心惕惕跳驚悸。予意其表已解﹐病獨在裏。先與灸少衝﹑勞宮﹑昆侖﹑三陰交﹐止悸定痛。次用桃仁承气大下之﹐下後用香附三兩﹐蓬術﹑當歸身各一兩半﹐三稜﹑玄胡索﹑桂﹑大黃﹑靑皮俱醋制﹐靑木香﹑茴香﹑滑石﹑木通﹑桃仁各一兩﹐烏藥﹑甘艸﹑縮砂﹑檳榔﹑苦楝肉各半兩﹐木香﹑吳茱萸各二錢﹐分作二十帖﹐入新取牛膝濕者二錢﹐生薑五片﹐用荷葉湯煎服。服訖漸安。

﹝丹﹞經過後而作痛者﹐乃虛中有熱﹐所以作痛。

新荷姐﹐頭痛口漧﹐經行後身痛﹐腰甚痛。

生地白術芍藥﹝各一錢﹞芎歸身尾﹝各五分﹞黃柏﹝炒﹞甘艸﹝炙。各三分﹞水﹑少酒﹐煎服。

﹝《本》﹞治婦人月經壅滯﹐每發心腹臍痛不可忍﹐及治產後惡露不快﹐血上搶心﹐迷悶不省﹐气絕欲死者﹐

琥珀散

京三稜蓬莪術赤芍藥劉寄奴牡丹皮熟地官桂菊花眞蒲黃當歸﹝各一兩﹞上前五味﹐用烏豆一升﹐生薑半斤﹐切片﹐米醋四升﹐同煮豆爛爲度﹐焙漧。入後五味﹐同爲末。每服二錢﹐溫酒調下﹐空心食前服。一方不用菊花﹑蒲黃﹐用烏藥﹑玄胡索﹐亦佳。予家之祕方也。若是尋常血气痛﹐只一服﹐產後血衝心﹐二服便下。常服尢佳。予前後救人急切不少﹐此藥亦宜多合﹐以救人。

﹝《大》﹞

交加散

治榮衛不和﹐月經湛濁﹐逐散惡血﹐腹痛經血諸疾﹐並皆治之。

生薑﹝二斤﹞生地﹝二斤﹐二味制﹞白芍藥當歸桂心﹝各一兩﹞紅花﹝炒﹐無惡血不用﹞沒藥﹝另研。各半兩﹞蒲黃﹝隔紙炒﹞玄胡索﹝醋紙包﹐煨熱﹐用布擦去皮。各一兩﹞上將地黃汁炒生薑滓﹐薑汁炒地黃滓﹐各焙漧﹐用諸藥爲細末﹐每服三錢﹐溫酒調下。若月經不根據常﹐蘇木煎酒調下。若腰痛﹐糖酒調下。

﹝丹﹞瘀血。

香附﹝醋煮﹐四兩﹞桃仁﹝一兩﹞牡丹皮大黃﹝蒸﹞當歸﹝各一兩﹞川芎紅花﹝各半兩﹞瓦壠子﹝﹐醋煮一晝夜﹐二兩﹞上炊餅爲丸。空心﹐溫酒下三四丸。

交加地黃丸

治婦人經不調﹐血塊气痞﹐肚腹疼痛。

生地老姜﹝各一斤﹞玄胡索當歸川芎芍藥﹝各二兩﹞明沒藥木香﹝各一兩﹞桃仁﹝去皮尖﹞人參﹝各兩半﹞香附﹝半斤﹞上爲末﹐先以生薑汁浸地黃渣﹐以地黃汁浸生薑渣﹐曬漧﹐皆以汁盡爲度。共十一味﹐作一處曬漧﹐研爲末﹐醋糊爲丸﹐空心以姜湯下。

﹝《大》﹞

交加散

治婦人榮衛不通﹐經脈不調﹐腹中撮痛﹐气多血少﹐結聚爲﹐產後中風。

生地生薑﹝各五兩。各研取汁﹞上交互取汁浸一夕﹐各炒黃﹐漬汁盡爲度﹐末之。尋常腹痛﹐酒調下三錢﹐產後尢不可闕。

﹝丹﹞益母艸﹐一名天麻。未結子時﹐采一擔﹐以水五斗﹐煮半幹﹐去渣﹐再熬成膏﹐每用半小盞﹐和酒並薑汁﹐放開服之﹐大治污血及血經不調。經不及期者﹐血熱﹐四物湯加黃連。肥人不及日數而多痰者﹐血虛有熱﹐南星﹑白術﹑蒼術﹑黃連﹑香附﹑川芎作丸。

婦人患經血紫黑﹐一月兩次行﹐不思食﹐口漧苦﹐時發熱。

麥門冬當歸身白芍藥陳皮白術﹝各一兩﹞人參地黃茯苓﹝各半兩﹞木通﹝三錢﹞生甘艸﹝一錢﹞上分十二帖﹐食前熱飲下抑靑與點各十五。

﹝仲﹞帶下﹐經水不利﹐小腹滿痛﹐經一月再見者﹐

土瓜根散

主之。﹝亦主陰﹑腫疝。﹞土瓜根芍藥桂枝虫﹝各三分﹞上四味﹐杵爲散﹐酒服方寸匕﹐日三服。

﹝丹﹞經水過期血少﹐川芎﹑當歸﹑人參﹑白術﹐與痰藥。過期淡色者﹐痰多也﹐二陳湯加芎﹑歸。

過期紫色有塊﹐血熱也﹐必作痛﹐四物湯加香附﹑黃連。

﹝《脈》﹞師曰﹕脈微﹐血气俱虛﹐年少者﹐亡血也。乳子下利爲可﹐否者此爲居經﹐三月一來。師曰﹕寸口脈微而澀﹐微則衛气不足﹐澀則血气無餘。衛不足﹐其息短﹐其形燥。血不足﹐其形逆。榮衛俱虛﹐言語謬誤。趺陽脈浮而澀﹐澀則衛气虛﹐虛則短气咽燥而口苦﹐胃气澀則失液。少陰脈微而遲﹐微則無精﹐遲則陰中寒﹐澀則血不來﹐此爲居經﹐三月一來。問曰﹕婦人妊娠三月﹐師脈之﹐言此婦人非軀﹐今月經當下﹐其脈何類﹖何以別之﹖師曰﹕寸口脈衛浮而大﹐榮反而弱。浮大則气彊﹐反弱則少血﹐孤陽獨呼﹐陰不能吸﹐二气不停﹐衛降榮竭﹐陰爲積寒﹐陽爲聚熱﹐陽盛不潤﹐經絡不足﹐陰虛陽往﹐﹝一作「實」。﹞故令少血﹐時發灑淅﹐咽燥汗出﹐或溲稠數﹐多唾涎沫﹐此令重虛﹐津液漏泄﹐故知非軀﹐蓄煩滿血﹐月稟一經﹐三月一來﹐陰盛則瀉﹐名曰居經。﹝謂右脈浮大﹐左脈反弱也。﹞﹝海﹞

四物加黃芩湯

治經暴下。

四物湯﹝四兩﹞黃芩如腹痛﹐加黃連一兩。﹝夏月不去黃芩。﹞經水適來適斷﹐或有往來寒熱者﹐先服小柴胡湯以去其寒熱﹐後以四物湯和之。

﹝《本》﹞婦人血脈不調﹐往來寒熱﹐狀如勞倦。

當歸川芎甘艸黃官桂﹝去粗皮﹐各一兩﹞熟地白術白芍藥﹝各二兩﹞柴胡阿膠﹝各半兩﹞上爲細末﹐每服五錢﹐棗子一枚﹐水煎﹐空心溫服﹐白湯點服亦得。常服不生帶下﹐調血脈﹐養子宮﹐終身無病。

﹝垣﹞

升陽舉經湯

治經水不止﹐右尺脈按之空虛。是气血俱脫﹐大寒癥。輕手其脈數疾﹐舉指弦緊或澀﹐皆陽脫之癥﹐陰火亦亡。見熱癥於口鼻眼﹐或渴﹐此皆陰躁陽欲去也。當溫之﹑舉之﹑升之﹑燥之。此法大升浮血气﹐補命門之下脫也。諸藥言根﹐近苗處去苗便是。

柴胡根當歸根白術黃﹝各三錢﹞本﹝去土﹞羌活根防風根﹝各二錢﹞紅花白芍藥﹝各五分﹞獨活根﹝錢半﹞桃仁﹝去皮尖﹐研﹐十个﹞細辛﹝六分﹞川芎熟地﹝水中沈者﹞人參﹝去蘆﹞黑附子﹝炮﹐去皮臍﹞甘艸梢﹝炙。各一錢﹞肉桂﹝去皮﹐夏不用﹐秋冬用﹐五分﹞上爲粗末﹐每服二錢﹐水三盞﹐煎至八分﹐空心﹐稍熱服。

﹝《本》﹞治婦人病﹐多是月經乍多乍少﹐或前或後﹐時發疼痛﹐醫者一類呼爲經病﹐不曾說是陰勝陽﹐是陽勝陰﹐所以服藥少效。蓋陰气乘陽﹐則胞寒气冷﹐血不營運﹐經所謂天寒地凍﹐水凝成冰﹐故令乍少而在月後。若陽气乘陰﹐則血流散溢﹐經所謂天暑地熱﹐經水沸溢﹐故令乍多而在月前。當別其陰陽﹐調其血气﹐使不相乘﹐以平爲期。宜

紫石英丸

紫石英﹝研﹐水飛﹞禹餘糧﹝燒﹐醋淬﹞人參龍骨川烏頭﹝炮﹞桂心桑寄生杜仲﹝炒﹞五味子遠志澤瀉當歸石斛肉蓯蓉﹝酒浸﹞漧薑﹝各二兩﹞川椒牡蠣﹝﹞甘艸﹝各半兩﹞上爲末﹐煉蜜丸如桐子大。每服三十丸至五十丸﹐空心﹐食前服。

﹝《竹》﹞

芩心丸

治婦人四十九歲以後﹐天癸當住﹐每月卻行﹐或過多不止。

用黃芩心枝條者二兩﹐米泔浸七日﹐炙幹。又浸又炙﹐如此七次﹐爲末﹐醋丸如桐子大﹐每服七十丸﹐空心﹐溫酒送下﹐日進二服。

﹝《本》﹞治婦人天癸已過期﹐經脈不勻﹐或三四月不行﹐或一月再至﹐腰腹疼痛。《素問》云﹕七損八益。謂女子七數盡﹐而經不根據時者﹐血有餘也。不可止之﹐但令得根據時不腰痛爲善。宜此

當歸散

當歸川芎白芍藥﹝炒﹞黃芩﹝炒。各一兩﹞白術﹝半兩﹞上爲細末﹐每服二錢﹐酒調下﹐空心﹐食前﹐日三次服。卽去黃芩﹐加桂枝一兩。

﹝《脈》﹞問曰﹕婦人年五十數﹐一朝而淸血二三日不止﹐何以治之﹖師曰﹕此婦人前絕生﹐經水不下﹐今反淸血﹐此爲居經。不須治﹐當自止。經水下常五日止者﹐五日愈。

﹝《心》﹞月經不調﹕陰獨﹝三分﹐此穴大效﹐須待經定爲度﹐在足四指間三壯。﹞﹝《東》﹞又法﹕內踝下白肉際﹐靑脈上﹐灸隨年壯。

﹝《集》﹞又法﹕中極三陰交腎兪气海﹝《心》﹞經閉久﹐忽大崩﹐復又斷絕﹐復又大行不調者﹕丰隆﹝六分﹐止血。﹞石門﹝五分﹐斷經。﹞婦人五旬﹐經斷後再行﹐或多或少﹐或瘀或紅﹐並下腹中气滿如胎孕﹕天樞中脘气海﹝各五分﹐立愈。﹞﹝《甲》﹞婦人漏下﹐苦血閉不通﹐逆气脹﹐血海主之。女子胞中痛﹐月水不以時休止﹐天樞主之。

﹝《千金》作腹脹﹐腸鳴﹐气上衝胸。﹞小腹脹滿﹐痛引陰中﹐月水至則腰脊痛﹐胞中瘕﹐子門有寒﹐引髕髀﹐水道主之。﹝《千金》「引髕髀」作「大小便不通」。﹞

卷之三十四婦人部調經

經閉

﹝丹﹞血枯經閉者﹐四物湯加桃仁﹑紅花。陰虛經脈久不通﹐小便短澀身疼者﹐四物加蒼術﹑牛膝﹑陳皮﹑生甘艸﹐作湯。又用蒼莎丸加蒼耳﹑酒芍藥爲丸﹐就煎前藥﹑吞下。

上丹溪治血枯大法。

﹝垣﹞經閉不行有三﹐補前人之闕。婦人脾胃久虛﹐形體羸弱﹐气血俱衰﹐而致經水斷絕不行﹐或病中消胃熱﹐善食漸瘦﹐津液不生。夫經者﹐血脈津液所化﹐津液旣絕﹐爲熱所爍﹐肌肉漸瘦﹐時見渴燥﹐血海枯竭﹐病名曰血枯經絕。宜瀉胃之燥熱﹐補益气血﹐經自行矣。此癥或經適行而有子﹐子亦不安﹐爲胎病者有矣。﹝此中焦胃熱結也。﹞或心包脈洪數﹐躁作時見﹐大便祕澀﹐小便𨿽淸不利﹐而經水閉絕不行﹐此乃血海漧枯。宜調血脈﹐除包絡中火邪﹐而經自行矣。﹝此下焦胞脈熱結也。﹞或因勞心﹐心火上行﹐月事不來者﹐胞脈閉也。包脈者﹐屬於心而絡於胞中。今气上迫肺﹐心气不得下通﹐故月事不來。宜安心補血瀉火﹐經自行矣。﹝此上焦心肝肺熱結也。﹞裴澤之夫人病寒熱﹐月事不至者數年﹐又加喘嗽﹐醫者率以蛤蚧﹑桂附投之。曰﹕不然。夫人病陰﹐爲陽所搏﹐溫劑太過﹐故無益反害﹐投以涼劑﹐涼血和血藥則行矣。已而果然。

﹝潔﹞女子月事不來者﹐先瀉心火﹐血自下也。《內經》曰﹕二陽之病發心脾﹐有不得隱曲﹐故女子不月﹐其傳爲風消。王注曰﹕大腸胃熱也﹐心脾受之﹐心主血﹐心病則血不流﹐脾主味﹐脾病則主味不化﹐味不化則精不足﹐故其病則不能隱曲。脾土已虧﹐則風邪勝而气愈消也。又經曰﹕月事不來者﹐胞脈閉也。胞脈屬於心﹐絡於胞中。今气上迫肺﹐心气不得下通﹐故月事不來。先服降心火之劑﹐後服《局方》中五補丸﹐後以衛生湯治脾養血也。

﹝《局》﹞

五補丸

補諸虛﹐安五臟﹐堅骨髓﹐養精神。

熟地人參牛膝﹝酒浸﹐去蘆﹐焙漧﹞白茯苓地骨皮﹝各等分﹞上爲細末﹐煉蜜丸如桐子大﹐每服三五十丸﹐溫酒下﹐空心服。

衛生湯

當歸白芍藥﹝各二兩﹞黃﹝三兩﹞甘艸﹝一兩﹞上爲末﹐每服半兩﹐水二盞﹐煎至一盞﹐溫服﹐空心。如虛者﹐加人參一兩。

上東垣﹑潔古治血枯之法﹐皆主於補血瀉火也。補血者﹐四物之類。瀉火者﹐東垣分上中下﹐故火在中則善食消渴﹐治以調胃承气之類﹔火在下則大小祕澀﹐治以玉燭之類﹐玉燭者﹐四物與調胃承气等分也﹔火在上則得於勞心﹐治以芩﹑連及三和之類﹐三和者﹐四物﹑涼膈﹑當歸等分也。潔古先服降心火之劑者﹐蓋亦芩﹑連﹑三和﹑玉燭之類﹐後服五補﹑衛生者﹐亦補气之劑也。

﹝《素》﹞帝曰﹕有病胸脇支滿者﹐妨於食﹐病至則先聞腥臊臭﹐出淸液﹐先唾血﹐四肢淸﹐目眩﹐時時前後血﹐病名爲何﹖何以得之﹖岐伯曰﹕病名血枯。此得之少年時有所大脫血﹐若醉入房中﹐气竭肝傷﹐故月事衰少不來也。帝曰﹕治之柰何﹖岐伯曰﹕以四烏骨﹑一茹﹐二味並合之﹐丸以雀卵﹐大如小豆﹐以五丸爲後飯﹐飲以鮑魚汁﹐利腸中及傷肝也。﹝腹中論王注云﹕烏魚骨主血閉﹐茹主散惡血﹐雀卵主血痿﹐鮑魚主瘀血。河間《宣明論方》烏骨﹑茹各等分﹐雀卵不拘數﹐和丸小豆大﹐每服五丸至十丸﹐煎鮑魚湯下﹐食後日三服﹐壓以美膳。﹞上岐伯河間治血枯之法。

﹝《脈》﹞問曰﹕婦人病下利而經水反斷者﹐何也﹖師曰﹕但當止利﹐經自當下﹐勿怪。所以利不止而血斷者﹐但下利亡津液﹐故經斷。利止﹐津液復﹐經當自下。問曰﹕婦人病經水斷一二月﹐而反經來﹐今脈反微澀﹐何也﹖師曰﹕此前月中若當下利﹐故令妨經。利止﹐月經當自下﹐此非軀也。婦人血下﹐咽漧而不渴﹐其經必斷。此榮不足﹐本自有微寒﹐故不引飲。渴而引飲者﹐津液得通﹐榮衛自和﹐其經必復下。

﹝仲﹞婦人之病﹐因虛﹑積冷﹑結气﹐爲諸經水斷絕﹐至有歷年﹐血寒積結﹐胞門寒傷﹐經絡凝堅。在上嘔吐涎沫久成肺癰﹐形體損分﹔在中盤結﹐繞臍寒疝﹐或兩脇疼痛﹐與髒相連﹐或結熱中﹐病在關元﹐脈數無瘡﹐肌若魚鱗﹐時著男子﹐非止女身﹔在下未多﹐經候不勻﹐令陰掣痛﹐少腹惡寒﹐或引腰脊﹐下根气沖﹐气沖急痛﹐膝脛疼煩﹐奄忽眩冒﹐狀如厥癲﹐或有憂慘﹐悲傷多嗔﹐此皆帶下﹐非有鬼神。久則羸瘦﹐脈虛多寒﹐三十六病﹐千變萬端。審脈陰陽﹐虛實緊弦﹐行其鍼藥﹐治危得安。

其𨿽同病﹐脈各異源﹐子當辧記﹐勿謂不然。

﹝丹﹞經候過期不行﹐杜牛膝搗汁大半鐘﹐以玄胡末一錢﹐香附末﹑枳殼末各半錢﹐早調服。

﹝《大》﹞

萬病丸

治經事不來﹐繞臍痛。

漧漆﹝杵碎﹐炒煙盡﹞牛膝﹝去苗﹐酒浸一宿﹐焙漧﹐一兩﹞上爲末﹐以生地黃汁一升﹐入二味藥末銀器內﹐慢火熬可丸﹐卽丸如桐子大。每服二丸﹐空心﹐米飲或溫酒下。

療月水不利﹐臍下憋逆﹐气脹滿﹐欲嘔﹐不得睡。﹝憋﹐伴列切﹐急也。﹞當歸﹝四錢﹞漧漆﹝三錢﹐炒煙盡﹞上爲末﹐煉蜜丸如桐子大。空心﹐溫酒下十五丸。

治月經壅滯﹐臍腹痛。

當歸玄胡索上爲粗末﹐每服三錢﹐姜三片﹐水一鐘半﹐煎至七分﹐去渣稍熱服。

小腸移熱於大腸﹐爲伏瘕﹐爲沈。﹝全文見診病傳變王注云﹕血澀不利則月事沈滯而不行。﹞﹝《聖》﹞治婦人月水滯澀不快﹐結成瘕塊﹐筋脹大欲死。用馬鞭艸根苗五斤﹐銼細﹐水五斗﹐煎至一斗﹐去渣﹐別以淨器盛﹐熬成膏﹐食前溫酒調下半匙。﹝本艸云﹕馬鞭艸辛涼破血瘕。﹞﹝羅﹞

血極膏

治婦幹血气。

以川大黃爲末﹐用釅醋熬成膏子﹐丸如雞頭大﹐每服一丸﹐熱酒化開﹐臨臥溫服。大便利一二行後﹐紅脈自下。是婦人之仙藥也﹐加當歸頭。

﹝仲﹞婦人經水不利﹐抵當湯主之。﹝亦治男子膀胱滿急有瘀血者。方見傷寒。﹞上經一節﹐方三首﹐皆治污血有熱而經閉。前一方輕劑﹐後二方重劑也。

﹝云﹞

紅花當歸散

治婦人經候不行﹐或積瘀血﹐腰腹疼痛﹐及室女月經不通。

紅花當歸尾紫葳牛膝甘艸蘇木﹝細銼。各二兩﹞白芷﹝一兩半﹞赤芍藥﹝八兩﹞劉寄奴﹝五兩﹞桂心﹝一兩半﹞上爲細末﹐空心﹐熱酒調三錢服之﹐食前臨臥再服。若久血不行﹐濃煎紅花﹐酒下。孕婦休服。

牛膝散

治婦人月水不利﹐臍腹痛。

牛膝﹝一兩﹞桂心赤芍藥桃仁玄胡索當歸牡丹皮川芎木香﹝各七錢半﹞上每服方寸匕﹐爲極細末﹐溫酒調下﹐食前。

溫經湯

若經道不通﹐繞臍寒痛﹐脈沈緊﹐宜此及桂枝桃仁湯﹑萬病丸。

當歸川芎芍藥桂心牡丹皮蓬莪術﹝各半兩﹞人參甘艸牛膝﹝各一兩﹞上咀﹐每服五錢﹐水一盞半﹐去渣溫服。

桂枝桃仁湯方﹝見調經。﹞

牡丹皮散

治婦人月水不利﹐臍腹疼痛。

牡丹皮大黃﹝炒。各一兩﹞赤芍藥生地黃桃仁當歸桂心赤茯苓白術﹝各七錢半﹞石葦﹝去毛﹞木香﹝各半兩﹞上咀﹐每服五錢﹐水一盞半﹐生薑三片﹐煎至七分﹐去渣﹐空心溫服。

﹝《本》﹞治婦人室女月候不通﹐疼痛或成血瘕﹐

通經丸

桂心靑皮﹝去白﹞大黃﹝炮﹞漧薑川椒川烏蓬莪術漧漆當歸桃仁﹝各等分﹞上爲末﹐先將四錢用米醋熬成膏﹐和餘六錢末成劑臼中杵﹐丸如桐子大﹐曬漧。每服二十丸﹐用淡醋湯下﹐加至三十丸﹐溫酒亦得﹐空心﹐食前服。

上方六首﹐皆治污血有寒而經閉。前四方輕劑﹐後二方重劑也。

﹝《大》﹞治月水不通﹐屢試有驗。濃朴不以多少﹐薑汁炙香﹐細切﹐濃煎去渣﹐空心服﹐不過三四劑瘥。﹝形實气盛者宜之。﹞﹝丹﹞積痰傷經不行﹐夜則妄語。

栝蔞子﹝一兩﹞黃連﹝半兩﹞吳茱萸﹝十兩﹞桃仁﹝五十个﹞紅曲﹝二錢﹞縮砂﹝三兩﹞山楂末上生薑研﹐炊餅爲丸。

軀脂滿﹐經閉﹐導痰湯加芎﹑連。不可服地黃﹐如用﹐薑汁炒。﹝導痰湯卽二陳加枳實﹑黃連是也。﹞楊村婦人﹐年二十餘﹐兩年經閉﹐食少﹐乏力。

黃連﹝二兩﹞白術﹝一錢半﹞陳皮滑石﹝各一錢﹞黃芩﹝半兩﹞木通﹝三分﹞桃仁﹝十二个﹞甘艸﹝炙些﹞上丹溪治痰結胸腹而經閉之法﹐皆用輕劑導痰降火也。

經云﹕气上迫肺﹐則心气不得下通﹐故月事不來﹐今用連﹑朴之類導痰降火﹐使不上迫於肺﹐故心气下通而月事來也。丹溪治一婦人﹐久瘧食少﹐經閉﹐兩手無脈。每日與三花神佑丸十餘粒﹐津咽之。月餘食進脈出﹐又半月脈愈﹐又一月經行﹐亦此意也。詳見久瘧。予嘗體丹溪之意﹐治陳氏婦﹐二十餘歲﹐形肥痞塞不食﹐每日臥至未牌﹐喫一盞薄粥﹐喫粥後必吐水半碗﹐仍復臥﹐經不通三月矣。前番曾暗通黑色﹐脈之辰時寸關滑﹐皆有力﹐午後關滑寸不滑。詢之因乘怒飲食而然。遂以白術一兩半﹐濃朴﹑黃連﹑枳實各一兩﹐半夏﹑茯苓﹑陳皮﹑山楂﹑人參﹑滑石各八錢﹐縮砂﹑香附﹑桃仁各半兩﹐紅花二錢﹐分作十帖﹐每日服一帖﹐各入薑汁二蜆殼。間三日以神佑丸﹑神祕沈香丸微下之﹐至十二日吐止﹐食漸進﹐四十日平復如故。又汪氏婦﹐五十餘﹐形瘦﹐亦痞不食﹐吐水﹐經不通﹐以前藥方加參﹑術﹑歸爲君﹐煎熟﹐入竹瀝半盞﹐薑汁服之﹐但不用神佑丸下﹐亦平復。若咳嗽寒熱而經閉者﹐當於咳門濕痰條求之。

﹝子和﹞凡婦人月事不來﹐用茶調散吐之﹐次用玉燭散﹑芎歸湯﹑三和湯﹑桂苓白術散之類降心火﹐益腎水﹐開胃進食﹐分陰陽利水道之藥也。

一婦人月事不行﹐寒熱往來﹐口漧頰赤﹐飲食少﹐旦暮間咳一二聲﹐諸醫皆用虻虫﹑水蛭﹑漧漆﹑砂﹑芫靑﹑紅娘子﹑沒藥﹑血竭之類﹐惟戴人不然。曰﹕古方𨿽有此法﹐柰病患服之必臍腹發痛﹐飲食不進。乃命止藥﹐飲食稍進。《內經》曰﹕二陽之病發心脾。心受之則血不流﹐故女子不月。旣心受積熱﹐宜抑火升水﹐流濕潤燥﹐開胃誘食。乃湧出痰一二升﹐下泄水五六行﹐濕水上下皆去﹐血气自然湍流﹐月事不爲水濕所隔﹐自根據期而至矣。亦不用虻虫﹑水蛭之類有毒之藥﹐如用之﹐則月經總來﹐小溲反閉﹐他癥生矣。凡精血不足﹐宜補之以食﹐大忌有毒之藥偏勝﹐而致夭閼多矣。

一婦人年三十四歲﹐經水不行﹐寒熱往來﹐面色痿黃﹐唇焦頰赤﹐時咳三二聲。問其所服之藥﹐黑神散﹑烏金丸﹑四物湯﹑燒肝散﹑鱉甲散﹑建中湯﹑寧肺散﹐鍼艾千百﹐轉劇。家人意倦﹐不欲求治。戴人憫之﹐先湧痰五六升﹐午前湧畢﹐午後食進﹐余癥悉除。後三日復輕湧之﹐又去痰一二升﹐食益進﹐不數日又下通經散﹐瀉訖一二升﹐後數日﹐去死皮數重﹐小者如麩片﹐大者如葦膜。不一月經水自行﹐神气大康矣。

月事不來者﹐胞脈閉也。胞脈者﹐屬心而絡於胞中。今气上迫肺﹐心气不得下通﹐故月事不來也。﹝全文見水腫胃病﹐見診病息奔條。﹞﹝《大》﹞室女月水不來。用雄鼠屎一兩﹐燒存性﹐爲細末﹐空心﹐溫酒調下一錢﹐神效。

﹝海﹞

掌中金丸

治婦人幹血气。

穿山甲﹝炮﹞甘艸苦丁香川椒苦葶藶白附子豬牙皂角艸烏頭﹝各三錢﹞巴豆﹝一錢﹐全用﹐研﹞上爲細末﹐生蔥絞汁﹐和丸彈子大。每用一丸﹐新綿包之﹐內陰中﹐一日卽白﹐二日卽赤﹐三日卽血﹐神效。

﹝仲﹞婦人經水閉不利﹐髒堅癖不止﹐中有幹血﹐下白物﹐

礬石丸

主之。

礬石﹝三錢﹐燒﹞杏仁﹝一分﹞上二味﹐末之﹐煉蜜丸棗核大﹐五內中﹐劇者再納之。

﹝《心》﹞經脈不通﹐已有寒熱﹐此穴大效。三陰交﹝三分﹐立有效。如疼時乃經脈要通也。﹞﹝《摘》﹞經脈不通﹝《心術》同﹕﹞曲池﹑支溝﹑三里﹑三陰交﹝此四穴壅塞不通則瀉之﹐如虛耗不行則補之。﹞﹝《集》﹞月經斷絕﹕中極﹑三陰交﹑腎兪﹑合谷。

﹝東﹞又法﹕四滿﹝在丹田傍一寸半。﹞﹝《心》﹞經脈不通﹐變成瘕癥﹐飲食如常﹐腹漸大如蠱﹕气海﹝用鍼通管去其瀉水惡物﹞陰交﹝取法亦如上﹐去其惡物﹞﹝《甲》﹞月水不通﹐奔豚泄气上下引腰脊痛﹐气穴主之。女子不下月水﹐照海主之。婦人少腹堅痛﹐月水不通﹐帶脈主之。月水不利﹐見血而有身則反敗﹐及乳腫﹐臨泣主之。

﹝《脈》﹞師曰﹕有一婦人﹐將一女子年十五所來診﹐言女子年十四時﹐經水自下﹐今經反斷。其母言恐怖。師曰﹕若是夫人親女﹐必夫人年十四時亦以經水下﹐所以斷﹐此爲避年﹐勿怪﹐後當自下。

腎脈微澀爲不月。﹝全文見虛實門。﹞二陽之病發心脾﹐有不得隱曲﹐女子不月﹐其傳爲息奔者﹐死不治。﹝全文見診病傳變。﹞

卷之三十四婦人部調經

血崩

血崩兼心痛者。﹝見心痛門。﹞﹝丹﹞紫色成塊者﹐血熱﹐四物加黃連﹑柴胡之類。气虛血虛者﹐皆於四物內加參﹑。急則治其標﹐白芷湯調百艸霜﹐甚者棕櫚灰。後用四物加炒漧薑調理﹐因勞者用人參帶升補藥﹐因熱者用黃芩﹐因寒者用炒漧薑。

丹溪云﹕涎郁胸中﹐淸气不升﹐故經脈壅遏而降下﹐非開涎不足以行气﹐非气升則血不能歸隧道﹐此論血泄之義甚明。蓋開胸膈濁涎﹐則淸气升﹐淸气升則血歸隧道不崩矣。故其癥或腹滿如孕﹐或臍腹痛﹐或血結成片﹐或血出則快﹐止則悶﹐或臍上動。其治法宜開結痰﹐行滯气﹐消污血。

江氏婦﹐三十五六歲﹐墮胎後血不止﹐食少中滿﹐倦怠不起﹐躁煩﹐六脈沈大而數﹐重取微弦。予作怒气傷肝﹐感動胃气。遂於二陳湯加川芎﹑白術﹑縮砂﹐二十帖而安。

﹝仲﹞

旋復花湯

治半產漏下﹐脈弦而大。

旋復花﹝三兩﹐本艸云﹕主畱飲結气﹞蔥﹝十四莖﹞新絳﹝少許﹞上三味﹐以水三升﹐煮取一升﹐頓服之。

﹝《千》﹞治婦人崩中下血不止。以衣中白魚﹑僵蠶等分爲末﹐以井花水服之﹐日三服﹐瘥。

上三方開痰。

﹝羅﹞

備金散

治婦人血崩不止。

香附子﹝四兩﹐炒﹞當歸尾﹝一兩二錢﹞五靈脂﹝一兩﹐炒﹞上爲細末﹐每服五錢﹐醋調﹐空心服﹐立效。

﹝《本》﹞治下血不止﹐或成五色崩漏。方用香附子﹐舂去皮毛﹐中斷之﹐略炒爲末﹐每服二錢﹐用淸米飲調下。此方徐朝奉傳。其內人有是疾﹐徧服藥不效﹐後服此方遂愈。須久服爲佳。亦治產後腹痛﹐大是婦人仙藥﹐常服益血調气。

﹝《大》﹞

醋附丸

治崩漏帶下﹐積聚瘕﹐臍腹痛。

用香附子不以多少﹐擦去毛﹐用好醋煮出﹐焙碾末﹐醋煮糊爲丸如桐子大﹐每服三十丸﹐米飲送下﹐無時。婦人數墮胎者﹐此藥尢妙。一方用香附子﹑白芷爲丸。

縮砂散

治血崩。

用縮砂仁不以多少﹐於新瓦上炒香﹐爲細末﹐米飲調下三錢。

上四方行滯气。

﹝世﹞治血崩。用榦荷葉濃煎湯一碗﹐空心服之﹐立愈。或調醋炒香附末﹐尢妙。

﹝云﹞治血崩不止。五靈脂二錢﹐炒熟﹐加當歸酒同煎﹐或水酒﹑童便各半盞﹐同煎服。一方﹐五靈脂半生半熟爲末﹐酒調服。一方﹐水煎五靈脂半幹﹐去渣﹐澄淸﹐再煎成膏﹐入神曲末﹐爲丸如桐子大﹐空心溫酒下二三十丸﹐便止。

又方鹿茸﹝醋炙﹞當歸﹝各二錢﹞蒲黃﹝半兩﹐炒﹞上三味爲末﹐溫酒調下五錢匕﹐日三服。

﹝仲﹞桂枝茯苓丸治婦人有﹐在臍上動﹐下血不止。﹝方見胎動下血。﹞上四方消污血。

﹝垣﹞

當歸芍藥湯

治婦人經脈漏下不止﹐其色鮮紅﹐時值七月處暑之間﹐先因勞役﹐脾胃虛弱﹐气短逆﹐自汗不止﹐身熱悶亂﹐惡見飲食﹐亦不思食﹐沈困懶倦﹐四肢無力﹐大便時瀉﹔後復因心气不足﹐其經脈再下不止﹐惟覺气下脫﹐其元气逆上全無﹐惟覺心腹中气不行﹐气短則不能言﹐是無力以言﹐非懶語也﹐此藥主之。

黃﹝一錢半﹞白術蒼術﹝泔浸﹐去皮﹞當歸身白芍藥﹝各五錢﹞甘艸﹝炙﹞生地﹝各三分﹞柴胡﹝二分﹞熟地黃陳皮﹝去白。各五分﹞上十味爲粗末﹐作二服﹐水煎﹐去渣熱服﹐空心。一服之後漸減﹐次日諸癥悉去﹐頓喜飲食。所以者何﹖蓋气通而聞飲食之香﹐得平康故也。

﹝仲﹞婦人陷經﹑漏下黑不解﹐

膠姜湯

主之。卽

芎歸膠艾湯

芎阿膠甘艸﹝各二兩﹞艾葉當歸﹝各三兩﹞芍藥﹝四兩﹞熟地黃上七味﹐以水五升﹐淸酒三升﹐合煮取三升﹐去渣﹐納膠令消盡﹐溫服一升﹐日三服。不瘥更作。

﹝一云加漧薑一兩﹐胡洽治婦胞動無漧薑。﹞﹝海﹞四物膠艾湯。﹝方見婦人門大法條。﹞﹝垣﹞

益胃升陽湯

治血脫﹐益气﹐古人之法也。先補胃气﹐以助生長﹐故曰陽生陰長﹐諸甘藥爲之先務。舉世皆以爲補气﹐殊不知甘能生血﹐此陽生陰長之理也﹐故先理胃气﹐人之一身﹐納谷爲寶。

黃﹝二錢﹞人參﹝有嗽者去之﹞神曲﹝炒﹐各一錢半﹞升麻柴胡﹝各五分﹞白術﹝三錢﹞當歸身﹝酒浸﹞甘艸﹝炙﹞陳皮﹝各一錢﹞生黃芩﹝二錢﹐瀉盛暑之伏金肺逆﹐秋涼不用﹞一方用生地。

上粗末﹐每服三錢或五錢﹐如食添﹐再加之。如食減﹐已定三錢內更減之﹐不可多服。每服二錢﹐水煎去渣熱服。如腹痛﹐每服加白芍藥二分﹐中桂少許。如渴口漧﹐加漧葛二分。如嗽﹐去人參。服不計時候。﹝蓋先服此益胃气升陽湯﹐不止﹐卻服後方柴胡調經湯﹐大舉大升之也。﹞宣徳侯經歷家人病崩漏﹐醫莫能效。切脈之後﹐且以紙疏其癥﹐至四十餘種﹐爲制調經升陽除濕湯療之。

明日而十減其八﹐前後五六日良愈。

調經升陽除濕湯

治女子漏下惡血﹐月事不調﹐或暴崩不止﹐多下水漿之物。皆由飲食不節﹐或勞傷形體﹐或素有心气不足﹐因飲酒勞倦﹐致令心火乘脾。其人必怠惰嗜臥﹐四肢不收﹐困倦乏力﹐無气以動﹐气短上气﹐逆急上衝﹐其脈緩而弦急﹐按之洪大﹐皆中指下得之。脾土受邪也。脾主滋榮周身者也﹐心主血﹐血主脈﹐二者受邪﹐病皆在脈。脈者血之府也﹐人者脈之神也﹐心不主令﹐胞絡代之﹐故曰心之脈主屬心系。心系者﹐胞絡命門之脈也﹐主月事生孕。皆由脾胃虛而心胞乘之﹐故漏下血水不調也。況脾胃爲陰陽之根蒂﹐當除濕去熱﹐益風气上伸以勝其濕。又云﹕火郁則發之。

柴胡防風甘艸﹝炙﹞本升麻﹝各一錢﹞羌活蒼術黃﹝各一錢半﹞獨活﹝五分﹞當歸﹝酒浸﹐五分﹞蔓荊子﹝七分﹞上咀﹐水五大盞﹐煎至一大盞﹐去渣﹐稍熱服。空心服藥畢﹐待少時﹐以早膳壓之。可一服而已。如灸足太陰脾經中血海穴二七壯﹐或三七壯﹐立已。此藥乃從權衡之法﹐用風勝濕﹐爲胃气下陷而气迫於下﹐以救其血之暴崩也。若病愈經血惡物已盡﹐主病𨿽除﹐後必須以黃﹑甘艸﹑人參﹑當歸之類數服以補之﹐於補气升陽湯中加和血藥是也。若經血气惡物下之不絕﹐尢宜救其根源﹐治其本經﹐只益脾胃﹐退心火之亢﹐乃治其根蒂也。若遇夏月白帶下脫漏不止﹐宜用此湯﹐一服立止。

柴胡調經湯

治經水不止﹐鮮血﹐項筋急﹐腦痛﹐脊骨彊痛﹐不思飲食。

羌活獨活本升麻﹝各五分﹞蒼術﹝一錢﹞柴胡根﹝七分﹞葛根當歸身甘艸﹝炙。各三分﹞紅花﹝少許﹞上咀﹐作一服﹐水煎﹐去渣﹐稍熱空心服﹐微汗立止。

一婦人經候黑血凝結成塊﹐左廂有血瘕﹐水瀉不止﹐谷食有時一化﹐有時不化﹐至今歲四月﹐血塊暴下﹐並水注俱作﹐是前後二陰有形之血脫竭於下。旣久﹐經候尢不調﹐水瀉日見三兩行﹐食罷心煩不快﹐飲食減少﹐甚至瘦弱。東垣先生曰﹕夫聖人治病﹐必本四時升降浮沈之理﹐權變之宜。若不本四時﹐以順爲逆﹐非其治也。

且治之大法﹐必先歲气﹐無伐天和﹐無盛盛﹐無虛虛﹐遺人夭殃﹔無致邪﹐無失正﹐絕人長命。故聖人云陽盛陰虛﹐下之則愈﹐汗之則死。陰盛陽虛﹐汗之則愈﹐下之則死。大抵聖人立法﹐各自有義。且如升陽或發散之劑﹐是助春夏之陽气﹐令其上升﹐乃瀉秋冬收藏殞殺寒涼之气﹐此病是也。當用此法治之﹐乃升降浮沈之至理也。夫天地之气﹐以升降浮沈﹐乃從四時﹐如治病逆之﹐則殺人矣。故經云順天者昌﹐逆天者亡。可不畏哉﹗夫人之身亦有天地四時之气﹐不可止認在外﹐人體亦同天地也。今經漏不止﹐是前陰之气血已下脫矣﹔水瀉又數年不愈﹐是後陰之气血又下陷矣。後陰者主有形之物也﹐前陰者精气之門戶﹐俱下竭﹐是病患周身之气常行秋冬之令。陰主殺﹐此等收藏之病是也。陽生陰長﹐春夏是也﹐在人身之中﹐令气升浮者﹐穀气上行是也。旣病﹐則周身血气皆不生長﹐穀气又不升﹐其肌肉消少﹐是兩儀之气俱將絕矣。旣下元二陰俱脫﹐血气消竭﹐假令當日元是熱癥﹐今下焦久脫﹐已化爲寒矣。此病久沈久降﹐寒濕太勝﹐當急救之。瀉寒以熱﹐降濕以燥﹐大升大舉﹐以助長生﹐補養气血﹐不致偏枯。聖人立治之法﹐云﹕濕气大勝﹐以所勝治之。助甲風木上升是也。

故經云風勝濕﹐是以所勝平之也。當調和胃气﹐次用白術之類﹐以燥其濕而滋元气。如其不止﹐後用風藥﹐以風勝濕﹐此之謂也。此藥便是大舉大升﹐以助春夏二濕之久陷下之至治也。又一本云﹕此病次用四物﹐隨濕癥加減。

﹝《大》﹞

獨聖散

治婦人血崩不止。

用防風去蘆﹐不以多少﹐爲細末﹐酒煮白面﹐淸調下二錢﹐空心食前﹐日二服﹐更以面作糊﹐酒投之極驗。

治血崩。夏枯艸爲細末﹐每服二錢﹐米飲調下﹐無時服。

﹝《千》﹞治崩中不止。芎八兩﹐淸酒五升﹐煎至二升半﹐分三服。不耐者﹐徐徐進之。﹝義云﹕芎不可久服﹐令人暴死。﹞上大舉大升之劑治崩﹐脈沈弦而洪﹐或沈細而數者﹐皆胃气下陷也。或崩而又久瀉者﹐亦胃气下陷也。

故舉之升之﹐其病愈也。

﹝垣﹞經水漏不住有二﹐補前人之闕。婦人脾胃虛損﹐致命門脈沈細而數疾﹐或沈弦而洪大有力﹐寸關脈亦然﹐皆由脾胃有虧﹐下陷於腎。與相火相合﹐濕熱下迫﹐經漏不止﹐其色紫黑﹐如夏月腐肉之臭。中有白帶者﹐脈必弦細﹐寒作於中。有赤帶者﹐其脈洪數﹐病熱明矣。必腰痛或臍下痛﹐臨經欲行而先發寒熱往來﹐兩脇急縮﹐兼脾胃癥出見﹐或四肢困熱﹐心煩悶不得眠臥﹐心下急﹐宜大補脾胃而升降气血﹐可一服而愈。或先貴而後賤﹐或先富而後貧﹐病名脫營者﹐心气不足﹐其火大熾﹐旺於血脈之中﹐又致脾胃飲食失節﹐火乘其中﹐形質肌肉顏侶不病者﹐此心病也﹐不形於脈。故脾胃飲食不調﹐其癥顯矣。而經水不時而下﹐或適來適斷﹐暴下不止。治當先說惡死之言﹐勸諭令懼死而心不動﹐以大補血气之藥補養脾胃﹐微加鎭墜心火之藥治其心﹐補陰瀉陽﹐經自止矣。痿論云﹕悲哀太甚﹐則胞絡絕﹐胞絡絕則陽气內動﹐發則心下崩。﹝數溲血也。故經曰﹕大經空虛﹐發則肌痺﹐傳爲脈痿﹐此之謂也。﹞丁未年冬﹐郭大方來說﹐其妻經水暴崩不止﹐先曾殞身失血﹐自後一次經數日而來﹐今次不止﹐其人心窄性急多驚。以予料之﹐他日必因心气不足﹐飲食失節得之。大方曰﹕容到彼。診得掌中寒﹐脈沈細而緩﹐間而沈數﹐九竅微不利﹐四肢無力﹐上喘﹐气短促﹐口鼻气皆不調﹐果有心气不足﹐飲食失節﹐脾胃虛弱之證。胃脘當心而痛﹐左脇下急縮有積﹐當臍有動气﹐腹中鳴﹐下气﹐大便難﹐諸虛證極多﹐不能盡錄。擬先治其本﹐余證可以皆去。與安心定志﹐鎭墜其驚﹐調和脾胃﹐大益元气﹐補其血脈﹐養其心神﹐以大熱之劑﹐去其冬寒凝在皮膚內﹐少加生地黃﹐去命門相火﹐不令四肢痿弱﹐

黃當歸人參湯

黃﹝一錢﹞當歸﹝一錢半﹞人參﹝一錢﹞陳皮﹝五分﹞艸豆蔻﹝七分﹞神曲﹝半錢﹐消食﹐去脾胃寒﹞黃連﹝一錢﹐鎭心驚﹞杏仁﹝九个﹐研如泥﹞麻黃﹝一錢﹐不去節﹐表閉汗﹞桂枝﹝半錢﹐必先歲气﹐無代天和也﹞生地﹝三分﹐去腎火﹐大去冬月相火之旺﹞上爲粗末﹐水三大盞﹐先煮麻黃數沸﹐去渣﹐入前藥同煎至一大盞﹐於巳午之前﹐食消盡服之。其胃脘痛﹐乃胃上有客寒﹐與大熱藥﹐艸豆蔻丸一十五丸﹐其痛立止。再與肝之積藥﹐除其積之根源而愈。

上虛挾積滯而崩。嘗治一老婦人血崩不止﹐流流不絕﹐滿牀皆血﹐起牀不得者三月矣。腹滿如孕。予作虛挾痰積﹑污血治之。用四物四兩﹐參﹑術各一兩﹐甘艸半兩﹐以治虛﹔香附三兩﹐半夏兩半﹐茯苓﹑陳皮﹑枳實﹑縮砂﹑玄胡各一兩﹐以破痰積污血。分二十帖﹐每帖煎加榦荷葉﹑側柏葉湯再煎服之﹐服盡良愈。今再不發﹐神效。

﹝云﹞

柏黃散

療經血不止。

黃芩﹝一兩二錢半﹞側柏葉蒲黃﹝各一兩﹞伏龍肝﹝一兩﹞上咀﹐用水二升﹐煎取八合﹐分爲二服。

又方治患崩中不止﹐結作血片﹐如雞肝色碎爛。

芎﹝十二分﹞阿膠靑竹茹﹝各八分﹞續斷地楡小薊根﹝各三分﹞當歸﹝六分﹞生地伏龍肝﹝各十一分﹞上用水九盞﹐煮取三盞﹐去渣﹐分作三服。

﹝《衍》﹞治婦人血露。蠶砂一兩﹐炒伏龍肝半兩﹐阿膠一兩﹐同爲末﹐溫酒調﹐空心﹐二三錢﹐以知爲度﹝《大全》名無比散﹐無阿膠。﹞﹝羅﹞

伏龍肝散

治气血勞傷﹐衝任脈虛﹐經水非時忽然崩下﹐或如豆汁﹐或成血片﹐或五色相雜﹐或赤白相兼﹐臍腹冷痛﹐經久未止﹐令人黃瘦﹐口漧﹐飲食減少﹐四肢無力﹐虛煩驚悸。

伏龍肝﹝一兩﹞甘艸﹝半兩﹞赤石脂﹝一兩﹞芎﹝三兩﹞肉桂﹝半兩﹞熟地﹝二兩﹞當歸漧薑﹝各七錢半﹞艾葉﹝二兩﹐微炒﹞麥門冬﹝去心﹐一兩半﹞上件爲粗末﹐每服四錢﹐棗二枚﹐水同煎。

上四方伏龍肝例﹐蓋燥可去濕也。前二方去濕熱﹐後二方去寒濕。按伏龍肝爲止血之聖藥﹐先賢治崩﹐用旋復花﹑半夏輩。治膈間濕痰而崩止者﹐亦是此意。

﹝《大》﹞崩中下血不止﹐小腹痛。

芍藥﹝一兩﹐炒黃﹞柏葉﹝六兩﹐微炒。丹溪云﹕柏葉性多燥﹞上水一升﹐煎取六合﹐入酒五合﹐煎取七合﹐空心﹐分爲二服。一方爲細末﹐酒調二錢。一方有鹿角膠等分﹐酒調﹐治白帶﹐臍腹痛。

﹝世﹞

牡蠣散

治月水不止﹐眾藥不愈者。

牡蠣火研細﹐用醋調成丸﹐再過通紅﹐候冷研細﹐出火毒﹐卻用醋調艾末﹐熬成膏﹐和丸如桐子大。

每服五十丸﹐醋艾湯下。

﹝《素》﹞陰虛陽搏﹐謂之崩。﹝陰陽別論﹞﹝垣﹞

涼血地黃湯

治婦人血崩。是腎水陰虛﹐不能鎭守胞絡相火﹐故血走而崩也。

生地﹝半兩﹞黃連﹝三分﹞黃柏﹝二分﹞黃芩﹝一分﹞羌活柴胡知母升麻川芎﹝各二分﹞防風﹝三分﹞本﹝二分﹞甘艸﹝一分﹞紅花﹝少許﹞歸身﹝五分﹞細辛﹝一分﹞荊芥穗蔓荊子﹝一分﹞上咀﹐都作一服﹐水三大盞﹐煎至一盞﹐去渣﹐稍熱服﹐空心。足太陰脾之經中血海二穴﹐在膝臏上內﹐白肉際二寸中。治女子漏中惡血﹐月事不調﹐逆气腹脹﹐其脈緩者是也﹐灸三壯。足少陰腎之經中陰谷二穴﹐在膝內輔骨後﹐大筋下﹑小筋上﹐按之應手﹐屈膝取之。治膝如錐﹐不得屈伸﹐舌縱涎流﹐煩逆溺難﹐少腹急引陰痛﹐股內痛﹐婦人漏下不止﹐腹脹滿不得息﹐小便黃如蠱﹐女子如妊身﹐可灸三壯。

﹝《大》﹞

小薊湯

治崩漏不止﹐色明如水﹐得溫則煩悶者。此陽傷於陰﹐令人下血﹐當補其陰。

脈數疾小者順﹐大者逆。

小薊莖葉﹝研﹐取汁一盞﹞生地黃汁﹝一盞﹞白術﹝半兩﹐銼﹞上三件﹐入水一盞﹐煎至一半﹐去渣溫服。

芎酒

治崩中﹐晝夜不止﹐醫不能治。

芎﹝一兩﹞生地汁﹝一盞﹞上用酒五盞﹐煮芎一盞﹐去渣﹐下地黃汁﹐再煎二三沸﹐分爲三服。

治崩中去血不止。

大﹑小薊根﹝五兩﹞白茅根﹝三兩﹞上二味﹐細切﹐用酒五升﹐煮取四升﹐去渣﹐分四服。

﹝丹﹞漏下乃熱兼虛﹐四物加黃連。

﹝云﹞

金華散

治血室有熱﹐崩下不止﹐服溫藥不效者。

延胡索瞿麥穗當歸漧薑牡丹皮﹝各一兩﹞石膏﹝二兩﹞桂心﹝別研爲末﹐七錢半﹞蒲黃﹝半兩﹞威靈仙﹝七錢半﹞上爲細末﹐每服三錢﹐水一盞半﹐空心溫服﹐日二。

﹝《大》﹞治崩中下血。黃芩不以多少﹐爲細末﹐每服一錢﹐燒秤錘通赤﹐投酒中令沸﹐卻用其酒調服。﹝許學士云﹕崩中多用止血補血藥治之。陽乘於陰﹐前所謂天暑地熱﹐經水沸溢是也。金華散亦妙。﹞﹝丹﹞經水多﹐去不能住﹐以三補丸加莎根﹑龜板﹑金毛狗脊。﹝三補者﹐芩﹑連﹑柏也。﹞﹝子和﹞孟官人母﹐年五十餘﹐血崩一載﹐僉用澤蘭丸﹑黑神散﹑保安丸﹑白薇散﹐補之不效。戴人見之曰﹕天癸已盡﹐本不當下血﹐蓋血得熱而流散﹐非寒也。夫女子血崩﹐多因大悲哭﹐悲甚則肺葉布﹐心系爲之急﹐血不禁而下崩。《內經》曰﹕陰虛陽搏謂之崩。陰脈不足﹐陽脈有餘﹐數則內崩﹐血乃下流﹐舉世以虛損治之﹐莫有知其非者。可服大劑。大劑者﹐黃連解毒湯是也。次以香附二兩炒﹐白芍藥二兩焙﹐當歸二兩焙。三味同爲細末﹐水調下。又服檳榔丸﹐不旬日而安。

﹝垣﹞

丁香膠艾湯

治崩漏不止。蓋心气不足﹐勞役及飲食不節所得。經隔少時﹐其脈兩尺俱弦緊而洪﹐按之無力﹐其證自覺臍下如冰﹐求濃衣被以禦其寒﹐白帶白滑之物𨿽多﹐間下如屋漏水﹐下時有鮮血不多﹐右尺脈時微洪﹐屋漏水多暴下者﹐是急弦脈爲寒多﹐而洪脈時見乃熱少﹐合而言之﹐急弦者北方寒水多也﹐洪脈時出者命門胞絡之火也﹐黑物多赤物少﹐合現房漏水之狀也。

川芎﹝四分﹞歸身﹝一錢二分﹞生艾葉﹝一錢﹞阿膠﹝六分﹐另後炮入﹞白芍﹝三分﹞熟地﹝三分﹐以瀉大洪脈﹞丁香﹝四分﹞上爲細末﹐作一服﹐水二盞﹐煎至五沸﹐去渣﹐入膠﹑艾﹐再上火煎至一大盞﹐空心宿食消盡帶熱服之﹐三服效。

﹝《大》﹞治血崩。

熟艾﹝如雞子大﹞阿膠﹝半兩﹞漧薑﹝一錢﹞上粗末﹐用水五盞﹐先煎艾葉﹑姜至二盞半﹐入膠稍溫分二服﹐空心服。

又方治崩中不止。丁香二兩爲細末﹐用酒三升﹐煮取一升﹐空心頓服。《必效方》用丁香百顆﹐酒煎服。又方﹐益智炒爲細末﹐鹽湯米飲調下。

﹝世﹞

香礬散

治血崩。

香附不以多少﹐極酸醋浸一宿﹐炒焦爲灰存性﹐每一兩﹐入白礬末二錢﹐米飲調服﹐空心﹐神妙。

一法用荷葉湯調﹐尢妙。

﹝《大》﹞用香附子去毛﹐炒焦黑存性﹐爲細末﹐用極熱酒調下二錢﹐放溫服﹐不過兩服立愈。

昏迷甚者﹐三錢匕。如血山崩不止者﹐亦能解之﹐米飲調亦可。許學士云﹕治下血不止﹐或成五色崩漏﹐香附子是婦人仙藥也。

﹝世﹞婦人血崩不止。用檳榔燒灰存性﹐碾末﹐以溫酒調下﹐甚妙。

﹝《大》﹞

五靈脂散

治婦人血山崩﹐諸藥不止者。

五靈脂炒令煙盡﹐爲末﹐每服一錢﹐溫酒調下。

一法每服三錢﹐水酒﹑童便各半盞﹐煎服﹐名

抽刀散

琥珀散

治崩暴下血。

赤芍香附子枯荷葉男子發﹝皂莢水洗﹞當歸棕櫚﹝炒焦﹐存性﹞烏紗帽﹝是漆紗頭巾﹐取陽气先出故也﹞上等分﹐除棕櫚外﹐其餘並用粗片﹐新瓦上成黑灰﹐存性三分﹐爲細末﹐每服五錢﹐空心童便調下。如人行十里﹐再一服﹐七八服卽止。若產後血去多﹐加米醋﹑京墨﹑麝香少許。一法﹐先以五積散加醋煎﹐投一二服﹐次服五靈脂散。

療經血不止﹕婦人經血正淋漓舊蕊蓮蓬燒作灰熱酒一杯調八字自然安樂更無疑﹝《衍》﹞黃牛角用尖﹐燒爲黑灰﹐微存性﹐治婦人血崩﹐大便血﹐及冷痢白痢。

﹝《大》﹞治漏下不止者。鹿角燒灰﹐細研﹐食前溫酒調下二錢。

又方桃仁燒灰研細﹐食前溫酒調下二錢。又方﹐亂髮﹐皂角水洗淨﹐燒爲細末﹐空心溫酒調下二錢。

﹝世﹞治血久崩。夏枯艸燒存性﹐爲末﹐空心米飲調下。此用灰﹐與前用艸不同。

﹝《大》﹞

荊芥散

治婦人崩中不止。

用好麻油點燈﹐多著燈心﹐就上燒荊芥焦色﹐爲細末﹐每服三錢﹐童便調下。

﹝《簡》﹞治婦人漏下血不絕。槐花蛾不以多少﹐燒作灰﹐細研﹐食前溫酒調二錢匕。

﹝《產寶》﹞治崩中不止﹐不問年月遠近。用槐耳燒作灰﹐爲末﹐以酒服方寸匕。

﹝《大》﹞

神應散

治血崩不止。

桂心不以多少﹐炒極焦存性﹐爲末﹐每服一二錢﹐米飲調下。

如聖散

治血山崩。

棕櫚烏梅﹝各一兩﹞漧薑﹝一兩五錢﹐並燒過存性﹞上爲細末﹐每服二錢﹐烏梅酒調下﹐空心食前服。久患﹐不過三服愈。

治血崩屢效方。

當歸白芍漧薑棕櫚﹝各等分﹞上各存性﹐研爲細末﹐醋調﹐以有節朱箸﹐左攪四十九轉﹐食前服。

又方用棕櫚﹑白礬﹐爲末﹐酒調二錢服。

治暴崩下血。百艸霜二錢﹐狗膽汁一處拌定﹐分作二服﹐當歸酒調下。

又方京墨爲末二錢匕﹐同燒露蜂房爲末﹐三指撮﹐酒調服。

﹝世﹞治血崩。用葫蘆去子穣實﹐荊芥穗燒存性﹐飲湯服。

上二十一方﹐皆燒灰黑藥。經云﹕北方黑色﹐入通於腎。皆通腎經之藥也。夫血者心之色也﹐血見黑卽止者﹐由腎水能制心火故也。

運气血崩皆屬風火。經云﹕少陽司天之政﹐初之气﹐風勝乃搖﹐候乃大溫﹐其病血崩是也。

﹝海﹞治崩不定﹐或淋淫經年者。

白礬﹝溶開成汁﹐一兩﹞沒藥﹝一錢﹞砂﹝五分﹞黃丹﹝五分﹞上件﹐將白礬溶開成汁﹐下余藥細末﹐一處攪勻﹐就成丸子﹐如彈子大。每用一丸﹐新綿裹定﹐納陰中﹐立效。

﹝《摘》﹞經血過多不止﹐並崩中﹝《心術》同﹕﹞三陰交行間﹝各鍼訖灸之。﹞通裏﹝足小指上二寸﹐刺二分﹐灸二七壯。﹞﹝桑﹞漏下不止﹝《心術》《摘英》同﹕﹞三陰交太衝﹝東﹞胞門不閉﹐漏下惡血不禁﹕气門﹝在關元傍三寸﹐刺入五分。﹞﹝《集》﹞血崩並漏下﹕中極﹝補。﹞子宮﹝二寸半。﹞敗血不止﹕三陰交百勞風門中極腎兪膏肓曲池絕骨﹝《甲》﹞婦人不字﹐陰暴出﹐經水漏﹐然谷主之。婦人漏血﹐腹脹滿﹐不得息﹐小便黃﹐陰谷主之。﹝《千金》云﹕漏血少腹痛脹滿如阻﹐體寒熱﹐腹偏腫。﹞女子血不通﹐會陰主之。女子漏血﹐太衝主之。

﹝《脈》﹞問曰﹕五崩何等類﹖師曰﹕白崩者形如涕﹐赤崩者形如絳﹐黃崩者形如爛瓜﹐靑崩者形如藍色﹐黑崩者形如血也。寸口脈弦而大﹐弦則爲減﹐大則爲芤﹐減則爲寒﹐芤則爲虛﹐寒虛相搏﹐此名曰革﹐婦人則半產漏下。﹝又見諸見血。﹞﹝仲﹞寸口脈微而緩﹐微者衛气疏﹐疏則其膚空﹐緩者胃气實﹐實則谷消而水化也。谷入於胃﹐脈道乃行﹐水入於經﹐其血乃成﹐榮盛則其膚必疏﹐三焦絕經﹐名曰血崩。

﹝《脈》﹞診婦人漏血下赤白﹐日下血數升﹐脈急疾者死﹐遲者生。診婦人漏下赤白不止﹐脈小虛滑者生﹐大緊實數者死。

卷之三十四婦人部調經

赤白帶

﹝丹﹞赤白帶羅先生法﹕或十棗湯﹐或神佑丸﹐或玉燭散皆可用之。虛者不可峻攻﹐實者可行。血虛﹐加減四物湯。气虛﹐以術﹑參﹑陳皮間與之。赤屬血﹐白屬气﹐主治燥濕爲先。濕甚者﹐固腸丸。相火動者﹐諸藥中加炒黃柏。滑者加龍骨﹑赤石脂。滯者加葵花。﹝白者治白帶﹐赤者治赤帶。﹞性躁者﹐加黃連。寒月少加姜﹑附。臨機應變﹐先須斷濃味。帶下與夢遺﹐同法治之。肥人有帶﹐多是濕痰﹐用海石﹑半夏﹑南星﹑炒柏﹑靑黛﹑蒼術﹑川芎。瘦人帶病少﹐如有多是熱﹐用炒柏﹑蛤粉﹑滑石﹑川芎﹑靑黛﹑樗皮。帶﹑漏﹐俱是胃中痰積流下滲膀胱﹐出於大腸小腸﹐宜升提﹐甚者上必用吐﹐以提其气﹐下用二陳湯加白術﹑蒼術﹐仍用丸子。治結痰白帶﹐以小胃丹﹐半饑半飽﹐津液下數丸﹐候郁積行﹐卻服補藥。

白術﹝一兩﹞蒼術﹝半兩﹞紅白葵花﹝二錢半﹞白芍﹝七錢半﹞上蒸餅爲丸﹐空心﹐煎四物湯下二十丸。

陶遵道外姑﹐年七十﹐形瘦善啖﹐白帶。食前﹐姜湯吞大補丸五十丸一二次﹐午膳後及臨臥時﹐各與小胃丹十五丸﹐愈。

﹝《大》﹞

乳香散

治赤白帶下。

艸果﹝一个﹐去皮﹐入麝香一小塊﹐用麵餅裹﹐火炮焦黃﹐畱性﹐取出和面用之﹞上爲細末﹐每服二錢﹐陳皮飲調下﹐重者三錢。

﹝丹﹞帶下不止﹐用椒目﹑白芷。治白帶用椒目爲末﹐米飲調服。

樗皮丸

治赤白帶有濕熱者。

芍藥﹝五錢﹞良姜﹝三錢﹐燒灰﹞黃柏﹝二錢。各炒成灰﹞椿根皮﹝一兩半﹞上爲末﹐粥丸﹐每服三五十丸。米飲空心吞下。

赤白帶因濕熱勝而下者。

蒼術﹝鹽炒﹞白芍﹝各一兩﹞枳殼﹝三錢﹞椿根皮﹝炒﹐二兩﹞漧薑﹝煨﹐二兩﹞地楡﹝半兩﹞甘艸﹝三錢﹞滑石﹝一兩﹐炒﹞上末粥丸﹐米飲下。

治帶下。

椿根皮﹝二兩﹞神曲﹝炒﹞麥皮曲﹝炒﹞黃柏﹝各一兩﹐炒﹞芍藥﹝一兩半﹞滑石﹝半兩﹞枳殼﹝半兩﹞蒼術﹝一兩﹞上爲末﹐糊丸桐子大。每服五十丸﹐空心。

固腸丸

治濕气下利﹐大便血﹐白帶。去脾胃陳積之後﹐用此以燥下濕﹐亦不曾單用﹐看病作湯使。

椿根皮爲末﹐粥糊爲丸。此藥性涼而燥﹐須炒用。一方加滑石一半。

治白帶因七情所傷﹐脈數者。

黃連﹝炒﹞側柏﹝酒蒸﹞黃柏﹝炒。各半兩﹞香附﹝醋炒﹞白術﹝炒。各一兩﹞白芷﹝燒存性﹐三錢﹞椿根皮﹝二兩﹐炒﹞白芍﹝一兩﹞木香﹝三錢﹞上爲末﹐飯粥爲丸﹐米飲湯送下。

上五方治帶椿皮例。涼燥之劑﹐濕熱盛者宜之。後一方有黃連﹑香附﹑木香﹐故可治七情所傷。

﹝《大》﹞

地楡膏

治赤白帶下﹐骨立者。

地楡一斤﹐用水三升﹐煎至一半﹐去渣再煎如稠餳﹐絞淨﹐空心服三合﹐日二服。

治漏下五色。地楡三兩﹐銼﹐用醋一升﹐煮十餘沸﹐去渣﹐稍熱﹐食前服一合。

﹝《千》﹞治婦人赤白帶下。三葉酸漿艸﹐陰榦爲末﹐空心溫酒下三錢匕。

上三方治帶地楡例。寒澀之劑﹐亦濕熱盛而滑脫者宜之。按三葉酸漿艸﹐葉細如萍﹐叢生﹐莖端有三葉﹐俗又名布谷飯。布谷者鳩也﹐蓋鳩常食之﹐故又名鳩漿艸。《衍義》誤入苦HT條﹐卽曰三葉酸漿艸﹐豈苦HT卽酸漿歟。﹝苦HT有子大如金柑﹐味酸可食﹐故亦名酸漿﹐非三葉也。三葉酸漿﹐小艸布地而生﹐葉皆三瓣﹐惟開黃花﹐其莖葉皆酸者。﹞﹝丹﹞白帶。

龜板﹝炙﹞枳子﹝各二兩﹞黃柏﹝一兩﹐炒﹞白芍﹝七錢半﹞漧薑﹝炒﹐二錢半﹞香附﹝半兩﹞山茱萸苦參樗皮貝母﹝各半兩﹞上爲末﹐以酒糊爲丸﹐空心下。

赤白帶。

龜板﹝二兩﹐酒炙﹞黃柏﹝一兩﹐炒﹞漧薑﹝一錢﹐炒﹞枳子﹝二錢半﹞上酒糊爲丸﹐日二服﹐每服七十丸。

又方治帶下﹐脈數者。

枸杞根﹝一斤﹞生地﹝五斤﹞上二味﹐以水一斗﹐煮取五升﹐分三服。

上三方治帶﹐龜扳﹑黃柏﹑地黃例﹐腎水眞陰虛者宜之。

脾傳之腎﹐病名曰疝瘕﹐少腹冤熱而痛﹐出白﹐一名曰蠱。當此之時﹐可按可藥。﹝全文見診生死。

王注云﹕出白﹐溲出白液也。蓋便濁白帶之類。戴人云﹕遺溺閉癃﹐陰痿脬痺﹐精滑白淫﹐男子之疝也。血涸不月﹐月罷腰膝上熱﹐足﹐嗌漧﹐癃閉﹐少腹有塊﹐或定或移﹐前陰突出﹐後陰痔核﹐皆女子之疝也。又云﹕女子不謂之疝而謂之瘕也。﹞小腸移熱於大腸﹐爲伏瘕﹐爲沈。﹝全文見診病傳變。﹞﹝《保》﹞赤者熱入小腸﹐白者熱入大腸﹐原其本﹐皆濕熱結於脈﹐故津液湧溢﹐是爲赤白帶下。本不病結﹐緣五經脈虛結熱﹐屈滯於帶﹐故女子臍下痛﹐陰中綿綿而下也。經曰﹕任脈爲病﹐男子內結七疝﹐女子帶下瘕聚。王注云﹕任脈自胞上過﹐帶脈貫於臍上﹐故男子內結七疝﹐女子帶下。帶脈起於季脇章門﹐似束帶狀。今濕熱冤結不散﹐故爲病也。經曰﹕脾傳之腎﹐名曰疝瘕。小腸冤結而痛﹐出白﹐一名曰蠱﹐所以爲帶下冤結也。冤﹐屈也﹐屈滯而病﹐熱不散。先以十棗湯下之﹐後服苦楝丸﹑大延胡散調下之﹐熱去濕除﹐病自愈矣。﹝十棗湯方見傷寒。﹞

苦楝丸

治婦人赤白帶。

苦楝﹝碎﹐酒浸﹞茴香﹝炒﹞當歸上等分﹐爲末﹐酒糊爲丸。每服三五十丸﹐空心﹐溫酒下。如腰腿疼﹐四物湯四兩﹐加羌活﹑防風各一兩﹐煎湯送下。

﹝丹﹞治赤白帶下﹐腰痛﹐或少腹痛有熱者。

樗皮﹝二兩﹞延胡索桃仁側柏葉川楝肉茴香當歸﹝各半兩﹞香附﹝八錢﹞官桂烏藥﹝各三錢﹞麥皮曲﹝一兩﹐炒﹞上末﹐酒糊爲丸。每服五六十丸﹐神效。

﹝《衍》﹞治帶下並腸有敗膿﹐淋露不已﹐腥穢殊甚﹐遂至臍腹更增冷痛。此蓋敗膿血所致﹐卒無已期﹐須以此排膿。白芷一兩﹐單葉紅蜀葵根二兩﹐白芍藥﹑白礬各半兩。礬燒枯另研﹐余爲末﹐同以蠟丸如桐子大。

空肚及飯前﹐米飲下十丸或十五丸。候膿盡﹐仍別以補藥佐之。

﹝垣﹞固眞丸治白帶不止﹐臍下冷痛﹐喜幹食﹐惡湯飲者。﹝方見寒疝帶條。﹞﹝《本》﹞治婦人赤白帶下。

龍骨﹝半兩﹞舶上硫黃﹝三錢半﹞上爲末﹐每服半錢﹐無灰酒調﹐空心服﹐一日三服。不問遠年近日﹐盡效。

﹝《大》﹞

伏龍肝散

治婦人赤白帶下﹐久不瘥﹐肌瘦瘁黃。

棕櫚﹝燒存性﹞伏龍肝屋梁上塵﹝懸長者﹐炒煙盡出火毒﹞上等分﹐研和﹐入龍腦﹑麝香各少許﹐每服二錢﹐酒調﹐醋亦可。患十年者﹐半年可安。有人經年崩漏不止﹐諸藥不效﹐脈濡微﹐與此伏龍肝散﹐兼白礬丸服之愈。﹝白礬丸用白礬四兩﹐附子二兩﹐黃狗頭骨灰四兩﹐爲末﹐粥丸桐子大﹐每服三十丸。﹞﹝垣﹞

補經固眞湯

白文舉正室﹐白帶常漏久矣﹐諸藥不效。診得心包尺脈極微﹐其白帶下流不止。叔和《脈經》云﹕崩中日久爲白帶﹐漏下多時骨水枯。言崩中者﹐始病血崩﹐久則血少﹐復亡其陽﹐故白滑之物下流不止。是本經血海將枯﹐津液復亡﹐枯漧不能滋養筋骨。以本部行經爲引﹐用爲使﹔以大辛甘油膩之藥﹐潤其枯燥而益津液﹐以大辛熱之气味﹐補其陽道﹐生其血脈﹔以苦寒之藥﹐泄其肺而救上熱傷气﹔以人參補之﹐以微苦溫之藥爲佐而益元气﹐名曰補經固眞湯。

柴胡甘艸﹝各一錢﹐炙﹞漧薑﹝細末﹐二錢﹞橘皮﹝不去白﹐一錢﹞人參﹝二錢﹞郁李仁﹝一錢﹐去皮尖﹐另研如泥﹞白葵花﹝七朵﹐去萼﹞生黃芩﹝一錢﹐細切﹐另入﹞上件除黃芩外﹐以水二大盞﹐煎至一盞七分﹐再入黃芩同煎至一盞﹐去渣﹐空心無宿食﹐熱服之﹐候少時﹐早膳壓之。

調經補眞湯

冬後一月﹐微有地泥冰泮﹐其白帶再來﹐陰戶中寒﹐一服立止﹐大進飲食。

麻黃﹝半錢﹐不去節﹞杏仁﹝三个﹞桂枝﹝少許﹞甘艸﹝炙﹐五分﹞良姜﹝一錢﹞黃﹝七分﹞人參歸身白術﹝各五分﹞蒼術﹝二分﹞澤瀉﹝一錢﹞羌活﹝四分﹞防風﹝二錢﹞柴胡﹝四分﹞獨活本﹝各二分﹞升麻根黃芩﹝各五分﹞漧薑﹝二分﹐炮﹞白葵花﹝七朵﹐去萼﹞上除黃芩﹑麻黃外﹐都爲粗末﹐先將二味水二盞煎﹐麻黃一味令沸﹐掠去沫﹐入余藥同煎至二盞﹐又再入生黃芩煎至一盞﹐去渣﹐稍熱服﹐空心宿食消盡﹐日髙服之﹐一時許﹐可食早膳。

﹝《本》﹞治婦人月經不調﹐每行數日不止﹐兼有白帶﹐漸漸瘦瘁﹐飲食少味﹐累年無子﹐

地黃丸

熟地﹝一兩﹞山茱萸白蕪荑漧薑白芍﹝微炒﹞代赭石﹝醋淬﹐各一兩﹞濃朴白僵蠶上細末﹐煉蜜丸如桐子大。每服四五十丸﹐空心酒下。日三服。此龐老方﹐婦人有白帶是第一等病﹐令人不產育﹐宜急治之。此扁鵲過邯鄲﹐聞貴婦人﹐所以專爲帶下醫也。

﹝垣﹞

桂附湯

治白帶鮏臭﹐多悲不樂﹐大寒。

肉桂﹝一錢﹞附子﹝三錢﹞黃柏知母﹝各五分﹞如少食常飽﹐有時似腹脹﹐加白芍藥半錢。如不思飲食﹐加五味子二十个。如煩惱﹐面上麻木如虫行﹐乃胃中元气極虛﹐加黃一錢﹐人參七分﹐炙甘艸二分﹐升麻半錢。爲粗末﹐作一服﹐水二盞﹐煎至一盞﹐法如常﹐食遠熱服。

﹝海﹞

香附六合湯

治赤白帶下。﹝方見婦人大法條﹐卽四物加茴香﹑桂也。﹞﹝《大》﹞治赤白帶下﹐年月深久不瘥。

白芍﹝二兩﹞漧薑﹝半兩﹞上各炒黃色﹐同爲末﹐空心﹐米飲調下二錢﹐日二服。

﹝垣﹞

坐藥龍鹽膏

丁香﹝一錢半﹞全蠍﹝五个﹞木香﹝一錢半﹞良姜﹝一錢﹞川烏頭﹝一錢半﹐炮﹞枯礬﹝半錢﹞龍骨茴香歸梢﹝各二錢﹞玄胡﹝五錢﹞炒黃鹽﹝二錢﹞濃朴﹝三錢﹞酒防己紅豆肉桂﹝各二錢﹞木通﹝一錢﹞上爲末﹐煉蜜丸如彈子大。綿裹﹐畱絲在外﹐納陰戶內。

又方

勝陰丹

爲上藥力小﹐再取三錢﹐內加行性熱藥。

三柰子川烏大椒﹝各五分﹞柴胡羌活﹝各二錢﹞全蠍﹝三个﹞大蒜破故紙﹝與蒜同焙。各一錢﹞升麻﹝二分﹞麝香﹝少許﹞甘松﹝三分﹞白礬﹝二分﹐枯﹞上爲細末﹐同前法用制。

又方回陽丹全蠍升麻﹝各二分﹞艸烏頭﹝三分﹞水蛭﹝三个﹐炒﹞虻虫﹝三个﹐去翅足﹐炒﹞川烏﹝七分﹞大椒﹝五分﹞柴胡﹝七分﹞大蒜破故紙﹝各二錢﹞三柰子蓽茇﹝各五分﹞甘松﹝二分﹞羌活﹝三分﹞枯礬﹝五分﹞炒黃鹽﹝一錢﹐必用之﹐藥去之則不效﹞上爲極細末﹐根據前制如指尖大﹐用綿裹﹐納陰戶中﹐覺臍下暖爲效。

酒煮當歸丸

治疝白帶﹐下疰香港腳﹐腰以下如在冰雪中﹐以火焙炕﹐重濃綿衣蓋上﹐猶冷不任﹐寒之極也。面白如枯魚之象﹐肌如刀削﹐消瘦之速也。小便不止﹐與白帶長流而不禁固﹐自不知覺﹐面白﹐目靑藍如菜色﹐目KTKT無所見﹐身重如山﹐行步欹側﹐不能安地﹐腿膝枯細﹐大便祕結﹐口不能言﹐無力之極﹐食不下﹐心下痞﹐煩心懊﹐不任其苦﹐面停垢﹐背惡寒﹐小便遺而不知。此上中下三陽眞气俱竭﹐故噦嘔不止﹐胃寒之極也。其脈沈厥緊而澀﹐按之空虛。若脈洪大而澀﹐按之無力﹐猶爲中寒之證﹐況按之虛空者乎﹐按之不鼓﹐是爲陰寒之極也﹐其空虛乃气血俱虛之極也。

當歸﹝一兩﹞茴香﹝半兩﹞黑附子﹝七錢﹐炮制﹐去皮臍﹞良姜﹝七錢﹞上四味﹐銼如麻豆大﹐以好酒一升半同煎﹐煮至酒盡爲度﹐炭火焙漧﹐同爲極細末。入炒黃鹽丁香﹝各半兩﹞全蠍﹝三錢﹞柴胡﹝二錢﹞升麻根木香﹝各一錢﹞苦楝子甘艸﹝各半錢﹐炙﹞玄胡索﹝四錢﹞上與前四味藥末﹐同爲細末﹐酒煮麵糊﹐爲丸如桐子大。每服二十丸﹐空心宿食消盡﹐淡醋湯下。

忌油膩﹑冷物﹑酒﹑面。

當歸附子湯

治臍下冷痛﹐赤白帶下。

柴胡﹝七分﹞良姜漧薑附子﹝各一錢﹞升麻﹝五分﹞甘艸﹝炙﹐六分﹞當歸﹝二錢﹞蠍梢﹝五分﹞炒黃鹽﹝三分﹞黃柏﹝少許﹞上件爲粗末﹐用五錢﹐水二盞﹐煎至一盞﹐去渣﹐熱服。爲丸亦得。

上炒鹽例。東垣回陽丹注云﹕必用炒黃鹽﹐無則不效﹐蓋寒疝之要藥也。

固眞丸

治白帶久下不止﹐臍腹冷痛﹐其寒捫之如冰﹐陰中亦然﹐目中澑火上壅﹐視物KTKT無所見﹐齒皆惡熱飲痛﹐須得黃連末擦之﹐其痛乃止。惟喜幹食﹐大惡湯飲。此病皆寒濕乘其胞內﹐故喜幹而惡濕。肝經陰火上溢﹐走於標﹐故上壅而目中澑火。腎水侵肝而上溢﹐故目中KTKT無所見。齒惡熱飲者﹐是少陽陽明經中伏火也。當大瀉寒濕﹐以丸藥治之。故曰寒在下焦﹐治主宜緩﹐大忌湯散﹐以酒制白石脂﹑白龍骨以枯其濕﹐以炮漧薑大辛熱瀉寒水﹐以黃柏之大寒爲因用﹐又爲鄕導。治法云﹕古者𨿽有重罪﹐不絕人之後。又爲之伏其所主﹐先其所因之意。又瀉齒中惡熱飲也﹐以柴胡爲本經之使﹐以芍藥半錢以導之﹐又恐辛熱之藥太甚﹐損其肝經﹐故微瀉之﹐以當歸身之辛溫﹐大和其血脈﹐此用藥之法備矣。

白石脂﹝一錢﹐燒赤﹐水飛﹐研細﹐曬漧﹞漧薑﹝炮﹐四錢﹞黃柏﹝酒洗﹐五分﹞柴胡﹝一錢﹞白龍骨﹝二錢﹐酒煮﹐水飛﹞白芍﹝五分﹞當歸﹝三錢﹐酒洗﹞上爲細末﹐水煮稀糊爲丸﹐如雞頭大。每服三十丸﹐空心宿食消盡﹐煎白沸湯﹐放溫送下。無令胃中停住﹐待少時以早膳壓之﹐是不令熱藥犯胃。忌生冷硬物與酒濕面。

上石脂﹑龍骨之澀以去脫﹐蓋濕多滑脫者宜之。

補眞潤腸湯

治白帶下﹐陰戶中痛﹐控心而急痛﹐身黃皮緩﹐身重如山﹐陰中如冰。﹝一名助陽湯。﹞防風﹝一錢﹞柴胡﹝一錢二分﹞良姜﹝二錢﹞漧薑﹝一錢﹞陳皮﹝五分﹞白葵花﹝七朵﹞生黃芩﹝五分﹞郁李仁甘艸﹝各一錢﹞上爲細末銼散﹐只作一服﹐水二盞﹐煎至一盞﹐去渣﹐熱服﹐食前。

上葵花﹑郁李仁之滑以潤燥﹐蓋枯涸滯著者宜之。

﹝丹﹞摩腰丹治白帶腹痛。﹝方見腰痛門﹐甚效。﹞﹝潔﹞治帶下﹐少腹冤結而痛者﹐先以十棗湯下之﹐次服苦楝丸﹑大玄胡散調之﹐是先攻後補之法也。

﹝丹﹞治結痰白帶﹐先於半饑時﹐以津下小胃丹十餘粒﹐服至郁積行﹐卻用白術四物等藥補之﹐亦先攻後補之藥也。

﹝丹﹞胡安人﹐白帶下﹐月經甚多﹐食少倦怠﹐面黃﹐經中如有血塊者﹐有如筋膜者。與參﹑術等補血气調脾胃﹐後諸癥皆退﹐惟帶未止﹐以樗皮丸主之。﹝方見濕熱條。﹞上法治帶下虛而有熱者。若虛而有寒﹐脈微面白不澤﹐無力以言者﹐東垣補經固眞湯﹑丁香膠艾湯﹑香桂六合湯是也。

﹝子和﹞頃頓丘一婦人﹐病帶下連綿不絕﹐白物或來已三載矣。命予脈之。診其兩手脈俱滑大而有力﹐得六七至。常上熱口漧﹐眩暈﹐時嘔酢水。余知其實有寒痰在胸中﹐以瓜蒂散吐出冷痰二三升﹐皆酢水也﹐間如黃涎﹐狀如爛膠。次以漿粥養其胃气﹐又次用導水禹功以瀉其下﹐然後以淡劑滲泄之藥利其水道﹐不數日而愈。

息城李左衙之妻﹐病白帶如水﹐窈漏中綿綿不絕﹐穢臭之气不可近﹐面黃食減﹐已三年矣。諸醫皆云積冷﹐陽起石﹑硫黃﹑姜﹑附之藥﹐重重燥補﹐污水轉多。戴人斷之曰﹕此帶濁水本熱乘太陽經﹐其寒水不禁固﹐故如此也。夫水自髙而趨下﹐宜先絕其上源。乃湧痰三二升﹐次日下沃水斗餘﹐行三徧﹐汗出周身。

至明旦﹐病患云﹕污已不下矣。次用寒涼之劑﹐服及半載﹐產一男。

﹝仲﹞問曰﹕婦人年五十﹐所病下利數十日不止﹐暮卽發熱﹐少腹裏急﹐腹滿﹐手掌煩熱﹐唇口漧燥﹐何也﹖師曰﹕此病屬帶下。何以故﹖曾經半產﹐瘀血在少腹不去。何以知之﹖其證唇口漧燥﹐故知之。當以

溫經湯

主之。

吳茱萸﹝三兩﹞當歸芎芍藥人參桂枝阿膠牡丹﹝去心﹞生薑甘艸﹝各二兩﹞半夏﹝半升﹞麥門冬﹝一升﹞上十二味﹐以水一斗﹐煮取三升﹐分溫三服。亦主婦人少腹寒﹐久不受胎﹐兼取崩中去血﹐或月水來過多及至期不來。

﹝丹﹞赤白帶。用五靈脂半生半熟爲末﹐酒調服。

﹝《大》﹞治白帶下。

茅花﹝一握﹐炒﹞棕櫚灰﹝三寸﹞嫩蓮葉﹝三葉﹞甘艸節﹝一錢﹞上爲細末﹐空心酒下方寸匕。

益母散

治帶下赤白﹐惡露下不止。

益母艸開花時﹐采搗爲細末﹐空心溫酒二錢﹐日三服。

香礬散神效。﹝方見崩中血見黑止條﹐卽醋炒香附灰也。﹞﹝丹﹞赤白帶皆屬於血﹐有出於大小腸之分。黃荊子炒焦爲末﹐米飲調服。

又方治白帶。用白芷以鍛石炒去皮﹐茜艸少許﹐粥糊丸服。

﹝《大》﹞

白芷散

治赤白帶下。

白芷﹝一兩﹞海螵蛸﹝二个﹐燒﹞胎發﹝一團﹐﹞上爲細末﹐空心﹐溫酒調下二錢。

﹝《山》﹞治赤白帶下。舊蓮房爲末﹐入麝香﹐空心﹐米飲下。

﹝《大》﹞治帶下﹐用芍藥炒黑爲末﹐每服三錢匕﹐調酒下。

﹝丹﹞赤白帶。用生狗頭骨燒灰存性﹐酒調服﹐或入藥服。

﹝《千》﹞治帶下。溫水和服雲母末三方寸匕﹐立見神效。

崔氏四花穴治赤白帶如神。﹝取穴法見勞瘵門。﹞﹝《玉》﹞赤白帶﹕中極﹝二寸半﹐赤瀉白補。﹞白環兪﹝一寸半﹐瀉六吸﹐補一吸。﹞﹝《撮》﹞又法﹕中極白環兪﹝各五十壯。﹞腎兪﹝二寸半﹐灸﹐隨年壯。﹞﹝《集》﹞又法﹕气海中極白環兪﹝不效﹐取後穴。﹞三陽交﹝補多瀉少﹐灸七壯。﹞三陰交﹝東﹞又法﹕榮池﹝三分﹐灸三十壯﹐在內踝前後兩邊池中脈﹐一名陰陽穴。﹞又法﹕陰陽﹝在足拇指下屈裏表頭白肉際是也。﹞又法﹕三陰交﹝五分﹐灸。﹞交儀﹝二寸﹐灸。﹞漏陰﹝在內踝下五分﹐微有動脈是穴﹐刺入一分﹐灸三十壯。﹞﹝桑﹞赤帶﹝《心術》如下赤帶不已﹐漸漸如蠱﹐亦用此法﹕﹞气海﹝六分﹞中極委中﹝各五分。﹞白帶﹝《心術》如下白帶不已﹐漸漸如蠱﹐亦用此法﹕﹞曲骨承陰﹝各七分。﹞中極﹝在兩傍柱骨下六分。﹞﹝《心》﹞婦人得子﹐多變成白水﹐淋漓而下﹐經久身面虛腫﹕陰谷﹝二寸半。﹞絕骨﹝二寸半。﹞如喘滿﹐魚際透太淵﹝左右共四十九呼﹐治肺經水气﹐極妙。﹞﹝海﹞帶病﹐太陰主之。灸章門穴﹐麥粒大各三壯﹐效。

﹝《甲》﹞婦人下赤白沃後﹐陰中幹痛﹐惡合陰陽﹐少腹堅﹐小便閉﹐曲骨主之。女子赤白帶﹐腰主之。女子赤淫﹐大赫主之。女子絕子﹐陰挺出﹐不禁白瀝﹐上主之。女子赤白瀝﹐心下積脹﹐次主之。女子赤淫﹐時白﹐气癃﹐月事少﹐中主之。女子下蒼汁不禁﹐赤瀝﹐陰中癢﹐痛引少腹控﹐不可俯仰﹐下主之。女子疝﹐少腹腫﹐赤白淫﹐時多時少﹐蠡溝主之。月事不利﹐見赤白而有身﹐及前陰寒﹐行間主之。女子疝及少腹腫﹐溏泄﹐癃﹐遺溺﹐陰痛﹐面塵黑﹐目下痛﹐太衝主之。女子俠臍疝﹐中封主之。女子疝瘕﹐按之如以湯沃兩股中﹐小腹腫﹐陰挺出痛﹐經水來下﹐陰中腫或癢﹐漉淸汁若葵羹﹐血閉﹐曲泉主之。婦人下赤白﹐裏急螈﹐五樞主之。

﹝《素》﹞腎脈小急﹐肝脈小急﹐心脈小急﹐不鼓﹐皆爲瘕。﹝大奇論王注云﹕小急爲寒甚﹐不鼓則血不流﹐血不流而寒薄﹐故血內凝而爲瘕也。﹞三陽急爲瘕﹐三陰急爲疝。﹝王注云﹕太陽受寒﹐血聚爲瘕﹐太陰受寒﹐气聚爲疝。﹞脈急者﹐曰疝瘕﹐少腹痛。﹝平人气象論﹞﹝《脈》﹞師曰﹕婦人帶下﹐六極之病﹐脈浮則爲腸鳴腹滿﹐緊則爲腹中痛﹐數則爲陰中癢﹐痛則生瘡﹐弦則陰疼掣痛。婦人帶下﹐脈浮惡寒者不治。

卷之三十四婦人部調經

胎前白帶

﹝丹﹞有孕白帶。

蒼術﹝三錢﹞白芷﹝二錢﹞黃連﹝炒﹐一錢半﹞黃芩﹝炒﹐二錢﹞黃柏﹝炒﹐一錢半﹞白芍﹝二錢半﹞樗根皮﹝炒﹐一錢半﹞山茱萸﹝二錢半﹞上爲末﹐糊丸﹐空心﹐溫酒下五十丸。

卷之三十五婦人部

胎前癥

胎前之道﹐始於求子。求子之法﹐莫先調經。每見婦人之無子者﹐其經必或前或後﹐或多或少﹐或將行作痛﹐或行後作痛﹐或紫﹐或黑﹐或淡﹐或凝而不調﹐不調則血气乖爭﹐不能成孕矣。詳夫不調之由﹐其或前或後﹐及行後作痛者﹐虛也。其少而淡者﹐血虛也。多者﹐气虛也。其將行作痛﹐及凝塊不散者﹐滯也。紫黑色者﹐滯而挾熱也。治法﹕血虛者四物﹐气虛者四物加參﹑﹐滯者香附﹑縮砂﹑木香﹑檳榔﹑桃仁﹑玄胡﹐滯久而沈痼者吐之下之﹐脈證熱者四物加芩﹑連﹐脈證寒者四物加桂﹑附及紫石英之類是也。直至積去﹑滯行﹑虛回﹐然後血气和平﹐能孕子也。予每治經不調者﹐只一味香附末﹐醋爲丸服之﹐亦百發百中也。

﹝丹﹞婦人肥盛者﹐多不能孕育﹐以身中有脂膜閉塞子宮﹐以致經事不行。瘦弱婦人﹐不能孕育﹐以子宮無血﹐精气不聚故也。肥人無子﹐宜先服調理藥。

當歸﹝一兩﹐酒洗﹞川芎﹝七錢半﹞白芍白術半夏﹝湯泡﹞香附陳皮﹝各一兩﹞茯苓﹝二兩﹞甘艸﹝一兩﹞作十帖﹐每帖姜三片﹐水煎﹐吞後丸子。

白術﹝二兩﹞半夏曲﹝一兩﹞茯苓﹝半兩﹞橘紅﹝四錢﹞川芎香附﹝各一兩﹞神曲﹝炒﹐半兩﹞甘艸﹝二錢﹞粥丸﹐每服八十丸。如熱多者﹐加黃連﹑枳實各一兩。服前藥訖﹐卻服後

蠡斯丸

濃朴杜仲桂心秦艽﹝各二錢﹞附子茯苓﹝各六錢﹞白薇半夏漧薑牛膝沙參﹝各二錢﹞人參﹝四錢﹞細辛﹝半兩﹞上爲末﹐煉蜜丸小豆大。每服五丸﹐空心﹐酒下﹐加至十丸不妨。覺有娠﹐三月後不可更服。

忌食牛馬肉。則難產當出月。

按此方卽秦桂丸也。丹溪忌服之者﹐蓋忌於瘦人無血者。若肥人濕多者﹐又兼前調理藥﹐而所服丸數﹐十減其九﹐只服五分無妨也。上三方得之於丹溪之子朱懋誠者﹐累試有效。

﹝海﹞

大五補丸

同上三方丸。

天門冬麥門冬菖蒲茯苓人參益智枸杞地骨皮遠志熟地﹝各等分﹞上爲細末﹐煉蜜丸如桐子大。空心﹐酒下三十丸。服本方數服後﹐以七宣丸泄之。

增損三才丸

天門冬﹝酒浸﹐去心﹞熟地﹝酒蒸﹞人參﹝去蘆﹞遠志﹝去心﹞五味子茯苓﹝酒浸﹐去心﹐幹﹞鹿角﹝酥炙﹞一法加白馬莖﹝酥炙﹞一法加附子﹐補相火不足。一法加麥門冬﹐令人有力。一法加續斷﹐以續筋骨。一法加沈香﹐暖下焦虛冷。

上爲細末﹐煉蜜杵千下﹐丸如桐子大。每服五十丸﹐空心﹐好酒下。年老欲補﹐加混元衣全个入藥。

﹝混元衣者﹐是胎衣﹐頭生兒者佳﹐用酒浸曬漧﹐細銼爲末。﹞

紫石英丸

治婦人無子。

紫石英﹝研﹐水飛﹐三兩﹞天門冬﹝酒浸﹐去心﹐焙漧﹐三兩﹞當歸﹝切﹐焙﹞川芎紫葳捲柏熟地禹餘糧﹝醋淬﹐七次﹞牡蒙石斛﹝去根﹞辛夷﹝各二兩﹞人參肉桂牡丹皮桑寄生細辛根續斷川烏﹝炮﹞食茱萸濃朴﹝姜制﹞漧薑﹝炮﹞牛膝﹝酒浸﹐各一兩﹞柏子仁﹝輕炒﹐另研﹞山蕷烏賊魚骨﹝燒灰。各一兩半﹞甘艸﹝炙﹞上二十六味﹐爲極細末﹐煉蜜丸桐子大。每服二十丸﹐酒﹑米飲任下﹐空心﹐食前﹐日二。

﹝子和﹞戴人過譙都營中飲﹐曾有一卒說出妻事﹐戴人問其故﹐答曰﹕吾婦爲室女時﹐心下有冷積如覆盆﹐按之如水聲﹐以熱手熨之如冰﹐娶來已十五年矣﹐恐斷吾孕﹐是以去之。戴人曰﹕公勿黜也。如用吾藥﹐病可除﹐孕可得。卒從之﹐戴人診其寸脈沈而遲﹐尺脈洪大有力﹐非無子之候也﹐可不逾年而孕。其良人嘆曰﹕試之。先以三聖散吐涎一斗﹐心下平軟﹔次服白術調中湯﹑五苓散﹔後以四物湯和之。不再月﹐气血合度﹐數月而娠一子。戴人常曰﹕用吾此法﹐無不子之婦﹐此言不誣。一婦人年三十四歲﹐夢與鬼神交﹐驚怕異常﹐及見神堂﹑陰司﹑舟楫﹑橋梁﹐如此一十五年﹐竟無妊娠。巫祈覡禱﹐無所不至﹐鉆肌灸肉﹐孔穴萬千。黃瘦﹐發熱引飲﹐中滿足腫﹐委命於天。一日苦請戴人。戴人曰﹕陽火盛於上﹐陰水盛於下﹐見鬼神者陰之靈﹐神堂者陰之所﹐舟楫﹑橋梁水之用﹐兩手寸脈皆沈而伏﹐知胸中有痰實也。凡三湧三泄三汗﹐不旬日而無夢﹐一月而有娠。

﹝《大》﹞

蕩胞湯

治婦人立身以來﹐全不產育﹐及斷絕久不產二三十年者。

朴硝丹皮當歸大黃﹝蒸一飯久﹞桃仁﹝各三兩﹞細辛濃朴苦梗赤芍藥人參茯苓桂心甘艸川牛膝陳皮﹝各二兩﹞附子﹝炮﹐一兩半﹞虻虫﹝炒焦﹐去翅足﹞水蛭﹝炒。

各十枚﹞上咀﹐每服四大錢﹐水酒各半盞﹐煎至六分﹐去渣溫服﹐空心﹐日三夜一。溫覆得少汗﹐必下積血及冷赤膿如小豆汁﹐斟酌下盡。若力弱大困不堪者﹐只一二服止。然恐惡物不盡﹐不得藥力﹐能盡服盡好﹐不爾﹐用坐導藥。

坐導藥

治全不產及斷緒。服前蕩胞湯﹐惡物不盡﹐用此方。

皂角﹝去皮子﹞吳茱萸當歸﹝各二兩﹞細辛﹝去苗﹞五味子漧薑﹝炮。各二兩﹞黃葵花白礬﹝枯﹞戎鹽蜀椒﹝各半兩﹞上爲細末﹐以絹袋大如指﹐長三寸餘﹐盛藥令滿﹐縛定納婦人陰中﹐坐臥任意﹐勿行走﹐小便時去之﹐更安。一日一度易新者﹐必下淸黃冷汁﹐汁盡止。若未見病出﹐可十日安之。本爲子宮有冷惡物﹐故令無子。值天陰冷﹐則發疼痛﹐須候病出盡方已﹐不可中輟。每日早晚用菜煎湯燻之。

﹝丹﹞秦桂丸論無子之因﹐多起於婦人﹐醫者不求其因起於何處﹐徧閱古方﹐惟秦桂丸其辭確﹐其意專﹐用溫熱藥近乎人情﹐欣然授之﹐銳然服之﹐甘受燔灼之禍﹐猶懵然不悔。何者﹖陽精之施﹐陰血能攝之﹐精成其子﹐血成其胞﹐胎孕乃成。今婦人之無子者﹐率由血少不足以攝精也。血之少也﹐固非一端。然欲得子者﹐必須調補陰血﹐使無虧欠﹐乃可推其有餘﹐以成胎孕。何乃輕用熱劑﹐煎熬臟腑﹐血气沸騰﹐禍不旋踵矣。或曰﹕春气溫和﹐則萬物發生﹐冬气寒凜﹐則萬物消隕。非秦桂丸之溫熱﹐何以得子髒溫暖而成胎耶﹖予曰﹕詩曰﹕婦人和平﹐則樂有子。和則血气均平﹐則陰陽不爭﹐今得此藥﹐經血必轉紫黑﹐漸成衰少﹐或先或後﹐始則飲食驟進﹐久則口苦而幹﹐陰陽不平﹐血气不和﹐疾病蜂起﹐焉能成胎。縱然成胎﹐生子亦多病而不壽﹐以秦桂丸耗損天眞之陰也﹐戒之愼之。﹝按秦桂丸施於肥人﹐而少其丸數﹐兼服調理補藥﹐亦無妨。但忌施於瘦人火多者也。﹞﹝《素》﹞督脈生病﹐女子不孕。

﹝世﹞治男子無子者。用熱艾一團﹐用鹽塡臍滿﹐卻於鹽上隨鹽大小做艾丸灸之。如痛﹐卽換鹽﹐直灸至艾盡爲度。如一日灸不盡﹐二日三日灸之﹐曾效。

﹝東﹞婦人無子﹕胞門﹝在關內左邊一寸﹐灸五十壯。﹞又法﹕气門﹝在關元傍各開三寸﹐灸五十壯。﹞﹝《集》﹞又法﹕子宮﹝在中極傍各開三寸﹐鍼入二寸﹐灸三七壯﹞中極﹝垣﹞又法﹕關元﹝二十壯﹐三報穴。﹞﹝《甲》絕子﹐灸臍中﹐令人有子﹐女子手腳拘攣﹐腹滿﹐疝﹐月水不下﹐乳餘疾﹐絕子﹐陰癢﹐陰交主之。腹滿疝積聚餘疾絕子﹐陰癢﹐刺石門。﹝《千金》云﹕奔豚上﹐少腹堅痛﹐下引陰中﹐不得小便。﹞女子絕子﹐血在內不下﹐關元主之。﹝《千金》云﹕轉胞不得溺﹐小腹滿名石水痛。﹞婦人子門不端﹐少腹苦寒﹐陰癢及痛﹐經閉不通﹐中極主之。婦人無子﹐湧泉主之。大疝絕子﹐築賓主之。絕子﹐商丘主之。﹝穴在內踝前宛宛中。﹞婦人絕產﹐若未曾產﹐陰廉主之。﹝刺入分半﹐灸下一寸。﹞﹝仲﹞男子脈浮弱而澀﹐爲無子﹐精气淸冷。

﹝《脈》﹞婦人少腹冷﹐惡寒久﹐年少者得之﹐此爲無子。年大者得之﹐絕產。脈微弱而澀﹐年少得此爲無子﹐中年得此爲絕產。肥人脈細﹐胞有寒﹐故令少子﹐其色黃者﹐胸上有寒。少陰脈浮而緊﹐緊則疝瘕﹐腹中痛﹐半產而墮傷﹐浮則亡血﹐絕產惡寒。

卷之三十五婦人部胎前癥

受胎

﹝丹﹞成胎以精血之後先分男女者﹐褚澄之論也﹐愚竊惑焉。後閱東垣方﹐有曰經水斷後一二日﹐血海始淨﹐精勝其血﹐感者成男﹔四五日後﹐血脈已旺﹐精不勝血﹐感者成女。此論亦爲未瑩﹐何以言之﹖《易》曰﹕乾道成男﹐坤道成女。夫乾坤﹐陰陽之性情也。左右﹐陰陽之道路也。男女﹐陰陽之儀象也。父精母血﹐因感而會﹐精之泄﹐陽之施也﹐血能攝之﹐陰之化也﹐精成其骨﹐此萬物之始於乾元也﹔血成其胞﹐此萬物資生於坤元也。陰陽交﹐胎孕乃凝。胎之所居﹐名曰子宮﹐一系在下﹐上有兩歧﹐一達於左﹐一達於右。

精勝其血﹐及剛日陽時感者﹐則陽爲之主﹐受气於左子宮而男形成。精不勝血﹐及柔日陰時感者﹐則陰爲之主﹐受气於右子宮而女形成。或曰分男分女﹐吾知之矣﹐其有雙胎者將何如﹖曰﹕精气有餘﹐歧而分之﹐血因分而攝之故也。若夫男女同孕者﹐剛日陽時﹐柔日陰時﹐感則陰陽混雜﹐不屬左﹐不屬右﹐受气於兩歧之間者也。亦有三胎四胎五胎六胎者﹐猶是而已。或曰﹕其有男不可爲父﹐女不可爲母﹐與男女之兼形者﹐又若何而分之耶﹖予曰﹕男不可爲父﹐得陽气之虧者也﹔女不可爲母﹐得陰气之塞者也﹔兼形者﹐由陰爲駁气所乘﹐而爲狀不一。以女兼男形者有二﹕一則遇男爲妻﹐遇女爲夫﹔一則可妻而不可夫。又有下爲女體﹐上具男之全角﹐此又駁之甚者也。或曰﹕駁气所乘﹐獨見於陰﹐而所成之形﹐又若是之不同耶﹖予曰﹕陰體虛﹐駁气易於乘也﹐駁气所乘﹐陰陽相混﹐無所爲主﹐不可屬左﹐不可屬右﹐受气於兩歧之間﹐隨所得駁气之輕重而成形﹐故所兼之形﹐有不可得而同也。

上丹溪此論﹐極造精微﹐發前人之未發。是知男女之分﹐已定於萬物資始乾元之際﹐陰陽交之時。昧者不寤是理﹐妄有轉女爲男之法﹐惑矣。夫萬物皆資始於乾元﹐獨男女之分﹐不資始於乾元乎﹖胎前﹐當淸熱養血。產前安胎﹐白術﹑黃芩妙藥也。胎前將臨月﹐以三補丸加炒香附﹑炒白芍藥﹐蒸餅丸服。又抑熱﹐以三補用生地膏丸。﹝芩連柏爲末﹐地黃膏丸之。﹞有孕八九个月﹐必順气﹐枳殼﹑蘇莖。前至八九月﹐因火動逆作喘急﹐可用條芩﹑香附爲末調下。

﹝海﹞

神方驗胎散

婦人三兩个月﹐月經不行﹐疑是兩身﹐卻疑血滯﹐心煩寒熱恍惚﹐此藥可驗﹐取之內也。外已有身﹐病無邪脈﹐以《素問》脈法推之﹐十得八九矣。

眞雀腦芎﹝一兩﹞當歸﹝全用。重一兩者﹐只用七錢﹞上二味爲細末﹐分作二服﹐濃煎好艾湯一盞調下﹐或好酒調服亦得。可待三兩个時辰間﹐覺腹臍微動﹐仍煩﹐卽有胎也。動罷卽愈﹐安穩無虞。如不是胎﹐卽不動﹐所滯惡物自行﹐母亦安也。如服藥不覺效﹐再煎紅花湯調下﹐必有神效。

﹝《靈苑》﹞治婦人經脈住三个月﹐驗胎法。眞川芎爲細末﹐濃煎艾湯下一匕﹐投。腹內漸動﹐是有胎也。試孕有無。

甘艸﹝一寸﹐炙﹞皂角﹝一寸﹐去皮﹞黃連﹝少許﹞上爲末﹐酒調服﹐有則吐﹐無則不吐﹐每服一錢半。

﹝《脈》﹞婦人懷軀七月而不可知﹐時時衄血而轉筋者﹐此爲軀也﹔衄時嚏而動者﹐非軀也。

﹝《素》﹞婦人足少陰脈動甚者﹐妊子也。﹝平人气象論謂太溪脈也﹐全元起本作足少陰﹐王冰本作手少陰﹐當從全本。王注云﹕動脈者如豆厥厥動搖也﹐一說動甚謂動搖太甚也。﹞陰搏陽別﹐謂之有子。﹝陰陽別論王注云﹕陰謂尺中也﹐搏謂搏觸於手也。尺脈搏擊與寸脈殊別﹐則爲有孕之兆。﹞﹝《脈》﹞妊娠初時寸微小﹐呼吸五至﹔三月而尺數也﹐脈滑疾﹐重以手按之散者﹐胎已三月也﹔脈重手按之不散﹐但疾不滑者﹐五月也。﹝此卽陰搏陽別之義﹐言尺脈滑數﹐寸脈微小﹐而尺與寸脈別者﹐孕脈也。﹞尺脈左偏大爲男﹐右偏大爲女﹐左右俱大產二子。大者﹐如實狀。﹝亦陰搏陽別之義﹐謂尺脈實大與寸脈殊別﹐但分男左女右也。﹞婦人妊娠四月﹐欲知男女法﹐左疾爲男﹐右疾爲女﹐俱疾爲生二子。﹝王子亨云﹕妊娠三部俱滑而疾﹐在左爲男﹐在右爲女。﹞遺妊娠人面南行﹐還復呼之﹐左回首者是男﹐右回首者是女。看上圊時﹐夫從後急呼之﹐左回首者是男﹐右回首者是女也。

上按丹溪云﹕男受胎在左子宮﹐女受胎在右子宮﹐斯言大契是說也。蓋男胎在左則左重﹐故回首時﹐愼護重處而就左也﹔女胎在右則右重﹐故回首時﹐愼護重處而就右也。推之於脈﹐其義亦然﹕胎在左則血气護胎而盛於左﹐故脈亦從之﹐而左疾爲男﹐左大爲男也﹔胎在右﹐則血气護胎而盛於右﹐故脈亦從之﹐而右疾爲女﹐右大爲女也。亦猶經云﹕陰搏陽別﹐謂之有子。言受胎處在臍腹之下﹐則血气護胎而盛於下﹐故陰之尺脈鼓搏有力﹐而與陽之寸脈殊別也。又如癰癤發上則血气從上而寸脈盛﹐發下則血气從下而尺脈盛﹐發左則血气從左而左脈盛﹐發右則血气從右而右脈盛也。丹溪以左大順男右大順女﹐爲醫人之左右手﹐蓋智者之一失也。

﹝丹﹞婦人懷孕愛物﹐乃一臟之虛。假如肝藏虛﹐其血气止能養胎﹐不能榮肝﹐肝虛故愛酸物喫。

﹝《大》﹞胎動不安﹐或因僵僕﹐或因毒藥﹐重者便致傷墮﹐當以母形色察之。母面赤舌靑者﹐子死母活﹐唇口俱靑﹐兩邊沫出者﹐子母俱死﹔面靑舌赤﹐口中沫出者﹐母死子活也。

﹝《脈》﹞婦人妊娠八月﹐脈實大牢彊弦緊者生﹐沈細者死。

﹝丹﹞脈細勻﹐易產﹔大浮緩﹐气散難產。

﹝《脈》﹞婦人懷胎﹐一月之時足厥陰脈養﹐二月足少陽脈養﹐三月手心主脈養﹐四月手少陽脈養﹐五月足太陰脈養﹐六月足陽明脈養﹐七月手太陰脈養﹐八月手陽明脈養﹐九月足少陰脈養﹐十月足太陽脈養。諸陰陽各養三十日活兒。手太陽少陰不養者﹐下主月水﹐上爲乳汁﹐活兒養母。懷娠者不可灸刺其經﹐必墮胎。﹝陳氏《大全》論云﹕足厥陰肝脈也﹐足少陽膽脈也﹐四時之令始於春木﹐故十二經云胎養始於肝膽而在一月二月。手心主心胞絡脈也﹐手少陽三焦脈也﹐屬火而旺夏﹐所以養胎在三月四月。足太陰脾脈也﹐足陽明胃脈也﹐足陽明屬土而旺長夏﹐所以養胎在五月六月。手太陰肺脈也﹐手陽明大腸脈也﹐足少陰腎脈也﹐足太陽膀胱脈也﹐屬金水而旺秋冬﹐所以養胎在七月八月九月十月。﹞

卷之三十五婦人部胎前癥

惡阻

惡阻﹐謂嘔吐惡心﹐頭眩﹐惡食擇食是也。

﹝《素》﹞帝曰﹕何以知懷子之且生也﹖岐伯曰﹕身體有病﹐而無邪脈也。﹝腹中論﹞﹝《大》﹞妊娠稟受怯弱﹐便有阻病。其狀顏色如故﹐脈息和順﹐但覺肢體沈重﹐頭目昏眩﹐擇食﹐惡聞食气﹐好食鹹酸﹐甚者或作寒熱﹐心中憤悶﹐嘔吐痰水﹐恍惚不能支持﹐巢氏謂之惡阻﹐但癥有輕重耳。

﹝仲﹞婦人得平脈﹐陰脈小弱﹐其人渴不能食﹐無寒熱﹐名妊娠﹐桂枝湯主之。於法六十日當有此證﹐設有醫治逆者﹐卻一月。加吐下者﹐則絕之。

上絕之者﹐謂絕止醫治﹐候其自安也。子常治一二婦阻病吐﹐愈治愈逆﹐因思此仲景絕之之旨﹐遂停藥﹐月餘自安﹐眞大哉聖賢之言也。

﹝丹﹞惡阻卽從痰治﹐多用二陳湯。

﹝羅﹞

半夏茯苓湯

治妊娠惡阻﹐嘔吐心煩﹐頭目眩暈﹐惡聞食气﹐好食酸鹹﹐多臥少起﹐百節煩疼﹐羸瘦有痰﹐胎孕不牢。

半夏﹝洗﹐一兩二錢半﹞赤茯苓熟地﹝各七錢半﹞橘紅旋復花﹝《千金方》無旋復花﹐有細辛﹑紫蘇﹞人參芍藥川芎桔梗甘艸﹝各半兩﹞上咀﹐每服五錢﹐姜七片﹐水煎﹐空心﹐兼服茯苓丸。若有客熱煩渴口瘡﹐去橘紅﹑細辛﹐加前胡﹑知母七錢半。若腹冷下利﹐去地黃﹐加炒桂心半兩。若胃中虛熱﹐大便祕﹐小便赤澀﹐加大黃七錢半﹐去地黃﹐加黃芩二錢五分。

茯苓丸

治妊娠阻病﹐心中煩悶﹐吐痰眩暈。先服半夏茯苓湯兩劑﹐後服此藥。

赤茯苓人參桂心漧薑半夏﹝湯泡七次﹐炒黃﹞橘皮﹝各一兩﹞白術葛根甘艸枳殼﹝各二兩﹞上爲細末﹐煉蜜丸如桐子大。每服五十丸﹐米飲下﹐日三服。一方加麥門冬﹐《肘後》加五味子。

﹝仲﹞妊娠嘔吐不止者﹐

漧薑人參半夏丸

主之。

漧薑人參半夏上三味﹐末之﹐以生薑汁糊丸。如桐子大。飲服十丸﹐日三服。﹝《大全方》論半夏動胎而不用﹐今仲景豈獨不知此而用於此方乎﹖予治妊阻病累用半夏﹐未嘗動胎也。經云﹕有故無殞是也。﹞﹝《大》﹞治惡阻﹐吐淸水甚﹐害十餘日粥漿不入者。

白術﹝一兩﹞人參﹝半兩﹞丁香﹝二錢半﹞甘艸﹝一錢﹞上爲細末﹐每服二錢﹐水一鐘﹐姜五片﹐煎至七分﹐溫服。

歸原散

治妊娠惡阻﹐嘔吐不止﹐頭痛﹐全不入食﹐服諸藥無效。

人參甘艸川芎當歸芍藥丁香﹝各半兩﹞白茯苓白術陳皮﹝各一兩半﹞桔梗﹝炒﹞枳殼﹝炒。各二錢半﹞半夏﹝洗﹐炒黃﹐一兩﹞上咀﹐每服三錢﹐生薑五片﹐棗一枚﹐水同煎

人參橘皮湯

治阻病嘔吐痰水。

人參橘皮白術麥門冬﹝去心。各一兩﹞甘艸﹝三錢﹞濃朴﹝制﹞白茯苓﹝各五錢﹞上爲粗末﹐每四錢加淡竹茹彈子大﹐生薑三片﹐水同煎。

治妊娠惡阻﹐嘔吐不下食。

靑竹茹橘皮﹝各二兩﹞生薑茯苓﹝各四兩﹞半夏﹝五兩﹞上細切﹐以水六升﹐煮取二升半﹐去渣﹐分三服。

治妊娠嘔吐不食﹐兼吐痰水。

生蘆根﹝七分﹞橘紅﹝四分﹞生薑﹝六分﹞檳榔﹝二分﹞上切﹐以水二盞﹐煎七分﹐空心﹐熱服。

治妊娠惡食﹐心中煩憒熱悶﹐嘔吐。

靑竹茹麥門冬﹝各三兩﹞前胡﹝二兩﹞橘皮﹝一兩﹞蘆根﹝一握﹞上切細﹐以水一大升﹐煮半升﹐去渣﹐分兩服﹐食前。

安胎飲

治妊娠惡阻﹐心中憒悶﹐頭重目眩﹐嘔逆不食﹐或胎動不安﹐腰腹疼痛。

甘艸茯苓當歸熟地川芎地楡白術黃白芍藥半夏﹝泡七次﹐炒﹞阿膠﹝炒。

各等分﹞上咀﹐每服三錢﹐生薑四片﹐水同煎。

一婦人孕三月﹐吐痰水並飲食﹐每日寅卯作﹐作時覺少腹有气沖上﹐然後膈滿而吐﹐面赤微躁﹐頭眩﹐臥不起牀﹐四肢疼﹐微渴。此肝火挾衝脈之火衝上也。一日甚﹐一日輕﹐脈和﹐右寸洪大﹐百藥不效者將二月。予男病﹐偶用沈香磨水化抱龍丸﹐一服膈寬气不上衝﹐二三服吐止眩減﹐食進而安。又應氏婦得胎七月﹐嘈雜吐食﹐脈壅﹐心下滿塞﹐气攻背﹐兩肘皆痛﹐要人不住手以熱物摩熨﹐得吐稍疏﹐脈洪大。

黃芩﹝二錢半﹐炒﹞黃連﹝一錢﹐炒﹞白術半夏﹝各二錢﹞甘艸﹝炙﹞縮砂﹝各五分﹞陳皮當歸山梔枳殼﹝炒﹞香附人參蒼術﹝各一錢﹞茯苓﹝一錢半﹞生薑﹝七片﹞服二帖後﹐嘈雜吐止﹐心滿塞退﹐但於夜間背肘痛﹐用摩熨﹐遂與抱龍丸化服﹐其疾如失。

﹝丹﹞一婦人年近三十﹐懷孕兩月﹐病嘔吐頭眩﹐自覺不可禁持﹐以人參﹑白術﹑川芎﹑陳皮﹑茯苓等藥服五七日﹐愈覺沈重。召予脈之﹐兩手弦﹐左爲甚而且弱。予曰﹕此是惡阻﹐病必怒气所激。問之果然。肝气旣逆﹐又挾胎气﹐參﹑術之補﹐大非所宜。教以時用茯苓湯下抑靑丸二十四粒﹐五帖﹐自覺稍安。診其脈略有數狀﹐自言口漧苦﹐稍食粥則口酸。予意其爲膈間滯气未盡行﹐教全以川芎﹑陳皮﹑山梔﹑茯苓﹑生薑煎湯﹐下抑靑丸十五粒。十餘帖﹐余證皆平。但食及常時之半﹐食後覺口酸﹐不食覺易饑。予謂肝熱未平﹐則以白湯下抑靑丸二十粒﹐二十日而安。予又脈之﹐見其兩手脈𨿽和平﹐而左手弱甚﹐此胎必墮﹐此時肝气旣平﹐參術可用矣。遂用始初參﹑術等藥補之﹐預防墮胎以後之虛。服之一月﹐胎自墮﹐卻得平穩無事。抑靑丸一味﹐黃連爲丸是也。

卷之三十五婦人部胎前癥

妊娠經來

﹝《脈》﹞婦人經月下﹐但爲微少﹐師脈之﹐反言有軀﹐其後審然﹐其脈何類﹖何以別之﹖師曰﹕寸口脈陰陽俱平﹐榮衛調和﹐按之滑﹐浮之則輕﹐陽明少陰各如經法﹐身反灑淅﹐不欲食飲﹐頭痛心亂﹐嘔噦欲吐﹐呼則微數﹐吸則不驚﹐陽多气溢﹐陰滑气盛﹐滑則多實﹐六經養成﹐所以月見。陰見陽精﹐汁凝胞散﹐散者損墮。設復陽盛﹐雙妊二胎。今陽不足﹐故令激經也。﹝滑脈主血有餘﹐今經又少﹐故知孕也。﹞

卷之三十五婦人部胎前癥

胎漏下血

﹝丹﹞胎漏因气虛﹐因血虛﹐因血熱。

﹝仲﹞師曰﹕婦人有漏下者﹐有半產後因續下血都不絕者﹐有妊娠下血者。假令妊娠腹中痛﹐爲胞阻﹐芎歸膠艾湯主之。﹝方見血崩。﹞﹝梅﹞治胎動下血﹐心腹疼﹐死生不知﹐服此湯活卽安﹐死卽下。此卽

催生佛手散

﹐方見跌撲傷胎。﹝卽當歸﹑川芎等分爲散也。﹞妊娠無故﹐卒下血不止。取阿膠三兩﹐炙﹐搗末﹐酒一升半﹐煎令消﹐一服愈。

﹝羅﹞

立聖散

治妊娠下血不止。

雞肝三个﹐用酒一升﹐煮熟共食之。大效。

﹝《保》﹞治胎漏﹐

二黃散

生地﹑熟地等分﹐銼﹐水三盞﹐煎半幹﹐去渣服。

﹝梅﹞治胎下血。阿膠二兩﹐搗末﹐生地半斤﹐搗取汁﹐以淸酒三升﹐絞汁﹐分三服。

﹝《大》﹞治胎漏下血不止﹐胞幹卽死﹐宜急治之。

生地汁﹝一升﹞陳酒﹝五合﹞上同煎三五沸﹐溫三服﹐以止爲度。

﹝《保》﹞治婦人胎漏下血﹐及因事下血﹐

枳殼湯

枳殼黃芩﹝各半兩﹞白術﹝一兩﹞上粗末﹐每七錢﹐水一盞﹐煎七分﹐食前服。

﹝丹﹞婦人年二十餘﹐三个月孕﹐發瘧疾後淡血水下﹐腹滿口渴。

白芍白術茯苓﹝一錢﹞黃芩歸尾川芎陳皮﹝五分﹞東陽婦人﹐三十五歲﹐孕八九个月﹐漏胎不止﹐胎比前時稍覺收小﹐血色微紫有塊﹐食減平時三之一﹐腹微疼﹐無情緒。

人參白術﹝炒﹞白芍﹝一錢﹞陳皮川芎茯苓縮砂大腹皮﹝三分﹞木連藤﹝七葉﹞同煎﹐食前下三聖丸五十粒。

﹝仲﹞婦人宿有病﹐經斷來及三月﹐而得漏下不止﹐胎動在臍上者﹐爲痼害。妊娠六月動者﹐前三月經水利時﹐胎。下血者﹐後斷三月﹐也。所以血不止者﹐其不去故也。當下其﹐

桂枝茯苓丸

主之。﹝凡胎動多在當臍﹐今動在臍上﹐故知是也。﹞桂枝茯苓牡丹﹝去心﹞桃仁﹝去皮尖﹞芍藥﹝各等分﹞上五味﹐末之﹐煉蜜丸如兔屎大。每日食前服一丸。不知﹐加至三丸。

﹝《本》﹞治胎下血不止。取桃樹上干不落桃子﹐燒灰﹐和水服瘥。﹝本艸云﹕桃奴破血﹐又治伏梁積气。﹞

卷之三十五婦人部胎前癥

胎漏黃汁下或如豆汁

﹝《大》﹞治妊娠忽然下黃汁如膠﹐或如豆汁﹐胎動腹痛。

粳米﹝五升﹞黃﹝六兩﹞上以水七升﹐煎取二升﹐分爲四服。

﹝梅﹞

銀薴酒

治妊娠下黃汁﹐或如赤豆汁。

薴根﹝去黑皮﹐切﹞銀﹝一斤﹞上水九升﹐煎取四升﹐每服入酒半升﹐或一升﹐煎分二次服。

﹝《脈》﹞婦人懷軀六月七月﹐暴下斗餘水﹐其胎必倚而墮﹐此非時孤漿預下故也。﹝胎漏﹐徐徐下水。

今暴下而多﹐故知墮胎也。﹞

卷之三十五婦人部胎前癥

胎動不安

﹝《大》﹞妊娠胎動不安者﹐由衝任經虛﹐受胎不實也。亦有飲酒房室過度﹐損動不安者﹔有誤擊﹐觸而胎動者﹔有喜怒﹐气宇不舒﹐傷於心肝﹐觸動血脈者﹔有信醫宜服暖補﹐反爲藥所害者﹔有因母病而胎動者﹐但治母病﹐其胎自安﹔有胎不堅固﹐動及母疾﹐但當安胎﹐其母自愈。

永固孕丸

地黃川芎黃芩﹝各五分﹞歸身尾人參白芍陳皮﹝各一錢﹞白術﹝一錢半﹞甘艸﹝三錢﹞黃柏﹝些﹞桑上羊食藤﹝七葉﹐圓者﹞糯米﹝半升﹞上咀﹐煎服。

﹝仲﹞妊娠宜常服﹐

當歸散

主之。

當歸黃芩芍藥芎﹝各一兩﹞白術﹝半斤﹞上五味﹐杵爲散﹐酒飲服方寸匕﹐日再服。妊娠常服卽易產﹐胎無苦疾。產後百病悉主之。

妊娠養胎﹐

白術散

主之。

白術芎﹝各四錢﹞蜀椒﹝三錢﹐去汗﹞牡蠣﹝﹐二分﹞上四味﹐杵爲散﹐酒服一錢匕﹐日三服﹐夜一服。但苦痛﹐加芍藥﹔心下毒痛﹐倍加芎﹔心煩痛﹐吐不能飲食﹐加細辛一兩﹐半夏大者二十枚﹔服後若嘔﹐以醋醬水服之﹐後不解者﹐小麥汁飲之﹔以後渴者﹐大麥粥服之。病𨿽愈﹐服之勿置。

﹝《肘》﹞胎動不安。取薴根如足大指者一尺﹐咀﹐以水五升。煮取三升﹐去渣服。﹝一方有生薑五片。丹溪云﹕薴根大能補陰而行滯血。﹞﹝《大》﹞銀薴酒﹝方見前胎漏條。﹞治胎動不安。好銀煮水﹐著蔥白作羹﹐食之佳。

治妊娠二三月﹐上至八九个月﹐胎動不安﹐腹痛﹐已有所下方。

艾葉阿膠﹝炒﹞當歸川芎﹝各三兩﹞甘艸﹝一兩﹞上細切﹐以水八升。煮取三升﹐去渣﹐內膠令烊﹐分三服﹐日三。

﹝云﹞立效散治婦人胎動不安﹐如重物所墜﹐冷如冰。﹝卽佛手散﹐方見眩門。﹞﹝《大》﹞縮砂散治胎動不安﹐墮在須臾者﹐神效。﹝方見毒物傷胎。﹞

卷之三十五婦人部胎前癥

胎上逼心

﹝《本》

紫蘇飲

治妊娠胎气不和﹐懷胎近上﹐脹滿疼痛﹐謂之子懸。兼治臨產驚恐气結﹐連日不下。

紫蘇莖葉﹝一兩﹞大腹皮人參川芎陳皮白芍﹝各半兩﹞當歸﹝三分﹞甘艸﹝一分﹞上細銼﹐分作三服。每服用水一盞半﹐生薑四片﹐蔥白七寸﹐煎至七分﹐去渣﹐空心服。

曾有累日婦人產不下﹐服徧催生藥不驗。予曰﹕此必坐艸太早﹐心懷下一點懼﹐气結而不行﹐然非不順也。

《素問》云﹕恐則气下。蓋恐則精神怯﹐怯則上焦閉﹐閉則气還﹐還則下焦脹﹐气乃不行矣。得此藥一服便產。及婦人六七月子懸者﹐予用此數數有驗﹐不十服﹐胎便近下。陳良甫云﹕治一婦有孕七个月﹐遠歸﹐忽然胎上衝心而痛﹐坐臥不安﹐兩醫治之無效﹐遂說胎已死矣。用蓖麻子研爛﹐加麝香調貼臍中以下之﹐命在垂亡。

召陳診視﹐兩尺脈絕﹐他脈平和。陳問二醫作何證治之﹐答曰﹕死胎也。陳曰﹕何以知之﹖兩尺脈沈絕﹐以此知之。陳曰﹕此說出在何經﹖二醫無答。陳曰﹕此子懸也﹐若是胎死﹐卻有辧處﹐面赤舌靑﹐子死母活﹔面靑舌赤﹐吐沫﹐母死子活﹔唇口俱靑﹐母子俱死。今面不赤﹐口不靑﹐其子未死﹐是胎上逼心﹐宜以紫蘇飲子治之﹐至十服而胎遂下矣。

﹝《大》﹞治胎上逼心煩悶方﹐並治胎動困篤。用蔥白二七莖﹐濃煮汁飲之﹐若胎未死卽安﹐已死卽出。未效﹐再服。﹝此方神妙﹐脈浮滑者宜之。本艸云﹕蔥白﹐通陽气安胎。﹞﹝《祕錄》﹞胎動上迫心痛。取艾葉如雞子大﹐以頭醋四升﹐煎取二升﹐分溫服。治胎上逼心﹐熱痛下血。神曲半斤﹐搗碎﹐和熟水絞取汁三鐘﹐無時溫服﹐止。

﹝《大》﹞治妊娠徧身痛﹐或衝心欲死﹐不能飲食。

白術﹝五兩﹞黃芩﹝二兩﹞芍藥﹝四兩﹞上水六升﹐煮取二升半﹐分作三服﹐緣胎有水致痛﹐兼易產。

卷之三十五婦人部胎前癥

跌撲傷胎毒藥傷胎

﹝《本》﹞

佛手散

治婦人妊娠六七月﹐因事築磕著胎﹐或子死腹中﹐惡露下﹐疼痛不已﹐口噤不絕。

用此藥探之﹐若不損則痛止﹐子母俱安。若胎損﹐立便逐下。又治血上衝心﹐腹滿悶者﹐如湯沃雪﹐此藥催生神效。

﹝方見眩。卽當歸﹑川芎等分爲散﹐口噤灌之。﹞﹝《大》﹞治胎忽因倒地﹐舉動擎重促損﹐腹中不安﹐子死。以川芎末酒服方寸匕﹐須臾二三服﹐出。

治妊娠從髙墜下﹐腹中下血煩悶。

生地益母艸﹝各一兩﹞當歸黃﹝各半兩﹞上咀﹐每服四錢﹐水一盞﹐姜四片﹐煎至六分﹐去渣﹐無時服。

﹝丹﹞婦人因閃挫傷胎﹐肚疼血崩。

歸尾陳皮白術人參茯苓白芍川芎﹝各三錢﹞甘艸﹝五分﹐炙﹞上分四帖﹐水三盞﹐煎取一盞﹐下縮砂末一錢五分﹐五靈脂一錢。

﹝《大》﹞治婦人服艸藥﹐胎墮腹痛。用白扁豆少許﹐去皮爲末﹐米飲調服方寸匕。或濃煎亦可。

阿膠散

治妊娠或因傾僕﹐或因毒藥﹐胎動不安﹐腰痛腹滿﹐或有所下﹐或胎上搶心﹐短气。

熟地﹝二兩﹞白芍艾葉當歸甘艸阿膠黃﹝各一兩﹞一方有川芎。

上咀﹐每服半兩﹐姜三片﹐棗一枚﹐同煎﹐溫服無時。

治妊娠偶有所傷﹐胎動不安﹐疼痛不可忍。縮砂不以多少﹐和皮炒黑色﹐一方用仁置熨斗內﹐略炒爲細末﹐熱酒調下二錢。不飲酒者﹐米飲調下。覺腹中熱則胎已安矣﹐此方極效。

奪命丸

治婦人小產下血﹐子死腹中﹐其人憎寒﹐手指唇口爪甲靑白﹐面色黃黑﹐胎上搶心﹐則悶絕欲死﹐冷汗自出﹐或食惡物﹐或誤服艸藥﹐傷動胎气﹐下血不止。胎尙未損﹐服之可安﹔已死﹐服之可下﹔若胎腐爛腹中危甚者﹐立可取出。此方的系異人傳授﹐至妙。﹝此卽仲景茯苓桂枝丸﹐但用淡醋湯嚼下不同耳。方卽牡丹﹑茯苓﹑桂枝﹑桃仁﹑赤芍藥等分是也﹐丹溪亦稱妙。﹞

卷之三十五婦人部胎前癥

妊病可下胎斷胎

﹝《大》﹞治妊娠母因疾病﹐胎不能安﹐可下之。取七月七日法面四兩﹐水二大盞﹐煎取一盞三分﹐綿濾去渣﹐分溫三服﹐立下。又方﹐大曲五升﹐淸酒一斗﹐煮二沸﹐去渣﹐分五帖﹐隔宿勿食﹐但再服﹐其子如糜﹐母無疾苦。﹝《千金》不傳﹐妙。﹞又方﹐麥一升﹐爲末﹐和水煮二升服之卽下﹐神效。又方﹐附子二枚﹐爲末﹐以醇苦酒和塗右足﹐去之大良。又方﹐取雞子一枚﹐以三指撮鹽放雞子中﹐服之立出。

﹝丹﹞斷子法。

用白面曲一升﹐無灰酒五升﹐打作糊﹐煮二升半﹐用絹帛濾去渣﹐作三服。候前月經將來日晚下喫一服﹐次日五更喫一服﹐天明喫一服﹐月經卽行﹐終身絕子。

﹝《大》﹞斷產驗方。故蠶紙方圓一尺﹐燒爲末﹐酒飲調服﹐終身不復懷孕。又方﹐油煎水銀﹐空心服﹐如棗核大一丸﹐永斷﹐不損人。

卷之三十五婦人部胎前癥

胎自墮

﹝丹﹞陽施陰化﹐胎孕乃成。血气虛損﹐不足營養﹐其胎自墮。或勞怒傷情﹐內火便動﹐亦能墮胎。

推原其本﹐皆因於熱﹐火能消物﹐造化自然。《病源》乃謂風冷傷於子藏而墮﹐此未得病情者也。

予見賈氏婦﹐但有孕﹐至三月左右必墮﹐診其脈左手大而無力﹐重取則澀﹐知其血少也。以其妙年﹐只補中气﹐使血自榮。時正夏初﹐教以濃煎白術湯下黃芩末一錢﹐服三四十帖﹐遂得保全其生。因而思之﹐墮因內熱而虛者﹐於理爲多。曰熱曰虛﹐當分輕重﹐蓋孕至三月﹐正屬相火﹐所以易墮。不然﹐何以黃芩﹑熟艾﹑阿膠等爲安胎妙藥耶﹖好生之工﹐幸無輕視。

﹝《大》﹞治妊娠懷胎數落而不結實。

甘艸黃人參白術川芎熟地吳茱萸﹝各等分﹞上爲末﹐空心﹐溫酒調二錢。忌菘菜桃李雀肉醋物。﹝按丹溪論皆是虛熱﹐而無寒者﹐今姑存此一方﹐以俟施之於千百而一者也。﹞醋附丸治數墮胎。﹝方見血崩。﹞妊子不成﹐時時墮胎﹐後漏下五色﹐疼痛。灸胞門。﹝關門左邊二寸名胞門﹐右邊二寸名子戶。﹞

卷之三十五婦人部胎前癥

十月未足欲產過期不產

﹝《大》﹞婦人懷胎﹐有七月八月而產者﹐有至九月十月而產者﹐有經一年二年乃至四年而後產者﹐各根據後法治。

知母丸

治十月未足﹐而痛如欲產﹐兼治產難及子煩。

用知母一味爲細末﹐煉蜜丸如雞豆大。溫酒嚼下﹐日三服。丸如桐子大﹐飲下二十丸。

治妊娠月數未足﹐而似欲產腹痛者。

槐子蒲黃﹝等分﹞上爲末﹐蜜丸如桐子大。溫酒下二十丸。以痛止爲度。

又方蒲黃如棗核大﹐篩過﹐以井花水調服。

﹝《千》﹞日月未足而欲產者﹐搗菖蒲根汁一二升灌喉中。﹝本艸云﹕菖蒲治胎動不安下血。﹞﹝羅﹞治婦過月不產方。

四物湯香附桃仁枳殼縮砂紫蘇水煎服﹐卽生。

卷之三十五婦人部胎前癥

難產縮胎法

﹝丹﹞世之難產者﹐往往見於鬱悶安佚之人﹐富貴豢養之家﹐若貧賤辛苦者無有也。古方書止有瘦胎飲一論﹐而其方爲湖陽公主作也﹐實非極至之言。何者﹖見其有用此方者﹐其難自若。予表妹苦於難產﹐後遇胎孕﹐則觸而去之﹐予甚憫焉。視其形﹐惟勤於鍼指﹐構思旬日﹐忽自悟曰﹕此正與湖陽公主相反。彼奉養之人﹐其气必實﹐耗其气使平和﹐故易產﹐今形肥知其气虛﹐久坐知其不運﹐必气愈弱﹐兒在胞胎﹐因母气不能自運耳﹐當補其母之气﹐則兒健易產矣。令其有孕﹐至五六个月來告﹐遂於《大全》方紫蘇飲加補气藥與數十帖﹐因得男而甚快。後遂以此方隨母形色性稟﹐參時令加減與之﹐無不應者﹐因名其方曰達生散。

縮胎飲

﹝卽達生散。﹞大腹皮﹝三錢﹞人參陳皮紫蘇莖葉﹝各五分﹞歸身尾白芍白術﹝各一錢﹞甘艸﹝二錢﹐炙﹞黃楊樹腦﹝七个﹞或加枳殼﹑縮砂﹑靑蔥五葉。

上作一帖﹐吞下益母丸。臨月得二十服﹐易生產﹐後無病。

按丹溪云﹕難產﹑死胎﹐此血气滯病也﹐蓋此方補中行滯。春﹐加川芎。气虛﹐倍參﹑術。气實﹐倍香附﹑陳皮。血虛﹐加當歸﹑地黃。形實﹐倍紫蘇。性急﹐加黃連。熱急﹐加黃芩。濕痰﹐加滑石﹑半夏。食積﹐加山楂。食後易饑﹐加黃楊腦。腹痛﹐加木香﹑官桂﹑黃芩。冬不用芩。

黑神丸

一名催生丸﹐一名益母丸。

用益母艸研末﹐粥丸。治婦人臨月﹐一日三次服之﹐用縮砂飲送下﹐能催生易產。產後服能生新血去舊血。只以白湯送下﹐虛者煎白術﹑人參﹑陳皮湯送下。

縮胎丸

八九个月用之。

黃芩﹝夏一兩﹐秋七錢﹐冬半兩。炒﹞白術﹝二兩﹞茯苓﹝七錢半﹞陳皮﹝三兩﹞上末﹐粥丸桐子大。

又方候九个月用之。

黃芩﹝一兩﹐宜熱藥不宜涼藥﹐怯人減半﹞枳殼﹝炒﹐七錢半﹞滑石﹝七錢五分﹐臨月十日前﹐小便多時﹐加此一味﹞白術﹝一兩﹞上爲末﹐粥丸如桐子大。每服三十丸﹐空心﹐熱湯下。

﹝《保》﹞

束胎丸

白術枳殼﹝各等分﹞上燒餅爲丸桐子大。入月一日食前五十丸﹐水下服之﹐至產已。

﹝《本》﹞

滑胎枳殼散

枳殼甘艸﹝各二兩﹞上爲細末﹐每服二錢﹐百沸湯點服﹐空心食前﹐日三服。凡懷孕六七月以上﹐卽服﹐令兒易生。

初生胎少黑﹐一百日肉漸變白。此孫眞人滑胎易產方﹐抑陽降气﹐爲眾方之冠也。

妊娠﹐治衝任脈虛﹐補血安胎﹐

內補丸

熟地﹝二兩﹞當歸﹝一兩﹐微炒﹞上細末﹐煉蜜丸桐子大。每服三四十丸﹐溫酒下。上三方諸集皆載﹐在人用之如何耳。大率婦人妊娠﹐惟在抑陽助陰。《素問》云﹕陰搏陽別﹐謂之有子。蓋關前爲陽﹐關後爲陰﹐尺中之脈﹐按之搏手不絕者﹐妊身也。婦人平居﹐陽气微盛無害﹐及其妊子﹐則方閉經隧以養胎﹐若陽气盛搏之﹐則經脈妄行﹐胎乃不固。《素問》所謂陰虛陽搏﹐謂之崩也。抑陽助陰之方甚多﹐然胎前藥惟惡羣隊﹐若陰陽交雜﹐別生他病。惟是枳殼散所以抑陽﹐四物湯所以助陰故爾。枳殼散差寒﹐若早服之﹐恐有胎寒腹痛之疾。

以內補丸佐之﹐則陽不至彊﹐陰不至弱﹐陰陽調勻﹐有益胎孕﹐此前人未常論及。

﹝《本》﹞楡白皮焙榦爲末﹐婦人妊娠臨月﹐日三服方寸匕﹐令產極易﹐產下兒身皆塗之﹐信有效。

卷之三十五婦人部胎前癥

臨產坐艸法

﹝《脈訣》﹞欲產之婦脈離經﹐沈細而滑也同名。夜半覺時應分誕﹐來辰日午定知生。﹝《難經》云﹕脈一呼三至曰離經﹐一呼一至曰離經。《脈經》云﹕婦人欲產﹐其脈離經﹐夜半覺﹐日中則生也。﹞身重體熱寒又頻﹐舌下之脈黑復靑﹐及舌上冷子當死﹐腹中須遣母歸冥。面赤舌靑細尋看﹐母活子死定難應﹔唇舌俱靑沫又出﹐子母俱死總髙KT﹔面靑舌赤沫出頻﹐母死子活定知眞。不信若能看應驗﹐尋之賢哲不虛陳。

﹝《大》﹞十產論一曰正產者﹐婦人懷胎﹐十月滿足﹐忽腰腹作陣疼痛﹐相次胎气頓陷﹐至於臍腹﹐痛極﹐乃至腰間重痛﹐穀道挺迸﹐繼之漿破血出﹐兒子遂生﹐此名正產。

二曰傷產者﹐婦人懷胎﹐未產一月以前﹐忽然臍腹痛疼﹐有如欲產﹐仍卻無事﹐是名試月﹐非正產也。但一切產母未有正產之候﹐卽不可令人抱腰﹐亦不可令產母妄亂用力。若兒身未順﹐才方轉動﹐便教產母虛亂用力﹐使兒子錯落﹐忽橫忽倒﹐不能正生﹐皆緣產母用力於未當用力之所致也。直待兒子身順﹐臨逼門戶﹐方始用力一送﹐令兒下生。此名傷產。

上傷產一法﹐最爲切要﹐愼勿輕忽也。凡十月未足﹐臨產腹痛﹐或作或止﹐或痛不甚者﹐名曰弄痛﹐非正產之候。或腹𨿽痛甚而腰不甚者﹐非正產之候。胎髙未陷下者﹐非正產之候。穀道未挺迸者﹐非正產之候。水漿未破血未出者﹐非正產之候。漿血𨿽出而腹不痛者﹐非正產之候。凡未有正產候﹐且令扶行熟忍﹐如行不得﹐或憑物坐之﹐或安臥之﹐或服安胎藥一二服得安卽止﹐愼勿妄服催生藥餌。

愴惶﹐致令產母憂恐而挫其志﹐務要產母寬心存養調停﹐亦令坐婆先說解諭之。如覺心中煩悶﹐可取白蜜一匙﹐新汲水調下﹐切勿妄亂用力﹐先困其母。直待子逼門戶﹐腰重痛極﹐眼中如火﹐穀道挺迸時﹐是正產候﹐方可用力﹐並服催生藥也。予男婦於未產一月以前﹐腰腹俱痛﹐全似將產﹐其痛至甚﹐但遇巳牌稍止。如此者將十餘日﹐計無所出﹐因閱此條遂與安胎藥﹐加參﹑術數服﹐間與肉味養之﹐由是平復不痛。又二十餘日﹐始產一男。是時若妄動亂用力﹐並服催生等藥﹐立見危亡矣。

三曰催產者﹐若婦欲產﹐漿破血下﹐已見是正產候﹐但卻未生﹐卽可服催生藥以催之。忽有經及數日﹐產母困苦﹐亦可服藥助產母之正气﹐令兒速生﹐此名催生。

四曰凍產者﹐冬月天冷﹐產母經血得冷則凝﹐以致兒子不能生下﹐此害最深。若冬月產者﹐下部不可脫去綿衣﹐並不可坐臥寒處。當滿房著火﹐常有暖气。令產母背身向火﹐令臍下腿膝間常暖﹐血得熱則流散﹐使兒易生﹐此名凍產。

五曰熱產者﹐盛夏之月﹐產婦要溫涼得所﹐不可恣意取涼﹐傷損胎气。亦不可人多﹐熱气逼襲產母﹐使產母血沸﹐而有發熱﹐頭痛﹐面赤﹐昏昏如醉﹐乃至不知人事﹐此名熱產。

六曰橫產者﹐兒先露手﹐或先露臂﹐此由產母未當用力而用之過也。兒身未順﹐用力一逼﹐遂至身橫不能生下﹐當令產母安然仰臥﹐後令看生之人﹐先推其手令入直上﹐漸漸逼身﹐以中指摩其肩﹐推上而正之﹐或以指攀其耳而正之。須是產母仰臥﹐然後推兒徐徐正之。候其身正﹐煎催生藥一盞﹐喫了方可用力﹐令兒下生﹐此名橫產。

七曰倒產者﹐產母胎气不足﹐關鍵不牢﹐用力太早﹐致令兒子不能回轉﹐便直下﹐先露其足。當令產母仰臥﹐令看生之人﹐推其足入去﹐不可令產母用分毫力﹐亦不得驚恐﹐使兒自順云。

八曰偏產者﹐兒身未正﹐產母用力一逼﹐致令兒頭偏拄左腿﹐或偏拄右腿﹐故頭𨿽露﹐偏拄一畔﹐不能生下。當令產母仰臥﹐次令看生之人輕輕推兒近上﹐以手正其頭﹐令兒頭頂端正﹐然後令產母用力一送﹐卽便生下。若是小兒頭後骨偏拄穀道﹐只露其額﹐當令看生之人以綿衣炙溫裹手﹐於穀道外方輕輕推兒頭令正﹐便令產母用力送兒生也﹐此名偏產。

九曰礙產者﹐兒身已順而露正頂﹐不能生下。蓋因兒身回轉﹐肚帶攀其肩﹐以此露正頂而不能生。

當令產母仰臥﹐令看生之人輕推兒近上﹐徐徐引手﹐以中指按兒肩下﹐撥其肚帶﹐仍須候兒身正順﹐方令產母用力一送﹐使兒生下﹐此名礙產。

上橫產﹑倒產﹑偏產﹑礙產四法﹐若看生之人非精良妙手﹐不可根據用此法﹐恐恣其愚以傷人命也。

按倒產者﹐今世往往隨其倒足生下﹐並無後患﹐子母雙全﹐不必根據推足上之法亦可。又礙產者﹐往往肚帶有纏在兒頂上﹐而兒頭自出在產門外﹐看生之人﹐以手撥其肚帶﹐從兒頭頂過而下之者﹐又有肚帶纏在頂上一匝﹐而兒與胞衣自然同下者﹐皆無妨。不必以此礙產法入產門裏撥下之也。

十曰坐產者﹐言欲臨產時﹐髙處系一手巾﹐令產母以手攀之﹐輕輕屈足坐身﹐令兒生下﹐非坐在物上也﹐此名坐產。

十一曰盤腸產者﹐趙都運恭人﹐每產則大腸先出﹐然後產子﹐產後其腸不收﹐甚以爲苦﹐名曰盤腸產。醫不能療。偶在建昌﹐得一坐婆施一法而收之﹐其法以醋半盞﹐新汲冷水七分﹐調停產母面﹐每一縮﹐三收盡﹐此良法也。

﹝丹﹞產後腸不收。香油五斤﹐煎熱盛盆﹐俟溫﹐坐油盆中﹐約一頓食時﹐以皂角末吹入鼻中﹐嚏作立上﹐妙。﹝《斗門》﹞﹝《大》﹞半夏爲末﹐搐鼻中﹐則腸上矣。又方。以大紙撚蘸香油﹐點燈吹滅﹐以煙燻產母鼻中﹐腸卽上矣。又方﹐以蓖麻子十四粒﹐去殼﹐研如膏﹐貼產母頭頂中心﹐腸上﹐卽減去。

卷之三十五婦人部胎前癥

催生法

﹝《大》﹞大凡生產﹐自有時候。未見時候﹐切不可彊服催生滑胎等藥﹐或勢不得已﹐則服之。又云﹔切不可坐艸﹐及令坐婆亂下手。﹝凡催生藥﹐必候腰痛甚﹐胎陷下﹐漿血破﹐方可服。﹞﹝丹﹞催生只用佛手散﹐最穩當﹐又效捷。﹝方見婦人通論﹐卽芎歸湯。﹞

催生如聖散

黃蜀葵子小半合﹐一方二錢重﹐研爛﹐以酒濾去渣﹐溫服﹐神妙。或漏血胎幹難產痛極者﹐並進三服。

良久﹐腹中气寬﹐胎滑卽產。須見正產候﹐方可服之。歌曰﹕黃葵子炒七十粒﹐細研酒調濟君急﹐若遇臨危產難時﹐免得全家俱哭泣。

﹝丹﹞又方以香油﹑白蜜﹑小便和勻﹐各半盞﹐調益母艸末服。

一方止用油﹑蜜﹑小便﹐能下難產。

﹝《祕錄》﹞治橫產不得出。車前子末﹐酒服二錢匕。

﹝《大》﹞

催生柞木飲子

治產難﹐或橫或倒﹐死胎爛脹腹中。此方屢用神效。

大柞木枝﹝一大握﹐長一尺。洗淨﹐寸銼﹐生用﹞甘艸﹝大者五寸﹐銼作五段﹞上用新汲水三升半﹐同入新瓷瓶內﹐以紙三重緊封之﹐文武火煎至一升半﹐令香。候產婦腰重痛欲坐艸時﹐溫飲一小盞﹐﹝腰未重﹐痛勿服。﹞便覺心下開豁。如覺再渴﹐又飲一盞。至三四盞﹐覺下重便生﹐此方至驗。

﹝梅﹞治難產礙胎在腹中﹐如已見兒﹐胎衣不出﹑胎死者。蒺藜子﹑貝母各四兩﹐爲末﹐米飲下一匙。如相去四五里許不下﹐再服。

又方通明乳香一塊﹐如皂角子大﹐爲末﹐腰痛時用新汲水一小盞﹐入醋少許﹐同煎﹐令產母兩手捉兩石燕﹐坐婆調藥﹐飲水須臾﹐坐艸便生﹐無痛楚﹐神良。

又方

開骨膏

乳香研細﹐五月五日午時﹐滴水丸如雞頭大。每服一粒﹐無灰酒吞下。

又方

催生神效乳朱丹

乳香研細﹐以豬心血﹐爲丸如桐子大﹐朱砂爲衣﹐曬漧。每服一粒﹐冷酒化下。

良久未下﹐再服一粒﹐如大段難產﹐以蓮葉心蒂七个﹐水二盞﹐煎至一盞﹐放溫化下一粒。良久未下﹐亦可再服﹐此藥靈驗如神。合藥時五月五日午時﹐七月七日﹐三月三日﹐效。

又方乳香﹑朱砂等分﹐爲細末﹐麝香酒調下。

又方腰疼。可服乳香﹑人參各一錢﹐辰砂半錢﹐同研細﹐用雞子淸一个調之﹐生薑自然汁放開冷服。如橫生倒生﹐實時端順﹐子母平善。

﹝《大》﹞

勝金散

問曰﹕產難若何﹖答曰﹕胎側有成形塊爲兒枕﹐子欲生時﹐枕破﹐與敗血裹其子﹐故難產。但服此藥﹐逐其敗血﹐卽自生。逆生橫生並治之。

麝香﹝一錢﹞鹽豉﹝一兩﹐以靑布裹了﹐燒紅﹐急研細﹞上爲末﹐取秤錘燒紅﹐以酒淬之﹐調下一錢。

催生丹

治產婦生理不順﹐產育艱難﹐或橫或逆﹐並皆治之。

十二月兔腦髓﹝去皮膜﹐研如泥﹞乳香﹝另研極細﹐二錢半﹞母丁香末﹝一錢﹞麝香﹝另研﹐一字﹞上三味﹐拌勻﹐以兔腦髓和丸如雞頭大﹐陰漧。油紙裹﹐每服一丸﹐溫水下﹐卽產﹐兒握藥出。

勝金丹

治難產﹐神妙。

敗兔毫筆頭一枚﹐燒爲灰﹐研細﹐搗生藕汁一盞﹐下之﹐立產。若產母虛弱及素有冷疾者﹐恐藕冷動气﹐卽於銀器內重湯暖過後服。

﹝《艸》﹞主難產。搗益母艸﹐取汁七大合﹐煎半﹐頓服﹐立下。無新者﹐以干者一大握﹐水七合﹐煎服。

﹝丹﹞

易產天麻丸

天麻﹝卽益母艸﹐六月間帶根采﹐曬漧﹞上爲末﹐不拘多少﹐煉蜜丸如龍眼大。臨產時熟水嚼化一丸﹐能除產後百病。難產。

縮砂香附﹝醋炒﹞枳殼甘艸滑石上爲末﹐白湯調服。

催生。

蒲黃﹑地龍﹑陳皮﹐等分。地龍洗去土﹐於新瓦上焙令微黃﹐各爲末。臍﹑足心三處貼。如經日不產﹐各炒一錢匕﹐新水調服立產。此常親用﹐甚妙。

﹝《大》﹞

催生神效七聖散

臨產腰痛方用之。

玄胡索沒藥白礬白芷姜黃當歸桂心上爲細末﹐臨產陣痛時﹐燒犁頭鐵通赤﹐淬酒﹐調三錢﹐服一二杯﹐立產。

﹝《山》﹞難產﹐吞槐子十四枚。逆產﹐燒銅錢通紅﹐放酒中飲之。

﹝《大》﹞治胞漿先破﹐惡水來多﹐胎幹不得下﹐時須先與四物湯補養血气﹔次更煎濃蔥湯放冷﹐令坐婆洗產戶﹐須是款曲洗﹐令气上下通暢﹔更用酥調滑石末﹐塗產戶裏﹔次服神妙乳珠丹﹐或葵子如聖散。﹝二方見前。﹞

催生如聖散

治逆產橫生﹐瘦胎。

百艸霜香白芷﹝不見火﹐爲末﹞上二味等分研勻﹐每服二大錢。於臨產時﹐以童子小便並少米醋打爲膏﹐沸湯調下。《集驗方》用酒﹑童便各半盞﹐同煎。才沸卽熱服﹐不過再服。﹝丹溪用芎歸湯調血﹐血得黑則止﹐此藥大能固血﹐免得幹生。﹞又方治橫倒生者。

明阿膠﹝炒﹞滑石末﹝各一兩﹞葵子﹝二兩﹞上水一盞半﹐煎至一盞﹐去渣﹐分二服。

治難產﹐五六日不得分娩者﹐疲困虛乏。光明水膠二兩﹐用好酒一升半﹐微火焙膠﹐入新雞子一个﹐鹽一錢匕﹐攪溫。令產母坐椅上伸腰﹐大口作二次服。覺小便重便生﹐緣坐艸早驚動故也。

﹝潔﹞

半夏湯

治胎幹而不能產。

半夏曲﹝一兩半﹞大黃﹝五錢﹞肉桂﹝七錢半﹞桃仁﹝三十个﹐微炒﹞上爲粗末﹐先服四物湯一二服﹐次服半夏湯﹐生薑三片﹐水煎服。又方﹐當歸爲末﹐調方寸匕﹐酒服之。

如聖膏

治難產﹐並治胞衣不下﹐兼治死胎。

蓖麻子七粒﹐去殼﹐細研成膏﹐塗腳心﹐胞卽下。速洗去﹐不洗腸出。卻用此膏塗頂上﹐腸自縮入。﹝一方蓖麻子百粒﹐雄黃一錢﹐細研﹐用如上法塗之。﹞催生﹐萬金不傳。

遇仙丹

蓖麻子﹝十四粒﹐去殼﹞朱砂雄黃﹝各一錢半﹞蛇蛻﹝一尺﹐燒﹞上爲末﹐漿水飲和丸如彈子大。臨產時﹐先用椒湯淋渫臍下﹐次安藥一丸於臍中﹐用蠟紙數重覆上﹐以闊帛系之﹐須生下急取去藥。一丸﹐可用三次。﹝一方蓖麻子三粒。﹞﹝世﹞三麻四豆脫衣裳﹐研碎將來入麝香﹐若有婦人遭產難﹐貼在臍中兩分張。﹝用蓖麻子三粒﹐巴豆四粒去殼﹐入麝研細貼在臍中。﹞治產危急者﹐

立聖丹

寒水石四兩﹐內二兩生﹐二兩赤﹐取出同生者研細﹐入朱砂同研如深桃花色。每用三分﹐井花水調如薄糊﹐用紙花剪如杏葉大﹐攤用貼臍心﹐候幹再易﹐不過三上﹐便產。橫逆惡候﹐死胎不下並治﹐神驗。寒水石非方解石也﹐卽今人謂軟石膏也。此方國初異人傳之﹐妙。

﹝《圖經》﹞催生。令產婦兩手各握石燕一枚﹐須臾子下。

救產難﹐經日不生。雲母粉半兩﹐溫酒調服﹐入口卽產﹐萬不失一。﹝陸氏云﹕已救三五百人﹐效。﹞治橫逆產理不順。用伏龍肝﹐細研﹐每服一錢﹐酒調服之。以土著兒頭上戴出﹐妙。

﹝世﹞

如神散

治催生累效靈妙﹐於理固難通﹐於事實殊效。臨產時令人路上尋艸鞋一隻﹐取耳燒灰﹐溫酒調下三錢匕。得左足者生男﹐右足者生女﹐覆者兒死﹐側者有驚。此藥委是神奇﹐用此送下催生丸﹐尢妙。

﹝東﹞婦人將產﹐預先胎破﹐惡水長流﹐坐艸早﹐無血可養﹐枯竭﹕獨陰﹝五分﹐在足小指第三節

間﹑﹞承陰﹝一寸五分。﹞﹝《玉》﹞催生難產及死胎﹕太衝﹝八分﹐補百息。﹞合谷﹝補。﹞三陰交﹝五分﹐瀉﹐立時分解。﹞足小指節﹝三壯﹐《心術》多此一穴。﹞產子上衝逼心﹕巨闕﹝令正坐﹐用抱頭抱腰微偃﹐鍼入六分﹐畱七呼﹐得气卽瀉﹐立蘇。如子掬母心﹐生下手心有鍼痕。子頂母心﹐人中有痕﹐向後枕骨有痕﹐是其驗也﹐神效。﹞合谷﹝三分﹐畱三呼﹐補之。﹞三陰交﹝五分﹐瀉﹐十吸。﹞﹝張仲文﹞橫產﹑難產﹕右腳小指尖頭﹝灸三壯﹐立產。﹞﹝《集》﹞又法﹕獨陰﹝同上法﹐取灸七壯﹐禁刺。﹞合谷﹝補。﹞三陰交﹝瀉。﹞﹝桑﹞難產﹕三陰交

卷之三十五婦人部胎前癥

下死胎法

﹝《大》﹞下死胎法。方用桂枝二錢﹐麝香當門子一个﹐同研﹐暖酒服。須臾﹐如手推下﹐比之用水銀等﹐此藥不損血气。

趙和叔傳一方﹕無麝香﹐單用桂末一錢﹐痛時童便調下﹐名

救苦散

鄧知縣傳療死胎不出﹕朴硝研細半兩﹐以童便溫服下﹐屢效。

治死胎不下﹐指甲靑﹐舌靑﹐脹悶﹐口中作屎臭。先以平胃散一帖﹐作兩服﹐每服酒水各一盞﹐煎至一盞﹐卻投朴硝半兩﹐研細﹐再煎三五沸﹐溫服﹐其胎化血水下。

治子死腹中不出﹐其母气欲絕。水銀二兩﹐吞之立效。

﹝《本》﹞治子死腹中不出。用辰砂一兩﹐以水煮數沸末之﹐然後取酒服之﹐立出。

﹝《外》﹞療子死腹中。眞珠二兩﹐爲末﹐酒調﹐服盡立出。

﹝云﹞治妊娠三五个月﹐胎死﹐在腹中不出。

大腹子赤芍藥楡白皮﹝各三兩﹞當歸﹝一兩﹐炒﹞滑石末﹝七錢﹞瞿麥葵子茯苓粉艸黃芩﹝各半兩﹞上爲粗末﹐每服四錢﹐水煎。

﹝《千》﹞小兒死腹中。葵子末﹐酒服方寸匕。若口噤不開﹐格口灌之﹐藥下卽活。療妊娠胎死腹中﹐或母疾欲下胎。楡白皮﹐煮汁服二升。

﹝《大》﹞治子死腹中﹐或半生不下﹐或半著脊骨﹐在艸不產﹐血气上蕩母心﹐面無顏色﹐气欲絕。

豬脂﹝一升﹞白蜜﹝一升﹞醇酒﹝二升﹞上三味﹐合煎﹐取二升﹐分溫二服。不能飲﹐隨所能服之。

﹝世﹞治生產不順﹐胎死腹中﹐胞衣不下﹐臨產危急﹐妙。

蛇蛻﹝一條﹐全者﹐香油燈上燒﹐研﹞麝香﹝少許﹞上爲末﹐童便﹑酒各半盞﹐調一服卽生﹐效。

﹝楊氏﹞療有孕﹐月數未足﹐子死腹中﹐母欲悶絕。取大豆三升﹐醋煮﹐濃汁三升﹐頓服﹐立瘥。

﹝《本》﹞治妊娠熱病﹐胎死腹中。鹿角屑一兩﹐水一盞﹐蔥五莖﹐豆豉半合﹐同煎至六分﹐去渣﹐溫分二服。

﹝《大》﹞取死胎。烏雞一隻﹐去尾﹐細銼﹐以水三升﹐煮取二升﹐去雞﹐通手用衣帛蘸摩臍下﹐胎自出。

卷之三十五婦人部

產後癥

﹝《大》﹞凡生產畢﹐令飲童便一盞﹐不得便臥﹐且宜閉目而坐。須臾上牀仰臥﹐不宜側臥﹐宜豎膝﹐未可伸足﹐髙倚牀頭﹐濃鋪茵褥﹐遮圍四壁﹐使無孔隙﹐免致賊風。兼時時令人以物從心捍至臍﹐使惡露不滯﹐更三日內令產婦常聞醋炭气﹐或燒漧漆煙。若無干漆﹐以舊漆器燒之﹐以防血暈。不問腹痛不痛﹐有病無病﹐以童便和酒半盞﹐溫服五七服﹐妙。﹝陳藏器云﹕漬薴汁與產婦服之﹐將薴麻與產婦枕之﹐止血暈。產婦腹痛﹐以薴安腹上則止。﹞﹝丹﹞產後當大補血气爲先﹐𨿽有雜癥﹐以末治之。

﹝《大》﹞

地黃丸

治產後腹痛﹐眼見黑花﹐或發狂如見鬼狀﹐或胎衣不下﹐失音不語﹐心胸脹滿﹐水谷不化﹐口漧煩渴﹐寒熱往來﹐口內生瘡﹐咽喉腫毒﹐心中忪悸﹐夜不得睡﹐產後中風﹐角弓反張﹐面赤﹐牙關緊急﹐或崩中如豚肝﹐臍腹痛﹐煩躁恍惚﹐四肢腫滿﹐及受胎不穩﹐唇口指甲靑黑。

生地﹝研﹐取汁畱渣﹞生薑﹝各二斤。研﹐取汁﹐畱渣﹞蒲黃當歸﹝各四兩﹞上於銀石器內取生地黃汁炒生薑滓﹐以生薑汁炒地黃渣﹐各令幹﹐四味同焙﹐研爲細末﹐醋煮麵糊﹐爲丸如彈子大﹐每服一丸﹐食前﹐當歸酒化下﹐神妙。一方﹐只用生薑﹑生地﹐無蒲黃﹑當歸﹐根據交加法制之﹐爲末﹐每服三錢﹐溫酒調下。

﹝丹﹞黑神丸產後服之﹐能生新血﹐去舊血。用白湯送下﹐虛者參﹑術﹑陳皮湯送下。﹝方見催生門。﹞益母膏治產婦一切傷損﹐一切血病。﹝方見調經門。﹞﹝《大》﹞凡婦人因暑月產乳取涼﹐大多得風冷﹐腹中積聚﹐百病競起﹐迄至於死﹐百方不瘥﹐

桃仁煎

主之。出蓐後服之。

桃仁﹝一千二百枚﹐去皮尖及雙仁﹐熬令黃色﹞上一味﹐搗令極細熟﹐以上等酒一斗五升﹐研三四徧﹐如作麥粥法﹐以極細爲佳。納小長項瓷甕中﹐密塞﹐以糊封之﹐納湯中﹐煮一伏時﹐不停火﹐亦不令火猛﹐使瓶口常出在湯上﹐勿令沒之﹐熟極﹐溫酒服一合﹐日再服。

黑神散

治婦人產後惡露不盡﹐胞衣不下﹐攻衝心腹痞滿﹐或臍腹堅脹撮痛﹐及血暈神昏﹐眼黑口噤﹐產後瘀血諸疾。

熟地蒲黃﹝炒﹞當歸漧薑﹝炮﹞桂心芍藥甘艸﹝各四兩﹞黑豆﹝炒﹐去皮﹐半升﹞上爲細末﹐每服二錢﹐酒半盞﹐童便半盞﹐同煎調服。

上黑神散﹐寒多及秋冬者宜之﹐若性急形瘦及夏月﹐宜審之。

﹝丹﹞胎前母滯﹐產後母虛﹐產後一切皆不可發表。產後不可用芍藥﹐以酸寒伐生發之气故也。

﹝《大》﹞不可喫物過多﹐恐成積滯。若未盈月﹐不宜多語﹐喜笑驚恐﹐憂惶哭泣﹐思慮急怒﹐彊起離牀﹐坐久行動﹐或作鍼工﹐恣食生冷粘硬油膩魚肉之物﹐及不避風寒。當時未覺﹐盈月之後﹐卽成蓐勞。凡產後滿百日﹐乃可交合。不爾﹐至死虛羸﹐百病滋長﹐愼之。凡婦人患風气﹐臍下虛冷﹐莫不由早行房也。

﹝丹﹞或曰﹕初產之婦﹐好血已虧﹐污血或畱﹐彼黑神散非要藥乎﹖答曰﹕至哉乾元﹐萬物資生﹐理之常也。初產之婦﹐好血未必虧﹐污血未必積﹐臟腑未必寒﹐何以藥爲﹖飲食起居﹐勤加調護﹐何病之有﹖誠有污血﹐體怯而寒﹐與之數帖﹐亦自簡便。或有他病﹐當求病起何因﹐病在何經﹐气病治气﹐血病治血﹐何用海制此方﹖例令服餌。設有性急者﹐形瘦者﹐本有怒火者﹐夏月坐蓐者﹐時有火令﹐姜桂皆爲禁藥。至於將護之法﹐尢爲悖理。肉汁發陰經之火﹐易成內傷之病也。先哲具有訓戒﹐胡爲以羊雞濃汁作糜﹐而又常服當歸丸﹑當歸建中湯﹑四順理中丸﹐𨿽是補劑﹐並是偏熱。臟腑無寒﹐何處消受﹗若夫兒之初生﹐母腹頓寬﹐便啖雞子﹐且喫夥鹽。不思雞子難化﹐夥鹽發熱﹐展轉生證﹐不知所困﹐率爾用藥﹐寧不誤人。予每見產婦之無疾者﹐必教之以卻去黑神散與夫雞子夥鹽諸品肉食﹐且與白粥將理﹐間以些少鯗魚煮令淡食之﹐半月後﹐方與少肉。若雞於亦須豁開淡煮﹐大能養胃卻疾。彼富貴之家﹐驕恣之婦﹐卒有白帶﹑頭風﹑气痛﹑膈滿﹑痰逆﹑口漧﹑經事不調﹑發禿體倦﹐皆是陽盛陰虛之病﹐天生血气﹐本自和平﹐曰勝曰虛﹐又烏知非此等繆迷有以兆之耶﹖﹝《脈》﹞診婦人生產之後﹐寸口脈洪疾不調者死﹐沈微附骨不絕者生。診婦人新生乳子﹐脈沈小滑者生﹐實大堅弦急者死。

卷之三十五婦人部產後癥

胞衣不下

﹝《大》﹞

奪命丹

治血入胎衣﹐衣爲血脹不得下。

附子﹝炮﹐半兩﹞牡丹﹝一兩﹞漧漆﹝一分﹐碎之﹐炒盡煙﹞上爲末﹐以釅酷一升﹐大黃末一兩﹐熬成膏﹐和藥丸如桐子大。溫酒吞五七丸﹐不拘時。此藥逐去胞中之血﹐血散脹消﹐胞衣自下矣。

花蕊石散

治產後气欲絕。緣敗血不盡﹐血迷血暈﹐惡血奔心﹐胎死腹中﹐胎衣不下至死者。但心頭暖﹐急以童便調一錢﹐取下惡血如豬肝﹐終身無血風血气疾。膈上有血﹐化爲黃水﹐卽吐出﹐或從小便出也。

﹝方見跌撲傷損。﹞黑龍丸治胞衣不下﹐神效。﹝方見產後血不下。﹞黑神散治惡露不快﹐胞衣不下。﹝方見產通用。﹞

牛膝湯

治胞衣不出﹐臍腹堅脹﹐急痛卽殺人。服此藥胞卽爛下﹐死胎亦下。

牛膝瞿麥﹝各四兩﹞當歸﹝三兩﹞通艸﹝六兩﹞滑石﹝八兩﹞葵子﹝五兩﹞上咀﹐以水九升﹐煮三升﹐分三服。若衣不下﹐腹滿﹐卽殺人。推其源皆胞衣有血奔心﹐是以不出﹐服此藥衣卽爛出。

治胞衣不出。牛膝一兩﹐葵子一合﹐以水一升﹐煮半升﹐去渣﹐分二服。

﹝《千》﹞

備急丹

治產後惡血衝心﹐胎衣不下﹐腹中血塊。

以錦紋大黃一兩爲細末﹐用釅醋半升﹐同煎如膏﹐丸如桐子大﹐患者用醋七分盞﹐化五丸至七丸服之﹐須臾血下卽愈。

﹝《保》﹞治胎衣不下﹐或子死腹中﹐或血衝上昏悶﹐或血暴下﹐及胎幹不能生產﹐半夏湯主之。

﹝見前催生條。﹞

下胎丸

半夏白蘞﹝各半兩﹞上細末﹐丸如桐子大。食後半夏湯下三十丸﹐漸加至五十丸。如未效者﹐須廣大其藥﹐楡白皮散主之﹔又不效﹐大聖散主之﹔有宿熱者﹐宜服人參荊芥散。

﹝《大》﹞治胞衣不下﹐惟有花蕊石散一件﹐最爲要緊。若鄕居藥局遠者﹐倉卒無之﹐今采得胡氏方一妙法。若產訖胞衣不下﹐稍久則血流胞中﹐爲血所脹﹐上衝心胸﹐喘急疼痛﹐必致危篤。若有此證﹐宜急斷臍帶﹐以少物系帶﹐必用力牢固系之﹐然後截斷﹐使其子血脈不潮入胞中﹐則胞衣自當痿縮而下。縱淹延數日﹐亦不害人。只要產母心懷安泰﹐終自下矣﹐累試有驗。治胞衣不下﹐以蛇蛻炒爲細末﹐酒下二錢。如聖膏﹝方見胎前催生﹐卽蓖麻子法。﹞若胞衣不下﹐腹脹則殺人。黑豆一合﹐炒熟﹐入醋一盞﹐煎﹐去豆分三服。胞衣不下。取竈內黃土一寸﹐研碎﹐同醋調勻﹐納於臍中﹐續煎甘艸湯三四合﹐服之出。

﹝《山》﹞胞衣不下。用取初洗兒湯﹐服下一盞﹐勿令產母知。

﹝《集》﹞胞衣不下﹕三陰交﹑中極﹝各瀉之。﹞﹝標幽﹞又法﹕照海﹑內關。

﹝《甲》﹞女子字難﹐若胞不出﹐昆侖主之。

卷之三十五婦人部產後癥

產後血暈

﹝仲﹞問曰﹕新產婦人有三病﹐一者病﹐二者病鬱冒﹐三者大便難﹐何謂也﹖師曰﹕新產血虛﹐多汗出﹐喜中風﹐故令病。亡血復汗﹐寒多﹐故令鬱冒。亡津液﹐胃燥﹐故大便難。﹝產婦鬱冒﹐卽今世所謂血暈也。﹞﹝《大》﹞產後血暈者﹐气血暴虛﹐未得安靜﹐血隨气上﹐迷亂心神﹐故眼前生花。極甚者﹐令人悶絕不知人﹐口噤神昏气冷﹐但服

淸魂散

卽醒。

澤蘭葉人參﹝各二錢半﹞荊芥﹝一兩﹞川芎﹝半兩﹞甘艸﹝一兩﹐先方無﹞上爲末﹐用溫酒﹑熱湯各半盞﹐調一錢﹐急灌之。下咽卽開眼气定﹐省人事。

﹝《保》﹞治產後風虛血暈﹐精神昏昧﹐

荊芥散

荊芥﹝一兩三錢﹞桃仁﹝五錢﹐炒﹞上細末﹐溫水下三錢。微喘加杏仁﹑炒甘艸各三錢。

﹝《衍》﹞治產後血暈。用荊芥穗爲末﹐童便調下二三錢﹐極妙驗。產後血暈﹐身直﹐戴眼﹐口角與目外眵﹐向上牽急﹐不知人。取雞子一枚﹐去殼取淸﹐以荊芥末二錢調服﹐遂仍根據次調治。若無他疾﹐則不須治﹐甚敏捷。

上荊芥例﹐气虛人不宜服。

﹝《大》﹞下血多而暈者﹐但昏悶煩亂而已﹐當補血﹔下血少而暈者﹐乃惡露不下﹐上搶於心﹐心下滿急﹐神昏口噤﹐絕不知人﹐當破血行血。

﹝丹﹞婦人產後血暈﹐此乃虛火載血﹐漸漸暈將上來。用鹿角燒灰﹐出火毒﹐研極細﹐用好酒﹑童便調﹐灌下﹐一呷卽醒。此物行血極效。

﹝云﹞

獨行散

治產後血暈﹐昏迷不省﹐衝心悶絕。

五靈脂半生半炒﹐各二錢﹐爲細末﹐溫酒調下二錢。口噤者﹐斡開口灌之﹐入喉卽愈。一方。加荊芥﹐等分爲末﹐童便調下。

﹝世﹞治下胎或產後血上衝心﹐已死。用郁金燒存性﹐爲末二錢﹐釅醋一合﹐調灌之﹐立活。

﹝《簡》﹞產後血暈﹐心悶气絕。紅花一兩﹐搗爲末﹐分作二服﹐酒二鐘﹐煎取一鐘﹐並服。如口噤﹐斡開灌之﹐速效。一方﹐用紅花三兩﹐新者﹐無灰酒﹑童便各半升﹐煮取一盞服之。

﹝《肘》﹞治血暈。蘇木三兩﹐細銼﹐水五升﹐煮取二升﹐分再服﹐瘥。無蘇木﹐方取緋衣煮汁服之﹐亦得。

﹝《聖》﹞產後血暈﹐不知人及狂語。麒麟竭一兩﹐細研爲末﹐非時溫酒調下二錢匕。

﹝《保》﹞

紅花散

治產後血昏血暈血崩﹐及月事不勻﹐遠年幹血气。

榦荷葉牡丹皮川歸紅花蒲黃﹝炒﹐等分﹞上細末﹐每半兩﹐酒煎和渣溫服。如胎衣不下﹐楡白皮湯調半兩﹐立效。

上破血輕劑。

﹝無﹞

牡丹散

治產後血暈﹐悶絕。口噤﹐則斡開口灌之。

牡丹皮大黃﹝煨﹞芒硝﹝各一兩﹞冬瓜子﹝半合﹞桃仁﹝三十粒﹐去皮尖﹞上銼﹐每服五錢﹐水三鐘﹐煎至一鐘半﹐去渣﹐入硝又煎﹐分二服。

﹝《產書》﹞治產後心煩﹐手腳煩熱﹐气力欲盡﹐血暈連心﹐頭硬﹐及寒熱不禁。接骨木破之如算子一握﹐以水一升﹐煎取半升﹐分溫二服。或小便數﹐惡血不止﹐服之卽瘥。此木煎三徧﹐其力一般﹐此是起死之方。

上重劑﹐血點滴不出者宜用。

﹝《大》﹞花蕊石散治產後气欲絕﹐惡血奔心至死者﹐但以童便調一錢﹐取下惡物極妙。﹝方見跌撲傷損。﹞黑神散治產後血暈﹐用細酒調服佳。﹝方見產通用。﹞上二方寒多者用之。

芎歸加芍藥湯治產後去血過多而暈。﹝方見產後血不止。﹞﹝《保》﹞又方治產後血暈危困。

生地汁﹝一大盞﹞當歸﹝二錢半﹐炒﹞赤芍藥﹝二錢半﹐銼﹞上水煎三五沸﹐溫服。如覺煩熱﹐去當歸﹐入童便半盞服之。

﹝梅﹞治產後余血攻心﹐或下血不止﹐心悶﹐面靑身冷﹐气欲絕。新羊血一盞飲之﹐日三服﹐妙。

﹝《大》﹞產後忽冒悶﹐汗出﹐不識人者﹐暴虛故也。破雞子三枚﹐吞之便醒。若未醒﹐可與童便一升﹐甚驗。若產後去血多者﹐又增此疾﹐與雞子不醒者﹐可急作竹瀝汁﹐一服五合。須臾不定﹐再與五合﹐頻與三五服﹐瘥。

﹝丹﹞婦人年三十餘﹐面白形長﹐心中長有不平事。忽半夜誕子﹐才分娩後﹐侵晨暈厥不知人﹐遂急於气海灼艾十五壯而蘇﹐後以參﹑術等藥﹐兩月方安。

﹝仲﹞一產婦鬱冒﹐其脈微弱﹐不能食﹐大便反堅﹐但頭汗出。所以然者﹐血虛而厥﹐厥而必冒。冒家欲解﹐必大汗出﹐以血虛下厥﹐孤陽上出﹐故但頭汗出。所以產婦喜汗出者﹐亡陰血虛﹐陽气獨盛﹐故當汗出﹐陰陽乃復﹐大便堅﹐嘔不能食﹐小柴胡湯主之。﹝鬱冒卽暈也。﹞﹝《大》﹞治產後血暈﹐全不省人事﹐極危殆者。用韭菜切入有嘴瓶內﹐煎熱醋沃之﹐便密封瓶口。

以瓶嘴向產婦鼻孔﹐令醋气透入﹐須先扶病患起坐﹐卽醒。又方﹐如覺暈﹐卽以醋面﹐醒來﹐卽與醋細細呷之﹐又以醋塗口鼻﹐並置醋於傍﹐使常聞其气。又法﹐治血暈去者。急取漧漆燒取煙以向鼻﹐卽醒。如無干漆﹐舊漆器亦可。又方﹐治產後血暈﹐用生半夏末少許﹐吹入鼻中。

﹝《本》﹞治胎後血上衝心。生薑五片﹐切﹐以水八升﹐煮取三升﹐分三服。

﹝丹﹞醋墨防產時血暈。好墨半錠﹐火燒赤﹐投醋中﹐如此三徧﹐出火毒﹐研細﹐每服五分﹐淡醋湯調下。

﹝《摘》﹞產後血暈﹐不省人事﹕三里﹑支溝﹑三陰交﹝《心術》無此一穴。﹞﹝《標幽》﹞又法﹕陰交﹑陽別。

﹝世﹞又法﹕神門內關﹝不應﹐取後穴﹕﹞關元﹝灸。﹞

卷之三十五婦人部產後癥

產後血不下

﹝《保》﹞治婦人惡血不下。

當歸﹝炒﹞芫花﹝炒﹐等分﹞上爲細末﹐每服三錢﹐酒下。又﹐用好墨醋淬﹐末﹐小便﹑酒下﹐妙。

﹝《大》﹞產後惡露方行﹐而忽然斷絕﹐驟作寒熱﹐臍腹百脈皆痛﹐如以錐刺。

當歸﹝一分﹞桂心芍藥﹝各半兩﹞桃仁﹝去皮尖﹐炒﹐研﹞沒藥﹝研。各一分﹞虻虫﹝去翅足﹐炒﹞水蛭﹝炒。各三十枚﹞上爲末﹐醋糊丸﹐如豌豆大﹐醋湯下。

上峻劑。

治產後惡露不下。

榦荷葉﹝二兩﹞鬼箭羽桃仁劉寄奴蒲黃﹝各一兩﹞上爲粗末﹐每服三大錢﹐以童便一大盞﹐姜二片﹐生地一分﹐捶碎同煎至六分﹐去渣﹐無時熱服。

﹝梅﹞治產後血不下。蒲黃三兩﹐水三升﹐煎取一升﹐頓服。

﹝《本》﹞治產後血不下。益母艸搗絞汁﹐每服一小鐘﹐入酒一合﹐溫攪勻服。

﹝《千》﹞生產後血不去。麻子五升﹐酒一升﹐浸一宿﹐明旦去渣﹐溫服一升。不瘥﹐再服一升。不吐不下﹐不得與男子通﹐一月將養如初瘥。

﹝《大》﹞

黑龍丸

治產後一切血疾﹐產難﹐胎衣不下﹐危急惡疾垂死者﹐但灌藥得下﹐無不全活﹐神驗不可言。

當歸五靈脂川芎良姜熟地﹝各三兩﹞上細銼﹐入沙罐中﹐赤石脂泯縫﹐紙筋鹽泥固濟﹐炭火十斤﹐令通赤﹐去火候冷﹐取開﹐看成黑糟色﹐取出細研﹐卻入後藥﹕百艸霜﹝五錢﹞硫黃乳香﹝各一兩﹞花蕊石琥珀﹝各三錢﹞上五味﹐並細研﹐如桐子大。頓服﹐立效。

卷之三十五婦人部產後癥

產後血不止

芎歸加芍藥湯

治產後血崩﹐眩暈﹐不知人事。

川芎當歸芍藥﹝各等分﹞上咀﹐每服四錢﹐以水一鐘半﹐煎至七分﹐去渣﹐無時熱服。

﹝云﹞產後血崩如豆汁﹐紫黑過多者﹐四物湯加蒲黃﹑生地汁﹑阿膠﹑薊根﹑艾﹑白芷煎服。

﹝丹﹞七二孺人﹐產後冒寒﹐哭多﹐血再下﹐身潤脈沈。

當歸白術陳皮川芎漧薑黃芩﹝各二錢﹞芍藥﹝一錢﹞甘艸﹝炙些﹞上分二帖﹐煎服。

王孺人因憂慮墮胎後﹐兩月餘血不止﹐腹痛。此體虛气滯﹐惡物行不盡。

陳皮﹝一錢﹞白術﹝二錢﹞芍藥﹝一錢﹞木通川芎﹝五分﹞甘艸﹝二分﹐炙﹞作湯﹐下五芝丸六十粒﹐食前。

﹝《千》﹞治產後惡血不盡﹐或經月半歲。升麻三兩﹐淸酒五升﹐煮取二升半﹐分溫再服。

﹝云﹞

牡蠣散

治產後惡露淋瀝不絕﹐心悶短气﹐四肢乏弱﹐頭目昏重﹐煩熱。

牡蠣川芎熟地茯苓龍骨﹝各一兩﹞續斷當歸﹝炒﹞艾葉﹝酒炒﹞五味人參﹝各半兩﹞甘艸﹝二兩半﹞地楡﹝半兩﹞上爲末﹐每服三錢﹐生薑三片﹐棗一枚﹐水同煎﹐食前。

﹝《產書》﹞產後猶有餘血水气者﹐宜服

豆淋酒

。黑豆五升﹐熬令煙盡﹐於瓷器內以酒一斗淬之。

上豆淋酒﹐治污血又能發表也。

治產後惡血不絕﹐腹中絞痛﹐气息急。

亂髮﹝燒﹐一兩﹞阿膠﹝二兩﹞代赭石漧薑﹝各三兩﹞馬蹄﹝一个﹐燒﹞漧地黃﹝四兩﹞牛角﹝五兩﹐酥炙﹞上爲細末﹐煉蜜丸如桐子大。空心米飲下三四十丸﹐日二服。

﹝《千》﹞治產後崩中下血不止。菖蒲一兩半﹐銼﹐酒二鐘﹐煎一鐘﹐去渣﹐分三服﹐食前溫服。

﹝丹﹞產後血崩。取木月及斤者﹐或半斤者﹐燒灰爲末﹐用麝香一錢﹐枳殼去穣﹐內用濕紙包煨令香熟﹐研細入藥﹐每用一錢﹐烏梅湯下。

上木月蓋木耳之類木屑疊也。按木耳治崩中滯下﹐效。

﹝《本》﹞產後下血不止。炙桑白皮煮水飲之。

﹝《祕錄》﹞治胎落下血不止。以桑木中蠍虫燒末﹐酒服方寸匕﹐日二服。

卷之三十五婦人部產後癥

產後虛弱

﹝丹﹞產後補虛。

人參白術﹝各一錢﹞黃芩歸身尾﹝各五分﹞川芎﹝半兩﹞陳皮﹝三分﹞上煎服﹐如有寒﹐加漧薑三分﹐茯苓一錢。

﹝保﹞

三元湯

治產日久虛勞﹐而脈浮大者。﹝方見婦人門大法條﹐乃小柴胡合四物也。﹞治產後日久虛勞﹐鍼灸不效者﹐

三合散

。﹝此四君子﹑四物﹑小柴胡三方合和是也。﹞白術川歸芍藥黃茯苓熟地﹝一兩﹞柴胡﹝一兩半﹞黃芩﹝六錢﹞人參﹝一兩半﹞半夏甘艸﹝各六錢﹞川芎﹝一兩﹞上爲粗末﹐每一兩﹐水一鐘半﹐服日三。

﹝《大》﹞

當歸羊肉湯

治產後𨿽無疾者﹐但覺虛弱﹐兼心腹痛。

肥羊肉﹝一斤﹐去脂﹐水一斗煮取八升﹐去肉﹞當歸﹝五兩﹞黃﹝四兩﹞生薑﹝六兩﹞上以肉汁煮三味﹐取二升五合﹐分爲四服。若覺惡露不盡﹐加桂三兩﹔惡露下多﹐加芎三兩﹔有寒﹐加茱萸一兩﹔有气﹐加細辛二兩﹔有熱﹐加生地汁二合。

﹝保﹞治產婦虛勞不能食﹐十全散。﹝方見治虛實法气血條。﹞﹝羅﹞當歸建中湯治婦人一切血气俱損﹐及產後勞傷﹐虛羸不足﹐腹中痛﹐吸吸少气﹐小腹拘急﹐痛引腰背﹐時自汗出。﹝方用當歸四兩﹐肉桂二兩﹐甘艸二兩﹐白芍六兩﹐姜﹑棗煎服。﹞﹝云﹞治產後虛損﹐飲食不下。四物加建中﹑人參﹑白術﹑茯苓主之。

卷之三十五婦人部產後癥

產後無乳

﹝《大》﹞累經產而無乳者﹐亡津液故也﹐須服滋益之藥以動之﹐若𨿽有乳﹐卻又不甚多者﹐須服通經之藥以動之﹐仍以羹引之。蓋婦人之乳﹐資於衝脈﹐與胃經通故也。大抵婦人素有疾在衝任經者。乳汁少而其色帶黃﹐所生之子﹐怯弱多病。

﹝無﹞乳汁不行﹐有气血盛而壅閉不行者﹐有血气弱澀而不行者﹐虛當補之﹐實當疏之。疏用通艸﹑漏蘆﹑土瓜輩﹐補用鐘乳粉﹑豬蹄﹑鯽魚之屬。

﹝《大》﹞治乳無汁。

土瓜漏蘆﹝各三兩﹞甘艸﹝二兩﹞通艸﹝四兩﹞上水八升﹐煎取二升﹐分溫三服。

﹝《集》﹞下乳汁。栝蔞子淘洗控幹﹐炒令香熟﹐瓦上令白色﹐爲末﹐酒調下一匕﹐令臥少時。

﹝《產書》﹞下乳汁。土瓜爲末﹐酒服一錢﹐日三服。

﹝《本》﹞下乳汁。以京三稜三个﹐水二碗煎取一碗洗。取汁下爲度﹐極妙。

﹝丹﹞婦人乳不行。萵苣子﹑糯米各一合﹐細研﹐水一碗﹐攪勻﹐入甘艸末一字﹐煎之﹐溫呷頻與﹐妙。

﹝云﹞

立效方

下乳汁。

糯米萵苣子﹝各半合﹐並淘洗﹞甘艸﹝半兩﹐生﹞上煎汁一升﹐研藥令細﹐去渣﹐分作三服﹐立下。

又方豬蹄﹝一隻﹞通艸﹝四兩﹞上以水一斗﹐煮作羹食之。

﹝羅﹞

湧泉散

治婦人奶汁因气絕少。

瞿麥穗麥門冬﹝去心﹞龍骨穿山甲﹝炮黃﹞王不畱行上爲細末﹐每服一錢﹐熱酒調下。後喫豬蹄羹少許﹐又用木梳於左﹑右乳上各梳三二十梳﹐日三服﹐根據前法。

又方治奶汁少。

栝蔞根薄荷幹身﹝等分﹞上爲粗末﹐先喫羊蹄汁一碗﹐次服藥﹐後再喫蔥絲羊羹湯少許﹐出效。

﹝《大》﹞有人乳脈不行已十七日﹐諸藥無效﹐遇有人送赤豆一斗﹐遂時常煮粥食之﹐當夜乳脈通行。

卷之三十五婦人部產後癥

乳汁自出

﹝《大》﹞產前乳汁自出者﹐謂之乳注﹐生子多不育。產後乳汁自出﹐蓋是身虛﹐宜服補藥以止之。

若乳多急痛而出者﹐溫帛熨之﹐

漏蘆散

亦可。

漏蘆﹝二錢半﹞蛇蛻﹝一條﹞栝蔞﹝十个﹞上爲末﹐酒調二錢﹐無時。

卷之三十五婦人部產後癥

產後陰脫

﹝丹﹞一婦人三十餘歲﹐生女二日後﹐產戶一物如手帕下﹐有帕尖﹐約重一斤。予思之﹐此因胎前勞乏傷气成肝痿所致﹐卻喜血不甚虛﹐其時歲暮天寒﹐恐冷幹壞了﹐急與炙黃半錢﹐人參一錢﹐白術五分﹐當歸一錢半﹐升麻五分﹐三帖連服之﹐卽收上。得汗通身﹐乃安。但下裔沾席處幹者落一片﹐約五六兩重﹐蓋脂膜也。

食進得眠﹐診其脈皆澀﹐左略弦﹐視其形卻實。與白術﹑芍藥各錢半﹐陳皮一錢﹐生薑一片﹐煎二三帖以養之。

一婦人產子後﹐陰戶中下一物如合缽狀﹐有二歧。其夫來求治。予思之﹐此子宮也﹐必气血弱而下墜。遂用升麻﹑當歸﹑黃﹐大料二帖與之。半日後其夫復來曰﹕服二次後﹐覺響一聲﹐視之已收陰戶訖﹐但因經宿幹著席上﹐破一片如掌心大在席﹐其妻在家哭泣。恐腸破不可復生。予思之﹐此非腸胃﹐乃糟粕也﹐肌肉破尙可復完﹐若气血充盛﹐必可生滿。遂用四物湯加人參與一百帖﹐三年後復有子。

治子宮下﹐用黃一錢半﹐人參一錢﹐當歸七分﹐升麻三分﹐甘艸二分﹐作一帖﹐水一鐘﹐煎至三分﹐去渣﹐食前服。卻用五倍子末泡湯洗﹐又用末敷之。如此數次﹐宜多服藥﹐永不下。

治陰脫﹐蓋產努力太過﹐致陰脫﹐若脫肛狀﹐及陰挺出﹐逼近腫痛。舉重房勞﹐皆能發作。淸水續續﹐小便淋露。用硫黃﹑烏賊骨各半兩﹐五味子一分﹐爲末﹐敷患處﹐兼服參﹑﹑歸﹑艸﹑升麻等補藥。

治產後陰下脫。人屎﹐燒酒下方寸匕﹐日一。﹝《千金》﹑無擇蠍皮散加鱉頭﹐炙亦治。方見脫肛。﹞﹝《大》﹞治產後陰腫下脫內出﹐玉門不閉。鍛石一升﹐炒極熱﹐湯二升投灰中﹐適溫冷﹐澄淸﹐坐水中﹐以浸玉門﹐斯須平復如故。又方﹐以鐵精粉上推內之﹐又灸臍下橫紋二七壯。一法﹐用鐵精﹑羊脂二味﹐攪令稠﹐布裹炙熱熨推內之。鐵精是鍛鐵竈中飛出如塵﹐紫色而輕虛可以瑩磨器皿者。又方﹐單炒蛇牀子一升﹐乘熱以布裹煨患處﹐亦治產後陰戶痛。

﹝《子母》﹞療產後陰下脫。燒兔頭末敷之。

﹝東﹞女人胞胎門落頹不收﹐常濕﹕神關玉泉﹝五十壯。﹞身交﹝臍下指縫中﹐灸五十壯﹐三報。﹞又法﹕玉泉傍開三寸﹝灸﹐隨年壯﹐三報。﹞女人陰門冷腫﹕皈來﹝三十壯。﹞﹝《甲》﹞婦人陰挺出﹐四肢淫濼﹐身悶﹐少海主之。﹝一作「照海」。﹞

卷之三十六小兒部

小兒通治

﹝錢﹞五臟所主﹕心主驚﹐實則叫哭發熱﹐飲水而搐﹔虛則困臥﹐悸動不安。肝主風﹐實則目直視﹐大叫呵欠﹐項急煩悶﹔虛則切牙多欠﹔气熱則外生風﹔气溫則內生風。脾主困﹐實則困睡﹐身熱飲水﹔虛則吐瀉生風。肺主喘﹐實則悶亂喘促﹐有飲水者﹐有不飲水者﹔虛則哽气長﹐出气短。腎主虛﹐無實也﹐惟瘡疹腎實則黑陷。

更當別虛實證﹕如肺病﹐又見肝證﹐切牙多呵欠者易治﹐肝虛不能勝肺故也。若目直視大叫哭項急煩悶者難治﹐蓋肺病久則虛冷﹐肝彊實而反勝肺也。宜視病之新久虛實﹐虛則補母﹐實則瀉子。

肝病﹐哭叫目直視﹐呵欠﹐煩悶﹐項急。心病﹐多叫哭﹐驚悸﹐手足動搖﹐發熱飲水。脾病﹐困睡泄瀉﹐不思飲食。肺病﹐悶亂﹐哽气長﹐出气短﹐气喘急。腎病﹐目無精光﹐畏明﹐體骨重。

肺藏怯﹐唇白色﹐當補肺﹐阿膠散主之。若悶亂气粗﹐喘促哽气者難治﹐肺虛損故也。脾肺病久則虛而唇白﹐脾者肺之母也﹐母子皆虛﹐不能相營﹐故名曰怯。肺主唇﹐唇白而光澤者吉﹐白如枯骨者死。﹝此以唇診肺之法也。唇白色者肺藏怯也﹐阿膠散主之。若手尋衣領及亂撚物者﹐肝熱也﹐宜瀉靑丸。手掐眉目鼻面者﹐肺熱也﹐宜甘桔湯之類是也。﹞心實心气實﹐則气上下行澀﹐若合面臥﹐則气不得通﹐故喜仰臥﹐使气得上下通也﹐瀉心湯主之。﹝心气熱則合面臥﹐實則仰臥也。﹞腎虛兒本虛怯﹐由胎气不成﹐則神气不足﹐目中白睛多﹐顱解囟開﹐面色白者﹐皆爲難養﹐𨿽長不過八八之數。若恣色欲﹐不及四旬而亡。或有因病而致腎虛者﹐非也。又腎不足則下竄﹐蓋骨重惟欲墜下而身縮也。腎者陰也﹐腎气虛則畏明﹐皆宜補腎﹐地黃丸主之。﹝心气熱則上竄﹐宜導赤散。

腎气虛則下竄﹐宜地黃丸是也。﹞肝病勝肺肝病秋見﹐﹝一作「日晡」。﹞肝勝肺也。肺怯不能勝肝﹐當補脾治肝。益脾者﹐母令子實故也。補脾﹐益黃散﹔治肝﹐瀉靑丸主之。

肺病勝肝肺病春見﹐﹝一作「早辰」。﹞肺勝肝也。肝怯故受病﹐當補肝腎﹑治肺。補肝腎﹐地黃丸﹔治肺﹐瀉白散主之。

五臟相勝輕重﹕肝病見秋﹐木旺﹐肝勝肺也﹐宜補肺瀉肝。輕者肝病退﹐重者唇白而死。肺病見春﹐金旺肺勝肝也﹐當瀉肺。輕者肺病退﹐重者目淡靑﹐必發驚﹐更有赤者當搐。﹝海藏雲﹕爲肝怯故目淡靑也。﹞心病見冬﹐火旺心勝腎也﹐當補腎治心。輕者心病退。重者下竄不語﹐腎怯虛也。腎病見夏﹐水勝火﹐腎勝心也﹐當瀉腎。輕者腎病退﹐重者悸動當搐。脾病見四旁﹐皆仿此治之。順者易治﹐逆者難治。脾怯當面赤目黃﹐五臟相反﹐隨證治之。

上五臟相勝﹐病隨時令﹐乃錢氏擴充《內經》藏气法時論之旨﹐實發前人所未發者也。假如肝病見於春及早晨﹐乃肝自病於本位也﹐今反見於秋及日哺﹑肺之位﹐知肺虛極﹐肝往勝之﹐故當補脾肺﹑瀉肝也。餘仿此。

凡病先虛﹐或已經下﹐有合下者﹐必先實其母﹐後瀉其子也。假令肺虛而痰實﹐此可下之癥﹐先當益脾﹐後方瀉肺也。

瀉靑丸﹝又名瀉肝丸。﹞導赤散﹝海藏雲﹕瀉丙小腸。﹞瀉心湯﹝海藏雲﹕瀉丁心。﹞安神丸﹝錢氏治心虛疳熱﹐神思恍惚。﹞益黃散﹝又名補脾散。海藏雲﹕此劑補脾以燥濕。東垣云﹕錢氏益黃散治胃中寒濕﹐嘔吐腹痛﹐瀉利淸白之聖藥也。﹞瀉黃散﹝又名瀉脾散。海藏雲﹕瀉脾熱。﹞阿膠散﹝又名補肺散。海藏雲﹕杏仁本瀉肺﹐非若人參﹑天門冬﹑麥門冬之類也。﹞瀉白散﹝又名瀉肺散。海藏雲﹕治肺熱骨蒸自汗﹐用此直瀉之﹐梔子﹑黃芩亦瀉肺﹐當以气血分之。以上八方並見臟腑部治虛實法。﹞地黃丸﹝海藏雲﹕治腎虛解顱卽魃病也。治脈毛而虛。方見勞瘵。﹞﹝潔﹞熱則從心﹐寒則從腎﹐嗽而气上從肺﹐風從肝﹐瀉從脾。假令瀉兼嗽﹐又气上﹐乃脾肺病也。

宜瀉白﹑益黃散合而服之。脾苦濕﹐肺苦燥﹐气上逆也。其癥見瀉﹐又兼面色黃﹐腸鳴呦呦者。宜服理中湯﹔瀉而嘔者﹐宜服茯苓半夏湯﹔如瀉而渴熱多者﹐宜服黃芩濃朴湯﹔不渴而熱少者﹐宜服白術濃朴湯。其他五臟若有兼癥﹐皆如此類推之﹐更詳後論四時推移用藥。

心主熱﹐自病或大熱﹐瀉心湯主之。實則煩熱﹐黃連瀉心湯主之。虛則驚悸﹐生犀散主之。肺乘心微邪﹐喘而壯熱﹐瀉白散主之。肝乘心虛邪﹐風熱﹐煎大羌活湯下大靑丸主之。脾乘心實邪﹐泄瀉身熱﹐瀉黃散主之。

腎乘心賊邪﹐恐怖惡寒﹐安神丸主之。

肺主燥﹐自病則喘嗽﹐燥則潤之。實則喘而气盛﹐瀉白散主之。虛則喘而少气﹐先益黃散﹐後阿膠散主之。

心乘肺﹐賊邪﹐熱而喘嗽﹐先地黃丸﹐中導赤散﹐後阿膠散主之。肝乘肺﹐微邪﹐惡風﹐眩冒昏憒﹐嗽﹐羌活膏主之。腎乘肺﹐實邪﹐憎寒嗽﹐淸利﹐百部丸主之。脾乘肺﹐虛邪﹐體重﹐吐痰泄瀉﹐嗽﹐人參白術散主之。

肝主風﹐自病則風搐拘急﹐肝苦急﹐急食甘以緩之﹐佐以酸苦﹐以辛散之。實則風搐力大﹐瀉靑丸主之。

虛則風搐力小﹐地黃丸主之。心乘肝﹐實邪﹐壯熱而搐﹐利驚丸﹑涼驚丸主之。肺乘肝﹐賊邪﹐气盛則前伸呵欠﹐微搐﹐法當瀉肺﹐先補本髒。補肝﹐地黃丸主之﹐瀉肺﹐瀉白散主之。脾乘肝﹐微邪﹐多睡﹐體重而搐﹐先當定搐﹐瀉靑丸主之。搐止再見後癥﹐則別立法治之。腎乘肝虛邪﹐憎寒﹐呵欠而搐﹐羌活膏主之。

脾主濕﹐自病則泄瀉多睡﹐體重昏倦。脾苦濕﹐急食苦以燥之。實則泄瀉赤黃﹐睡不露睛﹐瀉黃散主之。

虛則泄瀉色白﹐睡露睛﹐白術散主之。肝乘脾﹐賊邪﹐風瀉而嘔﹐茯苓半夏湯主之。心乘脾﹐虛邪﹐壯熱﹐體重而瀉﹐羌活黃芩蒼術甘艸湯主之。肺乘脾﹐實邪﹐能食﹐不大便而嘔吐﹐嗽﹐煎檳榔大黃湯下葶藶丸。腎乘脾﹐微邪﹐惡寒﹐泄瀉﹐理中丸之類主之。

腎主寒﹐自病則足脛寒而逆。人之五臟﹐惟腎無實。小兒瘡疹變黑陷﹐則是腎實水克退心火。心乘腎﹐微邪﹐內熱﹐不惡寒﹐桂枝湯主之。肺乘腎﹐虛邪﹐喘嗽﹐皮澀寒﹐百部丸主之。肝乘腎﹐實邪﹐拘急﹐气搐身寒﹐理中丸主之。脾乘腎﹐賊邪﹐體重﹐泄瀉身寒﹐理中丸主之。

凡五臟虛弱﹐是自己正令不行﹐乃鬼賊之所克害﹐當補本髒之正气。假令肺病喘嗽﹐時於初春見之﹐法當補腎﹔見於夏﹐救肺﹔見於秋﹐瀉肺﹔見於冬﹐補心﹑瀉本髒﹐又名寒嗽。大抵五臟各至本位﹐卽气盛﹐不可更補﹔到所克位﹐不可更瀉。﹝潔古云﹕五臟子母虛實﹐鬼賊微正﹐若不達旨意﹐不易得而入焉。在前者爲實邪﹐在後者爲虛邪﹐妻來乘夫爲微邪﹐夫來乘妻爲賊邪﹐本藏自病爲正邪。﹞﹝潔﹞肝病面白﹐肺病面赤﹐脾病面靑﹐腎病面黃﹐心病面黑。若肝病驚搐﹐而又加面白﹐痰涎喘急之類﹐此皆難治。餘仿此推之。假令春分前風寒也﹐宜用地黃﹑羌活﹑防風﹐或地黃丸及瀉靑丸相間服之。春分後風熱也﹐宜用羌活﹑防風﹑黃芩﹐或瀉靑丸﹑導赤散下之。立夏後熱也﹐宜用三黃丸﹑導赤散。夏至後濕熱也﹐宜用導赤散﹑瀉黃散合而服之﹐或黃芩﹑人參﹑木香之類。秋分後﹐用瀉白散。立冬後﹐用地黃丸主之。謂腎不受瀉也。

﹝海﹞補肝丸﹐四物湯內加防風﹑羌活等分﹐爲細末﹐煉蜜丸是也。鎭肝丸﹐瀉靑丸去梔子﹑大黃﹐治肝虛。瀉腎丸﹐治脈洪而實﹐前熟地攺生地﹐去山茱萸是也﹐此治左手本部脈。若右尺洪實﹐以鳳髓丹瀉之﹐此地黃丸﹐卽仲景八味丸去桂﹑附。若加五味子﹐腎气丸也﹐此益肺之源﹐以生腎水焉。

﹝丹﹞慈幼論人生十六歲以前﹐血气俱盛﹐如日方升﹐如月將圓﹐惟陰長不足﹐腸胃尙脆而窄。

養之之道﹐不可不謹。童子不衣裘帛﹐前哲格言﹐具在人耳。裳﹐下體之服。帛﹐溫暖甚於布者也﹐裘﹐皮服溫軟甚於帛者也。蓋下體主陰﹐得寒涼則陰易長﹐得溫暖則陰暗消﹐是以下體不與綿絹夾濃溫暖之服﹐恐妨陰气﹐實爲確論。血气俱盛﹐食物異消﹐故食無時。然腸胃尙脆而窄﹐若稠粘漧硬﹐酸鹹甜辣﹐一切魚肉水果濕面﹐燒炙煨炒﹐俱是發熱難化之物﹐皆宜禁絕。只與熟菜白粥﹐非惟無病﹐且不縱口﹐可以養徳。此外生栗味鹹﹐幹柿性涼﹐可爲長陰之助﹐然栗太補﹐柿太澀﹐俱爲難化﹐亦宜少與。婦人無知﹐惟務姑息﹐畏其啼哭﹐無所不與﹐積成痼疾﹐𨿽悔何及。所以富貴驕養﹐有子多病﹐迨至成人﹐筋骨柔弱﹐有食則不能忌口以自養﹐居喪則不能食素以盡禮﹐小節不謹﹐大義亦虧﹐可不愼歟。至於乳母﹐尢宜謹節﹐飲食下咽﹐乳汁便通﹐情欲中動﹐乳脈便應﹐病气到乳﹐汁必凝滯﹐兒得此乳﹐疾病立至﹐不吐則瀉﹐不瘡則熱﹐或爲口糜﹐或爲驚搐﹐或爲夜啼﹐或爲腹痛。病之初來﹐其溺必少﹐便須詢問﹐隨證治母﹐母安亦安﹐可消患於未形也。夫飲食之擇﹐猶是小可﹐乳母稟受之濃薄﹐性情之緩急﹐骨相之堅脆﹐徳行之善惡﹐兒能速肖﹐尢爲關系。古之胎教﹐具在方冊﹐愚奚多贅。

若夫胎孕致疾﹐事起茫昧﹐人多玩忽﹐醫所不知。兒之在胎﹐與母同體﹐得熱俱熱﹐得寒俱寒﹐病則俱病﹐安則俱安。母之飲食起居﹐尢當愼密﹐不可不知也。

﹝田﹞大凡小兒過暖生熱﹐熱極生風﹐提抱生癰﹐餵飼生癖﹐最宜愼之。

﹝錢﹞大喜後食乳食﹐多成驚癇﹔大哭後食乳食﹐多成吐瀉。

﹝丹﹞乳下小兒﹐常多濕熱食積痰熱﹐乃是傷乳爲病。小兒易怒﹐肝病與脾病最多。

﹝錢﹞脈亂﹝不治﹐﹞弦急﹝气不和﹐﹞沈緩﹝傷食﹐﹞促急﹝虛驚﹐﹞浮﹝風﹐﹞沈細﹝冷。﹞﹝《本》﹞候兒脈﹐當以大指按三部﹐一息六七至爲平和﹐八九至爲發熱﹐五至爲內寒。脈弦爲風癇﹐沈緩爲傷食﹐促急爲虛驚﹐弦急爲气不和﹐沈細爲冷﹐浮爲風﹐大小不勻爲惡候﹑爲鬼祟﹐浮大數爲風爲熱﹐伏結爲物聚﹐單細爲疳勞。凡腹痛﹐多喘嘔而脈洪者﹐爲有虫。沈而遲﹐潮熱者﹐胃寒也﹐溫之則愈。訣曰﹕小兒脈緊風癇候﹐沈緩食傷多嘔吐﹐弦急因知气不和﹐急促急驚神不守﹐冷則沈細風則浮﹐牢實大便應祕久﹐腹痛之候緊而弦﹐脈亂不治安可救﹐變蒸之時脈必亂﹐不治自然無過繆﹐單細疳勞洪有虫﹐大小不勻爲惡候﹐脈沈而遲有潮熱﹐此必胃寒來內寇﹐瀉利脈大不可醫﹐仔細酌量宜審究。﹝云岐子云﹕未及五歲﹐不可視聽者﹐未可別脈。五歲以上﹐方可以脈別浮沈遲數。按錢氏論﹐又不拘五歲上下也。﹞嬰兒未可方脈者﹐俗醫多看虎口中紋顏色﹐與四肢冷熱取之﹐亦有可驗。予作二歌紀之﹐曰﹕紫風紅傷寒﹐靑驚白色疳﹐黑時因中惡﹐黃卽困脾端。又﹐冷熱癥歌曰﹕鼻冷定知是瘡疹﹐耳冷因知風熱證﹐通身皆熱是傷寒﹐上熱下冷傷食病。若能以色脈參伍驗之﹐所得亦過半矣。

﹝世﹞百日內不治癥﹕發斑﹐臍風撮口﹐馬脾風﹐龜背。

﹝錢﹞不治癥﹕目赤脈貫瞳人﹐胸腫及陷﹐鼻幹黑﹐魚口气急﹐吐虫不定﹐瀉不定﹐精神不好﹐大渴不定﹐止之又渴﹐吹鼻不噴﹐病重口漧不睡﹐時气唇上靑黑點﹐頰深赤如塗胭脂﹐鼻孔開張﹐喘急不定。

﹝《靈》﹞嬰兒病﹐其頭毛皆逆上者﹐必死。﹝論疾診尺篇﹞﹝《脈》﹞小兒病困﹐汗出如珠﹐著身不流者死。小兒病而胸陷﹐口唇枯漧﹐目直視﹐口中气冷﹐足與頭相抵﹐臥不舉身﹐手足四肢垂﹐其臥正直如縛﹐掌中冷﹐皆死﹐至十日不可復治之。

﹝錢﹞病重﹐面有五色不常不澤者﹐死。

卷之三十六小兒部

生下胎疾

﹝無﹞小兒初生气絕不能啼者﹐必是難產﹐或胃寒所致。急以綿絮包裹抱懷中﹐未可斷臍帶﹐且將胞衣置鑪炭中燒之﹐仍撚大紙條蘸油點火於臍帶下燻之。蓋臍帶連兒﹐火燻時﹐有火气由臍入腹﹐更以熱醋湯蕩洗臍帶﹐須臾气回﹐啼哭如常﹐方可洗浴﹐了﹐卽斷臍帶。

﹝海﹞

百壽散

小兒初生未盈月已裏用之者﹐老無瘡疥。

黃連﹝一兩﹞朱砂﹝一錢﹞上水煎﹐令老母拭去口涎﹐淨﹐灌下﹐余藥傾盆中浴兒﹐徧身搽﹐妙。

又方淨黃連一錢﹐水一盞﹐預先煎下﹐待兒生未出聲時﹐便用灌下﹐以去腹中惡物臍屎﹐兼解胎中蘊積熱毒﹐終身不生瘡﹐又去臍風等病。

﹝錢﹞胎實﹐面紅目黑睛多者﹐善笑﹔胎怯﹐面黃目黑睛少白睛多者﹐多哭。更別父母肥瘦﹐肥不可生瘦﹐瘦不可生肥也。胎肥者﹐生下肌肉濃﹐徧身血色紅﹐盈月以後﹐漸漸羸瘦﹐目白睛粉紅色﹐五心煩熱﹐大便難﹐時時生涎﹐

浴體法

主之。

天麻﹝二錢﹞蠍尾﹝去毒﹞朱砂﹝各五分﹞烏蛇肉﹝酒浸﹐焙榦爲末﹞白礬﹝各三錢﹞麝香﹝一字﹞靑黛﹝三錢﹞上研勻﹐每用三錢﹐水三碗﹐桃枝一握﹐並葉五七枚﹐同煎至十沸﹐溫熱浴之。勿浴背。

胎怯者﹐生下面無精光﹐肌肉薄﹐大便白水﹐身無血色﹐時時哽气﹐多噦﹐目無精采﹐亦宜以浴法主之。

﹝世﹞母气不足﹐則羸瘦而肉薄﹔父精不足﹐則解顱﹐眼白多。

胎熱﹐生下有血气﹐時時叫哭﹐身壯熱如淡茶色﹐目赤﹐大便赤黃﹐糞稠﹐急釀乳浴法主之。

﹝湯﹞小兒在胎時﹐因母有熱﹐或恣食酒面熱毒之物﹐傳於胎中﹐令兒生下面赤眼閉﹐身體壯熱﹐哭聲不止﹐口熱如湯﹐乃胎熱之候也﹐宜

生地黃湯

生地赤芍藥川芎當歸栝蔞根上件等分﹐咀﹐每服半兩﹐水一盞﹐煎六分。產婦亦可服﹐以些抹入兒口中。

凡胎熱服藥不可求速效﹐治法當釀乳漸解之。若處以涼藥攻之﹐必損脾胃﹐加以嘔吐﹐乃成大患﹐宜服生地黃湯﹐用釀乳。小兒胎中有寒﹐生下不能將護﹐再傷於風﹐其候面色靑白﹐四肢逆冷﹐手足顫動﹐口噤不開﹐乃胎寒之故﹐或寒气乘虛入髒﹐作腹疼盤腸內弔。﹝胎寒治法見寒腹痛條。﹞﹝田﹞月裏生驚。急取豬乳細研﹐辰砂﹑牛黃各少許﹐調抹口中﹐神效。乳母服防風通聖散三劑﹐其驚自消。

﹝《斗》﹞治小兒未盈月﹐驚搐似中風欲死者。用辰砂以新汲水濃磨汁﹐塗五心上﹐最效。

﹝湯﹞治胎癇驚風皆可服。全蠍頭尾全者﹐用生薄荷葉包﹐外以麻綫纏﹐火上炙燥﹐爲末﹐別研生朱﹑麝香各少許﹐煎麥門冬湯調下。

小兒生下徧體面目皆黃﹐狀如金色﹐身上壯熱﹐大便不通﹐小便如柏汁﹐乳食不思﹐啼叫不止﹐此胎黃之候。凡有此癥﹐乳母宜服生地黃湯﹐仍忌酒面五辛之物。

﹝錢﹞

木瓜丸

治小兒生下吐者。因兒初生下﹐拭口中穢惡不盡﹐咽入喉中﹐故吐﹐木瓜丸主之。

凡初生﹐急須拭掠口中令淨﹐若啼聲一發﹐則咽下﹐多生諸病矣。

木瓜麝香膩粉木香檳榔﹝各等分﹞上同研細末﹐麵糊丸如小黃米大。每服一二丸﹐甘艸水下﹐無時。

﹝田﹞月裏生嘔﹐先用朱砂丸下之。如利後用朱沈煎﹐墜其邪气﹐使穢物自下而不嘔也。月裏生赤﹐肌膚如赤丹塗者﹐先用牛黃散托裏﹐續用藍葉散塗外﹐乳母服淸涼飲子三大劑。

上小兒初生下月裏諸疾﹐蓋胎毒之淺者。若一二歲後所生之疾﹐乃胎毒之深者﹐宜權法治之。

﹝垣﹞李叔和一日問東垣曰﹕中年來得一子﹐至一歲後﹐身生紅絲癅不救﹐後三四子至一二歲皆病癅而死﹐敢問何也﹖曰﹕予試思之。翌日見叔和曰﹕吾得之矣。汝腎中伏火。精中多有紅絲﹐以气相傳﹐生子故有此疾﹐遇觸而動﹐發於肌肉之間﹐俗名胎癅是也。汝試視之﹐果如其言。遂與滋腎丸數服﹐以瀉腎中火邪﹐補天眞之不足。忌酒肉辛熱之物。其妻﹐以六味地黃丸養其陰血﹐受胎五月後﹐以白術﹑黃芩二味作散與服。後生兒至三歲﹐前癥不復作矣。叔和曰﹕先生乃神醫也。遂從受學﹐其子今已年壯矣。

丹溪補遺謂小兒心气郁而多瘡疽﹐由胎食過而受毒﹐此至論也。小兒識見未萌﹐欲想未動﹐心气何郁﹐先哲謂乳下小兒﹐常多濕熱與胎食過而受毒。又有成胎之時﹐父母气血有寒熱之偏﹐多能致子之病。

況形體未堅完﹐肓膜尙脆嫩﹐何爲略而未論。向見一人連年病﹐新愈而成一男﹐生來三月病熱﹐右腋下陽明少陽之間生一癤﹐甫平﹐左腋下相對又生一癤﹐膿血淋漓﹐無復生意。醫者王壽甫以四物湯﹑敗毒散加參﹐以香附爲佐﹐犀角爲使﹐大料飲乳母兩月而安。逾三月﹐忽腹脹生赤疹如霞片﹐取剪刀艸汁調晚蠶砂敷之隨消﹐半月﹐脹移入胞囊爲腫﹐黃瑩可畏。越兩日囊裂開﹐兩丸顯露﹐出淸水﹐以紫蘇葉承麩炭細末托之﹐旬餘而合。夫以父之久病﹐其母寧無憂鬱之火﹐與之餘熱毒致此﹐亦不可不知。

﹝垣﹞張進士次子二歲﹐滿頭有瘡﹐一日瘡忽自平﹐遂患痰喘。予視之曰﹕此胎毒也﹐愼勿與解利藥。眾皆愕然。予又曰﹕乃母孕時所喜何物﹖張曰﹕辛辣熱物﹐是其所喜。因口授一方﹐人參﹑連翹﹑川芎﹑黃連﹑甘艸﹑陳皮﹑芍藥﹑木通﹐濃煎湯入竹瀝與之﹐數日而安。何以知之﹖見其精神昏倦﹐受病特深﹐決無外感﹐非胎毒而何。

予之次女﹐形瘦性急﹐體本有熱。懷孕三月﹐適當夏暑﹐口渴思水﹐時髮小熱﹐遂教以四物加黃芩﹑陳皮﹑生甘艸﹑木通﹐因懶於煎煮﹐數帖而止。其後生子二歲﹐瘡疾徧身﹐忽一日其瘡頓愈﹐遂成瘧。予曰﹕此胎毒也。瘡若再作﹐病必自安。已而果然。若於孕時確守前方﹐何病之有﹗﹝丹﹞鄭廉使之子年十六﹐初生七个月患淋病﹐五七日必一發。其發則大痛﹐水道狀如黍如粟者約一杯許﹐然後定。診其脈輕則澀﹐重則弦﹐視其形瘦而長﹐其色靑而蒼。意其父必因多服下部藥﹐遺毒在胎﹐畱於子之命門而然。遂以紫雪和黃柏末﹐丸桐子大﹐曬極幹﹐熱湯下百丸﹐以食物壓之。又半日﹐痛大作﹐腰連腹﹐水道乃行﹐下如黍如粟者一大碗許﹐其病減十分之八。後又與陳皮一兩﹐桔梗﹑木通各半兩﹐作一帖與之﹐又下如黍粟者一合許而安。父得燥熱﹐且能病子﹐況母得之者乎﹖予書此以證東垣紅癅之事﹐此亦熱在血分也。

陳氏女八歲時癇病﹐遇陰雨則作﹐遇驚亦作﹐口出涎沫﹐聲似羊鳴。予視之曰﹕此胎受驚也。其病深痼﹐調治半年亦可安﹐仍須淡味以佐藥功。與

燒丹丸

﹐繼以四物湯入黃連﹐隨時令加減﹐半生而安。﹝燒丹丸方原本未考﹐按《類萃》用玄精石﹑輕粉各一錢﹐粉霜﹑硼砂各五分﹐研勻﹐入寒食麵一錢﹐滴水和成餅﹐再用面裹煨黃取出﹐去面﹐再研細﹐滴水和丸如米大。一歲五丸﹐二歲十丸﹐溫水送下﹐取下惡物爲度﹐未知是否。﹞

卷之三十六小兒部

肝主風

﹝錢﹞肝有風﹐目連札不搐﹔有熱﹐則直視亦不搐﹔得心熱則搐。治肝﹐瀉靑丸。治心﹐導赤散。凡病或新或久﹐皆引肝風﹐風動而上於頭目。目屬肝﹐風入於目﹐上下左右如風吹不定﹐兒不任﹐故目連札也。

若熱入於目﹐牽其筋脈﹐兩皆緊﹐不能轉視﹐故目直視也。若得心熱則搐﹐其子母俱有實熱﹐風火相搏故也。治肝﹐瀉靑丸。治心﹐導赤散。

卷之三十六小兒部肝主風

角弓反張

﹝錢﹞肝有風﹐甚則身反張﹐彊直不搐﹐心不受熱﹐當補腎治肝。補腎﹐地黃丸。治肝﹐瀉靑丸。

丹溪云﹕比癇爲虛﹐宜帶補﹐多是气虛有火兼痰﹐用人參﹑竹瀝治之﹐不用兼風藥。此論實發前人所未發﹐湯氏𨿽云候十無一生﹐蓋未嘗有此法施於人也。

﹝《明》﹞角弓反張。鼻上入髮際三分﹐灸三壯。大椎下節間﹐灸三壯。

﹝湯﹞身軟時醒者爲癇﹐身彊直反張如弓﹐不時醒者爲﹐候十無一生。

卷之三十六小兒部肝主風

搖頭

﹝湯﹞肝風搖頭﹐諸方不載。鄭都丞子患七年搖頭﹐三年下血﹐已服百餘方﹐前後所服治搖頭者﹐無非風藥止血者﹐或作痢﹐或作腸風﹐百藥無效。予旣視其病﹐又知其詳﹐亦不明其標本﹐退而思之﹐乃肝血液盛﹐外有風熱乘之。肝屬木﹐盛而脾土爲木所克。脾與肺是子母﹐俱爲肝所勝﹐而血遂漬於大便﹐故便血不止。遂處一方﹐但損肝祛風而益脾。初亦一時之見﹐只數服而愈。十餘日後﹐血止而下白膿﹐遂得以安。

犀角屑甘艸﹝各一分﹞栝蔞根﹝半兩﹞蛇蛻皮﹝一錢﹐炙赤﹞防風﹝五兩﹞鉤藤﹝鉤子﹐一錢﹞麻黃﹝去節﹐一錢﹞黃﹝蜜炙﹐半兩﹞羌活白芍藥﹝各半兩﹞上爲末﹐棗肉丸﹐食後薄荷湯下﹐只二服作效﹐頭搖卽止﹐便血隨愈。次間服胃風湯﹐數日頓除。沈舍人子服之亦驗。

﹝海﹞《食療》云﹕蛇脫皮﹐主去風邪﹐明目﹐治小兒一百二十種驚癇寒熱﹐痔﹐蠱毒﹐安胎﹐熬用。治癇弄舌搖頭者﹐宜用全脫。

卷之三十六小兒部肝主風

偏風

﹝錢﹞

全蠍散

治小兒驚風中風﹐口眼斜﹐言語不正﹐手足偏廢不舉。

全蠍﹝去毒﹐炒﹞僵蠶﹝直者﹐炒﹞川芎黃芩﹝去心﹞甘艸桂枝赤芍藥麻黃﹝去節。各一兩﹞天麻﹝六錢﹞大南星﹝湯泡七次﹐去皮臍﹐切﹐焙漧﹐五錢﹞上爲粗末﹐每服三錢﹐水一鐘半﹐姜七片﹐煎七分﹐溫服無時﹐量大小與之﹐一日三四服。忌羊肉。

卷之三十六小兒部肝主風

驚搐

按驚﹑搐一也﹐而有晨夕之分﹐表裏之異。身熱力大者爲急驚﹐身冷力小者爲慢驚﹐僕地作聲﹐醒時吐沫者爲癇﹐頭目仰視者爲天弔﹐角弓反張者爲﹐而治各不同也。

﹝錢﹞潮熱變發搐﹐在早晨寅﹑卯時者﹐此肝用事之時也。身體壯熱﹐目上視﹐手足動搖﹐口內生熱涎﹐項頸彊急﹐此肝旺也﹐當補腎治肝。補腎﹐地黃丸﹔治肝﹐瀉靑丸。﹝潔古云﹕木之位肝旺也。﹞因潮熱發搐﹐在巳﹑午﹑未時者﹐此心用事之時也。心惕﹐目上視﹐白睛赤色﹐牙關緊急﹐口內涎生﹐手足動搖﹐此心旺也。當補肝治心。治心﹐導赤散﹑涼驚丸﹔補肝﹐地黃丸。﹝潔古云﹕火之位心熱也。﹞廣親宅七太尉﹐方七歲﹐潮熱數日欲愈。錢謂父二大王曰﹕七使潮熱將安﹐八使預防驚搐。王怒曰﹕但使七使愈﹐勿言八使病。錢曰﹕八使過來日午間卽無苦也。次日午前果作搐﹐急召錢治之﹐三日而愈。蓋預見其目直視而腮赤﹐必肝心俱熱﹐更坐石杌子﹐乃欲就冷﹐此熱甚也。又肌膚素肥盛而本實﹐其脈急促﹐故發搐。

克言午時者﹐自寅至午﹐皆心肝用事之時﹐治之乃瀉心肝補腎自安矣。

因潮熱發搐﹐在申﹑酉﹑戌時者﹐此肺用事之時也。不甚搐而喘﹐目微斜視﹐身熱如火﹐睡露睛﹐手足冷﹐大便淡黃水﹐是肝旺。當補脾﹐益黃散﹔治肝﹐瀉靑丸﹔治心﹐導赤散。﹝潔古云﹕脾病肝彊﹐法當補脾﹐恐木賊害﹐宜先瀉心肝以挫其彊﹐而後補脾爲當。﹞徐氏子三歲病潮熱﹐每日西則發搐﹐身微熱而目微斜露睛﹐四肢冷而喘﹐大便微黃。請錢與李同治。錢問李曰﹕病何搐也﹖李曰﹕有風。何身熱微溫﹖曰﹕四肢所作。何目斜睛露﹖曰﹕搐則目斜。何肢冷﹖曰﹕冷厥﹐心內熱。曰﹕何喘﹖曰﹕搐之甚也。曰﹕何以治之﹖曰﹕涼驚丸﹐鼻中灌之﹐必搐止。錢又問曰﹕旣謂風病溫壯﹐搐引目斜露睛﹐內熱支冷﹐及搐甚而喘﹐並以何藥治之﹖李曰﹕皆此藥也。錢曰﹕不然。搐者﹐心肝實也﹔身微熱者﹐日西肺用事之時也﹔肺主身溫﹐今且熱者﹐肺虛也﹔目微斜露睛者﹐肝肺相乘勝也﹔四肢冷者﹐脾虛也﹐肺若虛甚﹐則脾母亦弱﹐木气乘脾﹐四肢卽冷。治之當先補脾肺﹐用益黃散﹑阿膠散﹐得脾虛退﹐然後治其心肝﹐以瀉靑丸﹑導赤散﹑涼驚丸治之﹐九日愈。

因潮熱發搐﹐在亥﹑子﹑丑時者﹐此腎用事之時也。不甚搐而臥不穩﹐身體溫壯﹐目睛緊斜視﹐喉中有痰﹐大便銀褐色﹐乳食不消﹐多睡不省﹐當補脾治心。補脾﹐益黃散﹔治心﹐導赤散﹑涼驚丸。﹝潔古云﹕皆因大病後脾胃虛損﹐多有此疾。﹞傷風發搐﹐因傷風後得之﹐口中气出熱﹐呵欠頓悶﹐手足動搖﹐當發散﹐大靑膏主之。小兒生來怯弱者﹐多此病也。﹝大靑膏方見傷寒。﹞﹝潔﹞傷風發搐﹐因傷風而得之。癥同大人傷風寒痰之類﹐當辧有汗無汗。陰陽二癥﹐用大靑膏﹑小續命之類開發則愈。﹝大靑膏﹐陰癥﹔小續命﹐陽癥也。﹞﹝錢﹞傷食發搐﹐因傷食後得之﹐身體溫﹐多唾多睡﹐或吐﹐不思乳食而發搐﹐當先定搐﹐搐退﹐白餅子下之﹐後服安神丸。

﹝潔﹞傷食發搐﹐謂不因他癥忽然而搐。此因飲食過度﹐致傷脾胃﹐故兒多睡多吐﹐不思飲食﹔脾胃旣虛﹐引動肝風則發搐。當先定其搐﹐加羌活﹑防風﹐煎下瀉靑丸﹐後用白餅子下其食﹐漸漸用調中丸﹑異功散養其气。

﹝錢﹞百日內發搐﹐眞者不過兩三次﹐必死。假者頻發不爲重。眞者內生驚癇﹐假者外傷風冷。蓋血气未實﹐不能勝任﹐乃發搐也。欲知假者﹐口中气出熱﹐治之可發散﹐大靑膏主之﹐及用塗囟浴體法。

李司戶孫﹐百日病來搐三五次﹐請眾醫治。或作天弔﹐或作胎驚﹐或作驚癇﹐皆無應者。後錢氏用大靑膏如豆許一服發之﹐復與塗囟法及浴體法﹐三日而愈。何以然﹖嬰兒初生﹐肌骨嫩怯﹐一被風傷﹐遂不能任﹐故發搐也。然頻發者輕﹐以客風在內﹐每遇不任卽搐﹐輕則易歇﹐故發頻也。搐稀者是五內發病﹐不可救也。頻搐者宜散風冷﹐故用大靑膏﹐亦不可多服。蓋兒至小﹐易虛易實﹐多卽生熱﹐止宜用下塗囟法。

麝香﹝一字﹞蠍尾﹝去毒﹐爲末﹐半錢﹞薄荷﹝半字﹞蜈蚣﹝炙﹞牛黃靑黛﹝各一字﹞上同研末﹐用熟棗肉劑爲膏﹐新綿紙上塗勻﹐貼囟上﹐四旁可出一指許﹐火上炙﹐手頻熨。百日裏外兒﹐可用此塗囟法。

﹝垣﹞外物驚宜鎭平之﹐以黃連安神丸。若气動所驚﹐宜寒水石丸﹑黃連安神丸。﹝黃連安神丸見燥條﹐寒水石丸見治法。﹞按外物驚者﹐元气本不病﹐故治以黃連安神之苦寒。气動驚者﹐不因外物驚﹐元气自有病﹐故治以寒水石﹐安神之甘寒也。

﹝錢﹞

鎭心丸

涼心經﹐治驚熱痰盛。

甜硝﹝白者﹐一兩﹞人參﹝一兩﹞甘艸﹝炙﹞寒水石﹝燒。各兩半﹞山藥﹝白者﹐二兩﹞白茯苓﹝二兩﹞朱砂﹝一兩﹞龍腦麝香﹝各一錢﹐三味另研﹞凡急慢驚﹐陰陽異證﹐切宜辧而治之﹐急驚合涼瀉﹐慢驚合溫補。

上急驚癥﹐屬木火土實也。木實則搐而力大﹐目上目札﹐所謂木太過曰發生﹐其動掉眩癲癇是也﹔火實則身熱面赤﹔土實則不吐瀉﹐睡合睛。故其治法合涼瀉﹐而用涼驚丸﹑利驚丸之類。慢驚癥屬木火土虛也。

木虛則搐而力小﹐似搐而不甚搐﹐經所謂木不及曰委和﹐其病搖動注恐是也﹐謂手足搐動﹐腹注泄﹐心恐悸也﹔火虛則身冷﹐口气冷﹔土虛則吐瀉﹐睡露睛。故其治法合溫補而用羌活膏﹑益黃散。有熱者﹐用東垣黃益黃散。其東垣非錢氏羌活膏治慢驚者﹐謂土虛泄瀉﹐火木乘之﹐謂手掌與腹俱熱之癥。若火木土俱虛﹐而搖動恐悸注瀉手腹冷者﹐非羌活膏不能治之。

﹝丹﹞急驚主痰熱﹐當涼瀉之﹐只用降火下痰養血之藥。慢驚主脾虛﹐所以多死。先實脾土﹐後散風邪﹐只用朱砂安神丸﹐更於血藥中求之。﹝如四物﹑四君子﹑東垣黃益黃散詳用。﹞﹝錢﹞急驚因聞大聲或大驚而發搐﹐過則如故﹐此無陰也﹐當下利驚丸主之。小兒急驚者﹐本因熱生於心﹐身熱面赤﹐引飲﹐口中气熱﹐大小便黃赤﹐劇則發搐。蓋熱甚則風生﹐風屬肝﹐此陽盛陰虛也﹐故利驚丸主之﹐以除其痰熱。不可用巴豆及溫藥大下之﹐恐搐虛熱不消也。小兒熱痰客於心胃﹐因聞大聲非常﹐則動而驚搐矣。若熱極﹐𨿽不聞聲及驚﹐亦自發搐。

﹝潔﹞急驚者陽癥也﹐俱腑受病。熱痰客於心肺﹐是少陽相火旺。經云﹕熱則生風﹐因聞大聲而作。蓋謂東方震卦﹐得火气而發搐。火本不動﹐焰得風而動﹐當用利驚丸﹑導赤散﹑瀉靑丸﹑地黃丸。搐止﹐宜服安神丸。

﹝閻﹞急驚﹐內有熱卽生風﹐又或因驚而發﹐則目上連札﹐潮涎搐搦﹐身體與口中气皆熱﹐及其發定或睡起﹐卽了了如故﹐此急驚癥也。當其搐勢漸減時﹐與鎭心治熱之藥一二服﹐如麝香丸﹑鎭心丸﹑抱龍丸﹑辰砂丸﹑紫雪之類。候驚勢已定﹐須臾以藥下其痰熱﹐如利驚丸﹑軟金丹﹑桃枝丸之類﹐利下痰熱﹐心神安寧卽愈。

﹝丹﹞大黑龍丸治小兒急驚神效。﹝方見後急慢驚治條。﹞

小黑龍丸

治小兒急驚輕者。

靑礞石﹝﹐一兩﹞靑黛﹝一錢﹞蘆薈﹝一錢半﹞膽星﹝一兩﹞上爲極細末﹐甘艸湯爲丸如雞頭大。每一丸﹐姜蜜薄荷湯下。

上二方﹐礞石﹑膽星瀉濕痰之劑爲君﹐痰多者宜之。

﹝錢﹞

涼驚丸

艸龍膽防風靑黛﹝研。各三兩﹞龍腦﹝研一錢﹞黃連末﹝五分﹞牛黃麝香﹝各一字﹞上爲細末﹐麵糊爲丸如粟米大。每服一二十丸﹐金銀煎湯下之。

﹝無﹞治陽癇﹐卽急驚風。

朱砂﹝研﹐一分﹞膩粉麝香﹝各五分﹞蘆薈白附子甘艸﹝各二錢﹞胡黃連﹝一錢﹞蠍梢﹝七个﹞僵蠶﹝蜜炙﹐十條﹞金箔﹝七片﹞赤腳蜈蚣﹝炙﹐一條﹞上爲末﹐二歲以上服半錢匕﹐金錢薄荷湯調下。三歲一錢匕﹐如口不開﹐灌入鼻中。

﹝錢﹞

利驚丸

輕粉天竺黃靑黛﹝各一錢﹞黑牽牛﹝頭末﹐半兩﹞上同研﹐蜜丸豌豆大。一歲一丸﹐溫薄荷湯下﹐食後服。海藏雲﹕涼驚﹑溫驚﹑利驚﹐自有分別﹐南星﹑胭脂﹑輕粉﹑靑黛﹐色味各有輕重。

﹝羅﹞

鎭肝丸

治小兒急驚風﹐目直上視﹐抽搐昏亂﹐不省人事﹐是肝經風熱也。

天竺黃﹝研﹞生地當歸竹葉艸龍膽川芎大黃﹝煨﹞羌活防風﹝以上各二錢半﹞上爲細末﹐煉蜜丸如雞頭大。每服二丸﹐砂糖水化下﹐先服此﹐後服天麻散。

上五方﹐瀉肝木之劑爲君。前二方輕劑通用﹐後三方峻劑﹐必脈有力﹐血气實者宜之。又﹐閻氏所謂候搐勢定﹐下其痰熱之類是已。

﹝海﹞

五福丸

治急驚風。

生蚯蚓一條﹐研爛﹐入五福化毒丹一丸﹐再研如泥﹐煎薄荷湯少許﹐調化﹐旋灌﹐量兒大小加減服之﹐無不效者。

﹝錢﹞

五福化毒丹

治驚熱﹐涼心膈。

生地熟地﹝焙。各五兩﹞天門冬麥門冬﹝去心﹐焙。各三兩﹞甜硝玄參甘艸﹝各二兩。炙﹞靑黛﹝一兩半﹞上上六味爲細末﹐後研入硝﹑黛﹐煉蜜丸如雞頭大﹐每服半丸或一丸﹐食後熟水化下。

安神丸﹝方見治法。﹞鎭心丸﹝方見前表裏條。﹞上三方﹐甘寒瀉火之劑爲君﹐小兒血气虛而急驚者宜之。又﹐潔古﹑閻氏所謂候搐止勢減﹐宜安神鎭心之類是已。

﹝錢﹞慢驚﹐因大病後﹐或吐瀉﹐或只吐不瀉﹐變成脾胃虛損﹐徧身冷﹐口鼻气出亦冷﹐手足時螈﹐昏睡露睛﹐此無陽也﹐栝蔞湯主之。

﹝潔﹞慢驚者﹐陰證﹐俱髒受病。蓋小兒吐瀉病久﹐脾胃虛損﹐若不早治﹐則成慢驚﹐名曰螈﹐似搐而不甚搐也。因脾胃虛損﹐故大便不聚﹐當去脾間風。先用宣風散導之﹐後用益黃散﹑使君子丸平之﹐則其利自止。旣已失治﹐則脾胃俱虛﹐致被肝木所乘﹐是爲慢驚。當用溫補羌活膏主之。

﹝錢﹞東都王氏子吐瀉﹐諸醫用藥下之﹐至虛變慢驚﹐其候昏睡露睛﹐手足螈而身冷。錢曰﹕此慢驚也。

與栝蔞湯﹐其子胃气實卽開目而身溫。王疑其子不大小便﹐令諸醫以藥利之﹐醫畱八正散等﹐數服不利﹐而身復冷。令錢氏利小便。錢曰﹕不當利小便﹐利之必身冷﹐一二日果身冷矣。因抱出。錢曰﹕不能食而胃中虛﹐若利大小便﹐則脾胃俱虛﹐當身冷而閉目卽死。今幸胎气實而難衰也。錢氏用益黃散﹑使君子丸四服﹐令微能飲食。至日午﹐果能飲食。所以然者﹐謂利大小便﹐脾胃虛寒﹐當補脾不可別攻也。後又不語﹐諸醫作失音治之。錢曰﹕旣失音﹐何開目而能飲食﹖又牙不緊而口不噤也﹖諸醫不能曉。以地黃補腎﹐錢曰﹕此因用涼藥利小便﹐至脾腎俱虛﹐今脾已實﹐腎尙虛﹐故補腎必安。治之半月而能言﹐一月而痊。

栝蔞湯

栝蔞﹝二錢﹞白甘遂末﹝一錢﹞上同於慢火上炒焦黃﹐研勻﹐每服一字﹐麝香薄荷湯調服。

上栝蔞湯﹐錢氏治慢驚法脈有力者宜用。蓋濕痰積於膈中﹐使風火不得開發而身冷﹐故用栝蔞湯劫去濕痰﹐使風火得伸而身溫搐止。若脈無力者﹐不宜用之﹐盒飯補脾﹐及溫白丸﹑羌活膏之類。

﹝閻﹞

靑州白丸子

治小兒驚風﹐大人諸風。

半夏﹝生﹐七兩﹞南星﹝生﹐三兩﹞白附子﹝生﹐二兩﹞川烏﹝生﹐半兩﹐去皮臍﹞上爲末﹐以生絹袋盛井花水擺出。如未出者﹐更以手揉出。如有滓﹐更研﹐再入絹袋擺盡爲度。於瓷盆中日曬夜露﹐至曉撇去舊水﹐別用井花水攪﹐又曬至來日早﹐再換新水﹐攪如此法﹐春五日﹐夏三日﹐秋七日﹐冬十日﹐去水曬漧﹐後如玉片研細﹐以糯米粉煎粥淸丸綠豆大﹐每服三五丸﹐薄荷湯下。癱風﹐酒下﹐並無時。

錢氏異功散溫中和气﹐治吐瀉不思食。﹝方見吐瀉門。﹞﹝海﹞驚啼﹐手足螈﹐睡臥不穩。四君子加全蠍去尾尖毒炒﹑鉤藤﹑白附子炒﹐等分同煎。﹝方見治虛實法﹞脾胃虛弱﹐生風多困﹐四君子加炒半夏曲﹑沒石子﹐等分爲細末﹐入冬瓜子少許﹐同煎服。

﹝錢﹞

溫白丸

治小兒脾气虛困﹐泄瀉瘦弱﹐冷疳洞利﹐及因吐瀉或久病成慢驚螈。

天麻﹝生﹐半兩﹞白僵蠶﹝炒﹞白附子﹝生﹞天南星﹝銼﹐湯洗焙漧。各一兩﹞幹蠍﹝去毒﹐一錢﹞上爲末﹐湯浸﹐寒食麵爲丸如綠豆大﹐仍於寒食麵中養七日取出用﹐每服五﹑七丸至二三十丸﹐空心﹐生薑米飲下。量病勢﹐漸加丸數服之。﹝寒食麵﹐謂寒食日煮喫麵﹐取之以焙漧貯用也。﹞

鉤藤飲子

治吐利﹐脾胃气弱﹐虛風慢驚。

鉤藤﹝三分﹞蟬殼防風﹝去蘆﹞人參﹝去蘆﹞麻黃﹝去節﹞白僵蠶﹝炒黃﹞天麻蠍尾﹝炒﹐去毒。各半兩﹞甘艸﹝炙﹞川芎﹝各一分﹞麝香﹝一錢﹐另研﹞一方有蜣螂三个﹐去頭足炙黃。

上爲末﹐每服二錢﹐水一盞﹐姜三片﹐煎六分﹐溫服。量多少與之。寒多者加附子半錢。服無時。

羌活膏

治脾胃虛﹐或吐瀉後爲慢驚者﹐亦治傷寒﹐無不效。

防風﹝去蘆﹞川芎人參﹝去蘆﹞白附子﹝炮﹞赤茯苓﹝去皮。各半兩﹞天麻﹝一兩﹞白僵蠶﹝湯浸﹐炒黃﹞幹蠍﹝炒﹐去毒﹞白花蛇﹝酒浸﹐焙。各一分﹞川附﹝炮﹐去皮臍﹞麻黃﹝去節。各三錢﹞肉豆蔻沈香母丁香藿香葉木香﹝各二錢﹞輕粉眞珠末牛黃﹝各一錢半﹞龍腦﹝半字﹞麝香辰砂雄黃﹝各一錢﹐以上七味﹑各另研入﹞羌活﹝半兩﹞上爲細末﹐煉蜜作劑﹐旋丸如豆大。每服一二丸﹐食前服﹐或薄荷湯或麥門冬湯化下。實熱急驚勿服﹐性溫故也。

﹝海﹞

返魂丹

治小兒諸癲癇﹐潮發螈﹐口眼相引﹐項背彊直﹐牙關緊急﹐目直上視﹐及諸病久虛﹐變生虛風多睡者﹐因荏苒不解﹐速宜服之。﹝荏苒﹐柔弱也﹞烏犀﹝銼屑﹐二兩﹞水銀﹝半兩﹞天麻﹝酒洗﹐焙漧﹞檳榔﹝各半兩﹞僵蠶﹝去絲嘴﹐微炒﹞硫黃﹝半兩﹐研末﹐入水銀置磁石盞內﹐慢炒成沙﹐火要看緊慢﹞白附子﹝炮﹞川烏﹝炒﹐通赤﹐畱煙少許﹐入碗內﹐以一盞子蓋上﹐新土圍之﹐待冷取出﹞獨活﹝去蘆﹞幹蠍﹝炙﹞萆﹝炒。各一兩﹞肉桂﹝去粗皮﹞當歸﹝酒浸﹐焙漧﹐炒﹞細辛﹝根﹞防風﹝去蘆﹞天南星﹝薑汁煮軟﹐炒黃﹞阿膠﹝杵﹐碎﹐炒﹞藿香﹝洗去土﹞烏蛇﹝酒浸一宿﹐炙熟﹐去皮骨﹞沈香槐膠羌活白花蛇﹝酒浸一宿﹐炙熟﹐去皮骨﹞麻黃﹝去根節﹞半夏﹝薑汁浸三宿﹐炒﹞羚羊角﹝鎊﹞陳皮﹝去白﹐炒。以上各一兩﹞天竺黃﹝研﹞木香人參﹝去蘆﹞漧薑﹝炮﹞茯苓﹝去皮﹞蔓荊子﹝去白皮﹞晚蠶砂﹝微炒﹞敗龜板﹝醋酒炙黃﹞本﹝去土﹞桑螵蛸﹝炒﹞白芷何首烏﹝米泔浸一宿﹐煮﹐焙﹞虎骨﹝酒醋塗﹐炙黃﹞砂仁白術﹝泔浸一宿﹐切﹐焙﹞枳殼﹝炒﹐去白﹞丁香濃朴﹝去皮﹐薑汁塗﹐炙﹐以上各三分﹞蟬殼﹝炒﹞川芎附子﹝水浸泡﹐去皮尖﹞石斛﹝去根﹞肉豆蔻﹝去殼﹐微炒﹞龍腦﹝另研﹞雄黃﹝研﹐水飛﹞朱砂﹝研﹐水飛。以上各一兩﹞膩粉﹝另研﹞麝香﹝另研。各一錢﹞烏雞﹝一隻﹐去嘴翅足﹞狐肝﹝三具﹐以上二味臘月內入瓦瓶固濟﹐火赤﹐候冷﹐取出研用﹞金箔﹝三十片﹐爲衣﹞上藥五十八味﹐炮制如法﹐煉蜜合和搗三五千下﹐丸如桐子大﹐金箔爲衣。每一歲兒﹐溫薄荷自然汁化下無時。

上閻氏宗錢氏治慢驚法﹐脈無力者宜之。其法以靑州白丸子﹐兼異功散﹑羌活膏﹑溫白丸﹑鉤藤飲子之類﹐服之至有往往死中得生者。今如其法﹐又增入海藏四君子法﹐次於異功散之後﹑返魂丹﹐次於羌活丸膏之後﹐相參用之也。

﹝湯﹞凡吐瀉成虛風慢脾﹐先用奪命散﹑靑州白丸子末﹐煎如稀糊﹐入蜜調。控下涎後﹐服祛風醒脾等藥。

奪命散﹝方見後通治急慢驚下。﹞治虛風﹐

八仙散

風盛者服之。

白天麻白附子花蛇肉防風南星半夏冬瓜子全蠍﹝各等分﹞加川烏上咀﹐每服一錢﹐水半盞﹐姜二片﹐棗半枚﹐煎二分﹐熱服。加薄荷尢佳。

醒脾散

昏困者服之。

白術人參甘艸橘紅茯苓全蠍﹝各半兩﹞半夏木香﹝各一分﹞白附子﹝炮﹐四个﹞南星﹝炮﹐兩枚﹞陳倉米﹝二百粒﹐一方無白術﹑半夏﹐加蓮肉一錢亦可﹞上爲末﹐每服一錢﹐水半盞﹐姜二片﹐棗半个﹐煎二分﹐漸漸服之。不可頓服﹐頓服必吐。

釀乳方

人參木香藿香沈香橘皮神曲麥芽﹝各等分﹞丁香﹝減半﹞上咀﹐每服四錢﹐水一碗﹐姜十片﹐紫蘇十葉﹐棗三枚﹐煎至半碗﹐乳母食後須去乳汁盡﹐方取服之﹐卽仰臥霎時﹐令藥入乳之絡﹐次令兒吮數口﹐不可過飽﹐此良法也。如嘔定一日﹐急宜截風﹐服八仙散﹐兩日後﹐宜醒脾散。如前件藥俱用不效﹐危困可憂﹐須診太衝脈﹐未絕者﹐當灸百會一穴﹐前後髮際﹐兩耳尖折中﹐乃是穴也。方書所載但云頂上旋毛中﹐殊不審有雙頂者﹐又有旋毛不正者。

庸醫之輩習循舊本﹐誤人多矣。灸後卽當控涎﹐用靑州白丸子末﹐再煎如稀糊﹐入煉蜜﹐調奪命散。良久涎下。細研靈砂﹐米飲調﹐旋抹口中﹐漸看退證。如風盛﹐服八仙散﹔昏困﹐服醒脾散。常令減乳﹐乳母服釀乳藥。如此調理﹐無不愈者。間有稟受不堅﹐五行數短者﹐𨿽神聖工巧﹐不能奪其造化矣。若涎已離膈﹐但在喉中如鋸﹐藥不能入﹐又不可控﹐當用別法撩之﹐兼搐鼻﹐噴嚏得出﹐次服奪命散﹐庶免再作。

撩痰方

川烏尖白附尖﹝各七个﹐去皮﹐生用﹞蠍梢﹝七枚﹞石綠﹝少許﹞上爲末﹐一處和勻﹐用軟雞翎蘸藥入喉中﹐逐漸抽出﹐頻用帕子拭之。

上湯氏治慢驚法。先用奪命散﹑白丸子控涎﹐候涎下一回﹐用八仙﹑醒脾等一回﹐令乳母用釀乳法。

如危極者﹐卻灸百會及撩痰法。但奪命用礞石﹐气虛者難用﹐必與東垣益黃散相兼服之﹐可也。

﹝陳氏﹞治慢驚風﹐先服芎蠍散﹐用手法斡出寒痰冷涎﹐自不癡呆﹔次服油珠膏﹔後服益眞湯﹐溫壯元气﹔時服前朴散﹐寬上實下。

芎蠍散

治小兒腦髓受風﹐囟顱開解﹐皮肉筋脈急脹﹐腦骨縫靑筋起﹐面少血色﹐或腹中气響﹐時便靑白色沫﹐或嘔吐痰涎﹐欲成慢驚﹐搐﹐足脛冷者。

川芎﹝一兩﹞細辛﹝二錢﹞蓽茇﹝一兩﹞半夏﹝酒浸一宿﹐湯洗﹐焙﹐二錢﹞蠍梢﹝去毒﹐一錢﹞上細末﹐一周兒﹐抄一銅錢﹐用數沸湯調﹐稍熱饑服。如痰滿胸喉中﹐眼珠斜視﹐速與服。若目上直視不轉睛者﹐難救。或痰气壅塞不能咽藥﹐用一指於兒喉靨中探入﹐就斡去痰涎﹐气稍得通。次用補脾益眞湯﹐或以油珠膏選用﹐此方累世活人多矣。

油珠膏

治气逆嘔吐﹐風痰作搐。

石亭脂﹝硫黃中揀取如蠟者﹐五錢﹞滑石﹝半兩﹞黑附子﹝炮﹐去皮臍﹞半夏﹝酒浸一宿﹐湯洗七次﹐焙漧﹞南星﹝醋浸一宿﹐湯洗七次﹐焙漧。各一錢﹞上細末﹐每服一錢﹐用冷淸齏汁半盞﹐滴麻油一點如錢﹐抄藥在油珠上﹐須臾墜下﹐卻去齏汁﹐與兒服之。

更用淸齏汁三五口咽下。肚饑服﹐服訖後一時﹐方與乳食。

補脾益眞湯

治胎弱吐乳便淸﹐而成陰癇﹐气逆涎潮﹐眼珠直視﹐四肢抽掣﹐或因變蒸客忤﹐及受驚誤服涼藥所作。

木香當歸人參黃丁香訶子陳皮濃朴﹝姜制﹞甘艸﹝炙﹞肉蔻﹝面裹﹐煨﹞艸果茯苓白術桂枝半夏﹝湯泡﹞附子﹝炮。各半兩﹞全蠍﹝炒﹐每服加一枚﹞上咀﹐每服三錢﹐水一盞半﹐姜一片﹐棗一枚﹐煎六分﹐稍熱饑服。服訖﹐令揉心腹以助藥力。候一時﹐方與乳食。渴者﹐加茯苓﹑人參﹑甘艸﹐去附子﹑丁香﹑肉蔻。瀉者﹐加丁香﹑訶子肉。嘔吐﹐加丁香﹑半夏﹑陳皮。腹痛者﹐加濃朴﹑良姜。咳嗽﹐加前胡﹑五味子﹐去附子﹑官桂﹑艸果﹑肉蔻。足冷加附子﹑丁香﹑濃朴。惡風自汗﹐加黃﹑官桂。痰喘加前胡﹑枳實﹑赤茯苓﹐去附子﹑丁香﹑肉蔻﹑艸果。气逆不下﹐加前胡﹑枳殼﹑檳榔﹐去當歸﹑附子﹑內蔻。腹脹﹐加濃朴﹑丁香﹑前胡﹑枳殼。

前朴散

治心腹結气﹐或嘔噦吐瀉﹐腹脹痛﹐驚悸。

前胡白術人參陳皮良姜藿香甘艸濃朴﹝各等分﹞上銼﹐每服三錢﹐水一盞﹐煎七分﹐稍熱﹐空心服。

小兒誤服涼藥﹐或用帛蘸水繳口﹐因此傷動脾胃﹐或泄瀉﹐或腹脹﹐或腹中響。小兒面少血色﹐常無喜笑﹐不看上而視下。小兒囟顱髙急﹐頭縫靑筋﹐時便靑糞。小兒肥壯﹐糞如淸涕﹐或如凍汁。小兒時時紮眼﹐糞便靑白沫﹐有時漧硬。以上五癥﹐忽然嘔吐者﹐必成陰癇﹐俗謂慢驚是也。小兒頭𨿽熱﹐眼珠靑白而足冷﹐或腹脹而足冷﹐或瀉而足冷﹐或嘔而足冷﹐或渴而足冷。﹝頭熱﹑目赤﹑痰塞鼻喉咽﹐皆無根之火逆也。﹞以上五癥﹐忽然吐而作搐者﹐名曰慢脾風。速與補脾益眞湯一服三錢重﹐加蠍一枚。如因驚而搐者﹐前朴散一服三錢重﹐加附子﹑前胡各半錢同煎。

上陳文忠治慢驚法。其治之次第﹐自成一家﹐故另錄之﹐以備采用。其醫案所言芎蠍散﹑油珠膏﹐累累取效。

﹝世﹞治慢驚神效。用一粒丁香﹐一个蠍﹐一字辰砂﹐一點血﹐以上俱爲末﹐男用男左手中指血﹐女用女右手中指血﹐蘸末擦唇上﹐愈。

﹝《本》﹞

醒脾丸

治小兒慢脾風﹐因吐痢後虛困昏睡﹐欲生風癇。

濃朴白術硫黃﹝入豆腐中﹐煮三五沸﹞天麻全蠍防風官桂人參﹝各一錢﹞上爲細末﹐酒浸﹐蒸餅和丸如雞頭大﹐每一丸捶碎﹐溫米飲下。

蜴梢丸

治小兒胎虛气弱﹐吐痢生風﹐昏困嗜臥﹐或潮搐。

全蠍﹝微炒﹞白附﹝煨裂。各半兩﹞硫黃半夏﹝薑汁制﹐焙漧。各一兩﹞上爲末﹐薑汁糊丸如麻子大。每服三十丸﹐荊芥湯下。量兒大小加減服之。

﹝世﹞小兒慢驚風﹐身冷螈。

天麻防風川烏全蠍﹝去翅﹑足﹐薄荷葉包﹐炒﹞南星等分﹐水煎服。

湯氏治慢驚。

眞川烏﹝一枚﹐去皮﹐生用﹞全蠍﹝等分﹞上二件咀﹐分二服﹐水二盞﹐姜十片﹐煎半盞﹐旋旋滴入口中。

﹝無﹞陰癇﹐卽慢驚風。

黑附子﹝生﹐去皮臍﹞南星﹝生﹞半夏﹝各二錢﹞白附子﹝一錢半﹞上研細﹐井水浸七日﹐每日換水﹐浸訖控幹﹐入殊砂二錢﹐麝香一錢﹐研勻﹐每服一字﹐薄荷湯調下﹐量兒加減。一方﹐用黑附子生﹐去皮臍爲末﹐每服二錢﹐以水一盞半﹐生薑二片﹐煎至半盞﹐分二服﹐量兒加減。吐者入丁香五个﹐同煎﹐空心服﹐或水浸炊餅爲丸如粟米大﹐每服二十丸﹐生薑湯下亦可。

﹝錢﹞

回生散

治小兒吐瀉﹐或誤服冷藥﹐脾虛生風﹐成慢驚。

大南星重八九錢以上者﹐用地坑子一个﹐深三寸許﹐用炭火五斤﹐燒紅。入好酒半盞在內﹐然後入南星﹐卻用炭火三兩條蓋在地坑上﹐候南星微裂﹐取出銼碎﹐再炒勻熟﹐不可稍生﹐放冷爲末﹐每服半錢﹐濃煎生薑﹑防風湯調下。

又方

梓朴散

濃朴半夏﹝湯洗七次﹐薑汁浸半日﹐曬漧。一錢﹞上米泔三升﹐同浸一百刻﹐水盡爲度﹐如百刻水未盡﹐少加火熬幹﹐去濃朴﹐只將半夏爲末﹐每服五分或一字﹐薄荷湯調下無時。

豆捲散

治小兒慢驚﹐多因藥性太溫及熱藥治之﹐有驚未退而別生熱癥者﹐有因病愈而致熱癥者﹐有反爲急驚者﹐甚多。當問病幾日﹐因何得之﹐曾以何藥療之﹐可用解毒藥﹐無不效﹐宜此方。

大豆黃卷﹝水浸黑豆生芽是也﹐曬漧﹞管仲板藍根甘艸﹝炙。各一兩﹞上爲末﹐每服半錢﹐水煎服﹐甚者三錢﹐藥水內入油數點煎。又治吐虫﹐服不拘時。

上諸家雜治慢驚。其首一方﹐用人血蘸藥末擦唇者甚效﹔後一方解藥太過之毒﹐尢見錢氏憂人之切也。

﹝垣﹞驚兒瀉靑色﹐先鎭平以朱砂之類﹐勿用寒涼之藥﹐大禁涼驚丸。蓋風木旺﹐必克脾土﹐當先實其土﹐後瀉其木。其風木旺癥﹐右關脈洪大﹐掌中熱﹐腹皮熱者是也。今立一方﹐黃益黃散主之。人參﹑甘艸﹑黃各等分﹐此三味皆溫能補脾土﹐益元气﹐甘能瀉火。《內經》云﹕熱淫於內﹐以甘瀉之﹐以酸收之。白芍藥酸寒﹐寒能瀉火﹐酸能瀉肝木而大補肺金﹐所補得金土之位大旺﹐則火虛矣﹐風木何由而來克土﹐然後瀉風木之旺。脾虛者﹐以火邪乘其土位故也。故曰從後來者爲虛邪﹐火旺能實其木﹐木旺故來克土﹐當於心經中以甘溫補土之源﹐更於脾土中瀉火以甘寒﹐補金以酸涼﹐故致脾土中金旺火衰﹐則風木自虛矣。

黃益黃散

治胃中風熱。

黃﹝二錢﹞人參﹝一錢﹞甘艸﹝生五分﹐炙五分﹞白芍藥﹝七分﹞陳皮﹝不去白﹐一錢﹞黃連﹝少許﹞白茯苓﹝四分﹞上爲粗末﹐每服水二盞﹐煎五沸﹐去渣﹐溫服。

﹝丹﹞治小兒驚而有熱者。

人參茯苓白芍藥﹝酒炒﹞白術上入生薑煎服。暑月加黃連﹑生甘艸﹑竹葉煎服。

陳明遠治小兒驚﹐因脾虛肝乘之﹐手足搐動﹐四肢惡寒而食少。

白術﹝二錢﹞茯苓﹝一錢﹞上煎湯﹐入竹瀝﹐熱下龍薈丸二十丸﹐保和丸二十丸。

﹝湯﹞

奪命散

大能控風涎。不問急慢驚風﹐痰潮壅盛﹐塞於咽喉﹐其響如潮﹐名曰潮涎﹐百藥不能過咽﹐命在須臾﹐但先用此藥入喉﹐痰卽墜下。功有萬全﹐奪天地之造化也。

靑礞石﹝一兩﹐入甘窩子﹐同焰硝一兩炭火通紅﹐須硝盡爲度﹐候冷如金色﹐取用﹞上爲細末﹐急驚風痰壅上﹐身熱如火﹐用生薄荷自然汁入蜜調﹐微溫服之。良久其藥自裹痰墜下﹐從大便出﹐如稠涕膠粘﹐乃藥之功也。次服退熱祛風截驚等藥。慢驚風亦以痰涎潮上﹐塞住咽喉﹐藥食俱不能入﹐醫者技窮勢迫﹐以待其盡。但用此藥﹐以靑州白丸再研爲末﹐煎如稀糊﹐熟蜜調下﹐其涎卽墜入腹﹐次服花蛇﹑川烏﹑全蠍﹑蜈蚣等藥。

﹝丹﹞

大黑龍丸

治小兒急慢驚風﹐神效。

膽星礞石﹝硝。各一兩﹞天竺黃靑黛﹝各半兩﹞蘆薈﹝二錢半﹞辰砂蜈蚣﹝燒灰﹐錢半﹞僵蠶﹝五分﹞上爲末﹐甘艸汁爲丸如雞頭大﹐每服一丸﹐或二丸﹐姜蜜薄荷湯下。如慢驚﹐用桔梗白術湯下。

鎭驚丸

琥珀﹝二錢半﹞靑黛﹝半兩﹞辰砂﹝二錢半﹞天竺黃﹝二兩﹞天麻﹝一兩﹞眞珠母﹝二錢半﹞蘆薈柴胡﹝各半兩﹞靑皮甘艸﹝各二錢半﹞膽星﹝二兩﹞雄黃﹝一錢半﹞乳香﹝一兩﹞靑礞石﹝硝﹐半兩﹞上爲末﹐甘艸膏丸如雞頭大。慢驚參術湯下﹐急驚薄荷姜蜜湯下。

小兒急慢驚風。

全蠍﹝四十九个﹐微炒黃﹞辰砂﹝半兩﹐研極細。和勻﹞上取蚯蚓十條﹐洗淨﹐入小瓶內﹐以溫火蚯蚓化爲水﹐和丸如胡椒大﹐每三丸﹐用順流水化服下。

小兒急慢驚風。

僵蠶﹝三條﹞辰砂﹝豆大﹐一粒﹞全蠍﹝一个﹞眞珠末﹝一撮﹞上末﹐取蓬蒿中小虫兒﹐每一个研作一丸﹐如麻子大﹐每一粒用乳汁下。

﹝《本》﹞

保命丹

治小兒急慢驚風﹐四肢逆冷﹐眼直口噤﹐涎不止。

虎睛﹝一對﹐安瓦上﹐以瓦蓋之﹐慢火逼幹﹞朱砂﹝半兩﹞全蠍﹝半錢﹞天麻﹝一分﹞蜈蚣﹝二條﹐去頭﹑尾﹐赤腳者﹞麝香﹝半錢﹞上爲細末﹐煉蜜丸如大豆大。瓦罐貯之﹐又入腦麝窨定。急驚﹐薄荷蜜湯化下﹔慢驚﹐薄荷湯化下﹐各三丸。

﹝錢﹞

溫驚丸

﹝一名

粉紅丸

﹞。

南星﹝爲末﹐入臘月牛膽中陰漧百日﹐爲末﹐四兩﹞朱砂﹝一錢半﹞天竺黃﹝一兩﹞坯子胭脂﹝半錢﹞龍腦﹝五分﹐另研﹞上用牛膽汁和丸如雞頭大。每服一丸﹐小者半丸﹐砂糖水下。

抱龍丸

治傷風溫疫﹐身熱昏睡﹐气粗﹐風熱痰實壅嗽﹐驚風潮搐﹐及蠱毒﹑中暑﹑沐浴後並可服。

壯實小兒﹐宜時與服之。﹝丹溪云﹕抱龍丸﹐心肺肝藥也。﹞南星﹝如無牛膽者﹐只將生者銼﹐炒熟用四兩﹞天竺黃﹝一兩﹞雄黃﹝水飛﹞辰砂﹝另研。各半兩﹞麝香﹝另研﹐一錢﹞上爲細末﹐煮甘艸膏和丸皂莢子大。溫水化下。百日小兒﹐每丸分作三四服﹐五歲兒一二丸﹐大人三五丸。

亦治室女白帶﹑伏暑。用鹽少許﹐嚼一二丸﹐新汲水送下﹐臘月雪水煮甘艸和藥尢佳。一法﹐用漿水﹐或新水浸南星三日﹐候透煮軟﹐三五沸取出﹐乘軟切去皮﹐只取白軟者﹐薄切焙漧﹐炒黃色﹐取末八兩﹐以甘艸二兩半﹐拍破﹐用水二碗浸一宿﹐慢火煮至半碗﹐去渣﹐漸漸傾入南星末內﹐慢研﹐令甘艸水盡﹐方入余藥。

﹝世﹞

奪命散

治急慢驚風﹐諸藥不效﹐此藥隨手奏功。

白附子﹝三錢﹞黑附子﹝炮去皮臍﹐半兩。急驚不用﹞南星﹝炮﹐一兩﹞天麻﹝三錢﹞辰砂﹝另研﹐二錢半﹞防風半夏﹝各半兩﹞全蠍﹝去毒﹐七个﹞蜈蚣﹝炙﹐一條﹞麝香﹝半錢﹞僵蠶﹝炒﹐慢驚不用﹞上爲末﹐三歲兒半錢﹐薄荷生薑自然汁﹐加好酒﹑沸湯各少許調服。急驚加輕粉﹑腦子各少許。

﹝湯﹞治慢驚甚驗。

赤腳蜈蚣﹝酒塗﹐炙﹐一條﹞白僵蠶﹝炒﹐七條﹞辰砂﹝另研﹐一字﹞全蠍﹝用薄荷葉包﹐炙﹐七枚﹞靑州白丸子﹝三十粒﹞上爲末﹐入麝香少許﹐慢驚人參麥門冬湯調下﹔急驚加腦子﹑牛黃各少許﹐金銀薄荷湯調下。

﹝羅﹞

天麻散

治小兒急慢驚風﹐及大人中風涎盛﹐半身不遂﹐言語艱澀﹐不省人事。

半夏﹝七錢﹞天麻﹝二錢半﹞甘艸﹝炙﹞茯苓白術﹝各三錢﹞上用水一盞﹐入瓷罐內﹐煮令水漧﹐將老姜三錢同煮﹐候幹﹐爲細末﹐每服一錢五分﹐姜棗湯調下。

﹝《經》﹞治驚風墜涎。天南星一个重一兩者﹐換酒浸七伏時取出﹐新瓦上炭火炙幹烈﹐地上去火毒﹐搗末﹐入朱砂一分﹐研爲細末﹐每服五分﹐荊芥湯空心及午時各調下一服。

﹝田﹞

天麻防風丸

治小兒驚風﹐身熱喘粗多睡﹐驚悸搐掣﹐神昏﹐涎痰不利等癥。

天麻防風人參﹝各一兩﹞蠍尾﹝去毒﹐半兩﹞甘艸朱砂雄黃牛黃麝香﹝各一錢﹞僵蠶﹝炒﹐半兩﹞上爲末。煉蜜丸如櫻桃大﹐朱砂爲衣﹐每服薄荷湯下一二丸。

﹝云﹞

七味羌活膏

治急慢驚風壯熱。

羌活獨活天麻全蠍﹝去毒﹞人參僵蠶﹝炒。各半兩﹞烏蛇肉﹝酒浸一宿﹐焙漧﹐一兩﹞上爲末﹐煉蜜丸如皂子大。每兩作五十丸﹐每服一丸﹐荊芥湯下。

﹝《經》﹞治小兒驚風。全蠍一錢﹐不去頭尾﹐用薄荷葉裹炙幹﹐同研爲末﹐作四服﹐湯下。

﹝《衍》﹞治小兒驚風。僵蠶蠍梢等分﹐天雄尖﹑附子尖共一錢﹐炮過爲末﹐每服一字﹐姜湯調下。

﹝羅﹞小兒驚風釀乳方。用白羊頭一个﹐丁香同熬至熟﹐乳母空心盡食之。

﹝丹﹞孫女因胎中受濕熱﹐日午發搐﹐唇黑面靑﹐每日作一次﹐未半周﹐難與藥﹐且釀乳飲之。

白術陳皮半夏芍藥靑皮﹝各五分﹞人參川芎木通﹝各三錢﹞黃連﹝二錢﹞甘艸﹝炙﹐一錢﹞上分八服﹐姜五片﹐與乳母煎服。

小兒急慢驚風﹐發熱﹐口瘡﹐手足伏熱﹐痰熱﹑痰喘﹑痰嗽﹐並用湧法。重劑用瓜蒂散。輕劑苦參﹑赤小豆末﹐酒﹑酸齏汁調服之。後用通神散﹐蜜丸服之。間以桑牛陰榦研末調服﹐以平其气。

﹝《本》﹞

褊銀丸

治小兒急慢驚風﹐積痼。

靑黛﹝三錢﹞水銀﹝一皂角子大﹐同黑鉛﹑錫炒砂子﹞寒食麵黃明膠﹝炒焦。爲末。各二錢﹞輕粉﹝炒﹐豆許﹞雄黃粉霜朱砂﹝各一兩﹞巴豆﹝二十一粒﹐去油﹞腦麝﹝少許﹞上研細﹐滴水爲丸﹐如麻子大﹐捏褊曝漧﹐瓷盒盛之﹐一歲一丸﹐隨意加減﹐煎棗子湯送下﹐不得化破。

﹝《博》﹞治急慢驚風。乳香﹑甘遂各半兩﹐同研細﹐每服半錢﹐用乳香湯調下﹐或用童便調下尢妙。

上二十方﹐通治急慢驚風﹐蓋謂虛實兩見﹐急慢互出﹐故有通治之法。合而言之﹐急慢𨿽異﹐皆本之於痰﹐故礞石﹑星﹑半之屬﹐通能治之者也。分而言之﹐礞石之屬瀉痰﹐靑黛之屬瀉木﹐朱砂之屬瀉火﹐皆治气實之劑﹔參﹑艸之屬補土﹐天麻﹑全蠍之屬補木﹐烏﹑附之屬補火﹐又皆治气虛之劑。故補瀉兼施﹐虛實通治之法也。

﹝《山》﹞小兒驚風。猢猻糞燒存性﹐碗覆出火毒﹐生蜜調灌少許。

﹝海﹞心神不安。四君子加辰砂半分﹐棗湯調下。又有一癥﹐欲發瘡疹﹐先身熱驚跳﹐或發搐搦﹐此非驚風﹐當用發散藥。

﹝閻﹞驚風或泄瀉等癥煩渴者﹐皆津液內耗也。不問陰陽﹐宜煎錢氏白術散﹐使滿意取足飲之﹐彌多彌好。

﹝《明堂》﹞急慢驚﹕印堂﹝灸﹐急驚瀉﹐慢驚補。﹞急驚﹕支正﹑下廉。小兒慢驚風﹕灸尺澤二穴﹝各七壯﹐在肘橫紋內正中﹐炷如小麥大。﹞睡中驚掣﹕厲兌﹝一壯。﹞睡中驚﹐目不合﹐灸屈肘橫紋上三壯。

﹝錢﹞切牙甚者﹐發驚。目直面靑身反折者﹐生驚。呵欠面靑者﹐驚風。呵欠面黃者﹐脾虛驚。目赤兼靑者﹐發搐。

﹝錢﹞驚癇發搐﹐男發搐﹐目左視無聲﹐右視有聲﹔女發搐﹐目右視無聲﹐左視有聲﹐相勝故也。更有發時癥。﹝潔古曰﹕男爲木﹐故左視木位無聲﹐右視金位相擊則有聲。女爲金﹐故右視金位無聲﹐左視木位亦相擊有聲。﹞李寺丞子﹐三歲發搐﹐自卯至巳﹐目右視﹐大叫哭。錢見曰﹕此逆也。男爲陽﹐本發左視無聲則順﹐右視有聲則逆。所以然者﹐左肝木也﹐右肺金也﹐逆則二髒相戰﹐金木相擊而有聲也。治宜瀉彊補弱。假令女發搐﹐目左視﹐是肺來乘肝﹐肝不能任﹐故叫哭也。當瀉其肺﹐後治其心﹐續治其肝﹐若病在秋﹝日西時同﹞﹐肺兼旺位﹐當大瀉其肺。若病在春﹝早晨時同﹞﹐此肝旺之時尙不能勝肺﹐是肺彊而肝木弱也。當補其肝腎﹐大瀉其肺。

若男發搐﹐目右視﹐是肝來勝肺而叫哭﹐當瀉其肝心。若病在春夏﹝早晨﹑日中時同﹞﹐肝心旺時﹐當大瀉其肝。

若病在秋冬﹝日晡時同﹞﹐此肺旺之時尙不能勝肝﹐是肝彊而肺極虛也﹐當補其肺﹐大瀉其肝。所以言目反視者﹐乃肝主目也。凡搐﹐則是風熱相搏於內。風屬肝﹐故外見於目也。今此病男反女癥﹐故稍易治於女也。先瀉其肺﹐以瀉肺湯主之。二日不悶亂﹐知病退也。後用地黃丸補腎。三服後﹐用瀉靑丸各二服﹐以瀉心肝﹐五日而愈。又肺虛不瀉者。何也﹖曰﹕假令男目右視﹐木克金﹐肝旺勝肺﹐而但瀉肝。若更病在春夏﹐金气極虛﹐故當補其肺﹐愼勿瀉也。

﹝湯﹞凡搐﹐男左女右爲順﹐易治﹔男右女左爲逆﹐難治。

心脈急甚爲螈。﹝全文見延醫法。經云﹕急者多寒﹞。脾脈急甚爲螈。

﹝陳﹞驚風不治證﹕搐而不休﹐休而再搐﹔驚叫發搐﹔汗出足冷﹔痰滿胸喉﹔口開目直。

﹝閻﹞治小兒急驚方搐﹐不用驚擾﹐此不足畏。慢驚𨿽靜﹐乃危病也。急驚方搐時﹐俱扶持之﹐不可擒捉﹐蓋風气方盛﹐恐流入筋脈﹐或至手足成拘攣也。

卷之三十六小兒部肝主風

驚癇

驚癇卽急慢之癥。但驚癇發時﹐僕地作聲﹐醒時吐沫。急慢驚則不作聲﹐不吐沫也。

陽癇初作時﹐病先身熱﹐螈驚啼叫啖而後發﹐脈浮者爲陽癇﹐乃急驚也。內在六腑﹐外在皮膚﹐爲易治。若病先身冷﹐不驚﹐不啼呼而作﹐脈沈者爲陰癇﹐乃慢驚也。此病內在五臟﹐外在骨髓﹐劇者難治。

﹝錢﹞凡治五癇﹐皆隨髒治之﹐每髒各屬一獸﹐宜以五色丸主之。犬癇﹐反折上竄﹐犬叫﹐肝也。羊癇﹐目瞪吐舌﹐羊叫﹐心也。牛癇﹐目直視﹐腹滿﹐牛叫﹐脾也。雞癇﹐驚跳反折手縱﹐雞叫﹐肺也。豬癇﹐如屍吐沫﹐豬叫﹐腎也。

五色丸

朱砂﹝研﹐半兩﹞水銀﹝一分﹞雄黃﹝熬﹐一兩﹞鉛﹝三兩﹐同水銀熬﹞眞珠末﹝研﹐一兩﹞上煉蜜丸如麻子大。每服三四丸﹐金銀薄荷湯下。

﹝潔﹞如有客痰發熱而有聲﹐煎大黃荊芥湯下五色丸。潮熱有時﹐積熱也﹐桃枝丸主之。壯熱不退﹐當用地骨皮散下五色丸。風熱﹐當用防風黃芩湯下大靑膏。身溫不熱﹐當用白虎湯加蒼術下五色丸。

﹝《本》﹞

雌黃丸

治小兒癲癇欲發﹐眼暗﹐螈﹐聲惡﹐嚼舌。

雌黃黃丹﹝各一兩﹞麝香﹝研﹐一錢﹞上爲末﹐拌令極勻﹐用牛乳汁半升﹐熬成膏﹐入前藥末杵三五百下﹐丸如綠豆大。每服三丸﹐溫熱水下﹐一日三服。此方得自名醫之家﹐極有神效。

﹝湯﹞

蛇黃丸

治驚癇。

眞蛇黃﹝醋淬﹐三个﹞郁金﹝三分﹐一處爲末﹞麝香﹝另研﹐一錢﹞上爲末﹐粳米飯丸如桐子大。每服三二丸﹐煎金銀磨刀水化服。

﹝海﹞古鏡﹐味辛無毒﹐主驚癇邪气﹐小兒諸惡疾。煮取汁﹐和諸藥煮服之。彌古者尢佳。

治癇方治太陽陽明二經爲病。

荊芥穗﹝四兩﹞白礬﹝爲細末﹐二兩﹞上棗肉爲丸如桐子大。每服二十丸﹐荊芥湯下。次三十丸﹑四十丸﹐又次五十丸﹐俱食前。

﹝羅﹞

沈香天麻湯

魏敬甫之子四歲﹐從長老摩頂授記﹐眾僧念咒﹐因而大恐﹐遂發驚搐﹐痰涎壅塞﹐目多白睛﹐項背彊急﹐喉中有聲﹐一時許方醒。後每見皂衣人輒發﹐多服朱﹑犀﹑龍﹑麝鎭墜之藥四十餘日﹐前癥猶在﹐又添行步動作﹐神思如癡。予診其脈﹐沈弦而急﹐《黃帝鍼經》云﹕心脈滿大﹐癇筋攣。

又云﹕肝脈小急﹐癇筋攣。蓋小兒血气未定﹐神气尙弱﹐因而驚恐﹐神無所根據﹐又動於肝﹐肝主筋﹐故癇筋攣。病久气弱﹐小兒易爲虛實﹐多服鎭墜寒涼之劑﹐復損其气﹐故添動作如癡。《內經》云﹕暴攣癇眩﹐足不任身﹐取天柱穴是也。天柱穴乃足太陽之脈所發﹐陽蹺附而行也。又云﹕癲癇螈﹐不知所苦﹐兩蹺主之﹐男陽女陰。潔古云﹕晝發治陽蹺﹑申脈﹐夜發治陰蹺﹑照海﹐先各灸兩蹺﹐各二七壯﹐次處﹕沈香﹝二錢﹞天麻﹝三錢﹞羌活﹝五錢﹞防風﹝三錢﹞益智﹝二錢﹞川烏﹝炮﹐去皮臍﹐二錢﹞甘艸﹝炙﹞當歸﹝各一錢半﹞半夏﹝湯泡﹐三錢﹞獨活﹝四錢﹞附子﹝炮﹐去皮臍﹐三錢﹞姜屑﹝一錢半﹞上咀﹐每服五錢﹐生薑三片﹐水煎溫服。《舉痛論》云﹕恐則气下﹐精怯而上焦閉。又云﹕從下上者﹐引而去之。以羌活﹑獨活苦溫﹐味之薄者﹐陰中之陽﹐引气上行﹐又入太陽之經爲引用﹐故以爲君。天麻﹑防風辛溫以散之﹐當歸﹑甘艸辛甘溫以補气血之不足﹐又養胃气﹐故以爲臣。黑附子﹑川烏頭﹑益智仁大辛溫﹐行陽退陰﹐又治寒客傷胃。腎主五液﹐入脾爲涎﹐以生薑﹑半夏燥濕化痰。

《十劑》云﹕重可去怯。沈香辛溫﹐體重气淸﹐去怯安神﹐故以爲使。气味相合﹐升陽補胃﹐恐怯之气﹐自得平矣。

﹝湯﹞

牛黃丸

治因驚中風﹐五癇天弔﹐客忤潮涎灌壅。

白花蛇﹝酒浸﹐取肉﹞白附子全蠍眞川烏﹝一枚﹐半兩者﹐生﹞天麻薄荷葉﹝各半兩﹞以上六味﹐先爲細末。次入雄黃﹝五兩﹞辰砂﹝三錢﹞腦子﹝另研﹐半兩﹞牛黃﹝三錢﹞麝香﹝一錢﹞上爲一處和勻﹐麻黃去根二兩﹐酒一升﹐煎麻黃至一盞﹐去麻黃﹐用酒熬藥得所﹐勿至焦赤﹐眾手疾丸如芡實大﹐密器盛之﹐一丸作五服﹐煎金銀薄荷湯磨化﹐大能發散驚邪。

治五癇

得效方

露蜂房﹝焙﹐一兩﹞石綠﹝一兩﹞桂心遠志﹝去心﹞人參﹝各半兩﹞朱砂﹝一錢﹞上爲末﹐粥丸如桐子大。每服二三十丸﹐白湯下。

﹝世﹞治小兒驚癇。

膽星﹝二兩﹞全蠍﹝去翅足﹐炒﹐半兩﹞白附子﹝一兩﹞薄荷﹝半兩﹞僵蠶﹝炒﹐一兩﹞川芎﹝一兩﹞上爲末﹐粥丸﹐靑黛爲衣。每服一二丸﹐姜湯下。

治小兒癇。用甘遂末一錢﹐豬心一个﹐取三管頭血三條﹐和甘遂末﹐將豬心批作兩片﹐入藥在內﹐以綫縛定﹐外濕紙包裹﹐入文武火煨熟﹐不可過度﹐取藥細研﹐入辰砂末一錢﹐和勻﹐分作四丸﹐每服一丸﹐豬心湯化下。再服﹐另取豬心煎湯﹐此方神效。

﹝湯﹞

斷癇丹

治癇瘥後復作﹐連綿不除﹐服之有驗。

黃﹝蜜水塗﹐炙﹞鉤藤細辛甘艸﹝炙﹞蛇蛻皮﹝各半兩﹞蟬蛻﹝去土﹐四个﹞牛黃﹝另研﹐一字﹞治遠年驚癇﹐心血不足﹐神驗方。蠍虎一枚褐色者﹐用剪子取下四足爪﹐連血細研﹐入生朱末﹑麝香﹑腦子各少許﹐同研細。薄荷湯調下﹐作一服。須先用奪命散控下涎﹐次服之﹐能奪造化﹐𨿽數年癲癇﹐亦能治之。

此藥所以神效者﹐蓋癇皆心血不足﹐此物名守宮﹐其血與心血類也﹐取下如室女之紅鉛﹐服之於心﹐故能補也。

﹝此乃怪虫﹐去其足而復能行﹐又再生而活也。蠍虎卽蜓。奪命散方見驚搐門。﹞﹝《肘》﹞小兒多患胎寒好啼﹐晝夜不止﹐因此成癇。當歸末小豆大﹐乳汁灌之﹐日夜三四服。

﹝《本》﹞治小兒卒得癇。用鉤藤﹑甘艸炙﹐各二分﹐水五合﹐煮取二合﹐服如小棗大﹐日夜三大服。

﹝《廣濟》﹞及《崔氏方》﹐治小兒驚癇﹐諸湯飲皆用鉤藤皮。又﹐野豬黃﹐味辛甘平﹐療癲癇﹐水研如棗核﹐日三服﹐效。《衍義》云﹕野豬黃膽﹐世不常有﹐間得之﹐能治小兒痰癇。

﹝子和﹞李氏一小兒﹐病手足搐搦。戴人曰﹕心火勝也﹐勿持捉其手﹐當從搐搦。此由乳母保抱太極所致。

乃令掃淨地﹐以水灑之﹐幹令復灑﹐令極濕﹐俯臥兒於地上﹐良久﹐渾身轉側﹐泥漿皆滿﹐仍以井水洗之﹐少頃而瘥。

﹝杜﹞治小兒胃寒虫上﹐諸危惡與癇相似者。漧漆搗炒煙盡﹐入白蕪荑﹐等分爲細末﹐米飲調下一字至一錢﹐瘥。

﹝《甲》﹞小兒癲癇﹐螈脊彊﹐互相引項﹐灸長彊穴三十壯﹐在脊端﹐趺地取之乃得。小兒驚癇螈﹐脊急彊﹐目轉運上插﹐筋縮主之。

﹝田﹞小兒癲癇驚風﹐目眩﹐灸神庭穴七壯﹐在鼻直上﹐入髮際五分。

小兒風癇﹐灸鼻柱上髮際宛宛中三壯﹐炷如小麥大。

小兒驚癇﹐先驚怖啼叫﹐後乃發也。灸頂上旋毛中三壯﹐及耳後靑絲脈﹐炷如小麥大。﹝旋毛中﹐卽百會穴也。靑絲脈﹐手足少陽脈穴也。﹞﹝《明》﹞驚癇﹐灸巨闕三壯。

﹝《甲》﹞小兒驚癇﹐本神及前頂﹑囟會﹑天柱主之。小兒驚癇反視﹐臨泣主之。小兒癇﹐嘔吐泄注﹐驚恐失精﹐瞻視不明﹐眵﹐脈主之。羊癇﹐食宗﹑下空主之。﹝錢氏云﹕羊癇﹐目瞪吐舌羊叫。﹞癇發﹐目上插﹐攢竹主之。馬癇﹐金門及僕參主之。風從頭至足﹐癇﹐口閉不能開﹐每大便腹暴滿﹐按之不下﹐嚏悲喘﹐昆侖主之。小兒癇﹐遺精溺﹐虛則病癇癲﹐實則閉癃﹐小腹中熱﹐善寐﹐大惇穴主之。癇驚﹐如有見者﹐列缺穴主之﹐並取陽明絡。

﹝錢﹞五癇重者死﹐病後甚者亦死。

卷之三十六小兒部肝主風

天弔

天弔亦驚風之證﹐但天弔發時﹐頭目仰視﹐驚風則無也。

﹝湯﹞小兒螈不定﹐翻眼擡睛﹐狀若神祟﹐頭目仰視﹐名爲天弔。凡有此疾﹐宜服蘇合香丸﹐灸兩手大拇指兩甲肉相半﹐男先灸左﹐女先灸右﹐及兩足大拇指中間各三五壯﹐又灸前後手心各五壯﹐此皆得效之法。

九龍控涎散

治天弔。

赤腳蜈蚣﹝酒塗炙﹐一條﹞滴乳天竺黃﹝二味另研。各一錢﹞臘茶雄黃﹝另研﹞甘艸﹝炙。各二錢﹞荊芥穗﹝炒﹞白礬﹝枯。各一錢﹞綠豆﹝半生半炒﹐一百粒﹞上爲末﹐每服半錢﹐人參薄荷湯調下。

鉤藤飲

治天弔潮熱。

鉤藤人參犀角屑﹝各半兩﹞全蠍天麻﹝各一分﹞甘艸﹝半分﹞上爲末﹐每服一錢﹐水煎服。

﹝丹﹞癇迷嚼舌仰視﹐牛黃大豆許﹐和蜜水調。﹝《廣利方》﹞

卷之三十六小兒部肝主風

眼目

﹝《明》﹞目澀羞明﹐狀如靑盲﹕中渚﹝一壯。凡小兒艾炷﹐皆如小麥大。﹞兒三五歲﹐忽生白翳﹐遮睛掩瞳人﹐疼痛不可忍﹐九椎上灸一壯。奶癬目不明者﹐肩中灸一壯。

﹝錢﹞目赤兼靑者﹐發搐。目直而射身反折彊直者﹐生驚。

卷之三十六小兒部肝主風

眼白多

﹝世﹞治眼白多﹐多屬虛。

鹿茸﹝半兩﹞澤瀉茯苓﹝各一兩﹞山茱萸﹝二兩﹞地黃牡丹皮牛膝﹝各一兩﹞上爲末﹐蜜丸如桐子大。鹽湯食後下二十丸。

卷之三十六小兒部肝主風

雀目疳眼

﹝羅﹞

煮肝丸

治小兒疳眼翳膜﹐羞明不見物﹐服十日必退。如大人雀目者﹐一服效。

夜明沙靑蛤粉谷精艸﹝各一兩﹞上件爲細末﹐每服一錢﹐五七歲以上二錢。豬肝一大片﹐批開﹐摻藥在內﹐攤勻﹐麻綫纏定﹐以米泔半碗煮肝熟﹐取出肝﹐湯傾碗內燻眼。分肝作三服﹐嚼訖﹐卻用肝湯下﹐一日三服﹐不拘時候。大人雀目﹐空心服﹐至夜便見物﹐如患多時﹐日二服。

龍膽飲子

治疳眼流膿﹐生疳翳﹐濕熱爲病﹐神效。不治寒濕爲病者。

靑蛤粉﹝半兩﹞羌活艸龍膽﹝各三錢﹞黃芩﹝炒﹐二錢﹞蛇蛻皮﹝半兩﹞麻黃﹝二錢半﹞谷精艸﹝半兩﹞升麻﹝二錢﹞郁金甘艸﹝炙。各半錢﹞上爲細末﹐每服二錢﹐食後茶淸調下。

灸雀目疳眼法小兒雀目﹐夜不見物﹐灸手大指甲後一寸內廉橫紋頭白肉際各一壯﹐炷如小麥大。

小兒疳眼﹐灸合谷二穴各一壯﹐炷如小麥大﹐在手大指次指兩骨間陷中。

卷之三十六小兒部肝主風

赤眼

﹝湯﹞

導赤散

治心熱﹐小便赤﹐眼目赤腫。

赤芍藥羌活防風﹝各半兩﹞大黃甘艸﹝各一錢﹞上爲末﹐燈心黑豆煎﹐食後服。

余平生無赤眼之患﹐用之如神。大人小兒可通用。凡眼赤澀之初﹐只用自己小便﹐張目溺出﹐用一指接抹眼中﹐便畢閉目﹐少頃卽效。此以眞气逼去邪熱也。

﹝《本》﹞治小兒赤熱腫眼。

大黃白礬上二味等分爲末﹐同冷水調作罨子﹐貼眼﹐立效。

﹝《明》﹞眼忽大小赤﹐合谷灸三壯。熱毒風盛﹐眼疼﹐灸中指本節頭三壯。

卷之三十六小兒部肝主風

通睛

﹝湯﹞

牛黃丸

小兒通睛﹐皆因失誤築打觸著頭面額角﹐兼倒撲﹐令兒肝受驚風﹐遂使兩目斗睛﹐名曰通睛﹐宜服此。

牛黃白附子﹝炮﹞肉桂全蠍芎石膏﹝。各一錢﹞白芷﹝二錢﹞藿香﹝半兩﹞朱砂﹝二錢﹞麝香﹝一分﹞上爲末﹐煉蜜爲丸如芡實大。三歲以下﹐每服一丸﹐薄荷湯下。乳食後忌油面豬肉。

卷之三十六小兒部肝主風

偏墜

﹝田﹞小兒狐疝气偏有大小﹐時時上下者。蜘蛛十四枚﹐熬焦﹐桂枝半兩﹐二物爲散﹐每服八分﹐日再﹐酒調下。蜜丸亦通。

偏墜亦宜防葵丸。令兒坐於上﹐中午時灸卵下偏墜之處七壯。﹝防葵丸未詳。﹞小兒偏墜﹐若非胎中所有﹐在後生者﹐於莖下腎囊前中間弦子上灸七壯﹐立愈。

﹝《明》﹞胎產疝卵偏墜﹐囊縫後十字紋上。﹝灸三壯﹐春灸夏瘥﹐夏灸冬瘥。﹞

卷之三十六小兒部肝主風

陰腫囊腫脫囊

﹝湯﹞小兒陰腫﹐由啼叫怒气閉縱於下成此疾﹐宜

海蛤散

海蛤﹝三錢﹞茴香﹝炒﹐三分﹞薏苡仁白術檳榔﹝各半兩﹞上末﹐食前﹐溫酒調下。大小加減。

陰腫又方。

桃仁﹝去皮尖及雙仁者﹐炒﹐三分﹞牡丹皮桂枝白蒺藜﹝炒﹐去刺。各半兩﹞郁李仁﹝湯浸去皮﹐一分﹞上水煎服。

﹝丹﹞脫囊﹐卽外腎腫大。

木通甘艸當歸黃連黃芩上水煎服。

﹝錢﹞

蚯蚓散

治腎子腫硬成疝。

用幹蚯蚓爲末﹐唾調敷。常避風冷濕地。﹝先用花椒蔥湯避風處洗﹐卻用此敷之﹐累驗。﹞﹝世﹞治小兒囊腫如升﹐用甘艸煎汁﹐調地龍末塗之﹐立退﹐累效。

﹝丹﹞用紫蘇葉爲末﹐水調敷上﹐又用靑荷葉包之﹐治脫囊效。

﹝明﹞陰腫﹕昆侖﹝灸三壯。﹞

卷之三十六小兒部肝主風

疝痛

﹝湯﹞治小腸疝气﹐家傳妙方。

芫花﹝醋浸﹐炒﹞木香檳榔三稜﹝各半兩﹞茯苓靑皮全蠍桂枝附子砂﹝各一分﹞上爲末﹐將砂浸澄去土﹐頓在湯瓶上﹐候成膏子﹐和糖酷打麵糊爲丸如豆大。每三十丸﹐空心溫酒下。未效﹐再服。

卷之三十六小兒部肝主風

小便不通

﹝錢﹞

撚頭散

治小便不通。

玄胡川苦楝﹝各等分﹞上同爲細末﹐每服半錢或一錢﹐撚頭湯調下﹐量多少與之。撚頭湯卽湯中滴油數點。食前服。

﹝湯﹞

木通散

治心經伏熱﹐小便不通﹐啼叫。

木通﹝一兩﹞牽牛子﹝炒﹐半兩﹞滑石﹝一兩﹞上爲末﹐燈心﹑蔥白煎服。

冬葵子散

治小兒腹急悶。

冬葵子﹝一兩﹞木通﹝半兩﹞上爲末﹐每服一錢﹐煎服。

﹝錢﹞尿深黃色﹐久則尿血。小便不通﹐久脹滿﹐當利小便。

卷之三十六小兒部肝主風

淋病

﹝湯﹞治血淋﹐神效方。

紫艸連翹車前子﹝各等分﹞水煎服。

又方海螵蛸生地白茯苓上等分爲末﹐柏葉﹑車前艸煎湯調下。

治气淋。

赤芍藥﹝一兩﹞檳榔﹝面裹煨﹐一个﹞上爲末﹐燈心同棗子煎湯﹐調下。

卷之三十六小兒部肝主風

遺尿

﹝湯﹞治小便不禁﹐或睡中遺出不覺。

雞腸艸﹝一兩﹞牡蠣粉﹝三錢﹞龍骨麥門冬﹝去心﹞白茯苓桑螵蛸﹝各半兩﹞上件咀﹐每服一錢﹐棗子一枚擘破煎﹐食前服。

又方破故紙一味﹐炒爲末﹐黃柏湯調下。

﹝外﹞療小兒睡中遺尿﹐不自覺。桂末﹑雄鷄肝等分﹐搗丸如小豆大﹐溫水下﹐日三服。

﹝世﹞小兒夢中遺尿﹐薏苡仁一合許﹐去心不去殼﹐敲碎﹐入鹽一小撮﹐同炒黃色。用水二鐘﹐煎至半鐘﹐空心服之﹐累效。

卷之三十六小兒部肝主風

喉痺

凡治小兒喉痺﹐宜於大人喉痺法參用之。

﹝湯﹞喉痺別無治法﹐非吐不可。生此證萬一危極﹐前法無效﹐急用官局碧霞丹研細﹐用薄荷自然汁入醋調﹐以雞翎蘸藥送入喉內﹐徐徐導引﹐得吐出痰涎爲佳。《本事方》論碧霞丹能害人﹐此不然﹐蓋當時遇有合死之人耳。

碧霞丹

石綠附子尖烏頭尖蠍梢上爲末﹐爲丸。薄荷汁化﹐取涎出。

﹝《明》﹞喉中鳴﹐咽乳不利﹕璇璣。急喉痺﹕天突﹝一壯不宜﹐灸﹐忌之。﹞

卷之三十七小兒部

心主熱

﹝錢﹞肝熱﹐手尋衣領及亂撚物﹐瀉靑丸主之。壯熱飲水喘悶﹐瀉白散主之。﹝壯熱者﹐一向熱而不已也。﹞肺熱﹐手掐眉目﹐日西熱甚﹐咳嗽寒熱﹐壯熱飲水﹐甘桔湯主之。若肺虛熱﹐唇深紅色﹐輕者瀉白散﹐重者涼膈散主之。

心熱﹐視其睡﹐口中气溫﹐或合面臥﹐及上竄搖頭切牙﹐皆心熱也﹐導赤散主之。﹝心气熱則心胸亦然﹐欲言不能而有就冷之意﹐故合面睡。﹞脾熱﹐則目黃肚大﹐怠惰嗜臥﹐身熱飲水﹐四肢不收﹐瀉黃散主之。

腎虛﹐則下竄畏明﹐地黃丸主之。頰赤﹐由心臟邪熱上攻也﹐宜服導赤散。

﹝錢﹞面上證﹕左腮爲肝﹐右腮爲肺﹐額上爲心﹐鼻爲脾﹐頰爲腎﹐赤者熱也﹐隨證治之。目內赤者心熱﹐導赤散主之﹔淡紅者心虛熱﹐生犀散主之。靑者肝熱﹐瀉靑丸主之﹔淺淡者補之。黃者脾熱﹐瀉黃散主之。

無精光者﹐腎虛﹐地黃丸主之。﹝潔古云﹕目中五色甚者﹐瀉本髒。色淺者宜補之。又云﹕白是寒﹐小便靑﹐四逆湯。黃赤是熱﹐承气湯﹐瀉本髒。靑是腹痛﹐撚頭散主之﹐桂枝芍藥湯亦主之。﹞﹝《脈》﹞小兒脈沈而數者﹐骨間有熱﹐欲以腹按冷淸也。

﹝錢﹞身熱不飲水者﹐熱在外﹔身熱飲水者﹐熱在內。

﹝海﹞四順飲子治熱在內而不厥。連翹散治熱在外而不厥。

﹝丹﹞小兒發熱﹐手足伏熱﹐痰熱﹐必用吐法。輕劑苦參﹑赤小豆末﹔重劑瓜蒂散﹑淡齏汁調服之。如不吐﹐用鵝翎探之。

﹝錢﹞朱監簿子五歲﹐忽發熱。醫曰﹕此心熱也。腮赤而唇紅﹐煩躁引飲。遂用牛黃丸三服﹐以一物瀉心湯下之﹐來日不愈﹐反加無力而不能食。又下之﹐便利黃沫。錢曰﹕心經虛而有畱熱在內﹐必被涼藥下之﹐致此虛勞之病也。錢先用白術散﹐生胃中津液﹐次以生犀散治之。朱曰﹕大便黃沫如何﹖曰﹕胃气正卽瀉自止﹐虛熱也。朱曰﹕醫用瀉心湯如何﹖錢曰﹕瀉心湯者﹐黃連一物耳。黃連性寒﹐多服則利﹐能寒脾胃也。坐久﹐眾醫至﹐皆曰實熱。錢曰﹕虛熱。若實熱何以瀉心湯下之不安﹐又加面黃頰赤﹐五心煩躁﹐不食而引飲﹖醫曰﹕旣虛熱﹐何大便黃沫﹖錢笑曰﹕便黃沫者﹐服瀉心湯多故也。錢與胡黃連丸治愈。鄭人齊郎中者﹐家好收藥散施﹐其子忽髒熱﹐齊自取靑金膏三服並一服餌之﹐服畢﹐至三更瀉五行﹐其子困睡。齊言子睡多驚﹐又與靑金膏一服。又瀉三行﹐加口漧身熱。齊言尙有微熱未盡﹐又與靑金膏。其妻曰﹕用藥十餘行未安﹐莫生他病否﹖召錢氏至﹐曰﹕已成虛羸。先用前白術散時時服之﹐後服香瓜丸﹐十三日愈。﹝香瓜丸卽香瓜散方﹐見自汗條。﹞﹝海﹞風熱邪熱﹐四君子湯加生薑﹑荊芥煎。

﹝云﹞小兒客熱在內﹐不思乳食﹐先用導赤散﹐次用益黃散。實熱在內者﹐四順飲之類﹐在上者吐之。

﹝方見表裏條。﹞﹝丹﹞小兒熱病﹐六一散﹐妙藥也。

食傷胃熱燻蒸。

白術﹝一兩﹞半夏黃連﹝各半兩﹞加平胃散﹐粥食後白湯下。

﹝本》﹞治小兒驚熱。

全蠍天南星﹝取心爲末﹐一錢﹞人參﹝三錢﹞蛇蛻﹝三錢﹞上爲末﹐薄荷﹑蜜湯調下。

﹝錢﹞風溫熱﹐壯熱相似。潮熱﹐時間發熱﹐過時卽止﹐來日根據時又熱﹐此欲發驚候也。

壯熱者﹐一向熱而不已﹐甚則發驚癇也。

風溫者﹐身不熱而口中气熱﹐又有風溫癥者﹐但溫而不熱。

傷寒熱﹐口熱﹐呵欠頓悶﹐項急。﹝治見傷寒部。﹞痘瘡熱﹐噴嚏﹐悸動﹐耳尖冷。﹝治見痘瘡部。﹞變蒸熱﹐唇上白泡珠起﹐耳冷。﹝不必治。﹞疳熱﹐面黃﹐喫炭土﹐羸瘦﹐鼻下赤爛。﹝治見疳部。﹞驚風熱﹐發搐悸癇﹐脈數﹐煩躁﹐顚叫恍惚。﹝治見急驚部。﹞﹝《素》﹞帝曰﹕乳子而病熱﹐脈懸小者何如﹖岐伯曰﹕手足溫則生﹐寒則死。﹝通評虛實論《甲乙經》謂婦人乳子者。﹞﹝錢﹞熱證疏利﹐或解化後無虛證﹐勿溫補﹐熱必隨生。

卷之三十七小兒部心主熱

潮熱

熱有作止﹐每日應時而發也。

﹝錢﹞

地骨皮散

治虛熱潮作﹐亦治傷寒壯熱及餘熱。

知母甘艸﹝炙﹞半夏﹝洗﹐七次﹞銀柴胡﹝去蘆﹞人參地骨皮赤茯苓﹝以上各等分﹞如有驚熱﹐加蟬蛻﹑天麻﹑黃芩。若加秦艽﹐名秦艽飲子。

上爲細末﹐每服二錢﹐生薑三片﹐水煎﹐食後溫服﹐量大小加減。﹝海藏雲﹕地骨皮散卽小柴胡湯加減法。自汗者地骨皮散﹐無汗者柴胡湯﹑三黃湯。仲景所用﹐錢氏攺諸丸散加減﹐並出古法。﹞

生犀散

治癥同前。

生犀角﹝銼末﹐二錢﹞地骨皮赤芍藥柴胡葛根﹝各一兩﹞甘艸﹝炙﹐半兩﹞上爲粗末﹐每服一二錢﹐水煎﹐食後溫服。﹝海藏雲﹕生犀湯﹐卽犀角地黃湯加減法﹐此少陽陽明相合也。﹞﹝田﹞

犀角散

治小兒骨蒸肌瘦﹐頰赤口漧﹐晚潮熱﹐夜有盜汗﹐五心煩躁﹐四肢困倦﹐飲食𨿽多﹐不生肌肉。

犀角末﹞地骨皮麥門冬枳殼﹝麩炒﹞大黃﹝蒸﹞柴胡茯苓赤芍藥黃桑白皮人參鱉甲﹝醋塗炙。各等分﹞上爲粗末﹐每二錢入靑蒿少許﹐水煎﹐量兒大小加減﹐一鐘煎八分﹐食後溫服。

﹝丹﹞小兒潮熱盜汗﹐胡黃連﹑柴胡等爲細末﹐煉蜜丸芡實大。每二丸酒化開﹐入少水﹐煎小沸﹐服。

﹝錢﹞朱監簿子五歲﹐夜發熱﹐曉卽如故﹐眾醫有作傷寒治者﹐有作熱治者﹐以涼藥解之不愈。其候多涎而喜睡。他醫以鐵粉丸下涎﹐其病益甚﹐至五日﹐大引飲。錢曰﹕不可下之。乃取白術散一兩﹐煎藥汁三升﹐使任意取足服。朱生曰﹕飲多不作瀉否﹖錢曰﹕無生水不作瀉﹐縱多不足怪也﹐但不可下耳。朱生曰﹕先治何病﹖錢曰﹕止瀉治痰﹐退熱淸神﹐皆此藥也。至晚服盡。錢視曰﹕更可服三升﹐又煎白術散三升﹐服盡得稍愈﹐第三日﹐又服白術散三升﹐其子不渴無涎。又投阿膠散﹐二服而安。

﹝錢﹞

秦艽散

治潮熱減食蒸瘦。

秦艽﹝去頭﹐切﹐焙﹞甘艸﹝炙。各一兩﹞薄荷葉﹝切﹐焙﹐半兩﹞上爲粗末﹐每服二錢﹐水一鐘﹐煎八分﹐食後溫服。

﹝潔﹞潮熱有時﹐胸滿短气者﹐桃枝丸。﹝方見小兒積熱。﹞﹝湯﹞風痰熱﹐晚熱早涼﹐喫水無時﹐此候乃痰作潮而生風熱﹐卽宜金星丸下之。或气弱者不可下﹐宜奪命散以控下涎﹐次服惺惺散加南星﹑白附子。﹝奪命散方見驚風門。惺惺散方見痘疹門。﹞

金星丸

治風熱結聚﹐喉內痰鳴﹐喘粗咳嗽﹐面紅腮腫﹐咽膈壅塞﹐發熱﹐狂躁﹐多渴。

郁金末雄黃﹝另研。各一分﹞膩粉﹝半分﹞巴豆﹝七枚﹐去油﹞上爲末﹐米醋糊丸麻子大﹐薄荷臘茶下。

﹝《脈經》﹞云﹕小腸有宿食﹐常暮發熱﹐明日復止﹐此宿食夜熱也。海藏雲﹕夜熱屬陰﹐四順飲之類﹐此血熱在夜也。

卷之三十七小兒部心主熱

積熱

久熱也。疳熱亦久﹐但兼面黃喫炭土﹐鼻下爛也。

﹝無﹞小兒積熱者﹐表裏俱熱﹐徧身皆熱﹐頰赤口漧﹐小便赤﹐大便焦黃﹐先以四順﹑淸涼飲子利動臟腑﹐則熱去。旣去復熱者﹐內熱已解﹐而表熱未解也﹐當用惺惺散﹑紅綿散加麻黃微發汗﹐表熱乃去。

表熱去後﹐又發熱者何也﹖世醫到此﹐盡不能曉。或再用涼藥﹐或再解表﹐或以謂不可醫﹐誤致夭傷者甚多。此表裏俱虛﹐气不歸元﹐而陽浮於外﹐所以再發熱﹐非熱證也。只用六神散入粳米煎﹐和其胃气﹐則收陽歸內﹐身體便涼。熱重者﹐用銀白散。

淸涼飲子每服二錢﹐薄荷三錢﹐同煎。﹝方見治寒熱法。﹞惺惺散﹝方見痘疹門。﹞

紅綿散

白僵蠶﹝炒﹐二兩﹞天麻﹝生用﹐一兩﹞天南星﹝切薄片﹐油浸黃﹐二兩﹞蘇木節﹝另研﹐二兩半﹞上爲末﹐每服一錢﹐水一小盞﹐入紅綿少許﹐同煎至六分﹐溫服。凡小兒風熱﹐頭目不淸﹐並宜服之。若傷寒有表證發熱者﹐每服入去節麻黃末五分﹔有裏熱心燥渴者﹐入滑石末半錢﹐同煎服之。

六神散

人參白茯苓幹山藥白術白扁豆甘艸﹝炙。各等分﹞上爲末﹐每服一大錢﹐水一小盞﹐棗一枚﹐姜二片﹐同煎至五分服。此藥用處甚多﹐治胃冷加附子﹐治風癥加天麻﹐治痢加罌粟殼。

銀白散

幹山藥白術白茯苓﹝各半兩﹞人參白扁豆知母甘艸﹝炙﹞升麻﹝各等分﹞上爲末﹐每服一大錢﹐水一小盞﹐棗一枚﹐生薑二片﹐同煎﹐溫服﹐不拘時候。

﹝錢﹞

桃枝丸

疏取積熱及結胸﹐又名

桃符丸

巴豆霜大黃黃柏﹝各一錢﹞輕粉砂﹝各半錢﹞上細末﹐麵糊丸粟米大﹐煎桃枝湯下。一兒五七丸。五七歲二三十丸﹐未兒二三丸﹐臨臥服。

梔豉飲子

治小兒蓄熱在中﹐身熱狂躁﹐昏迷不食。

梔子仁﹝七枚﹞豆豉﹝半兩﹞上用水三盞﹐煎至二盞﹐看多少服之無時。或吐不吐﹐立效。

卷之三十七小兒部心主熱

變蒸熱

變蒸者﹐陰陽水火蒸於血气﹐而使形體成就﹐是五臟之變气﹐而七情之所由生也。蓋兒生之日﹐至三十二日一變﹐每變蒸畢﹐卽覺性情有異於前。何者﹖長生臟腑意智故也。何謂三十二日長骨添精神﹖人有三百六十五骨以象天數﹐以應期歲﹐以分十二經絡。故初生至三十二日一變生癸﹐屬足少陰腎﹐藏精與志﹔六十四日二變一蒸生壬﹐屬足太陽膀胱﹐其發耳與冷﹔至九十六日三變生丁﹐屬手少陰心經﹐心藏神﹐其性爲喜﹔一百二十八日四變二蒸生丙﹐屬手太陽小腸﹐其發汗出而微驚﹔一百六十日五變生乙﹐屬足厥陰肝﹐肝藏魂﹐喜哭﹔一百九十二日六變三蒸生甲﹐屬足少陽膽﹐其發目不閉而赤﹔二百二十四日七變生辛﹐屬手太陰肺﹐肺藏魄﹐生聲﹔二百五十六日八變四蒸生庚﹐屬手陽明大腸﹐其發膚熱而汗﹐或不汗﹔二百八十八日九變生己﹐屬足太陰脾﹐脾藏意智﹔至三百二十日十變五蒸生戊﹐屬足陽明胃﹐其發不食﹐腸痛而吐乳。又手厥陰心包絡﹑手少陽三焦﹐此二經俱無形狀﹐故不變而不蒸也。前十變五蒸﹐乃天地之數以生成之﹐然後始生齒﹐能言﹐知喜怒﹐故云始全也。太倉云﹕气入四肢﹐長碎骨﹐於十變後六十四日爲一大蒸﹐計三百八十四日﹐長其經脈手足﹐手受血故能持握﹐足受血故能行立。經云﹕變且蒸﹐謂蒸畢而足一歲之日有餘也。師曰﹕不汗而熱者﹐發其汗。大吐者﹐微止﹐不可別治。又六十四日爲二大蒸﹐計四百四十八日。又六十四日三大蒸﹐計五百一十二日。共五百七十六日﹐變蒸旣畢﹐兒乃成人也。變者﹐變生五臟也。蒸者﹐蒸養六腑也﹐所以成人。變者上气﹐蒸者體熱。每經一變一蒸﹐情能旣異﹐輕則發熱微汗﹐其狀似驚﹐重則壯熱脈亂而數﹐或吐或汗﹐或煩啼躁渴。輕者五日解﹐重者七八日解﹐其候與傷寒相似。亦有變蒸之餘續感寒邪者﹐但變蒸則耳冷冷﹐上唇發泡﹐狀如泡珠。若寒邪搏之﹐則寒熱交爭﹐腹中作痛﹐而啼叫之聲﹐日夜不絕。變者易也﹐蒸於肝則目眩微赤﹐蒸於肺則嚏嗽毛聳。凡五臟六腑筋脈骨節﹐循環各有證應﹐其治法和平之劑微表之﹐熱實者微利之﹐或不治亦自愈。

﹝湯﹞《千金》變蒸論云﹕凡兒生三十二日一變﹐六十四日再變﹐變且蒸。九十六日三變﹐一百二十八日四變﹐變且蒸。一百六十日五變﹐一百九十二日六變﹐變且蒸。二百二十四日七變﹐二百五十六日八變﹐變且蒸。

二百八十八日九變﹐三百二十日十變﹐變且蒸。積三百二十日小蒸畢。後六十四日大蒸﹐蒸後六十四日復大蒸﹐蒸後一百二十八日復大蒸﹐凡小兒自生三十二日一變﹐再變爲一蒸﹐凡十變而五小蒸﹐又三大蒸﹐積五百七十六日大小蒸都畢﹐乃成人。小兒所以變蒸者﹐是榮其血脈﹐攺其五臟﹐故一變竟﹐輒覺情態有異。其變蒸之候﹐變上气者﹐蒸者體熱。變蒸有輕重﹐其輕者體熱而微驚﹐耳冷尻冷﹐上唇頭白泡起﹐如魚目珠子﹐微汗出。重者體壯熱而脈亂﹐或汗或不汗﹐不欲食﹐食輒吐﹐目白睛微赤﹐黑精微白。又云﹕目白者重﹐赤黑者微﹐變蒸畢﹐自精明矣。此其證也。單變小微﹐兼蒸小劇﹐凡蒸﹐平者五日而衰﹐遠者十日而衰。先期五日﹐後期五日﹐爲十日之中﹐熱乃除耳。或違日數不歇﹐切不可妄治及灸刺。﹝海藏雲﹕言變蒸通一十八次﹐蓋前三百二十日爲十小蒸﹐後二百五十六日爲十大蒸也。﹐乎典切﹐不嘔而吐也。﹞﹝無﹞若身熱耳熱尻亦熱﹐此乃他病﹐可作別治。

紫霜丸

治小兒變蒸發熱不解﹐並挾傷寒溫壯熱﹐汗後熱不渴﹐及腹中有痰癖﹐哺乳不進﹐乳則吐﹐食癇﹐先寒後熱者。

代赭石﹝醋淬﹐一兩﹞赤石脂﹝一兩﹞巴豆﹝三十粒﹐去油﹞杏仁﹝五十个﹐去皮尖﹞上先將杏仁﹑巴霜細研爲膏﹐卻入二石相合﹐更搗一二千杵﹐當自相得。若硬﹐入少蜜同杵之。密器中收。

三十日兒﹐服如麻子大一粒﹐與少乳汁令下。食頃後與少乳﹐勿令多﹐至日中當小下除熱。若未全除﹐明日更與一粒。百日兒﹐服如小豆大一粒﹐以此準定增減。紫霜丸無所不治﹐𨿽下亦不虛人。

卷之三十七小兒部心主熱

心痛

心痛﹐當於大人心痛門參用之。

心痛吐水者﹐虫痛﹔心痛不吐水者﹐冷心痛。

﹝錢﹞

靈礬散

治小兒虫咬心痛欲絕。

五靈脂﹝二錢﹞白礬﹝火飛﹐半錢﹞上同研﹐每服一二錢﹐水一鐘﹐煎至五分﹐溫服無時﹐當吐出虫。

卷之三十七小兒部心主熱

弄舌

﹝錢﹞弄舌﹐脾藏微熱﹐令舌絡微緊﹐時時舒舌﹐治勿用冷藥及下之﹐當少與瀉黃散﹐漸服之。﹝田氏云﹕若肥實者﹐用牛黃散治之﹐﹞或欲飲水﹐醫疑爲熱﹐用冷藥下之者﹐非也。飲水者﹐脾胃津液少故也﹐又加面黃肌瘦﹐五心煩熱﹐卽爲疳﹐宜加胡黃連輩。若大病未已﹐用藥弄舌者凶。

卷之三十七小兒部心主熱

重舌

﹝湯﹞重舌﹐附舌下近舌根﹐生形如舌而小﹐謂之重舌。其著舌下﹐如此者名重舌。其著頰裏及上﹐如此者名重。其著齒齦上﹐如此者名重齦﹐皆刺之去血可也。

﹝田﹞重舌治法。用苦竹瀝漬黃柏末點舌上。如不愈﹐後用眞蒲黃敷之﹐不過三次愈。﹝用眞蒲黃微炒﹐紙鋪地上出火气﹐研細﹐每挑些糝舌下﹐更以溫水蘸熟帛裹指輕輕按之﹐按罷滲藥。﹞﹝姚﹞治小兒重舌。馬牙硝塗舌下﹐日三度。

﹝世﹞治小兒重舌木舌。先用新水揉口並舌上下﹐後用皂角鍼燒灰﹐入腦子少許﹐每用半字﹐糝舌上下﹐出涎立效。

﹝《子母》﹞治小兒重舌。燒烏賊魚骨﹐細研﹐和雞子黃敷喉及舌上。

﹝《簡》﹞治小兒重舌欲死。亂髮灰細研﹐以半錢敷舌下﹐日不住用之。

﹝丹﹞重舌。桑白皮煮汁塗乳﹐飲之。《祕錄》又以蜣螂燒末﹐唾敷之。

卷之三十七小兒部心主熱

木舌

﹝湯﹞木舌者﹐舌腫漸漸粗大滿口﹐不急治卽塞﹐殺人也。

﹝田﹞木舌治法。用《局方》中紫雪一分﹐竹瀝半合和之﹐時時抹入口中﹐自消。

﹝丹﹞小兒木舌。百艸霜﹑滑石﹑芒硝爲末﹐酒調敷。

卷之三十七小兒部心主熱

舌白胎

﹝丹﹞舌上生如粥粒。桑白皮汁敷之﹐三兩次﹐妙。

卷之三十七小兒部心主熱

鼻衄

﹝湯﹞

地黃湯

治榮中熱﹐及肺壅﹐鼻血生瘡﹐一切丹毒。

生地赤芍藥當歸川芎﹝各等分﹞上咀﹐水煎去渣﹐量大小加減服。如鼻衄﹐臨熟入生蒲黃少許。生瘡﹐加黃等分。丹毒﹐加防風等分。

同煎﹐累驗。

春冬衄者﹐用生地黃研取汁﹐加生蒲黃少許﹐砂糖井花水浸﹐服之愈。秋夏衄者﹐用車前艸一握。洗淨﹐同生薑一處研取汁﹐入生蜜一匙﹐先拌渣塞鼻﹐次用新汲水和蜜﹐並車前艸﹑生薑汁飲之﹐卽愈。

又方生蘿卜取根搗自然汁﹐仰頭滴入鼻管中﹐卽止。次以新汲水和蜜﹑蘿卜汁飲之﹐良。

卷之三十七小兒部心主熱

遲言

﹝錢﹞

菖蒲丸

治小兒心气不足﹐五六歲不能言。

石菖蒲﹝三分﹞人參﹝五錢﹞丹參﹝三錢﹞天麥門冬﹝去心。各一兩﹞赤石脂﹝二錢﹞《直指》有當歸﹑川芎﹑朱砂。

上爲細末﹐煉蜜丸如綠豆大。溫水下十丸至二十丸﹐日二三服﹐久服效。又有病後腎虛不語﹐宜兼服六味地黃丸。﹝海藏雲﹕地黃丸足少陰也﹐與菖蒲丸上下通經。﹞

雞頭丸

治小兒諸病後不能語。

雄鷄頭﹝炙﹐一个﹞鳴蟬﹝炙焦﹐三个﹞大黃﹝煨﹐一兩﹞甘艸﹝一兩﹞當歸﹝三分﹞木通黃﹝各半兩﹞川芎遠志﹝去心﹞麥門冬﹝去心。各三分﹞上同爲細末﹐煉蜜丸如小綠豆大。平旦米飲下五丸﹐空心日三四服。兒大者加之﹐久服取效。雞﹑蟬二物﹐宜求死者用之﹐不可旋殺。孫眞人所謂殺生求生﹐去生更遠矣。

﹝海﹞百舌鳥﹐今之鶯也﹐名反舌﹐主小兒不語﹐炙食之。又治虫咬。

﹝錢﹞腎怯失音相似﹐病吐瀉及大病後﹐𨿽有聲而不能語﹐此非失音﹐爲腎怯不能上接於陽故也﹐當補腎地黃丸主之。失音乃猝病耳。口噤不止則失音。聲遲亦同。

﹝《明》﹞五六歲不語者﹕心﹝三壯。﹞

卷之三十七小兒部心主熱

盜汗

﹝錢﹞

黃散

治虛熱盜汗。

牡蠣﹝﹞黃生地﹝各等分﹞上爲末﹐煎服﹐不拘時。

盜汗﹐睡而自汗出﹐肌肉虛也﹐止汗散主之。徧身汗﹐香瓜丸主之。

止汗散

用故蒲扇灰研細﹐每服三錢﹐溫酒調下無時。如無﹐以故蒲代之。

虎杖散

治實熱盜汗。

虎杖水煎服﹐量多少與之﹐無時。

﹝海﹞晉郎中子﹐自嬰至童﹐盜汗凡七年矣﹐諸藥不效。予與涼膈散﹑三黃丸三日病已。蓋腎爲五液﹐化爲五濕﹐相火逼腎﹐腎水上行﹐乘心之虛而入手少陰﹐心火炎上而入肺﹐欺其不勝己也﹐皮毛以是而開﹐腠理玄府不閉而爲汗出也﹐出於睡中者爲盜汗﹐以其覺則無之﹐故經曰﹕寢汗憎風是也。先以涼膈散瀉胸中相火﹐相火退﹐次以三黃丸瀉心火以助陰﹐則腎水還本髒﹐玄府閉而汗爲之自已。

﹝世﹞治小兒盜汗。用郁金末塗兩乳下﹐立效。

卷之三十七小兒部心主熱

自汗

﹝錢﹞治病有等﹕張氏三子病﹐大者汗徧身﹐次者上至頂下至胸﹐小者但額有汗﹐眾醫以麥煎散治之不效。錢曰﹕大者與香瓜丸﹐次者與益脾散﹐小者與石膏湯。各五日而愈。

香瓜丸

胡黃連大黃瓜﹝黃色者﹐一个﹞大黃﹝濕紙裹﹐煨﹞柴胡﹝去蘆﹞鱉甲﹝醋炙黃﹞黃柏黃連蘆薈靑皮﹝各等分﹞上除黃瓜外﹐同爲細末﹐將黃瓜割其頭﹐塡入諸藥至滿﹐卻蓋口﹐用杖子插定﹐火內煨熟﹐將黃瓜及藥同用麵糊丸如綠豆大。每服二三丸﹐食後冷漿或新水下﹐大者五七丸﹐不過十丸。

胃怯﹐汗上至頂﹐下至臍﹐此胃虛﹐當補胃﹐益黃散主之。

﹝錢﹞六陽虛﹐汗上至頂不過胸也﹐不須治之。喜汗﹐濃衣臥而額汗出也﹐止汗散主之。

卷之三十七小兒部心主熱

癰癤

﹝湯﹞凡癰癤未見之初﹐微見有紅頭瘰子起隱疼者﹐急用不語唾﹐夜半頻頻塗之。飲酒了﹐不可用。

治發背癰癤方。

羌活﹝一兩﹞穿山甲﹝炒焦﹐半兩﹞生人骨﹝﹐存性﹐半兩﹞麝香﹝少許﹞上末﹐煎麻黃﹑薄荷酒調。如陰瘡頭平向內者﹐服之卽突出﹐其功效不可盡述。若小兒痘瘡黑陷者﹐只一服而起﹐萬不失一。

卷之三十七小兒部心主熱

腮腫

﹝《本》﹞治小兒毒瓦斯攻腮﹐赤腫可畏者。

皂角﹝去核﹐二兩﹞天南星﹝生用﹐二錢﹞糯米﹝一合﹞上爲細末﹐薑汁調塗﹐立效。

卷之三十七小兒部心主熱

惡核瘰

﹝湯﹞小兒惡核生於項頸上﹐遇風寒所折不消﹐結成瘰﹐久而潰膿生瘡也﹐宜服四味大黃飲。﹝卽四順﹑淸涼飲子是也。﹞瘰又方。

升麻射幹連翹犀角屑大黃﹝微泡﹞朴硝﹝各半兩﹞上咀﹐水煎﹐大小加減。忌酒面炙爆物。

貼惡核方。

赤小豆豬牙皂角硝石黃藥子木鱉子﹝各半兩﹞上末﹐雞子淸調塗患處。

貼散瘰神效方。

白膠香降眞香﹝用心﹐無土气者﹞海螵蛸上等分﹐爲末﹐糝患處﹐外以水紙掩之﹐一夜而退。

卷之三十七小兒部心主熱

赤丹

﹝田﹞赤遊治法﹐宜服犀角散。一法﹐先鐮去惡血﹐服上藥。﹝犀角散方見潮熱。﹞﹝湯﹞小兒丹毒﹐乃熱毒之气極與血相搏而風乘之﹐故赤腫﹐及遊走徧身者﹐又名赤遊風。入腎入腹﹐則殺人也。大抵丹毒𨿽有多種﹐病源一也。有赤丹毒徧身癢者﹐或女子十五六而脈未通者﹐多發丹疹﹐皆由血有風毒乘之﹐宜服

防己散

漢防己﹝半兩﹞朴硝犀角黃芩黃升麻﹝各一分﹞上咀﹐竹葉煎﹐大小加減。

﹝丹﹞小兒黑斑紅斑﹐瘡癢癮疹﹐並用防風通聖散治之。

荊芥散

防風天花粉羌活生地黃當歸蟬蛻﹝各等分﹞水煎服。

解毒散

寒水石滑石石膏辰砂上三石等分爲末﹐入辰砂少許﹐量兒大小﹐燈心湯下。

又方

赤小豆木鱉子橡子南星大黃朴硝上爲末﹐用慈姑﹑薄荷﹑靛靑和蜜水調﹐塗患處﹐外用雄黃圍之﹐卻服荊芥﹑解毒二散。

﹝《聖》﹞小兒發斑﹐散毒瓦斯﹐用生葵菜葉﹐絞取汁﹐少少與服之。

﹝《千》﹞治小兒丹發。愼火艸生一握﹐搗取汁﹐敷之效。

﹝《祕錄》﹞治小兒赤遊丹行於上下﹐至心卽死。搗芭蕉根汁煎塗之。

﹝《兵部》﹞治孩子赤丹不止﹐以胡荽汁敷﹐瘥。

﹝《祕錄》﹞小兒赤遊行於體上下﹐至心卽死。以芒硝納湯中﹐取濃汁以拭丹上。

﹝錢﹞丹癅熱毒瓦斯客於腠理﹐搏於血气﹐發於外皮上﹐赤如丹﹐當以

白玉散

塗之。

白玉粉﹝卽滑石﹐一分﹞寒水石﹝半兩﹞上末之﹐用米醋或新水調﹐塗。

﹝《山》﹞火丹。磨銅鐵水﹐調廁上泥敷之。小兒赤遊風。用朝南燕巢泥﹐雞子淸調敷。將腫處用鍼割破﹐鮮魚血塗之﹐尢妙﹝丹﹞小兒天火丹﹐臍腰起者﹐赤澑不妨。用蚯蚓泥炒﹐研細﹐香油敷之。

﹝田﹞又法﹐用牛膝一兩﹐去苗﹐甘艸半兩﹐生銼碎﹐水煎一大盞﹐去渣﹐調伏龍肝塗之。

﹝《山》﹞小兒赤丹。伏龍肝爲末﹐芭蕉油調敷。又方﹐用雉雞毛及鵝毛燒灰﹐香油調敷。

﹝湯﹞又敷丹毒方﹐只一夜消盡。用花蕊石﹐生薑﹑薄荷自然汁調﹐鵝毛刷上患處爲妙。

張三太尉女﹐十五歲病此﹐諸醫百藥俱試而不能中﹐召予視之﹐以生料四物湯加防風﹑黃芩﹐一日而愈。

生料四物湯

治血熱生瘡﹐徧身腫癢﹐及脾胃常弱﹐不禁大黃等冷藥﹐尢宜服之。

生地赤芍藥川芎當歸防風﹝各半兩﹞黃芩﹝一錢半﹞上咀﹐水煎﹐量大小加減。忌酒面豬羊肉豆腐。

﹝丹﹞小兒赤澑﹐主傷血熱。宜生地黃﹑木通﹑荊芥苦藥帶發表之類﹐外以芭蕉油塗患處。

﹝世﹞丹癢者。用韭菜挨些鹽與香油﹐以手摩熱﹐於丹上揩之﹐立愈。

﹝丹﹞小兒丹癅。蓖麻子五个﹐去皮﹐研入面一匙﹐水調塗之﹐甚效。

﹝《本》﹞小兒十種丹癅腫毒所起形候並方治法﹕一飛竈丹﹐從頂頭起先腫。用蔥白研取自然汁塗。

二古竈丹﹐從頭上紅腫痛﹐用赤小豆末﹐雞子淸調塗。﹝譚氏方同﹐不拘何處皆治。﹞三鬼火丹﹐從面起赤腫﹐用竈心土﹐雞子淸調塗。﹝按不拘何處皆治﹐妙。﹞四天火丹﹐從背起赤點﹐用桑白皮末﹐羊脂調塗。

五天竈丹﹐從兩腎赤腫黃色﹐用柳葉燒灰﹐水調塗。﹝「腎」一作「臂」﹞六水丹﹐從兩脇虛腫﹐用生鐵屑爲末﹐豬糞調塗。

七胡火丹﹐從臍上起黃腫﹐用檳榔爲末﹐米醋調塗。

八野火丹﹐從兩腳赤腫﹐用乳香末﹐羊脂調塗。

九煙火丹﹐從兩腳有赤白點﹐用豬槽下土﹐麻油調塗。

十胡漏丹﹐從陰上起黃腫﹐用屋漏處土﹐羊脂調塗。

上此十種丹毒﹐變易非輕﹐治之或緩﹐則終不救﹐故予不惜是方﹐能逐一仔細辧認﹐根據此方法治之﹐萬不失一。如經三日不治﹐攻入臟腑﹐則終不救﹐不可緩也。

﹝丹﹞赤遊風﹐於身上下至心卽死。蒴煎汁洗之。﹝《子母祕錄》蒴卽白花艸藥也。﹞﹝世﹞百日內發﹐必死不治。

卷之三十七小兒部心主熱

疥癬

﹝海﹞小兒經絡蘊熱﹐頭面及身體生瘡。四君子加栝蔞根﹑桔梗各半錢煎服。

﹝湯﹞小兒惡瘡﹐天气溫和﹐頻與澡洗更衣﹐名曰外宣﹐亦不宜服藥。小兒不得已而服藥﹐此乃下法。若將養合宜﹐何疾可侵﹐更令乳哺有節﹐勿令過飽﹐其身乃如藥樹﹐此養生之理也。

﹝湯﹞惡瘡方﹐頻浴身安﹐外宣無病。

春用柳條﹑荊芥﹐夏用棗葉﹑槐枝﹐秋冬用苦參。煎湯洗。

敷瘡藥方剪刀艸黃連苦參上等分爲末﹐先洗淨﹐次用麻油輕粉調敷。

﹝田﹞瘡癬治法。浸淫瘡﹐宜用苦瓠散塗之。幹癬﹐宜用羊蹄根絞自然汁調膩粉塗之。濕癬﹐宜用靑金散貼之。

苦瓠散

治小兒浸淫瘡﹐漸展不止。

苦瓠﹝二兩﹞蛇蛻皮﹝燒灰﹐半兩﹞蜂房﹝微炒﹐半兩﹞梁上塵﹝一合﹞上爲細末﹐生油調塗﹐攤帛上貼。

靑金散

治小兒濕癬﹑浸淫瘡。

白膠香﹝研﹐一兩﹞輕粉﹝半兩﹞靑黛﹝二錢半﹞上研爲細末﹐幹糝瘡上。

﹝《祕錄》﹞治小兒風疹不止。白礬十二分﹐暖熱酒投化﹐用馬尾蘸酒塗之。

﹝《山》﹞小兒頭面爛瘡。木耳舂細﹐蜜調敷。又﹐冷水調平胃散敷﹐俱幹則易之。

卷之三十七小兒部心主熱

眉煉

﹝田﹞眉煉治法。用靑金散敷之。如不愈﹐燒小麥存性研細﹐好油調塗。

卷之三十七小兒部心主熱

耳瘡耳凍瘡

﹝丹﹞小兒耳後月蝕瘡。蚯蚓糞燒﹐以豬油和﹐敷之。耳上生瘡。竹葉燒末﹐豬脂敷之﹐妙。

楊氏以雞子白和敷﹐立瘥。耳月蝕方﹐胡粉和上敷之。耳後月蝕﹐黃連末敷之﹐安。

﹝湯﹞

白蘞散

治小兒凍耳成瘡﹐或癢或痛。

黃柏白蘞﹝各半兩﹞上爲末﹐先以湯洗瘡後﹐用生油調塗。

卷之三十七小兒部心主熱

面瘡

﹝世﹞治小兒面瘡﹐通面爛無全膚﹐膿水流漓﹐百藥不效者。陳年臘豬油不入鹽者﹐敷之神效。

卷之三十七小兒部心主熱

口瘡

﹝《簡》﹞

如聖散

治小兒口瘡不能喫乳者。

江子一粒或二粒﹐研爛﹐不去油﹐入朱砂﹑黃丹敷紙絹上少許﹐剃開小兒囟門﹐貼在囟上。

如四邊起粟米泡﹐便用溫水洗去藥﹐恐成瘡﹐更用菖蒲水洗便安﹐其效如神。

﹝世﹞

南星膏

治口瘡﹐小兒難用藥。

以大天南星去皮﹐取中心龍眼大﹐爲末﹐卻用酸醋調﹐塗腳心﹐甚妙。

﹝《千》﹞治小兒口瘡﹐飲乳不得。以白礬如雞子大﹐置醋中﹐塗兒足底﹐二七次卽愈。

﹝無﹞

牡蠣散

治小兒口瘡。

牡蠣﹝通紅﹐取出候冷﹐研細﹐以紙裹入土中七日出火气﹐三錢﹞甘艸﹝炙﹐爲末﹐一錢﹞上和勻﹐時時挑少許糝口中﹐或吐﹐皆無害。

﹝田﹞口瘡治法。乳母同兒宜服洗心散﹑瀉心湯﹐然後用黃柏末研細糝之。﹝瀉心湯方﹐黃連一味爲末﹐蜜水調﹐不可煎。﹞﹝湯﹞治口瘡驗方。

黃柏﹝蜜炙赤﹐半兩﹞靑黛﹝一分﹞上二件爲末﹐頻糝口內愈。

﹝《斗》﹞口瘡服涼藥不愈者﹐此中焦气不足﹐虛火泛上﹐宜附子理中湯。

卷之三十七小兒部心主熱

癩頭瘡

﹝世﹞治久癩頭﹐用黃連細末敷之。治年久癩頭。內用苦參丸﹐食後服之﹔外用苦參末油敷之﹐二月愈。

﹝丹﹞又方用防風通聖散酒制﹐除大黃另研爲末﹐再用酒拌曬榦爲末﹐每一錢﹐水煎服﹐日四五服﹐至三十帖見效。

又方川芎片芩﹝酒﹞芍藥﹝酒﹞陳皮﹝各半兩﹞白術﹝酒﹞當歸﹝酒。各一兩﹞天麻﹝酒﹞蒼耳﹝七錢半﹞黃柏﹝酒﹞粉艸﹝酒﹞防風﹝各三錢﹞上咀﹐煎服。四五次服之﹐服過睡片時。

小兒癩頭。用燒紅炭淬長流水﹐令熱洗之﹐仍用芫荽子煎豬脂﹐去子用脂敷患處。又法﹐用胡荽子﹑伏龍肝﹑懸龍尾﹑黃連﹑白礬爲末﹐油調敷。

頭瘡方

豬油﹝一錢﹐半生半熟﹞雄黃水銀﹝各二錢半﹞上研和勻﹐敷瘡上。

又方治小兒癩頭並身癩等證。用松皮燒灰﹐白膠香﹑枯礬﹑大黃﹑黃柏﹐油調敷患處。又方﹐用臘月馬脂油搽患處﹐極妙。

﹝《簡》﹞頭瘡。大筍殼燒爲灰﹐量瘡大小﹐用灰調生油敷﹐又加膩粉佳。

﹝《祕錄》﹞小兒頭身諸瘡。燒雞卵殼和豬脂敷之。

﹝世﹞治癩頭。

松香﹝一兩﹐幹銚溶開﹐安在石上﹐俟冷﹐取起輕輕研細﹞黑龍尾﹝三錢﹐卽屋塵垂掛者﹞白芷﹝半兩﹞松樹皮﹝燒灰﹐二錢﹞水銀﹝二錢﹞黃丹﹝三錢﹞雄黃白礬﹝各二錢﹞上爲末﹐以血餘入香油煎爛﹐調敷患處。

卷之三十七小兒部心主熱

腳凍瘡

﹝湯﹞

生附散

治爛腳瘡。用生附子爲末﹐面水調敷之愈。

卷之三十七小兒部心主熱

痘瘡治法通論

﹝錢﹞瘡疹﹐惟用溫平藥治之﹐不可妄下及妄攻發﹐受風冷。﹝海藏雲﹕溫平者﹐非熱劑﹐如荊芥﹑薄荷﹑防風﹑牛蒡子﹑甘艸之類﹐《活人》鼠粘子湯﹑潔古解毒防風湯相兼選用是也。丹溪云﹕鼠粘子﹑連翹﹑山楂﹑甘艸此四味﹐痘瘡始終必用之藥。﹞﹝錢﹞診睦親宮中十大王瘡疹云﹕瘡疹始終出﹐未有他證﹐不可下﹐但當用平和藥﹐頻與乳食﹐不受風冷可也。如瘡疹三日不出﹐或出不快﹐卽微發之。﹝鼠粘子湯之類。﹞如瘡發後不多出﹐卽加藥。﹝如一日一帖﹐卽加至二帖。﹞加藥不出﹐卽大發之。﹝升麻﹑葛根﹑防風﹑羌活﹑獨活﹑麻黃﹑桂枝之類。﹞如發後不多﹐及脈平無證﹐卽瘡本稀﹐不可更發也。有大熱者﹐當利小便。小熱者﹐當解毒。﹝利小便﹐四聖散之類。﹞若不快﹐勿發﹐勿下攻﹐止用抱龍丸治之。瘡疹若起能食者﹐大黃丸下﹐一二行卽止。有大熱者﹐當利小便。有小熱者﹐宜解毒。若黑紫幹陷者﹐百祥丸下之。不黑者﹐愼勿下。身熱煩躁﹐腹滿而喘﹐大小便澀﹐面赤悶亂﹐大吐﹐此當利小便。不瘥者﹐宣風散下之也。若五七日痂不焦﹐是內發熱气蒸於皮中﹐故瘡不得焦痂也。宜宣風散導之﹐用生犀角磨汁解之﹐使熱不生﹐必著痂矣。

﹝潔﹞論曰﹕疹之病﹐其爲證各異。瘡發腫於外﹐屬少陽三焦相火也﹐謂之。小紅靨行皮膚中不出者﹐屬少陽君火也﹐謂之疹。凡顯疹﹐若自吐瀉者﹐不可妄治而多吉﹐謂邪气上下皆出也。大凡疹首尾皆不可下﹐恐動則生變﹐此謂少陽通表﹐宜和之也。當先安裏解毒﹐次微發之。解毒須安五臟﹐防風湯是也。如大便不祕者﹐須微發之﹐藥宜錢氏方中選而用之。如大便過祕﹐宜微利之﹐當歸丸﹑棗變百祥丸是也。初知疹﹐若使之並出﹐小兒難禁﹐是以別生他癥也。首尾不可下者﹐首曰上焦﹐尾曰下焦﹐若旣吐利﹐安可下﹖便宜安裏。若不吐瀉者﹐先與安裏藥三五服。如能食而大便祕結內實者﹐宜疏利之。若內虛而利者﹐宜用安裏藥一二服﹐末後一服調以微發之藥。要之安裏之藥多﹐發表之藥少﹐祕則微疏之﹐令邪气勿壅並而能作番次出﹐使兒易禁也。身溫者順﹐身涼者逆﹐二者宜多服防風湯和之。

安裏解毒防風湯

防風﹝一兩﹞地骨皮黃芍藥荊芥枳殼鼠粘子﹝各等分﹞上爲末﹐水煎四五錢服。若能食而大便實﹐宜當歸丸微利之。

當歸丸﹑棗變百祥丸﹝二方並見痘瘡大便祕門。﹞﹝海﹞夫之爲病﹐皆由子在母腹中時浸漬﹐食母血穢﹐蘊而成毒﹐皆太陰濕土壅滯君相二火之所作也。

因小兒眞气旣盛﹐正气又旺﹐邪無所容﹐或遇天寒﹐或因傷表﹐或因傷裏﹐由是而出焉。治當何如﹖外者外治﹐內者內治﹐中外皆和﹐其自出。至於惡寒者發之﹐表大熱者奪之﹐渴者淸之﹐大便祕結者下之﹐小便不通者利之﹐驚者安之﹐泄者分之﹐可以執一爲哉﹐大抵傷寒同治﹐隨經用藥﹐最爲髙論。假令五日以裏﹐諸病與疹不能別辧者﹐不可疑作疹﹐必須髮之。但各從其所傷應見治之﹐皆不妨出。若彊發之﹐其變不可勝數矣。前人言首尾俱不可下者﹐爲未顯於表﹐下則邪气不得伸越﹐此脈證有表而無裏﹐故禁首不可下也。尾不可下者﹐爲毒已顯於外﹐內無根蒂﹐大便不實﹐無一切裏證﹐下之則气逆陷﹐故禁尾不可下也。又言溫暖蓋覆﹐不令通風﹐以未出或身表涼而惡寒﹐或天令寒而惡冷﹐溫暖蓋覆﹐不令通風也。若已出﹐身熱天暄﹐何必用蓋覆而不使之通風乎﹖後人執此二句首尾俱不敢下﹐溫燠不令通風﹐不知天令之所加﹐人身之所盛﹐致使誤人多矣。大抵前人之言﹐隨時應變﹐後之人不知其變﹐故常執而不移也。噫﹐首尾俱不可下者﹐以其始終臟腑元無凝滯也。若有一切裏證﹐及大便結者﹐安得不下﹖溫暖不使之通風﹐以其發在冬時﹐故如此也。若發在夏時﹐𨿽未出﹐亦不用此也。之用藥﹐大率以脈爲主﹐浮中沈之脈﹐平舉按之候﹐察其虛實﹐定其中外﹐則可以萬全矣。

如外傷﹐升麻湯主之。﹝方見本門。﹞內傷﹐枳實丸主之。大便者﹐枳術丸主之。若傷冷者溫之﹐神應丸。﹝三方俱見內傷飲食。﹞惡寒者發之﹐宜防風蒼術湯。﹝方見本門前條。﹞表大熱者奪之﹐此表者通言三陽也﹐夫陽盛者气必上行﹐言奪者治之不令上行也。是知無三陽表證﹐有三陽裏證﹐染於有形也。此言表﹐總三陽之名也。渴者淸之﹐大渴者白虎湯。﹝暑月用之。﹞小渴者﹐涼膈散。﹝涼膈散去硝黃加甘桔者穩。﹞大便祕結者下之﹐桃仁承气湯﹑四順飲子﹑柴胡飲子選用。察其在气在血﹐必內實能食而祕者可用﹐但當微微潤之。小便不通者利之﹐導赤散﹑八正散之類﹐當求上下二焦何經而用之。驚者安之﹐涼驚丸﹔重者瀉之﹐瀉靑丸。泄者分之﹐寒則異功散﹑四君子湯﹐熱則澤瀉茯苓湯。

小兒疹初發﹐未能辧認間﹐但求所出之由﹐因內因外﹐及不因外內﹐隨其所傷﹐如法服餌﹐防其變故﹐抑其盛气﹐比之他證﹐尢不可緩﹐或發或瀉﹐或解其肌﹐或化其毒﹐求其所起之由﹐涼血淸肺﹐調其臟腑﹐平其飲食﹐謹其禁忌﹐嚴其養攝﹐適其寒溫﹐將理有法﹐俾盡其道﹐使出無不快之經﹐成無不痂之潰。旣愈之後﹐不致遊毒流汗虛腠﹐目疾膜翳﹐瘡癤癰癅﹐喉閉嗌腫﹐潮熱汗泄﹐此治之大略也。凡未出而發搐者﹐是外感風寒之邪﹐內發心熱之所作也﹐當用茶粉下解毒丸﹑犀角地黃湯主之。一發出便密如鍼頭﹐情勢重者﹐合輕其表而涼其內﹐連翹升麻湯。若已發密重﹐微喘飲水者﹐有熱證﹐用去風藥微下之。若出不快﹐淸便自調﹐知其在表不在裏﹐當微發﹐升麻葛根湯。若靑幹黑陷﹐身不大熱﹐大小便澀﹐則是熱在內﹐煎大黃湯下宣風散。

若身表大熱者﹐表證未罷﹐不可下。若已出﹐見小熱﹐小便不利﹐當以八正散利之。若已發後有餘毒未散﹐復有身熱瘡腫之類﹐當茶粉下解毒丸。凡瘡疹已出後有聲音者﹐乃形病而气不病也。瘡疹未出﹐先聲音不出者﹐乃形不病而气病也。若瘡疹出而聲音不出者﹐是形气俱病也﹐當淸其肺气﹐宜用八風湯﹐並涼膈散去硝﹑黃亦可。

﹝丹﹞小兒痘疹﹐分气血虛實﹐以四君子﹑四物﹑酒炒芩﹑連等服之。气虛﹐參﹑術加解毒藥。血虛﹐四物加解毒藥。

上加解毒者﹐酒炒黃芩﹑炒黃連是也。海藏雲﹕解毒者﹐三黃湯﹑金花丸之類。

﹝丹﹞痘瘡分人之淸濁﹐就形气上取勇怯。痘瘡黑﹐屬血熱﹐涼血爲主。白屬气虛﹐補气爲主。中黑陷而外白色起遲者﹐則補气中略帶涼血藥。

﹝陳﹞痘瘡未出已出之間﹐或瀉渴﹐或腹脹﹐或气促﹐謂之裏虛﹐速與十一味木香散治之。如已出之間﹐其瘡不光澤﹐不起發﹐根窠不紅﹐謂之表虛﹐速與十二味異功散治之。如已出之間﹐其瘡不光澤﹐不起發﹐根窠不紅﹐或瀉渴﹐或腹脹﹐或气促﹐是表裏俱虛也﹐速與十二味異功散送下七味肉豆蔻丸治之。﹝丹溪云﹕木香異功散二藥治寒的當﹐若虛而不寒者﹐禍不旋踵。﹞如瘡始出一日至十日﹐渾身壯熱﹐大便黃﹐是表裏俱實也﹐其瘡必光澤﹐必起發﹐必飽滿﹐必易靨而不致損傷。若無他疾﹐不宜服藥。表裏俱實者﹐易出易靨﹔表裏俱虛者﹐易出難靨。表虛難出﹐裏虛難靨﹐隨癥治之。

﹝張巽之﹞治痘要法﹐吐瀉少食爲裏虛﹐陷伏倒靨灰白爲表虛﹐二者俱見爲表裏俱虛﹐全用異功散救之﹐甚至姜﹑附﹑靈砂亦可用。若止裏虛﹐減官桂。若止表虛﹐減肉豆蔻﹐不減官桂﹑丁香。若能食便祕而陷伏倒靨者﹐爲裏實﹐當用錢氏及丹溪下法。若不吐瀉能食爲裏實﹐裏實而補﹐則結癰毒。紅活綻凸爲表實﹐表實而用表藥﹐則潰爛不結痂。凡痘但見點﹐便忌葛根湯﹐恐發得表裏俱虛也。

﹝丹﹞讀前人之書﹐當知其立言之意﹐苟讀其書而不知其意﹐求適於用不可得也。痘瘡之論﹐錢氏爲詳。

歷舉源流經絡﹐分明表裏虛實﹐開陳施治之法﹐而又證以論辧之言﹐深得著書垂教之體﹐學人讀而用之﹐如求方員於規矩﹐較平直於準繩﹐引而伸之﹐觸類而長之﹐可爲無窮之應用也。今人不知致病之因﹐不求立方之意﹐倉卒之際﹐據證驗方﹐謾爾一試﹐設有不應﹐並其書而廢之﹐不思之甚也。近因《局方》之教久行﹐《素問》之學不講﹐抱疾談醫者﹐類皆喜溫而惡寒﹐喜補而惡解利﹐忽得陳氏方論﹐皆用燥熱補劑﹐其辭確﹐其文簡﹐歡然用之﹐翕然信之﹐遂以爲錢氏不及陳氏遠矣。或曰﹕子以陳氏方爲不足歟﹖曰﹕陳氏方﹐誠一偏之論。𨿽然﹐亦可謂善求病情者﹐其意大率歸重於太陰一經。蓋以手太陰屬肺﹐主皮毛。足太陰屬脾﹐主肌肉。肺金惡寒而易於感﹐脾土惡濕而無物不受。觀其用丁香﹑官桂﹐所以治肺之寒也﹐用附﹑術﹑半夏﹐所以治脾之濕也。

使脾與肺果有寒與濕而兼有虛也﹐量而與之﹐中病則已﹐何傷之有﹖今也不然﹐但見出遲者﹐身熱者﹐泄瀉者﹐驚悸者﹐气急者﹐渴思飲者﹐不問寒熱虛實﹐率投木香散﹑異功散﹐間有偶中﹐隨手獲效﹐設或誤投﹐禍不旋踵。何者﹖古人用藥制方﹐有向導﹐有監制﹐有反佐﹐有因用。若錢氏方﹐固未嘗廢細辛﹑丁香﹑白術﹑參﹑﹐率有監制輔佐之藥﹐不專務於溫補耳。然其用寒涼者多﹐而於補助一法﹐略示端緒﹐未曾深及﹐癡人之前﹐不可說夢﹐錢氏之慮至矣。亦將以候達者擴充推展用之耳。𨿽然渴者用溫藥﹐癢塌者用補藥﹐自陳氏發之﹐迥出前輩。然其多用桂﹑附﹑丁香辛芳燥熱﹐恐未爲適中也。何者﹖桂﹑附﹑丁香輩﹐當有寒而虛者﹐固是的當﹐虛而未必寒者﹐其爲患當何如耶﹖陳氏立方之時﹐必有挾寒而用一偏之方﹐寧不過於熱乎﹖予嘗會諸家之粹﹐求其意而用之﹐實未敢據其成方。至正甲申﹐陽气早動﹐正月間﹐邑間痘瘡不越一家﹐率投陳氏方﹐童幼死者百餘人。𨿽由天數﹐吾恐人事亦或未之盡也。

﹝錢﹞傷寒男體重面黃﹐女面赤喘息急﹐各憎寒﹐口中气熱﹐呵欠頓悶﹐項急﹔瘡疹則腮赤躁多﹐噴嚏悸動﹐昏倦﹐四肢冷。傷寒當發散之﹐瘡疹當溫平之﹐有大熱者宜解毒。昏睡喜嚏悸者﹐將發瘡疹。

﹝垣﹞辧證﹕呵欠噴嚏睡中急驚耳尖冷眼澀辧傷寒﹕口熱口中醋气奶瓣不消腹中疼痛﹝錢﹞瘡疹候﹕面燥腮赤﹐目胞亦赤﹐呵欠頓悶﹐乍涼乍熱﹐咳嗽嚏噴﹐足稍冷﹐夜臥驚悸多睡。此瘡疹癥﹐天行之病也。

睦親宮十太尉瘡疹﹐眾醫治之。王曰﹕疹未出屬何臟腑﹖一醫言胃气熱﹐一醫言傷寒不退﹐一醫言在母腹中有毒。錢氏曰﹕若言胃气熱﹐何以乍涼乍熱﹖若言母腹中有毒﹐屬何髒也﹖醫曰﹕在脾胃。錢氏曰﹕在脾胃何以驚悸﹖皆無以對。錢氏曰﹕夫胎在腹中﹐月至六七則已成形﹐食母腹中穢液﹐入兒五臟﹐食至十月﹐卽穢液滿胃﹐至生時兒口中猶有不潔﹐產母以手拭淨﹐則無疾病﹐俗以黃連﹑汞粉下其臍糞之穢﹐此亦母之不潔餘气﹐入兒髒中﹐本先因微寒入﹐遇風寒邪气相搏﹐而成痘疹也。未出欲作之時﹐熱動五臟﹐則五臟之癥先見﹐初欲病時﹐先呵欠頓悶驚悸﹐乍涼乍熱﹐手足冷﹐面腮頰赤燥﹐咳嗽噴嚏﹐此五臟癥俱見也。呵欠頓悶者﹐肝也。時發驚悸者﹐心也。乍涼乍熱手足冷者﹐脾也。面赤腮頰赤咳嗽噴嚏者﹐肺也。惟腎無候﹐以在腑下﹐不能食穢故也。凡瘡疹乃五臟毒﹐若出歸一癥﹐肝水﹐肺膿﹐心爲﹐脾爲疹﹐腎𨿽無癥﹐其候惡者﹐瘡變倒靨而黑陷﹐則歸腎也。此由不愼風冷﹐而不能食內虛所致也。今太尉疹子無他證﹐當用平和藥爲治﹐因用抱龍丸數服愈。﹝海藏雲﹕「本先因微寒入」一句﹐並「由不愼風冷而不能食內虛」一句﹐勿認作寒證﹐用抱龍丸卽知疹多熱也。﹞瘡疹始出之時﹐五臟癥見﹐惟腎無候﹐但見平癥﹐耳尻涼耳涼是也。尻耳俱屬於腎﹐其居北方主冷也。

﹝垣﹞疹始出之癥﹐必先見面燥腮赤﹐目胞亦赤﹐呵欠頓悶﹐乍熱乍涼﹐咳嗽噴嚏﹐足稍冷﹐多睡﹐睡驚﹔並瘡疹之癥﹐或生膿泡大﹐或生小紅﹐或生癮疹﹐此三等不同﹐何故俱顯上癥而後乃出﹖蓋以上諸癥﹐太陽寒水起於右腎之下﹐煎熬左腎﹔足太陽膀胱寒水夾脊逆流﹐上頭下額﹐逆手太陽丙火﹐不得傳道﹐逆於面上﹐故顯是癥。蓋壬癸寒水﹐克丙丁熱火故也。諸癥皆從寒水逆流而出也﹐醫者當知此理﹐乃敢用藥。夫胞者﹐一名赤宮﹐一名丹田﹐一名命門﹐男子藏精施化﹐婦人系胞有孕﹐俱爲生化之源﹐非五行也﹐非水亦非火﹐此天地之異名也﹐象坤土之生萬物也。夫人之始生也﹐血海始淨一日二日﹐精勝其血則爲男子﹐三日四日五日﹐血脈已旺﹐精不勝血﹐則爲女子。乃二物相搏﹐長先身生謂之神﹐又謂之精﹐道與釋二門謂之本來面目是也。

其子在腹中﹐十月之間隨母呼吸。呼吸者陽气也﹐而生動作﹐滋益精气神﹐饑渴皆隨母血﹐兒隨日長﹐筋骨皮肉血脈形气俱足﹐十月降生﹐口中尙有惡血﹐啼聲一發﹐隨吸而下﹐此惡血復歸命門胞中﹐僻於一隅﹐隱伏而不發﹐直至兒因內傷乳食﹐濕熱之气下陷﹐合於腎中﹐二火交攻﹐榮气不從﹐逆於肉理﹐惡血乃發。諸疹皆出於腎水﹐其瘍後聚肉理﹐歸於陽明﹐故三番始顯之癥﹐皆足太陽壬膀胱克丙小腸﹐其始出皆見於面﹐終歸於陽明肉理﹐熱化爲膿者也。二火熾盛﹐反勝寒水﹐徧身俱出﹐此皆從足太陽傳變中來也。

﹝錢﹞始發潮熱﹐三日以上﹐熱暈入皮膚﹐卽發瘡疹﹐而不甚多者﹐熱畱皮腠之間﹐潮熱隨髒出﹐如早食潮熱不已﹐爲水泡之類也。﹝巳午潮熱爲﹐申酉潮熱爲膿﹐辰戌丑未潮熱爲疹也。﹞﹝王﹞驗法﹕若三日未覺形迹﹐當以生酒塗身上﹐時時看之﹐狀如蚤痕者是也。或曰﹕傷寒傷食潮熱﹐與疹不能辧者﹐宜以辛涼之劑調之﹐五日已裏發出卽汗﹐五日已外無者﹐非也﹐各隨應見而治之。

﹝閻﹞治小兒壯熱昏睡﹐傷風﹐風熱瘡疹﹐傷食皆相似﹐未能辧認間﹐服升麻葛根湯﹑惺惺散﹑小柴胡湯甚驗﹐蓋此數藥通治之不致誤也。惟傷食則大便酸臭﹐不消化﹐畏食或吐﹐宜以藥下之。﹝海藏雲﹕宜以藥下之者﹐當察其所傷何物﹐生硬寒熱不等﹐不可遽以巴豆之類大毒之藥下之。升麻葛根湯﹐太陰陽明也。惺惺散﹐治風熱咽不利﹐脾不和﹐少陽渴﹐小便不利也。小柴胡湯﹐治往來寒熱﹐胸脇微痛﹐少陽也。然欲知其經﹐當以脈別之。﹞小兒耳冷尻冷﹐手足乍暖乍涼﹐面赤﹐時嗽時嚏﹐驚悸﹐此瘡疹欲發候也。未能辧認間﹐服升麻湯﹑消毒散﹐已發未發皆宜服。仍用胡荽酒﹑黃柏膏。暑月煩躁﹐食後與白虎湯﹑玉露散。熱盛﹐與紫雪。咽喉或生瘡﹐與甘桔湯﹑甘露散﹐余根據前說。大人小兒同治法﹐惟大小不同耳。﹝海藏雲﹕消毒散﹐太陽藥也。

白虎湯﹐治身熱目疼鼻幹不得臥﹐陽明藥也。甘露散﹐肺腎藥也。甘桔湯﹐少陽藥也。紫雪﹐天冬﹑麥冬﹑黃芩﹑生地爲血劑。玉露散﹐肺腎藥也。石膏﹑寒水石爲气劑﹐以上五方﹐皆瀉時暑之藥。﹞

升麻葛根湯

治傷寒瘟疫﹐風熱壯熱頭痛﹐瘡疹已﹑未發﹐並宜服之。

升麻葛根芍藥甘艸﹝炙。各等分﹞上同爲細末﹐每服四錢﹐水一盞半﹐煎至一盞﹐無時溫服。﹝海藏雲﹕升麻葛根湯﹐太陽陽明之藥。

陳文中云﹕身熱腹痛者﹐身熱泄瀉者﹐身熱驚悸者﹐身熱汗出者﹐身熱足冷者﹐俱不宜服升麻葛根湯。

張巽之云﹕凡痘見點﹐忌葛根湯﹐恐發得表虛也。﹞

惺惺散

治小兒風熱瘡疹﹐傷寒時气﹐頭痛壯熱﹐目澀多睡﹐咳唾气壅﹐鼻塞淸涕。

白術桔梗細辛栝蔞根人參茯苓甘艸﹝各等分﹞上咀﹐每服二錢﹐水一盞﹐生薑三片﹐入薄荷三葉﹐煎至半盞﹐時時與服。《活人》云﹕加防風﹑川芎﹐亦各隨經也。﹝海藏雲﹕惺惺散﹐治風熱咽不利﹐脾不和﹐少陽渴小便不利也。﹞上二方發表平劑。

王朝奉

四物解肌湯

芍藥黃芩升麻葛根每服四錢﹐水一盞。煎至七分﹐去渣服。或云﹕小兒傷寒疫癘﹐潮熱瘡疹﹐五日已衰﹐疑似不能辧別者﹐並皆辛涼之劑調之﹐卽以四物湯解肌之類。﹝海藏雲﹕此論卽有表也。若內傷﹐腹中有物﹐未得大便而發熱者﹐當以食藥去其物則可。若得便後仍發熱在表者﹐亦宜此解肌湯﹐比錢氏升麻葛根湯減甘艸加黃芩﹐以有表熱之意也。﹞﹝田﹞

防風蒼術湯

治小兒邪熱在表﹐惡風惡寒﹐瘡疹未出﹐可解表發疹。

防風﹝半兩﹞蒼術石膏﹝各一兩﹞甘艸﹝炙﹐半兩﹞川芎黃芩﹝各二兩﹞上爲粗末﹐每服二錢﹐生薑三片﹐薄荷七葉﹐水煎﹐日二服。﹝此方惡寒者宜用之。﹞上二方辛涼之劑﹐表有熱者宜之。

大便酸臭不消化﹐畏食或吐﹐乃內傷飲食﹐宜枳術丸。傷冷食飲﹐神應丸。

﹝丹﹞一男子年十六歲﹐發熱而昏﹐目無視﹐耳無聞﹐兩手脈皆豁大而略數﹐知其爲勞傷矣。時裏中多發痘者﹐𨿽不知人﹐與藥則飲﹐與粥則食﹐遂教以參﹑﹑當歸﹑蒼術﹑陳皮﹐大料濃與之﹐飲至二十餘帖﹐痘始出。又二十帖﹐則成膿﹐身無全膚。或曰﹕病勞可畏﹐何不用陳氏全方治之﹖予曰﹕此但虛耳﹐無寒也﹐只前方守之。又數十帖而安。後詢其病因﹐爲先四五日恐有出痘之患﹐遂極力采樵﹐連日出汗甚多。

﹝錢﹞五臟各有一證﹕肝臟水﹐肺臟膿﹐心臟﹐脾臟疹﹐歸腎變黑。

﹝海﹞肝臟水﹐色或靑﹔肺臟膿﹐色或白﹔脾臟疹﹐或如麩糠色﹔心臟﹐其色赤﹔變歸腎則色黑矣。

此五色﹐凡痘疹一色者善﹐或二色三色相合而作者凶。第一大小不等。

小兒在胎十月﹐食五臟穢血﹐生下則其毒當出﹐故瘡疹之狀﹐皆五臟之液。肝主淚﹐肺主涕﹐心主血﹐脾爲裹血。其瘡出有五名﹐肝爲水﹐其液出如水﹐其色靑而小﹔肺爲膿﹐以涕稠濁如膿﹐其色白而大﹔心爲主血﹐其色赤而小﹐次於水﹔脾爲疹﹐其色赤黃而小。涕淚出多﹐故膿水皆大。血榮於內﹐所出不多﹐故疹皆小。又病水膿者﹐涕淚俱少﹐以液從瘡出故也。譬如泡中容水﹐水去則泡瘦矣。

上水者﹐俗謂之水痘也。膿者﹐俗謂之痘子也。者﹐俗謂之子也。疹者﹐俗謂之麻子也。痘之形狀最大﹐水痘次之﹐又次之﹐麻子最小﹐隱隱如麻子也。

更看時月重輕。大抵瘡疹屬陽﹐出則爲順﹐故春夏病爲順﹐秋冬病爲逆。冬月腎旺又盛寒﹐病多歸腎變黑。

又當辧春膿﹐夏黑陷﹐秋子﹐冬疹子﹐亦不順也。

凡瘡疹只出一般者善。先發膿﹐後發疹子者順。先發水﹐後發疹子者逆。先發膿﹐後水多者順﹐少者逆。先發水﹐後發子﹐多者逆﹐少者順。先發疹子﹐後發子者順。先發膿﹐後發子者逆。﹝海藏雲﹕此一句足以知雜出者諸髒相合而不齊也﹐用藥亦難矣。前斷雲五色各隨五臟﹐亦有二色相合﹐或有三色﹐卽無定也。此與前後膿水疹大小不同﹐先後逆順大意相若。﹞凡瘡疹若出辧視輕重﹕若一發便出盡者﹐必重也﹔痘夾疹者﹐半輕半重也﹔出稀者輕﹔裏外肥紅者輕﹔外黑裏白者微重也﹔外白裏黑者﹐大重也﹔瘡端裏黑如鍼孔者﹐熱劇也﹔靑幹黑陷﹐昏睡﹐汗出不止﹐煩躁熱渴﹐腹脹啼喘﹐大小便不通者﹐困也。凡瘡疹當乳母愼口﹐不可令饑﹐及受風寒﹐必歸腎變黑難治。

﹝海藏雲﹕或熱極反兼水化者﹐亦能變黑﹐當以涼藥主之﹐不可不察﹐以脈別之可也。或有出色正者﹐內素有熱﹐頭反陷﹐色或灰靑似黑﹐中有鍼眼下陷﹐當急以靑涼藥疏之。便結者﹐大黃﹑牽牛之類。便軟者﹐金花丸之類主之。﹞﹝陳﹞輕者作三次出﹐大小不一等﹐頭面稀少﹐眼中無根窠紅﹐肥滿光澤。重者一齊並出﹐密如蠶種﹐身熱腹脹﹐瘡灰白色﹐稠密無縫﹐瀉渴不止﹐頭溫足冷。輕變重﹐犯房室﹐不忌口﹐先曾瀉﹐飲冷水﹐餌涼藥。重變輕﹐避風寒﹐常和暖﹐大便稠﹐不燥渴﹐忌生冷﹐忌外人。

上飲冷水甘涼藥﹐若內有實熱者﹐不須忌之。

二日三日痘瘡始見﹐微微才出﹐如粟米大﹐或如黍米大﹐或如綠豆大﹐似水珠光澤明淨者佳﹐不須服藥。

四日五日﹐痘瘡大小不等﹐根窠紅活﹐光澤明淨者輕。如稠密陷頂﹐灰白色﹐瀉渴者重。六日七日﹐痘瘡肥紅光澤者輕。如身溫气促﹐口漧腹脹﹐足指冷者重。八日九日﹐痘瘡長足肥滿﹐蒼蠟色者輕。如寒戰悶亂﹐腹脹煩渴﹐气急切牙者﹐至重也。十日十一日﹐痘瘡當靨﹐瘡痂欲落而愈。如身熱悶亂﹐腹脹泄瀉﹐寒戰切牙者重。

﹝錢﹞

黃柏膏

如瘡疹已出﹐此藥塗面﹐次用胡荽酒外治法。

黃柏﹝一兩﹞綠豆粉﹝二兩﹞甘艸﹝四兩﹞紅花﹝二兩﹞上同爲細末﹐生油調﹐從耳前至眼眶並濃塗之﹐日三兩次。如早塗瘡不至面﹐縱有亦少。﹝彭氏云﹕痘疹護眼﹐人多用胭脂。據亢醫云﹕不如錢氏黃柏膏最好﹐諸家護眼法無出此方也。﹞﹝蕭﹞痘瘡初出﹐用鼠粘子爲末﹐水調敷囟門﹐並無患眼﹐亦妙。

胡荽酒

胡荽一味﹐細切﹐四兩﹐以好酒二盞﹐煎一二沸﹐入胡荽再煎少時﹐用物合定﹐放溫﹐每吸一大口﹐微噴從頂至足勻徧﹐勿噴頭面﹐病患左右常令有胡荽气﹐卽能辟去污气﹐瘡疹出快。

﹝丹﹞痘疹初出時﹐或未出時﹐見時人有患者﹐宜預服此藥﹐多者令少﹐重者令輕。以絲瓜近蒂三寸﹐連皮子燒灰存性﹐爲末﹐砂糖拌勻﹐幹喫。入朱砂末更妙。

﹝垣﹞

消毒救苦湯

治癥悉具﹐消化便令不出﹔若已出稀者﹐再不生。十一月立此方﹐隨四時加減﹐惟通造化﹐明藥性者能之。

麻黃根羌活防風﹝各五分﹞柴胡川芎﹝各二分﹞細辛本﹝二分﹞升麻﹝五分﹞葛根黃芩﹝酒炒。

各二分﹞黃連﹝三分﹞黃柏﹝酒炒﹐五分﹞紅花﹝少許﹞蘇木﹝一分﹞歸身﹝三分﹞吳茱萸﹝半分﹞白術﹝一分﹞蒼術﹝二分﹞甘艸﹝生﹞橘皮﹝各一分﹞連翹﹝半錢﹐初出者減﹐出大者加﹞生地﹝五分﹞上咀﹐每服五錢﹐水二大盞﹐煎至一盞﹐去渣﹐稍熱服。疹者因內傷必出﹐乃榮气逆故也﹐大禁牽牛﹑巴豆峻藥﹐宜半夏﹑枳實﹑大黃﹑益智仁之類去瀉止吐。若耳尖冷﹐呵欠睡驚﹐嚏噴眼澀﹐知必出也。宜升麻葛根白芍藥甘艸歸身連翹﹝各等分﹞上咀﹐水煎服。此定法也﹐後隨癥加減。

如肺出膿﹐先顯喘嗽﹐或气髙而喘促﹐少加人參﹑黃芩﹐以瀉伏火而補元气。如心出小紅﹐必先見嗌漧驚悸﹐身熱﹐肌肉腫﹐脈弦洪﹐少加黃連。如命門出癮疹﹐必先骨痛身熱﹐其疼痛不敢動搖﹐少加生地﹑黃柏。諸疹皆爲陰癥瘡﹐皆因內傷乳食﹐脾胃不足﹐榮气逆行。𨿽火勢內熾﹐陰覆其外﹐故錢氏制四物升麻湯發之。如有傳變癥﹐根據加減法服之。

﹝世﹞如疹痘則發於脾﹐宜陳氏人參淸膈散。﹝疹者皮膚隱隱如麻﹐名曰麻子。﹞水者多因傷寒熱毒而發﹐宜升麻散及羌活散。

﹝丹﹞瘡幹者宜退火﹐濕者用瀉濕。退火止用輕劑﹐荊芥﹑升麻﹑葛根﹑連翹之類﹔瀉濕乃肌表間濕﹐宜用風藥﹐防風﹑白芷之類。痘初起時﹐自汗不妨﹐蓋濕熱燻蒸而起故也。

﹝世﹞痘瘡不治癥有七﹕一戛齒﹐痘黑陷﹐喉中涎喘﹐因先受風冷﹐血气虛弱﹐卽變此癥。二憎寒困倦﹐痘子縮伏。三瘡作坑﹐內無膿血﹐或黑色泡﹐或瘡迹作黑色。四痘癰壅腫﹐痘毒變疳﹐口臭﹐齦爛牙落。五聲啞气噎﹐或咽藥腹中鳴。六痘初出﹐而半在皮膚帶紫黑色不出者。七誤於疏轉﹐气啞者。凡出前後心密﹐及兩手心兩足心密者﹐皆不可治。

﹝陳﹞論痘不治有五﹕癢塌﹐寒戰﹐切牙﹐煩躁不止。紫黑色﹐喘渴不寧。頭溫﹐足冷﹐悶亂欲飲水。目睛上視﹐嚙齒气促﹐泄瀉不止。灰白色﹐陷頂﹐腹脹﹐喘渴不止。

﹝《活》﹞小兒瘡疹﹐與傷寒相類。頭痛﹐身熱﹐足冷﹐脈數。疑似之間﹐只與升麻湯解肌﹐兼治瘡子﹐已發未發皆可服。但不可疏轉﹐此爲大戒。傷寒身熱﹐固不可下。瘡疹發熱在表﹐猶不可轉。世人不學﹐乃云初覺以藥利之﹐宣其毒也﹐誤矣。﹝海藏雲﹕此論𨿽當﹐在經則可﹐若熱甚過極﹐足冷﹐或內傷腹熱足冷﹐宜以寒藥如洗心調胃及化食藥通膈之類主之。然當求責臟腑祕與不祕﹐脈道何如耳。許氏云﹕上熱下冷﹐傷食也。

疹初熱﹐手足亦冷﹐惟傷寒一身盡熱﹐不與足冷相類﹐此傷食非傷冷也。若傷冷﹐不宜用。王徳孚用感應丸治之。﹞痘瘡已出﹐不可疏轉。出得已定﹐膿血太盛﹐卻用疏利﹐亦非也。﹝海藏雲﹕此言若在經而出不盡者爲當﹐若腹胃有垢膩﹐便時後重如痢疾﹐及脈滑在裏者﹐亦當微下。﹞大抵瘡疹首尾皆不可下。﹝海藏雲﹕臟腑有凝滯者﹐不可拘此。﹞小兒身耳尻冷﹐咳嗽﹐輒用利藥卽害人。﹝海藏雲﹕此言裏和而少陽之气在經熱者﹐故用化毒犀角湯爲气出裏﹐若气未出﹐裏未盡﹐求責疏利亦可。﹞凡治疹痘﹐才瀉則令內陷﹐決不可輕易轉下。

惟大小便多日不利﹐宜微微利之。及痘已靨﹐尙有餘熱停畱﹐或作熱﹐或作瘡痍﹐或成癰﹐宜四順飲下之﹐不特消餘毒﹐亦免生他癥﹐累試累驗。每見疹痘者﹐服發表麻黃藥出汗﹐陽气盡出膚表﹐遂至爛髒虛﹐虛則腹痛自利﹐或作寒戰﹐或作陰癇﹐死者多矣。

﹝陳﹞痘瘡自初出至已愈之際﹐父母切忌房事。

﹝世﹞凡痘瘡﹐勿令親近狐臭漏腋者﹐房中淫欲者﹐及婦人經候﹐醉酒葷穢﹐硫黃蚊藥﹐一切腥臊疫污蒸濕﹐誤燒油發﹐五辛﹐潑糞淋尿﹐熬油煎卵﹐俱當忌之。

﹝海﹞瘡疹﹐忌外人及穢觸之物﹐𨿽不受風冷﹐亦不可擁遏﹐常令衣服得中﹐並溫涼處坐臥。

﹝陳﹞痘瘡發熱口漧﹐煩渴不止者﹐切不可與水喫﹐亦不宜與蜜﹑紅柿﹑西瓜﹑橘子等冷物食之。

﹝若脈實﹐中有實熱者﹐不必忌生冷。﹞痘瘡欲靨已靨之間﹐忽不能靨﹐腹脹煩渴﹐不可與水蜜等冷物食之﹐或頭溫足指冷﹐或瀉渴气促﹐亦不可與之。十二日十三日瘡痂已落﹐其瘢猶黯﹐或凹或凸﹐肌肉尙嫩﹐不可澡浴﹐亦不宜食炙爆物酸辣五辛有毒之物﹐恐熱毒燻膈﹐眼目多生翳障。

﹝海﹞世人徒知憐惜過愛﹐信其俗而不藥﹐病已成而方憂﹐摩撫從容﹐無所不從﹐豈知愛之適足以害之﹐惜之適足以棄之﹐始不早治﹐治不全終﹐卒之殞斃﹐勞而無功﹐至是咎醫﹐嗚呼﹗其計亦謬矣。

卷之三十七小兒部心主熱

痘出太密

﹝丹﹞疏則無毒﹐密則有毒。用涼藥解之﹐𨿽數十帖亦不妨﹐無害眼之患。

﹝潔﹞一發便密如鍼頭﹐情勢重者﹐合輕其表而涼其內﹐連翹升麻湯主之。

﹝垣﹞

鼠粘子湯

治疹已出稠密﹐身表熱。急與此藥﹐防後靑幹黑陷。

鼠粘子﹝炒﹐二錢﹞當歸身﹝酒浸﹞甘艸﹝炙﹞柴胡連翹黃芩黃﹝各一錢﹞地骨皮﹝二錢﹞上咀﹐每服二錢﹐水煎﹐去渣溫服﹐空心。服藥畢﹐且勿與乳食。

﹝田﹞

調肝散

治瘡疹太盛﹐宜服﹐令瘡不入眼。

生犀﹝二錢半﹞艸龍膽﹝一錢﹞黃﹝半兩﹞大黃﹝二錢﹞桑白皮﹝炒黃﹐半兩﹞麻黃﹝去節﹞鉤藤子﹝各一錢﹞石膏﹝半兩﹞栝蔞仁﹝去皮﹞甘艸﹝炒。各二錢﹞上爲粗末﹐每服二錢﹐水煎﹐食後溫服﹐微利效。

﹝海﹞出太多者﹐犀角地黃湯﹑地骨皮鼠粘子湯。﹝犀角地黃湯方見衄血。地骨皮鼠粘子湯﹐卽地骨皮散﹐加鼠粘子是也。﹞﹝丹﹞又解瘡毒藥。

絲瓜升麻芍藥﹝酒炒﹞甘艸﹝生﹞山楂黑豆赤小豆犀角上咀﹐水煎服。

﹝潔﹞已發密重﹐微喘飲水者﹐有熱證﹐用去風藥微下之。

﹝丹﹞治男子勞傷出痘﹐昏不知人﹐身無全膚者。﹝方見痘未愈。﹞

卷之三十七小兒部心主熱

痘出不快

錢氏消毒散﹑化毒湯﹑《活人》鼠粘子湯。﹝以上三方並見本條。中有鼠粘﹑荊芥﹑防風﹐皆發痘之要劑也。﹞上三方發瘡痘﹐皆溫平溫涼藥。錢氏所謂三日不出﹐或出不快﹐卽微發之者是也。如微發不出者﹐卽就與前項藥。該每服二錢者﹐卽加至三四錢﹐該每日二服者﹐卽加至三四服。如加藥又不出者﹐卽用升麻﹑葛根﹑麻黃﹑桂枝大發之。如大發後不多﹐及脈平無事者﹐卽瘡稀不可更發。如脈洪有熱﹐有大熱者﹐當用四聖﹑導赤﹑八正輩利小便。有大熱者﹐當用芩﹑連及金花丸輩解毒。若利小便解毒後又不快﹐則勿發勿下﹐止用抱龍丸治之﹐此皆錢氏心法也。

﹝丹﹞勉奴﹐痘已出第三日﹐色淡不肯發﹐此血气俱虛﹐與此方。

人參﹝一錢﹞白術﹝炒﹞黃﹝酒炙﹞歸身﹝酒洗。各二錢﹞陳皮﹝二分﹞甘艸﹝炙﹐少許﹞訶子﹝煨﹐一錢﹞豆蔻﹝煨﹐一錢半﹞上煎﹐入好酒些飲之。

上治气血俱虛。

﹝彭﹞疹痘發未透﹐宜四君子湯加黃﹑紫艸﹑糯米煎。凡醫百病不可損胃气﹐故用四君子及糯米等助其胃气。﹝出閻孝忠續錢氏方中。﹞﹝世﹞

六一湯

專發痘瘡之膿。

黃﹝六錢﹞甘艸﹝炙﹐一錢﹞上咀﹐每服二錢﹐水六分﹐煎入酒二分﹐同煎至半盞﹐溫服。更加橄欖同煎﹐尢好。加山藥亦得。

上治气虛。

﹝活﹞

活血散

治瘡子或出不快。用白芍藥末酒調﹐如欲止痛﹐只用溫熱水調﹐咽下。﹝海藏雲﹕張子和之治四肢出不快﹐加防風大效﹐此癥乃太陰藥也。﹞﹝世﹞

四物湯

治痘瘡出不快﹐不甚紅活﹐不起根窠﹐緣血虛故也。此藥能活血﹐調順痘疾無如此方﹐自古及今﹐用之如寶﹐只加甘艸服之。

上治血虛。

﹝丹﹞女子瘧後出痘﹐血气俱虛﹐又值冬寒﹐熱易退不出。

丁香﹝五粒﹞附子﹝五分﹞桂﹝半錢﹞甘艸﹝炙﹐二分﹞人參﹝半兩﹞黃﹝一錢﹞陳皮當歸﹝酒洗。各五分﹞﹝陳﹞

異功散

治痘瘡已出之間﹐不光澤﹐不起發﹐根窠不紅﹐謂之表虛。

木香當歸﹝各三錢﹞桂枝白術茯苓﹝各二錢﹞陳皮﹝去白﹞濃朴﹝姜制﹞人參﹝去蘆﹞肉蔻﹝各二錢半﹞丁香﹝一錢半﹞半夏﹝姜制﹐一錢半﹞附子﹝炮﹐去皮﹐一錢半﹞上咀﹐每服二錢﹐水一盞﹐姜五片﹐棗三枚﹐煎服。

上治虛寒。﹝虛而不寒者﹐宜用前方血气俱虛之劑﹐不宜用此。必脈虛細﹐四肢身體冷者﹐方可用之。﹞﹝錢﹞

藍根散

治瘡疹出不快﹐及倒靨。一名

二聖散

﹐救小兒垂死。

板藍根﹝一兩﹞甘艸﹝炙﹐七錢半﹞上末﹐每服半錢﹐取雄鷄冠血三兩點﹐同溫酒少許﹐食後調下﹐無時。甚則三五服﹐立效。﹝丹溪云﹕藍能分散敗血﹞﹝潔﹞若出不快﹐淸便自調﹐知其在表不在裏﹐當微發之﹐宜升麻葛根湯。

﹝錢﹞

消毒散

治瘡未出﹐或已出未能勻徧。又治一切瘡﹐涼膈去痰﹐治咽喉痛。

牛蒡子﹝炒﹐三兩﹞甘艸﹝炙﹐半兩﹞荊芥穗﹝二錢半﹞上同爲粗末﹐每服三錢﹐水一盞半﹐去渣溫服。﹝海藏雲﹕此藥皆溫平之劑﹐一法加防風﹑薄荷。﹞﹝《活》﹞

鼠粘子湯

治小兒痘瘡﹐欲出未能得透﹐皮膚熱﹐气攻咽喉﹐眼赤心煩。

鼠粘子﹝炒﹐四兩﹞荊芥穗甘艸﹝各一兩﹞防風﹝半兩﹞上爲細末﹐沸湯點服﹐臨臥。大利咽喉﹐化痰涎﹐止嗽﹐老幼皆宜。﹝海藏雲﹕太陽少陽之劑﹐首論溫平者此也。﹞﹝海﹞又法用牛蒡子炒熟爲末﹐同荊芥煎服。

上三方﹐消毒飲加減法也。

﹝《活》﹞

化毒湯

治小兒瘡痘已出未出﹐並宜服之。

紫艸茸升麻甘艸﹝炙。各等分﹞上咀﹐水二鐘﹐粳米五十粒﹐同煎﹐此陽明之藥也。﹝海藏雲﹕出不快者﹐化毒湯。《本事方》用糯米去粳米。﹞﹝丹﹞亞玉﹐痘出兩日﹐不甚透﹐食稍進﹐汗微出﹐熱略減﹐但食物口中覺有惡味。此出得遲﹐發未透﹐須微微表之。

升麻甘艸﹝炙﹞紫艸白術陳皮芍藥﹝炒﹐半錢﹞作一帖﹐加少酒同煎。白芍須炒﹐見其大便𨿽出不多﹐卻白帶溏滑。

﹝世﹞

透肌湯

治痘不透。

紫艸白芍藥升麻秫米粉﹝炒。各半兩﹞上三方﹐皆化毒湯加減法也。

﹝海﹞太陽出不快﹝身之後也﹐﹞荊芥甘艸防己湯。陽明出不快﹝身之前也﹞﹐升麻加紫艸湯。﹝《聖惠方》升麻﹑葛根加紫艸。﹞少陽出不快﹝身之側也﹐﹞連翹防風湯。﹝卽連翹散。﹞四肢出不快﹐防風芍藥甘艸湯。

痘疹煩不得眠者﹐

甘桔加梔子湯

桔梗甘艸梔子各等分﹐煎服。

﹝《活》﹞治痘出不快﹐煩躁不得眠者﹐水解散﹑麻黃黃芩湯﹑升麻黃芩湯主之。﹝海藏雲﹕莫若定其气血﹐用石膏﹑梔子之類尢佳﹐麻黃黃芩湯﹑升麻黃芩湯﹐亦當求責的是太陽陽明﹐方可用之。﹞

水解散

治天行頭疼壯熱一二日﹐兼治瘡未出﹐煩躁﹐或出尙身體發熱者。

麻黃﹝去節﹐四兩﹞大黃黃芩桂心甘艸﹝炙﹞芍藥﹝各二兩﹞上爲粗末﹐患者以生熟湯浴訖﹐以暖水調下二錢﹐相次二服﹐得汗利便瘥。彊人服二方寸匕。風實之人﹐三伏中亦宜用之。若去大黃﹐春夏通用。

升麻黃芩湯治痘瘡出不快﹐煩躁不得眠。麻黃黃芩湯治痘瘡出不快﹐益煩躁昏憒﹐或出尙身疼熱者。

﹝以上二方見小兒傷寒門。﹞﹝錢﹞

四聖散

治瘡疹出不快﹐及倒靨。一方﹐有黃。

紫艸茸木通甘艸﹝炙﹞枳殼﹝麩炒﹞上等分﹐爲粗末﹐每服一錢﹐水一鐘﹐煎至八分﹐溫服無時。﹝劉提點云﹕疹痘最要大小分曉﹐錢氏四聖散用木通﹑枳殼極好。若大小流利﹐不必苦泥。﹞﹝田﹞

紫艸回散

小兒痘疹出不快﹐治倒靨﹐毒瓦斯入腹。

紫艸茸黃桑白皮木通枳殼白術﹝各等分﹞上爲粗末﹐每服三錢﹐水酒各半盞﹐麝香少許﹐同煎服。

﹝海﹞

紫艸木通散

治小兒瘡疹。

紫艸木通人參茯苓粳米﹝各等分﹞甘艸﹝減半﹞上爲末﹐每服四錢﹐水煎。此小便不利之劑也。

﹝世﹞

人參蟬蛻散

治小便不利﹐瘡痘不散﹐燥躁多渴﹐戛牙咬齒﹐气粗喘滿。

人參蟬蛻白芍藥木通赤茯苓甘艸紫艸茸﹝各等分﹞水煎服。

﹝錢﹞

紫艸散

發疹。

鉤藤鉤子紫艸茸﹝各等分﹞上爲細末﹐每服一字﹐或五分﹑一錢﹐溫酒調下﹐無時。

﹝海﹞小兒瘡疹出未快﹐可濃煎紫艸汁服。

上紫艸例﹐爲通利腠理要藥也。

瘡不綻。黃狗蠅四五枚﹐用常酒研細﹐服之。未綻﹐再服。冬月在耳內取之。

﹝直﹞

絲瓜湯

發瘡疹最妙。

絲瓜連皮燒灰存性﹐百沸湯調下。

卷之三十七小兒部心主熱

痘癢塌

﹝丹﹞癢塌者﹐於形色脈上分虛實﹐實則脈有力气壯﹐虛則脈無力气餒﹐實癢則勢﹐虛癢則气怯。

虛癢﹐以實表之劑加涼血藥﹔實癢﹐以大黃寒涼之藥少許與之﹐下其結糞。痘瘡癢塌不掩。

白術﹝一錢半﹞黃﹝炙﹐半錢﹞當歸陳皮﹝各五分﹞甘艸﹝炙些﹞水煎溫服。

予治一子七歲﹐痘將出未出之際﹐腹泄數行﹐其泄色黑﹐不髮根窠﹐三日後癢塌﹐抓卽黑色﹐口渴﹐其根窠如水疥狀﹐不紅澤﹐不起發﹐食少﹐脈浮數有力﹐按之虛。遂用參﹑﹑歸﹑術﹑陳皮﹑肉豆蔻爲君﹐炙甘艸﹑訶子﹑桂爲佐使﹐水煎熟﹐好酒些少﹐咽下﹐癢立止﹐食立進。根窠紅澤而起發﹐二服全愈。

﹝丹﹞輕者﹐用淡蜜水調滑石末﹐以雞羽潤瘡上。

﹝陳﹞痘癢難任﹐搔之成瘡﹐或膿或血出者﹐

敗艸散

治之。切不可用牛糞灰貼﹐則臭穢瘢多矣。

屋爛艸﹝屋上爛艸也﹐如無﹐墻頭上爛艸亦可用。此艸經霜雪雨露而感天地之气﹐善解瘡毒﹞上一味爲末﹐每研碎篩末﹐若渾身瘡破爛﹐膿水不絕﹐粘貼衣裳﹐難以坐睡﹐可用二三升攤於牀褥上﹐令兒坐臥﹐其效如神。

小兒痘瘡癢難任﹐誤搔成瘡﹐及瘡痂欲落不落。用上好白蜜一味﹐塗於瘡上﹐其痂易落﹐可無紫黑瘢痕。

﹝世傳痘靨落後﹐痘毒不盡﹐變成癩癬﹐其癢難任﹐用陳年臘脂油敷﹐神妙。﹞又方用羊骨髓﹐煉一二沸﹐入輕粉少許﹐研成白膏﹐瓷合盛之﹐塗瘡效。

卷之三十七小兒部心主熱

痘灰白色

﹝丹﹞鑪灰白色﹐靜者怯者作寒看﹐躁者勇者發者作熱看。凡痘疹白色將靨如豆殼者﹐蓋因初起時飲水多﹐其靨不齊﹐俗呼倒靨﹐不妨但服實表之劑。如毒瓦斯郁裏﹐消息他大小便﹐如大便閉﹐通大便﹐小便閉﹐通小便﹐無妨。

吳店小兒周歲﹐痘瘡色白甚癢﹐藥中每加參﹑半兩。

白術﹝五分﹞丁香﹝兩个﹞當歸﹝一錢﹞官桂﹝三分﹞黃﹝一兩﹞水煎服。

予族侄女﹐笄年出痘﹐灰白色﹐身熱喘嗽﹐渴﹐脈洪有力﹐與八物湯加連翹﹑桔梗﹑犀角屑﹑半夏﹑木通﹑紫艸﹑漧葛﹑石膏﹑杏﹑枳﹑連﹑芩﹑前胡﹑栝蔞仁服之﹐十帖後﹐色紅活﹐喘嗽緩減漸微﹐但熱未除。

遂於前方減﹑杏﹑胡﹑枳﹑連﹑芩﹑蔞七味﹐服三十餘帖而安。安後發皆落﹐月餘方起牀﹐虛之盛也。

又一男子二十餘歲﹐出痘已破﹐未破者灰白色﹐又雜間以黑陷倒靨者﹐發熱寒戰﹐身痛﹐脈洪﹐或時弦﹐亦與八物加木通﹑紅花﹑紫艸﹑陳皮﹑連翹﹐服十餘帖而安。

卷之三十七小兒部心主熱

痘黑陷倒靨

﹝閻﹞

紫艸散

治瘡痘黑陷﹐曾服此方愈。亢﹑錢皆云﹕有枳殼難服。

紫艸甘艸糯米﹝亢云﹕此味極好﹐助胃气﹞黃﹝各等分﹞水煎服。

﹝丹﹞痘瘡黑陷二種﹐因气虛而毒瓦斯不能盡出者﹐用黃﹑人參﹑酒炒紫艸治之。顏色正者﹐如上治法。

﹝參﹑之補﹐佐以紫艸之通利也。﹞如將出成就之際﹐卻色淡不正者﹐屬血虛。宜用補血藥﹐當歸﹑川芎﹑白芍酒洗之類﹐或加紅花。

如將成就之際﹐卻色紫不正者﹐屬熱。宜用涼藥解毒﹐升麻﹑芩﹑連﹑桔梗﹑連翹之類﹐甚者用犀角屑。

﹝如用後項諸藥﹐色仍不正者﹐宜兼用二法治之。﹞﹝世﹞

回生散

治瘡疹倒靨黑陷。

用人牙燒灰存性﹐入麝香少許研細﹐每服半錢﹐用黃﹑白芍藥煎湯調下﹐立效。錢氏方中﹐用溫酒調下。云岐方中﹐用升麻﹑紫艸煎湯調下。﹝海藏雲﹕若平昔油膩腸垢者﹐通膈丸下之﹐朱砂爲衣﹐與宣風散相表裏。彭氏云﹕只用紫艸湯自好﹐錢氏方用麝香及酒﹐蓋瘡痘最怕麝香與酒气﹐觸禁不可用。﹞﹝湯﹞治痘瘡黑陷﹐藥不能發者﹐有驗。用穿山甲一味燒存性﹐爲細末﹐入麝香當門子少許﹐一歲五分﹐三歲一錢﹐溫酒調下﹐一服取效。𨿽半身黑陷欲絕者﹐亦能暫蘇而發紅色﹐但有目閉無魂者﹐不復生矣。

﹝此方𨿽驗﹐回生散又佳。今詳麝香﹐恐不宜服。﹞﹝《衍》﹞

麻黃湯

用麻黃剪去根節五錢﹐用蜜一匙﹐同炒良久﹐以水半升煎﹐候沸。去上沫﹐再煎去三分之一﹐不用渣。病瘡倒靨黑者﹐乘熱盡服之﹐避風﹐俟其瘡復出。一法﹐用無灰酒煎更速。但小兒不能飲酒者難服﹐以此藥入表也。﹝世傳此法累用有效。﹞﹝《活》﹞瘡黑倒陷﹐豬尾湯﹑無比散﹑龍腦膏子﹐無不驗。﹝海藏雲﹕若用艸藥下之﹐似勝腦麝﹐必不得已而後用之可也。﹞﹝《活》﹞

豬尾膏

治瘡倒靨。

用小豬尾尖刺血兩點﹐入生腦子少許﹐同研﹐新汲水調下﹐食後﹐立效。

龍腦膏子

治時疫發痘瘡﹐及出瘡子未透﹐心煩狂躁﹐气喘妄語﹐或見鬼神﹐或已發而陷伏﹐皆宜速治。不治﹐其毒入髒決死。

用生龍腦一錢﹐研細﹐滴豬心血和丸如豆子大﹐每服一丸。心煩狂躁者﹐用紫艸湯化下。若瘡子陷伏者﹐用溫酒化下。少時心神便定得睡﹐瘡疹發透﹐根據常將息取安。﹝海藏雲﹕此一法證極而用﹐故《活人》云不得已也。﹞﹝海﹞

四糞散

治瘡倒靨黑陷。﹝出《禦院藥方》﹞歌曰﹕人貓豬犬臘辰燒﹐每服三錢蜜水調﹐選甚倒靨並黑陷﹐萬兩黃金也合消。﹝臘月辰日合此藥﹐甚驗。﹞﹝子和﹞人中黃﹐臘月者最佳﹐通風處以火成煤﹐水調下三五錢﹐陷者自出。丹溪云﹕子和黑陷甚者用燒人屎﹐卽此方也。

﹝世﹞治疹痘不透﹐幹黑危困。用山楂肉一味﹐爲末﹐每服二錢﹐紫艸酒送下﹐量兒大小加減﹐徐徐進三四服卽紅活。

﹝海﹞劉守眞涼膈散治小兒疹黑陷亦妙。然止能治大便結硬﹐小便赤澀爲當。若大便小便已通﹐不宜用此。惟以易老去大黃﹑硝者﹐最爲穩當。

﹝錢﹞凡痘疹重者﹐猶十活四五。黑者無問何如﹐十難救一。其候或寒戰切牙﹐或身黃腫紫﹐宜急以百祥丸下之。復惡寒不已﹐身冷出汗﹐耳尻反熱者死。何以然﹖腎气大旺﹐脾虛不能治故也。下後身熱气溫﹐欲飲水者﹐可治。以脾气生﹐勝腎﹐寒去而溫熱也。治之宜解毒﹐不可妄下﹐妄下則內虛﹐多歸於腎。

若能食而痂頭焦起﹐或未焦而喘實者﹐可下之﹐宜四順飲。瘡赤陷而耳尻反熱者爲逆﹐用百祥丸﹑牛李膏各三服﹐不愈者﹐死。

百祥丸

一名

南陽丸

。治瘡疹黑陷﹐寒戰切牙戛齒﹐身黃腫紫。

紅牙大戟﹝不以多少﹐陰漧﹐漿水煮軟去骨﹐日中曝漧﹐復納汁煮汁盡﹐焙榦爲末﹞上水丸如黍米大。每服一二十丸﹐研芝麻湯下﹐吐利同﹐無時。此方治戛齒甚妙。

牛李膏

用牛李子不以多少﹐取汁﹐石器內熬成膏。牛李子生野道邊﹐至秋結實﹐黑子成穗。如無生者﹐以干者爲末﹐水熬代用﹐每服皂子大﹐煎杏膠湯化下﹐此藥須於九月中取之。

睦親宅一大王病瘡疹﹐始用一李醫﹐又召錢氏﹐錢畱與抱龍丸三服。李以藥下之﹐其疹稠密。錢氏見﹐大驚曰﹕若非轉下﹐則爲逆病。王曰﹕李已用藥下之。錢曰﹕瘡疹始出﹐未有他癥﹐不可下也。但當用平和藥﹐頻與乳食﹐不受風冷可也。瘡痂若起能食者﹐大黃丸瀉一二行卽止。令先下之﹐瘡疹未能出盡而稠密﹐甚則難治﹐此誤也。縱得安﹐其病有三﹐一者疥﹐二者癰﹐三者目赤。李氏不能治﹐經三日黑陷後﹐復召錢。曰﹕幸不發寒﹐病未困也。遂用百祥丸爲主﹐牛李膏爲助﹐各二大服。至五日間﹐瘡復紅活﹐七日而愈。蓋黑者﹐歸腎水也。腎旺勝脾﹐土不克水﹐故脾虛寒戰則難治。所用百祥丸者﹐以瀉膀胱之腑。

腑若不實﹐髒自不盛也。何以不瀉腎﹖由腎主虛﹐不受瀉﹐如二服不效﹐卽加寒而死矣。

﹝子和﹞治瘡疹黑陷。鐵腳威靈仙爲末﹐炒一錢﹐腦子一分﹐用溫水調服﹐取下瘡痂﹐爲效。

﹝《活》﹞

無比散

治小兒瘡疹惡候。

朱砂﹝先研﹐一兩﹞牛黃麝香樟腦膩粉﹝細研。各一錢﹞上同研細﹐如有患者﹐小兒一字﹐大人五分﹐入水銀少許﹐用小豬尾上血三兩點﹐新水同調服。

寧穩得睡者﹐然後取轉下如爛魚腸葡萄穗之類涎臭惡物便安。小兒用乳汁調﹐妙。﹝海藏雲﹕此瀉內熱之極﹐不能開發於外﹐則宜此﹐內𨿽過泄﹐外亦開發﹐卽透肌膚之藥﹐與至寶丹同。﹞﹝云﹞小兒疹黑陷方。

幹胭脂﹝三錢﹞胡桃﹝一个﹐燒存性﹞上爲細末﹐煎胡荽酒調下藥一錢﹐立效。

上治死血黑陷﹐凡前方用穿山甲及麝香等藥治黑陷﹐皆爲气滯者設也。

﹝云﹞治疹黑陷。用臘月禿梟腦子一个或二个﹐以好酒調服。若干者﹐以好酒浸少時化開﹐根據上條服立效。﹝禿梟﹐百勞鳥也。﹞﹝無﹞

篛葉散

治倒靨。

用篛葉一味﹐燒灰爲末﹐麝香酒下。

﹝錢﹞瘡黑而忽瀉﹐便膿血並痂皮者順﹐水穀不消者逆。何以然﹖且瘡黑屬腎﹐脾气本彊﹐或舊服補脾藥﹐脾气得實﹐腎𨿽用事﹐脾可制之﹐令瘡入腹爲膿血﹐及連痂皮得出﹐是脾彊腎退﹐卽病出而安也。瀉米谷及瀉乳不化者﹐是脾虛不能制腎﹐故自泄也﹐此必難治。﹝海藏雲﹕瀉出痂皮﹐根在內也﹐表裏俱病﹐是爲火郁﹐水谷化者順﹐水谷不化者逆。﹞未綻一齊黑者爲陷﹐已綻而不齊黑者爲將靨。

卷之三十七小兒部心主熱

痘寒戰

﹝世﹞憎寒困倦﹐或發寒戰﹐能令痘子縮伏﹐宜用陳文中異功散。﹝方見痘出不快條。﹞﹝錢﹞寒戰切牙黑陷者﹐百祥丸下之。﹝方見黑靨條。﹞嘗治痘瘡寒戰﹐用白術﹑﹑歸加芩治之﹐愈。

卷之三十七小兒部心主熱

痘發熱

﹝丹﹞胡宅痘瘡發熱﹐此血少有餘毒也。

陳皮白術歸身白芍藥﹝各三錢﹞牛蒡子﹝研破﹐炒﹐二錢﹞木通犀角生甘節川芎﹝各一錢半﹞分六帖﹐水盞半﹐煎。食前稍熱﹐服。

﹝《活》﹞

連翹散

治一切熱﹐兼治瘡疹如神。

連翹防風梔子甘艸﹝各等分﹞上爲末﹐水煎服。﹝海藏雲﹕治熱在外而不厥﹐此少陽藥也。﹞易老云﹕涼膈去大黃﹑芒硝者﹐能解六經中熱。此不惟解熱﹐治小兒疹熱候﹐亦使發之。則本藥與防風﹑荊芥二物各半﹐白水煎服。

﹝河﹞

梔子金花丸

黃芩黃連黃柏山梔﹝炒。各等分﹞上末﹐滴水丸如豆子大﹐每服五丸﹐白湯下。

﹝錢﹞

三黃丸

治諸熱。

黃芩﹝半兩﹞大黃﹝煨﹞黃連﹝各二錢半﹞上爲細末﹐糊丸綠豆大。每服五七丸至十五﹑二十丸﹐食後米飲送下。

上錢氏云﹕有小熱者解毒。海藏謂解毒者﹐三黃丸﹑金花丸之類是也。

四聖散﹝方見出不快。﹞海藏紫艸木通湯﹝方見同上。﹞導赤散﹝方見治虛實。﹞八正散﹝方見淋部。﹞﹝丹﹞有初起煩躁譫語﹐狂渴引飲﹐若飲水則後來靨不齊﹐急以涼藥解其標﹐如益元散之類可用。

上五方﹐利小便退熱之劑。錢氏云﹕有大熱者利小便。又云﹕身熱煩渴﹐腹滿而喘﹐大小便澀﹐面赤悶亂﹐大吐﹐此當利小便﹐蓋此用導赤散之類是也。

﹝錢﹞

宣風散

檳榔﹝兩个﹞陳皮甘艸﹝各半兩﹞牽牛﹝四兩﹐生半熟半﹞上爲細末﹐三二歲蜜湯調下五分﹐以上一錢﹐食前。易老加防風。

﹝云﹞

通膈丸

利上下气血藥也。

大黃牽牛木通﹝各等分﹞上爲細末﹐滴水丸如粟粒大。每服三五十丸﹐量兒大小虛實加減。

上錢氏云﹕有大熱﹐利小便﹐不瘥者﹐宜宣風下之。

﹝子和﹞蔡河有舟師﹐偶見敗蒲一束﹐沿流而下。漸泊舟次﹐似聞啼聲而微﹐開視之﹐驚見一兒﹐四五歲許﹐瘡周匝﹐密不容隙﹐兩目皎然﹐饑而索食﹐因以粥食之。其妻怒曰﹕自家兒女多﹐惹瘡傳染柰何﹖私料蔡河流緩﹐必不遠﹐持兒一鞋逆流而上﹐徧問皆曰無此兒。行二十里﹐又至一村落。

舟師呼於市曰﹕有兒年狀如許瘡﹐死棄河中﹐今復活。忽酒邸中有人出﹐曰﹕我某村某人也﹐兒四五歲﹐死於瘡。舟師出其鞋﹐其人泣曰﹕是吾兒也。奔往視﹐驚見兒活﹐流涕拜謝舟師﹐抱兒歸﹐今二十餘矣。此兒本死﹐得水而生﹐第未諗其瘡之疾﹐寒耶熱耶。

卷之三十七小兒部心主熱

痘寒熱

太和散

治瘡痘後寒熱往來﹐嗜臥﹐頓悶躁亂。

生地當歸地骨皮人參甘艸﹝炙﹞白芍藥﹝各等分﹞上咀﹐每服一錢﹐水半盞﹐煎至三分﹐去渣溫服。

卷之三十七小兒部心主熱

痘渴

﹝丹﹞陳十妹﹐年二十歲出痘而有孕七个半月﹐大渴﹐不甚出透﹐寒熱交作﹐血虛气虛。

人參白術黃陳皮甘艸﹝炙﹞歸身﹝各一錢﹞姜三片﹐酒水各半盞﹐煎服。

﹝海﹞瘡疹大腸閉澀﹐或發渴。四君子加栝蔞根﹑桔梗主之。若身熱小渴者﹐六味人參麥門冬散治之。如不愈﹐或身熱大渴者﹐七味人參白術散治之。又不愈﹐十一味木香散。

六味人參麥門冬散

麥門冬﹝去心﹐一兩﹞人參﹝去蘆﹞甘艸﹝炙﹞陳皮白術濃朴﹝姜制。各半兩﹞上咀﹐每服三錢﹐水一盞﹐煎至六分﹐去渣溫服﹐虛人減濃朴。

七味人參白術散﹝方見消渴門。以上四方﹐四君子加減法也。﹞﹝丹﹞初起煩躁渴引飲者﹐急以涼藥解其標。

﹝錢﹞身熱煩渴﹐腹滿而喘﹐大小便澀而赤﹐悶亂大吐﹐此當利小便﹐不瘥者﹐宣風散下之。

﹝陳﹞十一味木香散﹐《集驗方》本治瘡痘身熱作渴。﹝方見後渴瀉條。﹞文中云﹕腹脹渴者﹐瀉渴者﹐足指冷渴者﹐驚悸渴者﹐身溫渴者﹐身熱面白色渴者﹐寒戰渴不止者﹐气急切牙渴者﹐飲水轉水瀉不已者﹐以上九證﹐卽非熱也﹐乃津液少﹐脾胃肌肉虛故也﹐宜木香散治之。如不愈﹐更加丁香﹑官桂。﹝此說必加審用之。脹渴﹑瀉渴﹑驚悸渴﹑寒戰渴﹑切牙渴﹐亦多屬熱者﹐不可不察。﹞

卷之三十七小兒部心主熱

痘渴瀉

﹝丹﹞陳牙兒十九歲﹐出痘有紅﹐吐瀉而渴。

蒼術﹝一錢﹞白術﹝三錢﹞黃﹝一錢半﹞陳皮﹝二錢﹞茯苓甘艸﹝炙﹞縮砂當歸﹝各一錢半﹞姜三片﹐同煎服。

從子六七歲時患瘡痘﹐發熱微渴﹐自利。一小方脈視之﹐用木香散﹐每帖又增丁香十粒﹐予竊疑焉。觀其出遲﹐因問﹐自利而气弱﹐察其所下皆臭滯陳積﹐因腸胃熱蒸而下也﹐恐非有寒而虛﹐遂急止之﹐已投一帖矣。繼以黃連解毒湯加白術與十帖﹐以解丁香之熱﹐利止瘡亦出﹐其後肌常有微熱﹐而手足生癰癤﹐與涼劑調補﹐逾月而安。

一男子十餘歲出痘﹐熱時出﹐根腳密﹐嘔吐不食﹐腰背骨節痛﹐大渴喉痛﹐腹亦痛﹐全不食者半月餘﹐脈浮弦洪而數。與參﹑﹑歸﹑術﹑炙甘艸﹑陳皮﹑半﹑茯﹑生薑煎服之。至五日色淡﹐又加桂些少﹐歸﹑再用酒制。至七日癢甚﹐加丁香三粒﹐附子些少﹐癢止。至八日九日渴大作而腹泄瀉﹐癢甚﹐至十日寒戰﹐遂用白術爲君﹐﹑陳﹑苓﹑炙甘﹑芩﹑歸爲臣。至十一日不靨﹐或癢或譫語﹐但守前藥。半月後﹐自吐出痰多而安。

﹝陳﹞

十一味木香散

治疹痘腹脹渴﹐其效如神。﹝必須密察的是寒癥﹐六脈虛細﹐身不甚熱﹐或發寒﹐或嘔吐﹐肚腹痛﹐或身體四肢俱冷者﹐可用此方。出《集驗》。﹞木香大腹皮人參官桂赤茯苓靑皮﹝去白﹞前胡訶子皮半夏丁香甘艸﹝炙。各三兩﹞上咀﹐每服二錢﹐水一盞﹐姜三片﹐煎﹐空心溫服。

異功散《集驗方》﹐瘡痘頭溫足冷﹐腹脹瀉渴。﹝方見痘出不快。﹞張巽之云﹕吐瀉渴少食爲裏虛﹐異功散減官桂主之。此癥瀉渴﹐不可喫蜜水。痘出之間不光澤﹐不起發﹐根窠不紅﹐或瀉渴﹐或腹脹﹐或气促﹐是爲表裏俱虛﹐與異功散﹐送下七味肉豆蔻丸治之。﹝異功散方見痘出不快。﹞

卷之三十七小兒部心主熱

痘瀉不渴

﹝海﹞瘡疹不渴﹐髒寒下利﹐四君子加漧薑減半主之。

痘疹大便不固﹐痘漸黑陷﹐小兒乳母同服。

人參白茯苓肉豆蔻黃﹝各半兩﹞甘艸﹝炙﹐二錢﹞上咀﹐每服一錢﹐水半盞﹐姜五片﹐棗二枚﹐煎三分﹐乳母倍服。若大瀉﹐手足厥冷﹐加附子用驗。

﹝陳﹞

豆蔻丸

治痘疹泄瀉。

木香砂仁白龍骨訶子肉肉蔻﹝面裹煨。各半兩﹞赤石脂白礬﹝枯。各七錢半﹞上爲末﹐糊丸如黍米大。一歲三十丸﹐三歲百丸﹐溫米飲下。瀉止﹐勿服。

卷之三十七小兒部心主熱

痘吐逆

﹝世﹞痘瘡吐逆無痰﹐益黃散﹔有痰﹐二陳湯或橘皮半夏湯。不止者加丁香。若吐而瀉者﹐亦宜益黃散及陳氏木香散﹑異功散。吐而身熱煩渴﹐腹滿喘﹐大小便澀﹐面赤者﹐當利小便。不瘥者﹐宣風散下之。

﹝全文見大法。﹞

卷之三十七小兒部心主熱

痘腹脹

﹝丹﹞勉奴﹐痘後渴﹐肚急﹐小便少﹐發熱。

芍藥﹝五分﹞川芎﹝三分﹞白術﹝五分﹞陳皮﹝五分﹞漧葛﹝三分﹞甘艸﹝炙﹐一錢半﹞木通﹝二分﹞水煎服。

寄子五歲﹐痘後肚急。

白術﹝一錢﹞陳皮木通﹝各五分﹞犀角川芎白芷﹝各七分﹞甘艸﹝炙﹐三分﹞水煎服。

﹝陳文中﹞木香散治痘瘡腹脹渴瀉。﹝方見痘渴瀉。﹞腹滿而喘﹐大小便澀﹐身熱面赤﹐悶亂大吐者﹐當利小便。不瘥者﹐宣風散下之。﹝全文見大法。﹞

卷之三十七小兒部心主熱

痘腹痛

痘腹痛多是痘毒﹐當臨證消息。

﹝丹﹞吳店子出痘瘡﹐腹痛。

丁香﹝二枚﹞官桂芍藥﹝各一錢﹞白術當歸﹝各五分﹞上作一帖服。常治痘始出﹐腹痛﹐或身痛﹐脈洪數者﹐解表﹐涼藥加芍藥﹑甘艸漸安。

卷之三十七小兒部心主熱

痘喘

﹝世﹞瘡痘出後﹐喘急痰盛﹐宜杏甘湯﹑人參淸膈散。

杏甘湯

治瘡痘﹐煩喘渴躁。

麻黃桑白皮杏仁甘艸上等分﹐爲粗末﹐每服三錢﹐水一盞煎﹐食後服。

﹝海﹞瘡疹﹐肺不利﹐紫艸甘艸枳殼湯。

﹝陳﹞

人參淸膈散

人參桑白皮柴胡當歸芍藥知毋茯苓﹝各半兩﹞白術黃紫地骨皮滑石﹝各一兩半﹞甘艸桔梗﹝各一兩﹞黃芩﹝半兩﹞石膏﹝一兩﹞上咀﹐每服三錢﹐水煎溫服。

痰實壯熱﹐胸中壅悶﹐臥則喘急﹐

前胡枳殼湯

主之。

前胡枳殼赤茯苓甘艸﹝炙。各五錢﹞大黃﹝量兒加減﹞上咀﹐每服三錢﹐水一盞﹐煎六分﹐旋服。

喘而腹滿﹐大小便澀者﹐利小便﹐不瘥者﹐宣風散下之。﹝錢氏法。﹞痘出之間﹐或气促者﹐木香散主之。

卷之三十七小兒部心主熱

痘大便祕

﹝海﹞治瘡疹已出未出﹐大便祕澀﹐或時發渴﹐四君子加栝蔞根﹑桔梗治之。

當歸丸

當歸﹝半兩﹞甘艸﹝一分﹞黃連大黃﹝各二錢半﹞先將當歸熬膏子﹐入藥末三味爲丸﹐加服之﹐以利爲度。

﹝海﹞

棗變百祥丸

治疹大便祕結。

紅牙大戟﹝去骨﹐一兩﹞靑州棗﹝去核﹐十枚﹞上用水二盞﹐同煎至水盡爲度﹐去大戟﹐將棗焙漧﹐可和作劑﹐旋丸。從少至多﹐以利爲度。

﹝《活》﹞

洗心散

治痘瘡壯熱﹐大小便不利﹐狂言多渴。

大黃甘艸當歸麻黃﹝去節﹞白術芍藥荊芥﹝各等分﹞上咀﹐量病輕重多少﹐姜﹑薄荷煎﹐溫服則平﹐熱服則溏。

﹝陳﹞四五日不大便者。可用肥嫩豬脂一塊﹐白水煮熟﹐切如豆大﹐與兒食之﹐令臟腑滋潤﹐瘡痂易落﹐百無礙滯。

卷之三十七小兒部心主熱

痘餘毒

﹝海﹞瘡餘毒﹐或肝虛入眼目﹐或肺虛爲癬疥﹐或爲癰癤。發在骨節﹐腎之虛也﹐發在肌肉﹐脾之虛也。

或在筋﹐或在頭﹐或在面﹐或牙齒疳蝕﹐或咽喉腫痛﹐各隨經而見﹐皆毒不散﹐蘊積而成。或病患始不早治﹐或醫者失治﹐遺於經絡﹐其所由來﹐蓋有自矣。宜服解毒等劑。

﹝世﹞痘毒﹐攻脾則泄瀉身浮﹐攻肝則眼生翳膜﹐攻心則煩躁啼哭﹐攻腎則耳疼膿聚﹐攻肺則咳嗽痰涎。

﹝丹﹞治小兒痘瘡餘毒未散﹐食穀太早﹐補住毒瓦斯。

鼠粘子﹝六錢﹞甘艸﹝五分﹞犀角﹝三錢﹞荊芥防風﹝各一錢﹞白術﹝三錢﹞枳殼﹝一錢﹞水煎溫服。

卷之三十七小兒部心主熱

痘入目

﹝丹﹞如痘傷眼﹐必用山梔﹑赤芍﹑決明﹑歸須﹑連翹﹑防風﹑桔梗﹑升麻﹐小劑末之調服。如眼無光﹐過百日後﹐血气完復﹐則自明矣。

﹝張炳﹞治瘡疹後毒瓦斯攻眼﹐或生翳膜赤黑之類。宜用四物湯加荊芥﹑防風煎服﹐兼用黑豆皮﹑谷精艸﹑海蛤﹑甘艸等分爲末﹐用熟豬肝切片蘸服﹐神妙。﹝一方﹐治痘毒目翳﹐用江西蛤粉﹑黑豆皮﹑甘艸﹑密蒙花等分爲末﹐調服。﹞﹝丹﹞痘後生翳數服效﹐用威靈仙﹑仙靈脾等分﹐洗淨﹐不見火與日﹐爲細末。每服隨時﹐宜第三次米泔下。

錢氏黃柏膏痘初出塗面護眼。﹝方見痘大法。﹞調肝散治瘡疹大盛﹐服之不入眼。﹝方見痘密。﹞

羊肝散

﹝卽下密蒙散﹐方見《活人》條。﹞

蟬蛻散

治瘡入眼﹐半年已裏者﹐一月取效。

豬羊蹄甲﹝二兩﹐入罐子內﹐鹽泥固封﹐燒存性﹞蟬殼﹝去土﹐取末﹐一兩﹞上二味﹐研入羚羊角細末二分﹐拌勻。每服一字﹐百日外兒一二分﹐三歲三四分﹐漿水或新水調下﹐日三四﹐夜一二﹐食後。一年以上者﹐不治。

治瘡疹入眼。

馬屁勃﹝半兩﹞皂莢子﹝十四粒﹞蛇皮﹝半兩﹞上入小罐子內﹐鹽泥封固﹐燒存性﹐研細﹐溫酒調下三錢﹐食後。

治瘡疹入眼或翳。

栝蔞根﹝半兩﹞蛇皮﹝二錢﹞上爲細末﹐用羊肝一个﹐批開﹐入藥末二錢﹐麻綫纏定﹐米泔煮熟﹐頻與食之。兒未能食肝﹐乳母多食之。

又方用蟬蛻末﹐以水煮羊肝湯調服二三錢。

﹝海﹞

地黃散

治小兒心肝壅熱﹐目赤腫痛﹐生赤翳﹐或白膜遮睛。四邊散漫者﹐尢易治。若暴遮黑睛者多致失明﹐宜速用此方。亦治瘡疹入眼。

熟地當歸﹝各一分﹞黃連大黃﹝煨。各一錢﹞生地﹝去心﹞木通﹝各一錢半﹞防風羌活生犀﹝末﹞蟬蛻﹝去土﹞木賊谷精艸白蒺藜﹝各一錢﹞甘艸﹝一錢半﹞玄參﹝五分﹞沙苑蒺藜﹝一錢﹞上爲細末﹐每服一字或五分﹐量兒大小加減﹐煎羊肝湯﹐食後調下﹐日三夜一。忌口將息。大人亦治。

﹝垣﹞治痘瘡風熱毒翳﹐膜暈遮睛﹐以瀉靑丸治之﹐大效。初覺易治。

﹝云﹞用竹葉湯和砂糖水﹐化下瀉靑丸二丸﹐漸至微利﹐神效。

﹝《活》﹞入眼。用決明﹑撥云﹑密蒙花﹑通聖﹑蛤粉散之類﹐然無出此書。﹝海藏雲﹕莫若病時隨經而取﹐不使毒瓦斯轉入眼中爲尢妙﹐然眼有五輪亦當求責﹐此言爲失治者說也。﹞

決明散

治瘡痘疹入眼。海藏雲﹕此少陽太陰之劑。

決明子栝蔞仁﹝各半兩﹞赤芍藥甘艸﹝炙。各一分﹞上爲細末﹐入麝香少許﹐令勻﹐每服二錢﹐生米泔調下﹐臨臥服。

撥雲散

治瘡痘入眼及生翳。

用桑螵蛸眞者一兩﹐炙令焦﹐細研﹐搗爲末﹐入麝香少許﹐每服二錢﹐米泔調下。

密蒙花散

治小兒痘瘡入眼﹐及無辜疳气入眼。

密蒙花﹝三兩﹞靑葙子決明子車前子﹝各一兩﹞上末拌勻﹐用羊肝一大片﹐薄批糝上﹐濕紙裹煨熟﹐量多少﹐空心服之。﹝錢氏﹑海藏雲﹕卽羊肝散。﹞

通聖散

治疹痘瘡入眼及生翳。

白菊花﹝如無﹐甘菊代之﹐然不如白菊好﹞綠豆谷精艸﹝去根﹐一兩﹞上爲細末﹐每服一大錢﹐柿幹一个﹐米泔水一盞﹐同煎﹐候米泔盡﹐只將柿幹去核食之﹐不拘時﹐日三枚。

日近者五七日﹐遠者半月取效。

蛤粉散

治小兒瘡子入眼。

谷精艸蛤粉﹝各等分﹞上爲細末﹐每一錢匕﹐豬肝一兩許批開﹐摻藥捲了﹐用竹篛裹﹐麻綫縛定。水一碗﹐煮令熟﹐入收口瓷瓶燻眼。候溫﹐取食之。日作﹐不過十日退。

﹝《明》﹞瘡入眼﹕大杼﹝一壯。﹞

卷之三十七小兒部心主熱

痘咽痛

﹝《活》﹞

如聖餅子

治小兒瘡疹﹐毒攻咽喉腫痛。﹝海藏雲隨經﹐此一方卽是隨經。﹞牛蒡子﹝炒﹞甘艸﹝各一兩﹞麥門冬﹝去心﹐半兩﹞桔梗﹝一兩﹞上爲末﹐加竹葉同煎﹐細細服之。﹝海藏雲﹕減門冬﹑竹葉﹐甘桔鼠子湯﹐治咽喉不利。﹞鼠粘子湯﹑消毒飲﹝二方並見前痘出不快條。﹞﹝云﹞小兒出欲透﹐皮膚身熱﹐咽喉不利﹐

甘艸桔梗升麻湯

甘艸﹝半兩﹞桔梗﹝一兩﹞升麻﹝半兩﹞上銼細﹐每服一大錢﹐水煎服。

﹝錢﹞

甘露飲子

治心熱﹐咽喉痛﹐口舌生瘡﹐並瘡疹已發未發﹐並可服之。治熱上攻﹐牙根腫痛動搖。

生地熟地天門冬﹝去心﹞麥門冬﹝去心﹞枇杷葉﹝去毛﹞枳殼﹝炒﹞黃芩﹝去心﹞石斛﹝去苗﹞甘艸﹝炒﹞山茵陳上各等分﹐爲粗末﹐每服二錢﹐水一盞煎﹐食後溫服。牙齒腫痛﹐則含漱並服。﹝海藏雲﹕甘露飲爲血劑。﹞﹝田﹞

地黃丸

治小兒痘疹﹐口瘡﹐咽腫痛﹐牙疳臭爛。

天門冬麥門冬玄參﹝各三兩﹞甘艸薄荷﹝各一兩﹞上爲細末﹐生熟地黃汁和丸櫻桃大﹐每服一丸﹐溫蜜水化服。

卷之三十七小兒部心主熱

痘風

﹝丹﹞痘風分气血虛實﹐以日子守之﹐多帶气血不足。虛則黃生血之劑助之﹐略佐以風藥。實則白芍﹑黃芩爲君﹐連翹﹑白芷﹑續斷之類爲佐。若屬寒﹐陳氏方可用。

楊氏女年十餘歲﹐痘發不透﹐靨落後骨節痛﹐食少﹐夜間或熱。此餘毒在內﹐虛甚難於疏導﹐須在補中有通﹐此方主之。

當歸白術﹝各一錢﹞犀角﹝二分﹞陳皮﹝一錢﹞通艸甘艸根﹝炙。各三分﹞牛膝﹝五分﹞蘇梗﹝三分﹞上咀﹐生薑三片﹐水煎溫服。

男子七歲﹐痘瘡初出不透﹐毒瓦斯攻內﹐骨節作痛﹐兩足不可直﹐瘢痕欠紅活﹐脈浮而和﹐小便赤少。

歸身白術﹝各一錢﹞陳皮木通犀角屑人參茯苓﹝各五分﹞甘艸﹝炙些﹞上分二帖煎服。

卷之三十七小兒部心主熱

痘癇搐

﹝錢﹞瘡疹搐﹐由風火相勝也﹐惟疹能作搐。疹爲脾所生﹐脾虛而肝旺乘之﹐木來勝土﹐熱气相擊﹐動於心神﹐心喜爲熱﹐神气不安﹐因搐成癇。子爲心所生﹐心生熱﹐熱則生風﹐風屬於肝﹐二髒相搏﹐風火相爭﹐故發搐也。治之當瀉心肝補其母﹐栝蔞湯主之。﹝海藏雲﹕諸痛癢瘡皆屬於心﹐火無論虛實﹐皆從心火上說。脾虛則肝乘之﹐肝與心火相合﹐故用栝蔞湯。若脾土實﹐火旺逆乘而成癇者﹐此實邪也。

便結者瀉靑丸﹐便軟者瀉靑湯﹐亦當以脈別之。﹞栝蔞湯﹝方見驚風。﹞﹝潔﹞凡未出而發搐者﹐是外感風寒之邪﹐內發心熱之所作也﹐當用茶粉下解毒丸﹑犀角地黃湯主之。

﹝世﹞治瘡痘欲出﹐身熱煩躁﹐忽發驚搐﹐宜驅風膏﹑小如聖飲﹔小便不通﹐八正散﹔涎盛﹐利驚丸﹑抱龍丸﹐量癥施之。

﹝丹﹞欲發瘡疹﹐先身熱驚跳搐搦﹐此非驚風﹐宜發散藥。

﹝世﹞

麻痘風搐方

人參羌活防風僵蠶﹝醋炒﹞南星﹝姜制﹞白附﹝姜制﹞甘艸﹝炙﹞上等分﹐生薑三片﹐水煎服﹐其搐立止。

﹝錢﹞疹病後欲發癇﹐余瘡難發癇以木勝脾﹐木歸心故也。若涼驚﹐用涼驚丸﹐溫驚用粉紅丸。

﹝卽溫驚丸。﹞

卷之三十七小兒部心主熱

痘瘡痛

﹝《活》﹞治痘瘡痛﹐用溫驚丸﹐水化下。﹝方見前驚搐條。﹞﹝海﹞治瘡出煩痛﹐

五物木香散

靑木香﹝二兩﹞丁香零淩香﹝各一兩﹞麝香﹝一分﹞白礬﹝一兩﹞每服四錢﹐水一小盞半﹐煎服之。熱盛者﹐加犀角一兩。如無犀角﹐以升麻代之。輕者﹐一服大效。

又方以芒硝和豬膽塗瘡上﹐令動﹐痂落無瘢﹐仍用黃土抹之良。此病小便澀有血者﹐中壞。瘡背黑靨不出膿者﹐死不療。

﹝世﹞痘將結靨﹐漧硬而痛﹐宜塗酥潤之﹐靨可揭去則去之。如無酥﹐用豬油煎汁代之。此痛非服藥可免也。

卷之三十七小兒部心主熱

痘膿而不痂

﹝痂﹐居牙切﹐瘡靨曰痂﹞﹝海﹞疹膿而不焦﹐此本治失淸涼之气。有如五穀得陽气而成熟﹐非涼風至則不能實也﹐天地嚴肅之气一加﹐則萬物秀而實矣﹐與疹何異﹖須察何經而淸涼之﹐或下而成嚴肅之气﹐則瘡气必不至於膿而不痂矣。要當知之﹐餘毒不盡而疾作﹐蓋出於此。﹝當是淸涼飲子下之是也。﹞非陽和則苗不秀﹐非嚴肅則秀不實。劉洙瘡子訣云﹕痘發如膿窠不肯靨者﹐但調砂糖水與喫。劉提點云﹕亦曾試用﹐但後來結瘢痕白。

﹝錢﹞五七日痂不焦﹐是內發熱蒸於外﹐故不得焦痂也﹐宜宣風散導之﹐用生犀磨汁解之﹐必著痂矣。

﹝陳﹞痘已靨未愈之間﹐忽被風邪搏之﹐成疳瘡﹐宜雄黃散﹑綿繭散治之。又不愈﹐多漬骨傷筋殺人。

雄黃散

治小兒牙齦生疳蝕瘡。

雄黃﹝一錢﹞銅綠﹝二錢﹞上二味﹐同研極細。每用﹐量瘡大小幹貼。

綿繭散

治小兒因痘瘡身體及肢節上生疳蝕瘡﹐膿水不絕。

用出蛾綿繭﹐以生白礬捶碎入繭內令滿﹐炭火燒﹐令白礬汁盡﹐取出﹐研極細。每用﹐幹貼瘡口上。

﹝錢﹞凡痘瘡方才著痂﹐卽用菜油不住潤之﹐可揭則揭﹐若不潤及遲揭﹐瘡痂硬卽隱成瘢痕矣。

﹝陳﹞痘痂𨿽落﹐其瘢猶黯﹐或凹凸肉起﹐當用

滅瘢藥

塗之。

韶粉﹝一兩﹞輕粉﹝一字﹞上研細﹐入煉過豬脂油拌和如膏﹐塗瘢上。

卷之三十七小兒部心主熱

痘後瘡癤

﹝世﹞

連翹散

治小兒瘡疹癤痘疹餘毒作楚﹐或生於頭面﹐耳疼頰赤﹐生瘡。

連翹黃芩瞿麥木通滑石柴胡荊芥牛蒡子防風羌活亦芍藥甘艸﹝各等分﹞每服三錢﹐水一盞﹐煎半盞。又入生薄荷尢好。

卷之三十七小兒部心主熱

痘癰

﹝丹﹞痘癰多是實毒血熱成癰﹐分上下用藥﹐一日不可緩。成膿必用淸熱涼血爲主﹐赤芍藥﹑甘艸節﹑連翹﹑桔梗之類﹐上引用升麻﹑葛根﹐下引用檳榔﹑牛膝﹐更助以貝母﹑忍冬艸﹑白芷﹑栝蔞﹐大便燥用大黃﹐寒熱用芩﹑柏﹐此法累效。

﹝《保》﹞

木香散

治小兒後生癰如神。

地骨皮﹝一兩﹞木瓜﹝半兩﹞穿山甲﹝炙黃﹐三錢半﹞麝香﹝一字﹞上爲末﹐米飲下二錢。

﹝丹﹞痘癰敷藥。用貝母﹑南星﹑僵蠶﹑天花粉﹑寒水石﹑白芷﹑艸烏﹑大黃﹑豬牙皂角﹐醋調敷患處﹐效。

卷之三十七小兒部心主熱

中惡

﹝楊﹞小兒神守則彊﹐邪不幹正﹐若眞气衰弱﹐則鬼毒惡气中之﹐其狀卒然心腹刺痛﹐悶亂欲死是也。

凡中惡﹐腹大而滿﹐診其脈緊細而微者生﹐脈大而浮者死。卽服蘇合香丸。未醒﹐以皂角末搐鼻﹐次服

沈香降气湯

加人參﹑茯苓﹐又能辟邪﹐客忤亦宜服。

降眞香白膠香沈香虎脛骨﹝酥炙﹞人參鬼箭艸艸龍膽﹝各五錢﹞上爲末﹐次入雄黃五錢﹐麝香一錢﹐煉蜜丸﹐乳香湯化。又令兒帶及燒臥內﹐尢妙。

﹝《廣》﹞治中惡客忤﹐唾化麝香一錢﹐重研﹐和醋二合服之﹐卽瘥。

﹝海﹞龍腦膏治小兒發熱在心胃﹐卒不知人。﹝方見痘黑陷門﹐卽《活人》方。﹞﹝湯﹞凡中暑悶倒﹐急扶在陰涼處﹐切忌與冷﹐若得冷卽死﹐當用補藥及熱湯熨臍腹間﹐暖卽瘥。如無湯﹐卽掬熱土暈於臍上﹐仍撥小窩子尿於中﹐可代湯。熨之良久﹐嚼大姜一塊﹐以水咽下﹐續用解暑藥。

﹝《甲》﹞小兒口中鮏臭﹐脇膈气滿﹐勞宮主之。

卷之三十七小兒部心主熱

客忤

﹝湯﹞客忤者﹐小兒神气軟弱﹐忽有非常之物﹐或未經識見之人觸之﹐或經歷神廟佛寺與鬼神气相忤也﹐故謂之客忤﹐亦名中客。其狀吐下靑黃白色﹐水谷將下時﹐腹痛反倒﹐面變五色﹐其狀若癇﹐但目不上插耳﹐其脈數者是也。亦宜服蘇合香丸並眞珠散。

眞珠散

治客忤驚風﹐鬼疰驚邪﹐痰熱﹐心捨不寧﹐精神不定﹐心常怔忡﹐睡中驚跳﹐時或切牙﹐五心煩熱﹐有汗兼喘﹐面赤舌白﹐呵欠煩渴﹐小便赤瀉﹐或吐利黃沫。常服﹐辟邪安神。

眞珠海螵蛸滑石﹝各一錢﹞白茯苓人參白附子甘艸﹝炙﹞全蠍麝香腦子﹝另研。各五錢﹞生朱﹝另研﹐一錢﹞金銀箔﹝金三十片﹐銀二十片﹞上末﹐和勻半錢﹐煎燈心麥門冬湯﹐入蜜少許調服﹐日午﹑臨臥各一服。

﹝田﹞客忤因而驚忤者﹐治法用竈中黃土研二兩﹐雞子一枚去殼﹐二件相和﹐入少許水調﹐先以桃柳枝湯浴兒﹐後將此藥塗五心及頂門上。﹝陳無擇法用竈中黃土﹑蚯蚓屎等分﹐如此法塗之。﹞﹝《外》﹞治卒客忤﹐噤口不能言﹐細辛﹑桂心等分﹐納口中效。

卷之三十八小兒部

脾主濕

﹝世﹞

白附丸

通治小兒咳嗽有痰﹐感冒發熱﹐吐瀉﹐心神不安﹐神效。

南星﹝二兩﹞半夏白附子白礬﹝各一兩﹞上爲細末﹐薑汁糊丸如桐子大。一歲兒服八丸﹐用薄荷湯化下。﹝南星﹑半夏用冬藏雪水於六月六日浸起﹐曬漧﹐又浸﹐凡九次方用。﹞

卷之三十八小兒部脾主濕

吐瀉

﹝錢﹞小兒初生三日內吐瀉﹐壯熱不思乳食﹐大便乳食不消﹐或白色﹐是傷寒﹐當下之並和胃。下用白餅子﹐和胃用益黃散主之。

兒生三日以上至十日﹐吐瀉﹐身溫涼﹐不思乳食﹐大便靑白色﹐乳食不消﹐此上實下虛也﹐更有五臟兼見證﹕肺﹐睡露睛﹐喘气﹔心﹐驚悸﹐飲水﹔脾﹐困倦﹐饒睡﹔肝﹐呵欠﹐煩悶﹔腎﹐不語﹐畏明。當先視兒兼髒癥﹐先瀉其所實者﹐而補其虛。如脾虛益黃散主之。此二癥﹐多病於秋夏也。

五月夏至後吐瀉﹐身壯熱者﹐此熱也﹐蓋小兒臟腑十分中九分熱也。或因傷熱﹐乳食不消﹐瀉深黃色﹐玉露散主之。

玉露散

一名甘露散。

寒水石﹝半兩﹐軟而微靑黑中有細紋者﹞生甘艸﹝一錢﹞石膏﹝半兩﹐堅白而有墻壁﹐手不可折者。

如無﹐以方解石代之﹐堅白似石膏﹐敲之段段皆方者是﹞上同爲細末﹐每服一字﹐或五分﹑一錢﹐食後溫湯調下。﹝海藏雲﹕非腎熱相火大盛者﹐不宜服此。﹞六月大暑後吐瀉﹐身大溫而似熱﹐臟腑中六分熱四分冷也。吐嘔﹐乳食不消﹐瀉黃白色﹐似渴﹐或食乳﹐或不食乳﹐食前少服益黃散﹐食後多服玉露散。廣親宮五太尉病吐瀉不止﹐米谷不化。眾醫用溫藥﹐一日而加喘﹐吐不定。錢氏曰﹕當以涼藥治之。所以然者﹐謂傷熱在內也。用石膏湯三服﹐並服之。眾醫皆言吐瀉多而米谷又不化﹐當補脾﹐何以用涼藥﹖王信眾醫﹐皆用補脾﹐丁香散三服。錢醫後至﹐曰﹕不可服此。三日後必腹滿身熱﹐飲水吐逆。三日外果如所言。所以然者﹐謂六月熱甚﹐伏入腹中﹐而令引飲﹐熱傷脾胃﹐卽大吐瀉也。醫又行溫藥﹐使上焦亦熱﹐故喘而引飲﹐三日當甚。眾師不能治﹐復召錢至。見其熱證﹐以白虎湯三服﹐更以白餅子下之。一日減藥二分。二日三日又與白虎湯各二服。四日用石膏湯一服﹐及旋合麥門冬﹑黃芩﹑腦子﹑牛黃﹑天竺黃﹑茯苓﹐以朱砂爲衣﹐服五丸﹐竹葉湯化下﹐熱退而安。

七月立秋後吐瀉﹐身溫﹐臟腑中三分熱﹐七分冷也。不能食乳﹐多似睡﹐悶亂哽气﹐長出气﹐睡露睛﹐唇白多噦﹐欲大便﹐不渴。食前﹐多服益黃散﹔食後﹐少服玉露散。廣親宮七太尉七歲﹐病吐瀉﹐是時七月﹐其癥全不食而昏睡﹐睡覺而悶亂﹐哽气漧嘔﹐大便或有或無﹐不渴。眾醫作驚治之﹐疑睡故也。錢曰﹕先補脾﹐後退熱。與使君子丸補脾﹐石膏湯退熱。次日又以水銀硫黃末研和﹐以生薑水調下一字。錢曰﹕凡吐瀉五月內九分下而一分補﹐八月內九分補而一分下。此者是脾虛瀉﹐醫妄治之至於虛損﹐下之卽死。卽當補脾﹐若以使君子丸恐緩﹐已﹐又畱溫胃益脾藥治之。醫者李生曰﹕何食而噦﹖錢曰﹕脾虛津少卽嘔逆。曰﹕何瀉靑褐水﹖曰﹕腸胃至虛冷極故也。錢治而愈。

八月秋分後吐瀉身冷﹐無陽也。不能食乳﹐漧嘔噦﹐瀉靑褐水﹐當補脾﹐益黃散主之﹐不可下也。

﹝田﹞凡小兒盛暑吐瀉﹐邪熱在下焦則瀉﹐在上焦則吐﹐亡津必渴﹐用玉露散。𨿽吐時時與啜之﹐過三日必愈。如身熱脈大﹐小便黃﹐用五苓﹑益元各半﹐熱湯調﹐溫服之。如身涼脈細﹐小便靑﹐早晨益黃散﹐午後玉露散。如過四五日困弱﹐宜異功散﹑和中丸﹑開胃丸。

﹝潔﹞如有風而瀉﹐用防風﹑羌活。﹝謂吐瀉兼肝病﹐風搐拘急也。﹞有熱而瀉﹐用黃連﹑黃芩﹑大黃。

﹝謂吐瀉兼心病身熱也。﹞有寒而瀉﹐用附子。﹝謂吐瀉兼腎病﹐身冷或足脛寒而逆也。﹞有濕而瀉﹐用白術﹑茯苓。﹝謂吐瀉兼本髒脾病﹐多睡體重昏倦也。﹞有肺病而瀉﹐用芍藥﹑桂心﹔定喘﹐麥冬﹑人參﹐甚者多檳榔﹔大便不通﹐加大黃。﹝謂吐瀉兼肺病喘嗽也。﹞更詳看病新舊。新則止之﹐久則有腸風之患﹐宜推陳致新。法當宣風散﹐導過後用入髒君臣藥調之﹐宜益黃散。

﹝錢﹞傷寒吐瀉﹐身溫﹐乍涼乍熱﹐睡多气粗﹐大便黃白色﹐嘔吐﹐乳食不消﹐時咳嗽﹐更有五臟兼見癥﹐當煎入髒君臣藥﹐先服大靑膏﹐後服益黃散。如先曾下﹐或無下證﹐愼不可下。此乃脾肺受寒﹐不能入脾也。

﹝潔古云﹕身溫吐瀉咳嗽是風木入於脾﹐母虛其子亦弱﹐法當煎檳榔豆蔻湯﹐下大靑膏﹐後服益黃散。﹞傷風吐瀉﹐身熱多睡﹐能食乳﹐飲水不止﹐吐痰﹐大便黃水﹐此爲胃虛熱渴吐瀉也。當生胃中津液﹐以止其渴。止後用發散藥。止渴﹐多服白術散﹔發散﹐大靑膏主之。﹝潔古云﹕吐瀉身熱而渴﹐小便少者﹐五苓散主之。身熱而嘔者﹐當服白術散﹐後煎檳榔木香湯下大靑膏。﹞傷風吐瀉﹐身涼吐沫﹐瀉靑白色﹐悶亂不渴﹐哽气長出气﹐睡露睛﹐此傷風荏苒輕怯﹐因成吐瀉﹐當補脾後發散。補脾﹐益黃散﹔發散﹐大靑膏主之。此二證﹐多病於春冬也。﹝潔古云﹕身涼吐瀉不渴者﹐則知爲寒﹐煎附子桂枝湯﹐下大靑膏。﹞小兒傷於風冷﹐病吐瀉。醫謂脾虛﹐以溫補之﹐不已﹐復以涼藥治之﹐又不能散。謂之本傷風﹐醫者亂攻之﹐因脾气積虛﹐內不能散﹐外不能解。至十餘日﹐其證多睡露睛﹐身溫﹐風在脾胃﹐故大便不聚而爲瀉﹐當去脾間風﹐風退則痢止﹐宣風散主之。後用使君子丸補其胃。亦有諸吐痢久不瘥者﹐則脾虛生風而成慢驚矣。

﹝海﹞吐瀉過多﹐脾胃虛乏﹐欲生風候者﹐四君子加白附子減半﹐生薑煎服。

﹝錢﹞玉露散﹝方見上。﹞

和中散

和胃止吐瀉﹐定煩渴﹐治腹痛。

人參茯苓白術甘艸﹝炙﹞漧葛黃﹝炙﹞白扁豆﹝炒﹞藿香﹝各等分﹞上爲細末﹐每服三錢﹐水一盞半﹐棗二枚去核﹐生薑五片﹐煎八分﹐食前溫服。﹝海藏雲﹕和中散﹐四君子湯加減法。﹞﹝丹﹞小兒周歲吐乳腹瀉。

滑石﹝﹐二錢﹞白術﹝炒﹐三錢﹞漧葛﹝一錢﹞陳皮﹝炙﹐三分﹞上爲粗末﹐煎飲之。

吐瀉身熱﹐瀉黃多渴﹐錢氏作熱病治。在夏秋用玉露散﹐兼益黃散﹐相間服﹔在春冬用白術散﹑大靑膏﹐亦相間服。

﹝丹﹞萬安膏﹝方見吐門。﹞﹝海﹞吐利﹐四肢脹滿﹐腦門低陷。四君子加藿香﹑丁香﹑芍藥等分﹐煎服。

錢氏益黃散。﹝方見小兒大法條。﹞﹝世﹞

和胃丸

治吐瀉不止﹐欲生慢驚。

丁香白術﹝各一兩﹞半夏﹝五錢﹞藿香蠍尾﹝各一錢﹞上爲末﹐薑汁打糊爲丸如小豆大。三歲兒三十丸﹐姜湯下。

﹝閻﹞理中丸治吐利不歇﹐米谷不化﹐手足厥冷。﹝方見傷寒。﹞

金液丹

治吐利日久﹐脾胃虛損﹐手足厥冷﹐精神昏塞﹐多睡露睛﹐口鼻气涼﹐欲成慢驚風。又治大人陽虛陰盛﹐身冷脈微﹐自汗吐利﹐小便不禁。

舶上硫黃﹝十兩﹐先飛﹐揀去砂石﹐杵研爲末。用砂盒子盛令八分滿﹐水和赤石脂鹽泥固封﹐曬漧。

露地先埋一水罐盛水滿﹐坐盒子在上﹐又以泥固濟訖。常以三斤火養三日三夜足﹐加頂火一斤﹐成冷取藥﹞上以柳木槌乳缽﹐研爲末﹐每服二錢﹐生薑米飲調下﹐多服取效。大人藥末一兩﹐蒸餅一兩﹐水浸﹐去水﹐餅和丸桐子大﹐曬漧﹐每服五十丸至百丸﹐米飲空心下。

閻氏云﹕吐瀉虛極﹐當速生胃气﹐宜與理中丸。並研金液丹末﹐煎生薑米飲調灌之﹐惟多服乃效。俟胃气已生﹐手足漸熱﹐然猶螈﹐卽減金液丹一二分﹐增靑州白丸子一二分﹐同研﹐如上服。兼用異功散﹑羌活膏﹑溫白丸﹑鉤藤飲子之類﹐仍頻與粥﹐𨿽至危者﹐往往死中得生﹐十救八九。沈存中論金液丹﹐見小兒吐利劇﹐气已絕﹐服之得活者數人﹐須多服方驗。

﹝錢﹞

豆蔻散

治吐瀉煩渴﹐腹脹﹐小便少。

舶上硫黃﹝一錢﹞滑石﹝五分﹞丁香豆蔻﹝各半分﹞上爲細末﹐每服一字至半錢﹐米飲調下無時。

豆蔻散治虛寒而渴。﹝方見本條﹞白術散治虛熱而渴。﹝方見下吐條。﹞吐瀉身溫﹐瀉黃白﹐似渴﹐錢氏作寒熱雜合病治。在夏秋用玉露散﹑益黃散相間服﹐在冬春用益黃散﹑大靑膏相間服之。

﹝錢﹞

異功散

溫中和气﹐治吐瀉不思乳食﹐凡小兒虛冷病﹐先與數服以正其气。﹝一方加木香。﹞人參茯苓白術甘艸陳皮﹝各等分﹞上爲細末﹐每服二錢﹐水一盞﹐生薑五片﹐棗二枚﹐同煎。﹝海藏雲﹕此方四君子湯﹑補脾湯加減法也。﹞

溫中丸

治小兒瀉白﹐胃寒故也﹐腹痛腸鳴﹐吐酸水﹐不思飲食﹐霍亂吐瀉。

人參白術甘艸﹝各等分﹞上爲末﹐薑汁麵糊丸如綠豆大。米飲下二三十丸﹐無時。

吐瀉昏睡露睛者﹐胃虛熱。吐瀉昏睡不露睛者﹐胃實熱。

胃虛熱治法﹐錢氏白術散﹑和中散是也。胃實熱治法﹐錢氏玉露散﹑河間益元散是也。

半粟散

治小兒脾胃虛寒吐瀉等疾﹐及治寒痰。

半夏﹝湯浸﹐切﹐焙﹐一兩﹞陳粟米﹝陳粳米亦得﹐用三分﹞上咀﹐每服三錢﹐水一大盞半﹐生薑十片﹐同煎至八分﹐食前溫服。

﹝世﹞白附丸﹝方見上脾主濕條。﹞錢氏吐瀉乳不化﹐傷食也﹐宜下之。

馮承務子五歲﹐吐瀉﹐壯熱不思食飲﹐錢氏見兒目中黑睛少而白睛多﹐面色白﹐曰﹕此子必多病。

面色白者﹐神怯也。黑睛少者﹐腎虛也。黑睛屬水﹐本怯而虛﹐故多病也。縱長成﹐必肌膚不壯﹐不耐寒暑﹐易虛易實﹐脾胃亦怯﹐更不可縱恣酒欲﹐若不保養﹐不過壯年也。面上常無精神光澤者﹐如婦人之失血也。今吐利不食﹐壯熱者﹐傷食也。又虛怯不可下﹐下之虛﹐入肺則嗽﹐入心則驚﹐入脾則瀉﹐入腎則益虛。但宜以消積丸磨化之﹐爲微有食也。如傷甚﹐則可下。不下﹐則成癖也。若實食在內﹐亦可下也。下畢補脾﹐必愈。隨其虛實﹐無不效者。

﹝丹﹞小兒吐瀉黃膽。

三稜蓬術陳皮靑皮神曲麥芽黃連甘艸白術茯苓上爲細末﹐生薑燈心湯調服。傷乳食吐瀉加山楂﹐時气吐瀉加滑石﹐發熱加薄荷。

卷之三十八小兒部脾主濕

吐

﹝丹﹞

萬安膏

調脾順气﹐定驚﹐脾胃不足﹐吐乳黃膽﹐治小兒一切等疾。

木香﹝三錢﹞沈香﹝二錢﹞檀香﹝三錢﹞香附﹝一兩﹞檳榔﹝半兩﹞白術﹝二兩﹞肉蔻﹝半兩﹞薄荷﹝二兩﹞人參﹝半兩﹞甘艸﹝二兩﹞辰砂﹝三錢﹞琥珀眞珠靑黛犀角﹝各二錢半﹞黃﹝一兩﹞麝香﹝五分﹞使君子﹝一兩﹞天竺黃﹝半兩﹞上爲末﹐煉蜜丸﹐臨臥服﹐薄荷汁或蜜水米飲化下。

﹝世﹞

萬安膏

治小兒脾胃虛弱﹐腹生疳虫﹐瘕﹐食積泄瀉﹐常服消疳去積﹐助胃气﹐和中﹐疏气滯。

人參﹝一兩﹞木香沈香藿香﹝各半兩﹞濃朴﹝姜制﹐一兩﹞甘艸﹝半兩﹞陳皮靑皮漧薑肉桂﹝各一兩﹐夏不用﹞使君子﹝炮﹐十个﹞澤瀉﹝冬不用﹐春秋減半用﹞上爲末﹐煉蜜丸如芡實大。食前米飲化下。如熱﹐薄荷湯下。一方無木香﹑沈香﹑藿香﹑靑皮﹑使君子﹐有白術﹑蒼術﹑茯苓﹑豬苓。

﹝錢﹞吐沫及痰﹐或白綠水﹐皆胃虛冷。吐稠涎及血﹐皆肺熱﹐久則虛。吐痰涎冷者﹐溫之。

﹝田﹞

朱沈丹

治小兒嘔吐不止。

朱砂﹝二錢半﹞沈香﹝二錢﹞藿香﹝三錢﹞滑石﹝半兩﹞丁香﹝十四粒﹞上爲細末﹐每服半錢﹐用新汲水一盞﹐芝麻油滴成花子﹐抄藥在上﹐須臾墜﹐濾去水﹐卻用別水空心送下。

定吐紫金核

治小兒一切嘔吐不止。

半夏﹝湯洗七次﹐姜制﹞人參白術木香丁香藿香﹝各二錢半﹞上爲細末﹐稀麵糊爲丸如李核大﹐後用沈香一錢爲末﹐朱砂一錢水飛﹐二味同研勻爲衣﹐陰漧﹐每服一丸﹐用小棗一枚﹐去核﹐納藥在內﹐濕紙裹﹐燒熟﹐嚼與小兒服﹐後以米飲壓之。

﹝錢﹞

香銀丸

治吐。

丁香漧葛﹝各一錢﹞半夏﹝湯浸﹐切﹐焙﹞水銀﹝各半兩﹞上上三味同爲細末﹐將水銀與藥研勻﹐生薑汁丸如麻子大﹐每服一二丸至五七丸﹐煎金銀花湯下﹐無時。

﹝《本》﹞

白術散

治小兒吐嘔﹐脈遲細有寒。

白術人參半夏曲﹝各二錢﹞茯苓漧薑甘艸﹝各一錢﹞上爲末﹐每服二錢﹐水一盞﹐姜三片﹐棗一枚﹐煎七分﹐去渣溫服﹐日二三。﹝一方無半夏曲﹐有木香﹑藿香。﹞﹝湯﹞小兒寒吐者﹐由乳母當風取涼解脫﹐致令風冷﹐入乳變敗﹐兒若飲之﹐故嘔吐也。乳母當食後捏去舊宿敗乳﹐急服理中湯﹐次用釀乳法。其候是寒﹐淸痰夾乳吐出是也。凡有此候﹐服藥不效﹐胃气將絕﹐藥不能下﹐當服靈砂丸﹐如大便通﹐宜來復丹。二藥常用﹐驗。

﹝丹﹞吐乳。尋田中蚯蚓屎研如泥﹐食前米飲下五分﹐不過三四次﹐妙。﹝《聖惠方》﹞﹝錢﹞

藿香散

治脾胃虛﹐有熱﹐面赤﹐嘔吐涎嗽﹐及轉過度者宜服。

麥門冬﹝去心﹐焙﹞半夏曲﹝炒﹞甘艸﹝炙。各半兩﹞藿香﹝一兩﹐用葉﹞石膏﹝半兩﹞上爲末﹐每服五分至一錢﹐水一盞半﹐煎七分﹐食前溫服。

﹝《本》﹞治小兒嘔吐﹐脈數有熱﹐

麥門冬散

麥門冬半夏人參茯苓﹝各二錢﹞甘艸﹝一錢﹞上爲末﹐每服二錢﹐水一盞﹐姜三片﹐煎至五分﹐去渣溫服﹐日二三服。

錢氏玉露散﹝方見吐瀉。﹞﹝湯﹞治小兒伏暑嘔吐﹐

淸膈飲子

香薷淡竹葉﹝各一兩﹞白茯苓人參半夏檀香甘艸﹝炙。各半兩﹞白粳米﹝一合﹞上咀﹐姜煎溫服﹐大小加減。

小兒秋夏伏暑﹐多有熱吐。其吐黃涎﹐頭額溫﹐五心熱﹐小便或赤而少﹐乃熱吐也﹐或漧嘔而無物﹐宜香薷飲。﹝方見中暑。﹞﹝《本》﹞治小兒疳積﹐黃瘦吐食。

川烏﹝一錢﹞定粉﹝三錢﹞艾灰﹝二錢﹞龍骨﹝二錢﹞上爲末﹐滴水丸如龍眼核大。捏作餅子﹐每服一餅﹐米飲磨下。

﹝錢﹞

鐵粉丸

治涎盛潮搐吐逆。

水銀﹝砂子﹐二錢﹞朱砂﹝一分﹞鐵粉天南星﹝各一分﹐炮去皮臍﹐取末﹞輕粉﹝二分﹞上同研﹐水銀星散盡爲度﹐薑汁糊丸如粟米大。煎生薑湯下十五丸至二三十丸﹐無時。

田氏朱沈煎紫金核﹝方見上寒條。﹞﹝《經》﹞治小兒吐不定。用五倍子二个﹐一生一熟﹐甘艸一握﹐濕紙裹﹐炮過﹐同搗爲末﹐每服米泔調下半錢匕﹐瘥。

﹝錢﹞

二气散

治虛實冷熱﹐霍亂吐逆。

硫黃﹝不夾石者﹐細研﹐半兩﹞水銀﹝一分﹐與硫黃同研﹞上同研如墨煤色﹐不見星爲度﹐每服一字至五分﹐漧薑水調下﹐不拘時﹐量兒大小加減。此散浮泛難調﹐先灑少水﹐以指緩緩研之﹐稍稍增湯調之。治大人小兒一切吐逆﹐諸藥不效者﹐服此頃刻如神。

﹝湯﹞凡小兒乳哺﹐不宜飽滿﹐飽滿而必溢﹐故嘔吐。生下吐﹝見胎病。﹞﹝《明》﹞吐乳﹕灸中庭一壯。

卷之三十八小兒部脾主濕

吐水吐虫

﹝錢﹞面白﹐無精光﹐口中气冷﹐不思食﹐吐水﹐當補脾﹐益黃散主之。

﹝丹﹞冬月吐蛔﹐多是胃虛寒而虫作吐﹐用錢氏白術散加丁香三粒。

﹝錢﹞吐水不止者﹐屬心痛胃冷。吐水心痛者﹐虫痛。口中吐沫水者﹐後必虫痛。

卷之三十八小兒部脾主濕

泄瀉

﹝丹﹞萬安膏治吐瀉腹痛吐乳。﹝方見吐門。﹞﹝海﹞吐瀉。四君子加陳皮﹑濃朴等分﹐同煎。﹝一法加陳皮﹑姜﹑棗。﹞臟腑滑泄。四君子加訶子五分﹐米飲調下。

﹝錢﹞黃承務子二歲﹐病傷食而瀉﹐眾醫與止之﹐十餘日﹐便靑白﹐乳食不消﹐身涼﹐加哽气昏睡。鹹謂困篤﹐召錢。錢先與益黃散﹑補肺散各三服﹐三日身溫而不哽气﹐後以白餅子微下之﹐又與益脾散三服﹐利止。何以然﹖利本脾虛傷食﹐初不與下之﹐畱連十日﹐上實下虛﹐脾气弱則引肺亦虛﹐脾肺子母故也。今先補脾﹐則肺病自退﹐卽身溫不哽气也﹐然後下其所傷。或曰﹕何不先下後補﹖曰﹕便靑爲下髒冷。若先下﹐必大虛。今先實脾而後下﹐則不虛矣。後更與補之乃安。﹝益黃散方見小兒大法。﹞溫中丸治胃寒瀉白﹐腹痛腸鳴。﹝方見吐瀉。﹞﹝丹﹞瀉靑亦是寒﹐宜用蘇合香丸﹑平胃散各等分﹐蜜湯調服。

﹝田﹞便靑者﹐因驚風五內脾气不和﹐治宜白術湯。

﹝潔﹞凡大瀉引飲者﹐其病不以新久﹐皆宜服白術散﹐痢病亦同治。

﹝丹﹞小兒夏月泄瀉﹐用益黃散。瀉黃﹑赤﹑黑﹐皆熱﹐用益元散﹑黃柏丸之類。

﹝錢﹞使君子丸治疳瘦泄痢﹐腹脇脹滿。﹝方見疳門。﹞﹝《脈》﹞小兒大便靑瓣飧泄﹐脈小﹐手足寒﹐難已﹔脈小﹐手足溫﹐易已。

卷之三十八小兒部脾主濕

乳食不化

﹝錢﹞食不消﹐脾胃冷﹐故不能消化﹐當補脾﹐益黃散主之。

﹝潔﹞乳食不消﹐初病忽然气出冷﹐四肢亦冷﹐面白無光澤﹐精神不定﹐此乃胃气不和﹐可以大溫藥治之﹐使君子丸﹑益黃散主之。若病泄瀉日久不瘥﹐乳食不化﹐是脾胃有風冷。先服益黃散二服﹐後用宣風散導之﹐胃宜再補。

卷之三十八小兒部脾主濕

赤白痢

﹝丹﹞治小兒痢疾。

黃連黃芩大黃甘艸上煎服。赤痢加紅花﹑桃仁。白痢加滑石末。

﹝湯﹞治痢之法﹐若欲取積﹐只用官局進食丸甚穩﹐𨿽取積又能治痢﹐萬無一失。積已下﹐急以四君子湯加豆蔻﹑訶子補之﹐次服濃腸香連丸得效。

﹝丹﹞治小兒赤白痢多﹐體弱不堪下﹐大困重者。麻子一合﹐炒令香熟﹐爲末﹐每服一錢匕﹐蜜漿水和服﹐效。

疳瀉痢日久不瘥。﹝見疳門獨瀉不脹條。﹞﹝錢﹞瀉黃﹑紅﹑赤﹑黑者﹐皆熱毒。瀉靑﹑白﹐谷不化者﹐胃冷。

白附香連丸

治腸胃气暴傷﹐乳哺冷熱相雜﹐渴痢赤白﹐裏急後重﹐腹痛扭撮﹐晝夜頻並﹐乳食減少。

黃連木香﹝各一錢﹞白附尖﹝二个﹞上末﹐飯丸如粟米大。每服十丸至二三十丸﹐米飲下﹐食前日夜各四五服。

豆蔻香連丸

治泄瀉不拘寒熱赤白﹐陰陽不調﹐腹痛﹐腸鳴切痛﹐立效如神。

黃連﹝炒﹐三分﹞肉豆蔻木香﹝各一錢﹞上爲細末﹐粟米飯丸如米粒大。每服十丸至二三十丸﹐日夜各四服﹐食前米飲下。

﹝田﹞

木香丸

治小兒泄瀉靑白膿血相雜。

黃連﹝吳茱萸同炒﹐去茱萸﹐一兩﹞肉蔻﹝煨﹐二个﹞木香﹝一錢﹞上爲細末﹐麵糊丸﹐如黍米大。赤痢粟米飲下﹐白痢濃朴湯下﹐空心。

﹝錢﹞

小香連丸

治冷熱腹痛﹐水谷利﹐腸滑。

木香訶子肉﹝各一分﹞黃連﹝半兩﹞上爲細末﹐米飲和丸如綠豆大。每服十丸至三五十丸﹐食前頻服之。

﹝海﹞赤痢﹐四君子加赤芍藥﹑當歸﹐入粟米少許﹐同煎。

﹝湯﹞治熱痢備急方。用井花水調臘茶﹐蜜磨生薑﹐渴則飲之。

﹝錢﹞

黃柏丸

治小兒熱痢下血。

黃柏﹝去皮﹐半兩﹞赤芍藥﹝四錢﹞上爲末﹐飯和丸如麻子大。每服一二十丸﹐食前米飲下﹐量兒加減。

﹝《本》﹞治小兒赤痢。搗靑藍汁二升﹐分四服。﹝《聖惠方》治小兒中蠱下血。﹞﹝姚﹞治小兒尿血。甘艸五分﹐以水六合﹐煎取二合﹐去渣﹐一歲兒一日服令盡。

﹝海﹞白痢。四君子等分﹐加漧薑減半﹐入粟米少許﹐同煎。

﹝《廣》﹞治小兒久痢淋瀝﹐水穀不消。枳實六分﹐搗末﹐以米飲調二錢匕。二歲兒服一錢。

﹝丹﹞小兒噤口痢﹐釀乳法。

濃朴枳殼﹝各五分﹞白術芍藥﹝各半兩﹞滑石﹝一兩﹞木通陳皮甘艸﹝各五分﹞上分四帖﹐細研桃仁七枚﹐水二盞半﹐煎取一盞﹐與母服。服時去宿乳令盡﹐爲妙。

黃連例﹝錢氏法﹕﹞加黃柏爲二聖丸。﹝治疳。﹞加橘皮爲橘連丸。﹝治疳。﹞加楡仁爲楡連丸。﹝治疳。﹞加黃芩﹑大黃爲三黃丸。﹝治積熱。﹞加阿膠﹑茯苓爲阿膠丸。﹝治痢。﹞加訶子﹑木香爲小香連丸。﹝治痢。﹞加豆蔻﹑木香爲豆蔻香連丸。﹝治瀉。﹞加木香﹑白附子爲白附子香連丸。﹝治痢。﹞加阿膠﹑當歸﹑漧薑爲駐車丸。﹝治痢。﹞﹝田﹞小兒脇下滿﹐瀉痢體重﹐四肢不收﹐癖積聚﹐腹痛不嗜食﹐痰瘧寒熱﹕脾二穴。﹝在背十一椎下兩旁﹐相去各一寸五分。﹞﹝《明》﹞秋深﹐冷痢不止﹕臍下二三寸間動脈中﹝二壯。﹞痢下赤白﹐脫肛﹕十二椎下節間﹝三壯。﹞又法﹕翠尾骨上三寸骨陷間﹝三壯﹐炷如小麥大。﹞又法﹕龜尾﹝一壯﹐脊端穹骨也。﹞

卷之三十八小兒部脾主濕

腹脹

﹝附丁奚﹞﹝潔﹞腹脹虛實凡久病吐瀉之後﹐虛則其脈微細。肺主目胞及腮﹐脾主四肢。若色淡黃﹐目胞腮虛腫﹐手足冷﹐先服塌气丸﹐後服異功散﹑和中丸﹑四君子湯﹑益黃散之類﹐用諸溫藥養眞气。﹝異功散﹑和中丸方見吐瀉﹐四君子湯方見治虛實法。﹞

塌气丸

胡椒﹝一兩﹞蠍尾﹝半兩﹞上爲末﹐糊丸如粟米大。每服五七丸至一二十丸﹐陳米飲下﹐無時。﹝一方有木香一錢。﹞﹝《本》﹞

調中丸

治小兒久傷脾胃﹐腹脹。

漧薑橘紅白術茯苓木香砂仁官桂良姜﹝各等分﹞上細末﹐糊丸如麻子大。每服二三十丸﹐食後熟水下。

﹝潔﹞實則脈洪實﹐不因吐瀉久病後﹐亦不因痢下﹐腹脹而喘急悶亂﹐更有痰有熱﹐及有宿食不化而腹脹者﹐宜服白餅子﹑大黃丸﹑解毒丸下之。兼須詳認大小便﹐如都不通﹐先利小便﹐後利大便。﹝白餅子方見癖。解毒丸方見喉痺。大黃丸方見傷寒。﹞﹝云﹞小兒熱結於內﹐腹脹壯熱﹐大便赤黃﹐躁悶煩亂者﹐宜瀉靑丸。

﹝錢﹞腹脹由脾胃虛气攻作也﹐實者悶亂喘滿可下之﹐用紫霜丸﹑白餅子。﹝此言未下而喘者爲實﹐故可下﹐若誤下而喘者爲虛气附肺﹐不可下也。紫霜丸﹑白餅子方見癖。﹞不喘者虛也﹐不可下﹐若誤下之﹐則脾虛气上附肺而行。肺與脾子母皆虛﹐肺主目胞腮之類﹐脾主四肢﹐母气虛甚﹐卽目胞腮腫﹐四肢黃色﹐治之用塌气丸漸消之﹐未愈﹐漸加丸數﹐不可以丁香﹑木香﹑橘皮﹑豆蔻大溫散藥治之。何以然﹖脾虛气未出﹐故𨿽腹脹而不喘﹐可以溫散藥治之﹐使上下分消其气則愈矣。若气虛已出﹐附肺而行﹐卽脾胃內弱﹐每生虛气﹐入於四肢面目矣。小兒易爲虛實﹐脾虛則不受寒溫﹐服寒則生冷﹐服溫則生熱﹐當識此﹐勿誤也。

胃久虛熱多生疸病﹐或引飲不止。脾虛不能勝腎﹐隨肺气上行於四肢﹐而目腫若水狀。腎气漫浮於肺﹐卽大喘也。此當用塌气丸﹐病愈後面未紅者﹐虛衰未復故也。﹝此下後喘﹐故宜塌气丸。若未下而喘﹐宜下之。﹞治腹脹者﹐譬如行兵﹐戰寇於林﹐寇未出林﹐以兵攻之﹐必可獲﹔寇若出林﹐不可急攻﹐攻則必有失﹐當以意漸收之﹐卽順也。﹝寇未出林謂虛气未出而不喘﹐不目胞腮腫﹐故可用丁香﹑木香大溫散藥上下分消其气而愈也。寇已出林﹐謂虛气已出爲喘﹐爲目腮腫﹐須用塌气丸漸消之。﹞治小兒虛腹脹﹐先服塌气丸。不愈﹐腹中有食積結糞﹐小便黃﹐時微喘﹐脈伏而實﹐時飲水能食者﹐可下之。

蓋脾初虛而後有積﹐所治宜先補脾﹐然後下之﹐後又補脾﹐卽愈也。不可補肺﹐恐生虛喘。

﹝丹﹞

阿魏丸

治小兒食積﹐腹如蜘蛛狀﹐肚痛﹐小便白濁。

阿魏﹝醋浸一宿﹐研如泥﹐半兩﹞黃連﹝炒﹐半兩﹞花碱﹝研如粉﹐三錢﹞山楂肉﹝一兩﹞連翹﹝一兩半﹞半夏﹝皂角水浸一宿﹐一兩﹞上爲末﹐炒神曲糊丸如卜子大。每服二十丸﹐空心米飲下。喫果子多者加胡黃連﹐米食多者加神曲﹑山楂﹐肉食多者加阿魏。

又

阿魏丸

阿魏﹝一兩﹞黃連﹝酒煮﹐六兩﹞上爲末﹐醋浸阿魏一宿﹐研如泥﹐湯浸﹐蒸餅丸。如元气不足﹐加人參。

小阿魏丸

山楂肉﹝三兩﹞石碱﹝三錢﹞半夏﹝一兩﹞上爲末﹐阿魏半兩﹐醋浸糊丸﹐白湯下。

小兒疳病﹐或腹大。

胡黃連﹝二錢﹐去果積﹞阿魏﹝一兩半﹐去肉積﹞神曲﹝二兩﹐去食積﹞黃連﹝二錢﹐去熱積﹞麝香﹝四粒﹐通竅﹞上爲末﹐每服十二粒﹐白術湯下。

﹝無﹞

肥兒丸

治小兒病多因缺乳喫食太早所致﹐或因久患臟腑胃虛虫動﹐日漸羸瘦﹐腹大不能行﹐發豎﹐發熱﹐無精神。

黃連神曲﹝各一兩﹞麥芽﹝炒﹐半兩﹞木香﹝二錢﹞檳榔﹝三个﹐不見火﹞使君子肉豆蔻﹝面裹煨。各半兩﹞上爲末﹐糊爲丸如桐子大。每服三二十丸﹐量兒加減﹐熟水吞下。

六神丸

治如前證。

丁香木香肉豆蔻﹝用面裹煨。各五錢﹞訶子﹝煨﹐去核﹐半兩﹞使君子蘆薈﹝研。各一兩﹞上爲末﹐以棗肉和丸﹐如麻子大。每服五丸至七丸﹐溫米飲下﹐食前。

丁奚者﹐腹大﹑頸小﹑黃瘦是也。無辜﹑哺露三候﹐大體相似﹐輕重立名﹐宜服十全丹。

十全丹

治丁奚﹑哺露神效方。

檳榔枳殼﹝麩炒﹞靑皮陳皮三稜﹝炒﹞蓬術﹝炒﹞砂仁﹝各半兩﹞丁香木香﹝各一分﹞香附﹝一兩﹞上爲末﹐神曲糊丸如黍米大。空心食前﹐米飲下百丸。一方﹐去香附﹑砂仁﹑丁香﹑三稜﹑枳殼﹐加五靈脂﹑白蔻﹑使君子﹑蘆薈﹑蝦蟆﹑川芎。

﹝世﹞治小兒腹如蜘蛛﹐四肢瘦者。用黑骨雞子破頂﹐入蜘蛛一枚於內﹐以濕紙糊竅﹐用文武火煨熟﹐去蜘蛛﹐食其雞子﹐累效。必數枚方愈。

﹝垣﹞

中滿分消丸

黃連枳實濃朴﹝各五錢﹞漧薑姜黃豬苓砂仁澤瀉茯苓﹝各三分﹞陳皮白術﹝各一分﹞半夏﹝四分﹞黃芩﹝一兩二錢﹞甘艸﹝一分﹞上爲細末﹐蒸餅爲丸如黍米大﹐每服三十丸﹐溫酒送下。

消痞丸

快利之劑。

黃連﹝半兩﹞枳實黃芩甘艸人參﹝各三錢﹞濃朴﹝七分﹞漧薑﹝四分﹞橘皮﹝一錢﹞姜黃﹝五分﹞上爲細末﹐蒸餅爲丸如黍米大。每服三十丸﹐隨乳下。

﹝丹﹞腹脹。

蘿卜子蘇梗漧葛陳皮﹝各等分﹞甘艸﹝減半﹞如食減﹐加白術煎服。

﹝垣﹞

升陽滋血湯

二月間﹐一小兒未滿百日﹐病腹脹﹐不大便﹐二日便瘦弱﹐徧身黃色﹐宜升陽气﹐滋血和血補血﹐利大便。

蠍梢﹝二分﹞神曲﹝三分﹞濃朴當歸﹝各一錢﹞桃仁﹝十个﹞升麻﹝三分﹞上作一服﹐水一盞﹐煎至半盞﹐去渣﹐食前服。

麻黃升麻湯

治小兒面色痿黃﹐腹脹食不下。正月四月﹐小兒服之神效。

麻黃﹝二分﹞桂枝﹝一分﹞杏仁吳茱萸艸豆蔻濃朴曲末羌活﹝各一分﹞柴胡根﹝五分﹞白茯苓﹝一分﹞白術靑皮﹝各五分﹞升麻根蒼術澤瀉豬苓陳皮﹝各一分﹞黃連﹝五分﹞黃柏﹝一分﹞上咀﹐作一服﹐水一大盞﹐煎七分﹐去渣﹐食前熱服。

﹝丹﹞寄子年五歲﹐痘後肚急。

白術﹝一錢﹞陳皮木通﹝各五分﹞犀角屑川芎白芷蘇梗甘艸﹝炙。各三分﹞上咀﹐水煎服。

﹝田﹞治腹脹引背﹐食飲多﹐漸漸羸瘦黃。可灸脾二穴七壯﹐在十一椎下兩旁相去各一寸五分﹐黃膽灸三壯。

﹝《甲》﹞小兒腹滿﹐不能食飲﹐懸鐘主之。

丁奚卽脹﹐治見脹門丹溪條。

卷之三十八小兒部脾主濕

水腫

﹝丹﹞白文舉兒五歲﹐身面皆腫﹐尿多。

山梔﹝炒﹞桑皮﹝炒。各一錢﹞黃芩﹝二錢半﹞白術蘇梗﹝各一錢半﹞上咀﹐作三帖﹐水一盞半﹐煎至半盞﹐食前溫服。

﹝湯﹞退腫散气方。

赤小豆陳皮蘿卜子甘艸﹝炙。各半兩﹞木香﹝炮﹐七分﹞上爲粗末﹐姜﹑棗煎服﹐大小加減。

又方白術﹝炒﹞木香﹝炮﹞甘艸﹝炙﹞茴香﹝炒﹞靑皮﹝各半兩﹐巴豆三十粒﹐去膜同靑皮炒﹐去巴豆不用﹞上爲末﹐米飲調下。

又方用錢氏益黃散加木香﹐去丁香﹐加蘿卜子﹐去訶子﹐爲末﹐大小加減﹐米飲調下。

﹝錢﹞腫病腎熱傳於膀胱﹐熱盛逆於脾胃﹐脾虛而不能制腎水﹐反克脾土﹐脾隨水行﹐脾主四肢﹐故流走而身面皆腫也。若加喘者﹐重也。何以然﹖腎水勝而克退脾土﹐反勝心火﹐心又勝肺﹐肺爲心克﹐故喘。或問曰﹕心刑肺﹐肺本見虛﹐今何喘實﹖曰﹕此有二﹐一者肺大喘﹐此五臟逆﹔二者腎水气上行﹐旁侵於肺﹐故令大喘﹐此皆難治。

﹝《明》﹞水气浮腫﹕分水三壯。

卷之三十八小兒部脾主濕

疳

﹝潔﹞疳者小兒病癖﹐或久吐瀉﹐醫者妄投轉過之藥﹐小兒易爲虛實﹐致令胃虛而亡津液﹐內發虛熱﹐外消肌肉﹐一臟虛則諸髒皆弱﹐其病目胞腫腹脹﹐痢色無常﹐漸加瘦瘠﹐久不痊可。是腸胃有風積﹐法當宣風散導之後﹐各根據本髒補其母。

﹝錢﹞諸疳皆根據本髒補其母及與治疳藥﹐冷則木香丸﹐熱則胡黃連丸主之。疳在內﹐目腫腹脹﹐利色無常﹐或沫靑白﹐漸瘦弱﹐此冷證也﹐宜使君子丸。

使君子丸

治臟腑滑及疳瘦﹐下痢﹐腹脇脹滿﹐不思乳食﹐常服安虫補胃﹐消疳肥肌。

濃朴﹝去粗皮﹐薑汁塗炙﹐半兩﹞使君子﹝去殼﹐一兩﹐面裹煨﹞陳皮﹝去白﹐一分﹞甘艸﹝炙﹐銼﹐半兩﹞訶子﹝半兩。半生半煨﹐去核﹞靑黛﹝半兩﹐是兼驚及帶熱渴者宜此方﹐如只臟腑不調不用靑黛﹞上爲細末﹐煉蜜和丸如小雞頭大。每服一丸﹐米飲化下。兒生百日以上﹐三歲以下﹐服半丸﹐乳汁化下。元方無靑黛。

﹝垣﹞

濃腸丸

治小兒失乳﹐以食飼之﹐不能克化﹐或生腹脹﹐四肢瘦弱﹐或利色無常。

陳皮﹝三分﹞麥﹝五分﹞半夏﹝三分﹞枳殼﹝五分﹞蒼術﹝三分﹞靑皮﹝二分﹞人參﹝三分﹞濃朴﹝二分﹞曲末﹝五分﹞上爲細末﹐麵糊丸如麻子大。每服二十丸﹐溫湯送下。忌飽食。

﹝《本》﹞

芎朴丸

治小兒疳瘦﹐瀉白水﹐腹脹。

芎濃朴﹝各一兩﹞白術﹝半兩﹞上爲細末﹐煉蜜丸如小彈子大。每服一丸﹐米飲化下。三歲以下半丸。

﹝《聖》﹞治小兒無辜疳﹐肚脹或時瀉痢﹐冷熱不調。以漏蘆一兩杵爲散﹐每服以豬肝一兩﹐散子一錢匕﹐鹽少許﹐水煮熟﹐空心頓服。

﹝世﹞小兒腹大泄瀉﹐水谷不化﹐喫食不知饑飽﹐累效。

神曲﹝炒﹞麥芽﹝炒﹞三稜靑皮香附山楂濃朴甘艸藿香枳實地黃砂仁黃連棗子﹝各等分﹞上爲末﹐白湯調下﹐量兒加減。

﹝丹﹞一富家子年十四歲﹐面黃﹐善啖易饑﹐非肉不飽﹐泄瀉一月﹐來求治。脈之﹐兩手皆大。怪不甚瘦倦﹐以爲濕熱﹐當脾困而食少﹐令反形健而多食﹐且不渴﹐予意其疾必疳虫作痢也。取大便視之﹐果蛔虫所爲。

適往他處﹐有一小兒醫在側﹐教其用治虫藥治之﹐禁其勿用去積藥。約回途當爲一看診而止痢也﹐後勿果。至次年春夏之交﹐其瀉復作﹐腹不痛而口漧。予曰﹕此去年治虫而不治疳故也。遂以去疳熱之藥﹐濃煎白術湯下﹐三日而瀉止。半月後偶過其家﹐見其子甚瘦﹐予教以白術爲君﹐芍藥爲臣﹐川芎﹑陳皮﹑黃連﹑胡黃連﹐入少蘆薈爲丸﹐白術湯服之﹐半月而止。禁其勿食肉與甜物﹐三年當自愈。

﹝錢﹞

大蘆薈丸

治疳殺虫﹐和胃止瀉。

胡黃連黃連白蕪荑﹝用仁﹞蘆薈木香靑皮雷丸﹝破開白者佳﹐赤者勿用﹞鶴虱﹝微炒。各五錢﹞麝香﹝另研﹐一錢﹞上爲細末﹐粟米飲和丸如綠豆大。米飲下一二十丸﹐不拘時。

胡黃連麝香丸

治疳气羸瘦﹐出白虫。

胡黃連白蕪荑﹝仁。各一兩半﹞黃連木香﹝各半兩﹞辰砂﹝另研﹐一分﹞麝香﹝另研﹐一錢﹞上爲細末﹐麵糊丸如綠豆大。米飲下五七丸至十丸。三五歲以上者﹐十五丸至二十丸。服無時。

楡仁丸

治疳熱瘦悴有虫﹐久服充肥。

楡仁﹝去皮﹞黃連﹝去須。各一兩﹞上爲細末﹐用豬膽七个﹐破開取汁﹐與二藥同和入碗內﹐甑上蒸九分﹐每日一次﹐候日數足﹐研麝香五分﹐蒸餅湯浸一宿﹐同和成劑﹐丸如綠豆大。每服五七丸至一二十丸﹐米飲下﹐無時。

上四方﹐治瀉而多食﹐爲虫疳也。

﹝錢﹞木香丸治時時下利﹐唇口靑白。如聖丸治冷熱疳瀉。﹝二方並見本條。﹞

沒石子丸

治泄瀉白濁﹐及疳利滑腸悶痛。

木香黃連﹝各一分﹞沒石子﹝一枚﹞豆蔻仁﹝二个﹞訶子肉﹝三个﹞上爲細末﹐飯和丸如麻子大。米飲下十五丸﹐量兒加減﹐食前。

﹝湯﹞休息痢及疳瀉痢﹐遷延日月﹐百藥俱試﹐飲食不妨﹐便痢不止。用雞子一枚﹐打破﹐熔黃蠟一塊如指大﹐以雞子和炒﹐空心喫盡﹐百醫百效﹐無不獲安。

﹝《本》﹞小兒疳痢垂死者。取益母艸炙食之﹐取足瘥止﹐甚佳。

上治瀉而少食﹐爲冷疳也。

獨脹不瀉﹐治法見脹門。

﹝錢﹞疳在外﹐鼻下臭爛﹐自揉鼻﹐頭上有瘡﹐不著痂﹐漸繞耳生瘡。

﹝世﹞走馬牙疳神效。漧薑﹑白礬﹑棗子﹐燒焦存性爲末﹐敷患處。

﹝田﹞鼻疳治法。先用甘艸白礬湯洗淨﹐後糝蘆薈﹑黃連﹑黃柏末﹐日三敷。一方﹐用米泔洗黃連末敷﹐日三四次﹐亦佳。

﹝世﹞

紅鉛散

治走馬疳。

綠礬不以多少﹐色鮮明者﹐入幹鍋﹐用炭火燒鍋赤﹐傾出﹐以好酒灑拌勻﹐再入鍋。如此數徧﹐色紅研作細末﹐入麝香少許﹐先以溫漿水洗漱淨﹐用指蘸藥﹐有疳處貼之。

﹝羅﹞

乳香丸

治走馬牙疳如神。

乳香輕粉砒﹝研。各五分﹞麝香﹝少許﹞上先將乳香研細﹐入輕粉﹑麝﹑砒﹐共再研勻﹐用薄紙一韭葉闊﹐去藥內按過﹐揉紙少許﹐丸如黃米大﹐臨臥將藥塡在患處﹐至明則愈。忌食醬﹑醋﹑鹽等物。

﹝錢﹞

蘭香散

治鼻瘡爛。

蘭香葉﹝燒灰﹐二錢﹞銅靑﹝五分﹞輕粉﹝二字﹞上末﹐令勻﹐看瘡大小幹貼之。

龍骨散

治口疳走馬疳。

砒霜﹝一字﹞粉霜﹝半錢﹞龍骨﹝一錢﹞定粉﹝一錢半﹞龍腦﹝半字﹞蟾酥﹝一錢半﹞上先研砒粉極細﹐次入龍骨等研﹐次入定粉等同研﹐每用少許敷之。

﹝《經》﹞治小兒走馬疳﹐蝕透損骨﹐及小小攻蝕必效方。天南星一个﹐當心作坑子﹐安雄黃一塊在內﹐用面裹燒﹐候雄黃作汁﹐以盞子合定﹐出火毒。去面﹐研爲末﹐入麝香少許﹐拂瘡驗。

﹝錢﹞

白粉散

治諸瘡。

烏賊魚骨末﹝三匕﹞白芨末﹝二匕﹞輕粉﹝一匕﹞上末﹐先用淸漿水洗﹐拭過貼之。

﹝《山》﹞小兒牙疳。用茴香﹑桔梗燒灰存性敷之﹐如幹﹐油調敷。

﹝湯﹞

五福化毒丹

治鼻﹐淸膈涼血。

玄參桔梗﹝去蘆。各一兩﹞赤茯苓人參牙硝靑黛甘艸﹝各一錢﹞麝香﹝五分﹞一方有龍腦五分。

上除麝香﹐牙硝另研﹐一處爲末﹐次和靑黛等﹐煉蜜丸如芡實大。金銀箔爲衣﹐薄荷湯化下。瘡疹餘毒﹐磨生犀角水下。上焦熱壅﹐口齒鮮血﹐宣露臭气﹐用生地黃汁化下﹐食後。

﹝錢﹞大抵疳病當辧冷熱肥瘦﹐其初病者爲肥熱疳﹐久病者爲瘦冷疳是也。冷者木香丸﹐熱者黃連丸主之。冷熱之疳﹐尢宜服如聖丸。

胡黃連丸

胡黃連黃連﹝各半兩﹞朱砂﹝一分﹞上二物爲細末﹐研入朱砂末﹐都塡入豬膽內﹐用淡漿於砂銚子內懸胎煮一飯時久﹐取出研入蘆薈﹑麝香各一分﹐飯丸如麻子大﹐每服五七丸至一二十丸﹐米飲下﹐食後。一方﹐加蝦蟆半兩﹐不燒。

木香丸

木香靑黛﹝另研﹞檳榔肉蔻﹝去皮。各一分﹞麝香﹝另研﹐一錢半﹞續隨子﹝一兩半﹐炒﹞蝦蟆﹝三个﹐先用繩系曬漧﹐燒存性﹞上末﹐蜜丸如綠豆大﹐每服三五丸至一二十丸﹐薄荷湯下﹐食前。

如聖丸

治冷熱疳瀉。

胡黃連川黃連白蕪荑﹝去皮炒。各三兩﹐一本作一兩﹞使君子﹝去殼﹐一兩﹞麝香﹝另研﹐五分﹞幹蝦蟆﹝五个﹐酒浸﹐煮成膏﹞上前藥爲末﹐與膏丸如麻子大。每服人參湯下﹐二三歲五七丸﹐以上十丸至十五丸﹐無時。

﹝湯﹞小兒冷疳﹐多渴﹐好臥冷地﹐煩躁啼叫﹐飲食不進﹐漸成羸瘦﹐其候難明﹐有若熱證﹐但大便滑泄﹐百藥不效是也。因女子百藥俱試而無偶中者﹐竟與錢氏木香丸﹐不數服而愈﹐自後凡有此證﹐無不獲驗。

錢氏肝疳﹐白膜遮睛。

湯氏肝疳﹐眼白靑﹐兩眼睛癢。

錢氏筋疳﹐瀉血而瘦﹐並當補肝﹐地黃丸主之。﹝方見勞瘵卽六味地黃丸。﹞

麝香丸

治小兒一切驚疳等病。

艸龍膽胡黃連﹝各半兩﹞木香蟬蛻﹝去頭足﹐洗淨。各一錢﹞瓜蒂龍腦麝香牛黃﹝各一錢﹐並各自研﹞上豬膽爲丸如桐子及綠豆大。驚疳或祕或瀉﹐淸米飲送下。小兒五七粒至一二十粒。眼疳﹐豬肝湯下。疳渴﹐豬湯下﹐豬肉湯下亦得。驚風發搐眼上竄﹐薄荷湯下一丸﹐更水研一丸滴鼻中。牙疳﹑瘡﹐口瘡﹐研貼。虫痛﹐苦楝根湯或白蕪荑湯送下。百日內小兒大小便不通﹐水研封臍中。有虫候﹐漧漆﹑麝香各少許﹐並入生油一兩﹐點溫水化下一大丸。慢驚勿服。

﹝《本》﹞

睡驚丸

治小兒一切驚疳食積風癇之證。

使君子﹝五十粒﹞香墨﹝棗大﹐一塊﹞金銀箔﹝各七片﹞膩粉﹝二錢﹞上先將使君子存性同墨研細﹐次入金銀箔。乳缽內研﹐次入膩粉並麝香少許﹐研令極細﹐稀糊丸如桐子大﹐陰漧﹐每服一丸﹐薄荷湯磨下。一歲以下半丸。一名靑金丹﹐極效。

田氏涼驚丸治小兒驚熱疳瘦乳癖。﹝方見驚搐。﹞錢氏心疳﹐面黃頰赤﹐身壯熱﹐當補心安神丸主之。﹝方見治虛實法。﹞湯氏心疳﹐口內生瘡。

田氏安神丸治心虛疳熱﹐面黃頰赤﹐壯熱驚啼﹐神志恍惚不寧。﹝方見治虛實法。﹞﹝湯﹞

鱉甲散

治疳勞骨蒸。

鱉甲﹝九肋者﹐湯浸﹐用童便塗炙﹞黃氏﹝蜜炙﹞白芍藥﹝各一兩﹞生熟地地骨皮當歸人參﹝去蘆。各半兩﹞上咀﹐每服二錢﹐水半盞﹐煎服。

豬肚丸

治骨蒸疳勞﹐肌體黃瘦。

木香﹝半兩﹞黃連生地靑皮銀柴胡﹝去蘆﹞鱉甲﹝九肋者﹐湯浸﹐用童便塗炙。各一兩﹞上爲末﹐豬肚一枚﹐入藥於內﹐以綫纏之﹐於砂罐內懸胎煮熟﹐取出細研﹐豬肚爲丸如麻子大﹐米飲送下﹐大小加減﹐不拘時服。

﹝無﹞

龍膽丸

治疳病發熱。

龍膽黃連使君子肉靑皮﹝各等分﹞上爲末﹐豬膽汁和丸如桐子大。每服三十粒﹐量兒加減﹐臨臥﹐熱水下。

上四方﹐治疳熱。安神丸﹐甘寒補心。鱉甲散﹐甘溫補脾。後二方﹐苦寒瀉脾﹐瀉濕熱也。

﹝世﹞

烏犀丸

治小兒疳熱﹐腹內生虫﹐肚大﹐手足疲弱﹐丁奚羸。﹝此方治疳熱如神。﹞黑牽牛﹝二兩﹞使君子﹝七錢半﹞靑皮﹝二兩﹞雷丸﹝二錢半﹞苦楝皮﹝半兩﹐一方不用楝皮﹐用蘆薈錢半﹞鶴虱﹝五錢﹞上同入鍋內炒焦爲末﹐麵糊丸如黍米大。三歲兒二十丸﹐米飲下。食前烏犀丸﹐食後黃龍丸。

二丁丸治乳癖﹑食癖﹑疳熱﹐如神。﹝方見癖條。﹞﹝湯﹞疳熱﹐當服進食丸磨積﹐仍間服化虫丸﹐後服鱉甲散退熱﹐次服肥兒丸。﹝進食丸方見癖﹐鱉甲散方見前。﹞治疳熱﹐

化虫丸

白蕪荑黃連神曲麥芽﹝各炒﹐等分﹞上末﹐糊丸如黍米大。空心米飲下﹐豬膽汁尢佳。

肥兒丸﹝方見前腹脹。﹞上疳熱﹐當以積熱門參用。如熱有作止者﹐與潮熱門參用可也。

﹝錢﹞脾疳面黃腹大﹐食泥土﹐當補脾﹐益黃散主之。﹝方見治虛實法。﹞﹝湯﹞脾疳﹐食不消﹐胃疳多吐。

﹝錢﹞

大胡黃連丸

治一切驚疳腹脹﹐虫動﹐好喫泥土﹑生米﹐不思飲食﹐多睡吼﹐臟腑或瀉或祕﹐肌膚黃瘦﹐毛焦發黃﹐飲水﹐五心煩熱﹐能殺虫進飲食﹐兼治瘡癬﹐常服不瀉痢。﹝﹐泥如切﹐欲嘔聲﹞胡黃連黃連苦楝子﹝各一兩﹞白蕪荑﹝去殼半兩﹐秋初三錢﹞幹蟾頭﹝燒﹐存性﹐另研﹐一分﹞麝香﹝另研﹐一錢﹞靑黛﹝另研﹐一錢半﹞蘆薈﹝另研﹐一分﹞上先將前四味爲細末﹐豬膽汁和爲劑﹐每一丸如胡桃大。入巴豆仁一枚﹐置其中。用油單紙一重裹之﹐同米一升許蒸﹐米熟爲度﹐入後四味爲丸﹐少入面﹐糊丸如麻子大。與十丸或十五丸﹐淸米飲下﹐食後﹑臨臥﹐日三服。

﹝垣﹞

大芫荑湯

又名

梔子茯苓湯

。治黃膽土色﹐﹝爲熱﹑爲濕。﹞當小便不利﹐﹝今反利者﹐知黃色爲燥胃經中大熱。﹞發黃脫落﹐﹝知膀胱﹑腎俱受土邪﹐乃濕熱之癥。﹞鼻下斷作瘡者。﹝土逆行﹐營气伏火也。﹞能乳者﹐﹝胃中有熱故也。﹞喜食土者﹐﹝胃气不足。﹞面色黑者﹐﹝爲寒爲痺。﹞大便靑﹝屬寒﹞褐色﹐血黑色﹐﹝熱蓄血中。﹞間黃色﹐﹝腸胃有熱﹐﹞治法當滋營潤燥﹐內除寒熱﹐外致津液。

山梔﹝三分﹞黃柏甘艸﹝炙各二分﹞大蕪荑﹝五分﹞黃連麻黃羌活柴胡﹝各三分﹞防風﹝一分﹞白術﹝五分﹞茯苓﹝三分﹞當歸﹝四分﹞上件銼如麻豆大。作一服﹐水一盞半﹐煎至一盞﹐去渣﹐稍熱服﹐食前。

上三方治疳黃食土。前一方寒多者宜服﹐後二方熱多者宜之。

﹝丹﹞疳黃食積。

白術黃連苦參山楂﹝各等分﹞上用糊丸如麻子大。食後白術湯下十五丸。

﹝《山》﹞小兒疳黃。雞蛋剜一小竅﹐入巴豆淨一粒﹐紙糊孔煨熟﹐去巴豆食之﹐隔一日再喫一二个。

﹝丹﹞小兒喫泥。石膏﹑黃芩﹑陳皮﹑茯苓﹑甘艸﹐白術﹐水煎服。

﹝《經》﹞治小兒喫泥及KT肚。膩粉一分﹐用砂糖搜丸如麻子大。空心米飲下一丸﹐瀉出土瘥。﹝KT﹐如掌切﹐脹也。﹞﹝錢﹞初病疳﹐津液少者﹐當生胃之津液﹐白術散主之﹐惟多則妙。

龍粉丸

治疳渴。

艸龍膽定粉﹝微炒﹞烏梅肉﹝焙﹞黃連﹝各二分﹞上爲細末﹐煉蜜丸如麻子大﹐米飲下一二十丸﹐無時。

﹝湯﹞

三稜散

治小兒尿白濁﹐久則成疳﹐宜疏脾土﹐消食化滯。

三稜蓬術﹝炒﹞益智仁甘艸﹝各一兩﹞神曲﹝炒﹞麥芽﹝炒﹞橘紅﹝各半兩﹞上爲末﹐白湯調下。

﹝世﹞

黃龍丸

治停食﹐化積磨積。

三稜蓬術﹝各三兩﹞靑皮陳皮﹝各一兩半﹞山楂漧薑﹝各七錢半﹞檳榔﹝半兩﹞上曬榦爲末﹐糊丸黍米大。三歲兒每二十丸﹐食後姜湯下﹐食前烏犀丸﹐相間服。此治小兒疳積等證﹐無不效者。﹝烏犀丸方見疳熱條。﹞﹝錢﹞

膽礬丸

治疳消癖﹐進食止瀉﹐和胃追虫。

綠礬﹝眞者﹐二兩﹞膽礬﹝眞者﹐爲粗末﹐一錢﹞大棗﹝四十个﹐去核﹞好醋﹝一升﹞以上四物﹐同熬令棗爛﹐候和後藥﹕使君子﹝去殼﹐二兩﹞枳實﹝炒﹐三兩﹞黃連訶子﹝去核﹐各爲粗末。各一兩﹞巴豆﹝二十七个﹐去皮﹐破之﹞以上五味﹐同炒黑﹐約三分幹﹐入後藥﹕夜明砂蝦蟆﹝燒存性﹐各一兩﹞苦楝根皮﹝五錢﹞以上三味﹐再入炒候幹﹐同前四物杵羅爲末﹐同前膏和入臼中杵千下。如未成﹐旋入熟棗肉﹐亦不可多﹐恐服之難化。太幹卽入溫水亦可﹐丸如綠豆大。每服二三十丸﹐米飲溫水下﹐不拘時。

﹝丹﹞

肥兒丸

治小兒疳積。

蘆薈﹝另研﹞胡黃連﹝各二錢﹞神曲﹝四錢﹞黃連白術山楂﹝炒。各半兩﹞蕪荑﹝炒﹐二錢半﹞上爲末﹐將蘆薈末拌勻﹐豬膽汁丸如粟米大。每服六十丸﹐食前白湯下。

﹝《本》﹞

蘆薈丸

治小兒疳積祕方。

蘆薈荊芥黑醜靑皮﹝各等分﹞上治炮爲末﹐麵糊丸如粟米大。一歲兒以下一丸﹐或二丸亦不妨﹐量大小加減。

﹝錢﹞肺疳气喘﹐口鼻生瘡﹐當補脾肺﹐益黃散主之。﹝方見治虛實法。﹞腎疳極瘦﹐身有瘡疥﹐當補腎﹐地黃丸主之。﹝方見勞瘵﹐卽六味地黃丸。﹞﹝湯﹞腎疳﹐齒爪黑。

上腎疳羸瘦瘡疥治法﹐當與虛羸門相參用之。

﹝錢﹞骨疳﹐喜臥冷地。

﹝湯﹞木香丸治渴﹐好臥冷地。

﹝世﹞

五疳保童丸

治小兒乳食不擇冷熱﹐好餐肥膩﹐恣食甘鹹﹐臟腑不和﹐生疳。

靑黛苦楝根皮夜明砂五倍子蘆薈黃連龍膽艸白蕪荑幹蟾﹝各一分﹞麝香﹝少﹞蟬蛻﹝去嘴爪﹐一分﹞豬膽﹝大者五个﹐拌諸藥焙漧﹞上件粟米煮糊﹐爲丸如麻子大。一歲兒三丸﹐不拘時﹐米飲下﹐日三服。忌豬肉。

﹝《聖》﹞治小兒腦疳﹐鼻癢﹐毛髮作穗﹐面黃羸瘦﹐益腦。用鯽魚膽滴於鼻中﹐連滴三五日效。

﹝湯﹞小兒腦疳者﹐是胎熱所爲﹐但頭皮光急﹐頭髮作穗﹐或有頭瘡。腫至囟﹐囟腫則多損眼。此疾因兒在胎中﹐母臨月房事不已而成。項軟倒﹐肥而不瘦。﹝天柱骨倒也。﹞附子﹝生﹐去皮臍﹞南星上末﹐生薑自然汁調攤貼患處﹐次服防風丸並瀉靑丸。

﹝世﹞小兒久患疳疾體虛﹐久不進飲食﹐患久諸候退﹐只是天柱骨無力﹐醫者不識﹐謂之五軟。用白僵蠶眞者去絲炒爲末﹐每服五分或一錢﹐薄荷酒調下﹐日三。更須貼藥。

貼藥

生筋散

木鱉子﹝三个﹞蓖麻子﹝三十粒﹞上各取肉同研﹐用一錢﹐津調﹐先烘上令熱﹐貼之。

上疳五軟蓋痿屬也。不若用地黃丸及黃柏龜板之類爲愈。

﹝世﹞小兒無辜疳者﹐其候面黃髮直﹐時時壯熱﹐飲食不生肌膚﹐積經日月﹐遂致死者﹐謂之無辜疳也。

言天有鳥﹐名曰無辜﹐晝伏夜遊﹐洗浣衣褥﹐露之經宿﹐或遇此鳥﹐飛從上過﹐將衣褥與小兒穿臥﹐便令兒有此疾。如禽獸生下有噤虫﹐若不速去﹐當損其命。又腦後有核﹐初生軟而不覺痛﹐其中有虫如米粉﹐得熱气漸長大﹐則筋結定﹐虫隨气血流散﹐所以停畱。子母相生﹐侵蝕臟腑﹐肌肉作瘡﹐或大便泄膿血﹐致使小兒漸漸黃瘦﹐頭大發豎﹐手足細弱﹐生十二件無辜疾癥﹕天弔﹑胡孫噤﹑鵝口﹑木舌﹑懸癰﹑重﹑著噤﹑臍風﹑撮口﹑重舌﹑乳淵﹑龜胸。

鱉甲散

鱉甲﹝醋炙﹐三分﹞檳榔﹝三个﹞沈香﹝一分﹞漏蘆甘艸﹝炙﹞牛蒡子﹝炒﹞使君子赤芍藥訶子﹝炮﹐去核。各半兩﹞上爲粗末﹐每服一錢﹐水半盞﹐煎六分﹐去渣溫服。

﹝《明》﹞多疳者﹕囟會﹝一壯。﹞瘡蝕齦斷﹐臭穢沖人﹕勞宮﹝一壯。﹞﹝錢﹞疳皆脾胃病﹐亡津液之所作也。因大病或吐瀉後﹐醫又以藥吐下﹐致脾胃虛弱﹐亡失津液。

且小兒病疳﹐皆愚醫之所壞病。假如潮熱﹐是一臟虛一臟實﹐而內發虛熱也﹐法當補母而瀉本髒則愈。假令日中發潮熱﹐是心虛熱也﹐肝爲心母﹐法宜先補肝母﹐肝實而後瀉心。心得母气﹐則內平而潮熱自愈。醫見潮熱﹐妄謂其實﹐乃以大黃﹑牙硝輩諸冷藥利之﹐利旣多而不能禁﹐則津液內亡﹐漸成疳也。又如癖病發作寒熱﹐飲水﹐脇下有形硬痛﹐法當用藥漸消磨之。醫反以巴豆﹑砂輩快藥下之﹐小兒易虛易實﹐下之旣過﹐胃中津液耗損﹐漸成疳瘦。又有病傷寒五六日﹐間有下證﹐以冷藥下之太過﹐致脾胃虛而津液少﹐卽便引飲不止而生熱也﹐熱气內耗﹐肌肉外消﹐他邪相干﹐證變諸端﹐亦成疳病。又有吐瀉久病﹐或醫妄下之﹐其虛益甚﹐津液燥損﹐亦能成疳也。

小兒病癖﹐由乳食不消﹐伏在腹中﹐乍涼乍熱﹐飲水不止﹐或喘而嗽﹐與潮熱相類。若不早治﹐必成勞疳。以其有癖癥﹐則令兒不食﹐致脾胃虛而發熱﹐故引飲也。飲多﹐卽蕩滌脾胃﹐亡失津液﹐不能傳化水谷﹐其脈沈細﹐益不能飲食﹐致脾胃虛衰﹐四肢不舉﹐諸邪遂生﹐羸瘦而成疳矣。肥疳卽脾疳也﹐身瘦虛黃幹而有瘡疥﹐其候不一﹐種種異端﹐今略舉言之。目澀或生白膜﹐唇赤﹐身漧黃或黑﹐喜臥冷地﹐或食泥土﹐身有瘡疥﹐瀉靑白黃沫水﹐痢色變易﹐腹滿﹐身耳鼻皆有瘡﹐發鬢作穗﹐頭大項細﹐極瘦﹐飲水﹐皆其證也。

﹝世﹞心疳者﹐苦要驚啼﹐常只喫水﹐少食辛味﹐耳邊有靑脈﹐舌上有焦點者不治。肝疳者﹐目帶靑﹐左脇下硬﹐多吐沫﹐眼﹑頭黑者不治。脾疳者﹐肚大靑筋﹐唇口無血色﹐人中平﹐下痢不止者不治。肺疳者﹐咳逆气急﹐瀉白水﹐身上黑斑者不治。腎疳者﹐要喫鹹醋﹐喫水不住﹐小便如粉汁﹐齒黑有瘡﹐骨出耳幹腦焦不治。

卷之三十八小兒部脾主濕

虛羸

﹝錢﹞虛羸﹐脾胃不和﹐不能食乳﹐致肌瘦﹐亦因大病﹐或吐瀉後﹐脾胃尙弱﹐不能傳化穀气。有冷者﹐時時下痢﹐唇口靑白。有熱者身壯熱﹐肌肉微黃﹐此冷熱虛羸也。冷者﹐木香丸主之﹐夏月不可服﹐如有證則少服之。熱者胡黃連丸。冬月不可服﹐如有證則少服之。﹝虛羸與疳門同治也。木香丸﹑胡黃連丸方並見疳條。﹞﹝湯﹞小兒疳積﹐其狀漸黃瘦﹐拍背如鼓鳴﹐脊骨如鋸﹐乃積而生熱成疳也﹐宜服蘆薈丸﹑露星膏。

蘆薈丸

龍膽艸黃連蕪荑﹝去皮﹐先炒黃色﹐次入前二味﹐一處炒赤色。各一兩﹞上爲末﹐另入蘆薈一分﹐和勻﹐爛飯丸如黍米大。三歲兒服三十丸﹐空心﹐米飲送下。

露星膏

黃﹝蜜水炙﹞胡黃連地骨皮柴胡﹝各等分﹞上爲末﹐煉蜜丸如芡實大。隔宿酒浸﹐露一宿﹐次日澄去酒﹐薄荷湯浸服之。

﹝錢﹞

橘連丸

治疳瘦﹐久服消食和气﹐長肌肉。

橘皮﹝一兩﹞黃連﹝米泔浸一宿﹐一兩半﹞上爲細末。另研入麝香五分﹐用豬膽七个﹐分藥入膽內﹐漿水煮﹐候臨熟﹐以鍼微刺破﹐以熟爲度﹐煮粟米粥﹐和丸如綠豆大。每服十丸至二三十丸﹐米飲下﹐量兒加減﹐無時。﹝海藏雲﹕黃連苦燥可以瀉脾火﹐長肌肉。﹞

二聖丸

治小兒臟腑﹐或好或瀉﹐久不愈﹐羸瘦﹐宜常服。

黃連﹝去須﹞黃柏﹝去粗皮。各一兩﹞上爲細末﹐入豬膽內﹐重湯煮熟﹐丸如綠豆大。每服二三十丸﹐米飲下﹐量兒加減﹐頻服無妨。

﹝潔﹞小兒疳病﹐肌羸﹐血气不足﹐同大人勞瘵之疾治之。

上以潔古此言論之﹐不拘冷熱虛羸﹐皆用四君子﹑地黃丸與前藥相兼服爲得也。

﹝聖﹞又方治小兒屍疰勞瘦﹐或時寒熱。方用鱉頭一枚﹐燒灰杵末﹐新汲水下五分匕﹐立可。

﹝《明》﹞羸瘦不生肌膚﹕胃﹝灸一壯。﹞﹝田﹞小兒疳瘦。於胸下骨尖上灸三壯﹐次於脊下端尾翠骨尖上灸三壯。

小兒疳瘦脫肛﹐體瘦渴飲﹐形容瘦悴﹐諸方不瘥者﹐取尾翠骨上三寸骨陷中灸三壯。

小兒身羸瘦﹐賁豚腹腫﹐四肢懈惰﹐肩背不舉﹐章門二穴﹐各灸七壯。

﹝世﹞母气不足﹐則羸瘦肉極。

卷之三十八小兒部脾主濕

鶴節

﹝卽虛羸之異名也﹞﹝湯﹞小兒鶴節﹐由稟賦不足﹐血气不榮﹐肌肉瘦瘠﹐則骨節皆露﹐如鶴之足﹐皆腎虛不生骨髓之故。治法宜錢氏地黃丸加鹿茸﹑牛膝。

卷之三十八小兒部脾主濕

宿食

﹝湯﹞

消食丸

治宿食不消。又名

消乳丸

砂仁陳皮﹝炒﹞三稜﹝炒﹞神曲﹝炒﹞麥芽﹝炒。各半兩﹞香附﹝炒。一兩﹞上末﹐曲糊丸如麻子大。食後白湯送下﹐大小加減。

七聖丸

三稜蓬術川楝靑皮陳皮芫花杏仁上件等分﹐先用醋浸芫花一宿﹐炒漸幹﹐次入蓬﹑稜同炒赤色。又入陳﹑楝等再同炒一處﹐令微焦﹐取出爲末。前藥如各半兩﹐杏仁亦用半兩﹐湯浸去皮尖﹐雙仁不用﹐細研﹐入巴豆二十粒﹐去油﹐和勻﹐醋糊丸如黍米大。一歲兒常服二丸﹐臨臥溫熱湯送下﹐使日間所飧之物﹐一夜而化﹐永無疳疾﹐能使黃瘦子頓作化生兒。今之小兒可去巴豆﹐只入杏仁﹐名七聖丸是也。

卷之三十八小兒部脾主濕

痞

﹝潔﹞枳術丸﹝方見內傷飲食。﹞飲食不進﹐四君子加姜﹑棗煎。枳實理中丸﹝方見傷寒。﹞﹝湯﹞痞者﹐塞也﹐其病腹內气結﹐脹滿壯熱是也。當疏利大便﹐破結散气﹐常服進食丸。

﹝《聖》﹞

甘遂散

治小兒痞結﹐𨿽服湯藥暫利﹐而滯實不去﹐心下堅脹﹐按之輒啼﹐內有伏熱。破結。

甘遂﹝煨赤﹞靑皮黃芩大黃﹝炒。各半兩﹞上咀﹐煎﹐去渣服﹐量大小加減﹐以利則止﹐用之無不效。

﹝湯﹞戶部張侍郎小娘子﹐患此蘊積結聚已經年矣。其候腹滿壯熱﹐大小便閉﹐不食﹐諸醫皆作虛熱潮熱﹐或作胃寒不食治。然旣不食﹐大小便自然少﹐又欲作疳熱治。百藥俱試﹐而無一中﹐勢已窘迫﹐招予視之。

問曰﹕合服何藥﹖答曰﹕當服甘遂﹑大黃。張驚駭曰﹕前諸醫者皆用補劑﹐此女不進食久矣﹐不宜利動腸胃。

予答曰﹕信我者生﹐逆我者死。張曰﹕更有無甘遂而次於此藥方者可否﹖予令卽服大承气湯﹐二服而愈。次日診之﹐尙有餘滯積實﹐其癥必過數日而復閉。須服前藥﹐始可除根。數日後果再閉腹滿痞結﹐再投此藥﹐一服而痊。

﹝錢﹞小兒急欲乳﹐不能食﹐由客風熱入兒臍﹐流入心脾經﹐卽舌濃唇燥﹐口不能吮乳﹐當涼心脾。

卷之三十八小兒部脾主濕

哺露

﹝湯﹞哺露者﹐因乳哺不消﹐脾胃衰弱﹐漸不能食﹐血气減損﹐肌肉不榮﹐柴骨羸露﹐吸吸苦熱﹐謂之哺露也﹐宜麝香進食丸。﹝方見本條。﹞

卷之三十八小兒部脾主濕

癖

﹝湯﹞小兒積癥﹕面黃腫﹐肚脹﹐面合臥地﹐小便如油﹐多嘔﹐眼睛黃﹐腹內虛鳴﹐多睡眼白黃﹐赤白痢下﹐發黃﹐眼赤﹐多瀉。

凡有積滯﹐須辧虛實﹐況孩兒虛瘦﹐長短黑白﹐南北古今不同﹐不可一槪論也。予今之法﹐實者可服進食丸﹐虛而微白及疳瘦者﹐宜服肥兒丸。﹝肥兒丸方見疳門心疳條爲丸如黍米大﹐兒一歲十丸﹐飯飲下。﹞﹝錢﹞小兒腹中有癖﹐不食﹐但飲乳是也﹐當漸用白餅子送下。

白餅子

滑石輕粉半夏﹝湯洗﹐焙漧﹞南星﹝各一錢﹐爲末﹞巴豆﹝二十四个﹐去皮膜﹐水一升﹐煮水盡爲度﹞上研勻﹐巴豆後入眾藥﹐以糯米飯爲丸如小綠豆大。捏作餅子﹐兒三歲以上三五餅﹐四歲以下一二餅﹐蔥白湯下﹐臨臥服。

﹝《局》﹞

進食丸

治乳食不化﹐心胸脹滿﹐疳積肚疼。

木香﹝炮﹞枳殼﹝去白﹐炒﹞當歸代赭石朱砂﹝另研﹐三錢﹞巴豆﹝去油膜﹐一錢﹞麝香﹝另研﹐五分﹞上爲細末﹐麵糊爲丸如黍米大﹐一歲二丸﹐量兒大小加減﹐米飲送下。

﹝《活》﹞

雙聖丸

治小兒身熱頭痛﹐飲食不消﹐心腹脹疼痛﹐大小便不利﹐或下重數起。未瘥﹐可再服。

巴豆﹝六十个﹐去皮心膜﹐研去油﹞甘遂麥門冬﹝去心﹐三兩五錢﹞甘艸﹝炙﹐一兩﹞朱砂﹝另研﹐一錢﹞牡蠣﹝二兩﹞蕤核﹝取仁﹐四兩半﹐另研﹞上麥門冬﹑甘艸﹑甘遂﹑牡蠣四味爲細末﹐入巴豆﹑朱砂﹑蕤仁﹐合和搗二千杵﹐更入少蜜搗和極熟旋丸。

兒半歲服如蘇子大﹐兒一歲服如麻子大﹐分爲二丸。兒二歲服如麻子大一丸﹐兒三四歲服如麻子大二丸﹐五六歲服如麻子大三丸。兒七八歲服小豆大二丸﹐兒十歲微大如小豆大三丸﹐以雞鳴時分服之。如至日出不下者﹐熱粥飲數合﹐投之卽下﹐丸藥皆雙出也。若利甚﹐濃煎冷粥數合與之卽止。

﹝錢﹞

珍珠丸

治小兒一切積聚﹐驚涎﹐宿食﹐乳癖﹐大小便澀滯﹐療腹脹﹐行滯气。

巴豆仁﹝十四个﹐水浸一宿﹐細研﹞木香白丁香丁香﹝各五分﹞滑石﹝二錢﹞輕粉﹝五分﹐畱少許爲衣﹞上爲末﹐研勻﹐濕紙裹﹐燒粟米飯爲丸如麻子大。一歲兒一丸﹐八九歲至十五歲服八丸﹐棗子煎湯﹐放冷下。如挾風熱難動者﹐先服涼藥一帖。乳癖者﹐臨臥服數丸。

﹝《本》﹞

消積丸

治小兒食積气﹑濕气﹐面黃白多腫﹐大便黃赤酸臭。

砂仁﹝十二个﹞丁香﹝九粒﹞烏梅肉﹝三个﹞巴豆﹝去油﹐三粒﹞上細末﹐糊丸如粟米大。三歲以上五六丸﹐以下二三丸﹐用溫水下﹐無時服。大凡小兒身溫壯熱﹐非變蒸之候﹐大便白而酸臭﹐爲胃有蓄冷﹐宜此藥消下﹐後服溫胃藥。若身溫壯熱﹐大便赤而酸臭﹐爲胃有蓄熱﹐宜此藥下﹐後服涼胃藥﹐無不愈。﹝一方有使君子七枚。﹞﹝丹﹞

丁香化癖散

治乳癖。

白丁香密陀僧硫黃﹝以上各二錢﹞砂﹝五分﹞輕粉﹝少許﹞上研細末﹐每一歲兒服五分﹐男病女乳調﹐女病男乳調﹐出下黑糞爲度﹐後用通膈丸泄之。

﹝世﹞

二丁丸

治小兒乳癖。

白丁香﹝半兩﹞丁香密陀僧﹝各一兩﹞韶粉﹝一錢﹞硫黃﹝三錢﹞上細末﹐糊丸如小豆大。三歲兒十丸﹐日晡時米飲下。飲乳者﹐乳汁下。次日當取下惡物﹐熱卽隨退。加黃鶯屎一錢﹐尢妙。

﹝錢﹞

紫霜丸

代赭石﹝細研﹐水飛﹐二錢﹞杏仁﹝二十一个﹐去皮尖﹞巴豆﹝二十一粒﹐去油心皮膜﹞上爲細末﹐飯丸如粟米大。每服三五丸至十丸﹐皂莢子湯下﹐無時。海藏雲﹕五色加減﹐並見治法。

﹝湯﹞驚癖﹐須用礞石藥方可治之。

上七方治癖皆峻劑。若稍涉虛者﹐必用四君子及益黃散之類兼服之。

﹝《祕錄》﹞治小兒气癖。取三稜鍼作羹粥﹐以米麵爲之﹐與乳母食。每日取一棗大與兒喫﹐亦得作粥與羹熱食之。治小兒十歲以下及新生百日﹐無問癇熱無辜癖等﹐皆理之﹐妙不可言者。

﹝田﹞小兒癖气久不瘥者。灸中脘一穴﹑章門二穴各七壯。章門在大橫外直臍季脇肋端﹐側臥﹐曲上足﹐伸下足﹐舉臂取之。中脘在上脘下一寸﹐臍上四寸﹐居心蔽骨與臍之中﹐從HT下取病患四指定穴﹐並灸臍後脊骨中二七壯﹐無不驗。

卷之三十八小兒部脾主濕

脾弱多困

﹝海﹞脾胃不和﹐四君子加白術一倍﹐姜棗煎。脾困﹐四君子加木香﹑砂仁﹑人參各半錢煎。脾胃虛弱﹐生气多困﹐四君子加炒半夏曲﹑沒石子等分爲末﹐入冬瓜子少許同煎。

﹝《本》﹞治脾風多困﹐用

人參散

。入慢驚參用。

人參冬瓜仁﹝各半兩﹞南星﹝切片﹐用漿水薑汁煮存性﹐一兩﹞上爲細末﹐每一錢﹐水半盞﹐煎二三分﹐溫服。

卷之三十八小兒部脾主濕

渴

﹝潔﹞渴有三種﹕一者﹐乘熱積於心脾﹐煩躁﹐大渴引飲﹐宜白湯﹐謂不因吐瀉大病忽然而作。二者﹐因久病或取轉過度﹐致脾虛引飲﹐宜白術散。﹝方見消癉。﹞海藏雲﹕治發渴﹐四君子加漧葛﹑枇杷葉﹝先以棗湯煮過﹐炙幹用。﹞各等分﹐入木瓜少許﹐同煎服﹐亦治虛渴法也。三者﹐因患濕熱病﹐熱結膀胱﹐小便不利﹐大渴引飲﹐有表裏癥者﹐宜五苓散主之。

卷之三十八小兒部脾主濕

大小便祕

﹝《無》﹞小兒初生﹐大小便不通﹐腹脹欲絕者。急令婦人以溫水先漱口了﹐吸咂兒前後心﹐並臍下﹑手足心共七處﹐每一處凡三五次﹐漱口吸咂﹐取赤紅爲度﹐須臾自通﹐不爾﹐無生意。有此證者﹐遇此方可得再生矣。

﹝田﹞生下不大便治法。先以硬蔥鍼入肛門﹐如大便不下﹐後用牛黃散送朱砂丸﹐一時自見。

握宣丸

治小兒便難燥結﹐或服澀藥﹐腹脹悶亂﹐命在須臾。可用此丸﹐不移時大小便自利。

巴豆﹝一錢半﹞硫黃良姜附子檳榔甘遂﹝各等分﹞上爲細末﹐粟米飯和丸如綠豆大。用椒湯洗小兒男左女右手﹐握之﹐用綿裹定﹐看行數多少﹐置藥洗去不用卽止。

﹝錢﹞

郁李仁丸

治𦇤褓小兒﹐大小便不通﹐並驚熱痰實欲得溏動者。

大黃﹝一兩﹐酒浸半日﹐炒幹﹐爲細末﹞郁李仁﹝去皮﹐研﹐二兩﹞滑石﹝細研﹐十兩﹞上先將郁李仁研成膏﹐和大黃﹑滑石﹐丸如黍米大。二歲兒服三二丸﹐量大小與之﹐或乳汁或薄荷湯下﹐食前。

卷之三十八小兒部脾主濕

黃膽

﹝潔﹞陽黃則大小便赤澀﹐身熱﹐是脾土與心火相搏﹐爲陽病﹐法當先利小便﹐後下大便。

凡治黃病腹脹﹐當用茵陳蒿湯調下五苓散。若欲利小便﹐去大黃﹔欲利大便﹐則加大黃之類。

有陽證可服﹐謂面赤飲水者是也。﹝茵陳湯﹑五苓散方俱見傷寒。﹞﹝湯﹞身疼膊背彊﹐大小便澀﹐皮膚面目齒爪皆黃﹐小便如屋塵色﹐利者易治﹐澀者難治。宜服五苓散加茵陳﹐煎湯調。又宜服導赤散加茵陳煎或身熱﹐宜服小柴胡湯。甚者﹐服承气湯。

﹝田﹞小兒身體蒸熱﹐胸膈煩滿﹐皮膚如靑橘之黃﹐白睛亦然﹐濕熱所致也﹐宜

加減瀉黃散

主之。

此藥能退脾土﹐復腎水﹐降心火。

黃連茵陳﹝各五分﹞黃柏黃芩﹝各四分﹞梔子茯苓澤瀉﹝各三分﹞上咀﹐都作一服﹐水一大盞﹐煎至六分﹐去渣﹐稍熱服﹐食前。

﹝潔﹞陰黃則淸便自調﹐面目及身黃﹐四肢冷﹐是脾虛不能制腎水﹐當用益黃散下使君子丸。﹝益黃散方見治法﹐使君子丸方見疳。﹞淡黃白者﹐胃不和也﹐平胃散﹑調中丸。渴者人參白術散。﹝平胃散方見泄瀉。調中丸方見腹痛﹐人參白術散方見消渴。﹞月裏生黃﹝見胎驚條。﹞﹝《明》﹞飲水不渴面黃﹕陽剛穴﹝一壯。﹞﹝錢﹞黃相似﹕身皮目皆黃者﹐黃病也﹐身痛膊背彊﹐大小便澀﹐一身盡黃﹐面目指爪皆黃﹐小便如屋塵色﹐著物皆黃﹐渴者難治﹐此黃膽也。此一證多發於大病後。又有一證﹐不因病後﹐身微黃者﹐胃熱也。大人亦同。又有面黃腹大﹐食土渴者﹐脾疳也。又有自生而身黃者﹐胎黃也。又書云﹕諸疸皆熱﹐色深黃者是也﹐若淡黃兼白者﹐胃怯不和也。

梔子柏皮湯

治傷寒身黃發熱。

梔子﹝八枚﹞黃柏﹝一兩﹞甘艸﹝炙﹐半兩﹞上水煎﹐去渣﹐溫服。

犀角散

治小兒黃膽﹐一身盡黃。

犀角﹝一兩﹞茵陳漧葛升麻龍膽艸生地﹝各半兩﹞寒水石﹝七錢半﹞上咀﹐白水煎服。

一方治小兒忽發黃﹐面目皮肉盡漧黃。以干葛汁和蜜調服。﹝《袖珍方》無干葛﹐用栝蔞。﹞

連翹赤小豆湯

治小兒傷寒發熱身黃。

麻黃連翹甘艸生薑赤小豆生梓白皮﹝各二兩﹞杏仁﹝四十个﹞大棗﹝十二个﹞上咀﹐水煎服。一方﹐生小麥苗﹐搗汁服之﹐立效。

消食丸

治小兒脾胃不和。常服寬中快气﹐消乳食﹐正顏色。

砂仁陳皮三稜蓬術神曲﹝炒﹞麥芽﹝炒﹞香附﹝米泔浸﹐炒﹞枳殼檳榔烏梅﹝各半兩﹞丁香﹝二錢半﹞上爲末﹐麵糊丸如綠豆大﹐食後﹐紫蘇湯下二三十丸。

茯苓滲濕湯

治小兒黃膽﹐寒熱嘔吐﹐而渴欲飲水﹐身體面目俱黃﹐小便不利﹐不得安臥﹐不思食飲。

茯苓﹝五分﹞澤瀉﹝三分﹞茵陳﹝六分﹞豬苓黃芩黃連山梔防己白術蒼術陳皮靑皮枳殼﹝各二錢﹞上咀﹐水煎﹐徐徐溫服。

﹝丹﹞治小兒吐瀉﹐黃膽。

三稜蓬術靑皮陳皮神曲麥芽黃連甘艸白術茯苓﹝各等分﹞上爲末﹐溫水調服。若傷乳食吐瀉加山楂﹔時气吐瀉加滑石﹔發熱加薄荷。

瓜蒂散

治小兒忽發心滿堅硬﹐腳手心熱﹐變爲黃膽。不急治﹐則殺人。

瓜蒂﹝七个﹞赤小豆﹝七粒﹞秫米﹝七粒﹞上爲末﹐用一字﹐吹兩鼻內﹐令黃水出。余末盡水調服之﹐得吐出黃水卽愈。一方﹐瓜蒂一兩﹐赤小豆四兩﹐爲末﹐每服一錢﹐溫水調服。藥下卽臥﹐當吐淸黃汁爲效。虛者不宜服。

卷之三十八小兒部脾主濕

腹痛

﹝湯﹞小兒腹痛曲腰﹐漧哭無淚﹐面靑白﹐唇黑﹐肢冷﹐爲盤腸內弔。凡有此證﹐急煎蔥湯淋洗其腹揉之﹐蔥熨臍腹間。良久﹐尿自痛中出﹐其疼立止。續次服藥。

乳香沒藥﹝各少許透明者﹐細研﹞上件﹐木香一塊﹐於乳缽內磨﹐水一分﹐滚數沸﹐調乳﹑沒末。

此藥只一服效。

﹝錢﹞

鉤藤膏

治小兒腹中極痛﹐幹啼後偃﹐名盤腸內弔。

乳香﹝研﹞沒藥﹝研﹞木香姜黃﹝各四錢﹞木鱉子仁﹝二十一个﹞上先將後三味同爲細末﹐次研入上二味﹐煉蜜和成劑﹐收貯。每一歲兒可服半皂子大﹐余以意加減。

煎鉤藤湯化下﹐無時。次用魏香散。

魏香散

蓬術﹝半兩﹞阿魏﹝一錢﹞上先用溫水化阿魏﹐浸蓬術一晝夜﹐培榦爲末﹐每服一字或半錢﹐煎紫蘇米飲﹐空心調下。

﹝無﹞

蒜乳丸

治冷證腹痛夜啼。

大蒜﹝一棵﹐慢火煨香熟﹐研爛﹞乳香﹝另研﹐五分﹞上研﹐爲丸如芥菜子大。每服七粒﹐乳汁送下。

上四方﹐治寒腹痛﹐屬盤腸內弔﹐其候曲腰漧哭是也。

﹝錢﹞胃虛冷﹐面白色﹐腹痛不思食﹐當補脾﹐益黃散主之。若不下利者﹐調中丸主之。﹝益黃散治下利而痛也﹐調中丸治不利而痛也。﹞

調中丸

白術人參甘艸﹝炒。各半兩﹞漧薑﹝炮﹐四錢﹞上爲細末﹐蜜丸如綠豆大。每服五七丸至十五丸﹐食前﹐溫水下。﹝海藏雲﹕仲景理中例也。﹞

當歸散

凡小兒夜啼者﹐髒寒而腹痛﹐面靑手冷﹐不吐乳是也﹐宜此方。服之效。

當歸﹝去蘆頭﹞白芍藥人參﹝各一錢﹞甘艸﹝炙﹐五分﹞桔梗陳皮﹝各一錢﹞上咀﹐煎五分﹐時時少服愈。

上三方﹐治寒腹痛﹐屬胃虛﹐其候不思食是也。

熱痛亦啼叫不止﹐夜發﹐面赤唇焦﹐小便赤黃﹐與三黃丸﹑人參湯下。﹝三黃丸方見發熱法。﹞﹝丹﹞腹痛夜啼。服牛黃丸如豆大﹐乳化喫之﹐於臍下書田字﹐立安。﹝《聖惠方》﹞﹝錢﹞積痛﹐口中气溫﹐面黃白﹐目無精光﹐或白睛多﹐及多睡畏食﹐或大便酸臭者﹐當磨積﹐宜消積丸。甚者白餅子下之。後和胃﹐用白術散。﹝消積丸﹑白餅子方見癖。白術散方見消渴。﹞﹝丹﹞食積腹痛硬。必用紫蘇﹑蘿卜子之類。

﹝世﹞小兒好喫粽成腹痛。用黃連﹑白酒藥等分﹐爲丸服。

﹝湯﹞

三稜散

治積气肚痛。

砂仁甘艸益智﹝炒﹐去殼﹞三稜蓬術靑皮﹝炒﹐各等分﹞爲末﹐白湯點下。

虫痛﹐面白﹐心腹痛。口中沫及淸水出﹐發痛有時﹐安虫散主之。小兒本怯者﹐多此病。

﹝田氏云﹕虫痛﹐啼哭俯仰﹐坐臥不安﹐自按心腹﹐時時大叫﹐面無正色﹐或靑或黃﹐唇白。又目無精色﹐口吐涎沫﹐此爲虫痛。﹞﹝錢﹞

安虫散

治小兒虫痛。

胡粉﹝炒黃﹞鶴虱﹝炒黃﹞川楝子﹝去皮核﹞白礬﹝枯﹐二錢半﹞上爲細末﹐每服一字﹐大者五分﹐米飲調下﹐痛時服。

﹝湯﹞治虫動﹐痛極不可忍。用漧漆半兩﹐檳榔一枚生用﹐窯老一塊﹐再細研﹐三件一處爲末﹐空心熱酒調﹐良久﹐取下虫﹐立愈﹐驗。﹝窯老﹐恐窯中過泥物也。﹞又方用漧漆一兩﹐搗碎﹐炒令煙盡出﹐用新汲水入生麻油﹐空心調下。

﹝錢﹞

安虫丸

治上中二焦虛﹐或胃寒虫動及痛。

漧漆﹝炒煙盡﹐二分﹞雄黃﹝一分﹞巴豆霜﹝一錢﹞上爲細末﹐糊丸如黍米大﹐量兒大小服之。取東引石橊根煎湯下﹐或苦楝根﹐或蕪荑湯下五七丸至二三十丸﹐發時服。

蕪荑散

主治同前。凡小兒痛時﹐便髙聲啼叫﹐人中上鼻頭唇口一時黑色﹐脈法當沈弱而弦﹐今反脈大﹐是虫癥也。

白蕪荑漧漆﹝炒。各等分﹞上爲細末﹐每服一字或五分﹐或一錢﹐米飲調下﹐發時服。

﹝丹﹞蛔虫。用苦楝根爲君﹐佐以二陳湯煎下。

﹝錢﹞積痛﹐食痛﹐虛痛﹐大同小異。惟虫痛者當口淡而沫自出﹐治之隨其癥用藥。虫與癇相似﹐小兒本怯故胃虛冷﹐則虫動而心痛﹐與癇癥略相似﹐但目不斜﹐手不搐也﹐安虫散主之。

辛氏女子五歲﹐病虫痛。諸醫以巴豆﹑漧漆﹑砂之屬治之﹐不效。至五日外﹐多哭而俯仰﹐睡臥不安﹐自按心腹﹐時大叫﹐面無正色﹐或靑或黃﹐或白或黑﹐目無光而慢﹐唇白吐沫。至六日﹐胸髙而臥轉不安。召錢至﹐錢詳視之。用蕪荑散三服﹐見目不除靑色。大驚曰﹕此病大困﹐若更加瀉﹐則爲逆也。至次日﹐辛見錢曰﹕夜來三更果瀉。錢於瀉盆中看﹐如藥汁﹐以杖攪之﹐見有丸藥。錢曰﹕此子肌濃﹐當气實﹐今證反虛﹐不可治也。辛曰﹕何以然﹖錢曰﹕脾虛胃冷則虫動﹐而今反目靑﹐此肝乘脾。又更加瀉﹐知其气極虛也。

而丸藥隨糞下﹐卽脾胃已脫﹐兼形病不相應﹐故知死病。後五日昏篤﹐七日而死。

卷之三十八小兒部脾主濕

鵝口

﹝湯﹞《巢氏病源》鵝口候者﹐小兒初生﹐口裏白屑﹐滿舌上如鵝口﹐故曰鵝口。此乃胎熱﹐而心脾最盛﹐燻發於口也。治用發纏指頭﹐蘸井花水揩拭之。睡時﹐黃丹出火气﹐摻於舌上。﹝葛氏方。﹞如用前法﹐其舌上白屑不脫﹐可煮栗汁令濃﹐以綿纏指頭拭之。若春夏無栗子﹐可煮栗木皮﹐如用井花水法。

小兒初出腹﹐有連舌﹐下有膜如石橊子者﹐中隔連其舌下﹐後令兒言語不發﹐舌不轉也。可以爪甲摘斷之﹐微有血出﹐無害。若血出不止﹐燒發灰敷之﹐卽止。

卷之三十八小兒部脾主濕

口瘡

﹝見心主熱門﹞

卷之三十八小兒部脾主濕

口噤

﹝田﹞大人小兒﹐口噤不開﹐牙關緊者﹐諸藥無效。天南星末一錢﹐腦子少許﹐相和研勻。用指蘸生薑自然汁﹐蘸藥於左右大牙根上擦之﹐立開。

﹝丹﹞初生口噤不開﹐不收乳。用赤腳蜈蚣﹐去足炙末﹐豬乳汁調下五分﹐三四服愈。

﹝《聖》﹞小兒生下七日口噤。牛黃些少﹐竹瀝調下一字﹐以豬乳滴口中。

口噤搐鼻法。用郁金﹑藜蘆﹑瓜蒂爲末﹐水調搐之。

卷之三十八小兒部脾主濕

滯頤

﹝口角垂涎是也﹞﹝肅﹞淸心導痰丸治舌縱涎下。﹝方見大人門。曾用甚妙。﹞﹝湯﹞小兒滯頤者﹐多涎流出﹐積於頤上﹐此由脾胃冷﹐涎多故也。脾之液爲涎﹐緣脾胃虛冷﹐不能制其津液﹐故流出於頤﹐法當補脾。﹝按《內經》云﹕舌縱涎下皆屬熱。此恐湯氏之偏見﹐今兩存之﹐以備參考。﹞張渙

溫脾丹

治滯頤效。

白術靑皮﹝各半兩﹞半夏曲丁香﹝各一兩﹞漧薑﹝炮﹐半兩﹞上爲細末﹐糊丸如黍米大﹐一歲兒十丸﹐二歲二十丸﹐米飲下。

卷之三十八小兒部脾主濕

臍風撮口

﹝錢﹞小兒洗浴﹐拭臍不幹﹐風入作瘡﹐令兒撮口﹐甚者是胃虛﹐气不和﹐口頻撮﹐

調气益黃散

主之。

赤腳金頭蜈蚣﹝一條﹞蠍尾﹝四尾﹞僵蠶﹝七條﹞瞿麥﹝五分﹞上爲末﹐先以鵝毛管吹豆大入鼻內﹐嚏噴啼叫可醫﹐更用薄荷湯下。

﹝錢﹞

柏墨散

治斷臍後爲水濕所傷﹐或袍濕气傷於臍中﹐或解脫﹐風冷所乘﹐致令小兒四肢不和﹐臍腫多啼﹐不能乳哺﹐宜速療之。

黃柏釜下墨乳發﹝燒。各五分﹞上爲細末﹐每用少許﹐敷之。

﹝丹﹞臍風。濕鹽二兩﹐豉二合﹐杵成餅子如錢﹐炙熱﹐熨臍上安。又﹐以黃柏末敷之。

﹝姚﹞小兒臍腫。桂心炙熱熨之﹐日四五。

﹝《祕》﹞臍風瘡。用年久東壁泥﹐研﹐敷之。

﹝《聖》﹞臍風久者成瘡﹐不幹﹐伏龍肝敷之。又﹐馬齒莧﹐燒葉末敷之。﹝《千金方》﹞﹝《子母》﹞治小兒臍赤腫。杏仁杵如脂﹐敷臍腫上。

﹝《聖》﹞治小兒臍中汁出不止並赤腫。用枯白礬﹐研細﹐敷之。

﹝世﹞治嬰兒因剪臍傷外風﹐致瘡不漧﹐用白礬﹑白龍骨各等分﹐同爲末﹐每用少許敷之。又方﹐綿燒灰﹐研細﹐每少許幹摻之。

﹝丹﹞撮口。夜合花枝煮汁﹐拭口並洗﹐愈。

﹝田﹞撮口治法﹐用白僵蠶爲末﹐蜜調塗兒穀道。又﹐牛黃一錢﹐竹瀝一合﹐時時抹口中卽瘥。

﹝無﹞小兒初生一七日內﹐忽患臍風撮口﹐百無一效﹐坐視其死﹐良可憫也。有一法﹐世罕知者﹐凡患此證﹐看兒齒齦上有小泡子如粟米狀﹐以溫水蘸熟帛裹指﹐輕輕擦破﹐卽開口便安﹐不藥神效。

小兒初生﹐臍風撮口﹐諸藥不效者。灸然谷﹐穴在內踝前起大骨下陷中﹐可灸三壯﹐鍼入三分﹐不宜見血﹐立效。

﹝《甲》﹞臍風﹐目上插﹐刺絲竹空。

﹝《明》﹞臍腫﹕腰對臍骨節間。﹝三壯。﹞﹝世﹞臍風撮口﹐在百日內不治。

卷之三十九小兒部肺主燥

咳嗽

﹝錢﹞嗽者﹐肺感微寒。八九月間肺气大旺﹐病嗽者其病必實﹐非久病也。其癥面赤痰盛身熱﹐法當以葶藶丸下之。若久者﹐不可下也。

葶藶丸

治乳食衝脾﹐傷風咳嗽﹐面赤痰盛﹐身熱喘促。

甜葶藶﹝去土﹐隔紙略炒﹞黑牽牛﹝微炒﹞漢防己杏仁﹝去皮尖﹐炒﹐另研如膏。各一兩﹞上爲末﹐研入杏膏拌勻﹐蒸陳棗肉和﹐再搗爲劑﹐丸如麻子大﹐每服五丸至七丸﹐淡生薑湯下﹐乳食後或臨夜服﹐量兒加減。

﹝潔﹞

人參荊芥散

治身熱痰嗽﹐胸膈不利﹐宜下痰去熱。

人參﹝半兩﹞荊芥穗﹝一兩﹞大黃﹝二錢﹞上爲細末﹐水煎﹐調檳榔﹑木香細末五分﹐輕粉一字﹐乳後服。如身熱潮熱﹐宜服淸涼飲子去大黃﹐三服之後﹐一二日卻入大黃服之﹐令疏利則愈﹐不可便動臟腑。

﹝錢﹞十一月十二月嗽者﹐乃傷風寒嗽也。風寒從背第三椎肺穴入﹐當以

麻黃湯

汗之。有熱證面赤﹐飲水﹐痰熱﹐咽喉不利者﹐宜以甘桔湯兼治之。若五七日﹐其證身熱﹐痰盛唾粘﹐加減三拗湯下之。

麻黃﹝去根節﹐三錢﹐水煮去沫﹐焙榦﹞桂枝﹝二錢﹞杏仁﹝七个﹐去皮尖﹐炒黃﹐另研如膏﹞甘艸﹝炙﹐一錢﹞上爲粗末﹐入杏膏拌勻﹐每服一錢﹐水六分﹐煎至四分﹐去渣﹐溫服無時﹐以汗出爲度﹐量大小加減。若自汗者﹐不宜服之。

百部丸

治小兒肺寒壅嗽﹐微喘有痰。

百部﹝炒﹞麻黃﹝去節。各三兩﹞杏仁﹝四十个﹐去皮尖﹐微炒﹐研入﹞上爲末﹐熟棗子丸如皂子大。溫水下二三丸﹐無時﹐日三四服。此本方也﹐仲景加松子仁五十个﹐蜜丸﹐更加胡桃肉含化大妙。一方加甘艸二錢。

紫蘇子散

治小兒咳逆上气﹐因乳哺無度﹐內挾風冷﹐傷於肺气﹐或小兒啼气未定﹐與乳飲之﹐與气相逆﹐气不得下。

紫蘇子訶子﹝去核﹞杏仁﹝去皮尖﹐炒﹞蘿卜子木香人參﹝去蘆。各三兩﹞靑皮甘艸﹝炒。各一兩半﹞上爲細末﹐每服二錢﹐水一盞﹐生薑三片﹐煎至五分﹐去渣﹐不拘時服﹐量兒加減。

有肺盛者﹐咳而後喘﹐面腫欲飲水。有不飲水者﹐其身卽熱。以瀉白散瀉之。若傷寒咳嗽﹐五七日無熱證﹐而但嗽者﹐亦葶藶丸主之﹐後用化痰藥。﹝瀉白散方見虛實法。﹞有肺虛者﹐咳而哽气﹐長出气﹐喉中有聲﹐此久病也﹐以阿膠散補之。痰盛者先入脾﹐後以褊銀丸微下之﹐涎退速卽補肺﹐如上法。﹝補肺法方見治虛實法。﹞﹝潔﹞

黃湯

治小兒咳嗽喘逆﹐身熱﹐鼻漧燥者﹐是熱入肺經﹐爲客熱﹐呷呀有聲。

黃﹝二兩﹞人參﹝二錢半﹞地骨皮﹝五錢﹞桑白皮﹝三錢﹞甘艸﹝二錢半﹞上咀﹐水煎﹐放溫﹐頻頻服之。

﹝海﹞涎嗽﹐四君子加杏仁﹑桑白皮等分﹐半夏曲減半﹐同煎。咳嗽﹐四君子末煎紫蘇湯調下。

﹝潔﹞咳嗽肺之生病而成嗽﹐大抵秋冬則實﹐春夏則虛﹐更詳五臟兼見之證﹐以辧虛實。若實則面赤飲水﹐身熱﹐痰涎盛﹐涕唾稠粘﹐咽漧不利﹐喘嗽﹐面腫﹐吐食﹐皆當先補脾﹐益黃散﹐後瀉肝﹐瀉靑丸。若咯膿血﹐是肺痿也﹐用淸肺散治之﹐若虛則面白脫色﹐气少不語﹐喉中有聲﹐唾痰淸利﹐法當阿膠散補之。若亡津液﹐用白術散主之。

﹝錢﹞治嗽大法﹐盛卽下之﹐久卽補之﹐更量虛實﹐以意加減。

褊銀丸

治風涎膈實上熱及乳食不消﹐腹脹喘粗。

巴豆﹝去油膜皮心﹐研細﹐半兩﹞水銀﹝五錢﹞黑鉛﹝二錢半﹐同水銀炒結砂﹞麝香﹝另研﹐五分﹞好墨﹝火燒醋淬﹐研﹐八錢﹞上將巴豆末並墨再研勻﹐和入砂子麝香﹐陳米粥和丸如綠豆大﹐撚褊。一歲兒一丸﹐三二歲二三丸﹐五歲以上五六丸﹐煎薄荷湯放冷送下。不得化破﹐更量虛實加減﹐並食後服。﹝虛人先以益黃散實脾﹐後以此方下之﹐下後補肺。﹞嗽而吐水或靑綠水者﹐百祥丸下之。﹝方見痘門。﹞嗽而吐痰涎乳食者﹐白餅子下之。﹝方見積門。﹞﹝丹﹞小兒痰嗽﹐必用吐法﹐﹝詳見喘條。﹞﹝世﹞白附丸治咳嗽有痰。﹝方見脾主濕門。﹞

勝金方

治小兒咳嗽。蜂房二兩﹐淨洗﹐去蜂糞及泥土﹐以火燒爲灰﹐每服一字﹐飯飲下。

﹝羅﹞

塗唇膏

治𦇤褓小兒咳嗽吐乳﹐久不愈。石燕一味﹐爲末﹐每用一撚﹐蜜少許﹐調塗兒唇上﹐日三五次﹐無時。

﹝錢﹞杜氏子五歲﹐自十一月病嗽﹐至三月未止。始得嗽而吐痰﹐乃外風寒蓄入肺經﹐令肺病嗽而吐痰﹐風在肺中故也。宜以麻黃散輩發散﹐後用涼藥壓之卽愈。時醫與朱粉丸﹑半夏丸﹑褊銀丸諸法下之﹐其肺卽虛而嗽甚﹐至春三月間尙未愈。召錢視之﹐其候面靑而光﹐嗽而喘促﹐哽气﹐又時時長出气。錢曰﹕病困十已八九﹐然所以面靑而光者﹐肝气旺也。春三月者。肝之位﹐肺衰之時也。嗽者肺之病﹐肺自十一月至三月﹐肺卽虛痿﹐又再下之﹐脾肺子母俱虛﹐復爲肝所勝﹐此爲逆也﹐故嗽而喘促﹐哽气﹐長出气也。錢急與瀉靑丸瀉之﹐後與阿膠散實肺。次日面靑而不光﹐錢又用補肺﹐而嗽如前。又與瀉肝﹐未已而又加肺虛﹐唇白如練。錢曰﹕此病必死﹐不可治也。何者﹖肝大旺而肺虛絕﹐肺病不得時而肝勝之﹐今三瀉肝而肝病癥不退﹐三補肺而肺病尢虛﹐此不久生﹐故言死也。此證病於秋者十救三四﹐春夏者十難救一﹐果大喘而死。

卷之三十九小兒部肺主燥

嗽膿血

﹝錢﹞有喘而咯膿血者﹐乃肺熱。食後服甘桔湯。久嗽者肺亡津液﹐阿膠散主之。咳而痰實﹐不甚喘而面赤飲水者﹐可褊銀丸下之。﹝阿膠散卽補肺散﹐方見治虛實法。褊銀丸方見前。﹞

甘桔散

桔梗﹝米泔浸一宿﹐焙漧﹞甘艸﹝炒。各二兩﹞上爲細末﹐每服一大錢﹐水一大盞﹐入阿膠半兩﹐炮過﹐煎至五分﹐食後溫服。

﹝海﹞甘桔湯﹐仲景少陰咽痛藥也。孫眞人治肺癰吐膿血﹐用生甘艸加減二十餘條。

﹝丹﹞小兒咯血。黑豆﹑甘艸﹑陳皮煎服。

﹝錢﹞段齋郎子四歲﹐病嗽身熱﹐吐痰數日而咯血﹐前醫以桔梗湯及防己丸﹐治之不愈﹐涎上攻﹐吐喘不止﹐請錢氏﹐下褊銀丸一大服﹐復以補肺湯﹑補肺散治之。或問段氏子咯血肺虛﹐何以下之﹖錢曰﹕肺𨿽咯血﹐有熱故也﹐久則虛痿。今涎上潮而吐﹐當下其涎。若不吐涎﹐則不甚便。蓋吐涎能虛﹐又生驚也。

痰實上攻﹐亦能發搐。故根據法只宜先下痰﹐而後補脾肺﹐必涎止而吐愈﹐爲順治也。若先補其肺﹐爲逆耳。

此所謂識病之輕重先後爲治也。

卷之三十九小兒部肺主燥

喘

﹝潔﹞肺虛則喘而少气﹐先益黃散﹐後補肺散。﹝二方並見治虛實法。﹞﹝錢﹞京東轉運使李公孫八歲﹐病嗽而喘滿短气。醫者言肺經有熱﹐用竹葉湯﹑牛黃膏治之﹐三日加喘。

錢氏云﹕此肺气不足﹐復有寒邪﹐卽便喘滿﹐當補肺脾﹐勿服涼藥。李曰﹕醫已用竹葉湯﹑牛黃膏。錢曰﹕何治也﹖前醫曰﹕退熱退涎。錢曰﹕何熱之所作﹖曰﹕肺經熱而生嗽﹐嗽久不除生涎。錢曰﹕本虛而風寒所作﹐何熱也﹖若作肺熱﹐何不治其肺而反調心﹖蓋竹葉湯﹑牛黃膏治心藥也。李師有慚色。錢治愈。

﹝潔﹞肺實則喘而气盛﹐瀉白散。﹝方見治虛實法。﹞﹝錢﹞東都張氏孫九歲﹐病肺熱咳嗽﹐他醫以朱﹑犀﹑龍﹑麝﹑牛黃藥治之﹐一月不愈。其證咳嗽喘急悶亂﹐飲水不止﹐全不能食﹐錢氏用使君子丸﹐益黃散。張曰﹕本有熱﹐何以又行溫藥﹖他醫用涼藥攻之﹐一月尙無效。錢曰﹕涼藥久則胃寒不能食﹐小兒虛不能食﹐當與補脾﹐候飲食如故﹐卽瀉肺經﹐病必愈矣。服補脾藥二日﹐其子欲飲食﹐錢以瀉白散瀉肺遂愈。張曰﹕何以不虛﹖錢曰﹕先實其脾﹐然後瀉肺﹐故不虛也。

﹝云﹞小兒結熱上气喘者﹐四順散﹐一名淸涼飲子。

﹝《本》﹞治小兒哮啼。

黃丹砒霜上各姜制爲末﹐用棗肉爲丸如麻子大。每服三丸﹐臨臥﹐冷茶下。

﹝丹﹞痰嗽痰喘﹐並用湧法吐之。重劑﹐用瓜蒂散。輕劑﹐用苦參﹑赤小豆末﹐須蝦齏汁調服之。

﹝世﹞萬金丹治哮﹐痰涎喘急。﹝方見瘧﹐大人通用。﹞﹝湯﹞治肺中風﹐多因嗽而始﹐但服嗽藥﹐不能散其風邪﹐入於肺臟之絡﹐其候喘急﹐面色靑黃﹐目能認人﹐口不能言。醫不能明其證﹐坐以待盡﹐不亦陋乎﹗紹興王尙書女伴﹑老嫗﹐得此病半月相繼而死。

庸醫俱不能識。又張南軒亦得此疾而逝﹐醫師滿目環視而立待盡。余悔不得一見﹐豈非天命也哉。後有親樓八哥之子病此癥﹐是時乃一气之行﹐諸醫皆言無術而退。子父來告急﹐但欲得別是何疾﹐亦不望其活矣。余往視之﹐尙畱殘喘﹐以橘皮﹑桑白皮﹑罌粟殼三件煎湯﹐化百部丸二服﹐急灸肺﹐其喘立定﹐而忽能言﹐繼時索粥﹐自此生矣。鳴呼﹗是病有法不遇餘者多矣﹐可深惜哉﹗﹝《素》﹞帝曰﹕乳子中風熱﹐喘鳴肩息者﹐脈何如﹖岐伯曰﹕喘鳴肩息者﹐脈實大也﹐緩則生﹐急則死。

﹝通評虛實論﹞

卷之三十九小兒部肺主燥

馬脾風

暴喘而脹滿也。

﹝田﹞暴喘﹐俗傳爲馬脾風也﹐大小便哽﹐宜急下之﹐用牛黃奪命散﹐後用白虎湯平之。

牛黃奪命散

治小兒肺脹喘滿﹐胸膈起急﹐兩脇扇動﹐陷下作坑﹐兩鼻竅張﹐悶亂嗽喝﹐聲嗄而不鳴﹐痰涎潮塞﹐俗云馬脾風。若不急治﹐死在旦夕。

白牽牛黑牽牛﹝各一兩﹐半生半熟﹞川大黃檳榔﹝各一兩﹞上爲細末﹐三歲兒每服二錢﹐冷漿水調下。涎多加膩粉少許。無時﹐加蜜少許。

無價散

治風熱喘促﹐悶亂不安﹐俗謂之馬脾風。

辰砂﹝二錢半﹞輕粉﹝五錢﹞甘遂﹝面裹煮﹐焙漧﹐一錢半﹞上爲細末﹐每服一字﹐用溫漿水少許﹐入滴油一點﹐挑藥在上﹐沈下去﹐卻以漿水灌之﹐立效。

又一法小兒喘脹﹐俗謂之馬脾風﹐又謂之風喉者。以艸莖量病兒手中指裏近掌紋至中指尖截斷﹐如此二莖﹐自乳上微斜直立兩莖於梢盡頭﹐橫一莖﹐兩頭盡頭﹐點穴灸三壯﹐此法多曾見愈。

﹝世﹞馬脾風在百日內者﹐不治。

卷之三十九小兒部肺主燥

悲哭

﹝《本》﹞治小兒拗哭﹐

龍齒散

龍齒蟬殼﹝去翅足泥土﹞鉤藤﹝有鉤子者﹞羌活茯苓人參﹝各等分﹞上爲末﹐每服一大錢﹐煎六分﹐去渣﹐溫熱服。

﹝子和﹞一小兒悲苦﹐彌日不休﹐兩手脈弦而緊。戴人曰﹕心火甚則乘肺﹐肺不受其屈﹐故哭。

肺主悲。王太僕云﹕心爍則痛甚﹐故爍甚悲亦甚。先令浴以溫湯﹐漬形以爲汗也。肺主皮毛﹐汗出則肺熱散﹐浴止而啼亦止矣。仍命服涼膈散加當歸﹑桔梗﹐以竹葉生薑朴硝同煎服﹐瀉膈中之邪熱。

﹝錢﹞小兒驚啼﹐邪熱乘心也﹐當安心﹐安神丸主之。

﹝丹﹞小兒驀然忽大啼作聲者必死﹐此火大發則虛其气故也。

卷之三十九小兒部肺主燥

夜啼

﹝無﹞小兒夜啼有四證﹕一曰寒﹐二曰熱﹐三曰重舌口瘡﹐四曰客忤。寒則腹痛而啼﹐面靑白﹐口有冷气﹐腹亦冷﹐曲腰而啼﹐此寒證也。熱則心躁而啼﹐面赤﹐小便赤﹐口中熱﹐腹暖﹐啼時或有汗﹐仰身而啼﹐此熱也。若重舌口瘡﹐要吮乳不得﹐口到乳上卽啼﹐身額皆微熱﹐急取燈照口﹐若無瘡﹐舌必重也。客忤者﹐見生人气忤犯而啼也﹐各隨證治之。

蒜乳丸治腹痛夜啼。當歸丸治髒寒腹痛。﹝二方見腹痛。﹞﹝田﹞

五味子散

治小兒夜啼﹐及腹痛﹐至夜輒劇﹐狀似鬼祟。

五味子當歸赤芍藥白術﹝各半兩﹞茯神陳皮桂心甘艸﹝炙。各二錢半﹞上爲粗末﹐水煎﹐量兒大小加減。

﹝錢﹞三黃丸治腹熱痛﹐夜啼﹐面赤唇焦﹐便赤﹐用人參湯吞下。﹝熱痛腰不曲﹐肢不冷也。﹞﹝無﹞

燈花散

治熱證心燥夜啼。

以燈花三四顆﹐研細﹐用燈心煎湯調塗口中﹐以乳汁送下﹐日三服。一法﹐用燈花塗乳上﹐令小兒吮之。無燈花﹐用燈心燒灰亦妙。又一法﹐燈花七枚﹐硼砂一字﹐辰砂少許﹐研細﹐蜜調﹐抹唇上﹐立安。

﹝丹﹞小兒夜啼人參﹝二錢半﹞黃連﹝一錢半﹞甘艸﹝炙﹐五分﹞竹葉﹝二十片﹞生薑﹝一片﹞水煎服。

﹝《澹寮》﹞龍齒散治小兒夜啼不止。﹝方見拗哭卽上《本事》龍齒散﹐但無羌活一味。﹞﹝世﹞又方蟬蛻二七枚﹐去足﹐爲末﹐入朱砂一字﹐蜜調送下。

﹝丹﹞馬齒燒研細﹐敷乳上吮之﹐妙。小兒夜啼﹐黃連薑汁炒﹐甘艸﹑竹葉煎服。

﹝世﹞治小兒夜啼。靑黛半錢﹐細研﹐淸水調下。

﹝無﹞蒲黃散治小兒重舌。﹝方見舌。﹞牡蠣散治小兒口瘡。﹝方見瘡。﹞治客忤夜啼法﹐用本家廚下燒殘火柴頭一个﹐以火焦頭爲上﹐朱書云﹕吾是天上五雷公﹐將來作神將﹐能收夜啼兒﹐一縛永不放﹐急急如太上老君律令敕﹐書了﹐勿令兒知﹐立在牀下﹐倚牀前腳裏立之﹐男左女右﹐效。

﹝《明》﹞夜啼﹐灸中衝﹐一壯卽止。

卷之三十九小兒部肺主燥

喑

﹝世﹞

通關散

治小兒驚風已退﹐只是聲啞不能言﹐百藥不效者。

以大天南星一个﹐炮爲末﹐每服一錢﹐豬膽汁調下﹐入喉便能言語。

卷之三十九小兒部肺主燥

鼻

﹝丹﹞治小兒赤鼻。

雄黃黃丹﹝等分﹞用無根水調敷。

或用菖蒲半葉﹐酒蒸爲末﹐調服﹐解食毒。﹝無根水者﹐天落雨水﹐用碗盛之者是也。﹞辛荑葉﹝先焙漧﹐一兩﹞細辛木通白芷木香﹝各五錢﹞杏仁﹝去皮尖﹐一錢﹞上爲細末﹐用杏仁泥﹑羊骨髓﹑豬脂各一兩﹐同諸藥和勻﹐以瓦石器中熬成膏﹐赤黃色爲度﹐於地上放冷﹐入腦麝各一錢﹐拌勻。每用少許﹐塗囟上並鼻中﹐神效。

卷之三十九小兒部肺主燥

龜胸

﹝錢﹞肺熱腸滿﹐攻於胸膈﹐卽成龜胸。

﹝聖》﹞治龜胸方。

大黃﹝炒﹐一錢﹞天門冬﹝去心﹐焙﹞百合杏仁﹝去皮尖﹐炒﹞木通桑白皮﹝蜜炙﹞甜葶藶﹝炒﹞川朴硝﹝各半兩﹞上爲末﹐煉蜜丸如芡實大。溫水食後化下﹐三歲以上化二丸。

﹝丹﹞治小兒龜胸。

蒼術黃柏﹝酒炒﹞芍藥﹝酒炒﹞陳皮防風山楂威靈仙加當歸又利後﹐加生地黃。爲末﹐煉蜜丸。食後﹐溫水下。

﹝田﹞小兒龜胸﹐緣肺熱脹滿攻胸膈所生。又緣乳母食熱面五辛﹐轉更髙起。宜灸兩乳前各一寸五分上兩行三骨罅間六處各三壯﹐炷如小麥大。春夏從下灸上﹐秋冬從上灸下。若不根據此法﹐十灸不愈一二也。

卷之三十九小兒部肺主燥

龜背

﹝錢﹞兒生下血風入脊﹐逐於骨髓﹐卽成龜背。治之以龜尿擦胸骨。取龜尿法﹐當以蓮葉﹐安龜在上﹐後用鏡照之﹐其尿自出。

﹝《聖》﹞小兒龜背﹐由令兒坐早﹐有客風吹入脊骨﹐而入於骨髓﹐故使背髙如龜之狀也。𨿽有藥方﹐多成痼疾﹐以灸法爲要。當灸第三椎骨節下兩旁各一寸半肺穴﹐又第五椎骨節下兩旁各一寸半心穴﹐又第七椎骨節下兩旁各一寸半膈穴﹐以小兒中指節爲一寸﹐艾炷如小麥大﹐三五壯﹐卽止。

此法累用﹐十有一二得效﹐亦無全效之功。

﹝世﹞龜背在百日內不治。

卷之三十九小兒部肺主燥

脫肛

﹝湯﹞治大腸虛弱﹐肛門脫下。

龍骨訶子﹝煨去核。各一兩﹞沒石子﹝大者﹐二枚﹞罌粟殼﹝去核﹐醋塗﹐炙﹐二錢﹞上爲末﹐白湯點服﹐仍用蔥湯燻洗﹐令軟﹐款款以手托入﹐用新磚瓦一片﹐燒紅﹐以醋澆之。

气上﹐卽用腳布疊數重壓定﹐使熱气上透﹐不可過熱。令病者以臀坐於布上﹐如覺布溫﹐逐旋減之﹐以常得溫熱爲度。並常服前藥。

﹝潔﹞

五倍子散

治小兒脫肛。

五倍子地楡﹝各等分﹞上爲細末﹐每服半錢或一錢﹐空心米飲調下。

﹝錢﹞

赤石脂散

治小兒因痢後努气下﹐推出肛門不入。﹝﹐於建反﹐用力努腹也。﹞眞赤石脂伏龍肝﹝各等分﹞上爲細末﹐每用五分敷肛頭上﹐頻用按入。

﹝世﹞治小兒脫肛。用五倍子爲末﹐量多少摻患處﹐以物襯手揉入﹐切忌食發風毒物。

﹝田﹞脫肛治法﹕用蒲黃一兩﹐豬脂二兩﹐煉豬脂和蒲黃成膏﹐塗腸頭上﹐卽縮入。

﹝無﹞

水聖散

治小兒脫肛不收。

用浮萍艸不以多少﹐杵爲細末﹐幹貼患處。

﹝丹﹞脫肛。用東北方陳壁泥土﹐湯泡﹐先洗下﹐後燻上。﹝又方見脫囊條。﹞﹝田﹞小兒脫肛瀉血﹐秋深不痊﹐灸龜尾一壯﹐炷如小麥大﹐脊端穹骨也。小兒脫肛者﹐灸臍中三壯。小兒脫肛﹐久不瘥﹐及風癇中風﹐角弓反張﹐多哭﹐言語不擇﹐發無時節﹐盛卽吐沫者﹐取百會一穴灸七壯。在鼻直入髮際五寸﹐頂中央旋毛中可容豆﹐炷如小麥大。

﹝《明》﹞治久痢脫肛。﹝見痢門。﹞

卷之三十九小兒部肺主燥

肛癢

﹝丹﹞治小兒蟯虫攻下部癢。取扁竹葉一握﹐切﹐以水一升﹐煎取五合﹐去渣﹐空腹飲之。虫卽下﹐用其汁煮粥亦佳。﹝《心鏡》﹞治虫狀如蝸牛﹐食下部癢。取扁竹葉一握﹐水二升﹐煮熟。五歲兒空腹服五合﹐隔宿不食﹐明日早食之﹐尢佳。﹝楊氏《產乳》﹞

卷之三十九小兒部腎主虛寒

解顱

﹝丹﹞小兒解顱﹐乃是母气血虛與熱多耳。用四君子﹑四物。有熱﹐加酒炒黃連﹑生甘艸煎服﹐外以綿束緊﹐用白蘞末敷之。

﹝田﹞解顱治法﹐宜用生地散。

﹝錢﹞解顱﹐生下而囟不合者﹐腎气不成故也。長必少笑﹐更有目白睛多﹐白色﹐瘦者﹐多愁少喜也。

﹝湯﹞解顱者囟大﹐頭縫不合如開解﹐故曰解顱﹐此由腎气不成故也。腎主骨髓﹐而腦爲髓海﹐腎气不成﹐則腦髓不足﹐故不能合也。凡得此者﹐不過千日﹐其間亦有數歲者﹐乃廢人也。人之無腦髓﹐如木無根﹐古人𨿽有良方﹐吾所以不錄者﹐勞而無功也。亦不可束手待斃﹐宜根據錢氏補腎﹐萬一有可生之理。﹝補腎地黃丸方見勞瘵。﹞﹝錢﹞

天南星散

治顱開不合﹐鼻塞不通。天南星大者﹐微泡去皮﹐爲細末﹐米醋塗調緋帛上﹐貼囟上﹐炙手頻熨之﹐立效。

﹝無﹞

三辛散

治小兒骨應合而不合﹐頭骨開也﹐名曰解顱。

細辛桂心﹝各半兩﹞漧薑﹝七錢半﹞上爲末﹐以薑汁和敷顱上貼之﹐兒面赤卽愈。

又方用蛇蛻炒焦爲末﹐用豬頰車中髓調敷頂上﹐日三四度﹐曾有人作頭巾裹遮護之﹐久而自合﹐亦良法也。

﹝《明》﹞囟門不合﹕臍上﹑臍下各五分。﹝二穴各灸三壯﹐灸瘡未發先合。﹞﹝世﹞父精不足﹐則解顱﹐眼白多。

卷之三十九小兒部腎主虛寒

囟塡

湯氏﹐小兒囟塡﹐其囟髙碩如物塡在上﹐汗出﹐毛髮黃而短是也。若寒气上衝則牢﹐﹝頭垤起腫硬曰牢。﹐音昂。﹞熱气上衝則柔軟。又小兒臟腑積熱﹐气上衝於腦﹐亦致囟塡﹐而又肝气盛﹐風熱衝上而成此候也。《玉環集》歌曰﹕囟門腫起定爲風﹐此候應須也不中﹐或若加坑如盞足﹐七日之間命必終。

卷之三十九小兒部腎主虛寒

行遲齒遲發遲

﹝湯﹞小兒稟受血气不足者﹐則髓不滿骨﹐故軟弱而不能行。腎主髓﹐治法當用錢氏補腎地黃丸﹐加鹿茸﹑五加皮﹑麝香﹐則髓生而骨彊﹐自然行矣。外甥黃虯知錄之子﹐三歲不能行﹐遂合此方服之有驗。

﹝無﹞

五加皮散

治小兒三歲不能行者﹐由受气不足﹐體力虛怯﹐腰脊腳膝筋骨軟﹐足故不能行。

用眞五加皮爲末﹐粥飲調﹐次入好酒少許﹐每服一栗殼許﹐日三服效。

﹝錢﹞

羚羊角丸

補腎肝﹐五六歲不能行。

羚羊角虎脛骨﹝醋炙黃﹞桂枝生地黃防風當歸白茯苓酸棗仁﹝炒。各等分﹞上爲細末﹐蜜丸皂子大。食後溫水化下﹐久服取效。

﹝湯﹞

芎黃散

治小兒齒不生。

大川芎生地﹝各半兩﹞山藥當歸甘艸﹝炙。各一分﹞上焙爲末﹐熱湯調服。用搽齒腳。

﹝《本》﹞尿坑中竹木﹐主小兒齒不生﹐正旦刮屑塗之﹐卽生。

﹝湯﹞

香薷煎

治小兒白禿不生發﹐燥痛。

陳香薷﹝二兩﹞胡粉﹝一兩﹞豬脂﹝半兩﹞上用水一大盞﹐煎香薷取汁三分﹐去渣﹐入胡粉﹑豬脂相和合勻﹐塗於頭上﹐日頻用之。

﹝《肘》﹞治小兒頭生白禿﹐發不生。用椿楸樹葉心﹐取汁敷之﹐大效。

﹝錢﹞小兒長大不行﹐行則腳細﹔齒久不生﹐生則不固﹔發久不生﹐生則不黑﹐皆屬气血虛也﹐宜大劑補之。

卷之三十九小兒部腎主虛寒

停耳

﹝田﹞

紅玉散

治小兒膿耳。

枯白礬幹胭脂麝香﹝各一錢﹞上同研勻﹐先以綿裹杖子撚淨摻之。

﹝湯﹞

龍黃散

治小兒停耳﹐汁出不止。

枯白礬龍骨末黃丹﹝炒。各半兩﹞麝香﹝一錢﹞上同研細﹐先以綿杖子榐膿水盡﹐用散一字半﹐分爲兩處﹐吹入耳內﹐日二次。

﹝丹﹞停耳。硫黃末敷之﹐日一夜一﹐妙。

﹝《祕要》用蛐灰末吹入立效。有瘡者﹐敷之。﹝孫眞人方同。﹞

卷之三十九小兒部腎主虛寒

呵欠

呵欠﹐面赤者風熱也﹐面靑者驚風也﹐面黃者脾虛驚也﹐多睡者內熱也﹐气熱者傷風也。

卷之三十九小兒部腎主虛寒

額黑唇靑爲寒

﹝垣﹞

補陽湯

初冬間﹐一小兒二歲﹐大寒證﹐明堂靑脈﹐額上靑黑﹐腦後靑絡髙起﹐唇靑﹐舌上白滑﹐喉鳴而喘﹐大便微靑﹐耳尖冷﹐眼澀﹐常常淚下出﹐仍多眵﹐胸中不利﹐臥而多驚﹐無搐卽寒。

柴胡﹝三錢﹞升麻﹝二錢﹞麻黃﹝三錢﹞吳茱萸﹝五分﹞地龍﹝五錢﹞蠍梢﹝少﹞生地﹝五分﹞歸身﹝三錢﹞甘艸﹝炙﹐一錢﹞黃﹝二分﹞黃柏﹝一錢﹞陳皮﹝一分﹞葛根連翹﹝各一錢﹞上爲粗末﹐作一服﹐水一盞﹐煎法如常﹐乳食後﹐熱服。始漸喜睡﹐精神出﹐气和順﹐乳食旺。

﹝錢﹞血气虛怯﹐爲冷所乘﹐則唇靑。

卷之三十九小兒部雜病

寒熱

﹝湯﹞食積﹐寒熱如瘧﹐渴瀉气急﹐要合地臥﹐此候先當取下積﹐只用平胃散﹐次常服進食丸。

﹝平胃散方見大人泄瀉﹐進食丸方見癖。﹞﹝錢﹞曹宜徳子三歲﹐面黃﹐時發寒熱﹐不欲食而飲水及乳不止。眾醫以爲潮熱﹐用牛黃丸不愈﹐及以止渴漧葛散服之﹐反吐。錢曰﹕當以白餅子下之﹐後補脾﹐乃以消積丸磨之﹐此乃解也。後果愈。何以故﹖不食但飲水者﹐食伏於脾內不能消﹐致令發寒熱。用止渴藥吐者﹐藥衝脾故也。故下之卽愈。

﹝子和﹞髙巡檢子八歲﹐病熱﹐醫者皆爲傷冷﹐治之以熱藥﹐欲飲冰水﹐禁而不與﹐內水涸竭﹐煩躁轉生﹐前後皆閉﹐口鼻俱幹﹐寒熱往來﹐咳嗽時作﹐徧身無汗。又欲灸之﹐適遇戴人。戴人責其母曰﹕重濃被﹐暖坑紅鑪﹐兒已不勝其熱﹐尙可灸乎﹖其母謝以不明。戴人令先服人參柴胡飲子。連進數服﹐下爛魚腸之類﹐臭气異常。渴欲飲水﹐聽其所欲﹐冰雪冷水﹐連進數杯。節次又下三四十行﹐大熱方去。又與通膈丸﹑牛黃丸復下十餘行﹐兒方大痊。前後約五十餘行﹐略計所用冰雪水飲至一斛﹐向灸之當何如哉。

卷之三十九小兒部雜病

瘧

治小兒瘧疾﹐多與大人同法﹐以出汗爲瘥﹐宜桂枝﹑柴胡﹑麻黃﹑參﹑芩等輩。又視其病食病痰﹐以意消息之。大抵多是飲食不節得之﹐須以消導爲先可也。

﹝世﹞

萬金丹

治大人小兒瘧並哮﹐痰涎喘急。

黑豆四十九粒﹐信一錢。先以黑豆浸去皮﹐端午日以乳缽研細拌勻﹐作一小丸之﹐黃丹爲衣﹐陰漧﹐治哮冷﹐茶淸吞一丸。治瘧﹐空心井花水吞一丸﹐忌熱物葷腥一月。如食熱物卽吐。

﹝湯﹞治癉瘧但熱不寒方用黃丹通紅﹐臨發蜜湯調下﹐能飲酒﹐用酒調。一法﹐專服小柴胡湯﹐次服人參前胡湯。

艸果飲

治寒多熱少﹐手足厥冷﹐徧身浮腫﹐肚腹疼痛。

濃朴﹝姜制﹞靑皮艸果藿香甘艸﹝炙﹞丁皮神曲良姜半夏曲等分﹐咀﹐姜﹑棗煎﹐空心服。

治久瘧﹐

露星散

秦艽柴胡白術白茯苓檳榔常山黃芩甘艸﹝炙﹞半夏曲官桂上等分﹐咀﹐酒﹑醋一半煎﹐露一宿﹐次日早﹐取再溫﹐濾去渣服。陳舍人令嗣久瘧﹐服驗。

小柴胡湯

治小兒瘧疾﹐往來寒熱。

人參半夏柴胡黃芩甘艸﹝各等分﹞上咀﹐姜三片﹐棗一枚﹐煎服。

靑皮湯

治小兒瘧疾作﹐浮腫﹐兼寒熱不退﹐飲食不進。

白術茯苓濃朴靑皮陳皮半夏大腹皮檳榔三稜蓬術木通甘艸﹝各等分﹞上咀﹐每服三錢﹐薑水煎服。

養胃湯

治外感風寒﹐內傷生冷﹐溫中快膈﹐能辟山嵐瘴气。寒瘧﹐脾胃虛寒﹐嘔逆惡心﹐並宜服之。

蒼術濃朴半夏藿香艸果人參茯苓甘艸陳皮上咀﹐每三錢﹐棗子﹑烏梅各一枚﹐同煎﹐食前熱服。

鬼哭散

止瘧疾久不愈者效。

常山大腹皮白茯苓鱉甲﹝醋炙﹞上咀﹐每服三錢﹐桃﹑柳枝各七寸同煎﹐臨發時服﹐略吐出涎效。

鱉甲飲子

治瘧久不愈﹐腹中結爲瘕﹐名曰瘧母。

鱉甲﹝醋炙﹞白術黃芩艸果檳榔芎橘紅甘艸濃朴白芍藥﹝各等分﹞上咀﹐姜﹑棗煎服。

大腹皮湯

治小兒瘧疾﹐用藥太早﹐退熱變作浮腫﹐外腎腫大﹐飲食不進。

大腹皮檳榔三稜蓬術枳殼蒼術﹝制。各二兩﹞甘艸﹝三錢﹞上咀﹐每服三錢﹐加姜皮﹑蘿卜子同煎。

四獸飲

治五臟气虛﹐喜怒勞逸不節﹐致陰陽相勝﹐結聚痰飲﹐發爲瘧疾。兼治瘴瘧。

半夏人參白術茯苓艸果陳皮﹝各一兩半﹞甘艸﹝二錢半﹞上咀﹐加烏梅﹑棗子各一枚﹐生薑三片﹐每服三錢﹐煎服。

經效截瘧丹

治瘧母結癖﹐寒熱無已。

眞阿膠﹝湯泡研﹞雄黃﹝各二錢半﹞朱砂﹝一錢半﹞上研爲細末﹐稀糊丸如桐子大。每服一丸﹐人參湯候冷空心服。瘴瘧﹐桃枝湯冷服。臨發時﹐磨一丸塗鼻口畔效。

﹝《要略》﹞瘧脈自弦﹐弦數者多熱﹐弦遲者多寒﹐弦小緊者宜下之﹐弦遲者可溫之﹐弦緊者可發汗﹐浮大者可吐之﹐弦數者風發也﹐以飲食消息之。

﹝《脈》﹞瘧脈自弦﹐微則爲虛﹐代散則死。

﹝《明》﹞小兒瘧久不愈﹐灸內庭﹝在足大指次指外間陷中﹐各一壯。﹞大椎百會﹝各隨年壯。﹞

卷之三十九小兒部雜病

繼病

﹝海﹞小兒病﹐母有娠乳兒﹐有病如瘧痢﹐他日亦相繼腹大﹐或瘥或發﹐他人相近﹐亦能相繼。

北人未識其病。懷妊者取百勞鳥毛帶之﹐又取其蹋枝鞭小兒令速語。《鄭禮》注云﹕﹐博勞也。《楚辭》云﹕在外見鳴﹐言其鳴惡也。《白澤圖》云﹕屋間斗不祥﹐卽百勞也﹐以此治繼病。《本艸》云﹕百勞味平有毒﹐其毛用之﹐治小兒繼病。

﹝《聖》﹞治小兒生十餘月後﹐母又有妊﹐令兒精神不爽﹐身體萎瘁﹐名爲病。用伏翼燒灰細研﹐以粥飲調下五分﹐日四五服效。若炙令香熟﹐嚼哺兒亦效。﹝卽蝙蝠。﹞﹝《無》﹞《千金》論小兒有病者﹐是娠婦被惡神導其胎中﹐妒疾小兒﹐令生此病。亦小鬼也。其證微微下利﹐寒熱往來﹐毫毛髮鬢HT不悅者是也。宜服龍膽湯。凡婦人先有小兒未能行﹐而母更有娠﹐使兒飲此乳﹐亦作也。令兒黃瘦骨立﹐發熱發落。

龍膽湯

治嬰兒出腹﹐血脈盛實﹐寒熱溫壯﹐四肢驚掣﹐吐者。若已能進哺﹐中滿食不消﹐壯熱﹐及變蒸不解﹐中客人鬼气﹐並諸驚癇﹐方悉主之。

龍膽艸柴胡黃芩桔梗鉤藤皮芍藥甘艸﹝炙﹞茯苓﹝各二錢半﹞蜣螂﹝二枚﹞大黃﹝煨﹐一兩﹞上爲銼散﹐以水一升﹐煮取五合爲一劑﹐十歲以下小兒皆可服。若兒生一日至七日﹐分一合爲三服﹔八日至十五日﹐分一合半爲三服﹔十六日至二十日﹐分二合爲三服﹔二十日至三十日﹐分三合爲三服﹐皆以得下卽止﹐此劑爲出腹嬰兒所作。若日月長大者﹐亦根據此爲例。必知客忤及有鬼气者﹐可加人參﹑當歸各二錢半﹐一百日兒加一錢一字﹐二百日兒加二錢半﹐一歲加半兩﹐余藥皆仿此。

﹝海﹞生者爲相繼。死者爲傳屍。有脈而無气﹐謂之屍厥。有气而無脈﹐謂之行屍。丁奚﹑哺露﹑客忤﹑無辜﹐四異病也。陽易﹑陰易﹑百合﹑狐惑﹐四奇病也。

卷之三十九小兒部雜病

五硬五軟

五硬仰頭取气動搖難﹐气壅疼連胸腹間﹐腳手心如冰冷硬﹐頭仰爲風命不還。喫食如何不長肌﹐肉少皮寬軟自離﹐莫教瀉痢當時作﹐靈藥難醫命必危。五歲孩兒不肯行﹐腳軟气羸命不亨﹐細小不妨榮衛气﹐長大須應肉自生。宜用參等藥﹐錢氏地黃丸治之。

上五硬卽之屬﹐經所謂暴彊直﹐皆屬於風是也。

五軟卽痿之屬﹐治見疳雜方條。

卷之三十九小兒部

補遺方

至寶丹

療卒中急風不語﹐中惡气絕﹐中諸物毒暗風﹐中熱客毒﹐陰陽二毒﹐山嵐瘴气毒﹐蠱毒水毒﹐產後血暈﹐口鼻血出﹐惡血攻心﹐煩躁气喘﹐吐逆﹐難產悶絕﹐死胎不下。以上諸疾﹐並用童子小便一合﹐生薑自然汁三五滴﹐入於小便內﹐溫過﹐化下三丸至五丸﹐神效。又療心肺積熱﹐伏熱嘔吐﹐邪气攻心﹐大腸風祕﹐神魂恍惚﹐頭目昏眩﹐眠睡不安﹐唇口漧燥﹐傷寒狂語﹐並皆療之。

烏犀角﹝研﹐生﹞朱砂﹝研﹐飛﹞雄黃﹝研﹞玳瑁屑﹝研﹐生﹞琥珀﹝研。各一兩﹞麝香﹝研﹞龍腦﹝研。各一分﹞金箔﹝五十片﹐半入藥﹐半爲衣﹞銀箔﹝五十片﹞牛黃﹝五錢﹞安息香﹝一兩半﹐研﹐以無灰酒攪﹐澄﹐飛過﹐濾去沙土﹐慢火熬成膏﹞上將生犀﹑玳瑁爲細末﹐入余藥研勻。將安息香膏重湯煮﹐凝成後﹐入諸藥中和搜成劑﹐盛不津器中﹐並旋丸如桐子大﹐用人參湯化下三丸至五丸。又療小兒諸癇﹐急驚心熱﹐卒中客忤﹐不得眠睡﹐煩躁﹐風涎搐搦。每二歲兒服二丸﹐人參湯化下。

桂苓甘露飲

官桂人參﹝去蘆﹞藿香﹝各半兩﹞茯苓﹝去皮﹞白術甘艸﹝炙﹞葛根澤瀉石膏寒水石﹝各一兩﹞滑石﹝二兩﹞木香﹝一分﹞上爲細末﹐每服一錢﹐白湯下﹐新水生薑湯亦可。

順气散

消中﹐熱在胃而能飲食﹐小便黃赤﹐以此下之。不可多利﹐微微利至不欲食而愈。

朴硝﹝制﹐一兩﹞大黃﹝四錢﹞枳實﹝二錢﹞上咀﹐每服八錢﹐水二盞﹐煎八分﹐去渣﹐通口服。

膠艾湯

治衝任虛損﹐月水過多﹐及妊娠胎動不安﹐男子腹痛下墜。

阿膠﹝炒﹞川芎甘艸﹝炙。各二兩﹞當歸艾葉﹝微炒。各三兩﹞白芍藥熟地﹝各四兩﹞上銼﹐每服五錢﹐水一盞﹐酒六分煎至八分﹐去渣﹐稍熱服﹐空心食前﹐日三服。甚者﹐連夜並服。

震靈丹

此丹不犯金石飛走有性之藥﹐不不燥﹐奪造化沖和之功。大治男子眞元衰憊﹐五勞七傷﹐臍腹冷痛﹐肢體酸痛﹐上盛下虛﹐頭目眩暈﹐心神恍惚﹐血气衰微﹐及中風癱瘓﹐手足不遂﹐筋骨拘攣﹐腰膝沈重﹐容枯肌瘦﹐目睛耳聾﹐口苦舌漧﹐飲食無味﹐心腎不足﹐精滑夢遺﹐膀胱疝墜﹐小腸淋瀝﹐夜多盜汗﹐久瀉久痢﹐嘔吐不食﹐八風五痺﹐一切沈寒痼冷﹐服之如神。及治婦人血气不足﹐崩漏虛損﹐帶下﹐久冷胎藏無子﹐服之無不愈者。

禹餘糧﹝火﹐醋淬﹞紫石英赤石脂代赭石﹝如上法淬﹞以上四味﹐並作小塊﹐入坩堝泥固濟﹐候幹﹐用炭一斤通紅﹐火盡爲度﹐入地出火毒二宿。

乳香﹝另研﹞五靈脂﹝去砂石﹞沒藥﹝去石研。各二兩﹞朱砂﹝水飛過﹐一兩﹞上件前後共八味﹐並爲細末﹐以糯米輕煮糊爲丸如小雞頭大﹐曬漧﹐每一粒﹐空心溫酒下﹐冷水亦得。常服鎭心神﹐駐顏色﹐溫脾腎﹐理腰膝﹐除屍疰﹑蠱毒﹐辟鬼魅邪癘﹐久服輕身。忌豬羊血﹐恐減藥力。婦人醋湯下。孕婦不可服。極有神效。

駐車丸

治一切下痢﹐無問新久﹐及冷熱膿血﹐腸滑裏急﹐日夜無度﹐臍腹絞痛不可忍者。

阿膠﹝搗﹐砂炒如珠子﹐爲末﹐以醋四升熬成膏﹞當歸﹝去蘆。各十五兩﹞黃連﹝去須﹐三十兩﹞漧薑﹝炮﹐十兩﹞上爲細末﹐以阿膠膏和﹐並手丸如桐子大﹐每服三十丸﹐食前﹐溫米飲下﹐日三服。凡小兒服﹐丸如麻子大﹐更量歲數加減。

甘艸漧薑湯

甘艸﹝四兩﹐炙﹞漧薑﹝二兩﹐炮﹞上咀﹐以水三升﹐煮取一升五合﹐去渣﹐分溫再服。

漧薑附子湯

漧薑﹝一兩﹞附子﹝一枚﹐生用﹐去皮﹞上二味﹐水煎﹐頓服。

茯苓丸

治臂痛如神。

赤茯苓防風細辛白術澤瀉官桂﹝各半兩﹞栝蔞根紫菀附子黃芍藥甘艸﹝炙。各三分﹞生地牛膝﹝酒浸﹞山芋獨活半夏﹝酒浸﹞山茱萸﹝各一分﹞上十八味﹐爲細末﹐煉蜜爲丸如梧桐大。每服十丸﹐溫酒送下﹐食前。

當歸四逆加茱萸湯

當歸桂枝芍藥細辛﹝各一兩﹞通艸甘艸﹝各六錢﹞茱萸﹝三錢﹞上水六盞﹐煎服。

升麻葛根湯

升麻葛根芍藥甘艸﹝等分﹞每服六錢﹐水一盞半﹐煎至八分﹐去渣服。﹝寒多卽熱服﹐熱多卽寒服。﹞

開胃丸

治漧嘔﹐气逆不止。

半夏曲﹝微炒﹐三兩﹞人參﹝一兩半﹞白豆蔻﹝去皮﹞陳皮﹝去白﹐焙﹞白術﹝各一兩﹞上爲細末﹐用生薑汁同棗肉和丸如桐子大﹐每服二十丸至三十丸﹐不拘時﹐用粥飲送下。

辰砂丸

辰砂麝香牛黃﹝各二錢半﹞半夏﹝制﹞丁香白附子鐵粉天麻南星﹝制。各半兩﹞上爲細末煮粳米飲丸如麻子大。每服五丸﹐用荊芥湯﹐不拘時下。

軟金丹

﹝又名

聖力丹

﹞治急慢驚風﹐五癇﹐螈﹐頭項動搖﹐目睛上視或牽邪偏搐﹐背脊彊直或反折如弓﹐口噤牙緊﹐或屈指如數﹐或溫壯連綿﹐或服涼藥過多﹐內生虛風。或因傷寒變搐發渴﹐或因吐痢生風爲癇一切諸癥。乳食不化﹐昏冒不省。凡此急候服之皆愈。但不喘急者此藥必效﹐如已喘急者更須詳虛實。苦涎實者﹐可同水銀丸化下﹐此二藥引化驚涎則潮搐立止﹔虛者但只服此藥﹐卽便服效。如兒涎熱﹑風熱有諸驚癥者﹐服之卽瘥。又治大人卒中風病﹐涎潮不省﹐此藥神聖﹐救人不可具載。

香墨﹝各一錢﹞全蠍﹝三十个﹞丁香﹝一錢半﹞蟾酥﹝一皂子大﹞牛黃﹝另研﹞丹砂﹝飛﹞雄黃﹝飛﹞生犀﹝鎊研﹞半夏曲﹝制﹞天麻僵蠶﹝炒﹞木香蟬殼﹝洗焙﹞使君子﹝肉。各一分﹞肉果﹝面裹煨﹞天南星﹝炮﹞白附子﹝炮。各三錢﹞膩粉﹝一錢﹞螺靑﹝一兩二錢﹞水銀鉛﹝各三錢半﹐炒結砂用五錢﹞麝香﹝一錢﹐研﹞龍腦﹝半錢﹐研﹞白花蛇烏蛇﹝各取項後粗處肉﹐各一兩。

酒浸一宿﹐去皮骨﹐曬漧不見火﹞附子﹝一个﹐炮去皮臍﹐虛者用﹞蜈蚣﹝二條﹐赤足者生用﹞檳榔﹝大二个﹞原方有大HT虫二十五个去殼﹐本艸無考。

上逐旋入研細勻﹐用不蛀皂KT1鋌﹐刮去皮弦﹐以好酒半升浸一宿﹐揉去渣取汁﹐入石腦油三錢﹐銀石器屬性武火熬數沸﹐放冷﹐別煉蜜少許﹐投內和諸藥得所﹐大者丸棗大﹐小者皂子大﹐以金銀爲衣﹐每服一丸﹐金銀薄荷湯化下。涎實者﹐同水銀丸化下﹐量兒大小與服﹐神效。

水銀丸

治急驚痰壅發搐﹐悶亂口噤。

水銀﹝一分﹐入棗肉少許﹐同研至無星﹞膩粉﹝一錢﹐研﹞南星﹝炮制﹐一分﹞全蠍﹝微炒﹐一分﹞再研棗肉爲丸﹐如黍米大。每服五七丸﹐乳香湯化下﹐無時量大小加減。

太乙神精丹

治客忤霍亂﹐腹痛脹滿﹐屍疰惡气﹐顚狂鬼語﹐蠱毒妖魅﹐溫瘧﹐但是一切惡毒﹐無所不治。

丹砂曾靑雌黃雄黃磁石﹝各四兩﹞金牙﹝二兩半﹞上六味﹐各搗絹下篩﹐惟丹砂﹑雌黃﹑雄黃三味以醋浸之。曾靑用好酒於銅器中漬﹐紙密封訖﹐日中曝百日。經憂急五日亦得﹐無日以火暖之。然後各研令如細粉﹐以酢拌﹐使幹濕得所﹐納土釜中﹐以六一泥固濟﹐勿令泄气。幹後安鐵環施腳髙一尺五寸﹐置釜上以漸放火﹐無問軟硬炭等皆得。初放火取熟兩稱炭各長四寸﹐置釜上待三分盡卽益﹐如此三度﹐盡用熟火﹐然後用益生炭﹐其過三上熟火已外﹐皆須加火漸多﹐及至一伏時﹐其火已欲近釜﹐卽便滿就釜下益炭﹐經兩度卽罷﹐火盡極冷然後出之。

其藥精飛化凝著釜上﹐五色者上﹐三色者次﹐一色者下﹐但色光明皎潔如雪最佳。若飛上不盡﹐更令與火如前﹐以雄鷄翼掃取﹐或多或少不定﹐研和棗膏﹐丸如黍粒。治偏風﹐大風﹐惡疾﹐癲癇﹐癤﹐鬼打等最良。服法平旦空服一丸如黍米爲度。其瘧病積久﹐百方不瘥﹐又加心腹脹滿上气﹐身面腳等並腫垂死者﹐服一丸吐卽瘥﹐亦有不吐瘥者。若不吐復不瘥者﹐更服一丸半。仍不瘥者後日增半丸﹐漸服無不瘥﹐气亦定﹐當吐出靑黃白物。

其因瘧兩脇下有塊者﹐亦當消除﹐若心腹不脹滿者﹐可與一丸﹐日日加之﹐以知爲度﹐不必專須吐。

亦可一丸卽瘥﹐勿並與服﹐亦可三日一服﹐皆須以意斟酌﹐量得其宜。或腹內有水便卽下者﹐勿怪。若患瘧日近精神健﹐亦可斟酌病患藥性﹐並與兩丸作一丸頓服之﹐皆至午後食﹐勿使冷﹐勿使熱﹐豉漿粥任意食之。若病瘧盜汗虛弱者﹐日服一丸﹐至三日吐卽止。若患瘧不汗﹐气復不流腳冷者﹐服一丸﹐至三日若不汗﹐气復腳卽暖有潤汗不止﹐三日吐卽止。若患瘧無顏色者﹐服藥後三日卽有顏色﹐亦有須吐瘥者﹐亦有服少許而瘥者﹐亦有殺藥彊人﹐服三四丸始覺藥行者。凡人稟性不同﹐不可一槪與之﹐但作黍米大服之爲始﹐漸加以知爲度。藥力驗壯勿並多服﹐特愼油面魚肉蒜﹐當淸淨服之。若有患久不瘥﹐在牀羸瘦﹐並腹脹滿及腫﹐或下痢者多死﹐但與藥救之﹐十人中或瘥三四人也。又瘕積聚﹐服一刀圭﹐以飲漿水送下。

治諸卒死中惡客忤﹐霍亂腹滿﹐體帶五屍疰﹐惡風疰忤﹐大病相易﹐死亡滅門﹐狂癲鬼語﹐已死气絕﹐心上微暖者﹐扶起其頭開口﹐不可開琢去兩齒﹐以漿飲送藥﹐藥下卽活。諸久病者﹐日服一刀圭﹐覆令汗﹐汗出卽愈。不愈者﹐不過再服﹐亦有不汗而瘥﹐復有不汗不愈者﹐服如上法加半刀圭﹐以瘥爲度。常以絳囊帶九刀圭散﹐男左女右﹐小兒系頭上﹐辟瘴毒惡時气射公。小兒患﹐可以苦酒和之﹐塗方寸紙上﹐著兒心腹上﹐令藥在上治之。亦有已死者﹐冬二日﹐夏一日﹐與此藥服﹐得藥下便活﹐若加金牙﹑磁石者﹐服至五服內﹐必令人吐逆下利﹐過此卽自定。其藥如小豆大爲始﹐從此漸小﹐不得更大。大風惡癲﹐可二十服。偏風﹑癤﹑諸惡﹑風癲病等﹐亦可二十服。自余諸惡病者﹐皆止一二服﹐量人輕重彊弱﹐不得多與。若欲解殺藥﹐但爛煮食肥豬肉。服此藥後﹐小應頭痛﹑身熱﹐一二日來大不能得食味﹐後自漸得气味﹐五日後便能食。若貪食過多者宜節之﹐若服藥下悶亂﹐可煮木防己湯服之卽定。凡言刀圭者﹐以六粟爲一刀圭﹐一說云三小豆爲一刀圭。

作土釜法其法取兩个瓦盆﹐各受二大斗許﹐以甘土塗其內令極幹。又一法作一瓦釜﹐作一熟鐵釜﹐各受九升。

瓦在上﹐鐵在下﹐其狀大小隨藥多少﹐不必根據此說。

作六一泥法赤石脂牡礪滑石礬石黃礬鹵土蚯蚓屎﹝各二兩﹞上取酢以足爲度﹐若無鹵土以鹽代之。先作甘土泥以泥﹐各別裹前黃礬等五種作團﹐裹之勿令泄气。以火燒周三日最好﹐一日亦得。出火破團取藥﹐各搗碎絹篩﹐然後與蚯蚓屎﹑鹵土等分﹐以酢和之如稠粥﹐旣得好酢可用二分﹐酢一分水和用﹐取前瓦盆以此泥塗之。曾靑如蚯蚓屎如黃連佳﹐世少此者﹐好昆侖碌亦得。瘥病。丹砂亦鮮﹐粟砂亦得。舊不用磁石金牙今加之。用治萬種惡風﹐神良。凡有患連年積歲不可治者﹐宜須合此一劑﹐皆以王相日天晴明齋戒沐浴如法合之。

述曰古之仙者以此救俗﹐特爲至祕。余以大業年中數以和合﹐而苦雄黃﹑曾靑難得。後於蜀中遇雄黃大賤﹐又於飛烏玄武大獲曾靑﹐蜀人不識。今須識者﹐隨其大小但作蚯蚓屎者卽是。如此千金可求。

遂於蜀縣魏家﹐合成一釜以之治病﹐神驗﹐不可論。宿癥風气百日服者皆得痊愈﹐故敍而述焉。凡雄黃皆以油煎九日九夜乃可入丹﹐不爾有毒﹐愼勿生用。丹必熱毒不堪﹐服宜愼之。﹝出《千金方》﹞

卷之四十《內經》運气類注

五運六气總論

黃帝問曰﹕天有五行禦五位﹐以生寒暑燥濕風﹐人有五臟化五气﹐以生喜怒思憂恐。論言五運相襲而皆治之﹐終期之日﹐周而復始﹐予已知之矣。願聞其與三陰三陽之候柰何合之﹖鬼臾區再拜稽首對曰﹕昭乎哉問也。

夫五運陰陽者﹐天地之道也﹐萬物之綱紀﹐變化之父母﹐生殺之本始﹐神明之府也﹐可不通乎﹖故物生謂之化﹐物極謂之變﹐陰陽不測謂之神﹐神用無方謂之聖。夫變化之爲用也﹐在天爲玄﹐在人爲道﹐在地爲化﹐化生五味。道生智﹐玄生神。神在天爲風﹐在地爲木﹐在天爲熱﹐在地爲火﹐在天爲濕﹐在地爲土﹐在天爲燥﹐在地爲金﹐在天爲寒﹐在地爲水。故在天爲气﹐在地成形﹐形气相感而化生萬物矣。然天地者﹐萬物之上下也。左右者﹐陰陽之道路也。水火者﹐陰陽之徵兆也。金木者﹐生成之終始也。气有多少﹐形有盛衰﹐上下相召而損益彰矣。帝曰﹕願聞五運之主時也何如﹖鬼臾區曰﹕五气營運﹐各終期日﹐非獨主時也。帝曰﹕請問其所謂也。鬼臾區曰﹕臣積考《太始天元冊》文曰﹕太虛寥廓﹐肇基化元﹐萬物資始﹐五運終天﹐布气眞靈﹐總統坤元﹐九星懸朗﹐七曜周旋﹐曰陰曰陽﹐曰柔曰剛﹐幽顯旣位﹐寒暑弛張﹐生生化化﹐品物咸彰﹐臣斯十世﹐此之謂也。﹝天元紀大論﹞此一章論五運六气之端﹐變化盛虛之始也。五運者﹐地之木火土金水﹐治政令於內者也。三陰三陽者﹐天之風熱濕燥寒﹐治政令於外者也。帝問五運相襲而治者﹐其與三陰三陽外治之候如何合之﹖鬼臾區答五運陰陽之治﹐乃天地之道﹐萬物之綱紀﹐變化之父母﹐生殺之本始﹐神明之府也。故其治也﹐物生謂之化﹐物極謂之變﹐陰陽莫測之謂神﹐神用無方謂之聖﹐其變化神聖謂之用。在天則爲風熱濕燥寒﹐三陰三陽之气﹐在地則風之气爲木﹐熱之气爲火﹐濕之气爲土﹐燥之气爲金﹐寒之气爲水﹐而成五運之形。故在天之形與地相感而萬物育﹐以爲物生之化也。然天地者萬物之上下﹐左右者陰陽之道路﹐此在天三陰三陽之气﹐右旋於外﹐以加地也。水火者陰陽之徵兆﹐金木者生成之終始﹐此在地五運之形﹐左轉於內﹐以臨天也。

天上之气有多少﹐地下之形有盛衰﹐故天上多少之气﹐與地下盛衰之形相召而損益彰﹐以爲物極之變也。

其气之多與形之盛相召者益﹐益爲變之盛也。气之少與形之衰相召者損﹐損爲變之虛也。蓋物生之化者﹐天地之常气﹐在五運曰平气﹐在六气曰常化也。物極之變者﹐天地之變气﹐在五運曰太過不及﹐在六气曰淫勝﹑反勝﹑相勝也。其變之盛者﹐則五運之太過﹐六气之淫勝也。其變之虛者﹐則五運之不及﹐六气之反勝﹑相勝也。凡此五運六气﹐所謂變化盛虛﹐經後篇千言萬語﹐皆所以反復發明﹐此四者學人當潛心以究之也。五運气行﹐各終期日﹐非獨主時者﹐言木火土金水治政各終一歲之期日﹐不獨治歲內六步之時令也。蓋經於前篇但論五運﹐不及六气﹐但論主時﹐不及治歲﹐今始於此篇論五運六气相感相召而治﹐不獨五運也。次論五運各治一歲﹐不獨主時也。

帝曰﹕善。何謂气有多少﹐形有盛衰﹖鬼臾區曰﹕陰陽之气﹐各有多少﹐故曰三陰三陽也。形有盛衰﹐謂五行之气﹐各有太過不及也。故其始也﹐有餘而往﹐不足隨之﹐不足而往﹐有餘從之﹐知迎知隨﹐气可與期﹐應天爲天符﹐承歲爲歲直﹐三合爲治。帝曰﹕上下相召柰何﹖鬼臾區曰﹕寒暑燥濕風火﹐天之陰陽也﹐三陰三陽上奉之。木火土金水﹐地之陰陽也﹐生長化收藏下應之。天以陽生陰長﹐地以陽殺陰藏。天有陰陽﹐地亦有陰陽。木火土金水﹐地之陰陽也﹐生長化收藏﹐故陽中有陰﹐陰中有陽﹐所以欲知天地之陰陽者﹐應天之气﹐動而不息﹐故五歲而右遷﹔應地之气﹐靜而守位﹐故六期而環會。動靜相召﹐上下相臨﹐陰陽相錯﹐而變由生也。帝曰﹕上下周紀﹐其有數乎﹖鬼臾區曰﹕天以六爲節﹐地以五爲制﹐周天气者﹐六期爲一備﹔終地紀者﹐五歲爲一周。君火以明﹐相火以位﹐五六相合而七百二十气爲一紀﹐凡三十歲﹔千四百四十气﹐凡六十歲﹐而爲一周。不及太過﹐斯皆見矣。帝曰﹕夫子之言﹐上終天气﹐下畢地紀﹐可謂悉矣。余願聞而藏之﹐上以治民﹐下以治身﹐使百姓昭著﹐上下和親﹐徳澤下流﹐子孫無憂﹐傳之後世﹐無有終時﹐可得聞乎﹖鬼臾區曰﹕至數之機﹐迫迮以微﹐其來可見﹐其往可追﹐敬之者昌﹐慢之者亡。無道行私﹐必得夭殃﹐謹奉天道﹐請言眞要。帝曰﹕善言始者﹐必會於終。善言近者﹐必知其遠﹐是則至數極而道不惑﹐所謂明矣。願夫子推而次之﹐令有條理﹐簡而不匱﹐久而不絕﹐易用難忘﹐爲之紀綱﹐至數之要﹐願盡聞之。鬼臾區曰﹕昭乎哉問﹗明乎哉道﹗如鼓之應桴﹐響之應聲也。臣聞之﹐甲己之歲﹐土運統之﹔乙庚之歲﹐金運統之﹔丙辛之歲﹐水運統之﹔丁壬之歲﹐木運統之﹔戊癸之歲﹐火運統之。帝曰﹕其於三陰三陽﹐合之柰何﹖鬼臾區曰﹕子午之歲﹐上見少陰﹔丑未之歲﹐上見太陰﹔寅申之歲﹐上見少陽﹔卯酉之歲﹐上見陽明﹔辰戌之歲﹐上見太陽﹔巳亥之歲﹐上見厥陰。少陰所謂標也﹐厥陰所謂終也。厥陰之上﹐風气主之﹔少陰之上﹐熱气主之﹔太陰之上﹐濕气主之﹔少陽之上﹐相火主之﹔陽明之上﹐燥气主之﹔太陽之上﹐寒气主之﹐所謂本也﹐是謂六元。帝曰﹕光乎哉道﹗明乎哉論﹗請著之玉版﹐藏之金匱﹐署曰天元紀。﹝天元紀大論﹞此一章覆論前章气有多少﹐形有盛衰﹐上下相召之義也。陰陽之气﹐各有多少者﹐夫三陰三陽之气﹐各分多少。陰多者太陰﹐次少者少陰﹐又次者厥陰也。陽多者太陽﹐次少者陽明﹐又次者少陽也。形有盛衰﹐謂五行之治﹐各有太過不及者﹐地五運之形﹐各有盛衰﹐土有大﹑少宮﹐金有大﹑少商﹐水有大﹑少羽﹐木有大﹑少角﹐火有大﹑少徵﹐而大者太過﹐少者不及也。上下相召者﹐天右旋之陰陽﹐加於地下﹐地左轉之陰陽﹐臨於天上﹐上下加臨而相召﹐治歲步也。天之陰陽﹐風熱燥濕寒﹐又增火爲六數者﹐在天之熱分爲暑火二气﹐故三陰三陽各上奉之也。地之陰陽﹐木火土金水﹐亦增火爲六數者﹐在地之火﹐分爲君相二形﹐故生長化收藏各下應之也。其天之陰陽﹐下加地气﹐共治歲也﹐則應天之气﹐動而不息。蓋地之治歲﹐君火不主運﹐惟五運循環﹐故天之六气加之﹐常五歲右餘一气﹐與地遷移一位而動不息也。地之陰陽﹐上臨天气﹐共治步也﹐則應地之气﹐靜而守位。蓋地之治步﹐其木君相土金水無殊﹐皆各主一步以終期﹐故其上臨天之六气共治也。常六期齊﹐周復於始﹐治之步環會而靜守位也。故治歲動者與治步靜者相召﹐外旋上者與內運下者相臨﹐則陰陽相錯﹐而損益盛虛之變所由生也。天以六爲節﹐地以五爲制者﹐上下相召之數也。蓋天之六气﹐各治一歲﹐故六期一備。地之六位﹐其君火以明﹐相火以位﹐故五歲一周。五六相合﹐凡三十歲爲一紀﹐六十歲爲一周﹐其間相錯之陰﹐或气類同多而益爲太過之盛者﹐或气類異少而損爲不及之虛者﹐斯皆可見其變也。甲己之歲﹐土運統之﹔乙庚之歲﹐金運統之﹔丙辛之歲﹐水運統之﹔丁壬之歲﹐木運統之﹔戊癸之歲﹐火運統之﹔地五位一周之數也。子午之歲﹐上見少陰熱气﹔丑未之歲﹐上見太陰濕气﹔寅申之歲﹐上見少陽相火﹔卯酉之歲﹐上見陽明燥气﹔辰戌之歲﹐上見太陽寒气﹔巳亥之歲﹐上見厥陰風气者﹐天六期一備之數也。天地之數五﹐而火熱居三﹐可見天地間熱多於寒﹐火倍於水﹐而人之病化從可推也。

黃帝坐明堂﹐始正天綱﹐臨觀八極﹐考建五常﹐請天師而問之曰﹕論言天地之動靜﹐神明爲之紀﹐陰陽之升降﹐寒暑彰其兆。余聞五運之數於夫子﹐夫子之所言﹐正五气之各主歲耳。首甲定運﹐余因論之。鬼臾區曰﹕土主甲己﹐金主乙庚﹐水主丙辛﹐木主丁壬﹐火主戊癸。子午之上﹐少陰主之﹔丑未之上﹐太陰主之﹔寅申之上﹐少陽主之﹔卯酉之上﹐陽明主之﹔辰戌之上﹐太陽主之﹔巳亥之上﹐厥陰主之。不合陰陽﹐其故何也﹖岐伯曰﹕是明道也。此天地之陰陽也。夫推之可數者﹐人中之陰陽也﹐然所合﹐數之可得者也。夫陰陽者﹐數之可十﹐推之可百﹐數之可千﹐推之可萬。天地陰陽者﹐不以數推﹐以象之謂也。帝曰﹕願聞其所始也。岐伯曰﹕昭乎哉問也﹗臣覽《天元冊》文﹐丹天之气經於牛女戊分﹐天之气經於心尾己分﹐蒼天之气經於危室柳鬼﹐素天之气經於氐亢昴畢﹐玄天之气經於張翼婁胃。所謂戊己分者﹐奎壁角軫﹐則天地之門戶也。夫候之所始﹐道之所生﹐不可不通也。﹝五營運大論﹞此一章覆論前章五運六气所化陰陽之義也。其論五天之象所經星宿爲運气之化﹐皆幹與支同屬者及連位者齊化也。土主甲己﹐及丑未之上太陰主之者﹐天之气經於心尾己分之象﹐而心尾者甲地﹐己分者中宮﹐故甲與五連位﹐己與未同屬﹐齊化濕土也。金主乙庚﹐及卯酉之上陽明主之者﹐素天之气經於亢氐昴畢之象﹐而氐亢者乙地﹐昴畢者庚地﹐故乙與卯同屬﹐庚與酉同屬﹐齊化燥金也。水主丙辛﹐及辰戌之上太陽主之者﹐玄天之气經於張翼婁胃之象﹐而張翼者丙地﹐婁胃者辛地﹐故丙與辰連位﹐辛與戌連位﹐齊化寒水也。木主丁壬﹐及巳亥之上厥陰主之者﹐蒼天之气經於危室柳鬼之象﹐而危室者壬地﹐柳鬼者丁地﹐故壬與亥同屬﹐丁與巳同屬﹐齊化風木也。火主戊癸﹐及子午之上少陰主之﹑寅申之上少陽主之者﹐丹天之气經於牛女戊分之象﹐而牛女者癸地﹐戊分者中宮﹐故癸與子同屬﹐戌與午連位﹐齊化火熱也。幹之甲乙屬木位東﹐丙丁屬火位南﹐庚辛屬金位西﹐壬癸屬水位北﹐戊己屬土位中宮。支之寅卯配甲乙﹐巳午配丙丁﹐申酉配庚辛﹐亥子配壬癸。辰位東南﹐未位西南﹐戌位西北﹐丑位東北﹐爲四維﹐屬戊己。故乙卯同屬木﹐丁巳同屬火﹐己未同屬土﹐庚酉同屬金﹐壬癸亥子同屬水也。甲寅位東之首﹐癸丑位北方尾﹐而甲醜連位﹐癸寅連位也。丙位南之首﹐辰位東之尾﹐而丙辰連位也。戌己位木火金水中間﹐在天地爲門戶﹐在四時爲長夏﹐南連午﹐西連申﹐而戊己午申連位﹐故戊己無方位﹐而經獨言戊分己分者﹐表章之也。辛戌皆位酉之尾﹐而辛戌連位也。獨戊火連申夾未土於中﹐癸火連寅夾丑土於中者﹐蓋濕土在中﹐火遊行其間﹐在天居土前﹐在地居土後﹐而土火常相混也﹐故土旺長夏火熱之內。丹溪深悟此理﹐發明濕熱相火爲病十居八九﹐及有濕郁生熱﹐熱久生濕之論﹐良以此也。其五天之象所經星宿分野﹐獨當五運之乾位﹐不及六气之支位者﹐蓋幹之與支﹐卽根本之與枝葉﹐經言幹則支在其中矣。故其化皆幹與支之同屬者﹐連位齊化者﹐是根本與枝葉同化者也。或曰近世獨以五運之化爲出五天之象﹔六气之化不言五天之象﹐但將正化對化立說。以土正化於未﹐對化於丑﹔金正化於酉﹐對化於卯﹔水正化於戌﹐對化於辰﹔木正化於亥﹐對化於巳﹔君火正化於午﹐對化於子﹔相火正化於寅﹐對化於申。又以未酉戌亥午寅之正化爲實﹐無勝復﹔丑卯辰巳子申之對化爲虛﹐有勝復。今子所釋經文﹐一以運气之化﹐皆出五天之气﹐與彼說異者﹐何也﹖曰﹕經旨皎如日星﹐好事者鑿此正化對化之說也。謹按經文帝悉陳五運之幹﹐六气之支﹐一並設問﹐非獨問五運﹐不及六气也。岐伯之答﹐亦以五天之象所經星宿﹐一並答五運之幹六气之支﹐非獨答五運而分出六支不答也。今何爲不究經旨﹐擅將運气分作二義﹐妄撰正化對化異說﹐上亂聖經﹐下惑後學﹐而作軒岐之罪人也。至於勝復之說﹐經但以子午寅申辰戌六歲之紀﹐气化大而先天無勝復﹐未聞未酉亥气化少者爲實無勝復。以丑未卯酉巳亥六歲之紀气化少而後天有勝復﹐未聞子辰申气化大者爲虛有勝復也。

圖帝曰﹕善。論言天地者﹐萬物之上下﹔左右者﹐陰陽之道路。未知其所謂也﹖岐伯曰﹕所謂上下者﹐歲上下見陰陽之所在也。左右者﹐諸上見厥陰﹐左少陰右太陽﹔見少陰﹐左太陰右厥陰﹔見太陰﹐左少陽右少陰﹔見少陽﹐左陽明右太陰﹔見陽明﹐左太陽右少陽﹔見太陽﹐左厥陰右陽明。所謂面北而命其位﹐言其見也。帝曰﹕何謂下﹖岐伯曰﹕厥陰在上﹐則少陽在下﹐左陽明右太陰﹔少陰在上﹐則陽明在下﹐左太陽右少陽﹔太陰在上﹐則太陽在下﹐左厥陰右陽明﹔少陽在上﹐則厥陰在下﹐左少陰右太陽﹔陽明在上﹐則少陰在下﹐左太陰右厥陰﹔太陽在上﹐則太陰在下﹐左少陽右少陰。所謂面南而命其位﹐言其見也。上下相遘﹐寒暑相臨﹐气相得則和﹐不相得則病。帝曰﹕气不相得而病者何也﹖岐伯曰﹕以下臨上﹐不當位也。帝曰﹕動靜何如﹖岐伯曰﹕上者右行﹐下者左行﹐左右周天﹐余而復會也。帝曰﹕余聞鬼臾區曰﹐應地者靜﹐今夫子乃言下者左行﹐不知其所謂也﹐願聞何以生之乎﹖岐伯曰﹕天地動靜﹐五行遷復﹐𨿽鬼臾區言其上候而已﹐猶不能徧明。夫變化之用﹐天垂象﹐地成形﹐七曜緯虛﹐五行麗地。地者﹐所以載生成之形類也。虛者﹐所以列應天之精气也。形精之動﹐猶根本之與枝葉也。仰觀其象﹐𨿽遠可知也。帝曰﹕地之爲下否乎﹖岐伯曰﹕地爲人之下﹐太虛之中者也。帝曰﹕憑乎﹖岐伯曰﹕大气舉之也。燥以干之﹐暑以蒸之﹐風以動之﹐濕以潤之﹐寒以堅之﹐火以溫之。故風寒在下﹐燥熱在上﹐濕气在中﹐火遊行其間﹐寒暑六入﹐故令虛而化生也。

故燥勝則地幹﹐暑勝則地熱﹐風勝則地動﹐濕勝則地泥﹐寒勝則地裂﹐火勝則地固矣。帝曰﹕天地之气﹐何以候之﹖岐伯曰﹕天地之气﹐勝復之作﹐不形於診也。《脈法》曰﹕天地之變﹐無以脈診﹐此之謂也。

帝曰﹕間气何如﹖岐伯曰﹕隨气所在﹐期於左右。帝曰﹕期之柰何﹖岐伯曰﹕從其气則和﹐違其气則病﹐不當其位者病﹐疊移其位者病﹐失守其位者危﹐尺寸反者死﹐陰陽交者死。先立其年﹐以知其气﹐左右應見﹐然後乃可以言死生之逆順。帝曰﹕寒暑燥濕風火﹐在人合之柰何﹖其於萬物何以生化﹖岐伯曰﹕東方生風﹐風生木﹐木生酸﹐酸生肝﹐肝生筋﹐筋生心。其在天爲玄﹐在人爲道﹐在地爲化﹐化生五味﹐道生智﹐玄生神﹐化生气。神在天爲風﹐在地爲木﹐在體爲筋﹐在气爲柔﹐在髒爲肝。其性爲暄﹐其徳爲和﹐其用爲動﹐其色爲蒼﹐其化爲榮﹐其虫毛﹐其政爲散﹐其令宣發﹐其變摧拉﹐其眚爲隕﹐其味爲酸﹐其志爲怒。怒傷肝﹐悲勝怒﹐風傷肝﹐燥勝風﹐酸傷筋﹐辛勝酸。南方生熱﹐熱生火﹐火生苦﹐苦生心﹐心生血﹐血生脾。其在天爲熱﹐在地爲火﹐在體爲脈﹐在气爲息﹐在髒爲心。其性爲暑﹐其徳爲顯﹐其用爲燥﹐其色爲赤﹐其化爲茂﹐其虫羽﹐其政爲明﹐其令鬱蒸﹐其變炎爍﹐其眚燔﹐其味爲苦﹐其志爲喜。喜傷心﹐恐勝喜﹐熱傷气﹐寒勝熱﹐苦傷气﹐鹹勝苦。中央生濕﹐濕生土﹐土生甘﹐甘生脾﹐脾生肉﹐肉生肺。其在天爲濕﹐在地爲土﹐在體爲肉﹐在气爲充﹐在髒爲脾。其性靜兼﹐其徳爲濡﹐其用爲化﹐其色爲黃﹐其化爲盈﹐其虫裸﹐其政爲謐﹐其令雲雨﹐其變動注﹐其眚淫潰﹐其味爲甘﹐其志爲思。思傷脾﹐怒勝思﹐濕傷肉﹐風勝濕﹐甘傷脾﹐酸勝甘。西方生燥﹐燥生金﹐金生辛﹐辛生肺﹐肺生皮毛﹐皮毛生腎。其在天爲燥﹐在地爲金﹐在體爲皮毛﹐在气爲成﹐在髒爲肺。其性爲涼﹐其徳爲淸﹐其用爲固﹐其色爲白﹐其化爲斂﹐其虫介﹐其政爲勁﹐其令霧露﹐其變肅殺﹐其眚蒼落﹐其味爲辛﹐其志爲憂。憂傷肺﹐喜勝憂﹐熱傷皮毛﹐寒勝熱﹐辛傷皮毛﹐苦勝辛。北方生寒﹐寒生水﹐水生鹹﹐咸生腎﹐腎生骨髓﹐髓生肝。

其在天爲寒﹐在地爲水﹐在體爲骨﹐在气爲堅﹐在髒爲腎。其性爲凜﹐其徳淒愴﹐其用爲藏﹐其色爲黑﹐其化爲肅﹐其虫鱗﹐其政爲靜﹐其令爲寒﹐其變凝冽﹐其眚冰雹﹐其味爲鹹﹐其志爲恐﹐恐傷腎﹐思勝恐﹐寒傷血﹐燥勝寒﹐鹹傷血﹐甘勝咸。五气更立﹐各有所先﹐非其位則邪﹐當其位則正。帝曰﹕病之生變何如﹖岐伯曰﹕气相得則微﹐不相得則甚。帝曰﹕主歲何如﹖岐伯曰﹕气有餘﹐則制己所勝而侮所不勝﹔其不及﹐則己所不勝侮而乘之﹐己所勝輕而侮之。侮反受邪﹐侮而受邪﹐寡於畏也。﹝五營運大論﹞此一章論天右旋於外﹐而寒暑六入以舉其地﹐地受天六入以爲五行左轉﹐化生人物於天之中也。天地萬物之上下﹐左右陰陽之道路者﹐天右旋六節之位也。上下﹐謂在上者司天之位﹐在下者在泉之位。左右﹐謂在上之左右者﹐天左間﹑右間之位﹔在下之左右者﹐泉左間﹑右間之位也。故天之三陰三陽﹐於其六位右旋。如巳亥歲上見厥陰﹐而左間少陰﹐右間太陽﹔至子午歲﹐厥陰右旋下降﹐則上見少陰﹐而左間太陰﹐右間厥陰﹐常如此逐歲自上旋降於右也。面北命其位﹐言其見者﹐謂司天之位在南而面北﹐命其左右﹐則西南爲左間之位﹐東南爲右間之位﹐而言其所見之陰陽也。厥陰在上﹐則少陽在下﹐而左間陽明﹐右間太陰﹔至厥陰右旋下降﹐而少陰在上﹐則陽明在下﹐而左間太陽﹐右間少陽。常如此隨司天旋轉也。面南命其位言其見者﹐謂地之位在北而面南﹐命其左右﹐則東北爲左間之位﹐西北爲右間之位﹐而言其所見之陰陽也。自天地萬物之上下至此﹐獨論天右旋之气也。上下相遘﹐寒暑相臨﹐气相得則和﹐不相得則病者﹐言天之右旋繞地方位﹐而其气與地方位气相遘相臨﹐其遘同類﹐相生之气則和﹔不同類﹐相制之气則病也。

或气𨿽同類相得亦病者﹐惟相火臨於君火﹐爲不當位故也。經下編云﹕君位臣則順﹐臣位君則逆﹐逆則病近害速者是也。動靜何如者﹐帝謂天動能臨於地﹐地靜不能臨天﹐而難上下相遘﹐寒暑相臨之語也。岐伯答上者右行﹐下者左行﹐則知天常於上自右降東南而旋回以臨地﹐地常於下自左升東北而循顯明﹐木君相土金水之位﹐循環臨天而皆動也。故左右臨動﹐各皆周天﹐過則復相會也。然天之右行﹐卽歷家退度之右行﹐其實皆如地之左行﹐而東升西降也。應地者靜﹐帝復難下者左行之言也。岐伯答天地之體﹐動靜𨿽殊﹐而其用之變化﹐在地則五行麗地而載生成之形類運於內﹐在天則七曜緯虛而列應天之精气運於外﹐其形類與精气之相隨運動﹐猶根本之與枝葉﹐同乎一气而不殊﹐故但仰觀七曜之象﹐周旋𨿽遠﹐可知其動也。自上下相遘至此﹐通論天右旋地左轉之气也。地之爲下否乎者﹐帝謂天象周旋﹐皆轉於地下。而地居其上﹐今曰下者左行﹐則地之左行爲下﹐得非否乎﹖岐伯答地爲人之下﹐太虛之中者﹐則上下之義始明矣。蓋以其所屬言之﹐則司天在泉之气屬天者爲上﹐五行之屬地者爲下﹐以其所在言之﹐則司天者爲上﹐在泉者爲下﹐而地之五行居中。岐伯以所屬言之﹐故曰下者左行﹔帝以所在言之﹐故難地之左行非下也。憑﹐附也。

地居太虛之中何所憑附而不墜也。大气舉之﹐謂風寒暑濕燥火六節大气旋轉於外﹐任持其地而幹蒸動潤堅濕以入其體也。故其入也﹐風寒在下﹐而風居東寒居北﹐燥熱在上﹐而燥居西熱居南﹐濕气在中而居中央﹐火於未入之前在濕上﹐已入之後在濕下﹐而遊行上下之間也。自地之爲下至此﹐原地气一皆本乎天也。候﹐診候也。言天地之气及勝復之作﹐統貫六位﹐難以診候﹐惟間气偏治一位。故可隨其所在﹐期之於尺寸左右也。凡期之之法﹐陽之所在﹐其脈應﹐陰之所在﹐其脈不應。故北政之歲﹐人气面北而寸北尺南﹐地左間之气在右寸﹐右間之气在左寸﹐天左間之气在左尺﹐右間之气在右尺。所以少陰在泉﹐則左間太陰﹐右間厥陰﹐而兩寸俱不應。厥陰在泉﹐則左間少陰﹐而右寸不應。太陰在泉﹐則右間少陰﹐而左寸不應。少陰司天﹐則左間太陰﹐右間厥陰﹐而兩尺俱不應。厥陰司天﹐則左間少陰﹐而左尺不應。太陰司天﹐則右間少陰﹐而右尺不應也。南政之歲﹐人气面南而寸南尺北﹐天左間之气在右寸﹐右間之气在左寸﹐地左間之气在左尺﹐右間之气在右尺。所以少陰司天﹐則左間太陰﹐右間厥陰﹐而兩寸俱不應﹔厥陰司天﹐則左間少陰﹐而右寸不應﹔太陰司天﹐則右間少陰﹐而左寸不應。少陰在泉﹐則左間太陰﹐右間厥陰﹐而兩尺俱不應。厥陰在泉﹐則左間少陰﹐而左尺不應﹔太陰在泉﹐則右間少陰﹐而右尺不應也。從其气則和者﹐陰陽各當尺寸本位也。違其气則病者﹐陰陽或不當其位﹐或疊移其位﹐或失守其位﹐或尺寸反﹐或陰陽交也。不當其位者﹐謂陰陽之見﹐不當尺寸本位也。疊移其位者﹐謂陰陽疊皆移轉一位也。假如南政少陰司天﹐陰皆在寸﹐陽皆在尺﹐疊皆左轉者﹐則陰皆移左而左不應﹐陽皆移右而右應﹔疊皆右轉者﹐則陰皆移右而右不應﹐陽皆移左而左應之類是也。失守其位者﹐謂本位他位皆失守不見也。如陰失守則尺寸皆無陰﹐陽失守則尺寸皆無陽﹐非如疊移而相反相交見於他位也。尺寸反者﹐假如北政﹐少陰司天﹐陽在寸﹐陰在尺﹐而陽反見尺﹐陰反見寸之類是也。陰陽交者﹐假如北政太陰司天﹐陽在左﹐陰在右﹐而陽反見右﹐陰反見左之類是也。寒暑燥濕風火﹐在人合之柰何﹖其於萬物何以生化者﹐言天外旋轉﹐大气六入地中﹐生化人物﹐其在人臟腑形體者如何合之﹐在萬物如何生化也。東方生風者﹐天六入之風﹐居東方地體中﹐爲生生之始也﹐自風而生木﹑酸﹑肝﹑筋﹑心矣。凡東方性用徳化政令之類﹐皆本乎風﹐而內合人之肝气者也。故肝居左﹐象風之生於東﹐筋爲屈伸﹐象風之動也。南方生熱者﹐天六入之熱﹐居南方地體中﹐爲生長之始也﹐自熱而生火﹑苦﹑心﹑血﹑脾矣。凡南方性用徳化政令之類﹐皆本乎熱﹐而內合人之心气者也。故心居前﹐象熱之生於南﹐血爲人之神﹐象火之明曜也。中央生土者﹐天六入之濕﹐居中央地體中﹐爲生化之始也﹐自濕而生土﹑甘﹑脾﹑肉﹑肺矣。凡中央性用徳化政令之類﹐皆本乎濕﹐而內合人之脾气者也。故脾居腹﹐象濕之生於中央﹐肉充一身﹐象土之充實大地也。西方生燥者﹐天六入之燥居西方地體中﹐爲生收之始也﹐自燥而生金﹑辛﹑肺﹑皮毛﹑腎矣。凡西方性用徳化政令之類﹐皆本乎燥﹐而內合人之肺气者也。故肺居右﹐象燥之生於西﹐皮毛幹於身表﹐象气之燥也。北方生寒者﹐天六入之寒﹐居北方地體中﹐爲生藏之始也﹐自寒而生水﹑鹹﹑腎﹑骨﹑肝矣。凡北方性用徳化政令之類﹐皆本乎寒﹐而內合人之腎气者也。故腎居後﹐象寒之生於北﹐骨爲百骸﹐象寒之堅也。五气更立﹐各有所先﹐其所先非其位則邪﹐當其位則正者﹐謂前五方之气﹐各治一部之令者也。五气更立﹐治令皆各有所先﹐其所先者﹐風之立非春令﹐熱之立非夏令﹐濕之立非長夏令﹐燥之立非秋令﹐寒之立非冬令﹐是皆非其位之立﹐爲勝復之邪也。風當春令立﹐熱當夏令立﹐濕當長夏令立﹐燥當秋令立﹐寒當冬令立﹐是皆當其位之立﹐爲本气之正也。气相得則微﹐不相得則甚者﹐言非位所立之邪生變之病﹐其邪與治令之气相得則病微﹐不相得則病甚也。主气者亦謂前五方之气﹐各治一歲之政者也﹐歲气有餘﹐則制所勝而侮所不勝﹐如歲木治政之气有餘﹐則制土气而濕化減少﹐侮金气而風化大行也。其不及﹐則己所不勝侮而乘之﹐己所勝輕而侮之﹐如歲木治政之气不及﹐則金气勝﹐侮而乘之﹐燥化乃行﹐土气輕而侮之﹐濕气反布也。侮反受邪﹐侮而受邪﹐寡於畏者﹐金侮木不及﹐從而乘之﹐則木之子火報復其勝﹐而侮金反受邪也﹔侮金受邪﹐則其不及之木寡於畏﹐而气復疏伸也。自天地之气何以候至此﹐原人气一皆本乎天也。

北政人气面北寸脈在北尺脈在南圖一北政人气面北寸脈在北尺脈在南圖二乙丙丁戊庚辛壬癸八幹﹐每幹六歲﹐通該四十八歲。

北政死脈圖一北政死脈圖二南政人气面南寸脈在南尺脈在北圖一南政人气面南寸脈在南尺脈在北圖二甲己通該十二歲。

南政死脈圖一南政死脈圖二黃帝問曰﹕嗚呼遠哉﹐天之道也﹐如迎浮雲﹐若視深淵﹐視深淵尙可測﹐迎浮雲莫知其極。夫子數言謹奉天道﹐余聞而藏之﹐心私異之﹐不知其所謂也。願夫子溢志盡言其事﹐令終不滅﹐久而不絕﹐天之道可得聞乎﹖岐伯對曰﹕明乎哉問﹗天之道也﹐此因天之序﹐盛衰之時也。帝曰﹕願聞天道六六之節盛衰何也﹖岐伯曰﹕上下有位﹐左右有紀﹐故少陽之右﹐陽明治之﹔陽明之右﹐太陽治之﹔太陽之右﹐厥陰治之﹔厥陰之右﹐少陰治之﹔少陰之右﹐太陰治之﹔太陰之右﹐少陽治之。此所謂气之標﹐蓋南面而待之者也。故曰﹕因天之序﹐盛衰之時﹐移光定時﹐正立而待之﹐此之謂也。少陽之上﹐火气治之﹐中見厥陰﹔陽明之上﹐燥气治之﹐中見太陰﹔太陽之上﹐寒气治之﹐中見少陰﹔厥陰之上﹐風气治之﹐中見少陽﹔少陰之上﹐熱气治之﹐中見太陽﹔太陰之上﹐濕气治之﹐中見陽明。所謂本也﹐本之下﹐中之見也﹐見之下﹐气之標也。本標不同﹐气應異象。帝曰﹕其有至而至﹐有至而不至﹐有至而太過﹐何也﹖岐伯曰﹕至而至者和﹔至而不至﹐來气不及也﹔未至而至﹐來气有餘也。帝曰﹕至而不至﹐未至而至﹐何如﹖岐伯曰﹕應則順﹐否則逆﹐逆則變生﹐變生則病。帝曰﹕善。請言其應。岐伯曰﹕物﹐生其應也﹔气﹐脈其應也。﹝六微旨大論﹞此一章﹐論天之陰陽﹐右周天道之常。所謂上者﹐右行者也。天道六六之節盛衰者﹐天之三陰三陽右旋天外﹐更治歲政﹐每歲各一盛衰﹐至六歲周徧﹐通得盛衰之節六六也。上下有位﹐左右有紀者﹐謂每歲陰陽盛衰之位﹐上下﹐謂司天﹑在泉二位也。左右﹐謂司天之左間﹑右間及在泉之左間﹑右間﹐爲四紀也。

凡天右旋之陰陽﹐臨司天之位者﹐其天之政盛﹐至三之气始布﹔臨在泉之位者﹐其地之气盛﹐至終之气始布。而上下二位有二節﹐陰陽盛衰也。臨司天之左間者﹐其气至四之气盛﹔右間者﹐其气至二之气盛。

臨在泉之左間者﹐其气至初之气盛﹔右間者﹐其气至五之气盛。而左右四紀有四節﹐陰陽盛衰也。故此六節陰陽﹐每歲各一盛衰而數得六。寅申歲﹐少陽旋來司天﹐治之爲初六﹐少陽之右卯酉歲﹐陽明旋來司天﹐治之爲六二﹔陽明之右辰戌歲﹐太陽旋來司天﹐治之爲六三﹔太陽之右巳亥歲﹐厥陰旋來司天﹐治之爲六四﹔厥陰之右子午歲﹐少陰旋來司天﹐治之爲六五﹔少陰之右丑未歲﹐太陰旋來司天﹐治之爲六六﹔太陰之右﹐周而復始於少陽治之﹐故曰六六之節盛衰也。凡此三陰三陽爲治之气﹐皆所謂六气之標也。南面待之者﹐明前少陽之右云云﹐皆南面立而待之﹐乃右居西而從西旋過東也。少陽之上﹐火气治之﹐中見厥陰﹔陽明之上﹐燥气治之﹐中見太陰﹔太陽之上﹐寒气治之﹐中見少陰﹔厥陰之上﹐風气治之﹐中見少陽﹔少陰之上﹐熱气治之﹐中見太陽﹔太陰之上﹐濕气治之﹐中見陽明者﹐其火﹑燥﹑風﹑寒﹑熱﹑濕爲治之气﹐皆所謂六气之本也。其中見之气﹐乃六气之中气也。通前六气之標言之﹐則本居上﹐標居下﹐中气居本標之中。故曰本之下﹐中之見也﹔見之下﹐气之標也。中气者三陰三陽﹐各猶夫婦之配合相守﹐而人之臟腑經脈皆應之也。故少陽本標之中見厥陰﹐厥陰本標之中見少陽﹐而互爲中气相守﹐則人之膽﹑三焦少陽經亦絡肝﹑心包﹐肝﹑心包厥陰經亦絡膽﹑三焦而互交也。陽明本標之中見太陰﹐太陰本標之中見陽明﹐而互爲中气相守﹐則人之胃﹑大腸陽明經亦絡脾﹑肺﹐脾﹑肺太陰經亦絡胃﹑大腸而互交也。太陽本標之中見少陰﹐少陰本標之中見太陽﹐而互爲中气相守﹐則人之膀胱﹑小腸太陽經亦絡腎﹑心﹐腎﹑心少陰經亦絡膀胱﹑小腸而互交也。本標不同﹐气應異象者﹐謂太陽﹑少陰二气也。太陽之上﹐寒气治之﹐是標陽本寒不同﹐其气應則太陽所至爲寒生﹐中爲溫﹐而寒溫異象也。少陰之上﹐熱气治之﹐是標陰本熱﹐不同其气應﹐則少陰所至爲熱生﹐中爲寒﹐而熱寒異象也。至於脈從病反﹐如瓜甜蒂苦﹐蔥白葉靑﹐參補蘆瀉﹐麻黃髮汗根節止汗之類﹐皆太陽少陰本標不同之气異象也。其有至而至﹐有至而不至﹐有至而太過者﹐言陰陽旋來治歲之候至﹐而其气化亦應候至者﹐爲至而至者和也。候至而其气化不至者﹐爲至而不至﹐旋來之气不及也。候未至而气化先至者﹐爲未至而至﹐旋來之气有餘也。故气化應候﹐至者爲順﹐未至而至﹑至而不至者爲逆﹐逆則勝復之變生﹐變生則病作矣。物生其應气脈其應者﹐覆說應則順之義也。經所謂厥陰所至﹐爲風生之類﹐是物生之應﹔厥陰之至﹐其脈弦之類﹐是气脈之應也。

天道六六之節盛衰圖一天道六六之節盛衰圖二少陽﹐治寅申歲六節盛衰。陽明﹐治卯酉歲六節盛衰。

太陽治辰戌歲六節盛衰。厥陰治巳亥歲六節盛衰。

天道六六之節盛衰圖三天道六六之節盛衰圖四少陰治子午歲六節盛衰。太陰治丑未歲六節盛衰。

天道六六之節盛衰圖五天道六六之節盛衰圖六六气各有標本中圖火燥寒風熱濕爲本﹐三陰三陽爲標﹐本標之中見者爲中气。

少陽之上﹐火气治之﹐中見厥陰。

厥陰之上﹐風气治之﹐中見少陽。

陽明之上﹐燥气治之﹐中見太陰。

太陰之上﹐濕气治之﹐中見陽明。

太陽之上﹐寒气治之﹐中見少陰。

少陰之上﹐熱气治之﹐中見太陽。

人臟腑經脈應天六气各有標本圖五臟六腑爲本﹐十二經絡爲標﹐本標之間所絡者爲中气。臟腑之本居裏﹐中气居表裏之間﹐經脈之標爲表。

足少陽屬膽絡肝手少陽屬三焦絡心包足厥陰屬肝絡膽手厥陰屬心包絡三焦足陽明屬胃絡脾手陽明屬大腸絡肺足太陰屬脾絡胃手太陰屬肺絡大腸足太陽屬膀胱絡腎手太陽屬小腸絡心足少陰屬腎絡膀胱手少陰屬心絡小腸帝曰﹕善。願聞地理之應六節气位何如﹖岐伯曰﹕顯明之右﹐君火之位也﹔君火之右﹐退行一步﹐相火治之﹔復行一步﹐土气治之﹔復行一步﹐金气治之﹔復行一步﹐水气治之﹔復行一步﹐木气治之﹔復行一步﹐君火治之。相火之下﹐水气承之﹔水位之下﹐土气承之﹔土位之下﹐風气承之﹔風位之下﹐金气承之﹔金位之下﹐火气承之﹔君火之下﹐陰精承之。帝曰﹕何也﹖岐伯曰﹕亢則害﹐承乃制﹐制則生化﹐外列盛衰﹐害則敗亂﹐生化大病。帝曰﹕盛衰何如﹖岐伯曰﹕非其位則邪﹐當其位則正﹐邪則變甚﹐正則微。帝曰﹕何謂當位﹖岐伯曰﹕木運臨卯﹐火運臨午﹐土運臨四季﹐金運臨酉﹐水運臨子﹐所謂歲會﹐气之平也。帝曰﹕非位何如﹖岐伯曰﹕歲不與會也。帝曰﹕土運之歲﹐上見太陰﹔火運之歲﹐上見少陽﹑少陰﹔金運之歲﹐上見陽明﹔木運之歲﹐上見厥陰﹔水運之歲﹐上見太陽﹐柰何﹖岐伯曰﹕天之與會也。故《天元冊》曰天符。帝曰﹕天符歲會何如﹖岐伯曰﹕太乙天符之會也。帝曰﹕其貴賤何如﹖岐伯曰﹕天符爲執法﹐歲位爲行令﹐太乙天符爲貴人。帝曰﹕邪之中也柰何﹖岐伯曰﹕中執法者﹐其病速而危﹔中行令者﹐其病徐而持﹔中貴人者﹐其病暴而死。帝曰﹕位之易也何如﹖岐伯曰﹕君位臣則順﹐臣位君則逆﹐逆則其病近﹐其害速﹔順則其病遠﹐其害微﹐所謂二火也。﹝六微旨大論﹞此一章﹐論地之陰陽﹐左運地理之常。所謂下者﹐左行者也。地理應六節气位者﹐地之四方﹐分爲六步﹐更治時令﹐以應天外六節气位之治也。顯明之右﹐君火之位者﹐日出顯明卯地之右﹐在方屬東南﹐在時屬春分﹐卯中之後﹐爲君火之位也。君火之右﹐退行一步﹐相火治之者﹐地气至南方相火位行令﹐治夏至前後三之气﹐以應司天之政布﹐其運主戊癸歲﹐以應司天之政治歲也。復行一步﹐土气治之者﹐地气至西南土位行令﹐治秋分前四之气﹐以應司天左間之气盛﹐其運主甲己歲﹐以應司天之政治歲也。復行一步﹐金气治之者﹐地气至西北金位行令﹐治秋分後五之气﹐以應在泉右間之气﹐其運主乙庚歲﹐以應司天之政治歲也。復行一步﹐水气治之者﹐地气至北方水位行令﹐治冬至前後終之气﹐以應在泉之气布﹐其運主丙辛歲﹐以應司天之政治歲也。復行一步﹐木气治之者﹐地气至東北木位行令﹐治春分前初之气﹐以應在泉左間之气盛﹐其運主丁壬歲﹐以應司天之政治歲也。復行一步﹐君火治之者﹐地气至東南君火位行令﹐治春分後二之气﹐以應司天右間之气盛﹐其運周歲﹐相火代之﹐不主歲也。凡此六步治令之時﹐各行本方之气入於中國。故木於東方治令時﹐春气西行﹐而中國皆東方溫气與泉左間所居之气也。君相於南方治令時﹐夏气北行﹐而中國皆南方熱气﹐與天右間所居之气也。金於西方治令時﹐秋气東行﹐而中國皆西方涼气與天左間所居之气也。水於北方治令時﹐冬气南行﹐而中國皆北方寒气與泉右間所居之气也。六气之下﹐各有所制之气承之者﹐蓋五行之气﹐一極則一生﹐而循環相承﹐無一息間斷也。相火之下﹐水气承之者﹐夏相火極﹐水生承之﹐從微漸化至冬著也。水位之下﹐土气承之者﹐冬水極﹐土生承之﹐從微漸化﹐至長夏著也。土位之下﹐木气承之者﹐長夏土極﹐木生承之﹐從微漸化﹐至春著也。

水位之下﹐金气承之者﹐春木極﹐金生承之﹐從微漸化﹐至秋著也。金位之下﹐火气承之者﹐秋金極﹐火生承之﹐從微漸化﹐至夏著也。君火之下﹐陰精承之者﹐夏君火極﹐陰精承之﹐從微漸化﹐至冬著也。

其意與陰陽家水胎於午﹑金胎於卯等說大同小異﹐而皆循環相承以爲胎也。亢﹐過極也。亢則害﹐承乃制﹐制則生化﹐外列盛衰﹐害則敗亂﹐生化大病者﹐言六位之气過極﹐則必害作﹐承气乃生於下制之﹐使不過也。故制則從微化著﹐承者自外列盛﹐極者自外列衰﹐而生化循環﹐害作則敗壞擾亂﹐而生化大病也。盛衰非其位則邪﹐當其位則正者﹐覆明上文制則生化﹐外列盛衰之盛衰也。蓋制亢下承生化之盛衰﹐惟歲气和平﹐則其所化循序漸進﹐從微至著﹐而皆當六位之正。其歲气有太過不及﹐則其所化無序﹐或躐等陵節﹐或乘危往勝﹐故變或兼化﹐而爲半非其位之邪﹔變或復勝﹐而爲全非其位之邪也。木運臨卯﹐火運臨午﹐土運臨四季﹐金運臨酉﹐水運臨子﹐所謂歲會气之平者﹐言此八歲皆歲與五運相會﹐而气和平﹐其盛衰皆能循序當六位之正。如余歲不與運會﹐則气有太過不及﹐其盛衰皆無序而非其位也。或曰﹕王氏注文釋水承火下者﹐熱甚則潤溢象水也﹔土承水下者﹐寒甚則冰堅象土也﹔風承土下者﹐雨爲疾風吹零也﹔金承風下者﹐風動气淸﹐萬物皆燥也﹔火承金下者﹐火金流也。林氏校正又引木發而毀折﹐及厥陰所至爲飄怒大涼等語証之。河間又以亢則害承乃制六字之義﹐著書伸二家之說﹐其說皆指六位下承之气﹐爲旦夕之暴作。今吾子獨謂爲四時之循環﹐必將有說通知之﹐而證其得失是非乎﹖曰﹕經下文制則生化﹐外列盛衰﹐盛衰當其位則正﹐非其位則邪數句﹐論下承之義親切詳備﹐足可證其得失是非矣。今經云君火之右﹐退行一步﹐相火治之﹐水气承之﹔復行一步﹐土气治之﹐木气承之﹔復行一步﹐金气治之﹐火气承之﹔復行一步﹐水气治之﹐土气承之﹔復行一步﹐木气治之﹐金气承之﹔復行一步﹐君火治之﹐陰精承之一節﹐乃下承生化之盛衰﹐當其位則正者也。蓋其盛衰循序不亂﹐盛者當法之正位﹐衰者當承之正位﹐而各當本位之正﹐故溫當春﹐熱當夏﹐涼當秋﹐寒當冬﹐而气候和平﹐以爲生長收藏焉。此則經之本旨﹐論四時循環當位正化也。

王氏注文所釋下承之義﹐又引林氏所引木發毀折﹐厥陰所至爲飄怒大涼之證﹐乃下承生化之盛衰﹐非其位則邪者也。蓋其盛衰無序而亂﹐故木發毀折者﹐暴亢極之木飄﹐半兼暴承下之金殺同化﹐而盛衰半非其位﹐爲兼化之邪也。厥陰所至爲飄怒大涼者﹐暴亢極之木飄怒﹐爲暴承下之金涼報復﹐而盛衰全非其位﹐爲勝復之邪也。故溫非春﹐熱非夏﹐涼非秋﹐寒非冬﹐而或和或乖﹐以爲人之百病焉。此則王氏﹑林氏誤用旦夕暴作非位之邪﹐釋經當位之正也。然其非位之兼化勝復﹐又有太過不及之殊。今河間所伸王氏﹑林氏之說﹐以「亢則害承乃制」六字釋變气之義﹐有曰木極似金﹐金極似火﹐火極似水﹐水極似土﹐土極似木﹐皆以亢過極則反似勝己之化者﹔有曰制甚則兼化乃虛像者﹔有曰治兼化但當瀉其亢甚之气爲病本﹐不可反誤治其兼化者。諸儒此言﹐皆謂五气變盛之兼化﹐若夫不及者﹐則未之及也。謹按五常政大論云﹕木不及曰委和。委和之紀﹐其動戾拘緩﹐其味酸辛﹐其色白蒼﹐其聲角商。火不及曰伏明。伏明之紀﹐其動彰伏變易﹐其味苦鹹﹐其色玄丹﹐其聲徵羽。土不及曰卑監。卑監之紀﹐其動瘍湧分潰癰腫﹐其味酸甘﹐其色蒼黃﹐其聲宮角。金不及曰從革。從革之紀﹐其動鏗禁瞀厥﹐其味苦辛﹐其色白丹﹐其聲商徵。水不及曰涸流。涸流之紀﹐其動堅止﹐其味甘鹹﹐其色玄﹐其聲羽宮。委和所謂軟戾拘緩者﹕﹐王注謂縮短也。蓋木之條達不及而極﹐則金兼化縮短﹐承於非位以勝之也。戾﹐肢體曲戾也。拘﹐筋脈拘彊也。木爲金之縮短牽引﹐而曲戾拘彊也。緩﹐筋脈緩縱也。金勝木則土寡於畏﹐故土兼化緩縱於其空隙﹐而拘者自拘﹐緩者自緩也。酸辛﹑白蒼﹑角商﹐皆木不及而夭極﹐金於非位承之兼化也。伏明所謂彰伏變易者﹕彰﹐火化彰明也。伏﹐水化隱伏也。變易﹐火不及水兼之﹐而或彰或伏﹐變易不常也。苦鹹﹑玄丹﹑徵羽者﹐皆火不及而夭極﹐水於非位承之兼化也。卑監所謂瘍湧分潰癰腫者﹕瘍﹐癰腫土化壅塞也。湧﹐分潰木化啟折也。土化壅塞而爲瘍癰腫﹐木兼化啟折而爲騰湧分潰其壅塞也。酸甘﹑蒼黃﹑宮角者﹐土不及而夭極﹐木於非位承之兼化也。

從革所謂鏗禁瞀厥者﹕鏗﹐謂金化鏗聲而爲咳也。禁﹐謂閉气抑喉而禁忍其咳也。蓋金肺太過﹐則欲气伸而喘喝胸憑仰息﹐金肺不及﹐則欲气蓄而禁忍鏗咳也。瞀﹐昏也。厥﹐逆也。金化鏗禁而不及﹐則火兼化﹐昏瞀厥逆之气升於禁忍之處也。苦辛﹑白丹﹑商徵者﹐皆金不及而夭極﹐火於非位承之兼化也。涸流所謂堅止者﹕堅﹐堅幹。止﹐定止也。水少堅幹而土兼之定止也。甘鹹﹑玄﹑羽宮者﹐皆水不及而夭極﹐土於非位承之兼化也。凡此皆气虛所變之兼化﹐其治法當補本气之虛﹐非如气盛兼化之法當瀉。今河間例言治兼化﹐但當瀉其亢甚之本气者﹐可乎﹖其所兼之化﹐皆本气不足﹐所承者得以勝之而然﹐不治則本气愈衰﹐承气愈勝﹐今例言兼化爲相似之虛像﹐不可反治之者﹐可乎﹖此則河間誤釋太過不及所變之兼化皆爲太過也。曰﹕王氏﹑林氏﹑河間氏失經旨意﹐已聞命矣。然六位下承之气﹐其所以爲正化之常者﹐爲兼化勝復之變者﹐爲和者﹐爲乖者之詳﹐猶有可得聞之而一証之以經旨乎﹖曰﹕至誠無息者﹐道體也。陰陽五行﹐在天地間流行﹐一極一生﹐而更互相承﹐循環無端者﹐與道爲體也。故其相承﹐以陰陽言﹐則冬至陰極﹐陽生承之﹐夏至陽極﹐陰生承之也﹔以五行言之﹐則五行卽陰陽之相承﹐特有盛稚之分耳﹐故火盛陽﹐水盛陰﹐木稚陽﹐金稚陰﹐土負陰抱陽爲沖气。其在陰陽相承﹐則冬至陰極﹐陽生承之﹐始於長夏土之沖气極﹐木稚陽生承之﹐次於秋金之稚陰極﹐火盛陽生承之﹐終於冬水之盛陰極﹐土沖气生承之也﹔夏至陽極﹐陰生承之﹐始於春木之稚陽極﹐金稚﹐陰生承之﹐次於夏君火之盛陽極﹐陰精生承之﹐終於夏相火之盛陽極﹐陰生承之﹐而一歲一周也。其在五行自相承﹐則君火相火之下﹐陰精水气承之。水位之下﹐土气承之者﹐初歲也﹐土位之下﹐木气承之者﹐二歲也。木位之下﹐金气承之﹐金位之下﹐火气承之者﹐凡三歲﹐周而復始也。故混而陰陽﹐分而五行。常如是更互相承﹐循環無端者﹐實由相承之體﹐至誠無息而然。

聖人在川上﹐所謂逝者如斯夫﹐不捨晝夜﹐正謂此至誠無息之體也。然以其相承之體言之﹐則至誠無息﹐隨極而承﹐無常變和乖之殊。以其流行之用言之﹐則極於平气之紀﹐而當其位承之者﹐爲正化之常﹐而爲和﹔極於太過不及之紀﹐而非其位承之者﹐爲兼化勝復之變而爲乖也。其常者則循序漸進﹐以爲四時之周流﹔其變者則或肆威太過﹐而暴極於非位﹐或勢力不及﹐而夭極於非位。故所承者皆隨其極制於下﹐而躐等陵節變其本气﹐以爲旦夕之暴化。是故半變者﹐本气半衰﹐下承半盛﹐而爲半非位之兼化﹔全變者﹐本气全衰﹐下承全盛﹐而爲全非位之勝復。和而變者﹐爲徳化政令﹐乖而變者﹐爲災害眚傷也。經所謂發生之紀﹐其變振拉摧拔之類﹐乃太過之兼化﹔木不勝徳﹐則收气復之類﹐乃太過之勝復。委和之紀﹐其動戾拘緩之類﹐乃不及之兼化﹔肅殺炎赫沸騰之類﹐乃徳化政令之勝復。水發而雹雪﹐木發而毀折之類﹐乃災害眚傷之兼化﹔厥陰所至爲飄怒太涼﹐少陰所至爲大暄寒之類﹐乃災害眚傷之勝復也。故均是至誠無息之體﹐但其所極所承者﹐有常變和乖之不齊﹐則其應見者﹐有變化﹑兼化﹑勝復及微甚災祥之各異。王氏﹑林氏不分變化﹐釋變化爲變气﹐河間不分虛實﹐釋兼化爲盛﹐皆不思之過也。

地理應天六節气位左轉圖六位之下各有承气制亢圖當其位則正。

冬至陰盛極陽生承之﹝陰盛亢則害﹐陽承乃制之﹐制生則化﹐至春夏著盛﹐春卽稚陽木﹐夏卽老陽火﹐長夏卽沖气上也。﹞夏至陽盛極陰生承之﹝陽盛亢則害﹐陰承乃制之﹐制生則化﹐至秋冬著盛﹐秋卽稚陰金﹐冬卽老陰水也。﹞相火之下水气承之﹝夏火亢則害﹐水承乃制之﹐制生則化﹐至冬著盛。﹞水位之下土气承之﹝冬水亢則害﹐土承乃制之﹐制生則化﹐至長夏著盛。﹞土位之下木气承之﹝長夏土亢則害﹐木承乃制之﹐制生則化﹐至春著盛。﹞木位之下金气承之﹝春木亢則害﹐金承乃制之﹐制生則化﹐至秋著盛。﹞金位之下火气承之﹝秋金亢則害﹐火承乃制之﹐制生則化﹐至夏著盛。﹞君火之下陰精承之亢則害﹐承乃制﹐制生則化﹐外列盛衰。盛衰﹐當其位則正﹐非其位則邪。

木發而毀折﹝風木之飄﹐半兼金承之﹐故毀折。﹞火發而曛昧﹝火熱之明﹐半兼木承之﹐故曛昧。﹞土發而飄驟﹝土濕之雨﹐半兼風承之﹐故飄驟。﹞金髮而淸明﹝金燥之淸﹐半兼火承之﹐故淸明。﹞水發而雹雪﹝寒水之零﹐半兼土承之﹐故雹雪。﹞厥陰所至爲飄怒大涼﹝風飄之勝全變﹐非位承之﹐金涼復。﹞少陰所至爲大暄寒﹝君火之勝全變﹐非位承之﹐寒復。﹞太陰所至爲雷霆驟注烈風﹝驟雨之勝全變﹐非位承之﹐烈風復。﹞少陽所至爲飄風燔燎霜凝﹝相火之勝全變﹐非位承之﹐霜凝。﹞陽明所至爲散落溫﹝金涼之勝全變﹐非位承之﹐溫熱復。﹞太陽所至爲寒雪冰雹白埃﹝寒之勝全變﹐非位承之﹐溫埃復。﹞帝曰﹕善。願聞其步何如﹖岐伯曰﹕所謂步者﹐六十度而有奇﹐故二十四步積盈百刻而成日也。帝曰﹕六气應五行之變何如﹖岐伯曰﹕位有終始﹐气有國中﹐上下不同﹐求之亦異也。帝曰﹕求之柰何﹖岐伯曰﹕天气始於甲﹐地气始於子﹐子甲相合﹐命曰歲立。謹候其時﹐气可與期。帝曰﹕願聞其歲﹐六气始終﹐早晏何如﹖岐伯曰﹕明乎哉問也﹗甲子之歲﹐初之气﹐天數始於水下一刻﹐終於八十七刻半﹔二之气﹐始於八十七刻六分﹐終於七十五刻﹔三之气﹐始於七十六刻﹐終於六十二刻半﹔四之气﹐始於六十二刻六分﹐終於五十刻﹔五之气﹐始於五十一刻﹐終於三十七刻半﹔六之气﹐始於三十七刻六分﹐終於二十五刻。所謂初六﹐天之數也。乙丑歲﹐初之气﹐天數始於二十六刻﹐終於一十二刻半﹔二之气﹐始於一十二刻六分﹐終於水下百刻﹔三之气﹐始於一刻﹐終於八十七刻半﹔四之气﹐始於八十七刻六分﹐終於七十五刻﹔五之气﹐始於七十六刻﹐終於六十二刻半﹔六之气﹐始於六十二刻六分﹐終於五十刻。所謂六二﹐天之數也。丙寅歲﹐初之气﹐天數始於五十一刻﹐終於三十七刻半﹔二之气﹐始於三十七刻六分﹐終於二十五刻﹔三之气﹐始於二十六刻﹐終於一十二刻半﹔四之气﹐始於一十二刻六分﹐終於水下百刻﹔五之气﹐始於一刻﹐終於八十七刻半﹔六之气﹐始於八十七刻六分﹐終於七十五刻。所謂六三﹐天之數也。丁卯歲﹔初之气﹐天數始於七十六刻﹐終於六十二刻半﹔二之气﹐始於六十二刻六分﹐終於五十刻﹔三之气﹐始於五十一刻﹐終於三十七刻半﹔四之气﹐始於三十七刻六分﹐終於二十五刻﹔五之气﹐始於二十六刻﹐終於一十二刻半﹔終之气﹐始於一十二刻六分﹐終於水下百刻。所謂六四﹐天之數也。次戊辰歲﹐初之气﹐復始於一刻﹐常如是無已﹐周而復始。帝曰﹕願聞其歲候何如﹖岐伯曰﹕悉乎哉問也﹗日行一周﹐天气始於一刻﹐日行再周﹐天气始於二十六刻﹐日行三周﹐天气始於五十一刻﹐日行四周﹐天气始於七十六刻﹐日行五周﹐天气復始於一刻﹐所謂一紀也。是故寅午戌歲气會同﹐卯未亥歲气會同﹐辰申子歲气會同﹐巳酉丑歲气會同﹐終而復始。帝曰﹕願聞其用也。岐伯曰﹕言天者求之本﹐言地者求之位﹐言人者求之气交。帝曰﹕何謂气交﹖岐伯曰﹕上下之位﹐气交之中﹐人之居也。故曰﹕天樞之上﹐天气主之﹔天樞之下﹐地气主之﹔气交之分﹐人气從之﹐萬物由之﹐此之謂也。帝曰﹕何謂國中﹖岐伯曰﹕初凡三十度而有奇﹐中气同法。帝曰﹕國中何也﹖岐伯曰﹕所以分天地也。帝曰﹕願卒聞之﹖岐伯曰﹕初者地气也﹐中者天气也。

帝曰﹕其升降何如﹖岐伯曰﹕气之升降﹐天地之更用也。帝曰﹕願聞其用何如﹖岐伯曰﹕升已而降﹐降者謂天﹔降已而升﹐升者謂地。天气下降﹐气流於地﹔地气上升﹐气騰於天。故髙下相召﹐升降相因﹐而變作矣。﹝六微旨大論﹞此一章﹐論天之陰陽與地之陰陽相錯而變生﹐所謂動靜相召﹐上下相臨﹐陰陽相錯者也。步者﹐帝覆問上章地之六步也。六十度有奇者﹐地之六步繞天一周﹐凡三百六十五度以爲一歲之日數﹐而每步各得六十度有奇也。故一日爲一度﹐六十日八十七刻半爲一步而不盈日﹐積二十四步﹐凡四歲則其餘奇積盈百刻而成日﹐於歲終以爲一紀也。六气應五行之變者﹐帝覆取上文天道六六之節及地理應六節气位二章之義﹐合而問之也。言天六气風﹑熱﹑濕﹑火﹑燥﹑寒之盛衰﹐相應地五行木﹑君火﹑相火﹑土﹑金﹑水之治令者﹐同一歲步﹐而其气錯之變﹐何如求之也。位﹐卽步也。位有終始者﹐卽天六气之盛者﹐應地五行之治令者﹐同在一步﹐而其候有終始也。气有國中者﹐卽每步始終之盛。而治令之气分爲前後﹐前半步爲初气﹐主地气升﹔後半步爲終气﹐主天气降也。天上地下之气﹐相錯於位之終始﹐气之國中不同﹐而求之之法亦異也。

天气始於甲﹐地气始於子者﹐求位有終始之法也。言天地之气﹐皆自甲子歲始求之者﹐謹按其始終之時﹐則其气候之至﹐可與之期也。歲六气始終早晏者﹐蓋天地二气之始終﹐有步候之分﹐其在步候﹐則一歲六步﹐每步天地之气始終各治六十日八十七刻半﹔其在歲候﹐則每歲天地之气始終各治三百六十五日二十五刻。今帝先問一歲六步之气﹐始終之候早晏也。甲子之歲﹐始於水下一刻﹐終於八十七刻半者﹐甲子歲六步﹐其天之气﹐少陰司天﹐而左間太陰﹐右間厥陰﹐陽明在泉﹐而左間太陽﹐右間少陽﹐皆各於所在之步更盛﹐而相應地气同治其令。今初之气則在泉左間太陽﹐寒气盛﹐相應地東北木气治令﹐而同主春分前六十日八十七刻半﹐始終之候早晏也。二之气始於八十七刻六分﹐終於七十五刻者﹐司天右間厥陰風气盛﹐相應地東南君火治令﹐而同主春分後六十日八十七刻半﹐始終之候早晏也。三之气始於七十六刻﹐終於六十二刻半者﹐司天少陰熱政布﹐相應地南方相火治令﹐而同主夏至前後六十日八十七刻半﹐始終之候早晏也。

四之气始於六十二刻六分﹐終於五十刻者﹐司天左間濕气盛﹐相應地西南土气治令﹐而同主秋分前六十日八十七刻半﹐始終之候早晏也。五之气始於五十一刻﹐終於三十七刻半者﹐在泉右間火气盛﹐相應地西北金气治令﹐而同主秋分後六十日八十七刻半﹐始終之候早晏也。終之气始於三十七刻六分﹐終於二十五刻者﹐在泉陽明燥气盛﹐相應地北方水气治令﹐而同主冬至前後六十日八十七刻半﹐始終之候早晏也。天地之气﹐在甲子歲六步始終之候早晏﹐余歲同例推之也。歲候者﹐帝因步候而問及歲候也。蓋天地於一歲之政﹐天气之司天在上者共主一歲﹐地气之主運者居中配之。凡二气之候同﹐其始終於一歲也。日行一歲﹐日行一周天也。气始於一刻者甲子歲﹐司天少陰熱气﹐在泉陽明燥气﹐中運大宮土气之候始﹐同治其歲也。

日行二周天﹐气始於二十六刻者乙丑歲﹐司天太陰濕气﹐在泉太陽寒气﹐中運少商金气之候始﹐同治其歲也。日行三周天﹐气始於五十一刻者丙寅歲﹐司天少陽火气﹐在泉厥陰風气﹐中運大羽水气之候始﹐同治其歲也。日行四周天﹐气始於七十六刻者丁卯歲﹐司天陽明燥气﹐在泉少陰熱气﹐中運少角木气之候始﹐同治其歲也。此天地之气在初紀四歲始終之候﹐余紀同例推之也。用者用前歲步始終之候﹐求天地之气也。

言天者﹐求之本。言地者﹐求之用。言人者﹐求之歲交者﹐言用前歲步始終之候也。言求天气者﹐則求風﹑寒﹑暑﹑濕﹑燥﹑火之本气﹐其標與中气不必求之也。言求地气者﹐則求木﹑火﹑土﹑金﹑水﹑火之位气﹐其下承之气不必求之也。言求人气者﹐則求气交中所應見之气﹐其不應見者不必求之也。就甲子歲初之气言之﹐則言求天气者﹐求司天之熱﹑在泉之燥﹑泉左間之寒也﹔言求地气者﹐求中運之土﹑本部之木也﹔言求人气者﹐則求气交所應見者﹐或熱﹐或燥﹐或寒﹐或土﹐或木﹐五者之气爲常﹐非是五者皆勝復之邪變也。气交者﹐天地二气之交接﹐以人之身半天樞爲界﹐天樞之上至司天之位﹐屬天气主之﹔天樞之下至在泉之位﹐屬地气主之﹔天地二气於天樞交接之界分﹐屬人气之所從﹐萬物之所由﹐故曰气交也。凡此天地始終之候﹐亙古不易之體也。初凡三十度有奇﹐中气同法者﹐求气有國中之法也。言每步六十日八十七刻半﹐其前三十日有奇﹐則爲初气﹐而日屬陽﹐主天樞以下之气皆升﹔後三十日有奇﹐則爲中气﹐而月屬陰﹐主天樞以上之气皆降。就甲子歲初之气言之﹐天樞以下者﹐謂在泉燥气﹐泉左間寒气﹐中運土气﹐本部木气﹐皆上升也﹔天樞以上者﹐謂司天熱气下降也。升已而降﹐降者流地﹐降已而升﹐升者騰天﹐故髙下相召﹐升降相隨﹐而氤氳錯雜﹐勝侮相乘﹐由是變常化於气交﹐而作勝復也。蓋天地之气﹐各皆均平﹐則於升降之間各守界分﹐而應歲步本位始終之常化﹔其有盈虛多少﹐則盈而同類多者勝﹐勝則越出歲步之本位﹐虛而同類少者侮﹐侮則爲非歲步本位之气﹐气乘來勝﹐故常化變而勝復作矣。凡此天地升降之气﹐隨時變化之用也。或曰天之陰陽六節﹐惟司天在泉二節統盛一歲﹐餘四節獨盛一步者﹐何也﹖曰﹕司天在泉二節﹐正當天地之中﹐其升降常在中國相持﹐故統盛一歲。餘四節各居四方﹐其升降不在中國﹐惟治令一方所居之气﹐隨春令西行﹐夏令北行﹐秋令東行﹐冬令南行﹐入歸中國盛之﹐故此四節﹐各隨四時之令獨盛一步也。若夫勝復作而出位變常者﹐𨿽不居治令之方﹐亦入中國往復也。曰天气以風﹑暑﹑濕﹑火﹑燥﹑寒爲序﹐而濕居火前﹐地气以木﹑火﹑土﹑金﹑水爲序﹐而土居火後。夫濕土一气﹐其位不同。何也﹖曰﹕在天爲气﹐故天以三陰三陽之气多少爲序﹐在地成形﹐故地以五行之形相生爲序。其以气之多少爲序者﹐從少漸多﹐則陰之序始厥陰﹐厥陰者一陰也﹐次少陰﹐少陰者二陰也﹐終太陰﹐太陰者三陰也﹔陽之序始少陽﹐少陽者一陽也﹐次陽明﹐陽明者二陽也﹐終太陽﹐太陽者三陽也。此則天气以陰陽之多少爲序﹐而濕居火前也。其以形之相生爲序者﹐生生不已﹐則其气始於木﹐初之气﹔木生火﹐故君火爲二之气﹔相火爲三之气﹔火生土﹐故土爲四之气﹔土生金﹐故金爲五之气﹔金生水﹐故水爲終之气﹐而復生木。此則地气以五行之相生爲序﹐而土居火後也。王太僕以少陽次太陽﹐陳無擇以濕土生相火﹐可謂不究經旨矣。

天道六气與地理五行相錯圖一帝曰﹕善。寒濕相遘﹐燥熱相臨﹐風火相值﹐其有間乎﹖岐伯曰﹕气有勝復﹐勝復之作﹐有徳有化﹐有用有變﹐變則邪气居之。帝曰﹕何謂邪乎﹖岐伯曰﹕夫物之生從於化﹐物之極由乎變﹐變化之相搏﹐成敗之所由也。故气有往復﹐用有遲速﹐四者之有﹐而化而變﹐風之來也。帝曰﹕遲速往復﹐風所由生﹐而化而變﹐故因盛衰之變耳。成敗倚伏遊乎中﹐何也﹖岐伯曰﹕成敗倚伏生乎動﹐動而不已﹐則變作矣。帝曰﹕有期乎﹖岐伯曰﹕不生不化﹐靜之期也。帝曰﹕不生化乎﹖岐伯曰﹕出入廢則神機化滅﹐升降息則气立孤危。故非出入﹐則無以生長壯老已﹔非升降﹐則無以生長化收藏。是以升降出入﹐無器不有。故器者生化之宇﹐器散則分之﹐生化息矣。故無不出入﹐無不升降。化有大小﹐期有近遠﹐四者之有﹐而貴常守﹐反常則災害至矣。故曰﹕無形無患﹐此之謂也。帝曰﹕善。有不生不化乎﹖岐伯曰﹕悉乎哉問也﹗與道協議﹐惟眞人也。﹝六微旨大論﹞此一章論天地陰陽之變。寒暑相遘﹐燥濕相臨﹐風火相值﹐其有間乎﹖帝承上章天地國中升降之義﹐而問寒濕燥熱風火等气﹐其於升降相遘﹑相臨﹑相值之交接處﹐有空隙之間否乎也。岐伯答气有勝復者﹐言天地相遘﹑相臨﹑相值者凡五﹐气有盈虛多少﹐常於升降之交接處﹐彊弱侵淩﹐乘勢勝復﹐無空隙之間也。

天道六气與地理五行相錯圖二故其勝復之作於升降交接處﹐有爲數和﹑彰顯﹑溽蒸﹑淸潔﹑淒滄之徳者﹐有爲生榮﹑蕃茂﹑丰備﹑緊斂﹑淸謐之化者﹐有爲曲直﹑燔爍﹑髙下﹑散落﹑沃衍之用者﹐有爲摧拉﹑炎燥﹑淫潰﹑肅殺﹑凝冽之變者﹐惟變則邪气居之﹐於人爲病死也。帝問何謂邪乎﹐言何故謂變爲邪也。岐伯答物之生從於化﹐物之極由乎變者﹐言變化二气﹐陰陽晝夜之相反﹐而物之生從化﹑極由變﹐故變之於化更相搏物﹐則化者成之所由而爲正气﹐變者敗之所由而爲邪气﹐是故謂變爲邪也。气有往復﹐用有遲速者﹐言變化之气﹐皆有往復﹐其往復之用﹐皆有遲速也。如經所謂春有鳴條律暢之化﹐則秋有霧露淸涼之政者﹐是其化气往復之類是也﹔冬有慘淒殘賊之勝﹐則夏有炎暑燔爍之復者﹐是變气往復之類﹐又皆其往復之用遲者也。所謂少陰所至爲太暄寒﹐陽明所至爲散落溫者﹐是其往復之用速者也。凡變化必有此往復遲速四者播扇﹐然後化之正風﹐變之邪風﹐始來薄入也。成敗倚伏遊於中者﹐卽冬傷於寒﹐春必病溫﹐春傷於風﹐夏必飧泄﹐及仲景所謂伏气伏寒之類是也。帝問遲速往復﹐風所由生﹐而化而變﹐故因運气盛衰之變而常然生風者耳﹐人感其風以爲成敗者﹐則倚伏遊行於中﹐不於當時隨所感發作者﹐何也﹖岐伯答成敗倚伏生於動﹐動而不已則變作者﹐倚伏之義始明。丹溪所謂傷寒屬內傷十居八九之論﹐深得斯旨也。言成敗倚伏遊於中者﹐皆生於人之所動﹐人動有節而自養﹐則其气和﹐而所感者亦化气之和來居﹐以爲成身之生气倚伏遊於中焉。人動無節而煩勞﹐則其气乖﹐而所感者亦化气之乖來居﹐以爲敗身之病根倚伏遊於中焉。至於動而不已﹐煩勞無休﹐而重感變气以啟之﹐然後舊之倚伏者﹐始發而變作矣。期者﹐變作之期也﹐言變動而不以之動作也。不生不化﹐靜之爲期而死矣。故曰﹕不生不化﹐靜之期也。故動物靜﹐則以口鼻出入之息廢﹐而神機化滅爲期﹔植物靜﹐則以根柯升降之化已﹐而气之孤危爲期也。

故動物非息出入則無以生長壯老已﹐植物非化升降則無以生長化收藏。是以升降出入﹐無器不有﹐故動植之器﹐乃化生之宅宇﹐气散則出入升降各相離分﹐而生化息矣。故無不出入﹐無不升降﹐化有大小﹐自蠢動之微﹐至天地之廣﹔期有近遠﹐自蜉蝣之朝生暮滅﹐至聃彭之壽年千百。凡此大小遠近四者之有﹐皆貴乎常守﹐反常則災害至﹐而靜期促矣。

天道六气與地理五行相錯圖三帝問曰﹕五運六气之應見﹐六化之正﹐六變之紀何如﹖岐伯對曰﹕夫六气正紀﹐有化有變﹐有勝有復﹐有用有病﹐不同其候﹐帝欲何乎﹖帝曰﹕願盡聞之。岐伯曰﹕夫气之所至也﹐厥陰所至爲和平﹐少陰所至爲暄﹐太陰所至爲埃溽﹐少陽所至爲炎暑﹐陽明所至爲淸勁﹐太陽所至爲寒﹐時化之常也。厥陰所至爲風府﹑爲璺啟﹐少陰所至爲火府﹑爲舒榮﹐太陰所至爲雨府﹑爲員盈﹐少陽所至爲熱府﹑爲行出﹐陽明所至爲司殺府﹑爲庚蒼﹐太陽所至爲寒府﹑爲歸藏﹐司化之常也。

厥陰所至爲生﹑爲風搖﹐少陰所至爲榮﹑爲形見﹐太陰所至爲化﹑爲雲雨﹐少陽所至爲長﹑爲蕃鮮﹐陽明所至爲收﹑爲霧露﹐太陽所至爲藏﹑爲周密﹐气化之常也。厥陰所至爲風生﹐終爲肅﹔少陰所至爲熱生﹐中爲寒﹐太陰所至爲濕生﹐終爲注雨﹔少陽所至爲火生﹐終爲蒸溽﹔陽明所至爲燥生﹐終爲涼﹔太陽所至爲寒生﹐中爲溫﹐徳化之常也。厥陰所至爲毛化﹐少陰所至爲羽化﹐太陰所至爲裸化﹐少陽所至爲羽化﹐陽明所至爲介化﹐太陽所至爲鱗化﹐徳化之常也。厥陰所至爲生化﹐少陰所至爲榮化﹐太陰所至爲濡化﹐少陽所至爲茂化陽明所至爲堅化﹐太陽所至爲藏化﹐布政之常也。

天道六气與地理五行相錯圖四厥陰所至爲飄怒大涼﹐少陰所至爲大暄寒﹐太陰所至爲雷霆驟注烈風﹐少陽所至爲飄風燔燎霜凝﹐陽明所至爲散落溫﹐太陽所至爲寒雪冰雹白埃﹐气變之常也。厥陰所至爲撓動﹑爲迎隨﹐少陰所至爲髙明焰﹑爲曛﹐太陰所至爲沈陰﹑爲白埃﹑爲晦暝﹐少陽所至爲光顯﹑爲彤雲﹑爲曛﹐陽明所至爲煙埃﹑爲霜﹑爲勁切﹑爲淒鳴﹐太陽所至爲剛固﹑爲堅芒﹑爲立﹐令行之常也。

厥陰所至爲裏急﹐少陰所至爲瘍疹身熱﹐太陰所至爲積飲痞膈﹐少陽所至爲嚏嘔﹑爲瘡瘍﹐陽明所至爲浮虛﹐太陽所至爲屈伸不利﹐病之常也。厥陰所至爲支痛﹐少陰所至爲驚惑惡寒戰栗譫妄﹐太陰所至爲滿﹐少陽所至爲驚躁瞀昧暴病﹐陽明所至爲鼽尻陰股膝髀足病﹐太陽所至爲腰痛﹐病之常也。厥陰所至爲戾﹐少陰所至爲悲妄衄蔑﹑爲行勁﹐太陰所至爲中滿霍亂吐下﹐少陽所至爲喉痺耳鳴嘔湧﹐陽明所至爲脇痛皴揭﹐太陽所至爲寢汗痙﹐病之常也。厥陰所至爲脇痛嘔泄﹐少陰所至爲語笑﹐太陰所至爲重腫﹐少陽所至爲暴注螈暴死﹐陽明所至爲鼽嚏﹐太陽所至爲流泄禁止﹐病之常也。

天道六气與地理五行相錯圖五凡此十二變者﹐報徳以徳﹐報化以化﹐報政以政﹐報令以令﹐气髙則髙﹐气下則下﹐气後則後﹐气前則前﹐气中則中﹐气外則外﹐位之常也。故風勝則動﹐熱勝則腫﹐燥勝則幹﹐寒勝則浮﹐濕勝則濡泄﹐甚則水閉腫﹐隨气所在﹐以言其變耳。

帝曰﹕願聞其用也。岐伯曰﹕夫六气之用﹐各歸不勝而爲化﹐故太陰雨化﹐施於太陽。太陽寒化﹐施於少陰。少陰熱化﹐施於陽明。陽明燥化﹐施於厥陰。厥陰風化﹐施於太陰。各命其所在以徵之也。帝曰﹕自得其位何如﹖岐伯曰﹕自得其位﹐常化也。帝曰﹕願聞所在也。岐伯曰﹕命其位而方月可知也。

帝曰﹕六位之气盈虛何如﹖岐伯曰﹕太少異也。太者之至徐而常﹐少者暴而亡。帝曰﹕天地之气﹐盈虛何如﹖岐伯曰﹕天气不足﹐地气隨之﹐地气不足﹐天气從之﹐運居其中而常先也。惡所不勝﹐歸所同和﹐隨運歸從而生其病也。故上勝則天气降而下﹐下勝則地气遷而上﹐勝多少而差其分﹐微者小差﹐甚者大差﹐甚則位易﹐气交易則大變生而病作矣。大要曰﹕甚紀五分﹐微紀七分﹐其差可見﹐此之謂也。帝曰﹕善。﹝六元正紀大論﹞天道六气與地理五行相錯圖六此一章﹐論五運六气應見之候也。六化之正者﹐常气也。六變之紀者﹐變气也。有化有變﹐有勝有復。

有用有病之六候者﹐其化之一候﹐六化之正應見也。變﹑勝﹑復﹑用﹑病五候﹐六變之紀應見也。厥陰所至爲和平流泄禁止十二節﹐論化﹑變﹑病三候也﹐其曰時化﹑司化﹑气化﹑徳化之常﹐及布政令行之常者﹐論化之候也﹔其曰气變之常者﹐論變之候也﹔其曰病之常者﹐諭病之候也。「凡此十二變」至「言其變」一節﹐論勝復之二候也。「六气之用」至「方月」一節﹐論用之一候也。

時化之常者﹐六部生气之常化也。司化之常者﹐司天在泉六位之常化也。气化之常者﹐五運之常化也。厥陰所至爲風生﹐終爲肅﹐少陰所至爲熱生﹐中爲寒﹐太陰所至爲濕生﹐終爲注雨﹐少陽所至爲火生﹐終爲蒸溽﹐陽明所至爲燥生﹐終爲涼﹐太陽所至爲寒生﹐中爲溫者﹐其風生﹑熱生﹑濕生﹑火生﹑燥生﹑寒生六者﹐本气也﹔終爲肅﹐終爲注雨﹐終爲蒸溽﹐終爲涼四者﹐標气也﹔中爲寒中爲溫二者﹐中气也。夫本之下﹐中之見也﹐見之下﹐气之標也。故其生物之徳﹐皆始於本气﹐終於標气﹐而中气常居標本之中。故言標本﹐則中气在其中矣。惟少陰﹑太陽言中而不言終者﹐蓋少陰﹑太陽﹐中气與標气同﹐故言中則標气亦在其中矣。徳化之常者﹐徳生植物之常化也﹐其次徳化之常者﹐徳生動物之常化也。凡此十二變者﹐言前徳化政令病變十二節之候﹐若不當歲步主客正位而至者﹐則屬變气而爲勝復也。凡勝復之候﹐至其勝气﹐變徳則報復以徳﹐變化則報復以化﹐變政令則報復以政令﹐而其气之往復不能相移也。所變之气﹐居髙則報復亦髙﹐居下則報復亦下﹐居後則報復亦後﹐居前則報復亦前﹐居中則報復亦中﹐居外則報復亦外﹐而其位之髙下﹐亦不能相移也。由是言之﹐則天下風﹑寒﹑暑﹑濕﹑燥﹑火之變常﹐不能同也。南方淸燥而旱﹐北方雨濕而潦者有之﹐中原冰雪而寒﹐左右鬱蒸而熱者有之。況地理有髙下﹐情勢有大小﹐髙者气寒多淸燥﹐下者气熱多雨濕﹐小者小異﹐大者大異﹐而錯雜於天道不一之變矣。王氏釋髙下前後中外﹐俱作人身生病之所﹐而不及地理之分野﹐宜乎程子以天下旱潦常不同之義﹐非運气主歲之說也。風勝則動﹐熱勝則腫﹐燥勝則幹﹐寒勝則浮﹐濕勝則濡泄﹐甚則水閉腫﹐隨气所在以言其變者﹐勝復爲病之位也。假若風於髙處勝﹐則人身亦於髙處病﹐頭重而掉眩﹔風於下處勝﹐則人身亦於下處病﹐足動而戰栗。又如熱於髙處勝﹐則人身亦於腰上分野病腫熱﹔熱於下處勝﹐則人亦於腰下分野病腫熱﹐皆隨六气勝復之所在髙下前後中外﹐以言其變病之所也。六气之用﹐各歸不勝而爲化者﹐謂各歸不勝之方月施化也。方月者﹐假如厥陰司天之歲﹐則陽明之位在泉左間﹐其方月東北﹐初之气也﹔太陽之位右間﹐其方月東南﹐二之气也﹔厥陰之位司天﹐其方月正南﹐三之气也﹔少陰之位在天左間﹐其方月西南﹐四之气也﹔太陰之位在泉右間﹐其方月西北﹐五之气也﹔少陽之位在泉﹐其方月正北﹐終之气也。故其歲施用太陰雨化﹐施於東南二之气太陽之位﹔太陽寒化﹐施於西南四之气少陰之位﹔少陰熱化﹐施於東北初之气陽明之位﹔陽明燥化﹐施於正南三之气厥陰之位﹔厥陰風化﹐施於西北五之气太陰之位﹐皆各命其所在之化﹐以徵驗其所施之化﹐於歲同法推之也。

自得其位﹐在本位之方月施化也。如厥陰之歲﹐則太陰自得於西北五之气本位施雨化﹐太陽自得於東南二之气本位施寒化﹐少陰自得於西南四之气本位施熱化﹐少陽自得於正北終之气本位施火化﹐陽明自得於東北初之气本位施燥化﹐厥陰自得於正南三之气本位施風化﹐於歲同法推之也。大者之至徐而常者﹐六气之盈者爲病﹐則其勢反徐而微﹐治法當逆之也。少者之至暴而亡﹐六气之虛者爲病﹐則其勢反暴而甚﹐治法當從之也。人見其气暴烈﹐驟用峻劑攻之﹐則熱病未已﹐寒病復始﹐殊不知大者之气反微﹐少者之气反甚也。

帝曰﹕願聞陰陽之三也何謂﹖岐伯曰﹕气有多少異用也。帝曰﹕陽明何謂也﹖岐伯曰﹕兩陽合明也。帝曰﹕厥陰何也﹖岐伯曰﹕兩陰交盡也。帝曰﹕幽明何如﹖岐伯曰﹕雨陰交盡故曰幽﹐兩陽合明故曰明﹐幽明之配﹐寒暑之異也。帝曰﹕分至何如﹖岐伯曰﹕气至之謂至﹐气分之謂分﹐至則气同﹐分則气異﹐所謂天地之正紀也。帝曰﹕夫百病之始生也﹐皆生於風﹑寒﹑暑﹑濕﹑燥﹑火﹐以之化之變也。經言盛者瀉之﹐虛者補之﹐余錫以方士﹐而方士用之﹐尙未能十全﹐余欲令要道必行﹐桴鼓相應﹐猶拔刺雪污﹐工巧神聖﹐可得聞乎﹖岐伯曰﹕審察病機﹐無失气宜﹐此之謂也。帝曰﹕願聞病機何如﹖岐伯曰﹕諸風掉眩﹐皆屬於肝。諸寒收引﹐皆屬於腎。諸气郁﹐皆屬於肺。諸濕腫滿﹐皆屬於脾。諸熱瞀﹐皆屬於火。諸痛癢瘡﹐皆屬於心。諸厥固泄﹐皆屬於下。諸痿喘嘔﹐皆屬於上。諸禁鼓栗﹐如喪神守﹐皆屬於火。諸痙項彊﹐皆屬於濕。諸逆衝上﹐皆屬於火。諸脹腹大﹐皆屬於熱。諸躁狂越﹐皆屬於火。諸暴彊直﹐皆屬於風。諸病有聲﹐鼓之如鼓﹐皆屬於熱。

諸病腫﹐疼酸驚駭﹐皆屬於火。諸轉反戾﹐水液混濁﹐皆屬於熱。諸病水液﹐澄澈淸冷﹐皆屬於寒。諸嘔吐酸﹐暴注下迫﹐皆屬於熱。故《大要》曰﹕謹守病機﹐各司其屬﹐有者求之﹐無者求之﹐盛者責之﹐虛者責之﹐必先五勝﹐疏其血气﹐令其調達﹐而至和平﹐此之謂也。﹝至眞要大論﹞此一章﹐論五運六气之爲病治法也。病機一十九條實察病之要旨。而「有者求之﹐無者求之﹐盛者責之﹐虛者責之」一十六字﹐乃答篇首盛者瀉之﹐虛者補之之旨﹐而總結一十九條之義﹐又其要旨中之要旨也。

河間《原病式》但用病機一十九條立言﹐而遺此十六字﹐猶有舟無操舟之工﹐有兵無將兵之帥﹐今負竊之罪以補之。夫諸風病皆屬於肝也﹐風木盛則肝太過而病化風﹐如木太過﹐發生之紀病掉眩之類﹐俗謂之陽急驚等病﹐治以涼劑是也。燥金盛則肝爲邪攻而病亦化風﹐如陽明司天﹐燥金下臨﹐病掉振之類﹐俗謂之陰慢驚等病﹐治以溫劑是也。諸火熱病﹐皆屬於心也﹐火熱甚則心太過而病化火熱﹐如歲火太過﹐諸譫妄狂越之類﹐俗謂之陽躁譫語等病﹐治以攻劑是也。寒水勝則心爲邪攻﹐而病亦化火熱﹐如歲水太過﹐病躁悸煩心譫妄之類﹐俗謂之陰躁鄭聲等病﹐治以補劑是也。諸濕病皆屬於脾也﹐濕土甚則脾太過而病化濕﹐如濕勝則濡泄之類﹐仲景用五苓等劑去濕是也。風木勝則脾爲邪攻而病亦化濕﹐如歲木太過﹐病飧泄之類﹐錢氏用宣風等劑去風是也。諸气郁﹐皆屬於肺也﹐燥金甚則肺太過而病化郁﹐如歲金太過﹐甚則咳喘之類﹐東垣謂之寒喘﹐治以熱劑是也。火熱勝則肺爲邪攻﹐而病亦化郁﹐如歲火太過﹐病咳喘之類﹐東垣謂之熱喘﹐治以寒劑是也。諸寒病皆屬於腎也﹐寒水甚則腎太過﹐而病化寒﹐如太陽所至爲屈伸不利之類﹐仲景用烏頭湯等劑是也。濕土勝則腎爲邪攻﹐而病亦化寒﹐如濕气變物﹐病筋脈不利之類﹐東垣用復煎﹑健步等劑是也。其在太過所化之物爲盛﹐盛者眞气也﹔其在受攻﹐所化之病爲虛﹐虛者假气也。故有其病化者﹐恐其气之假﹐故有者亦必求之。無其病化者﹐恐其邪隱於中﹐如寒勝化火﹐燥勝化風﹐及寒伏反躁﹐熱伏反厥之類﹐故無者亦必求之。其病之化似盛者﹐恐其盛之未的﹐故盛者亦必責之。其病之化似虛者﹐恐其虛之未眞﹐故虛者亦必責之。凡一十九條病機皆用此一十六字爲法求之﹐庶幾補瀉不瘥也。今河間損此一十六字﹐但以病化有者爲盛﹐無者爲虛﹐而不復求其假者虛者﹐爲未備﹐故引經傳以證其得失也。

帝曰﹕五味陰陽之用何如﹖岐伯曰﹕辛甘發散爲陽﹐酸苦湧泄爲陰﹐鹹味湧泄爲陰﹐淡味滲泄爲陽。

六者或收或散﹖或緩或急﹐或燥或潤﹐或或堅﹐以所利行之﹐調气使平。帝曰﹕非調气而得者﹐治之柰何﹖有毒無毒﹐何先何後﹖願聞其道。岐伯曰﹕有毒無毒﹐所治爲主﹐適大小爲制也。帝曰﹕請言其制﹖岐伯曰﹕君一臣二﹐制之小也﹔君一臣三佐五﹐制之中也﹔君一臣三佐九﹐制之大也。寒者熱之﹐熱者寒之﹐微者逆之﹐甚者從之﹐堅者削之﹐客者除之﹐勞者溫之﹐結者散之﹐畱者攻之﹐燥者濡之﹐急者緩之﹐散者收之﹐損者益之﹐逸者行之﹐驚者平之﹐上之下之﹐摩之浴之﹐薄之劫之﹐開之發之﹐適事爲故。帝曰﹕何謂逆從﹖岐伯曰﹕逆者正治﹐從者反治﹐從少從多﹐觀其事也。帝曰﹕反治何謂﹖岐伯曰﹕熱因寒用﹐寒因熱用﹐塞因塞用﹐通因通用﹐必伏其所主﹐而先其所因﹐其始則同﹐其終則異﹐可使破積﹐可使潰堅﹐可使气和﹐可使必已。﹝至眞要大論﹞此一章論內气不調得病者之治法也。蓋內气不調而得病﹐故所病寒熱之邪﹐但可於其气之微者逆治之。

如气甚而逆治之﹐則正邪格拒﹐不能勝邪﹐命將難全﹐故但當從其寒熱之邪於外﹐伏其所主之劑於中﹐然後正邪相入﹐而邪就擒矣。東垣所謂姜附寒飲﹐承气熱服﹐及仲景於白通湯加尿膽治少陰﹐丹溪於苓柏湯皆熟炒治色目婦人惡寒之類是也。

帝曰﹕气調而得者何如﹖岐伯曰﹕逆之從之﹐逆而從之﹐從而逆之﹐疏气令調﹐則其道也。﹝至眞要大論﹞此一章﹐論內气本調﹐因外邪得病者之治法也。蓋內气調而得病﹐故不分寒熱之微甚﹐或逆治之﹐或從治之皆可﹐更不須懼其正邪格拒﹐正固則邪自退矣。

帝曰﹕病之中外何如﹖岐伯曰﹕從內之外者﹐調其內﹔從外之內者﹐治其外﹔從內之外而盛於外者﹐先調其內而後治其外﹔從外之內而盛於內者﹐先治其外而後調其內﹔中外不相及﹐則治主病。帝曰﹕善。火熱復﹐惡寒發熱﹐有如瘧狀﹐或一日發﹐或間數日發﹐其故何也﹖岐伯曰﹕勝復之气﹐會遇之時﹐有多少也。陰气多而陽气少﹐則其發日遠﹔陽气多而陰气少﹐則其發日近。此勝復相搏﹐盛衰之節﹐瘧亦同法。帝曰﹕論言治寒以熱﹐治熱以寒﹐而方士不能廢繩墨而更其道也。有病熱者寒之而熱﹐有病寒者熱之而寒﹐二者皆在﹐新病復起柰何治﹖岐伯曰﹕諸寒之而熱者取之陰﹐熱之而寒者取之陽﹐所謂求其屬也。帝曰﹕善。服寒而反熱﹐服熱而反寒﹐其故何也﹖岐伯曰﹕治其王气﹐是以反也。

帝曰﹕不治王而然者何也﹖岐伯曰﹕悉乎哉問也﹗不治五味屬也。夫五味入胃﹐各歸所喜﹐故酸先入肝﹐苦先入心﹐甘先入脾﹐辛先入肺﹐鹹先入腎﹐久而增气﹐物化之常也。气增而久﹐夭之由也。帝曰﹕善。方制君臣何謂也﹖岐伯曰﹕主病之謂君﹐佐君之謂臣﹐應臣之謂使﹐非上下三品之謂也。帝曰﹕三品何謂﹖岐伯曰﹕所以明善惡之殊貫也。帝曰﹕善。病之中外何如﹖岐伯曰﹕調气之方﹐必別陰陽﹐定其中外﹐各守其鄕﹐內者內治﹐外者外治﹐微者調之﹐其次平之﹐盛者奪之﹐汗之下之﹐寒熱溫涼﹐衰之以屬﹐隨其攸利﹐謹道如法﹐萬舉萬全﹐气血正平﹐長有天命。帝曰﹕善。﹝「不治五味屬也」﹐一本「五味」二字作「王气」二字。至眞要大論﹞岐伯曰﹕寒熱燥濕﹐不同其化也。故少陽在泉﹐寒毒不生﹐其味辛﹐其治苦酸﹐其谷蒼丹。陽明在泉﹐濕毒不生﹐其味酸﹐其气溫﹐其治辛苦甘﹐其谷丹素。太陽在泉﹐熱毒不生﹐其味苦﹐其治淡咸﹐其谷。厥陰在泉﹐淸毒不生﹐其味甘﹐其治酸苦﹐其谷蒼赤﹐其气專﹐其味正。少陰在泉﹐寒毒不生﹐其味辛﹐其治辛苦甘﹐其谷白丹。太陰在泉﹐燥毒不生﹐其味鹹﹐其气熱﹐其治甘鹹﹐其谷。化淳則咸守﹐气專則辛化而俱治。故曰﹕補上下者從之﹐治上下者逆之﹐以所在寒熱盛衰而調之。故曰﹕上取下取﹐內取外取﹐以求其過。能毒者以濃藥﹐不勝毒者以薄藥﹐此之謂也。

气反者﹐病在上﹐取之下﹔病在下﹐取之上﹔病在中﹐旁取之。治熱以寒﹐溫而行之﹔治寒以熱﹐涼而行之﹔治溫以淸﹐冷而行之﹔治淸以溫﹐熱而行之。故消之削之﹐吐之下之﹐補之瀉之﹐久新同法。

帝曰﹕病在中而不實不堅﹐且聚且散﹐柰何﹖岐伯曰﹕無積者求其藏﹐虛則補之﹐藥以祛之﹐食以隨之﹐行水漬之﹐和其中外。可使畢已。

帝曰﹕有毒無毒﹐服有約乎﹖岐伯曰﹕病有久新﹐方有大小﹐有毒無毒﹐固宜常制矣。大毒治病﹐十去其六﹔常毒治病﹐十去其七﹔小毒治病﹐十去其八﹔無毒治病﹐十去其九﹐谷肉果菜﹐食養盡之﹐無使過之﹐傷其正也。不盡﹐行復如法。

必先歲气﹐無伐天和﹐無盛盛﹐無虛虛﹐而遺人夭殃﹐無致邪﹐無失正﹐絕人長命。帝曰﹕其久病者﹐有气從不康﹐病去而瘠﹐柰何﹖岐伯曰﹕昭乎哉聖人之問也﹗化不可代﹐時不可違。夫經絡以通﹐血气以從﹐復其不足﹐與眾齊同﹐養之和之﹐靜以待時﹐謹守其气﹐無使傾移﹐其形乃彰﹐生气以長﹐命曰聖王。故《大要》曰﹕無代化﹐無違時﹐必養必和﹐待其來復﹐此之謂也。﹝五常政大論﹞帝曰﹕气有多少﹐病有盛衰﹐治有緩急﹐方有大小﹐願聞其約柰何﹖岐伯曰﹕气有髙下﹔病有遠近﹐證有中外﹐治有輕重﹐適其至所爲故也。大要曰﹕君一臣二﹐奇之制也﹔君二臣四﹐偶之制也﹔君二臣三﹐奇之制也﹔君二臣六﹐偶之制也。故曰﹕近者奇之﹐遠者偶之﹐汗者不以奇﹐下者不以偶﹐補上治上制以緩﹐補下治下制以急﹐急則气味濃﹐緩則气味薄﹐適其至所﹐此之謂也。病所遠而中道气味之者﹐食而過之﹐無越其制度也。是故平气之道﹐近而奇偶﹐制小其服也。遠而奇偶﹐制大其服也。大則數少﹐小則數多﹐多則九之﹐少則二之﹐奇之不去則偶之﹐是謂重方。偶之不去﹐則反佐以取之﹐所謂寒熱溫涼﹐反從其病也。帝曰﹕善。病生於本﹐余知之矣。生於標者﹐治之柰何﹖岐伯曰﹕病反其本﹐中標之病﹐治反其本﹐中標之方。﹝至眞要大論﹞帝問曰﹕婦人重身﹐毒之何如﹖岐伯曰﹕有故無殞﹐亦無殞也。帝曰﹕願聞其故何謂也﹖岐伯曰﹕大積大聚﹐其可犯也﹐衰其太半而止﹐過者死。﹝六元正紀大論﹞

《內經》運气類注序文

夫運气之道﹐上古聖人所以參天地贊化育者也。蓋气流行於天地間﹐有化有變﹐其化也﹐在人爲生育﹔其變也﹐在人爲疾死。故贊其化育以濟其生者﹐必先制其疾以拯其死﹐此則醫道之所由設﹐使有生者無夭折﹑享壽考﹐而其徳業可與天地參矣。然其道載諸《內經》者﹐廣大精微﹐非淺學所可易知﹐是以後世悉皆湮晦﹐今姑舉其大略言之﹕五運屬陰﹐守於地內﹐六气屬陽﹐周於天外﹔其化生於人也﹐五運化生五臟屬內﹐六气化生六腑十二經屬外。其變疾於人也﹐五運內變病於五臟﹐甚則兼外﹐六气外變病於六腑十二經﹐甚則入內﹐內外變極﹐然後死也。五運有平气﹑太過﹑不及之殊﹐六气有常化﹑淫勝﹑反勝﹑相勝之異。五運平气者﹐其歲化生皆當本位﹐如木平气敷和之紀﹐其色蒼﹐其味酸之類是也﹔其變病皆在本髒﹐如木平气之病在肝也。太過者﹐歲變平气爲太過﹐其化生皆兼非位﹐如太過發生之紀﹐其色靑黃白﹐其味酸甘辛﹐如兼非位之土金是也﹔其變病皆在己所勝之髒﹐如木太過則木勝脾土而脾病也﹐其勝乃本气有餘而勝﹐故不爲他气報復﹐間有復者﹐是不務其徳﹐炎威失常也。不及者﹐歲變平气爲不及﹐其化生亦兼非位﹐如木不及委和之紀﹐其果棗李﹐其味酸辛﹐亦兼非位之土金是也﹔其變病皆己所不勝者乘虛勝之而本髒病﹐勝極則己所生者報復其勝﹐而勝者之髒亦病﹐如木不及則金勝之而肝病﹐勝則火復金讎而肺亦病也﹐其勝乃乘我之虛而勝﹐勝之根本不固﹐故爲他气報復。

凡此五運之气﹐皆有定紀者也。六气常化者﹐天地六位之化﹐各守常位﹐生病各當本處。其天地之常化﹐如厥陰司天﹐少陽在泉之歲﹐風化居上﹐火化居下﹐風病行於上﹐熱病行於下之類﹐而不出他位也。其六位之常化﹐如厥陰司天之歲﹐初之气化風燥﹐民病寒於右之下﹐二之气化寒熱﹐民病熱於中之類﹐而不雜他气也。凡此六气之常化皆有定紀﹐猶五運平气也。淫勝者﹐天地之气變常﹐內淫而勝也。天气內淫而上勝於下﹐則己所勝之髒﹐經受邪而病甚。如厥陰司天﹐風淫所勝﹐其病在足太陰脾經也。地气內淫而外勝於內﹐其病在足陽明胃經也。

凡此六气之淫勝﹐猶五運太過﹐皆有勝無復﹐其勝之盛﹐𨿽有定紀﹐其勝之動否﹐則無定紀﹐而不可必也。反勝相勝者﹐六位之左右變常﹐乘虛而勝也。其乘天地之虛而勝者﹐爲反勝﹐左右自有相勝﹐乘虛而勝者﹐爲相勝﹐皆視所虛之气﹐侮不勝己者勝之﹐勝極則仍爲虛者之子復之。如所虛之气屬太陰﹐則所勝之气屬厥陰﹐而病在脾胃經﹐所復之气屬陽明﹐而病在肝膽經也。蓋天地歲气猶王也﹐左右步气猶諸侯也﹐左右勝天地﹐猶諸侯亂﹐故曰反勝。左右自相勝﹐猶諸侯自相徵伐﹐故曰相勝也。凡此六气之反勝﹑相勝﹐五運不及﹐故皆有勝有復﹐其气其動皆無定紀﹐但隨虛而勝﹐隨勝而復也。諸五運皆有定紀者﹐陰靜有常也。六气少有定紀者﹐陽動多變也。五運之平气之常化爲常﹐其化生爲常之常﹐變病爲常之變。五運之太過不及與六气之淫勝﹑反勝﹑相勝爲變﹐其化生爲變之常﹐變病爲變之變﹐太過﹑淫勝爲變之盛﹐不及﹑反勝﹑相勝爲變之虛。察其常變以定生死﹐詳其虛實以斷補瀉﹐謹道如法﹐萬舉萬全也。然其經奉行於世﹐惟唐太僕令王冰氏篤好之﹐大爲詮注﹐而其昭彰道要﹐開示玄微者﹐於功爲大。但千慮一失而不得經旨者﹐亦或有之﹐爲未盡善也。於是不分常變﹐釋六气勝復無定紀之變爲有定紀之常﹐不分盛虛﹐釋左右乘虛之相勝爲司天之淫勝﹐是則運气之義不明﹐自此始矣。後𨿽有林氏校正﹐孫氏考誤﹐與夫托名所著《玄珠密語》《天元玉冊》﹐及諸家運气圖說之類﹐然皆不能出王氏之右而救其失﹐反使運气之義愈晦而書愈繁。至於河間所注病機﹐其形容病化之情狀﹐推究火熱之眾多﹐眞有發前人未發之妙﹐柰何又以運气之所屬皆爲盛﹐而不察其所屬各有盛虛﹐以盛虛所兼非位之化皆爲似﹐而不察其所兼之盛者似虛者是爲重失矣。夫王氏釋變气爲常气﹐相勝爲淫勝﹐則人不識變﹐而占運气不應年辰﹔河間釋運气之所屬皆爲盛﹐所兼非位之化皆爲似﹐則人不識虛﹐而施治法不對病證﹐遂使世俗皆愀然不信而棄之也。其不知變者曰﹕某气司天屬陰寒﹐今反炎熱﹐某運合太過﹐令反不及﹐此乃上古之天道﹐非可占之於今世也。其不知虛者曰﹕某病屬熱﹐投寒劑不痊﹐某證當瀉﹐施瀉法反劇﹐此乃北方之治法﹐非可用之於南人也。

惟戴人云﹕病如不是當年气﹐看與何年气運同﹐便向某年求活法﹐方知都在至眞中之歌﹐似能破世之惑﹐又引而不發。嗚呼﹗有定紀之年辰﹐與無定紀之勝復相錯常變﹐今獨求年辰之常﹐不求勝復之變﹐豈得運气之眞哉﹗六气之盛寒盛熱與虛寒虛熱﹐同其所屬﹐今獨求寒熱之所屬﹐不求寒熱之盛虛﹐豈得寒熱之情哉﹗苟以常變盛虛觀運气寒熱﹐則古今南北皆可一以貫之﹐而所謂參天地贊化育﹐如視之掌也。僕自早歲畱志是書﹐鉆研旣久﹐似得二三﹐爰據所知﹐挈其宏綱﹐開以節目﹐而類編集之﹐使常變必分﹐盛虛必著﹐或前賢之注未備者﹐間以己意附之﹐庶幾運气之義燦然復明。目之曰《運气補注》﹐𨿽逾之罪莫逃﹐然濟生一念﹐自有不容己者﹐凡吾同志﹐幸攺正云。

運气占候補遺序

夫五運六气﹐上古聖人所以參三才而贊化育者也。故位天者天文也﹐位地者地理也﹐通乎人气之變化者人事也。然天道有陰陽多少之殊﹐地理有髙下﹐气至有先後之異﹐人之壽夭生化之期﹐則損益盛虛之變也﹐此其上下參錯﹐而不可以定數求者焉。若夫五六之會﹐終期之日﹐刻漏而分數之﹐亦陳其梗槪焉耳。至於气至之先後﹐勝復之郁發﹐安可預擬乎﹗故曰﹕數之可數者﹐人中之陰陽也﹐天地之陰陽﹐不可以數推﹐以象見者也。

夫象者﹐占候之所始﹐道之所生﹐不可不通也。今夫天垂象﹐地成形﹐七曜緯虛﹐五行麗地。地者所以載生成之形類也﹐虛者所以列應天之精气也。形精之動猶根本之與枝葉也﹐故形盛則精盛﹐形衰則精衰﹐五星明﹐大減小﹐卽五運之太過不及可得而占也。今夫地道實﹐天道虛。實者气之所寓﹐虛者色之所因也。五气應於下﹐則五色彰於上﹐五天之經緯成﹐而後五气之至﹐可得而占也。地爲人之下﹐太虛之中﹐大气舉之也。燥以干之﹐暑以蒸之﹐風以動之﹐濕以潤之﹐寒以堅之﹐火以溫之。故風寒在下﹐燥熱在上﹐濕气在中﹐火遊行其間﹐寒暑六入﹐故令虛而化生也。故煙埃云物之態﹐山川艸木之容﹐皆可得而占焉。至於地理有髙下﹐陰陽有多少。

至髙之地﹐陰气常在﹔至卑之地﹐陽气常在﹐則髙下異占也。又春气始於東﹐夏气始於南﹐秋气始於西﹐冬气始於北﹐行有逆順﹐至有遲速﹐則上下左右異占也。是皆形精之必效微而顯﹐信而不爽者歟。是故古之至人﹐仰以觀於天文﹐俯以察乎地理﹐中以通乎人事﹑然後所以定神明之紀而成變化之用也。世之學人﹐求陰陽於支幹配合之間﹐論勝負於主客加臨之位﹐不效則以爲古書不足信也﹐是豈書之罪也哉﹗間因讎校樓氏《醫學綱目》書﹐覽其後有運气補注一篇﹐惜其用意甚勤﹐而尙遺古人占候之法﹐是以取諸《內經》之旨﹐列占候十五篇﹐命曰《運气占候補遺》以續樓氏之後云。

嘉靖乙丑季春日婁東玄沙邵弁偉元識

運气占候

五運气至之占

帝曰﹕余聞五運之數於夫子﹐不合陰陽﹐其故何也﹖岐伯曰﹕是明道也﹐此天地之陰陽也。夫數之可數者﹐人中之陰陽也﹐然所合之數可得者也。夫陰陽者﹐數之可十﹐推之可百﹐數之可千﹐推之可萬。天地陰陽者﹐不以數推﹐以象之謂也。丹天之气經於牛女戊分﹐天之气經於心尾己分﹐﹝牛女﹐癸也﹐戊癸化火。又癸與子同屬﹐戊與午連位﹐皆火分也。心尾﹐甲也﹐甲己化土。又甲與丑連位﹐巳與未同屬﹐皆土分也。﹞蒼天之气經於危室柳鬼﹐﹝危室壬地﹐柳鬼丁地﹐壬與亥同屬﹐丁與巳連位﹐齊化木也。﹞素天之气經於氐亢昂畢﹐﹝氐亢乙地﹐昴畢庚地﹐乙與卯同屬﹐庚與酉連位﹐同化金也。﹞玄天之气經於張翼婁胃﹐﹝張翼丙地﹐婁胃辛地﹐丙與辰連位﹐辛與戌同屬﹐齊化水也。所謂戊己分者﹐奎壁角軫﹐則天地之門戶也。﹝戊己位木火金水中間﹐在天地爲門戶﹐在四時爲長夏﹐南連午﹐西連申﹐故戊己無方位﹐而經獨言戊分己分也。戊火連申﹐夾未土於中﹐癸火連寅﹐夾丑土於中者﹐蓋濕土在中﹐火遊行其間﹐在天居土前﹐在地居土後﹐而土火常相混也。﹞夫候之所始﹐道之所生﹐不可不通也。﹝五气之至﹐各有五色﹐經於分野﹐气太過則先天而至﹐气不及則後天而至﹐常以寅卯前候之自然可見﹐此占候之所始﹐道之所生不可不通也。五營運大論﹞

運气占候

五運太過之占

諸壬歲﹐木太過﹐風气流行﹐脾土受邪﹐上應歲星。﹝歲星光明﹐逆守宿屬分﹐有災也。﹞化气不政﹐生气獨治﹐云物飛動﹐艸木不寧﹐甚而搖落﹐上應太白星。﹝木余土郁﹐化政不布於萬物﹐故生气獨治也。

風气動甚﹐艸木不寧﹐甚而搖落金來復之也。故太白逆守﹐屬星者危也。﹞諸戊歲﹐火太過﹐炎暑流行﹐金肺受邪﹐上應熒惑星。收气不行﹐長气獨明﹐雨水霜寒﹐上應辰星。

﹝火气獨行﹐水气折之﹐辰星逆淩﹐乃寒災於物也。占辰星者常在日之前後三十度﹐其災之發當至南方。﹞諸甲歲﹐土太過﹐雨濕流行﹐腎水受邪﹐上應鎭星。變生得位﹐﹝謂土旺時月也。﹞藏气伏化﹐气獨治之﹐泉湧河衍﹐涸澤生魚﹐風雨大至﹐土崩潰﹐鱗見於陸﹐上應歲星。﹝土不務徳木來折之也。﹞諸庚歲﹐金太過﹐燥气流行﹐肝木受邪﹐上應太白星。收气峻﹐生气下﹐艸木斂﹐蒼幹凋隕﹐上應熒惑星。

﹝金勝而火復之也。﹞諸丙歲﹐水太過﹐寒气流行﹐邪害心火﹐上應辰星。大雨至﹐埃霧朦郁﹐上應鎭星。﹝水勝土復也。﹞上臨太陽﹐雨冰雪霜不時降﹐濕气變物﹐上應熒惑﹑辰星。﹝辰戌天符之歲﹐水勝而火絕﹐熒惑減﹐辰星明瑩﹐逆守宿分有災也。

气交變大論﹞

運气占候

五運不及之占

諸丁歲﹐木不及﹐燥乃大行﹐生气失應﹐艸木晚榮﹐肅殺而甚﹐則剛木辟著﹐悉萎蒼幹﹐上應太白星。﹝金侮木之不勝也。﹞上臨陽明﹐生气失政﹐艸木再榮﹐化气乃急﹐上應太白鎭星﹐其主蒼早。﹝丁卯﹑丁酉歲﹐陽明上臨﹐是謂天刑運也。木气旣少﹐土气無制﹐故化气生成急速﹐鎭星太白潤而明﹐蒼色之物早凋落也。﹞復則炎暑流火﹐濕性燥﹐柔脆艸木焦槁﹐下體再生﹐華實齊化﹐上應熒惑﹑太白。﹝火復其金﹐太白減也。﹞白露早降﹐收殺气﹐行寒雨﹐害物虫﹐食甘黃﹐脾土受邪﹐赤气後化﹐心气晚治﹐上勝肺金﹐白气乃屈﹐上應熒惑﹑太白星。﹝熒惑益明﹐太白芒減。﹞諸癸歲﹐火不及﹐寒乃大行﹐長政不用﹐物榮而下﹐凝慘而甚﹐則陽气不化﹐乃折榮美﹐上應辰星。﹝水盛火衰也﹞。復則埃郁﹐大雨且至﹐黑气乃辱﹐上應鎭星﹑辰星。﹝土復於水也。﹞諸己歲﹐土不及﹐風乃大行﹐化气不令﹐艸木茂榮﹐飄揚而甚﹐秀而不實﹐上應歲星﹑鎭星。﹝水盛土抑也。﹞復則收政嚴峻﹐名艸蒼凋﹐蒼谷乃損﹐上應太白﹑歲星。﹝金復木也。﹞上臨厥陰﹐流水不冰﹐蟄虫來見﹐藏气不用﹐白乃不復﹐上應歲星。﹝己巳﹑己亥歲也﹐厥陰上臨火司於地﹐故流水不冰﹐蟄虫不藏﹐歲星如常也。﹞諸乙歲﹐金不及﹐炎暑乃行﹐生气乃用﹐長气專勝﹐庶物以茂﹐燥爍以行﹐上應熒惑星。收气乃後﹐上應太白星。﹝火盛金衰也。﹞復則寒雨暴至﹐乃零冰雹﹐霜雪殺物﹐陰厥且格﹐陽反上行﹐上應辰星。﹝水復火也。﹞諸辛歲﹐水不及﹐濕乃大行﹐長气反用﹐其化乃速﹐暑雨數至﹐上應辰星。﹝土盛水衰也。﹞上臨太陰﹐則大寒數舉﹐蟄虫早藏﹐地積堅冰﹐陽光不治﹐上應鎭星。﹝辛丑﹑辛未歲也﹐土气專盛﹐木不得復﹐故鎭星明也。﹞復則大風暴發﹐艸晏木零﹐生長不鮮﹐黃气乃損﹐其谷不登﹐上應歲星。﹝木復土也。凡五星之變﹐應常不應卒﹐气有卒然而動者﹐星亦不爲之變也。气交變大論﹞

運气占候

復气應時占

木不及﹐春有鳴條律暢之化﹐則秋有霧露淸涼之政﹐春有慘淒殘賊之勝﹐則夏有炎暑燔爍之復。

火不及﹐夏有炳明光顯之化﹐則冬有嚴肅霜寒之政﹐夏有慘淒凝之勝﹐則不時有埃昏大雨之復。

土不及﹐四維有埃云潤澤之化﹐則春有鳴條鼓拆之政﹐四維發振拉飄騰之變﹐則秋有肅殺霖霪之復。

金不及﹐夏有光顯鬱蒸之令﹐則冬有嚴凝整肅之應﹐夏有炎爍燔燎之變﹐則秋有冰雹霜雪之復。

水不及﹐四維有湍潤埃云之化﹐則不時有和風生發之應﹐四維發埃昏驟注之變﹐則不時有飄蕩振拉之復。

夫五運之政﹐猶權衡也﹐髙者抑之﹐下者舉之﹐化者應之﹐變者復之﹐气之常也。故曰﹕天地之變化﹐神明爲之紀﹐陰陽之往復﹐寒暑彰其兆﹐此之謂也。﹝气交變大論﹞

運气占候

五星應化占

帝曰﹕夫子之言歲候太過不及﹐而上應五星﹐今夫徳化政令災眚變易﹐非常而有也﹐卒然而動﹐其亦爲之變乎﹖岐伯曰﹕承天而行之﹐故無妄動﹐無不應也﹐卒然而動者﹐气之交變也﹐其不應焉。故曰﹕應常不應卒﹐此之謂也。帝曰﹕其應柰何﹖岐伯曰﹕各從其气化也。﹝如歲星之化﹐以風應之﹔熒惑之化﹐以熱應之之類是也。﹞帝曰﹕其行之徐疾逆順何如﹖岐伯曰﹕以道畱久﹐逆守而小﹐是謂省下。﹝以道謂順行﹐畱久謂過應畱之日數也。省下﹐察天下人主之善惡也。﹞以道而去﹐去而速來﹐曲而過之﹐是謂省遺過也。﹝已去復來﹐逆行而速﹐委曲經過﹐是謂遺其過而省察之。﹞久畱而環﹐或離或附﹐是謂議災﹐與其徳也。﹝如環之繞﹐盤旋不去也。火議罪﹐金議殺﹐木水土議徳也。﹞應近則小﹐應遠則大。﹝近謂犯星猶在﹐遠謂犯星去久﹐大小謂禍福之應。﹞芒而大倍常之一﹐其化甚﹐大常之二﹐其眚卽也。小常之一﹐其化減﹐小常之二﹐是謂臨視。省下之過與其徳也。徳者福之﹐過者伐之﹐是以象之見也﹐髙而遠則小﹐下而近則大﹐故大則喜怒邇﹐小則禍福遠。歲運太過﹐則運星北越。﹝北越﹐謂背而行也。﹞運气相得﹐則各行以道﹐﹝無克伐之嫌﹐故守常而各行於中道也。﹞故歲運太過﹐則畏星失色而兼其母﹐﹝如木太過則土星色赤也。﹞不及則色兼其所不勝﹐﹝如木不及則木星色白也。天气制勝已﹐地气制己勝﹐天制色﹐地制形﹐色兼其所不勝則制勝己之謂也。﹞帝曰﹕其災應何如﹖岐伯曰﹕亦各從其化也﹐故時至有盛衰﹐淩犯有逆順。﹝五星所至之時﹐王相爲盛﹐囚死爲衰。東行淩犯爲順﹐災輕﹔西行淩犯爲逆﹐災重也。﹞畱守有多少。﹝畱守日多則災深﹐畱守日少則災淺。﹞形見有善惡﹐﹝星喜潤﹐則爲見善﹐星怒躁﹐憂喪則爲見惡﹞。宿屬有勝負﹐徵應有吉凶矣。﹝二十八宿十二辰有相克相生之勝負﹐則吉凶亦異﹐故五星淩犯遇宿屬克制﹐則災不成。﹞帝曰﹕其善惡何謂也﹖岐伯曰﹕有喜有怒﹐有憂有喪﹐有澤有燥﹐此象之常也﹐必謹察之。﹝光色圓明﹐不盈不縮﹐怡然瑩然﹐人見之而喜﹐星之喜也。光色勃然臨人﹐芒彩滿溢﹐人見之畏星之怒也。光色微﹐乍明乍暗﹐星之憂也。光色迥然﹐不彰不瑩﹐不與眾同﹐星之喪也。澤﹐洪潤也。燥﹐枯燥也。气交變大論﹞

運气占候

五气動亂占

帝曰﹕夫子之言五气之變﹐四時之應﹐可謂悉矣。夫气之動亂﹐觸遇而作﹐發無常會﹐卒然災合﹐何以期之﹖岐伯曰﹕气之動變﹐固不常在﹐而徳化政令災變不同其候也。東方生風﹐風生木﹐其徳敷和﹐其化生榮﹐其政舒啟﹐其令風﹐其變振發﹐其災散落。南方生熱﹐熱生火﹐其徳彰顯﹐其化蕃茂﹐其政明曜﹐其令熱﹐其變銷爍﹐其災燔。中央生濕﹐濕生土﹐其徳溽蒸﹐其化丰備﹐其政安靜﹐其令濕﹐其變驟注﹐其災霖潰。西方生燥﹐燥生金﹐其徳淸潔﹐其化緊斂﹐其政勁切﹐其令燥﹐其變肅殺﹐其災蒼隕。北方生寒﹐寒生水﹐其徳淒滄﹐其化淸謐﹐其政凝肅﹐其令寒﹐其變烈﹐其災冰雪霜雹。

是以察其動也﹐有徳有化﹐有政有令﹐有變有災﹐而物由之﹐而人應之也。﹝气交變大論﹞

運气占候

五气郁發占

五運之气﹐郁極乃發﹐待時而作﹐太過不及﹐其發異也。太過者其數成﹐不及者其數生﹐土常以生也。

土郁之發﹐巖谷震驚﹐雷殷气交﹐埃昏黃黑﹐化爲白气﹐飄驟髙深﹐擊石飛空﹐洪水乃從﹐川流漫衍﹐田牧土駒﹐化气乃敷﹐善爲時雨﹐始生始長﹐始化始成。雲奔雨府﹐﹝雨府﹐太陰所在也。﹞霞擁朝陽﹐山澤埃昏﹐其乃發也﹐以其四气。雲橫天山﹐浮游生滅﹐怫之先兆也。

金郁之發﹐天潔地明﹐風淸气切﹐大涼乃舉﹐艸樹浮煙﹐燥气以行﹐霧數起﹐殺气來至﹐艸木蒼幹﹐金乃有聲。山澤焦枯﹐土凝霜鹵﹐怫乃發也﹐其气五。夜零白露﹐林莽聲淒﹐怫之先兆也。

水郁之發﹐陽气乃辟﹐陰气暴舉﹐大寒乃至﹐川澤嚴凝﹐寒結爲霜雪﹐甚則黃黑昏翳﹐流行气交﹐乃爲霜殺﹐水乃見祥。陽光不治﹐空積沈陰﹐白埃昏暝﹐而乃發也﹐其气二火前後。太虛深玄﹐气猶麻散﹐微見而隱﹐色黑微黃﹐怫之先兆也。

木郁之發﹐太虛埃昏﹐云物以擾﹐大風乃至﹐屋發折木﹐木有變。太虛蒼埃﹐天山一色﹐或气濁色黃黑﹐郁若橫云不起﹐雨而乃發也﹐其气無常。﹝木發無時。﹞長川艸偃﹐柔葉呈陰﹐松吟髙山﹐虎嘯巖岫﹐怫之先兆也。

火郁之發﹐太虛腫翳﹐大明不彰﹐炎火行﹐大暑至﹐山澤燔燎﹐材木流津﹐廣廈騰煙﹐土浮霜鹵﹐止水乃減﹐蔓艸焦黃﹐風行惑言﹐濕化乃後。刻終大溫﹐汗濡玄府﹐其乃發也﹐其气四。動復則靜﹐陽極反陰﹐濕令乃化乃成。華發水凝﹐山川冰雪﹐焰陽午澤﹐怫之先兆也。有怫之應而後報也﹐皆觀其極而乃發也﹐木發無時﹐水隨火也。﹝水發在二火前後﹐亦猶辰星之隨日也。﹞气有多少﹐發有微甚﹐微者當其气﹐甚者兼其下﹐徵其下气而見可知也。﹝六元正紀大論五气所兼之化﹐如水發而雹雪﹐土發而飄驟﹐木發而毀折﹐金髮而淸明﹐火發而曛昧﹐皆兼下之承气也。﹞

運气占候

地理髙下左右占

帝曰﹕四時之气﹐至有早晏髙下左右﹐其候何如﹖岐伯曰﹕行有逆順﹐至有遲速﹐故太過者化先天﹐不及者化後天。帝曰﹕願聞其行何謂也﹖岐伯曰﹕春气西行﹐夏气北行﹐秋气東行﹐冬气南行﹐故春气始於下﹐秋气始於上﹐夏气始於中﹐冬气始於標。春气始於左﹐秋气始於右﹐冬气始於後﹐夏气始於前﹐此四時正化之常。

故至髙之地﹐冬气常在﹐至下之地﹐春气常在。﹝六元正紀大論﹞

運气占候

六气正變占

黃帝問曰﹕六化之正﹐六變之紀何如﹖岐伯對曰﹕夫六气正紀﹐有化有變﹐有勝有復﹐有用有病。不同其候。夫气之所至也﹐厥陰所至爲和平﹐少陰所至爲暄﹐太陰所至爲埃溽﹐少陽所至爲炎暑﹐陽明所至爲淸勁﹐太陽所至爲寒﹐時化之常也。厥陰所至爲風府﹑爲璺啟﹐少陰所至爲火府﹑爲舒榮﹐太陰所至爲雨府﹑爲圓盈﹐少陽所至爲熱府﹑爲行出﹐陽明所至爲司殺府﹑爲庚蒼﹐太陽所至爲寒府﹑爲歸藏﹐司化之常也。厥陰所至爲生﹑爲風搖﹐少陰所至爲榮﹑爲形見﹐太陰所至爲化﹑爲雲雨﹐少陽所至爲長﹑爲蕃鮮﹐陽明所至爲收﹑爲霧露﹐太陽所至爲藏﹑爲周密﹐气化之常也。厥陰所至爲風生﹐終爲肅﹔少陰所至爲熱生﹐中爲寒﹔太陰所至爲濕生﹐終爲注雨﹔少陽所至爲火生﹐終爲蒸溽﹔陽明所至爲燥生﹐終爲涼﹔太陽所至爲寒生﹐中爲溫﹐徳化之常也。厥陰所至爲毛化﹐少陰所至爲羽化﹐太陰所至爲裸化﹐少陽所至爲羽化﹐陽明所至爲介化﹐太陽所至爲鱗化﹐徳化之常也。厥陰所至爲生化﹐少陰所至爲榮化﹐太陰所至爲濡化﹐少陽所至爲茂化﹐陽明所至爲堅化﹐太陽所至爲藏化﹐布政之常也。厥陰所至爲飄怒大涼﹐少陰所至爲大暄寒﹐太陰所至爲雷霆驟注烈風﹐少陽所至爲飄風燔燎霜凝﹐陽明所至爲散落溫﹐太陽所至爲寒雪冰雹白埃﹐气變之常也。厥陰所至爲撓動﹑爲迎隨﹐少陰所至爲髙明焰﹑爲曛﹐太陰所至爲沈陰﹑爲白埃﹑爲晦暝﹐少陽所至爲光顯﹑爲彤雲﹑爲曛﹐陽明所至爲煙埃﹑爲霜﹑爲勁切﹑爲淒鳴﹐太陽所至爲剛固﹑爲堅芒﹑爲立令﹐行之常也。凡此十二變者﹐報徳以徳﹐報化以化﹐報政以政﹐報令以令﹐气髙則髙﹐气下則下﹐气後則後﹐气前則前﹐气中則中﹐气外則外﹐位之常也。﹝六元正紀大論﹞

運气占候

在泉淫勝占

歲厥陰在泉﹐風淫所勝﹐則地气不明﹐平野昧﹐艸乃早秀。

少陰在泉﹐熱淫所勝﹐則焰浮川澤﹐陰處反明。

太陰在泉﹐濕淫所勝﹐則埃昏巖谷﹐黃反見黑。

少陽在泉﹐火淫所勝﹐則焰明郊野﹐寒熱更至。

陽明在泉﹐燥淫所勝﹐則霧淸瞑。

太陽在泉﹐寒淫所勝﹐則凝肅慘栗。﹝俱至眞要大論。﹞

運气占候

司天淫勝占

厥陰司天﹐風淫所勝﹐則太虛埃昏﹐云物以擾﹐寒生春气﹐流水不冰。

少陰司天﹐熱淫所勝﹐怫熱至﹐火行其政﹐大雨且至。

太陰司天﹐濕淫所勝﹐則沈陰且布﹐雨變枯槁。

少陽司天﹐火淫所勝﹐則溫气流行﹐金政不平。

陽明司天﹐燥淫所勝﹐則木乃晚榮﹐艸乃晚生﹐名木斂﹐生菀於下﹐艸焦上首。

太陽司天﹐寒淫所勝﹐則寒气反至﹐水且冰。﹝俱至眞要大論。﹞

運气占候

占六气之勝

厥陰之勝﹐大風數舉﹐裸虫不滋。

少陰之勝﹐炎暑至﹐木乃津﹐艸乃萎。

太陰之勝﹐雨數至﹐燥化乃見。

少陽之勝﹐暴暑消爍﹐艸萎水涸﹐介虫乃屈。

陽明之勝﹐大涼肅殺﹐華英攺容﹐毛虫乃殃。

太陽之勝﹐凝且至﹐非時水冰﹐羽乃後化。﹝至眞要大論﹞

運气占候

占六气之復

厥陰之復﹐偃木飛沙﹐裸虫不榮。

少陰之復﹐赤气後化﹐流水不冰﹐熱气大行﹐介虫不復。

太陰之復﹐大雨時行﹐鱗見於陸。

少陽之復﹐大熱將至﹐枯燥燔﹐介虫乃耗。

陽明之復﹐淸气大舉﹐森木蒼幹﹐毛虫乃厲。

太陽之復﹐水凝雨冰﹐羽虫乃死。﹝至眞要大論﹞

運气占候

釋亢則害承乃制

經曰﹕亢則害﹐承乃制﹐制則生化﹐外列盛衰﹐害則敗亂﹐生化大病。此數句﹐前人解說極多﹐能會經旨者殊少。詳其文意﹐當云﹕亢則害﹐害則敗亂﹐生化大病﹔承乃制﹐制則生化﹐外列盛衰。只作兩下解之爲是。

夫天地之間﹐五類生化﹐互有所勝﹐互有所制﹐地气制己勝﹐天气制勝己﹐此以地气之制己勝者言之也。夫六气之用﹐各歸其所不勝而爲化﹐故太陰雨化施於太陽﹐太陽寒化施於少陰﹐少陰熱化施於陽明﹐陽明燥化施於厥陰﹐厥陰風化施於太陰﹐此地之四方﹐分爲六步以應天外六節气令之治者也。天地之气﹐互爲盈虛﹐惡所不勝﹐歸所同和﹐同者盛之﹐異者衰之﹐當其位則盛﹐非其位則衰。地气左遷於中﹐天气右行於外﹐內外相因﹐盛衰相倚﹐故曰外列盛衰也。若夫亢則傷害﹐己勝不受勝己者之施化﹐於是有勝則有復﹐勝復更作﹐敗亂生化之常。故上勝則天气降而下﹐下勝則地气遷而上﹐甚則易位﹐气交易﹐則大變生而病作矣。所謂害則敗亂﹐生化大病者是也。此一勝一制﹐一正一變之異化也。河間云﹕亢則害承者之母气﹐於是承者乃起而制之﹐是知有非位之勝復﹐而不知制則生化外列盛衰﹐爲當位之正化也。樓氏云﹕火亢則害﹐水承乃制之﹐制生則化。至冬著盛﹐是以夏之暑生冬之寒化﹐以冬之寒制夏之暑亢﹐恐不相反之甚﹐是知有當位之正化﹐而不知害則敗亂﹐生化大病﹐爲非位之勝復也。安可卽以今日旣亢之乖气﹐復爲後日得制之平气耶﹖殊不知亢制字義甚明﹐言亢則非平﹐言制則非亢矣。生化盛衰﹐乃當位之常﹐敗亂生化﹐乃非位之變也。二家全不分別﹐何也﹖

運气占候

釋病機十九條

天有五行禦五位﹐以生寒暑燥濕風﹐人有五臟化五气﹐以生喜怒憂思恐。故五運之气﹐內應人之五臟。諸風掉眩﹐皆屬於肝﹔諸寒收引﹐皆屬於腎﹔諸濕腫滿﹐皆屬於脾﹔諸气郁﹐皆屬於肺﹔諸痛癢瘡﹐皆屬於心是也。諸厥固泄﹐皆屬於下﹐謂下焦腎肝之疾也。諸痿喘滿﹐皆屬於上﹐謂上焦心肺之疾也。此皆五臟之疾﹐病機由於內動者也。天之三陰三陽化六气﹐以生寒暑燥濕風火﹐內應人之六腑﹐外引十二經絡。諸熱瞀﹐皆屬於火﹐手少陽三焦經也﹔諸禁鼓栗﹐如喪神守﹐皆屬於火﹐手少陰心經也﹔諸逆衝上﹐皆屬於火﹐手厥陰心包經也﹔諸痙項彊﹐皆屬於濕﹐足太陽膀胱經也﹔諸腹脹大﹐皆屬於熱﹐足太陰脾經也﹔諸躁狂越﹐皆屬於火﹐足陽明胃經也﹔諸暴彊直﹐皆屬於風﹐足厥陰肝經也﹔諸病有聲﹐鼓之如鼓﹐皆屬於熱﹐手太陰肺經也﹔諸病腫﹐疼酸驚駭﹐皆屬於火﹐手陽明大腸經也﹔諸轉反戾﹐水液混濁﹐皆屬於熱﹐手太陽小腸經也﹔諸病水液﹐澄澈淸冷﹐皆屬於寒﹐足少陰腎經也﹔諸嘔吐酸﹐暴注下迫﹐皆屬於熱﹐足少陽膽經也。此皆十二經絡之邪﹐病機由於外入者也。劉河間以此著書﹐漫然不分所屬﹐殊不深考﹐何也﹖樓氏但糾其治法之偏﹐而未及乎此﹐故並爲正之云爾。

邵跋

莊生有言﹐爲善無近名﹐爲惡無近刑﹐可以事親﹐可以養生﹐可以盡年﹐其惟醫之謂乎。余家世賴玆爲事親養生之業﹐庶幾免近名近刑之累。𨿽未明莊生言是醫與否﹐然以余家觀之﹐則醫實有類乎莊生之言矣。比部履齋曹先生﹐恬然仕宦﹐獨好方書﹐讎校精苦﹐余輩不及也﹐是書篇帙浩博﹐傳寫日久﹐訛缺殆半﹐微先生幾能成書哉。先生薄軒冕而顧鄭重於醫之名耶。若夫養生盡年﹐則仕途與山林所得不翅多矣。

玄沙邵弁偉元甫跋

