

診宗三昧淸張璐

序

夫人身猶天地也。天地失和。則宇宙爲殃。人身失和。則四體爲病。所以主之者。在天地惟君。人身惟心。

故心爲君主。君失其治。則宇宙災困。心失其養。則四體疾。其弭災困。惟相之調和燮理。治疾。亦惟醫之調和燮理。故曰。不爲良相。卽爲良醫。然相失政則殘民。醫誤治則殘命。相之與醫。豈易言哉。蓋天地之九州。人身爲九竅。天地之九野。人身爲九髒。又石爲之骨。土爲之肉。江河爲血液。艸木爲毫髮。道路爲脈絡。風爲气。雨爲汗。雷爲聲。凡此則人身無不合於天地者。天地有災。莫不載聞道路。人身有疾。莫不見諸脈絡。故治疾猶要於測脈也。予當治邑江城。署多奇疾。遘識張路玉先生。其察脈辧證。輔虛祛實。應如鼓桴。

因問之曰。人身脈絡眾多。取病何獨決兩腕。云。兩寸爲心肺之關隘。一身之所主。猶君相之都邑。

天下之總會。故天下災無不肇於都邑。一身病無不形於兩腕也。人之六脈。猶廷之六部。天下刑賞與罰。莫不由此。然其昂藏磊落。風論卓絕。迥越常識。其能運天時於指掌。決生死於須臾。又非泛泛可及知。無經天緯地之才者。不可與言醫也。以之爲良相。又誰曰不可。後以脈學一書索序。曰診宗三昧。予𨿽不知醫。觀其論天地陰陽之常變。山川艸木之脈理。靈機獨發。無不貫通造化。予所云爲良相。信然。時因取召赴都。碌碌未遑諾就。今於職務瘁勞。嗽疾復生。思良醫不可得。因述數語。郵寄以志仰云。

康熙己巳卽墨通家弟郭撰

宗旨

石頑老人跌坐繩牀﹐有弟子進問醫學宗旨﹐老人憮然嘆曰﹔崇古聖人立一善政。後世輒增一害民之事。只今僞君子之風。良由文本。夭生民之患。咎始神丹﹐吾嘗縱觀萬類。無物不有成敗之機。人稟造化之靈。不能超乎萬類。

地水火風。常交戰於一體。𨿽有志者。不無疾之危。一有小劇。卽從事於醫藥。往往貪生失生。深可哀憫。逮如愚下無知。罔悟前車已覆之鑑。緣是不得正命者。日以繼踵。若夫未達不敢嘗者。自古及今。能幾人哉。當世之名於醫者。有三種大病。一種藉世醫之名。絕志聖學。株守家傳。恣行削伐。罔顧本元。斯皆未聞大道之故。一種棄儒業醫。徒務博覽。不卒師傳。專事溫補。極詆苦寒。斯皆不達權變之故﹐一種欺世盜名﹐借○給之便佞﹐賴聲气之交通。髙車炫術﹐曲體趨時。日殺無辜。以充食客之腸。竭厥心力。以博妻孥之笑﹐斯皆地獄種子。沈淪業識之故﹐此三種病。非藥可除。吾今伏醫王力。運六通智。開个教外別傳。普救夭札底微妙法門。汝等若有疑團。向前執問。但須迅掃胸中積染。向白地上從新點出个指下工夫。若能頓然超悟。立正宗風。何慮不直接南陽先師一脈乎。

醫學

或問醫藥之書。汗牛充棟。當以何者爲先。答曰。醫林著作日繁。葛藤益甚。而識見愈卑。總皆竊取狐涎。

搜羅剩語。從無片言發自己靈者。吾故曰。教外別傳。不欲汝等墮諸坑塹也。近來畱心斯道者。紛如泥沙。求其具夙根者。卒不可得。是不得不稍借文本。以爲接引之階梯。但此奪權造化。負荷非輕。卽有眞心向道﹐以天下生民爲己任者。

入門宗派不愼。未免流入異端。向後𨿽遇明師檢點。頭緒決不能淸。頭緒不淸。審證必不能確。審證不確。下手亦無辣气。安望其有轉日回天之乎。有志之士。務在先明靈樞素問傷寒論金匱要略四經。爲醫門之正法眼藏。然皆義深辭簡﹐質奧難明。讀者不可隨人作解。以障己之悟門。或遇不能透脫處。撞著銀山鐵壁相似。於挨拶不入處。忽地頂門迸裂。自然洞若觀火。然後看古人注釋。卻不仍其紕繆。直待胸中學識堅固。隨意綜覽諸家。無往非受其益。卽如劉張李朱。世推四大家。觀其立言之旨。各執一偏。河間之學。悉從岐伯病機十九條入首。故其立方。一於治熱。戴人專於撥亂除邪上起見。故汗吐下法。信手合轍。要知二子道行西北。地气使然之故。不可彊也。

東垣志在培土以發育萬物。故常從事乎升陽。丹溪全以淸理形气爲本。故獨長於濕熱。二子之道。𨿽皆行於東南。然一當顚沛。一當安和。補瀉升沈之理。不可不隨時遷變也。在學識粗淺者。不能委悉其全。卽當因材教誨。指與个快捷方式工夫。

一般到家。惟脈學之言。自古至今。曾無一家可宗者。某不自揣。竊謂頗得其髓。惜不能力正習俗之訛。

咸歸先聖一脈。是不能無愧於心。或云。夫子之道。昭乎日月。而尙有不辧明暗者。何也。曰。是某之機緣不契。亦眾生之機緣不契也。教乘所謂時節因緣。非可彊也。吾聞佛法無邊。能度一切有情。而不能化導無緣。

豈區區智力。能充法界。使悉歸心至教乎。今觀遊時師之門者。一皆羊質虎皮。問其所學。無非僞訣藥性等書。家弦戶誦。不過如斯。今古相仍。莫知其謬。蓋僞訣出自髙陽生。昔戴起宗嘗著刊誤以辟其妄。而聾之師。猶視以爲資生至寶者。以其編成俚語。易於習誦也。藥性賦不知出自何人。乃誣妄東垣所著。尢爲發指。

吾願祖龍有知。凡有二書處。請用從火。造福無涯矣。至於王氏脈經。楊﹝原誤全﹞氏太素。多拾經語。混廁雜毒於中。偶一展捲。不無金屑入眼之憾。他如紫虛四診。丹溪指掌。攖寧樞要。瀕湖脈學。士材正眼等。

靡不稱譽於時。要皆刻舟求劍。按圖索驥之說。迨夫得心應手之妙。如風中鳥迹。水上月痕。苟非智能辧才﹐烏能測識其微於一毫端上哉。只今諸方雲集。向某問个脈法大義。吾當以三昧水滌除塵見。顯示个頭頭是道底活法悟門。不涉纖微陳迹。便可言下薦機。學人毋以餘言爲尙異也。要知冰卽是水。別傳之義。原不外乎軒岐仲景祖祖相承之心印。但較當世所言七表八里之法。趨捨殊途。宗旨迥乎角立耳。

色脈

或問人身四肢百骸。臟腑經絡諸病。皆取決於三部。究竟脈屬何類。動是何气。而診之之法。一如古聖所言否。答言。脈本營气所主。爲气血之源。故能出入臟腑。交通經絡。行於肯綮之間。隨气上下鼓動。其指下發現之端。或淸或濁。或小或大。或偏小偏大。𨿽言稟賦不同。實由性靈所發。非可一途而取。縱古聖曲爲摩寫形象。以推陰陽寒熱之機。然亦不過立法大義。明眼之士。貴在圓機活潑。比類而推。何難見垣一方人。蓋脈之顯著𨿽微。而所關最鉅。其受气在混沌未分之先。流行在胚胎方結之際。天地萬物。靡不皆然。如璇璣玉衡。江海潮汐。此天地脈運之常也。白虹貫日。洪水滔天。此天地脈絡之病也。窮冬閃電。九夏雹冰。此天地气交之亂也。天愁雨血。地震生毛。此天地非常之變也。至於夏暑冬寒。南暄北冽﹐乃天地陰陽之偏。人在气交之中。脈象豈能無異。時值天地之變。診切安得不殊。試觀艸木無心。其皮榦莖葉﹐皆有脈絡貫通。以行津液。頑石無知。亦中懷脈理。以通山澤之气。適當亢陰霖。嚴寒酷暑。則木石皆爲變色。況於人乎。姑以脈之常度言之。其始從中焦。循肺一經。而之三部。由中達外。爲身中第一處動脈。較諸他處不同。古人𨿽有浮沈滑澀等辧論之法。然究其源。有形之脈。乃水谷之精所布。稟乎地也。其鼓運之象。是無形之气所激。稟乎天也。而交通天地之气。和合陰陽生生不息之機。此則稟乎气交也。況此气血之屬。原不可以方圓端倪。卽如人之面目。𨿽五官無異。及細察之。千萬人中。從未有一雷同者。經脈別論云。診脈之道。觀人勇怯。骨肉皮膚。能知其情。以爲診法。故上古使僦貸季。理色脈而通神明。夫色者神气之所發。脈者血气之所憑﹐是以能合色脈。萬舉萬全。得其旨。則心目昭如日月。洵非下士可得而擬議焉。陰陽應象論言。善診者。察色按脈。先別陰陽。審淸濁而知部分。視喘息。聽聲音。而知病所苦。觀權衡規矩。而知病所主。按尺寸浮沈滑澀。而知病所生。以治則不失矣。此卽能合色脈。萬舉萬全之互辭。然其所重。尢在適其性情。故診不知五過四失。終未免爲粗工也。邇來病家亦有三般過差。一者匿其病情。令猜以驗醫之工拙。一者有隱蔽難言之病。則巧爲飾詞。以瞞醫師。一者未脈先告以故﹐使醫溺於成說。略不加詳。𨿽老成名宿。未免反費推敲。

多有自認錯謬。諭之不省者。苟非默運內照。鮮不因誤致誤也。坐次一人問曰。夫子每云。能合色脈。萬舉萬全。

設或深閨窈窕。密護屏幃。不能望見顏色。又當何如。曰。是何言之不聰也。尼父有云。舉一隅。不以三隅反。但須驗其手腕色澤之蒼白肥瘠。已見一斑。至若肌之滑澀。理之疏密。肉之堅軟。筋之粗細。骨之大小。

爪之剛柔。指之肥瘦。掌之濃薄。尺之寒熱。及乎動靜之安危。气息之微盛。更合之以脈。參之以證。則气血之虛實。情性之剛柔。形體之勞逸。服食之精粗。病苦之逆順。皆了然心目矣。復問五色之應五臟。愚所共知。

餘皆學人未諳。願卒聞之。以啟蒙昧。曰。某所謂色脈者。倉公五色診也。乃玉機不刊之祕。知者絕罕。其間奧妙。全在資稟色澤。以參脈證。如影隨形。守一勿失。靈樞所謂粗守形上守神者。卽此義也。夫神者色也。形者質也。假令黃屬脾胃。若黃而肥盛。胃中有痰濕也。黃而枯。胃中有火也。黃而色淡。胃气本虛也。黃而色黯。津液久耗也。黃爲中央之色。其虛實寒熱之機。又當以飲食便溺消息之。色白屬肺。白而淖澤。肺胃之充也。肥白而按之綿軟。气虛有痰也。白而消瘦。爪甲鮮赤。气虛有火也。白而夭然不澤。爪甲色淡。肺胃虛寒也。白而微靑。或臂多靑脈。气虛不能統血也。若兼爪甲色靑。則爲陰寒之證矣。白爲气虛之象。縱有失血發熱。皆爲虛火。斷無實熱之理。蒼黑屬肝與腎。蒼而理粗。筋骨勞也。蒼而枯槁。營血之涸也。黑而肥澤。骨髓之充也。黑而瘦削。

陰火內戕也。蒼黑爲下焦气旺。𨿽犯客寒。亦必蘊爲邪熱。絕無虛寒之候也。赤屬心。主三焦。深赤色堅。素稟多火也。赤而堅。營血之充也。微赤而鮮。气虛有火也。赤而索澤。血虛火旺也。赤爲火炎之色。只慮津枯血竭。亦無虛寒之患。大抵火形人。從未有肥盛多濕者。卽有痰嗽。亦燥气耳。若夫肌之滑澀。以徵津液之盛衰。理之疏密。以徵營衛之彊弱。肉之堅軟。以徵胃气之虛實。筋之粗細。以徵肝血之充餒。骨之大小。以徵腎气之勇怯。爪之剛柔。以徵膽液之淳淸。指之肥瘦。以徵經气之榮枯。掌之濃薄。以徵髒气之丰歉。尺之寒熱。以徵表裏之陰陽。論疾診尺云。尺膚熱甚。脈盛躁者。病溫也。其脈盛而滑者。病且出也。尺膚寒。其脈小者。泄少气。斯皆千古祕密。一旦豁然。詢是臨機應用。信手拈來。頭頭是道底第一義。稔須著眼。

脈位

或問古人以三部分別臟腑。而大小二腸之脈。或隸之於兩寸。或隸之於兩尺。未審孰是孰非。願示一定之理。以解學人之惑。答曰。皆是也。皆非也。似是而非者也。緣經無顯論。所以擬議無憑。要知兩手三部。

咸非臟腑定位。不過假道以行諸經之气耳。觀靈樞經脈。𨿽各有起止。各有支別。而實一气相通。故特借手太陰一經之動脈。以候五臟六腑十二經之有餘不足。其經𨿽屬於肺。實爲胃气所主。以臟腑諸气。靡不本之於胃也。五臟別論云。气○何以獨爲五臟主。胃者水谷之海。六腑之大源也。五味入○。藏於胃。以養五臟气。气○亦太陰也。是以五臟六腑之气。皆出於胃。變見於气○。經脈別論云。食气入胃。經气歸於肺。

肺朝百脈。气歸於權衡。權衡以平。气○成寸。以決死生。營衛生會云。人食气於谷。谷入於胃。以傳於肺。五臟六腑。皆以受气。其淸者爲營。濁者爲衛。營行脈中。衛行脈外。卽此三段經文。可以默識其微矣。或言兩手六部。旣非臟腑脈位。何脈要精微論中有逐部推之之法耶。曰。此卽所謂假道以行諸經之气耳。吳艸廬曰。醫者以寸關尺。輒名之曰此心脈。此肺脈。此脾脈。此肝脈。此腎脈者。非也。五臟六腑。凡十二經。

兩寸關尺。皆手太陰之一脈也。分其部位。以候他髒之气耳。脈行始於肺。終於肝。而復會於肺。肺爲出气之門戶。故名气○。而爲六脈之大會。以占一身焉。李瀕湖曰。兩手六部。皆肺之經脈。特取以候五臟六腑之气耳。非五臟六腑所居之處也。卽內經所指臟腑部位。乃是因五行之气而推。火旺於南。故心居左寸。木旺於東。

故肝居左關。金旺於西。故肺居右寸。土旺於中。而寄位西南。故脾胃居於右關。水旺於北。故居兩尺。人面南。

司天地之化。則左尺爲東北也。東北爲天地始生之界。人在胎息之中。則兩腎先生。以故腎曰先天。在五行則天一生水。水性東行。膀胱爲水注之器。腎司北方之令。又居下部。則其气化從此而推也宜矣。然腎本有二。

同居七節左右。右者獨非腎乎。獨不主精气乎。獨不司閉蟄封藏之令乎。蓋人身同乎造物。凡呼吸運動。稟乎幹健。臟腑軀殼。合於坤輿。以分野言。則腎當箕尾燕冀之界。其地風髙土濃。水都潛行地中。結成煤火。以司腐熟之權。

人應其气。則三焦之火。從此交通。況三焦鼎峙兩腎之間。以應地運而右轉。是𨿽右尺偏相火。爲生人生物之源。因有命門之號。其實兩腎皆有水火。原無分於彼此。以故岐伯於寸關二部。俱分左右。尺獨不分者。一皆主乎腎也。腎爲先天一气之始。故首言尺內兩旁。則季脇也。尺外以候腎。尺裏以候腹。腹者。大小二腸在其中矣。膀胱亦在其中矣。以經气言之。平居無病之時。則二腸之气。未嘗不隨經而之寸○也。以病脈言之。則二腸司傳化之任。病則气化不順。而爲畱滯。又必驗之於尺矣。曷觀長沙論中。凡正陽明腑證。必尺中有力。方用承气。此非尺裏以候腹之一驗乎。吾故曰。皆是也。皆非也。似是而非者也。蓋尺外者。尺脈之前半部也。尺裏者。尺脈之後半部也。前以候陽。後以候陰。人身背爲陽。腎附於背。故外以候腎。腹爲陰。故里以候腹也。東方生木。木應肝而藏於左。故借左關以候肝膽之气。土居中位而旺於四季。獨以長夏濕土气蒸之時。爲之正令。故經以之分隸右關。所謂中附上。左外以候肝。內以候膈。右外以候胃。內以候脾。膈者。膈膜之謂。中焦所主。膽在中矣。中附上者。附尺之上而居於中。卽關脈也。肝爲陰中之陽髒。亦附近於背。故借左關之外以候肝。

內以候膈。右關之前以候胃。後以候脾。脾胃皆中州之官。以臟腑言。則胃爲陽。脾爲陰。故外以候胃。內以候脾也。火生於木而應乎心。合乎脈。謂之牡髒。牡者陽也。左爲陽。寸爲陽中之陽。故宜候之左寸。金生於土而應乎肺。與胃一气貫通。而主西方金气。故經以之候於右寸。所云上附上。右外以候肺。內以候胸中。左外以候心。內以候膻中。膻中者。心主之宮城。胞絡之別名。胸中者。膈膜之上皆是也。上附上者。言上而又上。則寸○也。五臟之位。惟肺最髙。故右寸之前以候肺。後以候胸中。心爲虛靈之髒。而爲君主之火。

性喜上炎。又喜附木而燔。然其行令。皆屬胞絡。故左寸之前以候心。後以候膻中之气也。詳本篇六部。但言五臟。不及六腑。而獨不遺其胃者。以經絡五臟。皆稟气於胃。五臟之本也。髒气不能自致於手太陰。必因胃气乃至手太陰也。原夫兩手六部。𨿽皆肺經之一脈。而胃气實爲之總司。足陽明一經。與諸經經經交貫。爲後天气血之本源。卽先天之气。亦必從此而化。每見陰虛血耗之人。日服六味四物。不得陽生之力。則陰無由而長也。或問六部皆屬肺經。皆主胃气。以推臟腑之病。敬聞命矣。而靈樞十二經。獨以人迎寸○言者。何也。曰。此辧別臟腑諸經之盛衰。及外內諸邪之綱主也。夫寸○卽是气○。又謂脈○。以配人迎。昔人所謂關前一分。人命之主。卽此脈也。復問其後諸經之脈。又以三倍再倍一倍言者。此又何耶。曰。三陰三陽之謂也。逆其旨。則手足太陰謂之三陰。故盛者寸○大三倍於人迎。手足少陰謂之二陰。故盛者寸○大再倍於人迎。手足厥陰謂之一陰。故盛者寸○大一倍於人迎。

在陽經則不然。其手足陽明謂之二陽。以二經所主津液最盛。故盛者人迎大三倍。手足太陽謂之三陽。以二經所主津液差少。故盛者人迎只大再倍。手足少陽謂之一陽。以二經所主津液最少。故盛者人迎僅大一倍也。或言人迎主表。气○主裏。此言人迎主腑。气○主髒者。何也。蓋人迎主表。气○主裏。是主邪气而言。

人迎盛堅者傷於寒。气○盛堅者傷於食也。此言人迎主腑。气○主髒。是指經气而言。原未嘗指腑臟也。以人迎主在津血。津血灌注六腑。而偏麗於左。气○主在神气。神气鐘於五臟。而偏麗於右。此陰陽血气流行之道。以上下言之。則寸爲陽。尺爲陰。以左右言之。則人迎爲陽。气○爲陰。須知人之血气。與流水無異。

水性東行。若得風湧。卽隨之而逝。不可拘於南北也。人身經脈營運亦然。𨿽血喜歸肝。气喜行脾。而有左右之屬。若得其火。卽隨之而上炎。得其風。則隨之而外擾。變幻之機。靡所不至。豈復拘於部分哉。

脈象

或問人身脈位。旣無一定之法。但以指下幾微之象。推原臟腑諸病。益切茫無畔岸。願得顯示至教。開我迷雲。答曰﹕汝等今日各從何來﹖或言某從西南平陸而來﹐或言某由西北渡水而來﹐或言某於東南仄徑遇師於不期之中。因諭之曰﹕良由汝等識吾居處﹐得吾形神。故不拘所從﹐皆可邂逅﹐否則面錯過矣。故欲識五臟諸病。須明五臟脈形。假如肝得乙木春升之令而生。其脈若艸木初生。指下軟弱招招。故謂之弦﹐然必和滑而緩﹐是爲胃气。爲肝之平脈。若弦實而滑﹐如循長竿﹐弦多胃少之脈也。若弦而急彊。按之益勁。但弦無胃气也。加以發熱。指下洪盛。則木槁火炎而自焚矣。所謂火生於木﹐焚木者﹐原不出乎火也。若微弦而浮﹐或略帶數﹐又爲甲木之象矣。若弦脈見於人迎﹐肝气自旺也。

設反見於气○﹐又爲土敗木賊之兆。或左關𨿽弦﹐而指下小弱不振﹐是土衰木萎之象﹐法當培土榮木﹐設投伐肝之劑﹐則脾土愈困矣。若弦見於一二部﹐或一手偏弦﹐猶爲可治。若六脈皆弦﹐而少神气﹐爲邪气混一不分之兆。靈樞有云。人迎與寸○气大小等者﹐病難已。气者﹐脈气也﹐凡脈得純髒之气。左右六部皆然者。俱不治也。或肝病證劇六部絕無弦脈﹐是脈不應病﹐亦不可治。舉此以爲諸脈之例﹐不獨肝臟爲然也。心屬丙丁而應乎夏。其脈若火之燃薪。

指下累累。微曲而濡。故謂之鉤。然必虛滑流利。是爲胃气。爲心之平脈。若喘喘連屬。其中微曲。鉤多胃少之脈也。若瞥瞥虛大。前曲後居。但鉤無胃气也。若虛大浮洪。或微帶數。又爲丙火之象。故鉤脈見於左寸。

包絡之火自旺也。或並見於右寸。火乘金位之兆。設關之外微曲。又爲中宮有物阻礙之兆也。脾爲己土而應於四季。𨿽稟中央濕土。常兼四气之化而生長萬物。故其脈最和緩。指下紆徐而不疾不遲。故謂之緩。然於和緩之中。又當求其軟滑﹐是謂胃气。爲脾之平脈。若緩弱無力。指下如循爛綿。緩多胃少之脈也。若緩而不能自還。代陰無胃气也。若脈𨿽徐緩而按之盈實。是胃中宿滯蘊熱。若緩而澀滯。指下模糊。按之不前。胃中寒食固結。气道阻塞之故耳。若緩而加之以浮。又爲風乘戊土之象矣。設或諸部皆緩。而關部獨盛。中宮濕熱也。

諸部皆緩。寸○獨滑。膈上有痰气也。諸部皆緩。兩尺獨顯弦狀。豈非肝腎虛寒。不能生土之候乎。肺本辛金而應秋气。𨿽主收斂。而合於皮毛。是以不能沈實。但得浮弱之象於皮毛間。指下輕虛。而重按不散。故謂之毛。然必浮弱而滑。是爲胃气。爲肺之平脈。若但浮不滑。指下澀澀然如循雞羽。毛多胃少之脈也。昔人以浮澀而短。爲肺臟平脈﹑意謂多气少血。脈不能滑。不知獨受營气之先。營行脈中之第一關隘。若肺不傷燥。必無短澀之理。卽感秋燥之气。亦病肺耳。非肺气之本燥也。若浮而無力。按之如風吹毛。但毛無胃气也。加以關尺細數。喘嗽失血。陰虛陽擾。𨿽神丹不能復圖也。若毛而微澀。又爲庚金气予不足之象矣。若諸部皆毛。

寸○獨不毛者。陽虛濁陰用事。兼挾痰气於上也。諸部不毛。气○獨毛者。胃虛不能納食。及爲泄瀉之徵也。腎主癸水而應乎冬。脈得收藏之令。而見於筋骨之間。按之沈實﹐而舉指流利。謂之曰石。然必沈濡而滑。是謂胃气。乃腎之平脈。若指下形如引葛。按之益堅。石多胃少之脈也。若弦細而勁。如循刀刃。按之搏指。但石無胃气也。若按之𨿽石。舉之浮緊。又爲太陽壬水受邪之象矣。若諸脈不石。左寸獨石者。水气淩心之象。右關獨石者。沈寒傷胃之象也。可知五脈之中。必得緩滑之象。乃爲胃气。方爲平脈。則胃气之驗。不獨在於右關也。況內經所言。四時之脈。亦不出乎弦鉤毛石。是知五臟之气。不出五行。四時之气。亦不出於五行。故其論脈。總不出五行之外也。但當察其五脈之中。偏少沖和之气﹐卽是病脈。或反見他髒之脈﹐是本髒气衰﹐他髒之气乘之也。每見醫守六部之繩墨。以求臟腑之虛實者。是欲候其人。不識聲形笑貌﹐但認其居處之地也。

若得其聲形笑貌﹐𨿽遇之於殊方逆旅﹐暗室隔垣﹐未嘗錯認以爲他人也。猶之此經之脈見於他部﹐未嘗錯認以爲他經之病也。

至於臨病察脈﹐全在活法推求﹐如診富貴人之脈﹐與貧賤者之脈﹐迥乎不侔。貴顯之脈﹐常淸虛流利﹐富濃之脈常和滑有神。賤者之脈。常濁壅多滯﹐貧者之脈。常蹇澀少神﹐加以勞則粗硬倍常。至若嘗富貴而後貧賤﹐則營衛枯槁﹐血气不調。脈必不能流利和滑。久按索然。且富貴之證治。與貧賤之證治。亦截然兩途。富貴之人。恆勞心腎。精血內戕。病脈多虛。總有表裏客邪。不勝大汗大下。全以顧慮元气爲主。略兼和營調胃足矣。一切苦寒傷气。皆在切禁。貧賤之人。藜藿充腸。風霜切體。內外未嘗溫養。筋骸素慣疲勞。臟腑經脈。

一皆堅固。卽有病苦憂勞。不能便傷神志。一以攻發爲主。若參桂附等藥。咸非是輩所宜。惟嘗貴後賤。嘗富後貧之人。素享丰腴。不安粗。病則中气先郁。非但藥之難應。參或不能支。反增郁悒之患。在所必至。

非特富貴之脈證。與貧賤懸殊。卽形體之肥瘠。亦是不同。肥盛之人﹐肌肉丰濃。胃气沈潛。縱受風寒。未得卽見表脈。但須辧其聲音涕唾。便知有何客邪。設鼻塞聲重。涕唾稠粘。風寒所傷也。若𨿽鼻塞聲重。而屢咳痰不卽應。極力咯之。乃得一綫粘痰。甚則咽腫脹者。乃風熱也。此是肥人外感第一關鍵。以肥人肌气充盛。風邪急切難入。因其內多痰濕。故傷熱最易。惟是酒客濕熱。漸漬於肉理。風邪易傷者有之。否則形盛气虛。色白肉松。肌腠不實之故。不可以此膠執也。瘦人肌肉淺薄。胃气外泄。卽發熱頭痛。脈來浮數。多屬於火。但以頭之時痛時止。熱之忽重忽輕。又爲陰虛火擾之候也。惟發熱頭痛。無間晝夜。不分重輕。人迎浮盛者。方是外感之病。亦有表邪兼挾內火者。𨿽發熱頭痛。不分晝夜輕重。而煩渴躁擾。臥寐不寧。皆邪火爍陰之候。𨿽宜辛涼發散。又當顧慮其陰。獨形瘦气虛﹐顏白唇鮮。衛气不固者。最易傷風。卻無內火之患矣。

矧吾江南之人。元气最薄。脈多不實。且偏屬東方。木火最盛。治之稍過。不無熱去寒起之慮。而膏粱之人。

豢養柔脆。調適尢難。故善治大江以南病者。不難徧行宇內也。但要識其所稟之剛柔。情性之緩急耳。西北之人。慣拒風寒。素食煤火。外內堅固。所以脈多沈實。一切表裏諸邪。不傷則已。傷之必重。非大汗大下。峻用重劑。不能克應。滇粵之人。恆受瘴熱。慣食檳榔。表裏疏豁。所以脈多微數。按之少實。縱有風寒。只宜淸解。不得輕用發散。以表藥性皆上升橫散。觸動瘴气。發熱漫無止期。不至津枯血竭不已也。經云。西北之气。散而寒之。東南之气﹐收而溫之。

所謂同病異治也。是以他方之人。必問方隅水土。旁觀者以爲應酬套語。曷知其爲察脈審證用藥之大綱。故操司命之權者。務宜外息諸緣。內心無惴。向生死機關下个竿頭進步工夫。自然不落時人圈繢。當知醫門學問。原無深奧難明處。但得悉其要領。活法推求。便可一肩擔荷。又何必搜羅百氏。博覽羣書。開鑿尋文解義之端。

愈滋多歧之惑哉。

經絡

或問奇經諸脈。何以異於十二經。而以奇字目之。答曰。夫十二經者。經脈之常度也。其源各從臟腑而發。𨿽有枝別。其實一气貫通。曾無間斷。其經皆直行上下。故謂之經。十五絡者。經脈之聯屬也。其端各從經脈而發。頭緒散漫不一。非若經脈之如環無端也。以其斜行左右。遂名曰絡。奇經爲諸經之別貫。經經自爲起止。各司前後上下之陰陽血气。不主一臟一腑。隨邪气之滿溢而爲病。故脈之發現諸部。皆乖戾不和。是古聖以奇字稱之。非若經气之常升。絡气之常降也。所以者何。蓋緣經起中焦。恆隨營气下行極而上。故其診在寸。絡起下焦。恆附營气上行極而下。故其診在尺。𨿽經有明諭。而世罕究其旨者。通評虛實論云。經絡皆實。寸脈急而尺緩。言經中所受之邪。旣隨經而盛於上﹐絡气𨿽實。當無下陷之邪。則尺部不爲之熱滿矣。次云絡气不足。經气有餘。脈○熱滿。尺部寒澀。有餘則熱滿。

是指邪气而言。非經气之充實也。不足則寒澀。絡气本虛之驗也。又云。經虛絡滿者。尺部熱滿。脈○寒澀。

絡滿亦指邪气。以經中之邪陷於絡。故尺部爲之熱滿也。按金匱云。極寒傷經。極熱傷絡。蓋經受寒邪而發熱。絡受熱邪。而傳次溢入於奇經矣。然經絡之脈。𨿽各有疆界。各有司屬。各有交會。而實混然一區。全在大气鼓運。營血灌注。方無偏勝竭絕之虞。經云。气主煦之。血主濡之。又言邪在气。气爲是動。邪在血。血爲所生病。是以十二經脈。各以分隸气血之所屬也。其經絡二字。方書中靡不並舉。曷知絡脈皆不離本經之部分。𨿽十二經外別有陰絡陽絡脾之大絡三種。而爲病亦不殊本經之血气也。蓋絡脈之病。𨿽略亞於本經。然邪伏幽隱。

气難升散。不似經脈之循經上下。易於開發也。而奇經又爲十二經之約束。若髒气安和。經脈調暢。八脈之形。無從而見也。卽經絡受邪。不至滿溢。與奇經亦無預也。惟是經絡之邪熱滿。勢必溢入於奇經。所以越人有溝渠滿溢。諸經不能復拘之諭。試推傷寒之邪。皆從陽維而傳次三陽。從陰維而傳次三陰。未嘗循十二經次第也。或有髒气內結﹐邪气外溢。竟從奇經受病者有之。復問八脈之形象與病苦。可得聞乎。答曰。在經有也。吾嘗考諸經中。言衝脈直上直下而中央牢。病苦逆气裏急。督脈直上直下而中央浮。病苦脊彊。不得俯仰。任脈橫寸○邊。丸丸緊細而長。病苦少腹切痛。男子內結七疝。女子帶下瘕聚。陽維尺外斜上至寸而浮。病苦寒熱。

溶溶不能自收持。陰維尺內斜上至寸而沈。病苦心痛。悵然失志。陽蹺寸○左右彈。浮而細綿綿。病苦陰緩而陽急。陰蹺尺內左右彈。沈而細綿綿。病苦陽緩而陰急。帶脈中部左右彈而橫滑。病苦腹痛。腰溶溶若坐水中。內經所言奇經之脈象如是。凡遇五癇七疝。項痙背彊。發歇不時。外內無定之證。剛勁不倫。殊異尋常之脈。便於奇經中求之。或問奇經之奇字。昔人咸以奇偶之奇爲訓。未審孰是。因語之曰。讀書須要自立主見。切勿浮地隨人腳跟。設泥昔人奇偶之說。不當有陰陽維蹺之配偶也。坐客皆舉手稱善。請著玉版。以爲奇恆之別鑑。

師傳三十二則

或問診切之法。何者爲宗。答曰。診切之法。心空爲宗。得其旨。言下可了。不得其旨。𨿽徧讀五車。轉增障礙。只如日月。豈不淨耶。而盲者不見。是盲者過。非日月咎。客云。若爾則古人歷陳某脈某病。鑿鑿諸例。

將有適於用乎。無適於用乎。答曰。大似向泥人祈禱。有時靈應。有時不靈應。客云。法法紕繆。安得滌除玄覽。參五色之診乎。答曰。除卻胸中落索。空空地向己靈上究去。了得浮脈之義。便了得沈脈之義。觸類旁通。諸脈皆了無餘蘊矣。夫脈學人。大醫王之心印。非大智能。大辧才。難以語此。吾嘗疾首生民。不聞炎黃之垂誨。永違仲景之至言。逮後唐處士千金方。直接長沙一脈。又以立法險峻。不易躋攀。乃致造詣日卑。風斯日下。今我不惜廣長。開陳聖教。爲眾生運無盡燈。譬諸一燈燃百千燈。冥者皆明。明終無盡。庶不沒宿昔先師垂誨。吾當逐一爲汝陳之。

【浮】浮脈者。下指卽顯浮象。按之稍減而不空。舉之泛泛而流利。不似虛脈之按之不振。芤脈之尋之中空。濡脈之綿軟無力也。浮爲經絡肌表之應。良由邪襲三陽經中。鼓搏脈气於外。所以應指浮滿。在暴病得之。皆爲合脈。然必人迎浮盛。乃爲確候。若气○反盛。又爲痰气逆滿之徵。否則其人平素右手偏旺之故。有始病不浮。病久而脈反浮者。此中气虧乏。不能內守。反見虛痞之兆。若浮而按之漸衰。不能無假象發見之虞。

傷寒以尺寸俱浮。爲太陽受病。故凡浮脈主病。皆屬於表。但須指下有力。卽屬有餘客邪。其太陽本經風寒營衛之辧。全以浮緩浮緊分別而爲處治。其有寸關俱浮。尺中遲弱者。南陽謂之陽浮陰弱。營气不足。血少之故。

見太陽一經。咸以浮爲本脈。一部。

不逮。虛實懸殊。亦有六脈浮遲。而表熱裏寒。下利淸谷者。𨿽始病有熱。可驗太陽。其治與少陰之虛陽發露不異。又有下後仍浮。或兼促兼弦兼緊兼數之類。總由表邪未盡。乃有結胸咽痛。脇急頭疼之變端。詳結胸髒結及痞之證。皆爲下早。表邪內陷所致。究其脈𨿽變異。必有一部見浮。死生虛實之機。

在關上沈細緊小之甚與不甚耳。惟陽明腑熱攻脾。脈𨿽浮大。心下反硬者。急需下之。所謂從證不從脈也。其在三陰。都無浮脈。惟陰盡復陽。厥愈足溫而脈浮者。皆爲愈證。故太陰例有手足溫。身體重而脈浮者。少陰例有陽微陰浮者。厥陰例有脈浮爲欲愈。不浮爲未愈者。須知陽病浮遲兼見裏證。合從陰治。陰病脈浮。證顯陽回。合從陽治。幾微消息。當不越於聖度也。近世陶尙文浮中沈三法。舉世共推。𨿽卓立己見。究其所云。

不論脈之浮沈遲數。但以按之無力。重按全無者。便是陰證。曷知按之無力者。乃虛散之脈。與浮何預哉。逮夫雜証之脈浮者。皆爲風象。如類中風痱之脈浮。喘咳痞滿之脈浮。煩瞑衄血之脈浮。風水皮水之脈浮。消癉便血之脈浮。泄瀉膿血之脈浮。如上種種。或與證相符。或與證乖互。咸可治療。𨿽內經有腸下白沫。脈沈則生。脈浮則死之例。然風木乘脾之證。初起多有浮脈。可用升散而愈者。當知陰病見陽脈者生。非若沈細虛微之反見狂妄躁渴。難於圖治也。

【沈】沈脈者。輕取不應。重按乃得。舉指減小。更按益力。縱之不卽應指。不似實脈之舉指。伏脈之匿於筋下也﹔沈爲臟腑筋骨之應。蓋緣陽气式微。不能統運營气於表。脈顯陰象而沈者。則按久愈微。若陽气郁伏。不能浮應衛气於外。脈反伏匿而沈者。則按久不衰﹐陰陽寒熱之機。在乎纖微之辧。傷寒以尺寸俱沈爲少陰受病。故於沈脈之中辧別陰陽。爲第一關捩。若始病不發熱。無頭痛。而手足厥冷脈沈者。此直中陰經之寒證也。若先曾發熱頭痛。煩擾不寧。至五七日後。而變手足厥冷。躁不得寐而脈沈者。此厥深熱深。陽邪陷陰之熱證也。亦有始本陽邪。因汗下太過。而脈變沈遲。此熱去寒起之虛證也。有太陽證下早。胸膈痞硬。而關上小細沈緊者。此表邪內陷。陽分之結胸也。若能食自利。乃陽邪下陷。陰分之髒結矣。有少陰病自利淸水。○幹腹脹。不大便而脈沈者。此熱邪陷於少陰也。有少陰病始得之。反發熱脈沈者。麻黃附子細辛湯溫之。是少陰而兼太陽。卽所謂兩感也。此與病發熱頭痛。脈反沈。身體痛。當溫之。宜四逆湯之法。似是而實不同也。有寸關俱浮。而尺中沈遲者。此陽證夾陰之脈也。

若沈而實大數盛。動滑有力。皆爲陽邪內伏。沈而遲細微弱。弦澀少力。皆屬陰寒無疑。有冬時伏邪。發於春夏。煩熱躁渴。而反脈沈。足冷。此少陰無气。毒邪不能發出陽分。下虛死證也。凡傷寒溫熱。時疫感冒。得汗後脈沈。皆爲愈證。非陽病陰脈之比。有內外有熱。而脈沈伏。不數不洪。指下澀小急疾。無論傷寒雜病。

發於何時。皆爲伏熱。不可以其脈之沈伏。而誤認陰寒也。至如腸自利而脈沈。寒疝積瘕而脈沈。歷節痛痺而脈沈。伏痰畱飲而脈沈。石水正水而脈沈。胸腹結痛而脈沈。霍亂嘔吐而脈沈。鬱結气滯而脈沈。咸爲應病之脈。若反浮大虛澀。或𨿽沈而弦細堅疾。爲胃气告匱。未可輕許以治也。

【遲】遲脈者。呼吸定息。不及四至。而舉按皆遲。不似澀脈之參伍不調。緩脈之去來徐緩也。遲爲陽气不顯。營气自和之象。故昔人皆以隸之虛寒。而人迎主寒濕外襲。

气○主積冷內滯。又以浮遲爲表寒。沈遲爲裏寒。遲澀爲血病。遲滑爲气病。此論固是。然多有熱邪內結。寒气外郁。而見气○遲滑作脹者。詎可以脈遲槪謂之寒。而不究其滑澀之象。虛實之異哉。詳仲景有陽明病脈遲。

微惡寒而汗出多者。爲表未解。脈遲頭眩腹滿者。不可下。有陽明病脈遲有力。汗出不惡寒。身重喘滿。潮熱便硬。手足然汗出者。爲外欲解。可攻其裏。又太陽病脈浮。因誤下而變遲。膈內拒痛者爲結胸。若此皆熱邪內結之明驗也。當知遲脈𨿽現表證。亦屬髒气不充。不能統攝百骸。所以邪气畱連不解。卽有腹滿而頭眩脈遲。陽分之患未除。禁不可下。直待裏證悉具。然後下之。

聖法昭然﹐豈不詳審愼重乎。遲爲陽气失職。胸中大气不能敷布之候。詳遲爲在髒一語。可罔顧慮髒气之病乎。

【數】數脈者。呼吸定息六至以上。而應指急數。不似滑脈之往來流利。動脈之厥厥動搖。疾脈之過於急疾也。數爲陽盛陰虧。熱邪流薄於經絡之象。所以脈道數盛。火性善動而躁急。故傷寒以煩躁脈數者爲傳。

脈靜者爲不傳。有火無火之分也。卽經盡欲解。而脈浮數。按之不芤。其人不虛。不戰汗出而解。則知數而按之芤者。皆爲虛矣。又陽明例云。病患脈數。數爲熱。當消穀引食。而反吐者。以發汗。令陽气微。膈內虛。脈乃數也。數爲客熱。不能消穀。胃中虛冷。故吐也。又胃反而寸○脈微數者。爲胸中冷。又脈陽緊陰數爲欲吐。陽浮陰數亦吐。胃反脈數。中气大虛。而見假數之象也。人見脈數。悉以爲熱。不知亦有胃虛。及陰盛拒陽者。若數而浮大。按之無力。寸○脈細者。虛也。經曰。脈至而從。按之不鼓。諸陽皆然。病熱而脈數。

按之不鼓甚者。乃陰盛拒陽於外而致病。非熱也。形證似寒。按之鼓擊於指下者。乃陽盛拒陰而生病。非寒也。丹溪云。脈數盛大。按之而澀。外有熱證者。名曰中﹝平聲﹞寒。蓋寒畱血脈。外證熱而脈亦數也。凡乍病脈數。而按之緩者爲邪退。久病脈數。爲陰虛之象。瘦人多火。其陰本虛。若形充色澤之人脈數。皆痰濕郁滯。經絡不暢而蘊熱。其可責之於陰乎。若無故脈數。必生癰疽。如數實而吐臭痰者爲肺癰。數虛而咳涎沫者爲肺痿。又歷考數脈諸例。有云數則煩心者。有云滑數心下結熱者。皆包絡火旺而乘君主之位也。有云細數陰虛者。水不制火。眞陰虧損也﹐有云數爲在腑者。陽邪干陽。髒气無預也。有云數則爲寒者。少火气衰。壯火食气也﹐大抵虛勞失血。喘嗽上气。多有數脈。但以數大軟弱者爲陽虛。細小弦數者爲陰虛。非若傷寒衄血之脈浮大。爲邪伏於經。合用發汗之比。諸凡失血。脈見細小微數無力者爲順。脈數有熱。

及實大弦勁急疾者爲逆。若乍疏乍數。無問何病。皆不治也。

【滑】滑脈者。舉之浮緊。按之滑石。不似實脈之應指。緊脈之往來勁急。動脈之見於一部。疾脈之過於急疾也。仲景云。翕奄沈。名曰滑。滑者緊之浮名也。言忽浮忽沈。形容流利之狀。無以過之。滑爲多血少气之脈。而昔人又以滑大無力。爲內傷元气。曷知滑脈𨿽有浮沈之分。卻無無力之象。蓋血由气生。若果气虛。則鼓動之力先微。脈何由而滑耶。惟是气虛不能統攝陰火。而血熱脈滑者有之。嘗考諸內經。有脈滑曰病風。緩而滑曰熱中。脈浮而滑曰新病。脈盛滑堅者曰病在外。脈弱以滑是爲胃气。滑者陰气有餘也。則知滑脈之病。無虛寒之理。他如傷寒溫熱時行等病。總以浮滑而濡者爲可治。故先師論脈。首言大浮數動滑爲陽。

而雜病以人迎浮滑爲風痰。緩滑爲中風。气○緩滑爲熱中。滑數爲宿食。尺中弦滑。爲下焦蓄血。又嘔吐而寸○遲滑﹐爲胸中實。下利而關上遲滑。爲下未盡。厥逆而脈滑。爲裏有實。詳此則滑脈之病。可不言而諭。卽經有滑者陰气有餘一語。是指陰邪搏陽而言。豈以陰气有餘。多汗身寒之病。便可目爲血多。又以滑大之脈。牽合無力。而爲內傷元气乎。平人肢體丰盛。而按之綿軟。六脈軟滑。此痰濕漸漬於中外。終日勞役。不知倦怠。若安息則重著疼矣。夫脈之滑而不甚有力者。皆浮滑緩滑濡滑微滑之類。終非無力之比。滑爲血實气壅之脈。悉屬有餘。婦人身有病而脈和滑者爲孕。臨產脈滑疾者曰離經。若滑而急彊。辟辟如彈石。謂之腎絕。滑不直手。按之不可得。爲大腸气予不足。以其絕無和緩胃气。故經予之短期。

【澀】澀脈者。指下澀滯不前。內經謂之參伍不調。叔和諭以輕刀刮竹。通眞子譬之如雨沾沙。長沙又以瀉漆之絕。比擬𨿽殊。其義則一。不似遲脈之指下遲緩。緩脈之脈象紆徐。濡脈之來去綿軟也﹐良由津血虧少。不能濡潤經絡﹐所以澀澀不調。故經有脈澀曰痺。寸○諸澀亡血。澀則心痛。尺熱脈澀爲懈。種種皆陰血消亡。陽气有餘。而爲身熱無汗之病。亦有痰食膠固中外。脈道阻滯。而見澀數模糊者。陰受水谷之害也。

金匱云。寸○脈浮大。按之反澀。尺中亦微而澀。知有宿食。有發熱頭痛。而見浮澀數盛者。陽中霧露之气也。霧傷皮腠。濕流關節。總皆脈澀﹐但兼浮數沈細之不同也。有傷寒陽明腑實。不大便而脈澀。溫病大熱而脈澀。吐下微喘而脈澀。水腫腹大而脈澀。消癉大渴而脈澀。痰證喘滿而脈澀。病在外而脈澀。婦人懷孕而脈澀。皆證脈相反之候。間有因胎病而脈澀者。然在二三月時有之。若四月胎息成形之後。必無虛澀之理。平人無故脈澀。爲貧窘之兆。尺中蹇澀則艱於嗣。金匱云。男子脈浮弱而澀則無子。精气淸冷。其有脈塞而鼓如省客。左右旁至如交漆。按之不得如頹土。皆乖戾不和。殊異尋常之脈。故素問列之大奇。

【虛】虛脈者。指下虛大而軟。如循雞羽之狀。中取重按。皆弱而少力。久按仍不乏根。不似芤脈之豁然中空。按久漸出﹐澀脈之軟弱無力。舉指卽來。散脈之散漫無根。重按久按。絕不可得也。虛爲營血不調之候。叔和以遲大而軟爲虛。每見气虛喘乏。往往有虛大而數者。且言血虛脈虛。獨不詳仲景脈虛身熱。得之傷暑。

東垣气○脈大而虛者。爲內傷於气。若虛大而時顯一澀。爲內傷於血。凡血虛之病。非顯澀弱。則弦細芤遲。如傷暑脈虛爲气虛。弦細芤遲爲血虛。虛勞脈極虛芤遲。或尺中微細小者。爲亡血失精。男子平人脈虛弱微細者。

善盜汗出。則气血之分了然矣。愼齋有云。脈洪大而虛者防作瀉。可知虛脈多脾家气分之病。大則气虛不斂之故。經云。脈气上虛尺虛。是謂重虛。病在中。脈虛難治。仲景有脈虛者不可吐。

腹滿脈虛復厥者不可下。脈陰陽俱虛。熱不止者死。可見病實脈虛。皆不易治。蓋虛卽是毛。毛爲肺之平脈。

若極虛而微。如風吹毛之狀。極虛而數。瞥瞥如羹上肥者。皆爲肺絕之兆也。惟癲疾之脈虛爲可治者。以其神出捨空。可行峻補。若實大爲頑痰固結。搜滌不應。所以爲難耳。

【實】實脈者。重濁滑盛。相應知參舂。而按之石堅。不似緊脈之迸急不和。滑脈之往來流利。洪脈之來盛去衰也。實爲中外壅滿之象。經云。邪气盛則實。非正气本充之謂。卽此一語。可爲實脈之總歸。夫脈旣實矣。諒虛証之必無也。證旣實矣。諒假象之必無也。但以熱邪亢極而暴絕者有之。其爲病也。實在表則頭痛身熱。實在裏則脹腹滿。大而實者。熱由中發。細而實者。積自內生。在傷寒陽明病。不大便而脈實則宜下。下後脈實大。或暴微欲絕。熱不止者死。厥陰病。下利脈實者。下之死。病脈之逆。從可見矣。蓋實卽是石。石爲腎之平脈。若石堅太過。辟辟如彈石狀。爲腎絕之兆矣。其消癉鼓脹堅積等病。皆以脈實爲可治。若泄而脫血。及新產驟虛。久病虛羸。而得實大之脈。良不易治也。

【弦】弦脈者。端直以長。舉之應指。按之不移。不似緊脈之狀如轉索。革脈之勁如弓弦也。弦爲風木主令之脈。故凡病脈弦。皆陽中伏陰之象。虛證誤用寒涼。兩尺脈必變弦。胃虛冷食停滯。气○多見弦脈。傷寒以尺寸俱弦。爲少陽受病。少陽爲樞。爲陰陽之交界。如弦而兼浮兼細。爲少陽之本脈。弦而兼數兼緩。卽有入府傳陰之兩途。若弦而兼之以沈澀微弱。得不謂之陰乎。經言寸○脈弦者。脇下拘急而痛。令人嗇嗇惡寒。

又傷寒脈弦細。頭痛發熱者屬少陽。此陽弦頭痛也。痛必見於太陽。陽脈澀。陰脈弦。法當腹中急痛。此陰弦腹痛也。痛必見於少腹。皆少陽部分耳。少陰病欲吐不吐。始得之。手足寒。脈弦遲者。此胸中實。當吐之。若膈上有寒飲漧嘔者。不可吐。急溫之。詳此。又不當以兼沈兼澀槪謂之陰。弦遲爲胸中實也。審證合脈。活法在人。貴在心手之靈活耳。歷診諸病之脈。屬邪盛而見弦者。十常二三。屬正虛而見弦者。十常六七。其於他脈之中。兼見弦象者。尢復不少。在傷寒表邪全盛之時。中有一部見弦。或兼遲兼澀。便是夾陰之候。客邪𨿽盛。急需溫散。汗下猛劑。咸非所宜。卽非時感冒。亦宜體此。至於素有動气怔忡。寒疝香港腳。種種宿病。而挾外感之邪。於浮緊數大之中。委曲搜求。弦象必隱於內。多有表邪脈緊。於緊脈之中。按之漸漸減小。縱之不甚鼓指。盒飯弦脈例治。於浮脈之中。按之斂直。滑脈之中。按之搏指。並當弦脈類看。於沈脈之中。按之引引。澀脈之中。

按之切切。皆陰邪內伏。陽气消沈。不能調和百脈。而顯弦直之狀。良非客邪緊盛之兆。迨夫傷寒壞病。弦脈居多。虛勞內傷。弦常過半。所以南陽爲六殘賊之首推也。他如病瘧寒飲。一切雜病。皆有弦脈。按金匱云。

瘧脈自弦。弦數多熱。弦遲多寒。弦小堅者下之瘥。弦遲者可溫之。弦緊者可發汗鍼灸也。浮大者可吐之。弦數者風發也。以飲食消息主之。飲脈皆弦。雙弦者寒也。偏弦者飲也。弦數者有寒飲。沈弦者懸飲內痛。他如腹痛鼓脹。胃反胸痺。瘕蓄血。中傷風。霍亂滯下。中气鬱結。寒熱痞滿等病。種種皆有弦脈。總由中气少權。土敗木賊所致。但以弦少弦多。以證胃气之彊弱。弦實弦虛。以證邪气之虛實。浮弦沈弦。以證表裏之陰陽。

寸弦尺弦。以證病气之升沈。無論所患何證。兼見何脈。但以和緩有神。不乏胃气。鹹爲可治。若弦而勁細。如循刀刃。弦而彊直。如新張弓弦。如循長竿。如按橫格。皆但弦無胃气也。所以虛勞之脈。多寸○數大。尺中弦細搏指者。皆爲損脈。盧扁復生奚益哉。

【緩】緩脈者。從容和緩。不疾不徐。似遲而實未爲遲。不似濡脈之指下綿軟。虛脈之瞥瞥虛大。微脈之微細而濡。弱脈之細軟無力也。仲景云。陽脈浮大而濡。陰脈浮大而濡。陰脈與陽脈同等者。名曰緩也。傷寒以尺寸俱微緩者。爲厥陰受病。厥陰爲陰盡復陽之界。故凡病後得之。咸爲相宜。其太陽病。發熱頭痛。自汗脈浮緩者。爲風傷衛證。以其自汗體疏。脈自不能緊盛也。緩爲脾家之本脈。然必和緩有神。爲脾气之充。若緩甚而弱。爲脾气不足。緩而滑利。則胃气沖和。昔人以浮緩爲傷風。沈緩爲寒濕。緩大爲風虛。緩細爲痺濕。又以浮緩爲風中於陽。沈緩爲濕中於陰。蓋濕脈自緩。得風以播之。則兼浮緩。寒以束之。則兼沈緩。若中於陰。則沈細微緩。以厥陰內藏風木之气。故脈𨿽沈。而有微緩之象也。

【洪】洪脈者。旣大且數。指下累累如連珠。如循瑯。而按之稍緩。不似實脈之舉按。滑脈之軟滑流利。大脈之大而且長也。昔人以洪爲夏脈。內經以鉤爲夏脈。遂有鉤卽是洪之說。以其數大而濡。按之指下委曲旁出。固可謂之曰鉤。火性虛炎。所以來盛去衰。按之不實。然痰食瘀積阻礙脈道。關部常屈曲而出。此與夏脈微鉤。似同而實不類也。洪爲火气燔灼之候。仲景有服桂枝湯。大汗出。大煩渴不解。脈洪爲溫病。溫病乃冬時伏气所發。發於春者爲溫病。發於夏者爲熱病。其邪伏藏於內而發出於表。脈多浮洪而混混不淸。每多盛於右手。亦有動滑不常者。越人所謂行在諸經。不知何經之動也。當此不內聯奪。反與解表。不至熱交營度不已也。若溫熱時行。證顯煩渴昏熱。脈反沈細小弱者。陽病陰脈也。有陽熱亢極。而足冷尺弱者。爲下虛之證。皆不可治。又屢下而熱勢不解。脈洪不減。謂之壞病。多不可救。洪爲陽气滿溢。陰气垂絕之脈。故藹藹如車蓋者爲陽結。脈浮而洪。身汗如油爲肺絕。卽雜病脈洪。皆火气亢甚之兆。若病後久虛。虛勞失血﹐泄瀉脫元。而見洪盛之脈。尢非所宜。惟憫濁下賤。脈多洪實。又不當以實熱論也。

【微】微脈者。似有若無。欲絕非絕。而按之稍有模糊之狀。不似弱脈之小弱分明。細脈之纖細有力也。

微爲陽气衰微之脈。經言寸○諸微亡陽。言諸微者。則輕取之微。重按之微。气○之微。尺中之微。皆屬气虛。

故所見諸證。在上則爲惡寒多汗少气之患。在下則有失精脫瀉少食之虞。總之與血無預。所以縈縈如蜘蛛絲者。仲景謂陽气之衰。嘗見中風卒倒而脈微。暑風卒倒而脈微。皆爲虛風之象。其脈多兼沈緩。若中寒卒倒而脈微。爲陰邪暴逆。所以微細欲絕也。而傷寒尺寸俱微緩。爲厥陰受病。病邪傳至此經。不特正气之虛。邪亦向衰之際。是以俱虛。不似少陰之脈微細。但欲寐耳。詳二經之脈。同一微也。而有陰盡復陽。陽去入陰之異。

卽太陽經病之脈微。而有發熱惡寒。熱多寒少。脈微爲無陽者。有面有熱色。邪未欲解﹐而脈微者。有陰陽俱停。邪气不傳。而脈反微者。若以微爲虛像。不行攻發。何以通邪气之滯耶。必熱除身安而脈微。方可爲欲愈之機。若太陽證具。而見足冷尺微。又爲下焦虛寒之驗。可不建其中气。而行正發汗之例乎。

【緊】緊脈者。狀如轉索。按之𨿽實而不堅。不似弦脈之端直如弦。牢革之彊直搏指也。緊爲諸寒收引之象。

亦有熱因寒束。而煩熱拘急疼痛者。如太陽寒傷營證是也。然必人迎浮緊。乃爲表証之確候。若气○緊堅。又爲內傷飲食之兆。金匱所謂脈緊頭痛。風寒腹中有宿食也。仲景又云。曾爲人所難。緊脈從何而來。假令亡汗若吐。以肺裏寒。故令脈緊也。假令咳者。坐飲冷水。故令脈緊也。假令下利。以胃中寒冷。故令脈緊也。

詳此三下轉語。可謂曲盡緊脈爲病之變端。而少陰經中。又有病患脈陰陽俱緊。反汗出者。亡陽也。此屬少陰。

法當咽痛而復吐利。是謂緊反入裏之微驗。又少陰病脈緊。至七八日。下利脈暴微。手足反溫。脈緊反去。爲欲解也。𨿽煩。下利必自愈。此卽緊去人安之互辭。辧不可下脈證中。則有脈來陰陽俱緊。惡寒發熱。則脈欲厥。厥者。脈初來大。漸漸小。更來漸漸大。是其候也。此亦緊反入裏之互辭。因誤下而陽邪內陷。欲出不出。有似厥逆進退之象。故言欲厥。脈𨿽變而緊狀依然。非營衛離散。乍大乍小之比。而脈法中。復有寸○脈微。尺脈緊。其人虛損多汗。知陰常在。絕不見陽之例。可見緊之所在。皆陽气不到之處。故有是象。夫脈按之緊如弦。直上下行者痙。若伏堅者爲陰痙。總皆經脈拘急。故有此象。若脈至如轉索。而彊急不和。是但緊無胃气也。豈堪尙引日乎。

【弱】弱脈者。沈細而軟。按之乃得。舉之如無。不似微脈之按之欲絕。濡脈之按之若無。細脈之浮沈皆細也。弱爲陽气衰微之候。夫浮以候陽。今浮取如無。陽衰之明驗也。故傷寒首言弱爲陰脈。卽陽經見之。亦屬陽气之衰。經言寸○脈弱而遲。虛滿不能食。寸○脈弱而緩。食卒不下。气塡膈上。上二條。一屬胃寒。一屬脾虛。故皆主乎飲食。又形作傷寒。其脈不弦緊而弱。太陽中。身熱疼重而脈微弱。可見脈弱無陽。必無實熱之理。只宜辧析眞陽之虛。與胃气之虛。及夏月傷冷水。水行皮中所致耳。在陰經見之。𨿽爲合脈。然陽气衰微已極。非峻溫峻補。良難春回寒谷也。惟血痺虛勞。久嗽失血。新產及老人久虛。脈宜微弱。然必弱而和滑。可卜胃气之未艾。若少壯暴病而見脈弱。咸非所宜。卽血證虛證。脈弱而兼之以澀。爲气血交敗。其能榮爨下之薪乎。

【長】長脈者。指下迢迢而過於本位。三部舉按皆然。不似大脈之舉之盛大。按之少力也。傷寒以尺寸俱長。爲陽明受病。內經又以長則气治。爲胃家之平脈。胃爲水谷之海。其經多气多血。故顯有餘之象。然必長而和緩。方爲無病之脈。若長而浮盛。又爲經邪方盛之兆。亦有病邪向愈而脈長者。仲景云。太陰中風。四肢煩疼。陽脈微。陰脈澀。而長者爲欲愈。蓋風本陽邪。因土虛木乘。陷於太陰之經。而長脈見於微澀之中。疼熱發於諸陽之本。詢爲欲愈之徵。殊非病進之謂。且有陰气不充。而脈反上盛者。經言寸○脈中手長者。曰足脛痛是也。此與秦越人遂上魚爲溢。遂入尺爲覆。及上部有脈。下部無脈。關格吐逆。不得小便。同脈異證。不可與尺寸俱長之脈。比例而推也。

【短】短脈者。尺寸俱短。而不及本位。不似小脈之三部皆小弱不振。伏脈之一部獨伏匿不前也。經云。

短則气病。良由胃气厄塞。不能條暢百脈。或因痰气食積。阻礙气道。所以脈見短澀促結之狀。亦有陽气不充而脈短者。經謂寸○脈中手短者。曰頭痛是也。仲景云。汗多重發汗。亡陽譫語。脈短者死。脈自和者不死。又少陰脈不至。腎气絕。爲屍厥。傷寒六七日。大下後。寸脈沈而遲。手足厥冷。下部脈不至。咽喉不利。唾膿血者難治。戴同父云。短脈只當責之於尺寸。若關中見短。是上不通寸爲陽絕。下不通尺爲陰絕矣。曷知關部從無見短之理。昔人有以六部分隸而言者。殊失短脈之義。

【大】大脈者。應指滿溢。倍於尋常。不似長脈之但長不大。洪脈之旣大且數也。大脈有虛實陰陽之異。經云。大則病進。是指實大而言。仲景以大則爲虛者。乃盛大少力之謂。然又有下利脈大者爲未止。是又以積滯未盡而言。非大則爲虛之謂也。有六脈俱大者。陰不足。陽有餘也。有偏大於左者。邪盛於經也。偏大於右者。熱盛於內也。亦有諸脈皆小。中有一部獨大者。諸脈皆大。中有一部獨小者。便以其部。斷其病之虛實。

且有素稟六陽。或一手偏旺偏衰者。又不當以病論也。凡大而數盛有力。皆爲實熱。如人迎气○大緊以浮者。

其病益甚在外。气○微大。名曰平人。其脈大堅以澀者脹。乳子中風熱。喘鳴肩息者。脈實大而緩則生。急則死。乳子。是指產後以乳哺子而言。非嬰兒也。產後脈宜懸小。最忌實大。今證見喘鳴肩息。爲邪气暴逆。又須實大而緩。方與證合。若實大急彊。爲邪勝正衰。去生遠矣。此與乳子而病熱。脈弦小。手足溫則生。似乎相左。而實互相發明也。傷寒熱病。譫語煩渴。脈來實大。𨿽劇可治。得汗後熱不止。脈反實大躁疾者死。溫病大熱不得汗。脈大數急彊者死。細小虛澀者亦死。厥陰病下利脈大者虛也。以其彊下之也。陰證反大發熱。脈虛大無力。乃脈証之變。內證元气不足。發熱脈大而虛。爲脈証之常。虛勞脈大﹐爲血虛气盛。金匱云。男子平人脈大爲勞。气有餘便是火也。所以瘦人胸中多气而脈大。病久气衰而脈大。總爲陰陽離絕之候。孰謂大屬有餘。而可恣行攻伐哉。若脈見乍大乍小。爲元神無主。隨邪气之鼓動。可不愼而漫投湯液耶。

【小】小脈者。三部皆小。而指下顯然。不似微脈之微弱依稀。細脈之微細如發。弱脈之軟弱不前。短脈之首尾不及也。夫脈之小弱。𨿽爲元气不足。若小而按之不衰。久按有力。又爲實熱固結之象。總由正气不充。不能鼓搏熱勢於外。所以隱隱略見滑熱之狀於內也。設小而證見熱邪亢盛。則爲證脈相反之兆。亦有平人六脈皆陰。或一手偏小者。若因病而脈損小。又當隨所見部分而爲調適機用。不可不治也﹐假令小弱見於人迎。衛气衰也。見於气○。肺胃弱也。見於寸○。陽不足也。見於尺內。陰不足也。凡病後脈見小弱。正气𨿽虛。邪气亦退。故爲向愈。設小而兼之以滑實伏匿。得非實熱內蘊之徵乎。經云。切其脈○滑小緊以沈者。病益甚在中。又云。溫病大熱。而脈反細小。手足逆者死。乳子而病熱。脈懸小。手足溫則生。寒則死。此條與乳子中風熱互發﹐言脈𨿽實大。不至急彊。脈𨿽懸小。四肢不逆。可卜胃气之未艾。若脈失沖和。陽竭四末。神丹奚濟。非特主產後而言。卽妊娠亦不出於是也。嬰兒病赤瓣飧泄。脈小手足寒。難已。

脈小手足溫。泄易已。腹痛。脈細小而遲者易治。堅大而急者難治。洞泄食不化。脈微小流連者生。堅急者死。諦觀諸義。則病脈之逆從。可默悟矣。而顯微又言。前大後小。則頭痛目眩。前小後大。則胸滿短气。卽仲景來微去大之變辭。虛中挾實之旨。和盤托出矣。

【芤】芤脈者。浮大弦軟。按之中空。中按𨿽不應指。細推仍有根气。縱指卻顯弦大。按之減小中空。不似虛脈之瞥瞥虛大。按之豁然無力也。芤爲血虛不能濡气。故虛大如芤。然其中必顯弦象。劉三點以爲絕類慈蔥。殊失弦大而按之減小中空之義。蓋虛則陽气失職。芤則經絡中空。所以有虛濡無力。弦大中空之異。仲景云。脈弦而大。弦則爲減。大則爲芤。減則爲寒。芤則爲虛。虛寒相搏。此名爲革。革則胃气告匱。而弦彊搏指。按之無根。非芤脈中空之比。按太陽病有脈浮而緊。按之反芤。本虛戰汗而解者。暑病有弦細芤遲。血分受傷者。芤爲失血之本脈。經云。脈至如搏。血溫身熱者死。詳如搏二字。卽是弦大而按之則減也。又云。脈來懸鉤浮爲常脈。言浮而中空。按之旁至。似乎微曲之狀。𨿽有瘀積阻滯。而指下柔和。是知尙有胃气。故爲失血之常脈。若弦彊搏指。而血溫身熱。爲眞陰槁竭。必死何疑。凡血脫脈芤。而有一部獨弦。或帶結促澀滯者。此爲陽气不到。中挾陰邪之兆。是卽瘀血所結處也。所以芤脈須辧一部兩部。或一手兩手。而與攻補。方爲合法。

【濡】濡脈者。虛軟少力。應指虛細。如絮浮水面。輕手乍來。重手乍去。不似虛脈之虛大無力。微脈之微細如絲。弱脈之沈細軟弱也。濡爲胃气不充之象。故內傷虛勞。泄瀉少食。自汗喘乏。精傷痿弱之人。脈𨿽濡軟乏力。猶堪峻補峻溫。不似陰虛脫血。純見細數弦彊。欲求濡弱。絕不可得也。蓋濡脈之浮軟。與虛脈相類。但虛則浮大﹐而濡則小弱也。濡脈之細小。與弱脈相類。但弱在沈分。而濡在浮分也。濡脈之軟弱。與微脈相類。但微則欲絕。而濡則力微也。濡脈之無力。與散脈相類。但散則從大而按之則無。濡則從小而漸至無力也。夫從小而漸至無力。气𨿽不充。血猶未敗。從大而按之卽無。則气無所統。血已傷殘。陰陽離散。將何所恃。而可望其生乎。以此言之。則濡之與散。不啻霄壤矣。

【動】動脈者。厥厥動搖。指下滑數如珠。見於關上。不似滑脈之諸部皆滑數流利也。動爲陰陽相搏之候。陽動則汗出。陰動則發熱。是指人迎气○而言。然多有陰虛發熱之脈。動於尺內。陽虛自汗之脈。動於寸○者。所謂虛者則動。邪之所湊。其气必虛。金匱有云。脈動而弱。動則爲驚。弱則爲悸。因其虛而旺气乘之。

惟傷寒以大浮數動滑爲陽。是專主邪熱相搏而言。非虛勞體痛。便溺崩淋脈動之比。而婦人尺脈動甚。爲有子之象。經云。陰搏陽別。謂之有子。又云。婦人手少陰脈動甚者。妊子也。以腎藏精。心主血。故二處脈動。

皆爲有子。辧之之法。昔人皆以左大順男。右大順女爲言。然妊娠之脈。往往有素稟一手偏大偏小者。莫若以寸動爲男。尺動爲女。最爲有據。

【伏】伏脈者。隱於筋下。輕取不得。重按澀難。委曲求之。附著於骨。而有三部皆伏。一部獨伏之異。

不似短脈之尺寸短縮。而中部顯然。沈脈之三部皆沈。而按之卽得也。伏脈之病。最爲叵測。長沙有趺陽脈不出。脾不上下。身冷膚硬。少陰脈不至。令身不仁。此爲屍厥等例。詳伏爲陰陽潛伏之候。有邪伏幽隱而脈伏不出者。𨿽與短脈之象有別。而气血澀滯之義則一。故關格吐逆。不得小便之脈。非偏大倍常。卽偏小隱伏。

越人所謂上部有脈。下部無脈是也。凡气郁血結久痛。及疝瘕畱飲。水气宿食。霍亂吐利等脈。每多沈伏。

皆經脈阻滯。營衛不通之故。所以妊娠惡阻。常有伏匿之脈。此又脈証之變耳。在傷寒失於表散。邪气不得發越。而六脈俱伏者。急宜發汗。而脈自復。劉元賓曰。伏脈不可發汗。謂其非表脈也。而潔古又言。當以麻黃附子細辛湯發之。臨病適宜。各有權度。不可執一。若六七日煩擾不寧。邪正交並而脈伏者。又爲戰汗之兆。

如久旱將雨。六合陰晦。雨過庶物皆蘇也。不可以伏爲陰脈。誤投辛熱。頃刻昆侖飛焰矣。

【細】細脈者。往來如發。而指下顯然。不似微脈之微弱模糊也。細爲陽气衰弱之候。傷寒以尺寸俱沈細。爲太陰受病。太陰職司敷化之權。今爲熱邪所傳。營行之气。不能條暢百脈。所以尺寸皆沈細。不獨太陰爲然。卽少陰之脈。亦多沈細。故仲景有少陰病脈沈細數。不可發汗之禁。此皆外陰內陽。非若嚴冬卒中暴寒。

盛夏暑風卒倒。內外皆陰之比。內經細脈諸條。如細則少气。脈來細而附骨者積也。尺寒脈細。謂之後泄。頭痛脈細而緩爲中濕。種種皆陰邪之證驗。所以胃虛少食。冷涎泛逆。便泄腹痛。濕痺腳軟。自汗失精。皆有細脈。但以兼浮兼沈。在尺在寸。分別而爲裁決。如平人脈來細弱。皆憂思過度。內戕眞元所致。若形盛脈細。

少气不足以息。及病熱脈細。神昏不能自持。皆脈不應病之候。不可以尋常虛細論也。

【疾】疾脈者。呼吸之間。脈七八至。𨿽急疾而不實大。不似洪脈之旣大且數。卻無躁疾之形也。疾脈有陰陽寒熱眞假之異。如疾而按之益堅。乃亢陽無制。眞陰垂絕之候。若疾而按之不鼓。又爲陰邪炎威。虛陽發露之徵。

嘗攻先輩治按。有傷寒面赤目赤。煩渴引飲而不能咽。東垣以姜附人參汗之而愈。又傷寒蓄熱內盛。陽厥極深。脈疾至七八至以上。人皆誤認陰毒。守眞以黃連解毒治之而安。斯皆證治之明驗也。凡溫病大熱躁渴。

初時脈小。至五六日後。脈來躁疾。大觀發赤者死。謂其陰絕也。躁疾皆爲火象。內經有云。其有躁者在手。

言手少陰厥陰二經。俱屬於火也。陰毒身如被杖。六脈沈細而疾。灸之不溫者死。謂其陽絕也。然亦有熱毒入於陰分而爲陰毒者﹑脈必疾盛有力。不似陰寒之毒。𨿽疾而弦細乏力也。虛勞喘促聲嘶。脈來數疾無倫。名曰行屍。金匱謂之厥陽獨行。此眞陰竭於下。孤陽亢於上也。惟疾而不躁。按之稍緩。方爲熱証之正脈。脈法所謂疾而洪大苦煩滿。疾而沈細腹中痛。疾而不大不小。𨿽困可治。其有大小者。難治也。至若脈至如喘。脈至如數。得之暴厥暴驚者。待其气復自平。迨夫脈至浮合。浮合如數。一息十至以上。較之六數七疾八極更甚。得非虛陽外騖之兆乎。

【牢】牢脈者。弦大而長。舉之減小。按之實彊。如弦縷之狀。不似實脈之滑實流利。伏脈之匿伏澀難。革脈之按之中空也。叔微云。牢則病气牢固。在虛證絕無此脈。惟濕痙拘急。寒疝暴逆。堅積內伏。乃有是脈。歷考諸方﹐不出辛熱開結。甘溫助陽之治。庶有克敵之功。𨿽然。固壘在前。攻守非細。設更加之以食塡中土。

大气不得流轉。變故在於須臾。可不爲之密察乎。若以牢爲內實。不問所以。而妄行迅掃。能無實實虛虛之咎哉。大抵牢爲堅積內著。胃气竭絕。故諸家以爲危殆之象云。

【革】革脈者。弦大而數。浮取彊直。重按中空。如鼓皮之狀。不似緊脈之往來勁急。弦脈之按之不移。

牢脈之按之益堅也。攖寧生曰。革乃變革之象。𨿽失常度。而按之中空。未爲眞髒。故仲景厥陰例中。有下利腸鳴脈浮革者。主以當歸四逆湯。得非風行木末。擾動根株之候乎。又云。婦人則半產漏下。男子則亡血失精。金匱半產漏下。主以旋覆花湯。得非血室傷憊。中有瘀結未盡之治乎。其男子亡血失精。獨無主治。云岐補以十全大補。得非極勞傷精。塡補其空之謂乎。是以長沙直以寒虛相搏例之。惟其寒。故柔和之气失焉。惟其虛。故中空之象見焉。豈以革浮屬表。罔顧腎气之內憊乎。

【促】促脈者。往來數疾中忽一止復來。不似結脈之遲緩。中有止歇也。促爲陽邪內陷之象。經云。寸○脈中手上擊者。曰肩背痛。觀上擊二字。則脈來搏指。熱盛於經之義。朗然心目矣。而仲景太陽例。有下之後脈促胸滿者。有下之利遂不止而脈促者。有下之脈促不結胸者。有脈促手足厥冷者。上四條。一爲表邪未盡。

一爲並入陽明。一爲邪去欲解。一爲傳次厥陰。總以促爲陽盛。裏不服邪之明驗。𨿽證見厥逆。只宜用灸以通陽。不宜四逆以回陽。明非虛寒之理。具見言外。所以溫熱發斑。瘀血發狂。及痰食凝滯。暴怒气逆。皆令脈促。設中虛無凝。必無歇止之脈也。

【結】結脈者。指下遲緩中。頻見歇止。而少頃復來。不似代脈之動止不能自還也。結爲陰邪固結之象。

越人云。結甚則積甚。結微則气微。言結而少力。爲正气本衰。𨿽有積聚。脈結亦不甚也。而仲景有傷寒汗下不解。脈結代。心動悸者。有太陽病身黃。脈沈結。少腹硬滿﹐小便不利。爲無血者。一爲津衰邪結。一爲熱結膀胱。皆虛中挾邪之候。凡寒飲死血。吐利腹痛。癲癇虫積等气郁不調之病。多有結脈。暴見卽宜辛溫扶正。

略兼散結開痰。脈結自退。嘗見二三十至內有一至接續不上。每次皆然。而指下虛微。不似結促之狀。此元气驟脫之故。峻用溫補自復。如補益不應。終見危殆。若久病見此。尢非合脈。夫脈之歇止不常。須詳指下有力無力。結之頻與不頻。若十餘至或二三十至一歇。而縱指續續。重按頻見。前後至數不齊者。皆經脈窒礙。陰陽偏阻所致。蓋陽盛則促。陰盛則結。所以仲景皆爲病脈。

【代】代脈者。動而中止。不能自還。因而復動。名曰代陰。不似促結之𨿽見歇止。而復來有力也。代爲元气不續之象。經云。代則气衰。在病後見之。未爲死候。若气血驟損。元神不續。或七情太過。或顚僕重傷。或風家痛家。脈見止代。只爲病脈。傷寒家有心悸脈代者。腹痛心疼。有結澀止代不勻者。凡有痛之脈止歇。乃气血阻滯而然。不可以爲準則也。若不因病而脈見止代。是一臟無气。他髒代之。眞危亡之兆也。卽因病脈代。亦須至數不勻者。猶或可生。若不滿數至一代。每次皆如數而止。此必難治。經謂五十動不一代者。

以爲常也。以知五臟之期。予之短期者。乍疏乍數也。又云。數動一代者。病在陽之脈也。此則陽气竭盡無餘之脈耳。所以或如雀啄。或如屋漏。或如弦絕。皆眞代脈。見之生理絕矣。惟妊娠惡阻。嘔逆最劇者。恆見代脈。谷入旣少。气血盡並於胎息。是以脈气不能接續。然在二三月時有之。若至四月。胎已成形。當無歇止之脈矣。

【散】散脈者。舉之浮散。按之則無。去來不明。漫無根蒂。不似虛脈之重按𨿽虛。而不至於散漫也。散爲元气離散之象。故傷寒咳逆上气。其脈散者死。謂其形損故也。可知散脈爲必死之候。然形象不一。或如吹毛。或如散葉。或如懸雍。或如羹上肥。或如火薪然。皆眞散脈。見之必死。非虛大之比。經曰。代散則死。

若病後大邪去。而熱退身安。泄利止而漿粥入胃。或有可生者。又不當一槪論也。古人以代散爲必死者。蓋散爲腎敗之應。代爲脾絕之兆。腎脈本沈。而散脈按之不可得見。是先天資始之根本絕也。脾脈主信。而代脈去來必愆其期。是後天資生之根本絕也。故二脈獨見。均爲危亡之候。而二脈交見。尢爲必死之徵。

【淸】淸脈者。輕淸緩滑。流利有神。似小弱而非微細之形。不似虛脈之不勝尋按。微脈之軟弱依稀。緩脈之阿阿遲縱。弱脈之沈細軟弱也。淸爲气血平調之候。經云。受气者淸。平人脈淸虛和緩。生無險阻之虞。如左手淸虛和緩。定主淸貴仁慈。若淸虛流利者。有剛決權變也。淸虛中有一種弦小堅實。其人必機械峻刻。右手脈淸虛和緩。定然富濃安閒。若淸虛流利。則富而好禮。淸虛中有種枯澀少神。其人𨿽丰。目下必不適意。

寸○淸虛。洵爲名裔。又主聰慧。尺脈淸虛。端獲良嗣。亦爲壽徵。若寸關俱淸。而尺中蹇澀。或偏小偏大。

皆主晚景不丰。及艱子嗣。似淸虛而按之滑盛者。此淸中帶濁。外廉內貪之應也。若有病而脈淸楚。𨿽劇無害。淸虛少神。卽宜溫補以助眞元。若其人脈素淸虛。𨿽有客邪壯熱。脈亦不能鼓盛。不可以爲證實脈虛。而失於攻發也。

【濁】濁脈者。重濁洪盛。騰湧滿指。浮沈滑實有力。不似洪脈之按之軟闊。實脈之舉之減小。滑脈之往來流利。緊脈之轉索無常也。濁爲稟賦昏濁之象。經云。受谷者濁。平人脈重濁洪盛。垂老不得安閒。如左手重濁。定屬污下。

右手重濁。可卜庸愚。寸○重濁。家世卑微。尺脈重濁。子姓鹵莽。若重濁中有種滑利之象。家道富饒。濁而兼得蹇澀之狀。或偏盛偏衰。不享安康。又主夭枉。似重濁而按之和緩。此濁中兼淸。外圓內方之應也。大約力役勞之人。動徹勞其筋骨。脈之重濁。勢所必然。至於市井之徒。拱手曳裾。脈之重濁者。此非天性使然歟。

若平素不甚重濁。因病鼓盛者。急宜攻發以開泄其邪。若平昔重濁。因病而得蹇澀之脈。此气血凝滯。痰涎膠固之兆。不當以平時澀濁論也。

○問十二則

問三焦命門脈

門人問曰。讀師傳諸義。發智能光。如大火聚。掃卻胸中無限陰霾矣。但某等根器疏陋。

尙有積疑未泮。如三焦命門。各有歧說。未獲定鑑。願師垂誨眞銓。以破學人之惑。答曰。夫所謂命門者。卽三焦眞火之別名也。以其職司腐熟之令。故謂之焦。經謂中精之府。言其所主精气也。又云。上焦如霧。中焦如漚。下焦如瀆者。言其气化之象也。岐伯曰。寸以射上焦。關以射中焦。尺以射下焦。此言三焦之脈位也。射者。自下而射於上。其脈卽分屬寸關尺。凡鼓動之機。靡不本諸三焦。則知六部之中。部部不離三焦之气也。

三焦爲眞火之源。故有命門之號。難經獨以右尺當之。而脈訣復有男女左右之分。男以精气爲主。故右尺爲命門。女以精血爲主。故左尺爲命門。是命門之診。尢重在乎尺內也﹐三焦鼎峙兩腎之間。爲水中之火。旣濟陰陽。趙氏所謂天非此火不能生物。人非此火不能有生。爲性命之主宰。故曰命門。越人謂其有名無形者。以火卽气。气本無形。非若精津血液之各有其質也。然以气化爲無形則可。以三焦爲無形則不可。靈樞本藏雲。腎應骨。密理濃皮者。三焦膀胱濃。粗理薄皮者。三焦膀胱薄。疏腠理者。三焦膀胱急。毫毛美而粗者。三焦膀胱直。稀毫毛者。三焦膀胱結也。詳此明言濃薄急結之狀。詎可謂之無形乎。

○問十二則

問神門脈

復問神門爲心經之動脈。而王氏又云。神門決斷。兩在關後者。是指尺中腎脈而言。其故何也。答曰。神門之脈有二。如前所言神門卽是命門。命門卽是三焦。屬於七節之上。故於尺中求之。以尺爲六脈之根也。越人云。人之有尺。譬如樹之有根。水爲天一之元。先天之命根也。若腎脈獨敗。是無根矣。此與諸脈之重按有力爲有根。脈象迥異。而爲腎气之所司則一也。如虛浮無根。是有表無裏。孤陽豈能獨存乎。若尺內重按無根。不獨先天腎水之竭。亦爲後天不足之徵。仲景所謂營气不足。血少故也。脈微所云。是指心經動脈而言。按气交變論中。歲水太過一節。內有神門絕者死不治。言水勝而火絕也。其穴在掌後兌骨之端。卽如人迎與气○並稱。皆主關前一分而言。其穴在喉之兩旁。乃足陽明之動脈。能於是處求諸經之盛衰乎。可知神門二說。各有主見。各有至理。不可附會牽合而致疑殆也。

○問十二則

問衝陽太溪脈

問衝陽太溪。皆足之動脈。每見時師求之於垂斃之時。驗乎不驗乎。答曰。是卽仲景趺陽少陰也。嘗聞气○成寸。以決死生。未嘗決之於二處也。或謂以此本屬胃與腎脈。𨿽變其名。仍當气○尺中診之。脈法以寸○趺陽少陰三者並列而論。是卽寸關尺三部之別號。但未明言其故耳。諭嘉言釋仲景平脈首條云。條中明說三部。卽後面趺陽少陰。俱指關尺而言。然何以止言趺陽少陰。蓋兩寸主乎上焦。營衛之所司。

不能偏於輕重。故言寸○。兩關主乎中焦。脾胃之所司。宜重在右。故言趺陽。兩尺主乎下焦。宜重在左。故言少陰。此先得我心之所同然。但二處動脈。猶可求其絕與不絕。非推原某脈主某病也。設閨中處子。而欲按其足上之脈。殊爲未便。

○問十二則

問反關脈

昔人所云反關之脈。但言脈位之異。未審所見之脈﹐與平常之人可例推乎。抑別有所異乎。答曰。凡脈之反關者。皆由脈道阻礙。故易位而見。自不能條暢如平常之脈也。其反關之因。各有不同。而反關之狀。亦自不一。有胎息中驚恐顚僕而反關者。有𦇤褓束縛致損而反關者。有幼時跌僕動經而反關者。有齠齔疳積。伐肝太過。目連而左手偏小。有似反關者。有大驚喪志。死絕復蘇而反關者。有一手反關者。有兩手反。關者。有從關斜走至寸而反關者。有反於內側。近大陵而上者。有六部原有如絲。而陽溪列缺。別有一脈大於正位者。有平時正取側取俱無。覆手取之而得者。有因病而正取無脈。覆手診之乃得者。總皆陰陽伏匿之象。

有傷寒欲作戰汗。脈伏而誤認反關者。大抵反關之脈。沈細不及。十常八九。堅彊太過者。十無二三。欲求適中之道。卒不易得也。亦有諸部皆細小不振。中有一粒如珠者。此經脈阻結於其處之狀。故其脈較平人細小者。爲反關之常。較平人反大者絕少。不可以爲指下變異。謂之怪脈也。凡遇反關殊異平常之脈。須細詢。其較之平時稍大。卽爲邪盛。比之平時愈小。卽爲气衰。更以所見諸證參之。

○問十二則

問人迎气○脈

門人問曰。人迎主表。气○主裏。東垣內外傷辧。言之詳矣。而盛啟東又以新病之死生。

系乎右手之關脈。宿病之死生。主乎左手之關尺。斯意某所未達。願聞其義云何。答云。病有新久。證有逆順。新病穀气猶存。胃脈自應和緩。卽或因邪鼓大。因虛減小。然須至數分明。按之有力。不至濁亂。再參語言淸爽。飲食知味。胃气無傷。𨿽劇可治。如脈至濁亂。至數不明。神昏語錯。病气不安。此爲神識無主。苟非大邪瞑眩。豈宜見此。經云。脈浮而滑。謂之新病。脈小以澀。謂之久病。故新病而一時形脫者死。不語者亦死。

○開眼合。手撒喘汗遺尿者。俱不可治。新病𨿽各部脈脫。中部獨存者。是爲胃气。治之必愈。久病而左手關尺軟弱。按之有神。可卜精血之未艾。

他部𨿽危。治之可生。若尺中弦緊急數。按之搏指。或細小脫絕者。法在不治。蓋緣病久胃气向衰。又當求其尺脈。爲先天之根气也。啟東又云。診得浮脈。要尺內有力。爲先天腎水可恃。發表無虞。診得沈脈。要右關有力。爲後天脾胃可憑。攻下無虞。此與前說互相發明。言𨿽異而理不殊也。

○問十二則

問初診久按不同說

問脈有下指浮大。按久索然者。有下指濡軟。按久搏指者。有下指微弦。按久和緩者。何也。答曰。夫診客邪暴病。應指浮象可證。若切虛羸久病。當以根气爲本。如下指浮大。按久索然者。正气大虛之象。無問暴病久病。𨿽證顯灼熱煩擾。皆正衰不能自主。隨虛陽發露於外也。下指濡軟。久按搏指者。裏病表和之象。非髒气受傷。則堅積內伏。不可以脈沈誤認爲虛寒也。下指微弦。按久和緩者。久病向安之象。气血𨿽殆。而髒气未敗也。然多有證變多端。而脈漸小弱。指下微和。似有可愈之機者。此元气與病气俱脫。反無病象發現。乃脈不應病之候。非小則病退之比。大抵病患之脈。初下指𨿽見乏力。或弦細不和。按至十餘至漸和者。必能收功。若下指似和。按久微澀不能應指。或漸覺弦硬者。必難取效。設病𨿽牽纏。而飲食漸進。便溺自調。又爲胃气漸復之兆。經云。安谷者胃。漿粥入胃。則虛者活。此其候也。

○問十二則

問病同脈異病異治同

問有病同而脈異。病異而脈同。病同而治異。病異而治同。何也。答曰。夫所謂病同而脈異者。人在气交之中。所感六淫七情。八風九气。一時之病。大率相類。故所見之證。亦多相類。而人之所稟。各有偏旺偏衰之不同。且有內戕神志。外役肢體。種種懸殊。脈象豈能如一。如失血證。脈有浮大而芤者。有小弱而數者。傷胃及髒之不同也。气虛證有气○虛大而澀者。有气○細小而弱者。勞傷脫泄之不同也。

病異而脈同者。內傷夾外感。陽證夾陰寒。虛中有實結。新邪挾舊邪。表裏交錯。爲患不一。而脈之所現。不離陰陽寒熱虛實之機。其細微見證。安得盡顯於指下哉。如太陽中風。癱瘓不仁。脈皆浮緩。一爲暴感之邪。一爲久虛之病。虛勞骨蒸。病瘧寒熱。關尺皆弦緊。一爲腎臟陽虛。一爲少陽邪盛。可不互參脈證。一槪混治乎。病同而治異者。風气之病。時气之病。瘧利之病。內傷虛勞之病。初起見證。往往相似。而人之所稟。各有貞脆。且有多火多痰多气。平時之資質旣殊。病中之調治自異。如金匱之短气有微飲者。從小便去之。苓桂術甘湯主之。腎气丸亦主之。消渴小便不利。蒲灰散主之。滑石白魚散茯苓戎鹽湯並主之。若治病不求其本。不問脈証之眞象假象。但見病醫病。殊失逆從反正之旨矣。病異而治同者。所見之證𨿽異。總不外乎邪正之虛實。如傷寒尺中脈遲之營气不足。陽邪內陷之腹中痛。虛勞裏急之悸衄失精。並宜小建中湯。伏气郁發之熱病。太陽中熱之病。並宜白虎湯。寒疝之腹急脇急。產後之腹中痛。並宜當歸生薑羊肉湯。豈以一方主治一病。而不達權變之用哉。

○問十二則

問從脈不從證從證不從脈

問古人治例。有從證不從脈。從脈不從證。一病而治各不同。或愈或不愈者。

其故何也。答曰。此節庵先生以南陽治例。下一注腳也。惜乎有所未盡耳。蓋從證從脈。各有其方。如脈浮爲表。治宜汗之。然亦有宜下者。仲景云。脈浮而大。心下反硬。有熱屬髒者攻之。不令發汗。脈沈爲裏。治宜下之。然亦有宜汗者。如少陰病始得之。反發熱。脈沈者。麻黃附子細辛湯汗之。脈促爲陽盛。當用芩葛淸之。

若脈促厥冷。非灸百會以通其陽不可。此非促爲陽盛也。脈遲爲寒。當用姜附溫之。若陽明病脈遲。不惡寒。

身體然汗出。則用大承气。又非遲爲陰寒也。此皆不從脈之治。以其證急也。又如表證汗之。乃常法也。仲景云。病發熱頭痛。脈反沈。身體痛。當溫之。宜四逆湯。裏證下之。亦其常也。日晡發熱者屬陽明。脈浮虛者宜發汗。用桂枝湯。結胸證具。當與陷胸下之。脈浮大者不可下。當與桂枝人參湯溫之。身體疼痛。當以麻桂汗之。然尺中脈遲者不可汗。當與小建中湯和之。此皆不從證治。以其脈虛也﹐一病而治各不同。或愈或不愈者。良由不明受病之故。嘗考內經多有同一見證。而所受之經各別。所見之脈迥殊。其可執一例治乎。況醫有工拙。病有標本。假令正气有權之人。無論治本治標。

但得藥力開發病气。元神自復。若正气本虛之人。反現假證假脈。而與苦寒伐根之藥。變證莫測矣。故凡治邪气炎威。正气驟脫之病。制方宜猛。蓋暴邪勢在急追。驟虛法當峻補。若虛邪久淹。羸弱久困之病。不但制方宜緩。稍關物議之味。鹹須遠之。是以巨室貴顯之家。一有危疑之證。則徧邀名下相商。補瀉雜陳之際。不可獨出己見。而違眾處方。卽不獲已。亦須平淡爲主。倘病在危逆。愼勿貪功奏技。以招鑠金之謗也。

○問十二則

問內經脈有陰陽說

客問內經陰陽別論所言。二陽之病發心脾。三陽爲病發寒熱。一陽發病少气諸例。俱論脈法之陰陽。王太僕誤作經脈注解。觀其提綱。悉從脈有陰陽一句而來。次言知陽者知陰。知陰者知陽。凡陽有五。五五二十五陽。卽仲景大浮數動滑爲陽。以五臟之脈。各有大浮數動滑。是爲五五二十五陽也。不言五五二十五陰者。先言知陽者知陰。則沈澀弱弦微之陰。可不言而諭也。答曰。讀書𨿽要認定提綱。一气貫徹。然中間轉折。尢宜活看。不可執著。蓋脈有陰陽句。岐伯原是答黃帝人有四經十二從等問。所言凡陽有五。

五五二十五陽。是言五臟之陽气。應時鼓動於脈。五五相乘。爲二十五陽。與玉機眞藏之故病有五。五五二十五變。異名同類。夫脈法之陰陽。原不離乎經脈之陰陽。況下文所言。三陽在頭。三陰在手。得非明言經脈陰陽之確據乎。若以脈有陰陽。爲通篇之提綱。皆附會於脈。未免支離牽彊。殊失先聖立言之旨矣。曷知陰陽別論。原從陰陽應象。陰陽離合。魚貫而下。皆論經脈之陰陽。又爲提綱中之挈領。可不體會其全。妄譏先輩乎。

○問十二則

問髙章綱卑損諸脈

旅泊苕溪。偶檢嘉言先生仲景脈法解。坐有同人謂石頑曰。夫脈之顯著共聞者。尙且指下難明。況乎險奧幽微。人所共昧。如髙章綱卑損之脈。旣非恆有之象。何長沙博采古訓。以眩耳目。

諭子曲爲釋辭。以誇博識乎。答曰。此古聖至微至顯之的訣。不能晦藏於密。一時爲之闡發。豈故爲詭異以欺後世耶。其所謂綱者。諸邪有餘之綱領。損者。諸虛積漸之損傷。恐人難於領悟。乃以髙章卑四字。體貼營衛之盛衰。𨿽六者並舉。而其所主。實在綱損二脈也。以其辭簡義深。末由窺測。諭子獨出內照。發明其義。

惜乎但知髙章爲髙章取象。卑爲卑措辭。不知髙章爲綱脈之紀。卑爲損脈之基耳。蓋髙者。自尺內上溢於寸。指下湧湧。旣浮且大。而按之不衰。以衛出下焦。行胃上○。至手太陰。故寸○盛滿。因以髙字名之。

章者。自筋骨外顯於關。應指。旣動且滑。而按之益堅。以營出中焦。亦並胃○而出上焦。故寸關實滿。

因以章字目之。綱者。髙章兼該之象。故爲相搏。搏則邪正交攻。脈來數盛。直以綱字揭之。者。寸○微滑。而按之軟弱。舉指瞥瞥。似數而仍力微。以衛气主表。表虛不能勝邪。故有似乎心中怵惕之狀。因以字諭之。卑者。諸脈皆不應指。常兼沈澀之形。而按之隱隱。似伏而且澀難。以營气主裏。裏虛則陽气不振。故脈不顯。有似外家婢之卑屑不能自主。故以卑字譬之。損者。卑交參之謂。故爲相搏。搏則邪正俱殆。脈轉衰微。直以損字呼之。而損脈之下。復有遲緩沈三者。言阿阿徐緩。而按之沈實。爲營衛俱和。陰陽相抱之象。不過借此以顯髙章等脈。大都髙章綱卑損之脈。皆從六殘賊來。其浮滑之脈。气多上升而至於髙。弦緊之脈。

邪必外盛而至於章。沈澀之脈。陽常內陷而至於卑。非陰寒脈沈。不傳他經之比。凡此六者。能爲諸脈作病。

故謂殘賊。縱邪气盛滿。而汗下克削太過。皆能致虛。虛則脈來。按之力微。逮所必至。至於髙章相搏。

未有不數盛者。卑相搏。未有不弦勁者。所以沈伏之中。尺內時見弦細搏指。則爲損脈來至。必難治也。詳髙之脈。往往見於寸○。章脈每多顯於趺陽。卑脈恆於少陰見之。然卑之脈。寸○趺陽未嘗不有也。髙章之脈。尺內少陰。從未一見耳。觀後寸○趺陽少陰諸條。皆言髙章卑之病。其陰陽死生之大端。端不出大浮數動滑爲陽。沈澀弱弦微爲陰之總綱。以其非專言傷寒脈法。故長沙另輯平脈法篇。隸諸辧脈法下。由是余昔詮釋纘論。略未之及。玆因同人下問。不覺爲之饒舌。

○問十二則

問辧聲色法

或問醫以聲色之辧。爲神聖妙用。而審切反居其次。何也。答曰。夫色者神之華。聲者气之發。神气爲生陽之徵驗。在診察之際。不待問而陰陽虛實之機。先見於耳目間矣。予於傷寒緒論。言之頗詳。

姑以大略陳之。色貴明潤。不欲沈夭。凡暴感客邪之色。不妨昏濁壅滯。病久气虛。只宜瘦削淸。若病邪方銳。而淸白少神。虛羸久困。而嫵媚鮮澤。咸非正色。五色之中。靑黑黯慘。無論病之新久。總屬陽气不振。惟黃色見於面目。而不至索澤者。皆爲向愈之候。若眼胞上下如煙煤者。寒痰也。眼黑頰赤者。熱痰也。眼黑而行步艱難呻吟者。痰飲入骨也。眼黑而面帶土色。四肢痿痺。屈伸不便者。風痰也。病患見黃色光澤者。爲有胃气。不死。漧黃者。爲津液之槁。多凶。目睛黃者。非癉卽衄。目黃大煩爲病進。平人黑气起於○鼻耳目者危。

若赤色見於兩顴。黑气出於神庭。乃大气入於心腎。暴亡之兆也。至於聲者。𨿽出肺胃。實發丹田。其輕淸重濁。𨿽由基始。要以不異平時爲吉。如病劇而聲音淸朗如常者。形病气不病也。始病卽气壅聲濁者。邪干淸道也。病未久而語聲不續者。其人中气本虛也。脈之呻者。病也。言遲者。風也。多言者。火之用事也。聲如從室中言者。中气之濕也。言而微。終日乃復言者。正气之奪也。衣被不斂。言語善惡。不避親疏者。神明之亂也。出言懶怯。先重後輕者。內傷元气也。出言壯厲。先輕後重者。外感客邪也。攢眉呻吟者。頭痛也。噫气以手撫心者。中脘痛也。呻吟不能轉身。坐而下一腳者。

腰痛也。搖頭以手捫腮者。齒頰痛也。呻吟不能行步者。腰腳痛也。診時吁气者。鬱結也。搖頭言者。裏痛也。形羸聲啞者勞瘵。咽中有肺花瘡也。暴啞者。風痰伏火。或怒喊哀號所致也。語言蹇澀者。風痰也。診時獨言獨語。不知首尾者。思慮傷神也。傷寒壞病。聲啞。唇○有瘡者。狐惑也。平人無寒熱。短气不足以息者。

痰火也。聲色之診最繁。無庸瑣述。以混耳目。

○問十二則

問脈沈因溫補轉劇

門人問曰。嘗聞肥人之脈宜沈。腎肝之脈宜沈。冬月之脈宜沈。於此有人。年盛體丰。冬時腰痛不能轉側。怯然少气。足膝常逆。證脈皆寒。與腎气丸不應。轉增寒熱喘滿。何也。答曰。不在證治也。夫肥人之脈沈者。濕傷血脈也。腰痛不能轉側者。濕滯經絡也。怯然少气者。濕幹肺胃也。足膝常逆者。濕遏陽气。不能旁達四末也。法當損气以助流動之勢。則痛者止而逆者溫。反與滋膩養營之藥。則痰濕愈壅。

經絡不能條暢。而寒熱喘滿。勢所必至也。昔有朔客。初至吳會。相邀診視。時當夏月。裸坐盤飧。倍於常人。

而形偉气壯。熱汗淋漓於頭項間。診時不言所以。切其六部沈實。不似有病之脈。惟兩寸略顯微數之象。但切其左。

則以右掌抵額。切其右。則易左掌抵額。知爲肥盛多濕。夏暑久在舟中。時火鼓激其痰於上。而爲眩暈也。詢之果然。因與導痰淸濕而安。設不察所苦。但以脈沈。求其病之所屬。失之遠矣。醫之手眼。可不臨機活潑乎。

逆順

診切之要。逆順爲寶。若逆順不明。陰陽虛實死生不別也。故南陽先師。首言傷寒陰病見陽脈者生。陽病見陰脈者死。卽此一語。可以推卒病之逆順。亦可廣諸病之死生。一著先機。至微至顯。柰何先輩專守王氏之繩墨。不達至聖之璇璣。以至脈學之言。愈闡愈昧。求脈之道。愈趨愈蹶。良由不解活法推源之故。因是匯輯逆順諸例。庶學人披捲曉然。𨿽以死生並列。而逆證尢不可忽。如傷寒未得汗。

脈浮大爲陽。易已。沈小爲陰。難已。傷寒已得汗。脈沈小安靜爲順。浮大躁疾者逆。然多有發熱頭痛。而足冷陽縮。尺中遲弱。可用建中和之者。亦有得汗不解。脈浮而大。心下反硬。合用承气攻之者。更有陰盡復陽。

厥愈足溫。而脈續浮者。苟非深入南陽之室。惡能及此。迨夫溫病熱病。熱邪亢盛𨿽同。絕無浮緊之脈。觀內經所云。熱病已得汗而脈尙盛躁。此陰脈之極也。死。其得汗而脈靜者生。熱病脈尙盛躁而不得汗者。此陽脈之極也。死。脈盛躁。得汗靜者生。他如溫病穣穣大熱。脈數盛者生。細小者死。熱病汗下後。脈不衰。反躁疾。名陰陽交者死。歷參溫熱諸病。總以數盛有力爲順。細小無力爲逆。得汗後。脈不衰。反盛躁。尢逆也。

至於時行疫癘。天行大頭。咸以脈數盛滑利爲順。沈細虛澀爲逆。然濕土之邪內伏。每多左手弦小。右手數盛者。總以辛涼內奪爲順。辛熱外散爲逆。當知溫熱時疫。皆熱邪內蘊而發。若與表散。如鑪冶得鼓鑄之力耳。然疫癘𨿽多人迎不振。設加之以下利足冷。又未可輕許以治也。故昔人有陰陽俱緊。頭痛身熱。而下利足冷者死。

謂其下虛也。至若溫毒發斑。譫語發狂等證。總以脈實便祕爲可治。脈虛便滑者難治。若斑色紫黑如果實靨。

𨿽便祕能食。便通卽隨之而逝矣。其狂妄躁渴。昏不知人。下後加呃逆者。此陽去入陰。終不可救。卒中風○噤。脈緩弱爲順。急實大數者逆。中風不仁。痿不遂。脈虛濡緩爲順。堅急疾者逆。中風遺尿盜汗。

脈緩弱爲順。數盛者逆。中風便溺阻澀。脈滑實爲順。虛澀者逆。中寒卒倒。脈沈伏爲順。虛大者逆。中暑自汗喘乏。腹滿遺尿。脈虛弱爲順。躁疾者逆。暑風卒倒。脈微弱爲順。散大者逆。大抵卒中天地之气。無論中風中寒。中暑中。總以細小流連爲順。數實堅大爲逆。散大澀艱。尢非所宜。不獨六淫爲然。卽气厥痰厥。食痰蛔厥。不外乎此。蓋卒中暴厥。皆眞陽素虧。故脈皆宜小弱。不宜數盛。中惡腹滿。則宜緊細微滑。不宜虛大急數。中百藥毒。則宜浮大數疾。不宜微細虛澀。詳中風中暑。一切暴中。俱有喘乏遺尿。如中風中寒。則爲腎气之絕。中暑中。

則爲熱傷气化。痰食等厥。又爲气道壅遏所致。死生逆順懸殊。可不辧而混治乎。凡內傷勞倦。气○虛大者爲气虛。弦細或澀者爲血虛。若躁疾堅搏。大汗出。發熱不止者死。以裏虛。不宜復見表气開泄也。內傷飲食。

脈來滑盛有力者。爲宿食停胃。澀伏模糊者。爲寒冷傷脾。非溫消不能克應。霍亂脈伏。爲冷食停滯。胃气不行。不可便斷爲逆。搏大者逆。旣吐且利。不宜復見實大也。霍亂止而脈代。爲元气暴虛。不能接續。不可便斷爲逆。厥冷遲微者逆。陽气本虛。加以暴脫。非溫補不能救療。噎膈嘔吐。脈浮滑大便潤者順。痰气阻逆。

胃气未艾也。弦數緊澀。涎如雞淸。大便燥結者逆。气血枯竭。痰火鬱結也。腹脹。關部浮大有力爲順。

虛小無神者逆。水腫。脈浮大軟弱爲順。澀細虛小者逆。又沈細滑利者。𨿽危可治。虛小散澀者不治。鼓脹。

滑實流利爲順。虛微短澀者逆。腫脹之脈。𨿽有浮沈之不同。總以軟滑爲順。短澀爲逆。咳嗽。浮軟和滑者易已。沈細數堅者難已。久嗽緩弱爲順。弦急實大者逆。勞嗽骨蒸。虛小緩弱爲順。堅大澀數者逆。弦細數疾者尢逆。上气喘咳。脈虛寧寧伏匿爲順。堅彊搏指者逆。加瀉尢甚。上气喘息低昂。脈浮滑。手足溫爲順。脈短澀。四肢寒者逆。上气脈數者死。謂其形損故也。歷陳上气喘咳諸例。皆以軟弱緩滑爲順。澀數堅大者逆。蓋緩滑爲胃气尙存。堅澀則胃气告匱之脈也。肺痿。脈虛數爲順。短澀者逆。數大實者。亦不易治。肺癰初起。

微數爲順。洪大者逆。已潰。緩滑爲順。短澀者逆。气病而見短澀之脈。气血交敗。安可望其生乎。吐血衄血下血。

芤而小弱爲順。弦急實大者逆。

汗出若衄。沈滑細小爲順。實大堅疾者逆。吐血。沈小爲順。堅彊者逆。吐血而咳逆上气。芤軟爲順。細數者逆。弦勁者亦爲不治。陰血旣亡。陽無所附。故脈來芤軟。若細數則陰虛火炎。加以身熱不得臥。不久必死。弦勁爲胃气之竭。亦無生理。蓄血。脈弦大可攻爲順。沈澀者逆。從髙頓僕。內有血積。腹脹滿。脈堅彊可攻爲順。小弱者逆。金瘡出血太多。虛微細小爲順。數盛急實者逆。破傷。發熱頭痛。浮大滑爲順。沈小澀者逆。

腸下白沫。脈沈則生。脈浮則死。腸下膿血。沈小畱連者生。數疾堅大身熱者死。久利。沈細和滑爲順。浮大弦急者逆。𨿽沈細小弱。按之無神者不治。腸下利。內經𨿽言脈浮身熱者死。然初病而兼表邪。常有發熱脈浮。可用建中而愈者。非利久虛陽發露。反見脈浮身熱。○噤不食之比。泄瀉。脈微小爲順。急疾大數者逆。

腸泄瀉。爲腸胃受病。不當復見疾大數堅之脈也。小便淋祕。脈滑疾者易已。澀小者難已。消癉脈實大。病久可治。脈懸小堅病久不可治。消渴。脈數大軟滑爲順。細小浮短者逆。又沈小滑爲順。實大堅者逆。頭痛目痛。卒視無所見者死。淸陽失守。邪火僭逆於上也。其脈浮滑爲風痰上盛。可治。短澀爲血虛火逆。不治。心腹痛。痛不得息。脈沈細遲小爲順。弦長堅實者逆。瘕脈沈實者可治。虛弱者死。疝瘕脈弦者生。虛疾者死。

心腹積聚。脈實彊和滑爲順。虛弱沈澀者逆。癲疾。脈搏大滑。久自已。小堅急。死不治。又癲疾脈虛滑爲順。澀小者逆。狂疾。脈大實爲順。沈澀者逆。痿痺。脈虛澀爲順。緊急者逆。蝕陰肛。虛小爲順。堅急者逆。

癰疽初起。脈微數緩滑爲順。沈澀堅勁者逆。未遺。洪大爲順。虛澀者逆。潰後。虛遲爲順。數實者逆。腸癰。軟滑微數爲順。沈細虛澀者逆。病瘡。脈弦彊小急。腰脊彊。螈。皆不可治。潰後被風。多此痙病。脈浮弦爲陽。沈緊爲陰。若牢細堅勁搏指者不治。妊娠。脈宜和滑流利。忌虛澀不調。臨月。脈宜滑數離經。忌虛遲小弱。牢革尢非所宜。新產。脈宜緩弱。忌弦緊。帶下。脈宜小弱。忌急疾。崩漏。脈宜微弱。忌實大。乳子而病熱。

脈懸小。手足溫則生。寒則死。凡崩漏胎產久病。脈以遲小緩滑爲順。急疾大數者逆。以上諸例。或采經論。或摭名言。

咸以病脈相符爲順。病脈相反爲逆。舉此爲例。餘可類推。穎悟之士。自能聞一知十。無煩余之屑屑也。

異脈

異脈者。乖戾不和。索然無气。不與尋常諸脈相類。內經大奇論。貫列諸脈。摹寫最微。苟非逐一稽研。烏能心領神會。如心脈滿大。癇螈筋攣。肝脈小急。癇螈筋攣。二條見證皆同。而脈象迥異。受病各別。其同病異治等法。良有見乎此也。若肝脈驚暴。有所驚駭。脈不至。若喑。皆驚气失常。所以肝脈馳驟。气平自已。

毋治也。腎脈小急。肝脈小急。心脈小急。不鼓。皆爲瘕。言諸經之脈。皆有小急。但以按之不鼓者爲瘕。若縱之鼓指。又爲火伏之象。非瘕也。腎肝並沈爲石水。並浮爲風水。並虛爲死。並小弦欲驚。並者。六位皆然。非見一二部也。水脈當沈。以風勢鼓激則浮。浮則重按不乏。虛則按之卽空。以水气內蓄。不當並見虛脈。故死。並小弦欲驚者。以少陽生气。爲陰邪所埋。故惕惕如驚。而實非驚也。腎脈大急沈。肝脈大急沈。皆爲疝。心脈搏滑急爲心疝。肺脈沈搏爲肺疝。疝脈無不弦急者。觀下文三陽急爲瘕。三陰急爲疝。則疝瘕之陰陽辧治。

可了然矣﹐二陰急爲癇厥。厥屬腎。而癇屬心包也。二陽急爲驚。聞水音則惕然而驚也。脾脈外鼓沈爲腸。久自已。肝脈小緩爲腸。易治。腎脈小搏沈爲腸下血。血溫身熱者死。心肝病亦下血。二髒同病者可治。其脈小沈澀爲腸。其身熱者死。熱見七日死。腸之脈。總以緩小爲易治。堅搏爲難治。外鼓沈者。言𨿽浮大而根气不乏也。小搏沈者。陰邪內注而脈顯陰象。不當復見虛陽外擾也。心肝二髒。水火同气。故同病者易治。脾腎同病。

爲土崩水竭。故死不治。胃脈沈鼓澀。胃外鼓大。心脈小堅急。皆鬲。偏枯。男子發左。女子發右。不喑。舌轉可治。三十日起。

其從者喑。三歲起。年不滿二十者。三歲死。言胃脈重按則澀。浮取則大。陰血受傷而陽气失守也。心脈小堅急。陰邪勝而上侮君主也。胃气旣傷。血脈又病。故心下痞鬲。而半體偏枯也。偏枯以男子發左。女子發右爲逆。然𨿽逆而非不治也。如不喑舌轉。非髒受病。見證𨿽逆。治亦易起。若喑不能言。腎气內虧。證𨿽不逆。治亦難痊。若年不滿二十。气血方盛之時。而見偏廢之疾。此根气之夭。不出三年必死也。脈至而搏。血衄身熱者死。脈來懸鉤浮爲常脈。血衄身熱而脈來搏指。虛陽外脫。陰血內亡。安得不死。脈來懸鉤浮。言浮而中空之狀。隱然言外。脈至如喘。名暴厥。暴厥者。不知與人言。言暴逆气浮。故脈喘喘乏力。腎气不能下守可知。脈至如數。使人暴驚。三四日自已。言暴驚气亂。故脈至如數。而實未常數。故不須治。脈至浮合。浮合如數。

言一息十至以上。如浮波之合。後至淩前。虛疾而動無常候。是經气予不足也。脈至如火薪然。言浮數而散。

瞥瞥如羹上肥。是心精之予奪也。脈至如散葉。言飄忽無根。是肝气予虛也。脈至如省客。省客者。言如省問之客。乍見欲言而遲疑不吐。故以脈塞而鼓四字體貼之。是腎气予不足也。脈至如丸泥。言指下動滑。如循薏苡子。是胃精予不足也。脈至如橫格。言堅彊如橫木之拒於指下。是膽气予不足也。脈至如弦縷。言弦急而彊。如轉索之狀。是胞精予不足也。脈至如交漆。交漆者。左右旁至也。言指下艱澀不前。重按則不由正道而出。或前大後細。與綿綿如瀉漆之絕互發。脈至如湧泉。言寸○洪盛。如泉出穴之湧。而按之散漫。浮鼓肌中。太陽气予不足也。脈至如頹土之狀。言澀大模糊。如雨中頹土。按之不得。是肌气予不足也。脈至如懸雍。懸雍者。

浮揣切之益大。重按卽無。故以間下垂之肉諭之。是十二兪之予不足也。脈至如偃刀。偃刀者。浮之小急。按之堅大急。五臟郁熱。寒熱獨並於腎也。脈至如丸。滑不直手。按之不可得。是大腸气予不足也。脈至如華者。言如花之虛浮。令人善恐。不欲坐臥﹐行立常聽。是小腸气予不足也。如上諸脈。古聖目之大奇。洵非尋常可擬。余嘗反復互參。始得其旨。前九條。咸以脈證異同。究其病之所屬。如脾脈外鼓沈。及胃脈沈鼓澀。胃外鼓大之脈皆仿佛。而爲病迥殊。後十四條。又以指下乖異。辧諸經之气予不足。而悉予之短期。近世但知彈石解索。雀啄屋漏。魚翔蝦遊。謂之六絕。若浮合等脈。眞髒七診。

茫然不知何義。而漫治取謗者有之。多有病本瀕危。藥之不應。而顯絕脈絕證。如病患身熱脈大。服藥後。忽然微細欲絕。厥冷下利。呃逆不止者死。脈轉躁疾亦死。病患厥逆下利。脈微欲絕。服藥後。脈暴出者死。與厥逆下利。本不能食。今驟能食。爲除中者死。同義。又脈來忽沈忽浮。乍疏乍數。來去無次。皆不可治。經謂不大不小。病猶可治。其有大小者。爲難治也。眞髒者。獨弦獨鉤獨毛獨石獨代。而指下堅彊。絕無和緩之象。髒气病气。打成一片。故曰眞髒。見之必死。七診者。獨小獨大獨疾獨遲。諸部皆然。非一部兩部見病脈也。獨熱者。尺炬然熱。獨寒者。尺膚寒是也。獨陷下者。諸部皆陷伏不應也。眞髒悉爲死候。七診猶爲病脈。其所重全在胃气。胃主肌肉。故言形肉已脫。九候𨿽調猶死。七診𨿽見。九候皆從者不死。胃爲五臟之本也。若有七診之病。其脈候亦敗者死矣。前篇匯次逆順。此篇專輯異脈。欲人貫徹其旨。庶無輕諾許治之失。

婦人

問婦人脈法﹐與男子何異。答曰。女子二七天癸通。月事以時下。故其所重。全在衝任。衝任爲精血之海。

其脈常隨肝腎而行。故以左尺爲命門。陰陽應象論云。陰陽者。血气之男女也。左右者。陰陽之道路也。蓋天道左旋而主陽气。地道右轉而主陰血。陰常從陽。爲陽之守。故左尺反有命門之號。然陰稟多暴。脈多隨气上章。陰性多郁。脈亦隨气內。

古人𨿽有女子右脈常盛。及女脈在關下之說。要非定論。其病惟經候胎產。異於男子。他無所殊也。若腎脈微澀。或左手關後尺內脈浮。或肝脈沈而急。或尺脈滑而斷絕不勻。皆經閉不調之候。如體弱之婦。脈常微弱。

但尺內按之不絕。便是有子。月斷嘔逆不食。六脈不病。亦爲有子。所以然者。體弱而脈難顯也。脈經曰。婦人脈三部浮沈正等。按之不絕。無他病而不月者。妊子也。尺數而旺者亦然。經曰。何以知懷子之且生。身有病而無邪脈也﹔又云。陰搏陽別。謂之有子。言尺內陰脈搏指。與寸○陽脈迥別。其中有陽象也。陰陽相KT谷鵓。

故能有子。陰虛陽搏謂之崩。言尺內虛大弦數。皆內崩而血下。若消瘦喘息。月事不來者。二陽之病發心脾也。婦人不月。脈來滑疾。重手按之散者。胎已三月也。和滑而代者。此二月餘之胎息也。重手按之。滑疾而不散者。五月也。妊娠四月。欲知男女法。古人悉以左尺滑大爲男。右尺滑大爲女。兩尺俱滑大爲雙胎。然往往有左寸動滑爲男者。以經行血瀉。陰常不滿。故尺常不足。不可執於尺內滑大方爲胎脈之例。經云。婦人手少陰脈動甚者。妊子也。寸爲陽位。故見動滑。則爲血充而顯陽象。左葉熊羆。右應鸞凰之兆。可預卜而無疑也。

凡婦人經水三月不來。診其脈兩寸浮大。兩關滑利。兩尺滑實而帶數。此胎脈也。若有形而不動。或當臍下翕翕微動。如抱甕之狀。按之冰冷。又兩尺乍大乍小。乍有乍無。或浮或沈。或動或止。早暮不同者。乃鬼胎也。

須連視二三日乃見。宜補气活血。溫養脾胃。則水行經自通矣。若脈來疾如風雨亂點。忽然而去。久之復來如初者。是夜叉胎也。亦有左關之脈。指下見兩歧而產夜叉者。總與平常之脈不類也。妊娠脈弱。防其胎墮。以气血無養也。急宜補養。若弦急亦墮。是火盛也。孕婦脈沈細弦急。憎寒壯熱。唇○俱靑黑。是胎气損也。當問胎動否。若不動。

反覺上搶心悶絕。按之冰冷者。當作死胎治之。婦人經斷有軀。其脈弦者。後必大下。不成胎也。然有因病脈弦。又當保胎爲務。气旺則弦自退矣。婦人尺脈微遲爲居經。月事三月一下。血气不足故也。婦人尺脈微弱而澀。少腹惡寒。年少得之爲無子。年大得之爲絕孕。若因病而脈澀者。孕多難保。凡妊娠外感風邪。脈宜緩滑流利。最忌虛澀躁急。虛澀則不固。躁急則熱盛傷胎。多難治也。胎前下利。脈宜滑小。不宜洪數。洪數則防其胎墮。墮後七日多凶。治療之法。攻積必死。兜澀亦死。急宜伏龍肝湯。煎溫養脾胃藥。多有生者。凡妊娠之脈。宜實大有力。忌沈細弦急虛澀。半產漏下。宜細小流連。忌急實斷絕不勻。臨產宜滑數離經。忌虛遲弦細短澀。產後宜沈小微弱。忌急實洪數不調。新產傷陰。出血不止。尺脈不能上關者死。新產中風熱病。脈宜浮弱和緩。忌小急懸絕。崩漏不止。脈宜細小芤遲。忌虛澀數實。凡診婦人室女傷寒熱病。須問經事若何。

產後須問惡露多少。及少腹中有無結塊。此大法也。

嬰兒

問嬰兒三歲以下。看虎○三關紋色。其義云何。答曰。嬰兒气血未盛。經脈未充。無以辧其脈象。故以食指絡脈形色之彰於外者察之。其絡卽三部之所發。其色以紫爲風熱。紅爲傷寒。靑爲驚恐。白爲疳積。惟黃色隱隱。或淡紅隱隱爲常候。至見黑色危矣。若虎○三關多亂紋爲內釣。腹痛气不和。脈亂身熱不食。食卽吐而上唇有珠狀者。爲變蒸也。其間紋色。在風關爲輕。气關爲重。命關尢重也。此言次指上三關近虎○一節爲風關。

中節爲气關。爪甲上節爲命關。然紋直而細者。爲虛寒少气。多難愈。粗而色顯者。爲邪干正气。多易治。紋中有斷續如流珠形者。爲有宿食。其紋自外向裏者爲風寒。自內向外者爲食積也。岐伯曰。陰絡之色應其經。

陽絡之色變無常。隨四時而行也。寒多則凝泣。凝泣則靑黑。勢多則淖澤。淖澤則黃赤。此皆常也。至三歲以上。乃以一指按三關。此言寸關尺三部也。其脈常以六至爲則。添則爲熱。減則爲寒。浮弦爲乳癇。弦緊爲風癇。虛澀爲慢驚。沈弦爲腹痛。

弦實爲气不和。牢實爲便祕。沈細爲冷乳不消。沈滑爲宿食不化。或小或澀。或沈或細。皆爲宿食停滯。浮大爲傷風。伏結爲物聚。弦細爲疳勞。沈數爲骨蒸有熱也。嬰兒病赤瓣飧泄。脈小手足寒。難已。脈小手足溫。泄易已。小兒見其腮赤目赤。呵欠煩悶。乍涼乍熱。或四末獨冷。鼓栗惡寒。面赤气湧。涕淚交至。及耳後有紅絲紋縷。脈來數盛者。皆是痘疹之候。湯藥之所當忌者最多。愼勿漫投以貽其咎也。

