

欽定四庫全書

子部五

提要

顱經二卷

醫家類

【臣】等謹案顱經二卷不著撰人名氏世亦別無本獨永樂大典內載有其書考歷代史誌自唐藝文志以上皆無此名至宋藝文志始有師巫顱經二卷今撿此書前有序文一篇稱王母金文黃帝得之升天祕藏金匱名曰內經百姓莫可見之後穆王賢士師巫於崆峒山得而釋之云云其所言師巫與宋志相合當卽此本疑其唐末宋初人所爲以王冰素問注第七卷

內有師氏藏之一語遂托名師巫以自神其說耳其名顱者案首骨曰顱腦蓋曰殆因小兒初生顱未合證治各別故取以名其書首論脈至數之法小兒與大人不同次論受病之本與治療之術皆深中肯綮要言不煩次論火丹證治分列十五名目皆他書所未嘗見其論雜證亦多祕方非後世俗醫所可及蓋必別有師承故能精晰如此宋史方技載錢乙始以顱經著名至京師視長公主女疾授翰林醫學乙幼科冠絕一代而其源實出於此書亦可知其術之精矣謹據永樂大典所載褒而輯之依宋志舊目釐爲二卷俾不至無於後焉乾隆四十六年九月恭校上總纂官【臣】紀昀【臣】陸錫熊【臣】孫士毅

總校

官【臣】陸費

墀

原序

夫顱者謂天地陰陽化感顱故受名也嘗覽黃帝內傳王母金文始演四序二儀陰陽之術三才一元之道采禦靈機黃帝得之升天祕藏金匱名曰內經百姓莫可見之後穆王賢士師巫於崆峒山得而釋之敍天地大徳陰陽化功父母交和中成胎質爰自精凝血室兒感陽興血入精宮女隨陰住故以淸气降而陽谷生濁气升而陰井盛也甚者二儀互換五气相參目覩元機非賢莫逹謂眞陰錯雜使精血聚而成殃陽發異端感榮衛合而有疾遂使嬰兒才養驚多生庸愚不測始末亂施攻療便致枉損嬰兒吁哉吁哉遂究古言尋察端由敍成疾目曰顱經焉眞憑辧證乃定死生後學之流審依濟疾天和太淸降乘赤海眞一元气乘之則母情先搖蕩漾熾然是陽盛發陰當姙男也六脈諸經皆舉其陽證所謂姙衰不勝蔵气則觸忤而便傷姙勝而气劣則母疾三五月而發皆隨五蔵心蔵幹而口苦舌漧肺蔵渴而多涕發寒肝蔵邪而胑酸多睡脾蔵發而嘔逆惡食腎蔵困而軟弱無力蔵姙气平則和而無苦胎若劣而彊得蔵飬至生亦乃多疾二儀純陰之證升雜眞一者謂陰發陽則父精薄姙當成女也六脈諸經皆發陰證若血盛气衰則肥而劣气若气盛血衰則瘦而壯气余蔵姙之气皆同男說孩子處母腹之內時受化和之正气分陰陽之紀綱天地降靈十月而化萬物以生成隨其時變大理淸純化成祥瑞之基全眞道一故生成焉一月爲胚精血凝也二月爲胎形兆分也三月陽神爲三魂動以生也四月陰靈爲七魄靜鎭形也五月五行分藏安神也六月六律定腑滋靈也七月精開竅通光明也八月元神具降眞靈也九月宮室羅布以生人也十月气足萬物成也太乙元眞在頭曰泥丸總眾神也得諸百靈以禦邪气陶甄萬類以靜爲源是知愼於調防卽以守恬和可以保長生耳故小兒瘦屙蓋他人之過也

欽定四庫全書

顱經卷上

脈法

凡孩子三歳已下呼爲純陽元气未若有脈卽須於一寸取之不得同大人分寸其脈未來呼之脈來三至吸之脈來三至呼吸定息一至此爲無患矣所言定息呼气未出吸气未入定息之中又至此是平和也若以大人脈五至取之卽差矣如此七至已上卽爲有气或脈浮如弓之張此爲有風並可依後方合藥治之或七至已下此爲冷亦宜依後方合藥療之或診取平或忽而不見沈浮不定伏益根平者此爲神鬼之病且合求祟續宜使藥或桃桞枝湯浴煎飲子爲使一兩顆桃心

孩子脈呼吸十五至已上三至以下皆死矣

病證

初生小兒鵝口撮噤並是出胎客風著顱臍致有此可以小艾灸三壯及烙之愈

初生小兒至夜啼者是有瘀血腹痛夜乘陰而痛則啼初生小兒一月內乳痢如膠是母寒气傷胃所致也初生小兒一月內乳痢如血是母胸有滯熱所作也初生小兒一月內兩眼赤者是在胎之時母喫灸煿熱麫壅滯气入胎中燻兒腦所致也

小兒溫熱皆因從气熱而搏胃气然若下之平气卽愈气虛則生驚而變癇

小兒驚癇一從虛邪客熱相搏而生其當用補飬安和卽愈加以性冷及太過卽死

小兒噦逆吐皆胃气虛逆气客於藏气而作當和胃飬气至如下冷卽極小兒霍亂吐逆皆胃气與陰陽气上下交爭而作當用分和補藥調飬卽愈餘皆死

小兒客忤無辜皆因客入所觸及暴露星月小兒嫩弱所以此多惡

小兒一眼靑揉癢是肝疳二齒焦是骨疳三肉色鼻中幹是肺疳四皮幹肉裂是筋疳五髮焦黃是血疳六舌上生瘡是心疳七愛喫泥土是脾疳孩子肌膚肥實皮膚白無故煩渴此自小你猛衝損肺但依後方內用甘艸人參合飲子若气急甚胸脹起鼻連眼下臉靑色呻吟之聲者此必死之兆不得與藥

孩子利如泔靛者難效利如鵝鴨血者脾已爛損不宜與藥

孩子凡有諸色疾苦但眼瞼下垂牽必定死矣

孩子瘧皆難效或發無時卽口噤咬牙作聲此必死矣呼爲瀝瘠疳瘧亦名爲鎖腸疳

孩子渴喫乳食夜啼作聲此卽是腹肚痛

孩子無故搖頭此是腦頂風

孩子喫乳食皆出此是脾冷

孩子無故肚大項細四肢消瘦筋脈骨節起自是小來少乳嚼食與喫早成骨熱疳勞先宜與保童丸喫續與柴胡鼈甲引子【保童丸方見一切疳門中柴胡飲子方見行遲門中】

孩兒頭面胸膊肌厚臂脛細瘦行走遲者是小兒抱損孩子鼻流淸涕或鼻下赤癢此是腦中鼻中疳極冝用後方靑黛散吹鼻兼傅下赤爛處【方見疳疾吹鼻門中】

已前並診孩子疾狀孩子气脈未調蔵府脆薄腠理開疏防脈以時依方用藥

孩子或夏中熱時因乳母沐浴多使冷水你得冷气血脈皆伏見孩兒气未定便與你使孩子多胃毒及赤白兩般惡痢此乃是你母之過凡浴後可令定息良久气定揉與之卽全無患

師巫燒錢乳毋須預祝之勿令著水噴兒皆令驚熱入心轉成患害切細愼之

凡孩子自生但任陰陽推移卽毎六十日一度變蒸此骨節長來四肢發熱或不下食乳遇如此之時上唇有珠子如粟粒大此呼爲變蒸珠子以後方退熱飲子療之不宜別與方藥【防防新書注云顱經以六十日爲一變巢氏病源以三十二日爲一變說有不同故兼存之】

驚癇癲證治

牛黃丸治小兒胎驚及癇或心熱

牛黃

龍齒

馬牙硝

鐵焰粉【各一分】

右爲細末錬蜜丸如梧桐子大毎日乳食前熟水調破一丸灌下令母忌口

又牛黃丸治孩子驚熱入心擬成癇疾面色不定啼哭不出潮熱無度不喫乳食大眼翻露白手足逆冷呼喚不應

牛黃【研】

大黃

獨活【各一分】

琥珀【炙別研】升麻

菉豆粉

大麻仁【別研各半兩】

右爲末蜜丸如梧子大空心熟水下一丸頓服之食後再服一丸至十歳加金銀箔各五片忌煿炙毒物

虎睛丸治孩兒風癇驚啼不喫乳

虎睛【一隻】

犀角

子芩【各等分】

梔子仁

大黃【各十分】

右五味爲細末鏈蜜丸如梧子大驚啼不喫你乳汁下七丸風癇米飲下五丸至七丸兒小減丸數取利爲度忌毒物若有虛熱加知母六分

又虎睛丸治小兒孩子二十四種驚癇壯熱抽掣腳手嘔吐夜啼眼腫

虎睛【一隻聖用一對】梔子仁

茯苓【各二分】牛黃【少許聖用半兩】人參【一分聖用一兩】鉤藤

大黃【各四分】犀角【末一分聖用二兩】黃芩【一分聖用一兩】蛇退【七寸燒灰聖用一分】

右爲末蜜丸如黍米大空心熟水下隨年丸輕者一服重者三服你汁下亦得聖熟水下你母忌一切生冷油膩毒物

廣利方治孩子驚癇不知迷悶嚼舌仰目

牛黃【一大豆】

右爲細末研和蜜水服之

二十二味虎睛丸治孩子從一歳至大癲發無時口出白沫小便淋瀝不利

虎睛【一隻生眼佳曝干酒浸令黃色】

眞珠

蜂房【各三錢】麻黃【二分去節】鉤藤【三分】

鐵精

防葵

大黃

子芩

龍齒

銀屑

梔子仁

羌活【各四分】柴胡

升麻

白蘚皮

雷丸【燒令赤】人參【各三分】細辛【一分半】蛇皮【五寸炙】石膏【五分】

蚱蟬【四枚去翅足炙】

右爲末蜜丸如赤豆大四五歳五丸日再服大兒十丸濃煎米飲下忌生冷油膩

疳痢證治

保童丸治小兒孩子諸色疳或腹內虛脹驚癇頭髮立常咬手指脊疳疳勞臂脛細弱倚立不得及鼻下常赤淸涕流涎不止舌上生瘡腦疳口疳腹上筋脈

虎睛【半只】

硃砂

麝香【各一錢】

牛黃

龍腦

巴豆

芎防

桔梗

枳殻

檀香

茯神

人參

當歸

羌活

代赭

鶴虱

白術【各半兩】

右爲細末下香砂巴豆令勻錬蜜丸如梧子大一歳至五歳毎日一丸十歳每日兩丸並空心米飲下但稍知孩子病甚卽加藥與之孩子未較你母忌生冷油膩灸煿毒魚大蒜米醋

又方治孩子疳痢諸色疳並一十五種病狀一腹大二皮膚黑黃三骨節麤四眼赤五口赤六鼻中生瘡七頭髮黃八咬指甲九愛喫土十愛喫甜物十一身熱十二頭大十三臍凸十四項細十五靣無光並冝常服保童丸方

硃砂

牛黃

麝香

蟾酥【各少許】阿魏【二分】

右先將硃砂於淨器中研如粉入諸藥一時以蒸餅爲丸忌羊血生冷等

又方治孩子疳气或醸肚脹上筋脈頭大項細喫物不知足夜中卽起腹內長鳴

大黃【一兩】

陳橘皮【二兩酸醋二合浸二日曬漧】

蜣蜋【二十个去翅足子熱燒醋安之以杯蓋地上去火毒冷取出炒過】

右爲末蜜丸如梧子大毎日空心熟水下十丸忌如常

紫雪圓方治小兒五疳兼腹肚虛脹疳气煩悶或時燥渴

大黃

黃連

代赭【各二分】

硃砂

麝香【各少許】杏仁【去皮尖別研】肉豆防

巴荳【去皮以冷水浸別研各一兩】

右爲細末蜜丸如梧子大毎服空心米飲湯下一圓五歳十歳只可服五丸臨時加減忌冷水油膩炙煿

硃砂丸治孩子疳痢辧虫顏色定吉凶

硃砂【半石蓮大】阿魏【如硃砂大】蝙蝠血【三兩滴】蟾酥【少許】

右爲細末和少許口脂調先以桃柳枝煎湯浴兒後防小兒大小以菉豆大塡兒臍中後用紙片向臍中貼之用靑衣蓋兒防虫出來黃色輕靑黒色重

靑黛散治孩子鼻流淸涕或鼻下赤癢

靑黛【一錢】

蘆防

地龍【各半錢】硃砂【一字】蔕【半錢】

細辛【一錢】

宣連【半錢】

右爲細末和合吹鼻中入麝香少許

保童丸

硃砂

麝香

新蟾酥【各等分】

右研合成劑合子內盛丸如麻子大又於一合子內浸一丸以筯頭防入鼻中亦名問命丸但孩子病甚卽與吹之或得七噴可以治之五噴卽甚三兩噴卽死矣此不可深著水浸臨時入水亦不畏

蓋腦散治孩子腦疳鼻癢毛髮作穂面色赤

地楡【炙】

蝦防【燒各一分】蝸牛殻【二十一个】

靑黛

石蜜【各二分】麝香

右爲末吹鼻當有黃水出忌甜物

胡黃連丸治孩子熱疳

胡黃連

蟾酥【各等分】

右爲末蜜丸如菉豆大五歳熟水送下二丸

調中丸治孩子諸疳或熱攻衝心肺气急晝夜有汗日漸羸瘦不喫乳食

柴胡

茯苓

人參

木香

桂心

大黃【濕紙裏煨】

枳殻

甘艸【炙】

鱉甲【醋炙各等分】

右爲末蜜丸如桐子大毎歳兩丸至五歳三丸熟水下忌如常

地黃煎方治孩子疳勞肺气熱欬四肢漸瘦心肺幹

生地黃汁【五兩】酥

生薑汁

蜜【各一兩】

鹿角膠【半兩】

右先將地黃汁安鍋內慢火煎手不住攪約五六沸下酥又五六沸下蜜次下膠又下薑汁慢火煎如稀卽住火毎食後兩度共與一匙頭忌毒物

又方治孩兒疳蝕口齒齒齦宣露臭穢不可近

葶藶【炒】

梧桐律【等分】

右爲末以臘月豬脂調微煎作膏取桞木筋子綿褁防微搵藥時烙

又方治孩子疳蝕唇鼻及諸瘡

硫黃

漧漆

文蛤

右等分燒灰稍煙盡研爲末入麝子少許以帛拭瘡膿血後用藥幹糝之立效

又方治孩子初患諸色痢及微有疳气

右用枳實不限多少炒令黒拗破防內外相似爲散空心米飲下半錢以歳加減服之忌如常

又方治孩子赤白痢

阿膠

赤石脂

枳殻【麩炒】

龍骨

訶子【炮半熟去核各半兩】白術

右爲末一歳二歳空心米飲下半錢

又方治孩子冷毒疳痢白膿疳靛日加瘦弱不喫食腹痛

靑木香【一分】

黃連【半兩】

右爲末蜜丸如梧子大一歳以上空心熟水下一丸三歳五歳服二丸藥性熱者不宜多服忌生冷

溫脾散治孩子水瀉利並脾冷食乳不消喫你頻吐

附子

漧薑

甘艸【炮剉各半兩】白術【一兩】

右爲末空心米飲下半錢忌鮮魚毒物

顱經卷上考證

第一頁後二行三行原本依後方同藥治之按後方已佚謹簽出聲明

第二頁前一行以小艾灸三壯原本脫艾字謹增第五頁前六行灌字原本訛蒲謹校正

第七頁前三行注生眼訛在眼謹校正

十二頁前七行稀原本訛稀錫謹校正

欽定四庫全書卷

顱經卷下

火丹證治

黃帝問歧伯曰後生少稚多被惡疾丹毒二品若何分之歧伯曰陽解百年一十已上爲毒一十已下爲丹丹毒一也隨其大小分別之治之有毒至依方萬無一差諭人間男女皆遭丹毒至依此枉死者復何限哉良由信邪師之語仍被恐之愚昧之人勿與下手請依方用之今出此圖形狀如後

伊火丹從兩脇起

神竈丹從肚起

尿竈丹從踝起

胡吹竈丹從陰囊上起

天火丹從腹背徧身起

天雷丹從頭項起

熛火丹從背甲起

胡漏竈丹從臍中起

廢竈丹從曲臂起

神气丹從頭背上起

土竈丹從陰踝起

朱黃丹赤豆色徧身上起

螢火丹從且起

野竈丹從背脊起

鬼火丹從面上起

伊火丹從兩脇起

右用豬糞燒灰並鐵槽中泥拌調塗之日三

神竈丹從肚起

右用土蜂窠杏仁膩粉生油調塗立差

尿竈丹從踝起

右用屋四角頭茅艸燒灰使雞子白調塗之

胡吹竈丹從陰囊上起

右用水茄窠下泥和苦酒塗之

天火丹從腹背徧身起

右用樺皮白末和生油調塗之亦用赤石脂羊脂調塗之

天雷丹從頭項起

右用陰漧蔥赤末拌脂塗又用竈下土雞子白調塗

胡漏竈丹從臍中起

右用屋漏水調竈中土塗之

廢竈丹從曲臂起

右用屋四角茅艸灰雞子白調塗之

神气丹從頭背上起

右用牯牛骨燒灰羊脂塗之

土竈丹從陰踝起

右用屋四角茅艸竈橫麻及雞子白調塗之

朱黃丹赤豆色徧身上起

右用愼火艸搗汁和酒調塗之

螢火丹從耳起

右用愼火艸搗汁塗之聖以醋調塗

野竈丹從背脊起

右用柔香茸蒴赤小豆末塗之立差

鬼火丹從面上起

右用竈下土雞子白調塗之立差

雜證

平和飲子小兒初生可日與之

人參

茯苓

甘艸【炙】

升麻【已上各一分】

右以水一白盞煎至一合半已來時時與之乳母忌油膩滿月及百晬以來加之臨時冷加白術熱加【缺】各半錢

又方治孩子臍中不幹

白礬【一錢煆過】龍骨【一分】

右爲細末入麝香少許毎次使拭臍幹糝之用帕裏避風

靑木香散治孩子陰囊或如疝腫脹

狐陰【一雙炙】蒺藜【炒】

地膚子

昆布

枳殻【炒】

槐子【炒各一分】

右爲末一歳二歳空心米飲下一錢

又方治孩子蛔虫咬心痛面伏地臥口吐淸水痰涎

檳榔

苦棟根

鶴虱【炒各半兩】

右爲末空心熱茶下一錢以意加減忌粘食

杏仁丸治孩子或渴此是蛔虫傷

杏仁【去皮尖】膩粉【各一分】

右爲末毎用唾丸空心米飲茶任下二丸

又方治孩子赤逰腫或如丹煩渇渾身赤癅壯熱

菉豆粉

鉛白霜

右細研蕓薹汁調塗之

又方取鉛霜法將鈆來於石上打令薄掘地作坑可鈆片大以杵搗坑實滿坑著醋以鈆蓋定經一宿去取霜如珠子大和藥使之如煩渴以后服解熱飲子

又方

麥門冬

小蘆根

竹葉

漧葛

漏蘆

犀角屑

右用水四合藥半兩煎一合無問食前後徐徐與之

消石散治孩兒身上無故腫但覺肉色赤熱

消石

大黃

菉豆【各等分】

右爲末毎用時隨腫大小取莙薘根研汁調塗腫上如有惡物卽看有防子以膏貼之四面以散子熁之若無莙薘根卽用雞子白或車前根葉亦得

又方治孩子胎中受風長後或滿身生瘡沸癢如疹癆或如饑飽癢瘡

蔥白

硝

臭黃

硫黃【各等分】

右用油半兩燒令熱下少許蠟先剝蔥白三莖細切待油熱卽潑蔥上細研續下硫黃臭黃硝更研之旋塗

茴香散治孩兒赤眼並胎熱及疳障多淚

茴香

冬靑膽【陰漧】

生甘艸

右爲細末毎洗眼時取藥一分水一盞煎十沸後溫洗之或孩兒長大卽加藥並水

引子方孩兒用藥洗眼後可更服之

知母

黃芩

靑箱子

地蛹子

秦皮

車前艸

山梔子

獨活【各等分】

右藥以水五合煎二合去滓溫服忌食如常

又方治孩子聤耳

白礬【半兩燒過】龍骨

鉛丹【燒各一分】麝香【少許】

右爲末以綿裹竹枝子淨探膿水以一小豆大藥傅之別以綿裹塞塡之勿令見風

又方治小兒聤耳

石硫黃【制】

右爲細末以糝耳中日一夜一

又方治孩子小便不通

茯苓

通艸

冬子

車前子【各等分】

右以水四合藥半兩煎一合半作二服忌油膩

側柏散治孩兒風熱

側柏

郁金

天麻【酒浸一宿】

幹蠍

天南星

地黃【去土】

子芩

大黃【已上各半兩】

右爲末治風及驚溫酒下退熱毎夜熟水下半錢

柴胡引子治小兒行遲小兒自小傷抱腳纎細無力行止不得或骨熱疳勞肌肉消瘦

柴胡

鼈甲【米醋塗炙】知母

桔梗

枳殻【麩炒去瓤】參

升麻

右藥等分並細剉每日煎時三歳以下取藥半兩水五合煎二合去滓分兩服空心食前後各一服忌毒物飲後用澡浴方

澡浴方

苦參

茯苓皮

蒼術

桑白皮

白礬【各半兩】

蔥白【少許】

右藥剉細毎浴時取一兩沸水二升浸藥後通溫與兒浴之避風於溫處妙

又方治小兒數歳不能行

取葬家未開戶盜其飯食來以哺之不過三日便起行勿令人知之

