脾胃論金李杲

《四庫全書》提要

臣等謹案﹕《脾胃論》﹐三卷。金李杲撰。杲旣著《辧惑論》﹐恐世俗不悟﹐復爲此書。其說以土爲萬物之母﹐故獨重脾胃。引經立論﹐精鑿不磨。明孫一奎《醫旨緒餘》云﹐東垣生當金﹑元之交﹐中原擾攘﹐士失其所﹐人疲奔命﹐或以勞倦傷脾﹐或以憂思傷脾﹐或以饑飽傷脾﹐病有緩急﹐不得不以急者爲先務。此眞知杲者也。前有元好問序。考《遺山文集》有杲所著《傷寒會要引》一篇﹐備載其所治驗。《元史方技傳》全取之﹐而此序獨不見集中﹐意其偶有散佚歟。又有羅天益後序一篇。天益字謙父﹐杲晚年弟子﹐盡得其傳。元硯堅《東垣老人傳》稱﹐杲臨終﹐取平日所著書﹐檢勘卷帙﹐以次相從﹐列於幾前﹐囑謙父曰此書付汝者﹐卽其人也。

乾隆四十五年恭校上

序

天之邪气﹐感則害人五臟﹐八風之中﹐人之髙者也﹔水谷之寒熱﹐感則害人六腑﹐謂水谷入胃﹐其精气上注於肺﹐濁澑於腸胃﹐飲食不節而病者也﹔地之濕气﹐感則害人皮膚筋脈﹐必從足始者也。《內經》說百病皆由上中下三者﹐及論形气兩虛﹐卽不及天地之邪﹐乃知脾胃不足﹐爲百病之始﹐有餘不足﹐世醫不能辧之者﹐蓋已久矣。往者﹐遭壬辰之變﹐五六十日之間﹐爲飲食勞倦所傷而歿者﹐將百萬人﹐皆謂由傷寒而歿﹐後見明之辧內外傷及飲食勞倦傷一論﹐而後知世醫之誤。學術不明﹐誤人乃如此﹐可不大哀耶﹗明之旣著論矣﹐且懼俗蔽不可以猝悟也﹐故又著《脾胃論》叮嚀之。上發二書之微﹐下祛千載之惑﹐此書果行﹐壬辰藥禍﹐當無從而作。仁人之言﹐其意博哉﹗

己酉七月望日遺山元好問序

脾胃虛實傳變論

《五臟別論》云﹕胃﹑大腸﹑小腸﹑三焦﹑膀胱﹐此五者﹐天气之所生也。其气象天﹐故瀉而不藏﹐此受五臟濁气﹐名曰傳化之府﹐此不能久畱﹐輸瀉者也。所謂五臟者﹐藏精气而不瀉也﹐故滿而不能實﹔六腑者﹐傳化物而不藏﹐故實而不能滿。所以然者﹐水谷入口﹐則胃實而腸虛﹐食下﹐則腸實而胃虛﹐故曰實而不滿﹐滿而不實也。

《陰陽應象大論》云﹕穀气通於脾。六經爲川﹐腸胃爲海﹐九竅爲水注之气。九竅者﹐五臟主之。五臟皆得胃气﹐乃能通利。《通評虛實論》云﹕頭痛耳鳴﹐九竅不利﹐腸胃之所生也。胃气一虛﹐耳目口鼻﹐俱爲之病。

《經脈別論》云﹕食气入胃﹐散精於肝﹐淫气於筋。食气入胃﹐濁气歸心﹐淫精於脈。脈气流經﹐經气歸於肺﹐肺朝百脈﹐輸精於皮毛。毛脈合精﹐行气於腑﹐腑精神明﹐畱於四髒。气歸於權衡﹐權衡以平﹐气口成寸﹐以決死生。飲入於胃﹐遊溢精气﹐上輸於脾。脾气散精﹐上歸於肺﹐通調水道﹐下輸膀胱。水精四布﹐五經並行﹐合於四時五臟陰陽﹐揆度以爲常也。

又云﹕陰之所和﹐本在五味﹔陰之五官﹐傷在五味。至於五味﹐口嗜而欲食之﹐必自裁制﹐勿使過焉﹐過則傷其正也。謹和五味﹐骨正筋柔﹐气血以流﹐腠理以密﹐如是則骨气以精﹐謹道如法﹐長有天命。

《平人气象論》云﹕人以水谷爲本﹐故人絕水谷則死﹐脈無胃气亦死。所謂無胃气者﹐非肝不弦﹐腎不石也。

歷觀諸篇而參考之﹐則元气之充足﹐皆由脾胃之气無所傷﹐而後能滋養元气﹔若胃气之本弱﹐飲食自倍﹐則脾胃之气旣傷﹐而元气亦不能充﹐而諸病之所由生也。《內經》之旨﹐皎如日星﹐猶恐後人有所未達﹐故《靈樞經》中復申其說。經雲﹕水谷入口﹐其味有五﹐各注其海﹐津液各走其道。胃者﹐水谷之海﹐其輸上在气街﹐下至三里。水谷之海有餘﹐則腹滿﹔水谷之海不足﹐則饑不受谷食。人之所受气者﹐谷也﹔谷之所注者﹐胃也。胃者﹐水穀气血之海也。海之所行雲气者﹐天下也。胃之所出气血者﹐經隧也。經隧者﹐五臟六腑之大絡也。又云﹕五穀入於胃也﹐其糟粕﹑津液﹑宗气﹐分爲三隧。故宗气積於胸中﹐出於喉嚨﹐以貫心肺﹐而行呼吸焉。榮气者﹐泌其津液﹐注之於脈﹐化而爲血﹐以榮四末﹐內注五臟六腑﹐以應刻數焉。衛者﹐出其悍气之疾﹐而行於四末分肉﹑皮膚之間﹐而不休者也。又云﹕中焦之所出﹐亦並胃中﹐出上焦之後﹐此所受气者﹐泌糟粕﹐蒸津液﹐化爲精微﹐上注於肺脈﹐乃化而爲血﹐以奉生身﹐莫貴於此。聖人諄復其辭而不憚其煩者﹐仁天下後世之心亦倦倦矣。故夫飲食失節﹐寒溫不適﹐脾胃乃傷。此因喜怒憂恐﹐損耗元气﹐資助心火。火與元气不兩立﹐火勝則乘其土位﹐此所以病也。《調經篇》云﹕病生陰者﹐得之飲食居處﹐陰陽喜怒。又云﹕陰虛則內熱﹐有所勞倦﹐形气衰少﹐穀气不盛﹐上焦不行﹐下脘不通﹐胃气熱﹐熱气燻胸中﹐故爲內熱。脾胃一傷﹐五亂互作﹐其始病徧身壯熱﹐頭痛目眩﹐肢體沈重﹐四肢不收﹐怠惰嗜臥﹐爲熱所傷﹐元气不能運用﹐故四肢困怠如此。聖人著之於經﹐謂人以胃土爲本﹐成文演義﹐互相發明﹐不一而止﹐粗工不解讀﹐妄意使用﹐本以活人﹐反以害人。淨﹐則志意治﹐順之則陽气固﹐𨿽有賊邪﹐弗能害也﹐此因時之序。故聖人傳精神﹐服天气﹐而通神明。失之內閉九竅﹐外壅肌肉﹐衛气散解。此謂自傷﹐气之削也。陽气者﹐煩勞則張﹐精絕﹐辟積於夏﹐使人煎厥。目盲耳閉﹐潰潰乎若壞都。故蒼天之气貴淸淨﹐陽气惡煩勞﹐病從脾胃生者一也。《五常政大論》云﹕陰精所奉其人壽﹐陽精所降其人夭。陰精所奉﹐謂脾胃旣和﹐穀气上升﹐春夏令行﹐故其人壽。陽精所降﹐謂脾胃不和﹐穀气下流﹐收藏令行﹐故其人夭﹐病從脾胃生者二也。《六節髒象論》云﹕脾﹑胃﹑大腸﹑小腸﹑三焦﹑膀胱者﹐倉廩之本﹐榮之居也。名曰器﹐能化糟粕﹐轉味而入出者也。其華在唇四白﹐其充在肌﹐其味甘﹐其色黃。此至陰之類﹐通於土气﹐凡十一臟﹐皆取決於膽也。膽者﹐少陽春生之气﹐春气升則萬化安。故膽气春升﹐則余髒從之﹔膽气不升﹐則飧泄腸﹐不一而起矣。病從脾胃生者三也。經云﹕天食人以五气﹐地食人以五味。五气入鼻﹐藏於心肺﹐上使五色修明﹐音聲能彰﹔五味入口﹐藏於腸胃﹐味有所藏﹐以養五气﹐气和而生﹐津液相成﹐神乃自生。此謂之气者﹐上焦開發﹐宣五穀味﹐燻膚充身澤毛﹐若霧露之漑。气或乖錯﹐人何以生﹐病從脾胃生者四也。豈特四者﹐至於經論天地之邪气﹐感則害人五臟六腑﹐及形气俱虛﹐乃受外邪﹐不因虛邪﹐賊邪不能獨傷人﹐諸病從脾胃而生明矣。聖人旨意﹐重見疊出﹐詳盡如此﹐且垂戒云﹐法於陰陽﹐和於術數﹐食飲有節﹐起居有常﹐不妄作勞﹐故能形與神俱﹐而盡終其天年﹐度百歲乃去。由是言之﹐飲食起居之際﹐可不愼哉。

髒气法時升降浮沈補瀉圖說

髒气法時升降浮沈補瀉圖說

五行相生﹐木﹑火﹑土﹑金﹑水﹐循環無端﹐惟脾無正行﹐於四季之末各旺一十八日﹐以生四髒。四季者﹐辰﹑戌﹑丑﹑未是也。人身形以應九野﹐左足主立春﹐丑位是也﹔左手主立夏﹐辰位是也﹔右手主立秋﹐未位是也﹔右足主立冬﹐戌位是也。戌濕﹐其本气平﹐其兼气溫﹑涼﹑寒﹑熱﹐在人以胃應之﹔己土﹐其本味鹹﹐其兼味辛﹑甘﹑酸﹑苦﹐在人以脾應之。脾胃兼化﹐其病治之﹐各從其宜﹐不可定體﹔肝肺之病﹐在水火之間﹐順逆傳變不同﹐溫涼不定﹐當求責耳。

脾胃勝衰論

胃中元气盛﹐則能食而不傷﹐過時而不饑。脾胃俱旺﹐則能食而肥﹔脾胃俱虛﹐則不能食而瘦。或少食而肥﹐𨿽肥而四肢不舉﹐蓋脾實而邪气盛也。又有善食而瘦者﹐胃伏火邪於气分﹐則能食﹐脾虛則肌肉削﹐卽食亦也。叔和云﹕多食亦肌虛﹐此之謂也。夫飲食不節則胃病﹐胃病則气短精神少而生大熱﹐有時而顯火上行﹐獨燎其面﹐《黃帝鍼經》云﹕面熱者﹐足陽明病。胃旣病﹐則脾無所稟受﹐脾爲死陰﹐不主時也﹐故亦從而病焉。形體勞役則脾病﹐脾病則怠惰嗜臥﹐四肢不收﹐大便泄瀉﹔脾旣病﹐則其胃不能獨行津液﹐故亦從而病焉。大抵脾胃虛弱﹐陽气不能生長﹐是春夏之令不行﹐五臟之气不生。脾病則下流乘腎﹐土克水﹐則骨乏無力﹐是爲骨蝕﹐令人骨髓空虛﹐足不能履地﹐是陰气重疊﹐此陰盛陽虛之證。大法云﹐汗之則愈﹐下之則死。若用辛甘之藥滋胃﹐當升當浮﹐使生長之气旺。言其汗者﹐非正發汗也﹐爲助陽也。夫胃病其脈緩﹐脾病其脈遲﹐且其人當臍有動气﹐按之牢若痛﹐若火乘土位﹐其脈洪緩﹐更有身熱心中不便之證。此陽气衰弱﹐不能生發﹐不當於五臟中用藥法治之﹐當從《髒气法時論》中升降浮沈補瀉法用藥耳。如脈緩﹐病怠惰嗜臥﹐四肢不收﹐或大便泄瀉﹐此濕勝﹐從平胃散。若脈弦﹐气弱自汗﹐四肢發熱﹐或大便泄瀉﹐或皮毛枯槁﹐發脫落﹐從黃芪建中湯。脈虛而血弱﹐於四物湯中摘一味或二味﹐以本顯證中加之。或眞气虛弱﹐及气短脈弱﹐從四君子湯。或渴﹐或小便閉澀﹐赤黃多少﹐從五苓散去桂﹐摘一二味加正藥中。以上五藥﹐當於本證中隨所兼見證加減。假令表虛自汗﹐春夏﹐加黃芪﹔秋冬﹐加桂。不轉者﹐勿加。𨿽气不轉﹐而脾胃中气不和者﹐勿去﹐但加濃朴以破滯气﹐然亦不可多用﹐於甘艸五分中加一分可也。腹中夯悶﹐此非腹脹﹐乃散而不收﹐可加芍藥收之。如肺气短促﹐或不足者﹐加人參﹑白芍藥。中焦用白芍藥﹐則脾中升陽﹐使肝膽之邪不敢犯也。腹中窄狹及縮急者﹐去之﹐及諸酸澀藥亦不可用。腹中痛者﹐加甘艸﹑白芍藥﹐稼穡作甘﹐甘者己也﹔曲直作酸﹐酸者甲也。甲己化土﹐此仲景妙法也。腹痛兼發熱﹐加黃芩﹔惡寒或腹中覺寒﹐加桂。怠惰嗜臥﹐有濕﹐胃虛不能食﹐或沈困﹐或泄瀉﹐加蒼術﹔自汗﹐加白術。小便不利﹐加茯苓﹐渴亦加之。气弱者﹐加白茯苓﹑人參﹔气盛者﹐加赤茯苓﹑縮砂仁﹔气復不能轉運﹐有熱者﹐微加黃連﹔心煩亂亦加之。小便少者﹐加豬苓﹑澤瀉﹔汗多津液竭於上﹐勿加之。是津液還入胃中﹐欲自行也。不渴而小便閉塞不通﹐加炒黃柏﹑知母。小便澀者﹐加炒滑石﹔小便淋澀者﹐加澤瀉。且五苓散治渴而小便不利﹐無惡寒者﹐不得用桂。不渴而小便自利﹐妄見妄聞﹐乃瘀血證﹐用炒黃柏﹑知母﹐以除腎中燥熱。竅不利而淋﹐加澤瀉﹑炒滑石。只治竅不利者﹐六一散中加木通亦可。心臟熱者﹐用錢氏方中導赤散。中滿或但腹脹者﹐加濃朴﹔气不順﹐加橘皮﹔气滯﹐加靑皮一﹑橘皮三。气短小便利者﹐四君子湯中去茯苓﹐加黃芪以補之﹔如腹中气不轉者﹐更加甘艸一半。也﹐血虛則裏急﹔或血气虛弱而目睛痛者﹐皆加當歸身。頭痛者﹐加川芎﹔苦頭痛﹐加細辛﹐此少陰頭痛也。發脫落及臍下痛﹐加熟地黃。予平昔調理脾胃虛弱﹐於此五藥中加減﹐如五臟證中互顯一二證﹐各對證加藥﹐無不驗﹐然終不能使人完復﹐後或有因而再至者﹐亦由督﹑任﹑衝三脈爲邪﹐皆胃气虛弱之所致也。法𨿽根據證加減﹐執方料病﹐不根據《素問》法度耳﹐是以檢討《素問》《難經》及《黃帝鍼經》中說脾胃不足之源﹐乃陽气不足﹐陰气有餘﹐當從六气不足﹐升降浮沈法﹐隨證用藥治之。蓋脾胃不足﹐不同余髒﹐無定體故也。其治肝﹑心﹑肺﹑腎﹐有餘不足﹐或補或瀉﹐惟益脾胃之藥爲切。經云﹕至而不至﹐是爲不及﹐所勝妄行﹐所生受病﹐所不勝乘之也。至而不至者﹐謂從後來者爲虛邪﹐心與小腸來乘脾胃也。脾胃脈中見浮大而弦﹐其病或煩躁悶亂﹐或四肢發熱﹐或口漧舌漧咽漧。蓋心主火﹐小腸主熱﹐火熱來乘土位﹐乃濕熱相合﹐故煩躁悶亂也。四肢者﹐脾胃也﹐火乘之﹐故四肢發熱也。飲食不節﹐勞役所傷﹐以致脾胃虛弱﹐乃血所生病﹐主口中津液不行﹐故口漧咽漧也。病患自以爲渴﹐醫者治以五苓散﹐謂止渴燥﹐而反加渴燥﹐乃重竭津液﹐以至危亡。經云﹕虛則補其母。當於心與小腸中以補脾胃之根蒂者。甘溫之藥爲之主﹐以苦寒之藥爲之使﹐以酸味爲之臣佐。以其心苦緩﹐急食酸以收之。心火旺則肺金受邪﹐金虛則以酸補之﹐次以甘溫及甘寒之劑﹐於脾胃中瀉心火之亢盛﹐是治其本也。所勝妄行者﹐言心火旺能令母實﹐母者﹐肝木也﹐肝木旺則挾火勢﹐無所畏懼而妄行也﹐故脾胃先受之。或身體沈重﹐走疰疼痛﹐蓋濕熱相搏﹐而風熱郁而不得伸﹐附著於有形也。或多怒者﹐風熱下陷於地中也。或目病而生內障者﹐脾裹血﹐胃主血﹐心主脈﹐脈者﹐血之腑也﹐或云心主血﹐又云肝主血﹐肝之竅開於目也。或妄見妄聞﹐起妄心﹐夜夢亡人﹐四肢滿閉﹐轉筋﹐皆肝木火盛而爲邪也。或生痿﹐或生痺﹐或生厥﹐或中風﹐或生惡瘡﹐或作腎痿﹐或爲上熱下寒﹐爲邪不一﹐皆風熱不得升長﹐而木火遏於有形中也。所生受病者﹐言肺受土火木之邪﹐而淸肅之气傷。或胸滿少气短气者﹐肺主諸气﹐五臟之气皆不足﹐而陽道不行也。或咳嗽寒熱者﹐濕熱乘其內也。所不勝乘之者﹐水乘木之妄行而反來侮土﹐故腎入心爲汗﹐入肝爲泣﹐入脾爲涎﹐入肺爲痰。爲嗽﹑爲涕﹑爲嚏﹐爲水出鼻也。一說﹐下元土盛克水﹐致督﹑任﹑衝三脈盛﹐火旺煎熬﹐令水沸騰﹐而乘脾肺﹐故痰涎唾出於口也。下行爲陰汗﹐爲外腎冷﹐爲足不任身﹐爲腳下隱痛。或水附木勢而上爲眼澀﹐爲眵﹐爲冷淚﹐此皆由肺金之虛而寡於畏也。夫脾胃不足﹐皆爲血病﹐是陽气不足﹐陰气有餘﹐故九竅不通。諸陽气根於陰血中﹐陰血受火邪則陰盛﹐陰盛則上乘陽分﹐而陽道不行﹐無生發升騰之气也。夫陽气走空竅者也﹐陰气附形質者也﹐如陰气附於土﹐陽气升於天﹐則各安其分也。今所立方中﹐有辛甘溫藥者﹐非獨用也﹔復有甘苦大寒之劑﹐亦非獨用也。以火﹑酒二制爲之使﹐引苦甘寒藥至頂﹐而復入於腎肝之下﹐此所謂升降浮沈之道﹐自耦而奇﹐奇而至耦者也。﹝陽分奇﹐陰分偶。﹞瀉陰火以諸風藥﹐升發陽气以滋肝膽之用﹐是令陽气生﹐上出於陰分﹐末用辛甘溫藥接其升藥﹐使大發散於陽分﹐而令走九竅也。經云﹕食入於胃﹐散精於肝﹐淫气於筋。食入於胃﹐濁气歸心﹐淫精於脈﹐脈气流經﹐經气歸於肺﹐肺朝百脈﹐輸精於皮毛﹐毛脈合精﹐行气於腑。且飲食入胃﹐先行陽道﹐而陽气升浮也。浮者﹐陽气散滿皮毛﹔升者﹐充塞頭頂﹐則九竅通利也。若飲食不節﹐損其胃气﹐不能克化﹐散於肝﹐歸於心﹐溢於肺﹐食入則昏冒欲睡﹐得臥則食在一邊﹐气暫得舒﹐是知升發之气不行者此也。經云﹕飲入於胃﹐遊溢精气﹐上輸於脾﹐脾气散精﹐上歸於肺。病患飲入胃﹐遽覺至臍下﹐便欲小便﹐由精气不輸於脾﹐不歸於肺﹐則心火上攻﹐使口燥咽漧﹐是陰气大盛﹐其理甚易知也。況脾胃病則當臍有動气﹐按之牢若痛﹐有是者乃脾胃虛﹐無是則非也﹐亦可作明辧矣。脾胃不足﹐是火不能生土﹐而反抗拒﹐此至而不至﹐是爲不及也。白術﹝君﹞﹐人參﹝臣﹞﹐甘艸﹝佐﹞﹐芍藥﹝佐﹞﹐黃連﹝使﹞﹐黃芪﹝臣﹞﹐桑白皮﹝佐﹞。諸風藥皆是風能勝濕也﹐及諸甘溫藥亦可。心火亢盛﹐乘於脾胃之位﹐亦至而不至﹐是爲不及也。黃連﹝君﹞﹐黃柏﹝臣﹞﹐生地黃﹝臣﹞﹐芍藥﹝佐﹞﹐石膏﹝佐﹞﹐知母﹝佐﹞﹐黃芩﹝佐﹞﹐甘艸﹝佐﹞。肝木妄行﹐胸脇痛﹐口苦舌漧﹐往來寒熱而嘔﹐多怒﹐四肢滿閉﹐淋溲便難﹐轉筋﹐腹中急痛﹐此所不勝乘之也。羌活﹝佐﹞﹐防風﹝臣﹞﹐升麻﹝使﹞﹐柴胡﹝君﹞﹐獨活﹝佐﹞﹐芍藥﹝臣﹞﹐甘艸﹝臣﹞﹐白術﹝佐﹞﹐茯苓﹝佐﹞﹐豬苓﹑澤瀉﹝佐﹞﹐肉桂﹝臣﹞﹐本﹑川芎﹑細辛﹑蔓荊子﹑白芷﹑石膏﹑黃柏﹝佐﹞﹐知母﹑滑石。肺金受邪﹐由脾胃虛弱﹐不能生肺﹐乃所生受病也。故咳嗽气短﹑气上﹐皮毛不能禦寒﹐精神少而渴﹐情慘慘而不樂﹐皆陽气不足﹐陰气有餘﹐是體有餘而用不足也。人參﹝君﹞﹐白術﹝佐﹞﹐白芍藥﹝佐﹞﹐橘皮﹝臣﹞﹐靑皮﹝以破滯气﹞﹐黃芪﹝臣﹞﹐桂枝﹝佐﹞﹐桔梗﹝引用﹞﹐桑白皮﹝佐﹞﹐甘艸﹝諸酸之藥皆可﹞﹐木香﹝佐﹞﹐檳榔﹑五味子﹝佐﹐此三味除客气﹞。腎水反來侮土﹐所勝者妄行也。作涎及淸涕﹐唾多﹐溺多﹐而惡寒者是也。土火復之﹐及三脈爲邪﹐則足不任身﹐足下痛﹐不能踐地﹐骨之無力﹐喜睡﹐兩丸冷﹐腹陰陰而痛﹐妄聞妄見﹐腰脊背胛皆痛。漧薑﹝君﹞﹐白術﹝臣﹞﹐蒼術﹝佐﹞﹐附子﹝佐炮﹐少許﹞﹐肉桂﹝佐去皮﹐少許﹞﹐川烏頭﹝臣﹞﹐茯苓﹝佐﹞﹐澤瀉﹝使﹞﹐豬苓﹝佐﹞。夫飲食入胃﹐陽气上行﹐津液與气﹐入於心﹐貫於肺﹐充實皮毛﹐散於百脈。脾稟气於胃﹐而灌漑四旁﹐營養气血者也。今飲食損胃﹐勞倦傷脾﹐脾胃虛則火邪乘之﹐而生大熱﹐當先於心分補脾之源﹐蓋土生於火﹐兼於脾胃中瀉火之亢甚﹐主生化之源﹔足陽明爲十二經之海﹐主經營之气﹐諸經皆稟之。言陽明﹐厥陰與何經相並而爲病﹐酌中以用藥﹐如權之在衡﹐在兩則有在兩之中﹐在斤則有在斤之中也。所以言此者﹐發明脾胃之病﹐不可一例而推之﹐不可一途而取之﹐欲人知百病皆由脾胃衰而生也﹐毫釐之失﹐則災害立生。假如時在長夏﹐於長夏之令中立方﹐謂正當主气衰而客气旺之時也﹐後之處方者﹐當從此法加時令藥﹐名曰補脾胃瀉陰火升陽湯。

補脾胃瀉陰火升陽湯

柴胡﹝一兩五錢﹞甘艸﹝炙﹞黃芪﹝臣﹞蒼術﹝泔浸﹐去黑皮﹐切作片子﹐日曝漧﹐銼碎炒﹞羌活﹝以上各一兩﹞升麻﹝八錢﹞人參﹝臣﹞黃芩﹝以上各七錢﹞黃連﹝去須﹐酒制﹐五錢炒﹐爲臣爲佐﹞石膏﹝少許﹐長夏微用﹐過時去之﹐從權﹞上件﹝口父﹞咀﹐每且三錢﹐水二盞﹐煎至一盞﹐去渣﹐大溫服﹐早飯後﹑午飯前﹐間日服。服藥之時﹐宜減食﹐宜美食。服藥訖﹐忌語話一二時辰許﹐及酒﹑濕面﹑大料物之類﹐恐大濕熱之物﹐復助火邪而愈損元气也。亦忌冷水及寒涼淡滲之物及諸果﹐恐陽气不能生旺也。宜溫食及薄滋味﹐以助陽气。大抵此法此藥﹐欲令陽气升浮耳﹐若滲泄淡味﹐皆爲滋陰之味﹐爲大禁也。𨿽然﹐亦有從權而用之者。如見腎火旺及督﹑任﹑衝三脈盛﹐則用黃柏﹑知母﹐酒洗訖﹐火炒制加之﹐若分兩則臨病斟酌﹐不可久服﹐恐助陰气而爲害也。小便亦或澀﹐當利之﹐大便澀﹐當行之﹐此亦從權也﹐得利﹐則勿再服。此𨿽立食禁法﹐若可食之物﹐一切禁之﹐則胃气失所養也﹐亦當從權而食之﹐以滋胃也。附﹕……夫飲食人胃﹐陽气上行﹐津液與气﹐入於心﹐貫於肺﹐充實皮毛﹐散於百脈。脾稟气於胃﹐而灌漑四旁﹐營養气血者也。今飲食損胃﹐勞倦傷脾﹐脾胃虛則火邪乘之﹐而生大熱﹐當先於心分補脾之源﹐蓋土生於火﹐兼於脾胃中瀉火之亢甚是先治其標﹐後治其本也。且濕熱相合﹐陽气日以虛﹐陽气虛則不能上升﹐而脾胃之气下流﹐並於腎肝﹐是有秋冬而無春夏。春主升﹐夏主浮﹐在人則肝心應之。弱則陰气盛﹐故陽气不得經營。經云﹕陽本根於陰﹐惟瀉陰中之火﹐味薄風藥﹐升發以伸陽气﹐則陰气不病﹐陽气生矣。傳云﹕履端於始﹐序則不愆﹐正謂此也。《四气調神大論》云﹕天明則日月不明﹐邪害空竅﹐陽气者閉塞﹐地气者冒明﹐雲霧不精﹐則上應白露不下﹐在人則緣胃虛﹐以火乘之。脾爲勞倦所傷﹐勞則气耗﹐而心火熾動﹐血脈沸騰﹐則血病﹐而陽气不治﹐陰火乃獨炎上﹐而走於空竅﹐以至燎於周身﹐反用熱藥以燥脾胃﹐則謬之謬也。胃乃脾之剛﹐脾乃胃之柔﹐表裏之謂也。飲食不節﹐則胃先病﹐脾無所稟而後病﹔勞倦則脾先病﹐不能爲胃行气而後病。其所生病之先後𨿽異﹐所受邪則一也。胃爲十二經之海﹐十二經皆稟血气﹐滋養於身﹐脾受胃之稟﹐行其气血也。脾胃旣虛﹐十二經之邪﹐不一而出。假令不能食而肌肉削﹐乃本病也。其右關脈緩而弱﹐本脈也。而本部本證脈中兼見弦脈﹐或見四肢滿閉﹐淋溲便難﹐轉筋一二證﹐此肝之脾胃病也。當於本經藥中﹐加風藥以瀉之。本部本證脈中兼見洪大﹐或見肌熱﹐煩熱﹐面赤而不能食﹐肌內消一二證﹐此心之脾胃病也。當於本經藥中﹐加瀉心火之藥。本部本證脈中兼見浮澀﹐或見气短﹑气上﹐喘咳﹑痰盛﹐皮澀一二證﹐此肺之脾胃病也。當於本經藥中﹐兼瀉肺之體﹐及補气之藥。本部本證脈中兼見沈細﹐或見善恐欠之證﹐此腎之脾胃病也﹐當於本經藥中﹐加瀉腎水之浮﹐及瀉陰火伏熾之藥。經云﹕病有逆從﹐治有反正﹐除四反治法﹐不須論之。其下云﹕惟有陽明﹑厥陰﹐不從標本﹐從乎中也。其注者﹐以陽明在上﹐中見太陰﹐厥陰在上﹐中見少陽爲說﹐予獨謂不然﹐此中﹐非中外之中也﹐亦非上中之中也﹐乃不定之辭﹐蓋欲人臨病消息﹐酌中用藥耳﹐以手足陽明﹑厥陰者﹐中气也﹐在卯酉之分﹐天地之門戶也。春分﹑秋分﹐以分陰陽也﹐中有水火之異者也﹐況手厥陰爲十二經之領袖﹐主生化之源﹔足陽明爲十二經之海﹐主經營之气﹐諸經皆稟之。言陽明﹑厥陰與何經相並而爲病﹐酌中以用藥﹐如權之在衡﹐在兩﹐則有在兩之中﹔在斤﹐則有在斤之中也。所以言此者﹐發明脾胃之病﹐不可一例而推之﹐不可一途而取之﹐欲人知百病皆由脾胃衰而生也﹐毫釐之失﹐則災害立生。假如時在長夏﹐於長夏之令中立方﹐謂正當主气衰而客气旺之時也﹐後之處方者﹐當從此法﹐加時令藥﹐名曰補脾胃瀉陰火升陽湯。

肺之脾胃虛論

脾胃之虛﹐怠惰嗜臥﹐四肢不收﹐時值秋燥令行﹐濕熱少退﹐體重節痛﹐口苦舌漧﹐食無味﹐大便不調﹐小便頻數﹐不嗜食﹐食不消。兼見肺病﹐瀝淅惡寒﹐慘慘不樂﹐面色惡而不和﹐乃陽气不伸故也。當升陽益胃﹐名之曰升陽益胃湯。

升陽益胃湯

黃芪﹝二兩﹞半夏﹝湯洗﹐此一味脈澀者宜用﹞人參﹝去蘆﹞甘艸﹝炙﹐以上各一兩﹞防風﹝以其秋旺﹐故以辛溫瀉之﹞白芍藥羌活獨活﹝以上各五錢﹞橘皮﹝連瓤﹐四錢﹞茯苓﹝小便利﹑不渴者勿用﹞澤瀉﹝不淋勿用﹞柴胡白術﹝以上各三錢﹞黃連﹝二錢﹞何故秋旺用人參﹑白術﹑芍藥之類反補肺﹐爲脾胃虛則肺最受病﹐故因時而補﹐易爲力上﹝口父﹞咀。每服三錢﹐生薑五片﹐棗二枚﹐去核﹐水一盞﹐同煎至二盞﹐去渣﹐溫服﹐早飯﹑午飯之間服之。禁忌如前。其藥漸加至五錢止。服藥後﹐如小便罷而病加增劇﹐是不宜利小便﹐當少去茯苓﹑澤瀉。若喜食﹐初一二日不可飽食﹐恐胃再傷﹐以藥力尙少﹐胃气不得轉運升發也。須薄滋味之食﹐或美食﹐助其藥力﹐益升浮之气﹐而滋其胃气也﹐愼不可淡食﹐以損藥力﹐而助邪气之降沈也。可以小役形體﹐使胃與藥得轉運升發﹐愼勿大勞役﹐使復傷。若脾胃得安靜尢佳。若胃气少覺彊壯﹐少食果﹐以助谷藥之力。經云﹕五穀爲養﹐五果爲助者也。

君臣佐使法

《至眞要大論》云﹕有毒無毒﹐所治爲主。主病者爲君﹐佐君者爲臣﹐應臣者爲使。一法﹐力大者爲君。凡藥之所用﹐皆以气味爲主﹐補瀉在味﹐隨時換气。气薄者﹐爲陽中之陰﹐气濃者﹐爲陽中之陽﹔味薄者﹐爲陰中之陽﹐味濃者﹐爲陰中之陰。辛﹑甘﹑淡中熱者﹐爲陽中之陽﹐辛﹑甘﹑淡中寒者﹐爲陽中之陰﹔酸﹑苦鹹之寒者﹐爲陰中之陰﹐酸﹑苦﹑咸之熱者﹐爲陰中之陽。夫辛﹑甘﹑淡﹑酸﹑苦﹑咸﹐乃味之陰陽﹐又爲地之陰陽也﹔溫﹑涼﹑寒﹑熱﹐乃气之陰陽﹐又爲天之陰陽也。气味生成﹐而陰陽造化之機存焉。一物之內﹐气味兼有﹐一藥之中﹐理性具焉﹐主對治療﹐由是而出。假令治表實﹐麻黃﹑葛根﹔表虛﹐桂枝﹑黃芪。裏實﹐枳實﹑大黃﹔裏虛﹐人參﹑芍藥。熱者﹐黃芩﹑黃連﹔寒者﹐漧薑﹑附君藥﹐分兩最多﹐臣藥次之﹐使藥又次之﹐不可令臣過於君﹐君臣有序﹐相與宣攝﹐則可以禦邪除病矣。如《傷寒論》云﹕陽脈澀﹐陰脈弦﹐法當腹中急痛。以芍藥之酸﹐於土中瀉木爲君﹔飴糖﹑炙甘艸甘溫補脾養胃爲臣。水挾木勢亦來侮土﹐故脈弦而腹痛﹐肉桂大辛熱﹐佐芍藥以退寒水。姜﹑棗甘辛溫﹐發散陽气﹐行於經脈皮毛爲使。建中之名﹐於此見焉。有緩﹑急﹑收﹑散﹑升﹑降﹑浮﹑沈﹑澀﹑滑之類非一﹐從權立法於後。如皮毛肌肉之不伸﹐無大熱﹐不能食而渴者﹐加葛根五錢﹔燥熱及胃气上衝﹐爲衝脈所逆﹐或作逆气而裏急者﹐加炒黃柏﹑知母﹔覺胸中熱而不渴﹐加炒黃芩﹔如胸中結滯气澀﹐或有熱病者﹐亦各加之。如食少而小便少者﹐津液不足也﹐勿利之﹐益气補胃自行矣。如气弱气短者﹐加人參﹐只升陽之劑助陽﹐尢勝加人參﹔惡熱發熱而燥渴﹐脈洪大﹐白虎湯主之﹔或喘者﹐加人參﹔如渴不止﹐寒水石﹑石膏各等分﹐少少與之﹐卽錢氏方中甘露散﹐主身大熱而小便數﹐或上飲下溲﹐此燥熱也﹔气燥﹐加白葵花﹔血燥﹐加赤葵花。如脈弦﹐只加風藥﹐不可用五苓散﹔如小便行病增者﹐此內燥津液不能停﹐當致津液﹐加炒黃柏﹑赤葵花。如心下痞悶者﹐加黃連一﹑黃芩三﹐減諸甘藥﹔不能食﹐心下軟而痞者﹐甘艸瀉心湯則愈﹝痞有九種﹐治有仲景湯五方瀉心湯﹞。如喘滿者﹐加炙濃朴。如胃虛弱而痞者﹐加甘艸。如喘而小便不利者﹐加苦葶藶﹝小便不利者加之﹐小便利爲禁藥也﹞。如气短气弱而腹微滿者﹐不去人參﹐去甘艸﹐加濃朴﹐然不若苦味泄之﹐而不令大便行如腹微滿而气不轉加之。中滿者﹐去甘艸﹐倍黃連﹐加黃柏﹐更加三味﹐五苓散少許。此病𨿽宜升宜汗﹐如汗多亡陽﹐加黃芪。四肢煩熱肌熱﹐與羌活﹑柴胡﹑升麻﹑葛根﹑甘艸如鼻流淸涕惡風﹐或項﹑背﹑脊背彊痛﹐羌活﹑防風﹑甘艸等分﹐黃芪加倍﹐臨臥服之。如有大熱﹐脈洪大﹐加苦寒劑而熱不退者﹐加石膏﹔如脾胃中熱﹐加炒黃連﹑甘艸。凡治此病脈數者﹐當用黃柏﹐或少加黃連﹐以柴胡﹑蒼術﹑黃芪﹑甘艸﹐更加升麻﹐得汗出則脈必下﹐乃火郁則發之也。如證退而脈數不退﹐不洪大而疾有力者﹐多減苦藥﹐加石膏。如大便軟或泄者﹐加桔梗﹐食後服之。此藥若誤用﹐則其害非細﹐用者當斟酌﹐旋旋加之。如食少者﹐不可用石膏。石膏善能去脈數疾﹐病退脈數不退者﹐不可治也。如不大渴﹐亦不可用。如脈弦而數者﹐此陰气也﹐風藥升陽以發火郁﹐則脈數峻退矣。以上五法﹐加減未盡﹐特以明大槪耳。

分經隨病制方

《脈經》云﹕風寒汗出﹐肩背痛﹐中風﹐小便數而欠者﹐風熱乘其肺﹐使肺气郁甚也﹐當瀉風熱﹐以通气防風湯主之。

通气防風湯

柴胡升麻黃芪﹝以上各一錢﹞羌活防風橘皮人參甘艸﹝以上各五分﹞本﹝三分靑皮白豆蔻仁黃柏﹝以上各二分﹞上﹝口父﹞咀。都作一服﹐水二大盞﹐煎至一盞﹐去渣﹐溫服﹐食後。气盛者﹐宜服﹔面白脫色﹐气短者﹐勿服。如小便遺失者﹐肺气虛也﹐宜安臥養气﹐禁勞役﹐以黃芪﹑人參之類補之﹔不愈﹐當責有熱﹐加黃柏﹑生地黃。如肩背痛﹐不可回顧﹐此手太陽气郁而不行﹐以風藥散之。如脊痛

羌活勝濕湯

羌活獨活﹝以上各一錢﹞甘艸﹝炙﹞本防風﹝以上各五分﹞蔓荊子﹝三分﹞川芎﹝二分﹞上件﹝口父﹞咀。都作一服﹐水二盞﹐煎至一盞﹐去渣﹐溫服﹐食後。如身重﹐腰沈沈然﹐乃經中有濕熱也﹐更加黃柏一錢﹐附子半錢﹐蒼術二錢。如腿腳沈重無力者﹐加酒洗漢如臥而多驚﹐小便淋溲者﹐邪合病也如大便後有白膿﹐或只便白膿者﹐因勞役气虛﹐傷大腸也﹐以黃芪人參湯補之﹔如裏急頻見者﹐血虛也﹐更加當歸。如肺少許。如甚則交兩手而瞀者﹐眞气大虛也﹐若气短﹐加黃芪﹑五味子﹑人參﹔气盛﹐加五味子﹑人參﹑黃芩﹑荊芥穗﹔冬月﹐去荊芥穗﹐加艸豆蔻仁。如嗌痛頷腫﹐脈洪大﹐面赤者﹐如耳鳴目黃﹐頰頷腫﹐頸﹑肩﹑﹑肘﹑臂外後廉痛﹐面赤﹐脈洪大者﹐以羌活﹑防風﹑甘艸﹑本﹐通其經血﹐加黃芩﹑黃連消其腫﹐以人參﹑黃芪益其元气而瀉其火邪﹔如脈緊者﹐寒也﹐或面白善嚏﹐或面色惡﹐皆寒也﹐亦加羌活等四味﹐當瀉足太陽﹐不用連﹑芩﹐少加附子以通其脈﹔面色惡﹐多悲恐者﹐更加桂﹑附。如便白膿﹐少有滑﹐頻見汗衣者﹐气脫﹐加附子皮﹐甚則加米殼﹔如气澀者﹐只以甘藥補气﹐當安臥不語﹐以養其气。

用藥宜禁論

凡治病服藥﹐必知時禁﹑經禁﹑病禁﹑藥禁。夫時禁者﹐必本四時升降之理﹐汗﹑下﹑吐﹑利之宜。大法春宜吐﹐象萬物之發生﹐耕耨科斫﹐使陽气之郁者易達也。夏宜汗﹐象萬物之浮而有餘也。秋宜下﹐象萬物之收成﹐推陳致新﹐而使陽气易收也。冬周密﹐象萬物之閉藏﹐使陽气不動也。經云﹕夫四時陰陽者﹐與萬物浮沈於生長之門﹐逆其根﹐伐其本﹐壞其眞矣。又云﹕用溫遠溫﹐用熱遠熱﹐用涼遠涼﹐用寒遠寒﹐無翼其勝也。故冬不用白虎﹐夏不用靑龍﹐春夏不服桂枝﹐秋冬不服麻黃﹐不失气宜。如春夏而下﹐秋冬而汗﹐是失天信﹐伐天和也。有病則從權﹐過則更之。經禁者﹐足太陽膀胱經爲諸陽之首﹐行於背﹐表之表﹐風寒所傷則宜汗﹐傳入本則宜利小便﹔若下之太早﹐必變證百出﹐此一禁也。足陽明胃經﹐行身之前﹐主腹滿脹﹐大便難﹐宜下之﹐蓋陽明化燥火﹐津液不能停﹐禁發汗﹑利小便﹐爲重損津液﹐此二禁也。足少陽膽經﹐行身之側﹐在太陽﹑陽明之間﹐病則往來寒熱﹐口苦胸脇痛﹐只宜和解﹔且膽者﹑無出無入﹐又主發生之气﹐下則犯太陽﹐汗則犯陽明﹐利小便則使生發之气反陷入陰中﹐此三禁也。三陰非胃實不當下﹐爲三陰無傳﹐本須胃實得下也。分經用藥﹐有所據焉。病禁者﹐如陽气不足﹐陰气有餘之病﹐則凡飲食及藥﹐忌助陰瀉陽。諸淡食及淡味之藥﹐瀉升發以助收斂也﹔諸苦藥皆沈﹐瀉陽气之散浮﹔諸姜﹑附﹑官桂辛熱之藥﹐及濕面﹑酒﹑大料物之類﹐助火而瀉元气﹔生冷﹑硬物損陽气﹐皆所當禁也。如陰火欲衰而退﹐以三焦元气未盛﹐必口淡淡﹐如咸物亦所當禁。藥禁者﹐如胃气不行﹐內亡津液而漧涸﹐求湯飲以自救﹐非渴也﹐乃口漧也﹐非溫勝也﹐乃血病也。當以辛酸益之﹐而淡滲五苓之類﹐則所當禁也。汗多禁利小便﹐小便多禁發汗。咽痛禁發汗利小便﹐若大便快利﹐不得更利。大便祕澀﹐以當歸﹑桃仁﹑麻子仁﹑郁李仁﹑皂角仁﹐和血潤腸﹐如燥藥則所當禁者。吐多不得復吐﹔如吐而大便虛輒者﹐此土气壅滯﹐以姜﹑橘之屬宣之﹔吐而大便不通﹐則利大便﹐上藥則所當禁也。諸病惡瘡﹐及小兒後﹐大便實者﹐亦當下之﹐而姜﹑橘之類﹐則所當禁也。又如脈弦而服平胃散﹐脈緩而服黃芪建中湯﹐乃實實虛虛﹐皆所當禁也。人稟天之濕化而生胃也﹐胃之與濕﹐其名𨿽二﹐其實一也。濕能滋養於胃﹐胃濕有餘﹐亦當瀉濕之太過也。胃之不足﹐惟濕物能滋養。仲景云﹕胃勝思湯餅﹐而胃虛食湯餅者﹐往往增劇﹐濕能助火﹐火旺郁而不通主大熱。初病火旺不可食﹐以助火也。察其時﹐辧其經﹐審其病﹐而後用藥﹐四者不失其宜﹐則善矣。

《內經》﹑仲景所說脾胃

著議處方已詳矣﹐然恐或者不知其源﹐而無所考據﹐復以《黃帝內經》﹑仲景所說脾胃者列於下。《太陰陽明論》云﹕太陰陽明爲表裏﹐脾胃脈也﹐生病而異者何也﹖岐伯曰﹕陰陽異位﹐更虛更實﹐更逆更從﹐或從內﹐或從外﹐所從不同﹐故病異名也。帝曰﹕願聞其異狀也﹖岐伯曰﹕陽者﹐天气也﹐主外﹔陰者﹐地气也﹐主內。故陽道實﹐陰道虛。故犯賊風虛邪者﹐陽受之﹐食飲不節﹐起居不時者﹐陰受之。陽受之則入六腑﹐陰受之則入五臟。入六腑﹐則身熱不得臥﹐上爲喘呼﹔入五臟﹐則腹滿閉塞﹐下爲飧泄﹐久爲腸。故喉主天气﹐咽主地气。故陽受風气﹐陰受濕气。陰气從足上行至頭﹐而下行循臂至指端﹔陽气從手上行至頭﹐而下行至足。故曰﹕陽病者﹐上行極而下﹐陰病者﹐下行極而上。故傷於風者﹐上先受之﹐傷於濕者﹐下先受之。帝曰﹕脾病而四肢不用﹐何也﹖岐伯曰﹕四肢皆稟气於胃﹐而不得至經﹐必因於脾﹐乃得稟也。今脾病不能爲胃行其津液﹐四肢不得稟水穀气﹐气日以衰﹐脈道不利﹐筋骨肌肉﹐皆無气以生﹐故不用焉。帝曰﹕脾不主時何也﹖岐伯曰﹕脾者﹐土也﹐治中央﹐常以四時長四髒各十八日寄治﹐不得獨主於時也。脾臟者﹐常著胃土之精也。土者﹐生萬物而法天地﹐故上下至頭足﹐不得主時也。《陰陽應象論》曰﹕人有五臟﹐化五气﹐以生喜怒悲憂恐。故喜怒傷气﹐寒暑傷形﹐暴怒傷陰﹐暴喜傷陽。厥气上行﹐滿脈去形。喜怒不節﹐寒暑過度﹐生乃不固。《玉機眞髒論》曰﹕脾大過﹐則令人四肢不舉﹐其不及﹐則令人九竅不通﹐名曰重彊。又《通評虛實論》曰﹕頭痛耳鳴﹐九竅不利﹐腸胃之所生也。《調經論》曰﹕形有餘﹐則腹脹﹐經溲不利﹐不足﹐則四肢不用。又《气交變論》曰﹕歲土太過﹐雨濕流行﹐腎水受邪﹐民病腹痛﹐淸厥意不樂﹐體重煩冤﹔甚則肌肉萎﹐足萎不收﹐行善﹐腳下痛﹐飲發﹐中滿食減﹐四肢不舉。又云﹕歲土不及﹐風乃大行。霍亂﹐體重腹痛﹐筋骨繇復﹐肌肉潤酸﹐善怒。又云﹕咸病寒中﹐復則收政嚴峻﹐胸脇暴痛﹐下引少腹﹐善太息﹐虫食甘黃﹐气客於脾﹐民食少失味。又云﹕土不及﹐四維有埃云﹐潤澤之化不行﹐則春有鳴條鼓拆之政﹔四維發振拉飄勝之變﹐則秋有肅殺霖淫之復。其眚四維﹐其髒脾﹐其病內捨心腹﹐外在肌肉四肢。《五常政大論》﹕土平曰備化﹐不及曰卑監。又云﹕其動瘍湧分潰癰腫﹐其發濡滯﹐其病畱滿痞塞﹐從木化也。其病飧泄。又云﹕土太過曰惇阜﹐其味甘鹹酸﹐其象長夏﹐其經足太陰陽明。又曰﹕其病腹滿﹐四肢不舉﹐邪傷脾也。《經脈別論》云﹕太陰藏搏者﹐用心省眞﹐五脈气少﹐胃气不平﹐三陰也﹐宜治其下兪﹐補陽瀉陰。《髒气法時論》云﹕脾主長夏﹐足太陰陽明主治﹐其日戊己。脾苦濕﹐急食苦以燥之。又云﹕病在脾﹐愈在秋﹐秋不愈﹐甚於春﹐春不死﹐持於夏﹐起於長夏。禁溫食飽食﹐濕地濡衣。脾病者﹐愈在庚辛﹐庚辛不愈﹐加於甲乙﹐甲乙不死﹐持於丙丁﹐起於戊己。脾病者﹐日慧﹐日出甚﹐下晡靜。脾欲緩﹐急食甘以緩之﹐用苦瀉之﹐甘補之。又云﹕脾病者﹐身重﹐善饑﹐足痿﹐足不能行﹐行善﹐腳下痛。虛則腹滿腸鳴﹐飧泄食不化血者。《經脈別論》﹕食气入胃﹐散精於肝﹐淫气於筋。食气入胃﹐濁气歸心﹐淫精於脈。脈。气歸於權衡﹐權衡以平﹐气口成寸﹐以決死生。飲入於胃﹐遊溢精气﹐上輸於脾﹐脾气散精﹐上歸於肺﹐通調水道﹐下輸膀胱。水精四布﹐五經並行﹐合於四時五臟陰陽﹐揆度以爲常也。《五常政大論》﹕有太過不及﹐太過者﹐薄所不勝﹐乘所勝也。不及者﹐至而不至﹐是爲不及﹐所勝妄行﹐所生受病﹐所不勝者乘之也。仲景云﹕人受气於水谷以養神﹐水谷盡而神去﹐故云安谷則昌﹐絕谷則亡。水去則營散﹐谷消則衛亡﹐營散衛亡﹐神無所根據。又雲﹕水入於經﹐其血乃成﹐谷入於胃﹐脈道乃行。故血不可不養﹐衛不可不溫﹐血溫衛和﹐營衛乃行﹐得盡天年。

卷中

气運衰旺圖說

天地互爲體用四說察病神機濕﹑胃﹑化﹔熱﹑小腸﹑長﹔風﹑膽﹑生﹐皆陷下不足﹐先補則﹕黃芪﹑人參﹑甘艸﹑當歸身﹑柴胡﹑升麻﹐乃辛甘發散﹐以助春夏生長之用也。土﹑脾﹑形﹔火﹑心﹑神﹔木﹑肝﹑血﹔皆大盛﹐上乘生長之气﹐後瀉則﹕甘艸梢子之甘寒﹐瀉火形於肺﹐逆於胸中﹐傷气者也。黃芩之苦寒﹐以泄胸中之熱﹐喘气上奔者也。紅花以破惡血﹐已用黃芩大補腎水﹐益肺之气﹐瀉血中火燥者也。寒﹐膀胱﹐藏气﹐燥﹐大腸﹐收气皆大旺﹐後瀉則﹕黃芪之甘溫﹐止自汗﹐實表虛﹐使不受寒邪。當歸之辛溫﹐能潤燥﹐更加桃仁以通幽門閉塞﹐利其陰路﹐除大便之難燥者也。水﹑腎﹑精﹔金﹑肺﹑气﹔皆虛衰不足﹐先補則﹕黃柏之苦寒﹐降濕熱爲痿﹐乘於腎﹐救足膝無力﹐亦除陰汗﹑陰痿﹐而益精。其艸梢子﹑黃芩補肺气﹐泄陰火之下行﹐肺苦气上逆﹐急食苦以泄之也。此初受熱中常治之法也﹐非權也。權者﹐臨病制宜之謂也。常道﹐病則反常矣。春夏﹐乃天之用也﹐是地之體也。秋冬﹐乃天之體也﹐是地之用也。此天地之常道﹐旣病反常也。﹐自不聞其音﹐語聲淸響如鐘。春夏地之體﹐人亦應之﹐食罷﹐皮肉筋骨血脈皆滑利﹐屈伸柔和﹐而骨剛力盛﹐用力不乏。

飲食勞倦所傷始爲熱中論

古之至人﹐窮於陰陽之化﹐究乎生死之際﹐所著《內外經》﹐悉言人以胃气爲本。蓋人受水谷之气以生﹐所謂淸气﹑營气﹑運气﹑衛气﹐春升之气﹐皆胃气之別稱也。夫胃爲水谷之海﹐飲食入胃﹐遊溢精气﹐上輸於脾﹔脾气散精﹐上歸於肺﹔通調水道﹐下輸膀胱﹔水精四布﹐五經並行﹐合於四時五臟陰陽﹐揆度以爲常也。若飲食失節﹐寒溫不適﹐則脾胃乃傷。喜﹑怒﹑憂﹑恐﹐損耗元气。旣脾胃气衰﹐元气不足﹐而心火獨盛。心火者﹐陰火也。起於下焦﹐其系系於心。心不主令﹐相火代之。相火﹐下焦胞絡之火﹐元气之賊也。火與元气不兩立﹐一勝則一負。脾胃气虛﹐則下流於腎﹐陰火得以乘其土位﹐故脾證始得﹐則气髙而喘﹐身熱而煩﹐其脈洪大而頭痛﹐或渴不止﹐其皮膚不任風寒﹐而生寒熱。蓋陰火上衝﹐則气髙喘而煩熱﹐爲頭痛﹐爲渴﹐而脈洪。脾胃之气下流﹐使穀气不得升浮﹐是春生之令不行﹐則無陽以護其營衛﹐則不任風寒﹐乃生寒熱﹐此皆脾胃之气不足所致也。然而與外感風寒所得之證﹐頗同而實異﹐內傷脾胃﹐乃傷其气﹐外感風寒﹐乃傷其形﹔傷其外爲有餘﹐有餘者瀉之﹐傷其內爲不足﹐不足者補之。內傷不足之病﹐苟誤認作外感有餘之病﹐而反瀉之﹐則虛其虛也。實實虛虛﹐如此死者﹐醫殺之耳﹗然則柰何﹖惟當以辛甘溫之劑﹐補其中而升其陽﹐甘寒以瀉其火則愈矣。經曰﹕勞者溫之﹐損者溫之。又云﹕溫能除大熱﹐大忌苦寒之藥﹐損其脾胃。脾胃之證﹐始得則熱中﹐今立治始得之證。

補中益气湯

黃芪﹝病甚﹐勞役熱者一錢﹞甘艸﹝以上各五分﹐炙﹞人參﹝去節﹐三分﹐有嗽去之。﹞以上當歸身﹝三分﹐酒焙漧﹐或日幹﹐以和血脈﹞橘皮﹝不去白﹐二分或三分﹐以導气﹐又能益元气﹐得諸甘藥乃可﹐若獨用瀉脾胃﹞升麻﹝二分或三分﹐引胃气上騰而復其本位﹐便是行春升之令﹞柴胡﹝二分或三分﹐引淸气﹐行少陽之气上升﹞白術﹝三分﹐降胃中熱﹐利腰臍間血﹞上件藥﹝口父﹞咀。都作一服﹐水二盞﹐煎至一盞﹐量气弱气盛﹐臨病斟酌水盞大小﹐去渣﹐食遠﹐稍熱服。如傷之重者﹐不過二服而愈﹔若病日久者﹐以權立加減法治之。如惡寒冷痛者﹐加去皮中桂一分或三分﹝桂心是也﹞。如惡熱喜寒而腹痛者﹐於已加白芍藥二味中更加生黃芩三分或二分﹔如夏月腹痛﹐而不惡熱者亦然﹐治時熱也。如天涼時惡熱而痛﹐於已加白芍藥﹑甘艸﹑黃芩中﹐更少加桂。如天寒時腹痛﹐去芍藥﹐味酸而寒故也﹐加益智三分或二分﹐或加半夏五分﹑生薑三片。如頭痛﹐加蔓荊子二分或三分。如痛甚者﹐加川芎二分﹔如頂痛腦痛﹐加本三分或五分。如苦痛者﹐加細辛二分﹐華陰者。諸頭痛者﹐並用此四味足矣﹔如頭上有熱﹐則此不能治﹐別以淸空膏主之。如臍下痛者﹐加眞熟地黃五分﹐其痛立止﹔如不已者﹐乃大寒也﹐更加肉桂﹝去皮﹞二分或三分。《內經》所說少腹痛﹐皆寒證﹐從復法相報中來也。經云﹕大勝必大復﹐從熱病中變而作也﹐非傷寒厥陰之證也﹝仲景以抵當湯並丸主之﹐乃血結下焦膀胱也﹞。如胸中气壅滯﹐加靑皮二分﹔如气促﹐少气者﹐去之。如身有疼痛者﹐濕﹐若身重者﹐亦濕﹐加去桂五苓散一錢。如風濕相搏﹐一身盡痛﹐加羌活﹑防風﹑本根﹐以上各五分﹐升麻﹑蒼術以上各一錢﹐勿用五苓﹐所以然者﹐爲風藥已能勝濕﹐故別作一服與之﹔如病去﹐勿再服﹐以諸風之藥﹐損人元气﹐而益其病故也。如大便祕澀﹐加當歸梢一錢﹔閉澀不行者﹐煎成正藥﹐先用一口﹐調玄明粉五分或一錢﹐得行則止﹐此病不宜下﹐下之恐變凶證也﹔如久病痰嗽者﹐去人參﹔初病者﹐勿去之﹔冬月或春寒﹐或秋涼時﹐各宜加去根節麻黃五分﹔如春令大溫﹐只加佛耳艸三分﹐款冬花一分﹔如夏月病嗽﹐加五味子三十二枚﹐麥門冬﹝去心﹞二分或三分﹔如舌上白滑苔者﹐是胸中有寒﹐勿用之﹔如夏月不嗽﹐亦加人參三分或二分﹐並五味子﹑麥門冬各等分﹐救肺受火邪也﹔如病患能食而心下痞﹐加黃連一分或三分﹔如不能食﹐心下痞﹐勿加黃連﹔如脇下痛﹐或脇下急縮﹐俱加柴胡三分﹐甚則五分。上一方加減﹐是飲食勞倦﹐喜怒不節﹐始病熱中﹐則可用之﹔若末傳爲寒中﹐則不可用也﹐蓋甘酸適足益其病爾﹐如黃芪﹑人參﹑甘艸﹑芍藥﹑五味子之類也。今詳《內經》《鍼經》熱中寒中之證列於下。《調經論》云﹕血並於陽﹐气並於陰﹐乃爲炅中。血並於上﹐气並於下﹐心煩惋善怒。又云﹕其生於陰者﹐得之飲食居處﹐陰陽喜怒。又云﹕有所勞倦﹐形气衰少﹐穀气不盛﹐上焦不行﹐下脘不通﹐胃气熱﹐熱气燻胸中﹐故曰內熱。陰盛生內寒﹐厥气上逆﹐寒气積於胸中而不瀉﹔不瀉則溫气去﹐寒獨畱﹔寒獨畱則血凝泣﹔血凝泣則脈不通﹐其脈盛大以澀﹐故曰寒中。先病熱中證者﹐衝脈之火附二陰之裏﹐傳之督脈﹔督脈者﹐第二十一椎下長彊穴是也。與足太陽膀胱寒气爲附經督脈﹐其盛也﹐如巨川之水﹐疾如奔馬﹐其勢不可遏。太陽寒气﹐細細如綫﹐逆太陽寒气上行﹐衝頂入額﹐下鼻尖﹐入手太陽於胸中﹐手太陽者﹐丙﹐熱气也﹔足膀胱者﹐壬﹐寒气也。壬能克丙﹐寒熱逆於胸中﹐故脈盛大。其手太陽小腸熱气不能交入膀胱經者﹐故十一經之盛气積於胸中﹐故其脈盛大。其膀胱逆行﹐盛之極﹐子能令母實﹐手陽明大腸經﹐金﹐卽其母也﹐故燥旺﹐其燥气挾子之勢﹐故脈澀而大便不通。以此言脈盛大以澀者﹐手陽明大腸脈也。《黃帝鍼經》﹕胃病者﹐腹脹﹐胃脘當心而痛﹐上支兩脇﹐膈咽不通﹐飲食不下﹐取三里以補之。若見此病中一證﹐皆大寒﹐禁用諸甘酸藥﹐上已明之矣。

脾胃虛弱隨時爲病隨病制方

夫脾胃虛弱﹐必上焦之气不足﹐遇夏天气熱盛﹐損傷元气﹐怠惰嗜臥﹐四肢不收﹐精神不足﹐兩腳痿軟﹐遇早晚寒厥﹐日髙之後﹐陽气將旺﹐復熱如火﹐乃陰陽气血俱不足﹐故或熱厥而陰虛﹐或寒厥而气虛。口不知味﹐目中澑火﹐而視物KTKT無所見。小便頻數﹐大便難而結祕。胃脘當心而痛﹐兩脇痛或急縮。臍下周遭﹐如繩束之急﹐甚則如刀刺﹐腹難舒伸。胸中閉塞﹐時顯嘔噦﹐或有痰嗽﹐口沃白沫﹐舌彊。腰﹑背﹑胛眼皆痛﹐頭痛時作。食不下﹐或食入卽飽﹐全不思食。自汗尢甚﹐若陰气覆在皮毛之上。皆天气之熱助本病也﹐乃庚大腸﹐辛肺金爲熱所乘而作。當先助元气﹐理治庚辛之不足﹐黃芪人參湯主之。

黃芪人參湯

黃芪﹝一錢﹐如自汗過多﹐更加一錢﹞升麻﹝六分﹞人參﹝去蘆﹞橘皮﹝不去白﹞麥門冬﹝去心﹞蒼術﹝無汗更加五分﹞白術﹝以上各五分﹞黃柏﹝酒洗﹐以救水之源﹞炒曲﹝以上三分﹞當歸身﹝酒洗﹞炙甘艸﹝以上各二分﹞五味子﹝九个﹞上件同﹝口父﹞咀。都和一服﹐水二盞﹐煎至一盞﹐去渣﹐稍熱服﹐食遠或空心服之。忌酒﹑濕面﹑大料物之類﹐及過食冷物。如心下痞悶﹐加黃連二分或三分﹔如胃脘當心痛﹐減大寒藥﹐加艸豆蔻仁五分﹔如脇下痛或縮急﹐加柴胡二分或三分﹔如頭痛﹐目中澑火﹐加黃連二分或三分﹑川芎三分﹔如頭痛﹐目不淸利﹐上壅上熱﹐加蔓荊子﹑川芎以上各三分﹐本﹑生地黃以上各二分﹐細辛一分﹔如气短﹐精神如夢寐之間﹐困乏無力﹐加五味子九个﹔如大便澀滯﹐隔一二日不見者﹐致食少﹐食不下﹐血少﹐血中伏火而不得潤也﹐加當歸身﹑生地黃﹑麻子仁泥以上各五分﹐桃仁三枚﹝湯泡去皮尖﹐另研﹞﹔如大便通行﹐所加之藥勿再服。如大便又不快利﹐勿用別藥﹐如不利者﹐非血結血祕而不通也﹐是熱則生風﹐其病患必顯風證﹐單血藥不可復加之﹐止常服黃芪人參湯藥﹐只用羌活﹑防風以上各五錢﹐二味﹐﹝口父﹞咀﹐以水四盞﹐煎至二盞﹐去渣﹐空心服之﹐其大便必大走也﹐一服便止。如胸中气滯﹐加靑皮皮用淸香可愛者一分或二分﹐並去白橘皮倍之﹐去其邪气。此病本元气不足﹐惟當補元气﹐不當瀉之﹔如气滯大甚﹐或補藥大過﹐或病患心下有憂滯鬱結之事﹐更加木香﹑縮砂仁以上各二分或三分﹐白豆蔻仁二分﹐與正藥同煎﹔如腹痛不惡寒者﹐加白芍藥五分﹐黃芩二分﹐卻減五味子。夫脾胃虛弱﹐過六七月間﹐河漲霖雨﹐諸物皆潤﹐人汗沾衣﹐身重短气﹐甚則四肢痿軟﹐行步不正﹐腳欹﹐眼黑欲倒﹐此腎水與膀胱俱竭之狀也﹐當急救之。滋肺气以補水之上源﹐又使庚大腸不受邪熱﹐不令汗大泄也。汗泄甚則亡津液﹐亡津液則七神無所根據。經云﹕津液相成﹐神乃自生。津者﹐庚大腸所主﹐三伏之義﹐爲庚金受囚也。若亡津液﹐汗大泄﹐濕令亢甚﹐則淸肅之气亡﹐燥金受囚﹐風木無可以制﹐故風濕相搏﹐骨節煩疼﹐一身盡痛﹐亢則害﹐承乃制是也。孫思邈云﹕五月常服五味子﹐是瀉丙火﹐補庚大腸﹐益五臟之元气。壬膀胱之寒已絕於巳﹐癸腎水已絕於午﹐今更逢濕旺﹐助熱爲邪﹐西方北方之寒淸絕矣。聖人立法﹐夏月宜補者﹐補天元之眞气﹐非補熱火也﹐令人夏食寒是也。爲熱傷元气﹐以人參﹑麥門冬﹑五味子生脈。脈者﹐元气也。人參之甘﹐補元气﹐瀉熱火也﹔麥門冬之苦寒﹐補水之源﹐而淸肅燥金也﹔五味子之酸以瀉火﹐補庚大腸與肺金也。當此之時﹐無病之人﹐亦或有二證﹐或避暑熱﹐納涼於深堂大廈得之者﹐名曰中暑。其病必頭痛惡寒﹐身形拘急﹐肢節疼痛而煩心﹐肌膚大熱無汗﹐爲房屋之陰寒所遏﹐使周身陽气不得伸越﹐世多以大順散主之是也。若行人或農夫﹐於日中勞役得之者﹐名曰中熱﹐其病必苦頭痛﹐發躁熱﹐惡熱﹐捫之肌膚大熱﹐必大渴引飲﹐汗大泄﹐無气以動﹐乃爲天熱外傷肺气﹐蒼術白虎湯主之。潔古云﹕動而得之爲中熱﹐靜而得之爲中暑。中暑者﹐陰證﹐當發散也。中熱者﹐陽證﹐爲熱傷元气﹐非形體受病也。若虛損脾胃﹐有宿疾之人﹐遇此天暑﹐將理失所﹐違時伐化﹐必困乏無力﹐懶語气短﹐气弱气促﹐似喘非喘﹐骨乏無力﹐其形如夢寐﹐朦朦如煙霧中﹐不知身所有也﹐必大汗泄。若風犯汗眼﹐皮膚必搐﹐項筋皮枯毛焦﹐身體皆重﹐肢節時有煩疼﹐或一身盡痛﹐或渴或不渴﹐或小便黃澀﹐此風濕相搏也。頭痛或頭重﹐上熱壅盛﹐口鼻气短气促﹐身心煩亂﹐有不樂生之意﹐情思慘淒﹐此陰勝陽之極也。病甚﹐則傳腎肝爲痿厥。厥者﹐四肢如在火中﹐爲熱厥﹔四肢寒冷者﹐爲寒厥。寒厥則腹中有寒﹐熱厥則腹中有熱﹐爲脾主四肢故也。若肌肉濡潰﹐痺而不仁﹐傳力肉痿誣。證中皆有肺疾﹐用藥之人﹐當以此調之。气上衝胸﹐皆厥證也。痿者﹐四肢痿軟而無力也﹐其心煩冤不止。厥者﹐气逆也﹐甚則大逆﹐故曰厥逆。其厥痿多相須也﹐於前已立黃芪人參五味子麥門冬湯中﹐每服加白茯苓二分﹑澤瀉四分﹐豬苓﹑白術以上各一分。如小便快利﹐不黃澀者﹐只加澤瀉二分﹐與二術上下分消其濕。如行步不正﹐腳膝痿弱﹐兩足欹側者﹐已中痿邪﹐加酒洗黃柏﹑知母三分或五分﹐令二足湧出气力矣。如汗大泄者﹐津脫也﹐急止之﹐加五味子六枚﹐炒黃柏五分﹐炒知母三分。不令妨其食﹐當以意斟酌﹔若防食則止﹐候食進﹐則再服。三里﹑气街﹐以三稜鍼出血﹔若汗不減不止者﹐於三里穴下三寸上廉穴出血。禁酒﹑濕面。夫痿者﹐濕熱乘腎肝也﹐當急去之。不然﹐則下焦元气竭盡而成軟癱﹐必腰下不能動﹐心煩冤而不止也。若身重減﹐气不短﹐小便如常﹐及濕熱之令退時﹐或所增之病气退者﹐不用五味子﹑澤瀉﹑茯苓﹑豬苓﹑黃柏﹑知母﹑蒼術﹑白術之藥﹐只根據本病中證候加減。常服藥亦須用酒黃柏二分或三分﹐如更時令﹐淸燥之气大行﹐卻加辛溫瀉之。若濕气勝﹐風證不退﹐眩運麻木不已﹐除風濕羌活湯主之。

除風濕羌活湯

羌活﹝一兩﹞防風﹝去蘆﹞蒼術﹝酒浸﹐去皮﹞黃芪﹝以上各一錢﹞升麻﹝七分﹞炙甘艸獨活柴胡﹝以上各五分﹞川芎﹝去頭痛﹞黃柏橘皮本﹝以上各三分﹞澤瀉﹝去須﹐一分﹞豬苓﹝去黑皮﹞茯苓﹝以上各二分﹞黃連﹝去須﹐一分﹞上﹝口父﹞咀。每服秤三錢或五錢﹐水二盞﹐煎至一盞﹐去渣﹐稍熱服﹐量虛實施用。如有不盡證候﹐根據加減法用之。夫脈弦洪緩﹐而沈按之中之下得時一澀﹐其證﹕四肢滿悶﹐肢節煩疼﹐難以屈伸﹐身體沈重﹐煩心不安﹐忽肥忽瘦﹐四肢懶倦﹐口失滋味﹐腹難舒伸﹐大小便淸利而數﹐或上飲下便﹐或大便澀滯不行﹐一二日一見﹐夏月飧泄﹐米谷不化﹐或便後見血﹐見白膿﹐胸滿短气﹐膈咽不通﹐或痰嗽稠粘﹐口中沃沫﹐食入反出﹐耳鳴耳聾﹐目中流火﹐視物昏花﹐肉紅絲﹐熱壅頭目﹐不得安臥﹐嗜臥無力﹐不思飲食﹐調中益气湯主之。

調中益气湯

黃芪﹝一錢﹞人參﹝去蘆頭﹐有嗽者去之﹞甘艸蒼術﹝以上各五分﹞柴胡﹝一味爲上气不足﹐胃气與脾气下澑﹐乃補上气﹐從陰引陽也﹞橘皮﹝如腹中气不得運轉﹐更加一分﹞升麻﹝以上各二分﹞木香﹝一分或二分﹞上件銼麻豆大。都作一服﹐水二大盞﹐煎至一盞﹐去渣﹐帶熱﹐宿食消盡服之。寧心絕思﹐藥必神效﹐蓋病在四肢血脈﹐空腹在旦是也。如時頭熱躁﹐是下元陰火蒸蒸發也﹐加眞生地黃二分﹑黃柏三分﹐無此證則去之。如大便虛坐不得﹐或大便了而不了﹐腹中常逼迫﹐血虛血澀也﹐加當歸身三分﹔如身體沈重﹐𨿽小便數多﹐亦加茯苓二分﹐蒼術一錢﹐澤瀉五分﹐黃柏三分﹐時暫從權而祛濕也﹐不可常用﹐兼足太陰已病﹐其脈亦絡於心中﹐故顯濕熱相合而煩亂﹔如胃气不和﹐加湯洗半夏五分﹐生薑三片﹔有嗽﹐加生薑﹐生地黃二分﹐以制半夏之毒﹔如痰厥頭痛﹐非半夏不能除﹐此足太陰脾所作也﹔如兼躁熱﹐加黃柏﹑生地黃以上各二分﹔如無以上證﹐只服前藥﹔如夏月﹐須加白芍藥三分﹔如春月腹中痛﹐尢宜加。如惡熱而渴﹐或腹痛者﹐更加芍藥五分﹐生黃芩二分。如惡寒腹中痛﹐加中桂三分﹐去黃芩﹐謂之桂枝芍藥湯﹐亦於芍藥湯中加之同煎﹔如冬月腹痛﹐不可用芍藥﹐蓋大寒之藥也。只加漧薑二分﹐或加半夏五七分﹐以生薑少許制之。如秋冬之月﹐胃脈四道爲衝脈所逆﹐並脇下少陽脈二道而反上行﹐病名曰厥逆﹐《內經》曰﹕逆气上行﹐滿脈去形﹐明七神昏絕﹐離去其形而死矣﹐其證﹕气上衝咽不得息﹐而喘急有音﹐不得臥﹐加吳茱萸五分或一錢五分﹐湯洗去苦﹐觀厥气多少而用之。如夏月有此證﹐爲大熱也﹐蓋此病隨四時爲寒熱溫涼也﹐宜以酒黃連﹑酒黃柏﹑酒知母各等分﹐爲細末﹐熱湯爲丸。梧桐子大﹐每服二百丸﹐白湯送下﹐空心服。仍多飲熱湯﹐服畢少時﹐便以美飲食壓之﹐使不令胃中畱停﹐直至下元﹐以瀉衝脈之邪也。大抵治飲食勞倦所得之病﹐乃虛勞七損證也﹐當用溫平﹐甘多辛少之藥治之﹐是其本法也。如時上見寒熱﹐病四時也﹐又或將理不如法﹐或酒食過多﹐或辛熱之食作病﹐或寒冷之食作病﹐或居大熱大寒之處益其病﹐當臨時制宜﹐暫用大寒大熱治法而取效﹐此從權也﹐不可以得效之故而久用之﹐必致難治矣。《黃帝鍼經》云﹕從下上者﹐引而去之。上气不足﹐推而揚之。蓋上气者﹐心肺上焦之气﹐陽病在陰﹐從陰引陽﹐宜以入腎肝下焦之藥﹐引甘多辛少之藥﹐使升發脾胃之气﹐又從而去其邪气於腠理皮毛也。又云﹕視前痛者﹐常先取之﹐是先以繆刺瀉其經絡之壅者﹐爲血凝而不流﹐故先去之﹐而後治他病。

長夏濕熱胃困尢甚用淸暑益气湯論

《刺志論》云﹕气虛身熱﹐得之傷暑﹐熱傷气故也。《痿論》云﹕有所遠行勞倦﹐逢大熱而渴﹐渴則陽气內伐﹐內伐則熱捨於腎﹔腎者﹐水髒也。今水不能勝火﹐則骨枯而髓虛﹐足不任身﹐發爲骨痿。故《下經》曰﹕骨痿者﹐生於大熱也。此濕熱成痿﹐令人骨乏無力﹐故治痿獨取於陽明。時當長夏﹐濕熱大勝﹐蒸蒸而熾﹐人感之多四肢困倦﹐精神短少﹐懶於動作﹐胸滿气促﹐肢節沈疼﹔或气髙而喘﹐身熱而煩﹐心下膨痞﹐小便黃而數﹐大便溏而頻﹐或痢出黃如糜﹐或如泔色﹔或渴或不渴﹐不思飲食﹐自汗體重﹔或汗少者﹐血先病而气不病也。其脈中得洪緩﹐若濕气相搏﹐必加之以遲﹐遲﹑病𨿽互換少瘥﹐其天暑濕令則一也。宜以淸燥之劑治之。《內經》曰﹕陽气者﹐衛外而爲固也﹐炅則气泄。今暑邪干衛﹐故身熱自汗﹐以黃芪甘溫補之爲君﹔人參﹑橘皮﹑當歸﹑甘艸﹐甘微溫﹐補中益气爲臣﹔蒼術﹑白術﹑澤瀉﹐滲利而除濕﹐升麻﹑葛根﹐甘苦平﹐善解肌熱﹐又以風勝濕也。濕勝則食不消而作痞滿﹐故炒曲甘辛﹐靑皮辛溫﹐消食快气﹐腎惡燥﹐急食辛以潤之﹐故以黃柏苦辛寒﹐借甘味瀉熱補水虛者滋其化源﹔以人參﹑五味子﹑麥門冬﹐酸甘微寒﹐救天暑之傷於庚金爲佐。名曰淸暑益气湯。

淸暑益气湯

黃芪﹝汗少減五分﹞蒼術﹝泔浸﹐去皮﹞升麻﹝以上各一錢﹞人參﹝去蘆﹞澤瀉神曲﹝炒黃﹞橘皮白術﹝以上各五分﹞麥門冬﹝去心﹞當歸身炙甘艸﹝以上各三分﹞靑皮﹝去白﹐二分半﹞黃柏﹝酒洗﹐去皮﹐二分或三分﹞葛根﹝二分﹞五味子﹝九枚﹞上件同﹝口父﹞咀。都作一服﹐水二大盞﹐煎至一盞﹐去渣﹐大溫服﹐食遠。劑之多少﹐臨病斟酌。此病皆由飲食勞倦﹐損其脾胃﹐乘天暑而病作也﹐但藥中犯澤瀉﹑豬苓﹑茯苓﹑燈心﹑通艸﹑木通﹐淡滲利小便之類﹐皆從時令之旺气﹐以瀉脾胃之客邪﹐而補金水之不及也。此正方已是從權而立之﹐若於無時病濕熱脾旺之證﹐或小便已數﹐腎肝不受邪者誤用之﹐必大瀉眞陰﹐竟絕腎水﹐先損其兩目也﹐復立變證加減法於後。心火乘脾﹐乃血受火邪﹐而不能升發﹐陽气伏於地中﹔地者﹐人之脾也。必用當歸和血﹐少用黃柏以益眞陰。脾胃不足之證﹐須少用升麻﹐乃足陽明﹑太陰引經之藥也。使行陽道﹐自脾胃中右遷﹐少陽行春令﹐生萬化之根蒂也。更少加柴胡﹐使諸經右遷﹐生發陰陽之气﹐以滋春之和气也。脾虛﹐緣心火亢甚而乘其土也﹔其次肺气受邪﹐爲熱所傷﹐必須用黃芪最多﹐甘艸次之﹐人參又次之﹐三者皆甘溫之陽藥也。脾始虛﹐肺气先絕﹐故用黃芪之甘溫﹐以益皮毛之气﹐而閉腠理﹐不令自汗而損其元气也。上喘气短懶語﹐須用人參以補之。心火乘脾﹐須用炙甘艸以瀉火熱﹐而補脾胃中元气﹔甘艸最少﹐恐資滿也。若脾胃之急痛﹐並脾胃大虛﹐腹中急縮﹐腹皮急縮者﹐卻宜多用之。經云﹕急者緩之。若從權﹐必加升麻以引之﹐恐左遷之邪堅盛﹐卒不肯退﹐反致項上及腎尻肉消而反行陰道﹐故使引之以行陽道﹐使淸气之出地﹐上遷而上行﹐以和陰陽之气也。若中滿者﹐去甘艸﹔咳甚者﹐去人參。如口漧嗌漧者﹐加漧葛。脾胃旣虛﹐不能升浮﹐爲陰火傷其生發之气﹐營血大虧﹐營气伏於地中﹐陰火熾盛﹐日漸煎熬﹐血气虧少﹔且心包與心主血﹐血減則心無所養﹐致使心亂而煩﹐病名曰﹔者﹐心惑而煩悶不安也。是淸气不升﹐濁气不降﹐淸濁相干﹐亂於胸中﹐使周身血逆行而亂。《內經》云﹕從下上者﹐引而去之。故當加辛溫﹑甘溫之劑生陽﹐陽生則陰長。已有甘溫三味之論。或曰﹕甘溫何能生血﹐又非血藥也﹖仲景之法﹐血虛以人參補之﹐陽旺則能生陰血也。更加當歸和血。又宜少加黃柏﹐以救腎水。蓋甘寒瀉熱火﹐火減則心气得平而安也。如煩亂猶不能止﹐少加黃連以去之﹐蓋將補腎水﹐使腎水旺而心火自降﹐扶持地中陽气矣。如气浮心亂﹐則以朱砂安神丸鎭固之。得煩減﹐勿再服﹐以防瀉陽气之反陷也。如心下痞﹐亦少加黃連。气亂於胸﹐爲淸濁相干﹐故以橘皮理之﹐又能助陽气之升而散滯气﹐又助諸甘辛爲用也。長夏濕土客邪大旺﹐可從權加蒼術﹑白術﹑澤瀉﹐上下分消其濕熱之气也。濕气大勝﹐主食不消化﹐故食減﹐不知谷味﹐加炒曲以消之。復加五味子﹑麥門冬﹑人參﹐瀉火益肺气﹐助秋損也﹐此三伏中長夏正旺之時藥也。

隨時加減用藥法

濁气在陽﹐亂於胸中﹐則滿閉塞﹐大便不通。夏月宜少加酒洗黃柏大苦寒之味﹐冬月宜加吳茱萸大辛苦熱之藥以從權﹐乃隨時用藥﹐以泄濁气之不降也。借用大寒之气於甘味中﹐故曰甘寒瀉熱火也。亦須用發散寒气﹐辛溫之劑多﹐黃柏少也。淸气在陰者﹐乃人之脾胃气衰﹐不能升發陽气﹐故用升麻﹑柴胡助辛甘之味﹐以引元气之升﹐不令飧泄也。堵塞咽喉﹐陽气不得出者曰塞﹔陰气不得下降者曰噎。夫噎塞﹑迎逆於咽喉胸膈之間﹐令諸經不行﹐則口開﹑目瞪﹑气欲絕。當先用辛甘气味俱陽之藥﹐引胃气以治其本﹐加堵塞之藥以瀉其標也。寒月陰气大助陰邪於外﹐於正藥內加吳茱萸﹐大熱大辛苦之味﹐以瀉陰寒之气。暑月陽盛﹐則於正藥中加靑皮﹑陳皮﹑益智﹑黃柏﹐散寒气﹐瀉陰火之上逆﹔或以消痞丸合滋腎丸。滋腎丸者﹐黃柏﹑知母﹐微加肉桂﹐三味是也。或更以黃連別作丸﹐二藥七八十丸﹐空心約宿食消盡服之﹐待少時﹐以美食壓之﹐不令胃中停畱也。如食少不饑﹐加炒曲﹔如食已心下痞﹐別服橘皮枳術丸﹔如脈弦﹐四肢滿閉﹐便難而心下痞﹐加甘艸﹑黃連﹑柴胡﹔如腹中气上逆者﹐是衝脈逆也﹐加黃柏三分﹐黃連一分半以泄之﹔如大便祕燥﹐心下痞﹐加黃連﹑桃仁﹐少加大黃﹑當歸身﹔如心下痞﹐夯悶者﹐加白芍藥﹑黃連﹔如心下痞﹐腹脹﹐加五味子﹑白芍藥﹑縮砂仁﹔如天寒﹐少加漧薑或中桂﹔如心下痞﹐中寒者﹐加附子﹑黃連﹔如心下痞﹐嘔逆者﹐加黃連﹑生薑﹑橘皮﹔如冬月﹐不加黃芪連﹐少入丁香﹑藿香葉﹔如口漧嗌漧﹐加五味子﹑葛根﹔如脇下急或痛甚﹐俱加柴胡﹑甘艸﹔如胸中滿悶鬱鬱然﹐加橘紅﹑靑皮﹐木香少許﹔如頭痛有痰﹐沈重懶倦者﹐乃太陰痰厥頭痛﹐加半夏五分﹐生薑二分或三分﹔如腹中或周身間有刺痛﹐皆血澀不足﹐加當歸身﹔如噦﹐加五味子多﹐益智少﹔如食不下﹐乃胸中胃上有寒﹐或气澀滯﹐加靑皮﹑陳皮﹑木香﹐此三味爲定法﹔如冬天﹐加益智仁﹑艸豆蔻仁﹔如夏月﹐少用﹐更加黃連﹔如秋月﹐气澀滯﹐食不下﹐更加檳榔﹑艸豆蔻仁﹑縮砂仁﹐或少加白豆蔻仁﹔如三春之月﹐食不下﹐亦用靑皮少﹐陳皮多﹐更加風藥﹐以退其寒覆其上﹔如初春猶寒﹐更少加辛熱﹐以補春气之不足﹐以爲風藥之佐﹐益智﹑艸豆蔻皆可也﹔如脈弦者﹐見風動之證﹐以風藥通之﹔如脈澀﹐覺气澀滯者﹐加當歸身﹑天門冬﹑木香﹑靑皮﹑陳皮。有寒者﹐加桂枝﹑黃芪﹔如胸中窒塞﹐或气閉悶亂者﹐肺气澀滯而不行﹐宜破滯气﹐靑皮﹑陳皮﹐少加木香﹑檳榔﹔如冬月﹐加吳茱萸﹑人參﹐或胸中窒塞﹐閉悶不通者﹐爲外寒所遏﹐使呼出之气不得伸故也﹐必寸口脈弦﹐或微緊﹐乃胸中大寒也﹐若加之以舌上有白苔滑者﹐乃丹田有熱﹐胸中有寒明矣。丹田有熱者﹐必尻臀冷﹐前陰間冷汗﹐兩丸冷﹐是邪气乘其本﹐而正气走於經脈中也。遇寒﹐則必作陰陰而痛﹐以此辧丹田中伏火也。加黃柏﹑生地黃﹐勿誤作寒證治之。如秋冬天气寒涼而腹痛者﹐加半夏﹐或益智﹐或艸豆蔻之類﹔如發熱﹐或捫之而肌表熱者﹐此表證也﹐只服補中益气湯一二服﹐亦能得微汗則涼矣﹔如腳膝痿軟﹐行步乏力﹐或疼痛﹐乃腎肝中伏濕熱﹐少加黃柏﹐空心服之﹐不愈﹐更增黃柏﹐加漢防己五分﹐則腳膝中气力如故也﹔如多唾﹐或唾白沫者﹐胃口上停寒也﹐加益智仁﹔如少气不足以息者﹐服正藥二三服﹔气猶短促者﹐爲膈上及表間有寒所遏﹐當引陽气上伸﹐加羌活﹑獨活﹐本最少﹐升麻多﹐柴胡次之﹐黃芪加倍。

腸下血論

《太陰陽明論》云﹕食飲不節﹐起居不時者﹐陰受之。陰受之則入五臟﹐入五臟則滿閉塞﹐下爲飧泄﹐久爲腸。夫腸者﹐爲水谷與血另作一派﹐如HT桶湧出也。今時值長夏﹐濕熱大盛﹐正當客气勝而主气弱也﹐故腸之病甚﹐以涼血地黃芪湯主之。

涼血地黃湯

黃柏﹝去皮﹐銼﹐炒﹞知母﹝銼﹐炒﹐以上各一錢﹞靑皮﹝不去皮穣﹞槐子﹝炒﹞熟地黃芪當歸﹝以上各五分﹞上件﹝口父﹞咀。都作一服﹐用水一盞﹐煎至七分﹐去渣﹐溫服。如小便澀﹐臍下悶﹐當下之﹔如有傳變﹐隨證加減﹕如腹中動搖有水聲﹐而小便不調者﹐停飲也﹐診顯何髒之脈﹐以去水飲藥瀉之﹔假令脈洪大﹐用瀉火利小便藥之類是也﹔如胃虛不能食﹐而大渴不止者﹐不可用淡滲之藥止之﹐乃胃中元气少故也﹐與七味白術散補之﹔如發熱惡熱﹐煩躁﹐大渴不止﹐肌熱不欲近衣﹐其脈洪大﹐按之無力者﹐或兼目痛鼻幹者﹐非白虎湯證也﹐此血虛發躁﹐當以黃芪一兩﹑當歸身二錢﹐﹝口父﹞咀﹐水煎服﹔如大便閉塞﹐或裏急後重﹐數至圊而不能便﹐或少有白膿﹐或少有血﹐愼勿利之﹐利之則必致病重﹐反鬱結而不通也﹐以升陽除濕防風湯舉其陽﹐則陰气自降矣。

升陽除濕防風湯

蒼術﹝泔浸﹐去皮淨﹐四兩﹞防風﹝二錢﹞白術白茯苓白芍藥﹝以上各一錢﹞上件﹝口父﹞咀。除蒼術另作片子﹐水一碗半﹐煮至二大盞﹐納諸藥﹐同煎至一大盞﹐去渣﹐稍熱服﹐空心食前。如此證飧泄不禁﹐以此藥導其濕﹔如飧泄及泄不止﹐以風藥升陽﹐蒼術益胃去濕﹔脈實﹐脹﹐閉塞不通﹐從權以苦多甘少藥泄之﹔如得通﹐復以升陽湯助其陽﹐或便以升陽湯中加下泄藥。

脾胃虛不可妄用吐藥論

《六元政紀論》云﹕木郁則達之者﹐蓋木性當動蕩軒舉﹐是其本體﹐今乃郁於地中﹐無所施爲﹐卽是風失其性。人身有木郁之證者﹐當開通之﹐乃可用吐法﹐以助風木﹐是木郁則達之之義也。又說﹐木郁達之者﹐蓋謂木初失其性﹐郁於地中﹐今旣開發﹐行於天上﹐是發而不郁也﹐是木復其性也﹐有餘也﹔有餘則兼其所勝﹐脾土受邪﹐見之於木郁達之條下﹐不止此一驗也。又厥陰司天﹐亦風木旺也﹐厥陰之勝﹐亦風木旺也﹐俱是脾胃受邪﹐見於上條﹐其說一同。或者不悟「木郁達之」四字之義﹐反作「木郁治之」﹐重實其實﹐脾胃又受木制﹐又復其木﹐正謂補有餘而損不足也。旣脾胃之气先已不足﹐豈不因此而重絕乎﹗再明胸中窒塞當吐﹐气口三倍大於人迎﹐是食傷太陰。上部有脈﹐下部無脈﹐其人當吐﹐不吐則死。以其下部無脈﹐知其木郁在下也﹐塞道不行﹐而肝气下絕矣。兼肺金主塞而不降﹐爲物所隔﹐金能克木﹐肝木受邪﹐食塞胸咽﹐故曰在上者因而越之。仲景云﹕實煩以瓜蒂散吐之﹔如經汗下﹐謂之虛煩﹐又名懊﹐煩躁不得眠﹐知其木郁也﹐以梔子豉湯吐之。昧者將膈咽不通﹐上支兩脇﹐腹脹﹐胃虛不足﹐乃濁气在上則生脹之病吐之。況胃虛必怒﹐風木已來乘陵胃中﹐《內經》以鐵落鎭墜之﹐豈可反吐﹐助其風木之邪﹖不主吐而吐﹐其差舛如天地之懸隔。大抵胸中窒塞﹐煩悶不止者﹐宜吐之耳。

安養心神調治脾胃論

《靈蘭祕典論》云﹕心者﹐君主之宮﹐神明出焉。凡怒﹑忿﹑悲﹑思﹑恐﹑懼﹐皆損元气。夫陰火之熾盛﹐由心生凝滯﹐七情不安故也。心脈者﹐神之舍﹐心君不寧﹐化而爲火﹐火者﹐七神之賊也。故曰陰火太盛﹐經營之气﹐不能頤養於神﹐乃脈病也。神無所養﹐津液不行﹐不能生血脈也。心之神﹐眞气之別名也﹐得血則生﹐血生則脈旺﹐脈者神之舍。若心生凝滯﹐七神離形﹐而脈中惟有火矣。善治斯疾者﹐惟在調和脾胃﹐使心無凝滯﹐或生歡忻﹐或逢喜事﹐或天气暄和﹐居溫和之處﹐或食滋味﹐或眼前見欲受事﹐則慧然如無病矣﹐蓋胃中元气得舒伸故也。

凡治病當問其所便

《黃帝鍼經》云﹕中熱消瘴則便寒﹐寒中之屬則便熱。胃中熱則消穀﹐令人懸心善饑﹐臍以上皮熱﹔腸中熱﹐則出黃如糜﹐臍以下皮寒。胃中寒﹐則腹脹﹔腸中寒﹐則腸鳴飧泄。脹﹔腸中熱﹐胃中寒﹐則脹而且泄。非獨腸中熱則泄﹐胃中寒傳化亦泄。胃欲熱飲﹐腸欲寒飲﹐𨿽好惡不同﹐春夏先治標﹐秋冬先治本。衣服﹐寒無淒愴﹐暑無出汗﹔熱無灼灼﹐寒無愴愴﹐寒溫中適﹐故气將持﹐乃不致邪僻也。此規矩法度﹐乃常道也﹐正理也﹐揆度也﹐當臨事制宜。以反常合變耳。

胃气下澑五臟气皆亂其爲病互相出見論

黃帝曰﹕何謂逆而亂﹖岐伯曰﹕淸气在陰﹐濁气在陽﹐營气順脈﹐衛气逆行﹐淸濁相干﹐亂於胸中﹐是爲大。故气亂於心﹐則煩心密嘿﹐首靜伏。亂於肺﹐則仰喘喝﹐按手以呼。亂於腸胃﹐則爲霍亂。亂於臂脛﹐則爲四厥。亂於頭﹐則爲厥逆﹐頭重眩僕。《大法》云﹕從下上者﹐引而去之。又法云﹕在經者﹐宜發之。黃帝曰﹕五亂者﹐刺之有道乎﹖岐伯曰﹕有道以來﹐有道以去﹐審知其道﹐是謂身寶。黃帝曰﹕願聞其道。岐伯曰﹕气在於心者﹐取之手少陰心主之輸﹝神門﹑大陵﹞。滋以化源﹐補以甘溫﹐瀉以甘寒﹐以酸收之﹐以小苦通之﹐以微苦辛甘輕劑﹐同精導气﹐使復其本位。气在於肺者﹐取之手太陰榮﹐足少陰輸﹝魚際並太淵輸﹞。太陰以苦甘寒。乃亂於胸中之气﹐以分化之味去之﹔若成痿者﹐以導濕熱﹔若善多涕﹐從權治以辛熱。仍引胃气前出陽道﹐不令濕土克腎﹐其穴在太溪。气在於腸胃者﹐取之足太陰﹑陽明﹔不下者﹐取之三里﹝章門﹑中脘﹑三里﹞。因足太陰虛者﹐於募穴中導引之於血中。有一說﹐腑輸﹑去腑病也﹐胃虛而致太陰無所稟者﹐於足陽明胃之募穴中引導之。如气逆上而霍亂者﹐取三里﹐气下乃止﹐不下復始。气在於頭者﹐取之天柱﹑大杼﹔不知﹐取足太陽榮﹑輸﹝通谷深﹐束骨深﹞。先取天柱﹑大杼﹐不補不瀉﹐以導气而已。取足太陽膀胱經中﹐不補不瀉﹐深取通谷﹑束骨。丁心火﹐己脾土穴中以引導去之。如用藥﹐於太陽引經藥中﹐少加苦寒﹑甘寒以導去之﹐淸涼爲之輔佐及使。气在於臂足﹐取之先去血脈﹐後取其陽明﹑少陽之榮輸﹝二間﹑三間深取之﹐內庭﹑陷谷深取之﹞。視其足﹑臂之血絡盡取之﹐後治其痿﹑厥﹐皆不補不瀉﹐從陰深取﹐引而上之。上之者﹐出也﹐去也。皆陰火有餘﹐陽气不足﹐伏匿於地中者。血﹐營也﹐當從陰引陽﹐先於地中升舉陽气﹐次瀉陰火﹐乃導气同精之法。黃帝曰﹕補瀉柰何﹖岐伯曰﹕徐入徐出﹐謂之導气﹔補瀉無形﹐謂之同精。是非有餘不足也﹐亂气之相逆也。帝曰﹕允乎哉道﹐明乎哉論﹐請著之玉版﹐命曰治亂也。

陰病治陽陽病治陰

《陰陽應象論》云﹕審其陰陽﹐以別柔剛﹐陽病治陰﹐陰病治陽﹐定其血气﹐各守其鄕﹐血實宜決之﹐气虛宜掣引之。夫陰病在陽者﹐是天外風寒之邪乘中而外入﹐在人之背上腑﹑髒﹐是人之受天外客邪。亦有二說﹕中於陽則流於經。此病始於外寒﹐絡歸外熱﹐故以治風寒之邪﹐治其各髒之﹔非止風寒而已﹐六淫濕﹑暑﹑燥﹑火﹐皆五臟所受﹐乃筋骨血脈受邪﹐各有背上五臟以除之。傷寒一說從仲景﹐中八風者﹐有風論﹔中暑者﹐治在背上小腸﹔中濕者﹐治在胃﹔中燥者﹐治在大腸。此皆六淫客邪有餘之病﹐皆瀉在背之腑。若病久傳變﹐有虛有實﹐各隨病之傳變﹐補瀉不定﹐只治在背腑。另有上熱下寒。經曰﹕陰病在陽﹐當從陽引陰﹐必須先去絡脈經隧之血。若陰中火旺﹐上騰於天﹐致六陽反不衰而上充者﹐先去五臟之血絡﹐引而下行﹐天气降下﹐則下寒之病自去矣﹐愼勿獨瀉其六陽。此病陽亢﹐乃陰火之邪滋之﹐只去陰火﹐只損血絡經隧之邪﹐勿誤也。陽病在陰者﹐病從陰引陽﹐是水谷之寒熱﹐感則害人六腑。又曰﹕飲食失節﹐及勞役形質﹐陰火乘於坤土之中﹐致穀气﹑營气﹑淸气﹑胃气﹑元气不得上升﹐滋於六腑之陽气﹐是五陽之气先絕於外﹐外者﹐天也。下流伏於坤土陰火之中。皆先由喜﹑怒﹑悲﹑憂﹑恐﹐爲五賊所傷﹐而後胃气不行﹐勞役飲食不節繼之﹐則元气乃傷。當從胃合三里穴中推而揚之﹐以伸元气﹐故曰從陰引陽。若元气愈不足﹐治在腹上諸腑之募穴﹔若傳在五臟﹐爲九竅不通﹐隨各竅之病﹐治其各髒之募穴於腹。故曰﹐五臟不平﹐乃六腑元气閉塞之所生也。又曰﹕五臟不和﹐九竅不通﹐皆陽气不足﹐陰气有餘﹐故曰陽不勝其陰。凡治腹之募﹐皆爲元气不足﹐從陰引陽勿誤也。若錯補四末之﹐錯瀉四末之餘﹐錯瀉者﹐差尢甚矣。按岐伯所說﹐況取穴於天上﹐天上者﹐人之背上五臟六腑之﹐豈有生者乎﹖興言及此﹐寒心徹骨﹗若六淫客邪及上熱下寒﹐筋骨皮肉血脈之病﹐錯取穴於胃之合﹐及諸腹之募者必危﹐亦岐伯之言下工﹐豈可不愼哉。

三焦元气衰旺

《黃帝鍼經》云﹕上气不足﹐腦爲之不滿﹐耳爲之苦鳴﹐頭爲之苦傾﹐目爲之瞑。中气不足﹐溲便爲之變﹐腸爲之苦鳴。下气不足﹐則爲痿厥心﹐補足外踝下畱之。此三元眞气衰憊﹐皆由脾胃先虛﹐而气不上行之所致也。加之以喜﹑怒﹑悲﹑憂﹑恐﹐危亡速矣。

卷下

大腸小腸五臟皆屬於胃胃虛則俱病論

《黃帝鍼經》云﹕手陽明大腸﹐手太陽小腸﹐皆屬足陽明胃。小腸之穴﹐在巨虛下廉﹐大腸之穴﹐在巨虛上廉﹐此二穴﹐皆在足陽明胃三里穴下也。大腸主津﹐小腸主液。大腸﹑小腸受胃之榮气﹐乃能行津液於上焦﹐漑灌皮毛﹐充實腠理。若飲食不節﹐胃气不及﹐大腸﹑小腸無所稟受﹐故津液涸竭焉。《內經》云﹕耳鳴﹑耳聾﹐九竅不利﹐腸胃之所生也。此胃弱不以滋養手太陽小腸﹑手陽明大腸。故有此證。然亦止從胃弱而得之﹐故聖人混言腸胃之所生也。或曰﹕子謂混言腸胃所生﹐亦有據乎﹖予應之曰﹕《玉機眞髒論》云﹕脾不及﹐令人九竅不通﹐謂脾爲死陰﹐受胃之陽气﹐能上升水谷之气於肺﹐上充皮毛﹐散入四髒﹔今脾無所稟﹐不能行气於臟腑﹐故有此證﹐此則脾虛九竅不通之謂也。𨿽言脾虛﹐亦胃之不足所致耳。此不言脾﹐不言腸胃﹐而言五臟者又何也﹖予謂﹕此說與上二說無以異也﹐蓋謂脾不受胃之稟命﹐致五臟所主九竅﹐不能上通天气﹐皆閉塞不利也﹐故以五臟言之。此三者﹐止是胃虛所致耳。然亦何止於此﹐胃虛則五臟﹑六腑﹑十二經﹑十五絡﹑四肢﹐皆不得營運之气﹐而百病生焉﹐豈一端能盡之乎。

脾胃虛則九竅不通論

眞气又名元气﹐乃先身生之精气也﹐非胃气不能滋之。胃气者﹐穀气也﹐榮气也﹐運气也﹐生气也﹐淸气也﹐衛气也﹐陽气也。又天气﹑人气﹑地气﹐乃三焦之气。分而言之則異﹐其實一也﹐不當作異名異論而觀之。飲食勞役所傷﹐自汗小便數﹐陰火乘土位﹐淸气不生﹐陽道不行﹐乃陰血伏火。況陽明胃土﹐右燥左熱﹐故化燥火而津液不能停﹔且小便與汗﹐皆亡津液。津液至中宮變化爲血也。脈者﹐血之府也﹐血亡則七神何根據﹐百脈皆從此中變來也。眾之百病﹐莫大於中風﹐有汗則風邪客之﹐無汗則陽气固密﹐腠理閉拒﹐諸邪不能傷也。或曰﹕經言陽不勝其陰﹐則五臟气爭﹐九竅不通﹔又脾不及則令人九竅不通﹐名曰重彊﹔又五臟不和﹐則九竅不通﹔又頭痛耳鳴﹐九竅不通利﹐腸胃之所生也。請析而解之﹖答曰﹕夫脾者﹐陰土也﹐至陰之气﹐主靜而不動﹔胃者﹐陽土也﹐主動而不息。陽气在於地下﹐乃能生化萬物。故五運在上﹐六气在下。其脾長一尺﹐掩太倉﹐太倉者﹐胃之上口也。脾受胃稟﹐乃能燻蒸腐熟五穀者也。胃者﹐十二經之源﹐水谷之海也﹐平則萬化安﹐病則萬化危。五臟之气﹐上通九竅。五臟稟受气於六腑﹐六腑受气於胃。六腑者﹐在天爲風﹑寒﹑暑﹑濕﹑燥﹑火﹐此無形之气也。胃气和平﹐榮气上升﹐始生溫熱。濕熱者﹐春夏也﹐行陽二十五度。六陽升散之極﹐下而生陰﹐陰降則下行爲秋冬﹐行陰道﹐爲寒涼也。胃旣受病﹐不能滋養﹐故六腑之气已絕﹐致陽道不行﹐陰火上行。五臟之气﹐各受一腑之化﹐乃能滋養皮膚血脈筋骨﹐故言五臟之气已絕於外﹐是六腑生气先絕﹐五臟無所稟受﹐而气後絕矣。肺本收下﹐又主五气﹐气絕則下流﹐與脾土疊於下焦﹐故曰重彊。胃气旣病則下澑。經云﹕濕從下受之﹐脾爲至陰﹐本乎地也﹐有形之土﹐下塡九竅之源﹐使不能上通於天﹐故曰五臟不和﹐則九竅不通。胃者﹐行淸气而上﹐卽地之陽气也﹐積陽成天﹐曰淸陽出上竅﹐曰淸陽實四肢﹐曰淸陽發腠理者也。脾胃旣爲陰火所乘﹐穀气閉塞而下流﹐卽淸气不升﹐九竅爲之不利。胃之一腑病﹐則十二經元气皆不足也。气少則津液不行﹐津液不行則血虧﹐故筋骨皮肉血脈皆弱﹐是气血俱羸弱矣。勞役動作﹐飲食饑飽﹐可不愼乎。凡有此病者﹐𨿽不變易他疾﹐已損其天年﹐更加之鍼灸用藥差誤﹐欲不夭枉得乎﹖

胃虛臟腑經絡皆無所受气而俱病論

夫脾胃虛﹐則濕土之气澑於臍下﹐腎與膀胱受邪。膀胱主寒﹐腎爲陰火﹐二者俱弱﹐潤澤之气不行。大腸者﹐庚也﹐燥气也﹐主津﹔小腸者﹐丙也﹐熱气也﹐主液。此皆屬胃﹐胃虛則無所受气而亦虛﹐津液不濡﹐睡覺口燥咽漧﹐而皮毛不澤也。甲膽﹐風也﹐溫也﹐主生化周身之血气﹔丙小腸﹐熱也﹐主長養周身之陽气。亦皆稟气於胃﹐則能浮散也﹐升發也﹔胃虛則膽及小腸溫熱生長之气俱不足﹐伏畱於有形血脈之中﹐爲熱病﹐爲中風﹐其爲病不可勝紀﹐靑﹑赤﹑黃﹑白﹑黑五腑皆滯。三焦者﹐乃下焦元气生發之根蒂﹐爲火乘之﹐是六腑之气俱衰也。腑者﹐腑庫之腑﹐包含五臟及形質之物而藏焉。且六腑之气﹐外無所主﹐內有所受。感天之風气而生甲膽﹐感暑气而生丙小腸﹐感濕化而生戊胃﹐感燥气而生庚大腸﹐感寒气而生壬膀胱﹐感天一之气而生三焦﹐此實父气﹐無形也。風﹑寒﹑暑﹑濕﹑燥﹑火﹐乃溫﹑熱﹑寒﹑涼之別稱也﹐行陽二十五度﹐右遷而升浮降沈之化也﹐其虛也﹐皆由脾胃之弱。以五臟論之﹐心火亢甚﹐乘其脾土曰熱中﹐脈洪大而煩悶。《難經》云﹕脾病﹐當臍有動气﹐按之牢若痛。動气﹐築築然堅牢﹐如有積而硬﹐若似痛也﹐甚則亦大痛﹐有是則脾虛病也﹐無則非也。更有一辧﹐食入則困倦﹐精神昏冒而欲睡者﹐脾虧弱也。且心火大盛﹐左遷入於肝木之分﹐風濕相搏﹐一身盡痛﹐其脈洪大而弦﹐時緩﹐或爲眩運戰搖﹐或爲麻木不仁﹐此皆風也。脾病﹐體重卽痛﹐爲痛痺﹐爲寒痺﹐爲諸濕痺﹐爲痿軟失力﹐爲大疽大癰。若以辛熱助邪﹐則爲熱病﹐爲中風﹐其變不可勝紀。木旺營運﹐北越左遷﹐入地助其腎水﹐水得子助﹐入脾爲痰涎﹐自入爲唾﹐入肝爲淚﹐入肺爲涕﹐乘肝木而反克脾土明矣。當先於陰分補其陽气升騰﹐行其陽道而走空竅﹐次加寒水之藥降其陰火﹐黃柏﹑黃連之類是也。先補其陽﹐後瀉其陰﹐脾胃俱旺而復於中焦之本位﹐則陰陽气平矣。火曰炎上﹐水曰潤下﹐今言腎主五液﹐上至頭﹐出於空竅﹐俱作泣﹑涕﹑汗﹑涎﹑唾者何也﹖曰﹕病癇者﹐涎沫出於口﹐冷汗出於身﹐淸涕出於鼻﹐皆陽蹺﹑陰蹺﹑督﹑衝四脈之邪上行﹐腎水不任煎熬﹐沸騰上行爲之也。此奇邪爲病﹐不系五行陰陽十二經所拘﹐當從督﹑衝﹑二蹺﹑四穴中奇邪之法治之。五臟外有所主﹐內無所受。謂無所受盛﹐而外主皮毛﹑血脈﹑肌肉﹑筋骨及各空竅是也﹔若胃气一虛﹐脾無所稟受﹐則四髒經絡皆病。況脾全藉胃土平和﹐則有所受而生榮﹐周身四髒皆旺﹐十二神守職﹐皮毛固密﹐筋骨柔和﹐九竅通利﹐外邪不能侮也。

胃虛元气不足諸病所生論

夫飲食勞役皆自汗﹐乃足陽明化燥火﹐津液不能停﹐故汗出小便數也。邪之大者﹐莫若中風。風者﹐百病之長﹐善行而數變。𨿽然﹐無虛邪﹐則風雨寒不能獨傷人﹐必先中虛邪﹐然後賊邪得入矣。至於痿﹑厥逆﹐皆由汗出而得之也。且冬陽气伏藏於水土之下﹐如非常泄精﹐陽气已竭﹐則春令從何而得﹐萬化俱失所矣。在人則飲食勞役﹐汗下時出﹐諸病遂生。予所以諄諄如此者﹐蓋亦欲人知所愼也。

忽肥忽瘦論

《黃帝鍼經》云﹕寒熱少气﹐血上下行。夫气虛不能寒﹐血虛不能熱﹐血气俱虛﹐不能寒熱。而胃虛不能上行﹐則肺气無所養﹐故少气﹔衛气旣虛﹐不能寒也。下行乘腎肝助火爲毒﹐則陰分气衰血虧﹐故寒熱少气。血上下行者﹐足陽明胃之脈衰﹐則衝脈並陽明之脈﹐上行於陽分﹐逆行七十二度﹐脈之火大旺﹐逆陽明脈中﹐血上行﹐其血衝滿於上﹔若火時退伏於下﹐則血下行﹐故言血上下行﹐俗謂之忽肥忽瘦者是也。經曰﹕熱傷气。又曰﹕壯火食气。故脾胃虛而火勝﹐則必少气﹐不能衛護皮毛﹐通貫上焦之气而短少也。陰分血虧﹐陽分气削﹐陰陽之分﹐周身血气俱少﹐不能寒熱﹐故言寒熱也。《靈樞經》云﹕上焦開發﹐宣五穀味﹐燻膚充身澤毛﹐若霧露之漑﹐此則胃气平而上行也。

天地陰陽生殺之理在升降浮沈之間論

《陰陽應象論》云﹕天以陽生陰長﹐地以陽殺陰藏。然歲以春爲首﹐正﹐正也﹔寅﹐引也。少陽之气始於泉下﹐引陰升而在天地人之上﹐卽天之分﹐百谷艸木皆甲坼於此時也。至立夏少陰之火熾於太虛﹐則艸木盛茂﹐垂枝布菜。乃陽之用﹐陰之體﹐此所謂天以陽生陰長。經言歲半以前﹐天气主之﹐在乎升浮也。至秋而太陰之運﹐初自天而下逐﹐陰降而徹地﹐則金振燥令﹐風厲霜飛﹐品物咸殞﹐其枝獨存﹐若乎毫毛。至冬則少陰之气復伏於泉下﹐水冰地坼﹐萬類周密。陰之用﹐陽之體也﹐此所謂地以陽殺陰藏。經言歲半以後﹐地气主之﹐在乎降沈也。至於春气溫和﹐夏气暑熱﹐秋气淸涼﹐冬气冷洌﹐此則正气之序也。故曰﹕履端於始﹐序則不愆。升已而降﹐降已而升﹐如環無端﹐運化萬物﹐其實一气也。設或陰陽錯綜﹐勝復之變﹐自此而起。萬物之中﹐人一也﹐呼吸升降﹐效象天地﹐準繩陰陽。蓋胃爲水谷之海﹐飲食入胃﹐而精气先輸脾歸肺﹐上行春夏之令﹐以滋養周身﹐乃淸气爲天者也﹔升已而下輸膀胱﹐行秋冬之令﹐爲傳化糟粕﹐轉味而出﹐乃濁陰爲地者也。若夫順四時之气﹐起居有時﹐以避寒暑﹐飲食有節﹐及不暴喜怒﹐以頤神志﹐常欲四時均平﹐而無偏勝則安。不然﹐損傷脾胃﹐眞气下澑﹐或下泄而久不能升﹐是有秋冬而無春夏﹐乃生長之用﹐陷於殞殺之气﹐而百病皆起﹔或久升而不降亦病焉。於此求之﹐則知履端之義矣。

陰陽壽夭論

《五常政大論》云﹕陰精所奉其人壽﹐陽精所降其人夭。夫陰精所奉者﹐上奉於陽﹐謂春夏生長之气也﹔陽精所降者﹐下降於陰﹐謂秋冬收藏之气也。且如地之伏陰﹐其精遇春而變動﹐升騰於上﹐卽曰生發之气﹔升極而浮﹐卽曰蕃秀之气﹐此六气右遷於天﹐乃天之淸陽也。陽主生﹐故壽。天之元陽﹐其精遇秋而退﹐降墜於下﹐乃爲收斂殞殺之气﹔降極而沈﹐是爲閉藏之气﹐此五運左遷入地﹐乃地之濁陰也。陰主殺﹐故夭。根於外者﹐名曰气立﹐气止則化絕。根於內者﹐名曰神機﹐神去則機息。皆不升而降也。地气者﹐人之脾胃也﹐脾主五臟之气﹐腎主五臟之精﹐皆上奉於天。二者俱主生化﹐以奉升浮﹐是知春生夏長﹐皆從胃中出也。故動止飲食﹐各得其所﹐必淸必淨﹐不令損胃之元气﹐下乘腎肝﹐及行秋冬殞殺之令﹐則亦合於天數耳。

五臟之气交變論

《五臟別論》云﹕五气入鼻﹐藏於心肺。《難經》云﹕肺主鼻﹐鼻和則知香臭。潔古云﹕視聽明而淸涼﹐香臭辧而溫暖。此內受天之气﹐而外利於九竅也。夫三焦之竅開於喉﹐出於鼻。鼻乃肺之竅﹐此體也﹔其聞香臭者﹐用也。心主五臭﹐捨於鼻。蓋九竅之用﹐皆稟長生爲近。心﹐長生於酉﹐酉者肺﹐故知臭爲心之所用﹐而聞香臭也。耳者﹐上通天气﹐腎之竅也﹐乃腎之體﹐而爲肺之用﹐蓋肺長生於子﹐子乃腎之舍而肺居其中﹐而能聽音聲也。一說﹐聲者天之陽﹐音者天之陰。在地爲五律﹐在人爲喉之竅﹐在口乃三焦之用。肺與心合而爲言出於口也﹐此口心之竅開於舌爲體﹐三焦於肺爲用﹐又不可不知也。肝之竅通於目﹐離爲火﹐能耀光而見物﹐故分別五色也﹐肝爲之舍。腎主五精﹐鼻藏气於心肺﹐故曰主百脈而行陽道。經云﹕脫气者目盲﹐脫精者耳聾﹐心肺有病﹐而鼻爲之不利。此明耳﹑目﹑口﹑鼻爲淸气所奉於天﹐而心勞胃損則受邪也。

陰陽升降論

《易》曰﹕兩儀生四象﹐乃天地气交﹐八卦是也。在人則淸濁之气皆從脾胃出﹐榮气榮養周身﹐乃水谷之气味化之也。淸陽爲天﹝積陽成天。地气上爲云﹐天气下爲雨。水谷之精气也﹐气海也﹐七神也﹐元气也﹐父也﹞﹐淸中淸者﹐淸肺以助天眞。淸陽出上竅﹝耳﹑目﹑鼻﹑口之七竅是也﹞﹐淸中濁者﹐榮華腠理。淸陽發腠理﹝毛竅也﹞﹐淸陽實四肢﹝眞气充實四肢﹞。濁陰爲地﹝積陰成地。云出天气﹐雨出地气。五穀五味之精﹐是五味之化也。血榮也﹐維持神明也﹐血之將會也﹐母也﹞﹐濁中淸者﹐榮養於神﹝降至中脘而爲血﹐故曰心主血﹐心藏神﹞。濁陰出下竅﹝前陰膀胱之竅也﹞﹐濁中濁者﹐堅彊骨髓。濁陰走五臟﹝散於五臟之血也﹐養血脈﹐潤皮膚﹑肌肉﹑筋者是也﹐血生肉者此也﹞﹐濁陰歸六腑﹝謂毛脈合精﹐經气歸於腑者是也﹞。天气淸靜光明者也﹐藏徳不止﹐故不下也。天明則日月不明﹐邪害空竅﹐陽气者閉塞﹐地气者冒明。雲霧不精﹐則上應白露不下﹔交通不表﹐萬物命故不施﹐不施則名木多死。惡气不發﹐風雨不節﹐白露不下﹐則菀不榮﹔賊風數至﹐豪雨數起﹐天地四時不相保﹐與道相失﹐則未央絕滅。惟聖人從之﹐故身無苛病﹐萬物不失﹐生气不竭。此說人之不避大寒傷形﹐大熱傷气﹐四時節候更攺之異气﹐及飲食失節﹐妄作勞役﹐心生好惡﹐皆令元气不行﹐气化爲火﹐乃失生夭折之由耳。

調理脾胃治驗治法用藥若不明升降浮沈差互反損論

予病脾胃久衰﹐視聽半失﹐此陰盛乘陽﹐加之气短﹐精神不足﹐此由弦脈令虛﹐多言之過﹐皆陽气衰弱﹐不得舒伸﹐伏匿於陰中耳。癸卯歲六七月間﹐淫雨陰寒﹐逾月不止﹐時人多病泄利﹐濕多成五泄故也。一日﹐予體重﹑肢節疼痛﹐大便泄並下者三﹐而小便閉塞。思其治法﹐按﹕《內經標本論》﹕大小便不利﹐無問標本﹐先利大小便。又云﹕在下者﹐引而竭之﹐亦是先利小便也。又云﹕諸泄利﹐小便不利﹐先分別之。又云﹕治濕不利小便﹐非其治也。皆當利其小便﹐必用淡味滲泄之劑以利之﹐是其法也。噫﹗聖人之法﹐𨿽布在方冊﹐其不盡者﹐可以求責耳。今客邪寒濕之淫﹐從外而入裏﹐以暴加之﹐若從以上法度﹐用淡滲之劑以除之﹐病𨿽卽已﹐是降之又降﹐是復益其陰﹐而重竭其陽气矣﹐是陽气愈削﹐而精神愈短矣﹐是陰重彊而陽重衰矣﹐反助其邪之謂也。故必用升陽風藥卽瘥﹐以羌活﹑獨活﹑柴胡﹑升麻各一錢﹐防風根截半錢﹐炙甘艸根截半錢﹐同﹝口父﹞咀﹐水四中盞﹐煎至一盞﹐去渣﹐稍熱服。大法云﹕濕寒之勝﹐助風以平之。又曰﹕下者舉之﹐得陽气升騰而去矣。又法云﹕客者除之﹐是因曲而爲之直也。夫聖人之法﹐可以類推﹐舉一而知百病者﹐若不達升降浮沈之理﹐而一槪施治﹐其愈者幸也。戊申六月初﹐樞判白文舉年六十二﹐素有脾胃虛損病﹐目疾時作﹐身面目睛俱黃﹐小便或黃或白﹐大便不調﹐飲食減少﹐气短上气﹐怠惰嗜臥﹐四肢不收。至六月中﹐目疾復作﹐醫以瀉肝散下數行﹐而前疾增劇。予謂大黃﹑牽牛﹐𨿽除濕熱﹐而不能走經絡。下咽﹐不入肝經﹐先入胃中。大黃苦寒﹐重虛其胃﹔牽牛其味至辛﹐能瀉气﹐重虛肺本﹐嗽大作﹐蓋標實不去﹐本虛愈甚。加之適當暑雨之際﹐素有黃証之人﹐所以增劇也。此當於脾胃肺之本髒﹐瀉外經中之濕熱﹐制淸神益气湯主之而愈。

淸神益气湯

茯苓升麻﹝以上各二分﹞澤瀉蒼術防風﹝以上各三分﹞生薑﹝五分﹞此藥能走經﹐除濕熱而不守﹐故不瀉本髒﹐補肺與脾胃本中气之虛弱。靑皮﹝一分﹞橘皮生甘艸白芍藥此藥皆能守本而不走經。不走經者﹐不滋經絡中邪﹔守者﹐能補髒之元气。黃柏﹝一分﹞麥門冬人參﹝以上各二分﹞五味子﹝三分﹞此藥去時令浮熱濕蒸上件如麻豆大。都作一服﹐水二盞﹐煎至一盞﹐去渣﹐稍熱﹐空心服。火熾之極﹐金伏之際﹐而寒水絕體﹐於此時也。故急救之以生脈散﹐除其濕熱﹐以惡其太甚。肺欲收﹐心苦緩﹐皆酸以收之。心火盛則甘以瀉之﹐故人參之甘﹐佐以五味子之酸。孫思邈云﹕夏月常服五味子﹐以補五臟气是也。麥門冬之微苦寒﹐能滋水之源於金之位﹐而淸肅肺气﹐又能除火刑金之嗽﹐而斂其痰邪。復微加黃柏之苦寒﹐以爲守位﹐滋水之流﹐以鎭墜其浮气﹐而除兩足之痿弱也。範天之內﹐素有脾胃之證﹐時顯煩躁﹐胸中不利﹐大便不通。初冬出外而晚歸﹐爲寒气怫郁﹐悶亂大作﹐火不得升故也。醫疑有熱﹐治以疏風丸﹐大便行而病不減。又疑藥力小﹐復加七八十丸﹐下兩行﹐前證仍不減﹐復添吐逆﹐食不能停﹐痰唾稠粘﹐湧出不止﹐眼黑頭旋﹐惡心煩悶﹐气短促上喘無力﹐不欲言。心神顚倒﹐兀兀不止﹐目不敢開﹐如在風雲中。頭苦痛如裂﹐身重如山﹐四肢厥冷﹐不得安臥。余謂前證乃胃气已損﹐復下兩次﹐則重虛其胃﹐而痰厥頭痛作矣。制半夏白術天麻湯主之而愈。

半夏白術天麻湯

黃柏﹝二分﹞漧薑﹝三分﹞天麻蒼術白茯苓黃芪澤瀉人參﹝以上各五分﹞白術炒曲﹝以上各一錢﹞半夏﹝湯洗七次﹞大麥麵橘皮﹝以上各一錢五分﹞上件﹝口父﹞咀。每服半兩﹐水二盞﹐煎至一盞﹐去渣﹐帶熱服﹐食前。此頭痛苦甚﹐謂之足太陰痰厥頭痛﹐非半夏不能療。眼黑頭旋﹐風虛內作﹐非天麻不能除﹔其苗爲定風艸﹐獨不爲風所動也。黃芪甘溫﹐瀉火補元气﹔人參甘溫﹐瀉火補中益气﹔二術俱苦甘溫﹐除濕補中益气﹔澤﹑苓利小便導濕﹔橘皮苦溫﹐益气調中升陽﹔曲消食﹐蕩胃中滯气﹔大麥麵寬中助胃气﹔漧薑辛熱﹐以滌中寒﹔黃柏苦大寒﹐酒洗以主冬天少火在泉發躁也。

人參芍藥湯

麥門冬﹝二分﹞當歸身人參﹝以上各三分﹞炙甘艸白芍藥黃芪﹝以上各一錢﹞五味子﹝五上件﹝口父﹞咀。分作二服﹐每服用水二盞﹐煎至一盞﹐去渣﹐稍熱服。旣愈。繼而冬居曠室﹐臥熱炕﹐而吐血數次。予謂此人久虛弱﹐附臍有形﹐而有大熱在內﹐上气不足﹐陽气外虛﹐當補表之陽气﹐瀉裏之虛熱。冬居曠室﹐衣服復單薄﹐是重虛其陽。表有大寒﹐壅遏裏熱﹐火邪不得舒伸﹐故血出於口。因思仲景太陽傷寒一證﹐當以麻黃湯發汗﹐而不與之﹐遂成衄血﹐卻與之立愈﹐與此甚同﹐因與麻黃人參芍藥湯。

麻黃人參芍藥湯

人參﹝益三焦元气不足而實其表也﹞麥門冬﹝以上各三分﹞桂枝﹝以補表虛﹞當歸身﹝和血養血﹐各五分﹞麻黃﹝去其外寒﹞炙甘艸﹝補其脾﹞白芍藥黃芪﹝以上各一錢﹞五味子﹝二上件﹝口父﹞咀。都作一服﹐水三盞﹐煮麻黃一味﹐令沸﹐去沫﹐至二盞﹐入余藥﹐同煎至一盞﹐去渣﹐熱服﹐臨臥。

升陽散火湯

治男子婦人四肢發熱﹐肌熱﹐筋痺熱﹐骨髓中熱﹐發困﹐熱如燎﹐捫之烙手﹐此病多因血虛而得之。或胃虛過食冷物﹐抑遏陽气於脾土﹐火郁則發之。生甘艸﹝二錢﹞防風﹝二錢五分﹞炙甘艸﹝三錢﹞升麻葛根獨活白芍藥羌活人參﹝以上各五錢﹞柴胡﹝八錢﹞上件﹝口父﹞咀。每服秤半兩﹐水三大盞﹐煎至一盞﹐去渣﹐稍熱服。忌寒涼之物﹐及

安胃湯

治因飲食汗出﹐日久心中虛﹐風虛邪令人半身不遂﹐見偏風痿痺之證﹐當先除其汗﹐悍之气﹐按而收之。黃連﹝揀淨﹐去須﹞五味子﹝去子﹞烏梅﹝去核﹞生甘艸﹝以上各五分﹞熟甘艸﹝三分﹞升麻梢﹝二分﹞上﹝口父﹞咀。分作二服﹐每服水二盞﹐煎至一盞﹐去渣﹐溫服﹐食遠。忌濕面﹑酒﹑五辛﹑大料物之類。

淸胃散

治因服補胃熱藥﹐而致上下牙痛不可忍﹐牽引頭腦滿熱﹐發大痛﹐此足陽明別絡入腦也。喜寒惡熱﹐此陽明經中熱盛而作也。眞生地黃芪當歸身﹝以上各三分﹞牡丹皮﹝半錢﹞黃連﹝揀淨﹐六分﹐如黃連不好﹐更加二分﹔如夏月倍之。大抵黃連臨時﹐增減無定﹞升麻﹝一錢﹞上爲細末。都作一服﹐水一盞半﹐煎至七分﹐去渣﹐放冷服之。

淸陽湯

治口﹐頰腮急緊﹐胃中火盛﹐必汗不止而小便數也。紅花酒黃柏桂枝﹝以上各一分﹞生甘艸蘇木﹝以上各五分﹞炙甘艸﹝一錢﹞葛根﹝一錢五分﹞當歸身升麻黃芪﹝以上各二錢﹞上件﹝口父﹞咀。都作一服﹐酒三大盞﹐煎至一盞二分﹐去渣﹐稍熱服﹐食前。服訖﹐以火熨摩緊結處而愈。夫口筋急者﹐是筋脈血絡中大寒﹐此藥以代燔鍼劫刺破血以去其凝結﹐內則泄衝脈之火熾。

胃風湯

治虛風證﹐能食﹐麻木﹐牙關急搐﹐目內蠕﹐胃中有風﹐獨面腫。蔓荊子﹝一分﹞幹生薑﹝二分﹞艸豆蔻黃柏羌活柴胡本﹝以上各三分﹞麻黃﹝五分﹐不去節﹞當歸身蒼術葛根﹝以上各一錢﹞香白芷﹝一錢二分﹞炙甘艸﹝一錢五分﹞升麻﹝二錢棗﹝四枚﹞上件銼如麻豆大。分二服﹐每服水二盞﹐煎至一盞﹐去渣﹐熱服﹐食後。

陽明病濕勝自汗論

或曰﹕濕之與汗﹐陰乎陽乎﹖曰﹕西南坤土也。脾胃也﹐人之汗﹐猶天地之雨也。陰滋其濕﹐則爲霧露爲雨也。陰濕寒﹐下行之地气也。汗多則亡陽﹐陽去則陰勝也﹐甚爲寒中。濕勝則音聲如從甕中出﹐濕若中水也。相家有說﹐土音如居深甕中﹐言其壅也﹐遠也﹐不出也﹐其爲濕審矣。又知此二者﹐一爲陰寒也。《內經》曰﹕气虛則外寒﹐𨿽見熱中﹐蒸蒸爲汗﹐終傳大寒。知始爲熱中﹐表虛亡陽﹐不任外寒﹐終傳寒中﹐多成痺寒矣。色以候天﹐脈以候地。形者﹐乃候地之陰陽也﹐故以脈气候之﹐皆有形無形可見者也。

調衛湯

治濕勝自汗﹐補衛气虛弱﹐表虛不任外寒。蘇木紅花﹝以上各一分﹞豬苓﹝二分﹞麥門冬﹝三分﹞生地黃﹝三分﹞半夏﹝湯洗七次﹞生黃芪芩生甘艸當歸梢﹝以上各五分﹞羌活﹝七分﹞麻黃根黃芪﹝以上各一錢﹞五味子﹝七枚﹞上﹝口父﹞咀﹐如麻豆大。作一服﹐水二盞﹐煎至一盞﹐去渣﹐稍熱服。中風證必自汗﹐汗多不得重發汗﹐故禁麻黃而用根節也。

濕熱成痿肺金受邪論

六七月之間﹐濕令大行﹐子能令母實而熱旺﹐濕熱相合﹐而刑庚大腸﹐故寒涼以救之。燥金受濕熱之邪﹐絕寒水生化之源﹐源絕則腎虧﹐痿厥之病大作﹐腰以下痿軟癱﹐不能動﹐行走不正﹐兩足欹側。以淸燥湯主之。

淸燥湯

黃連﹝去須﹞酒黃柏柴胡﹝以上各一分﹞麥門冬當歸身生地黃芪炙甘艸豬苓曲﹝以上各二分﹞人參白茯苓上﹝口父﹞咀﹐如麻豆大。每服半兩﹐水二盞半﹐煎至一盞﹐去渣﹐稍熱﹐空心服。

助陽和血補气湯

治眼發後﹐上熱壅﹐白睛紅﹐多眵淚﹐無疼痛而癮澀難開。此服苦寒藥太過﹐而眞气不能通九竅也﹐故眼昏花不明﹐宜助陽和血補气。香白芷﹝二分﹞蔓荊子﹝三分﹞炙甘艸當歸身﹝酒洗﹞柴胡﹝以上各五分﹞升麻防風﹝以上各七分﹞黃芪﹝一錢﹞上﹝口父﹞咀。都作一服﹐水一盞半﹐煎至一盞﹐去渣﹐熱服﹐臨臥。避風處睡﹐忌風寒及食冷物。

升陽湯

治大便一日三四次﹐溏而不多﹐有時泄瀉﹐腹中鳴﹐小便黃。柴胡益智仁當歸身橘皮﹝以上各三分﹞升麻﹝六分﹞甘艸﹝二錢﹞黃芪﹝三錢﹞紅花﹝少許上﹝口父﹞咀。分作二服﹐每服二大盞﹐煎至一盞﹐去渣﹐稍熱服。

升陽除濕湯

治脾胃虛弱﹐不思飲食﹐腸鳴腹痛﹐泄瀉無度﹐小便黃﹐四肢困弱。甘艸大麥麵﹝如胃寒腹鳴者加﹞陳皮豬苓﹝以上各三分﹞澤瀉益智仁半夏防風神曲升麻柴胡羌活﹝以上各五分﹞蒼術﹝一錢﹞上﹝口父﹞咀。作一服﹐水三大盞﹐生薑三片﹐棗二枚﹐同煎至一盞﹐去渣﹐空心服。

益胃湯

治頭悶﹐勞動則微痛﹐不喜飲食﹐四肢怠惰﹐躁熱短气﹐口不知味﹐腸鳴﹐大便微溏黃芪色﹐身體昏悶﹐口漧不喜食冷。黃芪甘艸半夏﹝以上各二分﹞黃芩柴胡人參益智仁白術﹝以上各三分﹞當歸梢陳皮升麻﹝以上各五分﹞蒼術﹝一錢五分﹞上﹝口父﹞咀。作一服﹐水二大盞﹐煎至一盞﹐去渣﹐稍熱服﹐食前。忌飲食失節﹑生冷﹑硬物﹑酒﹑濕面。

生薑和中湯

治食不下﹐口漧虛渴﹐四肢困倦。生甘艸炙甘艸﹝以上各一分﹞酒黃芩柴胡橘皮﹝以上各二分﹞升麻﹝三分﹞人參葛根本白術﹝以上各五分﹞羌活﹝七分﹞蒼術﹝一錢﹞生黃芩﹝二錢﹞上﹝口父﹞咀。作一服﹐水二盞﹐生薑五片﹐棗二枚﹐劈開﹐同煎至一盞﹐去渣﹐稍熱服之﹐食前。

彊胃湯

治因飲食勞役所傷﹐腹脇滿悶短气﹐遇春口淡無味﹐遇夏𨿽熱而惡寒﹐常如飽﹐不喜食冷物。黃柏甘艸﹝以上各五分﹞升麻柴胡當歸身陳皮﹝以上各一錢﹞生薑曲﹝以上各一錢五分﹞艸豆蔻﹝二錢﹞半夏人參﹝以上各三錢﹞黃芪﹝一兩﹞上﹝口父﹞咀。每服三錢﹐水二大盞﹐煎至一盞﹐去渣﹐溫服﹐食前。

溫胃湯

專治服寒藥多﹐致脾胃虛弱﹐胃脘痛。人參甘艸益智仁縮砂仁濃朴﹝以上各二分﹞白豆蔻幹生薑澤瀉姜黃﹝以上各三分﹞黃芪陳皮﹝以上各七分﹞上件爲極細末。每服三錢﹐水一盞﹐煎至半盞﹐溫服﹐食前。

和中丸

人參幹生薑橘紅﹝以上各一錢﹞幹木瓜﹝二錢﹞炙甘艸﹝三錢﹞上爲細末﹐湯浸蒸餅爲丸﹐不進飲食如梧桐子大。每服三五十丸﹐溫水送下﹐食前服。

藿香安胃散

治脾胃虛弱﹐不進飲食﹐嘔吐不待腐熟。藿香丁香人參﹝以上各二錢五分﹞橘紅﹝五錢﹞上件四味爲細末。每服二錢﹐水一大盞﹐生薑一片﹐同煎至七分﹐和渣冷服﹐食前

異功散

治脾胃虛冷﹐腹鳴﹐腹痛﹐自利﹐不思飲食。人參茯苓白術甘艸橘皮﹝以上各五分﹞上爲粗散。每服五錢﹐水二大盞﹐生薑三片﹐棗二枚﹐同煎至一盞﹐去渣﹐溫服﹐食前。先用數服﹐以正其气。

飲食傷脾論

《四十九難》曰﹕飲食勞倦則傷脾。又云﹕飲食自倍﹐腸胃乃傷。腸爲痔。夫脾者﹐行胃津液﹐磨胃中之谷﹐主五味也。胃旣傷﹐則飲食不化﹐口不知味﹐四肢倦困﹐心腹痞滿﹐兀兀欲吐而惡食﹐或爲飧泄﹐或爲腸﹐此胃傷脾亦傷明矣。大抵傷飲傷食﹐其治不同。傷飲者﹐無形之气也。宜發汗﹐利小便﹐以導其濕。傷食者﹐有形之物也。輕則消化﹐或損其谷﹐此最爲妙也﹐重則方可吐下。今立數方﹐區分類析﹐以列於後。

五苓散

治煩渴飲水過多﹐或水入卽吐﹐心中淡淡﹐停濕在內﹐小便不利。桂﹝一兩﹞茯苓豬苓白術﹝以上各一兩五錢﹞澤瀉﹝二兩五錢﹞上爲細末。每服二錢﹐熱湯調服﹐不拘時候﹐服訖﹐多飲熱湯﹐有汗出卽愈。如瘀熱在裏﹐身發黃膽﹐濃煎茵陳湯調下﹐食前服之。如疸發渴﹐及中暑引飲﹐亦可用水調服。

論飲酒過傷

夫酒者﹐大熱有毒﹐气味俱陽﹐乃無形之物也。若傷之﹐止當發散﹐汗出則愈矣﹔其次莫如利小便﹐二者乃上下分消其濕。今之酒病者﹐往往服酒癥丸﹐大熱之藥下之﹐又有用牽牛﹑大黃下之者﹐是無形元气受病﹐反下有形陰血﹐乖誤甚矣﹗酒性大熱﹐以傷元气﹐而復重瀉之﹐況亦損腎水﹐眞陰及有形陰血俱爲不足﹐如此則陰血愈虛﹐眞水愈弱﹐陽毒之熱大旺﹐反增其陰火﹐是以元气消耗折人長命﹔不然﹐則虛損之病成矣。酒疸下之﹐久久爲黑疸。愼不可犯。以葛花解酲湯主之。

葛花解酲湯

治飲酒太過﹐嘔吐痰逆﹐心神煩亂﹐胸膈痞塞﹐手足戰搖﹐飲食減少﹐小便不利。蓮花靑皮﹝去穣﹐三分﹞木香﹝五分﹞橘皮﹝去白﹞人參﹝去蘆﹞豬苓﹝去黑皮﹞白茯苓﹝以上各一錢五分﹞神曲﹝炒黃色﹞澤瀉幹生薑白術﹝以上各二錢﹞白豆蔻仁葛花砂仁﹝以上爲極細末﹐秤﹐和勻。每服三錢匕﹐白湯調下。但得微汗﹐酒病去矣。此蓋不得已而用之﹐豈可恃賴日日飲酒﹐此方气味辛辣﹐偶因酒病服之﹐則不損元气﹐何者﹖敵酒病也。

枳術丸

治痞﹐消食﹐彊胃。枳實﹝麩炒黃色﹐去穣﹐一兩﹞白術﹝二兩﹞上同爲極細末﹐荷葉裹燒飯爲丸﹐如梧桐子大。每服五十丸﹐多用白湯下﹐無時。白術者﹐本意不取其食速化﹐但令人胃气彊﹐不復傷也。

橘皮枳術丸

治老幼元气虛弱﹐飲食不消﹐臟腑不調﹐心下痞悶。枳實﹝麩炒﹐去穣﹞橘皮﹝以上各一兩﹞白術﹝二兩﹞上件爲細末﹐荷葉燒飯爲丸﹐如梧桐子大。每服五十丸﹐溫水送下﹐食遠。夫內傷用藥之大法﹐所貴服之彊人胃气﹐令胃气益濃﹐𨿽猛食﹑多食﹑重食而不傷﹐此能用食藥者也。此藥久久益胃气﹐令不復致傷也。

半夏枳術丸

治因冷食內傷。半夏﹝湯洗七次﹐焙漧﹞枳實﹝麩炒黃色﹞白術﹝以上各二兩﹞上同爲極細末﹐荷葉裹燒飯爲丸﹐如梧桐子大。每服五十丸﹐添服不妨﹐無定法。如熱湯浸蒸餅爲丸亦可。如食傷﹐寒熱不調﹐每服加上二黃丸十丸﹐白湯下。更作一方﹐加澤瀉一兩爲丸﹐有小便淋者用。

木香漧薑枳術丸

破除寒滯气﹐消寒飲食。木香﹝三錢﹞漧薑﹝五錢﹐炮﹞枳實﹝一兩﹐炒﹞白術﹝一兩五錢﹞上爲極細末﹐荷葉燒飯爲丸﹐如梧桐子大。每服三五十丸﹐溫水送下﹐食前。

木香人參生薑枳術丸

開胃進食。幹生薑﹝二錢五分﹞木香﹝三錢﹞人參﹝三錢五分﹞陳皮﹝四錢﹞枳實﹝一兩﹐炒黃﹞白術﹝一兩五上爲細末﹐荷葉燒飯爲丸﹐如梧桐子大。每服三五十丸﹐溫水送下﹐食前。忌飽食。

和中丸

治病久虛弱﹐厭厭不能食﹐而臟腑或祕或溏﹐此胃气虛弱也。常服則和中理气﹐消痰去濕﹐濃腸胃﹐進飲食。木香﹝二錢五分﹞枳實﹝麩炒﹞炙甘艸﹝以上各三錢五分﹞檳榔﹝四錢五分﹞陳皮﹝去白﹐八錢半夏﹝湯洗七次﹞濃朴﹝姜制﹐以上各一兩﹞白術﹝一兩二錢﹞上爲細末﹐生薑自然汁浸蒸餅爲丸﹐如梧桐子大。每服三五十丸﹐溫水送下﹐食前或食

交泰丸

升陽气﹐瀉陰火﹐調營气﹐進飲食﹐助精神﹐寬腹中﹐除怠惰嗜臥﹐四肢不收﹐沈困懶漧薑﹝炮制﹐三分﹞巴豆霜﹝五分﹞人參﹝去蘆﹞肉桂﹝去皮﹐以上各一錢﹞柴胡﹝去苗﹞小椒﹝炒去汗並閉目﹐去子﹞白術﹝以上各一錢五分﹞濃朴﹝去皮﹐銼﹐炒﹐秋冬加七錢﹞酒煮苦楝白茯苓砂仁﹝以上各三錢﹞川烏頭﹝炮﹐去皮臍﹐四錢五分﹞知母﹝四錢﹐一半炒﹐一半酒炒。此一味﹐春夏所宜﹐秋冬去之﹞吳茱萸﹝湯洗七次﹐五錢﹞黃連﹝去須﹐秋冬減一錢五分﹞皂角﹝水洗﹐煨﹐去皮弦﹞紫菀﹝去苗﹐以上各六錢﹞上除巴豆霜另入外﹐同爲極細末﹐煉蜜爲丸﹐如梧桐子大。每服十丸﹐溫水送下﹐量虛

三稜消積丸

治傷生冷硬物﹐不能消化﹐心腹滿悶。丁皮益智﹝以上各三錢﹞巴豆﹝炒﹐和粳﹐米炒焦黑去米﹞茴香﹝炒﹞陳皮靑橘皮﹝以上各五錢﹞京三稜﹝炮﹞廣術﹝炮﹞炒曲﹝以上各七錢﹞上件爲細末﹐醋打麵糊爲丸﹐如梧桐子大。每服十丸至二十丸﹐溫生薑湯送下﹐食前。量虛實加減。得更衣﹐止後服。

備急丸

治心腹百病﹐卒痛如錐刺﹐及脹滿不快﹐气急並治之。錦紋川大黃﹝爲末﹞漧薑﹝炮﹐爲末﹞巴豆﹝先去皮膜心﹐研如泥霜﹐出油用霜﹞上件三味等分﹐同一處研勻﹐煉蜜成劑﹐臼內杵千百下﹐丸如大豌豆大。夜臥溫水下一丸﹔如气實者﹐加一丸。如卒病﹐不計時候服。婦人有孕不可服。如所傷飲食在胸膈間﹐兀兀欲吐﹐反復悶亂﹐以物探吐去之。

神保丸

治心膈痛﹐腹痛﹐血痛﹐腎气痛﹐脇下痛﹐大便不通﹐气噎﹐宿食不消。木香胡椒﹝以上各二錢五分﹞巴豆﹝十枚﹐去皮油心膜﹐研﹞幹蠍﹝七枚﹞上件四味爲末﹐湯浸蒸餅爲丸﹐麻子大﹐朱砂三錢爲衣。每服五丸。如心膈痛﹐柿蒂﹑燈心湯下﹔如腹痛﹐柿蒂﹑煨姜煎湯下﹔如血痛﹐炒姜醋湯下﹔如腎气痛﹑脇下痛﹐茴香酒下﹔如大便不通﹐蜜調檳榔末一錢下﹔如气噎﹐木香湯下﹔如宿食不消﹐茶酒漿飲任下。

雄黃聖餅子

治一切酒食所傷﹐心腹滿不快。雄黃﹝五錢﹞巴豆﹝一百个﹐去油心膜﹞白面﹝十兩﹐重羅過﹞上件三味﹐內除白面八﹑九兩﹐余藥同爲細末﹐共面和勻﹐用新水和作餅子﹐如手大﹐以漿水煮﹐煮至浮於水上﹐漉出﹐控旋看硬軟﹐搗作劑﹐丸如梧桐子大﹐撚作餅子。每服五﹑七餅子。加至十餅﹑十五餅﹐嚼破一餅﹐利一行﹐二餅利二行﹐茶酒任下﹐食前。

蠲飲枳實丸

逐飲消痰﹐導滯淸膈。枳實﹝麥炒﹐去穣﹞半夏﹝湯洗﹞陳皮﹝去白﹐以上各二兩﹞黑牽牛﹝八兩﹐內取頭末﹐三上爲細末﹐水煮麵糊爲丸﹐如梧桐子大。每服五十丸﹐食後生薑湯下。

感應丸

治虛中積冷﹐气弱有傷﹐停積胃脘﹐不能傳化﹔或因气傷冷﹐因饑飽食﹐飲酒過多﹐心下堅滿﹐兩脇脹痛﹐心腹大疼﹐霍亂吐瀉﹐大便頻﹐後重遲澀﹐久痢赤白﹐膿血相雜﹐米穀不消﹐愈而復發。又治中酒﹐嘔吐痰逆﹐惡心喜唾﹐頭旋﹐胸膈痞悶﹐四肢倦怠﹐不欲飲食。又治妊娠傷冷﹐新產有傷。若久有積寒﹐喫熱藥不效者﹐並悉治之。又治久病形羸﹐荏苒歲月﹐漸致虛弱﹐面黃肌瘦﹐飲食或進或退﹐大便或祕或泄﹐不拘久新積冷﹐並皆治之。漧薑﹝炮制﹐一兩﹞南木香﹝去蘆﹞丁香﹝以上各一兩五錢﹞百艸霜﹝二兩﹞肉豆蔻﹝去皮﹐三十个﹞巴豆﹝去皮心膜油﹐研﹐七十个﹞杏仁﹝一百四十个﹐湯浸去皮尖﹐研膏﹞上七味﹐除巴豆粉﹑百艸霜﹑杏仁三味﹐餘四味搗爲細末﹐卻與三味同拌﹐研令細﹐用好蠟匱和﹐先將蠟六兩溶化作汁﹐以重綿濾去渣﹐更以好酒一升﹐於銀﹑石器內煮蠟溶﹐滚數沸﹐傾出﹐候酒冷﹐其蠟自浮於上﹐取蠟秤用丸。春夏修合﹐用淸油一兩﹐於銚內熬令沫散香熟﹐次下酒煮蠟四兩﹐同化作汁﹐就鍋內乘熱拌和前項藥末﹐秋冬修合﹐用淸油一兩五錢﹐同煎煮熟﹐作汁﹐和匱藥末成劑﹐分作小鍵子﹐以油單紙裹之﹐旋丸服耳。

神應丸

治因一切冷物﹑冷水及潼乳酪水所傷﹐腹痛腸鳴﹐米谷不化。丁香木香﹝以上各二錢﹞巴豆杏仁百艸霜漧薑﹝以上各五錢﹞黃蠟﹝二錢﹞上先將黃蠟用好醋煮去渣穢﹐將巴豆﹑杏仁同炒黑煙盡﹐研如泥﹔餘四味爲細末將黃蠟再上火﹐春夏入小油五錢﹐秋冬入小油八錢﹐溶開﹐入在杏仁﹑巴豆泥子內同攪﹐旋下丁香﹑木香等藥末﹐研勻﹐搓作鋌子﹐油紙裹了旋丸用。如芥子大﹐每服三﹑五十丸﹐溫米飲送下﹐食前﹐日三服

白術安胃散

治一切瀉痢﹐無問膿血相雜﹐裏急窘痛﹐日夜無度。又治男子小腸气痛﹐及婦人臍下虛冷﹐並產後兒枕塊痛﹔亦治產後虛弱﹐寒熱不止者。五味子烏梅﹝取肉炒幹﹐以上各五錢﹞車前子茯苓白術﹝以上各一兩﹞米谷﹝三兩﹐去頂蒂穣﹐醋煮一宿﹐炒幹﹞上爲末。每服五錢﹐水一盞半﹐煎至一盞﹐去渣﹐空心溫服。

聖餅子

治瀉痢赤白﹐臍腹撮痛﹐久不愈者。黃丹﹝二錢﹞定粉舶上硫黃芪陀僧﹝以上各三錢﹞輕粉﹝少許﹞上細銼爲末﹐入白面四錢匕﹐滴水和如指尖大﹐撚作餅子﹐陰漧。食前溫漿水磨服之﹐大便黑色爲效。

當歸和血散

治腸下血﹐濕毒下血。川芎﹝四分﹞靑皮槐花荊芥穗熟地黃芪白術﹝以上各六分﹞當歸身升麻﹝以上各一錢上件爲細末。每服二﹑三錢﹐淸米飲湯調下﹐食前。

訶梨勒丸

治休息痢﹐晝夜無度﹐鮏臭不可近﹐臍腹撮痛﹐諸藥不效。訶子﹝五錢﹐去核稱﹞椿根白皮﹝一兩﹞母丁香﹝三十个﹞上爲細末﹐醋麵糊丸﹐如梧桐子大。每服五十丸﹐陳米飯湯入醋少許送下﹐五更﹐三

脾胃損在調飲食適寒溫

《十四難》曰﹕損其脾者﹐調其飲食﹐適其寒溫。又云﹕夫脾﹑胃﹑大腸﹑小腸﹑三焦﹑膀胱﹐倉廩之本﹐營之所居﹐名曰器﹐能化糟粕﹐轉味而出入者也。若飲食﹐熱無灼灼﹐寒無愴愴﹐寒溫中適﹐故气將持﹐乃不致邪僻。或飲食失節﹐寒溫不適﹐所生之病﹐或溏泄無度﹐或心下痞悶﹐腹脇脹﹐口失滋味﹐四肢困倦﹐皆傷於脾胃所致而然也。腸胃爲市﹐無物不受﹐無物不入﹐若風﹑寒﹑暑﹑濕﹑燥﹐一气偏勝﹐亦能傷脾損胃﹐觀證用藥者﹐宜詳審焉。脾胃﹝右關所主﹐其脈緩。﹞如得弦脈﹐風邪所傷。甘艸芍藥湯﹑黃芪建中湯之類。或甘酸之劑﹐皆可用之﹔洪脈﹐熱邪所傷。三黃丸﹑瀉黃散﹑調胃承气湯。或甘寒之劑﹐皆可用之﹔緩脈﹐本經太過﹐濕邪所傷。平胃散加白術﹑茯苓﹐五苓散。或除濕滲淡之劑﹐皆可用之。澀脈﹐燥熱所傷。異功散加當歸﹐四君子湯加熟地黃。或甘溫甘潤之劑﹐皆可用之﹔沈細脈﹐寒邪所傷。益黃散﹐養胃丸﹐理中丸﹐理中湯﹐如寒甚加附子。甘熱之劑﹐皆可用之。

胃風湯

治大人小兒﹐風冷乘虛﹐入客腸胃﹐水谷不化﹐泄瀉注下﹐腹脇虛滿﹐腸鳴痛﹔血﹐日夜無度﹐並宜服之。人參﹝去蘆﹞白茯苓﹝去皮﹞芎蔻桂﹝去粗皮﹞當歸﹝去苗﹞白芍藥白術﹝以上各等上爲粗散。每服二錢﹐以水一大盞﹐入粟米數百餘粒﹐同煎至七分﹐去渣﹐稍熱服﹐空心﹐食前。小兒量力減之。

三黃丸

治丈夫﹑婦人三焦積熱。上焦有熱﹐攻衝眼目赤腫﹐頭項腫痛﹐口舌生瘡﹔中焦有熱﹐心膈煩躁﹐不美飲食﹔下焦有熱﹐小便赤澀﹐大便祕結。五臟俱熱﹐卽生癰﹑瘡﹑痍。及治五般痔疾﹐肛門腫痛﹐或下鮮血。黃連﹝去蘆﹞黃芩﹝去蘆﹞大黃﹝以上各一兩﹞上爲細末﹐煉蜜爲丸﹐如梧桐子大。每服三十丸﹐用熟水吞下﹔如臟腑壅實﹐加服丸數。小兒積熱﹐亦宜服之。

白術散

治虛熱而渴。人參﹝去蘆﹞白術木香白茯苓﹝去皮﹞藿香葉﹝去土﹞甘艸﹝炒﹐以上各一兩﹞漧葛﹝二兩﹞上件爲粗末。每服三錢至五錢﹐水一盞﹐煎至五分﹐溫服。如飲水者﹐多煎與之﹐無時如不能食而渴﹐潔古先師倍加葛根﹔如能食而渴﹐白虎湯加人參服之。

加減平胃散

治脾胃不和﹐不思飲食﹐心腹脇肋﹐脹滿刺痛﹐口苦無味﹐胸滿气短﹐嘔噦惡心﹐噫气吞酸﹐面色萎黃﹐肌體瘦弱﹐怠惰嗜臥﹐體重節痛﹐常多自利﹐或發霍亂﹐及五噎﹑八痞﹑膈气﹑反胃。甘艸﹝銼﹐炒﹐二兩﹞濃朴﹝去粗皮﹐姜制炒香﹞陳皮﹝去白﹐以上各三兩二錢﹞蒼術﹝去粗皮﹐米泔浸﹐五兩﹞上爲細末。每服二錢﹐水一盞﹐入生薑三片﹐漧棗二枚﹐同煎至七分﹐去渣﹐溫服﹔或去姜﹑棗﹐帶熱服﹐空心﹑食前。入鹽一撚﹐沸湯點服亦得。常服調气暖胃﹐化宿食﹐消痰飲﹐辟風寒冷濕﹐四時非節之气。如小便赤澀﹐加白茯苓﹑澤瀉﹔如米谷不化﹐食飲多傷﹐加枳實﹔如胸中气不快﹐心下痞气﹐加枳殼﹑木香﹔如脾胃困弱﹐不思飲食﹐加黃芪﹑人參﹔如心下痞悶﹐腹脹者﹐加濃朴﹐甘艸減半﹔如遇夏﹐則加炒黃芩﹔如遇雨水濕潤時﹐加茯苓﹑澤瀉﹔如遇有痰涎﹐加半夏﹑陳皮﹔凡加時﹐除蒼術﹑濃朴外﹐根據例加之﹐如一服五錢﹐有痰加半夏五分﹔如嗽﹐飲食減少﹐脈弦細﹐加當歸﹑黃芪。如脈洪大緩﹐加黃芩﹑黃連﹔如大便硬﹐加大黃芪三錢﹐芒硝二錢﹐先嚼麩炒桃仁爛﹐以藥送下。

散滯气湯

治因憂气結﹐中脘腹皮底微痛﹐心下痞滿﹐不思飲食﹐𨿽食不散﹐常常有痞气。當歸身﹝二分﹞陳皮﹝三分﹞柴胡﹝四分﹞炙甘艸﹝一錢﹞半夏﹝一錢五分﹞生薑﹝五片﹞紅花﹝少許上件銼如麻豆大。都和一服﹐水二盞﹐煎至一盞﹐去渣﹐稍熱服﹐食前。忌濕面﹑

通幽湯

治幽門不通﹐上衝﹐吸門不開﹐噎塞﹐气不得上下﹐治在幽門閉﹐大便難﹐此脾胃初受熱中﹐多有此證﹐名之曰下脘不通。桃仁泥紅花﹝以上各一分﹞生地黃芪熟地黃﹝以上各五分﹞當歸身炙甘艸升麻﹝以上各一錢﹞上﹝口父﹞咀。都作一服﹐水二大盞﹐煎至一盞﹐去渣﹐稍熱服之﹐食前。

潤腸丸

治飲食勞倦﹐大便祕澀﹐或漧燥﹐閉塞不通﹐全不思食﹐及風結﹑血祕﹐皆能閉塞也。潤燥和血疏風﹐自然通利也。大黃﹝去皮﹞當歸梢羌活﹝以上各五錢﹞桃仁﹝湯浸﹐去皮尖﹐一兩﹞麻子仁﹝去皮取仁﹐一兩二錢五分﹞上除桃仁﹑麻仁另研如泥外﹐搗羅爲細末﹐煉蜜爲丸﹐如梧桐子大。每服五十丸﹐空心用白湯送下。

導气除燥湯

治飲食勞倦﹐而小便閉塞不通﹐乃血澀致气不通而竅澀也。滑石﹝炒黃﹞茯苓﹝去皮﹐以上各二錢﹞知母﹝細銼﹐酒洗﹞澤瀉﹝以上各三錢﹞黃柏﹝去皮﹐四錢﹐酒洗﹞上﹝口父﹞咀。每服半兩﹐水二盞﹐煎至一盞﹐去渣﹐稍熱服﹐空心。如急﹐不拘時候

丁香茱萸湯

治胃虛嘔噦吐逆﹐膈咽不通。幹生薑黃柏﹝以上各二分﹞丁香炙甘艸柴胡橘皮半夏﹝以上各五分﹞升麻﹝七分﹞吳茱萸艸豆蔻黃芪人參﹝以上各一錢﹞當歸身﹝一錢五分﹞蒼術﹝二錢﹞上件銼如麻豆大。每服半兩﹐水二盞﹐煎至一盞﹐去渣﹐稍熱服﹐食前。忌冷物。

艸豆蔻丸

治脾胃虛而心火乘之﹐不能滋榮上焦元气﹐遇冬腎與膀胱之寒水旺時﹐子能令母實﹐致肺金大腸相輔而來克心乘脾胃﹐此大復其仇也。經云﹕大勝必大復。故皮毛血脈分肉之間﹐元气已絕於外﹐又大寒大燥二气並乘之﹐則苦惡風寒﹐耳鳴﹐及腰背相引胸中而痛﹐鼻息不通﹐不聞香臭﹐額寒腦痛﹐目時眩﹐目不欲開。腹中爲寒水反乘﹐痰唾沃沫﹐食入反出﹐腹中常痛﹐及心胃痛﹐脇下急縮﹐有時而痛﹐腹不能努﹐大便多瀉而少祕﹐下气不絕﹐或腸鳴﹐此脾胃虛之極也。胸中气亂﹐心煩不安﹐而爲霍亂之漸。膈咽不通﹐噎塞﹐極則有聲﹐喘喝閉塞。或日陽中﹐或暖房內稍緩﹐口吸風寒則復作。四肢厥逆﹐身體沈重﹐不能轉側﹐頭不可以回顧﹐小便溲而時躁。此藥主秋冬寒涼大復气之藥也。澤瀉﹝一分﹐小便數減半﹞柴胡﹝二分或四分﹐須詳脇痛多少用﹞神曲姜黃﹝以上各四分﹞當歸身生甘艸熟甘艸靑皮﹝以上各六分﹞桃仁﹝湯洗﹐去皮尖﹐七分﹞白僵蠶吳茱萸﹝湯洗去苦烈味﹐焙漧﹞益智仁黃芪陳皮人參﹝以上各八分﹞半夏﹝一錢﹐湯洗七次﹞艸豆蔻仁﹝一錢四分﹐面裹燒﹐面熟爲度﹐去皮用仁﹞麥麵﹝炒黃﹐一錢五分﹞上件一十八味﹐同爲細末﹐桃仁另研如泥﹐再同細末一處研勻﹐湯浸蒸餅爲丸﹐如梧桐子大。每服三五十丸﹐熟白湯送下﹐旋斟酌多少。

神聖復气湯

治復气乘冬﹐足太陽寒气﹐足少陰腎水之旺。子能令母實﹐手太陰肺實﹐反來侮土﹐火木受邪。腰背胸膈閉塞﹐疼痛﹐善嚏﹐口中涎﹐目中泣﹐鼻中流濁涕不止﹐或如肉﹐不聞香臭﹐咳嗽痰沫﹐上熱如火﹐下寒如冰。頭作陣痛﹐目中流火﹐視物KTKT﹐耳鳴耳聾﹐頭並口鼻﹐或惡風寒﹐喜日陽﹐夜臥不安﹐常覺痰塞﹐膈咽不通﹐口失味﹐兩脇縮急而痛﹐牙齒動搖﹐不能嚼物﹐陰汗出﹐前陰冷﹐行步欹側﹐起居艱難﹐掌中寒﹐風痺麻木﹐小便數而晝多夜頻﹐而欠﹐气短喘喝﹐少气不足以息﹐卒遺失無度。婦人白帶﹐陰戶中大痛﹐牽心而痛﹐黧黑失色﹔男子控睪牽心腹﹐陰陰而痛﹐面如赭色﹐食少﹐大小便不調﹐煩心霍亂﹐逆气裏急而腹﹐皮色白﹐後出餘气﹐腹不能努﹐或腸鳴﹐膝下筋急﹐肩胛大痛﹐此皆寒水來復﹐火土之雜也。黑附子﹝炮裹﹐去皮臍﹞漧薑﹝炮﹐爲末﹐以上各三分﹞防風﹝銼如豆大﹞郁李仁﹝湯浸去皮尖﹐另研如泥﹞人參﹝以上各五分﹞當歸身﹝酒洗﹐六分﹞半夏﹝湯泡七次﹞升麻﹝銼﹐以上各七分﹞甘艸﹝銼﹞本﹝以上各八分﹞柴胡﹝銼如豆大﹞羌活﹝銼如豆大﹐以上各一錢﹞白葵花﹝五朵﹐去心細剪入﹞上件藥都一服﹐水五盞﹐煎至二盞﹐入﹕橘皮﹝五分﹞艸豆蔻仁﹝面裹燒熟﹐去皮﹞黃芪﹝以上各一錢﹞上件入在內﹐再煎至一盞﹐再入下項藥﹕生地黃﹝二分酒洗﹞黃柏﹝酒浸﹞黃連﹝酒浸﹞枳殼﹝以上各三分﹞以上四味﹐預一日另用新水浸﹐又以﹕細辛﹝二分﹞川芎﹝細末﹞蔓荊子﹝以上各三分﹞預一日用新水半大盞﹐分作二處浸。此三味並黃柏等煎正藥作一大盞﹐不去渣﹐入此浸者藥﹐再上火煎至一大盞﹐去渣﹐稍熱服﹐空心。又能治嚙頰﹑嚙唇﹑嚙舌﹐舌根彊硬等證﹐如神。忌肉湯﹐宜食肉﹐不助經絡中火邪也。大抵腎並膀胱經中有寒﹐元气不足者﹐皆宜服之。

脾胃將理法

白粥﹑粳米﹑綠豆﹑小豆﹑鹽豉之類﹐皆淡滲利小便﹐且小便數不可更利﹐況大瀉陽气﹐反行陰道。切禁濕面﹐如食之覺快﹐勿禁。藥中不可服澤瀉﹑豬苓﹑茯苓﹑燈心﹑琥珀﹑通艸﹑木通﹑滑石之類﹐皆行陰道﹐而瀉陽道也﹔如渴﹐如小便不利﹐或閉塞不通則服﹐得利勿再服。忌大咸﹐助火邪而瀉腎水眞陰﹔及大辛味﹐蒜﹑韭﹑五辣﹑醋﹑大料物﹑官桂﹑漧薑之類﹐皆傷元气。若服升沈之藥﹐先一日將理﹐次日腹空服﹐服畢更宜將理十日﹔先三日尢甚﹐不然則反害也。夫諸病四時用藥之法﹐不問所病﹐或溫或涼﹐或熱或寒﹐如春時有疾﹐於所用藥內加淸涼風藥﹔夏月有疾﹐加大寒之藥﹔秋月有疾﹐加溫气藥﹔冬月有疾﹐加大熱之藥﹐是不絕生化之源也。錢仲陽醫小兒﹐深得此理。《內經》﹕必先噦气﹐毋伐天和﹐是爲至治。又曰﹕無違時﹐無伐化。又曰﹕無伐生生之气。皆此常道也。用藥之法﹐若反其常道﹐而變生異證﹐則當從權施治。假令病患飲酒﹐或過食寒﹐或過食熱﹐皆可以增病。如此﹐則以權衡應變治之。權變之藥﹐豈可常用乎。

攝養

忌浴當風﹐汗當風。須以手摩汗孔合﹐方許見風﹐必無中風中寒之疾。遇卒風暴寒﹐衣服不能禦者﹐則宜爭努周身之气以當之﹐气弱不能禦者病。如衣薄而气短﹐則添衣﹐於無風處居止﹔气尙短﹐則以沸湯一碗燻其口鼻﹐卽不短也。如久居髙屋﹐或天寒陰濕所遏﹐令气短者﹐亦如前法燻之。如居周密小室﹐或大熱而處寒涼气短﹐則出就風日。凡气短﹐皆宜食滋味湯飲﹐令胃調和。或大熱能食而渴﹐喜寒飲﹐當從權以飲之﹐然不可耽嗜。如冬寒喜熱物﹐亦根據時暫食。睡不安﹐則宜少食﹔飽而睡不安﹐則少行坐。遇天气更攺﹐風寒陰晦﹐宜預避之。大抵宜溫暖﹐避風寒﹐省語﹐少勞役爲上。

遠欲

名與身孰親﹐身與貨孰多﹖以隋侯之珠﹐彈千仞之雀﹐世必笑之﹐何取之輕而棄之重耶﹗殘軀六十有五﹐耳目半失於視聽﹐百脈沸騰而煩心﹐身如眾派漂流﹐瞑目則魂如浪去﹐神气衰於前日﹐飲食減於囊時﹐但應人事﹐病皆彌甚﹐以己之所有﹐豈止隋候之珠哉﹗安於淡薄﹐少思寡欲﹐省語以養气﹐不妄作勞以養形﹐虛心以維神﹐壽夭得失﹐安之於數﹐得喪旣輕﹐血气自然諧和﹐邪無所容﹐病安增劇﹖苟能持此﹐亦庶幾於道﹐可謂得其眞趣矣。

省言箴

气乃神之祖﹐精乃气之子。气者﹐精神之根蒂也。大矣哉﹗積气以成精﹐積精以全神﹐必淸必靜﹐禦之以道﹐可以爲天人矣。有道者能之﹐予何人哉﹐切宜省言而已。

後序

黃帝著《內經》﹐其憂天下後世﹐可謂濃且至矣﹐秦越人述《難經》以証之。傷寒爲病最大﹐仲景廣而論之﹐爲萬世法。至於內傷脾胃之病﹐諸書𨿽有其說﹐略而未詳﹐我東垣先生﹐作《內外傷辧》《脾胃論》以補之。先生嘗閱《內經》所論﹐四時皆以養胃气爲本﹐宗气之道﹐納谷爲寶。蓋飲食入胃﹐遊溢精气﹐上輸於脾﹐脾气散精﹐上歸於肺﹐沖和百脈﹐頤養神明﹐利關節﹐通九竅﹐滋志意者也。或因飲食失節﹐起居不時﹐妄作勞役﹐及喜怒悲愉﹐傷胃之元气﹐使營運之气減削﹐不能輸精皮毛經絡﹐故諸邪乘虛而入﹐則痰動於體﹑而成痼疾﹐致眞气彌然而內消也。病之所起﹐初受熱中﹐心火乘脾﹐末傳寒中﹐腎水反來侮土﹐乃立國中末三治﹐及君臣佐使之制﹐經禁病禁時禁之則﹐使學人知此病﹐用此藥﹐因心會通﹐溯流得源﹐遠溯軒岐﹐吻合無間。善乎﹗魯齊先生之言曰﹕東垣先生之學﹐醫之王道也﹗觀此書則可見矣。

至元丙子三月上巳日門生羅天益謹序

