脈癥治方

吳正倫。字子叔﹐號春巖子。安徽歙縣人。幼年喪父﹐家貧而刻苦攻讀。後遊醫至山東﹑北京等地﹐名噪一時。明神宗幼年病﹑穆宗貴妃病﹐均由其治愈。曾獲穆宗嘉獎﹐太醫院禦醫妒其術﹐而毒之致死。

序

刻脈癥治方序

刻脈癥治方小言

脈癥治方凡例

卷之一風門

中風﹝附癱瘓癘風驚風﹞

傷風

卷之一寒門

傷寒

中寒

溫疫﹝大頭病附﹞

內傷﹝脾胃附﹞

卷之二暑門

傷暑﹝附暑風﹞

霍亂

泄瀉

痢疾

瘧疾

卷之二濕門

傷濕﹝附痞脾香港腳﹞

腫脹﹝腫卽水腫。脹卽腫滿。﹞

黃膽

諸痛﹝頭心脾腹脇腰背是也﹞。

喘嗽

卷之二燥門

燥癥﹝大便閉結附﹞

痿癥

消渴

噎膈

大便閉結

卷之三火門

火熱﹝顚狂附﹞

潮熱﹝陰虛火動附﹞

上部﹝眼耳口鼻舌牙咽喉是也﹞

下部﹝淋濁疝及女人血崩帶下是也﹞

瘡瘍﹝疔瘡瘰﹞

卷之三气門

諸气

卷之三血門

諸血

卷之四痰門

諸痰

卷之四郁門

諸郁

卷之四補門

諸虛

卷之四附載名方

風門方﹝計方九條﹞

寒門方﹝計方三十條﹞

暑濕門方﹝計方二十八條﹞

燥門方﹝計方五條﹞

補門方﹝計方三條﹞

气門方﹝計方二條﹞

血門方﹝計方二條﹞

痰門方﹝計方二條﹞

郁門方﹝計方一條﹞

卷之四

醫案

跋

序

余當讀方技傳。至扁鵲善治病。秦太醫令李醯使人刺殺之。未當不廢書而嘆也。曰庸醫之嫉能益至此乎﹖夫庸醫者。當以藥殺人。固囿於才。而暗於識矣。其心或本不欲誤人。則猶有可原。使得祕術而傳焉不轉庸爲良乎。今不自恥。其能之庸徒解妒賢嫉能。是泥方誤人。與陰賊害人者。罪同實也。終其身爲人之賊而已。又怪扁鵲者。明能洞見垣。一方而不能燭。李醯之嫉忌術。足以起死人智不能全身以還害豈非正道之難容從。古聖賢夫皆然。固不獨醫師技術之流乎語。曰。士無賢不肖。入門見嫉。名醫國手間世而僅一。見嫉能之子。往往不絕於世。越二千餘年而有吳春嚴先生遇毒一事。先生諱正倫。字子敍。

別號春嚴。今醫家所傳養生類要諸方。卽其書與其人也。先生幼而失怙。家貧不能從師。童年畜雞積卵以購書讀。謂儒業必登第仕宦。而後能濟生利物。不必登第仕宦而可以濟生利物。莫如醫。於是棄儒業不事。專精醫。壯歲遊京師值。穆宗有貴妃善病日。就困太醫院。屢藥不效。詔求良醫療治之。春嚴公以布衣應詔。爲診脈呈方一藥而愈。太醫某者旣愧其方不售。而又自身居髙位。布衣疏賤一旦技出以上。且懼移主眷而奪其位。於是忌心識。殺機兆矣。置毒卮中以飲。公相對盡歡。公歸就枕。午夜忽大笑數聲。

有次子。從公聞其聲。疑公喜其方速效鳴得意也。平明啟衾僵臥物故。死時年僅四十。然則先生術太醫之忌。𨿽有全身之智。猝不及防。此與泰醫事。適相煩。古今人同事。亦同正道之難容。

寧獨一醯之嫉忌乎。韓非子曰。秦醫𨿽善除。不能自彈也。乃於公益信然。彼小人者。計能賊善良。至其所爲書。與其所爲名。卒不能少毀而掩蔽之也。扁鵲𨿽見刺。而古今以良醫。聞春嚴公𨿽遇毒。公之書至今而流傳岐黃家。多奉爲繩尺。子孫蓋世傳之。公曾孫有衝孺翁者。曰。吾先曾祖善著書。書存數種。有活人心監﹑有養生類要﹑有脈癥治方﹑虛車等書。惟類要一書。久行於世。余尙祕靑囊在我。後人責其可辭。於是研精較訂。梓其書傳之。脈癥治方此其一也。衝孺翁亦世其家學。州閭疾病者。多在門梓。未就而翁卽世翁之子侄。善承翁志。並成春嚴公之志。欲使是書終表見於世。而謁予問。序余頷之而未報也。明年秋適余較士秦中驄車行部道扁鵲之墓。感鵲技髙而遇刺。又感春嚴公事與鵲適相類。又喜公後人能世其家學。是書行。不僅以發明先業循其方。以濟生利物。其有功於生人者甚大。遂筆而爲之序。余聞公歿時。仲子居敬公辭行簡在旁。年才舞象力能持其喪歸。兄弟皆讀書。而恆苦糜。不繼居敬公讀父書。繼父業。而以資兄弟勤讀。兄居易諱行素。弟居可諱行兆。皆舉明經官學博最有名。黌序至今。比五世而讀書知醫者。蟬聯不絕。春嚴公益澤流姚遠哉。

時康熙癸丑陽月秦中督學使者洪琮拜題

刻脈癥治方序

署衛生家言者。或曰方脈。或曰癥治。猶四時錯舉。春秋其實各有義也。脈主內癥。主外有一脈。而諸癥同者。此癥得此脈則生。彼癥得此脈不必生。有一癥而諸脈異者。某癥得。某脈則善。某癥得。某脈未必善。有脈癥淺深不相應凶吉。或相反則主脈不主癥者。什七主癥不主脈者。什三此脈癥之不可混也。治通一癥而言。方指專劑而言。有合數方治一癥。名相反實相成者。有分一方治數十百癥特殊。先後別輕重者。有與聞施。治之規模而主方未善。厥效不克。臻有恪守百驗之古方。而施治失宜。不惟無益。甚且有害者此方治之主可混也。故余往往語。病家尢詳於癥。告學道人尢詳於治。幸不河漢餘言矣。澄水吳子衝孺。曁從弟任弘深得醫家三昧迹。其言論多與餘同。而復時發余之所未逮。癸巳夏。衝孺尊人涵虛。公患癃閉。余以是過從。欲見畱信宿不可得。因索其曾大父春嚴公一編袖歸讀之。是所謂詳於脈。不略於癥。詳於方。不略於治者也。然其爲幅僅二百餘。未滿十萬言。於以軒岐繹長沙河間主婺朱氏而及諸家庶幾備矣。余以是勉。衝孺氏梓行之。以嘉惠來學故𨿽不能序其所以然。而亦不敢默也。則亦言其論方。先論治者。以告於世而已。挑燈竟讀越宿而序。旣成終不待信而已。振手告別也。

癸巳六月後學程道衍敬通氏燈下拜題

刻脈癥治方小言

醫固非小技也。上之察連气之變遷。下之原方土之殊異遠之。窺兩聖之奧近之通。羣哲之源流。庶幾乎切脈有必中之方。而臨癥無不平之治。𨿽技乎進於道也。已往者。先大人爲余小子言。曾大父春嚴公幼失怙。資穎嗜學年舞象已博。極羣書每典衣以補不逮。尢篤好醫醫。日進小試之鄕曲間。罔弗驗者。已而遊三吳。服膺平湖陸聲野先生從之遊。旣告歸猶不遠千里而析疑。因著有虛車錄一書。方是時。公之全活人甚眾。名藉藉吳越間矣。已而東遊齊。悲其人之不善攝生也。著養生類要。詔之比入燕不戒。而孚日起名。公卿之劇疾而甚。則救大司馬王。公於已死。慨然謂運气變遷方域殊異。非身閱寒暑足徧南北者。未能知此醫驗錄所由作也。由是譽噪京師。聲聞於大內。方是時明神宗皇帝尙在。𦇤會不豫。一七而痊。越月。某貴主彌畱。亦應手愈沐明穆宗皇帝獎諭甚盛。賞賚甚丰。一夕。諸太醫官公治具酒公。公坦衷人弗疑也。酒而歸達曙遂不起。時大父居敬。公以侍養。兼肆業侍側視之。已不可治矣。甚矣。人心之險。與嗟乎罷。盛則必爭名髙。則必忌朝市盡爾方技。猶然甚矣。夫人心之險也。時先大人教小子至此。未嘗不涕下。發上指也。先是類要一書梓於齊。不啻洛陽紙貴矣。若醫驗錄成於燕。及活人心。監脈癥治方成於手便輯古格。論錄師說之餘。而酌以己見。尙未布諸天下也。余小子竊窺斯道。著述家多矣。或引前證後。而雅鄭之雜陳。或葺案搜奇。而棗芰之偏隘。偏則闕。遺而嗟。其少雜陳。則蕪蔓而嘆其多。若脈癥治方一書。察其脈隨審其癥。教之治。又主以方。井井有條。意多辭簡。轍表轍裏。至大至精。下學可與。遵途而上達。無能立異。倘所稱匯羣哲之源流。而探聖人之奧者。其在斯乎。

先大父善讀父書。凡諸父兄弟疇敢不敬其業。代有能者。惟小子HT焉後之勝冠。時偶膺疾。因輟舉子業覆讀曾大父諸書。忻然有得。而疾亦瘳。旣而思小道不能致遠。遂持籌遊。吳越淮海間。所如多合會。親友有疣痼不起者。按脈審癥。而定方。以治之。無有不效。此非余小子之效。曾大父之書之效也。耄而歸。臥南窗念。欲合梓。曾大父諸書。俾其功在一時者。在後世。而小子亦得以驗之。已者公之人庶幾不大拂乎天地之心。與古今聖賢之志爾歲歉不繼。謹以脈癥治方先之用。俟昆弟子侄力田有秋務成斯志。云已酉菊月。魯孫象先百拜謹書。

脈癥治方凡例

一此書專以六气四因爲主。蓋風寒暑濕燥火自外而致。气血痰郁自內而生。𨿽曰變幻多端。

大要皆不越此。

一治病。必以脈爲先。脈不明。則無由識癥。而陰陽寒熱。亦無從辧。故引用脈義。專以崔眞人脈訣爲主。而以王叔和脈經參之。其有未備者。則附己意。一脈明。而後審癥。癥不審。則無以施治。故論癥專以內經爲主。次以劉張李朱四家議論爲羽翼。或未備。則參以諸家之說。而直稱某書云。或某云。使閱者知有根據。

一癥明。而後論治。治法不明。則用藥無所據。故治法亦以內經。四子爲主然後參以諸家之說。有合經意者。則錄之。未備者。則附已意以補之。其餘槪不敢泛錄。恐雅鄭之混也。

一治法明。而後義方。方不當。則不能愈疾。故立方專取古之名方一二道爲主。順四時變癥。隨癥加減。則庶乎無膠柱之誚矣。

一按脈審癥。因癥酌治。因治定方。四者相承。誠於此四者無訛。而醫無餘理矣。書中分門別類。旣已條理井然。而每門類中。又復挨次編輯。首論脈。次論癥。次論治。次論方。使見者了如指掌。故卽以是名書。庶閱者。可因名思義也。

一癥治內。或宜用別方。悉探附於卷末。以便檢閱。

一婦人小兒諸癥。𨿽有胎產血气驚疳變蒸痘疹之異。亦不外乎六气四因。然病同丈夫者。治亦同法。余癥亦各附於篇內。玆不詳及。

一藥方。悉照今之分兩。以一帖爲式。所以便用也。

一纂述此書。甚有便於初學。所謂下學之事也。而上達之功。亦不外此。

然人命匪輕。何敢自信爲議論之已精。采摭之盡當。設有疵漏。惟髙明之士。幸垂正焉。

春嚴吳正倫議。

﹝卷之一﹞風門

﹝中風癱瘓癘風驚風附傷風﹞

﹝卷之一風門﹞中風﹝附癱瘓癘風驚風﹞

脈脈訣云﹕浮爲中風。又云﹕陽浮而滑。陰濡而弱者。爲中風。寸浮而滑者爲痰。微而弱者爲虛。緩而澀者爲血虛。微而遲或沈者爲气虛。浮大爲風。浮數爲熱。浮遲爲寒。浮緩而澀爲皮膚不仁。浮滑散大爲癱瘓。浮弦急數爲驚風發搐。大抵六經之脈。亦與傷寒同。但少瘥耳。

癥內經曰﹕風之傷人也。或爲熱中。或爲寒中。或爲偏枯。﹝半身不遂是也﹞或爲癘風。或爲驚搐。皆風之所爲也。抑考風有中腑中髒中血脈之異。中腑者。面如五色。惡風惡寒。拘急不仁。或中身之後。或中身之前。皆易治。中髒者。唇吻不收。舌捲不轉而失音。鼻不聞香臭。眼昏耳聾。大小便閉皆難治。中血脈者。口眼歪斜。語言謇澀。口吐涎沫。又有寒中熱中癱瘓癘風驚風之類。此皆屬濕熱。或痰火兼血虛也。亦有气中。因七情所傷。與中風相似。

若作風治。殺人多矣。蓋中風者身溫。且多痰涎。中气者身涼。而無痰涎。有此不同。丹溪云。眞中風邪者甚少。若陰虛陽乏。痰火內熾。或內傷飲食。變爲卒暴僵僕之病。類乎中風。則常有之。世醫不分。悉以風治。殺人多矣。又云。眞中風邪。西北人有。東南之人。只是濕土生痰。痰生熱。熱生風也。張仲景云。風之爲病。當半身不遂。經絡空虛。賊邪不瀉。或左或右。邪气反緩。正气卽急。正气引邪。辟不仁。邪在於絡。肌膚不仁。在經則重不勝。入腑則不識人。入髒則吐沫難言。劉河間云。中風者。非爲肝木之風實甚而卒中之。

亦非外中於風。由乎將息失宜。心火暴甚。腎水虛衰。不能制之。則陰虛陽實。而蒸熱拂郁。心神昏冒。筋骨不用。而卒倒無知也。或因喜怒思悲恐。五志過極。皆爲火甚故也。李東垣云。中風者非外來風邪。乃本气自病也。凡人年逾四旬。气衰之際。或因憂喜忿怒傷其气者多有之。若壯歲體肥。則間有之。亦是形盛气衰所致。亦有賊風襲虛而傷者。說者謂昔人主乎風河間主乎火。東垣主乎气。丹溪主乎濕。而有昔人三子各得其一之說。殊不知河間之論實具於火類之下。而不以風言。且別注中風論治甚詳。東垣謂自內傷气。且曰亦有襲虛挾風。而分在腑在髒之異。丹溪謂因於濕熱。必曰外中者亦有。三子何嘗偏於火气濕而言無中風也耶。愚謂風者乃六淫之一。流行於四時。浩蕩於天地。上下八方。無所不至。人居其中猶魚在水。水淡則魚瘦。气乖則人病。體之虛者卽感而傷之。但所受淺深不同。八方虛實有異耳。

治東垣云。中腑者多著四肢。有表癥而脈浮。惡風寒。拘急不仁。或肢節廢。治宜汗之。中髒者。多滯九竅。唇緩失音。耳聾鼻塞。目瞀。大便祕結。或气塞涎上。不語昏危多致不救。治宜下之。中血脈則口眼歪斜。三者治各不同。若中血脈而外有六經。之形癥則從小續命湯加減以發其表。調以通聖辛涼之劑。若中腑而內有便溺之阻隔。肢不能舉。口不能言。此中經也。宜大秦艽湯。羌活愈風湯。補血以養筋。癱瘓者。有虛有實經謂土太過。則令人四肢不舉。此膏粱之疾。非肝腎之虛。宜瀉之。令土平而愈。三化湯調胃承气湯選而用之。脾虛亦令人四肢不舉。治以十全四物。去邪以畱正也。至於子和用汗吐下三法治之。蓋吐者如水郁則達之。謂吐之令其條達也。汗者風隨汗出也。下者推陳致新也。失音悶亂。口眼歪斜者。以三聖散吐之。如牙關緊急者。鼻內灌之。吐出涎沫。口自開也。次用涼膈散調之。大抵風本爲熱。熱勝則風動。宜靜勝其燥。以養陰血爲主。陰血旺則風熱無由而作矣。須按此法治須少汗。亦須少下。多汗則傷其衛。多下則損其榮。故經有汗下之戒。尢宜審之。丹溪云。中風大率主血虛。有痰。或挾火與濕熱。治法以順气﹑祛痰﹑淸熱﹑疏風﹑發散﹑吐下﹑之類爲先。

補養次之。更以傷﹑中﹑感三者辧別輕重爲治乃妙。在左屬死血。四物加杏仁紅花之類。甚者桃仁承气湯下之。在右屬痰與气。二陳加南星貝母薑汁竹瀝之類。气用烏藥順气散。痰壅盛者。或口眼歪斜不能言語。皆用吐法。瓜蒂藜蘆汁之類。詳輕重用之。气虛卒倒。用參補之。挾虛濃煎參湯。加竹瀝薑汁。血虛宜四物補之。挾痰亦加薑汁竹瀝。半身不遂。在左在右。治法如前气血二藥。並加薑汁竹瀝。癘風是受天地間不正之气。得之者。須分上下。气受之則在上。血受之則在下。气血俱受。則上下皆然。蓋皆不外乎陽明一經。陽明者。胃與大腸也。治宜先瀉濕熱之劑淸之。在血補血。在气補气。治用疏風散毒藥治之。婦人胎產驚風。乃血虛生內熱。熱則生風。因七情所觸而動也。宜四物湯。隨癥加減。益母丸。烏金丸。辟巽錠子。皆可選用。小兒驚風。有急有慢。慢驚屬脾虛。所主宜溫補。參術湯。化下朱砂安神丸。急驚屬痰熱。宜涼瀉。以牛黃淸心丸。或利驚丸主之。七情气中者。憂愁不已。气多厥逆。初得便覺涎潮雍塞。牙關緊急。宜以蘇合香丸灌之。使醒。然後隨證調之。辟巽錠子亦好。用者觸類而長之。思過半矣。

方小續命湯治諸風中風。四時加減通用。

麻黃﹝一錢去節根﹞人參﹝五分去蘆﹞黃﹝一錢﹞當歸﹝一錢酒洗﹞川芎﹝八分﹞杏仁﹝八分去尖﹞防己﹝八分﹞附子﹝八分炮﹞官桂﹝六分﹞防風﹝一錢五分去蘆﹞甘艸﹝三分﹞白芍藥﹝一錢﹞上用姜五片。棗一枚。水二鐘。煎一鐘。去渣。食前熱服。

太陽經中風。有汗。加桂枝湯﹑無汗。加麻黃湯。

陽明經中風。加葛根湯。

少陽經中風。加羌活﹑柴胡﹝各一錢﹞﹑或小柴胡湯。

太陽經中風。加漧薑﹝八分﹞﹑倍附子。

少陰經中風。加桂枝﹝八分﹞﹑倍附子。

厥陰經中風。加連翹﹑羌活﹝各八分﹞胎前中風。加荊芥穗﹑天麻﹑桑寄生﹝各一錢﹞﹐去桂附。

產後中風。加荊芥穗﹝各一錢﹞﹑桃仁﹑紅花﹑澤蘭葉﹝各八分﹞。

中風無汗而拘急者。加羌活﹑白芷﹑蒼術﹝各一錢﹞﹐去桂附。

中風汗多而恍惚。加黃﹝一錢﹞﹑茯神﹝一錢﹞﹑遠志﹝七分﹞﹐去麻黃﹑杏仁﹑桂附。

四肢拘急疼。加大麻﹑秦艽﹑羌活﹝各八分﹞。

痰涎壅盛。加南星﹑半夏﹝各一錢五分﹞﹑薑汁﹝一盞﹞﹑竹瀝﹝二盞﹞。

春月。宜倍用麻黃﹑川芎。

夏月。宜加石膏﹑倍用黃芩。

秋月。宜倍用當歸﹐加生地黃﹝薑汁浸三日焙漧﹞。

冬月。宜倍用附子﹐加漧薑﹝七分﹞。

又方防風通聖散四時通用。治諸風熱。

防風﹝一錢五分﹞川芎﹝八分﹞川歸﹝一錢﹞白芍藥﹝一錢﹞白術﹝一錢二分﹞麻黃﹝一錢二分﹞石膏﹝一錢﹞滑石﹝八分﹞桔梗﹝八分﹞連喬﹝八分﹞黃芩﹝八分﹞梔子﹝八分﹞荊芥﹝七分﹞薄荷﹝七分﹞大黃﹝二錢看虛實﹞芒硝﹝一錢﹞甘艸﹝五分﹞上作一服。姜三片。棗一枚。水二鐘。煎一鐘。食遠熱服。

風痰壅盛。加南星﹑半夏﹝各一錢五分﹞﹑天麻﹑白附子﹝各七分﹞。

熱痰。加二陳湯﹐入薑汁﹝半盞﹞﹑竹瀝﹝一盞﹞。

气虛卒倒。加參﹝各一錢五分﹞﹐去麻黃﹑石膏﹑滑石﹑桔梗﹑連翹﹑梔子﹑薄荷﹑芒硝﹑大黃。

口漧有熱。加柴胡葛根﹑天花粉﹝各八分﹞。

頭痛。加用川芎﹑石膏﹝各一倍﹞﹑半夏﹝一錢五分﹞。

半身不遂。在右者。加痰藥﹑在左者。加血藥﹐並用薑汁竹瀝。能食者﹐去竹瀝﹐加荊瀝傳送。

抽搐。加天麻﹑白芷﹝各一錢﹞﹑僵蠶﹑全蠍﹝各七分﹞。

肢節寒濕疼痛。加羌活﹑蒼術﹝各一錢﹞﹑桂﹝少五分﹞。

肌肉蠕動。加天麻﹑羌活﹑白芷﹝各一錢﹞﹑蠍梢﹝五分﹞。

七情所傷。成气中者。中烏藥﹑枳殼﹑香附﹑紫蘇﹝各一錢﹞﹐去麻黃﹑石膏﹑滑石﹑連翹﹑芒硝﹑大黃。

飲酒被風。頭痛如破。加黃連﹑葛粉﹑半夏﹑蒼術﹝各八分﹞﹐去麻黃﹑滑石﹑連翹芒硝﹑大風傷於肺。喘急咳嗽﹐加半夏﹑貝母﹑杏仁﹑金沸艸﹑款冬花﹝各八分﹞﹐去硝﹑黃﹑滑石。

利气血。驅逐風邪。本方煎調羌活末﹑全蠍末﹝各一錢﹞。

諸風潮搐。小兒急慢驚風。大便祕結。邪熱暴甚。腸胃漧燥。寢汗切牙。目睛上攛。HT語不安。轉筋驚悸。本方倍大黃﹑梔子﹑煎調茯苓末﹑全蠍末﹝各一錢﹞。

腰脇走注疼痛。本方加硝石﹑羌活末﹝各一錢﹞﹑煎調車前子末﹑海金砂末﹝各一錢﹞﹑木香末﹝五分﹞。

打挾傷損。肢節疼痛。腹中瘀血不下。加當歸﹑大黃﹝倍用﹞﹑桃仁﹑煎調乳香﹑沒藥﹝各一錢﹞。

頭旋腦熱。鼻塞濁涕時下。加黃連﹑辛夷﹑薄荷﹑煎服﹝內經曰。膽多熱於腦。則辛鼻淵濁涕下不已也。﹞。

气逆者。本方去活石﹑連翹﹑硝黃﹐加枳殼煎調木香末﹝一錢﹞。

小便淋閉。去麻黃﹐加木通﹑車前子﹝各一錢﹞﹑煎調木香末﹝五分﹞。

大便結燥。或祕。去麻黃﹑桔梗。加桃仁﹑麻仁﹑枳殼﹑倍當歸﹑生癮疹。或赤或白。加麻黃﹑蔥白﹝三根﹞﹑升麻﹝七分﹞﹑牛蒡子﹑連翹﹝各一錢﹞﹑出汗卽愈。去芒硝﹑以其咸走血而肉凝﹑不得汗故也。

解利四時傷寒。內外所傷者。本方一兩﹑對益原散一兩﹑蔥白十莖﹑鹽豉一合﹑生薑半兩﹑水一大碗﹑煎五七沸﹑溫服一半﹑以筋探吐。吐罷。後熱服一半。汗出立解。

癘風。加牛蒡子﹑苦參﹝各一錢五分﹞﹑全蠍天麻﹑羌活﹑白芷﹝各八分﹞﹑蘄蛇肉﹝二錢﹞﹐去冒風癥。﹝右關弦而緩帶浮者是﹞本方去硝﹑黃﹑黃芩﹑連喬﹑石膏﹑活石﹑麻黃﹑桔梗﹑荊芥﹑薄荷﹐加人參﹑白茯苓﹑入粟米煎﹑好冒風湯也。

諸瘡瘍。淸熱散毒。加牛蒡子﹑苦參﹑金銀花﹝各一錢﹞。

婦人吹乳。加金銀花﹑木通﹑貝母﹑蒲公英﹝各一錢二分﹞﹑穿山甲﹑靑皮﹝各五分﹞﹑甘艸節﹝六分﹞。

楊梅瘡與便毒。初起或誤服輕粉。用此散熱解毒。加木通﹑白蘚皮﹑五加皮﹑金銀花﹑皂角刺﹝各八分或一錢﹞﹑土茯苓﹝二兩﹞﹑芭蕉根﹝三錢﹞。

又方開關散治諸中風。中痰中气。牙關緊急。痰涎壅盛者。先用此散灌之。然後隨癥用藥。

荊芥穗﹝一兩﹞﹑皂角﹝去皮弦子一錢五分﹞﹑麝香﹝一字另研﹞。共爲末﹑每服方寸匕﹑姜湯調灌下。

又方辟巽錠子治大人諸風。小兒急慢驚風。四時皆可用。

防風﹝五錢去蘆﹞天麻﹝五錢﹞膽南星﹝七錢﹞白附子﹝炮五錢﹞川烏﹝炮五錢﹞漧薑﹝煨三錢﹞川芎﹝五錢﹞白芷﹝五錢﹞白茯神﹝五錢去木﹞人參﹝五錢去蘆﹞白術﹝五錢﹞木香﹝五錢﹞薄荷﹝五錢去梗﹞僵蠶﹝二十一个﹞全蠍﹝二十一个﹞牛黃﹝三錢﹞片腦﹝五分﹞朱砂﹝一兩半另研爲衣﹞麝香﹝二錢﹞上件除朱砂起。以下五樣。各另研。余藥爲細末。用麻黃一斤。甘艸四兩。蜜二兩。熬作膏子。稀稠得宜。將藥末和勻。印作錠子。金箔爲衣。或丸。如龍眼大。蠟包尢好。藏久。每服用一錠。隨癥根據後引下。

治大人中風。中痰。中气。厥癥。並用姜湯調灌下。

左癱右瘓。荊芥湯下。

風狂顚癇。金銀湯下。

大人小兒。傷寒。傷風。傷濕。並姜蔥湯熱調下。得微汗卽解。

破傷風。溫酒調下。

小兒急驚風。薄荷湯下。

小兒慢驚風。濃棗湯下。

婦人產後驚風。益母艸湯下。

婦人產後。血暈昏迷。童便煎姜湯下。

﹝卷之一風門﹞傷風

脈人迎與右寸浮大而緩。兩關尺。浮緩而澀。脈訣云。傷風之脈。陽浮而緩。陰濡而弱。

。惡風。又云。傷風則惡風。理必然也。蓋風喜傷衛。衛者陽气也。風邪客之。則腠理反疏。不能衛護。故自汗而惡風也。外癥。頭疼。肢熱。咳嗽。鼻塞聲重。或流淸涕。或鼻塞不聞香臭者。是也。

治大抵傷風屬肺者多。治法必以解表﹑淸熱﹑降气﹑行痰爲主。先用解表淸熱。姜蔥紫蘇葉黃芩葛根之類。次用消痰止嗽。杏仁貝母款冬花前胡之類。若汗出。HT寒。而加頭項彊痛者。桂枝葛根湯主之。若無汗。煩躁不解。無表癥者。雙解散主之。

方芎芷葛蘇散春夏傷風宜服。

川芎白芷榦葛蘇葉陳皮半夏﹝各一錢﹞桔梗前胡淡豆豉﹝各七分﹞甘艸﹝三分﹞上用水一鐘半。生薑三片。蔥白三根。煎至八分。食後熱服。微汗卽解。

身熱不退。加柴胡﹝一錢﹞﹑黃芩﹝八分﹞。

頭疼甚。加石膏﹝一錢﹞﹑細辛﹝五分﹞﹑升麻﹝三分﹞。

巓頂痛。加羌活﹑本﹝各八分﹞。

眉稜痛。加防風﹑蔓荊子﹝各七分﹞。

肩背痛。因風邪者。加防風﹑羌活﹑當歸﹝各一錢﹞。

胸脇不利。加枳殼﹑香附﹝各八分﹞。

咳嗽生痰。加桑白皮﹑杏仁﹑知母﹑貝母﹑款冬花﹑金沸艸﹝各八分﹞。

喘急气壅。加麻黃﹑石膏﹝各二錢五分﹞﹑杏仁﹑枳殼﹝各八分﹞。

鼻塞。或流淸涕。加菊花﹑辛夷﹑蘇梗﹝各八分﹞﹑細辛﹝五分﹞。

又方參蘇散秋冬秋冬傷風宜服。

人參蘇藥桔梗葛根前胡淡豆豉陳皮半夏茯苓枳殼甘艸﹝減半﹞金沸艸加黃芩﹝各等分﹞桂枝﹝五分﹞杏仁﹝七分﹞上用姜三片。蔥白三根。棗一枚。水一鐘半。煎八分。食後熱服。微汗卽解。

咳嗽。加五味子﹝五分﹞﹑款冬花﹑貝母﹝各八分﹞﹑天門冬﹑栝蔞仁﹝各一錢﹞。

久嗽肺火。加桑白皮﹑杏仁﹑黃芩﹑石膏﹑麥門冬﹑五味子﹝各等分﹞。

喘急气壅。加蘇子﹑麻黃﹑杏仁﹑石膏﹝各一錢﹞。

頭疼。加川芎﹝一錢﹞﹑細辛﹝五分﹞。發熱。加柴胡﹝一錢﹞﹑黃芩﹝八分﹞潮熱惡寒。加麻黃﹝一錢﹞﹑桂枝﹝七分﹞。

嘔吐。加藿香﹝八分﹞﹑砂仁﹝七粒﹞﹑寒月再加漧薑﹝五分﹞﹑丁香﹝三分﹞。

胸膈痞悶。加枳實﹑白術﹑香附﹝各八分﹞。

肩背痛。加羌活﹑當歸﹑烏藥﹝各八分﹞。

汗出HT寒。加桂枝﹑葛根﹝各八分﹞。

無汗。煩躁不解。加麻黃﹝一錢五分﹞﹑杏仁﹝八分﹞﹑姜三片﹑蔥三根。

挾食者。加白術﹑陳皮﹑枳實﹑山楂﹑麥芽﹝各八分﹞。

四肢疼痛。加防風﹑羌活﹑蒼術﹝各八分﹞。

房勞傷風。加當歸﹑白術﹝各一錢﹞。

痰多。嗽不止。加貝母﹑南星﹑栝蔞仁﹑杏仁﹝各八分﹞。

﹝卷之一﹞寒門

﹝傷寒中寒瘟疫大頭病附內傷脾胃附﹞

﹝卷之一寒門﹞傷寒

脈人迎脈必緊盛。或浮或緊。無汗。太陽尺寸俱浮。陽明尺寸俱長。少陽尺寸俱弦。太陰尺寸俱沈細。少陰尺寸俱沈。厥陰尺寸俱微緩。又浮大。屬陽。沈細屬陰。傷寒熱盛。脈大者生。沈小者死。已汗。沈小者生。浮大者死。脈訣云。陰陽俱盛。重感於寒。變爲溫瘧。陽脈浮滑。陰脈濡弱。更遇於風。變爲風濕。陽脈洪數。陰脈實大。更遇濕熱。變爲濕毒。病發熱。脈沈細。表得太陽。名曰。﹝有剛柔二種﹑有汗名柔﹑無汗名剛﹑﹞病太陽。關節卽痛而煩。脈沈。名曰濕痺病太陽。身熱疼痛。名曰中。病。發汗身內熱。名曰風溫。其癥脈陰陽俱浮。自汗身重多眠。小便不利。

癥謹按內經曰。凡傷於寒者。則爲病熱。熱𨿽甚。不死。若兩感於寒而病者。必死。尺寸俱浮者。太陽受病也。當一二日發。以其脈上連風府。故頭項痛。腰脊彊也。尺寸俱長者。

陽明受病也。當二三日發。以其脈挾鼻。絡於目。故身熱。目疼。鼻幹。不得臥。尺寸俱弦者。少陽受病也。當三四日發。以其脈循脇。絡於耳。故胸脇痛而耳聾。此三陽經受病。未入於府者。可汗而已。尺寸俱沈細者。太陰受病也。當四五日發。以其脈布胃中。絡於嗌。

故腹滿而嗌漧。尺寸俱沈者。少陰受病也。當五六日發。以其脈貫腎。絡於肺。系舌本。故口燥舌漧而渴。尺寸俱微緩者。厥陰受病也。當六七日發。以其脈循陰器。絡於肝。故煩滿而囊縮。此三陰經皆受病。已入於府。可下而已。若更感異气變爲他病。當依舊壞癥病而治之。若兩感於寒者。一日太陽受之卽與少陰俱病。則頭痛口漧。煩滿而渴。二日陽明受之。

卽與大陰俱病。則腹滿身熱。不欲食。譫語。三日少陽受之。卽與厥陰俱病。則耳聾囊縮而厥。水漿不入。不知人者。六日死。若三陰三陽五臟六腑皆受病。則榮衛不行。臟腑不通。

卽死矣。

又按仲景傷寒論曰。冬气嚴寒。萬類潛藏。君子當固密。則不傷於寒。觸冒之者。乃名傷寒耳。其傷於四時之气者。皆能爲病。以傷寒爲毒者。以其最爲殺癘之气也。自霜降後。至春分前。感寒而卽病者。名曰傷寒。不卽病者。寒毒藏於肌膚。至春變爲溫病。至夏變爲暑病也。是以辛苦之人。春夏多溫熱病者。皆由冬時觸寒所致。非時行之气也。若春時應暖而反寒。夏時應熱而反涼。秋應涼而反熱。冬應寒而反溫。此非其時而有其气。是以一歲之中。

長幼之病。多相似者。此則時行之气也。若天令溫暖而感之。是爲冬溫。如春時天令溫暖而壯熱爲病者。乃溫病也。如天气尙寒。冰雪未解。感寒而病者。亦曰傷寒。若春末夏秋之間。天气暴寒。而感之爲病者。此乃時行寒疫也。如夏至後﹐壯熱脈洪者。謂之熱病也。然又有溫瘧。風溫。溫毒。溫疫。中寒。中風。傷風。中濕。中暑。中。濕毒。濕溫。痰癥。

腳風。內傷。食積。虛煩。陰虛陽乏。亦皆發熱。狀似傷寒。故世俗不辧。悉以傷寒治之。

殺人多矣。且溫病熱病。乃因伏寒而變。旣變。不得復言爲寒也。其寒疫。乃天之暴寒。與冬時嚴寒。又有輕重不同。時气是天行疫癘之气。又非寒比也。溫病乃山澤蒸气。暑乃炎日之火。風乃天之賊邪。皆傷於人者也。有中者爲重。傷者猶輕也。溫瘧。風溫。又系傷寒壞癥。更感異气所變。治亦不同。且諸癥似傷寒者。各有其因。豈可通謂傷寒而混治之耶。且名不正。則言不順。名尙不正。豈可以言治乎。幸東垣發內外傷辧之論。救千古無窮之獘。

其功盛已哉。

又按東垣內外傷辧曰。夫傷寒者。其寒邪多傷於太陽之經。而後傳變。故先頭疼身痛而發熱。其脈見於左手。人迎脈必緊盛。或浮緊而無汗。其寒熱齊作而無間。晡時必劇。乃邪气盛。潮作之時。精神有餘。語言壯厲。口鼻之气俱盛。手背熱而手心不熱。乃邪气勝此爲有餘。當瀉不當補也。內傷則見於右手。气口脈必緊盛。手心熱而手背不熱。燥作寒已不相並。

但有間耳。日晡時必減。乃胃气得令。潮作之時。精神困倦。少气懶語。身無大熱。脈不緊數。但大而無力。是陽气自傷。不能升達。降下陰分而爲內熱。是陽虛也。此爲不足。宜補不宜瀉也。若勞心好色。內傷眞陰。陰血旣傷。則陽气偏勝而變爲火矣。是爲陰虛火動。或盜汗遺精。咳嗽寒熱。或於午後發熱。身無痛處。惟覺困倦。其脈細數無力。宜補陰降火。

傷食者。因飲食停滯而發熱。气口脈亦緊盛。或右關短滑。太抵傷食則惡食。理必然也。又或噫气吞酸。或惡食气。或欲吐不吐。或惡心痞悶。按之則痛。或胃口作疼。或停食而復感寒者。則气口人迎之脈俱大也。亦頭痛發熱。惡寒拘急。中脘痞悶。或吐或嘔。或痛者。爲傷食也。若發熱脈浮緩而有汗者。謂之傷風也。必口气粗。合口不開。面光不慘。惡風不惡寒也。虛煩者。謂虛熱。心中鬱鬱不安。故謂之煩。但只不惡寒。頭身不痛。脈不緊數。此爲異耳。痰癥者。乃停痰畱飲。凝結中脘。亦令人寒熱。狀如傷寒。若痰在上焦。則寸沈滑。或沈伏。痰在中焦。則右關滑大。兼气郁。則沈而滑。挾食則短而滑也。凡關脈滑大者。

膈上有痰。可吐之。香港腳之癥。亦發寒熱。或嘔逆。或舉體轉筋。足脛赤而腫者。是有瘀血。癥爲跌撲損傷。初時不覺。過七八日或十餘日。則寒熱始作。但脇下及小腹必疼。手不可近。若血上衝。而昏迷不省。良久復蘇。此瘀血也。溫病者春時地天道和暖。若壯熱煩渴而不惡寒者。溫病也。若夏至以後。時令炎暑。患壯熱煩渴而不惡寒者。熱病也。時气乃天行溫疫。四時不正之气。人感之。則長幼一般病也。亦與傷寒相似。蓋傷寒因寒而得之。此乃瘟疫之气。不可與傷寒同論也。寒疫者。乃天之暴寒爲病。四時之中。或有風寒之作。感而卽病者。寒疫也。亦與傷寒相似。但略輕耳。冬溫者。因冬時有非節之暖。實時行之气也。

若發斑者。亦曰溫毒也。中。卽中熱也。蓋傷大陽經與傷寒相似。故曰中。必汗出身熱而渴。或身重而疼也。中暑者。熱傷於心脾之經。而不在大陽。其候面垢。自汗。身熱。煩渴。脈虛。或背微寒。蓋暑喜傷心。心不受邪。則包絡受之。包絡本相火也。以火助火。故熱甚而昏也。或小便不利。或嘔吐頭疼。胸膈痞滿。或腹痛。又有傷暑之癥。𨿽屬外感。卻類內傷。與傷寒大異。蓋寒傷形。寒邪客表。有餘之癥。故宜汗之。暑傷气。元气爲熱所傷而耗散。乃不足之癥。故宜補之。東垣所謂淸暑益气是也。又有因時暑熱。而過食冷物以傷其內過取涼風以傷其外。此則非暑傷人。乃因暑而自致之病。宜辛熱解表。或辛溫理中之劑。卻與傷寒治法相類者也。風濕者。春夏之交。病如傷寒。肢體重痛。轉側則難。小便不利。因陰雨畢濕。或引飲多。有此癥。宜五苓利之忌汗下。有瘡瘍者。凡瘡瘍初生。必寒熱交作。必須視其身體有無瘡頭。仔細詳辧。不可便作傷寒治之。凡脈浮數。當發熱而漉浙惡寒。若飲食如常。而有痛處。必生惡瘡。常見俗醫。妄名流注。傷寒褊考諸書。並無此名。何其謬哉。凡此之類外形相似。內實不同。治法多端。不可或謬。必須審其果爲溫病。熱病。

及溫疫也。則用河間法。果爲气虛。傷食。及內傷也。則用東垣法。果爲陰虛。及痰火也。

則用丹溪法。果爲正傷寒例病也。則遵用仲景法。如此則庶無差誤以害人性命矣。世俗但見發熱之癥。一槪認作傷寒治之。悉用汗藥以發其表。汗後不解。遽用下藥以疏其裏。設是虛癥。豈不死哉。故經曰實實虛虛。損不足而益有餘。如此死者。醫殺之耳。仁者鑑此。豈不痛歟。

治愚考仲景治傷寒。著三百九十七法。一百一十三方。然究其大要。無出乎表裏虛實。陰陽寒熱。八者而已。若能明究其的。則三百九十七法。了然於胸中也。何以言之。有表實。

有表虛。有裏實。有裏虛。有表裏俱實。有表裏俱虛。有表寒裏熱。有表熱裏寒。有表裏俱熱。有表裏俱寒。有陰癥。有陽癥。病各不同。要辧明而治之。其脈浮緊。發熱惡寒。身疼而無汗者。表實也。宜麻黃湯以汗之。若脈浮緩。發熱惡風。身疼而有汗者。表虛也。宜桂枝湯以和之。設腹中鞭滿。大便不通。譫語潮熱。脈實者。裏實也。宜大柴胡大小承气之類。看虛實下之。或腹鳴自利。有寒有熱者。裏虛也。如表裏俱實者。內外皆熱也。脈浮洪。身疼無汗。宜防風通聖散汗之。若口渴飲水。舌燥脈滑者。人參白虎主之。若弦大而滑者。小柴胡合白虎主之。如表裏俱虛。自汗自利者。宜人參三白湯。或黃建中湯。加人參白術主之。脈微細。足冷者。加附子以溫之。如表寒裏熱。身寒厥冷。脈滑數。口燥渴。白虎湯主之。如裏寒表熱者。面赤。煩躁。身熱。自利淸谷。脈沈者。以四逆湯溫之。如表裏俱寒。而自利淸谷。身疼惡者。此內外皆寒也。先以四逆救裏。後以桂枝治表。如陰癥發熱。

則脈洪數而爆渴矣。大抵麻黃桂枝之類。汗而發之。葛根升麻之類因其輕而揚之。承气陷胸之類。引而竭之。瀉心十棗之類。因中滿而泄之。在表者汗之。在裏者下之。半表半里者和之。表多里少者。和而少汗之。裏多表少者。和而微下之。在上者吐之。中气虛而脈微者溫之。全在活法以施治也。若表裏汗下之法。一或未當。則死生系反掌之間。可不深思而明辧哉。

按陶氏傷寒啟蒙云。發熱惡寒。頭項痛。腰脊彊。則知病在太陽經也。身熱。目痛。鼻幹。

不得眠。則知病在陽明經也。胸脇痛。耳聾。口苦。舌漧。往來寒熱而嘔。則知病在少陽經也。腹滿。咽漧。手足溫。或自利。不渴。或腹滿時痛。則知病在太陰經也。引衣倦臥。惡寒。或舌漧口燥。則知病在少陰經也。煩滿囊縮。則知病在厥陰經也。潮熱自汗。譫語發渴。不惡寒。反惡熱。揭去衣被。揚手擲足。或發斑黃。狂亂。五六日不大便。則知病在正陽明胃府也。設若脈癥不明。誤用麻黃。令人汗多卞陽。誤用承气。令人大便不禁。誤用姜附。令人失血發狂。正爲寒涼耗其胃气。辛熱損其汗液。燥熱助其邪熱。庸俗狐疑。莫此爲甚。蓋傷寒之邪。實無定體。或入陽經气分。則太陽爲首。其脈必浮。或入陰經血分則少陰爲先。其脈必沈。浮而有力無力。是知表之虛實。沈而有力無力。是知裏之虛實。中而有力無力。是知表裏緩急。脈有浮沈虛實。癥乃傳變不常。全在活法二字。不可拘於日數。但見太陽癥。在直攻太陽。但見少陰癥。在直攻少陰。但見眞寒。直救眞寒。見此三癥。便作主張。不必悉具。當知如何處治。此爲活法。若同而異者明之。似是而非者辧之。在表者。汗之。散之。在裏者。下之。利之。在上者。因而越之。陷下者。升而舉之。從乎中者和解之。直中陰經者溫補之。若解不開。不可攻裏。日數𨿽多。但有表癥而脈浮者。尙宜發散此事不明。攻之爲逆。經云。一逆尙引日。再逆促命期。若表癥解而裏癥具者。不可攻表。日數𨿽少。但有裏熱癥而弦實者。急當下之。此事不明。禍如反掌。經云。邪熱未除。復加燥熱。猶抱薪積火矣。如直中陰經眞寒癥。無熱惡寒。不渴。只宜溫補。切禁寒涼之藥。此事不明。殺人甚速。經云。非從無益。而反害之。陰癥似陽者。溫之。陽癥似陰者。下之。陽毒者。分輕重下之。陰毒者。分緩急溫之。陽狂者。下之。陰厥者。溫之。濕熱發黃者。利之。下之。血癥發黃者。潰之。下之。譫語者。下之。溫之。中滿者。消之。瀉之。結胸者。解之。下之。太陽癥以少陰者。溫之。少陰癥似太陽者。汗之。衄血者。解之。止之。發喘者。汗之。下之。咳嗽者。利之。解之。正傷寒者。大汗之。大下之。感寒或冒寒者。微汗之。微下之。勞力感寒者。溫散之。溫極病者。微解之。大下之。此經常之大法也。有病一經已用熱藥。而又用寒藥如少陰癥用白虎湯四逆散寒藥者。又少陰用四逆湯眞武湯熱藥者。庸俗狐疑。拒能措手哉。嗚呼。能發傷寒之癥名。而得傷寒之方脈。如此視切。乃爲良醫。始在寒藥如少陰。乃傳經熱癥也。熱藥治少陰。乃直中陰經。眞寒癥也。辧名定經。明脈識癥。驗癥用藥。眞知在表而汗。眞知在裏而下。眞知直中陰經而溫。如此而汗。如彼而下。又如彼而溫。辛熱之劑。投之不瘥。寒涼之藥。用之必當。病奚逃乎。須分輕重緩急。

老少虛實。久病新發。婦人胎產。室女經水。大凡有胎產傷寒。不與男子傷寒同治法。無胎產者治相同。婦人經水適來適斷。卽是熱入血室。但宜和解表裏。久病者過經不解。壞癥也。新發者。始病也。老者血气衰。少者血气壯。緩者病之輕。急者病之重。寒藥熱服。熱藥涼服。其中和之劑。則溫而服之戰汗分爲四癥。要知邪正盛衰類傷寒。四癥照常法例治之。𨿽云發蒙。實登仲景之楷梯也。又按陶氏傷寒見癥識病條云。傷寒之邪。從表入裏。裏必達外。見癥之由。所屬必相應。庶無誤也。且如頭痛項彊。身熱者。太陽癥也。無汗。麻黃湯。有汗。桂枝湯。頭搖者。裏病也。隨癥治之。頭汗者。裏有瘀血。必發黃也。犀角湯。茵陳湯。面戴陽者。下虛也。姜附湯。面慘不光。傷寒也。麻黃湯。面光不慘。傷風也。桂枝湯。面上乍黑乍白。唇口生瘡。狐惑也。治以桃仁雄黃之類。面如錦紋者。

陽毒也。大靑一物湯。或陽毒。升麻隨機選用。舌上有黃白胎。內熱也。或黑者。熱極也。

並用黃連解毒湯。鼻燥。漱水不下。或目HT。溺血也。犀角地黃湯。目睛黃。小腸熱也。茵陳五苓散。加木通。懊者。胃虛也。梔子豉湯微吐之。喜怒如狂。蓄血也。桃仁承气湯下之。肉筋惕汗下。虛也。宜溫經益陽。身如被杖。陰毒也。正陽散。甘艸湯。一身盡痛。多眠。或微腫難轉者。風濕也。甘艸附子湯。蒼術白虎湯。身目俱黃。濕熱疸病也。茵陳五苓散。身如虫行。表虛也。黃加桂湯。背惡寒。陰勝陽也。人參附子湯。不眠。因汗下多而神虛也。酸棗仁湯。坐而伏者。短气也。宜補之。下利淸谷。內﹝寒也﹞﹑附子理中湯。咽中生瘡。上實下虛也。黃連加桂治之。舌生刺。熱甚也。黃連解毒湯。又手冒心。因汗多而血虛也。黃建中湯。腹滿自利。手足溫者。邪入太陰也。理中湯。舌捲濃縮。邪入厥陰也。大便實承气湯。手足厥。茱萸四逆湯溫之。以上乃大要耳。臨癥詳而用之。思過半矣。

方麻黃湯治太陽無汗。脈浮緊者。宜此汗之。

麻黃﹝三錢﹞桂枝﹝二錢﹞杏仁﹝一錢五分﹞甘艸﹝一錢﹞上作一服。姜五片。蔥白三根。棗三枚。水二鐘。煎至一鐘。去上沫。熱服。以衣被蓋取汗熱。熱徧身至手足心卽止。不必再服。如須臾汗未出。宜喫熱稀粥一碗。以助藥力。汗出卽止。如未出。再煎一服。加淡豆豉一撮。如前汗之。三服汗不出者難治。必用蒸法。大抵此方只宜用於天令寒冷之時。若炎暑之月。則當通變。不可執用此方。又宜葛根﹑蔥白﹑淡豆豉﹑或雙解散等辛涼之劑。以發散也。

本經頭疼。發熱。惡寒。無汗。而喘者。加川芎﹑防風﹑羌活﹑白芷﹑蒼術﹑白芍藥﹝各一錢﹞。

本經惡寒發熱。身癢面赤者。加柴胡﹑芍藥﹝各一錢五分﹞。

本經頭痛。發熱。惡寒。胸中飽悶者。加枳殼﹑桔梗﹝各一錢﹞。

又方桂枝湯治太陽癥自汗。脈浮緩者。宜服。

桂枝白芍藥﹝各三錢﹞甘艸﹝二錢﹞上作一服。姜三片。棗二枚。水煎溫服。

如汗不止。加橫﹝二錢﹞。

如喘急。加柴胡﹑杏仁﹝各一錢五分﹞。

如胸中飽悶。加白術﹝二錢﹞﹑枳殼﹑桔梗﹝各一錢﹞。

又方葛根湯治陽明經病宜解之。陽明府。別用承气下之。

葛根﹝三錢﹞柴胡﹝二錢﹞黃芩桂枝﹝各一錢五分﹞芍藥﹝二錢﹞上作一服。水二鐘。姜三片。棗二枚。煎一鐘。溫服。

本經惡寒甚者。去黃芩﹐加麻黃﹝二錢﹞﹑冬春宜用麻黃。夏秋。宜用蘇藥。﹝一錢﹞。

本經有汗而渴者。加石膏﹑知母﹝各二錢﹞﹑粳米﹝一錢﹞。

本經頭痛。加川芎﹑白芷﹝各一錢五分﹞。

又方小柴胡湯治少陽癥。往來寒熱。胸脇痛而嘔。

柴胡﹝三錢﹞黃芩半夏人參﹝各二錢﹞甘艸﹝炙五分﹞上作一服。姜三片。棗一枚。水二鐘。煎一鐘。溫服。

本經小便不利。加茯苓﹝一錢五分﹞。

本經脇痛。加靑皮﹑枳殼﹝各一錢﹞。

本經渴。加天花粉﹑知母﹝各一錢五分﹞。

本經嘔吐者。加薑汁﹝一盞﹞﹑竹茹﹝二錢﹞。

本經嗽。加五味子﹝一錢﹞﹑金沸艸﹝一錢五分﹞﹑人參﹝減半﹞。

本經痰多。加栝蔞仁﹑貝母﹝各二錢五分﹞﹑人參﹝減半﹞。

本經寒熱似瘧。加桂﹝一錢﹞。

本經齒燥無津液。加麥門冬﹑五味子﹑天花粉﹝各半﹞。

本經壞癥。加知母鱉甲﹝各一錢五分﹞。

本經癥。心下飽悶。未經下者。非結胸。乃表邪傳至胸中。猶當作表治。加枳殼﹑桔梗﹝各一錢五分﹞﹐未效。本方對小陷胸湯。加枳﹑桔﹑一服豁然。此陶公之心法也。予魯用亦效。

本經與陽明合病。加葛根﹝二錢﹞﹑芍藥﹝一錢五分﹞。

婦人熱入血室。加當歸﹝一錢五分﹞﹑紅花﹝一錢﹞。男子加生地黃﹝一錢五分﹞。

又方大柴胡湯治陽明內實。大便難。不惡寒。反惡熱。

柴胡﹝三錢﹞黃芩芍藥枳實﹝各二錢﹞半夏﹝錢半﹞甘艸﹝五分﹞大黃﹝壯者五錢虛者三錢﹞上作一服。姜三片。棗一枚。水二鐘。將諸藥先煎。將熟。再下大黃。煎四五沸。約一鐘。

熱服以微利爲度。若大滿大實者。根據後加減利之。

本方加桂枝﹝二錢﹞﹑名桂枝大黃湯。去黃芩。

本方加芒硝﹝二錢﹞﹑濃朴﹝一錢五分﹞﹐去柴胡﹑黃芩﹑半夏﹑甘艸﹐名大承气湯。

只加濃朴﹑名小承气湯。加桃仁﹝二錢﹞﹑名桃仁承气湯。此數方皆宜量虛實斟酌用之。

又方理中湯治太陰自利不渴。實多而嘔。腹滿鴨溏霍亂。

人參﹝二錢﹞白術﹝二錢﹞漧薑﹝二錢﹞甘艸﹝一錢﹞上作一服。水一鐘半。煎服。或丸。名理中丸。

諸結胸。或太陰癥下之。胸而鞭。加黃芩﹝一錢五分﹞﹑枳殼﹝一錢五分﹞﹑桔梗﹝一錢﹞﹑寒實結胸本方加枳實。

名枳實理中湯。

腹滿下利。加附子﹝二錢﹞名附子理中湯。

動气。左右上下。加桂﹝二錢﹞﹐去水。

吐多者。加生薑﹐去術﹑下多者。倍術。

小便不利。加茯苓﹝二錢﹞。

渴。加烏梅﹝三个﹞。

腹痛。加桂枝﹝一錢五分﹞﹑芍藥﹝二錢﹞。

又方四逆湯治直中陰經寒癥。以此溫之。

附子﹝五錢﹞漧薑﹝四錢﹞甘艸﹝二錢﹞上作一服。水煎溫服。附子若加至一兩。

名通脈四逆湯。厥逆下利。脈不至。附子加至六七片﹑痢止。脈不出。加人參﹝三錢﹞﹑麥門冬﹝二錢﹞﹑五味子﹝一錢﹞。

上仲景先生正傷寒方也。六經正治。宜根據此加減用之。兼有變癥。須參全書。玆不備錄。

又方易老九味羌活湯治春夏秋傷寒通用。太陽陽明經藥也。

羌活防風蒼術﹝各一錢五分﹞川芎白芷黃芩﹝各一錢﹞細辛﹝五分﹞生地黃﹝八分﹞上作一服。用生薑三片。蔥白三根。水二鐘。煎熱服。夏月。本方加石膏﹑知母﹑名神術散不作汗。本方加蘇葉﹑喘而惡寒。身熱。加杏仁﹑生地黃﹑汗後不解。宜服。汗下兼行。本方加大黃﹑如釜底抽薪之法。

其春夏秋。感冒非時傷寒。亦有頭疼身熱惡寒之癥。脈浮緩。自汗。宜實表。本方去蒼術。

加白術﹑汗不止。加黃﹝一錢五分﹞﹑再不止。以小柴胡﹐加桂枝芍藥﹝各一錢﹞﹑如神。

胸中飽悶。加枳殼﹑桔梗﹐去生地黃﹝結胸加同﹞。

身熱不退。加柴胡﹝一錢五分﹞﹑倍黃芩。

燥渴。加石膏﹑知母﹝各一錢五分﹞﹑粳米﹝一撮﹞。夾內傷。加白術﹑陳皮﹑半夏﹑藿香﹑濃朴﹝各一錢﹞﹐去生地黃﹑潮熱似瘧。加柴胡﹝一錢五分﹞﹑靑皮﹝八分﹞。

發狂。加黃連﹑石膏﹝各一錢五分﹞﹑大黃﹝三錢﹞﹐去生地細辛。

發黃。加茵陳﹝一錢五分﹞﹑茯苓﹑山梔﹝各一錢二分﹞﹐去細辛﹑生地。

濕癥。加五苓散﹑倍蒼術﹐去生地﹑細辛﹑小便不利。加減同。

大便祕。五六日不大便﹐加濃朴﹑枳實﹝各八分﹞﹑大黃﹝三錢﹞﹑芒硝﹝一錢五分﹞﹐去細辛。

風濕相搏。一身盡痛。加當歸﹑白術﹝各一錢五分﹞﹐去細辛﹑倍蒼術。

寒濕。腰腿膝痛。加杜仲﹑牛膝﹑木瓜﹑防己﹐去川芎﹑細辛。

又方香蘇散春月用。治傷寒傷風。

紫蘇葉﹝二錢﹞香附子﹝二錢﹞陳皮﹝一錢﹞甘艸﹝五分﹞上作一服。姜三片。蔥白三根。水一鐘半。煎八分。熱服。

頭痛。加川芎﹑白芷﹝各一錢﹞﹑名芎芷香蘇散。

頭痛如斧劈。加石膏﹝二錢﹞﹑蔥頭連須﹝三根﹞。

偏正頭痛。加石膏﹝二錢﹞﹑薄荷﹑細辛﹝各七分﹞。

太陽穴痛。加荊芥穗﹝一錢﹞﹑石膏﹝一錢五分﹞。

傷風自汗。加桂枝﹝一錢﹞﹑無汗。加麻黃﹑漧葛﹑薄荷﹝各一錢﹞。

傷風發熱惡寒。加柴胡﹑黃芩﹑蒼術﹝各一錢五分﹞。

咳嗽不止。加半夏﹑茯苓﹑貝母﹑杏仁﹝各一錢﹞。

胸膈痞塞。加黃連﹑枳實﹑桔梗﹝各八分﹞。

傷寒鼻塞聲重。咽膈不利。加苦梗﹑旋復花﹝各八分﹞。

傷寒涎壅盛。加南星﹑半夏﹝各一錢五分﹞﹑薑汁﹝半盞﹞﹑竹瀝﹝一盞﹞。

气促不安。加大腹皮﹑桑白皮﹝各一錢﹞。

鼻塞不聞香臭。加羌活﹑荊芥穗﹝各一錢﹞。

傷風寒。蘊熱。吐血。衄血。加麥門冬﹑黃芩﹑黃麻﹝各一錢﹞。

傷風寒。中脘寒。不思飲食。加白術﹝一錢五分﹞﹑砂仁﹑靑皮﹝各七分﹞。

嘔吐惡心不止。加漧薑﹑砂仁﹝各八分﹞﹑半夏﹝一錢五分﹞。

飲食不能消化。加砂仁﹝七分﹞﹑山楂﹑麥芽﹝各一錢﹞﹑靑皮﹝八分﹞。

傷風寒時作寒栗。加桂枝﹝八分﹞。

傷風寒後。時作虛熱不退。加柴胡﹑知母﹑人參﹝各一錢﹞﹐去蘇葉。

傷風寒一向不解。作潮熱。白日至暮不退。日日如是。加地骨皮﹑柴胡﹑知母﹑當歸﹑人參初感時。頭痛作熱。鼻塞聲重。或惡風寒。加防風﹑羌活﹑川芎﹑白芷﹝各一錢二分﹞。

感風寒。頭項彊急。渾身痛。不能轉側。加羌活﹑當歸﹑赤芍﹑紫荊皮﹝各一錢﹞﹑官桂﹝七分﹞。

傷風寒。肚腹或小腹疼痛不可忍。加木香﹑漧薑﹑吳茱萸﹝各七分﹞。

婦人被气所苦。胸痞脇痛。小腹急疼。加木香砂仁﹑枳殼﹑官桂﹝各八分﹞。

傷食腹疼。嘔吐泄瀉。加白術﹑白茯苓﹑半夏﹑藿香﹑漧薑﹑砂仁﹑濃朴﹝各七分﹞﹑木香心卒痛者。加玄胡﹝一錢五分﹞﹑木香﹑桂﹝各五分﹞。

飲酒大過。或徧身發疽。或兩目昏黃。加茵陳﹝一錢五分﹞﹑山梔﹑赤茯苓﹝各一錢﹞。

傷酒嘔吐。加黃連﹑扁豆﹑葛根﹑半夏﹑藿香﹑蒼術﹝各一錢﹞﹐去蘇葉。

婦人產後。感風頭痛。壯熱。惡寒。不能轉側。加生料五積散。

產後感寒。頭痛發熱。加不換金正气散。﹝一半﹞。

婦人產後。發熱不退。煩渴。加人參﹑麥門冬﹑生地黃﹝各八分﹞。

產後虛熱不退。加人參﹑黃﹑麥門冬﹝各一錢﹞。

產後腰痛不已。加當歸﹑官桂﹝各一錢﹞﹑木香﹝三分﹞。

感風後。日久。冷嗽不已。加杏仁﹝一錢﹞﹑五味子﹑漧薑﹝各六分﹞。

細辛﹝五分﹞。

香港腳。加木瓜﹑牛膝﹑紫金皮﹑吳茱萸﹑川楝子﹑黃柏﹑蒼術﹝各一錢﹞﹑木香﹝五分﹞。

又方柴藿湯治春末夏初傷寒。挾內傷者。宜用。此太陽少陽陽明太陰藥也。

柴胡﹝一錢五分﹞黃芩﹝一錢﹞藿香﹝一錢﹞甘艸﹝三分﹞半夏﹝一錢﹞白術﹝一錢﹞陳皮參﹝八分﹞白茯苓﹝八分﹞濃朴﹝八分﹞蒼術﹝一錢﹞川芎﹝八分﹞白芷﹝八分﹞上作一服。姜三片。棗一枚。水二鐘。煎一鐘。食遠熱服。春初挾感寒者。加紫蘇葉﹑防風﹑漧葛﹝各八分﹞。

凡感寒無汗。加紫蘇葉﹑淡豆豉﹝各一錢﹞﹑蔥白﹝三根﹞﹑有汗勿加。

熱甚。燥渴。加石膏﹝一錢五分﹞﹑知母﹑粳米﹝各一錢﹞﹑烏梅﹝二个﹞。

瘧疾。加艸果﹑靑皮﹝各八分﹞﹑烏梅﹝二个﹞﹐欲截。再加常山﹝一錢五分﹞﹑檳榔﹝七分﹞傷食發熱。胸滿嘔吐。加山楂﹑神曲﹑砂仁﹝各八分﹞。

傷酒發熱。頭痛嘔吐。加漧葛﹑黃連﹑扁豆﹝各八分﹞﹐去柴胡﹑春夏肚腹作痛。加白芍藥﹑山錢﹞﹑漧薑炭﹑薄桂﹝各五分﹞。

夏至後感寒。加石膏﹝一錢五分﹞﹑桂枝﹝三分﹞。

暑月遠行受熱。加香薷﹝一錢五分﹞﹑扁豆﹝一錢﹞﹑滑石﹝八分﹞﹐去柴胡﹑白芷。

霍亂轉筋。兩腳冷。汗出。上吐下瀉。日間感熱。夜間感冷。邪气正气。兩不分也。加木瓜﹑八分﹞﹑漧薑﹝五分﹞﹑澤瀉﹑靑皮﹝各七分﹞。

又方雙解散治夏月傷寒傷風通用。

防風﹝一錢二分﹞川芎當歸白芍白術﹝一錢﹞蒼術﹝各一錢﹞黃芩﹝七分﹞石膏﹝一石﹝一錢五分﹞連翹山梔﹝各八分﹞荊芥穗薄荷﹝各六分﹞桔梗﹝各六分﹞上作一服。水二鐘。姜三片。棗一枚。煎一鐘。稍熱服。無汗。加麻黃﹑淡豆豉﹝各一錢﹞﹑不用。

大便結燥。加大黃﹝三錢﹞﹑芒硝﹝一錢五分﹞。

瘟疫發散。加防風﹝五分﹞﹑羌活﹝一錢五分﹞﹑葛根﹑白芷﹝各一錢﹞。

其餘雜癥。與防風通聖散加減同。玆不備錄。

又方參蘇飲治秋月傷寒傷風通用。﹝方見傷風類﹞。

又方五積散治冬月傷寒宜用。此太陽陽明太陰少陰藥也。若挾有內傷。或兼傷風者。

遵仲景法治。

川芎當歸白芍藥蒼術﹝各一錢﹞半夏陳皮濃朴白茯苓枳殼﹝各八分﹞白芷姜﹝炒﹞薄桂﹝各七分﹞麻黃﹝一錢五分或二錢無汗用。有汗去之。﹞上作一服。姜五片。棗二枚。淡豆豉半合﹑水二鐘。煎鐘。食遠熱服。

潮熱。加柴胡﹑黃芩﹝各一錢﹞。

頭痛。加羌活﹝二錢﹞﹑細辛﹝五分﹞。

嘔吐。加藿香﹝一錢﹞﹑丁香﹝七粒﹞。

胃脘痛。加木香﹑吳茱萸﹝各六分﹞﹑香附﹝一錢﹞。

食積痛。加白術﹝一錢﹞﹑枳實﹑山楂﹑神曲﹝各八分﹞﹑木香﹑檳榔﹑砂仁﹝各五分﹞。

一身盡痛如被杖。加羌活﹑獨活﹝各一錢﹞﹑柴﹑荊﹑皮﹝八分﹞。

香港腳。加羌活﹑獨活﹑防風﹑木瓜﹑牛膝﹑漢防己﹝各八分﹞。

咳嗽。加杏仁﹑款冬花﹝各八分﹞﹑五味子﹝五分﹞﹐去姜桂。

痰嗽。加栝蔞仁﹑貝母﹑百合﹝各一錢﹞﹐去姜桂。

嗽而聲啞。加天門冬﹝一錢﹞﹑百藥箭﹝八分﹞﹑烏梅﹝二个﹞﹐去姜桂。

產後感寒。加柴胡﹑黃芩﹝各一錢﹞﹑人參﹝八分﹞。

經水感寒。加柴胡﹑荊芥穗﹑防風﹝各一錢﹞﹑生地﹑紅花﹝各六分﹞。

上以上方。皆非正傷寒藥。乃劉張李諸公所立。治非時傷寒。或挾內傷者。或挾食。或兼風減用。若正傷寒。仍遵仲景六經傳變施治。庶無誤也。

﹝卷之一寒門﹞中寒

脈六脈沈微而伏。重按至骨乃見。或遲而澀。挾風則帶浮。眩運不仁。兼濕則帶濡。而四脈多沈細而微。四肢厥。而手足爪甲靑。

癥集成云。中寒者。寒邪直中三陰也。非比傷寒。邪從外循經而入。以麻桂輩微表而安。

寒則倉猝感受。因其腠理疏豁。一身受邪。難分經絡。無熱可散。溫補自爲寒所中。則昏不知人事。口噤失音。四肢僵直。

及臍腹疼痛。此皆中寒之候治蘊要云寒中太陰。則中脘疼痛。宜理中湯。加附子。寒中少陰。則臍腹疼痛。宜五積散脈沈足冷者。四逆加吳茱萸。厥陰則小腹疼痛。宜當歸四逆湯加吳茱萸。

脈濃縮藥。急用茱萸一合。煎濃湯灌下亦妙。大抵寒者溫之。治宜姜附等藥。以不治。

方附子理中湯治中寒及一切寒癥。隨癥加減用。

人參﹝二錢﹞白術﹝二錢﹞甘艸﹝五分﹞漧薑﹝炮二錢﹞附子﹝麵包煨二錢﹞上用水一鐘半。煎至八分。食遠服。

寒中太陰。根據本方。

寒中少陰。加吳茱萸﹝二錢﹞。

寒中厥陰。加當歸﹑芍藥﹑桂枝﹝各一錢五分﹞﹑吳茱萸﹝二錢﹞。

沈寒痼冷。加丁香﹝一錢﹞﹑官桂﹝一錢五分﹞﹑沈香﹝七分﹞。

心腹冷痛。加官桂﹑吳茱萸﹑白芍藥﹑玄胡索﹝各一錢五分﹞﹑木香﹝一錢﹞。

胃寒咳逆。加丁香﹝一錢﹞﹑柿蒂﹝一錢五分﹞。

婦人血虛寒。加當歸﹑官桂﹑艾葉﹑吳茱萸﹝各一錢五分﹞﹑益志﹝一錢﹞。

男婦下元冷極。久不孕育。加鹿茸﹑官桂﹑茱萸﹝各一錢五分﹞﹑蘄艾﹝一錢﹞﹑沈香﹝一錢﹞。

小兒冷瀉。加肉豆蔻﹝一錢五分﹞﹑丁香﹝七分﹞。

腳膝冷痛。加鹿茸﹑牛膝﹑官桂﹝各等分﹞﹑或丸。或煎。

腰冷如冰。加鹿茸﹑杜仲﹑破故紙﹑肉蓯蓉﹝各等分﹞﹑或丸亦可。

精淸如水。精冷如冰。加肉蓯蓉﹑韭子﹑鹿茸﹝各等分﹞﹑海狗腎﹝一具﹞。

﹝卷之一寒門﹞溫疫﹝大頭病附﹞

脈脈訣云。瘟病之脈。散而難名。如太陽脈浮。陽明脈長。少陽脈弦。太陰脈細。少陰脈又云。陽脈濡弱。陰脈弦緊。更遇溫气。變爲瘟疫。陽脈洪數。陰脈實大。更遇溫熱。變爲瘟毒者危。凡瘟病大熱脈沈澀細小足冷難治。洪大有力。或浮大者。可治。脈不浮者爲傳染。若左寸浮大。右寸宜補中帶表而治之。

癥夫瘟疫之癥。多由房勞太過。腠理閉泄。少陰不藏。觸冒冬時殺癘之气。嚴寒之毒。

卽病者。寒毒藏於肌膚。至春變爲瘟病。至夏變爲熱病也。又有時行不秋應涼而反熱。冬應寒而反溫。此非其時而有其疫也。外癥頭痛。壯熱。

治丹溪云。治法有三。有宜補。宜散。宜降。人參﹑白術﹑防風﹑羌活﹑蒼術﹑並大黃﹑活石﹑人中黃之類主之。又吳氏云。凡尺寸脈浮者。發於太陽也。宜汗之。或有自汗身疼者。九味羌活湯主之。尺寸數者。少陽也。宜小柴胡考瘟病。先因傷寒熱未除。更感時行之气。而爲瘟疫也。治與傷寒不同。蓋瘟病因春時溫气乃郁熱自內而發於外。故宜辛平之劑以發散之。況時令已暖。不可用麻黃。如時令尙寒。少佐之亦可。凡瘟病發於三陽者多。三陰者少。若發於三陰者。必有所因也。或食寒物內傷太陰而得之。或因過欲先傷少陰而得之。治制皆與傷寒各條同。惟發表不同耳。又有大頭天行病。乃濕熱在髙巓之上。並陽明邪熱大甚。資實少陽相火而爲之。

視其腫勢在何部。隨經治之。用防風﹑羌活﹑酒芩﹑酒蒸﹑大黃﹑隨病加減治之。不可用降藥。

方人參敗毒散治瘟疫及大頭病初感。服此藥散之。

人參﹝一錢五分﹞白術﹝二錢﹞白茯苓﹝一錢﹞甘艸﹝五分﹞羌活﹝一錢五分﹞防風﹝一錢五分﹞柴胡﹝一錢五分﹞前胡﹝一錢﹞黃芩﹝一錢﹞枳殼﹝八分﹞蒼術﹝一錢二分﹞桔梗﹝七分﹞上作一服。用生薑三片。棗一枚。水二鐘。煎一鐘。熱服微汗爲度。

又方三黃石膏湯治疫癥燥渴。將欲發狂者。

石膏﹝三錢﹞黃芩黃連黃柏﹝各一錢五分﹞麻黃﹝一錢五分寒用多暖用共之﹞山梔﹝一錢﹞熱甚者加大黃﹝三錢﹞上用水二鐘。粳米一撮。煎服。連進三五服卽愈。

又方普濟消毒飲子。治瘟疫熱毒。淸熱解毒。大頭病。頭面腫。亦可服。

柴胡﹝一錢五分﹞黃連﹝炒﹞黃芩﹝炒﹞玄參生甘艸桔梗連翹鼠粘子白芷馬勃川當歸﹝各一錢﹞僵蠶﹝七分﹞升麻﹝七分﹞板藍根﹝一錢如無以藍葉代之或眞靑代亦可﹞如虛。加人參﹝一錢五分﹞﹑大便祕。加酒蒸大黃﹝二錢﹞。

又方辟瘟丹凡春夏秋間預服。以免疫气傳染。或初感。服此藥。得小汗亦愈。

防風﹝去蘆一兩五錢﹞川芎當歸白芍藥白術麻黃石膏滑石黃芩連翹梔子﹝各一兩﹞桔梗荊芥薄荷﹝各八分﹞玄胡粉﹝一兩五錢﹞大黃﹝煨二兩﹞鬼箭羽馬勃管仲﹝各一兩二錢﹞上爲細末。臘雪水。或冰水爲丸。如彈子大。每服一丸。姜蔥湯下。得周身微汗卽解。此藥用五月五日。六月六日。或冬至臘日。焚香禮斗。至誠修合。無不應驗。合時忌與婦人雞犬孝子見之。

﹝卷之一寒門﹞內傷﹝脾胃附﹞

脈脈大而無力爲內傷。气口脈大於人迎二倍。或三倍。其急大而數。重按無力。爲勞後內傷。右關脈弦滑而沈。或弦大而數。或浮滑而疾者。爲飲食內傷也。右關弱甚。或隱而不見者。爲脾胃虛損也。左關脈緩。右關脈弦者。爲肝木乘脾土也。右關脈數。爲胃熱。弦滑爲胃寒。脈結爲思傷脾也。

癥謹按東垣論。人迎脈大於气口爲外傷。气口脈大於人迎爲內傷。外傷則寒熱齊作而無間。內傷則寒熱間作而不齊。外傷惡寒。𨿽近烈火不能除。內傷惡寒。得就溫暖則解。外傷惡風。乃不禁一切風寒。內傷惡風。惟惡些小賊風。外傷癥顯在鼻。故鼻气不利而壅盛有力。

內傷癥顯在口。故口不知味。而腹中不和。外傷則邪气有餘。故發言壯厲。且先輕而後重。

內傷則元气不足。出言懶怯。且先重而後輕。外傷手背熱。手心不熱。內傷則手心熱。手背不熱。東垣辧法。大略如此。有內傷而無外感。有外感而無內傷。以此辧之。則判然矣。又王節齋云。東垣以飲食勞倦傷。爲內傷不足之病。謂因傷饑失飽。傷損脾胃所致。蓋人之所藉以生者脾胃爲本。必賴飲食滋養。若調養失宜。勞後過傷。失其所養。則脾胃气虛。不能升達。降下陰分而爲內熱。非有飲食停蓄者也。故用補中益气等藥。若飲食停積不化。郁發爲熱。乃是不足之中。繼之有餘。此爲飲食所傷。宜消導之。又或先因飲食而後犯於房勞。或先因勞役而後犯於飲食。此皆不足之中。兼之有餘。須於數者之間。審察明白也。

治丹溪云世之病此者爲多。但有挾痰者。有挾外感者。有熱郁於內而發者。有飲食所傷者。皆以補元气爲主。看所挾而兼用藥。挾痰者。補中益气。加半夏。以薑汁竹瀝傳送。挾外感者。補中益气。加發散。如防風羌活白芷之類。挾食者。補中益气。加消導。如山楂枳實之類。气虛熱甚者。少加附子。以行參之功。又盧氏云。若內傷外感兼病而相合者。則其脈癥必並見而難辧。尢宜細密求之。若顯內癥多者。則是內傷重而外感輕。宜以補養爲先。

而發散次之。若顯外癥多者。則外感重而內傷輕。宜以發散爲急。而補養次之。此東垣未之及也。因並贅於此。用者詳之。

方補中益气湯治勞役所傷。時作虛熱。四肢無力。怠惰嗜臥。

人參﹝去蘆一錢五分﹞黃﹝一錢五分蜜炙﹞甘艸﹝五分﹞陳皮﹝八分﹞當歸﹝一錢二分﹞白術﹝一錢二分﹞升麻﹝四分﹞柴胡﹝五分﹞上作一服。姜一片。棗一枚。水二鐘。煎八分。食遠服。

气血虛甚者。加熟附子﹝一錢五分﹞﹑以竹參之功﹝陽旺則生陰也﹞。

挾外感。加防風﹑羌活﹝各一錢五分﹞﹑漧葛﹑白芷﹑川芎﹝各八分﹞﹑倍柴胡。

挾痰者。加半夏﹝一錢五分﹞﹑茯苓﹝一錢﹞﹑薑汁﹝半盞﹞﹑竹瀝﹝一盞﹞。

兼郁熱者。加川芎﹑山梔﹑香附﹝各等分﹞。

腹中痛者。加白芍藥﹝一錢二分﹞﹑官桂﹝六分﹞。

腹中惡寒冷痛者。加桂心﹝五分﹞。

腹中惡熱喜寒而痛者。加白芍藥﹝一錢二分﹞﹑黃芩﹝八分﹞。

夏月腹痛。不惡熱。加炒黑漧薑﹝七分﹞﹑藿香﹝一錢﹞﹑薄﹑桂﹝三分﹞。

天時熱腹痛者。加白芍藥﹑山梔﹝各一錢﹞﹑桂﹝三分﹞。

天時寒腹痛。加半夏﹝一錢﹞﹑益智仁﹝八分﹞﹑漧薑﹝五分﹞﹑桂﹝三分﹞。

頭痛。加蔓荊子﹑川芎﹝各八分﹞﹑細辛﹝五分﹞。

頂腦痛。加本﹝七分﹞﹑諸頭痛。並用此四味足矣。

臍下痛甚者。加熟地黃﹝一錢﹞﹑其痛立止。如不止者。乃大寒也。更加桂心﹝五分﹞。

咽漧。加葛根﹝七分﹞﹑麥門冬﹝一錢﹞。

心下刺痛。加香附﹝一錢﹞﹑當歸﹝倍用﹞。

精神短少。加麥門冬﹝一錢五分﹞﹑五味子﹝七分﹞﹑夏月亦加。救天暑傷庚金。

有痰。嗽。加貝母﹑杏仁﹑栝蔞仁﹑款冬花﹝各一錢﹞﹐去參。虛者勿去。

咳嗽。春。加款冬花﹑佛耳艸﹝各一錢﹞﹑川芎﹝五分﹞﹑夏。加麥門冬﹝一錢五分﹞﹑五味子﹑﹝五分或七分﹞﹑秋冬。加連節﹑麻黃﹝一錢﹞﹑久嗽肺中伏火。去人參﹑黃﹐加石膏﹝一錢五分﹞﹑黃芩﹝一錢﹞﹑食不下。乃胸中有寒。或气澀滯。加靑皮﹝七分﹞﹑木香﹝五分﹞﹑陳皮﹝一錢﹞﹑冬月。更加艸豆蔻﹑益志﹝各五分﹞﹑夏月。更加姜炒芩連﹝各七分﹞﹑秋月。更加檳榔﹑砂仁﹝各五分﹞﹑春月。更加川芎﹑藿香﹝各七分﹞。

心下痞滿。加枳實﹑黃連﹝各八分﹞﹑白芍藥﹝一錢﹞﹑桂﹝二分﹞。

腹脹。加枳實﹝八分﹞﹑木香﹑砂仁﹝各五分﹞﹑濃朴﹝七分﹞﹑秋月。加漧薑﹑肉桂﹝各五分﹞﹐去甘艸。

脇痛。或急縮。春月。乃肝木盛以致生火。加靑皮﹑枳殼﹝各一錢﹞﹑倍柴胡﹑餘月。加山梔﹑蒼術﹑香附﹑貝母﹝各一錢﹞﹑靑皮﹑枳殼﹑黑漧薑﹝各五分﹞。

大便祕。加當歸﹝一錢五分﹞﹑桃仁﹝一錢﹞﹑大黃﹝煨二錢﹞。

腳軟乏力。或痛。加黃柏﹑防己﹝各一錢﹞﹑桂﹝三分﹞。

時時發熱。乃下元陰火蒸發也。加生地黃﹝一錢﹞﹑黃柏﹝八分﹞大便虛坐。或了而不了。腹中迫急。气虛血澀也。加木香﹑檳榔﹝各五分﹞﹑倍用當歸。

身熱沈重。𨿽小便多。亦加茯苓﹑澤瀉﹝各七分﹞﹑黃柏﹝五分﹞﹑蒼術﹝一錢﹞。

脾胃不和。加茯苓﹑半夏﹝各八分﹞﹑砂仁﹑扁豆﹝各六分﹞﹑生薑﹝三片﹞。

注夏。加白芍藥﹑茯苓﹑黃柏﹝各八分﹞﹑濃朴﹑蒼術﹝各一錢﹞﹐去柴胡升麻。

痰厥頭痛。此太陰脾經所作也。加半夏﹑石膏﹝各一錢五分﹞﹑川芎﹝八分﹞﹑薑汁﹝二匙﹞﹑蔥汁﹝二匙﹞。

若挾外感。重以本方。加本經發散之藥治之。如見太陽癥。加羌活﹑本﹑桂枝﹝各等分﹞﹑如見陽明癥。加葛根﹝一錢﹞﹑倍升麻﹑如見少陽癥﹐加黃芩﹑半夏﹝各一錢﹞﹑川芎﹝八分﹞﹑倍加柴胡﹝一錢﹞﹑如見大陰癥。加枳實﹑濃朴﹝各一錢﹞﹑如見少陰癥。加栝蔞根﹝一錢﹞﹑生甘艸﹝五分﹞﹑如見厥陰癥。加川芎﹝一錢﹞﹑若變癥發痰。加玄參﹑漧葛﹝各一錢﹞﹑倍升麻。

思慮傷心脾。神气不安。夜臥不眠。加茯神﹝八分﹞﹑遠志﹝六分﹞﹑麥門冬﹑酸棗仁﹝各一錢﹞﹑辰砂﹝七分爲末臨服投入﹞﹑圓眼﹝五个﹞﹑自汗。加桂枝﹝七分﹞﹑浮麥﹝一撮﹞。

盜汗。加知母﹑麥門冬﹑麻黃根﹝各一錢﹞。

骨蒸勞熱。日久虛損。加牡丹皮﹑地骨皮﹑黃柏﹑知母﹑熟地黃﹝各八分﹞﹑倍柴胡﹐去升麻﹑久患冷瀉冷痢。或元气下脫者。加漧薑﹝炒黑五分﹞﹑熟附﹝八分﹞﹑肉果﹝一錢﹞﹑如身有疼痛。及身腫或風濕相搏。一身盡痛者。加羌活﹑防風﹑本﹝各一錢﹞﹑升麻﹑蒼術﹝各八分﹞﹑勿用五苓散﹑所以然者。蓋風藥已能勝濕。故別作一服與之。如病去勿再服。蓋風藥能損人元气故也。

如心下痞脈遲。緩加半夏黃連﹑枳實﹝各八分﹞。

如脈弦。四肢滿閉。便難。而心下痞。加柴胡﹑黃連﹝各八分﹞﹑靑皮﹝五分﹞。

心下痞而嘔逆。加生薑﹑二片﹑黃連﹑陳皮﹝八分﹞﹑冬月。加藿香﹑丁香﹝七分﹞。

心下痞。腹中气上逆者。是衛脈逆也。加黃柏﹝五分﹞﹑黃連﹝五分﹞。

中脘當心痛。加艸豆蔻仁﹝冬一錢夏五分﹞。

多吐白沫。胃口上停寒也。加益智仁﹝八分﹞。

如救胸水瀉伏火。加白芍藥﹝一錢﹞﹑黃連﹝五分﹞﹑秋冬不用。

男婦發熱。或捫之而肌表熱者。此表癥也。只服本方二三服。得微汗則涼矣。

又方香砂養胃湯。治飲食所傷。脾胃不和。四肢困倦。發熱。

人參﹝一錢﹞白術﹝一錢五分﹞茯苓﹝八分﹞陳皮﹝八分﹞半夏﹝八分﹞甘艸﹝三分﹞濃朴﹝八分﹞蒼術﹝八分﹞藿香﹝八分﹞砂仁﹝七分﹞枳殼﹝八分﹞桔梗﹝七分﹞上作一服。姜二片。棗一枚。水一鐘半。煎八分。食遠服。傷酒。頭痛。嘔吐。加黃連﹑扁豆﹑川芎﹝各八分﹞﹑葛根﹝一錢二分﹞。

傷肉食。加艸果﹑枳實﹑山楂﹑麥芽﹝各八分﹞﹑砂仁﹝五分﹞。

傷豆粉麵食辛辣濕熱之物。加黃連﹑連翹﹑山楂﹑麥芽﹝各八分﹞﹑神曲﹝八分﹞﹑砂仁﹝六傷生冷西瓜乳酪寒濕之物。加川烏﹑防風﹝各五分﹞﹑砂仁﹑白豆蔻仁﹝各七分﹞﹑丁香﹝四分﹞﹑漧薑﹝五分﹞﹑山楂﹝一錢﹞。

飲食間著惱悶不快。加香附﹝一錢﹞﹑木香﹑靑皮﹑檳榔﹝各五分﹞。

濕痞滿悶。加澤瀉﹑蘿卜子﹝各八分﹞。

病後多食心煩。加山梔﹝一錢﹞﹑黃連﹑枳實﹝各五分﹞。

食積作痛或痞積气塊。加三稜﹑莪術﹝各八分﹞﹑枳實﹑官桂﹑白芍藥﹑香附﹝各一錢﹞﹑木香﹑檳榔﹝各五分﹞。

翻胃。吐後作痛。加半夏曲﹑大腹皮﹑木香﹑漧薑﹝二味減半﹞﹑扁豆﹑茱萸﹑炒過黃連﹝各一錢﹞﹑靑皮﹝五分﹞。

又方平胃散去濕。彊脾健胃。

濃朴﹝一錢﹞蒼術﹝一錢五分﹞陳皮﹝一錢﹞甘艸﹝五分﹞上作一服。姜一片。紅棗一枚。水一鐘半。煎八分。食遠服。

濕傷脾胃。或久瀉久痢。胃弱者。加人參﹑白術﹝各一錢五分﹞﹑白茯苓﹝一錢﹞。

四時泄瀉。加茯苓﹝一錢﹞﹑澤瀉﹑訶子肉果﹝各八分﹞﹑冬月加漧薑﹝五分﹞。

四時赤白痢疾。加木香﹑檳榔﹝各七分﹞﹑黃連﹑枳殼﹑肉果﹝各八分﹞﹑四時瘧疾。加白術﹑人參﹑半夏﹑柴胡﹑黃芩﹝各一錢﹞﹑檳榔﹑艸果﹑靑皮﹑烏藥﹝各八分﹞﹑烏梅﹝三个﹞﹑欲截。再加恆山﹝一錢二分﹞。

風痰加南星﹑半夏﹝各一錢﹞﹑荊芥﹑細辛﹝各七分﹞。

頭風。或旋運。加半夏﹑天麻﹝各一錢﹞﹑白芷﹑本﹝各八分﹞。

冷淚。及眼上風熱。加木賊﹑荊芥﹑甘菊花﹝各等分﹞。

小便赤澀。加赤茯苓﹑荊芥﹑山梔﹑木通﹝各等分﹞。

气塊。或痞。加白術﹝一錢五分﹞﹑枳實﹑二稜﹑莪術﹝各一錢﹞。

水气腫滿。加桑白皮﹑大腹皮﹑茯苓﹑木通﹝各等分﹞。

冷熱气痛。加茴香﹑木香﹝各八分﹞﹑山梔﹑香附﹝各一錢﹞﹑漧薑﹝炒黑﹞﹑桂﹝各五分﹞。

腸風下血。加黃芩﹑枳殼﹑川續斷﹑荊芥穗﹝各等分﹞。

素有痰涎。加半夏﹑茯苓﹝各一錢﹞。

腰痛。加杜仲﹑八角茴香﹝各一錢﹞。

膝痺。加菟絲子﹑羌活﹑桑寄生﹝各一錢﹞。

酒傷脾胃。加藿香﹑砂仁﹝各七分﹞﹑扁豆﹑黃連﹑半夏﹝各八分﹞﹑漧葛﹝一錢﹞。

傷食。加豆蔻仁﹑砂仁﹑枳實﹑山楂﹝各八分﹞﹑白術﹝一錢﹞。

遇久雨水濕。加白術﹑茯苓﹑澤瀉﹝各八分﹞﹑桂﹝四分﹞。

胃寒。加漧薑﹑肉桂﹝各六分﹞﹑丁香﹝三分﹞。

濕傷脾胃。困弱不思飲食。加黃﹑人參﹑白術﹝各一錢﹞。

傷寒時疫頭痛。加防風﹑羌活﹑川芎﹝各一錢﹞﹑蔥汁﹝一盞﹞﹑藿香﹑半夏﹝各八分﹞。

渾身拘急。有熱。加地骨皮﹑麥門冬﹝各一錢﹞。

心下痞滿不快。加木香﹝七分﹞﹑枳實﹝一錢﹞﹐去甘艸。

咳嗽。飲食減少。加黃﹑白術﹑歸身﹝各一錢﹞。

脈緩病急。怠惰嗜臥。四肢不收。或大便泄瀉。此濕勝也。加人參﹑白術﹑黃﹝各一錢﹞﹑升麻﹝三分﹞﹑防風﹝五分﹞。

男婦脾胃不和。心腹脇肋脹滿刺痛。口苦無味。胸滿气短。嘔啞吞酸。面黃體重。怠惰嗜臥。骨節煩疼。自利。完谷不化。易飽易饑。霍亂。五噎八痞。反胃膈气。加白術﹑半夏曲﹑黃連﹑吳茱萸﹝炒過各一錢五分﹞﹑木香﹝五分﹞﹑砂仁﹝五分﹞。

婦人腹痛。加木香﹝一錢五分﹞﹑烏藥﹑當歸﹑白芍藥﹝各一錢﹞﹑官桂﹝五分﹞。

赤白帶下。加川歸﹑黃柏﹑黃﹑白術﹑白茯苓﹝各一錢﹞。

小兒嘔吐泄瀉。面黃肌弱。加山楂﹑白術﹝各一錢五分﹞爲末。米湯調下。每服二錢。

小兒吐逆頻並。手足心熱。不進乳食。加半夏曲﹑神曲﹑白術﹝各一錢五分﹞﹑山楂﹝二錢﹞爲末。每一錢。棗湯調下。

又方參苓白術散和中。健脾。消食。

人參﹝去蘆一兩五錢﹞白術﹝炒二兩﹞砂仁﹝炒一兩﹞甘艸﹝炙五錢﹞白扁豆﹝炒一兩﹞山藥﹝一兩五錢﹞薏苡仁﹝炒一兩五錢﹞桔梗﹝炒一兩﹞白茯苓﹝去皮一兩五錢﹞蓮子﹝去心一兩五錢﹞上爲末。每服二三錢。食遠淸米湯調下。或蜜丸亦可。本方一斤。加山楂末半斤。名二妙調脾散。治大人小兒食積傷脾。瀉痢。膨脹。嘔吐。脾胃不和等癥。有效。﹝此蕪湖夏小兒家傳方﹞血不和。加當歸﹝一兩五錢﹞﹑香附﹝一兩﹞。

气不和。加陳皮﹝一兩﹞﹑木香﹝五錢﹞脾胃不快。嘔吐。加藿香﹑半夏曲﹝各一兩﹞。

胃寒。加漧薑﹝一兩﹞﹑內桂﹝五錢﹞﹑丁香﹝三錢﹞瀉後調理脾胃。加濃朴﹑蒼術﹑陳皮﹝各一兩﹞。

病後調理脾胃。加黃連﹑吳萸﹝炒一兩﹞﹑木香﹝五錢﹞﹑石蓮肉﹝一兩﹞。

瘧後調理脾胃。加陳皮﹑白芍藥﹝各一兩﹞﹑靑皮﹝五錢﹞。

產後調理脾胃。加炒黑漧薑﹝七錢﹞﹑當歸﹑香附﹝各一兩﹞。

膈癥。脾胃虛損。加牛胎﹝一具爲末﹞蘆柴根搗汁﹑打淮安口子末糊爲丸﹑紅棗湯下﹑魯試有效。

又方枳術丸一運一動。一補一消。乃理脾之聖藥也。

白術﹝四兩陳土炒過去土不用﹞﹑枳實﹝去穣麩炒二兩﹞。

上爲末。荷葉包老米飯煨熟。搗爛爲丸。如梧桐子大。每服八十丸。食遠淸米湯送下。

有痰在膈上。滿悶不快。加陳皮﹝去白一兩﹞﹑半夏﹝姜制二兩﹞﹑名橘半枳術丸。

破滯气。消積。開胃。進飲食。加木香﹝一兩五分﹞﹑名木香枳術丸。

飲食太過。或食間著惱。以致心腹滿悶不快。加香附﹝一兩童便進炒﹞﹑神曲﹑蒼術﹑山梔﹑撫芎﹝各一兩五錢﹞﹑木香﹝五錢﹞﹑名越鞠枳術丸。

傷肉食濕面辛辣味濃之物。加黃連﹑大黃﹑黃芩﹝三味俱酒蒸妙﹞﹑山楂﹑神曲﹑陳皮﹝各二兩﹞﹑木香﹝一兩﹞﹐名三黃枳術丸。

傷生冷並冷物。加蒼術﹑半夏﹑陳皮﹝各二兩﹞﹑艸豆蔻﹑砂仁﹝各一兩﹞﹑木香﹝五錢﹞﹑丁香﹝三錢﹞。

若元气素弱。食飲難化。食已卽腹內不和。疼痛泄瀉。此胃虛有寒也。加人參﹑白芍藥﹑陳皮﹑山楂﹑神曲﹝各二兩﹞﹑木香﹑砂仁﹝各一兩﹞。

素有痰火。胸膈郁塞。或吞酸吐酸。嘔吐嘈雜。或酒積。或泄瀉結痛。此皆濕熱也。加木香﹝各五錢﹞﹑黃連﹝吳萸炒﹞﹑白芍藥﹑陳皮﹝各二兩﹞﹑生甘艸﹝五錢﹞﹑夏。加石膏冬。加漧薑﹝七錢炒﹞。

有食積痞塊。堅硬在腹內者。加山楂﹝二兩﹞﹑黃連﹑濃朴﹑莪術。阿魏。昆布。﹝各一兩﹞﹑木香﹝五錢﹞﹑檳榔﹝八分﹞。

痞積气塊在腹脇者。加黃連﹝吳萸炒一兩五錢﹞﹑木香﹝一兩﹞﹑莪術﹑阿魏﹝各一兩五錢﹞﹑瓦龍子﹝一兩﹞﹑鱉甲﹝一兩﹞。

勉彊多食。致心腹痞悶不快。加山楂﹑神曲﹑陳皮﹝各一兩五錢﹞﹑濃朴﹑砂仁﹝各一兩﹞濕熱痞悶。加茯苓﹑澤瀉﹑連翹﹑蘿卜子﹝炒各一兩五錢﹞。

心口胃脘痛。加漧薑﹑砂仁﹝各一兩﹞﹑丁香﹝四錢﹞。

素有痰火人。加半夏﹑橘紅﹝各一兩五錢﹞﹑白茯苓﹑黃芩﹑黃連﹝各一兩﹞。

若胸膈不利。服辛香燥藥。以致上焦受傷。胃脘漧燥。而嘔噎膈等癥作矣。加黃連﹝吳萸炒﹞﹑山梔﹝薑汁炒﹞﹑白芍藥﹑當歸﹝各一兩五錢﹞﹑石膏﹑桔梗﹝各一兩﹞﹑生甘艸﹝五錢﹞。

明粉﹝各一兩﹞﹑生甘艸﹝五錢﹞。

若能食好食。但食後反飽難化。此胃旺脾陰虛也。

加白芍藥﹝酒炒二兩﹞﹑人參﹑黃連﹑香附﹝各一兩五錢﹞﹑石膏﹝一兩﹞﹑生甘艸﹑木香﹝各五錢﹞桃仁﹝去皮尖另研各七錢﹞﹑升麻﹑甘艸﹝各五錢﹞﹑此老人常服之藥也。

瀉痢後虛膨。加人參﹑白茯苓﹑陳皮﹝各一兩五錢﹞﹑木香﹝五錢﹞。

小兒瀉痢不止。加山楂﹝二兩﹞﹑訶子肉果﹑黃連﹝燒酒浸炒各一兩﹞﹑木香﹝五錢﹞。

小兒疳積。加胡黃連﹑使君肉﹑山楂﹝各二兩﹞﹑蕪荑﹝一兩﹞。

小兒久瘧。左脇有塊。加山楂。鱉甲﹝各二兩﹞﹑靑皮﹑白芥子﹝各一兩﹞。

﹝卷之二﹞暑門

﹝傷暑霍亂泄瀉痢疾瘧疾﹞

﹝卷之二暑門﹞傷暑﹝附暑風﹞

脈脈訣云﹕脈虛身熱。得之傷暑。脈浮自汗。或浮大而散。或洪而大。或弦細芤遲而隱。

伏而弱。或虛遲無力中。得洪緩。皆曰暑病也。或浮而虛者。暑風也。

癥戴氏云﹕暑乃夏令炎暑也。有冒。有傷。有中。三者有輕重之分。或腹痛泄瀉水者。胃與大腸受之。作嘔者。胃口有痰。此二者冒暑也。宜黃連﹑退暑熱。香薷﹑消蓄水。或身熱頭疼。燥亂不寧。或身如鍼刺者。爲傷暑。此爲熱傷血分也。宜人參白虎湯。加黃芩﹑柴胡﹑或咳嗽。發熱發寒。盜汗不止。脈數者。熱在肺經。乃火乘金也。此爲中暑。宜淸肺黃連香薷飲。淸暑益气湯之類。急治則可。少遲則難治矣。暑風。乃相火行令也。感之自口鼻而入。傷心包絡之經。故卒倒不省人事也。其脈虛浮。外癥頭疼口漧。面垢自汗。倦怠少气。

或背寒惡熱。名曰暑風也。

治按潔古云動而得之。乃辛苦之人。動而火勝。熱傷气也。脈洪而大。宜人參白虎湯主之。靜而得之。乃安樂之人。靜而濕勝。火傷金位。脈沈而實。宜大順散。或蒼術白虎湯主之。有陰勝陽者。宜淸暑益气湯。大抵暑癥。只宜黃連香薷飲。淸暑益气湯。五苓散白虎湯等藥。挾痰。加半夏﹑虛。加參之類。暑風。有挾火挾痰者。二陳湯。加黃連主之。實者。

可用吐法。昏迷不省人事者。先以蘇合香丸。次以黃連香薷飲。加羌活﹑或用雙解散。加香薷﹑尢妙。

方黃連香薷飲治暑癥。自汗。煩渴而噪。

香薷﹝三錢﹞濃朴﹝姜制﹞扁豆﹝姜炒各二錢﹞黃連﹝一錢五分﹞上作一服。用水二鐘。煎一鐘。井水沈冷服。

遠行受熱者。加人參﹑石膏﹑滑石﹝各等分﹞﹑甘艸﹝五分﹞﹑此動而得之。

噪渴引飲。自汗。脈沈。加人參﹝一錢五分﹞﹑麥門﹝二錢﹞﹑五味﹝一錢﹞﹑此靜而得之。

虛煩身熱。自汗。淸暑益气湯。

傷暑挾痰。加半夏﹑南星﹝各一錢﹞﹑薑汁竹瀝傳送。

嘔吐。加漧薑﹝五分﹞﹑藿香﹑半夏﹑陳皮﹝各一錢﹞。

挾瀉。加五苓散﹝五錢﹞暑風。加防風﹑羌活﹝各一錢﹞﹑有痰壅盛。再加半夏﹑陳皮﹝各八分﹞。

又方淸暑益气湯養脾。淸肺。補中。行濕。夏秋治暑通用。

黃人參白術﹝各一錢五分﹞當歸蒼術陳皮麥冬﹝各一錢﹞神曲澤瀉黃柏﹝各七分﹞靑皮甘艸升麻漧葛﹝各五分﹞五味﹝十二粒﹞上用姜一片。棗一枚。煎。食遠稍熱服。

暑瀉。加濃朴﹑扁豆﹝各一錢﹞﹐去當歸﹑麥門冬。

暑痢。加黃芩﹑黃連﹑檳榔﹑枳殼﹝各八分﹞﹑木香﹝六分﹞﹑烏梅﹝二个﹞。

暑瘧。加柴胡﹑黃芩﹝各一錢﹞﹑川芎﹑艸果﹝各八分﹞﹑倍用靑皮。

暑渴。加石膏﹝二錢﹞﹑知母﹑粳米﹝各一錢五分﹞。

伏暑之時。頭痛。身熱。腳軟。精神短少。四肢無力。不思飲食。怠惰嗜臥。俗呼爲注夏。

加白芍藥﹑半夏﹝各一錢﹞﹑川芎﹝七分﹞﹐去澤瀉﹑靑皮。

暑風。加防風﹑羌活﹑荊芥穗﹑香薷﹝各一錢﹞﹐去澤瀉﹑靑皮﹑黃柏。

中暑。脈微遲。或隱伏。渴而下利。四肢厥冷。不省人事。

本方加熟附﹝一錢﹞﹑以行參之功。達於四肢。而自溫矣。勿作寒治。

﹝卷之二暑門﹞霍亂

脈六脈隱伏。右關弦滑。浮洪者可治。微而遲。气少不語者難治。兩關弦緩者。乃木克土也。不急治而則死。

癥陳無擇云﹕霍亂者。心腹卒痛。嘔吐下利。增寒壯熱。頭痛眩暈。先心痛。則先吐。先腹痛。則先痢。心腹俱痛。吐痢俱作。甚則轉筋入腹遂斃矣。蓋此癥乃陰陽反戾。淸濁相干。陽气暴升。陰气頓絕。治之則宜溫暖。切禁寒涼。轉筋以陽明養宗筋。屬胃與大腸。今暴吐下。津液頓亡。外感四气。內傷七情。飲食甜膩。攻閉諸脈。枯削宗筋。失養必致攣縮。甚則舌捲卵縮者。難治也。又有幹霍亂者。忽然心腹脹滿。絞刺疼痛。蠱毒煩冤。欲吐不吐。欲利不利。頃刻便至悶絕。最難治。死在須臾。以其升降不通故也。惟吐法最良。或下之亦妙。吐下後。以二陳加參術調之。

治霍亂。乃陽明癥。宜和中平胃爲主。治以生薑理中湯最妙。吐利轉筋。脇下痛。脈弦者。木克土也。平胃散。加木瓜主之。吐利轉筋。腹中痛。體重。脈沈而細者。四君加白芍藥漧薑主之。四肢厥冷。脈微者。附子理中湯主之。身熱煩渴者。錢氏白術散。轉筋者。男子宜以手挽其陰。女子以手牽其乳。此千金妙法也。大抵此癥急無藥。惟陳氏吐法最佳。後隨癥調理。

方六和湯治伏暑霍亂。

人參白術半夏杏仁﹝各八分﹞甘艸﹝四分﹞砂仁﹝六分﹞藿香木瓜茯苓扁豆濃朴﹝各一錢﹞香茹﹝一錢五分﹞上作一服。用生薑三片。棗一枚。水一鐘半。煎八分。不拘時服。

不渴。腹痛。吐利。加漧薑﹝七分﹞。

渴而腹痛。吐利。加漧葛﹝八分﹞﹑澤瀉﹑滑石﹝各七分﹞﹑麥門冬﹝八分﹞﹑五味﹝五分﹞。

轉筋。加酒當歸﹑酒紅花﹝各七分﹞﹑黃芩﹝八分﹞。

四肢厥冷。脈微者。加漧薑﹑附子﹝各一錢﹞。

又方三因吐法用治霍亂。並幹霍亂。急無藥者。此法極妙。用極咸鹽湯二升。熱飲一升。

刺口探令吐宿食盡。不吐更服。吐訖仍服。三吐乃止。此法勝於他法遠矣。世俗鄙而不用。

坐視其死。哀哉。吐後以二陳湯。加參術調理。萬無一失。

﹝卷之二暑門﹞泄瀉

脈右關脈弦大。或弦濡而滑。爲泄瀉。脈數疾爲熱。沈細爲寒。弦而遲者气泄。心脈止者驚泄。訣云。下利微小卽爲生。脈大浮洪無瘥日。

癥經曰﹕春傷於風。夏生飧泄。又曰﹕濕多成五泄。戴氏云﹕有飧泄者。謂水谷不化而完出。濕兼風也。溏泄者。漸下污積粘垢。濕兼熱也。泄者。利下澄澈淸冷。小便淸白。濕兼寒也。濡泄者。體重軟弱。泄下多水。濕自甚也。滑泄者。久下不能禁。因濕勝气脫也。若此有寒熱虛實之不同。其可執一而治之乎。

治按戴氏云﹕瀉水腹不痛者。濕也。宜四苓散。加二術。飲食入胃不住。完谷不化者。

气虛也。四君子湯。加白芍藥﹑升麻﹑腹痛。瀉水。腸鳴。痛一陣瀉一陣者。火也。四苓散。加芩﹑連﹑木通﹑或瀉或不瀉。或多或少者。痰也。二陳加蒼白術﹑海石﹑靑黛﹑黃芩﹑神曲﹑或用吐法。腹痛甚而瀉。瀉後痛減者。食積也。輕者。保和丸。重者白術﹑枳實﹑山楂﹑神曲大黃﹑消而下之。後用參苓平胃散調之。大抵治瀉通用胃苓湯。隨癥加減。

方胃苓湯治瀉通用。

濃朴蒼術﹝各一錢﹞白術﹝一錢五分﹞陳皮﹝八分﹞甘艸﹝炙三分﹞茯苓﹝八分﹞豬苓澤瀉車前子﹝各七分﹞桂﹝三分﹞上作一服。姜一片。紅棗一枚。水一鐘半。煎八分。食遠服。

夏秋之間。溫熱大行。暴注水泄。加黃連﹑扁豆﹝各八分﹞﹑升麻﹑山梔﹑木通﹝各五分﹞﹑白芍藥﹝一錢﹞。

發熱燥渴。加葛根﹑石膏﹑滑石﹝各一錢﹞。

黃膽。小便赤澀﹐加茵陳﹑石膏﹝各一錢﹞﹑山梔﹑木通﹑白芍藥﹝各八分﹞。

飲酒便泄。此酒積也。加白芍藥﹑黃連﹑扁豆﹑漧葛﹝各一錢﹞﹐去桂。

寒月溏泄淸冷。腹痛。或傷生冷凍飲料食者。加神曲﹑麥芽﹑砂仁﹑益智﹑木香﹝各七分﹞﹑漧薑﹝五分﹞。

久瀉胃气下陷者。去豬苓﹑澤瀉﹑車前子﹐加人參﹑黃﹑白芍藥﹝各一錢﹞﹑升麻﹑柴胡﹑羌活﹑防風﹝各四分﹞。

久瀉。脾胃虛滑不禁。加肉豆蔻﹝一錢﹞﹑訶子﹝八分﹞﹑木香﹑漧薑﹝各五分﹞。

久瀉。胃虛膨悶。漧嘔者。加藿香﹑砂仁﹑半夏﹑漧薑﹝各七分﹞﹐去豬苓澤瀉﹑車前子。

熱甚下泄如熱湯者。加芩連﹑木通﹑滑石﹝各八分﹞﹐去桂﹑腹中痛。下泄淸冷。喜熱不渴。此寒瀉也。倍桂﹐加漧薑﹑肉果﹝各八分﹞﹑木香﹝五分﹞﹑寒甚者。附子理中湯。﹝方見寒門﹞。

久瀉穀道不合。或脫肛。此元气下陷。及大腸不行收令而然也。本方去濃朴﹑蒼術﹑豬苓澤瀉﹑車前子﹐加人參﹑芍藥﹑神曲﹑訶子﹑肉果﹑烏梅﹑五倍子﹝各等分﹞爲丸。防風升麻湯下。完谷不化。屬熱。加芩連﹑滑石﹝各一錢﹞﹑屬气虛者。加人參﹑芍藥﹑升麻﹝各等分﹞﹐去豬苓澤瀉﹑桂。食積瀉。加山楂﹑神曲﹑麥芽﹑白豆蔻仁﹝各一錢﹞﹑甚者。枳殼大黃湯。

凡諸瀉。本方。春加防風﹑白芍藥﹝各八分﹞夏加黃連﹑香薷﹑扁豆﹝各一錢﹞。秋加藿香﹑檳榔﹑枳殼﹝各七分﹞﹑烏梅﹝二个﹞。冬加漧薑﹑砂仁﹝各七分﹞。

又方助胃丸治大人小兒諸般泄瀉。

濃朴蒼術陳皮﹝各一兩五錢﹞甘艸﹝炙四錢﹞豬苓澤瀉茯苓﹝各一兩﹞白術﹝一兩五錢﹞桂﹝三錢﹞肉果﹝雞蛋淸炒一兩﹞山楂﹝二兩﹞上爲末。神曲二兩。打糊爲丸。如龍眼大。每服一丸。淸米湯化下。

﹝卷之二暑門﹞痢疾

脈脈滑。按之虛絕者。必痢也。寸浮數。尺澀。必下靑膿血。沈弦。必下重。脈數。若微發熱。汗出者。自愈。脈微弱數。自止。脈沈小畱連者。易治。數大身熱者。難治。

癥痢者或膿或血或膿血相雜。或腸垢。或無糟粕相混。𨿽有痛不痛大痛之異。然皆裏急後重。逼迫惱人者。謂之痢也。屬濕熱及食積。三者。別靑黃赤白黑五色以屬五臟。白者濕熱傷气分。赤者濕熱傷血分。赤白相雜。气血俱傷。黃者食積。或云靑綠雜色。是風與火。下如豆汁者。赤白相混。濕毒也。錢氏云。紅黃黑皆熱。靑白谷不化者爲冷也。抑考其本。皆由腸胃所受飲食之積。余不盡行。畱滯於內。濕蒸熱穢。鬱結日深。伏而不作。時逢炎暑。

相火司令。又調攝失宜。復感酷熱之毒。至秋陽气始收。火气下降。蒸熱蓄積。而滯下之癥作矣。以其積滯之滯行。故名滯下。卽痢是也。其濕熱穢積幹於血分則赤。幹於气分則白。

赤白混下。气血俱受邪矣。久而不愈。气弱不運。脾積不磨。陳積旣滑。下凝猶魚腦矣。甚則脾胃空虛。開司失守。濁液迸流。色非一類。錯雜混下。狀如豆汁矣。若脾胃下陷。虛坐努簀。色如白膿矣。其熱傷血深。濕毒積穢。粘結紫色。則紫黑矣。其穢濁積而欲出。气滯而不與之出。所以下迫窘痛。後重裏急。數欲便而不能便。此皆大腸經有所途遏窒礙。气液不通故也。宜詳審之。

治河間云滯下癥。屬濕熱郁遏腸所致。又云無積不利。初起一二日。元气未虛者下之。枳殼大黃之類。此通因通用法也。又云行血則便膿自愈。當歸白芍藥桃仁紅花之類。調气則後重自除。木香檳榔之類。切忌止澀。又云後重則宜下。木香檳榔丸主之。腹痛則宜和。白術白芍藥甘艸陳皮當歸之類。身重則宜溫。姜附之類。膿血稠粘。以重藥竭之。身冷自汗。以重藥溫之。風邪內縮。宜汗之。防風羌活之類。溏爲利者。溫之。附子理中之類。在表者汗之。在裏者下之。在上者湧之。謂吐也。在下者竭之。謂下也。身表熱者內疏之。柴胡葛根之類。小便澀者分利之。五苓之類。火熱者寒之淸之。芩連之類。气滯者調之。木香檳榔枳殼之類。積滯者去之。枳實濃朴大黃之類。气虛而下陷者升舉之。人參黃白術甘艸升麻之類。血虛者補之。人參當歸芍藥之類。嘔者和之。生薑半夏陳皮之類。噤口者。胃熱也。

人參黃連補而淸之。各從其類也。變癥多端。難以枚舉。姑撮其要。以俟知者。

方加減黃芩芍藥湯治赤白痢疾。

黃芩﹝炒﹞枳殼﹝各一錢五分﹞白芍藥﹝炒二錢﹞檳榔﹝一錢﹞木香﹝八分﹞甘艸﹝炙三分﹞當歸﹝一錢﹞蒼術﹝一錢﹞濃朴﹝八分﹞白術﹝一錢五分﹞陳皮﹝八分﹞黃連﹝炒一錢三味乃痢必用之藥﹞上作一服。姜一片。棗一枚。水二鐘。煎一鐘。食遠服。腹痛。加砂仁﹑木香﹝各五分﹞﹑後重。加滑石﹝一錢五分﹞。

赤痢。加川芎﹑桃仁﹝各一錢﹞﹑再加當歸﹝五分﹞﹑初欲下之。加大黃﹝五錢或三錢量虛實用﹞。

白痢。加白茯苓﹝炒﹞﹑滑石﹝各一錢﹞﹑初欲下之。加大黃﹝五錢並量虛實增損﹞。

赤白相雜者。並加上二藥。蓋芎歸桃仁以理血。滑石茯苓陳皮以理气初欲下者。亦加大黃﹝五錢﹞﹑食積。加山楂﹑枳實﹝各一錢五分﹞。

如白痢久。气虛胃弱。或下後未愈。減芩連﹑芍藥﹝一半﹞﹐去檳榔﹑枳殼﹑濃朴﹐加人參﹑黃﹑茯苓﹝各一錢﹞﹑砂仁﹑漧薑﹝各五分﹞。

赤痢久。血虛胃弱。或下後未愈。減芩﹑連﹑枳殼﹝三之一﹞﹐加川芎﹑熟地黃﹑阿膠﹝各一錢﹞。

赤黑相雜。此濕勝也。或小便不利。及赤澀短少。加木通﹑澤瀉﹑茯苓﹝各一錢﹞﹑山梔﹝八分﹞﹑以分利之。

血痢。加川芎﹑生地﹑槐花﹑地楡﹝各一錢﹞﹑添當歸﹝五分﹞。

久不愈。減芩﹑連﹝各七分﹞﹐去檳榔﹑枳殼﹑濃朴﹑蒼術﹐加阿膠﹑地楡﹑側柏葉﹝各一錢五分﹞﹑荊芥穗﹝五分﹞。

炒黑漧薑﹝七分﹞。

痢已久。重不去。此大腸墜下。去檳榔﹑枳殼﹐加升麻﹑荊芥穗﹝各五分﹞。

嘔吐。加石膏﹝一錢五分﹞﹑半夏﹑山梔﹝各一錢﹞﹑入薑汁﹝一盞﹞﹑緩呷之。以瀉胃口熱。

痢而腹痛。加漧薑﹑肉桂﹝各七分﹞。

痢久滑泄不禁。腹中已消。去檳榔﹑枳殼﹑濃朴﹑減芩連一半﹐加訶子肉果粟殼﹝各一錢﹞﹑烏梅﹝二个﹞。

痢久气血兩虛。元气下陷者。去芩﹑連﹑枳殼﹑檳榔﹑濃朴﹐加人參﹑黃﹝各一錢五分﹞﹑升麻柴胡﹝各五分﹞。

痢而渴者。加麥門冬﹑滑石﹝各一錢﹞﹑五味﹝十五粒﹞﹑烏梅﹝二个﹞。

秋後痢。加扁豆﹑炒黑漧薑﹑半夏﹝各八分﹞﹑減芩﹑連﹝三之一﹞。

春冬痢。加漧薑﹑肉桂﹝各七分﹞﹑藿香﹑白豆仁﹑砂仁﹝各八分﹞﹑肉果﹝一錢﹞﹑減芩﹑連﹝三之一﹞痢而脈沈。四肢厥。自汗。下如溏。或澄澈淸冷者。寒也。減芩﹑連﹑檳榔﹑枳殼﹑濃朴﹑蒼術﹐加人參﹑熟附子﹑漧薑﹝各一錢五分﹞﹑以溫之。

又方加味香連丸治赤白痢疾。裏急後重。膿血稠粘者。黃連﹝去蘆毛淨一斤﹐用吳茱萸半斤﹑燒酒半斤﹑濕透同黃連盒一時﹑炒幹﹐去吳萸﹞﹑木香﹝四兩不見火﹞﹑肉果﹝六兩﹑用雞蛋淸炒透﹞﹑滑石﹝六兩用牡丹皮三兩同煮半日﹐去丹皮﹞﹑當歸﹝二兩酒浸焙漧﹞﹑枳殼﹝麩炒二兩﹞﹑甘艸﹝炙一兩﹞上爲末。每用粟米糊爲丸。綠豆大。每服大人八十丸。小兒五十丸。赤。燈心烏梅湯下。白。生薑粟米湯下。

又方參苓白術散痢後調理甚妙。﹝方見內傷類﹞。

本方加石菖蒲一兩。木香五錢。爲末。空心飲湯調服二錢。

﹝卷之二暑門﹞瘧疾

脈脈訣云﹕瘧脈自弦。弦遲多寒。弦數多熱。弦小緊者宜下。弦遲宜溫。弦數宜汗。浮大而滑宜吐。洪數無力爲虛。代散則死。

癥內經曰﹕夏傷於暑。秋必痢瘧。蓋先熱後寒。名曰溫瘧。但熱不寒。名曰癉瘧。經年不瘥。結成瘕。名爲老瘧。亦曰瘧母。寒熱身重。骨節煩疼。脹滿自汗。爲濕瘧。寒熱不除。但慘振栗。病以時作。爲牝瘧。因傷食而得爲食瘧。一歲之中。長幼相似。謂之疫瘧。

愚按內經﹑明言夏傷於暑所致。何世醫悉謂脾寒。而用溫熱之藥。蓋戰栗惡寒者。火極似水。

亢則害。承乃制故也。又按丹溪云﹕瘧因暑邪捨於榮衛之間。腠理不密。復遇風寒。閉而不出。捨於腸胃之外。與榮衛煎行。晝行於陽。夜行於陰。並則病作。離則病止。並於陽則熱。並於陰則寒。淺則日作。深則間日。在气則早。在血則晏。渴者燥勝。不渴者濕勝也。機要云﹕在太陽經爲寒瘧。治多汗之。陽明經爲熱瘧。治多下之。少陽經爲寒熱瘧。治多汗之。此三陽經受病。謂之暴瘧。發在夏至後處暑前。乃傷之淺者。在三陰經。則總謂之溫瘧。

發在處暑後冬至前。乃傷之重者。此說良是。其三陰經則作於子午卯酉日。少陰瘧也。作於寅申巳亥日。厥陰瘧也。辰戌丑未日。太陰瘧也。臨癥宜詳辧之。

治丹溪云﹕瘧得於暑。當以汗解。或汗不得出。郁而成痰。宜養胃化痰。發汗爲主。邪气得出。自然和也。無汗要有汗。散邪爲主。帶補。小柴胡﹐加川芎﹑蒼術﹑升麻﹑葛根之類。有汗要無汗。扶正爲主。帶散。以參﹑﹑歸﹑術﹑芍藥﹑黃柏﹑麥冬﹑五味﹑之類。

補而收之。虛者。必用參術一二帖托住。其气不使下陷。後隨癥用他藥。大渴大熱。頭疼如破。小柴胡﹐去半夏﹐加川芎﹑石膏﹑知母主之。暑瘧。宜人參白虎湯。有痰者。二陳加常山吐之。不食者。必從食上得。當以食治。平胃散。加山楂﹑神曲﹑艸果﹑靑皮主之。

瘧母在左脇下。令人自汗作痛。以靑蒿﹑鱉甲爲主。佐以三稜﹑莪術﹑香附﹑靑皮﹑桃仁﹑治之。凡瘧數發之後。便宜小柴胡﹐加常山﹑艸果﹑靑皮﹑烏梅﹑截之。久則中气虛弱。

病愈深而難治矣。

方柴苓二陳湯治諸瘧。熱多寒少者宜服。

柴胡白術蒼術﹝各一錢五分﹞人參半夏﹝姜制﹞黃芩﹝各一錢﹞藿香川芎茯苓陳皮靑皮﹝各八分﹞甘艸﹝三分﹞濃朴﹝七分﹞上作一服。姜三片。棗一枚。水一鐘半。煎八分。食遠服。

初發陰陽未分。加豬苓﹑澤瀉﹝各八分﹞﹑桂﹝四分﹞。

若一日一發。午前者邪在陽分。加黃﹝一錢﹞﹑添茯苓﹑半夏﹝各五分﹞。

熱甚。頭痛。加石膏﹝一錢五分﹞﹑蔥白汁﹝二匙﹞。

口渴。加石膏﹝一錢五分﹞﹑知母﹝一錢﹞﹑麥門冬﹝一錢﹞。

間日。或三日。午後。或夜發者。加當歸﹑芍藥﹑地黃﹑知母﹝各一錢﹞﹑酒紅花﹑酒柏﹑升麻﹝各四分﹞﹑此邪在陰分。提起陽分。方可截。

若間一日。連二日。或日夜各發者。气血俱病。加黃﹝一錢﹞﹑添人參﹑茯苓﹝各五分﹞﹑以補气。加當歸﹑芍藥﹑地黃﹝各一錢五分﹞﹑以補血。

陽瘧多汗。加黃﹝一錢五分﹞﹑以斂之。無汗。加葛根﹝一錢五分﹞﹑以發之。

陰瘧多汗。加當歸﹑芍藥﹑地黃﹑黃柏﹑知母﹝各二錢﹞﹑以斂之。

無汗。倍柴胡﹑蒼術﹐加升麻﹝七分﹞﹑葛根﹝一錢五分﹞﹑以發之。

胃弱食少。或服截藥。傷脾胃。食少者。添人參﹝五分﹞﹑芍藥﹝酒炒﹞﹑麥芽﹝各一錢﹞﹑砂仁﹑﹝五分﹞﹑扁豆﹝八分﹞。

若因食積者。加山楂﹑神曲﹑枳實﹑艸果﹝各一錢﹞﹑黃連﹝四分﹞﹑瘴瘧。加檳榔﹑知母﹑葛根﹑白芷﹝各一錢﹞﹑烏梅﹝三个﹞。

瘧後變痢疾。補虛淸熱爲主。添人參﹝五分﹞﹐加砂仁﹝七分﹞﹑扁豆﹑黃連﹝各一錢﹞﹑木香﹑﹝七分﹞﹑當歸﹝一錢二分﹞﹑芍藥﹝一錢五分﹞﹑檳榔﹝七分﹞﹑烏梅﹝二个﹞。

若欲截之。加常山﹝一錢五分﹞﹑檳榔﹑艸果﹝各一錢﹞﹑烏梅﹝七个﹞﹑水二鐘煎空心服。

若日久虛瘧。或瘧。連歲不已。本方。去濃朴﹑蒼術﹑川芎﹑藿香﹑靑皮﹑減柴胡﹑黃芩﹑一半。加黃﹑當歸﹝各一錢五分﹞﹑白芍藥﹑知母﹑靑蒿﹑地骨皮﹝各一錢﹞﹑鱉甲﹑﹝九稜或七稜者炙二錢﹞。

熱多棗少者。或大渴者。加石膏﹝一錢五分﹞﹑知母﹑葛根﹝各一錢﹞﹑麥冬﹑山梔﹝各八分﹞﹑添黃芩﹝五分﹞。

寒多熱少。或但寒不熱。加丁香﹝七分﹞﹑官桂﹝一錢﹞﹑漧薑﹝一錢﹞﹑艸果﹝一錢﹞﹑甚者。加附子﹝一錢﹞﹑減柴芩一半。

春瘧。加防風﹑漧葛﹑白芷﹝各一錢﹞。

夏瘧。加黃連﹑扁豆﹝各一錢﹞﹑香薷﹝一錢秋瘧。加知母﹑歸身﹑貝母﹑杏仁﹑麥冬﹝各一錢﹞。

冬瘧。加杏仁﹝一錢﹞﹑桂枝﹝八分﹞﹑漧薑﹝七分﹞﹑寒多。更加丁香﹝五分﹞。

若日久寒熱不多。或無寒而但微熱者。邪气已盡。夏月。用淸暑益气湯。餘月。用補中益气湯。加麥冬﹑黃柏﹑短母﹝各八分﹞﹑滋補气血。截後調理。亦同此條。

又方截瘧丹截諸瘧神效。歷試有驗。

人參﹝二兩去蘆﹞雄黃﹝一兩六錢另研﹞辰砂﹝六錢另研﹞上三味各爲末。稱定。於五月五日取五家粽爲丸。豆大。大人十丸。小兒五丸。發日。五更空心無根水煎靑蒿湯送下。忌生冷雞魚一月。

﹝卷之二﹞濕門

﹝傷濕腫脹黃膽諸痛喘嗽﹞

﹝卷之二濕門﹞傷濕﹝附痞脾香港腳﹞

脈沈細微緩。或澀或濡。皆爲濕脈。浮濡爲風濕。沈澀爲寒濕。滑疾。身熱。煩喘。胸滿。口燥。發黃。爲濕熱自甚。洪而動。濕熱爲痛。

癥內經云﹕地之濕气。感則害人皮肉筋脈。又云﹕諸濕腫滿。皆屬於脾土。按戴氏云﹕東南地下。多陰雨。地濕。凡受多從外入。多從下起。腿腫香港腳者多。治當汗散。久者宜疏利。滲泄。西北地髙。多食生冷。濕面乳酪魚肉辛香炙爆之物。或飲酒後。寒气拂郁。濕熱之邪。不能發越。故作腫脹。甚則水气脹滿。通身浮腫如泥。按之不起。此則自內出也。辯其多少。通利二便而滲泄之。賈氏云濕爲土气。火熱能生濕土。故夏熱而萬物濕潤。秋涼則萬物漧燥。濕本不自生。因熱拂郁而不能宣行。故停滯而生濕也。況脾脆弱之人。易於感冒。

豈必水不流而後爲濕哉。人只知風寒之威嚴。不知暑濕之炎暄。感人於冥冥之中也。治濕之法。宜理脾淸熱。利小便爲上。故曰治濕不利小便。非知治也。

治丹溪云﹕六气之中。濕熱爲病。十居八九。濕有自外入者。謂陰雨地濕。皆自外入。宜微汗散。經曰﹕濕上甚而熱。治以苦溫。佐以甘辛。以防風﹑羌活﹑白術﹑蒼術﹑茯苓﹑甘艸﹑微汗爲動而已。不欲汗多。故不用麻黃桂枝等劑。濕在中下。宜淡滲利小便也。在下宜升提。賈氏謂治濕用葶藶木香散。煎下神芎丸。下水濕。消腫脹利小便。理脾胃。無出乎此。亦妙法也。

方加味五苓散治諸濕身重。小便不利。

白術﹝二錢﹞白茯苓﹝一錢五分﹞豬苓﹝一錢﹞肉桂﹝五分﹞澤瀉蒼術﹝各二錢﹞羌活﹝一錢五分﹞上作一服。姜一片。棗一枚。煎服。

如濕在上。肩背疼。頭重項彊者。加防風﹑白芷﹝各一錢﹞﹑升麻﹝五分﹞﹑微汗之。

濕在中。腹脹臍突。小便不利。加木通﹑姜皮﹝各一錢五分﹞﹑濕在下。腰膝痛。足重不能移。加薏芯仁﹝二錢﹞﹑木瓜﹑漢防己﹑黃柏﹝各一錢﹞。

濕熱郁成黃膽。兩服及徧身如金色者。加茵陳﹑石膏﹝各二錢﹞。

寒濕在下。腰重足痛。加酒防己﹑附子﹝各一錢﹞。

濕癥汗多者。加黃﹝一錢﹞﹑桂枝﹑當歸﹝各七分﹞﹑麻黃根﹝一錢五分﹞﹑風寒濕三气合而爲痺。手足緩弱。肌體不仁。加防風防己當歸﹑牛蒡子﹑威靈仙﹝各等分﹞。

諸痿因肺熱所致。加人參﹑黃﹑生地黃﹑麥門冬﹑防己﹑黃柏﹝各一錢﹞﹑五味子﹝十五粒﹞﹑薏芯仁﹝一錢五分﹞。

風濕相摶。一身盡痛。手足痿痺。加防風﹑白芷﹝各一錢﹞﹑當歸﹝一錢五分﹞﹑烏藥﹑五加皮﹝各一錢二分﹞﹑木香﹝五分﹞。

臂痛。加當歸﹝一錢五分﹞﹑白芍藥﹑防風﹑川芎﹑白芷﹝各一錢﹞﹑升麻﹝五分﹞﹐去豬苓﹑澤瀉﹑桂。

香港腳。防己﹑當歸﹑木瓜﹝各一錢五分﹞﹑黃柏﹑防風﹑白芷﹝各一錢﹞﹑檳榔﹑蘇葉﹝各七分﹞﹐去豬苓﹑澤瀉﹑忌補劑。並洗。

諸濕浮腫。並水气上多者。加防風﹑白芷﹝各一錢五分﹞﹑麻黃﹝一錢﹞﹑以汗之。下多者。加茯苓皮﹑生薑皮﹑大腹皮﹑五加皮﹝各一錢﹞﹑木通﹝一錢五分﹞﹑以利之。

暑濕燻蒸。令人燥悶。自汗煩渴。加香薷﹝二錢﹞﹑黃連﹑扁豆﹑濃朴﹝各一錢﹞﹐去羌活﹑名薷苓湯。

麻木屬气虛濕痰及死血。加人參﹑黃﹑當歸﹝各一錢二分﹞﹑白芍藥﹑防風﹑白芷﹝各八分﹞﹑柴胡﹑升麻﹝各五分﹞﹑黃柏﹑半夏﹝各一錢﹞。

四肢百節走痛。名痛風。在上。加川芎﹑白芷﹑酒芩﹑桔梗﹝各八分﹞﹑當歸﹝一錢﹞﹑威靈仙﹝一錢﹞﹑桂枝﹝七分﹞﹐去豬苓﹑澤瀉﹑在下。加當歸﹝一錢五分﹞﹑牛膝﹑陳皮﹑桃仁﹑木通﹑黃柏﹑防己﹝各一錢﹞﹐去羌活﹐加川獨活﹝七分﹞。

兩手攣急。加半夏﹑當歸﹑防風﹑天麻﹑白芷﹝各一錢﹞﹐去豬苓﹑澤瀉桂。

兩腳攣急。加當歸﹑杜仲﹑黃柏﹑木瓜﹑牛膝﹑薏苡仁﹝各一錢五分﹞﹐去羌活。

走注疼痛。加當歸﹑川芎﹑威靈仙﹝各一錢﹞﹑木香﹑枳殼﹝各七分﹞。

腳跟痛。加當歸﹑白芍藥﹑薏苡仁﹝各一錢五分﹞﹑知母﹑黃柏﹑牛膝﹝各一錢﹞﹐去羌活﹐加獨活。

﹝卷之二濕門﹞腫脹﹝腫卽水腫。脹卽腫滿。﹞

脈脈沈而濡。或浮而數者。爲水腫。弦而實。洪而數者爲脹滿。兩關弦緩。兩尺緊澀。皆爲腫脹。浮大者可治。沈細而濡者難治。唇腫齒焦。臍腫凸出。掌內無紋者。皆不治。

癥內經曰﹕諸濕腫滿。口屬於脾。又曰諸脹腹大。皆屬於熱。蓋腫脹之癥。起自中宮。由土虛不能制水。水漬妄行。故通身面目手足皆浮腫。名曰水腫。或腹大如豉。而面目四肢不浮者。名曰脹滿。又名鼓腫。皆脾上濕熱爲病。腫輕而脹重也。

治按丹溪云﹕宜補脾。又須養肺以制木。使脾無賊邪之患。滋腎水以制火。使肺得淸化之源。卻鹽味以防助病。邪斷妄想以保母气。無有不安。仲景云腰以上腫者。宜汗之。麻黃桂枝之類。腰以下腫者。宜利小便。五苓散之類。大槪宜補中。行濕。利小便。切不可下。當以人參﹑白術﹑茯苓爲主。佐以陳皮﹑黃芩﹑麥門冬﹑以制肝木﹑濃朴﹑蒼術﹑以消脹气。不運。加木香﹑木通﹑以行之。气下陷。加升麻﹑柴胡﹑以提之。血虛。加補血藥。痰盛。加利痰藥。隨癥加減。用無不效。

方索矩三和湯治腫脹白術﹝二錢﹞陳皮﹝一錢﹞濃朴蒼術﹝各一錢五分﹞甘艸﹝二分﹞木通﹝一錢五分﹞紫蘇檳榔﹝各七分﹞海金砂﹝一錢﹞上作一服。水一鐘半。燈心二分。同煎。食遠服。

气虛。加人參﹑白茯苓﹝各一錢五分﹞。

血虛。加當歸﹑白芍藥﹝各一錢五分﹞。

腰以上腫者。加麻黃﹝二錢﹞杏仁﹝一錢﹞防風﹝一錢﹞﹑以汗之。腰以下腫者。加茯苓﹝一錢五分﹞﹑豬苓﹑澤瀉﹑木通﹝各一錢﹞﹑以利之。

惱怒。加香附﹝一錢五分﹞﹑靑皮﹝五分﹞﹑木香﹝三分﹞。

小便不利。加澤瀉﹑山梔﹝各一錢﹞﹑木通﹝一錢五分﹞。

大便溏。加人參﹑濃朴﹝各一錢﹞﹑蒼術﹑白芍藥﹝各一錢五分﹞。

腹脹大而堅者。加蘿卜子﹑莪術﹝各一錢﹞。

有痰。加半夏﹑茯苓﹝各一錢五分﹞。

有熱。加黃芩﹑山梔﹑麥門冬﹑木通﹝各一錢﹞。

元气下陷。加升麻﹑四分﹑柴胡﹝五分﹞。

又方中滿分散丸治中滿气脹水腫。

黃芩﹝酒炒﹞黃連﹝薑汁炒﹞枳實﹝麩炒﹞半夏﹝姜制﹞白術白茯苓﹝不去皮﹞人參陳皮濃朴蒼術﹝各一兩﹞豬苓澤瀉﹝去毛﹞姜黃漧薑砂仁知母﹝各五錢﹞上爲末。炊餅爲丸。梧桐子大。每服百丸。滚白湯送下。

﹝卷之二濕門﹞黃膽

脈脈多沈數。渴欲飲水。小便不利。皆發黃也。脈浮緊。乃因暴熱入冷水。熱伏胸中。

身面目悉如金色。名曰黃膽。脈緊數。乃饑發熱。大食傷胃。食則腹滿。名曰疸。陽明病脈遲者。食難用飽。飽則發煩。頭眩者。小便難。欲作谷疸。脈沈弦。或緊細。因酒百脈熱。當風入水。懊。心煩。足熱。名曰酒疸。脈浮者。先吐之。脈沈弦者。先下之。寸脈微而弱。微則惡寒。弱則發熱。當發不發。骨節疼痛。當煩不煩。而極汗出。趺陽脈緩而遲。

胃气反彊。飽則煩滿。滿則發熱。客熱消穀。食已則饑。谷彊肌瘦。名曰谷疸。尺脈緊爲傷腎。跌陽脈緊爲傷脾。風寒相摶。食已則眩。穀气不消。胃中濁气下流小便不通。陰被其寒。熱流膀胱。身體盡黃。名曰谷疸脈浮緊。乃大熱交接入水腎。气虛流濕於脾。額黑。日晡熱。小腹急。足下熱。大便黑。時溏。名曰女勞疸。腹如水狀不治。

癥內經曰﹕中央黃色。入通於脾。夫黃膽爲病。肌必虛腫而色黃。蓋濕熱郁積於脾胃之中。

久而不散。故其土色形於外。蓋脾主肌肉。肺主皮毛。母能令子虛。母病子亦病矣。丹溪云﹕不必分五疸。同是濕熱。如盒曲相似。外有傷寒熱。病陽內實。當下而不得下。當汗而不得汗。當分利而不得分利。故使濕熱拂郁內甚。皆能令人發黃也。

治病𨿽有五。同是濕熱。治宜滲濕淸熱。五苓散。加茵陳黃連之類。食積者。量其虛實下之。其餘但利小便。小便利。則黃自退。在上者。尢宜發汗爲佳。

方茵陳五苓散治濕熱發黃白術﹝二錢﹞茯苓﹝一錢五分﹞豬苓﹝一錢﹞澤瀉﹝一錢﹞桂枝﹝八分﹞茵陳﹝三錢﹞上作一服。用姜三片。棗一枚。燈心一彈丸。煎服。

濕甚。加蒼術﹝二錢﹞﹑濃朴﹝一錢﹞。

熱甚。加黃連﹝一錢五分﹞﹑山梔﹝一錢﹞。

痰甚﹐加半夏﹝一錢五分﹞﹑枳實﹝一錢﹞﹑或用吐法。

食積。加山楂﹑神曲﹑三稜﹑莪術﹝各一錢五分﹞﹑鍼砂枳實﹝各一錢共爲丸妙﹞。

酒疸。加葛根﹑黃連﹝各一錢五分﹞﹑郁金﹑石膏﹝各一錢﹞。

谷疸。加濃朴﹑枳實﹑梔子﹝各一錢﹞﹑大黃﹝二錢五分﹞。

脾胃不和。黃腫。小便赤澀。加滑石﹝一錢五分﹞﹑濃朴﹑蒼術﹑陳皮﹝各一錢﹞。

腎疸。目黃﹑小便赤澀。加黃柏﹑蒼術﹝各一錢五分﹞﹑桂﹝五分﹞。

黃膽。脈沈細而遲。肢體逆冷。腰以上冷汗。本方。去豬苓。澤瀉。加漧薑﹑附子﹝各一錢五分﹞﹑甘艸﹝五分﹞。

發黃而喘。加桑白皮﹑黃芩﹝各一錢五分﹞﹑葶藶子﹝炒一錢﹞。

瘀血發黃。加當歸﹑諸黃。小便自利。不渴。加黃﹑桂枝﹑白芍藥﹑甘艸﹝減半餘各等分﹞﹐去豬苓﹑澤瀉。

諸黃。小便不利而渴。加麥門冬﹑山梔﹑木通﹝各一錢五分﹞﹑滑石﹝一錢﹞。

婦人小兒諸疸同。大人加減用。

﹝卷之二濕門﹞諸痛﹝頭心脾腹脇腰背是也﹞。

脈諸痛脈弦緊。痛甚則沈伏。兼浮者風。兼沈者气。兼數則熱。兼遲則寒。兩寸弦滑。頭痛。兩寸浮緊。傷寒頭痛。浮緩。傷風頭痛。脈訣云﹕頭痛短澀應須死。浮滑風痰病易除。

仲景云﹕頭痛脈浮緊。屬太陽。弦細屬少陽。浮大而長。屬陽明。沈屬太陰。沈細屬少陰。

沈緩屬厥陰。東垣頭痛論宜考。陽微陰弦。短而數者。心痛。左寸弦緊胃脘當心而痛。右寸滑而實。胃脘痰積而痛。兩關弦大而芤者死血。沈細而遲者可治。浮大弦長者難治。兩關脈弦爲脾。疼痛必當心連於兩脇。腹痛脈多。細小緊急。陰弦則腹痛。尺脈弦急。小腹痛。尺脈緊。臍下痛。兩尺短澀屬血虛。兩尺沈微屬气虛。弦爲食。滑爲痰。細爲濕。數爲熱。遲爲寒。細小而遲者生。浮大而疾者死。兩手脈雙弦者。肝气有餘。兩脇作痛。沈澀屬郁。細緊或弦者怒气。腰痛之脈。多沈而弦。兼浮者風緊者寒。濡細爲濕。實則挫閃。

左尺脈大爲腎虛。澀爲瘀血。滑疾爲痰。脈促上擎者。肩背痛。寸關洪而大。沈而滑者。

皆主肩背痛。

癥頭痛之候。東垣論之詳矣。按東垣云。東風生於春。病在肝。在頸項。故春气者病在頭。又諸陽會於頭面。夫風泛上受之。風寒傷於上。邪從外入。客於經絡。令人振寒頭痛。身重惡寒。治在風池風府。調其陰陽。不足則補。有餘則瀉。汗之則愈。此傷寒頭痛也。頭痛耳鳴。九竅不利者。腸胃之所生。气虛頭痛也。心煩頭痛者。病在耳。過在手。巨陽少陰。乃濕熱頭痛也。如气上不下。頭疾顚疾。下虛上實也。過在足少陽。巨陽甚則入腎。此寒濕頭痛也。如頭半寒痛者。先取手少陽陽明。此偏頭痛也。其眞頭痛者。甚則腦甚痛。

手足寒至節。死不治。有厥逆頭痛者。所犯大寒。內至骨髓。髓者以腦爲主。胸逆故令頭痛。

齒亦痛。凡頭痛皆以風藥治之者。以風藥能上行也。又有傷風頭痛。或半邊偏疼。皆因風冷所傷。遇風冷卽發。其脈浮。食積痛者。因胃中有陰冷宿食不化。上攻而疼。其脈右寸緊盛气虛者。因下部气虛上攻。溫溫而痛。異乎邪毒所致。其脈浮。癥各不同。宜詳辧而治之。

丹溪云﹑心痛卽胃脘痛。有熱厥寒厥。大實死血食積痰虫之類。機要云﹕熱厥心痛。身熱足寒。甚則煩躁而吐。額自汗出。脈洪可汗。刺太溪昆侖寒厥。心痛手足逆。通身冷汗。便溺淸利。不渴。气脈微弱。可溫。術附湯。厥逆心疼者。寒邪傷心包絡也。良姜菖蒲辛熱之劑主之。大實心痛。卒然發痛。大便或祕。久而注悶。心腹髙起。按之則痛。不能飲食。可下。煮雄丸利之。屬痛者。痛則懊發作。腫聚往來。上下行痛。有休作。痛定卽能食。時作時止。涎出。嘔淸水。面色乍靑乍白乍赤。是痰者。隱然痛。而小便不利。得辛熱湯則暫止也。戴氏又云。死血痛者。痛有常處。不動移者是食積痛者。痛甚欲大便。便後痛減者是。宜詳審之。脾疼者。起於心口。連於兩脇。嘔吐不食。乃肝木火甚。乘於脾土也。亦有挾痰與火者。大抵因七情所觸者多。腹痛丹溪云﹕有沈寒積熱。死血气滯。食積虫痰之異。亦有風寒暑濕。冷熱瀉痢。香港腳五臟血气攻刺。積聚疝瘕淋祕。飲食客忤。等痛。必審虛實而施治也。戴氏又云﹕綿綿痛而無增減者寒也。時作時止者熱也。脈微自汗。得食而略定者虛也。宜補。脈弦實。大痛不休者實也。宜下。或上或下或往或來。痛無定處。喜溫而惡寒者气也。宜散其餘。死血食積痰虫。皆與心痛相類。故不細錄。宜詳辧之。脇痛左屬肝有餘。右屬肺不足。有餘則乘脾土土虛則不能生金。金不足。則木無所制。而反欺土。故治必以制肝爲主。丹溪云﹕有肝木气實火盛。有死血。有痰有郁。注云﹕木气實火盛者。或因怒气傷肝。肝气大逆。或風中於肝。皆使木气實生火。火盛則肝急而脇痛。死血者。因瘀血惡血。血停畱於肝。歸於脇下。而痛多在左。其候則自汗而痛。按之益甚。痰者。因痰積流注於厥陰之經。亦使脇下痛。肺病則咳而急引。脇下痛郁者。因謀不決。或因怒气逆於經絡而不散。亦令胸脇作痛。須詳別之。腰痛戴氏云﹕久痛不已者。腎虛也。日輕夜重者。瘀血也。遇天陰雨而痛。或久坐而痛者濕也。四肢緩。足寒逆。腰冷如冰。冷汗精滑扇痛。是濕熱也。大抵因於房室過傷而腎虛者爲多。蓋腎虛則火旺。火旺則陰愈消。不能營養。故作痛也。久而不治。則成骨痿。蓋腰者。腎之府。乃一身之大關節。故經曰轉搖不能。腎將憊矣。又或六气乘虛而外入。七情感觸而內傷。如恣志傷腎。鬱怒傷肝。或負重損傷或行走脞閃。瘀血蓄而不行。皆使气停血滯。著而成病矣。肩背痛因風熱乘肺太陰經。肺气郁甚不行。病則頰頷腫。頸項肩肘臂外後痛。汗出。小便數而欠者。皆風濕乘肺也。小便遺失者。皆肺金虛也。痛不可回顧者。此太陽經气郁而不行。以風藥散之。脊背項彊。腰似折。項似拔。此是太陽經不通。如身重沈沈然。此寒濕也。宜疏風。勝濕。瀉火。和血。順气。若傷濕流於關節。徧身盡痛者。治如上法。

治按東垣治法云﹕頭痛之候。惟多以風藥治效者何。蓋髙巓之上。惟風可到。故味之薄者。乃陰中之陽。自地升天者也。然亦有三陰三陽之異。故太陽頭痛惡風。脈浮緊。川芎﹑羌活﹑獨活﹑麻黃爲主。少陽經頭痛。脈弦細往來寒熱。小柴胡爲主。陽明頭痛。自汗。發熱惡寒。脈浮緩長實者。升麻﹑葛根﹑石膏﹑白芷爲主。太陰頭痛。必有痰體重。或腹痛爲痰癖。其脈沈緩。蒼術﹑半夏﹑南星爲主。少陰頭痛。三陰三陽。經不流行而足寒气逆而寒厥。其脈沈細。麻黃﹑附子﹑細辛爲主。厥陽頭項痛。或吐痰沫。厥冷。其脈浮緩。

吳茱湯主之。血虛頭痛。川芎﹑當歸爲主。气虛頭痛。人參﹑黃爲主。气血俱虛。調中益气。少加川芎﹑蔓荊子﹑細辛﹑之類。又白術﹑半夏﹑天麻湯﹑治痰厥頭痛藥也。淸空膏﹑乃風熱頭藥也。羌活附子湯﹑厥陰藥也。如濕气在上者。以苦藥吐之。全在活法。不可執方而治。心痛丹溪云﹕須分新久。若明知身犯寒气。口食冷物。於初得之時。便宜溫散。如艸豆蔻丸之類。稍久。則成郁熱。原病式中論之詳矣。若欲行溫散。寧無助火爲病乎。故古方多以山梔爲主。加熱藥爲向導。則邪易伏。病易退。正气復而愈矣。以二陳﹐加川芎﹑蒼術﹑漧薑﹑焙梔子﹑煎服。予曾試驗極妙。大實心痛者。金花丸主之。

或煮雄丸下之。死血痛者。桃仁承气湯下。食積痛者。備急丸主之。痰者吐之。梨蘆末一錢﹑入暇汁半碗﹑探吐得痰盡爲妙﹑屬痛者。理中湯加烏梅主之。或苦楝根﹑錫灰﹑檳榔﹑鶴風艸之類。爲丸治之。脾疼者。制肝扶脾爲主。越鞠二陳湯。加海石丸服效。腹痛屬寒者宜溫。吳茱萸﹑漧薑之類。甚者四逆湯。屬熱者。淸痰降火。二陳﹑芩連山梔﹑白芍藥﹑順气。木香檳榔﹑枳殼﹑香附﹑或越鞠丸﹐加木香﹑檳榔﹑亦可。死血者行血。川芎﹑當歸﹑桃仁﹑紅花﹑木香﹑玄胡索﹑甚者。桃仁承气湯﹑下之。

食積痛。宜消導之。白術白芍藥﹑木香﹑砂仁﹑靑皮﹑煎湯吞下保和丸。甚者。木香檳榔丸下之。痰者﹑二陳加枳實山梔。屬痛者。苦楝根檳榔﹑鶴風之類。或理中湯。加烏梅亦佳。

其餘風寒暑濕瀉痢。時气。五臟攻刺。疝瘕淋祕等腹痛。自有本條。大抵腹痛宜分三陰部而治。中脘太陰。臍腹少陰。小腹厥陰。初起必推蕩之。虛與久病。宜升宜消。脇痛肝木气實火盛。白芍藥﹑當歸﹑山梔﹑川芎﹑龍膽艸﹑柴胡﹑靑皮﹑或瀉靑丸﹑死血宜行血爲主。

潤血爲佐。桃仁﹑紅花牡丹皮﹑川芎﹑當歸﹑香附﹑靑皮﹑玄明粉﹑大黃潤而下之。痰者。

二陳﹐加南星﹑白芥子﹑枳實﹑香附﹑川芎郁。用越鞠丸﹐加靑皮﹑咳而痛。二陳加靑黛﹑栝蔞﹑薑汁﹑右脇痛。二陳﹐加枳殼﹑片芩﹑貝母﹑兩脇痛。發寒熱者。小柴胡湯﹐加靑皮﹑諸脇痛。必以柴胡﹑枳殼﹑靑皮爲主。腰痛腎虛者最多。大補陰丸。加杜仲﹑牛膝﹑枸杞子﹑五味子﹑豬脊髓丸﹑服。或用靑娥煨腎丸﹑房勞精不足者。斑龍丸﹑痰者行痰。香附﹑半夏﹑貝母﹑濕者。燥濕。杜仲﹑蒼術桑寄生﹑川獨活﹑黃柏﹑之類。瘀血者。順而消之。當歸﹑杜仲﹑木香﹑桃仁﹑鬱怒憂思而痛者。當歸﹑貝母﹑香附﹑側柏葉﹑杜仲﹑黃柏﹑大抵諸腰痛。不宜補气藥。及寒涼藥。亦有外感因虛而襲。如太陽少陰多中寒。陽明太陰多燥濕。少陽厥陰多風熱。臨癥尢宜詳審。腰胯痛。多是濕痰流注經絡。故气不和而痛。宜蒼術﹑黃柏﹑木瓜主之。腎著者。體重腰冷如冰。飲食如故。小便自利。此下傷寒濕所致。宜滲濕。兼溫散理中。去人參﹐加蒼術﹑茯苓主之。肩背痛或一身盡痛。皆風寒濕熱乘肺也。宜通經絡。益元气。散風瀉火。宜羌活勝濕湯。加附子﹑防己主之。或粘痛湯亦好。

方加味芎歸湯治諸頭痛。根據後加減。

川芎﹝一錢﹞當歸﹝一錢五分﹞柴胡﹝一錢﹞半夏﹝一錢五分﹞甘艸﹝三分﹞防風﹝八分﹞羌活﹝八分﹞黃芩黃連﹝各一錢酒浸炒﹞上作一服。姜三片。煎。食後服。

太陽經頭痛。加麻黃﹝一錢五分﹞﹑蔥白﹝五根﹞﹑倍羌活﹐去黃連﹑少陽經頭痛。倍柴胡﹐去羌活﹑黃連。

陽明經頭痛。加升麻﹝五分﹞﹑石膏﹝一錢五分﹞﹑白芷﹝八分﹞太陰頭痛。加蒼術﹑白術﹝各一錢�分﹞﹑南星﹝一錢﹞﹑天麻﹝八分﹞少陰頭痛。加細辛﹝七分﹞﹑蔓荊子﹝一錢﹞﹐去黃連。

厥陰頭痛。加漧薑﹝七分﹞﹑吳茱萸﹝八分﹞﹐去羌活﹑芩連血虛頭痛。加天麻﹑白芍藥﹑生地黃﹝各一錢﹞﹐去羌活﹑柴胡﹑黃連气虛頭痛。加人參﹑黃﹝各一錢﹞﹐去羌活﹑柴胡﹑芩連气血俱虛。加參﹑白術﹑天麻﹝各一錢五分﹞﹑熟附﹝五分﹞﹑蔓荊子﹝八分﹞﹑細辛﹝五分﹞﹑去羌活﹑柴胡黃連。

火盛頭痛。根據本方。加石膏﹝二錢﹞﹑酒蒸大黃﹝三錢﹞。

痰厥頭痛。加南星﹑石膏﹝各一錢五分﹞﹑倍半夏﹑甚者。吐法效。

諸頭痛。加入川芎﹑本﹑蔓荊子﹑白芷﹑細辛﹑並用此五味足矣。

又方越鞠二陳湯治心痛。胃脘痛。脾疼。腹痛。脇痛。並宜加減用之。

川芎﹝一錢﹞蒼術﹝一錢二分﹞香附﹝醋浸炒﹞山梔﹝炒半黑各一錢五分﹞半夏﹝一錢二分﹞陳皮﹝一錢﹞甘艸﹝三分﹞漧薑﹝炒黑一錢﹞上作一服。水一鐘半。姜三片。煎。不拘時服。

屬寒而痛者。加丁香﹑艸豆蔻﹝各一錢﹞﹑甚者。再加熟附子﹝一錢﹞屬熱而痛者。加吳萸﹝炒﹞﹑黃連﹝一錢﹞﹑酒炒黃芩﹝一錢﹞﹑甚者。宜加大黃﹝三錢﹞﹑白芍藥﹑﹝一錢五分﹞﹑桂枝﹑五分屬痰者。加枳實﹝一錢五分﹞﹑倍半夏﹑或用吐法。尢妙。

鬱怒痛。加桂枝﹑靑皮﹝各七分﹞﹑白芍藥﹝一錢五分﹞。

食積痛。加枳實﹑山楂﹝各一錢五分﹞﹑蘿卜子﹑砂仁﹝各八分﹞﹑神曲﹝一錢﹞。

气不順而痛。加木香﹝七分﹞﹑檳榔﹑烏藥﹝各一錢﹞。

死血痛。加枳殼﹑當歸尾﹑桃仁﹝各一錢五分﹞﹑大黃﹝三錢﹞﹑濃朴﹝一錢﹞﹐去川芎﹑半夏﹑陳皮﹑漧薑。

婦人產後痛。加桃仁﹑牡丹皮﹑當歸﹝各一錢五分﹞紅花﹑玄胡索﹝各八分﹞﹑木香﹝五分﹞屬痛。加檳榔﹑雷丸﹝各一錢﹞﹑或用苦楝丸﹑或理中湯加烏梅。

脾痛。加海石﹝一錢五分﹞﹑靑皮﹝一錢﹞﹑桂﹝五分﹞﹑或丸或散皆可。

腹痛。亦宜分三陰部分加減。中脘屬太陰。加濃朴﹑半夏﹑臍腹少陰。加桂﹑木香﹑玄胡索﹑小腹厥陰。加吳茱萸﹑官桂﹑白芍藥。各隨癥輕重。度而用之。

虛者理中湯。實者桂枝大黃湯。寒熱相並。大痛脈沈。

細實者。附子理中湯。合大承气湯。溫而下之。

其餘寒熱。气血。鬱怒。食積。痰蠹。治法皆與心痛同。脇痛左屬肝木盛。加白芍藥﹑龍膽艸﹑柴胡﹝各一錢二分﹞﹑靑皮﹝七分﹞。

右脇痛。屬肺火與痰。加貝母﹑枳殼﹑白芥子﹝各一錢﹞。

咳而脇痛。加貝母﹑白茯苓﹝各一錢﹞﹑白芥子﹑靑黛﹝各八分﹞﹑薑汁﹝半盞﹞。

瘀血攻注脇痛。桃仁承气湯。加桂枝芍藥﹑靑皮﹑潤而下之。

气郁脇痛。加木香﹝七分﹞﹑枳殼﹑靑皮﹝各一錢﹞。

脇前發寒熱者。本方去漧薑﹐加柴胡﹑黃芩﹝各一錢五分﹞﹑靑皮﹝八分﹞。

又方當歸羌活湯諸腰痛胯痛。香港腳及肩背身體痛。並宜加減用之。

當歸羌活獨活柴胡防風杜仲桑寄生﹝各等分﹞桂﹝減半﹞上作一服。姜棗煎。食遠服。

如臥寒濕地腰痛。恐是太陽少陰血絡中有凝血。加當歸尾﹑蒼術﹑桃仁﹑牛膝﹑防己﹝各等分﹞。

濕熱腰痛。加黃柏﹑木瓜﹑蒼術﹑川芎﹝各等分﹞。

脞閃瘀血腰痛。凝滯在內。加桃仁﹑紅花﹑蘇木﹝各一錢五分﹞﹑木香﹝五分﹞﹑麝香﹝一分臨服下﹞﹑酒煎服。

腎虛腰痛。宜補陰丸﹐加胡桃肉﹑杜仲﹑破故紙﹑人參﹑天門冬﹝各一兩五錢﹞﹑砂仁﹑五味﹝各七錢﹞﹑蜜丸服。

腰胯痛。乃濕熱流注下焦。加黃柏﹑蒼術﹑黑醜﹝各一錢﹞。

腎著屬濕傷下焦。加白術﹑茯苓﹑甘艸﹑漧薑﹐去防風﹑羌活﹑柴胡。

腰軟。乃腎肝伏熱。加黃柏﹑防己﹝各一錢五分﹞。

肩背痛。皆因風熱乘肺。加本﹑蔓荊子﹑黃芩﹑山梔﹝各一錢﹞。

肩背因寒濕而痛。加漧薑﹑熟附子﹝各八分﹞﹑甘艸﹝五分﹞。

郁火作痛。加貝母﹑黃芩﹑山梔﹑香附﹑靑皮﹝各等分﹞﹐去獨活。桑寄生風寒濕三气所傷。體重腰冷。一身盡痛。如被杖加蒼術﹑白術﹑茯苓﹝各一錢二分﹞﹑漧薑﹑甘艸﹝各五分﹞。

气血不和。身體痛。加術香﹝七分﹞﹑紫荊皮﹑五加皮﹝各一錢﹞。

濕流關節。一身盡痛加五苓散﹝一半﹞。

濕痰流注經絡。一身骨節痛。加南星﹑半夏﹝各一錢五分﹞﹑薑汁﹝半盞﹞﹑竹瀝﹝一盞﹞﹑香附﹝一錢五分﹞。

楊梅瘡毒疼痛。自有本條。

傷寒後身體痛。有陽癥陰癥受濕。治各不同。詳傷寒門。

﹝卷之二濕門﹞喘嗽

脈脈多沈滑。或浮緊而數。右寸沈實者。宜瀉肺。左尺浮大而虛者。宜滋腎。右寸沈而緊者。肺中有寒邪。脈滑手足溫者生。四肢寒者死。脈數身熱者不治。咳嗽脈訣云﹕浮爲風。

緊爲寒。數爲熱。細爲濕。此外因之邪。目外而感者。浮緊虛寒。沈數實熱。洪滑多痰。弦澀少血。此內因之邪。自內而得者。短澀者房勞。右關濡者傷脾。左關弦短傷肝。浮短而澀傷肺。右寸微急爲咳。吐膿血。浮直而濡者易治。喘逆上气。脈數有熱不得臥者難治。咳而弦急欲絕者死。

癥機要云﹕喘者。促促气急。喝喝息數。張口擡肩。搖身擷肚。短气者。呼吸𨿽數而不能接續。似喘而不搖肩。似呻吟而無痛苦。呼吸𨿽急而無痰聲。逆气者。但气上而奔急。肺壅而不下。宜詳辧之。丹溪云﹕喘急者。因气虛火入於肺。爲火所郁而然。亦有火炎上者。有痰者。有陰虛自小腹下起而上逆者。有气虛而致短气者。有水气乘肺者。皆令人喘急。治各不同。咳嗽經云﹕秋傷於濕。冬生咳嗽。機要云﹕咳謂無痰而有聲。肺气傷而不淸也。嗽謂無聲而有痰。脾濕動而爲痰也。咳嗽謂有聲有痰。因傷肺气。動於脾濕。因咳而嗽也。若傷風咳者憎寒。壯熱。有汗。惡風口漧。煩渴而燥。傷寒咳嗽者。HT寒。發熱惡寒。煩躁不渴。火咳者。因火盛上炎燥肺金。遂成郁滿。甚則咳嗽無痰。或吐血痰勞者。由好色腎虛。則子能令母虛。气血俱虛。陰虛則生火。肺金耗散。而津液气血皆化爲痰矣。痰者方礙淸气升降。滯气不行。遂成咳嗽。肺脹者。肺气因火傷極。遂成郁遏。脹滿。或左右不得眠者。有傷暑亦令人嗽。其癥煩熱引飲口燥。或吐沫﹐聲嘶咯血。傷濕咳者。骨節煩疼。四肢重。著灑淅寒熱。大抵風寒爲病。主乎肺。蓋肺主皮毛而司於外。傷之則腠理不疏。風寒內郁於肺。淸蕭之气不利。而生痰動嗽。又寒入胃。從脾脈上至於肺。則肺寒。肺寒則內外合邪壅而爲咳。學人必求其本而治之。無不效也。

治丹溪云﹕喘嗽須分虛實。急喘者。气實肺盛。呼吸不利。肺竅壅滯。右寸脈沈。實者宜瀉肺。桑白皮葶藶杏仁瀉之。或用三拗湯。蓋麻黃定喘最妙。甚者加黃芩﹑石膏。虛喘者腎虛。先覺呼吸气短。兩脇脹滿。左尺脈大而無力。宜補腎。用阿膠﹑人參﹑五味子﹑補之。

痰者淸痰。火者降火。二陳加芩﹑連﹑栝蔞﹑枳實主之。水气喘者不得臥。臥則喘愈甚。蓋火气上乘於肺。肺得水而浮。气壅滯而不得流通。宜神祕湯。又云﹕治嗽最要分肺虛實新久而治。久嗽肺虛。宜款冬花﹑紫菀﹑五味﹑馬兜鈴之數補之。若肺實有火邪者。黃芩﹑麥門冬﹑杏仁﹑桑白皮﹑瀉之。新病風寒。則發散之。麻黃﹑蔥白﹑杏仁﹑前胡﹑金沸艸﹑之類。火熱則淸之。芩連﹑麥門冬﹑之類。濕熱則瀉之。半夏﹑貝母﹑蒼術﹑石膏﹑黃芩﹑山梔﹑之類。久病便屬虛與郁。气虛則補气。血虛則補血。兼痰則行痰。兼郁則開郁。滋之。潤之。咳之。降之。此治嗽之大法也。

方淸肺飲子治喘治嗽。通用。根據癥加減。

黃芩﹝一錢二分﹞麥門冬﹝一錢二分﹞貝母﹝一錢五分﹞陳皮﹝去白一錢﹞白茯苓﹝一錢﹞甘艸﹝三分﹞桔梗﹝八分﹞枳殼﹝七分﹞杏仁﹝去皮尖一錢﹞半夏﹝姜制一錢二分﹞上作一服。姜三片。煎。食後服。

肺實而喘。加麻黃﹑桑白皮﹝各一錢五分﹞﹑石膏﹝二錢﹞﹑甚者。再加葶藶。

肺虛喘。加人參﹑阿膠﹑天門冬﹝各一錢﹞﹑五味子﹝五分﹞﹐去枳殼﹑半夏。

食積喘。加山楂﹑神曲﹑麥芽﹝各一錢﹞﹐去麥冬﹑杏仁。

痰盛而喘。加栝蔞仁﹑枳殼﹑蘇子﹝各一錢﹞﹑薑汁﹑竹瀝﹝各一盞﹞。

火盛而喘。加石膏﹝一錢五分﹞﹑黃連﹑梔子﹝各一錢﹞﹑甚者。酒蒸大黃。

水气喘者。加桑白皮﹑蘇子﹑葶藶子﹑蘿卜子﹝各一錢﹞。

肺脹嗽喘。加訶子﹝一錢五分﹞﹑五味﹝七分﹞﹑海蛤﹑香附﹑靑黛﹑天花粉﹝各一錢﹞。

凡嗽春是春升之气。宜潤肺抑肝。加知母﹝一錢﹞﹑五味﹝七分﹞﹑川芎﹑白芍藥﹝各八分﹞。

秋是濕熱傷肺。宜淸熱。瀉濕。本方去半夏﹐加桑白皮﹑天門冬﹝各一錢﹞﹑五味子﹝七分﹞﹑蒼術﹑防風﹑山梔﹝各八分﹞。

冬是風寒外感。宜解利。加麻黃﹑桂枝﹑防風﹝各一錢﹞﹑漧薑﹝八分﹞﹑如發熱頭疼。鼻塞聲重。再加本﹑川芎﹑前胡﹑柴胡﹑蘇葉﹝各一錢﹞。

淸晨嗽者。此胃中有食積。至此時火气流入肺中。加梔子﹑知母﹑地骨皮﹑當歸﹝各一錢﹞﹑天門冬﹝一錢二分﹞﹑五味子﹝五分﹞。

上半日嗽多者。胃中有火。加石膏﹑知母﹝各一錢五分﹞。

午後嗽多者。屬陰虛。加當歸﹑白芍藥﹑熟地黃﹑黃柏﹑知母﹝各一錢﹞。

黃昏嗽多者。本是火气浮於肺。不宜涼劑。本方去黃芩﹑半夏﹐加天門冬﹑百藥煎訶子﹝各一錢﹞﹑五味﹝七分﹞﹑斂而降之。

嗽而無聲有痰。加白術﹝一錢﹞﹑五味﹝七分﹞﹑防風﹝八分﹞。

嗽而有聲無痰。加防風﹝八分﹞﹑升麻﹑五味﹑生薑﹝各等分﹞。

嗽而有聲有痰。加白術﹑阿膠﹝各一錢﹞﹑防風﹝八分﹞﹑五味﹝五分﹞。

嗽而寒熱交作者。加柴胡﹑知母﹑地骨皮﹑挾虛再加人參﹑當歸﹑白芍藥﹝各一錢﹞﹐去枳殼﹑杏仁。

气虛嗽。本方去半夏﹑杏仁﹑枳殼﹐加門君子湯﹝三錢﹞﹑款冬花﹑天門冬﹑阿膠﹝各一錢﹞﹑五味﹝五分﹞。

血虛嗽。本方去半夏﹑枳殼﹐加四物湯﹝四錢﹞﹑紫菀﹑阿膠﹑知母﹝各一錢﹞。

气血俱虛嗽。本方去半夏﹑枳殼﹐加八物湯﹝五錢﹞﹑款冬花﹑紫菀﹑阿膠﹑天門冬﹝各一錢﹞﹑五味﹝七分﹞。

冷嗽。右寸脈弦遲。本方去黃芩﹑麥門冬﹑杏仁﹐加漧薑﹑細辛﹑白芍藥﹑五味﹝各七分﹞。

喘嗽遇冬則發。此寒包熱也。解表。熱自除。加麻黃﹝一錢五分﹞﹑防風﹑紫蘇葉﹑木通﹝各一錢﹞。

嗽而聲啞。加天門冬﹑五味﹑烏梅﹝二个﹞﹑當歸﹑阿膠﹝各二錢﹞。

屬寒。加北細辛﹝五分﹞﹑生薑﹝五片﹞。

漧咳嗽。乃火郁之甚。不得志者多有之。用苦梗﹑開之。上用本方。加山梔﹑香附﹑靑皮﹑﹝各等分﹞﹑下用補陰降火。不已則成勞。

勞嗽宜補陰淸金。屬血虛者。本方去半夏﹑枳殼﹐加川芎﹑生地﹝各一錢﹞﹑當歸﹑白芍藥﹑﹝各一錢﹞﹑知母﹑天門冬﹑紫菀﹑阿膠﹝各一錢二分﹞﹑五味﹝七分﹞﹑玄參﹝八分﹞。

勞嗽屬气虛者。本方去桔梗﹑枳殼﹑半夏﹐加人參﹑白術﹑百合﹑款冬花﹑阿膠﹑薏苡仁﹑﹝各一錢﹞﹑黃柏﹝五分﹞。

陰虛喘嗽。或吐紅者。加當歸﹑白芍藥﹑生地黃﹑知母﹑天門冬﹑紫菀﹑牡丹皮﹑地骨皮﹑阿膠﹝各一錢﹞﹐去半夏﹑枳殼﹑酒嗽。加葛根粉﹑栝蔞仁﹑黃連﹝各八分﹑酒嗽者﹑因酒多傷肺也﹞。

夏月熱嗽咽痛。加黃連﹑荊芥﹝各八分﹞。

肺痿。宜補血養肺滋陰。其癥右寸脈數。咳而口中有濁唾涎沫者是。本方去半夏﹑枳殼﹐加紫菀﹑知母﹑阿膠﹝各一錢﹞﹑五味﹑人參﹑當歸﹑天門冬﹝各八分﹞﹑薏苡仁﹝一錢五分﹞﹑先因咳而有痰者。咳爲重。主在肺。麥門冬﹑黃芩﹑倍用。

因痰而致咳者。痰爲重。主在脾。二陳倍用。

﹝卷之二﹞燥門

﹝燥癥痿癥消渴膈噎﹞

﹝卷之二燥門﹞燥癥﹝大便閉結附﹞

脈脈緊細而微。或澀而數。爲火燥。短澀。爲血虛而燥。浮數而弦。爲風燥。尺寸緊數。

爲火盛水枯。燥極之候也。

癥按內經云﹕諸澀枯涸。幹勁皴揭。皆屬於燥。易曰燥萬物者莫乎火。蓋乾爲天而爲燥金。坤爲地而爲濕土。天地相反。燥濕異用。故燥金主於緊斂。而濕土主於縱緩也。譬猶長夏地濕。則縱緩滑澤。秋幹則緊縮燥澀。皴揭之理。顯可見焉。

治內經云﹕腎惡燥。急食辛以潤之。古方以血藥治燥者。

甘辛以潤之也。熱者淸之。黃芩﹑山梔﹑麥門冬﹑槐實之類。燥者。當歸﹑生地黃﹑桃仁﹑麻仁﹑之類。風者平之。天麻﹑防風﹑荊芥﹑之類。凡治燥藥。必以淸金爲主。養血疏風佐之。

方淸金潤燥湯治諸燥。

麥門冬﹝一錢五分﹞黃芩﹝一錢﹞當歸﹝一錢五分﹞生地黃﹝一錢﹞黃柏﹝一錢﹞五味﹝五分﹞人參﹝八分﹞黃﹝八分蜜灸﹞防風﹝五分﹞枸杞子﹝一錢﹞上作一服。水煎。食遠服。

皮膚燥癢。加白芷﹑牛蒡子﹝各二錢﹞﹐去參﹑五味﹑枸杞﹑辰舌生瘡燥裂。加黃連﹝八分﹞﹑白芍藥﹝一錢﹞﹐去參﹑﹑五味。

大便閉結。亦由肺經燥熱。移於大腸所致。亦有血虛祕結。亦有熱生風而結血祕者。加桃仁﹑麻仁﹑大黃﹑倍當歸﹑甚者。桃仁承气湯下之。風熱祕者。加皂仁﹑麻仁﹑槐實﹑大黃﹑倍防風﹑並減參﹑枸杞﹑五味﹑下並用蜜導法。

皮肉燥濕。毛髮焦枯。加天麻﹑荊芥穗﹑地骨皮﹑槐實﹝各一錢﹞。

﹝卷之二燥門﹞痿癥

脈脈浮洪。緩滑。右寸浮大而澀。浮緩爲虛。洪大爲熱。滑則多痰澀而少血。

癥丹溪云﹕內經言諸痿生於肺熱。又謂治痿獨取陽明胃。蓋肺金體燥。居上。而主气。畏火者也。脾土性濕居中。而主四肢。畏木者也。火性炎上。若嗜欲無節。則水失所養。火寡於畏。而侮所勝。金肺得火邪而熱矣。火性剛急。肺受熱。則金失所養。木寡於畏而侮所勝。土脾得木邪而傷矣。肺熱則不能管攝一身。脾傷則四肢不能爲用。而諸痿作矣。經𨿽有筋脈骨肉之分。一皆主於肺熱。臨癥宜詳審之。

治東垣取橫柏蒼術爲君。黃當歸爲佐。以治諸痿。無一定之方。有溫多者。有熱多者。

有溫熱相伴。有挾風者。臨病制方。其善於治痿者歟。又云﹕瀉南方。則肺金淸。而東方不實。何脾傷之有。補北方。則心火降。而西方不虛。何肺熱之有。故陽明實。則宗筋潤。能束骨而利機關矣。治痿之法。無出於此。𨿽然。天產作陽。濃味發熱。凡病痿者。若不淡薄食味。必不能保其全安也。

方加減淸燥湯治諸痿通用。

人參﹝七分﹞黃﹝一錢五分﹞歸身﹝一錢五分﹞麥門冬﹝一錢﹞黃柏﹝一錢﹞蒼術﹝一錢﹞黃芩﹝八分﹞五味﹝九粒﹞生地黃﹝七分﹞升麻﹝二分﹞柴胡﹝三分﹞甘艸﹝三分﹞白術陳皮白茯苓﹝各八分﹞澤瀉﹝五分﹞上作一服。姜一片。棗一枚。煎。食遠服。

兼風者。加姜活﹑獨活﹑桑寄生。

兼濕者。加木瓜﹑防己﹑薏苡仁。

﹝卷之二燥門﹞消渴

脈兩寸脈滑者爲上消。兩關洪數者爲中消。兩尺浮大爲下消。濡散爲气實血虛。洪大爲陽盛陰虛。脈沈小有力者可治。實大浮澀者皆難治。

癥內經云﹕二陽結謂之消。東垣云﹕二陽者。手足陽明也。手陽明。大腸主津。病則目黃口漧。是津不足也。足陽明。胃主血。熱則消穀善饑。胃中伏火。火爍而血漧涸也。津血不足。而消渴生矣。𨿽有三者之分。因於火則一也。上消者心移熱於肺。多飲而渴。少食而嘔。中消者。脾移熱於胃也。善食而瘦。大便燥。而小便黃。下消者。腎移熱於膀胱也小便淋濁。如脂膏之狀。大抵渴癥皆因膏粱甘肥之變。或過服金石熱藥。致陽盛陰虛。津液不足。結而不潤。皆責於火也。

治宜養肺降火生血爲主。或曰上消渴。是心火刑煉肺金所致。治宜降火淸金。以黃連﹑麥門冬﹑蘭艸﹑白豆蔻﹑仁梨﹑藕汁﹐加升麻﹑黃柏﹑之類。淸气上升。而渴自止矣。中消渴者。

胃中伏火。不生津液。食已則饑。不營肌肉。宜芩﹑連﹑石膏﹑治之。甚者。調胃承气湯。下消渴者。煩躁引飲。耳葉焦。小便如膏。正所謂焦煩水易虧是也。此爲腎消。宜六味地黃丸主之。聖濟總錄云﹕未傳能食者。必發癰疽背瘡。不能食者。必得中滿豉脹。背爲不治之癥。潔古分而治之。能食而渴者。白虎加人參湯。不能食而渴者。錢氏白術散。倍加漧葛治之。上下旣平。則不復傳下矣。

方五汁飲總治三消川黃連﹝一錢五分﹞麥門冬﹝一錢五分﹞天花粉﹝一錢﹞生甘艸﹝三分﹞人參﹝八分﹞石膏﹝一錢五分﹞知母﹝一錢五分﹞歸身﹝一錢﹞白芍藥﹝八分﹞黃柏﹝七分﹞梨汁﹝以下臨服加入﹞藕汁生地黃汁人乳汁﹝各一盞﹞薑汁﹝二匙﹞竹瀝﹝半盞﹞上作一服。加蘭艸葉一錢。同煎。食遠服。臨服時。將五汁加入。連藥服之。外無加減。

﹝卷之二燥門﹞噎膈

脈沈緩無力。爲气虛。數而無力。帶澀。爲血虛。洪數有力爲火。寸關脈沈而滑爲痰。兩關弦滑爲吐逆。緩滑者可治。澀弱者難治。

癥內經曰﹕三陽結謂之格。注云。三陽者。大腸小腸膀胱也。結者。熱結也。小腸熱結。

則血脈燥。大腸熱結。則後不通。膀胱熱結。則津液涸。三陽旣結。則前後閉必反而上。此所以噎食不下。縱下而復出也。三因𨿽有五噎五膈之分。其實病本則一。𨿽按法施治。若不斷濃味。戒惱怒。愼起居。縱服良劑。莫能爲也。故張機峯云。膈當神思間病。惟內觀自養。可以治之。此言深中病情。可不信哉。

治宜生津。養血。順气。淸痰。降火。開結。使陰陽和平。气順痰下。則病無由而作矣。

用童便﹑薑汁﹑竹瀝﹑蘆根汁﹑韭汁﹑人乳﹑或牛羊乳﹑气虛。入四君子血虛。入四物﹑有痰。入二陳﹑有熱。入解毒﹑切忌香燥之藥。古方用人參以補肺。禦米以解毒。竹瀝以淸痰。

當歸以養血。粟米以實胃。蜜以潤燥。姜以去穢。不比局方。悉用辛香燥烈之藥。一槪混治。遇挾寒者。間或偶效。但今人悉因痰火七情所致。其無寒也明矣。若妄投前藥。咎將誰歸。

方淸痰養血湯治噎膈。吞酸。吐酸水。

半夏曲﹝一錢五分﹞白茯苓﹝一錢﹞當歸﹝二錢﹞陳皮﹝一錢﹞甘艸﹝三分﹞白扁豆﹝一錢﹞人參﹝一錢﹞白術﹝五分﹞禦米﹝炒八分﹞蘿卜子﹝炒七分﹞黃連﹝吳萸同炒去吳萸一錢﹞上作一服。水一鐘半。煎八分。食遠服。臨服。加薑汁﹝五匙﹞﹑竹瀝﹝一盞﹞﹑蘆根汁﹝二盞﹞﹑同藥攪勻服。

痰盛。加貝母﹝一錢﹞﹑枳實﹝五分﹞。

火盛。加山梔仁﹝薑汁炒﹞﹑黃芩﹝酒炒各八分﹞。

順气。加木香﹝五分﹞﹑檳榔﹝八分﹞。

開郁。加香附﹝童便浸炒一錢五分﹞﹑神曲﹝七分﹞。

養血。加麥門冬﹝一錢﹞﹑桃仁﹝二十粒﹞﹑生地黃﹝八分﹞﹑牛羊乳﹝各一盞﹞。

生津。加同上﹑再加烏梅﹝一个﹞。

潤燥。加麻仁﹑杏仁﹝各一錢﹞﹑郁李仁﹝一錢﹞﹑人牛羊乳﹝各不拘多少﹞。

抑肝。加白芍藥﹑橘葉﹝各一錢﹞﹑靑皮﹝五分﹞。

補脾。加蓮子﹝五枚﹞﹑倍用參術。

止嘔。加藿香﹑砂仁﹝各七分﹞。

消膨。加枳實﹑砂仁﹝各七分﹞。

止瀉。加白芍藥﹑肉果﹝各一錢﹞﹐去當歸。

吞酸吐酸。加藿香﹝八分﹞﹑砂仁﹝五分﹞﹑倍用茱萸﹑炒黃連﹑心腹痛。加木香﹝五分﹞檳榔﹝七分﹞﹑靑皮﹝五分﹞﹑白芍藥﹝一錢﹞﹑桂﹝三分﹞﹑白豆蔻仁﹝五分﹞﹐去參術﹑當歸﹝減半﹞。

﹝卷之二燥門﹞大便閉結

脈兩關脈實數。右寸澀數。兩尺弦澀。蓋數者火盛也。澀者血枯也。由火盛而血衰。服藥而脈變緩滑者。易治。反結促者。難治。集成云﹕脾脈沈數。下連於尺。爲熱結。兩尺脈虛。或沈細而遲者。爲陰結。右尺浮。爲風結也。

癥內經云﹕腎主大便。大便難取足少陰。東垣曰﹕腎主五液。津液潤。則大便如常。若饑飽勞逸。損傷胃气。及食辛熱味濃之物。而助火邪伏於血中。耗散眞陰。津液虧少。故大便結燥。竊詳燥之爲病不一。有熱燥有風燥。有陽結。有陰結。吐瀉後。腸胃虛。服熱藥多者。爲熱結。宜承气湯下之。肺受風邪入腸中。爲風結。宜麻仁丸。年老气弱。津液不足。

或產後內亡津液。而結爲气血虛也。六味地黃丸主之。大便閉。小便數則爲脾約。脾約者。

脾血耗散。肺金受火。無所攝脾。津液故竭。宜養血潤燥。若能食。小便赤。爲實閉。麻仁七宣等藥主之。不能飲食。小便淸。爲虛閉。爲气閉也。濃朴湯主之。小腸移熱於大腸。爲宓瘕。是便澀閉也。醫者不究其源。一槪用巴豆牽牛等藥下之。損其津液。燥結愈甚復下復結。極則以致引導於下。而不能通者。遂成不救之癥。可不謹哉。

治內經云﹕腎惡燥。急食辛以潤之。結者散之。治法云﹕如少陰不得大便。以辛潤之。太陰不得大便。以苦瀉之。陽結者散之。陰結者溫之。有物結者下之。久病腹中有實熱。大腸閉者。以潤腸丸治之。愼勿峻利。脾約者。謂胃脾弱。約束津液。不得四布。但輪膀胱。故小便數而大便難。名曰脾約。與脾約丸以下脾之結燥。使腸潤結化。津液入胃而愈。然旣曰脾約。必陰枯槁。內火燔約。熱傷元气。故肺金受火爍而津竭。必竊母气以自救。金耗則土受木傷。脾失轉輸。肺失傳送。宜大便難。小便數。而無藏蓄也。理宜滋養陰血。使陽火不熾。肺金行淸化。而脾土淸健。津液入胃。腸潤而通矣。今此丸用之於熱甚而气實。與西北人稟壯實者。服無不安。若用之於東南方人。與熱𨿽盛而气血不實者。𨿽得暫安。將見脾愈弱而腸愈燥矣。惟知西北以開結爲主。東南以潤燥爲主。斯無誤矣。

方滋血潤腸湯治大便祕結。或血虛祕。气滯祕。風祕。熱祕。並治之。

當歸﹝身尾一錢五分﹞桃仁﹝一錢五分﹞麻仁﹝去殼一錢五分﹞大黃﹝一錢五分﹞羌活防風﹝各一錢﹞生地黃枳殼檳榔﹝各八分﹞甘艸﹝生五分﹞皂仁﹝七分﹞紅花﹝二分﹞木香﹝一分﹞上作一服。姜一片。棗一枚。煎。食前服。

又方脾約丸治大便難。而小便數。名脾約。以此丸治之。

枳實﹝去穣麩炒﹞濃朴﹝薑汁制﹞芍藥﹝各二兩酒炒﹞大黃﹝酒蒸四兩﹞麻仁﹝去殼淨一兩三﹞杏仁﹝去皮尖一兩二錢﹞上爲末。煉蜜丸梧子大。每服三五十丸。白湯下。量虛實用之。

﹝卷之三﹞火門

﹝火熱顚狂附潮熱陰虛火動附上部下部瘡瘍﹞

﹝卷之三火門﹞火熱﹝顚狂附﹞

脈脈洪大而數。或燥疾而急。來往緊大堅實者。爲火。左寸洪滑爲心火。洪數爲小腸火。

左關弦大而長爲肝火。弦小而數爲膽火。左尺沈數爲腎膀胱火。右寸浮數爲肺火。洪大而數爲大腸火。右關洪數爲胃火。洪實爲脾火。右尺沈數爲命門火。沈微爲命門火衰。浮數爲三焦火。沈細浮數爲陰虛火動。六部脈洪有力者易治。反沈難細者難治。脈訣云﹕脈浮弦而數爲發熱。洪數爲煩熱。滑數爲心下壅熱。弦緊而數爲寒熱往來。沈細數疾爲熱兼寒。寸緊數。尺沈微。爲上熱下寒。浮緊而滑。爲外熱內寒。輕手微遲。重按緊滑。爲外寒內熱。兩寸浮大而數。熱在心肺。兩關弦滑而數。熱在肝脾。兩尺洪實。或沈數。皆爲熱在下焦。右寸關洪實。熱在脾肺。右關滑數。溢過寸口。爲熱在胃口。主嘔吐。六脈短澀而數。或沈細而數。皆熱在陰分。洪大而長。或浮洪滑數。皆爲熱在陽分。經曰﹕脈至而從。按之不鼓。諸陽皆然。王注云﹕病熱而脈數。按之不鼓動。乃寒盛格陽而致之。非熱也。形癥是寒。按之而脈气擊於指下盛者。此爲熱盛拒陰。而生病。非寒也。又曰推而內之。外而不內。身有熱也。傷寒論曰﹕寸口脈微爲陽不足。陰气上入陽中。則灑淅惡寒。尺脈弱爲陰不足。陽气下陷入陰中。則發熱也。與難經云﹕覆溢相乘。及浮損小沈實大之義相同。皆診法之至要。於熱癥大宜癥按丹溪云﹕素問病機一十九條。屬火者五。而河間推展其說。火之致病者甚多。深合內經之意。其曰諸病喘嘔吐酸暴注下迫轉筋。小便混濁。腹脹大。鼓之有聲。癰疽瘡瘍。癅气結核。吐下霍亂。瞀郁腫脹。鼻塞鼽衄。血溢血泄。淋閉身熱。惡寒戰栗。或悲笑譫妄。衄血污之病。皆少陰君火之火。乃心小腸之气所屬也。若瞀暴喑。冒昧燥擾。狂越罵詈。驚駭腫疼酸。气逆衝上。禁栗如喪神守。嚏嘔瘡瘍。喉痺耳鳴。及聾。嘔湧。溢食不下。目昧不明。暴注。暴病暴死。皆少陽﹝相火﹞之熱。乃心胞絡三焦之气所屬也。原病式云﹕諸風掉眩。屬於肝火之動也。諸痛癢瘡瘍。屬於心火之用也。

諸濕腫滿。屬於脾火之勝也。諸气憤郁病痿。屬於肺火之升也。此皆火之爲病。

出於臟腑者然也。若夫五志之交攻。七情之妄動。其火隨起。如大怒則火起於肝。醉飽則火起於脾。房勞則火起於腎。悲哀動中。則火起於肺。心爲君火。自焚則死矣。辧疑錄云﹕人稟五行各一。惟火有二。有君相之分。君不主令。相火代之。寄於肝腎之內。附於脾肺之間。凡諸經動者。皆屬於火。起於肝。謂之風火。生於脾。謂之痰火。入於气爲無根之火。動於腎爲消陰伏火。存於心肺。入於血分。爲有餘之火。散於各經。爲浮游之火。故曰火者化也。善行數變。莫測其機。經又曰﹕諸寒之而熱者。取之陰。注云﹕取之陰者﹐所以補腎水之不足。而制心火之有餘也。東垣云﹕發熱之癥﹑有元气虛損。而熱有五臟。熱有內中外熱。是故輕手捫之而熱。熱在皮毛血脈也。心肺主之。重按至骨。蒸手而熱。熱在筋骨也。

腎肝主之。不輕不重而熱。熱在肌肉也。脾主之。又云﹕晝則發熱。夜則安靜。是陽气自旺於陽分也。晝則安靜。夜則發熱。煩躁。是陽气下陷入陰中也。名爲熱入血室。晝夜不分。

是重陽無陰也。亟瀉其陽。峻補其陰。難經云﹕重陽者狂。六脈洪實。宜以苦寒藥瀉之。重陰者癲。六脈沈微。宜以甘溫藥補之。仲景云﹕病患身大熱反欲近衣者。此熱在皮膚。寒在骨髓也。身大寒。反不欲近衣者。此寒在皮膚。熱在骨髓也。治宜詳別。

治戴氏云﹕火之爲病。其害甚大。其變甚速。其勢甚彰。其死甚暴。何者。蓋能燔灼飛走。驀越燒爍。於物莫能禦之。遊行於三焦虛實之兩途。曰君火者。心火也。可以濕伏。可以水滅。可以直折。惟黃連之屬可以制之。曰相火者。龍火也。不可以水濕。不可以直折。從其性而伏之。惟黃柏之屬。可以降之。噫﹐瀉火之法。豈止如此。虛實多端。不可不察。以髒气加之。如黃連瀉心火。黃芩瀉肺火。芍藥瀉脾火。柴胡瀉肝火。知母瀉腎火。柴胡黃芩瀉三焦火。木通瀉小腸火。石膏瀉胃火。黃柏瀉膀胱火。此皆苦寒之味。能瀉有餘之火耳。

若飲食勞役。內傷元气。火不兩立。爲陽虛之病。以甘溫之劑降之。如參術歸之屬。若心火亢極。郁熱內實。爲陽狂之病。以寒鹹之劑折之。如硝黃之屬。若腎水受傷。眞陰失守。無根之火妄炎。爲陰虛之病。以壯水之劑制之。如黃柏地黃玄參之屬。若右尺命門火衰。爲陽脫之病。以溫熱之劑制之。如姜附之屬。若胃虛過食冷物。郁遏陽气於脾土之中。爲火郁之病。以升散之劑發之。如升麻葛根之屬。又治法云﹕小熱之气。涼以和之。大熱之气。寒以取之。甚熱之气。汗而發之。發之不盡。則逆取之。又云﹕暴熱病在心肺。積熱病在腎肝。虛熱不能食。自汗。气短。屬脾虛。以甘寒溫而行之。實熱能食。口漧舌燥。便難。

屬胃實。以辛苦大寒藥下之。火郁而熱。乃心火下陷脾土。抑而不伸。五心煩熱。宜汗之發之。心神煩亂。血中伏火。蒸蒸然不安。宜鎭心火。朱砂安神丸治之。骨蒸勞熱。乃五臟齊損病。憔悴發熱。盜汗失血。宜滋陰養血。苟不明此諸火熱之病。施治何所根據。故集其略以備參考。庶免實實虛虛之禍也。

方三補湯治實熱實火通用。虛者不宜。

黃芩﹝酒炒二錢五分﹞黃連﹝薑汁炒一錢五分﹞黃柏﹝鹽酒炒二錢五分﹞上作一服。水煎。食遠熱服。兼有他癥。根據後加減。

心火實熱。加生地黃。麥門冬﹝各一錢五分﹞﹑生甘艸﹝五分﹞﹐加黃連﹝一錢﹞肝火實熱。加川芎﹝一錢﹞﹑赤芍藥﹝一錢﹞﹑龍膽艸﹝一錢五分﹞﹑大黃﹝三錢﹞。

脾火實熱。加白芍藥﹝一錢﹞﹑山梔﹝一錢五分﹞。

肺火實熱。加石膏﹑天門冬﹝各一錢五分﹞﹑桑白皮﹝一錢﹞﹑山梔﹝一錢五分﹞。

腎火。加熟地黃﹑知母﹝各一錢五分﹞﹑玄參﹝一錢﹞﹑澤瀉﹝八分﹞﹑減芩連。

小腸火加木通﹝二錢﹞﹑活石﹝一錢五分﹞﹑甘艸梢﹝五分﹞﹑赤茯苓﹝一錢﹞。

膽火。加柴胡﹝一錢五分﹞﹑竹茹﹝八分﹞﹑靑皮﹝七分﹞。

胃實火輕者。加石膏﹑知母﹝各二錢﹞﹑甘艸﹝七分﹞﹑粳米﹝一錢五分﹞。甚者。加大黃﹝三錢或五錢﹞﹑芒硝﹝一錢﹞。

大腸火。加當歸﹝一錢五分﹞﹑連翹﹑槐實﹝各一錢五分﹞。

膀胱火。加澤瀉﹝一錢﹞﹑白茯苓﹝一錢五分﹞﹑細辛﹝五分﹞。

三焦火。加連翹﹑防風﹑荊芥﹑山梔﹝各一錢五分﹞。

命門火盛。以四制黃柏丸降之。火衰。以茸附丸溫之。

郁火。去芩柏﹐加香附﹑山梔﹝各一錢五分﹞﹑靑黛﹑川芎﹝各一錢﹞。

心肝肺熱甚。兩目紅腫疼痛。加赤芍藥﹑川芎﹝各一錢﹞﹑當歸﹑生地黃﹝各一錢五分﹞﹑龍膽艸﹑甘菊花﹝各一錢二分﹞﹑防風﹑荊芥﹑薄荷﹝各七分﹞。

心火亢極。胃肝火盛。狂亂譫妄。加石膏﹝二錢﹞﹑山梔﹝一錢五分﹞﹑大黃﹝三錢或五錢﹞﹑芒硝﹝一錢﹞﹐卽三黃石膏湯也。

中上二焦火熱。涼膈散主之。本方去黃連﹑黃柏﹐加山梔﹑連翹﹑大黃﹝各二錢﹞﹑朴硝﹑薄荷﹑甘艸﹝各七分﹞。

上焦火熱。喉痛喉痺。舌腫口瘡。加山豆根﹝一錢五分﹞﹑玄參﹝一錢﹞﹑桔梗﹑甘艸﹝各八分﹞。

陽明火盛攻上。頭面腫。或腮頰腫。牙齦腫。齒痛。加升麻﹝五分﹞﹑白芷﹝八分﹞﹑防風﹝一錢﹞﹑細辛﹝五分﹞﹑石膏﹝二錢﹞﹐去黃柏一半。

少陽火盛。耳腫痛。頸項腫痛。加川芎﹝一錢﹞﹑柴胡﹝一錢五分﹞﹑夏枯艸﹑牛蒡子﹑連翹﹝各一錢五分﹞﹑防風﹝八分﹞﹑甘艸﹑靑皮﹝各五分﹞。

太陽火盛。頭痛痰盛。加石膏﹝二錢﹞﹑升麻﹝五分﹞﹑羌活﹝一錢﹞﹑半夏﹑南星﹝膽制各一錢五分﹞﹑川芎﹝一錢﹞﹑本方各減半。

熱結下焦。大小便祕不通。加山梔﹑木通﹝各一錢五分﹞﹑大黃﹝三錢或五錢﹞﹑甘艸梢﹝五分﹞。

腸風髒毒下血。痔漏等癥。皆胃與大腸素有積火。及風熱所致。加槐實﹝膽制﹞﹑荊芥﹑防風﹝各一錢二分﹞﹑生地黃﹑當歸﹝各一錢五分﹞﹑地楡﹑連翹﹑人參﹑白術﹝各一錢﹞﹐補而淸之。

五淋赤白濁。小便祕澀。皆心肺與小腸膀胱。素有郁火復因外邪所觸。騷動其火。所致。加木通﹑赤茯苓﹝各一錢五分﹞﹑車前子﹑澤瀉﹑郁李仁﹑甘艸梢﹝各錢﹞﹑大黃﹝三錢﹞﹑血淋尿血。加當歸﹑生地黃﹑地楡﹝各一錢五分﹞﹑發灰﹝五分﹞﹑牛膝﹝一錢﹞。

气淋气祕。加木香﹝五分﹞﹑靑皮﹝一錢﹞﹑木通﹝一錢五分﹞﹑烏藥﹝八分﹞。

癲癇狂妄。屬痰與火。實者。本方對二陳湯。加南星﹑竹瀝﹑薑汁﹑先服十數劑。淸其痰。後用牛黃琥珀丸主之。虛者。先用十全一補湯。減去川芎﹑官桂﹐加麥門冬﹑酸棗仁﹑黃連﹝各一錢﹞﹑遠志﹝五分﹞﹐滋培其血气。後亦用牛黃琥珀丸主之。﹝丸方見後附方內﹞。

婦人產後驚風搐搦。語言恍惚。治亦同上。但不去川芎﹑官桂﹐加防風﹑天麻﹑白芷﹝各一錢﹞以上加減法亦大槪耳。臨癥斟酌。方能盡變通之妙。按先賢云﹕凡火盛者驟用寒涼。必須溫散。火急甚者。必緩之。生甘艸兼瀉兼緩。虛者。參甘艸亦可用。人壯气實。火盛癲狂者可用。前法正治。或硝水﹑冰水與之。虛火狂者。薑汁﹑竹瀝制之。若根據前法正治立死。

又有補陰則火自降之說。炒黃柏生地之類。經曰﹕壯火之主。以制陽光是也。噫。虛實施治。相背千里。吉凶之機。應若影響。可不深思而明辧哉。

又方調中散火湯治癥熱發熱。虛火通用。

人參黃﹝蜜炙各八分﹞當歸白芍藥白術﹝各一錢﹞甘艸﹝四分﹞柴胡﹝六分﹞升麻﹝五分﹞葛根防風羌活黃芩﹝七分﹞上作一服。姜棗煎。食遠服。兼有他癥。根據後加減。

陰虛發熱。加麥門冬﹑黃柏﹑知母﹑地骨皮﹝各一錢﹞﹐倍柴胡。

手心發熱。加山梔﹑香附﹝各一錢﹞﹑川芎﹑白芷﹝各七分﹞。

虛熱不能食。自汗气短。加茯苓﹑陳皮﹝各八分﹞。

天明時發熱。加麥門冬﹑地骨皮﹝各八分﹞﹑倍柴胡。

肺經發熱。按之熱在皮毛。日西甚。加石膏﹑知母﹑地骨皮﹝各一錢﹞。

心經發熱微。重按之。熱在血脈。日中甚。加麥門冬﹑黃連﹝各一錢﹞。

肝經發熱。重按至肉下骨上熱。寅卯甚。倍柴胡﹐加靑皮﹝七分﹞。

上焦發熱。加知母﹑天門冬﹑麥門冬﹝各一錢﹞﹑保定肺气。

中焦發熱。屬脾虛﹑倍參術﹐加陳皮﹑白茯苓﹝各一錢﹞。

下焦發濕熱。或膀胱有火邪。加漢防己﹑龍膽艸﹑黃柏﹝各一錢﹞。

蒸蒸發熱。晝夜不退者。加知母﹑秦艽﹑牡丹皮﹑地骨皮﹝各一錢﹞﹑柴胡倍用。

晝則發熱。夜則安靜。四君子湯。加麥門冬﹑胡黃連﹑秦艽﹑地骨皮﹝各等分﹞。

夜則發熱煩躁。晝則安靜。四物湯對小柴胡湯。一二服愈。

涼血解除五心煩熱。四物湯。加麥門冬﹑連翹﹑山梔﹑薄荷。

﹝卷之三火門﹞潮熱﹝陰虛火動附﹞

脈脈多沈細而數。或弦澀而短。或弦細而微。左偏大無力。爲血虛。右偏大無力。爲气虛。六脈形大力薄。爲气血俱虛。滑數者有汗。沈澀者無汗。兩尺細數者。陰虛火動。宜詳辧之。

癥潮熱者。若潮水之來。不失其時。一日一發。必有定時。於日晡時爲多。若一日三五發。卽是發熱。非潮熱也。气虛潮熱。熱在平旦。肺气主之。血虛潮熱。熱在晡時。腎气主之。陰虛火動。潮熱寢汗者。皆由血气虛損。亦當從金水二髒求之。大抵潮熱爲虛。發熱爲實。治各有異。

治平旦潮熱屬陽。心肺主之。人參白虎湯﹐加黃芩﹑日晡潮熱。屬陰。脾腎主之。四物湯﹐加白術﹑陳皮﹑牡丹皮﹑地骨皮﹑知母﹑黃柏﹑陰虛火動潮熱脈細數。八物湯﹐加知母﹑黃柏﹑麥門冬﹑柴胡﹑地骨皮﹑大抵潮熱。宜以四物湯﹐加柴胡﹑黃芩﹑生甘艸﹑辰戌時發。加羌活﹑午時。加黃連﹑未時。加石膏﹑申時。加升麻﹑夜。加當歸﹑知母﹑晝。加地骨皮﹑人參﹑血虛。多加當歸﹑地黃。气虛多加參﹑術﹑黃﹑大略如此。臨癥尢加詳審。

方八物湯治气血俱虛。寢汗潮熱。

川芎﹝七分﹞當歸﹝一錢五分﹞白芍藥﹝一錢五分﹞人參﹝一錢﹞白術﹝一錢五分﹞白茯苓﹝一錢﹞甘艸﹝三分﹞地黃﹝一錢涼血用生補血用熟﹞上作一服。姜棗煎。食遠服。兼有他癥。根據後加減。

一切潮熱。並加黃﹑黃柏﹑知母﹑柴胡﹑牡丹皮﹑地骨皮﹝各等分﹞。

男子血虛。有汗。潮熱。本方﹐去川芎﹐加黃﹝一錢﹞﹑陳皮﹝八分﹞﹑遠志﹑五味子﹝各五分﹞﹑官桂﹝三分﹞﹑名人參養榮湯。治有汗潮熱咳嗽。

男子气虛。有汗潮熱。本方減川芎﹑白芍藥﹑熟地黃﹑白茯苓﹐加黃﹑陳皮﹑升麻﹑柴胡﹑名補中益气湯。有嗽。加麥門冬﹑紫菀﹑五味子﹑黃柏﹑知母﹑更妙。

男子血虛。無汗潮熱。本方﹐加陳皮﹑半夏﹝各一錢﹞﹑枳殼﹑桔梗﹑前胡﹑紫蘇﹑漧葛﹑柴胡﹝各八分﹞﹑名茯苓補心湯。

男子气虛。無汗潮熱。本方去川芎﹑芍藥﹑地黃﹐加黃﹑地骨皮﹑防風﹑柴胡﹝各等分﹞﹑薄荷﹝減半﹞﹑名人參淸气散。

男子气血兩虛。有汗潮熱。咳嗽。加知母﹑麥門冬﹑牡丹皮﹑地骨皮﹑柴胡﹑貝母﹑紫菀﹑﹝各等分﹞﹐去川芎。

男子气血兩虛。無汗潮熱。咳嗽。加秦艽﹑地骨皮﹑柴胡﹝各等分﹞﹑紫蘇﹑薄荷﹝各減半﹞﹑款冬花﹝八分﹞。

婦人血虛。有汗潮熱。加黃﹑麻黃根﹝各一錢﹞。

婦人气虛。有汗潮熱。本方﹐去川芎﹑地黃。加柴胡﹑荊芥﹑薄荷﹑地骨皮﹝各等分﹞。

婦人血虛。無汗潮熱。本方﹐去參﹐加秦艽﹑知母﹑地骨皮﹑沙參﹑鱉甲﹑前胡﹝各等婦人气虛。無汗潮熱。本方﹐去川芎﹑地黃﹐加半夏﹑柴胡﹝各一錢﹞﹑漧葛﹝七分﹞﹑名人參柴胡散。

婦人气血兩虛。無汗潮熱。咳嗽咯血。本方﹐去參﹑芎﹑地黃﹐加柴胡﹑薄荷﹑地骨皮﹑紫菀﹑麥門冬﹝各等分﹞。

婦人气血兩虛。有汗潮熱。咳嗽。本方﹐去川芎﹑白芍藥﹐加半夏﹑柴胡﹑黃芩﹑桔梗﹑阿膠﹑款冬花﹝各八分﹞﹑知母﹑麥門冬﹝各一錢﹞﹑五味子﹑薄荷﹝各五分﹞﹑名知母茯苓湯。

男子陰虛火動。骨蒸勞熱。咳嗽。吐紅。吐痰。本方去川芎﹑人參﹐加天門冬﹑麥門冬﹑知母﹑貝母﹑黃柏﹑遠志﹑陳皮﹑阿膠﹑北五味子﹝各等分﹞﹑名滋陰降火湯。此病大忌過服參。如久服寒涼。傷脾。气血俱損者。參亦可用。

婦人室女。經閉成勞。自汗潮熱。咳嗽吐紅。皆由七情損傷心脾所致。宜本方﹐去參芎﹑地黃﹐加柴胡﹝一錢五分﹞﹑黃芩﹑麥門冬﹑紫菀﹑地骨皮﹑牡丹皮﹑貝母﹑知母﹑香附﹑陳皮﹝各等分﹞。

凡火病易效亦易誤。醫家當按脈辧癥而愼治之。

﹝卷之三火門﹞上部﹝眼耳口鼻舌牙咽喉是也﹞

脈眼病寸脈浮數。關脈弦數。爲風熱內障。寸關浮弦而澀。爲風濕腫癢。寸脈弦而沈。爲气熱癢痛。弦而滑。爲痰火攻上。寸浮。關弦。尺澀。爲血虛。火盛。水衰。眼目昏暗。

耳病腎脈浮而盛。爲風。浮而數爲熱。澀而濡爲虛。右寸滑數。爲肺經痰火上攻於耳。

口病關脈洪數。脾气通於口。脾熱則口臭。熱甚則口縻。口瘡。胃熱則唇口生瘡。口內鮏臭。鼻病右寸脈洪數。鼻乃肺之竅。鼻病皆肺熱所致。肺傷風熱。右寸浮數。而鼻塞不聞香臭。舌病左寸脈滑數。蓋舌乃心之苗。舌病皆心熱所致。心脈系舌本。脾脈絡於舌傍。肝脈絡舌本。心熱盛。則舌生瘡破裂。肝熱盛。則血上湧。脾熱則舌彊。甚則滑而胎。

風寒所中。則舌捲縮而不能言。牙病屬腎虛胃火。右關洪數。溢過寸口。兼浮者。爲風。兼沈者。爲寒。濡細者。爲濕。咽喉腫痛。兩寸必浮洪而數。𨿽有數種之名率皆上焦風熱所致。

癥按東垣云﹕十二經脈。三百六十五絡。其淸陽气上散於目。而爲精。其气走於耳而爲聽。若因心煩事冗。飲食失節。勞役過度。致脾胃虛弱。心火旺盛。則百脈沸騰。血脈逆行。

邪害空竅。猶天明而日月不明也。夫五臟六腑之精气。皆稟受於脾。上注於目。脾者諸陰之首也。目者。血脈之宗也。脾虛。則五臟精气皆失所司。不能歸於目矣。心者。君火也。主人之精。宜靜而安。相火化行其令。相火者﹐包絡也。主百脈。皆營於目。旣勞役運動。勢乃妄行。又因邪气所並。而損血脈。故諸病生焉。經曰。目得血而能視。血气盛。則精盛。

血气衰。則精弱。精弱則水虛。水虛則火動。火動則東方實。東方實則肝邪盛。而視物不眞矣。所以視植物爲動物者。有之。視動物爲植物者有之。然血有太過不及。皆能爲痛。太過則目壅塞而障痛。不及則無血養而枯痛。目之銳。皆少陽經也。血少气多。目之上綱。太陽經也。血多气少。目之下綱。陽明經也。血气俱多。惟足厥陰經。連於目系而已。血太過者。血得熱而溢於上。所以作痛。治之之法。風熱者。發以散之。血少神勞。腎虛者。

補血滋陰以調之。實者決之。虛者補之。辛以散之。涼以淸之。隨其病而藥之。無不愈也。

按諸書論耳癥不一。有气聾。熱聾。陰虛聾。膿耳。耳。气厥而聾。又挾風與勞損而聾者。蓋十二經脈。上絡於耳。其陰諸經。適有交並。則髒气逆而厥。厥气摶入於耳。是爲厥聾。必兼眩運。況耳爲宗脈之所附。若脈虛而風邪乘之。經气閉而不宣。謂之風聾。必兼頭痛。如瘦悴力怯。昏昏積積而暗暗然者。爲勞聾。必兼虛怯等癥。此好色腎虛者有之。有痰火上升。郁於耳中而鳴。有熱气乘虛。隨脈入耳。結爲膿汁。謂之膿耳。或耳有津液。風熱摶之。結硬成核塞耳。亦令暴聾。爲耳。大抵耳屬足少陰之經。腎之寄竅也。腎气通於耳。所主者精。精气充足。則耳聞而聰也。若勞傷气血。精脫腎敗。則耳聾矣。治之之法。風者散之。熱者涼之。腎虛者補而養之。痰火者淸而降之。各隨其宜。不可不察也。口臭生瘡。皆脾胃中有濁熱所致。蓋脾熱則口漧燥。胃熱則唇破裂。又云﹕五臟之气。皆通於口。

是以脾熱則口甘。肝熱則口酸。腎熱則口鹹。肺熱則口辛。心熱則口苦。胃熱則口淡。膽熱則口酸苦。皆因謀慮不決而得。丹溪云﹕鼻乃肺之竅。因心肺上病而不利也。有寒有熱。

寒邪傷於皮毛。气不利而壅塞。熱壅淸道。所以塞而不聞香臭矣。又有面鼻紅紫黑。皆熱傷血而血熱所致。蓋面乃陽中之陽。鼻居面中。一身之血運到面鼻。皆爲至淸至精之血。多酒之人。酒气燻蒸於上。面鼻得酒熱之气。血爲極熱。血熱復遇感冷。污濁凝結不行。面鼻紫黑而腫。俗名酒鼻是也。治宜淸熱。化滯血。生新血。或曰酒鼻者。皆由肺經壅熱所致。蓋肺气通於鼻。淸气出入之道路。或因飲酒。气血壅滯上焦。邪熱伏畱不散。爲鼻瘡矣。或肺經素有風熱。𨿽不因酒。亦自生也。鼻塞肉。亦由於此。舌病。乃心肝脾壅熱所致。說見脈下。牙齒腫痛。按東垣論云﹕齒者腎之標。骨之餘。上齦隸於脾土。足陽明胃之脈貫絡也。手陽明。惡寒飲而喜熱。足陽明。喜寒飲而惡熱。熱甚則齒動齦脫。作痛不已。有惡寒痛者。有惡熱痛者。有惡寒惡熱痛者。有惡熱飲。少寒飲多痛者。有動搖痛者。有齒袒則痛者。有齒齦爲疳所蝕。血出而痛者。有腫起而痛者。有脾胃中有風邪。但覺風而痛者。

有痛而臭不可近者。蓋齒爲關門。腎之榮。骨之餘也。腎衰則齒豁。精固則齒堅。大腸虛。

則齒露。大腸壅。則齒浮。挾風則攻於頭面。眼目疳則HT脫爲痔。亦有气郁而致者。醫者誠能求其本而療之。厥疾弗瘳者。未之有也。喉痺。按子和云﹕熱气上行。搏於喉之兩旁。近外腫作。以其形似。是謂乳蛾。一爲單。兩爲雙也。比乳蛾差小者。名喉痺。熱結於舌下。復生一小舌。名曰重舌。脹熱。結於舌中腫起。名曰水舌。脹熱結於咽喉。腫繞於外。且麻且癢。腫而大者。名曰纏喉風。喉痺暴發暴死者。名曰走馬喉痺。其名𨿽殊。火則一也。夫少陰君火。心主之脈。手少陽。相火三焦之脈。二火皆主其脈。並絡於喉。气熱則內結。結甚則腫脹。腫脹甚則閉。閉甚則不通而死矣。至於嗌漧咽痛。頷腫舌本彊。皆君火之爲也。惟喉痺急。連屬相火也。經云﹕甚者從之。又云﹕龍火以火逐之。故古人療喉痺等癥。用甘桔等湯治之。世醫不達此旨。妄云大寒之劑。或至冷艸藥服之。其气而不救者。吾見多矣。其出血之法。最爲緊要。但人畏鍼。委曲旁求。若病之急者。卽閉而死。良可痛哉。

治河間云﹕目疾在腑爲表。當除風散熱。在髒爲裏。當養血安神。如暴失明。昏澀翳膜。

眵淚斑瘡。入眼暴散。皆表也。此風熱所幹。宜表散以去之。如昏弱不欲視物。內障見黑花。瞳散睛背。久病。皆裏也。此血少神勞。腎虛所致。宜養血補水安神。王節齋云﹕眼痛亦腫。古方用藥。內外不同。在內湯藥。則用苦寒辛涼之劑。以瀉其火。在外點洗。則用辛熱辛涼之藥。以散其邪。故點藥莫要於冰片。而冰片大辛熱。以其辛性急。故借以拔出火毒。

而散其熱气。古方用燒酒洗眼者。皆此意也。大槪火眼是火邪上攻於目。故內治用苦寒之藥治其本也。然火邪旣客於目。從內出外。若外用寒涼以阻逆之。則郁火內攻。不得散矣。故點藥用辛熱。而洗眼用熱湯。是火抑則發。因而散之。從內達外法也。治法云﹕久病目昏暗。

熟地黃﹑當歸爲君。防風﹑羌活﹑甘菊佐之。暴發赤腫。芩連﹑防風爲君。以瀉火。四物爲佐。以涼血養血。羌活﹑柴胡﹑甘菊爲使。以疏風散熱。血气壅盛而痛。四物﹑加龍膽艸﹑大黃以下之。肥人多是痰火。宜涼血淸熱行痰。痛人多是血少火盛。宜養血藥爲主。少加風藥佐之。丹溪云﹕耳聾。屬少陽厥陰二經郁熱多。有气閉者。有痰火上攻而鳴。或聾。治宜開痰散風熱。通聖散﹑滚痰丸之類。皆可用。大病後與陰虛火動而聾者。

宜滋陰降火。以四物湯﹐加知母﹑黃柏﹑耳鳴。宜當歸龍會丸。飲酒濃味之人。宜木香檳榔丸。王節齋云﹕耳鳴一癥。世人多作腎虛。治不效。殊不知此是痰火上升。郁於耳中而爲鳴。郁甚則壅閉矣。大抵此癥。多因先有痰火在上。又感惱怒而得。怒則气上逆。而少陽之火客於耳也。若腎虛而鳴者。其鳴不甚。治宜詳之。口病或瘡。皆中上二焦積熱。輕者瀉黃散。重者涼膈散主之。口病服涼藥不愈者。此酒色過度。勞役不睡。或因憂思損傷中气。虛火泛上無制。用理中湯。加附子﹑或官桂﹑冷服。一方﹑治口瘡。以黃連六錢﹑官桂一錢﹑爲未。噙下。或調付瘡上。甚效。口臭以黃連﹑生甘艸﹑藿香﹑蘭艸﹑扁豆﹑砂仁爲末。淸茶調下。鼻塞不利。有肺熱。或肺經素有火邪。久郁於內。遇寒便塞。宜淸肺降火。而佐以通气之劑。亦有感冒風寒而致。鼻塞聲重。或流淸涕者。作風寒治。宜表而散之。鼻或紅。及酒鼻者。皆熱傷肺經。以致血气壅滯。宜涼血化滯。淸肺藥主之。舌腫舌瘡。皆心熱所致。治宜瀉心湯。甚者黃連解毒湯。舌胎者。治各有法。如傷寒舌胎。或黃或黑者。諒輕重下之。詳見本門。雜病舌胎。宜淸之。黃連解毒湯。或涼膈散。選而用之。王節齋云﹑牙牀腫痛。或齒動搖。或黑爛脫落。世人皆作腎虛治。殊不知此屬陽明經濕熱。蓋齒𨿽屬腎。而生於牙牀。上下牙牀屬陽明大腸與胃。猶木生於土也。腸胃傷於美酒濃味。膏粱粘滑之物。致濕上攻。則牙牀不淸。而爲腫爲痛。或出血。或生虫。故齒不得安。而動搖黑爛脫落矣。治宜瀉陽明經之濕熱。去腸胃中之伏火。則牙牀淸寧。而齒自安固矣。以防風通聖散。去芒硝主之。丹溪云﹕喉痺之病。多屬痰熱。𨿽有數種之名。輕重之異。乃火之微甚故也。微者以酸KT之。甚者以辛散之。甚而急者。惟用鍼砭刺出血。最爲上策。人火以涼治之。龍火以火逐之。或用吐法尢妙。經云﹕咽與喉。會厭與舌。同在一門。而用各異。喉以候气。故通於天。會厭管乎其上。少司開闔。掩其厭。則食下不掩。其喉必錯。必舌抵上。則會厭能閉其喉矣。四者相交爲用。缺一。則飲食廢而死矣。

方四物菊花湯治一切眼疾。淸熱。養血。疏風。

川芎﹝七分﹞當歸﹝酒浸一錢五分﹞白芍藥﹝一錢五分﹞淮生地﹝一錢﹞甘菊花﹝一錢五分﹞防風﹝七分﹞黃連﹝八分﹞白扁豆﹝七分﹞甘艸﹝生用五分﹞甘州枸杞子﹝八分﹞上作一服。水一鐘半。煎八分。食後服。兼有他癥。根據後加減。

肝經壅熱。加龍膽艸﹝一錢﹞﹑黃芩﹝一錢﹞﹑赤芍藥﹝八分﹞﹑靑皮﹝五七分﹞﹑甚者。加大黃﹑酒蒸過﹝三錢﹞﹑下之。

肺經壅熱。白睛紅。加桑白皮﹑黃芩﹑山梔﹑麥門冬﹑石膏﹝各等分﹞。

心經壅熱。睛紅內障。加赤茯苓﹑麥門冬﹑倍黃連﹑膽腑熱。睛紅腫痛。隱澀難開。加龍膽艸﹑柴胡﹝各一錢﹞﹑靑皮﹝七分﹞。

胃中伏火上攻。赤腫脹痛。加連翹﹑黃芩﹑石膏﹝各一錢五分﹞﹑大黃﹝三錢﹞。

肝腎虛眼暗。加熟地黃﹑山藥﹝各一錢二分﹞﹑黃柏﹝八分﹞﹑五味子﹝五分﹞﹐去黃連。

翳膜遮睛。加艸決明﹑密蒙花﹝各一錢﹞﹑木賊﹝八分﹞﹑外用點藥。

能遠視。不能近視。乃血盛气虛。加人參﹑白茯苓﹝各一錢﹞﹑石菖蒲﹝五分﹞。

能近視。不能遠視。乃气盛血虛。倍當歸﹐加熟地黃﹝一錢五分﹞。

風熱火眼。加羌活﹑柴胡﹑黃芩﹝各一錢﹞﹑連翹﹑赤芍藥﹝各八分﹞﹑大黃﹝三錢﹞。

目疾久服寒涼傷脾。致脾胃虛損。不能生血。反昏暗者。宜服淸神益气湯。

又方固本還睛丸﹝出醫學正傳﹞治肝腎脾肺虛損。風熱乘之。以致目暗不明。視物昏花。

或翳膜朦蔽。內外障痛。一切眼疾。並宜服之。

久服誠有奇效。非惟明目。且能滋養百骸。調和五臟。

天門冬﹝去心二兩﹞淮生地黃﹝二兩﹞人參﹝一兩五錢﹞麥冬﹝去心二兩﹞淮熟地黃﹝二兩﹞當歸﹝一兩五錢﹞五味子﹝七錢﹞靑相子﹝一兩﹞石斛﹝一兩五錢去根﹞牛膝﹝酒洗一兩﹞犀角﹝一兩炒﹞川芎﹝一兩﹞枳殼﹝麩炒一兩﹞黃連﹝酒炒一兩﹞菟絲子﹝酒洗去土蒸熟搗碎曬漧一兩五錢﹞枸杞子﹝甘州者去梗一兩五錢﹞柏子仁﹝去殼淨炒一兩五錢﹞決明子﹝炒一兩五﹞杜仲﹝薑汁炒斷絲一兩﹞羚羊角﹝白者一兩﹞黃柏﹝鹽酒炒一兩五錢﹞上二十一味。除二冬二地酒煮搗膏。柏子仁另研。余藥共爲細末。煉蜜爲丸。如梧桐子大。每服九十丸。空心鹽酒送下。忌煎炒五辛發物。

又方和气飲治耳鳴久聾。

川芎﹝一錢﹞當歸﹝一錢﹞烏藥﹝一錢五分﹞陳皮﹝八分﹞貝母﹝一錢﹞黃芩﹝酒炒一錢﹞山梔﹝八分﹞桔梗﹝七分﹞升麻﹝三分﹞木通﹝八分﹞木香﹝三分﹞石菖蒲﹝一錢五分﹞上作一服。姜三片。煎熟。加蔥自然汁半盞。和服。

又方加減涼膈散治口鼻舌諸病。皆由上焦壅熱所致。

連翹梔子黃芩石膏大黃﹝各一錢五分﹞防風荊芥薄荷﹝各八分﹞甘艸﹝四分﹞當歸川芎白芍藥生地黃麥門冬﹝各一錢﹞上作一服。水一鐘半。煎。食後服。

口瘡。加黃連﹝一錢二分﹞﹑桂﹝二分﹞﹑唇瘡﹐加同上。

腮腫。加升麻﹝五分﹞﹑白芷﹝七分﹞﹑牛蒡子﹝一錢五分﹞﹑倍石膏。

舌腫脹。加白芍藥﹑黃連﹝各一錢﹞﹑玄明粉﹝八分﹞。

舌瘡。加黃連﹑靑黛﹝各一錢﹞﹑舌胎。加同上。

牙縫舌根。無故出血。加牡丹皮﹑側柏葉﹑槐實﹝各一錢﹞。

牙疼。加升麻﹝五分﹞﹑白芷﹝八分﹞﹑黃連﹝一錢﹞﹑川椒﹝七粒﹞。

走馬牙疳。以女人溺桶中白垢。火一錢。銅綠﹝三分﹞﹑膽礬﹝二分﹞﹑麝香﹝一分﹞﹑研末敷上。立效。

咽喉腫痛。加黃連﹑山豆根﹝各一錢﹞﹑玄參﹑桔梗﹝各八分﹞﹑牛蒡子﹝一錢五分﹞﹑升麻﹝三分﹞﹑一法本方加馬蘭根﹑夏枯艸﹝各二錢三錢﹞﹑大抵咽喉之癥。所關甚急。煎藥則但能拔去火邪耳。惟以鍼刺出血。爲急要法也。

﹝卷之三火門﹞下部﹝淋濁疝及女人血崩帶下是也﹞

脈淋家之脈。尺細而數。左尺脈數。婦人則陰中生瘡。男子則爲气淋。肺脈浮弦而澀。爲便閉。鼻頭色黃者。小便難。尺寸急數。爲小便閉。右寸肺主之。左尺腎膀胱主之。尺脈芤者。便血。尺脈實數者。熱結膀胱而小便淋瀝不利也。遺精白濁。女人帶下赤白。尺寸必洪大而澀。按之無力。或細微。或沈緊而澀。皆爲元气不足。又云﹕急疾者難治。遲者易治。女人兩尺弦細者。必白帶。洪數者。必赤帶。淋濁帶下。皆下焦濕熱之所爲也。疝脈。關尺弦急。或寸口弦緊爲寒。豁大急搏爲熱。沈遲浮澀皆爲疝。痛視在何部。而知其髒。如心肝脾肺腎之屬。各按本經脈癥治之。又云﹕牢急者生。弱急者死。崩漏之脈。

兩尺洪數而疾爲熱。微遲弦細爲寒。寸微。關弦。尺芤。爲气盛血衰。大抵血崩之脈。屬火者脈多洪數。又云﹕遲緩者易治。急疾者難治。

癥丹溪云﹕淋有五。皆屬於熱。又云小便滴瀝痛者淋。急滿不痛者。謂之閉也。亦有痰气閉塞於上。熱結於下。宜吐以提其气。气升則水自降。而熱自除。蓋气乘其水。而气不得下輸。熱結膀胱。而小便淋閉不利也。譬猶滴水之器。必上竅通而下竅之水出焉。其斯之謂歟。戴氏云﹕便濁帶下。俱屬濕熱。𨿽有赤白之異。終無寒熱之分。河間云﹕天气熱則水渾濁。寒則澄淸。由此觀之。濕熱明矣。蓋寒則堅凝。而熱則流通故也。何疑之有哉。集成云疝之一癥。專主肝經。腎經絕無相干。或曰﹕肝經與衝任督脈所會。聚於陰器。傷於寒。

則陰縮。傷於熱。則縱挺不收。蓋木性急速。火性暴。而痛亦暴也。前人論疝甚多。或曰膀胱。或曰腎。或曰小腸气。其實皆歸於肝經也。大抵此病始於濕熱在經。遏而至久。又得寒气外束。不得疏散。所以作痛。若只作寒論。恐爲未備。必兼濕熱乃可。內經曰﹕陰虛陽摶謂之崩。按東垣論云﹕由脾胃气虧。下陷於腎。與相火相合。濕熱下迫。而致崩也。亦有腎水枯竭。眞陰虛損。不能鎭守胞絡相火。故血走而崩也。蓋脾胃气血之本。心者血之府。

脈者人之神。俱不足而生火。火得以乘虛。而迫血妄行也。宜詳治之。

治治法云﹕淋屬濕熱。宜五苓﹐加山梔﹑木通﹑老人血气虛而淋。宜參﹑﹑歸﹑術﹑帶木通﹑山梔﹑腎虛者補腎。兼利小便。不可獨用利藥。死血者。四物湯﹐加牛膝主之。痰气滯於上焦。宜二陳吐之。若濕熱流注下焦。熱結膀胱。而小便閉澀。用益原散。以黃柏﹑山梔﹑澤瀉﹑煎湯調下。切當大抵淋閉之癥。有肺燥不能生水。治宜淸金。車前子﹑茯苓﹑麥門冬﹑黃芩之類。有熱結膀胱。宜瀉膀胱火。黃柏﹑知母之類。有脾濕不運。而精不升。故肺不能生水。當燥濕健脾。蒼白術﹑陳皮之類。治各有別。丹溪云﹕濁與帶同是濕熱。白屬气。赤屬血。治以淸熱滲濕爲主。气虛入參術。血虛入芎歸。甚者必用吐以提其气。下用二陳。加二術﹑白芍藥﹑黃柏﹑煎服。丸藥以樗根﹑白皮﹑黃柏﹑靑黛﹑漧薑﹑滑石﹑蛤粉﹑神曲﹑糊丸服。或用六味地黃丸尢妙。亦有思慮過度。則水火不交。快情恣欲。而精元失守。故尿前尿後。凝結流下。名曰白濁。亦曰遺精。宜抑火養心。安脾。實腎。則水火相交。其流固自淸矣。辧疑錄云﹕疝癥本濕熱。怒气傷肝。房勞過傷。心腎胞絡之火鬱結於內。蓋小腸乃多气少血之經。心气鬱結。則腑受邪。肝气一盛。而子亦盛矣。故二气攻入小腸膀胱。而痛作矣。治用五苓散。內加行气之藥。乃利小便出邪之法。按藥性云﹕豬苓澤瀉。分陰陽以和心。心與小腸爲表裏。心和則小腸之气亦通矣。白術利腰臍間濕。並死血。茯苓淡滲利竅行濕。桂伐肝邪。伐其本也。加茴香。善治小腸之气。金鈴子橘核。去膀胱腎气。檳榔墜下。少加木通。以爲導引小腸之火出也。治亦近理。又法治疝﹑蓋因濕熱爲寒郁而發。用山梔子以降濕熱。烏頭以破寒郁。二味皆下焦之藥。而烏頭爲梔子所引。其效甚速。

女人崩漏。多因七情之火內動。或因气所使而下。急則治其標。白芷湯。調下百艸霜。甚者棕櫚灰。蓮蓬灰。血餘灰。俱妙。

緩則治其本。以四物湯。加參術﹑黃﹑便制香附﹑地楡﹑蒲黃﹑荊芥穗﹝各等分﹞﹑升麻﹑﹝五分﹞﹑屢治有效。宜隨癥加減用之。

方加減五苓散治諸淋。及小便閉澀隨癥加減用。

白術﹝一錢﹞赤茯苓﹝一錢﹞澤瀉﹝一錢﹞木通﹝一錢五分﹞滑石﹝一錢﹞桂﹝三分﹞郁李仁﹝八分﹞黃芩﹝一錢﹞山梔子﹝一錢﹞甘艸梢﹝五分﹞秋石﹝一錢﹞黃柏﹝童便炒一錢﹞上作一服。水一鐘半。燈心一握。煎八分空心服。

血淋。加當歸﹝一錢五分﹞﹑生地黃﹝一錢﹞﹑牛膝﹝一錢﹞﹑藕節﹑側柏葉﹝各一錢﹞﹐去桂。

气淋。加靑皮﹑香附﹑海石﹝各一錢﹞﹑沈香﹝五分﹞。

結熱蓄於下焦。成砂石淋。加歸尾﹝一錢﹞﹑黃柏﹝加一倍﹞﹑大黃﹝三錢﹞。

小便血出如淋。加歸身尾﹑小薊根﹑生地黃﹑側柏葉﹑藕節﹑蒲黃﹝生用各等分﹞﹑小便前後血。加同上。

小便閉不通。加車前子﹝一錢五分﹞﹑大黃﹝生三錢或五錢﹞﹑海金砂﹝一錢﹞﹑小便澀。加靑皮﹝七分﹞﹑黃連﹝八分﹞﹑枳殼﹝七分﹞。

小便多。或不禁。或不時遺出。以八味丸。減澤瀉一半。

黃柏﹑知母﹑煎湯吞下。一月卽效。亦可治久遠遺精白濁。

又方加減釐淸飲治赤白濁。夢遺精滑。及女人赤白帶下。

白術白茯神麥門冬黃連黃柏益智仁川萆石菖蒲烏藥澤瀉牡蠣石蓮肉﹝各等分﹞。

上作一服。水一鐘半。姜棗煎。食前服。

血虛。加當歸﹑地黃﹝各等分﹞。

气虛。加黃﹑人參﹝各等分﹞。

陰火動。加黃柏﹑知母﹝各等分﹞﹑桂﹝三分﹞。

日久者。加升麻﹑柴胡﹝各五分﹞﹑龍骨﹝一錢﹞。

女人赤白帶。加樗根﹑白皮﹑赤石脂﹝各等分﹞。

肥人帶是濕痰。加海石﹑半夏﹑蒼術﹑川芎﹑香附﹝各等分﹞。

瘦人無帶。有卽是熱。加香附﹑山梔﹑靑黛﹝各等分﹞。

思想無窮。所欲不遂。夢遺精滑。治在心脾。加半夏﹑陳皮﹑甘艸﹑人參﹑遠志﹑酸棗仁﹑﹝各等分﹞﹑夜服安神丸。晨服坎離丸。蓮肉湯下。或以黃柏知母。煎湯吞下八味丸亦可。

女人夜夢鬼交。四物。加香附。茯神﹑遠志﹑石菖蒲﹑牡蠣﹝﹞﹑赤石脂﹝各等分﹞﹑淸晨用蓮肉湯調下妙香散。

又方橘核順气湯治疝偏墜。此藥劫痛行。滲濕淸熱。

白術白茯苓﹝各一錢﹞澤瀉﹝七分﹞木通﹝一錢﹞靑皮﹝七分﹞桂枝﹝五分﹞橘核﹝一錢﹞川楝子﹝一錢﹞山梔﹝一錢五分﹞川烏﹝八分﹞木香﹝五分不見火﹞檳榔﹝七分﹞上作一服。水一鐘半。煎。空心服。

血滯。加桃仁﹑當歸﹝各等分﹞。

气滯。加沈香﹝五分﹞﹑小茴香﹝七分﹞。

寒疝。加吳茱萸﹝一錢﹞﹑山梔﹑川烏﹑倍用。

濕郁疝。加蒼術﹝一錢五分﹞﹑木瓜﹝一錢﹞食積滯而成疝。加山楂﹑枳實﹝各一錢﹞。

痰涎流注成疝。加半夏﹑南星﹑海石﹑香附﹝各等分﹞。

又方四物調中湯治血崩。因七情所傷。脾胃不運。腎水虧損。不能鎭守胞絡相火。以致水火不交。而血妄下。此緩則治其本也。必多服乃效。

川芎﹝一錢﹞當歸白芍藥生地黃熟地黃人參黃白術麥門冬阿膠﹝炒﹞香附﹝各一錢五分﹞荊芥穗黃柏黃連地楡﹝各八分﹞升麻﹝三分﹞柴胡﹝五分﹞陳皮﹝一錢﹞上十八味作一服。姜棗。水二鐘。煎。食前服。渣煎食遠服。

又方涼血地黃湯治癥同前。此急則治其標也。二三服卽效。

川芎﹝一錢﹞當歸白芍藥生地黃黃芩﹝各一錢五分﹞黃柏知母本荊芥穗蔓荊子﹝各一錢﹞細辛﹝五分﹞黃連羌活防風﹝各八分﹞升麻柴胡﹝各五分﹞甘艸紅花﹝各三分﹞上十八味作一服。姜棗煎。空心服。渣食遠服。

﹝卷之三火門﹞瘡瘍﹝疔瘡瘰﹞

脈訣云﹕數而無力爲瘡瘍。集驗云﹕脈沈實。發熱。煩躁。外無腫赤痛。其邪深在裏。

宜先疏通以絕其源。浮大而數。腫在外。當先托裏。恐邪气入內也。脈不浮不沈。內外癥無知。其在經當和榮衛。脈數身無熱內有癰膿。脈數。應當發熱。而反惡寒。若有痛處。

當發癰疽瘡瘍。脈沈遲而緩者生。急疾而數者死。

癥按外科論云﹕夫外科以癰疽發背冠於篇首。爲諸瘡之先者何。蓋此癥變化在於須臾。

性命懸於毫髮故也。然癰疽之名。𨿽有二十餘癥。其要則有二焉。陰陽是也。凡發於陽者。

爲癰。爲熱。爲實。發於陰者。爲疽。爲冷。爲虛。夫陽發則皮薄。色赤。腫髙。多有椒眼數十。而痛。陰發則皮濃。色淡。腫堅硬。狀如牛頸之皮。不痛。又有陽中之陰。似熱非熱。𨿽腫而虛。赤而不燥。作痛而無膿。時浮時消。盛而內腐。陰中之陽。似冷非冷。不腫而實。微赤而燥。有膿而痛。外𨿽不盛。而內煩悶。陽中之陰。其人多肥。肉緊而內虛。陰中之陽。其人多瘦。肉緩而內實。又有陽變爲陰。因艸醫涼劑之過也。陰變爲陽﹐因火艾熱藥之驟也。然陽變陰。多猶可返於陽。故多生。陰變陽。多不能復於陽。故多死。間有生者。此醫偶合於法。百中得一耳。所謂發者。積於中而發於外者也。人之一身。所自本於五臟。五臟之气。皆稟於胃气。胃爲五臟之根本。故胃受谷。脾化之以生气血。脾主肌肉。胃气傳五臟。以行血脈。經絡。灌漑一身。而晝夜一周。𨿽癰疽有虛實寒熱。皆由气郁而成。其因有三。內因外因。不內外因。內因候於人迎。人迎者。左手關前一分是也。外因候於气口。气口者。右手關前一分是也。人迎气口之脈。和平。則爲不內外因也。其原有五。一天行時气。二己情內郁。三體虛外感。四身熱摶於風冷。五食燒炙。飲醇酒。服丹石熱毒等藥。以五者爲邪。气郁於胃中。胃气盛而體實。則邪气相摶。而流注於經絡。澀於所滯。血脈經絡。壅結而成癰。胃气弱而體虛。則邪气盛而宿於經絡。凝澀流積。

血脈不潮。內腐而成疽。故曰外形如粟。中可容轂。外貌若錢。中可安拳。惡毒膿管。寸長深滿。膿血相粘。用藥可痊。臭穢無絲。血敗气衰。陽絕陰盛。仙難救命。善用藥者。當審人虛實。察病冷熱。推其所因。究其所原。而後治之。內外相應。不可一槪而論。如病發於陽。而極熱必當順其气。勻其血。气順則宜通而不滯。血勻則流動而自散。气乃爲陽。血乃爲陰。陰陽調和。其病自安。外則用涼藥而觸之。內熱反盛。熱盛則血得涼而易散。甚則熱已痿。而血凝於涼。以致血不散。此陽變爲陰。漸成壞爛之根。急投溫劑以治。解其外攻四圍之血路。出其中間已成之膿毒。然後根據法以收其功。如病發於陰而極冷。則內用平補之藥。以宣其气。滋其血。助其元陽。從其脾胃。待其飲食進。而後須順气勻血。如常法。外用熱藥以潮一身之气血。回死肌。拔毒瓦斯。後用溫藥以散之。其極冷者。或又爲涼藥所誤。不得已。於三建湯而回陽病。必旁出再作爲佳。此陰變爲陽之候。更生之兆也。若內不回。外癥不見。是爲獨陰絕陽。

不可治矣。蓋陽者气也。陰者血也。陽動則陰隨。气運則血行。气耗則血死。血死則病死矣。冷癥則用熱藥。不過行其气之主宰。膜爲五臟之囊。病之初起。毒上攻心之胞絡。故先嘔逆而後癰疽。或先癰疽而後嘔逆者。皆由毒攻於胞絡。根於心也。心主受毒。神無所捨。元气昏瞑。毒之始萌。傍腐肌肉。治若不早。毒瓦斯透膜。膜透則元气泄。臟腑失養。精神枯槁。脈自壞絕。病有至盛。內見五臟。可得其生者。膜完故也。病有至微。肌肉未潰而死者。膜先透也。是以救心護膜。

當爲治者之先務。亦外科之良法也。此乃論癰疽之要。其神聖功巧。不可具述。非尋常醫流。一艸一木。一鍼一刀。所可以得其要者也。

方加味托裏散治發背癰疽。無分腦乳附骨等處。及諸疔瘰。一應腫毒。腫未成卽散。已成卽潰。敗膿自出。腐肉自去。痛苦自減。大有神效。非常功也。

人參黃桔梗防風﹝並去蘆﹞川芎當歸官桂濃朴白芷﹝各一錢﹞甘艸﹝五分﹞白芍藥木香大腹子烏藥枳殼紫蘇﹝各一錢﹞上作一服。水一鐘半。生薑二片。蔥白一根。煎至七分。加酒一呷。病在上。食後服。病在下。食前服。兼有他癥。根據後加減。

病不退。加白術﹑白茯苓﹑熟地黃﹝各一錢﹞。

不進飲食。加砂仁﹝七分﹞﹑香附﹝一錢﹞痛不住。加乳香﹑沒藥﹝另研煎熟放下各一錢﹞。

水不幹。加知母﹑貝母﹝各一錢﹞瘡不穿。加皂角刺﹝一錢﹞。

咳嗽。加陳皮﹑半夏﹑杏仁﹝各一錢﹞。

大便祕。加大黃﹝三錢﹞﹑枳殼﹝一錢﹞小便澀。加麥門冬﹑木通﹑車前子﹝各一錢﹞﹑燈艸﹝二十根﹞。

香港腳。加木瓜﹑黃柏﹝各一錢﹞。

又方仙方活命飲治外科一切病癥。已成卽潰。未成卽散。二三服立效。輕者一服卽效。予用此方治乳癰瘰。大有奇效。

滴乳﹝另研藥熟化下﹞防風白芷貝母赤芍藥當歸尾明沒藥﹝研﹞皂角刺天花粉甘艸節穿山甲﹝炮以上各一錢﹞陳皮金銀花﹝各三錢﹞病在背兪。皂角刺爲君﹝就本方加作三錢﹞。

在腹募。白芷爲君﹝加作三錢﹞。

在胸次。加栝蔞仁﹝去殼二錢﹞。

在四肢。金銀花爲君﹝根據本方﹞。

疔瘡。加紫河車﹑艸根﹝三錢﹞。

瘰。加夏枯艸﹝三錢﹞。

乳癰。加夏枯艸﹝三錢﹞﹑靑皮﹝一錢﹞。

上作一服。無灰酒五茶鐘。裝入有嘴瓶內。以濃紙封口。勿令泄气。煎至三大鐘去渣。作三次服。接連不斷。隨瘡上下。食前後服。能飲酒者。服藥後。再飲三五杯。此藥並無酒气。

不動臟腑。不傷气血。忌酸薄酒器。服後側臥。覺痛定回生也。神效不可具述。

眞人偈云眞人活法世間稀大惡癰疽總可醫消毒只如湯潑雪化膿漸使肉生肌陰功何止萬人活神效何須刻日期畱下仙方誠信授存仁修制上天知按此方。不問陰陽虛實。善惡腫潰。或大痛。或不痛。先用此劑。大勢已退。然後隨癥調治。其功甚捷。誠仙方也。

又方瘰炙法不問遠年近日。一切瘰。但炙立愈。

男左女右手。以艸心於中指第二節

起。比至臂上挨掌第一橫紋止。剪斷。再將艸心於百勞穴骨尖上比起。至艸心盡處是穴。以墨記之。於墨上炙。一歲一壯。立愈。

﹝卷之三气門﹞諸气

脈脈訣云﹕沈脈爲气。沈極則伏。澀弱難治。沈滑兼痰。沈弦兼怒。沈數兼熱。沈見之。爲本經之病。臨癥宜詳審之。下仿此。

癥經云﹕諸痛皆因於气。百病皆生於气。怒則气逆。喜則气緩。悲則气消。恐則气下。寒則气收。熱則气泄。驚則气亂。勞則气耗。思則气結。此九气之不同也。古法治九气。以所不勝者制之。如怒則以悲勝之之類是也。

治辧疑錄云﹕喜樂恐驚。耗散正气。怒憂思悲。鬱結邪气。結者開之。木香香附之類。散者益之。人參黃之類。世人多泥於气無補法之語。不審虛實。往往多用燥利之藥。若气實者用之爲當。气虛不補。邪何由行。

方四君子湯气主方。扶胃降火。補虛固本。主男子用。若女子气虛。亦宜用之。

人參﹝補中益气去蘆一錢五分﹞白術﹝扶胃健脾炒二錢﹞白茯苓﹝養心利水去皮一錢﹞甘艸﹝和中降火炙四分﹞上用姜一片。棗一枚。煎服。兼有他癥。根據後加減。勞瘵咯血。加山藥﹑黃﹑粟米﹑阿膠﹝各等分﹞。

吐血後虛損者。加黃﹝一錢五分﹞白扁豆﹝一錢﹞麥門冬﹝一錢二分﹞心煩口渴。加麥冬﹝一錢二分﹞竹葉﹝一錢﹞山梔﹝一錢﹞五味子﹝九粒﹞心熱。加麥門冬﹑茯神﹑黃連﹝各八分﹞。

潮熱往來。加柴胡﹑地骨皮﹝各一錢﹞﹑黃芩﹝八分﹞。

腹痛。加白芍藥﹝一錢五分﹞﹑漧薑﹝炒﹞﹑官桂﹝各七分﹞﹑濃朴﹝八分﹞﹑靑皮﹝五分﹞胃冷。加丁香﹑附子﹝制﹞﹑砂仁﹝各等分﹞。

气痛。加木香﹑玄胡索﹝各八分﹞﹑當歸﹝一錢﹞。

有痰。加陳皮﹝去白﹞﹑貝母﹑半夏﹝姜制各一錢二分﹞﹐去人參﹑气虛甚者。加黃﹝一錢五分﹞﹑熟附子﹝一錢﹞暑月亦加。

脾胃虛弱。加陳皮﹑山藥﹑當歸﹝各一錢﹞﹑黃﹝一錢二分﹞﹑徧身疼痛。加當歸﹝一錢五分﹞﹑木香﹝五分﹞﹑北五加皮﹝一錢﹞﹑去人參。

半身右邊不遂。加薑汁﹑竹瀝﹝各半盞﹞。

腹脹不思飲食。加砂仁﹑白豆蔻﹑枳實﹝各七分﹞﹐去人參气虛成痿。加蒼術﹑黃柏﹑黃芩﹑木瓜﹝各八分﹞。

心煩不定。加辰砂﹑酸棗仁﹑遠志﹝各七分﹞﹑麥門冬﹝一錢﹞。

咳嗽。加杏仁﹑桑白皮﹝各七分﹞﹑五味子﹝十粒﹞﹑貝母﹑栝蔞仁﹑陳皮﹝各八分﹞﹑去參術。

暑月病熱。口渴。唇幹。譫語。脈虛細而遲。加黃﹑麥門冬﹝各一錢五分﹞﹑五味子﹝九粒﹞﹑川歸﹑白芍藥﹑附子﹝制熟各一錢﹞﹑气短。小便利。加黃﹐去茯苓。

中風气虛。加黃﹑有痰。加薑汁﹝半盞﹞﹑竹瀝﹝一盞﹞。

久瘧。熱多寒少。加黃﹝一錢五分﹞﹑柴胡﹑知母﹑地骨皮﹝各一錢﹞病後虛熱。加麥門冬﹑川歸黃﹝各一錢﹞﹑升麻﹑柴胡﹝各三分﹞﹑脾困气短。加砂仁﹑木香﹝各五分﹞﹑白扁豆﹑黃﹝各八分﹞﹑盜汗不止。加黃﹑陳麥曲﹝各一錢五分﹞﹑麥門冬﹑酸棗仁﹝各八分﹞當歸﹝一錢二分﹞。

自汗不止。加黃﹝一錢五分﹞﹑當歸﹑麥門冬﹑熟地黃﹑麻黃根﹝各八分﹞。

心血虛。不眠。精神恍惚加當歸﹑酸棗仁﹝各一錢﹞﹑黃﹝一錢二分﹞﹑圓眼﹝三个去殼﹞。

四肢懶惰。嗜臥。加白扁豆﹑川藥﹑砂仁﹑當歸﹑陳皮﹝各八分﹞。

气血虛。眩運。加黃﹑天麻﹑半夏﹑荊芥穗﹝各一錢﹞。

水瀉不止。加麩曲﹑木香﹑砂仁﹑肉豆蔻﹝各七分﹞﹑夏月。加黃連﹑扁豆﹝炒﹞﹑車前子﹑澤瀉﹝加七分﹞。

四肢惡寒。有熱。加麻黃﹑桂枝﹑川芎﹑當歸﹝各一錢﹞﹑去人參﹑婦人安胎。加黃芩﹑當歸﹑阿膠﹑艾葉﹝減半各一錢﹞﹑枳殼﹝五分﹞。

漏胎。加續斷﹑地楡﹑當歸﹑白芍藥﹑荊芥穗﹑黃芩﹝各八分﹞。

產後瀉痢。加濃朴﹑蒼術﹑白扁豆﹑砂仁﹑肉果﹝各八分﹞。

產後脾胃弱。加砂仁﹑白扁豆﹑山藥﹑連子﹑陳皮﹝各一錢﹞。

小兒脾胃虛弱。不納食。易瀉。加山楂﹑肉果﹑砂仁﹑濃朴﹑蒼術﹑陳皮﹝各八分﹞。

小兒諸疳。加胡黃連﹑銀柴胡﹑使君子肉﹑山楂﹝各一錢﹞。

小兒慢驚。加全蠍﹑白附子﹑天麻﹝各七分﹞﹑薄荷葉﹝七片﹞。

男婦虛勞。有熱。加當歸﹑白芍藥﹑熟地﹝各一錢﹞﹑柴胡﹑秦艽﹑地骨皮﹑牡丹皮﹝各八分﹞﹑黃柏﹝蜜炒五分﹞﹑靑蒿﹝三分﹞。

男婦气虛渴。加木瓜﹑漧葛﹑烏梅﹝各一錢﹞。

男婦五心煩熱。面色痿黃。加當歸﹑白芍藥﹑柴胡﹑麥門冬﹝各一錢﹞。

小兒痘瘡淡白不起者。气虛也。加黃﹝八分﹞﹑官桂﹝五分﹞﹑木香﹝三分﹞大人小兒夏月吐瀉。加藿香﹑白扁豆﹑陳皮﹑濃朴﹑蒼術﹑漧葛﹝各八分﹞﹑木香﹝三分或五分﹞中脘寒痛。或手足爪甲靑。四末厥者。加漧薑﹝一錢﹞﹑去茯苓﹑甚者。加附子﹝一錢﹞久瀉痢。元气下陷者。加升麻﹝五分﹞﹑元气脫者。去升麻﹐加附子﹝制熟一錢五分﹞。

老人气短。小便短少。加黃﹑吞滋腎丸。

思慮過傷心脾。晝則困倦。夜反不寐。加黃﹑當歸﹑麥門冬﹑酸棗仁﹑圓眼肉﹝各一錢﹞﹑仍服天王補心丹。

遺精白濁。气虛者。加山藥蓮子﹑芡實﹝各等分﹞。

諸瘡內托。加黃﹑防風﹝各一錢﹞﹑連喬﹑金銀花﹑黃柏﹑牛蒡子﹝各八分﹞。

諸瘡瘍後。气血虛損者。加當歸﹑白芍藥﹑黃﹑黃柏﹝各分﹞。

諸虛眩運。眼旯黑花。加天麻﹑半夏﹑川芎﹑當歸﹝各等分﹞。

脾胃不和。加砂仁﹑濃朴﹝各七分﹞﹑陳皮﹑蒼術﹝各一錢﹞。

嘔逆惡心。加半夏﹑生薑﹑陳皮﹝各八分﹞﹑砂仁﹝五分﹞﹑丁香﹝三分﹞。

皮黃。加黃柏﹑蒼術﹝各一錢五分﹞。

婦人有孕惡阻。加陳皮﹑枳殼﹑砂仁﹝各等分﹞。

婦人赤白帶。屬气虛者。加蒼術﹝一錢﹞﹑升麻﹝五分﹞﹑芡實﹝八分﹞气虛潮熱。加麥門冬﹑地骨皮﹑柴胡﹝各八分﹞﹑黃芩﹝七分﹞。

气虛惡寒。加黃﹝下元冷極。加漧薑﹑附子﹝炮各等分﹞﹑去茯苓。

上四君子湯。加減方法也。須量病輕重虛實。臨癥斟酌方劑大小。庶無實實虛虛之誤。倘收未備。惟達者正之。幸甚。

﹝卷之三血門﹞諸血

脈經云﹕脈洪滑爲血盛。脈澀弱爲血虛。脈如瀉漆之狀者爲亡血。脈芤爲失血。細弦澀。

按之無力。爲脫血。浮弱。按之絕。爲下血。煩咳脈芤者。爲吐血。沈弦而數。爲衄血。諸血癥。身涼脈靜者生。身熱脈大者死。腸下膿血。弦絕則死。滑大則生。

癥丹溪云﹕有吐血咯血衄血唾血大小便血之異。又女人血崩血漏。大抵皆由火盛致血錯經妄行。脈必大而芤。或因怒气而得者。經云﹕怒則气逆傷肝。甚則嘔血。脈必弦大而芤。下血崩漏。亦屬熱與虛。蓋熱則流通。虛則下漏。脈必急疾而數。宜加詳審。

治按經云﹕血從上出。皆是陽盛陰虛。有升無降。血隨气上。越出上竅。宜補陰抑陽。气降則血自歸經。血從下走。皆由內外有所感傷。濁熱凝停於胃內。隨气下流。亦妄行之義。

或云大便見血。爲內傷絡脈所致。小便見血。爲損傷心腎。陰火妄動所致。女人崩漏。皆由七情損傷。衝任所致。三者皆宜淸气降火。養心理脾爲主。蓋气淸則血和。心脾旺則血有所統攝。而自無妄行之患矣。

方四物湯血主方。生血去熱。補虛益精。主女人用。男子血虛。亦宜用之。

川芎﹝淸陽﹑和血行血﹑肝經藥﹑春天倍用﹑女人加此味﹐去蘆八分﹞。

川歸﹝潤中﹑和血養血﹑腎經藥﹑冬月倍用﹐去蘆酒浸曬漧﹑一錢五分﹞。

白芍藥﹝緩中﹑破血﹑心脾﹑經藥﹑夏月倍用﹑酒炒一錢二分﹞。

地黃﹝涼血用生﹑補血用熟﹑滋陰生血﹑肺經藥﹑秋月倍用﹑薑汁浸曬漧﹑一錢﹑男子加此味﹞。

上爲咀。每服姜一片。水煎食遠服。隨有他癥。根據後加減。此方春宜加防風。夏宜加黃芩。秋宜加天門冬。冬宜加桂枝。此常服順四時之气。而加減未有不中者也。

血虛腹痛。微汗惡風。加官桂﹝七分﹞﹑倍芍藥﹑嗽痰。加桑白皮﹑杏仁﹑麻黃﹑貝母﹝各等分﹞。

大便祕。加桃仁﹑大黃﹑麻仁﹑枳殼﹝減半餘各等分﹞。

血虛頭眩。加天麻﹑防風﹑荊芥穗﹝各一錢﹞。

虛寒脈微。气難布息。不渴。便淸。加漧薑附子﹝各一錢﹞。

中濕。身重無力。身冷微汗。加蒼術﹑白術﹑白茯苓﹝各一錢二分﹞。

筋惕肉。屬血虛也。加天麻﹑人參﹝各一錢傷寒筋惕肉自有本條﹞轉筋屬熱。加酒芩﹑紅花﹑木瓜﹑蒼術﹝各等分﹞。

兩脇脹滿。加枳實﹑半夏﹝各八分﹞﹑白術﹝一錢﹞﹑去地黃﹑身上虛癢。加黃芩﹑防風﹑煎調浮萍末﹝一錢﹞。

小便祕澀。屬血虛。加茯苓﹑澤瀉﹝各八分﹞﹑牛膝﹝一錢﹞﹑甘艸梢﹝五分﹞。

盜汗屬陰虛者。加麥門冬﹑知母﹑黃﹑浮麥﹑麻黃根﹝各等分﹞。

自汗。加人參﹑黃﹑麻黃根﹝各一錢﹞﹑桂枝﹝五分﹞。

勞瘵陰虛火動。加白茯苓﹑貝母﹑陳皮﹑款冬花﹑杏仁﹑黃柏﹑知母﹝各一錢﹞﹑甘艸﹝三分﹞有熱。再加秦艽﹑地骨皮﹝各一錢﹞。

陰虛喘嗽。或吐紅者。加知母﹑貝母﹑黃柏﹑五味子﹝十二粒﹞﹑人參﹑麥門冬﹑桑白皮﹑地骨皮﹑牡丹皮﹑款冬花﹑紫菀﹝各等分如肺火盛者去人參換沙參﹞。

陰虛發熱。煩渴不能坐臥。加麥門冬﹑山梔﹑黃柏﹑知母﹝各一錢﹞。

陰虛潮熱。加柴胡﹑知母﹑黃芩﹑地骨皮﹝各一錢﹞。

半身不遂。左邊。加桃仁﹑紅花﹝各八分﹞﹑薑汁﹝半盞﹞﹑竹瀝﹝一盞﹞。

血痢。加黃連﹑荊芥穗﹑地楡﹝各一錢﹞﹑木香﹝五分﹞﹑枳殼﹝七分﹞。

風虛眩運。加天麻﹑秦艽﹑羌活﹝各一錢﹞。

香港腳衝心。加炒黃柏﹝一錢﹞。

口漧煩渴。加麥門冬﹑烏梅﹝各一錢﹞。

四肢冷气痛。加良姜﹑玄胡索﹑木香﹑吳茱萸﹝各等分﹞。

血气虛弱。起則無力而倒。加白術﹑陳皮﹑人參﹝各一錢﹞。

血虛刺痛。五心熱。加山梔﹑香附﹑烏藥﹝各一錢﹞﹑官桂﹑靑皮﹝各五分﹞。

血虛甚者。加人參﹑附子﹝各一錢﹞﹑暑月。再加麥門冬﹝八分﹞﹑五味子﹝十粒﹞。

腹中積血气塊。加木香﹝五分﹞﹑三稜﹑莪術﹑漧漆﹝各八分﹞。

乍寒乍熱。加人參﹑白茯苓﹑柴胡﹝各一錢﹞。

血虛成痿。加蒼術﹑黃柏﹑下補陰丸。

老人性急作勞。兩腿痛。加桃仁﹑陳皮﹑牛膝﹝各一錢﹞﹑甘艸﹝生五分﹞﹑入薑汁﹝半盞﹞服三四劑而安。

少年患痢。用濕藥大過。致痛叫號。此惡血入經絡也。加桃仁﹑紅花﹑牛膝﹑黃芩﹑陳皮﹑﹝各八分﹞﹑生甘艸﹝五分﹞入薑汁半盞。水酒煎服三四帖。或十數帖而安。

午後嗽。卽陰虛嗽也。加黃柏﹑知母﹑天門冬﹑栝蔞仁﹑貝母﹝各八分﹞。

貪勞人。秋深發熱。渾身發熱。手足皆疼如。晝輕夜重。倍川芎﹑芍藥﹐加人參﹝一錢五分﹞﹑五味子﹝十五粒﹞﹑如病加喘。手足仍疼。再加人參﹑白術﹑牛膝﹑桃仁﹑陳皮﹝各一錢﹞﹑生甘艸﹝五分﹞﹑檳榔﹝七分﹞﹑生薑三片。煎服五十帖而安。

衄血。加黑山梔仁﹑黃芩麥門冬﹑牡丹皮﹑扁柏葉﹝各一錢﹞﹑入童便﹝半鐘﹞。

又法﹑本方加麻黃﹝三錢﹞﹑蔥白三根一服汗卽止﹑吐血。加牡丹皮﹑黑山梔仁﹑童便浸香附﹑犀角﹑藕節﹑京墨﹝各等分﹞入童便半鐘煎﹑又法以患人吐出血。取起烙幹。研爲細末。以當歸煎湯調下。此吳球子血導血歸之法也。

咯血。加麥門冬﹝一錢五分﹞﹑童便﹝二盞﹞﹑薑汁﹝半盞﹞﹑靑黛﹝一錢﹞﹑山梔仁﹝炒黑一錢﹞唾血。加天門冬﹑麥門冬﹑知母﹑貝母﹑百部﹑熟地黃﹝各一錢﹞﹑黃柏﹝八分﹞﹑桔梗﹑遠志﹝各五分﹞。

咳血。痰火傷血也。加貝母﹑栝蔞仁﹑靑黛香附﹑杏仁﹑阿膠﹝各八分﹞﹑童便﹝二盞﹞﹑薑汁﹝半盞﹞腎虛肺痿咳血。加天門冬﹑麥門冬﹑知母﹑貝母﹑紫菀﹑桔梗﹑玄參﹑杏仁﹑阿膠﹑薏苡仁﹝各等分﹞。

痰涎血。出於脾也。本方去川芎﹑地黃﹐加黃﹑黃連﹑甘艸﹑陳皮﹑山藥﹑薏苡仁﹝各等分﹞大便下血。卽腸風下血也。熱者。本方加炒山梔﹑牛膽﹑槐實﹑黃連﹑枳殼﹑阿膠﹑荊芥穗﹑升麻﹝少餘各等分﹞虛者。加人參﹑白術﹝各一錢五分﹞﹑黑漧薑﹑升麻﹝各五分﹞﹑陳皮﹝八分﹞﹑甘艸﹝三分﹞。

小便溺血。加山梔﹑木通﹑小薊琥珀﹝各等分﹞或本方煎調下牛膝膏亦妙。﹝按小便血痛者爲血淋。自有本條。不痛者。爲溺血也。﹞。

小兒尿血。本方煎調發灰。﹝一錢五分﹞﹑生甘艸末﹝五分﹞或本方煎調五苓散﹐加棕櫚灰發灰﹝各一錢﹞大人小兒俱妙。

血淋。加木通﹑大黃﹝各一錢五分﹞﹑桃仁﹑紅花﹝各一錢﹞﹑車前子﹑琥珀﹝各八分﹞赤茯苓﹑甘艸梢﹑澤瀉﹑靑皮﹝各七分﹞或本方調下牛膝膏。

女人血崩。加白術﹑黃連﹑地楡﹝各一錢五分﹞虛崩。加人參﹑白術﹑黃﹑麥門冬﹑山藥﹑陳皮﹝各等分﹞﹑升麻﹑甘艸﹝各三分﹞。

血虛眼暗。或腎水虛不能遠視。加甘菊花﹑枸杞子﹝各一錢五分﹞。

風熱赤腫。火眼。加防風﹑甘菊花﹑黃連﹑黃芩﹑龍膽艸﹝各分﹞。

痔漏。加人參﹑白術﹑黃連﹑生地黃槐實﹝制﹞﹑條芩﹝各一錢﹞﹑荊芥穗﹑枳殼﹝各七分﹞﹑升麻﹑甘艸﹝生各三分﹞腸風髒毒加同。脫肛血虛。加阿膠﹑枳殼﹝各八分﹞﹑升麻﹝三分﹞。

下焦無血。小便澀數。加黃柏﹑知母﹑牛膝﹑甘艸梢﹝各等分﹞。

瘧疾。若間一日連發二日。或日夜各發。加人參﹑白術﹑黃﹑知母﹑柴胡﹑靑皮﹝各等分﹞。

老人气短。小便不通。加人參﹑黃﹝各一錢﹞煎吞滋腎丸。性急人味濃。常服燥熱之藥。左脇紅點痛。必有膿在內。加桔梗﹑生甘艸﹝少﹞﹑香附﹝多﹞生薑煎服﹑十餘帖。痛處腫。鍼出膿。再用本方十餘帖調理。

老人因疝多服烏附熱藥。發疽淋痛。叫號困憊。加牛膝濃煎大劑。服五七帖。

中風血虛。加薑汁﹝半盞﹞﹑竹瀝﹝一盞﹞能食。去竹瀝﹐加荊瀝。

筋骨痛。及頭痛。脈弦如瘧狀。加羌活﹑防風﹑北五加皮﹝各八分﹞。

喉幹躁痛。加玄參﹑桔梗﹑荊芥﹑黃柏﹑知母﹝各等分﹞立已。

血虛頭痛。加天麻﹑細辛﹑甘菊花﹝各八分﹞﹑倍川芎。

血虛兩脇肋痛。加木香﹑玄胡索﹝各七分﹞﹑官桂﹑靑皮﹝各四分﹞﹑枳殼﹝六分﹞﹑香附﹝一錢﹞。

小腹繞HT痛。加官桂﹑木香﹑玄胡索﹑沒藥﹝各等分﹞瘀血結塊作痛者。加桃仁﹝一錢五分﹞﹑大黃﹝三錢﹞﹑芒硝﹝一錢五分﹞。

下盡黑血。痛卽止。婦人血滯。同此加用。

男婦虛勞气弱。加人參﹑白術﹑陳皮﹑黃﹝各一錢二分﹞﹑甘艸﹝三分﹞。

喘嗽胸滿。晝輕夜重。加枳實﹑麻黃﹑杏仁﹑半夏﹝各一錢二分﹞煩躁加人參﹑知母﹝各八分﹞﹑石膏﹝一錢五分﹞﹑竹葉﹝二十片﹞。

心血虛。不得眠。去川芎﹐加人參﹑黃﹑酸棗仁﹑圓眼肉﹑麥門冬﹑石菖蒲﹝各等分﹞煎服。仍服朱砂安神丸。或補心丹。

婦人下元虛冷。無子息。加附子﹝制﹞﹑肉蓯蓉﹑蘄艾﹑香附﹝各等分以下並婦人癥﹞。

血气上衝心腹。肋下滿悶。經水閉。加木香﹑檳榔﹑靑皮﹑烏藥﹑紅花﹝各五七分﹞。

赤白帶。腰腿疼痛。加防風﹑白芷﹑赤石脂﹑黃柏﹑蒼術﹑烏藥﹝各等分﹞。

臍下冷。腹痛。腰脊痛。加木香﹝五分﹞﹑玄胡索﹑吳茱萸﹝各八分﹞﹑官桂﹝五分﹞﹑苦楝﹝七分﹞﹑香附﹝一錢﹞。

气沖經脈。月事頻並。臍下痛。加官桂﹑香附﹑倍芍藥﹑經水欲行。臍腹絞痛。加玄胡索﹑牡丹皮﹑檳榔﹝各八分﹞﹑木香﹑吳茱萸﹑紅花﹝各五分﹞。

經水逼多。別無他癥。加黃芩﹑白術﹑荊芥穗﹝各等分﹞。

經水如黑豆汁色。加黃芩﹑黃連﹑荊芥穗﹝各等分﹞。

經水少而色紅和。加紅花﹝五分﹞﹑倍當歸﹑熟地黃。

瘕血積。加三稜﹑莪術﹑官桂﹑漧漆﹑瓦楞子﹝粉各等分﹞。

經水適來適斷。往來寒熱者。加小柴胡湯。

胎動。加艾葉﹑香附子﹑紫蘇﹑大腹皮﹑白術﹑黃芩﹑枳殼﹝各等分﹞。

血枯經閉。加桃仁﹑紅花﹑鹿角屑﹝各一錢﹞﹑倍當歸﹑熟地黃﹑下血過。肌肉黃瘦。加人參﹑黃﹑白術﹑茯苓﹑甘艸﹝少﹞﹑官桂﹝五分﹞﹑陳皮﹝各等分﹞。

婦人損傷血气。或憂鬱所傷。致五心煩熱。加麥門冬﹑黃芩﹑柴胡﹑百合﹑地骨皮﹑山梔﹑香附﹝各等分﹞。

經水或前或後。加牛膝﹑澤蘭葉﹑益母艸﹝各等分﹞赤白帶。日久不止。加人參﹑白術﹑本﹑牡丹皮﹑川續斷﹝各等分﹞。

經水過期者。血虛也。加參﹑﹑白術﹑陳皮﹝各一錢﹞﹑升麻﹝四分﹞。

經水不及期者。血熱。加芩連之類。肥人兼痰治。加半夏﹑茯苓﹑貝母﹑陳皮﹑山梔﹑香附之類。

經水紫黑有塊者。加芩連﹑香附﹝各等分﹞。

經水將行作痛者。血實兼郁。加桃仁﹑紅花﹑牡丹皮﹑玄胡索﹑黃連﹑香附﹝各等分﹞。

經水不調。而血色淡白者。亦虛也。加參術﹑阿膠﹝各等分﹞。

軀脂生滿經閉者。加南星﹑半夏﹑香附﹑黃連﹝各等分﹞﹐去地黃。

臨經時遇煩惱。作心腹腰脇痛。不可忍者。加桃仁﹑紅花﹑玄胡索香附﹑靑皮﹝各等分﹞經水過多。旬餘不止。加荊芥穗﹑續斷﹑黑漧薑炭﹝各八分﹞﹑炙甘艸﹝四分﹞虛者。再加參術調理。

經水色如黃漿水者。此胃中濕痰也。加半夏﹑陳皮﹑茯苓﹑甘艸﹑細辛﹑蒼術﹝各等分﹞經水下如屋塵水者。加續斷﹑蔓荊子﹑赤石脂﹝各等分﹞。

經水感寒。本方。去地黃﹐加白芷﹑柴胡﹑漧葛﹑紫蘇﹝各等分﹞。

婦人血虛。往來潮熱。加柴胡﹑白茯苓﹑地骨皮﹝各八分﹞﹑荊芥﹑薄荷﹝各六分﹞﹑甘艸﹝三分﹞。

胎痛。皆由血少。加砂仁﹑香附﹑紫蘇葉﹝各八分﹞。

半產。多在三个月。或五个月者。加人參﹑白術﹑陳皮﹑阿膠﹑艾葉﹑條芩﹑甘艸﹝少餘各等分﹞。

瘦弱婦人。子宮漧澀。加阿膠﹑香附﹑黃芩﹑紅花﹝少餘各等分﹞。

婦人性急。血下如注。倦甚。加香附﹑側柏葉﹑童便煎﹑妊娠調理。加黃芩﹑白術﹝各一錢五分﹞﹑枳殼﹝七分﹞﹑砂仁﹝五分﹞。

胎損不安。或胎漏。加白術﹑黃芩﹑地楡﹑阿膠﹑艾葉﹑香附﹑續斷﹑枳殼﹝各等分﹞胎痛。加香附﹑紫蘇梗﹑砂仁﹑枳殼﹝各一錢﹞倍熟地黃。

妊婦寒熱。加小柴胡湯﹐去半夏﹑气虛。再加參術﹝各一錢五分﹞。

臨月服催生。加大腹皮﹑陳皮﹑白術﹑黃芩﹑紫蘇梗葉香附﹑白芷﹑甘艸﹝少餘各等分﹞﹑或用益母丸。

瘦婦血少。胎弱難產。加枳殼﹑乳香﹑木香﹝各五分﹞﹑甘艸﹝三分﹞﹑益母艸﹝一錢﹞﹑血餘灰﹝一錢﹞或用兔腦丸。

產後補虛。加參術﹑陳皮﹝各一錢﹞﹑甘艸﹝炙四分﹞﹑漧薑﹝五分﹞﹑去芍藥﹑如發熱。

再加茯苓﹑柴胡﹝各八分﹞。

產後去血過多。昏運。加荊芥穗﹝二錢﹞﹑去芍藥﹑地黃﹑產後生腸不收。由气血虛。加人參﹑白術﹑黃﹑甘艸﹑升麻﹐去芍藥﹑地黃。

產後著惱。加香附﹝一錢五分﹞﹑漧薑﹝炒﹞﹑靑皮﹝各五分﹞﹑去芍藥﹑地黃產後驚風。加茯苓﹑天麻﹑防風﹑黃﹑官桂﹑甘艸﹝各等分﹞去地黃﹑有痰。加半夏﹑陳皮﹝各一錢﹞。

產後痢。加黃芩﹑桂枝﹑枳殼﹑木香﹑檳榔﹝各七分﹞﹑去地黃。

產後多汗。加黃﹝一錢﹞﹑桂枝﹝五分﹞。

產後血風。四肢螈。加天麻﹑荊芥穗﹝各一錢﹞。

產後惡露。欲行不行。作痛。加牡丹皮﹑玄胡索﹑紅花﹑澤蘭葉﹑官桂﹝各等分﹞﹑五靈脂產後咳嗽。加旋復花﹑前胡﹑杏仁﹑白茯苓﹑陳皮﹐去地黃﹑芍藥。

產後心虛。怔忡不定。言語錯亂。加人參﹑茯神﹑遠志﹑麥門冬﹝各一錢﹞﹑甘艸﹝三分﹞﹑去白芍藥﹑地黃。

產後惡露不行。結成塊。疼痛不可忍。加沒藥﹑血結﹑官桂﹑桃仁﹑紅花﹝各等分﹞﹑莪術﹑五靈脂。

產後浮腫。加白術﹑白茯苓﹑陳皮﹑大腹皮﹝各一錢﹞﹑去地黃﹑鯉魚湯煎產後臍腹痛。加炒漧薑﹑官桂﹑香附﹑沒藥﹝各等分﹞。

產後血塊痛。加蒲黃﹑玄胡索﹑牡丹皮﹝各等分﹞﹑官桂﹝少許﹞。

產後瀉。本方。去當歸﹑地黃﹐加白術﹑茯苓﹑陳皮﹝各一錢﹞﹑甘艸﹝少﹞﹑漧薑﹑白扁豆﹝各七分﹞。

乳不通。加白芷﹑靑皮﹝各七分﹞﹑木通﹑穿山甲﹝炙各一錢﹞。

惡露不止。加炒黑蒲黃﹑白芷﹑百艸霜﹑荊芥穗﹑地楡﹝各等分﹞。

小兒血熱。加黃連﹑連翹﹝各六分﹞。

小兒痘瘡不活。血少故也。加黃﹝一錢﹞﹑桂﹝三分﹞﹑紫艸﹝五分﹞。

小兒尾骨病。加山藥﹑知母﹝酒炒﹞﹑桂﹝少許﹞。

瘡。加靑皮﹑柴胡﹑海藻﹑昆布﹑黃芩﹑貝母﹑香附﹝各一錢﹞。

諸瘡內托。加黃﹑連翹﹑黃柏﹝各等分﹞。

諸瘡發散。加防風﹑羌活﹑荊芥﹑連翹﹑牛蒡子﹝各等分﹞。

諸瘡毒潰後。血虛。加人參﹑黃﹑白術﹑甘艸﹝各等分﹞。

婦人吹乳乳癰。加蒲公英﹝一錢五分﹞﹑金銀花﹑石膏﹑貝母﹑香附﹑靑皮﹑連翹﹑甘艸節﹝各八分﹞。

血風瘡。加防風﹑黃柏﹑金銀花﹑連翹﹑牛蒡子﹑苦參﹝各等分﹞﹑甘艸﹝少﹞。

上四物湯加減方法也。詳病虛實。增損用之。思過半矣。

﹝卷之四痰門﹞諸痰

脈脈滑者多痰。脈滑大爲痰火。寸口洪滑爲痰。右寸浮滑而疾爲痰嗽。兩關洪滑而細爲胃中濕痰。宜下之。左寸關弦滑爲痰厥頭痛。關脈滑大者。膈中有痰。宜吐之。病患諸藥不效。

兩關脈。或伏或大者。痰也。按經云。浮滑爲風痰。沈滑爲痰气。緊滑爲寒痰。或結或伏爲郁痰。又曰痰飲。又脈弦甚者飲也。脈浮滑而緊爲痰嗽。病患眼皮及眼下如灰煙黑者痰也。

癥按丹溪云﹕有熱痰。食積痰。風痰。老痰。寒痰。郁痰之異。又云﹕諸病尋痰火。痰火生異癥。痰之爲物。隨气升降。無處不到。王節齋云﹕痰屬濕。乃津液所化。因風寒濕熱之感。七情飲食所傷。以致气逆濁液。變爲痰也。或吐咯上出。或凝滯胸膈。或畱聚腸胃。或客於脈絡四肢。隨气升降。徧身上下。無處不到。但有新久輕重之殊耳。新而輕者。形色淸白稀薄。气味亦淡。久而重者。黃濁稠粘凝結。咳之難出。漸成惡味。宜詳辧之。

治按節齋云﹕痰生於脾胃。宜實脾燥濕爲主。又曰痰隨气而升。宜順气爲先。分導次之。

蓋气升屬火。故順气在於降火。熱痰則淸之。濕痰則燥之。風痰則散之。郁痰則開之。頑痰則軟之。食積痰則消之。在上者吐之。在中者下之。中气虛者。因中气以運之。若攻之太重。則胃气虛而痰愈甚矣。用者詳之。

方二陳湯痰主方。總治一身之痰。如要上行。加引上藥。如要下行。加引下藥。

陳皮﹝和脾﹑消痰﹑溫中﹐去白﹑一錢五分﹞。

白茯苓﹝利竅﹑行濕﹑和中﹐去皮﹑一錢二分﹞。

半夏﹝燥濕﹑除痰﹑溫中﹑姜制﹑一錢二分﹞。

甘艸﹝和中﹑瀉火﹑炙﹑三分﹞。

上作一服。姜三片。煎。不拘時服。兼有他癥。根據後加減。

春月。宜加川芎﹑夏。加黃連﹑秋。加知母﹑冬。加生薑。

熱痰。加靑黛﹑黃連﹑栝蔞仁﹑枳實﹝各等分﹞濕痰。加黃芩﹑蒼術﹑白術﹑枳實﹑香附﹑倍半夏﹝餘各等分﹞。

酒痰。加靑黛﹑栝蔞仁﹑葛粉﹑蒼術﹑黃連﹑扁豆﹝各等分﹞。

食積痰。加白術﹑枳實﹑山楂﹑神曲﹑白豆蔻仁﹝各等分﹞。

風痰。加南星﹑白附子﹑僵蠶﹑皂角﹑天麻﹝各等分﹞﹑竹瀝﹑薑汁。

頑痰。加海石﹑栝蔞仁﹑香附﹑靑礞石﹝金色﹞﹑或煎或丸。

寒痰。加白術﹝一錢五分﹞﹑薑汁﹝半盞﹞﹑枳殼﹑南星﹑白附子﹝各八分﹞﹑僵蠶﹑牙皂﹝各五分﹞。

郁痰。加蒼術﹑川芎﹑香附﹑栝蔞仁﹑海石﹝各等分﹞。

痰厥頭痛。加川芎﹝七分﹞﹑石膏﹝一錢五分﹞﹑倍半夏。

痰因火逆上。降火爲先。加白術﹝一錢五分﹞﹑枳實﹝一錢﹞﹑黃芩﹑黃連﹝各八分﹞﹑軟石膏﹝一錢五分﹞血虛有痰。加天門冬﹑麥門冬﹑知母﹑當歸﹑香附﹑栝蔞仁﹝各等分﹞﹑竹瀝﹝一盞﹞﹑姜汗﹝半盞﹞﹑帶血者。再加黃芩﹑白芍藥﹑桑白皮﹝各八分﹞眩暈嘈雜者。火動其痰也。加梔子﹑黃芩﹑黃連﹑白術﹝各一錢﹞脾虛。宜補中气以運痰。加人參﹑白術﹑白芍藥﹑神曲﹑麥芽﹝各等分﹞﹑兼升提。

內傷挾痰。加人參﹑白術﹑當歸﹑黃﹑白芍藥﹝各等分﹞﹑兼竹瀝﹝一盞﹞﹑薑汁﹝半盞﹞﹑傳送。

喉中有物。咯不出。咽不下。此痰結也。加海石﹑栝蔞仁﹑杏仁﹑桔梗﹑連翹﹑香附﹑玄明粉﹝各等分﹞﹑竹瀝﹑薑汁﹝各半盞﹞痰在脇下。加白芥子﹑貝母﹑靑皮﹝各等分﹞﹑竹瀝﹑薑汁﹝各半盞﹞風嗽。加川芎﹝七分﹞﹑細辛﹑五味﹝各五分﹞﹑款冬花﹑貝母﹝各一錢﹞寒嗽。加杏仁﹑麻黃﹑旋復花﹑貝母﹑桔梗﹝各等分﹞。

痰嗽。加桑白皮﹑杏仁﹑貝母﹑栝蔞仁﹝各一錢﹞﹑五味子﹝五分﹞熱嗽。加桑白皮﹑地骨皮﹑天門冬﹑黃芩﹑貝母﹝各等分﹞嗽而脇肋痛。加枳殼﹑桔梗﹑香附﹑靑黛﹑白芥子﹝各等分﹞傷風咳嗽生痰。加黃芩﹑前胡﹑紫蘇﹑桔梗﹑川芎﹑白芷﹝各等分﹞。

食郁有痰。加南星﹑香附﹑黃連﹑枳實﹝各等分﹞。

中脘停痰不下。作嘔。加砂仁﹑黃連﹑枳實﹝各八分﹞﹑薑汁﹝半盞﹞。

頭眩。加川芎﹑白芷﹑天麻﹝各八分﹞。

寒熱往來。屬痰。加黃芩﹝八分﹞﹑柴胡﹝一錢﹞。

嘔逆屬寒。加丁香﹑砂仁﹝各七分﹞﹑薑汁﹝一盞﹞屬。加黃連﹑薑汁﹑竹瀝。

脾胃不和。加白術﹑白扁豆﹑砂仁﹝各等分﹞。

心下怔忡。屬痰。加麥門冬﹑枳實﹑竹茹﹝各等分﹞。

脾黃。加白術﹑濃朴﹑蒼術﹝各一錢﹞﹑艸果﹝七分﹞。

胃脘有熱。吞醋吐酸水。加黃連﹑吳茱萸﹝炒﹞﹑白扁豆﹑白術﹝各一錢﹞﹑濃朴﹑蒼術﹑﹝各八分﹞﹑靑皮﹝五分﹞﹑砂仁﹝五分﹞。

諸心痛。並胃脘痛。加白芍藥﹝醋炒﹞﹑香附﹑黑漧薑﹑蒼術﹑濃朴﹝各等分﹞﹑桂﹝少許﹞肥人嘈雜。加撫芎﹑蒼術﹑白術﹑梔子﹝各等分﹞。

聞食气卽嘔。加砂仁﹑白術﹝各八分﹞﹑靑皮﹝五分﹞。

鼻塞聲重。加麻黃﹑杏仁﹑桔梗﹑桂枝﹝少﹞。

濕癥兼痰。加酒芩﹑羌活﹑蒼術﹝各等分﹞。

痰流注。胸背腰脇作痛。加南星﹑蒼術﹑白術﹑川芎﹑當歸﹑羌活﹝各八分﹞。

濕痰成痿。加蒼術﹑白術﹑黃芩﹑黃柏﹝各等分﹞。

便濁屬痰。加黃柏﹑蒼術﹑白術﹝各八分﹞﹑升麻﹝三分﹞﹑柴胡﹝五分﹞。

赤濁。再加白芍藥﹑木通﹝各八分﹞。

小便不通。本方加香附﹑木通﹑煎服。探吐卽通。

婦人脾痛後。二便不通。此痰隔气聚所致。加木通﹝一錢五分﹞煎服。再服探吐。

關格寒在上。熱在下。有痰。本方探吐之。

項彊。微動則痛。加酒洗黃芩﹑羌活﹑紅花﹝各八分﹞。

頸下生核。屬痰。加連翹﹑桔梗﹑柴胡﹑貝母﹑牛蒡子﹑靑皮﹝各等分﹞。

臂下有核。作痛。加連翹﹑川芎﹑皂角刺﹑防風﹑黃芩﹝各八分﹞﹑蒼術﹝一錢﹞﹑白芷﹝經水過期。色淡者。痰多也。加川芎﹝各一錢﹞腹痛。再加白芍藥﹝一錢﹞﹑阿膠﹝八分﹞﹑艾葉﹝七分﹞﹑官桂﹝五分﹞。

孕婦惡阻。本方用半夏曲﹐加砂仁﹝七粒﹞﹑靑皮﹝五分﹞。

血運。因气血俱虛。痰火流上。作運。加芎﹑歸﹑參﹑術﹑天麻﹑荊芥穗﹝各等分﹞。

气虛有痰。加參術﹝各一錢﹞﹑竹瀝﹝一盞﹞﹑薑汁﹝半盞﹞。

气實有痰。加香附﹑枳殼﹑枳實﹝各一錢﹞﹑荊瀝﹝一盞﹞﹑薑汁﹝半盞﹞。

血虛有痰。加當歸﹑天門冬﹑知母﹑栝婁仁﹑香附﹝童便制各一錢﹞。

血實熱有痰。加黃芩﹑白芍藥﹑桑白皮﹝各一錢﹞俱用竹瀝薑汁。

脾虛者。宜補中益气以運痰。加參﹑術﹑歸﹑﹝各一錢﹞﹑白芍藥﹝八分﹞﹑升麻﹝三分﹞﹑柴胡﹝五分﹞。

痰在脾裏膜外。或四肢經絡之中。俱加貝母﹑白芥子﹝各一錢﹞﹑竹瀝﹝一盞﹞﹑韭汁﹑薑汁﹝各半盞﹞﹑以開之。

小兒驚風多痰。加南星﹑白附子﹑天麻﹑全蠍﹑僵蠶﹑牙皂﹑薄荷﹝各七分﹞﹑薑汁﹑竹瀝﹝共一盞﹞。

小兒尾骨痛。有痰。加知母﹑黃柏﹑澤瀉﹝各八分﹞﹑前胡﹝五分﹞﹑木香﹝三分﹞。

中脘痰火吐酸水。加黃連﹑吳萸﹝炒錢﹞﹑靑皮﹝六分﹞﹑白術﹝一錢二分﹞﹑漧薑﹝三分﹞。

痰膈。加貝母﹑香附﹑黃連﹑吳萸﹝炒一錢﹞﹑木香﹝五分﹞﹑扁豆﹝八分﹞﹑蘆根汁﹝二盞﹞﹑竹瀝﹝一盞﹞﹑薑汁﹝半盞﹞。

痰流注經絡。臂膊腰腿作痛。加南星﹑蒼術﹑烏藥﹝各一錢﹞﹑羌活﹑木香﹝各七分﹞﹑當歸﹑白術﹝各一錢五分﹞﹑白芥子﹝八分﹞諸痰火。加貝母﹑黃芩﹑黃連﹑白術﹑枳實﹝各等分﹞﹑或煎或丸。

痰火郁於喉內。作痛。加貝母﹑黃芩﹑黃連﹑山豆根﹑玄參﹑桔梗﹝各等分﹞﹑甘艸﹝生三分﹞痰火妄行。迷塞心竅。身熱狂言。如見鬼神者。加黃芩﹑黃連﹑枳實﹝各一錢﹞﹑石膏﹝二錢﹞甚者。加大黃﹝三五錢﹞﹑下之。

諸癇癥。加黃連﹑南星﹑川芎﹑白附子﹝各一錢﹞﹑雄黃﹑辰砂﹝各五分爲末﹑後放入﹞哮喘。加麻黃﹝一錢五分﹞﹑杏仁﹝一錢﹞﹑桔梗﹑桑白皮﹝各七分﹞﹑貝母﹝一錢二分﹞﹑石膏﹝二錢五分﹞。

諸瘧。皆屬於痰。俗云﹕無痰不作瘧。加柴胡﹑靑皮﹝各一錢﹞﹑常山﹝一錢二分﹞﹑艸果﹝七分﹞﹑烏梅﹝五个﹞。

作嘔。加藿香﹑扁豆﹑生薑﹝各等分﹞。

吞酸。加黃連﹑吳萸﹝炒一錢﹞﹑枳實﹝八分﹞。

頭風。加川芎﹑當歸﹑天麻﹑荊芥穗﹑防風﹝各等分﹞。

眉骨痛。屬痰。兼火。加黃芩﹑白芷﹑蔓荊子﹝各等分﹞。

中風痰涎。牙關緊急。加南星﹑白附子﹑天麻防風﹝各一錢﹞﹑竹瀝﹑薑汁﹑皂角﹝七分﹞﹑中痰痰厥。加當歸﹑白附子﹝各一錢﹞﹑桂枝﹑牙皂﹑漧薑﹝炒黑各五分﹞﹑竹瀝﹑薑汁﹑蔥汁﹝各一盞﹞。

上二陳湯加減方法也。須量病患虛實。斟酌用之。庶無差忒。用者宜致思焉。

﹝卷之四郁門﹞諸郁

脈郁脈多沈弦。或結伏。又沈澀。爲血郁。沈伏爲气郁。沈細爲濕郁。沈數爲熱郁。沈滑爲痰郁。气口緊盛爲食郁。又憂鬱則脈澀。怒郁則脈弦。思郁則脈緩。時一止。名曰結脈。

癥丹溪云﹕气血沖和。百病不生。一有拂郁。諸病生焉。又云諸病皆生於郁。治之可開。

病作矣。大抵諸病多有兼郁者。或郁久而生病。或病久而生郁。凡治气血痰火之病。必兼郁而治之。斯無憋矣。

治經云﹕木郁則達之。謂吐之。令其條達也。火郁則發之。謂汗之。令其疏散也。土郁則奪之。謂下之。令無壅滯也。金郁則泄之。謂滲泄解表。利小便也。水郁則折之。謂抑之。

制其升達也。此治郁大法。惟火所屬不同。隨其經而治之。故曰火郁則發。當看何經。隨其經而治之也。丹溪云﹕郁病有六。气血痰濕熱食也。气郁則開之。其癥胸脇痛。脈沈而澀者是也。血郁則行之。或消之。其癥必能食。便紅。四肢無力。脈沈澀是也。痰郁則消而導之。其癥動則喘。寸口脈沈而滑是也。濕郁則燥之。利之。其癥周身走痛。或關節痛。陰寒則發。脈沈細而濡是也。熱郁則淸之。其癥目瞀。小便赤煩咳。脈沈細而數是也。食郁則消之。其癥噯酸。腹飽不能食。左寸脈平和。右寸脈緊盛是也。假令食在气上。气升則食自降。

餘仿此。凡久惡寒。亦須解郁。郁開病亦隨愈。

方越鞠丸郁主方。解諸郁。淸熱。消痰。順气。

蒼術﹝寬中燥濕去蘆一錢五分﹞﹑神消食下气炒一錢﹞﹑川芎﹝和血順气去蘆一錢﹞﹑香附﹝開郁散結童便浸醋炒一錢五分﹞﹑山梔﹝淸熱利痰降火炒一錢二分﹞上作一服。水煎。或爲末。水爲丸。如綠豆大。每服八十丸。白湯送下。蓋气血痰三癥。多有兼郁。而郁有六。隨癥加減。凡諸郁。春。宜加防風﹑夏。加苦參﹑秋。加吳茱萸﹑冬。

加吳茱萸﹑漧薑炭。

气郁。加白術﹑陳皮﹝各八分﹞﹑木香﹑檳榔﹝各七分﹞﹑烏藥﹝一錢﹞虛者。兼用四君子湯。

血郁。加當歸﹑白芍藥﹝各一錢﹞﹑桃仁﹑紅花靑黛﹑郁金﹝各八分﹞。

虛者。兼用四君子湯。

痰郁。加南星﹝牛膽制﹞﹑海石﹑栝蔞仁﹝各一錢﹞﹑貝母﹝一錢五分﹞﹑桔梗﹝七分﹞﹑白芥子﹝八分﹞痰盛者。兼用二陳湯。

濕郁。加防風﹑白芷﹑羌活﹑白茯苓﹝各八分﹞倍蒼術。

熱郁。加黃連﹝吳茱萸炒八分﹞﹑靑黛﹝八分﹞甚者。加酒蒸大黃﹝二錢五分﹞。

食郁。加山楂﹑神曲﹝各一錢五分﹞﹑砂仁﹑陳皮﹑枳實﹝各八分﹞﹑鍼砂﹝一錢醋炒﹞木郁。用梨蘆﹑或瓜蒂散﹑吐之。吐後。以本方加白術﹑陳皮﹑白芍藥﹝各一錢﹞﹑靑皮﹝五分﹞。

火郁。本方加防風﹑羌活﹑柴胡﹑葛根﹝各八分﹞﹑升麻﹝五分﹞發之。冬月。再加麻黃根﹞。

土郁。用桂枝﹑芍藥﹑濃朴﹑陳皮﹑枳殼﹝各等分﹞﹑大黃﹝三錢﹞下之。下後。以四君子湯﹐加芍藥﹑香附﹑陳皮﹑調理。

金郁。加茯苓﹑澤瀉﹝各一錢﹞﹐利之。

水郁。加白術﹝一錢五分﹞﹑陳皮﹑大腹皮﹝各一錢﹞﹑靑皮﹝五分﹞﹑紫蘇梗﹝六分﹞怒郁。左關脈弦。加木香﹑檳榔﹑靑皮﹑白芍藥﹝各等分﹞。

思郁。右關脈結。加白術﹑陳皮﹑石菖蒲﹝各一錢﹞﹑木香﹑沈香﹝各五分﹞。

憂鬱。右寸脈短澀。加貝母﹝一錢五分﹞﹑陳皮﹑枳實﹑烏藥﹑蘇子﹝各八分﹞﹑木香﹑檳寒郁。加吳茱萸﹑漧薑﹝各八分﹞﹑木香﹑沈香﹝各五分﹞﹑蔥白﹝三節﹞。

悲哀太甚而郁。加貝母﹝一錢五分﹞﹑茯神﹑遠志﹑石菖蒲﹑木香﹑砂仁﹝各七分﹞。

右越鞠丸。加減方法也。須量虛實新久。斟酌用之。庶無誤矣。

﹝卷之四補門﹞諸虛

脈形大力薄。爲虛損。浮大無力爲陽虛。細數無力爲陰虛。寸脈浮軟而弱爲上虛。尺短澀而微爲下虛。左尺短澀不均。爲血虛。右寸沈微爲气虛。六脈細微者盜汗。六脈細數者。潮熱。右關脈弦大。爲脾虛。又男子右尺脈細微如絲者。爲陽衰精竭。女人左尺細微如絲者。

爲陰衰經閉。皆不治也。

癥按集成云﹕虛損之癥。皆由色欲過度。喜怒不節。起居不時。飲食失宜有所勞傷。皆損其气血。蓋气衰則火旺。火旺則乘其脾土。而胃气散解。不能滋營百脈。灌漑臟腑。衛護周身。故虛損之癥生焉。病則百脈煩疼。腰痛腳軟。胸滿短气。心煩不安。耳鳴目眩。咳嗽。

寒熱交作。自汗盜汗。遺精白濁。飧泄食少。食亦無味。不長肌膚。或睡中驚悸。午後發熱。倦怠無力。女子則崩漏帶下。經閉不行。咳嗽。吐血。發熱。皆虛損之候也治經云﹕虛者補之。損者益之。又云﹕形不足者溫之以气。參術茸附之類。精不足者。補之以味。鹿角膠地黃之類。气虛則補气。普用四君子湯。血虛則補血。兼用四物湯。气血俱虛。十全大補湯。痰嗽者淸肺。麥門冬黃芩貝母之類。陰虛發熱者。滋陰降火。黃柏知母地骨皮之類。用者詳之。

方十全大補湯治气血虛損。隨癥輕重加減。

人參﹝二錢五分﹞白術﹝三錢﹞黃﹝一錢五分蜜炙﹞甘艸﹝四分﹞白茯苓﹝一錢二分﹞川芎﹝七分﹞當歸﹝一錢五分﹞熟地黃﹝一錢﹞白芍藥﹝一錢二分﹞桂﹝三分﹞如虛甚者。

加熟附﹝一錢﹞以行參之功。

上用姜棗煎。食遠服。

老人但覺小水短少。卽是病進。本方。去黃﹑熟地﹑甘艸﹐加牛膝﹑陳皮﹑春。倍川芎﹑夏。加麥門冬﹝一錢﹞﹑黃芩﹝八分﹞﹑秋冬。加炒黑漧薑﹝五分﹞﹑倍當歸﹝此丹溪先生養母之法也﹞男婦大病後。气血虛損。脾胃不足。本方去芎桂﹐加山藥﹑陳皮﹑麥門冬﹝各等分﹞。

男子眞陰虛損。加黃柏﹑知母﹑麥門冬﹑地骨皮﹝各等分﹞。

婦人胎產虛損。本方去桂﹐加香附﹝一錢五分﹞煎調鹿角膠服。

大吐血後虛損。加麥門冬﹑側柏葉﹝各一錢﹞﹑去黃﹑川芎﹑桂。

男子遺精白濁。或夢遺精滑。加黃柏﹑知母﹝俱童便浸炒各一錢﹞﹑山藥﹑芡實。

鹿角霜﹝各一錢五分﹞﹑龍骨﹝五分﹞。

婦人赤白帶下。日久。或湛濁黃瘦潮熱。加升麻﹑柴胡﹝各五分﹞。

男婦心虛手振。加麥門冬﹑酸棗仁﹑天麻﹝各一錢﹞﹑白芷﹝五分﹞﹑去桂。

心脾血虛。晝則怠墮嗜臥。夜不能寐加麥門冬﹑酸棗仁﹑山藥﹝各等分﹞﹑遠志﹝減半﹞﹑圓眼肉﹝五个﹞﹑去芎﹑桂。

健忘﹑怔忡。加麥門冬﹑陳皮﹑竹茹﹝各等分﹞﹑去芎﹑桂﹑腳軟無力。加牛膝﹑黃柏﹑木瓜﹑防己﹑去川芎﹝各等分﹞脾胃虛弱。畏寒易泄。加陳皮﹝一錢﹞﹑漧薑﹝五分﹞﹑倍白術﹐去川芎﹑當歸﹑地黃。

肝虛眼目昏暗。加黃連﹑扁豆﹑甘菊花﹝各等分﹞﹑去桂。

男子左尺旣虛。右尺亦微。命門火衰。陽事不舉。加熟附子﹝一錢﹞﹑沈香﹝五分﹞。

气血兩虛。眩運。加半夏﹑天麻﹝各一錢﹞。

自汗盜汗。加麻黃根﹝一錢五分﹞﹑去桂﹑婦人胎產有汗。加同上。

瘡瘍潰後。或平後气血俱虛。用本方。加防風﹝八分﹞﹑去桂﹑婦人產後諸疾。加黑漧薑﹑﹝八分﹞﹑去芍藥。

產後惡露不行。腹疼。加牡丹皮﹑紅花﹑漧薑﹝炒各八分﹞﹑去參﹑。

產後惡露不止。加赤石脂﹑續斷﹑地楡﹝各等分﹞。

婦人胎動。或痛或漏。加黃芩﹑枳殼﹑阿膠﹑艾葉﹑砂仁﹝各等分﹞﹑去桂。

婦人經水澀少。或行。或作痛。气血虛也。用本方。

小兒諸疳。加胡黃連﹑使君肉﹑山楂﹑蘆會﹝各等分﹞﹑去黃﹑桂﹑川芎﹑或丸或散皆可。﹝此十全大補湯加減法也﹞。

又方加減人參固本丸養心補脾。淸肺滋腎。

天門冬﹝去心二兩﹞麥門冬﹝去心二兩﹞生地黃﹝二兩﹞山藥﹝一兩五錢﹞枸杞子﹝一兩去梗﹞五味子﹝去梗五錢﹞熟地黃﹝二兩四錢另用酒煮﹞人參﹝一兩去蘆上五味正方﹞黃柏﹝四制一兩五錢﹞知母﹝同上制一兩五錢﹞上爲末。煉蜜爲丸。如梧桐子大。每服九十丸。空心白湯送下。兼有他癥。根據後加減。

有汗。加黃﹑知母﹝各一兩﹞。

有痰火。加貝母﹑黃芩﹝各一兩二錢﹞。

遺精。白濁。夢遺。加鹿角膠﹑鹿角霜﹑菟絲子﹝各一兩﹞﹑山茱萸﹝一兩五錢﹞﹑龍骨﹑﹝五錢﹞。

上熱下寒。加附子﹝制一兩﹞﹑漧薑﹝五錢炮﹞﹑沈香﹝三錢﹞。

陰虛火動。加知母﹑龜板﹝各一兩五錢﹞﹑虎脛骨﹑牛膝﹝各一兩﹞。

咳嗽。加知母﹑貝母﹑當歸﹝各一兩五錢﹞﹑阿膠﹑杏仁﹝各一兩俱妙﹞。

吐血。加牡丹皮﹑紫菀﹑薏苡仁﹝各一兩﹞。

腰痛。加杜仲﹑破故紙﹑肉蓯蓉﹝各一兩﹞。

下元虛冷。陰痿。加熟附子﹝一兩﹞﹑桂﹝五錢﹞。

腳膝無力。加牛膝。木瓜﹑虎脛骨﹝各一錢﹞。

眼暗。或翳膜失明。加白芍藥﹑當歸﹑甘菊花﹝各一兩五錢﹞﹑川芎﹑黃連﹝各一兩﹞﹑生甘艸﹝四錢﹞。一方加犀角。羚羊角﹝各八錢﹞﹑決明子﹑靑葙子﹑菟絲子﹑石斛﹑枳殼﹝各一兩﹞名固本還睛丸。治肝腎虛損眼疾有效。

命門火衰。陽事不舉。精气虛竭。加熟附﹝一兩五錢﹞﹑鹿茸﹝一兩﹞﹑沈香﹝五錢﹞男婦上盛下虛。久無孕育。加熟附﹑鹿茸﹑巴戟﹑牛膝﹝各一兩﹞﹑海狗腎﹝一副﹞﹑婦人。再加當歸﹑蘄艾﹑香附﹝各一兩五錢﹞。

又方六味地黃丸治男婦腎虛。寢汗潮熱。煩蒸骨痿。婦人經水不調。赤白帶下。

山藥﹝二兩﹞山茱萸﹝去核二兩﹞白茯苓﹝去皮﹞牡丹皮﹝去木﹞澤瀉﹝各一兩五錢﹞淮慶熟地黃﹝四兩酒煮搗爛﹞上爲末。蜜丸梧了大。每服九十丸。空心淸米湯送下。下焦虛寒。加熟附﹝一兩﹞﹑桂心﹑﹝一錢﹞名八味丸。

上焦熱。加麥門冬﹝一兩五錢去心﹞﹑五味﹝八錢﹞。

下部濕熱。加木瓜﹑黃柏﹑蒼術﹝各一兩五錢﹞。

又方大造丸治男婦諸虛百損。五勞七傷。此身衰以類補之義也。夫紫河車者。卽胎衣也。

一名混沌皮。蓋兒在胞中。臍系於胞。受胞之養。胞系母腰。受母之陰。丹經云﹕父精母血。相合而成。乃受造化生成之物。眞元气也。人從此生。用以補人。固非艸木金石所可比也。

古方治虛勞。甚者用之。良有以也。但非常得之物。或者有所嫌忌。故世人不知用耳。一族兄其虛弱僅存形迹面色痿黃。以此味配諸藥爲方。名大造丸。服之不二料。而體貌異。後連生四子。一婦人年僅六十。時以衰憊因病。合此丸。加血藥服之而彊健。自此每自制服紫河車。殆有百餘料。壽至九十。勝中年人物。且以其藥散諸親屬。取濟甚眾。一人大病愈後。久不作呼聲。服此藥不久。而呼聲出矣。一人足不能履地。服此藥半年。而能行矣。大抵此藥用於女人尢妙。豈紫河車本自出。而各從其類焉者耶。若女人月事不調。兼小產難產。

及多生女。少生男者。夫婦服之。而生子者歷歷可數。制方又另有法。又有只用紫河車一味爲丸。治失心風膈癥。無不應驗。臨危將絕气者。紫河車首經二味爲丸。一服可更活二三日。

蓋此補益之功。極其至妙。用之百法百中。有不期然而然者矣。久服耳聰目明。鬢烏發黑。延年益壽。有奪造化之功。豈但小補已哉。故曰大造丸。合諸藥。

亦有至理。詳注於後。

紫河車一具須男用女胎。女用男胎。初產甚妙。其次壯盛婦人亦可用。米泔水洗淨。新瓦上焙漧。

敗龜板用大的。年久自死者佳。以童便浸三七。將酥炙黃色。淨用板二兩。此藥大有補陰之功。又能補心。

黃柏用鹽酒炒褐色。淨用一兩五錢。蓋邪火止能動物。不能生物。欲用陽藥滋補。非徒無益。而爲害匪輕。此藥能滋腎水。配前藥。滋陰補腎之最者也。用爲紫河車之佐。不亦宜乎牛膝去蘆。酒浸曬漧。淨用一兩三錢。此下部藥引諸藥下行爲使者也。合前四味足少陰腎經藥也。古方加陳皮。名滋腎丸。加紫河車。名補天丸。是也。

地黃用肥大沈水。懷慶出者佳。蒸熟焙漧淨。用二兩五錢。入砂仁末六錢。白茯苓二兩。

作一塊。用稀絹包入銀罐內。用好酒煮七次。去砂仁茯苓。只用地黃。蓋地黃得砂仁茯苓及黃柏。則入少陰腎。此四味。名天一生水丸。祕而不傳。如無銀罐。瓦罐代之。

天門冬去心。一兩二錢。

麥門冬去心。一兩二錢。﹝夏加﹞。

五味子去梗七錢人參去蘆一兩。前四味入手太陰。肺經藥也。二門冬。保肺气不令火邪侵。降肺下行。

生腎源。其性有降無升。得人參則補而降。本艸云多主生子此也。古方加生地黃名固本丸。

又麥門冬五味子三味名生脈散。

此方配合之道。專以補元气爲主。要得首經二盞。最爲生化之源。用補肺腎二經。得人參補气。地黃補血。紫河車以成大造也。凡藥須擇新鮮眞正道地者。而制藥又須如法。不則無效。

上藥除地黃。另用木臼搗之。各藥共爲細末。酒打米糊爲丸。共搗千餘下。丸如梧桐子大。

每服八九十丸。空心及臥時。用淸米湯。或姜湯。白湯。鹽酒。送下。婦人服之。加當歸二兩。去龜板。若男女患怯癥者。去人參。如有遺精白濁。並婦人赤白帶下。加牡礪粉一兩五錢。

又方斑龍丸治眞陰虛損。老人虛弱。尢宜常服。

鹿角膠﹝十兩﹞鹿角霜﹝十兩﹞白茯苓﹝去皮五兩﹞柏子仁﹝去殼淨炒十兩﹞菟絲子﹝酒浸蒸搗爲餅曬漧淨用十兩﹞熟地黃﹝十兩懷慶肥大者酒煮搗膏﹞補骨脂﹝炒五兩﹞上爲末。以鹿角膠用好酒二大碗。洋化。爲丸。如梧桐子大。每服七十丸。漸加至九十丸。

空心淸米湯送下。鹽湯亦可。熬鹿角膠霜法用新鹿角三對。重十斤。

將角鋸二寸長一段。於長流水內浸三日。刷去塵垢。如無長流水。

以大缽頭浸。日三次換水亦可。每角十斤。用黃蠟五兩。桑白皮十兩。楮實子二十兩。新汲水四十碗。共入瓦壇內。用桑柴一百二十斤。熬煉三晝夜。水漧旋添熟水。勿令露角。三日後取出。將細布絞淨。其角汁用文火收之。滴水成珠。卽成膠。其枯角曬漧磨爲末。卽成霜也。大病後。極虛之人。用人參一兩。鹿角膠五錢。煎服。亦大補益。產後加當歸同煎亦妙。老人加白茯苓亦效。一法每角十斤。制如前。裝入鉛壇內。放入釜中。著水浸過壇口下五六寸。封蓋令密。用桑柴煮七晝夜。每日添熟水一次。待七日滿。取出濾去渣。將淸汁另放一處。再用人參十兩。甘州枸杞二十兩。另用水二十碗。同熬。約幹。將藥渣絞淨。復將渣舂碎。再用水十五碗。又熬幹濾淨。將二汁和前鹿角汁一處。以白炭火緩緩熬。至滴水成珠不散。用瓷罐收貯。每服一二錢。空心白湯點服。治虛勞損極效。

﹝卷之四附載名方﹞風門方﹝計方九條﹞

大秦艽湯治血虛中風。及一切血虛風癥。

川芎川歸白芍藥羌活獨活防風黃芩白術白茯苓﹝各一錢﹞細辛﹝五分﹞白芷生地黃熟地黃﹝各八分﹞秦艽天麻﹝各一錢五分﹞上作一服。姜三片。煎溫服。如天陰雨。加姜七片。春夏加知母。﹝一錢﹞。

羌活愈風湯治中風。內外邪已除。宜服此藥。以行導諸經。久服大風悉去。初覺風動。服此不致倒僕。

羌活甘艸蔓荊子川芎防風細辛枳殼人參麻黃枸杞甘菊花薄荷黃前胡地骨皮黃芩獨活川歸知母濃朴柴胡半夏杜仲白芷熟地防己﹝各一錢﹞白茯苓秦艽白芍﹝各一錢五分﹞石膏生地黃蒼術﹝各二錢﹞桂心﹝五分﹞上作一服。水二鐘。姜五片。煎空心服。吞下二丹丸。爲之重劑。臨臥時。服渣。吞下四白丹。爲之輕劑。動以安神。靜以淸肺。

假令一气之微汗。用愈風湯三兩。麻黃一兩。作四服。一服後。以粥投之。得微汗則佳。如一旬之通利。

用愈風湯三兩。大黃一兩。亦分四服。臨臥時一服。得微利爲妙。常服之藥。不可失四時之轉運。如春初。大寒之後。加半夏﹝一錢﹞﹑木通﹝二錢﹞﹑柴胡﹑人參﹝各一錢﹞﹑此迎而奪少陽之气也。夏加石膏﹑黃芩﹑知母﹝各一錢﹞此迎而奪陽明之气也。季夏。加防己﹑白術﹝各一錢﹞﹑茯苓﹝一錢五分﹞以勝脾土之濕也。秋。加濃朴﹝一錢﹞﹑藿香﹝五分﹞﹑桂﹝三分﹞此迎而奪太陰之气也。冬。加附子﹝五分﹞﹑桂﹝三分﹞﹑當歸﹝一錢﹞以勝少陰之气也。此四時加減之法也。

三化湯治中風。外有六經之形癥。先以續命湯隨癥治之。內有便溺之阻隔。後以此湯導之。

濃朴﹝姜制﹞大黃枳實羌活﹝各等分﹞上每服一兩。姜三片。煎服。

桃仁承气湯治血癥。小腹急。胸脇脹痛。宜此下之。

桃仁﹝二十枚﹞桂枝﹝一錢﹞芍藥﹝一錢五分﹞甘艸﹝五分﹞大黃﹝三錢﹞芒硝﹝七分﹞上作一服。姜煎。先煎藥熟。後入芒硝溶化服。

烏藥順气散治中中風。順气疏風。

麻黃陳皮烏藥﹝各一錢﹞僵蠶川芎枳殼甘艸﹝炙﹞白芷桔梗﹝各八分﹞漧薑﹝五分﹞上用姜棗水一鐘半。煎八分。食遠溫服。

瓜蒂散治中風。痰涎塞盛。以此吐之。

瓜蒂赤小豆﹝各等分﹞上各研爲細末。合和再研勻。每服一錢。以香豉一合。水一鐘。煎七分。調下。取吐爲度。

蘇合香丸治中風。順气。化痰。並治傳屍瘵疾。鬼疰瘴瘧。瀉痢赤白。小兒驚風等癥。

沈香丁香訶梨勒﹝煨用皮﹞麝香靑木香安息香﹝另爲末用無灰酒一升熬膏﹞香附子﹝炒﹞蓽茇白術白檀香﹝各二兩﹞薰陸香﹝另研﹞蘇合香油﹝和入安息香膏內﹞龍腦﹝另研各一兩﹞朱砂﹝另研飛過﹞烏犀角﹝鎊各一兩﹞上藥和勻。用安息香膏。並煉蜜和丸。如芡實大。蠟包。每服大人一丸。小兒半丸。

隨癥調引下。

朱砂安神丸治心風失志。健忘。言語錯亂。

朱砂﹝七錢另研﹞黃連﹝膽汁炒一兩﹞當歸﹝一兩﹞甘艸﹝三錢﹞上用淮生地黃二兩。熬膏。入少蜜爲丸。金箔爲衣。丸如綠豆大。每服三十丸。蓮子湯下。

牛黃淸心丸治風熱驚風。

南星﹝制﹞半夏曲﹝各一兩﹞甘艸﹝五錢﹞牛黃﹝一兩另研﹞辰砂﹝七錢另研﹞雄黃﹝五錢另研﹞麝香﹝三錢另研﹞人參﹝一兩五錢﹞白術﹝一兩五錢﹞白茯苓﹝一兩五錢﹞山藥﹝四兩﹞黃連﹝膽汁炒一兩五錢﹞當歸川芎麥冬防風白芍藥﹝各一兩﹞黃芩柴胡杏仁桔梗﹝各八錢﹞犀角末﹝七錢﹞大棗﹝五十个﹞漧薑﹝五錢﹞肉桂﹝五錢﹞金銀箔﹝各五帖﹞龍腦﹝一錢﹞珍珠﹝五錢另研﹞琥珀﹝五錢另研﹞羚羊角末﹝七錢﹞上藥除另研外。余共爲細末。薄荷二兩。麻黃三兩。熬膏。入煉蜜爲丸。如芡實大。朱砂金箔爲根據。每服大人一丸。小兒半丸。隨癥調引下。

﹝卷之四附載名方﹞寒門方﹝計方三十條﹞

人參白虎湯治傷寒煩渴不已。

石膏﹝八錢﹞知母﹝五錢﹞甘艸﹝一錢五分﹞人參﹝三錢﹞上作一服。入粳米半合。同煎服。

小柴胡合白虎湯卽小柴胡湯。加石膏知母粳米是也。

黃建中湯黃﹝蜜炙﹞芍藥﹝各二錢五分﹞桂枝﹝一錢五分﹞甘艸﹝一錢五分﹞上作一服。姜棗煎。臨熟。加飴糖三茶匙同服。

小承气湯治傷寒五六日不大便。腹脹滿。不惡寒。潮熱。狂言而喘。

大黃﹝三錢﹞濃朴﹝一錢五分﹞枳實﹝二錢﹞上作一服。姜三片。煎將熟。後下大黃同煎一二沸。溫服大承气湯治胃實譫語。五六日不大便。腹滿。煩渴。並少陰舌漧口燥。

大黃﹝五錢或七錢﹞濃朴﹝五錢﹞枳實﹝二錢﹞芒硝﹝一錢﹞上作一服。硝黃後下。煎法同前。

小陷胸湯治小結胸。

黃連﹝三錢﹞半夏﹝六錢﹞栝蔞仁﹝去殼三錢﹞上作一服。姜五片。水二鐘。煎至一鐘。通口服。

大陷胸湯治傷寒五六日不大便。舌漧煩渴。日晡潮熱。心下至小腹硬滿而痛。手不可按。此大結胸也。以此下之。

大黃﹝量虛實虛者三四錢實者六七錢煨用﹞芒硝﹝虛者一錢實者二錢﹞甘遂﹝另爲末虛者五分實者一錢﹞上作一服。先用水一鐘。煎大黃至七分。次下芒硝。再煎一二沸。去渣。入甘遂末和勻溫服。如人行十里。若大便已利。勿再服。否則再服一劑。以利爲度。

十棗湯治胸痞有水气或痛。

大戟芫花甘遂﹝各等分﹞上爲散。先將大棗十枚。水一鐘。煎七分調服一錢。弱人半錢。得快利爲度。未利再服。

瀉心湯治心下痞。

大黃黃連黃芩﹝各二錢五分﹞甘艸﹝一錢﹞上作一服。水煎服。

眞武湯治汗後肋惕肉。並太陰身體痛。

茯苓芍藥生薑﹝各二錢五分﹞附子﹝一片﹞白術﹝一錢﹞上作一服。水煎溫服。

茵陳湯治頭汗出。將欲發黃。

茵陳﹝五錢﹞大黃﹝三錢﹞梔子﹝肥大者三枚半﹞上作一服。先煎茵陳。減一半。次下二味同煎。去渣服。大靑一物湯治發斑。

大靑一兩。水煎溫服。

陽毒升麻湯治陽毒赤斑。狂者吐膿血。

升麻﹝二錢﹞犀角屑射漧黃芩人參﹝各一錢﹞甘艸﹝一錢﹞上作一服。水煎溫服。

犀角地黃湯治諸血癥。

芍藥﹝一錢五分﹞地黃﹝二錢五分﹞犀角﹝一錢五分﹞牡丹皮﹝一錢五分﹞上作一服。先煎三味。以犀角磨水後下。去渣服。梔子豉湯治下後。心下懊。

梔子﹝七枚﹞香豉﹝半合﹞上作一服。用水一鐘半。先煎梔子至一鐘。再下豉同煎至七分。去渣服。得吐止後服。

甘艸湯﹝卽炙甘艸湯﹞治脈結代。心下動悸。

甘艸﹝二錢﹞人參﹝一錢﹞生地黃﹝三錢﹞麻仁﹝一錢五分﹞麥門冬﹝一錢五分﹞阿膠﹝一錢﹞桂枝﹝一錢五分﹞上作一服。生薑五片。大棗三枚。水酒各一鐘。煎去渣服。

甘艸附子湯治風濕。小便不利。大便反快。

甘艸白術﹝各一錢五分﹞附子桂枝﹝各三錢﹞上作一服。水煎溫服。得微汗解。小便不利。加茯苓﹝一錢五分﹞。

蒼術白虎湯卽白虎湯。內加蒼術六錢。

黃加桂湯治虛汗力弱。

黃﹝三錢﹞當歸﹝一錢五分﹞桂枝﹝一錢五分﹞甘艸﹝一錢﹞上作一服。姜棗煎服。

人參附子湯理脾溫中。

人參白術﹝各一錢五分﹞甘艸﹝一錢﹞附子﹝一片﹞桂枝﹝一錢五分﹞上作一服。姜棗煎。溫服。

酸棗仁湯治汗下後。晝夜不得眠。

酸棗仁﹝二錢﹞苦艸﹝五分﹞知母﹝一錢﹞麥冬﹝去心一錢﹞白茯苓﹝八分﹞川芎﹝七分﹞漧薑﹝七分﹞上作一服。姜棗同煎。去渣服。

吳茱萸四逆湯治厥逆。

吳茱萸﹝三錢﹞附子﹝三錢﹞漧薑﹝一錢五分﹞甘艸﹝一錢五分﹞上作一服。水煎服。

當歸四逆湯治下後厥逆。

當歸﹝一錢五分﹞桂枝﹝一錢五分﹞芍藥﹝一錢五分﹞細辛﹝一錢五分﹞甘艸木通﹝各一錢﹞上作一服。棗一枚。同煎。去渣服。

葛根解肌湯治發熱而渴。

葛根﹝二錢﹞黃芩﹝二錢﹞白芍藥﹝二錢﹞甘艸﹝一錢五分﹞桂枝﹝一錢五分﹞麻黃﹝去根二錢﹞上作一服。姜三片。棗二枚。煎溫服。如脈浮。再服取汗十味芎蘇散治非時傷寒。頭痛。發熱。惡寒。

川芎﹝一錢五分﹞紫蘇漧葛﹝各八分﹞桔梗﹝一錢﹞柴胡﹝一錢﹞茯苓﹝八分﹞甘艸﹝五分﹞枳殼﹝八分﹞陳皮﹝八分﹞半夏﹝一錢二分﹞上作一服。姜棗煎。溫服。取汗爲佳。

人參羌活散治傷寒頭痛。骨節煩疼。惡風發熱。有汗無汗皆可用。此解利非時傷寒傷風。太陽陽明少陽三經之藥也。

人參前胡川芎獨活﹝各一錢半﹞羌活柴胡﹝各二錢﹞枳殼桔梗茯苓甘艸﹝各一錢﹞上作一服。生薑三片。水煎熱服。

神術散治四時傷寒瘟疫。頭疼身痛。惡寒發熱。鼻塞聲重。

蒼術﹝五錢﹞川芎白芷本羌活﹝各一錢五分﹞細辛甘艸﹝各一錢﹞上作一服。姜三片。蔥白三根。同煎熱服。

茵陳五苓散治傷寒發黃。一服其黃從小便出也。

茵陳﹝五錢﹞白術﹝一錢五分﹞茯苓豬苓澤瀉﹝各一錢﹞桂﹝五分﹞上作一服。水煎服。或用五苓散爲末。茵陳湯調下。

四逆散治少陰四逆。或咳或悸。或小便不利。或腹痛。

柴胡芍藥枳殼甘艸﹝各一兩﹞。

或爲細末。每服二錢。米飲調下。咳者。加五味﹑漧薑﹑悸者。加桂﹑腹痛。加附子﹑瀉利重者。濃薤白湯調下。

正陽散治陰毒面靑。四肢冷。

附子﹝一兩﹞漧薑甘艸﹝各二錢五分﹞麝香﹝一錢另研﹞皂莢﹝去皮弦子酥炙一錢五分﹞。

上爲末。每服二錢。水一鐘。煎五分。去渣熱服。

﹝卷之四附載名方﹞暑濕門方﹝計方二十八條﹞

生脈散夏月常服。以救天暑之傷庚金也。

人參﹝三錢﹞麥門冬﹝二錢﹞五味子﹝一錢﹞上作一服。水煎。不拘時服。

大順散治冒暑伏熱。引飲過多。脾胃受濕。霍亂吐瀉。水谷不分。

甘艸﹝三兩﹞杏仁﹝四錢﹞漧薑﹝四錢﹞肉桂﹝四錢﹞上先將甘艸。用白糖蜜同炒黃熟。次入漧薑同炒。復入杏仁同炒。候杏仁不作聲爲度。取起出火毒。再入肉桂合和一處。搗爲末。每服三錢。水一鐘。煎七分。溫服。如煩躁。以井花水調下。或以沸湯點服亦可。

益原散治中暑身熱。小便不利。

滑石﹝桂府者六兩﹞甘艸﹝一兩﹞上爲末。每服三錢。加蜜少許。井水調下。如欲發汗。以蔥白淡豆豉湯調下。

五苓散治伏暑。身熱。煩渴。吐瀉。小便不利。此分陰陽藥也。

白術茯苓豬苓﹝各一兩五錢﹞澤瀉﹝二兩五錢﹞桂﹝五錢或一兩﹞上爲末。每服二錢。沸湯調下。或咀。每服七八錢。水煎服。

參苓平胃散治暑濕傷脾。泄瀉。脾胃不和。不伏水土。

人參﹝一兩﹞白術﹝二兩﹞白茯苓﹝二兩﹞濃朴﹝二兩﹞甘艸﹝一兩﹞陳皮﹝二兩﹞蒼術﹝三兩﹞上爲末。每服三錢。米飲調。或咀。每服七八錢。水煎服亦可。或用神曲打糊爲丸每服八十丸。米飲下亦妙。

保和丸治食積。虛者。以補脾藥調之。

山楂﹝二兩﹞神曲半夏茯苓﹝各一兩﹞陳皮蘿卜子﹝炒﹞連翹﹝各半﹞一方加白術。

﹝二兩﹞名大安丸。

上爲細末。神曲糊丸。如梧桐子大。每服八十丸。米飲下。

木香檳榔丸治一切气滯。心腹痞滿。大小便結滯不快。

木香檳榔靑皮﹝去白﹞陳皮枳殼﹝麩炒﹞莪術黃連﹝各一兩﹞黃柏香附大黃﹝各三兩﹞黑牽牛﹝生取頭末四兩﹞上爲末。糊丸如梧桐子大。每服五七十丸。食後生薑湯下。

淸暑助行丸夏月出行服。此能淸暑爽神川百藥煎﹝一兩五錢﹞人參﹝三兩﹞甘艸麥門冬﹝去心﹞烏梅肉漧葛粉﹝各一兩﹞上爲末。煉蜜丸雞頭實大。每服二丸。含化能解暑。

滲濕湯治寒濕身重腰冷。小便不利。大便泄瀉。此坐臥濕地。或陰雨所襲也。

白術白茯苓蒼術﹝各二錢﹞陳皮漧薑甘艸﹝各一錢﹞丁香﹝二分﹞上作一服。加棗一枚。煎服。

麻黃附子細辛湯治少陰脈沈。發熱。兼理寒濕。

麻黃細辛﹝各一錢五分﹞附子﹝二錢五分﹞。

上作一服。先煎麻黃一二沸。次下二味同煎服。

吳茱萸湯溫中。去濕。止嘔。

吳茱萸生薑﹝各三錢﹞人參﹝一錢五分﹞上作一服。水二鐘。棗一枚。煎八分。食遠服。

白術半夏天麻湯治風痰眩運。或濕痰身重。

天麻白術半夏﹝各一錢﹞黃芩﹝炒﹞柴胡陳皮﹝去白﹞白茯苓﹝各八分﹞甘艸﹝生五分﹞上作一服。姜三片。水一鐘半。煎八分服。

當歸拈痛湯治濕熱爲病。肢節煩疼。肩背沈重。胸膈不利。

羌活﹝一錢五分﹞防風﹝去蘆一錢﹞升麻葛根﹝各七分﹞白術﹝一錢﹞蒼術當歸﹝一錢﹞人參甘艸黃芩苦參﹝各七分﹞知母豬苓﹝各八分﹞澤瀉﹝一錢﹞茵陳﹝一錢五分﹞上作一服。姜一片。水煎。食遠服。以善膳壓之。

羌活附子湯治胃寒咳逆。

羌活附子茴香﹝各一錢五分﹞木香﹝一錢﹞漧薑﹝五分﹞上作一服。水一鐘。食鹽一撚。煎半鐘。熱服。

羌活勝濕湯治肩背項彊痛不能回顧。腰似拆。項似拔。此足太陽經。气郁不行。以風藥散之羌活獨活﹝各一錢﹞本防風川芎﹝各五分﹞蔓荊子甘艸﹝各三分﹞如身重沈沈然。此經中有寒濕也。加漢防己﹝一錢﹞輕則加附子﹝一錢﹞重加桂枝﹝一錢﹞水煎服越鞠二陳湯治濕痰郁痛。

香附﹝一錢五分﹞蒼術﹝一錢五分﹞川芎山梔﹝各一錢﹞半夏﹝制一錢五分﹞茯苓陳皮﹝各一錢﹞甘艸﹝五分﹞神曲﹝炒一錢﹞上作一服。姜三片。煎服。

三拗湯治痰喘水气。

麻黃﹝三錢﹞杏仁﹝去皮尖二錢﹞甘艸﹝五分﹞上作一服。水煎溫服。

神祕湯治喘急不得臥者。

陳皮﹝去白﹞桔梗紫蘇五味人參桑白皮茯苓﹝各等分﹞木香﹝三分﹞上作一服。水煎服。

調胃承气湯治陽明胃實。大便祕。譫語。

大黃﹝四錢﹞甘艸﹝二錢﹞芒硝﹝一錢﹞上作一服。先煎大黃甘艸待熟。再下芒硝。卽去渣。溫服。

平胃散治濕傷脾胃不調。

蒼術﹝二兩﹞濃朴﹝姜制﹞陳皮﹝各一錢五分﹞甘艸﹝七錢﹞上爲末。每服三錢。米飲調服。或每服五錢。煎服亦可。

錢氏白術散治一切吐瀉。

人參白術白茯苓﹝各一錢﹞甘艸漧葛﹝各八分﹞藿蘆香﹝八分﹞木香﹝五分﹞上作一服。姜棗煎服。或爲末。每服二錢。米飲調下。

艸豆蔻丸治寒濕心腹作痛。

艸豆蔻﹝去殼面裹煨一兩四錢﹞橘紅吳茱萸漧薑益志人參黃﹝各八錢﹞生甘艸炙甘艸當歸靑皮﹝各六分﹞澤瀉半夏﹝各五錢﹞桃仁﹝七十粒﹞麥芽神曲﹝各七錢﹞姜黃柴胡﹝各四錢﹞上爲末炊餅爲丸梧桐子大。每服二三十丸。姜湯下。

金花丸治嘔吐。制肝補脾。

半夏﹝湯泡七次薑汁浸炒二兩﹞檳榔﹝一兩﹞雄黃﹝五錢另研﹞上爲末。麵糊爲丸。如梧桐子大。每服五十丸。姜湯下。

煮雄丸治大實心痛。

雄黃﹝一兩另研﹞巴豆﹝五錢﹞白面﹝二兩﹞上爲末。以水丸如梧桐子大。每服時。先煎沸湯下藥二十四粒。煮二三十沸。澇入冷水。沈冷一時。下二丸煮藥湯。晝夜二十四丸。服盡得微利爲度。備急丸治傷寒冷之物。及治心腹卒痛。

大黃漧薑巴豆﹝各等分﹞。

上爲末。煉蜜丸。如小豆大。每服三丸。水下。

瀉靑丸治肝熱當歸川芎龍膽艸防風山梔大黃羌活上爲末。煉蜜爲丸。如雞頭實大。每服一二丸。白湯下。

豬脊髓丸治陰虛諸癥。

黃柏﹝鹽酒炒﹞知母﹝鹽酒炒﹞龜板﹝酥炙各二兩﹞熟地黃山藥枸杞子杜仲﹝酥炙去絲﹞牛膝﹝去蘆各一兩五錢﹞上爲末。雄豬脊髓三條。和煉蜜爲丸。如梧桐子大。每服八九十丸。空心炒鹽湯下。

靑娥丸治腎虛腰痛。

杜仲肉蓯蓉川巴戟﹝去心﹞小茴香破故紙靑鹽胡桃肉上爲末。用豬腰一副。蒸熟搗爛。和藥末。煉蜜爲丸。如梧桐子大。每服七八十丸。空心鹽酒下。

淸空膏治偏正頭痛。由風濕熱上壅所致。

川芎﹝五錢﹞柴胡﹝七柴﹞黃連﹝一兩二錢一半酒浸一半炒﹞防風﹝去蘆﹞羌活﹝各一兩﹞甘艸﹝炙一兩五錢﹞黃芩﹝三兩一半生一半炒﹞上爲細末。每服二錢。入茶少許。調如膏。臨臥抹在口內。以少湯下。如若頭痛。加細辛二分﹑太陰脈緩有痰。減羌活﹑防風﹑甘艸﹐加半夏﹑一兩五錢﹑偏頭痛。減羌活﹑防風﹑川芎﹑一半。加柴胡﹑一倍。如發熱惡熱而渴。只以白虎湯加白芷﹑治之。

﹝卷之四附載名方﹞燥門方﹝計方五條﹞

淸燥湯治血虛筋痿。由燥勝也。

人參黃當歸白術﹝各一錢﹞陳皮茯苓黃柏蒼術麥門冬生地黃﹝各八分﹞豬苓澤瀉黃連神曲﹝各七分﹞甘艸﹝三分﹞五味﹝十二粒﹞升麻﹝三分﹞柴胡﹝四分﹞上作一服。姜一片。棗一枚。煎。食遠服。

濃朴湯治气虛祕結濃朴芍藥﹝各一錢五分﹞枳殼陳皮白術﹝二錢五分﹞甘艸﹝五分﹞半夏曲﹝一錢﹞上作一服。水煎。不拘時服。

麻仁丸治大便結。風祕脾約。

麻仁﹝去殼﹞郁李仁﹝去殼各一兩五錢﹞大黃﹝三兩﹞山藥防風﹝去蘆﹞枳殼﹝去穣麩炒各一兩五錢﹞檳榔羌活﹝各一兩﹞上爲末。煉蜜丸。如梧桐子大。每服五七十丸。白湯下。七宣丸治大便結燥。小便赤澀。

桃仁﹝去皮尖炒二兩﹞柴胡﹝五錢﹞枳殼﹝八錢﹞木香﹝二錢五分﹞甘艸﹝一兩﹞大黃﹝煨五兩﹞郁李仁﹝去殼皮一兩五錢﹞上爲末。煉蜜爲丸。如梧桐子大。每服三十丸。米飲下。食前臨臥。各一服。以利爲度。

滋腸五仁丸治津枯竭。大腸祕澀。傳導艱難。宜此而潤之。

柏子仁﹝五錢﹞桃仁﹝去皮尖﹞杏仁﹝去皮尖各一兩﹞郁李仁﹝去殼五錢﹞松子仁﹝去殼衣二錢五分﹞陳皮﹝四兩另爲末﹞加當歸﹝二兩合陳皮爲末﹞上將五仁另研爲膏。入陳皮當歸研勻。煉蜜爲丸。如梧桐子大。每服五十丸。米飲下。火門方﹝計方十條﹞。

黃連解毒湯治諸熱黃連黃芩黃柏山梔﹝各等分﹞上爲咀。每服五六錢。水煎服。

枳殼大黃湯下積熱積滯。

大黃﹝三錢或五錢﹞濃朴﹝一錢五分﹞白芍藥﹝一錢五分﹞甘艸﹝五分﹞枳殼﹝一錢﹞上作一服。棗一枚。姜一片。同煎。食遠溫服。

桂枝大黃湯卽前方去枳殼。加桂枝﹑一錢五分﹑是也。專治腹痛。

淸神益气湯補中。養血。去濕熱。

人參﹝一錢五分﹞白芍藥白術甘艸陳皮麥門冬茯苓升麻﹝各八分﹞澤瀉蒼術防風﹝各一錢﹞生薑五味靑皮黃柏﹝各六分﹞上作一服。水二鐘。煎一鐘。空心服。

瀉黃散治脾熱藿香﹝七錢﹞山梔﹝一兩﹞石膏﹝五錢﹞甘艸﹝三兩﹞防風﹝四兩﹞上爲末。蜜酒拌。略炒。白湯送下。

涼膈散治諸熱。

連翹大黃﹝各一錢五分﹞山梔黃芩薄荷﹝各一錢﹞甘艸﹝三分﹞芒硝﹝二分五釐﹞上作一服。加蜜少許。煎服。

妙香散麝香﹝一錢﹞人參桔梗甘艸﹝各五錢﹞木香﹝二錢﹞茯苓茯神黃遠志山藥﹝各一兩﹞辰砂﹝三錢﹞上爲末。每服二錢。溫酒下。

四制黃柏丸滋陰降火。

黃柏﹝去皮淨﹞﹑一斤分作四分。每分四兩足。一分童便炒褐色。一分乳浸炒。一分蜜拌炒。一分鹽酒拌。炒褐色共爲細末。煉蜜爲丸。如梧桐子大。每服八九十丸。空心鹽湯下。

坎離丸降心火。滋腎水。

黃柏﹝童便浸一晝夜銼片炒褐色﹞淨半斤知母﹝童便浸半日銼片炒淨半斤﹞上各爲末。煉蜜爲丸。辰砂三錢爲衣。每服八九十丸。

空心蓮子湯。或用山藥糊丸亦可。

﹝卷之四附載名方﹞補門方﹝計方三條﹞

茸附丸益眞气。補虛損。壯筋骨。生津液。

鹿茸﹝一兩炙﹞熟地黃﹝四兩﹞附子﹝二兩面裹煨﹞牛膝﹝一兩五錢﹞山藥﹝三兩﹞肉蓯蓉﹝二兩﹞杜仲﹝二兩五錢去皮炒去絲﹞上爲末。煉蜜爲丸。如梧桐子大。每服三十丸。或五十丸。溫酒鹽湯任下。食前服。以食壓之。

八味丸益陰。彊腎。山藥﹝二兩﹞白茯苓﹝一兩五錢﹞牡丹皮﹝去木兩半﹞山茱萸﹝去核二兩﹞澤瀉﹝一兩五錢﹞熟地黃﹝四兩﹞附子﹝面裹煨﹞桂心﹝各一兩﹞上爲末。煉蜜爲丸。每服七八十丸。空心鹽水送下。

天王補心丹養心。安神。生血。

人參黃當歸白術熟地﹝各一兩五錢﹞甘艸﹝五錢﹞麥門冬茯神﹝各一兩﹞遠志﹝七錢﹞酸棗仁﹝一兩二錢﹞。每服一二丸。白湯化下。

﹝卷之四附載名方﹞气門方﹝計方二條﹞

二十味木香流气飲治諸气痞塞不通。胸膈膨脹。面目四肢浮腫。

半夏香附濃朴枳殼靑皮紫蘇陳皮﹝各八分﹞甘艸肉桂丁皮艸果﹝各四分﹞莪術大腹皮藿香白芷赤茯苓白術木瓜檳榔﹝各七分﹞木香木通﹝各一錢﹞麥門冬石菖蒲人參﹝各五分﹞上作一服。水二鐘。姜三片。棗一枚。煎八分。食遠熱服。木香分气丸治气不順。脾胃心腹脇肋脹滿。嘔吐等癥。

木香檳榔靑皮陳皮漧薑姜黃當歸白術玄胡三稜莪術赤茯苓肉果﹝各等分﹞上爲末。麵糊爲丸。如梧桐子大。每服八九十丸。空心鹽酒下。

﹝卷之四附載名方﹞血門方﹝計方二條﹞

補陰丸滋陰補腎。養血生精。

黃柏﹝炒﹞知母﹝炒﹞龜板﹝各三兩酥炙﹞熟地﹝五兩﹞白芍藥﹝酒炒﹞枸杞子鎖陽天門冬﹝去心各二兩﹞五味﹝一兩﹞漧薑﹝三錢冬五錢﹞上爲末。加豬脊髓三條。和藥搗勻。煉蜜丸如梧桐子大。每服七十丸。漸加至九十丸。空心鹽湯送下。

牛膝膏治便血。血淋。

牛膝﹝去蘆二兩﹞以水五鐘。煎至一鐘。入射少許。空心服。

﹝卷之四附載名方﹞痰門方﹝計方二條﹞

豁痰湯治一切痰疾。此方與滚痰丸相表裏。用治痰之聖藥也。

柴胡﹝去苗一錢五分﹞半夏﹝制一錢五分﹞片黃芩﹝一錢五分﹞甘艸﹝五分﹞人參﹝八分有火不用﹞蘇葉﹝帶梗﹞濃朴﹝姜制﹞南星﹝各八分﹞薄荷姜活枳殼﹝各五分﹞木香﹝二分﹞上作一服。姜三片。煎服。

滚痰丸治一切痰火。

大黃﹝酒蒸﹞黃芩﹝酒炒各八兩﹞靑礞石﹝一兩﹞沈香﹝五錢﹞上用薄糊丸。如梧桐子大。每服五七十丸。食後滚白湯下。

﹝卷之四附載名方﹞郁門方﹝計方一條﹞

四磨飲治一切鬱气。痞悶不快。

木香檳榔枳實﹝各一錢﹞沈香﹝減半﹞上四味。以滚水一碗。作一次磨服。酒磨亦妙。

﹝卷之四﹞醫案

先魯大父春嚴公性嗜醫少從平湖陸聲野先生遊盡發其祕活人指不勝屈每遇奇疾而奏奇效者則筆之以示子弟十餘年間存案千餘條自比遊遭大醫之嫉遂散失無存近從所遺殘書帙中僅搜獲數十條因附梓以公同好是亦江海之一勺耳然其全味從可知矣曾孫象先百拜謹識一男子素酒色過度﹑患傷寒﹑初用發散得汗稍解﹑繼而大熱六七日晝輕夜劇﹑六脈沈細而數。無力。此陽癥得陰脈法所難治。遂告以該用附子。彼家驚訝請他醫用石膏並芩連等藥﹑更甚﹑羣議欲用大黃﹑予急走告曰。仲晾書云。承。气。入。胃。陰。盛。

乃。亡敢用大黃以殺人乎。彼家自謂必死。哀泣求救。於予。予遂用濃薑汁探之。以安眾心。服下稍靜。遂用附子五錢。漧薑五錢。以蔥白汁轉送。一服後。大汗熱退。身涼而愈。吁若用大黃。立刻斃。矣生殺之機。反掌喑耳。可不愼哉。

一女人年三十餘﹑經不調已半載矣﹑忽夫經商遠歸﹑狂遂不行﹑三四月後﹑腹大如盤﹑幾醫皆云是孕﹑彼家亦自謂是孕無疑﹑但日漸黃瘦﹑晡時潮熱﹑請予診視﹑兩寸細數。兩關微弦而澀。兩尺短澀而微。或見敬伏。予告曰。非孕脈。乃血聚結成气塊之癥。若是孕﹑兩尺當往來不絕。訣云﹑尺按不絕。此爲有孕。叔和云﹑澀脈如如刀刮竹女人得之乃敗血爲病彼不信至秋七八月間。腹如雙胎狀。至一年不生。漸大如豉。復請予診視。其脈如舊。更加瘦弱。遂用調脾胃補元气藥二十餘劑。待稍健再用桃仁承气湯加歸尾赤芍藥五靈脂之類。三大劑行下黑物如水浸木耳狀。竟能走動。調理半年而安。後復經調受孕。次年冬生一子。壯健倍常。

一男子素過飲酒﹑常患內痔﹑出膿血不止﹑請醫用峻藥燻搽﹑內服寒涼躁藥﹑痔𨿽少愈﹑而咳嗽聲啞﹑潮熱﹑喉痛疊作﹑飲食不思﹑遂致危篤﹑請余診視﹑六脈細澀而緊。右寸獨大。

面靑辱赤。謂其家人曰。此痔患流毒而然也。蓋肺與大腸爲表裏肺移熱於大腸。大腸積熱而生痔。此時則大腸熱復歸於肺故有此諸癥以麥冬淸肺飲。間以人參養榮湯。各十餘劑。晚用犀角一錢。柏枝湯下。月餘全好。

一婦人年五十餘﹑素自奉甚濃﹑常有脾泄病﹑忽患胸脇脹痛﹑口漧﹑煩渴﹑虛汗如雨﹑舌上時有黑胎﹑大小便遺出不知﹑初用黃連人參白虎湯二帖。而煩渴止舌胎去再用麻黃根散加歸參術。大劑數服虛汗止。胸脇寬而痛減再用十全大補湯。去桂加麥冬。調理二十劑而安。

一婦年四十四五﹑兩脇胃脘﹑更換作痛﹑脹滿﹑脇止則胃脘痛﹑胃脘止則脇痛﹑每痛則虛汗如雨﹑水漿不入﹑口不能呼﹑惟揚手擲足而已﹑六脈沈伏。初延醫用理中湯﹐加靑皮柴胡枳殼愈痛﹑或云﹕諸痛不宜補以其有火故也﹑遂更醫用越鞠二陳﹐加靑皮柴胡藿香枳桔蒼術倍山梔﹑一服愈劇﹑六脈愈虛弱如蛛絲之狀。予視之曰。事急矣。非參不可。遂用大劑參歸術陳皮﹑一服而痛減半﹑遂飲食繼用補中益气。去升麻。調理得痊。至四年上。又因憂慮病發。大痛如初。虛汗惡食嘔吐。再根據前用參一劑。其痛愈甚。又加喘急。气壅。此參助火也。乃用桂枝大黃湯一劑。已寬十之三。再用白術茯苓陳皮甘艸靑皮柴胡藿香桂枝黃芩香附山梔仁﹑二三劑。仍用十全大補湯調湯調理二月而安吁。同是病也同是治也何先後之效不同蓋先病者虛也後病者郁火也苟不察此。寧免虛虛實實之禍哉。

一男子因勞力飲食不節﹑復感寒﹑頭痛發熱﹑肢節痛無汗﹑惡寒﹑遂用麻黃湯加漧葛白芷一服。汗出熱退頭痛體痛未除。又加胸脇脹。嘔吐。再以小柴胡加枳桔木香陳皮。脇脹嘔吐稍定。虛汗煩躁渴甚。用人參白虎湯。煩渴𨿽止。又復頭疼發熱。小腹急痛。詢之大小便利。

意必是外減去而內傷。未除再用大柴胡湯下二三行。諸癥悉去後用補中益气湯數服而安。

一婦人年三十餘﹑因乍洗澡胃風﹑患頭痛﹑發熱﹑自汗﹑惡風﹑煩躁而渴﹑先因自用姜蔥煎醋表汗﹑重虛腠理﹑愈加冷汗不止﹑請予治﹑診其六脈﹑細數無力。兩寸略大初用桂枝湯。

加川芎白芷黃芩石膏。煩躁略安。而冷汗與渴未止。續用人參白虎湯。而渴止。頭疼冷汗反甚知其榮衛俱虛遂用十全大補湯。去桂加麻黃根二錢。數帖而安。

一男子年近四十﹑因官事奔走受熱﹑患血痢﹑日夜十五六次﹑中脘連小腹痛如刀割﹑水不入者二日﹑診其六脈﹑弦細而數。遂用四物湯。加黃連枳殼地楡。二服而痛稍止。痢亦減三五行。仍然不食。知其熱毒積深。再用枳殼大黃三倍大黃湯。兼用盒臍法大利死血一桶許。痛略止。能食薄粥一二盞。續用豆蔻香連丸一二兩而痢俱止。後用苓參白術散一料。方得全安。

一男子年五十餘﹐因食冷肥肉數片又食冷粥二碗次早頭看木匠。因感胃寒邪﹐遂頭痛發熱﹑惡寒﹑無汗﹐此內傷外感俱重。先用麻黃湯。加川芎白芷蔥白﹐一服而汗出。頭痛發熱仍舊。又加胸膈脹滿。知其表已解。而裏未消復用大柴胡下之。而前癥略寬。其燥渴反劇。再用白虎湯一服。而煩渴止。病全愈。

一童子年十五。稟弱。患胃脘當心而痛。發作有時。夜重日輕﹐初因食豬舌一片﹐遂痛起﹐醫家遂用藿香正气散﹐加消導之藥﹑一劑不效﹑又用桂枝芍藥湯﹐加漧薑烏梅川椒亦不效﹑請余視余因記丹溪心痛條云﹕始痛宜以溫散。久則郁熱宜以寒涼藥治之。再用桂枝大黃湯。痢三四行。遂痛止。後用調脾胃藥得痊。

一女年十一﹑患胃脘陣痛﹑六脈沈澀﹑初時醫者用桂枝芍藥湯﹐加靑皮藿香柴胡半夏等藥不效﹑又用木香分气丸﹑其痛愈劇﹑如請余治﹑余細詢之﹑因久坐石凳看戲﹑故得此痛﹑遂用茅氏五積散。二劑而安。此女先一年冬月。曾因食生冷胃脘痛。用藿香正气散下木香丸五六丸而安。吁﹑病同而感受各略治之安可執定一方一法耶。

一小兒上吐下瀉﹑日夜無度﹑用錢氏白術散。去木香。加扁豆。一服而止。後連治數人皆效。

又一小兒年未適﹑急驚垂死﹑以荊芥薄荷燈心竹葉。金銀煎。下玉樞丹半粒而愈。

一婦人年六十餘﹑素有气痛之癥。每惱怒必發﹑近因勞役﹑過食麵傷﹑兼有惱怒﹑忽大痛﹑久水不納﹑初用藿香半夏曲陳皮香附扁豆芍藥桂枝枳實等藥﹑服下不多時﹑大痛﹑藥皆盡吐﹑飲食不進﹑𨿽少進亦吐﹑後於前方加黃連五分﹑方解石二錢﹑滑石八分﹑入銀一塊﹑同煎﹑用作三次徐徐服。遂不吐。亦少進飲食。後用寬中下气藥數服而安。蓋此癥有火塡塞胃口。故用連膏去其火假銀性使下。行是以藥食皆得進而病安也。

一婦人年四十五六﹑因與人相爭投水﹑患身熱頭痛﹑胸悶嘔惡﹑手足不能動履﹑身如被杖﹑診之六脈洪大。重按皆濡。初用五積散二劑﹑熱痛皆正。但濕未去。故手足未利。身體仍痛。再用川芎﹑當歸﹑赤芍﹑熟地﹑濃朴﹑蒼術﹑陳皮甘艸﹑半夏枳殼﹑香附﹑烏藥﹑眞桑寄生﹑續斷﹑羌活﹑獨活﹑防風﹑蘄蛇﹑每劑二兩﹑作大劑十帖而安。再用六味地黃丸。加木瓜蒼術一料除根。

一男子患傷寒﹑因勞役而得﹑初起如瘧狀﹑發熱頭痛﹑嘔連惡寒﹑六脈弦數而緊。無汗。初用柴截散一服不效﹑再用小柴胡加枳桔﹑繼以胸蒲而痞﹑嘔不止﹑大渴﹑見水就吐﹑余視之﹑知其邪火在膈上。作吐。遂以人參白虎湯。加黃連。一劑熱退膈寬。嘔吐卽除。後以兩尺脈弱。右關沈濡。以補中益气加麥冬黃柏知數劑全愈。

一婦人年四十八九﹑三年前因惱怒患吐酸水﹑嘈雜﹑上膈膨悶﹑中脘隱痛﹑嘔惡﹑六脈弦澀。此气膈也。初用四物。去地黃﹑二陳﹐加白術扁豆﹑黃連﹑香附﹑八劑後。加人參粟米。

食後用黃連幹炒一兩﹑白術二兩﹑枳實一兩﹑木香五錢﹑半夏﹑橘紅﹑蘿卜子﹑薑汁浸蒸餅﹑丸服﹑食前用。人參一兩﹑白術一兩﹑茯苓八錢﹑甘艸三錢﹑白芍一兩﹑當歸一兩﹑禦米一兩﹑山藥一兩﹑蓮子一兩﹑蘆根汁﹑人乳﹑薑汁﹑童便﹑蜜少許熬膏丸﹑各服一斤。相間服。三月全愈。

一男子年五十﹑因憂鬱﹑繼因勞役﹑患胸膈脹悶﹑飲食少進﹑每食必屈曲而下﹑大便閉結﹑口臭舌漧﹑診之六脈弦澀。予曰﹕此火盛燥血脾土受傷若不治必成膈也。遂用大劑四物。加白術桃仁﹑間以二陳。加姜炒黃連山梔﹑二十劑而大便潤。五十劑而胸膈寬。食前用養胃丹人參一兩﹑白術一兩﹑茯苓一兩﹑陳皮一兩五錢﹐去白﹑當歸﹑白芍﹑半夏曲﹑黃連﹑扁豆﹑山藥﹑禦米﹑粟米﹑各一兩﹑甘艸五錢﹑外用蘆根自然汁﹑薑汁﹑竹瀝﹑童便﹑人乳牛乳﹑羊乳﹑蜜各一盞。共和爲丸。空心服下。午用保和丸。加木香黃連﹑吳萸﹑同炒枳實老米糊丸﹑食後服調理半年全愈。

一婦人患崩一日忽下一物如豬肚狀。大小腹急痛。下午發熱﹑嘔惡不食﹑診之六脈沈澀。予云此陰。也因崩久气血虛而脫下遂用八物湯。去地黃。加升提藥。外用疏風藥燻洗。三日全收。再用十全大補湯。去桂﹑並用紫石英丸。調理至一月復元。此病往往產後亦有之。治法當與此同。

一婦人年五十餘﹑素善飲﹑患心膈一塊脹滿作痛﹑又無塊形﹑飲食急不能下﹑必屈曲乃下﹑診其脈浮大而數右三部略弦。多作痰膈治﹑二陳加連術枳殼等藥不效。忽一日頭大痛﹑請余治﹑余用頭痛藥遂止。鼻內又出血。再用淸肺藥二帖。鼻血不出。數日口內又吐紫黑血數口。予再診之﹑前浮大而數細。診兩頭實。中央虛。乃芤脈也。右三部亦然。遂悟其必積。血在胸中也。再用桃仁承气湯大劑服。一日一夜。下黑血十餘次。膈遂十寬其九。再用和脾胃並疏气養血藥。調理二月而安。

一少婦年十九﹑經未通﹑諸藥不效﹑診之六脈沈滑﹑觀其人肥而白﹑知其下焦有結痰塞血海隧道以此不通遂用茅氏大通經散。三帖而通。仍不甚多。繼用四物二陳。加南星蒼術紅花。

服至下五劑而全通利也。

一男子年四十餘﹑因下冷水洗澡﹑久浸水中﹑患頭痛發熱﹑身重如被杖﹑無汗﹑六脈洪數。

初令服九味羌活湯倍蒼術﹑二服微汗﹑而病未解﹑遂更朱醫用麻黃發表藥﹑大汗﹑熱𨿽小退﹑頭痛愈劇﹑越五日﹑再請予視﹑予曰﹑先六脈洪數。故用微汗。今則脈沈數。又見胸腹脹大。是裏癥也。宜急下之。今反汗之。是重竭其陽也。用大承气湯下之。入大黃五錢。乃得通利。熱退身涼。而漧嘔大作。再用半下湯。加黃連入薑汁。一服乃止。予再教服調理脾胃藥。彼不聽。予曰﹑余邪未盡。正气未回。不服調脾胃藥。必有他疾出。後經半月。果患赤痢。用黃芩芍藥湯。加檳榔枳殼術香肉果二服痢止。再用參苓白術散煎服數帖而安。

一男子年二十八九﹑家貧以備工爲活﹑因勞役飲食失節﹑患頭痛發熱﹑嘔吐無汗﹑初用九味羌活湯﹑一劑﹑微汗出﹑頭痛半止﹑熱亦稍退﹑越五日﹑彼再用豬油煎醋喫﹑復頭痛發熱﹑胸膈脹悶﹑大渴大汗﹑診其脈滑數。再以大柴胡入大黃﹑三錢不動。渣內又三錢。遂得四五次。膈寬熱退。惟小腹痛。羣謂是用大黃太過故也。予不以爲然。再用桂枝大黃湯。其家堅不肯服。予告曰。彼因下焦有火兼有積食。畱滯作痛﹑若不滌去﹑終爲後患。若有疏虞。余可力保。遂服一大劑。復痢黑色穢物半桶。其痛遂止。眾皆赧然。後用調理脾胃藥數劑而安。

一男子年近三十﹑先患傷寒﹑其人素虛﹑醫者以藥酒煎彊發其汗﹑外用繩札其十指刺血﹑遂至汗多亡陽﹑更醫以平補藥劑調半月略好﹑後因過食熟牛肉並汁﹑遂成食後發熱﹑冷汗如雨﹑四肢厥冷﹑上下過於肘膝﹑每厥則陰莖連囊俱縮盡。厥回緩則漸伸一日夜三五發。又且夢泄無度。日間小解後若陽舉其精隨泄出。晝則略安。夜臥不寐。予診其脈。六部皆虛豁如指大。重按全無。予曰。此陰陽俱虛之極也。按經云﹕陰虛則厥。陽虛則熱。非大補不可。遂用人參三錢。白術三錢。黃二錢。歸身一錢五分。熟附二錢五分。其父云﹕前者分參尙不能服。豈能用如許多參。且並用附乎。堅不肯服。予曰。豈不聞先賢云。邪輕劑輕。邪峻劑峻。此大虛必用大補。今邪盛正虛。而用少參以雜於寒涼藥中宜其服之不效也此藥與癥相投。若少差誤。誰敢爲保。其家稍解。遂煎藥一服。是夜遂覺安靜。而厥亦減半。其父曰神也。乃信用此藥。調至半月後。去附子。加參至五錢。麥冬一錢五分。一月全安。

一婦人患瘧﹑二日一發﹑已二年矣﹑諸藥不效﹑余診之﹑六脈洪數無力﹐知其气血虛極也。遂用人參白術各三錢。歸黃各二錢。九稜鱉甲酥炙一錢五分。地骨皮一錢。靑蒿七分﹑熟附子一錢。柴胡五分﹑升麻三分﹑服二劑減半。四劑全愈。

一婦人素多惱怒﹑忽患頭痛﹑胸膈連兩脇脹痛者數日﹑又漧嘔﹑服行气止痛之藥﹑二帖不效﹑反劇﹑余往診之﹑兩寸弦。兩關弦帶芤。兩尺澀帶數。知其積血作脹痛。遂用犀角地黃湯。加藕節﹑黑梔﹑側柏葉﹑二服略好﹑再以前方加大黃二錢﹑當歸一錢﹑桃仁三十粒﹑不去皮尖﹑研如泥﹑服二劑。大便下黑血三五次。胸脇頓覺。後以八物湯加減。調理一月而安。

盒臍法吸其熱毒。次用胃風湯加肉果黃連地楡﹑煎吞下香連丸如此二服而痢止﹑再以大劑補中益气。加扁豆三倍。柴胡山藥鱉甲數服瘧止。後以參術歸熬膏調理得痊。

一婦人年三十餘﹑患哮喘咳嗽﹑气急痰壅﹑晝夜不能臥﹑一年發三五次遇寒愈甚﹑余初。以麻黃石膏杏仁貝母蘇葉靑皮枳殼桔梗亭藶子大腹皮﹑四劑而痰喘定。再用保和湯。加減十餘劑。後以淸肺丸。並眞白丸子三藥空心並臨臥時服。各半料。竟除根。

一男子年四十餘﹑患傷寒﹑五六日﹑汗下失宜﹑咳逆大作﹑垂死腹急﹑大渴﹑飲水﹑大便稀﹑小便澀少﹑六脈滑數乃熱。結中下二焦停飲在上故作咳逆以大劑二陳湯。加竹茹一錢五分。黃連一錢二分。柿蒂二十个煎服二劑遂愈。但渴未止。再以黃連白虎湯二大劑全安。

一劑。外感已去。內傷未除。又惹動故積。患胃口大痛。遂用二陳加吳萸炒黃連香附靑皮白芥子官桂黑漧薑炭一劑而痛止。次日小腹大痛。又用桂枝芍藥湯。加大黃枳殼﹑其痛又止。

又移胸脇背大脹。急痛不能點指診之兩關散大。知是瘀血。遂用桃仁承气湯連服二劑。下紫黑血一二斗。背寬而胸脇仍脹。口內血腥。遂用犀角地黃湯一劑。繼用四物。加香附童便制丹皮丹參扁柏葉黑梔仁﹑連服數劑得痊。以當歸膏一料。調理復元。

一男子年三十餘。患傷寒頭痛﹑無汗﹑發熱﹑誤藥﹑失﹑汗﹑熱﹑蘊﹑於﹑內作出徧身紅紫斑。遂用防風通聖散。去硝黃黃柏活石﹐加牛蒡子二劑。熱退斑沒。仍虛汗大渴。咽喉腫痛。再用人參白虎湯。加玄參升麻少許﹑二劑而痛渴俱止。後用小柴胡湯。去半夏﹐加白術﹑當歸﹑麥冬五六劑而安。

一婦人年二十六七。因惱怒﹑火﹑攻﹑上頸耳頭面俱腫﹑醫家用防風通聖散一劑而腫退﹑越三月發瘧﹑間日一發﹑先寒後熱﹑甚重﹑不知人事﹑將欲垂死﹑予診之﹑六脈弦緊。兩關尢堅勁。知其肝木太過而乘脾土故瘧作也﹑先用越鞠二陳湯加柴胡黃芩白芍藥白術。未發日服一劑。次用人參白術柴胡靑皮歸身白芍藥黃芩半夏川芎甘艸艸果烏梅馬齒莧姜棗煎﹑發日五更空心服。其瘧當日卽止。後用四君子湯。加當歸白芍藥香附貝母陳皮靑皮﹑數劑而安。

一男子體質素弱。三月患傷寒﹑汗吐下俱行﹑脾胃傷損﹑病愈後﹑又失於調理﹑至五月因事勞役﹑一夕忽然暈去﹑手足厥冷﹑不知人事﹑口吐延沫﹑冷汗如雨﹑淮水不入﹑予診之﹑兩寸浮小。兩關浮大如指。重按全無。兩尺短澀不勻。予告之曰。此極虛之候也。非大補不能活。遂先用荊芥穗五錢﹐加薑汁竹瀝各一盞﹑先灌下稍定再用人參三錢﹑黃二錢﹑歸身白術各二錢五分﹑麥冬一錢五分﹑五味一錢﹑熟附子二錢﹑作大劑煎服。連服二劑。遂得復生。後以十全大補湯。去桂加天麻一錢﹑防風八分﹑調養全愈。

一天長縣鐘水村人。年三十餘歲。形肥質濃﹑素不嗜酒色﹑偶因勞役﹑繼以外慮﹑忽患中風﹑左手足不遂痰涎壅盛﹑口能言而頭痛如斧劈﹑大小便利﹑診之六脈洪滑。有力不數。此痰火類中風也遂先用至寶丹丸爲引導。次用煎藥南星半夏各二錢。陳皮﹑白術﹑白茯苓﹑白芍藥各八分﹑黃芩石膏各一錢﹑當歸一錢五分﹑甘艸五分﹑天麻川芎羌活防風各八分﹑僵蠶全蝸紅花各五分﹑作大劑﹑用薑汁竹瀝傳送﹑一服而減半。外用滚痰丸下午服。後以此方隨癥加減。

數劑全安。

一少婦稟弱﹑素多病﹑二月初產﹑甚艱﹑後患左胯大痛﹑如雞嘴咬之狀﹑小腹急痛﹑見食气卽吐﹑飲食俱不能進或作血虛治﹑或作郁火治﹑皆不效﹑一醫作虛治﹑用八物湯﹑用參止五七分﹑多卽喘促气悶﹑皆謂郁癥不宜用參﹑止以四物二陳加香附等藥﹑與八物相間服﹑至三月形體羸憊﹑其痛愈甚﹑請予視之﹑六脈洪大。重按全無。乃極虛之。候也。遂以參三錢﹑一錢五分﹑白術一錢﹑陳皮七分﹑當歸一錢﹑甘艸三分﹑白茯苓一錢﹑熟附五分﹑彼力云不宜用參多。余解之曰。大虛大補。小虛小補。今大虛而反用小補。故邪气不伏反作喘悶。眾皆唯唯。遂煎前藥一劑。作三次服。其痛遂十減其七。是夜亦安寢。仍以此方服二十劑。加參至五錢。力得全愈。

一男子年二十八。患疸癥﹑徧身面目如金色﹑口渴日潮羸瘦﹑診其六脈﹑輕取浮弦。重按短澀。前醫家按古法以蒼術爲君﹐加入茵陳五苓散﹑內佐以木通山梔﹑數服不效﹑又一醫以珀琥丸﹑愈劇﹑余診其脈﹑細詢其狀乃知素以酒色並行。金水二髒受傷久矣﹑從治其標不治其本﹑病奚能安乃以四物加便制黃柏知母並枸杞麥門冬甘菊花﹑大劑一百餘劑。始全愈。但兩日昏朦。不能見物後用人參固本丸。加黃柏知母間以六味地黃。加甘菊花﹑各一料。相間服。後目亦復明。身體如舊。

一男子年四十餘。傷酒感寒﹑胃脘痛如刀割﹑嘔吐昏悶﹑七日飲勺不入﹑諸藥服下卽吐出﹑頃刻不能畱﹑余診之﹑六脈沈微無力。知其飲。傷於上寒傷於下寒熱相博。爲關格之癥也。

故諸藥物不納。乃先以理中湯加藿香﹑半下﹑陳皮﹑煎一服﹑吞下四積保生錠二丸。令以小杯緩服。一二時不吐。卽索粥。脈卽起。後以六君子湯十劑全愈。

一女年七歲﹑患小腹痛﹑撚上心﹑連兩脇後背俱痛﹑諸藥不效﹑余診視﹑見其面上白點。知其虫痛無疑身極瘦弱。不能勝追虫之劑。乃先以理中湯加烏梅川椒﹑連進四服。次用檳榔散﹑使君肉﹑煎湯調下。乃得全愈。仍用參苓白術散調理。

一富室少婦。因郁久傷血﹑血虛气滯﹑虛火時動﹑經事兩三月一行﹑每欲行﹑必大痛數日﹑色淡而少﹑下午唇頰赤﹑不發熱中脘痞悶﹑惡食﹑彊食卽吐﹑診之六脈弦澀。兩寸浮滑。以六君子湯。加濃朴砂仁香附倍之。數帖稍安。每經前後則用四物湯加木香玄胡索紅花牡丹皮。經後用八物湯倍加香附。空心服八珍丸。加香附沈香﹑益母艸膏爲丸﹑服半年全愈。

次年生一子。

一婦人年近四十。八月間生產﹑子死腹中﹑歷八日方產出﹑產後小腹內如梭大一塊﹑直搶上心口﹑痛不可忍﹑至夜尢甚﹑凡醫皆用行血破血破气香燥之劑﹑愈服愈劇﹑至十一月初﹑予爲診視﹑六脈弦澀而數。兩關尢甚。知其肝木乘脾中气下陷。乃用理中湯。加熟附人參。附用一錢一劑。繼用加味益母丸。一服遂愈。後用參術歸芍爲君。陳皮香附桂枝沈香爲引。十餘劑全愈。

一男子年三十六七。素質彊健﹑嗜酒﹑因事忤意﹑醉後復大怒﹑遂胸膈窒塞﹑喉中一塊如梅核狀﹑咯不出﹑咽不下﹑診其六脈﹑弦緊而滑﹑兩尺尢大﹑知其伏火郁痰。衝礙淸道遂用二陳加山梔白豆蔻蘆根﹑煎服數帖﹑稍寬。再用梨汁﹑韭汁﹑蘿卜汁﹑薑汁﹑萃汁﹑蘆根汁﹑生葛根汁﹑白蜜﹑各一碗。八味熬膏。外用白術半斤﹑人參四兩﹑白茯苓四兩爲末﹑和勻入灌內﹑鹽泥封固﹑放鍋內﹑煮三炷香﹑取出去火毒﹑每日淸晨上午下午滚水調服﹑晚用滚痰丸一錢茶下﹑如此調治半年全安。此法治中年膈食皆妙。

一族叔因事奔走勞役﹑謀慮太過﹑損傷心脾﹑素又有汗經肥气之疾﹑春初因怒感寒﹑大吐﹑藥食不入﹑診其脈﹑沈遲弦澀不定﹑初醫用香砂養胃湯﹑次半夏竹茹湯﹐加丁香﹑後用治中湯﹑皆不應﹑請余治﹑予曰煩躁悶亂。面靑頰赤。唇目俱黃。脈反沈遲。乃陽癥得陰脈也法難調治。遂先用理中湯。參附各用五分探之。服下稍安。半日後復吐。予堅議欲用附子以回陽抑陰。其眷屬彷徨不決。賴親友力替。遂以參附各三錢。加入眞武湯。內外灸气海十餘壯。且灸且服。藥後得汗。周身狂燥遂息。吐亦尋止。但昏沈六日。不省人事。惟啜飲湯而已。至七日方醒。此由陰盛於內陽消於外。得附子而陽气初回。不定故昏沈耳。後以參術歸爲君佐以枸杞子麥門冬酸棗仁圓眼肉之類。上下午服。晨用鹿角膠二三錢調理。百日全安。

跋

先髙祖春嚴公。幼孤而貧。生而有大志。性嗜書。力不能就塾。私蓄雞積卵以易書。讀或勸之習星卜以爲遊。盡發其祕。活人指不勝屈暇。則著書有活人心鑑﹑虛車錄﹑養生類要﹑脈癥治方等書。惟養生類要。昔已梓行。余悉存笥中。遊於北都。遭太醫之嫉。卒年未四十。先曾祖居易公曁。先君咸世傳其學。先君素欲以公所遺諸書。梓以問世。自少力肩家政勤勞於外。有志未逮及耄。而始得經風休息於家。先以脈癥治方一書付剖劂氏。余將次第以成益。脈癥治方者。按脈審癥。因癥辧治。而後定方。其理至淺。而至深。其言至簡﹐而至備。俾初學人見之。了如指掌。卽三折肱者。究不能出其範圍。洵乎爲下學上達之功也。故梓之尢急也。無何書垂成。而先君忽見背時。不肖持偕仲弟斌匍匐歸裏。痛摧心脾。是書未遑。寓目賴從兄天士詳加校閱。纖悉無訛。其未成者。仍十之二三。屬持急續成之持願。自玆糊口。四方得菽水。以供母氏。余悉梓成諸書。以成先君之志。柰年來烽煙。未靖謀生無策。又未易言此。因思先髙祖甫。離𦇤褓而遂失怙家。無升斗之儲。未當一日就訓熟師而能成不朽之業。垂不朽之書。持等受先人之庇。承父澤之遺。而有志莫酬。其賢不肖爲何如耶﹖然使天假。先君數年則諸書皆已告成。而天胡奪之速。豈以諸書過於淺天之祕。

故天不欲使見於世耶抑。吾父欲與世公之而天反欲祕之耶然。而吾父之志。固未嘗一日去諸懷也。是不肖持之責也夫。

元孫志持百拜敬跋。

