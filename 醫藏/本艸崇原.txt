

本艸崇原淸張志聰

序

《神農本艸》謂之《本經》﹐計三百六十五種﹐以應周天之數。上品一百二十五種爲君﹐無毒。主久服﹐養命延年﹐益气輕身﹐神仙不老。中品一百二十種爲臣﹐或有毒﹐或無毒。主通調血气﹐卻邪治病。下品一百二十種爲佐使﹐或有毒﹐或無毒﹐或大毒。主除寒熱邪气﹐破積聚癥瘕﹐中病卽止。夫天地開辟﹐艸木始生。農皇仰觀天之六气﹐俯察地之五行。六气者﹐厥陰﹑少陰﹑太陰﹑少陽﹑陽明﹑太陽﹐三陰三陽是也。五行者﹐甲己運土﹐乙庚運金﹐丙辛運水﹐丁壬運木﹐戊癸運火﹐五運五行是也。本五運六气之理﹐辧艸木金石虫魚禽獸之性﹐而合人之五臟六腑十二經脈﹐有寒熱升降補瀉之治。天地萬物﹐不外五行。其初產也﹐有東南西北中之五方。其生育也﹐有春夏秋冬長夏之五時。其形有靑黃赤白黑之五色﹐其气有臊焦香腥腐之五臭﹐其質有酸苦甘辛鹹之五味。著爲藥性﹐開物成務﹐傳於後世﹐詞古義深﹐難於窺測。後人纂集藥性﹐不明《本經》﹐但言某藥治某病﹐某病須某藥﹐不探其原﹐只言其治﹐是藥用也﹐非藥性也。知其性而用之﹐則用之有本﹐神變無方。襲其用而用之﹐則用之無本﹐窒礙難通。余故詮釋《本經》﹐闡明藥性﹐端本五運六气之理﹐解釋詳備。

俾上古之言﹐了如指掌。運气之理﹐炳如日星﹐爲格物致知﹐三才合一之道。其後人之不經臆說﹐逐末忘本者﹐槪置勿錄。學人能於此會悟之﹐則神農觀天察地窮理盡性之學﹐庶幾近之。後世之書﹐有涉訛謬者﹐屏棄勿道﹐可也。

卷上本經上品

人參

气味甘﹐微寒﹐無毒。主補五臟﹐安精神﹐定魂魄﹐止驚悸﹐除邪气﹐明目﹐開心﹐益智﹐久服輕身延年。

﹝人參﹐一名神艸﹐一名地精。春秋運斗樞云﹐瑤光星散﹐而爲人參。生上黨山谷﹑遼東幽冀諸州﹐地土最濃處﹐故有地精之名。相傳未掘取時﹐其莖葉夜中隱隱有光。其年發深久者﹐根結成人形﹐頭面四肢畢具﹐謂之孩兒參﹐故又有神艸之名。﹞人參气味甘美﹐甘中稍苦﹐故曰微寒。凡屬上品﹐俱系無毒。獨人參稟天宿之光華﹐鐘地土之廣濃﹐久久而成人形﹐三才俱備﹐故主補人之五臟。髒者藏也。腎藏精﹐心藏神﹐肝藏魂﹐肺藏魄﹐脾藏智。安精神﹐定魂魄﹐則補心腎肺肝之眞气矣。夫眞气充足﹐則內外調和﹐故止驚悸之內動﹐除邪气之外侵。明目者﹐五臟之精上注於目也。開心者﹐五臟之神皆主於心也。又曰益智者﹐所以補脾也﹐上品之藥﹐皆可久服﹐兼治病者﹐補正气也﹐故人參久服﹐則輕身延年。

卷上本經上品

甘艸

气味甘平﹐無毒。主五臟六腑寒熱邪气﹐堅筋骨﹐長肌肉﹐倍气力﹐金瘡﹐解毒﹐久服輕身延年。

﹝甘艸始出河西川谷﹑積沙山﹐及上郡﹐今陜西河東州郡皆有之。一名國老﹐又名靈通。

根長三四尺﹑粗細不定﹑皮色紫赤﹐上有橫梁﹐梁下皆細根也﹐以堅實斷理者爲佳。調和臟腑﹐通貫四旁﹐故有國老﹑靈通之名。﹞甘艸味甘﹐气得其平﹐故曰甘平。《本經》凡言平者﹐皆謂气得其平也。主治五臟六腑之寒腑爲陽。寒病爲陰﹐熱病爲陽。甘艸味甘﹐調和臟腑﹐通貫陰陽﹐故治理臟腑陰陽之正气﹐以除寒熱陰陽之邪气也。堅筋骨﹐長肌肉﹐倍气力者﹐堅肝主之筋﹐腎主之骨﹐長脾主之肉﹐倍肺主之气﹐心主之力。

五臟充足﹐則六腑自和矣。

金瘡乃刀斧所傷﹐因金傷而成瘡。金瘡﹐乃因金瘡而髙也。解毒者﹐解髙無名之毒﹐土性柔和﹐如以毒物埋土中﹐久則無毒矣。臟腑陰陽之气皆歸土中﹐久服則土气有餘﹐故輕身延年。

卷上本經上品

黃

气味甘﹐微溫﹐無毒。主癰疽﹐久敗瘡﹐排膿止痛﹐大風癩疾﹐五痔鼠﹐補虛﹐小兒百病。

﹝黃生於西北﹐得水澤之精﹐其色黃白﹐緊實如箭竿﹐折之柔韌如綿﹐以出山西之綿上者爲良﹐故世俗謂之綿黃﹐或者只以堅韌如綿解之﹐非是。﹞黃色黃﹐味甘﹐微溫。稟火土相生之气化。土主肌肉﹐火主經脈﹐故主治肌肉之癰﹐經脈之疽也。癰疽日久﹐正气衰微﹐致三焦之气不溫肌肉﹐則爲久敗瘡。黃助三焦出气﹐以溫肌肉﹐故可治也。癰疽未潰﹐化血爲膿﹐痛不可忍﹐黃補气助陽﹐陽气化血而排膿﹐膿排則痛止。大風癩疾﹐謂之癘瘍﹐乃風寒客於脈而不去﹐鼻柱壞而色敗﹐皮膚潰癩者是也。五痔者﹐牡痔﹑牝痔﹑腸痔﹑脈痔﹑血痔﹐是熱邪淫於下也﹔鼠者﹐腎臟水毒﹐上淫於脈﹐致頸項潰腫﹐或空或凸﹐是寒邪客於上也。夫癩疾﹑五痔﹑鼠﹐乃邪在經脈﹐而證見於肌肉皮膚。黃內資經脈﹐外資肌肉﹐是以三證咸宜。又曰補虛者﹐乃補正气之虛﹐而經脈調和﹐肌肉充足也。小兒經脈未盛﹐肌肉未盈﹐血气皆微﹐故治小兒百病。

卷上本經上品

白術

气味甘溫﹐無毒。治風寒濕痺﹑死肌﹑痙﹑疸﹐止汗﹑除熱﹑消食﹐作煎餌。久服﹐輕身延年不饑。

﹝術始出南鄭山谷﹐今處處有之﹐以嵩山﹑茅山及野生者爲勝。其根皮黃﹐肉白﹐老則蒼赤﹐質多膏液﹐有赤白二種。《本經》未分﹐而漢時仲祖湯方始有赤術﹑白術之分﹐二術性有和暴之殊﹐用有緩急之別。﹞﹝按﹕《本經》單言曰術﹐確是白術一種﹐蒼術固不可以混也﹐試取二術之苗﹑葉﹑根﹑莖白術近根之葉﹐每葉三岐﹐略似半夏﹐其上葉絕似棠梨葉﹐色淡綠不光。蒼術近根之葉﹐作三五叉﹐其上葉則狹而長﹐色靑光潤。白術莖綠﹐蒼術莖紫。白術根如人指﹐亦有大如拳者﹐皮褐色﹐肉白色﹐老則微紅。蒼術根如老姜狀﹐皮色蒼褐﹐肉色黃﹐老則有朱砂點。白術味始甘﹐次微辛﹐後乃有苦。蒼術始甘﹐次苦﹐辛味特勝。白術性和而不烈﹐蒼術性燥而烈﹐並非一種可知。後人以其同有術名﹐同主脾胃﹐其治風寒濕痺之功亦相近﹐遂謂《本經》兼二術言之﹐蓋未嘗深辯耳﹔觀《本經》所云止汗二字﹐惟白術有此功﹐用蒼術反是寫得相混耶。白術之味﹐《本經》云苦﹐陶弘景云甘﹐甄權云甘辛﹐張杲云味苦而甘﹐今取浙中所產白術嘗之﹐實兼甘辛苦三味。夏采者﹐辛多甘少﹐冬采者﹐甘多辛少﹐而後皆歸於苦。是知諸說各舉其偏﹐而未及乎全也。隱庵於《本經》原文定苦字爲甘字﹐爰以白術爲調和脾土之品﹐甘是正味﹐苦乃兼味﹐故采弘景之說﹐以訂正之耳。﹞白術气味甘溫﹐質多脂液﹐乃調和脾土之藥也。主治風寒濕痺者﹐《素問痺論》云﹕風寒濕三气雜至﹐合而爲痺。白術味甘﹐性溫﹐補益脾土﹐土气營運﹐則肌肉之气外通皮膚﹐內通經脈﹐故風寒濕之痺證皆可治也。夫脾主肌肉﹐治死肌者﹐助脾气也。又脾主四肢﹐痙者﹐四肢彊而不和。脾主黃色﹐疸者﹐身目黃而土虛。白術補脾﹐則痙疸可治也。止汗者﹐土能勝濕也。除熱者﹐除脾土之虛熱也。消食者﹐助脾土之轉運也。作煎餌者﹐言白術多脂﹐又治脾土之燥﹐作煎則味甘溫而質滋潤﹐土气和平矣。故久服則輕身延年不饑。

愚按﹕太陰主濕土而屬脾﹐爲陰中之至陰﹐喜燥惡濕﹐喜溫惡寒。然土有濕气﹐始能灌漑四旁﹐如地得雨露﹐始能發生萬物。若過於炎燥﹐則止而不行﹐爲便難脾約之證。白術作煎餌﹐則燥而能潤﹐溫而能和﹐此先聖教人之苦心﹐學人所當體會者也。

卷上本經上品

蒼術﹝附﹞

气味苦溫﹐無毒。主治風寒濕痺﹑死肌﹑痙疸﹐除熱﹐消食﹐作煎餌。久服輕身饑。

白術性優﹐蒼術性劣﹐凡欲補脾﹐則用白術﹐凡欲運脾﹐則用蒼術﹐欲補運相兼﹐則相兼而術多而蒼術少。運多補少﹐則蒼術多而白術少。品𨿽有二﹐實則一也。

《本經》未分蒼白﹐而仲祖《傷寒》方中﹐皆用白術﹐《金匱》方中﹐又用赤術﹐至陶弘景《別錄》﹐則分而爲二﹐須知赤白之分﹐始於仲祖﹐非弘景始分之也。赤術﹐卽是蒼術﹐其功用與白術略同﹐故仍以《本經》術之主治爲本﹐但白術味甘﹐蒼術兼苦﹐白術止汗﹐蒼術發汗﹐故止汗二字﹐節去不錄。後人謂﹕蒼術之味苦﹐其實蒼術之味﹐甘而微苦。

卷上本經上品

薯蕷

气味甘平﹐無毒。主傷中﹐補虛羸﹐除寒熱邪气﹐補中﹐益气力﹐長肌肉﹐彊陰。久服耳目聰明﹐輕身不饑﹐延年。

﹝薯蕷卽今山藥﹐因唐代宗名預﹐避諱攺爲薯藥﹐又因宋英宗名署﹐避諱攺爲山藥。始出嵩髙山谷﹐今處處有之﹐入藥野生者爲勝。種薯蕷法﹐以杵打穴﹐截塊投於杵穴之中﹐隨所杵之竅而成形﹐如預備署﹐所因名薯蕷也﹐今時但知山藥﹐不知薯蕷矣。﹞山藥气味甘平﹐始出中嶽﹐得中土之專精﹐乃補太陰脾土之藥﹐故主治之功皆在中土。

治傷中者﹐益中土也。補虛羸者﹐益肌肉也。除寒熱邪气者﹐中土調和﹐肌肉充足﹐則寒熱邪气自除矣﹐夫治傷中﹐則可以補中而益气力。補虛羸﹐則可以長肌肉而彊陰。陰彊﹐則耳目聰明。气力益﹐則身體輕健﹐土气有餘﹐則不饑而延年。

凡柔滑之物﹐損卽腐壞﹐山藥切塊﹐投於土中﹐百合分瓣種之﹐如種蒜法﹐地黃以根節多者﹐寸斷埋土中﹐皆能生長。所以然者﹐百合得太陰之天气﹐山藥﹑地黃得太陰之地气也。

卷上本經上品

石斛

气味甘平﹐無毒。主傷中﹐除痺﹐下气﹐補五臟虛勞羸瘦﹐彊陰益精。久服﹐濃腸胃﹝石斛始出六安山谷水旁石上﹐今荊襄﹑漢中﹑廬州﹑臺州﹑溫州諸處皆有。一種形如金釵﹐謂之釵石斛﹐爲俗所尙﹐不若川地產者﹐其形修潔﹐莖長一二尺﹐气味淸疏﹐黃白而實﹐入藥最良。其外更有木斛﹐長而中虛﹐不若川石斛之中實也。又有麥斛﹐形如大麥﹐累累相連﹐頭生一葉﹐其性微冷。又有竹葉斛﹐形如竹﹐節間生葉。又有雀髀斛﹐莖大如雀之髀﹐葉在莖頭﹐性皆苦寒﹐不堪用之。石斛叢生石上﹐其根糾結﹐莖葉生皆靑翠。幹則黃白而軟﹐折之懸掛屋下﹐時灌以水﹐經年不死﹐俗呼爲千年潤。﹞﹝愚按﹕今之石斛﹐其味皆苦﹐無有甘者﹐須知《本經》諸味﹐皆新出土時味也﹐幹則稍變石斛生於石上﹐得水長生﹐是稟水石之專精而補腎。味甘色黃﹐不假土力﹐是奪中土之气化而補脾。斛乃量名﹐主出主入﹐治傷中者﹐營運其中土也。除痺者﹐除皮脈肉筋骨五臟外合之痺證也。夫治傷中則下气﹐言中气調和﹐則邪气自下矣。除痺則補五臟虛勞羸瘦﹐言邪气散除﹐則正气彊盛矣﹐脾爲陰中之至陰﹐故曰彊陰。腎主藏精﹐故曰益精。久服則土气營運﹐水精四布﹐故濃腸胃。

《本經》上品﹐多主除痺﹐不曰風寒濕﹐而但曰痺者﹐乃五臟外合之痺也。蓋皮者﹐肺之合。脈者﹐心之合。肉者﹐脾之合。筋者﹐肝之合。骨者﹐腎之合。故除痺卽所以治五臟之虛勞羸瘦﹐是攻邪之中而有補益之妙用。治傷中卽所以下气﹐是補益之中而有攻邪之神理云。

卷上本經上品

酸棗仁

气味酸平﹐無毒。主治心腹寒熱﹐邪結气聚﹐四肢痛﹐濕痺。久服安五臟﹐輕身延年。

﹝酸棗始出河東川澤﹐今近汴洛及西北州郡皆有之。一名山棗﹐《爾雅》名﹐孟子曰﹕養其棘是也。其樹枝有刺﹐實形似棗而圓小﹐其味酸﹐其色紅紫。八月采實﹐只取核中之仁。仁皮赤﹐仁肉黃白。﹞﹝按﹕酸棗肉味酸﹐其仁味甘而不酸。今旣云酸棗仁﹐又雲气味酸平﹐訛也﹐當攺正。﹞棗肉味酸﹐肝之果也。得東方木味﹐能達肝气上行﹐食之主能醒睡。棗仁形園色赤﹐稟火土之气化。火歸中土﹐則神气內藏﹐食之主能寤寐。《本經》不言用仁﹐而今時多用之。心腹寒熱﹐邪結气聚者﹐言心腹不和﹐爲寒爲熱﹐則邪結气聚。棗仁色赤象心﹐能導心气以下交﹐肉黃象土﹐能助脾气以上達﹐故心腹之寒熱邪結之气聚可治也。土气不達於四肢﹐則四肢酸痛。火气不溫於肌肉﹐則周身濕痺。棗仁稟火土之气化﹐故四肢酸痛﹐周身濕痺可治也。

久服安五臟﹐輕身延年。言不但心腹和平﹐且安五臟也。五臟旣安﹐則气血日益﹐故又可輕身延年。

卷上本經上品

大棗

气味甘平﹐無毒。主心腹邪气﹐安中﹐養脾气﹐平胃气﹐通九竅﹐助十二經﹐補少气﹐少津液﹐身中不足﹐大驚﹐四肢重﹐和百藥。久服輕身延年。﹝《本經》。﹞﹝棗始出河東平澤﹐今近北州郡及江南皆有﹐惟靑州﹑晉州所生者肥大甘美。五月開白花﹐八九月果熟黃赤色﹐烘曝則黑﹐入藥爲良。其南方所產者﹐謂之南棗﹐北方所產不肥大者﹐謂之小棗﹐烘曝不黑者﹐謂之紅棗﹐只充果食﹐俱不入藥。﹞大棗气味甘平﹐脾之果也。開小白花﹐生靑熟黃﹐熟極則赤﹐烘曝則黑﹐稟土气之專精﹐具五行之色性。《經》云﹕脾爲孤髒﹐中央土﹐以灌四旁。主治心腹邪气﹐安中者﹐謂大棗安中﹐凡邪气上干於心﹐下幹於腹﹐皆可治也。養脾气﹐平胃气﹐通九竅﹐助十二經者﹐謂大棗養脾則胃气自平﹐從脾胃而行於上下﹐則通九竅。從脾胃而行於內外﹐則助十二經。補少气﹑少津液﹑身中不足者﹐謂大棗補身中之不足﹐故補少气而助無形﹐補少津液而資有形。

大驚﹑四肢重﹑和百藥者﹐謂大棗味甘多脂﹐調和百藥﹐故大驚而心主之神气虛於內﹐四肢重而心主之神气虛於外﹐皆可治也。四肢者﹐兩手兩足﹐皆機關之室﹐神气之所暢達者也。

久服則五臟調和﹐血气充足﹐故輕身延年。

卷上本經上品

芡實

气味甘平澀﹐無毒。主濕痺﹐腰脊膝痛﹐補中﹐除暴疾﹐益精气﹐彊志﹐令耳目聰明﹐久服輕身不饑﹐耐老神仙。

﹝芡始出雷池池澤﹐今處處有之﹐武林者最勝。三月生葉貼水﹐似荷而大﹐皺紋如谷﹐蹙衄如沸﹐面靑背紫﹐莖葉皆有刺。五六月開花﹐紫色﹐花必向日﹐結苞處有靑刺﹐如刺及芡實气味甘平﹐子黃仁白﹐生於水中﹐花開向日﹐乃陽引而上﹐陰引而下﹐故字從欠﹐得陽明少陰之精气。主治濕痺者﹐陽明之上﹐燥气治之也。治腰脊膝痛者﹐少陰主骨﹐外合腰膝也。補中者﹐陽明居中土也。除暴疾者﹐精气神三虛相搏﹐則爲暴疾。芡實生於水而向日﹐得水之精﹐火之神。莖刺肉白﹐又稟秋金收斂之气﹐故治三虛之暴疾。益精气﹐彊志﹐令耳目聰明者﹐言精气充益﹐則腎志彊。腎志彊則耳目聰明。蓋心腎開竅於耳﹐精神共注於目也。久服則積精全神﹐故輕身不饑﹐耐老神仙。

卷上本經上品

蓮實

气味甘平﹐無毒。主補中﹐養神﹑益气力﹑除百疾。久服輕身耐老﹐不饑延年。

﹝蓮始出汝南池澤﹐今所在池澤皆有。初夏其葉出水﹐漸長如扇。六七月間開花﹐有紅﹑白﹑粉紅三色﹐香艷可愛。花心有黃須﹐花褪房成﹐房外靑內白﹐子在房中﹐如蜂子在窠之狀。六七月采嫩者﹐生食鮮美﹐至秋房枯子黑﹑殼堅而硬﹐謂之石蓮子。今藥肆中一種石蓮子形長味苦﹐肉內無心﹐生於樹上﹐系苦珠之類﹐不堪入藥﹐宜於建蓮子中揀帶殼而黑色者﹐用之爲眞。﹞蓮生水中﹐莖直色靑﹐具風木之象﹐花紅﹐須黃﹐房白﹐子黑﹐得五運相生之气化﹐气味甘平。主補中﹐得中土之精气也。養神﹐得水火之精气也。益气力﹐得金木之精气也。百疾之生﹐不離五運﹐蓮稟五運之气化﹐故除百疾﹐久服且輕身不饑延年。

卷上本經上品

蓮花﹝附﹞

气味苦甘溫﹐無毒。主鎭心﹑益色﹑駐顏﹑身輕。

﹝《日華本艸》﹞

卷上本經上品

蓮蕊須﹝附﹞

气味甘澀溫﹐無毒。主淸心﹐通腎﹐固精气﹐烏須髮﹐悅顏色﹐益血﹐止血崩﹑吐血。

﹝《本艸綱目》附。﹞

卷上本經上品

蓮房﹝附﹞

气味苦澀溫﹐無毒。主破血﹝《食療本艸》﹞﹐治血脹腹痛﹐及產後胎衣不下。解野菌毒﹝《本艸拾遺》附。﹞﹝蓮房卽蓮蓬殼﹐陳久者良。﹞

卷上本經上品

蓮薏﹝附﹞

气味苦寒﹐無毒。主治血渴﹑產後渴﹝《食性本艸》﹞﹐止霍亂﹝《日華本艸》﹞﹐淸心去熱﹝《本艸綱目》附。﹞﹝蓮薏卽蓮子中靑心。﹞

卷上本經上品

荷葉﹝附﹞

气味苦平﹐無毒。主治血脹腹痛﹑產後胎衣不下﹐酒煮服之﹝《拾遺本艸》﹞。治吐血﹑衄血﹑血崩﹑血痢﹑脫肛﹑赤遊火丹﹑徧身風癘﹑陽水浮腫﹑腳膝浮腫﹑痘瘡倒靨﹝《新增》附。﹞

卷上本經上品

荷鼻﹝附﹞

气味苦平﹐無毒。主安胎﹐去惡血﹐畱好血﹐止血痢﹐殺菌蕈毒﹐並水煮服﹝《本艸拾遺》附。﹞﹝荷鼻﹐荷葉蒂也。﹞

卷上本經上品

薏苡仁

气味甘﹐微寒﹐無毒。主筋急拘攣﹐不可屈伸﹐久風濕痺﹐下气。久服輕身益气。

﹝薏苡其形似米﹐故俗名米仁。始出眞定平澤及田野﹐今處處有之。春生苗葉如黍。五六月結實﹐至秋則老。其仁白色如珠﹐可煮粥﹐同米釀酒。﹞薏苡仁﹐米谷之屬﹐夏長秋成﹐味甘色白﹐其性微寒﹐稟陽明金土之精。主治筋急拘攣﹐不可屈伸者﹐陽明主潤宗筋﹐宗筋主束骨而利機關﹐蓋宗筋潤﹐則諸筋自和。機關利﹐則屈伸自如。又﹐金能制風﹐土能勝濕﹐故治久風濕痺。肺屬金而主气﹐薏苡稟陽明之金气﹐故主下气。治久風濕痺﹐故久服輕身﹐下气而又益气。

卷上本經上品

大麻仁

气味甘平﹐無毒。主補中﹑益气。久服肥健﹐不老神仙。

﹝大麻卽火麻﹐俗名黃麻。始出泰山川谷﹐今處處種之﹐其利頗饒。葉狹莖長﹐五六月開細黃花成穗﹐隨結子可取油。《齊民要術》曰﹕麻有雌雄﹐於放花時拔出雄者﹐若未花先拔﹐則不結子。﹞大麻放花結實於五六月之交﹐乃陽明太陰主气之時。《經》云﹕陽明者﹐午也。五月盛陽之陰也。又﹐長夏屬太陰主气﹐夫太陰﹑陽明﹐雌雄相合﹐麻仁稟太陰﹑陽明之气﹐故气味甘平。主補中者﹐補中土也。益气者﹐益脾胃之气也。夫脾胃气和則兩土相爲資益﹐陽明燥土得太陰濕气以相資﹐太陰濕土得陽明燥气以相益﹐故久服肥健﹐不老神仙。

卷上本經上品

巨勝子

气味甘平﹐無毒。主治傷中虛羸﹐補五內﹐益气力﹐長肌肉﹐塡髓腦。久服輕身不老。

﹝巨勝一名胡麻﹐一名狗虱。本出胡地﹐故名胡麻。巨﹐大也。本生胡地大宛﹐故又名巨勝﹐八谷之中﹐惟此爲良。寇宗曰﹕胡麻正是今之大脂麻﹐獨胡地所產者肥大﹐因名胡麻﹐又名巨勝。今市肆中一種形如小茴﹐有殼無仁﹐其味極苦﹐僞充巨勝。夫巨勝卽胡麻﹐是屬谷類﹐劉阮深入天臺﹐仙女飼以胡麻飯﹐若有殼無仁﹐其味且苦﹐何堪作飯。須知市肆中巨勝系野生狗虱﹐故有壁虱胡麻之名。壁虱﹑狗虱不堪入藥。如無胡麻﹐當於脂麻中撿色赤而肥大者用之﹐庶乎不誤。﹞麻乃五穀之首﹐稟厥陰春生之气。夫五運始於木﹐而遞相資生。主治傷中虛羸者﹐气味甘平﹐補中土也。補五內﹐益气力﹐所以治傷中也。長肌肉﹐塡髓腦﹐所以治虛羸也。補五內﹐益气力之無形﹐長肌肉﹐塡髓腦之有形﹐則內外充足﹐故久服輕身不老。

卷上本經上品

赤箭

气味辛溫﹐無毒。主殺鬼精物﹐蠱毒惡气。久服益气力﹐長陰﹐肥健。

﹝《本經》名赤箭苗也。宋《開寶本艸》名天麻根也。《本經》主治﹐根苗並論。今則但用天麻﹐不用赤箭矣。始出陳倉川谷﹑壅州﹐及太山少室。春生苗﹐中抽一莖直上如箭竿﹐色正赤﹐貼莖梢之半﹐微有小紅葉﹐遠看如箭之有羽﹐有風不動﹐無風自搖﹐故有神艸之名。

根形如王瓜﹐皮色黃白﹐曬漧則黑﹐去根三五寸﹐有遊子環列如衛﹐皆有細根如白髮﹐气相通而實不相連﹐故根又有離母之名。﹞赤箭气味辛溫﹐其根名天麻者﹐气味甘平。蓋赤箭辛溫屬金﹐金能制風﹐而有弧矢之威﹐故主治殺鬼精物。天麻甘平屬土﹐土能勝濕﹐而居五運之中﹐故治蠱毒惡气。天麻形如芋魁﹐有遊子十二枚﹐周環之﹐以仿十二辰。十二子在外﹐應六气之司天﹐天麻如皇極之居中﹐得气運之全﹐故功同五芝﹐力倍五參﹐爲仙家服食之上品。是以久服﹐益气力﹐長陰﹐肥健。

李時珍曰﹕補益上藥﹐天麻爲第一。世人只用之治風﹐良可惜也。

卷上本經上品

漧地黃

气味甘寒﹐無毒。主傷中﹐逐血痺﹐塡骨髓﹐長肌肉﹐作湯﹐除寒熱積聚﹐除痺﹐療折跌絕筋。久服輕身不老。生者尢良。

﹝地黃《本經》名地髓。《爾雅》名﹐又名芑。始出咸陽川澤黃土地者佳﹐今處處有之﹐近似懷慶者爲上。根色通黃﹐幹則微黑﹐古時種子﹐今時種根﹐以根節多者﹐寸斷而蒔植之。制漧地黃法﹐以細小者搗爛取汁﹐拌肥大者﹐曬漧。﹞地黃色黃﹐味甘性寒﹐稟太陰中土之專精﹐兼少陰寒水之气化。主治傷中者﹐味甘質潤﹐補中焦之精汁也。血痺﹐猶脈痺。逐血痺者﹐橫紋似絡脈﹐通周身之經絡也。得少陰寒水之精﹐故塡骨髓﹐得太陰中土之精﹐故長肌肉。地黃性惟下行﹐故字從。藉湯飲﹐則上行外達言不但逐血痺﹐更除皮肉筋骨之痺也﹐除皮肉筋骨之痺﹐則折跌絕筋﹐亦可療矣。久服則精血充足﹐故輕身不老。生者尢良﹐謂生時多津汁而尢良﹐惜不能久貯遠市也。後人蒸熟合丸﹐始有生地﹑熟地之分。熟地黃功力與生地黃相等﹐性稍減﹐補腎相宜﹐所以然者﹐蒸熟﹐則甘中之苦味盡除﹐故寒性稍減﹐蒸熟則黑﹐故補腎相宜。

愚按﹕地黃入土最深﹐性惟下行﹐作湯則助其上達。日華子有天黃﹑地黃﹑人黃之分﹐謬矣

卷上本經上品

麥門冬

气味甘平﹐無毒。主心腹結气﹐傷中﹐傷飽﹐胃絡脈絕﹐羸瘦短气。久服輕身不老﹐不饑。

﹝麥門冬﹐門古字從﹐﹐藤蔓不絕也。始出函谷﹑川谷﹐葉如細﹐淩冬不死﹐根色黃白﹐中心貫通﹐延蔓相引﹐古時野生﹐宛如麥粒﹐故名麥冬﹐今江浙皆蒔植矣。一本橫生﹐根顆聯系﹐有十二枚者﹐有十四五枚者。所以然者﹐手足三陽﹑三陰之絡共有十二﹐加任之尾翳﹐督之長彊﹐共十四﹐又加脾之大絡﹐共十五﹐此物性之自然而合於人身者也﹐惟聖人能體察之﹐故用麥冬以通絡脈﹐並無去心二字﹐後人不詳經義﹐不窮物理﹐相沿去心久矣﹐今表正之。﹞麥門冬气味甘平﹐質性滋潤﹐淩冬靑翠﹐蓋稟少陰冬水之精﹐上與陽明胃土相合。主治心腹結气者﹐麥冬一本橫生﹐能通胃气於四旁﹐則上心下腹之結气皆散除矣。傷中者﹐經脈不和﹐中气內虛也。傷飽者﹐飲食不節﹐胃气壅滯也。麥門稟少陰癸水之气﹐上合陽明戊土﹐故治傷中﹑傷飽。胃之大絡﹐內通於脈﹐胃絡脈絕者﹐胃絡不通於脈也。麥冬顆分心貫﹐橫生土中﹐連而不斷﹐故治胃絡脈絕。胃虛則羸瘦﹐腎虛則短气﹐麥冬助胃補腎﹐故治羸瘦﹑短气。久服則形體彊健﹐故身輕﹐精神充足﹐故不老不饑。

卷上本經上品

天門冬

气味苦平﹐無毒。主諸暴風濕偏痺﹐彊骨髓﹐殺三虫﹐去伏屍。久服輕身益气﹐延年不饑。

﹝天門冬﹐一名天棘﹐又名顚棘。始出奉髙山谷﹐此山最髙﹐上奉於天﹐故名曰天﹑曰顚。藤引蔓延﹐莖稍有刺﹐故名曰棘。其根白色或黃紫色﹐柔潤多汁﹐長二三寸﹐一科一二十枚﹐與百部相類。﹞天門冬﹐《本經》言﹕气味苦平。《別錄》言﹕甘寒。新出土時﹐其味微苦﹐曝漧則微甘也。性寒無毒﹐體質多脂﹐始生髙山﹐蓋稟寒水之气﹐而上通於天﹐故有天冬之名。主治諸暴風濕偏痺者﹐言風濕之邪﹐暴中於身﹐而成半身不遂之偏痺﹐天冬稟水天之气﹐環轉營運﹐故可治也。彊骨髓者﹐得寒水之精也。殺三虫﹑去伏屍者﹐水陰之气﹐上通於天也﹐水气通天﹐則天气下降﹐故土中之三虫﹐泉下之伏屍﹐皆殺去也。太陽爲諸陽主气﹐故久服輕身益气﹐天气通貫於地中﹐故延年不饑。

伏屍者﹐傳屍鬼疰﹐泉下尸鬼﹐陰而爲病也。天門冬能啟水中之生陽﹐上通於天﹐故去伏屍天﹑麥門冬﹐皆稟少陰水精之气。麥門冬稟水精而上通於陽明。天門冬稟水精而上通於太陽。夫冬主閉藏﹐門主開轉﹐咸名門冬者﹐咸能開轉閉藏而上達也。後人有天門冬補中有瀉﹐麥門冬瀉中有補之說﹐不知從何處引來﹐良可嗤也。

卷上本經上品

葳蕤

气味甘平﹐無毒。主中風暴熱﹐不能動搖﹐跌筋結肉﹐諸不足。久服去面黑﹐好顏色﹐潤澤﹐輕身不老。

﹝《本經》名女萎。《吳氏本艸》名葳蕤。《別錄》名玉竹。《拾遺》名靑粘。始出太山山谷及邱陵﹐今處處有之。女萎者﹐性陰柔而質滋潤﹐如女之委順相隨也﹐葳蕤者﹐女子嬌柔之意。玉竹者﹐根色如玉﹐莖節如竹也。靑粘﹐莖葉靑翠﹐根汁稠粘也。春生苗﹐莖直有節﹐其葉如竹﹐兩兩相對﹐其根橫生如黃精﹐色白微黃﹐性柔多脂﹐最難幹。﹞﹝按﹕葳蕤葉密者﹐似乎對生﹐而實不相對。或云﹕其葉對生者﹐卽是黃精矣。今浙中采藥揀根之細長者爲玉竹﹐根之園而大者爲黃精﹐其實只是一種年未久者﹐故根細而長。年久者﹐其根大而園。余求眞黃精﹐種數十年不能得。﹞葳蕤气味甘平﹐質多津液﹐稟太陰濕土之精﹐以資中焦之汁。中風暴熱者﹐風邪中人﹐身熱如曝也。不能動搖者﹐熱盛於身﹐津液內竭﹐不濡灌於肌腠也。跌筋者﹐筋不柔和﹐則蹶而如跌也。結肉者﹐肉無膏澤﹐則澀滯而如結也。諸不足者﹐申明中風暴熱﹐不能動搖﹐跌筋結肉﹐是諸不足之證也。久服則津液充滿﹐故去面上之黑﹐好顏色而肌膚潤澤﹐且輕身不老。

愚按﹕葳蕤潤澤滑膩﹐稟性陰柔﹐故《本經》主治中風暴熱﹐古方主治風溫灼熱﹐所治皆主風熱之病。近醫謂葳蕤有人參之功﹐無分寒熱燥濕﹐一槪投之﹐以爲補劑﹐不知陰病內寒此爲大忌﹐蓋緣不考經書﹐咸爲耳食所誤。

卷上本經上品

牛膝

气味苦酸平﹐無毒。主寒濕痿痺﹑四肢拘攣﹑膝痛不可屈伸﹐逐血气傷熱火爛﹐墮胎。久服輕身耐老。

﹝牛膝《本經》名百倍。始出河內川谷及臨朐﹐今江淮閩粵關中皆有﹐然不及懷慶川中者佳。春生苗﹐枝節兩兩相對﹐故又名對節艸﹐其根一本直下﹐長二三尺﹐以肥闊粗大者爲上。﹞《本經》謂﹕百倍气味苦酸﹐槪根苗而言也。今時所用﹐乃根下之莖﹐味甘臭酸﹐其性微寒。《易》曰﹕幹爲馬﹐坤爲牛﹐牛之力在膝﹐取名牛膝者﹐稟太陰濕土之气化﹐而能資養筋骨也。主治寒濕痿痺﹐言或因於寒﹐或因於濕﹐而成痿痺之證也。痿痺則四肢拘攣﹐四肢拘攣﹐則膝痛不可屈伸。牛膝稟濕土柔和之化﹐而資養筋骨﹐故能治之。血气傷熱火爛﹐言血气爲熱所傷﹐則爲火爛之證。牛膝味甘性寒﹐故可逐也。根下之莖﹐形如大筋﹐性惟下泄﹐故墮胎。久服則筋骨彊健﹐故輕身耐老。

卷上本經上品

杜仲

气味辛平﹐無毒。主腰膝痛﹐補中﹐蓋精气﹐堅筋骨﹐彊志﹐除陰下癢濕﹐小便餘瀝。久服輕身耐老。

﹝杜仲木皮﹐狀如濃朴﹐折之有白綿相連﹐故一名木綿。杜字從土﹐仲者中也﹐此木始出豫州山谷﹐得中土之精﹐《本經》所以名杜仲也。李時珍曰﹕有杜仲﹐服此得道﹐因以名之謬矣。在唐宋本艸或有之矣﹐《神農本經》未必然也。﹞杜仲皮色黑而味辛平﹐稟陽明﹑少陰金水之精气。腰膝痛者﹐腰乃腎府﹐少陰主之。膝屬大筋﹐陽明主之。杜仲稟少陰﹑陽明之气﹐故腰膝之痛可治也。補中者﹐補陽明之中土也。益精气者﹐益少陰腎精之气也。堅筋骨者﹐堅陽明所屬之筋﹐少陰所主之骨也。彊志者﹐所以補腎也。陽明燥气下行﹐故除陰下癢濕﹐小便餘瀝。久服則金水相生﹐精气充足﹐故輕身耐老。

愚按﹕桑皮﹑桑葉有絲﹐蠶食桑而結繭﹐其色潔白﹐其質堅牢﹐稟金气也。藕與蓮梗有絲﹐

卷上本經上品

枸杞

味苦寒﹐無毒。主五內邪气﹑熱中﹑消渴﹑周痺風濕。久服堅筋骨﹐輕身不老﹐耐寒暑。

﹝枸杞始出常山平澤及丘陵阪岸﹐今處處有之﹐以陜西甘州者爲勝。春生﹐苗葉如石橊﹐葉軟嫩可食﹐七月開小紫花﹐隨結實﹐園紅如櫻桃﹐淩冬不落。李時珍曰﹕枸杞二樹名﹐此木棘如枸刺﹐莖若杞條﹐故兼而名之。《本經》气味主治槪根苗花實而言﹐補未分別﹐後人以實爲枸杞子﹐根名地骨皮﹐主治稍不同矣。﹞枸杞根苗苦寒﹐花實紫赤﹐至嚴冬霜雪之中﹐其實紅潤可愛﹐是稟少陰水陰之气﹐兼少陰君火之化者也。主治五內邪气﹑熱中﹑消渴。謂五臟正气不足﹐邪气內生﹐而爲熱中﹑消渴之病。枸杞得少陰水陰之气﹐故可治也。主治周痺風濕者﹐兼得少陰君火之化也。岐伯曰﹕周痺者﹐在於血脈之中﹐隨脈以上﹐隨脈以下﹐不能左右﹐各當其所。枸杞能助君火之神﹐出於血脈之中﹐故去周痺而除風濕。久服堅筋骨﹐輕身不老﹐耐寒暑。亦得少陰水火之气﹐而精神充足﹐陰陽交會也。

卷上本經上品

枸杞苗﹝附﹞

气味苦寒﹐主除煩﹐益志﹐補五勞七傷﹐壯心气﹐去皮膚﹑骨節間風﹐消熱毒﹐散瘡腫﹝《日華本艸》附。﹞

卷上本經上品

地骨皮﹝附﹞

气味苦寒。主去骨熱﹑消渴。

卷上本經上品

枸杞子﹝附﹞

气味甘寒。主堅筋骨﹐耐老﹐除風﹐去虛勞﹐補精气。﹝《食療本艸》附。﹞

卷上本經上品

女貞實

气味苦平﹐無毒。主補中﹐安五臟﹐養精神﹐除百病。久服肥健﹐輕身不老。

﹝女貞木始出武陵山谷﹐今處處有之。葉似冬靑﹐淩冬不落。五月開細靑白花﹐結實﹐九月熟﹐紫黑色﹐放虫造成白蠟者﹐女貞也。無蠟者﹐冬靑也。﹞三陽爲男﹐三陰爲女﹐女貞稟三陰之气﹐歲寒操守﹐因以爲名。味苦性寒﹐得少陰腎水之气也。淩冬不凋﹐得少陰君火之气也。作蠟堅白﹐得太陰肺金之气也。結實而園﹐得太陰脾土之气也。四季常靑﹐得厥陰肝木之气也。女貞屬三陰而稟五臟五行之气﹐故主補中﹐安五臟也。水之精爲精﹐火之精爲神﹐稟少陰水火之气﹐故養精神。人身百病﹐不外五行﹐女貞備五臟五行之气﹐故除百病。久服則水火相濟﹐五臟安和﹐故肥健﹐輕身不老。

卷上本經上品

五加皮

气味辛溫﹐無毒。主治心腹疝气﹑腹痛﹐益气﹐療﹑小兒五歲不能行﹐疽瘡陰蝕。

﹝五加木始出漢中句﹐今江淮﹑湖南州郡皆有。春生苗﹐葉靑莖赤似藤葛﹐髙三五尺﹐上有黑刺﹐一枝五葉交加﹐每葉上生一刺﹐三四月開白花﹐根若荊根﹐皮黃色﹐肉白色。﹞五加皮色備五行﹐花葉五出﹐乃五車星之精也﹐爲修養家長生不老之藥。主治心腹疝气﹐乃心病而爲少腹有形之疝也。黃帝問曰﹕診得心脈而急﹐此爲何病﹖病形何如﹖岐伯曰﹕病名心疝﹐少腹當有形者是也﹐腹痛﹐乃脾病而致腹痛也。益气﹐乃肺病气虛﹐五加皮能益其气也。療﹐乃肝病筋虛﹐五加皮能彊筋療也。小兒五歲不能行﹐乃腎病骨虛﹐五加皮補腎堅骨﹐故治小兒五歲不能行。治疽瘡者﹐諸瘡痛癢﹐皆屬心火。五加皮助精水上滋﹐而能濟其火也。治陰蝕者﹐虫乃陰類﹐陽虛則生﹐五加皮能益君火﹐而下濟其陰也。夫五加皮﹑女貞實﹐咸稟五運之气化﹐女貞皆言養正﹐五加皆言治病﹐須知養正則病自除﹐治病則正自養。

按﹕《東華眞人煮石經》云﹕何以得長久﹐何不食金鹽﹐何以得長壽﹐何不食玉豉。玉豉﹐地楡也。金鹽﹐五加也。取名金鹽﹑玉豉者﹐鹽乃水味﹐豉乃水谷﹐得先天水精﹐以養五臟之意。昔人有言曰﹕寧得一把五加﹐不用金玉滿車。寧得一斤地楡﹐不用明月寶珠。又﹐魯定公母服五加酒﹐以致不死﹐尸解而去。張子聲﹑楊建始﹑王叔牙﹑於世彥等﹐皆服此酒﹐而房室不絕﹐得壽三百歲。亦可爲散﹐以代茶湯。又曰﹕五加者﹐五車星之精也﹐水應五湖﹐人應五徳﹐位應五方﹐物應五車﹐故靑精入莖﹐則有東方之液。白气入節﹐則有西方之津。赤气入華﹐則有南方之光。玄精入根﹐則有北方之飴。黃煙入皮﹐則有戊已之靈。五神鎭生﹐相轉育成﹐餌之者眞仙﹐服之者反嬰。是五加乃服食養生之上品﹐而《本經》不言久服延年﹐或簡脫也。

卷上本經上品

肉蓯蓉

气味甘﹐微溫﹐無毒。主五勞七傷﹐補中﹐除莖中寒熱痛﹐養五臟﹐彊陰﹐益精气﹐多子﹐婦人癥瘕。久服輕身。

﹝肉蓯蓉《吳氏本艸》名松容﹐又名黑司命。始出河西山谷及代州雁門﹐今以隴西者爲勝﹐北國者次之﹐乃野馬之精入於土中而生。隴西者形扁色黃﹐柔潤多花﹐其味甘。北國者形短少花﹐生時似肉﹐三四月掘根﹐長尺餘﹐繩穿陰漧﹐八月始好皮﹐有松子鱗甲﹐故名松容。

馬屬午畜﹐以少陰爲正化﹐子水爲對化﹐故名黑司命。朱丹溪曰﹕肉蓯蓉罕得﹐多以金蓮根用鹽制而僞充﹐或以艸蓯蓉代之﹐用者宜審。蘇恭曰﹕艸蓯蓉功用稍劣。﹞馬爲火畜﹐精屬水陰﹐蓯蓉感馬精而生﹐其形似肉﹐气味甘溫﹐蓋稟少陰水火之气﹐而歸於太陰坤土之藥也。土性柔和﹐故有蓯蓉之名。五勞者﹐志勞﹑思勞﹑煩勞﹑憂勞﹑恚勞也。

七傷者﹐喜﹑怒﹑憂﹑悲﹑思﹑恐﹑驚﹐七情所傷也。水火陰陽之气﹐會歸中土﹐則五勞七傷可治矣。得太陰坤土之精﹐故補中。得少陰水火之气﹐故除莖中寒熱痛。陰陽水火之气﹐歸於太陰坤土之中﹐故養五臟。彊陰者﹐火气盛也。益精者﹐水气盛也。多子者﹐水火陰陽皆盛也。婦人癥瘕﹐乃血精畱聚於郛郭之中﹐土气盛﹐則癥瘕自消。而久服輕身。

卷上本經上品

巴戟天

气味辛甘﹐微溫﹐無毒。主大風邪气﹐陰痿不起﹐彊筋骨﹐安五臟﹐補中﹐增志﹐益气。

﹝巴戟天一名不凋艸﹐始出巴郡及下邳山谷﹐今江淮河東州郡亦有﹐然不及川蜀者佳。

葉似巴戟生於巴蜀﹐气味辛甘﹐稟太陰金土之气化。其性微溫﹐經冬不凋﹐又稟太陽標陽之气化。主治大風邪气者﹐得太陰之金气﹐金能制風也。治陰痿不起﹐彊筋骨者﹐得太陽之標陽﹐陽能益陰也。安五臟﹐補中者﹐得太陰之土气﹐土气盛﹐則安五臟而補中。增志者﹐腎藏志而屬水﹐太陽天气﹐下連於水也。益气者﹐肺主气而屬金﹐太陰天气﹐外合於肺也。

卷上本經上品

五味子

气味酸溫﹐無毒。主益气﹐咳逆上气﹐勞傷羸瘦﹐補不足﹐彊陰﹐益男子精。

﹝五味子《別錄》名玄及﹐始出齊山山谷及代郡﹐今河東陜西州郡尢多﹐杭越間亦有﹐故有南北之分。南產者﹐色紅核圓。北產者﹐色紅兼黑﹐核形似豬腎。凡用以北產者爲佳。蔓生﹐莖赤色﹐花黃﹐白子﹐生靑熟紫﹐亦具五色﹐實具五味﹐皮肉甘酸﹐核中辛苦﹐都有鹹味﹐味𨿽有五﹐酸味居多。名玄及者﹐謂稟水精而及於木也。都有鹹味﹐則稟水精。酸味居多﹐則及於木。蓋五行之气﹐本於先天之气﹐而生後天之木也。﹞五味子色味鹹五﹐乃稟五運之精﹐气味酸溫﹐得東方生長之气﹐故主益气。肺主呼吸﹐發原於腎﹐上下相交﹐咳逆上气﹐則肺腎不交。五味子能啟腎臟之水精﹐上交於肺﹐故治咳逆上气。本於先天之水﹐化生後天之木﹐則五臟相生﹐精气充足﹐故治勞傷羸瘦﹐補不足。核形象腎﹐入口生津﹐故主彊陰。女子不足於血﹐男子不足於精﹐故益男子精。

卷上本經上品

蛇牀子

气味苦辛﹐無毒。主男子陰痿濕癢﹐婦人陰中腫痛﹐除痺气﹐利關節﹐癲癇﹐惡瘡。久服輕身﹐好顏色。﹝辛﹐舊作平﹐今攺正。﹞﹝蛇牀子《本經》名蛇粟﹐又名蛇米。《爾雅》名虺牀﹐以虺蛇喜臥於下﹐嗜食其子﹐故有此名。始出臨澑川谷及田野濕地﹐今所在皆有。三月生苗﹐髙二三尺﹐葉靑碎作叢似蒿﹐每蛇牀子气味苦辛﹐其性溫熱﹐得少陰君火之气。主治男子陰痿濕癢﹐婦人陰中腫痛﹐稟火气而下濟其陰寒也。除痺气﹐利關節﹐稟火气而外通其經脈也。心气虛而寒邪盛﹐則癲癇。心气虛而熱邪盛﹐則生惡瘡。蛇牀味苦性溫﹐能助心气﹐故治癲癇惡瘡。久服則火土相生﹐故輕身。心气充盛﹐故好顏色。

蛇﹐陰類也。蛇牀子性溫熱﹐蛇虺喜臥於中﹐嗜食其子﹐猶山鹿之嗜水龜﹐潛龍之嗜飛燕﹐李時珍曰﹕蛇牀子﹐《神農》列之上品﹐不獨助男子﹐且有益婦人﹐乃世人捨此而求補藥於

卷上本經上品

覆盆子

气味酸平﹐無毒。主安五臟﹐益精气﹐長陰﹐令人堅﹐彊志倍力﹐有子。久服輕身不老。

﹝《別錄》名覆盆。《本經》名蓬。始出荊山平澤及冤句﹐今處處有之。藤蔓繁衍﹐莖有蓬然近時只知有覆盆﹐不知有蓬矣。愚以覆盆﹑蓬功用相同﹐故合而爲一。﹞《本經》名蓬﹐以其藤蔓繁衍﹐苗葉不凋﹐結子則蓬蓬而也。《別錄》名覆盆﹐以其形圓而扁﹐如釜如盆﹐就蒂結實﹐倒垂向下﹐一如盆之下覆也。气味酸平﹐藤蔓繁衍﹐具春生夏長之气﹐覆下如盆。得秋時之金气﹐冬葉不凋。得冬令之水精﹐結實形圓。具中央之土气﹐體備四時﹐質合五行﹐故主安五臟。腎受五臟之精而藏之﹐故益精气而長陰。腎气充足﹐則令人堅﹐彊志倍力﹐有子。是覆盆𨿽安五臟﹐補腎居多﹐所以然者﹐水天上下之气﹐交

卷上本經上品

菟絲子

气味辛甘平﹐無毒。主續絕傷﹐補不足﹐益气力﹐肥健人。《別錄》云﹕久服明目﹑輕身延年。

﹝菟絲子《爾雅》名玉女。《詩》名女蘿。始出朝鮮川澤田野﹐蓋稟水陰之气﹐從東方而生﹐今處處有之。夏生苗﹐如絲徧地﹐不能自起﹐得他艸梗則纏繞而上﹐其根卽絕於地﹐寄生空中﹐無葉有花﹐香气襲人﹐結實如秕豆而細﹐色黃。法當溫水淘去沙泥﹐酒浸一宿﹐曝漧搗用。又法﹐酒浸四五日﹐蒸曝四五次﹐研作餅﹐焙漧用。﹞凡艸木子實﹐得水濕淸涼之气後能發芽。菟絲子得沸湯火熱之气﹐而有絲芽吐出﹐蓋稟性純陰﹐得熱气而發也。气味辛甘﹐得手足太陰天地之气化﹐寄生空中﹐絲莖繚繞﹐故主續絕傷。續絕傷﹐故能補不足。補不足﹐故能益气力。益气力﹐故能肥健人。兔乃明月之精﹐故久服明目。陰精所奉其人壽﹐故輕身延年。

卷上本經上品

沙參

气味苦﹐微寒﹐無毒。主血結驚風﹐除寒熱﹐補中﹐益肺气。《別錄》云﹕久服利人。

﹝沙參一名白參﹐以其根色名也。又名羊乳。俚人呼爲羊婆奶﹐以其根莖折之皆有白汁也。始出河內川谷及冤句﹑般陽﹐今淄齊﹐潞隨﹐江淮﹐荊湖州郡﹐及處處山原有之。喜生近水沙地中。﹞沙參生於近水之沙地﹐其性全寒﹐苦中帶甘﹐故曰微寒﹐色白多汁﹐稟金水之精气。血結驚气者﹐榮气內虛﹐故血結而驚气也。寒熱者﹐衛气外虛﹐故肌表不和而寒熱也。補中者﹐補中焦之精汁。補中則血結驚气可治矣。益肺者﹐益肺气於皮毛﹐益肺則寒熱可除矣。所以然者﹐稟水精而補中﹐稟金精而益肺也。久服則血气調而榮衛和﹐故利人。

愚按﹕《本經》人參味甘﹐沙參味苦﹐性皆微寒。後人攺人參微溫﹐沙參味甘﹐不知人參味甘﹐甘中稍苦﹐故曰微寒。沙參全寒﹐苦中帶甘﹐故曰微寒。先聖立言自有深意﹐後人不思體會而審察之﹐擅攺聖經﹐誤人最甚。

卷上本經上品

澤瀉

气味甘寒﹐無毒。主風寒濕痺﹐乳難﹐養五臟﹐益气力﹐肥健﹐消水。久服耳目聰明﹐不饑延年﹐輕身﹐面生光﹐能行水上。

﹝澤瀉《本經》名水瀉﹐主瀉水上行故名。始出汝南池澤﹐今近道皆有﹐惟漢中者爲佳。

生淺水中﹐獨莖直上﹐根圓如芋﹐有毛。﹞澤瀉﹐水艸也。气味甘寒﹐能啟水陰之气上滋中土。主治風寒濕痺者﹐啟在下之水津﹐從中土而灌漑於肌腠皮膚也。乳者﹐中焦之汁﹐水津滋於中土﹐故治乳難。五臟受水谷之精﹐澤瀉瀉澤於中土﹐故養五臟。腎者作彊之官﹐水精上資﹐故益气力。從中土而灌漑於肌腠﹐故肥健。水气上而後下﹐故消水。久服耳目聰明者﹐水濟其火也。不饑延年者﹐水滋其土也。

輕身面生光者﹐水澤外注也。能行水上者﹐言此耳目聰明﹐不饑延年﹐輕身﹐面生光﹐以其能行在下之水﹐而使之上也。

卷上本經上品

菖蒲

气味辛溫﹐無毒。主風寒濕痺﹐咳逆上气﹐開心孔﹐補五臟﹐通九竅﹐明耳目﹐出音聲﹐主耳聾癰瘡﹐溫腸胃﹐止小便利。久服輕身﹑不忘﹐不迷惑﹐延年﹐益心智﹐髙志﹐不老。

﹝菖蒲處處有之﹐種類不一。其生流水中﹐根莖絡石﹐略無少土﹐稍有泥滓卽易凋萎﹐此種入藥爲良。李時珍曰﹕菖蒲凡五種﹐生於水石之間﹐根細節密者﹐名石菖蒲﹐可入藥。餘皆不堪。此艸新舊相代﹐四時常靑﹐《羅浮山記》言﹕山中菖蒲一寸二十節。抱朴子言﹕服食以一寸九節﹑紫花者尢善。蘇東坡曰﹕凡艸生石上者﹐必須微土﹐以附其根﹐惟石菖蒲濯去泥土﹐漬以淸水置盆中﹐可數十年不枯。﹞太陽之气﹐生於水中﹐上與肺金相合而主表﹐與君火相合而主神。菖蒲生於水石之中﹐气味辛溫﹐乃稟太陽寒水之气﹐而上合於心肺之藥也。主治風寒濕痺﹐咳逆上气者﹐太陽之气﹐上與肺气相合而出於肌表也。開心孔者﹐太陽之气﹐上與心气相合而運其神機也。五臟在內﹐九竅在外﹐肝開竅於二目﹐心開竅於二耳﹐肺開竅於二鼻﹐脾開竅於口﹐腎開竅於前後二陰。菖蒲稟寒水之精﹐能濡五臟之竅﹐故內補五臟﹐外通九竅﹐明耳目﹐出音聲﹐是通耳目口鼻之上竅也。又曰﹕主耳聾﹑癰瘡者﹐言耳不能聽而爲耳癰﹑耳瘡之證。菖蒲並能治之。

溫腸胃﹐止小便利﹐是通前後二陰之下竅也。菖蒲气味辛溫﹐性惟上行﹐故溫腸胃而止小便之過利。久服則陽气盛﹐故輕身。心气盛﹐故不忘﹐寒水之精﹐太陽之陽﹐標本相合﹐故不迷惑而延年。益心智者﹐菖蒲益心﹐心靈則智生﹐髙志不老者﹐水精充足﹐則腎志髙彊﹐其人能壽而不老。

卷上本經上品

遠志

气味苦溫﹐無毒。主咳逆傷中﹐補不足﹐除邪气﹐利九竅﹐益智慧﹐耳目聰明﹐不忘﹐彊志倍力。久服輕身不老。

﹝遠志始出太山及冤句川谷﹐今河洛陜西州郡皆有之。苗名小艸﹐三月開紅花﹐四月采根曬漧﹐用者去心取皮。李時珍曰﹕服之主益智彊志﹐故有遠志之稱。﹞遠志气味苦溫﹐根骨硬﹐稟少陰心腎之气化。苦溫者﹐心也。骨硬者﹐腎也。心腎不交﹐則咳逆傷中。遠志主交通心腎﹐故治咳逆傷中。補不足者﹐補心腎之不足。除邪气者﹐除心腎之邪气。利九竅者﹐水精上濡空竅於陽﹐下行二便於陰也。神志相通﹐則益智慧。智慧益﹐則耳目聰明。心气盛﹐則不忘。腎气足﹐則彊志倍力。若久服﹐則輕身不老。抱朴子云﹕陵陽子仲服遠志二十年﹐有子三十七人﹐開書所視﹐記而不忘﹐此輕身不老之一徵也。

卷上本經上品

細辛

气味辛溫﹐無毒。主咳逆上气﹐頭痛腦動﹐百節拘攣﹐風濕痺痛﹐死肌。久服明目﹐利九竅﹐輕身長年。

﹝細辛始出華陰山谷﹐今處處有之。一莖直上﹐端生一葉﹐其莖極細﹐其味極辛﹐其葉如葵﹐其色赤黑。遼冀產者﹐名北細辛﹐可以入藥。南方產者﹐名杜衡﹐其莖稍粗﹐辛味稍減﹐一莖有五七葉﹐俗名馬蹄香﹐不堪入藥。﹞細辛气味辛溫﹐一莖直上﹐其色赤黑﹐稟少陰泉下之水陰﹐而上交於太陽之藥也。少陰爲水髒﹐太陽爲水府。水气相通﹐行於皮毛﹐皮毛之气﹐內合於肺。若循行失職﹐則病咳逆上气﹐而細辛能治之。太陽之脈﹐起於目內﹐從巓絡腦﹐若循行失職﹐則病頭痛腦動。而細辛亦能治之。太陽之气主皮毛﹐少陰之气主骨髓﹐少陰之气不合太陽﹐則百節拘攣。節﹐骨節也。百節拘攣﹐致有風濕相侵之痺痛。風濕相侵﹐傷其肌腠﹐故曰死肌。而細辛皆能治之。

久服則水精之气﹐濡於空竅﹐故明目﹐利九竅。九竅利﹐則輕身而長年。

愚按﹕細辛乃《本經》上品藥也﹐味辛臭香﹐無毒。主明目利竅。宋元陳承謂﹕細辛單用末﹐不可過一錢﹐多則气閉不通而死。近醫多以此語忌用﹐嗟嗟。凡藥所以治病者也﹐有是病﹐服是藥﹐豈辛香之藥而反閉气乎﹖豈上品無毒而不可多服乎﹖方書之言﹐俱如此類﹐學者不善詳察而遵信之﹐伊芳黃之門﹐終身不能入矣。

卷上本經上品

柴胡

气味苦平﹐無毒。主心腹腸胃中結气﹐飲食積聚﹐寒熱邪气﹐推陳致新。久服輕身明目益精。

﹝柴胡一名地薰﹐葉名蕓蒿﹐始出宏農川谷及冤句﹐今長安及河內近道皆有。二月生苗甚香﹐七月開黃花﹐根淡赤色﹐苗之香气直上雲間﹐有鶴飛翔於上﹐過往聞者﹐皆神气淸爽。柴胡有硬軟二種﹐硬者名大柴胡﹐軟者名小柴胡。小柴胡生於銀州者爲勝﹐故又有銀柴胡之名。今市肆中另覓艸根白色而大﹐不知何種﹐名銀柴胡﹐此僞充也﹐不可用。古茈從艸﹐今柴從木﹐其義相通。﹞柴胡春生白﹐香美可食﹐香從地出﹐直上雲霄。其根苦平﹐稟太陰坤土之气﹐而達於太陽之藥也。主治心腹腸胃中結气者。心爲陽中之太陽而居上﹐腹爲至陰之太陰而居下﹐腸胃居心腹之中﹐柴胡從坤土而治腸胃之結气﹐則心腹之正气自和矣。治飲食積聚﹐土气調和也。

治寒熱邪气﹐從陰出陽也。從陰出陽﹐故推陳而致新谷。土地調和﹐故久服輕身。陰气上出於陽﹐故明目。陽气下交於陰﹐故益精。

愚按﹕柴胡乃從太陰地土﹑陽明中土而外達於太陽之藥也。故仲祖《卒病論》言﹕傷寒中風﹐不從表解﹐太陽之气逆於中土﹐不能樞轉外出﹐則用小柴胡湯達太陽之气於肌表﹐是柴胡並非少陽主藥﹐後人有病在太陽﹐而用柴胡﹐則引邪入於少陽之說﹐此庸愚無稽之言﹐後人宗

卷上本經上品

升麻

气味甘苦平﹐微寒﹐無毒。主解百毒﹐殺百精老物殃鬼﹐辟瘟疫﹑瘴气﹑邪气﹐蠱毒入口皆吐出﹐中惡腹痛﹐時气毒癘﹐頭痛寒熱﹐風腫諸毒﹐喉痛口瘡。久服不夭﹐輕身長年。

﹝升麻今蜀漢﹑陜西﹑淮南州郡皆有﹐以川蜀產者爲勝。一名周麻。春苗夏花﹐葉似麻葉﹐其根如蒿根﹐其色紫黑﹐多須。﹞升麻气味甘苦平﹐甘者土也﹐苦者火也。主從中土而達太陽之气。太陽標陽本寒﹐故微寒。

蓋太陽稟寒水之气而行於膚表﹐如天气之下連於水也。太陽在上﹐則天日當空﹐光明淸湛。

淸湛﹐故主解百毒。光明﹐故殺百精老物殃鬼。太陽之气﹐行於膚表﹐故辟瘟疫﹑瘴气﹑邪气。太陽之气﹐行於地中﹐故蠱毒入口皆吐出。治蠱毒﹐則中惡腹痛自除。辟瘟疫瘴气邪气﹐則時气毒癘﹐頭痛寒熱自散。寒水之气﹐滋於外而濟於上﹐故治風腫諸毒﹐喉痛口瘡。久服則陰精上滋﹐故不夭。陽气盛﹐故輕身﹐陰陽充足﹐則長年矣。

愚按﹕柴胡﹑升麻﹐皆達太陽之气﹐從中土以上升﹐柴胡從中土而達太陽之標陽﹐升麻兼啟太陽之寒水﹐細辛更啟寒水之气於泉下﹐而內合少陰﹐三者大義相同﹐功用少別。具升轉周徧之功﹐故又名周麻。防風﹑秦艽﹑烏藥﹑防己﹑木通﹑升麻﹐皆紋如車輻﹐而升麻更覺空通。

卷上本經上品

桂

气味辛溫﹐無毒。主上气咳逆﹐結气﹐喉痺﹐吐吸﹐利關節﹐補中益气。久服通神﹐輕身不老。

﹝《本經》有牡桂﹑菌桂之別﹐今但以桂攝之。桂木臭香﹐性溫﹐其味辛甘。始出桂陽山谷及合浦﹑交趾﹑廣州﹑象州﹑湘州諸處。色紫黯﹐味辛甘者爲眞。若皮色黃白﹐味不辛甘﹐香不觸鼻﹐名爲柳桂﹐又名西桂。今藥肆中此桂居多。眞廣者﹐百無一二。西桂只供發散﹐不能助心主之神﹐壯木火之气﹐用者不可不擇。上體枝榦質薄﹐則爲牡桂。牡﹐陽也。

枝榦治陽本乎上者﹐親上也。下體根質濃﹐則爲菌桂。菌﹐根也。根治陰本乎下者﹐親下也。仲祖《傷寒論》有桂枝加桂湯﹐是牡桂﹑菌桂並用也。又云﹕桂枝去皮﹐去皮者﹐只取稍尖嫩枝﹐外皮內骨皆去之不用。是枝與幹又各有別也﹐今以枝爲桂枝﹐幹爲桂皮﹐爲官桂﹐卽《本經》之牡桂也。根爲肉桂﹐去粗皮爲桂心﹐卽《本經》之菌桂也。生發之機在於榦枝﹐故錄《本經》牡桂主治﹐但題以桂而總攝焉。﹞桂木淩冬不凋﹐气味辛溫﹐其色紫赤﹐水中所生之木火也。上气咳逆者﹐肺腎不交﹐則上气而爲咳逆之證。桂啟水中之生陽﹐上交於肺﹐則上气平而咳逆除矣。結气喉痺者﹐三焦之气﹐不行於肌腠﹐則結气而爲喉痺之證。桂秉少陽之木气﹐通利三焦﹐則結气通而喉痺可治矣。

吐吸者﹐吸不歸根﹐卽吐出也。桂能引下气與上气相接﹐則吸入之气﹐直至丹田而後出﹐故治吐吸也。關節者﹐兩肘兩腋﹑兩髀兩﹐皆機關之室。周身三百六十五節﹐皆神气之所遊行。桂助君火之气﹐使心主之神﹐而出入於機關﹐遊行於骨節﹐故利關節也。補中益气者﹐補中焦而益上下之气也。久服則陽气盛而光明﹐故通神。三焦通會元眞於肌腠﹐故輕身不老。

卷上本經上品

羌活

气味苦甘辛﹐無毒。主風寒所擊﹐金瘡止痛﹐奔豚﹑癇痙﹐女人疝瘕。久服輕身耐老。﹝甘辛舊本作甘平﹐誤﹐今攺正。﹞﹝羌活始出壅州川谷及隴西南安﹐今以蜀漢﹑西羌所出者爲佳。《本經》只言獨活﹐不言羌活﹐說者謂其生苗﹐一莖直上﹐有風不動﹐無風自搖﹐故名獨活。後人以獨活而出於西羌者﹐名羌活。出於中國﹐處處有者﹐名獨活。羌活色紫赤﹐節密輕虛。羌活之中復分優劣﹐西蜀產者﹐性優。江淮近道產者﹐性劣。獨活出土黃白﹐曬漧褐黑﹐緊實無節﹐其气香烈﹐其味辛腥。﹞羌活初出土時﹐苦中有甘﹐曝漧則气味苦辛﹐故《本經》言气味苦甘辛﹐其色黃紫﹐气甚芳香﹐生於西蜀﹐稟手足太陰金土之气化。風寒所擊﹐如客在門而扣擊之﹐從皮毛而入肌腠也。羌活稟太陰肺金之气﹐則禦皮毛之風寒。稟太陰脾土之气﹐則禦肌腠之風寒﹐故主治風寒所擊。金瘡止痛﹐稟土气而長肌肉也。奔豚乃水气上奔﹐土能禦水逆﹐金能益子虛﹐故治奔豚。癇痙﹑風癇﹑風痙也。金能制風﹐故治癇痙。肝木爲病﹐疝气﹐瘕聚。金能平木﹐故治女子疝瘕。久服則土金相生﹐故輕身耐老。

卷上本經上品

防風

气味甘溫﹐無毒。主大風頭眩痛﹐惡風風邪﹐目盲無所見﹐風行周身﹐骨節疼痛煩滿。久服輕身。

﹝防風始出沙苑川澤及邯鄲﹑瑯琊﹑上蔡﹐皆屬中州之地。春初發嫩芽﹐紅紫色﹐三月莖葉俱靑﹐五月開細白花﹐六月結實黑色﹐九月﹑十月采根﹐色黃空通。﹞防風莖﹑葉﹑花﹑實﹐兼備五色﹐其味甘﹐其質黃﹐其臭香﹐稟土運之專精﹐治周身之風證。蓋土气濃﹐則風可屏﹐故名防風。風淫於頭﹐則大風頭眩痛。申明大風者﹐乃惡風之風邪﹐眩痛不已﹐必至目盲無所見﹐而防風能治之。又﹐風邪行於周身﹐甚至骨節疼痛﹐而防風亦能治之﹐久服則土气盛﹐故輕身。

元人王好古曰﹕病頭痛﹑肢節痛﹑一身盡痛﹐非羌活不能除﹐乃卻亂反正之主君藥也。

李東垣曰﹕防風治一身盡痛﹐隨所引而至﹐乃卒伍卑賤之職也。

愚按﹕《神農》以上品爲君﹐羌活﹑防風皆列上品﹐俱散風治病﹐何以貴賤回別若是。

後人發明藥性﹐多有如此謬妄之論﹐𨿽曰無關治法﹐學人遵而信之﹐陋習何由得洗乎。

卷上本經上品

紫蘇

气味辛微溫﹐無毒。主下气殺谷﹐除飲食﹐辟口臭﹐去邪毒﹐辟惡气。久服通神明﹐輕身耐老。﹝《綱目》誤列中品﹐今攺入上品。﹞﹝紫蘇《本經》名水蘇﹐始生九眞池澤﹐今處處有之﹐好生水旁﹐因名水蘇﹐其葉面靑背紫﹐晝則森挺﹐暮則下垂。气甚辛香﹐開花成穗﹐紅紫色﹐穗中有細子﹐其色黃赤﹐入土易生。後人於壤土蒔植﹐面背皆紫者﹐名家紫蘇。野生瘠土者﹐背紫面靑。《別錄》另列紫蘇﹐其實一種﹐但家野之不同耳。又一種面背皆靑﹐气辛臭香者﹐爲薺。一種面背皆白者﹐名白蘇﹐俱不堪入藥。﹞紫蘇气味辛溫﹐臭香色紫﹐其葉晝挺暮垂﹐稟太陽天日晦明之气。天气下降﹐故主下气。

下气則能殺谷﹐殺谷則能除飲食。除﹐消除也。味辛臭香﹐故辟口臭。辟口臭﹐則能去邪毒。

去愚按﹕紫蘇配杏子﹐主利小便﹐消水腫﹐解肌表﹐定喘逆﹐與麻黃同功而不走泄正气﹐故《

卷上本經上品

蘇子﹝附﹞

气味辛溫﹐無毒。主下气﹐除寒﹐溫中。﹝《別錄》附﹞

卷上本經上品

蘇枝﹝附﹞

气味辛平﹐無毒。主寬中行气﹐消飲食﹐化痰涎﹐治噎膈反胃﹐止心腹痛﹐通十二經關竅脈絡。﹝《新增》附。﹞﹝蘇枝是莖上傍枝﹐非老梗也。﹞

卷上本經上品

橘皮

气味苦辛溫﹐無毒。主治胸中瘕熱逆气﹐利水谷。久服去臭﹐下气﹐通神。

﹝橘生江南及山南山谷﹐今江浙荊襄湖皆有。枝多堅刺﹐葉色靑翠﹐經冬不凋﹐結實靑圓橘實形圓色黃﹐臭香肉甘﹐脾之果也。其皮气味苦辛﹐性主溫散﹐筋膜似絡脈﹐皮形若肌肉﹐宗眼如毛孔﹐乃從脾脈之大絡而外出於肌肉毛孔之藥也。胸中瘕熱逆气者﹐謂胃上郛郭之間﹐濁气畱聚﹐則假气成形﹐而爲瘕熱逆气之病。橘皮能達胃絡之气﹐出於肌腠﹐故胸中之瘕熱逆气可治也。利水谷者﹐水谷入胃﹐藉脾气之散精﹐橘皮能達脾絡之气﹐上通於胃﹐故水谷可利也。久服去臭者﹐去中焦腐穢之臭气﹐而整肅脾胃也。下气通神者﹐下肺主之气﹐通心主之神﹐橘皮气味辛苦﹐辛入肺﹐而苦入心也。

愚按﹕上古諸方﹐只曰橘皮个用不切﹐並無去白之說。李東垣不參經義﹐不禮物性﹐承《嗽。

夫咳嗽非只肺病﹐有肝气上逆而咳嗽者﹐有胃气壅滯而咳嗽者﹐有腎气奔迫而咳嗽者﹐有心火上炎而咳嗽者﹐有皮毛閉拒而咳嗽者﹐有脾肺不和而咳嗽者。《經》云﹕五臟六腑皆令人咳﹐非獨肺也。橘皮裏有筋膜﹐外黃內白﹐其味先甘後辛﹐其性從絡脈而外達於肌肉﹑毛孔﹐以之治咳﹐有從內達外之義。若去其白﹐其味但辛﹐只行皮毛﹐風寒咳嗽似乎相宜﹐虛勞不足﹐益辛散矣。後人襲方書糟粕﹐不窮物性本原﹐無怪以訛傳訛﹐而莫之止。須知雷乃宋人﹐非黃帝時雷公也。業醫者當以上古方制爲準繩﹐如《金匱要略》用橘皮湯治漧嘔噦﹐義可知矣。日華子謂﹕橘瓤上筋膜﹐治口渴吐酒﹐煎湯飲甚效。以其能行胸中之飲而行於皮膚也。夫橘皮從內達外﹐凡汗多里虛﹐陽气外浮者﹐宜禁用之。

卷上本經上品

靑橘皮﹝附﹞

气味苦辛溫﹐無毒。主治气滯﹐下食﹐破積結及膈气。﹝《圖經本艸》附。﹞

卷上本經上品

橘核﹝附﹞

气味苦平﹐無毒。主治腎疰腰痛﹐膀胱气痛﹐腎冷。﹝《日華本艸》附。﹞

卷上本經上品

橘葉﹝附﹞

气味苦平﹐無毒。主導胸膈逆气﹐入厥陰。行肝气﹐消腫散毒。乳癰脇痛﹐用之行經。﹝《本艸衍義補遺》附。﹞

卷上本經上品

辛夷

气味辛溫﹐無毒。主治五臟身體寒熱﹐風頭腦痛﹐面。久服下气﹐輕身﹐明目﹐增年耐老。

﹝辛夷始出漢中﹑魏興﹑梁州川谷﹐今近道處處有之。人家園亭亦多種植。樹髙丈餘﹐花先葉後﹐葉苞有茸毛。花開白色者﹐名玉蘭﹐謂花色如玉﹐花香如蘭也。紅紫色者﹐名木筆﹐謂花苞尖長﹐儼然如筆也。入藥紅白皆用﹐取含苞未開者收之。﹞辛夷味辛臭香﹐苞毛花白﹐稟陽明土金之气化也。陽明者土也﹐五臟之所歸也。故主治五臟不和而爲身體之寒熱。陽明者金也﹐金能制風﹐故主治風淫頭腦之痛。陽明之气有餘﹐則面生光﹐故治面。﹐黑色也。《經》云﹕陽明者﹐胃脈也﹐其气下行﹐故久服下气﹐土气和平﹐故輕身。金水相生﹐故明目。下气輕身明目﹐則增年耐老。

卷上本經上品

木香

气味辛溫﹐無毒。主治邪气﹐辟毒疫溫鬼﹐彊志﹐主淋露。久服不夢寤魘寐。

﹝木香始出永昌山谷﹐今皆從外國舶上來﹐昔人謂之靑木香﹐後人呼馬兜鈴根爲靑木香﹐攺呼此爲廣木香以別之。《三洞珠囊》云﹕五香者﹐木香也。一株五根﹐一莖五枝﹐一枝五葉﹐葉間五節﹐故名五香。根條左旋﹐采得二十九日方硬﹐形如枯骨﹐燒之能上徹九天﹐以味苦粘牙者爲眞﹐一種番白芷僞充木香﹐皮帶黑而臭腥﹐不可不辧。﹞木香其臭香﹐其數五﹐气味辛溫﹐上徹九天﹐稟手足太陰天地之气化﹐主交感天地之气﹐上下相通。治邪气者﹐地气四散也。辟毒疫溫鬼者﹐天气光明也。彊志者﹐天一生水﹐水生則腎志彊。主淋露者﹐地气上騰﹐气騰則淋露降。天地交感﹐則陽陽和﹐開合利﹐故久服不夢寤魘寐。夢寤者﹐寤中之夢。魘寐者﹐寐中之魘也。

卷上本經上品

續斷

气味苦微溫﹐無毒。主治傷寒﹐補不足﹐金瘡癰瘍﹐折跌﹐續筋骨﹐婦人乳難。久服益气力。

﹝續斷始出常山山谷﹐今所在山谷皆有﹐而以川蜀者爲勝。三月生苗﹐四月開花紅白色﹐或紫色﹐似益母艸花﹐根色赤黃﹐曬漧則黑。﹞續斷气味苦溫﹐根色赤黃﹐曬漧微黑﹐折有煙塵﹐稟少陰陽明火土之气化﹐而治經脈三因之證。主治傷寒者﹐經脈虛而寒邪侵入﹐爲外因之證也﹐補不足者﹐調養經脈之不足﹐爲裏虛內因之證也。金瘡者﹐金傷成瘡﹐爲不內外因之證也。經脈受邪﹐爲癰爲瘍﹐亦外因也。折跌而筋骨欲續﹐亦不內外因也。婦人經脈不足而乳難﹐亦裏虛內因也。續斷稟火土之气﹐而治經脈三因之證者如此。久服則火气盛﹐故益气。土气盛﹐故益力也。

卷上本經上品

蒺藜

气味苦溫﹐無毒。主治惡血﹐破瘕癥積聚﹐喉痺﹐乳難。久服長肌肉﹐明目﹐輕身。

﹝蒺藜始出馮翌平澤或道旁﹐今西北地多有。春時布地﹐蔓生細葉﹐入夏做碎小黃花﹐秋深結實﹐狀如菱米﹐三角四刺﹐其色黃白﹐實內有仁﹐此刺蒺藜也。《爾雅》名茨。《詩》言﹕墻有茨者是也。又﹐同州沙苑一種﹐生於牧馬艸地上﹐亦蔓生布地﹐莖間密布細刺﹐七月開花黃紫色﹐九月結實作莢﹐長寸許﹐內子如脂麻﹐綠色﹐狀如羊腎﹐味甘微腥﹐今人謂之沙苑蒺藜﹐卽白蒺藜也。今市肆中以茨蒺藜爲白蒺藜﹐白蒺藜爲沙苑蒺藜﹐古今名稱互異﹐從俗可也。﹞蒺藜子堅勁有刺﹐稟陽明之金气﹐气味苦溫﹐則屬於火。《經》云﹕兩火合並﹐故爲陽明﹐是陽明稟火气而屬金也。金能平木﹐故主治肝木所瘀之惡血﹐破腸胃郛郭之癥瘕積聚﹐陰陽交結之喉痺﹐陽明胃土之乳難﹐皆以其稟銳利之質而攻伐之力也。久服則陽明土气盛﹐故長肌肉。金水相生﹐故明目。長肌肉﹐故輕身。

其沙苑蒺藜一種﹐生於沙地﹐形如羊腎﹐主補腎益精﹐治腰痛虛損﹐小便遺瀝。所以然者﹐味甘帶腥﹐稟陽明土金之气﹐土生金而金生水也。

卷上本經上品

桑根白皮

气味甘寒﹐無毒。主治傷中﹐五勞六極﹐羸瘦崩中﹐絕脈﹐補虛﹐益气。﹝《綱目》誤書中品﹐夫桑上之寄生得列上品﹐豈桑反在中品也﹐今攺入上品。﹞﹝桑處處有之﹐而江浙獨盛。二月發葉﹐深秋黃隕﹐四月椹熟﹐其色赤黑﹐味甘性溫。﹞桑名白桑﹐落葉後望之﹐枝榦皆白﹐根皮作紙﹐潔白而綿﹐蠶食桑精﹐葉絲如銀﹐蓋得陽明金精之气。陽明屬金而兼土﹐故味甘。陽明主燥而金气微寒﹐故气寒﹐主治傷中﹐續經脈也。五勞﹐志勞﹐思勞﹑煩勞﹑憂勞﹑恚勞也。六極﹐气極﹑血極﹑筋極﹑骨極﹑肌極﹑精極也。羸瘦者﹐肌肉消減。崩中者﹐血液下注。脈絕者﹐脈絡不通。桑皮稟陽明土金之气﹐刈而復茂﹐生長之气最盛﹐故補續之功如此。

卷上本經上品

桑葉

气味苦寒﹐主除寒熱﹐出汗。

﹝按﹕《夷堅志》云﹕嚴州山寺有一遊僧﹐形體羸瘦﹐飲食甚少﹐每夜就枕﹐徧身汗出﹐迨旦衣皆濕透﹐如此二十年無藥能療﹐期待盡耳。監寺僧曰﹕吾有藥絕驗﹐爲汝治之﹐三日宿疾頓愈﹐其方單用桑葉一味﹐乘露采摘﹐焙榦碾末﹐每用二錢﹐空腹溫米飲調服。或值桑落時﹐幹者亦堪用﹐但力不如新采者﹐桑葉是止盜汗之藥﹐非發汗藥。《本經》蓋謂桑葉主治能除寒熱﹐並除出汗也﹐恐人誤讀作發汗解故表而明之。﹞

卷上本經上品

桑枝﹝附﹞

气味苦平﹐主治徧體風癢漧燥﹐水气﹐香港腳﹐風气﹐四肢拘攣﹐上气﹐眼運﹐肺气咳嗽﹐消食﹐利小便。久服輕身﹐聰明耳目﹐令人光澤。﹝《圖經本艸》附。﹞

卷上本經上品

桑椹﹝附﹞

止消渴﹐﹝《唐本艸》﹞利五臟﹐關節痛﹐安魂﹐鎭神﹐令人聰明﹐變白不老。﹝《本艸拾遺》附。﹞

卷上本經上品

桑花﹝附﹞

气味苦暖﹐無毒。主治健脾﹐澀腸﹐止鼻洪﹐吐血﹐腸風﹐崩中﹐帶下。﹝《日華本艸》附。﹞﹝桑花生桑枝上白蘚也﹐如地錢花樣﹐刀刮取炒用﹐非是桑椹花。﹞

卷上本經上品

桑上寄生

气味苦平﹐無毒。主腰痛﹐小兒背彊癰腫﹐充肌膚﹐堅髮齒﹐長須眉﹐安胎。

﹝桑寄生始出弘農川谷及近海州邑海外之境﹐其地暖而不蠶。桑無剪伐之苦﹐气濃力充﹐故枝節間有小木生焉﹐是爲桑上寄生﹐寄生之葉如橘而濃軟。寄生之莖﹐如槐而肥脆。四月開黃白花﹐五月結黃赤實﹐大如小豆﹐有汁稠粘﹐斷莖視之色深黃者良。寄生木楓槲櫸柳水楊等樹上皆有之。須桑上生者可用。世俗多以寄生他樹者僞充﹐不知气性不同﹐用之非徒無益﹐而反有害。一種黃寄生﹐形如石斛﹐一種如柴﹐不黃色者﹐皆僞也。﹞寄生感桑气而寄生枝節間﹐生長無時﹐不假土力﹐奪天地造化之神功。主治腰痛者﹐腰乃腎之外候﹐男子以藏精﹐女子以系胞。寄生得桑精之气﹐虛系而生﹐故治腰痛。小兒腎形未足﹐似無腰痛之證﹐應有背彊癰腫之疾。寄生治腰痛﹐則小兒背彊癰腫﹐亦能治之。充肌膚﹐精气外達也。堅髮齒﹐精气內足也。精气外達而充肌膚﹐則須眉亦長。精气內足而堅髮齒﹐則胎亦安。蓋肌膚者﹐皮肉之餘。齒者﹐骨之餘。發與須眉者﹐血之餘。胎者﹐身之餘。以餘气寄生之物﹐而治餘气之病﹐同類相感如此。

卷上本經上品

寄生實

气味甘平﹐無毒。主明目﹐輕身﹐通神。

卷上本經上品

柏子仁

气味甘平﹐無毒。主治驚悸﹐益气﹐除風濕﹐安五臟。久服令人潤澤美色﹐耳目聰明﹐不饑不老﹐輕身延年。

﹝柏木處處有之﹐其實先以太山者爲良﹐今以陜州﹑宜州﹑幹州爲勝。柏有數種﹐葉扁而側生者﹐名側柏葉﹐可以入藥。其實皆圓柏所生﹐若側柏之實﹐尢爲佳妙﹐但不可多得爾﹐仁色黃白﹐其气芬香﹐最多脂液。萬木皆向陽﹐柏獨西顧﹐故字從白﹐白者西方也。《埤雅》云﹕柏之指西﹐猶鍼之指南也。寇宗曰﹕予官陜西登髙望柏﹐千萬株皆一一西指。﹞柏葉經冬不凋﹐稟太陽之水气也。仁黃臭香﹐稟太陰之土气也。水精上資﹐故治心腎不交之驚悸。土气內充﹐故益气﹐除風濕。夫治驚悸﹐益气﹐除風濕﹐則五臟皆和﹐故安五臟也。

仁多脂液﹐久服則令人潤澤而美色﹐且耳目聰明﹐五臟安和﹐津液濡灌﹐故不饑不老﹐輕身延年。

卷上本經上品

側柏葉﹝附﹞

气味苦﹐微溫﹐無毒。主治吐血﹑衄血﹑痢血﹑崩中赤白﹐輕身益气﹐令人耐寒暑﹐去濕痺﹐生肌。﹝《別錄》附。﹞凡艸木耐歲寒﹐冬不落葉者﹐陰中有陽也﹐冬令主太陽寒水﹐而水府屬太陽﹐水髒屬少陰﹐柏葉稟寒水之气﹐而太陽爲標﹐稟少陰之气而君火爲本﹐故气味苦﹐微溫。主治吐血﹑衄血﹑痢血﹑崩中赤白者﹐得水陰之气而資養其血液也。輕身益气﹐令人耐寒暑﹐去濕痺﹐生肌者﹐得太陽之標﹐少陰之本﹐而補益其陽气也。柏子仁气味甘平﹐故稟太陽寒水而兼得太陰之土气。側柏葉气味苦微溫﹐故

卷上本經上品

松脂

气味苦甘溫﹐無毒。主治癰疽惡瘡﹐頭瘡白禿﹐疥瘙風气﹐安五臟﹐除熱。久服輕身﹐不老延年。

﹝松木之脂﹐俗名松香﹐處處山中有之﹐其木修聳多節﹐其皮粗濃有鱗﹐其葉有兩鬣﹑五鬣﹑七鬣﹐其花蕊爲松黃﹐結實狀如豬心﹐木之餘气結爲茯苓﹐松脂入土﹐年深化成琥珀。其脂以通明如燻陸香顆者爲勝﹐乃服食辟穀之品﹐神仙不老之妙藥也。熬化濾過卽爲瀝靑。﹞松脂生於松木之中﹐稟木質而有火土金水之用。气味苦溫﹐得火气也。得火气﹐故治肌肉之癰﹐經脈之疽﹐以及陰寒之惡瘡。入土成珀﹐堅潔如金﹐裕金气也。裕金气﹐故治頭瘍白禿﹐以及疥瘙之風气。色黃臭香﹐味苦而甘﹐備土气也。備土气﹐故安五臟。木耐歲寒﹐經冬不凋﹐具水气也。具水气﹐故除熱。久服則五運全精﹐故輕身﹐不老延年。

卷上本經上品

松節﹝附﹞

气味苦溫﹐無毒。主治百邪﹐久風﹐風虛腳痺﹐疼痛﹐釀酒﹐主腳軟骨節風。﹝《別錄》附。﹞

卷上本經上品

松花﹝附﹞

別名松黃﹐气味甘溫﹐無毒。主潤心肺﹐益气﹐除風﹐止血﹐亦可釀酒。﹝《本艸綱目》附。﹞

卷上本經上品

茯苓

气味甘平﹐無毒。主治胸脇逆气﹐憂恚驚邪﹐恐悸﹐心下結痛﹐寒熱﹐煩滿﹐咳逆﹐口焦舌漧﹐利小便。久服安魂養神﹐不饑延年。

﹝茯苓生大山古松根下﹐有赤白二種。下有茯苓﹐則上有靈气如絲之狀﹐山中人亦時見之。《史記龜策傳》作茯苓謂松之神靈﹐伏結而成。小者如拳﹐大者如斗﹐外皮皺黑﹐內質光白﹐以堅實而大者爲佳。﹞茯苓﹐本松木之精華﹐藉土气以結成﹐故气味甘平﹐有土位中央而樞機旋轉之功。稟木气而樞轉﹐則胸脇之逆气可治也。稟土气而安五臟﹐則憂恚驚恐悸之邪可平也。裏气不和﹐則心下結痛。表气不和﹐則爲寒爲熱。气郁於上﹐上而不下﹐則煩滿咳逆﹐口焦舌漧。气逆於下﹐交通不表﹐則小便不利。茯苓位於中土﹐靈气上薈﹐主內外旋轉﹐上下交通﹐故皆治之。

久服安肝藏之魂﹐以養心藏之神。木生火也﹐不饑延年﹐土气盛也。

卷上本經上品

赤茯苓﹝附﹞

主破結气﹐﹝《藥性本艸》﹞瀉心﹑小腸﹑膀胱濕熱﹐利竅行水。﹝《本艸綱目》附。﹞

卷上本經上品

茯神﹝附﹞

气味甘平﹐無毒。主辟不祥﹐療風眩﹑風虛﹑五勞﹑口漧﹐止驚悸﹐多恚怒﹑善忘﹐開心益智﹐安魂魄﹐養精神。﹝《別錄》附。﹞﹝離松木本體﹐不附根而生者﹐爲茯苓。不離本體﹐抱根而生者﹐爲茯神。𨿽分二種﹐總以

卷上本經上品

茯苓皮﹝附﹞

主治水腫膚脹﹐利水道﹐開腠理。﹝《本艸綱目》附。﹞

卷上本經上品

神木﹝附﹞

主治偏風﹐口面斜﹐毒風筋攣﹐不語﹐心神驚掣﹐虛而健忘。﹝《藥性本艸》附。﹞﹝卽茯神心內木也﹐又名黃松節。﹞﹝愚謂﹕茯苓之皮與木﹐後人收用﹐各有主治﹐然皆糟粕之藥﹐並無精華之气﹐不堪列於上

卷上本經上品

蔓荊子

气味苦﹐微寒﹐無毒。主治筋骨間寒熱﹐濕痺拘攣﹐明目﹐堅齒﹐利九竅﹐去白虫。久服輕身耐老﹐小荊實亦等。

﹝蔓荊生於水濱﹐苗髙丈餘﹐其莖小弱如蔓﹐故名蔓荊。春葉夏茂﹐六月有花﹐淡紅色﹐九月成實﹐黑斑色﹐大如梧子而輕虛。一種木本者﹐其枝莖堅勁作科不作蔓﹐名牡荊﹐結實如麻子大﹐又名小荊實。﹞蔓荊多生水濱﹐其子黑色﹐气味苦寒﹐稟太陽寒水之气化﹐蓋太陽本寒標熱﹐少陰本熱標寒。主治筋骨間寒熱者﹐太陽主筋病﹐少陰主骨病﹐治太陽﹑少陰之寒熱也。濕痺拘攣﹐濕傷筋骨也。益水之精﹐故明目。補骨之餘﹐故堅齒。九竅爲水注之气﹐水精充足﹐故利九竅。

虫乃陰類﹐太陽有標陽之气﹐故去白虫。久服則筋骨彊健﹐故輕身耐老。小荊實亦等﹐言蔓荊之外﹐更有一種小荊﹐其實與蔓荊之實功力相等﹐可合一而並用也。

卷上本經上品

小荊實﹝附﹞

气味苦溫﹐無毒。主除骨間寒熱﹐通利胃气﹐止咳逆﹐下气。﹝《別錄》附。﹞

卷上本經上品

槐實

气味苦寒﹐無毒。主治五內邪气熱﹐止涎唾﹐補絕傷﹐火瘡﹐婦人乳瘕﹐子髒急痛。

﹝槐始出河南平澤﹐今處處有之。有數種﹐葉大而黑者﹐名槐。晝合夜開者﹐名守宮。

槐葉細而靑綠者﹐但謂之槐。槐之生也﹐季春五日而兔目﹐十日而鼠耳﹐更旬日而始規﹐再旬日而葉成﹐四五月間開黃花﹐六七月間結實作莢﹐連珠中有黑子﹐以子連多者爲妙﹐其木材堅重﹐有靑黃白黑色。《周禮》冬取槐檀之火。《淮南子》云﹕老槐生火。《天元主物薄》云﹕老槐生丹﹐槐之神異如此﹐其花未開時﹐炒過煎水﹐染黃甚鮮。陳藏器曰﹕子上房﹐七月收之﹐可染皂﹐近時用槐花染綠。﹞槐生中原平澤﹐花黃子黑﹐气味苦寒﹐木質有靑﹑黃﹑白﹑黑色﹐老則生火生丹﹐備五運之全精﹐故主治五內邪气之熱﹐五臟在內﹐故曰五內。邪气熱﹐因邪气而病熱也。肺气不能四布其水精﹐則涎唾上湧﹐槐實能止之。肝血不能滲灌於經脈﹐則經脈絕傷﹐槐實能補之。心火內盛﹐則爲火瘡。脾土不和則爲乳瘕。腎气內逆﹐則子髒急痛。槐稟五運之气﹐故治肺病之涎唾﹐肝病之絕傷﹐心病之火瘡﹐脾病之乳瘕﹐腎病之急痛﹐而爲五內邪气之熱者如此。

卷上本經上品

槐花﹝附﹞

气味苦平﹐無毒。主治五痔﹐心痛﹐眼赤﹐殺腹髒虫﹐及皮膚風熱﹐腸風瀉血﹐赤白痢。﹝《日華本艸》附。﹞

卷上本經上品

槐枝﹝附﹞

气味苦平﹐無毒。主治洗瘡﹐及陰囊下濕癢。八月斷大枝﹐候生嫩﹐煮汁釀酒﹐療大風痿痺﹐甚效。﹝《別錄》附。﹞

卷上本經上品

槐葉﹝附﹞

气味苦平﹐無毒。主治煎湯﹐治小兒驚癇壯熱﹐疥癬及疔腫。皮莖同用。﹝《日華本艸》附。﹞

卷上本經上品

槐膠﹝附﹞

气味苦寒﹐無毒。主治一切風化涎痰﹐淸肝臟風﹐筋脈抽掣﹐及急風口噤。﹝《嘉本艸》附。﹞

卷上本經上品

漧漆

气味辛溫﹐無毒。主治絕傷﹐補中﹐續筋骨﹐塡髓腦﹐安五臟﹐五緩六急﹐風寒濕痺。生漆去長虫。久服輕身耐老。

﹝漆樹始出漢中山谷﹐今梁州﹑益州﹑廣東﹑金州﹑歙州﹑陸州皆有。樹髙二三丈﹐幹如柿﹐葉如椿﹐花如槐﹐實如牛柰子﹐木心色黃﹐六七月刻取滋汁﹐或以斧鑿取漧漆﹐不假日爆﹐乃自然幹者﹐狀如蜂房孔﹐孔間隔者爲佳。﹞漆木生於西北﹐鑿取滋汁而爲漆﹐日曝則反潤﹐陰濕則易幹﹐如人胃府水谷所化之津液﹐奉心則化赤爲血﹐卽日曝反潤之義也。入腎臟則凝結爲精﹐卽陰濕易幹之義也。漧漆气味辛溫﹐先白後赤﹐生幹則黑﹐稟陽明金精之質﹐而上奉於心﹐以資經脈﹐下交於腎﹐以凝精髓之藥也。主治絕傷﹐資經脈也。補中﹐陽明居中土也。續筋骨者﹐治絕傷﹐則筋骨亦可續也。

塡髓腦者﹐凝精髓也。陽明水谷之精﹐滋灌五臟﹐故安五臟。馳縱曰緩﹐拘掣曰急﹐皆不和之意﹐五臟不和而馳縱﹐是爲五緩﹐六腑不和而拘掣﹐是爲六急。五緩六急﹐乃風寒濕之痺證﹐故曰風寒濕痺也。《素問痺論》云﹕五臟皆有外合﹐六腑亦各有兪。皮肌脈筋骨之痺﹐各以其時﹐重感於風寒濕之气﹐則內捨五臟。五臟之痺﹐猶五緩也。風寒濕气中其兪﹐而食飲應之。循兪而入﹐各捨其腑。六腑之痺﹐猶六急也。是五緩六急﹐乃風寒濕痺也。生漆色白屬金﹐金能制風﹐故生漆去長虫。久服則中土之精﹐四布營運﹐故輕身耐老。

卷上本經上品

黃連

气味苦寒﹐無毒。主治熱气﹐目痛﹐傷泣出﹐明目﹐腸﹐腹痛下痢﹐婦人陰中腫痛。久服令人不忘。

﹝黃連始出巫陽山谷﹐及蜀郡太山之陽﹐今以雅州者爲勝。苗髙尺許﹐似茶叢生﹐一莖三葉﹐淩冬不凋﹐四月開花黃色﹐六月結實如芹子﹐色亦黃﹐根如連珠﹐形如雞距﹐外刺內空。

﹞黃連生於西蜀﹐味苦气寒﹐稟少陰水陰之精气。主治熱气者﹐水滋其火﹐陰濟其陽也。

目痛﹑傷泣出者﹐火熱上炎於目﹐則目痛而肉傷﹐肉傷則泣出。又曰﹕明目者﹐申明治目痛﹐傷泣出﹐以其能明目也。腸者﹐火熱內乘於陰﹐夫熱淫於內﹐薄爲腸﹐此熱傷陰分也。腹痛下痢者﹐風寒暑濕之邪傷其經脈﹐不能從肌腠而外出﹐則下行腸胃﹐致有腸痛下痢之證。黃連瀉火熱而養陰﹐故治腸腹痛下痢。婦人陰中腫痛者﹐心火協相火而交熾也。黃連苦寒﹐內淸火熱﹐故治婦人陰中腫痛。久服令人不忘者﹐水精上滋﹐瀉心火而養神﹐則不忘也。大凡苦寒之藥﹐多在中品下品﹐惟黃連列於上品者﹐陰中有陽﹐能濟君火而養神也。

少陰主水而君火在上﹐起冬不落葉。

凡物性有寒熱溫淸燥潤﹐及五色五味。五色五味以應五運﹐寒熱溫淸燥潤以應六气﹐是以上古司歲備物。如少陰君火﹐少陽相火司歲﹐則備溫熱之藥。太陽寒水司歲﹐則備陰寒之藥。

厥陰風木司歲﹐則備淸涼之藥。太陰濕土司歲﹐則備甘潤之藥。陽明燥金司歲﹐則備辛燥之藥。岐伯曰﹕司歲備物得天地之專精﹐非司歲備物則气散也。後世不能效上古之預備﹐因加炮制以助其力。如黃連水浸﹐附子火炮﹐卽助寒水君火之火。後人不體經義﹐反以火炒黃連﹐尿煮附子。

寒者熱之﹐熱者寒之﹐是制也﹐非制也。譬之鷹犬之力﹐在於爪牙。今束其爪﹐縛其牙﹐亦

卷上本經上品

蒲黃

气味甘平﹐無毒。主治心腹﹑膀胱寒熱﹐利小便﹐止血﹐消瘀血。久服輕身﹐益气力﹐延年神仙。

﹝蒲﹐香蒲水艸也﹐蒲黃乃香蒲花中之蕊屑﹐細若金粉﹐今藥肆或以松花僞充﹐宜辧之。

始出河東池澤﹐今處處有之﹐以秦州者爲勝。春初生嫩葉﹐出水紅白色﹐茸茸然。至夏抽梗於叢葉中﹐花抱梗端﹐如武士棒杵﹐故俚俗謂之蒲槌。﹞香蒲生於水中﹐色黃味甘﹐稟水土之專精﹐而調和其气血。主治心腹﹑膀胱寒熱﹐利小便者﹐稟土气之專精﹐通調水道﹐則心腹﹑膀胱之寒熱俱從小便出﹐而气機調和矣。止血﹐消瘀血者﹐稟水气之專精﹐生其肝木﹐則止新血﹐消瘀血﹐而血脈調和矣。久服則水气充足﹐土气有餘﹐故輕身﹐益气力﹐延年神仙。

卷上本經上品

菊花

气味苦平﹐無毒。主治諸風頭眩腫痛﹐目欲脫﹐淚出﹐皮膚死肌﹐惡風濕痺。久服利血气﹐輕身﹐耐老延年。

﹝菊花處處有之﹐以南陽菊潭者爲佳﹐菊之種類不一﹐培植而花球大者﹐只供玩賞。生於山野田澤﹐開花不起樓子﹐色只黃白二種﹐名茶菊者﹐方可入藥﹐以味甘者爲勝。古云﹕甘菊延令﹐苦菊泄人﹐不可不辧。《本經》气味主治﹐槪莖葉花實而言﹐今時只用花矣。﹞菊花《本經》名節華﹐以其應重陽節候而華也。《月令》云﹕九月菊有黃花﹐莖葉味苦﹐花味兼甘﹐色有黃白﹐稟陽明秋金之气化。主治諸風頭眩腫痛﹐稟金气而制風也。目欲脫淚出﹐言風火上淫於目﹐痛極欲脫而淚出。菊稟秋金淸肅之气﹐能治風木之火熱也。皮膚死肌﹐惡風濕痺﹐言感惡風濕邪而成風濕之痺證﹐則爲皮膚死肌。菊稟金气﹐而治皮膚之風﹐兼得陽明土气﹐而治肌肉之濕也。周身血气﹐生於陽明胃府﹐故久服利血气輕身﹐血气利而輕身﹐

卷上本經上品

茵陳蒿

气味苦平﹐微寒﹐無毒。主治風濕寒熱邪气﹐熱結黃膽。久服輕身益气﹐耐老﹐面白悅﹐長年。白兔食之仙。

﹝茵陳蒿始出太山及丘陵坡岸上﹐今處處有之﹐不若太山者佳。苗似蓬蒿﹐其葉緊細﹐臭香如艾﹐秋後莖枯﹐終冬不死﹐至春因舊根而復生﹐故名茵陳。一種開花結實者﹐名鈴兒茵陳。無花實者﹐名毛茵陳﹐入藥以無花實者爲勝。﹞《經》云﹕春三月﹐此爲發陳﹐茵陳因舊苗而春生﹐蓋因冬令水寒之气﹐而具陽春生發之機。主治風濕寒熱邪气﹐得生陽之气﹐則外邪自散也。熱結黃膽﹐得水寒之气﹐則內熱自除也。

久服則生陽上升﹐故輕身益气耐老。因陳而生新﹐故面白悅﹐長年。兔乃純陰之物﹐喜陽春之气﹐故白兔食之而成仙。

卷上本經上品

天名精

气味甘寒﹐無毒。主治瘀血﹐血瘕欲死﹐下血﹐止血﹐利小便。久服輕身耐老。

﹝天名精合根苗花實而言也﹐根名土牛膝﹐苗名活鹿艸。實名鶴虱。所以名活鹿者﹐《異苑云﹕宋元嘉中靑州劉懵射一鹿﹐剖五藏以此艸塞之﹐蹶然而起。懵怪而拔艸便倒﹐如此三度﹐懵因密錄﹐此艸種之﹐治折傷愈多人﹐因以名之。始出平原川澤﹐今江湖間皆有之﹐路旁陰濕處甚多。春生苗﹐髙二三尺﹐葉如紫蘇葉而尖長﹐七月開黃白花﹐如小野菊﹐結實如茼蒿子﹐最黏人衣﹐狐气尢甚。炒熟則香﹐因名鶴虱﹐俗名鬼虱﹐其根黃白色﹐如牛膝而稍短﹐故名土牛膝。﹞鹿乃純陽之獸﹐得此天名精而復活﹐蓋稟水天之气而多陰精﹐故能治純陽之鹿。主治瘀血﹐血瘕欲死﹐得水天之精气。陰中有陽﹐陽中有陰﹐故瘀久成瘕之積血﹐至欲死而可治﹐亦死而能生之義也。又曰﹕下血﹑止血者﹐申明所以能治瘀血血瘕欲死﹐以其能下積血﹐而復止新血也。水精之气﹐上合於天﹐則小便自利。久服則精气足﹐故輕身耐老。

卷上本經上品

鶴虱﹝附﹞

气味苦辛﹐有小毒。主治蛔蟯虫。﹝《唐本艸》附。﹞鶴虱得天日之精气在上﹐故主殺陰類之蛔蟯。

卷上本經上品

土牛膝﹝附﹞

又名杜牛膝﹐气味苦寒﹐主治吐血﹐牙痛﹐咽喉腫塞﹐諸骨哽咽。﹝《新增》附。﹞天者陽也﹐下通水精﹐水者陰也﹐陰柔在下﹐故根名土牛膝。陽剛在上﹐故苗名活鹿﹐子名鶴虱﹐於命名之中﹐便有陰陽之義。

卷上本經上品

石龍芻

气味苦﹐微寒﹐無毒。主治心腹邪气﹐小便不利﹐淋閉﹐風濕﹐鬼疰﹐惡毒。久服補虛羸﹐輕身﹐耳目聰明﹐延年。

﹝石龍芻一名龍須艸﹐近道水石處皆有之﹐生於縉雲者佳﹐故又名縉雲艸。苗叢生直上﹐並無枝葉﹐狀如棕心艸。夏月莖端作小穗﹐開花結細實﹐赤色。吳人多栽蒔之以織席。﹞石龍芻气味苦寒﹐生於水石間﹐得少陰水精之气化﹐故以龍名。又﹐龍能行泄其水精也﹐主治心腹邪气者﹐少陰水精之气﹐上交於心﹐則心腹之邪气可治也。小便不利﹐淋閉者﹐熱邪下注而病淋﹐濁气不化而仍閉結﹐皆爲小便不利。龍芻能啟水精之气﹐上交於心﹐上下相交﹐則小便自利矣。又﹐少陰神气外浮﹐則能去風濕。少陰神气五內﹐則能除鬼疰也。又曰﹕惡毒者﹐言鬼疰之病﹐皆惡毒所爲﹐非癰毒也。久服則水火相濟﹐故能補虛羸而輕身。精神充足﹐故耳目聰明而延年。

卷上本經上品

車前子

气味甘寒﹐無毒。主治气癃﹐止痛﹐利水道小便﹐除濕痺。久服輕身耐老。

﹝車前艸《本經》名當道。《詩》名苡﹐好生道旁及牛馬足迹中﹐故有車前當道﹐及牛遺馬舄之名。江湖淮甸處處有之﹐春生苗葉﹐布地中﹐抽數莖作穗如鼠尾﹐花極細密﹐靑色微乾坤皆有動靜﹐夫坤﹐其靜也翕﹐其動也辟。車前好生道旁﹐𨿽牛馬踐踏不死﹐蓋得土气之用﹐動而不靜者也。气癃﹐膀胱之气癃閉也。气癃則痛﹐痛則水道之小便不利。車前得土气之用﹐土气行則水道亦行﹐而膀胱之气不癃矣。不癃則痛止﹐痛止則水道之小便亦利矣。

土气營運﹐則濕邪自散﹐故除濕痺。久服土气升而水气布﹐故輕身耐老。《神仙服食經》云﹕車前﹐雷之精也﹐夫震爲雷﹐爲長男。《詩》言﹕采采苡﹐亦欲妊娠而生男也。

卷上本經上品

冬葵子

气味甘寒滑﹐無毒。主治五臟六腑寒熱﹐羸瘦﹐五癃﹐利小便。久服堅骨﹐長肌肉﹐輕身延年。

﹝葵菜處處有之﹐以八九月種者﹐覆養過冬﹐至春作子﹐謂之冬葵子。如不覆養﹐正月復種者﹐謂之春葵。三月始種﹐五月開紅紫花者﹐謂之蜀葵。八九月開黃花者﹐謂之秋葵。葵種不一﹐此外尙有錦葵﹑黃葵﹑終葵﹑菟葵之名﹐花具五色及間色﹐更有淺深之不同。﹞葵花開五色﹐四季長生﹐得生長化收藏之五气﹐故治五臟六腑之寒熱羸瘦。冬葵子覆養過冬五癃。

夫膀胱不利爲癃。五爲土數﹐土不營運﹐則水道閉塞﹐故曰五癃。治五癃﹐則小便自利。久服堅骨﹐得少陰之气也。長肌肉﹐得太陰之气也。堅骨長肌﹐故輕身延年。

卷上本經上品

地膚子

气味苦寒﹐無毒。主治膀胱熱利小便﹐補中﹐益精气。久服耳目聰明﹐輕身耐老。

﹝地膚子多生平澤田野﹐根作叢生﹐每窠有二三十莖﹐七月間開黃花﹐結子靑白﹐曬漧則黑地膚子气味苦寒﹐稟太陽寒水之气化﹐故主治膀胱之熱而利小便。膀胱位居胞中﹐故補中而益水精之气。久服則津液滋灌﹐故耳目聰明﹐輕身耐老。

虞摶《醫學正傳》云﹕摶兄年七十﹐秋間患淋﹐二十餘日﹐百方不效﹐後得一方﹐取地膚艸

卷上本經上品

決明子

气味鹹平﹐無毒。主治靑盲﹑目淫﹑膚赤﹑白膜﹑眼赤淚出。久服益精光﹐輕身。

﹝決明子處處有之﹐初夏生苗﹐莖髙三四尺﹐葉如苜蓿﹐本小末大﹐晝開夜合﹐秋開淡黃花五出﹐結角如細缸豆﹐長二三寸﹐角中子數十粒﹐色靑綠而光亮﹐狀如馬蹄﹐故名馬蹄決明﹐又別有艸決明﹐乃靑葙子也。﹞目者肝之竅﹐決明气味鹹平﹐葉司開合﹐子色紫黑而光亮﹐稟太陽寒水之气﹐而生厥陰之肝木﹐故主治靑盲﹑目淫﹑膚赤。靑盲則生白膜﹐膚赤乃眼膚之赤﹐目淫則多淚﹐故又曰﹕白膜眼赤淚出也。久服則水精充溢﹐故益精光﹐輕身。

卷上本經上品

茺蔚子

气味辛甘﹐微溫﹐無毒。主明目﹐益精﹐除水气。久服輕身。

﹝茺蔚《本經》名益母﹐又名益明。《爾雅》名。今處處有之﹐近水濕處甚繁。春生苗如嫩蒿﹐入夏長三四尺﹐其莖方﹐其葉如艾﹐節節生穗﹐充盛蔚密﹐故名茺蔚。五月采穗﹐九月采子﹐每萼內有細子四粒﹐色黑褐。﹞茺蔚莖葉甘寒﹐子辛溫。《本經》辛甘微溫﹐槪苗實而言也。莖方子黑﹐喜生濕地﹐稟水土之气化﹐明目益精﹐得水气也。除水气﹐土气盛也。久服則精气充尉﹐故輕身。

卷上本經上品

茺蔚莖葉花穗

气味甘寒﹐微苦辛。主治癮疹﹐可作浴湯。

《詩》言﹕中谷有﹐其幹矣。益母艸得水濕之精﹐能耐旱﹐滋養皮膚﹐故主治癮疹﹐茺蔚子明目益精而補腎﹐復除水气以健脾﹐故有茺蔚之名。益母艸淸熱而解毒﹐涼血以安胎﹝李時珍曰﹕茺蔚子治婦女經脈不調﹐胎產﹐一切血气諸病妙品也。其根莖花葉實並皆入藥﹐可同用。若治手足厥陰血分風熱﹐明目﹐益精﹐調女人經脈﹐則單用茺蔚子爲良。若治腫毒瘡瘍﹐消水行血﹐婦人胎產諸病﹐則宜並用爲良。蓋其根莖花葉專於行﹐而子則行中有補故也。又曰﹕莖葉味辛而苦﹐花味微苦甘﹐根味甘﹐並無毒。﹞

卷上本經上品

丹砂

气味甘﹐微寒﹐無毒。主治身體五臟百病﹐養精神﹐安魂魄﹐益气明目﹐殺精魅邪惡鬼。永服通神明﹐不老﹐能化爲汞。

﹝丹砂又名朱砂﹐始出涪州山谷﹐今辰州﹑錦州及雲南﹑波斯蠻獠洞中石穴內皆有﹐而以辰州者爲勝﹐故又名辰砂。大者如芙蓉花﹐小者如箭旋﹐碎之作墻壁光明可鑑﹐成層可拆研之。鮮紅斯爲上品﹐細小者爲米砂﹐淘土石中得者爲土砂﹐又名陰砂﹐皆爲下品。蘇恭曰﹕形𨿽大而雜土石﹐又不若細而明淨者佳。﹞水銀出於丹砂之中﹐精气內藏﹐水之精也。色赤體堅﹐象合離明﹐火之精也。气味甘寒﹐生於土石之中﹐乃資中土﹐而得水火之精。主治身體五臟百病者﹐五臟之气﹐內歸坤土﹐外合周身﹐丹砂從中土而達五臟之气﹐出於身體﹐則百病咸除。養精神者﹐養腎臟之精﹐心臟之神﹐而上下水火相交矣。安魂魄者﹐安肝臟之魂﹐肺藏之魄﹐而內外气血調和矣。調和其气﹐故益气。調和其血﹐故明目。上下水火相交﹐則精魅之怪﹐邪惡之鬼自消殺矣。久服則靈气充盛﹐故神明不老﹐內丹可成﹐故能化爲汞。

卷上本經上品

雲母

气味甘平﹐無毒。主治身皮死肌﹐中風寒熱﹐如在車船上﹐除邪气﹐安五臟﹐益子精﹐明目。久服輕身延年。

﹝雲母出太山山谷﹑齊山﹑廬山﹑及瑯琊﹑北定山石間﹐今兗州云夢山及江州﹑淳州﹑杭越間﹐亦有生土石間﹐作片成層可析﹐明滑光白者爲上。候雲气所出之處﹐於下掘取卽獲﹐之根﹐故名雲母﹐而雲母之根﹐則陽起石也。﹞今時用陽起石者有之﹐用雲母者甚鮮﹐故但存《本經》原文﹐不加詮釋﹐後凡存《本經》而

卷上本經上品

赤石脂

气味甘平﹐無毒。主治黃膽﹐泄痢﹐腸癖濃血﹐陰蝕﹐下血赤白﹐邪气癰腫﹐疽痔﹐惡瘡﹐頭瘡疥瘙。久服補髓益气﹐肥健不饑﹐輕身延年﹐五色石脂﹐各隨五色﹐補五臟。

﹝《本經》槪言五色石脂﹐今時只用赤白二脂。赤白二脂﹐赤中有白﹐白中有赤﹐總名赤石脂。不必如《別錄》分爲二也。始出南山之陽﹐及延州﹑潞州﹑吳郡山谷中﹐今四方皆有。此石中之脂﹐如骨之髓﹐故揭石取之以理膩粘舌綴唇者爲上。﹞石脂乃石中之脂﹐爲少陰腎臟之藥。又﹐色赤象心﹐甘平屬土。主治黃膽﹑泄痢﹑腸癖濃血者﹐脾土畱濕﹐則外疸黃而內泄痢﹐甚則腸癖濃血。石脂得太陰之土气﹐故可治也。陰蝕下血赤白﹐邪气癰腫﹑疽痔者﹐少陰髒寒﹐不得君火之陽熱以相濟﹐致陰蝕而爲下血赤白﹐邪气癰腫而爲疽痔。石脂色赤﹐得少陰之火气﹐故可治也。惡瘡﹑頭瘍﹑疥瘙者﹐少陰火熱不得腎臟之水气以相滋﹐致火熱上炎﹐而爲惡瘡之頭瘍疥瘙。石脂生於石中﹐得少陰水精之气﹐故可治也﹐久服則脂液內生﹐气血充盛﹐故補髓益气。補髓助精也﹐益气助神也﹐精神交會於中土﹐則肥健不饑﹐而輕身延年。《本經》槪言五色石脂﹐故曰各隨五色補五臟。

卷上本經上品

滑石

气味甘寒﹐無毒。主治身熱泄癖﹐女子乳難﹐癃閉﹐利小便﹐蕩胃中積聚寒熱﹐益精气。久服輕身耐饑﹐長年。

﹝滑石一名液石﹐又名石﹐始出赭陽山谷及太山之陰﹐或掖北白山﹐或捲山﹐今湘州﹑永州﹑始安﹑嶺南近道諸處皆有。初取柔軟﹐久漸堅硬﹐白如凝脂﹐滑而且膩者佳。﹞滑石味甘屬土﹐气寒屬水﹐色白屬金。主治身熱泄癖者﹐稟水气而淸外內之熱也。熱在外則身熱﹐熱在內則泄也。女子乳難者﹐稟金气而生中焦之汁﹐乳生中焦﹐亦水類也。治癃閉﹐稟土气而化水道之出也。利小便﹐所以治癃閉也。蕩胃中積聚寒熱﹐所以治身熱泄癖也。

益精气﹐所以治乳難也。久服則土生金而金生水﹐故輕身耐饑﹐長年。

卷上本經上品

硝石

气味苦寒﹐無毒。主治五臟積熱﹐胃脹閉﹐滌去蓄結飲食﹐推陳致新﹐除邪气。煉之如膏。久服輕身。

﹝硝石又名火硝﹐又名焰硝。丹鑪家用制五金八石﹐銀工用化金銀﹐軍中用作烽燧火藥﹐得火卽焰起﹐故有火硝﹑焰硝之名。始出益州山谷及武都﹑隴西﹐西羌﹐今河北﹑慶陽﹑蜀中皆有﹐乃地霜也。冬間徧地生如白霜﹐掃取以水淋汁﹐煎煉而成﹐狀如朴硝﹐又名生硝。再煎提過﹐或有鋒芒如芒硝﹐或有圭稜如馬牙硝﹐故硝石亦有芒硝﹑牙硝之名﹐與朴硝之芒牙同稱﹐然水火之性則異也。﹞硝石乃冬時地上所生白霜﹐气味苦寒﹐稟少陰﹑太陽之气化。蓋少陰屬冬令之水﹐太陽主六气之終。遇火能焰者﹐少陰上有君火﹐太陽外有標陽也。主治五臟積熱﹐胃脹閉者﹐言積熱在髒﹐致胃府之气脹閉不通。硝石稟水寒之气﹐而治髒熱。具火焰之性﹐而消胃脹也。滌去蓄結飲食﹐則胃府之脹閉自除。推陳致新﹐除邪气﹐則五臟之積熱自散。煉之如膏﹐得陰精之體﹐故久服輕身。硝石﹑朴硝皆味鹽性寒﹐《本經》皆言苦寒﹐初時則鹽極而苦﹐提過則轉苦爲咸矣。

卷上本經上品

朴硝

气味苦寒﹐無毒。主治百病﹐除寒熱邪气﹐逐六腑積聚結固畱癖﹐能化七十二種石。

煉餌服之﹐輕身神仙。

﹝朴硝始出益州山谷有咸水之陽﹐今西蜀靑齊河東河北皆有。生於斥鹵之地土﹐人刮掃煎汁﹐經宿結成﹐再煎提淨﹐則結成白硝﹐如冰如蠟。齊衛之消﹐底多而面上生細芒如鋒﹐所謂芒硝是也。川晉之硝﹐底少而面上生牙﹐如圭角作六稜﹐縱橫玲瓏﹐洞徹可愛﹐所謂馬牙硝是也。﹞﹝愚按﹕雪花六出﹐玄精石六稜﹐六數爲陰﹐乃水之成數也。朴硝﹑硝石皆感地水之气結成﹐而稟寒水之气化﹐是以形類相同﹐但硝石遇火能焰﹐兼得水水中之天气。朴硝只稟地水之精。不得天气﹐故遇火不焰也。所以不同者如此。有謂﹕冬時采取則爲硝石﹐三時采取則爲朴硝。有謂﹕掃取白霜則爲硝石﹐掃取泥汁則爲朴硝。有謂﹕出處𨿽同﹐近山谷者則爲硝石﹐近海濱者則爲朴硝。諸說不同﹐今並存之﹐以俟訂正。﹞朴硝稟太陽寒水之气化﹐夫太陽之气﹐本於水府﹐外行通體之皮毛﹐從胸膈而入於中土。

主治百病寒熱邪气者﹐外行於通體之皮毛也。外感百病𨿽多﹐不越寒熱之邪气﹐治寒熱邪气﹐則外感之百病皆治矣。逐六腑積聚結固畱癖者﹐從胸膈而入手中土也﹐太陽之气﹐入於中土﹐則天气下交於地﹐凡六腑積聚結固畱癖可逐矣。能化七十二種石者﹐朴硝味鹹﹐鹹能軟堅也。天一生水﹐煉餌服之﹐得先天之精气﹐故輕身神仙。

卷上本經上品

礬石

气味酸寒﹐無毒。主治寒熱泄痢白沃﹐陰蝕惡瘡﹐目痛﹐堅骨齒。煉餌服之﹐輕身不老增年。

﹝礬石始出河西山谷及隴西武都石門﹐今益州﹑晉州﹑靑州﹑慈州﹑無爲州皆有。一名湟石﹐又名羽湟﹑羽澤。礬有五種﹐其色各異﹐有白礬﹑黃礬﹑綠礬﹑皂礬﹑絳礬之不同。礬石﹐白礬也﹐乃采石敲碎煎煉而成潔白光明者﹐爲明礬。成塊光瑩如水晶者﹐爲礬精。煎礬之法﹐采石數百斤﹐用水煎煉﹐其水成礬石之斤數不減﹐是石中之精气﹐假水而成礬﹐故有羽湟﹑羽澤之名。湟澤﹐水也﹐羽﹐聚也﹐謂聚水而成也。﹞礬石以水煎石而成﹐光亮體重﹐酸寒而澀﹐是稟水石之專精﹐能整肅其穢濁。主治寒熱泄痢白沃者﹐謂或因於寒﹐或因於熱﹐而爲泄痢白沃之證。礬石淸滌腸胃﹐故可治也。陰蝕惡瘡者﹐言陰盛生虫﹐肌肉如蝕﹐而爲惡瘡之證﹐礬石酸澀殺虫﹐故可治也。以水煎石﹐其色光明﹐其性本寒﹐故治目痛。以水煎石﹐凝結成礬﹐其質如石﹐故堅骨齒。煉而餌服﹐得石中之精﹐補養精气﹐故輕身不老增年。

卷上本經上品

石膽

气味酸辛寒﹐有小毒。主明目﹐治目痛﹐金瘡諸癇痙﹐女子陰蝕痛﹐石淋寒熱﹐崩中下血﹐諸邪毒瓦斯﹐令人有子。煉餌服之﹐不老。久服增壽神仙。

﹝石膽《本經》名黑石﹐俗呼膽礬。始出秦川羌道山谷大石間﹐或羌裏句靑山﹐今信州鉛山﹑嵩嶽及蒲州皆有之﹐生於銅坑中﹐采得煎煉而成。又有自然生者﹐尢爲珍貴。大者如拳﹐如雞卵﹐小者如桃栗﹐擊之縱橫分解﹐但以火燒之成汁者﹐必僞也。塗於鐵上及銅上燒之紅者﹐眞也。﹞膽礬气味酸辛而寒。酸﹐木也。辛﹐金也。寒﹐水也。稟金水木相生之气化。稟水气﹐故主明目﹐治目痛。稟金气﹐故治金瘡諸癇痙﹐謂金瘡受風﹐變爲癇痙也。稟木气﹐故治女子陰蝕痛﹐謂土濕潰爛﹐女子陰戶如虫嚙缺傷而痛也。金生水﹐而水生木﹐故治石淋寒熱﹐崩中下血﹐諸邪毒瓦斯﹐令人有子。夫治石淋寒熱﹐崩中下血﹐金生水也。治諸邪毒瓦斯﹐令人有子﹐水生木也。煉餌服之不老﹐久服增壽神仙﹐得石中之精也。

卷上本經上品

石鐘乳

气味甘溫﹐無毒。主治咳逆上气﹐明目﹐益精﹐安五臟﹐通百節﹐利九竅﹐下乳汁﹝石鐘乳一名虛中﹐一名蘆石﹐一名鵝管石﹐皆取中空之意。石之津气鐘聚成乳滴澑成石﹐故名石鐘乳。今倒名鐘乳石矣。出太山少室山谷﹐今東境名山石洞皆有﹐惟輕薄中通形如鵝翎管﹐碎之如爪甲﹐光明者爲上。﹞石鐘乳乃石之津液融結而成﹐气味甘溫。主滋中焦之汁﹐上輸於肺﹐故治咳逆上气。中焦取汁奉心﹐化赤而爲血﹐故明目。流溢於中而爲精﹐故益精。精气盛﹐則五臟和﹐故安五臟。

血气盛﹐則百節和﹐故通百節。津液濡於空竅﹐則九竅自利。滋於經脈﹐則乳汁自下。

卷上本經上品

禹餘糧

气味甘寒﹐無毒。主治咳逆﹐寒熱煩滿﹐下赤白﹐血閉﹐癥瘕大熱﹐煉餌服之﹐不饑﹐輕身延年。

﹝禹餘糧始出東海池澤及山島中﹐今多出東陽澤州﹑潞州﹐石中有細粉如面﹐故曰餘糧。

李時珍曰﹕禹餘糧乃石中黃粉﹐生於池澤﹐其生於山谷者﹐爲太一餘糧也。﹞仲祖《傷寒論》云﹕汗家重發汗﹐必恍惚心亂﹐小便已陰痛﹐宜禹餘糧丸。全方失傳﹐世亦罕用。

卷上本經上品

太一餘糧

气味甘平﹐無毒。主治咳逆上气﹐癥瘕﹐血閉﹐漏下﹐除邪气﹐肢節不利。久服耐寒暑﹐不饑﹐輕身﹐飛行千里﹐神仙。

陳藏器曰﹕太﹐大也。一﹐道也。大道之師﹐卽理化神君﹐禹之師也﹐師嘗服之﹐故有太一之名。陶弘景曰﹕《本艸》有太一餘糧﹑禹餘糧兩種﹐治體相同﹐而今世惟有禹餘糧﹐不復識太一矣。李時珍曰﹕生池澤者﹐爲禹餘糧﹐生山谷者﹐爲太一餘糧﹐本是一物。晉宋以來﹐不分山谷池澤﹐通呼爲太一禹餘糧﹐義可知矣。

卷上本經上品

空靑

气味甘酸寒﹐無毒。主治靑盲﹐耳聾﹐明目﹐利九竅﹐通血脈﹐養精神﹐益肝气。欠服輕身延年。

﹝空靑一名楊梅靑﹐始出益州山谷及越雋山﹐今蔚蘭﹑宣梓諸州有銅處﹐銅精燻則生空靑﹐大者如拳如卵﹐小者如豆粒﹐或如楊梅。其色靑﹐其中皆空﹐故曰空靑。內有漿汁﹐爲治目神藥。不空無漿者﹐白靑也。今方家以藥塗銅物上﹐生靑刮下﹐僞作空靑﹐眞者不可得。﹞

卷上本經上品

紫石英

气味甘溫﹐無毒。主治心腹咳逆邪气﹐補不足﹐女子風寒在子宮﹐絕孕﹐十年無子。欠服溫中﹐輕身延年。

﹝紫石英始出太山山谷﹐今會稽﹑諸曁﹑烏程﹑永嘉﹑陽山﹑東莞山中皆有﹐惟太山者最勝。其色淡紫﹐其質瑩澈﹐大小皆具五稜﹐兩頭如箭鏃。﹞

卷上本經上品

白石英

气味甘﹐微溫﹐無毒。主治消渴﹐陰痿不足﹐咳逆﹐胸膈間久寒﹐益气﹐除風濕痺。久服輕身長年。

﹝白石英始出華陰山谷及太山﹐今壽陽﹑澤州﹑虢州﹑洛州山中俱有。大如指﹐長二三寸﹐六面如削﹐白瑩如玉而有光﹐長五六寸﹐益佳。或問天地開辟﹐艸木始生﹐後人分移蒔植。

故他處亦有。今土中所生之石﹐亦有始生﹐與他處之分何耶﹖愚曰﹕艸木金石虫魚皆爲物類﹐始生者開辟之初﹐物之先見也。他處者﹐生育之廣﹐物之繁盛也。天气從東南而西北﹐則艸木始生東南者﹐未始不生西北﹐西北𨿽生﹐不如東南之力也。地气從西北而東南﹐則金石之始生西北者﹐未始不生東南﹐東南𨿽生﹐不如西北之力也。而豈蒔植移徒之謂哉。若以艸木土石而異視之﹐何所見之不大也。﹞紫白石英﹐品類相同﹐主治亦不甚遠。紫爲木火之色﹐气味甘溫﹐故治心腹﹑腎臟之寒。

白

卷上本經上品

龍骨

气味甘平﹐無毒。主治心腹鬼疰﹐精物老魅﹐咳逆﹐泄痢膿血﹐女子漏下﹐癥瘕堅結﹐小兒熱气驚癇。

﹝晉地川谷及大山山巖﹐水岸土穴之中多有死龍之骨﹐今梁益﹑巴中﹑河東州郡山穴﹑水涯間亦有之骨。有雌雄骨﹐細而紋廣者﹐雌也。骨粗而紋狹者﹐雄也。入藥取五色具而白地碎紋﹐其質輕虛﹐舐之粘舌者爲佳。黃白色者次之﹐黑色者下也。其質白重﹐而花紋不細者﹐名石龍骨﹐不堪入藥﹐其外更有齒角﹐功用與龍骨相等。﹞鱗虫三百六十﹐而龍爲之長﹐背有八十一鱗﹐具九九之數﹐上應東方七宿﹐得冬月蟄藏之精﹐從泉下而上騰於天﹐乃從陰出陽﹐自下而上之藥也。主治心腹鬼疰﹑精物老魅者﹐水中天气﹐上交於陽﹐則心腹和平﹐而鬼疰精魅之陰類自消矣。咳逆者﹐天气不降也。泄痢膿血者﹐土气不藏也。女子漏下者﹐水气不升也。龍骨啟泉下之水精﹐從地土而上騰於天﹐則陰陽交會。上下相和﹐故咳逆﹑泄痢漏下﹐皆可治也。土气內藏﹐則癥瘕堅結自除﹐水气上升﹐則小兒熱气驚癇自散﹐不言久服﹐或簡脫也。

卷上本經上品

鹿茸

气味甘溫﹐無毒。主治漏下惡血﹐寒熱﹐驚癇﹐益气﹐彊志﹐髮齒﹐不老。﹝《本經》以白膠入上品﹐鹿茸入中品﹐今定俱入上品。﹞﹝鹿遊處山林﹐孕六月而生﹐性喜食龜﹐能別良艸﹐臥則口鼻對尾閭﹐以通督脈。凡含血之物﹐肉最易長﹐筋次之﹐骨最難長。故人年二十骨髓方堅﹐惟麋鹿之角﹐自生至堅﹐無兩月之久﹐大者至二十餘斤﹐計一日夜須生數兩。凡骨之生無速於此﹐故能補骨血﹐益精髓。又﹐頭者﹐諸陽之會﹐上鐘於茸﹐故能助陽。凡用必須鹿茸﹐今麋鹿並用﹐不可不別。﹞鹿性純陽﹐息通督脈﹐茸乃骨精之餘﹐從陰透頂﹐气味甘溫﹐有火土相生之義。主治漏下惡血著﹐土气虛寒﹐則惡血下漏。鹿茸稟火气而溫土﹐從陰出陽﹐下者舉之﹐而惡血不漏矣。

寒熱驚癇者﹐心爲陽中之太陽﹐陽虛則寒熱。心爲君主而藏神﹐神虛則驚癇。鹿茸陽剛漸長﹐心神充足﹐而寒熱驚癇自除矣。益气彊志者﹐益腎臟之气﹐彊腎藏之志也。生齒不老者﹐齒爲骨之餘﹐從其類而補之﹐則腎精日益﹐故不老。

卷上本經上品

鹿角膠

气味甘平﹐無毒。主治傷中﹐勞絕﹐腰痛﹐羸瘦﹐補中﹐益气﹐婦女血閉無子﹐止痛﹐安胎。久服輕身延年。

﹝鹿角膠原名白膠﹐以鹿角寸截﹐米泔浸七日令軟﹐再入急流水中浸七日﹐刮去粗皮﹐以東流水﹐桑柴火者七日﹐旋旋添水﹐取汁瀝淨﹐加無灰酒熬成膏﹐冷則膠成矣。﹞鹿茸形如萌栗﹐有初陽方生之意。鹿角形如劍戟﹐具陽剛堅銳之體﹐水熬成膠﹐故气味甘平﹐不若鹿茸之甘溫也。主治傷中勞絕者﹐中气因七情而傷﹐經脈因勞頓而絕。鹿膠甘平滋潤﹐故能治也。治腰痛羸瘦者﹐鹿運督脈﹐則腰痛可治矣。膠能益髓﹐則羸瘦可治矣。補中者﹐補中焦。益气者益腎气也。治婦人血閉無子者﹐鹿性純陽﹐角具堅剛﹐膠質膠潤下﹐故能啟生陽﹐行瘀積﹐和經脈而孕子也。止痛安胎者﹐更和經脈而生子也。久服則益陰助陽﹐故輕身延年。

卷上本經上品

鹿角

气味鹹溫﹐無毒。主治惡瘡癰腫﹐逐邪惡气﹐畱血在陰中﹐除少腹血痛﹐腰脊痛﹐折傷惡血﹐益气。﹝《別錄》附。﹞鹿角功力與茸﹑膠相等﹐而攻毒破泄﹐行之瘀逐邪之功居多﹐較茸﹑膠又稍銳焉。

卷上本經上品

牛黃

气味苦平﹐有小毒。主治驚癇寒熱﹐熱盛狂﹐除邪逐鬼。

﹝牛黃生隴西及晉地之特牛膽中﹐得之須陰漧百日使燥﹐無令見日月光。出兩廣者﹐不甚佳。出川蜀者﹐爲上。凡牛有黃﹐身上夜視有光﹐眼如血色﹐時時鳴吼﹐恐懼人。又好照水﹐人以盆水承之﹐伺其吐出﹐乃喝而迫之﹐黃卽墮下水中。大者如雞子黃﹐小者如龍眼核﹐重疊可揭﹐輕虛气香﹐有寶色者佳﹐如黃土色者下也。人喝取者爲上﹐殺取者次之。李時珍曰﹕牛之黃﹐牛之病也。因其病在心及肝膽之間凝結成黃﹐故能治心及肝膽之病。但今之牛黃皆屬殺取﹐苦寒有毒﹐𨿽屬上品﹐服之無益也。﹞牛黃﹐膽之精也。牛之有黃﹐猶狗之有寶﹐蚌之有珠﹐皆受日月之精華而始成。無令見日月光者﹐恐復奪其精華也。牛屬坤土﹐膽具精汁﹐稟性皆陰﹐故气味苦平﹐而有陰寒之小毒。

主治驚癇寒熱者﹐得日月之精而通心主之神也。治熱盛狂者﹐稟中精之汁而淸三陽之熱也。除邪者﹐除熱邪﹐受月之華﹐月以應水也。逐鬼者﹐逐陰邪﹐受日之精﹐日以應火也。牛黃有毒﹐不可久服﹐故不言也。

李東垣曰﹕中風入髒﹐始用牛黃﹐更配腦麝﹐從骨髓透肌膚﹐以引風出。若風中於府﹐及中經脈者﹐早用牛黃﹐反引風邪入骨髓﹐如油入面﹐不能出矣。愚謂﹕風邪入髒﹐皆爲死證﹐𨿽有牛黃﹐用之何益。且牛黃主治皆心家風熱狂煩之證﹐何會入骨髓而治骨病乎﹖腦麝從骨髓透肌膚﹐以引風出﹐是辛竄透發之藥。風入於髒﹐髒气先虛﹐反配腦麝﹐寧不使髒气益虛而眞气外泄乎﹖如風中腑及中經脈﹐正可合腦而引風外出﹐又何致如油入面而難出耶。東垣好爲臆說﹐後人不能參閱聖經﹐從而信之﹐致臨病用藥畏首畏尾﹐六腑經脈之病畱而不去﹐次入於髒﹐便成不救﹐斯時用牛黃﹑腦麝﹐未見其能生也。李氏之說恐貽千百世之禍患﹐故不得不明辯極言﹐以救其失。

卷上本經上品

阿膠

气味甘平﹐無毒。主治心腹內崩﹐勞極灑灑如瘧狀﹐腰腹痛﹐四肢酸疼﹐女子下血﹐安胎﹐久服輕身益气。

﹝山東兗州府﹐古東阿縣地有阿井﹐汲其水煎烏驢皮成膠﹐故名阿膠。此淸濟之水﹐伏行地中﹐歷千里而發現於此井﹐濟居四瀆之一﹐內合於心﹐井有官舍封禁﹐發煮膠以供天府﹐故眞膠難得﹐貨者多僞。其色黯綠﹐明淨不臭者爲眞﹐俗尙黑如漆。故僞造者﹐以尋常之水煎牛皮成膠﹐攙以黑豆汁﹐气臭質濁﹐不堪入藥。﹞﹝《本艸乘雅》云﹕東阿井在山東兗州府陽谷縣﹐東北六十里﹐卽古之東阿縣也。《水經注》云﹕東阿井大如輪﹐深六七丈﹐水性下趨﹐質淸且重﹐歲常煮膠以貢。煮法必取烏驢皮刮淨去毛﹐急流水中浸七日﹐入瓷鍋內漸增阿井水煮三日夜﹐則皮化﹐濾淸再煮稠粘﹐貯盆中乃成耳。冬月易幹﹐其色深綠且明亮輕脆﹐味淡而甘﹐亦須陳久﹐方堪入藥。設用牛皮及黃明膠並雜他藥者﹐愼不可用。﹞﹝余嘗逢親往東阿煎膠者﹐細加詢訪﹐聞其地所貨阿膠﹐不但用牛馬諸畜雜皮﹐並取舊箱匣壞皮及鞍轡靴屐﹐一切爛損舊皮皆充膠料。人間尙黑﹐則入馬料﹑豆汁以增其色。人嫌穢气﹐則加樟腦等香﹐以亂其气﹐然美惡猶易辧也。今則作僞者﹐日益加巧﹐𨿽用舊皮浸洗日久﹐臭穢全去﹐然後煎煮﹐並不入豆汁及諸般香味﹐儼與眞者相亂。人言眞膠難得﹐眞膠未嘗難得﹐特以僞者雜陳並得﹐眞者而亦疑之耳。人又以膠色有黃有黑爲疑者﹐緣冬月所煎者﹐汁不妨嫩﹐入春後嫩者﹐難於堅實﹐煎汁必老。嫩者色黃﹐老者色黑﹐此其所以分也。昔人以光如漆﹐色帶油綠者爲眞﹐猶未悉其全也。又謂﹕眞者拍之卽碎﹐夫拍之卽碎﹐此惟極陳者爲然﹐新膠安得有此。至謂眞者﹐絕無臭气﹐夏月亦不甚濕軟﹐則今之僞者﹐未嘗不然﹐未可以是定美惡也。又聞古法先取野狼溪水以浸皮﹐後取阿井水以煎膠﹐野狼溪發源於洪範泉﹐其性陽﹐阿井水之性陰﹐取其陰陽相配之意﹐火用桑薪煎煉四日夜而後成。又謂﹕燒酒爲服膠者所最忌﹐尢當力戒。此皆前人所未言者﹐故並記之。﹞阿膠乃滋補心肺之藥也。心合濟水﹐其水淸重﹐其性趨下﹐主淸心主之熱而下交於陰。

肺合皮毛﹐驢皮主導肺气之虛而內入於肌。又﹐驢爲馬屬﹐火之畜也﹐必用烏驢﹐乃水火相濟之義。崩﹐墮也﹐心腹內崩者﹐心包之血﹐不散經脈﹐下入於腹而崩墮也。阿膠益心主之血﹐故治心腹內崩。勞極﹐勞頓之極也。灑灑如瘧狀者﹐勞極气虛﹐皮毛灑灑如瘧狀之先寒也。

阿膠益肺主之气﹐故治勞極灑灑如瘧狀。夫勞極﹐則腰腹痛。灑灑如瘧狀﹐則四肢酸痛。心腹內崩﹐則女子下血也。心主血﹐肺主气﹐气血調和﹐則胎自安矣。滋補心肺。故久服輕身益气。

﹝按﹕《靈樞經水》篇云﹕手少陰外合於濟水﹐內屬於心。隱庵心合濟水之說﹐蓋據此也。李中梓謂﹕《內經》以濟水爲天地之肝﹐故阿膠入肝功多﹐當是誤記耳。﹞

卷上本經上品

麝香

气味辛溫﹐無毒。主辟惡气﹐殺鬼精物﹐去三虫蠱毒﹐溫瘧﹐驚癇。久服除邪﹐不夢寤魘寐。

﹝麝形似獐而小﹐色黑﹐常食柏葉及蛇虫﹐其香在臍﹐故名麝臍香。李時珍曰﹕麝之香气遠﹐故謂之麝香。生陰莖前皮內﹐別有膜袋裹之﹐至冬香滿﹐入春滿甚﹐自以爪剔出覆藏土內﹐此香最佳﹐但不易得。出羌夷者多眞﹐最好﹐出隋郡﹑義陽﹑晉溪諸蠻中者亞之。出益州者﹐形扁多僞。凡眞香﹐一子分作三四子﹐刮取血膜﹐雜以餘物裹以四足膝皮而貨之。貨者又復爲僞﹐用者辧焉。﹞凡香皆生於艸木﹐而麝香獨出於精血。香之神異者也﹐气味辛散溫行。主辟惡气者﹐其臭馨香也。殺鬼精物﹐去三虫蠱毒者﹐辛溫香竄﹐從內透發﹐而陰類自消也。溫瘧者﹐先熱後寒﹐病藏於腎。麝則香生於腎﹐故治溫瘧。驚癇者﹐心气昏迷﹐痰涎壅滯。麝香辛溫通竅﹐故治驚癇。久服則腑臟機關通利﹐故除邪﹐不夢寤魘寐。

卷上本經上品

龜甲

气味甘平﹐無毒。主治漏下赤白﹐破癥瘕瘧﹐五痔﹐陰蝕﹐濕痺﹐四肢重弱﹐小兒囟不合。久服輕身不饑。

﹝龜凡江湖間皆有之﹐近取湖州﹑江州﹐交州者爲上。甲白而濃﹐其色分明﹐入藥最良。

有出於水中者﹐有出於山中者﹐入藥宜用水龜。古時上下甲皆用﹐至日華子只用下板﹐而後人從之。陶弘景曰﹕入藥宜生龜炙用。日華子曰﹕腹下曾灼十通者﹐名敗龜板﹐入藥良。吳球曰﹕先賢用敗龜板補陰﹐借其气也。今人用鉆過及煮過者﹐性气不存矣。惟靈山諸谷﹐因風墮自敗者最佳。田池自敗者次之。人打壞者又次之。愚謂﹕龜通靈神而多壽﹐若自死者﹐病龜也。灼過者﹐靈性已過。惟生龜板炙用爲佳。﹞介虫三百六十﹐而龜爲之長﹐龜形象離﹐其神在坎﹐首入於腹﹐腸屬於首﹐是陽气下歸於陰﹐復通陰气上行之藥也。主治漏下赤白者﹐通陰气而上行也。破癥瘕者﹐介虫屬金﹐能攻堅也。瘧﹐陰瘧也。陽气歸陰﹐則陰寒之气自除﹐故治瘧。五痔﹑陰蝕者﹐五痔潰爛缺傷﹐如陰虫之蝕也。陽入於陰﹐則陰虫自散。腸屬於者﹐則下者能舉﹐故五痔陰蝕可治也。濕痺四肢重弱者﹐因濕成痺﹐以致四肢重弱。龜居水中﹐性能勝濕﹐甲屬甲胃﹐質主堅彊﹐故濕痺而四肢之重弱可治也。小兒囟不合者﹐先天缺陷﹐腎气不充也。龜藏神於陰﹐復使陰出於陽﹐故能合囟。久服則陰平陽祕﹐故輕身不饑。《本經》只說龜甲﹐後人以甲熬膠﹐功用相同﹐其質稍滯。甲性堅勁﹐膠性柔潤﹐學人以意會之﹐而分用焉﹐可也。

卷上本經上品

牡蠣

气味鹹平﹐微寒﹐無毒。主治傷寒寒熱﹐溫瘧灑灑﹐驚恚怒气﹐除拘緩﹐鼠﹐女子帶下赤白。久服彊骨節﹐殺邪鬼延年。

﹝牡蠣出東南海中﹐今廣閩﹑永嘉﹑四明海旁皆有之﹐附石而生﹐相連如房﹐每一房內有肉一塊﹐謂之蠣黃﹐淸涼甘美﹐其腹南向﹐其口東向﹐純雄無雌﹐故名曰牡﹐粗大而堅﹐故名曰蠣。﹞牡蠣假海水之沫﹐凝結而成形﹐稟寒水之精﹐具堅剛之質。太陽之气﹐生於水中﹐出於膚表﹐故主治傷寒寒熱﹐先熱後寒﹐謂之溫瘧。皮毛微寒﹐謂之灑灑。太陽之气﹐行於肌表﹐則溫瘧灑灑可治也。驚恚怒气﹐厥陰肝木受病也。牡蠣南生東向﹐得水中之生陽﹐達春生之木气﹐則驚恚怒气可治矣。生陽之气﹐行於四肢﹐則四肢拘緩自除。鼠乃腎臟水毒﹐上淫於脈。牡蠣味鹹性寒﹐從陰泄陽﹐故除鼠。女子帶下赤白﹐乃胞中濕熱下注。牡蠣稟水气而上行﹐陰出於陽﹐故除帶下赤白。具堅剛之質﹐故久服彊骨節。純雄無雌﹐故殺邪鬼。骨節彊而邪鬼殺﹐則延年矣。

卷上本經上品

桑螵蛸

气味鹹甘平﹐無毒。主治傷中﹑疝瘕﹑陰痿﹐益精﹐生子﹐女子血閉腰痛﹐通五淋﹐利小便水道。

﹝螵蛸﹐螳螂子也。在桑樹作房﹐粘於枝上﹐故名桑螵蛸。是兼得桑皮之津气也。其粘在他樹上者﹐不入藥用。螳螂兩臂如斧﹐當難不避﹐喜食人發﹐能翳葉捕蟬﹐一前一卻。其房長寸許﹐大如拇指﹐其內重重相隔﹐隔中有子﹐其形如蛆卵﹐至芒種節後﹐一齊生出﹐約有數百枚。月令云﹕仲夏螳螂生是也。﹞《經》云﹕逆夏气﹐則太陽不長。又云﹕午者﹐五月﹐主右足之太陽。螳螂生於五月﹐稟太陽之气而生﹐幹則彊健﹐其性怒升。子生於桑﹐又得桑之金气﹐太陽主寒水﹐金气屬陽明﹐故气味鹹甘。主治傷中﹐稟桑精而聯屬經脈也﹐治疝瘕﹐稟剛銳而疏通經脈也。其性怒升﹐當轍不避﹐具生長迅發之機﹐故治男子陰痿﹐而益精生子。女子肝腎兩虛﹐而血閉腰痛。螳螂捕蟬﹐一前一卻﹐乃升已而降﹐自然之理﹐故又通五淋﹐利小便水道。

卷上本經上品

蜂蜜

气味甘平﹐無毒。主治心腹邪气﹐諸驚癇﹐安五臟諸不足﹐益气補中﹐止痛﹐解毒﹐除眾病﹐和百藥。久服彊志輕身﹐不饑不老﹐延年神仙。

﹝蜂居山谷﹐蜜從石巖下流出者﹐名石蜜。蜂居叢林﹐蜜從樹木中流出者﹐名木蜜﹐皆以色白如膏者佳。若人家作桶﹐收養割取者﹐是爲家蜜﹐此蜜最勝。春分節後﹐蜂采花心之粉﹐置之兩髀而歸﹐醞釀成蜜。如遇牡丹﹑蘭蕙之粉﹐或負於背﹐或戴於首歸﹐以供王蜂。王所居層疊如臺﹐有君臣之義。寒冬無花﹐深藏房內﹐卽以釀蜜爲食﹐春暖花朝後﹐復出采花也。﹞艸木百卉﹐五色咸具﹐有五行之正色﹐復有五行之間色﹐而花心只有黃白二色﹐故蜜色有黃白也。春夏秋集采羣芳﹐冬月退藏於密﹐得四時生長收藏之气﹐吸百卉五色之精。主治心腹邪气者﹐甘味屬土﹐滋養陽明中土﹐則上下心腹之正气自和﹐而邪气可治也。諸驚癇﹐乃心主神气內虛﹐蜂蜜花心釀成﹐能和心主之神﹐而諸驚癇可治也。安五臟諸不足者﹐花具五行﹐故安五臟之不足。益气補中者﹐气屬肺金﹐中屬胃土﹐蜂采黃白金土之花心﹐故益气補中也。止痛解毒者﹐言蜂蜜解毒﹐故能止痛也。除眾病﹐和百藥者﹐言百藥用蜂蜜和丸﹐以蜂蜜能除眾病也﹐久服彊志﹐金生水也。輕身不饑﹐土气盛也。輕身不饑﹐則不老延年﹐神仙可冀。

卷上本經上品

蜜蠟

气味甘﹐微溫﹐無毒﹐主治下痢膿血﹐補中﹐續絕傷金瘡﹐益气﹐不饑耐老。

﹝蜜蠟乃蜜脾底也﹐取蜜後將底煉過﹐濾入水中候凝﹐取之卽成蠟矣。今人謂之黃蠟﹐以其生自蜜中﹐故名蜜蠟。黃蜜之底﹐其色則黃﹐白蜜之底﹐其色則白﹐但黃者多﹐而白者少﹐故又名黃蠟。汪機《本艸會編》﹕一種虫白蠟﹐乃是小虫﹐所作其虫食冬靑樹汁﹐葉涎粘嫩莖上﹐化爲白脂﹐至秋刮取﹐以水煮溶﹐濾置冷水中﹐則凝聚成塊﹐此虫白蠟也﹐與蜜蠟之白者不同。﹞蜂采花心﹐釀成蜜蠟﹐蜜味甘﹐蠟味淡﹐稟陽明太陰土金之气﹐故主補中益气。蜜蠟味淡﹐今日甘者﹐淡附於甘也。主治下痢膿血﹐補中﹐言蜜蠟得陽明中土之气﹐治下痢膿血﹐以其能補中也。續絕傷金瘡﹐益气﹐言蜜蠟得太陰金精之气﹐續金瘡之絕傷﹐以其能益气也。補中益气﹐故不饑耐老。

卷中本經中品

玄參

气味苦﹐微寒﹐無毒。主治腹中寒熱積聚﹐女子產乳餘疾﹐補腎气﹐令人明目。

﹝玄參近道處處有之﹐二月生苗﹐七月開花﹐八月結子黑色﹐其根一株五七枚﹐生時靑白有鮏气﹐曝漧鋪地下﹐久則黑也。﹞玄乃水天之色﹐參者參也﹐根實皆黑。气味苦寒﹐稟少陽寒水之精﹐上通於肺﹐故微有鮏气。主治腹中寒熱積聚者﹐啟腎精之气﹐上交於肺﹐則水天一气﹐上下環轉﹐而腹中之寒熱積聚自散矣。女子產乳餘疾者﹐生產則腎臟內虛﹐乳子則中焦不足﹐𨿽有餘疾﹐必補腎和中。

玄參滋腎臟之精﹐助中焦之汁﹐故可治也。又曰補腎气﹐令人明目者﹐言玄參補腎气﹐不但治產乳餘疾﹐且又令人明目也。中品治病﹐則無久服矣﹐余俱仿此。

卷中本經中品

丹參

气味苦﹐微寒﹐無毒。主心腹邪气﹐腸鳴幽幽如走水﹐寒熱積聚﹐破癥除瘕﹐止煩滿﹐益气。

﹝丹參出桐柏川谷太及山﹐今近道處處有之。其根赤色。大者如指﹐長尺餘﹐一苗數根。﹞丹參﹑玄參﹐皆气味苦寒﹐而得少陰之气化﹐但玄參色黑﹐稟少陰寒水之精﹐而上通於天﹐丹參色赤﹐稟少陰君火之气﹐而下交於地﹐上下相交﹐則中土自和。故玄參下交於上﹐而治腹中寒熱積聚﹐丹參上交於下﹐而治心腹邪气﹐寒熱積聚。君火之气下交﹐則土溫而水不泛溢﹐故治腸鳴幽幽如走水。破癥除瘕者﹐治寒熱之積聚也。止煩滿益气者﹐治心腹之邪气也﹐夫止煩而治心邪﹐止滿而治腹邪﹐益正气所以治邪气也。

卷中本經中品

紫參

气味苦寒﹐無毒。主治心腹積聚﹐寒熱邪气﹐通九竅﹑大小便。

﹝紫參《本經》名牡蒙﹐出河西及冤句山谷﹐今河中晉解齊及淮蜀州郡皆有之。苗長一二尺﹐莖靑而細﹐葉似槐葉﹐亦有似羊蹄者。五月開細白花﹐似蔥花﹐亦有紅紫﹐而似水葒者。

根淡紫黑色﹐如地黃狀﹐肉紅白色﹐內淺皮深﹐三月采根﹐火炙幹便成紫色。又云六月采﹐曬漧用。﹞《金匱》澤漆湯方﹐用紫參。本論云﹕咳而脈沈者﹐澤漆湯主之。《綱目集解》云﹕古方所用牡蒙﹐皆爲紫參﹐而陶氏又以王孫爲牡蒙﹐今用亦希。因《金匱》方有紫參﹐故存於此。

卷中本經中品

白前根﹝附﹞

气味甘﹐微溫﹐無毒。主治胸脇逆气﹐咳嗽上气﹐呼吸欲絕。﹝《別錄》附。﹞﹝陶弘景曰﹐白前出近道﹐根似細辛而大﹐色白﹐不柔易折。蘇恭曰﹕苗髙尺許﹐其葉似柳﹐或似芫花﹐根長於細辛﹐白色生洲渚沙磧之上﹐不生近道﹐俗名石藍﹐又名嗽藥。馬志曰﹕根似白薇﹑牛膝輩。陳嘉謨曰﹕似牛膝粗長堅直﹐折之易斷者﹐白前也。似牛膝細短柔軟﹐折之不斷者﹐白薇也。近道俱有﹐形色頗同﹐以此別之﹐大致差誤。﹞寇宗曰﹕白前能保定肺气﹐治嗽多用﹐以溫藥相佐使尢佳。李時珍曰﹕白前色白而味微辛甘﹐手太陰藥也。長於降气﹐肺气壅實而有痰者宜之。若虛而長哽气者﹐不可用。張仲景治咳而脈浮者﹐澤漆湯中亦用之。愚以澤漆湯方有紫參﹐復有白前﹐故因紫參而附白前於此也。白前𨿽《別錄》收入中品﹐而仲祖方中先用之﹐則弘景亦因古方錄取﹐但出處不若《本經》之詳悉﹐學人須知之。

卷中本經中品

當歸

气味苦溫﹐無毒。主治咳逆上气﹐溫瘧寒熱洗洗在皮膚中﹐婦人漏下絕子﹐諸惡瘡瘍金瘡﹐煮汁飲之。

﹝當歸始出隴西川谷及四陽黑水﹐今川蜀﹑陜西諸郡皆有。春生苗﹐綠葉靑莖﹐七八月開花﹐似蒔蘿嬌紅可愛﹐形圓象心﹐其根黑黃色﹐今以外黃黑﹐內黃白﹐气香肥壯者爲佳。﹞當歸花紅根黑﹐气味苦溫﹐蓋稟少陰水火之气。主治咳逆上气者﹐心腎之气上下相交﹐各有所歸﹐則咳逆上气自平矣。治溫瘧寒熱洗洗在皮膚中者﹐助心主之血液從經脈而外充於皮膚﹐則溫瘧之寒熱洗洗然﹐而在皮膚中者﹐可治也。治婦人漏下絕子者﹐助腎臟之精气從胞中而上交於心包﹐則婦人漏下無時﹐而絕子者﹐可治也。治諸惡瘡瘍者﹐養血解毒也。治金瘡者﹐養血生肌也。凡藥皆可煮飲﹐獨當歸言煮汁飲之者﹐以中焦取汁變化而赤﹐則爲血。當歸滋中焦之汁以養血﹐故曰煮汁。謂煮汁飲之﹐得其專精矣。《本經》凡加別言﹐各有意存﹐如術宜煎餌﹐地黃作湯﹐當歸煮汁﹐皆當體會。

卷中本經中品

芍藥

气味苦平﹐無毒。主治邪气腹痛﹐除血痺﹐破堅積﹐寒熱﹐疝瘕﹐止痛﹐利小便﹐益气。

﹝芍藥始出中嶽山谷﹐今白山﹑蔣山﹑茅山﹑淮南﹑楊州﹑江浙﹑吳松處處有之﹐而園圃中多蒔植矣。春生紅芽﹐花開於三月四月之間﹐有赤白二色﹐又有千葉﹑單葉﹑樓子之不同﹐入藥宜用單葉之根﹐蓋花薄則气藏於根也。開赤花者﹐爲赤芍﹐開白花者﹐爲白芍。﹞初之气﹐厥陰風木。二之气﹐少陰君火。芍藥春生紅芽﹐稟厥陰木气而治肝。花開三四月間﹐稟少陰火气而治心。炎上作苦﹐得少陰君火之气化﹐故气味苦平。風木之邪﹐傷其中土﹐致脾絡不能從經脈而外行﹐則腹痛。芍藥疏通經脈﹐則邪气在腹而痛者﹐可治也。心主血﹐肝藏血﹐芍藥稟木气而治肝﹐稟火气而治心﹐故除血痺。除血痺﹐則堅積亦破矣。血痺爲病﹐則身發寒熱。堅積爲病﹐則或疝或瘕。芍藥能調血中之气﹐故皆治之。止痛者﹐止疝瘕之痛也。肝主疏泄﹐故利小便。益气者﹐益血中之气也。益气則血亦行矣。

芍藥气味苦平﹐後人妄攺聖經﹐而曰微酸。元明諸家相沿爲酸寒收斂之品﹐凡裏虛下利者﹐多用之以收斂﹐夫性功可以彊辯﹐气味不可訛傳﹐試將芍藥咀嚼﹐酸味何在﹖又謂﹕新產婦《本經》主治邪气腹痛﹐且除血痺寒熱﹐破堅積疝瘕﹐則新產惡露未盡正宜用之。若裏虛下利﹐反不當用也。又謂﹕白芍﹑赤芍各爲一種﹐白補赤瀉﹐白收赤散﹐白寒赤溫﹐白入气分﹐赤入血分﹐不知芍藥花開赤白﹐其類總一。李時珍曰﹕根之赤白﹐隨花之色也。盧子由曰﹕根之赤白﹐從花之赤白也﹐白根固白﹐而赤根亦白﹐切片﹐以火酒潤之﹐覆蓋過宿﹐白根轉白﹐赤根轉赤矣。今藥肆中一種赤芍藥﹐不如何物艸根﹐兒醫﹑瘍醫多用之。此習焉而不察﹐爲害殊甚。愚觀天下之醫﹐不察《本經》﹐不辧物性﹐因訛傳訛﹐固結不解﹐咸爲習俗所誤﹐寧不悲哉。

卷中本經中品

芎

气味辛溫﹐無毒。主治中風入腦頭痛﹐寒痺﹐筋攣緩急﹐金瘡﹐婦人血閉無子。

﹝芎窮今關陜﹑川蜀﹑江南﹑兩浙皆有﹐而以川產者爲勝﹐故名芎。淸明後宿根生葉﹐似水芹而香﹐七八月開碎白花﹐結黑子。芎之外﹐次則廣芎﹐外有南芎﹐只可煎湯沐浴﹐不堪入藥。芎之葉﹐名蘼蕪﹐可以煮食﹐《本經》列於上品。﹞芎窮气味辛溫﹐根葉皆香﹐生於西川﹐稟陽明秋金之气化。名芎者﹐乾爲天﹐爲金﹐芎﹐芎窿也。﹐窮髙也。皆天之象也。主治中風入腦頭痛者﹐芎稟金气而治風﹐性上行而頭腦也。寒痺筋攣緩急者﹐寒气凝結則痺﹐痺則筋攣緩急﹐馳縱曰緩﹐拘掣曰急。芎辛散溫行﹐不但上徹頭腦而治風﹐且從內達外而散寒﹐故寒痺筋攣﹐緩急可治也。治金瘡者﹐金瘡從皮膚而傷肌肉﹐芎稟陽明金气﹐能從肌肉而達皮膚也。治婦人血閉無子者﹐婦人無子﹐因於血閉﹐芎稟金气而平木﹐肝血疏通﹐故有子也。沈括《筆談》云﹕川芎不可久服﹑單服﹐令人暴死。夫川芎乃《本經》中品之藥﹐所以治病者也﹐有病則服﹐無病不宜服。服之而病愈﹐又不宜多服。若佐補藥而使之開導﹐久服可也。有頭腦中風寒痺筋攣之證﹐單用可也。遂以暴死加之﹐謂不可久服﹑單服﹐執矣。醫執是說﹐而不能圓通會悟﹐其猶正墻而立也與。

卷中本經中品

牡丹

气味辛寒﹐無毒。主治寒熱中風﹐螈驚癇﹐邪气﹐除癥堅瘀血﹐畱捨腸胃﹐安五臟﹐療癰瘡。

﹝牡丹始出蜀地山谷及漢中﹐今江南﹑江北皆有﹐而以洛陽爲盛。冬月含苞紫色﹐春初放葉﹐三月開花有紅白黃紫及桃紅﹑粉紅﹑佛頭靑﹑鴨頭綠之色。有千葉﹑單葉﹑起樓﹑平頭種種不一﹐入藥惟取野生紅白單葉者之根皮用之。單瓣則專精在本﹐其千葉五色異種﹐只供玩賞之品。千葉者﹐不結子﹐惟單瓣者﹐結子黑色﹐如雞豆子大﹐子𨿽結仍在根上發枝分種﹐故名曰牡色紅入心﹐故名曰丹。﹞牡丹根上生枝﹐皮色外紅紫﹐內粉白﹐命名曰牡丹﹐乃心主血脈之藥也﹐始生西北﹐气味辛寒﹐蓋稟金水相生之气化。寒熱中風﹐螈驚癇。邪气者﹐言邪風之气﹐中於人身﹐傷其血脈﹐致身發寒熱﹐而手足螈﹐面目驚癇。丹皮稟金气而治血脈之風﹐故主治也。癥堅瘀血畱捨腸胃者﹐言經脈之血﹐不滲灌於絡脈﹐則畱捨腸胃﹐而爲癥堅之瘀血﹐丹皮辛以散之﹐寒以淸之﹐故主除焉。花開五色﹐故安五臟﹐通調血脈﹐故療癰瘡。

卷中本經中品

地楡

气味苦微寒﹐無毒。主治婦人產乳痙病﹐七傷﹐帶下﹐五漏﹐止痛﹐止汗﹐除惡肉﹐療金瘡。

﹝地楡處處平原川澤有之﹐宿根在土﹐三月生苗﹐初生布地﹐獨莖直上﹐髙三四尺﹐葉似楡葉而狹長如鋸齒狀﹐其根外黑裏紅﹐一名玉豉﹐又名酸赭﹞地楡一名玉豉﹐其臭兼酸﹐其色則赭﹐故《別錄》又名酸赭﹐蓋稟厥陰木火之气﹐能資肝臟之血也。主治婦人產乳病者﹐謂產後乳子﹐血虛中風而病。地楡益肝臟之血﹐故可治也。七傷者﹐食傷﹐憂傷﹐飲傷﹐房室傷﹐飲傷﹐勞傷﹐經絡營衛气傷﹐內有幹血﹐身皮甲錯﹐兩目黯黑也。地楡得先春之气﹐故能養五臟而治七傷。帶下五漏者﹐帶漏五色﹐或如靑泥﹐或如紅津﹐或如白涕﹐或如黃瓜﹐或如黑血也。止痛者﹐止婦人九痛﹐一陰中痛﹐二陰中淋痛﹐三小便痛﹐四寒冷痛﹐五月經來時腹痛﹐六气滿來時足痛﹐七汗出陰中如虫嚙痛﹐八脇下皮膚痛﹐九腰痛。地楡得木火之气﹐能散帶漏下之瘀﹐而解陰凝之痛也。止汗者﹐止產後血虛汗出也。除惡肉﹐療金瘡者﹐生陽气盛﹐則惡肉自除﹐血气調和﹐則金瘡可療。

卷中本經中品

紫艸

气味苦寒﹐無毒。主治心腹邪气﹐五疳﹐補中﹐益气﹐利九竅。

﹝紫艸出碭山山谷及襄陽﹑南陽﹑新野所在皆有﹐人家或種之。苗似蘭香﹐赤莖靑節﹐二月開花紫白色﹐結實白色﹐春祉前後采根陰漧﹐其根頭有白毛如茸﹐根身紫色﹐可以染紫。﹞紫乃蒼赤之間色﹐紫艸色紫﹐得火气也。苗似蘭香﹐得土气也。火土相生﹐能資中焦之精汁﹐而調和其上下﹐故气味苦寒﹐主治心腹之邪气。疳者﹐幹也﹐津液漧枯也。五疳者﹐驚疳﹑食疳﹑气疳﹑筋疳﹑骨疳也。紫艸稟火土之气﹐滋益三焦﹐故治小兒之五疳。補中者﹐補中土也。益气者﹐益三焦之气也。九竅爲水注之气﹐補中土而益三焦﹐則如霧如漚如瀆﹐水气環復﹐故利九竅。

卷中本經中品

澤蘭

气味苦﹐微溫﹐無毒。主治金瘡﹐癰腫﹐瘡膿。

﹝澤蘭始出汝南諸大澤旁﹐今處處有之﹐多生水澤下濕地﹐葉似蘭艸﹐故名澤蘭。莖方色靑節紫﹐葉邊有鋸齒﹐兩兩對生﹐節間微香﹐枝葉間微有白毛﹐七月作萼色純紫﹐開花紫白色﹐其根紫黑色。﹞澤蘭本於水﹐而得五運之气﹐故主治三因之證。生於水澤﹐气味苦溫﹐根萼紫黑﹐稟少陰水火之气也。莖方葉香﹐微有白毛﹐邊如鋸齒﹐稟太陰土金之气也。莖靑節紫﹐葉生枝節間﹐其莖直上﹐稟厥陰之木气也。主治金瘡癰腫瘡膿者﹐金瘡乃刀斧所傷﹐爲不內外因之證。癰腫乃寒邪客於經絡﹐爲外因之證﹐瘡膿乃心火盛而血脈虛﹐爲內因之證。澤蘭稟五運而治三陰之證者如此。

卷中本經中品

茜艸根

气味苦寒﹐無毒。主治寒濕風痺﹑黃膽﹑補中。《別錄》云﹕治蠱毒﹐久服益精气﹐輕身。

﹝茜艸《詩》名茹﹐《別錄》名地血﹐一名染緋艸﹐又名過山龍﹐一名西天王艸﹐又名風車艸。始出喬山山谷及山陰谷中﹐東間諸處𨿽有而少﹐不如西間之多﹐故字從西。十二月生苗﹐蔓延數尺﹐方莖中空有筋﹐外有細刺﹐數寸一節﹐每節五葉﹐七八月開花﹐結實如小椒﹐中有細黑子﹐其根赤色。《周禮》庶氏掌除蠱毒﹐以嘉艸攻之﹐嘉艸者﹐襄荷與茜也。

主茜艸發於季冬﹐根赤子黑﹐气味苦寒﹐稟少陰水火之气化。方莖五葉﹐外有細刺﹐又稟陽明金土之气化。主治寒濕風痺者﹐稟少陰火气而散寒﹐陽明燥气而除濕﹐陽明金气而制風也。

得少陰之水化﹐故淸黃膽。《周禮》主除蠱毒﹐故補中﹐中土調和﹐則蠱毒自無矣。《素問》治气竭肝傷﹐血枯經閉﹐故久服益精气﹐輕身。

《素問腹中論》岐伯曰﹕病名血枯者﹐此得之年少時﹐有所大脫血﹐若醉入房中﹐气竭肝傷﹐故月事衰少不來。帝曰﹕治以何術﹖岐伯曰﹕以四烏賊骨﹐一茹﹐二物並合之﹐丸以雀卵﹐大如小豆﹐以五丸爲後飯﹐飲以鮑魚汁﹐利腸中及傷肝也。茹當作茹﹐卽茜艸也。《本經》下品中有茹。李時珍引《素問》烏賊骨茹方注解云﹕《素問》茹﹐當作茹而與音同字異也。愚謂﹕烏賊骨方﹐當是茜艸之茹﹐非下品之茹也。恐後人疑而未決﹐故表正之。

卷中本經中品

秦艽

气味苦平﹐無毒。主治寒熱邪气﹐寒濕風痺﹐肢節痛﹐下水﹐利小便。

﹝秦艽出秦中﹐今涇州﹑州﹑岐州﹑河陜諸郡皆有。其根土黃色﹐作羅紋交糾左右旋轉。李時珍曰﹕以左紋者良﹐今市肆中或左或右﹐俱不辧矣。﹞秦艽气味苦平﹐色如黃土﹐羅紋交糾﹐左右旋轉﹐稟天地陰陽交感之气﹐蓋天气左旋右轉﹐地气右旋左轉﹐左右者﹐陰陽之道路。主治寒熱邪气者﹐地气從內以出外﹐陰气外交於陽﹐而寒熱邪气自散矣。治寒濕風痺﹐肢節痛者﹐天气從外以入內﹐陽气內交於陰﹐則寒濕風三邪﹐合而成痺﹐以致肢節痛者﹐可愈也。地气營運則水下﹐天气營運則小便利。

卷中本經中品

防己

气味辛平﹐無毒。主治風寒溫瘧熱气﹐諸癇﹐除邪﹐利大小便。

﹝防己《本經》名解離﹐以生漢中者爲佳﹐故名漢防己。江南諸處皆有﹐總屬一種﹐因地土同﹐致形有大小﹐而內之花紋皆如車輻。所謂木防己者﹐謂其莖梗如木﹐無論漢中他處皆名木防己﹐卽通艸﹐名木通之義非。出漢中者﹐名漢防己﹐他處者﹐名木防己也。上古諸方﹐皆云木防己湯﹐是木防己﹐乃其本名﹐生漢中佳﹐故後人又有漢防己之稱﹐其莖蔓延如葛﹐折其莖一頭吹之﹐气從中貫﹐儼如木通﹐其根外白內黃﹐破之黑紋四布﹐故名解離。﹞防己气味辛平﹐色白紋黑﹐稟金水相生之气化。其莖如木﹐木能防土﹐己者土也﹐故有防己之名。主治風寒溫瘧熱气者﹐風寒之邪﹐藏於腎臟﹐發爲先熱後寒之溫瘧。溫瘧者﹐熱气有餘之瘧也。《經》云﹕溫瘧者﹐先熱後寒﹐得之冬中於風寒﹐此病藏於腎。防己啟在下之水精而輸轉於外﹐故治風寒溫瘧熱气也。諸癇除邪者﹐心包受邪﹐發爲牛馬豬羊雞諸癇之證。

防己中空藤蔓﹐能通在內之經脈﹐而外達於絡脈﹐故治諸癇除邪也。利大小便者﹐土得木而達﹐木防其土﹐土气疏通﹐則二便自利矣。

愚按﹕防己气味辛平﹐莖空藤蔓﹐根紋如車輻﹐能啟在下之水精而上升﹐通在內之經脈而外達﹐故《金匱要略》云﹕膈間支飲﹐其人喘滿﹐心下痞堅﹐面色黧黑者﹐其脈沈緊﹐得之數十日﹐醫吐下之﹐不愈﹐木防己湯主之。又云﹕風水脈浮身重﹐汗出惡風者﹐防己黃湯主之。皮水爲病﹐四肢腫﹐水气在皮膚中﹐四肢聶聶動者﹐防己茯苓湯主之。《千金方》治遺尿小便澀﹐三物木防己湯主之。而李東垣有云﹕防己乃下焦血分之藥﹐病在上焦气分者﹐禁用。試觀《金匱》諸方所治之證﹐果在气分乎﹖血分乎﹖抑在上焦乎﹖下焦乎﹖蓋防己乃行气通上之藥﹐其性功與烏藥﹑木通相類﹐而後人乃以防己爲下部藥﹐不知何據。東垣又云﹕防己大苦寒﹐能瀉血中濕熱﹐比之於人﹐則險而健者也﹐幸災樂禍﹐能爲亂階﹐然善用之﹐亦可敵凶突險﹐此瞑眩之藥也。故聖人存而不廢噫。神農以中品之藥爲臣﹐主通調血气﹐祛邪治病﹐無毒有毒﹐斟酌其宜﹐隨病而用。如防己旣列中品﹐且屬無毒﹐以之治病﹐有行气淸熱之功。險健爲亂之說﹐竟不知從何處得來﹐使後人遵之如格言﹐畏之若毒藥﹐非先聖之罪人乎。東垣立言﹐多屬臆說﹐蓋其人富而貪名﹐又無格物實學。李時珍乃謂千古而下﹐惟東垣一人﹐誤矣。嗟嗟﹐安得伊芳耆再治世﹐更將經旨復重宣。

卷中本經中品

木通

气味辛平﹐無毒。主除脾胃寒熱﹐通利九竅血脈關節﹐令人不忘﹐去惡虫。

﹝木通《本經》名通艸﹐莖中有細孔﹐吹之兩頭皆通﹐故名通艸。除士良撰《食性本艸》攺爲木通﹐今藥中復有所謂通艸﹐乃是古之通脫木也﹐與此不同。始出石城山谷及山陽﹐今澤潞﹑漢中﹑江淮﹑湖南州郡皆有﹐繞樹藤生﹐傷之有白汁出﹐一枝五葉﹐莖色黃白﹐幹有小大﹐傷水則黑﹐黑者勿用。﹞木通藤蔓空通﹐其色黃白﹐气味辛平﹐稟土金相生之气化﹐而通關利竅之藥也。稟土气﹐故除脾胃之寒熱。藤蔓空通﹐故通利九竅﹑血脈﹑關節。血脈通而關竅利﹐則令人不忘。稟金气﹐故去惡虫。

防己﹑木通皆屬空通蔓艸。防己取用在下之根﹐則其性自下而上﹐從內而外。木通取用在上之莖﹐則其性自上而下﹐自外而內﹐此根升梢降﹐一定不易之理。後人用之﹐主利小便﹐須知小便不利﹐亦必上而後下﹐外而後內也。

卷中本經中品

葛根

气味甘辛平﹐無毒。主治消渴﹐身大熱﹐嘔吐﹐諸痺﹐起陰气﹐解諸毒。

﹝葛處處有之﹐江浙尢多﹐春生苗﹐延引藤蔓﹐其根大如手臂﹐外色紫黑﹐內色潔白﹐可作粉食﹐其花紅紫﹐結實如黃豆莢﹐其仁如梅核﹐生嚼鮏气。《本經》所謂葛谷者是也。﹞葛根延引藤蔓﹐則主經脈﹐甘辛粉白﹐則入陽明﹐皮黑花紅﹐則合太陽﹐故葛根爲宣達陽明中土之气﹐而外合於太陽經脈之藥也。主治消渴身大熱者﹐從胃府而宣達水谷之津﹐則消渴自止﹐從經脈而調和肌表之气﹐則大熱自除。治嘔吐者﹐和陽明之胃气也﹐治諸痺者﹐和太陽之經脈也。起陰气者﹐藤引蔓延﹐從下而上也﹐解諸毒者﹐气味甘辛﹐和於中而散於外也。

元人張元素曰﹕葛根爲陽明仙藥﹐若太陽初病﹐未入陽明﹐而頭痛者﹐不可便用升麻﹑葛根﹐用之反引邪入陽明﹐爲引賊破家也。愚按﹕仲祖《傷寒論》方有葛根湯﹐治太陽病﹐項背彊幾幾﹐無汗﹐惡風。又治太陽與陽明合病。若陽明本病﹐只有白虎﹑承气諸湯﹐並無葛根湯證﹐況葛根主宣通經脈之正气以散邪﹐豈反引邪內入耶。前人學不明經﹐屢爲異說。李時珍一槪收錄﹐不加辯證﹐學人看本艸發明﹐當合經論參究﹐庶不爲前人所誤。

﹝盧子由曰﹕《本經》痺字與風寒濕相合之痺不同﹐如消渴﹑身熱﹑嘔吐及陰气不起﹐與諸毒皆痺也﹐故云諸痺。﹞

卷中本經中品

葛谷

气味甘平﹐無毒。主治下痢﹐十歲以上。

卷中本經中品

葛花﹝附﹞

气味甘平﹐無毒。主消酒﹐﹝《別錄》﹞治腸風下血﹐﹝《本艸綱目》附。﹞

卷中本經中品

葛葉﹝附﹞

主治金瘡﹐止血﹐傅之。﹝《別錄》附。﹞

卷中本經中品

葛蔓﹝附﹞

主治卒喉痺﹐燒研﹐水服方寸匕。﹝《唐本艸》附。﹞

卷中本經中品

麻黃

气味苦溫﹐無毒。主治中風傷寒頭痛﹐溫瘧﹐發表出汗﹐去邪熱气﹐止咳逆上气﹐除寒熱﹐破癥堅積聚。

﹝麻黃始出晉地﹐今滎陽﹑中牟﹑汴州﹑彭城諸處皆有之。春生苗﹐纖細勁直﹐外黃內赤﹐中空有節﹐如竹形﹐宛似毛孔。﹞植麻黃之地﹐冬不積雪﹐能從至陰而達陽气於上。至陰者﹐盛水也﹐陽气者﹐太陽也。

太陽之气﹐本膀胱寒水﹐而气行於頭﹐周徧於通體之毛竅。主治中風傷寒頭痛者﹐謂風寒之邪﹐病太陽髙表之气﹐而麻黃能治之也。溫瘧發表出汗﹐去邪熱气者﹐謂溫瘧病藏於腎﹐麻黃能起水气而周徧於皮毛﹐故主發表出汗﹐而去溫瘧邪熱之气也。治咳逆上气者﹐謂風寒之邪﹐閉塞毛竅﹐則裏气不疏而咳逆上气。麻黃空細如毛﹐開發毛竅﹐散其風寒﹐則裏气外出於皮毛﹐而不咳逆上气矣。除寒熱﹐破癥堅積聚者﹐謂在外之寒熱不除﹐致中土之气不能外達﹐而爲癥堅積聚。麻黃除身外之寒熱﹐則太陽之气出入於中土﹐而癥堅積聚自破矣。

卷中本經中品

白芷

气味辛溫﹐無毒。主治女人漏下赤白﹐血閉﹐陰腫﹐寒熱頭風侵目淚出﹐長肌膚﹐潤澤顏色﹐可作面脂。

﹝白芷處處有之﹐吳地尢多﹐根長尺餘﹐粗細不等﹐色白气香。﹞白芷臭香色白﹐气味辛溫﹐稟陽明金土之气化。主治婦人漏下赤白﹐血閉陰腫者﹐《經》云﹕陽明胃脈﹐其气下行而主闔。白芷辛溫﹐稟陽明燥金之气下行﹐則漏下赤白﹐血閉陰腫可治也。治寒熱頭風侵目淚出者﹐白芷芳香﹐气勝於味﹐不但稟陽明燥金之气下行﹐且稟陽明中土之气上達﹐故寒熱頭風侵目淚出可治也。土主肌肉﹐金主皮膚﹐白芷得陽明金土之气﹐故長肌膚﹐面乃陽明之分部﹐陽气長﹐則其顏光﹐其色鮮﹐故潤澤顏色。白芷色白﹐作粉如脂﹐故可作面脂。

卷中本經中品

荊芥

气味辛溫﹐無毒。主治寒熱鼠﹐瘰生瘡﹐破結聚气﹐下瘀血﹐除濕疸。

﹝荊芥《本經》名假蘇﹐以其辛香如蘇也﹐處處有之﹐本系野生﹐今多栽種﹐二月布子生苗﹐辛香可茹﹐方莖細葉﹐淡黃綠色﹐八月開小花﹐作穗成房﹐如紫蘇。房內有細子黃赤色﹐今采者﹐凡莖葉穗子一槪收用。﹞荊芥味辛﹐性溫臭香﹐稟陽明金土之气﹐而整肅經脈之藥也。寒熱鼠﹐乃水髒之毒﹐上出於脈﹐爲寒爲熱也。本於水髒﹐故曰鼠﹐經脈空虛﹐故曰﹐此內因之也。瘰生瘡﹐乃寒邪客於脈中﹐血气畱滯﹐結核生瘡﹐無有寒熱﹐此外因之也。荊芥味辛性溫﹐整肅經脈﹐故內因之寒熱鼠﹐外因之瘰生瘡﹐皆可治也。其臭芳香﹐故破結聚之气。破結聚﹐則瘀血自下矣。陽明之上﹐燥气主之﹐故除濕。

卷中本經中品

貝母

气味辛平﹐無毒。主治傷寒煩熱﹐淋瀝邪气﹐疝瘕﹐喉痺﹐乳難﹐金瘡風痙。

﹝貝母《爾雅》名﹐《國風》名虻。河中﹑荊襄﹑江南皆有﹐惟川蜀出者爲佳﹐其子在根下﹐內心外瓣﹐其色黃白﹐如聚貝子﹐故名貝母。﹞貝母川產者味甘淡﹐土產者味苦辛。《本經》气味辛平﹐合根苗而言也。根形象肺﹐色白味辛﹐生於西川﹐淸補肺金之藥也。主治傷寒煩熱者﹐寒邪在胸﹐則爲煩爲熱。貝母淸肺﹐故胸中之煩熱可治也。淋瀝邪气者﹐邪入膀胱﹐不能隨太陽而出於膚表。則小便淋瀝。貝母通肺气於皮毛﹐故淋瀝邪气可治也。疝瘕乃肝木受病。治疝瘕﹐金能平木也。喉痺乃肺竅內閉﹐治喉痺﹐通肺气也。乳難乃陽明津汁不通。金瘡風﹐乃陽明經脈受傷﹐貝母色白味辛﹐稟陽明秋金之气﹐內開鬱結﹐外達皮膚故皆治之。

卷中本經中品

蒼耳子

气味甘溫﹐有小毒。主治風頭寒痛﹐風濕周痺﹐四肢拘攣痛﹐惡肉死肌﹐膝痛。久服益气。

﹝《詩》名捲耳。《本經》名耳。處處有之﹐七八月開細白花﹐結實如婦女珥﹐外殼堅韌﹐刺毛密布﹐生靑熟黃﹐中列兩仁﹐其色黃白﹐嫩苗熟食可以救饑﹐其仁炒﹐去皮研爲面﹐可作燒餅食。﹞蒼耳《本經》名耳﹐該莖葉而言也。今時用實﹐名蒼耳子﹐子內仁肉﹐气味甘溫﹐外多毛刺﹐故有小毒﹐花白實黃﹐稟陽明燥金之气。金能制風﹐故主治風頭寒痛﹐謂頭受風邪﹐爲寒爲痛也。燥能勝濕﹐故主治風濕周痺﹐四肢拘攣痛﹐謂風濕之邪﹐傷周身血脈而爲痺﹐淫於四肢而爲拘攣疼痛也。夫周痺﹐則周身血脈不和﹐周痺可治﹐則惡肉死肌﹐亦可治也。四肢拘攣痛可治﹐則膝痛亦可治也。久服則風濕外散﹐經脈流通﹐故益气。

卷中本經中品

款冬花

气味辛溫﹐無毒。主治咳逆上气﹐善喘喉痺﹐諸驚癇﹐寒熱邪气。

﹝款冬花出關中﹑雍州﹑華州山谷溪澗間﹐花開紅白﹐放紫萼於冰雪中。又名款凍。款﹐至也﹐謂至凍而花也。又名鉆凍﹐謂鉆冰取款冬也。十二月采蕊陰漧﹐其色紅白相兼﹐至燈節後﹐則毛萼大開﹐不堪入藥。﹞款冬生於水中﹐花開紅白﹐气味辛溫﹐從陰出陽﹐蓋稟水中之生陽﹐而上通肺金之藥也。

太陽寒水之气﹐不從皮毛外交於肺﹐則咳逆上气而善喘。款冬稟水气而通肺﹐故可治也。厥陰﹑少陽木火之气﹐結於喉中﹐則而喉痺。款冬得金水之气﹐金能平木﹐水能制火﹐故可治也。驚癇寒熱邪气爲病﹐不止一端﹐故曰﹕諸驚癇寒熱邪气﹐款冬稟太陽寒水之气而上行外達﹐則陰陽水火之气﹐自相交會﹐故可治也。

愚按﹕款冬气味辛溫﹐從陰出陽﹐主治肺气虛寒之咳喘﹐若肺火燔灼﹐肺气焦滿者﹐不可用。《濟生方》中﹐用百合﹑款冬二味爲丸﹐名百花丸。治痰嗽帶血﹐服之有愈有不愈者﹐寒嗽相宜﹐火嗽不宜也。盧子由曰﹕款冬《本經》主治咳逆上气﹐善喘喉痺﹐因形寒飲冷﹐秋傷於濕者﹐宜之。如火熱刑金﹐或肺气焦滿﹐恐益銷爍矣。

卷中本經中品

紫菀

气味苦溫﹐無毒。主治咳逆上气﹐胸中寒熱結气﹐去蠱毒﹐痿﹐安五臟。

﹝紫菀之根紫色﹐而其質柔宛﹐故名紫菀。近道處處有之﹐三四月布地生苗﹐本有白毛﹐其葉二四相連﹐五六月開黃白紫花﹐結黑子。其根細而白者﹐白菀﹐卽女菀也。﹞紫﹐黑赤之間色也。黑赤﹐水火之色也。紫菀气味苦溫﹐稟火气也。其質陰柔﹐稟水气也。

主治咳逆上气者﹐啟太陽寒水之气﹐從皮毛而合肺也。治胸中寒熱結气者﹐助少陰火熱之气﹐通利三焦而上達也。蠱毒在腹屬土﹐火能生土﹐故去蠱毒。痿在筋﹐屬木﹐水能生木﹐故去痿。水火者﹐陰陽之徵兆也。水火交﹐則陰陽合﹐故安五臟。

卷中本經中品

知母

气味苦寒﹐無毒。主治消渴熱中﹐除邪气﹐肢體浮腫﹐下水﹐補不足﹐益气。

﹝知母《本經》名連母﹐又名母﹐又名地參﹐又名水參。出頻河﹑懷衛﹑彰徳﹑解州﹑滁州﹑彭城諸處。形似菖蒲而柔潤﹐其根皮黃﹐肉白﹐而外毛﹐以肥大質潤者爲佳。﹞知母質性滋潤﹐得寒水之精﹐故气味苦寒﹐有地參﹐水參之名。又名連母﹑母者﹐皮有毛而肉白色﹐稟秋金淸肅之气﹐得寒水之精﹐而稟秋金之气﹐須知水之有母也。稟寒水之精﹐故主治消渴熱中。皮外有毛﹐故除皮毛之邪气。肉濃皮黃﹐兼得土气﹐故治肢體浮腫﹐下水。補不足者﹐補腎水之不足。益气者﹐益肺气之內虛。夫金生其水﹐故補腎水之不足。土生其金﹐故益肺气也。

卷中本經中品

瓜蔞根

气味苦寒﹐無毒。主治消渴﹐身熱﹐煩滿大熱﹐補虛﹐安中﹐續絕傷。

﹝瓜蔞所在皆有之﹐三四月生苗﹐延引藤蔓﹐七月開花淺黃色﹐實在花下﹐大如拳﹐生靑至九月熟黃﹐形如柿﹐內有扁子﹐殼色褐﹐仁色綠﹐其根直下﹐生年久者﹐長數尺﹐皮黃肉白﹐入土深者良。《本經》气味主治合根實而槪言之。至陶弘景以根名天花粉﹐又名瑞雪。後人又分實名瓜蔞﹐子名瓜蔞仁﹐功用遂有異同。﹞瓜蔞根入土最深﹐外黃內白﹐气味苦寒﹐蓋得地水之精气﹐而上達之藥也﹐其實黃色﹐內如重樓﹐其仁色綠多脂﹐性能從上而下﹐主治消渴﹑身熱者﹐謂啟在下之水精上滋﹐此根之功能也。治煩滿大熱者﹐謂降在上之火熱下泄﹐此實之功能也。補虛安中﹐續絕傷﹐合根實而言也。水火上下交濟﹐則補虛而安中﹐藤蔓之藥能資經脈﹐故續絕傷。

﹝《乘雅》云﹕瓜蔞根實補虛安中者﹐熱卻則中安﹐亦卽所以補液之虛耳。﹞

卷中本經中品

瞿麥

气味苦寒﹐無毒。主治關格諸癃結﹐小便不通﹐出刺﹐決癰腫﹐明目去翳﹐破胎墮子﹐下閉血。

﹝瞿麥今處處有之﹐根紫黑色﹐其莖纖細有節﹐髙尺餘﹐開花有紅紫粉蘭數色﹐斑斕可愛﹐人家多栽蒔﹐呼爲洛陽花﹐結實如燕麥﹐內有小黑子﹐其莖葉穗實與麥相似﹐穗分兩岐﹐故名瞿麥。雷曰﹕只用蕊殼﹐不用莖葉﹐若一時同用﹐令人气噎﹐小便不禁也。﹞瞿者﹐如道路通衢﹐有四通八達之意。麥者﹐肝之谷﹐有東方發生之意。瞿麥一本直上﹐花紅根紫﹐稟厥陰少陽木火之气化。苦者﹐火之味。寒者﹐水之性。气味苦寒﹐乃水生木而木生火也。主治關格諸癃結﹐小便不通者﹐厥陰肝木主疏泄﹐少陽三焦主決瀆也。出刺決癰腫者﹐津液隨三焦出﹐气以溫肌肉﹐則肌肉之刺可出﹐而肌肉之癰腫可決也。明目去翳者﹐肝通竅於目﹐肝气和而目明也。破胎墮子者﹐少陽屬腎﹐腎气泄﹐則破胎墮子。下血閉者﹐厥陰主肝﹐肝气通﹐則月事時行而下血閉。

卷中本經中品

苦參

气味苦寒﹐無毒。主治心腹結气﹐癥瘕積聚﹐黃膽﹐溺有餘瀝﹐逐水﹐除癰腫﹐補中﹐明目﹐止淚。

﹝苦參《本經》名水槐﹐一名地槐﹐又名苦骨。近道處處有之。花開黃白﹐根色亦黃白﹐長五七寸許﹐葉形似槐﹐味苦性寒﹐故有水槐﹑地槐之名。苦以味名﹐參以功名﹐有補益上中下之功﹐故名曰參。參猶參也。﹞苦參气味苦寒﹐根花黃白﹐稟寒水之精﹐得中土之化﹐水精上與君火相參﹐故主治心腹結气﹐參伍於中土之中﹐故治癥瘕積聚而淸黃膽。稟水精﹐則能資腎﹐故治溺有餘瀝。苦主下泄﹐故逐水。苦能淸熱﹐故除癰腫。得中土之化﹐故補中。水之精﹐上通於火之神﹐故明目止淚。

卷中本經中品

靑蒿

气味苦寒﹐無毒。主治疥瘙痂癢惡瘡﹐殺虱﹐治畱熱在骨節間﹐明目。﹝《綱目》誤注下品﹐今攺正。﹞﹝靑蒿處處有之﹐春生苗葉極細可食。至夏髙四五尺﹐秋後開細淡黃花頗香﹐結實如麻子。凡蒿葉皆淡靑﹐此蒿獨深靑﹐如松檜之色﹐深秋餘蒿並黃﹐此蒿猶靑﹐其气芬芳﹐其根白色﹐春夏用苗葉﹐秋冬用子根。寇氏曰﹕靑蒿得春最早。﹞靑蒿春生苗葉﹐色靑根白﹐气味苦寒﹐蓋受金水之精﹐而得春生之气。主治疥瘙痂癢惡瘡者﹐气味苦寒﹐苦殺虫而寒淸熱也。又曰﹕殺虱者﹐言不但治疥瘙﹐而且殺虱也。又曰﹕治畱熱在骨節間者﹐主不但治痂癢惡瘡﹐且治畱熱在骨節間也。稟金水之精﹐得春生之气﹐故明目。

卷中本經中品

石葦

气味苦平﹐無毒。主治勞熱邪气﹐五癃閉不通﹐利小便水道。

﹝石葦始出華陰山谷﹐今晉絳﹑滁海﹑福州﹑江寧皆有﹐叢生石旁及陰崖險罅處。其葉長者近尺﹐闊寸餘﹐背有黃毛﹐亦有成金星者﹐淩冬不凋﹐柔韌如皮﹐故《別錄》名石皮﹐采處以不聞水聲及人聲者良。﹞水艸﹑石艸皆主在腎。石葦生於石上﹐淩冬不凋﹐蓋稟少陰之精气﹐葉背有金星﹐有黃毛﹐乃金水相生。腎上連肺也﹐主治勞熱邪气者﹐勞熱在骨﹐邪气在皮﹐肺腎之所主也。五癃者﹐五液癃閉﹐小便不利也。石葦助肺腎之精气﹐上下相交﹐水津上濡﹐則上竅外竅皆通。肺气不化﹐則水道行而小便利矣。夫水聲泄腎气﹐人聲泄肺气﹐不聞水聲﹑人聲者﹐藏水天之精﹐以助人之肺腎也。

卷中本經中品

海藻

气味苦鹹寒﹐無毒。主治癭癅結气﹐散勁下硬核痛﹐癰腫﹐癥瘕堅气﹐腹中上下雷鳴﹐治十二水腫。

﹝海藻生東海島中﹐今登萊諸處海中皆有﹐黑色如亂髮﹐海人以繩系腰﹐沒水取之。﹞咸能軟堅﹐咸主潤下﹐海藻生於海中﹐其味苦鹹﹐其性寒潔﹐故主治經脈外內之堅結﹐癭癅結气﹐頸下硬核痛﹐癰腫﹐乃經脈不和而病結於外也。癥瘕堅气﹐腹中上下雷鳴﹐乃經脈不和。而病結於內也。海藻形如亂髮﹐主通經脈﹐故治十二經水腫﹐人身十二經脈流通﹐則水腫自愈矣。

卷中本經中品

水萍

气味辛寒﹐無毒。主治暴熱身癢﹐下水气﹐勝酒﹐長須髮﹐止消渴。久服輕身。

﹝水萍處處池澤止水中皆有。季春始生﹐而盛於夏。一葉過宿卽生數葉﹐葉下有微須﹐卽其根也。葉小而圓﹐面靑背紫﹐其紫赤若血者﹐謂之紫背浮萍﹐入藥爲良。七月收采﹐置竹篩內﹐下以盆水映之曬日中﹐方易幹也。﹞太陽之气﹐根於水中﹐而外浮於膚表。萍生水中﹐浮於水面﹐蓋稟太陽之气化。其背紫赤﹐皆連於水﹐乃太陽之气﹐根於水中也。盛於暑夏﹐乃太陽之气﹐開浮而主夏也。气味辛寒者﹐辛屬幹金﹐太陽如天而合干。寒本太陽﹐太陽標陽而本寒也。主治暴熱身癢者﹐風熱之邪﹐暴客皮膚﹐一身苦癢。水萍稟寒水之气﹐外行膚表﹐故暴熱身癢可治也。下水气者﹐太陽之气外達皮毛﹐則膀胱之水气自下也。勝酒者﹐酒性辛溫而剽悍﹐先行皮膚。水萍辛寒而解熱﹐亦先行皮膚﹐故能勝酒。長須髮者﹐太陽爲諸陽主气﹐而燻膚澤毛﹐須髮長也。得寒水之精气﹐故止消渴。久服則陰精盛而陽气充﹐故輕身。

太陽之气出於水中﹐上與君火相合而主日。水萍下爲水映﹐上爲日曬方幹﹐乃太陽之气﹐上下相通﹐此物理自然之妙用也。

卷中本經中品

萆

气味苦平﹐無毒。主治腰脊痛彊﹐骨節風寒濕周痺﹐惡瘡不瘳﹐熱气。

﹝萆處處有之﹐出川蜀﹑懷慶者佳。苗引延蔓﹐莖葉俱靑有刺﹐葉作三叉﹐花有紅黃白數種﹐亦有無花結白子者﹐根黃白色﹐多枝節而硬﹐故《別錄》一名赤節萆﹐猶卑解也。

以其專精在根﹐性引延上﹐從下解上之義。﹞凡艸木之根﹐堅硬而骨勝者﹐主腎。有刺而藤蔓者﹐走經脈。萆骨勝藤蔓﹐故主治腰脊痛彊﹐骨節風寒而主腎。又﹐治濕痺﹑周痺﹐而主經脈。苦能淸熱﹐故治惡瘡不瘳之熱气。

卷中本經中品

白茅根

气味甘寒﹐無毒。主治勞傷虛羸﹐補中益气﹐除瘀血血閉﹐寒熱﹐利小便。

﹝茅艸處處由田野有之﹐春生芽﹐布地如鍼﹐俗謂之茅鍼。其葉如矛﹐邊有鋒稜﹐又名刀茅。茅有白茅﹑菅茅﹑黃茅﹑香茅﹑芭茅數種﹐葉皆相似白茅﹐根甚潔白﹐味甘如蔗﹐其根柔軟如筋﹐故一名地筋﹐幹之夜視有光﹐故腐則變爲螢火茅﹐葉可以苫蓋﹐及供祭祀苞苴之用。﹞白茅色白味甘﹐上剛下柔﹐根多津汁﹐稟土金水相生之气化。主治勞傷羸瘦者﹐煩勞內傷﹐則津液不榮於外﹐而身體羸瘦。茅根稟水精而多汁﹐故治勞傷羸瘦。補中益气者﹐中土內虛﹐則气不足。茅根稟土气而味甘﹐故能補中益气。除瘀血血閉者﹐肝气內虛﹐則血不榮經﹐而爲瘀血血閉之證。茅根稟金气而色白﹐故除瘀血血閉。肺金之气外達皮毛﹐則寒熱自愈。皮毛之气下輸膀胱﹐則小便自利。

卷中本經中品

狗脊

气味苦平﹐無毒。主治腰背彊﹐機關緩急﹐周痺﹐寒濕膝痛﹐頗利老人。

﹝狗脊出常山川谷及太行山﹑淄靑﹑眉州山野﹐處處有之。莖節如竹有刺﹐葉圓有赤脈﹐兩兩對生﹐邊有鋸齒﹐根形如狗之脊骨凸凹﹐金毛密布。李時珍曰﹕狗脊有二種﹐一種根黑色如狗脊骨﹐一種有金黃毛如狗形﹐皆名狗脊。《本經》一名百枚﹐以形名也﹐《別錄》一名彊膂﹐一名扶筋﹐以功名也。﹞狗脊根堅似骨﹐葉有赤脈﹐主利骨節而通經脈之藥也。治腰背彊﹐機關緩急﹐利骨節也。

血脈不和﹐則爲周痺﹐或因於寒﹐或因於濕﹐皆能爲痺。治周痺寒濕﹐通經脈也。又曰膝痛者﹐言機關緩急﹐則膝亦痛。老人精血虛而機關不利﹐故頗利老人。

卷中本經中品

淫羊藿

气味辛寒﹐無毒。主治陰痿絕傷﹐莖中痛﹐利小便﹐益气力﹐彊志。

﹝淫羊藿出上郡陽山山谷﹐江東陜西﹑泰山﹑漢中﹑湖湘間皆有。莖髙一二尺﹐一莖三椏﹐一椏三葉﹐葉似杏葉﹐上有刺﹐關中呼爲三枝九葉艸。枝莖細勁﹐經冬不凋﹐四月開白花﹐亦有紫花者﹐生處不聞水聲者良。陶隱居云﹕西川北部有淫羊﹐一日百徧交合﹐蓋食此藿所致﹐因以爲名。《唐本艸》名仙靈脾﹐有仙靈脾酒﹐益丈夫﹐興陽﹐理腰膝冷。﹞羊爲火畜﹐藿能淫羊﹐蓋稟水中之天气﹐而得太陽陽熱之气化也。稟水中之天气﹐故气味辛寒。得太陽之陽熱﹐故主治陰痿絕傷。太陽合膀胱寒水之气﹐故治莖中痛﹐利小便。太陽之气﹐上合於肺﹐內通於腎﹐故益气力﹐彊志。

淫羊藿稟太陽之气﹐而功能治下﹐與紫萍稟太陽之气﹐而浮越於膚表者﹐少有不同﹐故生處不聞水聲者良。欲使太陽之气藏於水中﹐而不徵現於外也。聖人體察物性﹐曲盡苦心﹐學人潛心玩索﹐庶幾得之。

卷中本經中品

紫葳

气味酸﹐微寒﹐無毒。主治婦人產乳餘疾﹐崩中﹐癥瘕血閉﹐寒熱羸瘦﹐養胎。

﹝紫葳處處皆有﹐多生山中﹐人家園圃亦或栽之。蔓延木上﹐髙數丈﹐年久者藤大如杯﹐春初生枝﹐一枝數葉﹐尖長有齒﹐自夏至秋﹐花開五瓣﹐赭黃色﹐有細點﹐秋深更赤﹐今名淩霄花﹐謂其花之極髙也﹐根花並用。﹞紫葳延引藤蔓﹐主通經脈﹐气味酸寒﹐主淸血熱﹐故《本經》主治如此。近時用此﹐爲通經下胎之藥。仲景鱉甲煎丸﹐亦用紫葳以消癥瘕﹐必非安胎之品。《本經》養胎二字﹐當是墮胎之訛耳。

卷中本經中品

薤白

气味辛苦溫滑﹐無毒。主治金瘡瘡敗﹐輕身﹐不饑﹐耐老。

﹝薤處處有之﹐正月發苗﹐葉狀似韭﹐韭葉中實而扁﹐有劍脊﹐薤葉中空似細蔥﹐而有稜﹐气亦如蔥。二月開細花紫白色﹐一莖一根﹐根如小蒜﹐葉靑根白﹐入藥只用其根﹐故曰薤白﹑與韭白﹑蔥白同一義也。根之色亦有微赤者﹐赤者苦而不辛﹐白者辛而不苦﹐入藥以白者爲佳。﹞薤用在下之根﹐气味辛溫﹐其性從下而上﹐主助生陽之气上升者也。《金匱》胸痺證﹐有瓜蔞薤白白酒湯﹐反蔞薤白半夏湯﹐枳實薤白桂枝湯﹐皆取自下而上從陰出陽之義。金瘡瘡敗﹐則皮肌經脈虛寒。薤白辛溫﹐從內達外﹐故能治之﹐生陽上升﹐則輕身不饑耐老。

卷中本經中品

龍膽

气味苦澀﹐大寒﹐無毒。主治骨間寒熱﹐驚癇邪气﹐續絕傷﹐定五臟﹐殺蠱毒。

﹝龍膽始出齊朐山谷及冤句﹐今處處有之﹐以吳興者爲勝﹐宿根生苗﹐一窠有根十餘條﹐類莖髙尺餘﹐纖細狀如小竹枝﹐花開靑碧色﹐冬後結子苗便枯﹐俗名艸龍膽。又一種山龍膽﹐其葉經霜雪不凋﹐此同類而別種也。﹞龍膽艸根味極苦﹐气兼澀﹐性大寒。莖如竹枝﹐花開靑碧﹐稟東方木气﹐故有龍膽之名。

龍甲木﹐苦走骨﹐故主治骨間寒熱。澀類酸﹐故除驚癇邪气。膽主骨﹐肝主筋﹐故續絕傷。五臟六腑皆取決於膽﹐故定五臟。山下有風曰虫﹐風气升而蠱毒自殺矣。

卷中本經中品

黃芩

气味苦寒﹐無毒。主治諸熱﹐黃膽﹐腸﹐泄痢﹐逐水﹐下血閉﹐惡瘡﹐疽蝕﹐火瘍。

﹝黃芩《本經》名腐腸﹐又名空腸﹐又名妒婦﹐謂外皮肉﹐而內空腐﹐妒婦心黯﹐黃芩心黑同也。出川蜀及陜西河東﹐近道皆有。芩者黔也﹐黑色也。其根黑而黃﹐故曰黃芩。﹞黃芩色黃內空﹐能淸腸胃之熱﹐外肌皮而性寒﹐能淸肌表之熱﹐乃手足陽明兼手太陰之藥也。主治諸熱黃膽﹐腸泄痢者﹐言諸經之熱﹐歸於胃土而爲黃膽﹐歸於大腸而爲泄痢。黃芩中空﹐主淸腸胃之熱﹐故能治之。腸胃受濁﹐得肺气通調﹐則水津四布﹐血气營運﹐逐水下血閉者﹐黃芩外肌皮而淸肌表。肌表淸﹐則肺气和﹐而畱水可逐﹐血閉自下矣。火熱之气畱於肌肉皮膚﹐則爲惡瘡疽蝕。惡瘡疽蝕名曰火瘍。黃芩治之﹐淸肌表也。

卷中本經中品

本

气味辛溫﹐無毒。主治婦人疝瘕﹐陰中寒腫痛﹐腹中急﹐除風頭痛﹐長肌膚﹐悅顏色。

﹝本始出崇山山谷﹐今西川河東﹑兗州﹑杭州山中皆有。根似芎而輕虛﹐味麻不堪作飲﹐正月﹑二月采根﹐曝漧三十日成。﹞﹐髙也。本始生崇山﹐得天地崇髙之气﹐稟太陽標本之精。故下治婦人疝瘕﹐陰中寒腫痛﹐中治腹中拘急﹐上除頭風痛。蓋太陽之脈本於下﹐而上額交巓﹐出入於中上也。太陽陽气有餘﹐則長肌膚﹐悅顏色。

卷中本經中品

百合

气味甘平﹐無毒。主治邪气腹脹心痛﹐利大小便﹐補中益气。

﹝百合近道山谷處處有之。三月生苗﹐髙二三尺﹐一莖直上﹐葉如竹葉﹐又似柳葉﹐四向而生﹐五月莖端開白花﹐芬芳六出﹐四垂向下﹐晝開夜合﹐故名夜合花。其根如蒜﹐細白而長﹐重疊生二三十瓣。煮食甘美﹐取瓣分種﹐如種蒜法﹐一種花紅不四垂者﹐山丹也。一種花紅帶黃而四垂﹐上有黑斑點﹐其子黑色﹐結在枝葉間者﹐捲丹也。其根皆同百合﹐皆可煮食﹐而味不美。蓋一類三種﹐惟白花者入藥﹐余不可用。﹞百合色白屬金﹐味甘屬土﹐晝開夜合﹐應天道之晝行於陽﹐夜行於陰﹐四向六合﹐應土气之達於四旁。主治邪气腹脹心痛者﹐邪气下乘於脾﹐則地气不升而腹脹。邪气上乘於肺﹐則天气不降而心痛。蓋腹者脾之部﹐肺者心之蓋也。利大小便者﹐脾气上升﹐肺气下降﹐則水津四布﹐糟粕營運矣。補中者﹐補脾。益气者﹐益肺也。

卷中本經中品

漧薑

气味辛溫﹐無毒。主治胸滿咳逆上气﹐溫中﹐止血﹐出汗﹐逐風濕痺﹐腸下痢﹐生者尢良。

﹝漧薑用母姜曬漧﹐以肉濃而白淨﹐結實明亮如天麻者爲良﹐故又名白姜。臨海﹑章安﹑漢溫﹑池州諸處皆能作之﹐今江西﹑浙江皆有﹐而三衢開化者佳。﹞太陰爲陰中之至陰﹐足太陰主濕土﹐手太陰主淸金。漧薑气味辛溫﹐其色黃白﹐乃手足太居胸上﹐肺寒則滿也。咳逆上气者﹐手足太陰之气不相通貫﹐致肺气上逆也。溫中者﹐言漧薑主治胸滿咳逆上气﹐以其能溫中也。脾絡虛寒﹐則血外溢。漧薑性溫﹐故止血也。出汗者﹐辛以潤之﹐開腠理﹐致津液通气也。逐風濕痺者﹐辛能發散也。腸下痢﹐乃脾臟虛寒。《傷寒論》云﹕脾气孤弱﹐五液注下﹐下焦不合﹐狀如豚肝。漧薑能溫脾土﹐故治腸下痢。生者尢良﹐謂生薑能宣達胃气﹐用之尢良。

按﹕桂枝﹑葛根﹑柴胡諸湯﹐並胃逆嘔吐﹐表寒諸證﹐多用生薑。夫生薑乃老姜所生之子姜陽明爲太陰之府﹐故漧薑治脾﹐生薑治胃﹐臟腑者﹐子母之謂也。

按﹕《神農本經》只有漧薑﹑生薑﹐而無炮姜﹐後人以漧薑炮黑﹐謂之炮姜。《金匱要略》治肺痿﹐用甘艸漧薑湯﹐其漧薑亦炮﹐是炮姜之用﹐仲祖其先之矣。姜味本辛﹐炮過則辛味稍減﹐主治產後血虛身熱﹐及裏寒吐血﹐衄血﹐便血之證。若炮制太過﹐本質不存﹐謂之姜炭﹐其味微苦不辛﹐其質輕浮不實﹐又不及炮姜之功能矣。卽用炮姜﹐亦必須三衢開化之母姜﹐始爲有力。今藥肆中多以傷水變味之生薑﹐曬漧炮用﹐未免有名無實。

卷中本經中品

赤小豆

气味甘酸平﹐無毒。主下水腫﹐排癰腫膿血。

﹝赤豆出江淮間﹐今關西﹑河北﹑汴洛皆有﹐夏至後下種﹐苗科髙尺許﹐枝葉似豇豆﹐至秋開花淡銀褐色﹐有腐气﹐結莢長二三寸﹐皮色微白帶紅﹐豆如綠豆而色赤﹐可作粥飯﹐煮熟黯﹐可作香豉入藥﹐以緊小而赤黯者爲良。豆谷類也﹐赤小豆乃赤豆之小者﹐今藥肆中知以何物﹐艸子赤黑相間者﹐僞充赤小豆﹐其謬已甚。夫旣名爲豆﹐豈可於谷外求之耶。﹞赤豆煮熟﹐其味則甘﹐生時其气微酸﹐故曰甘酸平。豆者﹐水之谷也﹐其性下沈﹐是主從上屬火﹐又主從下而上﹐由內而外。《本經》主下水腫﹐乃從上而下﹐由外而內也。排癰腫膿血﹐乃從下而上﹐由內而外矣。

卷中本經中品

大豆黃卷

气味甘平﹐無毒。主治濕痺﹑筋攣﹑膝痛﹐不可屈伸。

﹝黑大豆水浸出芽﹐約五寸長﹐使幹之﹐名爲黃卷。李時珍曰﹕一法壬癸日以井華水浸大豆《金匱》薯蕷丸治虛勞不足﹐風气百疾﹐內用大豆黃卷﹐義可知矣。

卷中本經中品

白薇

气味苦鹹平﹐無毒。主治暴中風﹐身熱肢滿﹐忽忽不知人﹐狂惑邪气﹐寒熱酸疼﹐溫瘧洗洗﹐發作有時。

﹝白薇《本經》名春生﹐出陜西及舒﹑滁﹑潤﹑遼諸處。其根黃白色﹐類牛膝﹐而短小柔軟可曲者﹐白薇也。堅直易斷者﹐白前也。《乘雅》云﹕根似牛膝而細長尺許﹐色黃微白﹐芳白微黃﹐折之易斷者﹐白前也。﹞凡艸木皆感春气而生﹐惟《本經》號白薇爲春生。謂其能啟水天之精气﹐隨春气而生升也。

苦者火也。稟太陽寒水之气在下﹐標陽之气在上也。根色黃白﹐又陽明秋金之气﹐而秋金之气﹐合肺气於皮毛﹐亦太陽之所主也。太陽標陽之气﹐行於肌表﹐故主治暴中風。太陽寒水之气﹐周於一身﹐故主治身熱。肢滿﹐風邪淫於四末也。忽忽﹐眩暈貌。忽忽不知人﹐風邪行於頭目也。夫風者﹐百病之長﹐善行數變。狂惑邪气﹐風淫血分而涉於心包矣。寒熱酸痛﹐風淫肌腠而涉於經脈矣。白薇稟秋金之气﹐故治諸風之變證。先熱後寒﹐名曰溫瘧。溫瘧洗洗﹐如水灑身之寒也。溫瘧發作有時﹐白薇稟寒水之气﹐上行外達﹐故治溫瘧。又得太陽之標陽﹐故治溫瘧之洗洗。

卷中本經中品

敗醬

气味苦平﹐無毒。主治暴熱火瘡赤气﹐疥瘙﹐疽痔﹐馬鞍熱气。

﹝敗醬俗名苦菜﹐處處原野皆有。春初生苗﹐深冬始凋﹐野人多食之。﹞敗醬味苦性寒﹐故主治暴熱火瘡赤气﹐而疥瘙疽痔﹐馬鞍熱气﹐皆爲火熱之病。馬者﹐火之畜也。《金匱》方有薏苡附子敗醬散﹐亦主腸癰而消熱毒。

卷中本經中品

白蘚根皮

气味苦寒﹐無毒。主治頭風﹐黃膽﹐咳逆﹐淋瀝﹐女子陰中腫痛﹐濕痺死肌﹐不可屈伸起止行步。

﹝白蘚出河中江寧﹑滁洲﹑潤州皆有之﹐以川蜀者爲勝。苗髙尺餘﹐莖靑葉稍白﹐四月開花紫白色﹐根皮白色﹐根心內實﹐其气鮏羴。﹞白蘚臭腥色白﹐气味苦寒﹐稟金水之精﹐而治風熱之證﹐主治頭風﹐金能制風也。治黃疸﹐水能淸熱也。稟金气而益肺﹐故治咳逆。稟水气而益膀胱﹐故治男子淋瀝﹐女子之陰中腫痛。燥气屬金﹐故治濕痺之死肌。水气主骨﹐故治骨屬不可屈伸﹐及不可起止行步也。

卷中本經中品

蓼實

气味辛溫﹐無毒。主治明目﹐溫中﹐耐風寒﹐下水气﹐面浮腫﹐癰瘍。

﹝蓼近水濱及下濕處皆有﹐其類甚多﹐有靑蓼﹑香蓼﹑水蓼﹑馬蓼﹑紫蓼﹑赤蓼﹑木蓼七種。又一種味極辛辣﹐謂之辣蓼。今時浸水和面﹐面是爲神曲﹐又取燥末拌糯米飯一團﹐作之者鮮矣。﹞

卷中本經中品

薇銜

气味苦平﹐無毒。主治風濕痺﹐歷節痛﹐驚癇﹐吐舌﹐悸气﹐賊風﹐鼠﹐癰腫。﹝薇音眉。﹞﹝薇銜生漢中川澤及冤句﹐邯鄲。叢生﹐葉似茺蔚。有毛赤莖﹐《本經》名麋銜﹐一名鹿銜﹐言麋鹿有疾﹐銜此艸卽瘥也。又名吳風艸。李時珍曰﹕按酈道元《水經注》云﹕魏興﹑錫山多生薇銜艸﹐有風不偃﹐無風獨搖﹐則吳風當作無風乃通。﹞按﹕月令五月鹿角解﹐十一月麋角解﹐是麋鹿有陰陽之分矣。此艸稟少陰水火之气﹐是以麋鹿咸宜﹐猶烏藥之治貓狗也。《素問》黃帝問曰﹕有病身熱懈惰﹐汗出如浴﹐惡風少气﹐此爲何病﹖岐伯曰﹕病名酒風﹐治之以澤瀉﹑術各三分﹐麋銜五分﹐合以三指撮﹐爲後飯﹝後飯﹐先服藥也﹞。此聖方也。而後世不知用之﹐誠缺典矣。

卷中本經中品

土瓜根

气味苦寒﹐無毒。主治消渴﹑內痺﹑瘀血﹑月閉﹑寒熱酸疼﹐益气﹐愈聾。

﹝土瓜《本經》名王瓜﹐俗名野甜瓜。月令云﹕四月王瓜生﹐卽此瓜也。始生魯地平澤田野及人家墻垣籬落間﹐四月生苗延蔓。其蔓多須葉﹐如瓜蔞葉﹐但無叉缺﹐有毛刺。五月開黃花﹐花下結子﹐熟時赤如彈丸﹐根如瓜蔞﹐根之小者﹐須掘深二三尺﹐乃得正根。三月采根﹐陰漧候用。﹞愚按﹕土瓜非世俗所食之王瓜﹐又非世俗所食之甜瓜。《本經》𨿽有其名﹐今人未之識也。因仲景《傷寒論》有土瓜根爲導之法﹐故存之。

﹝按﹕月令所謂王瓜者﹐蔓延而生﹐莖葉上皆有細毛﹐其葉圓而上尖﹐一葉之下輒有一須﹐遇艸木莖葉卽能纏繞。六七月開花色黃五瓣﹐花下蒂長﹐卽其實也。吾杭甚多﹐凡曠野隙地徧處有之﹐民間往往認作瓜蔞﹐髙氏以爲今人未之識者﹐蓋以此故耳。﹞

卷中本經中品

濃朴

气味苦溫﹐無毒。主治中風﹐傷寒﹐頭痛寒熱﹐驚悸﹐气血痺﹐死肌﹐去三虫。

﹝濃朴取其木質朴而皮濃以命名﹐一名烈朴﹐又名赤朴﹐謂其性辛烈而色紫赤也。洛陽﹑陜西﹑江淮﹑河南﹑川蜀山谷中﹐往往有之﹐近以建平﹑宜都及梓州﹑龍州者爲上。木髙三四丈﹐徑一二尺﹐肉皮極濃﹐以色紫油濕潤者爲佳﹐春生葉如槲葉﹐四季不凋﹐五六月開紅花﹐結實如冬靑子﹐生靑熟赤﹐實中有核﹐其味甘美。濃朴之實﹐別名逐折。《別錄》云﹕主療鼠﹐明目﹐益气。﹞濃朴气味苦溫﹐色赤性烈﹐花實咸紅﹐冬不落葉﹐肉濃色紫﹐蓋稟少陽木火之精﹐而通會於肌腠者也。主治中風傷寒頭痛寒熱者﹐謂能解肌而發散也。助木火之精气﹐故能定肝心之驚悸也。气血痺者﹐津液隨三焦出气以溫肌肉﹐肝主衝任之血﹐充膚熱肉﹐痺則气血不和於肌腠。濃朴气溫色紫﹐能解气血之痺而活死肌也。去三虫者﹐三焦火气內虛﹐則生虫。濃朴得少陽之火化﹐而三虫自去矣。

愚按﹕濃朴色赤性烈﹐生用則解肌而達表﹐稟木火之气也。炙香則運土而助脾﹐木生火而火朴大黃湯﹐用濃朴一尺﹐取象乎脾也。

卷中本經中品

黃柏

气味苦寒﹐無毒。主治五臟腸胃結熱﹐黃膽﹐腸痔﹐止泄痢﹐女子漏下赤白﹐陰傷蝕瘡。﹝柏﹐音百﹐俗作黃柏﹐省筆之訛。﹞﹝黃柏木出漢中山谷及永昌﹑邵陵﹑房商﹑山東諸處皆有。今以蜀中出者﹐皮濃色深爲佳﹐樹髙數丈﹐葉似紫椿﹐經冬不凋﹐皮外白裏深黃色﹐入藥用其根結塊﹐如松下茯苓。﹞黃柏气味苦寒﹐冬不落葉﹐稟太陽寒水之精。皮濃色黃﹐質潤稠粘﹐得太陰中土之化。

蓋水在地之下﹐水由地中行﹐故主治五臟腸胃中之結熱﹐黃膽﹐腸痔。治結熱者﹐寒能淸熱也。

治黃膽﹑腸痔者﹐苦能勝濕也。止泄痢者﹐先熱泄而後下痢﹐黃柏苦寒﹐能止之也。女子漏下赤白﹐陰傷蝕瘡﹐皆濕熱下注之病。苦勝濕而寒淸熱﹐故黃柏皆能治之也。以上主治﹐皆正气無虧﹐熱毒內盛﹐所謂下者舉之﹐結者散之﹐熱者寒之﹐彊者瀉之﹐各安其气﹐必淸必靜﹐則病气衰气﹐歸其所宗﹐此黃柏之治皆有餘之病也。如正气稍虛﹐飲食不彊﹐盒飯禁用。

愚按﹕黃柏稟寒水之精﹐得中土之化﹐有交濟陰陽﹐調和水火之功﹐所治至廣。而《珍珠囊藥性》云﹕黃柏瘡用﹐一言蔽之。後人徒事歌括者﹐信爲瘡藥而已。其曰珍珠﹐殆以魚目欺世爾。

卷中本經中品

梔子

气味苦寒﹐無毒。主治五內邪气﹐胃中熱气﹐面赤﹐酒渣鼻﹐白癩﹐赤癩﹐瘡瘍。

﹝卮﹐酒器也﹐卮子象之﹐故名﹐俗作梔。《本經》謂之木丹﹐《別錄》謂之越桃﹐今南方及西蜀州郡皆有之。木髙七八尺﹐葉如李﹐濃而深綠﹐春榮夏茂﹐淩冬不凋﹐五月花開﹐花皆六出﹐潔白芬芳﹐交秋結實﹐如訶子狀﹐生靑﹐熟則黃赤﹐其中仁穣亦紅赤﹐入藥宜用山梔子﹐皮薄而圓小﹐刻房七稜至九稜者爲佳。李時珍曰﹕蜀中有紅梔子﹐花爛紅色﹐其實染物亦赭紅色。﹞梔子气味苦寒﹐其色黃赤﹐春榮夏茂﹐淩冬不凋﹐蓋稟少陰之气化。少陰寒水在下﹐而君火在上也。花多五瓣﹐而梔花六出。六者水之成數也。稍秒結實﹐味苦色赤﹐房刻七稜九稜﹐是下稟寒水之精﹐而上結君火之實。主治五內邪气﹐胃中熱气者﹐稟寒水之精﹐而治熱之在內也。面赤﹐酒鼻﹐白癩﹐赤癩﹐瘡瘍者﹐結君火之實﹐而治熱之在外也。梔子能啟寒水之精﹐淸在上之火熱﹐復能導火熱之气以下降者﹐如此。

梔子生用能起水陰之气上滋﹐復導火熱以下行﹐若炒黑則但從上而下﹐不能起水陰以上滋﹐故仲祖梔子豉湯生用不炒﹐有交水火﹐調和心腎之功。而後人委言梔子生用則吐﹐炒黑則不吐﹐且以梔子豉湯爲吐劑。愚每用生梔及梔子豉湯﹐並未曾吐。夫不參經旨﹐而以訛傳訛者﹐不獨一梔子爲然矣。

卷中本經中品

杏仁

气味甘苦溫﹐冷利﹐有小毒。主治咳逆上气﹐雷鳴﹐喉痺﹐下气﹐產乳﹐金瘡﹐寒心奔豚。

﹝杏葉似梅﹐二月開淡紅花﹐五月實熟有數種﹐赭色而圓者﹐名金杏。甘而有沙者﹐名沙杏﹐黃而帶酢者﹐名梅杏。

靑而帶黃者﹐名柰杏﹐入藥用苦杏。﹞杏仁气味甘苦﹐其實苦重於甘﹐其性帶溫﹐其質冷利。冷利者﹐滋潤之意﹐主治咳逆上气者﹐利肺气也。肺气利而咳逆上气自平矣。雷鳴者﹐邪在大腸。喉痺者﹐肺竅不利。下气者﹐謂杏仁質潤下行﹐主能下气。气下則雷鳴﹐喉痺皆愈矣。產乳者﹐產婦之乳汁也。生產無乳﹐杏仁能通之。金瘡者﹐金刃傷而成瘡也。金傷成瘡﹐杏仁能斂之。寒心奔豚者﹐腎臟水气淩心而寒﹐如豚上奔。杏仁治肺﹐肺者金也﹐金爲水之母﹐母能訓子逆。又﹐肺气下行﹐而水逆自散矣。

卷中本經中品

桃仁

气味苦甘平﹐無毒。主治瘀血血閉﹐癥瘕邪气﹐殺小虫。

﹝桃種類頗多﹐惟山中野毛桃卽《爾雅》所謂桃者﹐小而多毛﹐核粘味惡﹐其仁充滿多脂﹐可入藥用。﹞桃仁﹑杏仁味俱甘苦﹐杏仁苦勝﹐故曰甘苦﹐桃仁甘勝﹐故曰苦甘。桃色先靑後紫﹐其味甘酸﹐稟木气也﹐其仁亦主疏肝﹐主治瘀血血閉﹐疏肝气也。癥瘕邪气乃血與寒汁沫﹐畱聚於腸胃之外﹐凝結而爲癥瘕﹐肝气和平﹐則癥瘕邪气自散矣。殺小虫者﹐厥陰風勝則生虫﹐肝气疏通而虫自殺矣。

《素問》五果所屬﹐以桃屬金﹐爲肺之果﹐後人有桃爲肺果﹐其仁治肝之說。

愚按﹕桃味酸甘﹐其色生靑熟紫﹐並無金體﹐竊疑《素問》之桃﹐乃胡桃也﹐俗名核桃﹐外殼內白﹐庶幾似之。若謂桃﹐則惟毛桃仁之桃﹐皮色白有毛﹐余俱無矣。生時肉靑白﹐熟則紫矣。若以外核內仁當之﹐則杏梅未始不如是﹐獻疑於此﹐俟後賢正之。

卷中本經中品

桃膠﹝附﹞

气味苦平﹐無毒。煉服保中不饑﹐忍風寒。﹝《別錄》附。﹞﹝桃茂盛時﹐以刀割樹皮﹐久則膠溢出﹐采收以桑灰湯浸過曬漧用。﹞

卷中本經中品

烏梅

气味酸溫平澀﹐無毒。主治下气﹐除熱﹐煩滿﹐安心﹐止肢體痛﹐偏枯不仁﹐死肌﹐去靑黑志﹐蝕惡肉。﹝志痣同。﹞﹝梅實將熟時﹐采微黃者﹐籃盛於突上燻黑﹐若以稻灰淋汁﹐潤濕蒸過﹐則肥澤不蛀。﹞梅花放於冬﹐而實熟於夏﹐獨得先春之气﹐故其味酸﹐其气溫平而澀﹐澀附於酸也。主下气者﹐得春生肝木之味﹐生气上升﹐則逆气自下矣。除熱煩滿者﹐稟冬令水陰之精﹐水精上滋﹐則煩熱除而胸膈不滿矣。安心者﹐謂煩熱除而胸膈不滿﹐則心气亦安。肢體痛﹐偏枯不仁﹐死肌﹐皆陽气虛微﹐不能燻膚充身澤毛﹐若霧露之漑。梅實結於春而熟於夏﹐主敷布陽气於肌腠﹐故止肢體痛﹐及偏枯不仁之死肌。陽气充達﹐則其顏光﹐其色鮮﹐故去面上之靑黑痣﹐及身體虫蝕之惡肉。

愚按﹕烏梅味酸﹐得東方之木味﹐放花於冬﹐成熟於夏﹐是稟冬令之水精而得春生之上達也物理﹐但以烏梅爲酸斂收澀之藥﹐而春生上達之義未之講也﹐惜哉

卷中本經中品

枳實

气味苦寒﹐無毒。主治大風在皮膚中﹐如麻豆苦癢﹐除寒熱結﹐止痢﹐長肌肉﹐利五臟﹐益气﹐輕身。

﹝枳實出河內洛西及江湖州郡皆有。近時出於江西者爲多﹐其木如橘而小﹐髙五七尺﹐葉如橙﹐多刺﹐春開白花結實﹐至秋始成。《周禮》云﹕橘逾淮而北爲枳﹐今江南枳橘皆有﹐江北有枳無橘﹐此是種類各別﹐非逾淮而變也。七八月采者爲枳實﹐九十月采者爲枳殼。愚按﹕實者乃果實之通稱﹐言實殼亦在其中矣。﹞枳實气味苦寒﹐冬不落葉﹐稟少陰標本之气化﹐臭香形圓﹐花白多刺﹐穣肉黃白。又得陽明金土之气化﹐主治大風在皮膚中。如麻豆苦癢者﹐得陽明金气而制風﹐稟少陰水气而淸熱也。除寒熱結者﹐稟少陰本熱之气而除寒﹐標陰之气而除熱也。止痢﹐長肌肉者﹐得陽明中土之气也。五臟發原於先天之少陰﹐生長於後天之陽明﹐故主利五臟﹐得少陰之陰﹐故益气﹐得陽明之气﹐故輕身。

仲祖本論﹐有大承气湯﹐用炙濃朴﹐炙枳實。小承气湯﹐用生濃朴﹐生枳實﹐生熟之間﹐有意存焉。學人不可不參。

卷中本經中品

枳殼﹝附﹞

气味苦酸﹐微寒﹐無毒。主治風痺﹑淋痺﹐通利關節﹐勞气咳嗽﹐背膊悶倦﹐散畱結胸膈痰滯﹐逐水﹐消脹滿﹐大脇風﹐安胃﹐止風痛。﹝《開寶本艸》附。﹞上世本艸只有枳實﹐至宋《開寶本艸》﹐始分枳之小者爲枳實﹐大者爲枳殼。愚謂﹕小者其性藏密而气全﹐大者其性宣發而气散﹐或云﹕大者气足而力虛﹐小者气不足而力薄。不知气之足也﹐在於旺時﹐若過其時﹐則反薄矣。又﹐李東垣云﹕枳殼緩而枳實速。王好古云﹕枳殼主髙﹐枳實主下﹐髙者主气﹐下者主血﹐未免臆說不經。後學遵而信之﹐寧無萸乎。須知實與殼﹐其種未始有殊也。種旣無殊﹐則緩速气血之說﹐何可分乎。

卷中本經中品

山茱萸

气味酸平﹐無毒。主治心下邪气寒熱﹐溫中﹐逐寒濕痺﹐去三虫﹐久服輕身。

﹝山茱萸今海州﹐兗州﹐江浙近道諸山中皆有。木髙丈餘﹐葉似楡有刺﹐二月開花白色﹐四月結實如酸棗﹐色紫赤﹐九月十日采實﹐陰漧去核用肉。﹞山茱萸色紫赤而味酸平﹐稟厥陰少陽木火之气化。手厥陰屬心包﹐故主治心下之邪气寒熱。

心下乃厥陰心包之部也。手少陽屬三焦﹐故溫中。中﹐中焦也。中焦取汁﹐奉心化赤而爲血﹐血生於心﹐藏於肝。足厥陰肝主之血﹐充膚熱肉﹐故逐周身之寒濕痺。木火气盛﹐則三焦通暢﹐故去三虫。血充肌腠﹐故久服輕身。

愚按﹕仲祖八味丸用山茱萸﹐後人去桂附﹐攺爲六味丸﹐以山茱萸爲固精補腎之藥。此外並無他用﹐皆因安於苟簡﹐不深探討故也。今詳觀《本經》山茱萸之功能主治如此﹐學人能於《本經》之內會悟﹐而廣其用﹐庶無拘隘之獘。

卷中本經中品

吳茱萸

气味辛溫﹐有小毒。主治溫中下气﹐止痛﹐除濕血痺﹐逐風邪﹐開腠理﹐咳逆寒熱。

﹝吳茱萸所在有之﹐江浙﹑蜀漢尢多。木髙丈餘﹐葉似椿而闊濃﹐紫色﹐三月開紅紫細花﹐七八月結實累累成簇﹐似椒子而無核﹐嫩時微黃﹐熟則深紫﹐多生吳地﹐故名吳茱萸。九月九日采﹐陰漧﹐陳久者良﹐滚水泡一二次﹐去其毒瓦斯用之。﹞山茱萸﹑吳茱萸咸稟木火之气。稟火气﹐故主溫中。稟木气﹐故主下气。中焦溫而逆气下﹐則痛自止矣。濕血痺者﹐濕傷肌腠﹐致充膚熱肉之血凝泣爲痺。少陽炎熱之气﹐行於肌腠﹐肝主衝任之血﹐淡滲皮膚﹐則濕血痺可除矣。又曰﹕逐風邪者﹐言濕痺可除﹐而風邪亦可逐也。气味辛溫﹐故開腠理。腠理開﹐則肺病之咳逆﹐皮膚之寒熱皆治矣。

卷中本經中品

豬苓

气味甘平﹐無毒。主治瘧﹐解毒蠱疰不祥﹐利水道。久服輕身耐老。

﹝豬苓始出衡山山谷及濟陰﹑冤句﹐今蜀州﹑習州亦有之。乃楓樹之苓也﹐其皮黑﹐其肉白述記》云﹕南中有楓子鬼木之老者﹐爲人形﹐亦呼爲靈楓﹐蓋癭之雕刻鬼神﹐可致靈異。《爾雅正義》云﹕楓子鬼乃楓木上寄生﹐枝髙二三尺﹐天旱以泥塗之卽雨。荀伯子《臨川記》云﹕嶺南楓木歲久生癭﹐如人形﹐遇暴雷大雨﹐則暗長三五尺﹐謂之楓人﹐則楓爲靈異之木﹐可知矣。﹞﹝按﹕陶弘景曰﹕豬苓是楓樹苓。蘇頌曰﹕生土底不必楓根下始有。李時珍曰﹕豬苓是木之結茯苓之理。他木皆有﹐楓樹爲多。盧子由曰﹕木之有餘於气與脂者﹐惟松與楓﹐松則兼气與脂而鹹有餘﹐楓則餘气爲苓﹐不復余脂爲香。余脂爲香﹐不復餘气爲苓﹐苓與香各稟气與脂之體與用也。合諸說﹐觀之苓𨿽他木皆有﹐惟楓樹下者﹐入藥爲良。

猶寄生﹑螵蛸二物他樹亦有﹐而惟取桑上者入藥﹐亦此理耳。謂之豬苓者﹐以其形似豬矢命楓樹之癭﹐遇雷雨則暗長﹐以泥塗之﹐卽天雨﹐是稟水精所主之木也。豬苓新出土時﹐其味帶甘﹐苓主淡滲﹐故曰甘平。瘧﹐陰瘧也。主治瘧者﹐稟水精之气以奉春生﹐則陰瘧之邪﹐隨生气而升散矣。解毒蠱疰不詳者﹐苓稟楓樹之精華﹐結於中土﹐得土气則解毒﹐稟精華則解蠱疰不祥也。味甘平而淡滲﹐故利水道。久服則水精四布﹐故輕身耐老。

卷中本經中品

蕪荑

气味辛平﹐無毒。主治五內邪气﹐散皮膚骨節中淫淫溫行毒﹐去三虫﹐化食。

﹝蕪荑生晉山川谷﹐今河東﹑河西近道處處皆有﹐而太原﹑延州﹑同州者良。其木名﹐《說文》曰﹕﹐山楡也﹐有刺﹐實爲蕪荑。葉圓而濃﹐其實早成﹐亦如楡莢﹐但气臭如﹐土人作醬食之﹐則味香美。性能殺虫﹐置物中亦能辟蛀。﹞蕪荑﹐山楡仁也﹐楡受東方甲乙之精﹐得先春發陳之气﹐稟木气也。其味辛﹐其臭腥﹐其色黃白﹐其本有刺﹐稟金气也。木能平土﹐故主治五內之邪气。五內者﹐中土也。金能制風﹐故散皮膚骨節中淫淫溫行毒。淫淫溫行者﹐風動之邪也。風勝則生虫﹐去三虫﹐亦金能制木也。火衰則食不化﹐化食﹐乃木能生火也。

卷中本經中品

皂莢

气味辛鹹溫﹐有小毒。主治風痺死肌﹐邪气風頭淚出﹐利九竅﹐殺精物。

﹝皂莢處處有之﹐其樹髙碩﹐葉如槐葉﹐枝間有刺﹐卽皂角刺也。夏開細黃花﹐結實有三種﹐一種小如豬牙﹐一種大而肥濃﹐多脂而粘﹐一種長而瘦薄﹐枯燥不粘﹐皆可入藥。《本經刺﹐難上采莢﹐以篾箍其樹﹐一夜自落﹐有不結實者﹐樹鑿一孔入生鐵三五斤﹐泥封之卽結莢。人以鐵砧捶皂莢﹐卽自損﹐鐵碾碾之﹐久則成孔﹐鐵鍋爨之多爆片落。﹞﹝愚按﹕納生鐵而卽結莢者﹐鐵乃金類﹐色黑屬水﹐得金水之气﹐則木茂而結莢也。鐵遇之而剝損者﹐莢色紫赤﹐具太陽火熱之气﹐火能克金也。蔑箍其皮﹐莢卽落者﹐太陽之气自下而上行於膚表﹐箍其皮則陽气不能上升﹐太陽气殞而莢落矣。﹞皂莢枝有刺而味辛﹐稟金气也。色紫赤而味兼鹹﹐稟水气也。太陽之气合金气而出於膚表﹐合水气而下挾膀胱﹐故味辛鹹而气溫熱﹐辛鹹溫熱﹐則有小毒矣。風邪迫於周身﹐則爲風痺死肌之證。風邪上薄於頭﹐則爲風頭淚出之證。皂莢稟金气而制風﹐故能治也。九竅爲水注之气﹐皂莢稟水气﹐故利九竅。太陽陽熱之气﹐若天與日﹐天日光明﹐則殺精物﹐精物﹐猶百精老物也。

卷中本經中品

皂角刺﹝附﹞

一名天丁﹐气味辛溫﹐無毒。米醋熬嫩刺作煎﹐塗瘡癬﹐有奇效。﹝《圖經本艸》﹞治癰腫﹐妒乳﹐風癘惡瘡﹐胎衣不下﹐殺虫。﹝《本艸綱目》﹞小兒重舌﹐小便淋閉﹐腸風痢血﹐大風癘癢﹐癰疽不潰﹐瘡腫無頭。﹝諸方。﹞去風﹐化痰﹐敗毒攻毒﹐定小兒驚風發搐﹐攻痘瘡起發﹐化毒成漿。﹝隱庵增附。﹞

卷中本經中品

皂莢子﹝附﹞

气味辛溫﹐無毒。炒舂去赤皮﹐以水浸軟﹐煮熟糖漬食之﹐疏道五臟風熱壅。

﹝《本艸衍義》﹞核中白肉﹐入治肺藥﹐核中黃心嚼食﹐治膈痰吞酸。﹝《圖經本艸》﹞仁和血﹐潤腸﹐﹝《用藥法象》﹞治風熱﹐大腸虛祕﹐瘰腫毒﹐瘡癬。﹝《本艸綱目》﹞治疔腫便癰﹐風虫牙疼﹐婦人難產﹐裏急後重﹐腸風下血﹐腰腳風痛。﹝《諸方》﹞治疝气﹐並睪丸腫痛。﹝隱庵增附。﹞

卷中本經中品

肥皂莢﹝附﹞

气味辛溫﹐微毒。主治去風濕﹐下痢便血﹐瘡癬腫毒。﹝《本艸綱目》附﹞﹝肥皂莢種類與皂莢相同﹐以其濃而多肉﹐故名肥皂莢﹐內有黑子數顆﹐大如指頭而不甚圓﹐色如黑漆而甚堅﹐中有白仁如栗﹐煨熟可食﹐外科用之消腫毒﹑瘰。《相感志》云﹕肥皂莢水能死金魚﹐辟螞蟻﹐麩見之則不就。﹞近時瘍醫用肥皂肉﹐搗無名腫毒。用核仁﹐治鼠疽痔。方上游醫﹐用爲吐藥﹐治癥瘕

卷中本經中品

秦皮

气味苦﹐微寒﹐無毒。主治風寒濕痺﹐洗洗寒气﹐除熱﹐目中靑翳白膜。久服頭不白﹐輕身。

﹝秦皮本名皮﹐出陜西州郡﹐河陽亦有之﹐其木似檀枝榦﹐皆靑綠色﹐葉細無花實﹐皮上有白點而不粗錯﹐取皮漬水﹐色便靑碧﹐書紙上視之亦靑色者﹐爲眞。﹞秦木生於水旁﹐其皮气味苦寒﹐其色靑碧﹐受水澤之精﹐具靑碧之色﹐乃稟水木相生之气化。稟木气而春生﹐則風寒濕邪之痺證﹐及膚皮洗洗然之寒气﹐皆可治也。稟水气而淸熱﹐故主除熱。目者肝之竅﹐木气盛﹐則肝气益﹐故治目中靑翳白膜。發者﹐血之餘﹐水精足﹐則血亦充﹐故久服頭不白而輕身。

卷中本經中品

竹葉

气味苦寒﹐無毒。主治咳逆上气﹐溢筋急﹐消惡瘍﹐殺小虫。

﹝竹產處惟江河之南甚多﹐故戴凱之《竹譜》曰﹕九河鮮有﹐五嶺實繁﹐莖直中通﹐四時靑枝有節﹐節有葉﹐葉必三之﹐枝必兩之﹐六十年一花﹐其花結實﹐其竹枯。竹之種類最多﹐《本經》用竹﹐後人兼用淡竹﹐苦竹。一種薄殼者﹐名甘竹﹐亦佳。

竹稟冬令之水精﹐其根硬﹐喜行東南﹐是气稟西北﹐而體尙向東南也。冬時孕筍﹐春時抽﹐夏時解籜﹐秋日成竿﹐得天地四時之气。﹞竹葉淩冬不落﹐四季常靑。淩冬不落者﹐稟太陽標陽之气也。太陽標陽本寒﹐故气味苦寒。

四季常靑者﹐稟厥陰風木之气也﹐木主春生﹐上行外達﹐故主治咳逆上气。溢筋急者﹐肝主筋﹐竹葉稟風木之精﹐能滋肝臟之虛急也。消惡瘍者﹐惡瘍主熱﹐竹葉稟水寒之气﹐能淸心臟之火熱也。虫爲陰類﹐竹葉得太陽之標陽﹐而小虫自殺矣。

卷中本經中品

竹瀝﹝附﹞

气味甘大寒﹐無毒。主治暴中風﹐風痺﹐胸中大熱﹐止煩悶﹐消渴﹐勞復。﹝《﹝竹﹑淡竹﹑苦竹皆可取瀝﹐將竹截取二尺許劈開﹐以磚兩片對立架竹於上﹐兩頭各出五七寸﹐以火炙出其瀝﹐以盤承取。﹞朱震亨曰﹕竹瀝滑痰﹐非助以薑汁不能行。

卷中本經中品

竹茹﹝附﹞

气味甘﹐微寒﹐無毒。主治嘔溫气﹐寒熱﹐吐血﹐崩中。﹝《別錄》附。﹞﹝用刀輕輕刮去竹皮上粉靑﹐取靑內之皮﹐謂之竹茹。今人用竹瀝﹑竹茹﹐皆取大竹﹐不知淡竹﹑苦竹﹑竹皆細小不大﹐俱系野生﹐非家種也。﹞嘔﹐吐逆也。溫气﹐熱气也。竹茹﹐竹之脈絡也。人身脈絡不和﹐則吐逆而爲熱矣。

脈絡不和﹐則或寒或熱矣。

充膚熱肉﹐淡滲皮毛之血﹐不循行於脈絡﹐則上吐血而下崩中矣。凡此諸病﹐竹茹皆能治之﹐乃以竹之脈絡而通人之脈絡也。

卷中本經中品

石膏

气味辛﹐微寒﹐無毒。主治中風寒熱﹐心下逆气驚喘﹐口漧舌焦﹐不能息﹐腹中堅痛﹐除邪鬼﹐產乳﹐金瘡。

﹝石膏出齊廬山及魯蒙山﹐剡州﹑彭城﹑錢塘亦有。有軟硬二種﹐軟石膏生於石中﹐大塊作層﹐如壓扁米糕﹐細紋短密﹐宛若束鍼﹐潔白如膏﹐松軟易碎﹐燒之白爛如粉。硬石膏作塊而生﹐直理起稜﹐如馬齒堅白﹐擊之則段段橫解﹐光亮如雲母﹑白石英﹐有墻壁。燒之亦易散﹐仍硬不作粉﹐今用以軟者爲佳。﹞石膏質堅色白﹐气辛味淡﹐紋理如肌腠﹐堅白若精金﹐稟陽明金土之精﹐而爲陽明胃府之涼劑﹐宣劑也。中風寒熱者﹐風乃陽邪﹐感陽邪而爲寒爲熱也。金能制風﹐故主治中風之寒熱。心下逆气驚喘者﹐陽明胃絡上通於心﹐逆則不能上通﹐致有驚喘之象矣。口漧舌焦﹐不能息﹐腹中堅痛者﹐陽明之上﹐燥气治之﹐口漧舌焦﹐燥之極也。不能息﹐燥極而陽明之气不和於上也。腹中堅痛﹐燥極而陽明之气不和於下也。石膏質重性寒﹐淸肅陽明之熱气﹐故皆治之。稟金气則有肅殺之能﹐故除邪鬼。生產乳汁﹐乃陽明胃府所生。刀傷金瘡﹐乃陽明肌肉所主。石膏淸陽明而和中胃﹐故皆治之。

《靈樞經》云﹕兩陽合明﹐是爲陽明。又雲﹕雨火並合﹐故爲陽明﹐是陽明上有燥熱之主气傷寒有白虎湯﹐用石膏﹑知母﹑甘艸﹑粳米﹐主資胃府之津﹐以淸陽明之熱。又﹐陽明主合而居中土﹐故傷寒有越脾湯。

石膏配麻黃﹐發越在內之邪﹐從中土以出肌表﹐蓋石膏質重則能入裏﹐味辛則能發散﹐性寒則能淸熱。其爲陽明之宣劑﹑涼劑者﹐如此。

卷中本經中品

慈石

气味辛寒﹐無毒。主治周痺﹐風濕﹐肢節中痛﹐不可持物﹐洗洗酸消﹐除大熱煩滿﹐及耳聾。

﹝慈石出太山山谷及慈山山陰。今慈州﹑徐州及南海旁山中皆有之。《南州異物志》云﹕漲海崎頭水淺而多慈石﹐大舟以鐵葉固之者﹐至此皆不得過。以此言之﹐南海所出尢多也。慈州者﹐歲貢最佳﹐能吸鐵﹐虛連數十鐵﹐或一二斤刀器﹐回轉不落者﹐尢良。其石中有孔﹐孔中有黃赤色﹐其上有細毛﹐功用更勝。土宿眞君曰﹕鐵受太陽之气﹐始生之初﹐鹵石產焉﹐百五十年而成慈石﹐二百年孕而成鐵﹐是慈石乃鐵之母精也。﹞慈石色黑味辛性寒﹐蓋稟金水之精气所生。周痺者﹐在於血脈之中﹐眞气不能周也。慈石能故能治之。風濕肢節中痛﹐不可持物﹐洗洗酸消者。風濕之邪傷於肢節而痛﹐致手不能持物﹐足洗洗酸消不能行。酸消﹐猶酸削也。慈石稟陽明﹑太陽金水濟其火﹐陰交於陽﹐亦慈石引鍼﹐下而升上之義。

卷中本經中品

石硫黃

气味酸溫﹐有毒。主治婦人陰蝕﹐疽痔惡血﹐堅筋骨﹐除頭禿﹐能化金銀銅鐵奇物。﹝奇﹐疑作等。﹞﹝石硫黃出東海牧羊山谷及太行河西山中。今南海諸番嶺外州郡皆有﹐然不及昆侖﹑雅州舶上來者良。此火石之精所結﹐所產之處必有溫泉﹐泉水亦作硫黃气。以顆塊瑩淨光膩﹐色黃﹐嚼之無聲者﹐彌佳。夾土與石者﹐不堪入藥。﹞硫黃色黃﹐其形如石。黃者﹐土之色。石者土之骨。遇火卽焰﹐其性溫熱﹐是稟火土相生之气化。火生於木﹐故气味酸溫﹐稟火气而溫經脈﹐故主治婦人之陰蝕﹐及疽痔惡血。稟土石之精﹐故堅筋骨。陽气長則毛髮生﹐故主頭禿。遇火而焰﹐故能化金銀銅鐵奇物。

卷中本經中品

陽起石

气味鹹﹐微溫﹐無毒。主治崩中漏下﹐破子髒中血﹐癥瘕結气﹐寒熱腹痛無子﹐陰痿不起﹐補不足。

﹝陽起石乃雲母根也。出齊州之齊山﹐廬山及太山﹑雲山﹑沂州﹑瑯琊諸山谷。今惟齊州采取﹐他處不復識之矣。齊州僅一土山﹐石出其中﹐彼人謂之陽起山。其山常有暖气﹐𨿽盛冬大雪徧境﹐獨此山無積白。蓋石气薰蒸使然也。山惟一穴﹐官司常禁閉﹐每發冬初﹐州發丁夫﹐遣人監取上供﹐歲月積久﹐其穴益深﹐鑿他石得之甚難。以白色明瑩﹐雲頭雨腳輕松﹐如野狼牙者爲上。黃色者亦重﹐其上猶帶雲母者﹐絕品也。揀擇供上﹐剩餘者﹐州人方貨之﹐不爾﹐無由得也。置雪中倏然沒迹者爲眞。畫紙上於日下揚之飛舉者﹐乃眞佳也。﹞陽起石者﹐此山之石﹐乃陽气之所起也﹐故大雪徧境﹐而山無積白。有形之石﹐陽气所鐘﹐故置之雪中﹐倏然沒迹﹐揚之日下﹐自能飛舉。主治崩中漏下者﹐崩漏爲陰﹐今隨陽气而上升也。破子髒中血﹐及癥瘕結气者﹐陽長陰消﹐陽气透發﹐則癥結破散矣。婦人月事不以時下﹐則寒熱腹痛而無子。陽起石貞下啟元﹐陰中有陽﹐陰陽和而寒熱除﹐月事調而生息繁矣。男子精虛﹐則陰痿不起。陽起石助陰中之陽﹐故治陰痿不起﹐而補腎精之不足。

卷中本經中品

雄黃

气味苦平寒﹐有毒。主治寒熱鼠﹐惡瘡疽痔﹐死肌﹐殺精物惡鬼﹐邪气百虫毒﹐勝五兵﹐煉食之輕身﹐神仙。

﹝《別錄》云﹕雄黃出武都山谷﹐煌山之陽。武都氏羌也﹐是爲仇池﹐後名階州﹐地接西戎界。宕昌亦有而稍劣。煌在涼州西數千里。近來用石門謂之新坑﹐始興石黃之好者耳。

階州又出一種水窟雄黃﹐生於山巖中有水流處﹐其色深紅而微紫﹐體極輕虛﹐功用最勝。抱朴子云﹕雄黃當得武都山中出者純而無雜﹐形塊如丹砂﹐其赤如雞冠﹐光明燁燁者﹐乃可用。有靑黑色而堅者﹐名燻黃。有形色似眞而气臭者﹐名臭黃﹐並不入服食﹐只可療瘡疥。金剛鉆生於雄精之中﹐孕婦佩雄精﹐能轉女成男。﹞雄黃色黃質堅﹐形如丹砂﹐光明爍爍﹐乃稟土金之气化﹐而散陰解毒之藥也。水毒上行﹐則身寒熱﹐而頸鼠。雄黃稟土气而勝水毒﹐故能治之。肝血壅滯﹐則生惡瘡而爲疽痔﹐雄黃稟金气而平肝﹐故能治之。死肌乃肌膚不仁﹐精物惡鬼乃陰類之邪﹐雄黃稟火气而光明﹐故治死肌﹐殺精物惡鬼。邪气百虫之毒﹐逢土則解﹐雄黃色黃﹐故殺百虫毒。勝五兵者﹐一如硫黃能化金銀銅鐵錫也。五兵﹐五金也。勝五兵﹐火气盛也。煉而食之﹐則轉剛爲柔﹐金光內藏﹐故輕身神仙。

卷中本經中品

雌黃

气味辛平﹐有毒。主治惡瘡頭禿﹐痂疥﹐殺毒虫虱﹐身癢邪气諸毒。煉之久服﹐輕身﹐增年不老。

﹝雌黃與雄黃同產﹐雄黃生山之陽﹐雌黃生山之陰﹐一陰一陽﹐有似夫婦之道﹐故曰雌雄。

李時珍曰﹕雌黃﹑雄黃同產﹐但以山陰山陽受气不同分別﹐服食家重雄黃﹐取其得純陽之精也。雌黃則兼有陰气﹐故不重。若治病﹐則二黃之功﹐亦相仿佛﹐大要皆取其溫中搜肝﹐殺虫解毒﹐祛邪焉爾。

愚按﹕雄黃﹑雌黃气味宜同﹐今雄黃曰苦平﹐雌黃曰辛平﹐須知雄黃苦平而兼辛﹐雌黃辛平而兼苦﹐气味之同﹐難以悉舉﹐故彼此稍異﹐以俟人之推測耳。

卷中本經中品

水銀

气味辛寒﹐有毒。主治疹痂瘍白禿﹐殺皮膚中虱﹐墮胎﹐除熱﹐伏金銀銅錫毒﹐熔化還復爲丹。久服神仙不死。

﹝水銀一名汞﹐一名靈液﹐又名女。古時出符陵平土﹐產於丹砂中﹐亦有別出沙地者。

今秦州﹑商州﹑道州﹑邵武軍﹑西羌﹑南海諸番﹑嶺外州郡皆有。《陳霆墨談》云﹕拂林國當日沒之處﹐地有水銀海﹐周遭四五十里﹐國人取之近海十里許﹐掘坑井數十﹐乃使健夫駿馬皆貼金箔行﹐近海邊日照金光晃耀﹐則水銀滚沸﹐如潮而來﹐其勢若粘裹﹐其人卽回馬疾馳﹐水銀隨趕。若行緩則人馬具撲滅也﹐人馬行速則水銀勢遠力微﹐遇坑塹而澑積於中﹐然後取之。又﹐馬齒莧幹之十斤﹐可得水銀八兩﹐名曰艸汞。﹞水銀气味辛寒﹐稟金水之眞精﹐爲修煉之丹汞﹐燒朱則鮮紅不渝﹐燒粉則瑩白可愛﹐猶人身化乳則白﹐此天地所生之精汁也。主治疹痂瘍白禿者﹐稟水精之气﹐能淸熱而養血也。殺皮膚中虱﹐墮胎者﹐稟金精之气﹐能肅殺而攻伐也﹐性寒故能除熱﹐汞乃五金之精﹐故能殺金銀銅錫毒。水銀出於丹砂之中﹐而爲陽中之陰。若熔化﹐則還復爲丹﹐而爲陰中之陽。一名靈液﹐又名女﹐乃天地所生之精汁﹐故久服神仙不死。

﹝凡人誤食水銀則死。《本經》乃謂﹕久服神仙不死者﹐蓋以古之神仙﹐取鉛汞二物﹐用文武火候煉養久久﹐而成還丹﹐服之得以延年不老﹐指此言耳﹐非謂水銀可以久服也。然其法久已失傳﹐方士竊取其說以惑人﹐苟有服者﹐勢在必死﹐載於典籍不一而足﹐不可以《本經》有是文而誤試之。然謂《本經》六字竟是後之方士增加者﹐恐又不然也。﹞

卷中本經中品

鐵落

气味辛平﹐無毒。主治風熱惡瘡﹐瘍疽﹐瘡痂﹐疥气在皮膚中。

﹝鐵落是鍛鐵匠砧上錘鍛所落之鐵屑。又﹐生鐵打鑄有花﹐如蘭如蛾而落地者﹐俗謂之鐵蛾﹐今煙火家用之。﹞鐵名黑金﹐生於西北﹐五金中之屬水者也。稟金气﹐故治風。稟水气﹐故治熱。惡瘡﹑瘍疽瘡﹐熱也。痂疥气在皮膚中﹐風也。以火轉烏之金﹐而淸熱毒之瘡﹐故治惡瘡﹑瘍疽瘡﹐以皮膚所落之金﹐而殺皮膚之虫﹐故治痂疥气在皮膚中。《素問病能論》有生鐵落飲﹐言其下气疾世。今人以鐵銹磨塗疔腫﹐湯火傷﹐蜈蚣咬﹐喜兒瘡﹐重舌腳腫﹐正治風熱惡瘡之義。

卷中本經中品

犀角

气味苦酸鹹寒﹐無毒。主治百毒蠱疰﹐邪鬼瘴气﹐殺鉤吻鴆羽蛇毒﹐除邪﹐不迷惑魘寐﹐久服輕身。

﹝犀出滇南﹑交趾﹑南番諸處﹐有山犀﹑水犀﹑兕犀三種。山犀﹐兕犀居山林﹐人多得之﹐水犀出入水中﹐最爲難得。形俱似水牛黑色﹐豬首大腹﹐腳似象﹐有三蹄﹐舌上有刺﹐好食荊棘﹐皮上每一孔生三毛﹐額上有兩角﹐有正中生一角者﹐名獨角犀。有額上生兩角而短﹐鼻上生一角獨長者。有角生白縷一條﹐直上至端﹐能出气通天﹐夜露不濡﹐名通天犀者﹐以之入藥更爲神驗。又有辟寒犀﹐冬月暖气襲人。有辟暑犀﹐夏月能淸暑气。有分水犀﹐銜之入水﹐水開三尺。有辟塵犀﹐爲簪爲帶﹐塵不近身。有蠲忿犀﹐令人佩之﹐蠲去忿怒﹐此皆希世之珍。犀角錯屑﹐以薄紙裹置懷中﹐蒸燥﹐乘熱搗之﹐應手如粉﹐故《歸田錄》云﹕翡翠屑﹐金人气﹐粉犀是也。﹞犀色黑而形似豬﹐水之畜也。依木而棲﹐足三趾﹐一孔三毛﹐稟木气也。生於南粵﹐稟火气也。犀稟水木火相生之气化﹐故其角苦酸鹹寒。犀爲靈異之獸﹐角具陽剛之體﹐故主治百毒蠱疰邪鬼瘴气﹐如溫嶠燃犀﹐照見水中怪異之物是也。犀食荊棘﹐不避毒艸﹐故殺鉤吻之艸毒。鉤吻﹐毒艸也﹐食之令人斷腸。又曰鴆羽蛇毒﹐言不但殺鉤吻之艸毒﹐而鴆鳥蛇毒亦能殺也。犀稟水火之精﹐故除邪﹐不迷惑魘寐。久服水火相濟﹐故輕身。

卷中本經中品

羚羊角

气味鹹寒﹐無毒。主明目益气﹐起陰﹐主惡血注下﹐辟蠱毒惡鬼不祥﹐常不魘寐。

﹝羚﹐古字作﹐今字作羚﹐俗寫從省筆也。羚羊出建平﹑宜都﹑梁州﹑眞州﹑洋州﹑商洛諸蠻山中﹐及秦隴西域皆有﹐其形似羊而大靑色﹐夜宿獨棲﹐以角掛樹﹐身不著地﹐爲防鷙獸之患﹐可謂靈矣。故字從鹿從靈﹐省文作。性慈不喜爭鬥﹐𨿽有僞斗﹐亦往解散。其角長尺餘﹐有節特起環繞﹐如人手指握痕﹐得二十四節者尢有神力。兩角者多。一角者更勝﹐角內有天生木胎。西域有金剛石﹐狀如紫石英﹐百煉不消﹐金鐵莫能擊﹐惟綿裹羚羊角扣之﹐則自然冰泮。又﹐貘骨姦僧僞充佛牙﹐他物亦不能破﹐用此角擊之亦碎﹐皆性相畏耳。﹞羚羊角气味鹹寒﹐稟水气也。角心木胎﹐稟木气也。稟水气而資養肝木﹐故主明目。先天之气﹐發原於水中﹐從陰出陽。羥羊角稟水精之气﹐故能益腎气而起陰。肝气不能上升﹐則惡血下注。羥羊角稟木气而助肝﹐故去惡血注下。羚羊乃神靈解結之獸﹐角有二十四節﹐以應天之二十四气﹐故辟蠱毒惡鬼不祥﹐而常不魘寐也。

卷中本經中品

羚羊角

气味鹹溫﹐無毒。主治靑盲﹐明目﹐止驚悸寒泄。久服安心益气﹐輕身﹐殺疥虫。

入山燒之﹐辟惡鬼虎野狼。

﹝羊之種類﹐南北少別﹐皆孕四月而生。其目無神﹐其性善斗﹐敵不避彊﹐在畜屬火﹐故易繁而性熱﹐喜燥惡濕。

食鉤吻而肥﹐食仙茅而肪﹐食仙靈脾而生﹐食鬧羊花而死。物理之宜忌不可測也。羊一作羊﹐乃羊之牡者﹐其角以靑色羚羊者爲良。﹞羚羊角气味鹹寒﹐羊角气味鹹溫。是羚羊稟水气﹐而羚羊稟火气也。故《內經》謂﹕羊爲火畜。主治靑盲明目者﹐陽光盛而目明也。止驚悸﹑寒泄者﹐火之精爲神﹐神寧則驚悸止﹐火勝則寒泄除也。心爲火髒﹐故久服安心。益气者﹐益陽气也。陽气盛﹐則輕身﹐而陰類之疥虫可殺矣。夫羊屬火﹐其角至明﹐入山則陰寒气多﹐故燒之而惡鬼虎野狼可辟﹐亦敵﹐不避彊之義。

卷中本經中品

皮

气味苦平﹐無毒。主治五痔﹐陰蝕﹐下血赤白五色﹐血汁不止﹐陰腫﹐痛引腰背。

﹝處處山野中時有﹐俗名刺鼠。頭嘴足爪俱似鼠﹐刺毛所豪豬﹐見人則捲縮﹐形如芡房及栗房﹐攢毛外刺﹐溺之卽開。陶弘景曰﹕其脂烊鐵中﹐入少水銀則柔如鉛錫。愚按﹕猥脂柔鐵﹐卽羚羊角碎金剛石之義。﹞形同鼠﹐毛刺若鍼﹐乃稟金水所生之獸﹐故能益腸解毒﹐淸熱平肝。主治五痔﹐益腸也。

治陰蝕﹐解毒也。治下血赤白五色﹐血汁不止﹐淸熱也。治陰腫痛引腰背﹐平肝也。

卷中本經中品

鱉甲

气味鹹平﹐無毒。主治心腹癥瘕﹐堅積寒熱﹐去痞疾﹐息肉﹐陰蝕﹐痔核﹐惡肉。

﹝鱉﹐水仲介虫也﹐江河池澤處處有之。水居陸生﹐穹脊連脇﹐與龜同類。夏日孚乳﹐其抱以影。《埤雅》云﹕卵生思抱﹐其狀隨日影而轉﹐在水中上必有浮沫﹐名鱉津﹐人以此取之。《淮南子》曰﹕鱉無耳﹐以目聽﹐名曰神守。陸佃云﹕魚滿三千六百﹐則蛟龍引之而飛﹐納鱉守之則免﹐故一名神守。管子云﹕鱉畏蚊﹐生鱉遇蚊叮則死﹐老鱉得蚊煮而爛。燻蚊者﹐復用鱉甲﹐物性相報復﹐如是異哉。甲以九肋者爲勝﹐入藥以醋炙黃用。﹞鱉生池澤﹐隨日影而轉﹐在水中必有津沫上浮﹐蓋稟少陰水气﹐而上通於君火之日。又﹐甲介屬金﹐性主攻利﹐气味鹹平﹐稟水气也。主治心腹癥瘕﹐堅積寒熱者﹐言心腹之內﹐血气不和﹐則爲癥爲瘕﹐內堅積而身寒熱。鱉稟少陰之气﹐上通君火之神﹐神气內藏﹐故治在內之癥瘕堅積。又曰﹕去痞疾者﹐言癥瘕堅積﹐身發寒熱。若痞疾﹐則身無熱寒﹐而鱉甲亦能去也。夫心腹痞積﹐病藏於內。若息肉﹐陰蝕﹐痔核﹐惡肉﹐則病見於外。鱉甲屬金﹐金主攻利﹐故在外之惡肉陰痔﹐亦能去也。

卷中本經中品

蟹

气味鹹寒﹐有小毒。主治胸中邪气熱結痛﹐辟面腫﹐能敗漆﹐燒之致鼠。

﹝蟹﹐山東﹑淮陽﹑江浙﹑閩廣近海諸處及水鄕多有之。有螃蟹﹑郭索﹑橫行﹑介士﹑無腸﹑公子諸名。雄者臍長﹐雌者臍圓﹐腹中之黃﹐應月盈虧﹐其性多躁﹐引聲沫﹐至死乃已霜降前食物﹐故有毒﹐霜降後可食。﹞今人以蟹爲肴饌﹐未嘗以之治病﹐惟面有漆瘡﹐多用蟹黃敷之。

卷中本經中品

蟹殼﹝附﹞

燒存性﹐蜜調﹐塗凍瘡及蜂蠆傷﹐酒服治婦人兒枕痛﹐及血崩﹐腹痛﹐消積。﹝《本艸綱目》附。﹞今外科多用蟹殼﹐搗細篩末﹐爲鐵箍敗毒散。大抵蟹殼爲攻毒散風﹐消積行瘀之用。學者以意會之可也。

卷中本經中品

蚱蟬

气味鹹甘寒﹐無毒。主治小兒驚癇﹐夜啼﹐癲病寒熱。

﹝蟬者總名也﹐其類不一。二三月卽先鳴﹐小而色黑者﹐名母﹐今浙人謂之蠻虫。五月始鳴﹐大而色黑者﹐馬蜩也。《毛詩》﹕五月鳴蜩。《月令》﹕仲夏之月﹐蟬始鳴卽是。此種今浙人謂之老蟬﹐土音訛爲老潛﹐又謂之蠶蝶。《本經》所謂蚱蟬者﹐正此蟬也。今時藥中所用蟬蛻亦是此蟬之蛻。其頭上有花冠者﹐曰冠蟬﹐又曰蜩螗。《毛詩》﹕如蜩如螗是也。

小而色靑綠者﹐曰茅蜩﹐又曰茅﹐今浙中謂之蜘。秋月始鳴﹐小而色靑紫者﹐曰蟪蛄。

《莊子》﹕蟪蛄﹐不知春秋者是也。未立秋以前喑而不鳴﹐先謂之啞蟬﹐又曰喑蟬。入秋而鳴﹐時天候漸寒﹐故又謂之寒蟬﹐又曰寒蜩﹐又曰寒。《月令》﹕孟秋之月﹐寒蟬鳴﹐卽是此種。其餘顏色少異﹐音聲略殊﹐尙有多名﹐形皆相似。方首廣額﹐兩翼六足﹐升髙而鳴﹐鳴不以口而以脇﹐吸風飲露﹐溺而不糞﹐三十日而死﹐古時用蟬身﹐今時只用蟬蛻﹐不復用身。﹞蟬感秋气而生﹐應月周而去﹐稟金水之气化也。金能制風﹐水能淸熱﹐故主治小兒驚癇。

晝鳴夜息﹐故止小兒夜啼。水火不交﹐則癲病寒熱。蟬稟金水之精﹐能啟下焦之水气﹐上合心包﹐故治癲病寒熱。

﹝蚱蟬生於夏月﹐寒蟬生於秋時﹐今槪謂蟬感秋气而生﹐稟金水之气者﹐恐未是繆。仲醇曰﹕蚱蟬稟水土之精﹐風露之气化而成形。其鳴淸響﹐能發音聲。其體輕浮﹐能出瘡疹。其味甘寒﹐能除風熱。其性善蛻﹐能脫翳障﹐及女子生子不下。﹞

卷中本經中品

蟬蛻﹝附﹞

气味鹹甘寒﹐無毒。主治小兒驚癇﹐婦人生子不下。燒灰水服﹐治久痢。﹝《別錄》附。﹞﹝李時珍曰﹕凡用蛻殼﹐沸湯洗去泥土﹑翅足﹐漿水洗過曬漧用。﹞古人用身﹐後人用蛻。蛻者﹐褪脫之義。故眼膜翳障﹐痘不起﹐皮膚隱疹﹐一切風熱之證﹐取而用之。學人知蟬性之本原﹐則知蟬蛻之治療矣。

卷中本經中品

白僵蠶

气味鹹辛平﹐無毒。主治小兒驚癇夜啼﹐去三虫﹐滅黑﹐令人面色好﹐男子陰癢病。

﹝蠶處處可育﹐而江浙尢多﹐蠶病風死﹐其色不變﹐故名白僵﹐僵者死而不朽之謂。

《乘雅》云﹕今市肆多用中溫死蠶﹐以鍛石淹拌﹐令白服之﹐爲害最深。若痘疹﹐必燥裂黑不可不愼也。﹞僵蠶色白體堅﹐气味鹹辛﹐稟金水之精也。東方肝木﹐其病發驚駭﹐金能平木﹐故主治小天運環轉﹐則晝開夜合﹐故止小兒夜啼。金主肅殺﹐故去三虫。水气主滅黑而令人面色好。金能制風﹐咸能殺癢﹐故治男子陰癢之病蟬蛻﹑僵蠶﹐皆稟金水之精﹐故《本經》主治大體相同。但蟬飲而不食﹐溺而不糞。蠶食而不飲﹐糞而不溺﹐何以相同。《經》云﹕飲入於胃﹐上歸於肺。谷入於胃﹐乃傳之肺。是飲是食𨿽殊﹐皆由肺气之通調﹔則溺糞𨿽異﹐皆稟肺气以傳化矣。又﹐凡色白而稟金气之品﹐皆不宜火炒。僵蠶具堅金之體﹐故能祛風攻毒。若以火炒﹐則金體消敗﹐何能奏功。後人不體物理﹐不察物性﹐而妄加炮制者﹐不獨一僵蠶已也。如桑皮炒黃﹐麻黃炒黑﹐杏仁﹑蒺藜皆用火炒。諸如此類﹐不能盡述﹐皆由不知藥性之原﹐狃於習俗之所致耳。

卷中本經中品

原蠶砂﹝附﹞

气味甘辛溫﹐無毒。主治腸鳴﹐熱中消渴﹐風痺﹐隱疹。﹝《別錄》附。﹞﹝原蠶﹐晚蠶之母蠶也﹐故名原蠶﹐在頭蠶之前先養數百﹐出蛾生子﹐俟頭蠶繭後﹐然後育此子﹐爲二蠶。是原蠶先得桑葉始發之純情﹐故去風﹑淸熱﹑續絕之功最大﹐此砂極少。日華子釋原蠶爲晚蠶﹐此誤釋也。原蠶砂難得﹐今醫俱用晚蠶砂。夫晚蠶卽原蠶所育之二蠶也﹐與其用原蠶所育之二蠶﹐不若竟用頭蠶之砂矣。品𨿽閒冷﹐不可不知。

﹝按﹕《周禮》有禁原蠶之文。鄭康成注云﹕原﹐再也﹐謂再養者爲原蠶﹐自古已然。

隱庵未的﹐古人於蠶蛾﹑蠶砂俱用。晚蠶者﹐蓋取其得夏時火令深耳。﹞

卷中本經中品

樗雞

气味苦平﹐有小毒。主治心腹邪气﹐陰痿﹐益精彊志﹐生子好色﹐補中輕身。﹝樗音話。﹞﹝樗雞出梁州﹑岐州﹑汴洛諸界尢多。生樗樹上﹐形類蠶蛾而腹大﹐六足﹑重翼﹐外一重灰黃有斑點﹐內一重深紅﹐五色相間。有一種頭翅皆赤者﹐名紅娘子。今樗雞未之用也﹐而紅娘子間有用者。﹞樗雞生於木上﹐味苦色赤﹐稟木火之气化。主治心腹邪气者﹐稟火气以治心﹐稟木气以治腹也。益精彊志者﹐水火相濟也。生子好色者﹐木生火也。補中輕身者﹐火生土也。

卷中本經中品

虫

气味鹹寒﹐有毒。主治心腹寒熱洗洗﹐血積癥瘕﹐破堅﹐下血閉﹐生子大良。﹝音蔗。﹞﹝虫《本經》名地鱉。《別錄》名土鱉﹐以其形扁如鱉也。又名簸箕虫﹐亦以其形相似也。陸農師云﹕逢申日則過街﹐故又名過街。生人家屋下土中濕處及鼠壤中﹐略似鼠婦而圓﹐大寸餘﹐無甲有鱗。李時珍云﹕處處有之﹐與燈蛾相牝牡。﹞《金匱》方中治久病結積﹐有大黃虫丸。又治瘧痞﹐有鱉甲煎丸。及婦人下瘀血湯方並用用之。乃攻堅破積﹐行血散瘧之劑。學人以意會之可也。

虻虫气味苦﹐微寒﹐有毒。主逐瘀血﹐破血積堅痞﹐癥瘕寒熱﹐通利血脈﹐及九竅。

﹝虻虫一名蜚虻﹐大如蜜蜂﹐腹凹褊﹐微黃綠色﹐牲啖牛馬血。﹞虻乃吮血之虫﹐性又飛動﹐故主逐瘀血積血﹐通利血脈﹑九竅。《傷寒論》﹕太陽病﹐表不解﹐隨經瘀熱在裏﹐抵當湯主之。內用虻虫﹑水蛭﹑大黃﹑桃仁。近時兒醫治痘不起發﹐每加牛虻﹐此外未之用也。

卷中本經中品

蛞蝓

气味鹹寒﹐無毒。主治賊風僻﹐跌筋﹐及脫肛﹐驚癇﹐孿縮。﹝蛞蝓音闊兪。﹞﹝蛞蝓卽蜒蚰也﹐大者如人手指﹐肥澤有涎﹐頭有二角﹐行則角出﹐驚之則縮﹐以其身涎塗止。﹞蜒蚰感雨濕之气而生﹐故气味鹹寒。主定驚淸熱﹐解毒輸筋。寇宗曰﹕蛞蝓能解蜈蚣毒。

近時治咽喉腫痛﹐風熱喉痺﹐用簪腳撿之﹐內入喉中﹐令吞下﹐卽愈。

卷中本經中品

蝸牛﹝附﹞

气味鹹寒﹐有小毒。主治賊風辟﹐跌﹐大腸脫肛﹐筋急﹐及驚癇。﹝《別錄》附。﹞﹝蛞蝓﹐蝸牛一種二類﹐背負殼者﹐名蝸牛﹐無殼者﹐名蛞蝓﹐主治功用相同。﹞蝸牛一名蝸嬴﹐感雨濕化生而成介虫之類﹐气味鹹寒﹐能淸熱解毒。甲虫屬金﹐能去風定驚。大腸屬陽明﹐寒則收縮﹐熱則縱馳﹐故主治如此。

卷中本經中品

露蜂房

气味甘平﹐有毒。主治驚癇螈﹐寒熱邪气﹐癲疾﹐鬼精蠱毒﹐腸痔。火熬之良。

﹝蜂房是胡蜂所結之窠﹐懸於樹上﹐得風露者﹐故名露蜂房﹐乃水土所結成。大者如甕﹐小蜂房水土結成﹐又得霧露淸涼之气﹐故主祛風解毒﹐鎭驚淸熱。仲祖鱉甲煎丸用之﹐近醫用之治齒痛﹐褪管﹐攻毒﹐解毒﹐淸熱祛風。學人以意會之可也。

卷中本經中品

烏賊魚骨

气味鹹﹐微溫﹐無毒。主治女子赤白漏下經汁﹐血閉﹐陰蝕腫痛﹐寒熱癥瘕﹐無子。

﹝烏賊魚生海中﹐形若革囊﹐口在腹下﹐八足聚生於口旁﹐無鱗有須﹐皮黑肉白。其背上只生一骨﹐濃三四分﹐兩頭小﹐中央闊﹐色潔白﹐質輕脆﹐如通艸﹐重重有紋﹐以指甲可刮爲末。腹中血及膽正黑如墨汁﹐可以書字﹐但逾年則迹滅﹐惟存空紙爾。其骨《素問》名寫骨﹐今名海螵蛸。﹞烏賊骨稟金水之精﹐金能平木﹐故治血閉腫痛﹐寒熱癥瘕。水能益髓﹐故治赤白漏下﹐女子無子。《素問》﹕治年少時﹐有所大脫血﹐或醉入房﹐中气竭肝傷﹐故月事衰少不來﹐病名血枯﹐治以四烏骨﹐一茹爲末﹐丸以雀卵﹐大如小豆﹐每服五丸﹐飲以鮑魚汁。

卷中本經中品

文蛤

气味鹹平﹐無毒。主治惡瘡蝕﹐五痔。

﹝文蛤生東海中﹐背上有斑文﹐大者圓三寸﹐小者圓五六分。沈存中《筆談》云﹕文蛤卽今吳人所食花蛤也﹐其形一頭小﹐一頭大﹐殼有花斑者是。《開寶》《藥性》有五倍子﹐亦名文蛤﹐乃是蜀中鹽膚子樹上之虫窠也﹐以象形而稱之﹐與水中所產文蛤不同。﹞蛤乃水仲介虫﹐稟寒水之精﹐故主治惡瘡蝕。感燥金之气﹐主資陽明大腸﹐故治五痔。

五痔解﹐見黃條下。

《傷寒太陽篇》曰﹕病在陽﹐應以汗解之﹐反以冷水之﹐若灌之﹐其熱被卻不得去﹐彌更益煩﹐肉上粟起﹐意欲飲水﹐反不渴者﹐服文蛤散。文蛤五兩爲末﹐每服方寸匕﹐沸湯下﹐甚效。文蛤外剛內柔﹐象合離明﹐能燥水濕﹐而散熱邪也。

卷中本經中品

發

气味苦溫﹐無毒。主治五癃﹐關格不通﹐利小便水道﹐療小兒驚﹐大人﹐仍自還神化。﹝音備。﹞﹝發﹐近於頭皮之發也。剪切者爲整發﹐梳櫛而下者爲亂髮。發以皂莢水洗淨﹐入瓶內固濟﹐存性用﹐謂之血餘。《別錄》復有亂髮﹐大義與發相同﹐不必別出。﹞﹝古之發﹐取男子年近二十歲以上﹐無疾患﹐顏貌紅白者﹐從頂心剪切﹐研入丸藥膏中用。今時以剃下短髮入用﹐似於字之義更合。﹞發者﹐血之餘。血者﹐水之類。水精奉心﹐則化血也。又﹐《經》云﹕腎之合骨也﹐其榮發也。是發乃少陰心腎之所主﹐故气味苦溫﹐苦者火之味﹐溫者火之气也﹐水火相濟﹐則陰陽和合﹐故主治五癃﹐及關格不通。又曰﹕利小便水道者﹐言稟腎气而益膀胱﹐則利小便。稟心气而益三焦﹐則利水道也。心虛則驚﹐腎虛則。發乃少陰心腎之所主﹐故療小兒驚﹐大人。小兒天癸未至﹐故病驚。大人天癸已至﹐故病也。發煉服﹐能益水精而資血液﹐故曰﹕仍自還神化。謂仍能助水精而上奉心藏之神﹐以化其血也。凡吐血﹑衄血之證﹐皆宜用血餘也。

卷下本經下品

附子

气味辛溫﹐有大毒。主治風寒咳逆邪气﹐寒濕拘攣﹐膝痛不能行走﹐破癥堅積聚﹐血瘕金瘡。

﹝附子以蜀地綿州出者爲良﹐他處𨿽有﹐爲薄不堪用也。綿州領縣八﹐惟彰明出附子﹐彰明領鄕二十﹐惟赤水﹑廉水﹑昌明﹑會昌四鄕出附子﹐而又推赤水一鄕出者爲最佳。其初種而成者﹐爲烏頭﹐形如烏鳥之頭也。其附母根而生﹐𨿽相須實不相連者﹐爲附子﹐如子附母也。旁生支出而小者﹐名側子。種而獨生無所附﹐長三四寸者﹐名天雄。附子之形以蹲坐正節﹐而側子少者爲上﹐有節多乳者次之。形不正而傷缺風皺者爲下。其色以花白者爲上﹐黑色者次之﹐靑色者爲下﹐俗呼黑附子﹐正以其色黑﹐兼以別於白附之子名耳。﹞附子稟雄壯之質﹐具溫熱之性﹐故有大毒。《本經》下品之藥﹐大毒﹑有毒者居多﹐《素問》所謂毒藥攻邪也。夫攻其邪而正气復﹐是攻之卽所以補之。附子味辛性溫﹐生於彰明赤水﹐是稟大熱之气﹐而益太陽之標陽﹐助少陽之火熱者也。太陽陽熱之气﹐不循行於通體之皮毛﹐則有風寒咳逆之邪气。附子益太陽之標陽﹐故能治也。少陽火熱之气﹐不遊行於肌關之骨節﹐則有寒濕拘攣﹐膝痛不能行走之證。附子助少陽之火熱﹐故能治也。癥堅積聚﹐陽气虛而寒气內凝也。血瘕﹐乃陰血聚而爲瘕。金瘡﹐乃刀斧傷而潰爛。附子具溫熱之气﹐以散陰寒﹐稟陽火之气﹐以長肌肉﹐故皆治之。

《經》云﹕艸生五色﹐五色之變﹐不可勝視。艸生五味﹐五味之美﹐不可勝極。天食人以五气﹐地食人以五味。故在天時﹐宜司歲備物﹔在地利﹐在五方五土之宜。附子以產彰明﹑赤水者爲勝﹐蓋得地土之專精。夫太陽之陽﹐天一之水也﹐生於膀胱水府﹐而彰明於上。少陽之陽﹐地二之火也﹐生於下焦之火﹐而赤日行天。據所出之地﹐曰彰明﹑曰赤水者﹐蓋亦有巧符者矣。學人欲知物性之精微﹐而五方生產之宜﹐與先聖命名之意﹐亦當體認毋忽。今陜西亦蒔植附子﹐謂之西附﹐性辛溫﹐而力稍薄﹐不如生於川中者﹐土濃而力雄也。又﹐今藥肆中零賣制熟附子﹐皆西附之類。蓋川附價髙﹐市利者皆整賣﹐不切片賣﹐用者須知之。

凡人火气內衰﹐陽气外馳﹐急用炮熟附子助火之原﹐使神機上行而不下殞﹐環行而不外脫﹐治之於微﹐奏功頗易。柰世醫不明醫理﹐不識病機﹐必至脈脫厥冷﹐神去魄存﹐方謂宜用附子。夫附子治病者也﹐何能治命﹖甚至終身行醫﹐而終身視附子爲蛇蠍。每告人曰﹕附子不可服﹐服之必發狂﹐而九竅流血﹔服之必發火﹐而癰毒頓生﹔服之必內爛五臟﹐今年服之﹐明年毒發。嗟嗟﹗以若醫而遇附子之證﹐何以治之。肯後利輕名而自謝不及乎﹖肯自居庸淺而薦賢以補救乎﹖必至今日藥之﹐明日藥之﹐神气已變﹐然後覆之﹐斯時𨿽有仙丹﹐莫之能救。賢者於此﹐或具熱衷﹐不忍立而視其死﹐問投附子以救之﹐投之而效﹐功也。投之不效﹐亦非後人之過。前醫惟恐後醫奏功﹐祗幸其死﹐死後推過﹐謂其死﹐由飲附子而死。噫﹐若醫而有良心者乎﹐醫不通經旨﹐牛馬而襟裾﹐醫云乎哉。

如用附子﹐本身有一兩餘者﹐方爲有力。側子分兩須除去之﹐土人欲增分兩﹐用木將側子敲平於上﹐故連側子重一兩五六錢者﹐方好。土人又恐南方得種﹐生時以戎鹽淹之﹐然後入敲平。是附子本無鹹味﹐而以鹽淹之﹐故咸也。制附子之法﹐以刀削去皮臍﹐剖作四塊﹐切片﹐用滚水連泡二次﹐去鹽味﹑毒味﹐曬半燥﹐於銅器內炒熟用之。蓋上古司歲備物﹐火气司歲﹐則備溫熱之藥。《經》曰﹕司歲備物﹐專精者也。非司歲備物﹐气散者也。後世不能如上古之預備﹐故有附子火炮之說。近世皆以童便煮之﹐乃因訛傳訛﹐習焉不知其非耳。

卷下本經下品

天雄

气味辛溫﹐有大毒。主治大風﹐寒濕痺﹐歷節痛﹐拘攣緩急﹐破積聚邪气﹐金瘡﹐彊筋骨﹐輕身健行。

﹝附子種在土中﹐不生側子﹐經年獨長大者﹐故曰雄也。土人種附子﹐地出天雄﹐便爲不利﹐如養蠶而成白僵也。時俗咸謂一兩外者爲天雄﹐不知天雄長三四寸許﹐旁不生子﹐形狀各異。﹞天雄﹑附子﹐《本經》主治稍異﹐而旨則同﹐故不加釋。

﹝李士材曰﹕天雄之用﹐與附子相仿﹐但功力略遜耳。李時珍曰﹕烏頭﹑附子﹑天雄皆是補下焦命門陽虛之藥﹐補下所以益上也。若是上焦陽虛﹐卽屬心脾之分﹐當用參﹐不當用天雄也。烏附天雄之尖皆是向下﹐其气下行﹐其臍乃向上﹐生苗之處。寇宗言其不肯就下﹐張元素言其補上焦陽虛﹐皆是誤認尖爲上耳。惟朱震亨以爲下部之佐者得之﹐而未發出此義。盧子由曰﹕天以體言﹐雄以用言﹐不雜於陰柔﹐不惑於邪亂。若夫風寒濕痺證﹐及積聚邪气﹑金瘡﹐嫌於無陽者﹐乃得行險而不失其正。﹞

卷下本經下品

烏頭﹝附﹞

气味辛溫﹐有毒。主治諸風﹐風痺﹐血痺﹐半身不遂﹐除寒冷﹐溫養臟腑﹐去心下堅痞﹐感寒酸痛。﹝《潔古珍珠囊》附。﹞﹝烏頭乃初種而未旁生附子者。烏頭如芋頭﹐附子如芋子﹐本一物也﹐其形如烏之頭﹐因以爲名。各處皆有﹐以川中出者入藥﹐故醫家謂之川烏。﹞﹝李士材曰﹕大抵寒證用附子﹐風證用烏頭。﹞

卷下本經下品

烏喙﹝附﹞

气味辛溫﹐有大毒。主治中風﹐惡風洗洗出汗﹐除寒濕痺﹐咳逆上气﹐破積聚寒熱。其汁煎之﹐名射罔﹐殺禽獸。﹝《別錄》附。﹞﹝《本經》名烏頭﹐《別錄》名烏喙﹐今時名艸烏﹐乃烏頭之野生者﹐處處有之。其根外黑內白﹐皺而枯燥。其性大毒﹐較之川烏更烈﹐與前條潔古所言者﹐不可一例用也。﹞﹝艸烏頭今杭人多植於庭院﹐九月開花淡紫嬌艷﹐與菊同時﹐謂之鸚鴿菊﹐又謂之雙鸞菊﹐花之形狀名之。根有大毒﹐與川中所出之烏頭大別。古時或名烏頭﹐或名烏喙﹐隨時所稱﹐未有分別。後人以形正者﹐有似烏鳥之頭﹔其兩岐相合而生者﹐有似烏鳥之喙﹐以此別之。然形狀𨿽殊﹐主治則一﹐亦可不必分別。隱庵以烏頭判屬川烏﹐以烏喙判屬艸烏﹐蓋恐後人以混稱誤用﹐或致傷人故耳。𨿽屬彊分﹐其用心大有益於天下後世。﹞烏喙𨿽亦名烏頭﹐實乃土附子也。性劣有毒﹐但能搜風勝濕﹐開頑痰﹐破堅積﹐治頑瘡﹐以毒攻毒﹐不能如附子益太陽之標陽﹐助少陽之火熱﹐而使神機之環轉﹐用者辧之。

﹝艸烏之毒甚於川烏﹐蓋川烏由人力種蒔﹐當時則采。艸烏乃野生地上﹐多歷歲月﹐故其气力尢爲勇悍。猶之芋子﹐人植者無毒可啖﹐野生者有毒不可啖﹐其理一也。又﹐川烏先經鹽淹殺其烈性﹐寄至遠方﹐爲日稍久﹐故其毒少減。艸烏未經淹制﹐或兼現取宜﹐其毒之較甚也。盧不遠曰﹕人病有四痺風痿厥。艸烏力惟宣痺風。陽行有四﹐曰升降出入。艸烏力惟從升出﹐但陽喜獨行而專操殺業。如剛愎人所當避忌。采烏頭搗汁煎之﹐名曰射罔。獵人以付箭鏃射鳥獸﹐中者立死﹐中人亦立死。《日華本艸》云﹕人中射罔毒﹐以甘艸﹑藍汁﹑小豆葉﹑浮萍﹑冷水﹑薺皆可解﹐用一味禦之。﹞

卷下本經下品

大黃

气味苦寒﹐無毒。主下瘀血﹐血閉寒熱﹐破癥瘕積聚﹐畱飲宿食﹐蕩滌腸胃﹐推陳致新﹐通利水谷﹐調中化食﹐安和五臟。

﹝大黃《本經》謂之黃良﹐後人謂之將軍﹐以其有伐邪去亂之功力也。古時以出河西﹑隴西者爲勝﹐今蜀川河東﹐山陜州郡皆有﹐而以川中錦紋者爲佳。八月采根﹐根有黃汁﹐其性滋潤﹐掘得者﹐竿於樹枝上﹐經久始幹。﹞大黃味苦气寒﹐色黃臭香﹐乃整肅中土之劑也。其性走而不守﹐主下瘀血血閉。气血不和﹐寒熱亦除矣。不但下瘀血血閉﹐且破癥瘕積聚﹐畱飲宿食。夫畱飲宿食﹐在於聚﹐陳垢不淸﹐故又曰﹕蕩滌腸胃﹐推陳致新。夫腸胃和﹐則水谷通利﹐陳垢去﹐則化食調中﹐故又曰﹕通利水谷﹐調中化食也。《玉機眞藏論》云﹕五臟者﹐皆稟气於胃。胃者﹐五臟之本也。胃气安則五臟亦安﹐故又曰﹕安和五臟。

愚按﹕大黃抑陽養陰﹐有安和五臟之功﹐故無毒﹐而《本經》名曰黃良。但行泄大迅﹐下瘀破積﹐故別名將軍﹐而列於下品。

西北之人﹐土气惇濃﹐陽气伏藏﹐重用大黃﹐能養陰而不破泄。東南之人﹐土气虛浮﹐陽气外泄﹐稍用大黃﹐卽傷脾胃﹐此五方五土之有不同也。又﹐總察四方之人﹐凡稟气濃實﹐積熱畱中﹐大黃能養陰﹐而推陳致新﹐用之可也。若素稟虛寒﹐𨿽據證﹐當用大黃﹐亦宜量其人而酌減﹐此因稟質之有不同也。至傷寒陽明篇中﹐三承气湯﹐皆用大黃。大承气﹑調胃承气與芒硝同用﹐所以承在上之火熱而調其腸胃﹐使之下泄也。小承气但用大黃﹐不用芒硝﹐所以行腸胃之燥結也。燥結行而陰陽上下內外皆和。今人不知傷寒精義﹐初起但發散而消食﹐次則平胃而挨磨﹐終則用大黃以攻下﹐不察肌表經脈之淺深﹐不明升降出入之妙義。胸隔不舒﹐便謂有食﹐按之稍痛﹐更云有食。外熱不除﹐必絕其谷﹐腸虛不便﹐必下其糞﹐處方用藥﹐必至大黃而後已。夫稟質惇濃﹐或感冒不深﹐𨿽遭毒害﹐不卽殞軀﹐當一二日而愈者﹐必至旬日﹐當旬日而愈者﹐必至月餘。身愈之後﹐醫得居功。若正气稍虛﹐或病邪猖獗﹐亦以此醫治之﹐此醫但知此法﹐鮮不至死。噫﹐醫所以寄死生﹐可以盲瞽不明者﹐而察秋毫之末乎。不思結綱﹐但知羨魚﹐恥也。旁門管窺﹐居之不疑﹐恥更甚焉。

卷下本經下品

半夏

气味辛平﹐有毒。主治傷寒寒熱﹐心下堅﹐胸脹咳逆﹐頭眩﹐咽喉腫痛﹐腸鳴﹐下气﹐止汗。

﹝半夏靑齊江浙在處有之。二月生苗﹐一莖髙八九寸﹐莖端三葉﹐三三相偶﹐略似竹葉﹐其根圓白﹐五月八月采根曬漧﹐不厭陳久。﹞《月令》﹕五月半夏生﹐蓋當夏之半也。《脈解篇》云﹕陽明者﹐午也。五月盛陽之陰也﹐半夏生當夏半﹐白色味辛﹐稟陽明燥金之气化。主治傷寒寒熱者﹐辛以散之也。陽明胃絡上通於心﹐胃絡不通於心﹐則心下堅。胸者﹐肺之部﹐陽明金气上合於肺。金气不和於肺﹐則胸脹咳逆。半夏色白屬金﹐主宣達陽明之气﹐故皆治之。金能制風﹐故治頭眩﹐以及咽喉腫痛。燥能勝濕﹐故治腸鳴之下气而止汗也。

卷下本經下品

連翹

气味苦平﹐無毒。主治寒熱鼠瘰﹐癰腫惡瘡﹐癭癅結熱﹐蠱毒。

﹝連翹出汴京及河中﹑江寧﹑潤淄﹑澤兗﹑鼎嶽﹑南康諸州皆有之﹐而以蜀中者爲勝。

有大翹﹑小翹二種。大翹生下濕地﹐葉如楡葉﹐獨莖赤色﹐稍間開花黃色可愛﹐秋結實﹐形如蓮﹐內作房瓣﹐气甚芳馥﹐根黃如蒿根。小翹生崗原之上﹐葉莖花實皆似大翹﹐但細小耳。實房黃黑﹐內含黑子﹐根名連軺﹐須知大翹用實不用根﹐小翹用根不用實。﹞連翹味苦性寒﹐形象心腎﹐稟少陰之气化。主治寒熱鼠瘰者﹐治鼠瘰之寒熱也。

夫有內外二因﹐內因曰鼠﹐外因曰瘰﹐其本在髒﹐其末在脈。此內因而爲水毒之﹐故曰鼠也。陷脈爲﹐畱連肉腠﹐此外因而寒邪薄於肉腠之﹐故曰瘰也。是鼠起於腎臟之毒﹐畱於心主之血脈。瘰因天气之寒﹐傷人身之經脈。連翹形象心腎﹐故治鼠瘰也。癰腫惡瘡﹐肌肉不和。癭癅結熱﹐經脈不和。連翹味苦﹐其气芳香﹐能通經脈而利肌肉﹐故治癰腫惡瘡﹐癭癅結熱也。受蠱毒者在腹﹐造毒者在心。苦寒泄心﹐治造毒之原。芳香醒脾﹐治受毒之腹﹐故又治蠱毒。

《靈樞寒熱論》岐伯曰﹕鼠寒熱之毒瓦斯也﹐畱於脈而不去者也。其本在於水髒﹐故曰鼠。上通於心主之脈﹐頸腋潰爛﹐故曰。鼠寒熱之毒瓦斯者﹐言鼠水毒而爲寒﹐上合心包而爲熱也。主治寒熱鼠者﹐治鼠之寒熱也。今人不解《本經》﹐祗事剿襲﹐以寒熱二字句逗﹐謂連翹主治寒熱﹐出於神農之言。凡傷寒中風之寒熱﹐一槪用之﹐豈知風寒之寒熱起於皮膚﹐鼠之寒熱起於血脈﹐風馬牛不相及也。嗟嗟﹐爲醫者可不知《內經》乎。《靈樞》論營衛血气之生始﹐出入臟腑經脈之交合貫通﹐乃醫家根本之學﹐淺人視爲鍼經而忽之﹐良可惜也。

﹝李時珍曰﹕連翹狀似人心﹐兩片合成﹐其中有仁甚香﹐乃少陰心經﹐厥陰包絡气分主藥。

諸痛癢瘡瘍皆屬心火﹐故爲十二經瘡家聖藥﹐而兼注手足少陽﹑手陽明之經气分之熱也。﹞

卷下本經下品

翹根

气味甘寒平﹐有小毒。主治下熱气﹐益陰精﹐令人面悅好﹐明目。久服輕身耐老。

﹝《本經》翹根生嵩髙平澤﹐二月八月采﹐陶隱居曰﹕方藥不用﹐人無識者。王好古曰﹕此卽連翹根也。張仲景治傷寒瘀熱在裏﹐身色發黃﹐用麻黃連軺赤小豆湯。注云﹕連軺卽連翹根。今從之。﹞

卷下本經下品

桔梗

气味辛﹐微溫﹐有小毒。主治胸脇痛如刀刺﹐腹滿﹐腸鳴幽幽﹐驚恐悸气。

﹝桔梗近道處處有之﹐二三月生苗﹐葉如杏葉而有毛﹐莖如筆管﹐紫赤色﹐髙尺餘﹐夏開小花紫碧色﹐秋後結實。其根外白中黃有心﹐味辛而苦﹔若無心味甜者﹐薺也。﹞桔梗根色黃白﹐葉毛﹐味辛﹐稟太陰金土之气化。味苦性溫﹐花莖紫赤﹐又稟少陰火熱之气化。主治胸脇痛如刀刺者﹐桔梗辛散溫行﹐能治上焦之胸痛﹐而旁行於脇﹐復能治少陽之脇痛而上達於胸也。腹滿﹐腸鳴幽幽者﹐腹中寒則滿﹐腸中寒則鳴。腹者土也﹐腸者金也。桔梗稟火土金相生之气化﹐能以火而溫腹滿之土寒﹐更能以火而溫腸鳴之金寒也。驚恐悸气﹐少陰病也。心虛則驚﹐腎虛則恐﹐心腎皆虛則悸。桔梗得少陰之火化﹐故治驚恐悸气。

愚按﹕梗桔治少陽之脇痛﹐上焦之胸痺﹐中焦之腸鳴﹐下焦之腹滿。又﹐驚則气上﹐恐則气下﹐悸則動中﹐是桔梗爲气分之藥﹐上中下皆可治也。張元素不參經義﹐謂桔梗乃舟楫之藥﹐載諸藥而不沈。今人熟念在口﹐終身不忘。夫以元素杜撰之言爲是﹐則《本經》幾可廢矣。醫門豪傑之士﹐闡明神農之《本經》﹐軒岐之《靈》《素》﹐仲祖之《論》《略》﹐則千百方書﹐皆爲糟粕。設未能也﹐必爲方書所囿﹐而蒙蔽一生矣﹐可畏哉。

卷下本經下品

白頭翁根

气味苦溫﹐無毒﹐主治溫瘧﹐狂寒熱﹐癥瘕積聚﹐癭气﹐逐血﹐止腹痛﹐療金瘡。

﹝白頭翁髙山田野處處有之﹐正月生苗﹐葉如杏葉﹐上有細白毛﹐莖頭著花紫色﹐如木槿花﹐近根有白茸﹐根紫色深﹐如蔓菁﹐其苗有風則靜﹐無風而搖﹐與赤箭﹐獨活同也。陶隱居曰﹕近根處有白茸﹐狀如白頭老翁﹐故以爲名。寇宗曰﹕白頭翁生河南洛陽界﹐於新安山野中﹐屢嘗見之。山中人賣白頭翁丸﹐言服之壽考。不失古人命名之義。﹞白頭翁﹐無風而搖者﹐稟東方甲乙之气﹐風動之象也。有風則靜者﹐得西方庚辛之气﹐金能制風也。主治溫瘧者﹐溫瘧之邪﹐藏於腎臟﹐稟木气則能透發母邪也。狂寒熱﹐溫瘧病也。治癥瘕積聚﹐癭气﹐逐血者﹐稟金气則能破積聚而行瘀也。止腹痛﹐乃腹中之痛﹐有由於積滯者﹐積滯去﹐故痛止也。療金瘡﹐是和血行瘀之效。

卷下本經下品

甘遂

气味苦寒﹐有毒。主治大腹﹐疝瘕﹐腹滿﹐面目浮腫﹐畱飲宿食﹐破癥堅積聚﹐利水穀道。

﹝甘遂始出太山及代郡﹐今陜西﹑江東﹑京口皆有。苗似澤漆﹐莖短小而葉有汁﹐根皮色赤﹐肉色白﹐作連珠狀﹐大如指頭﹐實重者良。﹞土味曰甘﹐徑直曰遂。甘遂味苦﹐以其泄土气而行隧道﹐故名甘遂。土气不和﹐則大腹。

隧道不利﹐則疝瘕。大腹則腹滿﹐由於土不勝水﹐外則面目浮腫﹐內則畱飲宿食。甘遂治之﹐泄土气也。爲疝爲瘕則癥堅積聚。甘遂破之﹐行隧道也。水道利則水气散﹐穀道利則宿積除﹐甘遂行水气而通宿積﹐故利水穀道。

﹝《乘雅》論﹕甘遂其爲方也﹐爲大﹐爲急。其於劑也﹐爲通﹐爲泄。但气味苦寒﹐偏於熱

卷下本經下品

天南星

气味苦溫﹐有大毒。主治心痛寒熱﹐結气積聚﹐伏梁﹐傷筋痿拘緩﹐利水道。

﹝《本經》之虎掌﹐今人謂之天南星﹐處處平澤有之。四月生苗﹐狀如荷梗﹐髙一二尺﹐一莖直上﹐莖端有葉如爪﹐岐分四步﹐歲久則葉不生﹐而中抽一莖﹐作穗直上如鼠尾﹐穗下舒一葉如匙﹐斑爛似素錦﹐一片裹莖作房。穗上布蕊滿之﹐花靑褐色﹐子如禦粟子﹐生白熟則微紅﹐久又變爲藍色。其根形圓﹐色白﹐大如半夏二三倍。曰虎掌者﹐因葉形似之﹔曰天南星者﹐以根形圓白﹐如天上南方之大星﹐取以爲名也。﹞天南星色白根圓﹐得陽明金土之气化﹐味苦性溫﹐又得陽明燥烈之气化﹐故有大毒。主治心痛寒熱結气者﹐若先入心而淸熱﹐溫能散寒而治痛結也。積聚﹑伏梁者﹐言不但治痛結無形之气﹐且治有形之積聚﹑伏梁。所以然者﹐稟金气而能攻堅破積也。傷筋痿拘緩者﹐言筋受傷而痿拘能緩也。夫小筋受傷而馳長爲痿﹐猶放縱而委棄也。大筋受傷而軟短爲拘﹐猶縮急而拘攣也。陽明主潤宗筋﹐束骨而利機關﹐故傷筋痿拘能緩。緩﹐舒緩也。利水道者﹐金能生水﹐溫能下行也。

卷下本經下品

大戟

气味苦寒﹐有小毒。主治蠱毒﹐十二水﹐腹滿急痛﹐積聚﹐中風皮膚疼痛﹐吐逆。

﹝大戟始出常山﹐今近道皆有之﹐多生平澤﹐春生紅芽﹐漸長叢髙﹐莖直中空﹐葉長狹如柳﹐折之有白汁﹐三四月開黃紫花﹐根皮有紫色﹐有黃白色﹐浸於水中﹐水色靑綠。杭州紫大戟爲上﹐江南土大戟次之﹐北方綿大戟根皮柔韌於如綿而色白﹐甚峻利能傷人。﹞大戟生於西北﹐莖有白汁﹐味苦气寒﹐皮浸水中﹐其色靑綠﹐乃稟金水木相生之气化。

水能生木﹐則木气營運﹐故主治蠱毒。治蠱毒者﹐土得木而達也。金能生水﹐則水气營運﹐故主治十二水。十二經脈環繞一身﹐十二水者﹐一身水气不行而腫也。腹滿急痛﹐積聚﹐言蠱毒之病﹐則腹滿急痛﹐內有積聚﹐大戟能治之。中風皮膚疼痛﹐言十二水之病﹐則身中於風而皮膚疼痛﹐大戟亦能治之。吐逆者﹐腹滿急痛﹐積聚﹐則土气不和。中風皮膚疼痛﹐則肌表不通﹐皆致吐逆﹐而大戟皆能治之也。

卷下本經下品

澤漆

气味苦﹐微寒﹐無毒。主治皮膚熱﹐大腹水气﹐四肢面目浮腫﹐丈夫陰气不足。

﹝澤漆《本經》名漆莖﹐李時珍云﹕《別錄》﹑陶氏皆言澤漆是大戟苗。日華子又言是大戟花﹐其苗可食。然大戟苗泄人﹐不可爲菜。今考《土宿本艸》及《寶藏論》諸書並云﹕澤漆是貓兒眼睛艸﹐一名綠葉綠花艸﹐一名五鳳艸。江湖原澤平陸多有之﹐春生苗﹐一科分枝成叢﹐柔莖如馬齒莧﹐綠葉如苜蓿葉﹐葉圓而黃綠﹐頗似貓睛﹐故名貓兒眼。莖頭凡五葉中分﹐中抽小莖五枝﹐每枝開細花﹐靑綠色﹐復有小葉承之﹐齊整如一﹐故又名五鳳艸﹐綠葉綠花艸。莖有白汁黏人﹐其根白色﹐有硬骨﹐以此爲大戟苗者﹐誤也。據此則澤漆是貓兒眼睛艸﹐非大戟苗也。今方家用治水蠱﹑香港腳有效﹐尢與《神農》本文相合﹐自漢人集《別錄》﹐誤以名大戟苗﹐故諸家襲之爾。﹞﹝愚按﹕澤漆與大戟同類﹐而各種用者﹐須知之。﹞﹝李時珍曰﹕澤漆利水功類大戟﹐人又見其莖有白汁﹐遂誤以爲大戟﹐大戟根苗皆有毒泄人﹐而澤漆根硬﹐不可用苗﹐亦無毒﹐可作菜食﹐而利丈夫陰气﹐甚不相侔也。﹞澤漆五枝五葉﹐白汁白根﹐稟金土之精﹐故能制化其水﹐蓋金生水而土制水也。气味苦寒﹐故主治皮膚熱﹐土能制水﹐故治大腹水气﹐四肢面目浮腫﹐金能生水﹐故治丈夫陰气不足。

《金匱》有澤漆湯﹐治咳逆上气﹐咳而脈浮者﹐濃朴麻黃湯主之﹐咳而脈沈者﹐澤漆湯主之。

卷下本經下品

常山

气味苦寒﹐有毒。主治傷寒寒熱﹐熱發溫瘧﹐鬼毒﹐胸中痰結﹐吐逆。

﹝常山又名恆山﹐出益州及漢中﹐今汴西﹑淮浙﹑湖南州郡皆有。生山谷間﹐莖髙三四尺﹐圓而有節﹐其葉似茗﹐兩兩相對﹐二月作白花﹐靑萼﹐五月結實靑圓。常山者﹐根之名也。

狀似荊根﹐細實而黃者﹐謂之雞骨常山﹐用之最勝﹐其苗別名蜀漆。古時根苗皆入藥用﹐今時但用常山﹐不用蜀漆﹐猶之赤箭﹑天麻﹐但用天麻﹐無有用赤箭者﹐蓋以其苗不復遠市耳。﹞恆山﹐北嶽也。後以漢文帝諱恆﹐遂攺名常山。此艸名常山﹐亦名恆山。李時珍疑其始出於常山﹐故得此名﹐余以此思常山之艸﹐蓋稟西北金水之化而气出於東南。主治傷寒之寒熱者﹐從西北之陰而外出於陽也。熱發溫瘧者﹐乃先發熱之溫瘧。溫瘧病藏於腎﹐常山從西北而出於東南﹐則溫瘧可治也。神气乃浮﹐則鬼毒自散。陽气外行﹐則胸中痰結自消﹐痰結消而吐逆亦平矣。

愚按﹕傷寒寒熱﹐言傷寒之病﹐先寒後熱也。熱發溫瘧﹐言溫瘧之病﹐先熱發而後寒也。

言不盡意﹐以意會之。

《陰陽離合論》云﹕聖人南面而立﹐前曰廣明﹐後曰太衝﹐太衝之地﹐名曰少陰﹐少陰之上﹐名曰太陽﹐是太陽之气根於少陰﹐主於膚表。常山從少陰而達太陽之气以外出﹐所謂因於寒﹐欲如運樞﹐起居如驚﹐神气乃浮者﹐是也。

卷下本經下品

蜀漆

气味辛平﹐有毒。主治瘧及咳逆寒熱﹐腹中堅癥痞結﹐積聚邪气﹐蠱毒鬼疰。

﹝常山之莖﹐名蜀漆﹐其功用亦與常山相等。﹞蜀漆能通金水之气﹐以救火逆﹐又能啟太陽之陽﹐以接助其亡陽﹐亦從陰出陽之藥也。

故《傷寒太陽篇》云﹕傷寒脈浮﹐醫以火迫劫之﹐亡陽必驚狂﹐起臥不安者﹐桂枝去芍藥加蜀漆牡蠣龍骨救逆湯主之。又﹐《金匱論》云﹕瘧多寒者﹐名曰牝瘧。蜀漆散主之。李時珍曰﹕常山﹑蜀漆有劫痰截瘧之功﹐須在發散表邪﹐及提出陽分之後﹐用之得宜﹐神效立見。用失其法﹐眞气必傷。

愚謂﹕瘧乃伏邪﹐有畱於臟腑募原之間﹐而爲三陰瘧者﹔有藏於腎臟﹐而爲先熱後寒之溫瘧者﹔有气藏於心﹐而爲但熱不寒之癉瘧者。常山主通少陰太陽之气﹐從陰出陽﹐自內而外﹐則邪隨气出﹐所謂有故無殞。若邪已提出陽分。而反用攻利之劑﹐豈不妄傷正气乎。李蘄陽數十年苦心始成《綱目》﹐而其間發明議論﹐有與經旨不合者﹐長於纂集﹐而少於參究故也。

卷下本經下品

葶藶子

气味辛寒﹐無毒。主治癥瘕積聚﹐結气﹐飲食寒熱﹐破堅逐邪﹐通利水道。

﹝葶藶子始出城平澤田野間﹐汴東﹑陜西﹑河北州郡亦有之﹐近以彭城﹑曹州者爲勝。

春初生苗﹐葉髙六七寸﹐似薺﹐故《別錄》名狗薺。根白色﹐枝莖俱靑﹐三月開花微黃﹐結角於扁小﹐如黍粒微長﹐黃色﹐《月令》﹕孟夏之月靡艸死。許愼﹑鄭元注皆云﹕靡艸﹑狗薺﹑葶藶之屬是也。﹞葶藶花實黃色﹐根白味辛﹐蓋稟土金之气化。稟金气﹐故主治癥瘕積聚之結气。稟土气﹐故主治飲食不調之寒熱。破堅逐邪﹐金气盛也。通利水道﹐土气盛也。

﹝李杲曰﹕《本艸十劑》云﹕泄可去閉﹐葶藶﹑大黃之屬二味﹐皆大苦寒﹐一泄血閉﹐一味俱濃﹐不減大黃﹐又性過於諸藥﹐以泄陽分肺中之閉﹐亦能泄大便﹐爲體輕象陽故也。《別錄》云﹕久服令人虛。朱丹溪謂﹕葶藶屬火性急﹐善遂水﹐病患稍涉﹐虛者宜遠之﹐且殺人﹐甚健何必久服而後虛也。

李時珍曰﹕葶藶子有甜苦二種﹐正如牽牛黑白二色﹐急緩不同。又如葫蘆甘苦二味﹐良毒亦異﹐大抵甜者下泄之性緩﹐𨿽泄肺而不傷胃﹐苦者下泄之性急﹐旣泄肺而兼傷胃﹐故古方多以大棗輔之。若肺中水气滿急者﹐非去則止﹐不可過劑﹐旣不久服﹐何至殺人。淮南子云﹕大戟去水﹐葶藶愈脹﹐用之不節﹐及反成病﹐亦在用之有節與不耳。﹞

卷下本經下品

蕘花

气味苦寒﹐有毒。主治傷寒溫瘧﹐下十二水﹐破積聚﹐大堅癥瘕﹐蕩滌胸中畱飲食﹐寒熱邪气﹐利水道。﹝蕘音饒。﹞﹝蕘花始出咸陽﹑河南﹑中牟﹐今所在有之﹐以雍州者爲勝﹐苗似胡荽﹐莖無刺﹐花細黃色《診要經終論》云﹕五月六月﹐天气髙﹐地气盛﹐人气在頭。蕘花气味苦寒﹐花開炎夏﹐稟陽之標陽﹐故苦寒有毒。傷寒者﹐寒傷太陽。蕘花气合標陽﹐故治傷寒。溫瘧者﹐病藏於腎﹐蕘花气稟寒水﹐故治溫瘧。

膀胱水气藉太陽陽熱而營運於周身﹐則外濡皮毛﹐內通經脈。水气不行﹐則爲十二經脈之水。

蕘花合太陽之陽﹐故下十二水﹐且破類也。不但蕩滌胸中畱﹐且除飲食內停之寒熱邪气。水气得陽熱以營運﹐故利水道。

按﹕《傷寒論》云﹕傷寒表不解﹐心下有水气﹐漧嘔﹐發熱而咳。若微利者﹐小靑龍湯加蕘花﹐如雞子大﹐熬令赤色。大如雞子﹐形圓象心也。熬令赤色﹐取意象火也。是蕘花气味𨿽屬苦寒﹐而有太陽之標陽﹐恐後世不能司歲備物﹐故加炮制如是爾。

卷下本經下品

芫花

气味辛溫﹐有小毒。主治咳逆上气﹐喉鳴喘﹐咽腫﹐短气﹐蠱毒鬼瘧﹐疝瘕癰腫﹐殺虫魚。

﹝芫花《本經》名去水﹐言其功也。《別錄》名毒魚﹐言其性也。根名黃大戟﹐言其似也。

俗人因其气惡﹐又名頭痛花。近道處處有之。春生苗﹐莖紫色﹐長一二尺﹐葉色靑﹐濃則黑。二月開花﹐有紫﹑赤﹑黃﹑碧﹑白數種﹐根色黃白如桑根﹐小人爭鬥者﹐取其葉挪擦皮膚﹐輒作赤腫﹐如被傷以誣人。和鹽擦卵﹐能染其殼﹐若赭色。﹞艸木根之在下者﹐性欲上行﹐花實之在上者﹐性復下降﹐此物理之自然也。芫花气味辛溫﹐花開赤白﹐稟金火之气化﹐主行心肺之气下降﹐故治咳逆上气﹐喉鳴而喘﹐以及咽腫而短气。稟火气﹐故治虫毒鬼瘧。稟金气﹐故治疝瘕癰腫。辛溫有毒﹐故殺虫魚。

卷下本經下品

蓄

气味苦平﹐無毒。主治浸淫疥瘙疽痔﹐殺三虫。

﹝蓄一名扁竹﹐處處有之﹐多生道旁﹐春時蔓延布地﹐苗似瞿麥﹐葉細綠如竹篛﹐莖促節﹐節紫赤似釵股。三月開細紅花﹐如蓼藍花狀﹐結細子﹐鑪火家燒灰煉霜用。﹞《金匱要略》曰﹕浸淫瘡從口流向四肢者﹐可治。從四肢流來入口者﹐不可治。蓋口乃脾竅﹐脾屬四肢﹐蓄稟火气而溫土﹐故主治脾濕之浸淫。充膚熱肉之血﹐不淡滲於皮毛﹐則爲疥瘙。蓄稟東方之木气﹐故主治疥瘙﹐浸淫可治﹐則疽痔亦可治矣。疥瘙可治﹐則三虫亦可治矣。緣其稟木火之气﹐通利三焦﹐從經脈而達於肌腠皮膚﹐故主治如此。

卷下本經下品

商陸根

气味辛平﹐有毒。主治水腫﹐疝瘕﹐痺熨﹐除癰腫﹐殺鬼精物。

﹝商陸所在有之﹐春生苗﹐髙二三尺﹐莖靑赤﹐極柔脆﹐葉如牛舌而長﹐夏秋開花作朵﹐根如蘿卜似人形者有神。

有赤白二種﹐白根者﹐花白。赤根者﹐花赤。白者入藥﹐赤者甚有毒﹐不可服﹐服之見鬼神。

俗名章柳﹐相傳刻其根爲人能通鬼神也。﹞商陸稟金土之气化﹐故气味辛平﹐以根花白者爲良。主治水腫者﹐辛走气﹐土勝水﹐气化則水行﹐水散則腫消也。治疝瘕者﹐疝瘕乃厥陰肝木之病﹐而金能平之也。痺熨﹐猶言熨痺﹐肌腠閉痺。商陸熨而治之﹐火溫土也。除癰腫者﹐金主攻利也。殺鬼精物者﹐金主肅殺也。

卷下本經下品

藜蘆

气味辛寒﹐有毒。主治蠱毒﹐咳逆﹐泄痢﹐腸﹐頭瘍﹐疥瘙﹐惡瘡﹐殺諸虫毒﹐去死肌。

﹝藜蘆一名山蔥﹐所在山谷有之。莖下多毛﹐三月生苗﹐髙五六寸﹐莖似蔥﹐根色靑紫﹐外有黑皮裹莖﹐宛似棕櫚﹐根長四五寸許﹐黃白色。﹞藜蘆气味辛寒﹐其根黃白﹐外皮黑色﹐稟土金水相生之气化。土气營運﹐則能治蠱毒。

金气气四布﹐則能治泄痢腸也。治頭瘍疥瘙﹐金制其風也。治惡瘡﹐水土勝濕而解毒也。土主肌肉﹐故又去死肌。

卷下本經下品

旋復花

气味鹹溫﹐有小毒。主治結气﹐脇下滿﹐驚悸﹐除水﹐去五臟間寒熱﹐補中﹐下气﹝旋復花《本經》名金沸艸﹐《爾雅》名盜庚﹐近道皆有﹐多生水邊及下濕地。二月以後生苗﹐長一二尺﹐莖柔細﹐葉似柳﹐六月至七八月開花﹐狀如金錢菊﹐淺黃色﹐中心細白茸作叢﹐花圓而復下﹐故名旋覆。相傳葉上露水滴地卽生﹐故繁茂。﹞花名旋覆者﹐花圓而覆下也。艸名金沸者﹐得水露之精﹐淸肺金之熱沸也。又名盜庚者﹐開之時﹐盜竊庚金之气也。气味鹹溫﹐有小毒。蓋稟太陽之气化﹐夫太陽之气﹐從胸脇以出入﹐故主治胸中結气﹐脇下脹滿﹐太陽而覆冒於下﹐故治驚悸。太陽爲諸陽主气﹐气化則水行﹐故除水。五臟如五運之在地﹐天气旋覆於地中﹐則五臟之寒熱自去矣。去五臟間寒熱﹐故能補中。治結气﹑脇滿﹑驚悸﹑除水﹐故能下气也

卷下本經下品

靑葙

气味苦微寒﹐無毒。主治邪气﹐皮膚中熱﹐風瘙身癢﹐殺三虫。子﹐气味同﹐主治唇靑。

﹝靑葙處處有之﹐乃野雞冠也。子名艸決明﹐花葉與雞冠無二﹐但雞冠花穗或團或大而扁﹐此則稍間出穗狀如兔尾﹐水﹖色﹐亦有黃白色者﹐穗中細子黑而光亮﹐亦與雞冠子及莧子無異。﹞靑葙開花結實於三秋﹖得秋金淸肅之气﹐故主淸邪熱﹐去風瘙﹐殺三虫。《辧脈篇》曰﹕唇口反靑﹐四肢習者﹐此爲肝絕也。靑葙花開黃白﹐結黑子於深秋﹐得金水相生之化﹐以養肝木﹐故子治唇口靑。肝气得其生化﹐故今時又用以明目。

卷下本經下品

貫眾根

气味苦﹐微寒﹐有毒。主治腹中邪熱气﹐諸毒﹐殺三虫。

﹝貫眾所在山谷有之﹐多生山陰近水處﹐數根叢生﹐交相貫穿﹐故《本經》名貫節﹐又名百頭。形如大瓜﹐直而多枝﹐皮黑肉赤﹐黑須叢簇。春生赤苗﹐圓葉銳莖﹐黑毛布地﹐冬夏不死﹐四月花白﹐七月實黑。﹞貫眾气味苦寒﹐色多赤黑﹐蓋稟少陰水火之气。主治腹中邪熱气﹐諸毒﹐稟水气也。殺三虫

卷下本經下品

蛇含艸

气味苦﹐微寒﹐無毒。主治驚癇寒熱﹐邪气除熱﹐金瘡疽痔﹐鼠惡瘡﹐頭瘍。

﹝蛇含艸始出益州山谷﹐今處處有之﹐生土石上或下濕地﹐蜀中人家亦種之辟蛇。一莖五葉或七葉。有兩種﹐細葉者﹐名蛇含﹐一名紫背龍牙。大葉者﹐名龍含。含﹐一作銜。含﹑銜二字義同通用。陶隱君曰﹕當用細葉﹑有黃花者。李時珍曰﹕龍含亦入瘡膏用。抱朴子曰﹕蛇含膏連已斷之指。﹞蛇含艸始出西川﹐气味苦寒﹐花開黃色。西川﹐金也。苦寒﹐水也。黃色﹐土也。稟土金水之气化﹐金能制風﹐則驚癇之寒熱可治也。寒能淸熱﹐則邪气之熱气可除也。土能生肌﹐則金瘡可治也。稟土金水之气﹐而和在下之經脈﹐則治疽痔。稟土金水之气﹐而和在上之經脈﹐則治鼠﹐惡瘡﹐頭瘍。

卷下本經下品

野狼毒根

气味辛平﹐有大毒。主治咳逆上气﹐破積聚﹐飲食寒熱﹐水气﹐惡瘡﹐鼠疽蝕﹐鬼精蠱毒﹐殺飛鳥走獸。

﹝野狼毒始出隴西秦亭山谷及奉髙﹑太山諸處﹐今陜西州郡及遼石州亦有之。葉似商陸﹐莖葉上有毛﹐其根皮色黃﹐肉色白﹐以實重者爲良﹐輕浮者爲劣。陶隱居曰﹕宕昌亦出之﹐乃言只有數畝地生﹐蝮蛇食其根﹐故爲難得﹐今用出漢中及建平云。﹞野狼毒艸有大毒﹐稟火气也。气味辛平﹐莖葉有毛﹐入水則沈﹐稟金气也。稟金气﹐故主治肺病之咳逆上气。金能攻利﹐故破積聚。破積聚﹐則飲食壅滯而爲寒爲熱之病﹐亦可治矣。水气﹐水寒之气也。水气而濡﹐則有惡瘡﹑鼠﹑疽蝕﹐並鬼精蠱毒之病。野狼毒稟火气而溫髒寒﹐故皆治之。又言其毒能殺飛鳥走獸﹐艸以野狼名﹐殆以此故。李時珍曰﹕觀其名﹐則知其毒矣。

卷下本經下品

野狼牙根

气味苦寒﹐有毒。主治邪气熱气﹐疥瘙惡瘍﹐瘡痔﹐去白虫。

﹝野狼牙《本經》名牙子﹐《別錄》名野狼齒﹐《吳普本艸》名犬牙﹐又名抱牙。始出淮南川谷及冤句﹐今江東州郡所在有之﹐其根黑色﹐若獸之齒牙﹐故有諸名。﹞野狼性靈知﹐此艸根如獸之齒牙﹐而專以野狼名者﹐疑取其上下靈通之義﹐寒水之气上行﹐則能散在表之邪气熱气﹐以及皮膚之疥瘙惡瘍。苦寒之气下泄﹐則能除在下之瘡痔﹐以及在內之白虫。《金匱要略》曰﹕少陰脈滑而數者﹐陰中卽生瘡﹐陰中蝕瘡爛者﹐野狼牙湯洗之。此艸气味苦寒﹐稟性純陰﹐故能治少陽之火熱瘡爛也。

卷下本經下品

羊蹄根

气味苦寒﹐無毒。主治頭禿疥瘙﹐除熱﹐女子陰蝕。

﹝羊蹄一名牛舌艸﹐一名禿菜。羊蹄以根名﹐牛舌以葉名﹐禿菜以治禿瘡名也。所在有之﹐近水及下濕地極多﹐秋深則生﹐淩冬不死﹐春發苗﹐髙三四尺﹐葉大者長尺餘﹐如牛舌之形﹐入夏起臺﹐開靑白花﹐花葉一色﹐成穗結子﹐夏至卽枯﹐根長近尺﹐赤黃色如大黃胡蘿卜之形﹐故一名羊蹄大黃﹐俗人謂之土大黃。子名金蕎麥。燒煉家用以制鉛汞。﹞羊蹄﹐水艸也﹐生於川川澤及近水濕地。感秋气而生﹐經冬不凋﹐至夏而死﹐蓋稟金水之精治頭禿疥瘙。水能淸熱﹐故除熱。苦能生肌﹐故治陰蝕。

卷下本經下品

羊躑躅花

气味辛溫﹐有大毒。主治賊風在皮膚中淫淫痛﹐溫瘧﹐惡毒﹐諸痺。

﹝羊躑躅近道諸山皆有之﹐莖髙三四尺﹐葉似桃葉﹐夏開花五出﹐蕊瓣皆黃色﹐羊食其花葉鬧羊花。﹞羊躑躅花色黃﹐气味辛溫﹐稟火土金相生之化。羊乃火畜而兼土金﹐南方赤色﹐其畜羊﹐火在卦爲兌﹐金也。此花大毒﹐亦稟火土金之化﹐羊食之﹐則同气相感而受其毒﹐是以躑躅而死。金主皮毛﹐土主膚肉﹐火主血脈﹐主治賊風在皮膚中淫淫痛﹐治隨經內薄﹐治溫瘧惡毒﹐治火主之經脈也。諸痺乃皮脈肉之痺﹐而躑躅亦治之也。

﹝按﹕鬧羊花羊食之則死﹐緣此花有毒故也﹐謂同气相感而受毒﹐此說似屬蛇足﹐不必參究至此。李時珍曰﹕此物有大毒﹐曾有人以其根入酒飲﹐遂至於斃。《和劑局方》治中風癱瘓﹐伏虎丹中亦用之﹐不多服耳。﹞

卷下本經下品

瓜蒂

气味苦寒﹐有毒﹐主治大水﹐身面四肢浮腫﹐下水﹐殺蠱毒﹐咳逆上气﹐及食諸果﹐病在胸腹中﹐皆吐下之。

﹝今作蒂﹐反蒂一名苦丁香﹐乃甜瓜蒂也。《別錄》云﹕瓜蒂生蒿髙平澤﹐七月七日采﹐陰漧。今則甜瓜一種﹐北土中州處處皆蒔植矣。三月下種﹐延蔓而生葉﹐大數寸﹐五六月開黃花﹐六七月瓜熟﹐其類最繁﹐有圓有長﹐有尖有扁﹐大或徑尺﹐小或一撚﹐或有稜﹐或無稜﹐或色或靑﹑或綠﹑或黃斑﹑或糝斑﹑或白路﹑或黃路﹑其瓤或白或紅﹐其子或黃或赤﹐或白或黑。《王禎農書》云﹕瓜品甚多﹐不可枚舉﹐以狀得名者﹐有龍肝﹑虎掌﹑兔頭﹑貍首﹑羊髓﹑蜜筒之稱。以色得名者﹐有烏瓜﹑白團﹑黃﹑白﹑小靑﹑大斑之別。然其味不出乎香甜而已﹐雷曰﹕凡使勿用白瓜蒂﹐要取靑綠色﹐瓜气足時﹐其蒂自然落在蔓上者﹐采得系屋東有風處吹漧用。﹞﹝今浙中之香瓜卽甜瓜也。諸瓜之中惟此瓜最甜﹐故名甜瓜。亦惟此瓜有香﹐故謂之香瓜﹐余瓜不爾也。今人治黃膽初起﹐取其蒂燒灰存性﹐用少許吸鼻中﹐流出黃水而愈﹐極驗。﹞甜瓜生於嵩髙平澤﹐味甘﹐臭香﹐色黃。蓋稟天地中央之正气﹐其瓜極甜﹐其蒂極苦﹐合火土相生之气化﹐故主治大水﹐及身面四肢浮腫。所以然者﹐稟火土之气﹐達於四旁﹐而能制化其水濕﹐故又曰﹕下水。土气營運﹐故殺蠱毒。苦主下泄﹐故治咳逆上气。苦能上湧﹐又主下泄﹐故食諸果病在胸腹中者﹐皆可吐下之也。

愚按﹕苦爲陰﹐甘爲陽﹐此系蔓艸﹐性惟上延﹐以極苦之蒂﹐生極甜之瓜﹐直從下而上﹐從匱》方作爲吐劑。

卷下本經下品

莨菪子

气味苦寒﹐有毒。主治齒痛出虫﹐肉痺拘急。久服輕身﹐使人健行﹐走及奔馬﹐彊志益力﹐通神見鬼﹐多食令人狂走。﹝莨﹐莨浪。菪﹐音蕩。﹞莨菪子一名天仙子。《別錄》曰﹕生海濱川谷及雍州﹐今所在皆有之。葉似菘藍﹐莖葉皆有細白毛﹐四月開花紫色﹐或白色﹐五月結實有殼﹐作罌子﹐狀如小石橊﹐房中子至細﹐靑白色﹐如粟米粒。﹞莨菪子气味苦寒﹐生於海濱﹐得太陽寒水之气﹐故治齒痛。太陽上稟寒气﹐下有標陽﹐陽能散陰﹐故能出虫。太陽陽熱之气﹐能溫肌腠。又﹐太陽主筋所生病﹐故治肉痺拘急。肉痺﹐肌痺也。拘急﹐筋不柔和也。久服輕身﹐使人健行﹐走及奔馬者﹐太陽本寒標熱﹐少陰本熱標寒﹐太陽合少陰而助脈也。蓋陽者﹐足太陽之別﹐起於跟中﹐出於外踝。陰者﹐足循於內踝。莨菪子稟太陽少陰標本之精﹐而助脈﹐故輕身健走若是也。稟陰精之气﹐故彊志益力。稟陽熱之化﹐故通神見鬼。下品之藥﹐不宜久服﹐故又曰﹕多食令人狂走﹐戒之也。

卷下本經下品

夏枯艸

气味苦辛寒﹐無毒。主治寒熱﹐瘰鼠﹐頸瘡﹐破癥瘕癭結气﹐腳腫﹐濕痺﹐輕身。﹝頸﹐舊作頭﹐訛﹐今攺正。﹞﹝夏枯艸《本經》名夕句﹐又名乃東﹐處處原野平澤間甚多﹐冬至後生苗﹐葉對節生﹐似旋復花葉﹐而有細齒﹐背白﹐苗髙一二尺許﹐其莖微方﹐三四月莖端作穗﹐長一二寸﹐開花淡紫色﹐似丹參花﹐結子每一萼中有細子四粒﹐夏至後卽枯。﹞夏枯艸稟金水之气﹐故气味苦辛寒﹐無毒。主治寒熱﹐瘰鼠﹐頸瘡者﹐稟水气而上淸其火熱也。破癥瘕癭結气者﹐稟金气而內削其堅積也。腳腫乃水气不行於上﹐濕痺乃水气不布於外。夏枯艸感一陽而生﹐能使水气上行環轉﹐故治香港腳濕痺﹐而且輕身。

卷下本經下品

蚤休

气味苦﹐微寒﹐有毒。主治驚癇﹐搖頭弄舌﹐熱气在腹中。

﹝蚤休《圖經》名紫河車﹐《唐本艸》名重樓﹑金綫﹐後人名三層艸﹐又名七葉一枝花。

處處有之﹐多生深山陰濕之地。一莖獨上﹐髙尺餘﹐莖當葉心﹐葉綠色似芍藥﹐凡二三層﹐每一層七葉﹐莖頭於夏月開花﹐一花七瓣﹐花黃紫色﹐蕊赤黃色﹐長三四寸﹐上有金綫垂下﹐秋結紅子﹐根似肥姜﹐皮赤肉白。諺云﹕七葉一枝花﹐深山是我家﹐癰疽如迂者﹐一似手拈拿。又﹐道家有服食紫河車根法云﹕可以休糧。﹞一者水之生數也﹐七者火之成數也﹐三者一奇二偶﹐合而爲三也。蚤休三層﹐一層七葉﹐一七瓣﹐稟先天水火之精﹐故主治驚癇﹐搖頭弄舌。驚癇而搖頭弄舌﹐乃小兒胎驚胎癇也。胎驚胎癇﹐乃熱毒之气得於母腹之中﹐故曰﹕熱气在腹中。

愚按﹕蚤休一名河車﹐服食此艸﹐又能辟穀﹐爲修煉元眞﹐胎息長生之藥﹐故主治小兒先天受熱之病﹐學人得此義而推展之﹐則大人小兒後天之病﹐亦可治也。

﹝按《日華本艸》言﹕紫河車治胎風手足搐﹐故隱庵解﹕熱气在腹中﹐謂熱毒之气得於母腹弄舌﹐由小兒內熱所致﹐不必作深一層解亦可。蘇恭曰﹕醋磨傅癰腫蛇毒甚效。﹞

卷下本經下品

白芨根

气味苦平﹐無毒。主治癰腫﹐惡瘡敗疽﹐傷陰死肌﹐胃中邪气﹐賊風鬼去﹐痱緩不收。

﹝白芨近道處處有之﹐春生苗﹐葉如生薑﹑藜蘆﹐三四月抽出一臺﹐開花紅紫色﹐長寸許﹐中心吐舌﹐宛若艸蘭﹐今浙人謂之篛蘭。花後結實﹐七月中熟﹐黃黑色﹐根似菱﹐黃白色爲末作糊﹐性稠粘難脫。﹞白芨气味苦平﹐花紅根白﹐得陽明少陰之气化。少陰主藏精﹐而精汁生於陽明﹐故主治癰腫

卷下本經下品

白蘞根

气味苦平﹐無毒。主治癰腫疽瘡﹐散結气﹐止痛除熱﹐目中赤﹐小兒驚癇﹐溫瘧﹐女子陰中腫痛﹐帶下赤白。

﹝白蘞《本經》名白艸﹐近道處處有之﹐二月生苗﹐多在林中﹐蔓延赤莖﹐葉如小桑﹐五月開花﹐七月結實﹐根如雞鴨卵而長﹐三五枚同一窠﹐皮黑肉白。一種赤蘞﹐皮肉皆赤﹐而花實功用相同。﹞斂者﹐取秋金收斂之義﹐古時用此藥敷斂癰毒﹐命名蓋以此。有赤白二種﹐賦稟與白芨相同﹐故主治不甚差別。白芨得陽明少陰之精汁﹐收藏於下﹐是以作糊稠粘。白蘞乃蔓艸﹐性惟上延﹐而津液濡上﹐故兼除熱淸目﹐小兒驚癇﹐及女子陰中腫痛﹐帶下赤白。又﹐治溫瘧者﹐主淸下焦之熱﹐其性從下而上也。

卷下本經下品

鬼臼

气味辛溫﹐有毒。主治殺虫毒﹐鬼疰精物﹐辟惡气﹐不祥﹐逐邪﹐解百毒。

﹝鬼臼《本經》名九臼﹐《別錄》名天臼。出九眞山谷及冤句﹑荊州﹑峽州﹑襄州﹐近以錢塘余杭徑山者爲上﹐生深山巖石之陰。其葉六出或五出﹐如雁掌﹐莖端一葉如傘﹐且對東向﹐暮則西傾﹐蓋隨日出沒也。花紅紫如荔枝正在葉下﹐常爲葉所蔽﹐未常見日﹐故俗名羞天花。一年生一莖﹐莖枯則作一臼﹐新根次年另生﹐則舊根中腐﹐新陳相易﹐九年乃作九臼﹐九臼者有神﹐根形如蒼術及黃精之岐曲﹐以連生臼竅爲別也﹐臼形如馬眼﹐故《本經》又名馬眼。﹞鬼臼以九臼者爲良﹐故名九臼。九﹐老陽之數也。陽者﹐天气也。故《別錄》名天臼﹐气味辛溫﹐稟太陽陽熱幹金之气﹐故主殺虫毒鬼痊精物﹐及惡气不祥﹐並逐邪解百毒。《金匱》方治傷寒﹐令愈不復者﹐助太陽之气也。蓋陽气者﹐若天與日﹐此花隨天日旋轉﹐而又不見天日﹐猶天徳惟藏﹐不自明也。

卷下本經下品

梓白皮

气味苦寒﹐無毒。主治熱毒﹐去三虫。

﹝梓爲木中之王﹐其花色紫﹐其莢如箸﹐長近尺﹐冬後葉落而莢猶在樹。李時珍曰﹕梓木處處有之﹐有三種﹐木理白者爲梓﹐赤者爲楸﹑梓之美紋者爲椅﹐楸之小者爲。﹞梓楸同類﹐梓﹐從辛﹐楸﹐從秋﹐稟金气也。气味苦寒﹐稟水气也。稟水气﹐故主治熱毒。

稟金气﹐故主殺三虫。陽明篇云﹕傷寒瘀熱在裏﹐身必發黃﹐麻黃連翹赤小豆湯主之﹐內用梓白皮﹐義可知矣。

卷下本經下品

柳花

气味苦寒﹐無毒。主治風水﹑黃膽﹐面熱黑。

﹝柳處處有之﹐有楊有柳﹐乃一類二種﹐楊葉圓闊﹐柳葉細長﹐楊枝硬而揚起﹐故曰楊。

柳枝弱而垂流﹐故曰柳。

柳有蒲柳﹑杞柳﹑檉柳之別﹐喜生水旁﹐縱橫倒順﹐插之皆生。春初生柔荑﹐卽開黃蕊花﹐是爲柳花﹐至春晚花中結細黑子﹐蕊落而絮出如白絨﹐因風飛舞﹐著於衣物能生虫蛀﹐入池沼卽爲浮萍。是爲柳絮﹐蓋黃蕊未結子時﹐爲花結於蕊落﹐卽爲絮矣。古者春取楡柳之火。《開寶本艸》有檉柳一日三起三眠﹐又名三眠柳。《爾雅》名河柳﹐卽今兒醫治疹﹐所謂西河柳是也﹐乃寒涼通利﹐下行小便之藥﹐用者以意會之。﹞柳性柔順﹐喜生水旁﹐受寒水之精﹐感春生之气﹐故縱橫順逆﹐插之皆生。得春气﹐則能助肝木以平土﹐故主治風水﹐黃膽。得水精﹐則能淸熱气而資面顏﹐故治面熱黑。

卷下本經下品

柳葉﹝附﹞

气味苦寒﹐無毒。主治惡疥痂瘡馬疥﹐煎汁洗之﹐立愈。又療心腹內血﹐止痛。

﹝馬疥﹐馬鞍熱气之瘡疥也。《別錄》附。﹞

卷下本經下品

楊柳枝及根白皮﹝附﹞

气味苦寒﹐無毒。主治痰熱淋疾﹐可爲浴湯﹐洗風腫瘙﹐煮酒漱齒痛﹐近今以屋檐插柳﹐經風日者﹐煎湯飲﹐治小便淋濁痛﹐通利水道。﹝《唐本艸》附。﹞﹝李時珍曰﹕柳枝去風消腫止痛﹐其嫩枝削爲牙杖﹐滌齒甚妙。琦按﹕佛教食後嗽口﹐必嚼楊枝﹐毗柰耶云﹕嚼楊枝有五利﹐一口不臭﹐二口不苦﹐三除風﹐四除熱﹐五除痰陰﹐是知楊枝去風﹑消熱﹑除痰陰﹐止齒痛諸功﹐大有益於人也。然削爲牙杖﹐久則枯燥﹐若以生枝削用﹐當更見效耳。﹞

卷下本經下品

郁李仁

气味酸平﹐無毒。主治大腹水腫﹐面目四肢浮腫﹐利小便水道。

﹝郁李山野處處有之﹐樹髙五六尺﹐花葉枝榦並似李子﹐如小李﹐生靑熟紅﹐味甘酸﹐可啖﹐花實俱香﹐《爾雅》所稱棠棣﹐卽是此樹。﹞李乃肝之果﹐其仁當治脾。郁李花實俱靑﹐其味酸甘﹐其气芳香﹐甲已合而化土也。土气化肢浮腫自消﹐小便水道自利。

卷下本經下品

巴豆

气味辛溫﹐有毒。主治傷寒溫瘧寒熱﹐破癥瘕結聚﹐堅積畱飲﹐痰﹐大腹﹐蕩練五臟六腑﹐開通閉塞﹐利水穀道﹐去惡肉﹐除鬼毒蠱疰邪物﹐殺虫魚。

﹝巴豆出巴郡川谷﹐今嘉州﹑眉州﹑戎州皆有之。木髙一二丈﹐葉似櫻桃而濃大﹐初生靑色﹐後漸黃赤﹐至十二月葉漸凋﹐二月復漸生﹐四月舊葉落盡﹐新葉齊生﹐卽花發成穗﹐微黃色﹐五六月結實作房靑色﹐七八月成熟而黃﹐類白豆蔻﹐漸漸自落乃收之﹐一窠有三子﹐子爲金綫巴豆﹐最爲上品。﹞巴豆生於巴蜀﹐气味辛溫﹐花實黃赤﹐大熱有毒。其性剽悍﹐主治傷寒溫瘧寒熱者﹐辛以散之﹐從經脈而外出於肌表也。破癥瘕結聚﹐堅積畱飲﹐痰﹐大腹者﹐溫以行之﹐從中土而下泄於腸胃也。用之合宜﹐有斬關奪門之功﹐故蕩練五臟六腑﹐開通閉塞﹐閉塞開通﹐則水谷二道自利矣。其性悍﹐故去惡肉。气合陽明﹐故除鬼毒蠱疰邪物﹐殺虫魚。《經》云﹕兩火合並是爲陽明。巴豆味極辛﹐性大溫﹐具兩火之性﹐气合陽明﹐故其主治如此。

愚按﹕凡服巴霜﹐卽從胸脇大熱﹐達於四肢﹐出於皮毛﹐然後復從腸胃而出。《傷寒論》有白散方﹐治傷寒寒實結胸用此。古人稱爲斬關奪門之將﹐用之若當﹐眞瞑眩瘳疾之藥﹐用之不當﹐非徒無益而反害矣。

卷下本經下品

雷丸

气味苦寒﹐有小毒。主殺三虫﹐逐毒瓦斯﹐胃中熱﹐利丈夫﹐不利女子。

﹝雷丸出漢中﹑建平﹑宜都及房州﹑金州諸處﹐生竹林土中﹐乃竹之餘气所結﹐故一名竹苓。上無苗蔓﹐大小如栗﹐狀似豬苓而圓﹐皮黑而微赤﹐肉白甚堅實。﹞雷丸是竹之餘气﹐感雷震而生﹐竹莖葉靑翠﹐具東方生發之義。震爲雷﹐乃陽動於下﹐雷丸气味苦寒﹐稟冬令寒水之精﹐得東方震動之气﹐故殺陰類之三虫﹐而逐邪毒之气﹐得寒水之精﹐故淸胃中熱。震爲雷﹐爲長男﹐故利丈夫﹐不利女子。

﹝按﹕《別錄》云﹕雷丸久服令人陰痿﹐當是气味苦寒﹐久服則精寒故耳。男子多服陽痿﹐則女子久服子宮寒冷﹐不能受孕﹐其不利可知。《本經》乃兩分之曰﹕利丈夫﹐不利女子﹐未審何義。馬志云﹕疏利男子元气﹐不疏利女子髒气。隱庵以震爲雷﹐爲長男爲解﹐均未得當﹐尙當另參。﹞

卷下本經下品

代赭石

气味苦寒﹐無毒。主治鬼疰﹐賊風﹐蠱毒﹐殺精物惡鬼﹐腹中毒邪气﹐女子赤沃漏下。

﹝代赭石《本經》名須丸﹐《別錄》名血師﹐研之作朱色﹐可以點書﹐故俗名土朱﹐又名鐵朱。管子曰﹕山上有赭﹐其下有鐵。《北山經》曰﹕少陽之山中多美赭。《西山經》曰﹕石脆之山灌水出焉﹐中有流赭皆謂此石。《別錄》曰﹕代赭生齊國山谷﹐赤紅靑色﹐如雞冠有澤﹐梁爪甲不渝者良。今代州﹐河東﹑江東處處山中有之﹐以西北出者爲良。﹞赭石﹐鐵之精也﹐其色靑赤﹐气味苦寒﹐稟水石之精﹐而得木火之化。主治鬼疰賊風蠱毒者﹐色赤屬火﹐得少陽火熱之气﹐則鬼疰自消也。石性鎭重﹐色靑屬木﹐木得厥陰風木之气﹐故治賊風蠱毒也。殺精物惡鬼﹐所以治鬼疰也。腹中毒﹐所以治蠱毒也。邪气﹐所以治賊風也。赭石﹐一名血師﹐能治衝任之血﹐故治女子赤沃漏下。

卷下本經下品

鉛丹

气味辛﹐微寒﹐無毒。主治吐逆反胃﹐驚癇﹐癲疾﹐除熱﹐下气﹐煉化還成九光。久服通神明。

﹝鉛丹一名丹粉﹐今煉鉛所作黃丹也。鉛名黑錫﹐又名水中金﹐五金中之屬水者也﹐有銀坑處皆有之。﹞鉛丹木金水之精﹐得火化而變赤﹐气味辛微寒﹐蓋稟金質而得水火之气化。主治吐逆反胃者﹐火溫其土也。治驚癇者﹐水濟其火也。治癲疾者﹐火濟其水也。气味辛寒﹐寒能除熱﹐辛能下气也。煉化還成九光者﹐煉九轉而其色光亮﹐還成黑鉛也。煉化還光而久服﹐則金水相生﹐水火相濟﹐故通神明。

愚按﹕鉛有毒﹐煉鉛成丹﹐則無毒。鉛丹下品﹐不堪久服﹐煉鉛丹而成九光﹐則可久服﹐學

卷下本經下品

鉛粉

气味辛寒﹐無毒。主治伏屍﹐毒螫﹐殺三虫。

﹝因化鉛而成粉﹐故名鉛粉。《本經》名粉錫﹐《別錄》名胡粉﹐今名水粉。李時珍曰﹕鉛錫一類也﹐古人名鉛爲黑錫﹐故名粉錫。﹞伏屍者﹐伏於泉下之屍﹐相而爲傳屍鬼疰之病。鉛粉從黑變白﹐從陰出陽﹐故主治伏屍。

稟水气而性寒﹐故消螫毒。稟金气而味辛﹐故殺三虫。

愚按﹕黃丹﹑鉛粉皆本黑錫所成﹐而變化少有不同。變白者﹐得金水之气而走气分。變赤者﹐得火土之气而走血分。黃丹稟火土之气﹐故入膏丹﹐主癰疽惡瘡之用。今時則用鉛粉收膏藥。以代黃丹。

卷下本經下品

戎鹽

气味鹹寒﹐無毒。主明目目痛﹐益气﹐堅肌骨﹐去毒蠱。

﹝戎鹽產自西戎﹐故名戎鹽。生酒泉福祿城東南之海中﹐相傳出於北海者靑﹐出於南海者赤﹐此由海中潮水濺漬山石﹐經久則凝結爲鹽﹐不假人力而成。所謂南海﹑北海﹐乃西海之南北﹐非南方之海也。靑紅二種﹐皆名戎鹽。今醫方但用靑鹽﹐不用紅鹽。﹞戎鹽由海中咸水﹐凝結於石土中而成﹐色分靑赤﹐是稟天一之精﹐化生地之五行﹐故主助心神而明目﹐補肝血而治目痛﹐資肺金而益气﹐助脾腎而堅肌骨。五臟三陰之气﹐交會於坤土﹐故去蠱毒。

卷下本經下品

鍛石

气味辛溫﹐有毒。主治疽瘍疥瘙﹐熱气惡瘡﹐癩疾﹐死肌﹐墮眉﹐殺痔虫﹐去黑子息肉。

﹝鍛石一名石堊﹐又名石鍛﹐山中人燒靑石爲之﹐作一土窯﹐下用柴或煤炭作一層﹐上累靑石作一層﹐如是相間﹐作數層﹐自下發火﹐層層自焚﹐一晝夜則石成灰矣。化法有風化﹐水化二種﹐入藥宜用風化﹐且陳年者。﹞石者土之骨﹐以火石成灰﹐色白味辛性燥﹐乃稟火土之气﹐而成燥金之質﹐遇風卽化﹐土畏木也。遇水卽化﹐火畏水也。稟金气而祛風﹐故治疽瘍疥瘙。稟土气而滋陰﹐故治熱气惡瘡癩疾死肌。稟性燥烈﹐服食少而塗抹多﹐塗抹則墮眉﹐殺痔虫﹐去黑子息肉。

﹝蘇頌曰﹕古方多用鍛石合百艸團末﹐治金瘡殊勝。李時珍曰﹕鍛石止血神品也﹐但不可著水﹐著水則肉爛。今時以鍛石同韭菜搗成餅﹐粘貼壁上﹐陰漧細研成末﹐治跌打損傷﹐皮肉破處止血如神。﹞

卷下本經下品

天鼠屎

气味辛寒﹐無毒﹐主治面癰腫﹐皮膚洗洗時痛﹐腹中血气﹐破寒熱積聚﹐除驚悸。

﹝天鼠《本經》名伏翼﹐列於上品﹐卽蝙蝠也。天鼠屎《日華本艸》名夜明砂。天鼠罕用﹐夜明砂常用﹐故錄之。天鼠冬蟄夏出﹐晝伏夜飛﹐多處深山崖穴中及人家舊屋內﹐食蚊蚋乳石精汁。李時珍曰﹕凡采得以水淘去灰土惡气﹐取細砂曬漧焙用﹐其砂卽蚊蚋眼也。﹞蝙蝠形極類鼠而飛翔空中﹐故曰﹕天鼠。身有翼而晝伏﹐故曰伏翼。屎乃蚊蚋乳石之餘精﹐气味辛寒﹐感陽明太陽金水之化。主治面癰腫者﹐面屬陽明也。皮膚洗洗時痛者﹐皮膚屬太陽也。癰腫則血气不和﹐陽明行身之前﹐而治面之癰腫﹐則腹中血气之病﹐亦可治也。皮膚洗洗﹐則身發寒熱。皮膚時痛﹐則寒熱積聚﹐太陽主通體之皮膚﹐而治皮膚洗洗之時痛﹐則自發寒熱而邪積凝聚者﹐亦可破也。肝病則驚﹐心病則悸﹐除驚悸者﹐稟陽明金气﹐而除風木之驚﹐稟太陽水气﹐而除火熱之悸也。

卷下本經下品

蝦蟆

气味辛寒﹐有毒。主治邪气﹐破瘕堅血﹐癰腫陰瘡。服之不患熱病。

﹝《本經》下品有蝦蟆﹐《別錄》下品有蟾蜍﹐乃一類二種也。蝦蟆生陂中﹐背有黑點﹐身小能跳﹐作呷呷聲。舉動極急。蟾蜍在人家濕處﹐身大黑﹐無點多痱﹐不能跳﹐不解作聲﹐行動遲緩﹐功用大同小異。李時珍曰﹕古方多用蝦蟆﹐今方多用蟾蜍﹐考二物功用亦不甚遠﹐今人只用蟾蜍有效﹐而蝦蟆不復入藥﹐疑古人所用者﹐亦多是蟾蜍﹐蓋古時通稱蟾蜍爲蝦蟆耳。《王荊公字說》云﹕俗言蝦蟆懷土取置遠處﹐一夕復還其所﹐𨿽或遐之﹐常慕而返﹐故名蝦蟆。今俗傳其能作土遁﹐蓋亦有所本云。﹞蝦蟆生於陰濕阪澤﹐能作土遁﹐其色黃黑﹐气味辛寒﹐蓋稟土金水之气化所生。主治邪气者﹐辛以散之也。稟金气﹐故破癥堅血。稟土气﹐故治癰腫陰瘡。稟水气﹐故服之不患熱病。

卷下本經下品

蜈蚣

气味辛溫﹐有毒。主治鬼疰蠱毒﹐諸蛇虫魚毒﹐殺鬼物老精﹐溫瘧﹐去三虫。

﹝蜈蚣江以南處處有之﹐春出冬蟄﹐節節有足﹐雙須岐尾﹐頭上有毒鉗。入以頭足赤者爲良。蜈蚣一名天龍﹐能制龍蛇蜥蜴﹐畏蝦蟆﹑蛞蝓﹑蜘蛛﹑雄鷄。《莊子》所謂﹕物畏其天在气也。﹞蜈蚣色赤性溫﹐雙鉗兩尾﹐頭尾咸紅。生於南方﹐稟火毒之性﹐故《本經》主治皆是以火毒而攻陰毒之用也。

愚按﹕蛇屬金﹐蜈蚣屬火﹐故能制之。雞應昴宿﹐是又太陽出而爝火滅之義矣。

卷下本經下品

蚯蚓

气味鹹寒﹐無毒。主治蛇瘕﹐去三虫﹐伏屍鬼疰﹐蠱毒﹐殺長虫。

﹝蚯蚓生濕土中﹐凡平澤膏壤地中皆有之﹐孟夏始出﹐仲冬蟄藏﹐雨則先出﹐晴則夜鳴﹐其如丘﹐其行也引而後伸﹐故名蚯蚓。能穿地穴﹐故又名地龍。入藥宜大而白頸﹐是其老者有力。日華子曰﹕路上踏殺者﹐名千人踏﹐入藥更良。﹞蚯蚓冬藏夏出﹐屈而後伸﹐上食稿壤﹐下飲黃泉﹐气味鹹寒﹐宿應軫水﹐稟水土之气化。

主治屍疰虫蠱﹐蓋以泉下之水气上升﹐地中之土气上達﹐則陰類皆從之而消滅矣。蜈蚣屬火﹐名曰天龍。蚯蚓屬水﹐名曰地龍。皆治鬼疰﹐蠱毒﹐蛇虫毒者﹐天地相交﹐則水火相濟﹐故稟性𨿽有不同﹐而主治乃不相殊。

卷下本經下品

蛇蛻

气味鹹甘平﹐無毒。主治小兒百二十種驚癇﹐蛇癇﹐癲疾﹐螈﹐弄舌搖頭﹐寒熱腸痔﹐蠱毒。

﹝蛇蛻人家墻屋木石間多有之﹐其蛻無時﹐但著不淨則蛻﹐或大飽亦蛻。凡靑黃蒼色者勿用﹐須白色如銀者良﹐於五月五日蛻者更佳。又﹐蘄州之白花蛇﹐龍頭虎口黑質﹐白花者﹐其蛻尢佳。﹞蛇蛻色白如銀﹐至潔至淨﹐气味鹹平﹐稟金水之气化﹐金能制風﹐故主治小兒百二十種驚癇﹐蛇癇之證。癲疾螈﹐驚癇病也。弄舌搖頭﹐蛇癇病也。水能淸熱解毒﹐故主治大人寒熱腸痔蠱毒。寒熱者﹐腸痔蠱毒之寒熱也。

愚按﹕癇證惟一﹐卽曰﹕驚癇。復曰﹕蛇癇﹐則癇證不止一端﹐若以內之七情﹐外之形象求之﹐不啻百二十種﹐先聖立言﹐當意會也。

卷下本經下品

斑蝥

气味辛寒﹐有毒。主治寒熱鬼疰蠱毒﹐鼠惡瘡﹐疽蝕﹐死肌﹐破石癃。

﹝斑蝥甲虫也﹐斑言其色﹐言蝥其毒﹐如矛刺也。所在有之﹐七八月在大豆葉上﹐長五六分﹐大者寸許﹐黃黑斑紋﹐烏腹尖喙。《太平禦覽》引《神農本艸經》云﹕春食芫花爲芫靑﹐夏食葛花爲亭長﹐秋食豆花爲斑蝥。冬入地中爲地膽﹐其斑蝥甲上有黃黑斑點。芫靑靑綠色﹐亭長黑身赤頭﹐地膽黑頭赤尾﹐色𨿽不同﹐功亦相近。﹞斑蝥感秋气﹐食豆花﹐气味辛寒﹐色兼黃黑﹐蓋稟金水之化而爲毒虫﹐故主散惡毒﹐消惡瘡﹐攻死肌﹐破石癃﹐乃以毒而攻毒也。

卷下本經下品

蜣螂

气味鹹寒﹐有毒。主治小兒驚癇螈﹐腹脹寒熱﹐大人癲疾狂陽。

﹝蜣螂所在有之﹐有大小二種﹐小者身黑而暗﹐不堪入藥。大者身黑而光﹐名胡蜣螂。

腹翼下有小黃子﹐附母而飛﹐見燈光則來﹐宜入藥用。蜣螂以土包糞﹐轉而成丸﹐雄曳雌推﹐置於壩中覆之而去﹐數日有小蜣螂出﹐蓋孚乳於中也﹐故一名推丸﹐又名推車客。深目髙鼻﹐狀如羌胡﹐背負黑甲﹐狀如武士﹐故一名鐵甲將軍﹐晝伏夜出﹐故又名夜遊將軍。﹞蜣螂甲虫也﹐出於池澤﹐以土包轉而成生育。气味鹹寒﹐是甲虫而稟水土之气化。甲虫屬金﹐金能制風﹐故主治小兒驚癇螈。稟土气﹐故治腹脹之寒熱。稟水气﹐故治大人癲疾之狂陽。

卷下本經下品

鼠婦

气味酸溫﹐無毒。主治气癃﹐不得小便﹐婦人月閉血瘕﹐癇寒熱﹐利水道﹐墮胎。

﹝鼠婦處處有之﹐多在人家地上下濕處﹐凡甕器底及土坎中更多﹐形似衣魚﹐稍大﹐灰色﹐多足﹐背有橫紋蹙起﹐《詩經》所謂在室﹐卽此虫也。﹞鼠婦感陰濕而生﹐气味酸溫﹐稟太陽寒水厥陰風木之化。太陽水气行於膚表﹐則气癃而不得小便者可治也。厥陰木气上行外達﹐則婦人月閉而爲血瘕者可治也。膀胱气癃﹐在內則不得小便﹐在外則有癇寒熱之病。鼠婦治气癃﹐則癇之寒熱亦可治也。不得小便﹐則水道不利﹐鼠婦治不得小便﹐則水道亦可利也。婦人惡血內閉﹐則爲血瘕。新血內聚﹐則爲妊娠。

鼠婦治婦人月閉血瘕﹐則墮胎亦其驗矣。

卷下本經下品

水蛭

气味鹹苦平﹐有毒。主逐惡血瘀血﹐月閉﹐破血癥積聚﹐無子﹐利水道。

﹝水蛭處處河池有之﹐種類不一﹐在山野中者﹐名山蜞﹐在艸中者﹐名艸蛭﹐在泥水中者﹐名水蛭﹐大者謂之馬蜞﹐今名馬蟥。﹞水蛭乃水中動物﹐气味鹹苦﹐陰中之陽也。鹹苦走血﹐故主逐惡血瘀血﹐通月閉。咸軟堅﹐苦下泄﹐故破血癥積聚及經閉無子。感水中生動之气﹐故利水道。仲祖《傷寒論》治太陽隨經瘀熱在裏﹐有抵當湯﹐內用水蛭﹐下瘀血也。

卷下本經下品

雀甕

气味甘平﹐無毒。主治寒熱結气﹐蠱毒﹐鬼疰﹐小兒驚癇。

﹝雀甕《本經》謂之躁捨﹐後人謂之蛄房﹐乃刺毛虫所作窠也。其形如甕﹐雀好啄其甕中之蛹﹐故名雀甕﹐又謂之雀兒飯甕。刺毛虫一名蛄﹐俗名楊瘌子﹐因其背上毛有毒﹐能螫人作痛也。生樹枝間﹐如蠶而小﹐背上有五色斑毛。將老者﹐口中吐白汁﹐作繭自裹﹐凝聚漸硬﹐正如雀卵﹐紫白襇斑﹐其虫在中成蛹﹐如蠶之在繭也。夏月羽化而出作蛾﹐放子於葉間﹐如蠶子。處處樹上有之﹐牡丹上尢多﹐入藥惟取石橊樹上及棘上房內有蛹者﹐正如螵蛸諸樹皆有﹐入藥惟取桑上者耳﹐故《圖經》有天漿子之稱。《衍義》有棘剛子之號。天漿乃甜橊之名也。﹞雀甕多生橊棘樹上﹐夏月羽化而出﹐毛虫有毒﹐雀甕則無毒矣﹐气味甘平﹐感木火土之气化﹐土气和於內外﹐則寒熱結气可治矣。木气條達﹐則土气疏通﹐而蠱毒可治矣。火气光明﹐則鬼疰及小兒驚癇皆可治矣。

卷下本經下品

螢火

气味辛﹐微溫﹐無毒。主明目。

﹝螢火《本經》名夜光﹐《別錄》云螢火﹐生階地池澤﹐七月七日取陰漧。螢有三種﹐一種茅根所化。《呂氏月令》所謂﹕腐艸化爲螢者是也。一種長如蛆﹐尾後有光﹐無翼不飛﹐乃竹根所化﹐其名曰蠲。《明堂月令》所謂﹕腐艸化爲蠲者是也。

一種水螢﹐居水中。唐李子卿《水螢賦》所謂﹕彼何爲而艸化﹐此何爲而居泉是也。入藥用飛螢。﹞潤下作咸﹐其臭腐﹐腐艸爲螢﹐稟水气也。螢爲火宿﹐名曰螢火﹐稟火气也。生於七月﹐其時大火西流﹐故气味辛溫。水之精﹐火之神﹐共湊於目﹐故《本經》主明目﹐而《別錄》又云﹕通神精。

卷下本經下品

衣魚

气味鹹溫﹐無毒。主治婦人疝瘕﹐小便不利﹐小兒中風﹐項彊背起﹐摩之。

﹝衣魚一名白魚﹐卽蠹魚也﹐生衣帛及書紙中﹐故名衣魚﹐形略似魚身有白粉﹐其色光亮如銀﹐故又名白魚。俗傳衣魚入道經中﹐食神仙字﹐則身有五色﹐人得吞之﹐可至神仙﹐此方士謬傳﹐不可信也。﹞衣魚色白﹐碎之如銀﹐稟金气也。命名曰魚﹐气味鹹溫﹐稟水气也。水能生木﹐故治婦人之疝瘕。婦人疝瘕﹐肝木病也。金能生水﹐故治小便之不利。小便不利﹐水不行也。小兒經脈未充﹐若中於風﹐日久不愈﹐則項彊背起﹐乃督脈爲病﹐督脈合肝部﹐屬太陽。衣魚稟金水之化﹐故當用以摩之。

跋

以上集《神農本經》上中下三品藥性﹐計若干種﹐爲服食養生﹐祛邪治病之用。學人體認先聖格物致知之學﹐則自《別錄》以下﹐及唐宋元明增補藥性﹐品類𨿽繁﹐莫不各有當然之理﹐卽以參解《本經》之義﹐觸類引申﹐總歸五運六气以詮解﹐得其綱領﹐無不貫通﹐若捨此而從事於諸家之治驗﹐則散漫多岐﹐益難啟悟﹐是爲逐末忘本﹐求進於道者﹐能知所先後﹐庶幾得之矣。

因陋就簡﹐捨其本而末是圖﹐學人大獘也。今之言藥性者﹐往往雜取世俗孟浪之說﹐奉爲律令﹐而於《神農本經》棄猶敝屣。譬之經生家﹐四書五經不之研究﹐而只記腐爛時文﹐以爲應試之用﹐思僥幸以取科第﹐安能冀其必得哉。先民盧不遠作《本艸博義》﹐其子晉公廣之作《乘雅》﹐張隱庵﹐髙士宗作《本艸崇原》﹐皆以《本經》爲宗﹐而推衍之﹐發前人所未發者甚多﹐可謂良工心苦。第《乘雅》間雜閒文﹐語兼晦澀﹐性根陋者﹐多不能讀。《崇原》則詮解明晰﹐中人以下﹐咸可通曉﹐似於新學爲宜。在昔張君創其始﹐張歿而髙君集其成﹐繕寫樣本﹐方欲鋟板﹐髙君又亡﹐事遂中輟﹐厥後樣本傳歸胡念庵家﹐念庵父子謝世﹐不知又歸誰氏﹐玆從胡之門人髙端士處﹐得其移寫副本﹐惜乎讎校未精﹐文句間有缺略訛謬﹐恐後之閱者﹐不免夏五三豕之嘆﹐爰加訂正﹐而授之梓﹐以公於世﹐學人苟能依此而詳繹之﹐舉一反三﹐引伸觸類﹐自可以入烈山氏之藩籬﹐而得其妙用﹐視彼因陋就簡之徒﹐雜采世俗之說﹐以處方定劑者﹐其得失不大有逕庭耶。

乾隆丁亥冬至後七日胥山老人王琦跋

