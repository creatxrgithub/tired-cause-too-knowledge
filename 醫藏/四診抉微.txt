四診抉微

柯序

自序

凡例

卷之一

卷之二

卷之三

卷之四

卷之五

卷之六

卷之七

卷之八

管窺附余

跋

卷之一

望診

察形气

察神气存亡

察五色

合色脈診病新久

察五官

部分內應五臟四言訣

五色見於面審生死訣

五色兼見面部訣

五色外見面部審虛實生死訣

寒郁面赤

補遺

靑色主病吉凶訣

黃色主病吉凶訣

白色主病吉凶訣

黑色主病吉凶訣

面目五色雜見生死訣

婦人女子活法全在望形察色論

察目部

察鼻部

察唇部

察口部

察耳部

卷之二

望診

察舌部

白胎舌

黃胎舌

黑胎舌

灰色舌

紅色舌

紫色舌

藍色舌

黴醬色舌

妊娠傷寒觀面色舌色法

妊娠辧分男女外驗有四

女人受孕內外皆有徵驗者七

驗胎貴賤壽夭法

虛裏跳動

診血脈

診毛髮

診額

診日月角

診眉

診項

診爪甲

診齒

診詐病

五臟絕證

診陰陽絕證

《內經》死癥

六經死癥

補遺諸死證

卷之三

附兒科望診

病機

入門審候歌

觀面部五色歌

審虎口三關法

三關脈紋主病歌

手指脈紋八段錦

虎口三關脈紋圖

小兒死候歌

八段錦歌

辧虎口紋十三形

心鑑按眉端法

審小兒六癥

面部形色諸証之圖

玉枕穴之圖

肢節見於面部之圖

五臟六腑見於面部之圖

經證考

足太陽膀胱經

足陽明胃經

足少陽膽經

足太陰脾經

足少陰腎經

足厥陰肝經

手太陰肺經

手少陰心經

聞診

聽音論

聲審陰陽淸濁新久

失守變動五臟之應

六腑之應

聲審寒熱虛實

髒診

診內外

診諸痛

診壞癥

診諸風

診神志

診形體上下諸證

診息

問診

人品起居

嗜欲苦樂

十問篇

卷之四

切診

原脈體用

脈取寸口之義

釋寸口气口脈口

析寸關尺

三部九候

附十二經動脈

六部臟腑分屬定位

存疑

下指法

下指有輕重

診視大法

七診

脈審上下來去

推求上下內外察病法

因形气以定診

脈審陰陽順逆

脈有五逆

四塞脈

脈貴有神

脈貴有根

脈無根有二說

浮中沈候五臟說

脈以胃气爲本

五臟平脈

頻率

脈逆四時

五臟平病死脈

脈有溢覆關格

脈有伏匿

稟賦脈

肥人脈沈瘦人脈浮

反關脈

反診脈

南北政司天在泉不應之診

不應有尺寸反左右交

外感辧風寒風熱憑證略脈說

脈有五邪

診新病久病脈法

卷之五

切診

病分新久易治難治不治

脈無胃气

無脈

祟脈

痰癥似祟脈

怪脈

眞髒脈

陰陽絕脈

行屍內虛脈

脈證不相應從脈從證論

方宜脈

脈分男女

脈以左右分陰陽气血說

假陰假陽脈

奇經八脈

《內經》脈決死期

仲景脈法

仲景辧脈體狀

殘賊脈

厥脈

損至脈法

婦人妊娠診分男女脈法

預辧男女陰陽算法訣

卷之六

切診二十九道脈析脈體象主病

提綱挈領說

脈分綱目說

浮﹝陽﹞

沈﹝陰﹞

遲﹝陰﹞

數﹝陽﹞

滑﹝陽中之陰﹞

澀﹝陰﹞

虛﹝陰﹞

實﹝陽﹞

長﹝陽﹞

短﹝陰﹞

洪﹝陽﹞

微﹝陰﹞

卷之七

切診

細﹝陰﹞

濡﹝陰﹐卽軟字﹞

弱﹝陰﹞

緊﹝陰中之陽﹞

緩﹝陰﹞

弦﹝陽中之陰﹞

芤﹝陽中陰﹞

革﹝陰﹞

牢﹝陰中之陽﹞

伏﹝陰﹞

動﹝陽﹞

促﹝陽﹞

結﹝陰﹞

代﹝陰﹞

疾﹝陽﹞

散﹝陰﹞

淸﹝《診宗三昧》補﹞

卷之八

切診

病脈宜忌

運气要略

六气之脈應節候之診

五運六气圖論

總論

平運總圖

每年司天在泉正化對化之圖

每年主气客气之圖

子午歲气熱化之圖

丑未歲气濕化之圖

寅申歲气火化之圖

卯酉歲气燥化之圖

辰戌歲气寒化之圖

巳亥歲气風化之圖

每年交六气時節日圖

先天八卦後天八卦九宮分野總圖

九宮八風圖

運气十一法

二十四气七十二候生旺可推運气盛衰章

柯序

烏程林子憲百﹐著《四診抉微》成﹐郵寄問序於余。余不知醫﹐何以序林子之書爲﹖𨿽然﹐余固不知醫﹐余竊久知林子之志於醫。蓋林子爲余桐崗徐夫子之族甥﹐昔年侍側﹐夫子每向余嘖嘖道林子之醫。少卽專精篤嗜﹐博極羣書﹐寒暑不輟﹐且遨遊四方﹐遇岐黃宿碩名酬報﹐貴賤貧富﹐惟一體視。每遇疾病危急之家﹐諸醫盈座﹐惟相向束手無策﹐或且唯唯諾諾﹐隨人可否﹐林子獨憑幾出定見制方﹐病者立起死回生。以故夫子視學中州﹐日延林子至署﹐一時當路公卿﹐爭聘無虛日﹐藝術之神﹐吾裏士大夫迄今能道之。噫﹐林子之醫﹐其學業彰彰若是。其所著述﹐不卽可決其信今而傳後哉。故不敢以不知醫辭﹐而爲之序。

固始柯喬年拜手題

自序

夫詣泰華者﹐非濟勝之具﹐不能以登其巓。涉江漢者﹐非舟楫之用﹐未足以達其源。是以師曠不廢律呂以作樂﹐般難捨繩墨以在宗匠亦必借資於物﹐而成其工巧。技藝之士﹐又豈能捨規矩而成方圓者哉﹖余嘗遊於藝﹐因維醫之爲道﹐先哲往往比類於鹽梅﹐此無他﹐以其調燮之功﹐與操鼎鼐者埒耳﹐上古有熊禦極﹐咨詢六臣﹐闡微窮奧﹐首重於診﹔諄諄三復﹐亦以其審陰陽﹐察虛實﹐視表裏﹐莫不由於此也。如臨河問津﹐捨梁筏又烏能飛渡耶﹖然診有四在﹐昔神聖相傳﹐莫不並重。自典午氏以後﹐作述家專以脈稱而略望聞問﹐後人因置而不講﹐大違聖人合色脈之旨矣。殊不知望爲四診最上乘工夫﹐果能抉其精髓﹐亦不難通乎神明﹐聞問亦然﹐終是缺一不可。譬如人之行立坐臥﹐何者可廢耶﹖余因不揣固陋﹐翻繹往籍﹐搜剔先聖之微言﹐造詣期登於神聖﹐鉤致往哲之精華﹐指趨希抵於工巧﹐取義理之精確而有據﹑明白易曉者﹐匯而成帙﹐間附一得之愚﹐顏之曰《四診抉微》。出以問世﹐使後之習是業者﹐有所憑借﹐庶足以操司命之權﹐而拯斯世之諸疾苦﹐或未必無小補云爾。

雍正元年嘉平月苕東逸老林之翰書於玉映堂中

凡例

一﹑四診爲岐黃之首務﹐而望尢爲切緊。後賢集四診者﹐皆首列切診﹐而殿望聞問於後﹐簡略而不能明辧﹐使後學視爲緩務﹐置而不講久矣。今余輯是編﹐先集經文﹐繼附先哲之神髓﹐復分部而詳之﹐於望遵《素》《難》之次序﹐用望爲四診之冠﹐欲學人﹐知所重而深求其義﹐則超上乘而進乎技﹐又何難哉﹖一﹑望診在兒科尢爲切要。口不能言﹐古稱啞科﹐以其無從發問﹐而窮詰病因﹐惟賴望色察紋以驗證﹐實難事也。臨証之際﹐啼號躁擾﹐亦難聆音聲之淸濁長短﹐以究病情﹔至於切脈﹐更爲難言。從古相沿﹐小兒半歲之際﹐《心鑑》有按眉端之法﹐兼辧脈紋以斷病﹔三歲以下﹐始以脈診焉﹐然亦不過以一指按髙骨﹐分其三部﹐定其息數而已﹐外此無可憑借。至前人有謂小兒肌膚嫩薄﹐浮絡易以呈形﹐以察虎口三關﹐爲非是。必如其說﹐使業兒科者﹐何從下手而活幼乎﹖錢仲陽曰﹐小兒若憑寸口之浮沈﹐必橫亡於孩子﹐蓋亦有見。余因搜采小兒望診而詳其說﹐使來裔有所依倚而爲之範﹐則非蛇足也。

一﹑聽聲審音﹐可察盛衰存亡﹐並可徵中外情志之感。《樂記》云﹕其聲以殺者﹐哀心之感﹔其聲以緩者﹐樂心之感﹔其聲發以散者﹐喜心中﹐而聲應於外者﹐有若桴鼓之捷也。顧聲音之道理亦淵深﹐義復宏邃﹐詎可不講之有素乎﹐見先哲次於望而名之曰聖﹐洵非虛稱﹐攻是業者﹐不可視爲細務而忽略之﹐若能深自體察﹐則心領神會﹐超凡入聖之基﹐階於此矣。﹝﹐音焦。殺﹐音帥﹐言音之燥淸而低怯。注云﹕則竭而無澤﹐殺則減而不降可見矣。﹐音闡﹐寬綽之音又紓緩也。﹞

一﹑問爲審察病機之關鍵。病家皆諱疾忌醫﹐而不告醫者﹐避嫌恥問而緘默﹐均失之矣。

蘇長公云﹕吾有病悉以告醫者﹐不以困醫爲事﹐旨哉言乎。若不問則無以悉病之因﹐多問則病者生煩而取厭。卽有能問者﹐而所問皆泛﹐亦與不問者等耳。近代惟張景嶽先生著《十問篇》﹐詳略得中﹐綱舉目張﹐有體用兼該之妙﹐可爲後學之程序。余喜其切要﹐故錄其全篇。學者果能熟玩而深思﹐則病之陰陽表裏虛實﹐朗然炳照﹐已思過半矣。

一﹑切診前人往往編成歌﹐以括其要﹐無非便初學之誦讀﹐由淺入深也。諸家歌訣﹐未愜人意﹐惟李瀕湖脈學﹐包括義理﹐可稱美善﹐固爲諸家之翹楚。余因取以弁之首﹐重抉往哲之精微﹐次第遞附﹐前後互印﹐相得益彰。由是而深造﹐則何難登軒岐之堂奧﹐而入四氏之室哉﹖一﹑卷中多采取四言訣附入﹐亦便初學之記誦使然也。

一﹑管窺附余於後者﹐以一己之臆見﹐或理有未當﹐欲質正於時賢﹐故不敢混廁先哲之嘉言﹐恐遺亂玉之譏﹐以取戾也。

卷之一

望診

察形气

《素問﹖玉機眞髒論》曰﹕凡治病察其形气色澤﹐脈之盛衰﹐病之新故﹐乃治之﹐無後其時。形气相得﹝形盛气盛﹐形虛气虛﹞﹐謂之可治﹔色澤以浮﹝明也﹞﹐謂之易已﹔形气相失﹐謂之難治﹝形盛气虛﹐气盛形虛﹞﹔色夭﹝晦惡也﹞不澤﹝枯焦也﹞﹐謂之難已。

《素問﹖三部九候》云﹕形盛脈細﹐少气不足以息者危﹔形瘦脈大﹐胸中多气者死﹔形气相得者生﹔形肉已脫﹐九候𨿽調猶死。

《靈樞經》曰﹕形气不足﹐病气有餘﹐是邪盛也﹐急瀉之。形气有餘﹐病气不足﹐急補之。

形气皆邪﹐調其虛實。

愼庵按﹕邪盛正虛﹐當瀉其邪﹐以扶正气。治若輕緩﹐遷延時日﹐使病邪日熾﹐眞元日削﹐病必不治。今人多犯此。經文下一急字﹐最有關系﹐讀者須著眼﹐毋輕看過。

東垣曰﹕病來潮作之時﹐精神增添者﹐是爲病气有餘﹔若精神困乏﹐是爲病气不足。不問形气有餘不足﹐只取病气有餘不足也。夫形气者﹐形盛爲有餘﹐消瘦爲不足。察口鼻中气﹐勞役如故﹐爲气有餘﹔若喘息气促气短﹐或不足以息﹐爲不足﹐當瀉當補﹐全不在此﹐只在病勢潮作之時。精神困弱﹐語言無力﹐懶語者急補之。

愼庵按﹕東垣言𨿽如此﹐然予嘗見傷寒熱病﹐熱甚者﹐則熱傷气﹐亦必精神困倦﹐語言無力﹐問之不答﹐此大實有羸狀也﹐然必有大實熱之脈證呈見﹐方是實證。東垣所云﹐亦必有虛寒之證脈可參。故審形气﹐又當以脈證合觀﹐方得眞實病情也。

凡人之大體爲形﹐形之所充者气。形勝气者夭﹝肥白气不充﹞﹐气勝形者壽﹝修長黑色有神﹞。

肥人多中風﹐以形濃气虛﹐難以周流﹐而多郁滯生痰﹐痰壅气塞成火而多暴厥也。

瘦人陰虛﹐血液衰少﹐相火易亢﹐故多勞嗽。

形體充大﹐而皮膚寬緩者壽﹔形體充大﹐而皮膚緊急者夭。

形澀而脈滑﹐形大脈小﹐形小脈大﹐形長脈短﹐形短脈長﹐形滑脈澀﹐肥人脈細小﹐輕虛如絲﹔羸人脈躁﹐俱凶。

血實气虛則肥﹐气實血虛則瘦。肥者能寒不能熱﹐瘦者能熱不能寒。﹝能讀耐。﹞

美髯而長至胸﹐陽明血气盈。髯少血气弱不足則無髯。美髯者﹐太陽多血。

坐而下一腳者﹐腰痛也。

行遲者﹐痺也。或表彊﹐或腰腳痛﹐或麻木風疾。裏實護腹如懷卵物者﹐心痛也。

持脈病患欠者﹐無病也。

《內經》云﹕陽引而上﹐陰引而下﹐則欠﹔陰陽相引﹐故曰無病﹐病亦卽愈。

愼庵按﹕此只可指初病輕淺者言﹐若久病虛脫﹐呼欠連綿不已者﹐最爲危候。服藥後欠漸止者生﹐進者死﹐不可與此同日語也。

息搖肩者﹐心中堅﹔息引胸中上气者﹐咳﹔息張口短气者﹐肺痿吐沫。

掌中寒者﹐腹中寒﹔掌中熱者﹐陰不足﹐虛火盛。

診時病患叉手捫心﹐閉目不言﹐必心虛怔忡。

《經》云﹕倉廩不藏者﹐門戶不要也﹔水泉不止者﹐膀胱不藏也。

頭者﹐精明之府﹐頭傾視深﹐精神將奪。

背者﹐胸中之府﹐背曲肩隨﹐府將壞矣。

腰者﹐腎之府﹐轉搖不能﹐腎將憊矣。

眼胞腫﹐十指頭微腫者﹐必久咳。

察神气存亡

《經》曰﹕得神者昌﹐失神者亡。善乎神之爲義。此死生之本﹐不可不察也。以脈言之﹐則脈貴有神。脈法曰﹕脈中有力﹐卽爲有神。夫有力者﹐非彊健之謂﹐謂中和之力也。大抵有力中﹐不失和緩﹐柔軟中不失有力﹐此方是脈中之神。若其不及﹐卽微弱脫絕之無力也﹐若其太過﹐卽弦彊眞髒之有力也﹐二者均屬無神﹐皆危兆也。以形證言之﹐則目光精采﹐言語淸亮﹐神思不亂﹐肌肉不削﹐气息如常﹐大小便不脫﹐若此者﹐𨿽其脈有可疑﹐尙無足慮﹐以其形之神在也。若目暗睛迷﹐形羸色HT急異常﹐泄瀉不已﹔或通身大肉已脫﹔或兩手尋衣摸牀﹔或無邪而言語失倫﹔或無病而虛空見鬼﹔或病脹滿﹐而補瀉皆不可施﹔或病寒熱﹐而溫涼皆不可用﹔或忽然暴病﹐卽沈迷煩躁﹐昏不知人﹔或一時卒倒﹐卽眼閉口開﹐手撒遺尿。若此者﹐𨿽其脈無凶候﹐必死無疑﹐以其形之神去也。再以治法言之﹐凡藥食入胃﹐所以能勝邪者﹐必須胃气施布藥力﹐始能溫吐汗下﹐以逐其邪。若邪气勝﹐胃气竭者﹐湯藥縱下﹐胃气不能施化﹐𨿽有神丹﹐其將柰之何哉﹖所以有用寒不寒﹐用熱不熱者﹐有發其汗而表不應﹐行其滯而裏不應者﹐有虛不受補﹐實不可攻者﹐有藥食不能下咽﹐或下咽卽嘔者。若此者﹐呼之不應﹐遣之不動﹐此以髒气元神盡去﹐無可得而使也。是又在脈証之外﹐亦死無疑者。𨿽然脈証之神﹐若盡乎此。然有脈重證輕﹐而知其可生者﹔有脈輕證重﹐而知其必死者﹐此取證不取脈也。有證重脈輕﹐而必其可生者﹔有證輕脈重而謂其必死者﹐此取脈不取證也。取捨疑似之間﹐自有一種玄妙也。

﹝《傳忠錄》。﹞

察五色

《經》曰﹕能合色脈﹐可以萬全。精明五色者﹐气之華也。

《靈樞﹖五色篇》曰﹕其色粗以明﹐沈夭者爲甚﹔其色上行者﹐病益甚﹝濁气方升﹐而色日增﹐日增者病日重﹞﹔其色下行如雲撤散者﹐病方已﹝气散而色漸退﹐漸退者﹐病將已﹞。五色各有藏部﹐有外部﹐有內部也。色從外部走淺深﹔察其澤夭﹐以知成敗﹔察其摶散﹐以知遠近﹔視色上下﹐以知病處。﹝粗﹐顯也。摶音團﹐聚也。﹞

合色脈診病新久

《素問﹖脈要精微論》曰﹕徵其脈小﹐色不奪者﹐新病也﹔徵其脈不奪﹐其色奪者﹐此久病也﹔徵其脈與五色俱奪者﹐此久病也﹔徵其脈與五色俱不奪者﹐新病也。

張路玉曰﹕凡暴感客邪之癥﹐不妨昏濁壅滯。病久气虛﹐祗宜瘦削淸。若病邪方銳﹐而淸白少神﹐虛羸久困﹐而嫵媚鮮澤﹐咸非正色。五色之中﹐靑黑黯慘﹐無論病之新久﹐總屬陽气不振﹐惟黃色見於面目﹐而不至索澤者﹐皆爲向愈之候。

色脈之陰陽﹐陽舒而陰慘也。色淸而明﹐病在陽分﹔色濁而暗﹐病在陰分。

張三錫曰﹕五臟六腑之精華﹐上彰於明堂。而臟腑有偏勝盈虛﹐若色若脈﹐亦必隨而應之﹐但當求其有神﹐𨿽困無害﹐神者色中光澤明亮是也。脈有胃气﹐同一理也。

丹溪曰﹕肥人濕多﹐瘦人火多﹐白者肺气虛﹐黑者腎气足。形色旣殊﹐臟腑亦異。外癥𨿽

《靈樞﹖邪气臟腑病形篇》曰﹕夫色脈與尺脈之相應也﹐如桴鼓影響之相應也﹐不得相失也。此亦本末根葉之出候也﹐故根死則葉枯矣。色脈形肉不得相失。色靑者其脈弦﹐赤者其脈鉤﹐黃者其脈代﹐白者其脈毛﹐黑者其脈石。其色見而不得其脈﹐反得其相勝之脈﹐則死矣﹔得其相生之脈﹐則病已矣。

察五官

《靈樞﹖五閱五使篇》曰﹕鼻者﹐肺之官也。目者﹐肝之官也。口唇者﹐脾之官也。舌者﹐心之官也。耳者﹐腎之官也。故肺病喘息鼻張﹐肝病者靑﹐脾病者唇黃﹐心病者舌捲短顴赤﹐腎病者顴與顏黑。

部分內應五臟四言訣

﹝此卽《五色篇》經文匯辧﹐編爲歌訣五臟六腑﹐各有部分﹕額主闕庭﹐上屬咽喉﹐闕循鼻端﹐五臟之應。內挾鼻﹐下至承漿﹐屬於六腑﹐表裏各別。自顴下頰﹐肩背所主﹐手之部分。牙車下頤﹐屬股膝脛﹐部分在足﹐臟腑色見﹐一一可徵。庭者首面﹐闕上咽喉﹐闕中者肺﹐下極爲心﹔直下者肝﹐肝左爲膽﹐肝下屬脾﹐方上者胃﹐中央大腸。挾大腸者﹐北方之腎﹐當腎者臍﹐面主以上﹐則爲小腸。面主以下﹐膀胱子處﹐更有枝節﹐還須詳察。顴應乎肩﹐顴後爲臂﹐臂下者手。

目內上﹐屬於膺乳﹐挾繩﹝頰之外曰繩﹞而上﹐爲應乎背。循牙車下﹐爲股之應。中央者膝﹐膝下爲脛﹐當脛下者﹐應在於足。巨分者股﹝口旁大紋處爲巨分﹞﹐巨屈﹝頰下曲骨﹞膝臏﹝膝蓋骨也﹞。部分精﹐須合色脈。五色外見﹐爲气之華。白當肺辛﹐赤當心苦﹐靑當肝酸﹐黃當脾甘﹐黑當腎咸。白則當皮﹐赤則當脈﹐靑則當筋﹐黃則當肉﹐黑則當骨。五臟之色﹐皆須端滿﹐如有別鄕﹐非時之過。其色上銳﹐首空上向﹐下銳下向﹐左右如法。

凡邪隨色見﹐各有所向﹐而尖銳之處﹐卽其乘處﹐所進之方。故上銳者﹐以首面正气之空虛﹐而邪卽乘之上向也。左右上下﹐皆同此法。

朱丹溪曰﹕容色所見﹐左右上下﹐各有其部。脈息所動﹐寸關尺皆有其位。左頰者﹐肝之部﹐以合左手關位﹔肝膽之分﹐應於風木﹐爲初之气。額爲心之部﹐以合於左手寸口﹔心與小腸之分﹐應於君火﹐爲二之气。鼻爲脾之部﹐合於右手關脈﹔脾胃之分﹐應於濕土﹐爲四之气。右頰者﹐肺之部﹐合於右手寸口﹔肺與大腸之分﹐應於燥金﹐爲五之气。頤爲腎之部﹐以門三焦之分也。若夫陰陽五行﹐相生相勝之理﹐當以合之色脈而推之也。

按﹕此所言部分﹐與《靈樞》微異。然今人論部﹐皆從此﹐故備之。

五色見於面審生死訣

《脈要精微論》曰﹕赤欲如帛裹朱﹐不欲如赭﹔白欲如鵝羽﹐不欲如鹽﹔靑欲如蒼璧之澤﹐不欲如藍﹔黃欲如羅裹雄黃﹐不欲如黃土﹔黑欲如重漆色﹐不欲如地蒼。

《五臟生成篇》曰﹕生於心﹐如以縞裹朱﹔生於肺﹐如以縞裹紅﹔生於肝﹐如以縞裹紺﹝深靑楊赤色﹞﹔生於脾﹐如以縞裹栝蔞實﹔生於腎﹐如以縞裹紫。此五臟所生愼庵按﹕縞﹐素絹也。裹以朱紅紺黃紫之色於內﹐其光澤淺潤輝映於外﹐猶面之气色﹐由肌肉內而透見於外﹐有神气之榮澤﹐故爲平也。總之審視面色之大法﹐喜鮮明潤澤﹐而惡暗晦沈滯枯澀不明也。

又曰﹕靑如翠羽者生﹐赤如雞冠者生﹐黃如蟹腹者生﹐白如豕膏者生﹐黑如烏羽者生﹐此五又曰﹕五臟之气色﹐見靑如艸滋者死﹐血者死﹐白如枯骨者死﹐此五色之見死也﹝謂其枯澀無神气也﹞。

潘碩甫曰﹕夫气由髒發﹐色隨气華。如靑黃赤白黑者﹐色也﹔如鵝羽蒼璧翠羽雞冠等類﹐或有鮮明外露﹐或有光潤內含者﹐气也。气至而後色彰﹐故曰欲曰生。若如赭鹽黃土漆枳實等類﹐或晦暗不澤﹐或悴槁不榮﹐敗色已呈﹐气於何有﹖故曰不欲且曰死。由此觀之﹐則色與气﹐不可須臾離也。然而外露者﹐不如內含﹐內含則气藏﹐外露則气泄﹐亦猶脈之弦鉤毛石﹐欲其微﹐不欲其甚。如《經》云﹕以縞裹者﹐正取五色之微見﹐方是五臟之外榮﹐否則過於彰露﹐與弦鉤毛石之獨見而無胃气﹐名曰眞髒者﹐何以異乎﹖

五色兼見面部訣

風則面靑﹐燥則面枯﹐火則面赤﹐濕則面黃﹐寒則面黑﹐虛則面白。面黑陰寒﹐面赤陽熱。靑黑兼見﹐爲風爲寒爲痛相值﹔黃白兼見﹐爲虛爲气﹐再者爲濕﹔靑白兼見﹐爲虛爲風爲痛三者。

五色外見面部審虛實生死訣

《靈樞經》曰﹕諸陽之會﹐皆在於面﹐故面統屬諸陽。

《中藏經》曰﹕胃熱則面赤如醉人。

愼庵按﹕此乃足陽明胃經實熱之證﹐方有此候。然有在經﹑在腑之分。外候再見身蒸熱﹐汗大泄﹐口大渴﹐鼻燥唇幹﹐齒無津液﹐脈必洪大而長﹐或浮緩﹐或浮洪而數﹐此在經熱邪﹐當用白虎湯治之。若面熱而赤甚﹐短气﹐腹滿而喘﹐潮熱﹐手足然汗出浮而反沈實﹐或沈數﹐此熱結在中﹐爲陽明腑證﹐當下之﹐看熱邪淺深﹐三承气湯選用可也。然胃中虛熱﹐面亦發赤﹐第赤與熱甚微﹐或隱或見﹐不若前經腑之實熱﹐常赤不減﹐並無外証之可察爲異耳﹐卽外有身熱亦微﹐不若前實証之炎也﹐脈浮濡而短弱﹐按之不鼓指﹐四君六君選用治之。凡一切雜證虛熱面赤﹐亦必用此消明辧也。

寒郁面赤

《金匱直解》云﹕心主南方﹐屬火而色赤。赤而爲熱﹐人所易知。有寒郁而赤者﹐《經》云﹕太陽司天﹐寒淫所勝﹐民病面赤﹐治以熱劑。

《傷寒論》云﹕設面色緣緣正赤者﹐陽气怫郁在表﹐不得越﹐當解之﹑燻之。若發汗不徹﹐不足言陽气怫郁不得越﹐當汗不汗﹐其人躁煩﹐不知痛處。

愼庵按﹕此乃感寒邪重﹐初郁在表﹐而先見面赤﹐按之必冷﹐以寒邪外束﹐衛陽亦郁﹐未能卽熱故也。久之從陽而化﹐身熱面亦熱矣。有如隆冬衝風而行﹐面如刀劃﹐初入室時﹐按其而冷似冰﹐此卽陽爲寒郁之徵也﹐稍定陽和一轉﹐面反發熱﹐同一理也。當此際﹐須靜候緩治﹐勿妄投劑。始郁面赤﹐身未熱時﹐宜細審脈證﹐勿誤作虛治。然亦不難辧也。虛證面赤﹐必久病方見﹐不若實證一起便見也。當以麻黃湯發之。若發汗不徹而躁煩﹐桂枝加葛根。

上熱下寒﹐面赤而光﹔下熱上寒﹐面赤而郁﹝晦滯也﹞。

愼庵按﹕《醫通》云﹕熱發於上﹐陽中之陽邪也﹔熱發於下﹐陰中之陽邪也。寒起於上﹐陽中之陰子豉湯﹐吐以升之﹐陰气上爭﹐心腹滿者死﹔陰乘陽者﹐腰以上至頭熱﹐腰以下寒﹐桂苓丸﹐利以導之﹐陽气上爭﹐得汗者生。若雜證上熱下寒﹐旣濟湯﹔兼大便祕﹐旣濟解毒湯﹔火不歸源﹐八味丸﹔上寒下熱﹐五苓散送滋腎丸﹔虛陽下陷者﹐加減八味丸。

裏寒外熱﹐面戴陽。

陶節庵曰﹕有患身熱﹐頭疼全無﹐不煩﹐便作燥悶﹐面赤﹐飲水不得入口﹐庸醫不識﹐呼爲熱證﹐而用涼藥﹐誤死者多矣。殊不知元气虛弱﹐是無根虛火泛上﹐名曰戴陽癥﹐以益元湯治之﹝益元湯中用黃連﹑知母﹐尙有可商﹞。

愼庵按﹕有一等稟賦陰虛﹐兼之酒色過度﹐平居或遇微勞﹐或行走急速﹐或飲食過熱﹐面卽發赤戴陽。戴陽者﹐謂陽气寒黃建中東加丹皮﹐或玉屏風散合桂枝湯﹑參蘇飲等方﹐審證輕重選用。先哲有云﹕虛人感冒不任發散者﹐用補中益气湯﹐加羌活﹑防風﹐治之無誤。予常用逍遙散以代之﹐累效。此輔正驅邪之正法﹐前人言養正邪自除﹐正指此等證候而言﹐未可槪執此言﹐以泛治他證也。再按﹕以上數方內﹐皆用﹑朮﹐然宜生用﹐不必制炒。或問其義何居﹖曰﹕觀諸家本艸﹐﹑朮皆云有汗能止﹐無汗能發。不知者﹐以爲旣能止﹐又何能發﹖殊不知生宣熟補﹐此用藥之準則﹐又何疑焉。《經》云﹕辛甘發散爲陽。二藥味兼辛甘﹐生用亦能助陽升散﹐然終是甘勝於辛﹐其力以解膚腠之虛邪。邪隨藥散﹐正亦無傷﹐豈不兩得。若專用發表之劑﹐罔顧元气之虛﹐邪气𨿽去表﹐自有三陽表證可察﹐隨經用藥解散﹐不必顧慮其虛﹐又未可與此例同日而語也。因論前方用藥之義﹐故附見於此﹐並質宇內髙賢。《素問﹖刺熱篇》曰﹕肝熱病﹐左頰先赤﹔肺熱病﹐右頰先赤﹔心熱病者﹐顏先赤﹔脾熱病者﹐鼻先赤﹔腎熱病者﹐兩頤先赤。陳月坡曰﹕環目鼻而靑﹐而兩頰微紅者﹐外畏寒內有熱﹐筋骨酸疼也﹐肌肉之內﹐火邪抽掣而疼也。

又曰﹕炎暑令行﹐濃被蓋臥﹐而微紅汗出﹐口不渴者﹐虛寒爲本﹐而熱爲假象也。

張路玉曰﹕赤屬心﹐主三焦﹐深赤色堅﹐素稟多火也。赤而堅﹐營血之充﹔微赤而鮮﹐气盛有火﹔赤而索澤﹐血虛火旺。赤爲火炎之色﹐祗慮津枯血竭﹐亦無虛寒之患。大抵火形之人﹐從未有肥盛多濕者﹐卽有痰嗽﹐亦燥气耳。

又曰﹕面赤多熱﹐而有表裏虛實之殊。午

《脈鑑》云﹕兩顴時赤﹐虛火上炎﹐骨蒸勞瘵﹐鬼疰傳屍﹐陰火炎頰﹐赤如桃花﹐名桃花疰。

此條勞瘵證中﹐方有此候﹐證在不治。

喬嶽雲﹕心經絕者﹐虛陽上發﹐面赤如脂﹐不久居也。

王叔和云﹕面赤如妝不久居﹐脂與妝同一訓義﹐久病虛勞將壞之候﹐不治。與上戴陽癥不同﹐戴陽面赤猶可治也。

《經》云﹕赤見兩顴﹐大如拇指﹐病𨿽小愈﹐必將卒死。﹝此指暴病者而言。﹞

肺病見赤﹐心火刑金﹐證爲難治。

準頭印堂﹐有赤气﹐枯夭者死﹐明潤者生。

赤而黃﹐赤而靑﹐爲相生則吉﹔赤而黑﹐爲相克則凶。

補遺

﹝見《脈鑑》。﹞

顴上赤靑唇帶白﹐中風之疾恐難釋。

赤虫遊於目窠下﹐婦人產內定遭刑。﹝孕婦目下赤色似虫形﹐必患產難。﹞

年壽眼堂橫絳气﹐須知疝气與腸疼。

蘭臺庭畔有紅絲﹐定是遺精白濁人。

孕婦準頭若發火﹐產中之厄必難逃。

妊娠溝洫常靑色﹐雙生之喜可預決。

靑色主病吉凶訣

肝王東方﹐屬木色靑。風寒與痛﹐三者主病。怒亦色靑﹐驚色相同。靑而黑者﹐靑色兼紅﹐相生則喜﹔靑而枯白﹐相克則凶。如脾病見靑色﹐爲木來克土﹐難治。

靑爲克賊之色﹐諸病皆忌單見﹐脾土部分﹐尢忌單見﹐其證必凶。

《脈經》曰﹕病患及健人﹐面忽如馬肝色﹐望之如靑﹐近之如黑者﹐死。一曰肝腎絕也

黃色主病吉凶訣

脾王中央﹐屬土而色黃。黃爲濕爲熱爲虛﹐而有明暗之分。挾熱則色鮮明﹐挾則色昏滯﹐女勞酒疸﹐則色昏黑。張路玉曰﹕黃屬脾胃﹐若黃而肥盛﹐胃中有痰濕也﹔黃而枯﹐胃中有火也﹔黃而色淡﹐胃本虛也﹔黃而色暗﹐津液久耗也。其虛實寒熱之機﹐又當以飲食便溺消息之。

張三錫曰﹕黃白無澤﹐脾肺气虛﹔淡黃脾胃傷﹐四肢痿弱腹脹。

準頭﹑印堂﹑年壽﹐有黃气明潤者﹐病退﹐及目瞼黃﹐皆爲欲愈。若黃而白﹐黃而紅﹐相生則吉﹔若黃而靑﹐相克則凶。長夏見黃則吉﹐若黃靑則凶也。

《脈經》曰﹕病患面無精光若土色﹐不受飲食者﹐四日死。

陳月坡曰﹕面色黃者﹐此久病也。面黃唇白﹐病必虛瀉﹐面黃唇紅﹐脾之火也﹔面黃能食﹐病久內熱﹔黃白而腫﹐食少虛極﹔天庭黃赤﹐上焦之熱。

愼庵按﹕前人云﹕黃色枯燥而夭﹐其癥必死。此專指雜癥久病者而言。若傷寒溫熱病愈後﹐因火熱爍陰﹐燥火發黃﹐色亦枯澀﹐治以涼潤﹐因而得愈者多矣﹐又未可遽斷以爲死也。

白色主病吉凶訣

肺王西方﹐屬金而色白。白爲虛爲寒﹐有悲愁不樂﹐則色白﹔有脫血奪气脫津液張路玉曰﹕白而淖澤﹐肺胃之充也﹔肥白而按之綿軟﹐气虛有痰也﹔白而消瘦﹐爪甲鮮赤﹐气虛有火也﹔白而夭然不澤﹐爪甲色淡﹐肺胃虛寒也﹔白而微靑﹐或臂多靑脈﹐气不能統血也。若兼爪甲色靑﹐則爲陰寒之證矣。白爲气虛之象﹐縱有火色發熱﹐皆爲虛火﹐斷無實熱之理。

面白少神﹐手足冷者﹐虛瀉胃弱。面色靑白﹐寒勝兼虛﹐服藥漸紅﹐寒邪漸去﹐而變熱也。面將則爲吉。白而兼黃﹐相生亦吉﹔白而兼赤﹐相克則凶也。

黑色主病吉凶訣

腎王北方﹐屬水色黑。《經》云﹕腎病面黑如柴。究其主病﹐爲寒﹑爲痛﹐恐懼與寒也。冬月面慘﹐傷寒已至。紫濁時病﹐面色黑慘﹐帶紫色者﹐邪气方甚﹐寒多熱少﹐夜不挾虛者﹐合脈與證﹐細爲詳別。面色黑滯﹐服藥漸光﹐病邪已退﹐將欲愈也。危惡之候﹐亦須明白﹕少陰終者﹐其面必黑﹔太陰終者﹐皮毛及面﹐亦皆焦黑。黑色出庭﹐大如拇指﹐不病卒死。病患黑色﹐出於天中﹐下至年上﹐並及顴上﹐見則主死。《脈經》有云﹕病患首部﹐耳目鼻口﹐有黑气起﹐入於口者﹐爲入門戶﹐其病主死。準頭﹑年壽﹑印堂三處﹐黑色枯夭﹐其病主死。心病見黑﹐亦主死也。大抵黑色見面多凶﹐凶則主死﹔黃色見面﹐多吉不死。

戴同甫曰﹕按明堂察色﹐入門戶爲凶。所謂門戶者﹐闕庭肺門戶﹐目肝門戶﹐耳腎門戶﹐口心脾門戶。若有气色入者﹐皆死。白色見衝眉上﹐肺有病﹐入闕庭夏死﹔黃色見鼻上﹐脾有病﹐入口者﹐春夏死﹔靑色見人中﹐肝有病﹐入目者﹐秋死﹔黑色見顴上者﹐腎有病﹐入耳者﹐六日死﹔赤色見頤者﹐心有病﹐入口者﹐冬死。蓋五臟五色﹐各入本髒門戶﹐至被克之

《脈經》云﹕病患卒腫﹐其面蒼黑者死。

張路玉曰﹕蒼黑屬肝與腎。蒼而理粗﹐筋骨勞也﹐蒼而枯槁﹐營血之涸也﹔黑而肥澤﹐骨髓之充也﹔黑而瘦削﹐陰火內戕也。蒼黑爲下焦气旺﹐鄒丹源曰﹕凡人病見靑黑諸色者﹐多凶﹐惟黃爲吉。王注云﹕黃爲胃气﹐故面黃者不死﹐然亦必黃而有神﹐乃可。若久病枯黃﹐寧有生乎﹖

面目五色雜見生死訣

面黃目靑﹐面黃目赤﹐面黃目白﹐面黃目黑﹐皆不死也。

凡此色脈之不死者﹐皆兼面黃﹐蓋五行於土爲本﹐而胃气之猶在也﹐故生。

面靑目赤﹐面赤目白﹐面靑目黑﹐面黑目白﹐面赤目靑﹐皆死也。

此脈色之皆死也﹐以無黃色。若無黃色﹐則胃气已竭﹐故死。

《脈經》云﹕病患面靑目黃﹐五日死。又云﹕病患面黃目靑者﹐九日死。是爲亂經﹐飲酒當風﹐邪入腎經﹐膽气泄﹐目則爲靑﹐𨿽有天救﹐不可復生。

諭嘉言曰﹕《內經》舉面目爲望色之要﹐蓋以爲中央上色。病患面目顯黃色﹐而不受他色所侵者﹐則吉﹔面目無黃色﹐而惟受他色所侵者﹐則凶。𨿽目色之黃﹐濕深熱熾﹐要未可論於死生之際也。

愼庵按﹕《脈經》二條﹐與經文相左﹐豈經文專指暴病者言﹐抑《脈經》責在久病

婦人女子活法全在望形察色論

張路玉曰﹕婦女深居閨閣﹐密護屏幃﹐不能望見顏色﹐但須驗其手腕之色澤﹑蒼白肥瘠﹐已見一班。至若肌之滑澀﹑理之疏密﹑肉之堅軟﹑筋之粗細﹑骨之大小﹑爪之剛柔﹑指之肥瘦﹑掌之濃薄﹑尺之寒熱﹐及乎動靜之安危﹐气息之微盛﹐更合之以脈﹐參之以證﹐則血气之虛實﹐情性之剛柔﹐形體之勞逸﹐服食之精粗﹐病苦之順逆﹐皆了然心目矣。

又曰﹕肌以徵津液之盛衰﹐理以徵營衛之彊弱﹐肉以徵胃气之虛實﹐筋以徵肝血之充餒﹐骨以徵腎之勇怯﹐爪以徵膽液之淳淸﹐指以徵經气之榮枯﹐掌以徵髒气之丰歉﹐尺以徵表裏之陰陽。

《脈鑑》云﹕色與脈﹐猶須分別生克。色脈相克者凶﹐色脈相生者吉。然猶有要焉﹐色克脈者﹐其死速﹔脈克色者﹐其死遲﹔色生脈者﹐其愈速﹔脈生色者﹐其愈遲。

察目部

《五法》云﹕目者至陰也﹐五臟精華之所系﹐熱則昏暗﹐水足則明察秋毫。如常而然者﹐邪未傳裏也﹔若赤若黃﹐邪已入裏矣﹔若昏暗不明﹐邪熱乃在裏燒灼﹐腎水枯涸﹐故目無精華﹐不能朗照﹐急用大承气湯下之﹐蓋寒則目淸﹐未有寒甚而目不見者也﹐是以曰急下。凡開目欲見人者陽癥也﹐閉目不欲見人者陰癥也﹐目瞑者﹐將衄血也。﹝《經》云﹕陽气盛則目﹐陰气盛則瞑目也﹞。白睛黃者﹐將發黃也﹔至於目反上視﹐瞪目直視﹐及眼胞忽然陷下者﹐爲五臟已絕之癥﹐不治。

愼庵按﹕《內經》云﹕目內陷者死。喬嶽曰﹕肺主眼胞﹐肺絕則眼胞陷。總之五臟六腑之精气﹐皆上注於目﹐而爲之精。目陷﹐爲五臟六腑之精气皆脫﹐又何必專指於肺耶﹖再按﹕閉目不欲陰也。《經》云﹕陽明是動﹐病至則惡人與火﹐欲獨閉戶牖而處是也。予嘗閱歷﹐二者皆應﹐臨診之際﹐必審察脈癥﹐詳辧虛實﹐庶無遁情﹐故不拘傷寒雜癥﹐凡見直視﹑上視﹑斜視﹑眼如盲﹑眼小﹑目瞪等候﹐皆系五臟內敗﹐陰陽絕竭﹐而徵於外者﹐必死﹐不可輕許以治也。

少﹐則不能運精華以敵陽光﹐故見明則怯也。

目不紅不腫﹐但沙澀昏痛﹐乃气分隱伏之火﹐脾肺絡有濕熱﹐秋時多有此患﹐俗謂之稻芒赤目﹐亦曰赤眼。通用桑白皮散﹑玄參丸﹑瀉肺湯﹑大黃丸。

《靈樞》曰﹕診目痛﹐赤脈從上下者﹐太陽病﹔從下上者﹐陽明病﹔從外走內者﹐少陽病。

﹝診視也﹐赤脈赤筋也。﹞

喬嶽曰﹕肝絕﹐則目澀欲睡。

張子和曰﹕目不因火則不病。白輪變赤﹐火乘肺也﹔肉輪赤腫﹐火乘脾也﹔黑水神光被翳﹐火乘肝與腎也﹔赤脈貫目﹐火自甚也。

又曰﹕聖人𨿽言目得血而能視﹐然血亦有太過不及也﹐太過﹐則脈壅塞而發痛﹔不及﹐則目耗竭而失明。

《脈經》云﹕病患肝絕﹐八日死。何以知之﹖面靑但欲伏眠﹐目視而不見人﹐泣出如水不止。

王海藏曰﹕目能遠視﹐責其有火﹔不能近視﹐責其無水﹐法當補腎﹐地黃﹑天冬﹑山萸。

能近視﹐責其有水﹔不能遠視﹐責其無火﹐法當補心﹐人參﹐茯神﹐遠志。

又能曉視﹐不能晚視﹐日出則明﹐日入則暗﹝俗名雞盲﹞﹐此元陽不足﹐而胃气不升也﹐宜大補而升舉其陽。舊方只用地膚蒼朮之屬﹐恐無益也。

凡無故而忽有此三病者﹐多喪明﹐不可輕也。

目病有惡毒者﹐爲瘀血貫眼﹐初起不過赤腫﹐漸則紫脹﹐白珠皆變成血﹐黑珠深陷而隱小﹐此必於初起時﹐急鍼內脾﹑迎香﹑上星﹑太陽諸穴﹐以開導之﹔內服宣明丸﹑分珠丸﹑通血丸﹐遲必失明矣。

又有瞳神內﹐不見黑瑩﹐但見一點鮮紅或紫濁者﹐此爲血貫瞳神﹐不但目不可治﹐恐其人亦不久也﹔又有白輪自平﹐而靑輪忽泛起突出者﹐此木邪郁滯﹐隨火脹起也﹐瀉火必先伐木。

又有白輪連黑珠一齊突出者﹐或凝定不動﹐或漸出脫落﹐此風毒也﹐急於迎香上星等處鍼之﹐失治必死。然予亦見有兩目俱脫而不死者。

目有無故忽失明﹐此爲气脫﹐非佳兆也。大劑參﹑主之。然《難經》云﹕脫陽者見鬼﹐脫陰者目盲﹐是又未可專恃參﹑也。然又有不同者﹐丹溪治一男子﹐忽目盲﹐其脈澀﹐謂有死血在胃以四物加蘇木﹑桃仁﹑紅花﹑陳皮煎﹐調人參末﹐數服愈。

又一男子﹐忽目盲不見物﹐脈緩大﹐四至之上﹐重按則散而無力﹐此爲受濕。用白朮爲君﹐黃﹑茯苓﹑陳皮爲臣﹐稍佐以附子﹐十餘劑愈。人能察其脈﹐而辧其因﹐斯上工矣。

病在脾﹔黑﹐病在腎。黃而難名﹐病在胸中﹔白睛黃淡﹐肺傷泄痢﹔黃而且濁﹐或如煙燻﹐濕甚黃膽﹔黃如橘明﹐則爲熱多﹔黃兼靑紫﹐脈來必芤﹐血瘀胸中。眼黑頰赤﹐乃系熱痰﹐眼胞上下﹐有如煙煤﹐亦爲痰病﹔眼黑步艱﹐呻吟不已﹐痰已入骨﹐徧體疼﹔眼黑而黃﹐四肢痿痺﹐聚沫風痰﹐隨在皆有。目黃大煩﹐脈大病進﹔目黃心煩﹐脈和病愈。目睛暈黃﹐衄則未止﹔目睛黃者﹐酒疸已成。﹝故先哲云﹕目睛黃﹐非疸卽衄﹐目黃而頭汗﹐將欲發黃﹞。黃白及面﹐眼胞上下﹐皆覺腫者﹐指爲谷疸﹐心下必脹。明堂眼下﹐靑色多欲﹐精神勞傷﹐不爾未睡﹐目無精光﹐齒黑者﹐瘰。血脈貫瞳者﹐凶。一脈一歲﹐死期已終。目間靑脈﹐膽滯掣痛。瞳子髙碩﹐太陽不足。病患面目﹐俱等無﹐眼下靑色﹐傷寒挾陰﹐目正圓者﹐太陽經絕﹐病不治。色靑爲痛﹐色黑爲勞﹐色赤爲風﹐色黃溺難﹐鮮明畱飲﹝鮮明者﹐俗名水汪汪也﹐俱指白珠﹞。目睛皆鈍﹐不能了了﹐鼻呼不出﹐吸而不入﹐气促而冷﹐則爲陰病﹔目睛了了﹐呼吸出入﹐能往能來﹐息長而熱﹐則爲陽病。

《素問﹖評熱論》云﹕諸有水气者﹐微腫先見於目下也。

《靈樞﹖水脹篇》雲﹕水始起也﹐目窠上微腫﹐如新臥起之狀。

《素問﹖平人气象論》曰﹕頸脈動﹐喘疾咳﹐曰水﹔目內微腫﹐如臥蠶起之狀﹐曰水。﹝目窠﹐目之下胞。﹞

《脈鑑》云﹕靑若鍼橫於目下﹝靑色如鍼﹞﹐赤連耳目死須知﹐目下五色玄珠曰﹕上下瞼腫者﹐脾气熱也。一曰脾之候在瞼﹐瞼動﹐則知脾能消化也﹐脾病﹐則瞼澀嗜臥矣。

又曰﹕脾虛則瞼腫。

朱丹溪曰﹕陽明經有風熱﹐則爲爛眼眶。﹝瞼音檢﹐俗呼爲眼胞﹐又名眼眶。霍亂大吐瀉後﹐目陷﹐上下兩瞼﹐靑如磕傷﹐此土敗木賊﹐不治

察鼻部

《五法》云﹕若傷寒鼻孔漧燥者﹐乃邪熱入於陽明肌肉之中﹐久之﹐必將衄血也。鼻孔漧燥﹐黑如煙煤者﹐陽毒熱深也。鼻孔出冷气﹐滑而黑者﹐陰毒冷極也。鼻息鼾睡者﹐風溫也。鼻塞濁涕者﹐風熱也。若病中見鼻煽張﹐爲肺絕不治。一云﹕鼻孔扇張爲肺風。

愼庵按﹕鼻扇有虛實新久之分﹐不可槪爲肺絕也。若初病卽鼻扇﹐多有邪熱風火。壅塞肺气使然﹐實熱居多﹔若久病鼻扇喘汗﹐是爲肺絕不治。

《經絡全書》云﹕其在小兒﹐面部謂之明堂。

《靈樞經》曰﹕脈見於气口﹐色見於明堂。明也。明堂廣大者壽﹐小者殆﹐況加疾哉﹖按﹕此語卽相家貴隆準之說﹐然須視其面部何如耳。嘗見明堂𨿽小﹐與面部相稱者﹐壽可八十﹐不可執一論也。

病患鼻頭明﹐山根亮﹐目黃﹐起色。

鼻頭微黑﹐爲有水气。色見黃者﹐胸上有寒﹔色白亡血﹔微赤非時﹐見之者死。鼻頭色黃﹐小便必難﹝鼻頭黃者﹐又主胸中有寒﹐寒則水谷不進﹐故主小便難也。﹞﹔余處無恙﹐鼻尖靑黃﹐其人必淋﹔鼻靑腹痛﹐舌冷者死。鼻孔忽仰﹐可決短期。鼻色枯槁﹐死亡將及﹔鼻冷連頤﹐十無一生。﹝鼻者屬土﹐而爲肺气之所出入﹐肺胃之神機喬嶽曰﹕肺絕則無涕﹐鼻孔黑燥﹐肝逆乘之而色靑。鼻塞涕流淸者﹐邪未解也。痰淸涕淸﹐寒未去也。痰膠鼻塞﹐火之來也。

諭嘉言曰﹕仲景出精微一法﹐其要在中央鼻準﹐毋亦以鼻準﹐在天爲鎭星﹐在地爲中嶽﹐木水火﹐四髒病气﹐必歸於中土耶。其謂鼻頭色靑﹐腹中痛﹐苦冷者死。此一語﹐獨刊千古。

蓋厥陰肝木之靑色﹐挾腎水之寒威﹐上徵於鼻﹐下徵於腹﹐是爲暴病﹐頃之﹐亡陽而死矣。

謂設微赤非時者死﹐火之色歸於土﹐何遽主死﹖然非其時而有其气﹐則火非生土之火﹐乃克金之火﹐又主髒燥而死矣。

察唇部

赤腫爲熱﹐靑黑爲陰寒﹐鮮紅爲陰虛火旺﹐淡白爲血虛。

《五法》云﹕唇者﹐肌肉之本﹐脾之華也。故視其唇之色澤﹐可以知病之淺深。幹而焦者﹐爲在肌肉﹔焦而紅者吉﹐焦而黑者凶﹔唇口俱赤腫者﹐肌肉熱甚也﹔唇口俱靑黑者﹐冷極也。

《靈樞》曰﹕脾者﹐主爲衛使之迎糧﹐視唇舌好惡﹐以知吉凶。故唇上下好者﹐脾端正﹔唇偏舉者﹐脾偏傾﹔揭唇者﹐脾髙﹔唇下縱者﹐脾下﹔唇堅者﹐脾堅﹔唇大而不堅者﹐脾脆。脾病者﹐唇黃﹔脾絕者﹐唇白而腫。

又曰﹕唇舌者﹐肌肉之本。足太陰气絕﹐則脈不榮﹔脈不榮﹐則肌肉軟﹔肌肉軟﹐則舌萎﹑人中滿﹔人中滿﹐則唇反﹔唇反者﹐肉先死。甲篤乙死﹐木勝土也。

又曰﹕足陽明所生病者﹐口唇疹。

又曰﹕陽明气至﹐則嚙唇。

《中藏經》曰﹕胃中熱﹐則唇黑。唇色紫者﹐胃气虛寒也。

《玄珠》曰﹕上下唇皆赤者﹐心熱也。上唇赤下唇白者﹐腎虛而心火不降也。

錢仲陽曰﹕肺主唇白﹐白而澤者吉﹐白如枯骨者死。唇白當補脾肺﹐蓋脾者﹐肺之母也﹐母子皆虛﹐不能相榮﹐是名曰怯﹐故當補。若深紅色﹐則當散肺虛熱。

《脈鑑》云﹕久病唇紅定難療。

《脈經》曰﹕病患唇腫齒焦者死。

又曰﹕病患唇靑﹐人中反﹐三日死。

《鑑》云﹕唇靑體冷及遺尿﹐背向飲食四日死。

察口部

《五法》云﹕口燥咽漧者﹐腎熱也。口噤難言者﹐風痙也。若病重﹐見唇口捲﹐環口黧黑﹐口張气直﹐或如魚口﹐不能復閉。若頭搖不止﹐气出不返者﹐皆不治也。

《中藏經》曰﹕小腸實則熱﹐熱則口瘡。

《素問》曰﹕膀胱移熱於小腸﹐膈腸不便﹐上爲口糜﹝口生瘡而糜爛也﹞。凡病唇口瘡者﹐邪之出也﹔凡瘧久﹐環口生瘡者﹐邪將解而火邪外散也。

《脈鑑》云﹕五色口邊繞巡死﹐惡候相侵命必亡﹐產母口邊有白色﹐近期七五日中間。又云﹕口角白幹病將至。

察耳部

《經》云﹕耳間靑脈起者﹐掣痛。

《五法》云﹕耳者﹐腎之竅也。察耳之好惡﹐知腎之彊弱。腎爲人之根本﹐腎絕者﹐未有不死者色解之。若耳聾舌捲唇靑﹐此屬足厥陰﹐爲難治也。

《脈鑑》云﹕命門﹝耳之下垂﹞枯黑骨中熱﹐白肺黃脾紫腎殃。

卷之二

望診

察舌部

《五法》云﹕舌者﹐心之竅也。臟腑有病﹐必見之於舌。若津液如常﹐此邪在表﹐而未傳裏也。見白苔而滑者﹐邪在半表半里之間﹐未深入乎腑也。見黃苔而漧燥者﹐胃腑熱甚而燻灼也﹐當下之。見舌上黑刺裂破﹐及津液枯涸而漧燥者﹐邪熱已極﹐病勢危甚﹐乃腎水克心也﹐急大下之﹐十可一生。至於舌上靑黑﹐以手摸之﹐無芒刺而津潤者﹐此直中寒證也﹐急投漧薑﹑附子。誤以爲熱﹐必危殆矣。是舌黑者﹐又不可槪以熱論也。

白胎舌

《舌鑑》云﹕傷寒﹐邪在皮毛。初則舌有白沫﹐次則白涎白滑﹐再次白屑白﹐有舌中﹑舌尖﹑舌根之不同﹐是寒邪入經之微甚也。舌乃心之苗﹐心屬南方火﹐當赤色﹐今反見白色﹐則頭痛身熱﹐項背彊﹐腰脊疼等證。傳至陽明經﹐則有白屑滿舌﹐𨿽證有煩躁﹐如脈浮緊者﹐猶當汗之。在少陽經者﹐則白苔白滑﹐以小柴胡湯和之﹔胃虛者﹐理中湯溫之﹔如白色少變黃者﹐大柴胡﹑大小承气﹐分輕重下之。白舌亦有死證﹐不可忽視也。

《正義》云﹕舌見白苔而滑者﹐此太陽少陽並病﹐如太陽未罷﹐可沖和湯﹐或香蘇散﹑或桂枝湯﹔有懊者﹐梔子豉湯。舌見白苔而幹濃者﹐此太陽熱病﹐過服寒藥﹐或誤飲冷水﹐抑遏其熱而致也﹐先以姜桂徹其寒﹐而後以香蘇散汗之。

舌見白苔而中微黃者﹐此太陽陽明合病也﹐如太陽未罷﹐雙解散﹔如太陽已罷﹐選承气下之。

舌見白苔而外微黃者﹐必作瀉﹐宜解毒湯﹔惡寒者﹐五苓散。

舌見白苔而尖微有刺者﹐此少陽陽明也﹐表未罷者﹐柴葛湯﹔表已罷者﹐選承气下之。津潤者生﹐漧枯者死。

舌見白苔而滿黑刺者﹐此三陽合病也﹐裏未實﹐柴葛東加黃連﹔裏已具﹐承气湯。津潤者生﹐漧枯者死。

舌見白苔而中有黑點者﹐此少陽陽明也﹐有表者﹐涼膈散合小柴胡湯﹔裏已具﹐調胃承气湯﹔身有斑者﹐從斑治﹐化斑湯。

舌見白苔俱成細圈子者﹐曾見冬月傷寒嘔惡﹐誤服白虎湯﹐脈伏。

舌苔成圈如白豹紋﹐用正气散﹐加肉桂﹑丁香﹑炮姜﹐數服愈。

舌無白苔而冷滑﹐外證厥冷者﹐少陰也﹐四逆湯﹑或理中湯。

舌見白苔而膩滑者﹐痰也﹐二陳湯主之。

舌上白苔在左者﹐陽明也﹐人參白虎湯主之。

舌上白苔在右者﹐少陽也﹐小柴胡湯主之。

《舌鑑》云﹕白苔見於一邊﹐無論左右﹐皆屬半表半里﹐並宜小柴胡湯﹐左加葛根﹐右加茯苓。有咳嗽引脇下痛﹐而見此舌﹐小靑龍湯﹔夏月多汗﹐自利﹐人參白虎。

《正義》云﹕舌上白苔﹐或左或右﹐而余見黃黑﹐外證下利﹐痛引小腹者﹐髒結也。熱盛者﹐桂枝大黃湯下之﹔無熱﹐眞武湯﹐十救二三。

舌上白苔在尖者﹐少陽也﹐小柴胡湯主之。

舌苔根白而尖紅者太陽少陽並病也﹐小柴胡加升麻。

舌白無苔而明淡﹐外證熱者﹐胃虛也﹐補中益气湯主之。凡言苔者﹐有垢上浮是也﹐若無苔垢而色變﹐則爲虛也。

愼庵按﹕《舌鑑》云﹕年髙胃弱﹐𨿽有風寒﹐不能變熱﹐或多服湯藥﹐傷其胃气﹐所以淡白通明﹐似苔非苔也﹐宜補中益气湯﹐加減治之。然於予觀之﹐不止是也。此等舌﹐俗名鏡面舌﹐生者多矣。

舌見白苔如煮熟之色﹐濃濃裹舌者﹐則飲冷之過也。脈不出者死﹐四逆湯救之。

《舌鑑》云﹕此心气絕而肺色乘於上也﹐始因食瓜果水水等物﹐陽气不得發越所致﹐爲必死候﹐用枳實理中﹐間有生者。

《舌鑑》云﹕白苔如積粉﹐此舌乃瘟疫初犯膜原也﹐達原飲。見三陽表證﹐隨經加柴胡﹑葛根﹑羌活﹔見裏證﹐加大黃。

白苔尖根俱黑﹐乃金水太過﹐火土气絕於內﹐𨿽無凶證﹐亦必死也。

白苔中見黑色兩條﹐乃太陽少陽之邪入於胃﹐因上气衰絕﹐故手足厥冷﹐胸中結痛也﹐理中湯﹑瀉心湯﹐選用。如邪結在舌根﹐咽嗌不能言者﹐死證也。

白苔中見灰色兩條﹐乃夾冷食舌也﹐七八日後﹐見此舌而有津者﹐可治﹐理中﹑四逆選用﹔無津者﹐不治。如幹濃見裏證者﹐下之﹐得瀉後﹐次日灰色去者安。

黃胎舌

《舌鑑》云﹕黃苔者﹐裏證也。傷寒初病無此舌﹐傳至少陽經﹐亦無此舌﹐直至陽明﹐腑實胃中火盛﹐火乘土位﹐故有此苔﹐當分輕重瀉之。初則微黃﹐次則深黃﹐有火﹐甚則漧黃﹑焦黃也。其證有大熱大渴﹐便閉譫語﹐痞結自利﹐或因失汗發黃﹐或蓄血如狂﹐皆濕熱太甚﹐小便不利所致。若目白如金﹐身黃如橘﹐宜茵陳蒿湯﹑五苓散﹑梔子柏皮湯等。如蓄血在上焦﹐犀死。大抵舌黃﹐證𨿽重﹐若脈長者﹐中土有气也﹐下之則安﹔如脈弦下利﹐舌苔黃中有黑色者﹐皆危證也。

《正義》云﹕舌苔淡黃者﹐此表邪將罷而入裏也﹐雙解散主之﹔表未罷者﹐小柴胡湯合天水散﹔表已罷﹐大柴胡湯下之。

舌中心見黃苔者﹐此太陽陽明也﹐必作煩渴嘔吐之證。兼有表者﹐五苓合益元﹔表證已罷﹐調胃承气湯下之。

舌見黃苔而滑者﹐此身已發黃﹐茵陳梔子湯﹑茵陳五苓散。

舌見黃苔而澀者﹐此必初白苔而變黃﹐正陽陽明也﹐大承气湯下之。下後黃不退者死﹔身有黃者﹐茵陳大黃湯。

舌上黃苔在尖者﹐此太陽陽明也。表未罷者﹐雙解散﹔表已罷者﹐調胃承气湯。其根紅者爲太陽﹐其根白者爲少陽﹐其根黑者死候也。

舌上黃苔在根者﹐此邪傳太陽也。身有黃者﹐茵陳大黃湯﹔身無黃者﹐涼膈散﹐加硝黃﹔其尖白者﹐桂枝大黃湯﹔小便澀者﹐五苓加六一及木通﹐薑汁服。

又曰﹕根黃尖白﹐表少裏多﹐宜天水一涼膈二合服之﹔脈弦者﹐防風通聖散。

舌黃而上有膈瓣﹐邪毒深矣﹐急下之。或發黃﹐或結胸﹐或痞气﹐或蓄血﹐俱有之﹐各隨證下之。

舌上黃苔﹐雙垂夾見者﹐正陽陽明也﹐大承气湯。

舌見黃苔而中有斑者﹐此身有斑也﹐化斑湯。合解毒湯﹔無斑者﹐大承气湯主之﹔若見小黑點﹐是邪將入髒也﹐調胃承气湯下之﹐次進和解散﹐十救四五也。

舌見黃苔而中有刺者﹐此死候也。止宜調胃承气湯﹐二三下之。

愼庵曰﹕予閱歷嘗見有姜黃色舌苔﹐及淡松花色苔﹐皆津潤而冷﹐是皆陽衰土敗之徵﹐必不可治。是又古人所未及言者﹐故補而錄之。

黑胎舌

《舌鑑》云﹕舌見黑苔﹐最爲危候。表證皆無此舌﹐如兩感一二日間﹐見之必死。若白苔上中心漸漸黑者﹐是傷寒邪熱傳裏之候﹔紅舌上漸漸黑者﹐乃瘟疫傳變﹐壞證將至也。

蓋舌色本赤﹐今見黑者﹐乃水來克火﹐水極似火﹐火過炭黑之理。然有純黑﹑有黑暈﹑有刺﹑有膈瓣﹑有瓣底紅﹑瓣底黑者﹐大抵尖黑猶輕﹐根黑最重﹐如全黑者﹐總神丹亦難療也。

《準繩》云﹕純黑之舌﹐有火極似水者﹐涼膈散﹔有水來克火者﹐附子理中湯。此𨿽死候﹐然有附子理中而愈者二人﹐不可便謂百無一生而棄之也。余謂黑而澀﹐涼膈﹔黑而滑﹐附子理中﹐亦死中求活之法。或問火極而黑﹐何不用大承气湯﹖曰﹕病勢已極﹐急攻必死﹐故反用涼膈﹐待陰稍生﹐陽稍緩﹐乃可攻也。

舌黑而滿刺者﹐死候也﹐不治。

舌黑而中爛者﹐死候也﹐不治。﹝《正義》。﹞

舌根起黑苔者﹐此死候也﹐咽不結﹐可治﹐宜大承气湯。

《舌鑑》云﹕凡瓣底黑者﹐不可用藥﹐𨿽無惡候﹐脈亦暴絕﹐必死不治。

刺底黑者﹐言刮去芒刺﹐底下肉色俱黑也。凡見此舌﹐不必辧其何經何脈﹐𨿽無惡候﹐必舌黑爛而頻欲嚙﹐必爛至根而死﹐𨿽無惡候怪脈﹐切勿用藥。

滿舌黑苔﹐漧燥而生大刺﹐揉之觸手而響﹐掘開刺底﹐紅色者﹐心神尙在﹐𨿽火過極﹐下之可生﹐有肥盛多濕熱人。感冒發熱﹐痞脹悶亂﹐一見此舌﹐急用大陷胸丸﹐攻下後﹐以小陷胸湯調理。

舌見中黑﹐邊白而滑﹐表裏俱虛寒也。脈必微弱﹐證必畏寒﹐附子理中湯溫之。夏月過食生冷﹐而見此舌﹐則大順﹑冷香二湯選用。

兩感一二日間﹐便見中黑邊白濃苔者﹐𨿽用大羌活湯﹐恐無濟矣。

《正義》云﹕五六日見之﹐大柴胡緩下之。

黃苔久而變黑﹐實熱亢極之候﹐又未經服藥﹐肆意飲食﹐而見脈伏﹐目閉口開﹐獨語譫妄﹐醫遇此證﹐必掘開舌苔﹐視瓣底紅者﹐可用大承气湯下之。

舌邊圍黑﹐中有紅暈者﹐乃邪熱入於心胞之候﹐故有此色﹐宜涼膈合大承气湯下之。

舌苔中心黑濃而幹﹐爲熱盛津枯之候﹐急用生脈散。合黃連解毒湯以解之﹐此名中焙舌。

愼庵按﹕此舌宜用甘露飲加人參﹑黃連爲妥﹐或生料人參固本丸﹐加牛膝﹑元參﹑知母﹑地骨皮。

舌中黑﹐無苔而燥﹐津液受傷﹐而虛火用事也﹐急宜生脈散。合附子理中主之。

傷寒八九日﹐過汗﹐津枯血燥﹐舌無苔而黑瘦﹐大便五六日不行﹐腹不硬滿﹐神昏不得臥﹐艸湯。

舌至幹黑而短﹐厥陰而熱極已深﹐或食塡中脘﹐脹所致﹐用大劑大承气湯下之﹐可救十中一二。服後糞黃熱退則生﹐糞黑熱不止者死。

舌黑有津﹐邊紅﹐證見譫語者﹐必表證時不曾服藥﹐不戒飲食﹐冷物結滯於胃也。虛人黃龍湯﹐或枳實理中加大黃﹐壯實者用備急丸﹐熱下之。夏月中﹐多有此舌﹐以人參白虎湯主之。

愼庵按﹕此等舌﹐有大虛之候﹐宜合脈癥﹐審愼而施也。

《正義》云﹕舌中心起黑苔者﹐此陽明瘟也﹐以大承气急下之。津滑者生﹐漧澀者死。未傷飲食﹐可治﹔脈沈微者﹐難治﹔若黑色淺淡﹐尙有表證﹐雙解散加解毒湯。

舌尖起黑苔者﹐此少陰瘟也﹐涼膈散﹑大柴胡選用﹔無下證者﹐竹葉石膏湯。

舌尖白二分﹐根黑一分﹐身痛惡寒﹐曾飲水者﹐五苓散﹔自汗渴者﹐白虎湯﹔下利者﹐解毒湯。

舌苔黑暈二重﹐而中心紅者﹐陽明傳厥陰﹐熱入心胞也﹐大承气下之。

舌黑暈二條﹐而中灰色﹐乃熱傳少陰﹐解毒東加大黃。

舌無苔而中心淡黑﹐冷而滑者﹐少陰寒證也﹐四逆湯。

凡見黑舌﹐須問曾食酸物﹐及甜咸物否。能染成黑色﹐非因病而生也﹐然潤而不燥﹐刮之卽退爲異耳。此等舌﹐惟虛證津潤能染﹐若內有實熱﹐舌卽生苔而燥﹐又何能染及耶﹖若欲驗視舌苔燥潤﹐臨診必先禁飲湯水﹐飲後恐難辧耳。

產後辧舌者﹐以心主血也。《經》云﹕少陰气絕﹐則血不行。故紫黑者﹐爲血先死也。

凡舌起苔﹐須刮去﹐用薄荷汁﹑或韭汁拭之﹐再用生薑切平﹐擦之﹑拭之﹐卽淨而不復生吉﹔拭之不去﹐卽去而復生者﹐必凶也。﹝愼庵按﹕黑舌苔﹐須分燥潤﹐及刮之堅松﹐以定虛實爲要法。﹞

《正義》云﹕凡傷寒五六日以外﹐舌上無苔﹐卽宜於雜病求之。不可峻攻﹐而大下之。

視舌色𨿽有成見﹐亦必細察兼證﹐及脈之虛實﹐不爾﹐恐有毫釐千里之謬。

愼庵按﹕黑苔舌有水竭津枯一候﹐不宜涼藥﹐宜重用壯水之劑。世多習而不察﹐率投苦寒﹐遺人大殃。殊不知脈虛數﹐或微細﹐胸腹無脹滿﹐口多錯語﹐舌𨿽焦黑漧枯﹐腫而生刺﹐乃眞水衰竭﹐水不制火使然﹐大禁涼劑﹐惟以大劑生料六味地黃湯飲之。虛寒者﹐苔黑而松﹐加桂附五味子﹐則焦黑刺腫﹐渙若冰釋﹐此皆予所屢見﹐用前法屢效﹐親信無疑﹐故敢附筆於此。後之學人﹐愼之毋忽。

灰色舌

《正義》云﹕灰色卽黑苔之輕者也﹐與黑同治﹐兼有表者﹐雙解散﹔下利者﹐解毒湯﹔內實者﹐承气湯。但少陰寒證﹐亦見灰色﹐見在一二日者﹐無苔而冷滑是也﹐四逆湯主之﹔下利者﹐理中湯。

《舌鑑》云﹕灰色舌﹐有陰陽之異。若直中陰經者﹐則實時舌便灰黑而無積苔。若熱傳三陰﹐必四五日表證罷﹐而苔變灰黑也﹐有在根﹑在尖﹑在中者﹐有渾舌俱灰黑者。大抵傳經熱證﹐則有灰黑幹苔﹐皆當攻下泄熱。若直中三陰之灰黑無苔者﹐卽當溫經散寒。又有蓄血證﹐其人如狂﹐或瞑目譫語﹐亦有不狂不語﹐不知人事﹐面黑舌灰者﹐當分輕重以攻其血﹐切勿誤與冷水﹐引領敗血入心﹐而致不救也。

舌純灰色無苔者﹐直中三陰而夾冷食也。脈必沈細而遲﹐不渴不煩者﹐附子理中四逆湯救之﹐次日舌變灰中有微黃色者生﹐如漸漸灰縮幹黑者死。

灰色見於中央﹐而消渴﹐气上衝心﹐饑不欲食﹐食卽吐蛔者﹐此熱傳厥陰之候﹐烏梅丸主之。

土邪勝水﹐而舌見灰黑紋裂﹐涼膈調胃﹐皆可下之﹐十中可救二三。下後渴不止﹐熱不退者﹐不治。

舌根灰色而中紅尖黃﹐乃腸胃燥熱之證。若大渴譫語﹐五六日不大便﹐轉屎气者下之﹔如溫病熱病﹐惡寒脈浮者﹐涼膈雙解選用。

舌見灰黑色重暈﹐此瘟病熱毒傳三陰也。毒傳內一次﹐舌卽灰暈一層﹐毒盛故有重暈。最危層者﹐與此重暈不殊。灰黑舌中﹐又有幹刺﹐而見咽漧口燥喘滿﹐乃邪熱結於少陰﹐當下之﹐然必待其轉矢气者﹐方可下。若下之早﹐令人小便難。

已經汗解﹐而見舌尖灰黑﹐有宿食未消﹐或又傷飲食﹐邪熱復之故﹐調胃承气湯下之。

舌尖灰黑﹐有刺而幹﹐是得病後﹐猶加飲食之故﹐𨿽證見耳聾脇痛﹐發熱口苦﹐不得用小柴胡﹐必大柴胡﹐或調胃承气加消導藥﹐方可取效。

淡淡灰色﹐中間有滑苔四五點﹐如墨汁﹐此熱邪傳裏﹐而有宿食未化也﹐大柴胡湯。

舌灰色而根黃﹐乃熱傳厥陰﹐而胃中復有停滯也。傷寒六七日﹐不利﹐便發熱﹐而利﹐汗出不止者死﹐正气脫也。

舌邊灰黑而中淡紫﹐時時自嚙舌尖爲爽﹐乃少陰气逆上﹐非藥可活。

紅色舌

《正義》云﹕凡黃黑白者俱有苔﹐紅紫但有色而無苔也。

舌見純紅者﹐此瘟疫將深之象也﹐謂之將瘟舌。用透頂淸神散﹐吹鼻中取嚏﹐嚏卽散義也。

舌中心見紅者﹐此太陽癥也﹐羌活湯汗之﹔有汗者﹐小柴胡加減。

舌尖倍紅者﹐此太陽癥也﹐羌活湯汗之﹔無表證者﹐五苓散。

舌紅而中見紫斑者﹐將發斑也﹐玄參升麻湯﹔斑已見﹐化斑湯。

舌淡紅而中見紅赤點者﹐將發黃也﹐茵陳五苓散。

舌紅而尖起紫泡者﹐此心經熱毒也﹐黃連瀉心湯或解毒湯﹐加玄參﹑薄荷﹐兼服天水散。無亦不治。

舌紅而碎裂如人字紋者﹐此陽明傳熱於少陰心也﹐涼膈散主之﹔內實者﹐承气湯。

舌淡紅而碎裂如川字紋者﹐外癥神昏﹐自利﹐用導赤散﹐加黃連﹐再用生脈散﹐加黃連﹑棗仁。

舌紅而有刺者﹐此內有停積飲食也﹐承气湯下之。刮其刺﹐得淨者生﹐不淨者死。

舌紅而內有黑紋數條者﹐乃陰毒結於肝經。肝主筋﹐故舌見如筋絲也。用理中合四逆湯溫舌紅者﹐而有重舌﹐或左或右者﹐此毒入心包也﹐須刺之﹐出其惡血﹐服黃連瀉心湯﹐表未解者﹐防風通聖散﹐更以冰片點之。

舌紅而脹大滿口者﹐此少陰陽明俱有熱毒也﹐急刺之﹐去其惡血﹐以綠袍散吹之﹐須加冰片舌紅而出血如衄﹐此熱傷心胞也﹐犀角地黃湯或四生丸。﹝愼庵按﹕此證﹐犀角地黃合四生﹐再加川黃連﹑生蒲黃﹐更效捷。﹞

舌紅而硬彊失音者﹐死候也。有痰者﹐膽星﹑橘﹑半等主之﹔內實者﹐可下之。嘗論傷寒不語﹐屬下證多﹔雜證不語﹐同中風治﹐用黃防風湯或人參湯﹐加竹瀝﹐大抵多從痰治也。

舌紅而碎爛如虫蝕者﹐少陰瘟毒也﹐小承气湯﹐二三下可愈。

舌紅而吐弄者﹐此熱在心脾也﹐安神湯主之。

舌紅而痿軟不能言者﹐此心脾虛極﹐或有痰也﹐死﹐不治。多加人參﹐可治。

舌紅而戰動難言者﹐此心脾虛也﹐汗多亡陽者有之﹐多加人參﹐可救。

舌紅而漧癟者﹐𨿽能言﹐無惡候﹐亦必死﹐生脈散加減救之。

紫色舌

《正義》云﹕舌見純紫色者﹐此酒毒也﹐有表者﹐升麻葛根湯。

舌見紫斑者﹐此酒毒也﹐身有斑者﹐黃連化斑湯﹐加葛根﹑靑黛。

舌紫且腫濃者﹐此酒毒﹐而又飲冷﹐壅遏其熱也。外證煩躁﹐四逆﹐先進以理中丸﹐徹其在上之寒﹐次以承气湯下之﹐微有脈者﹐可治。

舌紫而中心帶白者﹐酒毒在太陽也﹐有表者﹐葛根升麻湯。

舌紫而中心帶黃者﹐酒毒在少陽也﹐柴葛湯主之。黃苔濃者﹐已入陽明也﹐加大黃下之。

舌紫而中心帶赤者﹐酒毒在陽明也﹐柴葛加大黃﹑芒硝。

舌淡紅而中見紫黑筋數道者﹐此厥陰眞寒癥也﹐外見四逆者﹐四逆湯救之。脈沈面黑者﹐不治。

藍色舌

舌見藍色者﹐肺气已絕﹐肝木獨盛﹐來侵土位也。微藍者﹐肺气猶在﹐可生﹔深藍者﹐必死。宜大補肺脾﹐而制肝木也。

《舌鑑》云﹕若稍見藍紋﹐猶可用溫胃健脾﹑調肝益肺之藥治之。如純藍色者﹐𨿽無他證﹐必死。

黴醬色舌

《舌鑑》云﹕黴醬色苔者﹐乃黃兼黑色﹐爲土邪傳水證﹐必唇口漧燥大渴﹐𨿽用下奪﹐鮮有得愈者。

《正義》云﹕舌生濃苔者﹐而如黴醬色者﹐此夾食傷寒也。色淡者﹐生﹔色濃者﹐死。下之﹐得通者﹐生﹔不得通者﹐死。

妊娠傷寒觀面色舌色法

《正義》云﹕凡妊娠傷寒﹐必先固其胎﹐胎安病乃安。旣察其脈﹐還審其色。

面以候母﹐舌以候子﹐色澤則安﹐色敗則死。

《脈訣》云﹕面赤舌靑細尋看﹐母活子死定應難。唇舌俱靑沫又出﹐母子俱死總教KT。面靑舌赤沫出頻﹐母死子活定知眞。申氏曰﹕亦有面舌俱白而死者﹐其色不澤﹐其癥多惡也。

妊娠傷寒﹐舌色太赤﹐胎𨿽不死﹐須防其墮﹐急宜淸熱安胎﹐外用井底泥敷臍下。勿以舌赤胎傷而忽之也。

如舌苔太重而黃焦﹐裏癥全具而宜下﹐以四物湯合大柴胡湯下之﹐或以小承气湯合四物﹐加木香﹑砂仁可也。芒硝在所必忌。

如眞寒證﹐面白舌白而宜溫﹐則四物合炮姜﹑桂枝﹑木香﹑砂仁﹑人參﹑白朮自可﹐取薑汁入酒飲之亦可﹐但附子在所必忌。

愼庵按﹕觀舌爲外診要務﹐以其能辧虛實﹐別死生也。今見集四診者﹐皆略而不載﹐亦系恨事。惟《脈理正義》載之﹐簡要而詳﹐予喜其先得我心之同然﹐故合《舌鑑》而

妊娠辧分男女外驗有四

《原始》云﹕一﹑受孕後﹐身更輕快﹐更健壯﹐其性常喜﹐面色加紅﹐是男胎也。因男性熱倍於女﹐故胎能加母之熱性﹐面發紅色﹐更喜美好之飲食﹐若女胎則反是﹐因女之性冷故也。二﹑若胎是男﹐必四十日後﹐卽兆運動﹐女則運動遲﹐必在三月後矣。三﹑胎是男﹐則左肢之行工﹐愈覺輕便﹐左之乳體﹐必先髙硬。四﹑胎是男﹐用行亦便於左﹐若女則必便於右也。

女人受孕內外皆有徵驗者七

《原始》云﹕眼懶看﹐俗謂慈眼也﹐眼變爲微黃﹐一也。月經旣止﹐濃气上升﹐頭有昏眩﹐二也。心常悶躁﹐三也。易生厭煩﹐因內濃之气昏﹐故不喜事物﹐四也。

體重懶行﹐五也。齒膝交疼﹐因胎火濃所致﹐六也。懶厭美好之物﹐反喜粗之品﹐及鹹酸辛辣之味﹐或﹐能吸母液以資養﹐則子宮旣無餘液之濃气﹐故不和嗜好之性自無矣。

驗胎貴賤壽夭法

婦人懷胎﹐凡男抱母﹐女背母。或上或下﹐爲夭胎﹐或左或右﹐爲壽胎。貴者﹐胎動必勻﹐自無毒病﹔賤者﹐胎亂動﹐母常有病。壽者﹐母必泰安﹔夭者﹐母多疾苦。男胎﹐母气足﹐神常淸﹔女胎﹐母气不足﹐神多亂。母聲淸﹐生福壽之男﹔母聲濁﹐生孤苦之子。

虛裏跳動

《素問》曰﹕乳之下﹐其動應衣﹐宗气泄也。

《靈樞》曰﹕五穀入於胃也﹐其糟粕﹑津液﹑宗气﹐分爲三遂﹐故宗气積於胸中﹐出幹喉嚨﹐以貫心膈而行呼吸焉。

《甲乙經》曰﹕胃之大絡﹐名曰虛裏。貫膈絡肺﹐出於左乳下﹐其動應手﹐脈之宗气也。

盛喘數絕者﹐則病在中結而橫有積矣﹐絕﹐不至曰死。

顧英白曰﹕乳根二穴﹐左右皆有動气﹐《經》何獨言左乳下﹖蓋指其動之甚者耳﹐非左動而右不動也﹐其動應手﹐脈宗气也。《素問》本無二義﹐馬玄臺因坊刻之誤﹐而爲應衣﹐應衣者﹐言病患肌肉瘦弱﹐其脈動甚﹐而應衣也﹐亦通。始讀《素問》﹐則心竊疑之﹐至讀《甲乙經》﹐而遂釋然。

張介賓曰﹕虛裏跳動﹐最爲虛損病本﹐故凡患陰虛勞怯﹐則心下多有跳動﹐及驚悸者﹐人但知其心跳﹐而不知爲虛裏之動也。其動微者﹐病尙淺﹔動甚者﹐病則甚。凡患此者﹐常以純甘壯水之劑﹐塡補眞陰﹐活者多矣。

診血脈

診血脈者﹐多赤多熱﹐多靑多痛﹐多黑久痺﹐赤黑靑色﹐多見寒熱。﹝血脈﹐卽絡脈﹐肌皮嫩薄者﹐視之可見。﹞《經》又曰﹕寒多則凝泣﹐凝泣則靑黑﹔熱多則淖澤﹐淖澤則黃赤﹐此皆常色﹐謂之無病。五色具見﹝雜見也﹞者﹐謂之寒熱﹐臂多靑脈﹐則曰脫血。﹝絡中血脫﹐故不紅而多靑。﹞

診毛髮

發枯生穗﹐血少火盛。毛髮墮落﹐衛疏有風﹔若還眉墮﹐風證難愈。頭毛上逆﹐久病必凶。《經》云﹕嬰兒病﹐其頭毛皆逆上者﹐必死。﹝血枯﹐不榮如枯艸﹐不柔順﹐勁直﹐小兒疳病多此﹐亦主有虫﹐然此以旣病爲言﹐若無病而見此候﹐亦非吉兆。﹞

診額

凡診時﹐切左﹐則以右手抵其額﹔切右﹐則以左手抵其額﹐此眩暈也。

《脈經》曰﹕黑色出於額上髮際下﹐直鼻脊兩顴上者﹐主死在五日中。

診日月角

《脈鑑》云﹕日角﹝在左眉上﹞主肝翠羽色﹐黑靑傷冷及風寒月角﹝右眉上也﹞主胃四季看﹐胃气不和黃色見﹐黃兼赤色胃家熱﹐紫色毒瓦斯積病纏。

膽胃﹝左右眉上﹞黑色春目疾﹐四季發靑木旺刑。

診眉

眉中色見靑赤黑﹐遠候還須半年期﹐近看三五七日內﹐忽然暴死更無疑﹐若然白色連眉目﹐知是皮膚肺疾微﹐黃色入目一年期﹐黑色從眉繞目悲。

診項

項中屬膀胱經督脈之會。《靈樞》曰﹕邪气中於項﹐則下太陽。《素問》曰﹕邪客於足太陽之絡﹐令人頭項背痛。

又曰﹕太陽所謂彊上引背者﹐陽气太上而爭也。彊上﹐謂頸項禁彊也。

又曰﹕諸痙項彊﹐皆屬於濕。痙﹐彊急也﹐太陽傷濕。李東垣曰﹕脊背項彊﹐頸似折項似拔者﹐此足太陽經不通行﹐以羌活湯主之。《素問》曰﹕厥頭痛﹐項先痛﹐不可俯仰﹐腰脊爲應﹐先取天柱﹐後取足太陽﹐又屬厥陰肝經﹝張雞峯肝主項背與臂膊﹞﹐又屬足少陰腎經。﹝《五臟絕歌》注曰﹕腎絕則天柱骨倒。﹞

診爪甲

《脈經》曰﹕病患爪甲靑者﹐死。

又曰﹕爪甲白者﹐不治。

又曰﹕手足爪甲下肉黑者﹐八日死。《醫燈續焰》云﹕爪甲下肉黑有瘀血﹐亦有下出能生者。

又曰﹕手足爪甲靑﹐或脫落﹐呼罵不休﹐筋絕八日死。

診齒

《脈經》曰﹕陰陽俱竭﹐其齒如熟小豆﹐其脈躁者﹐死。

又曰﹕齒忽變黑﹐十三日死。《續焰》云﹕齒黃枯落﹐骨絕。

診詐病

向壁而臥﹐聞醫驚起而視爲詐病。﹝若脈和平﹐當言此宜鍼灸數次﹐服吐下藥可愈﹐欲以嚇其詐﹐使彼畏懼﹐不敢言病耳。﹞

五臟絕證

屍臭﹝病患臭气觸人也﹞。《脈經》曰﹕屍臭者﹐不可治。﹝《續焰》云﹕屍臭者﹐肝絕也。﹞

《續焰》云﹕唇吻反靑﹐四肢汗出者﹐肝絕。﹝唇吻屬脾﹐而靑色屬肝﹐木乘土﹐故曰反。﹞

《續焰》云﹕《難經》曰﹐足厥陰气絕﹐則筋縮引卵與舌。厥陰者﹐肝也。肝者﹐筋之合也。筋者﹐聚於陰器﹐而絡於舌本﹐故脈不榮﹐則筋縮急。筋縮急﹐則引卵與舌﹐故舌捲囊縮﹐此筋先死﹐庚日篤﹐辛日死。﹝前目部爪甲二條﹐宜合看。﹞

《續焰》云﹕肩息﹑直視﹑心絕﹐立死。《脈經》云﹕汗出不流﹐舌捲黑者﹐死﹝按﹕汗乃心之液﹐舌乃心之苗﹐此心絕也。﹞陽反獨畱﹐形體如煙燻﹐直視﹑搖頭﹐心絕。﹝心脈挾咽系目﹐故直視者﹐爲心絕之候。﹞

手少陰气絕﹐則脈不通。脈不通﹐則血不流。血不流﹐則色澤去﹐故面色黑如黧﹐此血先死﹐壬日篤﹐癸日死。

《脈經》云﹕病患手掌腫﹐無紋者﹐死。﹝《脈訣》云﹕心胞絕也。﹞

喬嶽曰﹕心絕﹐則舌不能收﹐及不能語。

環口黧黑﹐柔汗發黃﹐脾絕。﹝水色淩土﹐冷汗身黃﹐脾眞散越﹐足太陰气絕云云﹐見前唇部﹐病後喘瀉﹐脾脈將絕。﹞

《脈經》云﹕病患脾絕﹐十二日死﹐何以知之﹖口冷﹑足腫﹑腹熱﹑臚膚脹﹐泄利不覺﹑出

脈浮而洪﹐身汗如油﹐喘而不休﹐肺絕。

手太陰气絕﹐則皮毛焦。太陰者肺也﹐行气溫於皮毛者也。故气不榮﹐則皮毛焦﹐而津液去﹔津液去﹐則皮節傷﹝皮上之紋﹞﹔皮節傷﹐則皮枯毛折﹝津液去而皮節平﹐毛無潤養而折﹞﹔毛折者﹐則毛先死﹐丙日篤﹐丁日死。

聲如鼾睡﹐肺絕。

發直遺尿﹐齒枯目黃﹐面黑﹐腰欲折﹐自汗﹐腎絕四日死﹐溲便遺矢﹐狂言目反﹐直視﹐腎絕。

《脈鑑》云﹕脊痛腰重反復難﹐此是骨絕五日看。﹝《脈經》曰﹕病患胃絕五日死﹐何以知之﹖脊痛﹑腰中重﹐不可反復。《刊誤》曰﹕骨絕。《脈經》曰﹕胃絕。但脊與腰皆屬腎病足少陰气絕﹐則骨枯。少陰者﹐冬脈也﹐伏行而溫於骨髓﹐故骨髓不溫﹐則肉不著骨﹐骨肉不相親﹐則肉濡而卻﹐肉濡而卻﹐故齒長而垢﹝齒齦肉退卻﹐而齒則長垢也﹞﹐發無潤澤﹐無潤澤者﹐則骨先死﹐戊日篤﹐己日死。

《脈鑑》云﹕耳目口鼻有血出﹐病爲下厥上竭亡﹝少陰經病﹐誤發汗﹐動其陰血﹐則血妄行﹐死﹞﹐牙疳齒落並穿腮﹐腎水衰竭火焚死。

《中藏經》曰﹕腎絕﹐大便赤澀﹐下血不止﹐耳幹﹑腳浮﹑舌腫﹐六日死。足腫﹐九日死。

《脈鑑》云﹕眉傾膽絕七日喪﹐眉髮衝起亦傷殘。

﹝《脈經》曰﹕病眉系傾者﹐七日死。

又曰﹕病患眉與發衝起者﹐死。﹞

《脈經》曰﹕病患小腸絕﹐六日死﹐何以知之﹖發直如幹麻﹐不得屈伸﹐自汗不止也。

愼庵按﹕《脈經》又曰﹕發如幹麻﹐善怒者﹐死。

又曰﹕發直者﹐十五日死。又按

《中﹐余﹐今發幹如麻﹐不能屈伸﹐是血枯燥失潤而使然﹐肝血虧﹐則火炎上而善怒﹐上皆肝癥也﹐似與小腸無涉﹐以癥而論﹐當從《中藏經》爲是﹐然愚之庸見﹐亦未敢遽以爲是也﹐再俟博雅者正之。

《脈經》曰﹕大腸絕﹐死不治。何以知之﹖泄利無度﹐利絕則死。

肌肉不滑﹐唇反。

《脈鑑》云﹕脈浮而洪﹐汗如油﹐水漿不入﹐喘不休﹐形體不仁﹐乍靜亂﹐命絕﹐醫生無好手。

《內經》云﹕大則病進。脈浮而洪﹐邪气勝也。身汗如油﹐喘而不休﹐肺气絕也。

仁。爭則亂﹐安則靜﹐正與邪爭﹐正負邪勝也。肺气脫﹐胃气盡﹐榮衛絕﹐邪獨勝﹐故曰命絕也。

《脈經》云﹕臥遺尿﹐不覺者﹐死。一曰﹕膀胱絕也。

診陰陽絕證

陽气先絕陰後竭﹐其人身死必靑色。陰气先絕陽後竭﹐身赤腋溫心下熱。﹝陽主熱而色赤﹐陰主寒而色靑﹐其人死而身色見靑﹐是陰未離乎體﹐故曰﹕陰气後竭也三陰气俱絕﹐則目眩轉目。目者﹐爲失志﹔失志﹐則志先死﹐死卽目也。﹝六陽气俱絕﹐則陰陽相離。陰陽相離﹐則腠理泄﹐絕汗乃出﹐大如貫珠﹐轉出不流﹐旦占夕死﹐夕占旦死。

六腑气絕﹐足冷腳縮﹐五臟气絕﹐便利不禁﹐手足不仁。

《脈經》曰﹕病患五臟已奪﹐神明不守﹐聲嘶者死。

毛焦面黑﹐直視目瞑不見﹐陰气絕。﹝陰陽俱絕﹐掣灰撮空﹐妄言者死。﹞

目眶陷﹐目系傾﹐汗出如珠﹐陽絕。

《內經》死癥

《經》云﹕大骨枯槁﹐大肉陷下﹐胸中气滿﹐喘息不便﹐其气動形﹐期六月死﹐眞髒脈見﹐乃予之日期。﹝大骨大肉﹐皆以通身而言。如肩脊腰膝﹐皆大骨也﹔尺膚臀肉﹐皆大肉也。肩垂﹑項傾﹑腰重﹐敗者﹐大骨之枯槁也﹐尺膚旣削﹐臀肉必枯﹐大肉之陷下也﹐陷下﹐皮膚幹著肉間也。腎主骨﹐骨枯﹐則腎敗矣﹔脾主肉﹐肉陷﹐則脾敗矣﹔肺主气﹐气滿喘息﹐則肺敗矣。气不歸原﹐形體振動﹐孤陽外浮﹐而眞陰虧矣﹐三陰虧損﹐死期不出六月。六月者﹐一歲陰陽之更變也﹐若其眞髒脈已見﹐則不在六月之例﹐可因克賊之日﹐而定其期矣。﹞

大骨枯槁﹐大肉陷下﹐胸中气滿﹐喘息不便﹐內痛引肩項﹐期一月死﹐眞髒見﹐乃予之期日。﹝內痛引肩項﹐病及心經矣﹐較前已甚﹐期一月死。一月者﹐斗建移而气易也。﹞

大骨枯槁﹐大肉陷下﹐胸中气滿﹐喘息不便﹐內痛引肩項﹐身熱﹐脫肉破﹐眞髒見﹐十月之內死。﹝破者﹐臥久骨露﹐而筋肉大骨枯槁﹐大肉陷下﹐肩髓內消﹐動作益衰﹐眞髒來見﹐期一歲死﹐見其眞髒﹐乃予之期日。﹝骨枯肉陷﹐脾腎已虧﹐兼之肩髓內消﹐必死。﹞

大骨枯槁﹐大肉陷下﹐胸中气滿﹐腹內痛﹐心中不便﹐肩項身熱﹐破脫肉﹐目眶陷﹐眞髒急虛身中卒至﹐五臟絕閉﹐脈道不通﹐气不往來﹐譬於墮溺﹐不可爲期﹐其脈絕不來。若人一息五六至﹐其形肉不脫﹐眞髒𨿽不見﹐猶死也。

六經死癥

瞳子髙者﹐太陽不足﹔戴眼者﹐太陽已絕。此決生死之要。

太陽終者﹐戴眼﹐反折﹐螈﹐其色白﹐絕汗乃出﹐出則死矣。﹝絕汗﹐謂出汗如珠不流﹐復旋幹也。﹞

目正圓﹐手撒﹐戴眼﹐太陽絕。

陽明終者﹐口目作動﹐善驚﹐妄言﹐色黃﹐其上下經盛﹐不仁則終矣。

循衣摸牀﹐譫語﹝陽明絕﹞﹐妄語錯亂﹐及不語失音﹐熱病猶可生。

少陽終者﹐耳聾﹐百節皆縱﹐目環﹝直視如驚貌﹞﹐絕太陰終者﹐腹脹閉﹐不得息﹐善噫善嘔﹐嘔則逆﹐逆則面赤﹐不逆則上下不通﹐不通則面黑﹐皮毛焦而終矣。

少陰終者﹐面黑﹐齒長而垢﹐腹脹﹐上下不通而終矣。

厥陰終者﹐中熱﹐嗌漧﹐善溺﹐心煩﹐甚則舌捲﹐卵上縮而終矣。

補遺諸死證

《脈經》曰﹕足趺上腫﹐兩膝大如斗者﹐十日死。

又曰﹕病患臍腫﹐反出者﹐死。陰囊及莖俱腫者﹐死。

《脈鑑》云﹕凡病患面之兩頰腮﹐陷下縮入者﹐病𨿽輕﹐不能卽愈﹐若遲延日久而必死也。

此法﹐凡傷寒及大病者﹐驗之無不應也。凡久病腹皮甲錯﹐著於背而成深凹者﹐不治﹐此腸胃漧癟故也。﹝新增。﹞

卷之三

附兒科望診

病機

十歲以前﹐忽然面上如靑紗蓋定﹐從髮際至印堂﹐不論病之深淺﹐有者六十日必死﹐若至鼻柱﹐一月須亡。更到人中﹐不過十日﹐其色盈面﹐卽日哭傷。

額上靑色。《素問》云﹕心熱者﹐顏先赤﹐心气合火﹐火有炎上﹐指象明候﹐故候於顏。

毛髮黃色。《素問》云﹕寒客於人﹐使人毫毛畢直﹐皮膚閉而爲熱﹐當是之時﹐可汗而解。左臉赤色﹐身熱脈弦。《素問》云﹕肝熱病者﹐左臉先赤﹐肝气合木﹐木應春﹐南面正理之則﹐其左臉也。

右臉靑色﹐嘔逆多痰。《素問》云﹕合金之气應秋﹐南面正理之則﹐右臉也。

兩臉赤色﹐乍乘風熱﹐肌肉焦枯﹐必因內蒸。

《養生方》云﹕气虛則發厥﹐謂手足冷也﹔血虛則發熱﹐謂肌肉熱也。

兩臉靑色﹐多啼作嘔﹐臟腑不和矣。

非時弄色﹐胎風客忤﹐內作癇。

鼻燥黃色﹐積熱溺澀﹐或衄血气粗。

鼻燥白色﹐吐瀉傷脾﹐感冷肺逆。

鼻中癢甚﹐肺气盛﹐而五疳傳驚。

鼻下赤爛﹐肝气盛﹐而肺疳見證。

鼻如煙筒﹐火爍金﹐而驚中危證。

目鮮靑色﹐扁鵲云﹕睛靑主癖塊。錢仲陽云﹕目鮮將發搐。﹝談心揆曰﹕將見瘡痍目睛黃色﹐積熱骨蒸﹐或痢瀉癖气﹐此卽食﹐亦云食疸。俗稱鵝白﹐非也。

眼深黑色﹐吐瀉內弔﹐驚搐慢脾。

眶腫睛黃﹐積熱久嗽﹐或傷脾作嘔﹐或夜熱瘡痍。

赤貫瞳人﹐驚癇不治。

印堂靑色﹐胎驚胎熱﹐腹痛夜啼。

眉攢不舒﹐腹痛下痢﹐或熱壅三焦﹐病機將作亦然。

眉目雜色﹐白乃霍亂絞痛﹐黃乃積熱虛浮﹐赤因感風頭楚﹐靑正驚搐相乘﹐黑者危在旦夕。

唇中白色﹐嘔逆作瀉﹐口渴腸鳴﹐將成內弔。

唇中黃色﹐傷胃脾熱﹐作脹下痢﹐溲短肌浮。

唇中紅色﹐內熱有驚﹐或見瘡疹。

唇中靑色﹐風寒相感﹐發驚傷脾。

唇焦赤色﹐口穢傷脾﹐大便閉塞﹐气粗熱盛。

唇繭淡白﹐傷食復傷﹐熱壅脾家﹐腸鳴腹鼓。

唇間紫色﹐蛔刺攻衝﹐痛逆霍亂。

舌上雜色﹐黃者傷脾﹐白苔焦渴紫濃﹐如荔枝殼者﹐熱聚三焦。如靑苔﹐如白染者﹐皆不治。若破裂有血﹐邪熱攻心﹐小便閉結﹐治法用黑魚切片﹐貼舌上﹐或百艸霜和鹽﹐研成膏耳前赤色﹐疳虫攻腎﹐必耳鳴或聾。

耳前黃色﹐驚入腎﹐或睡中戛齒。

頤下諸色﹐同耳前看。《素問》云﹕腎熱病者﹐頤先赤。

筋露靑色﹐現諸頭面﹐驚啼煩躁﹔身體者﹐發熱驚搐﹔肚腹者﹐五疳脹滿。

魚目定睛﹐筋絕不轉﹐水不生木﹐肝腎俱敗﹐死在夜。

面靑唇黑﹐水絕於腎﹐木來克土﹐脾肝俱絕﹐亡在晝。

胃熱黃色﹐徧體金黃﹐口穢目碧﹐骨蒸﹐疸病將至﹐或得久病後者。﹝《誠書》。﹞

入門審候歌

觀形察色辧因由﹐陰弱陽彊發硬柔﹐若是傷寒雙足冷﹐要知有熱肚皮求﹐鼻冷便知是瘡疹﹐耳冷應知風熱證﹐渾身皆熱是傷寒﹐上熱下冷傷食病。

五指梢頭冷﹐驚來不可當。若逢中指熱﹐必定是傷寒。中指獨自冷﹐麻痘證相傳。女右男分左﹐分明仔細看。

觀面部五色歌

面赤爲風熱﹐面靑驚可詳﹐心肝形此見﹐脈證辧溫涼。脾怯黃疳積﹐虛寒白光﹐若逢生黑气﹐腎敗命須亡。

審虎口三關法

小兒三歲以下有病﹐須看男左女右手﹐虎口三關。從第二指側﹐看第一節

名風關﹐第二節

名气關﹐第三節

名命關。辧其紋色﹐紫者屬熱﹐紅者屬寒﹐靑者驚風﹐白者疳病﹐黑者中惡﹐黃者脾之困也。若現於風關爲輕﹐气關爲重﹐過於命關﹐則難治矣。

三關脈紋主病歌

紫熱紅傷寒﹐靑驚白是疳﹐黑時因中惡﹐黃卽困脾端。

又

靑色大小曲﹐人驚並四足﹔赤色大小曲﹐水火飛禽撲﹔紫色大小曲﹐傷米曲魚肉﹔黑色大小曲﹐脾風微作搐。

手指脈紋八段錦

魚刺形

魚刺形﹐主驚風痰熱。

懸鍼形

懸鍼形﹐主傷風﹝泄瀉﹑積熱﹞。

水字形

水字形﹐主食積﹝咳嗽﹑驚疳﹞。

乙字形

乙字形﹐主肝病驚風。

虫紋形

虫紋形﹐主肝虫﹝大腸穢積﹞。

環形

環形﹐主疳積吐逆。

亂紋

亂紋主虫。

珠形

珠形﹐主死。

虎口三關脈紋圖

虎口三關脈紋圖

風關第一節

寅位﹐

气關第二節

卯位﹐

命關第三節

辰位﹐

虎口叉手處是也。

小兒死候歌

眼生赤脈貫瞳人﹐囟門腫起又作坑﹐指甲黑色鼻漧燥﹐鴉聲忽作肚靑筋﹐虛舌出口切牙齒﹐目多直視不轉睛﹐魚口气急啼不得﹐蛔虫旣出死形眞﹐手足擲搖驚過節﹐靈丹十救無一生。

魚目定睛夜死﹐面靑唇黑晝亡﹐啼而不哭是痛﹐哭而不啼是驚﹐煎不安是煩﹐不定錢氏曰﹕永類按﹕《內經》云﹕下極者﹐心也。注云﹕下極﹐謂兩目之間。又云﹕舌者﹐心之官也。此云心主顴面﹐似未當。

錢氏曰﹕赤者熱也﹐黃者積也﹐白者寒也﹐靑黑者痛也﹐隨證治之。

薛氏曰﹕靑主驚積不散﹐欲發風候﹔紅主痰積驚悸﹔黃主食積傷﹐欲作疳癖﹔白主泄瀉水谷﹐更欲作吐﹔黑主臟腑欲絕。

潔古曰﹕若肝病驚搐﹐而又加面白﹐痰涎喘急之類﹐此皆難治﹐蓋謂金克木也。觀此則知脾病之忌靑﹐肺病之忌赤﹐心病之忌黑﹐俱可推矣。

印堂靑﹐主初受驚瀉。紅﹐主大驚夜啼。黑﹐主客忤。

山根靑﹐主第二次驚瀉後發躁。黑黃甚者死。

兩太陽靑﹐主第三次驚。靑自太陽入耳者死。

印堂靑黑﹐主腹痛夜啼﹐此脾气虛寒也。脾爲至陰﹐故夜間腹痛而啼﹐用鉤藤飲﹔色淡白﹐主泄瀉﹐乳食不化﹐屬脾气虛弱﹐用五味異功散﹐加木香。

八段錦歌

﹝《醫學源流》﹞

先望孩兒眼色靑﹐次看背上冷如冰。陽男搐左無妨事﹐搐右教人甚可驚﹔女搐右邊猶可治﹐若逢搐左疾非輕。歪斜口眼終爲害﹐縱有仙丹也莫平。

忽見眉間帶紫靑﹐看來立便見風生﹐靑紅碎雜風將起﹐必見疳气滿形。

紫少紅多六畜驚﹐紫紅相等卽疳成﹐紫點有形如米粒﹐傷寒夾食證堪評。

黑輕可治死還生﹐紅紫傷寒痰積停﹐赤靑脾受風邪癥﹐靑黑脾風作慢驚。

山根若見脈橫靑﹐此病明知兩度驚﹐赤黑困疲時吐瀉﹐色紅啼夜不曾停。

靑脈生於左太陽﹐驚非一度細推詳﹐赤是傷寒微燥熱﹐黑靑知是乳多傷。

右邊靑脈不須多﹐有則頻驚怎柰何﹐紅赤爲風抽眼目﹐黑靑三日見閻羅。

指甲靑兼黑暗多﹐唇靑惡逆病多瘥﹐忽作鴉聲心气急﹐此時端的命難過。

辧虎口紋十三形

﹝《全幼心鑑》﹞

第一﹑流珠形。只一點紅色見風關﹐主飲食所傷﹐內熱欲吐﹔或腸鳴自利﹐煩躁啼哭。用助胃膏消飲食﹐分陰陽﹔若食消而病仍作﹐用香砂助胃膏﹐以補脾胃。

第二﹑環珠形。其點差大﹐主脾虛停食﹐胸膈脹滿﹐煩渴發熱。用五味異功散﹐加山楂枳實﹐健脾消食﹔後用六君子﹐調中養气。

第三﹑長珠形。其點圓長﹐主脾傷飲食積滯﹐肚腹作痛﹐寒熱不食。先用大安丸﹐消其積滯﹔次以異功散﹐健其脾气。﹝以上風關。﹞

第四﹑來蛇形。是長散出气關﹐一頭大﹐一頭尖﹐主脾胃濕熱﹐中脘不利﹐漧嘔不食﹐此疳邪內作。先用四味肥兒丸治疳﹐後用四君子補脾。

第五﹑去蛇形。是大頭向气關﹐主脾虛食積﹐吐瀉煩渴﹐气短喘急﹐不食困睡。凡用六君子湯﹐加枳實﹐健脾消積﹔次以七味白朮散﹐調補胃气。

第六﹑弓反裏形。主感冒寒邪﹐哽气出气﹐驚悸倦怠﹐四肢冷﹐小便赤﹐咳嗽嘔涎。先用惺惺散﹐助胃气﹐祛外邪﹔後以五味異功散﹐加茯苓﹑當歸﹐養心血﹐助胃气。若外邪旣解﹐而驚悸指冷﹐脾气受傷也﹐宜七味白朮散補之﹔若悶亂气粗﹐喘促者難治﹐脾虛甚故也。

第七﹑弓反外形。主痰熱﹐心神恍惚﹐夾驚夾食﹐風癇痰盛。先以天麻防風丸﹐祛外邪﹔又用五味異功散﹐調補中气。

又曰﹕紋彎向裏爲順﹐向外爲逆。

第八﹑槍形直上。主風熱﹐生痰發搐。先用抱龍丸﹐如未效﹐用牛黃淸心丸﹔若傳於脾肺﹐或過用風痰之藥﹐而見諸證者﹐專調補脾胃。

第九﹑魚骨形。紋分歧支﹐主驚痰發熱。先用抱龍丸﹐未應﹐屬肝火實熱﹐少用抑靑丸以淸土﹐制肝木。

第十﹑水字形。三脈並行﹐主驚風﹐食積﹐胸膈煩躁﹐或夜啼痰盛﹐口噤搐搦﹐此脾胃虛弱﹐飲食積滯﹐而木克土也。先用大安丸﹐消導飲食﹔次以六君子湯﹐加鉤藤﹐補中淸肝。

若已服消食化痰等藥而未愈﹐用四君子湯﹐加升﹑柴﹑鉤藤﹐升補脾气﹐平降肝木。

﹝以上气關。﹞

第十一﹑長鍼形。過命關一二米許﹐主心肝熱極生風﹐驚悸困倦﹐痰盛搐搦。先用抱龍丸﹐祛風化痰﹔次用六君子東加鉤藤﹐平肝實脾。

第十二﹑透關射指形。命脈曲裏﹐主驚風﹐痰熱聚於胸膈﹐乃脾肺虧損﹐痰邪乘聚。先用牛黃淸心丸﹐淸脾肺﹐化痰涎﹔次用六君子湯﹐加桔梗﹑山藥﹐補脾土﹐益肺金﹐可救。

第十三﹑透關射甲形。命脈向外﹐主驚風﹐肝木克脾土之敗癥。急用六君子湯﹐加木香﹑鉤藤﹑官桂﹐溫補脾土﹔未應﹐加附子以回陽气﹐多得生者。﹝以上命關﹞

嘗聞古人云﹕小兒爲芽兒﹐如艸木之芽﹐水之漚﹐蓋因臟腑脆嫩﹐口不能言﹐最難投劑。

當首察面色﹐而知其所屬﹔次驗虎口﹐以辧其所因。實爲治法之簡要也。

按﹕虎口紋﹐其始止見於風關﹐先見於左﹐爲傷風寒﹔先見於右﹐爲傷乳食。得驚夾之﹐則上出於气關矣﹐此𨿽予無本之言﹐然亦有所試也﹐乃《水鏡》有云﹕指紋曲裏風盛﹐彎外食積。夫曲裏彎外﹐則其紋已長﹐將透气關矣。其初起豈有之乎﹐將何以辧也﹖若夫色則以紅淡爲輕﹐深紫爲重﹐亦有吐瀉重困﹐而虎口無紋者﹐乃大虛也﹐不可以無紋﹐而易之也。

心鑑按眉端法

小兒半歲者﹐以名﹑中﹑食三指﹐按於髮際額前眉端之間﹐兒頭在左﹐舉右手﹔頭在右﹐舉左手。食指爲上﹐中指爲中﹐名指爲下。三指俱熱﹐主傷風邪﹑鼻塞﹑气粗﹑發熱﹑咳嗽﹔三指俱冷﹐主外感風寒﹐內傷飲食﹐發熱吐瀉﹔食中二指熱﹐主上熱下冷﹔名中二指熱﹐主夾驚之候﹔食指熱﹐指胸中气滿﹐乳食不消。

薛立齋曰﹕小兒气血未實﹐驚則气散﹐气散則脈亂﹐必當參三部五脈。三部者﹐面上气色﹐虎口脈紋﹐寸口一指之脈﹔五脈者﹐上按額前﹐下診太衝﹐並前三部也。

審小兒六癥

﹝《活幼指南》﹞

凡見小兒頭疼發熱﹐鼻塞聲重﹐咳嗽﹐手背熱﹐惡風寒﹐皆屬外感。無汗﹐脈浮緊﹐傷寒﹔自汗﹐脈浮緩﹐傷風﹔暑月吐瀉作渴﹐齒燥脈虛﹐傷暑﹔浮腫﹐泄瀉﹐身重﹐小便不利﹐脈濡細﹐傷濕﹔舌漧口燥﹐唇焦面赤﹐或聲啞脈數﹐傷熱。

凡見小兒噯气飽悶﹐作酸腹膨﹐不思食﹐及惡聞食气﹐下泄屍臭﹐惡心﹐乍吐乍瀉﹐或寒熱﹐或腹中硬塊作痛﹐手心熱﹐脈弦滑﹐俱屬內傷飲食。﹝以上二癥最多。﹞

凡見小兒發熱無汗﹐表實﹔大便閉﹐裏實。心胸滿悶﹐腹中膨脹﹐惡心噯气﹐吐出酸水﹐手足有力﹐腹痛﹐手不可按﹐脈洪實有力。﹝俱屬實癥。﹞

凡見小兒面恍白無神﹐懶言气短﹐不思食﹐腹膨不痛﹐二便不常﹐喜臥﹐眼喜閉﹐手足無力﹐慢驚﹔久吐胃虛﹔久瀉脫肛脾虛﹔自汗﹐表虛﹔自利裏虛﹔脈來微細無力﹐及行遲﹑發遲﹑齒遲﹑解顱﹑鶴節﹐俱屬腎气未成﹐元精不足。﹝以上俱屬虛癥。﹞

凡見小兒發熱﹐手足心熱﹐面紅唇幹﹐舌漧口渴﹐口上生瘡﹐口中熱臭﹐大便閉﹐小便赤黃﹐或痢下黃赤﹐肛門焦痛﹐喜飲冷水﹐喜就涼處﹐腹中熱痛﹐脈來洪數。﹝俱屬熱癥。﹞

凡見小兒面白唇靑﹐手足冷﹐口中冷气﹐或泄利﹐淸白無熱﹐不渴﹐腹痛悠悠無增減﹐或惡心﹐嘔吐﹐喜就暖處﹐脈來沈遲無力。﹝俱屬寒癥。﹞

以上諸癥﹐每癥不必悉具﹐凡見一二便作主張治之。若二癥三癥兼見者﹐須照本條斟酌盡善﹐自能中病也。

面部形色諸証之圖

面部形色諸証之圖

下頦屬腎水北

左腮屬肝木東

額上屬心火南

鼻準屬脾土中

右腮屬肺金西

玉枕穴之圖

玉枕穴之圖

肢節見於面部之圖

肢節見於面部之圖

五臟六腑見於面部之圖

五臟六腑見於面部之圖

此二圖有訣見前一卷察五官下條大人望診同準此

經證考

經證﹐因望而得者居多﹐間亦有因問而得者﹐義難分列﹐姑存其舊。學人自爲領

足太陽膀胱經

小便不通﹐腹痛﹐謂盤腸痛﹐蔥白煎湯熨臍﹐小便利﹐痛止。其不痛而寒熱者﹐在上腹爲索澤﹐在下腹爲頹疝。卒然淋閉作楚者﹐濕熱﹔瀉痢頻而溲閉者﹐濕火。病後溲短者﹐气虛﹔渴頻溺短者﹐精不足。便後卽結白翳者﹐五疳。溺血者﹐血虛﹔屎深黃色﹐久則尿血﹐臍反出﹐下體腫。

足陽明胃經

口吐涎沫而叫者﹐虫痛。吐水不心痛者﹐胃冷。吐瀉昏睡而不露睛者﹐實熱。身熱不飲水﹐表熱﹐亦屬虛熱。吐沫及痰白﹑綠水﹐虛寒。頻食善饑者﹐實火。善饑少餐者﹐虛火。狂厥气逆者﹐宿垢未淸。咳噫噎气﹐積熱﹐口穢唇腫者﹐熱盛宜下。天﹐心胃有惡气﹐气上蒸結毒﹐喉中常有涎飲﹐心胃傷客風。

足少陽膽經

怔忡者﹐血虛。目直而靑﹐身反折﹐生驚。多怒而癲屬陰﹐傷肝。多喜而狂屬陽﹐傷脾。口苦﹐體無膏澤﹐搖頭﹐反張﹐目攛﹐肝有餘。

足太陰脾經

瀉黃紅赤黑。屬火﹐呵欠面黃。脾虛驚。瀉靑白﹐完谷不化﹐傷極宜下﹔小便不通﹐久則脹滿﹐足太陽傳足太陰﹐稍導利後﹐卽扶脾。晝相安﹐夜頻起﹐成洞瀉注下﹐交寅時﹐每瀉一二次﹐爲腎瀉。恆瀉不渴﹐色靑善餐者﹐肝火﹐木來克土﹐土益虛矣﹔時渴時瀉者﹐胃火。弄舌者﹐脾熱。雀目﹐脾積聚。白日多睡﹐積熱成痔。虛黃浮腫﹐食。啖能兼人﹐體瘦黧黑﹐食疳。四肢多瘡﹐脾家濕火。水腫面白﹐脾虛。體重﹐脾痺。唇腫硬者﹐脾腫若水﹐脾痿。心下若痞﹐脾傷。出胎拭臍不幹﹐風入成瘡﹐撮口﹐臍風發搐﹐脾經受虛。

足少陰腎經

耳﹐腎中風毒攻上。走馬牙疳﹐腎中風熱。切牙甚者發驚﹐心腎並見。小便下血﹐腎閉。牙根出血﹐名宣露腎疳。小便白澀作楚﹐濕火。牙根腐壞﹐名腐根腎疳。面黑咳血﹐腎火。四肢不能收舉﹐腎痿。下腫足﹐寒而逆腎。

足厥陰肝經

癇厥﹐螈筋攣﹐心脈滿大﹐肝脈小急。怒視者﹐肝气有餘。攛視者﹐伏痰。目直聲鋸者﹐發搐。呵欠面赤﹐多筋﹐肝火。呵欠面靑﹐驚悸﹐心肝並見。眼赤多淚﹐積熱。

頭眩不能俯視﹐肝火。血枯發豎者﹐肝虛。羞明怕日﹐肝腎並見。瀉頻靑白﹐肝气有餘。頰腫痛﹐脇下痛﹐面靑﹐足逆冷﹐眩瞀﹐嘔厥﹐轉筋﹐筋攣﹐遺瀝﹐淋﹐善恐﹐胸中喘﹐罵詈﹐俱肝火。

手太陰肺經

肩背痛﹐多嚏受寒。小便數﹐溏瀉气虛。吐稠涎﹐咯血﹐實熱。呵欠﹐气熱作咳﹐受風。龜胸龜背﹐風熱。气疳﹐幹嗽無痰﹐客熱兼腎火。嗽多子時前者﹐食積。嗽多子時後者﹐腎火。嗽多午時前者﹐風邪。嗽多午時後者﹐虛火。鼻流淸涕者﹐傷寒。痰擁頓嗽面赤﹐傷熱。气逆喘急﹐肺脹。聲啞气粗﹐肺。哮喘發卽吐稠痰﹐鹽哮。交秋發哮﹐多淸水﹐屬寒﹔哮發不時﹐頓嗽抱首﹐屬熱。

手少陰心經

昏睡﹐善嚏﹐驚怔﹐將發瘡疹﹐足太陰證傳手少陰。身熱頻渴﹐實熱。吐濃涎及血﹐乘虛火泛。淋漓﹐小腸伏熱﹐臥要豎抱﹐胸有惡積。昏沈似睡﹐血虛露睛﹐伏痰。目陷無神﹐元气敗。弄舌煩躁﹐實熱。妄語癲狂﹐邪熱歸心。挖舌咬人者﹐心气絕。

經證爲審病之原﹐業幼科者﹐不可不知﹐否則若工師失其斧鋸﹐從何下手﹖前哲錢仲陽眞訣﹐只列五臟經證﹐而六腑不與焉﹐後賢如萬密齋﹑薛新甫﹑王肯堂輩﹐醫籍中咸宗之。本朝談心揆誠書﹐復增列膽胃膀胱三腑﹐十二經證﹐而缺其四﹐如手太陽小腸﹐手陽明大腸﹐手少陽三焦﹐手厥陰心包絡﹐不復列焉。未詳其故﹐原其意。若以爲髒病多而腑病少﹐六腑瀉而不藏﹐不能畱著爲病﹐卽有病﹐治而易散﹔小兒以大小便通利爲無病﹐卽有病亦輕﹔三焦另爲一腑﹐包羅五臟﹐六腑之外證﹐治有上﹑中﹑下之分﹐可各經參考﹔心包絡代心受邪之髒﹐卽心臟也﹐可參心經之癥同治。是耶非耶﹐予非專科﹐不敢擬補﹐寧缺疑以俟後之君子正之。

聞診

聽音論

萬物有竅則鳴﹐中虛則鳴。肺葉中空﹐而有二十四空﹔肺梗硬直﹐而有十二重樓。故《內經》以肺屬金而主聲音。十二重樓之上爲會厭﹝喉間薄膜﹞﹐會厭爲聲音之戶﹐舌爲聲音之機﹐唇爲聲音之扇﹐三者相須﹐則能出五音而宣達遠近。音者雜比也﹐聲者單出也﹐鼻能聲而不能音者﹐以無唇之開闔﹐舌之啟閉﹐其气則走頑顙之竅﹐達畜門﹐出鼻孔而爲聲。聲音之道。分之則二。故得天地之和﹐五臟安暢﹐則气藏於心肺﹐聲音能彰。五臟者﹐中之守也﹐各有正聲﹐中盛則气騰﹐中衰則气弱。脾應宮﹐其聲漫以緩﹔肺應商﹐其聲促以淸﹔肝應角﹐其聲呼以長﹔心應徵﹐其聲雄以明﹔腎應羽﹐其聲沈以細。此五臟之正音﹐得五臟之守者也。﹝空孔同。﹞

《脈鑑》云﹕金聲響﹐土聲濁﹐木聲長﹐水聲淸﹐火聲燥。

聲審陰陽淸濁新久

審察陰陽﹐《中藏經》云﹕陽候多語﹐陰證無聲。多語易淸﹐無聲難榮。聲濁气急﹐痰壅胸膈﹔聲淸而緩﹐內元有寒。新病小病﹐其聲不變﹔久病苛病﹐其聲乃變。迨及聲變﹐病機呈顯﹐喑啞聲嘶﹐莫逃大限。音聲之道﹐豈獨審病﹐死生亦關。《內經》有曰﹕弦絕音嘶﹐病深聲噦﹐明講深察﹐不可違悖。外感風寒﹐大葷不戒﹐濃味恣啖﹐聲啞而咳。喉痛而幹﹐病屬初起﹐不同於前﹐速療易治﹐不可不辧。

失守變動五臟之應

﹝變動﹐謂遷攺其常志也。﹞

肝在志爲怒﹐在聲爲呼﹐在變動爲握。心在志爲喜﹐在聲爲笑﹐在變動爲憂。脾在志爲意﹐在聲爲歌﹐在變動爲噦。肺在志爲憂﹐在聲爲哭﹐在變動爲咳。腎在志爲恐﹐在聲爲呻﹐在變動爲栗。

六腑之應

聲長者﹐大腸病﹔聲短者﹐小腸病﹔聲速者﹐胃病﹔聲淸者﹐膽病﹔聲微者﹐膀胱病﹔聲呼漫者﹐肝膽二髒相克病也﹔聲速微者﹐胃與膀胱相克病也。﹝此五臟六

聲審寒熱虛實

﹝新增﹞

喘粗气熱爲有餘﹐喘急气寒爲不足。息髙者﹐心肺之气有餘﹔吸弱者﹐肝腎之气不足。怒罵粗厲者﹐邪實內熱也﹔怒罵微苦者﹐肝逆气虛也。鼻塞聲重噴嚏﹐風寒未解也。

言語輕遲气短﹐中气虛也。呻吟者﹐必有痛也。噫气者﹐脾乃困也。噯气者﹐胃中不寬也﹝胃虛亦發噯﹐然實噯聲長而緊﹐得噯則快﹔虛噯聲短而促﹐得噯𨿽松﹐不覺其快﹞。噯逆冷气者﹐胃之寒也。嘔吐酸苦者﹐肝之火也。自言死者﹐元必虛也。喜言食者﹐胃有火也。言家私者﹐心必慮而少睡也。言負徳者﹐肝必郁而多怒也。漧咳無痰者﹐胃中伏火也。嗽痰作而淸白﹐寒也﹔稠黃﹐火也。譫語收財帛者﹐元已竭也。狂言多與人者

髒診

大笑不止﹝《經》云﹕心有餘則笑。扁鵲云﹕其人唇口赤色者可治﹐靑黑者聲﹐謂之肺鳴。咳逆上气﹐如木雞聲﹐火來乘金。不得其平﹐形羸聲啞﹐咽中有瘡﹐肺被火囚﹝肺主聲故耳﹞。聲音暴啞﹐風痰伏火﹐曾系喊傷﹐不可斷病﹐聲嘶色敗。久病不治﹐气促喉聲﹐痰火哮喘﹐中年聲濁﹐痰火之殃﹐乃爲肺病。怒而罵詈﹐乃爲肝病。气不足息﹐乃爲脾病。欲言不言﹐語輕多畏﹐乃爲腎病。

診內外

前輕後重﹐壯厲有力﹐乃爲外感﹔先重後輕﹐沈困無力﹐倦不欲言﹐聲怯而低﹐內傷不足。

診諸痛

攢眉呻吟﹐必苦頭痛。叫喊呻吟﹐以手捫心﹐爲中脘痛。呻吟身重﹐轉卽作楚﹐乃爲腰痛。呻吟搖頭﹐攢眉捫腮﹐乃爲齒痛。呻吟不起﹐爲腰腳痛。診時吁气﹐爲屬鬱結﹝凡人吁﹐則气郁得以少伸也﹞。搖頭而言﹐乃爲裏痛。

診壞癥

傷寒壞癥﹐啞爲狐惑。上唇有瘡﹐虫食其髒﹔下唇有瘡﹐虫食其肛。

診諸風

風滯於气﹐機關不利。出言蹇澀﹐乃爲風病。鼻鳴聲粗﹐風中於衛。

診神志

衣被不斂﹐罵詈親疏﹐神明之亂。風狂之類﹐若在熱病﹐又不必論。

診形體上下諸證

欲言復寂﹐忽又驚呼﹐病深入骨。啾然細長﹐頭中之病。語聲寂然。喜驚呼者﹐骨節間病。語聲喑喑然不徹者﹐心膈間病。

診息

气短不續﹐言止復言﹐乃爲奪气。气來短促﹐不足以息﹐呼吸難應﹐乃爲虛甚。

素無寒熱﹐短气難續﹐知其爲實。吸而微數﹐病在中焦﹐下之則愈。實則可生﹐虛則不治。上焦吸促﹐下焦吸遠。上下暌違﹐何以施療。

問診

《靈樞﹖師傳篇》曰﹕入國問俗﹐入家問諱﹐上堂問禮﹐臨病患問所便﹐使其受病本末﹐胸中洞然﹐而後或攻或補﹐何愁不中乎﹖

人品起居

凡診病者﹐先問何人﹐或男或女﹝男女有陰陽之殊﹐脈色有逆順之別﹐故必辧男女﹐而察其所合也﹞﹐或老或幼﹝年長則求之於腑﹐年少則求之於經﹐年壯則求之髒﹞﹐或爲僕外家。在人下者﹐一動一靜﹐不能自由。寡婦僧尼﹐遭逢不偶﹐情多郁滯。形之肥瘦﹐肥人多濕﹐瘦人多火﹝男人可望而得﹐此指女人故問﹞。次問得病﹐起於何日﹐病新可攻﹐病久可補。飲食胃气﹐肝病好酸﹐心病好苦﹐脾病好甘﹐腎病好鹹﹐肺病好辛。內熱好冷﹐內寒好溫。安谷者昌﹐絕谷者亡。

夢寐有無﹐陰盛之夢﹐大水恐懼﹔陽盛之夢﹐大火燔灼﹔陰陽俱盛﹐相殺毀傷﹔上盛夢飛﹐下盛夢墮﹔甚飽夢與﹐甚饑夢取﹔肝盛夢怒﹐肺盛夢哭﹔短虫若多﹐則夢聚眾﹔長虫若多﹐自擊毀傷。

嗜欲苦樂

問其苦樂﹐以知其病。好食某味﹐病在某髒﹐當分逆順﹐以辧吉凶。心喜熱者﹐知其爲寒﹔心喜冷者﹐知其爲熱。好靜惡動﹐知其爲虛﹔煩躁不寧﹐知其爲實。傷食惡食﹐傷風惡風﹐傷寒惡寒﹐或常縱酒。﹝縱酒者﹐不惟內有濕熱﹐而且防其乘醉入房。﹞

或久齋素﹝淸虛固保壽之道﹐然亦有太枯槁而致病者﹐或齋素而偏嗜一物﹐如麵筋熟栗之類﹐最爲難化﹐故須詳察﹞﹐始終境遇﹐須辧三常。封君敗傷﹐及欲侯王﹐常貴後賤﹐𨿽不中邪﹐病從內生﹐名曰脫營息﹐故傷敗結。畱薄歸陽﹐膿積寒炅﹐暴樂暴苦﹐始樂後苦﹐皆傷精气﹐精气竭絕﹐形亦尋敗樂﹐病生於肉﹐治以鍼石﹔形苦志樂﹐病生於筋﹐治以熨引﹔形苦志苦﹐病生咽嗌﹐調以甘藥﹔形數驚恐﹐經絡不通﹐病生不仁﹐按摩膠藥。起居何似﹝起居﹐凡一切房室之燥濕﹐坐臥之動靜﹐所包者廣﹐如肺病好曲﹐脾病好歌﹐腎病好吟﹐肝病好叫﹐心病好多言之類﹐當一一審之﹞﹐曾問損傷﹝或飲食不當﹐或勞役不時﹐或爲庸醫攻補失宜之屬﹞﹐便利何如﹝熱則小便黃赤﹐大便硬塞﹐寒則小便澄白﹐下利淸谷之類﹞﹐曾服何藥﹝如服寒不驗﹐服熱不靈﹐察癥與脈﹐思當變計﹞﹐有無脹悶﹝胸腹脹悶﹐或气或血或食﹐或虛或實﹐皆當以脈參之﹞﹐性情常變﹐一一詳明。

十問篇

﹝張景嶽先生著﹞

一問寒熱二問汗﹐三問頭身四問便﹐五問飲食六問胸﹐七聾八渴俱當辧﹐九因脈色察陰陽﹐十從气味章神見。見定𨿽然事不難﹐也須明哲毋招怨。

上十問者﹐乃延醫之要領﹐臨癥之首務也。明此十問﹐則六變具存﹐而萬物形情﹐俱在吾目中矣。醫者爲難﹐難在不識病本﹐而施誤治耳。誤則殺人﹐天道可畏﹔不誤則濟人﹐陰徳無窮。學人欲明是道﹐必須先察此要﹐以定意見﹐以爲階梯﹐然後再采羣書﹐廣其知識﹐又何誤焉﹖有能熟之胸中﹐運之掌上﹐非止爲人﹐而爲己不淺也﹐愼之﹐寶之。

問寒熱者﹐問內外之寒熱﹐欲以辧其在表在裏也。人傷以寒﹐則病爲熱﹐故凡身熱脈緊﹐頭疼體痛﹐拘急無汗﹐而且得以暫者﹐必外感也。蓋寒邪在經﹐所以頭痛身疼﹐邪閉皮毛﹐所以拘急發熱。若素日無疾﹐而忽見脈癥若是者﹐多因外感。蓋寒邪非素所有﹐而突然見此﹐此表癥也。若無表癥﹐而身熱不解﹐多屬內傷﹐然必有內癥相應﹐合而察之﹐自得其眞歟。

一﹑凡身熱經旬﹐或至月餘不解﹐亦有仍屬表癥者。蓋因初感寒邪﹐身熱頭痛﹐醫不能辧﹐誤認爲火﹐輒用寒涼﹐以致邪不能散。或𨿽經解散﹐而藥未及病﹐以致畱蓄在經﹐其病必外癥多而裏癥少﹐此非裏也﹐仍當解散。

一﹑凡內癥發熱者﹐多屬陰虛﹐或因積熱﹐然必有內癥相應﹐而其來也漸。蓋陰者必傷精﹐傷精者必連髒﹐故其在上而連肺者﹐必爲喘急咳嗽﹐在中而連脾者﹐或妨飲食﹐或生懊﹐或爲躁煩焦渴﹔在下而連腎者﹐或精血遺淋﹐或二便失節﹐然必倏然往來﹐時作時止﹐或气怯聲微﹐是皆陰虛證也。

一﹑凡怒气七情﹐傷肝傷髒而爲熱者﹐總屬眞陰不足﹐所以邪火易熾﹐亦陰虛也。

一﹑凡勞倦傷脾而發熱者﹐以脾陰不足﹐故易於傷。傷則熱生於肌肉之分﹐亦陰虛也。

一﹑凡內傷積熱者﹐在痞必有形證﹐在血气必有明徵。或九竅熱於上下﹐或臟腑熱於三焦而察者﹐此當以實火治之。

一﹑凡寒癥尢屬顯然﹐或外寒者﹐陽虧於表﹔或內寒者﹐火衰於中。諸如前證﹐但熱者多實﹐而虛熱者最不可誤﹐寒者多虛﹐而實寒者間亦有之﹐此寒熱之在表在裏﹐不可不辧也。

問汗者﹐亦以察表裏也。凡表邪盛者﹐必無汗。而有汗者﹐邪從汗去﹐已無表邪﹐此理之自然也。故有邪盡而汗者﹐身涼熱退﹐此邪去也。有邪在經﹐而汗在皮毛者﹐此非眞汗也。有得汗後﹐邪𨿽稍減﹐而未得盡去者﹐猶有餘邪。又不可因汗﹐而必謂其無表邪也﹐須用脈癥而詳察之。

一﹑凡溫暑等癥﹐有因邪而作汗者﹐有𨿽汗而邪未去者﹐皆表癥也。總之表邪未除者﹐在外則連經﹐故頭身或有疼痛﹔在內則連髒﹐故胸膈或生躁煩。在表在裏﹐有癥可憑﹔脈緊脈數﹐有脈可辧。須察其眞假虛實﹐孰微孰甚﹐而治之。

一﹑凡全非表癥﹐則或有陽虛而汗者﹐須實其气﹔陰虛而汗者﹐須益其精。火盛而汗者﹐涼之自愈﹔過飲而汗者﹐淸之可寧。此汗癥之有陰陽表裏﹐不可不察也。

問其頭﹐可察上下﹔問其身﹐可察表裏。頭痛者﹐邪居陽分﹔身痛者﹐邪在諸經。前後左右﹐陰陽可辧﹔有熱無熱﹐內外可分。但屬表邪﹐可散之而愈也。

一﹑凡火盛於內﹐而爲頭痛者﹐必有內應之癥。或在喉舌﹐或在耳目﹐別無身熱惡寒﹐在表等候者﹐此熱盛於上﹐病在裏也。察在何經﹐宜淸宜降﹐髙者抑之﹐此之謂也。若用輕揚散劑﹐則火必上升﹐而痛愈甚矣。

一﹑凡陰虛頭痛者﹐舉發無時﹐是因酒色過度﹐或遇勞苦﹐或逢情欲﹐其發則甚﹐此爲裏癥﹐或精或气﹐非補不可也。

一﹑凡頭痛屬裏者﹐多因於火﹐此其常也。然亦有陰寒在上﹐陽虛不能上達﹐而痛甚者﹐其癥則惡寒嘔惡﹐六脈沈微﹐或兼弦細﹐諸治不效﹐余以桂附參熟之類而愈之﹐是頭痛之有陽虛也。

一﹑凡雲頭風者﹐此世俗之混名﹐然必有所因﹐須求其本﹐辧而治之。

一﹑凡眩暈者﹐或頭重者﹐可因之以辧虛實。凡病中眩暈﹐多因淸陽不升﹐上虛而然。如丹溪云﹕無痰不作暈。殊非眞確之論﹐但當兼形气﹐分久暫以察之。觀《內經》曰﹕上虛則眩﹐上盛則熱痛﹐其義可知。至於頭重﹐尢屬上虛。《經》曰﹕上气不足﹐腦爲之不滿﹐頭爲之苦傾﹐此之謂也。

一﹑凡身痛之甚者﹐亦當察其表裏﹐以分寒熱。其若感寒作痛者﹐或上或下﹐原無定所﹐隨散而愈﹐此表邪也。若有定處﹐而別無表癥﹐乃痛痺之屬﹐邪气𨿽亦在經﹐此當以裏癥視之﹐但有寒熱之異耳。若因火盛者﹐或肌膚灼熱﹐或紅腫不消﹐或內生煩渴﹐必有熱癥相應﹐治宜以淸以涼。若並無熱候﹐而疼痛不止﹐多屬陰寒﹐以致血气凝滯而然。《經》曰﹐痛者寒气多也﹐有寒故痛也﹐必溫其經﹐使血气流通﹐其邪自去矣。

一﹑凡勞損病劇﹐而忽加身痛之甚者﹐此陰虛之極﹐不能滋養筋骨而然﹐營气憊矣﹐無能爲也。

二便爲一身之門戶﹐無論內傷外感﹐皆當察此﹐以辧其寒熱虛實。蓋前陰通膀胱之道﹐而其利與不利﹐熱與不熱﹐可察气化之彊弱。凡患傷寒而小水利者﹐以太陽之气未劇﹐卽吉兆也。後陰開大腸之門﹐而其通與不通﹐結與不結﹐可察陽明之虛實。凡大便熱結﹐而腹中堅滿者﹐方屬有餘﹐通之可也。若新近得解﹐而不甚幹結﹐或旬日不解﹐而全無脹意者﹐便非陽明實邪。觀仲景曰﹕大便先硬後溏者﹐不可攻。可見後溏者﹐𨿽有先硬﹐已非實熱﹐色夫純溏而連日得後者﹐又可知也。若非眞有堅燥痞滿等癥﹐則原非實邪﹐其不可攻也﹐明矣。

一﹑凡小便﹐人但見其黃﹐便謂是火﹐而不知人逢勞倦﹐小水卽黃﹔焦思多慮﹐小水亦黃。

瀉利不期﹐小水亦黃﹔酒矧傷陰﹐小水亦黃。使非有或淋或痛﹐熱癥相兼﹐不可因黃﹐便謂之火。余見逼枯汁而斃人者多矣。《經》曰﹕中气不足﹐溲便爲之變﹐義可知也。若小水淸利者﹐知裏邪之未甚﹐而病亦不在气分﹐以津液由於气化﹐气病則小水不利也。小水漸利﹐則气化可知﹐最爲吉兆。

一﹑大便通水谷之海﹐腸胃之門戶也﹔小便通血气之海﹐衝任水道之門戶也。二便皆主於腎﹐本爲元气之關﹐必眞見實邪﹐方可議通議下﹐否則最宜詳愼﹐不可誤攻。使非眞實﹐而妄逐之﹐導去元气﹐則邪之在表者﹐反乘虛而深陷﹔病因內困者﹐必因泄而愈虧。所以凡病不祕結旬餘﹐何慮之有﹖若滑泄不守﹐乃非虛弱者所宜﹐當首先爲之防也。

問飲食者﹐一可察胃口之淸濁﹐二可察臟腑之陰陽。病由外感﹐而食不斷者﹐知其邪未及髒。而惡食不惡食者可知﹐病因內傷。而飲食變常者﹐辧其味有喜惡﹐而愛冷愛熱者可知。素欲溫熱者﹐知陰髒之宜暖﹔素好寒冷者﹐知陽髒之可淸﹐或口腹之失節﹐以致誤傷﹐而一時之權變﹐可因以辧。故飲食之性情﹐所當詳察﹔而藥餌之宜否﹐可以因推也。

一﹑凡諸病得食稍安者﹐必是虛癥﹔得食更甚者﹐或虛或實皆有之。當辧而治之。

胸卽膻中﹐上連心肺﹐下通臟腑。胸腹之病極多﹐難以盡悉。而臨癥必當問者﹐爲欲辧其有邪無邪﹐及宜補宜瀉也。夫胸腹脹滿﹐則不可用補﹔而不脹不滿﹐則不可用攻﹐此不知饑飽﹐似脹非脹﹐中空無物﹐乃痞气耳﹐非眞滿也。此或以邪陷胸中者有之﹐或脾虛不運者有之﹐病者不知其辧﹐但見胃气不開﹐飲食不進﹐問之亦曰飽悶﹐而實非眞有脹滿﹐此在疑虛疑實之間﹐若不察其眞確﹐未必不補瀉倒施﹐必多致誤﹐則爲害不小。

一﹑凡今人病虛癥者極多﹐非補不可。但用補之法﹐不宜造次。欲察其可補不可補之機﹐則全在察胸腹之寬否如何﹐然後以漸而進﹐如未及病﹐再爲放膽用之﹐庶無所礙﹐此用補之大法也。

一﹑凡勢在危急﹐難容少緩﹐亦必先問其胸寬者﹐乃可驟進。若元气眞虛﹐而胸腹又脹﹐是必虛不受補之癥。若彊進補劑﹐非惟無益﹐適足以招謗耳。此胸腹之不可不察也。

耳𨿽少陽之經﹐而實爲腎臟之官﹐又爲宗脈之所聚﹐問之非惟可辧虛實﹐亦且可知生死。凡人之久聾者﹐此一經之閉﹐無足爲怪﹐惟是因病而聾者﹐不可不辧。其在《熱論篇》則曰﹕傷寒三日﹐少陽受之﹐故爲耳聾。此以寒邪在經﹐气閉而然。然以余所驗﹐則未有不凡病是癥﹐其屬气虛者什九﹐气閉者什一耳。

一﹑聾有輕重。輕者病輕﹐重者病重。若隨治漸輕﹐可察其病之漸退也﹐進則病亦進矣﹔若病至聾極﹐甚至絕然無聞者﹐此誠精脫之癥。余經歷者數人矣﹐皆至不治。

問渴與不渴﹐可以察裏癥之寒熱﹐而虛實之辧﹐亦從而見。凡內熱之甚﹐則大渴﹐喜飲冰水不絕﹐而腹堅便結﹐脈實气壯者﹐此陽證也。

一﹑凡口𨿽渴﹐而喜熱不喜冷者﹐此非火證﹐中寒可知。旣非火證﹐何以作渴﹖則水虧故耳。

一﹑凡病患問其渴否﹐則曰口渴﹔問其欲飲湯水否﹐則曰不欲。蓋其內無邪火﹐所以不欲飲湯水﹐眞陰內虧﹐所以口無津液。此口漧也﹐非口渴也﹐不可以干作渴治。

一﹑凡陽邪𨿽盛﹐而眞陰又虛者﹐不可因其火盛喜冷﹐便雲實熱。蓋其內水不足﹐欲得外水以濟﹐水涸精虧﹐眞陰枯也﹐必兼脈證細察之﹐此而略差﹐死生立判。余嘗治垂危最重傷寒有如此者﹐每以峻補之劑﹐浸冷而服﹐或以冰水﹑參附之劑﹐相間疊進﹐活人多矣。常人見之﹐咸以爲奇﹐不知理當如是﹐何奇之有﹖然必其漧渴燥結之甚者﹐乃可以參附﹑涼水並進﹐若無實結﹐不可與水。

脈色者﹐血气之影也﹐形正則影正﹐形邪則影邪﹐病生於內﹐則脈色必見於外。

故凡察病者﹐須先明脈色。但脈色之道﹐非數言可盡﹐故得其要﹐則在乎陰陽虛實四者而已﹐四者無差﹐盡其善矣。第脈法之辧﹐以洪滑者﹐爲實爲陽﹔微弱者﹐爲虛爲陰﹐無待言也。然仲景曰﹕若脈浮大者﹐气實血虛也。陶節庵曰﹕不論脈之浮沈大小﹐但指下無力﹐重按全無﹐便是陰癥。《內經》以脈大四倍以上爲關﹐皆屬眞虛﹐此滑大之未必爲陽也。形色之辧﹐以紅黃者爲實熱﹐靑黑爲陰寒﹐而面赤戴陽者﹐爲陰不足﹐此紅赤之未必爲實也。總之﹐求脈之道﹐當以有力無力辧陰陽﹐有神無神察虛實。和緩者﹐乃元气之來﹔彊峻者﹐乃邪气之至。

病值危險之際﹐但以此察元气之盛衰﹐邪正之進退﹐則死生關系﹐全在乎此﹐此理極微﹐談非容易﹐姑道其要﹐以見凡欲診病者﹐旣得病因﹐又必須察脈色﹐辧聲音﹐參合求之﹐則虛實陰陽﹐方有眞據﹐否則得此失彼﹐以非爲是。醫家之病﹐莫此爲甚﹐不可忽也。

凡制方用藥﹐乃醫家開手作用第一要著。而胸中神見﹐必須髮泄於此。使不知气味之用﹐必其藥性未精﹐不能取效﹐何神之有﹖此中最有玄妙﹐勿謂其淺識易知﹐而勿加之意也。余少年時﹐每將用藥﹐必逐件細嘗﹐旣得其理﹐所益無限。

一﹑气味有陰陽。陰者降﹐陽者升﹔陰者靜﹐陽者動﹔陰者柔﹐陽者剛﹔陰者怯﹐陽者勇﹔陰主精﹐陽主气﹔其於善惡喜惡﹐皆有妙用﹐不可不察。

一﹑气味之升降。升者浮而散﹐降者沈而利。宜升者勿降﹐宜降者勿升。

一﹑气味之動靜。靜者守﹐而動者走﹐走者可行﹐守者可安。

一﹑气味之剛柔。柔者純而緩﹐剛者躁而急﹐純者可和﹐躁者可劫。而非剛不足以去暴﹐非柔不足以濟剛。

一﹑气味之勇怯。勇者直達病所﹐可賴出奇﹔怯者用以周全﹐藉其平安。

一﹑气味之主气者。有能爲精之母﹐主精者﹐有能爲气之根。或陰中之陽者﹐能動血中之气﹔或陽中之陰者﹐能顧气中之精。

一﹑气味有善惡。善者賦性馴良﹐盡堪擇用﹔惡者气味殘狠﹐何必近之﹖一﹑气味有喜惡。有素性之喜惡﹐有一時之喜惡。喜者相宜﹐取效尢易﹔惡者見忌﹐不必彊投。

見定𨿽然事不難﹐也須明哲毋招怨。

明哲二字﹐爲見機自保也。夫醫患不明﹐明則治病何難哉﹖而所患者﹐在人情耳。

人事之變﹐莫可名狀﹐如我有獨見﹐豈彼所知﹐使彼果知﹐當自爲矣﹐何藉於我﹖而每有病臨危劇﹐尙執淺見﹐從旁指示曰﹐某可用﹐某不可用﹐重之云太過﹐輕之言不及﹐倘一不而渠不知覺﹐忽惑人言﹐捨此慕彼﹐凡後至者﹐欲顯己長﹐必談前短﹐及其致敗﹐反以嫁讒﹐是當見機之二也。有病入膏肓﹐勢必難療﹐而憐其苦求﹐勉爲舉手﹐當此之際﹐使非破格出奇﹐何以濟急﹖倘出奇無功﹐徒駭人目﹐事後亦招浮議﹐是當見機之三也。其或有是非之場﹐爭競之所﹐幸災樂禍﹐利害所居者﹐近之恐涉其害﹐是當見機之四也。有輕醫重巫﹐可無可有﹐徒用醫名﹐以盡人事﹐及尙有村鄙之夫﹐不以彼病爲懇﹐反云爲我作興﹐吁﹐誠可哂也﹐此其相輕孰甚﹐是當見機之五也。有議論繁雜者﹐有親識要功者﹐有內情不協者﹐有任性反復者﹐皆醫中最忌﹐是當見機之六也。凡此六者﹐皆當默識﹐而惟縉紳之間﹐尢當加意﹐蓋恐其不以爲功﹐而反以爲罪﹐何從辧哉﹖此𨿽曰吾盡吾心﹐非不好生﹐然勢不我由者﹐不得不見機進止﹐此明哲自治﹐所必不可少也。

卷之四

切診

原脈體用

﹝見後附余﹞

脈取寸口之義

《經脈別論》曰﹕食气入胃﹐經气歸於肺﹐肺朝百脈﹐气歸於權衡﹐權衡以平﹐气口成寸﹐以決生死。

《營衛生會篇》云﹕人食气於谷﹐谷入於胃﹐以傳於肺﹐五臟六腑﹐皆以受气﹐其淸者爲營﹐濁者爲衛﹐營行脈中﹐衛行脈外。

《難經》云﹕寸口者﹐脈之大會﹐手太陰之動脈也。

愼庵按﹕人之臟腑﹑气血﹑經脈﹑骨髓﹐皆有所會﹐名曰八會﹐而脈之大會﹐在於太淵﹐卽手太陰動脈﹐在掌後陷中。

吳艸廬曰﹕寸關尺﹐輒云心脈﹑肺脈﹑肝脈﹑脾脈﹑腎脈者﹐非也。此手太陰肺經之動脈﹐分其部以候他髒之气耳﹝李時珍曰﹕非五臟六腑所居之處也﹞。脈行始於肺﹐終於肝﹐而復會於肺。肺爲气所出入之門戶﹐故名曰气口﹐而爲脈之大會﹐以占一身焉。

釋寸口气口脈口

張景嶽曰﹕愚按寸口﹑气口﹑脈口之義﹐歷考經文﹐乃統兩手而言﹐非獨指兩寸爲寸口﹐右手爲气口也。肺主諸气﹐气之盛衰見於此﹐故曰气口﹔脈朝百脈﹐脈之大會聚於此﹐故曰脈口﹔脈出太淵﹐其長一寸九分﹐故曰寸口。是名𨿽三﹐而實則手太陰肺經一脈也。王叔和未詳經旨﹐突謂左爲人迎﹐右爲气口。左手寸口﹐人迎以前﹔右手寸口﹐气口以前等說﹐以致後人﹐俱指兩寸爲寸口﹐右關爲气口﹐而不復知統兩手而言矣。自晉及今﹐以訛傳訛﹐莫可解救也。

愼庵按﹕張仲景《傷寒論》《金匱要略》中所言寸口﹐皆統三部而言﹐亦未嘗專指寸脈而言也。張說爲是。

析寸關尺

《二難》曰﹕從關至尺﹐是尺內﹐陰之所治也。從關至魚際﹐是寸口內﹐陽之所治也。然則關之前曰寸﹐關之後曰尺﹐而所謂關者﹐乃間於尺寸之間﹐而爲陰陽之界限﹐正當掌後髙骨處是也。

滑伯仁曰﹕手太陰之脈﹐由中焦出行﹐一路直至兩手大指之端﹐其魚際後一寸九分﹐通謂之寸口﹔於一寸九分之中﹐曰寸﹐曰尺﹔而關在其中矣。其所以云尺寸者﹐以內外本末﹐對待爲言﹐而分其名也。

蔡氏云﹕自肘中至魚際﹐得同身寸之一尺一寸。自肘前一尺﹐爲陰之位﹐魚際後一寸﹐爲陽之位。太陰動脈﹐前不及魚際橫紋一分﹐後不及肘中橫紋九寸﹐故古人於寸內﹐取九分爲寸﹔尺內﹐取一寸爲尺﹐以契陽九陰十之數。《脈經》曰﹕陽出陰入﹐以關爲界。陽出三分﹐陰入三分﹐故曰三陰三陽。陽生於尺﹐動於寸﹔陰生於寸﹐動於尺。寸主射上焦﹐頭及皮毛竟手﹔關主射中焦﹐腹及腰﹔尺主射下焦﹐少腹至足。

三部九候

《三部九候論》云﹕人有三部﹐部有三候﹐以決死生﹐以調虛實﹐而除邪疾。上部天﹐兩額之動脈﹝當頷厭之分﹐足少陽脈气所行也﹞﹔上部地﹐兩頰之動脈﹝卽地倉大迎之分﹐足陽明脈气所行也﹞﹔上部人﹐耳前之動脈﹝卽和之分﹐手少陽脈所行也﹞。中部天﹐手太陰也﹝掌後寸口動脈﹐經渠之次﹐肺經脈气所行也﹞﹔中部地﹐手陽明也﹝手大指次指後銳骨下動脈﹐神門之次﹐心經脈气所行也﹞。下部天﹐足厥陰也﹝气沖下三寸動脈﹐五里之分﹐肝經脈气所行也﹐臥而取之﹐女子取太衝﹐在足大指本節後二寸陷中是也﹞﹔下部地﹐足少陰也﹝內踝後跟骨旁動脈﹐太溪之分﹐腎經脈气所行也﹞﹔下部人﹐足太陰也﹝魚際上越筋間動脈﹐直五里下箕門之分﹐沈取乃得﹐脾經脈气所行也﹐若胃气欲候者﹐當取足跗上之衝陽﹞。故下部之天以候肝﹐地以候腎﹐人以候脾胃之气﹔中部天以候肺﹐地以候胸中之气﹐人以候心﹔上部天以候頭角之气﹐地以候口齒之气﹐人以候耳目之气。三而三之﹐合則爲九﹐九分爲九野﹐九野爲九髒。故神髒五﹐形髒四﹐合爲九髒。﹝神髒五﹐以五臟藏神故曰神髒﹔形髒四﹐卽頭角﹑耳目﹑口齒﹑胸中﹐共爲九髒。﹞

按﹕此上古三部九候診法﹐以人身上中下三停分三部﹐三而三之﹐合爲九候也。

《十八難》曰﹕脈有三部九候﹐然三部者﹐寸關尺也﹔九候者﹐浮中沈也。上部法天﹐主胸以上至頭之有疾也﹔中部法人﹐主膈下至臍之有疾也﹔尺爲下部﹐法而應乎地﹐主臍以下至足之有疾也﹐審而刺之者也。

按﹕此越人專以寸口寸關尺爲三部﹐三部俱有浮中沈之三候﹐三而三之﹐合成九也。今人之所遵守者﹐以其簡捷不復知有古法矣。

附十二經動脈

手太陰肺脈﹐動中府﹑雲門﹑天府﹑俠白。

手陽明大腸脈﹐動合谷﹑陽溪。

足陽明胃脈﹐動衝陽。﹝在足大趾次趾陷中﹐爲內庭﹐上內庭五寸﹐是卽仲景所謂足太陰脾脈﹐動箕門﹑衝門。﹝在期門下尺五寸。﹞

手少陰心脈﹐動極泉。﹝臂內腋下筋間。﹞

手太陽小腸脈﹐動天窗。﹝在頸側大筋間﹐曲頰下。﹞

足太陽膀胱脈﹐動委中。﹝在膝後。﹞

足少陰腎脈﹐動太溪。﹝在踝後跟骨上。﹞

手厥陰心包絡﹐動勞宮。﹝在掌中屈中指盡處。﹞

手少陽三焦脈﹐動禾。﹝在耳前。﹞

足少陽膽脈﹐動聽會。﹝在耳前陷中。﹞

足厥陰肝脈﹐動太衝﹑五里﹑陰廉。

六部臟腑分屬定位

《脈要精微論》云﹕尺內兩旁﹐則季脇也。尺外以候腎﹐尺裏以候腹。中附上﹝言附尺之上而居中者﹐卽關脈也﹞﹐左外以候肝﹐內以候膈﹔右外以候胃﹐內以候脾。上附上﹝言上而又上﹐卽寸脈也﹞﹐右外以候肺﹐內以候胸中﹔左外以候心﹐內以候膻中﹝卽心包絡﹞﹔前以候前﹐後以候後。上竟上者﹐胸喉中事也﹔下竟下者﹐少腹腰股膝脛足中事也。

李士材曰﹕《內經》出胸腹膈三字﹐配寸關尺﹐腑不及膽者﹐寄於肝也﹔不及大腸小腸膀胱者﹐統於腹中也。

張路玉曰﹕寸關分左右﹐尺獨不分者﹐一皆主乎腎也﹐腎爲先天一气之始﹐故首言也。

徐春甫曰﹕內外每部﹐有前後半部之分也﹐脈之上至﹐應前半部爲外﹔脈之下至﹐應後半部爲內﹝一指前後分內外﹞。槪而言之﹐臟腑近背之陽位者﹐以前半部候之﹔近腹之陰位者﹐以後半部候之。

張景嶽曰﹕觀易卦六爻﹐凡畫卦者﹐自下而上﹐上三爻爲外卦﹐下三爻爲內卦﹐則其上下內外之義明矣。又有以浮取爲外﹐沈取爲內﹐於義亦通。

滑伯仁曰﹕左尺主小腸﹑膀胱﹑前陰之病﹐右尺主大腸﹑後陰之病。

《靈樞》曰﹕宗气出於上焦﹐營气出於中焦﹐衛气出於下焦。上焦在於膻中﹐中焦在於中脘﹐下焦在於臍下陰交。故寸主上焦﹐以候胸中﹔關主中焦﹐以候膈中﹔尺主下焦﹐以候腹中。

此定診也。﹝此三焦分診於寸關尺也。﹞

愼庵按﹕以上診法﹐五臟定位﹐出於《素問》。三焦包羅乎五臟六腑之外﹐是一大腑﹐故《經》名孤腑﹐當依上中下﹐分診於寸關尺﹐是從《靈樞》也。膻中卽心包絡。《經》云﹕諸邪之命門在十四椎之下﹐下至上﹐在七椎之上﹐介乎兩腎之中﹐正當上下左右之中﹐其位象極﹐名爲丹田﹐是先天眞陽之窟宅﹐而爲腎經之穴﹐故候右尺之元陽﹐卽所以候命門也。至於六腑經文﹐首揭胃腑﹐余俱略而不言﹐但以胸膈腹三字該之者﹐以胃爲十二經脈之化原﹐五臟六腑﹐皆稟气於胃﹐顧胃腑於諸經﹐豈不重而且大乎﹖此皆本之於《內經》﹐爲診家之定法﹐歷萬世而不移易者也。余大小腸﹑膽與膀胱四經部位﹐未經《內經》指明﹐致啟後世之疑﹐議者紛紛不一。以膽屬木﹐而附於肝﹐分屬左關同診。膀胱與腎俱屬水﹐分診於左尺。至大小腸二腑﹐或從兩寸﹐或從兩尺﹐未有定診。余著《存疑》一則﹐附見於後﹐就有道者正焉。

存疑

﹝見後附余﹞

下指法

盧子由曰﹕診法多端﹐全憑指法捷取。蓋人之中指﹐上兩節長﹔無名食指﹐上兩節短﹐參差不齊。若按尺﹐排指疏﹐則逾越一寸九分之定位﹔排指密﹐又不及寸關尺之界分。齊截三指﹐斯中指翹出﹐而節節相對﹐節無不轉﹐轉無不活﹐此別左右﹐分表裏﹐推內外﹐悉五層﹐候浮中沈﹐此三指法也。以中指並齊食指﹐去無名指﹔以中指並齊無名指﹐去食指﹐亦節無不轉﹐此衡寸口﹐權尺中﹐齊上下﹐推下上﹐推上下﹐均前後﹐兩指法也。至若左人迎﹐右气口﹐候十二臟腑定位﹐如以右食指﹐切左寸髒心﹐腑小腸﹔右中指﹐切左關髒肝﹐腑膽﹔右無名指﹐切左尺髒腎﹐腑膀胱﹔如以左食指﹐切右寸髒肺﹐腑大腸﹔左中指﹐切右關髒脾﹐腑胃﹔左無名指﹐切右尺髒命門﹐腑三焦﹐﹝此遵古診﹐惟此右尺不可依此﹐當遵前條經文。﹞咸用指端舉按﹐別髒別腑﹐此單指法也。𨿽可三指並齊﹐及其定位﹐專指舉按﹐固得其眞﹐不若獨指之無牽帶﹐別有低昂也。第惟食指肉薄而靈﹐中指則濃﹐無名指更濃且木﹐是必指端稜起如綫者﹐名曰指目﹐以按脈中之脊﹐無論洪大弦革﹐卽小細絲微﹐咸有脊焉﹐眞如目之視物﹐妍醜畢具﹐故古人稱診脈﹐曰看脈﹐可想見其取用矣。每見惜指甲之修長﹐用指濃肉分﹐或指節之下﹐以憑診視者﹐眞不啻目生頸腋胸脇間矣。

下指有輕重

《五難》曰﹕脈有輕重何謂也﹖然初持脈﹐如三菽﹝豆也﹞之重﹐與皮毛相得者﹐肺部也。如六菽之重﹐與血脈相得者﹐心部也。如九菽之重﹐與肌肉相得者﹐脾部也。如十二菽之重﹐與筋平者﹐肝部也。按之至骨﹐舉指來疾者﹐腎部也。故曰輕重也。

滑伯仁曰﹕取脈之要有三﹕曰舉﹑曰按﹑曰尋。輕手循之曰舉﹐重手取之曰按﹐不輕不重﹐委曲求之曰尋。初持脈﹐輕手按之﹐脈見皮膚之間者﹐陽也﹐腑也﹐亦心肺之應也。重手按之﹐附於肉下﹐近於筋骨間﹐陰也﹐髒也﹐亦腎肝之應也。不輕不重﹐中而候之﹐其脈得於肌肉間者﹐陰陽相通﹐中和之象﹐脾胃之應也。若浮中沈之不見﹐則委曲而求之﹐所謂尋也。若隱若見﹐則陰陽伏匿之脈也﹐三部皆然。﹝一云﹕舉必先按之﹐按則必先舉之﹐

診視大法

《脈要精微論》云﹕診法常以平旦﹐陰气未動﹐陽气未散﹐飲食未進﹐經脈未盛﹐絡脈調勻﹐气血未亂﹐故乃可診有過之脈。﹝脈不得中﹐而有過失也。﹞

凡診先以三指齊按﹐所以察其大綱﹐如陰陽表裏﹝統體而言﹞﹐上下來去﹐長短溢脈覆脈之類是也。後以逐指單按﹐所以察其部分。每部下指﹐先定經脈頻率﹐以審胃气﹐分表裏寒熱虛實﹐辧气分血分﹐陰陽盛衰﹐臟腑所屬。浮候中候沈候﹐以消息之斷病﹐何部異於眾脈﹐便屬此部有病﹔候其盛衰之極者﹐以決之﹐在上上病﹐在下下病﹐左曰左病﹐右曰右病。

《平人气象論》云﹕持脈有道﹐虛靜爲保。以脈之理微﹐非靜心神﹐忘外慮﹐均呼吸﹐不能得也。故人之息未定﹐不可以診﹔己之息未定﹐亦不可以診。夫意逐物移﹐念隨事亂﹐謂能察認隱微﹐有是理乎﹖故必虛其心﹐靜其志﹐纖微無間﹐而診道斯爲全矣﹐保不失也。

七診

《三部九候論》云﹕察九候﹐獨小者病﹐獨大者病﹐獨疾者病﹐獨遲者病﹐獨熱者病﹐獨寒者病﹝張注云﹕謂其或在上﹐或在下﹐或在表﹐或在裏之不同也﹞﹐獨陷下者病。﹝沈伏不起也。﹞

《舉要》云﹕脈有七診﹐曰浮中沈﹐上下左右﹐消息求尋。﹝浮以候表﹐沈以候裏﹐中以候胃气。上下﹐卽寸與尺﹐此槪兩手六部而言也﹔左右﹐左手右手也﹐一說上下左右﹐卽

《脈要精微論》所云﹐左外以候心﹐右外以候肺。上竟上者﹐胸喉中事也﹔下竟下者﹐少腹腰股膝脛足中事也。此節與前診視大法參看。﹞

脈審上下來去

《脈要精微論》云﹕上盛﹝寸部﹞則气髙﹝邪壅於上爲厥巓疾﹝厥陽巓頂之疾﹞﹔來徐去疾﹐上虛下實﹐爲惡﹝去聲﹞風也。故中惡風者﹐陽气受也。﹝上下皆指寸尺而言﹐惡字入聲。﹞

張仲景曰﹕初持法﹐來疾去遲﹐此由疾入遲﹐名曰內虛外實也。初持脈﹐來遲去疾﹐此出遲入疾﹐名曰內實外虛也。滑伯仁曰﹕脈有上下來去至止﹐不明此六字﹐則陰陽虛實不別也。

上者爲陽﹐來者爲陽﹐至者爲陽﹔下者爲陰﹐去者爲陰﹐止者爲陰。上者﹐自尺部上於寸口﹐陽生於陰也﹔下者﹐自寸口下於尺部﹐陰生於陽也。來者﹐自骨肉之分﹐而出於皮膚之際﹐气之升也﹔去者﹐自皮膚之際﹐而還於骨肉之分﹐气之降也。應曰至﹐息曰止也。

吳鶴臯曰﹕脈有上下﹐是陰陽相生﹐病𨿽重不死﹔脈有來去﹐是表裏交泰﹐病𨿽重必起﹔脈無上下來去﹐死無日矣。汪子良曰﹕來以候外﹐去以候內。來實去虛﹐主病在外﹔來小去大﹐主病在內。

推求上下內外察病法

《脈要精微論》云﹕推而外之﹐內而不外﹐有心腹積也。

張注云﹕推音吹﹐諸釋作推展之推者﹐非也。此言察病之法﹐當推求於脈﹐以決其疑似也。

凡病若在表﹐而欲求之於外矣﹐然脈則沈遲不浮﹐是在內而非外﹐故知其心腹之有積也。

推而內之﹐外而不內﹐身有熱也。

張云﹕凡病若在裏﹐而欲推求於內矣。然脈則浮數不沈﹐是在外而非內矣﹐故知其身之有熱也。

推而上之﹐上而不下﹐腰足淸也。

張云﹕凡推求於上部﹐然脈止見於上﹐而下部則弱﹐此以有升無降﹐上實下虛﹐故腰足爲之淸冷也。

推而下之﹐下而不上﹐頭項痛也。

張云﹕凡推求於下部﹐然脈止見於下﹐而上部則虧﹐此以有降無升﹐淸揚不能上達﹐故爲頭項痛也。或以陽虛而陰湊之﹐亦爲頭項痛。

按之至骨﹐脈气少者﹐腰脊痛而身有痺也。

張云﹕按之至骨﹐沈﹐陰勝也。脈气少者﹐气血衰也。陽气衰而陰气盛﹐故爲是病。

因形气以定診

《匯辧》云﹕人之形體﹐各有不同﹐則脈之來去﹐因之亦異﹐不可執一說﹐以槪病情也。何則﹖肥盛之人﹐气居於表﹐六脈常帶浮洪﹔瘦小之人﹐气斂於中﹐六脈常帶沈數﹔性急之人﹐五至方爲平脈﹔性緩之人﹐四至便作熱醫。﹝此句未妥﹐亦須合癥而診。﹞

身長之人﹐下指宜疏﹔身短之人﹐下指宜密。北方之人﹐每見實彊﹔南方之人﹐恆多軟弱。

少壯之人﹐脈多大﹔老年之人﹐脈多虛。醉後之脈常數﹐飲後之脈常洪。室女尼姑多濡滯﹐嬰兒之脈常七至。故《經》曰﹕形气相得者生﹐三五不調者死。更有說焉﹐肥盛人𨿽曰浮洪是其常﹐使肌肉過於堅濃﹐則其脈來﹐勢不能直達於皮膚﹐反欲重按乃見﹐徒守浮洪之說﹐以輕手取之﹐則模糊細小﹐竟不能測﹔瘦小之人﹐𨿽曰沈數是其常﹐使肌肉過於淺薄﹐則其脈來﹐卽呈於皮膚﹐反可浮取而知。性急之人﹐脈數是其常﹐當從容無事﹐亦近舒徐﹔性緩之人﹐脈遲是其常﹐值倥傯多冗﹐亦隨急數。北人脈彊是其常﹐或累世膏粱﹐或母系南產﹐亦未必無軟弱之形﹔南人脈弱是其常﹐或先天稟足﹐或習耐勞苦﹐亦間有實彊之狀﹐少壯脈大是其常﹐夭促者多見虛細﹔老年脈虛是其常﹐期頤者更爲沈實。室女尼姑﹐濡弱者是其常﹐或境遇優遊﹐襟懷恬淡﹐脈來亦定沖和。嬰兒气稟純陽﹐急數者是其常﹔或質弱帶寒﹐脈來亦多遲慢。以此類推﹐則人固有一定之形气﹐形气之中﹐又必隨地轉移﹐方能盡言外之妙也。

脈審陰陽順逆

《平人气象論》有云﹕脈從陰陽﹐病易已﹔脈逆陰陽﹐病難已。

約注云﹕春夏洪大爲順﹐沈細爲逆﹔秋冬沈細爲順﹐洪大爲逆。男子左大爲順﹐女子右大爲順。凡外感癥﹐陽病見陽脈爲順﹐陽病見陰脈爲逆﹐陰病見陽脈亦爲順。內傷癥﹐陽病見陽脈爲順﹐陽病見陰脈爲逆﹐陰病見陰脈爲順﹐陰病見陽脈爲逆也。

《靈樞﹖動輸篇》云﹕陽病而陽脈﹐小者爲逆﹔陰病而陰脈﹐大者爲逆。

約注云﹕陽癥脈宜浮大﹐小爲陽癥見陰脈﹔陰癥脈宜沈細﹐大爲陰癥見陽脈。

張路玉曰﹕陰陽﹐死生之大端﹐不出浮大數動滑爲陽﹐沈澀弱弦微爲陰之總綱。仲景言傷寒陰病見陽脈者生﹐陽病見陰脈者死﹐可以推卒病之逆順﹐亦可廣諸病之死生。

孫對薇曰﹕陰根於陽﹐陽根於陰。表屬陽﹐以活動爲性體﹐而有靜順之陰在內﹔裏屬陰﹐以靜順爲性體﹐而有活動之陽在中﹐乃相依倚也。若表脈惟散尖洪大﹐裏脈惟蹇遲細小﹐乃陰陽不相和。各盛於本位﹐當收斂表陽﹐使根於內﹔溫和裏陰﹐使根於外。有表澀下﹐而裏衝上者﹐在外爲陽气不升﹐在內爲陰火衝發﹔有表蹇澀﹐而裏洪數者﹐此陰乘陽﹐陽乘陰也。又云﹕尖數在下﹐而不見平闊之體﹐此陽極也﹐當下之﹔平闊在上﹐而不見尖數之體﹐此陰勝也﹐當升之。

脈有五逆

《靈樞﹖玉版篇》云﹕諸病皆有逆順。腹脹身熱脈大﹐是一逆也。腹鳴而滿﹐四肢淸冷泄﹐其脈大﹐是二逆也。衄而不止脈大﹐是三逆也﹝皆爲陰癥見陽脈﹞。咳且溲﹝小便﹞血﹐脫形﹐其脈小勁﹝小不宜勁﹞﹐是四逆也。咳脫形﹐身熱﹐脈小以疾﹝小不宜疾﹞﹐是謂五逆也。如是者﹐不過十五日而死矣。其腹大脹﹐四末淸﹐脫形泄甚﹐是一逆也。腹脹便血﹐其脈大時絕﹐是二逆也。咳上溲血﹝下﹞﹐形肉脫﹝外﹞﹐脈摶﹝內﹞﹐是三逆也。嘔血﹐胸滿引背﹐脈小而疾﹝虛而火盛﹞﹐是四逆也。咳嘔﹐上腹脹﹝中﹞﹐且餐泄﹝下﹞﹐其脈絕﹐

《靈樞﹖五禁篇》曰﹕何謂五逆﹖熱病脈靜﹝陽癥見陰脈﹞﹐汗已出﹐脈盛躁﹝病不爲汗衰﹞﹐是一逆也。病泄﹐脈洪大﹐是二逆也。著痺不移﹝凝血﹞﹐血

四塞脈

《至眞要大論》曰﹕春不沈﹐夏不弦﹐冬不澀﹐秋不數﹐是謂四塞。

吳注云﹕言脈𨿽待時而至﹐若春至而全無冬脈﹐夏至而全無春脈﹐己𨿽專王﹐而早絕其母气﹐是五臟不相貫通也。

又曰﹕參見曰病﹐復見曰病﹐未去而去曰病﹐去而不去曰病。

吳注云﹕一部而參見諸部﹐此乘侮交至也。旣見於本部﹐復見於他部﹐此淫气太過也。未去而去﹐爲本气不足﹐來气有餘﹔去而不去﹐爲本气有餘﹐來气不足。王注﹕復見﹐謂再見已衰﹑已死之气也。

脈貴有神

李東垣曰﹕脈之不病﹐其神不言﹐當自有也﹔脈旣病﹐當求其中神之有與無焉。

如六數七極﹐熱也﹔脈中有力﹐卽有神也。三遲二敗﹐寒也﹔脈中有力﹐卽有神也。熱而有神﹐當泄其熱﹐則神在焉﹔寒而有神﹐當去其寒﹐則神在矣。寒熱之脈﹐無力無神﹐將何恃而泄熱去寒乎﹖苟不知此﹐而遽泄之去之﹐將何依以生﹐所以十亡八九。故經曰﹕脈者血气之先﹐血气者人之神﹐可以不謹養乎﹖可不察其有無乎﹖按東垣此論﹐深達至理﹐但以有力二字言有神﹐恐不足盡有神之妙。王執中曰﹕有神者﹐有力中帶光澤潤滑也﹐於解進矣。蕭子歌云﹕輕淸穩濃肌肉裏﹐不離中部象自然﹐則又有進焉。

脈貴有根

《難經》曰﹕上部有脈﹐下部無脈﹐其人當吐﹐不吐者死﹝胸腹有物塡塞﹐故吐之則愈﹐若無物可吐﹐則陰絕於下也﹞。上部無脈﹐下部有脈﹐𨿽困無能爲害。所以然者﹐人之有尺﹐譬如艸之有根﹐枝葉𨿽枯槁﹐根本將自生。木有根本﹐人有元气﹐故知不死。

《八難》曰﹕寸口脈平而死者﹐何謂也﹖然諸十二經脈﹐皆系於生气之原﹐所謂生气之原者﹐謂十二經之根本也﹐謂腎間動气也﹐此五臟六腑之本﹐十二經脈之根﹐呼吸之門﹐三焦之原﹐一名守邪之神﹝言其能建中立本﹐育气固形﹐使諸邪不能傷其身﹐守其內而衛其外者也﹐故云﹞。故气者﹐人之根本也﹐根絕則莖葉枯矣。寸口脈平而死者﹐生

脈無根有二說

《匯辧》云﹕一以尺中爲根。叔和云﹕寸關𨿽無﹐尺猶不絕﹐如此之流﹐何憂殞滅﹖蓋因其有根也。若腎脈獨敗﹐是無根矣﹐安望其發生乎﹖一以沈候爲根。《經》曰﹐諸浮脈無根者皆死﹐是爲有表無裏﹐孤陽不生﹐蓋陰陽互爲其根﹐使陰旣絕矣﹐孤陽豈能獨存乎﹖尺爲腎部﹐而沈候之六脈﹐皆腎也﹝滑氏曰﹕沈候亦腎肝之應﹐見前﹞。要知兩尺之無根﹐與沈取之無根﹐總屬腎水涸絕﹐而無資始之原﹐宜乎病之重困矣。

浮中沈候五臟說

王宗正曰﹕診脈之法﹐當從心肺俱浮﹐肝腎俱沈﹐脾在中州﹐則與叔和之守寸關尺﹐寄位以候五臟六腑之脈者﹐不大相徑庭乎﹖豈知宗正亦從經文諸浮脈無根者皆死之句悟入﹐遂謂本乎天者親上﹐本乎地者親下﹐心肺居於至髙之分﹐故應乎浮﹔肝腎處乎至陰之位﹐故應乎沈﹔脾胃在中﹐故以中候候之。然能與叔和之法﹐參而用之﹐正有相成之妙。

﹝衝陽﹑太溪﹑太衝三脈﹞

《匯辧》云﹕凡傷寒危迫﹐手脈難明﹐須察足脈。不知者競相嘩矣﹐予請陳其說焉。

《經》曰﹕治病必求於本。本之爲言根也﹐源也。而本有先後天之辧﹐先天之本在腎﹐而太溪一穴﹐在足內踝後五分﹐跟骨上動脈陷中﹐此足少陰所注爲地也﹔後天之本在脾﹐而衝陽一穴﹐在足趺上五寸﹐髙骨間動脈﹐去陷谷二寸﹐此足陽明所過﹐爲原之地也。診太溪以察腎气肝﹐在足指本節後二寸陷中。蓋肝者﹐東方木也﹐生物之始﹐又婦人主血﹐而肝爲血海﹐此脈不衰﹐則生生之機﹐猶可望也。

脈以胃气爲本

《玉機眞藏論》云﹕脈弱以滑﹐是有胃气。

《終始篇》云﹕邪气來也﹐緊而疾﹔穀气來也﹐徐而和。﹝是皆胃气之謂。﹞

張景嶽曰﹕大都脈代時宜﹐無太過﹐無不及﹐自有一種雍容和緩之狀﹐便是胃气之脈。

《平人气象論》曰﹕春胃微弦曰平﹐弦多胃少曰肝病﹐但弦無胃曰死﹐胃而有毛曰秋病﹐毛甚曰今病。夏胃微鉤曰平﹐鉤多胃少曰心病﹐但鉤無胃曰死﹐胃而有石曰冬病﹐石甚曰今病。長夏胃微軟弱曰平﹐弱多胃少曰脾病﹐但代無胃曰死﹐軟弱有石曰冬病﹐石甚曰今病。秋胃微毛曰平﹐毛多胃少曰肺病﹐但毛無胃曰死﹐毛而有弦曰春病﹐弦甚曰今病。冬胃微石曰平﹐石多胃少曰腎病﹐但石無胃曰死﹐石而有鉤曰夏病﹐鉤甚曰今病。﹝秋病至秋而病﹐以胃尙存﹔今病﹐卽病也﹐無胃气故也﹐餘仿此。﹞

《玉機眞藏論》云﹕胃者五臟之本。髒气不能自致於手太陰﹐必因於胃气﹐乃致於手太陰也。﹝無胃者﹐非無胃也﹐邪奪之也﹐邪奪之﹐則胃不至﹐而眞髒反至也﹞

凡脈緩而和勻﹐不浮不沈﹐不大不小﹐不疾不徐﹐不長不短﹐應手中和﹐意思欣欣﹐悠悠揚揚﹐難以名狀者﹐此眞胃气脈也。

盛啟東曰﹕舉按堅彊﹐搏擊有力﹐或微渺在骨﹐按不可得﹐胃气絕也。

朱攺之曰﹕脈健旺者﹐按之柔和﹔微弱者﹐按之應指﹐便是胃气﹔合微弦微鉤以觀﹐自得之

五臟平脈

心脈浮大而散﹐心合血脈﹐心隨血脈而行﹐持脈如六菽之重﹐按至血脈而得者爲浮﹔稍稍加力﹐脈道粗者爲大﹐又稍加力﹐脈道闊濡者爲散。肺脈浮澀而短﹐肺合皮毛﹐肺加力﹐不及本位曰短。肝脈弦而長﹐肝合筋﹐肝脈循筋而行﹐持脈如十二菽之重﹐按至筋﹐脈道如箏弦爲弦﹔次稍加力﹐脈道迢迢者爲長。脾脈緩而大﹐脾合肌肉﹐脾脈循肌肉而行﹐持脈如九菽之重﹐按至肌肉﹐如輕風微揚柳梢爲緩﹔稍稍加力﹐脈道惇實者爲大。腎脈沈而軟滑﹐腎合骨﹐腎脈循骨而行﹐按至骨而得者爲沈﹔次重按之﹐脈道無力爲軟﹔舉指來疾﹐流利者爲滑。

滑伯仁曰﹕此五臟平脈﹐須要察之﹐久久成熟﹐一遇病脈﹐自然可曉。《經》曰﹕先識經脈﹐而後識病脈﹐此之謂也。

頻率

《玉機眞藏論》曰﹕春脈者肝也﹐東方木也﹐萬物之所以始生也﹐其气來軟弱輕虛而滑﹐端直以長﹐故曰弦﹐反此者病。其气來實而彊﹐此爲太過﹐病在外﹔其气來不實而微﹐此謂不及﹐病在中。太過則善怒﹐忽忽眩冒而巓疾﹔不及則胸痛引背﹐下則兩脇滿﹝忽忽不爽也﹐眩目視如轉也﹐﹐其气來盛去衰﹐故曰鉤﹐反此者病。其气來盛去亦盛﹐此爲太過﹐病在外﹔其气來不盛﹐去反盛﹐此爲不及﹐病在中。太過則身熱膚痛﹐爲浸淫﹔不及則煩心﹐上見咳唾﹐下爲气泄。秋脈者肺也﹐西方金也﹐萬物之所以收成也﹐其气來輕虛以浮﹐來急去散﹐故曰浮﹐反此者病。其气來毛而中央堅﹐兩旁虛﹐此爲太過﹐病在外﹔其气來毛而微﹐此爲不及﹐病在中。太過則气逆而背痛﹔不及則喘﹐呼吸少气而咳﹐上气見血﹐下聞病音。冬脈者腎也﹐北方水也﹐萬物之所以合藏也﹐其气來沈而搏﹐故曰營﹐反此者病。其气如彈石者﹐此爲太過﹐病在外﹔其去如數者﹐此爲不及﹐病在中。太過則解脊脈痛而少气﹐不欲言﹔不及則心懸如病饑﹐眇中淸﹐脊中痛﹐少腹滿﹐小便變﹝眇音渺﹐季脇之下﹐挾脊兩旁空軟處腎外當眇﹐故眇中淸冷也﹐解者﹐熱不熱﹐寒不寒﹐壯不壯﹐弱不弱﹐卽倦怠無力不欲食是也﹞。

脾脈者土也﹐孤髒以灌四旁者也﹐善者不可得見﹐惡者可見。其來如水之流者﹐此謂太過﹐病在外﹔如鳥之喙者﹐此謂不及﹐病在中。太過則四肢不舉﹐不及則九竅不通。

張三錫曰﹕頻率者﹐謂春三月俱帶弦﹐夏三月俱帶洪﹐秋三月俱帶浮﹐冬三月俱帶沈。髒脈平﹐胃脈又應四時﹐乃無病者也﹐反此病矣。太過病在外﹐是外感邪气也﹔不及病在中﹐是張路玉曰﹕春脈弦﹐見於人迎﹐肝气自旺也。設反見於气口﹐又爲土敗木賊之兆﹐或左右關𨿽弦﹐而小弱不振﹐是土衰木萎﹐法當培土榮木。設用伐肝之劑﹐則脾土愈困矣。或肝病證﹐見於左寸﹐包絡之火自旺也﹐或並見於右寸﹐火乘金位也。脾脈緩﹐諸部皆緩﹐而關部獨盛﹐中宮濕熱也﹔諸部皆緩﹐寸口獨滑﹐膈上有痰也﹔諸部皆緩﹐兩尺獨顯弦狀﹐豈非肝腎虛寒﹐不能生土之候乎。肺脈毛﹐昔人以浮澀而短爲平脈﹐意謂多气少血﹐脈不能滑﹐不知獨受營血之先﹐營行脈中之第一關隘﹐若肺不傷燥﹐必無短澀之理﹐卽感秋燥之气﹐亦肺病耳﹐非肺气之本燥也。若諸部皆毛﹐寸口獨不毛者﹐陽虛濁陰用事﹐兼挾痰气於上也。諸部不毛﹐气口獨毛者﹐胃虛不能納食﹐及爲泄瀉之徵也。腎脈石﹐若諸脈不石﹐左寸獨石者﹐水气淩心之象﹐右關獨石者﹐沈寒傷胃之象也。

脈逆四時

﹝此卽克賊脈也﹞

《玉機眞藏論》曰﹕脈從四時﹐謂之可治﹔脈逆四時﹐爲不可治。所謂逆四時者﹐春春夏﹐而脈沈澀﹐秋冬而脈浮大﹐名曰逆四時也。﹝王注﹕未有﹐謂未有藏脈之形狀也。﹞

春脈弦﹐得洪脈﹐至夏死﹔得澀脈﹐至秋死﹔得石脈﹐至冬死。以眞髒之气先泄也。

丹源子曰﹕然必曰懸絕沈澀者﹐正見此等脈﹐與常脈迥別。故不懸絕者﹐不可遽云死也﹐且其死﹐亦有期。按﹕仲景云﹕二月得毛脈﹐至秋當死﹐是必待所勝者旺而後死也。又按﹕《平人气象論》所云﹐春胃而有毛﹐曰秋病﹐毛甚曰今病等云云﹐是又以春與秋互對﹐夏與冬互對﹐與此稍不同﹐而皆不曰死﹐亦謂其不懸絕也。學人再取其病證參之﹐益了然矣。大抵春夏忌沈澀﹐秋冬忌浮大﹐此其要耳。

五臟平病死脈

﹝《平人气象論》﹞

平心脈來﹐累累如連珠﹐如循瑯﹐曰心平﹝瑯音郎幹﹐玉之有光似珠者﹐言盛滿滑利也﹞。夏以胃气爲本﹐病心脈來﹐喘喘連屬﹝急促相仍﹞﹐其中微曲曰心病﹔死心脈來﹐前曲後居﹝輕取堅彊不柔﹐重取牢平肺脈來﹐厭厭聶聶﹝眾苗齊秀之貌﹞﹐如落楡莢﹐曰肺平﹝浮薄而輕虛﹞。秋以胃气爲本﹐病肺脈來﹐不上不下﹝往來澀滯﹞﹐如循雞羽﹐曰肺病﹔死肺脈來﹐如物之浮﹝空虛無根﹞﹐如風吹毛﹝散亂無緒﹞﹐曰肺死。

平肝脈來﹐軟弱招招﹝猶迢迢也﹞﹐如揭長竿末梢﹐曰肝平﹝梢必柔軟﹐卽和緩弦長之義﹞﹐春以胃气爲本。病肝脈來﹐盈實而滑﹐如循長竿﹐曰肝病﹝堅勁無梢之和緩﹞﹔死肝脈來﹐急益勁﹐如新張弓弦﹐曰肝死平脾脈來﹐和柔相雜﹐如雞踐地﹐曰脾平﹐長夏以胃气爲本。病脾脈來﹐實而盈數﹐如雞舉足﹐曰脾病﹝輕疾不緩﹞﹔死脾脈來﹐銳堅如鳥之喙﹐如鳥之距﹐如屋之漏﹐如水之流﹐曰脾死。﹝後二句﹐言點滴無倫﹐去而不返也。﹞

平腎脈來﹐喘喘累累如鉤﹐按之而堅﹐曰腎平﹐冬以胃气爲本。病腎脈來﹐如引葛﹝堅搏牽連﹞﹐按之益堅﹐曰腎病﹔死腎脈來﹐發如奪索﹐辟辟﹝音劈﹞如彈石﹐曰腎死。

按﹕《十五難》所載﹐平病死脈﹐與本經各有異同﹐學人當以本經爲正。

脈有溢覆關格

﹝此陰陽相乘之脈﹞

《三難》曰﹕關之前﹐陽之動也﹐脈當九分而浮﹐過者法曰太過﹐減者法曰不及﹐遂上減者法曰不及﹐遂入尺爲覆﹐爲內關外格﹐此陽乘之脈也﹐故曰覆溢﹐是其眞髒之脈﹐人不龐安常曰﹕寸倍尺爲溢脈﹐一名外關﹐關以上﹐外脈也﹐陰拒陽而出﹐名曰內格。自關以上﹐溢於魚際﹐而關以後﹐脈伏行﹐陰壯乘陽﹐而陽竭則死﹐是寸口四倍於人迎。尺倍寸爲覆脈﹐一名內關﹐關以下﹐內脈也﹐陽拒陰而入﹐名外格。自關以下﹐覆入尺澤﹐而關以前﹐脈伏行﹐陽亢乘陰﹐而陰竭亦死﹐是人迎四倍於寸口。

脈有伏匿

《二十難》曰﹕陰陽更相乘﹐更相伏也。脈居陰部﹐而反陽脈見者﹐爲陽乘陰也。脈𨿽時沈澀而短﹐此謂陽中伏陰也。脈居陽部﹐而反陰脈見者﹐爲陰乘陽也。脈𨿽時浮滑而長﹐此謂陰中伏陽也。

張注云﹕尺部而見陽脈﹐乃陽乘於陰。陽脈之中﹐𨿽時沈澀而短﹐此乃陽中伏陰。寸部而見陰脈﹐乃陰乘於陽也。陰脈之中﹐𨿽時浮滑而長﹐此乃陰中伏陽也。

稟賦脈

六陽脈﹐六部健旺﹔六陰脈﹐六部如絲。

仁齋曰﹕陽脈𨿽病寒常浮洪﹐陰脈𨿽病熱常微細。

錢君穎曰﹕稟陽髒者便燥﹐能飲冷﹐惡辛辣﹐不受補劑﹐畏熱喜涼﹔稟陰髒者便溏﹐喜飲熱﹐飲冷卽瀉﹐喜辛辣﹐畏冷。

肥人脈沈瘦人脈浮

張三錫曰﹕人肥白﹐脈多沈弱而濡﹐或滑﹐以形盛气虛﹐多濕痰故耳。人黑瘦﹐脈多數疾﹐或弦﹐以陰水不足﹐火常盛故耳。

滑伯仁曰﹕男子尺脈常弱﹐女子尺脈常盛。

朱丹溪曰﹕男子寸盛而尺弱﹐女子尺盛而寸弱。﹝參黃子曰﹕男子以陽爲主﹐女子吳鶴臯曰﹕神气充實﹐一手或兩手脈上魚際必壽﹐素無此脈﹐一旦見者﹐陰乘陽也﹐爲逆

反關脈

《內經》曰﹕脾脈外鼓沈爲腸﹐久自已。胃脈外鼓大爲鬲﹐偏枯。

王啟玄注云﹕外鼓﹐謂不當尺寸而鼓擊於臂外。

鄒丹源曰﹕此卽反關脈﹐謂其不行於關上﹐而見於關外﹐故曰反關也。其部位取法﹐亦與正有只一手反者。《內經》此節﹐特脾胃一部之主法﹐若心肺肝腎﹐亦可以三隅反矣。然溯其所自﹐此先天之變也﹐或形生之後﹐因驚撲﹐因病藥﹐而脈道外走者﹐此後天之失也。

附記﹕孫兆診開寶寺僧﹐左手無脈﹐乃轉左臂上得之﹐而息至如常。孫曰﹕意是年時﹐曾有驚撲﹐震動心神﹐故脈道外移﹐則不能復﹐今气血已定﹐自不復歸﹐非有病也。

僧曰﹕然﹐某𦇤褓時﹐兩受撲﹐皆幾死﹐今宜脈之失道﹐非有疾也。聞公神於醫﹐聊試耳。

反診脈

《脈經》曰﹕寸口脈沈著骨﹐反仰其手﹐乃得之﹐此腎脈也﹐動苦少腹痛﹐腰體﹐癲疾。刺腎兪入七分﹐又刺陰維入五分。

愼庵按﹕此乃反診之脈﹐非反關也。反仰其手﹐謂仰醫者之手﹐非仰病患之手也。

古人診病﹐必仰病患之手而診﹐醫者覆其手以候﹐惟反診異是﹐覆其病患之手﹐醫者乃仰手而取﹐則得其脈矣。此外惟南北二政之歲﹐三陰司天在泉﹐尺寸有不應者﹐反其診則見矣。不應者脈極沈﹐不應診也﹐覆病患手診之﹐則脈見﹐非無脈也﹐捨此之外﹐無覆手之診。

南北政司天在泉不應之診

《匯辧》云﹕南北二政﹐其面不同﹐司天在泉﹐移位相從。甲己之歲﹐是爲南政。三陰司天﹐則寸不應﹔三陰在泉﹐則尺不應。乙庚丙辛丁壬戊癸﹐斯八歲者﹐皆曰北政。三陰不應。北政之歲﹐厥陰在泉﹐則右不應﹔太陰在泉﹐則左不應﹔不應之位﹐皆少陰也。諸部不應﹐反診較之。

不應之脈﹐皆在兩寸兩尺﹐一爲手少陰心經﹐一爲足少陰腎經也。凡南政之應在寸者﹐則北政應在尺﹔北政之應在寸者﹐則南政應在尺。值此不應之脈﹐乃歲運合宜﹐命曰天和之脈﹐不必求治﹐若誤治之﹐反伐天和矣。

不應有尺寸反左右交

尺當不應﹐而反浮大﹔寸當浮大﹐而反沈細﹔寸當不應﹐而反浮大﹔尺當浮大﹐而反沈細﹐是爲尺寸反者﹐死。

右當不應﹐而反浮大﹔左當浮大﹐而反沈細﹔左當不應﹐而反浮大﹔右當浮大﹐而反沈細﹐是謂左右交者﹐死。

外感辧風寒風熱憑證略脈說

張路玉曰﹕肥人肌肉丰濃﹐胃气沈潛﹐縱受風寒﹐未得卽見表脈﹐但須辧證。

設鼻塞聲重﹐涕唾稠黏﹐風寒所傷也。

若鼻塞聲重﹐而屢咳痰不卽應﹐極力咯之﹐乃得一綫黏痰﹐甚則咽腫者﹐乃風熱也。以肥人實之故﹐不可以此膠執也。瘦人肌肉淺薄﹐胃气外泄﹐卽發熱頭痛﹐脈浮數﹐多屬於火﹔但以頭之時痛時止﹐熱之忽重忽輕﹐又爲陰虛火擾之故也。惟發熱頭痛無間﹐晝夜不分輕重﹐人迎浮盛者﹐方是外感之病。亦有表邪挾內火﹐𨿽發熱頭痛﹐晝夜不分輕重﹐而煩躁口渴﹐臥寐不寧﹐皆邪火爍陰之候﹐惟宜辛涼發散﹐又當顧慮其陰。獨形瘦气虛﹐顏白唇鮮﹐衛气不固者﹐最易傷風﹐卻無內火之患矣。

脈有五邪

﹝虛實賊微邪是也。﹞

《難經》曰﹕從前來者爲實邪﹐從後來者爲虛邪﹐從所不勝來者爲賊邪﹐從所勝來者爲微邪﹐自病者爲正邪。

春肝木王﹐其脈弦細而長﹐名曰肝脈也。反得浮澀而短者﹐是肺之乘肝﹐金之克木﹐爲賊邪﹐大逆﹐十死不治。反得洪大而散者﹐是心之乘肝﹐子之扶母﹐爲實邪。𨿽病自愈﹐反得沈淩木﹐爲微邪﹐𨿽病卽瘥。﹝餘四髒俱依此而推﹐不必重錄其文。﹞

按﹕我生﹐是將來﹐故在前而實﹔生我﹐是退气﹐故在後而虛。克我﹐則爲賊﹔我克﹐則爲

診新病久病脈法

《內經》曰﹕脈小弱以澀者﹐謂之久病﹔脈浮滑而病者﹐謂之新病。﹝再以望診中合色脈一條﹐參究得詳矣。﹞

卷之五

切診

病分新久易治難治不治

張路玉曰﹕盛啟東以新病死生﹐系右手關脈﹔宿病死生﹐主左手關尺。蓋新病穀气猶存﹐胃脈自應和緩﹐卽因邪鼓大﹐因虛減小﹐然須至數分明﹐按之有力﹐不至濁亂﹐再參語言淸爽﹐飲食知味﹐胃气無傷﹐𨿽劇可治。如脈至濁亂﹐至數不分明﹐神昏語錯﹐病气不安﹐此爲神識無主﹐苟非大邪瞑眩﹐豈宜見此乎﹖新病而一時形脫者死﹔不語者﹐亦死﹔口開眼合手撒遺尿者﹐俱不可治。新病𨿽各部脈脫﹐中部獨存者﹐是爲胃气﹐治之必愈。

久病而左關尺軟弱﹐按之有神﹐可卜精血之未艾﹐他部𨿽危﹐治之可生。若尺中弦緊急數﹐按之搏指﹐或細小脫絕者﹐法在不治﹐緣病久胃气向衰﹐又當求其尺脈﹐爲先天之根气也。啟東又云﹕診得浮脈﹐虞﹐與前說互相發明。

又曰﹕診客邪暴病﹐應指浮象可證﹐若虛羸久病﹐當以根气爲本。如下指浮大﹐按久索然者﹐正气大虛之象﹐無問暴病久病﹐𨿽證顯灼熱煩擾﹐皆正衰不能自主﹐隨虛陽發露於外也。下指濡軟﹐久按搏指﹐裏病表和之象﹐非髒气受傷﹐則堅積內伏﹐不可以脈沈﹐誤認虛寒也。下指微弦﹐按久和緩者﹐久病向安之象﹐气血𨿽殆﹐而髒气未敗也。然多有證變多端﹐而脈漸小弱﹐指下微和﹐似有可愈之機者﹐此元气與病气俱脫﹐反無病象發見﹐乃脈不應病之候﹐非小則病退之比。大抵病脈﹐初下指𨿽見乏力﹐或弦細不和﹐按至十餘至漸和者﹐必能收功﹔若下指和﹐按久微澀不能應指﹐或漸覺弦硬者﹐必難收效。設病𨿽牽纏﹐而飲食漸進﹐便溺自調﹐又爲胃气漸復之兆。《經》云﹕安谷者昌﹐漿粥入胃﹐則虛者活﹐此之謂也。﹝此條與前察神气條參看。﹞

脈無胃气

《經》曰﹕脈實以堅﹐謂之益甚。又云﹕人絕水谷則死﹐脈無胃气亦死。所謂無胃气者﹐但得眞髒脈﹐不得胃气也。所謂脈不得胃气者﹐肝不弦﹐腎不石也。﹝肝腎無气不弦石﹐與眞髒無胃气等耳。餘三髒亦然﹐皆不治。﹞

無脈

久病無脈﹐气絕者死。暴病無脈﹐气郁可治。傷寒痛風﹐痰積經閉﹐憂驚折傷﹐關格吐利﹐气運不應﹐斯皆勿慮。

汪子良曰﹕傷寒頭痛發熱﹐一手或兩手無脈﹐此寒邪在表﹐不得發越之故﹐必邪汗也﹐當攻之。丹溪治一婦病瘧﹐食少﹐經不行已三月﹐診之無脈﹐作虛治﹐覘其梳洗言動如常﹐始悟經黃丸﹐旬日食進﹐脈出﹐帶微弦﹐謂胃气全﹐不藥瘧自愈﹐而經自行﹐令淡滋味果應。有因經滯者﹐脈法所謂寸關如故﹐尺脈絕者﹐此月不利也。一人喪妻﹐右手全無﹐後憂釋脈出。

《經》云﹕憂傷肺也。一人一手無脈﹐因詢知打傷所致。古人治一人吐逆﹐二便不利﹐厥冷無脈﹐與大承气二劑﹐大便通﹐脈出安。一疫病﹐面赤﹐舌白苔﹐小便數﹐大便祕﹐身如芒刺﹐六脈俱無﹐此欲作斑之候﹐投升麻葛根湯合生脈散﹐一服斑出﹐六脈見而安。有內傷﹐右關弱甚﹐則隱而不見者。有中寒而脈無者﹐蔥熨並灸气海。此無脈而皆有可生之機﹐宜致思愼庵按﹕凡大吐後﹐有脈伏二三日不出者。有大痛後﹐气血凝滯﹐脈道壅阻而不出者。吐止痛安﹐而脈自出﹐不可因其脈無﹐而遽斷爲死證也。

祟脈

仁齋曰﹕祟家面色黯慘﹐脈乍大乍小﹐乍有乍無。又云﹕祟家或邪視如淫﹐脈錯雜不倫﹐或刮快暴至﹐或沈伏﹐或雙弦﹐或鉤啄﹐或衮運﹐或橫格﹐或促散﹐或尺部大於寸關多見於肝。橫格促散﹐多見於心肺。大抵祟家﹐心脈洪散﹐肝脈洪盛﹐尢可驗焉。蓋心藏神﹐肝藏魂﹐心虛﹐則驚惕昏迷﹐神不守舍﹐而邪气得以入其魂耳。

皇甫氏曰﹕初病便譫語﹐六部無脈﹐然切大指之下﹐寸口之上﹐卻有動脈﹐謂之鬼脈。

李氏曰﹕脈息遲伏﹐或爲鳥啄﹐或綿綿不知度數﹐而顏色不變﹐皆鬼邪爲病也。其狀不欲見人﹐如有對晤﹐時獨言笑﹐或向隅悲泣﹐是也。

《圖說》曰﹕凡鬼祟附著之脈﹐兩手乍長乍短﹐乍密乍疏﹐乍沈乍浮。陽邪來見﹐脈則浮洪﹔陰邪來見﹐脈則沈緊。鬼疰客忤﹐三部皆滑。洪大裊裊﹐沈沈澤澤﹐或沈而不至寸﹐或三部皆緊急﹐但與病癥不相應者﹐皆五屍﹑鬼邪﹑遁屍﹑屍疰之所爲也。

呂滄州治女子之不月如娠者曰﹕面色乍赤﹑乍白者。愧也﹔脈來乍大﹑乍小者﹐祟也﹔非有異夢﹐則靈魂所憑耳﹐與桃仁煎﹐下血如豚肝狀六七

痰癥似祟脈

王隱君曰﹕病勢消爍殆盡﹐气不能相續﹐脈動無常﹐固名死證。其或痰凝气滯﹐見者﹐有素稟痰气不時而然者﹐有僵僕暴中而然者﹐皆非死脈也。

愼庵按﹕先哲云。怪証之爲痰。從怪字而推﹐則痰証之類祟﹐明矣。況痰脈無常﹐亦類祟脈﹐因脈癥之形似﹐人多誤治而不覺。丹溪云﹕血气者﹐身之神也。神旣衰乏﹐邪因而入﹐理或有之。若夫气血旣虧﹐痰客中焦﹐妨礙升降﹐不得運用﹐以致十二官俱失其職﹐視聽言動﹐皆有虛妄﹐以邪治之﹐焉能愈病﹖以愚視之﹐不但不能愈﹐因而誤治致斃﹐亦復不少﹐就丹溪治金氏婦一案可知矣。脈證旣已雷同﹐下手從何辧識﹐此等關頭﹐神而明之﹐存乎其人﹐正難以語言道也。

怪脈

彈石脈﹐按舉劈劈然﹐如指彈石。雀啄脈﹐如雀啄食﹐連三五至忽止﹐良久復來。屋漏脈﹐如殘漏﹐良久一滴。蝦遊脈。始則冉冉不動﹐沈時忽一浮。解索脈﹐指下散亂無次第。魚翔脈﹐其脈本不動﹐而末彊搖。釜沸脈﹐如釜中水﹐火燃而沸﹐有出有入。

薛氏曰﹕雀啄諸脈﹐若因藥克伐所致﹐急投大補﹐多有復生者。

眞髒脈

《玉機眞髒論》曰﹕眞肝脈至﹐中外急如循刀刃﹐責責然﹐如按琴瑟弦﹝細急堅搏﹞﹐色靑白﹝金克木也﹞不澤﹐毛折﹝皮毛得血气而充﹐毛折則精气敗矣﹐下四髒俱有此一句﹐因其義同﹐刪去﹞而死。

眞心脈至﹐堅而搏﹐如循薏苡子﹐累累然﹝短實堅彊﹞﹐色赤黑不澤。﹝水克火也。﹞

眞肺脈至﹐大而虛﹐如以毛羽中人膚﹝浮虛無力之甚﹞﹐色白赤不澤。﹝火克金也。﹞

眞腎脈至﹐搏而絕﹐如指彈石﹐劈劈然﹝沈而堅也﹞﹐色黑黃不澤。﹝土克水也。﹞

眞脾脈至﹐弱而乍數乍疏﹝和緩之气全無﹞﹐色黃靑不澤。﹝木克土也。﹞

急虛身中卒至﹐五臟絕閉﹐脈道不通﹐气不往來﹐譬於墮溺﹐不可爲期﹐其脈絕不來。若人一息五六至﹐其形肉不脫﹐眞髒𨿽不見﹐猶死也。

《陰陽別論》云﹕凡持眞脈之髒脈者﹐肝至懸絕急﹐十八日死﹝懸絕急者﹐全失和平﹐而弦搏異常也﹐十八日﹐爲木金成數之餘﹐金勝木而死也﹞。心至懸絕﹐九日死﹝爲火水生成數之餘﹐水勝火也﹞。肺至懸絕﹐十二日死﹝爲金火生成數之餘﹐火勝金也﹞。腎至懸絕﹐七日死﹝爲水土生成數之餘﹐土勝水也﹞。脾至懸絕﹐四日死。﹝爲木生數之餘﹐木勝土也﹐凡此皆不勝克賊之气﹐故眞髒獨見者﹐气敗而危矣。﹞

《平人气象論》曰﹕肝見庚辛死﹐心見壬癸死﹐脾見甲乙死﹐肺見丙丁死﹐腎見戊己死﹐是爲眞髒見﹐皆死。﹝此言眞髒脈見者﹐遇克賊之日而死。﹞

陰陽絕脈

《脈經》云﹕尺脈上不至關﹐爲陰絕﹔寸脈下不至關﹐爲陽絕﹔陰絕而陽微﹐死不治。若計其餘命死生之期﹐日月節克之也。

行屍內虛脈

仲景曰﹕脈病患不病﹐名曰行屍﹐以無王气﹐卒眩僕不識人則死。人病脈不病﹐

脈證不相應從脈從證論

脈結伏者﹐內無積聚﹐脈浮結者﹐外無痼疾。有結聚者﹐脈不結伏﹔有痼疾者﹐脈不浮結﹐爲脈不應病﹐病不應脈﹐是爲死候﹝《難經》﹞。六淫之邪﹐初起宜微小遲緩﹐若洪數爲相反﹐中有胃气猶可救﹐否則危﹝三錫﹞。有捨癥從脈﹐有捨脈從證﹔有從一分脈﹐二分證者﹔有從一分證﹐二分脈者﹔有淸髙貴人﹐兩手無脈者﹔有左小右大﹐右小左大者﹐槪從癥治。

方宜脈

吳鶴臯曰﹕中原之地﹐四時異气﹐居民之脈﹐亦因時異。春弦﹑夏洪﹑秋毛﹑冬石。脈與時違﹐皆名曰病。東夷之地﹐四時皆春﹐其气暄和﹐民脈多緩﹔南夷之地﹐終年皆夏﹐其气炎蒸﹐民脈多大﹔西夷之地﹐終年皆秋﹐其气淸肅﹐民脈多勁﹔北夷之地﹐終年皆冬﹐其气凜冽﹐民脈多石。東南卑濕﹐其脈軟緩。居於髙巓﹐亦西北也﹐西北髙燥﹐其脈剛勁。居於污澤﹐亦東南也。南人北脈﹐所稟必剛﹔北人南脈﹐所稟必柔。東南不同﹐亦可類剖。《內經》曰﹕至髙之地﹐冬气常在﹔至下之地﹐春气常存。

脈分男女

《難經》曰﹕脈有逆順﹐男女有恆而反者﹐何謂也﹖然﹕男子生於寅﹐寅爲木陽也﹔女子生於申﹐申爲金陰也。故男脈在關上﹐女脈在關下﹐是以男子尺脈恆弱﹐女子尺脈恆盛﹐是其常也。反者﹐男得女脈﹐女得男脈也。男得女脈爲不足﹐病在內。左得之﹐病在左﹔右得之﹐病在右﹐隨脈言之也。女得男脈爲太過﹐病在四肢。左得之﹐病在左﹔右得之﹐病在右﹐隨脈言之﹐此之謂也。

鄒丹源曰﹕按寅申之說﹐他書無考﹐推越人之意﹐倘亦以男爲陽爲火﹐而火生在寅﹔女爲陰爲水﹐而水生在申云耳。火炎上﹐故盛在關上﹔水流下﹐故盛在關下也。男得女脈者﹐謂尺盛而寸弱﹐此不足之明徵﹐人所知也。女得男脈者﹐謂寸盛而尺弱﹐此爲太過﹐解者紛紛﹐殊不知病在四肢﹐非病在外之說也。蓋男子血虛則尺盛﹐女子气郁則寸盛﹐男子血虛則髒气衰﹐女子气郁則四肢煩熱而不舉也。其曰﹐在左在右者﹐左則心肝腎之經﹐右則肺脾三焦之經也。又云﹕按診法﹐診男者先左﹐診女者先右。非男女經脈有別也﹐從其陰陽﹐以察其

脈以左右分陰陽气血說

《千金翼》曰﹕凡婦人脈﹐常欲濡弱於丈夫﹐男左大爲順﹐女右大爲順。﹝此以左右分陰陽也。﹞

朱丹溪云﹕肺主气﹐其脈居右寸﹐脾胃命門三焦﹐各以气爲變化運用﹐故皆附焉。心主血﹐其脈居左寸﹐肝膽腎膀胱﹐皆精血之隧道管庫﹐故皆附焉。男以气成胎﹐則气爲之主﹔女挾血成胎﹐則血爲之主。男子病﹐右脈充於左者﹐有胃气也﹐病𨿽重可治﹔女子病﹐左脈充於右者﹐有胃气也﹐病𨿽重可治。反此者﹐虛之甚也。

丹源子曰﹕《千金》以左右分陰陽﹐此指男女無病時言也。丹溪以左右分气血﹐以男女病重後言也。然胃气二字﹐兩手皆宜體察﹐診當《難經》爲正耳。

又按﹕李云﹕老喜反﹐脈當細濡澀。注云﹕﹐弦洪緊多病。推其意﹐以爲男老气虛﹐細濡宜在寸﹔女老血虛﹐細濡宜在尺耳。然以爲多壽而喜之﹐恐亦不然。老人之脈﹐以和長爲吉﹐反之一字﹐終非正論﹐聊見於此﹐不另立條

假陰假陽脈

《至眞要大論》曰﹕脈至而從﹐按之不鼓﹐諸陽皆然。諸陰之反者﹐脈至而從﹐按之鼓甚而盛也﹐逆取而得﹐治之法也。王啟玄曰﹕病熱而脈數﹐按之不鼓動﹐乃寒甚﹐格陽而致之﹐非熱也。形證是寒﹐按之而脈气鼓擊於手下盛者﹐此爲熱甚﹐拒陰而生病﹐非寒也。

寒甚格陽﹐治熱以熱﹔熱甚拒陰﹐治寒以寒﹐外𨿽用逆﹐中乃順也﹐此逆乃正順也。若寒格陽而治以寒﹐熱拒陰而治以熱﹐外則𨿽順﹐中乃逆也﹐故方若順﹐是逆也。

儲種山曰﹕凡病寒熱﹐當以遲數爲標﹐虛實爲本。且如熱癥見數脈﹐按之不鼓而虛者﹐爲元气不足﹐虛火遊行於外﹐此非眞熱﹐乃假熱也﹐作不足治之。如診而實﹐方爲眞也。且如寒證見遲脈﹐診之鼓擊而實﹐爲邪火伏匿於中﹐亦非眞寒﹐乃假寒也﹐當作有餘治之﹐如診而虛﹐方是眞寒。此語旣明而且暢矣﹐此陰證似陽﹐陽證似陰之脈﹐故曰假陰假陽脈也。

奇經八脈

《匯辧》云﹕奇經者﹐在十二經脈之外﹐無臟腑與之配偶﹐故曰奇。夫臟腑之脈﹐寸關尺有定位﹐浮中沈有定體﹐弦鉤毛石有定形。此則另爲一脈﹐形狀固異﹐而隧道亦殊﹐病李時珍云﹕八脈不拘制於十二經﹐正經之脈隆盛﹐則溢於奇經﹐故秦越人比之天雨降下﹐溝渠溢滿﹐沛妄行﹐流於河澤。陽維主一身之表﹐陰維主一身之裏﹐以乾坤言也。陽蹺主一身左右之陽﹐陰蹺主一身左右之陰﹐以東西言也。督主身後之陽﹐任衝主身前之陰﹐以南北言也。帶脈橫束諸脈﹐以六合言也。

﹝經論﹞督脈尺寸中央﹐三部俱浮﹐直上直下。

﹝經脈﹞張潔古曰﹕督者都也﹐爲陽脈之都綱。《內經》曰﹕督脈起於下極之﹐並於脊裏﹐上至

﹝主病﹞爲外感風寒之邪﹝王叔和﹞﹐爲腰脊彊痛﹐不得俯仰﹐大人癲病﹐小兒風癇﹐《內經》謂實則脊彊反折﹐虛則頭痛﹐寸關尺三部皆浮﹐且直上直下者﹐爲

﹝經論﹞任脈寸口脈緊細實長至關。

又曰﹕寸口邊丸丸。

﹝經脈﹞任者﹐妊也﹐爲陰脈之海也﹐《內經》謂任脈起於中極之下﹐循腹裏﹐由關元﹐上咽﹐至承漿﹐下齦交﹐極目﹐下承泣穴﹐爲陰脈之都綱也。

﹝主病﹞男子內結七疝﹐女子帶下瘕聚﹐王叔和爲少腹繞臍﹐下引陰中痛。

又曰﹕苦腹中有气﹐如指上搶心﹐不得俯仰﹐拘急﹐又緊細實長者﹐中寒而气結也。寸口丸丸﹐卽動脈也﹐狀如豆粒﹐厥厥動搖﹐故主气上衝心也。

﹝經論﹞衝脈尺寸中央俱牢﹐直上直下。﹝牢脈似沈似伏﹐實大而長﹐微弦﹐乃三部之脈皆沈有力﹐直上直下﹐弦實之象也。﹞

﹝經脈﹞衝脈起於气街﹝在少腹毛中兩旁各二寸﹞﹐挾臍左右上行﹐至胸中而散﹐爲十二經之根本﹐故稱經脈之海﹐亦稱血海。

﹝主病﹞《靈樞》曰﹕衝脈血盛﹐則滲灌皮膚﹐生毫毛。女子數脫血﹐不榮其口唇﹐故髭須不生。宦者去其宗筋﹐傷其衝脈﹐故須亦不生。越人曰﹕衝脈爲病﹐逆气而裏急。東垣曰﹕凡逆气上衝﹐或兼裏急﹐或作躁熱﹐皆衝脈逆也﹐宜補中益气湯﹐加知﹑柏。王叔和曰﹕衝脈用事﹐則十二經不復朝於寸口﹐其人若恍惚狂癡﹐衝脈與督脈無異﹐但督脈浮﹐而衝脈沈耳。

﹝經論﹞陽蹺脈寸部左右彈。

﹝經脈﹞陽蹺脈起於足跟中﹐上外踝﹐循脇上肩﹐挾口吻至目﹐極於耳後風池穴。

﹝主病﹞越人曰﹕陽蹺爲病﹐陰緩而陽急。王叔和注曰﹕當從外踝以上急﹐內踝以上緩。又曰﹕寸口脈前部﹐左右彈者﹐陽蹺也﹐苦腰背痛﹐癲癇僵僕﹐惡風偏枯﹐痺體彊。左右彈﹐卽緊脈之象。

﹝經論﹞陰蹺脈尺部左右彈。

﹝經脈﹞陰蹺脈起於足跟﹐上內踝﹐循陰上胸﹐至咽﹐極於目內睛明穴。

﹝主病﹞越人曰﹕陰蹺爲病﹐陽緩而陰急。叔和注曰﹕當從內踝以上急﹐外踝以上緩。

又曰﹕寸口脈後部﹐左右彈者﹐陰蹺也﹐苦癲癇寒熱﹐皮膚淫痺﹐少腹痛裏急﹐腰及髖下連陰痛﹐男子陰疝﹐女子漏下。張潔古曰﹕蹺者﹐捷疾也。二蹺之脈起於足﹐使人蹺疾也。陽蹺在肌肉之上﹐陽脈所行﹐通貫六腑﹐主持諸表﹔陰蹺在肌肉之下﹐陰脈所行﹐通貫五臟﹐主持諸裏。

﹝經論﹞帶脈關脈左右彈。

﹝經脈﹞帶脈起於季脇﹐周遭一周﹐如束帶然。

﹝主病﹞越人曰﹕帶之爲病﹐腹滿﹐腰溶溶如坐水中﹝溶溶﹐緩縱之貌。﹞。

《明堂》曰﹕女人少腹痛﹐裏急﹐螈﹐月事不調﹐赤白帶下。楊氏曰﹕帶脈總束諸脈﹐使不妄行﹐如人束帶而前垂﹐此脈若固﹐卽無帶下漏經之癥矣。

﹝經論﹞陰維脈尺外斜上至寸。﹝斜上者﹐不由正位而上﹐斜向大指﹐名曰尺外斜﹐小指名曰尺內。﹞

叔和曰﹕寸口脈從少陽斜至厥陰﹐是陰維脈也。

﹝經脈﹞陰維起於諸陰之交﹐發於內踝上五寸﹐循股入小腹﹐循脇上胸﹐至頂前而終。

﹝主病﹞叔和曰﹕動苦癲癇﹐僵僕羊鳴﹐又苦僵僕失音﹐肌肉痺癢﹐應時自發﹐汗出惡風﹐身洗洗然也﹐取陽白﹑金門﹑僕參。

又曰﹕陰維脈沈大而實者﹐主胸中痛﹐脇下支滿﹐心痛﹔脈如貫珠者﹐男子兩脇下實﹐腰中痛﹐女子陰中痛﹐如有瘡狀。﹝金門﹑僕參﹐

﹝經論﹞陽維脈尺寸斜上至寸。

叔和曰﹕寸口脈從少陰斜至太陽﹐是陽維脈也。

或言從右手手少陽三焦﹐斜至寸上手厥陰心包之位﹐爲陰維。從左手足少﹐腎斜至寸上手太陽小腸之位﹐爲陽維也。

﹝經脈﹞陽維脈起於諸陽之會﹐發於足外踝下一寸五分﹐循膝上髀厭﹐抵少腹﹐循頭入耳﹐至本神而止。

﹝主病﹞叔和曰﹕動苦肌肉痺癢﹐皮膚痛﹐下部不仁﹐汗出而寒﹐又苦顚僕羊鳴﹐手足相引﹐甚者失音不能言﹐宜取客主人。潔古云﹕衛爲陽﹐主表﹐陽維受邪﹐爲病在表﹐故苦寒熱。營爲陰﹐主裏﹐陰維受邪﹐爲病在裏﹐故苦心痛。陰陽相維﹐則營衛和諧﹔營衛不諧﹐則悵然失志﹐不能自收持矣。

《內經》脈決死期

《素問﹖大奇論》﹕脈至浮合﹐浮合如數﹐一息十至以上﹐是經气予不足也。微見﹐九﹑十日死。﹝浮合者﹐如浮浪之合﹐後以催前﹐數數而來﹐一息之間﹐遂有十至以上之與十日之間耳。蓋肺主元气﹐其成數在九﹐脾主五臟﹐其成數在十也。予﹐與同。﹞

脈至如火薪然﹐是心精之予奪也。艸幹而死。﹝脈來如火薪之燃﹐乃洪大無根﹑無神心火受克而死﹞脈至如散葉﹐是肝气予虛也。木葉落而死。﹝散葉者﹐飄浮無根之狀。肝本大虛﹐木遇金而負﹐遇秋而凋﹐故深秋而死也。﹞

脈至如省客﹐省客者﹐脈塞而鼓﹐是腎气予不足也。懸去棗花而死。﹝馬玄臺曰﹕省客者﹐暫去暫來也﹐止以脈本閉塞﹐而復有鼓擊於指之時﹐是腎气全衰﹐本源虧極﹐鼓不常鼓﹐而閉塞自如也。棗花之候﹐木衰火旺﹐水安勝之﹐故曰懸去棗花而死也。懸去﹐猶俗云虛度也。李士林曰﹕省者﹐禁也﹐故天子以禁中爲省中。塞者﹐沈而不利也﹔鼓者﹐搏而有力也﹐伏藏於內﹐而鼓搏﹐正如禁賓客而不見﹐獨居於內而恣肆也﹐故曰如省客也﹐是腎气不寧之故也。棗花去﹐則當長夏也﹐土旺水敗﹐腎虛者不能支也。二者之論﹐從李氏爲妥。﹞

脈至如丸泥﹐是胃精予不足也。楡莢落而死。﹝丸形圓﹐而泥性輕﹐脈來如珠轉動﹐浮澀而無根﹐則中和胃气已奪﹐至秋冬之交﹐而楡莢始落之候﹐乃木令方張﹐來侮胃衰之土而死矣。﹞

脈至如橫格﹐是膽气予不足也。禾熟而死。﹝橫格者﹐如橫木之格在指下﹐且長且堅﹐眞髒脈見﹐禾熟秋深金令肆行﹐木被克敗而死矣。﹞

脈至如弦縷﹐是胞精予不足也。病善言﹐下霜而死﹔不言﹐可治。﹝弦縷者﹐如弓弦之急﹐如縷之細也。胞者﹐心胞絡也。言者﹐心聲也。火過極而神明無以自持﹐則多言不休也。夫脈急細﹐則反其洪大之常﹐善言則喪其神明之守﹐方霜下而水令司權﹐火當絕矣。﹞

脈至如交漆﹐交漆者﹐左右旁至也。微見﹐三十日死。﹝交漆者﹐以漆絞去其渣也。脈來如絞漆之狀﹐是左右旁至﹐有降無升﹐有出無入﹐大小不勻﹐前盛後虛也。臟腑衰奪﹐陰陽乖亂﹐初見此脈﹐必期其三十日而死﹐蓋月魄之生死﹐以三十日爲盈虛故也。﹞

脈至如湧泉﹐浮鼓肌中﹐太陽气予不足也﹐少气。味韭英而死。﹝湧泉者﹐有升無竭﹐陰精不能上奉﹐故少气耳。韭英初發﹐木令當權﹐則水官謝事矣﹐故死。﹞

脈至如頹土之狀﹐按之不得﹐是肌气予不足也﹐五色先見黑白﹐壘發而死。﹝頹土者﹐頹敗之土也﹐虛而無根﹐按之全無也。肌气﹐卽脾气﹐脾主肌肉也﹐黑爲水色﹐土虛而水無所畏﹐反來乘之也。壘卽有多種﹐而白者發於春﹐當木旺之時﹐土安得而不敗乎哉。﹞

脈至如懸雍﹐懸雍者﹐浮揣切之益大﹐是十二兪之予不足也。水凝而死。﹝懸雍者﹐乃喉間下垂之肉﹐音聲之機也。脈來如懸雍﹐浮揣切之益大﹐卽知重按之必空矣﹐是孤陽亢極之象也。十二兪在背﹐卽五臟六腑十二經之所系也﹐水凝爲冰﹐乃陰盛之候﹐而孤陽安有不絕乎。﹞

脈至如偃刀﹐偃刀者﹐浮之小急﹐按之堅大急﹐五臟菀熱﹐寒熱獨並於腎也。其人不得坐﹐立春而死。﹝浮之小急﹐如刀口也。按之堅大﹐且急如刀背也。菀者﹐積結也。五臟精衰而結熱﹐故發寒熱也。陽王則陰消﹐故獨並於腎也。腰者腎之府﹐腎虛則不能起坐。

迨立春陽气用事﹐陰日衰而死矣。馬玄臺謂此脈當見於尺部。吳鶴臯謂不得坐﹐臀肉消也脈至如丸﹐滑不直手﹐下直手者﹐按之不可得也﹐是大腸气予不足也。棗葉生而死。﹝脈至如丸之滑﹐其實有形﹐今圓活不直手﹐似乎無形也﹐大腸庚金之精气已敗﹐而將脫之兆﹐新夏棗葉初生﹐火旺之候而死矣。﹞

脈至如華者﹐令人善恐﹐不欲坐臥﹐行立常聽﹐是小腸气予不足也。季秋而死。﹝華者﹐艸木之花也﹐在枝葉而不在根﹐乃輕浮虛而脫神也。小腸之气﹐通於心經﹐小腸不足﹐故心痛善恐﹐不欲坐臥者﹐心神怯而不寧也。行立常聽者﹐恐懼之心生疑耳﹐丙火墓於戌﹐故當季秋而死也。﹞

仲景脈法

寸口衛气盛﹐名曰髙﹝髙者﹐自尺內上溢於寸﹐指下湧湧﹐旣浮且大﹐而按之不衰﹐以衛出下焦﹐行胃上口﹐至手太陰﹐故寸口盛滿﹐因名曰髙﹞﹔榮气盛﹐名曰章﹝章者﹐自筋骨外顯於關﹐應指逼逼﹐旣動且滑﹐而按之益堅﹐以營出中焦﹐亦並胃口而出上焦﹐故寸關實滿﹐因名曰章﹞﹔髙章相搏﹐名曰綱﹝綱者﹐髙章兼該之象﹐故爲相搏﹐搏則邪正交攻﹐脈來數盛﹐直以綱字揭之﹞﹔衛气弱﹐名曰﹝

者﹐寸口微滑﹐而按之軟弱﹐舉指瞥瞥﹐似數而仍力微﹐以衛气主表﹐表虛不能勝邪﹐故有似乎心中怵惕之狀﹐因以字諭之﹐音牒﹐思懼貌﹞﹔榮气弱﹐名曰卑﹝卑者﹐諸脈皆不應指﹐常兼沈澀之形﹐而按之隱隱﹐似伏而且澀﹑難﹐以營气主裏﹐裏虛則陽气不振﹐故脈不顯﹐有似外家婦之甲屑﹐不能自主﹐故以卑字譬之﹞﹔卑相搏﹐名曰損。﹝損者﹐卑交參之謂﹐故謂相搏之則邪正俱殆﹐脈轉衰微﹐直以損字呼之。﹞

張璐曰﹕綱者﹐諸邪有餘之綱領﹔損者﹐諸虛漸積之損傷。髙章卑四字﹐體貼營衛之盛衰﹐𨿽六者並舉﹐而其所主﹐實在綱損二脈也。

仲景辧脈體狀

脈靄靄如車蓋者﹐名曰陽結也﹝靄靄如車蓋者﹐大而厭厭聶聶也﹐爲陽气鬱結於外﹐不與陰气和雜也。﹤宇泰﹥﹕車蓋﹐言浮大﹐卽浮數之陽結也﹞﹔脈累累如循長竿者﹐名曰陰結也﹝累累如循長竿者﹐連連而彊直也﹐爲陰气鬱結於內﹐不與陽气和雜也。﹝宇泰﹞長竿者﹐弦緊也﹐卽沈遲之陰結也﹞。脈瞥瞥如羹上肥者﹐陽气微也﹝輕浮而主陽微也﹞﹔脈縈縈﹝縈縈﹐滯也﹐若縈縈惹惹之不利也。如蜘蛛絲者﹐至細也。微爲陽微﹐細爲陽衰。

《內經》曰﹕細則气少﹐故以至細爲陽衰。﹝宇泰﹞﹕縈縈﹐收卷也﹐有回旋之義﹞脈綿綿如瀉漆之絕者﹐亡其血也。

﹝綿綿﹐連綿而軟也。瀉漆之絕者﹐前大後小陽气有餘﹐陰气不足﹐故知爲亡血。﹞

殘賊脈

師曰﹐脈有弦緊浮滑沈澀﹐此六脈名曰殘賊﹐能爲諸脈作病也。

程郊倩曰﹕殘賊﹐乃炎威之名﹐脈中有此﹐當屬實邪﹐然亦有辯。殘則明傷﹐作病於暴﹐屬實者多﹔賊則暗襲﹐作病於漸﹐屬虛者半。弦緊浮滑沈澀六者﹐不論何部﹐脈中兼見此脈﹐輒防邪至﹐凡傷寒瘧痢之類﹐種種皆是﹐在虛人尢爲可慮。

厥脈

張仲景曰﹕傷寒脈﹐陰陽俱緊﹐惡寒發熱﹐則脈欲厥﹐厥者﹐脈初大﹐漸漸小﹐更來漸漸大﹐是其候也。如此脈﹐惡寒甚者﹐翕翕汗出﹐喉中痛熱多者﹐目赤脈多﹐睛不慧。醫復發之﹐咽中則傷﹔若復下之﹐則兩目閉﹐寒多者﹐便淸谷﹐熱者﹐便膿血﹔若燻之﹐則身發黃﹔若熨之﹐則咽燥﹔若小便利者﹐可救之﹔小便難者﹐爲危殆。成無己曰﹕此太陽少陰俱感邪也。

此節﹐脈書多不見收﹐豈其不當有邪﹐附此以俟講究。

損至脈法

《十四難經》曰﹕脈有損至﹐何謂也﹖然至之脈﹐一呼再至曰平﹐三至曰離經﹐四至曰奪精﹐五至曰死﹐六至曰命絕﹐此至之脈也。何謂損﹖一呼一至曰離經﹐二呼一至曰奪精﹐三呼一至曰死﹐四呼一至曰命絕﹐此損之脈也。至脈從下上﹐損脈從上下也。損脈之爲病﹐一損損於皮毛﹐皮聚而毛落﹔二損損於血脈﹐血脈虛少﹐不能榮於五臟六腑﹔三損損於肌肉﹐肌肉消瘦﹐飲食不爲肌膚﹔四損損於筋﹐筋緩不能自收持﹔五損損於骨﹐骨痿不能起於牀。反此者﹐至脈之病也﹐從上下者﹐骨痿不能起於牀者死﹔從上下者﹐皮聚而毛落者死。

治損之法柰何﹖曰﹕損其肺者﹐益其气﹔損其心者﹐調其榮衛﹔損其脾者﹐調其飲食﹔損其肝者﹐緩其中﹔損其腎者﹐益其精。此治損之法也。

馬氏曰﹕損脈之病﹐自肺而之腎。至脈之病﹐自腎而之肺也。

又曰﹕言治損之法﹐而治至之法可推。

鄒丹源曰﹕損至之脈﹐卽遲數之甚者也。《難經》此節﹐旣詳明矣。乃其後﹐又有傷熱中霧露之說﹐而且極之五至六至﹐而且曰一呼五至。一吸五至﹐其人當困﹐𨿽困可治。滑伯仁釋之云﹕前之損至﹐以五臟自病﹐得之於內者言。後之損至﹐以經絡血气爲邪所中﹐自外得之者言﹐然均一損至也﹐豈內傷則五至曰死﹐而外感則五至可治乎﹖此必後人竄入之言﹐夫一呼四至﹐合之一吸﹐加之太息﹐且九至矣。外感𨿽多數﹐寧有逾此者﹖五至曰死﹐猶寬言之也。

考之《內經》曰﹕人一呼﹐脈四動以上曰死﹐脈絕不至曰死﹐乍疏乍數曰死。《內經》又有大損﹑中損﹑下損﹐蓋以人形之長短﹐合脈之長短言﹐又言春得脾肺之脈﹐秋得肝心之脈﹐爲損。其言至﹐有魂至﹑魄至﹑神至﹑志至﹑意至﹐又以病形言矣。

婦人妊娠診分男女脈法

《陰陽別論篇》曰﹕陰搏陽別﹐謂之有子。

王啟玄注曰﹕陰﹐謂尺中也。搏﹐謂搏觸於手也。尺脈搏擊﹐與寸脈殊別﹐陽气挺

《陳自明良方》曰﹕搏者﹐近也﹐謂陰脈逼近於下﹐陽脈別出於上﹐陽中見陽﹐乃陽施。陰戴同父《刊誤》謂﹕寸微尺數也。

《脈指南》曰﹕脈動於產門者﹐有胎也。謂脈出尺外﹐名曰產門。

又曰﹕尺中脈數而旺者﹐胎脈也﹐爲血盛也。

王宏翰曰﹕細釋《內經》﹐並諸家之論﹐謂陰搏陽別﹐則尺脈搏擊於手者﹐乃數滑有力﹐而寸脈中見陽﹐或是寸數﹐與《內經》之言有異矣。但孕子之脈﹐原有寸關尺俱數之脈﹐而此節之經文﹐乃寸微尺數之旨也。

《平人气象篇》曰﹕少陰脈動甚者﹐妊子也。

全元起注﹕作足少陰。

王啟玄注﹕作手少陰動脈者﹐大如豆﹐厥厥動搖也﹐脈陰陽相搏﹐名曰動也。

王叔和《脈經》曰﹕心主血脈﹐腎名胞門子戶﹐尺中腎脈也﹐尺中之脈﹐按之不絕﹐法妊娠王宏翰曰﹕按﹕全元起王冰二家之注﹐各執一見﹐而叔和合而同論﹐細釋其義﹐但手少陰心也﹐心主血脈﹐足少陰腎也﹐腎主藏精﹐精血調和﹐交會﹐孕子之徵也﹐言心腎二部之脈動甚﹐或一部之脈動甚者﹐皆婦人懷娠之象也。

《腹中篇》曰﹕何以知懷子之且生也﹖岐伯曰﹕身有病而無邪脈也。

按﹕身有病者﹐謂經閉也。夫脈來而斷絕者經閉﹐月水不利也。今病經閉而脈來如常﹐有神不斷絕者﹐是妊娠也。

《脈經》曰﹕三部脈浮沈正等﹐按之無絕者﹐有娠也。妊娠初時﹐寸微小﹐呼吸五至﹐三月而尺數也。脈滑疾﹐重以手按之散者﹐胎已三月也。脈重手按之不散﹐但疾不滑者﹐五月也。

王宏翰曰﹕按脈浮沈正等者﹐卽仲景所謂寸關尺三處之脈﹐大小浮沈遲數同等也。

仲景以同等﹐謂陰陽平和之脈﹐病𨿽劇當愈﹐此大槪論病患之脈也。叔和謂婦人之脈﹐三部浮沈正等﹐又按之無絕者﹐謂陰陽和洽﹐有娠之兆也。

又曰﹕妊娠四月﹐欲知男女法﹐左疾爲男﹐右疾爲女﹐俱疾爲生二子。

又曰﹕得太陰脈爲男﹐太陽脈爲女﹐太陰脈沈﹐太陽脈浮。

又曰﹕左手沈實爲男﹐右手浮大爲女。左右手俱沈實﹐猥生二男。左右手俱浮大﹐猥生二女戴同父曰﹕《脈經》𨿽曰太陰脈沈爲男﹐太陽脈浮爲女﹐亦不明言以何部爲太陽﹑太陰﹐不若後條浮大爲女﹐沈實爲男之明白也。

《脈經》曰﹕尺脈左偏大爲男﹐右偏大爲女﹐左右俱大產二子﹐大者如實狀。

又曰左右尺俱浮﹐爲產二男﹔不爾﹐則女作男生。左右尺俱沈﹐爲產二女﹔不爾﹐則男作女戴同父曰﹕前云右浮大爲女﹐左沈實爲男﹐是獨以左右脈各異立言﹐今左右俱浮爲二男﹐俱沈爲二女﹐是並左右兩尺脈一同﹐以其於諸陽男﹑諸陰女﹐未常有差也。左沈實﹐左疾﹐左偏大與俱浮﹐或以脈﹐或以位﹐皆陽也。右浮大﹐右疾﹐右偏大與俱沈﹐或以脈

《脈經》曰﹕遣娠婦而南行﹐呼之左回首者﹐是男。右回首者﹐是女也。

又曰﹕看上圊時﹐夫從後急呼之﹐左回首是男﹐右回首是女也。

婁全善曰﹕按﹕朱丹溪言男受胎在左子宮﹐女受胎在右子宮﹐斯言大契﹐是說也。蓋男胎在左﹐則左重﹐故回首時﹐愼護重處﹐而就左也。女胎在右﹐則右重﹐故回首時﹐愼護重處﹐而就右也。推之於脈﹐其義亦然﹐胎在左﹐則血气護胎而盛於左﹐故脈亦從之﹐而左疾爲男﹐左大爲男也﹔胎在右﹐則血气護胎而盛於右﹐故脈亦從之﹐而右疾爲女﹐右大爲女也。亦猶《經》云﹐陰搏陽別﹐謂之有子。言受胎處﹐在臍腹之下﹐則血气護胎﹐而盛於下﹐故陰之尺脈鼓搏有力﹐而與陽之寸脈殊別也。又如癰疽發上﹐則血气從上而寸脈盛﹔發下﹐則血气從下﹐而尺脈盛。發左﹐則血气從左﹐而左脈盛﹔發右﹐則血气從右﹐而右脈盛也。丹溪以左大順男﹐右大順女﹐以醫人之左右手言﹐蓋智者之一失也。

《脈經》曰﹕婦人妊娠﹐其夫左乳房有核是男﹐右乳房有核是女也。

宏翰按﹕此言妻孕而夫乳有核﹐其言似謬﹐恐衍文﹐多一夫字﹐但女孕則女乳有核﹐其理可通﹐學人宜審之。

《脈經》曰﹕婦人懷娠離經﹐其脈浮﹐設腹痛引腰脊﹐爲今欲生也﹔但離經者﹐不病也。

又婦人欲生﹐其脈離經﹐夜半覺﹐日中則生也。﹝離經者﹐離乎經常之脈也。﹞

王子亨云﹕妊娠﹐其脈三部俱滑大而疾﹐在左則男﹐在右則女。

《脈指南》曰﹕關上一動一止者一月﹐二動二止者二月﹐餘仿此。

《脈訣刊誤》云﹕滑疾按微胎三月﹐但疾不散五月母。

若懷胎五月﹐是以數足胎成就而結聚﹐必母體壯熱。嘗見脈息躁亂﹐非病苦之癥﹐乃五月胎已成﹐受火精﹐故身熱脈亂﹐原無他病也。

女腹如箕﹐男腹如釜。欲產之脈﹐散而離經。新產之脈﹐沈細緩爲吉﹔實大弦牢﹐其凶可明。

預辧男女陰陽算法訣

若須男女預知生﹐陰陽算法最分明﹐男系單歲雙月受﹐雙歲單月亦男形。若在單歲單月受﹐雙歲雙月女胎成。依此產來多育壽﹐若還反此命難存。

如娠婦二十一歲﹐在二﹑四﹑六等月受胎者﹐必男。在正﹑三﹑五等月受者﹐必女。倘應男而產女﹐應女而產男者﹐後皆不育﹐或壽夭也。

卷之六

切診二十九道脈析脈體象主病

提綱挈領說

《經》曰﹕調其脈之緩急大小滑澀﹐而病變定矣。蓋謂六者﹐足以定諸脈之綱領也。

又曰﹕小大滑澀浮沈。《難經》則曰﹕浮沈長短滑澀。仲景曰﹕弦緊浮沈滑澀。此六者﹐名爲殘亦爲其足統表裏陰陽虛實﹐冷熱風寒濕燥﹐臟腑血气之病也。浮爲陽﹐爲表﹐診爲風﹐爲虛﹔澀爲气獨滯。凡諸說者﹐詞𨿽稍異﹐義實相通也。

鄒丹源曰﹕脈之提綱﹐當以浮沈遲數滑澀大緩﹐八脈爲經﹐以虛實二脈爲緯﹐此十種脈﹐入徳之門也。病之樞機﹐不過气血痰郁寒熱而已﹐治病之法﹐表裏邪正虛實而已。是故浮沈者﹐表裏之定位也﹔遲數者﹐寒熱之定準也﹔非滑澀﹐無以明气血痰郁﹔非緩大﹐無以別邪正盛衰。八脈之中﹐必須參看有力無力﹐爲實爲虛﹐則病之所居所變﹐可盡窺矣。

脈分綱目說

盧子由曰﹕脈狀多端﹐全憑診法。十則爲提綱﹐而眾目攝焉。如舉形體之則﹐大小爲綱﹐曰肥﹑曰洪﹑曰散﹑曰橫﹑曰弦﹑曰革﹐皆大目矣﹔曰弱﹑曰瘦﹑曰細﹑曰微﹑曰縈縈如蜘蛛絲﹐皆小目矣。如舉至數之則﹐遲數爲綱﹐曰急﹑曰疾﹑曰擊﹑曰搏﹑曰躁﹑曰喘﹑曰促﹑曰動﹑曰奔越無倫﹐皆數目矣﹔曰緩﹑曰脫﹑曰少气﹑曰不前﹑曰止﹑曰歇﹑曰停﹑曰代﹑曰結﹑曰如瀉漆之絕者﹐皆遲目矣。如舉往來之則﹐滑澀爲綱﹐曰利﹑曰營﹑曰啄﹑曰翕﹑曰章﹑曰連珠﹑曰替替然﹐皆滑目矣﹔曰緊﹑曰滯﹑曰行遲﹑曰爲不應指﹑曰參伍不齊﹑曰往來難且散﹑曰如雨輪沙﹑曰如輕刀刮竹﹑皆澀目矣。如舉部位之則﹐長短爲綱﹐曰﹑曰髙﹑曰湧﹑曰端直﹑曰條達﹑曰上魚爲溢﹐皆長目矣﹔曰抑﹑曰卑﹑曰不及指﹑﹑曰肉上行﹑曰時一浮﹑曰如水中漂木﹑曰瞥瞥如羹上肥﹐皆浮目矣﹔曰潛﹑曰堅﹑曰伏﹑曰過﹑曰減﹑曰陷﹑曰獨沈﹑曰時一沈﹑曰如綿裹砂﹑曰如石投水﹐皆沈目矣。蓋綱之大者陽也﹐滑者陽也﹐數者陽也﹐長者陽也﹐浮者陽也﹔綱之小者陰也﹐遲者陰也﹐澀者陰也﹐短

浮﹝陽﹞

體狀詩

浮脈﹐舉之有餘﹐按之不足﹐如微風吹鳥背上毛﹐厭厭聶聶。

浮脈惟從肉上行﹐如循楡莢似毛輕。三秋得令知無恙﹐久病逢之卻可驚。

相類詩

浮如木在水中浮﹐浮大中空乃是芤。拍拍而浮是洪脈﹐來時𨿽盛去悠悠。浮脈輕平如撚蔥﹐虛來遲大豁然空。浮而柔細方爲濡﹐散似楊花無定蹤。

總釋﹕吹毛者﹐輕浮也。厭厭者﹐和調不變亂也。聶聶者﹐連續不止代也。楡莢﹐輕柔和軟也。漂木﹐輕浮在上也。撚蔥﹐上有力而下軟。皆形容浮脈之狀﹐診者當心領而

主病詩

伯仁曰﹕爲風爲虛﹐爲痞爲滿﹐不食﹐爲表熱﹐爲喘。

浮脈爲陽表病居﹐遲風數熱緊寒拘。浮而有力多風熱﹐無力而浮是血虛。

分部詩

寸浮頭痛眩生風﹐或有風痰聚在胸。關上土衰兼水旺﹐尺中溲便不流通。

左寸風眩鼻塞壅﹐虛遲气少心煩忡﹐關中腹脹促胸滿﹐怒气傷肝尺溺紅。肺浮風痰體倦勞﹐汪子良曰﹕浮實爲邪﹐浮虛少气﹐浮有按無﹐無根之諭﹐平人壽夭﹐患者不起﹐肝腎並浮﹐滑曰﹕右尺浮虛﹐元气不足。

兼脈主病

浮脈主表﹐有力表實﹐無力表虛。浮遲中風﹐浮數風熱﹐浮緊風寒﹐浮緩風濕。

浮滑風痰﹐又主宿食。浮虛傷暑﹐浮芤失血﹐浮洪虛熱﹐浮散勞極﹐浮澀傷血﹝

《脈鑑》作气癖者是﹞。浮濡陰虛﹐浮短气病。浮弦痰飲﹐浮滑痰熱。浮數不熱

諸脈兼浮

浮而盛大爲洪﹐浮而軟大爲虛﹐浮而柔細爲濡﹐浮而弦芤爲革﹐浮而無根爲散﹐浮而中空爲芤。

抉微

羅赤城曰﹕浮兼數爲風熱﹐有力爲實邪﹐宜淸涼解散﹔不數及無力﹐屬不足﹐𨿽有外邪﹐補散兼之。

張路玉曰﹕邪襲三陽經中﹐故脈浮﹐然必人迎浮盛﹐乃爲確候。若气口反盛﹐又爲痰气逆滿之徵﹐否則平素右手偏旺之故。有始病不浮﹐病久而脈反浮者﹐此中气虧乏﹐不能內守﹐反見虛痞之兆﹐若浮而按之漸衰﹐不能無假象之虞。

沈﹝陰﹞

體狀詩

沈行筋骨﹐重手乃得﹐按之有餘﹐舉之不足﹐如水投石﹐必極其底﹐如綿裹砂﹐內剛外柔。汪石山曰﹕肺脈見於皮毛爲浮﹐見血脈肌肉爲沈﹐仿此推之。

水行潤下脈來沈﹐筋骨之間軟滑勻﹐女子寸兮男子尺﹐四時如此號爲平。

相類詩

沈幫筋骨自調勻﹐伏則推筋著骨尋。沈細如綿眞弱脈﹐弦長實大是牢形。

沈行筋間﹐伏行骨上﹐牢大有力﹐弱細無力。

主病詩

沈潛水蓄陰經病﹐數熱遲寒滑有痰。無力而沈虛與气﹐沈而有力積並寒。

沈𨿽屬裏﹐爲陰﹐有陽虛陰盛﹐有陽郁內伏﹐有熱極似陰﹐其要在有力無力大小之別。如陽气衰弱﹐則陰盛生寒﹐脈沈而遲﹐按久衰小無力者﹐爲虛﹑爲寒﹑爲厥逆﹑爲洞泄﹑爲少气而痼冷。如陽气郁伏﹐故脈沈﹐按之有力不衰者﹐爲實﹑爲水﹑爲气﹑爲停飲﹑爲癖﹑爲脇脹﹐爲瘀積也。

分部詩

寸沈痰郁水停胸﹐關主中寒痛不通﹐尺部濁遺並泄痢﹐腎虛腰及下元

分部主病

徐春甫曰﹕左寸沈無力﹐內虛﹐悸怖﹐惡人聲﹐精神恍惚﹐夜不寐﹔有力裏實﹐煩气壅。左關沈﹐無力裏虛﹐驚恐﹔有力裏邪實﹐多怒﹐肥气﹐筋急。右關無力裏虛﹐胃寒惡食﹐惡心嘔吐﹔有力裏邪盛﹐宿食陳積。左尺沈﹐無力裏虛﹐足寒腰冷腰重﹔有力裏實﹐腎气盛﹐疝痛﹐左睪丸偏大﹐腰痛。右尺沈﹐無力裏虛﹐腰重如帶數千錢﹐腰痺不能轉搖﹔有力裏實汪子良曰﹕寸沈气郁﹐尺沈本位﹐喘嗽肺浮﹐轉陷不吉。肝腎並沈﹐則爲石水。右寸陽沈

兼脈主病

沈脈主裏﹐沈則爲气﹐又主水蓄。沈遲痼冷﹐沈數內熱﹐沈滑痰食﹐沈澀气郁﹐沈弱寒熱﹐沈緩寒濕﹐沈緊冷痛﹐沈牢冷積﹐沈伏霍亂﹐沈細少气﹐沈弦癖痛。

抉微

張路玉曰﹕陽气微﹐不能統運營气於表﹐脈顯陰象而沈者﹐則按久愈微。若陽郁不能浮應衛气於外﹐脈反沈者﹐則按久不衰﹐陰陽寒熱之機﹐在於纖微之辧。

辧似

沈脈者﹐輕取不應﹐重按乃得﹐舉指減少﹐更按益力﹐縱之不卽應指﹐不似實脈之舉指逼逼。伏脈之沈於筋下也﹐沈爲臟腑筋骨之應。

正誤

《脈訣》謂緩度三關﹐狀如絲綿者﹐非也﹐此弱脈也。但沈有緩數﹐及各部之診﹐豈止在關乎﹖

遲﹝陰﹞

體狀詩

遲脈一息三至﹐去來極慢。

遲來一息至惟三﹐陽不勝陰气血寒。但把浮沈分表裏﹐消陰須益火之原。

相類詩

脈來三至號爲遲﹐小快於遲作緩持。遲細而難知是澀﹐浮而遲三至爲遲﹐二至爲敗﹐一息一止﹐陽气將絕﹐不可救也。有止爲結﹐遲甚爲散﹐浮大遲軟﹐四合爲虛。

主病詩

遲司髒病或多痰﹐沈痼瘕仔細看。有力而遲爲冷痛﹐遲而無力定虛寒。

遲爲陰盛陽虧之候﹐爲寒﹐爲不足。人迎主寒濕外襲﹐气口主積冷內滯﹐在寸爲气不足﹐在尺爲血不足﹐气寒則縮﹐血寒則凝也。

分部詩

寸遲必是上焦寒﹐關主中寒病不堪﹐尺是腎虛腰腳重﹐溲便不禁疝牽丸。

分部主病

﹝左寸﹞遲寒慘少精神﹔﹝關﹞肢冷筋拘肝脇疼﹐左尺虛兼便濁﹐女人月信亦無音﹔﹝右肺﹞遲气短涕淸痰﹐冷積傷脾在右關﹐少腹寒疼腰腳重﹐溲便不禁尺中寒。

兼脈主病

《匯辧》云﹕有力冷痛﹐無力虛寒。浮遲表冷﹐沈遲裏寒﹐遲澀血病﹐遲滑气病﹐遲盛而陽虧。沈則或須攻散﹐遲則未有不大行溫補者也。

或問

或問曰﹕三部本一气而動﹐遲則俱遲﹐數則俱數﹐又烏能分部以主病乎﹖曰﹕本一气而動之說甚善﹐但俱數之中﹐何部獨有力﹐歸重此部作熱論﹔俱遲之中﹐何部獨無力﹐

諸脈兼遲

遲而不流利爲澀﹐遲而有歇止爲結。遲濡浮大且緩﹐爲虛脈。至於緩脈﹐絕不相類﹐夫緩以寬縱得名﹐遲以至數不及爲義﹐以李瀕湖之通達。亦云﹕小快於遲作緩持﹐以至數論緩脈﹐是千慮之一失也。

小快二字﹐《脈鑑》攺作四至﹐於遲作緩持。

辧妄

《匯辧》云﹕遲脈之象﹐上中下候﹐皆至數緩慢。《僞訣》云﹕重手乃得﹐是沈脈﹐而非遲脈矣。又云﹕狀且難﹐是澀脈﹐而非遲脈矣。一息三至﹐甚爲分明﹐而云隱隱﹐是微脈﹐而非遲脈矣。

數﹝陽﹞

體狀詩

《脈經》﹕一息六至。《素問》﹕脈流薄疾。

數脈息間常六至﹐陰微陽盛必狂煩。浮沈表裏分虛實﹐惟有兒童作吉看。﹝小兒純陽之體﹐脈以六至爲平脈﹐故云。﹞

相類詩

數比平人多一至﹐緊來如數似彈繩。數而時止名爲促﹐數見關中動脈形。

六至爲數﹐七至爲極﹐滑氏謂疾﹐熱極之脈。八至爲脫﹐陽極陰衰﹐急瀉其陽﹐峻補其陰。一息九至﹐陽气已絕﹐不可救也。數而弦急爲緊﹐流利爲滑。

主病詩

數脈爲陽熱可知﹐只將君相火來醫。濕宜涼瀉虛溫補﹐肺病秋深卻畏之。

數脈主腑﹐其病爲熱。有力實火﹐無力虛火。浮數表熱﹐沈數里熱﹐細數陰虛﹐兼澀陰竭。﹝寸口﹞數實肺癰﹐數虛肺痿。

分部詩

寸數咽喉口舌瘡﹐吐紅咳嗽肺生瘍﹐當關胃火並肝火﹐尺屬滋陰降火湯。

﹝左寸﹞數咽漧口舌瘡﹐關中目赤淚汪汪﹐耳鳴口苦皆肝熱﹐左尺陰虛溺赤黃。﹝右寸﹞吐紅咳嗽肺癰瘍﹐關部吞酸胃火傷﹐右尺數來大便澀﹐腸風熱病見紅殃。﹝從《脈鑑》補。﹞

兼脈主病吉凶

汪子良曰﹕數爲陽盛﹐气血燔灼。數實爲熱﹐數虛爲燥。浮數有力﹐寒傷經絡﹔浮數無力﹐傷風痰嗽。沈數有力﹐實火內爍﹔沈數無力﹐虛勞爲惡。病退數存﹐未足爲樂﹔數退癥危﹐眞元已脫。數按不鼓﹐虛寒相搏。乍疏乍數﹐魂歸岱嶽。細數而虛﹐虛勞陰弱。

兼沈骨蒸﹐兼浮喘作﹐加之嗽汗﹐喉疼俱惡。數候多凶﹐勻健猶可。

數脈分新久肥瘦主病

《診宗三昧》云﹕凡乍病脈數﹐而按之緩者﹐爲邪退﹔久病脈數﹐爲陰虛之象﹐瘦人多火﹐其陰本虛﹐若形充色澤之人脈數﹐皆痰濕郁滯﹐經絡不暢而蘊熱﹐其可責之於陰乎﹖若無故脈數﹐必生癰疽。

抉微

數爲陰衰水弱﹐火旺炎逆之象也。如瘦人脈數﹐及久病脈數者﹐皆陰虛火爍血少也。丹溪曰﹕脈數盛大﹐按之澀而外有熱癥﹐名曰中寒﹐乃寒畱血脈﹐外癥熱而脈亦數也。凡虛勞失血﹐喘嗽上气者﹐多有數脈﹐但以數大軟弱爲陽虛﹐細小弱數爲陰虛。非若傷寒衄血脈大﹐爲邪伏於經﹐合用發散之比。然血證脈宜細小微數者﹐爲順﹔若脈數有熱﹐及實大弦勁急疾者﹐爲逆也。

遲數配臟腑難拘說

《難經﹖九難》曰﹕數者﹐腑也﹔遲者﹐髒也。數者爲熱﹐遲者爲寒﹔諸陽爲熱﹐諸陰爲寒。故以別知臟腑也。此以遲數分陰陽﹐故卽以配臟腑﹐亦不過言其大槪耳。至若錯綜互見﹐在腑有遲﹐在髒有數﹐在表有遲﹐在裏有數﹐又安可以臟腑二字拘定耶﹖

附﹕遲數敗脈歌

一息四至號平和﹐更加一至太無。

按﹕呼出心與肺﹐吸入腎與肝﹐脾受穀气﹐其脈在中﹐五臟各得一至﹐亦爲平脈。太﹐過也﹐故𨿽過無。一云﹕如陰陽有餘而置閏﹐同一義也。

三遲二敗冷危困﹐六數七極熱生多﹐八脫九死十歸墓﹐十一十二絕魂瘥。三至爲遲一二敗﹝此蓋重出以啟下文﹞﹐兩息一至死非怪﹐遲冷數熱古今傳﹐《難經》越

滑﹝陽中之陰﹞

體狀相類詩

滑爲陰气有餘﹐故脈來流利如水。脈者血之府也﹐血盛則脈滑﹐故腎脈宜之﹔气盛則脈澀﹐故肺脈宜之。《匯辧體象》云﹕以盤珠荷露爲諭﹐曲盡其流利旋轉之狀。

滑脈如珠替替然﹐往來流利卻還前。莫將滑數爲同類﹐數脈惟看至數間。﹝滑則如珠﹐數則六至。﹞

主病詩

滑脈爲陽元气衰﹐痰生百病食生災。上爲吐逆下蓄血﹐女脈調時定有胎。

分部詩

寸滑膈痰生嘔吐﹐吞酸舌彊或咳嗽﹐當關宿食肝脾熱﹐渴痢淋部尺看。

滑伯仁曰﹕三部脈浮沈正等﹐無他病而不月者﹐爲有妊也。故滑而沖和﹐此血來養胎之兆。夫脈者﹐血之府也﹐血盛則脈滑﹐故妊脈宜之。

兼脈主病

浮滑風痰﹐沈滑痰食﹐滑數痰火﹐滑短气塞。滑而浮大﹐尿則陰痛﹔滑而浮散﹐中風癱緩。

分部主病

左寸滑者﹐心經痰熱。滑在左關﹐頭目爲患﹔左尺得滑﹐莖中尿赤﹔右寸滑者﹐痰飲嘔逆。滑在右關﹐宿食不化﹔右尺得滑﹐溺血經郁。

抉微

《匯辧》曰﹕凡痰飲吐逆﹐傷食等癥﹐皆上中二焦之病﹐以滑爲水物兼有之象。

設所吐之物﹐非痰與食﹐是爲嘔逆﹐脈必見澀也﹐溺血經閉﹐或生淋痢者﹐或內有所蓄﹐血積類液﹐瘀凝類痰﹐須以意求之耳。

吳鶴臯曰﹕滑而收斂﹐脈形淸者﹐曰血有餘。滑而三五不調﹐脈形濁者爲痰。

盛啟東曰﹕滑主气分病﹐滑大無力者﹐屬元气虛﹐莫作痰論﹔有力爲血實﹐气壅之候。

張路玉曰﹕滑脈無無力之象﹐蓋血由气生﹐若果气虛﹐則鼓動之力先微﹐脈何由而滑耶﹖滑脈之病﹐無虛寒之理。

又曰﹕平人肢體丰盛﹐而按之綿軟﹐六脈軟滑﹐此痰濕漸漬於中外﹐終日勞役﹐不知倦怠﹐若安息﹐則重著疼矣。夫脈之滑而不甚有力者﹐皆浮滑﹑緩滑﹑濡滑﹑微滑之類﹐終非無力之比。滑爲血實气壅之脈﹐悉屬有餘。

正僞

《匯辧》云﹕當脈气合聚而盛之時﹐奄忽之間﹐卽以沈去摩寫往來流利之狀極爲曲至。《僞訣》云﹕按之卽伏﹐不進不退﹐是不分浮滑﹑沈滑﹑尺寸之滑矣。仲景恐人誤認滑脈爲沈﹐下文又曰﹕滑者﹐緊之浮名也。則知沈爲翕奄之沈﹐非重取乃得﹐一定之沈也。而《僞訣》云經終篇》曰﹕滑者﹐陰气有餘﹐陰气有餘﹐故多汗身寒。《僞訣》云﹕胃家有寒﹐下焦蓄血﹐臍下如冰﹐與經旨未全違背﹐第不知變通。禪家所謂死於句下﹐然與《脈經》言關滑胃熱﹐尺滑血蓄﹐婦人經病之旨相背謬。

離經脈

臨產脈滑疾者﹐曰離經。

絕脈

《診宗三昧》云﹕若滑而急彊﹐擘擘如彈石﹐謂之腎絕。滑不直手﹐按之不可得﹐爲大腸气予不足。以其絕無和緩胃气﹐故《經》予之短期。

澀﹝陰﹞

體狀詩

細遲短澀往來難﹐散止依稀應指間。如雨沾沙容易散﹐病蠶食葉漫而難。

相類詩

參伍不調名曰澀﹐輕刀刮竹短而難。微似秒芒微軟甚﹐浮沈不別有無間。

細遲短散時一止﹐曰澀。極細而軟﹐重按若絕﹐曰微。

浮而柔細﹐曰濡。沈而柔細﹐曰弱。

主病詩

澀緣血少或傷精﹐反胃亡陽汗雨淋。寒濕入營爲血痺﹐女人非孕卽無經。

分部主病詩

寸澀心虛痛對胸﹐胃虛脇脹察關中﹐尺爲精血俱傷候﹐腸結溲淋或下紅。

左寸澀﹐心神虛耗不安﹐及冷气心痛﹔關澀﹐肝虛血散﹐脇滿肋脹心疼﹔尺澀﹐傷精及疝﹐女人月事虛敗﹐有孕﹐主胎漏。右寸澀﹐上焦冷痞﹐气短臂痛﹔關澀﹐脾弱不食﹐胃冷而嘔﹔尺澀﹐大便祕﹐津液不足﹐小腹寒﹐足脛逆冷。﹝滑伯仁。﹞

抉微

《匯辧》云﹕一脈澀也﹐有外邪相襲﹐使气分不利﹐而成滯澀﹔衛气散失﹐使陽衰不守﹐而成虛澀﹔腸胃燥竭﹐津液亦亡﹐使血分欲盡﹐而成枯澀﹔在診者自爲靈通耳。

劉河間曰﹕汗泄吐利﹐或血溢血泄﹐或熱甚耗液而成燥﹐則𨿽熱而反澀也。

丹溪曰﹕澀脈爲寒﹑爲濕﹑爲血虛﹑爲污血﹑爲气多﹐然亦有病熱與實者。澀細而遲﹐又散因過服補劑﹐或因表無汗﹐气騰血沸﹐淸化爲濁﹐老痰凝血﹐膠固雜揉﹐脈道阻塞﹐亦見澀狀。若重取至骨﹐有力且數﹐驗有實證﹐當作實熱﹐可也。又傷寒脈澀爲無汗﹐以陰邪在表盛啟東曰﹕如有痛處﹐是气逆血滯﹐或痰挾瘀血﹔無痛癥者﹐爲血虛水竭。

潘鄧材曰﹕澀有血虛气滯之分﹐寒濕之澀﹐气分滯也。

張路玉曰﹕澀主陰血消亡﹐而身熱無汗之病﹐又霧傷皮腠﹐濕流關節﹐皆脈澀﹐但兼浮數沈又云﹕婦人因胎病而脈澀者﹐然在二三月時有之﹐若四月胎血成形之後﹐必無虛澀之理。平人無過脈澀﹐爲貧窘之兆﹐尺中蹇澀﹐則艱於嗣。《金匱》云﹕男子脈浮弱而澀﹐則無子﹐

《匯辧》云﹕肺之爲髒﹐气多血少﹐故右寸見之﹐爲合度之診。腎之爲髒﹐專司精血﹐故右尺見之﹐爲虛殘之候。

審疑似

《診家正眼》曰﹕蓋澀脈往來遲難﹐有類乎止﹐而實非止也。又浮分多﹐而沈分少﹐有類乎散而實非散也。

虛﹝陰﹞

體狀相類詩

虛合四形﹐浮大遲軟﹐及乎尋按幾不可見。崔紫虛曰﹕形大力薄﹐其虛可知。

舉之遲大按之松﹐脈狀無涯類谷空﹐莫把芤虛爲一例﹐芤來遲大如慈蔥。

虛脈浮大而遲﹐按之無力。芤脈浮大﹐按之中空。芤爲脫血﹐虛爲血虛。芤散二

主病詩

脈虛身熱爲傷暑﹐自汗怔忡驚悸多。發熱陰虛須早治﹐養營益气莫蹉跎。

分部詩

血不榮心寸口虛﹐關中腹脹食難舒﹐骨蒸痿痺傷精血﹐卻在神門﹝尺部也﹞兩部居。

《經》曰﹕血虛脈虛﹐曰气來虛微爲不及。病在內﹐曰久病脈虛者死。

分部主病

左寸虛者﹐心虧驚悸。虛在左關﹐血不營筋﹔左尺得虛﹐腰膝痿痺﹔右寸虛者﹐自汗喘促﹔虛在右關﹐脾寒食滯﹔右尺得虛﹐寒證蜂起。汪子良曰﹕尺虛寸搏﹐血崩可決。

肝腎並虛﹐則不可治。虛候宜補﹐右气左血﹐浮陽沈陰﹐寸尺仿例。

抉微

李士材曰﹐《經》云﹕血虛脈虛。而獨不言气虛者﹐何也﹖气爲陽﹐主浮分﹐血爲陰﹐主沈分﹐虛脈愈按愈軟﹐浮分大而沈分空﹐故獨主血虛耳。虛脈兼遲﹐遲爲寒象﹐癥之虛極者﹐必挾寒﹐理勢然也。故虛脈行於指下﹐則益火之原﹐可劃然決矣。更有浮取之﹐而且大且數﹐重按之﹐而豁然如無﹐此內眞寒﹐而外假熱﹐治以熱藥冷服﹐內眞熱而外假寒之劑張路玉曰﹕叔和以虛脈遲大﹐每見气虛喘乏﹐往往有虛大而數者﹐且言血虛脈虛。東垣以气口脈大而虛者﹐爲內傷於气﹔若虛大而時顯一澀﹐爲內傷於血。凡血虛之病﹐非顯澀弱﹐則弦細芤遲。如傷暑脈﹐虛爲气虛﹐弦細芤爲血虛﹐气血之分了然矣。愼齋有云﹕脈洪大而虛者防作寫﹐可知虛脈多脾家气分之病﹐大則气血不斂之故。

正訛

《僞訣》云﹕尋之不足﹐舉之有餘﹐是浮脈而非虛脈矣。浮以有力得名﹐虛以無力取象﹐有餘二字﹐安可施之虛脈乎﹖楊仁齋曰﹕狀如柳絮﹐散慢而遲。滑伯仁曰﹕散大而軟。

二家之言﹐俱是散脈而非虛脈矣。

審疑似

虛脈者﹐指下虛大而軟﹐如循雞羽之狀﹐中取重按﹐皆弱而少力﹐久按仍不乏根﹐不似芤脈之豁然中空﹐按久漸出﹔澀脈之軟弱無力﹐舉指卽來﹔散脈之散漫無根﹐重按久

宜忌

仲景云﹕脈虛不可吐。腹滿脈虛復厥者﹐不可下。脈陰陽俱虛﹐熱不止者死。惟癲疾而脈虛者可治者﹐以其神出捨空﹐可行峻補。若脈實大﹐爲頑痰固結﹐搜滌不應爲難耳。

實﹝陽﹞

體狀詩

浮沈皆得大而長﹐應指無虛幅幅彊。熱蘊三焦成壯火﹐通腸發汗始安康。﹝幅幅﹐堅實貌。﹞

相類詩

實脈浮沈有力彊﹐緊如彈索轉無常。須知牢脈幫筋骨﹐實大微弦更帶長。

主病詩

實脈爲陽火郁成﹐發狂譫語吐頻頻。或爲陽毒或傷食﹐大便不通或气疼。

分部詩

寸實應知面熱風﹐咽疼舌彊气塡胸﹐當關脾實中宮滿﹐尺實腰腸痛不通。

分部主病

血實脈實﹐火熱壅結。左寸實者﹐舌彊气壅﹐口瘡咽痛﹔實在左關﹐肝火脇痛﹔左尺得實﹐便祕腹疼。右寸實者﹐嘔逆咽痛﹐喘嗽气壅﹔實在右關﹐伏陽蒸內﹐中滿气滯﹔右尺得實﹐臍痛便難﹐相火亢逆。

抉微

李士材曰﹕脈實﹐必有大邪﹑大熱﹑大積﹑大聚。故《經》曰﹕血實脈實。

又曰張路玉曰﹕邪气盛則實﹐非正气充也﹐熱邪亢極而暴絕者有之。

宜忌

《診宗三昧》云﹕傷寒﹐陽明病﹐不大便而脈實﹐則宜下﹐下後脈實大。或暴微欲絕﹐熱不止者死。厥陰病﹐下利脈實者﹐下之﹐死。其消癉鼓脹堅積等病﹐皆以脈實爲可治﹐若泄而脫血﹐及新產驟虛﹐久病虛羸﹐而得實大之脈﹐良不易治也。

正僞

《匯辧》云﹕實主邪气有餘﹐所以叔和有尺實則小便難之說。《僞訣》謬以尺實爲小便不禁﹐何相反﹖又妄謂如繩應指來﹐則是緊脈之形﹐而非實脈之象矣。緊脈弦急如切繩﹐而左實脈者﹐邪爲火迫﹐故其象堅滿﹐而不和柔也。

實主虛寒之誤

張潔古惑於《僞訣》實主虛寒之說﹐而遂以姜附施治﹐此甚不可爲訓。或實脈而

長﹝陽﹞

體狀相類詩

過於本位脈名長﹐弦則非然但滿張。弦脈與長爭較遠﹐良工反度自能量。

主病詩

長脈迢迢大小勻﹐反常爲病似牽繩。若非陽毒癲癇病﹐卽是陽明熱勢深。

汪子良曰﹕浮洪而長﹐癲狂熱深。傷寒脈長﹐陽明熱伏。沈細而長爲積。

分部主病

長主有餘﹐气逆火盛。左寸長者﹐君火爲病﹔長在左關﹐木實之殃﹔左尺見長﹐奔豚衝競。右寸長者﹐滿逆爲定﹔長在右關﹐土郁脹悶﹔右尺見長﹐相火專令。

抉微

《素問﹖平人气象論》曰﹕肝脈來軟弱招招﹐揭長竿末梢曰肝平。肝脈來盈實而滑﹐如循長竿﹐曰肝病。故知長而和緩﹐卽合春生之气﹐而爲健旺之徵﹔長而硬滿﹐卽屬火亢之形﹐而爲疾病之應。長脈在時爲春﹐在卦爲震﹐在人爲肝﹐肝主春生之令﹐天地之气﹐至此而發舒。《經》曰﹕長則气治。李月池曰﹕心脈長者﹐神彊气壯﹔腎脈長者﹐蒂固根深﹐皆言平脈也。如上文主病云云﹐皆言病脈也。若病患脈長﹐病𨿽甚而可治也。

李士材曰﹕舊說過於本位﹐名爲長脈﹐久久審度﹐而知其必不然也。寸而上過﹐則爲溢脈﹔寸而下過﹐則爲關脈﹔關而上過﹐卽屬寸脈﹔關而下過﹐卽屬尺脈﹔尺而上過﹐卽屬關脈﹔由是察之﹐長則過於本位﹐理之所必無﹐而義之所不合也。惟其狀如長竿﹐則直上直下﹐首尾相應﹐非若他脈之上下參差﹐首尾不勻者也。凡實牢弦緊四脈﹐皆兼長脈﹐故古人稱長主有餘之病﹐非無本之說也。

短﹝陰﹞

體狀相類詩

短脈澀小﹐首尾俱俯﹐中間突起﹐不能滿部。汪子良曰﹕或前有後無﹐或前無後兩頭縮縮名爲短﹐澀短遲遲細且難。短澀而浮伏喜見﹐三春爲賊有邪干。

澀微動結﹐皆兼短脈。

主病詩

短脈惟於尺寸尋﹐短而滑數酒傷神。浮爲血澀沈爲痞﹐寸主頭疼尺腹疼。

分部主病

短主不及﹐爲气虛證。左寸短者﹐心神不定﹔短在左關﹐肝气有傷﹔左尺得短﹐少腹必疼。右寸短者﹐肺虛頭痛﹔短在右關﹐膈間爲殃﹔右尺得短﹐眞心不隆。

滑伯仁曰﹕气不足以前導其血也﹐爲陰中伏陽﹐爲三焦气壅﹐爲宿食不消。

楊仁齋曰﹕無力爲气虛﹐有力爲壅﹐陽气伏郁不伸之象。﹝下之則愈。﹞

抉微

按﹕風邪脈多弦長﹐見於左寸及气口外側。短則气病﹐故虛勞脈必於內側見之。脈之短長﹐可以參內傷外感之候。

李士材曰﹕戴同父云﹕關不診短。以上不通寸﹐下不通尺﹐是陰陽絕脈﹐故短脈只見於尺寸而浮起﹐仍自貫通者也。

朱攺之先生曰﹕愚謂一指單按見短﹐是病脈。若三指齊按﹐仍上下貫通﹐非陰陽絕脈比也﹐張路玉曰﹕短脈由胃气塞﹐不能條暢百脈。

或因痰气食積﹐阻礙气道﹐亦有陽气不充而脈短。《經》謂寸口脈中手短者﹐曰頭痛是也。

短脈宜於肺說

《匯辧》云﹕《經》曰﹕短則气病。蓋以气屬陽﹐主乎充沛﹐若短脈獨見﹐气衰之確兆也﹐然肺爲主气之髒﹐偏與短脈相應﹐何也﹖《經》曰﹕平脈來厭厭聶聶﹐如落楡莢﹐則短中自有和緩之象﹐气仍治也﹔若短而沈且澀﹐是气不治而病也。

李時珍曰﹐長脈屬肝﹐宜於春﹔短脈屬肺﹐宜於秋﹐但診肺肝﹐則長短自見。故知非其時﹐非其部﹐卽爲病脈也。叔和云﹕應指而回﹐不能滿部﹐亦非短脈之合論也。

洪﹝陽﹞

體狀詩

洪脈極大﹐狀如洪水﹐來盛去衰﹐滔滔滿指。《經》曰﹕大則病進﹐以其血气方張脈來洪盛去還衰﹐滿指滔滔應夏時。若在春秋冬月分﹐升陽散火莫狐疑。

相類詩

洪脈來時拍拍然﹐去衰來盛似波瀾。欲知實脈參差處﹐舉按弦長洪而有力爲實﹐實而無力爲洪。

主病詩

脈洪陽盛血應虛﹐相火炎炎熱病居。脹滿胃翻須早治﹐陰虛泄痢可愁如。

分部詩

寸洪心火上焦炎﹐肺脈洪時金不堪﹐肝火胃虛關內察﹐腎虛陰火尺中看。

分部主病

汪子良曰﹕洪轉細兮﹐病退气弱。暮洪朝細﹐老人六脈。浮洪兩寸﹐洪盛俱逆。

盛啟東曰﹕服涼藥而脈反洪大無力﹐法宜溫補。或曰﹕危癥從陽散而絕﹐脈必先見洪大滑盛﹐乃眞气盡脫於外也﹐凡久嗽久病之人﹐及失血下痢者﹐俱忌洪脈。《經》云﹕形瘦脈大﹐多气者死﹐可見形證不與脈合﹐均非吉兆。

論鉤之義

《匯辧》云﹕按洪脈在卦爲離﹐在時爲夏﹐在人爲心。時當朱夏﹐天地之气﹐酣滿暢遂﹐脈者得气之先﹐故應之以洪。洪者大也﹐以水諭也。

又曰鉤者﹐以木諭也﹐夏木繁滋﹐枝葉敷布﹐重而下垂﹐故如鉤也﹐鉤卽是洪﹐名異實同。夏脈心也﹐南方火也﹐萬物所以盛長也﹐其气來盛去衰﹐故曰鉤﹐反此者病。其气來盛去亦盛﹐此謂太過﹐病在外﹔其气來不盛﹐去反盛﹐此謂不及﹐病在中。太過則令人身熱而膚痛﹐爲浸淫﹔不及則令人煩心﹐上見

論脈平賊虛實微邪

《脈經》曰﹕夏脈洪大而散﹐名曰平。脈反得沈濡而滑者﹐是腎之乘心﹐水之克火﹐爲賊邪﹐死不治。反得大而緩者﹐是脾之乘心﹐子之扶母﹐爲實邪﹐𨿽病自愈。反得弦細而長者﹐是肝之乘心﹐母之歸子﹐爲虛邪﹐𨿽病易治。反得浮澀而短者﹐是肺之乘心﹐金之淩

審疑似

《診家正眼》云﹕《經》以洪脈﹐爲來盛去衰﹐頗有微旨。大抵洪脈﹐只是根腳非堅硬﹐若使大而堅硬﹐則爲實脈﹐而非洪脈矣。《經》又云﹕大則病進。亦以其气方張也。

脈洪壞病

有屢下而熱勢不解﹐脈洪不減﹐謂之壞病﹐不可救治。洪爲陽气滿溢﹐陰气垂絕之脈﹐故靄靄然如車蓋者﹐爲陽結。

附﹕論大脈

丹溪曰﹕大﹐洪之別名。病內傷者﹐陰虛爲陽所乘﹐故脈大﹐當作虛治﹔外傷者﹐邪客於經脈亦大﹐當以邪勝治之﹐皆病方長之勢也。

《素問》云﹕粗大者陰不足﹐陽有餘爲熱中也。

伯仁曰﹕大脈浮取若洪而浮﹐沈取大而無力﹐爲血虛﹐气不能相入也。

徐春甫曰﹕脈爲血气之精華﹐無邪气相干﹐則自雍容和緩﹐今病𨿽未形﹐而邪已形於脈﹐恣其盛大之勢﹐所以逆知病之必進也。

微﹝陰﹞

體狀相類詩

微脈極細﹐而又極軟﹐似有若無﹐欲絕非絕﹐《素問》謂之小﹐气血微﹐則脈微也微脈輕微瞥瞥乎﹐按之欲絕有如無。微爲陽弱細陰弱﹐細比於微略較粗。

主病詩

气血微兮脈亦微﹐惡寒發熱汗淋漓。男爲勞極諸虛候﹐女作崩帶下血醫。

分部詩

寸微气促或心驚﹐關脈微時脹滿形﹐尺部見之精血弱﹐惡寒消癉痛呻吟。

分部主病

滑伯仁曰﹕浮而微者陽不足﹐必身惡寒﹔沈而微者陰不足﹐主髒寒下痢。

分診

滑伯仁曰﹕左寸微﹐心虛驚怯憂惕﹐營血不足﹔關微﹐四肢惡寒拘急﹔尺微﹐傷精尿血﹐女人崩帶﹔右寸微﹐寒痞﹐冷痰不化﹐少气﹔關微﹐胃寒气脹﹐食不化﹐脾虛噫气﹐腹痛﹔尺微﹐泄瀉﹐臍下冷痛。﹝士材云﹕陽衰命絕。﹞

抉微

李士材曰﹕仲景云脈瞥瞥如羹上肥﹐狀其軟而無力也﹔縈縈如蠶絲﹐狀其細而難見也。輕取之如無﹐故曰陽气衰﹔重按之而欲絕﹐故曰陰气竭。長病得之﹐死﹐謂正气欲次絕也﹔卒病得之﹐生。謂邪气不至深重也。

張路玉曰﹕《經》言寸口諸微亡陽。微屬气虛﹐見癥在上﹐則有惡寒多汗少气之患﹐在下則有失精脫瀉少食之虞﹐總之與血無預。所以縈縈如蜘蛛絲者﹐仲景謂陽气之衰。

諭嘉言曰﹕在傷寒證﹐惟少陰有微脈﹐他經則無。其太陽膀胱﹐爲少陰之腑﹐才見脈微惡寒﹐仲景早從少陰施治﹐而用附子﹑漧薑矣。蓋脈微惡寒﹐正陽气衰微所至。

審疑似

世俗每見脈之細者﹐輒以微細二字並稱﹐是何其言之不審耶﹗輕取之而如無﹐故陽气衰﹔重按之而欲絕﹐故曰陰气竭。若細脈﹐則稍較大﹐顯明而易見﹐非若微脈之模糊而

卷之七

切診

細﹝陰﹞

體狀詩

《素問》謂之小。王啟玄言如莠蓬﹐狀其柔細也。

細素累累細如絲﹐應指沈沈無絕期。春夏少年俱不利﹐秋冬老弱卻相宜。

春夏之令﹐少壯之人﹐俱忌細脈﹐謂其不與時合﹐不與形合也。

相類詩

﹝見微濡。﹞

主病詩

細脈縈縈血气衰﹐諸虛勞損七情乖。若非濕气侵腰腎﹐卽是傷精汗泄來。

滑伯仁曰﹕細者﹐蓋血冷气虛﹐不足以充故也﹐爲內外俱冷﹐痿弱洞泄﹐爲憂勞過度﹐爲傷濕﹐爲積﹐爲痛﹐在內及下。

張路玉曰﹕胃虛少食﹐冷涎泛逆﹐便泄腹痛﹐濕痺腳軟﹐自汗失精﹐皆有細脈﹐但以兼浮兼沈﹐在寸在尺﹐分別而爲裁決。

分部詩

寸細應知嘔吐頻﹐入關腹脹胃虛形﹐尺逢定是丹田冷﹐泄痢遺精號脫陰。

抉微

李士材曰﹕嘗見虛損之人﹐脈已細而身常熱不究其原﹐而以涼劑投之﹐使眞陽散敗﹐飲食不進﹐上嘔下泄﹐是速之斃耳。《經》云﹕少火生气。人非此火﹐無以道行三焦﹐熟腐五穀﹐未徹乎此者﹐烏可言醫哉﹖

《匯辧》云﹕大都浮而細者﹐屬之陽分﹐則見自汗气急等癥﹔沈而細者﹐屬陰分﹐則見下血血痢等癥。

病忌

虛勞之脈﹐細數不可並見﹐並見者必死。細則气衰﹐數則血敗﹐气血交窮﹐短期將至。吐利失血﹐得沈細者生。憂勞過度之人﹐脈亦多細﹐爲自殘其气血也。

附論小脈

滑伯仁曰﹕小脈﹝非細如發也﹞﹐浮沈取之﹐悉皆損小﹐在陽爲气不足﹐在陰爲血不足。前大後小﹐則頭痛目眩﹔前小後大﹐則胸滿短气。

張路玉曰﹕卽仲景來微去大之變辭﹐虛中挾實之旨。小弱見於人迎﹐衛气衰也﹔見於气口﹐肺胃弱也﹔寸小陽不足﹐尺小陰不足。若小而按之不衰﹐久按有力﹐又爲實熱固結之象。

總由正气不充﹐不能鼓搏熱勢於外﹐所以隱隱略見滑熱於內也。

愼庵按﹕小脈﹐卽細脈之別稱﹐亦猶大脈之與洪脈﹐同一體也﹐況其主病皆同﹐故但附見於此﹐乃一脈而異名﹐勿歧視之可也。

審疑似

《診宗三昧》云﹕小脈者﹐三部皆小﹐而指下顯然﹐不似微脈之微弱依稀﹐細脈之微細如發﹐弱脈之軟弱不前﹐短脈之首尾不及也。

正誤

《脈訣》言往來極微﹐是微反大於細矣﹐與經旨相背。

濡﹝陰﹐卽軟字﹞

體狀詩

濡脈細軟﹐見於浮分﹐舉之乃見﹐按之卽空﹐叔和比之綿浮水面﹐時珍比之水上濡形浮細按須輕﹐水面浮綿力不禁。病後產中猶有藥﹐平人若見是無根。

相類詩

浮而柔細知是濡﹐沈細而柔作弱持。微則浮微如欲絕﹐細來沈細近於微。

浮細如綿曰濡﹐沈細如綿曰弱。

浮而極細如絕曰微﹐沈而極細不斷曰細。

主病詩

濡爲亡血陰虛病﹐髓海丹田暗已虧。汗雨夜來蒸入骨﹐血山崩倒濕侵脾。

分部詩

寸濡陽微自汗多﹐關中其柰气虛何﹐尺傷精血虛寒甚﹐溫補眞陰可起。﹝濡爲少气﹐爲泄瀉﹑爲痰﹑爲渴﹑爲眩暈。﹞

分部主病

濡主陰虛﹐髓竭精傷。左寸濡者﹐健忘驚悸﹔濡在左關﹐血不榮筋﹐左尺得濡﹐精血枯損。右寸濡者﹐腠虛自汗﹔濡在右關﹐脾虛濕侵﹔右尺得濡﹐火敗命乖。

抉微

方谷曰﹕輕診不知﹐重按又不可得﹐稍久隱隱而來﹐少焉又不可得﹐存而診之﹐又復如是﹐此濡脈也﹐爲濕傷气血之候。凡形體未見死象﹐不可便斷死。

或曰﹕濡脈辧內傷外感。气促力劣﹐恍惚耳鳴﹐此虛冷之徵﹐必見於右手气口﹐若人迎濡而气口有力﹐中气脹悶﹐腰背疼﹐肢體倦怠﹐當作濕治。

劉河間曰﹕濡多兼遲﹐主極冷。然熱泄後﹐或熱極將死者亦濡弱。

張路玉曰﹕濡爲胃气不充之象。故內傷虛勞﹑泄瀉少食﹑自汗喘乏﹑精傷痿弱之人﹐脈𨿽濡軟乏力﹐猶堪峻補峻溫﹐不似陰虛脫血﹐純見細數弦彊﹐欲求濡弱﹐絕不可得也。

宜忌

李士材曰﹕浮主气分﹐浮取之而可得﹐气猶未敗﹔沈主血分﹐沈按之而如無﹐此精血衰敗﹐在久病年老之人﹐尙未至於必絕﹐爲其脈與證合也﹐若平人及少壯暴病見之﹐

比類

《診家正眼》云﹕叔和言輕手相得﹐按之無有﹐《僞訣》反言按之似有﹐舉之無﹐悖戾一脈形大﹐而濡脈形小也﹔濡脈之細小﹐與弱脈相類﹐但弱在沈分﹐而濡在浮分也﹔濡脈之無根﹐與散脈相類﹐但散脈從浮大而漸至於沈﹐濡脈從浮小而漸至於不見也。從大而至沈者﹐全凶﹔從小而之無者﹐爲吉凶相半也。又主四體骨蒸﹐蓋因腎气衰絕﹐水不勝火耳。

弱﹝陰﹞

體狀詩

弱脈細小﹐見於沈分﹐舉之則無﹐按之乃得。《脈經》云﹕弱脈極軟而沈細﹐不似微脈之按之欲絕﹐濡脈之按之若無﹐細脈之浮沈皆細也。

弱來無力按之柔﹐柔細而沈不見浮。陽陷入陰精血弱﹐白頭猶可少年愁。

相類詩

﹝見濡脈。﹞

主病詩

弱脈陰虛陽气衰﹐惡寒發熱骨筋萎。多驚多汗精神減﹐益气調營急早醫。

分部詩

寸弱陽虛病可知﹐關爲胃弱與脾衰﹐欲求陽陷陰虛病﹐須把神門兩部推。

滑伯仁曰﹕精气不足﹐故脈痿弱而不振﹐爲痼冷﹑爲烘熱﹑爲虛汗。

分部主病

左寸弱者﹐驚悸健忘﹔弱在左關﹐木枯攣急﹔左尺得弱﹐涸流可徵。右寸弱者﹐自汗短气﹔弱在右關﹐水谷之﹔右尺得弱﹐陽陷可驗。

抉微

劉河間曰﹕弱脈虛冷﹐兼微與遲﹐然傷風中暑﹐熱盛而自汗大出﹐則亦緩弱而遲。

李士材曰﹕浮以陽候﹐浮取之而如無﹐陽气衰微之驗也。《經》云﹕脈弱與滑﹐是有胃气﹔脈弱與澀﹐是爲久病。愚謂﹕弱堪重按﹐陰猶未絕﹔若兼澀象﹐則气血交敗﹐生理滅絕矣。

張路玉曰﹕傷寒首言弱爲陰脈﹐卽陽經見之﹐亦屬陽气之衰﹐可見。脈弱無陽﹐必無實熱之理﹐祗宜辧析眞陽之虛﹐與胃气之虛﹐及夏月傷冷水﹐水行皮中所至耳。在陰經見之﹐𨿽爲合脈﹐然陽气衰微已極﹐非峻溫峻補﹐良難春回寒谷也。

宜忌

《診宗三昧》云﹕弱脈惟血痺虛勞﹐久嗽失血﹐新產及老人久虛﹐脈宜微弱﹐然必弱而和滑﹐可卜胃气之未艾。若少壯暴病﹐而見弱脈﹐咸非所宜﹐卽血證虛證﹐脈弱而兼之

簡誤

愼庵按﹕《脈經》云﹕弱脈爲虛熱作病﹐有熱不可太攻﹐熱去則寒起。然虛熱﹐從無用攻之理﹐攻之不但寒起﹐恐元气亦從此而脫﹐當去此太字。云有熱不可攻﹐方爲中肯之言

緊﹝陰中之陽﹞

體狀詩

緊脈有力﹐左右彈人﹐如絞轉索﹐如切緊繩。李瀕湖曰﹕緊乃熱爲寒束之脈﹐故急數如此﹐要有神气﹐《素問》謂之急。

舉如轉索切似繩﹐脈象因之得緊名﹐總是寒邪來作寇﹐內爲腹痛外身疼。

相類詩

﹝見弦實。﹞

《匯辧》云﹕天地肅殺之气﹐陰凝收斂﹐其見於脈也爲緊﹐較之於弦﹐更加挺勁之異﹐仲景曰﹕如轉索無常﹔叔和云﹕數如切繩。丹溪云﹕如紉綫﹐譬如以二股三股糾合爲繩﹐必旋絞而轉﹐始得緊而成繩。可見緊之爲義﹐不獨縱有挺急﹐亦且橫有轉側也。

主病詩

緊爲諸病主於寒﹐喘咳風癇吐冷痰。浮緊表寒須髮越﹐緊沈溫散自然安。

急而緊者﹐是謂遁屍﹔數而緊者﹐當主鬼擊。

分部詩

寸緊人迎气口分﹐當關心腹痛沈沈﹐尺中有緊爲陰冷﹐定是奔豚與疝疼。

張路玉曰﹕緊爲諸寒收引之象。亦有熱因寒束﹐而煩熱拘急疼痛者﹐如太陽寒傷營證是也。

然必人迎浮緊﹐乃爲表証之確候﹔若气口盛堅﹐又爲內傷飲食之兆。《金匱》所謂脈緊頭痛風寒﹐腹中有宿食也。

劉河間曰﹕與洪數相兼者﹐爲熱痛﹔或微細陰脈相兼者﹐爲寒痛。

分部主病

汪子良曰﹕左寸微緊傷寒﹐沈緊心中气逆冷痛﹔右寸浮緊﹐頭疼﹐鼻塞﹐膈壅﹐沈緊滑﹐肺實咳痰。左關浮緊筋疼﹐沈緊脇疼﹐寒郁緊實癖﹔右關浮緊腹膨﹐沈緊腹疼吐逆。尺脈浮緊﹐腰腳痛﹐按澀則爲耳閉﹔沈緊臍下痛﹐小便難﹔細緊小腸疝气。

愼庵按﹕傷寒乃風寒傷在營衛﹐故仲景統診於寸口﹐未嘗分屬。但云﹕浮緩爲風傷衛﹐浮緊爲寒傷營。今云﹕左寸浮緊傷寒﹐況左寸乃君火之位﹐與寒何涉﹖此亦汪氏千慮張三錫曰﹕左三部弦緊﹐疝瘕痛﹔右脈弦緊而滑﹐積滯腹痛。

抉微

或云﹕傷寒脈緊﹐病气脈气俱有餘﹐若內傷雜證而脈緊﹐是正气與胃气俱虛﹐一味邪气用事。脈气有餘﹐病气不足﹐法當溫補﹐正气復﹐則邪退而脈自和平﹐若用攻伐﹐反傷正气而危矣。

李士材曰﹕咳嗽虛損之脈﹐而得沈緊﹐謂正气已虛﹐而邪已痼矣﹐故不治。

審形似

緊之與遲﹐𨿽主乎寒﹐遲則血气有虧﹐乃脈行遲緩而難前﹔緊則寒邪凝襲﹐乃脈行夭矯而搏擊。須知數而流利則爲滑脈﹐數而有力則爲實脈﹐數而絞轉則爲緊脈。

《診宗三昧》云﹕夫脈按之緊﹐如弦直上下行者痙﹐若伏堅者爲陰痙﹐總皆經脈拘急﹐故有此象。若脈至如轉索﹐而彊急不和﹐是但緊無胃气也﹐豈堪尙有日乎﹖愼庵按﹕緊脈似急數而不甚鼓﹐暴證見之﹐爲腹痛身疼﹐寒客太陽﹐或主風痙癇癥。若中惡浮緊﹐咳嗽沈緊﹐皆主死者﹐此證與脈反也。又有如緊之脈﹐乃傷寒陰癥絕陽﹐七日﹑九日之異﹐便有生死之分﹐不可不察。

正僞

《脈訣》言寥寥入尺來﹐比擬失倫。崔氏言如綫﹐皆非緊狀。或以浮緊爲弦﹐沈緊爲牢﹐亦近似耳。

緩﹝陰﹞

體狀詩

張太素云﹕如絲在經﹐不捲其軸﹐應指和緩﹐往來甚勻。楊玄操曰﹕如初春楊柳舞風之象。緩脈阿阿四至通﹐柳梢裊裊輕風﹐欲從脈裏求神气﹐只在從容和緩中

相類詩

﹝見遲脈。﹞

主病詩

緩脈營衰衛有餘﹐或風或濕或脾虛。上爲項彊下痿痺﹐分別浮沈大小區。

分部詩

寸緩風邪項背拘﹐關爲風眩胃家虛﹐神門濡泄或風祕﹐或是蹣跚足力迂。

兼脈主病

緩爲胃气﹐不主於病。取其兼見﹐方可斷證。浮緩傷風﹐沈緩寒濕﹔緩大風虛﹐緩細濕痺﹔緩澀脾薄﹐緩弱气虛。

分部主病

汪滑合曰﹕兩寸浮緩﹐傷風項背急痛。左寸沈緩﹐心气虛﹐怔忡健忘。右寸沈緩﹐肺气虛短。左關浮緩﹐風虛眩暈﹔沈緩气虛﹐腹脇气結。右關浮緩﹐腹膨﹔沈緩﹐脾胃气虛少食。從容和緩爲平。尺逢浮緩﹐足痿。左尺沈緩﹐腎虛冷﹐小便數﹐女人月事多﹔右尺沈緩﹐泄瀉﹐腸風入胃。

體象胃气

蔡氏曰﹕緩而和勻﹐不浮不沈﹐不大不小﹐不疾不徐﹐意思欣欣﹐悠悠揚揚﹐難以名狀者﹐此眞胃气脈也。

抉微

方谷曰﹕凡緩脈之見﹐不可見於純緩﹐如緩而兼四時之脈可也﹐緩而兼五臟之脈可也﹐否則徒緩而不兼﹐猶《脈經》所謂但弦無胃气曰死﹐肝脈純緩者亦曰死。

又曰﹕仲景云﹕傷寒以緩爲和﹐主病退﹔雜病以緩爲遲﹐主病進。此緩之脈﹐又不可以例推者矣。

遲緩不相類

李士材曰﹕緩脈以寬舒和緩爲義﹐與緊脈正相反也。然緩脈遲脈﹐又絕不相類。

緩以脈形寬縱得名﹐遲以至數不及爲義。《脈經》云﹕小快於遲﹐以至數論緩﹐亦一失也。

附﹕論緩脈主熱

﹝見後管窺。﹞

弦﹝陽中之陰﹞

體狀詩

弦如琴弦﹐輕虛而滑﹐端直以長﹐直下挺然。

弦脈迢迢端直長﹐肝經木旺土應傷。怒气滿胸常欲叫﹐翳

相類詩

弦脈端直如絲弦﹐緊則如繩左右彈。緊言其力弦言象﹐牢脈弦長沈伏間。﹝又見長脈。﹞

主病詩

弦應東方肝膽經﹐飲痰寒熱瘧纏身。浮沈遲數須分別﹐大小單雙有重輕。

滑伯仁曰﹕弦爲血气收斂﹐爲陰中伏陽﹐或經絡間爲寒所入﹐爲痛﹑爲瘧﹑爲拘急﹑爲寒熱﹝或云﹕半表半里脈弦﹐主寒熱往來﹐勞傷脈亦弦﹐主虛寒虛熱﹞﹑爲血虛盜汗﹑爲寒凝气結﹑爲疝﹑爲飲﹑爲勞倦﹝按﹕肝爲罷極之本﹐肝脈弦﹐故主勞倦﹞。雙弦脇急痛﹐弦長爲積。

分部詩

寸弦頭痛膈多痰﹐寒熱瘕察左關﹐關後胃寒心腹痛﹐尺中陰疝腳拘攣。

分部主病

滑汪合曰﹕左寸弦﹐頭痛盜汗﹐浮弦沈大心痛﹔右寸弦﹐頭痛痰嗽。左關弦﹐寒熱瘕﹔右關弦﹐胃寒腹痛﹐弦細少食怠惰。尺浮弦急﹐下部爲痛﹝左尺﹐少腹腰腳痛﹞﹐沈弦細澀﹐陰癥寒羈。﹝右尺﹐足攣疝痛。﹞

兼脈主病

李士材曰﹕弦爲肝風﹐主痛﹑主瘧﹑主痰﹑主飲。弦數多熱﹐弦遲多寒。陽弦頭痛﹐陰弦腹痛﹐痛在少腹。浮弦支飲外溢﹐沈弦懸飲內痛。弦大主虛﹐弦細拘急。單弦飲癖﹐雙弦寒痼。若不食者﹐木來克土﹐病必難治。

飲停在上﹐不在胃﹐而支畱於心胸﹔飲停在下﹐不在胃﹐而懸畱於腹脇﹐故一弦而浮﹐一弦而沈也。陽弦者﹐寸弦也﹐邪在三陽﹐三陽走頭﹐故頭痛﹔陰弦者﹐尺弦也﹐邪在三陰﹐三陰走腹﹐故腹痛。

汪子良曰﹕弦爲气斂﹐陰虛冷痺。浮弦風邪﹐弦細少气。春病無弦﹐失主非宜﹔秋深弦盛﹐木實金虛﹐弦狀多同。土逢木抑﹐弦兼濡滑﹐胃虛痰飲﹐兼急疼痛。左浮弦澀﹐夏與秋逢﹐則爲瘧疾﹐按之卽滑﹐熱多寒少奚疑。弦兼洪盛﹐先宜解邪散熱﹔右關虛弱邪輕﹐補劑方可施用。

抉微

丹溪云﹕弦爲春令之脈﹐非春時而見者﹐木爲病也﹔木爲病﹐則肝邪盛矣﹔肝之盛﹐金之衰也﹔金之衰﹐火之炎也﹔火之炎﹐水之弱也﹐金不足以制木﹐則土病矣。木賊土金﹐而反以行濕﹑散風﹑導郁爲之輔佐﹐邪何由去﹖病何由安﹖況弦脈治法﹐又有隔二隔三之異﹐故不容於自默也。若曰不然﹐何弦屬陽﹖而仲景列爲五陰之數﹐至於敗散殘賊之脈﹐又以弦爲之首﹐澀爲之中﹐其意可見。

張路玉曰﹕凡病脈弦﹐皆陽中伏陰之象。虛證誤用寒涼﹐兩尺脈必變弦。胃虛冷食停滯﹐气口多見弦脈。在傷寒表邪全盛之時﹐中有一部見弦﹐或兼遲兼澀﹐便是夾陰之候。客邪𨿽盛﹐急須溫散﹐汗下猛劑﹐咸非所宜﹐卽非時感冒﹐亦宜體此。歷診諸病﹐屬邪盛而見弦者﹐十常二三﹐屬正虛而見弦者﹐十常六七﹐如腹痛﹑鼓脹﹑胃反﹑胸痺﹑瘕﹑蓄血﹑中﹑傷風﹑霍亂﹑滯下﹑中气鬱結﹑寒熱痞滿等病﹐皆有弦脈﹐總由中气無權﹐土敗木賊所致。但以弦多弦少﹐以證胃气之彊弱﹔弦實弦虛﹐以證邪气之虛實。以脈和緩爲胃气﹐虛勞寸口脈多數大﹐尺弦細搏指者﹐是但弦無胃气也﹐不治。

潘鄧林曰﹕飲食入於胃﹐若陽運之力薄﹐則停畱而成飲癥﹐弦爲陰脈﹐斂束急直﹐無抑揚鼓動之勢﹐正陽運之不及也﹝《匯辧》謂﹕弦主痰﹐然以飲較痰尙未結聚﹐故所以弦不似滑之累累替替之有物形也﹞。或曰弦寒斂束﹐气不舒暢﹐故主痛。

戴同父曰﹕弦而軟其病輕﹐弦而硬其病重﹐深契《內經》之旨。兩關俱弦﹐謂之雙弦﹐若不

《脈鑑》云﹕兩手脈弦爲雙﹐一手脈弦爲單﹐單弦則胸腹痰飲爲癖﹐雙弦則陰寒痼積於內﹐或脇急疼痛﹐弦長爲積。

按﹕汪子良云雙弦爲飲﹐並出而細﹐似一雙弦﹐又非兩部之謂。

蔡西山曰﹕陽搏陰爲弦﹐陰搏陽爲緊﹐陰陽相搏爲動﹐虛寒相搏爲革﹐陰陽分體爲散﹐陰陽

正誤

李時珍曰﹕《脈訣》謂弦象﹐時時帶數﹐又言脈緊狀繩牽﹐皆非弦象﹐今削之。

《脈鑑》云﹕方谷又謂弦卽數也﹐數卽弦也﹐有弦之處﹐而無數之句﹐皆非弦脈﹐不合經旨﹐今並正

芤﹝陽中陰﹞

體狀詩

芤乃艸名﹐絕類慈蔥﹐浮沈俱有﹐中候獨空。芤艸狀與蔥無異﹐假令以指候蔥﹐浮候之﹐著上面之蔥皮﹔中候之﹐正當蔥中空處﹔沈候之﹐又著下面之蔥皮。見空之爲義﹐兩邊俱有﹐中央獨空之象。劉三點云﹕芤脈何似﹖絕類慈蔥﹐指下成窟﹐有邊無中。叔和云以血爲形。芤脈﹐中空脫血之象。﹝《素問》無芤名。﹞

芤形脈大軟如蔥﹐按之旁有中央空﹐火犯陽經血上溢﹐熱侵陽絡下流紅。

相類詩

中空旁實乃爲芤﹐浮大而遲虛脈呼。芤更帶弦名曰革﹐芤爲亡血革虛寒。﹝此句《脈鑑》攺。﹞

分部主病詩

寸芤失血病心忪﹐關芤嘔血腸胃癰。尺部見之多下血﹐赤淋紅痢漏崩中。

左寸芤﹐主心血妄行﹐爲吐衄﹔關芤﹐主脇間血气痛﹐肝虛不能藏血﹐亦爲吐血目暗﹔尺芤﹐小便血﹐女人月事爲病。右寸芤﹐肺家失血﹐爲衄爲嘔﹔關芤﹐腸癰下膿血﹐及嘔血不食﹔尺芤﹐大便血。﹝《脈鑑》﹑張三錫曰﹕關芤﹐肝血傷﹐必暴怒動血﹐胸中脹﹐仍有瘀血也﹞

抉微

張路玉曰﹕凡血脫脈芤﹐而有一部獨弦﹐或帶結促澀滯者﹐此爲陽气不到﹐中挾陰邪之兆﹐是卽瘀血所結處也﹐所以芤脈須辧一部二部﹐或一手二手﹐而與攻補﹐方爲合法

辧妄

李士材曰﹕《脈訣》云﹕兩頭有﹐中間無。以頭字易叔和之邊字﹐則是上下之脈﹐劃之實脈﹐非失血虛家之空脈矣。時珍亦祖述其言﹐豈曾未精思耶﹖《僞訣》又云﹕芤主淋瀝﹐气血者﹐脈多芤﹐而謂卒病得之死可乎﹖其言亦不能無疵也。

革﹝陰﹞

體狀主病詩

革脈弦而芤﹝仲景﹞﹐如按鼓皮﹝丹溪﹞﹐浮仲景曰﹕弦則爲寒﹐芤則爲虛﹐虛寒相搏﹐此名曰革。男子亡血失精﹐婦人半產漏下。《脈經》曰﹕三部脈革﹐長病得之死﹐卒病得之生。

愼庵按﹕芤乃邊有中空﹐革爲上下實而中虛也。《正眼》云﹕革主表寒﹐亦屬中虛。

革脈形如按鼓皮﹐芤弦相合脈寒虛﹐女人半產並崩漏﹐男子營虛或夢遺。

相類詩

﹝見芤牢﹞

滑伯仁曰﹕革爲中風寒濕之診。

李士材曰﹕表邪有餘﹐而內則不足。

分診

左寸革者﹐心血虛痛﹔右寸革者﹐金衰气壅。左尺得革﹐精空可必﹔右尺得革﹐殞命爲憂﹐女人得之﹐半產漏下。左關革者﹐疝瘕爲祟﹔右關革者﹐土虛而痛。

抉微

《診家正眼》曰﹕按《甲乙經》云﹕渾渾革革﹐至如湧泉﹐病進而危﹔獘獘綿綿﹐其去如弦絕者死。謂脈來混濁﹐革變急如泉湧﹐出而不返也。觀其曰湧泉﹐則浮取不止於弦大﹐而且數且搏且滑矣﹔曰弦絕﹐則重按之不止於豁然﹐而且絕無根蒂矣﹐故曰死。

辧妄

李時珍曰﹕弦芤二脈相合﹐故爲亡精失血之候﹐諸家皆以爲牢脈﹐故或有革無牢﹐有牢無革﹐混淆不辧﹐不知革浮牢沈﹐革虛牢實﹐形證皆異也。

李士材曰﹕王貺以爲溢脈者﹐因《甲乙經》有湧泉之語﹐而附會其說也。不知溢脈者﹐自寸而上貫於魚際﹐直衝而上﹐如水之沸而盈溢也﹐與革脈奚涉乎﹖滑氏以革爲變革之義﹐誤矣。若曰變革﹐是怪脈也﹐而革果怪脈乎﹖則變革之義何居耶。

牢﹝陰中之陽﹞

體狀相類詩

牢脈似沈似伏﹐實大而長﹐微弦﹝《脈經》﹞。牢在沈分﹐大而弦實﹐浮中二候﹐了不可得。

《正眼》﹕扁鵲曰﹕牢而長者肝也。或曰﹕實脈沈大而長﹐指下鼓擊﹐急數往來﹐動而能移﹔牢脈沈而有力﹐動而不移﹐爲陰寒凝固之象﹐均一動也﹐只爭移與不移﹐而主病懸殊。

弦長實大脈牢堅﹐牢位常居沈伏間﹐革脈芤弦自浮起﹐革虛牢實要詳看。

主病詩

寒則牢堅裏有餘﹐腹心寒痛木乘脾。疝瘕何愁也﹐失血陰虛卻忌之。

張仲景曰﹕寒則牢堅﹐有牢固之象。

李時珍曰﹕牢主寒實之病﹐木實則爲痛﹐主心腹寒痛。

柳氏曰﹕主有積﹐主疼痛不移其處。

張路玉曰﹕濕痙拘急﹐寒疝暴逆﹐堅積內伏﹐乃有是脈﹐治方不出辛熱開結﹐甘溫助陽之治。設更加之以食塡中土﹐大气不得流轉﹐其變故在於須臾﹐可不爲之密察乎﹖按﹕牢爲气結﹑爲癰疽﹑爲勞傷痿極﹑爲痰實气促。牢而數﹐爲積熱﹔牢而遲﹐爲痼冷。

大抵其脈﹐近乎無胃气也﹐故皆指爲危脈。

分診

左寸牢者﹐伏梁爲患﹔右寸牢者﹐息奔可定。左尺得牢﹐奔豚爲患﹔右尺得牢﹐疝瘕痛甚。左關牢者﹐肝家血積﹔右關牢者﹐陰寒痞積。

抉微

李士材曰﹕牢脈所主之證﹐以其在沈分也﹐故悉屬陰寒﹔以其形弦實也﹐故咸爲堅積。積之成也﹐正气不足﹐而邪气深入﹐牢固而成五積。及一切按之應手者曰﹝者﹐爲其有所徵兆於外也﹞﹐假物成形曰瘕﹝瘕者謂假气血以成形也﹞﹐見於肌肉間者曰﹐結於隱癖處曰癖。《經》曰﹕積之始生﹐得寒乃生﹐厥乃成積﹐故牢脈咸主之。

審形似

按﹕沈氏曰﹕似沈似伏﹐牢之位也﹔實大弦長﹐牢之體也。牢脈不可混於沈脈﹑伏脈須細辧耳。沈脈如綿裹砂﹐內剛外柔﹐然不必兼大弦也﹔伏脈非推筋至骨﹐不見其形﹔在於牢脈﹐旣實大﹐才重按之﹐便滿指有力﹐以此爲別耳。吳艸廬曰﹕牢爲寒實﹐革爲虛寒﹐安可混乎﹖

辧妄

按《脈訣》云﹕尋之則無﹐按之則有﹐但依稀仿佛﹐卻不言實大弦長之形象﹐是沈脈而非牢脈矣。

又曰﹕脈入皮膚﹐辧息難更﹐以牢爲死亡之脈﹐其謬可勝數哉。

《脈訣》又云﹕腎間疼痛﹐气居於表。池氏以爲腎傳於脾﹐皆謬妄不經。

宜忌

若夫失血亡精之人﹐則內虛而當得革脈﹐乃爲正象﹔若反得牢脈﹐是脈與證反﹐可與卜期短矣。

扁鵲曰﹕軟爲虛﹐牢爲實。失血者﹐脈宜沈細﹐反浮大而牢者死。虛病見實脈也。

伏﹝陰﹞

體狀詩

伏脈重按著骨﹐指下裁動﹝《脈經》﹞﹐脈行筋下﹝伏脈推筋著骨尋﹐指間裁動隱然深。傷寒欲汗陽將解﹐厥逆臍疼證屬陰。

相類詩

﹝見沈脈﹞

主病詩

伏爲霍亂吐頻頻﹐腹痛多緣宿食停。蓄飲老痰成積聚﹐散寒溫裏莫因循。

分部詩

食郁胸中雙寸伏﹐欲吐不吐常兀兀﹐當關腹痛困沈沈﹐關後疝疼還破腹。

滑伯仁曰﹕伏爲陰陽潛伏﹐關膈閉塞之候﹐爲積聚﹑爲瘕疝﹑爲食不消﹑爲霍亂﹑爲水气﹑爲營衛气閉而厥逆。關前得之爲陽伏﹐關後得之爲陰伏。

張三錫曰﹕痛極脈必伏﹐凡心腹胃脘暴痛皆然。

張路玉曰﹕有邪伏幽深﹐而脈伏不出者﹐𨿽與短脈之象有別﹐而气血壅滯之義則一﹑凡气郁血結久痛﹐及畱飲宿食﹐霍亂大吐大利﹐每多沈伏﹐皆經脈阻滯﹐營衛不通之故﹐所以妊婦惡阻﹐常有伏匿之脈﹐此又脈癥之變耳。若六七日煩擾不寧﹐邪正交並而脈伏者﹐又傷寒戰汗之兆﹐不可以伏爲陰脈誤投辛熱。

分診

滑伯仁曰﹕左寸伏﹐心气不足﹐神不守舍﹐沈憂鬱鬱﹔右寸伏﹐寒痰冷積﹝《鑑》云﹕胸中气滯﹞。左尺伏﹐腎伏精虛﹐疝瘕寒痛﹔右尺伏﹐臍下冷痛﹐

抉微

李時珍曰﹕傷寒一手脈伏曰單伏﹐兩手脈伏曰雙伏。不可以陽癥見陰脈爲診﹐乃火邪內郁﹐不得發越﹐陽極似陰﹐故脈伏必有大汗而解。又夾陰傷寒﹐先有伏陰在內﹐外復感寒﹐陰盛陽衰﹐四肢厥逆﹐六脈沈伏﹐須投姜附﹐及灸關元﹐脈乃復出也。若太溪﹑衝陽﹐皆無脈者必死。

劉元賓曰﹕伏脈不可發汗﹐爲其非表脈也﹐亦爲其將自有汗也。乃《僞訣》云徐徐發汗。

而潔古欲以麻黃附子細辛湯發之﹐皆非伏脈所宜也。

《匯辧》云﹕伏脈主病﹐多在沈陰之分﹐隱深之地﹐非輕淺之劑﹐所能破其藩垣也。諸癥莫非气血結滯﹐惟右關右尺﹐責其無火﹐蓋火性炎上﹔推筋至骨而形始見﹐積衰可知﹐更須以有力無力﹐細爲分辧﹐則伏中之虛實了然矣。

動﹝陽﹞

體狀詩

動無頭尾﹐其形如豆﹐厥厥動搖﹐必兼滑數。汪子良曰﹕動脈短滑數備。

動脈搖搖數在關﹐無頭無尾豆形團。其原本是陰陽搏﹐虛則搖分勝者安。

主病詩

動脈專司痛與驚﹐汗因陽動熱因陰﹐或爲泄痢拘攣病﹐男子亡精女子崩。

滑伯仁曰﹕動則爲虛勞體痛﹐爲瀉爲崩。

李士材曰﹕陰陽不和﹐气搏擊則痛﹐气攛迸則驚也。

分診

左寸動者﹐驚悸可斷﹔右寸動者﹐自汗無疑。左尺得動﹐亡精失血﹔右尺得動﹐龍火奮迅。動在左關﹐驚及拘攣﹔動在右關﹐心脾疼痛。

抉微

《匯辧》云﹕動脈厥厥動搖﹐急數有力﹐兩頭俯下﹐中間突起﹐極與短脈相類﹐但短脈爲陰﹐不數不硬不滑也。動爲陽﹐且數且硬且滑也。

辧妄

李士材曰﹕按關前爲陽﹐關後爲陰。故仲景云﹕陰陽相搏﹐名曰動。陽動則汗出又曰﹕陰動則發熱﹐分明指左尺見動﹐爲腎水不足﹔右尺見動﹐謂相火虛炎﹐故發熱也。因是而知舊說言動脈只見於關上者﹐非也。且《素問》曰﹕婦人手少陰心脈動甚者﹐爲妊子也。然則手少陰明隸動。以關前爲陽﹐主汗出﹔關後爲陰﹐主發熱﹐豈不精妥﹖又曰﹕《脈訣》云﹕尋之似有﹐舉之又曰﹕不離其虛﹐不往不來﹐三關沈沈﹐含糊謬妄﹐無一字與

動脈之義

王宇泰曰﹕陽升陰降﹐二者交通。上下往來於尺寸之內﹐方且沖和安靜﹐焉睹所謂動者哉﹖惟夫陽欲降而陰逆之﹐陰欲升而陽逆之﹐兩者相搏﹐不得上下﹐鼓擊之勢﹐隴然髙起﹐而動脈之形著矣。此言不啻與動脈傳神。

促﹝陽﹞

體狀詩

促爲急促﹐數時一止﹐如趨而蹶﹐進則必死。

促脈數而時一止﹐此爲陽極欲亡陰。三焦郁火炎炎盛﹐進必無生退可生。

相類詩

﹝見代脈﹞

主病詩

促脈惟將火病醫﹐其因有五細推之。時時喘咳皆痰積﹐或發狂斑與毒疽。

《正眼》云﹕促因火亢﹐亦因物停。促爲陽獨盛﹐而陰不能和也﹐爲气怒上逆﹑爲胸滿煩躁﹑爲汗郁作喘﹑爲血瘀發斑﹑爲狂妄﹑爲癰腫。諸實熱之候﹐又爲血气痰飲食五者之內﹐而或有爲虛脫﹐陰陽不相接之候。𨿽非惡脈﹐然漸退漸佳﹐漸進漸死。

分診

左寸促者﹐心火炎炎﹔右寸促者﹐气逆痰壅。左尺得位﹐遺滑堪憂﹔右尺得促﹐灼熱爲定。促在左關﹐血滯爲殃﹔促在右關﹐脾官食滯。

抉微

李士材曰﹕促脈得之髒气乖違﹐稽畱凝澀﹐阻其營運之機﹐因而歇止者﹐十之六七也﹐其止爲輕﹔得於眞元衰憊﹐陽弛陰涸﹐失其揆度之常者﹐十之二三也﹐其止爲重。燕都王湛六以脾泄求治﹐神疲色瘁﹐診得促脈﹐或十四五動一止﹐或十七八動一止﹐是眞元敗絕﹐陰陽交窮﹐而促脈呈形﹐與稽畱凝泣而見促者﹐大不侔矣。法在不治﹐一月果歿。

辧妄

李時珍曰﹕《黎氏脈經》但言數而止爲促﹐《脈訣》乃云並居寸口﹐不言時止者﹐謬矣。數止爲促﹐緩止爲結﹐何獨寸口哉﹖

結﹝陰﹞

體狀詩

《正眼》云﹕結爲凝結﹐緩時一止﹐徐行而怠﹐頗得其旨。

結脈緩而時一止﹐獨陰偏盛欲亡陽。浮爲气滯沈爲積﹐汗下分明在主張。

相類詩

﹝見代脈﹞

主病詩

結脈皆因气血凝﹐老痰積滯苦沈吟﹐內生積聚外癰腫﹐疝瘕爲殃病屬陰。

滑伯仁曰﹕結爲陰獨盛而陽不能入也﹐爲積聚﹑爲七情所郁。浮結爲寒邪滯經﹐沈結爲積气在內。先以气寒脈緩﹐而气血痰飲食五者﹐一有畱滯於其間﹐則爲結。

分部主病

左寸結者﹐心寒疼痛﹔結在左關﹐疝瘕必現﹔左尺得結﹐痿嬖之。右寸結者﹐肺虛气寒﹔結在右關﹐痰滯食停﹔右尺得結﹐陰寒爲楚。

抉微

李士材曰﹕結而有力者﹐方爲積聚﹔結而無力者﹐是直气衰弱﹐違其營運之常﹐一味溫補爲正治。止數煩多﹐參伍不調者不治。叔和云﹕如麻子動搖﹐旋引旋收﹐聚散不常張路玉曰﹕越人云結甚則積甚﹐結微則气微。言結而少力﹐爲正气本衰﹐𨿽有積聚﹐脈結而不甚也。凡寒飲死血﹐吐利腹痛﹐癲癇虫積等﹐气郁不調之病﹐多有結脈暴見﹐卽宜辛溫扶正﹐略兼散結開痰﹐脈結自退。嘗見二三十至內有一至接續不上﹐而指下虛微﹐此元气驟脫﹐如補益不應﹐終見危殆。

李瀕湖曰﹕《脈訣》言﹕或來或去﹐聚而卻還﹐與結無關。仲景有累累如循長竿曰陰結﹐靄靄如車蓋曰陽結。《脈經》又有如麻子動搖﹐旋引旋收﹐聚散不常者曰結﹐主死。此三脈名同實

代﹝陰﹞

體狀詩

仲景云﹕代脈動而中止﹐不能自還﹐因而復動。吳氏曰﹕脈至還八尺﹐良久方來。

結促之止﹐止無常數﹔代脈之止﹐止有定期。

動而中止不能還﹐復動因而作代看。病者得之猶可療﹐平人卻與壽相關。

相類詩

數有時止名爲促﹐緩止須將結脈呼。止不能回方是代﹐結生代死有殊途。

主病詩

代脈元因髒气衰﹐腹疼泄痢下元虧。或爲吐瀉中宮病﹐女子懷胎三月兮。

抉微

《匯辧》云﹕代主髒衰危惡之病﹐脾土敗壞﹐吐利爲咎﹔中寒不食﹐腹疼難救又云﹕止有定期者﹐蓋脾主信也﹐故《內經》以一見代脈﹐爲髒气衰微﹐脾气脫絕之診。

黎氏曰﹕代爲眞死脈﹐不分三部﹐隨應皆是。

《正義》云﹕按﹕代散之脈﹐從未有分部位者。予常診丁子之脈﹐惟左尺見代﹐才一至耳﹐至關上卽滑數﹐余曰﹕腎气已絕﹐不可爲矣。然羣醫但見其滑數﹐不見其代也。

宜忌

滑伯仁曰﹕無病而羸瘦脈代者﹐危脈也﹔若有病而气血乍損﹐而气不能續者﹐只爲病脈。又妊娠脈代﹐胎必三月。李士材曰﹕伯仁論病脈﹐爲暴病言也﹐若久病得代脈﹐萬無一生。黃桂巖心疼奪食﹐脈三動一止﹐良久不能自還。古人謂﹕痛甚者脈多代﹐少得代脈者死﹐老得代脈者生。桂巖春秋髙矣﹐𨿽有代脈﹐不足慮之﹐果兩旬而起。

代義不一

張景嶽曰﹕夫緩而一止爲結﹐數而一止爲促﹐其至或二動﹐或三動﹐至乃不等﹐然皆至數分明﹐起止有力。所主之病﹐有因气逆痰壅﹐而爲間阻者﹔有因血气虛脫﹐而爲斷續者﹔有因生平稟賦多滯﹐而脈道不流利者﹐此自結促之謂也。至於代脈之辧﹐則有不同。

如《宣明五气篇》云﹕脾脈代﹐《邪气臟腑病形篇》曰﹕黃者其脈代﹐皆言髒气之常候﹐非謂代爲止也。又《平人气象論》曰﹕長夏胃气軟弱曰生﹐但代無胃曰死﹐此言胃气去﹐而眞髒見者死﹐亦非謂代而止也。《根結篇》曰﹕五十動而不一代者﹐五臟皆受气﹔四十動一代者一臟無气﹐如本篇所云﹐此乃至數之代﹐若脈本平勻﹐而忽彊忽弱者﹐乃形體之代﹐卽《气象論》所云是也。又變不常﹐則均謂之代﹐但當各因其變﹐而察其情﹐庶得其妙。

代主髒絕

五十一止身無病﹐數內有止皆知定﹝數內者﹐卽五十內之數也。知定者﹐可定其髒气之死期也﹞。四十一止腎臟衰﹐三十一止肝气盡﹐二十一止脾敗竭﹐十動一止心脈絕﹐四五動止肺經傷。死期便參聲色證﹐兩動一止三日死﹐三四動止五六日﹐五六一止七八朝﹐次第推之自無失。

《脈經》云﹕一動一止二日死﹐二動一止三日死﹐三動一止四日死﹐四動一止六日死﹐五動一止七日死﹐六動一止八日死﹐七動一止九日死﹐八動一止十日死﹐九動一止十一日死﹐十動一

《脈經》又曰﹕不滿五十動一止者﹐五歲死﹔四十動而一止者﹐一臟無气﹐四歲死﹔三十動而一戴同父曰﹕《脈經》以四髒無气﹐歲中死﹐幾髒無气﹐以分別幾歲之死期﹐予竊疑焉。《內經》云﹕腎絕六日死﹐肝絕八日死﹐心絕一日死﹐果此髒气絕﹐又安能待四歲﹑三王宏翰曰﹕夫戴氏引《內經》而正《脈經》之謬﹐予會而詳思默悟﹐得其幾焉。如某髒之者﹐則死期之歲月﹐從《內經》而斷之。但《內經》原說某髒絕﹐而《脈經》當作某髒衰弱也。

愼庵按﹕王氏斷論﹐亦屬模稜﹐終非劃一之論。至謂某髒气衰﹐尙未敗絕﹐從《脈經》斷雲云﹐見亦騎墻﹐卽如其說﹐若病者髒气衰弱﹐可延三四歲者﹐擇醫而治﹐臨病之工豈無具眼者﹖治之得宜﹐用藥輔助髒气復旺﹐因而得生者﹐亦復不少。由是可知《脈經》之言﹐亦不足徵﹐徒爲淺識者樹幟﹐借口炫奇﹐刪之可也。今仍而不刪者﹐在往籍中﹐皆錄是說﹐因出《脈經》存而不論。今予因戴王兩家之言﹐亦存而駁正之曰﹐必無是理﹐免滋後學之惑。在當時王氏論脈﹐而自稱曰經﹐亦云僭矣﹐今人因其稱經﹐而不論其中是非﹐可稱無識也。況其書﹐雜引《內經》《傷寒論》﹑

《金匱》《中藏經》《扁鵲內照經》等文以成書﹐又烏得稱經哉﹖在往昔聖哲相傳﹐稱經韙矣﹐而王氏混附己見﹐而亦欲稱經﹐豈非僭乎﹖故張子路玉有金屑入眼之譏﹐可稱獨見也。再有論見後附余

疾﹝陽﹞

《匯辧》云﹕疾脈急疾﹐數之至極﹐七至八至﹐脈流薄疾。伯仁曰﹕疾脈快於數﹐呼吸之間﹐脈七至八至﹐熱極之脈也。在陽猶可﹐在陰爲逆。六至以上﹐脈有兩稱﹐或名曰疾﹐或名曰極﹐總是急數之脈﹐數之甚者也。

主病

疾爲陽極﹐陰气欲竭。脈號離經﹐虛魂將絕。漸進漸疾﹐旦夕殞滅﹐毋論寸尺﹐短期已決。

抉微

李士材曰﹕經脈流衍﹐晝夜五十周於身﹐若一息八至﹐當一百周﹐而脈行一千六百餘丈矣﹐必喘促聲嘶﹐僅呼吸於胸中數寸之間﹐而不能達於根蒂﹐眞陰竭於下﹐孤陽亢於上﹐而气之短已極矣。惟傷寒熱極﹐方見此脈﹔若勞瘵癥﹐亦或見之﹐俱主死。陰陽易病者﹐脈常七八至﹐是已登鬼錄者也。

張路玉曰﹕躁疾皆爲火象﹐惟疾而不躁﹐按之稍緩﹐方爲熱癥之正脈。陰毒身如被杖﹐六脈沈細而疾﹐灸之不溫者死﹐謂其陽絕也。然亦有熱毒入於陰分﹐而爲陰毒者﹐脈必疾盛有力﹐不似陰寒之毒﹐𨿽疾而弦細無力也。

離經有二義

﹝見後管窺。﹞

散﹝陰﹞

散脈浮亂﹐有表無裏﹐中候漸空﹐按則絕矣。散爲本傷﹐見則危殆﹐必死之候﹐

體象

散脈者﹐舉之浮散﹐按之則無﹐去來不明﹐漫無根蒂﹐不似虛脈之重按𨿽虛﹐而不至於散漫也。散爲元气離散之象﹐故傷寒咳逆上气﹐其脈散者死﹐謂形損故也。然形象不一﹐或如吹毛﹐或如散葉﹐或如懸雍﹐或如羹上肥﹐或如火薪然。若眞散脈﹐見之必死﹐非虛大之比。《經》曰﹕代散則死。若病後大邪去﹐而熱退身安﹐泄利止而漿粥入胃﹐或有可生者。

抉微

戴同父曰﹕心脈浮大而散﹐肺脈短澀而散﹐皆平脈也﹔腎脈軟散﹐諸病脈代散﹐皆死脈也。古人以代散爲必死者﹐蓋散爲腎敗之徵﹐代爲脾絕之徵也。腎脈本沈﹐而散脈按之不可得見﹐是先天資始之根本絕也﹔脾脈主信﹐而代脈歇至﹐不愆其期﹐是後天資生之根本絕也﹐故二脈獨見﹐均爲危殆之候﹐而二脈交見﹐尢爲死之符。

淸﹝《診宗三昧》補﹞

淸脈者﹐輕淸緩滑﹐流利有神﹐似小弱而非微細之形﹐不似虛脈之不勝尋按﹐微脈之軟弱依稀﹐緩脈之阿阿遲縱﹐弱脈之沈細軟弱也。淸爲气血平調之候﹐《經》云﹕受气者淸。平人脈淸虛和緩﹐生無險阻之虞。如左手淸虛和緩﹐定主淸貴仁慈﹔若淸虛流利者﹐有剛決權變也﹐淸虛中有一種弦小堅實﹐其人必機械峻刻﹔右手脈淸虛和緩﹐定富濃安閒﹐若淸虛流利﹐則富而好禮﹐淸虛中有種枯澀少神﹐其人𨿽丰﹐目下必不適意。寸口淸虛﹐洵爲名裔﹐又主聰慧﹔尺脈淸虛﹐端獲良嗣﹐亦爲壽徵。若寸關俱淸而尺中蹇澀﹐或偏小偏大﹐皆主晚景不丰﹐及艱子嗣﹔似淸虛而按之滑盛者﹐此淸中帶濁﹐外廉內貪之應也。若有病而脈淸鼓盛﹐不可以爲證實脈虛﹐而失於攻發也。

濁脈者﹐重按洪盛﹐騰湧滿指﹐浮沈滑實有力﹐不似洪脈之按之軟闊﹐實脈之舉之減小﹐滑脈之往來流利﹐緊脈之轉索無常也。濁爲稟賦昏濁之象﹐《經》云﹕受谷者濁。平人脈重濁洪盛﹐垂老不能安閒﹐如左手重濁﹐定屬污下﹔右手重濁﹐可卜庸愚。寸口重濁﹐家世卑微。尺脈重濁﹐子姓鹵莽。若重濁中有種滑利之象﹐家道富饒﹔濁而兼得蹇澀之狀﹐或偏盛偏衰﹐不享康寧﹐又主夭枉﹔似重濁而按之和緩﹐此濁中兼淸﹐外圓內方之應也。大約力役勞之人﹐動輒勞其筋骨﹐脈之重濁﹐勢所必然。至於市井之徒﹐拱手曳裾﹐脈之重濁者﹐此非天性使然歟﹖若平素不甚重濁﹐因病鼓盛者﹐急宜攻發﹐以開泄其邪﹔若平昔重濁﹐因病而得蹇澀之脈﹐此气血凝滯﹐痰涎膠固之兆﹐不當以平時澀濁論也。

卷之八

切診

病脈宜忌

脈之主病﹐有宜不宜。陰陽順逆﹐吉凶可知。中風之脈﹐卻喜浮遲﹔數大急疾﹐兼見難支。傷寒熱病﹐脈喜浮洪﹔沈微澀小﹐證反必凶。汗後脈靜﹐身涼則安﹔汗後脈躁﹐熱甚必難。陽證見陰﹐命必危殆﹔陰證見陽﹐𨿽困無害。傷暑脈虛﹐弦細芤遲﹐若兼滑實﹐別證當知。勞倦內傷﹐脾脈虛弱。汗出脈躁﹐死證可察。瘧脈自弦﹐弦數者熱﹐弦遲者寒﹐代散者絕。泄瀉下痢﹐沈小滑弱﹐實大浮數﹐發熱則惡。嘔吐反胃﹐浮滑者昌﹐弦數緊澀﹐結腸者亡。霍亂之候﹐脈代勿訝﹐厥逆遲微﹐是則可嗟。嗽脈多浮﹐浮濡易治﹔深伏而緊﹐死期將至。喘息擡肩﹐浮滑是順﹔沈澀肢寒﹐皆爲逆證。火熱之證﹐洪數爲宜。微弱無神﹐根本脫離。骨蒸發熱﹐脈數爲虛﹐熱而澀小﹐必殞其軀。勞極諸虛﹐浮軟微弱﹐土敗雙弦﹐火炎則數。失血諸證﹐脈必現芤﹐緩小可喜﹐數大堪憂。蓄血在中﹐牢大卻宜﹐沈澀而微﹐速愈者希。三消之脈﹐浮大者生﹐細微短澀﹐形脫堪驚。小便淋閉﹐鼻色必黃﹐數大可療﹐澀小知亡。癲乃重陰﹐狂乃重陽﹐浮洪吉象﹐沈吉凶殃。癇宜虛緩﹐沈小急實﹐或但弦急﹐必死不失。疝屬肝病﹐脈必弦急﹐牢急者生﹐弱急者死。脹滿者死﹐浮大洪實﹐細而沈微﹐岐黃無術。心腹之痛﹐其類有九﹐細遲速愈﹐浮大延久。頭痛多弦﹐浮緊易治﹐如呈短澀﹐𨿽救何及。腰痛沈弦﹐浮緊滑實﹐何者難療﹐兼大者失。香港腳有四﹐遲數浮濡﹐脈空痛甚﹐何可久持。五臟爲積﹐六腑爲聚﹐實彊可生﹐沈細難愈。中惡腹脹﹐緊細乃生﹐浮大維何﹐邪气已深。鬼祟之脈﹐左右不齊﹐乍大乍小﹐乍數乍遲。五疸實熱﹐脈必洪數﹐過極而亢﹐渴者爲惡。水病之狀﹐理必兼沈﹐浮大出厄﹐虛小可驚。癰疽之脈﹐浮數爲陽﹐遲則屬陰﹐藥宜酌量。癰疽未潰﹐洪大爲祥﹐若其已潰﹐仍舊則殃。肺癰已成﹐寸數而實﹔肺痿之形﹐數而無力。肺癰色白﹐脈宜短澀﹐浮大相逢﹐气損失血。腸癰實熱﹐滑數可必﹐沈細無根﹐其死可測。喉痺之脈﹐遲數無常﹐纏喉走馬﹐微伏則難。中毒之候﹐尺寸數緊﹐細微必危﹐旦夕將殞。金瘡出血﹐脈多虛細﹐急實大數﹐垂亡休治。

運气要略

六气之脈應節候之診

﹝《素問﹖至眞要大篇》﹞

厥陰之至﹐其脈弦。﹝此言主气也。大寒至驚蟄﹐爲厥陰風木主之初气也﹐其气之至﹐脈來弦也。但子午之年﹐客气之初气﹐乃太陽寒水﹐然太陽之至﹐其脈大而長之類。爲醫者﹐學宜活潑﹐不可拘執。若止言主气﹐而不言客气﹐恐臨診有所不應﹐後學無所適從也。丑未之年﹐客之初气﹐厥陰風木﹔寅申之年﹐客之初气﹐少陰君火﹔卯酉之年﹐客之初气﹐太陰濕土﹔辰戌之年﹐客之初气﹐少陽相火﹔巳亥之年﹐客之初气﹐陽明燥金少陰之至﹐其脈鉤。﹝春分至立夏﹐爲少陰君火主之二气也﹐但子午之年客之二气厥陰風木﹐卽丑未之初气也﹔丑未之年﹐客之二气﹐少陰君火﹐卽寅申之初气﹐以此類推少陽之至﹐大而浮。﹝小滿至小暑﹐爲少陽相火主之三气也﹐如子午年客之三气﹐卽寅申年客之初气少陰也﹔丑未年客之三气﹐卽卯酉年客之初气太陰之類﹐是也。﹞

太陰之至﹐其脈沈。﹝大暑至白露﹐爲太陰濕土主之四气也﹐如子午年客之四气﹐卽卯酉年客之初气太陰濕土﹔丑未年客之四气﹐卽辰戌年客之初气少陽之類﹐是也。﹞

陽明之至﹐短而澀。﹝秋分至立冬﹐爲陽明燥金主气之五也﹐如子午年客之五气﹐卽辰戌年客之初气少陽相火﹔丑未年客之五气﹐卽巳亥年客之初气陽明之類。﹞

太陽之至﹐大而長。﹝小雪至小寒﹐爲太陽寒水主气之六也﹐如子午年客之六气﹐卽巳亥年客之初气陽明燥金﹔丑未年客之六气﹐卽子午年客之初气太陽寒水之類﹐以此按﹕以上六气之脈﹐各有其時。時至則气至﹐气至則脈至﹐所謂天和也。《經》曰﹕毋伐天和。若至而甚﹐則失中和之气則病﹐如但弦無胃之類﹔時至脈不應﹐來气不足也﹐亦病﹔時未至而脈先至﹐來气太過也﹐亦病﹐如此之類﹐安可不知也。

五運六气圖論

五運者﹐金木水火土也﹔六气者﹐風寒暑濕燥火也﹐其法合十干爲五運﹐對十二支爲六气。運有主運﹑客運﹐气有主气﹑客气﹐天以六气動而不息﹐上應乎客﹔地以五行靜運有南北二政﹐惟土運爲南政﹐甲己二年是也。蓋土位居中﹐面南行令故也。金木水火四運爲北政﹐乙丙丁戊庚辛壬癸八年是也﹐皆以臣事﹐北面受令故也。

甲己之歲﹐土運統之﹔乙庚之歲﹐金運統之﹔丙辛之歲﹐水運統之﹔丁壬之歲﹐木運統之﹔戊癸之歲﹐火運統之也。

總論

運乃五年一周﹐气則六期環會。五運有太過不及﹐有平運﹐有大運﹑有主運﹑客運前十三日交﹐名曰先天﹔不及之年﹐大寒後十三日交﹐名曰後天﹔平運者﹐司天與運同气也。

或太過而司天克气﹐或不及而年支相合﹐謂之歲會﹔或月幹與之相符﹐或交初气﹐日幹時幹與之相合﹐謂之幹徳符。值之者﹐物生脈應﹐無相先後﹐皆平運也﹔正大寒日交﹐名齊天大運者﹐本年年幹也。主運者﹐每年皆以木運﹐從大寒日始﹐以次相生﹐至水而終﹐每運各主七十二日零五刻﹐歲歲皆然也﹔客運者﹐如甲爲土﹐乙爲金﹐以次相生﹐至癸爲火﹐逐歲變遷也。六气有司天﹐有在泉﹐有主气﹑客气﹐有正化﹑對化也。主气者﹐每年皆以木气從大寒年年支後第三支起﹐如子年子後第三支是戌﹐戌屬水﹐就以水气從大寒日始﹐爲初气﹐卽在泉左間也﹔木爲二气﹐卽司天右間也﹔火爲三气﹐卽司天火气也﹔土爲四气﹐卽司天左間也﹔金爲五气﹐卽在泉燥金也﹔水爲終气﹐卽在泉右間也﹐每主各主六十日奇八十七刻半﹐每年不易也﹐以客加主﹐客勝主則從﹐主勝客則逆。凡司天主上半年﹐在泉主下半年﹐此運气六气分上下左右而行天令﹐十二支分節令時日而司地化。然以六气而加於十二支﹐則有正化陰司於子午者﹐少陰爲君火﹐當正南離位﹐故正化於午﹐對化於子也﹔太陰司於丑未者﹔以太陰屬土居中﹐旺於西南﹐故正化於未﹐對化於丑也﹔少陽司於寅申者﹐以相火卑於君火﹐生於寅﹐故正化於寅﹐對化於申也﹔陽明司於卯酉者﹐以陽明屬金﹐酉爲西方金位﹐故正化於酉﹐對化於卯也﹔太陽司於辰戌者﹐以太陽爲水﹐辰戌屬土﹐謂水行土中﹐而戌居西北﹐爲水漸旺之鄕﹐故洪範五行以戌屬水﹐故正化於戌﹐對化於辰也﹐皆以陰陽之盛衰﹐合於十二辰﹐以明正化對化之理也。

假如子午年﹐初气太陽﹐二气厥陰﹐三气少陰之類﹔丑未年﹐初气厥陰﹐二气少陰﹐三气太陰之類﹐推之是也。

按﹕客气﹐《六微旨大論》曰﹕上下有位﹐左右有紀。故少陽之右﹐陽明治之﹔陽明之右﹐太陽治之。此謂气之標﹐蓋南面而待之也。

太乙者﹐歲神也。常以冬至之日﹐居坎方葉蟄之宮﹐計四十六日﹔立春﹐居艮方天畱之宮﹐計四十六日﹔春分﹐居震方倉門之宮﹐以此照圖推之也。太乙移日﹐天必應之以風雨﹐若此雨﹐則民必多汗。其風從所居之鄕來﹐如冬至日來自北方﹐春分日來自東方之謂﹐是之謂實風也﹐主生長以養萬物也﹔或從其衝後而來﹐如冬至日從南方西方而來﹐春分從西方北方而來﹐是之謂虛風也﹐主殺害以傷人也﹐謹候虛風以避之﹐惟聖人避之如矢﹐所以邪不能傷。

如風從南方來﹐名曰大弱風﹐南方屬火爲心﹐主熱﹐其傷人也﹐內捨於心﹐外在於脈﹐其气主病爲熱﹔風從西南方來﹐名曰謀風﹐其傷人也﹐內捨於脾﹐外在於肌﹐其气主病爲弱﹔風從西方來﹐名曰剛風﹐西屬金爲肺﹐主燥﹐其傷人也﹐內捨於肺﹐外在皮膚﹐其气主病爲燥﹔從西北來者﹐名曰折風﹐其內傷於小腸﹐而外在手太陽之脈﹔從北方來﹐名曰大剛風﹐其傷人也﹐內捨於腎﹐而外在於骨﹐及肩背內之膂筋﹐其气主病爲寒﹔從東北來﹐名曰凶風﹐其內傷於大腸﹐而外在兩脇旁骨下及肢節﹐以大腸於別腑不同﹐皆能受傷也﹔從東方來﹐名曰嬰兒風﹐其傷人﹐內捨於肝﹐外在筋紐﹐其气主病爲身濕﹐以風爲嬰兒﹐其气尙柔﹐不能勝濕故也﹔從東南來﹐名曰弱風﹐以未主土﹐其內傷於胃﹐而外在肌肉﹐其气主病體重。此八風者﹐皆從其虛之鄕來﹐乃能病患。三虛相搏﹐則爲暴病卒死﹔兩實一虛﹐病則爲淋露寒熱﹐犯雨濕之地﹐則爲痿。故聖人避風如避矢石﹐其有三虛而偏中邪風﹐則爲擊僕偏枯矣。

平運總圖

平運總圖

天干之生﹐五行之位﹐五音之運﹐生成之數﹐太過不及﹐平運總圖

水一羽﹐火二徵﹐木三角﹐金四商﹐土五宮。陽幹爲太太數成﹐陰漧爲少少數生。如丙辛水運﹐丙爲太羽﹐其

從成數六﹔辛爲少羽﹐其從生數一之類也。但土無成數﹐皆從生數五也。

每年司天在泉正化對化之圖

每年司天在泉正化對化之圖

正司化令之實﹐對司化令之虛。正化從本生數﹐對化從標生數。

土無成數皆從生數﹐故正化對化皆從五也。

每年主气客气之圖

每年主气客气之圖

內圖是主气﹐主气又名地气。年年如此﹐千古不易。

外圖是客气﹐客气又名天气。年年更換﹐六歲相同。

子午歲气熱化之圖

子午歲气熱化之圖

甲子甲午﹐歲名惇阜。庚午庚子﹐歲名堅成。丙子丙午﹐歲名流衍。戊子戊午﹐歲名赫曦。壬午壬子﹐歲名

發生。

左六圖皆歲气加盤圖也。內盤屬天﹐天主動﹐客气也﹐故一歲而一遷﹔外盤屬地﹐地主靜﹐主气也﹐故常守

其位。如子午歲則初气太陽加厥陰﹐丑未歲則初气厥陰加厥陰之類。主客相並而病生焉。每歲具圖於後。

丑未歲气濕化之圖

丑未歲气濕化之圖

乙丑乙未﹐歲名從革。辛未辛丑﹐歲名涸流。丁未丁丑﹐歲名敷和。己丑己未﹐歲名卑監。癸未癸丑﹐歲名

升明。

寅申歲气火化之圖

寅申歲气火化之圖

丙寅丙申﹐歲名流行。壬申壬寅﹐歲名發生。戊寅戊申﹐歲名赫曦。甲申甲寅﹐歲名惇阜。庚寅歲﹐名審

平。庚申歲﹐名堅成。

卯酉歲气燥化之圖

卯酉歲气燥化之圖

丁卯丁酉﹐歲名敷和。癸卯癸酉﹐歲名伏明。己卯己酉﹐歲名卑監。乙卯歲﹐名從革。乙酉歲﹐名審平。

辛卯辛酉﹐歲名涸流。

辰戌歲气寒化之圖

辰戌歲气寒化之圖

戊辰戊戌﹐歲名赫曦。甲戌甲辰﹐歲名惇阜。庚辰庚戌﹐歲名堅成。丙辰丙戌﹐歲名流衍。壬辰壬戌﹐

歲名發生。

巳亥歲气風化之圖

巳亥歲气風化之圖

己巳巳亥﹐歲名卑監。乙巳乙亥﹐歲名審平。辛巳辛亥﹐歲名涸流。丁巳丁亥﹐歲名敷和。癸巳歲﹐名升平。

癸亥歲﹐名伏明。

每年交六气時節日圖

每年交六气時節日圖

五日爲一候﹐一候金水木﹐火土周也。三候爲一節﹐以爲三才之道也。三月爲一時﹐並乾象也。四時爲一歲﹐

乃四曜之義也。每气主二月令﹐每令主二節﹐其時刻交气可以類推。

先天八卦後天八卦九宮分野總圖

先天八卦後天八卦九宮分野總圖

內圖爲先天外圖爲後天九宮分野

九宮八風圖

九宮八風圖

運气十一法

六十年內﹐有天符十二年﹐歲會七年﹐同天符六年﹐歲會同天符二年﹐同歲會六年﹐太乙天符四年﹐支徳符四年﹐順化運十二年﹐天刑運十年﹐小逆運十二年﹐不和運十二年。

運與司天相合﹐曰天符。

如戊子﹑戊午爲火運﹐司天乃少陰君火﹐運與司天皆火﹐則爲合﹐故曰天符﹐其己丑﹑己未﹑乙卯﹑乙酉﹑丙辰﹑丙戌﹑戊寅﹑戊申﹑丁巳﹑丁亥共十二年也。

運臨本气之上﹐謂歲會。﹝卽運與地支合也。﹞

如丙子年﹐丙爲水運﹐子乃屬水﹐則運與子合﹐故曰歲會﹐其丁卯﹑甲辰﹑己未﹑甲戌﹑戊午﹑乙酉共七年﹐皆是歲會也。

太過之運與在泉合﹐謂同天符。﹝謂之同者﹐歲運與在泉合﹐陽年曰同天符﹐陰年如庚子庚午年爲金運﹐運與在泉陽明燥金合﹐故曰同天符﹐其壬寅﹑壬申﹑甲辰﹑甲戌共六年﹐亦皆同天符也。

歲會同天符。

如甲辰﹑甲戌二年﹐是也。

不及之運與在泉合﹐謂同歲會。

如辛丑辛未年﹐辛爲水運﹐與在泉太陽寒水合﹐故曰同歲會﹐其癸卯﹑癸酉﹑癸巳天符歲會相合﹐謂太乙天符。

如己丑己未二年﹐己爲土運﹐又司天太陰濕土﹐丑未又屬土﹐乃三合會也﹐故曰太乙天符﹐其戊午﹑乙酉亦是﹐共四年也。

運與四孟月相合﹐謂支徳符。

如寅屬木﹐春孟月也﹐壬寅年木運臨之﹔巳屬火﹐夏孟月也﹐癸巳年火運臨之﹔申屬金﹐秋孟月也﹐庚申年金運臨之﹔亥屬水﹐冬孟月也﹐辛亥水運臨之是也。六十年中﹐止有此四年也。

天气生運﹐曰順化。

如甲子﹑甲午﹑甲寅﹑甲申四年﹐乃少陰君火﹐下生甲土之運也﹔其壬辰﹑壬戌二下生木也﹔乙丑﹑乙未二年﹐土下生金也﹔辛卯﹑辛酉二年﹐金下生水也﹔癸巳﹑癸亥二年﹐木下生火也﹐共一十二年也。

天气克運﹐曰天刑運。

如庚子﹑庚午年爲金運﹐子午少陰君火﹐下克金運﹐故曰天刑﹐餘仿此推之。

如辛丑﹑辛未﹑庚寅﹑庚申﹑丁酉﹑丁卯﹑戊辰﹑戊戌﹑己亥﹑己巳共一十年也。

運生天气﹐曰小逆。

如壬子﹑壬午年﹐丁壬木運﹐子年少陰君火﹐木上生下火﹐故曰小逆﹐餘仿此推之﹐如辛巳﹑辛亥﹑癸丑﹑癸未﹑壬寅﹑壬申﹑己卯﹑己酉﹑庚辰﹑庚戌共十二年也。

運克天气﹐曰不和。

如丙子﹑丙午﹑丁丑﹑丁未﹑丙寅﹑丙申﹑癸卯﹑癸酉﹑甲辰﹑甲戌﹑乙巳﹑乙按﹕《經》曰﹕天符謂執法﹐歲會謂行令﹐太乙天符謂貴人。邪之中人﹐則執法者﹐其病速而危﹔行令者﹐其病徐而待﹔貴人者﹐其病暴而死也。

六气司天所主天時詩

風木司天主有風﹐少陰君火日融融﹐相火當權多酷熱﹐太陰濕土雨﹐燥金用事多淸肅﹐寒水當時冷气攻。

六气司天所主民病詩

風木司天多掉眩﹐少陰瘡瘍熱相煎﹐相火流行瘟疫盛﹐太陰濕土胃家愆﹐燥金用事多皮揭﹐寒水當權筋骨攣。

主運詩

大寒木運始行初﹐淸明前三火運居﹐芒種後三土運是﹐立秋後六金運推﹐立冬後九水運伏﹐周而復始萬年如。

客運詩

甲己化土南政君﹐丙辛水運乙庚金﹐丁壬化木戊癸火﹐此爲北政居於臣。

司天在泉詩

子午少陰君火天﹐陽明燥金應在泉﹐丑未太陰濕土上﹐太陽寒水雨連綿﹐寅申少陽相火旺﹐厥陰風木地中聯﹐卯酉卻與子午倒﹐辰戌巳亥亦皆然。

卯酉年陽明司天﹐少陰在泉。

辰戌年太陽司天﹐太陰在泉。

巳亥年厥陰司天﹐少陽在泉。

以上推之是也。

主气詩

大寒厥陰气之初﹐春分君火二之隅﹐小滿少陽爲三气﹐大暑太陰四相呼﹐秋分陽

客气詩

子午太陽寒水始﹐丑未厥陰風木通﹐寅申少陰君火初﹐卯酉太陰濕土是﹐辰戌少此訣乃輪流數去之法。假如子午年﹐初气太陽﹐二气厥陰﹐三气少陰﹐四气太陰﹐五气少陽﹐六气陽明。又如丑未年﹐初气便是厥陰﹐二气少陰﹐三气太陰之類﹐餘仿此

二十四气七十二候生旺可推運气盛衰章

立春﹝正月節斗指艮土旺木相。﹞

雨水﹝正月中斗指寅寅木用事。﹞

驚蟄﹝二月節斗指甲甲木春分﹝二月中斗指卯木旺木相。﹞

淸明﹝三月節斗指乙乙木用事。﹞

谷雨﹝三月中斗指辰辰土用事。﹞

立夏﹝四月節斗指巽木旺火相。﹞

小滿﹝四月中斗指巳巳火用事。﹞

芒種﹝五月節斗指丙丙火用事。﹞

夏至﹝五月中斗指午火旺土相。﹞

小暑﹝六月節斗指丁丁火用事。﹞

大暑﹝六月中斗指未未土用事。﹞

立秋﹝七月節斗指坤土旺金相。﹞

處暑﹝七月中斗指申申金用事。﹞

白露﹝八月節斗指庚庚金用事。﹞

秋分﹝八月中斗指酉金旺金相。﹞

寒露﹝九月節斗指辛辛金用事。﹞

霜降﹝九月中斗指戌戌土用事。﹞

立冬﹝十月節斗指幹金旺水相。﹞

小雪﹝十月中斗指亥亥水用事。﹞

大雪﹝十一月節指壬壬水用事。﹞

冬至﹝十一月中指子水旺土相﹞

小寒﹝十二月節指癸癸水用事。﹞

大寒﹝十二月中指丑丑土用事。﹞

以上節气十二﹐中气十二﹐每五日爲一候﹐三候爲一節气﹐共節气有二十四﹐候有七十二也

管窺附余

原脈體用

《素問﹖脈要精微論》云﹕夫脈者﹐血之府也。

《靈樞﹖決气篇》云﹕壅遏營气﹐令無所避﹐是謂脈。

《靈樞﹖營气篇》云﹕營气之道﹐納谷爲寶。谷入於胃﹐乃傳之肺﹐流溢於中﹐布散於外營無已﹐終而復始。

《舉要》云﹕脈乃血派﹐气血之先﹐血之隧道﹐气息應焉。

潘碩甫曰﹕人身之血﹐猶夫水也﹔血中之脈﹐猶夫流也。流通則水源活﹐脈通則气血行。

隧道﹐卽經脈也﹐言其在血中﹐精密隱隧﹐自成一道也。仲景云﹕呼吸者﹐脈之頭也。《靈樞》云﹕其行也以息往來﹐然非呼吸不能行﹐故曰气息應焉﹐而脈則指營气流行不息之道路耳。

鄒丹源曰﹕經絡者﹐脈之道路﹔動見者﹐脈之徵驗﹐皆不可以盡脈。脈也者﹐乃營气之精專者﹐行於經隧﹐而攝乎內外者也。血與气異體﹐得脈而同化﹔衛與營各行﹐得脈而相應﹐故脈之中﹐陰陽統焉。然則脈與血气﹐分之爲三者﹐正可合之爲一也﹐謂營气卽脈可也。

劉河間曰﹕脈有三名﹐一曰命之本﹐二曰气之神﹐三曰形之道﹐所謂天和者也。

朱丹溪曰﹕神者脈之主﹐脈者血之府﹔气者神之禦﹐脈者气之使。嗟乎﹗脈者其先天之神乎﹖﹝以上引證。﹞

愼庵按﹕經文合諸家之論而觀﹐則人身之脈﹐由後天血气而爲體﹐先天神气而爲用﹐血气神者﹐相合而成形者也。人身經絡﹐直者爲經﹐橫者爲絡﹐經有十二﹐絡有十五﹐此卽隧道也﹐《內經》謂之經隧﹐後人又名之曰經脈﹐此乃肌肉空松處﹐包藏營气﹐而爲晝夜營運不息之道路﹐所以載脈者也﹐猶夫盛物之器﹐非脈之體也。脈必以血爲體﹐得气方能營運﹐脈道乃成﹐是气血不可須臾離者﹐豈非气血相合而成形乎﹖華元化曰﹕气血盛則脈盛﹐气血衰則脈衰﹐气血熱則脈數﹐气血寒則脈遲﹐气血弱則脈微﹐气血平則脈緩。《經》云﹕脈實血實。

合參而論﹐則脈以气血爲體﹐旣明而且當矣。又嘗論患血證人﹐大脫血後﹐脈必見芤﹐芤乃中空之艸而類蔥﹐故以諭空脈之體﹐去血過多﹐而隧道中無血以行﹐而脈亦見中空之候﹐脈之以气血爲體﹐又一明證也。然其有形無質之虛體﹐易於散亂﹐易於阻滯﹐故必隨其血气虛實寒熱﹐邪之盛衰﹐而見或大或小﹐或長或短﹐或浮或沈﹐或疾或緩之形﹐而無一定之體也。在气血又必由神之盛衰而爲虛實﹐故曰以神爲用。先哲云﹕脈貴有神﹐不可不審。所謂神者﹐卽胃气也。《經》云﹕有胃气則生﹐無胃气則死。四時皆以胃气爲本﹐顧胃气豈不爲脈所重乎﹖然其源又在腎﹐而不在胃﹐此意惟崔紫虛獨得之。《舉要》云﹕資始於腎﹐資生於胃。此二句言脈充實﹐豈非資生於胃乎﹖所以熟腐水谷﹐遊溢精气﹐非脾胃之能也﹐全賴命門一點眞陽﹐燻蒸鼓動﹐然後脾胃得以成其醞釀之功﹐豈非資始於腎乎﹖故腎爲十二經脈之根﹐而爲气血之先也﹐凡診家所言有力無力﹐有根無根﹐有神無神者﹐無非皆指先天眞气而言﹐非有他也。

故丹溪有見於此﹐乃曰﹕脈者其先天之神乎。一言足以盡之矣﹐何用他求﹗若是則脈之生於先天之眞陽﹐而成於後天之血气者也。有謂脈以血爲體﹐以气爲用﹐殊不知《經》曰﹕根於中者﹐命曰神機﹐脈之神其用者﹐皆元神主宰其機也﹐在气固爲運用之機﹐若神去則機息﹐气又安能獨盡其用哉﹖故曰﹕以神爲用﹐軒岐之旨也。

存疑

王氏《脈經》云﹕心部在左手關前是也﹐與手太陽爲表裏﹐以小腸合爲腑﹐合於上焦。肺部在右關前寸口是也﹐與手陽明爲表裏﹐以大腸合爲腑﹐合於上焦。

《脈訣》云﹕心與小腸居左寸﹐肺與大腸居右寸。﹝引證。﹞

愼庵按﹕《脈訣》爲髙陽生假托王叔和而成是書﹐其中悖謬者不一﹐而戴氏已刊正其失矣。

然其臟腑分屬寸關尺﹐悉本之於王氏《脈經》云﹐在王氏乃從經脈相接﹐絡脈互交﹐表裏合一處﹐而氏釋《內經》﹐以大小腸處於腹中﹐三陰之病﹐有關於膀胱﹑大小腸者兩尺亦得憑診而主其病﹐並未嘗指定二腑當附診於兩尺也。卽《樞要》一書﹐專論切診者﹐其左右手配合臟腑部位﹐悉遵《脈經》﹐大小腸分隸於兩寸﹐並無附診於尺之語。卽汪氏《經注》﹐稱其千古隻眼之句﹐亦稱其二腑下焦之病﹐可憑診於尺﹐非有他指。在吳氏《脈語》中﹐亦謂王氏從絡﹐大小腸附診於二寸爲有忽創言當附診於尺耶﹖實滑氏之言﹐有以啟之也。士生於千百年之後﹐而欲翻千百年人皆信從之成案﹐而使信從於己以標新﹐誰其信之﹖余末學何敢輕議先輩﹖然不能無疑﹐請得而陳之。蓋天地以陰陽升降而成晝夜﹐五行疊運而成歲時者﹐皆一气流行所致也。人身一小天地﹐十二經脈﹐十五絡脈﹐二十七气﹐相隨上下﹐營運不息﹐而形體得以常存者﹐亦藉此一气流行而無間也﹐𨿽有二十七气之分﹐原不過一气流行所化﹐隨地而異名者也﹐是以經脈通流﹐必由乎气。肺主諸气﹐而朝百脈﹐故十二經之气﹐皆會聚於此﹐然後分布於諸經。經气所至﹐髒气亦至﹐故十二經之邪正虛實﹐莫不以手太陰一經統候之﹐蓋此所候者﹐是候臟腑之气﹐非候臟腑之體也。而西昌諭氏﹐又何得以大小腸腑體居下﹐爲濁陰所注﹐不得於上焦淸濁升降之樞機﹐其遊溢之精气﹐上輸於肺﹐從淸道歸於經隧﹐營運於中﹐皆淸气也﹐故《經》曰﹕淸者爲營。其濁陰之气歸於腑﹐是卽傳道化物之降气﹐皆隨大小便降泄﹐從二陰出於下﹐於經中流行之淸气﹐各行其道﹐涇渭自分。《經》云﹕淸陽出上竅﹐濁陰歸六腑。淸升濁降﹐乃天然之妙﹐況濁陰下降﹐而行於腹內﹐上下有重重膈膜遮蔽﹐不使相犯﹔淸陽上升而行於經隧中﹐內外有層層肌肉護衛﹐毋容侵入﹐若山重水復之障隔﹐兩不相干﹐有何相混﹖諭氏不以气之淸濁而論脈﹐反以臟腑之淸濁分置脈位﹐其見亦左矣。且十二經之流行於上下﹐始於肺﹐終於肝﹐而復始於肺﹐晝夜五十度周於身﹐莫不由此手太陰一經﹐同條共貫﹐循環無端。在十二經流行之次﹐自肺傳大腸﹑胃脾﹑心小腸﹑膀胱腎﹑包絡三焦﹑膽肝﹐至肝復傳於肺﹐以次遞傳爲一周﹐其營气之流注於肺﹐卽爲肺經之气﹐自肺傳大腸﹐卽爲大腸之气﹐諸經之傳注﹐莫不皆然﹐所謂隨地而易名者此也。經气所至﹐髒气卽內應於外﹐病亦顯呈於指下﹐聲應气求﹐自然之理﹐合癥而斷病﹐則表裏虛實﹐莫不了了。觀臟腑流行之經气﹐皆表裏相承﹐一气流行﹐卽此可證﹐經脈相接﹐絡脈互交﹐表裏合一﹐當分診於寸而無疑矣。諭氏鋒犀利﹐信筆縱談﹐罔顧天荒地老﹐爲此鑿空之論﹐以貽誤後人耶。且肺與大腸﹐表裏相傳表裏交相絡也。心與小腸表裏相傳﹐其經脈交會﹐皆在兩手小指之端﹐自內側手少陰心少衝穴﹐接乎手太陽小腸少澤穴而下﹐表裏交相絡也﹐經絡俱於此交會﹐則經气亦莫盛於此﹐二腑反不診於寸﹐而候於尺﹐此理之不可解﹐而不能無疑也。曷不觀之水匯分流之處﹐其勢較之上流更爲緊急者﹐以其聚於斯﹐气必盛於此故也。脈之流行﹐猶夫水也﹐性亦同然﹐且寸脈居於魚後﹐肌膚淺薄﹐脈易呈形﹐下指卽得﹐是以《難經》有三菽﹑六菽﹐下指輕取﹑重取之義。尺居關後﹐肌肉隆起﹐脈道沈下﹐故必推筋至骨﹐重取方得﹐隧道本自平坦﹐因肌肉丰濃﹐則脈自沈下﹐非隧道有所低昂也﹐況此沈下丰濃之處﹐左取腎﹑膀胱﹑小腸三經之脈﹐右取腎﹑命﹐反專候髒气而略腑﹐必欲以此深濃沈下模糊處﹐而候三經之脈﹐其不爲脈誤者幾希矣。諸先生者﹐予所景仰而向往者﹐讀其書﹐而私淑之久矣。獨此一端﹐不能不致疑於諸先生同聲附和於滑氏也﹐況諸先生之論﹐皆泛而不切﹐而無實據﹐反不若王氏從絡而定診﹐近理而有據也。

今予閱歷有年矣﹐皆從古診法﹐合證施治皆驗﹐有驗卽有是理﹐自不訛也。故吾用吾愚﹐不能從諸先生而阿其所私也﹐著《存疑》一則﹐就正宇內君子。倘能大破藩籬﹐進而教我﹐是予之幸矣﹐而有濃望焉。

訂人迎气口分左右牽合之失

《靈樞﹖五色篇》曰﹕人迎气口﹐大緊以浮者﹐其病亦甚﹐在外﹔其脈口浮滑者﹐病日進﹔人迎沈而滑者﹐病日損﹔其脈口滑以沈者﹐病日進﹐在內。

脈口﹑气口﹐俱是寸口別名﹐兩經常互稱之﹐前四卷中﹐余已引《類經》張注以明之矣。見釋寸口。

又曰﹕人迎盛堅者﹐傷於寒﹔气口盛堅者﹐傷於食。

愚按﹕東垣左人迎主表﹐右气口主裏﹐宗此﹐但分左右﹐又宗叔和之失﹐並失經旨矣。以經文未嘗分左右﹐分左右者﹐皆後人牽合之誤﹐余又何敢輕議先哲﹖但經文具在﹐請細究之﹐當曉余說之不妄也。

《靈樞﹖禁服篇》曰﹕寸口主中﹐人迎主外﹐兩者相應﹐俱往俱來。若引繩大小齊等﹐春夏人迎微大﹐秋冬气口微大﹐名曰平人。

引繩齊等﹐引﹐長也﹐伸也。此諭上下齊等﹐猶圬者砌墻﹐必掛綫捉準﹐上下相等﹐不令參差之意。閱此條經文﹐人迎診於頭﹐气口診於手﹐上下之義﹐朗如離照﹐何庸置喙也。

《靈樞﹖四時篇》曰﹕持气口人迎以視其脈﹐堅且盛且滑者﹐病日進﹔脈軟者病將下﹔諸經實者按﹕《素問﹖六節髒象論》《靈樞﹖經脈篇》兩經俱以人迎气口﹐上下對待而言﹐並未嘗分屬左右者。

《素問﹖病能篇》曰﹕人迎者﹐胃脈也。﹝王注云﹕胃脈循喉嚨而入缺盆﹐故云。﹞

滑伯仁曰﹕《難經》本義云寸口人迎﹐古法以挾喉兩旁動脈爲人迎﹐至晉王叔和﹐直以左手關前一分爲人迎﹐右手關前一分爲气口﹐後世宗之。愚謂昔人所以取人迎气口者﹐蓋人迎爲足陽明胃經﹐受穀气而養五臟者也。

气口爲手太陰肺經﹐朝百脈而平權衡者也。

《靈樞﹖終始篇》曰﹕陰者主髒﹐陽者主腑﹐陽受气於四末﹐陰受气於五臟。待其脈口人迎﹐以知陰陽有餘不足﹐平與不平﹐天道畢矣。所謂平人者不病﹐不病者﹐脈口人迎﹐應四時者也﹐上下相應﹐而俱往來也﹔六經之脈﹐不結動也。﹝隨气流行﹐故不結動。﹞

愚按﹕後人必取法於先聖﹐而後成其學﹐先聖是後人之所師也。王叔和《脈經》﹐亦集聖經以成其書也﹐人迎气口﹐軒岐明示人診於上下﹐而叔和必欲牽合附會﹐迷惑後人﹐何離經叛道若是耶﹖以紫虛﹑東垣﹑丹溪之通達﹐亦主其說﹐明是忽視而不深究千慮之一失也。此條經文﹐又和盤托出﹐明說上下相應﹐又何疑焉。

《素問﹖陰陽別論》云﹕三陽在頭﹐三陰在手﹐所謂一也。

王注云﹕胃脘之陽﹐人迎之气也。胃爲水谷之海﹐故候其气﹐而知病處。頭謂人迎﹐手謂气﹐其脈之動﹐常左小而右大﹐左小常以候髒﹝脾也﹞﹐右大常以候腑﹝胃也。﹞。

愚按﹕人迎气口二脈﹐細究兩經篇中﹐往往上下對待而言﹐並無左右之分﹐至晉王叔和《脈經》﹐悖亂經常﹐添出蛇足﹐彊分左右﹐以人迎牽合左手關前。至後崔紫虛﹐不究其源﹐亦主其說右之分意義﹐敢問諸君子不遵經而反宗叔和﹐又何意耶﹖何執流而忘源﹖若是﹐經文不分﹐而後人彊欲分之﹐又附會以成其謬。原叔和之意﹐以兩手寸口三部﹐俱是手太陰肺一經之脈﹐肺主皮毛﹐故附於手而主表﹐然參仲景《傷寒論》﹐凡風寒傷於營衛﹐病在一身之表﹐無關於髒寸手少陰心脈﹐與表何涉乎﹖且表有三陽之表﹐在人迎單主陽明之表﹐不與太少二經之表。

聖﹐聖人原示人周行平夷之道﹐使人易趨﹐反舍之而弗診﹐後人必欲另辟蠶叢﹐別開蹊徑﹐以爲名髙﹔獨取气口左寸三分中之一分﹐而復側指以取之﹐以手指圓穩﹐故必側取。在候寸關尺﹐尙有輕重之分﹐今取人迎一分之脈﹐當重取之耶﹖抑輕取之耶﹖若側指重取﹐是在關上﹐若平取﹐仍在寸脈﹔若一分之脈﹐輕取甚屬微茫﹐其又向何處得其浮沈表裏虛實耶﹖是舍正路而弗由﹐反驅人向羊腸鳥道中而行﹐每至步蹇而不得進﹐因而歇足者多矣﹐欲指迷而反失道﹐何困苦後人若是耶﹖余𨿽不敏﹐聖訓煌煌﹐但知遵軒岐而不知妄宗諸子﹐知我罪我﹐聽之後人而已。

六綱領對待主治

浮脈主裏須知

原夫浮脈主表﹐沈主裏﹐乃一定之理而不易者﹐此道其常而未通其變者也。若論其變則有時而主裏﹐往者亦累言之矣﹐人自不察耳﹐予今陳列先哲名言而詳察之。

秦越人曰﹕脈浮而有熱者風也﹐脈浮而無熱者虛也﹝若虛陽浮露於外﹐亦必發熱﹞﹐是從表而辧之也。沈氏曰﹕乍病見浮脈﹐乃傷風邪﹔久病見浮脈﹐虛所爲也﹐是從新久辧之也。丹溪曰﹕與人迎相應﹐則風寒在經﹔與气口相應﹐則榮血虛損﹐是從上下辧之也。東垣曰﹕浮而弦者風也﹐浮而澀者虛也。鄒丹源曰﹕風寒之浮﹐盛於關上﹔虛病之浮﹐盛於尺中。﹝引證。﹞

管窺

愚按﹕諸家之言𨿽如此﹐然必審其有力無力﹐方爲準則。浮而有力爲風﹐必兼洪數﹔浮而無力爲虛﹐則帶濡弱﹐再參合外候﹐庶無遁情。至若內虛之證﹐無不兼浮﹐如浮芤失血﹐浮革亡血﹔內傷感胃﹐而見虛浮無力﹔勞瘵陰虛﹐而見浮大兼疾﹔火衰陽虛﹐而見浮緩不鼓﹔久病將傾﹐而見渾渾革至浮大有力﹝叔和云﹕脈浮而無根者死﹞。又如眞陰竭於下﹐孤陽浮於上﹐脈必浮大而無力﹐按之微細欲絕者﹐當益火之源。如上則死生系之矣。學人須詳審﹐愼之無忽。

沈脈主表須知

《傷寒論﹖太陽篇》云﹕或已發熱﹐或未發熱﹐必惡寒﹐體痛﹐嘔逆﹐脈陰陽俱緊者﹐名曰傷寒。《少陰篇》云﹕少陰病始得之﹐反發熱﹐脈沈者﹐麻黃附子細辛湯。

張景嶽曰﹕表寒重者﹐陽气不能外達﹐脈必先見沈緊﹐是沈不可槪言裏。

鄒丹源曰﹕獨是脈浮而偏見裏癥﹐脈沈而獨見表證﹐惑眩更甚﹐前人多有捨脈從証之說﹐然脈浮而議下者﹐必參大柴胡﹔脈沈而議下者﹐必參附子﹐然則仍非獨從癥也﹐從脈也。﹝以上引證。﹞

愼庵按﹕傷寒表癥也﹐脈當浮。仲景但言脈緊﹐而不分浮沈者﹐以人身內气﹐呼吸開闔﹐無刻不與天气相通﹐今寒邪初感在表﹐膚腠郁閉﹐衛气不能通泄於外﹐則經气亦滯澀而不宣。

寒勁﹐而體本沈下﹐故不必言沈而沈自在也。傷寒初感﹐脈必見沈緊﹐理勢然也。《舉要》云下手脈沈﹐便知是气病﹐在气郁﹐脈卽見沈。豈有寒閉腠理﹐營衛兩郁﹐脈有不見沈者乎﹖此沈脈主裏﹐而復有時主表之不可不知也。又少陰發熱脈沈﹐此標熱本寒之癥﹐太陽膀胱與少陽腎相爲表裏﹐在經脈流行之次﹐是膀胱傳腎﹐傷寒六經傳次﹐乃太陽傳陽明﹐爲循經得度傳﹐今因少陰久虛﹐眞陽衰憊﹐不能禦寒﹐外邪乘虛﹐直入於裏而脈沈﹐此表傳裏﹐非兩感也﹐發熱爲標熱﹐脈沈爲本寒﹐故用麻黃以發太陽之邪﹐細辛爲少陰表劑﹐以驅在裏之寒﹐附子用以蒸動腎气﹐溫經而散寒﹐兼固其本。此沈脈主表﹐又一明證也。

遲脈主熱須知

《傷寒論》云﹕太陽病脈浮﹐因誤下而變遲﹐膈內拒痛爲結胸。

陽明病脈遲﹐汗出多﹐微惡寒者﹐表未解也﹐可發汗﹐桂枝湯。陽明病脈遲有力﹐汗出不惡張景嶽曰﹕凡人傷寒初解﹐遺熱未淸﹐經脈未充﹐胃气未復﹐脈必遲滑﹐或見遲緩﹐豈可投以溫中而益助余邪﹖劉河間曰﹕熱盛自汗﹐吐利過極﹐則气液虛損﹐脈亦遲而不能數。

盛啟東曰﹕遲而有力﹐且澀滯﹐舉按皆然﹐胸中飽悶﹐二便閉赤者爲實。﹝以上引證。﹞

愼庵按﹕遲脈屬髒主寒﹐此一定之理﹐乃其常也。若論其變﹐又有主熱之證治﹐不可不知﹐如上諸家之論證是也。所以然者﹐以熱邪壅結﹐隧道不利﹐失其常度﹐脈反變遲矣。然脈之變遲﹐亦由營气不足﹐復爲熱傷﹐不能運動熱邪﹐反爲所阻﹐輪轉之機﹐卽緩慢而行遲﹐營气爲營運之主﹐故脈亦如之。治欲攻邪﹐當兼扶正﹐如張劉二家所言之證是也﹐若長沙所云﹐全是中气有權﹐足以禦邪不使陷入﹐故作膈痛﹐因拒格之故﹐營气不前﹐脈亦變遲﹐仲景全不牽枝帶葉﹐以大小陷胸﹐審微甚而直攻其邪﹐不必顧正﹐攻邪卽所以救正﹐邪去則正自安也。陽明第一條云﹕陽明水谷之海﹐气血俱多﹐一遇邪傳入裏﹐邪熱結聚﹐鬱蒸汗出﹐謂之熱越。熱越者﹐謂熱邪越出於外也。若是陽明之邪﹐當解而不解者﹐以微惡寒﹐太陽之表邪﹐尙畱連於經未解﹐故仍用桂枝和營﹐解散其邪﹐更審其脈遲有力﹐陽明燥實結聚之證全具﹐方用大承气湯攻下﹐而邪退矣。長沙審證用藥之縝密如此。總之辧脈﹐必須合證審察﹐庶幾病無遁情。若脈遲舉按無力﹐仍是主寒之遲脈﹐必如盛氏所云舉按皆有力﹐內證胸膈飽悶然胸臆﹐又何疑焉﹐第舉世豈乏髙明﹖然食古不化﹐偏執一見﹐妄投溫熱﹐實實虛虛﹐遺人夭殃者﹐正復不少也。故予諄諄三復於此﹐願後之學人﹐畱心熟玩﹐愼無忽焉。

數脈主寒須知

《素問﹖大奇論》云﹕脈至如數﹐使人暴驚﹐三四日已。

張注云﹕數脈主熱﹐而如數者﹐實非眞數之脈﹐蓋以卒動肝心之火﹐故令暴驚﹐俟三四日而气衰自愈矣。

仲景云﹕病患脈數﹐數爲熱﹐當消穀引食﹐而反吐者﹐爲發汗令陽气微﹐膈气虛﹐脈乃數也﹔數爲客熱﹐不能消穀﹐以胃中虛冷故吐也。則是數有虛寒之一證矣。

或問於予曰﹕數脈息至快疾﹐舉按有力﹐主剝蝕眞陰之實病﹐又安得有所謂數脈主寒之理乎﹖余應之曰﹕子之所問﹐抑何見之不廣耶﹖夫火兩間中陽焰之至大者也﹐一星燎原﹐不可向邇﹐固五行之常性而不失者。然抱璞子云﹕南海中蕭邱有寒焰﹐春生秋滅﹐不妨耕植﹐近之則寒﹐豈非熱亦化寒之左驗乎﹖蓋五行各有五﹐以一行之中﹐皆具五行﹐道家所謂五行顚倒是也﹐此卽水中之火﹐以至陽伏於至陰之中﹐陽爲陰鬱﹐𨿽炎上爲陰所化﹐已變易其常性矣。故海水咸而焦枯者﹐亦以陰中伏陽使然也﹔有時海水溢而沸騰者﹐因水中之火發於下而激起也。今夫數脈所主之寒﹐乃陽虛陰盛所生之內寒﹐是虛寒也﹐與外入之寒邪﹐郁而成熱爲實熱癥﹐迥不同也。若熱邪盛於表裏而脈數者﹐或當升散於表﹐或當淸降於裏﹐不難審證而治﹐治亦易也。獨不如數之脈﹐不可不深究其脈癥﹐細爲體察﹐此卽所謂主寒之數脈也。

脈來浮數大而無力﹐按之豁然而空﹐微細欲絕。《經》云﹕脈至而從﹐按之不鼓﹐諸陽皆然。此陰盛於下﹐逼陽於上﹐虛陽浮露於外﹐而作身熱面赤戴陽於上﹐脈數無神﹐卽前所云寒焰是也。內眞寒而外假熱﹐治當用參﹑熟﹑桂﹑附﹐井水頓冷服之﹐前人所謂以假對假是也。

使虛陽斂歸於內而降下﹐癥必漸痊。假熱之癥脈﹐初起浮緩﹐亦有不數者﹐醫家不識﹐誤用寒涼之劑﹐脈反見數﹐更不省悟﹐寒劑猛進﹐脈反變數﹐益涼益數﹐竟不審新病久病﹐有力無力﹐鼓與不鼓﹐一槪混投寒涼﹐遽絕胃气﹐安得不速人於死﹐凜然天鑑﹐可不畏哉﹖故操司命之權者﹐未可鹵莽從事於斯也﹐學人當謹識而勗之。

數脈治有難易

又按﹕數脈屬陽﹐陽宜平而不宜亢﹐過亢則爲害矣。然六部之內﹐有宜見不宜見之別。宜見治之亦易﹐不宜見治之甚難。如始病見數﹐或浮數有力﹐是熱在表﹐散之則已﹔沈數有力﹐是熱在裏﹐降之則愈﹐治之易也。病久脈數﹐或浮數空軟﹐陽浮於上﹐治當溫補﹔沈數細澀﹐陰竭於下﹐法必滋陰﹐療治爲難。心病左寸見數﹐獨甚於他部﹐爲心火獨亢﹐瀉之易已﹔肺病右寸見數﹐而過於別部﹐爲火盛克金﹐治之難瘳﹔左關數實弦急有力﹐肝火蘊結﹐瀉之爲易﹔左關數虛弦細無力﹐肝陰虧竭﹐補陰非易。右關數實﹐脾胃火烈﹐淸降易已﹔數虛兼澀﹐脾胃陰竭﹐養陰費力。細數之脈﹐忌見兩尺。左尺細數﹐兼之虛澀﹐眞陰已竭﹐治專壯水﹐遷延時日﹐治亦無益﹔右尺浮數﹐按之細澀﹐眞陽衰竭﹐益火之源﹐薪傳已盡﹐治亦難愈。明其易而知其難﹐又何難哉﹖在前人謂腎有虛無實﹐故治有補無瀉﹐知柏八味丸﹐是瀉腎之劑也﹐惟稟陽藏右尺獨旺而實者﹐可用之﹐是瀉其腎中偏旺之气﹐非瀉腎陽之謂也。

滑主血蓄須知

《素問﹖脈要精微論》云﹕澀者﹐陽气有餘也﹔滑者﹐陰气有餘也。陽气有餘﹐爲身熱無汗﹔陰气有餘﹐爲多汗身寒。﹝此陰陽專指气血而言。﹞

《舉要》云﹕滑脈主痰﹐或傷於食﹐下爲蓄血﹐上爲吐逆。

愼庵據先聖所云﹐則滑爲血盈气虧﹐澀爲气旺血衰。由此而推﹐滑與澀所主之證﹐各具有有餘不足也。血固有餘﹐气非不足﹐較之有餘者﹐似不足耳。蓋血多則經脈充沛﹐隧道濡潤其流無滑二言深中於理﹖往哲滑脈﹐多主血實气壅之候﹐良有以也。或曰﹐痰爲津液凝聚﹐食不腐化停積。二物本具淖澤之性﹐而气應於經﹐故脈滑﹐理也。令經脈充盈﹐流行易而滑利﹐如水之泛濫衝決﹐滓穢盡滌﹐經脈瀉注急疾﹐血又從何處蓄積而成瘀耶﹖血積則气滯窄澀﹐脈又安能得滑乎﹖曰此問亦不可少﹐如子所言﹐正嫌其血太過而成蓄積。蓋有說焉﹐人之壯盛者﹐气血必盈﹐故經血盛﹐則溢於絡﹐絡盈則流於奇經﹐而歸於血海﹐血海者﹐衝脈也。秦越不能拘之。此節正是經血盈溢﹐蓄積成瘀之注腳也。女子有餘於血﹐故血海滿必隨月盈虧﹐而漏泄於經外﹐而爲月事之時下也。若外因六气所感﹐內因七情所傷﹐皆能阻閉經脈﹐而成不月之病矣。血液類痰﹐滋而流利﹐初停蓄時﹐尙未凝聚﹐故脈應之則滑﹐久之經血枯燥﹐脈又變澀而呈象矣。男子𨿽云有餘於气﹐不足於血﹐以男女之陰陽相較而言如此﹐此道其常﹐非通論也。然當彊盛時﹐气壯血盈﹐如水之洶湧澎湃﹐必潰決以泄其餘﹐來勢少殺﹐而水得其平。人之經血亦然﹐充盈之極﹐絡中亦必有潰裂罅隙﹐滲漏於肌膚分肉之間﹐隨衛气流轉﹐化汗而泄於外﹐衛陽亦因之而散泄﹐故多汗身寒﹐是無蓄積。若起居不愼﹐內外一有所傷﹐因而阻逆﹐蓄積不流而成瘀矣。在蓄血必畱於脇下及少腹者﹐以脇乃肝之經脈所過﹐而絡於少腹故也﹐然身必發熱﹐二處按之腫痛﹐蓄之久﹐必發癰毒﹐在下焦﹐尺脈必滑盛於他部﹐至潰裂散漏之言。予本之於《靈樞﹖百病始生篇》云﹕起居不節﹐用力過度﹐則絡脈傷。

陽絡傷﹐則血外溢﹐血外溢則衄血﹔陰絡傷﹐則血內溢﹐血內溢則後血﹔腸胃之絡傷﹐則血溢於腸外。故往哲治血溢之證﹐有塡補竅穴之說﹐此蓄血之原﹐不可不知也。或曰﹕滑澀又主痰與食者﹐何也﹖曰﹕食初停﹐物尙濡潤﹐津液未傷﹐因中气輸轉遲緩﹐內卽鬱蒸﹐津液皆凝結似痰義也。至於滑脈所主之痰﹐此指隨气流動﹐而不結伏者言﹐若老痰火痰﹐堅韌膠固﹐結伏於經絡之間﹐礙其流行之道路﹐營運濡滯﹐則脈又澀而不滑也。

澀主气滯須知

愼庵按﹕澀脈有內外气血之分別﹐寒熱虛實之主治﹐今人第知浮澀有力爲气滯﹐沈澀無力爲血虛。然稽之於古﹐未足以盡其義也﹐予特揭出﹐告諸同志。

仲景曰﹕病患脈微而澀者﹐此爲醫所病也﹐大發其汗﹐又數大下之﹐其人亡血﹝此虛澀也﹞。

又曰﹕何以知汗出不徹﹖以脈澀故也。﹝此實澀也。﹞

《正義》云﹕爲气不充盈﹐爲血少精枯。﹝是澀主气血之虛證也。﹞

又云﹕爲瘀血積痰﹐爲痰熱結伏。﹝是澀主气血之實證也。﹞

又爲寒邪鬱結﹐汗出不徹﹐爲霧傷皮腠。﹝是皆澀脈之主外邪者也。﹞

《金匱》云﹕寸口脈浮大﹐按之反澀﹐尺中亦微而澀﹐知有宿食。﹝是主內傷不足﹐中之有餘也。﹞

左尺澀﹐男子爲足軟腰﹐女人爲經枯血祕﹐孕婦爲胎漏不安﹔右尺澀﹐爲津液衰﹐大便祕結﹐爲元陽虛。﹝是澀主內傷不足﹐陰陽精血之衰也。﹞

《正義》云﹕爲小腹寒疝﹐腹中有寒。﹝是澀之主內寒也。﹞

又曰﹕液竭燥渴﹐煩熱無汗。﹝是又主燥熱也。﹞

愼庵按﹕人身所恃以生者﹐惟此气血耳。若气血相準﹐則經隧流通﹐而無一息之停﹐是無病之人也。一有偏勝﹐則從偏勝處而爲病矣。故二者有相須相成之用﹐使血無气﹐不能流行經脈﹐而使條達﹔气無血﹐失其統運之機﹐而卽遲滯不前。蓋血以气爲運用﹐气以血爲依歸也﹐豈非相須爲用乎﹖《經》云﹕气主煦之﹐血主濡之。

煦者﹐溫養也﹔濡者﹐潤養也。經血日得陽和以溫養﹐得血以濡潤﹐則陽气健運而隧滑﹐是血有滋長之能﹐陰主長養故也﹐豈非相成爲用乎﹖故血虛則气失依歸﹐營運之機濡滯而不流利﹔气虛則健運之力微弱﹐血失倡導之機﹐亦阻結而難前。故不拘血虛﹑血瘀﹑气虛﹑气郁脈俱呈澀者﹐皆因气機之阻﹐經脈失其暢達﹐流行艱澀故也。病若在气虛﹐脈必浮澀而無力﹐實則浮澀而有力也﹔病在血虛﹐脈必沈澀而細弱﹐實則沈澀而有力也﹐脈則然矣。審之外營衛出入之機﹐一由阻礙其胃中升降之道使然。十二經脈﹐皆稟气於胃﹐今因飲食不化﹐阻其升降之气﹐淸濁混淆於中﹐故使膈滿﹐時噯酸臭﹐發熱臚脹﹐惡食﹐舌苔燥黃﹐胃因不能遊溢精气而上輸﹐經脈皆失其稟受﹐使中外上下之气機﹐多違其運用﹐故脈窄礙而呈澀也。

長沙二條﹐一因醫者妄汗妄下﹐津液虧損﹐而成枯澀﹔一因發汗不透﹐擾動經气﹐玄府復閉﹐气郁而成實澀也。當再汗以通其經气﹐則病自霍然。凡一切內外气血寒熱虛實﹐致病而脈見澀者﹐非血滯於气﹐卽气滯於血而使然也。

代脈生死之辧

《靈樞﹖根結篇》曰﹕五十動而不一代者﹐五臟皆受气﹔四十動一代者﹐一臟無气﹔三十動而一代髒無气﹐予之短期。﹝短期﹐死期也。﹞

愼庵按﹕《經》文受气者﹐謂五臟受气皆足﹐而無斷續也。無气者﹐謂髒气虧損﹐已無气以應止屬上四句而言也﹐況經文但言動止之數﹐以診五臟無气之候﹐未嘗鑿言死期。而王氏《脈經》﹐劈空添二可延至三四歲之久﹐豈無治而得生者﹖吾不信也。卽以母子相生之義推之﹐假如腎臟無气﹐則必上竊母气以自養﹔肺金爲腎水之母﹐日受吸取﹐則肺气亦因之而虧損﹐不能下生於腎矣﹔是腎在上﹐必先自絕其母气﹐而水愈涸竭﹐金燥水涸﹐在下不能資生於肝木﹐木亦枯燥而無气矣。三髒相因無气﹐由於一臟之虧﹐余髒準此而推﹐莫不皆然。三髒同歸於無气﹐又安能延及三四歲之久乎﹖至十投一止者﹐四髒無气﹐若是死期已促﹐不過待日而已﹐又何能計月以決死期哉﹖五動一止五日死之句﹐必審其病之新久﹐在外有惡絕之候﹐方可決其短期﹐若無敗壞之證﹐而見之暴﹐只是病脈﹐亦未可遽斷以爲死期也。若少年新病﹐而气血暴損﹐以致神用不續﹐而見代脈者﹐治之得宜﹐气血復而代脈退﹐亦有得生者﹐如心腹諸痛﹐並痛風痺癥﹐俱因痛傷﹐營衛結滯不通﹐而脈代者﹐痛止則脈續﹐故一切痛脈見代﹐皆非眞代﹐不可準也。如霍亂大瀉吐後﹐脈亦有結澀止代不勻者﹐因津液脫竭﹐气血交亂﹐流行隧道﹐滯澀難前﹐故脈代結而止歇也。《舉要》云﹕霍亂之候﹐脈代勿訝﹔厥逆微遲﹐是則可怕。以霍亂乃卒暴吐下﹐谷神頓委﹐暫不接續﹐裏和脈自調勻﹐非斷絕者比﹐令勿驚訝﹔若手足厥逆﹐是陽衰陰盛﹐眞元漸絕之象﹐則去生已遠﹐恐驟脫難救﹐又安得不怕乎﹖若妊娠百日而脈代﹐以心包絡輸血養胎﹐經脈失蔭﹐若別無他候﹐但當調其气血﹐則胎自固﹐而代自退﹐又何必再議治乎﹖按以上種種病脈﹐尙可圖救﹐不可執定王氏之言﹐膠柱而鼓瑟﹐竟委棄而勿顧也﹐學人審之。予自數十年來﹐診視亦多矣﹐每遇如上等證﹐治之合宜﹐得生者亦復不少。因是知代脈爲有生有死之脈﹐非全是死絕之診也。

代脈有二須知

蓋代脈有二者﹐一謂有有生有死之別﹐一謂有有止無止之分也。生死之別﹐有止之分﹐前論辧之詳矣﹐獨無止之代﹐不得不再申明其義也。《經》云﹕黃脈代。蓋主脾脈而應於四時﹕遇春得胃气而兼微弦﹐遇夏得胃气而兼微洪﹐遇秋得胃气而兼見微毛﹐遇冬得胃气而兼見微石﹐此乃四時更代之代。而得天和者﹐非死脈之代﹐此無歇止之代﹐其義又不可不知也。

天稟似代脈

有一種人﹐賦形時﹐經隧中有所阻而窄礙﹐流行蹇澀﹐時或歇止﹐類乎代脈﹐自少至老不變易﹐此稟賦之常脈﹐勿作代看。先哲曾有言及者﹐予亦曾驗數人﹐其人皆至耆耋而終﹐學人當謹識之﹐愼無妄斷﹐而浪施藥劑也。

緩脈主熱

愼庵按﹕《脈訣》云﹕三部俱緩脾家熱﹐口臭胃翻長嘔逆﹐齒腫齦宣注气纏﹐寒熱時時少心力。李時珍謂其出自杜撰﹐與緩無關。然余間嘗稽之於古﹐在《靈樞﹖邪气臟腑病形篇》云﹕緩者多熱。仲景曰﹕緩者陽气長。

又曰﹕緩則胃气有餘。《海藏》云﹕緩大而長爲熱。張景嶽曰﹕緩者縱緩之狀﹐非後世遲緩之謂。故凡縱緩之脈﹐多中熱﹐而气化從乎脾胃也。由是而知《脈訣》以緩脈主熱之說﹐是有本之言﹐非杜撰也。若論其全書﹐固多舛錯﹐往哲已正其失矣。予自閱歷以來﹐他癥無論﹐獨於溫熱證﹐邪熱轉入陽明﹐診多縱緩之脈﹐人多錯認爲虛脈﹐妄投溫補之劑﹐未有不覆人於反掌者。其所以錯認之故﹐蓋亦有因﹐以縱緩之脈類於虛﹐然亦不難辧也。虛大之脈﹐浮候按之﹐浮大而空﹔重按之﹐則微細欲絕。縱緩之脈﹐浮萃言》﹞。或問熱則脈當數﹐何反縱緩耶﹖殊不知熱在血分則脈數﹐以陽旺陰虛﹐陽主捷故數﹔熱在气分﹐則熱能傷气﹐故脈反緩﹐但緩必兼長大耳﹐長大而加之以軟﹐卽此可以想見其縱緩之形矣。凡診得至數調勻﹐而去來舒徐﹐有此從容和緩之象﹐此之謂平脈﹐是卽胃气也。諸脈之宜兼見者也。若來去舒徐﹐而至數遲慢不前﹐是曰遲緩﹐主於虛寒﹐治宜溫補者也。若脈形長大而軟﹐來去寬縱不前﹐卽張太素所謂如絲在經﹐不捲其軸之謂﹐是曰縱緩﹐病主於熱﹐治宜淸降者也。同一緩脈﹐而有曰和﹑曰遲﹑曰縱三者之分﹐而其主病﹐有虛實寒熱之不同﹐三者之義了然﹐再參合於證﹐自無遁情矣。

跋

冠少從果廬沈先生受經﹐未嘗有志於醫。及讀古至良醫與良相並濟﹐竊欣焉慕之。先生曰﹕﹐神其用﹐惟予友林子愼庵。林子始治舉業﹐旁通岐黃﹐後所試輒效﹐四方就請者﹐屨常滿戶外﹐遂無意名場﹐心存利濟。上自軒農﹐下及近古﹐廣搜博采﹐不遺余義。其後名愈盛﹐志愈﹐業愈精﹐心愈歉。每當漏聲幾滴﹐取架上書﹐篝燈縱觀﹐時或達旦﹐必如是以爲醫命耳提於四診中。望聞問﹐三致意焉﹐幾疑先生教以淺近法門﹐乃久之倍致叮嚀﹐某持此術以往﹐亦百不失一﹐因恍然於四診並重﹐而望聞問尢爲切脈之符節﹐此夫子所以教及門﹐與古人冠望聞問於切先者﹐俱有深意。顧世之業醫者﹐未之思耳﹐及先生出是編相示﹐其中搜匯百家﹐參以獨見﹐於四診義蘊﹐無不深入顯出。深入則通乎微矣﹐顯出則抉之若揭矣﹐眞醫義之抉微也。同門張子紹遠﹐避席請曰﹕夫子此書﹐謂之《四診抉微》韙矣﹐以其藏之名山﹐曷若懸之國門﹐急登梨棗﹐出以公世﹐以慰學人之望﹐可乎﹖先生曰﹕可。刊甫成﹐不揣固陋﹐謹識數言﹐以附篇末。

門人吳冠百拜謹跋

