

全生指迷方宋王貺

原序

余昔任左史﹐遇疾瀕死﹐考城王貺子亨﹐爲察眾工之用藥而余以生﹐因以其所著《全生方》一編遺予﹐藏之未暇讀也。繼掌外制﹐一日得異疾﹐謀諸醫未決﹐子亨笑曰﹕毋恐﹐此我書所有也﹐視某章﹐病當某藥。如方﹐信宿而疾良已﹐於是奇之。歸居淮南﹐去王城國偶有病﹐只訊於書。謫三巴﹐遷百粵﹐去醫益遠﹐又本以歸余。余以爲之表其端曰﹕此直而邃﹐曲而通﹐部居彪列﹐而脈絡潛流﹐形色昭彰﹐而對治要妙。知方者讀之﹐智思橫不知者﹐猶可按圖而愈疾。眞衛生之奇寶﹐濟物之良術也。至理不煩﹐至語不費。余非者﹐而於此乎取之。子亨當官不苟﹐遇世變﹐嘗慨然再請﹐出疆萬里。其論著此書﹐用世利物﹐不特此矣。

吳敏序

自序

徳彌大者﹐常存乎好生之心﹔志彌廣者﹐每切於立言爲教。在上世則有伊芳尹﹐逮後漢乃見張機﹔祖述神農之經﹐發明黃帝之道。𨿽然術至通神之妙﹐在乎知慮以爲先﹔藥至起生之功﹐必因精而能後效。天無棄物﹐非人莫知所能﹔人有常心﹐非道莫知所適。凝神自悟﹐觸理皆分﹐故能贊益天機﹐悉體陰陽之變﹐深窮造化﹐博極生死之源﹐候色驗形﹐自契一時之理﹐刳腸剖臆﹐難傳後代之精。至於湯液除﹐砭石起死﹐必當研窮性味﹐斟酌淺深。治理在於君臣﹐協攻資乎佐使。方書之行﹐其來尙矣。有人猶不能刻意研求﹐專心致志﹐攖邪抱病﹐則束手無能﹐制療處方﹐則委身紕繆﹐余竊悲之。於是采古人之緒餘﹐分病証之門類﹐別其疑似﹐定其指歸﹐陰陽旣明﹐虛實可考。若能按圖求治﹐足以解惑指迷﹐𨿽未起死回生庶幾扶危拯困﹐故號曰「全生指迷」﹐以崇大倫之道焉。

考城王貺子亨序

卷一

脈論

論曰﹕人以天地之气生﹐四時之法成﹐是以有五臟六腑﹐四肢十二經﹐三百六十五穴﹐以象五運六气﹐四時十二月周天之度。陰陽變化﹐與天地同流。乖其气﹐逆其理﹐則陰陽交錯﹐腑臟偏毗﹐脈行遲速﹐榮衛失度﹐百病從生。非脈無以探賾索隱。所謂脈者﹐乃天眞之元气﹐有生之精神。精神去幹﹐脈理乃絕。故上古聖人﹐體性鑑形﹐剖別臟腑﹐詳辧經絡﹐會通內外﹐各著其情﹐气穴所發﹐各有名。善診脈者﹐靜意視義﹐觀其變於冥冥之中﹐以神合神﹐悠然獨悟﹐口弗能言。先別陰陽﹐審淸濁﹐而知分部。視喘息﹐聽音聲﹐而知病所生。所謂陰陽者﹐至者爲陽﹐謂隨呼而出也﹔去者爲陰﹐謂隨吸而入也。動者爲陽﹐鼓擊躁急也﹔靜者爲陰﹐來去沈沈默默也。數者爲陽﹐謂一呼一吸六至也﹔遲者爲陰﹐謂往來不滿三至也。於三部九候之內﹐察其脈形﹐有獨異者﹐謂獨大獨小﹐獨疾獨遲﹐獨不應四時者﹐乃受病之所也。

卷一

辧五臟六腑部位脈法

左手寸口脈﹐浮取之屬小腸爲腑﹐沈取之屬心爲髒﹐其經則手太陽﹑少陰。左手關上脈﹐浮取之屬膽爲腑﹐沈取之屬肝爲髒﹐其經則足少陽﹑厥陰。左手尺中脈﹐浮取之屬膀胱爲腑﹐沈取之屬腎爲髒﹐其經則足太陽﹑少陰。右手寸口脈﹐浮取之屬大腸爲腑﹐沈取之屬肺爲髒﹐其經則手太陰﹑陽明。右手關上脈﹐浮取之屬胃爲腑﹐沈取之屬脾爲髒﹐其經則足太陰﹑陽明。右手尺中脈﹐浮取之屬三焦爲腑﹐沈取之屬心包絡﹐又屬右腎﹐其經則手少陽﹑厥陰。

卷一

辧人迎三部趺陽九候五臟六腑脈法

論曰﹕診脈之法﹐其要有三﹕一曰人迎﹐在結喉兩傍﹐取之應指而動﹐此部法天也。二曰三部﹐謂寸關尺也。於腕上側有骨稍髙﹐曰髙骨。先以中指按骨﹐謂之關﹐前指爲寸部﹐後指爲尺部。尺寸以分陰陽﹐陽降陰升﹐通度由關以出入﹐故謂之關﹐此部法人。三曰趺陽在足面系鞋之所﹐按之應指而動者是也﹐此部法地。三者皆气之出入要會﹐所以能決吉凶生。凡三處大小遲速相應齊等﹐則爲無病之人。故曰﹕人迎﹑趺陽三部不參﹐動數發息﹐滿五十﹐未知生死﹐以三者爲決死生之要也。故人迎一盛病在太陽﹐謂陽極也。四盛以上隔陽﹐謂無陰以收也。寸口一盛病在少陰﹐二盛病在太陰﹐三盛病在厥陰﹐厥有盡也。四以上爲關陰﹐謂無陽以系也。隔陽者﹐气上而不能下﹐則吐逆﹔關陰則閉塞﹐大小便不通皆死不治。九候者﹐謂三部之位﹐一位有三候。浮取之屬陽﹐沈取之屬陰﹐中得之爲胃气故無胃气則死。五臟之脈﹐輕手於皮膚得之者肺也﹐至肌得之者心也﹐至肉得之者脾也﹐筋得之者肝也﹐至骨得之者腎也。五者輕重皆應﹐是謂五臟之气全也。又有推而外之在經推而內之在血脈。凡診平人之脈﹐當以平旦﹐陰气未動﹐陽气未散﹐飲食未進﹐脈絡調可以見有餘不足之脈。一呼行三寸﹐一吸行三寸﹐呼吸行六寸而脈四至﹐呼吸之間又一此盛脈得天全者也。若過十息﹐脈應五十動﹐又須與气相應。往來緩急﹐得中潤澤﹐如流行源源者﹐此壽脈無疾也。若不滿五十動一止﹐此一臟之气絕﹐四歲死﹐三十動一止死﹐二十動以下一止﹐期以歲月死。若與形气不相應﹐往來短促枯燥無首尾﹐此不壽之多病。凡診病脈﹐則不拘晝夜﹐審脈所以察其由﹐則寒熱虛實見矣。凡脈病患不病者死病脈不病者生。

卷一

診諸病證脈法

論曰﹕脈變於內﹐病形於外﹐相參以察其理。气熱脈滿﹐是謂重實。脈實以堅﹐謂之益甚。上下相失﹐不可數者死﹐謂至數也。脈口熱而尺反緩﹐皮膚外證也﹐滑則從﹐澀則逆。

寸口膚熱而尺膚寒﹐是經气有餘﹐絡气不足也。尺膚熱脈滿﹐寸口膚寒脈澀﹐是經气不足﹐絡气有餘也。脈寸虛尺虛﹐是謂重虛﹐重虛者死。寸虛者﹐病情無常﹐神不守也。尺虛者﹐行走然﹐脈滑則生﹐澀則死。脈急大堅﹐尺澀而不應﹐謂之形滿﹐手足溫則生﹐寒則死。

乳子中風熱﹐喘鳴肩息﹐脈緩則生﹐急則死。下痢白沫﹐脈沈則生﹐浮則死。下痢膿血﹐脈懸絕則死﹐滑則生。浮澀之脈﹐身有熱者死。癲疾之脈﹐博大而滑﹐久久自已﹐脈小堅急﹐死不治。病患口甘而渴﹐此數食甘美而多肥﹐五气之溢也﹐謂之脾癉病。人口苦﹐此因數謀慮不決﹐膽虛气上溢﹐是謂膽癉。凡消癉之脈實大﹐病久可治。病患身熱如炭﹐頸膺如格﹐人迎躁盛﹐喘息气逆﹐太陰脈微細如發者﹐死不治﹐謂气口與人迎不相應也。心脈滿大﹐癇螈筋變。肝脈小急﹐癇痙筋攣。肝脈騖暴﹐有所驚駭。無故而喑﹐脈不至﹐不治自已﹐謂气暴厥也﹐气復則已。腎脈小急﹐肝脈小急﹐皆爲瘕。肝脈並沈爲石水﹐並浮爲風水﹐並虛爲死﹐並小弦爲驚。腎脈大急沈﹐肝脈大急沈﹐皆爲疝。肺沈博爲肺疝。太陽急爲瘕﹐膀胱气也。太陰急爲脾疝。少陰急爲癇厥﹐心病也。少陽急爲驚﹐膽病也。脾脈沈鼓爲腸癖﹐由飽食而筋脈橫解﹐腸癖爲痔。胃脈沈鼓澀﹐胃外鼓大。心脈小急﹐皆爲偏枯。年不滿二十者﹐三歲死。脈至而搏﹐血衄身熱者死。心肝脈小沈澀﹐爲腸癖。心脈至如喘﹐名曰暴厥﹐不知與人言。脈至如數﹐使人暴驚﹐三四日自已。肺脈有餘﹐病皮痺﹐閉不通而生癮疹﹐不足﹐病肺痺寒濕。脾脈有餘﹐病肉痺﹐寒中﹐陰隔塞也。肝脈有餘﹐病筋痺﹐脇滿不利﹔不足﹐病肝痺。腎脈有餘﹐病骨痺﹐身重﹔不足﹐病腎痺。凡陰病見陽脈者生﹐謂病患四肢厥﹐惡寒多汗﹐脈得洪大數實也。陽病見陰脈者死﹐謂病患身熱狂躁譫言﹐欲飲水﹐脈得沈細微遲也。

卷一

辧脈形及變化所主病證法

浮脈之狀﹐在皮膚輕手得之﹐重按則似有若無。王於秋﹐主肺﹐主風﹐主虛乏短气。秋得之爲順﹐春得之爲賊邪﹐冬得之爲虛邪﹐夏得之爲實邪﹐又爲微邪﹐其病不治自愈。純浮爲感風﹐浮弦爲虛勞﹐浮緊爲風寒﹐浮芤爲衄血﹐浮滑爲風痰﹐浮洪爲風气壅滯﹐浮微爲气不足﹐浮緩爲風虛﹐四肢不隨﹐浮澀爲傷肺咯血﹑嗽血﹐浮遲爲傷憊﹐浮弱爲虛損﹐浮濡爲气血俱不足。又看見於何部位﹐以臟腑經絡推之﹐餘皆仿此消息。

沈脈之狀﹐取於肌肉之下得之。主髒病﹐沈滯伏匿。在寸爲心肺郁伏﹐悲憂不樂。在關爲肝脾不利﹐中滿善噫脹。濕勝則腫滿溏泄﹐食不化﹐支膈﹐脇滿﹐善恐。在尺則爲石水﹐腹腫硬﹐以指彈之殼殼然有聲﹐小便澀。沈緊爲腸間積寒痛﹐沈澀結爲五气積聚成形﹐沈數或疾爲骨蒸﹐沈滑爲腎消﹑骨枯﹑善渴﹑小便數。純沈爲腫重﹐足膝不利﹐不得履地﹐得之於陰濕之气。沈而微﹐五臟气衰﹐骨痿不能起。

遲脈之狀﹐往來極遲﹐一息三至。爲陰盛陽虛之候﹐若手足厥不回者死。五臟气短﹐不能朝於气口﹐肺腎俱衰也。《太素脈訣》作肺腎俱絕。陳無擇《三因方》云﹕遲者應動極緩與人迎相應﹐則濕寒凝滯﹐與气口相應﹐則虛冷沈積﹐爲寒爲痛。遲而澀爲癥瘕咽酸。

數脈之狀﹐往來急數﹐一息六至。爲陽盛陰微之候。寸脈見之爲熱﹐爲躁﹐爲煩。左關爲目赤頭痛煩滿﹐右關爲口臭胃煩嘔逆。尺中見爲小便黃赤﹐大便閉澀。與人迎相應爲熱﹐與气口相應或爲瘡。

洪脈之狀﹐大而隱指。若大而散漫﹐是謂气衰。大而浮﹐風客於衛﹐咳出靑黃膿如彈丸大﹐若不出則傷肺。下利得脈大﹐利益甚。霍亂得之吉。又其脈主夏﹐屬心。

虛脈之狀﹐浮大無力﹐遲而且柔﹐又如蜘蛛絲。此陽气衰少﹐陰气獨居﹐爲多汗亡陽﹐形气蕭索﹐其人不壽。

散脈之狀﹐浮而無力﹐至數不齊﹐渙漫不收﹐更甚於虛﹐或來多去少﹐按之如無。此气血俱虛﹐根本脫離之候。左寸軟散﹐爲陽虛不斂。右寸見之﹐爲气耗汗出。肝脈軟散﹐色澤者﹐當病溢飲。脾脈得之﹐色不澤﹐當病足腫。尺脈見散﹐爲精气衰耗。又產婦得之生﹐孕婦得之死。

芤脈之狀﹐如浮而大﹐於指面之下﹐其形中斷﹐又如流水不相續﹐或如瀉漆之形﹐斷而倒收﹐又似弦而軟。﹝《太素脈訣》云﹕芤脈之狀﹐中空弦散。﹞主吐血﹐嘔血﹐衄血﹐男子失精﹐婦人胞漏﹐半產﹐血崩。又曰﹐其狀弦大﹐弦則爲減﹐大則爲芤﹐弦芤相搏﹐此名爲革﹐金刑木而傷肝也。芤而滑﹐嘔吐﹐甚則亡血。芤而數﹐陽陷陰中﹐血妄行。芤而急﹐風冷濡脈之狀﹐極軟弱﹐如以指按水中綿﹐如有如無。﹝《太素脈訣》云﹕諸部脈形﹐按之極小。﹞爲陰陽俱不足﹐濕冷霧露之气所傷。爲病﹐頭重如以濕熱之物裹首﹔大筋軟短﹐小筋弛長﹐爲痿弱骨不能立﹔又爲亡津液﹐精神不收﹔﹝《十便良方》云﹕精神幹急或偏枯﹐血脈痺微脈之狀﹐極微﹐或似有似無。爲气血不足﹐爲虛憊﹐亡血﹐亡汗﹐小便數或白濁。若微數爲陰虛﹐客陽內熱﹐穀气少也。若在尺部﹐腎脂枯﹐髓不滿骨。若在左關則肝虛血不足目視﹐筋緩弱。若在右關則虛滑泄注﹐谷不化﹐腸鳴及漿粥不入胃。若在右寸﹐則爲損背寒﹐口中如含霜雪﹐咳嗽肌疏﹐不可以風﹐短气。若在左寸﹐爲心虛恍惚﹐憂思不樂多恐﹐如人將捕之。若六部俱微﹐則陽不及四肢﹐足脛冷﹐手足厥﹐常欲湯火暖之。陳無《三因方》云﹕微者﹐極細而軟﹐似有若無。與人迎相應﹐則風暑自汗。與气口相應﹐則陽脫泄。入裏﹐病脈微﹐爲虛﹐爲弱﹐爲衄﹐爲嘔﹐爲泄﹐爲亡汗﹐爲拘急。微弱爲少气爲中寒。

革脈之狀﹐渾渾革至如湧泉﹐謂出而不返也。爲陰气隔陽﹐又爲溢脈。蓋自尺而出﹐上於魚際﹐亦謂之離經﹐無根本也。又覆脈之狀﹐自寸口下退﹐過而入尺﹐皆必死之脈也。

伏脈之狀﹐重於沈﹐指下尋之方得﹐蓋時見時隱也。﹝《太素脈訣》云﹕伏脈之狀﹐其形沈伏﹐隱隱其位。﹞此陰陽之气相伏也﹐或陰中伏陽﹐陽中伏陰。脈疾爲伏陽內熱﹐身𨿽寒而脈實者有伏气在內﹐澀者有動气﹐在左則左病﹐在右則右病﹐在臍則居臍上下﹐居臍上爲逆居臍下爲從。

牢脈之狀﹐如弦而實﹐尋之則散。﹝《太素脈訣》云﹕指下尋之不動。﹞爲五勞六極七傷之實脈之狀﹐舉按有力﹐重按隱指然。气不利﹐亦主伏陽在內﹐蒸熱勞倦﹐胃气壅塞爲內癰。實數爲三焦閉熱﹐大便祕實。滑爲癖飲癥瘕畱聚之病。實大爲气盛閉塞。﹝《太素訣》﹐﹞實大作實洪。實沈爲臟腑气不通﹐帶短﹝《太素脈訣》云﹕實而短。﹞爲宿谷不化。

弱脈之狀﹐小而無力。爲精不足﹐短气﹐表裏俱衰﹐爲暴下。陰並於陽﹐汗出不止者死又爲腳弱筋緩﹐足不能履地。惡寒﹐不可出風。

細脈之狀﹐細細似綫。﹝《太素脈訣》云﹕其形細微。﹞陰气勝陽也。又爲手足寒﹐气少﹐慘慘不舒暢。又血不榮於四肢﹐謂寒則澀而不流行也。﹝《太素脈訣》云﹕又主冷泄痢。﹞

緩脈之狀﹐不遲不疾﹐一息四至﹐往來得中﹐實得土气。﹝《太素脈訣》云﹕緩脈之狀﹐如柳葉也。﹞緩甚﹐爲病四肢不收﹐受濕而痺。緩而沈﹐脾气滯﹐志意不舒展﹐气痞多噎。

緩而澀﹐肌肉不仁﹐津液不流行﹐榮衛失度﹐因以致風。緩而微﹐爲消气。緩而滑﹐爲熱中多食。緩而短﹐谷不化﹐爲溏泄。緩而浮﹐爲風曳。陳無擇《三因方》云﹕緩者﹐浮大而軟爲弱爲痺﹐爲疼爲不仁﹐爲气不足﹐爲眩暈。緩而滑爲熱中。緩而遲﹐虛寒相搏﹐食冷則咽痛。

澀脈之狀﹐往來極澀﹐如水不能流﹐或聚於指下﹐或綿綿如瀉漆﹐斷而倒收﹐又似止非止。﹝《太素脈訣》云﹕澀脈之狀﹐如刀口到指﹐不離其所。﹞主男子亡血失精﹐婦人胎妊不成﹐月候凝澀﹐或崩傷不止﹐五帶﹐敗血在腹﹐或血瘕成形﹐筋急寒痺。浮澀爲肺病﹐咯血咳嗽﹐虛勞。澀中時弦﹐爲金木相克﹐脇下痛﹐不得臥者死。在左寸﹐爲心痺寒栗﹐病積溲血結脈之狀﹐大小不定﹐往來不拘﹐數至時一止。主气不流行﹐腹中癥癖﹐气塊成形。

或因大病後亡津液﹐亡血﹐或驚恐神散而精不收﹐或夢漏亡精﹐又多慮而心气耗也。若無是因﹐則其人壽不過一二年。

代脈之狀﹐其來如斷絕﹐而相待其息以至時﹐搏而動。主血气虧損﹐或驚憂積甚﹐形气不相得也。

滑脈之狀﹐指下如水之流﹐或如轉珠而滯礙。﹝《太素脈訣》云﹕不緩﹑不洪﹑不實﹐如珠之形。﹞主嘔吐﹐主飲。滑而弦細者爲支飲﹐咳逆倚息﹐面浮腫。滑而緊﹐停寒積飲吞酸﹐腸間漉漉有聲。滑而弦﹐畱飲在胃﹐頭痛而眩。滑而數﹐爲中﹐甚則爲﹐手足螈搐搦盛肺緊脈之狀﹐如按繩繳指﹐三部通度﹐與弦相似而有力﹐舉按皆有餘。主中寒腹痛切急。

在寸口﹐則中寒口噤﹐頭痛惡寒﹐欲得覆被火炙。在關上﹐則胃冷吞酸﹐中脘臍腹痛﹐下利筋寒﹐或轉筋霍亂﹐咳嘔膽汁。緊數爲冷熱痢﹐下膿血﹐或身熱飲食如故﹐有痛處則結癰疽在尺爲寒疝痛。

促脈之狀﹐自尺上寸口促急﹐有來無去。﹝《太素脈訣》作有來時止復來。﹞此榮衛無度數﹐陰气促陽也。又腎气離經﹐升而不降﹐又爲無陰而陽無以系也。若時气促數﹐上出寸口﹐動脈之狀﹐鼓動而暴於指下不常。气血相乘﹐搏擊而動也。或鼓於陽﹐則一陽爲鉤﹐如夏脈之盛。或鼓於陰﹐一陰爲毛﹐如秋气之急切勁烈。鼓陽勝而急曰弦﹐陰緩而陽急也。鼓陽至而絕曰石﹐陽辟而陰孤也。陰陽相過曰澑﹐气相鼓作而動也。

弦脈之狀﹐如張弓弩弦﹐應指有力﹐重按則軟弱。﹝《太素脈訣》云﹕狀如琴弦。﹞主春气﹐主肝臟﹐主虛﹐主痰﹐主瘧﹐主勞。弦而微﹐气不足﹐筋緩不榮。弦急似數非數﹐綿綿之狀﹐勞傷气促急﹐四肢煎厥。無首尾而促疾﹐虛勞不足。弦弱而疾﹐夜多盜汗。弦短而大﹐榮衛勞傷﹐內急外緩。兼數則熱﹐目視﹐血不足也。兼遲則寒﹐筋脈急攣。弦澀因失血女子則月閉血瘕。弦緊爲虛寒裏急﹐寒疝少腹痛﹐面靑下利。弦遲而澀﹐出入無首尾﹐爲寒閉血少﹐筋幹急﹐﹝《太素脈訣》作弦而急。﹞或偏枯血脈痺﹐得之風冷濕也。﹝《十便良方》短脈之狀﹐往來極短﹐不待息盡而回﹐或無首尾﹐但見於指面﹐亦不待气來而至。其人短气息﹐或不能長息﹐又爲大下脫气﹐又主久病。

長脈之狀﹐往來指下﹐息隨而盡﹐其有餘﹐如操帶物之長。﹝《太素脈訣》云﹕長脈之狀往來至長。﹞稟賦气彊﹐勝血而气擁﹐其人壽。若加大而數﹐爲病陽盛內熱﹐當利三焦。

卷二

寒證

論曰﹕若其人灑淅惡寒﹐但欲濃衣近光﹐隱隱頭重時痛﹐鼻窒塞﹐濁涕如膿﹐咳嗽﹐動輒汗出或無汗﹐甚則戰栗﹐此由寒中於外﹐或由飲冷傷肺胃﹐內外合邪﹐畱而不去﹐謂之感寒。寒從外至者﹐兩手寸口脈俱緊﹐或但見於右寸。寒從內起者﹐其脈遲小。無汗者﹐小靑龍湯主之。小汗者﹐溫肺湯主之。

小靑龍湯五味子細辛﹝去苗﹞漧薑半夏﹝湯洗七徧﹞甘艸﹝炙﹐各一兩﹞

上爲散。每服五錢﹐水二大盞﹐姜三片﹐棗一个﹐擘破﹐同煎至八分﹐去滓溫服。

溫肺湯﹝方缺﹞

若陰寒積冷﹐心腹大痛﹐嘔逆惡心﹐手足厥冷﹐心胸不快﹐腰背疼痛﹐良姜湯主之。

良姜湯髙良姜﹝一兩﹐銼碎﹐炒﹞官桂﹝一兩﹐去皮﹞當歸﹝去蘆﹐一兩﹐銼炒﹞白茯苓﹝一兩﹞附子﹝半兩﹐炮﹞

上爲散。每服二大錢﹐水一盞半﹐入生薑五片﹐煎至七分﹐去滓﹐空心服。

若但寒頭重﹐動眩暈﹐肌肉痛﹐牽急不得轉側﹐汗出﹐惡寒﹐小便難﹐大便反快﹐短气﹐足寒﹐或時咽痛﹐微熱﹐此由寒濕客搏經脈﹐不得發泄﹐其脈遲緩而小弦﹐附子湯主之﹐除濕湯亦主之。

附子湯附子﹝一个﹐炮﹐去皮臍﹞白術﹝一兩﹐炒﹞茯苓白芍﹝各三兩﹞人參﹝二兩﹞

上爲散。每服二大錢﹐水一盞半﹐入生薑三片﹐煎至七分﹐去滓﹐空心服。

除濕湯﹝方缺﹞

卷二

熱證

論曰﹕陰不足則陽偏﹐陽偏則發熱。若熱從背起﹐自手足漸漸周身﹐口舌漧燥﹐欲飲水而不能﹐此由陰气虧少﹐少水不能制盛火。諸陽起於四末﹐循行於背﹐陰不能斂陽﹐陽气獨行﹐所以發熱﹐或晝發而夜寧﹐或夜發而至旦卽消。其脈虛疾而小﹐芍藥黃湯主之。

芍藥黃湯芍藥﹝三錢﹞黃甘艸﹝炙﹞靑蒿﹝陰漧﹐各一兩﹞

上爲散。每服五錢﹐水二大盞﹐煎至一盞﹐去滓﹐食後溫服。

若熱從腹起﹐上循胸腋﹐繞頸額﹐初微而漸至大熱﹐發無時﹐遇饑則劇﹐中脘不利﹐善食而瘦﹐其色蒼黃﹐肌肉不澤﹐口唇漧燥﹐由脾气素弱﹐曾因他病﹐誤服熱藥﹐入於脾﹐脾熱則消穀引飲﹐善消肌肉﹐其脈濡弱而疾﹐參橘丸主之。若嗽者﹐用加減法﹐及灸脾百壯參橘丸橘皮﹝三兩﹐洗﹞麥門冬﹝去心﹞人參﹝去蘆﹐各一兩﹞

上爲末﹐煉蜜爲丸﹐如梧桐子大。食前米飲下三十丸。若嗽﹐加五味子一兩。

若熱從腹中或從背起﹐漸漸蒸熱﹐日間劇﹐夜漸退﹐或寐而汗出﹐小便或赤或白而濁﹐甚則頻數尿精﹐夜夢鬼交﹐日漸羸瘦﹐由思慮太過﹐心气耗弱﹐陽气流散﹐精神不藏﹐陰無所使﹐治屬虛勞﹐大建中湯主之。

大建中湯芍藥﹝六兩﹞黃遠志﹝去心﹞當歸﹝洗﹞澤瀉﹝各三兩﹞龍骨人參甘艸﹝炙﹐各二兩﹞

上爲散。每服五錢﹐水二盞﹐棗二个﹐擘破﹐姜五片﹐同煎至一盞﹐去滓﹐食後溫服。

腹中急﹐加餳如棗大。

若自腰以上發熱﹐熱及則汗出﹐出已而涼﹐移時如故﹐復加昏暈﹐腹中膨﹐其气上攻﹐時時咳嗽﹐嗽引脇下牽痛﹐睡則驚悸﹐其脈弦急疾﹐由外寒客搏﹐內冷相合﹐寒則气收﹐水液聚內化成飲。醫以熱藥攻寒﹐寒閉於內﹐熱增於上﹐陽气不下行﹐故散越於上﹐發而熱﹐散而爲汗。汗多亡陽﹐心气內虛﹐故令驚惕。治屬飲家﹐以旋復花丸主之。

旋復花丸旋復花桂心枳實﹝麩炒﹞人參﹝各五分﹞漧薑芍藥白術﹝各六分﹞茯苓野狼毒烏頭黃﹝濕紙裹汁炙﹐各四兩﹞

上爲細末﹐煉蜜爲丸﹐如梧桐子大。米飲下三丸﹐未效﹐加至七丸。小兒黃米大二丸。

若熱起骨間煩疼﹐手足時冷﹐早起體涼﹐日晚卽熱﹐背膂牽急﹐或骨節起凸﹐足脛酸弱由陰不足﹐而陽陷陰中﹐熱畱骨髓﹐髓得熱則稀﹐髓稀則骨中空虛﹐陰虛水少脂枯﹐故蒸起﹐其脈沈細而疾。治屬骨蒸﹐補髓丸主之。

補髓丸生漧地黃﹝曬漧﹐三兩﹞漧漆﹝半兩﹐碎﹐炒令煙盡﹞

上爲末﹐煉蜜爲丸﹐如梧桐子大。飲下三十丸﹐空心臨臥服。

若自胸以上至頭發熱﹐口鼻气色時如煙燻﹐目澀咽燥﹐唾如凝脂﹐時咳﹐毛竦﹐大便不利﹐小便赤﹐由肺不調﹐邪熱燻上焦﹐其脈疾大﹐先服桔梗湯。熱不退者﹐五味子湯主之。

桔梗湯桔梗﹝一兩﹞人參麥門冬﹝去心﹞甘艸﹝炙各半兩﹞小麥﹝一合﹞

上咀。水三升﹐煎至一升﹐去滓﹐分三服。

五味子湯《指南方》治發熱甚不退。

柴胡﹝去苗﹐洗﹐四兩﹞半夏﹝湯洗七徧﹐一兩一分﹞黃芩五味子赤茯苓﹝分兩原缺﹞

上爲散。每服五錢﹐水二盞﹐姜五片﹐棗二个﹐擘破﹐同煎至一盞﹐去滓溫服。

若但熱不歇﹐日晡尢甚﹐口中勃勃气出﹐耳無所聞﹐晝多昏睡﹐睡卽浪言﹐喜冷﹐小便赤澀﹐大便不通﹐由三陽气盛﹐蘊於經絡﹐內屬腑臟﹐或因他病而致疾﹐其脈短疾而數﹐柴胡芒硝湯主之。

柴胡芒硝湯柴胡﹝四兩﹐洗﹐去苗﹞黃芩甘艸﹝炙﹞赤茯苓﹝各一兩半﹞半夏﹝湯洗七徧﹐一兩一上爲散。每服五錢﹐水二盞﹐生薑五片﹐棗二个﹐擘破﹐同煎至一盞﹐去滓﹐入芒硝一錢﹐攪和溫服﹐以大便利爲度。

若身大熱﹐背微惡寒﹐心中煩悶﹐時時欲嘔﹐渴不能飲﹐頭昏重痛﹐惡見日光﹐遇涼稍淸﹐起居如故﹐由飲食失時﹐胃中無穀气﹐熱蓄於胃中﹐中脘熱﹐則三陽不下降﹐而上聚於腦。又胃主陽明經﹐爲惡熱﹐其脈虛大而數﹐久則細小﹐謂之中暑。初卽服好茶一杯立愈﹐不卽治之﹐畱而在胃﹐別致他病﹐生薑竹茹湯主之。

生薑竹茹湯竹茹﹝雞子大﹞人參﹝半兩﹞葛根﹝半兩﹞生薑﹝一錢﹐切﹞

上爲散。水三盞﹐煎二盞﹐去滓﹐分二服﹐不拘時。

若間日發熱﹐發必數欠﹐頭痛拘倦﹐由肺素有熱﹐气盛於身﹐厥逆上衝﹐中气實而不外泄﹐其气五內於心﹐外舍於分肉之間﹐令人消爍脫肉﹐其脈弦大而數﹐謂之癉瘧﹐柴胡栝蔞湯主之。

柴胡栝蔞湯柴胡﹝去苗﹐洗﹐八錢﹞芍藥人參﹝各二錢﹞半夏﹝湯洗七徧﹐二錢半﹞甘艸﹝炙﹐二錢﹞栝蔞﹝二錢﹞

上咀。水二升﹐生薑十片﹐棗二个﹐擘破﹐同煎至一升﹐分三服﹐去滓服。大熱去芍藥﹑栝蔞﹐用黃芩三錢﹐卽名小柴胡湯。

若身熱汗出﹐煩滿不爲汗解﹐由太陽之經先受風邪﹐與熱相搏﹐腎气厥則煩滿﹐謂之風厥﹐澤瀉湯主之。

澤瀉湯澤瀉﹝半兩﹞白術防風﹝各二兩﹞石膏﹝研﹞赤茯苓﹝各一兩﹞

上爲散。每服五錢﹐水二盞﹐煎至一盞﹐去滓溫服。

若四肢發熱﹐逢風如炙如火﹐由陰不勝陽﹐陽盛則熱﹐起於四肢﹐少水不能滅盛火﹐而陽獨治於外﹐以菟絲子丸主之。

菟絲子丸菟絲子﹝先於臼內杵百下﹐篩去雜物末﹞五味子﹝各一兩﹞生漧地黃﹝一兩﹞

上爲末﹐煉蜜和丸﹐如梧桐子大。飲下三十粒﹐食前服。

若發熱﹐耳暴聾﹐頰腫脇痛﹐不可以運﹐由少陽之气厥﹐而熱畱其經﹐宜小柴胡湯。

若口漧溺赤﹐腹滿心痛﹐由熱畱於手少陰之經﹐其气厥也﹐赤茯苓湯主之。

赤茯苓湯赤茯苓﹝四兩﹞甘艸﹝生﹐一兩﹞木香﹝半兩﹞

上爲散。每服五錢﹐水二盞﹐煎至一盞﹐去滓溫服。

卷二

風食

論曰﹕若其人翕翕如熱﹐淅淅如寒﹐無有時度﹐支節如解﹐手足酸痛﹐頭目昏暈﹐此由榮衛虛弱﹐外爲風邪相乘﹐搏於陽則發熱﹐搏於陰則發寒﹐久不治成勞气﹐荊芥散主之。

荊芥散荊芥穗人參白術當歸﹝切細﹐焙﹞黃芍藥桂﹝去皮﹐各一兩﹞柴胡﹝去苗二兩﹞甘艸﹝炙﹐半兩﹞

上爲末。每服五錢﹐水二盞﹐煎至一盞﹐去滓溫服。

若忽然牙關緊急﹐手足螈﹐目直視﹐此風客血經﹐謂之風﹐脈緊大者不可治﹐獨活湯主之。

獨活湯獨活﹝半兩﹐銼﹞荊芥穗﹝一兩﹞

上以水三盞﹐煎荊芥汁至一大盞﹐再入獨活煎一半﹐去滓溫服。凡用獨活﹐紫色有成臼子者。蓋羌活極大而老者﹐是尋常所用。白色者﹐乃老宿前胡也﹐愼不可用。

又方煎荊芥濃汁於盆中﹐坐病患於上燻蒸﹐然後淋洗之。

若寒熱如瘧﹐不以時度﹐腸滿膨﹐起則頭暈﹐大便不通﹐或時腹痛﹐胸膈痞悶﹐此由宿谷停畱不化﹐結於腸間﹐气道不舒﹐陰陽交亂﹐備急丸主之。

備急丸大黃﹝濕紙裹煨﹞巴豆﹝去皮心及油﹞漧薑﹝去皮﹐等分﹞

上爲細末﹐煉蜜爲丸﹐如豌豆大。每服一丸﹐米飲下。羸人服一丸﹐如綠豆大。以便快利爲度。

卷二

風濕

論曰﹕若身體疼﹐心煩口燥﹐欲得水而不能飲﹐額上微汗﹐背彊﹐欲得覆被向火﹐其脈浮虛﹐或日晡發熱﹐或身重汗出﹐而脈但浮﹐或掣痛不得屈伸﹐近之則痛極短气﹐或身微腫或發熱面黃而喘﹐鼻塞而煩﹐脈大自能飲食﹐此由汗出當風﹐或因冒濕冷﹐復遇風邪之气閉固腠理﹐病名風濕﹐麻黃加術湯主之。日晡發熱者﹐薏苡仁湯主之。掣痛不得屈伸者﹐艸附子湯主之。鼻窒塞气不通者﹐瓜蒂散主之。惡風身體重者﹐防己湯主之。

麻黃加術湯麻黃﹝去根節﹐三兩﹞桂心﹝二兩﹞甘艸﹝炙﹐一兩﹞杏仁﹝湯洗﹐去皮尖﹐半兩﹞白術﹝四兩﹞

上爲散。每服五錢﹐水二盞﹐煎至一盞﹐去滓溫服。

薏苡仁湯麻黃﹝去根節﹐三兩﹞杏仁﹝去皮尖﹐半兩﹞甘艸﹝炙﹞薏苡仁﹝各一兩﹞

上爲散。每服五錢﹐水二盞﹐煎至一盞﹐去滓溫服。

甘艸附子湯甘艸﹝炙﹐二兩﹞附子﹝炮﹐去皮臍﹐一兩﹞

上爲散。每服五錢﹐水二盞﹐煎至一盞﹐去滓溫服。

瓜蒂散瓜蒂細辛﹝去苗﹞藜蘆﹝去苗﹐各等分﹞

上爲細末。每用半字許﹐內鼻中﹐以气通爲度。

防己湯防己﹝四兩﹞黃﹝四兩﹞甘艸﹝炙﹐二兩﹞蒼術﹝去皮﹐三兩﹞

上爲散。每服五錢﹐水二盞﹐姜二片﹐棗一个﹐擘破﹐同煎至一盞﹐去滓溫服。

卷二

瘧疾

論曰﹕寒熱之病﹐或寒已而熱﹐或熱已而寒﹐或寒熱戰栗﹐頭痛如破﹐身體拘急﹐數欠渴欲飲冷﹐或時而發﹐或間日而作﹐至期便發﹐發已卽如常﹐此謂之瘧。瘧脈自弦﹐弦多熱﹐弦遲多寒。此皆得之於冬中風寒之气﹐藏於骨髓之中﹐至春陽气大發﹐邪气不能自因遇大暑﹐而後與邪气相合而發﹐常山湯主之。

常山湯常山知母甘艸﹝炙﹐各三兩﹞麻黃﹝去節﹐一兩﹞

上爲散。每服五錢﹐水二盞﹐煎至一盞﹐去滓溫服。以糜粥一杯﹐助取汗爲度。

熱多者宜解之﹐栝蔞湯主之。

栝蔞湯栝蔞根﹝四兩﹞柴胡﹝去苗﹐八兩﹞人參黃芩甘艸﹝炙﹐各三兩﹞

上爲末。每服二錢﹐水二盞﹐生薑三片﹐棗一个﹐擘開﹐煎至一盞﹐去滓溫服。

寒多者宜溫之﹐姜桂湯主之。

姜桂湯漧薑牡蠣﹝火通赤﹞甘艸﹝炙﹐各二兩﹞黃芩﹝二兩﹐《活人書》用三兩﹞柴胡﹝去苗﹐八兩﹞栝蔞根﹝四兩﹞桂﹝去皮取心﹐三兩﹞

上爲末。每服五錢﹐水二盞﹐煎至一盞﹐去滓溫服﹐不拘時候。

寒熱等者宜調之﹐鱉甲湯主之。

鱉甲湯鱉甲﹝湯浸﹐刮令淨﹐醋炙﹞白術常山桂﹝去皮﹞柴胡﹝去苗﹐各一兩﹞牡蠣﹝半兩﹐火赤﹞

上爲散。每服五錢﹐水二盞﹐煎至一盞﹐去滓溫服。

卷二

痺證

論曰﹕若始覺肌肉不仁﹐久而變生他證﹐病名曰痺。此由風寒濕三气客於經絡﹐捨於血脈﹐搏於榮衛﹐故令皮膚痺而不仁。有熱則肌肉骨節煩疼﹐有寒則冷。以春得之在筋﹐夏得之在脈﹐秋得之在皮﹐冬得之在骨﹐四季得之在肌肉。又久而不去﹐各傳其髒﹐筋痺不已﹐捨之於肝﹐夜臥則驚﹐飲食多﹐小便數﹐上爲引如懷妊。脈痺不已﹐捨之於心﹐其脈不通﹐煩滿﹐心下鼓﹐暴上气。肌痺不已﹐捨之於脾﹐其狀四肢懈惰﹐發咳﹐嘔汁﹐上爲大塞。皮痺不已﹐捨之於肺﹐其狀煩滿而喘嘔。骨痺不已﹐捨之於腎﹐其狀善脹﹐尻以代踵﹐脊以代頭。上證𨿽多﹐必先肌肉不仁。其始﹐治當以增損小續命湯﹐證狀小不同者﹐當根據本法。病久入深﹐魯公酒主之。

增損小續命湯﹝方缺。﹞

魯公酒茵芋川烏頭﹝炮﹐去皮臍﹞躑躅花天雄﹝炮﹐去皮臍﹞防己石斛﹝去根﹐各一兩﹞

細辛艽﹝去苗土﹞

風生漧地黃﹝各半右咀﹐酒四斗﹐漬十日。每服一合﹐常令酒气相續。

若胃幹而渴﹐肌肉不仁﹐由居處卑濕﹐以水爲事﹐肌肉濡漬﹐痺而不仁﹐是謂肉痿﹐罌粟湯主之。

罌粟湯罌粟﹝不計多少﹞

上研細末﹐煮稀粥﹐入蜜飲之﹐大解金石毒。

若一邊足膝無力﹐漸漸瘦細﹐肌肉不澤﹐上牽脇肋﹐下連筋急﹐不能行步﹐此由大病之後﹐數亡津液﹐血少不榮﹐气弱不運﹐肝气虧損﹐無血以養筋﹐筋不榮則幹急而痛﹐亦不能舉﹐活血丹主之。

活血丹漧地黃﹝二兩﹞當歸﹝洗﹞芍藥續斷白術﹝各一兩﹞

上爲細末﹐酒糊爲丸﹐如梧桐子大。溫酒下三十丸﹐食前服﹐加至五十丸。如痛甚﹐足痿不能行﹐去術﹐加杜仲一兩﹐乳香﹑葳靈仙﹑木鱉子仁﹑艸烏頭﹑白芥子各半兩。

鹿茸丸鹿茸﹝去毛﹐切作片子﹐酥炙﹐五兩﹞漧地黃﹝二兩﹞菟絲子﹝揀淨﹐酒浸透﹐乘潤搗爛﹐焙﹐二兩﹞

杜仲﹝去粗皮﹐搗爛﹐酒拌﹐炒幹﹐二兩﹞牛膝﹝二兩﹞萆﹝二兩﹞附子﹝炮﹐去皮臍﹐半兩﹞漧漆﹝半兩﹐炒煙盡爲度﹞

上爲細末﹐酒糊爲丸﹐如梧桐子大。飲下三十丸﹐食前服。

若時覺腳弱﹐速灸風市﹑三里二穴各一二百壯。若覺熱悶﹐愼不可灸﹐大忌酒面房勞。

風市穴﹐使病患平立垂兩手﹐合手著腿﹐中指尖頭卽是穴。三里穴在足膝蓋下三寸外廉﹐按之陷中是。又法以指深按之﹐則足趺陽脈不見爲準。

卷二

勞傷

論曰﹕古書有五勞﹑六極﹑七傷﹐皆由勞傷過度﹐或五臟六腑互相克賊﹐一臟偏損﹐五行逆伏﹐以致盡絕﹐皆謂之虛勞也。

若日頓羸瘦﹐短气﹐腰背牽急﹐膝脛酸痿﹐小便或赤或白而濁﹐夜夢紛紜﹐或夢鬼交﹐翕翕如熱﹐骨肉煩疼﹐由房勞過度﹐或思慮過多﹐皆傷神耗精之由﹐得之心腎﹐其脈細促。

大骨枯者不治﹐微弱者可治﹐脈大數甚不能食者死﹐大建中湯主之。

大建中湯﹝見前發熱門﹞。

卷二

气病

論曰﹕百病皆生於气﹐其始必由喜﹑怒﹑悲﹑憂﹑驚﹑恐﹐由是變生﹐形證不一。若其气起於一邊﹐或左或右﹐循行上下﹐或在肌肉之間﹐如錐刀所刺﹐其气不得息﹐令人腹中滿由驚恐恚怒﹐或冒寒熱﹐畱而不去﹐爲郁伏之气﹐因气流行﹐隨經上下相搏痛﹐久久令人悶﹐其脈短澀﹐謂之聚气﹐七气湯﹑趁痛散主之。

七气湯楊仁齋《直指方》云﹕治七情相干﹐陰陽升降﹐气道壅滯﹐攻衝作疼。

京三稜蓬莪術靑橘皮香附子﹝去毛﹞陳橘皮﹝洗﹞桔梗藿香葉桂﹝取心﹞

益智﹝各一兩半﹞甘艸﹝炙﹐三錢。﹞胡氏﹝《經效方》有沈香半兩﹐無陳橘皮﹞

上爲散。每服五錢﹐水二盞﹐生薑二片﹐棗二枚﹐煎至一盞﹐食前溫服。

趁痛散《可用方》云﹕治气搏作痛﹐肌肉之間如錐刀所刺﹐胸膈痞悶。

蓬莪術﹝炮﹞桂心﹝各一兩﹞檳榔附子﹝炮﹐去皮臍﹞細辛﹝去苗﹐各半兩﹞

芫花﹝炒﹐別爲末﹐一錢﹞

上除芫花外﹐共爲末。每服三大錢﹐水一盞﹐煎至七分﹐去滓﹐調芫花末一字﹐溫服。

若心下似硬﹐按之卽無﹐常覺膨脹﹐多食則吐﹐气引前後﹐噫气不除﹐由思慮過多﹐气不以時而行則气結。又曰﹐思則心有所存﹐神有所歸﹐正气畱而不行﹐其脈澀滯﹐謂之結气參橘丸主之。

參橘丸橘皮﹝四兩﹐洗﹞人參﹝一兩﹞

上爲細末﹐煉蜜和丸﹐如梧桐子大。米飲下三十丸﹐食前服。

若咽中如核﹐咽之不下﹐吐之不出﹐久不治之﹐漸妨於食。或由思慮不常﹐气結不散﹐或因飲食之間﹐气道卒阻﹐因而畱滯。因气者﹐謂之气噎﹐其脈緩澀。因食者﹐謂之食噎﹐其脈短澀。气噎﹐嘉禾散主之。食噎﹐神曲丸主之。

嘉禾散﹝方缺﹞。

神曲丸神曲﹝炒﹐一兩﹞橘皮﹝洗﹐二兩﹞

上爲細末﹐煉蜜和爲丸﹐如雞豆大。每服一粒﹐含化咽津。

若痛而遊走﹐上下無常處﹐脈亦聚散﹐或促或澀﹐謂之遊气﹐術香散主之﹐不止者﹐延胡散主之。

術香散蓬莪術﹝炮﹐一兩﹞人參﹝一分﹞木香﹝一錢﹞

上爲細末。醋湯調方寸匕。

延胡散延胡索﹝炒﹞當歸﹝洗﹐等分﹞

上爲細末。醋湯調方寸匕。

若自咽嗌以下至臍﹐左右气各不相通﹐气上奔急攻﹐右臂痛如斧槌﹐肌肉日消﹐漿粥不下﹐心中懊悶﹐由肺經本受寒邪﹐畱於右邊﹐以肺在右﹐或因以大熱藥攻寒﹐寒本在於經而不能散發﹐於是火气但逼於肺﹐肺燥則气上迫。但解藥毒﹐然後理肺﹐先宜炙肝散﹐後宜理气湯。

炙肝散牡丹皮柴胡芍藥﹝各一兩﹞白術﹝二兩﹞

上爲細末。用豬肝三指許﹐薄批﹐摻藥末二錢﹐慢火炙熟﹐細嚼﹐米飲下﹐食前服。

理气湯﹝疑卽前七气湯。﹞

柏子仁丸史載之《指南方》多楮實一兩。治臂痛不能屈伸﹐筋脈攣拘。

柏子仁﹝炒﹐研﹞漧地黃﹝各二兩﹞茯苓枳實﹝麩炒﹐去瓤﹞桂﹝取心﹞五味子附子﹝炮香黃﹝各上爲細末﹐煉蜜和丸﹐如梧桐子大。酒下三十丸﹐空心服。

若腹脇有塊﹐大小成形﹐按之不動﹐推之不移﹐久久令人寒熱如瘧﹐咳嗽﹐面目浮腫﹐動輒微喘﹐日就羸瘦﹐由暴怒或驚恐﹐气上而不下﹐動傷於肝﹐气結聚成形﹐始得之在肝﹐其脈牢大而結﹐不傳可治﹐沈香煎主之。

沈香煎石斛﹝五兩﹞椒﹝去目﹐炒出汗﹞附子﹝炮﹐去皮臍﹞秦艽﹝去土﹞鱉甲﹝煮﹐刮去筋膜﹐炙﹞柴胡﹝去苗﹞沈香木香檳榔黃﹝各二兩﹞

上爲末﹐先用枸杞根新者十斤﹐淨洗槌碎﹐好酒二斗﹐煮至七升﹐取出枸杞﹐別用好酒三升﹐拍洗令淨﹐漉去滓﹐濾過﹐並於前煎酒內﹐更入熟蜜四兩﹐再熬成膏﹐和藥末﹐丸如梧桐子大。飲下二十丸﹐食前服。

卷二

血證

論曰﹕諸陽統气﹐諸陰主血。陰盛則陽虧而陽病﹐陽盛則陰虧而陰病。陽气侵陰﹐血失常道﹐故或吐或衄﹐或從口﹐或從鼻。若暴出而色鮮﹐心煩燥悶﹐時欲引飲﹐出自三斗﹐陽入於陰也。血得熱則流散﹐譬如天地之經水﹐天暑地熱﹐則經水沸溢而壠起﹐故有內衄肺疽其證大同而小異。其脈洪數者爲逆﹐微小者爲順。宜梔子柏皮湯﹐煎金湯。大熱者宜地黃若吐血時﹐先聞腥臊臭﹐出淸液﹐胸脇支滿﹐妨於食﹐目眩﹐時時前後血﹐此由素經大奪血﹐或醉入房中﹐气竭傷肝﹐女子則月事衰少不來﹐病名血枯﹐梔子柏皮湯主之。

梔子柏皮湯黃柏梔子﹝各一兩﹞甘艸﹝半兩﹞

上爲散。每服五錢﹐水二盞﹐煎至一盞﹐去滓溫服。

煎金湯金花並莖葉陰漧﹐不拘多少。

上濃煮汁﹐頓服立定。

地黃煎生地黃汁﹝半斤﹞大黃﹝末﹐一兩﹞

上將地黃汁熬耗一半﹐內大黃末同熬﹐候可丸﹐如梧桐子大。熟水下五粒﹐未效﹐加至十粒。

若吐血﹐服湯後轉加悶亂煩躁﹐紛紛欲嘔﹐顚倒不安﹐由胸上有畱血﹐其脈沈伏﹐急須吐之﹐人參散主之。

人參散人參蘆上爲末。水調下一﹑二錢。

若血隨嘔出﹐胸中痞悶﹐嘔畢則目睛痛而气急﹐由怒气傷肝膽﹐血隨嘔出﹐竹皮湯主之竹皮湯靑竹皮甘艸﹝炙﹞芎黃芩當歸﹝洗﹐各六分﹞芍藥白術人參桂心﹝各一兩﹞

上爲散。每服五錢﹐水二盞﹐煎至一盞﹐去滓溫服。

若先吐血﹐血止後嗽﹐嗽中血出如綫﹐痛引脇下﹐日漸羸瘦﹐由悲憂傷肺。肺主諸气﹐血常隨之﹐气傷則血無以運﹐故橫流而暴出﹐後隨病而上下也。其脈緩小者可治﹐細數加急者不可治﹐黃湯主之。

黃湯黃﹝蜜炙﹐一兩﹞白術﹝炒﹐二兩﹞人參甘艸﹝炙﹐各一兩﹞白芍﹝一兩﹞陳皮﹝半兩﹞藿香﹝半兩﹞

上爲散。每服四錢﹐水一盞半﹐煎至七分﹐去滓溫服。

若衄血吐血﹐發作無時﹐肌肉減少﹐由气虛弱﹐或從髙墮下﹐勞傷所致﹐其脈虛弱﹐當補陰平陽﹐阿膠散主之。

阿膠散阿膠﹝蛤粉拌炒﹐一兩半﹞杏仁﹝炮﹐去皮尖﹐七錢﹞馬兜鈴﹝焙﹞牛蒡子﹝炒﹐各一兩﹞甘艸﹝炙﹞糯米﹝一兩﹞

上爲細末。熟水調下一二錢。

若吐血腹中絞痛﹐汗自出﹐胸中悶﹐由飲食傷胃﹐胃气不轉﹐气上衝胸﹐所食之物與气迫蹙﹐因胃裂﹐白術湯主之。

白術湯﹝方缺﹞

卷三

諸積

論曰﹕若腹中成形作塊﹐按之不移﹐推之不動﹐動輒微喘﹐令人寒熱﹐腹中時痛﹐漸漸羸瘦﹐久不治之﹐多變成水虛勞﹐亦由憂思驚恐寒熱得之。陰陽痞滯﹐气結成形﹐其脈結澀謂之積气﹐萬安丸主之。

萬安丸大戟﹝炒﹞甘遂﹝炒﹞牽牛﹝炒﹞五靈脂﹝各半兩﹞芫花﹝炒﹐一分﹞膽礬﹝一錢﹐研﹞

細墨﹝燒﹐一蝥﹝二十个﹐去頭去翅﹞

上爲細末﹐白麵糊爲丸﹐如綠豆大。生薑橘皮湯下一粒﹐日二服﹐病去六七分卽住服。

史氏《指南方》有續隨子﹑郁李仁﹑信砒各一分﹐無延胡索﹑巴豆。袁當時《大方》有砒一分﹐無斑蝥﹑芫靑﹑巴豆。

若左脇下如覆杯﹐有頭足﹐久不已﹐令人發痰瘧﹐寒熱﹐咳﹐或間日也。始由肺病傳肝者﹐當傳脾﹐脾乘王而不受邪﹐其气畱於肝﹐故結而爲積﹐其脈澀結﹐麝香丸主之。

麝香丸蓬莪術﹝炮﹐一兩﹞桂心當歸人參﹝各半兩﹞細辛﹝去苗﹞川烏頭﹝炮﹐去皮臍﹐各一分﹞巴豆﹝一分﹐去皮﹐出油﹞

上研細末﹐白麵糊爲丸﹐如綠豆大。食後飲下三粒。史氏《指南方》無蓬莪術﹐有芍藥一兩。

若心下如盤﹐久不已﹐令人四肢不收﹐發黃膽﹐飲食不榮肌膚。始由肝病傳脾﹐脾當傳腎﹐腎乘王而不受邪﹐气畱於脾﹐其脈緩澀時結﹐謂之痞气﹐三稜煎主之。孫氏《仁存方》云﹕兼治食癥﹑酒癥﹑血蠱﹑气塊﹑血瘕﹐時發刺痛﹐婦人血分﹐男子脾气橫泄。

三稜煎京三稜銼蓬莪術﹝各四兩﹐銼﹞芫花﹝一兩﹞

上用米醋三升﹐煮令醋盡﹐獨炒芫花令幹﹐餘二味切片子﹐焙漧﹐同爲末﹐白麵糊爲丸如豌豆大。橘皮湯下三粒﹐以知爲度。

若從少腹上衝心胸﹐咽喉發痛﹐如肝狀﹐發作欲死﹐由脾病傳腎﹐腎當傳心﹐心乘王而不受邪﹐气畱於腎﹐結而爲積﹐其脈沈結﹐謂之賁﹐賁湯主之。

賁湯甘艸﹝炙﹞川芎半夏﹝湯洗七徧﹞芍藥黃芩﹝各二兩﹞葛根甘李根皮﹝各五兩﹞

上爲散。每服五錢﹐水二盞﹐姜五片﹐同煎至一盞﹐去滓溫服。史氏《指南方》加當歸一兩。孫氏《仁存方》加漧薑一兩一分﹐當歸二兩﹐無葛根。

若脈大而散﹐時一結﹐謂之伏梁﹐伏梁丸主之。

伏梁丸靑皮﹝白馬尿浸三日﹐令軟透﹐切﹐三十个﹐﹞巴豆﹝去皮﹐十五个﹐與靑皮同炒幹﹐去巴上爲末﹐白麵糊爲丸﹐如綠豆大。飲下五粒﹐未知漸加至十粒。

若身體及髀股皆腫﹐環臍而痛不可動﹐動之爲水﹐亦名伏梁﹐椒仁丸主之。

椒仁丸五靈脂吳茱萸﹝炒﹞延胡索﹝炒﹐各半兩﹞芫花﹝醋浸一宿﹐炒﹐一分﹞續隨子﹝去皮﹐研﹞

仁甘遂﹝炒﹞附上爲細末﹐白麵糊爲丸。豌豆大﹐橘皮湯下一粒﹐早晨﹑日午﹑臨臥服。如婦人血分﹐則去木香﹐加斑蝥﹑芫菁各三十枚﹐去頭足翅﹐炒當歸半兩。

卷三

諸痛

論曰﹕諸心腹痛者﹐或外邪來客﹐或气相干﹐其卒然痛而卽止者﹐此寒气客於脈外﹐得寒則縮蜷絀急﹐外引小絡﹐得熱卽止﹐宜先用熨法﹐後以良姜散主之。

熨法《指南方》云﹕治心腹痛﹐卒然而止﹐遇寒再發。

鹽﹝半斤﹐炒極熱﹞

上以舊帛包﹐熨痛處。《指南方》云﹕漸去至一重。

良姜散髙良姜﹝五兩﹞濃朴﹝去皮﹞薑汁﹝塗﹐炙﹐二兩﹞當歸桂心﹝各三兩﹞

上爲散。每服五錢﹐水二盞﹐煎至一盞﹐去滓溫服。

若腰者腎之外候﹐足太陽經之流注。如痛連小腹﹐不得仰俯﹐短气﹐由腎气虛弱﹐有所不榮﹐補腎散主之。

補腎散杜仲﹝去粗皮﹐杵碎﹐酒拌﹐炒焦﹐一兩﹞桂﹝去皮﹞牡丹皮﹝各半兩﹞

上爲末。每服三錢﹐用豬腎一个﹐批開﹐糝藥在內﹐入鹽少許﹐以綫紮定﹐水煮熟﹐空心食之。

若隱隱腰痛﹐以熱物熨痛處卽少緩﹐由處卑濕﹐復爲風邪傷足太陽之經﹐其脈緩澀﹐白術散主之。

白術散白術﹝二兩﹞芍藥﹝三兩﹞桂﹝去皮﹞附子﹝炮﹐去皮臍﹐各一兩﹐銼﹞

上爲細末。溫酒調二錢匕﹐食前服。

若腰痛不能轉側﹐由勞役動傷經絡﹐或從髙墮下﹐气滯於腰﹐正气流行﹐相搏則痛﹐其脈沈﹐大小不常﹐謂之腰﹐趁痛丸主之。

趁痛丸﹝諸气門見趁痛散﹞

若腰如錐刀所刺﹐大便黑色﹐小便赤黑﹐此畱血滯於腰間﹐謂之血瀝腰痛﹐其脈澀﹐當歸丸主之。

當歸丸當歸﹝三兩﹐銼碎﹞水蛭﹝好者﹐炒﹐三十个﹞桃仁﹝去皮尖﹐三十个﹐炒﹐研﹞

上爲末﹐酒糊爲丸﹐如梧桐子大。酒下十粒﹐未知﹐加至三十粒。

若腰冷﹐腹重如帶五千錢﹐如坐於水﹐由腎經爲陰濕所逼﹐復受風冷﹐久不治﹐變成水病﹐腎著湯主之。

腎著湯甘艸﹝炙﹞漧薑﹝各二兩﹞白茯苓白術﹝各四兩﹞

上爲散。每服五錢﹐水二盞﹐煎至一盞﹐去滓﹐食前溫服。

若腰脊不舉﹐由遠行勞倦﹐逢大熱而渴﹐陽气內伐﹐熱捨於腎﹐水不勝火﹐則骨枯而髓減﹐蓋陽明並腎﹐則腎脂枯。而宗筋主束骨而利機關也﹐是謂骨痿﹐菟絲子丸﹑補腎散主之菟絲子丸菟絲子﹝揀淨﹐酒浸透﹐搗爛﹐焙漧﹐二兩﹞牛膝﹝酒浸﹐一兩﹞杜仲﹝去粗皮﹐杵碎﹐酒拌一宿﹐炒焦﹐三兩﹞漧地黃﹝焙﹐二兩﹞萆﹝一兩﹞

上爲細末﹐煉蜜爲丸﹐如梧桐子大。飲下三十粒﹐食後服。

補腎散﹝見前。﹞

若脇痛不得息﹐痛則咳而汗出﹐由邪客於足少陽之絡﹐屬膽。宜灸足小指次指爪甲上與肉交處七壯﹐竅陰二穴也。

若臂外痛﹐手不及頭﹐心煩喉痺者﹐以邪客於手少陽之絡﹐以鍼刺手大指次指之端﹐去爪甲如韭葉﹐令血出而止。

若臂痛不能屈伸﹐此邪客於臂掌之間﹐取腕踝骨後﹐以指按之極痛﹐刺之畱二呼﹐急出鍼﹐或灸。

若筋拘攣﹐背急痛﹐引脇下﹐從項推下夾脊﹐按之應手痛者﹐於其上灸七壯﹐未定﹐加至十四壯。

若痛引小腹﹐由寒气客於厥陰之脈﹐或脇肋相引﹐腎肝脈弦大﹐久成寒疝﹐桂枝烏頭湯主之。

桂枝烏頭湯桂心﹝三兩﹞芍藥﹝三兩﹞烏頭﹝炮﹐去皮臍﹐二兩半﹞甘艸﹝炙﹐二兩﹞

上爲散。每服五錢﹐水二盞﹐姜五片﹐棗一枚﹐同煎至一盞﹐去滓﹐入蜜半匙許﹐再煎一二沸﹐稍熱服。

卷三

眩暈

論曰﹕頭眩之狀﹐謂目眩旋轉﹐不能俯仰﹐頭重不能舉﹐目不能開﹐閉則不能視物﹐﹝史氏《指南方》云﹕觀物如反﹐或如浮水。﹞或身如在車船上﹐是謂徇蒙招尢﹐目瞑耳聾﹐下實上虛﹐過在足少陽厥陰﹐由肝虛血弱﹐則風邪乃生﹐蓋風气通於肝。又曰﹐諸風掉眩皆屬於肝。左手關脈虛弦﹐謂之風眩﹐香芎散﹑桃紅散主之。

香芎散芎獨活旋復花本﹝去苗﹞細辛﹝去苗﹞蔓荊子﹝各一兩﹞石膏﹝研﹞甘艸﹝炙﹞荊芥穗﹝各半兩﹞

上爲末。每服五錢﹐水一盞﹐姜三片﹐同煎至七分﹐去滓溫服﹐不拘時。

桃紅散白附子﹝新羅者﹞黃丹﹝等分﹞

上同炒﹐候黃丹深紫色﹐篩出黃丹不用﹐只將白附子爲末﹐淸茶調下一錢匕。

若頭眩﹐發則欲嘔﹐心下溫溫﹐胸中如滿﹐由胸上停痰﹐胃气不流﹐盤郁不散﹐气上騰入腦﹐腦滿則眩﹐關脈沈弦﹐或謂之痰眩﹐旋復花丸主之。

旋復花丸﹝見前熱證門。﹞

若但暈而不眩﹐發則伏地昏昏﹐食頃乃蘇﹐由榮衛錯亂﹐气血混濁﹐陽气逆行。﹝《指南下流气飲子紫蘇葉靑皮當歸﹝洗﹞芍藥烏藥茯苓桔梗半夏﹝湯洗七徧﹐焙漧﹐爲末﹐薑汁各三分﹞木香﹝一分﹞連皮大腹﹝銼﹐薑汁浸一宿﹐焙﹐一兩﹞川芎﹝三分﹞

上爲散。每服五錢﹐水二盞﹐生蓋三片﹐棗一个﹐同煎至一盞﹐去滓溫服。

艸烏頭湯艸烏頭﹝去皮尖﹐生用﹞細辛﹝去苗﹞茶芽﹝等分﹞

上爲散。每服五錢﹐水二盞﹐煎至一盞﹐去滓緩緩服盡。

若但欲上視﹐目瞑不能開﹐開而眩﹐唾出若涕﹐惡風振寒﹐由腎气不足﹐動作勞損﹐風搏於肺﹐腎气不足﹐膀胱不榮於外﹐故使彊上瞑視。因其勞而受風在肺﹐故唾出若涕而惡風謂之勞風﹐芍藥黃湯主之。

芍藥黃湯芍藥﹝二兩﹞黃﹝三兩﹞川芎﹝二兩﹞烏頭﹝炮﹐去皮﹐半兩﹞

上爲散。每服五錢﹐水二盞﹐姜三片﹐棗一个﹐同煎至一盞﹐去滓溫服。

卷三

厥證

論曰﹕若暴厥卒然不知人事﹐身脈皆動﹐其狀如屍﹐聽其耳中﹐如循嘯聲﹐股間暖﹐由邪气折於手足少陰﹑太陰﹑足陽明之絡﹐五絡俱竭﹐腎气微﹐少精血﹐奔气促迫﹐上入胸膈宗气反聚﹐血結心下﹐陽气下墮﹐陰气卒上而不交﹐陰陽離居。身溫而汗出﹐气復﹐反則靑身冷﹐此爲入髒卽死﹐謂之屍厥。先以竹管吹左耳﹐極三度﹐又吹右耳如前﹐灸熨﹑斗兩脇﹐以石菖蒲末著舌下及吹鼻中。又刺足大指內側﹐爪甲去端如韭葉﹐入一分﹐畱三呼謂隱白穴也﹐出之。又刺足心湧泉穴﹐如上法。又刺足中指爪上﹐令破﹐如上法﹐謂厲兌也。又刺手大指內側﹐去端如韭葉。又刺手心主﹐謂中衝穴也。又刺掌後銳骨之端﹐謂神穴也。又剔取頭左角之發﹐燒灰﹐酒服方寸匕﹐不能飲﹐灌之後﹐宜太乙神精丹。

太乙神精丹﹝方缺。﹞

若居常無苦﹐忽然如死﹐身不動﹐默默不知人﹐目閉不能開﹐口噤不能語﹐又或似有知而惡聞人聲﹐或但如眩冒﹐移時乃寤﹐此由亡汗過多﹐血少﹐气並血中﹐气血爭﹐陰陽亂﹐气過血還則陰陽復通﹐而人乃寤﹐謂之鬱冒﹑血厥﹐此證多生婦人﹐男子亦有之﹐白微湯﹑倉公散主之。

白薇湯白薇﹝一兩﹞當歸﹝一兩﹞人參﹝半兩﹞

上爲散。每服五錢﹐水二盞﹐煎至一盞﹐去滓溫服。

倉公散瓜蒂藜蘆雄黃﹝研﹞礬石﹝火一伏時﹐研﹞

上等分爲末。以豆許吹鼻內﹐醒爲度。

若卒然昏冒無所知﹐或妄言語﹐此由暴驚﹐心無所倚﹐神無所歸﹐久不治﹐陰陽相並﹐或陰气並陽﹐陽气並陰﹐令人九竅閉塞﹐狀類屍厥﹐菖蒲散主之。

菖蒲散石菖蒲﹝一兩﹞麝香﹝一錢﹐研﹞

上爲細末。酒調服二錢﹐或飲亦得。

若忽然螈目不能語﹐喉中有聲﹐大便不通﹐胸滿欲嘔﹐或惡人聲﹐聞人聲則驚﹐或時叫﹐此得之暴驚﹐气積而不散﹐伏痰聚於中脘﹐濕漬於脾﹐久而脾气旣耗﹐之﹐則風動四末﹐宜先吐之﹐以勝金丸﹐次宜玉壺丸﹐以大便利卽止﹐有熱則脈洪數郁於心﹐鐵粉丸主之。

勝金丸﹝方缺。﹞

玉壺丸﹝方缺。﹞

鐵粉丸鐵粉﹝二兩﹞朱砂﹝一兩﹐研﹞牛黃﹝研﹞天竺黃﹝研﹞鉛霜﹝研﹐各半兩﹞天南星上爲末﹐薑汁煮糊爲丸﹐如梧桐子大。生薑湯下五丸。

若素無疾﹐而暴得螈﹐發訖卽如常﹐經隔月日又復如前﹐由陰陽失其常度﹐气血相並也﹐此謂之癇﹐宜龍齒丸﹑烏鴉散﹑獨活湯主之。

龍齒丸牛黃﹝研﹞麝香﹝研﹐各半錢﹞羚羊角﹝銼﹞龍齒龍骨羊齒﹝火赤﹐各一分﹞朱砂﹝研﹐半兩﹞蛇退﹝炒﹞白僵蠶﹝炒﹐各一分﹞

上爲末﹐煉蜜和丸﹐如梧桐子大。飲下五丸﹐臨臥服。

烏鴉散臘月烏鴉一个﹐去足嘴大翅﹐用麝香一錢﹐塡口內﹐以好紙通裹了﹐再用鹽紙和泥團了候幹﹐炭火燒﹐煙盡取出爲末﹐更入麝香一錢﹐研和。飲調方寸匕﹐日二服。

獨活湯獨活﹝一兩﹞細辛﹝去苗﹐一分﹞僵蠶﹝炒﹐半兩﹞牡丹皮﹝三分﹞防己﹝半兩﹞紫菀﹝去苗﹐一分﹞

上爲散。每服五錢﹐水二盞﹐煎至一盞﹐去滓溫服。

若病患喜怒不常﹐獨閉戶牖而處﹐惡聞人聲者﹐蓋陽气常動﹐因暴折而難決﹐肝膽气郁而不伸﹐故令喜怒﹐謂之陽厥﹐宜鐵落飲﹐無食肉﹐及菖蒲散。

鐵落飲﹝方缺。﹞

菖蒲散﹝見前。﹞

若言語不避親疏﹐或棄衣而走﹐登髙而歌﹐此思慮用心太過﹐神散不藏﹐又或悲哭﹐忽忽不樂﹐神有餘則笑﹐爲狂﹐勝金丸主之。神不足則悲﹐露朱丹主之。

勝金丸﹝方缺。﹞

露朱丹好朱砂﹝一兩﹐碎﹞

上用眞琉璃器盛之﹐露四十九夜﹐陰雨不算數。研細﹐入牛黃半錢﹐研和﹐滴熟蜜珠子丸如梧桐子大。空心人參湯下一粒。

若腫首﹐頭重足不能行﹐發則僕﹐此太陽厥也﹐烏頭湯主之。

烏頭湯﹝見前眩暈門。﹞

若喜怒嗌痛﹐不肉食﹐气奔走上﹐刺足下中央之脈﹐血出而止。

卷三

痰飲

論曰﹕若咽中如炙肉臠﹐咽之不下﹐吐之不出﹐由胃寒乘肺﹐肺胃寒﹐則津液聚而成痰﹐致肺管不利﹐气與痰相搏﹐其脈澀﹐半夏濃朴湯主之。

半夏濃朴湯半夏﹝湯洗七徧﹐五兩﹞濃朴﹝去皮﹐薑汁塗炙﹐三兩﹞茯苓紫蘇葉﹝各二兩﹞

上爲散。每服五錢﹐水二盞﹐生薑十片﹐同煎至一盞﹐去滓﹐食前溫服。

若心下盤旋﹐欲吐不吐﹐由飲癖停畱不散﹐枳術湯主之枳術湯白術﹝四兩﹞枳實﹝麩炒﹐去瓤﹐二兩﹞

上爲散。每服五錢﹐水二盞﹐煎至一盞﹐去滓﹐食前溫服。

若腹滿﹐按之沒指﹐隨手而起﹐余與正水皆同﹐但四肢聶聶動﹐其脈亦浮﹐由肺气久虛爲風邪所客﹐气不得運﹐百脈閉塞﹐气結陰聚成水﹐謂之皮水﹐亦宜發汗﹐先以防己湯﹐以大豆散。

防己湯防己﹝三兩﹞人參﹝四兩﹞桂心﹝二兩﹞茯苓﹝四兩﹞

上爲散。每服五錢﹐水二盞﹐煎至一盞﹐去滓溫服。

大豆散﹝方缺。﹞

若咳嗽﹐喘不得臥﹐面浮腫﹐脈弦急或遲﹐由肺胃停寒﹐水聚成飲﹐支乘於心﹐气不得下﹐謂之支飲﹐宜先用十棗湯瀉之﹐後宜防己湯主之。

十棗湯芫花﹝炒黑﹞甘遂大戟﹝各等分﹞大棗﹝十枚﹞

上先煮棗去滓﹐內前藥末。彊人服一錢﹐虛人服五分。若病不除﹐再服﹐得快下利爲度後以糜粥自養。

防己湯﹝見前。﹞

卷三

消證

論曰﹕消渴之病﹐其來有二﹐或少服五石湯丸﹐恣欲不節﹐不待年髙气血衰耗﹐石性獨存﹐火烈焦槁﹐精血涸竭﹐其狀渴而肌肉消。又有積久飲酒﹐酒性酷熱﹐燻蒸五臟﹐津液枯燥而血澀﹐其狀渴而肉不消。如解五石毒者﹐宜罌粟湯。欲止渴者﹐宜菟絲子丸。大渴而加煩熱者﹐宜馬通散﹑栝蔞粉。

罌粟湯﹝見前痺證門。﹞

菟絲子丸菟絲子﹝不計多少﹐揀淨﹐水淘﹐酒浸三宿﹞

上控幹﹐乘潤搗﹐羅爲散﹐焙漧﹐再爲細末﹐煉蜜和丸﹐如梧桐子大。食前飲下五十粒一日二三服﹐或作散﹐飲調下三錢。《瑣碎錄》云﹕用酒侵曬於日中﹐三兩日一換酒﹐用時洗去酒﹐濃煎湯飲。

馬通散﹝方缺。﹞

栝蔞粉﹝方缺。﹞

若其人素渴飲水﹐一旦不飲不渴﹐小便日夜數十行﹐气乏肉消脫﹐此消中﹐腎气敗也﹐茱萸丸主之。

茱萸丸蓯蓉﹝洗﹐切﹐酒浸﹐焙﹞五味子﹝炒﹞山茱萸幹山藥﹝等分﹞

上爲末﹐酒糊爲丸﹐如梧桐子大。飲下三十粒﹐空心服。

卷三

疸病

論曰﹕黃膽之病﹐皆屬於脾﹐脾屬土而色黃﹐惡濕﹐濕勝則土气不行而郁﹐故發則眞色見。蓋黃膽本得之濕﹐瘀熱在裏﹐濕熱相搏﹐身必發黃。若先有畱熱﹐而後爲濕气所加﹐則熱多而濕少﹐治之先導其熱。若先爲濕气所乘﹐而後有熱﹐則濕多而熱少﹐治之先去其濕﹐去其濕﹐則熱從而去。亦有因冷痞結﹐陰加於陽﹐上下气不通﹐而脾气不行﹐則陰气郁而生濕﹐其狀胸中痞﹐嘔逆﹐時惡寒﹐當先除痞﹐利其小便﹐則濕自去﹐脈洪大﹐大便利加渴者死。脈微小﹐小便不利﹐不渴則生。若病患一身悉黃﹐四肢微腫﹐胸滿不得臥﹐汗出如黃柏汁﹐此由大汗出﹐卒入水中所致﹐苦酒湯主之。

苦酒湯黃﹝五兩﹞芍藥桂心﹝取心﹐各三兩﹞

上爲散。每服五錢﹐水二盞半﹐苦酒半盞﹐同煎至一盞﹐去滓溫服。

若因他病未除﹐忽然一身面目悉黃如橘﹐瘀熱在裏也﹐或因大熱以冷水洗之﹐濕熱相搏燻蒸肌肉﹐謂之黃膽﹐柏皮湯主之﹐茵陳五苓散主之。

柏皮湯黃柏黃連黃芩﹝各等分﹞

上爲散。每服五錢﹐水二盞﹐煎至一盞﹐去滓溫服。

茵陳五苓散茵陳﹝一兩﹞豬苓茯苓白術﹝炒﹐各十八銖﹞澤瀉﹝一兩半﹞桂心﹝半兩﹞

上爲散。每服五錢﹐水一盞半﹐煎至一盞﹐去滓溫服。

若心下懊痛﹐足膝脛滿﹐小便黃﹐面發赤斑﹐由大醉當風入水﹐濕加於熱﹐內蒸脾气﹐謂之酒疸。治屬飲家﹐茯苓半夏湯主之。

茯苓半夏湯茯苓﹝四兩﹞半夏﹝二錢半﹐湯洗七徧﹞旋復花﹝三錢﹞甘遂﹝銼末﹐炒﹐一錢﹞

上咀﹐水二盞﹐煎至一盞﹐去滓﹐將甘遂末分二服﹐用藥汁半盞調服﹐以利爲度。

若脈浮腹滿欲嘔吐者﹐先吐之﹐瓜蒂散主之。脈沈﹐腹滿﹐大便祕﹐先利之﹐大黃丸主之。

瓜蒂散瓜蒂赤小豆秫米﹝等分﹞

上爲細末。粥飲調方寸匕﹐以吐爲度。

大黃丸大黃﹝煨﹞葶藶﹝各等分﹞

上爲細末﹐煉蜜和丸﹐如梧桐子大。蜜湯下十粒﹐以利爲度。

卷四

咳嗽

論曰﹕古書有咳而無嗽﹐後人以咳嗽兼言之者﹐蓋其聲響亮。不因痰涎而發﹐謂之咳痰涎上下隨聲而發﹐謂之嗽﹐如水之漱蕩﹐能漱其气也。諸咳之原﹐其來𨿽各不同﹐其气至於肺而後發。若非其時感邪而發咳者﹐固因髒气虛弱﹐抑或五行之气﹐內相克制。病作治﹐無使傳注﹐不卽治之﹐傳注他髒﹐遂至不起。然有因寒者﹐因風者﹐因熱者。風寒從至﹐熱則從內起。風寒則諸經自受其邪﹐熱則臟腑燻蒸﹐乘而爲病﹐風則散之﹐寒則溫之熱則調之﹑瀉之。因風者惡風﹐出風中則咳甚﹔因寒者﹐遇寒則劇﹔因熱者﹐得熱則發。

因外感風寒﹐不卽治之﹐邪气畱淫日深﹐攻傷髒气﹐一臟受極﹐遂傳其所不勝。如肺經受久而不去﹐咳則右脇痛﹐不可轉側﹐遂傳之肝。肝屬木﹐肺屬金﹐金克木﹐咳引左脇﹐臥﹐臥則咳劇﹐遂傳之脾。脾﹐土也﹐爲木來克﹐則大便鴨溏﹐甚則螈如癇狀﹐腎屬水﹐爲土所克則骨痿﹐不能起於牀﹐手足浮腫﹐次傳之心則死。若因髒气自心乘於肺﹐急補肺而瀉心﹐補肺宜辛甘﹐瀉心宜苦。若脾熱燻蒸﹐但瀉其脾﹐治肺以辛溫﹐謂之間傳﹐學宜知此。

若肺咳﹐惡風脈浮﹐小靑龍湯主之。惡寒脈緊﹐杏子湯主之。微弱者﹐鐘乳丸主之。惡熱喉燥﹐脈數甚則咯血﹐天門冬湯﹑杏子湯主之。孫氏《仁存活法祕方》﹕肺咳之狀﹐喘息有音﹐甚則咯血。

小靑龍湯﹝見前寒證門。﹞

杏子湯杏仁﹝去皮尖﹞漧薑細辛﹝去苗﹞甘艸﹝炙﹐各半兩﹞五味子桂心﹝各一兩﹞

上爲散。每服五錢﹐水二盞﹐棗一个﹐同煎至一盞﹐去滓溫服。痰多者﹐加半夏半兩﹐湯洗七徧。

鐘乳丸鐘乳﹝銀石器內煮一時﹐研一伏時﹐一兩﹞紫菀﹝去苗及枯燥者﹐半兩﹞桑白皮﹝一分﹐銼﹐微炒﹞款冬花黃﹝各半兩﹞

上爲細末﹐煉蜜和丸﹐如梧桐子大。飲下三十丸﹐食前服。

天門冬湯天門冬﹝去心﹞紫菀﹝去苗及枯燥者﹐焙﹞知母﹝焙﹐各一兩﹞桑白皮五味子桔梗﹝各半兩﹞

上爲散。每服五錢﹐水二盞﹐煎至一盞﹐去滓溫服。咳血者﹐阿膠半兩﹐炒燥。大便澀而喘﹐加葶藶半兩。

若心咳﹐脈浮惡風﹐桂心湯主之。惡寒﹐時口噤﹐脈緊大﹐附子細辛湯主之。惡熱脈疾小便赤澀﹐茯苓湯主之。

桂心湯孫氏《仁存活法祕方》云﹕心咳之狀﹐上引心痛﹐喉介介然如梗﹐甚則咽喉腫痛﹐脈浮惡風﹐宜桂心湯。

人參桂﹝取心﹞白茯苓﹝各一兩﹞麻黃貝母﹝炒﹐各半兩﹞遠志﹝去心﹞甘艸﹝炙各一分﹞

上爲散。每服五錢﹐水二盞﹐煎至一盞﹐去滓溫服。

附子細辛湯附子﹝炮﹐去皮臍﹞細辛﹝去苗﹐各半兩﹞人參菖蒲﹝各一兩﹞甘艸﹝炙﹐半兩﹞

五味子﹝二兩﹞

上爲散。每服五錢﹐水二盞﹐煎至一盞﹐去滓溫服。

茯苓湯茯苓麥門冬﹝去心﹞黃芩﹝各一兩﹞秦艽﹝去土﹞柴胡﹝去苗﹐各半兩﹞杏仁﹝去皮尖﹐一分﹞

上爲散。每服五錢﹐水二盞﹐煎至一盞﹐去滓溫服。

若肝咳﹐惡風脈浮弦﹐射幹湯主之。孫氏《仁存活法祕方》云﹕肝咳之狀﹐咳則兩脇痛﹐甚則不可轉側﹐轉側兩脇下滿。惡寒脈浮緊﹐五味子煎主之。惡熱脈疾﹐目赤頭眩﹐百部丸主之。

射幹湯射幹麻黃﹝去根節﹐各半兩﹞五味子半夏﹝湯泡七徧﹐各一兩﹞款冬花﹝二兩﹞

上爲散。每服五錢﹐水二盞﹐姜五片﹐同煎至一盞﹐去滓溫服。

五味子煎五味子﹝五兩﹞桂﹝取心﹐一兩﹞川烏頭﹝炮﹐去皮臍﹐一兩﹞

上爲末﹐水五升﹐煎至一升﹐絞取汁﹐用好蜜二兩﹐再熬成膏。溫酒化彈子大﹐食前服百部丸百部﹝八兩﹐爲細末﹞生地黃﹝五斤﹐取汁﹐熬成膏﹞

上將地黃膏和百部爲丸﹐如梧桐子大。飲下三十粒﹐食後服。

若脾咳惡風脈浮緩﹐麻黃濃朴湯主之。孫氏《仁存活法祕方》云﹕脾咳之狀﹐咳則右脇下痛引肩背﹐痛甚則不可以動﹐動則咳劇。口中如含霜雪﹐中脘隱隱冷﹐惡寒脈緊弱﹐溫中丸主之。大便堅﹐從腹上至頭發熱﹐脈疾﹐茯苓丸主之。

麻黃濃朴湯濃朴﹝去皮﹐薑汁塗﹐炙﹞麻黃﹝去根節﹞杏仁﹝去皮尖﹞橘皮﹝洗﹐各一兩﹞甘艸﹝炙﹞半夏﹝湯洗七徧﹐各半兩﹞

上爲散。每服五錢﹐水二盞﹐姜五片﹐同煎至一盞﹐去滓溫服。

溫中丸漧薑半夏﹝湯洗七徧﹐各一兩﹞白術﹝二兩﹞細辛﹝去苗﹞胡椒﹝各半兩﹞

上爲細末﹐煉蜜和丸﹐如梧桐子大。米飲下三十粒﹐食前服。

茯苓丸茯苓黃芩﹝各一兩﹞五味子﹝半兩﹞半夏﹝湯洗七徧﹐切﹐薑汁浸﹐焙﹐半兩﹞橘皮﹝洗﹐一兩﹞桔梗﹝半兩﹞

上爲細末﹐煉蜜和丸﹐如梧桐子大。米飲下三十粒﹐食後服。

若腎咳惡風脈浮﹐白前湯主之。孫氏《仁存活法祕方》云﹕腎咳之狀﹐咳則腰背相引疼痛。惡寒﹐唾冷沫﹐小便數﹐脈緊﹐椒紅丸主之。惡熱﹐骨間煩疼﹐地骨皮湯主之。

白前湯白前細辛﹝去苗﹞川芎五味子﹝各一兩﹞麻黃﹝去根節﹞芍藥桂﹝取心﹐各半兩﹞

上爲散。每服五錢﹐水二盞﹐煎至一盞﹐去滓溫服。

椒紅丸椒﹝去目﹐炒出汗﹐半兩﹞款冬花紫菀﹝去苗及枯燥者﹞漧薑﹝各一兩﹞礬石﹝火一伏時﹞附子﹝炮﹐去皮臍﹞細辛﹝去苗﹞皂莢﹝去子﹐酥炙﹐各半兩﹞

上爲細末﹐煉蜜和丸﹐如梧桐子大。米飲下三十粒﹐食前服。

地骨皮湯地骨皮百部﹝各二兩﹞芍藥赤茯苓﹝各一兩﹞

上爲散。每服五錢﹐水二盞﹐竹葉十片﹐同煎至一盞﹐去滓﹐食後溫服。

若顴骨赤﹐大如錢﹐日晡發熱者死。若潮熱有時﹐五心煩熱﹐搏於營衛﹐不咳者易治﹐脈促澀者難治﹐靑蒿煎﹑柴胡芍藥湯主之。

靑蒿煎靑蒿﹝汁﹐一升﹞人參麥門冬﹝去心﹐各一兩﹞

上將二味爲末﹐用靑蒿汁同熬成膏﹐丸如梧桐子大。飲下二十粒﹐食後服。

柴胡芍藥湯柴胡﹝去苗﹞芍藥﹝各一兩﹞地骨皮石膏﹝各半兩﹞

上爲散。每服五錢﹐水二盞﹐小麥五十粒﹐同煎至一盞﹐去滓﹐食後溫服。

若但嗜臥﹐飲食不榮肌膚﹐或不能食﹐心腹虛脹滑泄﹐背膂牽急﹐勞倦不能動止﹐或因大病後﹐或因下利後不復常﹐得之於脾。脈弦大者不治﹐四肢煎厥﹐亦謂之肉極﹐炙肝散﹑白術丸主之。

炙肝散﹝見前气證門﹞。

白術丸白術橘皮﹝洗﹐各一兩﹞濃朴﹝去皮﹐薑汁塗﹐炙焦﹞人參﹝各半兩﹞

上爲細末﹐煉蜜和丸﹐如梧桐子大。米飲下三十丸。

若咳嗽如膿涕﹐或微喘急﹐短气﹐脇下痛﹐皮膚漧燥﹐動則咳極﹐由形寒飲冷傷於肺經久嗽不已則肺枯燥﹐令人先寒後熱﹐脈弱者可治﹐或緊或弦者不可治。

卷四

喘證

論曰﹕凡人一呼一吸謂之息﹐呼出心肺﹐吸入腎肝﹐呼吸之間﹐脾受其气﹐則營衛行陽二十五度﹐行陰亦二十五度﹐而周身之气﹐無過不及。若藏气乘並﹐則榮衛不能循常﹐气過周身失度﹐不能隨陰陽出入以成息﹐故促迫而喘﹐諸气並上於肺﹐肺管隘﹐則气爭而喘也。

其始或因墜墮恐懼﹐恐則精卻﹐精卻則上焦閉而气不行﹐气不行則畱於肝﹐肝乘於肺﹐此喘出於肝也。或因驚恐﹐驚則心無所倚﹐神無所歸﹐气亂而气乘於肺﹐此喘出於心也。或因渡水跌僕﹐腎气暴傷﹐腎气乘肺﹐此喘出於腎也。或因飽食過傷﹐動作用力﹐穀气不流行﹐脾气逆而乘肺﹐此喘出於脾也﹐團參散主之。

若喘而發熱﹐頸脈皆動﹐日漸瘦削﹐由客熱乘肺﹐或因飲食失宜﹐气不轉而气急﹐誤服熱藥﹐火气燻肺而遂喘﹐頰赤咽燥﹐其脈細數﹐治屬骨蒸﹐小建中湯﹑天門冬湯主之團參散人參﹝一兩﹞桑白皮﹝銼﹐炒﹐二兩﹞大腹皮﹝銼﹐炒﹐一兩﹞麥門冬﹝去心﹐一兩﹞

橘皮﹝洗﹐一兩﹞吳茱萸﹝炒﹞檳榔﹝銼﹐炒﹞芫花﹝炒﹞附子﹝炮﹐去皮臍﹞澤瀉﹝各半兩實﹝麩炒﹐去瓤﹐半兩﹞白術﹝半兩﹞

上爲細末﹐薑汁煮糊爲丸﹐如梧桐子大。米飲下二十粒﹐食前服。

小建中湯芍藥﹝六兩﹞桂心﹝三兩﹞甘艸﹝炙二兩﹞

上爲散。每服五錢﹐水二盞﹐生薑三片﹐棗二个﹐同煎至一盞﹐去滓溫服。

天門冬湯天門冬﹝去心﹐一兩﹞馬兜鈴百部﹝各半兩﹞

上爲散。每服五錢﹐水二盞﹐煎至一盞﹐去滓溫服。

若喘嗽時血出﹐四肢懈怠﹐脈浮大而沈﹐由腎气上並於胃﹐气道壅塞﹐血無所行而散溢於脾﹐精不化﹐上不勝下﹐脾之絡脈外絕﹐去胃外歸陽明﹐白術丸主之。

白術丸麥門冬﹝去心﹞人參茯苓白術澤瀉生地黃﹝焙﹞大豆捲﹝各一兩﹞桑白皮﹝炒﹐二兩﹞

上爲細末﹐煉蜜和丸﹐如梧桐子大。米飲下三十粒﹐食前服。

若病患不臥﹐臥而有所不安則喘者﹐髒有所傷﹐精有所寄﹐故不得臥而喘﹐肺气盛﹐脈滿大也﹐牡蠣散主之。

牡蠣散用左顧牡蠣﹐文片色白正者二兩﹐先杵爲粗末﹐以干鍋子盛﹐火燒通赤﹐放冷﹐研爲細末。每服一錢﹐濃煎鯽魚湯調下﹐不拘時。鯽魚重四兩者一个﹐去鱗肚﹐濃煎﹐煎時不許動。

若咳嗽逆﹐倚息喘急﹐鼻張﹐其人不得仰﹐咽中作水雞聲﹐時發時止﹐由驚憂之气蓄而不散﹐肺气郁﹐或因過飽勞傷﹐气上行而不能出於肺﹐復遇寒邪﹐肺寒則諸气收聚﹐气緩則息﹐有所觸則發﹐經久則不能治﹐杏子散主之﹐及灸腎百壯。

杏子散杏仁﹝去皮尖﹐麩炒黃色﹐研成膏﹞麻黃﹝爲末﹐等分﹞

上研和。煎橘皮湯﹐調二錢匕。

玉腋散人參川芎茯苓桂心﹝各一兩﹞馬兜鈴﹝半兩﹞知母貝母﹝炒﹞杏仁﹝去皮尖﹞

葶藶﹝炒﹞

二兩﹞橘皮﹝洗﹐一上爲細末。每服三錢﹐水一盞半﹐生薑三片﹐棗一个﹐煎至一盞﹐去滓﹐食前溫服。

若喘息肺鳴而痿蹶﹐由有所失亡﹐所求不得﹐气郁而肺熱葉焦上舉﹐是謂肺痿﹐阿膠丸主之。

阿膠丸天門冬﹝去心﹞桔梗生漧地黃﹝焙﹞阿膠﹝銼﹐炒燥﹞桑白皮﹝銼﹐炒﹞麥冬﹝去心﹞

柏子仁﹝炒﹐研﹐各半兩﹞甘艸﹝炙﹐一分﹞

上爲末﹐煉蜜和丸﹐如彈子大。每服一丸﹐水一盞﹐煎至七分﹐食後溫服。

卷四

嘔吐

論曰﹕嘔吐者﹐由淸濁不分﹐中焦气痞。若心下牢大如杯﹐或時寒時熱﹐朝食則暮吐﹐暮食則朝吐﹐關脈弦緊﹐弦則爲虛﹐緊則爲寒﹐虛寒相搏﹐此名爲格﹐與關格同也﹐是謂反胃﹐靑金丹﹑朴附丸主之。

靑金丹硫黃水銀木香﹝末﹞

上將硫黃水銀二味同研﹐令不見水銀星子爲度﹐合木香再研﹐用生薑汁煮糊爲丸﹐如梧桐子大。米飲下三粒﹐食後服。

朴附丸濃朴﹝去皮﹐銼作小塊子﹞附子﹝炮﹐去皮臍﹐銼作小塊子﹐各一兩﹞生薑﹝八兩﹐去皮取汁﹞

上將二味﹐以薑汁同煮﹐盡汁爲度﹐焙榦爲末﹐酒煮和丸﹐如梧桐子大。米飲下三粒﹐食前服。

若心中溫溫常欲嘔﹐聞食吐酸﹐由宿寒在胃﹐不能運水谷﹐中腕成痰﹐其關弦﹐脈小而短﹐白術丸﹑大半夏湯主之。

白術丸白術﹝三兩﹞半夏﹝湯洗七徧﹐二兩﹞橘皮﹝洗﹞漧薑﹝各三兩﹞丁香﹝一兩﹞

上爲細末﹐薑汁煮糊爲丸﹐如梧桐子大。姜湯下三十丸﹐食前服。史氏《指南方》無橘皮。

大半夏湯半夏﹝一升﹞人參﹝一兩﹞白蜜上爲末。每服三錢﹐水一盞﹐煎至半盞﹐加白蜜少許﹐食前服。

若心上汪洋嘈煩﹐頭目時痛﹐胸中不利﹐或嘔膽汁﹐大便或利或祕﹐喜渴﹐此中脘伏痰旋復丸主之。

旋復花丸﹝見前熱證門。﹞

若心下虛滿﹐不入飲食﹐時時欲嘔﹐嘔無所出﹐短气﹐由他病瘥後﹐復爲寒邪傷气气寒則不能食﹐胃無穀气以養﹐其脈微弱﹐大藿香散主之。

大藿香散藿香葉人參茯苓桔梗木香桂﹝取心﹞白術﹝各半兩﹞半夏﹝湯洗七徧﹐爲末半兩﹐薑汁和成餅子﹐陰漧﹞枇杷葉﹝十片﹐刷去毛﹞

上爲末。每服三大錢﹐水一盞﹐炒姜絲一分﹐與藥同煎至七分﹐去滓﹐食前溫服。劉孟容《瑣碎錄》名藿香湯。

若心下煩﹐不喜熱物﹐得熱卽嘔﹐喜渴﹐由胃受邪熱﹐胃熱則气濁﹐陰陽渾亂﹐其脈虛數﹐或細而疾﹐竹茹湯主之。

竹茹湯竹茹橘皮甘艸半夏赤茯苓麥冬人參枇杷葉上加姜棗煎﹐胃寒去竹茹麥冬﹐加丁香﹐實火去人參。

若心下悶亂﹐嘔吐不止﹐臥起不安﹐手足躁擾﹐水漿不下﹐由冷熱不和﹐邪正相干﹐淸濁不分﹐陰陽錯亂﹐喜冷者因熱﹐惡冷者因寒﹐名曰霍亂。其脈弦大者﹐寒也﹐大理中湯﹑半硫丸主之。其脈數疾者﹐熱也﹐小藿香散﹑靑金散主之。

大理中湯﹝方缺。﹞

半硫丸半夏﹝湯洗七徧﹐焙﹐爲末﹞硫黃﹝研﹐等分﹞

上研細﹐生薑汁煮糊爲丸。米飲下三十丸。

小藿香散丁香枇杷葉﹝去毛﹞漧葛赤茯苓藿香葉甘艸﹝各等分﹞

上爲末。每服三錢﹐水一盞﹐生薑三片﹐同煎至一盞﹐去滓溫服。

靑金散﹝方缺。﹞

若卒然嘔吐﹐胸中痞悶﹐气不下行﹐由飲食過傷﹐胸气滯而不轉﹐胃中爲濁﹐逆行則吐其脈沈疾﹐金汁丸主之。

金汁丸﹝方缺。﹞

若痛而嘔者﹐此寒气客於腸胃﹐腸胃得寒則聚沫﹐聚沫則痛﹐痛則气逆﹐逆則津液反出而嘔﹐其脈緊細而滑﹐粳米湯主之。

粳米湯附子﹝炮﹐去皮臍﹐切片子﹐半兩﹞半夏﹝湯浸七徧﹐切片子﹐二兩半﹞甘艸﹝炙﹐銼碎﹐一兩﹞陳粳米﹝二兩半﹞

上拌和﹐分作十二服。每服用水三盞﹐姜十片﹐同煎至一盞﹐去滓溫服。

若因嘔而噦者﹐吳茱萸丸主之。

吳茱萸丸吳茱萸﹝炒﹐一兩﹞橘皮﹝洗﹐二兩﹞附子﹝炮﹐去皮臍﹐半兩﹞

上爲細末﹐白麵糊爲丸﹐如梧桐子大。飲下二十粒﹐食前服。

卷四

小便

附大便

論曰﹕小腸爲受盛之腑﹐傳導水液﹐若始覺小便微澀赤黃﹐漸漸不通﹐小腹膨﹐由心經蘊熱﹐傳於小腸﹐小腸熱﹐則滲於脬中﹐脬辟而系轉﹐診心脈大而牢﹐用葉散﹐或石葦湯主之。

葉散裹茶葉﹝一兩﹐燒灰﹞滑石﹝半兩﹐研﹞

上爲細末﹐沸湯浸服。或小便暴不通﹐點好茶一杯﹐入生油三兩﹐點飲之。

石葦湯石葦﹝去毛﹐銼﹞車前子﹝銼﹐車前葉亦可﹐等分﹞

上濃煮汁飲之。若腹脹﹐溺溲不得﹐好臥屈膝﹐陰縮腫﹐此厥陰之厥﹐加赤茯苓﹑黃芩分兩如前。

若卒暴小便不通﹐臍腹膨急﹐气上衝心﹐悶絕欲死﹐由忍尿勞役﹐或從驚恐﹐气無所伸乘並膀胱﹐气沖脬系不正。診其脈﹐右手急大﹐蔥白湯蔥白湯橘皮﹝洗﹐三兩﹐切﹞葵子﹝一兩﹞蔥白﹝三莖﹐切﹞

上以水五升﹐煮取二升﹐分三服。

固脬丸茴香﹝炒﹐一兩﹞桑螵蛸﹝炒﹐半兩﹞菟絲子﹝揀淨﹐酒浸一宿﹐乘潤搗爛﹐焙漧﹐二兩﹞戎鹽﹝炒一分﹞附子﹝炮﹐去皮臍﹐半兩﹞

上爲細末﹐煮糊爲丸﹐如梧桐子大。飲下三十粒﹐空心服。

若小便純血﹐血下則凝﹐亦無痛處﹐短气﹐由陽气不固﹐陰無所守﹐五液注下脈散澀欲絕而身冷者死﹐蓯蓉丸主之。

蓯蓉丸史載之《指南方》﹕治虛勞溺血﹐加桑螵蛸半兩﹐炙焦﹐酒糊爲丸﹐鹽湯下。

菟絲子﹝揀淨﹐酒浸一宿﹐乘潤搗爛﹐再焙﹞肉蓯蓉﹝洗﹐切﹐焙﹞鹿茸﹝去毛﹐截片酥炙﹞漧地黃﹝等分﹞

上爲細末﹐煮糊爲丸﹐如梧桐子大。飲下三十粒﹐空心服。

若大腸爲傳導之官﹐變化出焉。如大便不通者﹐津液燥也。愼無以烈藥﹐宜紫蘇丸主之紫蘇丸紫蘇子﹝去皮﹐研﹞橘皮﹝洗﹐各二兩﹞知母﹝一兩﹞

上爲末﹐用生薑汁調成稀膏﹐於重湯上煮﹐不住手攪﹐候可﹐丸如梧桐子大。蜜湯下三十粒。

卷四

婦人科

四物加桂湯治忽然寒熱。

川芎當歸﹝洗﹐焙﹞芍藥地黃﹝焙﹞桂心﹝等分﹞

上爲散。每服五錢﹐水二盞﹐煎至一盞﹐去滓溫服。史載之《指南方》內無川芎。

葶藶丸治先因小便不利﹐後身面浮腫﹐致經血不行﹐此水乘於血﹐名曰水分。

甜葶藶﹝炒﹞續隨子﹝去皮﹐研﹐各半兩﹞幹筍﹝一兩﹞

上爲細末﹐熟棗肉和丸﹐如梧桐子大。煎扁竹湯下七粒。如大便利者﹐減葶藶﹑續隨子各一分﹐加白術半兩﹐食後服。

牡丹丸治經候時行時止﹐或淋漓不斷﹐腹中時痛﹐其脈沈澀﹐由寒熱邪气客於胞中﹐畱而爲血滯﹐當有所去乃愈。

大黃﹝蒸﹞附子﹝炮﹐去皮臍﹞茯苓牡蒙牡丹皮桔梗﹝各二兩﹞芎人參濃朴﹝去皮﹐薑汁塗﹐炙﹞當歸﹝焙﹐各半兩﹞甜葶藶﹝炒﹐各二兩﹞椒﹝去目﹐炒出汗﹐半兩﹞虻虫﹝去頭足翅﹐五十个﹞吳茱萸﹝炒﹞柴胡﹝去苗﹞漧薑桂﹝去心﹐各半兩﹞

細辛﹝去苗﹐上爲細末﹐煉蜜和丸﹐如梧桐子大。酒下十粒﹐未知﹐加至二十粒﹐食後服。

小薊湯治經候過多﹐遂至崩漏﹐色鮮明如水下﹐得溫則煩﹐至於昏悶﹐其脈數疾微小爲順﹐大者逆﹐由陰虛陽搏﹐爲熱所乘﹐傷於衝任﹐血得熱則流散﹐衝任不能收也。

小薊莖葉﹝洗﹑切﹑研﹐服汁﹐一盞﹞生地黃汁﹝一盞﹞白術﹝半兩﹐細銼﹞

上以水一盞同煎。取一半﹐去滓﹐分二服。

人參白術散治婦人經候不來﹐身如病而無病﹐脈滑大而六位俱勻﹐謂之陰搏陽﹐有子也。精神如故﹐惡聞食臭﹐但嗜一物﹐或大吐﹐時吐淸水﹐此名惡阻﹐毋作他病治之。

白術﹝一兩﹞人參﹝半兩﹞丁香甘艸﹝炙﹐各一分﹞

上爲末。每服三錢﹐水一盞﹐生薑三片﹐同煎至七分﹐去滓﹐食前溫服。

秦艽散治胎動不安。

秦艽阿膠﹝炒﹞艾葉﹝等分﹞

上爲散。每服五錢﹐水二盞﹐糯米百粒﹐同煎至一盞﹐去滓溫服。

白術散治妊娠面目腫﹐如水狀。

橘皮﹝洗﹞大腹皮茯苓生薑﹝各半兩﹞白術﹝一兩﹞

上爲末。飲調方寸匕﹐食前服。

兔血散治難產最要﹐臨產服之。

臘兔血上用蒸餅﹐切片子﹐蘸血陰榦爲末。煎乳香湯﹐調服二錢。

半夏散治胎死腹中﹐其母面赤舌靑者是。

半夏﹝湯洗七徧﹐薄切片﹐薑汁浸三日﹐炒幹﹞

上爲末。溫酒調下一錢。不能酒﹐用湯。亦治橫生逆產。

桃仁湯治惡露頓絕或漸少﹐腰重痛﹐下注兩股﹐刺痛如錐刀刺﹐此畱血於經絡﹐不卽通之﹐大有痛處必作癰腫。

蘇木地黃桃仁﹝去皮尖﹐炒﹐各半兩﹞虻虫﹝去頭足翅﹐炒﹞水蛭﹝炒﹐各三十枚﹞

上爲散。每服五錢﹐水二盞﹐煎至一盞﹐去滓溫服﹐惡露行卽住服。

五香湯治同前。

木香丁香沈香乳香麝香升麻獨活連翹桑寄生木通﹝各二兩﹞大黃﹝一兩﹞

上爲散。每服五錢﹐水二盞﹐煎至一盞﹐去滓﹐食後溫服。

沒藥丸治惡露方行﹐忽然斷絕﹐驟作寒熱﹐臍腹大痛﹐胸中如以鍼刺﹐此大有蓄血畱於經絡。

當歸﹝焙﹐一兩﹞桂心芍藥﹝各半兩﹞沒藥﹝一分﹞桃仁﹝去皮尖﹐炒﹐一分﹞

虻虫﹝去頭足翅﹐炒﹞水蛭﹝炒﹐各三十枚﹞

上爲細末﹐醋糊丸﹐如梧桐子大。醋湯下三丸。

皂角散治乳婦吹奶﹐由哺兒時﹐鼻气沖乳中﹐忽然腫硬痛急﹐手揉﹐服皂角散﹑栝蔞散及敷藥。不卽治之﹐結癰膿﹐能殺人。

皂角﹝燒﹐細研﹞蛤粉﹝研﹐等分﹞

上研細﹐熱酒調一匙或半錢﹐急以手揉之﹐取軟爲度。

瓜子湯治腸頭如以鍼刺﹐連穀道。又因痔痛﹐小便如淋狀﹐時寒時熱﹐此由產時用力气並腸間。亦由陰虛﹐邪熱乘客畱聚腸間﹐熱結恐成腸癰。

袁當時《大方》云﹕崔左丞屢用有效。

薏苡仁﹝炒﹐四兩﹞桃仁﹝去皮尖﹞牡丹皮﹝各三兩﹞瓜子﹝一兩﹞

上爲末。每服五錢﹐水二盞﹐煎至一盞﹐去滓溫服。

皇淸嘉慶十有三年歲在著雍執徐陽月照文張海鵬較梓

