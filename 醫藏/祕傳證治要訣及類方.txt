

祕傳證治要訣及類方明戴思恭

序

嘗聞醫者。意也。蓋人之致疾。有風寒暑濕勞逸之異。藥之爲味。有酸苦辛鹹甘澹之殊非神聖工巧。焉能測其表裏虛實之證。審其浮沈滑數之脈。變化順逆。千態萬狀。要在因病制宜。臨機應變。藥不執方。隨時增減。辯其溫涼寒熱。度其緩急重輕。定以君臣佐使。

制方施治。非造詣精深。洞明閫奧者。烏能與於此哉。本朝太醫院使戴元禮。得神農品嘗之性。究黃帝問答之旨。明伊芳尹湯液之法。察叔和診視之要。精東垣補瀉之祕。故凡療疾。加減用藥。取效如神。𨿽古之扁鵲華陀。不是過矣。況其際遇明時。遭逢聖主。位總醫流。名揚四海。有正誼不謀利﹑明道不計功之心。惟以活人爲念。嘗著證治要訣類方二冊。藏之篋笥。甚爲祕惜。惟靈隱住持永樂寺僧纘西緒者。極與爲方外契交。間嘗獲睹。愛而錄之珍藏什襲。正統辛酉。監察禦史陳君嶷。巡按浙江。至寧波之慈溪。道經永樂寺。西緒以禦史之先大夫。嘗丞其邑。迨今頌其徳政。由是情意歡洽。出其祕藏醫書見示。陳君徧閱。不能釋手。味其論斷。出新意於法度之中。推測病源。著奇見於理趣之極。觀其隨病加減之妙。

不特藥之咸精。抑亦治療之有據。誠醫門之規矩準繩也。後之欲爲方圓平直者。可不於是而取則焉。今陳君得之。如獲至寶。亟欲鋟梓。廣布流傳。徵予爲序。著其所得之由。其與人爲善之意。利人濟物之心。何其至哉。予惟陳君簪纓世裔。積徳行善。凡有可利於人者。靡不盡心。且如今年春朝鮮國漁人數輩。泛海捕魚。被風飄至浙江。官軍以爲倭寇。擒獲解京。送院收候。饑寒困苦。君獨念之。悉備衣糧供贍。使無失所。卒復寧歸。其存心制行。率皆類是。若是書刊行使天下後世。不惟賴要訣而脫沈。亦必轉夭橫而躋壽域矣。其有功於醫道﹑康濟斯民之徳。豈淺淺哉。正統八年歲次癸亥十一月初四日資徳大夫正治上卿禮部尙書前太子賓客兼國子祭酒毗陵胡序。

卷之一﹟諸中門

中風

﹝附破傷風漏風﹞

天地間惟風無所不入。一罅不塞。來不可禦。人之一身。縝密者少。疏漏者多。風乘之輕則爲感。重則爲傷。又重則爲中。古人謂避風如避寇。蓋欲窒源以防患。中風之證。卒然暈倒。昏不知人。或痰涎壅盛。咽喉作聲或口眼斜。手足癱緩。或半身不遂。或舌彊不語風邪旣盛。气必上逆。痰隨气上。停畱壅塞。昏亂暈倒。皆痰爲之也。五臟𨿽皆有風。而犯肝經爲多。蓋肝主筋屬木風易入之。各從其類。肝受風則筋緩不榮。或緩或急。所以有斜﹑癱緩﹑不遂﹑舌彊﹑語澀等證。治之之法調气爲先經云。善治風者以气理風气順則痰消徐理其風庶可收效。先用麻油調蘇合香丸。或用薑汁。或用白湯調。如口噤抉開灌之。稍蘇則進八味順气散。

諸中或未蘇或已蘇。或初病或久病。忽吐出紫紅色者死昏沈不省人事。口噤不可進藥。急以生半夏爲末。吹入鼻中。或用細辛皂角爲末。吹入喉。噴嚏則蘇。此可以驗其受病深淺。則知其可治不可治。若稍得蘇省者。八味順气散便服治風藥。然未遽絕治气藥。小續命湯煎熟去滓。調蘇合香丸一粒。或五積散加麝香少許。或星香散。或醒風湯加木香一錢。如服前藥不效。其人頑涎愈盛。或前證不解。或增困重。宜星附湯。或三生飲加全蠍三个。間磨沈香湯下養正丹肥人多有中病。以其气盛於外而歉於內也。肺爲气出入之道。人肥者。气必急。

气急必肺邪盛。肺金克木。膽爲肝之腑。故痰涎壅盛。所以治之必先理气爲急。中後气未盡順。痰未盡除。調理之劑。惟當以藿香正气散。星香散煎服。此藥非特可治中風之證。治中气中惡霍亂尢宜。尋常上嘔下疼多痰者。亦可用之。

若中後體虛有痰。不可峻補。熱燥者。宜四君子湯和星香飲或六君子湯和之。中而口眼斜者。先燒皂角煙燻之。以逐去外邪。次燒乳香燻之。以順其血脈。若前證多怒。宜小續命湯加羚羊角。熱而渴者。小續命湯去附子加秦艽半錢。恍惚錯語者。加茯神遠志各半錢。不得睡者。加炒酸棗仁半錢。不能言者。加竹瀝一蜆殼許。人虛無力者。去麻黃加茯苓如其數若人自蘇者。能言能食。惟身體不遂。急則攣蜷。緩則耽曳。經年累月。難以起止。加仙丹常服。若中飲食。坐臥如常。但失音不語。俗呼爲啞風小續命湯。去附子加石菖蒲一筋骨疼者。俗呼爲痛風。或痛而遊走無定。俗呼爲走注風。並宜烏藥順气散。利煎復元或靑龍丸。未效。用大防風湯。或五積散調乳香末。脛細而膝腫者。俗呼爲鶴膝風。宜感冒後四逆。手足不遂。牙關緊急。與霍亂後四逆。手足搐撚。欲成風者。艸果飲和星各半帖煎服。有無故口眼斜。投以中風藥劑不效。蓋緣骨虛中受風所致。當於此求之。

不可例作尋常中風治之川烏一味。決不可少。宜炮熟用。

徧身骨節疼痛。晝靜夜劇。如虎之嚙。名曰白虎歷節風。並宜加減地仙丹或靑龍丸乳香有於窗牖間梳洗。卒然如中。呼爲檐風。五積散加防風一錢。有痛風而痛有常處。其痛處赤腫灼熱。或渾身壯熱。此欲成風毒。宜敗毒散。

兩頰赤腫。其狀如痱。名頭面風。酒調消風散食後服。仍以生杏仁去殼頻揩之。諸般頭見在諸痛門頭痛證。病有終身不愈者。其在腰或屈而不能伸。或伸不能屈者。在手足亦然。

以風傷肝。肝主筋。筋爲之也。治法活血爲先。多服四物湯吞活絡丹。

治風之法初得之卽當順气。及其久也。卽當活血。此萬古不易之理。久患風疾。四物湯絡丹愈者。正是此議。若先不順气。遽用烏附。又不活血。徒用防風天麻羌活輩。吾未見能風有偏枯。風痱﹑風懿﹑風痺。此皆言其至重也。外有證狀不同。其名亦眾。非旦暮可非口耳可受不復繁引。若中人發直﹑吐淸沫﹑搖頭﹑上攛﹑面赤如妝汗綴如珠。或頭面赤黑眼閉口開。手撒遺尿。聲如鼾睡。皆不可治。所謂風中脈則口眼斜。中腑則支體廢。中髒則性命危不特中風。他中亦然。

其有害大風者。古謂之癩風。欲呼爲麻風。病之至惡無出於此。得此病而眉髮髭髯先落猶風撼木而葉先落也。間有食蛇服大風油而愈者亦幸耳。

破傷風者。因皮肉曾有破傷處。風從瘡口入。其證項彊牙關緊。狀如發。不似中風。

又似產後角弓反張用蘇合香丸。進防風散。玉眞丸。

漏風不論冬夏。額上常有汗出。得之醉後當風所致。頭乃諸陽之會酒能發陽。所以飲必醉後陽气上升。頭面之毛竅必開。當風坐臥。風邪入之。以致頭面汗。名曰漏風。黃六一湯加防風。麻黃根。桂枝各半錢。風已除﹑只口開斜未正者。以萆麻去殼爛搗。右塗在左。左塗在右。或以膳魚血入麝香少許塗之也。

有虛熱生風。元气虛。虛則風乘之。治虛當兼風治。有虛證似風。此權當治其虛。不可中風而疼痛甚者。或在徧身。或在手足。惟鐵彈丸佳。如碧霞丹。靑州白丸子。防風丸角丸。八風散。骨碎補丸。烏荊丸。大三五七散。四生散。省風湯。五痺湯。四生丸。輕腳丸。伏虎丹。祕方換腿丸。左經丸。木瓜丸。胡麻散。皆治諸中風。斟酌病源。當用治效方

卷之一﹟諸中門

中气

中气﹑因七情內傷。气逆爲病。痰潮昏塞。牙關緊急。但七情皆能使人中因怒而中尢多气之狀。大略與中風同。風與气亦自難辧。以气藥治風則可以風藥治气則不可。才覺中气急以蘇合香丸灌之。候醒。繼以八味順气散。或調气散。中气與中風相似。所以別者。風中身气中身冷。旣蘇之後。尙有餘痰未盡平復。宜多進四七湯。及星香散。若其人本虛痰。气上逆。關膈不通。上下不升降。或大便虛閉宜用三和丹諸气皆可用。不獨中气。

卷之一﹟諸中門

中寒

中寒之證。人身體彊直口噤不語。或四肢戰掉或灑灑惡寒或翕翕發熱。或卒然眩暈身無此爲寒毒所中。宜先用酒調蘇合香丸。輕則進五積散加香附一錢。麝香少許。重則用姜附湯若人漸蘇。身體回暖。稍能言語。須臾。問其別有何證。挾气攻刺姜附湯。加木香半錢。

挾气不仁。加防風一錢。挾濕而腫痛者。加白術一錢。筋脈牽急者。加木瓜一錢。肢節疼痛者。加桂二錢。

卷之一﹟諸中門

中暑

中暑爲證。面垢悶倒。昏不知人冷汗自出手足微冷。或吐或瀉。或喘或滿。切不可以冷水及用十分冷劑。卻暑散水調灌下亦得。或以來復丹末同蘇合香丸用湯調灌。或以來復丹研末湯調灌之。候其人稍蘇。則用香薷飲香薷湯煎熟去滓。入麝香少許服或剝蒜肉入鼻中或研蒜水解灌之。蓋中傷暑毒陽外陰內。諸暑藥多有暖劑。如大順散之用姜桂。枇杷葉散之用丁香。

香薷飲之用香薷。香薷味辛性暖。蒜亦辛暖。又蒜气臭烈。能通諸竅。大槪極臭。極香之物皆能通竅故也。

初覺中暑。卽以日曬瓦。或布蘸熱湯更易熨其心腹臍下。急以二气丹末湯調灌下。

曾有客人。中暑迷悶。四肢厥逆。冷汗如雨裸形欲投水中。口吻涎沫流溢。此中暑已深陰陽離絕難除。又有暑途一證。似中而輕。欲睡懶語。實人香薷飲加黃連一錢。虛人星香飲加香薷一錢。蘇後冷汗不止。手足尙逆。煩悶多渴者。宜香薷飲。蘇後爲醫者過投冷劑。致吐利不止。外熱內寒。煩躁多渴。甚欲裸形。狀如傷寒。陰盛隔陽。當用溫藥。香薷飲加附子浸冷服。渴者縮脾飲加附子亦浸冷服。

卷之一﹟諸中門

中濕

風寒暑濕。皆能中人。惟濕气積久。畱滯關節。故能中。非如風寒暑之有暴中也。中濕之證關節痛重浮腫喘滿腹脹煩悶昏不知人。宜白術酒。有破傷處。因澡浴濕气從瘡口中入。其人昏迷沈重。狀類中濕。名曰破傷。宜白術酒。

卷之一﹟諸中門

中惡

中惡之證。因冒犯不正之气。忽然手足逆冷。肌膚粟起。頭面靑黑。精神不守。或錯言妄語牙緊口噤。或頭旋暈倒。昏不知人。卽此是卒厥﹑客忤﹑飛屍﹑鬼擊﹑弔死﹑問喪﹑入廟﹑登冢﹑多有此病。蘇合香丸灌之。候稍蘇。以調气散和平胃散服。名調脈平胃散。

霍亂之病。揮霍變亂起於倉卒。與中惡相似。俗呼爲觸惡。但有吐利爲異耳。其證胸痞腹气不升降。甚則手足厥逆。冷汗自出。或吐而不瀉。或瀉而不吐。或兼作吐瀉。或吐瀉不透。且蘇合香丸以通其痞塞。繼進藿香正气散加木香半錢。仍以蘇合香丸調吞來復丹。若果瀉已甚。則不可用來復丹。瀉而不吐。胸膈痞滿。先以陰陽湯。或濃鹽湯。頓服以導其吐。

已吐未吐。並藿香正气散。間進蘇合香丸。吐而不瀉。心腹痛。頻欲登圊苦於不通。藿香正气散加枳殼一錢。多下來復丹。欲捷則用生枳殼。若不能見效。逼迫已甚。其勢不容不用神保丸。但神保𨿽能通利。亦入大腸而復有功。若膈於上而不能下。轉服轉祕。須用來復丹研末。湯調吞下養正丹百粒。庶可引前藥到下。吐瀉兼作。心腹纏擾未安者。藿香正气散加官桂木香各半錢。不愈則投四順湯。

吐利不止。元气耗散。病勢危篤。或水粒不入。或口渴喜冷。或惡寒戰掉。手足冷逆。

或發熱煩躁。欲去衣被。此蓋內虛陰盛。卻不可以其喜冷欲去衣被爲熱。宜理中湯。甚則附子理中湯。不效。則四逆湯並宜放十分冷服。

欲吐不吐。欲瀉不瀉。心腹纏擾。痛不可忍。上下不通。言語不定。如見鬼神。俗謂之幹霍亂。先以濃鹽湯頓服。次調蘇合香丸吞下來復丹。仍進藿香正气散加木香枳殼各半錢。近世俗醫謂之捲腸沙多信之。殊不知卽是霍亂。僥幸而愈者。一通之功耳。

霍亂轉筋。理中湯加凍膠銼炒一錢。仍令其系縛腿脛。若筋入腹。及通身轉筋者不可治筋轉者。以造曲蓼汁暖熱浸。或用濃鹽湯浸。

霍亂已透。而余吐余瀉未止。腹有餘痛。宜一味報秋豆葉煎服。幹者尢佳。

霍亂之後。陽气已脫。若遺尿而不知。或气少而不語。或膏汗如珠。或大躁欲入水。或四肢不收。皆不可治。霍亂並諸吐瀉後。胸膈髙起痞塞欲絕。理中湯加枳實半錢。茯苓半錢。名枳實理中湯。吐瀉已愈。而力怯精神未復者十補飲。

夏天感暑。吐瀉如霍亂者。六和湯香薷湯。皆是要藥。大吐瀉復厥逆躁擾。審之因暑得之。

止宜香薷飲。人於夏月多食瓜果。及飲冷乘風。以致食畱不化。因食成痞。膈絕上下。遂成霍亂。六和湯倍藿香煎熟調蘇合香丸。

卷之一﹟諸中門

厥

厥者﹑逆也。手足逆冷也。其證不一。散之方書者甚多。今始撮其大槪。寒熱厥逆。見諸傷門風寒證。

屍厥。卽飛屍﹑卒厥﹑本門中惡證。

蛔厥。見嘔吐門吐蛔證。

痰厥。飲厥。見嘔吐門各證。

气厥。卽中气。見本門中气證。

卷之二﹟諸傷門

傷風寒

﹝附感冒凡看病不令染用雄黃末塗鼻孔及須知避忌行從客位邊入男子病穢气出於口。女子病穢气出於陰坐立對語間宜識得向背﹞。

傷風。傷寒。俗呼爲傷寒。傳經分三陽三陰。三陽。是太陽﹑陽明﹑少陽經也。三陰。

太陰﹑少陰﹑厥陰經也。經之陰陽以臟腑言。腑爲陽膀胱胃膽是也。髒爲陰脾腎肝是也。病之陰陽。乃是外邪之陰陽。陰气陽气是也。陰陽二气。皆能犯臟腑。故陽气犯太陽。則爲傷風。

惡風而有汗陰气犯太陽。則爲傷寒。惡寒而無汗在太陽未得解。轉入陽明﹑少陽二經。則純乎陽。不如太陽易其治。若陽气未能罷。以次傳入陰經。則爲陰中之陽。蓋緣陽經之陽气。

來入陰經。𨿽有自利﹑欲寢﹑唇靑﹑手足厥冷﹑舌捲。囊縮等證。不可妄投熱藥宜瀉其陽之在陰經也。

若陽病下之太過。陽气已脫。遂變爲陰。所謂害熱未已。寒病復起。或初得病。便是陰此是陰中之陰。蓋緣陰气攻陰經。陰自得傳。非自傳諸陽經來只當以溫藥回其陽。故陽入陰者。變陽以救陰。陰入陽者。用陽以救陽。二者不可不辧。

傷風傷寒。初得病時。俱見發熱頭疼體痛。屬太陽經。但傷風惡風有汗傷寒惡寒無汗。並宜和解散。芎芷香蘇散。或養胃湯加艸芎各半錢。熱服溫覆。若的是傷風。有前自汗惡風等證可用桂枝湯。令其熱服溫覆。喘加杏仁一錢。咳加五味子一錢。渴加參半錢。外熱未止者敗毒散。熱而有汗者。敗毒散加桂枝半錢。或陽旦湯。嘔者不宜用桂枝湯。合於本方加半夏一錢添姜煎。此非合病之嘔。系傷寒雜病。卽非正傷寒。故可用也。風寒二證。理當發汗而其人虛不可汗者。宜桂枝湯加黃半錢。若的是傷寒。有前惡寒無汗等證。可用五積散熱服。濃被覆之取汗。喘嗽者。杏子湯加麻黃半錢。欲汗而不得汗者。再進。已汗而身熱不退者。參蘇飲。或敗毒散加桂枝半錢。嘔者。養胃湯。此非治合病之嘔。若風寒俱傷。或惡風而無汗。或惡寒而無汗。疑似之間。只宜五積散半帖和敗毒散半帖。名交加散。喘嗽者。小靑龍湯。有初得病太陽證具但寒而未卽爲熱。至一二日後方熱。此傷於寒。若傷風卽有熱矣。但寒未有熱者。五積散發汗。有已服解表藥。不惡風。不惡寒。諸表證已罷於裏又未躁未渴小便亦未赤大便如常。獨身熱未除者。宜香蘇飲敗毒散。小柴胡湯加桂枝半錢有已服解表藥。證已罷又無裏證。其人體痛不減者。恐是發汗多。榮衛不和所致。宜小建中湯用半濃半薄之桂。

若風寒二證。傳經後﹑身熱煩渴。小便赤。大便不通。言語不得。睡不寧。鼻幹頭目疼。日晡增劇。不惡寒。反惡熱。舌上白胎。中有斷文。或黑胎方爲極熱。甚則昏不知人。此屬陽明經。宜大柴胡湯。小承气湯下之。若具諸證。而大便自調者。宜白虎湯少加小柴胡湯。

若胸脇俱痛頭疼。耳聾。口苦。或渴或嘔。大小便或利或不利。往來寒熱如瘧。此屬少陽證宜小柴胡湯嗽加北五味子半錢。渴甚加栝蔞根半錢。不渴而外有熱者。加桂枝半錢。自汗而尙惡風者。以小柴胡湯半帖。加桂枝湯半帖。

如婦人病中。經水適來。或經水失斷。此爲熱入血室其血必結。故使寒熱往來如瘧。晝則明了。夜則譫語。宜小柴胡湯。或加生地黃半錢。

若胸膈不快。手足自溫。或自利而渴。或腹滿時痛。此屬太陰經或自利不渴。宜理中湯重則加附子四逆湯。此陰中之陰也。腹滿而痛。當得通壅。宜桂枝湯加芍藥。卽是小建中湯。

但易濃桂爲桂枝耳。不愈。小柴胡湯。去黃芩加芍藥一錢。或枳芍各半錢。腹痛甚﹑大便不利者。桂枝湯加大黃一錢臨熟入。或大柴胡湯。以諸實各痛當下。此陰中之陽也。

若兀兀欲吐。心煩喜寐。或自利口燥而渴。或口中和而背惡寒。此屬少陰經但少陰用藥有陰陽之分。自利而渴者宜豬苓湯。蓋陽熱傳入腎。少陰經腎系舌本。故自利口燥而渴。以豬苓湯利腎中之熱。不愈。則當自大便去之。古法合用大承气湯若難用大承气湯。則用小承气湯或且進白頭翁湯。上項諸藥。爲陰中極陽者也。

泄利下重。其人四逆。先以水盞半。蔥白二根。煎一盞去蔥。煎四逆散至七分。咳加北五味子﹑漧薑各半錢。悸加桂枝一錢。小便不利加茯苓一錢。腹痛加熟附半錢。

若審是下利淸谷。手足四逆。其人面帶赤。或腹痛。或漧嘔或咽痛四逆湯倍漧薑。面赤者。加蔥一根。腹痛加芍藥一錢半。嘔加生薑。咽病加桔梗一錢。

若口中和而背惡寒。宜正方四逆湯不必加減。四逆散四逆湯。俱治少陰下利。四肢逆冷泄利下重者。與下利淸谷者。一涼一溫。又自有陰有陽之別。﹝四逆散是治四逆陽證。四逆湯是治四逆陰證。﹞

若初得病。便見少陰證。其人發熱惡寒。身疼頭不痛者。宜麻黃細辛附子湯微汗之。或五積散加熟附半錢。或五積散加以順元散。若煩悶厥逆。或舌捲囊縮。或下利淸谷。裏寒外熱。

此屬厥陰經下利淸谷者。陰中之陰。宜進通脈四逆湯。或當歸四逆湯。加生薑茱萸。舌捲囊縮。不特陰中之陰有之。陽明之熱。陷入厥陰亦有之。蓋陽明主宗筋。宗筋爲熱毒風所致。故弗榮而急引舌與卵風以舌捲囊縮。當瀉陽以救陰宜大承气湯。陽傳太陰而利故用小建中湯。及小柴胡湯去黃芩加芍藥。此一藥治太陰泄利。腸鳴而痛。已利而痛爲虛。虛則腸鳴。蓋爲傳陰之陽气漸微。

不敢過用冷劑。但以芍藥通壅耳。

南陽謂傷寒手足必微冷。若手足自溫者。系太陰也。說欠分曉。若陽明手足安得微冷。

少陽厥陰而大冷。安得言微冷。但當言三陰經。少陰厥陰手足厥冷。惟有太陰手足自溫耳。

凡渴。問其所飲。欲冷欲熱。欲多欲少。若飲多而欲冷者陽渴也。更須審其有何證在經也。

其太陽證小便不利而渴者。五苓散。其陽明證。大便不利而渴者。宜於前本經求之。已利猶渴。宜白虎湯。其少陽證。寒熱往來而渴者。小柴胡湯去半夏。加括蔞根如其數。陰亦有自利而渴。各已見本經。但陰有渴。古人多有冷劑。以其皆挾陽气耳。經𨿽陰而病則陽也。然亦有下利淸谷不系熱利。純是陰證。而反見渴者。此是陰在下隔陽於上。兼因泄瀉。津液旣去。枯燥而渴。其人𨿽引飲。所飲自少而常喜溫。不可投冷劑。宜理中湯。或四逆湯加人參一錢。渴甚連理湯。

有陽證不渴。陰證反渴者。陽明不甚渴。太陰乃大渴。不可不知。治渴一也。有堅腎水而渴止者。有利小便而渴愈者。堅腎水則用天花粉之屬。利小便則用茯苓豬苓之類。蓋太陰以利小便爲先。陽明以利小便爲戒少陽以膽經。半表半里未可下之。其人或大渴不止當以小柴胡湯加天花粉之屬。堅其腎水。腎水旣堅。自還滲入大腸。大便微通。熱去而渴解。若病在太陽。太陽在膀胱腎經非利小便。則熱無從去。渴何由愈。外有非陽一證。煩躁發渴。此乃陰盛隔陽。不當順其渴。惟當治其陰。

煩躁﹑陰陽經皆有之。陽明經胃有熱屎故煩。此當下之。太陽經已得汗而煩者﹑五苓散少陽亦或有煩。宜小柴胡湯。陰煩少陰爲多。由陽气傳入陰經。陰得陽而煩。自利而渴。煩不眠者﹑辰砂五苓散。若非是陽气傳陰。陰气犯陰經。吐利手足厥冷而煩。經云。陽虛陰乘之故煩。又云。陰盛發躁。欲坐井中。吳茱萸湯。甚者四逆湯加蔥白二根。

外有虛煩一證。乃是病愈後。陰陽未復。時發煩熱。竹葉石膏湯。痰多睡不寧者。溫膽湯。

嘔者。橘皮湯。詳見寒熱門。潮熱虛煩證。若誤用藥下之。身熱不去。微煩者。梔子漧薑湯自利須辧陰陽。三陽自利。各已本經見之。太經與陽明合病。下利頭痛腰疼肌熱目疼鼻幹。

宜葛根湯。陽明與少陽合病。下利身熱胸脇痞滿而嘔或往來寒熱目疼鼻幹。宜大柴胡湯。大抵陽熱之利。與陰熱之利。與陰寒之利。自不同。陽利糞色必焦黃熱臭。出作聲。臍下必熱得涼藥則止。得熱藥愈增。陰利必洞下淸谷。糞色或白或淡黃。臍下多寒。宜溫中止瀉之劑此之謂陰利陽利。指陰陽二气而言。非曰陰陽二經也。緣陰中亦自有陽利。不可因下利便以爲陰也。

外有太陽證。醫反下之。遂下利淸谷。身體又自疼痛者。急用四逆湯救其裏。後得大便已調。身上疼痛。卻用桂枝湯解其表。﹝先救裏後解表。恐洞下陽脫變生不測。﹞

又有內不太滿。猶生寒熱。未可下而便下之。內虛熱入。挾熱自利。臍下必熱。大便赤黃色。及下腸間津汁垢膩。名曰利腸。宜白頭翁湯。黃芩湯。

要知均自爲利。身不熱手足自溫者。太陰身體四逆者。少陰厥陰其餘身熱下利。皆屬陽經。

然陰利有反發熱。或初病無熱。利後卻熱。或初得病卽身熱。繼而自利。此陰利。非陽傳陰經之利。詳見後段發熱證。

又有大便祕五六日。以藥利之。利遂不止。用極熱劑方瘥。陽有利。陽有祕。當更以他證別之。

外熱內煩。下利上渴。或痞或痛或嘔。常法多用黃芩湯。半夏瀉心湯亦可。不若生薑瀉心湯之當。或溫膽湯加入黃連。其中枳殼去取在人。

諸陽發熱。已見前三陽經。陰不發熱。惟少陰能發熱。然少陰發熱。有二證初得病卽見少陰證。發熱惡寒頭不疼。宜麻黃細辛附子湯。﹝少陰病始得之反發熱者。多在表。宜此湯。﹞

若下利淸谷。身熱躁擾。裏寒外熱。仲景謂之反發熱。此乃陰盛隔陽。宜四逆湯。附子理中湯。蓋陽气傳陰經而下利者。乃是熱利。陽陷入裏。外所以無熱。陰气入陰經而下利者。乃是裏寒自利。寒旣在裏爲主。則陽气必客於外。所以外反熱。要知陰陽二證。發熱自是不同發於陽而發熱者頭必疼發於陰而發熱者頭不痛。此爲驗矣。

汗下後發寒熱。又發汗後只惡寒者爲虛。虛乃表虛。發汗後只惡熱者爲實。實乃裏實只惡寒者。是發其汗汗出太過。所謂陽微則惡寒。宜芍藥甘艸附子湯。只發熱者。是表已解而裏不消。所謂陰微則發熱宜大柴胡湯。或小承气湯。

又有汗下後。陰陽不相入。水火不相濟。致餘熱未退。不可更用冷藥內外俱未可攻。宜小建中湯。若其人已虛。虛能生熱。宜小建中湯加當歸一錢。或四君子湯加黃半錢。或十全大補湯調其榮衛。虛者。四桂湯眞武湯。審之是邪熱未解。𨿽經汗下。卻不畏虛湯養病。宜竹葉石膏湯。

又有潮熱一證。經云。潮熱者。胃家實也。屬陽明經。當下。此之潮熱。乃獨熱往來。

多於日晡時發。如潮之期長落。非若先寒後熱。寒往卽熱來此也。

外有病瘥後。多食發熱。名曰食復。作勞發熱。名曰勞復。復者。愈而復作之義。食復宜小柴胡加大黃一錢。勞復宜枳實梔子湯。或小柴胡湯。今人有澡心浣衣沐髮易牀之戒。遂以幽冥鬼神之說。蓋慮患者初愈。以垢穢爲嫌。作勞太過。致成勞復耳。

嘔吐。有寒熱二證。無物爲嘔。有物爲吐。何以爲吐有物。古語只聞有漧嘔。不聞漧吐太陽與陽明合病。身熱頭疼項彊煩熱鼻幹目疼而嘔。宜葛根湯加半夏一錢。太陽與少陽合病。

頭疼腰疼往來寒熱胸脇疼痛而嘔。宜黃芩湯加半夏一錢半。入生薑五片煎。若少陽證俱不系合病。嘔而熱者。宜小柴胡湯。若陽明證具𨿽顯然有可下之者。兼之嘔多。猶屬上焦。未可遽下。宜小柴胡湯。若太陽不與少陽陽明合病。而獨見太陽證。或吐瀉者。恐病患膈間素有痰飲停飲傷滯且以二陳湯定之。候嘔吐定。徐進解太陽經藥。若先嘔卻渴者。宜豬苓湯。先渴卻嘔者。

宜治膈間有水。小半夏茯苓湯。渴欲飲水。水入卽吐。吐已復渴。名曰水逆。由心經受熱。

而小腸不利也。宜五苓散。若少陰不渴而吐。或漧嘔者。理中湯去白術。加生薑。嘔而吐涎沫者。吳茱萸湯。太陰厥陰間有嘔吐。太陰宜理中湯。厥陰宜四逆湯。並加生薑煎。以上陰證。乃陰中之陰。宜用熱劑。陽入陰者。能爲利而不爲嘔。嘔屬上而近於外也。陽之所入者深故利也。又有陽證病新瘥後見嘔。別無所因。此餘熱在胃脘也。宜竹葉石膏湯。或橘皮竹茹湯。

大凡得之太陽而嘔者必是合病。嘔乃病漸入內。非正太陽也。曾記有人。初得病。太陽證在嘔吐不止。藥投暖劑。莫能治之。知太陽已汗解。固當用冷劑。是太陽見嘔。非合陽明。

則合少陽。其嘔爲熱。用暖劑非矣。﹝曾見太陽證大嘔。因嘔吐藥只解表自除。﹞

又記人有初病具太陽證而嘔。一家少長。患狀悉類。進養胃湯八服。無不立效。此時行之气。適然如此。是爲傷寒雜病。又非可以正經傷寒律之。

面赤。分陰陽毒。太陽不解。陽气怫郁。令人面赤。宜敗毒散。下虛﹑故面戴陽而赤。

此陰證。更審有何病。在何經用藥施治。

仲景謂咳逆爲噦。有陰陽二證。陰證乃胃寒所生。亦有初本是熱。因大發汗後。復吐下之。

攻熱太過。以致胃寒。因寒而咳逆者。橘皮漧薑湯。或半夏生薑湯。咳逆就桔梗枳殼湯中加半夏陳皮等分。生薑十片煎。亦治陰咳逆。陽證咳逆。乃胃家熱。小柴胡湯。橘皮竹茹湯。

陽咳逆而又兼腹痛者。問其前後。知何部不利。前部豬苓湯。後部調胃承气湯。

發黃有陰陽二證。陽證發黃。畱熱蓄在脾胃。瘀熱與宿谷相搏。蒸鬱而黃。凡病患身體發熱頭面汗出。頸以下都無汗。渴飲水漿。小便不利。通身頭目悉黃。身幹無汗。溺又不利。

則熱不外越。必蘊蓄而成黃證。宜五苓散用茵陳煎湯調。或梔子湯調服。

又有瘀血一證。徧身亦黃。但瘀血則發狂。大便必黑。小腹按之急痛。而大便卻自利以蓄血不利小便也。宜桃核承气湯。

陰黃。乃太陽經中濕。體痛發熱。身如燻黃。終不如陽黃之明如橘子色也。當叩其小便之利與不利。小便自利。術附湯。小便不利。大便反快者。五苓散。

﹑有剛。柔。又有陰。陽。有汗。爲柔。無汗爲剛。緣先因傷風。又感寒濕致然。外證俱能發熱惡寒。頭頸彊急。腰背反張。或螈口噤。狀如發癇。又如產後角弓反張風。小續命湯。皆可用。審是柔。有汗者。桂枝湯加葛根一錢。重則附子防風散。

審是剛無汗。宜葛根湯若胸滿口噤。臥不著席。腳攣切牙。不惡寒者。大承气湯。

發狂。陽證有二。陰證有一。陽證蓄血如狂。已見發黃條中。陽毒發狂。躁而狂走。妄言叫罵。如見鬼狀。面赤咽痛。鼻如煙煤。或身斑如錦。或下利赤黃。宜陽毒升麻湯。陰證。乃是病發於少陰。不當正發汗。醫見其惡寒。遂彊發之。汗因漏不止。其人亡陽。故狂。大略與陰極發躁同。南陽云﹑亦無此一證。當用陰躁之藥。加以收汗之劑。玉屏風散。入熟附子一錢。仍外以溫粉敷之。或冷汗自出。手足逆冷。其人狂不止者。宜四逆湯冷進。﹝陰發狂亡陽證。多死。﹞

醫治傷寒。多問其小便利不利。赤不赤。以別其陰陽。亦有小便自利。徧數多。所出自少。

色不甚淸。不可因其利而遽謂之陰。必是小便如常。淸而不赤。又無諸陽證。方信裏之無熱。若病在太陽。身體熱。太陽屬膀胱未有小便不赤者。不可因其赤。遽謂之實熱。必是小便如灰汁。或如陳酒。或如血色。無諸表證。方見其熱已入裏。又有因發汗過多。津液枯竭。以致小便不利。或澀而赤。醫者往往利之。重竭其澤液。又陽明病。不大便。而小便赤澀。或誤利其小便。則津液愈無。胃愈漧燥。此又利小便之戒。

不得眠。陰陽皆有之。正病於不得眠者。陽明也。若少陰當病於欲寐。今乃不得眠。緣陽气入少陰經。非少陰正病也。仲景云。二三日。身熱﹑目疼﹑鼻幹﹑不得臥者。陽明也。於前陽明證中求藥。少陰下利而渴。六七日。咳而嘔。心煩不得眠。宜豬苓湯。若少陰病得之三二日以上。心中煩。不得眠。黃連阿膠湯。外有因發汗大過。胸中煩躁。不得眠。欲飲水者少少與之。其人發渴小便不利者。五苓散。若因吐下後。心煩气乏。晝夜不得眠。宜酸棗湯。若下後復汗。晝夜煩躁。不得眠夜則安靜﹑不嘔不渴。身無大熱者。是汗太過。陽气衰遂成陰證。漧薑附子湯。外有傷寒已解。或因飲食復劇。煩悶﹑漧嘔﹑口噪﹑呻吟﹑錯語﹑不得眠。宜黃連解毒湯。又有病瘥後。自不得眠。宜溫膽湯。或眠而精魂散亂。異夢驚悸者。溫膽湯尢宜。

古論鼻衄。屬太陽經。風寒皆有之。旣衄而表證仍在。於寒當用麻黃湯。於風當再用桂枝湯且謂發煩目瞑。極者必衄。旣發煩目瞑。豈純是太陽經。兼陽明之脈循鼻。是太陽侵入陽明。汗下俱難。若衄已而熱不退者。惟升麻葛根湯。敗毒散。陽旦湯爲穩。衄而煩渴。飲則吐水。先服五苓散。次服竹葉石膏湯。大衄不止宜茅花湯。或黃芩芍藥湯。加茅花一撮。

若少陰初得病。醫誤以正發汗之法。致迫血動經。妄行而衄。其血非獨出於鼻。或從口中。

或從耳目。又有陽陷入陰。四肢厥逆。醫見其厥。謂寒邪在表。從而汗之。當下反汗。以致動血。是謂下厥上竭。爲難治。先哲云。桂枝下咽。陽盛則斃。正以此也要知汗不出徹。爲陽之衄。誤發其汗。爲陰之衄。二者大不同也。又云陽盛陰虛。汗之則死。

惡寒。陰陽皆有之。太陽經傷寒。病在表。故惡寒。少陽半在表半在裏。亦微惡寒。陽明在裏。本不惡寒。陽明或惡寒者。與太陽合病。未可下。宜小柴胡湯。

三陰。惟少陰經有惡寒之證。太陰厥陰皆不惡寒然少陰惡寒。又有二證。發於少陰者。

無熱而惡寒。宜溫之屬。理中湯﹑四逆湯。少陰無熱惡寒。似與前太陽經未卽熱一條相似。所謂寒未卽熱者。爲太陽證具而未熱耳。此之無熱惡寒。蓋無太陽頭痛等證知爲少陰也。陽气傳入少陰者。或惡寒而倦。時時自煩。不欲濃衣。屬大柴胡湯。

若太陽得汗後。大惡寒者。表虛也。芍藥甘艸附子湯。表虛惡寒。而筋惕肉者。眞武湯。外有太陰自利不渴。厥陰下利厥逆。俱或惡寒。太陰宜理中湯厥陰宜四逆湯前旣言二陰不惡寒。今又言或惡寒。要知太陰厥陰。皆不惡寒者。此陽傳陰者也。三陰皆能惡寒者。陰入陰者也。特在少陰爲多耳。皆惡寒有二證。三陽合病。皆惡寒者。必口中不仁。口燥舌漧也。少陰病皆惡寒者。必口中和也。以此別之。合病白虎湯。少陰附子湯。﹝仲景云。有熱而惡寒者。發於陽也。無熱而惡寒者發於陰也。與此理同。﹞

身體痛。陽證病在太陽。陰證病在少陰厥陰。在太陽宜汗。於前本經求藥。自利而身體痛。

無熱證者。爲陰病也。急當救裏。宜四逆湯附子湯。眞武湯。去芍藥加漧薑。或加官桂。如其數。若發汗後身大痛不止。宜小建中湯。和其榮衛。加以筋惕肉者。眞武湯。外有陰毒身疼。如被杖。與中濕風濕等證。皆能身體痛重。活人書載之。以詳玆不復述。

自汗九證。備見活人書。但少陰不得有汗。而或反自汗出以陽气衰少。無以固陰液。故汗不當出而出。宜眞武湯。陽明病法多汗而或反無汗。如虫行皮中狀者。以病患久虛。津液竭不能爲汗。宜用黃建中湯。得津液旣和。而陽明證仍在。徐用小柴胡湯。若太陽發汗多。遂漏不止。其人惡風。宜桂枝湯。加熟附子一錢。漏汗而筋惕肉。身欲振振擗地者。眞武湯外有頭汗數證。引飲。小便不利。身必發黃。已見前發黃證。胸脇微痛。但頭汗出﹑往來寒熱心煩者。小柴胡湯。心下緊滿。無大熱。但頭有汗。此名爲水結胸。以頭汗別水結證。

小半夏茯苓湯。內加苓倍半夏。

白胎。舌上微白者。未可便爲熱證。必胎白而濃。其上如刺焦裂破紋。摸之略無小潤甚成黑胎。方爲熱極。加以下證。悉具。無表裏證。方可用小承气湯。大柴胡湯。亦有病屬陰證。下利淸谷。陽气客於上焦。煩躁引飲。舌胎如前證。或鼻煙煤。欲去衣被。不可誤以爲陽。附子理中湯。四逆湯。冷服。

陰陽之病。皆能發厥。故有陽厥。有陰厥。皆病之深也。二厥惟陽厥易誤。當問其初得病如何。若初得病。頭不痛。四肢逆冷。足多攣臥。而惡寒或汗。自引衣蓋覆。或不渴。或利淸谷。或小便自調。人多惺惺而靜此寒厥也。是爲陰中之陰。宜四逆湯附子理中湯。若初得病頭痛身熱。外別有陽證。至五六日方發厥。其人𨿽厥。或畏熱或飲水。或揚手擲足煩躁不得眠大便祕小便赤多昏憒者此熱厥也是爲陰中之陽宜白虎湯。或大承气湯。熱厥。𨿽手足冷而指甲暖不若寒厥。並指甲俱冷此辧陰陽要法也。

近有陽病。自腰以上極熱。兩腳常冷。蓋三陰脈。上不至頭﹑故頭不疼。三陽脈。下不至足故足冷也。

咽喉痛。有陰陽二證。面赤。身發斑如錦。睡膿血而咽喉痛者。此陽毒證。宜陽毒升麻湯。手足厥冷。或吐利而咽喉痛者。此少陰證。宜通脈四逆湯。於中加桔梗一錢。

又有非是暴寒中人。伏气於少陰。經旬月方發。先咽痛而次下利。宜半夏桂甘湯。謂之腎傷寒﹝此證人罕知。﹞亦有初得病。頭痛發熱。無陽毒少陰諸證。而咽喉自痛者。此因感冒後。

頓濃衣被。或用蠻法。服生薑熱酒卽臥。遂成上壅。或先有壅熱。欲取涼快。致爲外邪所襲旣有風寒又有熱壅。宜參蘇飲倍桔梗加木香半錢。或消風百解散。或敗毒散。或五積散。

敗毒散。各半帖。名交加散。

腹肚滿痛。有陰陽之別。腹痛屬裏。正太陽經腹不痛。少陽有胸脇痛而無腹痛。若有陽明腹滿急而痛此爲裏實。宜大柴胡湯。小承气湯。此總論三陽經。陽中之陰。三陰下利淸谷。而又腹痛者。裏寒故也。四逆湯。附子理中湯。陽气傳太陰經。腹滿而痛。其證有二。有實痛。

有虛痛。腸鳴泄利而痛者。虛痛也。此獨論太陰經。陰中之陽。小建中湯卽桂枝加芍藥湯。

但桂有濃薄耳。不瘥則小柴胡湯。去芩加芍藥如數。腹滿大便祕。按之痛者。實痛也。桂枝湯加大黃一錢。此之虛痛實痛。乃是以陽邪漸消爲虛。陽气正大爲實。又陽气傳少陰。六七日。腹脹滿。不大便者當下。宜大承气湯。痞結胸。皆誤下所致。按之胸膈石硬而痛。小結胸也不按自痛者。大結胸也。心下滿而不痛者。痞也。惡寒身熱。病發於陽。未有下證而反下之。則爲結胸。惡寒無熱病發於陰。不當下而反下之。則爲痞。二証之中。又各分陰陽。

痞結胸皆應下。表未解尙惡寒者。且宜解表。用桔梗枳殼湯。和桂枝湯各半帖煎。如表已解則可用小陷胸湯。以攻小結胸。大陷胸湯以攻大結胸。或先宜用桔梗枳殼湯。不效則用大小陷胸湯。此大小結胸。乃爲熱結。其人必煩躁渴。心中懊。﹝仲景云結胸證。脈尙浮。

未全結也。宜桂枝湯。﹞

又有寒實結胸。𨿽痛而無煩躁等證。此因下後虛逆。寒气獨結。宜理中湯加枳實半錢茯苓一錢。或枳實理中丸。﹝寒實結胸。仲景用三白散。﹞

又有水結胸。無大熱證。頭微汗出。宜小半夏茯苓湯。如寒痞。則用理中湯加枳實半錢茯苓一錢。或枳實理中丸。陽痞時有熱證者。先用桔梗枳殼湯。次用黃連瀉心湯。𨿽有熱而復惡寒汗出者。附子瀉心湯。表解而胃中不和。心下痞硬。幹噫食臭。腹中雷鳴。下利者。生薑瀉心湯。或甘艸瀉心湯。痞而有陰陽雜證。半夏瀉心湯。痞而渴。飲水卽吐者。五苓散。亦有不因誤下而自痞者。審在何經。且當治本經病痞。甚則攻其痞。

大結胸爲陽。然亦有陰結。用理中熱劑。痞則爲陰。亦有陽痞。用三黃涼劑。此蓋隨陰陽變通。不可執也。喘嗽有陰陽。太陽經喘嗽。略於前本經言之。詳見嗽門。少陽有嗽無喘。有喘非少陽也。其見少陽證而嗽者。宜小柴胡湯。加北五味六分。漧薑四分。陽明有喘。無嗽有嗽非正陽明也。其陽明證喘有潮熱者。宜大承气湯。陰證喘。惟少陰有之。若四肢沈重疼痛小便如常。大便自利而嗽者。眞武湯去芍藥。加北五味漧薑各半錢﹑細辛三錢。此陰中之陰。若四肢厥逆。腹中痛。泄利下重而咳。四逆湯加北五味漧薑各半錢。下利嘔渴。身煩不得眠而咳嗽者。豬苓湯。此陰中之陽。諸陰喘促。最爲危證。反陰丹。

譫語屬陽。鄭聲屬陰。經雲實則譫語。虛則鄭聲。譫語者。顚倒錯亂。言出無倫。常對空獨語。如見鬼狀。鄭聲者。鄭重頻繁﹑語𨿽謬而諄諄重復不自已。年老之人﹑遇事則誶語不休以陽气虛故也。此譫語鄭聲。虛實之所以不同也。二者本不難辧。但陽盛裏實。與陰盛隔陽。皆能錯語。須以他證別之。大便祕。小便赤身熱煩渴而妄言者。乃裏實之譫語也。小便如常。大便洞下。或發躁。或反發熱而妄言者。乃陰隔陽之譫語也。裏實宜下。調胃承气湯。

熱躁甚而妄言不休大渴喜冷。宜理中湯。陰隔陽。宜溫膽湯。四逆湯。附子理中湯。又有不系正陽明。似困非困。間時有一二聲譫語者。當隨證施治。

外有已得汗。身和而言妄者。此是汗出後。津液不和。愼不可下。乃非陽非陰者宜小柴胡湯和建中湯各半帖。和榮衛。通津液。若陽傳入陰。自利。手足厥逆。語或錯亂。此𨿽已自利。其中必燥屎。猶當下之。陰中之陽。宜調胃承气湯。瘀血在裏。大便黑。小便利。小腹痛。其人如狂。譫語者。桃核承气湯。婦人傷寒發熱。經水隔斷。此熱入血室。其血必結。

亦能譫語。宜小柴胡湯。病後血气未復。精神未全多於夢寐中。不覺失聲如魘。此不系譫語鄭聲。宜溫膽湯。去竹茹﹑入人參半錢。或用六君子湯。

多寐四證。風濕多寐。見活人書。不可更發汗。宜敗毒散。屬陽經。

久不得寐。一旦欲寐。別無餘病。此爲陰陽和而愈也。若少陰得病。但欲寢者。急投四逆湯。外有狐惑。忽忽喜寐。當於活人書求之。

小便難。須別陰陽。經云。陰虛則小便難。然陰虛則陽必湊之。於小便故難。而其色赤黃者。爲陽所湊。中有熱也。是陰血虛。不足以勝陽气。則陽盛而便難。宜五苓散加滑石末。太陽病發汗。遂漏不止。其人惡風。

四肢微急。難以屈伸。而小便難者。是陽气虛。不足以固陰液。則液幹而便難。宜桂枝湯。加熟附子一錢。或更加茯苓。又有陽明短气。腹滿。脇下及心痛。鼻幹。不得汗。身黃。小便難。潮熱而噦者。小柴胡湯。

加茯苓一錢。經云。日晡所發潮熱者。胃家實也。此屬陽明當下證。然亦有每至脯時發熱。五更復退。而大便自利。用姜附辛熱劑而愈。豈可以日晡潮熱。遽謂之陽遽謂之實。要須以他證參之。愚曾治患人沈其姓之子。乃所親見而親試者也。

三陽有頭痛。三陰無頭痛。此論古矣。然陰間有頭痛。厥陰循喉嚨之後。與督脈會於顚陽間不頭痛。似非正法。曾治鄰叟範家。身熱﹑頭略不痛。進小柴胡湯八服才愈。亦不可不知諸病已解。無別證。但頭疼者。連須蔥白生薑煎湯。若發汗太過。致頭疼甚者。宜小建中湯加芎一錢。

陽病能食。陰病不能食。熱則消穀善饑。陰證能食。爲欲愈以陽气復也。然猶不可多與之食恐脾气尙怯。不能消化。陽病不節食。則增病。愈後多食。則病復生。古謂之食復。今謂之發哺。以穀气多。則助陽气。稼穡作甘。辛甘辛發散爲陽也。所以病後虛寒一證。先賢以爲愼谷則愈。

傷寒治法。陽有此證。陰亦有此證。似陽而陰。似陰而陽。最難分別。毫釐之差。千里之謬前之所述慮。正及此。故逐條辧論。其如陰毒﹑陽毒﹑風溫﹑濕溫﹑溫疫﹑溫瘧﹑吐血﹑吐蛔﹑發斑﹑兩感﹑百合﹑狐惑﹑陰陽易﹑毒心气包絡﹑當並遵南陽活人書。用藥何在。具陳況治傷寒大綱。不出陰陽。舉其綱。則𨿽節目纖悉。有未能盡。不妨於活人書參考。胃中冷必吐蛔。吐蛔人能皆知爲陰也。然亦有陽證吐蛔者。蓋胃中空虛。旣無穀气。故蛔上而求食。至咽而吐。又看別證如何。不可專以胃冷爲說。曾記一人。陽黃吐蛔。又大發斑。陽毒證。口瘡咽痛。吐蛔。皆以冷劑取效。非亦有陽證矣。傷寒先犯太陽。以次而傳。此特言其槪耳。然耳中變證不一。有發於陽。旣少陰受之者。有夾食傷寒。食動脾。脾太陰之經。初得病。卽腹滿痛者亦有不循經而入。如初得病。徑犯陽明之類不皆始於太陽也。亦有首尾止在一經。不傳他經。亦有止傳一二經而止者。不必盡傳諸經也。至如病之逾越。不可泥於次序。當隨證施治。所以傷寒得外證爲多。仲景云。日數𨿽多。有表證者。猶宜汗日數𨿽少。

有裏證者。卽宜下。

上論。少陽居陽明之次。此以五行生克論。若謂陽主生。則水生木太陽膀胱陽水合傳之少陽膽木。兼太陽在表。少陽表裏之間。陽明在裏。自外漸入內。次第正當如此。果如傷寒論中所說。一日太陽。二日陽明。三日少陽。豈可第二日病在裏。而第三日方半表半里者乎。愚固不能輒反其說。然於心終所未安。

傷寒六日。或七日。若一手有脈。若兩手俱無此欲成候也。宜半夏瀉心湯。或生薑瀉心湯。此合病之劑。

陽明下證已具。其人喘嗽。或微惡寒。爲太陽陽明。或往來寒熱。爲少陽陽明。於陽明證中而有太陽少陽證未罷。此非正陽明也。愼未可遽下。所以古注陽明有三。常須識此。

有傷寒雜病。有傷寒正病。傷寒雜病者。難以正病治。如病患證狀不一。有冷有熱。陰陽顯在目前。當就其中大節先治。徐治其餘證。然亦不可用獨熱獨寒之劑。又如嘔渴煩熱。進小柴胡湯。嘔渴煩熱者止。而下利不休。以小柴胡湯爲非。則嘔渴煩熱不應止。以爲是。則下利不應見。吐利厥逆。進附姜湯。吐利厥逆止者。而熱渴譫語。昏不知人。以姜附爲非。則吐利厥逆不應止。以爲是。則熱渴譫語不應見。此亦傷寒雜病。𨿽無前項冷熱二證。顯然並見之迹。而陰中有陽。陽中有陰。潛伏其間。未卽發見。用藥一偏。此衰彼盛。醫者當病有可疑之處。能反復體認。無致舉一廢一則盡善矣。

傷寒有壞病者。緣已發汗吐下。仍不解。爲壞病。如或病中﹑又感寒熱異气。若重感於寒。

則先熱後寒。而爲溫瘧。重感於風。則四肢不收。頭疼身熱。常自汗出而爲風溫。重感溫熱則身發斑。爲病最重。而爲溫毒。至此則經候傳變。無復紀綱。皆名壞傷寒。當活人書中本病而治之。

傷寒要緊處。在分表裏。而爲汗下。有病患自汗自下者。有醫用藥汗之下之者。中間節目頗多。汗藥宜早下藥宜遲。此亦大綱之論耳。且如失血家不可發汗。淋家不可發汗。如此等類豈宜遽用表劑。當徐徐解散。

苟或不當汗而彊汗。則津液耗竭。變生百病。因玆夭傷。豈可一以汗藥宜早爲說。陽明汗出而多。宜急下少陰下利而渴。宜急下。厥陰舌捲囊縮。宜急下。如此等證。當速用利下之劑。苟或當下而不下。則熱毒轉深。遂致失下。不可救療。豈可一以下藥宜遲爲說。

又發汗法。但欲徧身不欲如淋漓。下之法。進一服後。如人行十里許未通。方進次服。

已通之後。服不必盡劑。傷寒用藥。不可輕易解表。𨿽當用麻黃桂枝。亦且先用芎芷朴術。

如和解散。芎芷香蘇飲加蒼術之類。攻裏𨿽當用大承气。大柴胡。且先用小承气。小柴胡。

又陰證𨿽合用四逆湯。且用理中湯。欲用眞武湯。且用三白湯。庶不失古人重敵之意。若證候已危。不可失機。勿拘此說。

傷寒有陰證而頭或疼。未有正陽證而頭略不疼者。有陰證而反發熱。未有正陽證而身不熱者。有陰證而或小便自赤。未有正陽證而小便不赤者。此當正法也。

感冒爲病。亦有風寒二證。卽是傷寒外證。初感之輕者。故以感冒名之。若入裏而重。

則是正傷寒。初感用藥。與前項太陽證亦同。今病患往往惡言傷寒。不知輕則爲感。重則爲傷。

又重則爲中。有其病而諱其名。甚爲無義。特以俗呼爲大病。故諱言之耳。

曾人發熱畏寒。身疼頭痛。醫謂太陽證。以五積散表之。六日後。發渴譫語。大便自得病竟不通。用小柴胡湯。繼以大柴胡湯。得利後。忽四肢逆冷。舌捲囊縮。气息喘急。面裏睡臥。用眞武湯。利不止。而病如故。遂用附子理中湯。四逆湯。方得利止。手足稍溫。當夜帖然。次日忽又發熱。譫語口渴。小便赤痛。又經六七日。大便仍復不通。再用潤腸丸。通得大便。而諸證不減。後來只用溫膽湯。加人參及減桂五苓散。久而漸愈。此病用涼藥則陰勝。隨手輒變。皆是用之過也。若四逆之後。陽證仍復。醫苟不審。再用大柴胡承气之屬。

必又復爲陰。所以終收功於溫膽湯五苓散。以平穩故也。故出爲用藥太過之戒。

春病曰溫。夏病曰熱。不出此諸證。但因時而異其名耳。其時有不正之气。感襲於人。

因得時气之名。今俗總呼爲傷寒。只是天气尙熱。古人有用熱遠熱之戒。桂枝湯宜加黃芩。名陽旦湯。五積散宜加石膏升麻知母。其眞武湯。乃陰証之先劑。或未敢遽用熟附。則不若生附爲穩。或半生半熟。若其人多痰。附子尢宜生用。尋常感冒。和解散﹑香蘇飲。或可加蒼術不換金正气散。普賢正气散。對金散子。養胃湯。皆是面手錶散之劑。解肌熱。及上焦熱參蘇飲。敗毒散。百解散。十神湯。���太陽有風與寒之不同。三陽有正證合病之不同不可不別。

北人初得病。以蒼術麻黃。並用相半。爲發汗第一義。才覺壯熱。便用防風通聖散。南北殊俗。其稟受素實故也。

曾記一老成人言。感冒服發汗藥。得汗證候盡除。隻身熱未退。再用熟藥。而熱仍在。

表裏都無別病。溫涼汗下。俱所不可者。宜進養正丹四五十粒。

病愈後。別無他證。只微熱未盡除。其人脾气久虛。欠調理。脾主肌肉。故生餘熱。燥補不可。宜用理中湯。加蜜一匙頭許煎。

元是陽證。因汗下大過。遂變成陰。盒飯作陰證治。卻不可。謂其先初是陽。拘拘於陽傳陰之說。乃是三陽壞證。轉爲陰也。此爲陽之反。而非陽之傳。

有虛人感冒發熱。才得一日。熱不爲久。又不爲重。便見譫語。此乃虛不禁熱。不可遽用十分冷劑。

三陰頭痛。非是正病。然陰盛隔陽者。亦有頭疼。以其病本在陰。而陽又爲陰所病。故亦見陽證也。

有元是陽證。因冷劑太驟。遂見下利不止。而諸陽證仍在。略不少衰。此當以暖藥固其下洞稍定。又宜隨證治之。不可用熱。初病是陽經見頭疼。以次陽傳入陰。頭略不疼。不可便謂不疼爲陰證。須問其得病之初。頭疼與否。

有汗下而熱不退。多用涼肌藥。而又不退。動至半月。或兼旬者。乃是陽气離經。不能復還客於皮肉之間。病此甚眾。此當調補收斂之。不可用辛熱重劑藥。又病六七日。候至寒熱作汗之頃。反太躁擾。復得汗而解。蓋緣候至之時。汗已成而未徹。或者當其躁擾。誤用冷劑。爲害非輕。不可不審也。

有微惡風。微發熱。起居飲食自如常。但不甚淸快。又不可過用表劑。若投以和解﹑養胃﹑淸金之類不效者。宜神術散。有陽證下後。熱退脈平。而神思恍惚。昏昏不知痛癢處。不省人事。如癡如喑。不可謂其爲虛。妄投補劑﹑只一味參湯。或不藥自愈。

陽證身熱。而胸膈痞塞者。減桔梗枳殼之半。前胡柴胡足其數。

卷之二﹟諸傷門

傷暑

傷暑必自汗背寒。面垢。或口熱煩悶。或頭疼發熱。神思倦怠殊甚。所謂暑傷气。而不傷形。是也。但身體不痛。與感風寒異。宜香薷飲。六和湯。香薷湯。

嘔而渴者。浸冷香薷湯。或五苓散。兼吞消暑丸。嘔不止者。枇杷葉散。去茅根。吞來復丹。嘔而痰。卻暑散。吞消暑丸。或小半夏茯苓湯。或消暑飲。

瀉而渴者。生料平胃散。和生料五苓散各半帖。名胃苓飲。間進來復丹。此丹本非治瀉之藥。惟施之暑瀉則宜。然瀉甚亦不可用。瀉定仍渴。春澤湯。或縮脾飲。傷暑心頭痞悶人皆謂暑毒攻心。不知有暑卽有痰。痞悶者痰爲之也。

盛暑塗中。倉卒無水。渴甚。急嚼蔥頭二寸許。抵飲水二升。

瀉而復痛。有積者。生料五苓散。藿香正气飲。勻各半帖。若瀉𨿽無積。其腹痛甚。生料五苓散。加木香七分。或六和湯。加木香半錢。或不加木香。止與二藥。煎熟去滓。調下蘇合香丸。

又有不渴而腹幹痛者。六和湯煎熟。調蘇合香丸尢宜。

瀉而發熱者。胃苓飲。瀉而發渴者。胃苓飲。兼進縮脾飲。瀉渴兼作未透者。湯化蘇合香丸。

吞來復丹。或研來復丹作末。白湯調下。已透者。香薷飲。感冒外發熱者。六和湯﹑香薷湯﹑香薷飲。身熱煩者。五苓散。或香薷湯。加黃連一錢。熱而汗多。畏風甚者生料五苓散。熱而渴者。五苓散。兼進縮脾飲。

暑气攻裏。熱不解。心煩口漧。辰砂五苓散。或香薷飲。加黃連一錢。若大渴不止。辰砂五苓散。吞酒煮黃連丸。

暑气攻裏。腹內刺痛。小便不通。生料五苓散。加木香七分。

冒暑飲酒。引暑入腸內。酒熱與暑气相並。發熱大渴。小便不利。其色如血。生料五苓散去官桂。加黃連一錢。五苓散去桂。吞酒煮黃連丸。

暑气入腸胃。而小便艱澀不通者加味香薷飲。仍佐以三黃丸。

暑气入心。身煩熱而腫者。宜辰砂五苓散。或香薷飲。加黃連一錢。

傷暑而傷食者。其人頭疼背寒。自汗發熱。畏食惡心。噫酸臭气。胸膈痞滿。六和湯﹑倍砂仁。

若因暑渴。飲食冷物。致內傷生冷。外傷暑气。亦宜此藥。暑偏要入心者。心屬南方離火。

暑气所入。各從其類。小腸爲心之腑。利心經暑毒。使由小腸中出。五苓散。利小便。爲治暑上劑也。

有傷於暑。因而露臥。又爲冷气所入。其人感暑復感冷。自汗怯風。身疼頭痛去衣則凜著衣則煩或已發熱。或未發熱。並宜六和湯。內加扁豆砂仁。一方用藿香一方用紫蘇。正治已感於暑。而復外感於風寒。或內傷生冷。以藿香紫蘇。兼能解表。砂仁扁豆。兼能溫中。然感暑又感冷。亦有無汗者。只宜前藥。若加以感風。則斷然多汗。審是此證。宜生料五苓散。內用桂枝爲佳。市井中多有病。往往日間冒熱經營。夜間開窗眠臥。欲取淸涼。失蓋不覺。用藥所當詳審。有此證而發潮熱。似瘧。猶未成瘧者。六和湯。養胃湯。各半帖。相和煎。有此證而鼻流淸涕。或鼻孔熱气時出。六和湯加川芎半錢。羌活七分。

有因傷暑。遂極飲以冷水。致暑毒畱結心胸。精神昏憒。語音不出。煎香薷湯。化蘇合香丸服。

有因傷暑。用水沃面。或入水洗浴。暑濕相搏。自汗發熱。身重。小便不利。宜五苓散傷暑而大汗不止。甚則眞元耗散。宜急收其汗生料五苓散倍官桂。或加黃如術之數。

此亦古法也。傷暑自汗。手足厥冷者。煎六和湯。調蘇合香丸。

傷暑自汗。手足時自搐搦者。謂之暑風。緣已傷於暑。毛孔開。而又邪風乘之。宜香薷飲。或香薷湯。並可加羌活一錢。痰盛者。六和湯半帖。和星香散半帖。

暑月身癢如鍼刺。間有赤腫處。亦名暑風。末子六和湯。和消風散。酒調服。暑風而加以吐瀉兼作者。六和湯。藿香正气散。各半帖。加全蠍三个。

有毒暑客於上焦。胸膈痞塞。湯藥至口卽出。不能過關。或上气喘急。六和湯浸冷。調入麝香少許。

伏暑煩渴而多熱痰者。於消暑丸中。每兩入黃連末二錢。名黃連消暑丸。或二陳湯。或小半夏茯苓湯。並可加黃連一錢。暑气久而不解。遂成伏暑。內外俱熱。煩躁自汗。大渴喜冷。

宜香薷飲加黃連一錢。繼進白虎湯。若服藥不愈者。暑毒深入。結熱在裏。譫語煩渴。罔顧去近衣。大便祕結。小便赤澀。當作熱病治。可於傷寒陽明證求藥。

卷之二﹟諸傷門

傷濕

﹝附痺﹞

傷濕爲病。發熱惡寒。身重自汗。骨節疼痛。小便祕澀。大便多泄。腰腳痺冷。皆坐臥卑濕。或冒雨露。或著濕衣所致。並除濕湯。

又前諸證。而腰痛特甚。不可轉側。如纏五六貫重。皆由濕气入腎經。腎屬水。從其類也。宜腎著湯。或滲濕湯煎服。

小便祕。大便溏者。尙書。雨淫腹疾者是也。五苓散。吞戊巳丸。戊巳屬土。土能克水因以得名。五苓乃濕家之要藥。經云。治濕不利小便。非其治也。義蓋取此。

傷濕而兼感風者。旣有前項證。而又惡風。罔顧去衣被。或額上微汗。或身體微腫汗漬衣濕當風坐臥。多有此證。宜除濕湯。桂枝湯各半帖。和服。合微發汗。若大發其汗。則風去濕在。已得汗而發熱不去者。敗毒散。加蒼術一錢。防風半錢。

傷濕又兼感寒。有前諸證。但無汗。慘慘煩痛。宜五積散。和除濕湯各半帖微發汗已。

仍復熱而渴者。除濕湯半帖。和五苓散半帖。

傷濕而兼感風寒者。汗出身重。惡風喘滿。骨節煩疼。狀如歷節風。臍下連腳冷痺。

不能屈伸。所謂風寒濕合成痺。宜防己黃湯。五痺湯。詳五痺。用藥於風濕最宜。若因浴出。

未解裙衫。身上未幹。忽爾熟睡。致及腎經。外腎腫痛。腰背攣曲。只以五苓散一帖。入眞坯少許。下靑木香丸。如此三服。臟腑才過。腫消腰直。其痛自止。

卷之二﹟諸傷門

傷酒

傷酒。惡心嘔逆。吐出宿酒。昏冒眩暈。頭痛如破。宜沖和湯。半夏茯苓湯。或理中湯加漧葛七分。或用末子理中湯。和縮脾飲。酒渴縮脾湯。或煎漧葛湯。調五苓散。久困於酒。

遂成酒積。腹痛泄瀉。或暴飲有灰酒。亦能致然。並宜酒煮黃連丸。多飲結成酒癖。腹中有塊。隨气上下。沖和湯。加蓬術半錢。酒停胸膈。爲痰飲者。枳實半夏湯。加神麥各半錢沖和湯。加半夏一錢。茯苓七分。

多飲酒積入脾。遂成酒黃。詳見拾遺門疸證。

卷之二﹟諸傷門

傷食

傷食之證。胸膈痞塞。吐逆咽酸。噫敗卵臭。畏食。頭痛。發熱惡寒。病似傷寒。但身不痛耳。治中湯。加砂仁一錢。或紅丸子。小七香丸。和服。

食過多而傷。停畱中脘。聞食气則嘔。二陳湯加砂仁一錢。未愈。更加丁香半錢。或治中湯加砂仁一錢。丁香十粒。大嘔不止者。大便去之。枳實半夏湯。加砂仁一錢。白豆蔻仁半錢咽感應丸。

初因食一物過傷。得病後再食之。舊病復作。一味紅丸子常服。

傷食腹痛脹滿。大便不通。遂成食積。小七香丸一帖。用水一盞。姜三片。煎八分。去姜。吞感應丸。

卷之二﹟諸傷門

傷食瀉

﹝見大小腑門泄瀉證﹞

傷於生冷油膩。停滯膈間。脾气不溫。食難消化。或多餐糯食。及一切非時難化之物。

並宜紅丸子。金上牢內消丸。

傷食兼感風寒。其證與前同。但添身疼一證。俗謂之夾食傷寒。宜生料五積散﹑或養胃湯。

香蘇飲。和解散。選用。若不瘥。而病入裏者。用瀉。少見諸傷門。傷寒證。食蟹。太過致傷。一味丁香足以治之。有飲食不節。傷食。以致半身不遂。狀如中風。不可作風。治蓋人之飲食。下咽而入肝。由肝而入脾。由脾而入胃。因食所傷肝食不理。故痰涎壅塞。若中風然。亦有半身不遂者。肝主筋故也。治以風藥則誤矣。宜用消食之劑。其中當木瓜散。卻不可妄下之食毒物。非時物﹑多病。此不傷脾。不傷胃。而傷肝。病不在下故不可妄下。﹝飲食下咽直入於胃。此云。由肝入脾。由脾入胃必自有說。﹞

卷之三﹟諸气門

七气

七气致病。𨿽本一气。而所以爲气者。隨證而變﹑三因方論最詳。喜怒憂思悲恐驚。謂之七气。所傷。有小疾在咽喉間。如綿絮相似。咯不出咽不下。並宜四七湯未效。進丁沈透膈湯審知是思慮過度。宜四七湯。去茯苓。加半夏如數。仍加石菖蒲人參各半錢。審知盛怒成疾。面色靑黃。或兩脇脹滿。宜調气散。或四七湯。加枳殼木香各半錢。因驚恐得疾。心下怔忡者。見驚悸門外有七气眩暈者。當於諸中門﹑中气證取藥。

卷之三﹟諸气門

痞塞

﹝附噎膈﹞

諸痞塞。及噎膈。乃是痰爲气所激而上。气又爲痰所膈而滯。痰與气搏。不能流通。並宜用二陳湯。加枳實縮砂仁各半錢。木香一錢。或五膈寬中散。應諸痞塞脹滿。胸膈不利。或气上逆。或腹疼痛。並宜木香流气飲。應膈上諸般冷气。不問痞塞。及疼痛。且與薑汁一二盞痰飲尢宜。

邪气作痞。宜用疏劑。若气不順。逆上爲痞。此乃虛痞。愈疏而痞愈作。宜於收補中。

微有疏通之意。不可十分用香劑。古方載瀉後膈痞。用理中。卽此意也。因七气所傷。結滯成疾痞塞滿悶。宜四七湯。或導痰湯。加木香半錢。或下來復丹。因冷气滯停中脘。痞塞。並可用撾脾湯。加丁香。或丁沈透膈湯。因傷食痞塞。見諸傷門。傷食證。气虛上逆。遂成痞塞而疼者。六磨飲。吞黑錫丹。

若痞塞服諸藥不效。大便不甚通者。宜感應丸。加巴豆或半硫丸。備急丸。木香檳榔丸通之。

因怒痞塞。見本門七气證。諸五噎五膈。並宜五膈寬中散。不效。谷神加禾散。前痞塞諸藥皆可選用。噎膈甚而水漿不入。藥食皆不下。食入口卽吐者。當鎭墜之。宜鹽湯下靈砂丹仍以嘉禾散作末。幹點服。

卷之三﹟諸气門

積聚

五臟之積曰五積。六腑之積曰六聚。積有定形聚無定處。不問何經。並宜十味大七气湯吞下去食積。牽牛甘遂去水積。雄黃膩粉去涎積。HT砂水銀去肉積。各從其類也。

有飲癖結成塊。在腹脇之間。病類積聚。用破塊藥。多不效。此當行其飲。宜導痰湯。

何以知爲飲。其人先曾病瘥。口吐涎沫。漬水。或素來多痰者。是也。

又多飲人。結成酒癖。腹肚積塊。脹急疼痛。或全身腫滿。肌黃少食。宜十味大七气湯肝積在左脇下。狀如覆杯。或如鱉。或嘔逆。或痛。在兩脇。牽引小腹。足寒轉筋。久瘧。名曰肥气。宜大七气湯煎熟。待冷。卻以鐵器燒通紅。以藥淋之。乘熟服。肺積在右脇下大如覆杯。气逆背痛。或少气喜忘。目瞑膚寒。皮中時痛。如風緣鍼刺。久則咳喘。名曰息賁。宜大七气湯。如桑白皮半夏杏仁各半錢。

心積起臍下。直至心。大如臂。腹熱咽漧。心煩甚。則吐血。名曰伏梁宜大七气湯。加蒲。半夏各半錢。脾積在胃脘。大如覆杯。痞塞不通。背痛心疼。饑減飽見。腹滿吐泄足腫肉消。久則四肢不收。名曰痞气。宜大七气湯。下紅丸子。

腎積發於小腹。奔上至心。上下無時。如奔豚走。饑見飽減。小腹急。腰痛口漧。目昏骨冷。久則骨痿。名曰奔豚。宜大七气湯。倍桂。加茴香炒楝子肉。各半錢。

若腹中似若癖瘕。隨气上下。未有定處。宜散聚湯。

若气作痛。遊走心腹間。攻刺上下。隱若雷鳴。或已成積。或未成聚。以全蠍一个。劈煎湯。調蘇合香丸。有正當積聚處。內熱如火。漸漸徧及四肢。一日數發。如此二三日又愈此不當攻其熱。

又有元得熱病。熱畱結不散。遂成癖。此卻當兼用去熱之劑。

有病瘕腹脹。純用三稜莪術。以酒煨服。下一物如黑魚狀而愈。或加入香附子用水煎多服取效。又有病此者。用姜蘇湯。吞六味丸。六味者。乃小七香丸。紅丸子。小安腎丸。連翹丸。三稜煎。理中丸。六件等也。

諸飽气。並見諸痛門腹痛證。

卷之三﹟諸气門

腫

腫病不一。徧身腫。四肢腫。面腫。腳腫。方謂之水气。然有陽水。有陰水。並宜先用五皮飲。升降湯。或除濕湯。加木瓜腹皮各半錢。如未效。繼以四磨飲。兼吞桂黃丸。腫者。總名曰鐘也。寒熱气所鐘聚也。應陰水陽水。及蠱脹。服藥。

外並宜赤小豆粥佐之。

徧身腫。煩渴。小便赤澀。大便多閉。此屬陽水。輕宜四磨飲。添磨生枳殼。兼進萊菔飲。重則疏鑿飲子。萬靈飲利之。以通爲度。

亦有𨿽煩渴。而大便已利者。此不可更利。宜用五苓散。加木通大腹皮半錢。以通小便或分心气飲。

徧身腫。不煩渴。大便自調。或溏泄。小便𨿽少。而不澀赤。此屬陰水。宜實脾飲。小便多少如常。有赤時。有不赤時。至晚則微赤。卻無澀滯者。亦屬陰也。不可遽補。木香流气飲。

繼進復元丹。若大便不溏。气息脹滿。宜四磨飲。下黑錫丹。

感濕而腫者。其身𨿽腫。而自腰下至腳重。腿脹滿﹑尢甚於身。气或急。或不急。大便或溏或不溏。但宜通利小便。多服五苓散。吞木瓜丸。間進除濕湯。加木瓜腹皮各半錢。炒蘿卜子七分半碾碎之。

有患生瘡。用幹瘡藥太早。致徧身腫。不可妄施他劑。若大便不通。升麻和气飲。若大便如常。或以自利。當導其气。自小便導之。宜五皮飲。和生料五苓散。腹若腫。只在下。宜除濕湯。和生料五苓散。加木瓜如澤瀉之類。

有元腎气根下注。而成腳腫。此當就元頭上治。不可妄以香港腳藥施之。蓋气入腎。則先腳腫。而後腎疼腎气注。

則先腎疼。而後腳腫。五心缺而平。唇腫臍突者。不可治。

病後浮腫。此系脾虛。用二分平胃散。一分五苓散。和勻。湯調。或生料煎服。或用生料平胃散。加木瓜腹皮人參各半錢。茯苓一錢。或六君子湯。加木香半錢。腫甚者。木香流气飲有渾身水腫。以靑蛙一二个。去皮火炙食之。腫退。亦有單獨腹脹。用亦不效者。

治陽水浮腫。敗荷葉燒存性。碾末。米飲調下。荷葉灰服之令人瘦劣。今假病。欲容體瘦以示人者。一味服荷葉灰。故可以退腫。

浮腫之處。若熱。赤腫而堅。其人或增寒壯熱。或爲癰疽。或徧身生瘡而腫。並見瘡毒門。

四肢腫謂之肢腫。宜五皮飲。加姜黃木瓜各一錢。或四磨飲。

腳腫見本門香港腳證。

面獨腫。蘇子降气湯。兼气急者尢宜。或煎熟去滓後。更磨沈香一呷。

有一身之間。惟面與雙腳浮腫。早起則面甚。晚則腳甚。經云。面腫爲風。腳腫爲水。

乃風濕所致。須問其大小腑門通閉。別其陰陽二證。前後用藥惟除濕湯。加木香腹皮白芷各半錢可通用。或以蘇子降气湯。除濕湯。各半帖煎之。

卷之三﹟諸气門

蠱脹

蠱與鼓同。以言其急實如鼓。非蠱毒之蠱也。

俗謂之膨。又謂之蜘蛛病。所感不同。止是腹大而急。余處皮肉如常。未辧何證。宜用木香流气飲。或五苓散。

此病多以積漸而致。或者病後藏气未復。邪气乘虛。切不可妄下。气急者。蘇子降气湯虛者。可用谷神加禾散。加熟附子半錢。佐以復元丹。

若腹內熱急。大便或祕者。宜備急丸。或木香檳榔丸。或用大黃﹑濃朴﹑陳皮﹑枳實﹑通大便上策。

若因食傷而腹暴脹。見傷門。傷食證。

中毒腹脹。權宜用解毒丸。或甘豆湯。

卷之三﹟諸气門

香港腳

﹝附下血﹞

風寒暑濕。足常履之。遂成香港腳。諸邪气。不問久近幹濕。及屬何經。並可用除濕湯加木瓜檳榔白芷各半錢。或芎芷香蘇散。加赤芍藥萆各半錢。仍吞木瓜丸。此藥宜常服。香港腳發動而兩足痛不可忍者。五積散。加全蠍三五个。入酒煎。

若鶴膝風。則於五積散中。加松木杉木二節。

香港腳發動。必身痛發熱。不可妄用傷寒等藥。緣香港腳類傷寒。若卒起腳弱或小腹不仁。

或舉體轉筋。或見食嘔逆。或兩頸赤腫。盒飯作香港腳治。幹者於前二藥中。或更加蘿卜子炒研碎半錢。濕者於前二藥中。加靑橘皮十數片。

切記香港腳不可令下寒。亦不可妄用寒藥。得溫則消散。

香港腳跟注一孔。深半寸許。每下半日。疼異常。此乃香港腳注成漏。以人中白於火上。

中有水出。滴入瘡口。香港腳發熱不退者。敗毒散。加木瓜一錢。或用敗毒散。五積散。各半帖和勻名交加散。更加木瓜一錢。若久履濕。而得兩腳或腫或瘡。五苓散下。或和气飲。加木瓜蘿卜子各半錢。大黃一錢。

香港腳小便不通者。生料五苓散一帖。除濕湯一帖。加木瓜二錢。重分二服。若小大便俱不通。五苓散復元通气散。

香港腳喘急者。此系入腹。宜蘇子降气湯。或沈香降气湯。仍佐以養正丹。或四磨飲。

香港腳迫肺。令人喘嗽。宜小靑龍湯。每服加入檳榔一錢。重煎服。

香港腳畏食者。宜生料平胃散。加木瓜一錢。嘔逆惡心。八味平胃散。加木瓜一錢。

香港腳日久。腳脛枯細。或寒或熱。或疼或癢。或一腳偏患軟弱。曳。狀如偏風者。宜小續命湯加木瓜。或獨活寄生湯。附子八味湯。吞活絡丹。虎骨四斤丸之類。香港腳血虛。芎芷香蘇散。內加木瓜羌活。赤芍藥。如芎芷之類。

腳轉筋。用龍膠散。

腳心痛者。宜大聖散二錢。入木瓜末半錢一作一錢。豆淋酒調。仍用川椒香白芷艸烏。

煎湯洗。孕婦腳腫。枳殼散。詳見婦人門。

卷之三﹟諸气門

陰气

一核偏墜。或俱腫脹。或一核縮入小腹。痛不可忍。用手按捺。方得還舊。是爲气。宜蟠蔥散吞下茱萸內消丸。若未愈。蓽澄茄散。下大茴香丸。

若大小腑不通。宜木香丸半帖。以通潤之。卻以斑蝥十个。去足頭翅。銼碎同炒。去蝥出火毒。濃煎燈心湯。調五苓散下五七十丸。或用燈心蔥。入水酒內煎。去燈心蔥。調五苓散。

若痛入腹。逆上攻心。至成嘔逆。先用鹽酒下養正丹。次用生料五積散。加吳茱萸﹑茴香﹑桃仁﹑玄胡索各炒入半錢。有因登髙傷外核。以致腫疼。或小便出血。或小便不通。宜五苓散。和復元通气散服。

有陰大如斗﹑諸藥不能效者。宜當歸四逆湯。加生薑茱萸。戴復庵曾用之效。

卷之三﹟諸气門

手气

手气手腫痛。或在掌指連臂膊。並五痺湯。蠲痺湯。

卷之三﹟諸气門

小腸气

气因寒聚爲疝。血因寒聚爲瘕。卽是疝气。今謂之橫弦豎弦。繞臍走注。小腹痛。宜蟠蔥散。吞下茱萸內消丸。或鹽酒調異攻散。

不問何證。皆可用生料五苓散。加炒茴香半錢。或一錢。服藥未效。大痛攻刺不已。陰縮手足厥冷。宜香附子。仍炒鹽乘熱用絹裹。熨臍下。若大小腑不甚通者。五苓散加桂。下靑木香丸。

初發或頭疼身熱。或增寒壯熱。並宜參蘇飲。加木香有逆上攻心。下不覺痛。而見心疼者。

宜以生韭搗取自然汁。和五苓散爲丸。茴香湯下。亦於心痺疼證中互言之。有腎气才動。心气亦發。上下俱疼者。宜異攻散。吞茱內消丸。或且專治下。下痛定則上痛定矣。

有腎气逆上。痰涎壅塞。迷悶。宜腎逆散。吞養正丹。凡人忽患胸背手足﹑頸項腰胯﹑痛不可忍。連筋骨牽引弔痛。坐臥不安﹑走易不定。俗醫不曉。謂之走注。用風藥。及鍼灸。非也。又疑風毒結聚。欲成癰疽。妄以藥貼亦非也。或頭痛不可舉。或神意昏倦。多睡。或飲食無味。痰唾稠粘。夜間喉中如鋸聲。多流涎唾。手足重墜痺冷。脈不通。誤認爲癱瘓。亦非也。凡此乃是痰飲頑涎。伏在心膈上下。變爲此疾﹝於後停飲伏痰中選藥﹞

卷之四﹟諸血門

鼻衄

鼻通於腦。血上溢於腦。所以從鼻而出。凡鼻衄。並茅花湯調止衄散。時進折二泔。仍令其以麻油滴入鼻。或以蘿卜汁滴入亦可。茅花白芍藥對半。尢穩。

諸失血而發熱甚者難治。十僅可一二全者。

有頭風才發。則自衄不止。宜芎附飲。間進一字散。

有因虛致衄。此爲下虛上盛。不宜過用涼劑。宜養正丹。及紫霞丹。仍佐以四物湯。芎歸湯。磨沈香服。

傷濕而衄。腎著湯。加川芎名除濕湯。

傷胃致衄者。名爲酒食衄。撲致衄者。名爲折傷衄。外喜怒憂思諸气。皆能動血。以此致衄者。名五臟衄。上膈極熱而衄者。金沸艸散。去麻黃半夏。加茅花如荊芥數。或用黃芩芍藥湯。加茅花一撮。虛極者。茯苓補心湯。

飲酒過多。及食熱物而衄。先用茅花湯。衄愈甚。則理中湯加漧葛川芎各半錢。或止川芎。不必漧葛。或於理中湯去漧薑。用漧葛。或只根據本方。並芎不必加。或止用漧薑甘艸二味。

而衄不止。蘇合香丸一丸。或以小烏沈湯一錢。白湯調下。或煎濃蘇湯。獨調小烏沈湯。或添入黑神散一錢。鹽湯調下。亦得仍驀然以水噴其面。使載驚則止。小烏沈濃蘇湯調。非特而衄。而五竅出血皆治。不因而衄者亦治。諸竅血。皆可以水沃。驚則血止。

曾病衄愈後。血因舊路。一月或三四衄。又有洗面而衄。日以爲常。此卽水不通借路之意。

並宜止衄散。茅花煎湯調下。或四物湯。加石菖蒲阿膠蒲黃各半錢。煎熟。調火石膏末一匙頭許。兼進養正丹。前諸證﹑服不效。大衄不止者。養正丹多服。仍佐以蘇子降气湯。使血隨气下。

衄後頭暈。四物湯。或芎歸湯。十全大補湯。

伏暑而衄者。茅花湯調五苓散。伏暑吐血者。亦治。有先因衄血。衄止而變生諸證。或寒熱間作。或喘急無寐。病狀不一。漸成勞憊。當於虛損諸證詳之。後吐血同上治法。

卷之四﹟諸血門

舌衄

舌衄槐花爲末摻之。或麥門冬煎湯。調妙香散。

卷之四﹟諸血門

肌衄

血從毛孔而出。名曰肌衄。以男胎發。燒灰之。

卷之四﹟諸血門

牙宣

﹝卽齒衄﹞

牙宣有二證。有風壅牙宣。有腎虛牙宣。風壅牙宣。消風散擦之。仍服。腎虛牙宣。以腎主丸。間黑錫丹。仍用姜鹽炒香附。黑色爲末。揩擦。其妙不可言也。

卷之四﹟諸血門

吐血

吐血者。血溢入濁道。畱聚膈間。滿則吐血。名曰內衄。宜蘇子降气湯加人參阿膠各半錢。

下養正丹。濕溢血傷。能令吐血。腎著湯。加川芎名除濕湯。此乃濕毒郁於經絡。血溢妄行從鼻則衄衄行淸道。吐行濁道。流入胃脘。令人吐。血妄行於上。或吐。或咯。或嗽。用琥珀效者。固多有之。宜擇末藥中。入此一味。或煎藥去滓。可調服。

一吐血咯血。炒綠豆粉。和小烏沈湯。白湯點服。吐血不止者。菜頭搗汁呷之。咯血者每日空心進一二呷。入側柏一兩。沙參一兩。焙研末。入飛面二錢。調如稀糊啜服。

上膈壅熱吐血﹑四物湯﹑加荊芥﹑阿膠﹑各半錢。更不止。於本方中。加大黃滑石各半錢。或降气湯。吞木香檳榔丸。從大便導之。﹝此實熱則可。虛勞則不可﹞

吐甚頭暈發爲寒熱者。降气湯。加四物湯各半帖。加阿膠一錢。若單單發熱者。茯苓補心湯。

胃傷吐血。宜理中湯。加川芎漧葛。俱各半錢。或只根據理中本方。加川芎扁豆尢好。不必漧葛。若渴甚。用葛打損惡血。滲入胃中。以致吐血。宜先進蘇合香丸。仍以黑神散。和小烏沈湯。童便調治。夏月伏暑吐血。茅花湯調五苓散。有因勞力太過。吐血不止。蘇子降气湯加人參半錢煎。

有時或吐血兩口。隨卽無事。數日又發。經年累月不愈者。宜黑神散。和小烏沈湯常服吐血。人多發渴。名爲血渴。四物湯。十全大補湯。量胃气虛實用之。吐血後﹑血止而變生諸證者。見衄血證。

卷之四﹟諸血門

咯血

咯血不嗽而咯出血也。初得病。且宜白扁豆散。加入生地黃藕節各半錢。尢佳。及濃磨京墨調黑神散。小烏沈湯各一錢。或新掘生地黃。淨洗。生薑少許。搗汁去滓溫進。又有以生薑一片。四面蘸百艸霜含咽。如百艸霜已淡。吐出再蘸。如姜已無味。則吐出易之。嗽血亦治。

勞瘵。吐咯血。七珍散。加阿膠當歸各半錢。惡甜人。更加百藥煎半錢。仍調鐘乳粉尢佳。

一味鐘乳粉。用糯米飲調。吐血嗽血亦治。因飽屈身。傷肺吐血者。白芨枇杷丸。或白芨蓮須散。

卷之四﹟諸血門

嗽血

﹝附肺癰﹞

熱壅於肺能嗽血。久嗽損肺。亦能嗽血。壅於肺者易治。不過涼之而已。損於肺者難治已久成勞也。熱嗽有血者。宜金沸艸散。加阿膠半錢。勞嗽有血者。宜補肺湯。加阿膠白芨各半錢。嗽血而气急者。補肺湯加阿膠杏仁桑白皮各半錢。吞養正丹。或靈砂丹。或三砂丹。

間進百花膏。嗽血肺損。薏苡仁十兩。杵碎。水三升煎。取一升。入酒少許。分二三次服或以薏苡仁研細末。煮豬肺。白蘸食之。豬心一个。竹刀切開。勿令相雜。以沈香末一錢重。半夏七个。入在縫中。紙裹﹑蘸小便內。令濕。煨熟取出。去半夏。只喫豬心。此方嗽血吐血均治。熱嗽咽疼。痰帶血絲。或痰中多血。其色鮮者。並宜金沸艸散。若服涼劑。不愈。其色瘀者。此非熱證。宜杏子湯。肺癰爲病。胸痛喘滿。咯嗽濃血。鮏臭異常。久則唾出如粥。或口燥咽漧。皆由肺气不通。以致熱血凝滯蓄結。宜千金內補散。去官桂﹑和補肺湯半帖。煎服。或金沸艸散。去麻黃﹑加桔梗如數。或更加桑白皮。枇杷葉。仍用杏仁﹑去皮尖生研成膏。入百藥煎末。丸如彈子大。含化四和膏。亦可。

卷之四﹟諸血門

小便血

﹝見大小腑門本證。﹞

痛者爲血淋。不痛者爲尿血。血淋別見後大小腑門。淋閉證。尿血。先與生料五苓散。

和四物湯。若服藥不效。其人素病於色者。此屬虛證。宜五苓散和膠艾湯。吞鹿茸丸。或附子八味丸。或辰砂妙香散。加五苓散。吞二項丸子。若小便自淸。後有數點血者。五苓散加赤芍藥一錢。亦有如砂石。色紅。卻無石淋之痛亦屬虛證。宜五苓散和膠艾湯。或五苓散和辰砂妙香散。吞鹿茸丸。八味丸。玉莖腫痛。其證不一。有通身水气。莖俱腫者。此當求之諸气門﹑水腫气證。以治水之法。腎風癢。抓搔過傷以致腫疼此當求之瘡毒門風證。風愈則腫自消。有妒精蝕瘡。用幹瘡之藥太緊。毒瓦斯未散。蘊結成腫。有服金石祕澀之劑。精气壅遏。不能宣揚。或試緊鑪之方。取一時之快。不知熱毒反著自身。俱能爲腫。有血气凝滯陰間竅道閉塞。致使莖腫。近俗戲名吹大。或緣忍溺而得。下三證。並宜燈心湯。調五苓散。服餌以滌其內。荊芥甘艸木通。煎湯淋洗。以宣其外。

淋痛。五淋者。血石气膏勞是也。血淋。溺中有血。石淋。溺中有砂石之狀。其溺於盆也有聲。此卽是精气結成砂石以溺俱出气淋。气郁所致。小腹有若膀胱气之狀。膏淋。溺與精混或沈在漩。下如糊狀。或浮在漩。上如脂膏狀。勞淋病在多色。下元虛憊。淸濁不分。腎气不行。鬱結而爲淋。或勞心過度。火不得其養。小腸爲心之腑。髒病而腑與俱病。或心腎不交。腎之不溫。津道閉塞。或出汗大過。或失血太多。津道欲枯竭。皆成勞淋五者得名。

而不及熱與冷。何哉。蓋五者。皆有冷有熱。血有熱血。有瘀血。气有熱气。有冷气。勞有虛冷。有虛熱。若與湯藥過差。精不由其道妄行。不禁與溺俱出。此乃熱劑之傷。未可槪以爲冷也。

治淋之法。除的然虛冷之外。其餘諸證。若用本題藥不效。便宜施以調气之劑。蓋津道之逆順皆一气之通塞爲之也。如木香流气飲。卻爲的當。其中自有木通麥門冬腹皮輩。比如不效但宜投以益血之方蓋小便者。血之餘也。血苟充滿。則滋腴下潤。自然流通。如火府丹自卻爲的當。其中有地黃輩。然此非特言血淋气淋。一應淋。皆可用。獨不可用之虛冷耳。淋病。小便之色。多是見赤。未可便以赤爲熱。气道蘊結。故如此爾。

便血不止者。用松楊柿一个。燒存性。研末。米飲調下卽愈。

卷之四﹟諸血門

破傷血

﹝見瘡毒撲證﹞

卷之四﹟諸血門

大便血

﹝見大小腑門本證﹞

卷之四﹟諸血門

瘡毒血

﹝見瘡門本證﹞

卷之五﹟諸痛門

頭痛

諸頭痛。有因气。因痰。因虛。及外感四气。或酒食所傷。或作勞失力以致頭痛。不問何證。疑似之際。並可與如聖餅子。烏芎湯。外有臭毒頭痛。一味喫炒香附愈。荊公解痛字義云。宜通而塞則爲痛。

有偏正夾腦風。服川烏附不愈。用蓮子艸烏而愈者。此乃毒攻毒之意。不可不知。

有上焦熱。頭痛宜敗毒散。去柴胡加甘菊花如其數。有頭風暈眩。不可謂其無痛。而不以爲風。切宜詳審。未宜遽作虛治。若投補劑愈甚。別又無疾所失血等患。又非諸般病後。卒然得此。是風暈分曉。宜小續命湯。加全蠍三四个。

有頭風發動。頂後兩向。筋緊。弔起作痛者。看其人挾寒挾虛。宜大三五七散。

頭風用熱藥者多。間有挾熱而不勝熱劑者。宜消風散。通關散。茶調散。淸上之類。偏正頭風作痛。痛連於腦。常如牽引之狀。發則目不可開。眩暈不能擡舉。宜芎辛湯。每服加全蠍五个。間進太陽丹。及如聖餅子或用大茶調散。八生散﹑追風散﹑大三五七散。覺上膈有熱。大茶調散。並一字散。

痰作頭痛。其人嘔吐。痰多者。宜芎星湯。或芎辛湯去茶牙。導痰湯。加芎半錢。八生散。亦可用。有病此。發作無時。俗名痰飲頭風。气不順停痰上攻頭痛。順气爲上。二陳湯。導痰湯。並有加料法。

頭痛挾熱。項生磊塊作痛。宜都梁丸。

有爛頭風。癢而痛者。於服頭風藥外。用烏醋磨鐵銹塗。生薑汁。亦可揩擦。

怒气傷肝。及肺气不順。上衝於腦。令人頭痛。宜沈香降气湯。並蘇子降气湯。下養正丹。

或用芎附飲。因虛頭痛。此爲腎厥頭痛。宜用正元散。或大三五七散。入鹽煎服。或於正元散。入炒椒十五粒。下來復丹間進黑錫丹。有服諸藥不效。其痛愈甚。宜茸朱丹。所以用茸者。已於虛損門﹑眩暈證詳論之。

感風寒暑濕四气。及傷食頭痛。見諸傷門。

中酒頭痛。見諸傷門酒食證。

作勞失力頭痛。見本門。身體痛證。頸痛﹑因頭痛牽引致痛者。當於頭痛諸證中求藥。

若別無處。獨在頸者。非是風邪。卽是气挫。亦有落枕而成痛者。並宜和气飲。食後服。

卷之五﹟諸痛門

眼眶骨痛

﹝附眉梁痛﹞

痛有二證。眼屬肝。有肝虛而痛。才見光明。則眶骨痛甚。宜生熟地黃丸。又有肝經停飲一證。發則眉稜骨痛。眼不可開。晝靜夜劇。宜導痰飲。或芎辛湯。去茶牙。或二陳湯。吞靑州白丸子。並於痰飲選藥。

卷之五﹟諸痛門

牙痛

牙痛。有風毒。熱壅。齲蛀。腎虛。未辧何證。俱用消風散揩抹。諸證俱宜香附炒黑三分。炒鹽一分。研均揩用如常。

風毒牙疼。用皂角寸節。實之以鹽。火煨熟。湯泡通口。嗽吐下涎沫。風毒及熱壅上攻牙齦痛。或齒縫有紅肉弩出。宜消風散。食後臨臥入茶點。仍入荊芥﹑防風﹑白芷﹑蜂房之屬煎冷頻頻漱口。

有牙虫已出。其孔穴空虛而痛者。此乃不可不知。宜用乳香少許。火炙令軟。以實之。

若熱壅甚。牙腫連頰。疼不可忍。宜金沸艸散。去麻黃。加薄荷如其數。

腎虛牙浮而痛甚。則增寒壯熱。全具如欲脫之狀。宜安腎丸。間進黑錫丹。

蛀痛。用巴豆一粒爛研。搓乳香細末丸之。塞蛀孔中。

卷之五﹟諸痛門

咽喉痛

﹝附上壅﹞

傷寒咽喉痛。有陰陽二證。已於諸傷門﹑傷寒證詳言之。今止言諸雜病咽痛。宜甘桔湯﹑熱毒上攻。或有瘡或無瘡。服甘桔湯。不效者。宜於甘桔湯﹑加荊芥一錢半重。名如聖湯。或如聖湯中。更加連翹一分。防風半分。或甘露飲。仍用碧雲散。旋旋煎點。間用鹽水吞養正丹。兼以薄荷煎。雞蘇丸含化。

有咽疼。服冷劑反甚者。宜用薑汁。詳見嗽門熱嗽證矣。

有內熱。熱形於上焦。以致咽疼。宜用黃柏皮。黃連。大黃研末。水調。塗在心與患處此出於葉氏方書。

熱壅咽痛。或嗽中帶血者。宜金沸艸散。佐以辰砂化痰丸。咽喉痛。用諸冷藥不效者。

宜枳南湯。

喉痺作痛。腫滿不能言。咽中生物。名喉風。宜甘桔湯。若熱壅上焦。咽喉疼痛。而吞咽漧物。不若常時之潤。睡覺。口舌全無津液者。如聖湯。加人參半錢。玄參七分。或佐以碧雲散。雞蘇丸。有上證兼心頭煩躁。辰砂五苓散。凡上壅並宜縮砂殼。燒灰存性。研末。水調服之。

卷之五﹟諸痛門

膈痛﹝附心瘥﹞

多因積冷與痰气而成宜五膈寬中散。或四七湯。加木香桂各半錢。或撾脾湯。加丁香。

膈痛而气上急者。宜蘇子降气。去前胡加木香如數。

痰涎壅盛而痛者。宜小半夏茯苓湯。加枳實一錢。間進半硫丸。

心瘥。有痰飲所致。俗名飲瘥。有胃口熱。食易消。故瘥素問謂之食瘥。亦類消中之狀俗名肚瘥。痰气宜小半夏茯苓湯。加枳實一錢。胃中熱。宜二陳湯加黃連一錢。或五苓散。加桂與辰砂。

膈痛與心痛不同。心痛則在歧骨陷處。本非心痛。乃心支別絡痛耳。膈痛。則痛橫滿胸間。

比之心痛爲輕。痛之得名。俗爲之稱耳。諸方稱爲嘈雜。煩躁。忪悸痰飲證也。五苓散﹑利心小腸之熱。恐非其對。不若用四物湯。十全大補湯。去桂生血而益陰。此亦非水制火之義亦有病瘥。呷姜湯數口。或進漧薑劑而愈。此膈上停寒。中有服飲。見半熱則消。

卷之五﹟諸痛門

臂痛

臂爲風寒濕所搏。或飲液流入。或因提挈重物。皆致臂痛。有腫者。有不腫者。除飲證外。其餘諸痛。並宜五積散及烏藥順气散。或蠲痺湯。

外有血虛一證。血不榮於筋。或致臂痛。宜蠲痺湯。四物湯。各半帖。和勻煎服。

乳婦如臂枕兒。傷於風寒。多有臂痛。亦宜於此選用。若坐臥爲風濕所搏。或睡後手在被外爲寒邪所襲。遂令臂痛。宜五積散。及蠲痺湯。烏藥順气散。審知是濕。蠲痺湯。每服加蒼術三匙。防己四分。或用五痺湯曾因挈重傷筋。以致臂痛。宜琥珀散。劫勞散。或和气飲。

每服加白姜黃半錢。以姜黃能入臂故也。

卷之五﹟諸痛門

飲流入臂

﹝見諸嗽門停飲伏痰證﹞

卷之五﹟諸痛門

肩背痛

肩背痛。未辧何證。俱宜和气飲。每服加烏藥半錢。

當肩背一片冷痛。背膂疼痛。古方用神保丸愈者。此有積气故也。

其人素有痰飲。流注肩背作痛。宜星香散。或導痰湯下。五套丸。更於嘔吐門。停飲證選藥。

有腎气不循故道。气逆。挾背而上。致肩背作痛。宜和气飲。每服加炒茴香半錢炒水椒十粒。

有本體虛。及病後心膈間痛。或牽引乳脇。或走注肩背。此乃元气上逆。當引使歸元。

不可復下疏刷之劑。愈刷愈痛。發汗太多。人患此者眾。惟宜溫補。拘於气無補法之說。誤矣。

經云﹑汗者心之液。又曰﹑陽受气於胸中。汗過多則心液耗。陽气不足。故致疼也。

卷之五﹟諸痛門

心脾痛

有近方得病者。有病得之已久。時發動者。不問諸證。並宜異攻散。香靈湯。仍佐以撾脾湯。

若積冷而痛者。宜手粘散。酒調下。於內加官桂等分。仍以撾脾湯。鐵刷湯佐之。或用蘇合香丸。薑汁和酒調開熱服。前後心痛。亦可用。

若服溫藥不效者。痛愈甚。宜微利其大便。量虛實。先進神保丸。以利爲度。繼進加味七气湯。若因飲食冷物而痛者。宜調气散。和撾脾湯。

若因蛔作痛。蛔攻嚙心痛。有休止。其人吐蛔。或與之湯飲藥餌。轉入轉吐。蓋緣物入則蛔動。蛔動則令人惡心而吐。用川椒十數粒。煎湯下烏梅丸。

有腎气逆上攻心。以致心痛。用生韭研汁。和五苓散爲丸。空肚茴香湯下。

卷之五﹟諸痛門

脇痛

諸脇痛。各有所感。若止是冷气作楚。與撲閃挫。宜和气飲。及烏藥順气散。或濃煎蔥白湯。下枳殼散。左右脇。有气塊而痛者。此是積聚。見諸气門積聚證。停飲脇痛。本事方而丸。最佳。

曾有人脇痛連膈。進諸气藥。並自大便導者。其痛殊甚。後用辛熱補劑。下黑錫丹方愈此乃虛冷作痛。愈疏而愈虛耳。脇痛病在肝膽。傷寒。脇痛屬少陽經。合用小柴胡湯。痛甚而不大便者。於內加枳殼。若尋常脇痛。不系正傷寒。時身體帶微熱者。本事方中。枳殼煮散用枳殼桔梗細辛芎防風各四分。漧葛錢半。甘艸一錢。若只是脇痛。別無雜證。其痛在左爲肝經受邪。宜用川芎枳殼甘艸。其痛在右。爲肝經移病於肺。宜用片姜黃枳殼桂心甘艸。

此二方出嚴氏濟生續集。加減在人。又有肝膽經。停痰伏飲。或一邊脇痛。宜用嚴氏導痰湯痰結成癖。間進半硫丸。蓋枳殼乃治脇痛的劑。所以諸方中皆不可少。曾見潘子先說有人脇痛。下靑龍湯。痛止。兼嗽得可。此其痛必在右脇故也。灼然知是寒气作痛。枳實理中湯爲宜。戴復庵云。腹內諸般冷痛。一个枳實理中湯加減。作無限用。

卷之五﹟諸痛門

腰痛

腰者。腎之所附。皆屬腎有寒有濕有風有虛。皆能作痛有閃挫勞役而痛者。宜生料五積散。加炒桃仁五枚。

腰痛如鋸刀所刺。大便黑。小便赤黃。或黑。由血滯腰間。名瀝血腰痛。桃仁酒。調黑神散。

若寒腰痛。見熱則減。見寒則增。宜五積散。每服加吳茱萸半錢。

若濕腰痛。如坐水中。蓋腎屬水。久坐水濕處。或爲雨露所著。濕流入腎經。以致腰痛宜滲濕湯。不效。宜腎著湯。

若風傷而腰疼者或左或右。痛無常處。牽引兩足。宜五積散。每服加防風半錢。或加全蠍三个尢好。小續命湯。獨活寄生湯。皆可選用。仍吞三仙丹。杜仲薑汁炒研末。每一錢溫酒調。空心服。名杜仲酒治腎虛腰疼兼治風冷爲患。

婦人血過多。及素患血虛致腰痛者。當益其血。見婦人門。若腎虛腰痛。轉側不能。嗜臥疲弱者。大建中湯。加川椒十粒。吞下腰腎丸。及生料鹿茸丸之類。仍以茴香炒研末。破開諸腰子。作薄片。不令斷。層層摻藥末。水紙裹。煨熟。細嚼酒咽。

若因閃肭。或撲傷損而痛。宜黑神散。和復元通气散。酒調下。不效。則恐有惡血停滯。

宜先用酒調下蘇合香丸。仍以五積散。每服。加大黃半錢。蘇木半錢。當歸倍元數。若因勞役負重而痛。宜用和气飲。或普賢正气散。

卷之五﹟諸痛門

腹痛

腹痛之痛。所感不一。或因寒熱。或因暑濕。或因飲食饑飽。不問何證。皆可用藿香正气散。加木香半錢。或正气散。調化蘇合香丸。

若腹痛欲得熱手按。及喜熱食者。此是積冷作痛。當用理中湯。或治中湯。小建中湯等藥。

若冷痛。用溫藥不效。痛愈甚。大便不甚通。當微利之。用藿香正气散。每服加官桂木香枳殼各半錢。吞下來復丹。或用蘇感丸。不利。則量虛實用神保丸。

有全不喜食。其人本體素怯弱。而又加以腹冷疼者。養胃湯。以白術蒼術。仍加桂茱萸各半錢。木香三分。應腹冷痛。或心脾疼者。生薑均治之。

卷之六﹟諸嗽門

嗽證

古人云。臟腑皆有咳嗽。夫嗽屬肺。何爲臟腑亦皆有之﹑蓋咳嗽爲病。有自外而入者。

有自內而發者。風寒暑濕外也。七情饑飽。內也。風寒暑濕。先自皮毛而入皮毛者。肺之合。故𨿽外邪。欲傳臟腑。亦必先從其合而爲嗽。此自外而入者也。七情饑飽。內有所傷。則邪气上逆。肺爲气出入之道故五臟之邪。上蒸於肺。而爲嗽。此自內而發者也。然風寒暑濕。有不爲嗽者。蓋所感者重。徑傷臟腑。不畱於皮毛。七情亦有不爲嗽者。蓋病尙淺。止在本髒。未卽上攻。所以傷寒以有嗽爲輕。而七情饑飽之嗽。久而復見。凡諸嗽。未審內外所感。並宜二陳湯。加杏仁五味人參各半錢。重飲水一二口而暫止者。熱嗽也。呷熱湯而暫停者。冷嗽也。治熱嗽以小柴胡湯。加五味。冷嗽理中湯。加五味。皆已試之驗。此出醫余。

諸嗽皆可佐以應夢觀音散。而加喘者。以此於食前。吞下養正丹。

壅嗽聲重痰稠。或咳有血。以薄荷生胡麻各一撮。細嚼。煎蘇子降气湯送下。

感風而嗽者。惡風有汗。或身體發熱。或鼻流淸涕。桂枝湯。加人參杏仁五味各半錢。

應嗽多汗。體虛而又不勝熱藥者。橘蘇散。

感寒而嗽者。惡風無汗。或身體發熱。或鼻流淸涕。宜杏子湯。

若風寒俱感而嗽者。或惡風無汗。或惡風有汗。頭痛身疼。塞鼻燻眼。涕疾稠粘者。小靑龍湯。以上三藥。傷寒太陽經有嗽者。皆可用。

感暑而嗽者。自汗煩渴。或帶寒。面垢。六和湯。加五味子一錢。

感濕而嗽者。身體痛重。或汗或小便不利。此多乘熱入水。或冒雨露。或浴後不解濕衣致此。宜白術湯。熱嗽咽喉幹痛。鼻出熱气。其痰嗽而難出。色黃且濃。或帶血縷。或帶血鮏臭。或堅如蠣肉。不若風寒之嗽。

痰淸而白。宜金沸艸散。仍以辰砂化痰丸。或薄荷煎。八風丹。含化。熱嗽於金沸艸散中。加五味杏仁茯苓足成十品。入棗子一个同煎。功效尢勝。名旋復湯。

有熱嗽諸藥不效。竹葉石膏湯。去竹葉入粳米。少加知母。多加五味﹑杏仁。此必審是伏熱。在上焦心肺間。可用。

有熱嗽失聲。咽痛。多進冷劑而聲愈不出者。宜以生薑汁。調消風散。少少進之。或只一味薑汁亦得。冷熱嗽後。失聲者尢宜。嗽而失聲者。非獨熱嗽有之。宜審其證用藥。佐以橄欖丸含化。仍濃煎獨味枇杷葉散。熱服。

冷熱嗽。因增減衣裳。寒熱俱感。遇乍寒亦嗽。乍熱亦嗽。飲熱亦嗽。飲冷亦嗽。宜金沸艸散。消風散。各一帖和煎。或應夢人參散。或款冬花散。二母散。仍以辰砂化痰丸。八風丹。或四和丸。含化。七情饑飽嗽。無非傷動臟腑正气。致邪上逆。結成痰涎。肺道不理。

宜順爲先。四七湯半帖。加桑白皮杏仁五味子人參阿膠各半錢。

有嗽血痰。與食俱出者。此蓋飲食失節。致肝气不利。而肺又有客邪。肝濁道。肺淸道淸濁相干。宜二陳湯。加木香﹑杏仁﹑細辛﹑枳殼各半錢。

有飲冷熱酒。或飲冷水。傷肺致嗽。俗謂之湊肺。宜紫菀飲。勞嗽。有久嗽成勞者。有因病勞久嗽者。其證寒熱往來。或濁熱無寒。咽漧嗌痛。精神疲極。所嗽之痰。或濃。或時有血鮏臭異常。語聲不出者。補肺湯半帖。加杏仁﹑貝母﹑款冬花﹑阿膠﹑百合各半錢。煎去渣。調鐘乳粉。咽痛者。更加桔梗半錢。熱甚者。更加秦艽半錢。嘔者。去地黃。加半夏如其數。气急者。加靈砂丹。或三炒丹。

經年累月久嗽不已。服藥不瘥。余無他證。卻與勞嗽不同。宜三拗湯。仍佐以靑金丹。

脾胃如常。飲食不妨者。加味人參淸肺湯。參粟湯。有暴嗽。服藥不效者。或教之進生料鹿茸丸。大菟絲子丸方愈。此乃腎虛所致。有本有標。卻不可以暴嗽爲疑。遽補之非。然所以易愈者。亦覺之早故也。

嗽而有血。見諸血門。嗽血證。

時行嗽。發熱惡寒。頭痛鼻塞。气急。狀如傷冷熱。連咳不已。初得病。卽伏枕一兩日卽輕記壬午秋。滿城有此病。繼時甲午年夏秋之交。此病又自南而北。得免者少。並呼爲蝦蟆瘟。用參蘇飲。加細辛半錢。

卷之六﹟諸嗽門

哮喘

喘气之病。哮吼如水雞之聲。牽引胸背。气不得息。坐臥不安此謂嗽而气喘。或宿有此根。如遇寒暄則發。一時暴感。並於前嗽藥中。加桑白皮。則續加仍吞養正丹。間進靑金丹。風寒喘嗽。宜九寶湯。若干喘不嗽。不分久遠近發。宜蘇子降气湯。或神祕湯。吞養正丹。重則四磨飲。或六磨飲。吞靈砂丹。或應夢觀音散。吞養正丹。尢宜。

喘而服藥不效者。利導之。宜神保丸。大便已溏者。不可用。

不嗽而气自急。有二證。須用分別。有外邪迫肺。而气急者。病初得。气不急。必兼外證。

此謂之喘。若用耗气除邪之藥。則元气愈脫。而气愈上奔矣。宜於虛損門气急痰證求之。气急。而膈間更有刺痛處。宜分气飲。治嗽與喘。用五味爲多。但五味有南有北。生津止渴。

潤肺益腎。治勞嗽者。宜用北五味若風邪在肺。宜用南五味。不若二者兼用。

卷之六﹟諸嗽門

嘔吐

﹝附惡心﹞

嘔與吐之辧。已於傷寒論之。然證亦不一。有寒嘔。有熱嘔。气嘔。痰嘔﹑吐食嘔﹑吐血﹑吐蛔﹑惡心﹑漧嘔。除熱嘔吐血外。近世嘔吐二字。皆通用。然卻無甚利害。理亦自不妨。

並小半夏茯苓湯。或二陳湯。或理中湯。多加生薑煎。生薑嘔中之聖藥。大痛色如靑菜葉者死。

寒嘔。中脘停寒。飲食喜辛熱。物入口。卽吐出。宜二陳湯。加丁香十粒。或理中湯加枳實半錢。不效。則溫中湯。甚則附子理中湯。或丁附湯。並須冷服。蓋冷遇冷則相入。庶不吐出。有痰飲。粥藥到口卽吐。人皆謂其翻胃。非也。此乃痰气結在咽膈之間。宜先以姜蘇湯下靈砂丹。俟藥可進。則以順气之藥繼之。

外有吐瀉及痢疾。或腹冷痛。進熱劑太驟。以致嘔逆。宜二陳湯。加砂仁白豆蔻各半錢甚則入沈香少許。寒﹑熱﹑气﹑食﹑痰﹑血六嘔。外有漏气走哺。漏气者。上焦熱。食必先吐而後下。汗出身。胃熱走哺者。下焦熱。气逆不續。大小便不通。嘔吐不禁。

熱嘔。見諸傷門。傷寒嘔吐證。凡進熱藥愈增者。當於寒嘔中求。熱嘔宜二陳湯。加黃連一錢气嘔胸滿膈脹。關格不通。不食常飽。食則常气逆而吐。此因盛怒。中飲食而然。宜二陳湯。加枳實木香各半錢。或吳茱萸湯。不效。則丁沈透膈湯。及五膈寬中湯。

食嘔。多因七情而得。有外感邪气。並飲食不節而生。大槪治以理中爲先。二陳湯。加枳實一錢。或加南星七分。沈香木香各四分。亦好。或只服枳南湯或導痰湯。

又有中脘伏痰。遇冷卽發。俗謂之冷癇。或服新法半夏湯。或抓脾湯。外有熱痰而嘔者。

宜小半夏茯苓湯。加竹茹如錢大。若嘔痰而或致厥者。乃寒痰逆悶。謂之痰厥。宜姜附湯。

以生附代熟附。

吐蛔。乃胃寒所生。經云蛔者長虫也。胃中冷則吐蛔。成蛔厥。宜理中湯。加炒川椒五粒。

檳榔半錢。吞烏梅丸。惡心漧嘔。欲吐不吐。心下映漾。人如畏舡。宜大半夏湯。或小半夏茯苓湯。或理中湯。治中湯。皆可用。嘔吐。諸藥不效當借鎭重之藥。以墜其逆气。宜姜蘇湯下靈砂丹。須百粒作一服。俟藥得效。卻以養正丹。半硫丸導之。嘔吐。津液旣去。其口必渴。不可因渴而遽以爲熱。

又有嘔吐。諸藥不效。又別無前項痰气等證。乃蛔在胸膈作嘔。見藥則動。動則不納藥藥出而蛔不出。𨿽非吐蛔之比。亦宜用吐蛔藥。或於治嘔藥中。入炒川椒十粒。蛔見椒。則頭伏故也。

曾有患人用附子理中湯四逆湯。加丁香。到口卽吐。後去漧薑。只參附。加丁木二香煎更磨入沈香。藥立吐定。蓋虛痰气凝結。丁附旣溫。佐以沈木香則通。漧薑白術則泥耳。

卷之六﹟諸嗽門

吐血

﹝見血門﹞

卷之六﹟諸嗽門

停飲伏痰

飲凡有六。懸溢交痰畱伏。痰飲。特六飲之一耳。人病此而止曰痰飲者。蓋停旣久。未有不爲痰。多因气道閉塞。津液不通。譬如溝渠壅遏。積淹停滯。則倒流逆上。瘀濁臭穢。無所不有。若不疏決溝渠。而欲澄治已壅之水。而使之淸。無是理也。

凡爲喘﹑爲咳﹑爲嘔﹑爲泄﹑爲眩﹑爲暈﹑心嘈﹑怔忡﹑驚悸﹑爲寒熱﹑痛腫﹑爲痞膈﹑爲壅閉。或胸脇間轆轆有聲。或背心一片常如水冷。皆飲食所致。此卽如水之壅。有瘀濁臭穢故善治痰者。不治痰而治气。气順則一身之津液。亦隨气而順矣。並宜蘇子降气湯。導痰湯各半帖。和煎。或小半夏茯苓湯。加枳實木香各半錢。吞五套丸。或以五套丸料。根據分兩作飲子煎服。尢好。平居皆無他事。只有痰數口。或淸或堅。宜二陳湯小半夏茯苓湯。痰多間進靑州白丸子。和來復丹服。來白丸如和以八神來復丹。卽名靑神丸。此非特治痰飲。

尢甚療喘﹑嗽﹑嘔﹑吐逆﹑翻胃。若服藥未效者。二生湯。加木香半錢。若頑涎隨气逆上不爲藥解。當自下部利之宜五膈寬中散。加半夏半錢。吞破飲丸。仍佐以半硫丸。恐大便復祕。飲利不盡。半硫丸當常服。若大便先不因藥自利。及老人虛人。當利其小便。宜小半夏茯苓湯。攺用赤苓而倍之。或導痰湯。加豬苓半錢。

痰飲暈眩。及成飲厥者。宜別加木香二生湯吞靑州白丸子和靈砂丹名靑令丹或吞養正丹半硫丸痰飲流入四肢。令人肩背酸疼。兩手軟痺。醫誤以爲風。則非其治。宜導痰湯。加木香姜黃各半錢。

病痰飲而變生諸證。不當爲諸證牽掣。妄言作名。且以治飲爲先。飲消則諸證自愈。有卒然昏悶。口眼斜。似中而實非中。四肢戰曳。身如浮雲。似虛而實非虛。皆痰飲所爲也。又有腎虛寒。不能攝水。致邪水溢上。故作痰飲。宜八味丸。

卷之六﹟諸嗽門

翻胃

翻胃之病。所以重於嘔吐者。嘔吐食入卽吐。翻胃則或一日半日食復翻上。不化如故。

腹中非不欲食。不肯畱。胃气不溫。不能消食。食旣不消。不爲糟粕。而入大腸。必隨气逆上。

從口而出。故翻胃人胸膈多爲冷气所痞。二陳湯。加丁香十粒。枳殼半錢。或治中湯。加枳殼砂仁各半錢。半夏一錢。入米與生薑同煎。

若胃寒甚服藥而翻者。宜附子粳米湯。加丁香十粒砂仁半錢。大便祕者。更加枳殼半錢若胸膈痞甚而翻。宜谷神嘉禾散。生附一錢。或丁沈透膈湯。五膈寬中散。加生附一錢仍以來復丹。升降其陰陽。通其隧道。半硫丸。亦可通之。隧道久不通。名結腸翻胃。半硫丸尢宜。百藥無效。勢危篤者。宜桂香。靑金散以墜之。一法用胡椒一味。醋浸之。曬漧。醋浸不計徧數。愈多愈好。碾末醋糊爲丸。淡醋湯下十丸。加至三四十丸。

卷之六﹟諸嗽門

不喜食

脾運食而傳於肺。脾气不足。故不喜食。宜啟脾丸。煮朴丸。若脾虛而不進食者。當實脾。

宜鹿茸橘皮煎丸。若脾冷甚而不進食者。理中湯。未效。附子理中湯。加砂仁半錢。或丁香煮散。心腎虛。致脾气不足以運者。鹿茸橘皮煎丸。脾上交於心。下交於腎者也。

卷之六﹟諸嗽門

噫气吞酸

吞酸者。宿食所爲。故曰中脘有飲。嘈有宿食。則酸。噫气吞酸。噯宿腐气。逆咽酸水亦有每晨吐淸酸水數口。日間無事者。亦有膈間常如酸折。皆飲食傷。兼中脘所致。生料平胃散。加神曲麥各半錢。或八味平胃散。

卷之六﹟諸嗽門

咳逆

胃實卽噫。胃虛卽噦。逆者。胃中虛。膈上熱也。咳逆爲病。古爲之噦。近爲之呃。乃胃寒所生。寒气自逆而呃上。此證最危。間有熱呃。已見傷寒證。其有他病發呃者。皆屬寒。宜用半夏一兩。生薑兩半。水一碗。煎半碗熱服。或用丁香十粒。柿蒂十个。切碎。白水盞半煎。或理中湯加枳殼茯苓各半錢。半夏一錢。不效。更加丁香十粒。

亦有無病。偶然致呃。此緣气逆而生。重者或經一二日。宜小半夏茯苓湯。加枳實半夏湯。

或用煎湯。泡蘿卜子。研取汁。調木香調气散。乘熱服。逆气用之。最佳。若胃中寒甚。呃逆不已。或復加以嘔吐。輕劑不能取效。宜丁香煮散。以及附子粳米湯。增炒川椒丁香。每服各二十三粒。

卷之七﹟寒熱門

瘧寒熱

瘧證不一。其名亦殊。初得之。病熱正熾。一二發間。未宜遽截。不問寒熱多少。且用淸脾飲。艸果飲。或二陳湯。加艸果半錢。或生料平胃散。加艸果半錢。前胡半錢。亦有非瘧非勞等疾。而自成寒熱。乃是痰飲爲之。不可不審。去痰行飲。則愈。

初發之際。風寒在表。𨿽寒熱過後。而身體常自疼。常自畏風。宜艸果飲。或養胃湯。

每服加川芎艸果各半錢。熱少者。進取微汗寒多者宜快脾湯。或養胃湯。每服加艸果半錢。服藥後寒仍多者。養胃湯。每服加熟附官桂各半錢。獨寒者尢宜。不效。則七棗湯。熱多者。宜驅瘧飲。或參蘇飲。每服加艸果半錢。大熱不除。宜小柴胡湯。渴甚。則佐以五苓散。入辰砂少許。獨熱無寒。宜小柴胡湯。熱𨿽劇不甚渴者。於本方加桂四分。熱多而脾气怯者。柴朴湯。寒熱俱等者。常服。宜如上項二陳湯。平胃散。加料之法。發日進柴胡桂姜湯。候可截則截之。有獨熱。用淸脾飲效者。內煩增參作一錢重。然恐非特可治獨熱也。食瘧。乃是飲食傷脾得之。

或瘧已成。而猶不忌口。或寒熱正作時。喫食。其人噫气吞酸。胸膈不利。宜生料平胃散。每服加艸果半錢。砂仁半錢。仍佐以紅丸子。七香散。

暑瘧。其人面垢口渴。𨿽熱已退後。無事之時。亦常有汗。宜養胃湯一帖。香薷飲一帖和勻作二服。渴甚。汗出多者。加味香薷飲。間進辰砂五苓散。不問未發。其人嘔吐痰食俱出宜多進二陳湯。每服艸果加之半錢。又恐伏暑蘊結爲痰。宜消暑丸。更於暑瘧中求之。有四五發已後。應諸證。並可截瘧丹。未愈再進。

久瘧。經年累月。名曰瘧母。又名勞瘧。不宜十分攻之。所謂久瘧不治者。是也。進四獸飲間山甲丸。瘧愈後調理。宜生料平胃散。每服加人參茯苓各半錢。或用四君子湯。加陳皮一錢半。卽異功散。

外有傷寒。往來寒熱如瘧。勞病。往來寒熱。亦如瘧。謂之如瘧。非眞瘧也。然傷寒寒熱如瘧。初必惡風寒。發熱。頭痛體疼。自太陽經而來。勞病寒熱如瘧。初必五心發煩熱。勞倦咳嗽。久乃成寒熱。與正瘧自不同。諸病皆有寒熱。如失血痰飲。瘕積聚。小腸气。風寒暑濕。食傷發勞。勞瘵。瘡毒。香港腳。已各見本門。其餘不能盡舉。應有不如發瘧之傳爲寒熱者。須問其元有何病。而生寒熱。則隨病施治。寒熱發作有期者。瘧也無期者。諸病也。

近世因寒熱發作。見其指甲靑黑。遂名曰沙。或戛或挑。或灌以油茶。且禁其服藥。此病卽是南方瘴气。生料平胃散。加艸果檳榔。正宜所治。豈有病而無藥哉。

卷之七﹟寒熱門

獨寒

有寒而未卽爲熱者。或寒一二日後。方熱。有寒而終於無熱者。惟傷寒有此爲多。他證亦或有之。當隨證施治。

有虛常自畏寒。或覺冷在骨肉間。或冷從下起。經旬積月。宜以果附爲君治之。

卷之七﹟寒熱門

獨熱

三消。諸失血後。蓐勞久痢諸虛後。發熱者。皆非美證。有當直攻其發者。有不當專治其熱者。因他病而發爲熱者也。當隨證用藥中。加入退熱藥。

外有每遇夜。身發微熱。病患不覺。早起動作無事。飲食如常。旣無別證可疑。只是血虛陰不濟陽。宜潤補之。參蘇飲二分。四物湯一分和勻。名茯苓補心湯。候熱稍減。繼以養榮湯。十全大補湯。

又有服金石辛熱者。甘艸烏豆湯下。火邪者。艾湯下。飲食者。漧薑湯下。炙爆者。枳殼甘艸湯下。

卷之七﹟寒熱門

潮熱

﹝附虛煩﹞

潮熱有二。有實而潮熱者。有虛而潮熱者。惟傷寒日晡發熱。乃胃實別無虛證。

其餘有潮熱者。當審其虛實。若潮熱大便堅澀。喜冷畏熱。心下然睡臥不著。此皆气盛。所謂實而潮熱者也。輕宜參蘇飲。重則小柴胡湯。

若潮熱而气消乏。精神憔悴。飲食減少。日漸羸。𨿽病暫去。而五心常有餘熱。此屬虛證。宜茯苓補心湯。十全大補湯。養榮湯之類。病後欠調理者。八珍散主之。

有潮熱似虛。胸膈痞塞。背心疼痛。服補藥不效者。此乃飲證隨气而潮。故熱隨飲而亦潮。宜於傷飲中尋藥。

諸汗並霍亂吐瀉後。應有滲泄。而津液去多。五內枯燥者。皆能虛煩。以陰血不足以濟陽。

陽气偏勝。故虛熱而煩。宜參蘇飲。去蘇倍參。加麥門冬半錢。煩而渴者。獨味人參湯。加以小便不利者。春澤陽。加以心經熱而躁者。辰砂五苓散。煩而嘔。不喜食者。橘皮湯。煩而睡。不寧者。溫膽湯。大煩身熱甚者。竹葉石膏湯。血虛生煩見前諸證者。茯苓補心湯。

外有一得病時節。卽惡寒身不疼。頭不痛。但煩熱者。亦名虛煩。內外俱不可攻之。必遂損竭。宜參蘇飲。去蘇倍參。或更加石膏半錢。不愈者。竹葉石膏湯。兼有上項證候者。於前藥選用。其人虛甚。不宜專用涼劑者。茯苓補心湯。

卷之八﹟大小腑門

小便多

小便多者。乃下元虛冷。腎不攝水。以致滲泄。宜菟絲子丸八味丸。玄兔丹。生料鹿茸丸。

有人每日從早至午前。定尿四次。一日之間。又自無事。此腎虛所致。亦由脾腎泄。早泄而晚愈。次日又復然者也。

若小便常急。徧數𨿽多。而所出常少。放了復急。不澀痛。卻非淋證。亦有小便畢。少頃忽再出些小者。多因自忍尿。或忍尿行房事而然。宜生料五苓散。減澤瀉之半。加阿膠一錢。

吞八味丸。此丸須用五味子者。

睡著遺尿者。此亦下元冷。小便無禁而然。宜大菟絲子丸。豬胞炙碎煎湯下。﹝凡遺尿皆屬虛。古書云。實則失气虛則遺尿。﹞

有盛喜致小便多。日夜無度。乃喜極傷心。心與小腸爲表裏。宜釐淸飲。四七湯。各半帖。和煎。仍以辰砂妙香散。吞小菟絲子丸。或玄兔丹。

卷之八﹟大小腑門

淋閉

古名曰癃者。罷也。不通爲癃。不約爲遺。小便滴瀝。澀痛者。謂之淋。小便急滿不通者。

謂之閉。宜五苓散。燈心湯調服。暑月多有此患。止宜本藥。閉而不通。臍下脹爲癃起。以燈心湯。五苓散。或洗慈湯。調獨味琥珀末。仍令其以鹽塡臍下。更滴之以水。

若服涼藥不效。審是冷祕。宜炒鹽熨其小腹。或洗慈湯燻洗。有腹急而小便若不通。用劑愈甚。宜以鹽實臍中。就鹽上灼艾。十來壯。

有淋病。下諸通便劑愈。不通。用木香流气飲。或別用通气香劑才愈者。此乃气淋。出於冷熱淋之外。

有似淋非淋。小便色如米泔。或便中有如鼻涕之狀。此乃精尿俱出。精塞竅道。故便欲出不能而痛。宜大絲子丸。鹿茸丸之類。然此卽膏淋。謂其非淋。亦不可。血淋一證。須看血色。分冷熱。色鮮者。心小腸實熱。色瘀者。腎膀胱虛冷。若的是冷淋。及下元虛冷。血色瘀者。並宜漢椒根。銼碎。不拘多少。白水煎候冷進。

小便澀痛。常急欲溺。及去點滴。莖中痛不可忍者。此五淋病。生料五苓散。加阿膠七分。

或五苓散。加車前子末少許。或五苓散和益元散等分。或五苓散。並可吞火府丹。佐以導赤散。

若熱極成淋。服藥不效者。宜減桂五苓散。加木通滑石燈心瞿麥各少許。仍令其研麥門冬艸。連根車前艸。白龍艸蜜水調下。

若淋瀝有血者。宜加五苓散。或生料五苓飲。和五淋飲。或導赤散。仍研地錦艸水解服進冷劑愈甚者。此是冷淋。宜地髓湯。下附子八味丸。有因服五苓散等藥不效者。用生料鹿茸丸卻愈。此證病。於下元虛冷之故。有小便艱澀如淋。不痛而癢者。此亦屬虛。宜八味丸。

生料鹿茸丸之類。若因思慮用心過度。致淋。辰砂妙香散。吞威喜丸。或妙香散。和五苓散。

汗多而小便赤澀。暑月多有此證。盛暑所飲旣多。小便反澀少而赤。緣上停爲飲。外發於汗津道不通。小腸澀閉。則水不運。下五苓散。一名導逆。內有術桂收汗。豬苓澤瀉茯苓分水道。收在其外者。使之內。又從而利導焉。發者斂之。壅者通之。義取於此。然有虛勞汗多。而小便赤澀者。卻是五內枯燥。滋腴旣去。不能生津。故溺澀而赤。不宜過用通小便之劑。竭其腎水。惟當溫養潤肺。十全大補湯。養榮湯之類。自足選用汗者。心液。心主血。

養血則心得所養。汗止津生。不待通溺。而自淸矣。諸失精血。及患癰毒人。忽有小便赤澀之證。此亦是枯竭不潤之故。

卷之八﹟大小腑門

尿血

﹝見諸血門本證﹞

或有气閉。而小便不通。至臍下气瘕結痛。以五香散。間服獨味琥珀末。以燈心湯下。

甚效。女人多有此證。

卷之八﹟大小腑門

白濁

有白濁人。服玄兔丹不愈。服附子八味丸卽愈者。不可不知。

有小便如常。停久才方澱濁。有小便出卽如泔。若小兒泔病者。並宜釐淸飲。加白茯苓半錢。

如服藥未效。宜四七湯。吞靑州白丸子。及辰砂妙香散。吞玄兔丹及小菟絲子丸。山藥丸如白濁甚。下澱如泥。或稠粘。如膠。頻逆。而澀痛異常。此非是熱淋。此是精濁窒塞竅道而結。宜五苓妙香散。吞八味丸。小菟絲子丸。精者血之所化。有濁去太多。精化不及赤未變白。故成赤濁。此虛之甚也。何以知之。有人天癸未至。彊力好色。所泄半精半血若溺不赤。無他熱證。縱𨿽赤濁。不可以赤爲熱。只宜以治白濁施之。

若溺赤下濁亦赤。口渴時發熱者。唇砂妙香散。吞靈砂丹。或淸心蓮子飲。發熱不退。

口燥舌漧之甚者。此乃精虧內燥。腎枯不潤。四物湯。吞玄兔丹。和八味丸久服。乃效。

卷之八﹟大小腑門

遺精

﹝附遺瀝夢遺﹞

遺精。得之有四。有用心過度。心不攝腎。以致失精者。有因思色欲不遂。精色失位。

輸瀉而出者。有欲太過滑泄不禁者。有年壯气盛。久無色欲。精气滿泄者。然其狀不一。或小便後去多不可禁者。或不小便而自出。或莖中出而癢痛。常如欲小便者。並宜先用辰砂妙香散吞玉華白丹。佐以威喜丸。或釐淸飲。別以綿裹龍骨同煎。或釐淸飲。半帖。加五倍牡蠣粉白茯苓五味子各半錢。

失精夢泄。亦有經絡熱而得者。若以虛冷。用熱劑則精愈失。本事方淸心丸。用黃皮腦子者。最良然亦必恍惚膈熱。乃驗其熱證也。以此見赤濁。亦有自熱而得。亦可用此。

若是用心過度。得之。宜遠志丸用交感湯。加蓮子肉。五味子吞下。仍佐以靈砂丹。

若審是思色欲不遂得之。且以四七湯。吞白丸子。甚者耳聞目見。其精卽出。名曰白淫妙香散。吞玉華白丹。

若審是色欲過度。下元虛憊。泄滑無禁。宜正元飲。加牡蠣粉。肉蓯蓉各半錢。吞養气丹。或靈砂丹。仍佐以鹿茸丸。山藥丸。大菟絲子丸。固陽丸之類。

審是壯盛滿溢者。本事方淸心丸。仍服黃六一湯。便𨿽非對。緣精髓滿溢。姑以白燥之。

遺瀝。比之遺精稍少。小便有數點稠粘。莖頭微痛。或小便已停。原時方有一二滴沾。

其病不出前所因。宜審用前藥。

夢遺。俗謂之夜夢鬼交。宜溫膽湯。去竹茹加人參。遠志。蓮肉。酸棗仁炒。茯神各半錢。吞玉華白丹。固陽丸。夢遺亦備前肆證。宜審其所惑。用前藥。

治小便注桿甘瘡。用腦子二錢半。雁爪黃蓮一錢半。鑪甘石一錢。蔥頭七个。陳荷葉一片。

花椒一撮。先以蔥頭荷葉花椒煎湯二碗。待溫時畱瓶內。浸洗。小便漧淨。將前鑪甘石。用火紅。於煎至黃蓮水內。浸濕又燒又浸。燒烊爲度。安於冷地上。以碗蓋之。候冷。研末入腦子和勻。將前湯洗淨。用藥末之。妙不過二三度。卽愈。

卷之八﹟大小腑門

三消

三消得之气之實。血之虛也。久久不治。气盡虛則無能爲力矣。有一僧專用黃飲加減。

其論蓋詳之。益血爲主。三消。小便去多上消消心。心火炎上。大渴而小便多。中消消脾。脾气熱燥。飲食倍常。皆消爲小便。下消消腎。腎衰不能攝水。故小便𨿽多而渴。然小便旣多。津液必竭。久而未有不渴者。謂之全不渴。未有的論。諸消不宜用燥烈峻補之劑。惟當滋養。除消脾外。心腎二消。宜用黃飲。吞八味丸。或玄兔丹。或小菟絲子丸。又竹龍散皆可。又用六神飲亦治腎消。惟脾消則加當歸。去黃。三消小便旣多。大便必祕宜常服四物湯。潤其大腸。如加人參木瓜花粉在人。仍煮四皓粥食之。糯米泔。折二。亦可冷進。

三消久而小便不臭。反作甜气。在溺桶中滚湧。其病爲重。更有浮在溺面如豬脂。濺在桶邊如燭淚。此精不禁。眞元竭矣。

上消中消。心脾旣如此熱。小便澀少而反無禁。蓋燥熱在上。虛冷在下。陰陽不交。所以成消渴。

三消久之。精血旣虧。或目無見。或手足偏廢如風疾非風。然此證消腎得之爲多。消心之病往往因欲飲食過多。及食啖辛熱。飲引旣多。小便亦多。當抑心火使之下降。自然不渴。

宜半夏瀉心湯。去漧薑。加栝蔞漧葛如其數。吞豬肚丸。或酒連丸。仍佐獨味黃連湯。多煎候冷。遇渴恣飲。久而自愈。或自糯米煮稀粥。然同穎湯。梅花湯二藥。於三消有渴者。皆可用。若因用心過度。致心火炎上。渴而消者。宜黃飲。加蓮肉遠志各半錢。吞玄兔丹。

仍以大麥煎湯。間下靈砂丹。

消脾。緣脾經燥熱。食物易化。皆爲小便。轉食轉饑。然脾消又自有三。曰消中。曰寒中。曰熱中。宜用蓮茗飲加生地黃漧葛各半錢。或烏金散。或止用蓮茗飲。

若因色欲過度。水火不受。腎水下泄。心火自炎。以致渴濁。不宜備用涼心冷劑宜堅腎水以濟心火。當用黃飲加蓯蓉五味各半錢。吞八味丸及小菟絲子丸。玄兔丹。鹿茸丸。加減安腎丸。皆可選用。或靈砂丹。消腎爲病。比諸爲重。古方謂之彊中。又謂之內消。多因恣意色欲。或餌金石。腎气旣衰。石气獨在精水無取養。故常發虛陽。不交精出。

小便無度。唇口漧焦。黃飲﹑吞玄兔丹。八味丸。鹿茸丸。加減腎气丸。小菟絲子丸。靈砂丹皆可選用。或未效。黃飲加蓯蓉北五味山茱萸各四分。薺籠丸。蓯蓉丸。

又有果木渴。因多食果子所致。宜麝香之藥。

卷之八﹟大小腑門

大便祕

有風祕。冷祕。气祕熱祕。又有老人津液漧燥。是名虛證。婦人分產亡血。及發汗利小便。

病後血气未復。皆能作祕。俱宜麻仁丸。風祕之病。由風搏肺臟。傳於大腸。故傳化難。或其人素有風病者。亦多有祕。宜小續命湯。去附子倍芍藥。入竹瀝兩蜆殼許。實者。吞脾約麻仁丸。虛者吞養正丹。冷祕由冷气橫於腸胃。凝陰固結。津液不通。胃道祕塞。其人腸內气攻。喜熱惡寒。宜藿香正气散。加官桂枳殼各半錢。吞半硫丸。熱藥多祕。惟硫黃暖而通。冷藥多泄惟黃連肥腸而止泄。气祕而气不升降。穀气不行。其人多噫。宜蘇子降气湯。加枳殼。吞養正丹。或半硫丸來復丹未效。佐以木香檳榔丸。欲其速通。則枳殼生用。

熱祕面赤身熱。腸胃脹悶。時欲得冷。或口舌生瘡。此由大腸熱矣。宜四順淸涼飲。吞順腸丸。或木香檳榔丸。有气作疼。大便祕結。用通劑而便愈不通。便有祕气。彊飲通之。𨿽通復閉。或迫之使通。因時下血者。此惟當順气。气順便自通。順气之法。又當求溫暖之劑。

曾有下巴豆等藥不通。進丹附卻通。不可不知。老人虛祕。及出汗利小便過多。一切病後血气未復而祕者。宜蘇子降气湯。倍加當歸。吞威靈仙丸。或肉黃飲蓯蓉順腸丸尢宜。

如婦人下血而祕者。見婦人門。

傷寒陽明經熱實而閉。見諸傷門傷寒證。

宿食畱滯。結而不通。腹脹气急。胸中痞滿。宜感應丸加巴豆。

凡諸祕服藥不通。或兼他證不受藥者。用蜜皂角兌。冷祕生薑兌亦佳。

卷之八﹟大小腑門

溏泄

冷泄不言而諭。熱亦能瀉者。蓋冷瀉譬之鹽見火熱則凝。冷則復消。熱瀉譬之水寒則結凝熱則復化爲水。此外證狀不一。疑似之間。並用先見分水丸一二服。惟傷食瀉不可用。

寒瀉。寒气在腹。攻刺作痛。洞下淸水。腹內雷鳴。米飲不化者。理中湯或附子補中湯吞大已寒丸。宜附子桂香丸。畏食者。八味湯。

五虛者。死。脈細脾寒。少气。前後泄痢。飲食不入。元是冷瀉。因瀉而煩躁。飲水轉飲轉瀉者。參附湯。理中湯。加茯苓黃連。名連理湯。用之多有奇功。且如今當暑月。若的知暑瀉。自合用暑藥。的知冷瀉。自合熱藥。中間有一等盛暑。又復內傷生冷。非連理湯不可。

下泄無度。泄後卻彈過響。肛門熱。小便赤澀。心下煩渴。且又喜冷。此藥爲宜。若元是暑瀉。經久下元虛甚。日夜頻並。暑毒之勢已然。而瀉不已。後用暑藥。則決不能取效。便用姜附輩。又以難施。疑似之間。尢宜用此。餘生治傷寒協然自利。有用白姜黃連對半。名金銀湯。卽此意也。然不若連理湯爲穩。如寒瀉服上藥未效。宜木香湯。或姜附湯。六柱湯。

吞震靈丹養气丹。手足厥逆者。兼進朱砂丹。藥食方入口而卽下者名曰直腸。難治。如瀉已愈而精神未復舊者。宜十補湯。寒瀉腹中大疼。於服前藥外。間進乳豆丸。服諸熱藥以溫中。

並不見效。登圊不疊。穢物而出。此屬下焦。宜桃花丸二五粒訶梨勒丸以澀之。

熱瀉。糞色赤黃。彈響作痛。糞門焦痛。糞出穀道。猶如湯熱。煩渴小便不利。宜五苓飲。吞香連丸。

暑瀉。由胃感暑气。或飲啖日中之所曬物。坐日中熱處。證狀與熱瀉略同。宜胃苓飲。

或五苓散。加車前子少許。兼進來復丹。丹瀉。津液旣去。口必渴。小便多是赤澀。未可便作熱論。的知熱瀉。方用冷劑。不然。勿妄投以致增劇。瀉止渴自止。小便赤能如常气瀉。腸鳴。气走胸膈。痞悶腹急而痛。瀉則腹下須臾又急。亦有腹急气塞而不通者。

此由中脘停滯。气不流轉。水谷不分所致。宜大七香丸。入米煎服。久而不愈者。寬中散。吞震靈丹。仍佐以米飲調香附末。

濕瀉。由坐臥濕處。以致濕气傷脾。土不克水。梅雨陰久。多有此病。宜除濕湯。吞戊己丸佐以胃苓湯。重者宜術附湯。如其人本不甚瀉。每日兩三次鴨溏。此脾家不燥。常服平胃散自愈。緣內有蒼術。可以燥脾。

傷食瀉。因飲食過多。有傷脾气。遂成瀉泄。俗呼爲傷敗腹。其人必噫气如敗卵臭。宜治中湯加砂仁半錢。或七香丸紅丸子雜服。

食積腹痛而瀉。不可遽用治中兜住。先用調脾飲。吞感應丸。或因食一物過傷而瀉。後復食之卽瀉者。以脾爲其所傷未復而然。宜健脾湯。因食冷物停滯傷脾。脾气不暖。所食之物。不能消化。瀉出而食物如故。宜治中湯加漧葛。吞酒煮黃連丸。於瀉中求之。

有脾气久虛不受飲食者。食畢卽腸鳴腹急。盡下所食物。才方寬快。不食則無事。俗名錄食瀉。經年累月。宜快脾丸下二五粒。因傷於酒。每晨起必瀉。宜理中湯加漧葛。吞酒煮黃連丸或重而瀉泄頻數者。宜沖和湯。

因傷面而瀉者。養胃湯加蘿卜子。炒研破一錢。痛者。更加木香半錢。瀉甚者。去藿香加炮姜如其數。瀉已愈隔年。及後期復瀉。古論云。病有期年而發者。有積故也。宜感應丸。

有每日五更初洞瀉。服止瀉藥並無效。米飲下五味丸。或專以杜五味煎飲。宜治脾腎泄𨿽省節飲食。大段忌口。但得日間上半夜無事。近五更其瀉復作。此病在腎。俗呼脾腎泄。分水飲下二神丸。及椒朴丸。或平胃散。下小茴香丸。病久而重。其人虛甚。椒附湯。

卷之八﹟大小腑門

交腸

交腸之病。大小便易位而出。蓋因气不循故道。淸濁混淆。宜五苓散調气散各一錢。加阿膠末半錢。湯調服。或研黃連阿膠丸爲末。加木香末少許。再以煎湯送下。

卷之八﹟大小腑門

瀉血

瀉血。當辧其色。色鮮爲熱。色瘀爲寒。熱血連蒲飲。寒血理物湯。血色鮮紅者。多因內蘊熱毒。毒瓦斯入腸胃。或因飲酒過多。及啖糟藏炙爆。引血入大腸。故瀉鮮血。宜連蒲散。吞黃連阿膠丸及香連丸。或一味黃連煎飲。大瀉不止者。四物湯加黃連槐花。仍取血見愁艸少許。生薑搗取汁。和米飲服。於血見愁艸中加入側柏葉。與生薑同搗汁尢好。有毒暑入腸胃下血者。一味黃連煎湯飲。

有腸風下血。以香附末加百艸霜。米飲調服。加入麝香少許。其應尢捷。

瀉血色瘀者。爲寒血。逐气走。冷气入客腸胃。故下瘀血。理中湯不效。宜黑神散。米飲調下。中用附子者佳。或用膠艾湯。加米煎。吞震靈丹。

撲內損。惡血入腸胃。下出濁如瘀血者。宜黑神散。加老黃茄爲末。酒調下。

有風入腸胃。純下淸血。或風濕入腸胃。下如豆汁。或下瘀血。並宜胃風湯膠艾湯。

瀉血或淡或濁。或鮮或瘀。亦宜胃風湯。吞駐車丸。或獨瀉血。或與糞俱出。當辧其色與所感施治。

有腹痛者。乃是血不循理。故爾作痛。卻無裏急後重及纏墜等患。不可因痛認爲血痢婦人因月事不通。血不循故道。從後分出者。當調其經。見婦人門。

瀉血過多。手足厥冷而眩暈者。當審其寒熱施治。不可因眩暈而便用附子熱藥。寒血猶可。熱血爲害不少。

卷之八﹟大小腑門

腸風髒毒

﹝附痔漏腸癰﹞

血淸而色鮮者爲腸風。濁而黯者爲膿毒。或在糞前。或在糞後。並宜米飲湯調枳殼散。

下酒煮黃連丸。或枳殼散。或烏梅丸。此乃因登圊糞中有血。卻與瀉血不同。或用小烏沈湯和黑神散。米飲調下。糞前後有血皆可用。色瘀尢甚捷。

髒毒者。蘊積毒瓦斯。久而始見。腸風者。邪气外入。隨感隨見。此三因方五痔髒毒腸風辧之甚詳。髒毒腸風之血。出於腸髒間。五痔之血。出於糞門蝕孔處。治各不同。無擇翁烏連湯治脈痔外無形。而所下血一綫如箭。或點滴下不能已。此由脈竅中來也。其方已錄千里鏡血色淸鮮者。以瓦松燒灰研細。米飲調服。宜減桂五苓飲。加茅花半錢。吞荊梅花丸。仍以側柏葉同姜爛搗。冷水解下。侵些米飲佳。

如血色淡濁者。胃風湯。吞蒜連丸。或烏荊丸。或棕灰散。仍以米飲調香附末。或三灰散。

或久而不已。面色痿黃。漸成虛憊。下元衰弱者。宜黃四君子湯。下斷紅丸。或十全大補湯或黃飲。諸般腸風髒毒。並宜生銀杏四十九个。去殼膜爛研。入百藥煎末。丸如彈子大每兩三丸空心細嚼米飲下。痔漏證狀頗多。自屬外科。不復繁引。旣血自內出。不可全仗外敷。宜只HT散。吞釣腸丸。痔正發而血多者。亦宜自裏托之。宜千金內補散。減桂之半。

加鱉頭血尢妙。

腸癰卽腸中生癰也。腹中痛。其始發熱惡寒。證狀難辧。因下膿血。乃覺。或小腹痛滿。或小便澀滯。或膿從臍出。宜千金內補散。太乙膏。

卷之八﹟大小腑門

痢

﹝附痢後風脫肛﹞

痢疾古名滯下。以气滯成積。積成痢。治法當以順气爲先。須當開胃。故謂無飽死痢病也。

痢疾不問赤白而知爲冷熱之證。若手足和暖。則爲陽。先用粟殼飲。調五苓散。進感應丸若覺手足厥冷則爲陰。當用暖劑。須常識此。

凡痢初發。不問赤白。裏急後重。頻欲登圊。及去而所下無多。旣起而腹內復急。宜用藿香正气散。加木香半錢。吞感應丸。或蘇合香丸。吞感應丸。

赤痢血色鮮紅。或如蛇虫形。而間有血鮮者。此屬熱痢。宜藿香正气散。加黑豆三十粒五苓散加木香半錢。粟米少許。下黃連丸。或黃連阿膠丸。茶梅丸。熱甚服上項藥未效。宜白頭翁湯。

若赤痢發熱者。敗毒散加陳倉米一撮煎。

若血色黯如瘀。服冷藥所下愈多。去愈頻者。當作冷痢。宜理中湯。或四君子湯。加肉豆蔻木香各半錢。若感暑气而成痢疾者。其人自汗發熱。面垢嘔逆。渴欲引飲。腹內攻刺。小便不通。瘀血頻並。宜香薷飲加黃連一錢。佐以五苓散。白湯調服。不愈則用蜜水調。感暑成痢。疼甚而食不進者。六和湯藿香正气散各半帖。名木香交加散。

白痢下如凍膠。或如鼻涕。此屬冷痢。先宜多飲除濕湯。加木香一錢。吞感應丸。繼進理中湯。亦有下如魷色。或如臘茶色者。亦宜用前白痢藥。

赤白雜者。宜胃苓飲加倉米一撮煎。吞駐車丸。

凡治痢須先逐去積滯。去已多。三五日後。自可兜澀。不問赤白。俱宜水煮木香丸。或水煮木香飲。眞人養髒湯。或斷下丸。如白痢久而虛甚者。養髒湯加熟附。赤痢加黑豆一小撮。

白痢加漧薑一錢。赤痢亦可加黃連一錢。新下者不必加此。在人活法。

禁口痢者。有得病卽不能進食者。或因冷藥並藥過多不食者。卻不可拘於赤痢難用熱藥之說。當以溫中進食爲先。宜治中湯。加木香半錢。或縮砂一錢。

休息痢。因兜住太早。積不盡除。或因痢愈而不善調理。以致時止時作。宜四君子湯。

加陳皮一錢。木香半錢。吞駐車丸。只緣兜住積滯。遂成休息。再投去積。卻用兜劑。

勞痢。因痢久不愈。耗損積血。致腸胃虛空。變生他證。或五心發熱。如勞之狀。宜蕷連飲赤多倍蓮肉。白多倍山藥。痢後調補。宜四君子湯。加陳皮一錢半。卽異攻散。惡甜者。

生料平胃散。加人參茯苓各半錢。諸病壞證。久下膿血。或如死豬肝色。或五色雜下。頻出無禁。有類於痢。俗名刮腸。此乃臟腑俱虛。脾气欲絕。故腸胃下脫。若投痢藥則誤矣。六柱飲爲穩。或可冀其萬一。

痢後風。因痢後下虛。不善調將。或多行。或房勞。或感外邪。致兩腳酸軟。若痛若痺遂成風痢。獨活寄生湯。吞虎骨四斤丸。或用大防風湯。將多以生樟卽骨碎補。俗呼爲胡孫姜三分之一。同研取汁酒解服。外以杜仲牛膝杉木節白芷南星萆煎湯燻洗。

脫肛一證。最難爲藥。熱則肛門閉。寒則肛門脫。內用磁石研末。每二錢。食前米飲調下。外用鐵銹磨湯溫洗。

下痢小便不通者。黃連阿膠丸爲最。

卷之九﹟虛損門

五勞

五勞者。五臟之勞也。皆因不量才力。勉彊運爲。憂思過度。嗜飲無節。或病失調理。

將積久成勞。其病頭旋眼暈。身疼腳弱。心怯气短。自汗盜汗。或發寒熱。或五心常熱。或往來潮熱。或骨蒸作熱。夜多惡夢。晝少精神。耳內蟬鳴。口苦無味。飲食減少。此皆勞傷之證五臟𨿽皆有勞。心腎爲多。心主血。腎主精。精竭血燥。則癆生。治勞之法。當以調心補腎爲先。不當用峻烈之劑。惟當溫養滋補。以久取效。天雄附子之類。投之太多。適足以發其虛陽。緣內無精血。不足當此猛劑。不可因有熱。純用甜冷之藥。以傷腎气。獨用熱藥者猶釜中無水而進火也。過用冷藥者。猶釜下無火而添水也。非徒無益。又害之耳。宜十全大補湯。

或雙和散﹑養榮湯﹑七珍散﹑藥令建中湯。皆可選用。間進雙補丸。若有無故身體瘦軟。絕無力气。別無他證。此平日作勞太過。血气虛而筋失養。宜劫勞散或和气湯。倍芎歸。又有言語讀誦。過耗神气。致成虛損。是爲叫呼走气。宜於十全大補湯等藥選用。

虛人老人病中忽一旦語言不出。扣之不應。此不是啞風。久欠藥力到。補調功成。自復應矣。

气虛人多不得寢。亦有痰多。膽經伏涎。欲寐不得者。不可例作虛治。妄補則痰愈盛。

有於坐臥之中。似欲得人按撚。意方始安者。此亦虛證也。諸發及有寒熱者。已各見本門審知因虛勞得之。並宜用前藥。未效用十四味建中湯。渴而不勝熱藥者。七珍散加木香五味子各七分。熱多。黃鱉甲散。或人參散。獨五心發熱。將欲成勞者。茯苓補心湯。外𨿽惡熱。內自畏寒。盛夏不可單衣。大建中湯﹑十四味建中湯﹑正元飲﹑參附湯。

飲食減少。畏食而嘔者。難獨用前滯甜藥。須斟酌用前快脾之劑。縮砂陳皮藥卻不可少如藥令建中湯內有陳皮半夏細辛卻可用。仍下鹿茸橘皮煎丸。如不嘔不畏食。用前十全大補湯雙和散等藥。亦當少加快脾之劑。以爲之防。

有患精血不足。明知當補腎。方欲一求之歸等藥。其人素減食。又恐不利於脾。方欲理脾气。則不免用疏刷之藥。又恐愈耗腎水。全一舉而兩得之功。莫若鹿茸橘皮煎丸爲第一。故曰。精不足。補之以味。又曰。補腎不如補脾。以脾上交於心。下交於腎故也。道家交構心腎。以脾爲黃婆者。卽此意。若腎元大段虛損。病勢困篤。則腎不容少緩。又不拘於此說。

要知於滋腎之中。佐以砂仁澄茄之類。於壯脾之中。參以北五味。黃之屬。此又臨時審病用藥之活法。勞疾久而嗽血。咽疼無聲。此病自下而傳上。若不嗽不痛。久而溺濁脫精。

此爲自上傳下。皆死證已。

有面色如故。肌體自充。外看如無病內實虛損。俗呼爲桃花蛀。宜看其何證。於前藥審而用之。

有傳屍勞。骨肉相傳。甚至滅門。此其五臟中皆有勞虫。古名瘵疾。難以醫之。

外有因動作勞力。或發寒熱。或身疼气短。或勞倦嗜臥。乃一時發勞。卻非五勞者比。

宜和气飲。詳見諸痛門身體痛證。

有嗽咳痰多者。名曰勞嗽。與風寒壅熱之嗽不同。此乃有本有標。本在腎而標在肺。可與前諸藥第一段求之。選用加五味杏仁阿膠貝母款冬花之屬。嗽而加以喘者。於前藥更加磨沈香仍吞靈砂丹。或三妙丹。詳見嗽門。嗽而有血者。詳見血門嗽血證。

卷之九﹟虛損門

盜汗自汗

眠熟而汗出者。曰盜汗。又名一寢汗。不分坐臥而汗者。曰自汗。傷風傷暑。傷寒傷濕痰嗽等自汗。各載本門。其無病而常自汗出。與病後多汗。皆屬表虛。胃气不固。榮血漏泄。

宜黃建中湯。加浮麥少許。煎黃六一湯或玉屏風散。或身溫如常而汗出冷者。或身體冷而汗亦冷。別無他病。並屬本證。

有痰證冷汗自出者。宜七气湯。此方已載二百四十九腎逆散之下。有气不順而自汗不止須理气。使榮衛調和。小建中湯加木香。

有病後多汗。服正元飲諸重補劑不愈。惟八珍散宜之。有別處無汗。獨心孔一片有汗。

思慮多則汗亦多。病在用心。宜養心血。只宜一條用藥。仍以艾湯調茯苓末服之。名曰心汗。靑桑第二葉焙榦研末。空心米飲湯調下。最治盜汗。

若陰汗惟密陀僧和蛇牀子研末。撲之立止。

若服藥汗仍出者。小建中湯加熟附子一錢。不去皮。或正元飲。仍以溫粉撲之。大汗不止。宜於諸藥入牡蠣粉一分。並吞朱砂丹。或茸朱丹。

常自汗出。經年累月者。多用黑錫丹。久病及大病新愈汗出者。亦可用此。若不宜熱補須交濟其陰陽。自愈。當以靈砂丹主之。凡此皆非爲他病而止病於汗者設。非謂有兼病者也。

若服諸藥。欲止汗固表裏。並無效驗。藥愈熱而汗愈不收。可只理心血。蓋汗乃心之液。

心無所養。不能攝血。故溢而爲汗。宜用大黃湯。加炒酸棗仁半錢。有微熱者。更加炒石斛半錢。兼下靈砂丹。

汗出如膠之粘。如珠之凝。及淋漓如雨。揩拭不逮者。難治。漏風頗汗。出諸中門中風證。

應汗多而發虛熱者。不當泥於熱。宜用收斂之劑。汗出而有邪熱者。其人若不渴。小柴胡湯加桂枝半錢最良。

治心虛多汗不睡。豬心一个。破開帶血。用人參二兩。當歸二兩。裝入心中煮熟。去二味藥。只喫豬心。不滿三四日。其病卽愈。

卷之九﹟虛損門

眩暈

痰飲頭風七气失血中酒等病。皆能眩暈。已各見本證。今獨舉不兼他病見眩暈者。是皆虛損也。然有不時眩者。有早起眩暈。須臾自定。日以爲常者。正元飲下黑錫丹。

傷濕頭暈。腎著湯加川芎名除濕湯。

有因虛致暈𨿽暈醒時。面常欲近火。欲得暖手按之。蓋頭面乃諸陽之會。陽气不足故耳有頭風證。耳內常鳴。頭上有如鳥雀啾啾之聲。切不可全謂耳鳴爲虛。此頭腦挾風所爲也。

有眩暈之甚。擡頭則屋轉。眼常黑花。觀見常如有物飛動。或見物爲兩。宜小三五七散。或芎附湯。生料正元飲。加鹿茸一錢。下靈砂丹。或用正元飲。炒川椒一十五粒。下茸朱丸。

若不效。則獨用鹿茸一味。每服半兩。用無灰酒三盞。煎至一盞。去滓入麝香少許服。緣鹿茸生於頭。頭暈而治以鹿茸。蓋以類相從也。曾有頭疼痛不愈。服茸朱丹而效。

卷之九﹟虛損門

虛炎短乏

虛炎陰陽不升降。下虛上盛。气促喘急。宜蘇子降气湯。去前胡。下黑錫丹。或養正丹气急甚而不能眠臥者。沈附湯或正元飲。或四桂散去木香用沈香。並以鹽煎。下黑錫丹或靈砂丹。三妙丹。不效。則以前藥下朱砂丹。

短乏者。下气不接上。呼吸不來。語言無力。宜補虛四桂飲。木香減半。加黃山藥各一錢若不勝熱藥及痰多之人。當易熟附子作生附。在人活法。餘皆仿此。藥輕病重。四桂飲不足取效。宜於本方去木香加炒川椒十五粒。更不效。則用椒附湯。上焦漧燥不勝熱藥者。宜於椒附湯加人參一錢。尋常病當用姜附。而或上盛燥熱不可服者。惟此最良。

气短乏力之人。於進藥之外。選一盛壯男子。吸自己之气。噓入病患口中。如此數次。

亦可爲藥力一助。此法不特可治虛乏。尋常气暴逆致呃者。用之良驗。

卷之九﹟虛損門

驚季

﹝附健忘﹞

驚悸者。因事有所大驚。觸忤心神。气與涎郁。遂生驚悸。此乃心虛膽怯所致。宜溫膽湯。嘔則以人參代竹茹。

若驚悸眠多異夢。隨卽驚覺者。宜溫膽湯。加酸棗仁蓮肉各一錢。以金銀煎下十四友丸或鎭心丹遠志丸。酒調妙香散。

健忘者。所過之事。轉盼遺忘。此乃思慮過度。病在心脾。宜歸脾湯。

卷之九﹟虛損門

怔忡

怔忡。久思所愛。觸事不意虛耗眞血。心血不足。遂成怔忡。俗謂心忡脈亂是也。宜益榮湯。

怔忡卽忪悸也。忪悸與驚悸若相類而實不同。驚悸者。因事有所驚而悸。忪悸者。本無所驚。常心忪而自悸。焉得無辧。

感風寒暑濕閉塞諸經而忪忡。各見本門。

因痰飲怔忡者。導痰湯加炒酸棗仁。下壽星丸。

失志者。由所求不遂。或過誤自咎。懊恨嗟嘆不已。獨語書空。若有所失。宜溫膽湯。

去竹茹加人參柏子仁各一錢。下定志丸。仍佐以酒。調辰砂妙香散。

有痞塞不飲食。心中常有所怯。愛處暗或倚門後。見人則驚避。似失志狀。此名爲卑之證。以血不足故示谷神嘉禾散。加當歸半錢。黃半錢。

卷之九﹟虛損門

五癇

癇有五。馬牛雞羊豬。五者以其病狀偶類之耳。無非痰涎壅塞。迷悶孔竅。發則頭旋顚倒。

手足觸搦。口眼相引。胸背彊直叫吼吐沫。食頃乃蘇。俗止呼爲發豬癇。疾發雞風。宜星香散。加全蠍三个。下蘇角丸。

卷之九﹟虛損門

癲狂

﹝附心風﹞

癲狂由七情所郁。遂生痰涎。迷塞心竅。不省人事。目瞪不瞬。妄言叫罵。甚則逾垣上屋。

裸體打人。當治痰寧心。宜辰砂妙香散。加金箔珍珠末。雜靑州白丸子末。濃姜湯調下。吞十四友丸。滑石六一湯。加珍珠末。白湯調下。

有病癲人專服四七湯而愈。蓋痰迷爲顚。气結爲痰故也。如健忘如驚悸。如怔忡五癇。

亦宜用此。

如顚狂不定。非輕劑所能愈者。宜太乙膏及抱膽丸。心風者。精神恍惚。喜怒不常。

無語時或錯亂。有顚之意。不如顚之甚。亦痰气所爲也。宜星香散。加石菖蒲人參各半錢。

下壽星丸。

有心經蘊熱。發作不常。或時煩躁。鼻眼各有熱气。不能自由。有類心風。稍定復作。

參蘇飲加石菖蒲一錢。有婦人狂言叫罵。歌笑不常。似祟憑根據。一邊眼與口角弔起。或作顚治。

或作心風治。皆不效。乃是舊有頭風之疾。風痰作之使然。用芎心湯加防風十分。數服其病頓愈。

卷之九﹟虛損門

不寐

不寐有二種。有病後虛弱及年髙人陽衰不寐。有痰在膽經。神不歸舍。亦令不寐。虛者六君子湯加炒酸棗仁。炙黃各半錢。痰者。宜溫膽湯。減竹茹一半。加南星炒酸棗仁各半錢下靑靈丹。

傷寒不寐。當於活人書中求之。

自驚悸以後諸證。亦可用溫膽湯加。或同金銀煎竹茹。則隨其寒熱虛實而去取之。導痰湯加石菖蒲半錢尢治。

大抵驚悸健忘。怔忡失志不寐。心風。皆是膽涎沃心。以致心气不足。若用涼心之劑。

太過則心火愈微。痰涎愈盛。病愈不減。惟當以理痰气爲第一義。

卷之十﹟拾遺門

渴

諸病中有渴。已各見本證。今特舉其無病自渴與病瘥後渴者。參術散。四君子湯。縮脾湯。或七珍散加木瓜一錢。皆可選用。生料五苓散加人參一錢。名春澤湯。以五苓散和四君子湯。

亦名春澤湯。尢是要藥。更兼作四皓粥食之。

諸病久損。腎虛而渴。宜八味丸。黃飲。四物湯加人參木瓜各半錢。或七珍飲大補湯去術加木瓜如數。諸失血及產婦蓐中渴者。名曰血渴。宜求益血之劑。已於血門吐血證中論之。有無病或然大渴。少頃又定。只宜蜜湯及縮脾湯之類。折二泔冷進數口亦可。

酒渴者。漧葛調五苓散。

卷之十﹟拾遺門

疸

﹝附面黃﹞

黃面自疸。大略有五黃。脾土色也。脾臟受傷。故病見於外。通身面目悉黃。並宜生料五苓散。加茵陳或五苓散。平胃散各半帖。名胃苓飲。黃汗因脾胃有熱。汗出入水澡浴所致。故汗黃熱染衣。只宜前藥。黃膽因酒食過廣。臟腑極熱。復爲風濕所搏。結滯不散。濕熱鬱蒸故通身眼目悉黃。或發寒熱。亦宜前藥。酒疸因飲酒過傷而黃。俗名爲酒黃。宜漧葛煎湯。或梔子仁煎湯調五苓散。或生料五苓飲。加漧葛一錢。

有酒疸後變成腹脹。漸至面足俱腫。及徧身。宜藿香脾飲加木香三錢。或木香麥各半錢。

飲酒卽睡。酒毒燻肺。脾土生肺金。肺爲脾之子。子移病而克於母。故黃。又肺主身之皮膚。肺爲酒毒燻蒸故外發於皮而黃。此二說故通。法當合脾肺而治。宜藿枇飲。

谷疸因失饑傷飽。胃气燻蒸而黃。食必卽眩暈。宜紅丸子。

女勞疸因色後爲水濕所搏。故額黑身黃。小腹急滿。大便不利。以大麥一撮。同滑石石膏末各一錢煎。

諸疸口淡怔忡。耳鳴腳軟。當作虛治。宜四君子湯。吞八味丸。五味子附子者皆可用。

不可過用涼劑。彊通小便。恐腎水枯竭。久而面黑黃色不治。

傷脾致疸。已見之前黃膽證下。外有暑毒傷脾。小便不利。亦能成疸。煎茆花湯。調五苓飲。

諸失血後。多令面黃。蓋血爲榮。面色紅潤者。血榮之也。血去則面見黃色。譬之艸木春夏葉綠。遇秋葉黃。潤與燥之別也。宜養榮湯枳歸湯十全大補湯。妨食者。四君子湯。加黃扁豆各一錢。卽黃四君子湯加陳皮。名異攻散。加此二味。亦得。亦有徧身黃者。但黃不及耳目。

病瘧後多黃。蓋瘧謂之脾寒。脾受病故色見於面。宜理脾爲先。異攻散加黃扁豆各半錢。諸痛後黃者亦宜。

農民黃腫病。因飽作勞。脾气不舒。宜楊法師勝金丸。

卷之十﹟拾遺門

眼

醫眼。以靑桑榦枝就硬炭火上燒取白灰。銅箸點二三次。妙甚。不可用水桑黃桑。亦不可雜炭灰。

眼病不一。爛沿惡泊羞明醫膜澀痛雀目韜鍼內外障等證。難以枚舉。今獨舉赤眼數種。

應患眼者。不問遠年近有。上諸證並可用四物湯。下生熟地黃丸。敷洗之劑。當求之專科。四物湯加入蒸熟大黃一塊。如栗子大。尢妙。

有久視損目。肝血不足。以致見物不明。眼中常見煙焰起。此當益血。宜生熟地黃丸。

有因茹素致目少光。或成雀目。蓋食能生精。虧之則目無所資而減明。

眼疾諸證。醫家多用治眼流气飲。此則專門之業也。尋常赤眼用黃連碾末。先用大菜頭一个切了蓋。剜中心作一竅。入連末在內。復以蓋遮住。竹簽簽定。慢火內煨熟取出。候冷以菜頭中水滴入眼中。

赤眼有數種。气毒赤者。熱壅赤者。有時眼赤者。無非血壅肝經所主。蓋肝主血。通竅於眼赤眼之病。大率皆由於肝。並黑神散消風散等分。白湯調。食後睡時服。仍用豆腐切片敷其上。鹽就者可用。酸漿者。不可用。卽烏豆敷之意。

風熱。赤甚者。於黑神散消風散二藥中。放令消風頭髙。間以折二泔。睡時冷調洗肝散或菊花散服。仍進四物湯。內地黃用生。芍藥用赤。只須半帖。食後作一服。卻加入赤茯苓半錢醉將軍卽酒蒸大黃是也。早晨鹽湯下養正丹二十三十粒。

若不便於過涼之劑。則不必用洗肝散。宜以二錢黑神散。一錢消風散。

若赤眼久而不愈。用諸眼藥皆無效。早起則以蘇子降气湯。下黑錫丹。臨睡則以消風散下三黃丸。日中別以酒調黑神散。此數藥不獨治久赤。諸眼疾皆治之。

若眼暈生花。則屬肝虛。當於虛損門眩暈證求藥。或正坐他病以致病花。合就其所得之病隨證施治。

又有气眼。才怒气則亦痛。宜服酒調復元通气散。

又有頭風眼。偏正頭痛。眼不可開。多淚羞明。宜決明散。

卷之十﹟拾遺門

耳

耳爲腎竅。耳病皆屬於腎。腎虛故耳中或如潮聲蟬聲。或暴聾無聞。宜鳴聾散。或嚼蠟用酒下。及黃臘粥食之。

腎經久虛。耳中潮聲蟬聲。無休止時。妨害聽聞者。當墜气補腎正元飲。咽黑錫丹。間進安腎丸。

風毒攻耳。致生膿者。名停耳。先以綿枝子撚出膿。令淨。次用桃花散吹入。或以多年陳皮去白麻油燈上燒存性。碾末入麝香少許。加桃花散。法加用幹胭脂白礬。

卷之十﹟拾遺門

鼻

酒鼻屬肺風。有不能飲而自生者。非盡因酒。查乃俗呼耳。宜一味折二泔。食後用冷凍飲料外用硫黃入大菜頭內碾塗之。若鼻尖微赤及鼻中熱生瘡者。辛夷碾末入腦麝少許。綿裹納之。或以枇杷葉拭去毛。不須塗炙。銼細煎膿湯候冷調消風散。食後臨臥進。

鼻塞流涕不止。有冷熱不同。淸涕者。腦冷肺寒所致。宜細辛烏附漧薑之屬。濁涕者。

乃素問所謂膽移熱於腦。故煩鼻淵是也。宜防風甘菊之屬。須以淸濁別冷熱。

一方用蒼耳子。卽縑絲艸子。炒碾爲細末。食後入藥末點服。立效。

有不因傷冷而涕多。涕或黃或白。或時帶血。如腦髓狀。此由腎虛所生。不可過用涼劑宜補腦散。仍以黑錫丹。紫靈丹靈砂丹。

傷冷熱。鼻暴塞。流涕多者。通關散。

鼻衄。見血門鼻衄證。

余處無恙。獨鼻尖色靑黃者。此其人必爲淋也。鼻尖微白者。亡血也。赤者血熱也。

外有鼻痔。辧患不能盡舉外科方論。

卷之十﹟拾遺門

口舌

﹝附音聲﹞

口舌生瘡。皆有上焦熱壅所致。宜如聖湯或口梗湯加黃芩一錢。仍用杏花散摻之。未效則參以四香飲。有聲音不出之人。服冷劑愈失聲。乃是腎經虛寒。投附子之劑數枚方可。此不可不識。

下虛上盛。致口舌生瘡。若用鎭隧之藥以降陽湯宜鹽水下養正丹或黑錫丹。仍於臨臥。

熱湯洗足。炒探淨吳茱萸小撮拭足了。便以炒熱致足心。用片紮之。男左女右。

曾有舌上病瘡。久蝕成穴。累服涼劑不效。後來有教服黑錫丹。遂得漸愈。此亦下虛故上盛也。

外有舌暴腫脹。名曰重舌。一味眞蒲黃末摻之。

又有舌無故常自痺者。不可作風治。由心血不足。理中湯加熟附半錢。當歸錢半。

卷之十﹟拾遺門

齒

齒痛。見諸痛門齒痛證。其他齒患不一。自有口齒專科。牙衄見衄門。

卷之十一﹟瘡毒門

癰疽癤毒

﹝附發背﹞

發散諸般毒。多碾白芙蓉葉入艸烏葉少許。蜜調敷。重者。加入南星末。凡諸毒用膏藥欲散。搓入麝香欲潰。搓入雄黃。

一應毒證。已作渴。或膿過多。防其爲渴。宜於千金內補散之外。兼進八味丸。用五味者佳。

發熱惡寒。狀如傷寒而痛者。其痛處欲爲癰疽。癰屬腑。故生淺。皮薄而腫髙。疽屬髒故生深。皮濃而腫堅。又有輕於癰疽者。名曰癤毒。癰壅也。疽沮也。癤節也。言气血壅滯沮節也。並威靈仙飲微利之。或五香連翹散。佐以復元通气散。若膿血結成。不可發散。已潰未潰宜小托裏散。或千金內補散﹑加木香羌活白芍藥烏藥等分。渴加栝蔞根。此數藥皆治陽證。若陰證宜於千金內補散。減防風桔梗之半。倍加白術。未效更加熟附。與諸藥煎服尢佳外有服金石以助欲。至精气旣衰。藥毒偏勝。金石與肺同類。肺附於腎。所以多成發背之疾又有好鱉爲亦至發背。蓋鱉之陽气皆聚於上甲。所以上甲可入藥也。治法同前。若毒發於陰。而又未可用附桂諸藥劑。外疼內寒。宜五香湯。

毒之初發。並宜酒調復元。通气散。或病在下者。酒糊丸。通气散。卻用木香湯吞下。

治諸毒方結成者。以皂角樹上所生之葚。磨烏醋調塗。此葚須預藏在煙閣頭。緩急取用患背瘡人及諸毒已潰後。血去過多。津液少者。宜換肌散。毒初發。頭疼體痛。乍寒乍熱。恐挾外邪。宜香蘇飲。加川芎白芷防風當歸陳皮之類。

病消渴之人多生毒。此乃津液已耗。虛陽外發。內外俱虛。此爲極病。凡消渴愈後生毒毒愈後消渴。皆非可治之病也。

癰疽癤。此毒總名。亦舉其大槪耳。其他證狀不一。名稱亦異。未潰之際。增寒壯熱。

狂言妄語。如見鬼神。膿去已多而大熱不休者。似爲難治。蓋毒之得膿。猶傷寒病証之得汗。汗已而反大熱。則爲壞傷寒矣。若淋洗貼敷。自屬外科。癰疽發背已潰。出膿過多。而羸瘦者芎歸湯。凡所服藥。並不可用白術。能生膿故也。未潰與初發陰證用之卻可。

若其人嘔不喜食。不可用千金內補散。滯其脾。恐挾外邪。未潰者。二陳湯加芎。或不換金正气散。已潰者。谷神加禾飲。

又一方治毒並不喜食。於不換金正气散加白茯苓半夏等分。人參木香減半。亦名正气散患癰毒人。膿血已潰。所去過多。津液。枯竭。多病於渴。縱有發熱燥擾等證。不可以治者。用益榮生津之劑若大熱不止者難治。

腸癰。卽腸中生癰也。腹中痛。其始發熱惡寒。證狀難辧。因下膿血乃覺。或小腹腫滿。或小便澀滯。或膿從臍出。宜吞太乙膏。

瘡毒久不幹。成漏者。忍冬艸浸酒常服。

瘡毒而大便堅者。升麻和气飲。和消毒飲。加以身上發熱甚者。消毒飲和敗毒散。

有火邪逼身。及因炙後徧身發爲赤核。腫痛漩盤。用荊防湯浸取洗。

露名爲羊核。生取石菖蒲爛研之。仍以石首膠一兩許。火存性。研爲末。酒調服有不敷藥時大痛。敷卽不痛。有不敷藥時不痛。敷之則痛。蓋寒熱風濕並憂怒等气。積而內攻。則痛不禁藥拔出之。故不痛也。血死陰毒在中。愈服愈深。愈不覺痛。藥發之於外。故反痛也。

卷之十一﹟瘡毒門

瘡癬疥

﹝附丁瘡﹞

此𨿽皮膚小疾。不足爲害。然瘡有惡瘡。癬有頑癬。疥癆膚。尢爲煩擾。甚至經年累月。

不能脫灑。凡病此者。不當專用外敷藥。須內宣其毒可也。升麻和气飲。消毒飲。四順淸涼飲。犀角飲。皆可用。

有紫白癜風。酒調消風散飲訖。使去浴。卽以消風散入皂角末揩洗。外以烏白膏敷之。

浴子以醋調貝母末。筆蘸刷之。頻浴頻用爲佳。

瘡名甚多。以其屬外科。不能盡述。

瘡如牛皮模樣。癢甚不可忍者。又疼。用黃連木香黃柏皮杉木節二个。明礬少許。以上各等分。研末用好眞油調敷又效。

火帶瘡。繞腰生者。一味剪紅蘿。或花或葉。細末蜜調。敷立效。或小紙貼在上亦可。

丁瘡。近年病此而死者甚多。以其毒瓦斯寇裏。不可以常瘡藥視之。得之倉卒。立至危殆上干卽根出。

卷之十一﹟瘡毒門

痱

痱素問謂之痱痤。香撲粉入朴硝末。如常撲使。更入少許枯白礬末。

卷之十一﹟瘡毒門

痘疥

自漢以前。方書初無痘疥。至拓拔魏時始有之。膚病初得之。憎寒發熱。身體疼痛。傷寒無異。

或有發如瘧者。但鼻冷驗爲痘疥。最忌以藥瀉之。致毒瓦斯攻裏。難起靨子。陳文仲方甚詳。

或痘疥出三日四日後。徧身稠密以成水泡。大便自固。別無所犯。瘡忽盡陷。凹作小孔。如章巨腳。此非病於不發。蓋瘡出旣多。血气尙少。不足以發之。宜以藥滋養其血。血气旣復瘡不患不起。宜千金內補散。去防風桔梗。

卷之十一﹟瘡毒門

風

﹝附下疳瘡﹞

風。固精未調。外爲風濕所襲。從陰囊濕汗作癢起。流注四肢手又白色。悉生瘡瘍。

俗謂之腎臟風。四生飲二兩。以竹刀細切豬腰一對。銀石器中。酒漉熟爛。研細和藥爲丸。如梧桐子大。如不可丸。人酒醋少許。每服五六十丸。鹽酒空心下。又用花蛇散和消風散。酒調服或升麻和气飲。咽烏頭煮鹽丸。及烏荊丸。或花蛇丸。若常濕癢。欲得淋洗。則以蛇牀子一味。煎湯用之。

下疳瘡用眼藥珍珠粉幹摻。又方用水銀膏貼令水出。卻以火中白研末。別暖HT丹等分和勻入麝香少許摻之。風癢不可忍者。薑汁入香油一二滴。攪勻塗之。

卷之十一﹟瘡毒門

撲

﹝附刀傷﹞

僕踣不知曰。兩下相擊曰撲。其爲損一也。因撲而迷悶者。酒調蘇合香丸。或雞鳴散。

或和气飲。加大黃入醋少許煎。或童便調黑神散。不用童便。用蘇木煎。酒調亦得。撲傷疼。酒調琥珀散極佳。再有烏藥順气散。用以治之。風腰疼尢宜。有撲人服藥並燻洗搽藥皆不效自若。或教以用白芍藥赤芍藥威靈仙。乳香。沒藥各等分。爲細末。和勻。酒調服之隨卽痛減其半。

刀傷血不止。一味白芍藥散。白酒調服。卽以散摻傷處。或其血出不透。致惡血壅滯。

傷處赤腫。或攻四肢頭面。並雞鳴散。或煎紅花調黑神散。其有血出不止。勢難遏者。用龍骨乳香等分研末。窒患處。蛇魚艸搗塞尢妙。非特可治刀傷。撲血不止。亦可。

卷之十一﹟瘡毒門

惡虫蛇傷

爲惡虫蛇所傷。用白芷細嚼敷患處。仍以酒調芷末服。蜈蚣用雞尿塗。HT傷用蕨萁芒燒灰。

香油調敷。犬傷用虎骨末敷。貓傷用薄荷揩。蜂蠆傷用人參嚼而敷之。或用諸蟹殼燒存性。

研末。密調敷。凡諸惡物傷。急於傷處灼艾數壯亦佳。

卷之十一﹟瘡毒門

發丹

發丹色狀不一。癢痛亦異。大槪皆因血熱肌虛。風邪所搏而發。然色赤者多。以赤故謂之丹宜消風散。入燒楓樹子存性。爲末。酒調服。有發而色白者。謂之冷瘼。宜消風散雜黑神散。酒調。此病多緣肌肉疏。爲風邪所襲而成。風熱則赤。風冷則白。則今人呼赤爲丹。白爲瘼。所以用酒調土朱服之而愈者。亦以脾主肌肉。土能入脾。各從其類。古方一名爲癮疹非特分寒熱。亦兼備四气。近世方論呼爲白婆瘼。赤爲血風。赤白二證。並可用烏藥順气散和消風散。酒調服。白者。多用順气散。赤者。多用消風散。病此者俱宜用煎藿香正气散。

有人一生不可食雞肉及獐魚動風等物。才食則丹隨發。以此見得系是脾風。脾主一身之肌肉。藿香正气散乃治脾之藥。而土朱亦入脾之藥。此方屢試應驗。

卷之十一﹟瘡毒門

瘰

瘰之病。皆血气壅結。根在臟腑。多結於項頸之間。累累大小無定。發作寒熱。膿血潰漏或此沒而彼起。宜於隔宿用米飲調下桂末滑石二錢。重鐘動時。進黑白散。必有物如蒲萄肉。從小便出其數枚於腫核則愈。仍常服四七湯。加木香或蘇子降气湯。其匝頸者。俗名蟠蛇。難治。

先以石菖蒲爛研患處。微破。卻以貓貍皮連毛燒灰。香油調敷。一味白蘞末。酒調服多多爲上。仍以酒一呷敷白斂患處。掘取生者尢好。或用豬膽內水。調雄黃末。敷患處亦好

卷之十一﹟瘡毒門

癢

癢證不一。疥癆作癢。當求之本門。瘡疥證。血虛皮膚燥癢者。宜四物湯。加防風七錢半。如以四物湯半帖。水二盞。調消風散一錢重亦可。婦人血气或通身癢。或頭面癢如虫行皮中。

緣月水來時。爲風所吹。不然則是產蓐中。食動風物致之。亦宜如前四物湯調消風散。有脾虛身癢。本無疥癆。素非產蓐。潔然一身。癢不可住。此仍脾虛所因。經云。諸痛爲實。諸癢爲虛。又云。

脾主身之肌肉。宜實脾爲先。四獸飲。去艸加藿香濃朴川芎當歸各半錢重姜棗煎服。名增損資胃飲。

卷之十二﹟婦人門

經事不調

婦人每月經水應期而下。不使有餘。猶太陰之缺也。其有或先或後。或少或多。或欲來先病或遇來而斷續。皆謂之不調。和气飲加香附子半錢。兼咽獨附丸。經事來而腹痛者。經事不來而腹亦痛者。皆血之不調故也。欲調其血。先調其气。四物湯加吳茱萸半錢。香附子一錢。

和气飲加茱萸半錢。亦可用。痛甚者。玄胡索湯。然又恐感外邪。傷飲食致痛。痛不因血。

尢宜詳審。和气飲卻能兼治。

有經事不通。血入四肢化爲水。遂成腫滿。非獨產後爲然。名曰血分。誤作水治。其害不少。

宜調經散。因冷而節。因節而痛。宜大溫經湯。冷甚者。去麥門冬。有因驚气上逆。致月經不通。涎多神昏。昏則不知人。或妄言歌笑。似心風。似五癇。醒時又似正人。或病來身如搖動。手足如搐搦。四七湯大溫經湯各半帖。和勻服。有經候失期。或過二三月。變生諸證者和气飲須用桂枝者。性最動血。和气飲加蘇木紅花漧漆各半錢。桃仁一錢。或醋或酒煎去渣。入麝香少許。仍以醋湯調黑神散。因血節而腹內有塊者。四物湯去地黃。加官桂白術各半錢。

因經候不調。血不循故道。從後糞出。腹或疼或不疼。不可作尋常便血治。宜順其經四物湯去地黃。加阿膠香附子各一錢。仍以黑神散和調气散。白湯點服。

卷之十二﹟婦人門

血疼

﹝附血瘥﹞

男子謂之小腸气。婦人謂之脾血疼。多因血虛後感冷。致血气凝滯小腸。痛牽引腰脇宿有病根。不關月事通閉。宜和气飲。或玄胡索湯失笑散。間進艾附丸。或以鹽一撚。置鐵匙上。火燒研碎。酒調下異攻散。大便通則愈。若審知血海虛冷而疼。宜小溫經湯。若只瘥不痛。常如肚饑。此乃血虛胃中枯燥生熱。宜益血藥滋之。可用四物湯。久不治則成消中。

血瘥者。心頭瘥痛。四物湯去地黃。加香附子如數。

卷之十二﹟婦人門

血虛

有病後血虛者。有本體血虛者。其人往來寒熱。或五心發熱。言語無力。面色痿黃。頭目昏暈。變生諸疾﹑芎歸湯加羊肉少許。或十全大補湯﹑四物湯﹑養榮湯服之。血虛而气旺宜抑气湯。卽香附末。

血虛而腹疼者。四物湯。

婦人血虛。怒气用心者。如顚狀。又如心風。或笑歌。或妄語。月事來及產中。多有此證。四物湯半帖。去濃朴加人參麥門冬桂芎歸各半錢。名增減四七湯。

卷之十二﹟婦人門

崩中

崩中血熱而成者。有气虛而成者。血大至曰崩中。或淸或濁。或純下瘀血。或腐勢不可止證狀非一所感亦異。甚則頭目昏暈。四肢厥冷。並宜膠艾湯。咽震靈丹。佐以三灰散。或以童子小便煎理中湯。或以沈香降气湯加入百艸霜。米飲調下。血崩甚而腹痛。人多疑惡血未盡。

又見血色瘀黑。愈信惡血之說。不敢止截。大凡血之爲患。欲出未出之際。停在腹內。卽成瘀色。難盡以瘀爲惡。又焉知瘀之不爲虛冷乎。若必待見瘀血之後截之。恐並與人無之矣。

此腹痛更有說。積而腹痛。血通而痛止。崩而腹痛。血住則止。止宜芎歸湯加漧薑熟附一錢。止其血而痛自定。仍以刺花繡拭黑片。燒灰研末。米飲調下。一方以毛蟹殼燒存性。米飲下。亦有以早黃麻根燒灰爲末。米飲下。

卷之十二﹟婦人門

赤白帶

赤白帶下。皆因七情內傷。或下元虛冷。感非一端。大率下白帶多間有下赤者。並宜順气散吞震靈丹。仍佐艾附丸。或米飲調沙參末。帶下不止。成羸者。四物湯加牡蠣粉半錢吞固陽丸。多服取效。

有帶疾愈後一二月。或再發。半年一發。先血而後下帶。來不可遏。停蓄未幾。又復傾瀉。

此名漏帶。最難治。下截之血。小腹主之。有因血虛而虛熱陷入小腸。致小便澀痛。色白如泔。或成沙粒。皆不可作淋治。用冷劑。宜以四物湯五苓飲各半帖和煎。

卷之十二﹟婦人門

胎前產後

胎前惡阻。見食嘔吐。喜啖酸物。多臥少起。俗謂之病鬼。蓋其人宿有痰飲。血壅遏而不行故飲隨气上。停滯肝經。肝之味酸。則必喜啖酸物。金克木。以辛勝之。小半夏茯苓湯。

或二陳湯。甚者二陳湯。若嘔吐不食心虛煩悶。宜橘蘇飲。加竹茹指大。有服熱藥致膈悶熱成疾。宜蒲黃散。荷葉散。轉胞之說。諸論有之。以胎漸長。且近下逼近於胞。胞爲所逼而側令人數泄。故名轉胞。胞卽膀胱也。然子淋與轉胞相類。但小便頻數點滴而痛爲子淋。頻數出少而不痛爲轉胞。間有微痛。終是與淋不同。並宜生料五苓散。加阿膠一錢。更於胎前諸方求之。五味子八味丸。加當歸亦治轉胞。或更加車前子一味。發灰湯尢好。

有胎轉胞。用搐鼻藥。多打噴嚏。或用拳打腳心知痛。令病患渾身掇起。則臟腑搖動而胞自反上。

產後諸病。有作寒作熱。而亦有獨熱。然獨熱亦有三。惡血未下者。腹痛而發熱。感外邪者。必有頭痛惡風而發熱。惟血虛卽但發熱而無餘證。名曰蓐勞。宜於前血虛證求藥。

產後血虛而煩。蒲黃隔紙炒。東流水調下。產後腹疼。惡血不止。諸藥不效。宜芎歸湯加五味靈脂玄胡索煎。

妊婦子死或不死。胎動決安水酒宜合煎芎歸。未死卽安已死卽下。戴腹庵謂累曾經用萬不失一。

將產腳赤腫。俗名皺腳。香蘇散加木香一錢。

將產當順气瘦胎。使臨期易產。宜瘦貽飲。加縮砂少許。

雞產者。用香油半盞。烏醋雞子淸並水與香油等打勻。冷進一服。胎衣不下。赤小豆小麥等分煎服。仍以蓖麻去殼研七粒。塗兩足心。衣下卽洗去。

產後血入肺。面黑髮喘。宜以參一兩爲末。別銼蘇木二兩。水二碗煎七分。調參末。名參蘇飲。

產後去血。大便不潤而祕。宜橘杏丸。麻仁丸。應失血祕結者。皆可用。

產後發熱迷悶。俗謂之發熱血。新瓦上炒荊芥。不拘多少。半炒半生爲末。溫熱水調下一錢名獨行散。或疑豆淋酒太熱。用童便調尢宜。若銼散便煎亦得。荊芥乃產後要藥。角弓反張。豆酒調極妙。盛怒失喜。迷悶不發熱者。便調無不效。

產後以手摸肚遂痛。俗呼爲嫁母痛。童便調白芷末。破血用歸須。補血用歸身與頭。卽是官桂肉收汗枝發汗之義。

四物湯。婦人要藥。於內加吳茱萸半錢。或一錢。應血气病無不治。

婦人有一生不破腹而虛者。旣不破腹。何緣有虛。大抵婦人以血爲主。血衰气旺定無兒正因血虛。所以不育。婦人懷子。服固胎藥太多。或正產。或半產。胎𨿽下而惡血不卽去。或經二三月而惡露猶滴。此非敗血之比。正緣當來有固經藥在內。致血滯而不化。藥宜順血通气。不宜蓄血閉气。

彌月俗名滿肚。多有恣意食物。致傷食發熱。有類傷寒。食復之證。宜先用紅丸子一二服。卻進小柴胡湯此論蓋有所本。

婦人之藥。大率皆甜﹑不利於脾。芎歸猶滯。況於地黃乎。脾胃實者服之。固見有功。

有痰飲。及有甜入諸血藥中。半夏陳皮。自不可少。聚寶丹。婦人气痛血疼。或月經來少作疼。或來多不止而痛。或色瘀。或雜以黃泉。或血敗而加以泄瀉。腹內疼擾。並宜川芎當歸炮姜肉桂各一錢。白水煎服。累用累驗。

角弓反張。乃婦人急候。爲諸病之最。得此者。十存一二。荊芥新瓦上微炒末。豆淋酒調下二錢。或只一味獨活爲末。豆淋酒調下。

證治要訣類方卷之一﹟湯類

小續命湯﹝和劑﹞本諸中門中風。

防己肉桂﹝去粗皮﹞黃芩杏仁﹝去皮尖炒﹞白芍藥甘艸﹝炙﹞芎麻黃﹝去根節﹞人參﹝淨。一兩﹞防風﹝淨。一兩半﹞附子﹝炮去皮臍。五錢﹞

每服三錢。水一盞。姜五片。煎一盞。食前稍熱服。加棗一枚尢好。

星香湯﹝易簡﹞南星﹝八錢﹞木香﹝一錢﹞

每服四錢。水一盞。姜十片。煎七分。不拘時服。溫用。

醒風湯﹝和劑﹞

南星﹝生。八兩﹞防風﹝四兩﹞獨活附子﹝生。去皮臍﹞全蠍﹝微炒﹞甘艸﹝生。各二兩﹞每服四錢。水二盞。生薑二十片煎八分。不拘時溫服。日進二服。

星附湯﹝濟生﹞

附子﹝生用。去皮臍﹞天南星﹝生。各一兩﹞木香﹝不見火。五錢﹞

每服四錢。水一盞。姜九片。煎七分。不拘時。溫服。

四君子湯人參﹝去蘆﹞白術茯苓﹝去皮﹞甘艸﹝炙。各等分﹞

每服三錢。水一盞。煎七分。不拘時。溫服。

六君子湯人參白術茯苓甘艸﹝炙﹞陳皮﹝去白﹞半夏﹝湯泡。各等分﹞

生服三錢。姜三片。水一盞。煎七分。不拘時。溫服。

大防風湯﹝和劑﹞

川芎﹝撫芎不用一兩半﹞熟地黃﹝洗。二兩﹞附子﹝炮。去皮。臍。兩半。﹞白術防風﹝去蘆﹞當歸﹝去蘆酒浸﹞白芍藥黃杜仲﹝去粗皮。炒各二兩﹞羌活人參甘艸﹝炙﹞牛膝﹝去蘆。酒浸。微炒。各一兩﹞

每服五錢。水盞半。姜七片。棗一枚。煎八分。溫服。

增損四物湯﹝易簡﹞

當歸川芎白芍藥人參甘艸漧薑每服四錢。水一盞。煎六分。熱服。

黃六一湯﹝得效﹞

黃﹝去蘆。蜜炙。六兩﹞甘艸﹝一兩﹞

每服六錢。水一盞。姜二片。棗一枚。煎六分。溫服。

省風湯﹝和劑﹞

防風﹝去蘆﹞南星﹝生。各四兩﹞半夏﹝生。水浸洗﹞黃芩﹝去枯朽﹞甘艸﹝生。各二兩﹞

每服四錢。水二盞。姜十片。煎一盞。不拘時。溫服。

五痺湯﹝和劑﹞

片子姜黃﹝洗去泥土﹞羌活白術防己﹝各一兩﹞甘艸﹝微炒五錢﹞

每服四錢。水盞半。姜十片。煎八分。病在上。食後服。病在下。食前服。

四七湯﹝和劑﹞本諸中門中气。

半夏﹝五兩﹞茯苓﹝四兩﹞濃朴﹝三兩﹞紫蘇葉﹝三兩﹞

每服四錢。水一盞。姜七片。棗一枚。煎八分。不拘時。熱服。

姜附湯﹝和劑﹞本諸中門中寒。

漧薑﹝一兩﹞附子﹝去皮臍。細切。一枚。﹞

每服三錢。水一盞。煎七分。後食溫服。

香薷濕﹝和劑﹞本諸中門中暑。

香薷﹝二兩﹞白扁豆﹝炒﹞濃朴﹝姜制﹞茯神﹝各一兩﹞甘艸﹝炙。五錢﹞

上爲末。每服三錢。不拘時。沸湯點服。鹽湯亦可。

白術酒﹝三因﹞本諸中門中濕。

白術﹝一兩﹞酒三盞。煎一盞。不時頻服。不飲酒。以水代之。

理中湯﹝和劑﹞本諸中門中惡。

人參白術甘艸漧薑﹝炮。等分。﹞

每服三錢。水盞半。煎一盞。空心食前。稍熱服。

四順湯卽理中湯倍甘艸。

附子理中湯卽理中湯加附子。

四逆湯﹝和劑﹞

甘艸﹝炙。二兩﹞漧薑﹝一兩半。﹞附子﹝生。去皮臍。五錢﹞

每服三錢。水一盞半。煎一盞。不拘時。溫服。

十全大補湯﹝和劑﹞

人參白術茯苓﹝去皮﹞甘艸﹝炙。﹞當歸﹝酒洗﹞川芎白芍熟地黃﹝酒洗﹞黃肉桂﹝去粗皮。不見火。等分。﹞

每服三錢。水一盞。姜三片。棗二枚。煎七分。不拘時。溫服。

六和湯﹝和劑﹞

香薷濃朴﹝姜制。各四兩﹞扁豆﹝薑汁略炒﹞赤茯苓藿香葉木瓜﹝各二兩。﹞人參半夏﹝湯泡七次﹞杏仁﹝去皮尖﹞砂仁甘艸﹝各一兩﹞

每服四錢。水一盞半。姜三片。棗二枚。煎八分。不拘時。溫服。

人參養胃湯﹝和劑﹞

桂枝湯﹝和劑﹞

陽旦湯﹝活人﹞

杏子湯﹝和劑﹞

以上方。散在各書內。

小靑龍湯﹝和劑﹞本諸傷門傷風寒。

麻黃﹝去節﹞肉桂漧薑﹝炮﹞細辛﹝去葉﹞白芍藥甘艸﹝炙。各三兩﹞五味子半每服三錢。水一盞半。煎一盞。食後溫服。

小柴胡湯﹝和劑﹞

柴胡黃芩人參甘艸﹝各二兩﹞半夏﹝一兩半﹞

每服三錢。水盞半。姜五片。棗一枚。煎七分。不拘時。稍熱服。小兒減劑。

小建中湯﹝活人﹞

桂枝﹝一兩半。﹞白芍藥﹝二兩。﹞甘艸﹝一兩﹞生薑﹝一兩半﹞大棗﹝六枚﹞膠飴﹝半兩。舊有微溏或嘔者去膠飴﹞

每服四錢。水盞半。姜三片。棗一枚。煎八分。去滓。下膠飴兩匙。再煎化。不拘時。

溫服。尺脈尙遲。加黃一錢。

大柴胡湯﹝和劑﹞

柴胡﹝半斤﹞大黃半夏﹝各二兩半﹞赤芍藥黃芩﹝各三兩﹞

每服三錢。水盞半。姜五片。棗一枚。煎一盞。食後臨臥。溫服。

小承气湯﹝活人﹞

大黃濃朴﹝薑汁。各一兩﹞枳實﹝去穣。麩炒。十枚﹞

每服五錢。水盞半。煎八分。不拘時。溫服。以利爲度。

白虎湯﹝和劑﹞

石膏﹝。二十兩﹞知母﹝八兩﹞甘艸﹝炙。四兩﹞

每服五錢。水盞半。糯米五十粒。煎一盞。食後溫服。小兒力少。加人參少許。立夏後立秋前。可服。春及立秋後。並下血虛家。俱不可服。

豬苓湯﹝活人﹞

豬苓澤瀉茯苓滑石阿膠﹝各五錢﹞

每服七錢。水二盞。煎八分。不拘時。溫服。

大承气湯﹝活人﹞

大黃﹝酒浸。四兩﹞芒硝﹝三合﹞濃朴﹝半斤﹞枳實﹝一兩﹞

每服五錢。水二盞。先煮濃朴。枳實。至盞半。下大黃。再煎至一盞。入硝。再煎沸。

不拘時。溫服。

白頭翁湯﹝活人﹞

白頭翁﹝二兩﹞黃連黃柏秦皮﹝各三兩﹞

水七升。煮二升。每服一升。不拘時服。不愈。更飲一升。卽效。

麻黃細辛附子湯﹝活人﹞

麻黃細辛﹝各二兩﹞附子﹝一兩﹞

每服七錢。水二盞。姜三片。棗一枚。煎八分。不拘時。溫服。

通脈四逆湯﹝活人﹞

漧薑﹝二兩﹞附子﹝一枚﹞甘艸﹝一兩﹞

每服七錢。水二盞。煎七分。不拘時。溫服。

當歸四逆湯﹝活人﹞

當歸細辛桂枝芍藥﹝各三兩﹞甘艸通艸﹝各二兩﹞大棗﹝二十五枚﹞

水八升。煮三升。每服一升。不拘時。溫服。日進三服。內有久寒者。加吳茱萸。生薑連理湯卽理中湯加茯苓﹑黃連。

上爲末。每服二錢。沸湯。不拘時。點服。如中暑作渴。小便赤澀。每服半錢。溫熱水調服。

吳茱萸湯人參﹝一兩﹞吳茱萸﹝湯洗三次。一兩六錢半﹞

每服四錢。姜四片。棗二枚。煎八分。作二服。不拘時溫服。

竹葉石膏湯﹝和劑﹞

石膏﹝一斤﹞麥門冬﹝去心。五兩半﹞半夏﹝湯泡七次。二兩半﹞人參﹝二兩﹞甘艸﹝每服五錢。水二盞。靑竹葉。生薑各五片。煎一盞。去滓。入粳米百餘粒。再煎米熟。

去米。不拘時。溫服。

溫膽湯﹝易簡﹞

半夏陳皮茯苓枳實﹝各一兩﹞甘艸﹝四錢﹞

每服四錢。水盞半。姜七片。棗一枚。竹茹一塊。煎七分。食前熱服。

橘皮湯﹝濟生﹞

橘皮﹝去白。二兩﹞人參甘艸﹝炙。各五錢﹞

每服四錢。水一盞。生薑五片。棗二枚。竹茹一小塊。煎七分。不拘時。溫服。

梔子漧薑湯﹝活人﹞

梔子﹝十四枚﹞漧薑﹝六錢三分﹞

水盞半。煎七分。不拘時。溫服。

漧葛湯﹝活人﹞

芍藥桂枝甘艸﹝各五錢﹞麻黃﹝一錢﹞葛根﹝一兩﹞生薑﹝二兩﹞

每服七錢。水二盞。煎八分。熱服。

黃芩湯﹝活人﹞

黃芩﹝三錢﹞芍藥甘艸﹝各二錢﹞大棗﹝二枚﹞

水二盞。煎八分。熱服。

半夏瀉心湯﹝三因﹞

半夏﹝泡七次。一兩﹞黃芩人參甘艸漧薑﹝炮。兩半﹞黃連﹝五錢﹞

每服四錢。水一盞。姜五片。棗一枚。煎七分。不時溫服。

生薑瀉心湯﹝活人﹞

生薑半夏﹝各一兩﹞人參黃芩﹝各兩半﹞黃連漧薑﹝各五錢﹞棗子﹝六枚﹞

每服五錢。水盞半。煎七分。不拘時。溫服。

芍藥甘艸附子湯﹝活人﹞

芍藥甘艸﹝各三兩﹞附子﹝一枚﹞

每服七錢。水一盞。煎至七分。不拘時候。溫服。

四柱湯﹝和劑﹞

木香茯苓附子﹝炮。去皮臍﹞人參﹝各一兩﹞

每服二錢。用水一盞。姜三片。棗一枚。鹽少許。煎七分。空心食前服。

眞武湯﹝活人﹞

茯苓生薑白術白芍﹝各七錢半﹞附子﹝炮。一个﹞

每服五錢。用水盞半。煎八分。不拘時候。帶溫服。如咳者。加五味子﹝七錢半﹞細辛漧薑﹝各三錢半﹞

枳實梔子湯枳實﹝一錢﹞梔子﹝三錢半﹞豆豉﹝一錢五分﹞

水煎。不時溫服。

二陳湯半夏橘紅﹝各五兩﹞白茯苓﹝三兩﹞甘艸﹝炙。一兩半﹞

每服四錢。水一鐘。姜三片。烏梅一枚。煎六分。不拘時。熱服。

小半夏茯苓湯﹝和劑﹞

半夏茯苓﹝等分﹞

每服五錢。姜五片。水煎。溫服。

橘皮竹茹湯﹝活人﹞

陳皮﹝一錢半﹞人參﹝五分﹞甘艸﹝二分﹞竹茹﹝二錢半﹞

水二盞。姜五片。棗二枚。煎八分。不時溫服。

橘皮漧薑湯﹝楊氏﹞

橘皮漧薑甘艸通艸桂心人參﹝等分﹞

每服八錢。水二盞。姜五片。蔥一段。煎八分。不拘時。熱服。

半夏生薑湯﹝活人書﹞

半夏﹝一兩﹞生薑﹝五錢﹞

用水二盞。煎一盞。溫服。

桔梗枳殼湯﹝活人﹞

桔梗枳殼﹝麩炒﹞甘艸﹝等分﹞

水煎服。痰多。加半夏﹑生薑。有熱。加黃芩。

調胃承气湯﹝活人﹞

大黃﹝三錢﹞芒硝﹝二錢﹞甘艸﹝一分﹞

水二盞。煎一盞。去滓。再煎沸。溫服。

術附湯﹝和劑﹞

白術﹝二錢﹞附子﹝炮。去皮。臍。五分﹞甘艸﹝炙。五分﹞

姜五片。棗二枚。水盞半。煎八分。食前溫服。

附子防風湯﹝活人﹞

白術防風﹝各一錢﹞甘艸﹝三分﹞桂心﹝五分﹞附子﹝五分﹞漧薑﹝五分﹞柴胡﹝七分﹞茯苓﹝七分﹞五味子﹝十粒﹞

水一盞。姜五片。煎七分。不時溫服。

陽毒升麻湯﹝活人﹞

升麻﹝三錢﹞犀角人參射漧黃芩甘艸﹝各一錢﹞

水盞半。煎八分。不拘時。溫服。

黃連阿膠湯﹝活人﹞

黃連﹝二錢﹞黃芩白芍﹝各一錢﹞阿膠﹝一錢半﹞雞子黃﹝一枚﹞

水二盞。煎一盞。去滓。入膠﹑雞子黃。攪令勻。不拘時。溫服。日進二服。

酸棗湯﹝活人﹞

酸棗仁﹝去核。二錢﹞天門冬﹝去心。錢半﹞知母茯苓﹝各一錢﹞川芎漧薑甘艸﹝各五分﹞

水煎。溫服。

漧薑附子湯﹝活人﹞

漧薑﹝三錢﹞附子﹝二錢﹞

水盞半。煎八分。不拘時。溫服。

黃連解毒湯﹝活人﹞

黃連黃柏梔子﹝各錢半﹞木香﹝三分﹞犀角﹝一錢。無。以升麻代之﹞

水盞半。煎七分服。又方。無犀角﹑木香﹑有黃芩。

麻黃湯﹝和劑﹞

麻黃﹝去節。錢半﹞桂枝﹝一錢﹞杏仁﹝十五枚研﹞甘艸﹝炙。五分﹞

水盞半。煎八分。不拘時。溫服。

升麻葛根湯﹝和劑﹞

升麻﹝一錢﹞葛根﹝一錢半﹞白芍藥﹝八分﹞甘艸﹝炙。五分﹞

水盞半。煎一盞。不拘時。稍熱服。日進二次。

茅花湯﹝活人﹞

茅花﹝五錢﹞

水盞半。煎七分。溫服。

黃芩芍藥湯﹝活人﹞

黃芩﹝三錢﹞白芍﹝二錢﹞甘艸﹝一錢﹞大棗﹝三枚﹞

水盞半。煎七分。溫服。嘔吐。加半夏﹝一錢﹞生薑﹝五片﹞

附子湯﹝活人﹞

白術﹝二錢﹞茯苓白芍﹝各錢半﹞人參﹝一錢﹞附子﹝八分﹞

水盞半。煎七分。溫服。日進三次。

黃建中湯﹝和劑﹞

黃白芍﹝各二錢﹞肉桂﹝七分﹞人參﹝一錢﹞甘艸﹝五分﹞

水盞半。煎七分。姜三片。棗一枚。煎八分。不拘時。稍熱服。

半夏桂甘湯﹝活人﹞

半夏﹝二錢﹞桂枝﹝一錢半﹞甘艸﹝七分﹞

水煎。不拘時。熱服。

小陷胸湯﹝活人﹞

半夏﹝三錢﹞黃連﹝一錢半﹞栝蔞實﹝二錢﹞

水盞半。煮栝蔞實至一盞。卻下余藥。煎八分。溫服。以微吐黃涎水爲愈。

大陷胸湯﹝活人﹞

大黃芒硝﹝各二錢﹞甘遂末﹝一錢﹞

水盞半。煎大黃至一盞。去滓。再入硝。煎一二滚。入甘遂末。溫服。快利爲度。

枳實理中湯﹝三因﹞

枳實﹝去穣。麩炒﹞茯苓人參白術漧薑甘艸﹝等分﹞

上爲末。蜜和一兩作四丸。不拘時。熱湯化下一丸。渴。加栝蔞根。下痢。加牡蠣粉。

黃連瀉心湯﹝活人﹞

大黃黃連﹝各一錢﹞甘艸﹝五錢﹞

上用滚湯二盞。浸一時。絞出津汁。分作二服不拘時。溫服。

附子瀉心湯﹝活人﹞

大黃黃連黃芩﹝等分﹞附子﹝炮。去皮臍。煮汁。等分﹞

上用沸湯二大盞。熱浸一時。絞去滓。入附子汁。分作二服。溫服。

甘艸瀉心湯﹝活人﹞

甘艸﹝二錢﹞黃芩漧薑﹝炒。各錢半﹞半夏﹝一錢﹞黃連人參﹝各五分﹞大棗﹝六枚﹞水煎。不時溫服。

建中湯﹝和劑﹞

白術人參茯苓﹝各一錢﹞陳皮﹝去白﹞半夏﹝泡。去滑﹞甘艸濃朴藿香﹝各七分﹞訶子﹝炮。取皮﹞艸豆蔻漧薑﹝炮。各五分﹞

水盞半。棗二枚。姜三片。煎七分。食前溫服。

姜附湯﹝和劑﹞

漧薑附子﹝去皮臍。各二錢﹞

水盞半。煎一盞。食前溫服。

十神湯﹝和劑﹞

柴蘇漧葛﹝各一錢半﹞升麻麻黃川芎白芷﹝各八分﹞甘艸陳皮香附赤芍藥﹝各六分﹞

水盞半。煎八分。姜五片。蔥三根。煎八分。不拘時。熱服。

春澤湯本諸傷門傷暑。

卽五苓散加人參﹝一錢﹞

養胃湯﹝三因﹞

濃朴﹝姜制﹞藿香半夏﹝泡﹞茯苓﹝各一錢﹞陳皮﹝去白﹞人參白術﹝各七分﹞艸果﹝去皮﹞附子﹝煨﹞甘艸﹝炙。各三分﹞

水盞半。姜五片。棗一枚。烏梅半个。煎八分。空心溫服。

除濕湯﹝百一﹞本諸傷門傷濕。

半夏曲﹝炒﹞濃朴﹝姜炒﹞蒼術﹝米泔制。各一錢﹞藿香葉陳皮﹝去白﹞白術茯苓﹝去皮。各八分﹞甘艸﹝炙。五分﹞

水盞半。姜七片。棗一枚。煎七分。食前溫服。

腎著湯﹝三因﹞

漧薑﹝炮﹞茯苓﹝各一錢半﹞白術甘艸﹝各七分﹞

水一盞。煎七分。空心溫服。

滲濕湯﹝和劑﹞

蒼術白術茯苓﹝各一錢﹞漧薑﹝炮﹞橘紅甘艸﹝各七分﹞丁香﹝二分﹞

水盞半。姜三片。棗一枚。食前溫服。

防己黃湯﹝和劑﹞

防己﹝四兩﹞黃﹝五兩﹞白術﹝三兩﹞甘艸﹝炙。二兩﹞

每服三錢。水一盞。煎七分。不拘時。熱服。

枳實半夏湯﹝和劑﹞本諸傷門傷酒。

枳實半夏﹝各三錢﹞麥芽水盞半。姜五片。煎八分。不拘時。溫服。

治中湯本諸傷門傷食。

卽理中湯加靑皮﹑陳皮等分。

丁香透膈湯﹝和劑﹞本諸气門七气。

白術﹝二兩﹞香附﹝炒﹞砂仁人參﹝各一兩﹞丁香麥芽木香肉豆蔻白豆蔻靑皮沈香濃朴﹝姜制﹞藿香陳皮﹝各七錢半﹞甘艸﹝炙一錢半﹞半夏﹝湯泡七次﹞神曲﹝炒﹞艸果﹝各二錢半﹞

每服四錢。水盞半。姜三片。棗二枚。煎七分。不拘時。熱服。

導痰湯﹝濟生﹞

半夏﹝湯泡七次。四兩﹞天南星﹝炮去皮﹞枳實﹝去穣麩炒﹞赤茯苓﹝去皮﹞陳皮﹝去白。各一兩﹞甘艸﹝炙。五錢﹞

每服四錢。水盞半。姜十片。煎八分。食後溫服。

撾脾湯﹝和劑﹞

麻油﹝四兩﹞良姜﹝十五兩﹞茴香﹝炒。七兩半﹞甘艸﹝十兩﹞炒鹽﹝一斤﹞

用藥炒爲細末。每服一錢。不拘時。白湯點服。

大七气湯﹝濟生﹞

京三稜蓬莪術靑皮﹝去穣﹞陳皮﹝去白﹞藿香桔梗肉桂﹝不見火﹞益智仁香附﹝炒。各一兩半﹞甘艸﹝七錢半。炙﹞

每服五錢。水煎服。

散聚湯﹝三因﹞

半夏﹝湯泡七次﹞檳榔當歸﹝各七錢半﹞陳皮杏仁﹝去皮尖炒﹞桂心﹝各二兩﹞茯苓甘艸﹝炙﹞附子﹝炮。去皮臍﹞川芎枳殼﹝去穣。麩炒﹞濃朴﹝姜制﹞吳茱萸﹝湯浸。各每服四錢。姜三片。水煎服。大便不利。加大黃。

通气湯﹝千金增入﹞治胸滿短气噎。

半夏﹝八兩﹞生薑﹝六兩﹞橘皮﹝三兩﹞吳茱萸﹝四十枚﹞一方用桂二兩。無橘皮。

上咀。以水八升。煮取三升。分三服。

四磨湯﹝濟生﹞

人參檳榔沈香烏藥上四味。各濃磨水。取七分。煎三五沸。放溫。空心服。

蘇子降气湯﹝和劑﹞

當歸甘艸﹝炙﹞前胡﹝去蘆﹞濃朴﹝去粗皮。姜制。各一兩。﹞肉桂陳皮﹝各三兩﹞

蘇子半夏曲﹝各五兩﹞

每服五錢。姜棗水煎服。

甘豆湯﹝三因﹞

甘艸烏豆﹝等分﹞

水煎服。

沈香降气湯﹝和劑﹞

沈香﹝二錢﹞縮砂﹝四錢﹞香附﹝二兩﹞甘艸﹝炙。一兩﹞

上爲末。每服二錢。入鹽少許。空心沸湯點服。

獨活寄生湯﹝三因﹞

獨活﹝三兩﹞桑寄生﹝如無。以續斷代﹞細辛牛膝﹝酒浸﹞秦艽茯苓白芍藥川芎防風﹝去蘆﹞甘艸﹝炙﹞桂心﹝不見火﹞人參熟地黃當歸杜仲﹝炒斷絲各二兩﹞

每服四錢。水煎。溫服。

附子八味湯﹝活人﹞

附子漧薑白芍茯苓甘艸﹝炙﹞桂心﹝各三錢﹞人參﹝三錢﹞白術﹝四錢﹞

每服四錢。水煎服。又方。去桂心。加地黃﹝二錢﹞

蠲痺湯﹝濟生﹞

當歸赤芍黃羌活片子姜黃﹝各半兩﹞甘艸﹝炙。五錢﹞

每服四錢。水煎。溫服。

四物湯﹝和劑﹞

當歸川芎白芍藥熟地黃﹝等分﹞

每服四錢。水煎服。

芎歸湯﹝和劑﹞

當歸川芎﹝等分﹞

每服三錢。水煎服。

茯苓補心湯卽參蘇飲﹑四物湯並用。

小烏沈湯﹝和劑﹞

香附子﹝二兩﹞烏藥﹝一兩﹞甘艸﹝二錢﹞

上爲末。每服一錢。沸湯點服。

補肺湯﹝和劑﹞

鐘乳﹝碎如米粒﹞桑白皮麥門冬﹝去心。各三兩﹞人參白石英五味子款冬花肉桂紫菀﹝洗。去心各二兩﹞

每服四錢。姜五片。棗一枚。粳米三十粒。水煎服。

膠艾湯﹝和劑﹞

阿膠﹝炒成珠﹞芎甘艸當歸艾葉﹝各八分﹞白芍藥熟地黃﹝各一錢﹞

水酒各半盞。煎服。

烏芎湯﹝和劑﹞

山茱萸﹝去核﹞茯苓﹝各三兩﹞防風﹝四兩﹞細辛﹝一兩半﹞漧薑﹝炮。五錢﹞附子﹝炮。去皮臍。一兩半。﹞

上爲末。每服二錢。空心溫酒服。

芎辛湯﹝三因﹞

生附子﹝去皮臍﹞生烏頭﹝去皮臍﹞天南星漧薑細辛川芎﹝各一錢﹞甘艸﹝炙。

七分﹞

姜七片。芽茶一撮。水煎。臨臥服。

甘桔湯﹝和劑﹞

苦桔梗甘艸﹝等分﹞

水煎。食後服。

如聖湯﹝和劑﹞治痰熱。利咽喉。治咽中有瘡。咽物不下。咳嗽咯血。肺痿气促。小兒瘡疹。毒攻咽喉腫痛。

麥門冬﹝半兩﹞牛蒡子﹝炒﹞桔梗﹝一兩﹞甘艸﹝生用。一兩﹞

爲細末。沸湯調。入竹葉煎。尢妙。細細服之。

澤KT湯﹝千金增入﹞治上气其脈沈者。

澤KT﹝三斤細切。以東流水五斗煮取一斗五升。去滓。澄淸﹞半夏﹝半升﹞生薑紫菀﹝一作紫參﹞白前﹝各五兩﹞黃芩甘艸桂心人參﹝各三兩﹞

上九味。內澤KT中。煮取五升。每服五合。日三夜一。

鐵刷湯﹝和劑﹞

桔梗﹝二兩半﹞甘艸﹝一兩半﹞陳皮良姜﹝各一兩二錢﹞漧薑茴香﹝各八錢﹞香附﹝六錢﹞肉桂﹝四錢。不見火﹞

上除桂皮。余炒通爲細末。每服一錢。入鹽少許。不拘時。點服。

指迷七气湯﹝直指﹞

靑皮陳皮桔梗蓬莪術辣桂藿香益智仁﹝各一兩﹞香附﹝一兩半﹞甘艸﹝炙三錢﹞半夏﹝三錢﹞

每服五錢。加姜棗。水煎服。

枳實理中湯屬諸痛門脇痛。

卽理中湯加枳實。

大建中湯屬諸痛門腰痛。

人參白術茯苓甘艸當歸川芎白芍熟黃肉桂半夏附子﹝炮。

去皮臍﹞麥門冬肉蓯蓉加姜棗。水煎服。

紫菀茸湯﹝濟生﹞屬諸嗽門嗽證。

紫菀茸款冬花百合杏仁﹝去皮尖﹞阿膠﹝蛤粉炒﹞經霜桑葉貝母﹝去心﹞蒲黃﹝炒﹞半夏﹝各一兩﹞犀角﹝鎊﹞甘艸﹝炙﹞人參﹝炙。各五錢﹞

每服五錢。姜五片。水煎服。

三拗湯﹝和劑﹞

甘艸﹝不炙﹞麻黃﹝不去節﹞杏仁﹝不去皮尖﹞

每服五錢。姜五片。水煎服。以衣被覆蓋睡。微汗爲度。

人參淸肺湯﹝和劑﹞

地骨皮人參阿膠﹝麩炒﹞杏仁﹝去皮尖炒﹞桑白皮﹝去粗皮﹞知母烏梅﹝去核﹞

甘艸﹝炙﹞罌粟殼﹝去蒂蓋蜜炙﹞

每服五錢。加棗子。水煎服。或臨臥服。

參粟湯﹝和劑﹞

人參款冬花罌粟殼﹝醋炙等分﹞

水煎。加阿膠一錢。烏梅一枚。臨臥服。

蘇沈九寶湯﹝簡易﹞

麻黃薄荷陳皮官桂紫蘇桑白皮杏仁甘艸大腹皮姜三片。烏梅半个。水煎。臨臥服。

神祕湯﹝三因﹞

陳皮桔梗紫蘇五味子人參水煎服。

丁附湯卽治中湯加丁附。

溫中湯卽理中湯加丁香。

新法半夏湯﹝和劑﹞

砂仁神曲陳皮艸果仁﹝各一兩﹞半夏﹝湯泡。去滑四兩﹞甘艸﹝二兩。半生半炒﹞

白豆蔻仁丁香﹝各五錢﹞

上爲末。每服二錢。先用生薑自然汁調成膏。入炒鹽湯。不拘時點服。

大半夏湯﹝三因﹞

半夏﹝湯泡二兩﹞人參﹝二兩﹞

上作四服。水三盞。蜜二盞。攪勻入藥。煎六分。不拘時服。又方。加生薑七片。

二生湯﹝濟生﹞

附子﹝生。去皮臍﹞半夏﹝生用。各等分﹞

每服四錢。姜五片。水煎。不拘時溫服。入木香尢佳。

附子粳米湯上用薑汁。炮附子二錢。切作片。煎湯。煮粳米粥一盞。不拘時食。以效爲度。

寒熱門湯類。

淸脾湯靑皮﹝去穣﹞濃朴﹝姜制﹞白術艸果仁柴胡茯苓半夏黃芩甘艸﹝炙﹞

姜三片。棗一枚。水煎。未發先服。忌生冷油膩物。

七棗湯附子﹝一枚。以鹽水泡浸。如此七次。去皮臍﹞一方用川烏代附子。以水調陳壁土爲糊浸七次。

上分作二服。每服水二碗。姜七片。棗七枚。煎七分。臨發日早服。

柴朴湯﹝闕﹞

柴胡桂姜湯﹝活人﹞

柴胡﹝二錢﹞栝蔞根﹝一錢﹞桂枝黃芩﹝各八分﹞牡蠣﹝﹞漧薑甘艸﹝各五分﹞

水煎服。

穿山甲湯穿山甲木別子﹝各等分﹞

上爲末。每服二錢。空心酒調服。

果附湯﹝濟生﹞獨寒證用。

艸果仁附子﹝炮。去皮臍。各等分﹞

加姜棗。水煎服。

養榮湯﹝和劑﹞獨熱證用。

白芍﹝一錢半﹞當歸陳皮黃桂心人參白術甘艸﹝各八分﹞熟五味子茯苓﹝各五分﹞遠志﹝二分﹞

加姜棗。水煎服。

春澤湯潮熱證用。

卽五苓散加人參。

橘皮竹茹湯橘皮麥冬赤茯苓枇杷葉半夏竹茹﹝各一錢﹞人參甘艸﹝炙。各五分﹞

加姜。水煎七分。

大小腑門湯類。

地髓湯﹝得效﹞治淋證。

牛膝淨洗一握。水煎。去滓。加麝香少許。研調服。

黃六一湯﹝和劑﹞

黃﹝蜜炙六兩﹞甘艸﹝炙。一兩﹞

加棗。水煎服。

六神湯﹝三因﹞治三消證。

蓮房漧葛枇杷葉甘艸栝蔞根黃﹝等分﹞小便不利。加茯苓水煎服。

同穎湯﹝闕﹞

梅花湯﹝三因﹞三消。

糯殼﹝旋炒作爆﹞桑根白皮﹝濃者﹞

等分。水煮。但渴則飲。

薺龍湯﹝三因﹞

薺蘢石膏﹝各一錢﹞人參茯神﹝去木﹞磁石﹝煨碎﹞栝蔞根知母漧葛黃芩甘艸﹝各七分﹞

水三鐘。腰子一个。去脂膜。黑豆一合。煮鐘半。去腰子黑豆。入藥煎七分。食後溫服八味湯﹝楊氏﹞治溏泄。

吳茱萸﹝湯泡﹞漧薑﹝泡。各一錢﹞陳皮木香丁香肉桂人參當歸水煎服。

參附湯﹝得效﹞

人參﹝五錢﹞附子﹝炮。一錢﹞

水二鐘。姜十片。煎八分。溫服。

六柱湯﹝活人﹞溏泄。

人參茯苓熟附子木香肉豆蔻白術加姜棗。水煎服。

十補湯卽十全大補湯。四君子﹑四物湯﹑加黃﹑肉桂。

理物湯交腸。

卽理中湯﹑四物湯並用。

胃風湯﹝和劑﹞瀉。

白術人參茯苓芎白芍當歸肉桂入粟米一撮。水煎服。

養髒湯﹝和劑﹞痢。

罌粟殼﹝去蒂蓋。炙﹞人參當歸肉桂訶子皮木香白術肉豆蔻白芍水煎溫服。寒加附子。

虛損門湯類。

雙和湯白芍﹝二錢﹞地黃當歸川芎黃﹝各一錢﹞甘艸﹝炙﹞肉桂﹝各五分﹞

加姜棗水煎服。

樂令建中湯人參黃茯苓當歸白芍甘艸陳皮半夏桂心細辛前胡麥冬加姜棗。水煎服。

二十四味大建中湯人參茯苓黃陳皮半夏甘艸川芎當歸白芍熟地黃桔梗柴胡阿膠﹝蛤粉炒﹞柏子仁秦艽烏藥艸果烏梅肉鱉甲﹝醋炙﹞檳榔五味子地骨皮木香官桂加姜棗。水煎服黃建中湯盜汗自汗。

黃﹝一錢﹞白芍﹝二錢﹞肉桂﹝八分﹞甘艸﹝炙。五分﹞

加姜棗。水煎。去滓。入飴糖。再煎令溶服。

大補黃湯﹝魏氏﹞

人參茯苓白術黃甘艸川芎當歸熟地防風肉桂山茱萸﹝取肉﹞五味子肉蓯蓉加姜棗。水煎服。

沈附湯﹝直指﹞虛炎短乏。

沈香附子辣桂蓽澄茄香附甘艸加姜。水煎服。

歸脾湯﹝濟生﹞驚悸。

人參黃白術茯神甘艸酸棗仁﹝炒﹞木香龍眼肉加姜棗。水煎服。

滑石六一湯滑石﹝五兩﹞甘艸﹝炙。一兩﹞

每服五錢。爲末。白湯調服。

漧葛湯漧葛﹝二錢﹞枳實﹝麩炒﹞梔子仁豆豉﹝各一錢﹞甘艸﹝五分﹞

水煎服。

胃苓湯疸。

卽平胃散﹑五苓散並用。

枳歸湯﹝闕﹞

菊花湯眼。

白蒺藜﹝炒﹞羌活木賊﹝去節﹞蟬蛻﹝去頭足﹞菊花﹝等分﹞

上爲末。每服二錢。食後。茶淸調服。

升麻煎﹝千金﹞治膀胱熱不已。口舌生瘡﹑咽腫。

升麻玄參薔薇根白皮射幹﹝各四兩﹞大靑黃柏﹝各三兩﹞蜜﹝七合﹞

七味。咀。以水七升。煮一升五合。去滓。下蜜。煎兩沸。細咽。

瘡毒門湯類五香連翹湯。

沈香乳香甘艸連翹靑木香射幹升麻桑寄生獨活木通丁香大黃水煎。空心熱服。以利下惡毒爲度。

婦人門湯類玄胡索湯﹝濟生﹞經事不調。

當歸玄胡索蒲黃赤芍藥﹝各八分﹞乳香官桂﹝各二分﹞沒藥木香甘艸姜加姜。水煎服。吐逆。加半夏﹑橘紅各八分。有痰亦加。

溫經湯阿膠﹝蛤粉炒﹞當歸川芎芍藥人參肉桂甘艸牡丹皮半夏吳茱萸麥門加姜。水煎服。

小溫經湯﹝簡易﹞血疼。

當歸﹝二錢﹞附子﹝炮。一錢。﹞

水煎服。

證治要訣類方卷之二﹟飲類

三生飲﹝和劑﹞中風。

木香﹝一錢﹞南星﹝生。一兩﹞川烏﹝生。去皮﹞附子﹝生。去皮。各五錢﹞

每服五錢。姜十五片。水煎服。

艸果飲﹝和劑﹞

蘇葉艸果仁川芎白芷甘艸良姜﹝炒﹞靑皮﹝去穣炒﹞

各等分。每服二錢。水煎服。

香薷飲中暑。

白扁豆﹝炒﹞濃朴﹝姜制。各一錢﹞香薷﹝二錢﹞﹑水煎入酒少許。水中沈冷服。

縮脾飲砂仁烏梅肉艸果甘艸﹝各四兩﹞漧葛白扁豆﹝各二兩﹞

水煎。沈冷服。以解煩。

參蘇飲蘇葉前胡漧葛陳皮半夏茯苓甘艸人參枳殼木香加姜棗。水煎服。

柴胡飲子﹝事親增入﹞兼治於內者。

柴胡人參黃芩甘艸大黃當歸芍藥﹝各半兩﹞

爲粗末。每服三錢。水一盞。姜三片。煎至七分。去滓。溫服。

六磨飲﹝和劑﹞痞塞七气。

枳殼檳榔烏藥人參木香沈香上用粗碗磨。水服。

五皮飲腫證。

五加皮地骨皮生薑皮大腹皮茯苓皮等分。水煎熱服。忌生冷油膩堅硬粘滑物。

蘆根飲子﹝千金增入。﹞治傷寒後嘔噦﹑反胃﹑漧嘔。不下食。

生蘆根﹝切﹞靑竹茹﹝各一升﹞粳米﹝三合﹞生薑﹝三兩﹞

上四味。以水七升。先煮千里鞋底一隻。取五升澄。淸下藥。煮二升半隨便飲。不瘥重犀角飲子﹝千金增入﹞由心臟熱之所感。宜服此方。

犀角﹝十八銖﹞茯神﹝一兩﹞麥門冬﹝一兩半﹞甘艸﹝半兩﹞白術﹝六錢﹞

上咀。以水九合。煎四合。分服。﹝加龍齒一兩佳。﹞

疏鑿飲子腫證。

澤瀉商陸赤小豆羌活大腹皮椒目木通秦艽茯苓檳榔加姜。水煎服分心气飲。

木香丁皮人參麥門冬大腹皮濃朴檳榔桑白皮艸果仁桔梗白術香附子藿香陳皮紫蘇甘艸加姜﹑棗﹑燈心。水煎服。

木香流气飲。

半夏陳皮濃朴靑皮甘艸香附紫蘇人參木瓜石菖蒲赤茯苓白術麥冬艸果仁肉桂莪術大腹皮丁皮檳榔木香藿香木通姜﹑棗。水煎升麻和气飲漧薑升麻枳殼桔梗蒼術陳皮半夏茯苓甘艸當歸白芍白芷大黃﹝各一錢﹞漧薑﹝三分﹞加姜﹑燈心。水煎服。

和气飲。卽升麻和气飲。

芎附飲解郁行气。

川芎﹝一錢﹞香附﹝二錢﹞

上爲末。不拘時。茶湯調下。

甘露飲咽痛。

枇杷葉﹝去毛﹞熟山茵陳天門冬枳殼石斛生地甘艸黃芩麥門冬水煎服。

薄荷煎咽痛。

薄荷﹝一斤。取頭末。四兩﹞砂仁川芎甘艸﹝各五錢。取頭末三錢﹞腦子﹝五分另上爲末。煉蜜丸如芡實大。臨臥。任意咽嚼。又方無腦子。有桔梗。

驅瘧飲瘧。

前胡柴胡黃濃朴半夏桔梗甘艸桂心漧薑加姜﹑棗水煎服。

四獸飲瘧。

人參白術茯苓甘艸陳皮半夏艸果仁烏梅﹑姜﹑棗﹑水煎服。

釐淸飲小便多。

益智仁川萆石菖蒲烏藥﹝等分﹞

入鹽少許。水煎服。

淸心連子飲濁淋。

黃芩麥冬地骨皮車前子甘艸石蓮肉茯苓黃人參水煎。沈冷服。發熱加柴胡﹑薄荷。

黃飲三消。

卽黃六一湯。

參術飲﹝增入﹞治妊娠轉胞。

四物湯加人參白術半夏陳皮甘艸生薑煎。空心服。

四順淸涼飲大便祕。

大黃當歸赤芍甘艸水煎服。以利爲度。

四磨飲﹝增入﹞治七情鬱結。上气喘急。

人參檳榔沈香臺烏四味。各濃磨水。取七分盞。煎三五沸。溫服。

粟殼飲痢。

罌粟殼枳殼白芍藥陳皮當歸甘艸訶子木香人參白僵蠶水煎服。

水煮木香散。

卽水煮木香丸。水化煎服。

藿脾飲藿香濃朴﹝姜制﹞陳皮半夏甘艸水煎服。

冷香飲子﹝增入﹞治傷暑亂。腹痛煩躁。脈沈微或伏。

艸果仁﹝三兩﹞附子陳皮﹝各一兩﹞甘艸﹝半兩﹞

上咀。每服一兩。姜煎。旋冷服。

威靈仙飲生威靈仙不拘多少。爲末。每服一錢。空心溫酒調下。微利爲度。

消毒飲牛蒡子﹝君﹞荊芥﹝臣﹞甘艸﹝使﹞

水煎服。如治瘡疥。大便利者。勿服。

犀角飲子。

犀角﹝鎊﹞菖蒲木通玄參赤芍赤小豆甘菊花甘艸水煎服。

增損四物飲卽四獸飲。去艸果。加藿香﹑濃朴﹑川芎﹑當歸。

瘦胎飲粉艸﹝一兩﹞商州枳殼﹝三兩﹞

上爲末。白湯點服。一方加香附。

如聖餅子﹝和劑﹞頭痛。

防風天麻半夏南星川芎漧薑川烏甘艸﹝等分﹞

上爲末。湯浸蒸餅。丸如芡實大。或撚作餅子。曬漧。每服五餅。荊芥三五穗。細嚼茶酒任下。熟水亦可。或煎荊芥湯亦可。

證治要訣類方卷之三﹟散類

八味順气散﹝濟生﹞中風。

白術白茯苓靑皮白芷陳皮烏藥人參﹝各一兩﹞甘艸﹝五錢﹞

水煎服。仍以酒化蘇合香丸。間服。

五積散﹝上除肉桂﹑枳殼爲粗末。仍十三味。慢火炒令色轉。攤冷。次入桂﹑枳殼令勻每服三錢。加後項藥同煎。﹞

白芷川芎甘艸茯苓當歸肉桂白芍藥半夏﹝各二兩﹞陳皮枳殼麻黃蒼術﹝二十四兩﹞漧薑﹝炮。四兩﹞桔梗﹝十二兩﹞濃朴﹝四兩﹞

加姜﹑蔥。水煎。熱服。胃寒用煨姜。挾气加吳茱萸。調經催生。入艾﹑醋服。

藿香正气散紫蘇葉白芷茯苓大腹皮﹝各一兩﹞白術陳皮濃朴半夏曲桔梗﹝各二兩﹞

藿香﹝去土三兩﹞甘艸﹝炙。二兩半﹞

每服三錢。和姜三片。棗一枚。水煎。熱服。

烏藥順气散麻黃﹝去根節﹞陳皮烏藥﹝各三兩﹞姜蠶﹝去絲觜炒﹞川芎枳殼甘艸﹝炙﹞白芷桔梗﹝各一兩﹞漧薑﹝炮。五錢﹞

每服三錢。加姜﹑棗。水煎服。

復元通气散﹝和劑﹞

茴香﹝舶上者﹞穿山甲﹝蛤粉炒。各二兩﹞木香﹝一兩半﹞甘艸陳皮延胡索白醜上爲末。每服一錢。熱酒調。病在上。食後服。病在下。食前服。不飲酒。木香湯調服敗毒散柴胡甘艸桔梗人參芎茯苓羌活前胡枳殼獨活﹝等分﹞

加薄荷薑水煎服。寒多熱服。熱多溫服。

消風散荊芥穗甘艸芎羌活姜蠶﹝炒﹞防風茯苓蟬蛻藿香人參﹝各二兩﹞濃上爲末。每服二錢。茶淸調服。如久患偏風。每日三服。便覺輕減。如暴感風寒。頭痛聲重寒熱。倦痛。用荊芥茶淸調下。溫酒亦得。可並服之。小兒虛風及驚風。用乳香﹑荊芥湯調服半錢。俱不計時服。

防風散同前證類。

秦艽獨活麻黃半夏防風﹝各二兩﹞升麻防己白術石膏白芍藥黃芩甘艸當歸遠志人參﹝各一兩﹞

每服四錢。水二盞。姜七片。煎一盞。取淸汁六分。入麝香末少許。臨臥熱服。

八風散﹝和劑﹞同前證類。

藿香﹝二兩﹞白芷前胡﹝各四兩﹞黃甘艸人參﹝各八兩﹞防風羌活﹝各十二上爲細末。每服二錢。水一盞。入薄荷少許。煎七分。去滓。食後溫服。臘茶淸調六錢亦得。小兒虛風。乳香臘茶淸調下半錢。更量兒大小加減服。

大三五七散﹝和劑﹞同前證類。

山茱萸漧薑茯苓﹝各三斤﹞附子﹝三十五枚﹞細辛﹝一斤八兩﹞防風﹝去蘆四斤﹞

上爲末。每服二錢。溫酒調服。

四生散﹝和劑﹞同前證類。

黃羌活蒺藜白附子﹝等分﹞

上爲細末。每服二錢。薄荷湯調服。如腎臟風下疰生瘡。以腰子批開。以藥末二錢合定裹煨香熟。空心細嚼。以鹽酒調下。

胡麻散﹝和劑﹞仝前證類。

胡麻﹝十二兩﹞荊芥苦參﹝各八兩﹞何首烏﹝十兩﹞甘艸威靈仙﹝各六兩﹞

上爲細末。每服二錢。薄荷湯茶食後點服。或酒蜜湯亦可。服此藥後。頻頻洗浴。貴乎得汗。有效。

木香調气散﹝和劑﹞中气。

白豆蔻﹝取仁﹞丁香檀香木香﹝各二錢﹞藿香葉甘艸﹝各八分﹞砂仁﹝四錢﹞

上爲末。每服二錢。入鹽少許。沸湯。不拘時。點服。

卻暑散﹝得效﹞中暑。

赤茯苓甘艸﹝各四兩生﹞寒食面生薑﹝各一斤﹞

上爲末。每服二錢。不拘時。新汲水或白湯點服。

大順散﹝和劑﹞

甘艸﹝銼寸長十兩﹞漧薑杏仁肉桂﹝各一兩二錢﹞

上先將甘艸用白砂炒。及八分黃熟。次入漧薑同炒。令姜裂。次入杏仁同炒。候杏仁不爲度。用節隔淨後。入桂一處。搗羅。每服二錢。水煎服。如煩躁。井花水調。常用以滚湯點服亦可。

枇杷葉散﹝和劑﹞

枇杷葉﹝去毛炙﹞陳皮﹝去白﹞丁香﹝各五錢﹞濃朴﹝姜制。四兩﹞白茅根麥冬﹝去心﹞木瓜甘艸﹝炙各一兩﹞香薷﹝三錢﹞

上搗羅爲末。每服二錢。姜三片。水煎服。溫水調服亦可。如煩躁。井花水調。小兒三歲。可服半錢。更量大小加減。不拘時服。

十味香薷散﹝百一﹞

香薷﹝一兩﹞人參陳皮白術白茯苓白扁豆黃木瓜濃朴甘艸﹝各五錢﹞

上爲末。每服二錢。不拘時。白湯或冷水調服。

枳芎散﹝增入﹞治左脇痛刺不可忍。

枳實﹝炒﹞川芎﹝各半兩﹞粉艸﹝炙。一錢半﹞

爲末。每服二錢。姜﹑棗湯下。酒亦可。

平胃散又名對金飲子。

蒼術﹝去粗皮。米泔水浸多﹞濃朴﹝姜制﹞陳皮﹝去白等分﹞甘艸﹝炙。減半﹞

加姜﹑棗。水煎服。或爲末。每服二錢。入鹽少許。沸湯調服。

和解散蒼術﹝二錢﹞濃朴陳皮甘艸本桔梗﹝各一錢﹞

加姜棗。水煎服。

十味芎蘇散川芎紫蘇漧葛桔梗柴胡茯苓甘艸半夏枳殼陳皮加姜。水煎服。

順元散﹝得效﹞

南星﹝炮。一兩﹞川芎﹝炮﹞附子﹝炮。各五錢﹞木香﹝二錢半﹞

每服三錢。加姜。水煎服。

五苓散白術白茯苓豬苓澤瀉﹝等分﹞肉桂﹝減半﹞

上爲末。白湯調服。

辰砂五苓散卽前五苓散加辰砂。上爲末。如中暑作渴。小便赤澀。新汲水調服。小兒五心煩熱。多哭如驚。壯熱水調服。

玉屏風散白術﹝一兩﹞黃防風﹝各五錢﹞

水煎服。

消風百解散蒼術麻黃白芷荊芥陳皮甘艸加姜三片。烏梅一个。水煎服。

三白散白醜﹝二兩﹞桑白皮﹝微炒﹞白術木通陳皮﹝去白。各五錢﹞

上爲末。每服二錢。空心姜湯下。

不換金正气散蒼術濃朴陳皮甘艸藿香半夏加姜棗。水煎服。不服水土者。尢宜服之。

普賢正气散卽前不換金正气散加生薑﹑蔥白﹑黑豆。水煎服。

防風通聖散防風川芎當歸白芍白術甘艸麻黃黃芩桔梗荊芥薄荷連翹梔子石膏滑石芒硝大黃痰嗽加半夏﹑生薑。水煎服。

神木散蒼術川芎白芷本細辛羌活甘艸加姜﹑蔥。水煎服。如傷風鼻塞。爲末。蔥湯調服。

五膈寬中散濃朴香附靑皮陳皮白豆砂仁木香丁香甘艸上爲末。每服二錢。姜三片。鹽少許。煎湯調服。

谷神嘉禾散陳皮半夏茯苓甘艸人參白術薏苡砂仁穀芽神曲枇杷葉檳榔大腹子桑白皮白豆蔻靑皮五味子木香沈香丁香藿香隨風子石斛杜仲加姜﹑棗。水煎服。五噎入幹柿一枚。膈气吐逆。入薤白三寸﹑棗五枚。

實脾散腫證。

濃朴白術白茯苓甘艸木瓜大腹子艸果仁附子木香漧薑加姜﹑棗。水煎服。

八味平胃散香港腳。

濃朴升麻射幹茯苓大黃枳殼芍藥甘艸水煎服。

龍膠散﹝闕﹞

大聖散人參黃茯苓甘艸川芎當歸麥門冬木香加姜。水煎服。

枳殼散防風川芎細辛枳殼桔梗漧葛甘艸加姜。水煎服。

蟠蔥散陰頹气。

蒼術茯苓靑皮丁皮延胡索肉桂三稜莪術檳榔漧薑砂仁甘艸加連根。蔥白。水煎。熱服。

蓽澄茄散附子蓽澄茄沈香葫蘆巴肉桂補骨脂茴香巴戟天川楝子木香川烏水煎服。

異攻散小腸气。

卽五積散。

止衄散鼻衄。

黃赤茯苓白芍藥當歸生阿膠上爲末。每服二錢。食後黃湯調下。

一字散雄黃細辛﹝各五錢﹞川烏﹝生。五枚﹞

上爲末。每服一字。薑汁芽茶。煎湯調服。

金沸艸散旋復花麻黃前胡荊芥穗甘艸半夏赤芍加姜棗。水煎服。

黑神散黑豆﹝炒﹞熟當歸白芍藥蒲黃肉桂漧薑﹝炮﹞甘艸上爲末。每服二錢。酒童便各半盞。調服。

妙香散舌衄。

人參黃茯神山藥甘艸桔梗遠志木香麝香辰砂上爲末。溫酒調服。

扁豆散﹝本事﹞咯血。

扁豆人參白術半夏枇杷葉生薑入檳榔二分半。水煎服。

七珍散﹝本事﹞

人參黃白術茯苓甘艸山藥粟米加姜。水煎服。

補肝散﹝千金增入﹞治男子五勞七傷。明目。

地膚子﹝一斗。陰榦爲末﹞生地黃﹝十斤。搗取汁﹞

以地黃汁和。曝漧。更爲末。酒服方寸匕。日二。

千金內補散﹝瑞竹﹞嗽血。

人參黃川芎當歸白芷桔梗官桂甘艸加姜。水煎服。

通關散頭痛。

撫芎川芎川烏細辛白芷薄荷上爲末。蔥白﹑茶淸調服。薄荷湯調亦可。

茶調散頭痛。

川芎白芷羌活防風荊芥薄荷香附甘艸上爲末。食後茶淸調服二錢。

八生散天雄﹝去皮臍。如無以大附子代之﹞大川烏﹝各一兩。去皮臍﹞白附子南星天麻﹝各五錢﹞川芎半夏木香全蠍﹝去毒。薑汁拌。全用﹞

並生用。加姜。多水煎服。

追風散川烏﹝炮。去皮臍﹞艸烏僵蠶全蠍白附子南星天麻白芷川芎羌活防風荊芥石膏甘艸地龍﹝去土﹞乳香沒藥雄黃上爲末。每服半錢。入好茶少許。臨臥沸湯調服。

白蘞散﹝千金﹞治風痺腫筋急展轉易常處。

白蘞﹝半兩﹞附子﹝六銖﹞

二味治下篩。酒服半刀圭。日三。不知。增至一刀圭。熱行爲候。十日覺。

正元散人參白術茯苓黃陳皮甘艸川芎肉桂漧薑附子烏藥山藥川烏加姜棗。入鹽少許。水煎服。

碧雪散﹝魏氏﹞

白礬﹝明淨七錢﹞巴豆﹝一粒。去殼研﹞

上以礬爲末。瓦上溶化。入巴豆在內。候礬幹爲度。細研。每用一字。以竹管吹入咽喉中。涎出爲效。又方用靑礬。

琥珀散﹝濟生﹞經痛。

赤芍藥三稜莪術牡丹皮玄胡索劉寄奴當歸熟地烏藥官桂﹝各一兩﹞

上爲赤芍﹑稜莪﹑牡丹﹑寄奴五味。用烏豆一升。生薑半斤切片。米醋四升。同煮。豆爛爲度。焙漧。入後五味爲細末。每服二錢。空心溫酒調服。

劫勞散人參黃甘艸當歸芍藥地黃阿膠紫菀﹝等分﹞

加姜棗。水煎服。又方有五味子。

異攻散脾痛。

人參白術茯苓甘艸陳皮姜棗。水煎服。

五味子散﹝增入﹞治腎泄。﹝有一人五更初曉時。必溏泄一次。此名腎瀉。﹞

五味子﹝二兩﹞吳茱萸﹝一兩。細粒綠色者﹞

二味炒香熟爲度。細末。每服二錢。陳米飲下。

手拈散治心脾气痛。

艸果玄胡索五靈脂沒藥﹝等分﹞

上爲末。酒調服二錢。

調气散卽木香調气散。

觀音應夢散﹝夷堅志﹞

人參﹝一錢﹞胡桃﹝二枚。去殼不去皮﹞

加姜﹑棗。水煎服。蓋人參定喘。胡桃能斂肺也。

橘蘇散﹝濟生﹞

橘紅蘇葉杏仁半夏貝母五味子白術桑白皮﹝等分﹞甘艸﹝減半﹞

加薑水煎服。

應夢人參散甘艸﹝炙一錢﹞人參白術桔梗靑皮白芷漧葛﹝各六分﹞漧薑加姜。水煎服。

款冬花散知母桑白皮﹝一云桑葉﹞款冬花﹝去梗﹞阿膠﹝炒﹞麻黃﹝去根節﹞貝母﹝去心﹞杏仁﹝去皮尖﹞甘艸﹝炙﹞半夏﹝湯泡。姜制﹞

加姜。水煎服。

二母散知母貝母加姜。水煎服。

丁香煮散﹝直指﹞屬諸嗽門不喜食。

石蓮肉丁香﹝各十四枚﹞

生薑七片。大棗七枚。黃秫米半合。水煮食。

導赤散淋。

生地黃木通甘艸竹葉﹑燈心水煎。饑服。

五淋散﹝和劑﹞

赤茯苓赤芍藥梔子仁當歸梢甘艸﹝生﹞

水煎饑服。

五香散﹝和劑﹞尿血木香丁香沈香乳香藿香水煎服。

竹龍散﹝三因﹞三消。

五靈脂﹝另研﹞黑豆﹝生。去皮等分﹞

上爲末。每服二錢。不拘時。冬瓜煎湯調服。瓜葉子皆可。一日兩服。渴少減一服。渴止宜八味丸去附子。加五味子。此方沈存中載於靈苑方。得效者甚多。

烏金散消渴。

黃丹金墨上爲末。每服二錢。丹服先漱口。待渴甚。要飲水。就用冷水調服。

木香散﹝和劑﹞溏泄。

丁香木香肉豆蔻當歸甘艸附子赤石脂藿香訶子皮加姜﹑棗。水煎服。

大建脾散﹝百一﹞

蓽澄茄漧薑白豆蔻丁香白茯苓甘艸肉豆蔻半夏砂仁陳皮檀香濃朴茴香神曲靑皮白術川烏艸果仁附子姜﹑棗。水煎服。

荊芥散﹝增入﹞吐血。

荊芥穗﹝半兩﹞炙艸﹝一兩﹞桔梗﹝二兩﹞

上咀。姜煎。食後服。

滑胎枳殼散腸風髒毒。

枳殼甘艸上爲末。空心沸湯調服。

棕灰散﹝事親﹞

敗棕﹝不拘多少﹞燒灰存性。空心酒調二錢。淸米飲亦可。

三灰散﹝楊氏﹞

側柏葉﹝焙爲末五錢﹞棕櫚﹝存性。勿令白色。三錢﹞桐子﹝燒作炭二錢。﹞

上爲末。分作二服。空心米飲調服。

黃散﹝增入﹞治咳血成勞。

甘艸﹝四錢﹞黃麥門冬熟地桔梗白芍﹝各半兩﹞

咀。每服半兩。水煎服。

木香交加散痢。

卽六和湯﹑藿香正气散並用。

七珍散五勞。

卽八珍散去扁豆。

黃鱉甲散﹝和劑﹞

人參黃茯苓天冬半夏知母桑白皮地骨皮生地赤芍桔梗肉桂紫菀秦艽鱉甲柴胡甘艸水煎服。

人參散﹝本事﹞五勞。

人參白術茯苓甘艸當歸赤芍半夏曲柴胡黃芩漧葛姜﹑棗。水煎服。

小三五七散眩暈。

天雄﹝炮﹞細辛﹝各二分﹞漧薑山茱萸﹝各五分﹞山藥防風﹝各七分﹞

上爲末。酒調服。

參茯白術散﹝和劑﹞

人參白術茯苓山藥甘艸﹝各二兩﹞薏苡扁豆﹝薑汁炒﹞蓮肉﹝各一兩﹞砂仁上爲末。棗湯調服。

異攻散﹝本事﹞

川芎當歸白芷白芍藥陳皮牡丹皮玄胡索桔梗烏藥漧薑官桂加姜。水煎服。

洗肝散﹝得效﹞眼。

川芎當歸羌活防風薄荷甘艸﹝炙﹞山梔仁大黃﹝煨。等分﹞

上爲末。食後水調服。

鳴耳散﹝濟生﹞耳。

緊磁石﹝一塊如豆大﹞穿山甲﹝存性。研。一字﹞

上爲新綿裹塞於耳內。口中銜小生鐵。覺耳內如風聲卽住。

桃紅散耳。

幹胭脂白礬﹝等分﹞

上爲末。將鵝瓴管蘸藥少許。吹入耳內。

推气散治右脇疼痛。脹滿不食。

枳殼桂心片子姜黃﹝各半兩。一本作僵蠶﹞甘艸﹝炙。一錢半﹞

爲末。每服二錢。姜棗湯或酒下。

通關散鼻。

白礬直僵蠶南星﹝生﹞梨蘆全蠍﹝等分﹞

上爲末。鵝瓴管吹入鼻內。

排膿托裏散治癰疽癤腫毒。

地蜈蚣赤芍藥當歸甘艸﹝等分﹞

上爲末。酒調服。

五香散﹝和劑﹞

木香沈香雞舌香﹝各一錢﹞射香薰陸香﹝一錢﹞

上爲末。酒調服。

換肌散﹝楊氏﹞

胡麻蔓荊子枸杞子牛蒡子﹝各五錢﹞防風苦參白蒺藜栝蔞根﹝各五錢﹞

上爲末。每服二錢。煎甘艸貫眾湯漱口。不拘時。茶淸調服。日進三服。

花蛇散﹝三因﹞癩。

白花蛇﹝酒浸。去皮骨。二兩。﹞生犀﹝半錢﹞靑皮﹝半兩﹞黑醜﹝半兩。半生半炒﹞

上爲末。每服二錢。膩粉半錢。研勻。糯米飲五更調服。以利下惡毒爲度。十餘日再進雞鳴散撲。

大黃﹝一兩酒浸﹞杏仁﹝三七粒去皮尖﹞

上研末。酒一碗。煎六分。雞鳴時服。至晚取下瘀血卽愈。若愈。便覺气絕不能言。取藥不及者。急掰開口。熱小便灌之。

調經散﹝三因﹞經事不調。

當歸赤芍沒藥肉桂細辛甘艸麝香上爲末。生薑汁酒米飲。空心任意調服。

失笑散﹝和劑﹞婦人血瘀。

蒲黃﹝炒﹞五靈脂﹝酒研。淘去砂土。等分﹞

上爲末。釅醋熬成膏。水調服。

木香順气散赤白帶下。

京三稜石三稜蘿卜子﹝炒﹞檳榔陳皮雞爪三稜半夏白茯苓人參木香﹝各一兩﹞黑醜砂仁白豆蔻﹝各五錢﹞

上爲末。薑汁打糊丸。

蒲黃散蒲黃榦荷葉牡丹皮玄胡索生地甘艸入蜜少許。水煎服。

荷葉散荷葉蒲黃甘艸生地黃汁蜜糖上水煮荷葉。甘艸。去渣。入蒲黃地黃汁。蜜調勻服。

香蘇散紫蘇香附陳皮甘艸檳榔木瓜加姜﹑蔥。水煎服。

證治要訣類方卷之四﹟丸類﹑丹類﹑膏類

﹝附後﹞

蘇合香丸﹝和劑﹞中風與感應丸並用。卽蘇感丸。﹝安息香膏。和入蘇合油內。﹞

白術靑木香烏犀角香附丁香朱砂訶黎勒﹝煨﹞白檀香安息香﹝另爲末。

無灰酒熬膏﹞麝香﹝研﹞蓽茇龍腦沈香蘇合香油﹝各二兩﹞薰陸香﹝一兩﹞

上爲末。煉蜜。丸如芡實大。或如龍眼大。外以蠟包。臨時切開取用。以姜湯熟水酒任下。靑龍丸﹝濟生﹞

穿山甲﹝十五片。鍛石炒﹞全蠍﹝去毒。二十一个﹞蜈蚣﹝七條生用﹞斑蝥﹝七个。糯米炒去頭足﹞麝香﹝一字。另研﹞地龍﹝去土。一兩﹞艸烏﹝一兩﹞松香﹝五錢﹞沒藥﹝三錢﹞

僵蠶﹝薑汁炒各五錢﹞五靈脂﹝去沙土﹞乳香﹝各三錢﹞

上爲末。酒糊。丸如綠豆大。靑黛爲衣。不拘時。溫酒送下二十丸。忌食熱物。

乳香丸﹝和劑﹞

糯米﹝炒﹞川烏﹝炮。去皮臍﹞五靈脂﹝去砂土各二兩﹞乳香白芷藿香南星﹝炮﹞

沒藥荊芥赤小豆骨碎補白附子﹝炮。各一兩﹞松脂﹝五錢﹞香墨﹝﹞艸烏﹝炮。各五兩﹞

上爲末。酒糊。丸如梧桐子大。每服十丸至十五丸。冷酒送下。茶淸亦可。忌熱物一時五痺丸﹝見中風﹞

補骨脂﹝炒香﹞蓽澄茄檳榔﹝酸粟米飯裹。外以濕紙包。火煨。令紙焦。去飯。各四兩﹞黑醜﹝二十四兩。炒香爲末。取頭末。十二兩﹞木香﹝二兩﹞

上爲末。入牽牛令勻。淸水拌。丸如綠豆大。每服二十丸。食後茶湯熱水任下。每酒食後可服五丸或七丸。小兒一歲一丸。妊婦不可服。

玉杵丸﹝得效﹞

石膏﹝生﹞半夏﹝泡﹞硝石﹝另研。各一兩﹞生硫黃﹝另研。二兩﹞

上爲末。薑汁糊。丸如梧桐子大。每服四十丸。食前姜湯米飲任下。

鐵彈丸﹝和劑﹞

乳香沒藥﹝各一錢﹞川烏﹝泡。去皮臍尖。一兩﹞五靈脂﹝酒淘去沙土。四兩﹞麝香﹝另研。一錢﹞

上先將乳沒於陰涼處細研。次入麝香末。次入余藥末。再研。滴水丸如彈子大。每服一丸。食後臨臥。薄荷酒磨化服。

靑州白丸子半夏﹝泡。七兩﹞南星﹝泡。三兩﹞白附子﹝二兩﹞川烏﹝去皮臍。五錢。俱生用﹞

上搗籮爲細末。以生絹袋盛井花水擺未出者。更以手揉令出。如有渣更研更擺。以盡爲度。

置瓷盆中。日曬夜露。次早換水攪。又曬露。如此春五夏三秋七冬十日去水曬漧。候如玉餅。碎研以糯米粉煎粥淸。丸如綠豆大。初服五丸。加至十五丸。姜湯下。不拘時服。如癱瘋濕。酒下如小兒驚風。薄荷湯下三五丸。

防風丸﹝和劑﹞

防風川芎天麻﹝去苗。酒浸一宿﹞甘艸﹝各三兩。炙﹞

朱砂半兩爲衣。上爲末。煉蜜丸。每兩作十丸。朱砂爲衣。每服一丸。荊芥湯化開服。

茶酒亦可。服不拘時候。

犀角丸﹝和劑﹞

黃連﹝去蘆﹞犀角﹝鎊。各一兩﹞人參﹝二兩﹞大黃﹝八兩﹞黑醜﹝十二兩。炒過。再研。取頭末六兩。﹞

上爲末。煉蜜。丸如梧桐子大。每服十五丸至二十丸。臨臥溫水送下。

骨碎補丸﹝和劑﹞

荊芥穗白附子﹝炮﹞肉蓯蓉﹝酒浸。切焙﹞牛膝﹝酒浸﹞骨碎補﹝去毛炒﹞威靈仙﹝炒﹞自然銅﹝。醋浸九次﹞艸烏﹝炮。去皮臍﹞半夏﹝炮。各五錢﹞地龍﹝去土炒﹞沒藥﹝各二錢五分﹞

上爲末。酒煮麵糊。丸如梧桐子大。每服五丸至七丸。不拘時。溫酒下。婦人醋湯或當歸酒下。妊婦勿服。

烏荊丸﹝和劑﹞

川烏﹝炮。去皮。臍。一兩﹞荊芥穗﹝二兩﹞

上爲末。醋煮麵糊。丸如梧桐子大。每服二十丸。酒或湯任下。有痰。日進二三服。

四生丸﹝和劑﹞

五靈脂﹝去沙﹞骨碎補川烏﹝炮。去皮臍﹞當歸﹝各等分﹞

上爲末。酒糊。丸如梧桐子大。每服七丸。漸加至十丸。十五丸。空心溫酒下。

輕腳丸﹝和劑﹞

木別子﹝另研﹞白膠香﹝另研﹞白芍﹝各二兩﹞艸烏﹝去皮尖四兩﹞赤小豆﹝一兩爲末作糊﹞

上爲末。赤小豆打糊。丸如梧子大。每服七丸。旋加至十丸。溫酒或木瓜湯送下。病在下食後服。病在上食前服。忌熱物少時。

祕方換腿丸﹝和劑﹞

薏苡仁石南膝南星﹝炮。姜制﹞牛膝﹝酒浸﹞肉桂﹝去粗皮﹞當歸天麻附子﹝炮。去皮臍﹞羌活防風石斛萆黃﹝蜜炙﹞續斷﹝各一兩﹞蒼術﹝泔浸。兩半﹞檳榔﹝五錢﹞木瓜﹝四兩﹞

上爲末。麵糊。丸如梧桐子大。每服三十丸至五十丸。空心酒或木瓜湯下。

左經丸﹝和劑﹞

黑豆﹝一斤。斑蝥二十一枚。去頭足同煮候豆脹爲度。去蝥不用。取豆焙﹞艸烏﹝煨。

四兩﹞川烏﹝炮。去皮臍。二兩﹞沒藥﹝兩半﹞乳香﹝一兩﹞

上爲末。醋糊。丸如梧桐子大。酒吞三十丸。

木瓜丸﹝和劑﹞

生地黃陳皮烏藥﹝各四兩﹞杏仁﹝去皮尖。一兩﹞黑醜﹝炒。三兩﹞石南藤當歸續斷蓯蓉﹝酒洗焙﹞木瓜牛膝﹝酒浸﹞赤芍藥上爲末。酒糊。丸如梧桐子大。每服三五十丸。溫酒或木瓜煎湯下。

神保丸﹝和劑﹞中惡。

木香胡椒﹝各一錢﹞全蠍﹝七个﹞巴豆﹝十粒去殼心皮研去油﹞

上爲末。巴豆霜入內令勻。湯化蒸餅。丸如麻子大。朱砂爲衣。每服五七丸。心膈痛。

柿蒂﹑燈心湯下。腹痛。柿蒂﹑煨姜湯下。血痛。炒姜﹑醋湯下。肺气甚者。以白礬﹑蛤粉各二錢。黃丹一錢同研。煎桑白皮﹑糯米飲下。大便閉。蜜湯調檳榔末一錢下。气噎。木香下。

宿食不消。茶湯下。

消暑丸﹝和劑﹞傷暑。

半夏﹝醋煮。一斤﹞甘艸﹝生用﹞茯苓﹝各半斤﹞

上爲末。薑汁煮糊。丸如梧桐子大。每服五十丸。不拘時。白湯下。

酒煮黃連丸黃連﹝去蘆。十二兩﹞

上以好酒煮。焙榦爲末。麵糊。丸如梧桐子大。每服三十丸。熟水下。

三黃丸﹝和劑﹞

黃連黃芩大黃﹝煨。等分﹞

上爲末。煉蜜。丸如梧桐子大。每服四十丸。食前熟水下。又方。用腦麝爲衣。丸如大豆大。臨臥。含下一兩丸。亦可。

戊己丸﹝和劑﹞傷濕。

黃連吳茱萸白芍藥﹝等分﹞

上爲末。麵糊。丸如梧桐子大。每服三十丸。空心米飲下。

紅丸子傷食。

京三稜莪術靑皮陳皮﹝各五錢﹞漧薑﹝炮﹞胡椒﹝各三兩﹞

上爲末。醋糊。丸如梧桐子大。以礬紅爲衣。食後姜湯下三十丸。小兒減丸數。

小七香丸﹝和劑﹞

甘松益智香附丁香皮甘艸砂仁莪術﹝等分﹞

上爲末。泡蒸餅。丸如綠豆大。每服二十丸。姜湯熟水溫任送下。

感應丸﹝和劑﹞

百艸霜﹝用莊村有柴木艸。燒鍋底上刮取。研。一兩﹞杏仁﹝肥。去皮尖。去雙仁。一百四十个。另研﹞丁香木香﹝各半兩﹞川漧薑﹝炮。一兩﹞肉豆蔻﹝麵包煨去油。取霜。二十个﹞巴豆﹝去殼。紙包去油。七十八粒﹞

上取百艸霜﹑杏仁﹑巴豆。另研餘四味。共爲末。和勻。先將好黃蠟四兩溶化。以重綿濾去渣。更以好酒一升。於瓦器內煮蠟數滚。傾出。候酒冷。其蠟自浮於上。春夏用油一兩。秋冬用油一兩半。熬令香熟。次下蠟同化。乘稍熱和前藥末作塊。油紙包收。旋丸如綠豆大。

每服五七丸﹑或十丸或十五丸。量大小虛實。加減丸數。

半硫丸﹝和劑﹞七气。

半夏﹝湯泡﹞硫黃﹝明淨者。研極細。用柳木槌殺過﹞

上以生薑自然汁同熬。入幹蒸餅攪勻。入臼內。杵數百下。丸如梧桐子大。每服十五丸至二十丸。酒或姜湯下。婦人醋湯下。有妊勿服。

備急丸﹝和劑﹞

漧薑﹝炮。一兩﹞巴豆﹝去油。五錢﹞大黃﹝二兩﹞

上爲末。煉蜜。丸如綠豆大。每服三丸。溫水送下。

木香檳榔丸﹝三因﹞

木香枳殼﹝麩炒﹞檳榔靑皮﹝去穣炒﹞杏仁﹝去皮尖。炒各一兩﹞半夏曲郁李仁﹝去殼﹞皂角﹝酥炙。各二兩﹞

上爲末。另以皂角四兩。漿水一碗。搓揉熬膏。更入熟蜜少許。丸如梧桐子大。每服五十丸。白湯送下。

消食丸﹝千金﹞治數年不能食。

小麥﹝一升﹞曲﹝一升﹞漧薑﹝四兩﹞烏梅﹝四兩﹞爲末。蜜和。服十五丸。加至四十丸。﹝寒在胸中及胃翻心者皆瘥﹞

解毒丸﹝三因﹞蠱脹。

貫眾﹝去土。一兩﹞生甘艸靑黛﹝另研。各一兩﹞板藍根﹝卽靑靛根幹者。四兩。﹞

上爲末。蜜丸如梧桐子大。靑黛爲衣。如稍覺精神恍惚惡心。卽是誤中諸毒。急取十五丸。不拘時。爛嚼。新汲水下。

虎骨四斤丸﹝和劑﹞香港腳。

木瓜﹝去穣﹞天麻蓯蓉﹝酒洗﹞牛膝﹝各一斤﹞

以上四味。用無灰好酒五升浸。春秋各五日。夏三日。冬十日。取出焙漧。再入附子。

炮去皮臍虎骨﹝酥炙各二兩﹞。上爲末。用浸藥酒打糊。丸如梧桐子大。每服五十丸。空心煎木瓜酒鹽湯下。常服補虛陰濕。大壯筋骨。

茱萸內消丸﹝和劑﹞陰气。

馬蘭花﹝醋炙﹞山茱萸﹝去核﹞陳皮﹝去白﹞靑皮﹝去穣﹞吳茱萸﹝湯浸﹞山藥肉桂﹝不見火﹞川楝子﹝去核﹞茴香﹝炒。各一兩﹞木香﹝不見火。三錢半﹞

上爲末。酒糊。丸如梧桐子大。每服五十丸。空心酒或鹽湯下。

大茴香丸﹝宣明﹞

茴香﹝炒﹞良姜官桂﹝各半兩﹞蒼術﹝泔浸。一兩﹞

上爲末。酒糊。丸如梧桐子大。每服十丸。姜湯。痛者酒下。

安腎丸﹝和劑﹞牙宣。

肉桂川烏﹝炮。去皮臍各兩半﹞桃仁﹝炒﹞白蒺藜﹝炒。去刺﹞巴戟﹝去心﹞山藥茯苓﹝去皮﹞肉蓯蓉﹝酒浸﹞石斛﹝去根炙﹞萆白術破故紙﹝各五兩﹞

上爲末。煉蜜丸。如梧桐子大。每服二十丸。空心酒或湯送下。

練中丸﹝千金增入﹞主宿食不消。大便難。

大黃﹝八兩﹞葶藶杏仁硭硝﹝各四兩﹞

爲末。蜜丸如梧子大。食後服七丸。日三。

鹿茸丸川牛膝鹿茸五味子石斛棘刺杜仲陽起石﹝﹞巴戟﹝去心﹞淮山藥菟絲子﹝上爲末。酒糊。丸如梧桐子大。每服七十丸。空心酒下。

附子八味丸﹝三因﹞

熟地黃﹝八兩﹞山茱萸﹝去核﹞山藥﹝各四兩﹞牡丹皮茯苓澤瀉﹝各三兩﹞附子﹝炮。去皮﹞官桂﹝各一兩﹞

上爲末。煉蜜。丸如梧桐子大。空心酒送五十丸。

都梁丸﹝百一﹞頭痛。

白芷爲末。煉蜜。丸如彈子大。每服一丸。臨臥細嚼。用荊芥﹑茶湯下。

生熟地黃丸﹝和劑﹞眼眶骨痛。

生熟﹝各五兩﹞甘菊花﹝三兩﹞杏仁﹝二兩﹞石斛枳殼﹝麩炒。各兩半﹞羌活防風牛膝﹝各一兩﹞

上爲末。煉蜜。丸如梧桐子大。每服五十丸。食後鹽湯下。

雞蘇丸﹝和劑﹞咽痛。

柴胡﹝銀州者﹞木通﹝各二兩。同柴胡以湯半升。浸三宿。取汁後入膏﹞生地黃﹝末。六兩﹞

麥冬﹝去心。四兩﹞阿膠﹝炒﹞蒲黃﹝炒﹞人參﹝各二兩﹞黃甘艸﹝炙。各兩半﹞雞蘇﹝卽薄荷葉。淨。一斤﹞

上爲末。將好蜜二斤。先煉一二沸。然後入生地末。不住手攪勻。次入木通柴胡汁。慢火熬成膏。勿令焦。次入余藥末。丸如豌豆大。每服二十丸。食後臨臥嚼碎。熱水送下。

辰砂化痰丸半夏﹝湯泡。薑汁搗作面﹞南星﹝炮。三兩﹞白礬﹝枯﹞辰砂﹝研飛。各五錢﹞

上爲末。薑汁打麵糊。丸如梧桐子大。別用朱砂爲衣。每服十丸。食後姜湯下。小兒一歲一丸。研碎。生薑﹑薄荷湯下。

丁香五套丸南星半夏﹝同星﹑水浸三日。每日易水。次入白礬末二兩。再浸三日。洗淨焙漧。各三兩上爲末。用神曲一兩。麥芽二兩。末。打糊爲丸。如梧桐子大。每服五十丸。熟水送下烏梅丸脾痛。

烏梅﹝三十个。去核。搗﹞黃柏﹝炙﹞細辛﹝去蘆﹞肉桂﹝去粗皮﹞附子﹝炮。去皮臍﹞

人參﹝各六錢﹞川椒﹝去目及開口者。炒﹞當歸﹝各四錢﹞漧薑﹝炮。一兩﹞黃連﹝去蘆。一兩半﹞

上爲末。煉蜜。入烏梅肉。丸如梧桐子大。每服五十丸。空心鹽湯下。

靑娥丸﹝增入﹞治腎虛腰痛。益精助陽。

破故紙﹝四兩。炒﹞杜仲﹝四兩。炒去絲﹞姜﹝二兩半。炒幹﹞

爲末。用胡桃肉三十个。研膏蜜丸桐子大。每服五十丸。鹽酒下。

橄欖丸﹝得效﹞嗽。

百藥煎烏梅甘艸石膏﹝等分﹞

上爲末。煉蜜。丸如彈子大。每服一丸。臨臥噙化。

藜蘆丸﹝千金﹞治少小泄淸痢。

藜蘆﹝二分﹞黃連﹝三分﹞附子﹝一分﹞

爲末。蜜丸如麻子大。以粥飲服二丸立驗。

菟絲子丸菟絲子﹝酒浸﹞澤瀉鹿茸﹝酥炙﹞石龍﹝去土﹞肉桂﹝去粗皮﹞附子﹝炮。去皮臍各一兩﹞石斛﹝去根﹞熟白茯苓牛膝﹝酒浸﹞續斷山茱萸﹝去核﹞肉蓯蓉﹝酒洗﹞防風杜仲﹝炒﹞補骨脂蓽澄茄沈香巴戟﹝去心﹞茴香﹝炒。各二兩﹞五味子芎桑螵蛸﹝酒浸。炒﹞覆盆子﹝各五錢﹞

上爲末。酒糊。丸如梧桐子大。每服二十丸。空心酒﹑鹽湯任下。

破飲丸﹝三因﹞停飲伏痰。

蓽茇丁香胡椒砂仁靑皮巴豆﹝去殼皮﹞木香烏梅肉蠍梢﹝各等分﹞

上以靑皮同巴豆漿水浸一宿。次日漉出。同靑皮炒焦。去巴豆。將所浸水。淹烏梅肉炊入熟飯。細研爲膏。丸如綠豆大。每服十五丸。津液咽下。

啟脾丸﹝楊氏﹞不喜食。

人參白術靑皮神曲麥芽陳皮砂仁漧薑甘艸﹝等分﹞

上爲末。煉蜜。丸如彈子大。每服一丸。食遠細嚼。米飲送下。

煮朴丸﹝魏氏﹞不喜食。

濃朴﹝四兩。姜四兩。水煮盡爲度﹞舶上茴香﹝炒。二兩﹞半夏曲﹝姜。一兩﹞川椒﹝四兩。甘艸二兩。水二碗。煮盡。去甘艸﹞附子﹝炮二兩﹞

上爲末。棗肉丸如梧桐子大。每服三十丸。姜湯下。

鹿茸橘皮煎丸﹝和劑﹞

三稜﹝煨﹞當歸萆濃朴﹝姜制﹞肉桂﹝去皮﹞肉蓯蓉﹝酒浸﹞陽起石附子﹝炮去皮臍﹞巴戟﹝去心﹞石斛﹝去根﹞牛膝﹝去蘆酒浸﹞鹿茸﹝去毛。酒浸。炙﹞杜仲﹝炒﹞菟絲子﹝酒浸﹞吳茱萸漧薑﹝炮。各一兩﹞甘艸﹝炙。三錢﹞陳皮﹝去白。五兩﹞

上爲末。用酒二升。於銀石器內。將橘皮末煎熬如飴。卻入余藥末。和勻。舂搗。丸如梧桐子大。每服三十丸。酒﹑鹽湯任下。

紅丸子﹝濟生﹞瘧。

阿魏﹝醋化。一錢﹞胡椒莪術﹝醋煮﹞三稜﹝醋煮。各一兩﹞靑皮﹝去穣。炒三兩﹞

上爲末。另用陳倉米粉同阿魏醋煮糊。丸如梧桐子大。淡姜湯下五十丸至百丸。

小菟絲子丸﹝和劑﹞小便多。

石蓮肉﹝二兩﹞菟絲子﹝酒浸。五兩﹞白茯苓﹝一兩﹞山藥﹝二兩﹞

上爲末。山藥糊。丸如梧桐子大。酒﹑鹽湯任下五十丸。如腳膝無力。木瓜湯下。

威喜丸﹝和劑﹞淋閉。

白茯苓﹝去皮。四兩。作塊。豬苓二兩。瓷器。內同煮二十餘沸。取曬。不用苓﹞黃蠟﹝四兩﹞

上以爲末。熔黃蠟搜和丸如彈子大每服一丸。空心細嚼。津液咽下。小便淸爲度。忌米醋山藥丸﹝和劑﹞白濁。

赤石脂茯神﹝去皮末﹞巴戟﹝去心﹞熟地黃﹝酒洗﹞山茱萸﹝去核﹞牛膝﹝酒浸﹞

澤瀉﹝各一兩﹞山藥﹝二兩﹞五味子﹝六兩﹞蓯蓉﹝酒浸。四兩﹞杜仲﹝去皮。三兩﹞菟絲子﹝酒浸。三兩﹞

上爲末。煉蜜。丸如梧桐子大。每服二十丸。酒﹑米飲任下。

淸心丸﹝本事﹞遺精。

黃柏﹝十兩。爲末﹞牛腦﹝一兩。研﹞

上煉蜜丸如梧桐子大。每服十丸至十五丸。空心濃煎麥冬湯下。夢遺不可全作虛冷。亦有經絡熱而得之者也。

遠志丸﹝濟生﹞

茯神白茯苓人參龍腦﹝各一兩﹞遠志﹝去心﹞石菖蒲﹝各二兩﹞

上爲末。煉蜜。丸如桐子大。辰砂爲衣。空心淡鹽湯下七十丸。

交感丸﹝三因﹞

生地黃﹝三斤搗。以布取汁。畱渣﹞延胡索﹝糯米同炒。去米。一兩﹞生薑﹝三斤取汁炒上爲末。煉蜜。丸如梧桐子大。當歸湯下。

固陽丸﹝和劑﹞

附子﹝炮。一兩﹞川烏﹝炮。七錢﹞白龍骨﹝﹞補骨脂川楝子茴香﹝各六錢﹞

上爲末。酒麵糊。丸如梧桐子大。每服十丸。空心酒下。

豬肚丸﹝三因﹞三消。

黃連粟米栝蔞根茯神﹝各四兩﹞知母麥冬﹝去心。各二兩﹞

上爲末。用大豬肚一个。洗淨。入藥末於內。綫縫置甑中。炊極爛。將豬肚搗膏。加煉蜜和藥末。杵勻。丸如梧桐子大。每服五十丸。入人參湯下。一方加人參﹑熟﹑漧葛。一方加小麥。去知母﹑粟米。

酒連丸三消。卽酒煮黃連丸。

腎气丸﹝濟生﹞三消。

熟地山藥山茱萸﹝去核﹞茯苓牡丹皮澤瀉五味子鹿角﹝鎊。各一兩﹞沈香﹝不見火﹞官桂﹝各五錢﹞

上爲末。蜜丸如梧桐子大。每服七十丸。鹽湯﹑米飲任下。弱甚者加附子一兩。

蓯蓉丸﹝三因﹞三消。

蓯蓉﹝酒浸﹞磁石﹝碎﹞熟﹝酒浸﹞山茱萸﹝去核﹞桂心山藥牛膝﹝酒浸﹞

茯苓﹝去皮﹞黃﹝蜜炙﹞澤瀉鹿茸遠志石斛覆盆子五味子破故紙萆巴戟菟絲子龍骨附子﹝炮﹞杜仲﹝各等分﹞

上爲末。煉蜜。丸如梧桐子大。每服五十丸。空心米飲下。

麻仁丸﹝和劑﹞大便閉。

濃朴﹝姜制。五錢﹞白芍枳實大黃﹝蒸。各一兩﹞麻子仁﹝另研﹞杏仁﹝去皮尖。

炒各五錢﹞

上爲末。煉蜜。丸如梧桐子大。空心臨臥白湯下。大便利卽止。

潤腸丸﹝濟生﹞大便閉。

肉蓯蓉﹝酒浸。烘二兩﹞沈香﹝一兩。別研﹞

上爲末。麻子研汁打糊。丸如梧桐子大。空心食前米飲下七十丸。

威靈丸﹝得效﹞大便閉。

黃﹝蜜炙﹞枳實威靈仙﹝等分﹞

上爲末。煉蜜。丸如梧桐子大。每服七十丸。白湯下。忌茶。

烏頭丸﹝千金增入﹞治心痛徹背背痛徹心。

烏頭﹝六銖﹞附子﹝半兩﹞蜀椒﹝半兩﹞漧薑赤石脂﹝各一兩﹞

蜜丸麻子大。先食服三丸。日三。不知。稍增之。

大戊己丸﹝和劑﹞

蓽茇肉桂﹝各四兩﹞漧薑﹝炮﹞良姜﹝各六兩﹞

上爲末。麵糊。丸如梧桐子大。空心米飲下三十丸。

桂香丸﹝三因﹞溏泄。

附子肉豆蔻白茯苓﹝各一兩﹞桂心白姜木香﹝各五錢﹞丁香﹝一錢﹞

上爲末。麵糊。丸如梧桐子大。空心米飲下五十丸。

乳豆丸﹝得效﹞溏泄。

肉豆蔻﹝生。爲末﹞

上用通明乳香酒浸。研成膏。丸如梧桐子大。空心米飲下五十丸。

桃花丸﹝和劑﹞溏泄。

赤石脂漧薑﹝等分﹞

上爲末。麵糊。丸如梧桐子大。空心米飲下。

香連丸﹝直指﹞溏泄。

黃連﹝二十兩﹞吳茱萸﹝十兩。同黃連炒赤色。去梗不用﹞木香﹝四兩八錢﹞

上爲末。醋糊。丸如豆大。空心米飲下五十丸。

大七香丸溏泄。

木香丁香檀香甘松丁皮橘皮砂仁白豆蔻三稜莪術﹝醋煮。各四兩﹞

大茴香﹝二兩半﹞

上爲末米糊。丸如綠豆大。每服三十丸。姜湯下。

快脾丸﹝魏氏﹞溏泄。

生薑﹝六兩淨洗。切片。以飛面四兩和勻。就日中曬漧﹞橘皮﹝一兩﹞甘艸﹝炙﹞丁香﹝各一兩﹞砂仁﹝三兩﹞

上爲末。煉蜜。丸如彈子大。姜湯送下。

五味丸﹝本事﹞溏泄。

益智仁﹝炒﹞蓯蓉﹝酒洗。焙﹞巴戟﹝去心﹞人參五味子骨碎補﹝去毛﹞土茴香﹝炒﹞白術覆盆子四龍骨熟牡蠣菟絲子﹝等分﹞

上爲末。煉蜜丸如梧桐子大。每服七十丸。空心鹽湯下。

二神丸﹝本事﹞

破故紙﹝炒。四兩﹞肉豆蔻﹝生。二兩﹞

上爲末。以大肥棗四十九枚。生薑四兩。切。同煮爛。去姜取棗肉研膏。丸如梧桐子大。空心鹽湯下五十丸。

椒朴丸﹝魏氏﹞

益智仁﹝去殼炒﹞川椒﹝炒出汁﹞濃朴﹝姜制炒﹞陳皮﹝去白﹞白姜小茴香﹝炒﹞

靑鹽﹝於銀石器內。水浸前藥。慢火煮。漧燥。各等分。﹞

上爲末。酒糊丸。如梧桐子大。酒﹑鹽湯任下。

小茴香丸﹝本事﹞

舶上茴香﹝炒﹞葫蘆巴破故紙﹝炒﹞白龍骨﹝。各一兩﹞木香﹝一兩半﹞胡桃﹝去殼。二十一枚﹞羊腰子﹝三對﹑切開。入鹽一兩半。擦炭火焙熟研﹞

上爲末。酒糊蒸餅。丸如梧桐子大。空心酒下。

椒附丸﹝和劑﹞

附子﹝炮﹞川椒﹝去子炒﹞檳榔﹝各五錢﹞陳皮﹝去白﹞牽牛﹝炒﹞五味子石菖蒲漧薑﹝炮。各一兩﹞

上以好米醋於瓷器內。煮令幹。烘爲末。醋煮麵糊。丸如梧桐子大。每服三十丸。酒﹑鹽湯任黃連阿膠丸﹝和劑﹞交腸。

阿膠﹝炒。一兩﹞黃連﹝三兩﹞茯苓﹝二兩﹞

上爲末。水煮阿膠膏搜和。丸如梧桐子。每服三十丸。空心酒﹑米飲任下。

駐車丸﹝和劑﹞瀉血。

阿膠﹝炒成珠爲末米醋熬成膏﹞當歸﹝各五兩﹞黃連﹝十兩﹞漧薑﹝炒。三兩﹞

上爲末。以醋煮阿膠膏。丸如梧桐子大。空心食前米飲下三十丸。日進三服。小兒丸如麻子大。更量大小。加減丸數。

豬肝丸﹝千金增入﹞治下痢腸滑。飲食及服藥俱完出。

豬肝﹝一斤熬幹﹞黃連﹝二兩﹞烏梅肉﹝二兩﹞阿膠﹝二兩﹞胡粉﹝七棋子﹞

爲末。蜜丸如梧子。酒服二十丸。日三。﹝亦可散服方寸匕﹞

蒜連丸﹝濟生﹞

獨蒜頭﹝十枚﹞黃連﹝去蘆。不拘多少。爲末﹞

上以蒜煨熟。搗碎和運。丸如梧桐子大。空心陳米飲任下四十丸。

斷紅丸﹝濟生﹞

側柏葉川續斷﹝酒浸﹞鹿茸﹝去毛。醋炙﹞附子﹝炮。去皮臍﹞阿膠﹝蛤粉炒成珠﹞

黃﹝去蘆﹞當歸﹝酒洗。各一兩﹞白礬﹝枯。五錢﹞

上爲末。醋煮米糊。丸如梧桐子大。每服七十丸。空心米飲下。

釣腸丸﹝和劑﹞

栝蔞﹝二枚。燒存性﹞胡桃仁﹝十五枚。不油者就罐內燒存性﹞白礬﹝枯﹞綠礬﹝枯﹞

半夏訶子﹝煨。去核各二兩﹞皮﹝二枚。罐內燒存性﹞

上爲末。醋糊。丸如梧桐子大。空心酒下三十丸。

黃連丸﹝濟生﹞痢。

漧薑﹝炮﹞黃連砂仁川芎阿膠﹝蛤粉炒﹞白術﹝各一兩﹞乳香﹝別研三錢﹞枳殼﹝麩炒。五錢﹞

上爲末。用鹽梅三枚。取肉。少入醋糊同杵。丸如梧桐子大。每服四十丸。赤痢。甘艸湯下。白痢。漧薑湯下。赤白相雜。甘艸﹑漧薑湯下。

椒目丸﹝千金增入﹞腹滿口漧燥。是腸有水气。此方主之。

椒目木防己大黃﹝各二兩﹞葶藶﹝二兩﹞

蜜丸梧子大。先食飲服一丸。日三﹝後稍增。口中有津液止渴者。加硭硝半兩﹞

水煮木香丸﹝和劑﹞痢。

罌粟殼﹝去穣。三兩﹞靑皮﹝去穣﹞甘艸﹝各二兩半﹞訶子﹝炮。去核八兩﹞當歸木香﹝各六兩﹞

上爲末。煉蜜。丸如彈子大。每服一丸。水煎化。空心服。

斷下丸﹝和劑﹞

良姜漧薑﹝炮﹞赤石脂﹝研﹞龍骨﹝研。各一兩半﹞牡蠣﹝﹞附子﹝炮。去皮臍﹞

白礬﹝枯﹞肉蔻﹝面煨﹞酸石橊皮﹝去穣。米醋浸一宿。取出炙黃。各一兩﹞細辛﹝去土。七錢半﹞上爲末。醋糊。丸如梧桐子。空心米飲下五十丸。

萸連丸﹝百一﹞痢。

吳茱萸黃連﹝去蘆。各等分﹞

上爲一處。好酒浸透。各自揀焙。或曬榦爲末。糊丸如梧桐子大。每服三十丸。赤痢黃連丸甘艸湯下。白痢。茱萸丸漧薑湯下。赤白痢。二丸各半。甘艸﹑漧薑湯下。

究原雙補丸﹝簡易﹞五勞。

鹿角霜﹝三兩﹞黃﹝炙﹞沈香熟菟絲子覆盆子人參木瓜白茯苓五味子蓯蓉薏苡仁石斛當歸澤瀉﹝各一兩﹞麝香﹝一字。另研﹞朱砂﹝五錢。另研爲衣﹞

上爲末。煉蜜。丸梧桐子大。空心鹽湯下七十丸。

十四友丸﹝和劑﹞驚悸。

熟酸棗仁﹝炒﹞白茯苓茯神阿膠﹝蛤粉﹞遠志﹝去心﹞人參當歸肉桂柏子仁紫石英﹝另研﹞黃﹝各一兩﹞辰砂﹝另研。一兩﹞龍齒﹝另研。二兩﹞

上爲末。煉蜜。丸如梧桐子大。棗湯下三十丸。

遠志丸﹝得效﹞

遠志﹝去心。甘艸同煮。半斤。去甘艸﹞茯神﹝去木﹞益智仁﹝各二兩﹞

上爲末。酒糊。丸如梧桐子大。臨臥棗湯下五十丸。

壽星丸﹝和劑﹞怔忡。

南星﹝一斤。用炭火三十斤。燒一地坑通紅。去炭火。以酒五斤傾坑內。候酒滲置南星在坑內。以盆覆周遭用灰擁定。勿令泄气。次日取出。爲末﹞琥珀﹝別研。一兩﹞

上用薑汁。糊丸如梧桐子大。每服三十丸。加至五十丸。人參﹑石菖蒲湯下。

定志丸﹝得效﹞

石菖蒲﹝炒﹞遠志﹝去心。薑汁淹。各二兩﹞茯苓茯神人參﹝各三兩﹞辰砂﹝另研爲衣﹞

上爲末。煉蜜。丸如梧桐子大。米飲下五十丸。又方。去茯神爲末。名開心散。每服三錢。白湯調服。

安神丸五癇。

黃連﹝乙錢五分。酒洗﹞朱砂﹝乙錢。水飛﹞酒生地﹝五分﹞酒歸身﹝五分﹞炙甘艸﹝五分﹞搗爲末。和勻。湯浸蒸餅。丸黍米大。食後津咽下十五丸。

抱膽丸﹝得效﹞顚狂。

水銀﹝二兩﹞黑錫﹝一兩半﹞朱砂﹝另研﹞乳香﹝各一兩﹞

上將黑鉛入鐵銚內熔化。入水銀。結成朱子。次入朱砂﹑乳香。乘熱用柳木槌研勻。丸如芡實大。每服一丸。空心燈心湯下。病患得睡。切勿驚動。覺來卽安。再進一服。

勝金丸卽截瘧丹。

獨附丸大附子一枚。炮爲末。薑汁糊。丸如梧桐子大。空心溫酒下三十丸。

艾附丸婦人血疼。

艾葉﹝同香附醋煮﹞香附﹝各一斤。醋煮﹞當歸白芍川芎熟﹝各二兩﹞漧薑吳茱萸木香白芷﹝各一兩﹞琥珀﹝五錢﹞寒加附子﹝少許﹞

上爲末。酒煮麵糊。丸如梧桐子大。空心酒下七十丸。

五味子八味丸卽附子八味丸去附子。加五味子。

橘杏丸﹝簡易﹞

橘紅杏仁﹝去皮尖等分﹞

上爲末。煉蜜。丸如梧桐子大。米飲下七十丸。不拘時候。

丹類養正丹﹝和劑﹞

水銀鉛錫朱砂﹝另研末﹞硫黃﹝各一兩﹞

上以鐵瓢熔化鉛錫。入水銀。將柳木槌研勻。次下朱砂。研不見星子。待少時。方入硫黃末。急研成汁。

如有焰。以醋灑之。候冷取出。細研糯米糊。丸如綠豆大。每服二十丸。食前鹽湯或棗湯任下。

經進地仙丹﹝和劑﹞

人參黃﹝各一兩﹞白術﹝四兩﹞茯苓甘艸﹝各一兩﹞肉蓯蓉牛膝何首烏菟絲子覆盆子﹝各四兩﹞骨碎補萆狗脊赤小豆烏藥﹝各二兩﹞天南星﹝四兩﹞白附子﹝四兩﹞

上爲末。酒糊。丸如梧桐子大。每服三十丸。酒下。

活絡丹川烏﹝炮。去皮臍﹞南星﹝炮﹞地龍﹝去土。各六兩﹞乳香沒藥﹝各二兩二錢﹞

上爲末。酒麵糊。丸如梧桐子大。每服二十丸。空心冷酒﹑或荊芥湯下。

碧霞丹﹝和劑﹞

石綠﹝研九度飛。一兩﹞附子尖烏頭尖蠍梢﹝各七十个﹞

上爲末。麵糊。丸如芡實大。每服一丸。薄荷汁半盞。入溫酒半盞。不拘時化下。

伏虎丹﹝和劑﹞

生蔓荊子僵蠶﹝炒去絲。各二錢半﹞五靈脂躑躅花南星白膠香艸烏頭﹝各一兩﹞半夏﹝炮。二兩﹞

上爲末酒糊。丸如芡實大。每服一丸。溫酒化下。日進二服。

三和丹中气。

卽養正丹﹑黑錫丹﹑來復丹三丹和勻。每服一錢半。米飲﹑酒﹑任下。

來復丹﹝和劑﹞中气。

硝石﹝一兩﹞硫黃﹝一兩。透明者同硝石爲末。瓷瓦器內慢火炒。用柳木槌攪。不可猛火以傷藥力。研極細。名二气末﹞太陰玄精石﹝研飛一兩﹞靑皮﹝去穣﹞陳皮﹝去白﹞五靈脂﹝去沙石二兩﹞

上爲末。醋糊。丸如梧桐子大。每服三十丸。米飲下。

二气丹﹝濟生﹞硝石硫黃﹝等分﹞

上爲末。於銀石器內。火炒黃色。再研。糯米糊。丸如梧桐子大。每服五十丸。新汲井水下。

返陰丹﹝活人﹞傷風寒邪中陰經陰證。

硫黃﹝透明者研。五兩﹞硝石﹝另研﹞太陰玄精石﹝另研。各二兩﹞漧薑﹝炮﹞附子﹝炮﹞桂心﹝各五錢﹞

上用鐵銚。先鋪玄精石。次下硝石各一半。中間鋪硫黃末。仍將二石餘藥末蓋上。以鐵著。熟炭火三片。燒令得所。勿令煙出。急取瓦盆合著地上四圍炭火。蓋勿令煙出。候冷取出。研細。入藥末。糊丸如梧桐子。每服三十丸。煎艾湯下。汗出爲度。未回。乃著艾炷。

灸臍下丹田﹑气海。更不回。以蔥啖熨之。此法亦治气虛陽脫。體冷無脈。气息欲絕。不省人事。及傷寒陰厥。百藥不效者。

黑錫丹﹝和劑﹞痞塞。

黑錫﹝熔化﹞硫黃﹝與黑錫結成子各二兩﹞破故紙金鈴子肉豆蔻木香茴香﹝各一兩﹞沈香葫蘆巴附子陽起石官桂﹝各五錢﹞

上爲末。酒糊。丸如梧桐子大。每服三十丸。姜鹽湯下。

靈砂丹﹝和劑﹞

水銀﹝一斤﹞硫黃﹝四兩﹞

上二味。新銚內炒成砂子。入水火鼎。煉爲末。糯米糊。丸如麻子大。每服三丸。井化水﹑米飲﹑棗湯﹑人參湯任意下。量病輕重。增至五七丸。忌豬﹑羊肉﹑血﹑綠豆粉﹑冷滑之物。

復元丹﹝三因﹞腫。

附子﹝炮。二兩﹞木香茴香﹝炒﹞川椒﹝炒出汗﹞濃朴﹝姜制﹞獨活白術陳皮吳茱萸﹝炒﹞桂心﹝各一兩﹞澤瀉﹝兩半﹞肉豆蔻﹝煨﹞檳榔﹝各五錢﹞

上爲末。糊丸如梧桐子大。每服五十丸。紫蘇湯下。

紫霞丹﹝楊氏﹞鼻衄。

硫黃鍼砂﹝各四兩﹞五倍子﹝二兩﹞

上用砂鍋。水煮一時。放冷。先揀去五倍子。次淘去鍼砂。次將硫黃。以皮紙於灰上滲團作一塊。用荷葉裹。安地上。大火煉。候藥紅卽去火。經宿。研極細。飯膏丸。如皂角子大。陰漧。白湯下。

三炒丹﹝和劑﹞嗽血。

吳茱萸﹝破故紙一兩同炒﹞艸果仁﹝小茴香一兩同炒﹞葫蘆巴﹝山茱萸一兩同炒。俱候香熟。除去同炒藥。各一兩﹞

上爲末。酒糊。丸如梧桐子大。每服六十丸。鹽湯下。

火府丹﹝本事﹞小便血。

木通黃芩生﹝等分﹞

上爲末。煉蜜丸。木通湯下。

太陽丹﹝和劑﹞頭痛。

川烏南星﹝等分﹞上爲末。連須蔥白搗爛。調帖太陽痛處。

茸砂丹﹝魏氏﹞

辰砂艸烏瞿麥黃藥子﹝各一兩﹞

上爲粗末。瓷碗一隻。以薑汁塗炙數次。入砂在內。上鋪余藥。復以盞蓋了。掘一小坑安碗在內。用熟炭火五斤。令火盡。吹去艸烏藥灰。取辰砂研末。或只獨用辰砂末。每服一錢半。淡姜湯下。或加鹿茸。燼去毛。切片。酒浸爲末。三兩棗肉。丸如梧桐子大。人參湯下三十丸。

三仙丹﹝和劑﹞腰痛。

川烏﹝一兩。去皮切片。同鹽炒黃色。去鹽﹞大茴香﹝三兩。炒令香透﹞蒼術﹝二兩。泔浸切片。同蔥白炒黃色。去蔥不用﹞

上爲末。酒糊。丸如梧桐子大。每服七十丸。空心酒﹑鹽湯任下。

淸金丹﹝三因﹞嗽。

杏仁﹝去皮尖﹞牡蠣﹝。取粉入杏仁同炒黃色。去牡蠣粉﹞靑黛上爲末。熔黃蠟一兩搜和。丸如彈子大。壓匾如餅。每用梨三枚去核。入藥在內。濕紙裹煨不問久遠。但要聲在。一服卽效。靑黛一兩。牡蠣粉七錢。杏仁七粒。制用並同前。

八神來復丹停飲伏痰。

硝石﹝一兩﹞硫黃﹝一兩。如前制。名二气散﹞太陰玄精石﹝研飛。一兩﹞五靈脂﹝水澄去砂石。曬﹞靑皮陳皮小茴香沈香木香南星﹝各一錢﹞

上爲末。麵糊。丸如梧桐子大。每服二十丸。空心米飲下。

截瘧丹﹝和劑﹞

檳榔﹝二兩﹞常山﹝酒浸。四兩﹞

上爲末。麵糊。丸如梧桐子大。每服三十丸。未發前臨臥用冷酒吞下。便睡至五更。又用冷酒吞下十五丸。至上午方喫溫粥。忌生冷油膩。

玄兔丹﹝和劑﹞小便多。

菟絲子﹝酒浸。研。焙榦取末。十兩﹞五味子﹝酒浸。研末﹞白茯苓蓮肉﹝各三兩﹞

上爲末。另研山藥末六兩。將浸藥余酒。加酒煮糊。杵搗。丸如梧桐子大。每服五十丸空心米飲下。

玉華白丹﹝和劑﹞遺精。

白石脂﹝。研飛﹞鐘乳粉﹝煉研﹞左顧牡蠣﹝用韭菜葉搗鹽泥固劑。火。取白者各五錢。研細﹞陽起石﹝。酒淬研。五錢﹞

上爲末。糯米糊。丸如芡實大。出火毒。每服一丸。空心人參湯放冷送下。

養气丹﹝和劑﹞

禹餘糧石﹝煉七次。醋淬浸七次﹞紫石英﹝﹞赤石脂﹝﹞陽起石﹝﹞鐘乳粉﹝煉﹞代赭石﹝煉七次。醋浸七次﹞磁石﹝煉十次。醋浸七次﹞肉蓯蓉﹝酒洗﹞巴戟﹝去心﹞破故紙﹝炒﹞山藥茯苓當歸﹝各一兩﹞肉豆蔻﹝煨﹞五靈脂鹿茸附子官桂木香沈香丁香茴香沒藥乳香朱砂﹝各五錢﹞遠志﹝一兩﹞

上先將禹﹑紫﹑赤﹑代磁五石。各研極細末。水飛。皮紙於灰滲幹。以紙筋鹽泥固濟。

罐盛余藥末。糯米糊丸如綠豆大。陰漧入布袋內擦光。每服二十丸。以酒﹑姜湯﹑棗湯鹽湯任下婦人艾﹑醋湯。俱空心服。

震靈丹﹝和劑﹞溏泄。

赤石脂紫石英禹餘糧代赭石﹝四味打碎。入鹽泥固濟。罐內封口通紅。埋地坑內七日。出火毒﹞五靈脂﹝去沙石﹞乳香沒藥﹝各二兩﹞朱砂﹝研飛一兩﹞

上爲末。糯米糊。丸如芡實大。每服一丸。空心以酒或冷水下。婦人醋湯下。﹝妊婦忌服﹞

朱砂丹﹝本事﹞

硝石﹝研﹞砒﹝同硝石入罐內。出火毒﹞膩粉﹝研﹞粉霜﹝研。各五錢﹞礬﹝枯﹞黃丹朱砂﹝各一兩﹞乳香桂府滑石﹝各三錢﹞

上爲末。糊丸如梧桐子大。每服五丸。粟米飲下。未愈。加丸數。

鎭心丹﹝和劑﹞驚悸。

酸棗仁﹝炒﹞車前子五味子麥門冬﹝去心﹞白茯苓﹝去皮﹞茯神﹝去木。並皮﹞天門冬﹝去心﹞熟地黃遠志﹝甘艸煮﹞山藥人參肉桂﹝減半﹞龍齒朱砂﹝等分﹞

上爲末。煉蜜。丸如綠豆大。朱砂爲衣。每服三十丸。食後或臨睡。白湯下。

還魂丹﹝增入﹞治中惡已死。

麻黃﹝三兩﹞桂枝﹝二錢﹞杏仁﹝十二粒﹞

上作一服。水煎。灌下卽蘇。

續骨丹﹝增入﹞折傷。

乳香沒藥孩兒茶繭殼﹝燒灰。各等分﹞

上爲末。每服二錢。接骨。黃酒下。欲下血。燒酒下。

黑白丹﹝拔萃﹞瘰。

烏蛇﹝去頭尾。酒煮。去骨﹞白花蛇﹝去頭尾。酒煮去骨。各一條﹞雄黃﹝二錢研﹞大黃﹝煨。五錢﹞

上爲末。每服二錢。不拘時調服。

神仙聚寶丹﹝和劑﹞經滯作痛。及產後惡血未盡諸證。

當歸沒藥琥珀木香乳香﹝各一兩﹞辰砂﹝五錢﹞麝香﹝一錢﹞

上爲末。糊丸如龍眼大。每服一丸。酒磨下。如一切難產及產後敗血衝心。惡露未盡。

入童便服。

膏類百花膏﹝濟生﹞嗽血。

百合款冬花﹝等分﹞

上爲末。煉蜜。丸如龍眼大。臨臥嚼姜湯送下一丸。

瓊玉膏﹝增入﹞治漧咳勞嗽。

生地汁人參白茯﹝各等分﹞

上爲末。調和蜜﹑白湯任下。

太乙膏治一切癰瘡。

玄參白芷當歸肉桂大黃赤芍藥生﹝各一兩﹞

上切片。麻油二斤浸。春五日。夏三日。秋七冬十。煎熬去渣。取淨油。再熬。次下黃丹。不住手攪。滴水不散爲度。

