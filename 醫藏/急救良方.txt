

急救良方

序

古有疾醫掌養萬民之疾病﹐凡民之有疾病者﹐分而治之。死終﹐則各書其所以﹐而入於醫師。於時﹐民故得以壽終﹐而無短折札瘥之患。後世王政多缺﹐而醫師之置徒備虛文。廛市之氓﹐富羨之室﹐猶能自以其貲迎師﹐而荒村窶戶否矣﹗扣首抑心﹐閔閔待斃﹐此一患也﹔艸木禽魚之物﹐五石之藥﹐多聚於國都﹐而陬窮壤僻之所﹐卽有髙貲﹐亦不能致錙銖﹐此又一患也﹔時師﹐恆以反劑殺人﹐而茹悲吞螫﹐不敢訟言其非﹐此又一患也。予蓋惻然傷之。曩得急救方一本﹐每攜以自隨﹐或以自治﹐或以治人﹐率多徵應﹐間有新得﹐輒從其類附益之。其訛舛無驗者﹐則刪黜之﹐遂付梓人刻焉。夫人之情一也﹐孰不愛其身﹐亦孰不愛其父母骨肉乎﹗而疾苦無所舒﹐往往束手以斃﹐不得已或竭力於禱機禳﹐至蕩貲破產﹐而卒莫攸濟也。此其於仁孝之心何如哉﹗是方而行﹐庶幾濟於黔細萬分之一﹐要非所以薦於隆富者乎。

皇明嘉靖二十九年歲次庚戌夏六月望四明芝園主人張時徹著

卷之一

五絕死第一

治五絕死﹝自縊死﹑溺水死﹑打撲跌﹑木石壓死﹑產後血迷暈死﹑中惡鬼擊死﹑夜魘死﹞。凡心頭溫者﹐皆可救治。用半夏湯泡七次﹐爲末﹐丸如豆大﹐吹入鼻中﹐噴嚏卽活。或用皂莢爲末﹐吹入鼻中亦妙。

又方急於人中穴及兩腳尖拇指甲離甲一韭葉許﹐各灸三五壯﹐卽活。臍中灸百壯﹐亦效。

救自縊凡自縊髙懸者﹐徐徐抱住﹐解繩﹐不得截斷﹐上下安被臥之。以一人用腳踏其兩肩﹐手挽其發﹐常令弦急﹐勿使緩縱﹔一人以手按據胸上﹐數磨動之﹔一人摩捋臂脛屈伸之﹐若已彊直﹐但漸屈之。並按其腹。如此一頃﹐𨿽得气從口出﹐呼吸眼開﹐仍引按不住。須臾﹐以少桂湯及粥淸灌﹐令喉潤﹐漸漸能咽乃止。更令兩人以蘆管吹其兩耳﹐無不活者。自旦至暮﹐𨿽冷亦可救﹔自暮至旦﹐陰气盛爲難救爾。

又法以一人兩手掩其口鼻﹐勿令透气﹐一人用手摩其頸痕﹐兩時气急﹐則活。

救溺水死一宿者尙活用皂莢爲末﹑綿裹塞糞門﹐須臾﹐出水卽活。

又方救起放大凳臥著﹐腳後凳﹐坫起磚二塊。卻用鹽擦臍中﹐待水自流出。切不可倒提出水。但心下溫者皆可救。

又方急解衣帶﹐艾灸臍中﹐仍令兩人以蘆管吹其耳中﹐卽活。

又方溺水救起者﹐卽將牛一頭﹐以溺水人肚橫覆在牛背上﹐兩邊用人扶策﹐徐徐牽牛而行﹐以出腹中之水。如醒﹐以蘇合香丸之類或老姜擦牙。若無牛﹐以活人於長板凳上仰臥﹐卽令溺水人如前法將肚相抵活人身上﹐水出卽活。

救木石壓死﹐並跌傷從髙墜下跌死﹐气絕不能言者急拍開口﹐以熱小便灌之。

又方撲打墜損﹐惡血攻心﹐悶亂疼痛用榦荷葉五片﹐燒令煙盡﹐空腹以童便溫一鐘﹐調下三錢﹐日三服。

又方被打惡血攻心﹐用小便一碗溫服。

救中惡鬼擊客忤一切卒死用葛蒲根﹐生搗絞汁﹐灌鼻中或口中卽活。

又方治卒死心頭熱者用百艸花曬漧﹐水漬封埋百日。砂鍋內連水煎稠﹐丸如皂莢子大。放一丸入患人口內﹐須臾卽活。

又方用井底泥塗目畢﹐令人垂頭於井﹐呼其姓名便起。

又方韭搗汁﹐灌鼻中。

又方以雄鷄冠割取血﹐蘆管吹入鼻中﹐並塗其面﹐幹後復塗﹐仍以灰圍四旁﹐立起。

又方治鬼擊病卒著人﹐如刀刺胸腹內﹐痛不可按熟艾水煮服。若卒心痛﹐爲客气所中者﹐當吐出虫物。

又方卒死而口張反折者灸兩手足大指甲後﹐各十四壯。

又方卒死四肢不收失便者用馬糞一升﹐水三斗﹐煮取汁二斗﹐以洗之。又取牛糞一升﹐溫酒和灌口中。灸心下一寸﹑臍上二寸﹑臍下四寸﹐各一百壯。

又方卒死脈動而無气用菖蒲屑末﹐納耳鼻孔中吹之﹐及著舌底。

又方治胸脇腹內絞急切痛﹐如鬼擊之狀﹐不可按摩﹐或吐血﹑衄血用熟艾如拳大﹐水五鐘﹐煮三鐘﹐頻服。

又方用鹽一盞﹐水二盞﹐和服。以冷水之﹐卽瘥。

治魘寐卒死﹐諸暴絕證﹐名半夏散用半夏不拘多少﹐湯洗七次﹐爲末。每用少許﹐吹入鼻中。心頭溫者可治。倉卒無藥﹐急於人中穴及兩腳大拇指內﹐離甲一韭葉許﹐各灸三五壯﹐卽活。

又方救夜睡魘死者不得近前叫喚。但絞痛其腳跟及足拇指甲際﹐多唾其面。不省者﹐移動些少臥處﹐徐徐喚之。原有燈則存﹐無燈切不可點照。

又方用皂莢爲末﹐吹入鼻中。

又方用桃枝﹑柳枝﹐取東邊者各三四寸﹐煎湯二鐘﹐候溫灌服。

又方用竈中心對鍋底土﹐捶碎爲末﹐每服二錢﹐新汲水調灌。更挑半指甲許﹐吹入鼻中。

又方用蘆管吹兩耳﹐或以鹽湯灌之﹐或搗韭汁半盞﹐灌鼻中。冬月掘根研汁。

救夏月途中熱死者不可用冷水灌沃﹐及以冷物逼外﹐得冷卽死。宜移置陰處﹐急取路上熱土﹐於死人臍作窩﹐多令人尿溺於臍中。又取路上熱土並大蒜同研爛﹐水調去渣灌下。

又方濃煎灰蓼汁一碗﹐灌之卽活。

救冬月凍死及落水凍死﹐微有气者脫去濕衣﹐解活人熱衣包之。用大米炒熱﹐熨心上。或炒竈灰令熱﹐以囊盛熨心上﹐冷卽換之。令暖气通溫﹐以熱酒姜湯或粥飲少許灌之﹐卽活。

又方用氈單或薦裹之﹐以索系定板平穩處﹐令兩人對面輕輕滚轉﹐往來如氈法﹐四肢溫和卽活。切不可用火烘之﹐逼寒气入內﹐卽死。

卷之一

虛勞第二

治虛勞用豬肚子釀黃糯米﹐蒸熟搗爲丸﹐白湯下。並治小兒疳蛔黃病。

又方用靑蒿細切﹐水三碗﹐童便五碗﹐煎取一碗半﹐去渣﹐熬成膏﹐以甘艸末爲丸﹐如梧桐子大。空心溫酒吞二十丸。

又方用枸杞葉半升﹐細切﹐粳米二合﹐瓦器中煮作粥﹐五味調和食之。

又方用蓮實去皮畱心﹐不拘多少﹐酒浸一宿﹐入於豬肚內﹐水煮幹取出﹐切碎焙漧﹐爲末﹐酒糊丸﹐如雞頭大。

每服五七十丸﹐溫酒食前服。

又方用童便兩盞﹐無灰酒兩盞﹐以瓦瓶貯之﹐全豬腰子一對﹐放在內﹐用泥泥瓶口﹐日晚以慢火煨熟﹐至中夜止。至五更初﹐再以火溫之﹐發瓶飲酒食腰子。病篤者﹐一月效。瘦怯亦可服此。

又方治骨蒸勞熱﹐及五痔腸風下血﹐傳屍勞气﹐並虫咬心痛用鰻鱺魚﹐酒醋五味煮食。

治諸傳屍勞气﹐殺虫去毒﹐用川椒二斤﹐擇去子並合口者﹐炒出汗﹐爲末﹐以酒糊丸﹐如梧桐子大。空心服五十丸。效。

又方用死人枕煮汁服之。

治自汗並夜間盜汗用五倍子末﹐唾調塡滿臍中﹐束定。一宿卽止。

又方用浮麥炒爲細末﹐每服二錢﹐米飲下。

又方用陳米不拘多少﹐麩皮同炒﹐令黃色﹐研細爲末﹐米飲調下﹐不拘時。或白炸豬肉蘸食之。

治陽脫證﹐或因大吐瀉後四肢厥冷﹐元气不接﹐不省人事﹔或傷寒新瘥﹐誤行房事﹐小腹緊痛﹐外腎搐縮﹐面黑气喘﹐冷汗出﹐不救卽死用蔥白連須三七根﹐細切﹐砂盆內研細﹐用酒二碗﹐煮至一碗﹐分作三服灌之。陽气卽回。

又方用生薑二兩﹐切碎﹐酒煎服之。仍炒蔥白或鹽熨臍下气海﹐勿令气冷。

卷之一

諸風第三

治中風心煩恍惚﹐或腹痛﹐或絕而復蘇﹐用竈中對鍋底土一塊﹐研碎﹐水調服。口噤者﹐彊開灌之﹐得入便效。

又方卒中風不語者用竹瀝灌之。

又方用香油或薑汁灌之﹐或吐或利﹐卽愈。

又方中風口噤不開﹐痰涎壅塞用皂莢一挺﹐去皮弦﹐塗豬脂﹐以火炙黃﹐爲末﹐每服一錢﹐气實盛者二錢﹐溫酒調服。牙關不開﹐白梅揩齒﹐口開卽灌藥下﹐吐出風痰愈。

又方用白礬二錢﹐爲末﹐生薑自然汁調灌之。

又方治中風忽然若醉﹐形體昏悶﹐四肢不收﹐涎潮於上﹐膈气閉不通用豬牙皂莢四條﹐肥實不蛀者﹐去黑皮。

白礬一兩﹐光明者﹐共爲末。輕者半錢﹐重者七分﹐溫水灌下。但微出冷涎一二升便醒﹐次緩調治。

又方用側柏葉一握﹐去枝﹐蔥白一握﹐連根﹐細研如泥﹐無灰酒一鐘﹐同煎一二十沸﹐去渣溫服﹐不拘時。如不飲酒﹐分作四五次服。

又方治癱瘓大風﹑一切諸風﹐仍治香港腳並撲傷折及破傷風﹐服過百粒﹐卽爲全人用紫色浮萍﹐七月半擇取淨者﹐不拘多少﹐以盆盛水﹐以竹篩盛萍﹐擱於水盆上曬漧﹐爲細末﹐煉蜜丸如彈子大。每服一粒﹐豆淋酒空心﹐食前化下﹝造豆淋酒法﹕用黑豆半升﹐揀淨炒﹐令煙出﹐以無灰酒三升﹐浸一晝夜﹐去豆取酒用之﹐亦可常服﹞。

又方治中風﹐身體彊直﹐不得屈伸反復用枸橘樹皮﹐細切一升﹐以酒二升﹐浸一宿﹐每日溫酒服半升。酒盡再作。

又方治暗風倒地用北細辛爲末﹐每挑一字鼻中。

又方治中風失音用白僵蠶七枚﹐爲末。酒調服。

又方用韭菜搗汁服。

又方產後中風不語﹐角弓反張用大蒜三十片﹐水一碗﹐煮半碗﹐灌下。

治口眼斜用栝蔞擂爛﹐絞取汁﹐和蕎麥麵搗作餅子﹐炙令熱熨﹐如正便止﹐不令大過。

又方用鱔魚一條﹐以鍼刺頭上血﹐左歪塗右﹐右歪塗左﹐如平正﹐卽洗去。鱔魚放之﹐則不發。

又方用水調鍛石﹐如前法塗之。

治白虎風﹐歷節痛甚﹐肉理枯虛﹐生虫遊走﹐癢痛﹐兼身體麻木﹐兼治傳屍勞虫甚效用眞川椒﹐紅大者﹐去子並合口者﹐以黃稈紙二重﹐於鑪上炒出汗﹐取頓地上﹐用砂盆蓋﹐以灰圍盆弦約一時﹐爲末﹐老酒浸白糕爲糊﹐丸如梧桐子大。每服四十丸﹐食前鹽湯下。若治麻木﹐辣桂煎湯下﹔腰痛﹐茴香酒下。

又方治虎風走注痛痺用三年陳釅醋二碗﹐蔥白二斤﹐煮一沸﹐漉出﹐布帛熱裹﹐當患處熨之。

又方用芥菜子爲末﹐雞子白調敷患處。

治麻木不知痛癢用芥菜子研細﹐醋調塗。

又方霜降後﹐采桑葉煎湯洗。

又方用麻子炒香﹐小便浸服。

治風濕麻痺﹐四肢拘攣用蒼耳子三兩﹐水一碗半﹐煎去渣﹐分作三服。或爲細末﹐糊丸如梧桐子大﹐每服五十丸﹐溫酒吞下。

又方治手足爲風濕所傷﹐兼有香港腳用晚蠶沙以米醋拌炒﹐令熱﹐用綿絮包熨之。

治大風肌肉麻痺﹐皮膚壞爛用桑枝燒灰二斗﹐熱湯淋取汁﹐洗頭面。次用大豆及綠豆漿和熱水﹐三日一浴﹐一日一洗面。卻用側柏葉蒸曬漧﹐白膠香各等分﹐爲末﹐蜜丸。溫水下三七粒﹐日三服。

又方治大風惡疾﹐雙目昏﹐眉髮自落﹐鼻梁崩倒﹐肌膚瘡爛﹐若不可救用皂莢刺三斤﹐炭火蒸久﹐曬榦爲末﹐濃煎﹐大黃湯下﹐二錢服。旬日間眉髮再生﹐肌膚悅潤﹐眼目自明。

又方治大風不拘久近用眞麻油半缸﹐入坐其中﹐浸七日﹐無不瘥者。

又方大風癩疾用煉成松香﹐白色者﹐不計多少﹐研爲細末﹐煉蜜和丸﹐如梧桐子大。每服一十丸﹐食前蜜湯下﹐一月後﹐大效。

治諸風癇﹐俗呼馬風病用生白礬一兩﹐好臘茶半兩﹐煉蜜爲丸﹐如梧桐子大。每服三十丸﹐再用臘茶湯下﹐久服。

風涎由大便出。

卷之一

傷寒時疫第四

治傷寒時疫﹐及傷風初覺頭痛身熱用帶根蔥頭一个﹐切碎﹐以醋一盞﹐煎稀粥飲一碗﹐乘熱喫下﹐以被蓋﹐汗出卽解。

又方治傷寒已發汗﹐未發汗頭痛如破生薑二兩﹐連須蔥白半斤﹐用水二碗﹐煎令減半﹐去渣。分三服。

又方初覺傷寒﹑傷食﹑傷酒﹑傷風以酸齏汁三大碗﹐煎三五沸﹐於避風處﹐先飲半碗﹐以手揉肚﹔再飲半碗﹐又用手揉肚﹔更飲更揉﹐直至饜足﹐心無所容。以雞翎探喉中﹐令吐後﹐煎蔥醋辣湯投之﹐以衣被蓋覆﹐汗出愈。

或用百沸湯﹐根據前法飲揉探吐﹐亦妙。或用紅菜頭搗汁飲之。

又方導引一法﹐盤腳而坐﹐用兩手交十指﹐攀腦後風池﹑風府二穴﹐乃是風門也﹐向前叩首﹐幾至於地。如此連點一百二十數﹐急以蔥醋粥辛辣湯投之﹐汗出立解。

又方治傷寒鼻中出血不止用茅艸花一大把﹐無花用根。以水煎濃汁﹐食後服。

治陰證用蔥白一大把﹐如茶盞大﹐用紙捲緊﹐卻以快刀切齊一指濃片﹐安於臍上﹐以熱熨斗熨之﹐待汗出爲度。

一片未效﹐再切一片熨之。

又方治陰毒傷寒用芥菜子末﹐新水調如膏藥﹐貼臍上﹐汗出爲愈。

傷寒戒忌﹕病新差後﹐但少喫糜粥﹐常令稍饑﹐不得飽食﹐反此則復。不得早起﹐不得梳頭洗面﹐不得多言﹐不得勞心費力﹐反此則復。及差後百日內﹐气體未得平復﹐犯房事者﹐死。又忌食羊﹑雞﹑犬﹐肥膩諸肉汁﹐及腌藏醢油餅麵食﹐病再發。

治天行病熱盛用蚯蚓以鹽塗之﹐化成水﹐去泥﹐飲之。亦治交接勞復﹐或陰腫縮入腹痛。

又方天行病心悶用水中細苔搗汁服。

又方治時行病﹐新好後﹐多傷飲食﹐其病復發用杏仁五兩﹐去皮尖﹐醋二碗﹐煎半碗﹐取汁服﹐愈。

治時行病後犯房勞復發男病以婦人褲襠燒灰﹐女病以男子褲襠燒灰﹐湯服。

治孕婦遭時疫﹐令子不安頓用井底泥塗足心。

又方用竈中對鍋底土﹐研細末﹐水調服。仍塗臍上方五寸﹐幹再換。

治天行瘟疫傳染將初病患衣服﹐於甑上蒸過﹐則一家不染。若親戚鄕裏有患瘟疫﹐欲去看問﹐先將淸油抹鼻孔﹐後出外。又將紙撚於鼻內﹐探取噴嚏三五个﹐則不傳染。

又方用雄黃研細﹐水調﹐以筆濃蘸塗鼻竅中﹐與病患同牀亦不相染。初洗面後及臥時點之。

又方凡入病久房內﹐須舌頂上﹐努力閉气一口﹐使气充滿毫竅﹐則病不能染著。

又方五月五日﹐收蒼耳艸﹐陰漧﹐水煎服。

卷之一

中諸毒第五

治誤食諸毒艸並百物毒﹐救人於必死用板藍根﹝幹者﹞四兩﹐貫眾﹝去土﹞一兩﹐靑黛﹝別研﹞﹑生甘艸各二兩。上爲末﹐蜜丸如梧桐子大﹐以靑黛別爲衣。如稍覺精神恍惚﹑惡心﹐卽是誤中諸毒。急取藥十五丸﹐爛嚼﹐新汲水下。

又方凡中毒及蛇虫咬傷卽用上好靑黛﹑雄黃各等分﹐爲末﹐新汲水調服二錢。

又方治中諸物毒用晉礬﹑建茶各等分﹐爲末。每服二錢﹐新汲水調下﹐得吐卽效﹐未吐再服。

又方治蠱毒名丹砂丸用雄黃﹝另研﹞﹑朱砂﹝另研﹞各五錢﹐藜蘆﹝略炒﹞﹑鬼臼﹑巴豆﹝去殼﹑心﹑膜﹑油﹞各二錢五分。爲末﹐蜜丸﹐如豆大﹐每服三丸﹐空心漧薑湯下。當轉下惡物並蠱等﹐如煩悶﹐後以鴨爲羹食之。

又方治五種蠱毒用雄黃末﹑麝香末各等分﹐取生羊肝如指大﹐以刀開﹐內裹藥吞之。

又方用升麻三錢﹐溪水調服。

又方用馬兜鈴根三兩﹐搗篩﹐分爲三帖﹐每一帖以水一大鐘﹐煎至五分﹐去渣﹐空心頻服﹐當時吐蠱出。未快再服之﹐以快爲度。

又方救中蠱毒用白礬一塊﹐嚼之﹐覺甜不澀﹐次嚼黑豆不腥者﹐便是有蠱也。用木梳齒上垢膩﹐不拘多少﹐服之﹐吐出惡物。

又方用石橊皮煎汁飲之﹐卽吐出活虫﹐無不愈者。

又方用蠶蛻紙不拘多少﹐撚作紙條﹐蘸麻油燒存性﹐爲末﹐水調一錢﹐頻服。諸中毒面靑脈絕﹐昏迷如醉﹐口噤吐血﹐服之卽蘇。

又方取鵓鳩熱血﹐隨多少服之。

又方取白雞﹑鴨血灌口中﹐立效。

又方取胡荽根搗汁半盞﹐和酒服﹐其蠱立下。

又方解諸毒﹐殺腹內毒虫用藍靑葉研水服。

又方治中毒下血者用皮燒爲灰﹐細研﹐水調下二錢﹐日進三服﹐立愈。

解中砒霜毒用漢椒四十九粒﹐黑豆十四粒﹐烏梅二个﹝打碎﹞﹐甘艸節二寸﹝碎之﹞﹐上咀﹐用水一碗﹐煎至七分﹐溫服。

又方白扁豆﹑靑黛﹑甘艸各等分﹐巴豆一錢﹝去殼不去油﹞。上咀爲末﹐以砂糖一大塊﹐水化開﹐調一大盞飲之﹐毒隨利去。卻服五靈散之類。

又方用白扁豆一合﹐爲末﹐冷水調下。

又方用淸油一碗灌之。

又方用早禾稈燒灰﹐新汲水淋汁﹐生絹濾過﹐冷服一碗﹐毒從下利﹐卽安。

又方旋刺下羊血﹐或雞鴨血﹐熱服。兼解鼠﹑莽毒及丹藥毒。

又方藍根﹑砂糖二味相和﹐擂水服之。或加薄荷汁尢妙﹐及解巴豆毒。

又方以地漿調鉛粉末﹐服之立解。豆豉汁亦佳。

又方用醬調水灌下。

救食河豚急以淸油多灌之﹐吐出卽愈。

又方用五倍子﹑白礬等分爲末﹐水調灌之。

食諸魚中毒用橘皮汁﹑大豆汁﹑馬鞭艸汁﹑蘆根汁﹑紫蘇汁飲之。

食鱔﹑鱉﹑蛤蟆毒用豆豉一大合﹐新汲水半碗﹐浸﹐令豉水濃﹐溫服之﹐卽瘥。此三物﹐令人小便祕﹐臍下痛﹐有至死者。

食蟹中毒濃煮紫蘇﹐飲一兩盞解之。

食六畜肉中毒以壁上黃上﹐水調服二錢。卽瘥。

食牛肉中毒以豬牙燒灰爲末﹐水調一錢服。

又方飲井水一碗﹐自消。

食馬肉中毒搗蘆根汁﹐飲一盞。兼作湯浴之﹐卽解。

食風狗肉中毒用杏仁三兩和皮細研﹐和勻﹐分作三服﹐以熱湯三盞下﹐其狗肉皆全片出﹐卽瘥。

食豬肉中毒燒豬糞爲末﹐水調服一錢﹐不過三服﹐瘥。

食鴨肉中毒以糯米泔﹐溫服二鐘。

食牛馬肉中毒用粉艸五兩﹐細切微炒搗細﹐量患人喫得多少酒﹐取無灰酒一處研。去渣溫服﹐須臾﹐大吐瀉﹐毒亦隨去。𨿽十分渴﹐不可飲水﹐飲水難救。並解一切諸毒。

食菜中毒用雞糞燒爲末﹐水調服一錢﹐未解更服。

食野菌中毒用甘艸不拘多少﹐以麻油一盞﹐煎數沸﹐冷服﹐其毒卽解。

又方掘新地坑﹐汲井水於內﹐攪之﹐令澄淸﹐取飲而解。

治中諸藥毒用生甘艸﹑黑豆﹑淡竹葉各等分﹐上咀﹐用水一鐘濃煎服。

又方用五倍子二兩﹐研細﹐用無灰酒調服。毒在上卽吐﹐在下卽瀉。

又方用綠豆粉﹐水調服。

又方生薑搗汁服。

又方用蠶蛻紙﹐燒灰研細﹐每服一錢﹐冷水調下﹐頻服取瘥。𨿽面靑﹑脈絕﹑腹脹﹑吐血﹐服之立效。亦治牛馬食花蜘蛛﹐腹脹欲死者。

中巴豆毒以黃連﹑大豆﹑菖蒲汁﹐並解之。

中烏頭﹑天雄﹑附子毒用大豆汁解。

又方遠志﹑防風﹑棗肉﹑飴糖並能解。

中鼠莽毒用枯礬﹑細茶爲末﹐各少許﹐新汲水調服﹐累驗。

又方用大黑豆煮汁服之。如欲試其驗﹐先用鼠莽艸葉﹐以豆汁澆其根﹐從此敗爛﹐不復生矣。

中丹毒用竈中對鍋底土﹐水調服。

誤食桐油﹐令人嘔泄飲熱酒乃解。

卷之一

諸虫蛇傷第六

救虎傷用生薑汁服﹐兼洗傷處。白礬末敷瘡上。

救毒蛇傷﹐並諸色惡虫毒瓦斯入腹者用蒼耳艸嫩葉﹐搗汁灌之﹐將渣濃敷傷處。犬咬煮汁服之。

治惡蛇﹑惡犬﹑蜈蚣﹑蠍子咬傷用細辛﹑白芷各二錢﹐雄黃一錢﹐麝香少許。上爲末﹐以好酒調服一錢。

又方用貝母爲末﹐酒調﹐令病者盡量飲之。少頃﹐酒自傷處爲水流出﹐候水盡﹐卻以藥渣敷瘡上﹐卽愈。

又方用艾於傷處灸三五壯﹐拔去毒﹐卽愈。

又方用淸油燈心點燈﹐以傷處於煙上燻之﹐其痛卽愈。

又方用雞糞塗之。

又方用樹葉﹑魚鮏艸﹑皺面艸﹑艸決明一處研細﹐敷上亦佳。

治蛇咬傷用白礬置刀上燒汁﹐熱滴咬處。亦以礬湯服之。

又方用靑木香不拘多少﹐煎服﹐其痛卽止。

又方用雄黃﹑五靈脂﹑貝母﹑香白芷各等分。上爲末﹐每服二錢﹐熱酒調服。

又方用白礬滚水﹐泡洗傷處。

治蛇咬﹐毒入腹者取兩刀﹐於水中相磨﹐飲其汁。

又方用灰蓼搗汁飲之﹐渣敷傷處。仍以頭髮縛兩頭。

又方用香白芷﹝爲末﹞﹐麥門冬﹝去心﹞濃煎湯調下﹐頃刻﹐咬處出黃水﹐盡﹐腫消皮合。仍用此藥渣塗傷處。

又方用水萍搗絞汁服。

又方急於無風處﹐以麻皮縛咬處上下。重者﹐刀剜去傷肉﹐小便洗﹐令淨﹐燒鐵物烙之。然後塡蚯蚓泥﹐次塡陳年鍛石末﹐絹紮住。輕者﹐鍼刺瘡口﹐並四旁出血﹐小便洗淨﹐以蒜片著咬處﹐艾灸三五壯。

治瘋犬傷急於無風處﹐嗍去瘡孔血﹐或者幹孔鍼刺去血﹐小便洗令淨。用半瓣胡桃殼﹐以人糞塡滿﹐掩瘡孔。艾灸一百壯。後一日灸一百壯﹐百日止。急服者﹐用蛤蟆幹一个﹐斑蝥二十个﹐去頭﹑翅﹑足﹐用糯米炒黃。只用斑蝥與蛤蟆爲末﹐酒調或水調服之﹐分爲四服﹐以小便瀉下惡物爲度。未見惡物﹐量輕重再服者﹐用韭菜汁一盞。常敷者﹐用虎骨末﹐和鍛石臘豬脂調敷之。禁飲酒食雞﹑魚﹑豬肉﹑肥膩。終身忌食犬肉﹑蠶蛹。春夏初交﹐犬多發狂﹐被咬者﹐無出於灸﹐七日當一發﹐三七日不發﹐可全免。如見痛定瘡合﹐便以爲好﹐不治者﹐必死。犬狂者﹐其尾必直下不捲﹐口流涎﹐舌黑色。

又方去毒血﹐以漿水洗淨﹐紙上炒黃丹赤色﹐貼之妙。

又方用紫蘇葉細嚼﹐敷患處﹐卽不痛。

又方治咬傷及經久復發者用雄黃﹝黃明者﹞五錢﹐麝香五分﹐上研勻﹐以酒調服二錢﹐服後得睡爲佳。俟其自醒﹐利下惡物﹐再進一服﹐卽見效。

又方用生南星﹑防風各等分﹐上爲末。先以口噙漿水﹐洗淨傷處﹐用綿拭漧﹐以藥糝上﹐更不發﹐無膿易瘥。

又方云﹐此病𨿽爲小可﹐乃九死一生之病。可急用斑蝥七个﹐去翅足爲末﹐酒調服。於小便盆內見衣沫﹐似狗形﹐亦不再發也。此方累試經驗。

又方用蔥白心四十九根﹐搗爛如膏﹐用生蜜一同調和。用濕筒兒盛放﹐用紙封一七日﹐貼傷處瘡口上七日﹐又用蔥白皮封著。如瘡口大﹐再換膏子貼﹐共二七日。切忌諸般葷腥。一百日外﹐用消風散一錢﹐用熟犍豬肉七片﹐蔥白七莖﹐蜜一小匙和撲。再入原煮豬肉汁泡使蔥白熟﹐令患人熱食。小兒用肉七小片﹐消風散一錢﹐蜜半匙﹐煮服。

又方取小兒胎發炒新香附﹑野菊花﹐研細﹐酒調服﹐盡醉。

又方用紫蘇﹐口嚼碎塗之。

治常犬傷用蚯蚓泥和鹽研﹐敷之。亦治狂犬及毒蛇傷。

又方以砂糖塗之。

又方急於無風處﹐嗍去瘡孔血﹐小便洗淨。用熱牛糞敷﹐或鼠糞爲末和豬脂敷﹐或韭菜和鍛石搗成餅子﹐陰榦爲末﹐和豬脂敷。更以韭菜﹑生薑搗汁服之。

又方先以蔥湯洗﹐後以研爛杏仁塗傷處。

又方用蓖麻子五十粒﹐去殼﹐井水研成膏。先以鹽水洗咬處﹐敷貼。

又方浸椒水調莽艸末塗之。亦治貓傷。

又方白礬爲末﹐糝瘡內裹之。

又方用虎骨屑﹐敷上卽愈。

治馬咬及踏傷用艾灸瘡上並腫處。又用婦人月經﹐或人糞﹐或馬糞﹐或鼠糞﹐燒爲末﹐和豬脂敷之﹐皆效。

又方人體先有瘡﹐因乘馬﹐爲馬汗或馬毛入瘡中﹐或爲馬气汗蒸﹐致腫痛。宜數易冷水漬之。難漬處﹐以布浸濕拓之。

又方割雞冠血三五滴﹐入瘡內。大馬用雌雞﹐小馬用雄鷄。

治豬咬用屋澑中泥塗之。卽今之承澑也。

治貓咬用薄荷汁塗之。

治鼠咬用貓毛燒灰﹐麝香少許﹐津唾調敷之。

治諸惡虫傷用蛇蛻煮湯﹐洗三兩度。或以膩粉﹑生薑汁﹐調敷傷處。

治蜈蚣咬以麻鞋底揩之。

又方用蚯蚓泥挹之﹐或刺雞冠血塗﹐或以桑樹汁敷之。

又方用香附子﹐嚼擦患處﹐立效。

治蜂蠆毒用野薴葉擦之﹐如不便﹐急以手就頭爬垢膩敷之﹐或用鹽擦﹐或用人尿洗之﹐或桑樹汁敷之。

又方油木梳火上炙熱熨之。

又方解九里蜂毒用皂莢鉆孔﹐貼在蜂叮處﹐就皂莢孔上用艾灸三五壯﹐卽安。

治蠍螫用白礬﹑半夏各等分﹐爲末﹐好醋調貼﹐痛止毒出。

又方先以鍼刺螫處出血﹐冷水浸之﹐水稍溫﹐卽易之。有難浸處﹐以舊布浸冷水﹐頻換拓之。

又方治蠍螫雄者在一處痛﹐用井底泥敷之﹔雌者牽諸處痛﹐當檐下泥敷之。或以白礬末水調﹐先挑出黑刺﹐卽塗之。

治蜘蛛傷徧身成瘡用蔥葉一莖﹐小頭作一孔﹐盛蚯蚓一條﹐兜兩頭不令透气﹐搖動化爲水﹐點傷處。

又方嚼韭白敷或雄黃亦可。徧身腫﹐服藍汁。

又方蜘蛛咬徧身生絲用羊乳一味﹐飲之極妙。或用鹽和油敷上﹐數數揩之。

治蚯蚓咬或於地上坐臥﹐不覺咬腎﹐陰腫﹐鹽湯溫洗數次﹐甚效。

治辟虱用蜈蚣萍曬漧﹐燒煙燻之則去。靑鹽水﹐徧灑牀席﹐卽絕。

治八腳虫傷其虫隱於壁間﹐以尿射人﹐徧身生瘡﹐狀如湯火傷用烏雞翎燒灰﹐雞子白調敷。

又方用生甘艸煎湯洗之﹐或嚼梨葉敷之﹐或搗韭汁塗之﹐或將麻子敷之。

治天頭蛇毒用落蘇卽金絲艸﹐金銀花藤﹐五葉紫葛﹐天喬麥﹐切碎﹐用十分好醋濃煎﹐先燻後洗。

卷之一

頭痛第七

治頭痛用皂莢爲末﹐吹入鼻中﹐得嚏則止。

又方治遠年近日﹐一切偏正頭疼﹐用蘿卜取汁一蜆殼﹐令病患仰臥﹐右疼注入左鼻﹐左疼注入右鼻﹐左右皆疼﹐兩鼻並注之。

又方用蓽茇爲末﹐令患者含水﹐左邊疼﹐左鼻吸一字﹐右邊疼﹐令右邊吸一字﹐卽效。

又方用大蒜一枚去皮研取汁。令病患仰臥垂頭﹐以箸蘸點入鼻中﹐急入腦眼中淚出。

又方用蓖麻子一兩﹐去皮研爛﹐貼痛處。

卷之一

咽喉第八

治纏喉風以桐油灌之﹐或燈盞底油灌之﹐吐出﹐風疾立愈。

又方用馬蘭頭艸﹐夏取葉﹐冬取根﹐搗汁和醋﹐滴入鼻中。

又方治喉閉逡巡不救用皂莢﹝去皮子﹞半兩﹐爲細末﹐箸頭點少許在痛處﹐更以醋糊調藥末塗項上﹐須臾便破血出﹐立效。

又方用蛇蛻燒灰﹐每用一錢﹐以竹筒吹入喉內。

又方用生白礬研細﹐塗於綿鍼上﹐按於喉中﹐立破。綿鍼用楡條﹐上以綿裹作棗大是也。

又方用射幹﹝卽扁竹葉根也﹞﹐旋取新者不拘多少﹐擂爛取汁吞下。或動臟腑卽解。或用醋同研取汁噙﹐引出涎愈。

又方用嫩艾葉﹐研取汁吞下﹐亦佳。或用鼓槌艸﹑土牛膝二味﹐生搗爛﹐取汁灌下。

又方於病患頂上﹐分左右頭髮﹐用手挽拔之﹐剝然有聲﹐立效。

又方用馬屁勃﹐吹咽喉中﹐立止。

又方以布鍼於病患兩手大拇指側﹐去爪甲一韭葉許﹐刺二分﹐以手捋出血﹐再以白湯口中含漱﹐立愈。

又方治雙乳蛾用皂莢二片﹐雜艸燒鑊銹﹝卽百艸霜﹞一錢﹐爲末﹐冷水調﹐加淸油數點灌下。或用燈艸燒灰敷上。

又方治喉間長腫如蒂鐘者鹽過雞毛蘸敷上卽消﹐不須刺破﹐破則傷人。

治纏喉風用紅花搗汁服之。無濕者﹐浸幹者服。

治喉閉用膽礬﹑白礬各等分﹝生用﹞﹐研極細末﹐合爲一處。如咽喉初覺痛時﹐用葦筒將此藥吹入痛處﹐閉口切勿咽下﹐少時口涎下流﹐覺藥力稍緩﹐用溫水漱之。如此一二次﹐卽消腫痛矣。如覺遲﹐已成赤紫﹐如皂莢子大者﹐此藥可日加數次﹐亦能消之。白滚湯可用﹐忌生冷之物。

又方用艸藥﹐名喚金鎖匙﹐卽馬蹄艸﹐以根搗井花水調下﹐立效。

卷之一

心病第九

治心痛用生地黃取汁﹐搜面作﹐或作冷淘﹐隨食多少﹐但忌用鹽。久服﹐能療一切久近心痛。

又方用地上隔年蔥﹐搗汁一杯﹐和香油半盞﹐頻服。

又方用荔枝核七个﹐燒存性爲末﹐酒調服。

又方用醋一盞﹐加生白礬一小塊﹐如皂莢子大﹐同煎至七分﹐溫服。

又方用橘皮去白﹐煎飲之。

又方以新嫩槐枝一握﹐切去兩頭﹐水二鐘﹐煎至一鐘﹐去渣。分二次熱服。

又方治急心痛﹑熱痛﹐用竈中心對鍋底泥爲末﹐冷水服﹔若冷痛﹐以酒服。亦治顚狂不識人。

又方七个烏梅八个棗﹐十个杏仁同處搗。鹽酒送下七丸兒﹐不害心疼直到老。

又方治虫咬心痛香油﹑鹽熬熱﹐服一盞。

又方治寸白虫攻心痛用酸石橊東行根二兩﹐糯米三十粒﹐水濃煎﹐空心服。

又方治惡心痛或連腰臍者鹽如雞子大﹐靑布包﹐燒赤﹐投酒中飲﹐當吐惡物。

治狂言鬼語用蛤蟆一个﹐燒爲末﹐酒調服。

治心恙狂惑用無灰酒二碗﹐眞麻油四兩共和勻﹐楊枝二十條﹐逐一條攪一二下﹐換徧楊枝﹐直候油酒相和如膏﹐煎至七分。狂者彊灌之﹐令熟睡﹐或吐或不吐﹐覺來卽醒。

治發狂欲走著邪祟者用蠶蛻紙作灰﹐酒調服。

治顚狂不止得之驚憂之極者用絲瓜蒂半兩爲末﹐每服一錢﹐井水調一盞投之﹐卽大吐。後熟睡﹐勿令驚起﹐卽效。

又方治邪狂癲癇﹐不欲眠﹐妄行不休用白雄鷄二隻﹐煮熟﹐五味調和作羹﹐食之。

卷之一

腹痛第十

治絞腸痧用好明礬末﹐滚水調服。

又方若陰痧腹痛而手足冷﹐有身上紅點以燈艸蘸油點火燒之﹔陽痧則腸痛而手足暖﹐以鍼刺其手指近爪甲處﹐一分半許﹐出血卽安。仍先自兩臂捋下﹐其惡血令聚指頭﹐刺出血。

又方治絞腸痧痛不可忍用炒鹽一兩﹐熱湯調服。危迫者灌入口中﹐或吐或利﹐腸痛卽止。

又方以手蘸溫水﹐於病患膝腕用力拍打有紫黑處﹐以鍼刺去惡血﹐卽愈。

又方好酒和薑汁﹐溫服。

治心腹惡气﹐口吐淸水用艾葉搗汁飲之。幹煮汁服。

又方治一切冷气鬼邪毒瓦斯艾和榦薑末爲丸﹐每服三十丸。

又方治腹痛气惡用髙良姜炒焦﹐酒煎服﹐或用胡椒研碎﹐酒調服。

治腹脹滿用獨囊大蒜﹐煨熟去皮﹐綿裹塞糞門﹐冷卽換。亦治關格脹滿﹐大小便不通。

又方治血脹腹痛用荷葉酒煮服。

又方用皂莢去子﹑皮﹑弦爲細末﹐蜜丸如梧桐子大。肉汁下﹐利後﹐忌肉一日。

治腹中癖塊堅硬如石者取白楊東南枝去靑皮﹐細切三斤﹐熬令焦﹐絹袋盛。用酒一斗浸﹐祕封三五日。每食前暖一盞服之。

又方治腹中有塊如石﹐痛如刀刺者用商陸根不拘多少﹐搗碎蒸之。以新布裹﹐熨痛處﹐冷再換。

又方治蛔虫日夜咬人﹐腹內痛不可忍者用苦楝樹白皮二斤﹐去粗皮切碎﹐用水一斗煎至三升﹐去渣。於砂鍋內慢火熬成膏﹐每日於五更初用溫酒調下半匙﹐以虫下爲度。

又方治三虫搗桃葉﹐絞取汁﹐空心服一盞。

又方治寸白虫用酸石橊根一握﹐以水濃煎﹐痺惡心﹐先嚼肉脯﹐次服石橊根汁﹐則虫盡去。

卷之一

腰痛第十一

治腰痛用杜仲﹝去皮炒斷絲﹞﹑橘核﹝炒取仁﹞各等分。上爲末﹐每服二錢﹐入鹽少許﹐食前溫酒調下。

又方治腰痛並或時挫閃用杜仲﹑破故紙﹑胡桃仁各等分﹐上用酒煎服﹐立效。

又方用西瓜靑爲片﹐陰漧爲細末﹐以鹽酒空心調服。

又方用橘核炒﹐去殼﹐酒服。或用炒鹽及炒茴香二包﹐不住手更換﹐熱熨。

又方用茴香莖葉﹐搗汁一碗﹐分三服﹐渣敷痛腫處。

又方治腰腳軟用二蠶砂﹐炒熱熨之。

卷之一

疝气第十二

治小腸疝气用杉樹子﹐一歲一粒﹐燒研灰。用好酒下﹐粒少者一二次服﹐粒多者數次服﹐立愈。試有神效。

又方用橘核曬漧﹐去濃薄殼兩層﹐研細。每服五錢﹐用老酒一二盞﹐砂鍋中煮四五沸﹐空心服。再用熱酒一二盞﹐罐盛﹐余藥服盡。一切下部諸疾皆療。

又方用荔枝核﹐火燒存性﹐爲末﹐酒調服。

又方用杜茴香一斤﹐以老生薑二斤取自然汁浸茴香一夜﹐約薑汁盡入茴香內﹐以好靑鹽二兩同炒赤﹐取出焙燥﹐碾羅爲末。無灰酒煮糊爲丸﹐如梧桐子大。每日空心食前服三十丸或五十丸﹐溫酒或米飲下。

又方治疝气走入腎囊痛用五月五日采樹葉﹐陰榦爲末﹐空心酒送下。

又方用楝樹葉﹐碎切﹐臨發時﹐酒送下。

又方於腳中趾下中節橫紋上﹐灸二壯﹐愈。

又方灸外踝穴﹐在兩腳外羅拐骨下一指﹐乃圓骨下﹐灸三壯卽愈。又云﹕灸內踝穴﹐不再發。

治男子陰腫赤大如斗﹐人不能治者以馬鞭艸搗爛塗之。

卷之一

諸气第十三

治諸气攻刺﹐及感受風寒暑濕﹐飲食所傷﹐中脘痞悶﹐嘔吐吞酸用陳皮洗淨﹐新汲水煎服。

又方治走注風毒疼痛用芥菜子爲末﹐以雞子白調敷。

又方治走气疼痛用酸醋淬麩皮﹐炒熱熨之。

治气卒奔上呼吸有聲﹐喘急欲死者用韭菜搗汁飲之。

治气結聚心下不散用桃樹上不落漧桃子三兩爲末﹐每服二錢﹐空心溫酒調下。

又方用生薑和杏仁煎服。

卷之一

香港腳第十四

治香港腳疼痛槐﹑柳﹑楮﹑桑﹑桃同煎湯洗﹐能消腫住痛﹐先飲酒三杯。

又方用水紅花﹐煮汁浸之。

又方每夜用鹽擦腿膝至足甲﹐淹少時﹐卻用熱湯泡洗。昔有一人﹐香港腳諸方不效﹐後得此方﹐常用淹洗﹐不再發。

又方治香港腳腫痛及蠱腫用白花商陸不拘多少﹐切碎﹐酒煮熟﹐連商陸喫。若腹肚蠱腫﹐用商陸同米煮粥喫。

又方治香港腳攻注用水中大螺一个﹐以鹽半匕﹐和殼生搗碎﹐罨於患人臍下一寸三分﹐用寬帛緊系之﹐仍辦溺器﹐以待其通。此遇異人傳授仙方﹐神驗。又曾有苦香港腳攻注﹐捶數螺敷兩股上﹐便覺冷气趨下至足﹐旣而亦安。

又方治香港腳用蘿卜煎湯洗之。或曬榦爲末﹐鋪襪內。或用楊花如綿絮﹐鋪在襪內尢佳。

卷之一

水蠱第十五

治十種水蠱病腫滿喘促不得眠用螻蛄五枚﹐榦爲末﹐食前湯調一錢﹐小便通﹐效。

又方用商陸根赤者﹐杵碎﹐貼臍心﹐絹帛縛定﹐病自小便出。

又方治腫脹﹐名丹房奇術用眞水銀粉二錢﹐巴豆肉﹝研去油﹞四兩﹐生硫黃一錢﹐上研成餅﹐先以新綿一片鋪臍上﹐次以藥餅當臍掩之﹐外用帛縛之。如人行三五里﹐自然瀉下黃水﹐待之三五度﹐除去藥﹐以溫粥補之。久患者﹐隔日取水﹐一餅可救二三十人﹐神效。

又方用赤小豆﹑商陸白者根各等分﹐以雄豬肚一个﹐裝藥在內﹐以蔑簽封其口﹐於瓦內煮爛﹐取出去藥﹐乘熱食豬肚﹐宜食五七个﹐見效。

卷之一

痰嗽第十六

治痰喘用胡桃肉三个﹐生薑三片﹐臨睡細嚼﹐飲湯下。就枕又再嚼﹐如前飲湯下﹐卽安。

又方用飛過白礬﹑五倍子等分﹐爲末。每服二錢﹐以生豬肝﹐火炙熟﹐蘸藥﹐食後臨臥服。

治痰厥用白礬一兩﹐水一碗﹐煎半碗﹐入蜜少許﹐再煎少時﹐溫服。須臾吐﹐如不吐﹐再飲熱水一盞﹐卽吐。

治暴患痰厥不省人事淸油一盞﹐灌入喉中﹐須臾﹐逐出痰涎﹐立愈。

治年髙气喘促用蘿卜子搗﹐羅爲末﹐白湯調五七錢﹐食後服之。或用蜜作劑爲丸服。

治咳嗽久患﹐連嗽四五十聲者用生薑汁半合﹐蜜一匙﹐煎熱溫服﹐三服立效。

又方治气喘咳嗽用杏仁﹝去皮尖﹞﹑胡桃肉等分﹐研爲膏﹐入蜜少許﹐和丸如彈子大﹐每服一二丸﹐食後臨臥細嚼﹐姜湯送下。

又方治久嗽气逆﹐諸藥不效用蝙蝠一个﹐去翅足﹐燒令焦﹐爲末﹐米飲調下。

又方治咳嗽用皂莢燒研爲末﹐白湯調二錢下。

又方治壯實人久嗽用罌粟殼﹐去筋膜蜜炙爲末﹐蜜湯下。

又方治咳嗽不止﹐胸膈气壅滯者取桃仁一升去皮尖﹐麩皮同炒﹐令黃﹐細研貯瓶中﹐以酒五升浸﹐密封三日後﹐每溫服一鐘。日進二四服。

又方用蟬蛻七枚﹐研末﹐粥飲調服。

又方治久新咳嗽咯血用烏梅一兩﹑罌粟殼一个﹐蜜炙爲末。每服二錢﹐煎烏梅湯下。

卷之一

胃病嘔噎第十七

治傷食傷米食用白面一盞﹐白酒藥兩丸﹐爲末炒過﹐滚水調服。

又方治傷肉食用棠球﹐去核煎服。

又方用紫蘇濃煎汁﹐加杏仁爛研同服。

又方用蘆根五兩﹐切碎﹐水三鐘﹐煎一鐘服。

治漧嘔噦或致手足厥冷用橘皮四兩﹐生薑半斤﹐每服水七鐘﹐煎至三鐘﹐去渣。旋溫服。

治轉食嘔吐用陳蜆殼燒白灰﹐米飲下﹐亦治痰嗽。

又方用黃柏末﹐熱酒調三五錢﹐食後服。

又方用生薑一兩﹐切如米大﹐醋漿一碗﹐煮半碗﹐空心和渣呷之。

又方用千葉白槿樹花﹐陰榦爲末﹐陳米湯調送三五口﹐再轉﹐再服之。

又方治翻胃吐食用眞蚌粉﹐每服二錢﹐薑汁米飲調下。

又方治吐逆不止用眞黃丹四兩﹐研細﹐用米醋一盞﹐煎令幹。更以火通紅﹐候冷爲末﹐粟米飯爲丸﹐如梧桐子大﹐醋湯吞七丸﹐不拘時服。

卷之一

諸血第十八

治吐血並鼻中出血用藕節搗汁飲之。

又方用竈中對鍋底土一合﹐爲末﹐新汲水一碗﹐淘取汁﹐和蜜頓服。

又方用好綿燒灰﹐麵糊爲丸﹐酒調下。

又方治鼻中出血用千葉石橊花﹐焙漧﹐研爲末﹐吹入鼻中。

又方治吐血用側柏葉﹐攤新瓦上﹐焙榦爲末。每服三錢﹐米飲調﹐食後服﹐一月除根。

又方用側柏葉陰漧﹐煎湯﹐當茶服之。

又方治勞心吐血用蓮子二十一粒﹐爲末﹐酒調二錢﹐食後服。

又方用百艸霜﹐不拘多少﹐研細。吐血﹐糯米飲調下。鼻中出血﹐用一字吹入鼻中﹐立效。皮肉破處及灸瘡出血﹐糝半錢﹐立止。

又方治吐血﹑鼻中出血用蘿卜研汁﹐入鹽﹐服一盞﹐立效。或以蘿卜汁﹑藕汁﹐仰頭滴入鼻中。

又方治鼻中出血用亂髮燒灰﹐井水調下﹐更吹鼻中。

又方每發時﹐用亂髮一束﹐撚緊﹐燈火燒出油﹐急塞鼻中。

又方用大蒜塗腳心卽止。或以蔥白搗汁﹐入酒少許滴鼻中。

治失音不能言或咯血﹑或中風用槐花﹐新瓦上炒香熟﹐三更後﹐牀上仰臥﹐隨意食之。

治大小便下血用亂髮燒灰﹐研碎﹐酒調服二錢。

治腸風下血用炒槐花﹑荊芥穗等分﹐酒調服。亦治泄瀉。

又方用茄蒂燒存性﹐爲末﹐米飲調服。

又方用柏子仁十四枚﹐撚絹囊盛內﹐好酒三鐘﹐煎至八分。初服未效﹐加多再服﹐立止。非飲酒而致斯疾﹐以艾葉煎湯服﹐效勝他藥。

又方用椿根白皮北行根者﹐去粗皮﹐酒浸﹐曬榦爲末﹐棗肉爲丸﹐如梧桐子大。每服三十五九﹐淡酒送下。

又方用豬髒一條﹐控幹﹐炒槐花爲末﹐塡入髒內﹐兩頭綫縛定。以好醋於瓷器內慢火煮爛﹐切片﹐砂缽內研爛爲丸﹐如梧桐子大。每服一二十丸﹐溫酒下。

又方治大便下血不止用烏梅三兩﹐燒存性﹐爲末﹐好醋打米糊爲丸﹐如梧桐子大。每服七十丸﹐空心飲下。

治尿血用蛤蟆衣艸搗汁﹐空心服。或用淡豆豉一撮﹐煎湯服。

又方用刮竹靑一大塊﹐水煎服。

又方用薴麻根十枚﹐水煮服。

又方取籬下竹根斷入土多年者﹐不拘多少﹐水淨洗﹐煎湯並服數碗﹐立止。

又方用茅根煎湯飲﹐多煎頻服爲上。

又方治精竭出血用麩皮炒香﹐煮肥豬肉蘸食之。

卷之一

消渴第十九

治消渴用田螺五升﹐水一斗﹐浸經宿﹐渴卽飲水﹐每日換水浸。

又方用繅絲湯飲之。如無﹐以生絲煮汁飲之。

又方用五倍子爲末﹐以水調方寸匕﹐不拘時服。

又方用深掘大栝蔞根﹐削去粗皮寸切﹐以水浸﹐一日一換。浸五日取出﹐爛研﹐細絹絞汁﹐如作粉法﹐幹之﹐水調方寸匕﹐日三四服﹐入牛乳尢好。

又方用糯稻稈取中段燒灰﹐淋汁飲。或不燒﹐煎服亦妙﹐或用生牛乳細呷。或生蘿卜取汁﹐時服少許。

又方用舊屋上瓦兩片﹐洗淨捶碎﹐以水煮濃汁﹐食後溫服一小盞。

又方用活蝸牛四十九个﹐以水一碗﹐於瓷器中浸一宿﹐以器蓋之﹐其蝸自沿器上﹐取水溫服之。重者不過三服。

卷之一

霍亂第二十

治霍亂轉筋用皂莢末吹鼻中﹐得嚏卽止。

又方治霍亂轉筋吐瀉用扁豆葉生搗﹐以少醋浸汁服。

又方治霍亂心腹脹滿疼痛﹐不吐瀉﹐冷汗出气絕者用極咸鹽汁三碗﹐熱飲一碗﹐探喉中﹐令吐盡宿食。不吐﹐更服﹔吐訖﹐再服﹔三吐乃止。此法大勝諸方﹐俗人以爲田舍淺近﹐鄙而不用﹐守死而已﹐惜哉。

又方以淨地掘一潭﹐用新汲水一桶﹐傾在內﹐攪令渾﹐候澄淸﹐連飲三五盞﹐立愈。大忌飲白米湯。

又方治霍亂轉筋入腹﹐痛極將死用生薑一兩﹐捶碎﹐酒五錢﹐煮熱服。

又方治霍亂吐瀉服藥卽出﹐無法可治用井水半碗﹐白沸湯半碗﹐相合服之。

又方治霍亂吐瀉心腹作痛用炒鹽一碗﹐布包﹐頓其胸前並腹肚上﹐熨斗火熨﹐令气透。又以炒鹽熨其背﹐則愈。

又方治霍亂轉筋欲死﹐惟腹中有暖气者以鹽納於臍中﹐令實﹐就鹽上灸七壯。

卷之一

瘧第二十一

治瘧疾用生薑四兩﹐連皮搗碎取汁﹐夜露至曉﹐空心冷服。

又方用狗蠅一个﹐去翅足﹐以蠟丸之﹐當發日﹐冷酒吞下。

又方用牛膝艸根﹐水煮﹐不時服。

又方名截瘧丹五月五日﹐取獨蒜﹐不拘多少﹐舂爛﹐入好黃丹再舂﹐幹濕適勻﹐丸如圓眼大﹐曬漧收貯。但瘧疾二三發後﹐臨發日﹐雞鳴時﹐以藥一丸略捶碎﹐取井花水﹐面東服之卽止﹐不再發。

又方用雄黃﹑人參﹑神曲各五錢﹐上三味爲末﹐五月五日午時﹐用棕尖子七个﹐和爲丸﹐如赤豆大。病未發時﹐面東服七丸﹐無根水送下。

卷之一

熱第二十二

治發熱口漧﹑小便赤用甘蔗搗汁服。

又方用雞子三个﹐白蜜一合﹐和服之。

又方用天麻子五合﹐研碎﹐水二升﹐煮去半分服﹐四五劑﹐瘥。

又方治煩熱少睡用小麥作飯食之。

又方治煩悶用野紅花苗根絞汁飲﹐或水煎服。

又方用葛根搗汁飲﹐亦治孕婦熱病心悶。

又方用大豆半升﹐水二升﹐煮濃汁﹐食後服。

卷之一

疸第二十三

治黃膽﹑黑疸﹑酒疸﹑食疸用豬脂八兩﹐亂頭髮如雞子大二塊﹐同煎﹐臨服絞去發﹐分二服﹐病從小便出。

又方治黃膽用絲瓜連子燒灰爲末。因面得病﹐麵湯下﹔因酒得病﹐酒調下。數服可愈。

又方治黑疸急用土瓜根一斤﹐搗碎絞汁﹐溫服﹐當有黃水從小便出﹐未出﹐更服。

又方治通身黃膽用絲瓜蒂焙漧三四錢﹐爲細末。每用半字於鼻內吹入﹐一日一度﹐並三日。如不愈﹐用黃芩末煎湯﹐下五錢。

又方治黃膽﹐身眼黃如金色者用東引桃樹根一握﹐如箸大者﹐切細﹐以水一碗﹐煎取半碗﹐空心溫服。後三日﹐疸黃離離漸散。忌食豬魚肉麩面。

又方治食勞黃﹑目黃﹑身黃者用皂礬不拘多少﹐放砂鍋子內﹐木炭燒通赤﹐用米醋點赤﹐爲末﹐棗肉爲丸﹐如梧桐子大﹐每服二三十丸﹐食後姜湯下。或治目黃﹐用蒼耳子安舌上出涎。

又方治酒疸用田螺七枚﹐水養去土﹐捶碎﹐取螺頭切碎﹐以熱酒浸服。或用田螺煮服。

治好飲茶並榦茶葉而黃無力用花椒去核爲末﹐糊丸如梧桐子大﹐茶湯下﹐一十丸。

又方用苦艸爲末﹐和炒熱芝麻﹐不時漧服。

卷之一

淋濁遺精遺尿第二十四

治男子白濁﹑婦女白帶用陳年冬瓜子仁﹐炒爲末。每服五錢﹐空心米飲調下。

又方治赤濁用石蓮肉蓮心六兩﹐甘艸炙一兩﹐爲末。每服二錢﹐燈心煎湯調下。

治諸淋病小便赤澀疼痛用三葉酸漿艸﹐洗淨﹐搗汁一盞﹐酒一盞﹐攪勻。空心服﹐立通。

又方治石淋用螻蛄七个﹐鹽二兩﹐同鋪於新瓦上﹐以火焙漧﹐研爲末﹐溫酒調下二錢﹐卽愈。

又方治五淋以多年木梳燒存性﹐空心冷水調下。男用男梳﹐女用女梳。

又方用白礬爲細末﹐塡臍中﹐滴以井水﹐通卽去。

又方治淋痛疼不可忍及砂石淋以大蘿卜切作一指濃四五片﹐用好蜜蘸淹少時﹐安鐵鏟上﹐慢火炙幹。又蘸又炙﹐取盡一二兩蜜﹐翻覆炙﹐令香熟﹐不可焦。候冷細嚼﹐以鹽湯送下。

又方治五淋用薴麻根兩莖﹐切碎﹐以水一碗﹐煎半碗服﹐立通。

又方治血淋用幹柿燒存性﹐爲末﹐米飲調下。

治精气虛滑遺泄不禁名玉瑣丹用龍骨﹑蓮花蕊﹑雞頭實﹑烏梅肉各等分﹐上爲末﹐用熟山藥﹐去皮爲膏﹐和丸如小豆大。每服三十丸﹐空心米飲下。

又方治精滑夢遺及小便後遺瀝﹐名金櫻丸用金櫻子﹑雞頭實各一兩﹐白蓮花蕊﹑龍骨﹝﹞各半兩﹐上爲末﹐糊丸如梧桐子大。每服七八十丸﹐空心鹽酒下。

又方治精不禁危急者名祕元丹用龍骨﹝酒煮焙榦爲末﹞﹑靈砂﹝水飛﹞各一兩﹐砂仁半兩﹐訶子﹝小者熱灰煨取肉﹞半兩﹐上爲末﹐糯米糊丸如綠豆大。每服三十丸﹐空心溫酒下﹐臨臥白湯下。

又方名樗樹根丸用良姜三錢﹝燒灰﹞﹐黃柏﹑芍藥各二錢﹝燒灰存性﹞﹐樗樹根皮一兩五錢﹐上爲末﹐麵糊丸﹐如梧桐子大。每服三十丸﹐空心茶湯下。

又方治小便淋瀝用葵花一握﹐水煎五七沸服之。

治夜多小便用純糯米蒸糕一片﹐臨臥炙令軟﹐熱啖之﹐仍以溫酒下。不飲酒﹐白湯下。多啖愈佳﹐行坐良久﹐待心下空便睡。一夜十餘行者﹐當夜卽止。

又方用胡桃慢火煨熟﹐臨臥溫酒同嚼下。

治睡中遺尿用燕窠中艸﹐燒爲末﹐水調服。

又方用雞肫肝一具並腸﹐淨洗燒灰﹐男雌女雄﹐爲末﹐酒調服。

又方用小豆葉搗汁﹐空心溫服一小盞。

卷之一

大小便不通第二十五

治小便不通用蚯蚓搗碎﹐以冷水濾濃汁﹐服半碗﹐立通。

又方治腹脹小便不通。用栝蔞仁不拘多少﹐爲末。每服三錢﹐溫酒調下。不飲酒以米湯調﹐溫服﹐以通爲度。

又方用鹽塡滿臍中﹐艾灸鹽上。

又方以烏梅肉爲末﹐水調二錢服。或以麻皮一握﹐細切﹐入甘艸少許﹐同煎服。

又方用炒鹽半斤﹐布裹乘熱熨小腹。

又方治小便難小腸脹用蔥白三斤﹐細切﹐炒令熱﹐以布裹﹐分作兩處﹐更替熨臍下﹐卽通。

又方用豬膽﹐投熱酒中服﹐立通。

又方用棕皮毛燒灰存性﹐以薄酒調下﹐卽通利﹐累試甚驗。

治大小便不通關格不利用皂莢燒﹐研末。粥飲下二錢。

又方用連根蔥一二莖帶土﹐生薑一塊﹐淡豆豉二十一粒﹐鹽一撮﹐同研爛﹐撚作餅子﹐烘熱掩臍中﹐以布絹紮定﹐久之﹐气透自通。不然再換一劑。

又方用明礬末一撮﹐安臍中﹐冷水滴濕﹐須臾﹐立通。

治大便不通用豬脂二兩﹐水一碗﹐煮三沸飲汁﹐立通。

又方治大便祕結至極﹐昏不知人用大田螺二三枚﹐以鹽一小撮﹐和殼生搗碎﹐置病者臍下一寸三分﹐用寬帛緊系之﹐卽大通。未效﹐用烏木根三寸﹐研爛調水服﹐亦效。就研爛敷臍下﹐亦妙。

又方用獨頭大蒜﹐煨熟去皮﹐綿裹塞糞門內﹐卽通。

又方用不蛀皂莢﹐安瓦上燒著﹐置馬桶內﹐坐上燻糞門﹐自通。

又方用豬膽一个﹐入好醋少許﹐紮鵝毛管上﹐灌入糞門﹐效。

又方用蘿卜子一合﹐研碎﹐皂莢燒研末﹐冷水調二三錢服。

又方用生麻子不拘多少﹐研爛﹐水調服之。

又方用蜜四兩﹐置銅勺內﹐微火煎之﹐凝如膏﹐以杖攪之﹐勿令焦﹐乘熱取出﹐急撚作挺子﹐如指長﹐插入糞門內﹐以手按住﹐大便來時去之。

卷之一

痔漏第二十六

治痔瘡大便下血用槐樹上木耳爲末﹐米飲調一錢﹐日三服。

又方治痔漏用蜣螂不拘多少﹐焙榦爲末﹐先用白礬水洗淨貼之。

又方用槐花﹑炒枳殼去瓤各一兩﹐爲細末﹐醋糊爲丸﹐如梧桐子大。每服二十丸﹐米飲湯﹐空心食前下。

又方用鳳眼艸﹐赤皮蔥﹐椒﹐三味搗渣﹐同煎百滚﹐盛坐盆內﹐令熱气燻痔。但通手洗之﹐如此不過三次﹐愈矣。

治五痔﹐用蒼耳二兩﹐搗爲末。食前粥飲調下一錢﹐效。

又方鼠乳痔用蜘蛛絲纏其上﹐自然消落。

又方治痔瘡下血用馬齒莧洗去土﹐搗碎絞汁﹐緩火煎成膏﹐停冷。每日取少許﹐作丸﹐納所患處。

又方肛門邊腫硬﹐癢痛不可忍者以白礬三分﹐碎研﹐用熱童便二盞﹐化開洗痔上。一日二三次﹐效。

又方用桃樹根煮汁﹐一日二三次洗之。或用鹽湯洗之。

又方用枳殼燒煙燻﹐一方枳殼煎湯洗﹐一方枳殼爲末﹐米飲調服﹐甚效。

又方用魚鮏艸﹝其狀三角﹐一邊靑﹐山中多有之。其葉若荇菜﹐多生佛殿陰處。以指撚臭與魚鮏相似也﹞取一握﹐煎湯燻洗﹐仍以艸挹痔﹐卽愈。

又方治痔瘡用鰻鱺燒燻糞門﹐痔虫盡死。

治漏瘡惡水自大腸出用黑牽牛研細去皮﹐細末一分﹐入豬腰子內﹐以綫紮靑荷葉包﹐火煨熟﹐細嚼﹐溫鹽酒下。

卷之二

痢瀉第二十七

治痢瀉初起卽以細茶﹑生薑各三錢﹐水二鐘﹐煎至八分服之。重者各五錢煎服卽止。不愈再服。

治赤白痢用薺菜根葉燒灰﹐湯調下。極妙。

治熱痢不止用蛤蟆衣艸葉搗汁一盞﹐入蜜半盞﹐煎溫﹐分二服。或用蛤蟆衣艸子﹐炒香熟爲末。米飲調下。

治諸痢以艾葉﹑陳皮煎湯服。

治腸滑久痢以石橊劈破簇燒令煙盡﹐急取出﹐不令作白灰﹐用碗蓋地上一宿﹐爲末。以酸石橊一片﹐水一鐘﹐煎湯服二錢。亦治泄瀉。

治白痢腹痛用雜艸燒鑊銹五錢﹐爲末。熱酒調食前服。

治血痢用鹽梅去核﹐研一枚﹐合茶湯加醋服之。

又方罌粟花未開時﹐外有兩片靑葉包之﹐花開卽落地﹐收取陰漧。患赤白痢垂死者﹐研爲細末。米飲調下一錢﹐神效。

治噤口痢湯飲米谷不下者用蓮子﹝去殼畱紅皮及心﹞爲細末﹐用井花水調下。每服二錢或三錢﹐日進二服見效。

又方累試累驗﹐用黃連三錢﹐人參一錢五分﹐水一鐘半﹐煎至七分﹐溫服﹐藥入口卽蘇。

又方名芎粟散用川芎﹑罌粟﹝去蒂﹞各一兩﹐共爲細末﹐每服八分﹐空心蜜湯調下。

又方用蓮肉去皮炒﹐爲末﹐每服一錢﹐空心米飲調下。

治休息痢及疳瀉用雞子一枚﹐打破﹐用黃蠟一塊﹐如指大﹐熔化以雞子拌和炒熟﹐空心食之。

治泄瀉用五倍子爲末﹐白湯調服。

又方用生薑二塊﹐艾葉一把﹐水煎服。

治暴瀉不止﹑小便不通用車前子炒爲末﹐每服二錢﹐米飲調下﹐其根葉亦可搗汁服。

治水瀉用豬肚一枚﹐淨洗﹐去脂膜﹐入大蒜在內﹐自晨至晚﹐以肚蒜糜爛爲度﹐杵成膏子﹐入平胃散同杵﹐丸如梧桐子大。每服三十丸﹐鹽湯或米湯空心服。

又方用生薑一塊﹐去皮﹐破作兩片﹐刮去姜心﹐納白礬塞滿﹐以紙包﹐火中煨﹐令幹熟取出﹐以盞合地下一宿﹐出火气。卻以百沸湯半鐘﹐冷水半鐘相和﹐謂之陰陽水﹐將姜細嚼﹐此水送下。

又方以大蒜搗爛﹐貼臍下並腳心﹐立止。

又方用槐花一合﹐炒熟爲末﹐米飲下。

卷之二

面第二十八

治面黑痣用江米十粒﹐半夏五分﹐共爲細末。用水調成膏子少許﹐用鉆尖挑在黑痣頭上﹐待幹﹐剝去黑皮﹐如有黑﹐再照前點﹐如無﹐再不必點。

又方用黃瓜割開去瓤﹐入皮硝於瓜內塡滿﹐外以繩密縛周固﹐懸於無日風吹之處﹐下以盆盛之﹐瓜內水流入盆內﹐塗於痣上。或以新瓷碗盤角鋒﹐略去痣上浮皮﹐以前水塗之﹐皆效。

治雀子斑用霜梅肉﹑櫻桃枝﹑豬牙皂角﹑紫背浮萍各等分﹐研爲細末﹐如常洗面﹐其斑自去。

治面上瘡用好白芷一味爲末﹐好酒調﹐塗瘡上﹐待幹﹐以井水潤濕之﹐掃去再塗新者。連易三四次﹐卽愈。

卷之二

眼第二十九

治眼目赤腫翳痛用鯉魚膽點之。亦治雀盲。

治兩目暴赤用長流水煎鹽湯二碗﹐飲後以雞翎於咽喉中探引吐之。又以艸莖於鼻中探出血﹐卽愈。

治赤眼用甘艸水磨明礬﹐敷眼胞上﹐痛卽止。

治風赤眼用蚯蚓十條﹐炙幹搗爲末。臨臥時﹐以冷茶調下二錢。

又方用蛤蟆衣艸﹐洗淨搗爛﹐攤向眼上﹐帛系之﹐頃時卽瘥。

治赤眼疼痛用薺菜根搗汁﹐點眼中。

又方用冬靑葉洗淨﹐入鹽少許﹐濃煎﹐乘熱洗之。

又方以自己小便洗眼﹐效。

又方用水浸黑豆﹐至夜連皮研細﹐眼上睡。或用豆腐貼睡亦佳。

治小兒赤眼用黃連爲末﹐水調貼腳心﹐赤眼自退。

治眼腫痛用生薑自然汁﹐調飛過白礬﹐貼眼胞﹐痛卽止。

又方用靑鹽火﹐以碗合地上﹐出火气﹐研細。每用半錢﹐熱湯者一盞泡溫﹐洗爛眼及拳毛倒睫﹐效。

治冷淚目昏用漧薑肥者爲末﹐每用一字沸湯點洗。或用貝母一枚膩白者﹐胡椒七粒﹐爲末﹐點之。

治眼癢多因布巾拭破眼眶﹐致成爛眩風﹐不得幹好用白礬一兩﹐銅靑一兩﹐同研細和勻。每用半餞﹐熱湯半盞泡﹐澄淸﹐以手蘸開眼如法洗﹐必澀﹐不可拭漧。但閉目坐得澀止自開眼。如藥冷﹐將紙蓋盞面﹐於湯瓶上頓溫又洗。

一日洗四五次。

治眼翳膜久年不散每日三次﹐以舌舐其膜﹐漸漸下﹐緣人眞气使然。

治眼生花及翳用刀刮指甲細屑和乳汁﹐點翳上﹐卽退。

治眼靑盲以豬膽五枚﹐取汁於銅器中﹐慢火煎﹐令可丸卽丸﹐如黍米大﹐納眼中﹐驗。

治眼中肉用杏仁十四枚﹐去皮尖﹐生嚼吐於手心﹐乘暖以綿纏箸頭﹐點肉上﹐不過三四度﹐卽瘥。

治諸眼疾夜含蘿卜一片﹐數次易之﹐收諸毒瓦斯。

又方用野菊花作枕頭﹐能明目。

又方用羊膽一枚﹐入蜜一錢在內﹐綫紮﹐砂鍋內滿入水煮熟﹐冷水內浸﹐取出候幹﹐傾入瓷罐內﹐以箸點眼四角﹐效。

治時行害眼並風眼有淚者用皮硝六錢﹐水一鐘﹐煎七分﹐候冷定洗眼。每日洗數次﹐眼如童子明﹐每一月煎一徧。

治物入眼中用好墨﹐淸水研﹐箸點卽出。

又方飛絲入眼用新筆於眼內運攪﹐卽收在筆上。

卷之二

耳第三十

治耳聾用鼠膽汁滴入耳中。

又方用樓子蔥尖插耳中。

又方用九節菖蒲末蓖麻子爲膏﹐綿裹塞耳中。

又方用蚯蚓三條﹐鹽少許﹐貯在蔥葉中﹐自化爲水﹐滴入耳中﹐三五日卽瘥。

又方用蓖麻子五十个去皮﹐與熟棗一枚同搗﹐更入乳汁﹐丸如棗核大。每用一丸﹐綿裹納於聾耳內﹐覺熱爲度﹐一日一換﹐如藥難丸﹐日中曬少時。

又方口噙甘艸一枚﹐耳中塞二塊﹐立效。

治耳痛用鱔魚血數點入耳內﹐便愈。

又方用白鹽炒熱﹐重綿包熨。

又方用杏仁炒焦研細﹐以綿裹塞耳。

治底耳以枯白礬爲末﹐塡耳中﹐立效。

治停耳膿血不止用白礬燒灰﹐吹入耳。或以蚯蚓榦爲末吹入耳。

又方用靑橘皮燒灰研細爲末﹐用綿裹塞耳﹐日換三四次。

治耳瘡腫痛用五倍子爲末﹐水調塗。如有水﹐幹糝之。

治百虫入耳用兩刀於耳邊相磨﹐戛作聲﹐卽出。

又方用甕器於耳邊敲作聲﹐卽出。

又方用麻油灌之﹐卽出。

又方用桃葉細塞耳自出。或以藍靑研汁﹐滴耳中。

又方用蔥涕灌耳中﹐虫卽出。亦治耳聾。

治蜒蝣入耳用貓尿灌耳立出。取貓尿﹐用盆盛貓﹐以生薑擦牙。

治蒼蠅入耳用皂角子研爛﹐用生鱔魚血﹐灌耳中。

治蟻子入耳用豬精肉一指﹐火炙令香﹐置耳孔邊卽出。

治蜈蚣入耳用生薑汁或韭汁灌耳自出。或以熟雞肉一塊﹐置耳孔邊自出。

治物入耳中不可出以麻繩剪一頭﹐散溶牛膠在上﹐探入耳中﹐使其物粘之﹐徐徐引出﹐效。

水入耳中薄荷汁點之﹐效。

治黃豆入耳中用鵝翎管截長一二寸許﹐去其中膜﹐畱少許於一頭﹐以有膜之頭入耳中﹐口气吸﹐卽出。

卷之二

口第三十一

治口瘡用白礬一兩﹐鐵勺內火熬汁﹐漧黃丹一兩炒﹐紅色放下﹐紫色爲末﹐糝瘡上。

又方用宿砂火爲末﹐糝瘡上。或用蓮花片貼之﹐效。

又方用漧薑﹑黃連各等分﹐爲末﹐糝之﹐吐出涎水﹐立效。

又方用生薑自然汁漱口數次﹐涎出﹐效。

又方用吳茱萸爲末﹐醋調塗足心﹐效。最宜小兒口瘡﹐不肯服藥者﹐一帖而愈。

又方以白礬爲末﹐湯化濯足﹐或以五倍子爲末糝之。

治口唇生瘡取陳壁上土﹐細研敷之。

治口唇緊小﹐不能開合﹐不能飲食﹐不治卽死。用白布作燈炷﹐如指大﹐安斧刀上燃燒﹐令刀上汗出﹐拭取敷唇上﹐日二三度。或用舊靑布燒灰﹐酒調服﹐或和豬脂塗敷﹔又以蛇蛻燒灰﹐先拭淨敷之﹔又以蠐螬虫燒灰﹐豬脂調敷﹔又燒亂髮蜂房六畜毛灰﹐用豬脂調敷﹔又馬齒莧煮汁洗之。

治唇緊燥裂生瘡用橄欖不拘多少﹐燒灰﹐豬脂和塗患處。

卷之二

舌第三十二

治舌彊腫如豬胞﹐以鍼刺舌下兩邊大脈﹐血出卽消。勿刺著中央脈﹐令人血不止﹐則以火燒銅箸烙之。或以雜艸燒鑊銹﹐醋調敷舌上下﹐脫去再敷﹐須臾而消。此患人多不識﹐失治則死。凡舌腫﹐舌下必有虫狀﹐如螻蛄臥蠶﹐有頭有尾。頭小白﹐可燒鐵釘烙頭上﹐卽消。

又方用鍼磨﹐令極尖﹐輕刺之﹐日刺八九次﹐血出盡﹐痛減腫消。

治舌忽脹退場門外用雄鷄冠刺血﹐以盞盛浸舌﹐就咽下卽縮。

治重舌用銹鎖燒紅﹐打下鐵銹﹐爲末﹐水調一盞噙之。

又方用竈中心對鍋底土﹐酒調塗舌上﹐用黃丹如豆大﹐安舌下。

治舌無故出血以炒槐花爲末﹐糝之﹐愈。

又方用亂髮燒灰﹐水調一錢服。

治飲酒過多﹐咽喉爛﹐舌生瘡用水中田螺蛘肉﹐以蔥豉姜椒煮汁﹐飲三盞﹐效。

卷之二

牙第三十三

治牙疼用白楊樹皮爲末﹐每服三錢﹐熱酒調含之漱灌。或以枯白礬熱水漱之。

又方用蜂房一枚﹐以盞盛﹐孔內以火燒﹐研末﹐擦牙痛處﹐鹽水漱吐之。

又方用蛤蟆頭上白汁﹐塗綿上﹐陰漧﹐以米粒許﹐塞牙縫。牙根腫者﹐須鍼刺出血。

又方因紅豆﹐研少許﹐吹鼻中。

又方用野芫荽﹐略撚動﹐塞鼻中。

又方用霜殺老絲瓜﹐燒存性﹐爲末﹐擦痛處﹐立止。

又方因蛀竹屑﹑陳皮各一兩﹐烏梅肉研如泥﹐敷疼處。

又方用肥皂一个﹐去瓤﹐內入山賴﹑甘松各三分﹐花椒鹽不拘多少﹐以塞肥皂滿爲度。外用麵包裹﹐煉紅取出﹐研爲細末。每日擦漱﹐風虫牙痛俱止。

又方治牙風痛用豬牙皂角一个﹐於門檻上砍作兩截﹐以酸醋一盞煎滚﹐候溫漱之﹐神效。

治虫蛀牙痛用韭菜連根淨洗﹐爛搗﹐同人家地板上泥和勻﹐納痛處蛀孔內。又將紙貼痛處腮上﹐二時取下﹐細細虫見於泥上。可除病根。

又方治虫牙痛不可忍名一笑散用椒目爲末﹐以巴豆一粒﹐研成膏﹐飯丸﹐如蛀孔大﹐綿裹安於蛀孔內。昔有樂淸子患此﹐號呼之聲徹於四鄰﹐諸藥不效﹐用此愈。

治牙熱癰腫痛出血用柳枝紮碎二碗﹐槐枝紮碎二碗﹐鹽一碗﹐加靑鹽二兩﹐井水八碗鍋內煎漧炒燥﹐碾爲細末﹐擦上。

又方用旱蓮艸搗汁﹐和鹽煎成餅﹐又碾爲細末﹐每日擦漱服之。

又方治齒齦出血﹐用白礬一兩﹐燒研爲末。每用半錢敷齒根下﹐齒中出血﹐煎淡竹葉湯﹐頻漱之。

又方用當歸極大者一根﹐去頭尾﹐入竹筒內﹐周遭用白鹽塡實﹐用紙塞口﹐炭火燒存性﹐爲末﹐擦牙﹑洗眼。津咽下﹐又烏須髮。

又方以瀝靑研細擦牙堅牢。

卷之二

損傷第三十四

治刀斧傷用鍛石包裹﹐定痛止血﹐立瘥。

又方用五月五日﹐采露艸一百種﹐陰漧﹐燒作灰﹐與鍛石等分﹐以井花水和丸﹐燒白﹐刮敷瘡上﹐止血生肌。

又方用葵葉燒灰﹐或榦葉爲末﹐皆可敷。

又方用琥珀屑敷之﹐止血生肌﹐瘡口卽合。

又方用蟹黃及足中肉熬末﹐內瘡中筋斷亦可續。

又方用晚蠶蛾爲末糝上﹐白絹裹﹐止血生肌﹐隨手瘡合。

又方用大黃﹑鍛石等分﹐爲末﹐一敷卽效。或炒爲粉紅色敷。

又方用桑柴灰敷。

又方用白芍藥一兩﹐炒黃爲末﹐酒調二錢服。或米飲調亦止痛。

又方用綠豆粉新鐵內炒紫色﹐用新汲井水調稀﹐濃勻敷損處﹐貼以紙﹐將杉木片縛﹐立效。

治打撲有傷瘀血流注用半夏爲末﹐調敷傷處﹐一宿不見痕﹐效。

治瘀血流注紫黑﹐或傷眼上紫黑用大黃爲末﹐以薑汁調敷﹐一夜一次。上藥一宿黑者紫﹐二宿紫者白矣。

治從髙墜下﹐及墜馬傷損取淨土和醋蒸熱﹐布裹熨之﹐斯須痛止。

治撲有傷口嚼燈心罨之﹐血卽止﹔或用冬靑葉曬榦爲末﹐糝傷處﹐或細嚼敷上﹔或用薑汁和酒等分﹐拌生面貼之﹔或以桑根白皮搗汁擦之﹔或用霜梅捶碎罨瘡口﹐免破傷風。

治破傷風用病患耳中膜並爪甲上刮末﹐唾調﹐敷瘡上﹐立效。

治破傷風牙關口緊﹑四肢彊直用鷺鷥頭連尾﹐燒作灰﹐研﹐以臘豬脂調敷。

治破傷風浮腫用蟬蛻爲末﹐蔥涎調敷破處﹐實時去惡水﹐立效。或用魚膠一錢﹐溶化封之﹐又酒服一錢。

卷之二

癰疽疔毒第三十五

治癰疽發背﹐惡瘡腫毒初生﹐及毒蛇瘋犬所傷用大蒜切片子如錢濃﹐安腫上﹐以艾炙之﹐蒜熟更換新者﹐初炙覺痛﹐炙至不痛卽止﹐初炙不痛﹐炙至極痛乃止。

又方治發背用楡樹﹝一名舊柳樹﹞根皮切碎﹐淸水泡洗﹐搗極爛和香油﹐徧敷患處﹐只畱瘡頭出气。若藥幹拘急﹐用苦茶濕潤﹐藥不粘﹐更換新者。將愈﹐用桑葉嚼斷筋﹐隨大小貼患處﹐漸收漸小﹐口合乃止﹐神效。

又方治癰疽發背用大薊根﹝俗謂之野紅花﹐其葉似苦﹐但其葉出尖處有鍼刺﹐四五月間開花﹞不拘多少﹐淨洗切碎﹐研如膏塗瘡上﹐其冷如冰﹐初發者能消散﹐已成者速潰。

又方用牛皮膠二兩﹐酒二升同煮﹐候牛皮膠溶化放溫﹐令病者徐徐飲盡。如未結成卽消﹐已結成卽易潰﹐已潰卽易瘥。如未效﹐再服必效矣。

治癰疽不消﹐已成膿不得破用蠶繭出過蛾兒空殼一个﹐燒灰﹐酒調服卽穿。

又方治腫毒未破用蛤蟆一个﹐先炒鍛石﹐後用蛤蟆剁碎﹐和炒灰研如泥﹐用帛攤上貼患處﹐自破。

治一切癰疽﹐及婦人乳癰初發時用鷺鷥藤捶碎﹐不犯鐵器﹐大甘艸節一兩﹐各生用。水二碗﹐慢火煎一碗﹐入無灰酒一大碗﹐再煎十數沸﹐去渣﹐分三次溫服。如無生者﹐用幹者終力淺。更取生葉一把﹐擂爛﹐入酒少許調稀稠得所﹐敷瘡四面﹐中心畱一口泄毒瓦斯﹐大有神效。

又方以黃蜀葵花﹐用鹽糝放入瓷器內﹐密封﹐經年不壞﹐每用敷患處。無花﹐根葉皆可。

又方治癰疽發背﹐初發腫作﹐便以紙一片﹐水浸濕搭腫上﹐視其上一點先幹者﹐卽是正頂。先以水和面作圈﹐安於正頂上﹐卻用大馬蜞一條﹝一名螞蟥﹞安於中﹐頻以冷水灌之﹐馬蜞當吮其穴﹐膿血出毒卽散。如毒大蜞小﹐須用三四條方見功。若吮著正穴﹐蜞必死﹐用水救活﹐其瘡卽愈﹐累試奇效。血不止﹐以藕節研爛塗止之﹐茅艸花亦好。

又方治癰疽發背﹑瘰﹑疔瘡﹑漏瘡﹐衛護心膜﹐驅解諸毒自然內消用徹明礬生用二兩爲末﹐黃蠟一兩二錢溶汁﹐就鑪上入礬拌和﹐眾手丸如梧桐子大。每服十五丸﹐溫錢或冷酒常服之。或以枯白礬﹑炒鹽等分﹐細研。每服一黃﹐新水調﹐瘡未回再服﹐瘡回覺痛卽止。漏瘡﹐用雞肫內水皮爲末塞孔。

治附骨疽久不瘥﹐膿汁敗壞﹐或骨從瘡孔出用大蛤蟆一个﹐切碎﹔亂頭髮一握﹐如雞子大﹔豬油四兩。以豬油煎前藥﹐濾去渣﹐如膏。先以桑根皮﹑烏豆煎湯洗﹐拭漧﹐龍骨末糝瘡四畔﹐令易收斂﹐卻用膏貼之。

治坐馬癰用紡車弦瓣繩紡乏者﹐燒灰敷。

治便癰用皂角不蛀者﹐燒過﹐陰榦爲末﹐酒調服。或用皂莢子十粒﹐水服之。又用皂莢炒焦﹐小粉炒等分和勻﹐以熱醋調﹐仍以紙攤貼患處﹐頻頻水潤之﹐效。

又方用胡桃仁七个﹐燒過﹐陰榦爲末﹐酒調服之﹐不過三服。或用生蜜米粉調服。休喫飯﹐利小便﹐效。

治男子陰頭癰用鱉甲爲末﹐雞子淸調敷。

治疔瘡用蒼耳子根梗苗﹐但取一色﹐燒灰﹐和醋澱如泥﹐塗﹐幹再換上﹐不過十次﹐卽拔出根。

又方用生蜜與隔年蔥﹐一處研成膏﹐先將瘡周遭以竹刺破﹐然後用藥於瘡上攤之﹐用緋帛蓋覆﹐如人行二十里﹐覺疔出﹐然後以熱醋湯洗之。

又方用白梅肉﹑荔枝肉同搗成膏﹐撚作餅子﹐根據瘡大小安上﹐根卽除。

又方治疔瘡垂死者用甘菊花葉一把﹐搗汁一盞入口卽活。冬月用根﹐此方神效。

又方用蟬蛻﹑僵蠶爲末﹐酸醋調塗四畔﹐畱瘡口﹐根出稍長﹐然後拔去﹐再用藥塗瘡上。

又方取蟾酥以白面黃丹搜作劑﹐丸如麥粒狀﹐用指甲扯動瘡上插入。重者鍼破患處﹐以一粒納入﹐仍以水沈膏貼之。取蟾酥法﹕用癩虼﹝卽蛤蟆﹞於眉刺破﹐把手按出酥於油紙上或桑葉上﹐然後插在背陰﹐經宿則自幹白﹐於鵝翎筒內盛之。水沈膏法﹕用白芨末半錢﹐水盞內沈下﹐澄去水﹐卻於皮紙上攤開貼瘡上。

治魚臍疔瘡用絲瓜葉﹑連須蔥﹑韭菜﹐同入石缽內﹐搗爛如洗。以酒和服。初貼腋下。如病在左手﹐貼左腋下﹐在右手貼右腋下﹐在左足貼左胯﹐在右足貼右胯﹐在中則貼心臍。並用帛包住﹐候向下紅絲皆白則愈。如有潮熱亦用此法﹐卻令人抱住﹐恐其顫倒﹐則難救矣。

又方治魚臍瘡頭黑皮破黃水出四畔浮漿用蛇蛻燒存性﹐細研﹐雞子淸調敷。

卷之二

諸瘡第三十六

治瘰用蓖麻子炒熟去皮爛嚼﹐臨睡服三二枚﹐漸加至十數枚﹐甚效。

又方將臘月貓屎﹐用新瓦二片合在內﹐外用鹽泥封固﹐燒成灰﹐以少油調塗瘡口上。

又方治瘰已潰未潰用蝸牛不拘多少﹐以竹絲串尾上﹐曬漧﹐燒存性﹐入輕粉少許﹐豬骨髓調﹐用紙花量瘡大小貼之。一法﹕以帶殼蝸牛七个﹐生取肉﹐入丁香七粒於殼內﹐燒存性﹐與肉同研成膏﹐用紙花貼之。

又方用大田螺並殼肉燒存性﹐爲末﹐破者幹貼﹐未破者淸油調敷。

又方用不蛀皂莢不拘多少﹐每三十條作一束﹐以棕櫚裹之。縛定於冷糞缸內﹐浸一月取出。卻於長流水內再浸一月﹐死水不能浣洗﹐不可用。去棕櫚曬漧﹐不得焙﹐搗爲末。每一兩入麝香半錢﹐全蠍七个﹐研細拌勻。每服一二錢﹐溫酒或飲湯調下。

又方用漧薑不拘多少﹐爲末。用薑汁打糊和作劑子﹐用黃丹爲衣﹐每日一次﹐隨瘡大小入藥在內﹐追膿盡生肉爲度﹐瘡口合則已。如瘡口不斂﹐用大黃末以蔥白汁調搽卽愈。仍日服十宣內托散二服。如瘡腫不破者﹐用野菊花擂爛煎溫服﹐仍將菊花根爲末﹐貼瘡上自消。或不消瘡口亦自破﹐根據前用藥劑。

又方以手仰置肩上﹐微舉肘取之﹐肘骨尖上是穴。隨患處左卽灸左﹐右卽灸右﹐艾炷如小箸頭大。再灸﹐如前不過三次﹐永無恙﹐所感稍深﹐三灸平安。

又方以蒜片貼著上﹐灸七壯﹐如蒜熟易蒜﹐多灸取效。

治項後生疙疽﹐不論大小及日月深遠﹐或有赤硬腫痛用生山藥一挺去皮﹐蓖麻子二个﹐研勻攤帛上貼之﹐如神效。

治癅贅凡皮膚或頭上生癅﹐大者如拳﹐小者如栗﹐或軟或硬﹐不疼不痛者用天南星一枚﹐細研稠粘﹐用米醋五七滴爲膏。如無生者﹐用幹者爲末﹐醋調如膏。先將小鍼刺患處令气透﹐卻以藥膏攤紙上﹐象癅大小貼之。

又方治癅贅兼去鼠奶痔用芫花根淨洗帶濕﹐不得犯鐵器﹐於木石器中搗﹐取汁。用綫一條﹐浸半日或一宿﹐以綫系癅﹐經宿卽落。如未落﹐再換一二次自落。後以龍骨﹑訶子末﹐敷瘡口卽合。用之累效。如無根﹐只用花泡濃水﹐以浸綫。

又方用蜘蛛絲勒癅子根﹐三二日自然退落。

治反花癅用馬齒莧一斤﹐燒灰研細﹐豬脂調敷。

治瘡用黃蠟﹐煉﹐攤冬靑葉上貼縛定﹐日周又換一葉﹐至七日換七葉﹐愈。

又方用黃蠟熔化﹐油紙攤成膏藥十二个﹐半日一換﹐換時以先貼者加其上﹐不待盡而愈。

又方用韭菜地上蚯蚓泥﹐榦爲末﹐入輕粉淸油調敷。

又方用白土不拘多少﹐火通赤﹐研細﹐生油好粉調塗。或用眞百藥煎塡之﹐或以五倍子末糝之﹐亦妙。

治冷瘡用鹿角灰﹑發灰﹑乳香爲末﹐淸油調敷。

又方治瘡成臼﹐累月不幹用上等好砂糖﹐先用鹽湯淋洗﹐後絹帛拭漧﹐以津唾塗﹐卻以此敷上﹐三日愈。

治外生瘡﹑臭穢潰爛﹑數年不愈者用生龜一个﹐烏者﹐打死去肉取殼﹐酸醋一碗炙醋盡爲度﹐仍令白煙盡﹐須存性﹐碗合地上一宿出火气﹐入輕粉麝香拌勻。先以蔥湯洗﹐拭乾方用藥敷。

治腳脛骨上生瘡久爛黑﹐或發孔﹐或臭穢不可近用蜒蝣十條﹐小竹簽穿定瓦上焙漧﹐爲末。眞淸油調敷﹐神效。

又方用多年老杉木節燒灰﹐眞淸油調﹐篛葉盛﹐隔貼瘡上﹐以絹帛紮定﹐不數貼而愈。

治腳肚生瘡﹐初如粟米﹐漸大﹐爪搔不已﹐成餅包腳相交﹐黃水出﹐癢不可忍﹐久疾難愈用百藥煎﹐研細津咽調逐遭塗敷﹐自外而入﹐先以貫仲煎湯淋洗﹐後用藥。

又方用石橊皮濃煎﹐稍冷掃瘡上﹐冷如冰卽成痂。

又方用鱔魚一條﹐黃色者﹐先將打死﹐卻用淸油塗其腹下﹐置瘡上盤屈令徧﹐用帛絹系定。食頃﹐覺瘡痛不可忍﹐然後取鱔魚腹下有竅如鍼眼大﹐皆虫也。如未盡﹐再用一條根據前再縛。虫去盡﹐卻用死人腳脛骨燒灰﹐淸油調敷﹐或以骨灰一兩﹐入好茶末二錢同調亦可。

又方治足上瘡臭穢潰爛用藍子一枚﹐燒爲末﹐入膩粉少許﹐井水調塗﹐效。

又方治瘡並搭手發背等瘡用蔥白一斤﹐鍛石二斤﹐馬齒莧一斤﹐三味濕搗同團﹐陰榦爲末﹐貼瘡上﹐效。

治一切腫毒初生用薴根﹑蔥頭﹑生薑﹑炒小粉﹑赤豆同搗碎頓熱罨上﹐冷再換。

又方治卒得惡瘡不識者用桃皮爲末﹐納瘡中。

又方治腫毒無頭者用蛇蛻貼於腫處。

治惡瘡無頭用皂角刺燒灰﹐陰榦爲末﹐酒調三錢﹐嚼葵菜子三五粒送下。

治一切惡瘡不收口用瓦松不拘多少﹐陰榦爲末﹐先用槐枝﹑蔥白湯洗過﹐糝之立效。炙瘡久不收者更效。

治諸惡瘡中新肉出用烏梅肉蜜和搗作餅子﹐如錢濃﹐貼瘡上。

治諸瘡因度水腫者用生白礬末水調塗之﹐自消。

治一切腫毒瘡用臘桑葉爲末﹐以新汲水調塗之。如有膿幹糝在上﹐如在腳膝﹐敷了用帛裹之。

治多年惡瘡用冬瓜葉陰漧瓦上焙﹐研細﹐糝瘡濕處。或用多年鍛石研細﹐雞子淸調成塊﹐火過﹐候冷再爲末﹐薑汁調敷。或用枸杞根爲末﹐鹽洗淨﹐幹糝﹐妙。

又方用馬齒莧搗爛敷之。亦治翻花瘡﹐其形如花開之狀﹐燒灰﹐豬脂調敷。

又方用雞腸艸研細取汁﹐敷其瘡﹐以渣罨之。或爲末﹐以豬脂調敷﹐甚效。

又方以天茄葉貼之﹐或爲細末貼亦妙。

又方以蒲公英搗如泥﹐貼一切惡瘡並蛇傷。

又方用野葡萄根紅者去粗皮爲末﹐新水調塗腫上﹐頻掃新水。

治鬢邊生軟癤﹐名發鬢﹐有數年不愈者用豬頸上毛﹐貓頸上毛各一撮﹐燒灰﹐鼠屎一粒爲末﹐以淸油調敷。

治徧身熱毒瘡﹐痛而不癢﹐手足尢甚﹐粘著衣被﹐夜不得睡用菖蒲爲末﹐多鋪於席上使病者恣臥其間﹐仍以衣被覆之﹐五七日愈。疹瘡爛﹐用艾鋪亦可。

治徧身癮疥疼痛用白姜蠶一兩﹐炒黃色爲末﹐分四分﹐酒調服。

又方用明礬﹑朴硝爲末井水調﹐雞羽掃﹐敷上。

又方用蠶沙以新水煎﹐無風室內溫洗﹐效。

治徧身白疹﹐瘙癢不止用小枸橘不拘多少﹐切作片﹐麩皮炒黃爲末。每服二錢﹐酒浸少時﹐去枸橘﹐但飲酒﹐仍以枸橘煎湯洗患處﹐妙。

治三十六種風結瘡用馬齒莧五斤黃蠟三兩水一鍋﹐煎成膏﹐敷上。

治五般瘡癬用韭根燒存性﹐旋搗末﹐豬脂調敷。

治諸瘡用韭菜不拘多少﹐先燒熱湯﹐以盆盛上﹐用板蓋之﹐畱一竅﹐卻以韭菜於湯內泡之﹐以糞門坐竅上﹐令气蒸燻﹐候溫﹐用韭菜軟軟洗瘡。數日自下或芫花煎洗。

治面上生瘡用枇杷葉﹐布擦去毛﹐炙榦爲末﹐食後茶湯調下二錢。

又方用鏊子底黑煤﹐入於小油內﹐以匕打成膏子﹐攤在紙上貼之。

治人面卒得赤黑丹如疥狀不急治徧身﹐卽死。用鹿龜燒灰﹐豬脂和塗上。

治腮腫用赤小豆爲末﹐醋調敷之﹐立效。

治人面瘡用貝母爲末﹐小蘆筒灌瘡口﹐數日愈。

治疥瘡用豬肚二个﹐放皂莢同煮熟﹐去皂莢﹐食之﹐妙。

又方治善惡瘡疥或赤腫者用赤小豆四十九粒爲末﹐以薴根搗爛和之。敷赤腫處及四旁﹐落則再敷﹐或用赤小豆銼散。每服二錢﹐水一盞煎服﹐尢佳。

治火气入瘡用黃柏皮爲末糝之﹐或薄荷煎塗亦可。

治白禿瘡用慈竹上虫兒不拘多少﹐研﹐用牛尿調搽﹐先洗剃去瘡靨﹐後上藥。

又方用甜瓜蔓龍頭不拘多少﹐河水浸一宿﹐以砂鍋熬取極苦汁﹐濾去瓜蔓﹐以火熬成膏﹐盛於瓷器中。先剃頭去盡瘡痂﹐使血出盡以河水洗淨。卻用瓜蔓膏一盞﹐加半夏末二錢﹐生薑汁二匕﹐狗膽一个﹐同調敷﹐不過二三次立愈。

忌豬魚動風之物。

又方用羊糞熬湯﹐洗去痂﹐屋懸煤炒爲末﹐油調敷瘡上。

又方用破舊朱紅漆器﹐剝朱漆燒灰﹐油粉調敷。

又方用鯽魚一个﹐重三四兩者﹐去腸肚。以亂髮塡滿﹐濕紙裹燒存性﹐雄黃二錢﹐共爲末。淸油調敷﹐先以齏水洗拭後用藥。

又方治大人小兒禿瘡及惡瘡用苦楝皮燒灰﹐以豬脂調敷。

治癬用午時取碗葉研汁敷之﹐或用禿菜﹑酸醋磨敷。

又方用鍼磨﹐令極尖快﹐當癢時﹐於癬上各刺百餘鍼﹐血出盡﹐煎鹽湯洗之。未愈再鍼再洗。

治狗癬疹用地瀝靑不拘多少﹐鐵器內熬﹐次下鵓鴿糞﹑雞糞細末同和﹐加香油少許擦之。

治紫白癜風用禿葉根同白礬﹑五倍子﹑無名異和醋搗碎﹐先以薴麻刮熱﹐以藥擦之﹐三四次絕根。

又方治白紫癜風及諸風瘡癮疹名蒼耳丸五月五日割取蒼耳艸葉﹐洗淨曬榦爲末﹐煉蜜丸﹐如梧桐子大。每服十丸﹐日三服。若身體有風處﹐或如麻豆粒﹐此爲風毒出也。可以鍼刺﹐黃汁出盡﹐乃止。

又方用幹浮萍四兩﹐漢防己三錢﹐同煎湯﹐熱洗白癜風一切斑疹疥癬﹐神效。

治艾火帶用白鱔泥炒研細﹐香油調敷之。

又方雉雞毛及鵝毛燒灰敷之。

治下部生濕瘡熱癢而痛﹐寒熱﹐大小便澀﹐食亦減﹐身面微腫用馬齒莧四兩﹐研爛﹐入靑黛一兩﹐再研勻敷上。

又方用紅椒開口者七粒﹐連根蔥白七个﹐同煮水洗淨﹐用絹衣幹﹐卽愈。

治陰癢汗出疼痛用生大豆嚼碎﹐一日三四次敷上。

治陰瘡用桑樹根白皮﹐搗汁洗之。

又方用胭脂﹑綠豆粉﹐同研勻敷之。

又方用臘茶﹑五倍子等分﹐膩粉少許敷之。

治陰囊上生瘡用甘艸煎湯溫洗﹐卻用臘茶末敷。

治陰頭生瘡用溪港中螺螄﹐入幹鍋內過﹐先以鹽水洗五十次﹐後以此藥敷之。

治妒精瘡用大田螺兩个﹐和殼過存性﹐爲末。入輕粉搽患處﹐卽安。

治外腎生瘡用綠豆粉一分﹐蚯蚓屎二分﹐水研塗﹐幹又敷。

治腎臟風發瘡疥紅椒去目﹐水浸半日﹐和生杏仁研爛﹐擦兩手掌掩外腎﹐極效。

治下疳瘡用白礬一兩﹐黃丹八錢﹐熬飛紫色﹐研爲末。以溝渠中惡水洗過拭漧﹐敷上。

又方用五倍子爲末﹐以漿水洗幹﹐貼之。

治漏瘡惡水自大腸出用黑牽牛﹐研細去皮﹐細末一分。入豬腰子內﹐以綫紮﹐靑荷葉包﹐火煨熟﹐細嚼﹐溫鹽酒下。

治漏瘡﹐肛門周匝有乳數十﹐諸藥不效用熟犬肉﹐蘸濃藍汁空心食之﹐七日自安。

又方用信石﹐新瓦上火爲末﹐以津液潤紙探子蘸少許﹐撚入瘡孔內﹐如瘡多﹐不可齊上﹐免使害人。

治久冷漏瘡用活鱔魚五六條﹐擲地以竹鍼貫之﹐覆瘡良久﹐當有虫出如綫。復之﹐使盡﹐用檳榔黃連末敷。明日﹐以干艾作湯﹐投白礬三二錢洗。不一月﹐全愈。

治脫肛用鱉頭一枚﹐燒煙盡﹐爲末﹐敷肛門上﹐就將舊麻鞋底按入﹐卽不出。

又方用槿樹葉煎湯燻洗﹐後以生五倍子﹑白礬等分爲末﹐敷上。

卷之二

雜方第三十七

治骨鯁用野薴根搗爛﹐丸如龍眼大。魚骨鯁﹐魚湯化下﹔雞骨鯁﹐魚湯化下。

又方用威靈仙五錢﹐縮砂三錢﹐甘艸二錢﹐水一鐘﹐煎至四分﹐入口噙漱﹐入喉呵气﹐卽愈。

又方以橄欖食卽下。無﹐則核搗爲末﹐用流水調下。

又方用獺爪於咽喉外爬之﹐卽下。

又方用樹子泡湯咽下﹐骨自消。

又方用金鳳花子嚼爛噙下﹐無子用根亦可。

又方用威靈仙根不拘多少﹐以好米醋浸一二日﹐曬榦爲末﹐醋糊爲丸﹐如梧桐子大。每服一丸或二丸﹐半茶半湯下。如要吐﹐用砂糖銅靑爲末半匕﹐滴油一二點﹐同茶湯調服﹐卽吐出原物。如藥性來遲﹐令患人兩手伏地﹐用淸水一盆﹐以鵝翎口中攪探﹐卽吐。

又方治魚骨鯁用砂糖﹐白炭皮末﹐紫蘇葉﹐滑石末和丸。含口中﹐津液咽下﹐骨自隨下。

又方用縮砂﹑甘艸等分爲末﹐以綿裹少許噙之﹐旋旋咽津﹐久之隨痰吐出。

又方治獸骨鯁用象牙梳磨水咽下。或以桑木上虫屑末醋煎﹐灌漱自下。

又方用皂角末吹入鼻中﹐令涕出。

治誤吞鍼類用木炭燒紅急搗灰﹐米湯調下三兩杯﹐或用熟艾煮濃汁飲﹐便解。

又方治吞鍼並釣子魚骨雜物﹐須多食諸般肥食﹐自然裹出。若吞稻麥芒於咽喉間﹐急取鵝口涎水﹐咽之。

治誤吞竹木不得出用舊鋸子燒赤﹐投酒中熱飲。

治誤吞金銀或銅錢入腹用鍛石一杏核大﹐硫黃一皂角子大﹐同研末﹐酒調服。

又方用肥豬肉與葵菜作羹﹐餐數頓﹐則銅鐵自然下。

又方誤吞銅餞用桑柴灰細研﹐米飲調下二錢﹔或用綠豆粉冷水調下三錢﹔或茨菇取汁呷﹔或濃煎艾湯飲﹕或多服飴糖﹐立效。

治鍼刺折在肉中用栝蔞根搗爛敷上﹐一日換三次﹐自出。

又方用車脂攤紙上﹐如錢許。粘貼二日一換﹐三五次﹐其鍼自出﹝車脂卽車軸頭上油膩也﹞。

治竹木簽刺入肉用牛膝艸根嚼罨之﹐卽出。

又方以象牙屑敷之﹐或以白梅肉敷之﹐立效。

又方用羊糞爲末﹐水調﹐塗刺上﹐候疼搔之﹐刺自出。或嚼栗子敷之﹐亦妙。

治手指甲頭腫用烏梅捶碎﹐去核肉﹐只取仁研﹐米醋調入潰之﹐自愈。

治腳趾縫爛用鵝掌黃皮﹐燒存性﹐爲末﹐糝之。

治指縫瘙癢成瘡﹐有竅出血不止用多年糞桶箍篾燒灰敷。

治腳汗出用白礬﹑漧葛煎湯洗﹐效。

治遠行腳上打損用雜艸燒鑊銹和飯粘﹐研成膏貼之﹐用紙封上。若打泡﹐用油綫穿過﹐兩頭剪斷﹐亦用鑊銹飯粘貼之。

治遠行腳心腫痛用蚯蚓泥敷腫處﹐髙擱起腳﹐一夕卽愈。

治杖瘡用黍米燒灰﹐和油塗﹐止痛不作瘢。黍米不可與小兒食﹐不能行﹐緩人筋骨﹐令人好睡﹔亦不得和牛肉食﹐生寸白虫。

又方杖畢﹐飲童便和酒﹐免血攻心用熱豆腐鋪在杖紫去處﹐其气如蒸﹐其腐卽紫。復以熱豆腐鋪之﹐以紫肉散盡﹐淡紅爲度。

又方用五倍子去瓤﹐米醋浸一日﹐慢火炒黃爲末﹐幹糝。不破腫痛者﹐以醋調敷。

又方用雄黃二分﹐無名異一分﹐細研﹐水敷極妙。

又方用水粉一兩﹐赤石脂一錢生用﹐水銀一分﹐以麻油杵成膏﹐攤傘紙上貼之緊縛﹐如肉陷者﹐用此膏塡滿﹐然後粘貼﹐立效。

又方若腫痛用大黃﹑黃連﹑黃柏﹑黃芩各三錢﹐乳香﹑沒藥各一錢﹐別研﹐腦子少許爲末。冷水調勻﹐攤緋絹上貼之。

又方若瘡熱毒疼痛用黃丹一兩﹐蜜陀僧半兩﹐輕粉一錢半﹐麝香半錢﹐龍腦一字﹐爲末。糝瘡上﹐以靑帛蒙之﹐中畱一竅。

又方用蠶出繭殼﹐燒灰存性﹐爲末。每服三錢﹐酒調下﹐甚妙。

治湯燙火燒用多年廟上獸頭爲末﹐小油調敷之﹐效。

又方用桐油塗上﹐或土朱磨敷之。

又方水調銀朱敷之。

又方用麻油浸黃蜀葵花敷之。

又方用豬毛燒灰﹐香油擦患處。

又方用螺螄殼多年幹白者﹐火過爲末。如瘡破﹐幹糝﹔如不破﹐淸油調敷。

又方用雞子煮熟﹐去白用黃﹐於鍋內熬油出﹐冷敷之。

又方用山梔子濃調雞子淸﹐以鵝毛輕拂上。

又方用側柏葉燒存性﹐爲末﹐雞子淸調敷。

又方用醋甕泥敷之﹐或以生柏葉搗爛敷﹔或用榦桑葉爲末﹐幹者蜜調敷﹐濕者幹糝﹔或用鹽糝上用手按之﹔或以豆漿塗之。

又方治向火多生炙斑瘡有汁用黃柏﹑薄荷葉爲末﹐糝之。

治凍瘡用茄根濃煎湯沸洗﹐以雀兒腦髓塗之。

又方用鵝掌黃皮焙漧﹐燒灰存性﹐爲末﹐溫則糝之。

又方手足凍裂用白芨不拘多少﹐爲末﹐調敷裂處。

又方用五倍子爲末﹐同牛骨髓塡縫內﹐卽安。

又方用頭髮一大握﹐桐油一碗﹐於瓦器內熬﹐候油沸頭髮溶爛﹐出火攤﹐以瓦器收貯﹐不令灰入。每用百沸湯泡洗皸裂﹐令軟﹐拭漧敷之﹐卽安。一方加水粉。

治冬月手足開裂用淸油半兩﹐以慢火煎沸﹐入黃蠟一塊同煎﹐候溶。入光粉五倍子末少許熬﹐令稠紫色爲度。先以熱湯洗﹐火上烘漧卽用藥敷﹐薄紙貼之。

又方用五倍子爲末﹐和牛鼻繩末塡縫內﹐卽自愈。

又方治手足開裂﹐經春夏不愈者用生薑汁﹐紅糟鹽﹐同臘月豬膏研爛。熱擦入皸內一時𨿽痛﹐少頃便軟﹐皸合﹐再用卽安。

又方用瀝靑二兩﹐黃蠟一兩共熱攪勻﹐瓦罐盛貯。先以熱湯洗﹐令皮軟拭漧﹐將藥於慢火炙溶﹐敷之。

治酒鼻用白鹽常擦爲妙。

治鼻瘡用杏仁研乳汁和敷﹐或以烏牛耳垢敷。

治痱子痛癢用淨水搗楊柳靑蒿汁﹐調蛤粉敷﹔雪水尢妙。

治漆毒成瘡用磨鐵槽中泥塗之﹐或以蟹黃塗之﹐愈。

治瘢痕出靨用桑柴灰汁熬成膏﹐艸莖刺破﹐以新水沃之﹐忌油膩等物。

治蛀幹瘡用黑油傘紙燒灰﹐合地上一宿﹐出火气﹐敷瘡上﹐便結靨﹐效。

卷之二

婦人第三十八

治婦人月水不通用鼠屎燒灰一錢爲末﹐熱酒調下。

治婦人血气不行﹐上气沖心用絲瓜蒂一个﹐燒灰﹐空心酒調﹐每服一个。

治婦人血崩用槐角燒灰爲末﹐每服二錢﹐酒調下﹐效。

又方用蠶沙不拘多少﹐爲末。每服五錢﹐熱酒調服。

又方治婦人血崩不止用槐花二兩﹐棕毛燒灰五錢﹐水煎﹐入鹽少許﹐空心服。或以烏梅燒灰﹐烏梅湯下。

又方用蓮蓬殼燒存性﹐酒服方寸匕。

又方用血蠍艸爲末﹐姜酒調服﹐一服而愈。血蠍艸生於磚縫井頭﹐少在地上。

又方用鹽梅七个﹐燒爲末﹐空心米飲服。

又方用陳槐花一兩﹐雜艸燒鑊銹半兩﹐爲末﹐燒紅秤錘淬酒下。

又方治血崩不止用白扁豆花焙榦爲末﹐紫者不用﹐炒米煮湯﹐入炒鹽少許﹐空心數服﹐卽效。

又方用棕櫚皮﹑絲瓜蒂燒灰﹐等分爲末。鹽酒或鹽湯下。效。

又方治血崩用野紅花取根﹐洗淨研汁半盞﹐以溫酒半盞和服﹐立止。

治婦人白帶下用好酒同艾葉不拘多少﹐煮雞卵熟﹐空心只食雞卵。

治婦人赤白帶下用酸石橊五枚﹐連皮搗攪汁。每服半盞﹐空心下。

又方用石橊東引根二把﹐煮汁服。

治婦人六十二種風﹐及腹中血气刺痛用紅花二兩﹐酒二盞﹐煎八分﹐溫服。

治婦人血風攻腦﹐旋倒地不知人事用蒼耳艸心不拘多少﹐陰榦爲末。不時姜湯服一錢﹐效。

治婦人髒躁﹐悲傷欲哭﹐象鬼神所附者用小麥一升﹐甘艸二兩﹐大棗五兩﹐每服一兩﹐水二盞﹐煎一盞服。

治婦人自哭自笑用紅棗燒存性﹐米飲調下。

治婦人乳癰用赤小豆三合﹐酒研爛去渣﹐溫服畱渣﹐敷患處。

又方治乳癰爛見心者用貓兒腹下毛﹐幹鍋內存性﹐爲末﹐幹糝﹐或淸油調入輕粉少許敷之。

又方用皂莢刺燒灰﹐和海蛤粉爲末﹐熱酒調下。揉散亦可。

又方用銀杏半斤﹐四兩用酒研服﹐四兩水研敷癰上。

又方用黃栝蔞一二个﹐連皮瓤子切碎﹐以無灰酒一碗﹐於瓶內煮半碗﹐去渣。時時溫服﹐酒盡再煮服。初時便服此藥﹐實時痛止﹐更不成瘡。如已成瘡﹐服之﹐其瘡自穿﹐而痛止。

又方治乳上才覺硬腫作痛﹐以蔥早熨之。其法﹕用樣闊口瓶﹐以炭火入瓶內﹐上以熱灰塡蒲瓶口﹐用蔥葉及蔥白捶損﹐令徧覆瓶口。以手帕裹瓶﹐倒執將瓶口向腫處任意輕輕熨之﹐有驗。

又方治乳癰將潰以小長罐燒紙錢在內﹐急以罐口安乳上﹐盡吸其毒瓦斯。

治婦人吹乳極效用百齒霜﹝卽木梳上篦頭垢也﹞﹐不拘多少﹐用無根水爲丸﹝卽弔桶反瀝出者是也﹞﹐如雞頭大。日服二三丸﹐倒流水吞之。服後﹐令病患左乳者左臥﹐右乳者右臥﹐於無風溫熱處臥﹐汗出效﹝取倒流水法用新汲水傾屋上接之﹞。

又方以橘皮燒灰存性﹐食後熱酒調下二錢。

治婦人乳硬作痛用嫩桑葉﹐左采研細﹐米飲調攤紙花﹐貼病處。此證﹐四十以下可治﹐五十以上不可治。治之則死﹐不治則得終天年。

治婦人乳頭裂取秋後冷露茄子裂開者﹐陰漧燒存性﹐爲末。水調服﹐未秋時但裂開者亦可。

治婦人血塊痛用牛膝艸根﹐酒煮服﹐效。

治婦人癖塊用小便服之﹐每日溫服一盞﹐至二十日血片下﹐卽瘥。

又方醋煎大黃﹐生者服之﹐甚效。

治孕婦咳嗽用貝母去心﹐麩皮炒﹐令黃﹐去麩皮﹐爲末。研砂糖拌勻﹐丸如雞頭大﹐含化一丸﹐神效。

治婦人胎漏用蔥白一把﹐濃煮汁飲之﹐甚效。

治婦人胎漏下血﹐手足厥冷欲死用生艾汁二盞﹐牛皮膠﹑白蜜各二兩﹐煎一盞半。稍熱服之﹐無生艾﹐濃煎幹艾。一方加刮下竹靑一大把同煎。

治婦人因爭鬥或跌撲從髙墜下﹐或爲重物所壓﹐觸動胎气﹐腹痛下血。服此後覺胎動極熱﹐胎气已安﹐用縮砂不拘多少﹐於熨斗內炒令熱透﹐去皮取仁﹐研爲末。每服二錢﹐熱酒調下﹐不飲酒煎艾鹽湯或米飲下。

又方用薴根一把﹐洗淨﹐生薑五片﹐煎調粥服之﹐效。

治孕婦忽腹絞痛用棗子十四枚﹐燒焦爲末﹐童便調服。

又方用鹽一合﹐燒赤﹐以指撮酒中調服。

治孕婦兒在腹中哭用多年空屋下鼠穴中土一塊﹐令孕婦噙之卽住。一方川黃連煎汁﹐令母呷之。

治婦人胎前產後赤白痢用敗龜板一个﹐醋炙﹐搗爲末。米飲調下。

又方用生薑自然汁﹐年少者十兩﹐老者二十兩﹐鴨子二个﹐打碎入薑汁內攪勻﹐煎至八分﹐入蒲黃三錢﹐煎五七沸﹐空心溫服。效。

又方治懷胎下赤白痢﹐絞刺疼痛用雞子一个﹐烏者尢妙﹐梢頭作一竅子﹐傾出靑者畱黃在內。黃丹一錢﹐入前雞子殼內﹐打令相勻﹐以濃紙裹黃泥固住﹐火上炙熟焙榦爲末。每服二錢﹐米飲調下﹐一服愈者是男﹐兩服愈者是女。

奇效。

治婦人難產或橫生﹐或孕婦下血或脹滿﹐用鐵秤錘燒赤﹐投酒中飲之。

又方治難產用淸油一盞﹐水一盞﹐對和。用銀簪打和飲之。

又方用鳳仙子二錢﹐研碎水下。

又方用黃蜀葵子二錢﹐同鳳仙子並服。

又方用黃蜀葵子七十粒﹐搗碎﹐酒調服。

又方用蠶蛻紙半張﹐燒灰﹐白湯調下。

又方用香白芷﹑雜艸燒鑊銹各等分﹐爲末。每服二錢﹐童便米醋各半呷﹐沸湯澆入六七分﹐點眼﹐見效甚速。

再服卽分娩矣﹐或用蜀葵子四十九粒﹐白滑石末三錢﹐順流水煎湯調。空心二服﹐如人行五里﹐卽下。

又方治生產五七日不下垂死者﹐及矮石女交骨用川芎﹑當歸各一兩﹐自死幹龜殼一个﹐酥炙黃男女頭髮一握﹐燒存性﹐共爲末。每服三錢﹐水半鐘﹐煎服。約人行五里﹐生胎死胎俱下。無自死龜殼﹐用鉆過廢殼亦可。

又方應急催生用淸油同蜜等分﹐少許湯調頓服。

又蜀葵子炒爲末﹐順流水溫暖調服﹐亦下死胎。

又好京墨新汲水濃磨﹐服之﹐墨水裹兒出﹐效。

又敗筆頭二个﹐燒灰﹐以藕節研自然汁溫酒調下﹐效。

又產婦坐艸時﹐取路旁艸鞋一隻﹐用鼻絡小耳繩燒灰﹐溫酒調服。如得左足者男﹐右足者女﹐覆者兒死﹐側者兒驚﹐催生極驗。

又方催生用蓖麻子﹐研﹐敷產婦手足心﹐產後速拭去。或以兩手各執一枚﹐立下。

又方治難產久气力乏不能生﹐兼惡露盡出幹不能產者用赤小豆二升﹐以水九升﹐煮熟取汁﹐入泡過明阿膠一兩﹐同煎少時﹐一服。如未效﹐再服。不過三四服﹐卽產。

治婦人逆生倒產用蓖麻子三十粒﹐研爛。婦人頂上剃去發﹐少塗之。須臾﹐覺腹中提正便刮去﹐卻於腳心塗之﹐自然順生。

又方治逆生﹐須臾不救母子俱亡用蛇蛻一條﹐蟬蛻十四个﹐頭髮一握﹐並燒爲灰。每服二錢﹐溫酒調﹐並進二服。仰臥﹐霎時兒卽順生。

又方用小絹鍼﹐於兒腳心刺三五七刺﹐用鹽少許﹐擦刺處﹐實時順生﹐母子俱活。

又方用槐子二七粒﹐井花水吞下。

又方治橫逆不順手足先出﹐或子死腹中用竈中心對鍋底土﹐細研。每服一錢﹐酒調下。兒頭戴出﹐妙。更用搽產母臍中﹐亦妙。或用菟絲子末﹑車前子﹐米酒調下。

又方治橫生逆產﹐諸藥不救﹐但灸右腳小指尖頭二壯﹐艾壯如小麥大﹐下火﹐立產。

治子死腹中﹐口中屎臭﹐舌靑﹐口出冷气﹐指甲靑用栝蔞根爲末﹐逆流水調五錢服。

又方用竈中心對鍋底土三錢﹐水調下。又治產後惡物不下﹐上攻心痛。

又方先用平胃散一帖﹐作兩服。每服酒水各一鐘﹐同煎至一鐘﹐卻投朴硝半兩﹐研細。再煎三五沸﹐傾出﹐候微溫﹐服盡。其胎卽化血水而下。

又方下死胎用麝香半錢另研﹐官桂末三錢和勻﹐作一服﹐溫酒調下。須臾﹐如手推下。未效﹐再服。

又方治子死胎不下﹐胞破不生用鬼臼不拘多少﹐黃色者去毛﹐研爲末﹐細如粉﹐不用羅﹐以指撚之。每服二錢﹐用無灰酒一盞﹐同煎至八分﹐通口服﹐立生如神。

又方治難產胞衣不下﹐及兒死腹中欲絕者用白蘞﹑半夏各一兩﹐爲末。酒服一錢。若難產﹐只一服﹐橫生二服﹐倒則三服﹐兒死四服﹐效。

治產婦胞衣不下用蓖麻子十四粒﹐去殼搗爛﹐以白面和成膏﹐貼腳心﹐胞衣下﹐速拭洗去。如腸出﹐卽以此藥塗頂心﹐回腸神效。

又方治胎衣不下﹐惡血湊心﹐其證心頭迷悶﹐胎衣上逆衝心﹐須臾不治﹐其母卽亡。用漧漆五錢﹝爲末﹞﹐大附子一枚﹝泡去皮臍爲末﹞﹐用大黃末五錢﹐酒醋熬幹﹐卽入前二味爲丸﹐如梧桐子大。每服三十丸﹐淡醋湯吞下。須臾﹐又進二服﹐胎衣立下﹐此藥可予先合下。

又方用赤小豆一升炒過﹐用水三升﹐煮二升﹐去豆取汁﹐溫服胎衣立下。

又方用婦人自己手足指甲﹐燒灰﹐酒調服。須臾又進一服﹐更令有力婦人抱起﹐將竹筒於心上趕下﹐妙。

治產後血暈心悶气絕﹐腹內惡血不盡﹐絞痛用紅花酒煎服﹐或以藕汁二碗飲之。

又方用松煙墨二錢﹐火通紅﹐窨滅火气﹐爲末半匕。溫酒調下﹐京墨亦可。

又方用舊漆器燒微煙﹐逼面燻之。

又方用韭菜切碎﹐入茶瓶中﹐以老米醋沸熱澆之﹐紙密封瓶口﹐勿令泄气。以瓶小嘴向產婦口鼻燻之﹐立醒。

又方用半夏末少許﹐吹入鼻中。

治產後下血不止用雜艸燒鑊銹二錢﹐爲末﹐酒調服。

又方用幹艾半兩生薑半兩濃煎湯服。

治產後子腸出不能收者用枳殼去瓤三兩﹐煎湯溫浸良久卽入。

又方用老鴉酸漿艸一把﹐煎湯才燻可收一半。稍溫下手洗﹐並收而安。

治產後惡物不出﹐上攻心痛用竈中心對鍋底焦土。研細酒調三五錢﹐瀉出惡物﹐立效。

治產後泄瀉惡露不下用大荊芥四五穗於盞內﹐用火燒成灰﹐不得犯油火﹐入麝香少許﹐研。沸湯一二呷調下。

治產後腹脹痛不可忍﹐煮鼠粘根爲飲﹐一服愈。

治乳婦乳汁不下用母豬蹄爪一隻﹐帶蔥五莖﹐同鹽酒煮羹飲之。不下再煮飲。仍用梳頭木梳於乳上梳下﹐效。

又方用土瓜根爲末﹐酒調服。

又方用胡蜂窠一个﹐炒爲末﹐酒調服。

治胎前產後諸癥名濟陰返魂丹﹐一名益母丸只益母艸一味﹐其艸卽茺蔚子﹐其葉類火麻﹐對節而生﹐方梗凹面。

四五六月間﹐節節開紫花﹐南北隨處有之。此艸生二種﹐白花者不是。於端午﹑小暑或六月六日﹐花正開時連根收采﹐透風處陰漧﹐用時不犯銅鐵器﹐以石臼搗﹐羅爲細末。每服一丸﹐各照後開湯使下﹐若量加木香﹑全當歸﹑赤芍藥尢妙。其藥不限丸數﹐以病愈爲度。日服三五丸﹐或丸如梧桐子大。每服五七十丸﹐熬膏尢佳﹐治法具後。熬膏法﹕益母艸不限多少﹐根據前法采﹐連根葉莖洗淨﹐用石臼內搗爛﹐以麻布濾取濃汁﹐入砂鍋內﹐以文武火熬成膏﹐如黑砂糖色爲度﹐入瓷罐內收貯。每服用一茶匕﹐極妙。

胎前臍腹刺痛﹐胎動不安﹐下血不止﹐水煎秦艽﹑糯米湯下﹐或當歸湯亦可。

胎前產後臍腹作痛作聲﹐或寒熱往來狀如瘧疾者﹐俱溫米湯下。

臨產並產後各先用一丸﹐童便﹑酒化下。安魂定魄﹐血气自然調順﹐諸病不生﹔又能破血痛﹐養脈息﹐調經絡﹐功效不能盡述。

產後胎衣不下落﹐在胞中﹐及產前一切產難橫生不順﹐子死經日不下﹐脹滿腹中﹐心悶心痛﹐炒鹽湯下。

產後中風牙關緊急﹐半身不遂﹐失音不語。童便﹑無灰酒各半下。

產後气喘咳嗽﹐胸膈不利﹐惡心﹑口吐酸水﹐面目浮腫﹐兩脇疼痛﹐舉動失力者﹐溫酒下。

產後兩太陽穴痛﹐呵欠心卹气短﹐肌體羸瘦﹐不思飲食﹐血風身熱﹐手足頑麻﹐百節疼痛。溫米湯飲下。

產後眼前黑暗﹐血暈血熱﹐口渴煩悶﹐如見鬼神﹐狂言不省人事﹐薄荷自然汁下。如無生者﹐濃煎幹薄荷湯下﹐或童便﹑酒各半下。

產後面垢顏赤﹐五心煩熱﹐或結成血塊﹑腹臍奔痛﹐時發寒有冷汗者﹐童便﹑酒各半下﹐或溫薄荷湯下。

產後余血惡不盡﹐結滯腹臍刺痛﹐惡物上衝﹐心胸滿悶﹐童便﹑溫酒各半下。

產後未經盈月﹐血气不通﹐咳嗽﹐四肢無力﹐臨睡自汗不止﹐月水不調﹐久而不治﹐則爲骨蒸之疾﹐童便﹑酒各半下。

產後鼻衄﹑口漧﹑舌黑﹐童便﹑酒下。

產後大小便不通﹐煩躁口苦者﹐薄荷自然汁下。如無生者﹐濃煎幹薄荷湯下。

產後痢疾﹐米湯下。

產後瀉血水﹐煎棗湯下。

產後赤白帶下﹐煎膠艾湯下。

血崩漏下﹐糯米湯下。

勒奶痛或成癰﹐爲末﹐水調塗乳上﹐一宿自瘥。或生搗爛敷上亦可。

婦人久無子息﹐溫酒下﹐一九服至一月﹐決有效驗。

卷之二

小兒第三十九

治小兒初生口中有惡物﹐才生﹐不候聲出急用軟帛或綿裹手指蘸黃連﹑甘艸汁﹐拭口中惡汁。稍定﹐更以蜜少許﹐調朱砂一字﹐抹入口中。鎭心安神﹐解惡物之毒﹐一生免瘡痘之患。此藥﹐妊婦臨月宜預辦之。

治小兒生下卽死急看兒口中懸壅在上有泡﹐以手指摘破﹐用帛裹指拭血﹑令淨。若血入喉﹐卽不可活。

治小兒初生﹐气欲絕﹐不能啼者必是難產或胃寒所致。急以綿絮包裹抱懷中﹐未可斷臍帶﹐且將胞衣置炭火鑪中燒之﹐仍作大紙撚蘸油點火﹐著臍帶上往來燎之﹐更以熱醋湯燙洗臍帶。須臾﹐气回啼哭如常﹐方可洗浴了卻斷臍帶。

治小兒初生﹐大小便不通﹐腹脹欲絕者急令婦人以溫水漱口﹐吸咂兒前後項心並臍下手足共七處﹐每一處吮三五次漱口﹐吸咂取紅赤爲度﹐須臾自通。不爾無生﹐意有此證﹐遇此法﹐可謂再生。

治小兒初生﹐徧身無皮﹐但是紅肉宜速以早米粉幹撲﹐候生皮方止。

治小兒臍腫先用荊芥水洗了﹐蔥葉一片火上炙過﹐地上出火气﹐以指甲刮薄﹐內搭放腫處﹐次日便消。

治小兒面目黃赤﹐气息喘急﹐啼聲不出﹐舌彊唇靑﹐撮口皺面﹐飲乳有妨用白僵蠶二枚﹐去嘴略炒爲末﹐蜜調敷唇中。

治小兒初生不飲乳及不大小便用蔥白二寸﹐破作四界﹐以乳汁於砂銚內煎﹐灌之立效。

治小兒吐乳田中蚯蚓泥爲末﹐米飲調下。

治小兒初生口噤不開用赤足蜈蚣一條﹐去足﹐炙令焦﹐細研爲末。每用半錢﹐以豬乳汁半盞和勻﹐分三四次灌之。

治小兒吐不定用五倍子二个﹐一生一熟﹐甘艸一根﹐用濕紙裹煨﹐共爲末﹐米汁調下半錢。

治小兒重舌急證用指去爪﹐先於舌下筋上擦至根﹐漸深擦入﹐如此三次。又以指蘸水取項後燕窠小窟中筋﹐自上趕下至小窟﹐深深擦入﹐亦三次。小兒若飲乳勝前﹐則病去矣。

又方用鍼刺出惡血﹐卽愈。

又方治小兒木舌用黃蜀葵花研細﹐黃丹半之同研﹐點七次。

治小兒鵝口不能乳用地雞研水塗。地雞卽扁虫﹐人家磚中多有之。

治小兒口瘡用吳茱萸末﹐醋調貼兩腳心﹐移夜卽愈。

又方用生白礬爲末﹐水調攤紙上貼腳心﹐方粘貼﹐再以水濕之。

治小兒牙疳用白礬裝於五倍子內﹐合燒過﹐爲末﹐敷。

治小兒諸熱驚癇用靑黛水研服。

又方用蜂窠大者水煮﹐浴兒三四次。

治小兒卒驚﹐似有痛處而不知用雄鷄血滴兒口中。

又方用燕窠中糞﹐煎湯洗浴。

又方治小兒驚啼用亂髮燒灰﹐酒調服。

治小兒夜啼﹐燈艸燒灰敷乳上﹐與喫燈花尢妙。

治小兒喫黃土用漧黃土研細﹐濃煎黃連和爲餅服。

治小兒寸白虫用酸石橊東引根二兩﹐糯米三十粒﹐水一碗煎﹐空心服。須泄瀉﹐神效。

治小兒頭上瘡及浸淫瘡並急疳瘡用芝麻生嚼﹐塗。

治小兒甜瘡﹐多生於面部兩耳前﹐令母口中嚼白米成膏子﹐臨臥塗之﹐不過三五次﹐愈。

治小兒眉煉頭瘡用小麥不拘多少﹐燒令黑色﹐存性爲末﹐以小油調敷之。

又方用鍼刺出血﹐一刺不愈﹐再刺之﹐三刺則愈矣。

治小兒火丹﹐從背上起頭上起者用愼火艸搗汁敷上﹝愼火艸卽瓦蔥﹞。

又方用鍼刺紅處出惡血。或用寒水石爲末﹐油調敷之。效。

治小兒胭脂火丹用蓖麻子去皮研爛﹐並銹鐵磨水﹐於紅處周遭圈之﹐候幹再隨處圈塗之。

治小兒丹毒用竈中對鍋底焦土研細﹐以新汲水調塗﹐幹卽易之﹐效。

治小兒痘疹要方名兔血丸臘月八日采生兔一隻﹐取血以蕎面和之﹐少加雄黃四五分﹐候幹成餅。凡初生小兒﹐三日後如綠豆大者﹐與二三丸﹐乳汁送下。徧身發出紅點﹐是其徵驗﹐有終身不出痘疹者﹐𨿽出亦不甚稠密也。嬰兒已長成﹐會飲食者﹐就以兔肉啖之尢妙。或云﹕不必八日﹐但臘月兔亦可。然終不若臘月八日爲佳也。

治小兒痘瘡出不透﹐腹痛甚或黑靨者用蟬蛻一十五个﹐去翅足﹐淨洗爲末。每服一錢﹐熟水調下﹐腹痛立止而出透﹐乳母亦可服一錢。

又方用幹棠球爲細末﹐湯點服﹐立見出透。紅活荔枝殼煎湯服亦可。

治小兒痘瘡陷入不發﹐黑色﹐气欲絕用穿山甲湯洗淨﹐炒﹐令焦黃爲末﹐每服半錢﹐紫蘇煎湯﹐入老酒少許服之。

又方治痘瘡倒陷用臘月內收人中白﹝卽馬桶內尿碱是也﹞﹐放通風處﹐以火成煤水﹐調三五錢服。

又方用胡桃一个﹐燒存性﹐幹胭脂三錢爲末﹐用胡荽煎﹐酒調下一錢。

治小兒痘瘡初出光壯忽然黑陷﹐心煩躁急气喘﹐妄語如見鬼神用人牙齒﹐燒存性﹐爲末。每个作一服﹐酒調下。

治小兒痘瘡入眼﹐或病後生翳障用蟬蛻洗淨去土﹐白菊花各等分﹐爲散。每服二錢﹐入蜜少許﹐水一盞﹐煎。乳食後﹐量兒大小與服之﹐屢驗。

又方用兔子屎焙榦爲末﹐茶調下﹐瘡疹安後方可多服﹐仍治昏翳。

治痘瘡入眼﹐痛楚恐傷眼睛用浮萍陰榦爲末﹐每服三錢。隨兒大小﹐以羊子肝半个﹐入盞內﹐以竹簽刺碎爛﹐投水半合﹐攪取汁調下﹐食後服。不甚者一錢﹐瘥﹔已傷目者十服﹐瘥。

治小兒痘瘡爛成片用黃牛屎幹敷﹔膿多痛甚者﹐漧淨黃土敷之﹐瘡徧口中不能食者﹐蜜浸黃柏取汁啖之﹐凡瘡欲成痂﹐頻以面油乳酥淸蜜潤之。可揭卽揭﹐血出無害﹐若干硬已久又成瘢痕。

治小兒痘瘡爬搔成瘡﹐膿血淋漓用多年蓋屋爛艸或蓋墻艸﹐不拘多少﹐曬榦爲末﹐幹糝無時。若渾身瘡破膿血不絕﹐粘沾衣服難以坐臥﹐可多用攤於席上﹐令兒坐臥﹐卽幹。

治小兒痘瘡出後﹐有餘瘡塞鼻中﹐不能睡起用木筆花研爲末﹐加麝香少許﹐蔥白蘸藥入鼻中﹐數次通。

治小兒痘瘡愈後﹐瘡痂𨿽落﹐其色黯或凸或凹用白蜜不拘多少﹐塗於瘡上﹐其痂易落且無疤痕﹐亦不腥穢。

治小兒痘瘡後﹐身體及肢節上生癰蝕瘡﹐膿水不幹用出蠶蛾綿繭﹐不拘多少﹐用白礬捶碎﹐塞入繭內令滿﹐以炭火燒﹐候白礬汁幹取出研細﹐幹糝瘡上。若不早治﹐則潰筋骨﹐以至難治。

治小兒容忤﹐口吐靑黃白沫﹐水谷鮮進﹐面色變易喘息﹐腹痛狀似驚癇﹐但哭不止﹐視其口中懸壅左右若有小小腫核﹐卽以竹鍼刺破之﹐或以指爪甲爬破。急以醋炭降眞香皂莢燒燻。又以竈中對鍋底焦土﹐蚯蚓糞各等分。爲末﹐水調塗頭上及五心敷之。

治小兒腦後項邊有核如瘰狀﹐按之轉動﹐軟而不疼﹐名附骨疳毒﹐兼治諸疳﹐一服虛熱退﹐二服渴止﹐三服瀉痢止用蟾蜍一枚﹝又名蛤蟆﹐夏月中取腹大不鳴不跳者﹐其身癩磊多者是﹞﹐取糞缸內蛆虫一杓置桶中﹐以尿浸之。

桶上要蓋﹐不與虫走﹐將蟾蜍殺之放在虫中﹐任與虫食一日夜。次以新布袋盡包﹐系定置之急水中﹐浸一宿取出﹐瓦上焙﹐爲末。入麝香一字﹐粳米飯揉丸如麻子大﹐每服三十丸﹐米飲下。

治附骨疳項後有核﹐其間有虫如米粉﹐不速破之﹐則虫流散﹐蝕臟腑以致肢體作癰瘡﹐便利膿血﹐虛熱羸瘦﹐气血虛憊治法﹕刺破其核﹐膏藥貼之﹐則愈。

治小兒久患疳熱體虛不食﹐及病後天柱骨倒用白僵蠶爲末﹐三年兒半錢﹐薄荷酒調下。

治小兒疳後虛熱﹐小便腫用韭菜地上蚯蚓屎﹐火﹐以碗合地上﹐出火气﹐爲末﹐淸油調敷。

治小兒無毒遊腫用破艸鞋亂髮燒灰﹐醋調敷上。

治小兒月蝕耳疳瘡用胡粉和東方壁土爲末敷。

又方用蛤蟆燒存性﹐爲末﹐豬脂調敷。

治小兒口角爛瘡用亂髮燒灰爲細末﹐豬脂和敷。燕窠泥亦妙。

治小兒耳邊鼻下赤爛用黃丹二錢﹐令赤色﹐綠豆粉一錢﹐白礬一錢﹐飛過研細﹐幹敷瘡上。唾調亦可。

治小兒卒得瘭瘡用赤爛牛糞燒灰﹐研細敷上。

治小兒囟門陷下不平滿用黃狗頭骨﹐炙黃爲末﹐雞子淸調敷。

治小兒頭骨縫開不合﹐名曰解顱用蛇蛻炒焦爲末﹐用豬頰骨中髓﹐調敷頂上﹐日三四次。

又方用驢頭骨不拘多少﹐燒灰研細﹐以淸油調敷頭縫中。

治小兒牙齒不生用雄鼠糞二十一粒﹐兩頭尖者是也。

每日用一粒揩齒根﹐上至二十二粒當生。

治小兒頭上軟癤用大枳殼一枚﹐去瓤令空﹐磨令平口﹐以稠麵糊搽四唇粘在癤上﹐自破膿澑出盡﹐更無瘢痕。

又方用枯白礬爲末﹐淸油調敷﹐亦效。

又方用桃樹上不落漧桃子﹐燒灰﹐淸油調敷。

又方用茄子切半个﹐看瘡大小剜空周遭﹐用醋調生麵糊塗貼。

治小兒脫肛用蓖麻子四十九粒﹐研爛﹐水調作餅子。貼頂上。立效。

又方用蔥湯洗令軟﹐芭蕉葉托上。

又方用浮萍艸不拘多少﹐杵爲細末﹐幹貼患處。

又方用新磚一片燒紅﹐以醋澆之。卽用腳布疊數重壓定﹐使熱气上透﹐不可過熱。令病者以臀坐於布上﹐如覺布溫﹐逐旋減之﹐以常得溫熱爲度。

治小兒遺尿用雞肫腸一具﹐燒存性﹐豬尿胞一个﹐炙焦爲末。每服一錢﹐酒調下。男用雌雞者﹐女用雄鷄者。

治小兒陰囊忽腫多因坐地上爲風濕或虫蟻吹著用蟬蛻半兩﹐水一碗﹐煎湯洗腫處﹐其腫痛立止﹐再溫再洗。

又方治小兒卵腫研桃仁唾調敷。

治小兒疝气腫硬用蚯蚓不去土﹐曬榦爲末﹐唾津調塗患處。

又方用古鏡煮汁服﹐亦治小兒驚邪諸惡疾。

治小兒腹脹用韭菜根搗汁和豬脂煎服。

