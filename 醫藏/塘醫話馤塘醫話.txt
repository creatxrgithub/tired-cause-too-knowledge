

塘醫話

余年十七﹐患瘧幾及半年﹐通議公恐其勞心﹐不令讀經史﹐習詩文。因授以醫書數種﹐令於﹐固病者所宜習也。受而讀之﹐頗有會心。未幾先慈勞嗽﹐百治不痊。次年棄養﹐痛天命之不畱﹐憾時醫之無識﹐因是愈加研究﹐徒以舉業相牽﹐終未深造﹐迨三十外﹐間爲人治病﹐輒應手取效。或他醫誤治已危者﹐亦多挽救。然久而愈不敢自信也﹐蓋醫之爲道﹐廣大精微﹐實無涯。淺者見淺﹐深者見深﹐嘗博采諸家之說﹐參以管見﹐著述數卷﹐悉遭兵火﹐蕩焉無遺。偶錄數條﹐苦於無書可徵﹐幸精於斯道者賜教焉。

手足十二經脈﹐配合陰陽表裏﹐猶河圖洛書之數﹐出於天然。蓋五腑屬陽﹐五臟屬陰﹐手太陽爲小腸丙火﹐陽明爲大腸庚金﹐足太陽爲膀胱壬水﹐陽明爲胃戊土﹐少陽爲膽甲木﹐此五臟也。手太陰爲肺辛金﹐少陰爲心丁火﹐足太陰爲脾己土﹐少陰爲腎癸水﹐厥陰爲肝乙木﹐此五藏也。手少陽三焦﹐厥陰心包﹐𨿽無所主﹐實與足經之肝膽相通﹐乃知腎與膀胱爲表裏﹐與心小腸固相通也。脾與胃爲表裏﹐與肺大腸亦相通也。手足之气﹐上下相應﹐有如此者﹐昔人乃云﹐傷寒傳足不傳手﹐眞瞽說也十二脈相爲表裏﹐分發十干﹐人皆知之。而不知合五行者﹐亦應八卦﹐肺屬金﹐應乎乾天。

屬火﹐應乎離﹐離主南方﹐心居中宮﹐離之象也。腎屬水﹐應乎坎﹐坎主北方﹐腎居系闕﹐坎之象也。是故肺金喜涼潤﹐脾土應溫燥﹐治肺病者﹐欲其下通乎脾﹐無取過潤。治脾病者﹐欲其上通乎肺﹐無取過燥﹐有子母相生之義焉﹐則地天交泰象也。心火宜下降﹐腎水宜上滋。治心病者﹐欲其下交乎腎﹐勿使上炎。治腎病者﹐欲其上交乎心﹐勿使下竭﹐有嬰相根據之義焉﹐則水火旣濟象也。善治者﹐必令相資相濟﹔不善治者﹐每至相克相傷。深於易理若夫肝膽屬木﹐應乎震巽﹔膽陽主震﹐先於離位﹐故膽能生火。肝陰居巽﹐巽木屬風﹐故肝能生風。治肝膽病較難著手﹐仍不外從脾肺心腎四經治之。

東垣專重脾胃﹐有十二經脾胃病之說。縱橫博辧﹐自成一家。但自幹嘉之交﹐至於今日﹐天下男婦多患肝气病﹐隨人賦稟之陰陽寒熱各有所受﹐其癥變幻百出﹐醫家率無把握﹐余卽謂脾胃病之變相﹐而要不能以東垣法治之者也。夫脾胃爲後天根本﹐人皆借以生養﹐豈能爲他經作祟﹐其病皆肝爲之耳。肝爲五臟之長﹐而屬木﹐一有病﹐則先克脾胃之土。脾胃受克﹐無所生施﹐而諸經之病蜂起矣。約略數之﹐則有如胸腹脹滿﹐左脇牽痛上連頭頂眉稜等處﹐易驚易怒﹐煩躁不寐﹐寒熱往來﹐晡後潮熱﹐喘促燥渴﹐漧咳痰嗽﹐吞酸嘔吐﹐小便淋閉﹐大便或硬或溏而瀉﹐吐血遺精﹐腰膝酸疼﹐皮毛灑淅﹐肌膚枯瘦﹐筋骨拘攣各癥﹐分屬十二經﹐而一一皆系肝气之所變也。余著有《肝气論》一帙﹐似較之東垣《脾胃論》﹐更爲確當。

肝經血多气少﹐而病曰肝气。气者火也﹐經云﹕火生於木﹐禍發必克。肝經屬木﹐木郁則火熾﹐惟其郁而爲火﹐故能徧擾諸經﹐而四體百骸﹐皆受其病。蓋肝气上炎而心火生﹐木克土而胃火生﹐木彊反制金而肺火生。肝腎同源﹐腎有相火﹐君火不明﹐則相火失位﹐而腎火亦生。《內經》所謂諸病皆屬於火﹐丹溪所謂气有餘便是火者﹐此也。但火亦不止一端﹐果系有餘之火﹐則知﹑柏﹑丹﹑梔﹐甚至蘆薈﹑龍膽艸﹐皆可用之。如屬虛火﹐則當以補爲瀉﹐甚或用桂﹑附熱劑﹐引火歸元﹐而火癥自愈也。

世人每謂肝系五臟之賊﹐宜瀉不宜補﹐因有平肝伐肝之說﹐不知肝木屬春﹐生生之气﹐如無此气﹐人何以生﹐豈可伐乎﹖善乎經曰﹕木郁達之。達之哉﹐木喜條達﹐遂其條達之性﹐而生機自暢﹐則肝得所而不爲病矣。故善治肝者﹐不專治肝也。大抵陽虛者﹐中气不足﹐宜補脾以培其土﹐土彊而肝木無所侵淩。陰虛者﹐下元必虧﹐宜補腎以益其水﹐水足而肝木得所滋養。如此則肝患自息﹐諸癥悉平﹐古人所謂隔二隔三治法﹐蓋如此。

補中土者﹐四君子湯﹑補中益气湯之類﹔補腎水者﹐六味地黃湯﹑大補陰丸之類。要莫善於《局方》之逍遙散﹐用柴胡﹑薄荷﹐溫散肝木﹐以達其郁﹐而加以歸﹑芍滋陰﹐甘﹑術助陽﹐茯苓利濕﹐煨姜和中﹐兼脾腎心肺而治之﹐實爲肝病第一良方。有他癥者﹐以意消息﹐自無不效。近見《續名醫類案》中﹐創制一方﹐用沙參﹑麥冬﹑生地﹑歸身﹑杞子﹑川楝子六味﹐出入加減﹐名一貫煎﹐自矜爲治肝妙劑﹐此等和平之品﹐𨿽無大害﹐而斷不足以治病﹐婦人以血爲主﹐薛立齋良方治婦科﹐專以肝脾兩經爲主﹐以肝藏血﹐脾統血故也。立方多用肝經一病﹐則月事不調﹐艱於產育﹐气滯血燥﹐浸成勞瘵。婦科之癥﹐彊半由此﹐則逍遙散最爲要藥﹐隨癥加減﹐自無不宜。

《易經》損卦象辭曰﹕懲忿窒欲。忿﹑欲二字﹐致損之本﹐不惟損徳﹐亦且損身。蓋忿則心火上炎。欲則腎水下竭﹐此受病之由﹐卽取死之道也。愼疾之君子﹐當切戒之﹗能懲能窒﹐勝於服藥百顆﹐又何患於肝病耶﹖參﹑﹑白術﹐陽分藥也﹐而古人多以之治血﹐陽生則陰借以長也。地黃﹑歸﹑芍﹐陰分藥攝﹐必隨之而涸。陰虛者﹐陽無所根據附﹐亦隨之而亡。故治陽盛陰衰之人﹐但補其陰﹐毋伐其陽。治陰盛陽衰之人﹐但補其陽﹐毋虧其陰。總不可執於一偏﹐而使髒气有偏勝耳。﹝毋伐其陽﹐謂補陰劑中兼用气分藥。毋虧其陰﹐謂補陽劑中兼用陰分藥。﹞體質彊盛之人﹐不易受邪﹐故常無病。病發必重﹐治之者﹐切勿因循輕視。體質羸弱之人﹐最易感邪﹐故常有病。病發則輕﹐治之者﹐不可過用重劑﹐宜隨其人之本質而異其方法﹐然亦須察看其癥而斟酌之﹐未可執泥﹐以致誤人。

凡气虛表弱之人﹐夏則易受暑熱﹐冬則易受風寒﹐稍有不謹﹐則頭痛身熱。咳嗽喘渴之癥﹐相隨而作。古人云﹕服藥當在未病之先。宜於夏至前後﹐每日服生脈散﹐人參﹑麥冬﹑五味各等分。冬至前後﹐每日服玉屏風散﹐炙黃﹑防風﹑白術各等分。此二方藥只三味﹐而扶正气以固表﹐不使感受外邪﹐最爲得力。然尢須恪遵月令﹐禁嗜欲﹐薄滋味﹐以培其元﹐則邪自無從而入﹐不可徒恃藥力也。若自覺已受微邪﹐則此二方亦不可服。以五味收斂﹐白術虛人感冒﹐本系輕癥﹐不必服藥。但當避風寒﹐節飲食﹐靜養數日﹐或汗或下﹐自能解散而浸至不救﹐世間此種抱屈而斃者極多。而在當貴之家﹐及少年人爲尢甚。餘數十年來﹐所見所聞﹐不可勝計﹐眞堪悼嘆﹗願病者與治病者﹐各各愼之﹐毋負鄙人之婆心苦口也。

何謂誤投藥餌﹖如病在表﹐而攻其裏﹐則乘虛而邪必陷﹔邪在裏而散其表﹐則泄陽而气愈傷﹔邪在上焦而用中焦藥﹐則反致中滿而作脹﹔邪在中焦而用下焦藥﹐則引入陰分而難痊。其尢甚者﹐本系內傷﹐微感時邪﹐癥似傷寒﹐而服麻﹑桂﹑羌﹑防﹐重虛其表﹔本系外感兼傷中气﹐癥似勞怯﹐而服參﹑術﹑地黃﹐重錮其邪。此等治法﹐愈醫愈劇﹐卽遇明眼人﹐攺弦易轍﹐別用良方﹐而受困多日﹐已瀕於死矣。

余嘗著《肝气論》﹐調內傷發熱﹐用逍遙散主之。外感寒熱﹐用小柴胡湯去參主之。隨癥加減﹐無不立愈。乃又有人謂柴胡一味﹐極易殺人。吁﹗何其固也﹖張景嶽治受邪﹐有正柴胡飲﹐及一柴胡﹑二柴胡﹑三柴胡﹑四柴胡﹑五柴胡等方﹐具見《新方八陣》。如柴胡果能殺人﹐不應奉以爲主﹐而加入各經藥味。但用不得法﹐能貽誤致斃﹐或亦有人。則參﹑﹑歸地﹐以及本艸書中常用之品﹐無不皆然。如世俗所謂桂枝下咽﹐陽盛卽斃﹐承气入腹﹐陰盛卽咳嗽吐血﹐未必成癆也﹐服知柏﹑四物之藥不止﹐則癆成矣。胸滿不快﹐未必成脹也﹐服山。面目浮腫﹐小便閉澀﹐未必成水也﹐服木通﹑澤瀉之藥不止﹐則水成矣。此論本趙養葵﹐確有見解。但捨卻知﹑柏﹑楂﹑曲﹑靑﹑枳﹑通﹑瀉諸品﹐從何治病﹖患在無補气藥以統領之耳﹗前四癥﹐皆由正气先虧所致﹐宜以參﹑﹑姜﹑術之類參之﹐而後治嗽﹑治脹﹑治噎﹑治水之味﹐得奏其功。將所指斥者﹐無不可用﹐此亦治肝病者﹐所宜知也。趙氏所論諸藥﹐猶屬品味和平﹐不甚峻厲者。要之治病﹐猶治民也﹐用寬用猛﹐各適其宜。得宜﹐則刑罰亦可稱祥﹔不得宜﹐則禮藥適滋作獘。用藥猶用兵也﹐兵以殺賊﹐非以擾民。善用之﹐則干戈實啟太平﹐不善用之﹐則將帥皆堪召亂。故凡用藥以病爲主﹐果所當用﹐卽如黃硝﹑巴豆之導滯﹐莪術﹑三稜之破气﹐甘遂﹑大戟﹑芫蕘﹑商陸之行水﹐亦未嘗不敢效如神。又當中病卽止﹐不可過劑﹐過則生災﹐醫者烏可以不愼哉﹗專用攻瀉消導﹐而無補藥以制之﹐固有獘矣。近人喜補惡瀉﹐亦有遇病專用補劑﹐而不知治其病者﹐究之邪气不除﹐則正气不復﹐濁气不降﹐則淸气不升﹐勢必愈補愈傷﹐而其獘有不可勝言者矣﹗且卽如虛損癥﹐亦各有受病之所由來﹐或寒或風﹐或濕或火﹐其類不一﹐宜一一淸理消除﹐而後血气和平﹐自能復元無恙。否則卽日服參﹑﹐非徒無益﹐而又害之也。

古人治气分之病﹐如四磨飲﹑四七湯﹑丁香柿蒂湯﹑橘皮竹茹湯﹐皆用參。治血分之病﹐如續命湯﹐治寒之理中湯﹑四逆湯﹑吳茱萸湯﹐治暑之淸暑益气湯﹐治濕之中滿分消湯﹐治燥之麥門冬湯﹑瓊玉膏﹐治火之升陽散火湯﹑蓮子淸心飲﹐亦無不用參。以及祛痰消積之劑﹐用參﹑術者尢多。且仲景著《傷寒論》﹐爲醫家立方之祖﹐而治六經病﹐用參者幾居其半﹐益可知扶正之卽以驅邪也﹐然此豈時醫之所識哉﹗《內經》云﹕木郁達之﹐言當條達也﹔火郁發之﹐言當發散也﹔土郁奪之﹐言當攻導也﹔金郁折之﹐言當制伏也﹔水郁泄之﹐言當泄瀉也。此五句實治百病之總綱。除水火兩端而外﹐木郁所以治風﹐土郁所以治食﹐金郁所以治气。而其治法﹐又有正治從治。隔一隔二﹐上取下取之不同。神而明之﹐變化無方﹐不可人之不足﹐由虛而損﹐由損而勞﹐由勞而極。損有五﹕一損肺﹐皮毛槁落﹔二損心﹐血液衰少﹔三損脾﹐飲食不爲肌膚﹔四損肝﹐筋緩不收﹔五損腎﹐骨痿不起。勞有五﹕一勞形﹐二勞气﹐三勞思﹐四勞精﹐五勞神。極有六﹕一气極﹐二血極﹐三精極﹐四肌極﹐五筋極﹐六骨極。又有七傷﹕過飽傷脾﹐盛怒傷肝﹐憂思傷心﹐彊力傷腎﹐寒冷傷肺﹐風雨寒暑傷形﹐哀樂恐懼傷神。凡患此者﹐修徳爲上﹐制藥次之﹐治心爲上﹐治身次之。

五運六气論﹐分別年歲。如太陽寒水司天﹐太陰濕土在泉之類。又有四時八節主气客气等說﹐何气受邪﹐似有定例。而按之每年時癥﹐實不相符。蓋天時有寒暑燥濕之不同﹐而人之受病因之。人性有陰陽彊弱之不同﹐而病之變癥因之。此非可以執一論也。

讀仲景書而不讀東垣書﹐知外感發熱﹐而不知內傷之亦有發熱﹐則殺人多矣。讀東垣書而不讀丹溪書﹐知陽虛發熱﹐而不知陰虛之尢易發熱﹐則殺人多矣。讀丹溪書而不讀景嶽書﹐知气有餘便是火﹐只宜滋陰﹐而不知气不足卽是寒﹐尢當扶陽﹐則殺人亦多矣。仲景每用麻﹑桂黃﹑硝﹐而東垣易以參﹑﹑升﹑柴﹐此外感與內傷之辧也。丹溪專用知﹑柏﹑歸﹑地﹐而景嶽易以參﹑附﹑姜﹑桂﹐此補陰與補陽之辧也。此相反而實以相成﹐皆不可以偏廢者也。

然泥於景嶽補陽之說﹐而陽亢陰消﹐亦復不無後患。又當參用河間﹑丹溪之法以濟之﹐則醫之爲道﹐庶乎備矣。是在善學人之會而通之耳。

大凡太極之理﹐分爲陰陽。故立法不能無所偏﹐而流極卽不能無所獘。其大者如殷周之質文﹐齊魯之彊弱﹐洛蜀之主客﹐朱陸之異同﹐遺患且流及數世以後﹐而要惟醫道之偏﹐其害爲尢甚。蓋惟仲景之書﹐系箸超超﹐無法不備。此外各名醫有偏長處﹐亦有偏短處﹐故不能無獘。然諸說俱在﹐良方甚多﹐參而用之﹐取其長而去其短﹐救其獘而補其偏﹐則生乎其後者仲景書名曰《傷寒》﹐而實兼六淫治法在內﹐後人得其一訣﹐便可出奇無窮。如《千金》以以桂枝羌活湯﹑麻黃防風湯﹐分有汗無汗﹐治瘧疾之類﹐不可枚舉。陶節庵出而盡變其法﹐別制其方﹐不復分經論治﹐實爲長沙叛臣。後人畏難就易﹐故多祖述節庵。然亦開無數變化法門﹐且如再造散﹐用參﹑﹑桂﹑附。同羌﹑防﹑細辛﹐治陽虛不能作汗﹐實爲東垣﹑丹溪﹑景嶽之所自出﹐要亦從仲景法中變化而來。

近人吳鞠通著《溫病條辧》。發明四時之病﹐傷寒少而溫病多。如春曰風溫﹐夏曰濕溫﹐曰暑濕﹐秋曰伏暑﹐曰秋燥﹐冬曰冬溫﹐其癥多從手太陰肺經受病﹝按此卽邪從上焦入﹐說見下條。﹞與傷寒邪從足太陽入者迥異。忌大汗大下﹐多用加減銀翹散之類。此與明季吳又可著《溫疫論》﹐謂疫邪率在膜原﹐專用達原飲及重劑大黃﹐俱爲一得之論。間亦中病﹐而未自仲景以來﹐論治病者﹐皆知宜分表裏。謂足太陽膀胱﹐爲表中之表﹐足陽明胃爲表中之裏﹐足少陽膽爲半表半里﹐自是而三陰脾腎肝皆爲裏﹐幾成千古不易之論矣。

本朝葉天士治病﹐獨於表裏之外﹐必分三焦﹐實爲發前人所未發。肺爲上焦﹐心脾爲中焦﹐裏﹐由外而內﹐如天之有緯度也。人之三焦﹐由下而下﹐如天之有經度也。一縱一橫﹐交相爲用﹐不可偏廢。且風寒中人﹐多從毛竅人之一身﹐陰陽而已矣。陰陽所分﹐營衛而已矣。營衛所主﹐血气而已矣。血屬陰﹐气屬陽﹐血屬營﹐气屬衛﹐人人共知。因謂气欲其升﹐不欲其降﹐血欲其降﹐不欲其升。然气下陷﹐則爲泄爲脫﹔而气上衝﹐則爲喘爲呃﹔血上湧﹐則爲吐爲衄﹔而血下泄﹐則爲崩爲漏﹐皆病也。故參﹑補气﹐皆取升提﹐而必輔以補陰之藥﹐則升中有降。歸﹑地補陰﹐皆取潤下﹐而必輔以補陽之藥﹐則降中有升。

凡用藥﹐甘以和中﹐苦以燥濕﹐酸以收斂﹐辛以發散﹐咸以軟堅﹐淡以滲泄﹐此正治也。寒因寒用﹐熱因熱用﹐通因通用﹐塞因塞用﹐此從治也。虛則補其母﹐又曰子能令母實﹔實則瀉其子﹐又曰子能盜母气﹐因相生而兼相爲用﹐此常法也。脾病平肝﹐肝病壯脾﹐腎病淸心﹐心病滋腎﹐此隔二治法也﹐肝病益肺﹝左金湯之類﹞﹐脾胃病暖腎﹐或助命門火﹐此隔三治世人以張﹑李﹑劉﹑朱四家並稱﹐皆以張爲仲景。竊思仲景系東漢時人﹐所立方論﹐悉本《素》《靈》。實百代醫家之祖﹐豈三子所能肩隨者﹐後閱陸定圃學博雜識﹐謂仲景不在四家之列﹐張應指張子和﹐乃與東垣﹑河間﹑丹溪相伯仲﹐其治法亦各明一義﹐卓然成家﹐此論甚允﹐實獲我心﹐因亟錄之。

補气藥多溫而少涼﹐補血藥多涼而少溫﹐此陰陽之所分也。然肺主出气﹐腎主納气﹐气虛之﹐非所以助正气也。陽生則陰生﹐气壯則攝血。血虛之人﹐有宜扶陽補气者﹐溫藥亦所宜用﹐而要不得以硫﹑附﹑椒﹑姜﹑爲血少人用﹐以過於溫熱﹐適足以耗血也。

人參爲扶元極品﹐無論表散攻瀉﹐皆宜用之。故古方用參極多﹐但所用人參﹐出於上黨﹐地居中土﹐性味和平。本朝用遼東參﹐偏居東方﹐故性溫而上行。至髙麗參來自朝鮮﹐東洋參來自日本﹐則地愈東﹐而性愈偏﹐補虛之功不足﹐助熱之勢有餘﹐受外邪及素患肝病者﹐皆須酌用﹐非可執古方而用今藥也。推之白術非野生﹐則性薄而枯燥﹐桂心非窯洞﹐則味辛而上炎﹝安南桂已無有﹞﹐皆不足以濟事﹐而稍不合宜﹐轉多流獘﹐亦醫家之所宜知也。

六淫以風爲首。天地之間﹐惟風無所不入﹐故人之受病﹐風癥最重﹐又能兼及諸淫﹐變生百病。其兼諸淫者﹐如寒曰風寒﹐濕曰風濕﹐暑曰暑風﹐燥曰風燥﹐火曰風火﹐蓋各癥皆能生風也。其變百病者﹐如頭風﹑腦風﹑喉風﹑肝風﹑胃風﹑腸風﹑鶴膝風﹑腎囊風﹑歷節風﹐以及風气﹑風痺﹑風痱﹑風疹﹑風癱﹑風癲之類是也。而且輕則爲傷﹐重則爲中﹐總由眞气先虛﹐營衛空疏﹐而後風邪得乘虛以襲之﹐是以風癥多虛而少實。東垣﹑河間﹑丹溪諸家治法﹐有順气﹑養血﹑化痰﹑淸熱之不同﹐不專用驅風之劑也。

仲景著書名《傷寒論》﹐蓋以寒病爲諸癥之綱也。夫人之一身﹐陽盛則生﹐陰盛則死。

寒者陰慘之气﹐中人則爲病﹐而陽气衰矣。故仲景立方多主溫劑﹐除攻下諸方之外﹐寒邪在表﹐則溫散以汗之﹐如麻黃湯﹑桂枝湯﹑大靑龍湯之類﹔寒邪在裏﹐則溫熱以祛之﹐如理中湯﹑四逆湯之類﹐此實治寒病之心法﹐而爲後人所宜遵守者也。若四時之邪﹐或溫﹑或濕﹑或暑﹐亦有似傷寒者﹐治法大不相同﹐切勿專用溫熱﹐以致貽誤。猶中暑中濕諸癥﹐與中風迥別﹐故隨時制宜﹐爲醫家之要訣焉。

暑者﹐夏令之陽邪從口鼻入﹐脾經實先受其病﹐而心肺次之。乃熱癥多陽﹐屬气有餘﹐暑癥多陰﹐屬气不足。與治感受寒邪之法大異﹐宜溫散而不宜過熱﹐宜淸涼而不宜過寒﹐仲景方多不可用。且暑之兼癥甚多﹐有兼傷風者﹐有兼傷寒者﹐有兼傷濕者﹐有兼傷食者﹐而要惟兼濕與食爲最多。蓋夏月土潤溽暑﹐暑必多濕﹐而內無積食﹐亦斷不致爲大患也。然或瘧或痢﹐或霍亂吐瀉﹐發於當時者爲輕﹐入秋病爲伏暑﹐極難痊愈﹐秋深更甚﹐若至霜降後發病﹐十五行六气之理﹐脾爲濕土。濕者﹑土之气也。從地而上﹐其著於人﹐則有內感外感之不同。

雨水﹐汗浴淋漓﹐其傷在皮膚經絡﹐而亦有兼風﹑兼寒﹑兼熱﹑兼暑各癥。且有中濕甚重﹐而口眼斜﹐舌彊語澀﹐筋骨拘攣﹐四肢麻木者﹐形如中風﹐而不可作中風治。大約濕在表宜汗﹐謂解肌也。濕在裏宜泄﹐謂通二便也。又須扶脾以實之﹐溫中以祛之﹐而治濕之能事經曰﹕燥乃陽明秋金之气所化。金能生水﹐燥則無以滋腎陰而化源絕﹐腎水旣絕﹐不能灌漑五臟﹐滋養百骸﹐則周身皆槁而愈燥矣。其病多由酒色過度而起﹐火盛水衰﹐遂至漸劇。亦有因肺受風火﹐咳嗽多痰﹐唾久傷液﹐而成燥癥者。或皮膚甲錯﹐或肌肉枯瘠﹐或嗌漧聲啞﹐總宜以甘寒生水之味治之。輕者天冬﹑地黃﹑梨漿﹑藕粉﹐重者龜鱉膠﹑牛羊乳及燕窩等物﹐尢宜淸心寡欲﹐嗽口咽津﹐自能漸愈。若再用溫劑﹐或酒色不戒﹐必致傷生﹐愼毋忽諸五臟六腑﹐各具眞气。气有餘便是火﹐故諸經皆有火﹐而心肝命門三經實主之。勞傷鬱悶﹐盛怒極樂﹐悉能生火。肝火盛則傷脾﹐心火炎則傷肺﹐命門火熾則傷腎﹐此火由內生者也。

至內寒暑濕諸癥﹐身發壯熱﹐久郁而成火﹐則四時之邪所傳變也。又肝移熱於膽﹐心移熱於小腸﹐肺移熱於大腸﹐腎移熱於膀胱﹐而其患不可勝窮矣。火旣爲患﹐必宜瀉之﹐而有以散爲瀉者﹐柴﹑葛之類。有以泄爲瀉者﹐芩﹑連之類﹐有以滋陰爲瀉者﹐知﹑柏﹑元參之類。

有以補气爲瀉者﹐參﹑﹑甘艸之類﹝所謂甘溫勝大熱﹞。是在善用者之變而通之耳。

凡感受時疫﹐初起總覺寒毛灑淅﹐或四肢發冷。故俗人遇外感﹐無論風溫暑濕﹐皆稱爲傷寒﹐而治以表散。日久邪入中焦﹐或自表而裏﹐總覺化熱﹐將有口渴便祕煩躁譫語等癥﹐故俗人皆稱爲火癥﹐而治以涼瀉。不知其中三因所受﹐變化多端﹐必須隨癥分經論治﹐方能奏效。否則一方之內﹐不必全誤﹐但有一二味不宜服者﹐非惟諸藥無功﹐亦且其獘立見。後來者不知何藥未投﹐又復變法治之﹐如此則誤人必多矣。

治病之法﹐望﹑聞﹑問﹑切﹐四端並重。今人專取診脈﹐已多遺漏。況病患賦性有偏﹐脈亦各異﹐或遲或數﹐或大或小﹐醫者素不相習﹐而病家所告﹐癥候又多駁﹐甚或輕重例置﹐虛實互移﹐如此而欲憑所診之脈﹐便與定方治病﹐多不相宜。故凡初診切宜審愼﹐必須揆情度理﹐確有見地﹐而後立方﹐且於初方中預防其變癥。如善弈者﹐開局下子﹐算至數十著以後﹐自能全局得手。若待用藥未合﹐而後別籌治法﹐卽能療病﹐終非良醫﹐謂其人抱恙已久故也。矧或變癥迅速﹐不及攺弦﹐又慮病家更易庸手﹐輾轉蹉跎﹐人命至重﹐豈得一誤再誤養生家當於平日調和气血﹐保惜精神。酒色嗜欲﹐一無沈溺﹐喜怒悲恐﹐一無過傷﹐則自不效。此固非醫者所得居功也。

少年酒色不謹之徒﹐猝受時邪﹐必然頭眩身重﹐气體困憊﹐此由正气早傷之故。經曰﹕邪之泄亡陰﹐延至日久﹐而神昏气蹙﹐痙厥之癥﹐交發而並至﹐醫者因前次已服攻散之藥﹐輒投以參﹑﹑歸﹑地﹐其或加入桂﹑附﹐若是者﹐決無生理﹐深可悼也。治法當於邪未入裏時﹐用參蘇飲﹑枳術丸等方﹐加減調理之。倘至八九日﹐癥猶未退﹐且必增劇﹐卽宜用復脈湯﹝卽炙甘艸湯加減。﹞助其正气﹐滋其眞陰﹐而後其邪自解。若藥餌誤投﹐勢已危殆﹐則牛黃丸﹑至寶丹﹑紫雪丹之類﹐酌而用之﹐亦可救其十之二三﹐此皆余所經驗者。

嘉道間﹐越中某醫﹐頗有名﹐而過於愼重﹐明知是癥當攻當導﹐而不肯驟進補方。約需多日﹐始稍稍補之﹐而其人已極憊矣。余詰其故。則曰﹕古人立方﹐表散則有大靑龍﹑小靑龍﹐攻裏則有大承气﹑小承气﹑大陷胸﹑小陷胸﹑和解則有大柴胡﹑小柴胡﹐亦是審愼之意﹐先輕後重﹐如輕者得效﹐則重者不必施也。余笑而不答。夫仲景設方﹐各有專治﹐宜重宜輕﹐絲毫不容假借﹐豈有先試輕劑﹐後用重劑之理乎﹖俗云﹕百病皆由痰起。痰之名﹐不見於《內經》。仲景書有五飲﹐痰飲居其一。自後醫家言治痰者浸多﹐而要必以治脾爲先﹐蓋痰本飲食所化。脾气健運﹐則痰無從生﹐脾气一弱﹐則痰多而上出於肺竅﹐故治痰之方﹐大抵皆脾肺藥也。但痰有因寒而生者﹐有因火而生者﹐有因風而生者﹐有因濕而生者﹐治之各有其本﹐皆實痰也。而虛痰又有兩種﹐一則由脾虛不能化食﹐火郁爲痰﹐痰稠而濁﹔一則由腎虛不能制水﹐水泛爲痰﹐痰稀而淸。法當分陰陽以治之﹐或補其气﹐或補其陰﹐不專主乎消痰也。今人多嗜煙艸﹐終日吸之﹐兼饜酒肉﹐故晨起痰嗽必盛﹐此卽日服藥餌不易消除﹐至積病旣深﹐痰聲咯咯﹐由丹田而上至胸膈﹐則危在頃刻左氏傳言﹐非鬼非食﹐鬼亦病之一端。蠻回部﹐酷信巫鬼﹐每病必禱﹐越中婦女多好之。

﹐卽霍然愈。但元气稍弱﹐此因鬼得病者也﹐其或病已數日﹐神气薄弱﹐忽有鬼物﹐憑以求食﹐祈禱後﹐鬼去而病仍在﹐尙須醫治﹐此因病生鬼者也。總之﹐旣遇鬼疾﹐自應祛遣﹐切勿恃迂儒無鬼之論﹐與之作難﹐致使病者受累。不過以醫藥爲主﹐毋徒聽命於鬼而已。若夫夙世冤纏﹐三生孽報﹐時至相逢﹐必取其命﹐𨿽佛偈仙經﹐亦無從爲之挽救耳。

形肥之人多痰﹐宜六君子湯之類。形瘦之人多火﹐宜瓊玉膏之類。童稚之人多陰虛﹐宜六味地黃湯之類。老年之人多陽虛﹐宜七寶美髯丹之類。此平時調理法也。治病三法﹐鍼灸與藥餌並重﹐《左傳》所謂攻之達之者也。今鍼灸已失眞傳﹐灸法根據銅人圖按穴炷艾﹐猶有治病奏功者﹐但亦惟勞損未成﹐及風濕痿痺之癥爲宜耳。至於太乙雷火神鍼﹐尙傳數方﹐率無全效。乃近二十年來治痧之術盛行﹐無論老幼男婦﹐冬寒夏暑﹐遇有心痛腹痛﹐肝胃气痛﹐以及感冒發熱吐瀉等病﹐率皆名之曰痧﹐輒用刀鍼刺舌下﹐與兩臂等處之血﹐謂之放痧﹐間亦有得愈者﹐哄然同聲﹐以爲神技﹐徧行城鄕。故寒熱不節之時﹐民間之得免刺者鮮矣。夫痧非惟《內經》不載﹐諸名家皆莫之言﹐惟陰陽水治幹霍亂﹐俗名絞腸痧﹐見於後人。本艸方書﹐亦未聞有刺取其血之說。大抵邪入血分﹐鬱結而成﹐故刺血多變黑色。若血色不變﹐則非痧也。本非痧而刺之﹐徒傷气血﹐經絡空虛﹐適足以召邪而生病。故放痧之人﹐必多感胃﹐愈病愈刺﹐久之則成弱癥而斃矣。要之﹐鍼砭本系古法﹐久已無傳﹐苟非極悶極痛﹐命在呼吸者﹐皆可用藥調治﹐切勿輕試刀鍼。余嘗苦口勸人﹐多未見信﹐豈劫運所定﹐或以此代刀兵之數邪。吁﹐可慨也已﹗邇來鴉片煙徧行宇內﹐半由遊手好閒之子﹐花柳娛情﹔半由幕友吏胥之徒﹐深宵辦案﹐此外則有因借以治病而吸之者。鴉片系罌粟苞漿﹐性本澀腸斂肺﹐夷人和以毒物﹐煎成煙膏﹐惟久瀉久嗽滑脫之癥﹐及肝病不犯上焦者﹐吸之頗爲有效。然病未除而癮已成﹐猶進野狼以驅虎﹐而服之無效者﹐反添一吸煙之患。且卽治病果痊﹐全資煙力﹐久之气血虧損﹐嗽瀉肝病﹐一旦復後﹐必然加重﹐煙亦不效﹐並非他藥之所能治﹐而成必死之癥矣。夫《本艸綱目》《證治準繩》兩書﹐無數佳品﹐無數良方﹐何病不可醫﹖何藥不可用﹖而必假此毒物也哉﹗

正文

補編﹟卷上

六經旣敍﹐仍得而匯言之。先言表裏之義﹐三陽固爲表﹐而太陽非表之表乎﹖少陽非表中之半表裏乎﹖三陰固爲裏﹐而太陰非裏之表乎﹖少陰非裏之半表裏乎﹖厥陰非裏中之裏乎﹖再言經與臟腑之表裏。太陽經與膀胱也﹐陽明經與胃府也﹐少陽經與膽府也﹐非表中之表裏乎﹖太陰經與脾臟也﹐少陰經與腎臟也﹐厥陰經與肝臟也﹐非裏中之表裏乎﹖表裏之義得﹐而汗下之法可明矣。在表俱可汗﹐是陰癥可汗也。在裏俱可下﹐是陽經可下也。請再言其升降之義﹐人之身胸膈居上﹐心居中之上﹐腹居中之下﹐少腹更在下。邪在上﹐則越之可也。邪在上之中﹐則瀉之可也。邪在中之下﹐則下之可也。邪在下﹐泄之可也。越者升而散之也﹐瀉者徐而滋之也﹐下者攻而除之也﹐泄者就勢而推致之也。故除發汗解肌治表之外﹐又有瀉心諸方﹐以瀉中上之邪﹔有承气諸方﹐以下中下之邪﹔有抵當等湯﹐以泄少腹在下之邪﹔外有和解一方﹐以治半表裏之邪。皆審邪之所在﹐順邪之性而治之也﹐俱不外升降之義也。請再言寒熱虛實之辧﹐正實則邪必虛﹐正虛則邪必實﹐其常也。正虛而邪亦虛﹐正實而邪亦實﹐其變也。治其邪實﹐而必不妨於正﹐治其正虛﹐而必無助乎邪﹐方爲善治也。熱則脈證俱熱﹐寒則脈證俱寒﹐其眞也。熱而脈證似寒﹐寒而脈證似熱﹐其假也。治其熱而必兼顧其陽﹐治其寒而必兼顧其陰﹐方爲妙法也。其間有寒熱錯雜之邪爲患者﹐則又有寒熱錯雜之治﹐而救陰救陽之理﹐愈可明矣。陰盛而陽衰﹐必馴至有陰而無陽﹐此扶陽抑陰﹐應圖之於早也。陽盛而陰衰﹐必漸成亢陽而亡陰﹐此濟陰和陽﹐應識之於預也。陽無而陰不獨存﹐陰亡而陽不狐立﹐相維則生﹐相離則死﹐此又陰陽不可偏勝之大綱也。明乎此﹐則《傷寒論》六經之理已盡﹐而凡病俱可引伸觸類﹐其理無盡矣﹐此余之所以再爲伸言也乎。

古昔聖賢﹐治一病必有一主方﹐千變萬化﹐不脫根本。

在气分者﹐但行其气﹐不必病輕藥重﹐攻動其血。在血分者﹐則必兼平气治﹐所謂气行則血隨之是也。

大凡體質素虛﹐驅邪及半﹐必兼護養元气﹐﹝參艸之類是也。﹞仍佐淸邪。

暑病首用辛涼﹐繼用甘寒﹐再用酸泄酸斂﹐不必用下﹐可稱要言不煩矣。而時下不外發散消導﹐加入香薷一味﹐或六一散一服。考本艸香薷辛溫發汗﹐能泄宿水。夏熱气閉無汗﹐渴飲停水﹐香薷必佐杏仁﹐以杏仁苦降泄气。長夏濕令﹐暑必兼濕﹐暑傷气分﹐濕亦傷气﹐汗則耗气傷陽﹐胃津大受劫爍﹐變病由此甚多﹐發泄司令﹐裏眞自虛﹐所以夏月用香薷者宜愼。

春令發痧﹐從風溫濕﹐夏季從暑風﹐暑必兼熱﹐秋令從熱爍燥气﹐冬月從風寒﹝此是祕訣。﹞痧本六气客邪﹐風寒暑濕﹐必從火化。痧旣外發﹐世人皆云邪透﹐孰謂出沒之際﹐升必有降﹐勝必有復﹐常有痧外發。身熱不除﹐致咽啞齦腐﹐喘急腹脹﹐下痢不食﹐煩躁昏沈﹐竟以告斃者﹐皆屬裏癥不淸致變。須分三焦受邪孰多﹐或兼別病﹐須細體認。

上焦藥用辛涼﹐中焦藥用苦辛寒﹐下焦藥用酸寒。上焦气味宜輕﹐肺主气﹐皮毛屬肺之合﹐外邪宜辛勝﹐裏甚宜苦勝。若不煩渴﹐病日久邪郁不淸﹐可淡滲以泄气分。中焦藥痧火在中﹐爲陽明燥化﹐多气多血﹐用藥气味苦寒爲宜。若日多胃津消爍﹐苦則助燥劫津﹐甘寒宜用。下焦藥鹹苦爲主﹐若熱毒下注成痢﹐不必咸以軟堅﹐但取苦味﹐堅陰燥濕。

正文補編﹟卷上

論溫熱病舌黃

再論三焦不得從外解﹐必致成裏結。裏結於何在﹖陽明與胃腸也。亦須用下法﹐不可以气血之分﹐就不可下也。但傷寒熱邪在裏﹐劫爍津液﹐下之宜猛。此多濕邪內搏﹐下之宜輕。傷寒大便溏﹐爲邪已盡﹐不可再下。濕溫病﹐大便溏﹐爲邪未盡﹐必大便硬﹐愼不可再攻也﹐以屎燥爲無濕矣。人之體脘在腹上﹐其地位處於中﹐按之痛﹐或自痛﹐或痞脹﹐當用苦泄﹐以其入腹近也。然必驗之於舌﹐或黃或濁﹐可與小陷胸湯或瀉心湯﹐隨癥治之。倘或白不燥﹐或黃白相兼﹐或灰白不渴﹐愼不可亂投苦泄。其中有外邪未解﹐裏先結者﹐或邪郁未伸﹐或素屬中冷者﹐𨿽有脘中痞痛﹐宜從開泄﹐宣通气滯﹐以達歸於肺。如近俗之杏﹑蔻﹑橘﹑桔﹑等﹐是輕苦微辛﹐具流動之品可耳。再前之舌黃或濁﹐須要有地之黃。若光滑者﹐乃無形濕熱﹐中有虛像﹐大忌前法。其臍以上爲大腹﹐或滿或脹或痛﹐此必邪已入裏矣﹐表癥必無﹐或十隻存一﹐亦要驗之於舌。或黃甚﹐或如沈香色﹐或如灰黃色﹐或老黃色﹐或中有斷紋﹐皆當下之。如小承气湯﹐用檳榔﹑靑皮﹑枳實﹑元明粉﹑生首烏等﹐若未現此等舌﹐不宜用此等法。恐其中有濕聚太陰爲滿﹐或寒濕錯雜爲痛﹐或气壅爲脹﹐又當以別法治之。再黃苔不甚濃而滑者﹐熱未傷津﹐猶可淸熱透表﹐若𨿽薄而幹者﹐邪𨿽去而津受傷也﹐苦寒之藥當禁﹐宜甘寒輕劑可也。

正文補編﹟卷上

舌絳

再論其熱傳營﹐舌色必絳。絳﹐深紅色也。初傳﹐絳色中兼黃白色﹐此气分之邪未盡也﹐泄衛透營﹐兩和可也。純絳鮮色者﹐胞絡受病也﹐宜犀角﹑生地黃﹑連翹﹑郁金﹑石菖蒲等。

延之數日﹐或平素心虛有痰﹐外熱一陷﹐裏絡就閉﹐非菖蒲﹑郁金所能開﹐須用牛黃丸﹑至寶丹之類﹐以開其閉﹐恐其昏厥爲痙也。

再色絳而舌中心幹者﹐乃心胃火燔﹐劫爍津液﹐卽黃連﹑石膏﹐亦可加入。若煩熱煩渴﹐舌心幹四邊色紅﹐中心或黃或白者﹐此非血分也﹐乃上焦气熱爍津﹐急用涼膈散﹐以散其無形之熱﹐再看其後轉變可也﹐愼勿用血藥以滋膩難散﹐至舌絳望之若干﹐手捫之原有津液﹐此津虧濕熱燻蒸﹐將成濁痰蒙閉心包也。

再有熱搏營血﹐其人素有瘀傷﹐宿血在胸膈中﹐挾熱而搏﹐其舌色必紫而暗﹐當加入散血之品﹐如琥珀﹑丹參﹑桃仁﹑丹皮等。不爾﹐瘀血與熱爲伍﹐阻遏正气﹐遂變如狂發狂之癥。

若紫而腫大者﹐乃酒毒衝心﹐若紫而幹晦者﹐腎肝色泛也﹐難治。舌色絳而上有粘膩﹐似苔非苔者﹐中夾穢濁之气﹐急加芳香逐之。舌絳若伸退場門而抵齒難驟伸者﹐痰阻舌根有內風也。舌絳而光亮﹐胃陰亡也﹐急用甘涼濡潤之品。若舌絳而漧燥者﹐火邪劫營﹐涼血淸火爲要。舌絳而有碎點白黃者﹐當生疳也。大紅點者﹐熱毒乘心也﹐用黃連﹑金汁。其有𨿽絳而不鮮﹐漧枯而痿者﹐此腎陰涸﹐急以阿膠﹑雞子黃﹑生地﹑天冬等救之﹐緩則恐涸極而無救也。其有舌獨中心絳幹者﹐此胃熱心營受灼也﹐當於淸胃方中﹐加入淸心之品﹐否則延及於尖﹐爲津幹火盛﹐舌尖絳獨幹﹐此心火上炎﹐用導赤散瀉其火。

再舌苔白濃而漧燥者﹐此胃燥气傷也﹐滋潤藥中加甘艸﹐令甘守津還之意。舌白而薄者﹐此外感風寒也﹐當疏散之。若白幹薄者﹐肺津傷也。加麥冬﹑花露﹑蘆根汁等輕淸之品﹐爲上者上之也。若白苔絳底者﹐濕遏熱伏也﹐當先泄濕透熱﹐防其就幹也。勿憂之﹐再從裏透於外﹐則變潤矣。初病舌漧﹐神不昏者﹐急養正﹐微加透邪之品。若神已昏﹐其內陷矣﹐不可救藥。又不拘何舌色﹐上生芒刺者﹐皆是上焦熱極也。當用靑布拭冷薄荷水揩之﹐卽去者輕﹐旋卽生者險矣。舌苔不燥﹐自覺悶極者﹐屬脾濕盛也。或有傷痕血迹者﹐必問曾經搔挖否﹐不可以有血而便爲枯癥﹐仍從濕治可也。再有神情淸爽﹐舌脹大不能退場門者﹐此脾濕胃熱﹐郁極化風而毒延口也。用大黃磨入當用劑內﹐則舌脹自消矣。

再舌上白苔粘膩﹐吐出濁濃涎沫者﹐口必甜味也﹐爲脾癉病﹐乃濕熱气聚與穀气相搏﹐土有餘也。盈滿則上泛﹐當用省頭艸芳香辛散以逐之則退。若舌上苔如咸者﹐胃中宿滯﹐挾濁穢郁伏﹐當急急開泄﹐否則閉結中焦﹐不能從幕原達出矣。

正文補編﹟卷上

煙煤舌

若舌無苔而有如煙煤隱隱者﹐不渴肢寒﹐知挾陰病﹐如口渴煩熱﹐平時胃燥舌也﹐不可攻之。若燥者甘寒益胃﹐若潤者甘溫扶中﹐此何故外露而裏無也。

正文補編﹟卷上

舌黑

若舌黑而滑者﹐水來克火爲陰癥﹐當溫之。若見短縮﹐此腎气竭也﹐爲難治。急救之。

加人參﹑五味﹐勉希萬一。舌黑而幹者﹐津枯火熾﹐急急瀉南補北。若燥而中心濃者﹐土燥水竭﹐急以鹹苦下之。

正文補編﹟卷上

舌淡紅無色

舌淡紅無色者﹐或幹而色不榮者﹐當是胃津傷而气無化液也﹐當用炙甘艸湯﹐不可用寒涼藥。

正文補編﹟卷上

舌白如粉

若舌白如粉而滑﹐四邊色紫絳者﹐溫疫者初入募原﹐未歸胃腑。急急透解﹐莫待傳陷而入爲險惡之病。且見此舌者﹐病必見凶﹐須要小心。凡斑疹初見﹐須用紙撚照看胸背兩脇﹐點大而在皮膚之上者爲﹐或雲頭隱隱﹐或瑣碎小粒者爲疹。又宜見少而不宜見多﹐按方書謂色紅者屬胃熱﹐紫者熱極﹐黑者胃爛﹐然亦必看外癥所合﹐方可斷之。然而春夏之間﹐溫病俱發疹爲甚﹐如淡紅色﹐四肢淸﹐口不甚渴﹐脈不洪數﹐非虛卽陰。或胸微見數點﹐面赤足冷﹐或下利淸谷﹐此陰盛格陽於上而見﹐當溫之。若色紫小點者﹐心包熱也。點大而紫﹐胃中熱也。黑而光亮者﹐熱勝毒盛﹐𨿽屬不治﹐若其人气血充者﹐或根據法治之﹐尙可救。若黑而晦者﹐必死。若黑而隱隱﹐四旁赤色﹐火郁內伏﹐大且淸涼透發﹐間有轉紅﹐或可救者。若夾帶疹皆是﹐邪之不一﹐各隨其部而泄﹐然屬血者多﹐疹屬气者不少﹐疹皆是邪气外露之象﹐發出宜神情淸爽﹐爲外解裏和之意。如疹出而昏者﹐正不勝邪﹐內陷爲患﹐或胃津內涸之故。

再有一種白﹐小粒如水晶色者﹐此濕熱傷肺﹐邪𨿽出而气液枯也﹐必得甘藥補之。或未至久延﹐傷及气液﹐乃濕傷衛分﹐汗出不徹之故﹐當理气分之邪。或白枯如骨者多凶﹐爲气液

正文補編﹟卷上

驗齒

再溫熱之病﹐看舌之後﹐亦須驗齒。齒爲骨之餘﹐齦爲胃之絡。熱邪不燥胃津﹐必耗腎液﹐且二經之血﹐皆走其地。病深動血﹐結瓣於上。陽血者﹐色必紫﹐紫如漧漆。陰血者﹐色必黃﹐黃如醬瓣。陽血若見﹐安胃爲主﹔陰血若見﹐救腎爲要。然豆瓣色者多險﹐若癥還不逆者﹐尙可治﹐否則難治矣。何以故耶﹖蓋陰液竭﹐陽上厥也。

齒若光燥如石者﹐衛熱甚也。若無汗惡寒﹐衛偏勝也﹐辛涼泄胃透汗爲要。若如枯骨色者﹐腎液竭也﹐爲難治。若上半截潤﹐水不上承﹐心火炎上也﹐急急淸水救水﹐俟枯處轉潤爲妥。若切牙嚼齒者﹐濕熱化風痙病。但切牙者﹐胃熱气走其絡也。若切牙而脈癥皆衰者﹐胃虛無谷以爲榮﹐亦切牙也。何以故耶﹖虛則喜實也。舌本不縮而硬﹐而牙關咬定難開者﹐此非風痰阻絡﹐卽欲作痙癥﹐用酸物擦之卽開。酸走筋﹐木來泄土故也。

若齒垢如灰糕樣者﹐胃气無權﹐津亡濕濁而重多死。而初病齒縫流淸血痛者。胃火衝激也﹐不痛者﹐龍火內燔也。齒焦無垢者死﹔齒焦有垢者﹐腎熱胃劫也﹐當微下之﹐或玉女煎淸胃東垣之久病不知饑飽﹐不見皮枯毛瘁﹐乃痰飲爲患。

葉案中風門﹐用人參必於病勢已退後﹐用以培元養气。當病甚時﹐亦與於驅風之藥同用﹐其分兩亦不過幾分至錢﹐無不中度。余病用參可類推。﹝肝風﹞火盛者﹐葉先生用羚羊角﹑山梔﹑連翹﹑花粉﹑元參﹑鮮生地﹑丹皮﹑桑葉﹐以淸泄上焦竅絡之熱﹐此先從膽治也。痰多者﹐必理陽明﹐消痰如竹瀝﹑薑汁﹑菖蒲﹑橘紅﹑二陳湯之類﹐中虛則用人參﹐外臺茯苓飲是也。下虛者﹐必從肝治﹐補腎滋肝﹐育陰潛陽﹐鎭攝之治是也。久嗽而用建中湯諸法﹐治中宮之虛﹐乃補母之義﹐眞古聖相傳之正法。若陰火虛勞之嗽﹐與建中正相反﹐此老用此得手﹐而誤施於虛勞﹐亦辧之不審耳。

凡上實者下必虛﹐薄味淸其上焦﹐正以安下﹐令其藏納也。﹝吐血﹞凡咳血之脈﹐右堅者﹐治﹐乃肝腎陰傷所致﹐宜地黃﹑阿膠﹑枸杞﹑五味等類。脈弦肋痛者﹐宜蘇子﹑桃仁﹑降香﹑郁金等類。成盆盈碗者﹐葛可久花蕊石散﹐仲景大黃黃連瀉心湯。一癥而條分縷晰﹐從此再加分別﹐則於癥自有據矣。

凡屬有病必有畱邪﹐須放出路﹐方不成痼疾。惟气血欲脫﹐一時急救﹐不在此例﹐稍定卽當思治病之去矣。

諸項失音﹐皆有可愈之理﹐惟用麥冬﹑五味﹑熟地﹑桔梗等藥﹐補住肺家痰火﹐以致失音﹐則百無一生﹐獨不言及何也﹖又麥冬﹑五味﹐是失音之靈丹。

大凡內損精血形气﹐其胃旺納食者﹐務在滋塡。如食減不納﹐後天生气不振﹐濃濃塡補﹐於理難進﹐當用生脈四君子湯。脾腎雙顧﹐淸邪在上﹐必用輕淸气藥。如苦寒治中下﹐上結更閉。

濕無陽气不發﹐陽伸之極﹐濕髮亦重。

凡久患虛損之弱體﹐吸受溫邪﹐脘悶渴飲﹐气機阻塞﹐不敢照平人逕行開泄﹝如杏仁﹑桔梗﹑蔻仁﹑牛蒡子之類。﹞應淸揚湧上﹐淡以和气﹐庶上焦得行﹐可進養胃等法。

大凡六气傷人﹐因人而化。陰虛者火旺﹐邪歸營分爲多。陽虛者濕勝﹐邪傷气分爲多﹐一則耐淸﹐一則耐溫﹐膩性之陰陽﹐從可知也。瘦人之病﹐慮涸其陰。肥人之病﹐慮虛其陽。

古人論病﹐必究寢食。今食未加餐難寐﹐神識未淸﹐爲病傷元气。而熱病必消爍眞陰﹐議用三才湯意。

凡衛气攻痛﹐從背而上者﹐系督脈主病﹐治在少陰。從腹而上者﹐治在厥陰﹐系衝任主病﹔或塡補陽明﹐此治病之宗旨也。

大凡津液結而爲患者﹐必佐辛通之气味。精血竭而爲患者﹐必藉血肉以滋塡。大凡邪在陽可散﹐入陰之邪﹐必溫經可托出畱邪﹐爲解之化之不同法也。

上實下虛﹐醫爲腎虛﹐萸﹑地塡陰原不爲過。但腎水內寓眞火宜溫﹐肝木相火宜涼。凡益腎取乎溫養﹐必佐涼肝以鹽制﹐方無偏黨﹝如肉蓯蓉﹑巴戟肉﹑枸杞子加白芍之類。﹞﹝腫脹﹞經云﹕從上之下者﹐治其上。又云﹕從上之下而甚於下者﹐必先治其上而後治其下。

《內經》肝病﹐不越三法。辛散以理肝﹐酸泄以體肝﹐甘緩以益肝﹐宜辛甘潤溫之補。

蓋肝爲剛髒﹐必柔以濟之﹐自臻效驗耳。

虛勞之脈必數﹐而有浮大細小之別。浮大而數﹐陰虛甚也。細小而數﹐陰中之陽絕矣。

又有一種陽虛者﹐脈不數﹐但緩而大不收﹐奄奄無力。

土爲五行之本﹐土無定位﹐分發四季寄體中宮。火藉之而不焰﹐水藉之而不泛﹐金藉之而能生﹐木藉之而不凋﹐故脾神爲黃婆﹐心神爲嬰兒﹐腎神爲女。修煉家升坎塡離﹐欲男女交妒﹐須賴黃婆牽合﹐以脾胃爲後天之根本也﹐然非專以補脾胃而言也。仲景因胃實致心腎不交﹐用承气湯下之。用和因脾虛﹐致心腎不交﹐制歸脾湯補之﹐皆是黃婆牽合之義。心肺爲一身之主宰﹐六經之綱領。凡病皆以气血爲主持﹐气血若足﹐卽邪犯六經﹐亦無所害﹔气血不足﹐則君憂臣辱﹐君辱臣危矣。故初病之時﹐气血未傷﹐猶兵多糧足國固﹐用軍之得其宜﹐則賊自散。若因循苟且﹐坐失機宜﹐則姑息養姦﹐賊勢自盛﹐正气日哀﹐再思背城一戰﹐縱得賊去﹐而國未有不俱敗者也。所以過經壞病﹐或補正逐邪﹐或養陰退熱﹐其法不可不知也。凡用藥治病﹐當因人而施。如皮膚嬌嫩﹐气虛多痰者﹐宜用溫燥。色蒼體燥﹐血虛多火者﹐是宜淸涼。皮濃肉堅﹐則表必實﹐解肌應施。胃彊脾健﹐則內多堅﹐通裏當用。素生瘡癤﹐胎毒必盛﹐攻毒須投。此皆因人治癥之良法﹐不獨痘科爲然。

兩腎爲气血之本﹐腎火爲气之原﹐腎水爲血之海。火足始能生土生金﹐水足始能生木生火也。蓋凡人具一太極﹐若陰陽和平則無病。如腎中陰虛﹐則肝心之病起。腎中陽虛﹐則脾肺之癥生。至於陽盛陰涸﹐陰盛陽衰之癥﹐皆造極中極之候也。一宜救陰以抑陽﹐一宜扶陽以制陰。若平治之法﹐滋陰可以降火﹐補火卽可生气﹐悟得此中理﹐方是醫中傑。不獨痘科爲然﹐卽百病莫不知是。

老人少气少血﹐宜陰陽並補﹐﹝如八味丸﹑右歸飲丸之類。﹞小兒爲嫩陽﹐又爲稚陽。本是無陰﹐賴此一點稚陽﹐以生陰血。寒涼之劑﹐最伐眞陽﹐若因病致熱﹐自當涼解﹐非謂小兒純陽﹐素應涼寒也。

經言誤汗亡陽﹐必先亡離家之陰﹐再亡坎中之陽﹐陰虛陽無所附也。誤下亡陰﹐必先亡胃家之陽﹐再亡脾中之陰﹐陽亡陰不獨存也﹝四損不可正治﹞。實癥誤服桂﹑麻﹐得經妙手﹐尙可挽回。損癥誤服硝﹑黃﹐𨿽有明醫﹐不可救藥。治虛損六癥﹐可不愼歟﹖故孔以立用人參云﹕𨿽能固邪﹐然气虛不能傳化者﹐非人參何以砥柱中流﹔地黃𨿽膩膈﹐然陰虛不能作汗者﹐非地黃何以澤枯潤燥。倘執祛邪存正說﹐擅用攻瀉﹐不知正气衰微﹐必不能敷布津液﹐坐令虛人多致暴脫﹐亦必毒邪沈匿﹐終至不救。所以程芝田先生治實熱之癥﹐議用逐邪存正之法。虛損之癥﹐議用補正祛邪之法。其气虛者﹐於祛邪解毒中﹐倍加人參以補气托邪﹐貧者以黨參﹑沙參代之。其血虛者﹐於祛邪解毒中﹐倍用地黃以養血作汗。但疫癥之中﹐惟陰血虛者居多。因疫癥多屬熱病﹐熱邪最傷陰血。故余治陰虛熱甚者﹐惟玉女煎諸養榮湯之輩。陽盛而熱甚者﹐惟三黃解毒犀角地黃之類。間有陽虛者﹐惟參麥四君輩﹐桂﹑附究不輕投﹝因論疫癥。﹞卽有過服寒涼者﹐暫與一劑﹐陰气潛消﹐卽止後服﹐仍以養陰爲主。固不可以實癥﹐而報虛損之方﹐更不可以虛癥﹐而用實熱之法。虛實一差﹐毫釐千里﹐未有不夭枉民命者也。故臨癥時﹐務宜於虛實上細心求之。

正文補編﹟卷上

溫熱論

溫邪上受﹐首先犯肺﹐逆傳心包。肺主气屬衛心﹐心主血屬營。辧營衛气血﹐𨿽與傷寒同﹐若論治法﹐則與傷寒大異。蓋傷寒之邪﹐畱變在表﹐然後化熱入裏。溫邪則熱變最速﹐未傳心胞﹐邪尙在肺。肺主气﹐其合皮毛﹐故云在表。在表初用辛涼輕劑﹐挾風則加入薄荷﹑牛蒡之屬﹐挾濕加蘆根﹑滑石之流﹐或透風於熱外﹐或滲濕於熱下﹐不與熱相搏﹐勢必孤矣。

不爾﹐風挾溫熱而燥生﹐淸竅必幹﹐謂水主之气﹐不能上榮﹐兩陽相劫也。溫於濕合﹐蒸鬱而蒙蔽於上﹐淸竅爲壅塞﹐濁邪害淸也﹐其病有類傷寒。其驗之之法﹐傷寒多有變癥﹐溫熱𨿽久﹐在一經不移﹐以此爲辧。

前言辛涼散風﹐甘淡驅濕。若病仍不解﹐是漸欲入營也。營分受熱﹐則血液受劫﹐心神不安﹐夜甚無寐﹐或斑點隱隱﹐卽撤去气藥。如從風熱陷入者﹐用犀角﹑竹葉之屬。如從濕熱陷入者﹐用犀角﹑花露之品﹐參入涼血淸熱方中。若加煩躁﹐大便不通﹐金汁亦可加入。老年或平素有寒者﹐以人中黃代之﹐急急退斑爲要。若斑出熱不解者﹐胃津亡也。

主以甘寒﹐重則如玉女煎﹐輕則如梨皮蔗漿之類﹐或其腎水毒虧﹐𨿽未及下焦﹐先自彷徨矣終在气分流連者﹐可冀其戰汗透邪﹐法宜益胃﹐令邪與汗並﹐熱達腠開﹐邪從汗出。解後胃气空虛﹐當膚冷一晝夜﹐待气還自溫暖如常矣。蓋戰汗而解﹐邪退正虛﹐陽從汗泄﹐故漸膚冷﹐未必卽成脫癥。此時宜令病者安舒靜臥﹐以養陽气來復。旁人切勿驚惶﹐頻頻呼喚﹐擾其元神﹐使其煩躁。但診其脈﹐若虛軟和緩﹐𨿽倦臥不語﹐汗出膚冷﹐卻非脫癥。若脈急疾﹐躁擾不臥﹐膚汗大出﹐便爲气脫之癥矣。更有邪盛正虛﹐不能一戰而解﹐停一二日再戰汗而愈者﹐不可不知。再論气病﹐有不傳血分而邪畱三焦﹐亦如傷寒中少陽病也。彼則和解表裏之半﹐此則分消上下之勢﹐隨癥變法﹐如近時杏﹑朴﹑苓等類﹐或如溫膽湯之走泄。因其仍在气分﹐猶可望其戰汗。大凡看法﹐衛之後方言气﹐營之後方言血。在衛汗之可也﹐到气才可淸气﹐入營猶可透勢轉气﹐如犀角﹑元參﹑羚羊等物﹔入血恐就耗血動血﹐宜須涼血散血﹐如生地﹑丹皮﹑阿膠﹑赤芍之類。否則前後不循緩急之法﹐慮其動手便錯﹐反生慌張矣。且吾吳濕邪害人最廣﹐如面色白者﹐須要顧其陽气﹐濕勝則陽微也。法應淸涼﹐然到十分之六七﹐卽不可過於寒涼﹐恐成功反棄﹐何以故耶﹖濕熱一去﹐陽息亦衰微也。面色蒼者﹐須要顧其津液﹐淸涼到十分之六七﹐往往熱減身寒者﹐不可就云虛寒而投補劑﹐恐鑪煙𨿽息﹐灰中有火也。須細察精詳﹐方少少與之﹐愼不可直率而往也。又有酒客裏濕素盛﹐外邪入裏﹐裏濕爲合﹐在陽旺之軀﹐胃濕恆多﹐在陰盛之體﹐脾濕亦不少﹐然其化熱則一。熱病救猶易﹐通陽最難。救陰不在血﹐而在津與汗﹔通陽不在溫﹐而在利小便﹐然較之雜癥則有不同也。

新病者﹐陰陽相乖﹐補偏救獘﹐宜用其偏。久病者﹐陰陽漸入﹐扶元養正﹐宜用其平。

若久病誤以重藥﹐轉增其竭絕耳。凡治陰病﹐得其轉爲陽病﹐則不藥自愈。縱不愈﹐用陰分藥一劑﹐或四物二連湯﹐或六味地黃湯﹐以劑其偏﹐則無不愈。

今人外感病﹐兼內傷者多﹐用藥全要分別﹐如七分外感﹐三分內傷﹐則治外感藥中﹐宜用緩劑小劑﹐及姜棗和中爲引﹐庶無大動气血等累。若七分內傷﹐三分外感﹐則用藥全以內傷爲主﹐但加入透表藥一味﹐而熱服以助藥勢﹐則外感自散。蓋以內傷之人﹐才有些微外感﹐卽時發病﹐不比壯盛之人﹐必所感深重﹐其病乃發也。《內經》云﹕盛者責之﹐虛者責之。先生今但責其邪盛﹐而不責其體虛﹐是明與《內經》相背也。余笑曰﹕吾非末忘本﹐此中奧義﹐吾不明言﹐金鍼不度也。緣平叔所受外邪﹐不在太陽而在陽明﹐故不但不惡寒﹐且並無傳經之壯熱﹐有時略顯潮熱﹐又與內傷發熱相仿﹐誤用參﹑術補之﹐邪無出路﹐久久遂與元气濕合爲一﹐如白銀中傾入鉛銅﹐則不能成銀色﹐所以神識昏迷﹐默默不知有人理耳。又陽明者﹐十二經脈之長﹐能滑筋骨而利機關。陽明不治﹐故筋脈失養﹐而動惕不寧耳。平叔之病﹐舉外邪而錮諸中土﹐則其土爲火燔之焦土﹐而非膏沐之沃土矣。其土爲灰砂打和之燥土﹐而非衝純之柔土矣。焦土燥土全無生气﹐而望其艸木之生也得乎﹖吾乘一息生機﹐大用苦寒﹐引北方之水﹐以潤澤其枯槁﹐連進十餘劑﹐其舌始不向唇外吮咂﹐所謂水到渠成。乃更甘寒三劑﹐此後絕不置方者﹐知其飲食入胃﹐散精於脾﹐如霖雨霖霖﹐日復一日﹐優渥沾足﹐無藉人工灌漑﹐而中土可復稼穡之恆耳。必識此意﹐乃吾知前此濫用苦寒﹐正以培生气也﹐生气回而虛者實矣。夫豈不知素虛﹐而反戕其生耶。

曙修年富而勢重。勢重者﹐以冬不藏精﹐體虛不任病耳。余見其頭重著枕﹐身重著席﹐不能轉側﹐气止一絲﹐不能言語﹐畏聞聲響。於表汗藥中﹐用人參七分﹐伊芳表侄施濟卿恐其家婦女得知﹐不與進藥﹐暗增人參入藥。服後汗出勢減﹐次日再於和解藥中﹐增人參一錢﹐與服。服後卽大便一次﹐曙修頗覺淸爽。然疑下藥之早也﹐遣人致問﹐余告以此證表已解矣。裏已和矣﹐今後我謂卽日向安﹐不必再慮。

正文

補編﹟卷下

胎前有病癥﹐重在保胎。產後有病癥﹐重在溫補。此至穩至當之理。

正文補編﹟卷下

崩漏標本證治

崩漏不止﹐經亂之甚者也。蓋非時下血﹐淋瀝不止﹐謂之漏下。忽然暴下﹐若山崩然﹐謂之崩中。由漏而淋﹐由淋而崩﹐總因血病。凡崩漏初起﹐治宜先止血﹐以塞其流﹐加減四物湯十灰丸主之。崩漏初止﹐又宜淸熱﹐以淸其源﹐地黃湯或奇效四物湯主之。崩漏旣止﹐裏熱已除﹐更宜補血气以端其本﹐加減補中益气湯主之。要知崩漏皆由中气虛﹐不能受斂其血﹐加以積熱在裏﹐迫血妄行﹐或不時血下﹐或忽然暴下﹐爲崩爲漏﹐此證初起﹐宜先止血以塞其流﹐急則治其標也。血旣止矣﹐如不淸源﹐則滔天之勢﹐必不可遏。熱旣淸矣﹐如不端本﹐則散失之陽﹐無以自持。故治崩漏之法﹐必守此三者﹐次第治之﹐庶不致誤。先賢有云﹕治下血證﹐須用四君子輩以收功﹐其旨深矣。

近來諸醫誤信產後屬寒之說﹐凡產後無不用炮姜﹑熟地﹑肉桂﹑人參等藥。不知產後﹐血脫﹐無不立斃。我見甚多﹐案中絕無此獘。足徵學有淵源﹐惟善用人參﹐而少用血藥﹐消痰淸體之法﹐尙未見及﹐則有未到也。

正文補編﹟卷下

崩漏虛實證治

崩乃經脈錯亂﹐實系衝任傷損﹐不能約束經血而然。治宜大補气血﹐當用舉元益血丹峻補本源﹐少加淸熱之藥﹐以治其標。補陰瀉陽﹐而崩自止。若血熱妄行﹐脈實有力﹐血气臭穢者﹐方用四物涼膈散﹐入生韭汁調服。然治血藥﹐切忌純用寒涼﹐以血見冷卽凝故也。如血崩初起﹐遽止則有積聚凝滯之憂﹐不止則有眩暈卒倒之患。必須行中帶止﹐庶無後患。然旣止之後﹐必服八珍湯以收功。

古人治胎有證﹐每將人參﹑砂仁同用﹐取其一補一順﹐則气旺而無墮胎之患﹐順則气和而無難產之憂﹐甚良法也。

因女子以肝爲先天。陰性凝結﹐易於拂郁﹐郁則气滯﹐血亦滯也。木病必妨土﹐故次重脾胃系由營气大脫﹐不論有邪無邪﹐必養血爲主。其行瘀消痰﹐降火驅風﹐種種治法﹐皆從血分中推出﹐變化不離本宮。

正文補編﹟卷下

論婦女濕溫病

婦人病溫﹐與男子同。所異胎前產後﹐以及經水適來適斷。大凡胎前病﹐古人皆以四物加減用之﹐謂護胎爲要﹐恐來害妊﹐如熱極用井底泥﹐藍布浸冷﹐覆蓋腹上等﹐皆是保護之意。

但亦要看其邪之可解處﹐用血膩之藥不靈﹐又當審察﹐不可認板法。然須步步保護胎元﹐恐病邪陷也。至於產後之法﹐按方書謂愼用苦寒藥﹐恐傷其已亡之陰也。然亦要辧其邪能從上中解者﹐稍從癥用之亦無妨﹐不過勿犯下焦﹐且屬虛體﹐當如虛怯人病邪而治。總之毋犯實實虛虛之戒。況產後當气血沸騰之候﹐最多空竇﹐邪勢必乘虛內陷﹐虛處受邪﹐爲難治也。

如經水適來適斷﹐邪將陷血室﹐少陽傷寒言之甚詳﹐不必多贅。但熱病與正傷寒不同﹐仲景立小柴胡湯﹐提出所陷熱邪﹐參﹑棗扶胃气﹐以衝脈隸屬陽明也﹐此與虛者爲合治。若邪熱陷入﹐與血相結者﹐當宗陶氏小柴胡湯﹐去麥﹑棗。加生地﹑桃仁﹑楂肉﹑丹皮﹑犀角等。

若本經血結自甚﹐必少腹滿痛﹐輕者刺期門﹐重者小柴胡湯去甘藥﹐加延胡﹑歸尾﹑桃仁﹐夾寒加肉桂﹐心气滯者加香附﹑陳皮﹑枳殼等。然熱陷血室之癥﹐多有譫語如狂之象﹐防是陽明胃實﹐當辧之。血結者﹐身體必重﹐非若陽明之輕利便捷者﹐何以故邪﹖陰主重濁﹐絡脈被阻﹐側旁气痺連胸背﹐皆拘束不遂﹐故去邪通絡﹐正合其病。往往延久上逆心胞﹐胸中痛﹐卽陶氏所謂血結胸也。王海藏出一桂枝紅花湯﹐加海蛤﹑桃仁﹐原爲表裏上下一齊盡解之理﹐若此方大有巧手﹐故錄出以備學人之用。傷寒每以風傷衛用桂枝湯寒傷營用麻黃湯法﹐小兒肌疏易汗﹐難任麻﹑桂辛溫表邪。太陽治用輕﹐則紫蘇﹐防風一二味。身痛則羌活﹐然不過一劑。傷風癥亦肺病爲多﹐前﹑杏﹑枳﹑桔之屬﹐辛勝卽是汗藥﹐其蔥豉湯﹐乃通用妊娠一門﹐總以補气養血安胎爲主﹐則萬病自除矣。

正文補編﹟卷下

韓善徵辟產後忌寒涼宜溫熱及大補气血論

善按世俗惑於產後忌寒涼﹐宜溫熱﹐及大補气血爲主之說。

醫家誤人﹐病家自誤﹐若此案者﹐我見實多﹝引雷少逸治四明沈某室產後匝月﹐忽然壯熱﹐汗多口渴欲飲。﹞徐洄溪﹑魏柳洲皆謂產後血脫﹐孤陽獨旺﹐𨿽石膏﹑犀角對癥﹐亦不禁用。庸手遇產後﹐不論何癥﹐一以燥熱溫補﹐戕其陰而益其火﹐無不立斃。誠有慨乎其言之也﹗蓋有是癥﹐卽用是藥﹐非獨產後﹐卽產前亦然。世俗動以保胎爲主﹐豈知胎不安者﹐乃因邪气內逼。故解其邪﹐勿使傷胎﹐卽爲保護。章虛谷云﹕如傷寒陽明實癥﹐亦當用承气下之﹐邪去則胎安也。若但事保胎﹐不辧其邪﹐妄施其藥﹐或引邪入內﹐或錮邪不出﹐則輕病變重﹐母與胎俱難全矣。

