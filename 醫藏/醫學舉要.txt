《醫學舉要》淸﹟徐鏞

寒證醫案

發熱惡寒﹐頭疼身痛之暴證﹐人易辧之。惟久郁肺經而成喘嗽﹐有似陰虛勞嗽者﹐不可不辧。郡城西門外奚藕莊客幕於外﹐上年道途受熱﹐曾患喘嗽﹐服自便而愈﹐今復患喘嗽﹐投自便而加劇﹐醫亦槪用淸肺補肺﹐終不見效。自疑爲陰虛重證﹐彷徨無措﹐遂延予診。余爲脈象見緊﹐似數非數﹐前患暑熱﹐故自便可愈。今患寒邪﹐故反增劇﹐用小靑龍湯而愈。

郡廟道士徐兆奎久患三瘧﹐堅不服藥﹐二年方愈。愈後冬月又病傷寒﹐壯熱頭痛﹐醫疑冬溫﹐誤投辛涼之劑﹐卽昏嘿不省人事。醫者以其昏嘿不省﹐以爲熱邪內陷﹐束身告辭。其師楊承宗求治於予﹐予診其脈﹐虛軟無神﹐似數非數﹐亦爲驚徨﹐但知其瘧後中气素虧﹐復傷於寒﹐非冬溫也。卽投溫中之劑﹐一劑稍蘇﹐二劑方醒﹐三劑乃安。粥飲日漸增加﹐但膈中似有冷塊﹐卽於溫中劑內加附子三分﹐始得平復﹐調理一月而安。

發斑醫案

發斑初用辛涼﹐繼用鹹寒﹐人人知之。而陰斑之證﹐最不可誤。南匯承役許龍之子﹐身熱發斑﹐有似火證﹐醫用犀角等化斑套劑﹐病勢轉危﹐不省人事﹐口中歌唱不休﹐有時譫語。余診其脈﹐浮越無倫﹐按之不實﹐舌絳而潤﹐並不燥渴﹐疑是陰證。細詢病因﹐其妻言未病時﹐大叫腳冷﹐其爲陰證無疑。遂用姜附等藥冷服一劑﹐夜卽安睡。但元陽喪敗之餘﹐神疲倦怠者半月﹐服歸脾湯二十餘劑而愈。

火證醫案

火證淸之﹐此其常也。而有不得不急下者﹐最當堅決。得勝渡範某﹐初病卽昏沈﹐醫用辛散﹐汗後不解﹐卽驚徨推委。余曰﹕汗之不解﹐治須下之。前醫曰﹕下之利不止柰何﹖余曰﹕右關沈實﹐攻下無虞。用大承气合涼膈而愈。

南匯本城楊熙宗令郎﹐病瘧寒熱俱輕﹐飲食如故﹐守不服藥之戒。一日自神廟燒香而歸﹐忽發狂言﹐似有神靈所作。邀余診視。脈象沈鬱﹐魄汗淋漓﹐未能審其果爲熱厥﹐不敢驟用寒涼﹐姑用膽星﹑竹瀝與服﹐服下人事頓淸。詢其近日所服何物﹐曰姜棗湯日服兩次。視其舌色﹐面白底絳﹐唇若塗朱﹐知爲熱邪無疑﹐時已三更﹐余見其病勢稍持﹐約其明日轉方。天明復來邀診﹐據述醒時未及三刻﹐旋又發厥﹐遂用犀角地黃湯合大承气﹐許其大便一行卽愈。柰他醫謂下則必死﹐病家轉多疑慮﹐時有張二川系楊內戚﹐力動本家定服余方﹐煎藥已近下午時候﹐病者牙關緊閉﹐彊將羊角灌入﹐服至半劑﹐大便卽解﹐前恙頓除。

南匯姚裕丰﹐醫士也。秋月寒熱﹐雜投藿香正气﹑香薷飲之類﹐醫中來問病者﹐必定一方﹐其自己亦不能主持矣。其父沛寰因其病勢危劇﹐始來邀余。余用急下之劑﹐前醫交沮﹐謂此屬不治之證﹐何用下爲。余坐等其家煎服﹐大下宿垢﹐繼服滋補半月而愈。

治脈伏醫案

前營遊擊舒公﹐初夏病感﹐寒熱頗輕﹐但右脇以下掣痛不安﹐頭痛亦在右邊﹐大便不實。醫以爲類傷寒證﹐用辛溫表散不效。余按其脈隱伏不彰﹐舌上灰色﹐苔厚而濕潤欲滴﹐初疑濕勝於熱﹐用吳氏達原飲﹐繼疑寒熱互結﹐用進退黃連湯﹐但有二三分效驗。舒公深信不疑﹐然必終奏全效﹐余心始安。沈思良久﹐頭痛脇痛俱在右邊﹐此熱气郁遏陽明﹐故脈象不彰﹐遂揀去溫藥﹐專用三黃石膏﹐堅服二十餘劑而愈。時前營守備邢公亦患熱病﹐初起卽舌絳神昏﹐醫皆用蔥豉湯透表﹐余用涼膈散淸中﹐授方不服﹐聽其津幹液涸五日而亡﹐官在同營﹐病在一時﹐或信或不信﹐判若恩仇﹐舒公曰﹕總難逃一命字。

附錄與姚敬修書令愛之證﹐肝藏積熱﹐肺受暴寒﹐故沖气上逆﹐咳嗽發喘。余用仲景麻杏甘膏湯﹐發散外邪﹐掃除內熱﹐失此不治﹐必延勞怯。因受足下重托﹐故再四沈思而用此方也。得汗後﹐用錢仲陽補肺阿膠散﹐大下宿垢瘀滯後﹐用諭氏淸燥救肺湯。石膏搜剔余邪﹐人參補气﹐阿膠補血﹐乃虛實兼到之方。寫方時﹐賢喬梓細問畢竟吉凶何如﹖予一口擔承﹐何嘗有片言驚駭。其方其案﹐尙在尊齋﹐可覆視也。足下受方不用﹐先自彷徨﹐更請某師診治﹐誤認虛脫之證﹐揚言左脈已無﹐遂令合家大小﹐涕淚交零﹐並通知媒氏﹐通知許字之家﹐謂此證已被石膏喫壞﹐今已不治矣。噫﹗某師久負盛名﹐何徒恃妄才而不達古訓也。夫脈之郁也﹐被火逼勒耳﹐非無也。精究古大家書﹐則悟此奧義矣。某師言此是怯證。非時邪也﹐殊不知怯證初起﹐亦須下去惡物。古方百勞丸﹐許州陳大夫托名仲景而傳者也﹐某師亦嘗精究其義乎。人言某師所定之方﹐與予方相似﹐不知實判天淵。余以人參﹑石膏同用﹐意仍在於淸火﹐某師以人參﹑五味﹑陳皮同用﹐意專在於補虛﹐不知此證大積𨿽去﹐餘火尙多﹐稍帶溫補﹐尙慮復焰之勢﹐人參只宜些少﹐足下過費人參﹐反致增病。尊居之北﹐有兪姓女病伏熱﹐綿延四十餘日﹐人用輕淸不效﹐余用石膏而效。今歲少陰司天﹐陽明在泉﹐運气使然也。某師讀景嶽書﹐不達玉女煎用石膏之旨﹐其能升其堂而入其室乎。前兪姓女服石膏後﹐發出暑毒滿身﹐其母不以爲藥之過﹐而以爲藥之功。奇哉婦人有識﹐乃遠勝於丈夫也。敬修得書之後﹐其膽始壯﹐余仍大進寒涼﹐下利五日而全愈。

治老人醫案

老人元虛﹐病宜扶元﹐人人知之。竟有陽气充實﹐常服大寒之藥﹐常得帶病延年者。南匯本城謝凰鳴年七十有四﹐因上年秋間涉訟到郡﹐舟中冒暑﹐卽發溫瘧。微寒惡熱﹐胸膈痞悶﹐余適寓郡城﹐用淸心涼膈散而寒熱止﹐繼用半夏瀉心湯而痞悶除﹐旋卽結訟回南﹐不再服藥。延至初冬﹐喘嗽大作﹐醫用疏散﹐愈治愈劇。至新正初十外﹐日夜不能交睫﹐痰涎盈盆盈碗﹐囑其子恩榮等速辦後事﹐無餘望矣。適有徽友汪郁廷在座﹐謂此證仍請予診治﹐必有出奇制勝之處。郡城僅一浦之隔﹐何不專舟邀歸以一診。凰鳴平日持家甚儉﹐因欲死裏求生﹐不得不從汪議﹐余亦以世好難辭﹐卽束裝東歸。時已正月十六夜﹐診畢﹐卽知其誤用辛溫﹐許以尙可挽救﹐方用大劑白虎﹐參入大劑犀角地黃﹐堅服四十餘日而全愈。若不細察其脈﹐而但拘年齒以施治﹐必至抱怨九泉。至嘉慶二十五年﹐重遊泮水﹐至道光五年﹐已八十有四。一日不飲蔗汁梨漿等味﹐卽大便艱澀﹐辛溫誤人有如此。

瘧疾醫案

寒熱往來之瘧﹐治宜小柴胡湯。不知陰虛之體﹐用之轉增大患者﹐郡城姚敬修夏日病瘧﹐醫投小柴胡十餘劑﹐竟無增減﹐停藥二日﹐忽然發厥﹐舌短眩暈﹐危在頃刻。居與余寓相近﹐急來延診﹐余用大劑淸肝之藥﹐一服而安。知其多服柴胡﹐肝陰虧乏﹐厥陽亢逆也。愈後四肢酸麻﹐用養陰藥調理半年﹐始得平復。

勞倦內傷醫案

南匯南門張寶華﹐勞倦之餘﹐又兼食滯﹐及內傷中之有餘者。脈象狂大﹐熱渴異常﹐子系舊戚﹐平日相信不疑﹐卽用下奪淸中之法﹐但前因葬事太勞﹐未卽痊愈﹐親友中有疑爲失表之證﹐囑其更請他醫調治。醫謂從未得汗﹐熱邪內陷之象﹐用蔥豉等發汗﹐汗竟不出﹐反發昏沈。仍懇予治。予惟以淸降爲事﹐漸漸神淸食進﹐始終無汗而愈﹐愈後大便艱澀﹐惟服大黃。補藥一劑不服﹐於以知外邪宜汗﹐內傷禁汗﹐內傷之虛者﹐爲勞倦傷﹐宜補中益气。飲食傷虛中挾實者﹐宜枳術丸。內傷之純實者﹐則宜攻下也﹐王安道辧之甚詳。

痢疾醫案

府廩生髙菊裳﹝名崇瑚弟藥房名崇瑞選拔又中式﹞令堂﹐病陽虛久痢﹐醫頻服溫補延至半載﹐病反增劇﹐晝夜三五十次。余診時﹐但述腰脊空痛異常﹐遂用斑龍丸峻補奇脈。初服一劑﹐病勢大減﹐自後連服數劑﹐竟無增減﹐服參些少﹐略安片刻﹐而菊裳藥房昆仲﹐以尊人病怔忡經年﹐參藥大費﹐人參豈能常服。余爲沈思良久﹐攺用黃芪建中加鹿角。時有醫士李蘅堂﹝秀﹞在座﹐謂峻補之法﹐繼以宣通陽气﹐亦是一法。力贊此方爲中病﹐堅服二十餘劑而愈。

南匯東門李連城病肝气脹痛﹐因多服左金﹐遂至下痢不止﹐食飲不思﹐人亦不與之食。更醫則倏張倏李﹐用藥則惟術惟苓﹐僉云不治﹐已措辦後事矣。不得已而索治於余﹐予令其早上服大劑歸脾﹐晚間服大劑六味﹐並令家人誘其食肉﹐卽有效驗﹐一月全痊。

勞倦內傷醫案

南匯南門張寶華﹐勞倦之餘﹐又兼食滯﹐及內傷中之有餘者。脈象狂大﹐熱渴異常﹐子系舊戚﹐平日相信不疑﹐卽用下奪淸中之法﹐但前因葬事太勞﹐未卽痊愈﹐親友中有疑爲失表之證﹐囑其更請他醫調治。醫謂從未得汗﹐熱邪內陷之象﹐用蔥豉等發汗﹐汗竟不出﹐反發昏沈。仍懇予治。予惟以淸降爲事﹐漸漸神淸食進﹐始終無汗而愈﹐愈後大便艱澀﹐惟服大黃。補藥一劑不服﹐於以知外邪宜汗﹐內傷禁汗﹐內傷之虛者﹐爲勞倦傷﹐宜補中益气。飲食傷虛中挾實者﹐宜枳術丸。內傷之純實者﹐則宜攻下也﹐王安道辧之甚詳。

偏枯醫案

新場鎭閔欽齋年五十外﹐形體淸瘦﹐多火少痰﹐冬月忽患偏枯在左﹐遂從吳門解館而歸﹐醫惟以補气消痰爲事﹐反增咽燥喉痺等證。病家謂本原旣竭﹐故用補劑不效。延予聊問消息﹐余謂其脈其證﹐純是一團火气﹐須用河間治火之法﹐方用二地二冬知柏等﹐甘寒苦寒相間。投二劑﹐頓覺神情淸爽﹐病者方意未病前數日﹐左肩胛猶如火燒﹐始信治火之說爲不謬也﹐繼服虎潛丸而全愈。

痺證醫案

風﹑寒﹑濕三气合而爲痺﹐祛風﹑祛寒﹑祛濕﹐人人知之。不知有當變通者﹐泗經戴星杓年近四十﹐因煙業赴上洋﹐一夕忽患腿痛﹐不便行走﹐寓中適有素明醫理者﹐謂腎气素虛﹐乃欲中之漸﹐必服大造丸可。戴以客寓起居不便﹐遂乘肩輿而歸。本鎭及郡中之醫﹐皆用溫藥﹐並服大造丸﹐服下掣痛增至十分﹐兩手亦痛﹐陽事痿縮﹐遂延余診。余謂此屬熱痺﹐俗名流火是也﹐舌苔𨿽白﹐其實絳底﹐陽事痿縮﹐王節齋所云郁火也。遂用三黃﹑石膏﹑犀角地黃等大劑﹐半月而起於牀﹐更用虎潛大補陰丸等﹐一月後步履如常矣。

南庠生謝恩榮令堂患熱痺﹐醫以爲血衰气弱﹐投以補劑轉劇。余用羚羊角﹑二冬﹑玉竹﹑竹瀝等通絡之劑﹐投數劑而全愈。

痿證醫案

前營千總龔振邦﹐多欲陰虧﹐夏月病足膝痿弱。余謂當作暑痿治﹐淸暑益气加活血之品。授方不服﹐轉服傷科之藥。一旦昏厥﹐心痛欲死。仍延余診。脈來虛散﹐生脈散加和中之品﹐服一劑果覺少安﹐渠家信之不篤﹐徧請他醫通同酌治﹐攺用參地桂附﹐服之轉增脹滿。又請一醫以和中降气爲治﹐脹滿𨿽稍除而元气愈弱﹐病者益難支撐﹐攺用參術一劑﹐而從前心痛欲死之證復作。不得已﹐遂聽命於予焉。余謂此屬少陰腎水虧乏﹐轉服傷科之藥﹐則气亦虛矣。參術桂附﹐適以耗陰﹐橘半枳砂﹐適以耗气﹐俱未中病﹐故愈治愈劇。壯水之主以制陽光﹐乃正治也﹐用六味合生脈等﹐堅服五十餘劑而愈。

南匯營兵朱七官﹐濕熱成痿﹐求治於他縣時醫﹐以峻補剛劑囑其頻服﹐半月後厥陽上逆﹐頭眩耳鳴﹐胸中擾攘不安﹐格寒於下﹐兩腳如冰﹐自分已無生理。友人武生顧鳴鶴與朱鄰近﹐延予判決死生﹐余按脈象狂大﹐謂此證因溫補誤投﹐非絕證也。遂用芩連知柏豬膽汁等大寒之品﹐一劑卽減﹐投二十餘劑而全愈。

郡城徐華封女病痿﹐兩足不能相去以寸﹐脊間皮寬肉軟﹐有如斗大﹐醫用雜補气血之劑不效。予謂飲食如故﹐病屬下焦﹐芪術守中﹐不能達下﹐四物誠爲女科要藥﹐若欲塡實精髓﹐則又不勝任矣。考《內經》筋痿骨痿﹐皆屬奇經絡病﹐乃用生鹿角﹑龜板﹑海參﹑魚膠﹑羊肉等血肉之味﹐配入熟地﹑枸杞﹑牛膝﹑歸芍﹐堅服三十餘劑而全痊。

虛勞醫案

亭林鎭北陸某﹐素患勞嗽﹐時作時止﹐至是益加气喘﹐偏臥不能轉側﹐脈象細弱﹐有似气虛痰飲﹐醫用補脾理气﹐久而不效﹐遂以本證爲辭。予適在鎭中顧宅﹐延予一判安危。余謂此屬肺腎陰虧﹐非气虛也﹐初用錢氏阿膠散﹐繼用六味地黃湯而愈。

腫脹醫案

府庠生王迪賢令堂﹐患喘腫﹐脈浮無汗﹐渴飲異常﹐宗仲景風水治例﹐兼參王節齋先喘後腫之旨﹐用麻杏甘膏湯而愈。

南匯本城李孝思﹐單脹數月﹐諸藥不效﹐余按脈象沈微﹐此屬陽微﹐用塞因塞用法﹐專服理中加附子而愈。

郡城卜姓女十有三歲﹐先患痧疹﹐繼患瘧疾﹐醫用開泄太過﹐遂至脹滿﹐肚腹以下堅硬如石﹐本家疑爲虛證﹐請一老醫中專用補藥者診治﹐豈知竟云痧毒內攻﹐法在不治。余時初到郡中﹐遂延余診。余按其脈沈細而微﹐脾虛景象﹐顯然如繪﹐初用錢氏白術散而堅硬消﹐繼用陳氏六神湯而脹滿愈。

得勝渡張永椿室﹐系气虛之體﹐秋月患腹脹﹐服消耗藥太過﹐數日間腹大如臌。余卽用《濟生》腎气﹐見奇效﹐後稍有脹意﹐卽投前方而愈。

腳气醫案

郡廩生方鐵華﹝剛﹞令尊患腳气上攻﹔醫投燥濕理气通陽之劑﹐喘腫益加﹐余謂諸熱之而寒者取諸陽﹐因立加味腎气湯﹐初服不覺其功﹐而亦不見其燥熱﹐堅服三十餘劑而愈。

發黃醫案

吳靜山﹝敬權﹞孝廉令正錢夫人﹐時邪後遂發黃腫﹐日嗜幹茶無度﹐蘇太諸醫﹐皆用气血並補﹐久而不愈。延余診之。脈兩手俱洪數之甚﹐詢得腹中攻痛無常﹐夜則身熱如烙﹐此由陰液不充﹐瘀滯幹粘所致。宿血不去﹐則肢體浮腫。新血不生﹐則肌肉消瘦。一切補脾剛藥﹐未可施於此證。考仲景治黃﹐有豬膏發煎潤燥之法﹐爰仿其義﹐專用滋潤之品﹐調養腎肝而愈。

前營遊擊溫公﹝大勇﹞夏月自浦口來松﹐途中冒暑﹐到署後請醫調治﹐初用淸暑利濕不效﹐攺用參術歸地﹐轉增脘痛。自後朝暮更醫﹐僉言誤補畱邪﹐治難有效。遂延余診。余見其身面發黃﹐總是胃腑結聚不行所致﹐用連理湯辛開苦降法﹐授方不服﹐遂就診於靑浦醫家﹐方用茵陳五苓散等﹐服之亦不效。遂以絕證爲辭﹐歸至署中﹐計無復出﹐始委命以聽余焉。予仍用前法﹐服參些少﹐是夜卽得安寢﹐攺用理中湯調理半月而愈。後以禮貌之衰﹐堅辭不往﹐升金山參將後﹐重發舊恙﹐遂成不治之證矣。

濁證醫案

濁證濕滯爲多﹐而亦有宜於溫固者。上海徐徳音濁下如涕﹐醫不辧其爲精濁﹐槪以利濕

頭痛醫案

嘉定陳嫗年五十有七﹐病頭痛數年﹐額上爲甚﹐額屬陽明部分﹐久痛必虛﹐須塡補陽明﹐之法治之﹐久不見效。漸至食則易饑﹐心火上亢﹐腎水下趨﹐形消腰折﹐寒熱頻頻﹐督脈陽維交病。余謂此系精濁。非便濁也。用鹿角菟絲骨脂等溫補下焦﹐兼服威喜丸而愈。

提憲稿房陳壽昌病濁﹐醫者疑其腎陰虧損而致此疾﹐早投補腎藥﹐少腹脹痛欲死。余用左金淸火﹐合雄鼠糞湯攻濁而愈。兼鼓舞胃中淸陽之气﹐用玉屏風散加炙艸葛根﹐二劑全愈。推此而太陽頭頂痛﹐少陽頭角痛﹐厥陰頭巓痛﹐皆可按法而治矣。

髙橋鎭曹連珍室﹐操持家事頗勞﹐兼多暴怒﹐孟夏得疾﹐自天柱至頭巓﹐忽然彊痛﹐堅重難移﹐兩耳赤腫﹐胃中嘈雜﹐脈象洪數。宗諭氏治吳添官母例而愈。

腹痛醫案

楓涇鎭宋元英境享安閒﹐恣情房幃﹐患腹痛二年﹐醫藥不效﹐遂就診於吳郡極時之醫﹐以絕證爲辭。宋卽歸家﹐料理後事﹐深信醫言爲不謬。余適過楓﹐晤宋氏西席程永孚﹐談及醫理﹐遂爲知己。遂同元英來寓就診﹐細按其脈﹐細詢其證﹐總是陰陽悖逆﹐升降不利使然。問曰﹕曾服瀉心湯﹐進退黃連湯否﹖曰未也。因酌一方以授﹐投一劑而稍平﹐數劑而全愈。

前余在嘉定﹐有鄕人王四九官病膈﹐向服和中藥﹐據述投三四劑輒效﹐逾時復然。就診於予。投進退黃連湯不應﹐攺用丹溪韭汁牛乳飲而愈。因知古人因證立方﹐不相假也。

胎前醫案

胎前宜涼﹐人人知之。而亦有宜於溫者﹐胎前宜補血﹐不宜破血﹐而亦有轉用破血而得安者﹐總在臨證時之細心體會也。郡城孫錦章室﹐懷胎五月﹐病轉胞不溺﹐醫用淸利水道﹐並不究及轉胞由於下焦虛寒﹐由於中焦气弱﹐由於肝家血滯﹐豬苓﹑澤瀉﹑車前等藥﹐徒傷胃气﹐故飲食減少﹐夜不得寐﹐諸恙漸臻﹐而胞系之繚戾者如故也。日請穩婆擡起﹐始得溺出。究之元气不支﹐日甚一日﹐因而延余診治。余診其脈﹐緩大有力﹐許以可救。遵《金匱》成例﹐投腎气湯一劑﹐是夜稍得安寢﹐蓋利水之藥﹐足以瀉腎。投桂附而命門溫暖﹐故稍得安寢耳。再遵丹溪補气成例﹐投參術湯一劑﹐飲食漸能知味﹐惟病者大便不行已數日﹐腹中至此更覺不安﹐攺用茱連湯一劑﹐大便得解﹐小便𨿽仍穩婆伺候。病者因諸恙悉減﹐深信不疑﹐再求良治﹐余爲沈思者久之﹐脈象比前益見有力﹐元气已復而胎气未舉﹐必有瘀血阻塞其間﹐遂用大劑破血之藥﹐一劑而脹遂消﹐三劑而胎气未舉﹐凡破血之藥﹐最足礙胎﹐今破血而胎反固﹐妙在先用補藥以助其元气也。

產後醫案

產後感冒時邪﹐宜溫散﹐不宜涼散﹐人人知之。而亦有不宜於溫而宜於涼者﹐誤用溫則不得不用大寒矣。歸鞠氏侄女﹐冬月初產無恙﹐至六日頭痛身熱﹐凜凜畏寒﹐予用梔豉湯﹐夜半熱退﹐逾日復熱﹐更醫用產後逐瘀成法﹐遂加煩躁。余謂冬溫爲病﹐淸之可安。通評虛實論曰﹕乳子而病熱﹐脈懸小者﹐手足溫則生﹐仍依時邪治例﹐用白虎湯而愈。凡產後無產證而染他證者﹐卽當以他證治之﹐而丹溪大補气血之言﹐卻不可拘。仲景云﹕病解能食﹐七八日更發熱者﹐此爲胃實﹐大承气湯主之。夫陽明經中﹐仲景尙再三戒人不可輕下﹐而產後亡血旣多﹐仍云承气主之﹐蓋旣爲胃實自有不得不用之理﹐舉一證而產後之挾實者可類推也。仲景云﹕產後下利虛極﹐白頭翁加甘艸阿膠湯主之。夫旣曰虛極﹐仍用白頭翁湯者﹐下痢中旣有渴欲飲水熱而下重之證﹐則白頭翁湯自有不得不用之理。惟其虛極﹐故加甘艸﹑阿膠以養其正﹐舉一證而產後之挾虛者可類推也。

產後惡露不行﹐胸腹飽脹﹐溫之通之﹐人人知之。而亦有不宜於溫而宜於涼﹐不宜於通而宜於和者。東門鞠上玉室初產患此﹐其脈數大而疾﹐上兼鼻衄﹐余用當歸二兩煎湯﹐衝熱童便與服﹐稍稍安穩﹐但惡露止有點滴耳。更醫用炮姜等溫通套劑﹐遂至胸腹增脹﹐惡露點滴不行﹐有欲依產後春溫治例﹐大進苦寒之品﹐余曰﹕又非穩治。堅用歸地丹芍等涼血和血之劑﹐十餘日﹐惡露大行而全愈。凡產後病解能食﹐七八日更發熱者﹐當作別病治。初產後卽發熱者﹐則仍作產後治。但各有寒熱﹐兩途不可不條分縷析。

郡城侯姓婦年三下有八﹐因元霄夜遊﹐行走太勞﹐歸卽小產。醫者皆以其胸腹有塊﹐用逐瘀成法﹐每劑必加炮姜﹐俱未有效。後𨿽停藥﹐而骨節如焚﹐積塊愈大﹐小便艱澀﹐熱痛異常。至三月初始延余診﹐已奄奄一息。診其脈沈伏之極﹐隱隱難尋﹐予固知其陰虛陽盛﹐但日期多延﹐宜用緩治。初投復脈減去姜桂﹐神气稍安﹐繼投丹溪大補陰丸﹐諸恙悉減﹐終投本事虎杖湯﹐積塊平復﹐淋痛皆除﹐不及一月﹐飲食大增而全愈。

得勝渡衛姓婦初產惡露不行﹐發熱疼痛﹐中挾冬溫伏气﹐醫用逐瘀溫經套劑﹐遂至熱邪流注左腿﹐日夜難安﹐飲多食少﹐至冬至朝延予診治。予變產後宜溫之說﹐用涼血大劑﹐加通瘀解毒﹐四服全愈。

郡城張六老室﹐產後月餘﹐崩中不止﹐時當暑月﹐醫用和中養血﹐俱不能止﹐病已三日夜﹐視爲必死。余診其脈﹐浮大欲脫﹐連聲索救﹐神气尙淸﹐急令煎黃芪一兩﹐當歸一兩﹐服之頃刻立止。古方當歸補血湯﹐黃芪多於當歸五倍﹐今加當歸與黃芪等分者﹐時當暑月。恐黃芪之過亢也。

血厥醫案

郡城七星橋翁氏女經前發厥﹐厥必數日不醒人事﹐醫用朱﹑黃﹑膽星之屬﹐經年不效。己卯六月﹐延予診治。脈象搏指﹐余謂此系經血內瘀﹐久而發厥﹐非痰迷心竅也。朱﹑黃﹑膽星﹐焉能破瘀生新耶。乃合《內經》烏鰂骨丸﹐仲景旋復花湯﹐河間金鈴子散爲一方﹐數劑全痊﹐竟不再發。

