蠢子醫

蠢子醫卷一

陽夏龍之章繪堂甫手著

楡山朱明掐潛齋甫

襄邑施景舜虞琴甫

閻松墅濟源甫

鄭漢東林春甫

侄金門君由甫

孫鎭川兌山甫付印

侄孫睿川疇瀾甫南

杭州董志仁校刊

學醫眞詮

學醫第一看藥性﹐有了藥性心有定。某藥入某經﹐某藥治某病。

或是溫﹐或是涼﹐與某癥相稱。

或是補﹐或是瀉﹐與某癥相應。

各藥各有溫涼補瀉理﹐各經各有寒烈虛實癥。

看得到時藥分明﹐此中早已有把柄。學了藥性學脈理﹐學了脈理方有用。

某經是眞虛﹐某經是眞實﹐用某藥相應。

某經是眞寒﹐某經是眞熱﹐用某藥相稱。

各經各有虛實寒熱理﹐各藥各有溫涼補瀉性。

看得到時脈分明﹐任憑病來如明鏡。

有了明鏡有把柄﹐一下筆時便入聖。

不靠湯頭歌﹐不任人家命。病端𨿽夾雜﹐病脈總淸淨。

藥方𨿽更變﹐藥性總周正。君臣佐使無參差﹐便是醫中之捷徑。

卽有天師再臨凡﹐亦難尋找方中病。

學醫者﹐每多藥性不熟﹐脈理不精。果能心如明鏡﹐洞悉。

某藥與某病相稱﹐某脈與某癥相應﹐則治病自不難矣。侄金門謹志。

湯頭歌不可泥➀

今日治病好依湯頭歌﹐以爲十大名醫必不錯。豈知妙理皆自脈中得﹐不得脈理在用藥。

得了脈理細風思﹐其中自必有主藥。有了主藥往下排﹐此是湯頭眞大略。

今人動說古方好﹐不知以古治今多有錯。古人未看今日病﹐安知今日之用藥﹖

病癥皆從气運生﹐今日气運與古大不合。古人但知古人病﹐未知今日之病瘓➁。﹝➁瘓﹝m6莫﹞﹕痛苦。﹞

今日病瘓須得今人治﹐安得妄用古人藥﹖古人用藥條條好﹐安得今日病情恰恰合﹖

今日气運已大變﹐今日脈理甚可愕。皆因午會火已極﹐眞气往往往上薄。

往上薄入斗風宮﹐迢迢中指看落落。以下三部皆不管﹐照舊方兒方知錯。

眞气盡皆走上頭﹐﹝眞气上走﹐火亦隨之而生﹞下邊部位皆虛托。

看似陰寒實眞熱﹐昆侖➂頂上通關鑰﹝➂昆侖﹕與上文鬥風官均指頭部﹞。

古聖眞理難預傳﹐所餘方脈盡糟粕。

願起古人一質證﹐古人望我如饑渴。安得對面談一笑﹐眼前大道盡放著。

若只依湯頭歌﹐則是不論脈理。抄古人之方﹐治今人之病﹐

安得恰相合乎﹖何如師古人之意﹐不泥於古之爲得焉﹖

侄金門謹志。

診脈下藥詩

診脈下藥心內裁﹐手未立方眼已開。

肺實有力宜大瀉﹐前胡枳實橘紅偕﹔

肺虛無力宜大補﹐黨參五味百合輔﹔

肺實有力夾風火﹐酒芩全蔞無參佐﹕輔也。

肺虛無力夾風寒﹐款冬紫熒麻黃添。

心實有力宜大瀉﹐菖蒲郁金淩霄偕﹔

心虛無力宜大補﹐棗仁遠志柏子輔﹔佐也。

心實有力夾風火﹐黃連連翹桅子佐﹔

心虛無力夾風寒﹐白附天麻革麥亙添。﹝➄麥﹝ｂＯ撥﹞﹕同撥﹞

胃實有力宜大瀉﹐大黃枳殼檳榔偕﹔

胃虛無力宜大補﹐白術云苓炙芪輔﹔

胃實有力夾風火﹐知母石膏漧葛佐﹐

胃虛無力夾風寒﹐漧薑白芷寞本添。

肝實有力宜大瀉﹐桃仁醋軍﹝大黃﹞術﹝莪術﹞稜﹝三稜﹞偕﹔

肝虛無力宜大補﹐當歸川芎香附輔﹔

肝實有力夾風火﹐柴胡生地二芍﹝赤芍﹑白芍﹞佐﹔

肝虛無力夾風寒﹐吳萸艾時酋烏添。

命➀實有力宜大瀉﹐芒硝火麻郁仁偕﹐

命虛無力宜大補﹐宿砂益智肉寇輔﹔

命實有力夾風火﹐槐花地楡蒲黃佐﹔

命虛無力夾風寒﹐黑姜附子故紙添。

腎實有力宜大瀉﹐木通澤瀉車前借﹔

腎虛無力宜大補﹐熟地萸肉山藥輔﹔

腎實有力夾風火﹐黃拍丹皮艸解佐﹔

腎虛無力夾風寒﹐肉桂巴乾椒﹝川椒﹞茴﹝小茴﹞添。

此𨿽守襪待兔法﹐聊訓蒙醫以開先。

吾祖嘗日﹕吾之脈理遵節庵➁。此卽遵節庵之意。

如篇中六部脈之虛實﹐加風火﹑風寒﹐皆於有力﹑無力中分。

又各有主藥以治之。學者熟察乎此﹐不惟能知脈理﹐且能知溫涼之補瀉﹐某藥入某經﹑治某病之數十品矣。

侄孫涪川謹志。

治病皆有主藥

治病一定有主藥﹐不用主藥便是錯。

火結必要用大黃﹐枳殼枳實緊跟著。

寒結必要用巴豆﹐三稜莪術緊跟著。

實結必要用山甲﹐蠍子蜈蚣緊跟著。

調气必要用木香﹐擯榔元胡緊跟著。

透堅必要用牙皂﹐風辛辛夷緊跟著。

破血必要用桃仁﹐紅花赤芍緊跟著。

脾脹必要用於漆﹐火麻郁仁緊跟著﹐

暖胃必要用硫黃﹐丹參玉竹緊跟著。

腰疼必要用杜仲﹐續斷艾葉緊跟著。

陷下必要用洋參﹐三生﹝生附子。生半夏﹑生南星﹞狗脊緊跟著。

去虫必要用榧子﹐蕪荑使君緊跟著。

順气必要用香附﹐烏藥腹毛緊跟著。

通淋必要用斑螫﹐川漆艸藩緊跟著。

淸心必要用黃連﹐連翹梔子緊跟著。

老痰必要用砒霜﹐雄黃綠豆緊跟著。

助脾必要用馬前﹐虎骨猴骨緊跟著。

定痛必要用良姜﹐宿砂益智緊跟著。

治疥必要用斑﹝斑蠻﹞麻﹝麻克﹞﹐大楓蓖麻緊跟著﹐

治瘡必要用神燈﹐艾絨乳﹝乳香﹞沒﹝沒藥﹞緊跟著。﹝➃神燈﹕卽神燈照法。爲燻法的一種。見《外科正宗》。﹞

治疔必要用蒜灸﹐烏金﹝烏金臺。巴豆炒黑研細﹐用水調塗患處﹐以膏藥貼之﹞菊花﹝內服甘菊湯﹐方見卷四疔瘡門﹞緊跟著。

治邪必要用銅﹝自然銅﹞砂﹝避陽砂﹞﹐良姜葛根緊跟著。

補气必要用黨參﹐炙芪白術緊跟著。

補血必要用川﹝川芎﹞歸﹝當歸﹞﹐生地酒芍緊跟著。

補陰必要用熟地﹐山藥萸肉緊跟著。

補火必要用肉桂﹐漧薑附子緊跟著。

滋陰必要用黃柏﹐知母丹皮緊跟著。

以上一藥爲君。

麻黃杏仁療寒嗽﹐芥子半夏緊跟著。

款冬紫菀療虛嗽﹐百合五味緊跟著。

川烏艸烏療風痺﹐桂枝靈仙緊跟著。

黑姜吳萸療翻胃﹐丁香胡椒緊跟著。

蒼術麻黃療風寒﹐羌活獨活緊跟著。

川貝蔞霜療火痰﹐蘇子菔子﹝萊菔子﹞緊跟著。

烏梅五倍療虛脫﹐龍骨牡蠣緊跟著。

烏賊訶子療帶下﹐阿膠肉果﹝肉豆寇﹞緊跟著。

條參云苓療陰虛﹐骨皮枸杞緊跟著。

霍香杷葉療逆气﹐赤石滑石緊跟著。

芫花大戟療水腫﹐牽牛防已緊跟著。

瓜萎天冬療結胸﹐川貝川朴緊跟著。

苦參赤苓﹝赤茯苓﹞療濕癢﹐蛇牀白芷緊跟著。

槐花地楡療崩漏﹐荊芥秦艽緊跟著。

前胡元參療頭風﹐薄荷柴胡緊跟著。

白附天麻療風痰﹐僵蠶郁金緊跟著。

桔梗豆根療喉風﹐牛子射幹緊跟著。

三七蓮子療諸血﹐黃芩童便緊跟著。

黃芪﹝用生﹞防風療目汗﹐棗仁麥皮緊跟著。

蘆薈胡連療陰熱﹐澤瀉車前緊跟著。

小茴川椒療腎气﹐宿砂故紙緊跟著。

菖蒲柏仁療心疾﹐茯神遠志緊跟著。

葶藶桑皮療肺喘﹐礞石朱砂緊跟著。

石膏知母療熱渴﹐香薷糯米緊跟著。

川楝茴香療疝气﹐蘆巴巴戟緊跟著。

升麻柴胡療气陷﹐漧葛潞黨緊跟著。

扁豆薏苡療泄瀉﹐豬苓木通緊跟著。

土鹼紅糖療菸毒﹝洋菸﹞﹐大黃芒硝緊跟著。

以上兩藥爲君。

此皆治病之大略﹐小小蒙醫有捉摸。

按﹕自古用藥﹐皆有君臣佐使。

此篇於每癥先點明主藥﹐或以一藥爲君﹐或以二藥爲君﹐佐使隨之。

熟讀此篇﹐於診脈審癥之後﹐胸中早有成竹。

卽不讀本艸﹐而某藥治某病﹐溫涼補瀉之性﹐早已知之。

有益初學不少﹐何得謂其淺顯而忽之乎﹖侄孫睿川謹志。

駁汪刃庵加減古方

古時病分七十門﹐汪刃庵減至二十一。

古時方計七百首﹐刃庵減至三百餘﹐附方過之。

看似簡約﹐實未眞簡約也。

一貫之理﹐恐不在此。以備查覽﹐則無不可耳。

看病藥性要分淸﹐入手診脈精又精。二者果然有把握﹐不怕病來如墻傾。

或用攻伐或用補﹐或用和解或用行。一切溫涼補瀉得其宜﹐便是用藥如用兵。

可以稱主帥﹐可以立大營。要得心中有个眞是非﹐一診脈時藥自呈。

若是遲疑生枝節﹐縱有名藥亦不靈。

亦有胸中全無眞是非﹐只把老本亂翻騰。愈翻愈糊塗﹐愈查愈不淸。

何用病分七十門﹖何用方計七百盈﹖何用門畱二十一﹖何用方變六百零﹖

方子愈多愈夾雜﹐門道愈多愈分爭。好如世上考混童﹐層層疊疊私文譽。

不是題目有不合﹐便是花樣有不同。何如心裏念个眞明白﹐大筆一下使人驚﹖

不惟朱衣暗點頭﹐亦且龍虎榜上共聯名。

治病要有把握﹐有提綱

治病總要有把握﹐有提綱。有了把握與提綱﹐下筆便是方。

若無把握與提綱﹐縱學一世亦渺茫。試看今之翰苑客﹐能知幾篇好文章﹖

試看今之都督府﹐能知幾路好刀槍﹖然而安天下﹐定四方﹐只是有把握﹐有提綱﹐縱有不知亦何妨﹖

請問今日病﹐千頭萬緒不能詳。

若是有把握﹐有提綱﹐三言兩語便如常。

不是气分起﹐便是血分藏。

若是從气起﹐補中益气去酌量。

若是從血起﹐六味地黃去推詳。

二方豈能包盡天下病﹖天下之病自此知深長。

補中湯中重補气﹐亦有去了參術加硝黃。

六味湯中重補血﹐亦有去了熟地加參羌。

補中湯中重提气﹐亦有減了升柴用檳榔。

六味湯中重涼血﹐亦有減了丹皮用掛姜。

气血各有寒熱虛實時﹐气血各有溫涼補瀉方。

不過依著二方爲規模﹐千變萬化愈精良。

只要脈理透﹐藥味詳﹐何往不得神奇方﹖

不必冤《素問》﹐不必溯軒黃﹐胸中自有眞主張。

方知嶽夫子不泥宗澤意﹐自足馳騁古戰場﹐

楚霸王不拘項梁法﹐自可立掃秦邊疆。

不然今檢壺中藥﹐明讀《時後方》﹐愈看愈夾雜﹐愈讀愈荒唐。

胸中毫無眞是非﹐紙上總是妄譸張➀﹝譸﹝O。洲﹞張﹕欺騙﹞。

用心格物➁固然好﹐神明致知亦甚良。

我無上池水﹐我無古錦囊。只是心中有把握﹐手裏有提綱。

一看這人是甚人﹐便知這人用甚湯。藥味就在人身上﹐更從何處尋藥王﹖

醫道亦從一貫得來

讀書不得一貫理﹐不知聖學眞心傳。治病不得一貫理﹐不知醫道眞機緘。

欲知醫道眞機緘﹐必從周身去貫穿。周身骨節三百有六十﹐周身毛竅八萬有四千。

果能周身皆貫穿﹐便是平地小神仙。

吾嘗治病治上頭﹐便從下頭去貫穿。吾嘗治病治下頭﹐便從上頭去貫穿。

吾嘗治病治左邊﹐便從右邊去貫穿。吾嘗治病治右邊﹐便從左邊去貫穿。

此皆翻覆➂去貫穿。不免內中多曲彎。若是一直去貫穿﹐不必遠道費周旋。

吾嘗治病治中焦﹐以其肢體能貫穿。吾嘗治病治小腸﹐以其血道能貫穿。

吾嘗治病治大腸﹐以其气道能貫穿。吾嘗治病治精髓﹐以其督脈能貫穿。

吾嘗治病治經絡﹐以其任脈能貫穿。吾嘗治病治皮毛﹐以其腠理能貫穿。

吾嘗治病治丹田﹐以其命火能貫穿。吾嘗治病治元府﹐以其髒裏能貫穿。

吾嘗治病治髓海﹐以其骨裏能貫穿。吾嘗治病治糞門﹐以其六腑能貫穿。

吾嘗治病治玉門﹐以其百竅能貫穿。吾嘗治病治五心﹐以其中心能貫穿。

吾嘗治病治穴道﹐以其中气能貫穿。吾嘗治病治祖竅﹐以其先天能貫穿。

吾嘗治病治鼻息﹐以其後天能貫穿。

不能渾身皆貫穿﹐便非醫道眞機緘。醫道眞機緘﹐卽是神仙眞妙元。

古來學聖亦不少﹐幾个悟澈➃眞機關。

聖人以一貫之道﹐貫通天下之理﹐不可及矣。

而醫道亦宜悟一貫之旨。蓋貫則通﹐通則無不利﹐而病自無矣。

如人之一身上下﹐有不貫穿處﹐則病生於上下。

左右有不貫穿處﹐則病生於左右。

誠使周身節骨﹑毛竅無不貫穿﹐則气血周流﹐常如天地流行不已。

六脈和緩﹐而大年可享矣。侄孫睿川謹志。

金匱石室➀小脈案

我家讀書書連屋﹐夜中偶翻《石室錄》。蝴蝶栩栩➁興有餘﹐引人入勝教我讀。

藥王燈下笑相迎﹐命我執筆作脈鵠➂。我言我是大俗人﹐何敢案上輕舉燭。

但是仙人有詔命﹐不得不罄南山竹。南山之竹有萬竿﹐揮毫落紙如雲煙。

雲煙之上有眞我﹐看盡天下眞病源﹕

不是名心重﹐便是利心寬﹐想得愁火住上竄。

不是愛癡兒﹐便是愛嬌女﹐想得情火往上翻。

不是愛紋銀﹐便是愛大錢﹐想得急火往上參。

不是愛賭博﹐便是愛棋盤﹐想得憋火往上攢。

不是好髙臥﹐便是好遊田➃﹐想得熱火往上炎。

不是愛妾嬌﹐便是愛妓閒﹐想得癡火在臉前。

不是愛飲酒﹐便是愛肉餐﹐想得饞火不能眠。

不是好結客﹐便是好會官﹐想得妄火入頭尖。

不是好鞍馬﹐便是好鷹犬﹐想得瘋火皺眉間。

不是思人閣﹐便是思開邊﹐想得怒火上靑天。

不是好頑童﹐便是好洋煙﹐想得淫火上層顚。

旣有諸般火﹐必有諸般癥。痰隨火上升﹐風隨火上動。

不是結喉便結胸﹐或頭懵➄﹑或頭疼﹐或心顫﹑或耳聾﹐或咽漧﹑或眼紅。

或鼻衄﹑或肺癰﹐或喉呃﹑或膽警。

諸如此類癥﹐當從何處攻﹖

宜降火﹑宜除風﹐宜化痰﹑宜淸空﹐宜利膈﹑宜陷胸。

如果气不下﹐再加金石墜腎中。

如果火不淸﹐再加肉﹝肉桂﹞附﹝附子﹞去收功。

﹝引火歸元——病在上者取諸下﹐或亦理所同。﹞

但是火急性不畱﹐翻入下焦定生愁。

一切濕邪淫﹐皆從此處收。

流入腎囊陰必腫﹐仿佛腰掛水晶籠。

流入元府精必遺﹐仿佛美人來相持。

流入小腹便必澀﹐仿佛孕婦久坐胎。

流入兩胯腿必酸﹐仿佛杖棍見上官。

流入膀胱尿必紅﹐仿佛蒺藜包莖中。

流入大腸虫必行﹐仿佛崩漏接後宮。

注﹕➀金匱石室﹕古代保存書契的處所。常用以比諭非常珍貴的地方。

➁蝴蝶栩栩﹕比諭一般的夢境。見典故「莊周夢蝶」。

➂鵠﹝古﹞﹕射箭的目標。

➃遊田﹕出遊打獵。

➄懵﹝猛﹞﹕頭腦糊塗。

諸如此類病﹐當從何處泄﹖

宜利水﹑宜淸熱﹐宜順气﹑宜破血﹐宜通竅﹑宜解結﹐宜疏鑿﹑宜澄徹。

如果火不降﹐再加肉桂便能決。

如果气不通﹐再加升﹝升麻﹞柴﹝柴胡﹞往上揭。

﹝病在下者取諸上﹐或亦別有說。﹞

亦有上下滯不通﹐病在中焦無處容。

或導痰﹑或決壅﹐或透脇﹑或捶胸﹐或罐搬﹑或鍼松﹐或麩拓➀﹑或腳蹬。﹝➀拓﹝榻﹞﹕謂一種外治法。﹞

前後左右善收拾﹐上下四旁一齊攻。多加發表藥﹐八萬毫毛汗雨漾。

病在中者旁取之﹐調燮中州妙化工。

古云病機十九條﹐只有一二把寒消。可知寒癥甚是少﹐溫中溫外甚昭昭。

除了寒癥皆是火﹐看透人情不可招。況當午會火已極﹐乾坤欲把大丹燒。

恨不挽將河漢水﹐剖開人心細細澆。但是火癥有虛實﹐有大小﹐不得不從中州加意調。

實火一瀉便能轉﹐虛火不補不能消。

況乎脾土作對有肝賊﹐四經有病常亂搖。

恐怕因風來縱火﹐多培命命門土使根牢。

可知聖人立方無甚奇﹐只是參透人情與天理。情理合處便是藥﹐大筆一下甚淋漓。

古來名醫亦不少﹐那个洋洋灑灑如天師﹖

古來立脈亦甚多﹐那个亮亮堂堂如天師﹖藥王教我立案我不立﹐只要參透人情與天理。

情理參透便無疑﹐卽此便是聖人小徒弟。如謂後學心無知﹐我嘗作有診脈下藥詩。

如謂後學脈不全﹐我嘗作有脈法續余篇。但是以續金匱石室錄﹐恐辱古聖與先賢。

口中呶呶➁說未已﹐誰知一身猶在靑雲裏。忽聞金雞叫一聲﹐瞥眼東方已大明。

經云﹕傷於七情六欲爲內傷。

篇中言明心重數端﹐妄想太甚﹐所以有上焦結喉等癥﹐流入下焦陰腫等癥﹐又有上下滯不通之癥﹐皆情欲之所致也。

治法言病在上﹐而準以降火諸方。病在下﹐而準以利水諸方。病在中﹐而準以導痰諸方。

又有取諸下﹐取諸上﹐旁取之妙論。則上下四旁﹐無非調理之處﹐其病安有不愈者乎﹖

再觀瞥眼大明﹐而良工之心苦甚矣。侄孫睿川謹志。

醫道以气運爲主

客有誚➂於予曰﹕君之治病﹐與古大不同。

自抒意見作主盟﹐不怕世人作話柄﹐日日饒舌妄丁東➀。

予曰﹕我之立說皆從气運生﹐气運就是醫道之權衡。看與古人有不合﹐實與古人正相通。

守住古方無變化﹐已失古人之正經。我說气運無憑據﹐何不《堯典》誦一通﹖

《堯典》原是歷數書﹐於今不知換了多少主人翁。

代代有差移﹐代代瞻中星➁。我說气運人不信﹐何不細按脈理思一通﹖

脈理就是中正星﹐與古制歷正相同。如今脈理出本位﹐與古大不同。

古時脈理只三部﹐細按三部便知淸。今時三部出本位﹐只看三部便不中。

必須上下去推尋﹐方能病癥知分明。病癥知分明﹐方能下藥無渺冥。

下藥無渺冥﹐方能起死去回生。不是安石好執拗﹐害殺一切老名公。

我之立說有主見﹐便是堯時中正星。詩言芻蕘➂有一得﹐請君細細看一通。

今日脈案與古稍異

古人脈案﹐原是一定不移。至於今日﹐气運亦少➃移矣﹐脈道亦少移矣。

必須再加鑑定方可。

人身原是小天地﹐天地人身總不離。所以唐虞➄歷數﹐必於人身驗析夷。

人身原具天地理﹐寒熱溫涼總不齊。天若轉時他便轉﹐天若移時他便移。

自古大撓➅制甲子﹐天干地支立歲基。然而有歲差﹑有歲移﹐歷代名人用心機。

寒熱溫涼𨿽仍舊﹐气盈朔虛盡調劑。上推皇古初﹐下驗當今時﹐要與唐虞無參差。

如今天道猶如此﹐如今人道安能無轉移﹖气運轉移欽天定﹐脈道轉移誰防維﹖

但拘三部九候理﹐恐亦有歲差﹐恐亦有歲移。寒熱溫涼無一定﹐溫涼補瀉必不齊。

一世人命懸瓠落﹐何以對神農﹖何以對軒歧﹖

豈知三部以上也要思﹐三部以下也要維。三部以上豈無虛實寒熱理﹐三部以下豈無溫涼補瀉時﹖

得了上下得頭腦﹐三部九侯始無疑。我嘗上下細細思﹐我嘗上下細細維。

注﹕➀妄丁東﹕形容話說得荒謬不合理。

➁中星﹕星宿名。二十八宿按一定的軌道運轉﹐順次每月在天中的星爲之。

➂芻﹝除﹞蕘﹝堯﹞﹕作者自謙之辭﹐指詩句淺陋。

➃少﹕同稍。

➄唐虞﹝芋﹞﹕陶唐氏﹝堯﹞與有虞氏﹝舜﹞。

➂大撓﹕蟾帝史官。相傳他始作甲子﹐以干支相配紀日。

不過言人說癡話﹐卻是循途而索埴➀。所望後學諸君子﹐也要細細思﹐也要細細維。

如今方書𨿽已備﹐如今脈理總支離﹐古人脈案甚表表﹐於今多不宜。

三部以上還要細細思﹐三部以下還要細細維。或作爲古歌﹐或作爲風詩。

一如李時珍﹐燦然若列眉➁。一如王叔和﹐皓然若布棋➂。是予之厚望也﹐焉得一見之﹖

三部九候﹐固古人一定之脈案。而此篇言三部以上要思﹐卽下篇按中指節脈上竄之謂。

三部以下要維﹐卽下篇按尺澤穴脈下竄﹐尺脈拉尾巴之謂。

蓋於三部九侯之外﹐又多一診法也。侄金門謹志。

今日脈癥有不甚相合者﹐是今日气運與

古稍有變遷﹐不可不知

右邊气脈往上傳﹐右邊中指要一觀。

左邊血脈往上傳﹐左邊中指要一觀。

我嘗診脈時﹐必將中指細細參。

非是後學好奇異﹐如今气運最爲先。

气血每隨气運轉﹐三部九侯宜互參。

人身原是小天地﹐焉能不隨气運爲變遷﹖

況當午會火已極﹐風從火上動﹐火從風上宣。

每到春夏時﹐一轉到頭顚。﹝四時皆有﹐春夏爲盛。如此病癥﹐幾至十有八﹑九。﹞

試看今日病﹐那有一个不是風火開其先﹖無怪古人診脈診掌後﹐今人診脈診掌前。

診了掌後診掌前﹐一切病癥穩如山﹐三部九侯不能離﹐三部九侯不盡傳。

試觀名家作文章﹐神气每從題外傳。詩家善吟詠﹐風趣必自象外觀➃。

我願今日司命者﹐亦要象外觀﹐亦要題外傳。

診了掌後診掌前﹐方能盡此醫中眞妙玄。縱有十大名醫再臨凡﹐亦必气運爲主權。

不能泥住病癥無周轉﹐不能執住脈理無變遷。

必將脈理再斟酌﹐必將病癥再傳宣。試觀唐虞歷數書﹐如今不知換了多少小欽天。

豈知醫道亦如此﹐我今得爲後學言。

气運有變﹐故三部九侯不能盡其傳。中指一觀﹐卽按中節之謂。可與上篇參看。

侄金門志。

注﹕➀埴﹝直﹞﹕粘土。

➁列眉﹕表示所見極眞切﹐像人的眉毛那樣明白顯見。

➂基﹕同棋。

➃象外觀﹕同題外傳一樣﹐象外之象﹐題外之題﹐均指意境。

脈理就是中正星﹐須要上下細斟

吾言脈理就是中正星﹐全在脈理悟精通。如今脈理出本位﹐不是盡貫中指中。

盡貫中指亦時有﹐不可以此爲正經。一星一點皆有理﹐一毫一忽皆有靈。

或是人虛气不貫﹐按住時久方分明。看似細小無關系﹐豈知脈理精通盡在中。

以爲虛兮非眞虛﹐必有假積暗暗呈。以爲寒兮非眞寒﹐必有假熱暗暗索。

不觀聖人設易去求卦﹐吉凶悔吝每從動處生。吾人診脈亦如此﹐毫釐絲忽見眞情。

至於中指節裏上下飛﹐二寸頭上暗暗增。

淸明以後霜降前﹐尢於此處多見端。﹝四時皆有﹐夏秋之間更盛。﹞

縱是蒙醫亦能知﹐不待予言去傳宣。不是風來便是火﹐不是气來便是痰。

若夫毫釐絲忽便見病﹐不是老醫不能洞至玄。

必於此中討消息﹐方見脈理之眞傳。脈出本位人人有﹐細斟上下知的端。

不是予言多隱怪﹐脈外之脈甚昭然。必兼上下始洞達﹐吾嘗於此悟眞詮。

以補脈學甚是好﹐芻蕘一得費鉆研。鏡中明月圈外注﹐方知神妙之境仙乎仙。

上焦虛火全在細加揣摩

用藥之理精又精﹐不細揣摩必不中。吾言一星一點皆有理﹐一毫一忽皆有靈。

看似虛兮非眞虛﹐必有假積暗暗呈。看似寒兮非眞寒﹐必有假熱暗暗索。

此皆脾虛气不化﹐全無眞積在其中。此皆肝虛血不攝﹐全無眞熱之實情。

重用參﹝黨參﹞術﹝白術﹞气自開﹐气一開兮便流通。

重用芎﹝川芎﹞歸﹝當歸﹞血自攝﹐血一攝兮便沖融。

或加陳皮半夏和胃裏﹐或加香附酒芍調肝經。

气血一旺便貫注﹐那有餘波僭➀上行﹖

不然再用杏仁芥子去發散﹐不然再用郁金菖蒲把寸平。

以治上焦亦有理﹐無不歸入中州中。

不然再用小茴故紙暖气海﹐不然再用肉桂附子入命中。

一切僭上之火盡回來﹐便無一星一點往上升。

一切後起之風盡下來﹐便無一絲一忽往上衝。

牛黃﹝牛黃散﹞金丹﹝紫金丹﹞全不用﹐此皆赤壁之疑兵。

以爲無積也罷了﹐以爲無熱也分明。

何必墮在疑團裏﹐而爲子莫之執中➁﹖

注﹕➀僭﹝件﹞﹕超越本位。

➁而爲於莫之執中﹕本句意爲謀求中庸之道。

下焦虛火與上焦虛火相同﹐

槪不得以眞火治

吾言脈往上竄皆是火﹐亦有假火竟誤我。

吾言脈往下流皆是熱﹐亦有假熱把人跌。

上焦假火已言明﹐下焦假熱未曾說。

下焦假火多從情欲起﹐好酒好色無撙節➀。

內裏腎水養不住﹐不是遺精便尿血。

或是小便如沸湯﹐或是夜半長發熱。

但觀中上便知淸﹐不必專向尺部去。

細切中上脈實是眞火﹐中上脈虛是假熱。

流出尺部三寸長﹐好如紙條把皮貼。

宜用參﹝黨參﹞芪﹝黃芪﹞往上提﹐宜用升﹝升麻﹞柴﹝柴胡﹞往上揭。

宜用龍骨牡蠣去收澀﹐宜用蓮子蓮須去淸徹。

宜用宿砂益智暗暗補﹐宜用熟地萸肉細細折。

宜用山藥云苓去養气﹐宜用枸杞兔絲去滋血。

此皆下焦虛熱之治法﹐與上假火有同說。

上焦假火亦言明﹐故將虛火又分別。

虛火實火宜從寸頭上下分

虛火實火有分別﹐按住寸頭便知切。脈如上竄無止息﹐以下三部皆澌滅➁。

此是一定該大行﹐風藥﹝薄荷﹑前胡﹑桔梗之類﹞盡用金丹掣。

若是三部皆有力﹐微露寸頭便宜泄。此亦一定該大行﹐降火金丹風盡絕。﹝金丹服下﹐火降風自息。﹞

亦有二寸已露頭﹐但是三部如車轍。必欲此火眞下來﹐大補气兮大補血。

此是鄙人眞主見﹐願與諸君說一說。脈理細處無他言﹐此是時下眞妙決。

脈在上下﹐指脈出本位言。中焦該三部言。虛甚﹐

脈當以中焦爲主﹐上下帶治方好

如今治病治上下﹐治了上下病自罷。

此皆病脈出本位﹐不如此治更治嗄➂﹖﹝現今如此病癥﹐十居六七。﹞

亦有病久上下急﹐中焦虛遲更可詫。

如若捨此治上下﹐便覺上下皆虛架。

不如三部皆補益﹐中焦塡實眞無價。

中焦塡實神气旺﹐上下虛火立時化。

﹝後天以脾胃爲主﹐中焦一旺﹐萬病皆已。然必眞虛﹐方可塡實。不然萬病亦隨之而生矣。﹞

注﹕➀撙節﹕約束。

➁嘶﹝斯﹞滅﹕消失漧淨。

➂嗄﹕意同啊。表示追問語气。

上頭微微淸﹐下頭微微瀉。

好如由基➀射伯棼﹐上下晃洋中間射。﹝➀由基﹕養由基﹐春秋楚國人﹐善長射箭。﹞

一箭中紅心﹐此是歸根復命大治法。

我今謹告小後生﹐切莫捨此泥上下。

現今補中焦以治上下﹐亦間有之﹐但不多耳。

古今气運不同﹐脈理亦異﹐不從此處斬

關奪隘﹐無以見手法

古今气運大不同﹐百年一小變﹐千年一大變。

更變運轉不能停﹐只按六部便失中。脈已移﹐气已衝﹐溫涼補瀉皆無功。

若依古人方﹐便失主人翁。古人之脈從何起﹐今人之脈從何終﹖

古人之脈從何極﹐今人之脈從何生﹖

今人多是心中火上炎﹐一直衝入斗牛宮﹝指頭﹞。

但看中部猶是寒﹐豈知已駕火車到天庭。

﹝火衝頭頂﹐脈必上竄中指﹐不可但診中間三部。﹞

不從此處尋病源﹐往往不見主人翁。

欲上昆侖去報捷﹐必使前胡元參爲先鋒。

中間胸膛路已塞﹐全靠全蔞天冬爲親兵。

好和馬服➁下層山﹐秦兵百萬立時傾。﹝➁馬服﹕指趙奢。趙惠文王二十九年﹐因大破秦軍有功﹐被封爲馬服君。﹞

但是火極從水化﹐翻身跳入水晶宮。﹝指腎言。﹞

水晶結甚金丹用﹐全靠斑蝥蓖麻作行龍。

又有十棗﹝十棗湯方見《醫宗金鑑﹟濕癥門》﹞作引子﹐川牛﹝川牛膝﹞川楝﹝川楝子﹞爲弟兄。

直透海底便無病﹐摩頂放踵有全功。

但是上下看所急﹐那邊重兮那邊輕。

診脈下藥宜分別﹐不得顚倒胡亂行。

中間三部作樞紐﹐或和或調使流通。

譬如作文章﹐今世盡是搭題爲正經。

若是做上頭﹐下頭亦要融。若是做下頭﹐上頭亦要通。

中間不過作一紐﹐南北官道頌平平。

今世用藥多是搭題客﹐切匆畱戀中軍營。

上下招呼無懈怠﹐常山蛇勢➃精又精。﹝➃常山蛇勢﹕一種首尾呼應的陣法。﹞

擊頭則尾動﹐擊尾則頭行。若要擊中間﹐頭尾齊應承。

我設此陣去﹐用藥卻於此道甚是行。不知將來更如何﹐到了那時再叮嚀。

今結胸癥與古不同

如今气運大不同﹐不知不覺結當胸。古人結癥結胃口﹐今人結癥結胸中。

古人結胃傷寒見﹐今人結胸百病生。古人結胸癥多死﹐今人結胸尙從容。

古人結胸因行早﹐今人結胸並未行。不從此中討消息﹐不知今日之病情。

只困午會火已極﹐衝入上焦气熊熊。

不用淸揚淸頭目﹐大開胸膈便無功。

世人皆知下焦行﹐不知下焦愈行愈不中。

但看中指气迢迢﹐便知胸中壘塊幾時消。

際此運會處處有﹐婦人更比男子昭。

如若治此癥﹐不用下焦行﹐只要上頭攻。

一要去淸火﹐淸得火時上下融。

二要去除風﹐除得風時上下松。

三要去化痰﹐化得痰時上下空。

四要去決壅﹐決得壅時上下通。

重加牛黃﹝牛黃散﹞與金丹﹐只要气血分得淸。

此本如今大關鍵﹐不敢胃口當當胸。

如果眞實結胃口﹐亦須硝﹝芒硝﹞黃﹝大黃﹞往下行。

非是後學好奇異﹐願學君子而時中。

風火諸癥脈論

一切頭懵與頭疼﹐盡是風火往上傳。

一切眼黑與眼紅﹐盡是風火往上傳。

一切鼻衄與耳聾﹐盡是風火往上傳。

一切喉呃與喉痛﹐盡是風火往上傳。

一切吐血與痰迷﹐盡是風火往上傳。

一切心顫與心悸﹐盡是風火往上傳。

一切气逆與結胸﹐盡是風火往上傳。

一切癆嗽與老痰﹐盡是風火往上傳。

一切气喘與哮齁➀﹐盡是風火往上傳。﹝注﹕➀齁﹕鼾聲。﹞

一切產前類傷寒﹐盡是風火往上傳。

一切產後類癲癇﹐盡是風火往上傳。

一切疝气與水腫﹐又是風火往下傳。﹝窮於上者必返下。﹞

一切便濁與遺精﹐又是風火往下傳。﹝火窮於上﹐心腎不交。﹞

一切經滯與癥瘕﹐又是風火往下傳。﹝經滯之人皆頭疼。﹞

一切崩漏與腿疼﹐又是風火往下傳。

一切噦嘔與泄瀉﹐又是風火互流傳。

一切背疼與腰疼﹐又是風火互流傳。﹝火衝痰涎使然﹞

以上諸癥﹐有卽三部而見者﹐有不卽三部而見者。

吾初不以爲意﹐以爲事屬偶然耳。及至細細畱神﹐一上診﹐一下診﹐便能知之。

始知气血上竄﹐未有不下流者。

夏秋之問﹐風火爲最盛﹐舉目皆是﹐實非三部所能拘束矣。

吾槪以風火治之﹐一藥而愈。

有因癥而加藥者﹐有不因癥而加藥者﹐故敢列之於下。

風火上衝之癥﹐四時皆有﹐惟夏秋爲最盛﹐霜降以後﹐淸明以前﹐不過十中二三耳。

此法或可以不用﹐惟至夏秋極盛之時﹐風借火勢﹐火挾風威﹐幾乎舉目皆是。

此法斷不可以不用。

吾自生平學醫以來﹐凡治大病﹐治久病﹐治一切奇奇怪怪之癥﹐但卽三部九侯之理﹐細細推思﹐恆覺束手無策。

一上診﹐一下診﹐便可出奇制勝。

不泥古人之意﹐偏得古人之心﹐气脈一衝而上﹐則診脈不在於上乎﹖

气脈一流而下﹐則診脈不在於下乎﹖

中間三部九侯之地﹐反覺爲虛位﹐爲虛設。

吾謂三部以上﹐可作一部。尺部以下﹐可作一部。中間三部﹐只爲一部者﹐此也。

吾謂治病治上下者﹐此也。吾謂治病如常山之蛇者﹐此也。

吾謂今日治病﹐盡是搭題格者﹐此也。

吾謂治上必取下﹐治下必取上﹐中間可作一紐者﹐此也。

周身之脈﹐皆可以備診﹐古人已有此說﹐總不若予言爲最急。

天那﹖時那﹖命那﹖非予之所敢知也。

《詩》云﹕采葑采菲﹐無以下體➀。或以芻蕘之一得﹐不知有當於醫否﹖

﹝注﹕➀采葑采菲﹐無以下體﹕葑﹕指蕪菁。菲﹕指蘿卜。本句以采蕪菁﹑蘿

卜﹐不要以爲只用根部好做比諭﹐告誡後學不要局限於三部九侯的道理。﹞

不知有當於三部九侯之理否﹖知我罪我﹐惟在於此矣。敢不列之於下﹖

人之頭顚﹐與中指相應。凡是風火上中於頭顚﹐則气脈必貫乎中指。

且當貫指之時﹐又有初節﹑中節﹑上節之異﹐又有有力﹑無力之分。

是气脈已移於上矣﹐尙能拘此三部九侯之理乎﹖

凡是脈气上竄﹐未有不下流者。窮乎上者必反下﹐《大易》已有明言。

脈气一竄於上﹐則診脈必在於上矣。脈气一流於下﹐則診脈必在於下矣。

吾言上診而不言下診﹐以上包乎下﹐陽兼乎陰也。

凡當上衝極盛之時﹐以治上爲主﹐而治下次之。下流極盛之時﹐以治下爲主﹐而治上次之。

是上下又有輕重之分焉。

且當治上治下之時﹐以治上治下爲主﹐中間不過一紐耳。

或補气血以接乎上下﹐或調气血以通乎上下﹐又在隨時變化﹐不可滯於一偏也。

凡是此癥﹐皆出於有餘﹐補者甚少﹐間或有之。

以气血虛甚﹐上下皆是虛火﹐一補中焦卽愈﹐不可不知。

且人一身之气﹐與天同行﹐上下周流無間。

一竄於上﹐必滯於上﹐下間必有所不通。

一流於下﹐必滯於下﹐上間必有所不順。

吾於此癥﹐必量其輕重而加牛黃牛黃散金丹之藥﹐以復周流無間之本體耳。

且治上焦之病﹐以除風爲主﹐而淸火﹑化痰﹑順气次之。

治下焦之病﹐以利濕爲主﹐而淸火﹑化痰﹑除風又次之。

此皆有餘之治法﹐間有不足之癥﹐皆因病久淹纏➀﹐實化爲虛﹐不可不知。

大補中焦而愈。以上就乎下﹐下就乎上﹐眞气盡歸於中也。

後天以脾胃爲主﹐不其然乎﹖

凡當上竄之時﹐有顯而易見者﹐有隱而難知者。

顯而易見﹐一藥可愈。隱而難知﹐人多不以爲然。

豈知上焦一絲一點﹐大有關於一身之安危。

試觀聖人之畫卦也﹐那畫少﹐那畫當眾。

再說天變於上﹐不過歲動星移﹐其機甚微﹐而國家之休戚系焉➁。

治病亦如此。大病久病之後﹐多有此象﹐不可不知。

《素問》謂獨大者病﹐獨小者病﹐獨疾者病﹐獨遲者病。

卽此已露其端﹐況在三部九侯之間乎﹖

吾嘗治一气滯之人﹐三部九侯﹐皆無其形。一診中指而得之﹐影影綽綽﹐僅露其端。卽從此處去治﹐一藥而愈﹐類此亦多。

又嘗見一病久之人﹐三部九侯毫無脈綫。一診中指而得之。卽從此處去治﹐一藥而愈。類此亦多。

況且祟脈➂不可爲典要﹐往往如此。出奇制勝﹐全在於此。﹝➂祟脈﹕指不正常的脈。﹞

吾謂題外傳﹐象外觀者﹐此也。能拘三部九侯之理乎﹖

凡事當論其常﹐不當論其變﹐此皆論其變也。然當如今世道與古不同﹐奇奇怪怪之癥﹐舉目皆是。

不從此處斬關奪隘﹐更從何處下手哉﹖

吾嘗治一重傷寒﹐兩次大汗﹐衣被皆濕﹐而表癥未解。診脈毫無可見﹐一摸手心而得之。

周身𨿽潤而手心未潤﹐是中气猶有未透也。又用淸涼解散之品﹐加入其中﹐一藥而愈。

手心與腳心﹐皆與中心相對。是手心亦備一診也﹐豈僅中指爲可憑哉﹖

《素問》云﹕百病之生於气也。風火上衝之癥﹐惟有气之人爲最多。

而當夏秋之時﹐𨿽無气之人亦然﹐非風而何﹖風者﹐百病之長也。不信然乎﹖

又曰﹕痰能生百樣怪癥。風火一衝﹐未有無痰者。而病機十九條之論病也﹐惟火爲最多。

自我看來﹐大抵如今病癥﹐以風爲主﹐而火次之﹐痰與气又次之。

治病者當以四者爲提綱﹐惟寒爲差少耳。然亦有不可不於四者之中加之意也。

脈學

脈形脈象已盡傳﹐治病全靠古聖賢。一切三部九侯理﹐何須鄙人肆口談﹖

然而今日之文章﹐猶步前人之陳言。然而今日之詩歌﹐猶步前人之舊編。

不妨移宮而換羽➁﹐不妨攺調而續弦。況且運會有不同﹐況且風气有變遷。

不得泥住古人意﹐而忘今日之宮懸➁醫道亦如此﹐吾今得爲後學一指點。

脈法續餘歌

自古脈法多淸絕﹐不及節庵﹝陶節庵﹞一句說。

有力無力已分明﹐何必利口苦諜諜➂﹖

我嘗奉此爲圭臬﹐焉敢劍上試一吷﹖

偶於三部九候外﹐得个續貂訣﹐請爲諸君說一說。

三部以上皆是火﹐三部以下皆是熱。

火熱在人有分別﹐總於有力無力試一決。

嘗於診脈余﹐偶按中指節。或如蛇吐信﹐或如珠流綴﹔或如鍼書藏﹐或如電明滅。

因之問其人﹐始知暗气結。﹝皆由暗气所至。﹞

不是多壘塊﹐便是多妖孽。﹝妖孽藏於壘塊之中。﹞

其人頭必疼﹐其人眼必黑﹔﹝諺云﹕頭暈﹐眼黑是也。﹞

其人多耳聾﹐其人多心熱﹔﹝皆是風火上升之故。﹞

其人中惕惕﹐﹝心跳﹑心悸﹑心顫﹑心咄➀。﹞其人迷疊疊﹔﹝火生風﹐風生痰之故。﹞

﹝➀咄﹝多﹞﹕義同驚。﹞

其人多咽漧﹐其人多心噎。﹝夜裏多驚恐﹐血結陰分之故。晝裏時寒熱。晚間寒熱皆是風木搖動之故。﹞

若要治此癥﹐先淸頭上火﹐次淸心中熱﹐略破中下亦是說。﹝病在上者取諸下。﹞

如有邪祟附﹐不若與之絕。

又於診脈余﹐偶察尺澤穴。未至尺澤穴﹐已得引繩切。﹝卽是拉尾巴。﹞

上下若滯水﹐中外若車轍。其人必滑精﹐其人必溺血﹔﹝遺泄﹑淋閉﹐皆所不免。﹞

其人腿必疼﹐其人髓必竭﹔其人莖中刀﹐其人腹內鐵﹔﹝濕熱停滯﹐極言之耳。﹞

其人行不安﹐其人睡不徹。一切濕邪淫﹐塞住水分穴。

因之問其人﹐其人多不潔。不是多流火﹐便是多淫褻。

若要治此癥﹐先淸膀胱火﹐次淸小腸熱﹐略加升提亦是說。﹝病在下者取諸上。﹞

世上多少希奇癥﹐盡從二處決。若但察三部﹐恐無此淸切。

欲問陶節庵﹐容我說不說﹖我今已利口﹐幸勿爲諜諜。

脈不上竄﹐不下流﹐如此治二寸脈外倒

右寸外邊倒一綫﹐右膀疼痛不能堪。

左寸外邊倒一綫﹐左膀疼痛不能堪。

皆因陽維受風寒﹐內外夾治方能安。

內用熱藥透發散﹐外用炒豆枕藉眠。

二寸脈內倒

右寸裏邊倒一綫﹐喉疼喉幹不能堪。

左寸裏邊倒一綫﹐心疼心熱不能堪。

此皆虛火往上炎﹐上下對治方能安。

只用淸空藥一付﹐加上肉﹝肉桂﹞附﹝附子﹞引歸元。

肺脈心脈如鍼尖﹐皆是虛火上炎

肺脈上透如鍼尖﹐欲噦欲嘔不能堪。

心肺上透如鍼尖﹐時熱時疼不能堪。

一瀉上焦便能愈﹝郁金﹐菖蒲之類﹞﹐多加酒連是眞詮。

包絡脈滯宜破心

包絡脈滯小皮錢﹐心跳心悸不安然。

多用淩花﹝淩霄花﹞便能愈﹐細調肝腎是正端。

左尺堅硬宜服紫金丸

婦人月間疾甚深﹐﹝己喫多藥﹐甚是危險。﹞左尺堅硬不回春。

栽用蠟匱紫金丸﹐日日服之妙入神。﹝𨿽是破藥﹐不傷脾胃。﹞

其實一切病結滯﹐無不得此便還眞。只要耐性日日食﹐不怕二豎➁與爲鄰。

男子尺寒﹐熱藥不可通用

男子遺精本是寒﹐小腹疼痛尺部堅。

連請名醫用肉﹝肉桂﹞附﹝附子﹞﹐陷入內裏不安然。

時熱時疼不能止﹐我用知﹝知母﹞柏﹝黃柏﹞立時痊。

﹝先疼是寒﹐後疼是熱。此癥只宜溫散﹐用肉桂﹑附子不免太過﹐況不知止乎。

熱气乘虛而入﹐牢不可破者有之。壯火食气﹐誰不謂然。﹞

男子尺寒﹐宜用肉附湯﹐還宜保養

有一男子娶兩房﹐病服肉﹝肉桂﹞附﹝附子﹞地黃湯。

連喫幾付甚得意﹐雲云雨雨到巫陽。

忽見尺部數無倫﹐熱陷裏邊無有方。

﹝虛勞底子﹐捨此別無可用。病在不知戒房﹐其死宜矣。﹞

尺部熱甚非知柏不解

有一寒嗽甚非常﹐大用胡椒炸生薑。﹝各四兩。﹞

陷入內裏尺數甚﹐連進知﹝知母﹞柏﹝黃柏﹞始平康。

腿疼有寒熱虛實之分

濕熱下注腿最多﹐淸涼利水是仙著。

亦有大熱與大補﹐外用炒豆把腿烙。

腿粗熱腫腿粗腿細﹐虛寒腿細有分辧﹐尺部虛實須細酌。

肝胃疼痛﹐用藥有分

凡是疼痛脇肋尋﹐肝胃兩部要辧眞。

胃經須要重半夏﹐气分多有痰滯。

肝經須要重桃仁﹐﹝肝經多有血滯。靑皮調肝陳皮調胃兼利气﹐漧薑暖胃吳萸暖肝去陰沈。

兩部之脈如積札﹐牛黃﹝气分用﹞金丹﹝血分用﹞加二分。

气血總要分淸楚﹐立方下藥妙如神。

六脈如紙蒙﹐是風寒凝滯於外

診一老婦脈甚勞﹐脈弱﹐上下不及尺寸。

上頭好似皮紙蒙。气血盡被風凝住﹐不用風藥必不中。

重用風藥十餘兩﹐加上熟地使性平。

肺部脈寬﹐痰滯使然

肺部脈寬點點花﹐有風有火有痰呀。

頭疼時乎一寒熱﹐大用風藥淸肺家。

肺脈平而不動﹐結在心口

脈平不動是有食﹐想是零碎細細積。

郁金菖蒲開上焦﹐牽牛一到便辟易➀﹝➀辟易﹕退避。﹞

眼疼總要治肝

凡是眼疼總在肝﹐加上金丹便立痊。

況且腎經如續弦﹐斑蝥利气最力先。﹝用一兩个作引子。﹞

除風降火有主藥﹐上焦風火下焦剜。

眼疼因肝經結滯

有一眼疼痛不堪﹐我一診脈滯在肝。

重用靑皮與桃仁﹐﹝各用七﹑八錢。﹞當卽痛止立時安。

頭疼因二寸結滯

有一頭疼痛不堪﹐我一診脈滯寸間。

重用郁金與前胡﹐﹝各兩余。﹞當卽痛止立時安。

右寸滯如麥屑

肺脈寸頭滯麥屑﹐頭上疼痛喉中咄。

我用二醜入風藥﹐枕藉炒豆病立撤。

左寸滯如麥屑

心脈寸頭滯麥屑﹐頭懵頭暈心中咄。

我用郁金與菖蒲﹐加入風藥病立撤。

隆冬疼痛多是阻風爲病

隆冬疼痛多是風﹐气脈不貫中指中。﹝貫中指則爲火風矣。宜淸散。﹞

陰風入骨寒入竅﹐二烏﹝川烏﹑艸烏﹞二活﹝羌活﹑獨活﹞最融融。

罐搬下焦能下婦人之气

老婦肝气滯不通﹐多是狐鬼據當中。

不用火罐搬下焦﹐﹝喫藥之後﹐立用罐搬玉門則愈矣。﹞縱喫金丹仍上衝。

六脈不動宜內外兼治

六脈不動受大寒﹐肚裏疼痛嗽不堪。

外用蒼﹝蒼術﹞附﹝附子﹞去出汗﹐內用消化紫金丹。

六脈不動宜內外透發

六脈不動是沈寒﹐蒼﹝蒼術﹞半﹝半夏﹞麻黃宜多餐。

川烏艸烏不怕燥﹐肉﹝肉桂﹞附﹝附子﹞吳萸更是妍。

只要熟地去墜著﹐內外透發始得安。

如欲一付便能愈﹐再加炒豆鋪蓋眠。

終夜不眠由於下焦結滯

有一老婦夜不眠﹐診脈下焦滯而寒。

我用金丹和白芍﹐因她虛火衝左關。

崩癥由於肺經熱

崩癥肺熱燥不安﹐白芨棗仁烏梅兼。

外加艾葉與赤石﹐一付飲之便立痊。

濕寒作熱﹐久診方知

濕寒作熱脈甚彊﹐初一診時脈慌張。

診得久時全不動﹐治宜利濕用二黃。﹝熟地黃和硫黃爲丸﹐久服自愈。﹞

女子二寸不可過於關脈

有一女子才及笄➀﹐診脈問我是甚疾。

我言二寸較關爲稍大﹐便是她病眞根底。

右寸大兮必噦嘔﹐左寸大兮必疼積。

教她卽用郁﹝郁金﹞桃﹝桃仁﹞丸﹐便可此病立調劑。

老婦右尺全無﹐右邊身疼不能食

老婦右尺甚虛寒﹐兼之气惱塞胸間。

大補命門重肉桂﹐渾身痛減便能餐。

參﹝黨參﹞芪﹝黃芪﹞之藥全不用﹐恐它引藥上頭顚。

喉疼喉腫多是風寒

喉疼喉腫數十天﹐一見香油便不安。﹝眞寒證見。﹞

我按六脈全不動﹐大用蒼麻﹝蒼術﹑麻黃加附子﹞透骨間。

加上熱磚暖海底﹐﹝因她腿冷﹐知是命門寒。﹞渾身汗解便加餐。

此癥以汗解﹐亦是創治法。

治吐血不用血分藥﹐亦是創治法

一人吐血已數天﹐我一診脈是受寒。

且是與人大生气﹐右脇疼痛不能堪。

我用牛黃﹝牛黃散﹞大發散﹐一付便可立時安。

因他初起甚壯實﹐治血全不置心間。

少婦心脈結聚﹐右臂腫硬

少婦心脈小皮錢﹐右臂腫硬不能彎。

我用淩霄郁金去破心﹐加上澤漆﹝艸名。俗名貓兒眼。﹞蒼﹝蒼術﹞麻﹝麻黃﹞連。

蜈蚣蠍子﹝共爲末﹞和內喫﹔一付兩付便安然。

左寸如錢治法

左寸如錢厚而髙﹐風火一湧結上焦。

男子多是痰厥癥﹐女子多是經不調。

抉開心經再用藥﹐郁金菖蒲甚昭昭。

癆嗽之脈尺寸皆無

老婦尺寸脈全無﹐中間兩部亦模糊。

如此之虛虛不透﹐那有气血挽轆轤➀﹖﹝➀挽轆轤﹕本句指气血運行不暢。﹞

夜裏不能粘枕頭﹐一粘枕頭嗽都盧➁。﹝➁嗽都盧﹕咳嗽一聲連一聲。﹞

我用十全大補肺﹐庶乎目下稍安乎﹗

沈寒出汗必須內外兼治

沈寒之脈貼底眠﹐全無鼓蕩眞機緘。

用盡熱藥不出汗﹐內外夾治方得安。

內用熱補帶出汗﹐外用酒打﹑蜜打﹑罐子搬。

气腦之脈治法

气腦之脈如破氈﹐無條無縷無絲綿。

大用蒼﹝蒼術﹞麻﹝麻黃﹞使透發﹐加上熟地帶金丹。

看似燥兮實不燥﹔必當暗暗轉機關。

噦嘔不必脈竄

噦嘔不必脈上竄﹐二寸兩邊亂動彈。

卽是風火痰上頭﹐大淸上焦是眞詮。

虛實有卽脈之兩邊而見者

虛實豈盡脈上見﹐六脈兩邊亦可斷。

如是實癥肉緊護﹐虛證從來肉懶散。

肺脈如鍼懸

肺脈如鍼上下懸﹐時噦時嘔最難堪。

且是頭痛不能忍﹐大瀉肺經立時痊。

三部脈如皮錢

三部脈如小皮錢﹐濕寒作熱手足癱。

且是骨節皆腫痛﹐吾用利濕帶養肝。

日日服之皆有驗﹐補气和血是眞詮。

治中毒

一切禽獸肉毒皆是。惡毒﹐六脈沈細緊數

毒蘊在裏脈上酌﹐沈細緊數甚是惡。

不得飛龍奪命丹﹐焉能立時把毒削﹖

必須硇砂﹝五分﹞之熱毒﹐必須南星﹝一錢﹞之焦灼﹔

必須蟾蜍﹝一錢﹞之辛寒﹐必須黃丹﹝五分﹞之酷虐﹔

必須斑蝥﹝十六个﹞之迅下﹐必須巴豆﹝一錢去油﹞之擊搏﹔

必須雄﹝明雄一錢﹞信﹝砒霜五分﹞之燥烈﹐必須乳﹝乳香五分﹞麝﹝原寸少許﹞之開拓。

此皆陰毒脈沈細﹐引下廿丸酒一酌。

若是焮腫脈浮洪﹐淸散表邪爲上著。

﹝按﹕飛龍奪命丹卽以上諸味﹐共研細末﹐爲丸備用。服之毒從汗解。附注。﹞

中毒六脈浮洪﹐宜飲二仙丹﹝白礬﹑明雄共爲細末。﹞

六脈浮洪二仙丹﹐蔥水痛飲汗涓涓。

緊備外風七天整﹐痛定毒解得生還。

二便不通有從心肺治者

有一男子二便懼不通﹐大爲迅利毫不靈。

誰知上焦脈甚大﹐﹝心肺二脈皆大。﹞結住痰火皆是風。

卽用化痰兼降火﹐風藥送之便有功。

牛黃﹝牛黃散﹞斑螫作引子﹐上焦通時下焦通。

腑家有病宜治髒﹐不看脈理總不中。

女子上焦有病﹐宜從經脈中治

有一幼婦六脈毫不動﹐惟有心脈往上衝。﹝中指根節動。﹞

知是經脈結下焦﹐心顫心悸兼心疼。﹝經脈結住﹐必上竄胞絡爲祟。﹞

我用風藥帶金丹﹐肉﹝肉桂﹞附﹝附子﹞吳萸往下通。

連喫兩付病皆愈﹐﹝六脈皆動﹐病自安矣。﹞再用蠟丸細細攻。

﹝用黃蠟溶化﹐入金丹攪勻爲丸﹐日食數丸﹐不久全愈。﹞

婦人關腎無脈治法

婦人脈空下半截﹐腿疼腰疼心裏咄。

治宜大補肝腎火﹐兼之調气更調血。

斑螫不妨少用些﹐炒豆熱磚不可撤。

脈上竄﹑下流﹐如此治

喉病肺脈上竄

喉病肺脈恆上竄﹐寸上一寸亂動攤。﹝似有大錢一片﹐在皮之裏。﹞

濕熱隱伏不肯出﹐風藥多用涼帶餐。

﹝涼藥多用﹐恐有以束之。故多用風藥以散之﹐涼藥自能得力。﹞

1231

風火瘧子脈上顚

風火瘧子脈上顚﹐用補用瀉皆不占。

我用風藥帶淸涼﹐一付便把根子剜。

虛癆中風脈上顚

脈象打閃上下飛﹐虛癆風熱甚可危。

我用風藥七八兩﹐加上金丹春便回。

﹝金丹少用﹐有風藥駕馭﹐盡從汗解﹐並不下瀉。﹞

產前風癥脈上顚

產前風癥脈上顚﹐二胡﹝前胡﹑柴胡﹞二活﹝羌活﹑獨活﹞艾葉兼。

加上紅糖蔥出汗﹐不怕母子俱不安。

牙疼用肉桂而愈

一人牙疼是濕寒﹐脈亦上竄中指間。﹝濕寒作熱。﹞

𨿽然上竄無有力﹐只得肉桂往下牽。

加上細辛與熟地﹐一付便可得安全。

牙酸用肉桂而愈

一人牙疼是牙酸﹐𨿽然面腫只半邊。﹝眞寒證見。﹞

看來是火非眞火﹐六脈沈遲風上顚。

大用發散兼肉桂﹐便可眞气始回旋。

脈有上竄下竄之分﹐一定是火

脈有一按卽得眞﹐上竄下竄如有神。

一定是火無挪移﹐除風﹝上宜除風﹞利濕﹝下宜利濕﹞上下分。

尺部熱極便下流

尺部熱極往下流﹐不至尺澤不肯休。

現出多少怪怪癥﹐盡與中指作對頭。

不是遺精與崩帶﹐便是窿閉二便愁。

不是濕气注腿腳﹐便是陰熱夜半畱。

旣已上邊看一看﹐又須下邊搜一搜。

我言尺部拉尾巴﹐正可脈學作論頭。

耳疼多因脈竄而然

耳疼因風到頭顚﹐脈細無力上竄然。

內用風藥去發散﹐外燒熱磚枕藉眠。

濕熱下注脈拉尾巴

濕熱下注脈細察﹐尺部往往拉尾巴。

腰疼腿疼並腎腫﹐知﹝知母﹞柏﹝黃柏﹞十棗﹝十棗湯方見前﹞一槪加。

若是尺部脈不彀➀﹐大熱大補猶恐差。﹝注﹕➀彀﹝。垢﹞﹕同夠。﹞

脈拉尾巴有左右之分

左脈尺部拉尾巴﹐涼血破血藥多加。

若是此部脈不夠﹐熟地萸肉肉桂最當家。

右脈尺部拉尾巴﹐涼气破血藥多加。

若是此部脈不夠﹐炮姜附子宿砂最當家。

二者亦要有分辧﹐溫涼補瀉方無差。

脈拉尾巴亦有虛熱而然者

脈拉尾巴是濕熱﹐不是結气便結血。

亦有虛熱往下流﹐﹝虛熱實熱亦在有力無力中分。﹞大補中焦便回轍。

﹝如此治法十一二﹐虛熱甚少。﹞

與上虛熱有同說。﹝上焦虛熱﹐﹞藥加肉桂便下來。

脈流左尺以下便當大瀉陰分

脈流左尺二寸長﹐定是發熱夜中央。

女子癥瘕兒痞塊﹐無不於此知端詳。

若能大瀉陰分火﹐便可立時見藥王。

脈貫中指﹐宜分虛實﹐中下亦然

脈气貫指往上衝﹐淸空降火大除風。

若是脈气有不足﹐量加溫補方有功。

前胡覆花不可少﹐元參郁金亦必中。

棗仁遠志共當歸﹐三陳﹝陳皮﹑半夏﹑茯苓﹞薏苡好和衷。

椒﹝川椒﹞茴﹝小茴﹞故紙暖下焦﹐金丹牛黃略帶通。

脈气相同實不同﹐全在指下辧分明。

喉疼總要治肺

凡是喉疼總在肺﹐加上牛黃﹝牛黃散﹞立調劑。

況且尺部拉尾巴﹐此是喉嚨最下系。

斑蝥一到關門開﹐除風降火甚得濟。

二將軍能開風火之門﹝牛黃散﹑紫金丹爲二將軍。﹞

眼科喉科最是神﹐如何專靠二將軍﹖

現今風火多上頭﹐不得二將不開門。

開了關門有主藥﹐疼痛一去便回春。

﹝凡是疼痛﹐病已入內。欲去疼痛﹐無有過於此者。﹞

頭上諸病以除風爲主

眼科喉科先除風﹐多用寒涼必不中。

多用寒涼風束住﹐此是先生大不通。

風不能出火不降﹐頭上之病總牢籠。

脈出寸口以上必用行藥

尺部硬了便可行﹐古人之言精又精。

今人如欲用行藥﹐但看中下必不中。

風火一墮往上衝﹐不結下焦結喉嚨。

其人頭必憎﹐其人耳必聾﹔其人心必咄﹐其人眼必紅。

但看寸脈出本位﹐已駕火車到天庭。

多用風藥淸頭目﹐捧住金丹使上行。

上至昆蒼下海底﹐一切滯气盡皆松。

亦有气到海底便回來﹐多是狐鬼當說胸。

卽用火罐搬下焦﹐使它立出玉門中。

﹝所搬之物﹐有如牛乳頭﹑羊乳頭﹑小鼠形者。﹞

此癥多是婦人得﹐那有一个老名公。

眞是令人料不著﹐不瀉上焦必不中。

我嘗治此千千萬﹐始敢如此亂丁東。

男子左尺下傳﹐其初皆寒

男子左尺往下傳﹐多是房事不安然。

一个紙條糊半截﹐平平妥妥在中間。

伸手一按無形迹﹐明是虛寒在裏邊。

其腹必積渣﹐其身必痛酸﹔晝裏多憎寒﹐夜裏壯熱連。

可惜盲醫無識見﹐動說此是重傷寒。

多加羌﹝羌活﹞麻﹝麻黃﹞去出汗﹐與他本底全不占。

一付兩付不見效﹐虛虛之禍不可言。

我用熱補帶金丹﹐沈寒一去便安然。

治病須要求來歷﹐不知來歷莫妄談。

脈以和緩爲髙

六脈和緩爲最髙﹐不軟不硬气迢迢。

太軟則弱病難愈﹐太剛則折魂暗飄。

脈不和緩便爲病

和緩原是土之性﹐人稟胃气它爲政。﹝六脈以胃爲主。﹞

有時過細與過小﹐有時過粗與過盛﹔有時過遲與過柔﹐有時過疾與過勁。

皆非胃气之本然﹐失了和緩便爲病。﹝過則爲病﹐卽從此處去治。﹞

況且頭上竄﹐﹝脈出寸口﹐有到中指之顚者。﹞況且腳下蹬。﹝脈出尺部﹐幾至尺澤之上。﹞

今日又有這毛病﹐午會已極方有此象﹐古書無有此說。尢須急救正。

久病脈竄﹐下焦虛寒﹐宜引气歸元

脈气飛空火上天﹐除風降火並金丹。﹝牛黃散亦可。﹞

若是空中脈微細﹐風藥猶可丹﹝金丹﹞少研。

況乎久病气血虛﹐不可大開大瀉仍如前。

云苓意苡宜酌用﹐川椒故紙小茴添。

間有海底虛寒甚﹐肉﹝肉桂﹞附﹝附子﹞吳萸往下牽。

上熱下寒亦不少﹐不可泥住脈竄是大端。

治病治上下﹐以覆花儲石湯爲例

覆花儲石治虛嘔﹐本是傷寒眞妙訣。

我嘗治病治上下﹐卽會此意爲圭臬。

病竄上焦多是風﹐覆花之類往上揭。﹝荊芥﹑防風﹑柴胡﹑前胡﹑羌活﹑獨活之類。﹞

病流下焦气不通﹐金石之類往下掣。﹝自然銅﹑陽砂﹑赤石﹑滑石﹑礞石之類。﹞

若是中間作一樞﹐牛黃金丹不用說。﹝虛用黨參﹑黃芪﹑當歸﹑白芍之類。﹞

只要善會古人意﹐按住三部細分別。

肝橫午後熱﹐肝腎齊橫夜半熱﹐治亦不同

肝經橫滯午後熱﹐桃仁紅花靑皮決。

流入下焦三寸長﹐知母黃柏牛膝啜。

有了此脈腿必疼﹐有了此脈夜必熱。

利濕淸熱宜並用﹐金丹斑蝥不用說。

六部以上須要細察

我遇老婦六十年歲也﹐膝下兒女亦雙全。孰知一診她裏脈﹐卻是喉咄病久纏。

此本暗气結﹐三部九候不能傳。但看中指動﹐便知火欲上靑天。

中指中節動﹐喉間如塞綿。中指根節動﹐胸中如砌磚。

大約結滯在海底﹐陰火上衝昆侖山。二癥必要分虛實﹐方能下藥不至偏。

先淸頭上火﹐次開胸中痰﹐肉桂一引便愈痊。

如若壘塊不能消﹐必須鬥酒大黃煎。二味宜多用﹐方能上頭顚。

好如泰山雪﹐一滚到海邊。好如銀河槎➀﹐一棹到門前。﹝注﹕➀槎﹝茶﹞﹔木筏。﹞

我治這些癥﹐不在三部九候間。不是好奇異﹐大抵運會使之然。

古人若是生今日﹐安知不是如此往下傳﹖我今抱此意﹐願與古人言。

六部以下須要細察

有一莊農甚有情﹐夫人死了意索索。每夜精魂來入夢﹐不知不覺龍暗行。

一日請我去看看﹐六脈虛弱無病蹤。惟有左尺出本位﹐似乎相火甚不平。

其中細按有疙瘩﹐必是疑心暗鬼生。其人問我是何病﹐我言六脈無病只遺精。

夜中仿佛美人來﹐時時與君有舊情。伊聞我言笑著說﹐必有人對先生明。

先生旣知速用藥﹐休使美人再偸情。卽用斑螫滑石哈﹐一付兩付便安寧。

可知六部以下也有脈﹐但拘六部便不淸。六部以下細細思﹐思之思之鬼神通。

我嘗相脈上下尋﹐不知不覺遇神人。神人不言我已曉﹐何處不有定南鍼﹗

脈竄中指亦有寒積使然者﹐不可用涼藥

上焦脈竄火最多﹐亦有寒積起風波。

皆因气滯與血滯﹐無有藥餌去開拓。

時候久了生虛熱﹐飛入顚頂作祟魔。

宜用二胡﹝柴胡﹑前胡﹞淸上火﹐椒﹝川椒﹞茴﹝小茴﹞故紙爲正科。

漧薑吳萸仍多用﹐燒棗十枚使墜著。

一切濕寒皆導出﹐蕪花大戟共琢磨。

僭上之火盡引下﹐不用連﹝黃連﹞桂﹝肉桂﹞暗交合。

豈可泥住竄上理﹐而忘溫和之正藥。

此等之人色多暗﹐那有眞火昭灼灼。

治病以劑脈之平﹐脈平便無病

治病脈法精又精﹐只要寒熱虛實劑其平。

虛者便宜補﹐實者便宜行。﹝開﹑蕩﹑通﹑和皆是行﹐不必定用下藥。﹞

寒者便宜溫﹐熱者便宜淸。

六脈部位分淸楚﹐﹝六脈各有寒熱虛實﹐各有溫涼補瀉。﹞不得顚倒胡亂行。

果然調劑上天平﹐便得神仙一體輕。

﹝孫眞人渡河﹐神人亦渡河﹐眞人執其手曰﹕六脈和平﹐非聖則仙。﹞

我嘗治一气虛陷下癥﹐二腿疼痛不能行。只用風藥大升提﹝寸關虛而無力﹞﹐便得神仙一體輕。

又嘗治一遺精陷下癥﹐寸關虛弱難爲情。大加升提淸相火﹐便得神仙一體輕。

又嘗治一頭懵頭疼癥﹐數年服藥毫不靈。只用淸空十數兩﹐便得神仙一體輕。

治病無甚奇異方﹐只要寒熱虛實劑其平。

按﹕病有偏於虛實寒熱﹐故脈不平。

若脈理旣精﹐則溫涼補瀉﹐各得其宜﹐而無偏一之害﹐則脈自平矣。何病之有﹖

侄金門謹志。

程國彭➀胃神根三字訣詩

從來古聖重知生﹐初診脈時便知終。五臟和緩稟胃气﹐本一病之可名。

但是禍來原不測﹐頃刻病起如墻傾。主人便請去診脈﹐誰知藥王靈不靈﹖

此中有个把柄法﹐中候有力猶可通。

中候有力原有神﹝人之精神﹞﹐寒熱溫涼藥成功。﹝藥力須借人之神轉動。﹞

若是中候無有力﹐縱然扁鵲亦回程。淹淹纏纏三兩月﹐病沈家人淚暗傾。

此時若要尋生路﹐二尺中上連根生。沈候應指還可爲﹐卻是主人救難星。

譬如徧地皆霜雪﹐嶺上寒梅信已通。眼前𨿽未生枝葉﹐春回气轉便發生。

此時再加補藥三兩付﹐著手成春妙化工。

胃神根子三字訣﹐程家恃之作二銘。我亦此中討消息﹐不知下手靈不靈﹖

注﹕➀程國彭﹕淸代醫家﹐著有《醫學心悟》。

脈能洞見隱情﹐須要細診

有一少男病不安﹐請我到家將脈看。

一診尺部﹝左尺﹞結疙瘩﹐知有積熱腎下纏。

他言先生診脈須言明﹐方見此中眞的端。

我言君本遺精不柰➀煩﹐伸手挪住玉莖間。

畱滯敗精下不來﹐於今淋閉不能堪。

跟隨之人忽大笑﹐聲言先生脈理不能瞞。

凡類此癥甚是多﹐豈僅一二在眼前﹖

富貴貧賤人用藥相同﹐實不相同

有一老婦脈漧澀﹐徹夜咳嗽甚危殆。

我用十全大補湯﹐她便悠悠➁自在。

可知一切脈細微﹐只用此湯不用攺。

可知一切脈濡緩﹐只用此湯不用攺。

可知一切脈弦緊﹐只用此湯不用攺。

可知一切脈虛弱﹐只用此湯不用攺。

可知一切脈柔軟﹐只用此湯不用攺。

可知一切脈沈遲﹐只用此湯不用攺。

可知一切脈疾數﹐只用此湯不用攺。

果能認眞此湯頭﹐便可走京與串海。

縱遇大官家﹐亦能調鼎鼐。

惟有一切脈洪實﹐不喫承气不能得。

惟有一切脈彊硬﹐不喫金丹﹝紫金丹﹞不能得。

惟有一切脈滯塞﹐不喫牛黃﹝牛黃散﹞不能得。

惟有一切脈橫決﹐不喫十棗﹝十棗湯﹞不能得。

以治粗人甚是好﹐以治官家再安排。

說起這些話﹐好如登場之傀儡。富貴貧賤實不同﹐縱是軒皇無生宰。

無脈之人多不死﹐要與神色相參

看起脈來無可言﹐須要神色相對參。

有了神色病易理﹝不昏﹑不迷﹑不焦﹑不暗﹞﹐縱是無脈亦還元。

我嘗治些無脈癥﹐不過寸口露鍼尖。一見良藥便豎起﹐昭昭彰彰度餘年。

又有六脈盡竄中指間﹐三部全無一綫牽。

大用風藥加金丹﹐忽而脈象盡如前。

又有虛寒已極脈盡無﹐十全大補气模糊。

陰分模糊亦不得﹐加上惡露水頓蘇。

又有疫病瘧疾亦數場﹐气血枯竭脈全亡。

但用熱補十數兩﹐蔻仁一到脈如常。

更有三部九候皆周全﹐轉眼時節染黃泉。

不是昏迷似睡著﹐便是暗淡起寒痰。可知神色亦當家﹐不必脈理盡關天。

久病必須診脈

人止外觀便不靈﹐必須診脈始知情。

我嘗治一牙疼癥﹐其人彊壯甚熊熊。伊言牙疼已二年﹐每到喫飯難爲情。

熱了一點不能食﹐涼了一點不能行。必俟飯食溫暖後﹐喫到口中始能平。

吾初觀之以爲火﹐一看脈理大不同。內裏陰寒無與比﹐無怪喫藥屢不靈。

卽用肉﹝肉桂﹞附﹝附子﹞吳萸與故紙﹐炮姜蓽茇一樣同。

一搓搓了十餘兩﹐大加升提往上行。﹝蒼術﹑升麻﹑細辛﹑白芷﹑羌活﹑獨活之類。﹞

初喫一煎全不效﹐再喫二煎始收功。

吾初不料此人有此脈﹐並有如此之牙疼。

𨿽依脈理去用藥﹐時時思之總朦朧。遲至半月始敢問﹐二年之病一時淸。

可知聖人治病理﹐僅恃望聞仍不中。一切五臟與六腑﹐若不診脈怎能精﹖

左手無脈由相火敗壞

人有命火是純陽﹐上下流走左部旁。若是一時傷壞了﹐左部上下甚光堂。

手無脈綫無起伏﹐好似大腿肉一方。我嘗見一腫脹人﹐脈象如此以敗亡。

又嘗見一娶妾人﹐脈象如此亦遭殃。皆因左手無脈綫﹐時候不久見閻王。

可知命爲一身主﹐全賴相火滋元陽。

若治此癥預培補﹐肉﹝肉桂﹞附﹝附子﹞吳萸故紙姜。﹝黑姜。﹞

加上熟地與萸肉﹐方可地久並天長。

肺脈如艸節﹐其人多痰﹐亦是危癥

痰癥須從脈經看﹐肺脈頭上看所安。肺脈頭上空空然﹐原無粘膩滯心間。

肺脈頭上如艸節﹐定是粘膩滿肚纏。有了此脈主噦嘔﹐惱惱積裏十餘天。

不用皂﹝皂角﹞礬﹝白礬﹞去導吐﹐縱有仙藥下亦難。

誰知一吐十餘回﹐羅➁膈以上盡淨宣。﹝➁羅﹕本文意如全﹑整个。﹞

猶有粘膩滯隔下﹐較之膈上更纏綿。

又用金丹下數回﹝金丹加入藥中﹞﹐一切粘膩始盡刪。

惱惱積裏盡去了﹐只是噦意未盡捐➀。

再用六一安胃裏﹐﹝滑石亦土類。以土安土。﹞再用金石墜腎間。

皆用紅糖和入內﹐使他脾气暗周旋。﹝因他不能用藥﹐故用此類。﹞

此皆治痰之妙訣﹐全在蒙醫悟眞詮。

脈以和緩爲貴。凡是堅硬如骨頭﹐如冰淩﹐如劈柴﹐多是壞癥。如艸節亦非吉象。

𨿽然暫愈﹐不知將來何如也﹖

各種祟脈

手梢濕涼多有邪祟

一爲診脈手濕涼﹐定是狐鬼據中央。若要此癥立時愈﹐山甲爲丸入麝香。

祟脈多戰戰

祟脈一診忽戰戰﹐恍有飛鼠過其間。﹝脈戰身亦戰。﹞其人恍惚夢顚倒﹐鬼門鍼到便能痊。

祟脈有似電者

祟脈恆在中指間﹐上下飛流電一般。肝脈時乎有也無﹐定有癥瘕痛不堪。

各種難治之脈

肝脈如繩者難治

肝脈如繩緊緊牽﹐有虛有寒气使然。況且脾脈有也無﹐噫气不上痛不堪。

肝脈如鍼者難治

肝脈如鍼中間懸﹐腰疼腿疼不能堪。略加調理便見效﹐只恐遲久不能堪。

凡是血盛易得治﹐如此細細怎歸元﹖

肝胃軟弱皆難治

胃脈軟弱如麻披﹐一身舉動全無力。肝脈軟弱如麻披﹐一身疼痛無可爲。

略用溫補便見效﹐三日五日病又歸。皆因气血虛弱甚﹐藥力一盡難支持。

胃中雙脈如雙綫者難治

胃中雙脈如雙綫﹐積積渣渣痛不堪。縱然治好不時犯﹐淹淹纏纏飲食難。

少壯之時不如人﹐才至四十便癱瘓。

胃脈如鍼者難治

胃脈如鍼中間懸﹐隔气隔血痛不堪。略加行藥便能愈﹐只是飲食分外難。

無頭無尾無根抵﹐焉能連轉眞機緘﹖

胃中吸腰者難治

我嘗診脈把胃調﹐誰知胃裏中吸腰。

吸腰之時心上湧﹝心中滿﹞﹐吸腰之時气下拋。﹝多放屁。﹞

吸腰之甚病必死﹐吸腰之微亦難療。日進焦術四五兩﹐始得脾上命根牢。

寸頭脈橫如綫者難治右寸頭者居多。

寸頭一橫脈如綫﹐便是呃食小證見。

開痰利气宜常服﹐除風降火切莫慢。

滋養腎水往上潮﹐引下虛火便如貫。

左尺右尺硬如蘆管者難治

右尺脈硬如蘆管﹐大腸濕瀉不能堪。

左尺脈硬如蘆管﹐小腸淋閉不能堪。

或補命門或利水﹐略加升提便能安。

此中變化亦多端﹐惟有石淋須刀剜。

折腳之脈難治

折腳之脈無尺部甚難療﹐下焦虧損洞昭昭。男子卽此是死脈﹐女子疼腿更疼腰。

大補水火必見效﹐﹝藥用肉桂﹑附子﹑當歸﹑熟地。﹞時候久了命根牢。

腫脹脈如秫➀當難治﹝➀秫﹝孰﹞﹝亭﹞﹕髙粱的莖﹞

脈如秫肝已橫﹐一寒一熱使人驚。大補脾土以制木﹐或可永世得安生。

脈如蚯蚓者癱瘓

癱瘓之脈甚是長﹐好和蚯蚓臥中央。不起不伏不流走﹐縱是仙人亦無方。

各種死脈

脈似除中➁者死

➁除中﹕古證名。指胃气敗絕﹐而反能食的反常病證。見《傷寒論》。

恍惚僅有脈﹐右似硬骨樹中央。現居肺分必是痰﹐大用牛黃﹝牛黃散﹞瀉膠糖。

膠糖瀉盡全無脈﹐日講飲食似餓狼。﹝俗云喫盡命食。﹞

忽然昏沈不能食﹐大數已到見閻王。

又嘗治一老叟病在牀﹐脈無根柢神已亡。中間微微有結滯﹐略進金丹已開張。

但是枵➀﹝音消﹕空﹞腹不因食﹐三日兩日見閻王。如此無神脈气象﹐不下已亡下亦亡。

以比傷寒號除中﹐想是同路走無常。

胃脈中斷者必死

我治噎食把胃調﹐誰知胃脈斷一刀。﹝有橫斷一刀之象。﹞

大補中焦卽能食﹐食之數日忽魂飄。

脈如灰裏蚯蚓者死

灰裏蚯蚓脈無神﹐不起不伏漸漸伸。老年壽終多見此﹐三日五日便歸陰。

脈如皮條者死

脈如皮條上下伸﹐不軟不硬亦無神。癆癥枯竭恆如此﹐一年半載便歸陰。

脈如牛槽者死

牛槽之脈兩邊髙﹐中下無根上亦飄。气血已竟抉去了﹐縱有仙丹不能療。

脈如蘆管者死

脈如蘆管堅硬圓﹐不飲不食痛不堪。我用金丹去順气﹐他便動靜皆安然。

遲至兩月甚得意﹐我知是死不敢言。一日揚揚去看戲﹐卽便噦血到陰間。

脈如秫者死

右手脈如秫圓﹐亦飲亦食不多餐。左手脈如秫圓﹐一冷一熱天晚間。

一人兩脈皆已具﹐猶自周旋甚安然。只因脾瀉气流通﹐﹝脹悶多不能免。﹞便能遲死至半年。

一人脈象亦如此﹐全無疾痛在眼前。我說此人是死脈﹐旁觀以爲是妄言。

未至半月忽受病﹐一到家中入陰間。

脈如弓弦者死

我嘗診脈脈似弦﹐知是死期在眼前。卽用補脾一大付﹐全無疾痛之可言。

未至三日便翻覆﹐石光電火忽回旋。

脈如牛筋者死

我嘗診脈脈似筋﹝外滑而中實﹞﹐天晚寒熱時一侵。

補之不得﹝似虛非虛﹞瀉不得﹝似實非實﹞﹐只得降火與滋陰。﹝以其脈中气不往來故也。﹞

時候久了嗽不已﹐嚴霜一到便回身。

脈如遊魚者死

脈如遊魚在水間﹐尺寸不到底不連。藥喫兩付便能愈﹐轉眼時節便回旋。

此等脈象無根抵﹐焉能日久不變遷﹖

脈如綫繩者死

脈如綫繩上下牽﹐結結實實在中間。我言如此脈象不貫串﹐恐怕飲食下咽難。

他言我是噎食病已久﹐嗚呼噫嘻在眼前。

吐血脈如蔥葉者死

吐血脈象甚是長﹐气吹蔥葉好光堂。補之不得瀉不得﹐一寒一熱見閻王。

癆癥脈似革者死

癆癥出頭脈似革﹐時時作嗽气不接。人家脈象皆圓和﹐此獨皮上貼韭葉。

蠱癥脈如刀者死

凡是蠱癥脈如刀﹐直條條裏弦一條。脾土克盡不能食﹐十天半月入陰曹。

關尺火旺﹐鼻如煙煤者死

一身之气統於肺﹐鼻中漧燥無生意。傷寒瘟疫伏煙煤﹐皆是關尺火克制。﹝多由誤瀉使然。﹞

脾虛不動者死

一身生機全在脾﹐脾土不動無可爲。況有肝木來克制﹐二目塌陷垂眼皮。

病人無神者死﹐脈無神者亦死

治病先把脈來摸﹐有了脈理好用藥。若是脈上無有病﹐縱遇軒歧無柰何。

但看外邊昏蒙甚﹐已是薤露➀種一科。﹝指薤露歌﹐古代挽歌名﹞

我嘗治些瘟疫癥﹐脈如麻披似甚弱。

呼之不能一語應﹐混混沌沌又睡著。

又嘗治些老年痰甚多﹐六脈沈靜無大錯。只是昏迷不醒人﹐魂魄若己離肉殼。

又嘗治些少年將歸陰﹐六脈洪大無甚惡。但是迷悶無知識﹐仿佛夢寐把精奪。

大約治病先看神﹐有了精神好爲人。若是精神一無有﹐昏昏迷迷入鬼林。

況是脈道又無神﹐渾身血肉化飛塵。試看天地身外身﹐多大精光海外臨。

治病先看气色﹐吉凶亦可予知

治病先把面來觀﹐有吉有凶露眞端。

病人那有好气色﹐只要鼻間微含潤﹐面上略帶鮮。

﹝潤鮮便是陽气﹐便是生气。﹞

無論紅黃與黑白﹐最忌灰黯與枯漧。﹝灰黯枯漧便是陰气﹐便是死气。﹞

試觀老樹將發芽﹐必有嫩色透枝尖。試觀田苗將結實﹐必有秀色之可餐。

卽此想生意﹐便知人命之大關。又或翻身去說話﹐一挽病人重如山。

此是陰气入骨髓﹐那有陽气在人間﹖

兼之臭气多燻人﹐﹝骨重如山﹐臭气燻人﹐皆是陰气﹐皆是死气。﹞能在世上活幾天﹖

睜眼便要看出來﹐醫人原帶數分仙。不然何以贊造化﹐何以修先天﹖

決死生外面亦當家

死生多從臉上看﹐全靠脈理必不占。或是好藥正管著﹐脈象頓皆失固然。

或是翻覆連日夜﹐此時忽當睡安然。病人恆在黑影裏﹐伸腿赤腳擁被眠。

卽出兩手決生死﹐如此倉猝甚是難。不如扶他坐起來﹐先把神情觀一觀。

或在黑影看不著﹐油紙點著看一看。或是鼻子如煙煤﹐或是天柱側一邊﹔

或是昏迷若睡著﹐或是身體重如山。卽從此處決一決﹐已見生死之一斑。

再將脈象細審審﹐看與病癥翻不翻。亦有脈象如革條﹐亦有脈象如弓弦﹔

亦有脈象如蒜皮﹐亦有脈象如舟懸﹔亦有脈象無起伏﹐亦有脈象堅硬圓。

此皆必死之癥見﹐石光電火在眼前。

脈理𨿽足憑﹐間有不可憑者﹐不可不知

大抵相脈只相八九分﹐亦有一分知不眞。一則上關天﹐二則下關人。

如果眞是該死了﹐脈上必無神。如果眞是該活了﹐脈上必有神。

有神無神甚淸楚﹐相脈之人如何不知八九分﹖亦有該死之人﹐不必脈上全無神。

也喫飯﹐也整襟﹐穩排大坐笑音音。無柰一陣鬼來臨﹐頃刻之時卽歸陰。

亦有該活之人﹐不必脈上定有神。不知己﹐不知人﹐淹淹纏纏鬼爲鄰。

無柰一夕忽轉輪﹐半夜之時卽回春。如此之癥不是全沒有﹐世上亦曾一二人。

可知人命上關天﹐下關人。縱是藥中仙﹐亦有一分知不眞。

知道脈理不過治不錯﹐焉能一胥➀下定南鍼﹖﹝都﹑全之意﹞

我說這樣話﹐不是醫道認不眞﹐胥知萬事由天不由人。

如果人盡作主張﹐葫蘆谷中一把藥﹐這回定殺多少人﹖

蠢子醫卷二

陽夏龍之章繪堂甫手著

杭州董志仁校刊

古今用藥不同

皇降而王王而霸➀﹐世運升沈關造化。

﹝➀王而霸﹕王﹐王道。本文指用性質和平的藥。霸﹐霸道。本文指用性質毒劇的藥。﹞

三代以上皆純王﹐三代以下必兼霸。治化每隨气運轉﹐遵此用藥眞無價。

天師生於皇古初﹐﹝歧伯生於黃帝時﹞國初臨凡將世化。

洋洋大筆甚淋漓﹐滄海無邊把舟駕。

去今僅餘二百年﹐石室﹝歧伯著《石室祕錄》﹐多用重大之劑。附注﹞揚帆立時跨。

無柰俗醫執不肯﹐案頭小本把人詐。豈是二豎未肯離﹐一葦作航妄淩架。

吾獨把棹不敢移﹐天師謂我不必怕。洪波巨浪亂翻花﹐唉乃復一聲一齊下。

兩岸人聲亂驚啼﹐吾獨船頭食甘蔗。以此方兒去治人﹐可謂霸中又用霸。

其實穩坐釣魚船﹐未見揶揄➀小兒把人罵。今日謹告小後生﹐不學天師更學嘎﹖

余前治一暴得鼻血癥﹐已經無藥不投﹐均難稍爲遏止。

因視內熱太甚﹐卽用生地一斤﹐佐以生側柏葉炭之類﹐水和生搗取汁﹐涼服立獲神效。

後又用桃仁﹑紅花﹑當歸等諸和血之品﹐瘀血盡從大便而下﹐亦無後患。

借此可知先生是言爲不虛矣。

然要看病之淺深緩急﹐萬不可輕施重劑﹐致偏害而莫可挽回也。

世再晚鄧漢東林春氏拜讀。

霸藥亦不可少

吾謂天師藥甚霸﹐縱有二豎亦不怕。

其實藥味甚平和﹐和風甘雨連九夏➂。﹝➂九夏﹕九州﹐華夏的簡稱。﹞

一切大毒藥﹐並未繞筆下。但具翻山倒海力﹐不得不謂霸。

天師之霸原是假﹐後學之霸乃眞霸。一切攻伐大毒藥﹐往往用之若食蔗。

﹝毒藥得炮制之法﹐亦不毒矣。治病最有力。﹞

豈是後學好奇異﹐如今世道人心甚可詫。

不用此藥便不靈﹐用得此藥回造化。

如今之人多嘔逆﹐不用此藥不能下﹔如今之人多喉閉﹐不用此藥不能下﹔

如今之人多塞胸﹐不用此藥不能下﹔如今之人多癥結﹐不用此藥不能下﹔

如今之人多瘰癘﹐不用此藥不能下﹔如今之人多石淋﹐不用此藥不能下﹔

如今之人多鬼窟﹐不用此藥不能下。

有此奇奇怪怪癥﹐必用奇奇怪怪藥﹐安能捨此不用罷﹖

吾嘗立方時﹐必兼此味作舟駕。𨿽有堂堂正正藥﹐捨了此味不神化。

譬如由基射伯棼﹐只在當面那一詐。譬如關帝斬蔡陽﹐只在背後那一叱。

如此一點藥﹐不必多用﹐一點就到。也最靈﹐也最捷﹐好似神龍飛火射。

今日謹告小後主﹐莫謂江東無小霸。

凡用霸道毒藥﹐其勢不得不然。

非有過人之識﹐脈理分明﹐病原參透﹐不可妄加。

至炮制藥時﹐尢要遵古今良法﹐百倍其功。

轉極毒之品﹐成極平之性。否則恐致誤事。

孫鎭川謹識。

毒藥按法炮制﹐最有奇功。

篇中言呃逆等癥﹐每因气郁所致。

用此藥則气血周流﹐上下貫通﹐病自愈矣。

非病癥察明﹐勿妄投。

侄孫溶川謹識。

治病有先霸後王之不同

大熱大涼有幾番﹐用得好時病立痊。病一痊時便須已﹐不如和緩爲上仙。

大補大瀉有幾番﹐用得好時病立痊。病一痊時便須已﹐不如平妥爲上仙。

凡是病癥皆有偏﹐不得矯枉過正必不安。

好似秦人之暴虐﹐必得霸王之鐵鞭。一若平定了﹐便須治世之曹參。

治病亦如治天下﹐有時用霸王霸藥專治暴癥﹐有時用曹參。

日飲醇酒以自樂﹐又有黃老那一篇。大病已竟抉去了﹐全憑蓋公去周旋。

治病有和緩治法﹐仍以和緩爲是。凡大攻伐之後﹐邪𨿽去而正气虧矣。

若培養稍差﹐致變它癥﹐亦復不少。愼之﹗愼之﹗然尢不可因循以誤事也。

林春謹識。

病有可以用霸之時則霸之﹐可以用王之時則王之。

蓋醫道亦宜學君子而時中也。

侄金門敬識。

病宜用金丹﹐不論老弱貴賤

客有問於予日﹕君好用金丹﹐何以古人未嘗言﹖

予曰﹕世道每認人心轉﹐人心就是病根源。疇昔➀人心多純良﹐世道亦無偏。

有病多傳陽﹐一用大黃便安然。如今人心多奇谿﹐世道亦曲彎。

有病多傳陰﹐不用金丹便不占。客曰﹕信如君所言。此藥只可治

丁壯﹐不可治連娟﹔纖弱貌。附注。只可治村夫﹐不可治髙賢。予

曰﹕瘟疫流行不論人﹐貴賤老幼一樣傳。喫了多藥不見效﹐得此

一分便安然。我嘗治小兒﹐和入滑石立時歡。紫金丹性燥﹐和入滑石

以平之。小兒服之易納。附注。我嘗治髙人﹐丸入黃蠟立時痊。治病只

要有兼藥﹐無非濟世之舟船。治病只要有和藥﹐無非救苦之仙丹。

治病只論病﹐全在立時能豁然。不必參苓白術散﹐不必眞珠元麝

丸。百病皆因積滯生﹐不用此藥必不靈。如但積滯用大黃﹐尙有

多竅不能通。得了此藥便貫穿﹐再用補益亦易痊。得了此藥便流

通﹐再用滋養亦易安。非是我家好迅利﹐如今庇癘大非前。世道

注﹕疇昔﹔從前。

1391

每隨人心轉﹐焉能泥住古道無變遷﹖縱是軒歧再治世﹐亦必將此

再傳宣。不能捨此全不用﹐以爲治世之神仙。客笑予亦笑﹐遂各

退處於無言。

治雜疾老病﹐風藥行藥相輔而行

有一老醫性好用馬前﹐不論是甚病﹐總以此爲先。多是雜病﹐

盡皆丸藥。他言我好用馬前﹐病自毛竅宣。猶之君好用金丹﹐病自

腸胃捐。我言君言𨿽有理﹐只是性太偏。誰知今日之病偏又偏﹐

不兼二人之偏尢不占。今日之病多從風上得﹐不用風藥必不

痊。風藥少了不中用﹐風藥多了往上竄。風藥甚多﹐不必定是馬

前。不用金丹貫頂子﹐不能運轉大遇天。上頭有病上頭表﹐下

頭有病下頭宣。雜疾老病恆如此﹐不如此治必不安。我嘗二

藥一齊用﹐上下周流無獘端。大抵運會使之然﹐我亦不敢多

變遷。

雜貨湯歌

病有專補者﹐有專瀉者﹐有專熱者﹐有專涼者。惟雜癥則

不然﹐故作歌以記➀之。

世人用藥不精良﹐動云醫是雜貨湯。豈知醫道精良亦如此﹐

藥不雜兮不成方。但是藥雜心不雜﹐總要病上去著忙。不似盲醫

無主見﹐惡濫雜碎一鍋湯。或補上而瀉下﹐或補下而瀉上﹐必須

細推詳。或補左而瀉右﹐或補右而瀉左﹐必須細酌量。旣欲用參

芪﹐又要用硝黃。旣欲用連柏﹐又要用桂姜。不是仙人好奇異﹐

實是脈理生光芒。不惟一身之癥有不同﹐卽此一經亦分張。此中

自具陰陽補瀉理﹐曲曲折折莫荒唐。看似雜兮實不雜﹐百萬雄兵

擁韓王。我今專爲雜癥言﹐豈是尋常小文章。

按﹕病只一條﹐藥可專用﹐則藥不必雜也。若一人而具虛

實寒熱之癥﹐故用藥亦具溫涼補瀉之品。蓋病雜﹐故用藥亦

雜。要以脈理爲準。侄金門謹志。

注﹕➀記﹔原作「紀」﹐據文義攺。

1101

夏秋之間用藥﹐不得不雜

病到夏秋甚是雜﹐𨿽老名醫亦無法。一癥常具溫涼補瀉理﹐

汗吐下法不得不齊加。我嘗遇此癥﹐便用九里山前擺陣法。頭痛

如劈是少陰﹐細辛白芷得多加﹔心中嘈雜欲嘔出﹐黃連滑石得多

加﹔渾身大熱汗不流﹐防風二活羌活﹑獨活得多加﹔五內漧燥不能

忍﹐芩黃芩連黃連梔梔子柏黃柏得多加。不然先用六一牛黃六一散又加

牛黃散去導吐﹐再用煎藥更覺嘉。此癥原由風木搖動無止息﹐所以

寒火濕熱亂翻花。只要立志去平賊﹐金丹和入紫金丹和入湯藥之中掃

根芽。不是我心雜亂無主意﹐九里山旅樊噲拿。或用蔥水煎﹐或

用醋麩拓。內有淸涼去解散﹐外用過熱亦不差。縱有霸王作病神﹐

不過烏江去看他。

吐法不可廢

古人治病有三法﹐不用汗吐便用下。後人有言吐傷人﹐遂將

吐法一齊罷。豈知痰實與風火﹐每在上焦淩空架。不用吐法便不

靈﹐隔上之病如何化﹖吾嘗治一頭懵頭暈癥頭懵﹑頭暈﹐痰火無疑﹑

昏昏沈沈睡不下。自言胸滿欲作嘔﹐嘔出病來勝用瀉。必本人有欲

嘔之意﹐方可以言吐。我言吐法久不用﹐我要用時人盡詫。便將六一

牛黃散六一﹑牛黃二散﹐用白礬﹑皂角末亦可﹐疊飲疊吐人人怕。豈知痰

涎吐盡便無病﹐不知不覺又大下。可知病在上焦無停畱﹐不用下

藥亦能下。隨用黃連淸一淸﹐一天雲霧散了罷。因悟疫邪傳裏表

未松﹐渾身大熱不能行。再說羌羌活麻麻黃去出汗﹐此中實滿欲結

胸。只得承气並調胃﹐一瀉二瀉便安寧。隨飲茶湯一大碗﹐不知

不覺汗已傾。裏癥通時外亦通。可知治病須要看所急﹐該吐該下宜立

行。不必狐疑生枝節﹐一竅通時百竅通。但觀前癥細細思﹐可知

用兵貴先鋒。亦有猛然嘔吐甚可驚。滴水入口不能容。翻江倒海

連日夜﹐聲聲叫娘不能行。只用六一六一散兼牛黃散➀惡水惡露布洗

水以飲藥頻頻壓﹐頻頻壓時頻頻傾。但得一勺入胃裏﹐胃中火盡便

安寧。再將淸補去調燮﹐轉眼時節又復生。更有猛然大瀉糞門

注﹕➀牛黃散﹕原作黃牛散﹐據文義攺。

1411

開﹐若將腸胃湧出來。衣帶褲子提不住﹐腹內腸鳴似奔雷。果然

實火脈有力﹐便將承气去安排。脈實有力宜用﹐不然亦須淸補。實火下

盡便如初﹐何用參黨參苓茯苓仔細裁。此皆嘔因嘔用﹑通因通用

也﹐較上二說更深哉。

毒藥制好能治大病

毒藥眞正制得好﹐大病一見便能了。憶昔一時大家瘧﹐惟有

上信稱至寶。麵包燒紅用醋洗一兩﹐明雄二兩﹐石膏生熟各二兩﹐共

豆綠豆粉半斤。搗﹐並合一處爲仙丹﹐以治濕瘧眞絕妙。又嘗糯米

炒斑螫﹐以治下焦血滯竅。又嘗沙土炒馬前﹐以治偏枯身潦倒。

多少名醫不能痊﹐惟此三味一筆掃。休說諸藥甚是毒﹐斬關奪隘

它最巧。試看興王佐命臣﹐那有一个和平老。

毒癥非用毒藥不行

嘎病不曾親手經﹐不知其中底裏淸。我嘗濕癬滯兩腿﹐用些

毒藥便能輕。可知一切疥癲癥﹐皆是陰寒濕毒結滯成。不用信石與

硇砂﹐不用斑蝥與蜈蚣﹔不用麝香與輕粉﹐不用蟾酥與陀僧。而

能這毒都治了﹐眞是挾山超海同。或用些須熬膏藥﹐或用些須完

丸行。眞是洪鑪一點雪﹐毒癥還須毒藥攻。

病有風火濕寒之毒﹐便須從此下手

如今气運大非前﹐病癥多有毒癥兼。不用毒藥卻不效﹐一加

毒藥便立痊。我嘗遇些喉結癥﹐屢次用藥毫不占﹐一見毒藥便立

痊﹔我嘗遇些淋閉癥﹐屢次用藥毫不占﹐一見毒藥便立痊﹔我嘗

遇些肚疼癥﹐屢次用藥毫不占﹐一見毒藥便立痊﹔我嘗遇些瘡腫

癥﹐屢次用藥毫不占﹐一見毒藥便立痊。從此知備毒藥好﹐見了

病癥必審端。看它來歷有不善﹐卽須毒藥立上前。有風毒﹐有火

毒﹐用上此藥能立捐。有寒毒﹐有濕毒﹐用上此藥能立剜。𨿽有

餘波容易治﹐全要這里拔幟以登先。好如項王已入牛竇裏﹐那有

不是漢江山。

1421

關格之癥﹐宜加二將軍以行之

凡人關格气不通﹐纏頭汗出往上行。有一成童似中風﹐兩手

兩足舉不能。直條條裏臥茵席﹐纏頭汗出往上行。我用金丹去破

血﹐加上風藥使沖融。果然汗出比前多﹐但是下焦未全通。又用

牛黃去開拓﹐加上風藥使和同。這回大汗滿周身﹐兩手兩足皆有

功。其實脈道不見大結滯﹐只得捨脈從癥爲正宗。二藥全賴巴霜

力﹐風藥駕禦俱淩空。大黃沈濁無生气﹐不能通行十二經。我用

二藥皆此意﹐每從大汗顯神通。此是我家創制法﹐莫說風癥不可

兼藥行。

大藥引子甚是得力

治病引子最爲先﹐引子便是先鋒官。先鋒如硬實﹐他自打敵

前。我嘗治傷寒﹐大蔥一把煮水煎﹔我嘗治吐衄﹐茅根一握煮水

煎﹔我嘗治腹疼﹐黑豆一碗炒焦煮水煎﹔我嘗治尿血﹐薊根一束

煮水煎﹔我嘗治瘡腫﹐忍冬一掐➀煮水煎﹔我嘗治風癥﹐艾葉一

團煮水煎﹔我嘗治眼紅﹐薄荷一襟煮水煎﹔我嘗治滑瀉﹐五倍一

兩煮水煎﹔我嘗治虛熱﹐童便一罐當水煎。又嘗薑汁一大盞﹐

對➁藥治頑痰﹔又嘗韭汁一大杯﹐入藥治血鮮﹔又嘗酩酊➂一大

壺﹐炒藥炒大黃半斤治喉幹治火呃之癥﹐又嘗治半邊。外用醋麩熱炒裹

腿纏﹔又嘗治項彊﹐外用熱磚枕藉眠﹔又嘗治瘰癘﹐外用神鍼把

火燃➃硫黃﹑麝﹑朱砂合銀殊﹐倦入油紙煉成丸。用鍼挑住貼瘰癘上﹐日一

次﹐以火然之。諸如此類癥﹐引子最爲先。好似烏雅馬﹐全在霸王

去著鞭。又如靑龍刀﹐全在關帝去傳宣。幸當用藥時﹐不妨此

筆添。

按﹕自古用兵最重先鋒﹐取能衝陣開路﹐直搗敵巢。用藥

如用兵﹐此言大藥引子亦如是也。不得謂其大而減之。侄孫

注﹕➀掐﹕此字與下文「襟」均爲量詞。

➁對﹕攙和。

➂酩酊﹕泛指酒類。

➃燃﹕原作「然」﹐據文義攺。

1431

溶川謹志。

病在血分多從小腸而出﹐

不必另尋出路﹐下法以此爲正

病在血分得最多﹐皆因情欲起風波。情欲多了暗受傷﹐一有

風寒便粘著。不是濕腫往下流﹐便是气惱橫擊搏﹔不是癥瘕爲聚

散﹐便是寒熱爲鼓橐➀。此病皆自小腸出﹐全賴肝腎去疏鑿。與

胃大腸並不挨﹐不必硝芒硝黃大黃去開拓。不論虛實與寒火﹐皆從

血分去斟酌。我嘗治此千千萬﹐無不以此爲關鑰。人說下法不在

此﹐我不與彼彊聒聒➁

治病不必定用此病藥

凡事有滯卽生熱﹐不結气來便結血。萬病皆從气血壅郁而生。我

嘗治一眼疾眼甚紅﹐搜風涼血一齊攻。兩關不見大結滯﹐若有結滯

便用酒軍﹑醋軍。只用金丹和藥中。喫得兩付便能愈﹐因它破滯兼除

風。又嘗治一少年腿甚疼﹐腫硬無頭甚可驚。因用發散和血藥﹐

加上金丹調入中。只喫兩付疼已愈﹐亦因破滯能除風。可知治病

全在看活潑﹐看得活時無不通。金丹原非二癥藥﹐我若用時妙

化工。

蠟匾金丹以治虛弱人亦有神效

鄕愚治病甚是難﹐一付不效便生端。有一村婦虛寒甚﹐內裏

積滯結腎肝。本該先補後攻伐﹐無柰性急欲速完。只得調合加金

丹﹐意欲一付把病剜。誰知金丹性暴戾﹐積滯已久不能安。我用

黃蠟匾金丹﹐藥性平和便有緣。不。怕積滯久不通﹐漸漸磨來漸漸

攻。只喫數丸有轉機﹐再喫數丸有大功。任是虛寒難支持﹐不加

補藥亦能中。此眞濟世之菩提﹐此眞活人之仙翁﹐願將座右

書一通。

注﹕➀鼓橐﹝駝﹞﹕同鼓噪。

➁聒﹝郭﹞聒﹕吵鬧不休。

1441

用藥眞詮

過燥過儒之藥﹐久用便有變化。

人有濕寒甚不安﹐必須蒼術硫黃與馬前。若是日用常常服﹐再得地黃方周全。

人有虛熱甚不安﹐必須二芍﹝赤芍﹑白芍﹞生地與車前。若是日用常常服﹐再得術苓﹝白術﹑茯苓﹞方周全。

不是用藥好夾雜﹐暫服久服要細參。暫服一偏便能了﹐久服必得和藥入其間。

正治不得必用反治

久治腿疼不能了﹐一加升提便順道。久治便血不能了﹐一加升提便入竅。

此是回環大道理﹐醫家用之眞絕妙。

丸藥眞詮

丸藥通利莫認眞﹐兼通四肢方爲神。若不橫行竟直走﹐閃下病疾何處尋﹖

爛積丸

大黃二醜﹝各一斤﹞君子肉﹝二兩﹞﹐山甲﹝一兩﹞滑石﹝二兩﹞皂角﹝一兩﹞骨。

蕎麥麵爲丸菔子﹝萊菔子一斤﹞用﹐以之爛積甚是速。﹝山甲﹑皂角﹑菔子是此方妙處。﹞

四消丸

大黃三兩二醜三兩與僵虫卽僵蠶四錢﹐桃杏桃仁三錢﹐杏仁三錢山甲二片石決明一兩。

外滚芒硝完丸好﹐此是四消用藥精﹐山甲﹑桃仁﹑杏仁是此方妙處。

丸藥用補必帶和方可

補气補血莫認眞﹐補中帶和方出神。煎藥純補猶可說﹐久眼丸藥須細斟。

時下小方亦有可取

不在脈理亦有病﹐多少名醫不中用。竟有出个方兒甚是巧﹐村夫野婦竟成聖。

前日有長腳搭背﹐𨿽多用藥空受罪。有言倦住火艾用煙燻﹐蒸來燻去病自退。

又有大胯突硬甚可驚﹐多少名醫治不中。有言此是沈寒滯裏邊﹐﹝無大寒者必不作大熱﹞只用拓法便能生。

﹝蔥姜炒醋麩﹐頻拓頻換。﹞

又有少婦心翻病不寧﹐淸原解散全無功。有言此是火煞子﹐須用鹽水打穴中。

打徧手彎並腿彎﹝手彎﹑腿彎打過皆靑﹞﹐一鍼舌根便立淸。

又有妄用鍼法气不通﹐用盡打藥毫不靈。有言皂角末最善﹐裝入竹筒吹腸中。

大抵病不在內裏﹐只用外治病自已。彊似外出請先生﹐時下小方亦可取。

內治不得須外治

內治外治皆要通﹐泥住一邊便不中。

我嘗遇一大便不通癥﹐此人用此行﹐彼人用彼行﹐愈行愈不中。

我用皂角末﹐裝入竹筒中。卽將竹筒置糞門﹐一吹便有功。如何能見效﹖縱是神仙知不淸。

又嘗遇一小便不通癥﹐這人用這攻﹐那人用那攻﹐愈攻愈不中。

我用水銀珠﹐裝入雞翎中。﹝水銀一珠入鐵勺﹐用油煎紅﹐再用茶鐘烷淨油﹐方入雞翎筒中﹞

產翎入腎竅﹐一滴便有功。如何怎見效﹖縱是神仙知不淸。

可知天下小方兒﹐皆具大神通。只要用得著﹐便是君子而時中。

金石之藥能涼血除風﹐風火諸癥宜用

人生气逆不能行﹐痰涎風火從此生。

實用肝橫來克土﹐不得金石必不中。

滑石能利竅﹐赤石能澀精﹔礞石能墜痰﹐朱砂能鎭驚﹔磁石滋腎水﹐赤金把火平。

避陽砂兮善涼血﹐自然銅兮多通經。

一切气逆不能行﹐必得金石始克淸。

況乎金石能生水﹐轉眼萌芽又發生。

𨿽與肝木相爲敵﹐實與肝木若有情。

我今再勸司命者﹐還須《山經》誦一通。

金石之藥治虛癆雜疾﹐百藥不效者甚有奇驗

涼血破血金石堪﹐一切虛癆他能痊。補藥破藥全不效﹐治得久時心內翻。

但用二藥研爲末﹐﹝避陽砂﹑自然銅﹑朱砂﹑礞石﹑琥珀之類﹞紅糖和入日日餐。

不論邪祟與狐鬼﹐眞是神仙絕妙丹。

巴豆贊

非起盡油﹐斷不可用。

吾嘗制有牛黃散﹐必以巴豆盛玉碗。吾嘗制有紫金丹﹐必以巴豆上翠盤。

如此藥料甚是毒﹐胡➀爲尊寵若上仙﹖上下飛行常自在﹐左右周流恆貫穿。

世上不知此味好﹐恆以大黃爲主權。豈知大黃行火不行寒﹐寒癥用它腹塞磚。

巴豆行寒兼行火﹐表裏周流到處安。行火須加淸涼藥﹐行寒便自作軍官。﹝可以除暴安良。﹞

一身之宰气爲主﹐病自气得自气宣。﹝通也。﹞多少壘塊不自達﹐必得此味始破堅。

气滯气分牛黃散﹐气滯血分紫金丹。一身之气𨿽由肺﹐一身之病常在肝。

若能平肝火﹐不動肺中之气自安然。何必肺中去導滯﹖何必胃中去化堅﹖

﹝肺中有滯﹐胃中有堅﹐亦須去冶。如此占之﹐以見肝中病多也。﹞

吾嘗治病先平賊﹐總因命火肝中攢。命火去入三焦胞絡之中。

如此說來不治肺﹐何必牛黃散是餐﹖不知病在血分十常九﹐病在气分僅二三。

吾嘗二藥一齊備﹐金丹用盡牛黃全。可知病在气分甚是少﹐病在血分有萬千。

如此說來甚是好﹐何不使彼﹝指巴豆言﹞先著鞭。不知此味須賴輔﹐相力上下周流無獘端。

不必多用止絲忽﹝絲忽﹕形容藥量微少﹞➁﹐如虎生翼便爲官﹝主也﹞。大黃必待入裏用﹐此藥不裏亦能宣。

病在上焦恆有痰﹐使它化痰最娟娟。病在上焦恆有滯﹐使它導滯亦便便。

但在上焦宜用少﹐毫釐絲忽便通宣。病在中下能消積﹐或寒或火皆安然。

胃中虛寒莫多用﹐肝中有滯它爲先。只要多加平肝藥﹐﹝巴霜加入羣藥之中﹐以爲九散﹞一切百病無不痊。

我用此藥號無敵﹐天下因此稱爲仙﹐豈知神仙原自巴豆得﹐不用巴豆亦枉然。

大黃說

予贊巴豆之第三夕﹐有一將軍橫空而來日﹕子何視巴將軍之重﹐視予之輕耶﹖

豈以予之不才乎﹖予日﹕子𨿽有才﹐但嗜酒太甚﹐不可以獨任﹐故不多言也。

將軍曰﹕喉之役﹐予嗜酒三斤﹐而彊冠以殲。吾獨無三兩之力乎﹖

有一怒婦﹐脈滯寸口﹐中下無脈。予以大黃三兩﹑酒三斤﹐煎至一碗飲之﹐一藥而愈。

心之師﹐予嗜酒兩碗﹐而伏戎以滅。吾獨無四兩之力乎﹖

有一人後心時乎刺痛。予以大黃四兩﹑酒兩碗﹐煎至一碗飲之﹐一藥而愈。

昆侖之戰﹐予嗜酒四斤﹐而裊賊以誅。吾獨無四兩之力乎﹖

一人病頭風﹐終年不愈。予以大黃四兩﹑酒四斤﹐煎至一碗飲之﹐一藥而愈。

呢咽之戲﹐予嗜酒三壺﹐而滑賊以息。吾獨無半斤之力乎﹖

一人呢逆不止。予以大黃半斤﹑酒三壺﹐煎至一碗飲之﹐一藥而愈。

有功者賞﹐無功者罰﹐古之道也。子何斤斤於此乎﹖且傷寒之起﹐瘟疫之來﹐非予寸步不能行。

子能使巴將軍肩此任乎﹖予之素性嗜酒﹐固所不免。嗜醋﹐亦時有之。邪傳肝經﹐必用醋炒。

子何斤斤於此乎﹖予笑﹐將軍亦笑﹐遂黯然而逝。故話之。

按﹕以大黃之峻下﹐輒用至四兩﹐半斤﹐未免駭人。不知大黃見酒﹐則性平。

蓋酒能升提。用酒煎﹐則不卽下行﹐而先上升。待將頭病治住﹐至下行時﹐性已不峻矣。

大黃用酒煎﹐斯爲有制之兵。侄孫溶川﹔謹識。

血癥﹐眼癥﹐多用大黃而愈者﹐不可不知

血癥絕少用大黃﹐以其與癥費酌量。若果眞是大實癥﹐其气剛﹐其脈彊﹐卽用大黃亦何妨﹖

吾嘗治吐血﹐一兩二兩不足用﹐三兩四兩﹝或酒炒﹐或醋炒﹞始平康。

可知衄血與便血﹐實與此癥正相當。﹝還要細酌量。脈虛斷不可用﹞

絕勝虛弱人﹐或蕩胸﹐或滌腸﹐或愼酒﹐或戒房﹐淹淹纏纏見閏王。

眼癥絕少用大黃﹐以其與癥費酌量。﹝眼疾多是搜風散熱﹞。

若果眞是大實癥﹐其气剛﹐其脈彊﹐卽用大黃亦何妨﹖

吾嘗治眼疼﹐一兩二兩不中用﹐三兩四兩始平康。﹝百中一二﹞

可知眼眵與眼蒙﹐與此正相當。﹝還要細酌量﹞

絕勝虛弱人﹐或歸﹝當歸﹞地﹝地黃﹞﹐或羌﹝羌活﹞防﹝防風﹞﹐或云皮﹐或檳榔﹐淹淹纏纏入膏盲。

吾今始知大黃好﹐只要癥脈恰相當。好如秦政之暴虐﹐今日正遇楚霸王。

山甲可封平和將軍

山甲亦可號將軍﹐我嘗治病屢出神。

有一婦人月病久﹐諸藥不效死爲鄰。腹疼臥牀甚難忍﹐一爲診脈脈橫陳。

卽用山甲末一兩﹐黃蠟爲丸麝香勻。日食一錢痛卽上﹐不滿十日大回春。

又有男兒虛癆久﹐諸藥不效死爲鄰。一寒一熱不能上﹐一爲診脈積已深。

卽用山甲末一兩﹐黃蠟爲丸靑黛勻。日食二錢熱已止。不滿十日大回春。

又有癆疾寒瘧久﹐諸藥不效死爲鄰。一寒一熱不能止﹐一爲診脈气在心。

卽用山甲末二錢﹐玉➀﹝注﹕當爲郁﹞金煎湯紅糖吞。當卽平復無一病﹐不滿十日大回春。

又有虛癆蠱癥久﹐諸藥不效死爲鄰。補之不得瀉不得﹐一爲診脈脈陰沈。

卽用山甲末二錢﹐麝香和入茶細吞。喫了時節忽大汗﹐腫硬一消卽回春。

好如汾陽見吐蕾﹐不動聲色若甚親。百萬雄兵盡懾服﹐那有一个作梗人。

我如藥中去爲政﹐定封山甲爲將軍。大黃巴豆𨿽無敵﹐气血旺時穩稱心。

若遇此癥气淹淹﹐不得此藥怎回春﹖一切病積盡去了﹐無風無火無煙塵。

若問大黃與巴豆﹐定當俯首稱爲臣。病到此時難爲力﹐焉得如此怎稱心﹖

馬前子贊

若有中其毒者﹐飲香油自解

馬前大毒甚可驚﹐得了制法有殊功。

黑豆水煮三炷香時﹐以透爲度。連豆水盛放十餘日﹐將藥撈出去皮心。

用馬牙沙炒焦黑﹐研末備用﹐丸散皆可。豆水埋之﹐以盡滅其毒。

我嘗治些大風癥﹐無不以此爲先鋒。上至顚頂下湧泉﹐百骨百節皆流通。

譬之項王烏騅馬﹐一到壁上便淩空。譬之柳州白花蛇﹐一遇癘癥便乘風。

此眞天下大奇物﹐不可使之抑鬱在土中。﹝我初見此﹐便埋之土中﹐恐人中其毒也。﹞

斑蝥引子贊

每用二枚﹐研入藥中。

小腸不透用斑蝥﹐糯米炒黃糯米同炒﹐以米黃爲度毒自消。

腰疼腿疼無出路﹐淋閉腫滿受監牢。非得此藥不貫穿﹐焉能上下气迢迢﹖

蓖麻治淋甚好

蓖麻。性善收斂﹐故能萬放無敵。

蓖麻從未入湯藥﹐誰知添入甚合作。吾嘗治血淋﹐必加金丹爲要著➀。

誰知遇此癥甚危﹐只好半天病又作。因悟天地動靜理﹐一翕一辟➁通橐龠➂。

有合必有開﹐欲前必先卻。卽用蓖麻二十枚﹐以其善收合。

譬如拉大車﹐已竟陷泥窩。向西不得走﹐只得向東薄。俟得車活動﹐回頭便出窩。

縱有老淋二十年﹐無不以此開關鑰。

﹝加斑蝥五﹑六个﹐滑石二﹑三兩﹐於漆二錢﹐肉桂五分﹐共爲細末﹐升麻煎湯﹐日日飲之。﹞

可知烏梅能出汗﹐以其善收合﹔五倍能化毒﹐以其善束約。

因悟唐家李鄴侯➃﹐終身守退以入閣。絕勝三齊王➄有進無退﹐卒遭未央禍。

風毒堅硬用蜈蚣足不能治➅﹐全蠍亦可

有一項腫堅似鐵﹐大抵濕寒水暗結。我用蜈蚣足一錢﹐研爲細末使哺啜。

和入風藥去出汗﹐一夜蝕爛水外泄。過了幾日漸長住﹐內裏作膿似火熱。

蝕開一口膿外流﹐我用風藥大補气與血。過了幾日又長住﹐一身之病盡皆撤。

又有肚疼夜無節﹐我研蜈蚣使哺啜。和入湯藥飲一付﹐從此肚疼盡皆澈➆。

蜈蚣隨人去使用﹐內外表裏盡洞撤。全蠍與此正相等﹐一切風癥盡昭雪。

注﹕➀著﹕同著。

➁一翕﹝XI希﹞一辟﹕一合一開。

➂橐龠﹕如同風箱。

➃李鄴侯﹕李泌。位至宰相﹐數爲僅悻忌嫉﹐常以智免﹐屢退屢進。

➄三齊王﹕韓信。

➅不能治﹕應爲能治。

➆澈﹕指痊愈。

人身之藥勝似艸頭萬倍

夏秋噦嘔死爲鄰﹐婦人惡布最出神。惡布爲水吞滑石﹐一吞二吞便回春。

平地人參最難尋﹐其實皆在女人身。女人身上混沌皮﹝卽紫河車﹞﹐小兒落下等灰泥。

如能爲藥以濟人﹐便是當面遇軒歧。更有女子身上血﹐起死回生不用說。

得了此水以煎藥﹐卽是靈山白玉屑。

尿臊罐子治臀中惡毒

鎭店便溺愼爲先﹐一或中毒卽難堪。有一中毒臀癢甚﹐恨不使刀把病剜。

老臊尿罐得一个﹐大煮風藥﹝荊芥﹑防風﹑羌活﹑獨活﹑廣椒﹑皂角﹑枯礬﹑芥子﹑火艾﹑老蔥等之類﹞把湯安。

脫了褲子坐罐上﹐略蒸一時手抓湔➀。庶絢惡毒盡洗淨﹐再無楊梅生禍端。

細辛宜大用

細辛猛烈上頭顚﹐頭疼如劈立時痊。有了火癥不必用﹐有了寒疼它爲先。

若夫寒火夾雜候﹐有酒軍﹐芍﹐有酒連﹐得此拔幟以登先。可以立大功﹐可以稱爲仙。

勝似平平淡淡藥﹐僅僅逐隊而隨班。凡用此等藥﹐看監制﹐看包羅➂。

有了監制與包羅﹐縱然多用不生波。它如麻黃白芷與川芎﹐無不並此一樣看。

譬如武侯在軍中﹐魏延不敢反。譬如汾陽掌大旗﹐懷恩無變遷。

古人每每用數分﹐恆若禁止不敢添。不是古人無識見﹐古今气運須細參。

不是後人多明哲﹐如今疵癘大非前。我今幸生古人後﹐豈敢多攺變﹖

猶是前人意﹐總要善周全。不得不因气運爲變遷﹐不得不因癘病爲牽連。

不怕此等藥﹐多倔彊﹐多香竄。有了監制它爲先﹐有了包羅它上前。

如此英雄藥﹐使它抑鬱在土間﹐我亦不安然。

硫黃能治濕寒百病

制法﹕用豆腐一塊入硫黃於內同煮二炷香時﹐取硫黃研末﹐麵糊爲丸﹐每服二﹑三錢。

硫黃原是火之精﹐一切濕熱它能淸。濕熱原從寒上得﹐抑鬱之久與熱同。

熱藥皆補它能通﹐﹝姜﹑桂﹑附子守而不走﹐硫黃走而不守。﹞疏通元府妙化工。

濕熱引下便無病﹐故云一切濕熱它能淸。﹝治濕寒抑鬱之熱。若眞火癥﹐它焉能治。﹞

如若疥癬毒上壅﹐內喫外治皆有功。

巴豆水銀共油﹝豬板油﹞搗﹐以搓皮外立時輕。

更治濕寒腹甚疼﹐但喫此味必能通。

更治脾虛口流涎﹐但喫此味必得安。

更治水腫愈後復起波﹐但喫此味永無屙➃。

更治手足風痺不能行﹐但喫此味漸漸松。

更治婦人虛寒不坐胎﹐但喫此味便解懷。

吾今已七十﹐始知硫黃好。加上馬前與熟地﹐便可長生並不老。

﹝制馬前子一兩﹐制硫黃二兩﹐熟地八兩﹐共搗爲丸﹐每服二錢﹐開水送下。﹞

注﹕➀湔﹝J煎﹞﹕洗。

➁庶﹕差不多。

➂包羅﹕指配伍。

翻用大柴胡﹐實與大柴胡相表裏

暴得之癥皆因寒與熱﹐傳入裏時不用說。過了七日皆成火﹐解表解裏期洞澈。

古人立下大柴胡﹐以治時癥眞妙決。時癥妙訣時癥用﹐以治久癥便不切。

久癥自有久癥藥﹐與那時癥大有別。

時癥不過用柴胡﹐久癥便須羌﹝羌活﹞防﹝防風﹞蒼﹝蒼術﹞麻﹝麻黃﹞節。

時癥不過用大黃﹐久癥便須肉附金丹啜。猶是解表解裏意﹐彼用寒涼此用熱。

彼時表癥寒往來﹐今時表癥寒洞澈。彼時裏癥心漧燥﹐今時裏癥心嗚咽。

看與古人治不同﹐實與古人無二說。古人當此時﹐亦必用此訣。

非是後學好雌黃﹐先聖後聖原一轍。

麻黃桂枝湯不必泥

傷寒傷風不必過分端﹐醫家何苦聚訟談。

傷風不過寒較淺﹐所以不住汗外鉆。傷寒實是寒凝重﹐所以一身血不宣。

其實風寒二字分不開﹐﹝風者﹐百病之長也。《素問》言風不言寒﹐而寒亦在其中矣。﹞只因人身气血未周全。

气不周兮寒凝重﹐血不周兮風摧殘。﹝气血壯盛﹐斷無風寒之病。﹞

那有寒處風不來﹐那有風動寒不參﹖只將風寒二字諜諜講﹐何如气血二字細細研﹖

气血有虛實﹐便有多藥與幹旋。何必泥住麻黃與桂枝﹐使人離此不能餐﹖

气虛更加辛﹝細辛﹞芷﹝白芷﹞補气內﹐卽此便是麻黃單。

血虛便加荊﹝荊芥﹞防﹝防風﹞補血中﹐卽此便是桂枝丸。

此皆气血之表寒﹐故增補气補血之多端。

若是表寒裏亦寒﹐漧薑吳萸緊相連。

若是上寒下亦寒﹐肉﹝肉桂﹞附﹝附子﹞故紙緊相牽。

如此气血虛寒甚﹐故須熱補疊疊兼。

亦有气血滯而熱﹐尢須涼破多多添。

豈無痞脹受風寒﹖枳﹝枳實﹞朴﹝厚朴﹞硝﹝芒硝﹞黃﹝大黃﹞交相關。

豈無肝橫受風寒﹖桃﹝桃仁﹞紅﹝紅花﹞赤芍並上前。

內宜淸瀉﹐外宜熱➂。

一切熱補全不用﹐夾入淸利此爲先。皆兼麻黃﹑桂枝以散外寒。

所以石膏和二藥﹐便是神龍上靑天。﹝大靑龍湯治內熱而外寒。﹞

由此以推吾所加﹐二藥變化有萬端。卽不變化仍如舊﹐藥味何必盡如前﹖

麻黃不過大發汗﹐芎﹝川芎﹞歸﹝當歸﹞二活﹝蕪活﹑獨活﹞亦能兼。

桂枝不過帶斂肝﹐荊﹝荊芥﹞防﹝防風﹞棗仁亦能參。

縱有仲景再臨凡﹐亦必謂我善傳宣。何必聚訟口不休﹐動將二藥講數篇。

眞是中了風癥了﹐拉拉扯扯到人間。

﹝張仲景二湯﹐實是萬古不磨﹐然其好處不過數言盡之。而汪刃庵動講數千言﹐閱之令人頭暈腦悶。

吾平生性躁﹐不善讀書﹐故有此失問之。他人盡以爲然﹐故書此以見吉人辭寡之難。

且其書中呶呶不已者﹐不一而足。吾於武成➀取二﹑三策焉﹐始知讀書者不可不奉教於孟子者也。

注﹔➀武成﹕《書》序﹕「武王伐殷……識其政事﹐作武成」。傳「武功成﹐文

事修。」這里作開門見山解。

駁汪刃庵譏陶節庵傷寒書

陶節庵傷寒書﹐𨿽未詮發仲景之方﹐實與仲景不相背﹐便

是一脈相傳。汪切庵譏之非也。

凡事創始最爲難﹐非聖非神無以立其先。傷寒論起張仲景﹐實爲一畫之開天。

以後庸醫多不識﹐全憑節庵代傳宣。𨿽未泥住仲景法﹐實與仲景無二三。

變化淺顯最易讀﹐確是庸醫之舟船。不然仲景奧妙實難測﹐凡瑣庸醫何處參﹖

如泥此中理﹐便是新莽之浩篇。如執此中義﹐便是安石之周官。

以之害人最容易﹐豈非萬古之禍端﹖如此看來甚通達﹐何必膠柱而鼓弦﹖

仲景固是方書之聖人﹐節庵亦是繼述之大賢。世醫得以有把握﹐世醫得以有攀緣。

𨿽與節庵爲俎豆﹐仍是仲景爲薪傳。由此以洞神中理﹐由此以悟妙中玄﹐眞是萬古師弟一綫牽。

不意汪刃庵著新篇﹐欲學三代之禮樂﹐欲用唐虞之衣冠。不謂節庵善變化﹐翻謂仲景失眞傳。

眞是舍了孔子書不讀﹐卻要學那一畫去開天。伏羲固斯文之鼻祖﹐恐怕捨了孔子難又難。

傷寒雜病六字訣

程家字國彭﹐傷寒四字訣。予因而作雜病四字訣﹐又增虛實二字﹐方能無獘。

是傷寒雜病四字訣﹐又爲六字訣矣。

從來傷寒有萬端﹐只此表裏寒熱盡其傳。不是表寒並裏熱﹐便是表熱與裏寒。

或是表裏一樣熱﹐或是表裏一樣寒。程家以此治傷寒﹐依脈下藥各个➀安。

吾謂雜病有萬端﹐只此气血寒熱盡其傳。不是气寒並血熱﹐便是气熱與血寒。

或是气血一樣熱﹐或是气血一樣寒。再將寒熱分虛實﹐方能下藥無獘端。

寒熱到頭兩條路﹐虛實二字要細參。會須程門一攜手﹐敬增二字爲金丹。

寒癥亦不甚少

我言寒癥甚是少﹐藥王恐我情太矯。卽現寒癥一二人﹐看你能了不能了。

一人發熱已數日﹐牀上翻騰胡亂倒。我爲診脈甚遲遲﹐胃中有物如貼艸。

伊父教我用藥行﹐我言熱藥到時病自了。誰知寒甚反不寧﹐喫下熱藥心甚燥。﹝陰陽交戰故也。﹞

伊言我藥已大翻﹐我言脈和無不好。頃刻大汗雨淋漓﹐一覺安眠達天曉。

我初診時已言明﹐手面微汗手心燥。﹝寒深故也。﹞天靈蓋上熱澈骨﹐﹝寒深故也。﹞身如火炭心噤掉➁。

﹝➁噤掉﹕噤﹕哆嗦。掉﹕動搖。﹞

外𨿽熱而心甚寒。如此寒癥甚是別﹐𨿽有名醫不易了。

又有一人病半月﹐內𨿽陰寒外甚熱。肚裏疼痛不能忍﹐二人們腹始少貼➂﹔﹝同帖。穩當。﹞

因請盲醫進大黃﹐連進二付身如鐵。直條條裏臥茵席﹐二腳骨涼似霜雪。﹝眞寒從下起。﹞

面無人色皮甚黃﹝气血不達於外故也﹞﹐聲不出口牙已嚙。

我爲診脈脈如繩。上下弦緊似門撅。惟有右部稍松和﹐一條生路從此決。

欲爲用藥口不開﹐只用金丹﹝一錢﹞使細啜。藥才入口卽欲吐﹐二人捶胸始不噎。

略停一時疼卽止﹐只有膨脹不能撤。再進二錢心似火﹐少咽西瓜以壓熱。

迨至天明始大瀉﹐一瀉直長似水決。少進麵湯以安神﹐气漸通調腳漸熱。

可知寒癥亦不少﹐從此不敢胡亂說。我今思之心猶駭﹐無怪古人肱三折。

人之天性﹐各自不同。有偏於火者﹐有偏於寒者。卷中用

牛黃散﹑紫金丹處最多。有單用者﹐有常用者﹐有和入煎劑

而用者。吾嘗用之﹐最有奇功。但人有與此散性不諧者﹐服

之甚是翻胃。病𨿽因此而愈﹐而人或以爲霸道。大約此散見

涼物則性平﹐見熱物則性烈。純寒之人用之則平﹐多火之人

用之則燥。單用﹑常用﹐其功最多。若和入煎劑﹐宜察明病

癥而愼投之。侄金門謹志。

傷寒初起治法

有受寒﹑中寒之分。有。端者少﹐有。端者多。

傷寒初起分兩端﹐只泥發汗便有偏。若是脈浮兼有力﹐或弦或緊在外邊。

一經發汗便能愈﹐此是受寒非中寒。受寒只在肌膚裏﹐中寒已入骨髓間。

二脈不浮不弦緊﹐不起不伏在裏邊。好似平人沒有病﹐中候無神松懈連。

便須肉附吳萸入骨治﹐補气補血是正傳。溫暖腠理發帶汗﹐一付兩付便安然。

此是中寒非受寒﹐渾身疼痛不能堪。若但發汗必不愈﹐必須溫裏藥上前。

小小蒙醫多不識﹐故爲爾等細細言。

傷寒以解表爲主﹐未至胃府結

＿胃府結實﹐脈。實大﹐應指而起。斷不可下

人老气衰毛竅松﹐不知不覺便中風。﹝中字比受字重﹐輕輕發汗必不濟事。﹞

兩膀疼痛不能忍﹐小小發汗必不靈。再說大劑透毛骨﹐病𨿽暫愈益虛中。

先用火罐搬一搬﹐便得身體一時輕。再用火艾灸一灸﹐又得身體一時輕。

可知風自毛竅入﹐必得透出毛竅始能松。更用烏附熬膏藥﹐常常貼之方有功。

因悟傷寒病治法﹐不透發汗總不靈。

我嘗治一重傷寒﹐睜眼胡說呶呶生。我爲大加發汗一兩劑﹐譫語如故依舊形。

因摸手心漧燥甚﹐﹝手心﹑腳心與中心相應﹐心中不透﹐手心必燥﹐此法切不可廢。﹞知是骨髓不透血不榮。

再加淸表仍發汗﹐手心溫潤漸漸平。因悟疫邪傳胃舌漧黃﹐燥糞不盡舌不淸。﹝舌黃不退﹐還須再下。﹞

猶之手心不潤﹐還須再表。

醋軍﹝用醋軍必用桃仁﹑紅花﹐邪傳陰分故也。﹞酒軍﹝用酒軍必用枳實﹑芒硝﹐邪傳陽分故也。﹞疊代用﹐傳陰傳陽始收功。

若是傷寒傳胃府﹐舌不漧黃外無憑。﹝胃脈必實大﹐洪數應指。﹞

但是心煩恆悶亂﹝胃脈應指而起便行得﹞﹐得了調胃承气便安寧。

亦有傳胃大下後﹐病𨿽回頭火橫生。必俟進飯昏沈候﹐忽然一汗神頓淸。

﹝飯能壓虛火﹐不知不覺便入睡鄕矣。猛然一汗﹐頓覺神思精爽﹐從前未出之汗﹐至此透出。﹞

皆由前日邪气傳入裏﹐風藥未透骨髓中。所以傳經入裏而發熱﹐淸表必加酒與蔥。﹝荊芥﹑防風﹑前胡﹑柴胡皆可加。﹞

直中入裏而發熱﹐溫暖命火加防風。﹝麻黃﹑羌活﹑獨活皆可加。﹞

必將客邪徐引出﹐免致後日火橫生。可知風自毛竅入﹐到底透出毛竅始能平。

烏附膏藥方﹕

川烏三錢艸烏三錢附子二錢桑寄生三錢獨活二錢

半秦艽二錢當歸三錢紅花二錢白芥子三錢乳香一錢半沒藥一錢半

香油紅丹

傷寒傷風有分辧﹐無大分辧﹐總以表汗爲主﹐其異只在白芍耳

時癥不外風與寒﹐診脈下藥要分端。傷風必是脈和緩﹐渾身酸懶不能安。

傷寒必是脈弦緊﹐渾身搐戰不能眠。傷風手心微含潤﹐傷寒手面澀而幹。

初起病癥略相似﹐麻黃桂枝各有單。

﹝麻黃湯主治傷寒﹐桂枝湯主治傷風﹐俱見仲景《傷寒論》。﹞

傷寒有二

同是傷寒有重輕﹐二者亦要去分淸。傷寒輕者麻黃解﹐傷寒重者豈易平﹖

重須川烏與艸烏﹐補气補血始稱情。姜桂吳萸猶多加﹐豈但麻黃湯爲名。

傷風有二

同是傷風有兩端﹐不可泥住桂枝單。果然脈和無大病﹐桂枝一付湯立痊。

如若喉咄聲嘶重﹐尢須肉﹝肉桂﹞附﹝附子﹞辛﹝細辛﹞芷﹝白芷﹞添。

其人受風又受寒﹐不加大熱必不占。我嘗見此痛流汗﹐重用大熱始得安。﹝脈上彊硬可憑。﹞

可知古人立方重分辧﹐吾人亦要善周旋。

傷寒傷風有相兼而見者

傷風𨿽說是風亦有寒﹐但看酸懈那一端。傷寒𨿽說是寒亦有風﹐便看搐顫便知淸。

二者均要去出汗﹐但是出汗有重輕。陰邪疼出方能愈﹐陽邪再出便虛中。

故曰白芍微帶斂﹝桂枝湯中有白芍﹞﹐使他寒從毛竅松。

聖人用藥上天平﹐但看二子去問行。

寒癥有傷寒﹑受寒﹑中寒之分﹐治亦不同

寒癥初起有三端﹐一味發汗便有偏。若但發汗便能愈﹐必是脈弦脈緊爲可觀。﹝宜用麻黃湯。﹞

若不弦緊脈如綿﹐不起不伏在中間。﹝其人力乏﹐痛汗﹐飲水以致渾身疼痛酸懈﹐故見此脈也。﹞

必須大補气血﹝黨參﹑白術﹑當歸﹑熟地﹞暖命元﹝肉桂﹑附子﹑炮姜﹞﹐方可透發這陰寒。

看這陰寒怎樣重﹐猶是受寒非中寒。若是中寒入內裏﹐骨頭骨節盡含酸。

六脈遲滯全不動﹐渾身一塊冰淩丸。必須熱補痛出汗﹐方能貞下去啟元。

內用肉附透髒裏﹐外用蔥姜暖丹田。過了七日便不治﹐全憑急火熱上前。

寒癥就有怎利害﹐不但仲景麻黃單。

風癥有傷風﹑受風﹑中風之分﹐治亦不同

風癥初起有三端﹐不但桂枝去斂肝。若僅陽邪入腠理﹐桂枝一付便立痊。

此本陽邪容易治﹐脈上和緩竄指間。若是陰風入骨寒入竅﹐只在內裏亂動攤。

不是大搐便大顫﹐毫無形影到指尖。此是肝膽受風邪﹐甲木搖動支持難。

必須芎﹝川芎﹞歸﹝當歸﹞羌﹝羌活﹞防﹝防風﹞痛出汗﹐蔥水和糖當飯餐。

又有風邪中髒湧痰涎﹐忽而倒地挪捶拳。羊羔風癥從此起﹐不是左癱並右癱。

此等風癥入骨治﹐二烏﹝川烏﹑艸烏﹞二活﹝羌活﹑獨活﹞大透宣。

卽補气血喫兩付﹐繼進馬前服壯丸。﹝方見四卷婦科附注。﹞

日飲皂牙﹝皂礬白礬﹞使吐水﹐雷火鍼灸暖命元。

可知風癥有陽亦有陰﹐還須方內細細參。

虛熱不盡﹐風寒猶存﹐宜發散兼收斂

凡是風寒骨內侵﹐一寒一熱汗津津。再說風藥去表汗﹐已竟汗透熱不禁。

再說純補去固表﹐內裏風寒尙有存。不如蒼﹝蒼術﹞麻﹝麻黃﹞仍帶用﹐加上五味酸棗仁。

一闔一辟天地理﹐動靜機緘不由人。

試觀做文章﹐一反一正方出神。試觀煉仙丹﹐一呼一吸便還眞。

治病不知此中眞消息﹐縱遇盧醫➀不成春。

➀盧醫﹕指扁鵲﹐戰國時著名醫學家﹐姓秦﹐名越人。以醫術精湛﹐冶病多奇效﹐故稱扁鵲。

傷寒誤瀉﹐必須再發散

傷寒未解遽➁用瀉﹐渾身冰涼似霜雪。只得回頭用熱補﹐大加發散是正說。

發散緩了病不治﹐發散緊了卽回轍。但是回轍身熱燥﹐動至兩鼻外出血。

卽用淸解亦不妨﹐必須多方透肌熱。生蜜和酒前心打﹐打了前心後心折。

再進火罐搬一搬﹐一切熱燥必漸泄。隨用淸涼去解散﹐無不應手立時掣。

此正轉敗爲功日﹐不如此治便撕滅。豈可他誤我亦誤﹐坐視此人抱恨別。

幹燒之癥必須內外兼理

人有幹燒滯皮中﹐淸涼解散全無功。多是羊毛療露頭﹐滯住一身熱熊熊。

不如先用黃蒿一大把﹐拿在手中搓當胸。﹝前後心皆搓。﹞

卽和蜜水頻頻打﹐﹝用干酒打後﹐以蜜搓之。﹞見了紫點用鍼攻。

更取火罐搬一搬﹐一切滯气盡皆松。再喫淸涼去解散﹐無不應手立時輕。

吾嘗治此千千萬﹐斷必以此爲先鋒。更有錦文➂與紫萍➃﹐淸涼解散與此同。

﹝➂錦文﹕指大黃。➃紫萍﹕卽浮萍。﹞

但是鍼法有不用﹐莫謂異曲而同工。因悟人受風寒貫當胸﹐渾身酸懶四肢疼。

內用熱藥去解散﹐或用醋麩﹝蔥姜加入炒熱﹞熨有功。可知聖人修身理﹐以之治病妙無窮。

養中固所以治外﹐治外亦所以養中。莫謂壺中日月小﹐四大神洲無不通。

人身寒熱有一摸手卽得者

一診脈時手甚熱﹐知是寒向裏邊撤。寒旣裏邊作主人﹐熱必向外去爲客。

所以一摸他裏手﹐便似出鑪鐵。﹝寒癥者多。﹞

一診脈時手甚寒﹐知是熱向裏邊殫。熱旣裏邊作主人﹐寒必向外去爲客。

所以一摸他裏手﹐便似➄掬霜雪。﹝熱癥者多。﹞

亦有外寒內亦寒﹐五臟六腑冰淩丸。如此之寒寒澈骨﹐怪得十指玉筍攢。﹝必是大寒癥。﹞

亦有外熱內亦熱﹐五臟六腑火龍血。如此之熱熱烙人﹐怪得十指場竈➀熱。﹝是大火癥。﹞

﹝➀場竈﹕鑪火正旺的竈房。本文諭熱盛﹞

更有熱厥與寒厥﹐瘟疫條款從此設。熱厥便將大黃用﹐寒厥必須肉﹝肉桂﹞附﹝附子﹞折。

二厥𨿽然外相同﹐究竟內裏有分別。卽請小便觀一觀﹐便將內裏盡昭雪。

內裏熱時便黃濁﹝不黃必濁﹞﹐內裏寒時便澄澈。此是千古不易法﹐以之治病有妙訣。

寒熱有因傷寒見者﹐有不因傷寒見者。

皆因濕寒作熱﹐痰涎滯住經絡而初起看似傷寒﹐實非傷寒。

宜開痰﹐宜瀉水豈可與傷寒同日語哉﹖

寒熱皆從傷寒見﹐一見此癥便發汗。亦有痰涎滯經絡﹐一寒一熱若流電。

但是按脈大不同﹐不弦不緊爲可辧。弦緊是傷寒﹐不弦不緊是痰涎爲祟。

細按儒滯亦不免﹐一見茶湯便流汗。不似傷寒汗難出﹐見了汗時病立斷。

此癥𨿽然汗流身﹐到了那時病仍犯。﹝似乎瘧疾往來。﹞气滯寒熱從晝起﹐血滯寒熱在夜半。

治宜斑螫十棗湯﹐﹝十棗湯加斑螫一二。﹞加上化痰﹝前胡﹑橘紅﹑厚朴之類﹞便無患。

痰涎爲祟﹐寒熱往來﹐非用導吐法不行

濕熱能作熱與寒﹐凡是癆癥類皆然。況乎夏秋濕作熱﹐常有痰涎在胸間。

十天半月不能食﹐﹝痰在胸間﹐胸已滿矣﹐焉能飲食。﹞冷茶冷水時一餐。

不是晝裏時寒熱﹐便是夜裏熱與寒。或有間日一發作﹐或有晝夜相接連。

細按脈理無滯結﹐不起不伏在中間。誰知脈已出本位﹐一診中指始了然。

或如羅紋或水旋﹐痰涎一湧到頭顚。用補用瀉皆不效﹐不如導法最爲先。

蒼﹝蒼術﹞半﹝半夏﹞爲君皂﹝皂角﹞礬﹝白礬﹞研﹐使他飲此便湧痰。

湧出痰涎心寬綽﹐再無一寒一熱作祟緣。窗外明月圈外注﹐只要上下細周旋。

沈陰傷寒甚是難治

沈陰傷寒治甚難﹐幹燒如﹝傲﹞﹕烙餅用的器具﹞接連天。

酒軍醋軍疊代用﹐大瀉膠糖始少安。

轉眼如故仍幹燒﹐靑龍﹝靑龍湯方見仲景《傷寒論》﹞飲下汗亦難。

胸中虛滿欲作嘔﹐生梨咀嚼以壓幹。幹燒不退如何好﹖大煮蔥水靑龍煎。

痛飲一碗始出汗﹐骨瘦如柴支架難。古云隆冬痼寒夏始見﹐吳生﹝吳又可﹞非之甚是偏。

吾甥痼寒因尿牀﹐隆冬褥被未嘗幹。始瀉膠糖終綠塊﹐沈陰痼寒露一斑。

吾治此病甚擔心﹐有言溫補庶可痊。吾診此脈盡長洪﹐其中積渣﹝謂脈微帶刺硬﹞時一參。

說是沈寒實實有﹐如此幹燒補甚難。生梨生瓜時時壓﹐且顧急火把眉燃。

俟得蔥水痛出汗﹐幹燒少退漸加餐。或進滑石以壓熱﹐或進金丹以破寒。﹝每喫四五丸。﹞

二味只須循循進﹐恐怕傷胃飲食難。遲至半月稍壯實﹐大加金丹始得痊。

一切沈寒盡下來﹐再無一寒一熱到眼前。

傷寒瘟疫治法到底不同

傷寒瘟疫治不同﹐到了入胃便相通。入了胃時便結實﹐一樣通利一樣靈。

𨿽然如相近﹐宜涼宜溫總分明。傷寒瀉時火將軍﹐大加溫散方有功。

瘟疫到底用大黃﹐一切淸利藥相從。如果寒熱交相雜﹐還是脈理認不淸。

時候久了有互用﹐陰陽遞轉或相同。

傷寒傳裏﹐與瘟疫治法相同。

或淸﹐或涼﹐或瀉﹐服之均能獲效。

但傷寒在外﹐溫散而愈者有之﹔傳裏﹐攻下而痊者有之﹐決不能容畱日久。

惟瘟疫自裏達外﹐淸解而復涼瀉﹐淸瀉而復涼解﹐遞相輪環﹐有經旬彌月不能身涼體淨者。

此二癥之所以區別也。

孫鎭川謹識。

治瘟疫舌胎最當家

傷寒不必看舌胎﹐惟有瘟疫舌上來。

舌上濕黃行不得﹝尙未傳裏﹐切不可行﹞﹐舌上干黃宜大開。﹝傳裏必矣。急用行藥。﹞

酒軍﹝傳陽用﹞醋軍﹝傳陰用﹞必合著﹐行血行气仔細裁。﹝傳陽晝重﹐傳陰夜重。﹞

舌上淡黑陰寒久﹐﹝男子因陰寒而得﹐女子因經寒而然。﹞或是深黃似香灰。

與那魚肚濕滑甚﹐一切將軍莫妄猜。

宜興脆瓷幹而裂﹐舌上𨿽白老樹推。﹝幹如樹皮﹐𨿽白亦行。﹞

大小承气並調胃﹝舌上於甚﹐𨿽白亦行。三方並見仲景《傷寒論論》﹞﹐惟有幹黑治不回。

﹝舌上於黑﹐內已壞﹔𨿽行無益。﹞

此是吳生治疫法﹝吳又可《瘟疫論》言之最詳﹞﹐不看脈理亦通哉。

按﹕瘟癥舌黑如墨﹐重用石膏至三﹑四兩﹐有連服數劑﹐色變而生者。

仲唐附識。

按﹕傷寒﹑時疫及一切雜癥﹐凡見舌起芒刺﹐胎聚漧黃者﹐宜急下之。

若舌黑如墨而漧者﹐或涼或下﹐勿可遲疑。

恐熱盛亡陰﹐至成逆癥。

如舌黑滑潤﹐二便淸利如常者﹐宜速滋陰生水。

是已現胎﹐均有急象﹐皆不可緩﹐只在醫人者詳查而明辧可也。

孫鎭川謹識。

風火濕寒交雜﹐多是風木爲祟

有一成童風癥多﹐傷寒瘟疫一齊搓。四肢冰冷是瘟疫﹐渾身戰栗受寒過。

喉間痰喘慳不出﹐夜裏大熱甚可愕。一看此癥無經紀﹐知是甲木搖動妄起波。

只要入手先擒賊﹐暗扶胃气無差訛。

外用蒼﹝蒼術﹞麻﹝麻黃﹞去出汗﹐內用三陳﹝三陳湯﹞去消磨。

加上金丹往下行﹐一切滯气盡從陰分削。不使胃气有所傷﹐便可一付起沈屙。

吾今謹告小後生﹐再遇此癥莫驚愕。只要脈上分淸楚﹐只要藥上無偏頗。

一切寒火交雜癥﹐全憑認定老賊窩。認定老賊有主意﹐便可立時斬妖魔。

吾今已七十﹐猶奉此意爲金科﹐不敢一絲有走作。

治虛癥以扶正气爲主

論治病時只論病﹐不可輕意去扶正。

一切邪气猶未除﹐妄加補益必立橫。所以傷寒與瘟疫﹐不肯參﹝黨參﹞芪﹝黃芪﹞竟持贈。

如若正气有大虧﹐𨿽喫名藥亦不應。不是湯頭有不合﹐只緣正气和不動。

不用補益必不靈﹐邪气且將日彊硬。不如參芪爲先鋒﹐不如肉﹝肉桂﹞附﹝附子﹞爲使令。

正气一足陽回來﹐一切陰霾度盡掃淨。縱有壘塊不能達﹐略加和藥命立定。

試觀虞廷去伐苗﹐一午干羽苗遂聽。試觀文王去伐崇﹐一修徳政崇立應。

我嘗治暴脫。參芪之外無他贈。﹝用黨參﹑黃芪﹐則肉桂﹑附子可知。﹞

我嘗治沈積﹐肉附之外無他敬。﹝用肉桂﹑附子﹐則黨參﹑黃芪可知。﹞

用裏少了不當家﹐參芪歸地常用稱。﹝用黨參﹑黃芪﹐未有不兼當歸﹑熟地者。有陽不可無陰也。﹞

𨿽日治病宜除邪﹐不使邪气妄縱橫。如若眞該用補益﹐亦必攻伐盡去淨。

不問病癥之如何﹐總以參芪爲之政。

正气一旺能飲食﹐﹝補而不能食﹐是不可補而補矣。﹞𨿽有芥蒂➀亦不橫。

時候久了盡降伏﹐那有一个作蹭蹬➁﹝➁蹭蹬﹕遭遇挫折。本文指疾病遷延難愈﹞

按﹕補虛之要﹐在扶胃气。

胃气彊則飲食進﹐飲食進則气血生。

所謂得谷者生﹐失谷者死也。槪用參芪歸地以補虛﹐法至善耳。

惟多屬膩塞中宮之品﹐恐胃彊者能受﹐胃弱者難當﹐臨癥猶須斟酌。

孫鎭川謹識。

治病以胃爲主﹐不論粗細人

治病須要尋主翁﹐﹝胃爲一身之主。﹞失了主翁便不通。

我嘗治一農婦甚彊壯﹐不把胃虛置意中。肝腎肺命皆暗結﹐便將四部用藥攻。

誰知胃虛不當家﹐不能操縱使藥行。藥不治病反生病﹐動與主人爲敵鋒。

專補胃家余帶治﹐四經之病始漸平。

又有書香之婦同日治﹐脈癥相同藥亦同。但是胃虛加補益﹐諸病如失分外精。

可知胃爲轉輸關﹐一有虧損便不靈。胃經虧損藥不運﹐縱有名醫陷入坑。

不惟無益諸經病﹐反與病人作難星。﹝胃經虛弱﹐藥必陷入爲禍。﹞

試觀魯家失柄三桓盛﹐日入臺下便興戎。千古亂賊皆如此﹐盡因不認主人翁。

不知脈理也罷了﹐知道脈理要尋淸。農婦士婦都一樣﹐豈可外面任溟蒙➃﹝溟蒙﹕模糊不淸﹞﹖

余嘗治一商人﹐年四十餘。因勞病暑﹐身熱燥煩。

醫誤爲傷寒﹐用重表之劑。

遂大汗淋漓﹐神疲气短﹐口大渴﹐脈細無倫次﹐按之虛無。

餘日﹕寒傷形爲有餘﹐暑傷气爲不足。

六脈虛無﹐傷暑明矣。急用人參三錢﹑麥冬三錢﹑五味十五粒﹐煎服。

次日脈證俱減﹐又合四君子湯服之。

一劑進粥碗許﹐繼而漸培﹐可謂安谷者昌矣。

越宿汗復大出﹐手足冷至肘膝﹐脈虛且數﹐按之如無。

余曰﹕虛極矣﹐汗多不止所致耳。急服參﹑芪﹑桂﹑附﹑歸﹑術等藥﹐日一進﹐脈證乃爾➀。

余悟曰﹕藥之取效﹐必賴胃之運化。胃气虛﹐𨿽藥對證﹐威歸罔效➁。

計必須適口之味以充胃气﹐參芪自然得力。

遂問病者喜食羊肉否﹖曰﹕善。余曰﹕肉者﹐胃之藥也。

羊肉補气﹐與參芪同功。參芪不能取效﹐明是胃虛。

以肉充之﹐胃气自彊﹐則運化參芪﹐卽可奏功。

再取羊肉煮而食之﹐仍以前藥投之立愈。

從可知胃爲一身之主﹐胃气彊則百病立消﹐胃气虛則諸病交侵也。

孫鎭川謹識。

胃虛不可下

有一少年气甚盛﹐上焦滯結下焦硬。中焦脈虛無有力﹐伊欲打藥把胃淨。

我言胃中空空無有物﹐打藥一到必虛橫。不惟上下皆無益﹐且將中間增一病。

他言我喫丸藥不怨爾﹐果然陷入中焦沒頭送。遲至數日要煎藥﹐我言此宜開胸兼扶正。

如果胸開飲食進﹐再將下焦細細淨。伊言我急不能畱﹐情願打藥把命聽。

果然又陷中焦不能出﹐好和水牛落檻阱。過了一月忽見面﹐猶然首鼠多蹭蹬。

補脾歌

治病須先明主气﹐主气不明空欷歔。問是主气何處來﹖一身之宰日脾胃。

﹝先天以命門爲主﹐後天以脾胃爲主。胃爲水谷海﹐脾爲生化源。﹞

生化旺時病易已﹐生化虧損病必繁。

凡是久病要扶脾﹐扶得脾時病不危。﹝治病以進飲食爲主。﹞

腸胃通調胸隔利﹐能飲能啖夫何疑﹖

我今告你補脾法﹐胃之眞類出腎家。﹝左腎屬水﹐右腎屬火。﹞

水卽火之根﹐火卽水之芽。命火旺時脾自旺﹐不必漓中問生涯。

棗仁﹑遠志﹑柏子仁能生脾土﹐不能生胃土。

腎經寒甚脾必寒﹐肉﹝肉桂﹞附﹝附子﹞黑姜熟地添。﹝壯火食气﹐不可久眼。﹞

若但腎虛並脾虛﹐紙﹝故紙﹞砂﹝宿砂﹞益智肉﹝萸肉﹞地﹝熟地﹞居。

﹝杜仲﹑山藥﹑芡實﹑云苓﹑紫河車﹑靑鹽皆可用。少火生气﹐可以常服。﹞

至若脾虛火雜疾病攢﹐無如裴子➀大補丸。﹝➀裴子﹕卽裴一中。明代醫家﹐世業醫著《裴子言醫》等。﹞

參﹝黨參﹞術﹝白術﹞爲君帶黃連﹐枳地實朴﹝川朴﹞香﹝木香﹞砂﹝宿砂﹞一齊安。

三消﹝三消飲﹞三陳﹝三陳湯﹞皆並用﹝方俱見《本艸綱目》﹞﹐煉蜜爲丸和爲先。﹝不大補瀉。﹞

以治虛癆百損癥﹐無不應手漸漸痊。𨿽然是補能導滯﹐痞脹疼痛並調劑。

𨿽然是補能流濕﹐瘧痢痰飲便載戢➁﹝收斂﹞。

卽有虛癆火旺甚﹐量加補脾帶淸金。一切滋陰與降火﹐虛癆日久總宜愼。

可知參﹝黨參﹞術﹝白術﹞苓﹝云苓﹞艸﹝甘艸﹞單﹐脾虛無病尙可餐。

脾虛有病宜去邪﹐誰知大明老裴仙。

參﹝黨參﹞芪﹝黃芪﹞歸﹝當歸﹞地﹝熟地﹞𨿽名藥﹐能救气血大虛弱。

若要日用常常服﹐便將脾胃上關鑰。

硝黃枳朴亦名藥﹐胸中壘塊立時削。若要日用常常服﹐便將先天眞气脫。

故日久病之人宜丸藥﹐無如裴仙那一著。

暴得之癥多平肝﹐吾嘗作有降賊篇。

以此相濟方無獘﹐莫謂補脾無眞傳。

按﹕胃爲水谷之海﹐脾爲生化之源。

生化旺則气血淸和﹐諸病屏息。生化衰則气血虧損﹐百病交侵。非細故也。

惟東垣先生﹐深得其旨﹐闡發脾胃﹑元气之妙﹐可謂呼聾震聵➂矣。

世之醫者﹐徒執病形﹐不推病本脾胃之義﹐置而勿講。

如脾虛气短﹐似爲痰喘﹐泥爲脾熱痰壅﹐瀉以黃芩﹑蘇子。

脾虛發熱﹐似有外感﹐認爲風寒重以表汗。

脾虛下陷﹐變爲後重﹐誤爲積滯﹐下以硝﹑黃﹑枳﹑朴。

脾虛不運﹐變爲水脹中滿﹐猶謂宿積不化﹐導以巴豆﹑二醜。

勞擦脾虛﹐食減而惡心搪瀉﹐又用知柏滋陰﹐恣意投之。

脾胃轉傷而疾轉篤﹐何可勝言﹖皆因未明主气之說故也。

主气實而攻之﹐則病易愈。主气虛而攻之﹐則病反加。

非藥不能治病也﹐主气不能行藥力也。

鎭治病三十餘年矣。

凡治內傷雜癥﹐卽產後諸虛癥﹐反復思維﹐是不能取效者﹐實因未明主气之說也。

故敢注之於上。

孫鎭川謹識。

萬病皆以脾胃爲主

自古方術有萬端﹐不得一貫總枉然。吾讀醫書浩無涯﹐偶於脾胃到眞家。

脾胃者眞气之樞紐﹐命門者眞气之來由。眞气發見無從見﹐眞气運轉說從頭。

胃在一身常常行﹐無少畱待無少停。一有气凝不能行﹐百般疼痛從此生。

一有痰窒不能行﹐百般怪癥從此生。一有食滯不能行﹐百般脹悶從此生。

所以裴子善言醫﹐以有脾胃在胸中。

人家教他去催生﹝宜用芎歸﹞﹐他把三陳去決壅﹔

視彼瞑眩無知狀﹐知是痰塞胃口气不行。

人家教他去止崩﹝宜用黨參﹑黃芪﹞﹐他把腸胃沈積攻﹔

視彼嘔呃欲吐狀﹐知是脾失健運气不行。

人家教他去調經﹝宜用桃仁﹑紅花﹞﹐他把腸胃積滯通﹔

視彼肺喘便結狀﹐知是气滯中焦久不行。

人家教他去定心﹝宜用棗仁﹑遠志﹑人參﹑砂仁﹞﹐他把蒼﹝蒼術﹞半﹝半夏﹞去爲君﹔

視彼嘈雜欲嘔狀﹐知是痰窒中州气不伸。

人家教他去安神﹝宜用丹砂﹑龍齒﹑牛黃﹑琥珀﹞﹐他把小胃丹瀉人﹔

視彼右關數滑甚﹐知是痰火气沖心。

人家教他去治腰﹝宜用杜仲﹑續斷﹑故紙﹑肉桂﹞﹐他把小胃丹去消﹔

視彼惡心嘔吐狀﹐知是濕痰陷胯气不調。

此皆胃气之有餘﹐撥轉胃气在須臾。

若是胃气有不足﹐補養胃气亦不虛。

試看裴子補養法﹐亦有數端之堪垮﹕

人家教他去解結﹝胃中堅解不行﹐以下數四﹞﹐他把補中益气去流啜﹔

視彼脈遲細而虛﹐﹝外面气弱神疲﹞知是元气不運病不撤。

人家教他去淸熱﹝宜用黃芩﹑白芍之類﹞﹐他把參姜五味去哺啜﹔

視彼脈洪數無倫﹝外面气乏神疲﹞﹐呼之不能以語應﹐知是眞气不足無收攝。

人家教他治水腫﹝宜用巴豆﹑防己之類﹞﹐他加八味培土中﹝黨參﹑黃芪﹑白術﹞﹔

視彼汪洋水肆行﹐知是脾無根抵火不生。

人家教他治顚狂﹝宜用藜蘆﹑細辛之類﹞﹐他加竹瀝獨參湯﹔

視彼儒緩脈气象﹝外面形瘦色蒼﹞﹐知是胃虛火動妄飛揚。

可知胃爲轉輸關﹐一身流動不能間。

無論有餘不足癥﹐總要使之若轉環。轉動胃气便無病﹐此是治病之大關。

守住關頭有把握﹐不要案上書如山。

經云﹕脾胃爲後天之根本。人果脾胃調和﹐气血充盛﹐𨿽有病亦自無妨。

一失運轉之常﹐則百般病癥﹐必從此生。

篇中引裴子言醫﹐大約於脾胃有餘似不足者﹐以通利爲主。

不足似有餘者﹐以補養爲主。無非貫以中道。

則調理脾胃﹐爲醫中之王道﹐誠不虛矣。不惟發明脾胃爲重﹐且有功於裴子也。

侄金門謹志。

痰癥多從外面而得

人言裴子脈甚靈﹐吾言裴子相亦精。病到無處尋歸閣﹐每從痰癥看神情。

不是惡心與嘈雜﹝痰凝中州故也﹞﹐便是頭暈並耳鳴。﹝痰之外癥。﹞

不是嘔吐妨飲食﹝痰客中焦故也﹞﹐便是瞑眩癡呆呈。﹝痰之外候。﹞

蒼術半夏宜多加﹐況有脈弦而滑爲可憑。可知妙理每從空中得﹐神遊象外若神明。

百般怪癥從此起﹐《素問》言之精又精。﹝百般怪癥由痰生﹐本於《素問》。﹞

病從飲食男女得者甚多。

《禮》云﹕飲食男女﹐人之大欲存焉。

人之得病無多端﹐只因飲食男女忽受寒。受了寒邪便凝滯﹐陰火陽火出此間。

一見陰火六味用﹐﹝六昧地黃湯出自朱丹溪﹞。一見陽火補中添。﹝補中益气湯出自李東垣﹞。

二方豈能包盡這些病﹖只要加減變化圓。加減變化何處來﹖還從脈理細細裁。

脈理便是軍機府﹐又能文來又能武。

凡治久病只論當下﹐不必細問來由﹐所謂君子而時中也

治病總要論當下﹐不論當下便大差。陽癥﹝傷寒癥﹞日久必變陰﹐汗吐下後邪﹝寒邪﹞易侵。

手足未冷鼻先寒﹐元气虛弱好整襟。脈𨿽洪數實無根﹐斷續不整疾無倫。﹝無次序﹞。

一似疾行無善步﹐不躓山兮而躓岑➀。﹝注。➀躓﹝炙﹞岑﹝涔﹞﹕躓﹐被絆倒。岑﹐小而髙的山。﹞

縱有便結譫妄癥﹝元气太虛﹐不能運行所至﹞﹐桂附參姜細細斟。

有因溫補而下者﹐有俟數日再加瀉藥而愈者。

又有陰癥日久時變陽﹝陰癥﹐虛癆癥也﹞﹐壯火食气實難當。

本因贏弱好溫暖﹐桂附連進並黑姜。熱入骨髓油入面﹐眞陰失守陷膏肓。

一人虛寒﹐食桂附日久﹐陷入陰分發熱。

一人虛弱﹐食生薑﹑胡椒太多﹐陷入陰分發熱。

如油入面﹐淸之甚難﹐多致不救。

凡中此病﹐皆是少年人。若老年人﹐不惟無損﹐而且有益。

咯血盜汗並遺精﹐猶謂虛熱不可淸。豈知滋陰降火方﹐正爲此癥續命湯。

臨危勒馬善收擡﹐撲滅相火滋元陽。﹝知柏地黃湯最善。﹞

守住身體無走泄﹝邪陷陰分﹐最易走泄﹐少年人多死於此﹞﹐多書死字愼行藏。﹝禁酒色﹐止妄想﹐病到此時無有過於此法。﹞

醒時宜坐睡宜醒﹝如履如臨﹐恐有走泄之時﹞﹐牢把尾閭固苞桑➀。﹝本句指固護下元﹐以存性命﹞

此癥𨿽不用大涼﹐滋養气血是神方。﹝裴子治此癥﹐亦用滋養之藥。﹞

﹝但以補脾爲主﹐略有轉關﹐卽宜禁止滋補藥﹐說得甚好。﹞

不知此事甚難﹐非加行藥斷不能補。

觀下二篇始知治癆之難﹐觀下二篇方得治癆之妙。此亦千古創格也。

虛癆陰熱之癥﹐非加補脾之藥必不愈。

欲加補脾之藥﹐不瀉元府之陰熱﹐斷不能加也。

此中斬關奪隘﹐正是人鬼分界處﹐全在眼明手快﹐相其機宜而乘之耳

世問治病最爲難﹐惟有虛癆須細參。不用滋陰降火藥﹐他必不安然。

多用滋陰降火藥﹐他亦不安然。滋陰降火敗脾元﹐敗了脾元是禍端。

不是溏瀉防飲食﹐便是虛嗽湧寒痰。此時須有補脾法﹐使他暗暗轉機關。

尋常陰陽交勝理﹝傷寒時气﹞﹐猶有隔拒不通端。

如此寒熱日往來﹐豈無陰陽爭勝端﹖不用瀉法必不靈﹐上下一貫始得安。

必須肉桂﹝能通元府﹞酒軍﹝能通祕結﹞來使用﹐力透元府是眞詮。

若得通時宜立止﹐﹝不然則危矣﹞參芪多用補脾元。﹝肉桂少用些。﹞

如若參芪補不住﹐三生﹝三生飲﹞多助便回旋。

脾土漸旺能飲食﹝百病以進飲食爲主﹞﹐生出陰血癆嗽安。

﹝血𨿽統於肝﹐實皆生於脾。﹞

此个法兒甚是好﹐欲補先瀉無獘端。譬如作文章﹐筆不開合文不工。

譬如煉仙丹﹐气不升降丹不融。

我今謹告小後生﹐一切治病理﹐開合升降一樣同。

晝裏不宜近婦女﹐夜裏勒住小仙童。﹝用布一幅勒住仙童﹐使莖向後﹐不得妄動。﹞

醒時宜坐睡宜醒﹐常提精神妙無窮。勿謂虛癆之人總宜淸﹐瀉法補法必不靈。

豈知虛癆之極亦有滯塞時﹐必須相其機宜而乘之。

或當時令一小變﹐或當節序一大更。天气轉﹐人气通﹐溫涼補瀉必成功。

吾今始得滋補理﹐方能死中去求生。

癆病有色癆气癆之分﹐不可一例而觀

吾言治癆甚是難﹐尢須色癆气癆分其端。

一人𨿽然有色癆﹐總以气癆爲主權。﹝此人遭後母之變。﹞

吾初見此癥﹐卽知結滯堅。必須力透元府裏﹐肉桂酒軍最爲先。

當喫一兩付﹐滋陰降火始全刪。以後漸得用補益﹐卽此便是他生端。

誰知前日之熱熱不斷﹐今日之熱熱午前。只用生梨生藕壓一壓﹐以爲補益漸可痊。

誰知午前之熱熱不止﹐如油入面去甚難。按脈不見有結滯﹐如何午熱不能刪﹖

再爲對面觀一觀﹐知有暗气在心間。每喫稀飯三兩口﹐噫气往往往上翻。

夜半東方始發白﹐嗽聲一陣噦痰涎。此中仍有暗气結﹐卽用蠟匱紫金丹。

當與數丸透眞气﹐明日卽不噦痰涎。但是午熱尙未止﹐熱之不可涼亦難。﹝涼藥斷不可用。﹞

忽得京都傳異方﹐加減常山七寶丹。

﹝牽牛﹑常山﹑檳榔﹑烏梅﹑前胡﹑元參﹑葶藶﹑天冬﹑生地﹑川貝﹑羌活﹑山查﹑大棗十个。﹞

中有牽牛透中气﹐庶乎止熱有眞傳。

誰知一付兩付略見效﹐再喫一付便枉然。有言峻補陰血以制火﹐繼以補陽必安然。

誰知二藥全不效﹝二藥本治色癆之聖藥﹐以治气癆﹐故不見效﹞﹐病人亦遂厭藥煩。

仍用望聞細細思﹐定是結气未全刪。卽用山甲和靑黛﹐丸和黍米喫二錢。

午熱𨿽未盡去了﹐已如破獄出牢間。以後每用七八分﹐身涼體靜漸漸安。午熱已去﹐盡成虛寒矣。

熱補從此敢多加﹐二豎再不到眼前。可知治病須要尋來歷﹐色癆气癆總分端。

相脈𨿽好仍相面﹐虛癆之癥難又難。

癸丑冬﹐有農夫色癆﹐面如土色﹐咳聲串串﹐不停片刻。

余詢所服之藥﹐伊出方數張﹐均屬補益﹐尙不悖謬。

伊言皆無一效﹐死在目前。

余曰﹕是也。弱人偏補﹐藥膩胃脘﹐嗽而不止﹐涼風入肺。

卽令服麻黃炭﹞﹑分蜜炙﹑熟地五錢﹑砂仁搗﹑潞黨五錢﹐一劑嗽如失﹐飲食頗進。

彼欲照方多服﹐余曰﹕可仍用汝前服數方。

彼覺不敢入口﹐余曰﹕不汝欺﹐請試之。一服精神倍增﹐數劑病去八九。

可知看藥書﹐論湯頭﹐執固不通者﹐守定古方﹐其誤人不少也。

林春謹識。

虛癆陰熱用大黃原是創格﹐有小心不敢用者﹐只用山甲亦可

吾言虛癆用大黃﹐亦須與主細商量。先備洋參二三兩﹝髙麗參多僞﹐故不用﹞﹐喫了此藥喫參湯。

一張一弛陰陽理﹐轉瞬之時得平康。這本斬關奪隘法﹐亦是神仙絕妙方。

有說此方甚是險﹐不如平妥爲的當。只用山甲﹝炒焦爲末﹞一二兩﹐丸入藥內用麝香。

﹝初服三錢﹐後用一錢有餘。﹞

以治午熱甚是好﹐以治此熱亦必良。眼前現有康莊道﹐何必鳥道與羊腸。

不須鄧艾度陰平﹐不須韓信走陳倉。此說亦有理﹐我故錄之以慰老藥王。

此癥用山甲固可﹐而大黃之說終不可廢。故並﹑錄之以爲日後之法也。

日至未申以後﹐陽衰陰盛。虛癆陰熱﹐多起於此時。

或發於日落﹐至平旦漸輕。蓋气𨿽虛﹐而虛中每多有窒﹐故陰熱。

愚嘗治此癥﹐用補益退陰熱﹐藥多不效。加醋軍以透之﹐而熱卽止。

又嘗治小兒痞疾陰熱﹐用退陰熱藥多不效。加軍灰以透之﹐而熱亦止。蓋嘗師此意也。

侄孫溶川謹記。

呃逆之癥盡由命根虧損﹐不能引虛火歸無所致

喉間咄﹐喉中噎﹐大約病在上一節。𨿽說病在上一節﹐實由命火墜不住﹐無以熔化一天雪。

若要治此癥﹐必須大補气﹐必須大補血﹐必須大補先天眞气穴。

命根漸興旺﹐命火自發越。能引無根火﹐與己甚親切。

好如眞珠簾倒捲﹐好如天河水下折。盡有背坐堂﹐盡有廣長舌。

只見龍戲水﹐那有鳩祝噎﹑此是正治法﹐不得不細說。

不然但淸頭上火﹐但洗心中熱﹐但開胸中痰﹐但透喉中咄。此皆從稍治﹐與本全無涉。

恐化萇弘碧﹐恐染杜鵑血。

治甚不容易﹐何嘗無妙訣﹖吾今盡傾吐﹐惟君去決別。

乙巳春﹐余內人偶患此癥。呃噎之聲﹐同室莫辧人語﹐不容進藥。

值歐翔墀表兄到捨﹐言京師有方﹕令病人坐正張口﹐以鼻吸气﹐盡力不能再吸﹐合口咽下。

急用兩手著力按腹﹐互相推揉﹐自胸推至小腹﹐如此三四﹐卽可少止片刻。

果因此方﹐始得進藥﹐幸無性命之憂。

今見此書言﹐實由命火墜不住七字﹐不禁心服先生妙論。豈庸醫所得而知者哉﹖

林春謹識。

惡露水大治呃逆之癥

有一癆癥甚是寒﹐六脈不動冰淩丸。喫了一口噦一口﹐且是吐時常帶丹。

如此之癥甚夾雜﹐已竟不食廿余天。惟至東方始發白﹐暫用面水以當餐。

我思此癥帶吐血﹐只治噦嘔便是偏。

卽用熱補一大付﹐加上惡露水﹝卽用婦人經布之水﹐用女兒紅更好﹞去煎。

待至東方始發白﹐卽將此藥代茶餐﹕他就如此喫兩付﹐卽進稀粥亦不難。

我因此水恁見效﹐以後治呃逆﹐動以此水爲金丹。甚至呃食無起色﹐得了此水便加餐。

看來此水甚不潔﹐人每掩鼻痛不堪。嗚呼噫嘻﹗君不見五臺山上蛆﹐非了至貴不能餐。

君不見佛寺僧化石﹐非了至富不能啖。再說象白與鹿白﹐較比更惡濫﹐那有貧賤之人到口邊。

愼勿棄此一杯水﹐眼前人命最相關。

紫河車焙漧爲未﹐俟藥煎好﹐以此合入藥中飲之﹐實與仙丹無異。

然此藥甚難得﹐女兒紅亦然。不可以彼而忽此也。

治癆嗽要補先天命門穴

如今癆嗽甚是烈﹐動欲先天命根抉。本因年少鑿喪甚﹐兼之虛弱腎水竭。

眞元命火墜不住﹐虛痰虛火往上噎。才欲睡著便要起﹐直將心肝湧洞徹。

如要此人不咳嗽﹐要補先天眞气穴。椒茴故紙作引子﹐肉附吳萸熟地切﹔

參苓術艸並滲濕﹐烏梅文蛤收散缺。先天眞气漸回來﹐五味款冬紫苑啜。

此與尋常治不同﹐風加姜芥與麻﹝麻黃﹞紅﹝橘紅﹞﹔

蒼術陳皮燥脾濕﹐半夏南星皆有功。虛熱骨皮桑皮用﹐條參元參兼補中。

只須金匙撥一撥﹐何煩鐵板唱江東﹖

滑瀉之癥非加三生飲不可

我嘗治一老醫七十多﹐雞鳴腎瀉有沈屙。已經屢次用參芪﹐忽得暴瀉似筒脫。

喫飯卽瀉飯﹐喫藥卽瀉藥。彊力支持猶能行﹐向我一揖請斟酌。

我爲診脈猶未畢﹐衣帶褲子又濕著。我用洋參一兩余﹐三生飲子姜桂多。

伊言此藥能喫麼﹖我言此是補脾之聖藥﹐病到憊極無能爲﹐非得此藥無柰何。

遂飲此藥一大杯﹐立見起色無磋跎。我用此藥有妙訣﹐多加甘艸便平和。

又嘗用此治慢脾風﹐小兒一見便能活。小兒老頭都一樣﹐起死回生是要著。

又嘗治些寒痰癥﹐也曾以此爲金科。我每視此爲神品﹐以其能止薤露歌。

只要用之得其宜﹐何必譏此爲毒藥﹖

學生﹝二十之前後﹞病以六味地黃湯爲主藥再看所加

六味地黃最好湯﹐一切陰虛它爲王。年幼學生多犯此﹐捨了此藥總譸張。

我嘗治些陰虛癥﹐多從「口胡﹝卽懸雍垂﹞」嚨知端詳。

不是腫來便是咄﹐不是疼來便是彊➂。

皆因命火墜不住﹐多在家中少在堂。一到學中便發作﹐五更鼓裏念文章。

口喝涼風支不住﹐紅紅紫紫徧是傷。看似火兮非眞火﹐皆因命府失元陽。

若要治此癥﹐六味地黃最的當。宿砂益智少不了﹐肉桂附子最當行。

二位𨿽少亦將軍﹐多少虛火盡歸降。不惟此癥宜此治﹐縱有它癥亦爲王。

此是歸根復命大治法﹐學生之理須要細思量。

年幼婦女﹐亦多此癥﹐治亦相同。其理可想而知也。

補益必得仙人煉神還虛之意方好

不用補益也罷了﹐若用補益要安好。試看修仙用補益﹐日煉金丹以自保。

不知此中理必說﹐滿腹金丹盛不了。其實熊經鴟顧養精神﹐靈山會上顚顚倒。

並無粒米之可言﹐那有金丹盛不了﹖今人用補益﹐動期長生與不老。

豈知補益有不當﹐輒生病魔不能了。不是水腫滯下焦﹐便是瘧痢日日討。

何如蕩滌腸胃使淸楚﹐能飲能啖養三寶。﹝精﹑气﹑神爲三寶。﹞

卽有補益時﹐必得仙人竅。有些肉桂引入神﹐有些橘紅便不飽。

𨿽然是補能流濕﹐𨿽然是補能潤燥。調燮鼎鼐常通和﹐一竅元神達天表。

再無滯气塞滿胸﹐方是神仙養生道。何必額外生枝節﹐徒與人家增煩惱。

我嘗靈山去采芝﹐盡知此中眞元妙。

補益不可泥

世人皆說補益好﹐豈知補益不當殊難了。試看日月常常行﹐萬古千秋未曾老。

江河日日流﹐九州四海達昏曉。人身原是小天地﹐日月爲神江河道。

胸膈喜順利﹐腸胃喜通調。日食三合米﹐勝似參芪一大包。

參芪𨿽說能補益﹐大脫大下有幾道。就是喫得此藥好﹐豈能日日熬﹖

凡是治病理﹐不得泥住一穴以爲髙。縱是虛弱人﹐亦有一經之獨豪。

就是彊壯人﹐亦有一經之獨調。恆藏有餘於不足﹐參芪豈能日日叨﹖

恆寓不足於有餘﹐硝黃豈能日日澆﹖必須臨時細斟酌﹐看病下藥惜分毫。

好如五味之相合﹐不得一味之獨膠。好如五音之相雜﹐不得一音之獨豪。

試觀古之大英雄大豪傑﹐恆勤儉以爲髙。腸胃通調胸膈利﹐粗茶淡飯勝炮➀羔。

不必定肉食﹐心廣體胖賽唐堯。試看今之呆公子﹐恆列八珍以自髙。

肥濃膩人痞悶生﹐骨瘦如柴常掏腰。此皆善於補益者﹐好似螳螂抱樹條。

可知日用補益理﹐必須胸隔利﹐必須腸胃調。不必參芪常常服﹐不必腥葷日日叨。

能飲能啖神自旺﹐一動一靜樂陶陶。卽此便是蓬萊客﹐絕勝王母宴皤桃。

脾胃者﹐後天之根本。气血虧損﹐故以補益爲髙。

若於補益中卽加調理脾胃之藥﹐使胸膈順利﹐腸胃通和﹐能飲能食﹐

則五穀之精華自生气血﹐不誠勝於參芪之常爲補乎﹖

侄金門識。

補益有陰陽之分﹐不得泥住治一邊

補益要通補益方﹐須照人身細思量。人身不過一气血﹐气血不過一陰陽。﹝气陽而血陰。﹞

或以陰爲主血虛﹐或以陽爲主气虛。气血已自有慨昂。

卽或專於去補气﹐气中亦自有陰陽。

或以陰爲主﹝條參﹑山藥﹞﹐或以陽爲主﹝黨參﹑白術﹞﹐補气豈能無低昂﹖

卽或專於去補血﹐血中亦自有陰陽。

或以陰爲主﹝熟地﹑萸肉﹞﹐或以陽爲主﹝川芎﹑當歸﹞。

補血豈能無低昂﹖此皆專於論補益﹐已見用意之深長。

豈可泥住黨參與黃芪﹐以爲盧醫之錦囊。

黨參黃芪白術三藥定評

黨參其藥中之聖乎﹖黃芪其藥中之王乎﹖白術其藥中之君子乎﹖

均足以拯難﹐均足以濟急。其或動而不臧﹝意如效﹞者﹐以用之者過也。

補陰亦有至理﹐終難驟見起色

一點純陽貴似金﹐醫家胡爲專補陰﹖一切虛癆與百損﹐往往邪火往上侵。

得了陽藥必立起﹐得了陰藥暫安身。非是知柏爲上品﹐非是六味爲至尊。

只因且顧目前急﹐不得不降火﹐不得不滋陰。

當下𨿽然甚穩當﹐那有立地見回春。有人悟澈此中理﹐卽速用肉桂﹐卽速用酒軍。

力透元府裏瀉出﹐濕熱免陰沈。再用補藥便得力﹐再用熱藥便還眞。

﹝此法甚好﹐亦極不易﹐細觀治癆二則自知。﹞

此是菩提再造丸﹐此是洪鈞﹝指天而言﹞妙轉輪。一點純陽卽回來﹐免使淹淹纏纏入鬼林。

虛弱人能受陽藥猶易治

人生端的補陽好﹐能受陽藥病易了。此皆未沈於酒色﹐此皆未入於幽渺。

猶可一用參術便得力﹐猶可一用肉附便見效。豈非人生之至願﹖豈非醫家之妙竅﹖

何至陰陰沈沈不能出﹐動與生人有二道﹖

補藥亦多﹐聊舉一二以爲例

酸斂收澀皆是補﹐參芪術苓定爲輔。甘淡滲濕亦能補﹐肉附姜茱聊爲伍。

﹝棗仁五味共烏梅酸斂收澀之類﹐天麻薏苡➁並石乳➁甘淡滲濕之類。﹞

皆非大補大熱藥﹐實能有功於脾土。吾嘗用意細細思﹐恰是用藥之眞譜。

治病有卽瀉爲補者﹐方能治此虛滯之癥

宜補宜瀉宜分明﹐不宜夾雜胡亂行。亦有明知此癥宜用補﹐驟用補藥必不靈。

此癥皆是濕寒水﹐暗結气滯中焦久不行。看病不見有結滯﹐六脈閉隔總不通。

一月二月不能食﹐稀茶稀水時一衝。不是噦嘔不能止﹐便是虛滯往上壅。

看似沈病不可爲﹐一觀神色尙可生。不如只用金丹二三分﹐使它先去通一通。

卽用大補﹝十全大補湯﹞一兩付﹐連三趕四貫當中。

二藥不可相離遠﹐塤篪➂相引遞爲功。

瀉藥得力補亦得﹐使他運轉乾坤炒化工。此卽髙帝將將法﹐奪印交印只一頃。

從此脈通得露出﹐從此病疾漸漸輕。𨿽未飲食仍如舊﹐轉眼時節气滿容。

勝似專於用補法﹐惡濫雜碎閉當中。連喫數付不見效﹐以爲病入膏盲不可生。

我嘗治此亦用補﹐必以瀉法爲先容。瀉只一分補十分﹐自能運轉周天行。

此皆虛極气暗結﹐濕寒濕水滯不通。不用此法必不靈﹐一用此法便回生。

如若脈道皆如舊﹐何用夾雜胡亂行﹖卽無虛虛禍﹐亦無實實情﹐方是主人眞救星。

請君擱下藥性賦﹐再將兵法誦一通。﹝久病必須掃盡外癥﹐方可治其根本﹞

久病用補不用說﹐亦須臨癥細診別。凡是久病必滯痰﹐凡是久病必積熱。

凡是久病必結气﹐凡是久病必結血。必須掃盡一天云﹐方可洞見眞門闌。

由此而入室﹐由此而得穴。一用補藥便得力﹐不難立把病根抉。

不然貿然用補必不靈﹐好如雪上又添雪。吾今得爲後學言﹐不是好爲雌黃說。

吾嘗治一月間疾﹐已一年矣。及診視﹐風火痰涎無所不有﹐兼之外癥夾雜﹐甚是可畏。

吾先用鍼以開其路﹐次用牛黃散以導其痰﹐方敢大補气﹑大補血﹑大補先天眞命穴﹐以治其根本。

甚矣﹗久病之難也。

人有徹骨寒癥﹐縱用好藥﹐一兩付不能了

婦人瀉吐動經年﹐多少名醫不能痊。我每遇此癥﹐只消一付把病剜。

如何這藥恁見效﹐全在熱補齊上前。

一則能培脾中土﹐二則能提頭上顚﹐三則能增性命火﹐四則能閉腎門關。

好如九里擺陣法﹐縱是霸王亦難鉆。

惟有一婦不見效﹕初喫一付有起色﹐再喫一付瀉更添。

她就如此來問我﹐我言此人必是冰淩丸。

非了內裏俱溫透﹐不能貞下去起元。她因喫藥甚是難﹐只用拓法進熱磚。

一進熱磚便止住﹐以爲得力全在磚。我嘗細思此中理﹐此人用磚非一番。

前日用磚不見效﹐以她原是冰淩丸。今日用磚恁見效﹐以她已化冰淩九。

冰淩一化便無冰﹐所以一見熱磚便成功。我說這話不是要居功﹐一切治病底理要知淸。

世人只知陽春回來好﹐豈知嶺上寒梅十月信已通。

凡久瀉之癥﹐每因脾土大虧﹐命火太弱﹐不能運轉元气﹐牢固下元所致。

用熱補以培脾士﹐以壯命火﹐則腎門堅而瀉自止矣。

若加米殼炒黃作引更妙。

侄金門識。

治遺泄之癥老幼不同

老幼遺泄治不同﹐不除濕熱總不中。

少年遺泄腎不固﹐黑梔五倍共茯苓。﹝爲丸服﹞

老年遺泄腎不固﹐熟地硫黃帶木通。澤瀉更佳。爲丸服。

況且老年多半邊﹐硫黃並除四肢風。此藥眞是老人星照著﹐不可捨此逞英雄。

﹝五倍子治滑泄之癥﹐大有奇驗﹐加上升麻更好。﹞

﹝五味﹑棗仁﹑烏梅﹑白芨﹑龍骨﹑牡蠣皆有可用﹐總不及此。﹞

凡是滑泄先澀腸﹐澀住腸胃若錦囊。若是驟出胃下口﹐縱有仙藥亦譸張。

我嘗治此癥﹐必以五倍先煮湯。有了補藥往上提﹐有了熱藥好發揚。

縱是大大癥﹐只消一付便回陽。又嘗用些三生飲﹐加入老人脾泄方。

只消一付便止住﹐無不立時見藥王。

遺泄之癥最難治

遺泄之癥最是多﹐不必泥住補益科。此癥𨿽由腎經虛﹐實由相火不停梭。

妄想皆自壯盛起﹐朋從爾思惹妖魔。如用溫補泄益甚﹐但喫淸利遠嬌娥。

茯苓五倍爲提綱﹐知﹝知母﹞柏﹝黃柏﹞梔子作丸藥。﹝一淸相火便好﹞

日服二錢便能止﹐俟他火起再漸摩。不可日用常常服﹐恐戕命元防喫哈﹝受斥責﹞。

﹝知柏𨿽淸相火﹐亦戕命元。﹞

若要此病連根除﹐除非南海大士過。此與吐血最易犯﹐皆固情欲起風波。

誰學古人淸心理﹐雞鳴戎旦藥如何﹖不然但用此藥時一服﹐亦可一止薤露歌。

如眞年長虛弱﹐亦可加補益﹐亦可用肉桂。但年長之人有此癥者甚少。

按﹕夢遺之癥﹐久則玉關不閉﹐精盡而亡矣。

余治此癥用芡實八錢﹑山藥一兩﹑蓮子五錢﹑茯神三錢﹑棗仁三錢﹑潞黨二錢﹑車前子一錢﹐煎服。

連喫數付後﹐將前藥爲未﹐麵糊爲丸﹐服至月餘。

不必止夢﹐而夢自止。不必止精﹐而精不遺也。又何至玉關之不閉哉﹖

孫鎭川謹識。

血癥不離地黃湯

吐血之癥﹐三年不犯﹐方算全愈。不然猶不可測﹐切宜保養。

吐血治法最多端﹐大抵不離地黃單。﹝六味地黃湯﹐八味地黃湯。﹞

男女虛實要分辧﹐溫涼補瀉須細參。

女子多有血結癥﹐桃仁紅花宜多兼。﹝男子亦用﹞

男子多有實火癥﹐酒軍醋軍宜多添。﹝女子亦用﹞

亦有血虛色犯紫﹐漧薑附子藥內煎。

亦有气虛統不住﹐參﹝黨參﹞芪﹝黃芪﹞三七藥內研。

亦有吐血兼噦嘔﹐葶藶大戟宜多餐。﹝內有濕熱故也。﹞

亦有吐血恆咳嗽﹐款冬紫苑宜多牽。﹝斂肺入腎。﹞

亦有衄血用枝﹝枝子﹞地﹝生地黃﹞﹐不加大黃必不占。此是吾家創治法。

亦有崩漏用椿﹝椿根白皮﹞楡﹝楡白皮﹞。不重參芪必不安。

如此諸癥各有異﹐臨時加減方爲仙。

一切虛癆不離此﹐蒙醫要得讀這篇。

余嘗治一富商婦﹐因妻妾爭寵﹐屢傷肝气﹐復又大怒而吐血﹐傾口而出。

重用涼劑﹐兼帶止血之藥﹐俱不見效。因思得病之由﹐乃怒气傷肝。

若不平其肝气﹐而速用涼藥止血﹐愈激動肝气﹐則气愈旺﹐而血愈吐矣。

又用白芍一兩八錢﹑當歸一兩五錢﹑荊芥灰二錢五分﹑黑枝子三錢﹑柴胡八分﹑紅花一錢五分﹑丹皮二錢﹑甘艸錢半﹐水煎服。

一劑而气舒﹐二劑而血止﹐三劑全愈矣。

可知白芍多用之妙﹐平肝又能舒气。荊芥﹑柴胡﹐引火歸經之藥。

所以奏功甚速﹐而止血實神也。當歸不過補血﹐佐白芍以成功耳。

又有血從口鼻出者﹐有從九竅﹑手足﹑皮毛之孔而出者﹐

又有一方﹕當歸一兩﹑黃芪一兩﹑生地兩半﹑熟地兩半﹑芥灰錢半﹑丹皮二錢﹑三七二錢﹐煎服立愈。

此方妙在補血兼補气﹐止血兼引血歸經。故無論各血癥﹐用之皆效也。孫鎭川識。

治血癥上下不同

一婦衄血已二年﹐胸中沈悶如塞磚。不捨晝夜津津出﹐多少名醫不能痊。

我用淸空透天庭﹝多加風藥透胸爲妙﹞﹐忽湧血魚出鼻淵。﹝死血結滯如魚。﹞

自此通和無血迹﹐再無沈悶在眼前。

因悟一切吐血癥﹐皆因窒塞受迍邅➀。﹝➀迍邅﹕意如遲遲不愈。﹞

不是陰寒結下焦﹐便是虛火滯心間。

只宜鉆研去調气﹐不得妄補生病端。

惟有崩漏病已久﹐陰火沸騰潰堤邊。

須要參﹝黨參﹞芪﹝黃芪﹞大補气﹐勿得疏鑿使性偏。

同是血癥分上下﹐惟君看風去使船。

吐血因遺精而得者甚多

气色陰暗皆陰熱﹐不是遺精便尿血。

有一壯夫三十餘﹐請我診脈把病說。

我一診脈脈下流﹐左尺出位似水決。

《素問》嘗言獨大病﹝獨大者病﹐獨小者病﹐本於《素問》﹞﹐不從此說從何說﹖

我言中上微弦气甚弱﹐惟有尺部是眞熱。

每夜邪火一起來﹐恆有美人暗交接。

且是尿尿如茶湯﹐澀滯莖中似火熱。

他言我之身體甚是寒﹐一見冷風便吐血。

我言此是吐血眞證見﹐一有遺泄火上噎。

火上噎兮气不流﹐下者爲精上爲血。

渾身是寒此是熱﹐一見熱藥便臲靰➀﹝臲靰﹕不安定﹞。

不如知柏八味淸相火﹐止住淫邪把病折。

從此加之以保養﹐再莫看那巫山雪。

病有所以然﹐須從此處去治

治病須治所以然﹐不治所以病不痊。我嘗見些吐血癥﹐風火一壅到頭顚。

可惜時下小先生﹐涼藥黑炒下鍋煎。如此風火大已極﹐好如杯水救車燃。

無怪內熱作成膿﹐時乎吐肉甚可憐。我獨覆花合前胡﹐元參梔子一齊安。

再加白芍一二兩﹐使他一劑熱退還。但是膿血未盡淨﹐加上漆灰合金蓮。﹝蓮子也。﹞

且用斑蝥與童便﹐肉桂三分引歸元。但是正气未全復﹐不能紅意盡淨宣。

我思此病本從婦人得﹐不用婦人總不占。卽用婦人惡露布﹐洗下濁水把藥煎。

始喫一付便大愈﹐再喫一付把病剜。此卽平地小人參﹐不可棄置糞堆邊。

畱此以爲後學法﹐庶可癆病得生全。可知治病須要尋來歷﹐不得來歷總不占。

若是病癥未能愈﹐還是思之未通仙。

吐血之癥只宜淸補而已﹐一見熱藥便吐

水火二司性命關﹐眞陰失守甚是難。水卽火之根﹐火卽水之源。

眞陰一失守﹐虛火往上翻。一見熱藥便傾吐﹐一見大補便不安。

所以一切吐血癥﹐只宜涼心腎﹐只宜淸肺肝。

惟有吐血色犯紫﹐熱藥時一餐。去了如此癥﹐只用六味地黃單。

古人畱下此湯頭﹐實是濟世之舟船。我說用大黃﹐用肉桂﹐也是不得有不然。

寒熱止不住﹐不得不闖這一關。如果六味能止住﹐守住身體爲最先。

不宜飲美酒﹐不宜近嬋娟。惟當喫藥時﹐不妨惡露水去煎。

一則能止血﹐二則能還元。試看一切呃逆癥﹐與此最相關。

𨿽未近房室﹐亦是虧本原。不挽黃河水倒流﹐不能運轉大周天。

三花怎聚頂﹐五气怎朝元﹖女人有此癥﹐尙覺易周全。﹝女人血當家。﹞

男人血不足﹐治之實甚難。

吐血之癥亦如此﹐﹝吐血之癥亦是女人易治﹞故爲爾等再傳宣。

山中之藥能壯筋骨﹐扶壯之人宜用

山中物件骨力堅﹐穿山跳澗它無難。人生軟弱不能行﹐得了此味便立痊。

虎骨能硬猴骨軟﹐軟硬適宜最便便。鹿角屬陽龜屬陰﹐陰陽相濟最娟娟。

花蛇烏蛇除陰濕﹐鷹爪羚羊能透穿。縱有補气補血藥﹐不得此味總不堅。

我今敬勸司命者﹐必須《山經》讀一篇。

水中之物能眠陽﹐虛癆之人宜用

水中之物能眠陽﹐虛癆之人宜細嘗。蒲藕淸脆眞肥齒﹐菱﹝菱角﹞芡雞頭子淡堪潤腸。

荸薺地梨﹝荸薺之類﹞共爲粉﹐紫菜白菜並煮湯。

海馬海狗能興陽﹐恐恣遊子之邪蕩。海蛤海龍能滋腎﹐獨助修士以行藏。

﹝年幼學士壞此癥者不少。沙士炒焦爲末﹐黃酒下﹐其功不在紫河車下。﹞

再喫龍骨以固本﹐再飲鱉頭以垂囊。﹝沙土炒焦﹐黃酒下。庶息後起之相火。卽反固有之元陽。﹞

海龍能補陰回陽

人有腎虛忽脫陰﹐渾身大汗似雨淋。我用海龍一兩條﹐沙土炒焦爲末勻。

黃酒燒滚淒下哈﹝冷服﹞﹐須臾時節卽回春。較之艸頭藥萬倍﹐其功不下海東參。

人說河車﹝紫河車﹞力更大﹐鎭店集上何處尋﹖

不及此藥容易得﹐且治遺精妙如神。

平地有二物﹐亦能眠陽

黑豬鞭子黑牛鞭﹐藏在丹房固下元。沙土炒焦研細末﹐酩酊一醉杏花天。﹝黑狗鞭亦然。﹞

養病歌

大病只宜治八分﹐治得八分好溫存。𨿽有餘波莫用湯﹐或丸或散最爲良。

只喫二分善將養﹐全靠米麵爲主張。飲食不妨任所欲﹐或鹹或淡不宜拘。

縱然適口莫浪食﹐只喫八分便已足。雞魚肉蛋莫輕嘗﹐靑菜稀粥養性王。

美酒美色休輕看﹐一若看時後悔難﹐病若好時莫貪眠﹐一貪眠時便流連。

病若好時莫妄動﹐一妄動時生毛病。病若好時莫妄餐﹐一妄餐時病淹纏。

病若好時莫生气﹐一生气時病難治。病若好時莫受風﹐一受風時病又生。

病若好時莫受寒﹐一受寒時病又添。頭上有汗莫出門﹐身上無衣莫浪眠。

久病之人多虛熱﹐生梨生藕時一驟。久病之人多好饞﹐美味美果時一餐。

蜻蜓點水不宜多﹐用得好時養太和。我說這話皆經過﹐養病之人細吟哦。

蠢子醫卷三

陽夏龍之章繪堂甫手著

楡山朱明炤潛齋甫

襄邑施景舜虞琴甫

閻松墅濟源甫

張三寶鼎實甫

鄭漢東林春甫

侄孫溶川睛瀾甫

杭州董志仁校刊

調气總歌

人有如此大軀殼﹐必有一气通橐龠。有時窒塞不能行﹐便如關口上關鑰。

有一少婦气不接﹐實因寸口气壅遏。寸口上竄人不知﹐愈用補藥愈塞著。

我用風藥瀉上焦﹐頓覺中气皆通和。試看百川長流水﹐那有一節忽漧涸﹖

若有一節忽漧涸﹐必是其中有阻遏。

我嘗治這病﹐不是上焦去滌蕩﹐便是下焦去疏鑿。

一通關口便流利﹐那有一气接不著。至於大脫與大下﹐實該用補藥。

此本人人所共知﹐何煩予言去聒聒﹖可知世上气不接﹐多是有阻遏。

如果脈上分淸楚﹐只在應弦那一撥。況乎古來治气亦不少﹐原非片言所能約。

有用枳朴去蕩滌﹐有用硝黃去疏鑿。有用歸芍去平肝﹐有用肥甘去扶弱。

有用五味去收斂﹐有用椒茴去引卻。有用諸香去透發﹐有用美酒去斟酌。

有用升柴去提拔﹐有用金石去墜著。

此皆一切調治法﹐不僅參芪大補那一著。如泥參芪那一著﹐恐失人身之太和。

後學須要記心間﹐切勿置之於髙閣。

丹溪治病以調气爲先

丹溪治病有要訣﹐調气更比調血切。气血原來是一家﹐何爲於气獨昭雪﹖

百病皆自气中主﹐百病皆自气中掣。气於一身上下行﹐一有窒塞便橫決。

其始皆因寒與食﹝熱則流通﹐所以結火者甚少﹞﹐窒塞久了便成熱。﹝百病發熱。皆由於壅郁﹐但有虛實之分。﹞

衝入右脇必挾痰﹝蒼術﹑二陳多用﹞﹐衝入左脇必結血。﹝桃仁﹑紅花﹑生地﹑赤芍﹑白芍多用。﹞

結血之時金丹用﹐挾痰之時牛黃撤。衝入上焦頭必懵﹐流入下焦便必熱。

衝入上焦兼風治﹐流入下焦將水竭。我今已七十﹐始於醫理皆洞澈。

气血𨿽然是一家﹐總要气上去調燮。今日謹告小後生﹐全在此處悟眞訣。

治病以調气爲主﹐卽調血亦調血

中之气也﹐故以調气名之

論人气血原兩停﹐一入治病分重輕。

無論病在气分宜調气﹐卽在血分調气一樣同。﹝調血中之气。﹞

試觀聖人治天下﹐乾綱獨振天下平。呂后武后𨿽臨朝﹐亦借漢唐以爲名。

可知陰陽大造理﹐無陽陰不化﹐無男女不行。

惟有陰虛陽亢癥﹐養血滋陰亦有功。但是回頭便須轉﹐補養脾胃爲正宗。

如泥養血滋陰藥﹐必致人入九泉中。

﹝﹣滋陰之藥𨿽期速效﹐多服則傷脾減食。﹞

﹝有必然者﹐但看飲食減少﹐急須溫補脾胃﹐兼行气淸金等藥﹐方爲得治。﹞

順气調气下气有三法﹐惟下气爲最難

順气三法君須記﹐惟有下气最不易。下法不必定大黃﹐能到二便便是地。

到了二便气流通﹐諸藥並此顯神異。有了陽藥气上行﹐有了陰藥气下墜。

此處本是性命關﹐气不流通藥如寄。

中气不通用牽牛﹝人有癡憨﹑健忘﹐宜用一工分﹞﹐腎气不通斑蝥利。﹝用一二个。﹞

水火二司惟肉桂﹐十二經絡巴霜備。﹝只用絲忽。﹞

不論虛實與寒火﹐略略加些便殊異。

還有多藥與幫扶﹝宿砂﹑豆寇﹑大戟﹑山甲﹑小茴﹑川椒﹑輕粉﹑沈香﹑赤石﹞﹐不及此味總爲次。

好如鄧艾渡陰平﹐從天直到地。好如韓信出陳倉﹐千里一時至。

此个方兒甚是好﹐不會耍來翻謂戲。

年老有積亦當攻伐

人有積聚滯當胸﹐勿謂年老不可攻。攻去積滯能飲食﹐不過十日便肌丰。

不然淹淹纏纏三兩月﹐元气消爍終成凶。

我嘗積聚略停胸﹐全不置之於意中。能飲能食復何害﹖到了兩月寒熱增。

卽用大黃三四兩﹐酒煮飲之立時輕。又用大黃三四兩﹐酒煮飲之澈底淸。

若是起頭便蕩滌﹐何至兩月始決癰﹖幸是元气未消爍﹐猶得轉敗以爲功。

又嘗治一煙鬼已成翁﹐上下煙油滯不通。我用硝黃三兩余﹐他意首鼠不肯庸。

遲至數日受不過﹐只得用此盡力攻。連喫兩付全不動﹐喫至四付始全通。

但是正气支不住﹐卽用洋參﹝四五錢﹞扶當躬。喫了一付能飲食﹐喫至數付气熊熊。

可知疾病只要能去了﹐元气一回壽無窮。切勿效那噢咻小先生﹐護養餘疾以成凶。

就是再加藥味去蕩滌﹐未必春意樂融融。

年老積聚﹐停滯中宮﹐輕則消導﹐重則速行﹐萬勿遲延﹐護養余積。

若遷延日久﹐元气一損﹐補之不得﹐瀉之不能﹐釀成不救。

必得醫者臨時確有把握也。鎭屢治屢驗﹐故敢筆於篇末。

孫鎭川謹識。

年老補瀉並用亦是治法

老年气弱甚可憐﹐往往結滯上下纏。再說補气去和他﹐如此結滯何自悛﹖

再說瀉藥去打他﹐如此气弱怎回旋﹖不如補藥帶金丹﹐使他一气運周天。

大似元佑➂﹝宋哲宗年號﹐公元1086年～公元1094年﹞調停法﹐目前之計此爲先。

補藥得力瀉亦得﹐主人正喜遇神仙。調停不可治天下﹐以之治病有眞傳。

若謂元佑法不善﹐卻是藥王大法船。

老人疼痛多是气虛生痰

老人气虛恆生痰﹐不流四肢便脇間。流入兩膀痛徹骨﹐閉塞气道不能穿。

卽用熱麩熱磚拓﹐兩手淅淅生風寒。流入兩腿气滯內﹐未從走動便筋酸。

流入脇間似有積﹐出气回气時塞磚。

卽用蒼﹝蒼術﹞半﹝半夏﹞與陳皮﹐砂仁芥子當飯餐。

外貼二烏﹝川烏﹑艸烏生用﹞芎﹝川芎﹞歸﹝當歸﹞膏﹐一切滯气盡皆宣。

時候久了气流通﹐便無痰涎作祟緣。間有夾寒夾气夾食積﹐總以痰癥爲主權。

治病先治肝

診脈下藥𨿽已全﹐左手頗覺右手難。右手一脈管一部﹐左手多个心包三焦歟。

命門相火出入由此路﹝心是君火﹐命門是相火﹞﹐實較右手多一斑。

肝屬風木本是賊﹝肝者﹐六經之賊也﹞﹐乘此猖狂生事端。

小腸原是肝下口﹝肝腎原是一家﹞﹐或消或散亦不難。

人家治病先治脾﹐我家治病先治肝。入手下去先擒賊﹐縱有不平病易痊。

我家治病無他奇﹐每於此處尋病源。小小蒙醫多不識﹐故爲爾等細細言。

按﹕初病平肝者多﹐久病扶脾者多。

孫鎭川謹識。

雜病多在陰分﹐宜從陰分尋

出路﹐大病久病亦然

雜病多從陰分走﹐下至湧泉上至首。上下奔騰十二經﹐多是命門火輻揍﹝文中用以形容十二經聚集於命門﹞。

衝入上焦喉必呢﹐橫入中焦肝不透。流入下焦夜必熱﹐時候久了皆不救。

況當午會火已極﹐風從火上來﹐火從風上就。上下表裏皆是熱﹐不得金丹總不救。

加上風藥便騰達﹐十二經中皆能透。解表又解裏﹐行左又行右。

不比尋常用大黃﹐大黃只行身之右。﹝大黃多走陽分﹞如此病癥走陰分﹐使它通行總掛漏。

縱加醋酒來調和﹐較之金丹總是後。況且人情甚澆漓﹝不朴素惇厚﹞﹐不是好色便好酒。

私心雜念從此起﹐一切外物俱能誘。誘出元神不當家﹐戕性斧斤刷骨帚。

積成壘塊不能達﹐寒熱溫涼件件有。如此病癥在陰分﹐捨了金丹無可救。

不用此藥必不靈﹐我嘗備此作圭紐﹝圭表﹐紐帶﹞。

上下表裏俱騰達﹐寒熱溫涼一齊救。病疾皆從積滯生﹐得此一付若神佑。

大病久病俱如此﹐不如此治總掛漏。只緣左手多三部﹐病疾多從此處走。

時下盲醫多不識﹐只從胃中去解救。以爲胃爲水谷海﹐時候久了病必湊。

加上大黃用藥行﹐以爲一付可立就。豈知病不到此命已極﹐何如一診左部先下手﹖

一見左部有毛病﹐卽從此處去解救。上焦有病加風藥﹐駕禦金丹上下走。

中焦有病加白芍﹝風藥如舊﹞﹐接住金丹上下走。

下焦有病加斑蝥﹝風藥如舊﹞。以今日之病皆從風起也﹐引入金丹上下走。

上下一走病立止﹐何必胃中去等候。驅除病疾亦多門﹐小腸原是肝下口。

一切陰分之病從此出﹐不待行胃已驅走。此是斬關奪隘法﹐只消一付便解救。

若得胃中去開門﹐恐怕人命多不壽。

金丹亦能解表

凡人一切受風寒﹐頭痛身懶骨節酸。風藥一壅齊上前﹐太陽之癥可立痊。

但是胸隔不利甚﹐不得金丹總不寬。金丹𨿽然有巴豆﹝巴豆屬陽﹐通行十二經﹞﹐風藥駕馭入腎肝。

一切表癥俱能解﹐病不引邪入胃間。﹝大黃引邪入裏﹐此則不然。﹞

我嘗治些表實癥﹐胸隔不利它爲先。﹝或喉咄﹐或心疼。﹞

今日風寒大非前﹐六經湧動在表間。不是下焦結腎裏﹐便是上焦結心端。

中間胃家全不實﹐多賴此味上下宣。此是吾家創治法﹐古人並未入筆端。

今日告爾解表時﹐亦有靠它作仙官。

治病須要兼風藥

治病須要兼風藥﹐不兼風藥不合作。

人之資質本五行﹝金﹑木﹑水﹑火﹑土皆是實的﹞﹐人之運气由六合。﹝風﹑寒﹑暑﹑濕﹑燥﹑火皆是虛的。﹞

六气皆以風爲本﹐一呼一吸通橐龠。我初治病不謂然﹐往往置之於髙閣。

孰知人在天地間﹐無非大造所磅礡。況屬肝木原是賊﹐每於人身肆狂虐。

《素問》皆是大聖人﹐尢於此處言鑿鑿。﹝風者﹐百病之長也。《素問》曾屢言之。﹞

試看一切虛寒癥﹐加上風藥便綽約。﹝荊芥﹑防風﹑羌活﹑獨活之類。﹞

一則能升提﹐二則能揮霍。

再看一切實火癥﹐加上風藥便引卻。﹝前胡﹑柴胡﹑升麻之類。﹞

一則能發散﹐二則能開拓。

我今始知風藥爲最靈﹐不用風藥總脫略。譬如做文章﹐之乎者也爲關鑰。

譬如煉仙丹﹐噓嘻咨咦爲鼓橐。始知從前治病理﹐不得精微皆糟粕。

以後要讀南華《道徳經》﹐玄空妙理爲上著。

治病風藥斷不可少

人生治病皆有偏﹐一切細密難周全。我初治病脈淸楚﹐虛實寒熱得眞傳。

一看虛實寒熱癥﹐便將溫涼補瀉詮。至於一切除風藥﹐全不置念在心間。

間有受風甚顯然﹐始加發表四五錢。中年悟澈五運六气理﹐始知人生受病風爲先。

以後治病開方子﹐必於風藥加檢點。

寒癥便須蒼﹝蒼術﹞麻﹝麻黃﹞羌﹝羌活﹞防﹝防風﹞用﹐熱癥卽將二胡漧葛添。

只因一身之病皆由气﹐气若到時風自鉆。必加此味始通靈﹐好如熊經鴉顧在眼前。

必加此味始有力﹐好如坎離在心間。可知妙手空空爾﹐登場傀儡一綫牽。

治病豈必在實際﹐八萬毫毛皆能宣。但置風藥三兩味﹐便是盧醫到身邊。

肝經虛弱反生橫決之病﹐非補不行當隊

川芎﹐肝經主藥﹐因其滑腸故不用。熟地亦然。

人生橫決肝最多﹐吾嘗立有平賊科。忽遇少婦虛寒甚﹐亦有脹泄諸病魔。

吾爲診脈肝憊極﹐實與肝腎有同屙。但是治法大不同﹐大補甲乙始無訛。

兼之腎寒無有火﹐不能滋養萌芽長枝柯。

因用吳萸﹝萸肉﹞與故紙﹐肉﹝肉桂﹞附﹝附子﹞二術﹝蒼術﹑白術﹞紫蘇搓。

﹝小茴﹑川椒﹑茯苓﹑半夏﹑升麻之類。﹞

大培命土使根牢﹐不得橫決起風波。古云肝屬風木喜條達﹐不宜攻伐用太阿➁﹝古寶劍名﹞。

我初不服今貼然﹐始知古時肝腎虛寒多。不似今日因風來縱火﹐一不降伏立起波。

今遇少婦用大補﹐不敢與肝再操戈。

可知治肝之法亦不一﹐不得泥住平賊科。平賊之義出聖人﹐聖人致治日日新。

有時用徵伐﹐有時用和親。徵伐之義我爲主﹐和親之義他爲臣。

𨿽說治道有升降﹐以之治病定出神。不從此處去翻案﹐必泥平賊爲正論。

可知醫道要活潑﹐那有萬病不回春﹖

肝經虛寒反生橫決之病﹐實不甚多﹐間或有之。

脈理不淸﹐治錯者不少。故爲此歌﹐以救其獘。

肝木虛橫﹐只宜補脾﹐脾土一旺﹐肝自收斂﹐不敢與土爲敵矣。

𨿽不補肝﹐而補肝之理自寓焉

肝木太旺宜瀉肝﹐瀉得肝時脾自安。肝木虛橫只扶脾﹐扶得脾時肝自持。

況乎補脾必補命門火﹐命火一旺肝自左。只顧兒火日興旺﹐無暇與土再操戈。

吾初不知補肝法﹐誰知補脾更比補肝嘉。補得脾土如山嶽﹐肝木根深自結花。

肝經治之不得﹐宜從脾土下手

吾言人家治病先治脾﹐吾家治病先治肝。看似治病無主見﹐豈知肝木興旺最易痊。

𨿽說爲賊能克土﹐亦能生火補脾元。縱有天大病﹐或淸肝﹐或疏肝﹐或平肝﹐或和肝。

略加補益入胃裏﹐一切百病皆能安。若是肝木有也無﹐恐絕脾土生化源。

其脈必懶散﹐其人必凋殘。溫之不能起﹐涼之不能堪﹔補之無有力﹐瀉之不能甘。

以其命火無生气﹐不能運轉大遇天。爲從有了病﹐淹淹纏纏滯脾間。

可知風木搖動𨿽不好﹐若無根柢也是難。必須補益好先生﹐細細治之方周全。

頭上諸癥以牛黃散爲王藥紫金丹亦可

人之一身頂最髙﹐非風非火不能招。火性本炎上﹐風勢往上飄。

論治頭上癥﹐散風除火是根苗。但恐滯气壅塞住﹐不得牛黃牛黃散總不消。

我嘗細思頭上理﹐必得淸揚若羽毛。﹝淸揚之藥﹐上至頭目。﹞

或淸空﹐或發表﹐荷葉一枚作引牢。牛黃𨿽少亦將軍中﹝有巴豆霜故也﹞﹐十二經中細細調。

上至昆侖下海底﹐透澈心神與腎交。此等病兒中指定﹐脈气上衝入雲霄。﹝直貫中指故也。﹞

不論喉咄與耳聾﹐不論發頤並眼冒。皆是中气滯不通﹐壅塞風火往上飄。

不得牛黃爲主藥﹐焉能聖徳醍醐貫頂髙。

頭上淸涼發散必兼流行始妙

凡是頭上火與風﹐淸涼發散是正經。不使牛黃﹝牛黃散﹞與金丹﹐方子𨿽好總無功。

淸涼反使火激住﹐發散反使心脹膨。必得二藥爲經紀﹐淸涼發散始流行。

頭上有火便下來﹐心中膨脹頓一淸。但是二藥宜斟酌﹐宜多宜少宜從容。

方本吾家屢試驗﹐故敢注之爲二銘。

如今病以治風爲主

如今人心最不平﹐不得厲气總不中。況當午會火已極﹐火已極時盡是風。

今病盡從風上起﹐不痛治風總不靈。吾嘗診脈細看癥﹐不是頭懵便耳聾﹐不是喉嘔便眼紅。

明明皆是風證見﹐如何皆用涼藥淸。治火定然風束住﹐治風能使火外松。

治火不過爲輔佐﹐治風定然作主盟。

病輕二麻﹝天麻﹑麻黃﹞二活﹝羌活﹑獨活﹞自能已﹐病重必須蠍子與蜈蚣。

再加金石往下墜﹐再加金丹往下行。重用厲劑方能愈﹐不如此治病難輕。

大抵運會使之然﹐吾嘗以此爲先鋒。

頭上諸癥亦有陰毒結就

一切頭懵與頭疼﹐一切鼻衄與眼紅。任憑百方皆治到﹐不見絲毫有重輕。

皆是陰毒結已久﹐不用毒藥總不中。我嘗調和二將軍﹐一遇此癥爲先鋒。

若是下頭有不順﹐加上斑﹝斑蝥﹞麻﹝蓖麻﹞往下行。

若是上頭有不順﹐加上馬前往上衝。上頭下頭俱流利﹐那有內毒不外松﹖

況且風藥大使用﹐一竅通時百竅通。任是世上修行客﹐不過千竅萬竅共玲攏。

縱有一切小陰翳﹐焉能滯隔藥王大和衷﹖

牙疼有假火

牙疼恆作火來看﹐亦有似火實是寒。𨿽然面腫只半邊﹐不是面上都腫完。

𨿽然疼時有不疼﹐不是一疼無休端。﹝疼痛無休是眞火。﹞

此皆濕寒生風熱﹐逼起無根火上竄。只用淸涼去解散﹐不用引火去歸元。

細辛防風能散濕﹐肉桂熟地往下牽。往下牽時用肉桂﹐不使附子往上參。

附子之性無停畱﹐渾身疼痛是眞詮。不可二味一齊用﹐使他上下無邊堰。

此癥皆用水酒煎﹐因它性溫能散寒。

治咽喉諸癥宜分虛實

喉癥虛實治不同﹐實者宜鍼﹝宜鍼乳蛾頭尾﹐莫鍼中間﹞虛莫攻。

甘﹝甘艸﹞桔﹝桔梗﹞三黃﹝黃芩﹑黃連﹑黃柏﹑黑枝子﹞治實癥﹐虛只元參並麥冬。

量加四物﹝午後重屬陰虛﹐加四物湯﹞四君子﹝午前重屬陽虛﹐加四君子﹞﹐每從桂附去收功。

﹝气血虛甚﹐必用金匱腎气丸﹑八味地黃丸始能收功。以二藥之功有肉桂﹑附子故也。﹞

以上數方﹐有出自己見者﹐有出自傳聞者﹐有出自別書者﹐皆百發百中。自記。

咽喉兩邊有硬根﹐多是陰毒結就成

有一幼婦請我治喉嚨﹐我一診脈是寒風。但用熱藥痛出汗﹐三月之病一時淸。

隔了數月又不好﹐這回兩邊時硬疼。日日喫飯亦無礙﹐但覺時候不沖融。

我用大熱一兩付﹐以爲藥到必成功。誰知喫了全不效﹐知是陰毒結已成。

從此不敢用平藥﹐只用毒藥細細攻。毒藥不過三幾味﹐攙入丸藥使除風。

喫了此藥喉便癢﹐數日之間卽成功。

第一用山甲﹐第二用全虫﹔﹝全蠍﹞第三用郁金﹐

第四用明雄﹔第五用稜﹝三稜﹞術﹝文術﹞﹐第六用蜈蚣。

小小方兒卽能愈﹐毒癥卽藉毒藥攻。從此治喉嚨﹐恆以此藥爲先鋒。

任是喉彊如樹皮﹐無不得此便成功。如今喉癥多有毒﹐較之往日大不同。

以後臨癥宜細酌﹐專靠平藥必不中。

治今喉癥以除風爲主

咽喉不利最多端﹐總以除風爲大關。陰風入骨寒入竅﹐陰寒在內難驟宣。

時候久了起疙瘩﹐疙瘩堅硬皮不丹。或白或紫或淡紅﹐仍是陰寒伏裏邊。

𨿽然發熱成毒火﹝因寒作熱﹞﹐總是陰熱往外鉆。

正當乘機去發散﹐透出毒火是眞詮。多用風藥爲上策﹐少用淸涼爲正端。

多用風藥必上壅﹐加上蓖﹝蓖麻﹞杷﹝枇杷葉﹞往下牽。

少用寒涼恐束住﹐加上肉﹝肉桂﹞附﹝附子﹞引歸元。

此是治喉眞妙訣﹐如今气運最爲先。

我嘗治眼科﹐必以此方爲神丹。

我嘗治頭疼﹐必以此方爲仙丸。

喉癥亦從頭上起﹐捨了此方必不占。

試觀古人治喉咄﹐必用郁砂往下傳。﹝郁金﹑朱砂加巴豆霜爲丸。﹞

試觀古人治腎寒﹐必用辛﹝細辛﹞附﹝附子﹞往上宣。

可知少陰通喉嚨﹝少陰腎經上通喉嚨﹞﹐上焦風火下焦剜。

一切上壅下不來﹐不透腎經總不安。﹝巴霜﹑細辛﹑附子皆能通腎。﹞

我因時下喉癥甚是危﹐不得不將此理再傳宣。

少年人喉疼多是寒癥

一人喉疼並喉幹﹐愈喫淸涼愈不痊。一日請我去看看﹐我言皮色不變喉不丹。

必是少陰受風寒﹐況且脈道甚遲遲﹐那有眞火往上竄。

君必身上時發冷﹐君必骨裏略帶酸。看君成室必不久﹐以致喉癥甚流連。

他言正是如此無別說﹐年前已度玉門關。

卽用肉桂八味與之食﹐大加風藥﹝天麻﹑白附子﹑僵蠶之類﹞除內寒。

只喫一付便能愈﹐何用外處尋金丹﹖

有咽喉忽腫作疼﹐飲食不能下咽。但此癥實火易治﹐而虛火難醫。

實火世醫皆有妙方﹐卽用桔梗﹑豆根﹑芩﹑連﹑花粉之類﹐治之立消。

惟虛火乃腎火﹐不能潛藏於命門﹐浮游於咽喉之間。

虛火惟夜重於日﹐淸晨反覺少輕。若實火淸晨反重﹐夜間反輕。

實火口燥舌漧﹐虛火口不渴﹐舌滑。以此辧之﹐斷不差錯。

余用元參一兩﹑熟地一兩﹑麥冬五錢﹑萸肉。錢﹑山藥五錢﹑茯苓五錢﹑

五味子一錢﹑白芥子三錢﹑好肉桂一錢三分﹑靑鹽少許。煎服一劑。

痛除腫亦盡消﹐則龍雷之火﹐有不歸根於命門者乎﹖絕勝於八味地黃湯也。

倘喉腫閉塞﹐滴水不能下﹐方用附子三錢﹑破故紙五錢﹐椿細末﹐調糊作膏藥﹐

貼兩腳心﹐以火烘之﹐一時喉寬﹐可以服藥矣。屢試屢驗﹐眞奇方也。

孫鎭川謹識。

婦人喉癥因陰虛而得者不少

婦人陰虛亦最多﹐一受寒邪起乳蛾。渾身壯熱不能止﹐以爲風火定不錯。

多少盲醫無識見﹐動將甘桔去搜羅。不是牛子加射幹﹐便是元參並薄荷。

以治風火甚是好﹐以治此癥錯又錯。此癥皆自房中得﹐腎水虧損立起波。

不用肉附八味丸﹐不能治此雙乳蛾。若能初起卽嚼桂﹐亦可補此少陰科。

再說閨中待嫁女﹐亦有此癥若沈菏。不於此中討消息﹐動將甘桔去止遏。

豈知描鸞繡鳳多閒暇﹐蝴蝶一夢起風波。愈喫此藥愈不得﹐皆是同室暗操戈。

生此門者死此戶﹐幾个人兒知淸楚。古人立下地黃湯﹐原是此癥眞妙著。

我見人命多喪此﹐故將此方再吟哦。

此癥因風火而起者固多﹐亦有因少陰虧損而然者。人多忽焉而不察﹐往往命染黃泉而不知﹐甚可哀也。

故再筆之於此。

陰蛾之癥﹐腎水虧極﹐虛火浮騰﹐不能歸元﹐看似蛾而非蛾也。

若早晨痛輕﹐午後痛重﹐至晚而痛更甚﹐得熱則快﹐遇寒則加。

方用引火歸原﹐而痛頓失。

萸肉六錢﹑大熟地一兩﹑麥冬一兩﹑川膝錢半﹑車前子二錢五分﹑五味子一錢五分﹑

好肉桂一錢﹑附子三分﹑靑鹽一分。煎服立愈。

此方大補腎水則火息﹐引火歸原則痛消也。

孫鎭川謹識。

風火上壅咳嗽不已﹐在本人皆以爲寒﹐

豈知因濕生熱﹐因熱生風﹐往往如此﹐不可不知

咳嗽之癥亦多端﹐不必定是風與寒。風寒之癥啞喉嚨﹐發表溫中自能痊。

若是風火往上壅﹐愈喫熱藥愈不安。他說他是寒利害﹐我一診脈脈上顚。

大加風藥淸上焦﹐射幹葶藶滑石連。

再加蓖﹝蓖麻﹞杷﹝杷葉﹞往下行﹐二芍﹝赤芍﹑白芍﹞大戟入腎肝。

連喫兩付便能愈﹐方知上頭風火下頭剜。因悟先兄好酒熱上攢﹐大淸風熱始得安。

不用十棗﹝十棗湯﹞瀉下焦﹐濕熱轉眼往上翻。可知一切上壅癥﹐必要下焦去透穿。

下焦透穿病自已﹐此是濕熱大證見。若是癆嗽大不然﹐癆嗽全憑補丹田。

丹田補實病自已﹐肉﹝肉桂﹞附﹝附子﹞吳萸引歸元。

熟地萸肉並山藥﹐宿砂益智烏梅兼。此是歸根復命大治法﹐何至睡倒坐不安﹖

吾嘗作有癆嗽詩﹐正可與此參一參。

隆冬驟得寒嗽皆是風毒爲祟﹐治以馬前丸爲最

治病透字最爲先﹐不得透字總不占。在表宜透發﹐在裏宜透穿。

一毫有不透﹐卽有一毫不安然。吾本無甚病﹐惟到隆冬嗽忽添。

卽用馬前服壯丸﹝馬前用法甚多﹐隨人所加。加於治嗽藥中﹐卽是馬前服壯丸﹞﹐脫了衣裳擁被眠。

初時不見有動靜﹐二更時節忽戰戰。上至顚頂下湧泉﹐似有微汗欲外鉆。

忽而嗽大起﹐忽而數吐痰。須臾之間卽安然﹐從此再無病來纏。

可知病疾皆從積滯生有風積﹑有寒積﹑有气積﹑有食積﹐不得透字總不占。

無怪老陳已八十﹝朱仙鎭人﹐終年制此馬前丸﹞。以爲病自毛竅入﹐必自毛竅宣。

我初意不解﹐時候久了得的端。試觀世上甚重英雄丸﹐那有人參入其間﹖

不過生烏一大塊﹝生川烏﹞﹐治裏好了治沈寒。

彼治沈寒甚有力﹐此治風毒如刀剜。我今封它爲將軍﹐使它四外去開關。

如今風毒甚是多﹐不得厲劑必不占。

癥雜藥雜有先後遞用者

病雜藥亦雜﹐必與合處見精佳。亦有病雜藥亦雜﹐必與分處見權拿。

𨿽然一付藥﹐有合有分始無差。我嘗治一傷寒癥﹐見了藥水便腸滑。

平素不論補瀉藥﹐一入肚中便瀉出。汗從何處發﹖且是肝經滯而熱﹐不得破藥不合法。

如此病疾甚別致﹐縱有仙人亦難去治它。

我用參﹝黨參﹞術﹝白術﹞苓﹝云苓﹞艸﹝甘艸﹞三生飲﹝方見首卷﹞﹐細辛白芷共升麻。

俟他渾身汗出後﹐再加金丹破肝家。﹝加入煎藥汁中。﹞

只是一藥分補瀉﹐有先有後便堪誇。可知君子時中理﹐一用藥時自知嘉。

白露前後﹐病同治不同

一年之病秋最多﹐涼茶涼水夏間哈。人受熱極便欲寒﹐寒一束住病立作。

不是噦嘔便是瀉﹐不是痢疾便是瘧。初得之時皆是火﹐利濕淸熱是正著。

時候久了便生寒﹐仍是前病要變藥。白露以前一樣治﹐白露以後又一科。

或是補瀉一齊用﹐或是寒暖交相合。前日豬苓滑石好﹐今日茯苓赤石摸。

前日柴胡前胡切﹐今日羌活獨活搓。前日黃芩黃連入﹐今日漧薑漧葛合。

前日枝子連翹煎﹐今日山藥莫肉嚼。同此一節治不同﹐莫謂吾人好前卻。

休慌忙﹐須斟酌﹐不可泥住前方爲妙著。

吾嘗於此細忖度﹐時候久了便生寒﹐時候久了便有錯。

多少年老與雜疾﹐竟有以此致沈屙。

只因不知如來轉法輪﹐以成今日之子莫。

夏秋吐瀉交加﹐𨿽甚危殆﹐補藥宜愼

從來吐癥用硝黃﹐瀉癥升提是爲良。若是二癥一齊見﹐必須術﹝白術﹞苓﹝云苓﹞補中央。

如今治法大不同﹐再用此法便不良。只因毒火如膠漆﹐沾住腸胃不光堂。

若用術苓必立起﹐反與敵家賫之糧。何如六一﹝六一散﹞加牛黃﹐﹝牛黃散﹞涼水飲下漸漸康﹖

再噦再瀉亦不妨﹐腸胃滌盡永無殃。生梨生瓜且咀嚼﹐略飲面水便回陽。

何須術苓四君子﹐逗起病來反著忙﹖我嘗細思治病理﹐始知世道宜酌量。

病尋出路宜順勢而導之

病尋出路人不知﹐只要盡力以送之。本在臟腑裏﹐今忽到眼前。

本在臟腑裏﹐今忽到鼻端。本在臟腑裏﹐今忽到喉間。

卽此便是他出路﹐只要盡力與發散。﹝卽此可悟治眼之理。﹞

或淸散頭懵﹑頭疼﹝多用升﹑柴﹑前胡之類﹞﹐或熱散喉咄﹑寒嗽﹝多用麻黃﹑羌活﹑獨活之類﹞﹐不是除風便化痰。

﹝有寒風﹑有火風﹐有寒痰﹑有火痰﹐宜分別治之。﹞

如若大涼與大瀉﹝大涼恐有以激之﹐然亦有用之者。關脈實有用酒軍﹑醋軍者﹐若尺實則不拘乎此矣﹞﹐恐於此處不甚甘。

凡治上焦病﹐大約如此便能安。若是下焦尋出路﹐不用導法便不安。

本在臟腑裏﹐今忽在莖前。本在臟腑裏﹐今忽在膝前。

本在臟腑裏﹐今忽在腳端。卽此便是他出路﹐只要盡力與疏湔。

或滋腎﹐或平肝﹐不是和血便化堅。有用斑蝥下之﹐有用肉桂引之﹐皆是要著。

如若大補﹝治鶴膝風有用防風一兩﹐炙芪四兩﹐大汗而愈﹞與大提﹝有陰虛下陷腿疼者﹐用升柴﹑二活而愈﹞﹐恐與此處不相干。

凡治下焦病﹐大約如此便能安。譬如橫客來﹐與主不相安﹐只要疾速送門前。

宜用量天尺治上焦之病﹐宜用下水船治下焦之病﹐卽此便是小神仙。

病在上取諸下﹐病在下取諸上﹐皆是要著

人病往往在中卅﹝指脾胃而言﹞﹐不是上出便下流。旣從上邊出﹐便從上邊搜。

吾嘗作有吐法歌﹐不可不講究。﹝用六一散﹑牛黃散以吐之。﹞

但是世間嘔吐者﹐幾个下邊若行舟﹖不是水不流﹐便是屁不周。

若要求來歷﹐必於此處進一籌。﹝再加行藥方得。﹞

旣從下邊流﹐便從下邊搜。

吾嘗作有導法詩﹐不可不講究。﹝有用承气湯﹐有用十棗湯。﹞

但是世間泄瀉者﹐往往上邊塞磚頭。不是气凝胸﹐便是痰壅喉。

若要求來歷﹐必於此處進一籌。﹝須要大開胸隔。﹞

人家請我去診脈﹐便當上下細細搜。不可見病便治病﹐以爲門前作應酬。

此與病尋出路詩﹐似平不相侔﹝相等﹞。言之各有當﹐講了這頭講那頭。

治病須要順時令

霜降以後皆是寒﹐那有一人煉仙丹。不是蒼﹝蒼術﹞麻﹝麻黃﹞去出汗﹐便是肉﹝肉桂﹞附﹝附子﹞暖命元。

不是五味五倍收散缺﹐便是黨參黃芪提上顚。於今已兩月﹐未曾一人用芩﹝黃芩﹞連﹝黃連﹞。

因憶麥楂爛沒好漢﹐盡皆濕熱衝上天。不是六一牛黃散﹐便是噙化冰荷丸。

那有大熱與大補﹐不過淸涼二字爲主權。故我錄之以示人﹐寒熱之藥皆能隨時作金丹。

治病要臨時得竅﹐不論好歹藥

治病總在臨時恰中竅﹐藥不中竅總不妙。有一孕婦將分娩﹐妄進補益塞气道。

胸中噫气不能止﹐我用牛黃甚是妙。﹝牛黃散中有巴霜。﹞

只和滑石哈兩口﹐其人驚喜若再造。﹝大瀉濕水而愈。﹞

又有孕婦將分娩﹐妄進補益塞便道。日飲涼水不能止﹐我用金丹甚是妙。

﹝紫金丹中有巴霜。﹞只用滑石哈兩口﹐其人驚喜若再造。﹝大瀉膠糖而愈。﹞

可知治病無奇方﹐只要臨時恰中竅。好如瞎子遇仙橋﹐好如迷人得大道。

治病有標本之殊

從來治病有兩般﹐泥住一邊便爲偏。我嘗治一士人病﹐本是久瀉不能餐。

忽染外邊火﹐頓而喉不安。我一診脈是虛火﹐便用肉桂往下牽。

一身之病皆治著﹐引熱下行便還元。他兄一見爲太熱﹐只用酒連治一邊。

𨿽然能暫愈﹐與他本底全不占。他兄言之甚得意﹐我只置之若固然。

可知醫道甚是大﹐治本治標皆能痊。必須本原盡澄澈﹐方是聖人之十全。

心中虛滿與實癥不同﹐只宜空中著眼方

見手法﹐又有隔二隔三治法﹐不可不知

人有虛滿往上壅﹐實無一物在胸中。不是寒來便是火﹔不是气來便是風。

只宜掃去浮雲歸洞壑﹐不可硝﹝芒硝﹞黃﹝大黃﹞用大行。

辛﹝細辛﹞芷﹝白芷﹞能散寒﹐荊﹝荊芥﹞防﹝防風﹞能除風。

火宜用芩﹝黃芩﹞連﹝黃連﹞﹐气宜用橘紅。

只要上焦無壅滯﹐便可妙手稱空空。可知人身之气如橐龠﹐原無一絲滯不通。

有了一絲滯不通﹐便是呃逆貫當胸﹐如若下焦與中焦﹐或可峻劑用力攻。

至於上焦有不順﹐只宜妙手去蕩空。不是先生不著緊﹐必以此治方可澈底以澄淸。

亦有引入海底歸洞壑﹐亦有墜入丹田作主翁。此又納入須彌穴﹐此又降入水晶宮。

醫道玄遠妙無窮﹐豈可狃﹝貪求﹞於子莫之執中。

腑病治髒﹐髒病治腑﹐原自相通

噦嘔原因肺經壅﹐有時全不關肺經。我嘗治一傷寒癥﹐只有二尺膠不行。

我用金丹與芒硝﹐下焦大腸通時上自通。﹝肺經。結糞原因大腸幹﹐有時病不在腑間。﹞

我嘗治一腸祕癥﹐只因肺虛不能傳。多用潞黨與當歸﹐元气一旺立時宣。

因悟肺逆不止用牙皂﹝大腸藥﹞﹐大腸原與相應叫。

因悟小腸不通用菖蒲﹝心經藥﹞﹐心經原是它樞要。

因悟下焦﹝大腸﹞漧燥用黃芩﹝肺藥﹞﹐華蓋肺滋潤爲善道。

此本表裏不相離﹐好如男女夫與妻。縱隔千里總一家﹐那有芝蘭參與差。

臟腑之病不同﹐治法亦異

現在之癥皆自六腑來﹐久病必定五臟裁。六腑之病浮浮治﹐五臟之病深深推。

浮治不必論上下﹐那邊有病那邊開。久病便須上下相叫應﹐這邊有病那邊猜。

吾言治病治上下﹐大抵多從五臟來。五臟病脈恆皆出本位﹐六腑病脈只在六部該。

亦有久病新得時下癥﹐時病端自久病來。

此又病癥多變化﹝病過七日﹐多有變化﹞﹐還要脈癥細細推。

中秋人有疼痛噦瀉﹐皆是伏暑未盡﹐看似寒癥﹐不可遽以寒論

凡是肚疼必多寒﹐惟到中秋細細參。中秋時節寒𨿽來﹐夏末餘熱未盡殫。

不是吐瀉交相雜﹐便是疼痛不能堪。吐瀉疼痛𨿽利害﹐不可遽作陰寒看。

只宜四物加白芍﹐只宜六一帶金丹。只宜甜梨與西瓜﹐只宜醋麩與熱磚。

只宜糖﹝紅糖﹞酒﹝水酒﹞炒山查﹐只宜雷火罐子搬。

縱有脈理好先生﹐不可到此生事端。一診脈理便顚倒﹐虛實寒熱盡茫然。

只因暑伏脈亦伏﹐不能洞見眞病源。我嘗治此千千萬﹐始敢如此胡亂言。

不如按住伏暑細細思﹐不如按住秋初淡淡觀。只用浮皮創癢方﹐便可一付把病剜。

如依脈理去調理﹐誤了人病自招愆。

﹝中秋之時﹐伏暑未盡﹐治法以此爲例。﹞

按﹕中秋腹疼﹐吐瀉兼作﹐皆因伏暑寒熱郁滯於中焦。

蓋邪在上焦則吐﹐在下焦則瀉﹐在中焦則吐而且瀉。

故脈𨿽沈伏﹐而不可遽用熱藥。此因伏暑而致吐瀉也﹐用黃連香薷飲爲最穩。

若暑濕積聚﹐停滯於內而腹痛者﹐宜推蕩調气﹐利濕爲主﹐不可與前癥同治也。

孫鎭川謹識。

寒噦火噦皆因气虛統不住﹐宜健脾爲主﹐余只帶治

七月間斷不可用此法。

古言噦癥有寒熱﹐皆從飯後去決別。食遠猶噦便是寒﹐食近卽噦必是熱。

如今气運大不然﹐寒熱皆從飯時決。我嘗見一人﹐六脈冷如雪。

喫了一口噦一口﹐心中全無一點熱。我用熱補齊上前﹐始得一付心熨貼。

連喫數付已大愈﹐後因嚼桂病轉烈。喫了一口噦一口﹐又請我去把病閱。

前日之噦全是寒﹐今日之噦盡是熱。只用前日大補方﹐刪了熱藥帶涼血。

加上白芨與白芍﹐一見淸補便回轍。不論飯近與飯遠﹐寒熱皆從當下決。

可知百病胥隨气運轉﹐不得執住古人無二說。

按﹕嘔吐有食入卽出者﹐乃腎水虛﹐不能潤喉所致﹐是有火也。

若久食而反出者﹐乃腎火虛不能溫脾﹐因脾寒而反出﹐是無火也。

欲治反胃嘔吐者﹐理當從腎﹐詳辧有火無火之分。

如無火而反吐﹐宜用萸肉五錢﹑大熟地一兩﹑茯苓三錢半﹑澤瀉二錢

丹皮二錢山藥四錢肉桂一錢﹑附子一錢水煎服。卽八味湯也。

治有火反吐﹐方用熟地一兩半﹑英肉五錢﹑山藥八錢﹑澤瀉三錢﹑

丹皮三錢﹑云苓五錢﹑麥冬六錢﹑五味二錢﹑砂仁二錢。煎服。卽麥味地黃湯也。

二方臨癥加減﹐治反胃嘔吐﹐實有神功。

又有嘔吐傾胃而出者﹐必傷胃气。胃气一傷﹐多致不救。

然亦有寒火之殊﹕

有火者用姜黃連三錢﹑云苓一兩﹑潞黨二錢﹑砂仁二錢。

無火者用白術一兩﹑潞黨二錢﹑漧薑三錢﹑丁香二分。

若下瀉者﹐俱宜加車前子三錢。一劑卽可奏效。

凡遇此癥者﹐總以先固胃气爲本﹐緩則脾敗主亡﹐𨿽有靈丹妙手奚施哉﹖

孫鎭川謹識。

治瘧以平肝爲主

一切病癥皆由肝﹐況乎瘧疾據之爲主權。𨿽說濕痰恆在脾﹐不治肝經總支離。

靑皮能散肝﹐山查能調肝。桃仁能平肝﹐醋軍能行肝。

看似一洗脾經寒﹐不透肝經總不完。如果食水瀉不下﹐再加金丹便能罷。﹝金丹能瀉陰分食水。﹞

亦有肝盛脾經弱﹐須得補脾那一著。蒼術半夏能燥濕﹐宿砂漧薑能去惡。

補得脾土與肝齊﹐它自不敢妄支離。

亦有肝寒脾亦寒﹝脾寒未有不虛者﹞﹐必用肉﹝肉桂﹞附﹝附子﹞補脾元。

補得脾土如山嶽﹐肝木根深蒂固盤。縱有狂風來相擺﹐徳厚無疆搖動難。

﹝老瘧子﹑虛瘧子多補脾土而愈。﹞

亦有肝經郁滯脾不開﹐只在皮裏爲禍災。大加蒼﹝蒼術﹞麻﹝麻黃﹞去出汗﹐肝木條達上不來。

亦有肝經抑鬱濕寒水﹐不在皮毛在髒裏。

看似傷寒﹝一寒一熱﹐有似傷寒﹐實是濕水爲病﹞莫出汗﹐大瀉濕水病自已。﹝宜用甘遂﹑大戟之類。﹞

亦有肝經抑鬱痰停胸﹐二寸頭上似虫行。

只用截瘧丹導痰﹐導出痰涎病自完。

﹝截瘧丹方用土信一兩﹐綠豆粉面四兩﹐共研細﹐分作四百付。

大人每服一付﹐小兒半付﹐涼水送下。先一時服﹐忌飲熱茶及一切溫熱之物。﹞

可知瘧疾寒熱皆在肝﹐總以平肝爲正端。有時肝經平不得﹐還須他經善周旋。

他經周旋肝自和﹐終以此地爲橐龠。

前後瘧痢平肝兩論。平肝者﹐卽所以和脾也。

脾胃一和﹐濕痰自解﹐瘧痢可去矣。

鎭治此癥﹐屢試屢驗﹐無不奉此爲圭桌。

孫鎭川謹識。

瘧疾不易治﹐要有把握。以傷寒﹑瘟疫﹑

雜癥括盡治瘧之理﹐是我家創治法

如今瘧疾甚是多﹐治家盡是胡亂摸。初起卽作傷寒治﹐在表在裏分淸楚。

在裏便去透發汗﹝無汗要有汗﹐有汗要無汗﹞﹐在裏補瀉有兩科。

宜補宜瀉宜利亮﹝宜補宜瀉要拿住病﹐不然反覺利害﹞﹐不必婆婆媽媽去開拓。

半表半里宜化痰﹐大除痰飲是正著。﹝以常山不二飲﹑十棗湯爲例。﹞

亦有初得之時甚狼狽﹐溫涼補瀉一齊搓。𨿽然用藥甚是雜﹐按脈切理那里錯﹖

此病便作瘟疫治﹐俟他少輕加截藥。﹝不俟少輕﹐必截不住。﹞

時候久了卽作雜癥論﹐不必泥住濕痰瘧。

溫涼補瀉各有脈﹐加上治痰便不錯。﹝無痰不作瘧。﹞

但治此癥宜狼豁﹐先去截頭爲正著。﹝凡病皆宜截頭。﹞

若是截頭用狼豁﹐一付兩付便如初。

只因此癥來裏猛﹔他用虐時我亦虐。﹝瘧者虐也。要顧名思義。﹞

卽用熱補宜金剛﹐不可仙丹養太和﹝太平﹞。

何必如此設名色﹝瘧有熱瘧﹑寒瘧﹑風瘧﹑暑瘧﹑濕瘧﹑痰瘧﹑經瘧﹑髒瘧﹑食瘧﹑瘴瘧﹑鬼瘧之分﹞﹐使人心神無捉摸。

治痢積以濕熱論

痢積皆因積滯生﹐涼气涼血要分淸。不論紅白皆濕熱﹐貿然用補便不通。

气分要將檳榔用﹐血分無如白芍精。

只宜淸利去刮摩﹝積滯粘膩非刮摩不行﹞﹐不可硝﹝芒硝﹞黃﹝大黃﹞用大行。﹝大行便將積滯滑過去。﹞

此癥皆由肝橫來克土﹝用行藥土愈虧﹐肝愈橫﹐不如用生芍以斂之﹞﹐生芍多用是正經。

﹝卽在气分﹐亦宜多用﹞。

至於年老與久痢﹐不可執此以爲名。

宜熱宜補又宜澀﹐返還元陽是正經。

此皆治痢之大略﹐還要脈理爲眞憑。

夏秋感暑熱之气﹐患痢膿血﹐甚有日夜百幾十次不止者﹐至危至急之癥也。

如用涼藥止血﹐利藥攻邪﹐俱非善法。

余每治此癥﹐僅用和平緩淡之藥﹐故能痢止身健﹐亦無損於正气。

方用當歸﹑白芍多至。兩﹐枳殼﹑檳榔各二錢﹐陳卜子﹝蘿卜子﹞﹑西滑石各三錢﹐

木香﹑甘艸各一錢。煎服。輕者一劑﹐至重者二三劑卽愈。

妙在歸芍之多用﹐平肝气卽所以和脾也。脾胃有生發之機﹐大腸有轉導之化。

卜子﹑檳榔﹐消積之神劑﹐木香﹑甘艸﹐調和於遲速之間。

使瘀滯盡除﹐而無內畱宿毒之患矣。余治此癥數十年﹐屢試屢驗﹐故敢筆之於篇末。

孫鎭川謹識。

治痢以平肝爲主

百般病癥皆由肝﹐況乎痢積在夏天。濕熱抑鬱不能達﹐肝木條暢甚是難。

不是胸隔有不順﹐便是滯泥在腸間。人說宜用厲劑去行它﹐吾說此癥開胸最爲先。

胸隔一開飲食進﹐已得治病之大端。𨿽然濕熱盡在脾﹐豈知橫抉皆在肝。

靑皮能疏肝﹐桃仁能破肝。

再加生芍白芍二三兩﹐使它脾裏去斂肝。

當歸能滑潤﹐車前能鉆研﹐亦是治痢之金丹。

不論紅白皆濕熱﹐總以二物爲最先。

如果痢疾盡白膿﹐腹毛檳榔宜多添。

川貝川朴不相離﹐枳殼枳實齊上前。

看似淸利去治脾﹐實以平肝爲主權。

生地丹皮皆帶用﹐木通澤瀉緊接連。

吾嘗治此千千萬﹐無不條暢老根源。

至於年老與久痢﹐又以熱補爲眞詮。

吾嘗作有治痢詩﹐蒙醫須讀那一篇。

濕熱已久﹐內裏必有綠水

藏在元府之裏﹐宜細治之

凡是風腫﹝先腫頭﹞眼皮腫﹝面皮腫﹞﹐水腫定從腳上流。流在腳上是證見﹐斷乎濕熱聚中州。

況乎心肺有證見﹐二寸翻飽又寸頭。定是肝橫來克上﹐一寒一熱生綠油。

晝裏痞悶夜幹燒﹐專與此人作對頭。欲將此癥連根拔﹐必瀉綠水方能休。

但是此癥結已久﹐驟瀉綠水使人愁。凡是大瀉必大吐﹐瀉裏緊了入九幽。

如此病癥熱已深﹐必有黃水在外頭。先瀉黃水病半愈﹐卽扶正气建根由。

正气一旺能飲食﹐再進行藥便周流。卽有綠水在內裏﹐金丹一到便出頭。

此是治病眞節次﹐補瀉相間方無憂。大凡治病遵《素問》﹐大積大聚有正謀。

我嘗治此甚擔心﹐故敢著之爲論頭。

病脈與病癥—一相合﹐尢須細治

方子精良脈上存﹐脈不精良何處尋﹖我之方子𨿽從脈上得﹐只按三部亦不眞。

凡是脈出寸口空中飛﹐必用牛黃﹝牛黃散﹞始合機。

二胡﹝柴胡﹑前胡﹞二活﹝羌活﹑獨活﹞恆相依﹐三麻﹝麻黃﹑升麻﹑天麻﹞三花﹝淩霄花﹑菊花﹑復花﹞必爲歸。

凡是脈走下部甚是長﹐必用金丹始爲良。

左邊必加利水藥﹐右邊更須去寬腸。此是瀉法眞證見﹐吾與銘之於鼎常。

況乎瘧痢時癥常大燒﹐限定時刻不可逃。太陽證見日亭午﹐陽明燥金未申交。

少陽寒熱寅卯見﹐限定時刻甚昭昭。再與脈理細參想﹐那有溫涼補瀉差分毫﹖

我嘗治一右尺拉尾巴﹝右尺出乎本位甚長﹞﹐胃中劈柴見一條。﹝胃中脈絲絲﹐漧硬不和。﹞

此是沈寒眞證見﹐不用大瀉不能消。﹝宜用牛黃散。﹞

先瀉黃水後綠水﹐一瀉瀉有廿余遭。凡是大瀉必大吐﹐幾乎一命入陰曹。

﹝大積大聚﹐去其大半而止﹐自是千古定法。此人性急﹐不能少待﹐故致過下之過。﹞

卽用參芪肉附四五兩﹐始得屈平把命招。𨿽然沈積盡去了﹐不如和緩爲最髙。

此是僥幸以成功﹐若不成功怨滔滔。

濕腫非兼巴霜不可﹐宜相虛實量加之

巴豆利濕最相宜﹐一切濕腫它爲師。只要多加培土藥﹐不怕病大難支持。

肉﹝肉桂﹞附﹝附子﹞吳萸能生火﹐早爲脾土立根基。

蒼﹝蒼術﹞麻﹝麻黃﹞獨活能散濕﹐早爲脾土作防維。

再用十棗﹝十棗湯量加三四分﹞作引子﹐水往下流不侵脾。

脾土旺盛堤防固﹐不怕江河日日滋。我嘗遇癥甚是危﹐痰涎湧盛濕無疑。

濕熱出不去﹐使作痰涎上湧。伸手攝住腎子子﹐好如冰彈包熱皮。

﹝凡是大寒癥﹐腎子無有不涼者﹐以此爲人命之根也。﹞

此是貼身大證見﹐何須診脈細細思﹖

小腹微腫有邊﹐是有水气﹐宜瀉

小腹微腫下邊起﹐便是濕寒結在裏。十棗湯頭正用著﹐大瀉寒濕病自已。

大寒結滯不宜用行藥

水本柔軟不用說﹐一到隆冬便似鐵。人本空空無有物﹐一受風寒便心咄。

甚至上下滯不通﹐大腫大脹痛欲絕。豈眞食積塞滿胸﹖不過濕寒水暗結。

只宜蒼﹝蒼術﹞麻﹝麻黃﹞二活﹝羌活﹑獨活﹞去透發﹐肉﹝肉桂﹞附﹝附子﹞吳萸炮姜啜。

連喫兩付便流通﹐內裏溫散外洞澈。亦有蔥姜炒鼓拓﹐亦有椒桂入齒嚙。

不可妄意用行藥﹐一見硝﹝芒硝﹞黃﹝大黃﹞把命折。

有用二醜與巴豆﹐不過席上地下別。只因人身虛弱甚﹐以致此癥似霜雪。

一見陽春便回來﹐宜從此處想眞訣。

陰黃陽黃治法有辧

黃病皆因濕作熱﹐抑鬱之久無從泄。不是皮色黃花染﹐便是二目黃表貼。

治宜蒼術與茵陳﹐黑礬﹝燒紅﹞枝子往下掣。泡入酒中加陳皮﹐紅糖爲引細細啜。﹝每晚服。﹞

一切濕气盡引下﹐便無身黃使人說。

又有陰黃寒最重﹐彼色明亮此有別。必用肉桂與附子﹐灰暗煙燻始盡撤。

陰黃陽黃有兩般﹐不得泥住淸涼不用熱。此是治病之大關﹐須探本源連根抉。

按﹕黃病之癥﹐一身盡黃﹐兩目亦黃。

𨿽成於濕熱﹐畢竟脾虛不能分消水濕﹐以致郁而成黃。

余用薏苡三兩﹑茯苓一兩﹑茵陳三錢﹑陳皮二錢﹑車前一兩﹑上肉桂三分﹑芡實三錢。

大劑服之﹐分消水濕。前藥多是健脾固气之品﹐用茵陳以解濕熱﹐肉桂引水入於膀眺﹐從小便出。

三四劑後減半﹐加白術五錢。服之﹐再用二三劑﹐愈後永無後患矣。

孫鎭川謹識。

治腿以破小腸爲主

一身之气注小腸﹐才有腿疼尿必黃。縱然不黃尿必熱﹐大抵郁滯在膀胱。

如若濕熱陷下焦腿腫腎亦腫﹐大破肝腎加之涼。

金丹﹝紫金丹﹞和藥甚是好﹐只消一付立除殃。

亦有虛弱用熱補﹐必借十棗爲之湯。

斑蝥二枚爲引子﹐大加升提是神方。﹝脈上部皆空﹐便加風藥升提。﹞

此癥出來多左腿﹐大約腎虛遭禍殃。

間有漧枯虛弱甚﹐必補腎水滋元陽。﹝歸﹑地﹑宿砂﹑故紙之類。﹞

如滯膀胱气不通﹐恐怕不久見閻王。

吾嘗治此千千萬﹐溫涼補瀉細酌量。

注定太陽用宣泄﹐不滯此竅最爲良。

腿疼卽弱癥﹐亦須先行後補

凡是疼痛皆不通﹐不得行藥總不中。吾嘗以此治堅結﹐不料二腿疼痛亦能松。

二腿紅腫常用此﹐一付二付便收功。誰知骨瘦如柴虛弱甚﹐一用打藥亦甚靈。

斑蝥一到小腸開﹐滴滴邋邋➀尿甚紅。金丹一到大腸開﹐積積渣渣下粘膿。

初時不見有重輕﹐吾意打藥必不中。再與二黃﹝硫黃﹑地黃共爲丸﹞三兩把﹐數日之間走如風。

一闔一辟天地理﹐始知此癥總宜通。但是大黃用不得﹐其性寒涼欠沖融。

吾嘗治此用金丹﹐以其有山甲﹐以其有蜈蚣﹐以其有全蠍﹐以其有明雄。

兼些莪﹝莪術﹞稜與郁金﹐能開竅﹐能和衷﹐能散寒﹐能除風。

不怕上去行裏猛﹐只要後頭暖融融。一付兩付便能愈﹐方知行藥甚有功。

﹝百病以通利爲主。虛證宜少用﹐不宜多用。﹞

治腿疼痛離不了金丹

如今气運大不同﹐但觀治腿已分淸。古時治腿分虛實﹐今時治腿總宜通。

腿腫腿脹無論矣﹐縱是虛弱亦要行。吾嘗治此一切癥﹐離了金丹便不中。

細究此癥眞消息﹐始知脈竄上焦下焦空。𨿽然下焦宜用補﹐不瀉上焦脈不行。

瀉到下焦歸本位﹐便無疼痛諸毛病。此眞气運一大變﹐不常治此總朦朧。

疵癥皆起於濕寒

疵气皆因濕與寒﹐濕寒作熱痛不堪。不是濕气不下流﹐不是寒气它不頑。

頑住气血一大塊﹐那有眞火在其間﹖不用大熱硬不消﹐不用大破气不旋。

不用除風它不散﹐不用去濕它不寬。再加升﹝升麻﹞柴﹝柴胡﹞往上提﹐再加溫和透餘寒。

淸涼不妨少用些﹐引出濕熱便能痊。以此治疵甚得法﹐不怕腫硬數十年。

治疝气方

吾嘗見一疝癥﹐當立一方﹐一藥而愈。

疝气初起腎子堅﹐肉﹝肉桂﹞附﹝附子﹞吳莫加金丹。

靑皮當歸白芍藥﹐椒﹝川椒﹞茴﹝西茴﹞故紙引歸元。

三陳薏米並滲濕﹐二胡﹝前胡﹐柴胡﹞升麻提上顚。﹝病在下者取諸上。淸气上升﹐濁气下降。﹞

辛﹝細辛本少陰藥﹞芷﹝白芷﹞消腫黃柏帶淸熱﹐斑蝥三个直下達陰關。

膽顫心寒癥治法➀

人有膽顫心寒之癥﹐皆是濕毒痰涎爲祟﹐治以白砒爲最。

我治吐血癥數天﹐忽得膽顫並心寒。知是痰涎爲祟果﹐卽用火煉降仙丹。

火煉降仙丹有名﹐不得治法總不占。必須白信如硫璃﹝白如硫璃明如玉﹞﹐始堪以治內癥。

若外癥則不拘乎此矣﹐必須蕎麥麵裹園。蕎麥麵大治信毒﹐𨿽喫一分亦無礙。

必須烈火燒透亮﹐必須陳醋濕周全。打開信石用一兩﹐明雄就得二兩研。

共合一處爲細末﹐便是涼水降仙丹。﹝用此藥以涼水爲引。﹞

每喫二釐便能愈﹐無不應手立時痊。如若喫時先相脈﹐脈上無火純是寒。

或是二寸頭上如麥屑﹐或是二寸頭上如鍼尖。皆是濕寒怪怪癥﹐此藥下去穩如山。

如若脈上數有力﹐不必此藥作舟船。試觀京都甚重靈寶丹﹐亦是明雄和砒研。

但是修合甚得法﹐以治寒濕天下傳。我制此藥不及此﹐以治濕寒類瘧子。

以治痰迷類風顚﹐無不一藥而愈如刀剜。如若外治身上疼﹐只用生研入膏丹。

如若外治瘡爛口﹐只合輕粉共枯礬。滲爛肉上微有癢意﹐卽宜洗去﹐另上長藥。

如若外治疥痕幹﹐只合巴霜豬油煎。內治外治皆有力﹐毒癥得此若遇仙﹐

若是脈癥不淸楚﹐不必將此置市前。

陰寒就是大毒物

我膀疼痛不能行﹐多少妙藥全不靈。一用菩薩三十六金剛﹐一帖貼之便收功。

菩薩膏中多毒藥﹐以毒攻毒毒便輕。我膀疼痛無甚毒﹐只因年老毛竅松。

試觀李華➀弔古文﹐墮指裂膚處處同。陰寒就是大毒物﹐那有一个悟當躬﹖

試思洞房花燭暖融融﹐猶有一二變成凶。陰風入骨寒入竅﹐誰能出此圈套中。

痛癢本於濕寒﹐非用熱藥﹑毒藥亦不能了

凡是痛癢本濕寒﹐時候久了熱不堪。治以淸涼必不效﹐熱藥毒藥宜對參。

常治小兒尿不得﹐腎痛腎癢不能堪。

內用肉﹝肉桂﹞附﹝附子﹞並斑﹝斑蝥﹞麻﹝蓖麻﹞﹐外用醋麩共熱磚。

又治小兒癢不堪﹐和血涼血全不占。外用輕粉和潮腦﹐內用硫黃與馬前。

只消一付便能愈﹐那有痛癢不能安﹖有人好用太平藥﹐一遇此癥便茫然。

豈知聖人致治理﹐削平禍亂最爲先。

濕熱創治法

惟有一婦病難療﹐心中痛癢不能招。兼之玉門起燎泡﹐小水不下腫不消。

我用苦參七八兩﹐只消一付除根苗。此是濕熱創治法﹐混入惡毒便失調。

治濕寒法

水銀﹑銀珠﹐本治楊梅之要藥。凡治濕寒熱結﹐必須以此爲例。

欲用毒藥有眞詮﹐不得眞詮莫妄談。果能用之眞的當﹐不用渣滓只用煙。

水銀銀珠並黃丹﹐安息香合麝片煙。淸晨嗽口吸四袋﹐連喫四天便淸宣。﹝皆如此喫。﹞

內不傷臟腑﹐外把病立剜。﹝瘡癥三天便結痂。﹞

不過身上微含懶﹐不過口中痛流涎。晝裏忌鹽七天整﹐夜裏銜枚始能安。

任是楊梅天大毒﹐一見此藥便豁然。﹝方詳四卷外科門。此毒能治﹐他毒不用說矣。﹞

以治濕寒老瘧子﹐以治濕寒吐水粘。

以治濕寒起疙瘩﹐脖項腫硬﹐堅如鐵石。

以治濕寒死眼前。一切痰厥﹐狀類羊羔風。

此藥燥烈無與比﹐抉住根子把病剜。看似大毒服不得﹐淸煙一過便了然。

縱有天師再臨凡﹐亦必謂此爲飛丹。﹝此藥可名飛仙丹。﹞

試觀菩薩僅有三十六金剛﹐僅有毒藥不可餐。

甘遂動數兩﹝二兩生用﹐﹞巴豆恆數錢。﹝八錢生研﹞。

川烏艸烏﹝各一兩生用﹞皆能用﹐蠍子﹝七錢﹞蜈蚣﹝十條﹞緊相連。

芫花﹝七錢﹞大戟﹝八錢﹞一齊入﹐陀僧﹝四兩﹞木鱉﹝一兩﹞共細研。

只緣用之眞的當﹐況且過火入油煎。

吾輩脈理果通達﹐卽不過火亦能餐。凡此皆是濕寒生暗毒﹐雜入羣藥最便便。

我嘗用些三生引﹐以治滑瀉甚安然。只緣雜入羣藥有包羅﹐正可與此相對參。

莫謂毒藥甚可駭﹐毒癥須得毒藥剜。試觀古來治國亦如此﹐用賊擒賊把邊安。

以毒攻毒甚是好﹐壯士長歌入漢關。

濕寒雜疾宜用雷火﹐再進丸藥

濕寒雜疾脈無神﹐淹淹纏纏入鬼林。縱有名藥不見效﹐不如先進雷火洗幾巡。

此癥盡是濕寒水﹐脾胃敗極飯不親。惟宜干酒去點著﹐洗了前心洗後心。

洗至數巡身變熱﹐一回便得酒一斤。天天洗了天天搬﹐後心更比前心親。

前心多骨搬不住﹐後心脊骨兩邊尋。上至頸項下尾閭﹐罐罐比接罐罐勻。

一切濕寒盡拔出﹐再用丸藥便回春。宜補相火宜健脾﹐茶湯茶水少入唇。

如此連日用洗法﹐不怕二豎與爲鄰。

治酒病有先熱後寒之分

醉漢心裏亂翻花﹐好似馬前飼暮鴉。初得之時皆濕熱﹐必須淸涼瀉胃家。﹝噦嘔可證。﹞

山查漧葛宜多用﹐以其能解酒味嘉。時候久了便成寒﹐再用此藥必不占。

必須川烏艸烏散脾濕﹐﹝憎寒可證﹐﹞必須肉﹝肉桂﹞附﹝附子﹞吳萸暖命元。﹝肚痛可證。﹞

間有五內虛寒甚﹐參﹝黨參﹞術﹝白術﹞苓﹝云苓﹞半﹝半夏﹞宜多餐。

亦有烏梅成兩用﹐以其收斂帶平肝。此皆治酒之要藥﹐前後脈理要細參。

﹝初時皆熱﹐久了便寒。凡癥類然﹐而酒尢甚焉者。﹞

治沈寒必須重加透澈藥始得

治病總要去透澈﹐一不透澈便隔越。於今四月日猶蝕﹐於今五月天不熱。

盡皆陰寒爲病疾﹐不見陽和便臲靰。或是抑鬱成痿痺﹐或是腫硬暗結血。

必須蒼術麻黃之溫散﹐必須漧薑獨活之燥烈。

必須川烏艸烏之峻發﹐必須肉桂吳萸之辛熱。

必須馬前烏蛇之利竅﹐必須山甲全蠍之洞穴。

內用蔥酒和藥煎﹐外炒黑豆將皮貼。

如再陰寒透不出﹐再加金丹爲妙決。

我嘗治此千千萬﹐無不陽春化積雪。

蠢子醫卷四

陽夏龍之章繪堂甫手著

楡山朱明照潛齋甫

襪陵楊淩閣仲唐甫

陽夏毛世型特立甫

襄邑施景舜虞琴甫

閻松墅濟源甫

杭州董志仁校刊

婦人之病多於男子

吾言上焦之病多是火﹐婦人更比男子多。男子在外多自適﹐婦人在內受折磨。

自不安命多怨人﹐致生上焦諸病屙。況有寡婦妾婦之不同﹐終年抑鬱更是多。

邪鬼淫狐乘此入﹐不知不覺渡銀河。渡得銀河生壘塊﹝諺云鬼胎﹞﹐胸隔不利有麼魔。

竄入上焦皆是火﹐實因腎寒暗起波。﹝腎經寒﹐眞火不居其位﹐邪火得以妄動。﹞

亦有少婦少男恣淫褻﹐下焦陰寒眞气缺。虛火上衝生喉癰﹐頃刻之時把命折。

初得之時宜嚼桂﹐引火歸元便洞澈。亦有寒間上下壅﹐湯水不下藥不容。

只用巴霜郁﹝郁金﹞砂﹝朱砂﹞丸﹐咽入胸隔气便通。

若要此癥永不犯﹐金匾腎气﹝腎气丸﹞樂融融。

肉﹝肉桂﹞附﹝附子﹞八味亦通神﹐直拔病根何處容﹖

尋究根源皆因腎之精﹐與心牽連上下通。上下通時便無病﹐上下不通百病生。

其初皆因腎經寒眞火不安其位﹐虛火得以妄動﹐虛火無根往上衝。

有用連桂暗交接﹝肉桂﹑黃連能交心腎於頃刻﹞﹐雜入羣藥妙化工。

可知世上呃逆貫當胸﹐皆因此處無是公。

可知世上癥瘕經不調﹐皆因此處無根苗。

可知世上虛勞與遺精﹐皆因此處無眞蹤。﹝這些病﹐皆因心腎不交。﹞

今人但治上焦大﹐不通腎元總無功。

因悟嘗治少婦气上壅﹐喉間塞綿難爲情。

六脈沈遲不見大﹐惟有申指申節時一衝。

卽用淸揚淸上大﹝淸揚之藥﹐上定頭目﹞﹐少加肉﹝肉桂﹞附﹝附子﹞往下通。

多少名醫不能療﹐惟用此劑始收功。

又嘗治一少年脈類此﹐亦用此藥上下通。上下通時便無病﹐何用攻打胡亂行﹖

又有少婦少男啞喉嚨﹐又多淸火把命傾。若能時時溫下焦﹐量加發散便有功。

又嘗治一中年腎不交﹐通宵不寐數十朝。只用淸空十數兩﹐酒芍多加把肝調。

﹝平肝以安土﹐中焦便無阻滯。﹞

肉﹝肉桂﹞附﹝附子﹞𨿽少亦將軍﹐暗把眞陽海底招。

𨿽未深明《大易》理﹐實合陰陽交媾那一爻。可知諸病皆因气不通﹐治得上下有神功。

吾嘗治病治上下﹐上下一貫妙無窮。

試觀世上修煉用醍醐﹐閉任﹝任脈﹞開督﹝督脈﹞有工夫。

督脈一開上下轉﹐好似人間大轆轤。治病若能用此法﹐𨿽入死地病猶蘇。

治病男女皆同﹐只有胎前產後之分

冶病男女一樣同﹐气血二字要分淸。男子若害血分癥﹐調劑血分與女同。

女子若害气分癥﹐調劑气分與男同。惟有胎前與產後﹐較之男子倍兢兢。

胎前𨿽有攻伐藥﹐保胎時時在意中。產後𨿽加大補藥﹐惡露總要細細通。

所以桃仁與紅花﹐付付用之恆有功。﹝亦有不用桃仁﹑紅花者﹐不過十中之一耳。﹞

我嘗作有產後詩﹐不妨閒時誦一通。多少雜癥從此出﹐以治男兒妙化工。

婦人之病皆由左尺凝滯

女人之病皆在肝﹐气血往來出此間。其實皆從左尺起﹐男女交接是病源。

此中之脈﹝左腎之脈﹞通心胞﹐一切之病因受寒。

受了陰寒便凝滯﹐相火卽速往上竄。﹝其根是寒﹐見癥皆大。﹞

下焦愈寒愈結實﹐上焦愈竄愈不安。頭懵頭暈從此起﹐心疼心顫從此兼。

初時心脈如扁豆﹐結久便成小皮錢。

見了此癥卽破心﹝非破大不下﹞﹐郁金菖蒲與酒連。

淩花﹝淩宵花﹞茜艸一齊用﹐桃仁紅花靑皮宣。

肉桂川膝﹝牛膝﹞少用些﹐歸﹝當歸﹞地﹝地黃﹞芎﹝川芎﹞芍﹝白芍﹞恆帶餐。

況是女子气不息﹐每多借此竄肺間。喉疼胸滿不能食﹐右寸脈實是病端。

諸如火癥從上見﹐其實皆因左尺受陰寒。我治此癥千千萬﹐淸涼上焦暖命元。

前胡枳實帶治气﹐總於左尺細鉆研。鉆透左尺便無病﹐金丹暗暗作鋒前。

男子虛癆多似此﹐亦因交接受陰寒。﹝男子破藥差少。﹞

治法恆與女相類﹐此眞人命之大關。關頭出入要謹愼﹐一不謹愼是禍端。

多少人命盡喪此﹐何不淸淨作神仙﹖﹝淸心寡欲便無此病矣。﹞

痰滯胸膈便不生育

人生知他生嗄病﹐縱有神仙亦難定。有一壯婦二十餘﹐不生不育把命聽。

意必癥瘕滯經絡兒﹐閉著子宮作蹭蹬。誰別寸關二部膠似錢﹐好如米飯糊个淨。

下部脈和若常人﹐兩个手脖盡腫硬。

知是痰气塞滿胸﹐卽將杏仁芥子蒼﹝蒼術﹞半﹝半夏﹞用。

葶藶射幹淸肺熱﹐桔梗蔞霜前胡並。

六一牛黃﹝二散並用﹞亦當家﹐川貝川朴先導送。

導出痰涎進金丹﹐和入湯藥淸餘剩。

只服兩付便能愈﹐後再調經把子種。

經脈之病皆從肝經起﹐而調經之法不專在此也

人言調經只在肝﹐何必六經共周旋。或補气而溫肝﹐或破气而行肝。

豈知一經有病經經病﹐那有一經不牽連如果此病滯在表﹐便可傷寒一樣看。

如果此病滯在裏﹐便可雜癥一樣看。必須上下常周流﹐必須表裏盡貫穿﹔

方能運轉大遇天﹐始得此病皆安然。不然捨了六經全不治﹐卽此一經亦難痊。

不觀世上用坐藥﹐不知多少上賊船。不觀世上用打藥﹐不知多少入陰間。

只知泥住一經治﹐豈知這經也從那經宣。不能六經皆治著﹐焉能穩坐釣魚船

試再放眼一去觀﹐那有一病無牽連今有咳嗽者﹐豈能泥住肺經看

今有吐血者﹐豈能泥住心經看今有遺泄者﹐豈可泥住腎經看

泥住一經去調理﹐六經必有所不安。六經有不安﹐卽此一經亦難痊。

凡是治病者﹐必須細細參﹐那有不可作對觀

任是百樣病﹐皆要運轉大周天。今之懸壺者﹐往往分門別戶往下傳。

皆因脈理不精通﹐只知泥住治一邊。豈知寒熱虛實皆有脈﹐溫涼補瀉各有單。

只要指下一著實﹐何往不可運轉大周天看似偏住治一邊﹐不過以此爲主權。

那有一經治不到﹐那有一經不周旋

吾今得爲後學言﹐以見治病有眞詮。如但泥住治一邊﹐何不海上問張騫

銀河上下常周轉﹐亦是教人運周天。

胎病交加﹐只要治病﹐不必安胎﹐病去胎自安耳

胎病交加甚懸難﹐卽老名醫亦難參。如果有病速治病﹐按病下藥無獘端。

大病生死在眼前﹐病若能去胎自安。我嘗治一少婦病﹐骨瘦如柴飯亦難。

已經數醫不能療﹐卽加大破將病捐。喫至兩付能飲食﹐寒熱往來漸漸蠲。

伊家貧甚難用藥﹐卽服加料紫金丹。﹝皆是破藥﹐兼有巴豆。﹞

朝食一分暮一分﹐服至月餘病皆痊。病到痊時藥卽止﹐未至兩月卽分娩。

生下一兒甚健旺﹐於今已有四五年。

又遇孕婦本是火﹐盲醫只顧補腎元。補至三付噫不止﹐茶水不進甚是難。

我用六一﹝六一散﹞牛黃散﹝二散並用﹐以牛黃散中有巴豆霜也﹐﹞飲至一付便回旋。

旋至糞門腹甚疼﹐卽往廁上蹲缸邊。衣帶褲子甫解畢﹐好似急流並湧泉。

一竄竄有一丈餘﹐臭水下盡便安然。其夫爲我言甚明﹐我言眠食如故胎自安。

有故無殞本《素問》﹐只要眼明手快急上前。去了病時藥卽止﹐卽此便是安胎元。

何必更讀產前賦﹐何必更用益母丸巴豆傷胎之要藥﹐我嘗用之以安胎。

非能安胎也﹐只要病愈卽止耳。事到無可柰何之時﹐有不得不然者。

治孕婦前後不同

孕婦有病治最難﹐一身精气注胎間。胎間一注身便懶﹐淹淹纏纏似受寒。

皮毛淅淅生暗冷﹐筋骨憔悴時含酸。𨿽然做活沒有力﹐一見茶飯便不歡。

心之所愛食不足﹐心之所惡只貪眠。一診左尺血旺甚﹐似乎凝滯結腹間。﹝若要治此癥﹐活血爲最先。﹞

羌﹝羌活﹞芥﹝荊芥﹞辛﹝細辛﹞芷﹝白芷﹞宜多用﹐調理肝气是正端。

加上宿砂與蔻仁﹐內裏溫暖外皮宣。此是三月正治法﹐如過百日便不然。

過了百日能運轉﹐往往有火致不安。稍有凝滯便煩躁﹐稍有錯落痛不堪。

黃芩枝子並白芍﹐陳皮焦術養胎元。眞有大火亦用瀉﹐瀉了濕熱病自安。

善能自保卽保胎﹐一切姜芥宜少餐。不宜過勞與過逸﹐涼血順气爲大關。

果能胎教如周王﹐便是女中自在仙。

孕婦脈結下部爲憑

婦人懷孕知最難﹐多少名醫費周旋。有言肝經和緩便有孕﹐有言尺部動數是眞端。

有言婦人气粗爲憑據﹐有言顴骨色嫩爲正詮。𨿽然所說各有理﹐全無定見在眼前。

我說胎是一圍眞气血﹐必將重墜往下傳。墜入尺部結疙瘩﹐便是胎孕眞的端。

有言左邊是閨女﹐有言右邊是孩男。我說男女皆是血成就﹐必於左尺細細研﹔

但是下焦火甚亦如此﹐還要諸說參一參。

孕婦禁忌有宜遵者﹐有不宜遵者

婦人受孕血必凝﹐血旣凝兮气不行。气不行兮風上湧﹐風上湧兮火縱橫。

但看左尺生疙瘩﹐兩顴骨上微帶紅。卽是產前風露頭﹐不用涼破必不中。

乘此气血正旺時﹐須要放開大眼睛。切莫效那噢咻小先生﹐守住禁忌嚇主翁。

如果按脈去調理﹐那有病癥不可通﹖病若通時藥卽止﹐反與補益大有功。

有故無殞本《素問》﹐豈可一味去牢籠﹖我願診脈治病者﹐先須目下決死生。

如果气血無可爲﹐不妨妊娠歌一通。

治孕婦不必多忌諱

病初起﹐气血正旺﹐如此治一藥可愈﹐若遲久亦不可用

我治孕婦年二三﹐不飲不食但欲眠。我一診脈脈不動﹐只有中气上頭顚。

知是風寒緊束住﹐大用風藥﹝蒼術﹑麻黃﹑羌活﹑獨活之類﹞加金丹。﹝內有傷胎藥。﹞

漧薑附子亦透發﹐全不照顧養胎元。一付兩付病卽愈﹐病一愈時胎自安。

又嘗治些吐血癥﹐只看得時眞病根。或用解表或攻裏﹐抉住根子把病剜。

若是用藥多忌諱﹐再喫多藥亦不占。何如乘此气血正旺時﹐當頭一棒便回旋

如此孕癥與血癥﹐是醫皆知病淹纏。若果起初如此治﹐何至病久不能安

產前風癥甚多治法以此爲例

產前不安多是風﹐渾身酸懶渾身疼。上下盡是濕寒水﹐那有一時得春容

必須伏虎丹透發﹐必須琥珀散﹝方見後﹞邪祟門沖融。

風藥一齊湧上前﹐不得大汗總不中。

𨿽說此藥似傷胎﹝伏虎丹中有蠍子﹑蜈蚣之類﹐琥珀散中有良姜﹑漧葛之類﹞﹐風藥駕馭俱淩空。

﹝風藥駕馭則毒從外解﹐力不內攻。吾治產前一切癥﹐往往用此法。﹞

況有術﹝白術﹞苓﹝茯苓﹞杏﹝杏附﹞砂﹝砂仁﹞相保護﹐況有椒﹝川椒﹞茴﹝小茴﹞故紙交和衷。

縱有藥不平﹐得此亦安寧。大大罐子得一个﹐搬住風頭使下行。

一切風气盡下來﹐那有外至風不松﹖﹝此風內生者多﹐外至者少。﹞

人說此病不易治﹐依吾此方立時輕。

伏虎丹方

伏虎丹卽紫金丹﹐去了巴霜帶理肝﹐一切凝滯不易治﹐浮雲一掃見靑天。

治產前風一則﹐並寒痰墮胎一則

產前風癥气頂心﹐艾葉一團值千金。﹝三兩﹐用醋炒。﹞

再將黃芩炒焦黑﹐引入血分妙入神。更有產前欲墮胎不禁﹐皆因寒痰胞內侵。

必欲生耆加官桂﹐蒲黃靈脂﹝此味炒用﹞卽回春。

產前風治法

產前風癥多是熱﹐不是結气便結血。气一結住不流通﹐血一結住便橫決。

大搐大顫無柰何﹐翻三倒四痛欲絕。我用湯藥她難食﹐只用丸散一付截。

卽用金石一兩余﹝自然銅﹑避陽砂﹑靑礞石之類﹐三味能涼血下气﹐且是金能克木之意﹞﹐和入紅糖使立啜。

再飲蔥湯一大碗﹐汗出如雨甚熨貼。我嘗用此治怪癥﹐不料治此甚合節。

有用二芍﹝赤芍﹑白芍﹞與生地﹐醋軍柴胡使涼血。

有用火罐搬玉門﹐立拔內風使外撤。

𨿽皆治風甚有理﹐不及此方爲妙訣。我故錄之以示人﹐好如紅鑪一點雪。

催生用發散是創格

臨時治病恰相合﹐無不應手立時瘥。有一產婦將產時﹐大搐大顫無柰何。

只因前年如此致橫生﹐請我立時去下藥。我一診脈是風寒﹐二關如錢滯經絡。

卽用荊﹝荊芥﹞防﹝防風﹞蒼﹝蒼術﹞麻﹝麻黃﹞去解表﹐益母獨活芎﹝川芎﹞歸﹝當歸﹞多。

喫下病止卽生兒﹐並無一味異樣藥。他教我打我不打﹐診脈解表是正著。

隆冬產生大宜發散

婦人產生甚是難﹐隆冬皆因受岡寒。受了風寒气上壅﹐气上壅兮血不宜。

不是大搐便大顫﹐母子二人俱不安。筋亦往上就﹐脈亦往上牽。

風寒拘束甚窄狹﹐那有餘力顚倒顚﹖不是橫生便倒產﹐一失機宜難又難。

吾嘗隆冬治一人﹐一經發散便安然。又遲數日治一人﹐一用發散便生還。

可知治病須要順時令﹐隆冬發散最爲先。

﹝治病順時令﹐百病皆然。隆冬宜發散﹐盛夏宜淸散﹐蓋可知之矣。﹞

豈可泥住佛手散﹐而忘發散之大端

產後見飯煩惱宜用熱補虛弱人惱食皆宜如此治

產後滿月數十天﹐別無他病之可言。一見飯食別煩惱﹐時時噦噫不能捐。

我一診脈是濕寒﹐已竟作熱應指邊。但是假熱不必治﹐只用熱補暖命元。

蒼術宿砂去利气﹐二陳故紙一齊添。

且加白術去健脾﹐肉﹝肉桂﹞附﹝附子﹞姜﹝黑姜﹞萸﹝吳萸﹞緊接連。

因她產後尙未遠﹐且是气色未澄鮮。一切涼藥槪不用﹐仝憑熱補爲主權。

產婦气色宜慘淡

產婦气色宜慘淡﹐方是產婦本來面。

有一產婦十餘日﹐气色如故色光粲。﹝卽此而觀﹐便是實癥證見。﹞

顴骨不紅唇不紫﹐已喫數藥效不見。我一診脈無大滯﹐只是寒熱不能飯。

我問惡露有也無﹖她言數日已曾斷。卽用生化生化湯﹝方見後﹞重桃仁﹐明日仍然病不散。

更加桃仁一兩余﹐始克安眠達晚旦。可知產後惡露最當家﹐縱是彊壯色必變。

我治此病只因色不合﹐大加桃仁眞有見。

產後風治法

產後風癥皆是寒﹐气血虧損惡露頑。虛熱上衝連心肺﹐大搐大顫若倒懸。

治宜生化湯一付﹐重用桃﹝桃仁﹞紅﹝紅花﹞入桂﹝桂枝﹞研。

術﹝白術﹞苓﹝茯苓﹞羌﹝羌活﹞芥﹝芥穗炒﹞看所加﹐總要溫補爲正端。

陰風入骨寒入竅﹐二癥﹝指胎前胎後﹞相判若天淵。

產前風癥亦由寒起﹐今已變成熱矣。只以熱論﹐以气血充盈故也。

產後風癥亦由寒起﹐𨿽然發熱皆是虛熱。仍以寒論﹐以气血虧損故也。

產後風癥宜用厲劑以勝之

產後風癥甚是難﹐不得厲劑必不占。芥穗三兩不爲多﹐桃仁兩半細細哈。

生化湯﹝協參苓散﹞半夏不可少﹐淩花艾葉皆能管。

如有邪癥素相附﹝痰癥類邪﹞﹐琥珀三錢﹝琥珀散﹞透入骨。

此癥出來熱衝心﹐肉桂𨿽少亦爲君。﹝天冬﹑麥冬皆可加。﹞

能引虛熱往下行﹐童便煎藥定在中。﹝小兒尿得一兩碗。﹞

風气皆從毛竅出﹐手心一潤便止住。﹝綿衣掣去﹐不使多汗﹐汗多爲災。﹞

只要惡露能下來﹐便無產後一切災。

治產後搐風一則

產後口歪並眼斜﹐生芪四兩驅陰霾。

芎﹝川芎﹞歸﹝當歸﹞桃﹝桃仁﹞紅﹝紅花﹞皆重用﹐芥穗炒黑使能諧。

此皆陰風入竅裏﹐治血一旺樂無涯。

產後風癥宜出汗﹐與尋常傷寒﹑傷風無二理﹐不必以方中用白芍爲疑

產後風癥甚是難﹐不用風藥去出汗﹐她必不安然﹔

多用風藥去出汗﹐她亦不安然。產後養血爲正端﹐一有過汗必不安。

此本古人之所戒﹐後人宜守無變遷。但是出汗正好甚是難﹐往往以此致禍端。

我謂治此癥﹐必得有眞傳。不間出汗之多寡﹐只以手心津潤爲主權。

手心不潤宜出汗﹐手心一潤便止焉。熱湯熱水宜少飲﹐鋪蓋衣被宜用單。

此是出汗眞妙訣﹐後人宜守無變遷。但觀產後出汗理﹐已悟一切出汗端。

不論傷寒與傷風﹐只以手心津潤爲主權。手心不潤宜出汗﹐手心一潤便止焉。

不必白芍爲話柄﹐只以手心津潤爲大關。𨿽說傷風寒較淺﹐較之產後之人彊萬千。

彼以手心爲憑據﹐此以手心爲證見。手心原與心相應﹐心裏一透卽止焉。

內裏一透卽止住﹐總無出汗之過端。吾立此說以解後學之迷惑﹐敢與仲景有二三。

此亦治風之妙訣﹐庶乎治寒有取焉。

桂枝湯亦是表汗之藥﹐不過較麻黃湯爲少輕耳。

只因方內有白芍一味﹐遂致蒙醫心中恍惚﹐毫無主見。

因立此方以解後學之迷。庶乎表汗有眞傳﹐而仲景立方之苦心﹐亦洞若日月矣。

何必反復辧難﹐動至千有餘言哉自記。

《產後指南》歌括十八苜子

《產後指南》﹐沈邱趙衣旗先生所作也。

予因爲歌括十八首﹐以便童蒙云爾。以治產後可﹐以治雜癥無有不可。

神而明之﹐存乎其人。﹟

產後之癥有三端﹐一風二虛三日寒。

𨿽日病癥有三端﹐要以虛字爲主杈。

論治產後有三端﹐補气養血溫中盡其傳。

𨿽日治法有三端﹐仍以虛字爲主權。

但是虛字有不同﹐不得虛字一樣看。

虛中不足要補益﹐虛中有餘宜破兼。

看似紛紛有三端﹐總以二治爲大關。

趙氏分開兩條路﹐實是產後之金丹。

我恐蒙醫多不識﹐故爲歌括以終篇。

產後之癥﹐何以無有不虛者因下血多﹐故虛。

惟虛﹐故風易入﹐寒易侵。所以病癥以三端包之﹐治法亦以三端包之。

而虛中不足﹐虛中有餘﹐尢爲產後之大要緊處。

以下十八首﹐皆本此數句之意以推廣之耳。

侄孫溶川謹識。

虛中不足﹐虛中有餘證見

論治產後便不同﹐只有大補是正宗。﹝黨參﹑白術補气﹐當歸﹑地黃補血。﹞

𨿽然大補要分明﹐確有二法不可更。

虛中不足要大補﹝補气補血﹞﹐虛中有餘略帶攻。﹝桃仁﹑紅花少不了。﹞

再問惡露下不下﹐﹝惡露下可以純補﹞﹐惡露不下便要帶破。﹝胸有定見藥有憑。﹞

三急三衝證見

三急是虛中不足﹐三衝是虛中有餘

欲知三急三衝癥﹐入眼看時要分明。

一急嘔吐﹝款冬﹑紫菀﹑百合﹑五味﹞少不了﹐

二急泄瀉﹝肉豆蔻﹑山藥﹑宿砂﹞少不了﹐

三急﹝多汗五味﹑麥冬﹑棗仁﹞少不了皮毛松。

大約三急面色白﹐溫斂溫澀加補中。﹝加入補气補血之中。﹞

一衝衝肺咳嗽气喘﹝加葶藶﹑蔞霜﹞﹐

二衝心不省人事﹝加郁金﹑菖蒲﹞﹐

三衝衝胃﹝漧嘔或吐﹐宿砂﹑小茴﹞气盈胸。

大約三衝面色紅﹝顴骨紫﹐嘴唇紅皆是﹞﹐

溫和﹝益母﹑香附少不了﹞溫破﹝桃仁﹑紅花﹑赤芍少不了﹞加補中。﹝加入補气補血中﹞

產後小腹疼﹐六脈彊硬﹐沈取則無﹐

此虛中寒也﹐宜補气養血溫中

產後脈硬小腹疼寒也﹐沈取則無寒在中。﹝虛也。﹞

補气參﹝黨參﹞耆﹝黃耆﹞血歸﹝當歸﹞地﹝熟地黃﹞﹐故紙肉桂陳皮通。

香附益母紅花艸﹐溫中下气樂融融。

產後溏泄宜補气澀腸

產後溏泄宜補澀﹐參﹝黨參﹞芪﹝黃芪﹞術﹝白術﹞苓﹝茯苓﹞山藥諧。

肉蔻﹝肉豆蔻﹞芡實皆大補﹐歸﹝當歸土炒﹞地﹝地黃姜炒﹞甘艸立時回。

產後去血過多﹐內外大熱﹐外癥色白﹐宜補血生水以制火

產後大熱去血多﹐歸﹝當歸﹞地﹝地黃﹞爲君炙芪合。

五味麥冬﹝能生水﹞陳皮艸﹝甘艸﹞﹐酒合童便一气哈。

產後口吐淸水﹐腹內疼痛﹐宜補气溫中兼調气

產後吐水腹內疼﹐術﹝白術﹞苓﹝茯苓﹞炙芪肉桂增。

吳萸﹝入肝﹞故紙﹝入命門﹞合香附﹝和肝﹞﹐陳皮﹝和脾順气﹞熟地姜炒蒸。

脫花煎治胞衣來遲

胞衣來遲脫花煎﹐芎歸﹝活血﹞肉桂﹝破血﹞牛膝﹝下墜﹞添。

車前引下芒硝力﹐虛加人參熱童便。

生化湯能去舊生新﹐誠產後要藥

去舊生新生化湯﹐芎歸﹝川芎﹑當歸活血﹞桃仁破血並黑姜。﹝入經散寒。﹞

產後無病亦須服﹐甘艸童便眞妙方。

加味芎歸湯善能催生﹐兼治產後諸癥

芎﹝川芎﹞歸﹝當歸﹞肉桂善催生﹐加上龜板更覺精。

如治產後血暈癥﹐減去龜板芥穗﹝酒炒黑﹞烹。

產後宜忌

產後切忌汗吐下﹐補血補气是正法。

夾寒方益姜﹝黑姜﹞與桂﹝肉桂﹞﹝誤用﹐必致煩躁發喘﹞﹐

虛熱黃芪﹝退熱﹞歸地﹝當歸﹑熟地黃生水制火﹞加。

加味四物湯

歸﹝當歸﹞地﹝地黃﹞川芎並赤芍﹝破血﹞﹐益母紅花菖蒲﹝開竅﹞多。

瘀血上攻顚狂甚﹐薑汁﹝化痰﹞童便﹝引火下行﹞可對哈。

﹝七日內不用白芍﹐十一日內不用赤芍。﹞

加味四君子湯治產後傷食﹐外癥脹悶

參﹝黨參﹞術﹝白術﹞苓﹝茯苓﹞艸﹝甘艸﹞治虛脹﹐神曲山查有大功。

產後傷食宜用此﹐切忌硝﹝芒硝﹞黃﹝大黃﹞用力通。

气虛者益其气

產後血虛面唇白﹐內外不熱頭眼黑。

此是血脫須益气﹐黃芪﹝炙用益气升血﹞爲君歸﹝當歸﹞地﹝地黃﹞接。

產後諸癥﹐只以治產後爲主

產後瘧痢並瘡瘍﹐只用產後大補方。﹝瘧﹑痢﹑瘡瘍﹐藥間加一二味亦不妨。﹞

不必額外生枝節﹐恐傷根本變非常。﹝一傷气血﹐便有非常之變。﹞

產後痘疹治不同﹐總宜溫補气融融。若用平時攻伐藥﹐气血不足難立功。

產後口瘡與血崩﹐眼昏鼻衄並耳聾。皆是血虛有假熱﹐補气養血尿﹝童便﹞一鐘。

產後脈與尋常不同

產後實大脈弦急﹐寸口澀疾更難醫。

不若沈取脈虛無﹐外彊外數反是吉。

浮中沈取脈有力﹐張先卅載始一及。

必然如此用涼藥﹐實屬產後人家希。

﹝產後用涼藥﹐百無一效。產後用溫藥﹐十效八九。﹞

以上十八首﹐依《產後指南》而作也。

月間疾宜從月內治﹐滿了月便宜用丸藥﹐莫用湯。俟她壯實﹐一藥而愈

凡是治病有眞詮﹐不得眞詮治枉然。有一婦人月間疾已久﹐又逢月子疾大翻。

我用生化﹝生化湯﹞重桃仁﹐連喫兩付病大安。過了幾日又發作﹐連喫兩付又大安。

但是惡露未盡淨﹐她已止住我藥單。過了幾日滿了月﹐肚裏疼痛又不安。

四外請醫用打藥﹐連喫數付敗脾元。﹝脾元一敗﹐縱是好藥亦不見效。﹞

骨瘦如柴不能動﹐又請我去把病看。我言此等病兒宜從月內治﹐連喫數付把病剜。

惡露未盡月已滿﹐好和賊在內裏把門關。再用藥餌病不出﹐實較月內分外難。

我言此宜溫補去調气﹐止住疼痛病自安。﹝凡是四損癥﹐止宜溫補調气。﹞

湯藥多了妨飲食﹐不如山﹝山甲﹞麝丸成丸。

加上肉桂並斑蝥﹐日食三分便安然。俟她日後身壯實﹐不用多藥病自痊。﹝到經動時用藥更好。﹞

凡是久病如此治﹝不論嗄病﹞﹐只宜丸藥細細餐。俟她壯實再用藥﹐一付兩付把病剜。

我故畱此以爲後學法﹐久病切莫如此敗脾元。

湯藥多用﹐大敗脾元﹐況用藥又不當乎﹗

治濕寒作熱雜疾

婦人月間疾甚難﹐時候久了百病纏。口中重舌生疙瘩﹐紅紅紫紫左右含。

肚裏有塊時作瀉﹐身上不住熱與寒。才說治上火﹐下邊不能安。

才說治下寒﹐上邊不能安。不如上下分開治﹐使她內外兩不粘。

外用小米水漱口﹐靑布蘸蜜拭口粘。口裏白皮盡去淨﹐使她口含冰荷丸。

﹝冰糖﹑白糖﹑核桃仁﹑薄荷葉﹐醋糊爲丸。﹞

再用蒸酒去點著﹐前心洗了後心湔。前心後心皆洗透﹝內裏熱則透知﹞﹐再用火罐前後搬。

前心多骨搬裏少﹐後心脊骨兩邊連。見了紫點用鍼挑微透﹐罐罐搬了罐罐搬。

風凰臺上貼皮穿﹝攝起皮﹐十字穿﹞﹐搬出血來气周旋。

夜裏口含冰荷丸﹐晝裏酒洗罐子搬。如此連治三五日﹐內用馬前服壯丸。

﹝馬前爲君﹐能去風化痰。﹞

虎骨鷹爪﹝各鍛三錢﹞並烏蛇﹝白花更好﹐炒一錢﹞﹐

珍珠﹝二个﹐能化毒﹞琥珀﹝一錢﹐破血還气﹞建磁﹝二錢﹐能破血﹞連。

甘艸﹝一兩﹞鉤藤﹝一兩﹞共蘇木﹝二錢﹞﹐紅花﹝二錢﹞當歸醋糊圓。

除風活血帶破塊﹐牙關緊緊四十九丸。

內外分治甚是好﹐勝似獨用湯藥煎。

又治一人內本寒﹐喉嚨潰爛白皮漫。﹝濕寒作熱方有此派﹐當以濕寒治﹐不以熱論。上癥亦無此論。﹞

亦用小米蜜去拭﹐亦用雷火罐子搬。如此治了三五日﹐卽用衛生湯透宣。

衛生湯中用山甲﹐僵蠶﹝除風化痰﹞蟬蛻﹝除風熱﹞石決﹝淸陰熱﹞連。

乳﹝乳香﹞沒﹝沒藥﹞二活﹝羌活﹑獨活﹞並沈香﹝沈香一錈﹐余藥皆二錢﹞﹐

花粉二花假熱蠲。﹝此癥是眞寒﹐亦帶假熱。﹞

加上蔥酒使出汗﹐再進三義馬前丸。

﹝馬前一兩另研﹐鉤藤五錢﹐甘艸五錢﹐醋糊爲丸如綠豆大。水送﹐酒送皆可。﹞

晝服噙化﹝噙化丸﹞夜馬前﹝馬前服壯丸﹞﹐不滿十日病亦痊。

噙化丸治咽喉幹疼

桂枝一兩良姜五錢細辛四錢陳皮一兩核桃核二兩土貝五錢

冰糖一兩白糖一兩薄荷一兩珍珠一个琥珀一分礞石一兩丸藥以此爲衣。

醋糊爲丸。

馬前服壯丸方

馬前二兩虎骨三錢白花蛇一錢鷹爪三錢勾丁一兩甘艸一兩糖稀爲丸

婦人帶癥難治

婦人帶癥治甚難﹐多少名醫不能痊。此癥往往有隱情﹐只宜平心細細參。

多少緣故不必表﹐總是衣帶褲子不能幹﹐皆因心猿意馬縛不住﹐情緣一陣使心酸。

大類男子滑精癥﹐時候久了是禍端。

卽宜升﹝升麻﹞柴﹝柴胡﹞往上提﹐一切惡穢細細宣。

再用補澀無漏泄﹐一切濕熱漸漸蠲。淸利陰熱少不了﹐大培命土是根源。

赤便調血白調气﹐按脈切理自安然。如謂此癥連根拔﹐除非平地出神仙。

只宜淸心細將養﹐庶乎二豎離身邊。

少婦﹑寡婦經滯宜細治

少婦寡婦弱可憐﹐經脈一滯百病纏。皆因胃弱飯食少﹐不能鼓動使斡旋。

藥力亦借飯力補﹐藥气亦待眞气傳。

如此之人虛弱甚﹐飯力何自得﹖眞气何自宣﹖

破血破气宜帶用﹐淸補溫散是眞詮。小兒小女痞疾亦如此﹐總要彼此細細參。

崩漏脫血宜大用黨參黃芪以治之

凡是崩漏大脫血﹐無如參芪爲妙訣。

參芪多用補而通﹐﹝非多用不可﹐少者塞滯。白術亦然﹞﹐加上肉﹝肉桂﹞附﹝附子﹞回陽絕﹝回陽生陰﹞。

止住崩漏去肉桂﹐恐怕熱勝能動血。有說椿根地楡好﹐不過小小作陪客。

諸如大吐與大衄﹐亦可視此爲圭臬。但是吐衄多純陽﹐不可崩漏一樣說。

﹝崩漏亦從火起﹐旣已脫血﹐不得復論火矣。﹞

初時有用三黃湯﹝十中一二﹞﹐繼後𨿽補亦淸熱。若果卒然暴脫血﹐捨了參芪無妙訣。

按﹕血崩不止﹐婦人之大癥也。若一時昏暈﹐气不接而死者有矣。

此病多起於貪欲過度。如治之不得法﹐日用止澀之味﹐涼藥淸熱﹐未有不輕變重﹐重至死者。

余治此癥﹐嘗用口芪一兩三鈸﹐潞黨一兩﹐白術五錢﹐全當歸五錢﹐霜桑葉七片﹐

田三七二錢五分﹐爲未衝服﹐一劑卽止。

蓋血崩之後﹐惟气僅存﹐不補气而補血﹐非正法也。

只固其元气﹐气固而血自止矣。

孫鎭川謹識。

診小兒脈與大人同

吾之脈理遵節庵﹐斬釘截鐵數語含。不肯額外生枝節﹐有力無力盡其傳。

我診小兒亦如此﹐有力無力在兩關。﹝小兒只有兩關脈﹐無尺寸二部。﹞

有力便作實火治﹐無力便作虛寒看。﹝左關屬血﹐右關屬气。﹞

虛寒黯淡聲寂寂﹐實火啼叫面色鮮。但是小兒虛寒甚是少﹐多半滯熱在左關。

﹝亦有在右關者﹐但甚少耳。﹞

手心手背亦當家﹐內傷外感便分端。內傷每每手心熱﹐外感手背熱不堪。

如果眞是風火癥﹐鼻子恆覺動而幹。縱然不動申必黑﹐睡時膽顫醒時歡。

角弓天弔時一見﹐再將筋紋細細觀。筋紋如墨定不治﹐時候久了過三關。

﹝風﹑气﹑命三關。過此者難治。﹞

人說靑驚紫熱紅傷寒﹐我說脈癥面色皆可觀。如果兩說盡兼了﹐便是平地小神仙。

治嬰童診脈下藥歌

人言治病嬰童難﹐無言無語妙難傳。吾言治病嬰童易﹐無大虛癆無大寒。

不是痰實便風火﹝小兒病實火﹐十嘗八九﹐虛寒僅一二﹐大虛大寒亦少﹞﹐只要牛黃與金丹。

﹝牛黃散﹑紫金丹﹐皆吾之家藏﹐與尋常不同。﹞

熱在气分牛黃散﹐熱在血分紫金丹。伸手蹴住嬰兒手﹐不在左關在右關。

﹝小兒脈三部﹐只一部病。在左關恆多﹐在右關恆少。﹞

況有手心手背之可憑﹝左手心熱﹐病在血分。右手心熱﹐病在气分。

要之﹐手心熱病在裏﹐手背熱病在表﹞﹐不妨與脈參一參。

那邊實大那邊急﹐牛黃金丹便分端。

熱重三黃﹝大黃﹑黃連﹑枝子引二藥而下﹞輕勾丁﹝勾丁﹑薄荷﹑二花引一藥而下。

若有風寒﹐卽用全蠍四五个作引亦可﹞﹐引下二藥穩如山。

若只尋常虛寒癥﹐參﹝黨參﹞術﹝白木﹞苓﹝茯苓﹞艸﹝炙艸﹞可帶餐。

牛黃金丹多風藥﹐風藥就能治風寒。﹝小小寒癥最易痊。﹞

不似大人病難治﹐十二經中細細觀。

牛黃散方

熱在气分牛黃﹝一錢﹞散﹐靑黛朱硃礞石選。

半夏南星白附子﹐靈脂僵蠶蠍子面。

大黃寒石共爲末﹐惟有巴豆須精煉。﹝以上各一兩﹐共爲未。﹞

﹝惟巴豆爲最難制﹐非千錘百煉如細面﹐然斷乎不可用。﹞

紫金丹方

熱在血分紫金丹﹝赤金一百張﹞﹐蜈蚣﹝十條﹞蠍子﹝以下各一兩﹞郁金全。

三稜﹝醋炒﹞莪術﹝醋炒﹞穿山甲﹝土炒﹞﹐巴豆爲霜﹝霜字須要著眼﹐非眞細白如霜﹐斷乎不可用﹞明雄研。

用金丹以埋伏爲妙著牛黃散以此爲例。

金丹之藥管最寬﹐斬將搴旗它爲先。有時不得直用它﹐必須埋伏陣裏邊。

有人與它性不協﹝有喫三錢無礙者﹐有喫一分不能受。非病癥不對﹐乃天性不相協耳。百中或有一二﹐﹞一若見面便心翻。

我於此中想个埋伏法﹐使它不得妄生端。黃蠟之性甚是滑﹐把它藏在內裏丸成丸。

不喫藥時先用它﹐轉眼之時到下邊。凡是翻癥在胃口﹐一到下邊便安然。

卽用煎藥如喫茶﹐再不一齊湧向前。武侯用兵多埋伏﹐吾於此中得一斑。

錦囊必須臨時發﹐免使豎子生禍端。

小兒鳳癥最多

小兒之病風最多﹐未從看病將鼻摸。若是鼻子動而幹﹝似有扇動之意﹞﹐以此爲風定不錯。

但用牛黃散一撮﹝牛蟾散宜細喫﹐喫得緊了便不受用﹞﹐勾丁二花與薄荷。

再看兩關脈孰急﹐酒軍醋軍分淸楚。

調血調气治不同﹐不得一齊胡亂搓。筋紋如墨定不治﹐角弓天弔有蔫瘥。﹝重病也。﹞

治出鼻子往下流﹝鼻如煙煤不治﹞﹐吾爲此人誦彌陀。

更有慢脾風露頭﹐𨿽名爲風甚是弱。

此癥原出大瀉後﹐三生引子﹝方見首卷﹞助補藥。﹝黨參﹑黃芪﹑當歸﹑熟地。﹞

肉﹝肉桂﹞附﹝附子﹞吳萸仍多加﹐返還元陽是正著。

小兒風癥有不可治者

嘗見兒風已數天﹐二目天弔往上翻。身子硬直難曲折﹐鼻無涕流燥而幹。

縱然能飲亦能食﹐石光電火在眼前。

小兒風火癥以牛黃散爲主藥

小兒風癥用牛黃﹝牛黃散﹞﹐此是千古不易方。

縱或肝經火旺甚﹝不用金丹﹐以金丹不能化痰也﹞﹐多加醋軍妙非常。

若是胃中有大火﹐酒炒大黃甚是良。以治大人風痰火﹐無不以此爲神方。

不論在表與在裏﹐風藥駕馭立安康。治風治痰兼治火﹐並無他藥可酌量。

惟有慢脾風露頭﹐大熱大補方爲良。吾嘗著有小兒科﹐其中辧別甚端詳。

小兒月內風皆不治

小兒撮口與臍風﹐原皆先天毒內攻。若是此風從後起﹐何至手靑嘴亦靑﹖

不惟四﹝四日﹞六﹝六日﹞風不治﹐卽在月內皆成凶。

如果出了一月再見癥﹐气血二字要分淸。酒軍醋軍疊代用﹐金丹牛黃皆有功。

﹝風癥用牛黃散者﹐十嘗八九﹐以其多化痰藥也。縱在血分加上醋軍﹐無有不可。﹞

除了筋紋如抹墨﹐皆可起死與回生。

附錄治撮口風方此方甚佳﹐吾初未見此方

一錢朱砂一分雪輕粉一分﹐七个僵蠶三个蠍蠍子。

不論急風與慢風﹐引用他母身上血月水也。

治小兒羊羔風並大人痰厥

羊羔風癥治甚難﹐只因孩兒受風寒。涼茶涼水不時哈﹐尿臊被子未曾幹。

初得此癥容易治﹐生薑炒糖便能痊。﹝生薑炒米糖時時食之﹐不久自愈。﹞

時候久了用馬前﹐琥珀﹝白者宜眞﹞牛黃石決﹝石決明﹞連。

丁香﹝白丁香﹐卽雄雀糞﹞礞石共爲未﹐丸成丸子向晚餐。

不時飲口皂礬﹝皂角﹑白礬﹞水﹐使他常常吐膩粘。

一月之後再行痰﹐方可運轉大周天。﹝行痰風黃散最佳。﹞

較之尋常治法爲得當﹐驟吐驟瀉皆不安。

小兒一切風火癥皆以平肝爲先

風木搖動總由天﹐縱是嬰童一樣看。每到夏秋時﹐驚風痰火一齊翻。

不是脹滿妨飲食﹐便是風火不能眠。不是濕熱流黃水﹐便是驚駭湧痰涎。

俱由肝木暗爲賊﹐克制脾土不得安。我嘗治此癥﹐只用牛黃與金丹。

全在气血先分明﹐看該那藥急上前。風黃金丹多風藥﹐以之平肝甚不難。

或用生軍與熟軍﹝用酒用醋﹐各有所宜﹞﹐或用酒芩與酒連。

或用連翹與枝子﹐或用石膏與石蓮﹝石蓮子。﹞

如若小兒甚是小﹐加入滑石細細研。和些紅糖白糖便能哈﹐再用梨水瓜水﹝西瓜﹞以壓幹。

風火一下便能愈﹐脾土從此得安然。可知一切治病理﹐失了平木便不占。

故將小兒再講講﹐以見治病有眞傳。

童子肝腎受寒

童子診脈脈受寒﹐忽而腰硬兩腿癱。重用烏﹝烏頭﹞附﹝附子﹞帶金丹﹐補气和血暖命元。

外加炒豆痛出汗﹝置於腰腿之間﹞﹐其人驚喜遇神仙。

小兒肝經受寒多瀉綠水

小兒綠糞肝受寒﹐不加溫暖﹝宜用姜棗山查湯﹞多風顚。﹝慢驚風皆起於此。﹞

口舌生瘡常流水﹐皆因濕熱上下傳。﹝有用吳萸炒黃連者。﹞

治宜除風兼利濕﹐不可淸利敗脾元。

小兒剝腸瀉大宜通利

小兒剝腸瀉不安﹐不大通利不過關。我用滑石和金丹﹐連三趕四五六餐。

到晚始能見稠糞﹐又噦粘膩三兩番。渾身幹燒始少退﹐毛竅亦覺透眞寒。﹝內有金丹故也﹞

此癥宜利不宜汗﹐大人亦必依此得安然。

小兒濕寒作熱﹐以尿罐上霜爲上藥

小兒亦有濕寒水﹐隆冬時節熱忽起。不是晝裏神不安﹐便是夜裏啼不止。

但看舌上多白點﹐有邊有堰皆是紫。渾身不見眞火癥﹐細按脈理總不起。

一切大涼用不得﹐一切大熱不能使。只宜細辛與天麻﹐只宜白附與白芷。

只宜荊芥與防風﹐只宜僵蠶與牛子。只宜半夏與云苓﹐只宜檳榔與澤瀉。

加上尿罐霜去煎﹐又能發散又淸裏。一切濕熱盡下來﹐勝似龍肝與鳳髓。

不用此藥便不靈﹐過了咽喉便是死。﹝白點過咽喉者不治。﹞

以治小兒甚得法﹐眞是奇門丁得使。

以尿罐上霜一撮﹐瓦上焙漧爲未﹐加冰片少許﹐以治小兒口舌諸癥﹐無不神效。

小兒寒熱吵瀉與大人同治

小兒乳食未嘗動煙火﹐胡爲寒熱噦瀉一樣多﹖不知五運六气徧宇宙﹐小兒一呼一吸亦該著。

其母飲食寒熱通天地﹐其兒一動一靜與之合。此本天地大道理﹐不知不覺受漸磨。

若到用藥時﹐亦與大人有同科。但是煎藥難與食﹐艸藥不如面藥合。

或用些須粘乳食﹐或用些須和糖哈。每到夏秋時﹐只要伸手摸一摸。

或是左手血不調﹐或是右手气不和。我心已自有主意﹐便與金丹風黃與之哈。

二藥𨿽說有巴豆﹐小兒純陽恰相合。有熱便引下﹐有寒便能和。

或加化石一二分﹐面與面兒有同科。若眞有大火﹐加些黃連亦不多。

但是肝爲六經賊﹐治胃不如治肝合。我嘗二藥一齊備﹐金丹用盡牛黃多。

可知人生𨿽說調胃好﹐人生端自平肝多。小兒𨿽小官骸具﹐每與大人有同科。

會治大人會治兒﹐何用更看小兒科。

小兒痞塊難治

小兒痞塊醫甚難﹐好似囚犯入牢間。其初皆因寒與食﹐繼而瘧痢受熬煎﹐

不知不覺半肚子﹐縱有仙人亦難剜。再說用藥去打它﹐徒傷胃气非妙詮。

胃气一傷難收拾﹐不飲不食病愈難。我今告你正治法﹐其病源流皆在肝。

略類女人癥瘕癥﹐大破肝腎是正端。﹝桃仁﹑紅花﹑醋軍﹑胡連﹑黑枝子之類。﹞

止住寒熱湯藥止﹐切勿再瀉敗脾元。後用紅糖帶金丹﹐藥只數釐風細餐。﹝每晚服。﹞

或加八仙﹝八仙膏﹞去喫糜﹐或加膏藥皮外宣。𨿽然用藥不顯藥﹐不過兩月把病剜。

切忌風寒與發物﹐一若蹉跌起來難。

至於軟邊與蓮花﹝痞塊軟邊者﹐如蓮花瓣者難治。附注﹞﹐原非人力所能痊。

小兒病癥此最難﹐故爲爾等風風言。

小兒痞積宜用喫糜藥﹐補破並行。𨿽用

藥不顯藥﹐無不愈者﹐卽是大人虛癆

雜疾﹐以此治之﹐無有不可

小兒痞積面靑黃﹐只宜用面莫用湯。雜入糜中當飯食﹐一月兩月便康彊。

一切補破宜並用﹐莫使郁熱在膀脹。

補用參﹝黨參﹞苓﹝茯苓﹞芡﹝芡實﹞蓮子﹐扁豆薏苡半﹝半夏﹞術﹝白術﹞良。

破用莪﹝莪術﹞稜﹝三稜﹞靑陳皮﹝靑皮﹑陳皮﹞﹐

二甲﹝山甲﹑鱉甲﹞二醜﹝黑白醜﹞三消﹝麥芽﹑山查﹑神曲﹞詳。

西金﹝雞內金﹞谷虫﹝五穀虫﹞並澤瀉﹐二胡﹝柴胡﹑前胡﹞東查合檳榔。

溫涼補瀉一齊用﹐臨時加減再酌量。縱有大人郁滯將歸陰﹐但用此方亦還陽。

小兒痞塊膏藥方﹐寒熱各有所宜﹐

大人用此貼病﹐亦必以此爲例

小兒痞塊膏藥方﹐三稜莪術阿魏良。

熱盛便加二黃﹝大黃﹑黃連﹞與蘆薈﹐山甲蓖麻郁金香。

全蠍乳﹝乳香﹞沒﹝沒藥﹞並血竭﹐紫艸紅花芎﹝川芎﹞與當﹝當歸﹞。

亦有寒癥滯己久﹐內不發燒外不熱﹐二烏﹝川烏﹑艸烏﹞肉﹝肉桂﹞附﹝附子﹞吳萸姜﹝黑姜﹞。

斑蠻蜈蚣共烏蛇﹐人言砒霜巴豆入麝香。香綿油熬宜斟酌﹐稍加陳醋浸皮囊。

﹝醋能入骨。俟熬好時入醋少許。﹞

縱有瘡癥用此藥﹐亦必望聞知端詳。

➂蹉跌﹕失足跌倒。本文指病情反復。

小兒喉癥風寒最多﹐大人亦然﹐非眞紅

如珊瑚﹐或紫或自或淡紅﹐皆是風濕

寒邪作熱﹐不可認爲實火以致不救

喉痛隆冬風最多﹐切莫錯認是實火。手按兩脈全不動﹐不飲不食甚可愕。

未從喫乳便外啌﹝非風而何﹖﹞﹐口中濕水似槖龠。﹝非寒而何﹖﹞

我用僵蠶白附與天麻﹐蟬蛻山甲紫蘇撮。

辛﹝細辛﹞芷﹝白芷﹞麻黃合滑石﹐牛黃﹝牛黃散﹞粘乳去開拓。

連喫兩付口大渴﹐一切濕寒盡引卻。

飲食漸進嗽亦止﹐全不輕用治喉藥。﹝治喉之藥皆是淸涼。﹞

可知風寒就是大毒物﹐喉噎喉疼須細酌。

雷火罐子皆此意﹐總要脈上分淸楚。

小兒馬牙一月之內最有關系

小兒馬牙甚是凶﹐不知不覺丁成風。或在暗裏未尋著﹐三天兩天把命傾。

不在牙根在上胯﹐﹝此處最宜畱神﹞尋著莫謂病根輕。

或用大鍼或指甲﹐務除根柢見血膿。再將小米與靑布﹐添上淸水一大鐘。

拭來拭去拭漧淨﹐鵝糞﹝鵝糞上白面﹐瓦上焙漧﹞尿余﹝尿罐上霜刮下﹐瓦上焙黃﹞皆有功。

加上五倍﹝五倍子﹞與冰片﹐朱砂共研往上蒙。

內裏若是火不盡﹐湯煎大黃與木通。

一月之內風不治﹐多從此處病根生。

紅糖治病最多

紅糖治病最是多﹐不論虛實與寒火。以其性緩入中州﹐諸藥逢之若金科。

補藥得之益平善﹐瀉藥得之亦能和。有一憨公子﹐兒病亦無多。

今日用此湯﹐明日用彼藥。日日用之不耐煩﹐見藥便如見閻羅。

一日請我去看看﹐先言此兒不喫藥。溫涼補瀉憑君治﹐只要先生不用藥。

我言不喫苦藥最容易﹐只要甘蔗買一科➃。外備甜梨與西瓜﹐還要雞蛋與焦糜。

日食紅糖二三錢﹐餓了喫雞蛋﹐餓了喫焦糜。若是心中熱﹐喫口甜梨甘蔗亦不多。

﹝小兒多陰熱﹐喫此二味﹐以防金丹之熱。﹞主人聽了我的話﹐便自笑呵呵。

注﹕➀啌﹝腔﹞﹕咽喉病。如啌嗽。

我用紅糖和金丹﹐略無異味最耐➀哈。從此再不用苦藥﹐管保一世永無屙﹐

郎君今日該好了﹐請君歸去念彌陀。以後治小兒﹐往往以此爲金科。

或用一分煎雞蛋﹐或用一分烙焦糜。或入生梨與生瓜﹐或入茶湯使自哈。

只要使之不聞知﹐便自心安意肯樂婆娑➁。只要紅糖入肚中﹐不愁病大無柰何。

今日謹告小後生﹐小小孩兒病無多﹐只因盲醫妄用藥。若要如我去安排﹐那怕痰食與風火。

只要日日用﹐只要漸漸摩。縱有天大病﹐無不頤養樂太和﹐何必學那盲醫妄生波﹖

山查治老幼之滯甚好

小兒大補甚是少﹐才得溫和便能了。尋常喫嘎沒材料﹐喫得多時又病倒。

恆因喫多致泄瀉﹐看是脾虛實脹飽。

一見參﹝黨參﹞術﹝白術﹞便不靈﹝小兒參術不宜妄用﹞﹐再加瀉藥又不好。

不如與他喫山查﹝或三兩﹐或四兩﹞﹐加上紅糖細細炒。﹝山查炒焦加紅糖二三兩﹐再炒再煎。﹞

再用水酒一大碗﹐煎至數沸實甚好。能溫能和又能補。能把滯瀉之癥一齊掃。

老人虛滯亦似此﹐喫下此藥亦能了。我嘗惡此無有力﹐誰知以治老幼甚是好。

眼科不知脈理斷乎不可

不知脈理妄用藥﹐如今皆是這眼科。不知傷了多少人﹐猶自搬磚當鏡磨。

我嘗官家去教學﹐他妾數數請眼科。一日問我治眼否﹐我一診脈大黃多。

生地﹑大黃﹑赤芍皆兩余。她就照此喫一付﹐好如秋水立澄波。

又嘗世家去教學﹐主婦數數經眼科。一日問我治眼否﹐我一診脈大黃多。

醋軍二兩﹐酒軍二兩。她就照此喫一付﹐好如新銅鏡乍磨。

又嘗古鎭去教學﹐其中治眼多專科。動至寒熱皆顚倒﹐病人問我作生活。

我一下藥鋒立解﹐好如寶匣出太阿。我嘗風思此中理﹐不用將軍總蹉跎。

這幾年來又變局﹐再用大黃便是錯。

﹝用藥隨气運轉。气運一變﹐則用藥亦隨而變矣。於何知之﹖細診脈理。﹞

自訊不如風藥齊上前﹐金丹一到起沈屙。

以治暴癥甚是好﹐久癥脈要細斟酌。我故錄之以示人﹐後學得以有楷模。

眼科摘取數方

眼科書甚多﹐吾不能讀。聊取數方﹐以爲後學規程。

吾讀醫書數十篇﹐靡不按脈以剔抉。又讀眼科十數篇﹐只就眼間暗分別。

聊撮淺顯十數方﹐以爲後學之圭桌。暴得之眼多是熱﹐惟宜搜風與散熱。﹝在表故也。﹞

風熱作實必大腫﹐兩眼膿汁滴玉屑。

二荊﹝荊芥﹑蔓荊﹐淸揚上升﹞菊﹝菊花最能淸頭﹞芷﹝白芷散頭目之風﹞並防風﹝防風大淸頭目﹞﹐

麻﹝麻黃大能解表﹞桃紅﹝桃仁﹑紅花二味大能和血破血﹞芎芍歸地﹐四物並皆和血決。﹝石決明﹑艸決明皆能平肝。﹞

如若脈實更有力﹐大黃﹝或酒炒﹐或醋炒﹞梔子﹝引火下行﹞少不得。

更有風熱傷血目甚紅﹐依此方法亦有功。

更有風熱攻擊目甚疼﹐依此方法亦能通。

至於風邪中目目甚癢﹐用此溫熨便成功。

久病之眼多昏沈在裏故也﹐只宜養血並安神。﹝黨參﹑茯苓﹑菖蒲﹑遠志﹑柏子仁皆能安神。﹞

四物湯中略帶補﹐菖蒲遠志柏子仁。

更有遠視不能看不眞﹐參﹝黨參﹞苓﹝茯苓﹞養心補火神。﹝菖蒲之類少不了。恐肉桂﹑附子亦少不了。﹞

更有近視不能看不淸﹐生地天冬滋味精。﹝恐萸肉﹑枸杞之類亦得用些。﹞

更有眞陰失守﹝酒色過度﹞邪火侵﹐風木搖動散目神。大補金水以制火﹐人參五味訶子親。

﹝皆能收斂目神。﹞瞳子散大𨿽無光﹐閉目靜坐便回春。

更有飲食起居過勞神﹐瞳子靑白隱隱侵。﹝內障故也。﹞

總因脾上虛弱甚﹐不能運精入雙輪。

﹝人身以脾胃爲主﹐五臟皆稟气於脾。脾气一虛﹐五臟失守﹐不能運精入目矣。﹞

多方矚參﹝黨參﹞芪﹝黃芪﹞減連柏﹝黃連﹑黃柏恐有損於脾胃﹞﹐略益命火便還眞。

﹝補火以生土﹐此是僕所添。﹞

更有冷淚不止目昏花﹐川椒枯艸一齊加。一切淸涼槪不用﹐溫暖元气止淫邪。

﹝腎虛故也。宜溫暖元气以引濕邪下行。此二句是僕所加。﹞

更有翳障白雲目內侵﹐皆因元府郁不伸。﹝此說出自劉河間。﹞

熱用黃連﹝能解熱郁﹞濕川椒﹝能解濕郁﹞﹐經用羌活﹝能解經絡二郁﹞血歸身。﹝能解肝經。﹞

蟬蛻蛇蛻與木賊﹐一切郁解便入神。

亦有增補气血目便明﹐元府充盛脈流通。﹝出自李東垣﹑朱丹溪。﹞

通則明﹐明則公﹐二說變化不能窮。再將脈理參一參﹐二說互用方有功。

任他世上看眼多模糊﹐我要尋个脈理爲主翁。

世上看眼不看脈。只把眼藥往上開。何如气血診明白﹐寒熱虛實依法裁。

再加眼藥三兩味﹐𨿽不恰合無大乖。

眼科五訣

吾素不精眼科。然治病已久﹐知目疾卻有五種毛病。

卽以五種藥治之﹐無有不效。故錄之以爲蒙醫訓。

一透竅﹕人有九竅﹐目居其一。忽而合縫不開﹐以此竅不透故也。故選透竅藥數品﹐以爲治目之式。

人之一身有九竅﹐營衛周流眞气到。﹝眞气一到則無病矣。﹞

眼爲精明穴甚深﹐窒塞不通甚可笑。眵糊糊眼淚盈腮﹐誰爲撥開見斜照﹖

麝香冰片爲通神﹝至香至臭之藥皆能透竅﹞﹐竹瀝竹黃皆精妙。﹝二藥能利竅明目。﹞

癢用白芒﹝治目癢淚出﹞淚細辛﹝治風眼淚下﹞﹐菁子﹝蔓菁子治風淚下流﹞澤蘭﹝治目疼﹞川椒﹝治目癢﹞要。

遠志菖蒲﹝皆通九竅﹞柏子仁﹝香能入目﹞﹐辛夷﹝能通九竅﹞桔梗﹝寬胸利气﹞並人尿。﹝引諸藥而通竅。﹞

卻說芥汁與廣椒﹐咀嚼口中亦利竅。

二除風﹕人有風邪﹐上先受之。忽而眼皮下垂﹐是有風之驗也。故選除風藥數品﹐以爲治目之式。

眼屬肝經多是風﹐脈透中指往上衝。熱風上爪宜淸散。寒風不上衝﹐但頭暈﹑頭疼而已﹐宜溫散。

荊﹝荊芥﹞防﹝防風﹞﹝散頭上滯气﹞二胡﹝前胡降下﹐柴胡發散﹞並二活﹝羌活理遊風﹐獨活理伏風﹞﹝此句治外風﹞﹐

白附大麻僵蠶同。﹝此句治內風。﹞覆花薄荷﹝二味淸頭目虛火﹞亦兼用﹐若用引子酒與蔥。

三淸熱﹕目居淸髙之地﹐本坎一之精。今忽發熱﹐是水火不相濟也。故選淸空數品﹐以爲治目之式。

二目通紅多是熱﹐須要涼气與涼血。

三黃湯中﹝黃柏﹑黃芩﹑黃連皆能明目﹞加梔子﹝治目赤﹞﹐木通澤瀉﹝皆能明目﹞車前設。﹝去目障。﹞

靑葙決明龍膽艸﹝三味去肝經風熱﹐兼治胬肉。﹞﹐明粉﹝消腫明目﹞蒙花﹝治目赤﹞蘆薈﹝淸肝腎熱而明目﹞切。

若是假熱紫滯現﹐肉﹝肉桂治目赤﹞附引下溫散說。

﹝胬肉紫色是風寒凝滯﹐宜用溫散。加上肉桂﹑附子﹐便能引火歸元。﹞

四定痛﹕疼犯上焦爲逆。況目居羣陽之首﹐而可疼痛不止乎﹖故選定痛藥數品﹐以爲治目之式。

二目珠子忽大疼﹐乳﹝乳香能和血明目﹞沒﹝沒藥﹞去油和蔓靑﹝蔓菁子能明目﹞。

加上三七﹝治目赤﹞辛夷花﹝通九竅而明目﹞﹐蒼耳﹝治頭疼﹞蒺藜﹝破惡血﹞與夜明﹝夜明砂能攻血積﹞。

再看寒熱虛實癥﹐元胡香附﹝皆治疼﹞一樣同。惟有大補精髓藥﹐大病大年始稱情。

﹝眼疾不輕用大補藥﹐惟大病大年之人始一用之。則用大補者亦鮮矣。𨿽與它癥相同﹐實不相同也。﹞

五去翳﹕眼者﹐人之日月也。恆貞明不息﹐今忽視而不見﹐是有物以隔之也。故選去翳藥數品﹐以爲治目之式。

目癥多端要去翳﹐去得翳時方無蔽。

二蛻﹝蛇蛻﹑蟬蛻皆能退翳﹞變化二賊﹝木賊﹑烏賊皆能退翳﹞磨﹐琥珀珍珠﹝琥珀能磨翳﹐珍珠能退翳﹐二味得金水之精﹞細細磋。

谷精﹝能退翳﹞菊花﹝得金水之精﹞茶葉未﹝淸利頭目﹞﹐磁石﹝入腎而生水﹞朱砂﹝入肝而養血﹞甘石﹝鑪甘石能去翳﹞多。

郁仁﹝治不眠﹞蕤仁﹝治目腫而虛﹞養目神﹐硼砂硇砂﹝治翳肉兼能去翳﹞可對哈。

散大﹝瞳子散大﹞五味﹝能收神治臺虛﹞熊膽淸﹝專能淸目熱﹞﹐

覆盆枸杞兔絲﹝三味皆補腎經之虛精﹞款冬﹝潤肺﹞羚羊屑﹝羚羊角專淸肝熱﹞﹐金水神品信能通。

眼藥加減眞法

泥片元寸硼砂甘﹝鑪甘石﹞﹐加減眼藥在其間。﹝以上是本方。看癥加減。﹞

熱加熊膽疼乳﹝乳香﹞沒﹝沒藥﹞﹐紅腫朱砂血竭攢。云翳鷹糞鳥羽炒﹐琥珀建磁蕤仁丹﹝黃丹﹞。

風淚枯礬輕粉入﹐倒毛石燕馬前攤。惟有銅靑屬爛眼﹐依方下藥个个安。

老年贏弱之眼亦有用補者

眼科從無用補方﹐一有大補眼必盲。﹝眼科用補絕少。﹞少年新癥宜記此﹐老年產後補不妨。

我嘗治些羸弱癥﹐溫涼補瀉以脈量。不過蔥茶做引子﹝蔥茶白藥入波﹞﹐轉眼時節大放光。

﹝眼疾初起多是風火﹐大黃宜愼用﹞

治病總要用將軍﹐不用將軍枉勞神。一入眼科便遲慢﹐誰肯一試巴豆仁。

問有一二用大黃﹐多是眼科認不眞。眼本離中一點火﹐不可北方雜類陳。

多用風藥便見效﹐火出皮外汗津津。只宜甲乙共條達﹐不可壬癸太認眞。

如今午會火已極﹐宜散風﹐宜洗塵﹐不可激住火性使自焚。

但是此等藥﹐多遲慢﹐多因循﹐不得將軍總不神。

我嘗金丹細細研﹑我嘗牛黃﹝牛黃散﹞漸漸尋。﹝以其中有巴豆仁﹞

久病之眼全不用﹐新得之癥用數分﹐一見二藥效如神。

始知眼本離申一點火﹐喜幫扶﹐喜溫存﹐最愛吾家二將軍。

不可輕意用大黃﹐大黃與眼總不親。太寒涼﹐太陰沈﹐不知瞎了多少人。

治眼須要論五行眼疾已久﹐須依此法。

眼珠原是水之精﹐治法須要論五行。

小兒喫磨不象樣﹐以致脾火往上壅﹐不瀉脾土必不中。

老人气衰金不榮﹐以致腎水無從生﹐不補肺金必不中。

多淚之人眼已枯﹐以致虛火往上衝﹐不養肝血必不中。

產後之人眼已幹﹐以致陰火往上炎﹐不滋坎一必不占。

勞心之人夜不眠﹐以致肝火上頭顚﹐不平風木必不占。

勞力之人晝不問﹐以致烈火掐眉問﹐不抽離照必不占。

亦有腎經漧枯火不生﹐冷淚不止住精英﹐大培命根必有功。﹝川椒﹑枯艸少不了。﹞

更有陰血失守﹝酒色過度﹞眼不明﹐肝木搖動散眞精﹝瞳子散大﹞﹐大補金水必有功。﹝五味﹑訶子﹑人參少不了﹞

更有瞳子靑白看不淸﹝內障故也﹐過於勞神﹐以致脾土虛弱之甚。﹞﹐脾土虛弱難爲情﹝脾土弱甚﹐不能運精上入於目﹞﹐大益中州必有功。﹝參芪少不了﹞。

更有白雲翳障目內橫﹐撥去浮雲盼睞精﹐大增气血方有功。﹝二蛻﹑木賊少不了。亦由气血虛弱使然﹐增補气血方爲正冶。﹞

莊家人家眼不淸﹐皆因風火往上升。

有一莊婦四十餘﹐十歲孩兒忽命傾。因此心中常焦急﹐朝朝暮暮淚雨零。

時候久了眼漧枯﹐一睜眼時便冥蒙。況且莊稼起來恆下地﹐太陽熱燥曬當空。

不是頭懵便耳聾﹐睜眼一看入霧中。皆因濕熱聚內裏﹐因之生火又生風。

如用大涼藥﹐必且激火在當中。如用大瀉藥﹐必遺邪气往上衝。

只宜淸空與降火﹐只宜涼血與除風。加上牛黃﹝牛黃散﹞共金丹﹐破血破气暗消融。

二藥全賴巴霜﹝巴豆霜﹞力﹐雜入風藥通行十二經。眼疾原從經絡得﹐專用大黃必不靈。

大黃沈濁難升降﹐必待脈實始一通。況且眼居羣陽首﹐一旦沈濁必不中。

故用淸揚撥腠理﹐和入二藥使上衝。浮雲浮霧盡掃淨﹐好和大明➀生於東。

眼中瘀肉色紫多是寒癥

一人眼疼本是寒﹔妄請盲醫進芩﹝黃芩﹞連﹝黃連﹞。豈知眼科溫散甚有理﹐全賴透發心與肝。

不用溫散用大涼﹐必激紫血眼內含。試觀割牲初出血﹐皆是紅活气色鮮。

遲之數刻便成紫﹐皆是滯住風與寒。人受風寒亦如此﹐何不彼此一樣觀

況且脈道甚遲遲﹐那有眞火上頭顚﹖不可泥住眼流眵﹐以爲實癥在其問。

豈知連日不寐寒作熱﹐必生粘膩在臉前。卽用風藥大發散﹐多加肉﹝肉桂﹞附﹝附子﹞反芩﹝黃芩﹞連﹝黃連﹞。

只喫一付便能愈﹐全在脈癥相對參。可知世上血癥若犯紫﹐盡是受了風與寒。

一見熱藥便流通﹐此是治血之大關。

壞眼之癥多是陰毒結就

我嘗見些壞眼癥﹐多是陰毒結滯成。平日並不見形迹﹐一若露頭气熊熊。

忽而疼痛不能忍﹐忽而流淚不能行。忽而浮雲遮个淨﹐再想睜眼斷不能。

不過三日壞已極﹐蛤蜊頭子出當中。可惜時下小先生﹐不知毒藥用力攻。

此皆陰毒結已久﹐一若露頭猛如風。若得蛤蜊不露頭﹐一付兩付便成功。

內用金丹往下行﹐外用淸散大除風。若是蛤蜊已露頭﹐再用此藥亦不中。

只能治得淚不流﹐只能治得眼不疼。蛤蜊頭子去不了﹐多喫兩付僅路通。

陰毒就有恁利害﹐好如呂后據住未央宮。三个元勛盡去了﹐那見太陽曬當空

外科按脈喫藥自好﹐切勿輕用刀鍼

人果內科精又精﹐外科一點便能中。我本不昧陰陽理﹐曾將外科辧分明。

𨿽然不甚中肯綮廣﹐以治半陰﹝半陰半陽癥﹞盡有功。

忽聞牛生﹝字拱辰﹞善於治陰癥﹐我去領教他傾情。盡將靑田法一說﹐用藥之理甚是精。

又得老陳﹝字喜鄰﹞數方子﹐一切惡癥亦能通。我遂不昧此中理﹐一見外科便分明。

我嘗治一書生是陰癥﹐暗結腹內時時疼。我用熱藥七八付﹐他便糞裏帶流膿。

又嘗治一男子气上壅﹐我用淸散大有功。半月之後嗽不止﹐口吐膿血漸漸輕。

又嘗治一腦後疽甚疼﹐日夜哀號不成聲。我用神燈細細灸﹝方見後。附注﹞﹐略喫溫散便成功。

又嘗治一附骨疽有名﹐腿如布袋﹝左歹右會﹞﹝瘡內爛也。附注﹞已成。按住➁下頭上流水﹐穢气燻人使人憎。

我用參﹝黨參﹞芪﹝黃芪﹞十餘兩﹐喫至廿付始成功。外用水銀炒巴豆﹝去皮﹞﹐炒至成灰微存些性滲入中。

去腐生新無過此﹐此亦死中去求生。

又嘗治一婦人舊月疾﹐一逢新產使人驚。我用溫散重桃仁﹐連喫兩付下如膿。

她看好了不用藥﹐出了月子腹大疼。屢請名醫不見效﹐臥在牀上已成凶。

我用山甲加麝香﹐日日食之大有功。有人與她倒罐子﹐見些物件似粘膿。

以前小腹似蒸糜﹐喫了此藥漸漸松。

又嘗治一頸項堅不通﹐我用風藥加蜈蚣。﹝加四五條。﹞他便喉爛小窟窿﹐流盡毒水卽長平。

到了一月熱又起﹐喉爛小口出稠膿。我用大補兼風藥﹐稠膿流盡又成功。

又嘗治些喉間癰﹐一加八味﹝八味丸中有肉桂﹑附子﹞便流通。間有紅腫一點白﹐繡鍼微挑卽成功。

如非眞火無此象﹐妄用刀鍼總是凶。

以上皆是我治過﹐那有一个用鍼攻靑田治法亦如此﹐恐傷好肉不能行。

問有﹝左歹右會﹞膿瘡已熟﹐只用竹刃貼皮衝。可惜時下小先生﹐不知此中眞實情。

我故錄之以示人﹐按脈喫藥自成功。切勿妄意用刀鍼﹐傷了好肉斷不行。

注﹕➀肯綮﹝請﹞﹕關鍵﹔要害。

➁住﹕原作「注」﹐據文義攺。

外科不知純陰之癥甚多

著書立說甚是難﹐不得頭腦總枉然。頭腦不能分淸楚﹐千言萬語是禍端。

我看世上外科門﹐盡是《外科正宗》傳。

《外科正宗》𨿽然分經絡﹐純陰之癥全未去昭宣﹐純陰之癥便要入骨治﹐大熱大補大透宣。

果能早早透出毒﹐縱然爲禍亦有邊。不可使它隱伏藏在內﹐窮年累月繞骨間。

不怕透出熱不斷﹐不怕透出腫連綿。不怕透出膿外流﹐不怕透出口如鉆。

炮姜焦術滲脾濕﹐肉﹝肉桂﹞附﹝附子﹞二活﹝羌活﹑獨活﹞蒼﹝蒼術﹞麻﹝麻黃﹞連。

若是熱補帶透毒﹐連喫數付便外傳。那有附骨眞陰癥﹐滯住經絡不能宣﹖﹝間亦有之﹐觀下自知。﹞

果能毒透便有膿﹐只用竹刃貼皮穿。﹝金鍼傷了好肉﹐最難聯口。﹞

外邊潰爛海浮散﹝方見後。附注﹞﹐內用大補﹝十全大補湯。附注﹞是眞詮。

更有半陰半陽癥﹐治法較此稍輕便。或搗蔥姜用火熨﹐或貼獨蒜點艾幹。﹝用艾灸。﹞

或用神燈細細灸﹝方見後。附注﹞﹐要使內毒往外宣。再飲除風化痰藥﹐毒從外解古人傳。

試看一切眞傷寒﹐不透發汗致禍延。可知陰寒就是大毒物﹐幾个陰寒不解能命全

外科內科都一樣﹐內毒不透是禍端。

只說陰毒甚難治﹐豈知肉﹝肉桂﹞附﹝附子﹞參﹝黨參﹞姜﹝黑姜﹞未牽連。

況且外科不講脈﹐虛實寒熱盡茫然。如何是气滯﹖如何是血頑﹖

內裏五臟未分淸﹐外裏五色未細研。一付兩付不見效﹐便將鍼刀透骨穿。

豈知瘡毒皆以膿漿解﹐膿漿不足便不安。一見鍼刀气內散﹐焉能檜膿往外傳。

不過稀漿與稀水﹐再想聯口難又難。不是疼來便是癢﹐淹淹纏纏到九泉。

我見此癥千千萬﹐盡是外科送入鬼門關。至於一切純陽癥﹐如今外科可稱仙。

解表解裏甚分明﹐一付兩付自周全。此癥不治亦不壞﹐略加調理便如前。

治瘡先辧陰陽爲主

治瘡須先辧陰陽﹐陰陽不辧空著忙。

陽癥紅腫脈洪實﹐芩連﹝黃芩黃連﹞知﹝知母﹞柏﹝黃柏﹞與大黃。

陰癥頑麻脈沈澀﹐蒼﹝蒼術﹞麻﹝麻黃﹞歸﹝當歸﹞地﹝熟地﹞並黑姜。

更有半陰半陽癥﹐解表解裏細推詳。

如依外科分經絡﹐不辧陰陽總渺茫。

﹝陽癥用陰藥﹐陰癥用陽藥﹐自是千古定理。縱分經絡﹐不論陰陽﹐藥無當也。﹞

或有瘡癥在臟腑﹐挪移四肢方爲良。上焦桂枝下牛膝﹐中焦絲瓜引邊疆。

艾灸神燈皆善著﹐不治紅腫與純陽。先憂熱中後寒中﹐總要陰陽二字細商量。

我初作此二篇﹐意欲以治純陰之癥也。𨿽知純陰之癥﹐用藥甚精﹐非但熱補可了也。

我之所言﹐不過以治半陰之癥則可耳。細讀下篇﹐自知其理。始知劉靑田爲不可及也。自記。

病有陰陽﹐必分陰陽治之﹐則病可痊。

瘡亦有陰陽﹐若不辧陰陽﹐槪以淸涼解毒之藥治之﹐則陽明之毒﹐自必愈矣。

而純陰之毒不已﹐愈寒而結愈堅乎﹗

治瘡者要必讀此數篇﹐而辧其陰陽也可。侄金門謹志。

治瘡用藥眞詮

天下病癥有萬端﹐隨時轉變隨時傳。﹝傷寒﹑瘟疫之類。﹞惟有疔瘡癥不變﹐初起皮色爲可觀。

初起皮色如犯紅﹐到底治法無變遷。﹝一定是陽。﹞

初起皮色如犯白﹐到底治法無變遷。﹝一定是陰。﹞

較之尋常一切癥﹐皎然不昧甚的端。但是陽癥人多知﹐一有陰癥便倒顚。

初起宜用奪命飲﹐以後只用陽和單。二方斟酌無參差﹐一方動喫數十天。

奪命飲中二活﹝羌活﹑獨活﹞兼﹐靑皮赤芍僵蠶連。疼痛不止多細辛﹐加上甘艸便十全。

陽和湯中麻黃先﹐炮姜肉桂﹝大熟大熱﹞熟地前。﹝此四味是陽和湯﹞。

橘紅半夏與云苓﹐芥子甘艸便十全。﹝二陳湯加入其中。﹞

有了熟地肉桂好﹐引火歸元甚娟娟。有了熟地麻黃好﹐散入內裏甚便便。

炮姜用時必炒黑﹐不炒黑時心內翻。

此癥出來多陰虛﹐鹿膠龜膠宜多添。此癥出來多隱疼﹐山甲河車﹝艸河車﹐此味是增﹞宜多兼。

此癥出來多脾酸﹝脾寒也﹞﹐炮姜麻黃宜多餐。此癥出來多痰結﹐橘﹝橘紅﹞苓﹝云苓﹞半﹝半夏﹞芥﹝芥子﹞宜多煎。

此癥出來多硬頑﹐生南﹝南星有用四兩者﹞生半﹝半夏﹞宜多牽。此癥出來多滯濕﹐甘遂大戟宜多安。

此癥出來多膜白﹐於姜本是麻黃芥子宜多羼➀。此癥出來多正穴﹐牛黃狗寶宜多研。

此癥出來多管骨﹐推車﹝卽蜣娘﹞轉丸﹝炒焦爲未爲末﹞麝香塡。

滲入穴裏便有力﹐一切爛肉它能宣。再將輕粉和梅肉﹝唾沫和藥﹞﹐不使明星在外邊。

搓成撚子插孔裏﹐遲之兩日管外鉆。攝出管子臭膿出﹐加上補藥漏能痊。﹝𨿽通脊漏亦能治。﹞

更有鎖口﹝圓圈色﹞帶白﹐皆因冷藥致逸澶。

宜用原寸滲瘡口﹐蒙上溫膏自周全。

更有疼痛不止治不得﹐必須關帝火鍼穿。硫﹝硫黃﹞麝﹝麝香﹞朱砂合銀侏﹐倦入油紙煉成丸。

疼痛不止用鍼挑﹐貼上丸藥將火然。火一然時便透毒﹐永無疼痛作祟緣。

初得瘰癧宜此治﹐一日兩鍼鍼兩回﹐﹝燒兩回鍼三天。﹞便能根柢悉拔出﹐省了藥餌拜佛前。

亦有淹纏恆作癢﹐羊矢楝➀實燒爲丹。輕者醋和重蜜和﹐糊住癢處便能痊。

若是流水不能止﹐滲上此藥亦能幹。木是濕滯疼是寒﹐一切麻癥皆風傳。

靑風海風石柵➁藤﹐加入藥內把病完。

以後再講熬營藥﹐膏藥藥內桂﹝肉桂➂﹞爲先。﹝宜多用。﹞

赤芍大黃並生南﹝生南星﹞﹐蔥須漧薑一槪兼。

風仙蒼耳皆用科﹐熬得好時將醋添。﹝醋能入骨。﹞

攤貼瘡口加原麝﹐俟它熱時竹刃穿。

一切毒藥皆不用﹐附子猶恐外牽連。﹝用肉桂﹐不用附子。﹞

斑蝥蜈蚣與烏蛇﹐全蠍紅娘巴豆捐。此藥皆是治陽毒﹐一入陰瘡便不安。

不論經絡與時令﹐總以紫花地丁爲引煎。

除了皮白皆是火﹝紅﹑黃﹑紫﹑黑皆是火癥﹞﹐始用菊﹝白菊葉﹞英﹝蒲公英紫花者佳。﹞﹝二味之葉加白糖治火疔﹞與澤蘭。﹝澤蘭葉。﹞

枝子大黃多斟酌﹐﹝二味是僕所加﹞防風蟬蛻與芩﹝黃芩﹞連﹝黃連﹞。﹝數味名澤蘭湯。﹞

疔癥有寒亦有火﹐﹝紅生於心黃生於膽紫生於肝黑生於腎﹞色相兼

滕0黃蓖麻熬膏藥﹐飛龍奪命內裏安。酒引送下。數色皆毒癥﹐非毒藥

嚴治。此是另有所聞。疔頭圓硬宜用鍼與死爲鄰﹐多出粘水便藥

漫。蟾酥烏金巴豆去皮﹐炒黑研綁備用皆善著﹐內外加治得生還。

要之細論癰疽疔瘡理﹐仍以陰陽二宇爲大關。

皮色紅腫出六哩﹐色皮勺正﹝白皮色不變也﹞五臟含。

癰本六腑血壅住﹐疽本五臟气沮殘。六腑血壅容易治﹐五臟气沮難周全。

髒爲陰兮腑爲陽﹐陰陽二字莫荒唐。那有陰陽俱宜藥惟有山甲與麝香。

縱是大補藥﹐加上山甲亦光昌。縱是大涼藥﹐加上麝香亦吉祥。

二藥本是外科骨﹐外科恃此爲藥王。我本不昧陰陽理﹐曾將外科批一場。

誰知靑田先生已批過﹐用藥精細妙非常。有人爲我述一徧﹐不得不將治瘡理﹐銘之於錦囊掰。

治瘡須要顧脾胃

凡病初得﹐屬實屬火者居多。久而不愈﹐便虛寒矣。

凡病皆然﹐而瘡尢其彰明較著者也。自旣破以後﹐總以大補气血爲主。

縱有虛火假熱﹐只可帶治﹐大約與產後治法相類。

治病須要顧脾胃﹐瘡癥尢須兢兢持。初起攻散無論矣﹐以後血出謹防維。

滋味宜厚藥宜補﹐風寒暑濕莫稽遲。先憂熱中後寒中﹐總以脾冑爲根基。

瘡癥堅硬宜用熱補透發﹐方可收功

有一童子甚剛彊﹐口長托腮硬非常。妄請盲醫用刀鍼﹐內裏實未殆膿漿。

割開鮮血往下流﹐一寒一熱生禍殃。我言此癥宜熱補﹐多用風藥使發揚。

發揚於外毒解散﹐縱殆稠膿亦吉祥。只用竹刃撥一撥﹐不須利刃把肉傷。

蒙上溫膏自穩當﹐何用飛龍奪命湯﹖

又有婦人頭項盡是瘡﹐外不紅腫痛非常。已喫多藥不見效﹐盡是外科世書香。

看的皆是正崇書﹐不知此癥分陰陽。但以經絡去調治﹐愈喫名藥愈荒唐。

我用熱補帶透毒﹐一切滯气盡發揚。外𨿽龐腫內安然﹐連喫數付妙非常。

況且外科不講脈﹐虛實寒熱只一望。初起皮色又不變﹐焉知此中眞的當﹖

不過朦朧去治病﹐恐是遇見老閆王。我𨿽未見靑田書﹐已知靑田之錦囊。

只要陰陽二字去揣摩﹐不怕不得神奇方。

治腫硬疙瘠先以鳥金膏蓋頂﹐外用此藥箍之﹐無不消散。

白礬﹝二錢﹞白占➀﹝卽白蠟一錢﹞密陀僧﹝五錢﹞﹐赤金﹝二十張﹞冰片﹝一錢﹞大有功。

蒸酒和藥緊箍住﹐疙瘩腫硬立時輕。﹝再加宮粉三錢亦可。﹞

治腫硬外毒

身起腫硬必有毒﹐先進酩硫酒一壺。蠍幹﹝二錢﹞蜈蚣﹝一錢﹞研爲末﹐山甲一錢便不孤。

細細飲下立時愈﹐勝似仙人用醍醐。

治前後照乏以治陽梅甚好﹐一切餘毒不用說矣

水銀三錢。﹝以唾沫研至無珠始能入煙﹞銀朱一錢並黃丹一錢﹐安息香三根和麝三分片五分煙。捍煙六錢。

淸晨漱口吸四袋大火一袋﹐吸三四口﹐連喫四天吐水粘音年。

晝裏忌鹽七天正﹐夜裏銜枚惻身眠。

﹝用箸一根銜口中﹐兩頭用繩掛耳上。夜睡使口常開﹐則毒水流出不至咽下爲害。附注。﹞

神燈照治頭上諸瘡

頭上點艾怕火升﹐神燈照法﹝朱砂﹑血竭﹑明雄﹑沒藥各三錢﹐麝香五

分﹐共爲細未用綿紙條裹藥三分﹐香油浸點﹐自外而內﹐周圍照之。﹞

毒气隨藥解散﹐自不內侵臟腑。初用三條﹐漸加至四五條﹐瘡勢漸平又漸減之。

隨上烏金膏﹐蓋以萬全膏。若腫勢漫衍﹐用蒸酒和密陀僧﹑白礬之類箍之達天庭。

𨿽然塌陷能髙聳﹐縱使灰白亦活紅。頭上頑麻若紫靑﹐神燈照法或不靈。

但團小艾加黍米﹐燒來燒去火星星。

二法治瘡原通神﹝神燈治漫腫﹐艾灸治頑麼﹞﹐外科門中作二銘。

治瘡無頭

漫腫無頭何處消﹖先幹濕紙是頭腦。﹝用濕紙貼腫處。﹞﹝先幹者﹐卽瘡頭。﹞

此處便用烏金﹝烏金膏﹞貼﹐上蓋瘡門太乙膏。四旁跟腳須箍緊﹐密陀僧和蒸酒調。

砭法

頭上中空不便膿﹐漫腫無頭甚可驚。

此處急須用砭法﹐﹝取細磁鋒﹐用竹箸夾緊徧剌腫處﹐使出紫血﹞貼上精肉潤雞淸。

以肥豬內切片匹占之﹐再用乳香調雞蛋淸潤之。

治渾身瘡爛流水﹐日久不愈

渾身瘡流龜板丸﹝龜板爲君﹐沙土炒焦﹞﹐山甲僵蠶乳﹝乳香﹞沒﹝沒藥﹞含。

有膿有血加滑石﹐硫黃土苓治之安。﹝間有加花粉者。﹞

治久漏久痔諸癥

凡病久皆是寒﹐不是六味地黃湯﹐便是補中益气湯﹐或二者相兼而加減之。

此是萬古不易之法。

海底痔漏並脫肛﹐加減地黃益气湯。亦有血虛火旺甚﹐四物升麻眞妙方。

外敷海浮﹝海浮散方見後附注﹞貼膏藥﹐洗用忍﹝忍冬﹞菖﹝菖蒲﹞擦螺漿。

﹝以冰片滲入活田螺靨➀中﹐仰放盞內﹐少頃水出﹐取擦痔上﹐其效如神。﹞

﹝靨﹝頁﹞﹕酒窩。本文指田螺觸角部位的凹陷處﹞

補中益气湯治一切气虛下陷之癥

參﹝黨參﹞芪﹝黃芪﹞甘﹝甘艸﹞術﹝白術﹞當歸湯﹐陳皮升﹝升麻﹞柴﹝柴胡﹞提气良。

若非气虛並下陷﹐去盡升柴用原方。

婦人乳瘡治法

婦人乳瘡忌陰寒﹐內吹﹝有孕時得者爲內吹﹞外吹﹝小兒食乳時得者爲外吹﹞須分端。

外吹攻伐無不可﹐內吹和血帶平肝。﹝通艸﹑靑皮﹑橘葉之類。﹞

𨿽說和血帶平肝﹐加上山甲方立痊。加上山甲加風藥﹐風藥駕馭胎自安。

﹝風藥駕馭﹐藥朝外在﹐不向內蝕﹐故不傷胎。﹞

縱用膏藥宜溫和﹐不似他處涼破兼。

治女乳男腎均宜溫補﹐切戒淸涼

婦人最怕奶花瘡﹐縱是紅腫非純陽。況且潰爛口流水﹐疼痛不止飯亦忘。

我用參﹝黨參﹞芪﹝黃芪﹞十數兩﹐肉桂﹑附子皆數錢﹐兼之溫膏暖周詳。

主人日食那些藥﹐一見此藥以爲狂。無柰食多藥不見效﹐不得不進此藥再商量。

只喫一付疼已止﹐連喫十付永無殃。始知女子乳兮男子腎﹐內治外治戒淸涼。

又有男子腿長附骨瘡﹐已經數月未下牀。骨瘦加柴熱不止﹐潰爛流水飯亦忘。

我用參芪十數兩﹐兼之肉附暖回陽。連喫四付始見效﹐又喫十數始平康。

主人初見不敢食﹐多人慫恿始一嘗。可知一切潰爛癥﹐無不以補爲藥王。

況且脈細如麻披﹐那有實火爲禍殃。

疔瘡初起治法

疔瘡初起類傷寒﹐痛偏一處是眞端。

敷瘡無加遠志肉﹝遠志去心酒氪搗敷患處﹐越宿自消﹞﹐隨飲銀花﹝一兩﹞甘艸單。

若是疔毒形加疥﹐或小泡堅硬如釕宜艾灸﹝取艾加麝香﹑木香﹑明雄爲團﹐安蒜片上灸﹞﹐烏金﹝烏金膏﹞擦頭膏藥漫。

內服甘﹝甘萆四錢﹞菊﹝花葉連根皆好﹞湯一付﹐卽是神仙絕妙丹。

二癥亦有挾風寒﹐必先發表是眞詮。﹝卽喫衛生湯﹐重用二活加蔥酒﹞

紅絲疔治法

手足生疔並面唇﹐多有紅絲入內侵。挑破紅絲方無礙﹐湯飲甘菊效加神。

手指腳趾﹑疔治法

肢未生疔妄用藥﹐不如艾灸爲上著。隨飲甘菊湯一付﹐其人卽便笑呵呵。

治蛇頭疔一則

手指生疔甚是疼﹐牙豬膽治最有名。明雄白礬研爲末﹐連指帶藥入其中。

俟水漧枯便能愈﹐若不全愈再一行。如不在指在手端﹐以此糊上亦能輕。

勝似仙人活命飲﹐連喫數付不成功。

治疔毒黑紫

疔毒紫黑癥甚危﹐蓖麻滕➁黃膏立施。內服護心湯一付方見後飛龍奪命緊追隨。

艾火灸法

隔蒜灸法勝用刀﹐惡毒最怕火來燒。

不論陰﹝陰癥皮不紅。中間頑硬﹞陽﹝陽癥皮紅﹞皆灸透﹐縱有頑硬亦能消。

𨿽然成膿無大苦﹐粘上烏金﹝卽巴豆仁炒黑研細聽用﹞上蓋膏。

餘毒不盡多爛肉﹐防風湯洗﹝防風﹑白芷﹑川芎﹑當歸﹑蔥白之類﹐加豬蹄煎﹞海浮調。

﹝卽乳香﹑沒藥﹑安篛已皮上炙榦爲末。敷患處﹐再貼膏藥。《說文》﹕楚謂竹皮曰篛。﹞

去腐生新無過此﹐外人何須口囂囂

內服普濟消毒飲

甘﹝甘艸﹞桔﹝桔梗﹞升﹝升麻﹞柴﹝柴胡﹞並翹﹝連翹﹞蒡﹝牛蒡子﹞﹐芩﹝黃芩﹞連﹝黃連﹞橘﹝橘紅﹞荷﹝薄荷﹞元參湯。

一切發頤﹝瘡名﹞看所加﹐或用人參﹝虛加人參﹞或酒黃﹝實加大黃﹞。

護心丹

井口疽生於心口﹐宜多用。他癥恐毒入心亦用之。

毒大須服護心丹﹐志肉﹝遠志肉半兩﹞辰砂﹝二錢﹞乳香﹝一兩﹞全。

綠豆粉子﹝二兩﹞和甘艸﹝五錢共爲末﹞﹐每喫三錢病易痊。

衛生湯歌方見前

惡毒疔瘡用山甲﹝小毒數分便可﹞﹐僵蠶蟬蛻二活﹝羌活﹑獨活﹞加。

乳﹝乳香﹞沒﹝沒藥﹞石決﹝石決明﹞﹝以上皆二錢﹞並沈香﹝一錢﹞﹐蔥酒和入花二花又花﹝花粉﹞。

此方甚簡便﹐初起無有不可。憎寒多﹐加發表藥﹔疼痛多﹐加乳沒藥﹔大熱多﹐加淸涼藥。

疔瘡惡毒膏藥貼一切惡毒﹐不用面子藥﹐一日一換便好。

疔毒惡瘡密陀僧四兩官粉四兩輕粉四五錢赤金二十張精。乳香

沒藥各三錢﹐黃蠟白蠟疊代興。用黃者不用白﹐用白者不用黃。二者亦

不須多。艾葉頭髮女人發先炸枯﹐俟油香油一斤冷定藥已成。

柳花散

靑黛蒲黃並黃柏﹝各一兩炒﹞﹐硼砂﹝五錢﹞冰片﹝五錢﹞人中白﹝一兩﹞。

六味名爲柳花散﹐口舌諸癥皆治得。

注﹕➀篛﹝偌﹞﹕竹子的一種。

治疥瘡

治疥無如麻黃膏﹐雄豬油熬下斑蝥。麻黃入油還濾淨﹐大楓蓖麻再同熬。

﹝大楓子﹑蓖麻去殼﹐搗如泥﹐下鍋攪勻。﹞

治幹疥

水銀銀珠輕粉交﹐土信斑蝥豬油﹝雄豬板油﹞包。靑石板上捶千下﹐芥根一擦立時消。

﹝有加大楓油﹑蓖麻油﹑檳榔者。﹞

治婦人陰癢法

火硝土信生用蝕爛肉﹐枯礬宮粉輕粉足。

陰戶痛癢無過此﹐刀子刮後﹝其皮皆彊﹐非用刀刮﹐藥必不得力﹞將藥覆。

加有虫行在內裏﹐雞內金入與過宿。

﹝雞內金帶肉囫圇一具﹐錐子紮紮﹐粘些雄黃﹑白礬末納陰中﹐虫入雞內全﹐亦隨而出矣。﹞

再將火罐搬一搬﹐縱有狐鬼亦淸肅。

治跌打損傷以大便爲憑

皮破血出用十全﹝用十全大補湯﹞﹐二便不通大黃添。

﹝將大黃加入桃仁﹑紅花﹑澤蘭﹑當歸﹑丹皮﹑赤芍之內﹐水酒引下。不必十全大補湯矣。﹞

若只傷損二便通﹐三七好酒送之痊。

一釐散治傷損不起最佳

跌打損傷一釐散﹐土鱉﹝一个瓦上焙焦﹞巴豆﹝一个去殼﹞半夏﹝一个生用﹞選。

乳香沒藥各半分﹐➀自然銅﹝火燒醋淬少許﹐碾碎﹞下酒眞是罕。

﹝共爲細末﹐每服一釐﹐好酒送下﹐眞有奇驗。﹞

七釐散治一切傷癥﹐孕婦忌服

乳﹝乳香﹞沒﹝沒藥﹞血﹝血竭﹞兒﹝兒茶﹞七釐散﹐朱砂紅花雄黃選。

加上歸尾各一錢﹐三分原麝三分片。跌打損傷效加神﹐孕婦忌服黃酒灌。

生肌散

生肌散用軟石膏﹝一兩炒﹞﹐乳﹝乳香﹞沒﹝沒藥﹞血竭﹝各三錢﹞黃丹﹝五錢﹞交。

白芷﹝二錢半﹞龍骨﹝三錢煆﹞和潮腦﹝少許﹞﹐血止痛定立時消。

治肢體傷折法

肢體將斷用迂薄﹝秫蓮子穿成薄﹞﹔乳﹝乳香﹞沒﹝沒藥﹞血﹝血竭﹞兒茶續斷和﹝各二錢半﹞。

共同麥粉﹝二兩用囫圇塊﹞翻傲炒﹐醋和紮➀緊自無訛。

﹝翻傲炒黑爲度﹐再研爲末﹐熱醋和。攤貼膠布紮緊﹐外用迂薄裹纏﹐俟幹﹐以醋潤之自好。﹞

燒靈藥方

瘡不聯口﹐非此不愈。夜靜始燒﹐忌婦人﹐雞犬之聲

瘡不聯口用靈藥﹐火硝﹝四兩﹞水銀﹝二兩﹞二味多。

枯礬朱砂各五錢﹐輕粉﹝二錢﹞黃丹﹝三錢﹞百艸﹝百艸霜三錢﹞撮。

新碗蓋鍋鹽泥封﹝用紙蓋碗上。附注﹞﹐候鍋不響始大火。

先文後武香一柱﹝碗上紙焦爲度﹞﹐珍珠﹝三顆放鐵勺內﹐用酒盅蓋住﹔火煆碎。附注﹞冰片﹝五分﹞另對磨。

取碗上霜﹐入珍珠﹑冰片﹐共研極細。貯磁瓶內﹐黃蠟封口﹐勿令泄气。附注。

邪祟中人﹐男女有分

邪祟中人無他訣﹐只因人情未淸澈。人心一動他已知﹐每乘淫機暗交接。

交接久了下焦寒﹐滿腹壘塊塞洞穴。每於診脈時﹐恍若先報說。

心中忽戰戰﹐脈上似鼠掣。亦有抱持中指毫不動﹐坐得久時間一泄。

或如蛇吐信﹐或如電明滅。此皆女子之祟脈﹐每從上焦決。

若是男子眞中邪﹐必於下焦見淸切。夢中若有美人來﹐一相交時精便泄。

心中猶自甚愛惜﹐便將十指玉莖攝。多少敗精畱此間﹐不是淋閉便尿血。

時候久了結疙瘩﹐相火下注似車轍。如此說來人盡邪﹐恐於名教有不潔。

不如世際叔季人澆漓﹐幾个男女似霜雪。

但看關帝斬貂蟬﹐﹝史官曾有說﹔武穆拒名姝﹐精忠不敢滅。﹞

此皆人家奇男子﹐始能塵世稱妙絕。

叉有近鄰貞烈婦﹐已入貞祠無異說。每與近鄰言﹐未嘗勸守節。

有一霜婦間來歷﹐她便摟腿教伊閱。每到人情不自由﹐便將肉腿刺寒鐵。

此是眞正上品人﹐始肯眞情來吐說。可知人非土木孰無情﹐只要學个魯男➀亦奇絕。

守住父母遺體身上玉﹐便是人間大豪傑。我今齋戒已七十﹐始知神仙如霜雪。

若是混俗與和光﹐安保終身無二節﹖

今日謹告小後生﹐能學聖人立身好﹐不然卽學魯家奇男亦是說。

注➀魯男﹕指魯男子。《毛亨傳》﹐「魯人有男子獨處於室﹐鄰之嫠婦又獨於

室。夜暴風雨至﹐而室壞﹐婦人趨而托之﹐男子閉戶而不縱」後指在

處理男女關系時能以禮自持的男人。

治邪以鍼爲先

如今世道盡翻著﹐病癥亦是怪癥多。試看世上淹纏癥﹐那有一个無妖魔

怪癥端是婦人多﹐婦人裝扮似妖魔。妖魔自有妖魔纏﹐那有一个得淸楚

眞是怪癥莫用藥﹐縱有名醫塡奚壑。藥味盡被鬼盜去﹐那有一个得安樂

欲用名藥宜用鍼﹐鍼爲治邪不二門。先用琥珀琥珀散壓一壓﹐

使它無處云翻身。金鍼一到再用藥﹐這回定得藥中神。

眞是邪癥宜導痰﹐皂角枯礬共爲丸。面上若見癡呆象﹐卽喫此丸最爲先。

眞是怪癥宜安神﹐金石爲末細細斟。避陽砂合自然銅﹝琥珀散有此二藥﹞﹐正是此癥定南鍼。

眞是邪癥宜利竅﹐一切通利最爲妙。牛黃金丹二將軍﹐長長服之通仙道。

﹝日食一分紅糖爲引。﹞

用鍼先鍼虎口穴﹐虎口上與骨相接。欲要下鍼先使嗽﹐嗽聲未了鍼已透。

鍼若透時只一分﹐便有酸意往上侵。若不上侵鍼上提﹐𨿽然提鍼不離皮。

掏住此地莫放松﹐一若放松他便驚。左轉右轉鍼不停﹐鍼頭似有鬼來擰。

或有膠膘鍼上纏﹐定是此物受艱難。此鍼下去定見效﹐那有盲醫得知道➁。

猶憶端陽馬眞人﹐畱下神鍼甚是妙。

鍼了虎口鍼曲尺﹐曲尺一穴只透肌。鍼了曲尺鍼膀弦﹐膀弦內外細細研。

掏住膀弦有疙瘩﹐卽將金鍼向裏紮。向裏紮時似鞋底﹐用盡气力方能已。

三鍼五鍼﹝鍼莫拔鍼﹞只一分﹐按住鍼頭貼皮掏。掏住疙痦使松和﹐方可他處挪一挪。

鍼了膀弦鍼肩窩。肩窩恆藏老妖魔。掏住此地痛而酸﹐內鍼外鍼相接連。

若是不酸方松手﹐大腿根子搜一搜。若是婦人與她丈夫明言﹐使她如此用鍼﹐亦可立拔此病。

大腿根子性命關﹐陰邪多伏兩腎邊。一寒二熱從此處﹐多少人命盡喪此。

伸手掏住有疙痦﹐用盡气力莫放它。貼住指甲向裏札﹐任憑叫娘與叫達。

俟那疙痦稍松和﹐方可金鍼往下擱。

一身精气聚眼窩﹐此中更藏老妖魔。閉住一身气不通﹐其人顚倒胡亂行。

趁他顚倒胡亂行﹐知在此地逞英雄。伸手掏住莫放松﹐這回定要它的命。

安排左右莫妄動﹐頃刻之時一天丟霧散个淨。

以外用鍼鍼尙多﹐全在因人去揣摩。亦有陷入內裏無捉摸﹐非用蕙法無柰何。

若不教蕙用藥酒﹐飲醉再薰出皮窩。火鍼一到鬼無魂﹐這回定要斬妖魔。

琥珀散

琥珀一兩避陽砂一兩自然銅一兩礞石一兩漧葛一兩良姜四錢

宿砂一錢肉桂一錢共爲細未。每用三錢﹐紅糖爲引﹐熱水送下。

薰法

牙皂一錢麝香一分阿魏牡蠣巴豆鬼箭各一錢共爲未。

倦入疊表之中﹐點著吹滅﹐以煙薰鼻。鬼不能安﹐必在➀藏皮內﹐以火鍼鍼之﹐鬼卽死矣。

制火鍼法

用棉花絨撚在鍼上﹐蘸油點著。去鍼外之火﹐便成火鍼矣。

制藥酒法

當歸二錢川芎三錢細辛一錢白附子一錢原寸一釐蒸酒熬好。

飲醉﹐再用薰法﹐鍼法。

邪癥宜散風淸火

邪癥皆因肝腎結滯﹐風火上壅﹐痰迷心竅而然。

治以散風淸火爲主﹐兼之大瀉肝腎實熱﹐無不愈者。

間有入內已深﹐薰法鍼法﹐亦不可廢。

邪癥皆因肝腎結﹐肝腎一結便發熱。時候久了風火起﹐駕馭痰涎塞孔穴。

或男或女皆一樣﹐不是結气便結血。或先頭上懵﹐或先心中咄。或先胃裏疼﹐或先喉中噎。

或是數癥一齊見﹐或是暗裏把魂攝。夜裏多驚恐﹐晝裏多寒熱。

姦鬼淫狐夢裏來﹐顚三倒四不能說。磨光先生治不得﹐送祟端工無能折。

其實除風降火爲上著﹐大破肝腎立時雪。痰涎瀉淨便無病﹐一天雲霧盡澄澈。

我嘗治此不哄人﹐必持此法爲妙訣。間有入內無柰何﹐薰法鍼法不可缺。

治邪癥以導痰爲主

有一邪癥數十天﹐一日請我把病看。及至彼處始知得﹐我言此癥鍼爲先。

他言用人尙未備﹐不如少待齊上前。須臾時節邪已知﹐間說是我亂顫顫。

過了一時有主意﹐卽請與我相對談。聲言先生治病全仗鍼﹐鍼法與我不相關。

如果用鍼不見效﹐恐怕先生有厚顏。果然用鍼若不知﹐不得不用導法以了緣。

誰知導法用下甚是捷﹐須臾之時見靑天。一噦噦了兩三碗﹐盡是膠鰾老粘痰。

噦出痰涎心寬綽﹐從此再無鬼來纏。可知怪癥皆從痰上起﹐《素問》言之仙乎仙。

書後

上《蠢子醫》四卷﹐陽夏龍繪堂先生晚年所著﹐教其孫兌山者也。兌山少孤﹐先生恐醫學失傳﹐因本平日心得而經驗者﹐演爲詩歌﹐不避淺俗﹐取便記誦而已。先生旣沒﹐兌山與其從父君由皆得力是書﹐遂以醫名世。親友爭相傳抄﹐屢擬付梓不果。嘗呈政於縣長楡山朱潛齋先生。今秋吾項縣誌將竣﹐兌山橐書來求吾師仲唐先生﹐及友人施君虞琴等參訂校正﹐付諸石印。余本不諳➀此道﹐然以兌山之托﹐義不容辭。謹按其原捲﹐各以類從﹐稍爲次具先後。至其病論藥方﹐或簡括難曉﹐並請兌山口述而附注焉。欲便閱者﹐非敢妄事贅述也。獨是先生此書多出創獲﹐神而明之﹐存乎其人。兌山幼承家學﹐數十年傈傈恐墜﹐又不私爲己有﹐欲公同好以廣其傳﹐可謂克繩祖武者矣。

甲黃仲冬項城後學張三寶

謹書幹周濱張氏別垂縣誌局

跋

嗚呼﹗鎭川生五歲﹐先君見背➀。讀書略識文義﹐先祖每撫鎭川等而嘆曰﹐吾老矣。家又貧﹐諸孫嗷嗷﹐均少不更事﹐是皆短折之象也。欲教以讀﹐何日望成耶若失教訓﹐何以餾口耶貽厥孫謀﹐何妨暫歸於醫道﹐庶饋口有資。汝輩若有志上進﹐重理硯田﹐再續書香﹐亦未爲晚。吾𨿽不忍令爾攺途﹐實因時勢有不得不然者也。自後我祖以平日治愈之癥﹐選心得奇驗之方﹐編成詩歌﹐取其淺俗易曉。偶成一章﹕卽艸書成篇﹐督令孫輩朝誦夕維﹐勿敢或忘。積久成帙﹐分訂四卷。先祖指鎭川曰﹕噫﹗小子苦矣﹗甘自苦中來。汝後庶不至流入乞丐下賤之徒﹐吾心尙可稍慰焉。鎭川十二歲時﹐卽懸壺於門﹐歷視之病﹐默按是書投治﹐無不應手而驗。是則我祖精深子醫也明矣。不意十六歲﹐我祖又捐館軋自覺聆教無從﹐惟仍以是編熟讀深思而已。迄今又三十年﹐親友中爭相傳抄﹐而終以所及未廣爲憾。僉➀議捐股石印﹐庶幾所傳愈遠﹐所惠愈無窮矣。不但不沒先人之苦心﹐且可裨益於斯世。念昔先祖相知者﹐惟楊仲唐先生。求爲撰序弁➃其首﹐而鎭川亦歷述前日受教於先祖而不敢忘者於末簡云。

宣統三年孫鎭川謹跋

注﹕➀見背﹕父母或長輩去世。

➀捐館﹕拮棄所住的房舍﹐卽死亡的婉稱。

➀僉﹝牽﹞﹕都。

➀弁﹝變﹞﹕放在最前面。

