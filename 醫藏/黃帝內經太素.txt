

黃帝內經太素唐楊上善

卷第二﹝卷末缺﹞﹟攝生之二

順養

平按﹕此篇自篇首至不致邪僻﹐見《靈樞》卷六第二十九《師傳》篇。自夫治民至不致邪僻﹐見《甲乙經》卷六第二。自久視傷血至久所病也﹐見《靈樞》卷十二第七十八《九鍼論》﹐又見《素問》卷七第二十三《宣明五气篇》。自春至末﹐見《素問》卷一第二《四時調神大論》﹐又見《甲乙經》卷一第二。

黃帝曰﹕余聞先師有所心藏﹐弗著於方。余願聞而藏之﹐則而行之﹐﹝先師心藏﹐比斫輪之巧﹐不可��﹐遂不著於方也。又上古未有文著���暮代也﹐非文不傳﹐故請方傳之﹐藏而則之。平按﹕有所心藏﹐所字原缺﹐之則而行四字原缺﹐謹根據《靈樞》補入。注斫輪之巧﹐袁刻巧誤作功﹐不可下原缺二字﹐暮代上原缺三字﹐袁刻不缺﹐謹根據原抄﹐以存眞相。﹞上以治民﹐下以治身﹐﹝先人後己﹐大聖之情也。﹞使百姓無病﹐上下和親﹐徳澤下流﹐﹝理國之意。﹞子孫無憂﹐﹝理家之意。﹞

傳於後世﹐無有終時﹐可得聞乎﹖﹝言其益遠。平按﹕終時別本作終始。﹞岐伯曰﹕遠乎哉問﹗夫治民與治自﹐治彼與治此﹐治小與治大﹐治國與治家﹐未有逆而能治者也﹐夫惟順而已矣。﹝人之與己﹑彼此﹑大小﹑國家八者﹐守之取全﹐循之取美﹐須順道徳陰陽物理﹐故順之者吉﹐逆之者凶﹐斯乃天之道。平按﹕岐《素問》《靈樞》均作歧﹐下同﹐不再舉。治自別本作治身﹐《靈樞》《甲乙經》均作自治。﹞順者﹐非獨陰陽脈論气之逆順也﹐百姓民眾﹐皆欲順其志也。﹝非獨陰陽之道﹑十二經脈﹑營衛之气有逆有順﹐百姓之情皆不可逆﹐是以順之有吉也﹐故曰聖人無常心﹐以百姓爲心也。志﹐願也。﹞黃帝曰﹕順之柰何﹖岐伯曰﹕入國問俗﹐入家問諱﹐上堂問禮﹐臨病患問所便。﹝夫爲國爲家爲身之道各有其理﹐不循其理而欲正之身者﹐未之有也。所以並須問者﹐欲各知其理而順之也。俗諱禮便﹐人之理也﹐陰陽四時﹐天地之理也﹐存生之道﹐缺一不可﹐故常問之也。便﹐宜也﹐謂問病患寒熱等病﹐量其所宜﹐隨順調之﹐故問所便者也。平按﹕自上節順者至本節岐伯曰﹐《甲乙經》無此文。注其理﹐二理字袁刻均作禮。

所便下原抄本有者字﹐袁刻無。﹞黃帝曰﹕便病患柰何﹖﹝言何方而知其所便也。平按﹕《甲乙經》病下無人字。﹞岐伯曰﹕夫人中熱消癉則便寒﹐寒中之屬則便熱。﹝中﹐腸胃中也。腸胃中熱﹐多消飲食﹐卽消癉病也。癉﹐熱也﹐音丹。熱中宜以寒調﹐寒中宜以熱調﹐解其便也。平按﹕夫人﹐人字《靈樞》《甲乙經》均無。注癉病下原有也字﹐寒調上原有以字﹐袁刻均無﹐謹根據原抄本補入。﹞

胃中熱則消穀﹐令人懸心善饑﹐齊以上皮熱﹔﹝自此以下﹐廣言熱中寒中之狀。胃中熱以消穀﹐虛以喜饑﹐胃在齊上﹐胃中食气上燻﹐故皮熱也。﹞腸中熱則出黃如糜﹐齊以下皮寒。﹝陽上陰下﹐胃熱腸冷﹐自是常理。今胃中𨿽熱﹐不可過熱﹐過熱乖常。腸中𨿽冷﹐不可不和﹐不和則多熱出黃。腸冷多熱不通﹐故齊下皮寒也。平按﹕糜下《甲乙經》有色字。齊《靈樞》《甲乙經》均作臍﹐上同。﹞胃中寒則脹﹐腸中寒則腸鳴飧泄。﹝﹐叱鄰反﹐張起也。飧音孫﹐謂食不消﹐下泄如水和飯也。冷气不下﹐故多脹。腸中冷而气轉﹐故腸鳴也。平按﹕《靈樞》作腹﹐《甲乙經》作塡。﹞胃中寒﹐腸中熱﹐則脹且泄﹔﹝以上腸胃俱熱俱寒﹐此乃胃寒腸熱俱下時也。脹是胃寒﹐泄是腸熱﹐腸中不可熱﹐令熱則腸中不和﹐故脹且泄也。平按﹕脹下《靈樞》有而字。注令熱袁刻作今熱。﹞胃中熱﹐腸中寒﹐則疾饑﹐少腹痛。﹝此胃熱腸寒俱時﹐胃熱故疾饑﹐腸寒故腹痛也。平按﹕痛下《靈樞》《甲乙經》均有脹字。﹞黃帝曰﹕胃欲寒飲﹐腸欲熱飲﹐兩者相逆﹐便之柰何﹖且夫王公大人血食之君﹐驕恣從欲輕人﹐而無能禁之﹐禁之則逆其志﹐順之則加其病﹐便之柰何﹖治之何先﹖﹝胃中常熱﹐故欲滄滄而飲﹐腸中恆冷﹐故欲灼灼而食﹐寒熱乖和則損於性命。

若從欲則加病﹐逆志則生怒﹐二者不兼﹐故以先爲問也。平按﹕寒飲《靈樞》飲作饑。﹞岐伯曰﹕人之情﹐莫不惡死而樂生﹐告之以其馭﹐語之以其道﹐示以其所便﹐開之以其所苦﹐𨿽有無道之人﹐惡有不聽令者乎﹖﹝正可逆志以取其所樂﹐不可順欲而致其所苦﹐故以道語之﹐無理不聽也。平按﹕《靈樞》馭作敗﹐其道作其善﹐示以其所便作道之以其所便﹐聽令者乎作聽者乎。注理字疑衍﹐袁刻無。﹞黃帝曰﹕治之柰何﹖岐伯曰﹕春夏先治其標﹐後治其本﹔秋冬先治其本﹐後治其標。﹝本﹐謂根與本也。標﹐末也﹐方昭反﹐謂枝與葉也。春夏之時﹐萬物之气上升﹐在標﹔秋冬之時﹐萬物之气下流﹐在本。候病所在﹐以行療法﹐故春夏取標﹐秋冬取本也。﹞黃帝曰﹕便其相逆者柰何﹖﹝謂適於口則害於身﹐違其心而利於體者﹐柰何﹖平按﹕《甲乙經》相逆作先逆。﹞岐伯曰﹕便此者﹐食飲衣服﹐亦欲適寒溫﹐寒無淒淒﹐暑無出汗﹐食飲者熱毋灼灼﹐寒毋滄滄﹐﹝滄滄﹐寒也﹐音倉。寒無淒等﹐謂調衣服也﹐熱毋灼等﹐謂調食飲也﹐皆逆其所便也。平按﹕淒淒《靈樞》《甲乙經》均作淒愴。﹞寒溫中適﹐故气將持﹐乃不致邪僻。﹝五臟之中和適﹐則其眞气內守﹐外邪不入﹐病無由生。平按﹕將持《甲乙經》作搏持。邪僻下《靈樞》有也字。﹞

久視傷血﹐夫爲勞者﹐必內有所損﹐然後血等有傷。役心注目於色﹐久則傷心﹐心主於血﹐故久視傷血。平按﹕注役心﹐役字別本作侵。久臥傷气﹐﹝人臥則肺气出難﹐故久臥傷肺﹐肺傷則气傷也。﹞久坐傷肉﹐﹝人久靜坐﹐脾則不動﹐不動不使﹐故久坐傷脾﹐脾傷則肉傷也。﹞久立傷骨﹐﹝人之久立﹐則腰腎勞損﹐腎以主骨﹐故骨髓傷也。﹞久行傷筋﹐﹝人之久行﹐則肝膽勞損﹐肝傷則筋傷也。﹞此久所病也。﹝平按﹕此久所病也《靈樞》作此五久勞所病也。﹞

春三月﹐此謂發陳﹐﹝陳﹐舊也﹐言春三月﹐艸木舊根舊子皆發生也。﹞天地俱生﹐萬物以榮﹐﹝天之父也﹐降之以徳﹐地之母也﹐資之以气﹐徳之與气﹐俱能生也﹐物因徳气﹐英華開發也。﹞夜臥蚤起﹐﹝春之三月﹐主膽﹐肝之府﹐足少陽用事﹐陰消陽息。故養陽者﹐至夜卽臥﹐順陰消也。蚤字﹐古早字。旦而起﹐順陽息也。平按﹕蚤《素問》《巢氏病源》均作早。注主膽肝之府袁刻作主肝膽之府。謹按主膽二字爲句﹐肝之府三字爲句﹐膽爲足少陽經﹐與足厥陰經肝經爲表裏﹐於義旣足﹐玩下文小腸心之府注自明。﹞廣步於庭﹐被髮緩形﹐以使志生﹐﹝廣步於庭﹐勞以使志也。被髮緩形﹐逸以使志也。勞逸處中﹐和而生也。故其和者﹐是以內攝生者也。﹞生而勿殺﹐予而勿奪﹐賞而勿罰﹐此春气之應也﹐養生之道也。﹝生﹑予﹑賞者﹐順少陽也。殺﹑奪﹑罰者﹐逆少陽也。故順成和﹐則外攝生也。內外和順﹐春之應也。斯之順者﹐爲身爲國養生道也。平按﹕《素問》應下無也字。﹞逆則傷於肝﹐夏爲寒爲變﹐奉生長者少。﹝肝气在春﹐故晚臥形晚起﹐逸體急形﹐殺奪罰者﹐皆逆少陽也。故其爲身者﹐逆卽傷肝﹐夏爲傷寒熱病變也。其爲國也﹐霜雹風寒災害變也。春時內外傷者﹐奉夏生長之道不足也。平按﹕《素問》逆則傷於肝作逆之則傷肝﹐夏爲寒爲變作夏爲寒變﹐奉下無生字。《巢氏病源》夏字下有變字﹐寒下無爲變二字。注晚臥下形字﹐恐衍文﹐袁刻無。﹞夏三月﹐此謂蕃秀﹐﹝蕃﹐伐元反﹐茂也。夏三月時﹐萬物蕃滋茂秀增長者也。﹞天地气交﹐萬物英實﹐﹝陰陽气和﹐故物英華而盛實也。平按﹕《素問》英作華。﹞

晚臥蚤起﹐﹝夏之三月﹐主小腸﹐心之腑﹐手太陽用事﹐陰虛陽盈。故養陽者﹐多起少臥也。晚臥以順陰虛﹐蚤起以順陽盈實也。平按﹕《素問》晚作夜。﹞無厭於日﹐使志無怒﹐﹝日者爲陽﹐故不可厭之。怒者爲陰﹐故使志無怒之。﹞使英成秀﹐使气得泄﹐﹝使物華皆得秀長﹐使身開腠气得通泄也。

平按﹕《素問》英上有華字﹐作泄﹐下同﹐不再舉。﹞若所愛在外﹐此夏气之應也﹐養生之道也。

﹝內者爲陰﹐外者爲陽﹐諸有所愛﹐皆欲在陽﹐此之行者﹐應太陽之气﹐養生之道也。平按﹕《素問》應下無也字﹐生作長。《巢氏病源》同。﹞逆之則傷心﹐秋爲瘧﹐則奉收者少﹐冬至重病。﹝蚤臥晚起﹐厭日生怒﹐傷英不秀﹐壅气在內﹐皆逆太陽气也。故夏爲逆者﹐則傷乎心﹐秋爲瘧﹐奉秋收之道不足﹐得冬之气﹐成熱中病重也。平按﹕《素問》奉上無則字。《巢氏病源》無則奉收者少﹑冬至重病二句。﹞秋三月﹐此謂容平﹐﹝夏气盛長。至秋也﹐不盛不長﹐以結其實﹐故曰容平也。﹞天气以急﹐地气以明﹐﹝天气急者﹐風淸气涼也。地气明者﹐山川景淨也。﹞蚤臥蚤起﹐與雞俱興﹐﹝秋之三月﹐主肺臟﹐手太陰用事﹐陽消陰息。故養陰者與雞俱臥﹐順陰息也﹔與雞俱起﹐順陽消也。﹞使志安寧﹐以緩秋形﹐﹝春之緩者﹐緩於緊急﹐秋之緩者﹐緩於滋盛﹐故寧志以緩形。平按﹕《素問》形作刑﹞收斂神气﹐使秋气平﹐﹝夏日之時﹐神气洪散﹐故收斂順秋之气﹐使之和平也。平按﹕注洪袁刻作渙。﹞無外其志﹐使肺气精﹐此秋气之應也﹐養收之道也。﹝攝志存陰﹐使肺气之無雜﹐此應秋气﹐養陰之道也。平按﹕《素問》精作淸﹐應下無也字。《巢氏病源》同。﹞逆之則傷肺﹐冬爲飧泄﹐則奉養者少。﹝晚臥晚起﹐志不寧者﹐秋時以逆太陰气﹐秋卽傷肺﹐至冬飧泄﹐奉冬養之道少也。平按﹕《素問》奉養作奉藏。《巢氏病源》無則奉養者少句。﹞冬三月﹐此謂气閉藏﹐﹝陰气外閉﹐陽气內藏。平按﹕《素問》無气字。《巢氏病源》同。﹞水冰地坼﹐﹝敕白反﹐分也。﹞毋擾於陽﹐﹝言居陰分﹐故毋擾陽。平按﹕於《素問》作乎。﹞蚤臥晚起﹐﹝冬之三月﹐主腎臟﹐足少陰用事﹐陽虛陰盈。故養陰者﹐多臥少起。蚤臥順陽虛﹐晚起順陰盈也。﹞必待日光﹐使志若伏匿﹐﹝伏匿﹐靜也。臥盡陰分﹐使志靜也。平按﹕《素問》匿上有若字。﹞若有私意﹐若已有徳﹐去寒就溫﹐﹝言十一月﹐陰去陽來﹐故養陰者﹐凡有私意﹐諸有所得﹐與陰俱去﹐順陽而來﹐無相擾也。﹞

﹝平按﹕有徳《素問》《巢氏病源》均作有得﹐玩本注亦作得﹐恐系傳寫之訛。﹞毋泄皮膚﹐使气不極﹐此冬气之應也﹐養藏之道也。﹝閉諸腠理﹐使气不泄極也﹐斯之行者﹐應冬腎气﹐養陰之道也。平按﹕《素問》不極作亟奪。﹞逆之則傷腎﹐春爲痿厥﹐則奉生少也。﹝早起晚臥﹐不待日光﹐志气外泄﹐冬爲逆者﹐傷腎痿厥﹐奉春養生之道少也。痿厥﹐不能行也﹐一曰偏枯也﹐於危反。平按﹕《素問》則奉生少也作奉生者少。﹞天气淸靜﹐光明者也﹐﹝天道之气﹐淸虛不可見﹐安靜不可爲﹐故得三光七耀光明者也。玄元皇帝曰﹕虛靜者﹐天之明也。平按﹕靜顧本《素問》作淨﹐趙府本仍作靜。﹞藏徳不上故不下。﹝天設日月﹐列星辰﹐張四時﹐調陰陽﹐日以曝之﹐夜以息之﹐風以干之﹐雨露濡之﹐其生物也﹐莫見其所養而物長﹐其所殺也﹐莫見其所喪而物亡﹐此謂天道藏徳不上故不下者也。聖人像之﹐其起福也﹐不見其所以而福起﹐其除禍也﹐不見其所由而禍除﹐則聖人藏徳不上故不下也。玄元皇帝曰﹕上徳不徳﹐是以有徳。卽其事也。平按﹕《素問》上作止。

新校正云﹕別本亦作上。﹞上下則日月不明﹐﹝君上情在﹐於己有私﹐修徳遂不爲徳。玄元黃帝曰﹕下徳不失徳﹐是以無徳。君之無徳﹐則令日月薄蝕﹑三光不明也。平按﹕《素問》上下作天明。﹞

邪害空竅﹐﹝空竅﹐謂三百六十五穴也。君不修徳和陽气者﹐則疵癘賊風﹐入人空竅﹐傷害人也。﹞

陽气閉塞﹐地气冒明﹐﹝陽气失和﹐故令陰气冒復三光。平按﹕兩气字下《素問》均有者字。﹞云露不精﹐則上應甘露不下﹐﹝陰气失和﹐致令云露無潤澤之精﹐無徳應天﹐遂使甘露不降﹐陰陽不和也。言白露者﹐恐後代字誤也。平按﹕《素問》云露作雲霧﹐甘露作白露。﹞交通不表萬物命﹐故不施。﹝陰陽不得交通﹐則一中分命﹐無由布表生於萬物﹐徳澤不露﹐故曰不施也。﹞不施﹐則名木多死﹐惡气發﹐風雨不節﹐甘露不下則菀不榮﹐賊風數至﹐豪雨數起﹐天地四時不相保﹐乃道相失則未央絕滅。﹝盜誇之君﹐徳不施布﹐禍及昆虫﹐災延艸木﹐其有八種﹕一者名木多死﹐謂名好艸木不黃而落。二者惡气發﹐謂毒瓦斯疵癘流行於國。三者風雨不節﹐謂風不時而起﹐云不族而雨。四者甘露不下﹐謂和液無施。菀當爲宛槁。宛﹐痿死。槁﹐枯也。於阮反。陳根舊枝死不榮茂。五者﹐賊風數至﹐謂風從衝上來﹐破屋折木﹐先有虛者被克而死。六者﹐豪雨數起﹐謂驟疾之雨﹐傷諸苗稼。七者天地四時不相保﹐謂陰陽乖繆﹐寒暑無節。八者﹐失道未央絕滅。未央者﹐久也。言盜誇之君﹐絕滅方久也。平按﹕《素問》惡气發作惡气不發﹐甘露作白露﹐乃道作與道。﹞惟聖人順之﹐故身無奇疾﹐萬物不失﹐生气不竭。﹝惟聖人順天﹐藏徳不止﹐故有三徳﹕一者﹐身無奇疾﹐奇異邪气不及於身也。二者﹐萬物不失﹐澤及昆虫﹐恩沾艸木﹐各得生長也。三者﹐生气不竭。生气﹐和气也。和气不竭﹐致令云露精潤﹐甘露時降也。平按﹕《素問》順作從﹐疾作病。﹞逆春气﹐則少陽不生﹐而肝气內變。﹝少陽﹐足少陽膽府脈﹐爲外也。肝臟爲陰﹐在內也。故腑气不生﹐髒气變也。﹞逆夏气﹐則太陽不長﹐心气內洞。﹝太陽﹐手太陽小腸腑脈﹐在外也。心臟爲陰﹐居內也。故腑气不生﹐髒气內洞。洞﹐疾流泄也。﹞逆秋气﹐則太陰不收﹐肺气焦漏。﹝太陰﹐手太陰肺之脈也。腠理豪毛受邪﹐入於經絡﹐則脈不收聚﹐深入至髒﹐故肺气焦漏。焦﹐熱也。漏﹐泄也。平按﹕焦漏《素問》作焦滿。新校正云﹕焦滿全元起本作進滿﹐《甲乙經》《太素》作焦滿。玩本注焦﹐熱也。漏﹐泄也。若作滿﹐於泄字義不合﹐仍從原抄本作焦漏爲是。﹞逆冬气﹐則少陰不藏﹐腎气濁沈。﹝少陰﹐足少陰腎之脈也。少陰受邪﹐不藏能靜﹐深入至髒﹐故腎气濁沈﹐不能營也。平按﹕濁沈《素問》作獨沈。新校正云﹕詳獨沈《太素》作沈濁。與此亦異。《甲乙經》作濁沈﹐同此。﹞失四時陰陽者﹐失萬物之根也。﹝陰陽四時﹐萬物之本也。人君違其本﹐故萬物失其根。平按﹕《素問》作夫四時陰陽者﹐萬物之根本也。﹞是以聖人春夏養陽﹐秋冬養陰﹐以順其根﹐故與萬物沈浮於生長之門。﹝聖人與萬物俱浮﹐卽春夏養陽也﹔與萬物俱沈﹐卽秋冬養陰也。與萬物沈浮以爲養者﹐志在生長之門也。平按﹕順《素問》作從﹐下同。﹞逆其根﹐則伐其本﹐壞其眞。﹝逆四時之根者﹐則伐陰陽之本也﹐壞至眞之道也。﹞故陰陽四時者﹐萬物之終始也﹐死生之本也﹐逆之則災害生﹐順之則奇疾不起﹐是謂得道。﹝陰爲萬物終始之本也﹐陽爲萬物始生之源也。逆之則災害生﹐入於死地也﹔順之則奇疾除﹐得長生之道也。平按﹕《甲乙經》無四時二字。《素問》奇疾作苛疾。﹞道者﹐聖人行之﹐愚者佩之。﹝聖人得道之言﹐行之於身﹐寶之於心府也﹔愚者得道之章﹐佩之於衣裳﹐寶之於名利也。﹞順陰陽則生﹐逆之則死﹐順之則治﹐逆之則亂。﹝生死在身﹐理亂在國。﹞反順爲逆﹐是謂內格。﹝不順四時之養身﹐內有關格之病也。﹞是故聖人不治已病治未病﹐不治已亂治未亂﹐此之謂也。夫病已成形而後藥之﹐亂成而後治之﹐譬猶渴而穿井﹐斗而鑄兵﹐亦不晚乎﹗﹝身病國亂未有豪微而行道者﹐古之聖人也。

病亂已微而散之者﹐賢人之道也。病亂已成而後理之者﹐眾人之失也。理之無益﹐故以穿井鑄兵無救之失以譬之也。平按﹕《素問》病已成下無形字﹐亂下有已字﹐鑄兵作鑄錐﹐亦不晚乎作不亦晚乎。﹞

卷第二﹝卷末缺﹞﹟攝生之二

六气

平按﹕此篇﹐見《靈樞》卷六第三十《決气》篇﹐又見《甲乙經》卷一第十二。

黃帝曰﹕余聞人有精﹑气﹑津﹑液﹑血﹑脈﹐余意以爲一气耳﹐今乃辧爲六名﹐余不知其所以﹐願聞何謂精﹖﹝一气者﹐眞气也。眞气在人﹐分一以爲六別﹐故惑其義也。平按﹕《靈樞》所以下有然字﹐無願聞何謂精句。﹞岐伯曰﹕兩神相薄﹐合而成形﹐常先身生﹐是謂精。﹝但精及津﹑液﹐與气異名同類﹐故皆稱气耳。雄雌二靈之別﹐故曰兩神。陰陽二神相得﹐故謂之薄。和爲一質﹐故曰成形。此先於身生﹐謂之爲精也。平按﹕薄《靈樞》《甲乙經》均作搏。﹞何謂气﹖﹝下焦如瀆﹐謂之津液。中焦如漚﹐謂之爲營血。上焦如霧﹐爲衛稱气﹐未知所由。平按﹕《甲乙經》無何謂气岐伯曰六字。﹞岐伯曰﹕上焦開發﹐宣五穀味﹐燻膚燻肉﹐充身澤毛﹐若霧露之漑﹐是謂气。﹝上焦開發﹐宣揚五穀之味﹐燻於膚肉﹐充身澤毛﹐若霧露之漑萬物﹐故謂之气﹐卽衛气也。平按﹕《靈樞》《甲乙經》均無燻肉二字。﹞何謂津﹖岐伯曰﹕腠理發泄﹐汗出腠理﹐是謂津。﹝腠理所泄之汗﹐稱之爲津。平按﹕汗出腠理《靈樞》作汗出溱溱。﹞何謂液﹖岐伯曰﹕穀气滿﹐淖澤注於骨﹐骨屬屈伸﹐光澤補益腦髓﹐皮膚潤澤﹐是謂液。﹝淖﹐�卓反﹐濡潤也。通而言之﹐小便﹑汗等﹐皆稱津液﹔今別骨節中汁爲液﹐故余名津也。五穀之精膏﹐注於諸骨節中﹐其汁淖澤﹐因屈伸之動﹐流汁上補於腦﹐下補諸髓﹐旁益皮膚﹐令其潤澤﹐稱之爲液。平按﹕穀气滿《靈樞》《甲乙經》作谷入气滿。光澤﹐《靈樞》作泄澤﹐《甲乙經》作出泄。﹞何謂血﹖岐伯曰﹕中焦受血於汁﹐變化而赤﹐是謂血。﹝五穀精汁在於中焦﹐注手太陰脈中﹐變赤循脈而行﹐以奉生身﹐謂之爲血也。平按﹕中焦受血於汁《靈樞》作中焦受气取汁﹐《甲乙經》作中焦受汁。﹞何謂脈﹖岐伯曰﹕壅遏營气﹐令毋所避﹐是謂脈。﹝盛壅營血之气﹐日夜營身五十周﹐不令避散﹐故謂之脈也。平按﹕《甲乙經》壅作擁。﹞黃帝曰﹕六气者﹐有餘不足﹐气之多少﹐腦髓之虛實﹐血脈之淸濁﹐何以知之﹖﹝六气之中﹐有餘不足﹐總問也。

腦髓等別問﹐取其所知也。平按﹕注取別本作求。﹞岐伯曰﹕精脫者﹐耳聾﹔﹝腎以主耳﹐故精脫則耳聾。﹞气脫者﹐目不明﹔﹝五臟精气爲目﹐故气脫則目暗。﹞津脫則腠理開﹐汗大泄﹔﹝前之二脫﹐言脫所由﹐故有脫也。以下三脫﹐直著其脫狀﹐故津脫﹐腠理開﹑汗泄爲狀。﹞液脫者﹐骨屬屈伸不利﹐色夭﹐腦髓消﹐酸﹐耳數鳴﹔﹝骨節相屬之處無液﹐故屈伸不利。無液潤澤皮毛﹐故色夭。

腦髓無補﹐故腦髓消﹑酸﹑耳鳴。﹐衡孟反。平按﹕《甲乙經》骨屬作骨痺。《靈樞》作脛。﹞

血脫者﹐色白﹐夭然不澤﹐其脈空虛﹐此其候也。﹝以無血﹐故色白。無血潤膚﹐故不澤。脈中無血﹐故空虛。以爲不足﹐虛之狀也。平按﹕不澤下《甲乙經》有脈脫者三字。﹞黃帝曰﹕六气者﹐貴賤何如﹖岐伯曰﹕六气者﹐各有部主也﹐其貴賤善惡可爲常主﹐然五穀與爲大海。﹝六气有部有主﹐有貴有賤﹐有善有惡﹐人之所受﹐各有其常﹐皆以五穀爲生成大海者也。平按﹕與爲大海《靈樞》《甲乙經》均作與胃爲大海也。﹞

卷第二﹝卷末缺﹞﹟攝生之二

九气

平按﹕此篇見《素問》卷十一第三十九《舉痛論》篇﹐又見《甲乙經》卷一第一。

黃帝曰﹕余聞百病生於气也﹐怒則气上﹐喜則气緩﹐悲則气消﹐恐則气下﹐寒則气收聚﹐炅則腠理開气泄﹐憂則气亂﹐勞則气耗﹐思則气結﹐九气不同﹐何病之生﹖﹝炅音桂﹐熱也。人之生病﹐莫不內因怒喜思憂恐等五志﹐外因陰陽寒暑﹐以發於气而生百病。所以善攝生者﹐內除喜怒﹐外避寒暑﹐故無道夭﹐遂得長生久視者也。若縱志放情﹐怒以气上傷魂﹐魂傷肝傷也。若喜气緩傷神﹐神傷心傷也。若憂悲气消亦傷於魂﹐魂傷肝傷也。恐以气下則傷志﹐志傷腎傷也。若多寒則气收聚﹐內傷於肺也。若多熱腠理開泄﹐內傷於心也。憂則气亂傷魄﹐魄傷則肺傷也。若多勞气耗﹐則傷於腎。思以气結傷意﹐意傷則脾傷也。五臟旣傷﹐各至不勝時則致死也﹐皆由九邪生於九气﹐所生之病也。平按﹕《素問》余聞作余知﹐气收下無聚字﹐气泄上無腠理開三字﹐憂作驚。新校正云﹕按《太素》驚作憂。與此正合。又注傷魄魄傷二魄字﹐原抄作魂﹐原校作魄。按經文云﹕肺藏气﹐气捨魄。又云﹕肺在志爲憂。作傷魄亦合。﹞岐伯曰﹕怒則气逆﹐甚則歐血及食而气逆上也。﹝因引气而上﹐故气逆。怒甚气逆﹐則致歐血及食气逆上也。平按﹕食而气逆《素問》作飧泄。按新校正云﹕按《甲乙經》《太素》作食而气逆。與此正合。﹞喜則气和志達﹐營衛行通利﹐故气緩焉。﹝喜則气和志達﹐營衛行利﹐故气緩爲病也。平按﹕通上《素問》《甲乙經》均無行字。﹞悲則心系急﹐肺布葉舉﹐兩焦不通﹐營衛不散﹐熱气在中﹐故气消。﹝肝脈上入頏顙﹐連目系﹔支者﹐從肝別貫膈﹐上注肺。肺以主悲﹐中上兩焦在於心肺﹐悲气聚於肺﹐葉舉心系急﹐營衛之气在心肺﹐聚而不散﹐神歸不移﹐所以熱而气消虛也。平按﹕《素問》兩焦不通作而上焦不通。新校正云﹕按《甲乙經》《太素》作兩焦不通。與此正合。又王注釋布葉謂布蓋之大葉﹐新校正疑非是﹐復引全元起雲﹕悲則損於心﹐心系急則動於肺﹐肺气系諸經﹐逆故肺布而葉舉。安得謂肺布爲肺布蓋之大葉。據此﹐則全注與本注意合。﹞恐則精卻﹐卻則上焦閉﹐閉則气還﹐還則下焦脹﹐故气不行。﹝𨿽命門藏精﹐通名爲腎﹐脈起腎﹐上貫肝膈﹐入肺中﹔支者﹐從肺絡心﹐注胸中。故人驚恐﹐其精卻縮。上焦起胃口上﹐上焦旣閉不通﹐則气不得上﹐還於下焦﹐下焦脹滿﹐气不得行。平按﹕精卻《甲乙經》作神卻。又《素問》新校正云﹕气不行當作气下行。玩本注﹐仍當作气不行。﹞熱則腠理開﹐營衛通﹐故汗大泄。﹝气不得行﹐或因熱而腠理開﹐營衛外通﹐汗大泄也。平按﹕《素問》《甲乙經》熱作炅。《素問》故汗大泄作汗大泄故气泄。﹞寒則腠理閉﹐气不行﹐故气收聚。﹝因營衛不通﹐遇寒則腠理閉塞﹐則气聚爲病也。平按﹕寒則腠理閉﹐《甲乙經》無此三句﹐《素問》在炅則腠理開三句之前。聚《素問》作矣。﹞憂則心無所寄﹐神無所歸﹐慮無所定﹐故气亂。﹝心﹐神之用。人之憂也﹐忘於眾事﹐𨿽有心情﹐無所任物﹐故曰無所寄。

气營之處﹐神必歸之﹐今旣憂繁﹐气聚不行﹐故神無歸也。慮﹐亦神用也﹐所以憂也不能逆慮於事﹐以气無主守﹐故气亂也。平按﹕《素問》《甲乙經》憂均作驚。新校正云﹕《太素》驚作憂。寄《素問》《甲乙經》均作倚。注心情別本作心精。﹞勞則喘喝汗出﹐內外皆越﹐故气耗。﹝人之用力勞乏﹐則气並喘喝﹐皮腠及五內腑皆汗﹐以汗卽是气﹐故汗出內外气衰耗也。平按﹕喘喝顧本《素問》作喘息﹐趙府本作喘且﹐《甲乙》同。內外《素問》作外內。﹞思則身心有所存﹐神有所止﹐气畱而不行﹐故气結矣。

﹝專思一事﹐則心气駐一物。所以神務一物之中﹐心神引气而聚﹐故結而爲病也。平按﹕身《素問》《甲乙經》均無。《甲乙經》存作傷。《素問》止作歸正﹐新校正云﹕按《甲乙經》歸正二字作止字。

气畱《甲乙經》作气流。﹞

卷第二﹝卷末缺﹞﹟攝生之二

調食

平按﹕此篇自篇首至皆辛﹐見《靈樞》卷八第五十六《五味》篇﹐又見《甲乙經》卷六第九﹐惟編次前後稍異。自肝色靑至五味所宜﹐見《素問》卷七第二十二《藏气法時論》。自黃帝問少兪曰至走肉矣﹐見《靈樞》卷九第六十三《五味論》。自五味至末﹐見《靈樞》卷十二第七十八《九鍼論》﹐又見《素問》卷七第二十三《宣明五气篇》。

黃帝曰﹕願聞穀气有五味﹐其入五臟﹐分別柰何﹖﹝穀气津液﹐味有五種﹐各入其五臟﹐別之柰何﹖﹞伯髙曰﹕胃者﹐五臟六腑之海也﹐水谷皆入於胃﹐五臟六腑皆稟於胃。﹝胃受水谷﹐變化以滋五臟六腑﹐五臟六腑皆受其气﹐故曰皆秉也。平按﹕《甲乙經》伯髙曰作岐伯對曰﹐無水谷二字。

稟下《靈樞》有气字。﹞五味各走其所喜﹐谷味酸﹐先走肝﹐谷味苦﹐先走心﹐谷味甘﹐先走脾﹐谷味辛﹐先走肺﹐谷味鹹﹐先走腎。﹝五味所喜﹐謂津液變爲五味﹐則五性有殊﹐性有五行﹐故各喜走同性之髒。平按﹕《甲乙經》自谷味酸以下至走腎﹐文法與此不同﹐而義意相類。﹞穀气津液已行﹐營衛大通﹐乃化糟粕﹐以次傳下。﹝水谷化爲津液﹐淸气猶如霧露﹐名營衛﹐行脈內外﹐無所滯礙﹐故曰大通。其沈濁者﹐名爲糟粕。泌別汁入於膀胱﹐故曰以次傳下也。粕﹐頗洛反。平按﹕《甲乙經》穀气下有營衛俱行四字﹐糟粕上無化字。﹞黃帝曰﹕營衛之行柰何﹖﹝因前營衛大通之言﹐故問營衛所行。平按﹕《甲乙經》之行作俱行。﹞伯髙曰﹕谷始入於胃﹐其精微者﹐先出於胃之兩焦﹐以旣五臟﹐別出兩行於營衛之道。﹝精微﹐津液也。津液資五臟已﹐衛气出胃上口﹐營气出於中焦之後﹐故曰兩行道也。平按﹕旣《靈樞》《甲乙經》均作漑。行上《甲乙經》有焦字。﹞其大气之搏而不行者﹐積於胸中﹐命曰气海﹐出於肺﹐循喉嚨﹐故呼則出﹐吸則入。﹝搏﹐謗各反﹐聚也。谷化爲气﹐計有四道﹕精微營衛﹐以爲二道﹔化爲糟粕及濁气並尿﹐其與精下傳﹐復爲一道﹔搏而不行﹐積於胸中﹐名气海﹐以爲呼吸﹐復爲一道﹐合爲四道也。平按﹕《甲乙經》命曰作名曰。《靈樞》嚨作咽。﹞天之精气﹐其大數常出三入一﹐故谷不入﹐半日則气衰﹐一日則气少矣。﹝天之精气﹐則气海中气也。气海之中﹐谷之精气﹐隨呼吸出入也。人之呼也﹐谷之精气三分出已﹐及其吸也﹐一分還入﹐卽須資食﹐充其腸胃之虛﹐以接不還之气。若半日不食﹐則腸胃漸虛﹐穀气衰也。一日不食﹐腸胃大虛﹐穀气少也。七日不食﹐腸胃虛竭﹐穀气皆盡﹐遂命終也。平按﹕天之精气《靈樞》《甲乙經》作天地之精气。﹞黃帝曰﹕谷之五味﹐可得聞乎﹖伯髙曰﹕請盡言之。﹝充虛接气﹐內谷爲寶﹐故因其問﹐請盡言之。﹞五穀﹕﹝五穀﹑五畜﹑五果﹑五菜﹐用之充饑﹐則謂之食﹐以其療病﹐則謂之藥。是以脾病宜食粳米﹐卽其藥也﹐用充饑虛﹐卽爲食也。故但是入口資身之物﹐例皆若是。此谷﹑畜﹑果﹑菜等二十物﹐乃是五行五性之味﹐臟腑血气之本也﹐充虛接气﹐莫大於玆﹐奉性養生﹐不可斯須離也。黃帝並根據五行相配﹑相克﹑相生﹐各入臟腑﹐以爲和性之道也。案神農及名醫《本艸》﹐左右不同﹐各根據其本具錄注之﹐冀其學人量而取用也。﹞粳米飯甘﹐﹝味苦平﹐無毒。稻米味甘溫生。平按﹕《靈樞》粳作﹐音庚。《靈樞》《甲乙經》均無飯字。注生原抄作生﹐原校作平。﹞麻酸﹐﹝胡麻味甘平﹐麻子味甘平。﹞大豆咸﹐﹝大豆黃卷味甘平﹐無毒。生大豆味甘平。﹞麥苦﹐﹝大麥味鹹溫微寒﹐無毒﹐似麥無皮。麥味甘微寒﹐無毒。小麥味甘微寒﹐無毒。﹞黃黍辛。﹝丹黍米味苦微溫﹐無毒。黍米味甘溫﹐無毒。﹞五果﹕棗甘﹐﹝大棗味甘平﹐殺烏頭毒。生棗味辛。﹞李酸﹐﹝仁﹐味苦甘平﹐無毒。實﹐味苦。平按﹕注仁別本作李。﹞栗咸﹐﹝栗味鹹溫﹐無毒。﹞杏苦﹐﹝核﹐味甘苦溫。花﹐味苦﹐無毒。實﹐味�酸。﹞桃辛。﹝核﹐味苦甘平﹐無毒。實﹐味酸。﹞五畜﹕﹝牛甘﹐肉味甘平﹐無毒。﹞犬酸﹐﹝牝犬肉味鹹酸﹐無毒。﹞豬咸﹐﹝肉味苦。平按﹕《甲乙經》豬作豕﹐下同。﹞羊苦﹐﹝味甘大熱﹐無毒。﹞雞辛。﹝丹雄鷄味甘微溫微寒﹐無毒。白雄鷄肉微溫。烏雄鷄肉溫也。平按﹕《甲乙經》牛犬豕羊雞下均有肉字。﹞五菜﹕葵甘﹐﹝冬葵子味甘寒﹐無毒﹐黃芩爲之使。葵根味甘寒﹐無毒。

葉爲百菜主。心傷人。﹞韭酸﹐﹝味辛酸溫﹐無毒。﹞藿咸﹐﹝案《別錄》小豆葉爲藿。﹞薤苦﹐﹝味辛苦溫﹐無毒。﹞蔥辛。﹝蔥實味辛溫﹐無毒。根主傷寒頭痛。汁平。﹞五色﹕黃色宜甘﹐靑色宜酸﹐黑色宜咸﹐赤色宜苦﹐白色宜辛。﹝養生療病﹐各候五味之外色﹐以其味益之也。平按﹕《甲乙經》黃靑黑赤白下均無色字。﹞凡此五者﹐各有所宜。所言五宜者﹕脾病者﹐宜食粳米飯牛肉棗葵﹔﹝脾病食甘﹐《素問》甘味補﹐苦味爲瀉。平按﹕所言五宜者《靈樞》作五宜所言五色者。﹞心病者﹐宜食麥羊肉杏薤﹔﹝心病食苦﹐《素問》鹹味補﹐甘味爲瀉。﹞腎病者﹐宜食大豆黃卷豬肉栗藿﹔﹝腎病食鹹﹐《素問》鹹味瀉﹐苦味爲補也。黃卷﹐以大豆爲之。﹞肝病者﹐宜食麻犬肉李韭﹔﹝肝病食酸﹐《素問》酸味瀉﹐辛味爲補。﹞肺病者﹐宜食黃黍雞肉桃蔥。

﹝肺病食辛﹐《素問》辛味瀉﹐酸味爲補。平按﹕《甲乙經》黍上無黃字。﹞五禁﹕肝病禁辛﹐心病禁鹹﹐脾病禁酸﹐腎病禁甘﹐肺病禁苦。﹝五味所克之髒有病﹐宜禁其能克之味。﹞

肝色靑﹐宜食甘﹐粳米飯牛肉棗皆甘﹔﹝肝者﹐木也。甘者﹐土也。宜食甘者﹐木克於土﹐以所克資肝也。平按﹕《素問》無飯字。棗下《靈樞》《素問》均有葵字。﹞心色赤﹐宜食酸﹐犬肉李皆酸﹔﹝心者﹐火也。酸者﹐木也。木生心也﹐以母資子也。平按﹕食酸下《素問》有小豆二字。

新校正云﹕《太素》小豆作麻。應根據新校正補入。犬肉下《靈樞》有麻字。李下《素問》《靈樞》均有韭字。﹞脾色黃﹐宜食鹹﹐大豆豕肉栗皆鹹﹔﹝脾者﹐土也。咸者﹐水也。土克於水﹐水味鹹也﹐故食鹹以資於脾也。平按﹕栗下《素問》《靈樞》均有藿字。《素問》此段在肺色白段之下。﹞

肺色白﹐宜食苦﹐麥羊肉杏皆苦﹔﹝肺者﹐金也。苦者﹐火也。火克於金也﹐以能克爲資也。平按﹕杏下《素問》《靈樞》均有薤字。﹞腎色黑﹐宜食辛﹐黃黍雞肉桃皆辛。﹝腎者水也。辛者﹐金也。

金生於水﹐以母資子。平按﹕桃下《素問》《靈樞》均有蔥字。﹞

辛散﹐﹝肝酸性收﹐欲得散者﹐食辛以散之。﹞酸收﹐﹝肺辛性散﹐欲得收者﹐食酸以收之。﹞

甘緩﹐﹝脾甘性緩﹐欲得緩者﹐食甘以緩之。﹞苦堅﹐﹝心苦性堅﹐欲得堅者﹐食苦以堅之。﹞咸濡。

﹝腎咸性濡﹐欲得濡者﹐食鹹以濡也。平按﹕濡《素問》作﹐下同。﹞毒藥攻邪﹐﹝前總言五味有攝養之功﹐今說毒藥攻邪之要。邪﹐謂風寒暑濕外邪者也。毒藥俱有五味﹐故次言之。﹞五穀爲養﹐﹝五穀五味﹐爲養生之主也。﹞五果爲助﹐﹝五果五味﹐助谷之資。﹞五畜爲益﹐﹝五畜五味﹐益谷之資。﹞五菜爲埤﹐﹝五菜五味﹐埤谷之資。平按﹕埤《素問》作充。袁刻作稗﹐恐誤。﹞

气味合而服之﹐以養精益气。﹝谷之气味入身﹐養人五精﹐益人五气也。﹞此五味者﹐有辛酸甘苦鹹﹐各有所利﹐或散或收或緩或堅或濡﹐﹝五味各有所利﹐利五臟也。散收緩堅濡等﹐調五臟也。平按﹕《素問》五下無味字。﹞四時五臟病﹐五味所宜。﹝於四時中﹐五臟有所宜﹐五味有所宜。平按﹕《素問》病下有隨字。﹞

黃帝問少兪曰﹕五味之入於口也﹐各有所走﹐各有所病。酸走筋﹐多食之﹐令人﹔﹝力中反﹐淋也﹐篆字癃也。平按﹕《漢書﹟髙祖本紀》年老病勿遺﹐作﹐乃古文癃字也。﹞咸走血﹐多食之﹐令人渴﹔辛走气﹐多食之﹐令人洞心﹔﹝大貢反﹐心气流泄疾。﹞苦走骨﹐多食之﹐令人變歐﹔甘走肉﹐多食之﹐令人心。余知其然也﹐不知其何由﹐願聞其故。﹝五味各走五臟所主﹐益其筋血气骨肉等﹐不足皆有所少﹐有餘並招於病﹐其理是要﹐故請聞之。平按﹕《靈樞》歐作嘔﹐下同。﹞少兪對曰﹕酸入胃﹐其气澀以收﹐上之兩焦﹐弗能出入也﹐﹝澀﹐所敕反﹐不滑也。酸味性爲澀收﹐故上行兩焦﹐不能與營俱出而行﹐復不能自反還入於胃也。﹞不出則畱於胃中﹐胃中和溫﹐卽下注膀胱﹐膀胱之胞薄以濡﹐得酸卽縮捲約而不通﹐水道不通﹐故。﹝旣不能出胃﹐因胃气熱﹐下滲膀胱之中﹐膀胱皮薄而又﹐故得酸則縮約不通﹐所以成病爲。﹐淋也。胞﹐苞盛尿也。平按﹕《靈樞》濡作懦。﹞陰者﹐積筋之所終也﹐故酸入走筋。﹝人陰器﹐一身諸筋終聚之處﹐故酸入走於此陰器。﹞黃帝曰﹕咸走血﹐多食之﹐令人渴﹐何也﹖少兪曰﹕咸入於胃﹐其气上走中焦﹐注於脈﹐則血气走之﹐血與咸相得則血﹐血則胃汁注之﹐注之則胃中竭﹐竭則咽路焦﹐故舌漧善渴。﹝腎主於骨﹐鹹味走骨﹐言走血者﹐以血爲水也。鹹味之气﹐走於中焦血脈之中﹐以咸與血相得﹐卽澀而不中﹐胃汁注之﹐因卽胃中枯竭﹐咽焦舌漧﹐所以渴也。

咽爲下食﹐又通於涎﹐故爲路也。音俟﹐水﹐義當凝也。平按﹕《靈樞》血血四字作凝凝二字﹐汁上有中字﹐舌下有本字。﹞血脈者﹐中焦之道也﹐故咸入而走血矣。﹝血脈從中焦而起﹐以通血气﹐故味之鹹味﹐走於血也。﹞黃帝曰﹕辛走气﹐多食之﹐令人洞心﹐何也﹖少兪曰﹕辛入於胃﹐其气走於上焦﹐上焦者﹐受气而營諸陽者也﹐﹝洞﹐通泄也。辛气悍﹐走於上焦﹐上焦衛气行於脈外﹐營腠理諸陽。﹞姜韭之气燻之﹐營衛之气不時受之﹐久畱心下﹐故洞心。﹝以姜韭之气辛燻﹐營衛之气非時受之﹐則辛气久畱心下﹐故令心气洞泄也。﹞辛者﹐與气俱行﹐故辛入而與汗俱出矣。﹝辛走衛气﹐卽與衛气俱行﹐故辛入胃﹐卽與衛气汗俱出也。﹞黃帝曰﹕苦走骨﹐多食之﹐令人變歐﹐何也﹖少兪曰﹕苦入於胃﹐五穀之气﹐皆不能勝苦﹐苦入下管﹐三焦之道皆閉而不通﹐故變歐。﹝苦是火味﹐計其走血以取資骨令堅﹐故苦走骨也。苦味堅彊﹐五穀之气不能勝之﹐故入三焦﹐則營衛不通﹐下焦復約﹐所以食之還出﹐名曰變歐也。平按﹕《靈樞》管作脘。﹞齒者﹐骨之所終也﹐故苦入而走骨﹐﹝齒爲骨餘﹐以楊枝苦物資齒﹐則齒鮮好﹐故知苦走骨。﹞故入而復出﹐知其走骨。

﹝人食苦物﹐入咽還出﹐故知走骨而出歐也。﹞黃帝曰﹕甘走肉﹐多食之﹐令人心﹐何也﹖少兪曰﹕甘入於胃﹐其气弱少﹐不能上於上焦﹐而與谷畱於胃中﹐甘者令人柔潤者也﹐胃柔則緩﹐緩則虫動﹐虫動則令人心。﹝甘味气弱﹐不能上於上焦﹐又令柔潤﹐胃气緩而虫動。虫動者﹐谷虫動也﹐谷虫動以撓心﹐故令心。音悶。平按﹕《靈樞》弱少作弱小﹐於上焦作至於上焦﹐中下無甘字﹐心作心。﹞

其气外通於肉﹐故曰甘入走肉矣。﹝脾以主肉﹐甘通於肉﹐故甘走肉也。﹞五味所入﹕酸入肝﹐辛入肺﹐苦入心﹐甘入脾﹐鹹入腎﹐淡入胃﹐是謂五味。﹝五味各入其髒。甘味二種﹐甘與淡也。谷入於胃﹐變爲甘味﹐未成曰淡﹐屬其在於胃﹔已成爲甘﹐走入於脾也。平按﹕《靈樞》無所入二字。《素問》無淡入胃三字。新校正云﹕《太素》又雲淡入胃。與此正合。﹞五走﹕酸走筋﹐辛走气﹐苦走血﹐咸走骨﹐甘走肉﹐是謂五走。﹝《九卷》此文及《素問》皆苦走骨﹐咸走血。此文言苦走血﹐咸走骨﹐皆左右異﹐具釋於前也。﹞五裁﹕病在筋﹐無食酸﹔病在气﹐無食辛﹔病在骨﹐無食鹹﹔病在血﹐無食苦﹔病在肉﹐無食甘。口嗜而欲食之﹐不可多也﹐必自裁也﹐命曰五裁。﹝裁﹐禁也。筋气骨肉血等﹐乃是五味所資﹐以理食之﹐有益於身﹔從心多食﹐致招諸病﹐故須裁之。平按﹕《素問﹟宣明五气篇》注﹐新校正云﹕按《太素》五禁云﹕肝病禁辛﹐心病禁鹹﹐脾病禁酸﹐肺病禁苦﹐腎病禁甘﹐名此爲五裁。楊上善云﹕口嗜而欲食之﹐不可多也﹐必自裁之﹐命曰五裁。按新校正所引《太素》經文﹐與此小異﹐所引楊注﹐乃本書經文﹐與此亦異。﹞

卷第二﹝卷末缺﹞﹟攝生之二

壽限

平按﹕此篇自篇首至故中年而壽盡矣﹐見《靈樞》卷八第五十四《天年》篇。自黃帝曰其气盛衰至末﹐見《甲乙經》卷六第十二。自黃帝問於岐伯曰人年老而無子者至末﹐見《素問》卷一第一《上古天眞論》。

黃帝曰﹕人之夭壽各不同﹐或夭﹐或壽﹐或卒死﹐或病久﹐願聞其道。﹝問有四意﹕夭﹐壽﹐卒死﹐病久。平按﹕《靈樞》人之夭壽作人之壽夭﹐或夭或壽作或夭壽。﹞岐伯曰﹕﹝答中答其得壽﹐餘三略之。得壽有九﹕﹞五臟堅固﹐﹝謂五臟形﹐堅而不虛﹐固而不變﹐得壽一也。﹞血脈和調﹐﹝謂血常和﹐脈常調﹐得壽二也。﹞肌肉解利﹐﹝謂外肌肉肉﹐各有分利﹐得壽三。平按﹕注上肉字恐是內字之誤。﹞皮膚致密﹐﹝致﹐大利反。謂皮腠閉密﹐肌膚致實﹐得壽四。﹞營衛之行﹐不失其常﹐﹝謂營衛气﹐一日一夜﹐各循其道﹐行五十周﹐營衛其身﹐而無錯失﹐得壽五。﹞呼吸微徐﹐﹝謂吐納气﹐微微不粗﹐徐徐不疾﹐得壽六。﹞气以度行﹐﹝呼吸定息﹐气行六寸﹐以循度數﹐日夜百刻﹐得壽七。﹞六腑化谷﹐﹝胃受五穀﹐小腸盛受﹐大腸傳導﹐膽爲中精決﹐三焦司決瀆﹐膀胱主津液﹐共化五穀﹐以奉生身﹐得壽八。﹞津液布揚﹐﹝所謂泣汗涎涕唾等﹐布揚諸竅﹐得壽九也。平按﹕注涎袁刻作液。﹞各如其常﹐故能久長。﹝上之九種營身之事﹐各各無失﹐守常不已﹐故得壽命長生久視也。平按﹕久長《靈樞》作長久。﹞黃帝曰﹕人之壽百歲而死者﹐何以致之﹖﹝問其得壽所由。﹞

岐伯曰﹕使道隧以長﹐﹝謂有四事得壽命長﹕使道謂是鼻空使气之道﹐隧以長﹐出气不壅﹐爲壽一也。﹞

基墻髙以方﹐﹝鼻之明堂﹐墻基髙碩方正﹐爲壽二也。﹞通調營衛﹐三部三里﹐﹝三部﹐謂三焦部也。

三里﹐謂是膝下三里﹐胃脈者也。三焦三里﹐皆得通調﹐爲壽三。﹞起骨髙肉滿﹐百歲乃得終也。

﹝起骨﹐謂是明堂之骨。明堂之骨﹐髙碩肉滿﹐則骨肉堅實﹐爲壽四也。由是四事﹐遂得百歲終也。﹞

黃帝曰﹕其不能終壽而死者﹐何如﹖﹝問其夭死。平按﹕《靈樞》自黃帝曰其不能終壽而死者至故中年而壽盡矣一段﹐敍次在形骸獨居而終矣之後。﹞岐伯曰﹕其五臟皆不堅﹐﹝夭者亦四﹕五臟皆虛﹐易受邪傷﹐爲夭一也。﹞使道不長﹐空外以張﹐喘息暴疾﹐﹝使道短促﹐鼻空又大﹐泄气復多﹐爲夭二也。

平按﹕不長袁刻作不通﹐根據原抄更正﹐《靈樞》亦作不長。﹞又卑基墻﹐﹝鼻之明堂﹐基墻卑下﹐爲夭三也。﹞薄脈少血﹐其肉不實﹐數中風﹐血气不通﹐眞邪相攻﹐亂而相引﹐﹝脈小血少﹐皮肉皆虛﹐多中外邪﹐血气壅塞﹐眞邪相攻﹐引亂眞气﹐爲夭四。平按﹕《靈樞》不實作不石﹐中風作中風寒。﹞

故中年而壽盡矣。黃帝曰﹕善。﹝黃帝聞夭壽之所由﹐故贊述之也。平按﹕故中年而壽盡矣《靈樞》作故中壽而盡也。﹞

黃帝曰﹕其气之盛衰﹐以至其死﹐可得聞乎﹖﹝消息盈虛﹐物化之常﹐故人气衰﹐時時攺變﹐以至於死地﹐各不同形﹐故請陳之也。﹞岐伯曰﹕人生十歲﹐五臟始定﹐血气已通﹐其气在下﹐故好走。

二十歲﹐血气始盛﹐肌肉方長﹐故好趨。三十歲﹐五臟大定﹐肌肉堅固﹐血脈盛滿﹐故好步。四十歲﹐五臟六腑十二經脈﹐皆大盛以平定﹐腠理始疏﹐榮華頹落﹐發鬢頒白﹐平盛不搖﹐故好坐。﹝血﹐營血也。气﹐衛气也。大盛﹐內盛也。始疏﹐外衰。平按﹕《甲乙經》人生作人年﹐始疏作始開﹐頹落作剝落﹐發鬢作鬢髮。《靈樞》鬢作頗﹐頒作斑。又按﹕原抄平盛不搖﹐平字旁有丕彼悲反大也六字﹐疑平盛應作丕盛﹐別本作丕。﹞五十歲﹐肝气始衰﹐肝葉始薄﹐膽汁始減﹐目始不明。六十歲﹐心气始衰﹐喜憂悲﹐血气懈惰﹐故好臥。七十歲﹐脾气虛﹐皮膚枯。八十歲﹐肺气衰﹐魄離﹐魄離故言喜誤。九十歲﹐腎气焦﹐髒枯﹐經脈空虛。百歲﹐五臟皆虛﹐神气皆去﹐形骸獨居而終矣。﹝肝爲木﹐心爲火﹐脾爲土﹐肺爲金﹐腎爲水﹐此爲五行相生次第﹐故先肝衰次第至腎也。至於百歲﹐五臟虛壞﹐五神皆去﹐枯骸獨居﹐稱爲死也。平按﹕始減《靈樞》作始滅。喜憂悲《靈樞》作苦憂悲﹐《甲乙經》作乃善憂悲。

又《甲乙經》惰作墮﹐皮膚枯作皮膚始枯故四肢不舉。魄離二字《靈樞》不重﹐《甲乙經》作魂離魄散。喜誤《靈樞》《甲乙經》均作善誤。髒枯《甲乙經》作髒萎枯﹐《靈樞》髒上有四字﹐下無枯字。又《甲乙經》百歲上有至字﹐終下有盡字。﹞

黃帝問於岐伯曰﹕人年老而無子者﹐材力盡邪﹖將天數然﹖﹝材力﹐攝養之力也。天數﹐天命之數也。平按﹕《甲乙經》無此一段及下岐伯曰三字。﹞岐伯曰﹕女子七歲﹐腎气盛﹐更齒髮長。﹝腎主骨發﹐故腎气盛﹐更齒髮長。平按﹕更齒《素問》《甲乙經》均作齒更。﹞二七而天癸至﹐任脈通﹐伏衝脈盛﹐月事以時下﹐故有子。﹝天癸﹐精气也。任衝脈起於胞中下極者也﹐今天癸至﹐故任脈通也﹐伏衝之脈起於气街﹐又天癸至﹐故衝脈盛也。二脈並營子胞﹐故月事來以有子也。平按﹕天癸《甲乙經》作天水﹐下同。伏衝《素問》作太衝﹐新校正云﹕《太素》作伏衝﹐下同。與此正合。﹞

三七﹐腎气平均﹐故眞牙生而長極。﹝眞牙﹐後牙也。長極﹐身長也。﹞四七﹐筋骨堅﹐發長極﹐身體盛壯。﹝身之筋骨體發﹐無不盛極。﹞五七﹐陽明脈衰﹐面始焦﹐發始惰。﹝陽明脈起於面﹐行於頭﹐故陽明衰﹐面與發始焦落。平按﹕始焦《甲乙經》作皆焦﹐惰作白﹐《素問》作墮。﹞六七﹐三陽脈衰於上﹐面皆焦﹐發白。﹝三陽﹐太陽﹑少陽﹑陽明也。三陽脈俱在頭﹐故三陽衰﹐面焦發白。平按﹕發白《素問》作發始白。《甲乙經》無此一段。﹞七七﹐任脈虛﹐伏衝衰少﹐天癸竭﹐地道不通﹐故形壞而無子。﹝任衝二脈气血俱少﹐精气盡﹐子門閉﹐子宮壞﹐故無子。平按﹕伏衝衰少《素問》《甲乙經》作太衝脈衰少。﹞丈夫年八歲﹐腎气實﹐發長齒更。二八﹐腎气盛﹐天癸至﹐精气溢瀉﹐陰陽和﹐故能有子。三八﹐腎气平均﹐筋骨勁彊﹐故眞牙生而長極。四八﹐筋骨隆盛﹐肌肉滿。五八﹐腎气衰﹐發惰齒。六八﹐陽气衰於上﹐面焦﹐鬢髮頒白。七八﹐肝气衰﹐筋不能動﹐天癸竭﹐精少﹐腎臟衰﹐形體皆極。八八﹐則齒髮去。﹝齒者﹐骨先衰﹐肉不附﹐故令齒枯也。平按﹕寫《甲乙經》作瀉﹐下同。肌肉滿《素問》《甲乙經》均作肌肉滿壯。陽气衰於上《素問》作陽气衰竭於上。腎臟衰《甲乙經》作腎气衰。﹞腎者生水﹐受五臟六腑之精而藏之﹐故五臟盛乃瀉。今五臟皆衰﹐﹝平按﹕《素問》《甲乙經》生水均作主水﹐乃瀉均作乃能瀉。以下據《素問﹟上古天眞論》及《甲乙經﹟形气盛衰大論》補入。﹞筋骨解墮﹐天癸盡矣﹐故發鬢白﹐身體重﹐行步不正﹐而無子耳。

卷第三﹝卷首缺﹞﹟陰陽

平按﹕此篇自傷腫上殘脫﹐篇目亦不可考。故自黃帝曰以下至痛形﹐謹根據《素問》卷二第五《陰陽應象大論》補入。自傷腫以下至末﹐見《素問﹟陰陽應象大論》﹐又見《甲乙經》卷六第七﹐惟編次小異。

黃帝曰﹕陰陽者﹐天地之道也﹐萬物之綱紀﹐變化之父母﹐生殺之本始﹐神明之府也﹐治病必求於本。故積陽爲天﹐積陰爲地。陰靜陽躁﹐陽生陰長﹐陽殺陰藏。陽化气﹐陰成形。寒極生熱﹐熱極生寒。寒气生濁﹐熱气生淸。淸气在下﹐則生飧泄﹔濁气在上﹐則生脹。此陰陽反作﹐病之逆從也。

故淸陽爲天﹐濁陰爲地﹔地气上爲云﹐天气下爲雨﹔雨出地气﹐云出天气。故淸陽出上竅﹐濁陰出下竅﹔淸陽發腠理﹐濁陰走五臟﹔淸陽實四肢﹐濁陰歸六腑。水爲陰﹐火爲陽﹐陽爲气﹐陰爲味。味歸形﹐形歸气﹐气歸精﹐精歸化﹐精食气﹐形食味﹐化生精﹐气生形。味傷形﹐气傷精﹐精化爲气﹐气傷於味。陰味出下竅﹐陽气出上竅。味濃者爲陰﹐薄爲陰之陽﹔气濃者爲陽﹐薄爲陽之陰。味濃則泄﹐薄則通﹔气薄則發泄﹐濃則發熱。壯火之气衰﹐少火之气壯。壯火食气﹐气食少火。壯火散气﹐少火生气。气味﹐辛甘發散爲陽﹐酸苦湧泄爲陰。陰勝則陽病﹐陽勝則陰病。陽勝則熱﹐陰勝則寒。重寒則熱﹐重熱則寒。寒傷形﹐熱傷气。气傷痛﹐形﹝以上從《素問﹟陰陽應象大論》補入。﹞傷腫。﹝旣迫痛傷形﹐卽便爲腫也。﹞故先痛而後腫者﹐气傷形也﹔﹝先邪傷衛气致痛後形腫者﹐謂衛气傷及於形也。﹞先腫而後痛者﹐形傷气也。﹝邪先客於皮膚爲腫而後壅衛气爲痛者﹐謂形傷及於气也。﹞風勝則腫﹐燥勝則幹﹐﹝邪風客於皮膚﹐則爲腫也。邪熱燥於皮膚﹐則皮幹無汗。平按﹕《素問》《甲乙經》腫均作動﹐腫下爲有熱勝則腫句。﹞寒勝則﹐﹝扶付反﹐檢義當腐﹐寒勝肉熱﹐肉當腐。平按﹕《素問》《甲乙經》均作浮。﹞濕勝則濡。﹝陰濕气盛﹐則多汗也。平按﹕濡下《素問》《甲乙經》均有瀉字。﹞天有四時五行﹐﹝天之用也。﹞以生長收藏﹐﹝四時之用。﹞以生寒暑燥濕。﹝五行所生也。有本有風﹐謂具五者也。平按﹕濕下《素問》《甲乙經》均有風字。﹞人有五臟﹐﹝人之有也。﹞有五气﹐以喜怒悲憂恐。﹝五气﹐五臟气也。喜怒等﹐心肺肝脾腎五志者。平按﹕有五气《素問》作化五气﹐《甲乙經》作化爲五气。喜上《素問》《甲乙經》均有生字。﹞故喜怒傷气﹐﹝內傷者也。﹞寒暑傷形。﹝外傷者也。﹞故曰喜怒不節﹐寒暑過度﹐生乃不固。﹝內外傷已﹐生得堅固不道夭者﹐未之有也。平按﹕《素問》無故曰二字﹐此節以上有暴怒傷陰暴喜傷陽厥气上行滿脈去形十六字﹐《甲乙經》同。﹞重陰必陽﹐重陽必陰。故曰冬傷於寒﹐春必病溫﹔﹝傷﹐過多也。冬寒﹐陰也。人於冬時﹐溫衣熱食﹐腠理開發﹐多取寒涼以快其志者﹐寒入腠理﹐腠理遂閉﹐內行臟腑﹐至春寒極變爲溫病也。平按﹕病溫顧本《素問》作溫病﹐趙府本《素問》仍作病溫。﹞春傷於風﹐夏生飧泄﹔﹝春風﹐陽也。春因腠理開發﹐風入腠閉﹐內行臟腑腸胃之中﹐至夏飧泄也。飧﹐水洗飯也﹐音孫﹐謂腸胃有風﹐水谷不化而出也。﹞夏傷於暑﹐秋生瘧﹔﹝夏因汗出﹐小寒入腠﹐藏之於內﹐至�气發﹐腠理外閉﹐風气內發﹐以成瘧。音皆。平按﹕《素問》秋生作秋必。注气發上原缺一字﹐玩經文應作秋﹐袁刻作夏。﹞秋傷於濕﹐冬生咳嗽。﹝秋多雨濕﹐人傷受濕﹐濕從上下﹐至冬寒並傷肺﹐故成咳嗽也。

愷代反﹐又邱吏反﹐謂逆气也。平按﹕自此以下《素問》有帝曰余聞上古聖人至陽在外陰之使也一段﹐其文甚長﹐中間新校正所引《太素》及楊注甚多﹐當在今本所闕七卷中﹐惜不可考矣。﹞黃帝問曰﹕法陰陽柰何﹖﹝陰陽者﹐天地綱紀﹐變化父母﹐養生之道﹐法之以成﹐故問之。﹞岐伯答曰﹕陽勝則身熱﹐﹝陽勝八益爲實﹐陰勝七損爲虛。言八益者﹕身熱﹐一益也﹐陰弱陽盛﹐故通身熱也。﹞腠理閉﹐﹝二益也﹐陽開腠理﹐過盛則閉。﹞而粗﹐﹝三益也﹐熱盛則腠理皮上粗澀也。平按﹕而粗《素問》作喘粗﹐《甲乙經》作喘息粗。﹞爲之俯仰﹐﹝四益也﹐熱盛上下﹐故身俯仰。平按﹕俯仰《甲乙經》作後悶。﹞汗不出而熱﹐﹝五益也﹐陰气內絕﹐故汗不出﹐身仍熱。﹞幹齒﹐﹝六益也﹐熱盛至骨﹐故齒幹也。﹞

﹝平按﹕《素問》《甲乙經》作齒幹。﹞以煩﹐﹝七益也﹐熱以亂神﹐故煩悶也。平按﹕《素問》作冤﹐《甲乙經》作悶。﹞腹滿死﹐﹝八益也﹐熱盛胃中﹐故腹滿也。前已七益﹐復加腹滿﹐故致死。平按﹕滿《甲乙經》作脹。﹞能冬不能夏。﹝以其內熱﹐故能冬之大寒﹐不能夏之小熱。平按﹕二能字《甲乙》作耐。﹞陰勝則身寒﹐﹝下言七損也﹕身寒﹐一損也﹐身苦寒。﹞汗出﹐﹝二損也﹐無陽禁腠﹐故汗出。﹞身常﹐﹝三損也﹐﹐冷也﹐身皮膚常冷也。平按﹕《素問》《甲乙經》作淸﹐袁刻亦作淸。﹞數栗﹐﹝四損也﹐數數戰栗也。﹞而寒﹐﹝五損也﹐戰而復寒也。﹞

寒則厥﹐﹝六損也﹐寒則手足逆冷也。﹞厥則腹滿死﹐﹝七損也。前已六損﹐復加冷气滿腹﹐冷气滿腹﹐故致死也。﹞能夏不能冬。﹝寒人遇熱﹐故堪能也。平按﹕兩能字《甲乙經》均作耐。﹞此陰陽更勝之變也﹐病之形能也。﹝此是陰陽變極之理﹐亦是人之病所能也。﹞黃帝問曰﹕調此二者柰何﹖﹝陰陽相勝﹐遂有七損八益﹐虛實不和﹐故謂調之。﹞岐伯答曰﹕能去七損八益﹐則二者可調也﹔﹝損者損於身﹐益者益於病﹐若人能修道察同﹐去損益之病﹐則陰陽气和﹐無諸衰老﹐壽命無窮﹐與天地同極也。平按﹕去《素問》《甲乙經》均作知。﹞不知用此﹐則蚤衰。﹝人不修道﹐不去損益﹐則陰陽不調﹐是謂不道﹐不道早衰也。平按﹕注不道二字﹐原抄重﹐袁刻刪去﹐不合﹐仍根據原抄。﹞衰之節﹐年四十﹐而陰气自半也﹐起居衰矣。

﹝始衰時節﹐年四十也。六腑爲陽气﹐五臟爲陰气。人年四十﹐五臟陰气自半已衰﹐腠理始疏﹐榮華頹落﹐發鬢頒白﹐行立之起﹐坐臥之居﹐日漸已衰也。﹞年五十﹐體重﹐耳目不聰明矣。﹝人年五十﹐脾气衰﹐故體重。肝气衰﹐故目不明。腎气衰﹐故聽不聰也。﹞年六十﹐陰痿﹐大气衰﹐九竅不利﹐﹝人年六十﹐腎气衰﹐精气減﹐筋弛﹐故宗筋痿也。十二經脈﹑三百六十五絡爲大气也﹐其气皆上於面而走空竅﹐其精陽气上於目而爲睛﹐其別气走於耳而爲聽﹐其宗气上出於鼻而爲臭﹐其濁气出於胃走唇舌而爲味﹐今經脈大气皆衰﹐故九竅不利。﹞下虛上實﹐涕泣俱出。﹝腰以上爲陽﹐以居上也﹔腰以下爲陰﹐以居下也。年六十者﹐精減陰痿﹐行步無力﹐卽下虛上實也。神衰失守﹐故涕泣俱出。平按﹕出下《素問》有矣字。﹞故曰知之則彊﹐﹝知察於同﹐去七損八益﹐其身日彊。﹞不知則老。

﹝人察於異﹐有損有益﹐故身速衰也。玄元皇帝曰﹕物壯則老﹐謂之不道﹐不道早已。此之謂也。﹞

故同名異邪﹐﹝道理無物不通﹐故同名也。物有方殊﹐故異邪也。平按﹕故同名異邪句《素問》作故同出而名異耳。注方殊﹐方字疑是萬字之誤。﹞智者察同﹐愚者察異﹐﹝察﹐觀也。智者反物觀道﹐愚者反道觀物。﹞愚者不足﹐智者有餘﹐有餘則耳目聰明﹐身體輕彊﹐年老復壯﹐壯者益理。﹝愚者觀物﹐有三不足﹕目暗耳聾﹐則視聽不足也﹔體重力衰﹐則身不足也﹔老者日衰﹐壯者日老﹐則壽不足也。智者觀道﹐神淸性明﹐故三有餘也﹕視聽日勝﹐則耳目有餘也﹔身彊體輕﹐則身有餘也﹔年老反同乳子之形﹐年壯更益气色之理﹐則壽有餘。﹞

﹝平按﹕《素問》年老作老者﹐理作治。﹞是以聖人爲無爲之事﹐﹝聖人﹐謂廣成子等也。忘物喪我﹐任物之動﹐卽爲無爲之事也。平按﹕注無爲袁刻作無物。﹞樂恬之能﹐﹝怡神適性﹐卽樂恬之能也。﹞從欲快志於虛無之守﹐﹝聖人欲無欲之欲﹐志無求之志﹐故從快於虛無。不失其道﹐謂之守也。﹞故壽命無窮﹐與天地終﹐此聖人之治身也。﹝虛無守者﹐其神不擾﹐其性不穢。性不穢故外邪不入﹐神不擾故臟腑�內﹐與虛無同道﹐與天地齊徳﹐遂獲有餘無窮之壽也。故廣成子語黃帝曰﹕吾以目無所見﹐耳無所聞﹐心無所知﹐神將自守﹐故人盡死﹐而我獨存。卽其事也。斯乃聖人理身之道也。平按﹕注臟腑下原抄空一格﹐旁注安欣二字。﹞天不足西北﹐故西方陰也﹐而人右耳目不如左明﹔地不滿東南﹐故東方陽也﹐人左手足不如右彊也。﹝夫天地者﹐形之大也。陰陽者﹐气之大也。

大形而生萬形﹐則大形以爲父母﹐萬形爲子也。故大形有所不足而生萬物﹐萬物不可足也。故人頭法天﹐則右耳目聰明不足也。手足法地﹐故左手足便彊不足也。以其天陽不足西北﹐地陰不足東南故也。

平按﹕《素問》西方作西北方﹐東方作東南方。﹞黃帝問曰﹕何以然﹖岐伯答曰﹕東方陽也﹐其精並上﹐故上明而下虛﹐故使耳目聰明而手足不便也﹔﹝東方是陽﹐陽气上升﹐故上實下虛﹐則人左箱上勝下劣也。平按﹕《素問》陽也下有陽者二字﹐並上作並於上並於上六字﹐故上明作則上明。﹞西方陰也﹐陰者其精並於下﹐並於下則下盛而上虛﹐故其耳目不聰明而手足便也。﹝西方是陰﹐陰气下沈﹐故下實上虛﹐則人右箱下勝上劣也。平按﹕此段原抄無﹐謹據《素問》補於西方是陰注上。﹞故俱感於邪﹐其在上也則右甚﹐在下則左甚﹐此天地陰陽所不能全﹐故邪居之。﹝非直左右陰陽虛處耳目手足有所不善﹐然左右俱感於邪﹐虛處獨甚﹐今人患手足左甚﹐耳目右甚﹐卽其事也。則天地陰陽有所不全﹐人法天地﹐何取可具其全。

非直人有不全﹐萬物皆爾﹐不可全也。故聖人法天則地﹐中順萬物﹐居不得已﹐安於不足﹐是謂攝生之大妙。平按﹕注已安下袁刻有居也二字﹐乃因原安字右旁有此二字﹐不宜混入正文。故天有精﹐地有形﹐天有气之精﹐成人耳目。地有質之形﹐成人手足。﹞天有八紀﹐地有五理﹐故能爲萬物父母。

﹝天有八風之紀﹐紀生萬物﹐地有五行之理﹐理成萬物﹐故爲父母也。平按﹕理《素問》作裏。物下《素問》有之字。﹞淸陽上天﹐濁陰歸地﹐﹝故陰陽和也﹐稱爲萬物﹔陰陽離也﹐號爲天地也。﹞

是故天地之動靜﹐神明爲之紀﹐故能以生長化成收藏﹐終而復始。﹝是故以天之動也﹐以地之靜也﹐以神明禦之爲綱紀也﹐三者備﹐故能爲四時生長化成收藏終始者也。平按﹕紀上《素問》有綱字。

化成二字《素問》無。﹞惟賢人上配天以養頭﹐下象地以養足﹐中象人事以養五臟。﹝人頭象天﹐故配天養頭﹐使七竅俱美﹐同七曜之明也。足以象地﹐故使五常安﹐同山嶽雙鎭也。中身象於人事﹐人有五臟﹐余禽獸等有不具者﹐故象人事以養五臟﹐同眞人。平按﹕中象象字《素問》作旁。注雙字原缺﹐原校作雙。﹞天气通於肺﹐﹝肺爲四髒上蓋﹐是人之天﹐故天气通肺也。﹞地气通於咽﹐風气通於肝﹐﹝咽中入食﹐以生五臟六腑﹐故地气通咽也。東方生風﹐風生木﹐木生酸﹐酸生肝﹐故風气通於肝。平按﹕咽《素問》作嗌。﹞雷气通於心﹐﹝心能覺動四肢百體﹐故雷气通心也。﹞穀气通於脾﹐﹝五穀滋味入脾﹐故穀气通脾也。平按﹕谷《素問》作谷。﹞雨气通於腎。﹝雨者水也﹐故雨气通腎也。﹞六經爲川﹐﹝三陰三陽六經之脈﹐流諸血气以注腸胃﹐故爲川也。平按﹕川袁刻作水﹐注同。﹞腸胃爲海﹐﹝夫海者﹐一則眾川歸之﹐二則利澤萬物。腸胃爲彼六經所歸﹐又滋百節﹐故爲海也。﹞九竅爲水注。﹝聲色芳味﹐如水從外﹐流於上之七竅﹐注入經川﹐溲後糟粕之水﹐從內出下二竅也。有本爲外注﹐理亦相似。平按﹕注經川﹐川字袁刻作水。﹞水注之气﹐以天地爲之陰陽﹐﹝聲色芳味之气﹐從外入內有養﹐故以地爲陰也。糟粕溲後﹐從內出外得通﹐故以天爲陽也。

平按﹕《素問》水注二字不重。﹞陽之汗﹐以天地雨名之﹐﹝陽發腠理出汗﹐同天地間雨﹐故汗名雨也。﹞气以天地之風﹐﹝前明人汗﹐以天地之雨爲名﹔則人之气﹐以天地之風爲名也。平按﹕《素問》气上有陽之二字﹐風上有疾字﹐風下有名之二字。﹞暴气象雷﹐﹝人身中气﹐上下有聲﹐故象雷也。﹞

气逆象陽。﹝無陰之陽卽爲災﹐故气逆不和者﹐象於陽也。平按﹕气逆《素問》《甲乙經》均作逆气。﹞故治不法天之紀﹐不用地之理﹐則災害至矣。﹝爲家爲國之道﹐不根據天之八紀﹐地之五理﹐國有亡破之災﹐身有夭喪之害也。﹞故風之至旁如風雨﹐﹝風﹐謂天之邪气者也。邪气至﹐觸身旁﹐傷人體者﹐如暴風雨入人腠理﹐漸深爲病者也。平按﹕風上《素問》有邪字。旁《素問》《甲乙經》均作疾。﹞故善治者治皮毛﹐其次治肌膚﹐其次治筋脈﹐其次治六腑﹐其次治五臟﹐五臟半死半生。

﹝善者﹐謂上工善知聲色形脈之候﹐妙識本標﹐故療皮毛﹐能愈臟腑之病﹐亦療臟腑﹐能除皮毛之疾。

故病在皮毛﹐療於皮毛﹐病在五臟﹐療於五臟﹐或病淺而療淺﹐或病深而療深﹐或病淺而療深﹐或病深而療淺﹐皆愈者﹐斯爲上智十全者也。今夫邪气﹐始入皮毛之淺﹐遂至五臟之深﹐上工療之有十﹐五死五生者﹐以其陰陽兩感深重故也。平按﹕五臟二字袁刻不重。五臟下《素問》有治五臟者四字。﹞

故天之邪气﹐感則害五臟﹔﹝謂天降八正虛風﹐從衝上來﹐爲損至深﹐故害五臟也。平按﹕害下《素問》有人字。﹞

水谷之寒溫﹐感則害六腑﹔﹝天地之間﹐資生气味﹐謂水谷也。六腑貯於水谷﹐節之失和﹐次害六腑也。平按﹕《素問》溫作熱﹐害下有於字。﹞地之濕气﹐感則害皮肉筋脈。﹝腎爲水髒﹐主骨又深﹐少濕未能卽傷。余之四髒﹐所主皮肉筋脈在外﹐感卽先傷﹐未至六腑也。﹞故用鍼者﹐從陰引陽﹐從陽引陰﹐﹝肝臟足厥陰脈實﹐肝腑膽足少陽脈虛﹐須瀉厥陰以補少陽﹐卽從陰引陽也。若少陽實﹐厥陰虛﹐須瀉少陽以補厥陰﹐卽從陽引陰也。余例準此。平按﹕故下《素問》有善字。﹞以右治左﹐以左治右﹐﹝謂以繆刺﹐刺諸絡脈﹔謂以巨刺﹐刺諸經脈。﹞以我知彼﹐﹝謂醫不病﹐能知病患。﹞

以表知裏﹐﹝或瞻六腑表脈﹐以知五臟裏脈﹔或瞻聲色之表﹐能知臟腑之裏也。﹞以觀過與不及之理﹐見微得過﹐用之不殆。﹝寸口之脈﹐過五十動﹐然後一代﹐謂之過。不滿五十﹐謂之不及。見關格微病﹐得過失也。見微過而救人者﹐謂未病之病﹐療十十全﹐故無危殆。平按﹕得《甲乙經》作則。﹞

善診者按脈﹐﹝善﹐謂上工善能診候。診候之要﹐謂按脈。平按﹕《素問》按脈上有察色二字﹐《甲乙經》同。﹞先別陰陽﹐審淸濁﹐而知部候﹔﹝按脈之道﹐先須識別五臟陰脈﹐六腑陽脈﹐亦須審量營气爲濁﹐衛气爲淸﹐和兩手各有寸關尺三部之別也。平按﹕部候《素問》《甲乙》作部分﹐別本亦作部分。注和兩手﹐和字疑是知字傳寫之誤。﹞視喘息﹐聽音聲﹐而知所苦﹔﹝須看病患喘息遲急粗細﹐聽病患五行音聲﹐卽知五臟六腑皮毛膚肉筋脈骨髓何者所苦﹐此謂聽聲而知者也。平按﹕《甲乙》音聲作聲音﹐知下有病字。﹞觀權衡規矩﹐而知病所在﹔﹝面部有五臟六腑五行气色﹐觀乎卽知病在何臟腑也﹐此謂察色而知也。平按﹕規上《甲乙》有視字。在《素問》作主﹐《甲乙》作生。﹞按尺寸而觀浮沈滑澀﹐而知病所生﹔﹝澀﹐所敕反﹐不滑也。人之兩手﹐從關至魚九分﹐爲寸也﹔從關至尺一寸﹐爲尺也﹔尺寸終始一寸九分﹐爲尺寸也。凡按脈也者﹐按寸口得五臟六腑十二經脈之气﹐以知善惡﹐又按尺部﹐得知善惡﹐根據此大經﹐竟無關部。關者﹐尺寸分處﹐關自無地。根據秦越人﹐寸口爲陽﹐得地九分﹐尺部爲陰﹐得地一寸﹐尺寸終始一寸九分﹐亦無關地。華佗云﹕尺寸關三部各有一寸﹐三部之地合有三寸。未知此言何所根據。王叔和﹑皇甫謐等各說不同﹐並有關地﹐旣無根據﹐不可行用。

但關部不得言無﹐然是尺寸分處﹐自無其地﹐脾脈在中﹐有病寄見尺寸兩間﹐至下脈經之中﹐具定是非也。按脈之道﹐先別陰陽淸濁﹐知部分﹐以次察聲色﹐知病所苦所在﹐始按尺寸﹐觀浮沈等四時之脈﹐以識病源也。平按﹕所生下《素問》有以治二字﹐新校正云﹕按《甲乙經》作知病所在﹐以治則無過。下無過二字﹐續此爲句。與此正合。注尺寸分處袁刻作寸尺分處。﹞以治無過﹐以診則不失矣。

﹝此以診候知病源已﹐然後命諸鍼艾湯藥等法療諸病者﹐必有祛疾服靈之福﹐定無夭年損傷之罪﹐以其善診則無失也。平按﹕《甲乙》治下有則字﹐不作無。﹞故曰﹕病之始起也﹐可刺而已﹔﹝以其善診﹐病之始生﹐卽以小鍼消息去之﹐不用毒藥者﹐此則其微易散者也。﹞其盛﹐可待而衰也。﹝病盛不可療者﹐如堂堂之陣﹐不可卽擊﹐待其衰時然後療者﹐易得去之﹐如瘧病等也。平按﹕而衰也《素問》《甲乙》作衰而已。﹞故曰﹕因其輕而揚之﹐﹝謂風痺等﹐因其輕動﹐道引微鍼﹐揚而散之。﹞因其重而減之﹐﹝謂濕痺等﹐因其沈重﹐燔鍼按熨﹐漸減損也。平按﹕注濕痺袁刻誤作滋痺。﹞因其衰而彰之。﹝謂癲狂等﹐取其衰時﹐彰瀉去之也。﹞形不足者﹐溫之以气﹔﹝謂寒瘦少气之徒﹐補其陽气也。﹞精不足者﹐補之以味。﹝五臟精液少者﹐以藥以食五種滋味而補養之。﹞其髙者﹐因而越之﹔﹝風熱實於頭胸﹐因瀉越之。﹞其下者﹐引而竭之﹔﹝寒濕實於腰足﹐引瀉竭之。﹞中滿者﹐瀉之於內﹔﹝气脹腸胃之中﹐可以瀉之。﹞其有邪者﹐以爲汗﹔其在皮者﹐汗而發之﹔﹝﹐冷也。邪﹐腸胃寒熱病气也。或入臟腑﹐或在皮毛﹐皆用鍼藥﹐以調汗而出之也。平按HT《素問》《甲乙》作漬形二字﹐袁刻作淸﹐今根據原抄作。﹞

其悍者﹐按而投之﹔﹝﹐芳照反﹐急疾也。悍﹐胡旦反。禁其气急不散﹐以手按取﹐然後投鍼也。

平按﹕投《素問》《甲乙》作收。﹞其實者﹐散而瀉之。﹝諸有實者﹐皆散瀉之。﹞審其陰陽﹐以別柔剛﹐陽病治陰﹐陰病治陽﹐﹝夫物柔弱者﹐陽之徒也﹔剛彊者﹐陰之徒也。陰經受邪﹐流入陽經爲病﹐是爲陰經爲本﹐陽經爲標。療其本者﹐療於陰經﹐卽陽病療陰也。陽經受邪﹐準陰療陽也﹐卽陰病療陽也。人陰陽二經﹐陰經若實﹐陽經必虛﹐陽經若實﹐陰經定虛﹐故陽虛病者宜瀉陰﹐陰實病者宜補陽也。﹞定其血气﹐各守其鄕﹐血實宜決之﹐气虛宜掣引之。﹝須定所病在气在血﹐各守血气病之別鄕﹐瀉乃用鍼刺去實血﹐補乃用鍼引气﹐引皮補已﹐縱皮閉門﹐使气不泄。掣﹐死曳反﹐引也。

平按﹕气虛《甲乙》作气實。掣《素問》作HT。注縱皮﹐縱字袁刻作從。﹞

卷第三﹝卷首缺﹞﹟陰陽

調陰陽

平按﹕此篇見《素問》卷一第三《生气通天論》。

黃帝問於岐伯曰﹕夫自古通天者﹐生之本也﹐﹝古﹐謂上古﹑中古者也。調陰陽而攝其生﹐則通天之義。上古中古人君攝生﹐莫不法於天地﹐故生同天地﹐長生久視。通天地者﹐生之本也。不言通地者﹐天爲尊也。﹞本於陰陽。﹝本於天地陰陽之气。﹞天地之間﹐六合之內﹐其气九州九竅五臟十二節﹐皆通於天气。﹝在於天地四方上下之間﹐所生之物﹐卽九州等也。九州﹐卽是身外物也。九竅等物﹐身內物也。十二節者﹐謂人四肢各有三大節也。謂九州等內外物﹐皆通天气也。平按﹕《素問》於作乎。﹞其生在其气三﹐﹝謂天地間九州等物﹐其生皆在陰陽及和三气。平按﹕《素問》在作五﹐別本亦作五。﹞謂數犯此者﹐則邪气傷人﹐此壽之本。﹝陰陽分爲四時和气﹐人之縱志不順四時和气攝生﹐爲風寒雨濕邪气傷也。此順三气養生﹐壽之本也。平按﹕《素問》數上無謂字﹐壽下有命字﹐本下有也字。﹞蒼天之气淸靜﹐則志意治﹐﹝蒼﹐天色也。气﹐謂四時和气者也。天地之和气﹐淸而不濁﹐靜而不亂﹐能令人志意皆淸靜也。平按﹕《素問》靜作淨。﹞夫順之則陽气固﹐𨿽有賊邪﹐弗能害也﹐此因時之序也。

﹝人能順淸靜和气﹐則髒气守其內﹐腑气固其外﹐則𨿽有八正虛風賊邪﹐不能傷也﹐斯因四序之和自調攝也。平按﹕《素問》順上無夫字﹐序下無也字。﹞故聖人搏精神﹐或服天气﹐通神明。﹝搏﹐附也﹐或有也。聖人令精神相附不失﹐有服淸靜之气﹐通神令淸﹐通性令明﹐故得壽獘天地而不道夭。

平按﹕《素問》搏作傳﹐服天上無或字﹐通上有而字。﹞气失之﹐則內閉九竅﹐外壅肌肉﹐衛气散解﹐此謂自傷﹐气之削也。﹝陰气失和﹐則內閉九竅﹐令便不通﹐外壅肌肉﹐使腠理壅塞也。陽气失和﹐則腠理開解﹐衛气發泄也。此之失者﹐皆是自失將攝﹐故令和气銷削也。平按﹕《素問》失上無气字。

衛原抄作衝﹐據本注應作衛﹐《素問》亦作衛。﹞陽气者﹐若天與日﹐失其行﹐獨壽不章﹐故天運當以日光明﹐是故陽因上而衛外者也。﹝人之陽气﹐若天與日﹐不得相無也。如天不得無日﹐日失其行﹐則天不明也。故天之運動﹐要藉日行﹐天得光明也。

人與陽气不得相無﹐若無三陽行於頭上﹐則人身不得章延壽命也。故身之生運﹐必待陽脈行身以上﹐故壽命章也。是以陽上於頭﹐衛於外也。平按﹕《素問》行獨二字作所則折三字﹐上而二字作而上二字。﹞因於寒﹐志欲如連樞﹐起居如驚﹐神气乃浮。﹝連﹐數也。樞﹐動也。和气行身﹐因傷寒气﹐則志欲不定﹐數動不住﹐故起居如驚﹐神魂飛揚也。平按﹕《素問》寒下無志字﹐連樞作運樞﹐新校正云﹕全元起本作連樞。﹞因於暑﹐汗煩則喘喝﹐靜則多言﹐體若燔炭﹐汗出如散。﹝喝﹐漢曷反﹐呵也﹐謂喘呵出气聲也。汗者﹐陰气也﹐故汗出卽熱去。今熱﹐汗出而煩擾也。若靜而不擾﹐則內熱狂言。如此者﹐𨿽汗猶熱。汗如沐浴﹐汗不作珠﹐故曰如散也。平按﹕《素問》如散作而散。﹞因於濕首如裹攘﹐大筋濡短﹐小筋施長﹐施長者爲痿。﹝如﹐而也。攘﹐除也。人有病熱﹐用水濕頭而以物裹人﹐望除其熱﹐是則大筋得寒濕縮﹐小筋得熱緩長。施﹐緩也﹐絕爾反。筋之緩﹐四肢不收﹐故爲痿也。平按﹕《素問》裹下有濕熱不三字﹐濡作﹐施作弛﹐小筋施長下有短爲拘四字﹐爲痿上無者字。﹞因陽气爲腫﹐四維相代﹐陽气而竭。﹝因邪气客於分肉之間﹐衛气壅遏不行﹐遂聚爲腫。四時之气﹐各自維守﹐今四气相代﹐則衛之陽气竭壅不行﹐故爲腫也。平按﹕因陽气爲腫《素問》作因於气爲腫﹐而竭作乃竭。﹞陽气者﹐煩勞則張﹐精絕辟積﹐於夏使人前厥﹐﹝辟﹐稗尺反。夏日陽气盛時﹐入房過多﹐則陽虛起﹐精絕辟積﹐生前厥之病也。辟積﹐辟疊停廢之謂也。

前厥﹐卽前僕也。平按﹕前厥《素問》作煎厥。﹞目盲不可以視﹐耳閉不可以聽﹐﹝精絕則腎腑足太陽脈衰﹐足太陽脈起目內﹐故太陽衰者卽目盲也。精絕腎虛﹐則腎官不能聽也。﹞潰潰乎若壞都﹐滑滑不止。﹝潰﹐胡對反。潰潰﹑滑滑﹐皆亂也。陽气煩勞﹐則精神血气亂﹐若國都亡壞﹐不可止也。

一曰滑不正則。都﹐大也。言非直精神血气潰亂﹐四肢十二大骨痿不正也。平按﹕滑滑不止《素問》作乎不可止。注滑不正則應作都骨不正﹐按原抄滑滑不止右偏﹐有滑滑不止都骨不正八小字。﹞

陽气大怒﹐則形气而絕﹐血宛於上﹐使前厥﹐有傷於筋縱﹐﹝陰並於陽﹐盛怒則衛气壅絕﹐血之宛陳﹐上並於頭﹐使人有僕﹐故曰前厥﹐並傷於筋﹐故痿也。平按﹕陽气下《素問》有者字﹐而絕作絕而﹐宛作菀﹐使前厥作使人薄厥。﹞其若不容﹐而出汗偏阻﹐使人偏枯。﹝阻﹐壞也﹐慈呂反。容﹐緩也。

陽气盛者必傷筋痿緩﹐其若不緩﹐則冷汗偏出壞身。偏枯﹐不隨之病也﹐或偏枯疼者也。平按﹕而出汗偏阻《素問》作汗出偏沮。﹞汗出見濕﹐乃生痤疽。﹝若汗徧身﹐見濕於風﹐卽邪風客於肌肉﹐壅遏營衛﹐傷肉以生痤疽也。痤﹐癰之類﹐然小也﹐俗謂之癤子。久壅陷骨者﹐爲痤疽也。平按﹕《素問》疽作。﹞膏粱之變﹐足生大釘﹐受如持虛。﹝膏粱血食之人﹐汗出見風﹐其變爲病﹐與布衣不同﹐多足生大釘腫。膏粱身虛﹐見濕受病﹐如持虛器受物﹐言易得也。平按﹕《素問》膏作髙﹐釘作丁。新校正云﹕按丁生之處﹐不常於足﹐蓋謂膏粱之變﹐饒生大丁﹐非偏著足也。又《素問》持虛下有勞汗當風寒薄爲郁乃痤十一字。﹞陽气者﹐精則養神﹐柔則養筋﹐﹝衛之精气﹐晝行六腑﹐夜行五臟﹐令五神淸明﹐行四肢及身﹐令筋柔弱也。﹞開闔不得﹐寒气從之﹐乃生大僂。﹝腠理有邪﹐開令邪出﹐則開爲得也。腠理無邪﹐閉令不開﹐卽闔爲得也。今腠理開邪入﹐卽便閉之﹐故不得也。寒邪入已﹐客於腰脊﹐以尻代踵﹐故曰大僂。僂﹐曲也﹐力矩反。﹞陷脈爲﹐流連肉腠。﹝寒邪久客不散﹐寒熱陷脈以爲膿血﹐流連在肉腠之間﹐故爲。平按﹕流《素問》作畱。﹞輸气化薄﹐傳爲善畏﹐乃爲驚駭。﹝輸者各系於髒气化薄則精虛不守﹐故善畏而好驚也。平按﹕《素問》輸作兪﹐乃作及。﹞營气不順﹐逆於肉理﹐乃生癰腫。﹝脈肉營气﹐爲邪气傷﹐不得循脈陰陽相注﹐故逆於肉理﹐敗肉卽生癰也。平按﹕《素問》順作從﹐作癰。注脈肉﹐肉字別本作內。﹞魄汗不盡﹐形弱而气爍﹐穴輸已閉﹐發爲風瘧﹐故風者﹐百病之始也。﹝魄﹐肺之神也﹐肺主皮毛腠理﹐人之汗者﹐皆是肺之魄神所營﹐因名魄汗。夏傷於暑﹐汗出不止﹐形之虛弱﹐气之衰損﹐淫邪藏於腠理﹐腠理已閉﹐至秋得寒﹐內外相感﹐遂成風瘧而气爍﹐故邪風者百病始。爍﹐式藥反。淫邪气。平按﹕《素問》不盡作未盡。﹞淸靜則肉腠閉距﹐𨿽有大風苛毒﹐弗之能客﹐此因時之序也。﹝不爲躁動﹐毛腠閉距﹐八風不能傷者﹐順四時之序調養﹐故無病也。苛﹐害也﹐音柯。平按﹕《素問》距作拒﹐客作害。﹞故人病久則傳化﹐上下不並﹐良醫弗爲。﹝人病𨿽久﹐得有傳變﹐上下陰陽不並﹐至其所王﹐必當自愈﹐故良醫不爲也。

平按﹕《素問》病上無人字。﹞故陽蓄積病死﹐而陽气當隔﹐隔者當瀉﹐不亟正治﹐旦乃敗亡。﹝故陽病者﹐蓄積不得傳化﹐有其死期者﹐陽脈當隔﹐脈有隔之時﹐當卽瀉之﹐不急療者﹐必當死也。隔﹐格也。亟﹐急也。平按﹕旦乃敗亡《素問》作粗乃敗之﹐別本旦作且。注療者別本作療之。﹞故陽气者﹐一日而主外﹐平旦人气生﹐日中而陽气隆﹐日西陽气已虛﹐气門乃開﹐是故暮而收距﹐毋擾筋骨﹐毋見霧露。﹝夫陽者﹐生气也。陰者﹐死气也。故陽气一日而主外﹐陰气一夜而主內。一日外者分爲三時﹕平旦人气始生﹐爲少陽也﹔日中人气隆盛﹐爲太陽也﹔日西人气始衰﹐爲虛陽也。陽气虛者﹐陰气卽開也。陰气開者﹐卽申酉戌﹐少陰生也﹐故暮須收距﹐無令外邪入皮毛也﹔亥子丑時﹐卽至陰也﹐故至陰時無擾骨也﹔寅卯辰﹐卽厥陰也﹐故厥陰時無擾於筋﹐見霧露也﹐陰衰見濕﹐因招寒濕病。平按﹕《素問》開作閉。﹞反此三時﹐形乃困薄。

﹝不順晝夜各三時气以養生者﹐必爲病困迫於身。薄﹐迫也。﹞

岐伯曰﹕陰者﹐藏精而極起者也﹔陽者﹐衛外而爲固者也。﹝五臟藏精﹐陰極而陽起也﹔六腑衛外﹐陽極而陰固也。故陰陽相得﹐不可偏勝也。平按﹕《素問》極起作起亟。﹞陰不勝其陽﹐則其脈流薄﹐疾並乃狂。﹝陽勝﹐卽人迎脈動﹐或停或速﹐是則陰並陽盛﹐發爲狂病。平按﹕《素問》脈上無其字。﹞陽不勝其陰﹐五臟气爭﹐九竅不通。﹝陰勝﹐則髒气無衛﹐故外九竅閉而不通也。平按﹕五臟上《素問》有則字。﹞是以聖人陳陰陽﹐筋脈和同﹐骨髓堅固﹐气血皆順﹐如是則外內調和﹐邪不能客﹐耳目聰明﹐气立如故。﹝故聖人陳陰陽﹐使人調內外之气﹐和而不爭也。平按﹕《素問》順作從﹐外內作內外﹐客作害。﹞風客淫气﹐精乃亡﹐邪傷肝。﹝風客淫情之气﹐遂令陰盛﹐施精不已﹐故精亡也。肝脈循陰入肝﹐故精亡傷肝也。平按﹕注淫情﹐情字別本作精。﹞因而飽食﹐筋脈橫解﹐腸爲痔。﹝﹐音僻﹐泄膿血也。肝主於筋﹐亦生於血﹐肝旣傷已﹐又因飽食﹐穀气盛迫﹐筋脈解裂﹐廣腸漏泄膿血﹐名之爲痔也。平按﹕腸袁刻誤作傷。﹞因而一飲﹐則逆气。﹝一者﹐大也。

旣已亡筋傷肝﹐又因大飲﹐則爲逆气之病也。平按﹕一《素問》作大。﹞因而彊力﹐腎气乃傷﹐髙骨乃壞。﹝亡精傷肝﹐復因力已入房﹐故傷腎也。腎以藏精主骨﹐腎傷則大骨壞也。髙﹐大也。﹞

凡陰陽之要﹐陰密陽固﹐而兩者不和﹐若春無秋﹐若冬無夏﹐因而和之﹐是謂聖度。﹝腠理密不泄者﹐乃內陰之力也。五臟藏神固者﹐外陽之力也。故比四時和气﹐不得相無也。因四時和气和於身者﹐乃是先聖法度也。平按﹕陰密陽固《素問》作陽密乃固。﹞故彊不能﹐陰气乃絕﹐﹝陰气衰者﹐可以補陰﹐更彊入房瀉其陰﹐故陰气絕也。平按﹕故彊不能《素問》作故陽彊不能密﹐袁刻於能下加一密字﹐與原抄不合。﹞因於露風﹐乃生寒熱。﹝精亡肝傷﹐更得寒濕風邪﹐邪風成者爲寒熱病也。平按﹕《素問》此段上有「陰平陽祕﹐精神乃治﹐陰陽離決﹐精气乃絕」四句。後二句﹐本書見下文。﹞是以春傷於風﹐邪气流連﹐乃爲洞泄﹔夏傷於暑﹐秋爲瘧﹔秋傷於濕﹐气上逆而咳﹐發爲痿厥﹐陰陽離決﹐精气乃絕﹔冬傷於寒﹐春乃病熱。﹝洞﹐大貢反﹐疾流也。肺惡寒濕之气﹐故上逆咳也。至冬寒濕變熱﹐四肢不用﹐名曰痿厥。二气離分不和﹐故精气絕也。平按﹕《素問》流連作畱連﹐春乃病熱作春必溫病。﹞四時之气爭﹐傷五臟也。﹝風寒暑濕﹐四時邪气爭而不和﹐卽傷五臟也。﹞陰之生﹐本在五味。﹝身內五臟之陰﹐因五味而生也。平按﹕《素問》生上有所字。﹞陰之五官﹐陽在五味。﹝五臟﹐陰之官也。謂眼耳鼻口舌等五官之陽﹐本於五味者也。故五味內滋五臟﹐五官於是用彊也。平按﹕《素問》官作宮﹐陽作傷。﹞是故味過酸﹐肝气以津﹐肺气乃絕﹔﹝夫五味者﹐各走其髒﹐得中則益﹐傷多則損。故傷酸者﹐能令肝气下流﹐膀胱胞薄﹐遂成於癃漏泄病也。肺气克肝﹐今肝气津泄﹐則肺無所克﹐故肺气無用也。平按﹕肺《素問》作脾。﹞味過於鹹﹐則大骨气勞﹐短肌气抑﹔﹝鹹以資骨﹐今咸過傷骨﹐則脾無所克﹐故肌肉短小﹐脾气壅抑也。﹞

﹝平按﹕《素問》肌下有心字。﹞味過苦﹐心气喘滿﹐色黑腎不衛﹔﹝苦以資心﹐今苦過傷心﹐喘滿嘔吐﹐則腎气無力﹐故色黑而不能衛也。平按﹕《素問》苦作甘﹐腎不衛作腎气不衡。﹞味過於甘﹐脾气濡﹐胃气乃濃﹔﹝甘以資脾气﹐今甘過傷脾气濡﹐令心悶胃气濃盛也。平按﹕《素問》甘作苦﹐濡上有不字。﹞味過於辛﹐筋脈沮弛﹐精神乃英。﹝辛以資肺﹐今辛多傷肺﹐肺以主气﹐筋之气壞﹐泄於皮毛也。心神克肺气沮泄﹐神气英盛﹐浮散無用也。平按﹕英《素問》作央﹐王注作久字解。

新校正謂此論味過所傷﹐不宜作精神長久解﹐央乃殃也﹐此古文簡略﹐字多假借用也。其說爲長。﹞

是故謹和五味﹐則骨正筋柔﹐气血以流﹐腠理以密。﹝謂五味各得其所者﹐則咸能資骨﹐故骨正也﹔酸能資筋﹐故筋柔也﹔辛能資气﹐故气流也﹔苦能資血﹐故血流也﹔甘能資肉﹐故腠理密也。﹞如是則气骨以精﹐謹道如法﹐長有天命。﹝謹﹐順也。如是調養身者﹐則气骨常得精勝﹐上順天道﹐如先聖法﹐則壽獘天地﹐故長有天命也。平按﹕顧本《素問》气骨作骨气﹐趙府本仍作气骨。﹞

卷第三﹝卷首缺﹞﹟陰陽

陰陽雜說

平按﹕此篇﹐自篇首至是謂得道﹐見《素問》卷一第四《金匱眞言論》。自黃帝問於岐伯曰人有四經至陰陽相過曰彈﹐見《素問》卷二第七《陰陽別論》。自凡痺至痺聚在脾﹐見《素問》卷十二第四十三《痺論》。自陰爭於內至末﹐見《素問﹟陰陽別論》。

黃帝問於岐伯曰﹕天有八風﹐經有五風﹐八風發邪气﹐經風觸五臟。﹝八風﹐八正邪風也﹐正月朔日有此八風﹐發爲邪气傷人者也。經風﹐八虛風也﹐謂五時八風﹐從虛鄕來﹐觸於五臟﹐捨之爲病也。平按﹕《素問》問下無於岐伯三字﹐五風下有何謂岐伯對曰六字﹐發邪下無气字﹐有以爲二字。

注八正袁刻作八方﹐按前《調陰陽篇》𨿽有邪賊句﹐楊注云﹕𨿽有八正虛風﹐不能傷也。根據原抄作八正爲是。﹞邪气發病﹐所謂得四時之脈者﹐﹝謂得四時相勝之脈以爲候。平按﹕《素問》脈作勝﹐別本亦作勝。﹞春勝長夏﹐長夏勝冬﹐冬勝夏﹐夏勝秋﹐秋勝春﹐所謂得四時之勝也。﹝謂天風經風在身﹐邪气行於寸口﹐有相勝之候。平按﹕《素問》無得字。﹞東風生於春﹐病在肝﹐輸在頸項﹔﹝東風從春生已與肝爲病者﹐肝之病气﹐運致於頸項﹐頸項爲春也。平按﹕注運致別本作逆致。﹞南方風生於夏﹐病在心﹐輸在胸脇﹔﹝胸脇當心﹐故爲夏也。﹞西方風生於秋﹐病在肺﹐輸在肩背﹔﹝肩背當肺﹐故爲秋也。﹞北方風生於冬﹐病在腎﹐輸在腰股﹔﹝腰股近腎﹐故爲冬也。﹞中央爲土﹐病在脾﹐輸在脊﹐故精者身之本也。﹝脊膂當脾﹐故爲仲夏也。土爲五穀之精﹐以長四髒﹐故爲身之本也。平按﹕《素問》輸作兪﹐下同﹐南西北下均無方字﹐故精者身之本也句在後。﹞故春气者病在頭﹐﹝在頭頸項。﹞夏气者病在髒﹐﹝髒謂心腹。﹞秋气者病在肩背﹐﹝肩背爲秋气也。﹞冬气者病在四肢。﹝冬爲痺厥﹐多在四肢。﹞故春喜病鼽衄﹐﹝傷寒﹐春病在頭﹐故喜鼽衄也。﹞夏喜病洞泄寒﹐﹝傷風﹐夏病在髒﹐故喜病洞泄寒中也。平按﹕《素問》寒作寒中﹐夏作長夏﹐在仲夏之後。﹞仲夏喜病胸脇﹐﹝傷溫﹐夏病在胸脇﹐故喜病胸脇。﹞秋喜病風瘧﹐﹝仲夏傷暑者﹐秋喜病風瘧也。﹞冬喜病痺厥。

﹝傷濕﹐冬病故爲痺厥。﹞故冬不按蹺﹐春不病鼽衄﹐春不病頸項﹐﹝夫冬傷寒气在於腠理者﹐以冬彊勇按蹺﹐多勞困﹐腠理開﹐寒气入客。今冬不作按蹺﹐則無傷寒﹐至春不患熱病鼽衄﹐故春不病頸項者也。蹺﹐幾小反﹐彊勇兒也。平按﹕《素問》鼽上無病字。﹞夏不病洞泄寒中﹐仲夏不病胸脇﹐﹝春傷風時﹐多循於頭﹐入於腑臟﹐故至夏日作飧泄寒中病也。所以春無傷風﹐卽無夏飧泄之病﹐故至仲夏不病胸脇。平按﹕《素問》夏不病洞泄作長夏﹐在仲夏不病胸脇下。﹞秋不病風瘧﹐秋不病肩背胸脇﹐﹝仲夏不傷暑於胸脇﹐至秋無瘧及肩背胸脇病也。平按﹕《素問》無秋不病肩背胸脇句。﹞冬不病痺厥飧泄﹐而汗出藏於者﹐至春不病溫﹐﹝冬病痺厥飧泄內虛﹐又因汗出﹐寒入藏於內﹐故至春病溫﹐是爲冬傷於寒﹑春爲溫病所由者也。平按﹕《素問》作精。藏於上《素問》有夫精者身之本也故八字。﹞夏暑汗不出者﹐秋成風瘧﹐﹝小寒入腠理﹐不得汗泄﹐至秋寒气感而成瘧也。﹞此平人脈法地也。﹝平人脈法﹐要須知風寒暑濕四气爲本﹐然後候知弦鉤毛沈四時脈也。地卽本也。平按﹕《素問》無地字。﹞岐伯曰﹕陰中有陰﹐陽中有陽。平旦至日中﹐天之陽﹐陽中之陽也﹔日中至昏﹐天之陽﹐陽中之陰也﹔﹝子午巳東﹐晝爲陽也﹔卯酉巳北﹐夜爲陰。故平旦至日中﹐陽中之陽也﹔日中至昏﹐陽中之陰也。平按﹕岐伯曰《素問》作故曰﹐昏上有黃字。﹞合夜至雞鳴﹐天之陰﹐陰中之陰也﹔雞鳴至平旦﹐天之陰﹐陰中之陽也。﹝子午巳西﹐夜爲陰﹔卯酉巳南﹐晝爲陽。故合夜至雞鳴﹐陰中之陰也﹔雞鳴至平旦﹐陰中之陽也。﹞故人亦應之。﹝人同陰陽﹐故人亦有陽中之陽﹐陽中之陰﹐陰中之陰﹐陰中之陽也。﹞夫言人之陰陽﹐則外爲陽﹐內爲陰。﹝皮毛膚肉﹐在外爲陽﹔筋骨臟腑﹐在內爲陰。﹞言人身之陰陽﹐則背爲陽﹐腹爲陰。﹝背在胸上近頭﹐故爲陽也﹔腹在胸下近腰﹐故爲陰也。﹞言人之身﹐五臟中之陰陽﹐則藏者爲陰﹐腑者爲陽﹔肺肝心脾腎五臟皆爲陰﹐膽胃大腸小腸三焦膀胱六腑皆爲陽。﹝就身之中﹐五臟藏於精神爲陰﹐六腑貯於水谷爲陽也。平按﹕《素問》言人之身五臟中之陰陽作言人身之臟腑中之陰陽﹐肺肝心脾腎作肝心脾肺腎﹐三焦二字在膀胱下。﹞所以欲知陰中之陰而陽中之陽何也﹖爲冬病在陰﹐夏病在陽﹐春病在陰﹐秋病在陽﹐﹝所以須知陰陽相在者﹐以其四時風寒暑濕在陰陽也。何者﹖冬之所患咳嗽痺厥﹐得之秋日傷濕﹐陰也﹔夏之所患飧泄病者﹐得之春日傷風﹐陽也﹔春之所患溫病者﹐得之冬日傷寒﹐陰也﹔秋之所患咳瘧病者﹐得之夏日傷暑﹐陽也。平按﹕注咳瘧恐系瘧之誤﹐以上編夏傷於暑秋爲瘧也。﹞皆視其所在﹐爲施鍼石。﹝視﹐瞻候也。

宜以三部九候瞻知所在﹐然後命於鍼灸砭石湯藥導引﹐五立療方﹐施之不誤﹐使十全者也。﹞故背爲陽﹐陽中之陽﹐心也﹔背爲陽﹐陽中之陰﹐肺也﹔﹝心肺在膈以上﹐又近背上﹐所以爲陽也。心以屬火﹐火爲太陽﹐故爲陽中之陽也。肺以屬金﹐金爲少陰﹐故爲陽中之陰也。﹞腹爲陰﹐陰中之陰﹐腎也﹔腹爲陰﹐陰中之陽﹐肝也﹔﹝腎肝居膈以下﹐又近下極﹐所以爲陰也。腎以屬水﹐水爲太陰﹐故爲陰中之陰也。肝以屬木﹐木爲少陽﹐故爲陰中之陽也。﹞腹爲陰﹐陰中之至陰﹐脾也。﹝脾居腹中至陰之位﹐以資四髒﹐故爲陰中之陰。﹞此皆陰陽表裏﹑外內左右﹑雌雄上下相輸應也﹐故以應天之陰陽也。﹝五臟六腑﹐卽表裏陰陽也。皮膚筋骨﹐卽內外陰陽也。肝肺所主﹐卽左右陰陽也。牝髒牡藏﹐卽雌雄陰陽也。腰上腰下﹐卽上下陰陽也。此五陰陽﹐气相輸會﹐故曰合於天也。平按﹕《素問》外內作內外﹐無左右上下四字。﹞問曰﹕五臟應四時有放乎﹖答曰﹕有。東方靑色﹐入通於肝﹐開竅於目﹐藏精於肝﹐﹝精﹐謂木精也﹐汁也﹐三合﹐藏之肝腑膽中也。平按﹕《素問》問曰作帝曰﹐有放乎作各有收受乎。﹞其病發驚駭﹐﹝起怒亡魂﹐故驚駭也。﹞其味辛﹐﹝肝味正酸而言辛者﹐於義不通。有云﹕金克木爲妻﹐故肝有辛气。平按﹕《素問》辛作酸。注而言辛袁刻作有本言辛。﹞其類艸木﹐﹝五行各別多類﹐故五行中各稱類也。艸木類同別也。﹞其畜雞﹐其穀麥﹐其應四時﹐上爲歲星﹐﹝春當歲星。﹞是以春气在頭也﹐其音角﹐﹝頭爲身之初首﹐故春气在也。﹞其數八﹐﹝成數八。﹞是以知病在筋也﹐其臭臊。﹝是知筋位居春﹐故以病在筋也。﹞赤色入通於心﹐﹝火生於木﹐心又屬火﹐火色赤﹐故通心。平按﹕赤色上《素問》有南方二字。﹞開竅於耳﹐﹝《九卷》云﹕心气通舌。舌旣非竅﹐通於耳。﹞藏精於心﹐﹝心有七孔三毛﹐盛精汁三合。﹞

故病在五臟﹐﹝心爲五臟主﹐不得受於外邪﹐受外邪則五臟皆病也。﹞其味苦酸﹐﹝酸爲苦母﹐並母言之﹐故有苦酸。平按﹕《素問》無酸字。﹞其類火﹐其畜羊﹐其穀黍﹐﹝《九卷》云﹕黃黍味辛。

苦味克辛﹐仍金火相濟﹐故並言之。﹞其應四時﹐其星上爲熒惑﹐﹝夏時上爲熒惑。﹞以知病在脈也﹐﹝脈位居夏﹐故病在脈。﹞其音徵﹐其數七﹐﹝成數七也。﹞其臭焦。黃色入通於脾胃﹐﹝五色皆自通髒﹐不言其腑﹐此言腑者﹐以胃爲四髒資糧﹐故兼言也。平按﹕《素問》黃色上有中央二字﹐脾下無胃字。﹞開竅於口﹐藏精於脾﹐﹝精﹐脾中散膏半斤﹐主裹血溫五臟也。﹞故病在於舌本﹐﹝脾脈足太陽連舌本﹐故夏病在舌本也。﹞其味甘﹐其類土﹐其畜牛﹐其谷稷﹐其應四時﹐上爲鎭星﹐﹝其脾王四季﹐故季夏上爲鎭星也。﹞故知病在肉也﹐其音宮﹐其數五﹐﹝脾肉在夏﹐故有病在肉。其數五﹐謂生數。﹞其臭香。白色入通於肺﹐開竅於鼻﹐藏精於肺﹐﹝精﹐肺液也。平按﹕白色上《素問》有西方二字。﹞故病在於背﹐﹝肺爲陽中之陰﹐在背﹐故病在背。﹞其味辛﹐其類金﹐其畜馬﹐其穀稻﹐﹝《九卷》云﹕粳米味甘﹐黍味辛。此中稻辛。﹞其應四時﹐上爲太白星﹐﹝秋時上爲太白星。﹞故知病在皮毛﹐﹝皮毛在秋﹐故病在皮毛也。﹞其音商﹐其數九﹐其臭腥。﹝九爲成數。﹞黑色入通於腎﹐開竅於二陰﹐﹝二陰﹐謂前後陰也。平按﹕黑色上《素問》有北方二字。﹞藏精於腎﹐﹝精﹐謂腎液。﹞病在於溪谷﹐其味鹹﹐其類水﹐其畜豕﹐其穀豆﹐﹝肉之大會爲谷﹐小會爲溪。肉分之間﹐溪骨之會﹐腎間動气爲原气﹐在溪谷間﹐故冬病在也。平按﹕《素問》溪下無谷字﹐豕作彘。﹞其應四時﹐上爲辰星﹐﹝冬時上爲辰星。﹞以知病在骨﹐﹝骨气在冬﹐故病在骨。﹞

其音羽﹐其數六﹐其臭腐。﹝六爲成數。﹞岐伯曰﹕善爲脈者﹐謹察五臟六腑逆順﹐陰陽表裏雌雄之紀﹐髒之心意﹐合之於精﹐非其人勿教﹐非其人勿授﹐是謂得道。﹝善候脈者﹐須察臟腑之气﹐有逆有順﹐陰陽表裏雌雄綱紀﹐得之於心﹐合於至妙﹐然後教於人。教於人之道﹐觀人所能﹐妙知聲色之情﹐可使瞻聲察色﹐諸如是等﹐謂其人也。教﹐謂教童蒙也。授﹐謂授久學也。如是行者﹐可謂上合先聖人道也。平按﹕《素問》善上有故字﹐無岐伯曰三字﹐逆順二字作一逆一從四字﹐合之於精作合心於精。﹞

黃帝問於岐伯曰﹕人有四經十二順﹐﹝四經﹐謂四時經脈也。十二順﹐謂六陰爻﹑六陽爻﹐相順者也。平按﹕《素問》黃帝問下無於岐伯三字﹐順作從﹐下同﹐下有何謂岐伯對曰六字。﹞四經應四時﹐十二順應十二月﹐﹝肝心肺腎四脈應四時之气﹐十二爻應十二月。﹞十二月應十二脈。﹝十二經脈也。﹞脈有陰陽﹐﹝十二經脈﹐六陰六陽。﹞知陽者知陰﹐知陰者知陽。﹝妙知人迎之變﹐卽懸識气口﹔於气口之動﹐亦達人迎。﹞凡陽有五﹐五五二十五陽。﹝五臟之脈於五時見﹐隨一時中卽有五脈﹐五脈見時皆有胃气﹐卽陽有五也。五時脈見﹐卽有二十五陽數者也。﹞所謂陰者眞髒﹐其見則爲敗﹐敗必死。﹝於五時中﹐五臟脈見各無胃气﹐惟有眞髒獨見﹐此爲陰也。平按﹕其《素問》作也。又《素問》死下有也字。注爲陰﹐爲字袁刻作所謂二字。﹞所謂陽者﹐胃胞之陰陽。﹝胃胞之中﹐苞裹五穀﹐具五臟爲糧﹐此則眞髒陰爲陽﹐故曰胃胞陰陽者也。平按﹕《素問》胞作脘﹐陽上無陰字﹐下有也字。﹞別於陽者﹐知病之處﹔﹝陽﹐胃气也。足陽明脈通於胃﹐是以妙別陽明胃气﹐則諸脈受病所在並知之。﹞別於陰者﹐知死生之期。

﹝妙別五臟之脈﹐卽知死生有期。﹞三陽在頭﹐三陰在手﹐﹝三陽行胃人迎之脈﹐在頭﹔三陰行太陰寸口之脈﹐在手也。﹞所謂一也。﹝陰陽上下動如引繩﹐故曰一也。﹞別於陽者﹐知病忌時﹔﹝善別胃脈﹐卽和胃气有無禁忌在於四時。平按﹕注和別本作知。﹞別於陰者﹐知死生之期。﹝善別手太陰脈﹐卽知眞髒脈之有無﹐死生之期。﹞謹熟陰陽﹐無與眾謀。﹝謹能純熟陰陽脈气之道﹐決於心者﹐不復有疑﹐故不與眾人謀議也。﹞所謂陰陽者﹐去者爲陰﹐至者爲陽﹔動者爲陽﹐靜爲陰﹔數者爲陽﹐遲者爲陰。﹝凡陰陽者﹐去靜與遲皆爲陰﹐至動與數皆爲陽。平按﹕《素問》靜下有者字﹐靜者句在動者句上﹐遲者句在數者句上。﹞凡持眞髒之脈者﹐肝至懸絕九日死﹐﹝有本爲十八日。平按﹕《素問》「藏之」二字作「脈之藏」三字﹐「九」作「急十八」三字。﹞心至懸絕九日死﹐肺至懸絕十日死﹐腎至懸絕五日死﹐脾至懸絕四日死。﹝得眞髒脈者死﹐然死之期﹐得五臟懸絕已去﹐各以其髒之气分晝日爲數。脈至卽絕﹐久而不來﹐故曰懸絕。平按﹕《素問》十日作十二日﹐五日作七日。﹞問曰﹕二陽之病發心痺﹐有不得隱曲﹐女子不月﹐其傳爲息賁﹐三日者死不治。﹝二陽者﹐陽明也。陽明﹐謂手陽明大腸脈也﹐足陽明胃脈也。陽明所發﹐心痺等病也。

隱曲﹐大小便。風消﹐謂風熱病消骨肉也。息賁﹐賁﹐隔也﹐爲隔息也。平按﹕《素問》曰上無問字﹐痺作脾﹐息賁下無三日二字。﹞曰﹕三陽爲病﹐發寒熱﹐下爲癰腫﹐及爲痿厥喘﹐其傳爲索澤﹐其傳爲頹疝。﹝三陽﹐太陽也﹐謂手太陽小腸脈也﹐足太陽膀胱脈也。太陽所發﹐寒熱等病。﹐季綿反﹐憂患也。索﹐奪也。憂恚不已﹐傳爲奪人色潤澤也。平按﹕《素問》喘作喘。﹞曰﹕一陽發病﹐少气喜咳喜泄﹐傳爲心螈﹐其傳爲隔。﹝一陽﹐少陽也﹐手少陽三焦脈也﹐足少陽膽脈也。

少陽發少气等病。隔﹐塞也。平按﹕《素問》喜作善﹐螈作掣。少气原抄作小气﹐玩注宜作少﹐《素問》亦作少。又注少陽少字原抄亦作小﹐恐系抄寫之誤﹐謹更正。﹞二陽一陰發病﹐生驚駭背痛﹐喜噫喜欠﹐名曰風厥。﹝二陽﹐陽明也。一陰﹐厥陰也﹐手厥陰心包脈也﹐足厥陰肝脈也。此二脈發驚駭等病﹐風厥也。平按﹕《素問》生作主。﹞二陰一陽發病﹐喜脹心滿喜气﹝二陰﹐少陰也﹐手少陰心脈也﹐足少陰腎脈。少陰少陽發喜脹等病。平按﹕注腎脈下袁刻有一陽少陽也五字。﹞三陽三陰發病﹐爲偏枯痿易﹐四肢不舉。﹝三陽﹐太陽也。三陰﹐太陰也﹐手太陰肺脈也﹐足太陰脾脈也。

太陰發偏枯等病也。﹞鼓一陽曰鉤曰鼓﹐﹝一陽﹐少陽也。少陽脈至手太陰寸口﹐其脈鼓也。鼓﹐脈鼓動也。一陽之鼓曰鉤也。平按﹕《素問》鉤下無曰字。﹞一陰曰毛﹐﹝一陰﹐厥陰也。厥陰脈至之寸口曰毛﹐此陰脈不稱鼓也。有本﹕一曰陰曰毛也。﹞鼓陽勝隱曰弦﹐﹝脈鼓陽勝於隱曰弦。平按﹕《素問》隱作急。別本隱上有陰字。﹞鼓陽至而絕曰石﹐﹝至者爲陽也﹐鼓陽至絕曰石也。﹞

陰陽相過曰彈。﹝陰陽之脈至寸口相擊曰彈也。平按﹕彈《素問》作澑。﹞

凡痺之客五臟者﹐肺痺者﹐煩則滿喘而歐。﹝邪气客肺及手太陰﹐故煩滿喘歐也。平按﹕《素問》煩下無則字﹐歐作嘔。﹞心痺者不通﹐煩則下鼓﹐暴上气而喘﹐嗌漧喜噫﹐厥气上則恐。﹝邪气客心及手太陽﹐故上下不通﹐煩則少腹故脹等病也。平按﹔《素問》不通上有脈字﹐則上有心字﹐喜作善。注少腹故脹﹐故恐系鼓字之誤。﹞肝痺者﹐夜臥則驚﹐多飲數小便﹐上爲演壞。﹝邪气客肝及足厥陰脈﹐厥陰脈系目及陰﹐故臥驚數小便。演當涎﹐謂涎流壞中心也。平按﹕演壞《素問》作引如懷三字。﹞腎痺者善脹﹐尻以伐踵﹐脊以伐項。﹝邪客腎及少陰之脈﹐故喜脹脊曲也。平按﹕《素問》善作喜﹐兩伐字均作代﹐項作頭。脹下袁刻有足攣二字﹐原抄無。﹞脾痺者﹐四肢懈惰﹐發咳歐汁﹐上爲大寒。﹝邪客脾及足太陰脈﹐不得營於四肢﹐故令懈惰﹐又發脾咳﹐胃寒歐冷水也。

平按﹕《素問》懈惰作解墮﹐歐作嘔﹐寒作塞。﹞大腸痺者﹐數飲出而不得﹐中气喘爭﹐時發飧泄。

﹝邪客大腸及手陽明脈﹐大腸中熱﹐大便難﹐肺气喘爭﹐時有飧泄也。平按﹕《素問》腸上無大字﹐出而作而出。注爭字原抄作年﹐謹根據經文作爭。﹞胞痺者﹐少腹膀胱按之兩髀若沃以湯﹐澀於小便﹐上爲淸涕。﹝膀胱盛尿﹐故謂之胞﹐卽尿脬。脬﹐匹苞反。邪客膀胱及足太陽﹐膀胱中熱﹐故按之髀熱﹐下則小便有澀﹐上則鼻淸涕出也。平按﹕少腹原抄作少腸﹐《素問》作少腹﹐袁刻作小腸﹐與原抄﹑《素問》均異﹐謹根據《素問》作少腹。兩髀《素問》作內痛﹐新校正云﹕全元起本作兩髀。

據此﹐則全元起本與此相合。若沃以湯﹐湯字原抄作陽﹐恐傳寫之誤﹐謹根據《素問》作湯﹐別本亦作湯。﹞陰气者﹐靜則神藏﹐躁則消亡。﹝五臟之气﹐爲陰气也﹐六腑之气﹐爲陽气也。人能不勞五臟之气﹐則五神各守其髒﹐故曰神藏也。賊郎反。若怵惕思慮﹐悲哀動中﹐喜樂無極﹐愁憂不解﹐盛怒不止﹐恐懼不息﹐躁動不已﹐則五神消滅﹐傷髒者也。﹞飲食自倍﹐腸胃乃傷。﹝凡人飲食﹐胃實則腸虛﹐腸實則胃虛﹐腸胃更實更虛﹐故得气通﹐長生久視。若飲食自倍﹐則气不通﹐夭人壽命也﹐此則傷腑也。﹞淫气喘息﹐痺聚在肺﹔﹝淫﹐過也。喘息﹐肺所爲也。喘息過者﹐則肺虛邪客﹐故痺聚也。﹞淫气憂思﹐痺聚在心﹔﹝憂思﹐心所爲。憂思過者﹐則心傷邪客﹐故痺聚也。﹞淫气歐唾﹐痺聚在腎﹔﹝歐唾﹐腎所爲也。歐唾過者﹐則腎虛邪客﹐故痺聚也。平按﹕歐唾《素問》作遺溺。﹞

淫气渴乏﹐痺聚在肝﹔﹝肝以主血﹐今有渴乏﹐多傷血肝虛﹐故痺聚也。平按﹕渴乏《素問》作乏竭。﹞

淫气饑絕﹐痺聚在胃﹔﹝饑者﹐胃少谷也。饑過絕食則胃虛﹐故痺聚。﹞淫气雍塞﹐痺聚在脾。﹝穀气過塞﹐則實而痺聚於脾也。平按﹕饑絕《素問》作肌絕﹐下無痺聚在胃﹑淫气雍塞二句。新校正云﹕詳從上凡痺客五臟者至此﹐全元起本在《陰陽別論》中﹐此王氏所移。據此﹐則全元起本與《太素》同也。﹞

陰爭於內﹐陽擾於外﹐魄汗未藏﹐四逆而起﹐起則動肺﹐使人喘喝。﹝五臟爲陰﹐內邪陰气﹐以傷五臟﹐故曰爭內﹔六腑爲陽﹐外邪陽气﹐以侵六腑﹐故曰擾外。皮毛腠理也﹐肺魄所主﹐故汗出腠理﹐名魄汗也。藏﹐猶閉也。陰陽爭擾﹐汗出腠理未閉﹐寒气因入﹐四肢逆冷﹐內傷於肺﹐故使喘喝。喝﹐喘聲﹐呼割反。平按﹕《素問》動作燻﹐喝作鳴。﹞陰之所生﹐和本曰味。﹝五臟所生和气之本﹐曰五味也。平按﹕《素問》味作和。﹞是故剛與剛﹐陽气破散﹐陰气乃消亡﹐﹝剛與剛﹐陽盛也。陽盛必衰﹐故破散也。無陽之陰﹐必消亡也。﹞淖則剛柔不和﹐經气乃絕。﹝淖﹐亂也﹐音濁。言陽散陰消﹐故剛柔不和﹐則十二經气絕也。平按﹕《素問》此段下有「死陰之屬﹐不過三日而死﹐生陽之屬﹐不過四日而死」數句﹐本書在後。﹞岐伯曰﹕所謂生陽死陰者﹐肝之心謂之生陽﹐﹝木生火也。﹞心之肺謂之死陰﹐﹝火克金也。﹞肺之腎謂之重陰﹐﹝少陰重至陰也。﹞腎之脾謂之辟陰﹐死不治。﹝辟﹐重疊。至陰太陰重也。﹞結陽者﹐腫四肢。﹝結﹐聚。﹞結陰者﹐便血一升﹐再結二升﹐三結三升。﹝血聚多至三升也。﹞陰陽結者鍼﹐多陰少陽曰石水﹐少腹腫。﹝少陰爲水﹐故多字誤也。平按﹕《素問》結下無者字﹐鍼作斜。石原抄作右﹐恐誤﹐《素問》作石。腹腫二字﹐原抄缺左方﹐只餘右方復重二字﹐謹根據《素問》作腹腫。﹞三陽結謂之消﹐﹝消渴消中也。

三陽﹐太陽。平按﹕《素問》三陽作二陽。注消渴﹐渴字袁刻誤作濁。﹞二陽結謂之隔﹐﹝便溲不通也。二陽﹐陽明也。平按﹕《素問》二作三。﹞三陰結謂之水﹐﹝三陰﹐太陰。﹞一陰一陽結謂之喉痺﹐﹝厥陰﹑少陽也。﹞陰搏陽別謂之有子﹐﹝陰脈聚﹐陽脈不聚也。﹞陰陽虛腸辟。﹝陰陽腑臟脈皆虛者﹐腸辟疊死。平按﹕《素問》辟下有死字。﹞死陰之屬﹐不過三日而死﹔生陽之屬﹐不過四日而已。﹝陰陽死生期也。平按﹕《素問》此數語在經气乃絕之下。四日而已《素問》作四日而死﹐新校正云﹕按別本作四日而生﹐全元起注本作四日而已﹐俱通。詳上下文義﹐作死者非。據此﹐則全元起注本與此正合﹐袁刻誤作四日而死。﹞陽加於陰謂之汗﹐﹝加﹐勝之也。﹞陰虛陽搏謂之崩。

﹝崩﹐下血也。﹞三陰俱搏﹐三十日夜半死。﹝太陰總得三陰之气。平按﹕《素問》三十作二十。﹞

二陰俱搏﹐十五日夕死。﹝少陰總得二陰之气。平按﹕《素問》十五作十三﹐夕下有時字﹐別本亦有時字。﹞一陰俱搏﹐十日平旦死。﹝厥陰气皆來聚﹐故曰俱也。平按﹕顧本《素問》無平旦二字﹐趙府本有。﹞三陽俱搏且鼓﹐三日死。﹝三陽之脈﹐聚而且鼓。﹞三陽三陰俱搏﹐心腹滿﹐發盡不得隱曲﹐五日死。二陽俱搏﹐募病溫﹐死不治﹐不過十日死。﹝陽明之气皆聚﹐則陽明募病。有本爲幕也。平按﹕《素問》募作其。﹞

卷第五﹝卷首缺﹞﹟人合

平按﹕此篇自注文「不足二節﹐故得懷子也」以上﹐殘脫不完﹐篇目亦不可考﹐故自黃帝問於伯髙曰至以抱人形﹐謹從《靈樞》卷十第七十一《邪客》篇補入。自天有陰陽以下至天地相應者﹐見《靈樞﹟邪客》篇黃帝問於伯髙曰﹕願聞人之肢節﹐以應天地柰何﹖伯髙答曰﹕天圓地方﹐人頭圓足方以應之。

天有日月﹐人有兩目。地有九州﹐人有九竅。天有風雨﹐人有喜怒。天有雷電﹐人有音聲。天有四時﹐人有四肢。天有五音﹐人有五臟。天有六律﹐人有六腑。天有冬夏﹐人有寒熱。天有十日﹐人有手十指。辰有十二﹐人有足十指莖垂以應之﹐女子不足二節以抱人形。﹝以上從《靈樞﹟邪客》篇補入。不足二節﹐故得懷子也。﹞天有陰陽﹐人有夫妻。歲有三百六十五日﹐人三百六十五節。

﹝平按﹕《靈樞》人下有「有」字。﹞地有髙山﹐人有肩膝。地有深谷﹐人有腋。﹝戈麥反﹐曲腳也。﹞地有十二經水﹐人有十二經脈。地有雲气﹐人有衛气。地有艸﹐﹝千古反﹐艸名也﹐又死艸也。平按﹕雲气原抄云字下半不全﹐只餘上半雨字。按《素問﹟陰陽應象大論》云﹕地气上爲云。此云地有雲气正合。袁刻因《靈樞》作泉脈﹐遂作泉气﹐恐誤。《靈樞》作。﹞人有豪毛。

天有晝晦﹐人有臥起。天有列星﹐人有齒牙。地有小山﹐人有小節。地有山石﹐人有髙骨。地有林木﹐人有幕筋。地有聚邑﹐人有肉。歲有十二月﹐人有十二節。地有時不生艸﹐人有母子。此人所以與天地相應者。﹝幕當爲膜﹐亦幕覆也。膜筋﹐十二經筋及十二筋之外裹膜分肉者﹐名膜筋也。

人身上有二十六形﹐應天地之形也。平按﹕《靈樞》齒牙作牙齒﹐時上有四字。﹞

卷第五﹝卷首缺﹞﹟人合

陰陽合

平按﹕此篇自篇首至此之謂也﹐見《靈樞》卷七第四十一《陰陽系日月》篇。篇中間自在上者爲陽至蒼色一段經文楊注原抄殘缺﹐平於日本仁和寺宮禦藏本殘卷十三紙中檢出﹐證以《靈樞﹟陰陽系日月》篇經文﹐補入生於火故及有肝肝者之間﹐而此篇缺處復完﹐亦幸事也。自此之謂也下黃帝曰至末﹐見《素問》卷二第六《陰陽離合論》﹐又見《靈樞》卷二第五《根結》篇﹐又見《甲乙經》卷二第五。

黃帝曰﹕余聞天爲陽﹐地爲陰﹐日爲陽﹐月爲陰﹐其合之於人柰何﹖岐伯曰﹕腰以上爲天﹐腰以下爲地﹐故天爲陽﹐地爲陰。﹝夫人身陰陽應有多種﹕自有背腹上下陰陽﹐有臟腑內外陰陽﹐有五臟雄雌陰陽﹐有身手足左右陰陽﹐有腰上下天地陰陽也。﹞足之十二脈﹐以應十二月﹐月生於水﹐故在下者爲陰﹔﹝腰下爲地﹐故兩足各有三陰三陽應十二月﹐故十二脈也。人身左右隨是一邊卽有十二脈者﹐天地通取也。月爲太陰之精﹐生水在地﹐故爲陰也。平按﹕《靈樞》足上有故字﹐脈上有經字。﹞手之十指﹐以應十日﹐日生於火﹐故在上者爲陽。﹝日爲太陽之精﹐生火在天﹐故爲陽也。平按﹕日生於火《靈樞》作日主火。﹞黃帝曰﹕合之於脈柰何﹖岐伯曰﹕寅者正月﹐生陽也﹐主左足之少陽﹔未者六月﹐主右足之少陽。卯者二月﹐主左足之太陽﹔午者五月﹐主右足之太陽。辰者三月﹐主左足之陽明﹔巳者四月﹐主右足之陽明。此兩陽合於前﹐故曰陽明。﹝從寅至未六辰爲陽﹐從申至醜六辰爲陰。十一月一陽生﹐十二月二陽生﹐正月三陽生。三陽已生﹐能令萬物生起﹐故曰生陽。生物陽气﹐正月未大﹐故曰少陽﹔六月陽气已少﹐故曰少陽。二月陽气已大﹐故曰太陽﹔五月陽气猶大﹐故曰太陽。三月四月二陽合明﹐故曰陽明也。平按﹕正月下《靈樞》有之字。﹞申者七月﹐生陰也﹐主右足之少陰﹔丑者十二月﹐主左足之少陰。酉者八月﹐主右足之太陰﹔子者十一月﹐主左足之太陰。戌者九月﹐主右足之厥陰﹔亥者十月﹐主左足之厥陰。此兩陰交盡﹐故曰厥陰。﹝五月一陰生﹐六月二陰生﹐七月三陰生。三陰已生﹐能令萬物始衰﹐故曰生陰。生物七月陰气尙少﹐故曰少陰﹔十二月陰气已衰﹐故曰少陰。八月陰气已大﹐故曰太陰﹔十一月陰气猶大﹐故曰太陰。九月十月二陰交盡﹐故曰厥陰。厥﹐盡也。平按﹕七月下《靈樞》有之字。﹞甲主左手之少陽﹐己主右手之少陽。乙主左手之太陽﹐戊主右手之太陽。景主左手之陽明﹐丁主右手之陽明。此兩火並合﹐故爲陽明。﹝甲乙景丁戊己爲手之陽也﹐庚辛壬癸爲手之陰也。甲乙爲少陽者﹐春气浮於正月﹐故曰少陽﹔己爲夏陽將衰﹐故曰少陽。甲在東方﹐故爲左也﹔己在中宮﹐故爲右也。乙戊爲手太陽者﹐乙爲二月﹐陽气已大﹐故曰太陽﹔戊夏陽盛﹐故爲太陽。乙在東方﹐戊在中宮﹐故有左右也。景丁爲陽明者﹐景爲五月﹐丁爲六月﹐皆是南方火也﹐二火合明﹐故曰陽明也。平按﹕景《靈樞》作丙﹐唐人避太祖諱丙爲景﹐猶諱淵爲泉也。注夏陽將衰﹐夏衰二字因虫蝕不全﹐玩其剩處﹐與夏衰二字相近﹐證以上注「陽气已少﹐故曰少陽﹐陰气已衰﹐故曰少陰」﹐於義亦合﹐謹擬作夏衰二字。﹞庚主右手之少陰﹐癸主左手之少陰。辛主右手之太陰﹐壬主左手之太陰。故足之陽者﹐陰中之少陽也﹐足之陰者﹐陰中之太陰也。﹝庚癸爲少陰者﹐十二辰爲地﹐十干爲天﹐天中更有陰陽﹐故甲乙等六爲陽﹐庚辛等四爲陰。庚爲七月申﹐陰气未大﹐故曰少陰﹔癸爲十二月丑﹐陰气將終﹐故曰少陰。

辛壬爲太陰者﹐辛爲八月酉﹐陰气已大﹐故曰太陰﹔壬爲十一月子﹐陰气盛大﹐故曰太陰。心主厥陰之脈﹐非正心脈﹐於十干外﹐無所主也。足爲陰也﹐足之有陽﹐陰中少也﹐足之有陰﹐陰中大也。

平按﹕注八月下原缺一字﹐證以上注七月申﹐則此八月應是酉字﹐謹擬作酉。又注十干﹐幹字原缺右方﹐疑是幹字﹐謹擬作幹。﹞手之陽者﹐陽中之太陽也﹔﹝手之六陽﹐乃是腰以上陽中之陽﹐故曰太陽。﹞手之陰者﹐陽中之少陰也。﹝手之六陰﹐乃是腰以上陽中之陰﹐陽大陰少﹐故曰少陰。﹞

腰以上者爲陽﹐腰以下者爲陰。﹝此上下陰陽也。﹞其於五臟也﹐心爲陽中之太陽﹐肺爲陽中之少陰﹐﹝以上上下陰陽﹐此爲五臟陰陽。心肺居鬲以上爲陽﹐肝脾腎居鬲以下爲陰。故陽者呼﹐心與肺也﹔陰者吸﹐脾與腎也。心肺俱陽﹐心以屬火﹐故爲陽中太陽也﹔心肺俱陽﹐肺以屬金﹐故爲陽中少陰也。平按﹕注陰者吸﹐者字原缺﹐據上文陽者呼﹐當是者字﹐謹擬作者。﹞肝爲陰中之少陽﹐脾爲陰中之至陰﹐腎爲陰中之太陰。﹝三髒居鬲以下爲陰﹐肝臟屬木﹐故爲陰中少陽也。脾在鬲下屬土﹐耳以居下﹐故爲陰中至陰。腎下屬水﹐故爲陰中之太陰也。平按﹕《素問﹟六節藏象論》謂肺爲陽中之太陰﹐腎爲陰中之少陰﹐肝爲陽中之少陽。新校正引《太素》肺爲陽中之少陰﹐腎爲陰中之太陰﹐肝爲陰中之少陽﹐以證《素問》王注之失﹐其說甚詳﹐檢《素問》卷三第九《六節藏象論》王注下新校正自知。﹞黃帝曰﹕以治之柰何﹖岐伯曰﹕正月二月三月﹐人气在左﹐無刺左足之陽﹔﹝春之三月﹐人三陽气在左足王處﹐故不可刺也。﹞四月五月六月﹐人气在右﹐無刺右足之陽。﹝夏之三月﹐人三陽气在右足王處﹐故不可刺也。﹞

七月八月九月﹐人气在右﹐無刺右足之陰﹔﹝秋之三月﹐人三陰气在右足王處﹐故不可刺也。﹞十月十一月十二月﹐人气在左﹐無刺左足之陰。﹝冬之三月﹐人三陰气在左足王處﹐故不可刺也。﹞黃帝曰﹕五行以東方爲甲乙木主春﹐春者蒼色﹐蒼色有肝﹐肝者主足厥陰也。今乃以甲爲左手少陽﹐不合於數何也﹖岐伯曰﹕此天地之陰陽也﹐非四時五行之以次行也。且夫陰陽之者﹐有名而無形﹐故數之可十﹐離之可百﹐散之可千﹐推之可萬﹐此之謂也。﹝五行次第陰陽﹐以甲爲厥陰﹐上下天地陰陽﹐以甲爲陽者﹐良以陰陽之道﹐無形無狀﹐裁成造化﹐理物無窮﹐可施名以名實﹐故數之可十﹐推之可萬也。平按﹕《靈樞》主春作王春﹐蒼色二字不重﹐有肝作主肝﹐主足厥陰作足厥陰﹐無主字。可十﹐十字原缺﹐原校補。推之﹐推字袁刻誤作椎﹐注同﹐謹更正。﹞黃帝曰﹕余聞天爲陽﹐地爲陰﹐日爲陽﹐月爲陰﹐三百六十五日成一歲﹐人亦應之。今聞三陰三陽﹐不應陰陽﹐其故何也﹖﹝三陰三陽之數各三﹐不應天地日月陰陽二數何也﹖黃帝非不知之﹐欲因問廣衍陰陽變化無窮之數也。平按﹕《素問》黃帝下有問字﹐六十下無五字﹐今下無聞字。﹞岐伯曰﹕陰陽者﹐數之可十﹐離之可百﹐散之可千﹐推之可萬﹐萬之大不可勝數也﹐然其要一也。﹝言陰陽之理﹐大而無外﹐細入無間﹐豪末之形﹐並陰陽雕刻﹐故其數者﹐不可勝數也。故陰中有陰﹐陽中有陽﹐陽中有陰﹐陰中有陽。然則混成﹐同爲一气﹐則要一也。平按﹕《素問》岐伯下有對字﹐離作推﹐散作數。﹞天覆地載﹐萬物方生也。﹝二儀合气也。﹞未出地者﹐命曰陰處﹐名曰陰中之陰﹔﹝辧陰陽﹐所謂雄雌者也。人之與物﹐未生以前﹐合在陰中﹐未出地也。未生爲陰﹐在陰之中﹐故爲陰中之陰也。﹞則出地者﹐命曰陰中之陽。﹝所生已生曰陽﹐初生未離於地﹐故曰陰中之陽也。﹞陽予之正﹐陰爲之主。﹝陽气以爲人物生正﹐陰气以爲人物養主也。﹞故生因春﹐長因夏﹐收因秋﹐藏因冬﹐失常則天地四塞。﹝一气離爲陰陽﹐以作生養之本﹐復分四時﹐遂爲生長收藏之用﹐終而復始﹐如環無端﹐謂之常也。若失其常﹐四時之施﹐壅塞不行也。平按﹕注施袁刻作弛。﹞陰陽之變﹐其在人者﹐亦數之可散也。﹝散﹐分也。陰陽之變﹐俱通內外﹐外物旣爾﹐內身之變﹐亦可分爲眾��可勝數也。﹞黃帝曰﹕願聞三陰三陽之離合也。﹝別爲三陰三陽﹐推之可萬﹐故爲離也。惟一陰一陽﹐故爲合也。﹞岐伯曰﹕聖人南面而立﹐﹝古者聖人欲法天地人三才形象﹐處於明堂﹐南面而立﹐以取法焉也。﹞前曰廣明﹐後曰太衝﹐太衝之地﹐名曰少陰﹐﹝聖人中身以上﹐陽明爲表在前﹐故曰廣明。太陰爲裏在後﹐故廣明下名曰太陰。衝脈在太陰之下﹐故稱後曰太衝。太衝脈下﹐次有少陰﹐故曰少陰爲地﹐以腎最居下故也。﹞

少陰之上﹐名曰太陽﹐﹝太陽卽足太陽﹐是腎之腑膀胱脈也。髒陰在內﹐腑陽居外﹐故爲上者也。﹞

太陽根於至陰﹐結於命門﹐﹝至陰﹐是腎少陰脈也﹐是陰之極﹐陽生之處﹐故曰至陰。太陽接至陰而起﹐故曰根於至陰。

上行絡項﹐聚於目也。結﹐聚也。平按﹕《素問》根下有起字。﹞名曰陰中之陽。﹝少陰水中而有此陽气﹐故曰陰中之陽也。﹞中身而上﹐名曰廣明﹐廣明之下﹐名曰太陰﹐﹝身中表之上﹐名曰廣明。脾臟足太陰脈﹐從足至舌下﹐太陰脈在廣明裏﹐故爲下也。廣明爲表﹐故爲上也。﹞太陰之前﹐名曰陽明﹐陽明根起於厲兌﹐結於顙大﹐﹝陽明脾腑之脈﹐在太陰表前﹐從足指厲兌﹐上行聚於顙上額顱。顙﹐額也﹐蘇蕩反。平按﹕結於顙大﹐《素問》無此句﹐《靈樞》作「結於顙大﹐顙大者鉗耳也」﹐《甲乙經》作「結於頏顙﹐頏顙者鉗大﹐鉗大者耳也」。原抄本作顙大﹐又本書卷十《經脈根結》亦作顙大﹐袁刻作顙上。﹞名曰陰中之陽。﹝人腹爲陰﹐陽明從太陰而起﹐行於腹陰﹐上至於顙﹐故爲陰中陽。﹞厥陰之表﹐名曰少陽﹐少陽根起於竅陰﹐結於窗籠﹐名曰陰中之少陽。﹝厥陰之脈﹐起於足大趾毛之上﹐循陰股上注於肺﹐陰藏內聯也。少陽肝腑之脈﹐起足竅陰﹐上聚於耳﹐爲表陽腑也。以少陽屬木﹐故爲陰中少陽也。平按﹕《素問》無結於窗籠四字。﹞是故三陽之離合也﹐太陽爲關﹐陽明爲闔﹐少陽爲樞。﹝三陽離合爲關闔樞以營於身也。夫爲門者具有三義﹕一者門關﹐主禁者也。膀胱足太陽脈主禁津液及於毛孔﹐故爲關也。二者門闔﹐謂是門扉﹐主關閉也。

胃足陽明脈令眞气止息﹐復無畱滯﹐故名爲闔也。三者門樞﹐主轉動者也。膽足少陽脈主筋﹐綱維諸骨﹐令其轉動﹐故爲樞也。平按﹕太陽爲關﹐關字《甲乙經》《素問》《靈樞》均作開。日本抄本均作﹐乃關字省文。玩楊注門有三義﹐一者門關﹐主禁者也。主禁之義﹐關字爲長﹐若開字則說不去矣。再考《靈樞﹟根結》篇及《甲乙經﹟經脈根結》篇於太陽爲開之上﹐均有「不知根結﹐五臟六腑折關敗樞開闔而走」之文﹐本書卷十《經脈根結》與《靈樞》《甲乙》同﹐則是前以關樞闔三者並舉﹐後復以爲關爲闔爲樞分析言之﹐足證明後之爲關關字卽前之折關關字無疑矣。下太陰爲關與此同義﹐不再舉。再按嘉本《素問》新校正云「《九墟》太陽爲關。」作關。﹞三經者﹐不得相失﹐搏而勿傳﹐命曰一陽。﹝惟有太陽關者﹐則眞气行止畱滯﹑骨搖動也。惟有陽明闔者﹐則肉節敗﹑骨動搖也。惟有少陽樞者﹐則眞气行止畱滯﹑肉節內敗也。相得各守所司﹐同爲一陽之道也。搏﹐相得也。傳﹐失所守也。平按﹕傳《素問》作浮。﹞願聞三陰。岐伯曰﹕外者爲陽﹐內者爲陰﹐然則中爲陰﹐其衝在下者﹐名曰太陰﹐太陰根起隱白﹐結於太倉﹐名曰陰中之陰。﹝衝在太陰之下﹐少陰脈上。足太陰脈從隱白而出﹐聚於太倉﹐上至舌本。是脾陰之脈﹐行於腹陰﹐故曰陰中之陰也。平按﹕《素問》隱上有於字﹐隱白下無結於太倉四字。﹞太陰之後﹐名曰少陰﹐少陰根起於湧泉﹐結於廉泉﹐名曰少陰。﹝腎脈足少陰從足小指之下﹐入湧泉﹐上行聚於廉泉﹐至於舌本也。平按﹕《素問》無結於廉泉四字﹐名曰少陰作名曰陰中之少陰。﹞少陰之前﹐名曰厥陰﹐厥陰根起於大惇﹐結於玉英﹐﹝肝脈足厥陰在少陰前﹐起於大指毛之上﹐入大惇﹐聚於玉英﹐上頭與督脈會於巓﹐注於肺中也。平按﹕《素問》無結於玉英四字。﹞陰之絕陽﹐名曰陰之絕陰。﹝無陽之陰﹐是陰必絕﹐故曰陰之絕陰。﹞是故三陰之離合也﹐太陰爲關﹐厥陰爲闔﹐少陰爲樞。﹝三陽爲外門﹐三陰爲內門。內門亦有三者﹕一者門關﹐主禁者也。脾臟足太陰脈主禁水谷之气﹐輸納於中不失﹐故爲關也。二者門闔﹐主開閉者也。肝臟足厥陰脈主守神气出入通塞悲樂﹐故爲闔也。三者門樞﹐主動轉也。腎臟足少陰脈主行津液﹐通諸經脈﹐故爲樞者也。﹞三經者﹐不得相失也﹐搏而勿沈﹐名曰一陰。﹝三陰經脈也。三陰之脈﹐搏聚而不偏沈﹐故得三陰同一用也。﹞陰陽鐘鐘也﹐傳爲一周﹐﹝鐘鐘﹐行不止住兒。營衛行三陰三陽之气﹐相注不已﹐傳行周旋﹐一日一夜五十周也。平按﹕《素問》鐘鐘作HTHT﹐傳字上無也字﹐有積字。﹞气裏形表而相成者也。﹝五臟之气在裏﹐內營形也﹔六腑之气在表﹐外成形者也。平按﹕而相成者也《素問》作而爲相成也。﹞

卷第五﹝卷首缺﹞﹟人合

四海合

平按﹕此篇﹐自篇首至末﹐見《靈樞》卷六第三十三《海論》。自人亦有四海至逆者必敗﹐見《甲乙經》卷一第八﹐惟文法微有不同。

黃帝問岐伯曰﹕余聞刺法於夫子﹐夫子之所言﹐不離於營衛血气。夫十二經脈者﹐內屬於腑臟﹐外絡於支節﹐子乃合之於四海何乎﹖﹝血﹐謂十二脈中血也。气﹐謂十二脈中當經气也。平按﹕《靈樞》問下有於字﹐支作肢﹐四海下無何字。﹞岐伯曰﹕人亦有四海十二經水。十二經水者﹐皆注於海。海有東西南北﹐命曰四海。黃帝曰﹕以人應之柰何﹖岐伯曰﹕人亦有四海。黃帝曰﹕請聞人之四海。岐伯曰﹕人有髓海﹐有血海﹐有气海﹐有水谷之海﹐凡此四者﹐所以應四海者也。﹝十二經水者﹐皆注東海﹐東海周環﹐遂爲四海。十二經脈﹐皆歸胃海﹐水谷胃气環流﹐遂爲气血髓骨之海故也。水谷之海﹐比於東海也。平按﹕《靈樞》以人應之柰何下無「岐伯曰人亦有四海黃帝曰請聞人之四海」十七字。﹞黃帝曰﹕遠乎哉﹐夫子之合人天地四海也﹐願聞應之柰何﹖岐伯曰﹕必先明知陰陽表裏營輸所在﹐四海定矣。﹝胃脈以爲陽﹐表也。手太陰﹑足少陰脈爲陰﹐裏也。衝脈爲十二經脈及絡脈之海﹐卽亦表亦裏也。平按﹕營《靈樞》作滎。﹞黃帝曰﹕定之柰何﹖岐伯曰﹕胃者爲水谷之海﹐其輸上在气街﹐下至三里。胃盛水谷﹐故名水谷之海。胃脈﹐足陽明也。足陽明脈過於气街﹑三里﹐其气上下輸此等穴也。平按﹕《甲乙》輸作﹐下同﹐不再舉。衝脈者爲十二經之海﹐其輸上在於大杼﹐下出於巨虛之上下廉。﹝衝脈管十二經脈。大杼是足太陽﹑手太陽脈所發之穴。巨虛上下廉﹐則足陽明脈所發之穴。此等諸穴﹐皆是衝脈致气之處﹐故名輸也。﹞

膻中者爲气之海﹐其輸上在柱骨之上下﹐前在於人迎。﹝膻﹐胸中也﹐音檀。食入胃已﹐其气分爲三道﹐有气上行經隧﹐聚於胸中﹐名曰气海﹐爲肺所主。手陽明是肺府脈﹐行於柱骨上下﹐入缺盆﹐支者上行至鼻﹐爲足陽明﹐循頸下人迎之前﹐皆是膻中气海之輸也。﹞腦爲髓之海﹐其輸上在其蓋﹐下在風府。﹝胃流津液﹐滲入骨空﹐變而爲髓﹐頭中最多﹐故爲海也。是腎所生﹐其气上輸腦蓋百會之穴﹐下輸風府也。﹞黃帝曰﹕凡此四海者﹐何利何害﹖何生何敗﹖岐伯曰﹕得順者生﹐得逆者敗﹔知調者利﹐不知調者害。﹝得生得敗言逆順﹐天也﹔爲利爲害言調不﹐人也。﹞黃帝曰﹕四海之逆順柰何﹖岐伯曰﹔气海有餘者﹐气滿胸中﹐急息面赤﹔气海不足﹐則气少不足以言。﹝有餘﹐謂邪气益眞气也。面赤﹐謂气上衝面﹐陽脈盛也。平按﹕急息《靈樞》作息﹐《甲乙》作急息。﹞血海有餘者﹐則常想其身大﹐怫然不知其所病﹔血海不足﹐則常想其身小﹐狹然不知其所病。﹝血多脈盛﹐故神想見身大也。怫﹐扶弗反﹐怫郁不安﹐不知所苦也。平按﹕怫下《甲乙》有郁也二字。﹞水谷之海有餘者﹐則腹滿脹﹔水谷之海不足﹐則饑不受谷食。髓海有餘者﹐則輕勁多力﹐自過其度﹔髓海不足﹐則腦轉耳鳴﹐酸眩HT﹐目無所見﹐懈殆安臥。﹝腦減不滿顱中﹐故腦易轉﹑喜耳鳴也。髓不滿脛中﹐故酸疼也。

腦虛少﹐筋肉血等精液不足﹐故眩冒無所見也。髓虛﹐四肢腰�無力﹐故懈怠安臥也。酸﹐息官反。

眩﹐元徧反﹐瞑目亂也。HT﹐亡到反﹐覆也。平按﹕滿脹《甲乙》作脹滿。《靈樞》作脛﹐《甲乙》作脛。HT《靈樞》《甲乙》均作冒﹐殆均作怠。注腰下一字原缺﹐袁刻作脊。﹞黃帝曰﹕余以聞逆順﹐調之柰何﹖岐伯曰﹕審守其輸而調其虛實﹐毋犯其害﹐順者得復﹐逆者必敗。黃帝曰﹕善。

﹝輸﹐謂四海之輸。平按﹕毋字原缺下半﹐《靈樞》《甲乙》均作無﹐應是毋字。《甲乙》無黃帝曰善四字。﹞

卷第五﹝卷首缺﹞﹟人合

十二水

平按﹕此篇見《靈樞》卷三第十二《經水》篇﹐又見《甲乙經》卷一第七﹐惟文法略異。

黃帝問於岐伯曰﹕經脈十二者﹐外合於十二經水﹐而內屬於五臟六腑。﹝天下凡有八十一州﹐此中國﹐州之一也﹐名爲赤縣神州。每一州之外﹐有一重海水環之﹐海之外﹐有一重大山繞之﹐如此三重海三重山環而圍繞﹐人居其內﹐名曰一州。一州之內﹐凡有十二大水﹐自外小山小水不可勝數。人身亦爾﹐大脈總有十二﹐以外大絡小絡亦不可數。天下八十一州之中﹐惟取中國一州之地﹐用法人身十二經脈內屬臟腑﹐以人之生在此州中﹐稟此州地形气者也。﹞夫十二經水者﹐其大小深淺廣狹遠近各不同﹐五臟六腑之髙下小大﹐受谷之多少亦不等﹐相應柰何﹖﹝問其十二經脈取法所由也。﹞夫經水者﹐受水而行之﹔﹝此問其臟腑經絡各有司主調養所由。十二經水﹐各從其源受水﹐輸之於海﹐故曰受水行也。﹞五臟者﹐合神气魂魄而藏﹔﹝五臟合五神之气﹐心合於神﹐肝合於魂﹐肺合於魄﹐脾合於營﹐腎合於精﹐五臟與五精神气合而藏之也。平按﹕髒下《靈樞》《甲乙》均有之字﹐袁刻同。﹞六腑者﹐受谷而行之﹐受气而揚之﹔﹝胃受五穀成熟﹐傳入小腸﹐小腸盛受也。

小腸傳入大腸﹐大腸傳導也。大腸傳入廣腸﹐廣腸傳出也。胃下別汁﹐出膀胱之胞﹐傳陰下泄也。

膽爲中精﹐有木精三合﹐藏而不瀉。此卽腑受谷行之者也。五腑與三焦共气﹐故六腑受气﹐三焦行之爲原﹐故曰揚也。平按﹕注成熟﹐熟字袁刻誤作熱。別汁出膀胱五字﹐原缺不完﹐平細玩虫蝕剩處﹐與此五字相近﹐謹擬作此﹐袁刻作膀胱膀胱四字。﹞經脈者﹐受血而營之。合而以治柰何﹖刺之深淺﹐灸之壯數﹐可得聞乎﹖﹝營气從中焦﹐並胃口出上焦之後﹐所謂受气﹐泌糟粕﹐�津液﹐化津液精微﹐注之肺脈中﹐化而爲血﹐流十二脈中﹐以奉生身﹐故生身之貴﹐無過血也。故營气獨行於十二經﹐導營身﹐故曰營气。營气行經﹐如霧者也。經中血者﹐如渠中水也。故十二經受血各營也。平按﹕注津液上一字﹐下半虫蝕不全﹐袁刻作成﹐細玩上半剩處﹐確非成字﹐宜空一格。﹞岐伯答曰﹕善乎哉問也。

天至髙不可度﹐地至廣不可量﹐此之謂也。且夫人生天地之間﹐六合之內﹐此天之髙地之廣﹐非人力所能度量而至也。若夫八尺之士﹐皮肉在此﹐外可度量切循而得也﹐死可解部而視也。﹝二儀之大﹐人力不可度量。人之八尺之身﹐生則觀其皮肉﹐切循色脈﹐死則解其身部﹐視其臟腑﹐不同天地﹐故可知也。平按﹕外可度量﹐袁刻於外下增生字﹐不合﹐《靈樞》亦無。部《靈樞》作剖。﹞

其髒之堅脆﹐腑之大小﹐谷之多少﹐脈之長短﹐血之淸濁﹐气之多少﹐十二經之多血少气﹐與其少血多气﹐與其皆多血气﹐與其皆少血气﹐皆有大數。其治以鍼艾﹐各調其經气﹐固其常有合乎﹖﹝夫人稟气受形﹐旣有七種不同﹐以鍼艾調養固有常契﹐不可同乎天地無度量也。﹞黃帝曰﹕余聞之快於耳﹐不解於心﹐願卒聞。﹝快於耳﹐淺知也﹔解於心﹐深識也。平按﹕卒聞下《靈樞》有之字。﹞岐伯答曰﹕此人之所以參天地而應陰陽﹐不可不察。﹝正以天地不可度量﹐人參天地﹐故不可不察也。﹞足太陽﹐外合於淸水﹐內屬於膀胱。﹝淸水出魏郡內黃縣﹐南經淸泉縣﹐東北流入河也。

平按﹕膀胱下《靈樞》《甲乙》均有而通水道焉五字﹐本書在後。﹞足少陽﹐外合於渭水﹐內屬於膽。﹝渭水出隴西首陽縣鳥鼠同穴山﹐東北至華陰入河﹐過郡四﹐行一千八百七十里﹐雍州浸也。﹞

足陽明﹐外合於海水﹐內屬於胃。﹝海﹐晦也﹐言其水廣博﹐望之晦暗﹐不測崖際﹐故曰海也。海﹐卽四海也。足陽明脈血气最多﹐合之四海﹐眾水之長也。﹞足太陰﹐外合於湖水﹐內屬於脾。﹝湖當爲﹐陀水出代郡鹵城縣﹐東流過郡九﹐行千三百四十里﹐爲並州川。一解云﹕湖當爲沽﹐沽水出漁陽郡﹐東南入海﹐行七百五十里。此二水亦得爲合也。平按﹕袁刻作雩。﹞足少陰﹐外合於汝水﹐內屬於腎。﹝汝水出汝南郡定陵縣髙陵山﹐東南流入淮﹐過郡四﹐行一千三百四十里也。﹞足厥陰﹐外合於沔水﹐內屬於肝。﹝沔。綿善反。沔水出武郡番山﹐東流入江也。平按﹕沔《靈樞》《甲乙》均作澠。

注武郡﹐武字原抄作武﹐袁刻作南郡﹐考《水經注》沔水出武都沮縣野狼谷﹐應作武。﹞手太陽﹐外合於淮水﹐內屬於小腸﹐而通水道焉。﹝淮水出南陽郡平武縣桐柏山﹐東南流入海﹐過郡四﹐行三千二百四十里也。﹞手少陽﹐外合於漯水﹐內屬於三焦。﹝漯﹐湯合反。漯水出平原郡﹐東北流入於海。又河內亦有漯水﹐出王屋山﹐東南流入河。此二水並得爲合也。﹞手陽明﹐外合於江水﹐內屬於大腸。﹝江水出蜀岷山郡升遷縣﹐東南流入海﹐過郡九﹐行七千六百六十里也。平按﹕注升遷原抄作外遷﹐據《水經注》應作升。﹞手太陰﹐外合於河水﹐內屬於肺。﹝河水出昆侖山東北隅﹐便潛行至蔥嶺於闐國﹐到積石山﹐東北流入海﹐過郡十六﹐行九千四百里也。﹞手太陰﹐外合於濟水﹐內屬於心。﹝濟水出河東恆縣﹐至王屋山﹐東北流入於河。﹞手心主﹐外合於漳水﹐內屬於心包。﹝漳水﹐淸漳水也﹐出上黨沽縣西北少山﹐東流合濁漳入於海。解是濁漳﹐濁漳出於上黨長子縣西發鳩山﹐東流入海也。﹞凡此五臟六腑十二經水者﹐皆外有源泉而內有所稟﹐此皆外內相貫﹐如環無端﹐人經亦然。﹝十二經水﹐如江出岷山﹐河出昆侖﹐卽外有源也。流入於海﹐卽內有所稟也。水至於海已﹐上爲天河﹐復從源出﹐流入於海﹐卽爲外內相貫﹐如環無端也。人經亦爾﹐足三陰脈從足指起﹐卽外有源也。上行絡腑屬髒﹐比之入海﹐卽內有所稟也。以爲手三陰脈﹐從胸至手﹐變爲手三陽脈﹐從手而起﹐卽外有源也。上行絡髒屬腑﹐卽內有所稟也。上頭以爲足三陽脈﹐從頭之下足﹐復變爲足三陰脈﹐卽外內相貫﹐如環無端也。平按﹕外內《靈樞》《甲乙》作內外。﹞故天爲陽﹐地爲陰﹐腰以上爲天﹐腰以下爲地。﹝人腰以上﹐爲天爲陽也﹔自腰以下﹐爲地爲陰也。經脈升天降地﹐與經水同行﹐故得合也。﹞故淸以北者爲陰﹐湖以北者爲陰中之陰﹐﹝淸水以北﹐已是其陰﹐湖在淸北﹐故爲陰中之陰也。﹞漳以南者爲陽﹐河以北至漳者爲陽中陰﹐﹝漳南爲陽﹐河北爲陰﹐故河北至漳爲陽中陰也。﹞漯以南至江者爲陽中之太陽﹐﹝漯居陽地﹐故爲陽中太陽。平按﹕太陽﹐太字《甲乙》無。﹞此一州之陰陽﹐所以人與天地相參者也。﹝陰陽之理無形﹐大之無外﹐小之無內﹐但人生一州之地﹐形必象之﹐故以一州陰陽合人者也。平按﹕州《靈樞》作隅。﹞黃帝曰﹕夫經水之應經脈也﹐其遠近淺深﹐水血之多少各不同﹐合而以刺之柰何﹖﹝問有三意﹕經水經脈遠近﹐一也﹔淺深﹐二也﹔水之與血多少﹐三也。然則身經脈有三不同﹐請隨調之。﹞岐伯答曰﹕足陽明五臟六腑之海﹐﹝胃受水谷﹐化成血气﹐爲足陽明脈﹐資潤五臟六腑﹐五臟六腑稟成血气﹐譬之四海滋澤無窮﹐故名爲海也。﹞其脈大血多﹐气盛熱壯﹐﹝足陽明脈具有四義故得名海﹕其脈粗大﹐一也﹔其血又多﹐二也﹔其穀气盛﹐三也﹔陽气熱﹐四也。有此四義﹐故得比於海也。平按﹕熱下原缺一字﹐據《靈樞》《甲乙》補入。﹞刺此者﹐不深弗散﹐﹝刺此道﹐刺中度人足三陽脈﹐足陽明脈須深六分﹐以爲深也。其脈在皮下深﹐血气又盛﹐故深六分﹐方得散其气也。﹞不畱不瀉。

﹝血气旣盛﹐畱之方得頓而瀉也。若熱在皮膚之中聚爲病者﹐卽疾瀉之﹐故曰熱卽疾瀉也。﹞足太陽深五分﹐畱七呼。足少陽深四分﹐畱五呼。足陽明深六分﹐畱十呼。足太陰深三分﹐畱四呼。足少陰深二分﹐畱三呼。足厥陰深一分﹐畱二呼。﹝問曰﹕十二經脈之气﹐並有發穴多少不同﹐然則三百六十五穴各屬所發之經。此中刺手足十二經者﹐爲是經脈所發三百六十五穴﹖爲是四肢流注五臟三十輸及六腑三十六輸穴也﹖答曰﹕其正取﹐四肢三十輸及三十六輸。余之間穴﹐有言其脈發會其穴﹐卽屬彼脈。故取其脈者﹐卽是其脈所發之穴也。問曰﹕此手足陰陽所刺分數﹐與明堂分數大有不同。若爲取定﹖答曰﹕此及明堂所刺分數各舉一例﹐若隨人隨病﹐其例甚多﹐不可一槪也。今足太陽脈在皮肉中有深四分有餘﹐故以刺入五分爲例。若脈行更有深淺﹐可以意捫循取之爲當﹐餘皆放此。畱七呼者﹐此據太陽脈气彊弱以爲一例。若病盛衰﹐更多少可隨時調之﹐不可以爲定也﹐餘皆放此也。平按﹕足陽明一段《靈樞》在足太陽上。《甲乙經》陽明﹑太陽下均有多血气刺四字﹐足少陽下有少血气刺四字﹐太陰﹑厥陰下均有多血少气刺五字﹐少陰下有少血多气刺五字。﹞手之陰陽﹐其受气之道近﹐其气之來疾﹐其深皆毋過二分﹐其畱皆毋過一呼。﹝手之六陰﹐從手至胸﹐屬髒絡腑﹐各長三尺五寸。手之六陽﹐從手至頭﹐屬腑絡髒﹐各長五尺。足之六陰﹐從足至胸﹐屬髒絡腑﹐各長六尺五寸。足之六陽﹐從足至頭﹐屬腑絡髒﹐各長八尺。此手足十二之脈當經血气上下環流也。然足經旣長﹐卽血气環流﹐其道遠也﹔復是陰气﹐故其行遲也。手經旣短﹐卽血气環流﹐其道近也﹔復是陽气﹐故其行疾也。以其道近脈淺﹐刺深無過二分也。以其气疾﹐故畱之不過一呼也。

平按﹕其深《靈樞》《甲乙經》均作其刺深。注從手至胸﹐胸字原缺﹐袁刻作胃﹐據本注下文「從足至胸」﹐應作胸字。﹞其少長小大肥瘦﹐以心撩之﹐命曰法天之常。﹝撩﹐力條反﹐取也。人之生也﹐五時不同﹔初生爲嬰兒﹐能笑以上爲孩﹐六歲以上爲小﹐十八歲以上爲少﹐二十以上爲壯﹐五十以上爲老。今量三十以下爲少。三十以上爲長。黃帝之時﹐七尺五寸以上爲大﹐不滿七尺五寸爲小。今時人之大小﹐可以意取之。天者﹐理也。少長小大肥瘦之變﹐變而不恆﹐以合天爲妙﹐此天之常道也。賢人以意取之﹐妙合其理﹐故曰法天之常也。平按﹕撩《甲乙》作料。注爲孩﹐孩字下半虫蝕﹐細玩上半剩處﹐於孩字爲近。日本《醫心方》卷二十五引《太素經》云﹕小兒初生爲嬰﹐能笑爲孩兒。謹擬作孩。袁刻作小﹐復將下文六歲以上爲小攺作少﹐十八歲以上爲少攺作壯﹐二十以上爲壯攺作長﹐與原抄不合。又壯下二字原缺﹐據《靈樞﹟衛气失常》篇五十以上爲老﹐擬作「五十」二字。﹞灸之亦然。灸而過此者﹐得惡火﹐卽骨枯脈繢﹔刺而過此者﹐則脫气。﹝灸法亦須量人少長大小肥瘦﹐气之盛衰﹐穴之分寸﹐四時寒溫﹐壯數多少﹐不可卒中失於常理。故壯數不足﹐厥疾不瘳﹔若過其限﹐火毒入身﹐諸骨枯槁﹐經脈潰膿﹐名爲惡火之病。火無善惡﹐火壯傷多﹐故名惡火也。平按﹕繢《靈樞》《甲乙經》均作澀﹐袁刻作潰﹐據注經脈潰膿﹐當是潰字﹐別本亦作潰。﹞黃帝問曰﹕夫經脈之小大﹐血之少多﹐膚之濃薄﹐肉之堅脆﹐及之大小﹐可爲度量乎﹖﹝膚﹐皮也。﹐等塊肉也。舉人形有十種不同﹐請設度量合中之法也。平按﹕《靈樞》少多作多少﹐作。﹞岐伯答曰﹕其可爲度量者﹐取其中度者也﹐不甚脫肉而血气不衰者也。若失度之人﹐瘠瘦而形肉脫者﹐惡可以度量刺乎﹖審切循捫按﹐視其寒溫盛衰而調之﹐是謂因適而爲眞者也。﹝中度者﹐非惟取七尺五寸以爲中度﹐亦取肥瘦寒溫盛衰處其適者﹐以爲中度。瘠﹐音藉也。七隻五寸人爲中度者量定。

捫﹐沒屯反﹐摸也。平按﹕失度﹐失字《靈樞》作夫。﹞

卷第六﹝卷首缺﹞﹟臟腑之一

平按﹕此篇自喜樂者以上﹐日本原抄正本殘缺﹐篇目亦不可考。平從日本仁和寺宮禦藏本殘卷十三紙中﹐檢出自在我者以下至竭絕而失生經文楊注﹐證以《靈樞﹟本神》篇﹐補入喜樂者以上。

斷零璧﹐缺而復完﹐洵堪寶貴。自在我者以上﹐惜無從查出﹐故自黃帝問於岐伯曰至地之﹐謹根據《靈樞》卷二第八《本神》篇補入。自喜樂者以下至末﹐均見《本神》篇﹐又見《甲乙經》卷一第一。

黃帝問於岐伯曰﹕凡刺之法﹐必先本於神。血脈營气精神﹐此五臟之所藏也﹐至其淫離藏則精失﹑魂魄飛揚﹑志意恍亂﹑智慮去身者﹐何因而然乎﹖天之罪與﹖人之過乎﹖何謂徳气生精神魂魄心意志思智慮﹖請問其故。岐伯答曰﹕天之在我者徳也﹐地之﹝以上從《靈樞﹟本神》篇補入。﹞

在我者气也﹐徳流气薄而生者也。﹝未形之分﹐與我身﹐謂之徳者﹐天之道也。故《莊子》曰﹕未形之分﹐物得之以生﹐謂之徳也。陰陽和气﹐質成我身者﹐地之道也。徳中之分流動﹐陰陽之气和亭﹐遂使天道無形之分﹐動气和亭﹐物得生也。平按﹕注字恐系施字之誤。﹞故生之來謂之精﹐﹝雄雌兩神相搏﹐共成一形﹐先我身生﹐故謂之精也。﹞兩精相搏謂之神﹐﹝卽前兩精相搏共成一形﹐一形之中﹐靈者謂之神者也﹐卽乃身之微也。問曰﹕謂之神者﹐未知於此精中始生﹖未知先有今來﹖答曰﹕案此《內經》但有神傷﹑神去與此神生之言﹐是知來者﹐非曰始生也。及案釋教精合之時﹐有神气來托﹐則知先有﹐理不虛也。故孔丘不答有知無知﹐量有所由。惟佛明言是可根據。﹞隨神往來者謂之魂﹐﹝魂者﹐神之別靈也﹐故隨神往來﹐藏於肝﹐名曰魂。﹞並精而出入者謂之魄﹐﹝魄﹐亦神之別靈也﹐並精出此而入彼﹐謂爲魄也。並﹐薄浪反。﹞所以任物者謂之心﹐﹝物﹐萬物也。心﹐神之用也。任知萬物﹐必有所以﹐神������物�任物﹐故謂之心也。﹞心有所憶謂之意﹐﹝意﹐亦神之用也﹐任物之心﹐有所追憶﹐謂之意也。﹞意之所存謂之志﹐﹝志﹐亦神之用也﹐所憶之意﹐有所專存﹐謂之志也。﹞因志而存變謂之思。﹝思﹐亦神之用也﹐專存之志﹐變轉異求﹐謂之思也。﹞因思而遠慕謂之慮﹐﹝慮﹐亦神之用也。變求之思﹐逆慕將來﹐謂之慮也。﹞因慮而處物謂之智。﹝智﹐亦神之用也﹐因慮所知﹐處物是非﹐謂之智也。﹞故智者之養生也﹐﹝神之所用﹐窮在於智﹐故曰智者之養生也。﹞必順四時而適寒暑﹐﹝智者養生要有之道﹐春夏養陽﹐使適於暑也﹔秋冬養陰﹐使適於寒。﹞和喜怒而安居處﹐﹝喜怒所生﹐生於居處﹐智者發而中節﹐故因以和安也。﹞節陰陽而調柔剛﹐﹝陰以致剛﹐陽以起柔﹐兩者有節﹐則剛柔得矣。平按﹕柔剛《靈樞》《甲乙》均作剛柔。﹞如是則邪僻不至﹐長生久視。﹝智者行和節養之道﹐則五養神安﹐六腑气調﹐經脈用營﹐腠理密致﹐如此疵癘元本不生﹐八正四邪無由得至﹐自斯已往﹐或齊天地﹐莫見冬﹐或類彭年﹐長生久視也。平按﹕注五養恐系五臟之誤﹐冬二字未詳﹐因原抄如是﹐故仍之。﹞是故怵惕思慮者﹐流溢而不固。﹝怵惕思慮﹐多傷於心﹐神傷無守﹐所爲不固也。﹞

悲哀動中者﹐竭絕而失生。﹝人之悲哀動中﹐傷於肝魂﹐淚竭筋絕﹐故失�也。平按﹕注失下原缺一字﹐據經文應作生。﹞喜樂者﹐散而不藏。﹝喜樂志達气散﹐�於肺魄﹐故精不守藏也。﹐立安反﹐牽引也。

平按﹕《靈樞》《甲乙》均作憚﹐原抄作。考音展﹐上聲﹐木白理也。音義均不合。疑作撣﹐音彈﹐寒韻。《太玄經》﹕撣系其名。提持也。與本注音義爲近。再查日本抄本﹐凡手旁多從木﹐如搏作之類﹐今字恐系撣字傳寫之誤。注气散下原缺一字﹐據上注傷於肝魂﹐應作傷。魄下原有故精不守藏也六字﹐袁刻脫。﹞愁憂者﹐閉塞而不行。﹝愁憂气結﹐傷於脾意﹐故閉塞不行也。平按﹕閉上《靈樞》《甲乙》有气字。﹞盛怒者﹐迷惑而不理。﹝盛怒气聚﹐傷於腎志﹐故迷惑失理也。平按﹕理《靈樞》《甲乙》作治。﹞恐懼者﹐蕩憚而不收。﹝右腎命門藏精气﹐恐懼驚蕩﹐則精气無守而精自下﹐故曰不收。平按﹕《甲乙》注云﹕《太素》不收作失守。今仍作不收﹐或另有本耶﹖﹞心怵惕思慮則傷神﹐﹝心藏也。怵惕﹐腎來乘心也。思慮﹐則脾來乘心。二邪乘甚﹐故傷神也。﹞神傷則恐懼自失﹐破脫肉﹐神爲其主﹐故傷神則反傷右腎﹐故恐懼自失也。亦反傷脾﹐故破脫肉也。毛悴色夭﹐死於冬。﹝毛悴肺傷﹐色夭肝傷也﹐以神傷則五臟皆傷也。冬﹐火死時也。﹞肝悲哀動中則傷魂﹐﹝肝藏也。悲哀太甚傷肝﹐故曰動中。肝傷則魂傷。平按﹕肝上《靈樞》有脾憂愁至死於春一段﹐本書在後。﹞魂傷則狂忘不精﹐不敢正當人﹐﹝魂旣傷已﹐肝腎亦傷﹐故��及�不精﹐不敢當人也。平按﹕狂忘《甲乙》作狂妄。不精不敢正當人《甲乙》作其精不守﹐注﹕一本作不精不精則不正當。《靈樞》作狂忘不精不精則不正當人。注故下缺二字﹐及下缺一字﹐袁刻作故狂妄不精﹐與原抄不合。﹞縮而攣筋﹐兩脇骨舉﹐﹝肝足厥陰脈環陰器﹐故魂肝傷宗筋縮也。肝又主諸筋﹐故攣也。肝在兩脇﹐故肝病兩脇骨舉也。平按﹕縮上《靈樞》有陰字﹐骨舉《靈樞》作骨不舉。《甲乙》作令人陰縮而筋攣兩脇肋骨不舉。﹞毛悴色夭﹐死於秋。﹝秋﹐木死時也。﹞肺喜樂無極則傷魄﹐﹝肺臟也。喜樂﹐心喜乘肺﹐無極傷魄也。平按﹕無極《甲乙》作樂極。﹞魄傷則狂﹐狂者意不存人﹐皮革焦﹐﹝魄傷則傷髒﹐故發狂病也。以樂蕩神﹐故狂病意不當人。又肺病﹐皮革焦也。平按﹕人皮革焦《甲乙》作其人皮革焦。﹞毛悴色夭﹐死於夏。﹝夏﹐金死時。﹞脾愁憂而不解則傷意﹐意傷則亂﹐四肢不舉﹐﹝肺來乘脾﹐故憂愁不已傷意﹐發狂亂﹐並脾病四肢不舉也。平按﹕《甲乙》作悶。﹞毛悴色夭﹐死於春。﹝春﹐土死時也。問曰﹕脾主愁憂。又云精气並於肝則憂﹐卽肝爲憂也。《素問》云心在變動爲憂﹐卽心爲憂也。肺在志爲憂也﹐卽肺爲憂。其義何也﹖答曰﹕脾爲四髒之本﹐意主愁憂。故心在變動爲憂﹐卽意之憂也。或在肺志爲憂﹐亦意之憂也。若在腎志爲憂﹐亦是意之憂也。故愁憂所在﹐皆屬脾也。平按﹕心之憂在心變動﹐肺之憂在肺之志﹐詳《素問﹟陰陽應象大論》新校正引楊注﹐又見《甲乙經﹟精神五臟論》所引楊注。按《甲乙經》云﹕肝之與腎﹐脾之與肺﹐互相成也。脾者土也﹐四髒皆受成焉。故恐發於肝而成於腎﹐愛發於脾而成於肝。又云﹕心之與肺﹐脾之與心﹐亦互相成也。故喜變於心而成於肺﹐思發於脾而成於心﹐一過其節﹐二髒俱傷﹐此經互言其義耳。又新校正謂﹕《甲乙經》具有此說﹐取五志疊相勝而爲言﹐各舉一則義俱不足﹐兩見之則互相成義也。﹞腎盛怒而不止則傷志﹐﹝肝來乘腎﹐故不已傷志也。﹞

志傷則善忘其前言﹐腰脊不可以俯仰屈伸﹐﹝腎志傷﹐故喜忘。腎在腰脊之中﹐故腎病不可俯仰屈伸也。平按﹕善《靈樞》《甲乙》均作喜。屈伸二字《甲乙》無。﹞毛悴色夭﹐死於季夏﹔﹝季夏﹐水死時也。﹞恐懼而不解則傷精﹐﹝恐懼起自命門﹐故不解傷精也。﹞精傷則骨酸痿厥﹐精��。﹝精爲骨髓之液﹐故精傷則骨酸疼及骨痿也。平按﹕厥精下原缺二字《靈樞》《甲乙》作時自下三字。﹞是故五臟﹐主藏精者也﹐﹝人腎有二﹕左爲腎臟﹐右爲命門。命門藏精﹐精者五臟精液﹐故五臟藏精。﹞不可傷﹐傷則守失而陰虛﹐陰虛則無气﹐無气則死矣。﹝五臟之神不可傷也﹐傷五神者﹐則神去無守﹐髒守失也。六腑爲陽﹐五臟爲陰﹐髒無神守﹐故陰虛也。陰髒气無﹐遂致死也。故不死之道者﹐養五神也。人皆怵惕思慮﹐則以傷神﹐悲哀動中﹐日亡魂性﹐喜樂無極﹐神魄散揚﹐愁憂不解﹐志意亂﹐盛怒無止﹐失志多忘﹐恐懼驚神﹐傷精痿骨﹐�以千端之禍﹐害此一生﹐終以萬品欲情﹐澆亂眞性﹐仍服金石貴寶﹐摧斯易生之軀﹐多求神仙芳艸﹐日役百年之命。昔彭HT以道怡性﹐壽命遐長﹐秦武采藥求仙﹐早升霞气。故廣成子語黃帝曰﹕來﹐吾語汝。至道無視無聽﹐抱神以靜﹐形將自正也。必靜必淸﹐無勞汝形﹐無搖汝精﹐心無所知﹐神將守形﹐可以長生。故我修身千二百歲﹐人皆盡死﹐而我獨存。得吾道者﹐上爲皇﹐下爲王﹔失吾道者﹐上見光﹐下爲土。是知安國安人之道﹐莫大怡神﹐亡神亡國之災﹐無出情欲。故岐伯以斯至道﹐上答黃軒﹐述千古之遺風﹐拯萬葉之荼苦也。平按﹕守失《靈樞》《甲乙》作失守。注痿骨下原缺一字﹐據下文終以終字﹐此疑作始。又注遺風別本作道風。﹞是故用鍼者﹐察觀病患之能﹐以知精神魂魄之存亡得失之意﹐五臟已傷﹐鍼不可以治之也。﹝上古但有湯液之爲而不用鍼﹐至黃帝賊邪傷物﹐故用鍼石﹐並藥灸等雜合行之﹐以除疾病。療病之要﹐必本其人五神存亡可得可失死生之意﹐然後命諸鍼藥﹐以行調養。若其人縱逸﹐五神以傷﹐愚醫不候神气存亡﹐更加鍼藥﹐必其早夭不待時也。平按﹕察觀《甲乙》作觀察。能《靈樞》《甲乙》均作態。﹞肝藏血﹐血捨魂﹐肝气虛則恐﹐實則怒。﹝肝心脾肺腎謂之五臟﹐藏精气也。血脈營气精謂之五精气﹐捨五神也。肝主於筋﹐人臥之時﹐血歸於肝﹐故魂得捨血也。腎爲水髒﹐主於恐懼﹔肝爲木髒﹐主怒也。水以生木﹐故肝子虛者﹐腎母乘之﹐故肝虛恐也。﹞心藏脈﹐脈捨神﹐心气虛則悲﹐實則笑不休。﹝肝爲木髒﹐主悲哀也﹔心爲火髒﹐主於笑也。木以生火﹐故火子虛者﹐木母乘之﹐故心虛悲者也。﹞脾藏營﹐營捨意﹐脾气虛則四肢不用﹐五臟不安﹐實則脹﹐經溲不利。﹝溲﹐小畱反。營﹐血肉也。脾主水谷﹐臟腑之主﹐虛則陽腑四肢不用﹐陰髒不安。實則脹滿及女子月經並大小便不利﹐故以他乘致病也。平按﹕此段《靈樞》在心臟脈之上。則脹《靈樞》作則腹脹。經溲《甲乙》作涇溲。﹞肺藏气﹐气捨魄﹐肺气虛則息利少气﹐實則喘喝胸憑仰息。﹝肺主五臟穀气﹐亦不受他乘﹐故虛則喘息利而少气﹐實則胸滿息難也。平按﹕息利《靈樞》作鼻塞不利﹐《甲乙經》作鼻息不利。胸憑《靈樞》作胸盈﹐《甲乙》作憑﹐注云﹕《九墟》作盈。﹞腎藏精﹐精舍志﹐腎气虛則厥﹐實則脹﹐五臟不安。﹝肺爲金髒﹐主於狂厥﹔腎爲水髒﹐主於水脹。五臟不安﹐金以生水﹐故水子虛者﹐金母乘之﹐故狂厥逆也。平按﹕志《甲乙》作气。﹞必審察五臟之病形﹐以知其气之虛實而謹調之。

﹝醫療之道﹐先識五臟气之虛實﹐及知虛實所生之病﹐然後命乎鍼藥﹐謹而調之。平按﹕《靈樞》無察字﹐而謹調之作謹而調之也。﹞

卷第六﹝卷首缺﹞﹟臟腑之一

五臟命分

平按﹕此篇自篇首至末﹐見《靈樞》卷七第四十七《本藏》篇﹐又見《甲乙經》卷一第五。

黃帝問於岐伯曰﹕人之血气精神者﹐所以奉於生而周於性命者也。﹝太初之無﹐謂之道也。

太極未形﹐物得以生﹐謂之徳也。未形徳者﹐有分且然無間﹐謂之命也。此命流動生物﹐物成生理﹐謂之形也。形體保神﹐各有所儀﹐謂之性也。是以血气精神﹐奉於一形之生﹐周於形體所儀之性﹐亦周有分無間之命。故命分流動成形﹐體保神爲性﹐形性久居爲生者﹐皆血气之所奉也。

平按﹕奉下《靈樞》無於字。﹞經脈者﹐所以行血气﹐而營陰陽﹐濡筋骨﹐利關節者也。﹝十二經脈也。十二經脈﹐行營血气﹐營於三陰三陽﹐濡潤筋骨﹐利關節也。﹞衛气者﹐所以溫分肉﹐充皮膚﹐肥腠理﹐司關闔者也。﹝衛气悍﹐行於分肉﹐司腠理關闔也。平按﹕關字原抄作﹐乃關字省文﹐袁刻作開﹐《靈樞》作關。﹞志意者﹐所以禦精神﹐收魂魄﹐適寒溫﹐和喜怒者也。

﹝脾腎之神志意者﹐能禦精神﹐令之守身﹐收於魂魄﹐使之不散﹐調於寒暑﹐得於中和﹐和於喜怒﹐不過其節者﹐皆志意之徳也。平按﹕和喜怒﹐和字原缺﹐袁刻作知﹐恐誤《靈樞》作和﹐謹根據《靈樞》補入。注禦字原缺﹐據經文應作禦。﹞是故血和則經脈流行﹐營覆陰陽﹐筋骨勁彊﹐關節滑利矣﹐﹝營气和益也。覆者﹐營气能營覆陰陽也。平按﹕滑《靈樞》作淸。﹞衛气和則分解滑利﹐皮膚調柔﹐腠理致密矣。﹝衛司腠理﹐故致密也。平按﹕分解滑利《靈樞》作分肉解利。﹞

志意和則精神專直﹐魂魄不散﹐悔怒不至﹐五臟不受邪气矣。﹝志意所爲必當﹐故無悔矣。志意司腠理﹐外邪不入﹐故五臟不受也。平按﹕《靈樞》不至作不起﹐不受邪气作不受邪。﹞寒溫和則六腑化谷﹐風痺不作﹐﹝寒暑內適六腑﹐則中和谷化﹐賊風邪痺無由起也。﹞經脈通利﹐支節得矣。此人之常平也。﹝若爾﹐血气營衛志意調者﹐乃是人之平和者。平按﹕得下《靈樞》有安字。﹞五臟者﹐所以藏精神血气魂魄者也﹔六腑者﹐所以化谷而行津液者也。此人之所以具受於天也﹐愚智賢不肖﹐毋以相倚也。﹝五臟藏神﹐六腑化谷﹐此乃天之命分﹐愚智𨿽殊﹐得之不相根據倚也。津液﹐卽泣汗涎涕唾也。平按﹕谷上《靈樞》有水字。液者二字原缺﹐謹據《靈樞》補入。愚上《靈樞》有無字。﹞然其有獨盡天壽﹐而毋邪僻之病﹐百年不衰﹐𨿽犯風雨卒寒大暑﹐猶不能害也﹔有其不離屏蔽室內﹐無怵惕之恐﹐然猶不免於病者﹐何也﹖願聞其故。﹝人有勞神怵惕﹐無所不爲﹐𨿽犯賊風邪气﹐獨盡天年。復有閒居無思﹐不預外邪﹐不免於病﹐不道傷命。同稟血气﹐何乃有殊﹖願聞其故也。平按﹕其有《靈樞》作有其。猶不能害《靈樞》作猶有弗能害。邪僻僻字原缺﹐之恐二字原缺﹐謹據《靈樞》補入。﹞岐伯對曰﹕窘乎哉問也。﹝窘﹐奇殞反﹐急也。﹞五臟者﹐所以參天地﹐副陰陽﹐而連四時﹐化五節者也。﹝肺心居其上﹐故參天也﹔肝脾腎在下﹐故參地也。肝心爲牡﹐副陽也﹔脾肺腎等牝﹐副陰也。肝春心夏肺秋腎冬﹐卽連四時也。從五時而變﹐卽化五節。節﹐時也。平按﹕五節者也﹐也字原缺﹐據《靈樞》補入。﹞五臟者﹐固有小大髙下堅脆端正偏傾者﹔六腑者﹐亦有長短小大濃薄結直緩急者。﹝天地陰陽﹐四時八節﹐造化不同﹐用參五臟﹐何得一也﹖五臟各有五別��六腑皆準五臟﹐亦有五別﹐故臟腑別言各有五別﹐五五二十五也。五臟旣五﹐六腑亦五﹐三焦一腑屬於膀胱﹐故惟有五。平按﹕注各有五別下空二格﹐別本作各有五色五別﹐下二格不空。﹞凡此二十五者﹐各各不同﹐或善或惡﹐或吉或凶﹐請言其方。

﹝心小則安﹐此爲善也。易傷以憂﹐卽爲惡也。心堅則髒安守固﹐此爲吉也。心脆則喜病消癉熱中﹐卽爲凶也。如此臟腑隨義皆有善惡吉凶﹐請具陳也。平按﹕其方﹐其字原缺﹐謹據《靈樞》補。﹞

心小則安﹐邪弗能傷﹐易傷以憂﹔心大則憂不能傷﹐易傷於邪。﹝髒小則神�不敢自寬﹐故常安邪不入也。髒大則神气宣縱﹐故憂不能傷﹐邪入不安也。平按﹕《甲乙經》以憂作於憂。又按﹕《甲乙經》注云﹕太素邪作外邪。今本仍無外字。又注神下一字原缺左旁﹐恐系收字﹐袁刻作敢。﹞心髙則滿於肺中﹐而喜忘﹐難開以言﹔﹝心臟髙者﹐則神髙也。心髙肺逼�於心﹐故喜忘也。

以其神髙不受他言﹐故難開以言也。平按﹕肺中﹐中字原缺﹐謹據《靈樞》補入。喜《靈樞》作善。注心髙﹐髙字原缺下方﹐細玩剩處﹐於髙字爲近﹐謹據經文作髙。過下一字原不全﹐細玩剩處﹐與近字相似﹐袁刻作小﹐恐未安﹐謹空一格。﹞心下則藏外﹐易傷於寒﹐易恐以言。﹝心下則在肺臟之外﹐神亦居外﹐故寒易傷也。亦以神下﹐故易恐以言也。﹞心堅則髒安守固﹐﹝髒堅則神守亦堅固﹐故其心臟安不病﹐其神守堅固。﹞心脆則喜病消癉熱中。﹝五臟柔脆﹐神亦柔脆﹐故髒柔脆人﹐血脈上行﹐轉而爲熱消肌膚﹐故病消癉熱中也。癉音丹。熱中﹐胃中熱故也。平按﹕脆原缺﹐謹據《靈樞》《甲乙》補。熱中﹐中字原缺﹐旁有小注中字﹐據注熱中﹐胃中熱也﹐應作熱中﹐《靈樞》《甲乙》同﹐袁刻作注﹐刻在五臟柔脆上﹐則混經於注矣。﹞心端正則和利難傷﹔﹝五臟端正﹐神亦端正也。神端正性亦和柔﹐故聲色芳味之利難相傷也﹐斯乃賢人君子所以得心神也。﹞心偏傾﹐操持不一﹐無守司也。﹝心臟偏傾不一﹐神亦如之﹐故操持百端﹐竟無守司之恆﹐此爲眾人小人所得心神也。心臟言神﹐有此八變。後之四髒﹐但言髒變﹐皆不言神變者﹐以神爲魂魄意志之主﹐言其神變﹐則四種皆知﹐故略不言也。平按﹕《甲乙經》注引楊上善注云﹕心臟言神有八變﹐後四髒但言髒變不言神變者﹐以神爲魂魄意之主﹐言其神變則四髒可知﹐故略而不言也。與此注正合。袁刻心臟言神誤作之神﹐意志下空十一格﹐不合。﹞肺小則少飲﹐不病喘喝﹔﹝人分所得﹐肺小則少飲漿水。又肺小不受外邪﹐故不病喘喝。喝﹐喘聲。平按﹕《甲乙》無喝字。﹞大則喜病胸痺喉痺逆气。﹝肺大喜受外邪﹐故喜病痺及逆气也。平按﹕大則下《靈樞》《甲乙》有多飲二字。《甲乙》無喉痺二字。﹞肺髙則上气﹐肩息欲咳﹔﹝肺髙則上迫缺盆﹐故上气喘息。兩肩並動﹐故曰肩息。又肺上迫﹐故數欲咳。平按﹕肩息欲咳《靈樞》無欲字《甲乙》作喘息咳逆。﹞肺下則居賁迫肝﹐善脇下痛。﹝賁﹐當膈也﹐補昆反。气來委膈﹐下迫於肝﹐致脇下痛﹐以肝居脇下故也。平按﹕居賁《甲乙》作逼賁。迫肝《靈樞》《甲乙》作迫肺。注委膈原校作垂膈。﹞肺堅則不病咳上气﹐﹝肺臟堅固﹐不爲邪傷﹐故無咳與上气也。

平按﹕咳《甲乙》作咳逆。﹞肺脆則善病消癉易傷。﹝以上四髒之變﹐例同心臟。平按﹕善《靈樞》作苦。《甲乙》易傷下有也字﹐注云﹕一云易傷於熱﹐喘息鼻衄。﹞肺端正則和利難傷也﹐肺偏傾則胸偏痛也。﹝偏傾者﹐隨偏所在﹐卽偏處胸痛也。﹞肝小則安﹐無脇下之病﹔﹝肝小不受外邪﹐故安﹐無兩脇下痛。平按﹕安上《靈樞》有藏字。﹞肝大則逼胃迫咽﹐迫咽則喜鬲中﹐且脇下痛。﹝胃居肝下﹐咽在肝旁﹐肝大下逼於胃﹐旁迫於咽﹐迫咽則咽膈不通飲食﹐故曰膈中也。

肝大受邪﹐故兩脇下痛。平按﹕咽迫咽三字原缺﹐謹據《甲乙》補。喜《靈樞》作苦。﹞肝髙則上支賁﹐切脇急﹐爲息賁﹔﹝肝髙上支於膈﹐又切於脇﹐支膈切脇旣急﹐卽喘息於賁﹐故曰息賁也。平按﹕切《甲乙》作加。急《靈樞》作。﹞肝下則安胃﹐脇下空﹐空則易受邪。﹝胃居肝下﹐是以肝下則安於胃上﹐脇下無物﹐故易受邪气。平按﹕安胃《靈樞》作逼胃。﹞肝堅則髒安難傷也﹐﹝肝堅則外邪不入﹐故安難傷也。﹞肝脆則喜病消癉易傷也。肝端正則和利難傷也﹐肝偏傾則脇下偏痛也。﹝偏近一箱﹐則一箱空處偏痛也。平按﹕偏痛﹐偏字《靈樞》無。﹞脾小則安﹐難傷於邪也﹔﹝脾小外邪不入﹐故安而難傷也。﹞脾大則善湊而痛﹐不能疾行。﹝﹐以沼反﹐空處也。脾大湊向空而痛﹐大�不行則�空也。平按﹕善《靈樞》《甲乙》作苦。《甲乙》音停。注不行上原缺一字﹐袁刻作力。則下原缺一字﹐袁刻作脇。﹞脾髙則引季脇而痛﹔﹝脾下則緩﹐髙則牽﹐季脇中痛也。﹞脾下則下加於大腸﹐加於大腸則髒外善受邪。﹝脾下卽是大腸﹐故脾下加﹐出於脾臟所居之外﹐故喜受邪。平按﹕外善受邪《靈樞》無外字﹐善作苦。﹞脾堅則髒安難傷也﹐﹝外邪不傷故安。﹞脾脆則喜病消癉易傷也。脾端正則和利難傷也﹐脾偏傾則喜喜脹。﹝﹐充曳反﹐牽縱也。脾偏形近一箱﹐動而多痺﹐又气聚爲脹也。平按﹕喜喜脹《靈樞》作善滿善脹﹐《甲乙經》作喜脹。﹞腎小則安﹐難傷也﹔﹝腎小不受外邪﹐故安而難傷也。﹞腎大則喜病腰痛﹐不可以俯仰﹐易傷以邪也。﹝腎大在於腰中﹐故俯仰皆痛也。﹞腎髙則善背膂痛﹐不可以俯仰﹔﹝腎髙去腰﹐著於脊膂﹐故脊膂痛﹐不得俯仰也。﹞腎下則腰尻痛﹐不可以俯仰﹐爲狐疝。﹝腎下入於尻中﹐下迫膀胱﹐故尻痛不可俯仰。疝﹐所姦反﹐小腹痛﹐大小便難﹐曰疝。疝有多種﹐此爲狐疝﹐謂狐夜時不得小便﹐少腹處痛﹐日出方得﹐人亦如此﹐因名狐疝也。﹞腎堅則不病腰背痛﹐﹝腎在腰背之間﹐故腎堅則腰不痛也。﹞腎脆則喜病消癉。腎端正則和利難傷也﹐腎偏傾則喜腰尻偏痛。﹝二腎有一偏傾﹐則偏處痛也。平按﹕癉下《靈樞》《甲乙》有易傷二字。﹞凡此二十五變者﹐人之所以喜常病也。﹝人之五臟﹐受之天分﹐有此二十五變者﹐不由人之失養之愆﹐故𨿽不離屏蔽﹐常喜有前病也。﹞黃帝曰﹕何以知其然也﹖﹝五臟二十五變皆在身中﹐變生常病亦居其內﹐未知因候﹐知以爲調養也。﹞岐伯曰﹕赤色小理者心小﹐粗理者心大。﹝理者﹐肉之文理。粗音粗也。﹞無者心髙﹐小短舉者心下。長者心堅﹐弱以薄者心脆。直下不舉者心端正﹐倚一方者心偏傾也。﹝﹐胸前蔽骨﹐蔽心神也。其心上入肺中﹐不須蔽骨﹐故心髙以無蔽骨爲候也。髙者﹐志意髙遠也。故短小舉者﹐爲心下之候。下者﹐志意卑近也。平按﹕《靈樞》作KT。弱下《靈樞》《甲乙》有小字。﹞白色小理者肺小﹐粗理者肺大。巨肩反膺陷喉者肺髙﹐合掖張脇者肺下。好肩背濃者肺堅﹐肩背薄者肺脆。好肩膺者肺端正﹐脇偏竦者肺偏傾也。﹝大肩﹐胸膺反�喉骨陷入﹐肺必髙上。平按﹕巨肩﹐巨字原抄作臣﹐謹根據《靈樞》《甲乙》作巨。掖《靈樞》《甲乙》作腋。

好肩膺《靈樞》《甲乙》作背膺濃。竦《靈樞》作疏﹐《甲乙》作竦﹐注云一作欹。﹞靑色小理者肝小﹐粗理者肝大。廣胸反者肝髙﹐合脇菟者肝下。胸脇好者肝堅﹐脇骨弱者肝脆。膺腹好好相得者肝端正﹐脇骨偏舉者肝偏傾也。﹝﹐足脛也。反﹐前曲出也。平按﹕菟《靈樞》作兔﹐《甲乙》作脆。好好《靈樞》《甲乙》均不重﹐恐衍。﹞黃色小理者脾小﹐粗理者脾大。

揭唇者脾髙﹐唇下縱者脾下。唇堅者脾堅﹐唇大而不堅者脾脆。唇上下好者脾端正﹐唇偏舉者脾偏傾也。﹝揭﹐舉也﹐起輒反。﹞黑色小理者腎小﹐粗理者腎大。髙耳者腎髙﹐耳後陷者腎下。

耳堅者腎堅﹐耳薄不堅者腎脆。耳好前居牙車者腎端正﹐耳偏髙者腎偏傾。﹝一箱獨髙爲偏。平按﹕髙耳《甲乙》作耳髙。﹞凡此諸變者﹐持則安﹐減則病。﹝凡此二十五變﹐過分以爲不善﹐減則爲病﹐持平安和﹐以爲大則也。平按﹕減原抄作咸﹐謹根據《靈樞》《甲乙》作減。﹞黃帝曰﹕善哉﹐然非余之所問也。願聞人之有不可病者﹐至盡天壽﹐𨿽有深憂大恐怵惕之志﹐猶不能感也﹐甚寒大熱﹐弗能傷也。其有不離屏蔽室內﹐又無怵惕之恐﹐然不免於病者﹐何也﹖願聞其故。﹝子言五臟之變﹐所知是要﹐然非吾之問本意。問本意者﹐人生盡於天壽﹐內則深憂大恐﹐外則甚寒極熱﹐然無所傷﹐不爲病也。而有外無寒暑之侵﹐內去怵惕之懷﹐而疾病百端﹐其故何也﹖平按﹕感《靈樞》作減。﹞岐伯曰﹕五臟六腑者﹐邪之舍也﹐請言其故。﹝五臟六腑堅端正者﹐和利得人﹐則道之宅也。臟腑脆而偏傾﹐則邪气捨也。爲道之宅﹐則其性和柔﹐神明聰利﹐人之受附也。爲邪之舍﹐不離病也﹐心姦邪也﹐喜爲盜也﹐乖公正也﹐言不恆也。是知二十五變﹐𨿽得之於天﹐調養得中﹐縱內外邪侵﹐不爲病也。乖和失理﹐𨿽不離屏蔽﹐終爲病也。前言一臟各有五病﹐未極理也﹔今言一變具有五臟﹐方得盡理﹐故請言故也。﹞五臟皆小者﹐少病﹐善焦心愁憂﹔﹝夫五神以根據髒﹐故前言心臟之變﹐神亦隨之﹔次說四髒之變﹐不言神變﹔今總論五臟﹐初有四變﹐惟言於神﹐次有二變﹐但說於髒﹐次有二變﹐復但言神也。心臟形小﹐外邪難入﹐故少病﹔神亦隨小﹐故不自申焦心愁憂也。平按﹕《靈樞》《甲乙》善均作苦﹐愁憂上均有大字。注自申﹐袁刻自作白。﹞五臟皆大者﹐緩於事﹐難使憂。五臟皆髙者﹐好髙舉措﹔﹝措﹐置也﹐旦故反。平按﹕憂上《靈樞》《甲乙》均有以字。舉措正統本《甲乙經》作舉指。﹞五臟皆下者﹐好出人下。

﹝意志卑弱。﹞五臟皆堅者﹐無病﹔五臟皆脆者﹐不離於病。五臟皆端正者﹐和利得人﹔五臟皆偏傾者﹐邪心喜盜﹐不可以爲人平﹐反復言語也。﹝喜﹐虛意反﹐好也。和謂神性和柔﹐利謂薄於名利﹐並爲人所附也。平按﹕得人下《靈樞》《甲乙》均有心字﹐喜盜均作善盜。不可以爲人﹐《甲乙》無以字。

覆《甲乙》作復。﹞

卷第六﹝卷首缺﹞﹟臟腑之一

臟腑應候

平按﹕此篇自篇首至末﹐見《靈樞》卷七第四十七《本藏》篇﹐又見《甲乙經》卷一第五。

黃帝問曰﹕願聞六腑之應。﹝五臟應候已說於前﹐六腑之候闕而未論﹐故次問之。﹞岐伯答曰﹕肺合大腸﹐大腸者﹐皮其應也。心合小腸﹐小腸者﹐脈其應也。肝合膽﹐膽者﹐筋其應也。脾合胃﹐胃者﹐肉其應也。腎合三焦膀胱﹐三焦膀胱者﹐腠理豪毛其應也。﹝腎合三焦膀胱﹐故有五腑也。五臟爲陰﹐合於五腑。五腑爲陽﹐故皮脈筋肉腠理豪毛﹐五腑候也。平按﹕肝合膽﹐肝字原缺﹐謹根據《靈樞》《甲乙》補。豪《靈樞》《甲乙》作毫。﹞黃帝曰﹕應之柰何﹖岐伯答曰﹕肺應皮﹐皮濃者大腸濃﹐皮薄者大腸薄。皮緩腹果大者大腸大而長﹐皮急者大腸急而短。皮滑者大腸直﹐皮肉不相離者大腸結。﹝應﹐候也。肺以皮爲候﹐肺合大腸﹐故以其皮候大腸也。結﹐紆屈多。平按﹕果《靈樞》《甲乙》作裹。大而長﹐大字《甲乙》作緩。皮急者大腸急而短《甲乙》作皮急而短。皮滑﹐皮字原缺不全﹐《靈樞》《甲乙》均作皮﹐袁刻作外﹐恐誤。﹞心應脈﹐皮濃者脈濃﹐脈濃者小腸濃﹔皮薄者脈薄﹐脈薄者小腸薄。皮緩者脈緩﹐脈緩者小腸大而長﹔皮薄而脈波小者﹐小腸小而短。﹝心合於脈﹐脈在皮中﹐故得以皮候脈﹐脈候小腸也。衝﹐虛也﹐脈虛小也。平按﹕小腸大而長﹐小字原缺﹐謹根據《靈樞》《甲乙》補。脈波小者﹐衝字道藏本《靈樞》作衝。﹞諸陽經脈皆多紆屈者﹐小腸結。﹝諸陽脈﹐六陽經也。

小腸之脈﹐太陽也。太陽與諸陽爲長﹐故諸陽經紆屈多者﹐則知小腸亦紆屈也﹐紆屈卽名爲結也。

陽經在於膚不見﹐候其陽絡﹐卽經可知矣。平按﹕多字原缺﹐謹根據《靈樞》《甲乙》補。注與諸陽﹐與字袁刻脫。﹞脾應肉﹐肉堅大者胃濃﹐肉麼者胃薄。肉小而麼者胃不堅。﹝脾以合胃﹐故以肉候於胃也。麼﹐小也﹐莫可反。平按﹕麼袁刻作縻﹐注同﹐《靈樞》《甲乙》均作麼。﹞肉不稱其身者胃下﹐下者下管約不利。肉不堅者胃緩﹐﹝謂顆累與身大小不相稱也。胃下逼於下管﹐故便溲不利。平按﹕管《甲乙》作脘。下管約《甲乙》注云﹕《太素》作下脘未約。﹞肉無小果累者胃急。肉多小累者﹐胃結者胃上管約不利。﹝果音顆﹐謂肉無小顆段連累。平按﹕果《靈樞》《甲乙》作裹。小果累下《甲乙》有標緊二字。多小累《靈樞》作多少裹累。胃結二字《靈樞》《甲乙》重。﹞肝應爪﹐爪濃色黃者膽濃﹐爪薄者膽薄。爪堅者膽急﹐爪濡者膽緩。﹝肝以合膽﹐膽以應筋﹐爪爲筋余﹐故以爪候膽也。平按﹕應爪《甲乙》作應筋。爪薄﹑爪堅﹑爪濡下《靈樞》《甲乙》有色紅﹑色靑﹑色赤等字。﹞爪無弱者膽直﹐﹝無弱﹐彊也。爪彊﹐膽直也。平按﹕無弱者《靈樞》《甲乙》作直色白無約者。﹞爪惡色多敗者膽結。﹝人之爪甲色不得明淨﹐又多好破壞者﹐其人膽紆屈結也。平按﹕多敗二字﹐《靈樞》作黑多紋三字《甲乙》作黑多文三字。﹞腎應骨﹐密理濃皮者三焦膀胱濃﹐粗理薄皮者三焦膀胱薄。腠理疏者三焦膀胱緩﹐急皮而無豪毛者三焦膀胱急。豪毛美而粗者三焦膀胱直﹐希豪毛者三焦膀胱結。﹝腎以應骨﹐骨應三焦膀胱﹐三焦膀胱气發腠理﹐故以腠理候三焦膀胱也。三焦之气如霧漚溝瀆﹐與膀胱水腑是同﹐故合爲一腑也。腠理豪毛在皮﹐故亦以皮之豪毛爲候也。平按﹕腠理疏《靈樞》作疏腠理。急皮二字《靈樞》《甲乙》均作皮急﹐希均作稀。﹞黃帝曰﹕薄濃美惡皆有形﹐願聞其所病。﹝已聞六腑美惡之形﹐然未知美惡生病何如。平按﹕薄濃《靈樞》作濃薄。形上《甲乙》有其字。﹞岐伯曰﹕各視其所外應﹐以知其五內﹐則知其所病矣。﹝各視外候﹐則知所生病矣。平按﹕各字《靈樞》無。所外應﹐所字《靈樞》《甲乙》無。﹞

卷第六﹝卷首缺﹞﹟臟腑之一

臟腑气液

平按﹕此篇自篇首至不得盡期而死矣﹐見《靈樞》卷四第十七《脈度》篇。自肺气通於鼻至不得盡期而死矣﹐見《甲乙經》卷一第四。自五臟气心主噫至腎主骨﹐見《素問》卷七第二十三《宣明五气》篇。自黃帝問至實而不滿﹐見《素問》卷三第十一《陰陽別論》。自腦髓骨脈膽至實而不滿﹐見《甲乙經》卷一第三。自問曰太陰陽明至下先受之﹐見《素問》卷八第二十九《太陰陽明論》篇﹐又見《甲乙經》七卷第一上編。自問曰見眞髒至帝曰善﹐見《素問》卷六第十九《玉機眞髒論》篇﹐又見《甲乙經》卷四第一上編。自問曰脾病而四肢不用至末﹐見《素問﹟太陰陽明論》﹐又見《甲乙經》卷九第六。又按《素問﹟玉機眞髒論》新校正云﹕詳自黃帝問至帝曰善一段﹐全元起本在第四卷

《太陰陽明表裏》篇中﹐王冰移於此。

據此﹐則《太素》與全元起本同﹐惜全本已亡﹐無從查究耳。

五臟常內閱於上﹐在七竅。﹝閱﹐余說反﹐簡也。其和气上於七竅﹐能知臭味色谷音等五物﹐各有五別也。平按﹕在七竅《靈樞》作七竅也。﹞肺气通於鼻﹐鼻和則鼻能知臭香矣。﹝肺脈手太陰正別及絡皆不至於鼻﹐而別之入於手陽明脈中﹐上挾鼻孔﹐故得肺气通於鼻也。又气有不循經者﹐積於胸中﹐上肺循喉嚨而成呼吸﹐故通於鼻也。鼻爲肺竅﹐故肺气和者﹐則鼻得和气﹐故鼻知臭香。《素問》言有五臭﹐經無五香。香﹐脾之臭也。平按﹕鼻和《靈樞》作肺和。臭香《甲乙》作香臭。﹞心气通於舌﹐舌和則舌能知五味矣。﹝舌𨿽非竅﹐手少陰別脈循經入心中﹐上系舌本﹐故得心气通舌也。《素問》赤色入通於心開竅於耳者﹐腎者水也﹐心者火也﹐水火相濟﹐心气通耳﹐故以竅言之﹐卽心以耳爲竅。又手太陽心之表﹐脈入於耳中﹐故心開竅在於耳也。平按﹕舌和《靈樞》作心和。﹞肝气通於目﹐目和則目能辧五色。﹝肝脈足厥陰上頑顙也﹐連目系﹐故得通於目系。平按﹕目和《靈樞》作肝和。《甲乙》辧作視。﹞脾气通於口﹐口和則口能知五穀矣。

﹝脾足太陰脈上膈挾咽﹐連舌本﹐散舌下﹐故得气通口也。谷有五味﹐舌已知之﹐五穀之別﹐口知之也﹐故食麥之者﹐不言菽也。平按﹕口和《靈樞》作脾和。《甲乙》知作別﹐谷下有味字。注麥之﹐之字疑衍。﹞腎气通於耳﹐耳和則耳能聞五音矣。﹝手足少陽﹑手足太陽及足陽明絡皆入耳中。手少陽﹑足少陽﹑手太陽﹐此三正經入於耳中。足太陽脈在耳上角﹐又入腦中﹐卽亦絡入於耳。足陽明耳前上行﹐亦可絡入耳中。手陽明絡別入耳中。計正經及絡手足六陽皆入耳中。經說五絡入耳中﹐疑足太陽絡不至於耳也。平按﹕耳和《靈樞》作腎和。﹞五臟不和則七竅不通﹐六腑不和則畱爲癰疽。﹝五臟主藏精神﹐其脈手足六陰﹐絡於六腑﹐屬於五臟。六腑主貯水谷﹐其脈手足六陽﹐絡於五臟﹐屬於六腑。七竅者﹐精神戶牖也。故六陰受邪入髒﹐則五臟不和﹐五臟不和﹐則七竅不通利也。六陽受邪入腑﹐則六腑不和﹐六腑不和﹐則陽气畱處處爲癰疽。平按﹕七竅《甲乙》作九竅。畱爲癰疽《甲乙》作畱結爲癰﹐《靈樞》無疽字。注處處﹐下處字疑衍。﹞故邪在腑則陽脈不利﹐陽脈不利則气畱之﹐气畱之則陽气盛矣。﹝故外邪循脈入腑﹐則腑內不調﹐流於陽脈﹐陽脈澀而不利﹐陽气畱停﹐不和於陰﹐故陽獨盛也。平按﹕不利《靈樞》《甲乙》作不和。﹞陽气大盛則陰脈不利﹐陰脈不利則气畱之﹐气畱之則陰气盛矣。陰气大盛﹐則陽气弗能營也﹐故曰關。﹝陰气和陽﹐故陰气和利也。陽气盛不和於陰﹐則陰气澀也。陰气澀而停畱﹐則陰气獨而盛也。陰脈別走和陽﹐故陽得通也。陰旣獨盛不和於陽﹐則陽气不能營陰﹐故陰脈關閉也。平按﹕陽气大盛《甲乙》作邪在髒三字。不利《甲乙》作不和。气畱兩气字《靈樞》《甲乙》均作血。弗能營《甲乙》作不得相營。﹞陽气大盛﹐則陰气弗得營也﹐故曰格。陰陽俱盛﹐弗得相營也﹐故曰關格。﹝陽气獨盛﹐不和於陰﹐則陰脈不能營陽﹐以陽拒格﹐故名格。平按﹕自上節故曰關及本節陽气大盛則陰气弗得營也﹐《甲乙》無。﹞關格者﹐不得盡期而死矣。﹝陰陽脈有關格﹐卽以其時與之短期﹐不可極乎天壽者也。﹞

五臟气﹕心主噫﹐肺主咳﹐肝主語﹐脾主吞﹐腎主欠。﹝噫﹐乙戒反﹐飽滿出气也。五臟從口中所出之气﹐皆是人常气之變也。《素問》腎主嚏﹐不同也。平按﹕五臟气《素問》作五气所病。五主字《素問》均作爲。欠下《素問》有爲嚏二字。﹞六腑气﹕膽爲怒﹐胃爲气逆爲噦﹐小腸大腸爲泄﹐膀胱不約爲遺溺﹐下焦溢爲水。﹝皆是六腑之气所變之病。《素問》胃爲逆气爲恐﹐腸爲泄﹐膀胱不利癃遺溺也。平按﹕《素問》無六腑气三字﹐膽爲怒在遺溺下﹐爲噦下有爲恐二字﹐小腸大腸作大腸小腸﹐爲泄下有下焦溢爲水五字﹐膀胱下有不利爲癃四字﹐遺溺下無下焦溢爲水五字。﹞五並﹕精气並於肝則憂﹐並於心則喜﹐並於肺則悲﹐並於腎則恐﹐並於脾則畏﹐是謂精气並於髒也。﹝精謂命門所藏精也﹐五臟之所生也。五精有所不足﹐不足之髒虛而病也。五精有餘﹐所並之髒亦實而病也。命門通名爲腎﹐肝之母也﹐母實並子﹐故爲憂也。心爲火也﹐精爲水也﹐水克於火﹐遂壞爲喜。肺爲金也﹐水子並母﹐故有悲憐。精並左腎﹐則腎實生恐。脾爲土也。並於土﹐被克生畏。

《素問》精並於脾﹐消食生饑。如是相並爲病﹐乃有無窮﹐斯爲陰陽五行之變也。平按﹕《素問》五並作五精所並。心肺肝脾腎以次爲序﹐與此不同。是謂精气並於髒句﹐作是謂五並虛而相並者也。注左腎袁刻作於腎。﹞五惡﹕肝惡風﹐心惡熱﹐肺惡寒﹐腎惡燥﹐脾惡濕﹐此五臟气所惡。

﹝東方生風﹐風生於肝﹐肝之盛卽便惡風。以子從樹生﹐子生多盛﹐必衰本樹﹐相生之物﹐理皆然也﹐故肝惡風也。南方生熱﹐熱從心生﹐故心惡熱也。《素問》曰﹕西方生燥﹐燥生於肺。若爾﹐則肺惡於燥。今此肺惡寒﹑腎惡燥者﹐燥在於秋﹐寒之始也﹔寒在於冬﹐燥之終也。肺在於秋﹐以肺惡寒之甚﹐故言其終﹔腎在於冬﹐以腎惡燥不甚﹐故言其始也。中央生濕﹐濕生於脾﹐以其脾感﹐故惡濕也。平按﹕《素問》五惡作五臟所惡。心肺肝脾腎仍以次爲序。此五臟气所惡句﹐作是謂五惡。又新校正節引此注﹐自肺惡燥至言其始也止。﹞五液﹕心主汗﹐肝主淚﹐肺主涕﹐腎主唾﹐脾主涎﹐此五液所生。﹝汗者水也﹐徧身腠理之液也﹐心者火也﹐人因熱飲熱食﹐及因時熱蒸於濕气﹐液出腠理﹐謂之汗也。肝通於目﹐目中出液﹐謂之淚也。肺通於鼻﹐鼻中之液﹐謂之涕也。腎脈足少陰﹐上至頏顙﹐通退場門中﹐名之爲唾﹐故腎主唾也。脾足太陰脈﹐通於五穀之液﹐上出廉泉﹐故名爲涎。平按﹕《素問》五液作五臟化液。心肺肝脾腎仍以次爲序。五主字均作爲。此五液所生句﹐作是謂五液。﹞五藏﹕心藏神﹐肺藏魄﹐肝藏魂﹐脾藏意﹐腎藏精志。﹝五藏﹐財浪反。腎有二枚﹕左箱爲腎﹐藏志也﹔在右爲命門﹐藏精也。平按﹕五藏《素問》作五藏所藏。精志﹐精字《素問》無。新校正云「按上善云﹕腎有兩枚﹕左爲腎﹐藏志﹔右爲命門﹐藏精。」與此正合。﹞五主﹕心主脈﹐肺主皮﹐肝主筋﹐脾主肌﹐腎主骨。﹝平按﹕五主《素問》作五臟所主。肌《素問》作肉。﹞

黃帝問於岐伯曰﹕余聞方士﹐或以腦髓爲髒﹐或以爲腑﹐或以腸胃爲髒﹐或以爲腑﹐敢問更相反﹐皆自謂是﹐不知其道﹐願聞其說。﹝方﹐道也。異道之士﹐所說臟腑不同。腦髓骨脈膽及女子胞﹐此六或有說之爲髒﹐或有說之爲腑。胃大腸小腸三焦膀胱﹐此五或有說之爲髒﹐或有說之爲腑。所說臟腑相反﹐何者爲眞﹖平按﹕《素問》黃帝問下無於岐伯三字。﹞岐伯曰﹕腦髓骨脈膽及女子胞﹐此六者地气所生也﹐皆藏於陰而象於地﹐故藏而不瀉﹐名曰奇恆之府。﹝胞﹐豹交反﹐生兒裹也。地主苞納收藏﹐腦髓等六法地之气﹐陰藏不瀉﹐故得名髒﹔以其聚﹐故亦名府。

腑﹐聚也。此本非是常府﹐乃是奇恆之府﹐奇異恆常。平按﹕六者二字原缺﹐謹根據《素問》補入。

寫《甲乙》作瀉﹐下同。﹞夫胃大腸小腸三焦膀胱者﹐天气之所生也﹐其气象於天﹐故瀉而不藏﹐此受五臟濁气﹐故名曰腑。﹝天主輸泄風气雨露﹐故此五者受於五臟糟粕之濁﹐去於天气﹐輸瀉不藏﹐故是恆府。惟有五者﹐以膽一種﹐藏而不瀉﹐割入奇府﹐是肝之表﹐故得名府也。平按﹕《素問》膀胱下有此五二字﹐故名曰府作名曰傳化之府《甲乙》同。﹞此不能久畱﹐輸瀉魄門﹐﹝並精��之處﹐謂之魄門。此五之中﹐三焦亦能輸瀉精气於魄門也。平按﹕輸瀉下《素問》《甲乙》有者也二字﹐魄門二字屬下節。﹞亦爲五臟使﹐水谷不得久藏。﹝五臟在內爲主﹐六腑在外爲使﹐使之行於水谷也。﹞所謂五臟者﹐藏精神而不瀉者也﹐故滿而不能實。

﹝精神徧於髒中不離﹐故不瀉而滿也。𨿽滿常虛﹐故不實。平按﹕精神《素問》作精气。新校正云﹕按全元起本及《甲乙經》《太素》精气作精神。與此正合。﹞六腑者﹐實而不能滿。所以然者﹐水谷之入口則胃實而腸虛﹐食下則腸實而胃虛﹐故曰實而不滿。﹝腸胃更滿﹐故爲實也﹔更虛﹐故不滿也。飽食未消﹐腸中未有糟粕﹐卽胃實腸虛也﹔食消以下於腸﹐胃中未有食入﹐卽腸實胃虛也。以其胃虛﹐故气得上也﹔以其腸虛﹐故气得下也。气得上下﹐神气宣通﹐長生久視。

平按﹕六腑者下《素問》《甲乙》均有傳化物而不藏句。﹞

問曰﹕太陰陽明﹐表裏也﹐脾胃脈也﹐生病異何也﹖﹝足太陰足陽明脾胃二脈﹐諸經之海﹐生病受益以爲根本﹐故別舉爲問也。平按﹕太陰上《甲乙》有足字。表裏上《素問》《甲乙》有爲字。生病異﹐《甲乙》作生病異者﹐《素問》作生病而異者。﹞答曰﹕陰陽異位﹐更實更虛﹐更逆更順﹐或從內﹐或從外﹐所從不同﹐故病異名。﹝太陰爲陰﹐陽明爲陽﹐卽異位也。春夏陽明爲實﹐太陰爲虛﹐秋冬太陰爲實﹐陽明爲虛﹐卽更虛實也。春夏太陰爲逆﹐陽明爲順﹔秋冬陽明爲逆﹐太陰爲順也。手三陰﹐從內向外也﹔手三陽﹐從外向內也。足之三陰﹐從外向內﹔足之三陽﹐從外向內也。十二經脈陰陽六種不同﹐生病固亦多也。平按﹕更實更虛更逆更順《素問》作更虛更實更逆更從。又按﹕《素問》新校正所引楊注﹐與此正合。﹞黃帝曰﹕願聞其異狀。﹝問其病異。﹞答曰﹕陽者﹐天气也﹐主外﹔陰者﹐地气也﹐主內。故陽道實﹐陰道虛。﹝陽爲天气主外﹐故陽道實也。陰爲地气主內﹐故陰道虛也。﹞故犯賊風虛邪者﹐陽受之﹔食飲不節﹐起居不時者﹐陰受之。﹝風寒暑濕虛邪外入腠理﹐則六陽之脈受之。飲食男女不節﹐則六陰受之。平按﹕《甲乙》陽受之下有則入腑三字﹐陰受之下有則入髒三字﹐本書在下。﹞陽受之則入六腑﹐陰受之則入五臟。﹝六陽受於外邪﹐傳入六腑﹔六陰受於內邪﹐傳入五臟也。﹞入六腑則身熱不時臥﹐上爲喘呼﹔﹝六腑陽气在外﹐故身熱也。陽盛晝眠不得至夜﹐故不時臥也。陽气盛於上﹐故上爲喘呼也。平按﹕不時臥《甲乙》作不得眠。﹞入五臟則滿閉塞﹐下爲飧泄﹐久爲腸。﹝陰邪在中﹐實則脹腸滿﹐閉塞不通﹐虛則下利腸。﹞

故喉主天气﹐咽主地气。﹝肺爲天也﹐喉出肺中之气呼吸﹐故主天。脾爲地﹐咽出脾胃噫气﹐故主地。﹞故陽受風气﹐陰受濕气。﹝風從上下﹐故陽受之﹔濕從下上﹐故陰受之。﹞故陰气從足上行至頭﹐而下循臂至指端﹔陽气從手上行至頭﹐而下至足。﹝足三陰脈﹐從足至頭﹐走頭下胸﹐橫出腋下﹐循臂至指端﹐爲手三陰脈也。變爲手三陽脈﹐從手指端上行至頭﹐下行至足﹐爲足三陽。陰陽相注﹐如環無端。平按﹕兩下字下《素問》《甲乙》均有行字。﹞故曰﹕陽病者﹐上行極而下行﹔陰病者﹐下行極而上行。故傷於風者﹐上先受之﹔傷於濕者﹐下先受之。﹝陽病者﹐三陰之脈上行至頭極已爲陽﹐受風熱已下行﹔陰病者﹐三陽之脈下行至足極已爲陰﹐受寒濕已上行。故傷風上先受之﹐傷濕下先受之。平按﹕而下行而上行﹐兩行字《素問》《甲乙》無。注風熱已﹐已字袁刻作矣。﹞問曰﹕見眞髒曰死﹐何也﹖﹝無餘物和雜﹐故名眞也。五臟之气皆胃气和之﹐不得獨用。如至剛不得獨用﹐獨用卽折﹐和柔用之卽固也。五臟之气﹐和於胃气﹐卽得長生﹔若眞獨見﹐無和胃气﹐必死期也。欲知五臟眞見爲死﹑和胃爲生者﹐於寸口診手太陰﹐卽可知之也。見者如弦是肝脈也﹐微弦爲平好也。微弦﹐謂弦之少也﹐三分有一分爲微﹐二分胃气與一分弦气俱動﹐爲微弦也。三分並是弦气﹐竟無胃气﹐爲見眞髒也。見眞髒死﹐其理至妙﹐請陳其理﹐故曰何也。平按﹕《素問》新校正引此注甚詳。﹞答曰﹕五臟者皆稟气於胃﹐胃者五臟之本也。五臟不能自致於手太陰﹐必因於胃气﹐乃能至手太陰。﹝胃受水谷﹐變化精气而資五臟﹐故五臟得至手太陰寸口﹐見於微弦也。﹞故五臟各以其時﹐自爲而至手太陰。﹝五臟主於五時﹐至其時也﹐其髒有病之甚者﹐胃气不與之居﹐不因胃气﹐以呼吸之力﹐獨自至於太陰寸口﹐見於眞弦也。平按﹕自字原缺﹐謹根據《素問》補。注不與之居﹐別本居作俱。﹞故邪气勝者精气衰。

﹝眞髒脈弦不微﹑無胃气者﹐則知肝病勝也。肝病邪勝﹐則胃谷精气衰。﹞故病甚者﹐胃气不能與之俱至於手太陰﹐故眞髒之气獨見。獨見者﹐爲病勝髒也﹐故曰死。黃帝目﹕善。﹝眞見病甚﹐故致死也。平按﹕自問曰見眞髒至此﹐新校正謂全元起本在《太陰陽明表裏》篇中﹐此乃王氏所移。今檢《素問﹟太陰陽明論》篇前後均在此篇﹐惟此一段在《玉機眞髒論》中﹐其爲王氏所移益信。﹞

問曰﹕脾病而四肢不用何也﹖﹝五臟皆連四肢﹐何因脾病獨四肢不用也﹖平按﹕脾字原缺﹐謹根據《素問》補入。﹞答曰﹕四肢皆稟气於胃﹐而不得徑至﹐必因脾乃得稟。今脾病﹐不能爲胃行其津液﹐四肢不得稟水穀气﹐气日以衰﹐脈道不利﹐筋骨肌肉皆無气生﹐故不用焉。﹝土旺四季﹐四季皆有土也﹔脾長四髒﹐四髒皆有脾也。何者﹖四肢百體稟气於胃﹐胃以水谷津液資四肢。

當用資四肢之時﹐胃气不能徑到四肢﹐要因於脾﹐得水谷津液營衛之气﹐營於四肢﹐四肢稟承﹐方得用也。若其脾病脈道不通﹐則筋骨肌肉無气以生﹐故不用也。平按﹕徑至袁刻誤作俱至﹐《素問》作至經﹐新校正云﹕《太素》至經作徑至﹐楊上善云﹕胃以水谷資四肢﹐不能徑至四肢﹐要因於脾﹐得水谷津液﹐營衛於四肢。與此注合。不利《甲乙》作不通。皆無气生《素問》作皆無气以生《甲乙》同。﹞問曰﹕脾之不主時何也﹖答曰﹕脾者土也﹐治中央﹐常以四時長四髒﹐各十八日寄治﹐不得獨主時﹐脾臟有常著土之精也。﹝四髒之本﹐皆爲土也。十八日用﹐故曰寄也。著﹐澄略反﹐在也。脾臟在土之精妙也。平按﹕治中央《甲乙》作土者中央。不得獨主時﹐《甲乙》無得字﹐《素問》作不得獨主於時也。脾臟有常著﹐《甲乙》作脾者土髒常著胃﹐《素問》作脾臟者常著胃。﹞土者﹐主萬物而法天地﹐故上下至頭足﹐不得主時。﹝土爲萬物之質﹐法於天地﹐與萬物爲質﹐故身與頭手足爲體﹐身不別主時。平按﹕主《素問》《甲乙》作生。

天地天字﹑主時二字原缺﹐謹根據《素問》《甲乙》補。﹞問曰﹕脾與胃也﹐以募相逆耳﹐而能爲之行津液何也﹖﹝脾陰胃陽﹐脾內胃外﹐其位各別﹐故相逆也。其別異﹐何能爲胃行津液气也﹖一曰相連﹐脾胃表裏陰陽﹐募旣相假﹐故曰相連也。平按﹕以募相逆《素問》作以膜相連耳。新校正云「按《太素》作以募相逆﹐楊上善云﹕脾陰胃陽﹐脾內胃外﹐其位各異﹐故相逆也。」又注故相下原抄缺二字﹐根據新校正所引﹐應作逆也二字。袁刻相上脫故字﹐逆下脫也字。又注陰陽募﹐袁刻募誤作前。﹞答曰﹕足太陰﹐三陰也﹐脈貫胃屬脾絡嗌﹐故太陰爲之行气於三陰。﹝嗌﹐於末反﹐咽也。足太陰脈貫胃屬脾﹐上行絡嗌﹐其气彊盛﹐能行三陰之脈﹐故太陰脈得三陰名也。

平按﹕脈上《素問》《甲乙》有其字。﹞陽明者﹐表也﹐五臟六腑之海也﹐亦爲之行气於三陽。

臟腑各因其經而受气於陽明﹐故爲胃行其津液。四肢不得稟水谷之气﹐日以益衰﹐陰道不利﹐筋骨脈肉皆毋气以主﹐故不用焉。﹝陽明爲陰陽臟腑之海﹐五臟六腑各因十二經脈受气於陽明﹐故經脈得爲胃行津液之气。四肢稟承四肢得��經脈不�陽明﹐則陰脈不通﹐筋骨脈肉無气以主也。

平按﹕陽明者表也﹐者表二字原缺﹐謹根據《素問》《甲乙》補入。水谷下《素問》《甲乙》無之字。日以益衰《甲乙》作气日以衰。脈肉二字原缺﹐《素問》《甲乙》作肌肉﹐根據本注應作脈肉。﹞

卷第八﹝卷首缺﹞﹟經脈之一

平按﹕此篇自余則二字以上殘脫﹐篇目亦不可考﹐故自盛有二字上﹐從《靈樞》卷三第十《經脈》篇及《甲乙經》卷二第一上編補入。自余則二字以下至末﹐見《靈樞﹟經脈》篇﹐又見《甲乙經》卷二第一上編。

雷公問於黃帝曰﹕《禁脈》之言﹕凡刺之理﹐經脈爲始。﹝平按﹕《靈樞》始下有「營其所行﹐制其度量﹐內次五臟﹐外別六腑」四句。﹞願聞其道。﹝平按﹕《靈樞》聞上有盡字。其道下「有黃帝曰﹕人始生﹐先成精﹐精成而腦髓生﹐骨爲幹﹐脈爲營﹐筋爲剛﹐肉爲墻﹐皮膚堅而毛髮長﹐谷入於胃﹐脈道以通﹐血气乃行。雷公曰﹔願卒聞經脈之始生。」五十七字。﹞黃帝答曰﹕經脈者﹐所以決死生﹐處百病﹐調虛實﹐不可不通也。﹝平按﹕《靈樞》曰上無答字﹐決上有能字﹐通下無也字。﹞

肺手太陰之脈﹐起於中焦﹐下絡大腸﹐還循胃口﹐上膈屬肺﹐從肺系橫出腋下﹐下循內﹐行少陰心主之前﹐下肘中﹐循臂內上骨下廉﹐入寸口﹐上魚﹐循魚際﹐出大指之端﹔其支者﹐從腕後直出次指內廉﹐出其端。是動則病肺脹滿膨膨然而喘咳﹐缺盆中痛﹐甚則交兩手而瞀﹐此爲臂厥。是主肺所生病者﹐咳上气喘渴﹐煩心胸滿﹐臂內前廉痛厥﹐掌中熱。气盛有﹝從《靈樞》《甲乙經》補入。﹞余則肩背痛﹐﹝肺气盛﹐故上衝肩背痛也。﹞風寒汗出﹐中風不浹﹐數欠。﹝肺脈盛者則大腸脈盛﹐天有風寒之時﹐猶汗出髒中﹐身外汗少﹐故曰不浹。祖夾反﹐謂潤洽也。有本作「汗出中風﹐小便數而欠」。陰陽之气上下相引﹐故多欠也。平按﹕不浹數欠《靈樞》作小便數而欠﹐《甲乙》同。又欠袁刻誤作次。注有本袁刻作本有。﹞气虛則肩背痛寒﹐﹝盛气沖滿﹐肩背痛也﹐肩背元气虛而痛也。陽虛陰並﹐故肩背寒也。平按﹕肩背下原抄重一背字﹐《靈樞》《甲乙經》均不重﹐疑衍。﹞少气不足以息﹐溺色變。﹝肺以主气﹐故肺虛少气不足以息也。大腸脈虛令膀胱虛熱﹐故溺色黃赤也。溺音尿。﹞爲此諸病﹐﹝手太陰脈气爲前諸病也。﹞盛則瀉之﹐虛則補之﹐﹝《八十一難》曰﹕東方實﹐西方虛﹐瀉南方﹐補北方﹐何謂也﹖然。金木水火土﹐當更相平。東方木也﹐木欲實﹐金當平之﹔火欲實﹐水當平之﹔土欲實﹐木當平之﹔金欲實﹐火當平之﹔水欲實﹐土當平之。東方者肝也﹐肝實則知肺虛。瀉南方﹐補北方。南方火者﹐木之子也﹔北方水者﹐木之母也。水以勝火。子能令母實﹐母能令子虛﹐故瀉火補水﹐欲令金去不得幹木也。

平按﹕注欲令金去不得幹木也句﹐《難經》無去字﹐幹作平。滑注云﹕金不得平木﹐不字疑衍。復云﹕經曰一臟不平﹐所勝平之。東方肝也﹐西方肺也﹐東方實則知西方虛。

若西方不虛﹐則東方安得過實﹖或瀉或補﹐要亦抑其甚而濟其不足﹐損過就中之道。越人之意﹐蓋謂東方過於實﹐而西方之气不足﹐故瀉火以抑其木﹐補水以濟其金﹐是乃使金得與木相停﹐故曰欲令金得平木也。若曰欲令金不得平木﹐則前後文義窒礙﹐竟說不通。使肝不過肺不虛﹐復瀉火補水﹐不幾於實實虛虛耶﹖據此﹐則本注去字﹑不字疑衍﹐原抄幹字當系平字傳寫之誤。﹞熱則疾之﹐﹝熱盛衝膚﹐閉而不通者﹐刺之搖大其穴﹐瀉也。﹞寒則畱之﹐﹝有寒痺等在分肉間者﹐畱鍼經久﹐熱气當集﹐此爲補也。﹞陷下則灸之﹐﹝經絡之中﹐血气減少﹐故脈陷下也。火气壯火﹐宣補經絡﹐故宜灸也。﹞不盛不虛﹐以經取之。﹝《八十一難》云﹕不盛不虛﹐以經取之﹐是謂正經自病﹐不中他邪﹐當自取其經。前盛虛者﹐陰陽虛實﹐相移相傾﹐而他經爲病。有當經自受邪气爲病﹐不因他經作盛虛。若爾﹐當經盛虛﹐卽補瀉自經﹐故曰以經取之。﹞盛者則寸口大三倍於人迎﹐虛者則寸口反小於人迎。﹝厥陰少陽﹐其气最少﹐故寸口陰气一盛﹐病在手足厥陰﹔人迎陽气一盛﹐病在手足少陽。少陰太陽﹐其气次多﹐故寸口陰气二盛﹐病在手足少陰﹔人迎陽气二盛﹐病在手足太陽。太陰陽明﹐其气最多﹐故寸口陰气三盛﹐病在手足太陰﹔人迎陽气三盛﹐病在手足陽明。所以厥陰少陽﹐气盛一倍爲病﹔少陰太陽﹐二倍爲病﹔太陰陽明﹐三倍爲病。是以寸口人迎﹐隨陰陽气而有倍數﹐候此二脈﹐知於陰陽气之盛也。其陰陽虛衰﹐寸口人迎反小﹐準此可知也。﹞

大腸手陽明之脈﹐﹝手陽明脈﹐起手之指端上行﹐下屬大腸﹐通行大腸血气﹐故曰大腸手陽明脈也。﹞起於大指次指之端﹐﹝手陽明與手太陰合。手太陰從中焦至手大指次指之端﹐陰極卽變爲陽。如此陰極陽起﹐陽極陰起﹐行手頭及足﹐如環無端也。平按﹕《甲乙經》端下有外側二字。﹞循指上廉﹐出合谷兩骨之間﹐﹝掌骨及大指本節﹐表兩骨之間也。﹞上入兩筋之中﹐循臂上廉﹐入肘外廉﹐上外前廉﹐﹝手三陰內聯﹐手三陽行外﹐陽明行外前楞也。平按﹕上外前廉《甲乙經》作上循外廉。﹞上肩﹐出前廉﹐﹝音隅﹐角也﹐兩肩端髙骨卽肩角也﹐又五口反。平按﹕出前廉《靈樞》《甲乙經》作出骨之前廉。﹞上出於柱骨之會上﹐下入缺盆﹐﹝柱骨﹐謂缺盆骨上極髙處也。

與諸脈會入缺盆之處﹐名曰會也。手陽明脈上至柱骨之上﹐復出柱骨之下入缺孟也。﹞絡肺﹐下鬲屬大腸﹔﹝腑气通髒﹐故絡髒屬腑也。平按﹕鬲《靈樞》作膈﹐下同。﹞其支者﹐從缺盆上頸貫頰﹐入下齒中﹐還出俠口﹐交人中﹐左之右﹐右之左﹐上俠鼻孔。﹝頸﹐項前也。交﹐謂相交不相會入也。﹞

﹝平按﹕上頸《甲乙經》作直上至頸。俠《靈樞》均作挾﹐下同。﹞是動則病齒痛腫。﹝齒痛﹐謂下齒痛也。﹐謂面顴秀髙骨也﹐專劣反。平按﹕《靈樞》作頸﹐今本《甲乙經》作頰﹐正統本《甲乙經》作頸。﹞是主津所生病者﹐﹝《八十一難》云﹕邪在血﹐血爲所生病﹐血主濡之也。是爲血及津液皆爲濡也。津﹐汗也。以下所生之病﹐皆是血之津汗所生病也。平按﹕《難經》云﹕經言脈有是動有所生病﹐是以動者气也﹐所生病者血也。邪在气﹐气爲是動﹔邪在血﹐血爲所生病。气主響之﹐血主濡之。气畱而不行者﹐爲气先病也﹔血壅而不濡者﹐爲血後病也。故先爲是動﹐後爲所生也。滑注謂此脈字﹐非尺寸之脈﹐乃十二經隧之脈。每脈中輒有二病者﹐蓋以有在气在血之分也。平又按﹕《靈樞》《甲乙》津下有液字。注津汗袁刻作津液。﹞目黃口漧﹐鼽衄喉痺﹐肩前痛﹐大指次指痛不用。﹝手陽明經是腑陽脈﹐多爲熱痛﹐故循經所生七種病也。

鼻孔引气﹐故爲鼽也﹐鼻形爲鼽也。有說鼽是鼻病者﹐非也。﹞气盛有餘則當脈所過者熱腫﹐﹝是動所生之病﹐有盛有虛。盛者﹐此脈所過之處熱及腫也。﹞虛則寒栗不復。﹝陽虛陰並﹐故寒栗也。不復﹐不得復於平和也。﹞爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。盛者則人迎大三倍於寸口﹐虛者則人迎反小於寸口。

胃足陽明之脈﹐起於鼻交中﹐﹝平按﹕中下《靈樞》有旁納太陽之脈六字﹐《甲乙經》納作約。﹞下循鼻外﹐入上齒中﹐還出挾口環唇﹐下交承漿﹐卻循頤後下廉﹐出大迎﹐循頰車﹐上耳前﹐過客主人﹐循髮際至額顱﹔其支者﹐從大迎前下人迎﹐循喉嚨入缺盆﹐下鬲屬胃絡脾﹔﹝足陽明脈起於鼻﹐下行屬胃﹐通行胃之血气﹐故曰胃足陽明脈也。手陽明經從手上挾鼻孔﹐到此而起﹐下行至於足指﹐名足陽明經。十二經脈行處及穴名﹐備在《明堂經》具釋之也。客主人﹐卽上開穴也。﹐阿葛反﹐鼻莖也。顱音盧。胃腑通气入髒﹐故屬胃絡脾也。平按﹕顱﹐《靈樞》《甲乙經》作額。注上開穴﹐本書《气府》篇﹕客主人各一。楊注云﹕一名上關穴。《甲乙經》卷三第十一謂﹕上關﹐一名客主人﹐在耳前上廉﹐開口有孔﹐手少陽足陽明之會。《素問﹟气穴論》篇及《气府論》王注均同。則開字當系關字傳寫之誤。﹞其直者﹐從缺盆下乳內廉﹐下俠齊﹐入气街中﹔其支者﹐起胃口下﹐循腹裏﹐下至气街中而合﹐以下髀﹐抵伏兔﹐﹝胃傳食入小腸處﹐名胃下口。此脈一道﹐從缺盆下乳內廉膚肉之中﹐下俠齊至气銜中。前者一道﹐從缺盆屬胃。今從胃口下下行﹐與气街中者合爲一脈而下。抵﹐至也﹐丁禮反。平按﹕俠齊《靈樞》作挾臍。《靈樞》《甲乙經》髀下均有關字﹐菟均作兔。﹞下膝入臏中﹐﹝膝﹐脛頭也。臏﹐膝之端骨也﹐頻忍反。﹞下循外廉﹐下足跗﹐入中指內間﹔﹝﹐古孟反。平按﹕下循外廉﹐袁刻脫此五字。《靈樞》作脛。﹞其支者﹐下膝三寸而別﹐以下入中指外間﹔其支者﹐別跗上﹐入大指間﹐出其端。﹝脈從气街下行至足指間﹐凡有三道。平按﹕下膝三寸﹐膝字《靈樞》作廉。﹞是動則病灑灑振寒﹐﹝灑灑﹐惡寒﹐音洗﹐謂如水灑洗寒也。平按﹕灑灑《甲乙經》作淒淒然三字。﹞

善伸數欠顏黑﹐﹝凡欠及多伸﹐或爲陽上陰下﹐人之將臥﹐陰陽上下相引﹐故數欠。顏額﹐陽也。

黑﹐陰也。陰气見額陽﹐病也。平按﹕伸《靈樞》作呻。﹞病至則惡人與火﹐聞木音則惕然而驚﹐心欲動﹐至﹐甚也。陽明﹐土也。土惡木﹐故病甚惡木音也。陽明主肉﹐血盛﹐故惡火也。陽明厥喘悶﹐悶故惡人也。﹝平按﹕音《靈樞》作聲。﹞獨閉戶牖而處﹐﹝陰靜而暗﹐陽動而明﹐今陰气加陽﹐故欲閉戶獨處也。平按﹕牖上《靈樞》《甲乙經》有塞字。﹞甚則欲上髙而歌﹐棄衣而走﹐﹝陽盛故也。﹞賁向腹脹﹐是爲厥。﹝向音鄕。謂陽气賁聚虛滿爲腹脹也。以陽盛於腳﹐故欲登髙棄衣而走﹐名爲厥也。平按﹕向《靈樞》《甲乙經》均作響。《靈樞》作﹐今本《甲乙經》作臂﹐正統本《甲乙經》作。﹞是主血所生病者﹐狂瘧溫淫汗出﹐﹝陽明主肉﹐血爲肉液﹐故亦主血也。淫﹐過也﹐謂傷寒熱病﹐溫熱過甚而熱汗出也。平按﹕瘧《甲乙經》作。﹞

鼽衄﹐口唇胗﹐頸腫喉痺﹐﹝衄﹐出血也。不言鼻衄而言鼽衄者﹐然鼻以引气也﹐鼽鼻形也﹐鼻形之中出血也。胗﹐唇癢瘡﹐音緊。平按﹕胗《甲乙經》作緊。﹞腹外腫﹐膝臏腫痛﹐﹝陽明﹐一道行於腹外﹐一道行於腹內。腹內水谷行通﹐故少爲腫﹔腹外衛气數壅﹐故腹外多腫也。平按﹕腹外腫《靈樞》《甲乙經》作大腹水腫。﹞循膺﹑乳﹑街﹑股﹑伏兔﹑外廉﹑足跗上皆痛﹐中指不用。﹝上七處並是足陽明脈所過﹐故循上七處痛者﹐是陽明脈病也。股﹐髀內陰股也。足中指內外間﹐陽明脈支所至﹐故脈病中指不用也。平按﹕街上《靈樞》有气字﹐《甲乙經》同。注七處痛﹐處字袁刻誤作虛。足中指﹐指字袁刻脫。﹞气盛則身以前皆熱﹐﹝足陽明脈﹐惟行身前﹐故脈盛身前皆熱也。﹞

其有餘於胃﹐則消穀善饑﹐溺色變。﹝脈气有餘身前﹐故身前皆熱﹔若有餘胃中﹐故善饑溺變也。

平按﹕變《靈樞》《甲乙經》均作黃。﹞气不足則身以前皆寒栗﹐胃中寒則脹滿。﹝有餘﹐身前胃中有熱有饑﹔不足﹐身前胃中寒栗脹滿。陽气有餘﹐陰气不足﹐陽气不足﹐陰气有餘﹐今但舉一邊爲例耳。﹞爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。盛者則人迎大三倍於寸口﹐虛則人迎反小於寸口。

脾足太陰之脈﹐﹝足太陰脈﹐起於足大趾端﹐上行屬脾﹐通行脾之血气﹐故曰脾足太陰脈者也。﹞

起於大指之端﹐循指內側白肉際﹐過核骨後﹐﹝核﹐胡革反。人足大趾本節後骨﹐名爲核骨也。

平按﹕核《靈樞》《甲乙經》作核。﹞上內踝前廉﹐﹝十二經脈﹐皆行筋肉骨間﹔惟此足太陰經﹐上於內踝薄肉之處﹐脈得見者也。﹞上內﹐循脛骨後﹐交出厥陰之前﹐﹝內踝直上名爲內﹐外踝直上名爲外﹐脛後腓腸名爲。太陰從內踝上行八寸﹐當脛骨後﹐交出厥陰之前上行之。平按﹕《靈樞》作。脛《甲乙經》作。﹞上循膝股內前廉﹐入股屬脾絡胃﹐﹝膝內之股近膝名膝股﹐近陰處爲陰股也。平按﹕《靈樞》無循字。入股股字作腹﹐《甲乙經》同。﹞上鬲挾咽﹐連舌本﹐散舌下﹔其支者﹐復從胃﹐別上鬲﹐注心中。﹝舌下散脈﹐是脾脈也。﹞是動則病舌彊﹐食則歐﹐胃脘痛﹐﹝脘﹐胃腑也﹐脘音管也。平按﹕《靈樞》《甲乙經》舌下均有本字﹐歐作嘔。﹞腹脹善噫﹐得後出餘气則快然如衰﹐﹝寒气客胃﹐厥逆從下上散﹐散已復上出胃﹐故爲噫也。谷入胃已﹐其气上爲營衛及膻中气﹐後有下行與糟粕俱下者﹐名曰餘气。餘气不與糟粕俱下﹐壅而爲脹﹐今得之泄之﹐故快然腹減也。平按﹕出餘二字《靈樞》《甲乙經》均作與。《甲乙經》如衰作而衰。﹞身體皆重。﹝身及四肢﹐皆是足太陰脈行胃气營之。若脾病﹐脈卽不營﹐故皆重也。﹞是主脾所生病者﹐舌本痛﹐﹝脾所生病﹐太陰脈行至舌下﹐故舌本痛也。﹞體不能動搖﹐﹝脾不營也。﹞食不下﹐煩心﹐心下急痛﹐﹝脾脈注心中﹐故脾生病﹐煩心﹑心急痛也。平按﹕痛《甲乙經》作寒瘧。﹞溏﹑瘕﹑泄﹐﹝溏﹐食消﹐利也。瘕﹐食不消﹐瘕而爲積病也。泄﹐食不消﹐飧泄也。﹞水閉﹐﹝脾所生病﹐不營膀胱﹐故小便不利也。﹞

黃癉﹐不能臥﹐彊欠﹐﹝內熱身黃病也。脾胃中熱﹐故不得臥也。將欠不得欠﹐名曰彊欠。平按﹕《靈樞》《甲乙經》癉均作疸﹐欠均作立。不能臥《甲乙經》作不能食唇靑。﹞股膝內腫厥﹐大指不用。﹝或痺不仁﹐不能用也。平按﹕內腫厥《甲乙經》作內腫痛厥。大指上《靈樞》《甲乙經》均有足字。﹞爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。盛者則寸口大三倍於人迎﹐虛者則寸口反小於人迎。

心手少陰之脈﹐起於心中﹐出屬心系﹐下鬲絡小腸﹔﹝十二經脈之中﹐餘十一經脈及手太陽經﹐皆起於別處﹐來入臟腑。此少陰經起自心中﹐何以然者﹖以其心神是五神之主﹐能自生脈﹐不因余處生脈來入﹐故自出經也。肺下懸心之系﹐名曰心系。餘經起於余處﹐來屬臟腑。此經起自心中﹐還屬心系﹐由是心神最爲長也。問曰﹕《九卷》心有二經﹕謂手少陰﹐心主。手少陰經不得有輸。手少陰外經受病﹐亦有療處。其內心臟不得受邪﹐受邪卽死。又《九卷﹟本輸》之中﹐手少陰經及輸並皆不言。今此《十二經脈》及《明堂流注》﹐少陰經脈及輸皆有﹐若爲通精﹖答曰﹕經言心者﹐五臟六腑之大主﹐精神之舍﹐其髒堅固﹐邪不能客。客之則心傷﹐心傷則神去﹐神去卽死。故諸邪之在於心者﹐皆在心之包絡﹐包絡心主脈也。故有脈不得有輸也。手少陰外經有病者﹐可療之於手掌兌骨之端。又恐經脈受邪傷髒﹐故《本輸》之中﹐輸並手少陰經亦復去之。

今此《十二經脈》手少陰經是動所生皆有諸病﹐俱言盛衰並行補瀉及《明堂流注》具有五輸者﹐以其心臟不得多受外邪﹐其於飲食湯藥﹐內資心臟﹐有損有益﹐不可無也。故好食好藥資心﹐心卽調適﹔若惡食惡藥資心﹐心卽爲病。是以心不受邪者﹐不可受邪也。言手少陰是動所生致病及《明堂》有五輸療者﹐據受內資受外邪也。言手少陰是受邪﹐故有病也。平按﹕注若爲通精﹐精字原校作釋。又注是動所生﹐生字袁刻誤作致。及明堂﹐及字袁刻作又。﹞其支者﹐從心系上挾咽﹐系目系﹔﹝筋骨血气四種之精與脈合爲目系﹐心脈系於目系﹐故心病閉目也。﹞其直者﹐復從心系卻上肺﹐上出掖下﹐下循內後廉﹐行太陰心主之後﹐下肘內﹐循臂內後廉﹐抵掌後兌骨之端﹐﹝其小指掌後尖骨﹐謂之兌骨也。平按﹕上出掖下《靈樞》作下出腋下。掖《靈樞》《甲乙經》均作腋﹐下同﹐不再舉。下肘內《甲乙經》作下肘中內廉。兌《靈樞》作銳﹐下同。﹞入掌內廉﹐循小指之內出其端。﹝掌外將側﹐名曰外廉﹔次掌內將側﹐名內廉也。

平按﹕《靈樞》《甲乙經》廉上有後字。﹞是動則病嗌干心痛﹐渴而欲飲﹐爲臂厥。﹝心經病﹐心而多熱﹐故渴而欲飲。其脈循臂﹐故是動爲臂厥之病也。平按﹕《靈樞》《甲乙經》爲上有是字。﹞是主心所生病者﹐目黃脇痛﹐臂內後廉痛厥﹐掌中熱痛也。﹝其脈上掖近脇﹐故脇痛也。臂內後廉﹐脈行之處﹐痛及厥也。厥﹐气失逆也。平按﹕脇痛《甲乙經》作脇滿痛。﹞爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之﹐盛者則寸口大再倍於人迎﹐虛者則寸口反小於人迎。

小腸手太陽之脈﹐﹝手太陽脈起於手指﹐上行入缺盆﹐下屬小腸﹐通小腸血气﹐故曰小腸手太陽脈也。﹞起於小指之端﹐循手外側上﹐出踝中﹐﹝人之垂手﹐大指著身之側﹐名手內側﹔小指之後﹐名手外側。足脛骨與足骨相屬之處﹐著脛骨端內外髙骨﹐名曰內外踝﹔手之臂骨之端﹐內外髙骨﹐亦名爲踝也。手太陽脈貫踝也。平按﹕《靈樞》《甲乙經》作腕﹐考腕與通。﹞直上循臂下骨下廉﹐﹝臂有二骨﹕垂手之時﹐內箱前骨名爲上骨﹐外箱後骨名爲下骨。手太陽脈行下骨下將側之際﹐故曰下廉也。平按﹕《靈樞》骨上無下字﹐《甲乙經》同。﹞出肘內側兩骨之間﹐上循外後廉﹐﹝手陽明上外前廉﹐手少陽循外﹐此手太陽循外後廉。手三陰脈行於內﹐手三陽脈行於外﹐此爲異也。平按﹕《靈樞》兩骨作兩筋。﹞出肩解﹐﹝肩臂二骨相接之處﹐名爲肩解。﹞繞肩甲﹐交肩上﹐入缺盆﹐﹝肩﹐兩肩也。甲﹐兩甲也。兩箱之脈﹐各於兩箱繞肩甲已﹐會於大椎﹐還入缺盆﹐此爲正也。有說兩箱脈來交大椎上﹐會大椎穴以爲交者﹐經不言交﹐不可用也。平按﹕甲《靈樞》作胛﹐《甲乙經》同。缺盆下《甲乙經》有向腋下三字。﹞絡心﹐循咽下鬲抵胃﹐屬小腸﹔其支者﹐從缺盆循頸上頰﹐至目兌﹐卻入耳中﹔其支者﹐別頰上抵鼻﹐至目內。﹝脈絡心﹐循咽而下﹐抵著胃下﹐屬於小腸。

上至顴﹐旁抵鼻孔﹐至目內。目有三﹕目之內角爲內﹐外角爲兌﹐崖上爲上也。平按﹕兌《靈樞》《甲乙經》均作銳。下其支者﹐支字正統《甲乙經》作直。內下《靈樞》《甲乙經》均有斜絡於顴四字。注有三﹐三字袁刻誤作二。﹞是動則病嗌痛頜腫﹐不可以顧﹐肩似拔﹐似折。﹝臂痛若折者也。平按﹕頜《靈樞》《甲乙經》均作頷。﹞是主液所生病者﹐耳聾目黃頰腫﹐頸頷肩肘臂外後廉痛。﹝兩大骨相接之處﹐有谷精汁﹐補益腦髓﹐皮膚潤澤﹐謂之爲液﹐手太陽主之。邪气病液﹐遂循脈生諸病也。﹞爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。盛者則人迎大再倍於寸口﹐虛者則人迎反小於寸口。

膀胱足太陽之脈﹐﹝足太陽脈﹐起目內﹐上頭下項挾脊屬膀胱﹐通膀胱血气﹐故曰膀胱足太陽脈也。﹞起於目內﹐上額交顚上﹔其支者﹐從顚至耳上角﹔其直者﹐從顚入絡腦﹐還出別下項﹐循肩內挾脊抵腰中﹐入循膂絡腎屬膀胱﹔其支者﹐從腰中下貫﹐入中﹔﹝顚﹐頂也。

頂上有骨空﹐太陽入骨空絡腦還出也。音博。音屯﹐尻之濃肉也。平按﹕《靈樞》《甲乙經》顚均作巓。貫上《靈樞》有挾脊二字﹐《甲乙經》有會於後陰四字。﹞其支者﹐從內左右別下貫胂﹐過樞﹐﹝胂﹐挾脊肉也﹐似眞反。髀樞﹐謂髀骨尻骨相抵相入轉動處也。平按﹕支正統本《甲乙經》作直。《甲乙經》作膊。胂《靈樞》《甲乙經》均作胛﹐《甲乙經》注云。一作髖。胂下《靈樞》《甲乙經》均有挾脊內三字。又注髀骨髀字﹑相抵相字﹐袁刻均脫。﹞循髀外後廉﹐下合中﹐以下貫﹐出外踝之後﹐循京骨至小指外側。﹝京骨﹐謂外踝下近前髙骨也。京﹐髙碩也。平按﹕後廉上《靈樞》有從字﹔作﹐《甲乙經》同。﹞是動則病衝頭痛﹐目似脫﹐項似拔﹐脊痛腰似折﹐髀不可以回﹐如結﹐如裂﹐是爲踝厥。﹝之病者﹐皆是太陽行踝之後﹐爲厥失逆病也。結﹐謂束縛也。平按﹕《甲乙經》脊下無痛字﹐折下無髀字。回《靈樞》作曲﹐《甲乙經》同。注爲上別本有所字。﹞是主筋所生病者﹐痔瘧狂顚疾﹐頭亞項痛﹐目黃淚出鼽衄﹐項背腰尻腳皆痛﹐小指不用。﹝足太陽水﹐生木筋也﹐故足太陽脈主筋者也。所以邪傷於筋﹐因而飽食﹐筋脈橫解﹐腸爲痔也。平按﹕顚《靈樞》作巓。亞《靈樞》作KT﹐注音信﹐頂門也﹐《甲乙經》作囟﹐音同﹐疑是古囟字之誤。

項痛《甲乙經》作項頸間痛。﹞爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。盛者則人迎大再倍於寸口﹐虛者則人迎反小於寸口。

腎足少陰之脈﹐﹝足少陰脈﹐上行屬腎﹐通行腎之血气﹐故曰腎足少陰脈也。﹞起於小指之下﹐邪趣足心﹐出於然骨之下﹐﹝足太陽腑脈至足小指而窮﹐足少陰髒脈從小指而起﹐是相接也。

然骨﹐在內踝下近前起骨是也。平按﹕趣《靈樞》作走。﹞循內踝之後﹐別入跟中﹐﹝少陰脈行至內踝之後﹐別分一道入足跟中也。平按﹕注足跟二字袁刻誤作骨陷二字。﹞以上內﹐出內廉﹐貫脊屬腎絡膀胱﹔﹝貫脊﹐謂兩箱二脈﹐皆貫脊骨而上﹐各屬一腎﹐共絡膀胱。平按﹕《甲乙經》下有中字。﹞其直者﹐從腎上貫肝鬲﹐入肺中﹐循喉嚨﹐挾舌本﹔﹝直貫肝鬲而過稱貫﹐卽舌下兩旁脈是也。平按﹕舌本下《甲乙經》注云﹕一本云﹕從橫骨﹐中挾臍﹐循腹裏上行而入肺。﹞其支者﹐從肺出絡心﹐注胸中。﹝從肺下行﹐循心系絡於心﹐注胸中也。﹞是動則病饑不欲食﹐面黑如地色﹐﹝少陰脈病﹐陰气有餘﹐不能消食﹐故饑不能食也。以陰气盛﹐面黑如地色也。平按﹕面黑如地色《靈樞》作面如漆柴﹐《甲乙經》作面黑如炭色。﹞咳唾則有血﹐喝喝如喘﹐﹝唾爲腎液﹐少陰入肺﹐故少陰病熱﹐咳而唾血。𨿽唾喉中不盡﹐故呼吸有聲﹐又如喘也。喝﹐呼葛反。平按﹕咳《甲乙經》作咳﹐如喘作而喘。﹞坐而欲起﹐起目KTKT﹐如無所見﹐﹝少陰貫肝﹐肝脈系目﹐今少陰病﹐從坐而起﹐上引於目﹐目精气散﹐故KTKT無所見也。莫郎反。平按﹕起字《靈樞》《甲乙經》不重﹐KTKT作。﹞

心如懸病饑狀﹐﹝足少陰病﹐則手少陰之气不足﹐故心如懸饑狀也。平按﹕病《靈樞》《甲乙經》作若。﹞气不足則善恐﹐心惕惕如人將捕之﹐是爲骨厥。﹝腎主恐懼﹐足少陰脈气不足﹐故喜恐﹐心怵惕。前之病﹐是骨厥所爲﹐厥謂骨精失逆。惕﹐恥激反﹐謂懼也。平按﹕气不足至捕之﹐《甲乙經》無此十四字。﹞是主腎所生病者﹐口熱舌漧﹐咽腫上气﹐嗌漧及痛﹐煩心心痛﹐黃癉腸﹐﹝熱成爲癉﹐謂腎臟內熱發黃﹐故曰黃癉也。腎主下焦﹐少陰爲病﹐下焦大腸不和﹐故爲腸也。平按﹕癉《靈樞》《甲乙經》作疸。﹞脊股內後廉痛﹐委厥嗜臥﹐﹝津液不通﹐則筋弛好臥也。平按﹕委《靈樞》《甲乙經》均作痿。﹞足下熱而痛。﹝少陰虛則熱並﹐故足下熱痛也。平按﹕而痛下《甲乙經》有「灸則彊食生肉﹐緩帶被髮﹐大杖重履而步」十六字﹐本書及《靈樞》均在後。﹞爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。灸則彊食生食﹐﹝不盛不虛以經取者﹐亦以經取灸也。故療腎所生之病亦有五法﹕自火化以降﹐並食熟肉﹐生肉令人熱中﹐人多不欲食之﹐腎有虛風冷病﹐故彊令人生食豕肉﹐溫腎補虛﹐腳腰輕健﹐人有患腳風气﹐食生豬肉得愈者眾﹐故灸腎病﹐須食助之﹐一也。﹞緩帶﹐﹝帶若急則腎气不適﹐故須緩帶﹐令腰腎通暢﹐火气宣行﹐二也。﹞被髮﹐﹝足太陽脈﹐從頂下腰至腳﹐今灸腎病﹐須開頂被髮﹐陽气上通﹐火气宣流﹐三也。

平按﹕注從頂﹐頂字袁刻作項。開頂﹐頂字袁刻脫。﹞大杖﹐﹝足太陽脈﹐循於肩﹐下絡於腎﹐今療腎病﹐可策大杖而行﹐牽引肩﹐火气通流﹐四也。﹞重履而步。﹝燃磁石療腎气﹐重履引腰腳﹐故爲履重者﹐可用磁石分著履中﹐上弛其帶令重﹐履之而行﹐以爲輕者﹐可漸加之令重﹐用助火气﹐若得病愈﹐宜漸去之﹐此爲古之療腎要法﹐五也。﹞盛者則寸口大再倍於人迎﹐虛者則寸口反小於人迎。

心主手厥陰心包之脈﹐﹝心神爲五臟六腑之主﹐故曰心主。厥陰之脈﹐行至於足﹐名足厥陰﹔行至於手﹐名手厥陰。以陰气交盡﹐故曰厥陰。心外有脂﹐包裹其心﹐名曰心包。脈起胸中﹐入此包中﹐名手厥陰。故心有兩經也﹔心中起者﹐名手少陰﹔屬於心包﹐名手厥陰。有脈別行﹐無別髒形﹐三焦有气有脈﹐亦無別形﹐故手厥陰與手少陽以爲表裏也。平按﹕心包下《靈樞》有絡字。《甲乙經》無心包二字。﹞起於胸中﹐出屬心包﹐下鬲歷絡三焦﹔﹝自有經歷而不絡著﹐手厥陰旣是心臟之腑﹐三焦腑合﹐故屬心包﹐經歷三焦﹐仍絡著也。三焦𨿽復無形﹐有气故得絡也。﹞

其支者﹐循胸出脇﹐下掖三寸﹐上抵掖下﹐下循內﹐行太陰少陰之間﹐入肘中﹐下臂行兩筋之間入掌中﹐循中指出其端﹔其支者﹐別掌中﹐循小指次指出其端。﹝循胸出脇之處﹐當掖下三寸﹐然後上行﹐抵掖下方﹐下循臂也。太陰少陰旣在前後﹐故心主厥陰行中間也。平按﹕循中指上《甲乙經》無入掌中三字。﹞是動則病手熱肘攣掖腫﹐甚則胸中滿﹐心澹澹大動﹐面赤目黃。﹝澹﹐徒濫反﹐水搖﹐又動也。平按﹕《靈樞》《甲乙經》手熱均作手心熱﹐肘攣均作臂肘攣急﹐胸中滿均作胸脇支滿﹐心澹澹均作心中﹐目黃下均有喜笑不休四字。大動趙府本《靈樞》作火動。﹞是心主脈所生病者﹐煩心心痛﹐掌中熱。﹝心包旣病﹐故令煩心心痛。平按﹕心主﹐心字《靈樞》《甲乙經》無。﹞爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。盛者則寸口大一倍於人迎﹐虛者則寸口反小於人迎。

三焦手少陽之脈﹐﹝上焦在心下﹐下膈在胃上口﹐主內而不出﹐其理在膻中。中焦在胃中口﹐不上不下﹐主腐熟水谷﹐其理在臍旁。下焦在臍下﹐當膀胱上口﹐主分別淸濁﹐主出而不內﹐其理在臍下一寸。上焦之气如雲霧在天﹐中焦之气如漚雨在空﹐下焦之气如溝瀆流地也。手少陽脈是三焦經隧﹐通行三焦之血气﹐故曰三焦手少陽脈也。﹞起於小指次指之端﹐上出兩指之間﹐循手錶出臂外兩骨之間﹐上貫肘﹐循外上肩﹐而交出足少陽之後﹐入缺盆﹐﹝上肩交足少陽﹐行出足少陽之後﹐方入缺盆也。平按﹕手錶下《靈樞》《甲乙經》均有腕字。﹞布膻中﹐散絡心包﹐下鬲徧屬三焦﹔﹝徧﹐甫見反。散布膻中也。有本布作交者﹐檢非也。三焦是气﹐血脈是形﹐而言屬者﹐謂脈气相入也。平按﹕《靈樞》絡作落﹐徧作循。﹞其支者﹐從膻中上出缺盆﹐上項﹐系耳後直上﹐出耳上角﹐以屈下頰至﹔其支者﹐從耳後入耳中﹐出走耳前﹐過客主人前﹐交頰﹐至目銳。﹝系﹐古帝反﹐有本作俠也。平按﹕系《靈樞》作系﹐《甲乙經》作俠。下頰﹐頰字《甲乙經》作額。

兌《靈樞》作銳﹐下同﹐不再舉。﹞是動則病耳聾渾渾淳淳﹐嗌腫喉痺。﹝渾渾淳淳﹐耳聾聲也。

平按﹕淳淳《靈樞》《甲乙經》作。﹞是主气所生病者﹐汗出﹐目銳痛﹐頰痛﹐耳後肩肘臂外皆痛﹐小指次指不用。﹝气﹐謂三焦气液。平按﹕頰痛﹐痛字《甲乙經》無。不用《甲乙經》作不爲用。﹞爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。盛者則人迎大一倍於寸口﹐虛者則人迎反小於寸口。

膽足少陽之脈﹐﹝足少陽脈﹐起目銳﹐下行絡肝屬膽﹐下行至足大趾三毛﹐通行膽之血气﹐故曰膽足少陽脈也。平按﹕注屬膽二字袁刻脫。﹞起於目銳﹐上抵角﹐下耳後﹐循頸行手少陽之前﹐至肩上﹐卻交出手少陽之後﹐入缺盆﹔﹝角﹐謂額角也。項前曰頸。足少陽脈﹐從耳後下頸﹐向前至缺盆﹐屈回向肩﹐至肩屈向後﹐復回向頸﹐至頸始入缺盆。是則手少陽上肩向入缺盆﹐肩上自然交足少陽也。足少陽從頸前下至缺盆向肩﹐卽是行手少陽前也﹔至肩交手少陽已向後﹐回入缺盆﹐卽是行手少陽之後也。平按﹕《靈樞》《甲乙經》角上有頭字。注至肩交手少陽已﹐已字袁刻誤作也。﹞其支者﹐從耳後入耳中﹐出走耳前﹐至目銳後﹔其支者﹐別目銳下大迎﹐合手少陽於﹐下加頰車﹐下頸﹐合缺盆﹐以下胸中﹐貫鬲絡肝屬膽﹐﹝大迎﹐在曲頷前一寸二分骨陷者中。足少陽至大迎已﹐向﹐與手少陽合已﹐卻邪下向頰車﹐加頰車已﹐然後下頸至缺盆﹐與前直者合。頰車﹐在大迎上﹐曲頰端。有本云別目銳﹐迎手少陽於。無大合二字。以義置之﹐二脈雙下﹐不得稱迎也。﹞

﹝平按﹕於下《靈樞》《甲乙經》作抵於下。﹞循脇裏﹐出气街﹐繞毛際﹐橫入髀HT中﹔﹝街﹐街道也。足陽明脈及足少陽脈气所行之道﹐故曰气街。股外髀樞﹐名曰髀HT也。﹞其直者﹐從缺盆下掖﹐循胸過季脇﹐下合髀HT中﹐﹝脇有前後﹐最近下後者爲季脇。有本作肋。平按﹕HT《靈樞》《甲乙經》均作厭。﹞以下循髀太陽﹐出膝外廉﹐下外輔骨之前﹐直下抵絕骨之端﹐下出外踝之前﹐循足跗上﹐入小指次指之間﹔﹝膀胱足太陽脈﹐從髀外下足﹐因名髀太陽。

輔骨絕骨窮也﹐外踝上陽輔穴也。平按﹕太陽﹐太字《靈樞》《甲乙經》無。﹞其支者﹐別跗上﹐入大指之間﹐循大指歧內出其端﹐還貫爪甲﹐出三毛。﹝其足少陽脈﹐出大指端﹐還出回貫甲﹐復出三毛。一名毛﹐在上節後毛中也。平按﹕歧下《靈樞》《甲乙經》有骨字。爪上《甲乙經》有入字。﹞是動則病口苦﹐善太息﹐心脇痛﹐不能反側﹐﹝膽熱﹐苦汁循脈入頰﹐故口苦﹐名曰膽痺。脈循胸脇﹐喜太息及心脇皆痛也。平按﹕反側《靈樞》作轉側。﹞甚則面塵﹐體無膏澤﹐足少陽反熱﹐是爲陽厥。﹝甚﹐謂陽厥熱甚也。足少陽起面﹐熱甚則頭顱前熱﹐故面塵色也。陽厥﹐少陽厥也。平按﹕面塵《靈樞》作面微有塵﹐《甲乙經》作面微塵。足少陽反熱《靈樞》《甲乙經》作足外反熱。﹞是主骨所生病者﹐頭角痛﹐目銳痛﹐﹝水以主骨﹐骨生足少陽﹐故足少陽痛病還主骨也。額角﹐在髮際也。頭角﹐謂頂兩箱﹐額角後髙骨角也。﹐謂牙車骨﹐上抵顱以下者﹐名爲骨。平按﹕角《靈樞》作痛﹐《甲乙經》作面。《靈樞》作頷﹐《甲乙經》同。

注牙車骨﹐牙字袁刻作口。﹞缺盆中腫痛﹐掖下腫﹐馬刀俠嬰﹐汗出振寒瘧﹐﹝脈從缺盆下掖﹐故掖下腫﹔復從頰車下頸﹐故病馬刀俠嬰也。馬刀﹐謂癰而無膿者是也。汗出振寒瘧等﹐皆寒熱病﹐是骨之血气所生病也。﹞

﹝平按﹕馬字上《甲乙經》有痛字。嬰《靈樞》《甲乙經》均作癭。﹞胸脇肋髀膝外至脛絕骨外踝前及諸節皆痛﹐小指次指不用。﹝足少陽脈主骨﹐絡於諸節﹐故病諸節痛也。平按﹕胸下《甲乙經》有中字。至脛袁刻誤作至經。﹞爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。盛者則人迎大一倍於寸口﹐虛者則人迎反小於寸口。

肝足厥陰之脈﹐﹝足厥陰脈﹐從足指上行﹐環陰器﹐絡膽屬肝﹐通行肝之血气﹐故曰肝足厥陰脈也。﹞起於大指毛之上﹐循足跗上廉﹐去內踝一寸﹐上踝八寸﹐交出太陰之後﹐上內廉﹐循陰股﹐入毛中﹐環陰器﹐抵少腹﹐挾胃﹐屬肝絡膽﹐上貫鬲﹐布脇肋﹐﹝髀內近陰之股﹐名曰陰股。循陰器一周﹐名環也。平按﹕《靈樞》《甲乙經》作叢﹐上循上均有際字。上踝《甲乙經》作外踝。陰股《靈樞》《甲乙經》作股陰。《靈樞》環作過﹐少腹作小腹。絡膽下正統本《甲乙經》有其直者從肝五字。﹞循喉嚨之後﹐上入頏顙﹐連目系﹐上出額﹐與督脈會於巓﹔﹝喉嚨上孔名頏顙。督脈出兩目上巓﹐故與厥陰相會也。﹞其支者﹐從目系下頰裏﹐環唇內﹔其支者﹐復從肝別貫鬲﹐上注肺。﹝肺脈手太陰從中焦起﹐以次四髒六腑之脈皆相接而起﹐惟足厥陰脈還回從肝注於肺中﹐不接手太陰脈何也﹖但脈之所生﹐稟於血气﹐血气所生﹐起中焦倉廩﹐故手太陰脈﹐從於中焦﹐受血气已﹐注諸經脈。中焦乃是手太陰受血气處﹐非是脈次相接之處﹐故脈環周﹐至足厥陰﹐注入脈中﹐與手太陰脈相接而行﹐不入中焦也。﹞是動則病腰痛不可以俯仰﹐丈夫頹疝﹐婦人少腹腫腰痛﹐甚則嗌漧面塵。﹝肝合足少陽﹐陽盛並陰﹐故面塵色也。平按﹕頹《靈樞》作﹐《甲乙經》作。塵下《靈樞》《甲乙經》均有脫色二字。﹞是主肝所生病者﹐胸滿歐逆﹐飧泄狐疝遺溺閉。﹝脈抵少腹挾胃﹐故生飧泄也。狐夜不得尿﹐至明始得﹐人病與狐相似﹐因曰狐疝。有本作頹疝﹐謂偏頹病也。﹐篆文麻字﹐此經淋病也﹐音隆。平按﹕《甲乙經》飧泄作洞泄﹐遺溺作遺精﹐閉作癃閉。﹞爲此諸病﹐盛則瀉之﹐虛則補之﹐熱則疾之﹐寒則畱之﹐陷下則灸之﹐不盛不虛﹐以經取之。盛者則寸口大一倍於人迎﹐虛者則寸口反小於人迎。

卷第八﹝卷首缺﹞﹟經脈之一

經脈病解

平按﹕此篇見《素問》卷十三第四十九《脈解》篇。又按﹕《素問》新校正云﹕詳此篇所解﹐多《甲乙經》是動所生之病﹐𨿽復少有異處﹐大槪則不殊矣。

太陽所謂腫﹑腰痛者﹐正月大陽寅。寅﹐大陽也。﹝﹐尻也﹐音誰也。十一月一陽生﹐十二月二陽生﹐正月三陽生。三陽生寅之時﹐其陽已大﹐故曰大陽也。﹞正月陽气出在上﹐﹝一陽在地下﹐深牙初發也﹔二陽在地中﹐淺牙出也﹔三陽在地上出﹐故曰正月陽气出在上也。平按﹕注二牙字﹐袁刻均誤作少。﹞而陰气盛﹐陽未得自次也﹐故腫﹑腰痛。﹝三陰猶在地上未沒﹐故陰气盛也。以陰气盛隔﹐陽气未得次第專用﹐故發腫於膚肉﹑生痛於腰也。﹞偏虛爲跛者﹐正月陽凍解地气而出也。所謂偏虛者﹐冬寒頗有不足者﹐故偏虛﹐故跛。﹝正月已有三陽﹐故凍解﹐陽气出於地也。先有三陰﹐故猶有冬寒﹐陽气不足也。人身亦爾﹐半陽不足﹐故偏虛。跛﹐謂左腳偏跛也。平按﹕《素問》偏虛爲跛者上有病字﹐凍上有气字﹐故跛作爲跛也。頗有下袁刻脫不足者三字。注故凍解三字﹐袁刻在出於地也下。﹞所謂彊上者﹐陽气大上而爭﹐故彊上。﹝三陽向盛﹐與三陰戰﹐得大得上﹐而陰猶爭也。平按﹕《素問》所謂彊上四字下﹐有引背二字。注得上﹐得字袁刻作徳。﹞所謂耳鳴者﹐陽气萬物上而躍﹐故耳鳴。﹝正月陽气令萬物勇躍鳴上﹐故生病气上衝耳鳴也。平按﹕上而躍《素問》作盛上而躍。﹞所謂甚則狂癲疾者﹐陽盡在上而陰气從下﹐下虛上實﹐故癲疾。﹝二陽爻與三陰爭﹐而三陽俱勝﹐盡在於頭﹐爲上實﹔三陰從下﹐卽爲下虛。於是發病﹐脫衣登上﹐馳走妄言﹐卽謂之狂﹔僵僕而倒﹐遂謂之顚也。平按﹕《素問》故癲疾作故狂巓疾也。﹞所謂浮爲聾者﹐皆在气也。﹝診人迎之脈﹐得三陽浮者﹐皆是太陽之气爲聾也。﹞所謂人中爲喑者﹐陽气已衰﹐故爲喑。﹝太陽之气中傷人者﹐卽陽大盛﹐盛已頓衰﹐故爲喑也。喑﹐不能言也。平按﹕人中《素問》作入中。﹞內奪而厥﹐則爲喑痱﹐此腎虛也﹐﹝陽气外衰﹐故但爲喑也﹔左腎气內虛奪而厥者﹐則爲喑痱﹐音肥﹐風病不能言也。謂四肢不用﹐喑不能言﹐心無所知﹐甚者死﹐輕者生可療也。平按﹕痱《素問》作俳。

注左腎左字袁刻作有。﹞少陰不至﹐少陰不至者厥也。﹝少陰﹐腎脈也。足少陰脈不通﹐則血气不資於腎﹐故厥爲喑痱也。平按﹕少陰不至四字《素問》不重。﹞少陽所謂心脇痛者﹐言少陽戌也﹐戌者心之所表也﹐﹝手少陽脈絡心包﹐足少陽脈循脇裏﹐故少陽病心脇痛也。戌爲九月﹐九月陽少﹐故曰少陽也。戌少陽脈﹐散絡心包﹐故爲心之所表。平按﹕二戌字《素問》均作盛。﹞

九月陽盡而陰气盛﹐故心脇痛。﹝陰气已盛﹐陽气將盡﹐少陽爲病﹐故心脇痛也。平按﹕陽盡《素問》作陽气盡。﹞所謂不可反側者﹐陰气藏物也﹐物藏則不動﹐故曰不可反側。﹝九月物藏﹐靜而不動﹐陰之盛也﹐故病不能反側也。﹞

所謂甚則躍者﹐九月萬物盡衰﹐艸木畢落而墮也﹐則气去陽而之陰﹐﹝躍﹐勇動也。甚謂九月陰气外盛﹐故萬物之气極畢墮落﹐則萬物之气去陽之陰也。平按﹕注九月下袁刻脫陰气二字。﹞而陽之下長也﹐故曰躍。﹝陰气盛於地上﹐陽气在於地下﹐勇動萬物之根﹐令其內長也。平按﹕而陽上《素問》有气盛二字﹐袁刻有气盛灸三字。﹞陽明所謂灑灑振寒者﹐﹝陽明﹐三陽之長也。

午爲五月﹐陽之盛也。在於廣明﹐故曰陽明。平按﹕灑灑《素問》作灑灑﹐下同﹐不再舉。﹞陽明者午也﹐五月盛陽之陰也﹐﹝五月盛陽﹐一陰爻生﹐卽是陽中之陰也。﹞陽盛而陰气加之﹐故灑灑振寒。﹝一陰始生﹐勁猛加陽﹐故灑灑振寒也。﹞所謂脛腫而股不收者﹐五月盛陽之陰也﹐陽者衰於五月﹐而陰气一下﹐與陽始爭﹐故脛腫而股不收。﹝腰以上爲陽﹐腰以下爲陰﹐五月有一陰气在下始生﹐與陽交爭﹐陽彊實於上﹐陰弱虛於下﹐故脛腫﹐股不收也。平按﹕陰气一下《素問》作一陰气上。﹞所謂上喘爲水者﹐曰陰气下﹐下復上﹐上則邪客於臟腑間﹐故爲水。﹝五月陽明﹐一陰爲病﹐謂上喘咳水病者也。一陰上下胸腹之中﹐不根據常度﹐遂邪隨陰气﹐客於腑臟之間﹐故爲水病也。平按﹕陰气下下復上《素問》作陰气下而復上。注常度﹐度字袁刻作處。﹞

所謂胸痛少气者﹐水在臟腑也﹐水者陰气也﹐陰气在中故少气。﹝火爲陽气﹐水爲陰气﹐水在臟腑之間﹐故陽气少也。平按﹕《素問》水在臟腑作水气在臟腑﹐故少气作故胸痛少气也。﹞所謂甚則厥﹑惡人與火﹑聞木音惕然而驚者﹐陽與陰气相薄﹐水火相惡﹐故惕然而驚。﹝陽明脈气與陰气俱盛﹐水火相惡﹐故惕然驚也。木勝土﹐故聞木音惕然驚也。﹞所謂志欲獨閉戶牖而處者﹐陰陽相薄也﹐陽盡而陰盛也﹐故欲獨閉戶牖居。﹝陰陽相爭更勝﹐陽盛已衰﹐次陰气盛﹐故好閉戶牖獨居暗處也。平按﹕志欲﹐志字《素問》無。﹞所謂病重至則欲乘髙而歌﹑棄衣而走者﹐陰陽復爭而外並於陽也﹐故使之棄衣而走。﹝陰陽相爭﹐陰少陽多﹐陰並外陽﹐故欲棄衣走也。平按﹕病重至﹐重字《素問》無。﹞所謂客孫脈則頭痛鼻鼽腹腫者﹐陽明並於上﹐上者則其孫脈太陰也﹐故頭痛鼻鼽腹腫。﹝太陰經脈﹐至於舌下﹐太陰孫絡﹐絡於頭鼻﹐故陽明並於太陰孫絡﹐至鼻鼽腹腫也。平按﹕則其孫脈﹐《素問》脈作絡。﹞太陰所謂病脹者﹐曰太陰者子也﹐十一月萬物气皆藏於中﹐故曰病脹。﹝以十一月陰气大﹐故曰太陰。陰气內聚﹐陽气外通﹔十一月陰气內聚﹐𨿽有一陽始生﹐气微未能外通﹐故內病爲脹也。﹞所謂上走心爲噫者﹐曰陰气盛而上走陽﹐陽者陽明絡屬心﹐故曰上走心爲噫。﹝十一月有五陰爻﹐故陰气盛也。太陰在內﹐所以爲下也﹔陽明居外﹐所以爲上也。陽明之正﹐上入腹裏﹐屬胃散之脾﹐上通於心﹐故陽明絡屬心者也。寒气先客胃中﹐復有厥气從胃上散﹐其厥气復出胃之中上口﹐胃以連心﹐故曰上走心爲噫也。平按﹕陰气盛﹐《素問》無气字﹐袁刻脫盛字。而上走陽陽者《素問》作而上走於陽明。﹞所謂食則嘔者﹐曰物盛滿而上溢﹐故嘔。﹝胃中食滿﹐陽气消之。今十一月﹐一陽力弱﹐未能熟消﹐故胃滿而溢謂之歐。此嘔﹐吐也。平按﹕注食滿袁刻誤作气滿。一陽﹐一字袁刻脫。﹞所謂得後與气則快然而衰者﹐曰十一月陰气下衰﹐而陽气且出﹐故曰得後與气則快然而衰。﹝陽气未大﹐故腹滿爲脹。

陰气向下﹐一陽引之﹐故得後便及泄气﹐快然腹減。平按﹕而衰﹐兩而字《素問》均作如。

十一月《素問》作十二月。﹞少陰所謂腰痛者﹐曰少陰者腎也﹐七月萬物陽气背傷﹐故腰痛。

﹝七月秋气始至﹐故曰少陰。十一月少陰之气大﹐三月少陰已厥﹐故少陰至腎七月之時﹐三陰已起﹐萬物之陽已衰﹐太陽行腰﹐太陽旣衰﹐腰痛也。平按﹕七月《素問》作十月﹐背傷作皆傷。

注故少陰至腎﹐袁刻脫陰字。﹞所謂上气咳﹑上气喘者﹐曰陰气在下﹐陽气在上﹐諸气浮無所根據從﹐故嘔咳﹑上气喘也。﹝此腎咳也。陰陽二气不和﹐各在上下﹐故諸陽气浮無所根據﹐好爲嘔咳﹑上气喘也。平按﹕《素問》上气咳作嘔咳﹐諸气浮作諸陽气浮。﹞所謂邑邑不能久立﹑坐起則目KTKT無所見者﹐萬物陰陽不定﹐未有主也﹐秋气始至﹐微霜始下﹐而方殺萬物﹐陰陽內奪﹐故曰目KTKT無所見也。﹝七月陰陽气均未有定主﹐秋气始至﹐陽气初奪﹐故邑然悵望﹐不能久立。又陰陽內各不足﹐故從坐起﹐目KT無所見也。有本作露﹐但白露卽霜之微也。十月已降甚霜﹐卽知有本作十月者﹐非也。平按﹕邑邑《素問》作色色﹐新校正云﹕色色二字疑誤。坐上《素問》有久字﹐KTKT作KTKT。注悵望﹐悵字袁刻誤作脹。﹞所謂少气喜怒者﹐陽气熱不治﹐陽气不得出﹐肝气當治而未得也﹐故喜怒者﹐名曰前厥。﹝少陰气用也﹐則陽气熱而不用﹐故不得出也。肝以主怒﹐少陰用時﹐肝气未得有用﹐故喜怒也。喜怒之病﹐名曰前厥者也。平按﹕陽气熱不治﹐《素問》無熱字﹐作陽气不治二句。故喜怒者作善怒善怒者。前厥作煎厥。注肝以主怒﹐肝字袁刻誤作所。﹞所謂恐如人將捕之者﹐秋气萬物未得畢去﹐陰气少﹐陽气入﹐陰陽相薄﹐故恐。﹝七月萬物少衰﹐未至枯落﹐故未得畢去也。始涼未寒﹐故陰气少也。其時猶熱﹐故陽气入也。然則二气相薄不足﹐進退莫定﹐故有恐也。平按﹕陽气入﹐原抄脫入字﹐謹根據《素問》及本注補入。﹞

所謂惡聞食臭者﹐胃無气﹐故惡聞食臭也。﹝七月陽衰﹐胃無多气﹐故惡聞食气也。﹞所謂面黑地色者﹐秋气內奪﹐故變於色也。﹝七月三陽已衰﹐三陰已起﹐然陽去陰來不已﹐則陰彊陽弱﹐故奪色而變。平按﹕注而變袁刻誤作而起。﹞所謂咳則有血者﹐陽脈傷也﹐陽气未盛於上﹐腹滿則咳﹐故血見於鼻也。﹝七月金主肺也﹐肺主咳也﹐不咳則已﹐咳則傷陽﹐陽傷血脈﹐故腹滿﹑見血於鼻中也。平按﹕腹滿則咳《素問》作而脈滿滿則咳六字。﹞厥陰所謂頹疝﹑婦人少腹腫者﹐曰厥陰者辰也﹐三月陽中之陰也﹐邪在中﹐故曰頹疝少腹腫。﹝三月陰气將盡﹐故曰厥陰。三月爲陽﹐厥陰脈在中﹐故曰陽中之陰。邪客厥陰之脈﹐遂爲頹疝。頹﹐謂丈夫少腹寒气成﹐積陰器之中而痛也。疝﹐謂寒積气上﹐入少腹而痛也。病在少腹痛﹐不得大小便﹐病名曰疝也。平按﹕頹《素問》作。注上入小腹﹐袁刻脫上字。﹞所謂腰脊痛不可以俯仰者﹐三月一振榮華﹐而萬物一俯而不仰也。﹝振﹐動也。三月三陽合動而爲春﹐萬物榮華﹐低枝垂葉﹐俯而不仰﹐故邪因客厥陰﹐腰脊痛﹐俯不仰也。﹞所謂釘膚脹者﹐曰陰一盛而脹﹐陰脹不通﹐故曰頹。﹝毒熱客於厥陰﹐故爲釘腫。邪客於陰器﹐遂爲病﹐小便難也。客於皮膚中﹐因爲膚脹。三月爲陽﹐陰气一在而盛﹐故陰器腫脹。陰器腫脹不通﹐故爲頹也。平按﹕《素問》釘作﹐膚上有疝字﹐一盛作亦盛﹐而脹陰脹不通作而脈脹不通﹐故曰作故曰疝也。﹞所謂甚則嗌漧熱中者﹐陰陽相薄而熱則幹﹐故曰嗌漧也。﹝甚﹐謂厥陰邪气盛也。厥陰之脈﹐挾胃屬肝絡膽﹐上入頏顙﹐故陰陽相薄﹐熱中而嗌漧也。平按﹕《素問》無則幹二字。﹞

卷第八﹝卷首缺﹞﹟經脈之一

陽明脈解

平按﹕此篇見《素問》卷八第三十《陽明脈解》篇﹐又見《甲乙經》卷七第二。

黃帝問於岐伯曰﹕陽明之脈病﹐惡人與火﹐聞木音則惕然而驚。鐘鼓不爲動﹐聞木音而驚者﹐願聞其故。岐伯對曰﹕陽明者胃之脈也﹐胃者土也﹐故聞木音而驚者﹐土惡木也。﹝十二經脈而別解陽明者﹐胃受水谷以資臟腑﹐其气彊大﹐气和爲益之大﹐受邪爲病之甚﹐故別解之。平按﹕《素問》《甲乙經》黃帝問下無於岐伯三字﹐陽明之脈作足陽明之脈。鐘鼓不爲動聞木音而驚者《甲乙經》作欲獨閉戶牖而處。﹞黃帝曰﹕善。其惡火何也﹖岐伯曰﹕陽明主肉﹐其血盛﹐邪客之則熱﹐熱甚則惡火。其惡人何也﹖岐伯曰﹕陽明厥則喘如﹐則惡人。﹝﹐武盤反﹐此經中爲悶字。平按﹕主肉《甲乙經》作主肌肉。其血盛《素問》作其脈血气盛﹐《甲乙經》作其血气盛。則喘如則惡人《素問》作則喘而則惡人﹐《甲乙經》作則喘悶悶則惡人。又惡人下《甲乙經》有「陰陽相薄﹐陽盡陰盛﹐故欲獨閉戶牖而處」十六字﹐注云﹕按陰陽相搏至此﹐本《素問﹟脈解》篇﹐士安移續於此。﹞黃帝曰﹕善。或喘而死者﹐或喘生者﹐其故何也﹖岐伯曰﹕厥逆連髒則死﹐連經則生。﹝連髒病深故死﹐連經病淺故生。﹞黃帝曰﹕善。陽明病甚﹐則棄衣而走﹐登髙而歌﹐或至不食數日﹐逾垣上屋﹐所上﹐非其素時所能也﹐病反能何也﹖岐伯曰﹕四肢者諸陽之本也﹐邪盛則四肢實﹐實則能登髙。其棄衣何也﹖岐伯曰﹕熱盛於身﹐故棄衣而走。其罵詈不避親疏而歌者何也﹖岐伯曰﹕陽盛則使人不欲食﹐故妄言。﹝素﹐先也。其人非是先有此能﹐因陽明病故也。手足陽明之脈盛實﹐好爲登陟。以其熱悶﹐所以棄衣也。平按﹕所上《素問》作所上之處﹐《甲乙經》無此句。病反能何也袁刻作病反何能也。罵詈上《素問》有妄言二字。陽盛下《素問》作「則使人妄言罵詈不避親疏而不欲食﹐不欲食故妄走也」﹐《甲乙經》作「故妄言罵詈不避親疏」。﹞

卷第九﹟經脈之二

經脈正別

平按﹕此篇見《靈樞》卷三第十一《經別》篇﹐又見《甲乙經》》卷二第一下編。

黃帝問於岐伯曰﹕余聞人之合於天道也﹐內有五臟﹐以應五音﹑五色﹑五時﹑五味﹑五位﹔外有六腑﹐以應六律﹐六律建主陽。﹝天地變化之理謂之天道﹐人從天生﹐故人合天道。天道大數有二﹐謂五與六。故人亦應之﹐內有五臟﹐以應音﹑色﹑時﹑味﹑位等﹐主陰也﹔外有六腑﹐以應六律﹐主陽也。建﹐立也。平按﹕天道《甲乙經》作天地。建主陽《靈樞》作建陰陽﹐《甲乙經》作主持陰陽。﹞諸經而合之十二月﹑十二辰﹑十二節﹑﹝諸經﹐謂人之十二經脈也﹐與月﹑辰﹑節﹑水﹑時等諸十二數合也。十二節﹐謂四時八節也﹐又十二月各有節也。﹞十二經水﹑十二時。十二經脈者﹐此五臟六腑之所以應天道也。夫十二經脈者﹐人之所以生﹐﹝十二經脈乃是五臟六腑經隧﹐故徧勸通之。舉其八徳﹐以勸通之。人之受身時﹐一月而膏﹐二月而脈﹐爲形之先﹐故所以生也。﹞病之所以成﹐﹝邪客孫脈入經﹐通於腑臟成病﹐故曰所以也。﹞人之所以治﹐﹝行諸血气﹐營於陰陽﹐濡於筋骨﹐利諸關節﹐理身者謂經脈。﹞病之所以起﹐﹝經脈是動所生﹐故病起也。﹞學之所以始﹐﹝將學長生之始﹐須行導引﹐調於經脈也。﹞工之所止也﹐﹝欲行十全之道濟人﹐可畱心調於經脈止畱也。﹞粗之所易﹐﹝愚人以經脈爲易﹐同楚人之賤寶也。﹞工之所難也。﹝智者以經脈爲妙﹐若和璧之難知也。平按﹕工《靈樞》《甲乙經》均作上。﹞請問其離合出入柰何﹖﹝經脈之別﹐曰離與出﹔復還本經﹐曰合與入也。廣陳其理﹐請解其所由﹐故曰柰何也。﹞岐伯稽首再拜答曰﹕明乎哉問也。此粗之所過﹐工之所息也﹐請卒言之。﹝近學淺知﹐謂之粗也﹔深求遠達﹐謂之工也。工者﹐宅心經脈之道﹐以十全爲意﹔粗者志存名利之獘﹐假媒寄過而已。息﹐畱也。爲益之大﹐故請卒言之。平按﹕工《靈樞》《甲乙經》作上。息卒二字《甲乙經》均作悉。﹞足太陽之正﹐別入於中﹐其一道下尻五寸﹐別入於肛﹐屬於膀胱﹐之腎﹐循膂當心入散﹔直者﹐從膂上出於項﹐復屬於太陽﹐此爲一經。﹝十二大經﹐復有正別。正﹐謂六陽大經別行﹐還合府經。別﹐謂六陰大經別行﹐合於府經﹐不還本經﹐故名爲別。足少陰﹑足厥陰𨿽稱爲正﹐生別經不還本經也﹐惟此二陰爲正﹐余陰皆別。或以諸陰爲正者﹐黃帝以後撰集之人﹐以二本莫定﹐故前後時有稱或﹐有言一曰﹐皆是不定之說。足太陽正者﹐調正經也。別者﹐大經下行至足小指外側分出二道﹕一道上行至於中﹔一道上行至於尻﹐下入於肛﹐肛謂白﹐亦名廣腸﹐次屬膀胱﹐上散之腎﹐循膂上行﹐當心入內而散﹐直者謂循膂上行至項屬於太陽﹐此爲一正經之別。平按﹕膀胱下《靈樞》《甲乙經》有散字。復屬於太陽﹐太陽二字袁刻誤作大腸。注惟此二陰﹐別本無惟字。黃帝上別本有乃字。﹞足少陰之正﹐至中﹐別走太陽而合﹐上至腎﹐當十四椎﹐出屬帶脈﹔直者﹑系舌本﹐復出於項﹐合於太陽﹐此爲一合。或以諸陰之別皆爲正。﹝足三陽大經從頭至足﹐其正別則從足向頭﹐其別皆從足指大經終處別而上行﹐並至其出處而論屬合也。足三陰大經從足至胸﹐其正別則從足上行向頭﹐亦至其出處而言屬合。足少陰正﹐上行至﹐別走太陽﹐合而上行﹐至腎出屬帶脈。起季肋端﹐故少陰當十四椎出屬帶脈也。直而不屬帶脈者﹐上行至項﹐復合太陽﹐則此少陰二合太陽﹐此太陽少陰表裏以爲一合也。平按﹕自足少陰至出屬帶脈二十五字﹐又見本書卷十《帶脈》篇。椎《靈樞》作﹐或作成。《甲乙》無或以諸陰之別皆爲正九字﹐注云「《九墟》云﹕或以諸陰之別者皆爲正也。」又本注上行向頭﹐向字袁刻作項。﹞足少陽之正﹐繞髀入毛際﹐合於厥陰﹔別者﹐入季肋之間﹐循胸裏屬膽﹐散之上肝貫心﹐上挾咽﹐出頤頷中﹐散於面﹐系目系﹐合少陽於外。

﹝足少陽正﹐上行至髀﹐繞髀入陰毛中﹐厥陰大經環陰器﹐故卽與合也。合厥陰外﹐別循胸裏屬膽﹐上肝貫心﹐上行至面﹐還合本經。平按﹕肋《靈樞》《甲乙經》作脇。上肝《甲乙經》作肝上。﹞

足厥陰之正﹐別跗上﹐上至毛際﹐入合於少陽﹐與別俱行﹐此爲二合。﹝足厥陰正﹐與大經並行﹐至跗上﹐上行陰毛﹐少陽行於此﹐故與之合已﹐並行向頭﹐此足少陽厥陰表裏以爲二合。平按﹕跗正統本《甲乙經》作膝。﹞足陽明之正﹐上至髀﹐入於腹裏﹐屬於胃﹐散之脾﹐上通於心﹐上循咽出於口﹐上﹐還系目系﹐合於陽明。﹝足陽明正﹐上行至髀﹐入腹屬胃﹐之脾通心﹐上行至目系﹐還合本經也。平按﹕上至髀﹐髀字正統本《甲乙經》作踝。﹞足太陰之別﹐上至髀﹐合於陽明﹐與別俱行﹐上絡於咽﹐貫舌本﹐此爲三合。﹝足太陰別﹐上行至髀﹐與陽明合並而行﹐上貫於舌中﹐故舌下中脈者足太陰也﹐此足陽明太陰表裏以爲三合也。平按﹕足太陰之別﹐別字《靈樞》作正《甲乙經》作正則別三字。《靈樞》上絡作上結﹐舌本作舌中。﹞手太陽之正﹐指地﹐別於肩解﹐入掖走心﹐系小腸。﹝地﹐下也。手太陽正﹐從手至肩﹐下行走心﹐系小腸﹐爲指地也。小腸﹐卽太陽也。手之六經﹐惟此一經下行﹐余並上行向頭也。﹞手少陰之別﹐入於泉掖兩筋之間﹐屬於心﹐上走喉嚨﹐出於面﹐合目內﹐此爲四合。﹝手少陰別﹐上行入於泉掖﹐入屬心﹐上行出面﹐合目內﹐內卽手太陽也﹐此手太陽少陰表裏以爲四合。平按﹕《靈樞》《甲乙經》手少陰之別作手少陰之正別﹐泉掖均作淵腋。袁刻攺泉作淵﹐查唐人諱淵爲泉﹐宜仍根據原抄作泉﹐以存眞相﹐下同﹐不再舉。屬於心《甲乙經》作屬心主。﹞手少陽之正﹐指天﹐別於巓﹐入於缺盆﹐下走三焦﹐散於胸中。﹝天﹐上也。手少陽之正﹐提�上巓﹐爲指天也。下走三焦﹐卽手少陽﹐上散胸中也。﹞手心主之別﹐下泉掖三寸﹐入於胸中﹐別屬三焦﹐上循喉嚨﹐出耳後﹐合少陽完骨之下﹐此爲五合。﹝手心主別﹐從手上行至掖﹐下掖三寸﹐至於泉掖﹐入於胸中﹐屬三焦已﹐上行出耳後寬骨下﹐合手少陽﹐此手少陽心主表裏以爲五合。平按﹕《靈樞》《甲乙經》手心主﹐之別作之正別﹐上循作出循。注寬骨﹐據經文應作完骨。﹞手陽明之正﹐至膺乳﹐別上於肩﹐入柱骨之下﹐走大腸﹐屬於肺﹐上循喉嚨﹐出缺盆﹐合於陽明。﹝手陽明正﹐從手上行﹐注於膺乳﹐上行至肩柱骨之下﹐下走大腸﹐上屬於肺﹐上出缺盆之處﹐合大經也。平按﹕至膺乳《靈樞》作從手循膺乳《甲乙經》同。﹞手太陰之別﹐入泉掖少陰之前﹐入走肺﹐散之大腸﹐上出缺盆﹐循喉嚨﹐復合陽明﹐此爲六合。﹝手太陰別﹐從手上行至掖﹐下掖至泉掖﹐至手少陰前﹐入走肺﹐之於大腸﹐上出缺盆﹐循喉嚨﹐合於陽明﹐至於大腸﹐以爲六合。至喉嚨更合﹐故云復也。此陽明太陰表裏以爲六合。此十二經脈正別行處﹐與十二大經大有不同﹐學人多不在意﹐所以診病生處﹐不能細知也。平按﹕《靈樞》《甲乙經》之別作之正別。散之大腸《靈樞》作散之太陽﹐正統本《甲乙經》作散上大腸。﹞

卷第九﹟經脈之二

脈行同異

平按﹕此篇自篇首至因天之序﹐見《靈樞》卷十第七十一《邪客》篇。自手太陰之脈至逆數之曲折也﹐見《甲乙經》卷三第二十四。又自心主之脈至內絡心肺﹐見《甲乙經》卷三第二十五。

自黃帝曰手少陰至因天之敍﹐見《甲乙經》卷三第二十六。自黃帝曰經脈十二至末﹐見《靈樞》卷九第六十二《動》篇﹐又見《甲乙經》卷二第一下編。

黃帝問於岐伯曰﹕脈之屈折﹐出入之處﹐焉至而出﹐焉至而止﹐焉至而徐﹐焉至而疾﹐焉至而入﹖六腑之輸於身者﹐余願盡聞其序。﹝舉其五義﹐問五臟脈行處﹐並問身之六腑之輸。平按﹕其序《靈樞》作少序。﹞別離之處﹐離而入陰﹐別而行陽﹐皆何道從行﹖願聞其方。岐伯對曰﹕窘乎哉問﹐明乎哉道。﹝問陰陽二脈離合之處也。平按﹕《靈樞》別而行陽作別而入陽﹐皆何道從行作此何道而從行﹐「窘乎哉問﹐……」二句作「帝之所問﹐鍼道畢矣」二句。﹞黃帝曰﹕願卒聞之。岐伯曰﹕手太陰之脈﹐出於大指之端﹐內屈循白肉﹐至本節之後太泉﹐畱以澹﹐以外屈上於本節﹐﹝手太陰脈﹐從髒行至腕後﹐一支上大指次指之端﹐變爲手陽明脈﹔其本從腕後上魚﹐循魚際出大指之端﹐卽指端內屈回﹐循大指白肉至本節後太泉穴處﹐停畱成澹而動﹐然後外出上於本節也。澹﹐從濫反。平按﹕內屈《甲乙經》作內側。循白肉《靈樞》《甲乙經》均作循白肉際﹐太泉均作太淵﹐唐人諱淵作泉﹐說見前。畱《甲乙經》作澑。上於本節《甲乙》作本指以下。注一支袁刻誤作一丈。本節後﹐袁刻脫後字。﹞以下內屈﹐與手少陰心主諸絡會於魚際﹐數脈並注﹐﹝上本節已﹐方從本節以下內屈﹐與手少陰心主諸絡會於魚際﹐然後則與數絡共爲流注也。平按﹕與手少陰心主諸絡《靈樞》《甲乙經》作與諸陰絡。又注與手少陰﹐與字袁刻誤作於。﹞其气滑利﹐伏行壅骨之下﹐外屈出於寸口而行﹐上至於肘內廉﹐入於大筋之下﹐內屈上行陰﹐入掖下﹐內屈走肺﹐﹝壅骨﹐謂手魚骨也。陰﹐謂手三陰脈行於中﹐故曰陰。其脈元出中焦﹐以是肺脈﹐上屬於肺﹐令從外還﹐俱至於肺﹐故手太陰經﹐上下常通﹐是動所生之病﹐療此一經也。平按﹕外屈下《甲乙經》無出字﹐注云﹕一本下有出字。﹞此順行逆數之屈折也。﹝手太陰一經之中﹐上下常行﹐名之爲順。數其屈折﹐從手向身﹐故曰逆數也。﹞心主之脈﹐出於中指之端﹐內屈循中指內廉﹐以上畱於掌中﹐伏行兩骨之間﹐外屈其兩筋之間﹐骨肉之際﹐其气滑利﹐上行三寸﹐外屈行兩筋之間﹐上至肘內廉﹐入於小筋之下﹐兩骨之會﹐上入於胸中﹐內絡心肺。

﹝心主之脈﹐從心包起﹐出於中指之端﹐卽中指端內屈回﹐循中指內廉﹐上入胸中﹐內絡心肺。

心主一經﹐上下恆通﹐是動所生﹐但療此經。舉手太陰﹑心主二經﹐余之十經順行逆數例皆同也。

營衛之气﹐一日一夜行二十八脈五十周﹐如環無端﹐與正經異也。平按﹕心主上《甲乙經》有手字。外屈其﹐《靈樞》其作出﹐《甲乙經》無其字。上行三寸《靈樞》《甲乙經》作上二寸。外屈行《靈樞》作外屈出行﹐《甲乙經》注云﹕一本有出字。兩骨之會《靈樞》作畱兩骨之會﹐《甲乙經》注云﹕一本有畱字。內絡心肺《靈樞》作內絡於心脈﹐《甲乙經》作內絡心包。又注與正經異﹐袁刻與作於﹐正作五。﹞黃帝曰﹕手少陰之脈獨無輸何也﹖岐伯曰﹕少陰﹐心脈也。

心者﹐五臟六腑之大主也﹐精神之舍也﹐其髒堅固﹐邪弗能客也﹐客之則心傷﹐心傷則神去﹐神去則死矣。故諸邪之在於心者﹐皆在於心之包絡﹐包絡者﹐心主之脈也﹐故獨無輸焉。黃帝曰﹕少陰獨無輸者﹐不病乎﹖岐伯曰﹕其外經病而髒不病﹐故獨取其經於掌後兌骨之端。﹝其髒堅固者﹐如五臟中心有堅脆。心脆者則善病消癉﹐以不堅故善病消癉﹐卽是受邪。故知不受邪者﹐不得多受外邪﹐至於飲食資心以致病者﹐不得無邪﹐所以少陰心之主所生病皆有療也。又《明堂》手少陰亦有五輸主病﹐不得無輸﹐卽其信也。兌骨之端﹐手少陰輸也。平按﹕輸《靈樞》作﹐《甲乙經》作兪。大主也下《甲乙經》有爲帝主三字。客《靈樞》《甲乙經》作容﹐正統本《甲乙經》作客。少陰獨無輸《甲乙經》作少陰脈獨無兪。不病乎《甲乙經》作心不病乎。兌骨《靈樞》作銳骨。﹞其餘脈出入屈折﹐其行之徐疾﹐皆如手太陰﹑心主之脈行也。﹝余謂十種經脈者也。平按﹕屈折《甲乙經》作曲折。其行之徐疾《甲乙經》無此句。手太陰《靈樞》作手少陰﹐《甲乙經》同﹐注云﹕少陰﹐少字宜作太字。《銅人經》作厥字﹐正統本《甲乙經》亦作厥。﹞故本輸者﹐皆因其气之實虛疾徐以取之﹐是謂因衝而瀉﹐因衰而補﹐如是者﹐邪气得去﹐眞气堅固﹐是謂因天之序。﹝因衝﹐衝﹐盛也。眞气﹐和气也。是謂因天四時之序﹐得邪去眞存也。﹞

黃帝曰﹕經脈十二﹐而手太陰﹑足少陰﹑陽明獨動不休何也﹖﹝總問三脈常動之由。平按﹕太陰下《甲乙經》有之脈二字﹐無足少陰陽明五字。﹞岐伯曰﹕足陽明﹐胃脈也。胃者﹐五臟六腑之海也。﹝谷入於胃﹐變爲糟粕﹑津液﹑宗气﹐分爲三隧﹐泌津液注之於脈﹐化而爲血﹐以營四末﹐內注五臟六腑﹐以應刻數﹐名爲營气。其出悍气疾﹐先行四末分肉皮膚之間﹐晝夜不休者﹐名爲衛气。營出中焦﹐衛出上焦也。大气搏而不行﹐名爲宗气﹐積於胸中﹐命曰气海﹐出於肺﹐循喉嚨﹐呼則出﹐吸則入也。故胃爲五臟六腑之海也。平按﹕足陽明《靈樞》作是明二字。﹞其淸气上注於肺﹐气從太陰而行之﹐﹝胃之淸气﹐上注於肺﹐從手太陰一經之脈上下而行。平按﹕肺下《靈樞》《甲乙經》重肺字。﹞其行也﹐以息往來。﹝其手太陰脈上下行也﹐要由胸中气海之气﹐出肺循喉嚨﹐呼出吸入﹐以息往來﹐故手太陰脈得上下行。﹞故人一呼脈再動﹐一吸脈亦再動﹐呼吸不已﹐故動而不止。﹝脈﹐手太陰脈也。人受穀气﹐積於胸中﹐呼則推於手太陰﹐以爲二動﹐吸則引於手太陰﹐復爲二動﹐命爲气海﹐呼吸不已﹐故手太陰動不止也。﹞黃帝曰﹕气之過於寸口也﹐上焉息﹐下焉伏﹐何道從還﹖不知其極。﹝气謂手太陰脈气﹐從手寸口上入肺而息﹐從肺下至手指而屈。伏﹐屈也。肺气循手太陰脈道下手至手指端﹐還肺之時﹐爲從本脈而還﹖爲別有脈道還也﹖吾不知端極之也。平按﹕「上焉息﹐下焉伏」《靈樞》作「上十焉息﹐下八焉伏」﹐《甲乙經》作「上出焉息﹐下出焉伏」。﹞岐伯曰﹕气之離於髒也﹐卒如弓弩之發﹐如水之下崖﹐上於魚以反衰﹐其餘衰散以逆上﹐故其行微。﹝气﹐手太陰脈气也。手太陰脈气﹐從胃中焦﹐上入於肺﹐下腋向手上魚至少商之時﹐以乘臟腑盛气﹐如弓弩之發機﹐比湍流之下岸﹐言其盛也。從少商返回﹐逆上向肺﹐𨿽從本脈而還﹐以去臟腑漸遠﹐其臟腑餘气衰散﹐故其行遲微也。平按﹕卒如《靈樞》《甲乙經》作卒然如三字﹐袁刻作卒然於三字。崖《靈樞》作岸﹐如水之下崖《甲乙經》作如水岸之下。其餘衰散《靈樞》《甲乙經》作其餘气衰散。﹞黃帝曰﹕足之陽明﹐何因而動﹖﹝十二經脈此皆有動﹐余之九經動有休時﹐惟此三經常動不息﹐太陰常動已具前章﹐故次問陽明常動之義﹐故曰何因動也。平按﹕何因《甲乙經》作因何。﹞岐伯曰﹕胃气上注於肺﹐﹝問曰﹕十二經脈別走﹐皆從髒之陰絡﹐別走之陽﹔亦從腑之陽絡﹐別走之陰。此之別走﹐乃別胃腑盛气﹐還走胃脈陽明經者何也﹖答曰﹕胃者水谷之海﹐五臟六腑皆悉稟之﹐別起一道之气合於陽明﹐故陽明得在經脈中長動﹐在結喉兩箱﹐名曰人迎﹐五臟六腑脈气並出其中﹐所以別走與余不同。平按﹕肺《甲乙經》作胃。﹞其悍气上衝頭者﹐循咽上走空竅﹐﹝悍气沖時﹐循咽上走七竅﹐使七竅通明也。悍音汗。﹞循眼系入絡腦﹐出頷下客主人﹐循牙車合陽明﹐﹝復循眼系﹐絡腦兩箱﹐出於頷下。頷﹐謂牙車骨﹐屬顱骨之下也。平按﹕頷《靈樞》作。﹞並下人迎﹐此胃气別走於陽明者也。﹝足陽明經及別走气二脈並下以爲人迎也﹐故胃別气走陽明也。平按﹕《甲乙經》無別字。﹞故陰陽上下﹐其動也若一。﹝陰謂寸口﹐手太陰也﹔陽謂人迎﹐足陽明也。上謂人迎﹐下謂寸口﹐有其二義﹕人迎是陽﹐所以居上也﹔寸口是陰﹐所以居下也。又人迎在頸﹐所以爲上﹔寸口在手﹐所以爲下。人迎寸口之動﹐上下相應俱來﹐譬之引繩﹐故若一也。所論人迎寸口﹐惟出黃帝正經﹐計此之外﹐不可更有異端。近相傳者﹐直以兩手左右爲人迎寸口﹐是則兩手相望以爲上下﹐竟無正經可憑﹐恐誤物深也。﹞故陽病而陽脈小者爲逆﹐陰病而陰脈大者爲逆。﹝陽大陰小﹐乃是陰陽之性。陽病﹐人迎大小俱病﹐而大者爲順﹐小者爲逆﹔陰病﹐寸口大小俱病﹐而小者爲順﹐大者爲逆。順則易療﹐逆則爲難也。﹞故陰陽俱靜與其動﹐若引繩相頓者﹐病也。﹝謂人迎寸口之脈乍靜乍躁﹐若引繩相頓乍動乍靜者﹐病也。平按﹕陰陽俱靜與其動《靈樞》作陰陽俱靜俱動﹐《甲乙經》作陰陽俱盛與其俱動。又《靈樞》《甲乙經》頓均作傾。﹞黃帝曰﹕足少陰何因而動﹖﹝已言陽明常動於前﹐次論足少陰脈動不休也。平按﹕何因《甲乙經》作因何。﹞岐伯曰﹕衝脈者﹐十二經之海也﹐與少陰之大絡﹐起於腎下﹐出於气街﹐循陰股內廉﹐邪入中﹐循脛骨內廉﹐並少陰之經﹐下入內踝之後﹐入足下﹔其別者﹐邪入踝﹐出屬﹑跗上﹐入大指之間﹐注諸絡以溫足脛﹐此脈之常動者也。﹝少陰正經﹐從足心上內踝之後﹐上行循脛向腎。衝脈起於腎下﹐與少陰大絡下行出气街﹐循脛入內踝﹐後下入足下。按《逆順肥瘦》少陰獨下中云﹕注少陰大絡。若爾﹐則衝脈共少陰常動也。若取與少陰大絡俱下﹐則是衝脈常動﹐少陰不能動也。平按﹕《甲乙經》邪作斜﹐脛骨作骨﹐足脛作足跗。注少陰正經﹐袁刻經作陰。﹞黃帝曰﹕營衛之行也﹐上下相貫﹐如環之毋端。今有其卒然遇邪气﹐及逢大寒﹐手足懈惰﹐其脈陰陽之道﹐相輸之會﹐行相失也﹐气何由得還﹖﹝營行手太陰﹐下至手大指次指之端﹐回爲手陽明﹐上行至頭﹐下足陽明﹐如此十二經脈﹐陰陽相貫﹐如環無端也。卒有邪气及寒﹐客於四肢﹐陰陽相輸之道不通﹐何由還也﹖平按﹕營衛《甲乙經》作衛气﹐懈惰作不隨。得還﹐得字《靈樞》《甲乙經》均無。﹞岐伯曰﹕夫四末陰陽之會者﹐此气之大絡也。四街者﹐气之徑也。故絡絕則經通﹐四末解則气從合﹐相輸如環。﹝四末﹐謂四肢﹐身之末也。四街﹐謂胸腹頭脈气道也。邪气大寒客於四末﹐先客絡脈﹐絡脈𨿽壅﹐內經尙通﹐故气相輸如環﹐寒邪解已﹐復得通也。平按﹕气之徑《靈樞》作气之徑路﹐《甲乙》作气之經﹐注﹕經一作徑。正統本《甲乙經》作徑。相輸袁刻作相輔﹐注同。﹞

黃帝曰﹕善。此所謂如環之毋端﹐莫知其紀﹐終而復始之謂也。﹝述其所解。﹞

卷第九﹟經脈之二

經絡別異

平按﹕此篇見《靈樞》卷三第十《經脈》篇﹐又見《甲乙經》卷二第一下編。

黃帝曰﹕經脈十二經脈者﹐伏行分肉之間﹐深而不見﹐其常見者﹐足太陰過於內踝之上﹐毋所隱故見也。諸脈之浮而常見者﹐皆絡脈也。﹝十二經脈及諸絡脈﹕其不見者﹐謂十一經也﹔其可見者﹐謂足太陰經﹐上行至於踝上﹐以其皮薄故見也﹔諸餘絡脈﹐皆見者也。平按﹕足太陰下《甲乙經》有脈字。內踝《靈樞》《甲乙經》均作外踝﹐正統本《甲乙經》作內踝。查陰脈行內﹐陽脈行外﹐足太陰爲陰脈﹐應內聯踝。再檢本書脾足太陰之脈﹐上內踝前廉。楊注云﹕十二經脈﹐皆行筋肉骨間﹔惟此足太陰經﹐上於內踝薄肉之處﹐脈得見者也。與此處正相發明。作外踝者﹐恐誤。﹞六經絡手陽明少陽之大絡也﹐起於五指間﹐上合肘中。﹝六陽絡中﹕手陽明絡﹐肺腑之絡也﹔手少陽絡﹐三焦之絡也。手陽明大腸之經﹐起大指次指之間﹐卽大指次指及中指內間﹐手陽明絡起也。手少陽經﹐起小指次指間﹐卽小指次指及中指外間﹐手少陽脈起也。故二脈絡起五指間也。平按﹕少陽《甲乙經》作少陰。注手少陽﹐手字袁刻脫。﹞飲酒者﹐衛气先行皮膚﹐先充絡脈﹐絡脈先盛﹐故衛气已平﹐營气乃滿﹐而經脈大盛也。

﹝酒是熟谷之液﹐入胃先行皮膚﹐故衛气盛。衛气注入脈中故平﹐營气滿也。營气滿於所入之經﹐則所入經﹐脈絡大盛動也。平按﹕故衛气已平《甲乙經》作則衛气以平。﹞脈之卒然動者﹐皆邪气居之﹐畱於本末﹐﹝十二經脈有卒然動者﹐皆是營衛之气將邪气入此脈中﹐故此脈動也。本末﹐卽是此經本末也。絡脈將邪入於衛气﹐衛气將邪入於此脈本末之中﹐畱而不出﹐故爲動也。酒卽邪也。﹞不動則熱﹐﹝若邪在脈中﹐盛而不動﹐則當邪居處﹐蒸而熱也。﹞不堅則陷且空﹐不與眾同﹐是以知其何脈之病。﹝當邪居處﹐熱邪盛也﹐必爲堅硬。若寒邪盛多﹐脈陷肉空﹐與平人不同。以此候之﹐知十二經中何經之病。平按﹕病《靈樞》《甲乙經》作動也二字。注必爲堅硬﹐硬字右旁有五孟反三字小注﹐袁刻作「必爲堅﹐堅﹐孟硬反」﹐與原抄不合。﹞雷公曰﹕何以知經脈之與絡脈異耶﹖黃帝曰﹕經脈者常不可見﹐其虛實也以气口知之﹐脈之見者皆絡脈也。﹝經脈不見﹐若候其虛實﹐當診寸口可知之也。絡脈橫居﹐五色可見﹐卽目觀之﹐以知虛實也。﹞雷公曰﹕細子無以明其然。﹝細子﹐謙稱也。經脈診气口可知虛實﹐猶未明其絡脈見之然也。﹞黃帝曰﹕諸絡脈皆不能經大節之間﹐必行絕而道出﹐入復合於皮中﹐其會皆見於外。﹝大節﹐謂四肢十二大節等也。

凡絡脈之行﹐至大節間止﹐緣於絡道出節至外﹐入於皮中﹐與餘絡合﹐見於皮。絕﹐止也。平按﹕自雷公曰至黃帝曰﹐《甲乙經》無此十三字。而道《靈樞》《甲乙經》作道而。﹞故諸刺絡脈者﹐必刺其結上﹐甚血者𨿽毋結﹐急取之以瀉其邪而出其血﹐畱之發爲痺。﹝此言療絡所在也。結﹐謂聚也。邪客於絡﹐有血聚處﹐可刺去之。𨿽無聚處﹐觀於絡脈血盛之處﹐卽有邪居﹐可刺去之﹐恐其邪气停畱﹐發爲痺病也。平按﹕諸刺道藏本《靈樞》作刺諸。《甲乙經》𨿽毋結作𨿽無血結。﹞

凡診絡脈﹐脈色靑則寒且痛﹐赤則有熱。胃中寒﹐手魚之絡多靑矣﹔胃中有熱﹐魚絡亦赤﹔魚黑者﹐畱久痺也﹔其有赤有靑有黑者﹐寒熱﹔﹝此言診絡虛實法也。絡色有三﹐靑﹑赤﹑黑也。但靑有寒﹐但赤有熱﹐但黑有痺﹐三色具者卽有寒熱也。色之候者﹐靑赤二色候胃中也。皆候魚絡胃者﹐手陽明脈與太陰合﹐太陰之脈循胃口至魚﹐故候太陰之絡﹐知胃寒熱。胃中有痺﹐亦可候魚﹐若邪客處久畱成痺﹐卽便診之。平按﹕《甲乙經》胃中寒作胃中有寒。魚絡亦赤《靈樞》作魚際絡赤﹐《甲乙經》作則魚際之絡赤。魚黑者《靈樞》《甲乙經》均作其暴黑者。寒熱下《靈樞》有气也二字。﹞其靑而小短者﹐少气也。﹝靑色主寒﹐而短小者﹐卽寒气少也。平按﹕《靈樞》無而小二字。﹞凡刺寒熱者皆多血絡﹐必間日而一取之﹐血盡而止﹐乃調其虛實。﹝此言刺絡脈法也。寒熱﹐胃中寒熱也﹐以胃气故靑赤﹐絡脈血乃多者也。欲爲多日刺之﹐故間日取﹐得平乃止也。﹞其小而短者少气﹐甚瀉之則﹐甚則僕﹑不能言﹐則急坐之。﹝陰絡小而短者﹐則陰气少﹐故甚瀉�踣倒﹔坐而屈之卽脈滿﹐故醒而能言也。亦可陰陽絡皆短小﹐卽二气俱少﹐瀉之僕也。僕﹐踣也。平按﹕兩甚字原抄本均作其﹐謹根據《靈樞》《甲乙經》作甚。《靈樞》《甲乙經》均作悶。注踣上原缺一字﹐袁刻作則。﹞

卷第九﹟經脈之二

十五絡脈

平按﹕此篇見《靈樞》卷三第十《經脈》篇﹐又見《甲乙經》卷二第一下編。

手太陰之別﹐名曰列缺﹐﹝十二正經﹐有八奇經﹐合二十脈﹐名爲之經。二十脈中﹐十二經脈督脈及任脈波脈﹐有十四經﹐各別出一脈﹐有十四脈﹐脾臟復出一脈﹐合有十五脈﹐名爲大絡。

任衝及脾所出﹐散絡而已﹔餘十三絡﹐從經而出﹐行散絡已﹐別走餘經﹐以爲交通。從十五絡﹐別出小絡﹐名爲孫絡。任衝二脈𨿽別﹐同稱一絡﹐名曰尾翳﹐似不別也。別於太陰�經﹐故曰別也﹐餘皆放之。此別走絡﹐分別大經﹐所以稱缺。此穴列於缺減大經之處﹐故曰列缺也。平按﹕注別於太陰下原缺一字﹐袁刻作一。﹞起於掖下分間﹐﹝掖下分間﹐卽手太陰經也。平按﹕掖下《靈樞》《甲乙經》均作腕上﹐《千金》作掖下。﹞並太陰之經直入掌中﹐散入於魚際。其病手兌掌熱﹐取之去腕一寸半﹐別走陽明。﹝並﹐薄浪反。絡入魚際﹐別走陽明經也﹐陽明與太陰合也﹐餘皆放此。平按﹕之經﹐經字袁刻誤作道。手兌掌熱《靈樞》作「實則手銳掌熱﹐虛則欠KT﹐小便遺數」﹐《甲乙經》作手兌骨掌熱﹐余與《靈樞》同。一寸半《靈樞》作半寸﹐《甲乙經》作一寸。﹞手少陰之別﹐名曰通裏﹐去腕一寸﹐別而上行﹐循經入於心中﹐系舌本﹐屬目系。其實則支鬲﹐虛則不能言﹐取之腕後一寸﹐別走太陽。﹝裏﹐居處也。此穴乃是手少陰脈气別通﹐爲絡居處﹐故曰通裏也。支﹐也。少陰脈起心中﹐故實則膈而間之﹐虛則不能言也。平按﹕去腕﹐去字《甲乙經》作在。一寸《靈樞》《甲乙經》均作一寸半。腕後一寸《靈樞》作掌後一寸。﹞手心主之別﹐名曰內關。﹝手心主至此太陰少陰之內﹐起於別絡﹐內通心包﹐入於少陽﹐故曰內關也。﹞去腕二寸﹐出於兩筋間﹐循經以上系於心﹐包絡心系。實則心痛﹐虛則爲煩﹐取之兩筋間。﹝檢《明堂經》兩筋間下﹐有別走少陽之言﹐此經無者﹐當是脫也。平按﹕爲煩《靈樞》作爲頭彊﹐《甲乙經》作爲煩心。﹞手太陽之別﹐名曰支正﹐﹝正﹐正經也。支﹐絡脈也。太陽正經之上﹐支別此絡﹐走向少陰﹐故曰支正也。﹞去腕五寸﹐內注少陰﹔其別者﹐上走肘﹐絡肩。實則節施肘廢﹐虛則生﹐小者如指痂疥﹐取之所別。﹝施﹐縱緩也。

音尢﹐HT也﹐又贅也﹐皮外小結也。HT音目。痂﹐假瑕反﹐瘡甲也。疥﹐公薤反。平按﹕去腕《靈樞》《甲乙經》作上腕﹐節施作節弛﹐按施與弛通。注HT袁刻誤作腫。﹞手陽明之別﹐名曰偏歷﹐﹝手陽明經上﹐偏出此絡﹐經歷手臂﹐別走太陰﹐故曰偏歷也。﹞去腕三寸﹐別走太陰﹔其別者﹐上循臂乘肩﹐上曲頰偏齒﹔其別者﹐入耳會於宗脈。實則齲耳聾﹐虛則齒寒癉鬲﹐取之所別。﹝手陽明絡﹐上於曲頰﹐偏入下齒之中。宗﹐總也。耳中有手太陽﹑手少陽﹑足少陽﹑足陽明絡四脈總會之處﹐故曰宗脈。手陽明絡別入耳中﹐與宗脈會﹐故實則齲而聾也。五陽之脈皆貫於膈﹐故陽虛膈中癉熱之病如此也。平按﹕別走《靈樞》作別入。偏齒正統《甲乙經》作徧齒﹐按《集韻》偏通作徧。會《靈樞》作合。齲耳聾﹐《靈樞》無耳字﹐《甲乙經》耳上有齒字。癉《靈樞》《甲乙經》均作痺。注四脈﹐四字原抄作曰﹐恐誤﹐袁刻作四。五陽之脈﹐脈字袁刻作絡。﹞手少陽之別﹐名曰外關﹐﹝此處少陽之絡﹐別行心主外關﹐故曰外關也。﹞去腕二寸﹐外繞臂﹐注胸中﹐合心主。其病實則肘攣﹐虛則不收﹐取之所別。﹝實則肘急﹐故攣﹔虛則緩縱﹐故肘不收也。平按﹕其病﹐其字《靈樞》無﹐《甲乙》無其病二字。﹞足太陽之別﹐名曰飛陽﹐﹝此太陽絡﹐別走向少陰經﹐迅疾如飛﹐故曰飛陽也。﹞去踝七寸﹐別走少陰。實則鼻窒頭背痛﹐虛則鼽衄﹐取之所別。﹝窒﹐塞也﹐知栗反。太陽走目內﹐絡入鼻中﹐故實則鼻塞也。虛則無力自守﹐故鼻衄也。平按﹕鼻窒《靈樞》作鼽窒﹐《甲乙經》作窒鼻。﹞足少陽之別﹐名曰光明﹐﹝光明﹐卽眼也。

少陽厥陽主眼﹐故少陽絡得其名也。﹞去踝五寸﹐別走厥陰﹐下絡足跗上。實則厥﹐虛則痿﹐坐不能起﹐取之所別。﹝少陽之絡﹐腰以上實﹐多生厥逆病也﹔腰以下脈虛﹐則痿﹐跛不能行也。音擘。平按﹕踝下《甲乙經》有上字。厥陰下《甲乙經》有並經二字。跗下《靈樞》《甲乙經》無上字。﹞足陽明之別﹐名曰丰隆﹐﹝足陽明穀气隆盛﹐至此處丰溢出於大絡﹐故曰丰隆。﹞

去踝八寸﹐別走太陰﹔其別者﹐循脛骨外廉﹐上絡頭﹐合諸經之气﹐下絡喉嗌。其病气逆則喉痺卒喑﹐實則狂癲疾﹐虛則足不收脛枯﹐取之所別。﹝實並於上。故爲癲疾。虛則下不足﹐故足不收。

平按﹕《靈樞》《甲乙經》頭下均有項字﹐卒喑均作瘁喑。狂癲疾《靈樞》作狂顚﹐《甲乙經》作顚狂﹐均無疾字。﹞足太陰之別﹐名曰公孫﹐﹝肝木爲公﹐心火爲子﹐脾土爲孫。穴在公孫之脈﹐因名公孫也。平按﹕注脾土袁刻誤作啤上﹐因誤作固。﹞去本節之後一寸﹐別走陽明﹔其別者﹐入絡腸胃。厥气上逆則霍亂﹐實則腹中切痛﹐虛則鼓脹﹐取之所別。陽明絡入腸胃﹐淸濁相干﹐厥气亂於腸胃﹐遂有霍亂。食多脈實﹐故腹中痛。無食脈虛﹐故邪气脹滿也。﹝平按﹕腹中《靈樞》《甲乙經》作腸中。注脹袁刻誤作振。﹞足少陰之別﹐名曰大鐘﹐﹝鐘﹐注也。此穴是少陰大絡別注之處﹐故曰大鐘。平按﹕大鐘正統本《甲乙經》作太鐘。﹞當踝後繞跟﹐別走太陽﹔其別者﹐並經上走於心包﹐下貫腰脊。其病气逆則煩悶﹐實則閉﹐虛則腰痛﹐取之所別。﹝大鐘絡走心包﹐故病則煩悶﹐實則膀胱閉淋﹐不足則爲腰痛也。平按﹕貫上《靈樞》有外字。閉《甲乙經》作閉。﹞足厥陰之別﹐名曰蠡溝﹐﹝蠡﹐力灑反﹐瓢勺也。骨之內﹐上下虛處﹐有似瓢勺渠溝﹐此因名曰蠡溝。﹞去內踝五寸﹐別走少陽﹔其別者﹐循脛上臯結於莖。其病气逆則臯腫卒疝﹐實則挺長熱﹐虛則暴癢﹐取之所別。﹝臯﹐囊也。此絡上囊﹐聚於陰莖也。挺長﹐陰挺出長也。虛則陰癢也。平按﹕踝下《甲乙經》有上字。

循脛上臯《靈樞》作經脛上睪﹐《甲乙經》作循經上睪。﹞督脈之別﹐名曰長彊﹐﹝督脈諸陽脈長﹐其气彊盛﹐穴居其處﹐故曰長彊也。﹞俠膂上項﹐上散頭上﹐下當肩甲左右﹐別走太陽﹐入貫膂。實則脊彊﹐虛則頭重﹐髙搖之﹐俠脊之有過者﹐取之所別。﹝俠脊有過﹐則知督脈兩道以爲定也。平按﹕督脈一段《靈樞》《甲乙經》均在任脈之後。俠膂《靈樞》作挾膂﹐《甲乙經》作俠脊。肩甲《靈樞》《甲乙經》均作肩胛。髙搖之俠脊之有過者九字﹐《甲乙經》注﹕「《九墟》無此九字。」注定字袁刻誤作病。﹞任衝之別﹐名曰尾翳﹐下鳩尾﹐散於腹。實則腹皮痛﹐虛則癢搔﹐取之所別。﹝尾則鳩尾﹐一名尾翳﹐是心之蔽骨。此之絡脈﹐起於尾翳﹐故得其名。

任衝二經﹐此中合有一絡者﹐以其營處是同﹐故合之也。任衝浮絡行腹皮中﹐故實盛痛也。虛以不足﹐故邪爲癢搔。葉牢反。平按﹕任衝《靈樞》《甲乙經》均作任脈。癢搔《甲乙經》作搔癢。﹞脾之大絡脈﹐名曰大包﹐﹝脾爲中土﹐四髒之主﹐包裹處也﹐故曰大包也。平按﹕大絡脈﹐袁刻作大脈絡《靈樞》《甲乙經》無脈字。注中土袁刻誤作中上。﹞出泉掖下三寸﹐布胸脇。實則身盡痛﹐虛則百節皆縱﹐此脈若羅絡之血者﹐皆取之所別。﹝脾之盛气﹐腋下三寸﹐當泉掖而出﹐布於胸脇﹐散於百體。故實則徧身皆痛﹐虛則穀气不足﹐所以百節緩縱。此脈乃是人身之上羅絡之血脈也﹐由是有病皆取之也。平按﹕泉掖《靈樞》《甲乙經》均作淵腋﹐說見前。身上《甲乙》有一字。百節《甲乙經》作百脈。皆取之所別《靈樞》作皆取之脾之大絡脈也﹐《甲乙經》無所別二字。﹞凡此十五絡者﹐實則必見﹐虛則必下﹐視之不見﹐求之上下﹐人經不同﹐絡脈異所。﹝盛則血滿脈中﹐故必見。虛則脈中少血﹐故必下。

脈下難見﹐故上下求之。人之稟气得身﹐百體不可一者﹐豈有經絡而得同乎﹖故須上下求之﹐方得見也。平按﹕異所下《靈樞》《甲乙經》均有別也二字。注脈下難見袁刻作脈中。﹞

卷第九﹟經脈之二

經脈皮部

平按﹕此篇自篇首至而生大病黃帝曰善﹐見《素問》卷十五第五十六《皮部論》篇。自夫經絡之見也至末﹐見《素問》卷十五第五十七《經絡論》。又自篇首至末﹐見《甲乙經》卷二第一下篇。

黃帝問岐伯曰﹕余聞皮有分部﹐﹝前說十五大絡﹐循其行處以求其病。次說皮部十二絡之以十二經上之以皮分十二部﹐以取其病﹐故曰皮有部也。﹞脈有經紀﹐﹝大絡小絡﹐總以十二大脈﹐以爲皮部經紀。﹞筋有結絡﹐﹝十二經筋﹐各有結聚﹐各有包絡。﹞骨有度量﹐﹝骨有大小長短度量。﹞

其所生病各異﹐﹝以其皮脈筋骨各各不同﹐故皮脈筋骨生病異之。﹞別其分部﹐左右﹑上下﹑陰陽所在﹐﹝別在皮脈筋骨分部異者﹐有左有右﹐有上有下﹐有陰有陽﹐六種所在。﹞病之終始﹐﹝病客前六﹐有初有極也。平按﹕終始《素問》作始終。﹞願聞其道。岐伯曰﹕欲知皮部﹐以經脈爲紀﹐諸經皆然。﹝欲知皮之部別﹐十二經爲綱紀也。十二經皮部絡﹐皆以此爲例也。平按﹕注部別袁刻作別部。﹞陽明之陽﹐名曰害蜚﹐上下同法﹐﹝蜚﹐扶貴反。陽明大經爲陽﹐故大小絡爲陽明之陽。陽明之脈有手有足﹐手則爲上﹐足則爲下。又手陽明在手爲下﹐在頭爲上﹔足陽明在頭爲上﹐在足爲下。診色行鍼﹐皆同法也﹐餘皆放此。平按﹕蜚下《甲乙經》有「十二經」三字。﹞

視其部中有浮絡者﹐皆陽明之絡也﹐﹝浮﹐謂大小絡見於皮者也。﹞其色多靑則痛﹐多黑則痺﹐﹝絡脈俱有五色﹐然眾絡以色偏多者候其別病。邪客分肉之間﹐迫肉初痛﹐故絡靑也。久畱爲冷爲熱﹐或爲不仁以成於痺﹐故絡靑深爲胎黑也。﹞多黃赤則熱﹐﹝癉熱在中﹐气溢皮膚﹐故絡黃赤也。平按﹕《素問》《甲乙經》無多字。﹞多白則寒﹐﹝堊白﹐寒也。故寒气在中﹐絡白色也。﹞五色皆見則寒熱﹐﹝靑赤黃等爲陽色也﹐白黑二種爲陰色也﹐今二色俱見﹐當知所病有寒熱也。﹞絡盛則入於經﹐﹝盛﹐大小絡盛也。大小絡中痛﹑痺﹑熱﹑寒﹑寒熱五邪盛者﹐則循絡入經也。平按﹕入下《素問》《甲乙經》有客字。﹞

陽主外﹐陰主內。﹝陽絡主外﹐陰絡主內也。在陽絡者主外﹐在陰絡者主內也。﹞少陽之陽﹐名曰樞特﹐上下同法﹐視其部中有浮絡脈者﹐皆少陽之絡也﹐絡盛則入經﹐故在陽者主內﹐在陰者主出﹐滲於內也﹐諸經皆然矣。﹝少陽絡盛則入於經﹐故主內也﹔經盛外溢﹐故主出也。諸陰陽絡主內出者﹐例以此知也。滲﹐山蔭反﹐下入也。平按﹕樞特《素問》作樞持﹐《甲乙經》作樞杼﹐注云﹕一作持。上下同法﹐《甲乙經》無此四字。絡脈﹐脈字《素問》《甲乙經》均無。主出《甲乙經》作主外。注下入也三字袁刻脫。﹞太陽之陽﹐名曰關樞﹐上下同法﹐視其部中有浮絡脈者﹐皆太陽之絡也﹐絡盛則入客於經。﹝外盛者﹐則入於大經也。﹞少陰之陰﹐名曰樞﹐﹝而泉反。平按﹕《素問》作儒﹐新校正云「《甲乙經》作。」今本《甲乙經》仍作儒﹐正統本《甲乙經》作。日本丹波元簡《素問識》謂音軟﹐引《倉頡篇》爲柱上承斗之曲木。宜從《甲乙經》作。﹞上下同法﹐視其部中有浮絡者﹐皆少陰之絡也﹐絡盛則入客於經﹐其入於經也﹐從陽部注於經﹐﹝從陽絡部注於陽經也。﹞其經出者﹐從陰注於骨。﹝從陰絡部出注陰經﹐內注於骨﹐少陰主骨也。平按﹕《素問》《甲乙經》無經字。陰字下《素問》有內字﹐《甲乙經》有部內二字。﹞心主之陰﹐名曰害肩﹐上下同法﹐視其部中有浮絡者﹐皆心主之絡也﹐絡盛則入客於經。

太陰之陰﹐名曰關樞﹐﹝平按﹕關樞《素問》作關蟄﹐新校正云﹕《甲乙》蟄作執。今本《甲乙》仍作蟄﹐正統本《甲乙經》作執﹐袁刻亦作蟄。﹞上下同法﹐視其部中有浮絡者﹐皆太陰之絡也﹐絡盛則入客於經。凡十二經脈者﹐皮之部也。﹝皮有部者﹐以十二脈分爲部也。平按﹕經脈者《素問》《甲乙經》作經絡脈者。﹞是故百病之始生也﹐下廣論外邪主於百病﹐次第所由也。必先客於皮毛﹐邪中之則腠理開﹐開則入客於絡脈﹐畱而不去﹐傳入於腑﹐稟於腸胃。﹝外邪气﹐風寒暑濕。邪入身爲病﹐先著皮毛﹐畱而不出﹐則腠理孔開﹐因開而入﹐卽客於絡脈﹐絡脈傳入陽經﹐陽經傳入六腑﹐於是稟承腸胃之气以爲百病。平按﹕絡脈下《素問》《甲乙經》均有畱而不去傳入於經八字。﹞邪之始入於皮也﹐然起豪毛﹐開腠理﹕﹝﹐蘇護反﹐流逆上也﹐謂寒邪逆入腠理也。外邪入身爲病也﹐初著皮毛﹐能開腠理也。

平按﹕《甲乙經》作淅。﹞其入於絡也﹐則絡脈盛色變﹔﹝能令絡盛色變也。﹞其入客於經也﹐則減虛乃陷下﹔﹝減气爲虛﹐乃血少脈陷也。平按﹕減《素問》作感﹐道藏本作盛﹐《甲乙經》亦作盛。﹞其畱於筋骨之間﹐寒多則筋攣骨痛﹐熱多則筋施骨消﹐肉爍破﹐毛直而敗矣。﹝循經入於筋骨之間﹐畱而不去。寒邪不去則爲二病﹕筋攣拘急﹐一也﹔骨乃疼痛﹐二也。若熱邪不去則以五病﹕筋熱緩施﹐一也﹔骨熱消細﹐二也﹔身肉爍﹐三也﹐爍﹐余藥反﹐淫邪在肉也﹔破裂﹐四也﹔毛焦而直﹐五也。熱邪如此客於筋骨之間﹐遂至於死也。平按﹕施《素問》《甲乙經》作弛。《甲乙經》作。注淫邪在肉﹐袁刻肉作內。﹐字袁刻作。﹞黃帝曰﹕夫子言皮之十二部﹐其生病何如﹖岐伯曰﹕皮者脈之部也﹐邪客於皮則腠理開﹐開則邪入客於絡脈﹐絡脈滿則注於經脈﹐經脈滿則入舍於腑臟﹐故皮者有分部﹐不與而生大病。﹝前明邪入皮毛乃至稟於腸胃﹐次言邪入乃至筋骨之間﹐今言邪入至於臟腑﹐皆可以從淺至深﹐以至於大﹐在淺不療﹐遂生大病也。與﹐療也。平按﹕不與今本《甲乙經》作不愈﹐正統本作不與﹐《素問》新校正云「《甲乙經》不與作不愈﹐全元起本作不與﹐元起雲﹕气不與經脈和調﹐則气傷於外﹐邪流入於內﹐必生大病也。本注與訓療﹐與元起所解亦異。」﹞黃帝曰﹕善。

夫絡脈之見也﹐其五色各異﹐靑黃赤白黑不同﹐其故何也﹖岐伯曰﹕經有常色而絡無常變。

﹝常﹐謂五色見者定是絡色也。然五臟六腑之注定屬五行﹐故臟腑大經各有常色。陰絡隨於陰經﹐色亦不攺。陽絡𨿽屬陽經﹐以是陽脈之陽﹐故隨時變也。平按﹕《甲乙經》無「靑黃赤白黑不同」七字。絡無常變正統本《甲乙經》作絡脈無常變。﹞黃帝曰﹕經之常色何如﹖岐伯曰﹕心赤﹐肺白﹐肝靑﹐脾黃﹐腎黑﹐皆亦應其經脈之色。﹝五臟五行之色皆合經脈﹐故經之色常�也。平按﹕注常下原缺一字﹐根據經文當作應。﹞黃帝曰﹕其絡之陰陽﹐亦應其經乎﹖岐伯曰﹕陰絡之色應其經。陽絡之色變無常﹐隨時而行。﹝絡有陰陽﹐陰絡是陰之陰﹐故隨經色不變﹔陽絡是陽之陽﹐故隨時變也。平按﹕時上《素問》《甲乙經》均有四字。﹞寒多則泣﹐泣則靑黑﹐熱多則淖澤﹐淖澤則黃赤﹐此其常色者﹐謂之無病也。﹝淖﹐丈卓反﹐濡甚也。解其陽絡隨時而變也﹐冬月寒甚﹐則經脈泣﹐泣不通﹐則陽絡壅而靑黑﹔夏日熱甚﹐血气濡甚﹐則陽絡熱而黃赤也。

陽絡如此隨四時而變者﹐此爲陽絡常色﹐謂之無病之候也。不可見而色見者﹐病也。平按﹕泣《素問》《甲乙經》均作凝泣。淖澤今本《甲乙經》作澤﹐正統本《甲乙》作淖澤。此其﹐《素問》其作皆。常色者﹐者字袁刻作也。注則經脈﹐則字袁刻作𨿽。﹞色俱見者﹐謂之寒熱。

黃帝曰﹕善。﹝隨一時中五色俱見者﹐此爲寒熱之病也。﹞

卷第十﹟經脈之三

督脈

平按﹕此卷自卷首至兩目之下中以上﹐原抄殘脫﹐平於日本仁和寺宮禦殘卷十三紙中檢出﹐證以《素問﹟骨空論》篇及本書《骨空》篇﹑《甲乙經﹟奇經八脈》篇﹐補在經文央字﹑楊注督脈起於少腹之上﹐而脫處復完。惟篇中楊注缺蝕過多﹐無由補入﹐不無遺憾。謹根據缺處計字空格以存眞相。自經文央字以下﹐見《素問》卷十六第六十《骨空論》篇﹐又見《甲乙經》卷二第二並本書《骨空》篇。

岐伯曰﹕督脈起於少腹以下骨中央﹐女子入系庭孔﹐其孔溺孔之端﹐﹝此脈起少腹﹐循陰器﹐上至目內﹐復上額交巓入腦﹐還出別下項﹐挾脊﹐入循膂絡腎﹐然後別從腎上而還至於腎。《九卷》別於畜門﹐上額循巓﹐下項脊入﹐絡陰器﹐入齊中﹐上入缺盆。二經相證﹐督脈之逆顯然。

又按考古本﹐竟於此爲任脈之言﹐而有不識﹐以此督�������������腹。《八十一難》云﹕起下極之輸﹐並脊上行﹐至於風府﹐爲陽脈之聚。義亦同也。庭孔﹐溺孔之端孔也。平按﹕起於少腹﹐於字本書《骨空》篇無。《素問》端下有也字。﹞其絡循陰器合篡間﹐繞篡後﹐﹝督脈之絡﹐出庭孔﹐別左右﹐循男女陰器﹐於篡間合﹐復繞於篡後也。篡音督﹐此���後也。平按﹕篡《甲乙經》作纂﹐本書《骨空》篇亦作纂﹐注音督﹐義未詳。查《骨空論》類注云﹕篡﹐交篡之義﹐謂兩便爭行之所﹐前後二陰之間。《金鑑》云﹕篡者﹐橫骨下﹐兩股之前﹐相合共結之凹﹐前後兩陰之間。是篡當根據《甲乙經》及本書《骨空篇》作纂爲合。《說文》篡似組而赤。蓋兩陰之間﹐有一道縫處﹐其狀如纂組﹐故謂之纂。日本醫家丹波元簡已有此說﹐似較篡奪之篡﹐於義爲長﹐特采入以備參考。又注此下所缺三字﹐平擬作「兩陰前」三字。﹞別繞臀﹐至少陰與巨陽中絡者﹐合少陰上股內後廉﹐貫脊屬腎﹐﹝從篡後復別兩箱繞臀﹐行至足少陰與足太陽中絡者﹐合於少陰﹐行於股﹐復貫脊屬腎也。﹞與太陽起於目內﹐﹝從腎與足太陽上行﹐起於目內也。﹞上額交顚上﹐入絡腦﹐還出別下項﹐循肩內﹐挾脊抵腰中﹐入循膂絡腎而止。其男子循莖下至篡﹐與女子等。﹝督脈與太陽兩道上至目內﹐上額至顚相交已﹐入腦還出﹐別爲兩箱下項﹐復循左右肩之內﹐挾脊抵腰﹐循膂絡於二腎方止﹐男女皆同也。舊來相傳爲督脈當脊中惟爲一脈者﹐不可爲正也。平按﹕顚《素問》《甲乙經》作巓。《甲乙經》作膊。《素問》無而止二字。

又按﹕《八脈考》﹕「督脈又別自腦下項﹐循肩胛﹐與手足太陽少陽會於大抒﹐第一椎下兩旁去脊中一寸五分陷中﹐內挾脊抵腰中﹐入循膂絡腎。」足證本注別兩箱循左右肩之是﹐舊傳只一脈當脊中者非也。﹞其少腹直上者﹐貫齊中央﹐上貫心入喉﹐上頤環唇﹐上系兩目之下中央。﹝督脈起於少腹以下至額前者﹐從少腹至腎上行﹐還來至腎而止。此從少腹直上至兩目之下也。貫齊貫心入喉上頤皆爲一道也﹐環唇以上復爲二道﹐各當目下直瞳子﹐故曰中央也。平按﹕少腹《甲乙經》作小腹。齊中央《甲乙經》作臍中中央。兩目之下中央《甲乙經》作兩目之中。﹞此生病﹐從少腹上衝心而痛﹐不得前後﹐爲衝疝。﹝從少腹上衝心痛。前後之脈爲病﹐不得前後便﹐衝疝病也。﹞其女子不字﹐痔遺溺嗌漧﹐督脈生病﹐治督脈。﹝不字﹐母子不產病也。痔遺溺﹐脈從陰器上行至咽﹐故爲此等病也。任脈波脈行處相似﹐故須細別。督脈生病﹐療之於督脈﹐勿療任脈也。有本無痔字。平按﹕不字《素問》《甲乙經》均作不孕。又按﹕《素問》王注謂衝任督三脈異名同體。《甲乙經》注云﹕《素問》言督脈﹐似謂任衝﹐多聞闕疑﹐故並載以貽後之長者云。﹞

卷第十﹟經脈之三

帶脈

平按﹕此篇自篇首至屬帶脈﹐見《靈樞》卷三第十一《經別》篇﹐又見《甲乙經》卷二第一下編﹐又見本書卷九《經脈正別》篇。自陽明者至末﹐見《素問》卷十二第四十四《痿論》篇﹐又見《甲乙經》卷十第四。

足少陰之正﹐至中﹐別走太陽心而合﹐上至腎﹐當十四椎﹐出屬帶脈。﹝《八十一難》云﹕帶脈起於季脇﹐爲回身一周。旣言一周﹐亦周腰脊也﹐故帶脈當十四椎﹐束帶腰腹﹐故曰帶脈也。

平按﹕太陽下《靈樞》《甲乙經》均無心字。當字上半爲虫蝕﹐只剩下半田字﹐據《靈樞》《甲乙經》及本注應作當。椎《靈樞》作。注季脇袁刻作季肋﹐原抄及難經均作脇。又束帶腰腹袁刻作束腰帶腹。﹞

陽明者﹐五臟六腑之海也﹐主潤宗筋。宗筋者﹐束肉骨而利機關。﹝陽明主於水谷﹐故爲臟腑之海﹐能潤宗筋﹐約束骨肉﹐利諸機關也。平按﹕束肉骨《素問》《甲乙經》均作主束骨。﹞

衝脈者﹐經脈之海也﹐主滲灌溪谷﹐﹝陽明以爲臟腑海。衝脈血气壯盛﹐故爲經脈之海﹐主滲灌骨肉會處﹐益其血气。﹞與陽明合於筋陰﹐總宗筋之會﹐會於气街﹐而陽明爲之長﹐皆屬於帶脈而絡於督脈。﹝衝脈與陽明二脈合於陰器﹐總聚於宗筋﹐宗筋卽二核及莖也﹐復會於左右气街﹐以左右陽明爲主﹐共屬帶脈﹐仍絡於督脈﹐以帶脈爲控帶也。平按﹕筋陰《素問》《甲乙經》作宗筋陰陽四字。

气街《甲乙經》作气沖。﹞故陽明虛則宗筋縱﹐帶脈不引﹐故足痿不用。﹝陽明穀气虛少﹐則宗筋之莖施縱﹐帶脈不爲牽引﹐則筋脈施舒﹐故足痿。﹞

卷第十﹟經脈之三

陰陽喬脈

平按﹕此篇自篇首至其不當數者爲絡﹐見《靈樞》卷四第十七《脈度》篇﹐又見《甲乙經》卷二第二。自陰喬陽喬至則瞑目﹐見《靈樞》卷五第二十一《寒熱病》篇﹐又見本書二十六卷《寒熱雜說》﹐又見《甲乙經》卷十二第四。自邪客於足陽喬至末﹐見《素問》卷十八第六十三《繆刺論》篇﹐又見《甲乙經》卷五第三。

黃帝問曰﹕喬脈安起安止﹖何气營此﹖﹝喬亦作蹺﹐禁嬌反﹐皆疾健兒。人行健疾﹐此脈所能﹐故因名也。喬﹐髙也。此脈從足而出﹐以上於頭﹐故曰喬脈。問其終始之處﹐及問此脈何藏之气也。平按﹕喬《靈樞》《甲乙經》均作蹺。營此《靈樞》作榮水﹐《甲乙經》作營也。﹞岐伯對曰﹕喬脈者﹐少陰之別﹐起於然骨之後﹐上內踝之上﹐﹝《九卷經》云﹕喬脈從足至目﹐各長七尺五寸﹐總二喬當一丈五尺。則知陰陽二喬俱起於跟﹐皆至目內。別少陰於然骨之後﹐行於跟中﹐至於照海﹐上行至目內者﹐名爲陰喬﹔起於跟中﹐至於申脈﹐上行至目內者﹐名曰陽喬。故《八十一難》曰﹕陰陽二喬皆起跟中上行。陰喬至咽﹐交灌衝脈﹔陽喬入於風池。皆起跟中上行﹐是同入目內﹐至咽中與衝脈交﹐此猶言二脈行處﹐不言二脈終處﹐二脈上行終於目內以爲極也。然骨之後﹐卽跟中也。《九卷》與《八十一難》左右並具﹐兩喬丈尺﹐義皆同也。������是足少陰別脈也﹐然骨跟中�下少前大起骨也。平按﹕注皆起跟中﹐跟字袁刻誤作限。又注是足少陰上所缺六字﹐平擬作然骨之後跟中六字。又跟中下所缺一字﹐平據《甲乙經》擬作陷﹐袁刻作之。﹞直上循陰股入陰﹐上循胸裏入缺盆﹐上出人迎之前﹐入鼽屬目內﹐合於太陽陽喬而上行。﹝入陰者﹐陰喬脈入陰器也﹐此是足少陰之別﹐名爲陰喬﹐入缺盆上行。陽喬從風池﹑腦空﹐至口邊會地倉﹑承泣﹐與陰喬於目銳相交已﹐別出入鼽﹐至目內﹐陰喬與太陽﹑陽喬三脈合而上行之也。平按﹕上出人迎《甲乙經》作上循人迎。入鼽《甲乙經》作上入鼽﹐《靈樞》作入﹐正統本《甲乙》亦作入。﹞气並相還﹐則爲濡目﹔气不營﹐則目不合。﹝陰陽二气相並相還﹐陰盛故目中淚出濡濕也。若二气不相營者﹐是則不和﹐陽盛故目不合也。平按﹕气並《甲乙經》作气相並。營《靈樞》作榮﹐下同。﹞黃帝問曰﹕气獨行五臟﹐不營六腑﹐何也﹖﹝帝問陰髒﹐少陰別者陰喬脈所營﹐謂陽气不營六腑﹐故致斯問也。﹞岐伯曰﹕气之不得毋行也﹐﹝陰陽二气﹐相注如環﹐故不得毋行也。﹞如水之流﹐如日月之行不休﹐故陰脈營其髒﹐陽脈營其腑﹐如環之無端﹐莫知其紀﹐終而復始。﹝水之東流﹐回環天地﹐故行不休也。日月起於星紀﹐終而復始﹐故行不止也。三陰之脈﹐營髒注陽﹐三陽之脈﹐營府注陰﹐陰陽相注如環﹐比水之流﹐日月之行﹐終而復始﹐莫知其紀也。平按﹕注日月起於星紀﹐日月二字原不全﹐根據經文當是日月二字。﹞其流溢之气﹐內漑臟腑﹐外濡腠理。﹝此謂二喬之气。﹞黃帝問曰﹕喬脈陰陽﹐何者當數﹖﹝平按﹕《靈樞》《甲乙經》陰陽作有陰陽﹐當數作當其數。﹞岐伯答曰﹕男子數其陽﹐女子數其陰﹐當數者爲經﹐其不當數者爲絡。黃帝曰﹕善。﹝男子以陽喬爲經﹐以陰喬爲絡﹔女子以陰喬爲經﹐以陽喬爲絡也。

平按﹕當數者上《甲乙經》重其陰二字。﹞

陰喬陽喬﹐陰陽相交﹐陽入陰出﹐陰陽交於兌﹐陽气盛則目﹐陰气盛則瞑目。﹝二喬交於目內﹐陽喬之气從外入內﹐陰喬之气從內出外。陽喬脈盛﹐目不合﹔陰喬脈盛﹐則目瞑不開矣。平按﹕兌《靈樞》作目銳。﹞

邪客於足陽喬﹐令人目痛﹐從內始。﹝二喬交於目銳�﹐俱至目內﹐故邪客痛從是內起也。平按﹕注銳下所缺一字﹐據上注陽喬與陰喬於目銳相交已﹐應作已字。從是內起﹐是字恐系目字傳寫之誤。﹞

卷第十﹟經脈之三

任脈

平按﹕此篇自篇首至末﹐見《靈樞》卷十第六十五《五音五味》篇。自衝脈任脈至故須不生﹐見《甲乙經》卷二第二﹐惟編次前後稍異。自黃赤者至末﹐見《甲乙經》卷一第十六。

黃帝曰﹕婦人之毋須者﹐毋血气乎﹖﹝欲明任脈波脈之故﹐因問以起。﹞岐伯曰﹕任脈波脈﹐皆起於胞中﹐上循脊裏﹐爲經絡海。﹝此經任脈起於胞中﹐紀絡於唇口。皇甫謐錄《素問經》任脈起於中極之下﹐以上毛際﹐循腹裏﹐上關元﹐至咽喉。呂廣所注《八十一難》本﹐言任脈與皇甫謐所錄文同。

檢《素問》無此文﹐惟《八十一難》有前所說。又呂廣所注《八十一難》本云﹕任脈起於胞門子戶﹐挾臍上行至胸中。《九卷》又云﹕會厭之脈﹐上經任脈。但中極之下﹐卽是胞中﹐亦是胞門子戶﹐是則任脈起處同也。《八十一難》一至胸中﹐一至咽喉。此經所言別絡唇口。又云﹕會厭之脈﹐上經任脈。是循胸至咽﹐言其行處﹐未爲終處﹐至脈絡唇口﹐滿四尺五寸﹐方爲極也。

又《八十一難》任脈亦��。又《明堂》言目下巨﹑承泣左右四穴﹐有陽喬脈任脈之會﹐則知任脈亦有分歧上行者也。又任衝二脈上行𨿽別﹐行處終始其經是同也。舊來爲圖﹐任脈惟爲一道﹐衝脈分脈兩箱﹐此亦不可根據也。此脈上行﹐爲經絡海﹐任維諸脈﹐故曰任脈。胞下爲膀胱﹐膀胱包尿﹐是以稱胞﹐卽尿脬也。胞門與子戶相近﹐任衝二脈起於中也。脊裏﹐謂不行皮肉中也。十二經脈﹑奇經八脈﹑十五絡脈﹑皮部諸絡﹐皆以任衝二脈血气爲大﹐故爲海。平按﹕任脈波脈《靈樞》《甲乙經》作衝脈任脈者。循脊《靈樞》作循背。海上《靈樞》《甲乙經》均有之字。又注任脈亦下所缺二字﹐據《難經》任脈起中極之下﹐上毛際﹐循腹裏﹐上關元﹐至咽喉﹐擬作上行二字。又上經任脈﹐兩經字袁刻均作於。分脈兩箱﹐脈字作腋。不行皮肉中﹐行字作下。

皮部諸絡﹐絡字作脈。﹞其浮而外者﹐循腹上行﹐會於咽喉﹐別而絡唇口。﹝任衝二脈﹐從胞中起﹐分爲二道﹕一道後行﹐內著脊裏而上﹔一道前行﹐浮外循腹上絡唇口也。平按《靈樞》腹下有右字。﹞血气盛﹐則充膚熱肉﹔血獨盛﹐則澹滲皮膚﹐生豪毛。﹝任衝之血獨盛﹐則澹聚滲入皮膚﹐生豪及毛。毛﹐卽須髮及身毛也。平按﹕澹滲《甲乙經》作滲灌。﹞今婦人生﹐有餘於气﹐不足於血﹐以其數脫血故也﹐任衝之脈﹐不營其口唇﹐故須不生焉。﹝婦人气多血少﹐任衝少血﹐故不得營口以生豪毛也。平按﹕今婦人生﹐《靈樞》生上有之字﹐《甲乙經》無今生二字。

數脫上《甲乙經》有月水下三字﹐脫血下有任衝並傷四字﹐須上有髭字。﹞黃帝曰﹕士人有其傷於陰﹐陰气絕而不起﹐陰不用﹐然其須不去﹐其故何也﹖宮者之所獨去﹐何也﹖願聞其故也。﹝士人或有自傷其陰﹐不能復起﹐然髭須不落。宮刑之法傷者﹐陰亦不起﹐何因須獨去之也﹖平按﹕陰不用《甲乙經》作陰不爲用。宮《靈樞》《甲乙經》均作宦﹐下同。按注宮刑之法﹐《尙書﹟呂刑》五刑中有宮刑﹐卽腐刑。宦《說文》訓仕﹐《左傳》宦三年矣﹐訓學。𨿽後世有宦官﹐惟聞有自宮而爲宦者﹐未嘗設有宦刑。宮刑二字連稱﹐應以宮字爲允。﹞岐伯曰﹕宮者去其宗筋﹐傷其衝脈﹐血瀉不復﹐肉膚內結﹐口唇不營﹐故須不生。﹝人有去其陰莖﹐仍有髭須﹐去其陰核﹐須必去者﹐則知陰核並莖爲宗筋也。去其宗筋﹐瀉血過多﹐膚肉結澀﹐內不營其口﹐以無其血﹐故須不生也。平按﹕寫《甲乙經》作瀉。肉膚《靈樞》《甲乙經》作皮膚﹐口唇均作唇口。須上《甲乙經》有髭字。﹞黃帝曰﹕其病天宮者﹐未嘗被傷﹐不脫於血﹐然其須不生﹐其故何也﹖岐伯曰﹕此故天之所不足也﹐其任衝不盛﹐宗筋不成﹐有气無血﹐口唇不營﹐故須不生。﹝人有天然形者﹐未嘗被傷﹐其血不脫而須不生者﹐此以天然不足於血﹐宗筋不成﹐故須不生也。平按﹕其病《靈樞》作有病。注天然形﹐袁刻形作刑。﹞黃帝曰。善哉乎﹗聖人之通萬物也﹐若日月之光影﹐音聲之鼓響﹐聞其音而知其形﹐其非夫子﹐孰能明萬物之精﹖﹝見表而知裏﹐睹微而識著﹐瞻日月而見光影﹐聽音聲而解鼓響﹐聞五聲而通萬形﹐察五色而辧血气者﹐非岐伯至聖﹐通萬物之精﹐孰能若此也﹖﹞是故聖人視其眞色﹐黃赤者多熱气﹐靑白者少熱气﹐黑色者多血少气。﹝表內不誤﹐故曰眞色。黃赤﹐太陽陽明之色﹐故多熱也。靑白﹐少陽陽明之色﹐故少熱也。黑爲陰色﹐故多血少气也。平按﹕眞色《靈樞》作顏色。﹞美眉者太陽多血﹐通極發者少陽多血﹐美須者陽明多血﹐此其時然也。﹝太陽之血營眉﹐故美眉之人﹐卽知太陽多血。少陽之血營通﹐故少陽行處通多﹐則知少陽多血也。通﹐頰上毛也。須美者則知陽明多血﹐須謂頤下毛也。乃是其見眉須﹐則知血气多少也。平按﹕通極發《靈樞》《甲乙經》作通髯極髮。注乃是其見眉須﹐袁刻脫其須二字。﹞夫人之常數﹐太陽常多血少气﹐少陽常多气少血﹐陽明常多血气﹐厥陰常多气少血﹐少陰常多血少气﹐太陰常多血气﹐此天之常數也。

﹝手足少陰太陽多血少气﹐以陰多陽少也。手足厥陰少陽多气少血﹐以陽多陰少也。手足太陰陽明多血气﹐以陰陽俱多穀气故也。此又授人血气多少之常數也。平按﹕陽明常多血气《靈樞》《甲乙經》作多血多气﹐袁刻作多血少气。太陰常多血气《靈樞》作常多血少气。﹞

卷第十﹟經脈之三

衝脈

平按﹕此篇自篇首至孰能之﹐見《靈樞》卷六第三十八《逆順肥瘦》篇﹐又見《甲乙經》卷二第二。自黃帝曰願聞人之五臟至末﹐見《素問》卷十一第三十九《舉痛論》篇。

黃帝曰﹕脈行之逆順柰何﹖﹝血气相注﹐如環無端﹐未知行身逆順如何也﹖﹞岐伯曰﹕手之三陰﹐從髒起手﹔﹝夫衝脈亦起於胞中﹐上行循腹而絡唇口﹐故經曰﹕任脈波脈﹐皆起於胞中﹐上絡唇口。

是爲衝脈上行與任脈同。《素問》衝脈起於關元﹐隨腹直上。呂廣注《八十一難》本云﹕衝脈起於關元﹐隨腹裏直上﹐至咽喉中。皇甫謐錄《素問》云﹕衝脈起於气街﹐並陽明之經﹐挾臍上行﹐至胸中而散。此是《八十一難》說﹐檢《素問》無文﹐或可出於別本。气街近在關元之下﹐衝脈气街卽入關元上行﹐𨿽不言至咽﹐其義亦同也。《素問》又云﹕衝脈與陽明宗筋會於气街。卽衝脈與陽明宗筋會气街已﹐並陽明之經而上﹐其義不異也。《九卷經》又云﹕衝脈者﹐十二經之海也﹐與少陰之本絡﹐起於腎下﹐出於气街﹐循陰股內廉﹐邪入中﹐循脛骨內廉﹐並少陰之經﹐下入內踝之後﹐入足下﹔其別者﹐邪入踝﹐出屬﹑跗上﹐入大指之間﹐注諸絡以溫足脛﹐此脈之常動者也。前云衝脈十二經海﹐黃帝謂跗上動者爲足少陰﹐岐伯別之以爲衝脈常動。前云上絡唇口﹐此云上出頏顙。此云注少陰大絡出气街﹐前雲起於腎下出气街。此云下至內踝之屬而別﹐前云入內踝之後入足下。前云出屬跗上入大指間﹐此云出跗屬下循跗入大指間。其義並同也。衝﹐壯盛兒。其脈起於臍下﹐一道下行入足指間﹐一道上行絡於唇口﹐其气壯盛﹐故曰衝脈也。脈從身出向四肢爲順﹐從四肢上身爲逆也。髒﹐謂心肺。心肺在內﹐故爲陰也。心肺之陰﹐起於三脈向手﹐故曰手之三陰﹐從髒走手。此爲從陰之陽﹐終爲陽中之陰也。平按﹕起《靈樞》《甲乙經》均作走。注上行循腹﹐袁刻脫行字。至咽喉中﹐袁刻脫中字。注少陰大絡﹐袁刻脫注字。出气街﹐袁刻脫出字。衝壯盛兒袁刻作則衝壯興盛。上身爲逆﹐袁刻身作行。﹞手之三陽﹐從手至頭。﹝手之三陰之脈﹐從髒受得血气﹐流極手指端已﹐變而爲陽﹐名手三陽﹐從手上頭﹐此爲從陽之陽﹐終爲陽中之陽者也。平按﹕至《靈樞》《甲乙經》作走。﹞足之三陽﹐從頭走足﹔﹝手之三陽至頭﹐曲屈向足﹐至足指端﹐從陽之陰﹐終爲陰中之陽也。平按﹕頭《甲乙經》作項。﹞足之三陰﹐從足走腹。﹝足之三陽下行至足指極已﹐變而生足之三陰﹐上至胸腹﹐從陰之陰﹐終爲陰中之陰也。復從髒走手﹐如環無端。﹞黃帝曰﹕少陰之脈獨下行何也﹖﹝足之三陰從足上行﹐常見跗上動脈﹐謂是足少陰下行動脈﹐故致斯問也。平按﹕注足少陰﹐少字袁刻誤作三。﹞岐伯曰﹕不然。﹝臍下腎間動气﹐人之生命﹐是十二經脈根本。

此衝脈血海﹐是五臟六腑十二經脈之海也﹐滲於諸陽﹐灌於諸精﹐故五臟六腑皆稟而有之﹐則是臍下動气在於胞也。衝脈起於胞中﹐爲經脈海﹐當知衝脈從動气生﹐上下行者爲衝脈也。其下行者﹐𨿽注少陰大絡下行﹐然不是少陰脈﹐故曰不然也。平按﹕注根本﹐本字袁刻作者。又衝脈起於胞中至從動气生﹐袁刻脫此十八字。﹞夫衝脈者﹐五臟六腑之海也﹐五臟六腑皆稟焉。其上者﹐出於頏顙﹐滲諸陽﹐灌諸精﹔﹝衝脈﹐气滲諸陽﹐血灌諸精。精者﹐目中五臟之精。平按﹕精《甲乙經》作陰。﹞其下者﹐注少陰之大絡﹐出之於气街﹐循陰股內廉﹐入中﹐伏行骨內﹐下至內踝之屬而別﹔其下者﹐並於少陰之經﹐滲三陰﹔其前者﹐伏行出跗屬﹐下循跗入大指間﹐滲諸絡而溫肌肉﹐故別絡結則跗上不動﹐不動則厥﹐厥則寒矣。﹝脛骨與跗骨相連之處曰屬也。至此分爲二道﹕一道後而下者﹐並少陰經﹐循於小絡﹐滲入三陰之中﹔其前而下者﹐至跗屬﹐循跗下入大指間﹐滲入諸陽絡﹐溫於足脛肌肉。故衝脈之絡﹐結約不通﹐則跗上衝脈不動﹐不動則衛气不行﹐失逆名厥﹐故足寒也。平按﹕气街《甲乙經》作气沖。入中《甲乙經》作斜入中。《靈樞》作﹐《甲乙經》作髀。內踝之屬﹐《靈樞》《甲乙經》屬上有後字。並於少陰﹐並《甲乙經》作至。三陰上原脫滲字﹐據本注補入。跗屬《甲乙經》作屬跗。則跗上不動﹐袁刻脫上字。

又注衛气袁刻作沖气。﹞黃帝曰﹕何以明之﹖﹝帝謂少陰下行至跗常動﹐岐伯乃言衝脈下行至跗上常動者﹐未知以何明之令人知也。﹞岐伯曰﹕以言之﹐切而驗之﹐其非必動﹐然後乃可以明逆順之行也。﹝欲知衝脈下行常動非少陰者﹐凡有二法﹕一則以言談衝脈少陰有動不動﹐二則以手切按﹐上動者爲衝脈﹐不動者爲少陰。少陰逆而上行﹐衝脈順而下行﹐則逆順明也。平按﹕以言《靈樞》作五官二字。《靈樞》作導﹐道藏本《靈樞》作﹐《甲乙經》作道。﹞黃帝曰﹕窘乎哉﹗聖人之爲道也﹐明於日月﹐徹於豪釐﹐其非夫子孰能之﹖﹝窘﹐急也。聖人知慧通達之明於日月﹐故能徹照豪釐之微﹐如此非岐伯之鑑﹐誰能言也﹖平按﹕徹《靈樞》作微。﹞

黃帝曰﹕願聞人之五臟卒痛﹐何气使然﹖或動喘應手者柰何﹖岐伯對曰﹕寒气客於衝脈﹐衝脈起於關元﹐隨腹直上﹐則脈不通﹐則气因之﹐故喘動應手矣。﹝平按﹕動喘《素問》作喘動。

直上二字下﹐《素問》有寒气客三字。脈不通下﹐《素問》復有脈不通三字。﹞

卷第十﹟經脈之三

陰陽維脈

平按﹕此篇見《素問》卷十一第四十一《刺腰痛篇》﹐又見《甲乙經》卷九第八。

陽維之脈﹐令人腰痛﹐痛上弗然脈腫﹐刺陽維之脈﹐脈與太陽合下間上地一尺所。飛陽之脈﹐在內踝上二寸﹐太陰之前﹐與陰維會﹝《八十一難》云﹕陽維起於諸脈之會﹐則諸陽脈會也﹔陰維起於諸陰之交﹐則三陰交也。陽維維於陽﹐綱維諸陽之脈也﹔陰維維於陰﹐綱維諸陰之脈也。

陰陽不能相維﹐則倀然失志﹐不能自持﹐陽不維於陽﹐陰不維於陰也。陽維陰維綺絡於身﹐溢蓄不能還流漑灌﹐諸經血脈隆盛﹐溢入八脈而不還也。下間上地一尺所﹐卽陽交穴﹐陽維也。陰維會卽築賓穴﹐陰維也。平按﹕《素問》《甲乙經》弗然脈腫作怫然腫﹐上地作去地。《素問》二寸作五寸。《素問》《甲乙經》太陰作少陰﹐陰維會作陰維之會。﹞

卷第十﹟經脈之三

經脈標本

平按﹕此篇見《靈樞》卷八第五十二《衛气》篇﹐又見《甲乙經》卷二第四。

黃帝曰﹕五藏者﹐所以藏精神魂魄也。﹝腎藏精也﹐心藏神也﹐肝藏魂也﹐肺藏魄也。脾藏意智爲五藏本﹐所以不論也。﹞六腑者﹐所以受水谷而行化物者也。﹝膽之府﹐惟受所化木精汁三合﹐不能化物也﹐今就多者爲言耳。平按﹕行化《甲乙經》無行字。﹞其气內入於五臟﹐而外絡支節。﹝六腑穀气﹐化爲血气﹐內卽入於五臟﹐資其血气﹐外則行於分肉﹐經絡支節也。平按﹕入於二字《靈樞》作幹﹐《甲乙經》作循。﹞其浮气之不循經者﹐爲衛气﹔其精气之行於經者﹐爲營气。﹝六腑所受水谷﹐變化爲气﹐凡有二別﹕起胃上口﹐其悍气浮而行者﹐不入經脈之中﹐晝從於目﹐行於四肢分肉之間二十五周﹐夜行五臟二十五周﹐一日一夜行五十周﹐以衛於身﹐故曰衛气﹔其谷之精气﹐起於中焦﹐亦並胃上口行於脈中﹐一日一夜亦五十周﹐以營於身﹐故曰營气也。﹞陰陽相隨﹐外內相貫﹐如環之無端﹐混乎孰能窮之﹖﹝浮气爲陽爲衛﹐隨陰從外貫內﹔精气爲陰爲營﹐隨陽從內貫外也。陰陽相貫成和﹐莫知終始﹐故如環無端也。平按﹕混乎《靈樞》《甲乙經》作亭亭淳淳乎。﹞然其分別陰陽﹐皆有標本虛實所離之處。﹝夫陰陽之气在於身也﹐卽有標有本﹐有虛有實﹐有所歷之處也。﹞

能別陰陽十二經者﹐知病之所生。﹝十二經脈有陰有陽﹐能知十二經脈標本所在﹐則知邪入病生所由也。﹞知候虛實之所在者﹐能得病之髙下。﹝十二經脈﹐上實下虛病在下﹐下實上虛病在其上﹐虛實爲病﹐髙下可知也。平按﹕《靈樞》《甲乙經》無知字。﹞知六腑之气街者﹐能解經結挈紹於門戶。﹝街﹐六腑气行要道也。門戶﹐輸穴也。六腑﹐陽也。能知六腑气行要道﹐卽能挈繼輸穴門戶解結者也。紹﹐繼也。平按﹕解上《靈樞》《甲乙經》有知字。經結挈《靈樞》作結契二字﹐《甲乙經》作結﹐無經挈二字。﹞能知虛實之堅者﹐知補瀉之所在。﹝知虛爲﹐知實爲堅﹐卽能瀉堅補也。﹐而免反﹐柔也。平按﹕《甲乙經》無能字。實《靈樞》作石。

《靈樞》作軟﹐《甲乙經》作濡。﹞能知六經標本者﹐可以無惑於天下。﹝三陰三陽﹐故曰六經也。標本則根條。知六經脈根條﹐則天下皆同﹐所以不惑者也。﹞岐伯曰﹕博哉聖帝之論﹗臣請盡意悉言之。﹝贊帝所知極物之理也。盡意﹐欲窮所知也。悉言﹐欲極其理也。平按﹕《甲乙經》無盡意二字。﹞足太陽之本﹐在跟以上五寸中﹐標在兩緩命門。命門者﹐目也。﹝血气所出﹐皆從臟腑而起﹐今六經之本皆在四肢﹐其標在掖肝輸以上﹐何也﹖然气生𨿽從腑臟爲根﹐末在四肢﹐比天生物﹐流气從天﹐根成地也。跟上五寸﹐當承筋下﹐足跟上﹐是足太陽脈爲根之處也。其末行於天柱﹐至二目內﹐以爲標末也。腎爲命門﹐上通太陽於目﹐故目爲命門。緩﹐大也﹐命門爲大故也。平按﹕緩《靈樞》《甲乙經》作絡。﹞足少陽之本﹐在竅陰之間﹐標在窗籠之前。窗籠者﹐耳也。﹝足少陽脈爲根在竅陰﹐其末上出天窗﹐支入耳中﹐出走耳前﹐卽在窗籠之前也。以耳爲身窗捨﹐籠音聾﹐故曰窗籠也。﹞足陽明之本﹐在厲兌﹐標在人迎頰下﹐上俠頏顙。﹝足陽明之爲根厲兌﹐其末上至人迎頰下也。平按﹕《甲乙經》頰下上俠作上挾二字﹐《靈樞》無下上二字。﹞足太陰之本﹐在中封前上四寸之中﹐標在背輸與舌本。﹝足太陰脈出足大趾端內側﹐行於內踝下微前商丘﹐上於內踝﹐近於中封。中封𨿽是厥陰所行﹐太陰爲根﹐此中封之前四寸之中也。末在背第十一椎兩箱一寸半脾輸﹐及連舌本﹐散在舌下也。平按﹕《甲乙經》無上字。輸《靈樞》《甲乙經》均作﹐下同﹐不再舉。又按﹕《靈樞》足陽明﹑足太陰兩段在足厥陰後。﹞足少陰之本﹐在內踝下二寸中﹐標在背輸與舌下兩脈。﹝足少陰脈起小指下﹐邪起趣足心﹐至內踝下二寸爲根也。末在背第四椎兩箱一寸半腎輸﹐及循喉嚨﹐挾舌本也。平按﹕二寸《靈樞》《甲乙經》作上三寸。注第四椎﹐據本書《气穴》篇及《靈樞﹟背》篇﹐應作第十四椎。一寸半袁刻誤作一尺半。又按﹕《甲乙經》足少陰一段在足少陽前。﹞足厥陰之本﹐在行間上五寸所﹐標在背輸。﹝足厥陰脈起於大指毛之上﹐行大指歧內行間上五寸之中爲根也。末在背第九椎兩箱一寸半肝輸也。平按﹕《甲乙經》足厥陰一段在足太陰前。﹞手太陽之本﹐在外踝之後﹐標在命門之上三寸。﹝手太陽脈起於小指之端﹐循手外側上腕﹐出外踝之後爲根也。手腕之處﹐當大指者爲內踝﹐當小指者爲外踝也。其末在目上三寸也。平按﹕三寸《靈樞》《甲乙經》均作一寸。﹞手少陽之本﹐在小指次指之間上二寸﹐標在耳後上角下外。﹝手少陽脈起於小指次指之端﹐上出兩指間上二寸之中爲根也。末在耳後完骨﹐枕骨下﹐髮際上﹐出耳上角﹐下至外也。平按﹕二寸《甲乙經》作三寸。注出兩指間﹐出字袁刻作在。﹞手陽明之本﹐在肘骨中上至別陽﹐標在頰下合於鉗上。﹝手陽明脈起大指次指之端﹐循指上廉至肘外廉骨中﹐上至背﹐背手陽明絡﹐名曰別陽﹐以下至肘骨中﹐爲手陽明本也。末在頰下一寸﹐人迎後﹐扶突上﹐名爲鉗。鉗﹐頸鐵也﹐當此鐵處﹐名爲鉗上。渠廉反。平按﹕頰《靈樞》作顏﹐《甲乙經》作腋。﹞

手太陰之本﹐在寸口之中﹐標在掖內動脈。﹝手太陰脈出大指次指之端﹐上至寸口爲根也。末在掖下天府動脈也。平按﹕掖《靈樞》《甲乙經》作腋。內動脈﹐《靈樞》脈作也﹐《甲乙經》內上有下字。﹞手少陰之本﹐在兌骨之端﹐標在背輸。﹝手少陰脈出於手小指之端﹐上至腕後兌骨之端神門穴爲根也。末在於背第五椎下兩旁一寸半心輸。問曰﹕少陰無輸﹐何以此中有輸﹖答曰﹕少陰無輸﹐謂無五行五輸﹐不言無背輸也﹐故此中有背輸也。若根據《明堂》﹐少陰有五輸﹐如別所解也。平按﹕兌《靈樞》作銳。注末在於背﹐袁刻脫於字。答曰少陰無輸﹐袁刻無作天。﹞手心主之本﹐在掌後兩筋之間二寸中﹐標在腋下三寸。﹝手心主脈出中指之端﹐上行至於掌後兩筋之間﹐間使上下二寸之中爲根也。末在掖下三寸天池也。平按﹕《甲乙經》無二寸中三字。《靈樞》掖下重下字。﹞凡候此者﹐下虛則厥﹐下盛則熱痛﹔上虛則眩﹐上盛則熱痛。﹝此﹐謂本標也。下則本也。標卽上也。諸本陽虛者﹐手足皆冷爲寒厥﹔諸本陽盛﹐則手足熱痛爲熱厥也。諸標陰虛﹐則爲眩冒﹔諸標陰盛﹐則頭項熱痛也。平按﹕《甲乙經》下虛上有主字。下盛則熱痛﹐《靈樞》《甲乙》均無痛字。﹞故實者絕而止之﹐虛者引而起之。﹝陰陽盛實﹐絕瀉止其盛也。陰陽虛者﹐引气而補起也。平按﹕實《靈樞》作石。﹞請言气街﹕﹝街﹐道也。補瀉之法﹐須根據血气之道﹐故請言之也。﹞胸气有街﹐腹气有街﹐頭气有街﹐气有街。﹝胸﹑腹﹑頭﹑四種﹐身之要也﹔四處气行之道﹐謂之街也。

平按﹕《靈樞》作脛﹐《甲乙經》作。﹞故气在頭者﹐止之於腦﹐﹝腦爲頭气之街﹐故頭有气﹐止百會也。平按﹕止《甲乙經》作上﹐下同。﹞气在胸者﹐止之膺與背輸。﹝膺中肺輸﹐爲胸气之街﹐故胸中有气﹐取此二輸也。平按﹕《甲乙經》胸下有中字。﹞气在腹者﹐止之於背輸與衝脈於齊左右之動者。﹝脾輸及臍左右衝脈﹐以爲腹气之街﹐若腹中有气﹐取此二輸也。平按﹕動下《靈樞》《甲乙經》有脈字。﹞气在者﹐止之於气街與承山踝上下。﹝三陰气街﹐並與承山﹐至踝上下﹐以爲气之街﹐若有气﹐取此三處也。平按﹕上下《靈樞》《甲乙經》作上以下。﹞取此者用豪鍼﹐﹝取此四街之气﹐宜用第七豪鍼也。平按﹕注四街袁刻誤作四時。﹞

必先按而在久﹐應於手﹐乃刺而予之。﹝刺气街法也﹐皆須按之良久﹐或手下痛﹐或手下脈動應手知已﹐然後予行補瀉之。平按﹕在久二字《甲乙經》作久存之三字。注或手下痛﹐袁刻脫手字。

或手下脈動袁刻作動脈。﹞所治者﹐謂頭痛眩﹐腹中痛滿暴脹﹐﹝頭痛眩僕﹐可止之於腦﹐頭气街也。腹中痛等﹐取之於胸及腹气街也。平按﹕治《甲乙經》作刺。腹中痛滿《靈樞》《甲乙經》作腹痛中滿。﹞及有新積痛可移者﹐易已也﹔積不痛者﹐難已也。﹝胸腹之中有積病而可移者﹐易已﹔積而不痛﹑不可移者﹐難已也。平按﹕積痛﹐痛字《甲乙經》無。﹞

卷第十﹟經脈之三

經脈根結

平按﹕此篇見《靈樞》卷二第五《根結》篇﹐又見《甲乙經》卷二第五。

岐伯曰﹕天地相感﹐寒相移﹐陰陽之道﹐孰少孰多﹖﹝推前後皆有其問﹐此中義例須說﹐岐伯卽亦不待於問也。二儀之气交泰﹐故曰相感。陰盛移爲陽﹐陽盛移爲陰﹐故陰陽之气﹐不可偏爲多少也。平按﹕《靈樞》作暖﹐《甲乙經》作熱。注岐伯二字袁刻脫。﹞陰道偶而陽道奇﹐﹝陽爲天道﹐其數奇也﹔陰爲地道﹐其數偶也。﹞發於春夏﹐陰气少而陽气多﹐陰陽不調﹐何補何瀉﹖﹝有病發於春夏﹐春夏陽多陰少﹐是爲陰陽不調﹐若爲補瀉也﹖﹞發於秋冬﹐陽气少而陰气多﹐陰气盛而陽气衰﹐則莖葉枯槁﹐濕而下HT﹐陰陽相移﹐何補何瀉﹖﹝有病發於秋冬﹐秋冬陰多陽少﹐陽气衰故莖葉枯槁﹐陰气盛故津液HT根﹐是亦陰陽相移﹐多少不同﹐若爲補瀉也﹖平按﹕濕而下HT《靈樞》《甲乙經》作濕雨下歸。考HT與浸同﹐漬也。﹞奇邪離經﹐不可勝數﹐﹝風寒暑濕﹐百端奇異﹐侵經絡爲病﹐萬類千殊﹐故不可勝數也。離﹐歷也。﹞不知根結五臟六腑﹐折關敗樞開闔而走﹐陰陽大失﹐不可復取。﹝根﹐本也。結﹐系也。人之不知根結是臟腑之要﹐故邪離經脈﹐折太陽骨節關﹐亦敗少陽筋骨維樞﹐及開陽明之闔﹐胃及太陽气有失泄也。良以不知根結﹐令關樞闔不得有守﹐故陰陽失於綱紀﹐病成不可復取也。﹞

﹝平按﹕注骨節關﹐關字袁刻誤作開。又關樞闔袁刻誤作開樞闔。﹞九鍼之要﹐在於終始﹐故知終始﹐一言而畢﹐不知終始﹐鍼道絕滅。﹝終始﹐根結也。知根結之言﹐卽一言也。平按﹕要字上《靈樞》有玄字。故知《靈樞》作故能知﹐《甲乙經》作能知。絕滅《靈樞》作咸絕﹐《甲乙經》作絕矣。﹞太陽根於至陰﹐結於命門。﹝此太陽根結與標本同﹐惟從至陰上跟上五寸爲本有異耳。平按﹕命門下《靈樞》《甲乙經》有「命門者目也」五字。﹞陽明根於厲兌﹐結於顙大。顙大者﹐鉗耳也。﹝此與標本終始同也。平按﹕顙大《甲乙經》作頏顙。﹞少陽根於竅陰﹐結於窗籠。﹝亦與標本同也。平按﹕窗籠下《靈樞》有「窗籠者耳中也」六字﹐《甲乙經》同﹐惟無中字。﹞太陽爲關﹐陽明爲闔﹐少陰爲樞。﹝三陰三陽之��身爲門﹐營衛身也。門有三種﹕一者門關﹐比之太陽﹔二者門扉﹐比之陽明﹔三者門樞﹐比之少陽也。平按﹕爲關《靈樞》《甲乙經》均作爲開﹐說見前《陰陽合》篇。注身上所缺二字﹐謹擬作「脈於」二字。﹞關折則肉節而暴疾起矣﹐故暴病者取之太陽﹐視有餘不足。者﹐肉宛而弱。﹝太陽主骨气爲關﹐故骨气折﹐肉節內敗。音獨﹐胎生內敗曰。肉節內敗﹐故暴病起。暴病起者﹐則知太陽關折﹐所以調太陽也。平按﹕《靈樞》作瀆﹐《甲乙經》作「潰緩」二字。肉宛《靈樞》作皮肉宛﹐《甲乙經》作皮肉緩。注骨气折下﹐袁刻脫「肉節內敗」四字。﹞闔折則气無所止息而痿疾起矣﹐故痿疾者取之陽明﹐視有餘不足。﹝陽明主肉主气﹐故肉气折損﹐則正气不能禁用﹐卽身痿厥﹐痿而不收﹐則知陽明闔折也。平按﹕疾《甲乙經》作病。﹞無所止息者﹐謂眞气稽畱﹐邪气居之。﹝能止气不泄﹐能行气滋息者﹐眞气之要也。陽明闔折﹐則眞气稽畱不用﹐故邪气居之﹐痿疾起也。平按﹕注要下別本有用字。﹞樞折則骨繇而不安於地﹐故骨繇者取之少陽﹐視有餘不足。﹝少陽主筋﹐筋以約束骨節。

骨節气弛﹐無所約束﹐故骨搖。骨搖﹐則知少陽樞折也。平按﹕《甲乙經》繇作搖﹐不安作不能安。﹞

骨繇者﹐節緩而不收。所謂骨繇者﹐搖也﹐當竅其本。﹝骨節緩而搖動。竅音核。診候研竅﹐得其病源﹐然後取之也。平按﹕不收下《甲乙經》有者字﹐無「骨繇者」及「所謂骨繇者搖也」十字。竅《靈樞》作窮。﹞太陰根於隱白﹐結於太倉。﹝隱白﹐足大趾端。太倉﹐在�中管穴﹐與標本不同。平按﹕隱白《甲乙經》作陰白﹐恐誤。注中管上所缺一字﹐袁刻作脘﹐按中管穴﹐本書作中管﹐《甲乙經》作中脘﹐卽太倉穴﹐在上脘下一寸﹐居心蔽骨與齊之中﹐乃任脈腹自鳩尾十五穴之一﹐謹擬作腹。﹞少陰根於湧泉﹐結於廉泉。﹝少陰先出湧泉爲根﹐行至踝下二寸中爲本﹐上行至結喉上廉泉爲結﹐上至舌本及腎輸爲標﹐有此不同也。平按﹕湧《靈樞》《甲乙經》作。注上至舌本﹐袁刻上作止。﹞厥陰根於大惇﹐結於玉英﹐終於膻中。﹝厥陰先出大惇爲根﹐行至行間上五寸所爲本﹐行至玉英膻中爲結﹐後至肝輸爲標﹐有此不同也。平按﹕終《靈樞》《甲乙》作絡。厥陰一段《甲乙經》在少陰之前。﹞太陰爲關﹐厥陰爲闔﹐少陰爲樞。﹝門有二種﹐有內門外門﹐三陰爲內門﹐三陽爲外門。內門關者﹐謂是太陰﹔內門闔者﹐謂是厥陰﹔內門樞者﹐謂是少陰也。平按﹕關《靈樞》《甲乙經》作開﹐下同﹐說見前。﹞關折則倉廩無所輸鬲洞者﹐取之太陰﹐視有餘不足﹐故關折者气不足而生病。﹝太陰主水谷以資身肉﹐太陰脈气關折﹐則水谷無由得行﹐故曰倉無輸也。以無所輸﹐膈气虛弱﹐洞泄無禁﹐故气不足而生病也。平按﹕《靈樞》《甲乙經》鬲作膈﹐洞下復有膈洞二字。﹞闔折則气施而喜悲﹐悲者取之厥陰﹐視有餘不足。﹝厥陰主筋﹐厥陰筋气緩縱﹐則無禁喜悲。平按﹕施《靈樞》作絕﹐《甲乙經》作弛。喜《甲乙經》作善。﹞樞折則脈有所結而不通﹐不通者取之少陰﹐視有餘不足﹐有結者皆取之。﹝少陰主骨﹐骨气有損﹐則少陰之脈不流﹐故有所結不通。結﹐卽少陰絡結也。平按﹕皆取之下﹐《靈樞》有不足二字。﹞足太陽根於至陰﹐流於京骨﹐注於昆侖﹐入於天柱﹑飛陽也。﹝輸穴之中﹐言六陽之脈﹐流井滎輸原經合五行次第至身爲極。今此手足六陽﹐從根至入﹐流注上行﹐與《本輸》及《明堂流注》有所不同。此中根者皆當彼所出﹐此中流者皆當彼所過﹐惟手太陽流﹐不在完骨之過﹐移當彼經陽谷之行﹐疑其此經異耳。此中注者皆當彼行﹐惟足陽明不當解溪之行﹐移當彼合下陵﹐亦謂此經異耳。此中入者並與彼不同﹐六陽之脈皆從手足指端爲根﹐上絡行至其別走大絡稱入。入有二處﹐一入大絡﹐一道上行至頭入諸天柱﹐惟手足陽明至頸﹐於前人迎扶突。《流注》以所出爲井﹐此爲根者﹐井爲出水之處﹐故根卽井也。天柱﹐挾項大筋外廉陷中﹐足太陽之正經也。飛陽在足外踝上七寸﹐足太陽之大絡也。平按﹕流《靈樞》作澑﹐下同﹐不再舉。注稱入入三字﹐袁刻空三格。﹞足少陽根於竅陰﹐流於丘虛﹐注於陽輔﹐入於天容﹑光明也。﹝天容在耳下曲頰後﹐足少陽正經也。光明在外踝上七寸﹐足少陽大絡也。平按﹕竅陰《甲乙經》作竅陽。﹞足陽明根於厲兌﹐流於衝陽﹐注於下陵﹐入於人迎﹑丰隆也。﹝人迎在結喉旁大脈動應手﹐足陽明正經也。丰隆在足外踝上八寸外廉陷者中﹐足陽明之大絡也。﹞手太陽根於少澤﹐流於陽谷﹐注於少海﹐入天窗﹑支正也。﹝天窗在曲頰下扶突後動應手陷者中﹐手太陽之正經也。支正在腕後五寸﹐手太陽之大絡也。平按﹕陽谷《甲乙經》作谷。﹞手少陽根於關衝﹐流於陽池﹐注於支溝﹐入天牖﹑外關也。﹝天牖在頸﹐缺盆上﹐天容後﹐天柱前﹐完骨下﹐髮際上﹐手少陽正經也。外關在腕後三寸空中一寸﹐手少陽之大絡也。﹞手陽明根於商陽﹐流於合骨﹐注於陽溪﹐入扶突﹑偏歷也。﹝扶突在曲頰下一寸人迎後﹐手陽明正經也。偏歷在腕後三寸﹐手陽明之大絡也。﹞此所謂根十二經者﹐盛絡者皆當取之。﹝此根入經﹐惟有六陽﹔具而論者﹐更有六陰之脈﹐言其略耳。此謂根者﹐皆是三經﹐循此十二正經﹐旁有絡脈血之盛者﹐皆當其部內量而取之。平按《靈樞》《甲乙經》無根字。盛絡《甲乙經》作絡盛。﹞

卷第十一﹟輸穴

本輸

平按﹕此篇自篇首至末﹐見《靈樞》卷一第二《本輸》篇﹐自肺出少商以下﹐散見於《甲乙經》卷三第二十四至三十五等篇﹐惟意義多同﹐而編次前後﹑文法繁簡有異。自肺合大腸至所合者也﹐見《甲乙經》卷一第三。

黃帝問於岐伯曰﹕凡刺之道﹐必通十二經脈之所終始﹐﹝手之三陰﹐始之於胸﹐終於手指﹔手之三陽﹐始於手指﹐終之於頭。足之三陽﹐始起於頭﹐終之於足﹔足之三陰﹐始起於足﹐終之於腹。平按﹕經脈《靈樞》作經絡。﹞絡脈之所別起﹐﹝十五絡脈﹐皆從臟腑正經別走相入。平按﹕別起《靈樞》作別處。﹞五輸之所畱止﹐﹝各從井出﹐畱止於合。平按﹕《靈樞》無止字。﹞

五臟六腑之所與合﹐﹝五臟六經爲裏﹐六腑六經爲表﹐表裏合也。平按﹕《靈樞》無五臟二字。﹞

四時之所出入﹐﹝秋冬﹐陽气從皮外入至骨髓﹐陰气出至皮外﹔春夏﹐陰气從皮外入至骨髓﹐陽气出至皮外。﹞臟腑之所流行﹐﹝臟腑出於營衛二气﹐流行於身也。平按﹕《靈樞》臟腑作五臟﹐流行作澑處。﹞闊數之度﹐﹝營衛所行闊數度量。﹞淺深之狀﹐﹝絡脈爲淺﹐經脈爲深。﹞髙下所至﹐願聞其解。﹝經脈髙上於頭﹐下至於足。此之九義﹐並請聞之。﹞岐伯答曰﹕請言其次。

﹝次者﹐井滎輸經合等陰陽五行次第也。﹞肺出少商﹐少商者﹐手大指內側也﹐爲井﹔﹝肺脈從髒而起﹐出至大指次指之端﹐今至大指之端﹐還入於髒﹐此根據經脈順行從手逆數之法也。井者﹐古者以泉源出水之處爲井也﹐掘地得水之後﹐仍以本爲名﹐故曰井也。人之血气出於四肢﹐故脈出處以爲井也。手足三陰皆以木爲井﹐相生至於水之合也﹔手足三陽皆以金爲井﹐相生至於土之合也。所謂陰脈出陽﹐至陰而合﹐陽脈出陰﹐至土而合也。平按﹕指下《靈樞》《甲乙經》有端字﹐井下《靈樞》有木字。﹞澑於魚際﹐魚際者﹐手魚也﹐爲滎﹔﹝腕前大節之後﹐狀若魚形﹐故曰手魚也。脈出少商﹐溢入魚際﹐故爲滎也。焉迥反。﹞

注於太泉﹐太泉者﹐魚後下陷者之中也﹐爲輸﹔﹝輸﹐送致聚也。《八十一難》曰﹕五臟輸者﹐三焦行气之所畱止。故肺气與三焦之气送致聚於此處﹐故名爲輸也。平按﹕太泉《靈樞》《甲乙》作太淵﹐說見前。下字《靈樞》作一寸二字﹐輸作﹐《甲乙》作兪﹐下同﹐不再舉。﹞行於經渠﹐經渠者﹐寸口之中也﹐動而不居﹐爲經﹔﹝寸口之中﹐十二經脈歷於渠洫﹐故曰經渠。居﹐停也。

太陰之脈動於寸口不息﹐故曰不居。經者﹐通也﹐肺气至此常通﹐故曰經也。平按﹕行於經渠上《千金》有「過於列缺爲源」六字。﹞入於尺澤﹐尺澤者﹐肘中之動脈也﹐爲合﹐手太陰經也。﹝如水出井﹐以至海爲合﹐脈出指井﹐至此合於本髒之气﹐故名爲合﹐解餘十輸﹐皆放於此。諸輸穴名義﹐已《明堂》具釋也。﹞心出中衝﹐中衝者﹐手中指之端也﹐爲井﹔澑於勞宮﹐勞宮者﹐掌中中指本節之內間也﹐爲滎﹔﹝《明堂》一名五星也﹐掌中動脈也。平按﹕心《甲乙》作心主。

《靈樞》井下有木字。﹞注於大陵﹐大陵者﹐掌後兩骨之間方下者也﹐爲輸﹔平按﹕爲輸下《千金》有過於內關爲源六字。兩骨之間方下者也《甲乙》作兩筋間陷者中。行於間使﹐間使道兩筋之間﹐三寸之中也﹐有過則至﹐無過則止﹐爲經﹔﹝方下﹐陷中也。三寸之中者﹐三寸之際也。有虛實之過﹐則气使至此﹔無過不至﹐故止也。《明堂》此手心主經下﹐有手少陰五輸﹐此經所說心不受邪﹐故手少陰無輸也。平按﹕道上《靈樞》有之字。﹞入於曲澤﹐曲澤者﹐肘內廉下陷者之中也﹐屈而得之﹐爲合﹐手心主經也。肝出大惇﹐大惇者﹐足大趾之端及三毛之中也﹐爲井﹔﹝足大趾端及三毛皆是大惇﹐厥陰脈井也。平按﹕屈而得之《甲乙》作屈肘得之。手心主《靈樞》作手少陰。井下《靈樞》有木字。﹞澑於行間﹐行間者﹐大指之間也﹐爲滎﹔﹝《明堂》足厥陰脈動應手也。平按﹕《靈樞》大指上有足字。﹞注於太衝﹐太衝者﹐在行間上二寸陷者之中也﹐爲輸﹔﹝《明堂》本節後二寸或一寸半陷中也。平按﹕《靈樞》行間上無者在二字。﹞行於中封﹐中封者﹐在內踝前一寸半陷者中也﹐使逆則宛﹐使和則通﹐搖足而得之﹐爲經﹔﹝气行曰使。宛﹐不伸也﹐塞也。

《明堂》內踝前一寸﹐仰足而取之﹐陷者中。伸足乃得之也。平按﹕《千金》過於中封爲源﹐行於中爲經。與此不同。﹞入於曲泉﹐曲泉者﹐輔骨之下大筋之上也﹐屈膝而得之﹐爲合﹐足厥陰經也。﹝《明堂》在膝內輔骨下﹐大筋上﹐小筋下﹐陷中也。﹞脾出隱白﹐隱白者﹐足大趾之端內側也﹐爲井﹔澑於太都﹐太都者﹐本節之後下陷者之中也﹐爲滎﹔注於太白﹐太白者﹐核骨之下也﹐爲輸﹔﹝核骨在大指本節之後﹐然骨之前髙骨是也。核﹐莖革反。平按﹕《靈樞》井下有木字﹐太都作大都。核袁刻誤作腕﹐注同。注﹐核莖革反﹐袁刻無此四字。﹞行於商丘﹐商丘者﹐內踝下陷者之中也﹐爲經﹔﹝《明堂》足內踝下微前。平按﹕行於商丘上《千金》有過於公孫爲源六字。﹞入於陰之陵泉﹐陰之陵泉者﹐輔骨之下陷者之中也﹐屈伸而得之﹐爲合﹐足太陰經也。﹝膝下內側輔骨下也。平按﹕《靈樞》無屈字﹐太陰下無經字。﹞腎出湧泉﹐湧泉者﹐足心也﹐爲井﹔﹝《明堂》一名地衝也。平按﹕湧泉《靈樞》《甲乙》作泉。井下《靈樞》有木字。﹞澑於然谷﹐然谷者﹐然骨之下也﹐爲滎﹔﹝《明堂》一名龍泉﹐在足內踝前起大骨下陷中。卽此大骨爲然骨。﹞注於太溪﹐太溪者﹐內踝之後跟骨之上陷者之中也﹐爲輸﹔﹝《明堂》跟骨上動脈也。平按﹕《靈樞》太溪作大溪﹐陷下無「者之」二字。爲輸下《千金》有「過於水泉爲源」六字。﹞行於復畱﹐復畱者﹐上踝二寸﹐動而不休也﹐爲經﹔﹝《明堂》一名昌陽﹐一名伏白﹐足少陰脈﹐動不休也。平按﹕復畱《甲乙》作復澑。踝上《靈樞》《甲乙》有內字。二寸下《甲乙》有陷者中三字。﹞入於陰谷﹐陰谷者﹐輔骨之後﹐大筋之下﹐小筋之上也﹐按之應手﹐屈膝而得之﹐爲合﹐足少陰經也。﹝《明堂》在膝內輔骨之後。按應手﹐謂按之手下覺異也。﹞膀胱出於至陰﹐至陰者﹐足小指之端也﹐爲井﹔﹝《明堂》在足小指外側﹐去爪甲角如韭葉也。平按﹕《靈樞》井下有金字。﹞澑於通谷﹐通谷者﹐本節之前﹐爲滎﹔﹝《明堂》通谷者﹐小指外側﹐本節前陷中也。平按﹕前下《靈樞》有外側也三字。﹞注於束骨﹐束骨者﹐本節之後也﹐爲輸﹔﹝《明堂》在足小指外側﹐本節後陷中也。

平按﹕後下《靈樞》有「陷者中」三字。﹞過於京骨﹐京骨者﹐外踝之下也﹐爲原﹔﹝齊下動气者﹐人之生命﹐十二經之根本也﹐故名曰原。三焦者﹐原气之別使﹐主行三气﹐經營五臟六腑。

故原者﹐三焦之尊稱也﹐是以五臟六腑皆有原也。肺之原出太泉﹐心之原出大陵也﹐肝之原出太衝﹐脾之原出太白﹐腎之原出大溪﹐手少陰經原出神門掌後兌骨之端。此皆以輸爲原者﹐以輸是三焦所行之气畱止處也。六腑原者﹐膽原出丘虛﹐胃原出衝陽﹐大腸原出合骨﹐小腸原出完骨﹐膀胱原出京骨﹐三焦原出陽池。六腑者陽也﹐三焦行於諸陽﹐故置一輸名原﹐不應五時也。所以腑有六輸﹐亦與三焦共一气也。平按﹕外踝《靈樞》作「外側大骨」四字。原《千金》作源﹐下同。﹞行於昆侖﹐昆侖者﹐在外踝之後﹐跟骨之上也﹐爲經﹔入於委中﹐委中者﹐中也﹐爲合﹐委而取之﹐足太陽經也。

﹝《明堂》在中央約文中動脈也。平按﹕「之上」下《甲乙》有「陷中細脈動應手」七字。

《靈樞》中也﹐也作央﹐太陽下無經字。﹞膽出於竅陰﹐竅陰者﹐足小指次指之端也﹐爲井﹔﹝《明堂》足小指次指端去爪甲角如韭葉。平按﹕井下《靈樞》有金字。﹞澑於俠溪﹐俠溪者﹐小指次指之間也﹐爲滎﹔﹝《明堂》小指次指歧骨間本節前陷中。平按﹕小指上《靈樞》有足字。﹞

注於臨泣﹐臨泣者﹐上行一寸半陷者中也﹐爲輸﹔﹝《明堂》在足小指次指本節皮間陷者中﹐去俠溪一寸半也。平按﹕注皮間《甲乙》作後間。﹞過於丘虛﹐丘虛者﹐外踝之下陷者之中也﹐爲原﹔﹝《明堂》外踝下如前陷者中﹐去臨泣三寸也。平按﹕虛《靈樞》《甲乙》作墟。下陷上《靈樞》有前字。注去臨泣三寸《甲乙》作去臨泣一寸。﹞行於陽輔﹐陽輔者﹐外踝之上﹐輔骨之前﹐及絕骨之端也﹐爲經﹔﹝《明堂》無及﹐及卽兩處也。平按﹕輔骨上《甲乙》有四寸二字。

端下《甲乙》有「如前三分去丘虛七寸」九字。﹞入於陽之陵泉﹐陽之陵泉者﹐在膝外陷者中也﹐爲合﹐伸足而得之﹐足少陽經也。﹝《明堂》在膝下外廉也。平按﹕《靈樞》外膝作在膝﹐伸下無足字。﹞胃出於厲兌﹐厲兌者﹐足大趾之內﹐次指之端也﹐爲井﹔﹝《明堂》去爪甲角如韭葉也。平按﹕井下《靈樞》有金字。﹞澑於內庭﹐內庭者﹐次指外間陷者中也﹐爲滎﹔﹝《明堂》足大趾次指外間也。平按﹕外間下《靈樞》無陷者中三字。﹞注於陷谷﹐陷谷者﹐中指內間上行二寸陷者之中也﹐爲輸﹔﹝《明堂》足大趾次指外間本節皮陷者中﹐去內庭二寸也。

平按﹕陷谷者下《靈樞》有上字。注皮字《甲乙》作後。﹞過於衝陽﹐衝陽者﹐足跗上五寸陷者中也﹐爲原﹐搖足而得之﹔﹝《明堂》一名會原﹐足跗上五寸骨間動脈上﹐去陷谷三寸也。平按﹕跗《甲乙》作趺。﹞行於解溪﹐解溪者﹐上衝陽一寸半陷者中也﹐爲經﹔﹝《明堂》衝陽後一寸半腕上也。﹞入於下陵﹐下陵者﹐膝下三寸﹐外三里也﹐爲合﹔復下三寸﹐爲巨虛上廉也﹐復下三寸﹐爲巨虛下廉也﹐大腸屬上﹐小腸屬下﹐足陽明胃脈也﹐大腸小腸皆屬於此﹐足陽明經也。

﹝人膝如陵﹐陵下三寸﹐一寸爲一里也。三里以下﹐三寸之下上下處﹐上際爲上廉﹐下際爲下廉。

以在骨外側﹐故名爲廉。足陽明脈行此虛中﹐大腸之气在上廉中與陽明合﹐小腸之气在下廉中與陽明合﹐故曰大腸屬上﹐小腸屬下也。平按﹕《靈樞》下有骨字。上「復下」二字下﹐有「三里」二字﹔下「復下」二字下﹐有「上廉」二字。皆屬於此作皆屬於胃。﹞三焦者﹐上合於手少陽﹐出於關衝﹐關衝者﹐手小指次指之端也﹐爲井﹔澑於掖門﹐掖門者﹐小指之間也﹐爲滎﹔注於中渚﹐中渚者﹐本節之後也﹐爲輸﹔過於陽池﹐陽池者﹐在腕上陷者之中也﹐爲原﹔﹝陽池《明堂》一名別陽﹐在手錶腕上陷中也。平按﹕《靈樞》井下有金字﹐掖作液﹐《甲乙》作腋。之間上《靈樞》有次指二字﹐之後下有陷中者三字。﹞行於支溝﹐支溝者﹐腕上三寸兩骨間陷者中也﹐爲經﹔入於天井﹐天井者﹐在肘外大骨之上陷者中也﹐爲合﹐屈時而得之﹔﹝《明堂》在肘外大骨之後﹐肘後一寸兩筋間陷中也。平按﹕《靈樞》腕上作上腕﹐而得之作乃得之。﹞三焦下輸﹐在於足太陽之前﹐少陽之後﹐出於中外廉﹐名曰委陽﹐此太陽之絡也。手少陽經也。﹝上焦如霧﹐中焦如漚﹐下焦如瀆﹐此三焦之气上下皆通﹐故上輸在背第十三椎下兩旁各一寸半﹐下輸在此太陽之間出外廉足太陽絡。三焦下行气聚之處﹐故曰下輸也。平按﹕《靈樞》足太陽作足大趾。﹞足三焦者﹐太陽之所將﹐太陽之別也﹐上踝五寸﹐而別入貫腸﹐出於委陽﹐並太陽之正﹐入絡膀胱下焦﹐﹝﹐遄免反﹐腓腸也。腎間動气﹐足太陽將原气別使三焦之气﹐出足外側大骨下赤白肉際陷中爲原﹐上踝五寸﹐別入貫腸﹐出委陽﹐並太陽之正﹐入腹絡膀胱﹐下焦卽膀胱也。原气太陽絡於膀胱﹐節約膀胱﹐使溲便調也。

以此三焦原气行足﹐故名足三焦也。平按﹕《靈樞》三焦上無足字﹐太陽之所將作少陽太陰之所將﹐注云﹕一本作太陽。﹞盛則閉﹐虛則遺溺﹐遺溺則補﹐閉則瀉。小腸上合於手太陽﹐出於少澤﹐少澤者﹐小指之端也﹐爲井﹔﹝《明堂》一名少吉﹐去爪甲下一分陷中。平按﹕《靈樞》盛作實﹐小腸上有手太陽三字﹐井下有金字。﹞澑於前谷﹐前谷者﹐手小指本節之前陷者中也﹐爲榮﹔﹝《明堂》在手小指外側中也。平按﹕小指《靈樞》作外廉。﹞注於後溪﹐後溪者﹐本節之後也﹐爲輸﹔﹝《明堂》在手小指外側本節後陷中也。平按﹕本節上《靈樞》有在手外側四字。﹞過於完骨﹐完骨者﹐在手外側腕骨之前也﹐爲原﹔﹝《明堂》在手外側腕前起骨下陷中。卽此起骨爲腕骨﹐此經名完骨。胡端反。平按﹕完骨《靈樞》《甲乙》作腕骨。﹞

行於陽谷﹐陽谷者﹐在兌骨之下陷者中也﹐爲經﹔﹝《明堂》在手外側腕中兌骨之下也。平按﹕兌《靈樞》作銳。﹞入於小海﹐小海者﹐在肘內大骨之外﹐去肘端半寸陷者之中也﹐伸臂而得之﹐爲合﹐手太陽經也。﹝《明堂》屈肘乃得之。平按﹕《靈樞》端上無肘字。﹞大腸上合於手陽明﹐出於商陽﹐商陽者﹐大指次指之端也﹐爲井﹔﹝《明堂》一名而明﹐一名絕陽﹐大指次指內側﹐去爪甲角如韭葉也。平按﹕《靈樞》井下有金字。﹞澑於二間﹐二間在本節之前﹐爲滎﹔﹝《明堂》二間在手大指次指本節前內側陷中也。平按﹕爲滎上《靈樞》作澑於本節之前二間八字。﹞

注於三間﹐三間在本節之後﹐爲輸﹔﹝《明堂》一名少谷﹐在手大指次指本節後內側陷中也。平按﹕此節《靈樞﹞作注於本節之後三間爲輸。過於合谷﹐合谷者﹐在大指之間也﹐爲原﹔﹝《明堂》一名虎口﹐在大指歧骨間也。平按﹕大指下《靈樞》有歧骨二字。﹞行於陽溪﹐陽溪者﹐在兩筋之間陷者中﹐爲經﹔﹝《明堂》一名中槐﹐在腕中上側兩筋間也。平按﹕兩筋之間《甲乙》作腕中上側兩旁間七字。注中槐《甲乙》作中魁。﹞入於曲池﹐曲池者﹐在肘外輔曲骨之中也﹐屈肘而得之﹐爲合﹐手陽明經也。是謂五臟六腑之輸﹐五五二十五輸﹐六六三十六輸。﹝心不受邪﹐手少陰無輸﹐故五臟各輸有二十五輸。根據《明堂》手少陰有五輸﹐總有三十輸。六腑有原輸﹐故有三十六輸。皆是臟腑之气﹐送致聚於此穴﹐故名爲輸也。平按﹕《靈樞》無曲池者三字﹐輔曲骨之中作輔骨陷者中﹐《甲乙》作輔骨肘骨之中。屈肘《靈樞》作屈臂。﹞六腑皆出足三陽﹐上合於手者也。﹝六腑足陽明脈上合手陽明﹐足太陽上合手太陽﹐足少陽上合手少陽也。﹞缺盆之中﹐任脈也﹐名曰天突。次任脈之側動脈﹐足陽明也﹐名曰人迎﹝二﹞﹐次脈手陽明也﹐名曰扶突﹝二﹞﹐次脈手太陽也﹐名曰天窗﹝二﹞﹐次脈足少陽也﹐名曰天容﹝二﹞﹐次脈手少陽也﹐名曰天牖﹝二﹞﹐次脈足太陽也﹐名曰天柱﹝二﹞﹐次脈項中央之脈督脈﹐名曰風府﹝二﹞﹐掖內動脈﹐手太陰也﹐名曰天府。掖下三寸﹐手心主也﹐名曰天池。﹝此言脈在胸項頸掖之下次﹐以任脈在陰﹐居於前中﹐督脈在陽﹐處於後中﹐任之左右﹐六陽爲次﹐兩側掖下﹐二陰所行﹐此之十輸﹐脈之要者也。平按﹕《靈樞》天突下有一字﹐自此以下﹐凡次字上﹐有二三四五六七等字﹐本書原抄均有小二字旁注於左。項中央《靈樞》作頸中央。風府下原本仍有小二字《靈樞》無。掖《靈樞》作腋。注胸項袁刻作胸頂。﹞刺上關者﹐不能欠﹔﹝上關開口有空﹐刺之有傷﹐不得開口﹐故不能欠也。﹐邱庶反﹐張口也。﹞刺下關者﹐欠不能。﹝下關合口有空﹐刺之有傷﹐不得合口﹐故不能也。﹞刺犢鼻者﹐屈不能伸﹔﹝犢鼻在膝臏下上俠解大筋中﹐刺之傷筋﹐筋病屈不能伸也。《明堂》無禁也。﹞刺內關者﹐伸不能屈。﹝內關在掌後去腕二寸﹐別走手少陽﹐手心主絡﹐《明堂》無禁﹐刺之傷骨﹐骨傷伸不能屈也。平按﹕內關《靈樞》作兩關。者字袁刻誤作音。﹞手陽明次在其外﹐不至曲頰一寸。

﹝手陽明從缺盆上頸貫頰﹐入下齒中﹐不至曲頰﹐故去曲頰一寸是也。平按﹕手陽明上《靈樞》有足陽明挾喉之動脈也其在膺中十四字。其外《靈樞》作其外。﹞手太陽當曲頰。﹝手太陽循頸上頰。頰﹐曲頰也﹐近牙車是也。﹞足少陽在耳下曲頰之後。﹝足少陽支從耳後出走耳前﹐至目銳後﹐故在耳下曲頰後是。﹞手少陽出耳後﹐上加完骨之上。﹝手少陽上項挾耳後﹐故直上出耳上角﹔完骨在耳後﹐故上加完骨上是也。﹞足太陽挾項大筋之中髮際。﹝兩大筋中髮際﹐此太陽輸也。﹞陰尺動脈在五里﹐五輸之禁。﹝陽爲寸﹐故陰爲尺。陰尺之中﹐五臟動脈在肘上五里五輸大脈之上。《明堂》云﹕五里在肘上三寸﹐手陽明脈气所發﹐行向裏大脈中央﹐禁不可刺﹐灸十壯﹐左取右﹐右取左。大脈﹐五臟大脈气輸也。

故禁刺不禁灸也。﹞肺合大腸﹐大腸﹐傳導之腑也。﹝傳導糟粕令下也。﹞心合小腸﹐小腸者﹐受盛之腑也。﹝胃化糟粕﹐小腸受而盛也。﹞肝合膽﹐膽者﹐中精之腑也。﹝膽不同腸胃受傳糟粕﹐惟藏精液於中也。﹞脾合胃﹐胃者﹐五穀之腑也。﹝受五穀之味也。﹞腎合膀胱﹐膀胱者﹐津液腑也。﹝膀胱盛尿﹐故曰津液之腑也。平按﹕腑上《靈樞》有之字。﹞少陰屬腎﹐腎上連肺﹐故將兩髒矣。﹝足少陰脈貫肝入肺中﹐故曰上連也。腎受肺气﹐腎便有二﹐將爲兩髒。《八十一難》曰﹕五臟亦有六者﹐謂腎有兩髒也。平按﹕《靈樞》少陰作少陽﹐兩髒下無矣字。﹞三焦﹐中瀆之腑也﹐水道出﹐屬膀胱﹐是孤之腑也。﹝中﹐謂臟腑中也。下焦如瀆﹐從上焦下气﹐津液入於下焦﹐下焦津液流入膀胱之中﹐無藏爲合﹐故曰孤腑也。平按﹕《靈樞》出下有焉字。﹞此六腑之所與合者也。﹝腑﹐之聚也。五穀淸濁气味皆聚於中﹐故六皆名腑。孤腑內與六腑气通﹐故曰合也。﹞春取絡脈諸滎大經分肉之間﹐甚者深取﹐間者淺取之﹔﹝春時陽气﹐始生微弱﹐未能深至經中﹐故取絡脈及取諸滎﹐並大筋分肉之間也。﹞夏取諸輸孫絡﹑肌肉皮膚之上﹔﹝陽气始長﹐熱燻腠理﹐內至於經﹐然猶脈疲气弱﹐故取諸輸孫絡之分﹑腠理肌肉皮膚之上也。平按﹕注然猶﹐猶字袁刻誤作後。﹞秋取諸合﹐餘如春法﹔﹝陰气始殺﹐猶未能盛﹐故取於輸及以合也。

春時陰气衰少爲弱﹐陽气初生爲微﹐秋時陽气衰少爲弱﹐陰气始生爲微﹐病間故如春法﹐取絡滎大經分間﹐亦隨病間甚﹐淺深爲度也。﹞

﹝平按﹕注故如春法上﹐原本有病間二字﹐疑衍。﹞冬取諸井﹑諸輸之分﹐欲深而畱之。

﹝冬時足少陰气急緊﹐足太陽伏沈﹐故取諸井以下陰气﹐取滎以實陽气﹐皆深爲之者也。﹞此四時之序﹐﹝根據於四時行療次序。﹞气之所處﹐﹝隨於四時人气在處也。﹞病之所捨﹐﹝隨於四時邪之居所也。平按﹕居所袁刻作所居。﹞髒之所宜也。﹝療五臟病﹐根據四時所宜也。﹞轉筋者﹐立而取之﹐可令遂已。﹝人立﹐筋病痛聚﹐故立燔鍼刺之。﹞痿厥者﹑張而刺之﹐可令立快。﹝手足痿厥﹐開張卽得其輸﹐然後刺之。﹞

卷第十一﹟輸穴

變輸

平按﹕此篇自篇首至味主合﹐見《靈樞》卷七第四十四《順气一日分爲四時》篇﹐又見《甲乙經》卷一第二。自問曰春取絡脈至末﹐見《素問》卷十六第六十一《水熱穴論》篇﹐又見《甲乙經》卷五第一上編。

黃帝曰﹕余聞刺有五變﹐以主五輸﹐願聞其數。岐伯曰﹕人有五臟﹐髒有五變﹐變有五輸﹐故五五二十五輸﹐以應五時。﹝五時﹐謂春夏長夏秋冬也。平按﹕《甲乙》輸作﹐下同﹐無餘聞刺有﹑以主六字。《靈樞》髒有五變作五臟有五變﹐變有五輸作五變有五輸。﹞黃帝曰﹕願聞五變。岐伯曰﹕肝爲牡髒﹐其色靑﹐其時春﹐其音角﹐其味酸﹐其日甲乙﹔心爲牡髒﹐其色赤﹐其時夏﹐其日丙丁﹐其音徵﹐其味苦﹔脾爲牝髒﹐其色黃﹐其時長夏﹐其日戊己﹐其音宮﹐其味甘﹔肺爲牝髒﹐其色白﹐其音商﹐其時秋﹐其日庚辛﹐其味辛﹔腎爲牝髒﹐其色黑﹐其時冬﹐其日壬癸﹐其音羽﹐其味鹹﹐是謂五變。﹝肝心屬於木火﹐故爲牡髒﹔脾肺腎屬於土金水﹐故爲牝髒。牝牡五臟五色五時五音五味﹐故有二十五之變也。平按﹕《甲乙》無黃帝至岐伯曰十字﹐其日甲乙在其音角之上﹐其音商在其日庚辛之下。注二十五之變﹐二十字袁刻誤作其。﹞黃帝曰﹕以主五輸柰何﹖岐伯曰﹕髒主冬﹐冬刺井﹔﹝冬時萬物收藏﹐故五臟主冬也。井﹐爲木也。木﹐春也。春時萬物始生﹐如井中泉水。冬時萬物始萌﹐如井水深﹐未出而刺之者﹐刺井微也。平按﹕《甲乙》無黃帝至岐伯曰十二字﹐《靈樞》無岐伯曰三字。﹞色主春﹐春刺滎﹔﹝春時萬物初生鮮華﹐故五色主春。滎﹐火也。火﹐夏也。夏時萬物滎長﹐如水流溢。春時萬物始生﹐未榮而刺之者﹐亦刺滎微也。﹞時主夏﹐夏刺輸﹔﹝夏時萬物榮華﹐四時之勝﹐故五時主夏。輸﹐土也。土﹐長夏也。長夏之時﹐萬物盛極﹐如水致聚。夏時榮未盛極而刺之者﹐亦刺輸微也。﹞音主長夏﹐長夏刺經﹔﹝長夏萬物榮盛﹐音律和四時之序﹐故五音主於長夏。經﹐金也。金﹐秋也。秋時萬物將衰。長夏之時﹐萬物盛而未衰而刺之者﹐亦刺經微也。﹞味主秋﹐秋刺合﹐﹝秋時萬物皆熟﹐眾味並盛﹐故五味主秋也。合﹐水也。水﹐冬也。冬時萬物收藏﹐如水之入海。秋時萬物收而未藏而刺之者﹐亦刺合微也。﹞是謂五變﹐以主五輸。﹝是萬物五變﹐主五行輸也。﹞黃帝曰﹕諸原安合以致六輸﹖﹝五變合於五輸﹐原之一輸與何物合﹖平按﹕六輸《甲乙》作五。﹞岐伯曰﹕原獨不應五時﹐以經合之﹐以應其數﹐故六六三十六輸。﹝六腑者﹐陽也。人之命門之气﹐乃是腎間動气﹐爲五臟六腑十二經脈性命根﹐故名爲原。三焦者﹐原气之別使﹐通行原之三气﹐經營五臟六腑﹐故原者三焦之尊稱也﹐不應五時﹐與陽經而合以應其數﹐故有六六三十六輸也。﹞黃帝曰﹕何謂髒主冬﹐時主夏﹐音主長夏﹐味主秋﹐色主春﹖願聞其故。岐伯曰﹕病在藏者﹐取之井﹔﹝井﹐木也。井主心下滿﹐是肝爲滿也。冬時心下滿病﹐刺其井者﹐遣其本也。﹞病變於色者﹐取之滎﹔﹝滎﹐火也。滎主身熱﹐是心爲熱也。春時身熱之病﹐刺其滎者﹐亦遣其本也。平按﹕《甲乙》滎作營。﹞病時間時甚者﹐取之輸﹔﹝輸﹐土也。輸主體重節痛﹐時間時甚﹐是脾爲病也。夏時體重節痛﹐時間時甚﹐刺其輸者﹐亦遣其本也。﹞病變於音者﹐取之經﹐經滿而血者﹔﹝經﹐金也。金主喘咳寒熱﹐經血而滿﹐是肺爲病也。長夏喘咳寒熱﹐經血而滿﹐刺其經者﹐亦遣其本也。平按﹕經滿﹐經字《甲乙》注云亦作絡。﹞病在胃﹐及以飲食不節得病者﹐取之於合﹐﹝合﹐水也。合主逆气而泄﹐是腎爲病也。秋時飲食不節﹐逆而泄﹐刺其合者﹐亦遣其本也。平按﹕胃﹐《甲乙》注云﹕亦作胸。﹞故命曰味主合﹐﹝故味病主合也。﹞是謂五變。黃帝曰﹕善。﹝以原不應五時﹐故有五變也。平按﹕《靈樞》無黃帝曰善四字﹐《甲乙》同。﹞

問曰﹕春取絡脈分肉何也﹖答曰﹕春者木始治﹐肝气生﹐肝气急﹐其風疾﹐經脈常深﹐其气少﹐不能深入﹐故取絡脈分肉間也。﹝絡脈浮淺﹐經脈常深﹐春時邪在絡脈分肉間﹐故取之也。

平按﹕肝气生《素問》作肝气始生﹐《甲乙》同。﹞曰﹕夏取盛經分腠何也﹖曰﹕夏者火始治﹐心气始長﹐脈瘦气弱﹐陽气流溢﹐燻熱分腠﹐內至於經﹐故取盛經分腠﹐絕膚而病去者﹐邪居淺也。﹝陽气獨盛﹐故脈瘦气弱也。熱气內至於經﹐外燻分腠﹐故取盛經分腠淺處也。平按﹕流《素問》作畱﹐新校正云「別本一作流。」燻熱分腠《甲乙》作血溫於腠。﹞所謂盛經者﹐陽脈也。

﹝三陽盛經也。夏日其經熱盛﹐故取其盛經部內分腠。﹞曰﹕秋取經輸者何也﹖曰﹕秋者金始治﹐肺將初殺﹐金將勝火﹐陽气在合﹐陰气初勝﹐濕气及體﹐陰气未盛﹐未能深入﹐故取輸以瀉陰邪﹐取合以虛陽邪﹐陽气始衰﹐故取於合。﹝經輸者﹐謂經之穴也。秋病在輸者﹐故取其輸以瀉陰邪﹔陽衰在合﹐故取於合以虛陽邪也。平按﹕初殺《素問》《甲乙》作收殺。陰气初勝﹐《甲乙》無初字。及體《甲乙》作反體。故取於合下﹐《甲乙》有是謂始秋之治變也﹐《素問》新校正亦引此文。﹞曰﹕冬取井滎何也﹖曰﹕冬者水始治﹐腎方閉﹐陽气衰少﹐陰气緊﹐巨陽伏沈﹐陽脈乃去﹐﹝緊﹐盛也。巨陽足太陽气﹐伏沈在骨也。平按﹕緊《素問》《甲乙》作堅盛二字。﹞故取井以下陰逆﹐取滎以實陽气﹐故取井滎﹐春不鼽衄﹐此之謂也。﹝井爲木也﹐滎爲火也。冬合之時取井滎者﹐冬陰气盛﹐逆取其春井﹐瀉陰邪也﹔逆取其夏滎﹐補其陽也。故冬無傷寒﹐春不鼽衄也。平按﹕以實陽气﹐《素問》新校正云「全元起本實作遣﹐《甲乙》《千金》作通。」此之謂也句﹐《甲乙》作是謂末冬之治變也﹐《素問》新校正亦引此文。﹞

卷第十一﹟輸穴

腑病合輸

平按﹕此篇見《靈樞》卷一第四《邪气臟腑病形》篇。自五臟六腑之气至此胃脈也﹐見《甲乙經》卷四第二下編。自大腸腑者至取三里﹐見《甲乙經》卷九第七。自小腸病者至取巨虛上廉﹐見《甲乙經》卷九第八。自三焦病者至取之委中央﹐見《甲乙經》卷九第九。自膽病者至陽陵泉﹐見《甲乙經》卷九第五。自刺此者必中气穴至末﹐見《甲乙經》卷五第一下編。惟自大腸以下﹐《甲乙經》文義𨿽同﹐編次前後小異。

黃帝曰﹕余聞五臟六腑之气﹐滎輸所入爲合。今何道從入﹖入安連過﹖願聞其故。﹝問臟腑脈之滎輸之合﹐行處至處也。平按﹕輸《甲乙》作兪。今《靈樞》《甲乙》均作令。連過《甲乙》作從道﹐無願聞其故及下岐伯答七字。﹞岐伯答曰﹕此陽脈之別入於內﹐屬於腑者也。﹝此言合者﹐取三陽之脈別屬腑者稱合﹐不取陰脈。以陽脈內屬於腑﹐邪入先至於腑﹐後至於髒故也。﹞

黃帝曰﹕滎輸與合﹐各有名乎﹖岐伯答曰﹕滎輸治外經﹐合治內腑。﹝五臟六腑﹐滎輸未至於內﹐故但療外經之病。此言合者﹐惟取陽經屬內腑者﹐以療內腑病也。平按﹕《甲乙》外下有髒字。﹞

黃帝曰﹕治內腑柰何﹖岐伯答曰﹕取之於合。黃帝曰﹕合各有名乎﹖岐伯答曰﹕胃合入於三里﹐﹝胃气﹐循足陽明脈﹐合於三里﹐故胃有病﹐取之三里﹐療胃腑也。平按﹕《靈樞》無入字。﹞

大腸合入於巨虛上廉﹐﹝大腸之气﹐循胃足陽明脈﹐合巨虛上廉﹐故大腸有病﹐療巨虛上廉也。﹞

小腸合入於巨虛下廉﹐﹝小腸之气﹐循足陽明脈﹐合巨虛下廉﹐故小腸有病﹐療巨虛下廉也。﹞

三焦合入於委陽﹐﹝三焦之气﹐循足太陽合於委陽﹐故三焦有病﹐療於委陽也。﹞膀胱合入於委中﹐﹝膀胱之气﹐循足太陽脈﹐下合委中﹐故膀胱有病﹐療於委中也。平按﹕中下《靈樞》《甲乙》均有央字。﹞膽合入於陽陵泉。﹝膽气﹐循足少陽脈﹐下合陽陵泉﹐故膽有病﹐療陽陵泉也。﹞黃帝曰﹕取之柰何﹖答曰﹕取之三里者﹐低跗﹔取之巨虛者﹐舉足﹔取之委陽者﹐屈伸而索之﹔委中者﹐屈而取之﹔陽陵泉者﹐正立豎膝﹐予之齊下﹐至委陽之陽取之﹔取諸外經者﹐揄伸而從之。﹝以下取六合之輸﹐療內府法也。正立則膝豎。揄﹐與朱反﹐引也。平按﹕《甲乙》索作取﹐屈而取之作屈膝而取之。《靈樞》豎上無立字﹐伸作申。﹞黃帝曰﹕願聞六腑之病。﹝六腑與六輸而合療內腑之病﹐而未知腑病之形也。﹞岐伯曰﹕面熱者﹐足陽明病﹐﹝以下言手足陽明病。面熱﹐陽明脈起面﹐故足陽明病﹐面熱爲候也。﹞

魚絡血者﹐手陽明病﹐﹝手陽明脈行於魚後﹐故魚絡血見﹐手陽明病候也。﹞兩跗之上脈堅若陷者﹐足陽明病﹐此胃脈也。﹝足陽明下足跗入大指間﹐故跗上脈緊若陷﹐足陽明病候。平按﹕《靈樞》堅若二字作豎。﹞大腸病者﹐腸中切痛而鳴濯濯﹐冬日重感於寒則泄﹐當齊而痛﹐不能久立﹐與胃同候﹐取巨虛上廉。﹝以下言六腑病形並取穴所在。當齊痛者﹐回腸﹐大腸也﹐大腸當齊﹐故病當齊痛也。與胃同候者﹐大腸之气﹐與胃足陽明合巨虛上廉﹐故同候之。濯﹐徒角反﹐腸中水聲也。平按﹕則泄《靈樞》作卽泄﹐《甲乙》無此二字。﹞胃病者﹐腹脹﹐胃管當心而痛﹐上交兩脇﹐鬲咽不通﹐飲食不下﹐取之三里。﹝胃管當心痛者﹐胃脈足陽明之正﹐上至髀﹐入於腹裏﹐屬胃散脾﹐上通於心﹐上循咽﹐其足陽明大絡﹐循脛骨外廉﹐上絡頭﹐故胃管及當心而痛﹐上交於脇﹐鬲中並咽﹐並不得通也。平按﹕胃管《靈樞》《甲乙》作胃脘。上交《靈樞》作上肢﹐《甲乙》作上。鬲《靈樞》作膈。﹞小腸病者﹐少腹痛﹐腰脊控尻而痛﹐時窘之後﹐﹝小腸當少腹附脊﹐左環葉積﹐故少腹腰脊控尻而痛﹐時急之大便之處也。平按﹕少腹《靈樞》作小腹。

控尻《靈樞》《甲乙》作控睪。注左環﹐左字袁刻誤作空。﹞當耳前熱﹐若寒甚﹐若獨眉上熱甚﹐﹝小腸手太陽﹐上至目銳﹐卻入耳中﹐故小腸病﹐循此寒及熱也。平按《甲乙》耳上無當字。眉《靈樞》《甲乙》作肩。﹞及手小指次指之間熱﹐若脈陷者﹐此其候手太陽也﹐取巨虛下廉。﹝手太陽脈出行之處﹐故此處熱﹑脈陷以爲候也。平按﹕《靈樞》太陽下有病字。﹞

三焦病者﹐腹气滿﹐少腹尢堅﹐不得小便﹐窘急﹐﹝尢﹐甚也。平按﹕《甲乙》腹下有脹字﹐尢堅作尢甚堅。﹞溢則爲水﹐畱則爲脹﹐候在足太陽之外大絡﹐絡在太陽少陽之間﹐亦見於脈﹐取之委陽。﹝下焦溢則爲水也。太陽少陽之間﹐三焦下輸委陽也。平按﹕《靈樞》水上無爲字﹐畱則作畱卽。委陽《甲乙》作委中。﹞膀胱病﹐少腹偏腫而痛﹐以手按之﹐則欲小便而不得﹐﹝偏腫者﹐大腹不腫也﹐此府病也。平按﹕則欲《靈樞》作卽欲。﹞肩上熱若脈陷﹐及足小指外側及脛踝後皆熱若脈陷﹐取之委中央。﹝膀胱足太陽脈﹐起目內﹐上額下項﹐循脛踝後至足小指外側﹐故膀胱病﹐循脈行處熱及脈陷以爲候也。平按﹕肩上《甲乙》作眉上﹐注云「一本作肩。」《靈樞》外側作外廉。取之委中央《甲乙經》作取委中。﹞膽病者﹐善太息﹐﹝膽病則魂神不暢﹐故好太息也。﹞口苦嘔宿汁﹐﹝膽熱溢水精﹐故口苦嘔宿膽汁。平按﹕汁《甲乙》作水。﹞心下澹澹恐﹐如人將捕之﹐﹝膽病心動怖畏﹐故如人將捕也。平按﹕《甲乙》恐上有善字。《靈樞》無如字。﹞嗌中然數唾﹐候在足少陽之本末﹐﹝謂閡﹐咽嗌之中﹐如有物閡也﹐居薤反。

足少陽本在竅陰之間﹐標在窗籠﹐卽本末也。平按﹕數唾《甲乙》作數咳唾。《靈樞》唾下無候字。﹞亦視其脈之陷下者灸之﹐其寒熱也﹐取之陽陵泉。﹝脈陷下者寒﹐故灸之也。寒熱取陽陵泉﹐通行鍼灸也。﹞黃帝曰﹕刺之有道乎﹖岐伯曰﹕刺此者﹐必中气穴﹐毋中肉節﹐中气穴則鍼遊於巷﹐中肉節則肉膚痛﹐﹝以下行鍼法也。中於肉者﹐不著分肉之間﹐中於節者﹐不鍼骨穴之內﹐皆不遊巷也。巷﹐謂街巷﹐空穴之處也。平按﹕遊《靈樞》作染﹐注云「一作遊。」肉膚《靈樞》《甲乙》作皮膚。﹞補瀉反則病益篤﹐﹝虛而瀉之﹐實而補之﹐故曰反也。﹞中筋則筋緩﹐﹝中筋不中其痛﹐則筋傷無力﹐故緩也。﹞邪气不出﹐與眞气相薄﹐亂而不去﹐反還內著﹐用鍼不審﹐以順爲逆。黃帝曰﹕善。﹝若中肉節及中於筋﹐不當空穴﹐邪气不出﹐與眞气相薄﹐正邪相亂﹐更爲內病也﹐以其用鍼不審﹐乖理故也。平按﹕與眞气相薄《靈樞》作與其眞相搏﹐《甲乙》作與眞相薄。注內病袁刻誤作內痛。﹞

卷第十一﹟輸穴

气穴

平按﹕此篇自篇首至天府下五寸﹐見《素問》卷十五第五十八《气穴論》。自問曰少陰何以主腎至夫寒甚則生熱﹐見《素問》卷十六第六十一《水熱穴論》。自問曰少陰何以主腎至名曰風水﹐見《甲乙經》卷八第五。自黃帝問於岐伯曰願聞五臟之輸至須其火滅也﹐見《靈樞》卷八第五十一《背》篇。自欲知背輸至灸刺之度也﹐見《素問》卷七第二十四《血气形志》篇。自黃帝問於岐伯曰余以知气穴之處至末﹐見《素問》卷十五第五十八《气穴論》﹐又見《甲乙經》卷三第一。

黃帝問岐伯曰﹕余聞气穴三百六十五﹐以應一歲﹐未知其所謂﹐願卒聞之。﹝三百六十五穴﹐十二經脈之气發會之處﹐故曰气穴也。平按﹕《素問》無岐伯二字﹐無謂字。﹞岐伯稽首再拜曰﹕窘乎哉問也﹗其非聖帝﹐孰能窮其道焉﹖固請溢意盡言其處。黃帝捧手遵循而卻曰﹕夫子之開余道也﹐目未見其處﹐耳未聞其數﹐而目以明﹑耳以聰矣。﹝遵循音逡巡﹐窮究尋也。溢意﹐縱志也。處﹐三百六十五穴也。捧手﹐端拱也。遵循而卻﹐服應之動也。𨿽未卽事見聞﹐因言具知﹐故已聰明也。平按﹕《素問》拜下有對字﹐固作因﹐遵循作逡巡。﹞岐伯曰﹕此所謂聖人易語﹐良馬易禦。

黃帝曰﹕非聖人易語也﹐世言其眞數﹐開人意也。﹝帝言岐伯以有聖徳﹐言其實理﹐𨿽非聖帝﹐亦可知矣。平按﹕《素問》非上有餘字﹐眞上無其字﹐意下無也字。﹞今余所方問者﹐此眞數也﹐如發蒙解惑﹐未足以論也。然余願夫子溢志盡言其處﹐今皆解其意﹐請藏之金匱﹐不敢復出。﹝余所問者﹐但可發蒙解惑﹐而未足以爲至極之論也。惟願夫子縱志言之﹐藏之不敢失墜也。平按﹕《素問》方作訪﹐今皆二字作令。﹞岐伯再拜而起曰﹕臣請言。背與心相控而痛﹐所治天突與十椎及上紀下紀。上紀者﹐胃脘也﹔下紀者﹐關元也。﹝任脈上於脊裏﹐爲經絡海﹐其浮而外者﹐循腹裏當齊上胸﹐至咽喉﹐絡唇口﹐故背胸相控痛者﹐任脈之痛也。此等諸穴是任脈所貫﹐所以取之也。平按﹕《素問》上紀下無下紀二字。﹞邪擊陰陽左右﹐如此其病前後痛﹐澀胸脇而痛﹐不得息﹐不得臥﹐上气短气偏痛﹐脈滿起邪出尻脈﹐絡胸支心貫鬲﹐上肩加天突﹐邪下肩交十椎下藏。﹝量此脈行處生病﹐皆是督脈所爲。下藏者﹐下絡腎臟也。平按﹕《素問》邪擊上有背胸二字﹐擊作系﹐而痛作痛而﹐絡胸下有脇字﹐十椎下無藏字。﹞藏輸五十穴﹐﹝五臟各有五輸﹐合二十五輸﹐此一箱手足爲言﹔今兩箱合論﹐故有五十穴也。﹞府輸七十二穴﹐﹝六腑各有六輸﹐此三十六輸﹐此亦一箱手足爲言﹔兩箱合論﹐故有七十二穴也。﹞熱輸五十九穴﹐水輸五十七穴﹐頭上五行行五﹐五五二十五穴﹐中侶兩旁旁五﹐凡十穴﹐大杼上兩旁各一﹐凡二穴﹐﹝平按﹕《素問》大杼作大椎﹐王注未詳﹐新校正云﹕按大椎上旁無穴﹐大椎下旁穴名大杼。﹞目瞳子浮白二穴﹐兩髀厭中二穴﹐﹝平按﹕《素問》厭下有分字。﹞犢鼻二穴﹐耳中多所聞二穴﹐眉本二穴﹐完骨二穴﹐項中央一穴﹐枕骨二穴﹐上關二穴﹐大迎二穴﹐下關二穴﹐天桂二穴﹐巨虛上下四穴﹐﹝平按﹕四穴上《素問》有廉字。﹞曲牙二穴﹐天突一穴﹐天府二穴﹐天牖二穴﹐扶突二穴﹐天窗二穴﹐肩解二穴﹐關元一穴﹐委陽二穴﹐肩貞二穴﹐肩二穴﹐﹝平按﹕《素問》肩作喑門。﹞齊一穴﹐肓輸二穴﹐﹝平按﹕《素問》肓輸作胸兪﹐二穴作十二穴。﹞背輸二穴﹐膺輸二穴﹐﹝平按﹕《素問》二穴作十二穴。﹞分肉二穴﹐踝上橫骨二穴﹐﹝平按﹕《素問》無骨字。﹞陰陽喬四穴﹐凡三百六十五穴﹐鍼之所由行也。

﹝以上九十九穴﹐通療諸病也。平按﹕《素問》「凡三百六十五穴鍼之所由行也」十三字﹐在「天府下五寸」之下。﹞水輸在諸分﹐熱輸在气穴﹐寒輸在兩骸厭中二穴﹐﹝以上言三種輸穴之所在。

骸﹐核皆反﹐骨也。別本爲﹐於靡反﹐骨端曲兒也。平按﹕《素問》寒下有熱字。﹞大禁二十五﹐在天府下五寸。﹝三百六十五穴中﹐有大禁者﹐五里穴也﹐在臂天府以下五寸﹐五五二十五往瀉此穴气﹐气盡而死﹐故爲大禁也。﹞

問曰﹕少陰何以主腎﹖腎何以主水﹖﹝問少陰之脈主之所由也。﹞答曰﹕腎者至陰也﹐﹝至﹐極也。腎者﹐陰之極也。﹞陰者盛水也﹐﹝陰气捨水﹐故曰盛水。平按﹕《素問》《甲乙》陰上有至字。﹞腎者少陰﹐少陰者冬脈也﹐﹝一曰肺者﹐量爲不然也。少陰亦盛也﹐少陰之脈盛﹐屬於冬分也。平按﹕《素問》《甲乙》腎者少陰作肺者太陰也。﹞故其本在腎﹐其末在肺﹐皆積水也。﹝腎脈少陰﹐上入肺中﹐故曰末在肺也。所以腎之與肺﹐母子上下俱積水也。﹞問曰﹕腎何以能聚水而生病﹖﹝腎爲至陰聚水﹐未知何由生病﹖﹞答曰﹕腎者胃之關閉﹐關閉不利﹐故聚水而從其類﹐上下溢於皮膚﹐故爲腫。﹝胃主水谷﹐胃气關閉不利﹐腎因聚水﹐肺气之應﹐溢於皮膚﹐故爲腫。

﹐扶府反﹐與腐同義也。平按﹕《素問》《甲乙》胃之關閉作胃之關也﹐關閉不利作關門不利﹐腫下有「肘腫者聚水而生病也」九字。﹞問曰﹕諸水皆生於腎乎﹖答曰﹕腎者牝髒也﹐地气上者﹐屬於腎而生水液﹐故曰至。﹝牝﹐陰也。地气﹐陰气也。陰气盛水﹐上屬於腎﹐生於津液也﹐故以腎爲極陰也。平按﹕《素問》《甲乙》至下有陰字。﹞勇而勞甚則腎汗出﹐汗出逢風﹐內不得入其髒﹐而外不得越於皮膚﹐客於六腑﹐行於皮膚﹐傳爲腫﹐本之於腎﹐名曰風水。﹝勇者腰脊用力勞甚﹐腎上腠開汗出﹐邪風因入﹐其風往來﹐內不得入府之餘藏﹐外不得泄府之皮膚﹐聚水客於六腑之中﹐行於皮傳爲腫﹐其本腎風所爲﹐名曰風水也。平按﹕《素問》逢風作逢於風﹐入其髒作入於臟腑﹐六腑作玄腑﹐行於皮膚作行於皮裏﹐風水下有「所謂玄府者汗空也」八字。﹞問曰﹕水輸五十七處者﹐是何所主也﹖答曰﹕腎輸五十七穴﹐積陰之所聚也﹐水所從出入也。﹝以下言水輸也。腎爲積陰﹐故津液出入也﹐皆腎爲主也。平按﹕《素問》是何所主也作是何主也。﹞尻上五行行五者﹐此皆腎輸也。﹝尻上五行合二十五輸者﹐有非腎脈所發﹐皆言腎輸﹐以其近腎﹐並在腎部之內﹐腎气所及﹐故皆稱腎輸也。平按﹕《素問》此皆腎輸也作此腎輸。﹞

故水病下爲腫大腹﹐而上爲喘呼不得臥者﹐標本俱病也﹐故肺爲喘呼﹐腎爲水腫。﹝標爲肺也﹐本爲腎也﹐肺爲喘呼﹐腎爲水腫﹐二髒共爲水病﹐故曰俱病也。平按﹕《素問》腫作腫。注共爲水病﹐袁刻共誤作其。﹞肺爲逆﹐故不得臥。﹝肺以主气﹐肺病气逆﹐故曰水病不得臥也。平按﹕《素問》無故字。﹞分之相輸受者﹐水气之所畱也。﹝腎以主水﹐肺以主气﹐故曰分之。二气通聚﹐故曰相輸受也。相輸受者﹐水之與气並畱止也。平按﹕《素問》分之相輸受者作分爲相輸俱受者。﹞

伏兔上各二行行五者﹐此腎之所衝也。﹝伏兔以上各二行者﹐左右四行﹐合有二十輸者﹐皆是腎气足少陰旁衝脈所衝之輸也。平按﹕《素問》所衝二字作街。袁刻二行上脫各字﹐所衝二字誤作所腫。﹞三陰之所交結於腳者也﹐踝上各一行行六者﹐﹝足三陰脈交結腳者﹐從踝以上左右各有一行﹐行六輸﹐合有十二輸﹐故聰有五十七穴也。﹞此腎脈之下行者也﹐名曰太衝。﹝衝脈上出於頏顙﹐下者注足少陰大絡﹐以下伏行出跗循跗﹐故曰腎脈下行名曰太衝也。平按﹔《素問》太作大。﹞凡五十七穴者﹐皆髒陰之終也﹐水之所客也。﹝是等諸穴﹐皆腎之陰髒所終之輸﹐水客之舍也。平按﹕皆藏陰之終也《素問》作皆藏之陰絡。﹞黃帝問於岐伯曰﹕夫子言治熱病五十九輸﹐餘論其意﹐未能別其處也﹐願聞其處﹐因聞其意。岐伯曰﹕頭上五行行五﹐以越諸陽之熱逆者。

﹝以下言熱輸也。人頭爲陽﹐故頭上二十五輸﹐以起諸陽熱者。平按﹕《素問》別上有領字。﹞

大杼﹑膺輸﹑缺盆﹑背輸﹐此八者﹐以瀉胸中之熱。

杼﹐除呂反。膺輸﹐膺中輸也。背輸﹐肺輸。﹝此八前後近胸﹐故瀉胸中熱也。﹞气街﹑三里﹑巨虛上下廉﹐此八者﹐以瀉胃中之熱。﹝此八皆是胃脈足陽明所貫之輸﹐故瀉胃中熱气也。﹞雲門﹑骨﹑委中﹑髓空﹐此八者﹐以瀉四肢之熱。﹝雲門近肩﹐骨在肩﹐並向手臂也﹔委中在﹐髓空在腰﹐一名腰輸﹐皆主於腳﹐故瀉四肢之熱也。﹞五臟輸旁五﹐此十者﹐以瀉五臟之熱。﹝皆太陽五臟之輸﹐左右各有五輸﹐故有十輸﹐以瀉五臟之熱也。﹞凡此五十九穴者﹐皆熱之左右也。

﹝皆熱病左右之輸也。﹞問曰﹕人傷於寒而傳爲熱何也﹖答曰﹕夫寒甚則生熱。﹝夫陽極則降﹐陰極則升﹐是以寒極生熱﹐熱極生寒﹐斯乃物理之常也。故熱病號曰傷寒﹐就本爲名耳。﹞

黃帝問於岐伯曰﹕願聞五臟之輸出於背者。﹝五臟之輸者﹐有在手足﹐今者欲聞背之五輸也。

平按﹕輸《靈樞》作﹐《素問》作兪﹐上下均同。﹞岐伯對曰﹕胸中大輸在杼骨之端﹐﹝杼骨﹐一名大杼﹐在於五臟六腑輸上﹐故是胸之膻中气之大輸者也。﹞肺輸在三椎之間﹐心輸在五椎之間﹐鬲輸在七椎之間﹐肝輸在九椎之間﹐脾輸在十一椎之間﹐腎輸在十四椎之間﹐皆俠脊相去三寸所。﹝輸﹐屍句反﹐送致也。此五臟輸俠脊卽椎間相去遠近﹐皆與《明堂》同法也。平按﹕《靈樞》鬲作膈﹐椎均作焦﹐俠作挾。﹞卽欲而驗之﹐按其處應中而痛解﹐乃其輸也。﹝以下言取輸法也。縱微有不應寸數﹐按之痛者爲正。平按﹕卽欲而驗之《靈樞》作則欲得而驗之。﹞灸之則可﹐刺之則可。气盛則瀉之﹐虛則補之。以火補者﹐勿吹其火﹐須自滅也﹔以火瀉者﹐疾吹其火﹐傅其艾﹐須其火滅也。﹝鍼之補瀉﹐前後數言﹐故於此中﹐言灸補瀉。火燒其處﹐正气聚﹐故曰補也﹔吹令熱入﹐以攻其病﹐故曰瀉也。傅音付。以手擁傅其艾吹之﹐使火气不散也。﹞

平按﹕刺之則可《靈樞》作刺之則不可。

欲知背輸﹐先度其兩乳間中折之﹐更以他艸度去其半已﹐卽以兩禺相柱也﹐乃舉以度其背﹐令其一禺居上﹐齊脊大椎﹐兩禺在下﹐當其下禺者﹐肺之輸也﹐復下一度﹐心輸也﹐復下一度﹐右角肝輸也﹐左角脾輸也﹐復下一度﹐腎輸也﹐是謂五臟之輸﹐灸刺之度也。﹝以上言量背輸法也。經不同者﹐但人七尺五寸之軀𨿽小﹐法於天地無一經不盡也。故天地造化﹐數乃無窮﹐人之輸穴之分﹐何可同哉﹖昔神農氏錄天地間金石艸木三百六十五種﹐法三百六十五日﹐濟時所用。

其不錄者﹐或有人識用﹐或無人識者﹐蓋亦多矣。次黃帝取人身體三百六十五穴﹐亦法三百六十五日。身體之上﹐移於分寸﹐左右差異﹐取病之輸﹐實亦不少。至於《扁鵲灸經》﹐取穴及名字﹐卽大有不同。近代《秦承祖明堂》《曹子氏灸經》等﹐所承別本﹐處所及名﹐亦皆有異。而除遣疾﹐又復不少﹐正可以智量之﹐適病爲用﹐不可全言非也。而並爲非者﹐不知大方之論。所以此之量法﹐聖人設教有異﹐未足怪之也。平按﹕其半﹐其字《素問》無﹐禺均作隅﹐柱作拄﹐右角肝作左角肝﹐左角脾作右角脾。注艸木袁刻誤作艸本。秦承祖﹐袁刻秦誤作奏。差異袁刻作著異﹐日本《醫心方》亦作差。﹞

黃帝問於岐伯曰﹕余以知气穴之處﹐遊鍼之居﹐願聞孫絡溪谷亦有所應乎﹖岐伯曰﹕孫絡三百六十五穴會﹐以應一歲﹐﹝以下言孫絡之會也。十五絡脈從經脈生﹐謂之子也。小絡從十五絡生﹐乃是經脈孫也。孫絡與三百六十五穴气會﹐以法一歲之气也。平按﹕《素問》余以作余已。﹞以洫奇邪﹐以通營衛。﹝洫﹐謂溝洫﹐水行處也。孫絡行於奇邪營衛之气﹐故曰洫。火逼反。平按﹕洫《素問》作溢﹐《甲乙》作灑。營《素問》《甲乙》作榮﹐下同。﹞稽畱營洫﹐气濁血著﹐外爲發熱﹐內爲少气。﹝若稽畱營血﹐洫中不行﹐遂令血濁血著﹐皮膚發熱﹐營衛不行﹐故曰少气也。平按﹕稽畱營洫《素問》作榮衛稽畱衛散營溢八字。气濁《素問》作气竭。《甲乙》無稽畱至岐伯曰四十五字。﹞疾瀉毋怠﹐以通營衛﹐見而瀉之﹐毋問所會。﹝如此孫絡血气洫道不通﹐有血之處﹐卽疾瀉之﹐以通營衛﹐不須求其輸會而生疑慮。﹞黃帝曰﹕善。願聞溪谷之會。岐伯曰﹕分肉之大會爲谷﹐肉之小會爲溪﹐肉分之間﹐溪谷之會﹐以行營衛﹐以會大气。﹝以下言分肉相合之間﹐自有大小。大者稱谷﹐小者名溪﹐更復小者以爲溝洫﹐皆行營衛﹐以捨邪之大气也。平按﹕分肉之大會《素問》《甲乙》均無分字。以會大气《甲乙》會作捨。﹞邪溢气壅﹐脈熱肉敗﹐營衛不行﹐必將爲膿﹐﹝以下言气壅成熱以爲癰疽。邪气客此溪谷溝洫之間﹐滿溢畱止﹐營衛气壅﹐脈熱肉腐﹐稱爲癰膿也。﹞內消骨髓﹐外破大﹐畱於節腠﹐必將爲敗。﹝气壅爲熱﹐消骨破﹐畱於骨節﹐聚於腠理﹐以爲癰疽﹐遂至敗亡也。平按﹕《素問》作﹐腠作湊。﹞積寒畱捨﹐營衛不居﹐塞肉縮筋﹐時不得伸﹐內爲骨痺﹐外爲不仁﹐﹝以下言寒气畱積溪谷溝洫爲痺不仁也。平按﹕塞肉《素問》作捲肉﹐新校正云「全元起本作寒肉。」袁刻誤作寒內。時不得伸﹐時字《素問》作肋肘二字。﹞命曰不足﹐大寒畱於溪谷。

﹝寒气畱積爲痺不仁者﹐命曰陽气不足﹐大寒畱於溪谷溝洫故也。﹞溪谷三百六十五會﹐亦應一歲。

﹝人之大小分肉之間﹐有三百六十五會也。平按﹕《素問》會上有穴字。﹞其小痺淫溢﹐循脈往來﹐微鍼所及﹐與法相思。﹝寒濕之气﹐入於腠理﹐以爲微痺﹐淫溢流於脈中﹐循脈上下往來爲痛﹐可用小鍼相司爲當。平按﹕相思根據本注應作相司﹐《素問》作相同。注寒濕袁刻作寒熱。﹞黃帝曰﹕善。乃辟左右﹐再拜而起曰﹕今日發蒙解惑﹐藏之金匱﹐不敢復出。乃藏之金蘭之室﹐署之曰﹕气穴所在。﹝帝以道尊徳貴﹑屈敬故也。金蘭之室﹐藏書府也。﹞岐伯曰﹕孫絡之脈別經者﹐其血盛而當瀉者﹐亦三百六十五脈﹐並注於絡﹐傳注十二絡脈﹐非獨十四絡脈也﹐﹝舉可瀉孫絡注大絡之數也﹐並注於十二皮部絡也。十二別走絡脈﹐並任督二脈﹐爲十四絡也。脾之大絡﹐從脾而出﹐不從脈起﹐故不入數。言諸孫絡﹐傳注十二之絡﹐非獨注於十四絡也。平按﹕注並注於十二皮部絡也袁刻作並注皮部十二絡也。﹞內解瀉於中者十脈。﹝解﹐別也。其諸絡脈別者﹐內瀉十脈也。十脈﹐謂五臟脈﹐兩箱合論﹐故有十也。﹞

卷第十一﹟輸穴

气府

平按﹕此篇見《素問》卷十五第五十九《气府論》篇﹐又見《甲乙經》卷三第一至第二十二﹐惟文法編次與此不同。

足太陽脈气所發者七十三穴﹔兩眉頭各一﹐﹝攢竹穴﹐二也。平按﹕七十三穴《素問》作七十八穴﹐王注云﹕兼气浮薄相通言之﹐當言九十三穴﹐非七十八穴。正經脈會發者七十八穴﹐浮薄相通者一十五穴﹐則其數也。與本書經文及楊注均異。﹞入發項二寸﹐間半寸﹐﹝額上入發一寸﹐後從項入發一寸﹐故曰入發項二寸。間亦有一寸半處﹐故曰半寸也。平按﹕《素問》項上有至字﹐二寸間半寸作三寸半。﹞旁五相去二寸﹐其浮气在皮中者凡五行﹐﹝《明堂》旁相去一寸半﹐有此不同也。其浮气﹐足太陽浮气在此五行穴之下也。平按﹕二寸《素問》作三寸﹐王注謂大杼﹑風門二穴所在。新校正謂是說下文浮气之在皮中五行行五之穴﹐況大杼在第一椎下兩旁﹐風門又在第二椎下﹐上去髮際非止三寸半﹐其誤甚明。據此則本書楊注爲得﹐《素問》王注爲失矣。﹞

行五﹐五五二十五﹐﹝二十五穴者﹐面上五脈上頭﹐並入發一寸﹐以上周通髙處﹐當前橫數﹐於五脈上凡有五處﹐處各五穴。當前謂亞會﹑前項﹑百會﹑後頂﹑彊間﹐五也。督脈兩旁﹐足太陽脈五處﹑承光﹑通天﹑絡卻﹑玉枕﹐左右十也。足太陽兩旁﹐足少陽脈臨泣﹑目窗﹑正營﹑承靈﹑腦空﹐左右十也。太陽爲二陽之總﹐故皆爲太陽所營﹐二十七也。平按﹕注亞會《素問》《甲乙》作囟會﹐亞字當是古囟字之誤。﹞項中大筋兩旁各一﹐﹝兩旁天柱二穴﹐二十九也。﹞風府兩旁各一﹐﹝天牖二穴﹐三十一也。平按﹕注天牖二穴《素問》王注作風池二穴﹐新校正云﹕按《甲乙經》風池足少陽陽維之會﹐非太陽之所發。此注於九十三數外﹐更剩前大杼﹑風門及此風池六穴。﹞俠脊以下至尻二十一節十五間各有一﹐﹝大椎以下至尻尾二十一節十五間兩旁各有一輸﹐爲三十輸﹐六十一也。平按﹕《素問》俠脊作俠背﹐尻下有尾字﹐各有一作各一。王注云﹕十五間各一者﹐今《中誥孔穴圖經》所存者十三穴﹐左右共二十六穴﹐謂附分﹑魄戶﹑神堂﹑﹑膈關﹑魂門﹑陽綱﹑意捨﹑胃倉﹑肓門﹑志室﹑胞肓﹑秩邊十三也。《甲乙經》所載背自第二椎兩旁俠脊各三寸﹐行至二十一椎下﹐兩旁俠脊凡二十六穴﹐其穴名自附分以下與王注同。惟《甲乙經》云自第二椎兩旁﹐本書楊注云自大椎以下﹐不能無異。且經云十五間各一﹐楊注云十五間兩旁各有一輸﹐與經文正合﹐惜未詳析穴名耳。﹞

委中以下至足小指旁六輸。﹝從足小指﹐上至委中﹐有井滎輸原經合等左右十二輸等﹐七十三也。

平按﹕《素問》委中上有「五臟之兪各五六腑之兪各六」十二字﹐六輸上有各字。﹞足少陽脈气所發者五十二穴﹕兩角上各二﹐﹝兩角上等天衝﹑曲鬢左右﹐四穴也。平按﹕五十《素問》作六十。﹞

耳前角上各一﹐﹝頷厭左右二穴﹐六也。平按﹕《素問》耳前上有「直目上髮際內各五」八字。頷厭袁刻誤作領厭。﹞客主人各一﹐﹝一名上關﹐二穴﹐八也。平按﹕客主人上《素問》有「耳前角下各一銳發下各一」十一字。﹞下關各一﹐﹝下關耳前動脈二穴﹐十也。平按﹕下關上《素問》有「耳後陷中各一」六字。﹞耳下牙車之後各一﹐﹝大迎一名髓空﹐二穴﹐十二也。平按﹕注大迎二穴《素問》王注作頰車二穴。﹞缺盆各一﹐﹝缺盆一名天蓋﹐二穴﹐十四。﹞掖下三寸﹑脇下下至八間各一﹐﹝掖下左右三寸間﹐泉液﹑輒筋﹑天池三穴。脇下至﹐章門﹑維道﹑日月三穴﹐正經气發也。腹哀﹑大橫﹐此二穴正經𨿽不言發﹐近此三正經气也。帶脈﹑五樞﹐此二穴少陽別气至也。上一穴﹐少陽脈絡別至也。左右二十二﹐三十六穴也。是則掖下三寸爲脇﹐脇下八間之外爲﹐則脇之言可別矣。平按﹕《素問》下字不重。本注左右共二十二穴﹐《素問》王注左右共十八穴﹐無腹哀﹑大橫左右四穴﹐上作居。﹞髀樞中旁各一﹐﹝環跳﹑居左右四穴﹐四十也。平按﹕注居《素問》王注無。﹞膝以下至足小指次指各六輸﹐﹝足少陽井等六輸﹐左右十二﹐五十二也。﹞足陽明脈气所發者六十二穴﹕額顱髮際旁各三﹐﹝頭維﹑本神﹑曲差左右﹐六穴也。平按﹕六十二《素問》作六十八。注本神﹑曲差二穴《素問》王注作懸顱﹑陽白二穴。﹞面鼽骨空各一﹐﹝鼽﹐渠畱反﹐鼻表也。有云鼻塞病﹐非也。顴二穴﹐八也。《明堂》𨿽不言气發之﹐陽明正別上系目系﹐故至顴也。平按﹕注顴《素問》王注作四白。﹞大迎之骨穴各一﹐﹝左右二十穴也。平按﹕《素問》骨穴作骨空。各一下《素問》有人迎各一四字。﹞

缺盆外骨各一﹐﹝天左右二穴﹐十二也。天﹐足陽明大絡至此穴也。平按﹕《素問》骨下有空字。注天《素問》作天。﹞膺中骨間各一﹐﹝膺中﹐膺窗也。左右二穴﹐十四也。平按﹕注膺窗左右二穴《素問》王注作膺窗等六穴﹐蓋謂气戶﹑庫房﹑屋翳﹑乳中﹑乳根﹐並膺窗而六也。﹞

俠鳩尾之外﹐當乳下三寸﹐俠胃腕各五﹐﹝乳根﹑不容﹑承滿﹑梁門﹑關門﹐左右十穴﹐二十四也。平按﹕《素問》腕作脘。王注無乳根穴﹐有太乙穴。﹞俠齊廣三寸各三﹐﹝太乙﹑滑肉﹑天樞﹐左右六穴﹐三十也。平按﹕《素問》王注無太乙穴﹐有外陵穴﹐滑肉作滑肉門﹐《甲乙》同。﹞

下齊二寸俠之各六﹐﹝外陵﹑太巨﹑水道﹑歸來﹑府捨﹑衝門﹐左右十二穴﹐四十二也。太陰脈穴更無別數﹐所以亦入陽明也。﹞

﹝平按﹕《素問》各六作各三。王注只水道﹑太巨﹑歸來三穴﹐無外陵﹑府捨﹑衝門三穴。查府捨﹑衝門均屬太陰﹐故本注云云。﹞气街動脈各一﹐﹝气街左右二穴﹐四十四。平按﹕气街《甲乙》作气沖。﹞伏兔上各一﹐﹝髀關二穴﹐四十六。﹞三里以下至足中指各八輸﹐分上所在穴空。﹝井滎等六輸及巨虛上下廉﹐左右十六穴﹐六十二也。巨虛上廉﹐足陽明與大腸合﹐巨虛下廉﹐足陽明與小腸合﹐故左右合有十六也。平按﹕分上《素問》作分之。﹞手太陽脈气所發者二十六穴﹕﹝三十錯爲二十字也。平按﹕二十《素問》作三十。﹞目內各一﹐﹝睛明左右﹐二穴。﹞巨骨下骨穴各一﹐﹝巨骨左右二穴﹐四也。平按﹔巨骨上《素問》有「目外各一鼽骨下各一耳郭上各一耳中各一」十八字。巨骨下《素問》無下骨二字。﹞曲掖上骨穴各一﹐﹝曲垣左右二穴﹐六也。平按﹕注曲垣《素問》王注作兪。﹞柱骨出陷者各一﹐﹝肩井二穴﹐八也。平按﹕出陷《素問》作上陷。﹞上天容四寸各一﹐﹝足太陽近天容﹐手太陽脈未至天容﹐謂天容字錯﹐未詳所發﹐左右八穴﹐十六。平按﹕天容《素問》作天窗﹐王注謂天窗﹑竅陰四穴﹐本注疑天容字錯﹐考《甲乙經》天窗手太陽脈气所發﹐據此則天容乃天窗之誤。﹞肩解各一﹐﹝秉風左右二穴﹐十八。﹞肩解下三寸者各一﹐﹝天宗﹑輸﹑肩貞﹐左右六穴﹐二十四。平按﹕《素問》無者字。王注有天宗二穴﹐無輸﹑肩貞四穴。﹞肘以下至於手小指本各六輸。﹝六輸左右十二穴﹐三十六也。平按﹕《素問》無於字。﹞手陽明脈气所發者二十二穴﹕鼻穴外廉項上各一﹐﹝迎香﹑天窗﹐左右四穴﹐天窗去手陽明絡近﹐故得其气也。平按﹕《素問》鼻穴作鼻空﹐各一作各二。《素問》王注有扶突二穴﹐無天窗二穴。﹞大迎骨空各一﹐﹝大迎左右二穴﹐六也。﹞柱骨之會各一﹐﹝柱骨左右二穴﹐八也。上出柱骨之會﹐上下入缺盆中﹐過此二穴﹐故得其气也。平按﹕注柱骨二穴﹐《素問》王注作天鼎二穴。﹞禺骨之會各一﹐﹝肩二穴﹐十也。平按﹕《素問》禺作。﹞肘以下至手大指次指本各六輸。﹝肘下六輸﹐左右十二穴﹐二十二也。平按﹕《素問》王注有三里而遺曲池﹐新校正已辧其誤。﹞手少陽脈气所發者三十三穴﹕鼽骨下各一﹐﹝顴二穴。平按﹕三十三《素問》作三十二。注作。﹞眉本各一﹐﹝絲竹空左右二穴﹐四也。平按﹕《素問》眉本作眉後。﹞角上各一﹐﹝頷厭左右二穴﹐六也。平按﹕注頷厭袁刻誤作領厭﹐《素問》王注作懸釐。﹞

下完骨後各一﹐﹝天容左右二穴﹐八也。平按﹕天容《素問》王注作天牖。﹞項中足太陽之前各一﹐﹝大椎﹑大杼﹐左右及中三穴﹐十一。平按﹕注大椎大杼左右及中三穴《素問》王注作風池二穴。﹞

扶突各一﹐﹝扶突左右二穴﹐十三也。扶突近手少陽經也。平按﹕扶上《素問》有俠字。注扶突左右二穴﹐王注謂天窗二穴。﹞肩貞各一﹐﹝肩貞左右二穴﹐十五。﹞肩貞下三寸分間各一﹐﹝肩﹑會﹑消濼﹐左右六穴﹐二十一也。肩﹑會近手少陽也。平按﹕注肩《素問》王注作肩。消濼袁刻作消鑠。﹞肘以下至手小指次指本各六輸。﹝六輸左右十二穴﹐三十三也。一曰二十八者﹐數不同也﹐疑其錯。﹞督脈气所發者二十六穴﹕項中央三﹐﹝項中央者﹐項內也﹐非惟當中也﹐故項內下行﹐喑門一﹐天柱二﹐爲三也﹔上行﹐風府一﹐風池二﹐爲三﹐總有六穴也。

督脈上入風池﹐卽爲信也。平按﹕二十六《素問》作二十八﹐中央三作中央二﹐下有「髮際後中八面中三」八字。﹞大椎以下至尻二十節間各一﹐下凡二十一節﹐脊椎法。﹝﹐竹屍反﹐此經音低﹐尾窮骨﹐從骨爲正。大椎至二十一節﹐有二十間﹐間有一穴﹐則二十六穴也。《明堂》從兌端上項﹐下至喑門﹐有十三穴﹐大椎以下﹐至骨長彊﹐二十一節﹐有十一穴﹐凡二十四穴﹐督脈气所發。與此不同﹐未詳也。平按﹕《素問》至尻下無「二十節間各一」六字﹐有「尾及旁十五穴至」七字。﹞任脈之气所發者十八穴﹕喉中央二﹐﹝廉泉﹑天突二穴也。平按﹕《素問》十八作二十八﹐中央二下有「膺中骨限中各一」七字。﹞鳩尾下三寸﹐胃腕五寸﹐胃腕以下下至橫骨八寸一一﹐腹脈法。﹝鳩尾以下至橫骨一尺六寸﹐寸有一穴﹐有十六穴。並以前有一十八穴也。《明堂》中央任脈气所發穴合有二十六﹐此經從旋機以下至庭中�穴﹐合�六﹐此經從旋機以下至橫骨𨿽發�﹐下分寸復與《明堂》不同﹐亦未詳也。平按﹕《素問》胃腕作胃脘﹐八寸作六寸﹐一一作半一。﹞五臟之輸各五﹐凡五十穴。足少陰舌下﹐厥陰毛中急脈各一﹐﹝五臟之輸﹐有二十五﹐兩箱合論﹐故有五十。足少陰至舌下一穴﹐亦不與《明堂》同。

厥陰毛中急脈﹐當是同骨﹐故有五��。平按﹕《素問》無「五臟之輸各五凡五十穴」十字﹐有「下陰別一﹐目下各一﹐下唇一﹐齦交一。衝脈气所發者二十二穴﹕俠鳩尾外各半寸至齊寸一﹐俠齊下旁各五分至橫骨寸一﹐腹脈法也」。五十一字﹐在「足少陰」上。﹞手少陰各一﹐陰陽喬各一﹐手足諸魚際气所發者﹐凡三百六十五穴。﹝手少陰左右二穴。陰喬所生照海﹐陽喬所起申脈﹐左右四穴。手魚際﹑足魚際足太陰脈太白二�﹐�十穴。總二十六脈﹐有三百八十四穴。此言三百六十五穴者﹐舉大數爲言﹐過與不及﹐不爲非也。三百八十四穴﹐乃是諸脈發穴之義﹐若準《明堂》﹐取穴不盡﹐仍有重取﹐以此。﹞

卷第十一﹟輸穴

骨空

平按﹕此篇自篇首至末﹐見《素問》卷十六第六十《骨空論》篇。自督脈起少腹至治督脈﹐見《甲乙經》卷二第二﹐又見本書《督脈》篇。

黃帝問於岐伯曰﹕余聞風者百病之始也﹐以鍼治之柰何﹖岐伯曰﹕風從外入﹐令人振寒﹑汗出﹑頭痛﹑身重﹑惡風寒﹐治在風府﹐調其陰陽﹐不足則補﹐有餘則瀉。﹝風爲百病之源﹐風初入身凡有五種﹕一者振寒﹐二者汗出﹐三者頭痛﹐四者身重﹐五者惡風寒。�觀虛實﹐取之風府。

風府﹐受風要處也。平按﹕《素問》無於岐伯三字﹐惡風寒作惡寒。注觀上所缺一字﹐謹擬作須。﹞

大風頸項痛﹐刺風府﹐風府在上椎。﹝大風﹐謂眉鬢落﹐大風病也。在上椎者﹐大椎上入腦戶而至風府。﹞大風汗出﹐灸﹐在背下俠脊旁三寸所﹐厭之令病者呼﹐應手。從風增風﹐刺眉頭。﹝上﹐一之反﹐下﹐火之反﹐謂病聲也。風起則風病發﹐故曰從風﹐皆取於攢竹也。平按﹕增風《素問》作憎風。﹞失枕﹐在肩上之橫骨間。﹝失枕爲病﹐可取肩上橫骨間﹐謂柱骨間。平按﹕《素問》無之字。﹞折使揄臂齊肘﹐正灸脊中﹐除絡季脇引少腹而痛。﹝折使中也﹐謂使引臂當肘﹐灸脊中﹐除絡季脇與少腹相引痛病也。平按﹕《素問》上無除字。﹞

脹﹐刺。﹝在足太陽﹐故大腸脹﹐刺也。﹞腰痛不可以轉搖﹐急引陰卵﹐刺九與痛上﹐九在腰尻分間。﹝八與腰輸爲九﹐此經字音聊﹐空穴也。平按﹕《素問》九均作八。﹞鼠寒熱﹐還刺寒府﹐寒府在膝外解營。﹝寒熱府在膝外解之營穴也﹐名曰HT關也。音漏也。平按﹕膝上《素問》有附字。﹞取膝上外者使之拜﹐取足心者使之跪。﹝凡取膝上外解使拜者﹐屈膝伏也。

取湧泉者﹐屈膝至地﹐身不伏爲跪也。平按﹕使之跪下《素問》有「任脈者﹐起於中極之下﹐以上毛際﹐循腹裏上關元﹐至咽喉﹐上頤循面入目。衝脈者﹐起於气街﹐並少陰之經﹐俠齊上行﹐至胸中而散。任脈爲病﹐男子內結七疝﹐女子帶下瘕聚。衝脈爲病﹐逆气裏急。督脈爲病﹐脊彊反折」凡八十一字。﹞督脈起少腹以下骨中央﹐女子入系庭孔﹐其孔溺孔之端﹐﹝骨中﹐尻下大骨空中也。下入骨空中﹐女子系尾穴端﹐男子循陰莖也。平按﹕《素問》督脈下有者字﹐起下有於字。﹞其絡循陰器合纂間﹐繞纂後﹐別繞﹐至少陰與巨陽中絡者﹐合少陰上股內後廉﹐貫脊屬腎﹐與太陽起於目內﹐﹝督脈絡也。繞陰器合於纂間﹐繞纂後復合﹐然後亦分爲二道﹐繞至足少陰及足太陽二絡﹐合足少陰之經﹐上陰股後廉﹐至脊屬腎﹐尋足太陽脈﹐從頏顙上至目內而出也。﹞上額交巓上﹐入絡腦﹐還出別下項﹐循肩內﹐俠脊抵腰中﹐入循膂絡腎而止﹔其男子﹐循莖下至纂﹐與女子等﹔﹝從目內出已﹐兩道上額﹐至頂上相交已﹐左右入腦中﹐還出兩箱別下項﹐各循肩之內﹐俠脊下至腰中﹐各循脊膂﹐還復絡腎﹐從頏顙出兌端﹐上鼻上﹐下項﹐下至骨﹐气發於穴﹐余行之處﹐並不發之穴也。平按﹕《素問》顚作巓﹐絡腎下無而止二字﹐纂作篡﹐說見前。注上額至頂﹐頂袁刻作項﹐頏顙袁刻誤作頑顙。﹞其少腹直上者﹐貫齊中央﹐上貫心入喉﹐上頤環唇﹐上系兩目之下中央。﹝有人見此少腹直上者﹐不細思審﹐謂此督脈以爲任脈﹐殊爲未當也。﹞此生病﹐從少腹上衝心而痛﹐不得前後﹐爲衝疝。其女子不字﹐痔遺溺嗌漧﹐督脈生病治督脈﹐﹝此八種病﹐循督脈而生﹐故療督脈之穴也。平按﹕《素問》不字作不孕。﹞治在骨上﹐甚者在齊下營。﹝以下言療督脈穴。骨上﹐量是骨。骨上﹐督脈標也。齊下營者﹐督脈本也﹐營亦穴處也。﹞其上气有音者﹐治其喉中央﹐在缺盆中者。﹝有音﹐上气喘鳴聲也。喉中央﹐廉泉也。缺盆中央﹐天突穴也。﹞其病上衝喉者治漸﹐漸者上俠頤。﹝上俠頤者﹐是大迎穴道也。平按﹕《素問》治下有其字。﹞蹇膝伸不屈﹐治其楗。﹝伸不得屈﹐骨病。蹇﹐紀偃反。在髀輔骨以上﹐橫骨以下﹐名楗也。﹞坐而膝痛﹐治其機。﹝俠KT骨相接之處﹐爲機。﹞立而暑解﹐治其厭關。﹝人立支節解處熱﹐治其厭關。厭關﹐骸關也﹐�膝骨相屬﹐屈伸之處也。平按﹕厭關《素問》作骸關。注骸關上袁刻脫關字。�膝骨相屬袁刻作痛引膝骨﹐查原抄本膝骨上缺一字﹐膝骨下不缺﹐袁刻將膝骨上所缺一字作痛引二字﹐又將膝骨下相字遺落﹐與原本不合。平擬將膝骨上所缺一字作與﹐文義較順。﹞膝痛﹐痛及母指﹐治其。﹝母指﹐小母指也。足少陰﹑足太陽皆行中至足小指﹐故療其也。平按﹕母指《素問》作拇指。﹞坐而膝痛如物隱者﹐治其關。﹝上髀樞爲關也。﹞膝痛不可屈伸﹐治其背內﹔﹝背內﹐謂足太陽背輸內也。﹞連若折﹐治陽明中輸﹔﹝膝痛不得屈伸﹐連腳其痛若折者﹐療足陽明中輸﹐謂是巨虛上廉也。﹐輸穴也。平按﹕《素問》作﹐輸作兪。﹞若別﹐治巨陽少陽滎。﹝若痛若別﹐可治足太陽﹑足少陽二脈滎穴也。平按﹕陽滎《素問》作陰滎。﹞淫濼不能久立﹐治少陽之維﹐在外踝上四寸。﹝濼﹐羅各反。淫濼﹐膝痺痛無力也。外踝上五寸﹐足少陽光明穴也﹔少陽維者﹐在四寸中也。平按﹕《素問》淫濼下有脛酸二字﹐外踝上四寸作外上五寸。﹞輔骨上橫骨下爲楗﹐俠髖爲機﹐膝解爲骸關﹐俠膝之骨爲患骸﹐骸下爲輔﹐輔上爲﹐上爲關﹐項橫骨爲枕。﹝膝輔骨上橫骨下爲楗﹐當膝解處爲骸也。項橫骨﹐項上頭後玉枕也。髖﹐孔昆反﹐又音完。平按﹕《素問》患骸作連骸﹐項作頭。﹞水輸五十七穴者﹐尻上五行﹐行五﹐伏兔上兩行﹐行五﹐左右各一行﹐行六穴。﹝前已言水輸﹐今復重言者﹐此言水骨空﹐水輸主骨﹐故重言也。平按﹕《素問》一行下有「行五﹐踝上各一行」七字。﹞髓空腦後三分﹐在顱際兌骨之下﹐一在新纂下﹐一在項中復骨下﹐﹝平按﹕三分趙府本《素問》作五分﹐腦上有在字﹐兌作銳﹐新纂作齦基﹐項下有後字。﹞一在脊骨上空﹐在風府上﹐脊骨下空﹐在尻骨下空。

數髓空在面挾鼻﹐或骨空右口下當兩肩。兩骨空﹐在中之陽。臂骨空在陽﹐去踝四寸兩骨之間。﹝平按﹕《素問》在陽作在背陽﹐兩骨下有空字。﹞股骨上空在股陽﹐出上膝四寸。骨空在輔骨之上端。股際骨空在毛中動脈下。尻骨空在髀骨之後﹐相去四寸。徧骨有滲理﹐毋髓空﹐易髓無空。﹝言骨上有空﹐五穀津液入此骨空﹐資腦髓也。此骨空種數所在難分﹐此皆可知者﹐不可知者故置而不數也。兩肩﹐有本爲唇也。平按﹕《素問》動下無脈字﹐徧骨作扁骨﹐滲理下有腠字﹐毋髓空﹐空字作孔。﹞

卷第十二﹝卷首缺﹞﹟營衛气

平按﹕此篇自溢於中以上﹐殘脫不完﹐篇目亦不可考。其自黃帝曰營气之道至肺流﹐凡二十字﹐從《靈樞》《甲乙》《營气》篇補入。自溢於中以下至逆順之常也﹐見《靈樞》卷四第十六《營气》篇﹐又見《甲乙經》卷一第十《營气》篇。自黃帝曰願聞營衛之所行至末﹐見《靈樞》卷四第十八《營衛生會》篇﹐又見《甲乙經》卷一第十一《營衛三焦》篇。

黃帝曰﹕營气之道﹐內谷爲寶。谷入於胃﹐乃傳之肺﹐流﹝以上從《靈樞》《甲乙經》《營气》篇補入。平按﹕《甲乙經》無黃帝曰三字。﹞溢於中﹐布散於外﹐﹝谷入胃已﹐精濁下流﹐淸精注肺﹐肺得其气﹐流溢五臟﹐布散六腑也。﹞精專者行於經隧﹐常營毋已﹐終而復始﹐是謂天地之紀。﹝精專血气﹐常營無已﹐名曰營气也。﹞故气從太陰出﹐注於陽明﹐上行至面﹐注足陽明﹐下行至跗﹐注大指間﹐與太陰合﹐﹝以下言營行十二經脈也。气﹐營气也。營气起於中焦﹐並胃口出上焦之後﹐注手太陰﹐手陽明乃之足陽明也。平按﹕出下《甲乙》有循臂內上廉五字。

注於陽明《靈樞》《甲乙》作注手陽明。《靈樞》無至面二字。﹞上行抵脾。從脾注心中﹐循手少陰出掖下臂﹐注小指之端﹐合手太陽﹐上行乘掖出內﹐注目內﹐上巓下項﹐合足太陽﹐循脊下尻﹐行注小指之端﹐﹝足太陰脈注心中﹐從心中循手少陰脈行也。合者﹐合手小指端也。上巓下項者﹐十二經中﹐手太陽脈支者﹐別頰上抵鼻至目內﹔手太陽脈﹐起目內。此言上巓者﹐循手太陽气至目內﹐合足太陽之气﹐與之共行﹐上頂下項﹐然後稱合﹐理亦無違也。平按﹕抵脾《靈樞》作抵髀。掖《靈樞》《甲乙》均作腋﹐下同﹐不再舉。下臂注小指端﹐《靈樞》無之端二字。尻下《靈樞》《甲乙》有下字。﹞循足心﹐注足少陰﹐上行注腎。從腎注心﹐外散於胸中﹐循心注﹝平按﹕注《靈樞》《甲乙》作主。﹞脈出掖下臂﹐入兩筋之間﹐入掌中﹐出中指之端﹐﹝平按﹕《甲乙》作手中指。﹞還注小指次指之端﹐合手少陽﹐上行注膻中﹐散於三焦﹐從三焦注膽﹐﹝平按﹕膽《甲乙》作膻。﹞出脇注足少陽﹐下行至跗上﹐復從跗注大指間﹐合足厥陰。上行至肝。從肝上注肺﹐上循喉嚨﹐入頏顙之竅﹐究於畜門。其別者﹐﹝平按﹕《靈樞》《甲乙》作其支別者。﹞上額循巓下項中﹐循脊入﹐是督脈也﹐絡陰器﹐上過毛中﹐入臍中﹐上循腹裏﹐入缺盆﹐下注肺中﹐復出太陰。此營气之行逆順之常也。

﹝問曰﹕肝脈足厥陰﹐上貫膈﹐布脇肋﹐循喉嚨之後﹐上入頏顙﹐連目系﹐上出額﹐與督脈會於巓。此言足厥陰脈循喉嚨究於畜門﹑循巓入等是督脈者﹐未知督脈與足厥陰脈同異何如﹖答曰﹕足厥陰脈從肝上注肺﹐上循喉嚨上至於巓﹐與督脈會。督脈自從畜門上額至巓﹐下項入﹐與厥陰不同。此言別者上額循巓之言﹐乃是營气行足厥陰至畜門﹐別於厥陰之脈﹐循督脈上額至巓﹐下項入絡陰器﹐上循腹裏入缺盆﹐復別於督脈﹐注於肺中﹐復出手太陰之脈﹐此是營气循列度數常行之道﹐與足厥陰及督脈各異也。頏顙﹐當會厭上雙孔。畜門﹐鼻孔也。逆順者﹐在手循陰而出﹐循陽而入﹐在足循陰而入﹐循陽而出﹐此爲營气行逆順常也。平按﹕此營气之行《甲乙》作此營气之所行也。﹞

黃帝曰﹕願聞營衛之所行﹐皆何道從行﹖岐伯答曰﹕營出於中焦﹐衛出於上焦。﹝夫三焦者﹐上焦在胃上口﹐主內而不出﹐其理在膻中﹔中焦在胃中口﹐不上不下﹐主腐熟水谷﹐其理在臍旁﹔下焦在臍下﹐當膀胱上口﹐主分別淸濁﹐主出而不內﹐其理在臍下一寸。故營出中焦者﹐出胃中口也﹔衛出上焦者﹐出胃上口也。平按﹕從行《靈樞》作從來﹐《甲乙》作從始﹐無岐伯答三字。﹞

黃帝曰﹕願聞三焦之所出。﹝前問營衛二气所出﹐出於三焦﹐未知上焦衛气出在何處﹐故致斯問。

平按﹕《甲乙》無黃帝曰願聞及下岐伯曰十三字。﹞岐伯曰﹕上焦出於胃上口﹐並咽以上貫膈﹐布胸中﹐走掖﹐循太陰之分而行﹐還注陽明﹐上至舌﹐﹝咽胃之際﹐名胃上口。胃之上口出气﹐卽循咽上布於胸中﹐從胸中之掖﹐循肺脈手太陰行至大指次指之端﹐注手陽明脈﹐循指上廉上至下齒中。气到於舌﹐故曰上至舌也。此則上焦所出與衛气同﹐所行之道與營共行也。平按﹕布上《靈樞》《甲乙》有而字。還注陽明《靈樞》作還至陽明﹐《甲乙》作還至手陽明。注從胸中﹐從字袁刻作循。﹞下足陽明﹐其脈還出挾口交人中﹐左之右﹐右之左﹐上挾鼻孔與足陽明合。足陽明下行至足太陰等﹐與營气俱行也。平按﹕下足陽明《甲乙》作下注足陽明。注交人中﹐交字袁刻誤作夾。常與營俱行於陽二十五度﹐行於陰亦二十五度﹐一周也﹐故五十周而復大會於手太陰。

﹝營气行晝﹐故卽行陽也﹔行夜﹐故卽行陰也。其气循二十八脈十六丈二尺﹐晝行二十五周﹐夜行二十五周﹐故一日一夜行五十周﹐平旦會手太陰脈也。一度有一周﹐五十周爲日夜一大周矣。上焦衛气循營气行﹐終而復始﹐常行無已也。平按﹕行於陽二句《甲乙》作行於陰陽各二十五度﹐一周也作爲一周﹐故下有日夜二字﹐復下有始字。﹞黃帝曰﹕人有熱飲食下胃﹐其气未定﹐汗則出﹐或出於面﹐或出於背﹐或出於身半﹐其不循營衛气之道而出何也﹖岐伯曰﹕此外傷於風﹐內開腠理﹐毛蒸理泄﹐衛气走之﹐固不得循其道﹐此气悍滑疾﹐見開而出﹐故不得從其道﹐故命曰漏泄。﹝蒸﹐之冰反﹐火气上行也。衛气在於脈外分肉之間﹐腠理傷風﹐因熱飲食﹐毛蒸理泄﹐腠理內開。﹐芳昭反﹐急也。悍﹐胡旦反﹐勇也。言衛气勇急﹐遂不循其道﹐卽出其汗﹐謂之漏泄風也。平按﹕營衛气《靈樞》《甲乙》無營字。命曰《甲乙》作名曰﹐袁刻脫命字。泄《靈樞》《甲乙》均作泄。﹞

黃帝曰﹕願聞其中焦之所出。岐伯曰﹕中焦亦並胃口﹐出上焦之後﹐此所謂受气者﹐泌糟粕﹐承津液﹐化其精微﹐上注於肺脈﹐乃化而爲血﹐以奉生身﹐﹝泌音必。中焦在胃中口﹐中焦之气﹐從胃中口出已﹐並胃上口﹐出上焦之後﹐�五穀之气也﹐泌去糟粕﹐承津液之汁﹐化其精微者﹐注入手太陰脈中﹐變赤稱血﹐以奉生身。平按﹕《甲乙》無黃帝曰至岐伯曰十四字。《靈樞》胃口作胃中。《靈樞》《甲乙》承津液﹐承字均作蒸。注五穀上原缺一字﹐根據經文擬作受。﹞莫貴於此﹐故獨得行於經隧﹐命曰營气。﹝人眼受血﹐所以能視﹐手之受血﹐所以能握﹐足之受血﹐所以能步﹐身之所貴﹐莫先於血﹐故得行於十二經絡之道﹐以營於身﹐故曰營气也。隧﹐道也。故中焦��營气也。平按﹕命曰營气﹐《甲乙》無气字。注中焦下原缺二字﹐因上節問中焦之所出﹐故此處擬作所出二字。﹞黃帝曰﹕夫血之與气﹐異名同類何也﹖岐伯曰﹕營衛者精气也﹐血者神气也﹐故血之與气﹐異名同類焉。故奪血者毋汗﹐奪气者毋血﹐故人生有兩死而毋兩生。﹝營衛者人之至精之气﹐然精非气也﹐血者神明之气﹐而神非血也﹐故比之�水气無異也。毋血亦死﹐毋气亦死﹐故有兩死也﹔有血亦生﹐有气亦生﹐隨有二卽生﹐故毋兩生也。﹞

黃帝曰﹕願聞下焦之所出。岐伯答曰﹕下焦者﹐別回腸﹐注於膀胱而滲入焉。故水谷者﹐常並居於胃中﹐成糟粕﹐而俱下於大腸﹐而成下焦﹐滲而俱下﹐濟泌別汁﹐循下焦而滲入膀胱焉。

﹝回腸﹐大腸也。下焦在臍下﹐當膀胱上口﹐主分別淸濁而不內﹐此下焦處也。濟泌別汁﹐循下焦滲入膀胱﹐此下焦气液也。膀胱﹐尿脬也。平按﹕《甲乙》無黃帝曰至岐伯答曰十四字﹐而成作而爲﹐濟泌作滲泄。﹞黃帝曰﹕人飲酒亦入胃﹐谷未熟而小便獨先下何也﹖岐伯答曰﹕酒者熟谷之液也﹐其气悍以滑﹐故後谷入而先谷出焉。﹝其气悍者﹐酒爲熟谷之气﹐又熱﹐故气悍���。

平按﹕注又熱﹐袁刻脫又字。悍下原缺三字﹐根據經文擬作以滑也三字。﹞黃帝曰﹕善。余聞上焦如霧﹐中焦如漚﹐下焦如瀆﹐此之謂也。﹝上焦之气﹐如霧在天﹐霧含水气﹐謂如雪霧也。漚﹐屋豆反﹐久漬也。中焦血气在脈中﹐潤一頃﹐謂之漚也。下焦之气溲液等﹐如溝瀆流在地也。平按﹕注雪字恐系云字傳寫之誤。﹞

卷第十二﹝卷首缺﹞﹟營衛气

營衛气行

平按﹕此篇自篇首至三飲而已﹐見《靈樞》卷十第七十一《邪客》篇﹐又見《甲乙經》卷十二第三。自黃帝曰余聞十二經脈至以數調之﹐見《靈樞》卷六第四十《陰陽淸濁》篇。自黃帝曰願聞人之淸濁至以數調之﹐又見《甲乙經》卷一第十二。自黃帝曰經脈十二者至末﹐見《靈樞》卷六第三十四《五亂》篇﹐又見《甲乙經》卷六第四《陰陽淸濁順治逆亂大論》。

黃帝問伯髙曰﹕夫邪气之客於人也﹐或令人目不瞑不臥出者﹐何气使然﹖﹝厥邪客人爲病﹐目開不得合﹐臥起��起也。平按﹕目不瞑至使然十一字《甲乙》作目不得眠者何也七字。﹞伯髙答曰﹕五穀入於胃也﹐其糟粕﹑精液﹑宗气﹐分爲三隧。﹝宗﹐總也。隧﹐道也。糟粕﹑津液﹑總气﹐分爲三隧。﹞故宗气積於胸中﹐出於喉嚨﹐以貫心肺而行呼吸焉。﹝糟粕津液﹐濁穢下流﹐以爲溲便。其淸者宗气﹐積於膻中﹐名曰气海﹐其气貫於心肺﹐出入喉嚨之中而行呼吸﹐一也。

平按﹕心肺《靈樞》作心脈。﹞營气者﹐泌其津液﹐注之於脈﹐化而爲血﹐以營四末﹐內注五臟六腑﹐以應刻數焉。﹝營气起於中焦﹐泌五穀津液﹐注於肺脈手太陰中﹐化而爲血﹐循脈營於手足﹐回五臟六腑之中﹐旋還以應刻數﹐二也。﹞衛气者﹐出其悍气之疾﹐而先行四末分肉皮膚之間而不休者也。晝日行於陽﹐夜行於陰﹐其入於陰也﹐常從足少陰之分間﹐行於五臟六腑。﹝衛气起於上焦﹐上行至目﹐行手足三陽已﹐夜從足少陰分﹐上行五臟﹐至晝還行三陽﹐如是行五臟。

行六腑者﹐夜行五臟之時﹐髒脈絡腑﹐故兼行也﹐以腑在內故﹐三也。平按﹕四末上《靈樞》《甲乙》有於字。不休者也《甲乙》作不休息也。晝下《甲乙》無日字。《靈樞》無其入於陰也句。﹞今厥气客於臟腑﹐則衛气獨衛其外﹐衛其外則陽气﹐則陰气益少﹐陽喬滿﹐是以陽盛﹐故目不得瞑。﹝厥气﹐邪气也。邪气客於五內腑中﹐則衛气不得入於臟腑﹐衛气惟得衛外﹐則爲盛陽。﹐張盛也。臟腑內气不行﹐則內气益少。陽喬之脈在外營目﹐今陽喬盛溢﹐故目不得合也。瞑音眠。平按﹕臟腑《靈樞》作五臟六腑﹐《甲乙》作五臟。獨衛其外《甲乙》作獨營其外。

衛其外則陽气至目不得瞑二十五字﹐《靈樞》作「行於陽則陽气盛﹐陽气盛則陽蹺陷﹐不得入於陰﹐陰虛故目不瞑」二十五字﹐《甲乙》同﹐惟《甲乙》陽喬陷作陽喬滿﹐陰虛作陰气虛﹐故目不瞑作故目不得眠﹐與《靈樞》小異。﹞黃帝曰﹕善。治之柰何﹖伯髙曰﹕補其不足﹐瀉其有餘﹐調其虛實﹐以通其道而去其邪﹐﹝不足﹐陰气也。有餘﹐外陽气。﹞飲以半夏湯一齊﹐陰陽以通﹐其臥立至。﹝以下言半夏湯方﹐以療厥气﹐厥气旣消﹐內外气通﹐則目合得臥。平按﹕齊《靈樞》《甲乙》作劑。﹞黃帝曰﹕善。此所謂決瀆壅塞﹐經絡大通﹐陰陽和得者也﹐願聞其方。

﹝溝瀆水壅﹐決之則通﹐陰陽气塞﹐鍼液導之﹐故曰決瀆﹐所以請聞其方也。﹞伯髙曰﹕其湯方以流水千里以外者八升﹐揚之萬徧﹐取其淸五升煮之﹐炊以葦薪﹐大沸﹐量秫米一升﹐治半夏五合﹐徐炊﹐令竭爲一升半﹐去其滓﹐飲汁一小杯﹐日三﹐稍益﹐以知爲度。故其病新發者﹐覆杯則臥﹐汗出則已矣﹔久者﹐三飲而已。﹝飲湯覆杯卽臥﹑汗出病已者﹐言病愈速也。三飲者﹐一升半爲一齊﹐久病三服卽瘥﹐不至一齊﹐新病一服卽愈也。平按﹕大沸﹐大字《靈樞》《甲乙》均作火。﹞

黃帝曰﹕余聞十二經脈﹐以應十二經水。十二經水者﹐其五色各異﹐淸濁不同﹐人之血气若一﹐應之柰何﹖﹝十二水﹐謂涇﹑渭﹑海﹑湖﹑汝﹑沔﹑淮﹑漯﹑江﹑河﹑濟﹑漳。此十二水﹐十二經所法﹐以應五行﹐故色各異也。江淸河濁﹐卽淸濁不同也。若﹐如也。人血脈如一﹐若爲彼十二經水也﹖平按﹕十二經水四字《靈樞》不重。﹞岐伯曰﹕人之血气﹐苟能若一﹐則天下爲一矣﹐惡有亂者乎﹖﹝人之血气苟能一種無差者﹐不可得應於十二經水﹐正以血脈十二經不同﹐故得應於十二經水﹐所以有相亂也。﹞黃帝曰﹕余問一人﹐非問天下之眾。岐伯曰﹕夫一人者﹐亦有亂气﹐天下之眾﹐亦有亂气﹐其�爲一耳。﹝非直天下眾人血脈有亂﹐一人自有十二經脈﹐故有亂也。平按﹕其下原缺一字﹐《靈樞》作合﹐袁刻作理。﹞黃帝曰﹕願聞人气之淸濁。岐伯曰﹕受谷者濁﹐受气者淸﹐﹝受谷之濁﹐胃气也﹔受气之淸﹐肺气也。﹞淸者注陰﹐﹝陰﹐肺也。﹞濁者注陽﹐﹝陽﹐胃也。﹞濁而淸者上出於咽﹐﹝穀气濁而淸者﹐上出咽口﹐以爲噫气也。﹞淸而濁者則下行﹐﹝穀气淸而濁者﹐下行經脈之中﹐以爲營气。平按﹕則下行《甲乙》作下行於胃。﹞

淸濁相干﹐命曰亂气。﹝淸者爲陰﹐濁者爲陽﹐淸濁相干﹐則陰陽气亂也。平按﹕命《甲乙》作名。﹞黃帝曰﹕夫陰淸而陽濁﹐濁者有淸﹐淸者有濁﹐別之柰何﹖﹝問淸濁之狀也。平按﹕別上《靈樞》有淸濁二字。﹞岐伯曰﹕气之大別﹐﹝气之細別多種﹐今言其大略耳。﹞淸者上注於肺﹐﹝谷之淸气﹐上注於肺。﹞濁者下流於胃。﹝谷之濁者﹐下流於胃。﹞胃之淸气﹐上出於口﹔﹝胃中穀气濁而淸者﹐上咽退場門﹐以爲噫气。﹞肺之濁气﹐下注於經﹐內積於海。﹝注肺淸而濁气﹐下注十二經﹐並積膻中﹐以爲气海而成呼吸也。﹞黃帝曰﹕諸陽皆濁﹐何陽獨甚乎﹖﹝諸陰皆淸﹐諸陽皆濁。諸陽之脈皆濁﹐未知何經獨受中之濁也。﹞岐伯曰﹕手太陽獨受陽之濁。﹝胃者﹐腐熟水谷﹐傳與小腸﹐小腸受盛﹐然後傳與大腸﹐大腸傳過﹐是爲小腸受穢濁最多﹐故小腸經受陽之濁也。﹞

手太陰獨受陰之淸﹐其淸者上走空竅﹐﹝肺脈手太陰受於淸气﹐其有二別。有淸淸之气﹐行於三百六十五絡﹐皆上於面﹐精陽之气上行目而爲精﹐其別气走耳而爲聽﹐其宗气上出於鼻而爲臭﹐其濁气出於唇口爲味﹐皆是手太陰淸气行之故也。平按﹕空竅《甲乙》作孔竅。注精陽二字袁刻作淸。﹞其濁者下行諸經。﹝手太陰淸而濁者﹐下入於脈﹐行十二經中也。﹞諸陰皆淸﹐足太陰獨受其濁。﹝六陰之脈皆淸﹐足太陰以是脾脈﹐脾主水谷濁气﹐故足太陰受陰之濁也。平按﹕注脾主﹐主字上半﹐虫傷不全﹐下半剩土字﹐當是主字剩文﹐袁刻作上。﹞黃帝曰﹕治之柰何﹖岐伯曰﹕淸者其气滑﹐濁者其气澀﹐此气之常也。故刺陽者﹐深而畱之﹔刺陰者﹐淺而疾之﹔淸濁相干者﹐以數調之。﹝諸經多以淸者爲陽﹐濁者爲陰﹔此經皆以谷之悍气爲濁爲陽﹐谷之精气爲淸爲陰﹐有此不同也。故人气淸而滑利者﹐刺淺而疾之﹔其气濁而澀者﹐刺深而畱之﹔陰陽淸濁气並亂﹐以理調之﹐理數然也。平按﹕《靈樞》刺陽作刺陰﹐刺陰作刺陽﹐《甲乙》同。疾之《甲乙》作疾取之。﹞

黃帝曰﹕經脈十二者﹐別爲五行﹐分爲四時﹐何失而亂﹐何得而治﹖岐伯曰﹕五行有序﹐四時有分﹐相順則治﹐相逆則亂。﹝相順者﹐十二經脈皆有五行四時之分。諸攝生者﹐攝之當分﹐則爲和爲順﹔乖常失理﹐則爲逆爲亂也。﹞黃帝曰﹕何謂相順﹖﹝平按﹕《甲乙》有而治二字。﹞岐伯曰﹕經脈十二者﹐以應十二月。十二月者﹐分爲四時。四時者﹐春夏秋冬﹐其气各異﹐營衛相隨﹐陰陽已和﹐淸濁不相干﹐如是則順而治。﹝營在脈中﹐衛在脈外﹐內外相順﹐故曰相隨﹐非相隨行﹑相隨和也。﹞黃帝曰﹕何謂逆而亂﹖岐伯曰﹕淸气在陰﹐濁气在陽﹐﹝淸气在於脈內﹐爲營爲陰也﹔濁气在於脈外﹐爲衛爲陽也。﹞營气順行脈﹐衛气逆行﹐﹝營衛气順逆十二經而行也。衛之悍气﹐上至於目﹐循足太陽至足指爲順行﹔其悍气散者﹐復從目﹐循手太陽向手指﹐是爲逆行也。此其常也。

平按﹕《靈樞》《甲乙》脈上無行字。﹞淸濁相干﹐亂於胸中﹐是謂大。﹝音悶。陽气入陰﹐陰气入陽﹐卽淸濁亂也。營气逆行﹐衛气順行﹐卽逆順亂也。﹞故气亂於心﹐則煩心密嘿﹐俯首靜伏﹔﹝密嘿煩心﹐不欲言也。俯首﹐低頭靜伏也。平按﹕嘿《甲乙》作默。﹞亂於肺﹐則俯仰喘喝﹐接手以呼﹔﹝肺手太陰脈行臂﹐故肺气亂﹐肺及臂手悶﹐所以接手以呼也。平按﹕接《甲乙》作按。﹞亂於腸胃﹐則爲霍亂﹔﹝腸胃之中﹐營衛之气相雜爲亂﹐故爲霍亂。霍亂﹐卒吐利也。﹞亂於臂脛﹐則爲四厥﹔﹝四厥﹐謂四肢冷或四肢熱也。﹞亂於頭﹐則爲厥逆﹐頭重眩僕。

﹝厥逆頭重﹐謂頭寒或熱﹐重而眩僕也。平按﹕頭重《甲乙》作頭痛﹐注﹕「一作頭重。」﹞黃帝曰﹕五亂者﹐刺之有道乎﹖岐伯曰﹕有道以來﹐有道以去﹐審知其道﹐是謂身寶。﹝有道者﹐理其亂﹐使從其道。﹞黃帝曰﹕善。願聞其�。岐伯曰﹕气在於心者﹐取之手少陰經﹑心主輸。

﹝气在於心取手少陰經者﹐上經云心不受邪﹐今气在心﹐若爲不受邪也﹖若言邪在心之包絡﹐卽應惟療手心主之經﹐何爲心病二經俱療﹖故知心者亦受邪也。輸﹐謂手少陰﹑手心主二經各第三輸也。平按﹕其下原缺一字﹐《靈樞》作道﹐袁刻作旨。少陰經心主輸《靈樞》《甲乙》作少陰心主之輸。﹞气在於肺﹐取之手太陰滎﹑足少陰輸。﹝手太陰滎﹐肺之本輸。足少陰輸﹐乃是腎脈。

以其腎脈上入於肺﹐上下气通﹐故上取太陰滎﹐下取足少陰輸。﹞气在於腸胃﹐取之足太陰﹑陽明下者取三里。﹝足太陰﹐脾脈也。脾胃腑藏陰陽气通﹐故腸胃气亂﹐取足太陰也。陽明之脈﹐是胃本經﹐胃之上輸在背﹐下輸在三里也。平按﹕下者《靈樞》《甲乙》作不下者。﹞气在於頭﹐取之天柱﹑大杼﹔﹝足太陽脈行頭﹐天柱﹑大杼﹐並是足太陽脈气所發﹐故取之也。﹞不知﹐取足太陽滎輸。﹝取前二穴不覺愈者﹐可取足太陽第二滎穴及第三輸也。﹞气在於臂足﹐先去於血脈﹐後取陽明﹑少陽之滎輸。﹝手足四厥﹐可先刺去手足盛絡之血﹐然後取於手足陽明滎之與輸﹐及手足少陽滎及輸也。平按﹕《靈樞》足下有取之二字﹐血上無於字。﹞黃帝曰﹕補瀉若何﹖岐伯曰﹕徐入徐出﹐謂之導气﹐﹝補者徐入疾出﹐瀉者疾入徐出﹐是謂通導營衛之气﹐使之和也。﹞

補瀉無形﹐所以謂之同精是非有餘不足也﹐亂气之相逆也。﹝補瀉𨿽復無形無狀﹐所以同欲精於气之是非有餘不足及亂气之逆也。故精者﹐補瀉之妙﹐意使之和也。﹞黃帝曰﹕光乎哉道﹐明乎哉論﹐請著之玉板﹐命曰治亂。﹝黃帝贊岐伯之言有二﹕一則所言光揚大道﹐二則所論開道巧便。

故請傳之不朽也。平按﹕自黃帝曰光乎哉至末﹐《甲乙》無。﹞

卷第十二﹝卷首缺﹞﹟營衛气

營五十周

平按﹕此篇自黃帝曰余願聞五十營至末﹐見《靈樞》卷四第十五《五十營》篇﹐又見《甲乙經》卷一第九《气息周身五十營四時日分漏刻》篇。

黃帝曰﹕余願聞五十營。岐伯答曰﹕天周二十八宿﹐宿三十六分﹐﹝此據大率言耳﹐其實弱三十六分。平按﹕《甲乙》無餘願聞三字。《靈樞》營下有柰何二字。﹞人气行一周﹐﹝謂晝夜周。﹞一千八分。﹝其實千分耳﹐據三十六全數KT之﹐故KT8分也。宿各三十五分七分分之五﹐則千分也。知必然者﹐下雲气行一周﹐日行二十分﹐气行再周﹐日行三十分﹐人晝夜五十周﹐故知一千分也。平按﹕千上《靈樞》《甲乙》無一字。注日行三十分﹐當系四十分之誤﹐玩下經文自明。﹞日行二十八分﹐人經脈上下左右前後二十八脈﹐周身十六丈二尺﹐﹝日行二十分﹐人經脈一周﹐言八分者誤也﹐以上下文會之可知也。平按﹕日行二十八分﹐分字《靈樞》作宿﹐《甲乙》無此句。﹞以應二十八宿﹐漏水下百刻﹐以分晝夜。﹝以二十八脈气之周身﹐上應二十八宿﹐漏水之數﹐晝夜之分﹐俱周徧。﹞故人一呼﹐脈再動﹐气行三寸﹐一吸﹐脈亦再動﹐气行三寸﹐呼吸定息﹐气行六寸。﹝一息之間﹐日行未一分﹐故不言日行之數。﹞十息﹐气行六尺﹐日行二分。﹝一息六寸﹐十息故六尺也。二分﹐謂二十七分分之四分也。人气十息﹐行亦未一分也。十三息半﹐則一分矣。平按﹕注四分﹐據下注十息得二十七分之二十﹐此四字恐系二十之誤。﹞二百七十息﹐气行十六丈二尺﹐气行交通於中﹐一周於身﹐下水二刻﹐日行二十分。﹝十息六尺﹐故二百七十息﹐气行一百六十二尺。又日行二十分者﹐十息得二十七分之二十﹐百息得二百﹐二百息得四百﹐二百七十息得五百四十分﹐以二十七除之﹐則爲二十分矣。平按﹕二十分《靈樞》作二十五分《甲乙》作二十分有奇。﹞五百四十息﹐气行再周於身﹐下水四刻﹐日行四十分。﹝倍一周身之數。﹞

﹝平按﹕四十分《甲乙》作四十分有奇。﹞二千七百息﹐气行十周於身﹐下水二十刻﹐日行五宿二十分。﹝十倍一周﹐故日行二百分也。宿各三十六分﹐故當五宿二十分也。由此言之﹐故知五十周以一千分爲實也。平按﹕二十分《甲乙》作二百十分有奇。﹞一萬三千五百息﹐气行五十營於身﹑水下百刻﹐日行二十八宿﹐漏水皆盡﹐脈終矣。﹝此人晝夜之息數﹐气行二十八脈之一終﹐與宿漏相畢。平按﹕《甲乙經》注引王冰曰﹕此略而言之也﹐細言之﹐則常以一千周加一分又十分之六﹐乃奇分盡也。﹞所謂交通者﹐並行一數﹐﹝謂二手足脈气並行﹐而以一數之﹐卽气行三寸者﹐兩气各三寸也。而二气之行﹐相交於中﹐故曰交通。上有交通之文﹐故云所謂也。﹞故五十營備﹐得盡天地之壽矣﹐﹝壽﹐卽終之義也。天地以二十八宿下水百刻爲一終也。﹞气凡行八百一十丈。﹝卽二十八脈相續五十周之數也。平按﹕《靈樞》無气字。﹞

卷第十二﹝卷首缺﹞﹟營衛气

衛五十周

平按﹕此篇自篇首至末﹐見《靈樞》卷十一第七十六《衛气行》篇﹐《甲乙經》同上。

黃帝問於伯髙曰﹕願聞衛气之行﹐出入之合何如﹖伯髙答曰﹕歲有十二月﹐日有十二辰﹐子午爲經﹐卯酉爲緯﹐天周二十八宿而面有七星﹐四七二十八星﹐房卯爲緯﹐虛張爲經。﹝經云虛張爲經者錯矣﹐南方七宿星爲中也。平按﹕《甲乙》天周二十八宿而面有七星作「天一面七宿﹐周天」七字。面有《靈樞》作一面。房卯﹐卯字《靈樞》《甲乙》均作昴。﹞是故房至畢爲陽﹐昴至尾爲陰﹐﹝經云昴至尾爲陰﹐便漏心宿也。平按﹕尾《靈樞》《甲乙》均作心。﹞陽主晝﹐陰主夜。故衛气之行﹐一日一夜五十周於身﹐晝日行於陽二十五周﹐夜行於陰二十五周於五臟。﹝晝行手足三陽﹐終而復始﹐二十五周﹔夜行五臟﹐終而復始﹐二十五周也。平按﹕於五臟上《靈樞》《甲乙》重周字。﹞是故平旦陰气盡﹐陽气出於目﹐目張則气上行於頭﹐循項下足太陽﹐循背下至小指之端﹔﹝行於五臟陰气盡也。衛气出目﹐循足太陽气出於目也。小指之端﹐足小指外側端也。﹞其散者﹐別於目銳﹐﹝平按﹕別於目銳《甲乙》作「分於目﹐別」。﹞下手太陽﹐下至小指之端外側﹔其散者﹐別目銳﹐下足少陽﹐注小指次指之間﹐以上循手少陽之分﹐﹝平按﹕分下《靈樞》《甲乙》有側字。﹞下至小指次指之間﹔﹝平按﹕《靈樞》《甲乙》無次指二字。﹞別者﹐至耳前﹐合於頜脈﹐注足陽明﹐下行至跗上﹐入五指之間﹔其散者﹐從耳下﹐下手陽明大指之間﹐入掌中﹔﹝﹐才詣反﹐目崖﹐一曰目眶。散者﹐衛之悍气﹐循足太陰脈而有餘別﹐故曰散者。別目銳﹐目外決也。目之銳﹐有手太陽﹐無足太陽﹐今言別者﹐足太陽脈系於目系﹐其气至於銳﹐故衛气別目銳﹐下手太陽﹐至小指之端外側也。行此手足太陽﹐一刻時也。衛之悍气別者﹐循足少陽至小指次指之間﹐別者循手少陽至於小指次指之間﹐二刻時也。衛之悍气別者﹐合於頜脈﹐謂足陽明也。入五指間者﹐謂足陽明絡﹐散入十指間﹐故刺瘧者﹐先刺足陽明十指間也。手陽明偏歷大絡斜肩上曲頰偏齒﹐其別者從齒入耳﹐故衛別於耳下﹐下手陽明至大指間。入掌中者﹐手陽明脈不入掌中﹐而言入者﹐手陽明脈气𨿽不至掌中﹐衛之悍气循手陽明絡至掌中﹐三刻時也。平按﹕頜《靈樞》《甲乙》作頷《說文》頜﹐頤也。《唐韻》音頷﹐亦通。﹞其至於足也﹐入足心﹐出內踝下﹐行陰分﹐復合於目﹐爲一周。﹝衛之悍气﹐晝日行手足三陽已﹐從於足心﹐循足少陰脈上﹐復合於目﹐以爲行陽一周﹐如是晝日行二十五周也。平按﹕此一段二十二字﹐袁刻混入注中﹐查《靈樞》《甲乙》均有此文﹐應作大字爲經﹐余小字爲注。﹞是故日行一舍﹐人气行一周於身與十分身之八﹔﹝以下俱言行陽二十五周﹐人气行身一周﹐復行第二周內十分之中八分﹐卽日行之一舍也。﹞日行二舍﹐人气行三周於身與十分身之六﹔日行三舍﹐人气行於身五周與十分身之四﹔日行四舍﹐人气行於身七周與十分身之二﹔日行五舍﹐人气行於身九周。日行六舍﹐人气行於身十周與十分身之八﹔日行七舍﹐人气行於身十二周於身與十分身之六﹔日行十四舍﹐人气行二十五周於身有奇分十分身之四﹐﹝人气晝日行陽﹐二十五周於身有奇分十分身之二﹐言四誤也。平按﹕身之四《靈樞》作二﹐楊注言四誤也。按上文日行七舍﹐人气行身十二周與十分身之六﹐此十四合倍七捨﹐則十二周與十分身之六亦復倍之﹐當爲二十五周與十分身之二。﹞陽盡而陰受气矣。其始入於陰﹐常從足少陰注於腎﹐腎注於心﹐﹝衛之陽气﹐晝日行三陽二十五周已﹐至夜行於五臟二十五周。腎脈支者從肺出絡心﹐故衛气循之注心者也。衛气夜行五臟﹐皆從能克注於所克之髒以爲次也。﹞心注於肺﹐﹝心脈直者手少陰復從心系卻上肺﹐故衛气循心注肺者也。﹞肺注於肝﹐肝脈支者復從肝別貫膈上注肺﹐故衛气循肺注肝者也。肝注於脾﹐﹝肝脈挾胃﹐胃脈絡脾﹐故得肝脈注於脾也。﹞脾復注於腎爲一周。﹝脾脈足太陰從下入少腹﹐气生於腎﹐故衛气循之注腎者也。﹞是故夜行一舍﹐人气行於陰髒一周與十分藏之八﹐亦如陽之行二十五周而復合於目。﹝前行陽中﹐日行一舍﹐人气行身一周﹐復行後周十分身之八分﹔此夜行一舍﹐人气行陰髒一周﹐復行後周十分藏之八﹐與前行陽二十五周數同﹐亦有二十五周。合五十周﹐復合於目﹐終而復始也。平按﹕陰髒《甲乙》作身﹐注﹕「一云陰髒。」合於目《甲乙》作會於目。﹞陰陽一日一夜﹐合有奇分十分身之二與十分藏之二﹐﹝行陽奇分十分身之二﹐行陰奇分亦有十分藏之二﹐其數同也。平按﹕兩二字《甲乙》均作四﹐注云「亦作二。」﹞是故人之所以臥起之時有早晏者﹐奇分不盡故也。

黃帝曰﹕衛气之在於身也﹐上下往來不以期﹐候气而刺之柰何﹖﹝平按﹕不以期《甲乙》作「無已﹐其」。﹞伯髙曰﹕分有多少﹐日有長短﹐春秋冬夏﹐各有分理﹐然後常以平旦爲紀﹐以夜盡爲始。是故一日一夜﹐水下百刻﹐二十五刻者﹐半日之度也﹐常如是毋已﹐日入而止﹐隨日之長短﹐各以爲紀而刺之。謹候其時﹐病可與期﹐失時反候﹐百病不治。故曰﹕刺實者﹐刺其來也﹔刺虛者﹐刺其去也。此言气存亡之時﹐以候實虛而刺之。﹝刺實等﹐衛气來而實者﹐可刺而瀉之﹔衛气去而虛者﹐可刺而補之。平按﹕自謹候其時至以候實虛而刺之數句﹐《甲乙》編次在後。﹞

是故謹候气之所在而刺之﹐是謂逢時。﹝補瀉之道﹐必須候於邪气所在刺之。﹞病在三陽﹐必候其气之加在於陽分而刺之﹔病在於三陰﹐必候其气之加在於陰分而刺之。﹝病在手足三陽刺之﹐可以用療陽病之道也﹔病在三陰刺之﹐可以取療陰病之道也。平按﹕加在於陽分與加在於陰分﹐《靈樞》無兩加字﹑兩分字。《甲乙》刺之下有「謹候其時﹐病可與期﹐失時反候﹐百病不除」十六字。﹞水下一刻﹐人气在太陽﹔﹝在太陽者﹐在手足太陽也。﹞水下二刻﹐人气在少陽﹔﹝在少陽者﹐謂是手足少陽。﹞水下三刻﹐人气在陽明﹔﹝在陽明﹐謂是手足陽明也。﹞水下四刻﹐人气在陰分。水下五刻﹐人气在太陽﹔水下六刻﹐人气在少陽﹔水下七刻﹐人气在陽明﹐水下八刻﹐人气在陰分。水下九刻﹐人气在太陽﹔水下十刻﹐人气在少陽﹔水下十一刻﹐人气在陽明﹔水下十二刻﹐人气在陰分。水下十三刻﹐人气在太陽﹔水下十四刻﹐人气在少陽﹔水下十五刻﹐人气在陽明﹔水下十六刻﹐人气在陰分。水下十七刻﹐人气在太陽﹔水下十八刻﹐人气在少陽﹔水下十九刻﹐人气在陽明﹔水下二十刻﹐人气在陰分。水下二十一刻﹐人气在太陽﹔水下二十二刻﹐人气在少陽﹔水下二十三刻﹐人气在陽明﹔水下二十四刻﹐人气在陰分。水下二十五刻﹐人气在太陽﹐此半日之度也。從房至畢十四捨﹐水下五十刻﹐日行半度﹐回行一舍﹐水下三刻與七分刻之二。﹝回行一舍﹐水下三刻與七分刻之四﹐言七分刻之二者錯矣。

置五十刻﹐以十四捨除之﹐得三刻十四分之八﹐法實俱半之﹐得七分之四也。平按﹕《甲乙》「日行半度﹐回行一舍」八字﹐作「從昴至心亦十四度﹐水下五十刻﹐終日之度也。日行一舍者」二十三字﹐七分刻之二作十分刻之四﹐注云「《素問》十作七。」又《靈樞》刻之二作刻之四。﹞

大要曰常以日之加於宿上也﹐人气在太陽。﹝衛气行三陽上於目者﹐從足心循足少陰脈上至目﹐以爲一刻。若至於夜﹐便入腎﹐常從腎注於肺﹐晝夜行髒二十五周﹐明至於目﹐合五十周﹐終而復始﹐以此爲淮﹐不煩注解也。平按﹕《甲乙》無曰字﹐之加作加之﹐气上有「則知」二字。注上至目及至於目﹐兩目字原本均作日。平按﹕上注「衛气循少陰脈上﹐復合於目﹐以爲行陽一周」﹐又本篇經文「人气行於陰髒﹐亦如陽之行二十五周而復合於目」﹐據此則日字當系目字傳寫之誤。﹞

是故日行一舍﹐人气行三陽與陰分﹐常如是無已﹐與天地同紀﹐紛紛HTHT﹐終而復始﹐一日一夜﹐下水百刻而盡矣。﹝紛﹐孚云反﹐亂也。HT﹐普患反。謂衛气行身不息﹐紛紛HTHT﹐無有窮期也。平按﹕HTHT原抄作﹐查﹐方文切﹐日光也。HT﹐普巴切﹐謂雜亂紛紜也﹐與注無有窮期之義近。《靈樞》《甲乙》均作HTHT﹐注均云﹕普巴切。擬作HTHT。

又《甲乙》盡矣下有「故曰刺實者刺其來﹐刺虛者刺其去﹐此言气之存亡之時﹐以候虛實而刺之也」三十字。﹞

卷第十三﹟身度

經筋

平按﹕此篇自篇首至末﹐見《靈樞》卷四第十三《經筋》篇﹐又見《甲乙經》卷二第六《經筋》篇。

足太陽之筋﹐起於小指之上﹐結於踝﹐邪上結於膝﹐其下者﹐循足外側結於踵﹐上循根結於﹔其別者﹐結於外﹐上中內廉﹐與中並上結於臀﹐上俠脊上項﹔其支者﹐別入結於舌本﹔其直者﹐結於枕骨﹐上頭下顏﹐結於鼻﹔其支者﹐爲目上綱﹐下結於鼽﹔其下支者﹐從掖後外廉結於肩﹔其支者﹐入掖下﹐上出缺盆﹐上結於完骨﹔其支者﹐出缺盆﹐邪上出於鼽。﹝十二經筋與十二經脈﹐俱稟三陰三陽行於手足﹐故分爲十二。但十二經脈主於血气﹐內營五臟六腑﹐外營頭身四肢。十二經筋內行胸腹郭中﹐不入五臟六腑。脈有經脈﹑絡脈﹐筋有大筋﹑小筋﹑膜筋。

十二經筋起處與十二經脈流注並起於四末﹐然所起處有同有別。其有起維筋緩筋等﹐皆是大筋別名。凡十二筋起處﹑結處及循結之處﹐皆撰爲圖畫示人﹐上具如別傳。小指上﹐謂足指表上也。

結﹐曲也﹐筋行回曲之處謂之結�結﹐經脈有卻﹑筋有結也。顏﹐眉上也。下結於鼽﹐鼽中出气之孔謂之鼻也﹐鼻形謂之鼽也。平按﹕小指上《靈樞》《甲乙》有足字。邪《甲乙》作斜。

俠《靈樞》作挾。顏《甲乙》作額。鼽《靈樞》作。出於鼽《甲乙》作入於鼽。注俱稟袁刻誤作同稟。膜筋袁刻誤作筋。﹞其病小指支﹐跟踵痛﹐攣﹐脊反折﹐項筋急﹐肩不舉﹐掖支﹐缺盆紉痛﹐不可左右搖。﹝紉﹐女巾反﹐謂轉展痛也。平按﹕攣下《甲乙》有急字。紉《靈樞》《甲乙》均作紐。﹞治在燔鍼劫刺﹐﹝病脈言鍼灸之﹐言筋病但言燔鍼者﹐但鍼灸湯藥之道﹐多通療百病﹐然所便非無偏用之要也。﹞以知爲數﹐﹝所以惟知病瘥爲鍼度數﹐如病筋痛﹐一度劫刺不瘥﹐可三四度﹐量其病瘥爲數也。﹞以痛爲輸﹐﹝輸﹐謂孔穴也。言筋但以筋之所痛之處﹐卽爲孔穴﹐不必要須根據諸輸也。以筋爲陰陽气之所資﹐中無有空﹐不得通於陰陽之气上下往來﹐然邪入腠襲筋爲病﹐不能移輸﹐遂以病居痛處爲輸﹐故曰筋者無陰無陽無左無右以候痛也。《明堂》根據穴療筋病者﹐此乃根據脈引筋气也。﹞名曰仲春痺。﹝聖人南面而立﹐上覆於天﹐下載於地﹐總法於道﹐造化萬物﹐故人法四大而生﹐所以人身俱應四大。故正月卽是少陽﹐以陽始起﹐故曰少陽﹔六月少陽﹐以陽衰少﹐故曰少陽。二月大陽﹐以其陽大﹐故曰大陽﹔五月大陽﹐以陽正大﹐故曰大陽。三月四月陽明﹐二陽相合﹐故曰陽明。十二經筋﹐感寒濕風三種之气所生諸病﹐皆曰筋痺。筋痺燔鍼爲當﹐故偏用之。余脈﹑肉﹑皮﹑筋等痺﹐所宜各異也。﹞

足少陽之筋﹐起於小指次指之上﹐上結外踝﹐上循外廉﹐結於膝外廉﹔其支者﹐起於外輔骨﹐上走髀﹐前者結於伏兔之上﹐後者結於尻﹔﹝其支者﹐起外輔骨﹐凡有二支也。故前支上結伏兔﹐後支上走髀﹐結於尻前也。平按﹕次指下《靈樞》無之上二字﹐作脛。伏兔下《甲乙》無之上二字。﹞其直者﹐上乘季脇﹐上走掖前廉﹐系於膺乳﹐結於缺盆﹔﹝﹐季脇下也﹐以沼反。

平按﹕乘《靈樞》《甲乙》作乘。﹞其直者﹐上出掖﹐貫缺盆﹐出太陽之前﹐循耳後上額角﹐交巓上﹐下走頷﹐上結於鼽﹔其支者﹐結目外爲外維。其病足小指次指支轉筋﹐引膝外轉筋﹐膝不可屈伸﹐中筋急﹐前引髀﹐後引尻﹐上乘季脇痛﹐上引缺盆膺乳頸﹐﹝外維﹐太陽爲目上綱﹐陽明爲目下綱少陽爲目外維。平按﹕《靈樞》鼽作﹐結目外作結於外﹐小指上無足字﹐《甲乙》同。中《靈樞》《甲乙》無中字。﹞維筋急﹐從左之右﹐右目不可開﹐﹝此筋本起於足﹐至項上而交﹐至左右目﹐故左箱有病﹐引右箱目不得開﹐右箱有病﹐引左箱目不得開也。﹞上過右角﹐並喬脈而行﹐左絡於右﹐故傷左角﹐右足不用﹐命曰維筋相交。治在燔鍼劫刺﹐以知爲數﹐以痛爲輸﹐名曰孟春痺。﹝喬脈至於目﹐故此筋交巓﹐左右下於目﹐與之並行也。筋旣交於左右﹐故傷左額角﹐右足不用﹐傷右額角﹐左足不用﹐以此維筋相交故也。﹞

足陽明之筋﹐起於中三指﹐結於跗上﹐邪外上加於輔骨﹐上結於膝外廉﹐直上結於髀樞﹐上循脇屬脊﹔﹝刺瘧者﹐刺足陽明十指間﹐是知足陽明脈入於中指內間外間﹐脈气三指俱有﹐故筋起於中指並中指左右二指﹐故曰中三指也。有本無三字。髖骨如臼﹐髀骨如樞﹐髀轉於中﹐故曰髀樞也。﹞其直者﹐上循結於膝﹔其支者﹐結於外輔骨﹐合於少陽﹔直者﹐上循伏兔﹐上結於髀﹐聚於陰器﹐上腹而布﹐至缺盆結﹐﹝布﹐謂分布也。平按﹕《靈樞》《甲乙》作。至缺盆結《靈樞》《甲乙》作至缺盆而結。﹞上頸﹐上俠口﹐合於鼽﹐下結於鼻﹐上合於太陽爲目上綱﹐陽明則爲目下綱﹔其支者﹐從頰結於耳前。﹝太陽爲目上綱﹐故得上動也﹔陽明爲目下綱﹐故得下動也。﹞其病足中指支﹐轉筋﹐腳跳堅﹐伏兔轉筋﹐髀前腫﹐頹疝﹐腹筋急﹐引缺盆頰口卒﹐急者目不合﹐熱則筋施縱﹐目不開。﹝寒則目綱上下拘急﹐故開不得合也。熱則上下緩縱﹐故合不得開。音僻。平按﹕《靈樞》作脛﹐《甲乙》同。頹《靈樞》作。腹筋急《甲乙》作腹筋乃急。頰口《靈樞》《甲乙》作及頰﹐卒作卒口僻。《靈樞》縱上無施字。袁刻作僻﹐下同﹐據原本更正。﹞頰筋有寒則急﹐引頰移口﹔有熱則筋施縱緩﹐不勝故。﹝足陽明筋挾口過頰﹐故曰頰筋。移﹐謂引口離常處也。不勝﹐謂熱不勝其寒﹐所以緩口移去﹐故也。平按﹕緩不勝《靈樞》《甲乙》作不勝收。﹞治之以馬膏﹐膏其急者﹐以白酒和桂﹐以塗其緩者﹐﹝馬爲金畜﹐克木筋也﹐故馬膏療筋急病也。桂酒泄熱﹐故可療緩筋也。﹞以桑鉤鉤之﹐卽以生桑炭置之坎中﹐髙下與坐等﹐以膏熨急頰﹐且飲美酒﹐美炙﹐不飲酒者﹐自彊也﹐爲之三拊而已。治在燔鍼劫刺﹐以知爲數﹐以痛爲輸﹐名曰季春痺﹝以新桑木粗細如指﹐以繩系之﹐拘其緩箱﹐挽急箱。仍於壁上爲坎﹐令與坐等﹐坎中生桑炭火。

以馬膏塗其急箱﹐猶須飲酒炙﹐和其寒溫。如此摩拊飲﹐爲之至三﹐自得中平。﹐徒敢反。

拊﹐摩也﹐音撫。平按﹕炭《靈樞》《甲乙》作灰。《甲乙》作啖。美炙《靈樞》作美炙肉﹐《甲乙》作炙肉。注粗袁刻作銼。﹞

足太陰之筋﹐起於大指之端內側﹐上結於內踝﹔其直者﹐上結於膝內輔骨﹐﹝膝內下小骨輔大骨者﹐長三寸半﹐名爲內輔骨也。平按﹕上結於膝《靈樞》《甲乙》作上絡於膝。﹞上循陰股結於髀﹐聚於陰器﹐﹝陰器﹐宗筋所聚也。﹞上腹結於齊﹐循腹裏結於脇﹐散於胸中﹔其內者﹐著於脊。﹝循腹裏卽別著脊也。平按﹕脇《靈樞》作肋。﹞其病足大趾支﹐內踝痛﹐轉筋痛﹐膝內輔痛﹐陰股引髀而痛﹐陰器紉痛﹐上引齊與兩脇痛﹐引膺中與脊內痛。治在燔鍼劫刺﹐以知爲數﹐以痛爲輸﹐名曰仲秋痺。

﹝七月足之少陰﹐始起﹐故曰少陰﹔十二月手之少陰﹐以其陰衰﹐故曰少陰。八月足之大陰﹐以其陰大﹐故曰大陰﹔十一月手之大陰﹐以其陰正大﹐故曰大陰。九月足之厥陰﹐十月手之厥陰﹐交盡﹐故曰厥陰。八月之筋感三气之病﹐名曰筋痺。有本以足大陰爲孟春﹐足少陰爲仲秋﹐誤耳。

平按﹕內輔下《靈樞》《甲乙》有骨字﹐紉均作紐。上引齊與兩脇痛《甲乙》作上臍兩筋痛。

仲秋《靈樞》作《孟秋》《甲乙》同。本注孟春﹐恐系孟秋傳寫之誤。﹞

足少陰之筋﹐起於小指之下﹐並太陰之筋﹐邪走內踝之下﹐結於踝﹐與足太陰之筋合﹐而上結於內輔之下﹐﹝平按﹕並上《甲乙》有入足心三字。並下《靈樞》有足字。結於踝﹐《靈樞》《甲乙》踝作踵﹐足太陰均作太陽。﹞並太陰之筋而上循陰股﹐結於陰器﹐循脊內俠膂﹐上至項﹐結於枕骨﹐與足太陽之筋合。其病足下轉筋﹐及所過而結者皆痛及轉筋﹐病在此者主癇及﹐在外者不能俯﹐在內者不能仰﹐故陽病者腰反折不能俯﹐陰病者不能仰。﹝﹐充曳反。﹐擎井反﹐身彊急也。在此﹐謂在足少陰也。在小兒稱癇﹐在大人多稱癲。背爲外爲陽也﹐腹爲內爲陰也。故病在背筋﹐筋急故不得低頭也﹔病在腹筋﹐筋急不得仰身也。平按﹕循脊內俠膂《甲乙》作循膂內俠脊。醫統本《靈樞》作螈﹐道藏本《靈樞》作﹐《甲乙》同。《靈樞》作痙。﹞治在燔鍼劫刺﹐以知爲數﹐以痛爲輸﹐在內者熨引飲藥﹐﹝痛在皮膚筋骨外者﹐可療以燔鍼﹔病在腹胸內者﹐宜用熨法及道引並飲湯液藥等也。﹞此筋折紉發數甚者﹐死不治﹐名曰孟秋痺。﹝其筋轉痛﹐輕而可爲燔鍼﹔若折曲紉發之甚﹐死而不療也。平按﹕《靈樞》《甲乙》紉均作紐紐二字﹐孟秋均作仲秋。發袁刻誤作緩。﹞

足厥陰之筋﹐起於大指之上﹐上結於內踝之前﹐上循脛﹐上結於內輔之下﹐上循陰股﹐結於陰器﹐結絡諸筋。﹝足三陰及足陽明筋皆聚陰器﹐足厥陰屈絡諸陰﹐故陰器名曰宗筋也。平按﹕上循脛《甲乙》作上衝。結絡諸筋﹐《靈樞》無絡字﹐筋《甲乙》作經。﹞其病足大趾支﹐內踝之前痛﹐內輔痛﹐陰股痛轉筋﹐陰器不用﹐傷於內則不起﹐傷於寒則陰縮入﹐傷於熱則縱挺不收。治在行水淸陰气﹐其病筋者﹐燔鍼劫刺﹐以知爲數﹐以痛爲輔﹐名曰季秋痺。﹝婦人挺長爲病﹐丈夫挺不收爲病。陰气﹐卽丈夫陰气﹐謂陽气虛也。陽气虛故縮或不收﹐得陰卽愈。平按﹕陰气《甲乙》作陰器。其病筋者﹐《靈樞》《甲乙》病下有轉字﹐燔上均有治則二字。﹞

手太陽之筋﹐起於小指之上﹐上結於腕﹐上循臂內廉﹐結於肘內兌骨之後﹐彈之應於小指之上﹐上入結於掖下﹔﹝手小指表名上。肘兌﹐謂肘內箱尖骨﹐名曰兌骨。應﹐引也﹐﹞其支者﹐後走掖後廉﹐上繞肩甲﹐循頸出足太陽之筋前﹐結於耳後完骨﹔其支者﹐入耳中﹔其直者﹐出耳上﹐下結於﹐﹝含感反。平按﹔後走掖後廉《甲乙》作從掖走後廉﹐上繞肩甲作上繞外廉上肩胛。

《靈樞》《甲乙》均作頷。﹞上屬目外。其病手小指支痛﹐肘內兌骨後廉痛﹐循臂陰入掖下﹐掖下痛﹐掖後廉痛﹐繞肩﹑肩甲引頸而痛﹐應耳中鳴痛﹐引頷目瞑﹐良久乃能視﹐﹝臂肉爲臂陰也。瞑﹐目閉也﹐音眠。平按﹕支痛二字《甲乙》作及。﹞頸筋急則爲筋痿頸腫﹐寒熱在頸者﹐治在燔鍼劫刺﹐以知爲數﹐以痛爲輸﹐其爲腫者﹐傷而兌之。其支者﹐上曲耳﹐循耳前屬目外﹐上額結於角﹐其病當所過者支轉筋。治在燔鍼劫刺﹐以知爲數﹐以痛爲輸﹐名曰仲夏痺。﹝筋痿﹐此之謂也。

筋痿頸腫者﹐皆是寒熱之气也。故療寒熱筋痿頸腫者﹐可以鍼傷於兌骨後彈應小指之處﹐兌之令盡。兌﹐尖銳盡端也。或爲傷復也。六月手之少陽﹐正月足之少陽﹐五月手之太陽﹐二月足之太陽﹐四月手之陽明﹐三月足之陽明﹐筋於此時感气爲病﹐故曰仲夏等痺也。平按﹕頸筋急﹑頸腫﹐頸字袁刻作頭﹐《靈樞》《甲乙》均作頸﹐傷均作復。上曲耳﹐耳字《靈樞》作牙﹐《甲乙》注同。又注筋痿﹐袁刻痿誤作。﹞

手少陽之筋﹐起於小指次指之端﹐結於腕﹐上循臂結於肘﹐上繞外廉﹐上肩走頸﹐合手太陽﹔其支者﹐當曲頰入系舌本﹔其支者﹐上曲耳﹐循耳前屬目外﹐上乘頜﹐結於角。其病當所過者支轉筋﹐舌捲。治在燔鍼劫刺﹐以知爲數﹐以痛爲輸﹐名曰季夏痺。﹝曲頰﹐在頰曲骨端。足少陽筋循頸向曲頰後﹐當曲頰入系舌本﹐謂當風府下﹐舌根後﹐故風府一名舌本也。平按﹕腕上趙府本《靈樞》作腕中。曲耳《靈樞》《甲乙》作曲牙﹐頜均作頷。其病袁刻誤作是病。﹞

手陽明之筋﹐起於大指次指之端﹐結於﹐上循臂﹐上結於肘外﹐上﹐結於﹔其支者﹐繞肩甲﹐俠脊﹔直者﹐從肩上頸﹔其支者﹐上頰﹐結於鼽﹔﹝肩﹐肩角也﹐音隅﹐又音偶也。

平按﹕肘外﹐《甲乙》無外字﹐上作上繞。肩甲《靈樞》《甲乙》均作肩胛。鼽《靈樞》作。﹞其直者﹐上出手太陽之前﹐上左角﹐絡頭﹐下右。其病當所過者支痛及轉筋﹐肩不舉頸﹐不可左右視。治在燔鍼劫刺﹐以知爲數﹐以痛爲輸﹐名曰孟夏痺。﹝其筋左右交絡﹐故不得左右顧視。今經不言上右角﹑絡頭﹑下左﹐或可但言一邊也。平按﹕《靈樞》《甲乙》均作頷。

支下《甲乙》無痛及二字。﹞

手太陰之筋﹐起於大指之上﹐循指上行﹐結於魚後﹐﹝大指表名爲上﹐循手向胸爲上行也。

平按﹕魚下《甲乙》有際字。﹞行寸口外側﹐上循臂結於肘中﹐上內廉﹐入掖下﹐出缺盆﹐結肩前﹐上結缺盆﹐﹝並太陰脈行﹐故在也。肩端之骨名肩﹐是則後骨之前﹐卽肩前也。﹞

下絡胸裏﹐散貫賁﹐合賁下﹐下抵季肋。﹝賁﹐謂膈也。筋𨿽不入臟腑﹐仍散於膈也。平按﹕合賁下《甲乙》作合脇下。下抵季肋《靈樞》作抵季脇。﹞其病當所過者支轉筋痛﹐其成息賁者﹐脇急吐血。治在燔鍼劫刺﹐以知爲數﹐以痛爲輸﹐﹝息﹐謂喘息。肺之積﹐名息賁﹐在右脇下﹐大如杯﹐久不愈﹐令人灑淅振寒熱﹑喘咳﹑發肺癰也。平按﹕其成息賁者《靈樞》《甲乙》作甚成息賁。﹞名曰仲冬痺。﹝十二月手之少陰﹐七月足之少陰﹐十一月手之太陰﹐八月足之太陰﹐十月手心主厥陰﹐九月足厥陰﹐筋於此時感气爲病﹐名爲仲冬痺也。十二經脈﹐足之三陰三陽﹐配十二月﹐手之三陰三陽﹐配甲乙等數﹐與此十二經筋不同﹐良以陰陽之气﹐成物無方故耳。﹞

手心主之筋﹐起於中指﹐與太陰之筋並行﹐結於肘內廉﹐上臂陰﹐結掖下﹐下散前後俠脇﹔其支者﹐入掖﹐下散胸中﹐結於賁﹐﹝結於膈也。平按﹕與太陰之筋並行《甲乙》作與太陽之經並行。賁《靈樞》《甲乙》均作臂。﹞其病當所過者支轉筋﹐及胸痛息賁。治在燔鍼劫刺﹐以知爲數﹐以痛爲輸﹐名曰孟冬痺。﹝當此筋所過之處爲痺﹐卽是所行之筋爲病也。平按﹕轉筋下《靈樞》有前字﹐《甲乙》有痛手心主前五字。﹞

手少陰之筋﹐起於小指之內側﹐結於兌骨﹐上結肘內廉﹐上入掖﹐交太陰﹐伏乳裏﹐結於胸中﹐循賁﹐﹝兌骨﹐謂掌後當小指下尖骨也。交手太陰已﹐伏於乳房之裏﹐然後結於胸也。平按﹕《靈樞》《甲乙》伏乳作挾乳﹐循賁作循臂。﹞下系於齊。其病內急﹐心承伏梁﹐下爲肘綱。

其病當所過者則支轉筋﹐筋痛。治在燔鍼劫刺﹐以知爲數﹐以痛爲輸。其成伏梁唾膿血者﹐死不治。﹝心之積﹐名曰伏梁﹐起齊上﹐如臂﹐上至心下。其筋循膈下齊﹐在此痛下﹐故曰承也。人肘屈伸﹐以此筋爲綱維﹐故曰肘綱也。平按﹕唾《甲乙》作吐。﹞經筋之病﹐寒則筋急﹐熱則施縱不收﹐陰萎不用也。﹝凡十二經筋﹐寒則急﹐熱則縱﹐不用之也。平按﹕寒則下《靈樞》有反折二字﹐《甲乙》同。﹞陽急則反折﹐陰急則俯不伸。﹝人背爲陽﹐腹爲陰。故在陽之筋急者﹐反折也﹔在陰之筋急﹐則俯而不伸也。﹞淬刺者﹐刺寒急﹐熱則筋縱﹐毋用燔鍼。﹝淬﹐千內反﹐謂燒鍼刺之也。問曰﹕熱病皆有行灸﹐筋熱爲病﹐何以不用火鍼﹖答曰﹕皮肉受於熱病﹐脈通而易﹐故須行灸﹔筋自受病﹐通之爲難﹐寒熱自在於筋﹐病以痛爲輸﹐不根據余輸也。平按﹕縱下《靈樞》《甲乙》有不收二字。鍼下《甲乙》有急刺二字。﹞名曰季冬痺。﹝經筋之病下﹐總論十二經筋﹔此之一句﹐屬手少陰筋也。﹞

足之陽明﹐手之太陽﹐筋急則口目爲辟﹐目急不能卒視﹐治皆如上方。﹝檢手太陽有耳中鳴﹑引頷﹑目瞑之言﹐無口目辟﹐亦可引頷卽口目辟也。皆用前方寒急淬刺也。平按﹕辟《靈樞》作﹐《甲乙》作僻。上《靈樞》無目字。﹞

卷第十三﹟身度

骨度

平按﹕此篇自篇首至末﹐見《靈樞》卷四第十四《骨度》篇﹐又見《甲乙經》卷二第七《骨度腸度腸胃所受》篇。

黃帝問伯髙曰﹕脈度言脈之長短﹐何以立之也﹖﹝脈度﹐謂三陰三陽之脈所起之度﹐但不知長短也。﹞

﹝平按﹕言脈之長短《靈樞》《甲乙》作言經脈之長短。﹞伯髙曰﹕先度其骨節之小大廣狹長短﹐而脈度定矣。﹝人之皮肉可肥瘦增減﹐骨節之度不可延縮﹐故欲定脈之長短﹐先言骨度也。﹞黃帝問曰﹕願聞眾人之度﹐人長七尺五寸者﹐其骨節之大小長短各幾何﹖﹝聖人賢人及無別與分者之外﹐眾人之骨﹐度量多同﹐故請眾人之度﹐及請中度之人大小長短也。平按﹕《甲乙》無願聞眾人之度六字﹐各上有知字。﹞伯髙答曰﹕頭之大骨圍二尺六寸﹐﹝眾人之中﹐又爲三等﹕七尺六寸以上﹐名爲大人﹔七尺四寸以下﹐名爲小人﹔七尺五寸﹐名爲中人。今以中人爲法﹐則大人小人皆以爲定。何者﹖取一合七尺五寸人身量之﹐合有七十五分﹐則七尺六寸以上大人﹐亦準爲七十五分﹐七尺四寸以下乃至嬰兒﹐亦準七十五分﹐以此爲定﹐分立經脈長短並取空穴。自頸項骨以上爲頭顱骨﹐以爲頭大骨也﹐當其粗處以繩圍也。﹞胸圍四尺五寸﹐﹝缺盆以下以上爲胸﹐當中圍也。平按﹕注原作髑﹐當系字傳寫之誤。查蔽心者爲﹐亦曰鳩尾﹐臆前蔽骨也。謹作。別本作。﹞腰圍四尺二寸。﹝當二十一椎腰輸之中圍也。﹞發所覆者﹐顱至項長尺二寸﹐﹝頭顱骨﹐取發所覆之處﹐前後量也。平按﹕所覆﹐所字袁刻誤作至。﹞發以下至頤長一尺﹐君子參折。﹝髮際以下至頤端﹐量之一尺。一尺面分中分爲三﹐三分謂天地人。君子三分齊等﹐與眾人不同也。參﹐三也。平按﹕參折《靈樞》作終折﹐《甲乙》作參﹐注云﹕又作三﹐又作終。﹞結喉以下至缺盆中長四寸﹐﹝頤端﹐橫當結喉端也。結喉端至缺盆中﹐不取上下量。﹞缺盆以下至長九寸﹐﹝從缺盆中至﹐皮際量也。平按﹕說見前﹐《靈樞》注云﹕音曷於﹐肩骨也。恐未安。注皮字別抄本亦作歧。﹞過則肺大﹐不滿則肺小。﹝心肺俱在胸中﹐心在肺間﹐故不言大小也。﹞以下至天樞長八寸﹐﹝天樞俠齊﹐故量下但八寸。﹞過則胃大﹐不滿則胃小。﹝八寸之中亦有脾臟﹐以其胃大﹐故但言胃大小也。﹞

天樞以下至橫骨長六寸半﹐過則回腸廣長﹐不滿則短。﹝橫骨﹐在陰上橫骨。回腸﹐大腸也。大腸當齊﹐小腸在後附脊齊上﹐故不言之也。平按﹕《靈樞》《甲乙》則短作則狹短。﹞橫骨長六寸半﹐﹝橫量非數。﹞下至內輔之上廉長一尺八寸﹐﹝內輔﹐膝下內箱骨﹐輔脛也。平按﹕下至內輔之上廉《靈樞》《甲乙》作橫骨上廉以下至內輔之上廉。注脛袁刻誤作頸。﹞內輔之上廉以下至下廉長三寸半﹐﹝內輔骨長三寸半也。﹞內輔之下廉以下至內踝長尺三寸﹐內踝以下至地長三寸﹐內踝端至地也。膝以下至跗屬長尺六寸﹐跗屬以下至地長三寸﹐﹝從膝以下﹐當膝後曲處量也。﹞故骨圍大則大﹐過小則不及。﹝故頭骨圍大﹐則過於身骨﹔頭骨圍小﹐不及身骨也。﹞角以下至柱骨長一尺﹐﹝缺盆左右箱上下髙骨﹐名曰柱骨。

後額角至此柱骨端﹐合有一尺﹐與頤端齊也。計柱骨上下長四寸﹐經不言也。﹞行掖中不見者長四寸﹐﹝排手而行﹐取掖下不見處以上至柱骨﹐四寸也。﹞掖以下至季脇長尺二寸﹐﹝季肋曰季脇。﹞

季脇以下至髀樞長六寸﹐﹝尻髀二骨相接之處﹐名曰髀樞。﹞髀樞以下至膝中長尺九寸﹐﹝當膝側中。﹞膝以下至外踝長尺六寸﹐﹝至外踝之中也。﹞外踝以下至京骨長三寸﹐京骨以下至地長一寸。﹝外踝下如前髙骨﹐名曰京骨。﹞耳後當完骨者廣九寸﹐耳前當耳門者廣尺三寸﹐﹝頭顱圍有二尺六寸﹐此完骨相去九寸﹐耳門相去尺三寸﹐合有二尺二寸﹐小四寸者﹐各取完骨之前至耳二寸﹐兩箱合有四寸﹐並前卽有二尺六寸﹐經不言之也。平按﹕廣尺三寸《甲乙》作廣一尺二寸﹐注云﹕一作三寸。﹞兩顴之間相去七寸﹐兩乳之間廣九寸半﹐兩髀之間廣六寸半。﹝兩顴兩乳取其端﹐兩髀取中也。平按﹕原抄本兩顴右旁有「顴﹐巨員反﹐頰骨也」七字﹐恐系後人校記﹐非楊注。﹞足長尺二寸﹐廣四寸半。﹝取足中指至足跟端量之﹐以取長也﹔以尺二長中折處橫量之﹐以取廣也。﹞肩至肘長尺七寸﹐﹝從肩端至肘端量也。﹞肘至長尺二寸半﹐﹝肘端至。者﹐臂手相接之處。﹞至中指本節長四寸﹐﹝指有三節﹐此爲下節﹐故曰本節。﹞本節至其末長四寸半。﹝從本節端至中指末﹐合四寸半。今人取手大指第一節

爲寸﹐以定鍼灸分寸者﹐不相當也。﹞項發以下至膂骨長三寸半﹐﹝膂骨﹐脊骨。從後髮際下至脊端量之也。平按﹕膂《靈樞》作背﹐《甲乙》作脊。三寸半《靈樞》作二寸半﹐《甲乙》注云﹕一作二寸。﹞膂骨以下至尾二十一節長三尺﹐﹝每一節長一尺也﹐故二十一節長三尺也﹐下文具之。﹞上節長一寸四分﹐分之一奇分在下﹐﹝舉上一節以爲例﹐餘皆同也。分之一者﹐一寸��之外﹐更有餘分之一也﹐其實則七分分之二也。平按﹕分之一奇分在下《甲乙》作分之七奇分之一。注一寸下原缺二字﹐據經文當作四分二字。﹞故上七節下至於膂骨九寸八分分之七﹐﹝此七節之數也。每節一寸四分分之一﹐故七節得九寸八分分之七﹐其實一尺全也。何者﹖每節餘分七分分之二﹐七節有餘分十四﹐以七除十四得二分﹐二分並九寸八分﹐故爲一尺也。﹞此眾人之骨度也﹐所以立經脈之長短也。

﹝此爲眾人骨度多同者爲準﹐以立經脈長短也。﹞是故視其經絡之在於身也﹐其見浮而堅者﹐其見明而大者﹐多血﹔細而沈者﹐少气也。﹝見而浮堅者﹐絡脈也。見而明大者﹐血盛也。細而沈者﹐少气少血。或作多气也。平按﹕少气《靈樞》《甲乙》作多气。注見而明大袁刻誤作其見明而大。﹞

卷第十三﹟身度

腸度

平按﹕此篇自篇首至三十二曲﹐見《靈樞》卷六第三十一《腸胃》篇。自黃帝曰願聞人之不食至末﹐見《靈樞》卷六第三十二《平人絕谷》篇。《甲乙》同上編。

黃帝問伯髙曰﹕余願聞六腑傳谷者﹐腸胃之大小長短﹐受谷之多少柰何﹖﹝三焦腑傳於穀气﹐膽腑受於谷精﹐三腸及胃傳谷糟粕。傳糟粕者﹐行谷之要﹐故腸胃有六種之別者。﹞伯髙答曰﹕請盡言之。谷之所從出入淺深遠近長短之度﹕﹝黃帝問六種也﹐外更請說四種﹐故曰盡言之也。谷行從口曰入﹐泄肛曰出﹐自唇至齒爲淺﹐從咽至腸曰深﹐谷至於胃曰近﹐從胃向曰遠﹐腸十六曲曰長﹐咽一尺六寸曰短也。﹞唇至齒長九分﹐口廣二寸半﹐齒以後至會厭深三寸半﹐大容五合。﹝會厭﹐舌後喉嚨上﹐出气入鼻口之孔﹐上有肉厭蓋孔﹐開闔气之出入也。﹞咽大二寸半﹐至胃長一尺六寸。﹝咽﹐會厭後下食孔也。下至胃﹐長一尺六寸。平按﹕咽上《靈樞》有「舌重十兩﹐長七寸﹐廣二寸半」十一字﹐咽下有「門重十兩」四字﹐大作廣﹐《甲乙》同。二寸半《靈樞》作一寸半。至胃長一尺六寸﹐原抄長字上脫至胃二字﹐長字下脫一尺二字﹐謹根據《靈樞》《甲乙》補入。﹞胃紆曲屈﹐伸之﹐長二尺六寸﹐大一尺五寸﹐徑五寸﹐大容三斗。﹝胃中央大﹐兩頭小﹐伸而度之﹐二尺六寸也。圍之﹐有一尺五寸﹐曰大。量徑﹐有五寸也。容水谷﹐三斗也。平按﹕大容三斗《靈樞》作二斗五升﹐《甲乙》作三斗五升﹐注云﹕一作二。﹞小腸後傅脊﹐左環葉積﹐其注於回腸者﹐外傅於齊上﹐回運環反十六曲﹐大二寸半﹐徑八分分之少半﹐長三丈二尺。

﹝傅﹐附也。糟粕從胃傳入小腸﹐小腸附脊﹐外注回腸於齊上也。平按﹕傅《靈樞》《甲乙》均作附。葉積《靈樞》作回周疊積﹐《甲乙》作回周葉積。﹞回腸當齊﹐左環回周葉積而下﹐回運環反十六曲﹐大四寸﹐徑一寸少半﹐長二丈一尺。﹝回腸﹐大腸也。小腸附脊而在後﹐大腸近齊而在前﹐故大腸輸在上﹐小腸輸在其下也。平按﹕少半上《靈樞》《甲乙》有寸之二字。﹞廣腸傅脊以受回腸﹐左環葉積上下辟﹐大八寸﹐徑二寸大半﹐長二尺八寸。﹝廣腸﹐白也﹐附脊以受大腸糟粕。辟﹐著脊也。謂白當中寬八寸﹐上受大腸之處﹑下出泄處皆徑有二寸半﹐總長二尺八寸也。平按﹕葉積《靈樞》作葉脊。大半上《靈樞》《甲乙》有寸之二字。﹞

腸胃所入至所出﹐長六丈四寸四分﹐﹝咽之上口爲所入﹐廣腸之下以爲所出﹐唇齒相去九分﹐齒與會厭相去三寸半﹐會厭至胃咽長一尺六寸﹐胃之終始長二尺六寸﹐小腸終始長二丈一尺﹐廣腸終始長二尺八寸﹐故有六丈四寸四分也。平按﹕注小腸終始下﹐原抄作長二丈一尺﹐檢上文經云小腸長三丈二尺﹐回腸長二丈一尺﹐應於小腸終始下補注「長三丈二尺﹐回腸終始」九字﹐方與經文六丈四寸四分之數合﹐當系傳抄脫此九字也。﹞其回曲環反三十二曲。﹝胃有一曲﹐小腸十六曲﹐大腸十六曲﹐合而言之﹐計有三十三曲﹐其胃大曲短﹐不入其數﹐故有三十二曲﹐皆以七尺五寸中度之人爲準也。﹞

黃帝曰﹕願聞人之不食﹐七日而死﹐其故何也﹖﹝七日不食而死﹐余時之言﹐旣聞腸胃大小﹐未知所盛水谷多少而盡﹐至七日而死之也。﹞伯髙曰﹕臣請言其故。胃大尺五寸﹐徑五寸﹐長二尺六寸﹐橫屈受三斗﹐其中之谷常畱者二斗﹐水一斗而滿。﹝故事所由﹐水谷合有三斗﹐滿於胃中也。平按﹕橫屈受三斗《靈樞》《甲乙》作橫屈受水谷三斗五升。水一斗而滿均作水一斗五升而滿。﹞上焦泄气﹐出其精微﹐悍滑疾﹐﹝上焦之气﹐從胃上口而出﹐其气精微﹐悍滑疾﹐晝夜行身五十周﹐卽衛气也。平按﹕上焦下原缺一字﹐根據《靈樞》《甲乙》補作泄﹐袁刻作中焦二字。又注上焦袁刻作二焦﹐均與原抄不合。﹞下焦下漑諸腸。﹝下焦別回腸﹐注膀胱﹐譬之溝瀆﹐下漑諸腸﹐膀胱爲黑腸﹐及廣腸等也。平按﹕諸腸《甲乙》作泄諸小腸。﹞

小腸大二寸半﹐徑八分分之少半﹐長三丈二尺﹐受一鬥三合合之大半﹐谷四升﹐水六升三合合之大半。﹝一二爲三﹐則二爲大半﹐一爲少半也。平按﹕「受一鬥三合合之大半﹐谷四升」十二字《靈樞》《甲乙》作「受谷二斗四升」六字。﹞回腸大四寸﹐徑一寸﹝平按﹕《靈樞》《甲乙》有寸之二字。﹞少半﹐長二丈一尺﹐受一斗七升升之半﹐谷一斗﹐水七升升之半。﹝升之半﹐半升也。平按﹕「受一斗七升升之半﹐谷一斗﹐水七升升之半」十七字《靈樞》《甲乙》作「受谷一斗﹐水七升半」八字。﹞廣腸大八寸﹐徑二寸大半﹐長二尺八寸﹐受九升三合八分合之一。

﹝廣腸受水谷之數也。平按﹕《靈樞》大半上有寸之二字﹐受下有谷字﹐《甲乙》同。﹞腸胃之長﹑凡長六丈四寸四分﹐受水谷六斗六升六合八分合之一﹐此腸胃所受水谷之數。﹝計腸胃所受之數﹐垂升之半﹐合之大半也。平按﹕六丈四寸四分《靈樞》《甲乙》作五丈八尺四寸﹐受水谷六斗六升六合八分合之一作受水谷九斗二升一合合之大半十三字。注垂袁刻作乘﹐其義均未詳。﹞

平人則不然﹐胃滿則腸虛﹐腸滿則胃虛﹐更滿更虛﹐故气得上下﹐﹝前之所論﹐乃據腸胃之量�受數。若言生平之人﹐則腸胃之中﹐盈虛更起﹐不得一時則有前數也。食滿胃中﹐則胃實腸虛也﹐腸虛故气得下也﹔糟入腸中﹐則胃虛腸實也﹐胃虛故气得上也。以其腸胃盈虛﹐气得上下之也。平按﹕注量下所缺一字﹐謹擬作容。﹞五臟安定﹐欲資水谷之味﹐故須盈也。﹝欲受水谷之气﹐故待虛也。气味內和﹐故五臟安定也。﹞血脈和利﹐﹝气味通於上下﹐故脈和利。﹞精神乃居﹐﹝髒安脈和﹐則五神五精居其髒也。﹞故神者水谷之精气。﹝水谷精气﹐資成五神﹐故水谷竭﹐神乃亡也。﹞故腸胃之中﹐常畱谷二斗四升﹐水一斗一升。﹝計腸胃所受六斗六升六合八分合之一﹐據其盈虛﹐在人常須三斗五升也。平按﹕谷二斗四升《靈樞》作二斗。水一斗一升《靈樞》作一斗五升。《甲乙》作谷二斗四升﹐水一斗五升。﹞故平人日再後﹐後二升半﹐一日中五升﹐七日五七三斗五升﹐而畱水谷盡矣。﹝再後五升﹐還須資食﹐合有三斗五升。若一日不食後五升者﹐則少五升也。若七日常後﹐七日不食﹐則五升三斗五升皆盡。﹞故平人不飲食﹐七日而死者﹐水谷精气津液皆盡矣﹐故七日而死矣。﹝命門所藏﹐謂之精也。上焦宣五穀味﹐燻膚充身澤毛﹐如霧露之漑﹐遂謂之气。

腠理發泄出汗﹐謂之津。穀气淖澤注於骨﹐骨屬屈伸﹐淖澤補益髓腦﹐皮膚潤澤﹐謂之爲液。水谷旣盡﹐精气津液四物�盡﹐故七日死。平按﹕注四物下所缺一字﹐謹根據經文作皆。﹞

卷第十三﹟身度

脈度

平按﹕此篇自篇首至末﹐見《靈樞》卷四第十七《脈度》篇﹐又見《甲乙經》卷二第三《脈度》篇。

黃帝問曰﹕願聞脈度。﹝先言骨度及腸胃度大小長短於前﹐次當根據�以論諸脈長短﹐故須問之也。平按﹕注根據下原缺一字﹐謹擬作次。﹞岐伯曰﹕手足之六陽﹐從手至頭五尺﹐﹝手陽明﹐大腸脈也。手太陽﹐小腸脈。手少陽﹐三焦脈也。三脈分在兩手﹐故有六脈﹐餘仿此。各根據營行次第﹐手之三陰﹐足之三陽﹐皆從內起﹐向於手足﹔手之三陽﹐足之三陰﹐皆從外起﹐向於頭�。此數手足之脈長短﹐故皆從手足向內數之﹐與手���脈十二經流注入身數亦同也。平按﹕手足之六陽《靈樞》《甲乙》均無足字﹐疑衍。注向於頭下原缺一字﹐左方剩月旁﹐根據經文足之三陰從足走腹﹐擬作腹﹐袁刻作項﹐恐未安。與手下原缺三字﹐謹擬作足外起三字。﹞五六三丈。

﹝計手六陽從指端至目﹐循骨度直行﹐得有五尺﹐不取循繞並下入缺盆屬腸胃者﹐循骨度爲數﹐去其覆回行者及與支別﹐故有三丈也。﹞手之六陰﹐從手至胸中三尺五寸﹐三六丈八尺﹐五六三尺﹐﹝手太陰﹐肺脈也。手少陰﹐心脈也。手心主﹐心包絡脈也。手之三陰﹐皆亦直循骨度﹐從手至胸三尺五寸﹐不取下入屬髒絡腑之者﹐少陰從心系上系目系及支別者亦不取。﹞凡二丈一尺。

足之六陽﹐從足至頂八尺﹐六八四丈八尺。﹝足陽明﹐胃脈也。足太陽﹐膀胱脈也。足少陽。膽脈也。計人骨度﹐從地至頂七尺五寸﹐所謂八尺者何﹖以其足六陽脈﹐從足指端當至踝五寸﹐故有八尺也﹐亦不取腑臟及支別矣。﹞足之六陰﹐從足至胸中六尺五寸﹐六六三丈六尺﹐五六三尺﹐﹝������足少陰﹐腎脈也。足厥陰﹐肝脈也。足六陰脈﹐從足至胸中六尺五寸。太陰少陰俱至舌下﹐厥陰至頂﹐及入臟腑�����數之也。平按﹕注足少陰上原缺六字﹐擬作「足太陰脾脈也」六字。袁刻將太陰脾脈補在六陰二字之上﹐陰下復脫脈字﹐與原抄不合。又臟腑下原缺五字﹐謹根據上下注﹐作「與支別亦不」五字﹐袁刻於此處旣不闕文﹐復脫「數之也」三字﹐與原抄不合。﹞凡三丈九尺。喬脈從足至目七尺五寸﹐二七丈四尺﹐二五一尺﹐﹝喬﹐陰陽二喬也﹐起處終處長短是同����也。按中人七尺五寸﹐二喬脈皆起跟中﹐上����七尺五寸﹐若爲合數﹖然二喬至目內﹐與足太陽合﹐上行絡左右額角﹐故得合數﹐檢少陽筋卽知也。平按﹕注是同下原缺四字﹐袁刻只空二格﹐不合。五寸下﹐原抄直接二喬﹐無缺文﹐袁刻空七格﹐不合。

跟中上三字下﹐原抄缺四字﹐謹根據《陰陽喬脈》篇﹐擬作「至目內」四字﹐袁刻只空二格﹐不合。又額角﹐額字袁刻誤作頗。故得合數﹐得字誤作爲。均根據原本更正。﹞凡一丈五尺。督脈﹑任脈各四尺五寸﹐二四八尺﹐二五一尺﹐﹝��������上行至頭﹐任脈惟至兩目之下﹐督脈上行至目﹐復上������極行所其長與任脈不同﹐若爲皆有四尺五寸﹖然任脈�����外循腹上行而絡唇口者﹐督脈取其起於下極之故�於脊脊上至風府者﹐以充四尺五寸之數﹐余不入數。平按﹕注「上行至頭」上﹐原缺八字﹐謹根據《督脈》篇﹐擬作「督脈起於少腹以下」八字。

「極」上原缺六字﹐謹根據《督脈》篇﹐擬作「顚﹐別下項﹐至下」六字。「然任脈」下原缺五字﹐謹擬作「取其起胞中」五字。「故」下原缺一字﹐謹根據《督脈》篇擬作俠。﹞凡九尺。凡都合十六丈二尺﹐此气之大經隧也。經脈爲裏﹐支而橫者爲絡﹐絡之別者爲孫絡﹐孫絡之盛而有血者疾誅之﹐盛者徐瀉之﹐虛者飲藥以補之。﹝人之血脈﹐上下縱者爲經﹐支而橫者爲緯。��足左右各有十二﹐合二十四脈﹑陰喬﹑陽喬﹑任脈﹑���二十八脈﹐在膚肉之裏﹐皆上下行﹐名曰經脈。十五絡脈及�絡見於皮表﹐橫絡如緯﹐名曰絡脈。皆是血气所���稱爲隧也。凡大小絡虛﹐皆須飲藥補之﹐不可去血﹐去血虛虛﹐不可不禁也。平按﹕「凡九尺」三字﹐原抄作「九」字﹐根據《靈樞》《甲乙》及本經上文﹐應作「凡九尺」三字。「爲孫」下《靈樞》無「絡﹐孫絡之」四字﹐「瀉」上無「徐」字。注「爲緯」下原缺二字﹐擬作「凡手」二字。袁刻空六格不合。「任脈」下原缺三字﹐擬作「督脈合」三字﹐袁刻空五格不合。「及」下原缺一字﹐擬作「別」﹐袁刻空四格﹐不合。所下原缺三字﹐擬作「貫注﹐故」三字﹐袁刻空五格﹐不合。﹞

卷第十四﹝卷首缺﹞﹟診候之一

平按﹕此篇自形气相得者生以上殘缺﹐袁刻據《素問﹟三部九候論》自黃帝問曰余聞九鍼於夫子至胸中多气者死補入。檢《素問》原文﹐自上部天至下部人足太陰也一段﹐詳本書篇末﹐乃宋臣林億等所移﹐玩《素問》新校正自明。此篇若據《素問》篇首補入﹐則上部天至下部人足太陰也一段﹐未免重復。玆據《素問》及《甲乙經》「帝曰決死生柰何」以下補入﹐證以新校正云全元起本名此篇爲決死生﹐於義亦合。自形義相得以下﹐見《素問》卷六第二十《三部九候論》﹐又見《甲乙經》卷四第三《三部九候》篇。

帝曰﹕決死生柰何﹖岐伯曰﹕形盛脈細﹐少气不足以息者危﹔形瘦脈大﹐胸中多气者死﹔﹝以上從《素問﹟三部九候論》及《甲乙經﹟三部九候》篇補入。﹞形气相得者生﹔﹝形盛气盛﹑形瘦气細者得生﹐三也。﹞參伍不調者病﹔﹝謂其人形气﹐有時相得﹐有時不相得﹐參類品伍不得調者﹐其人有病﹐四也。﹞以三部九候皆相失者死﹔﹝三部九候不得齊一﹐各各不同﹐相失故死﹐五也。平按﹕《素問》《甲乙》無以字。﹞上下左右之脈相應參舂者病甚﹔﹝三部九候之脈﹐動若引繩��前後也。今三部在頭爲上﹐三部在足爲下﹐左手三部爲左﹐右手三部爲右﹐脈之相應參動﹐上下左右﹐更起更息﹐气有來去﹐如碓舂不得齊一﹝又舂﹐其脈上下參動﹐東恭反﹞所以病甚﹐六也。平按﹕《素問》《甲乙》參上有如字。﹞上下左右相失不可數者死﹔﹝上下左右脈動各無次第﹐數動脈不可得者﹐脈亂故死﹐七也。﹞中部之候𨿽獨調﹐與眾藏相失者死﹔﹝肺心胸中以爲中部﹐診手太陰﹑手陽明﹑手少陰﹐呼吸三脈調和﹐與上下部諸髒之脈不相得者爲死﹐八也。

平按﹕眾袁刻作諸。﹞中部之候相減者死﹔﹝中部手太陰﹑手陽明﹑手少陰三脈動數﹐一多一少﹐不相同者爲死﹐九也。﹞目內陷者死。﹝五臟之精皆在於目﹐故五臟敗者爲目先陷﹐爲死也。以上十候﹐決死生也。﹞黃帝曰﹕何以知病之所在﹖﹝病之所在﹐在於死生﹐與決死生﹐亦不易也﹐但決有多端﹐故復問也。﹞岐伯對曰﹕察其九候﹐獨小者病﹔獨大者病﹔獨疾者病﹔獨遲者病﹔獨熱者病﹔獨寒者病﹔脈獨陷者病﹔﹝以次復有一十八候﹐獨小大等卽爲七也。九候之脈﹐上下左右﹐均調若一﹐故偏獨者爲病也。平按﹕察下《素問》《甲乙》無其字。﹞以左手上去踝五寸而按之﹐右手當踝而彈之﹐其應過五寸以上HT然者不病﹔﹝脈和調也。人當內踝之上﹐足太陰脈見﹐上行至內踝上八寸﹐交出厥陰之後﹐其脈行胃气於五臟﹐故於踝上五寸﹐以左手按之﹐右手當踝彈之﹐左手下HT調動﹐其人不病﹐爲候八也。HTHT﹐動不盛也。HT﹐而勉反。平按﹕《素問》左手下有足字﹐《甲乙》有於左足三字。按之上《素問》無而字﹐下有庶字﹐右手下有足字。HT《素問》《甲乙》作蠕蠕。又檢《素問》宋臣林億等引全元起注云「內踝之上﹐陰交之出﹐通於膀胱﹐系於腎﹐腎爲命門﹐是以取之﹐以明吉凶。今文少一而字﹐多一庶字及足字。王注以手足皆取爲解﹐殊爲穿鑿。當從全元起注舊本及《甲乙經》爲正。」﹞其應疾中手渾渾然者病﹔﹝彈之﹐左手之下渾渾動而不調者病﹐其候九也。﹞中手徐徐者病﹐其應上不能至五寸者﹐彈之不應者死﹔﹝足太陰血气微弱﹐彈之徐徐者有病﹔不至五寸﹐不應其手者爲死﹐十也。平按﹕徐徐下《素問》《甲乙》有然字。﹞脫肉身不去者死﹔﹝去者﹐行也。脫肉羸瘦﹐身弱不能行者爲死﹐十一也。平按﹕原抄無不字﹐據本注應有《素問》《甲乙》均作不去﹐謹補入。﹞中部乍疏乍數者死﹔﹝中部謂手太陰﹑手陽明﹑手少陰﹐乍有疏數爲死﹐十二也。﹞其脈代而勾者﹐病在絡脈﹔﹝中部之脈﹐手太陰﹐秋脈也﹔手少陰﹐夏脈也。秋脈王時﹐得於脾脈﹐土來乘金﹐名曰虛邪﹐故爲病也。夏脈王時得脾脈者﹐土來乘火﹐名曰實邪﹐故爲病也。夏脈其病皆在絡脈﹐可刺去血﹐爲病十三也。平按﹕其脈代三字《甲乙》作代脈二字。﹞九候之相應也﹐上下若一﹐不得相失﹐一候後則病﹐二候後則病甚﹐三候後則病危﹐所謂後者﹐應不俱也﹐察其病髒﹐以知死生之期﹔﹝九候上下動脈﹐相應若一﹐不得相失﹐忽然八候相應俱動﹐一候在後﹐卽有一失﹐故病。二候在後﹐不與七候俱動﹐卽爲二失﹐故病甚也。三候在後﹐不與六候俱動﹐卽爲三失﹐故病危也。三候在後爲病﹐宜各察之﹐是何髒之候﹐候之卽知所候之髒﹐病有間甚﹐死生之期。三候在後爲病有三失﹐爲十六也。平按﹕《素問》《甲乙》病髒作腑臟。﹞必先知經脈﹐然後知病脈﹐眞髒脈見勝者死﹔﹝欲根據九候察病﹐定須先知十二經脈及諸絡脈行所在﹐然後取於九候﹐候諸病脈﹐有眞髒脈﹐無胃气之柔﹐獨勝必當有死﹐爲十七也。平按﹕勝者死《素問》作者勝死﹐《甲乙》作「者邪勝死也」五字。注無胃气﹐無字袁刻誤作見。﹞足太陽气絕者﹐其足不可屈伸﹐死必戴眼。﹝足太陽脈﹐從目絡頭至足﹐故其脈絕﹐腳不屈伸﹐戴目而死﹐爲十八也。﹞黃帝曰﹕冬陰夏陽柰何﹖﹝九候之脈並沈細絕微﹐爲陰也﹐然極於冬分﹐故曰冬陰﹔九候之脈盛躁喘數﹐故爲陽也﹐極於夏分﹐故曰夏陽。

請陳其理也。﹞岐伯對曰﹕九候之脈﹐皆沈細懸絕者爲陰﹐主冬﹐故以夜半死﹔﹝深按得之﹐曰沈。動猶引綫﹐曰細。來如斷繩﹐故曰懸絕。九候之脈皆如此者﹐陰气勝。陽气外絕﹐陰气獨行﹐有裏無表﹐死之於冬﹐陰極時也。夜半死者﹐陰極時也。此一診也。﹞盛躁而喘數者爲陽﹐主夏﹐以日中死﹔﹝其气洪大﹐曰盛。去來動疾﹐曰躁。因喘數而疾﹐故曰喘數。九候皆如此者﹐皆陽气勝。陰气內絕﹐陽气獨行﹐有表無裏﹐死之於夏﹐陽極時也。日中死者﹐陽極時也。此爲二診。﹞是故寒熱者﹐以平旦死﹔﹝脾病寒熱﹐死於平旦﹐平旦木也﹐木克於土﹐故脾病至平旦死﹐此爲三診也。平按﹕「是故寒熱者以平旦死」九字﹐原抄在注二診下﹐均作小字﹐混入注中﹐應據《素問》《甲乙》作經﹐方與本注三診之義合。袁刻於九字中﹐根據《素問》《甲乙》加一病字﹐作大字﹐移刻與上經文「以日中死」相連﹐復於二診下﹐仍存此九字於注中﹐旣嫌重復﹐亦失眞相。玆於注二診下﹐將原抄小字﹐攺書大字作經﹐庶上注二診﹑下注三診眉目朗然。又寒熱下《素問》《甲乙》有病字。寒熱上《甲乙》無是故二字。﹞

熱中及熱病﹐以日中死﹔﹝肺中熱﹐傷寒熱病﹐皆是陽病﹐故死於日中陽極時也﹐此爲四診也。平按﹕病下《素問》《甲乙》有者字。注日中二字袁刻重﹐極下脫時字。﹞風病者﹐以日夕死﹔﹝風爲肝病﹐酉爲金時﹐金克於木﹐故日夕死﹐此爲五診也。平按﹕風病《素問》《甲乙》作病風。﹞病水者﹐以夜半死﹔﹝水病﹐陰病也。夜半子時﹐陰極死也。此爲六診。﹞其脈乍疏乍數﹐乍遲乍疾﹐以日乘四季死﹐﹝脾者土也﹐王於四季﹐平和時﹐脈在中宮﹐靜而不見﹐有病見時﹐乍疏乍數﹐故以日乘四季時死也。平按﹔《素問》疾下有者字﹐無以字﹐《甲乙》有者字。﹞

形肉已脫﹐九候𨿽調猶死。﹝土爲肉也﹐肉爲身主﹐故脈𨿽調﹐肉脫故死﹐此爲七診也。平按﹕《甲乙》調下有者字。﹞七診𨿽見﹐九候皆順者不死。所言不死者﹐風气之病及經間之病﹐似七診之病而非也﹐故言不死。若有七診之病﹐其脈候亦敗者死矣﹐必發噦噫。﹝𨿽有七診死徵﹐九候之脈順四時者﹐謂之不死。言七診見脈順生者﹐謂風及气並經脈間有輕之病﹐見徵似於七診﹐非眞七診﹐所以脈順得生。若有七診﹐其脈復敗﹐不可得生。五臟先壞﹐其人必發噦而死也。平按﹕《素問》順作從。經間《素問》《甲乙》作經月。﹞必審問其故﹐所始﹑所病﹑與今之所方病﹐﹝候病之要﹐凡有四種﹕一者望色而知﹐謂之神也﹔二者聽聲而知﹐謂之明也﹔三者尋問而知﹐謂之工也﹔四者切脈而知﹐謂之巧也。此問有三﹕一問得病元始﹐謂問四時何時而得﹐飲食男女因何病等﹔二問所病﹐謂問寒熱痛熱痛癢諸苦等﹔三問方病﹐謂問今時病將作種種異也。平按﹕"其故﹐所始﹑所病「《素問》《甲乙》作其所始病。﹞而後切循其脈﹐﹝先問病之所由﹐然後切循其脈﹐以取其審。切﹐謂切割﹐以手按脈﹐分割吉凶﹔循﹐謂以手切脈﹐以心循歷脈動所由﹐故曰切循其脈也。平按﹕切上《素問》有各字。注分割袁刻作分別。﹞視其經絡浮沈﹐﹝經﹐謂十二經並八奇經。絡﹐謂十五大絡及諸孫絡。切循之道﹐視其經脈浮沈﹐絡脈浮沈﹐沈者爲陰﹐浮者爲陽﹐以知病之寒溫也。﹞以上下逆順循之﹐其脈疾者不病﹐其脈遲者病﹐脈不往來者死﹐皮膚著者死。﹝上﹐謂上部﹔下﹐謂下部。亦上﹐謂咽之左右﹔下﹐謂手之左右。寸口脈從髒起﹐下向四肢者﹐名之爲順﹔脈從四肢﹐上向髒者﹐稱之爲逆。切循上下順逆之脈﹐疾行應數﹐謂之不病﹔上下有失﹐遲不應數﹐謂之病也。手之三陰爲往﹐三陽爲來﹐足之三陽爲往﹐三陰爲來﹐皆不往來﹐謂之死也。人之气和﹐皮肉相離﹔絕勁彊相著者﹐死也。平按﹕順《素問》《甲乙》作從。

往下《甲乙》有不字。﹞黃帝曰﹕其可治者柰何﹖﹝前帝所言﹐多有死候﹐故問有病可療者﹐三也。﹞

岐伯對曰﹕經病治其經﹐孫絡病者治其孫絡﹐﹝以下言有可療病也。邪在經者取其經﹐邪在孫絡取孫絡也。平按﹕《素問》治其孫絡作治其孫絡血。《甲乙》無二孫字。﹞血病身有痛者而治其經絡。﹝大經大絡共爲血病﹐身體痛者﹐經與大絡皆治之也。平按﹕《甲乙》無血病二字。袁刻病誤作痛。﹞眞病者在奇邪﹐奇邪之脈則繆刺之。﹝眞﹐正也。當髒自受邪﹐病不從傳來﹐故曰正病。奇邪﹐謂是大經之上奇大絡也。宜行繆刺﹐左右平取也。平按﹕眞病《素問》《甲乙》作其病。﹞畱瘦不移﹐節而刺。﹝畱﹐久也。久瘦有病之人﹐不可頓刺﹐可節量刺之。平按﹕刺下《素問》《甲乙》有之字。﹞上實下虛者﹐切順之﹐索其經絡脈﹐刺出其血以通之。﹝上實下虛﹐可循其經絡之脈﹐血之盛者﹐皆刺去其血﹐通而平之。平按﹕切上《素問》《甲乙》無者字﹐切下有而字。順《素問》作從。以通之《素問》作以見通之﹐《甲乙》作以通其气。﹞瞳子髙者太陽不足﹐戴眼者太陽絕﹐此決死生之要﹐不可不察也。﹝太陽之脈爲目上綱﹐故太陽脈足﹐則目本視也﹔其气不足﹐急引其精﹐故瞳子髙也﹔其脈若絕﹐瞼精痿下﹐故戴目也。此等皆是決生死之大要﹐不可不察也。﹞手指及手外踝上五寸指間畱鍼。﹝前太陽不足及足太陽絕者﹐足太陽脈也﹔此療乃是手太陽脈者﹐以手之太陽﹐上下接於目之內﹐故取手之太陽療目髙﹑戴也﹐取手小指端及手外踝上五寸小指之間也。平按﹕畱上《素問》無間字。此節《素問》注謂錯簡文。﹞上部天﹐兩額之動脈也﹔上部地﹐兩頰之動脈也﹔上部人﹐耳前之動脈也。﹝上部之天﹐兩額足少陽﹑陽明二脈之動﹐候頭角气。上部之地﹐兩頰足陽明在大迎中動﹐候口齒气。上部之人﹐目後耳前﹐手太陽﹑手少陽﹑足少陽三脈在和中動﹐候耳目之气也。﹞中部天﹐手太陰也﹔中部地﹐手陽明也﹔中部人﹐手少陰也。﹝中部之天﹐手太陰脈動﹐在中府﹑天府﹑俠白﹑尺澤四處﹐以候肺气。中部之地﹐手陽明脈﹐檢經無動處﹐呂廣注《八十一難》云動在口邊﹐以爲候者候大腸气。中部之人﹐手少陰動﹐在極泉﹑少海二處﹐以候心气也。﹞下部天﹐足厥陰也﹔下部地﹐足少陰也﹔下部人﹐足太陰也。﹝下部之天﹐足厥陰脈動﹐在曲骨﹑行間﹑衝門三處﹐以候肝气。下部之地﹐足少陰脈動﹐在大溪一處﹐以候腎气。下部之人﹐足太陰脈動﹐在中府﹑箕門﹑五里﹑陰廣﹑衝門﹑雲門六處﹐以候脾气。十二經脈﹐手心主無別心藏﹐不入九候。手太陽﹑手少陽﹑足太陽﹑足少陽﹑足陽明﹐此五皆是五臟表經﹐候髒知表﹐故不入越於九候也。平按﹕自上部天至下部人足太陰也﹐《素問》新校正根據《甲乙經》編次移前。﹞

卷第十四﹝卷首缺﹞﹟診候之一

四時脈形

平按﹕此篇自篇首至末﹐見《素問》卷六第十九《玉機眞髒論》篇﹐又見《甲乙經》卷四《經脈》第一上編。

黃帝問岐伯曰﹕春脈如弦﹐何如而弦﹖岐伯曰﹕春脈者肝脈也﹐東方木也﹐萬物所以始生也﹐故其气來﹐濡弱軟虛而滑﹐端直以長﹐故曰弦﹐反此者病。﹝凡人之身﹐與天地陰陽四時之气皆同﹐故內身外物𨿽殊﹐春气俱發。肝气春王﹐故春脈來﹐比艸木初出。其若琴弦之調品者﹐不大緩﹐不大急﹐不大虛﹐不大實﹐不澀不曲。肝气亦然﹐濡潤﹑柔弱﹑軟小﹑浮虛﹑輕滑﹑端直﹐而尺部之上﹐長至一寸﹐故比之弦。軟﹐如遄反。平按﹕《素問》《甲乙》濡弱作弱﹐軟虛作輕虛。注調品袁刻作調和。﹞黃帝曰﹕何如而反﹖岐伯曰﹕其气來實而彊﹐此謂大過﹐病在外﹔其气來不實而微﹐此謂不及﹐病在中。﹝其春脈堅實勁直﹐名爲來實而彊﹐此爲春脈少陽有餘﹐邪在膽腑少陽﹐故曰在外。一曰而弦﹐疑非也。其春脈厥陰脈來﹐𨿽然不實而更微弱﹐此爲不足﹐邪在肝臟厥陰﹐故曰在中也。﹞黃帝曰﹕春脈大過與不及﹐其病皆何如﹖岐伯曰﹕大過則令人喜忘﹐忽忽眩冒而癲疾﹔﹝春脈大過﹐以邪在膽少陽﹐少陽之脈循胸裏屬膽﹐散之上肝貫心﹐又抵角上頭﹐故喜忘﹑忽忽眩冒而癲也。平按﹕喜忘《素問》《甲乙》作善忘﹐新校正云﹕按《气交變大論》云「木大過﹐甚則忽忽善怒。忘當作怒。」其不及則令人胸痛引背﹐下則兩脇滿。黃帝曰﹕善哉。肝虛則胸痛引背﹐兩脇滿﹐皆肝臟病也。﹐去居反。

腋下三寸以下﹐脇也﹔脇不至八間之外﹐也。平按﹕胸痛《甲乙》作胸滿﹐注云「一作痛。」注胸痛﹐胸字袁刻誤作胃。﹞

黃帝問岐伯曰﹕夏脈如鉤﹐何如而鉤﹖岐伯對曰﹕夏脈者心脈也﹐南方火也﹐萬物所以盛長也﹐故其气來盛去衰﹐故曰鉤﹐反此者病。﹝夏陽气盛﹐萬物不勝盛長﹐遂復垂下﹐故曰鉤也。

夏脈從內起﹐上至於手﹐不勝其盛﹐回而衰遲﹐故比之鉤也。﹞黃帝曰﹕何如而反﹖岐伯曰﹕其气來盛去亦盛﹐此謂大過﹐病在外﹔其气來不盛﹐去反盛﹐此謂不及﹐病在中。﹝來去俱盛﹐太陽气盛也﹐邪在少陽太陽﹐故曰在外也。其來不盛﹐陽气有衰﹐脈行衰遲﹐去反盛者﹐陰气盛實﹐病在心臟也﹐故曰病在中。平按﹕《素問》新校正云﹕詳越人肝心肺腎四髒脈﹐俱以彊實爲太過﹐虛微爲不及﹐與《素問》不同。﹞黃帝曰﹕夏脈大過與不及﹐其病皆何如﹖岐伯曰﹕大過則令人身熱而骨痛﹐爲浸淫﹔﹝腎主骨﹐水也。今太陽大盛﹐身熱乘腎﹐以爲微邪﹐故爲骨痛。浸淫者﹐滋長也。平按﹕骨痛《素問》作膚痛。﹞其不及則令人煩心﹐上見噬唾﹐下爲气。黃帝曰﹕善哉。﹝陽虛陰盛﹐故心煩也。心脈入心中﹐系舌本﹐故上見噬唾。

噬﹐市滯反﹐謂嚼唾也。气﹐謂廣腸泄气也。平按﹕《素問》噬作咳﹐气下有泄字﹐《甲乙》同。﹞

黃帝問於岐伯曰﹕秋脈如浮﹐何如而浮﹖岐伯對曰﹕秋脈者肺脈也﹐西方金也﹐萬物所以收也﹐故其气來輕虛以浮﹐其气來急去皆散﹐故曰浮﹐反此者病。﹝秋時陽气已衰﹐陰气未大﹐其气輕虛﹐其來以急﹐其去浮散﹐故曰如浮也。平按﹕《素問》《甲乙》收下有成字﹐其气來急去皆散作來急去散。﹞黃帝曰﹕何如而反﹖岐伯曰﹕其气來毛而中央堅﹐兩旁虛﹐此謂大過﹐病在外﹔其气來毛而微﹐此謂不及﹐病在中。﹝其脈來如以手按毛﹐毛中央堅﹐此爲陽盛﹐病在大腸手陽明﹐故曰在外。如手按毛﹐毛中央微﹐肺气衰微﹐故曰在中也。﹞黃帝曰﹕秋脈大過與不及﹐其病皆何如﹖岐伯曰﹕大過則令人气逆而背痛溫溫然﹔﹝府陽气盛﹐則气逆連背痛。溫溫然﹐熱不甚也。平按﹕《素問》《甲乙》气逆作逆气﹐溫溫作慍慍。﹞其不及﹐則令人喘呼而咳﹐上气見血﹐下聞病音。黃帝曰﹕善哉。﹝肺气不足﹐喘呼咳而上气﹐唾而有血﹐下聞胸中喘呼气聲也。平按﹕呼下《素問》有吸少气三字﹐《甲乙》有少气二字。﹞

黃帝問於岐伯曰﹕冬脈如營﹐何如而營﹖岐伯對曰﹕冬脈腎脈也﹐萬物所以藏也﹐故其气來沈以搏﹐故曰營﹐反此者病。﹝營﹐聚也。謂萬物收藏歸根﹐气亦得深搏骨﹐沈聚內營﹐故曰如營也。平按﹕萬物上應脫北方水也四字﹐根據前春夏秋三段經文﹐均有東方木﹑南方火﹑西方金等句﹐宜據《素問》《甲乙》補入。沈以搏《甲乙》作沈以濡﹐按《素問》新校正云﹕搏當從《甲乙經》作濡﹐以脈沈而濡﹐濡古軟字﹐乃冬脈之平調脈﹔若沈而搏擊於手﹐則冬脈之太過脈。又引越人云﹕冬脈石者﹐北方水也﹐萬物之所藏﹐盛冬之時﹐水凝如石﹐故其脈來沈濡而滑﹐故曰石也。﹞黃帝曰﹕何如而反﹖岐伯曰﹕其气來如彈石者﹐此謂大過﹐病在外﹔﹝其脈如石﹐以爲平也。彈石﹐謂令石脈上來彈手﹐如石擊手﹐如彈之以石﹐謂腎太陽气有餘﹐病在膀胱太陽﹐故曰在外也。﹞其气去如毛者﹐此謂不及﹐病在中。﹝腎气不足﹐故其气去﹐按之如按於毛﹐病在於腎﹐故曰在中。一曰如數也。

平按﹕如毛《素問》《甲乙》作如數。﹞黃帝曰﹕冬脈大過與不及﹐其病皆何如﹖岐伯曰﹕大過則令人解﹑腹痛而少气不欲言﹔﹝大過﹐足太陽盛﹐太陽之脈行頭背腳﹐故气盛身解也。解音懈﹐相傳音亦﹐謂怠惰運動難也。太陽旣盛﹐腎陰气少﹐气少故不欲言也。平按﹕腹痛《素問》《甲乙》作脊脈痛。﹞不及則令人心如懸病饑﹐脊中痛﹐少腹滿﹐小便變。黃帝曰﹕善哉。﹝腎脈上入於心﹐故腎虛心如懸狀﹐如病於饑。當脊中腎气不足﹐故痛也。又小腹虛滿﹐小便變色也。

平按﹕心如懸病饑《素問》《甲乙》作心懸如病饑。饑下《素問》有中淸三字。《甲乙》無脊中痛以下三句。﹞

黃帝曰﹕四時之序﹐逆順之變異矣﹐然脾脈獨何主乎﹖﹝四時四髒气﹐候脈之逆順﹑弦鉤浮營﹑大過不及等﹐變異多端﹐已聞之矣。然四髒之脈於四時而王﹐未知脾脈獨主何時也。平按﹕《素問》順作從。﹞岐伯曰﹕脾者土也﹐孤髒以灌四旁者也。﹝孤﹐尊獨也。五行之中﹐土獨爲尊﹐以王四季。脾爲土也﹐其味甘淡﹐爲酸苦辛鹹味液﹐滋灌四旁之髒﹐其脈在關中宮﹐獨四時不見﹐故不主時也。﹞黃帝曰﹕然則脾之善惡﹐亦可得見乎﹖岐伯曰﹕善者不可見﹐惡者可見。﹝善﹐謂平和不病之脈也。弦鉤浮營四脈見時﹐皆爲脾胃之气滋灌俱見﹐故四髒脈常得和平。然則脾脈以他爲善﹐自更無善也﹐故曰善者不可見也。

惡者病脈也﹐脾受邪气﹐脈見關中﹐診之得知﹐故曰可見也。平按﹕注「惡者病脈也」五字﹐袁刻脫。﹞黃帝曰﹕惡者何如可見也﹖岐伯曰﹕其來如水流者﹐此謂大過﹐病在外﹔其來如鳥之啄者﹐此謂不及﹐病在中。﹝當關指下有脈﹐如水之流動﹐卽脾气大過也﹐此陽气病在胃足陽明﹐故曰在外。其脈來時如鳥啄指﹐此爲脾虛受病﹐故曰在中。一曰鳥距﹐如鳥距隱人指也。平按﹕《素問》《甲乙》在外下無其來二字﹐啄均作喙。﹞黃帝曰﹕夫子之言脾之孤髒也﹐中央土也﹐以灌四旁﹐其大過與不及﹐其病皆何如﹖岐伯曰﹕大過則令人四肢不舉﹐﹝胃气𨿽盛﹐脾病不爲行气四肢﹐故曰四肢不舉也。﹞其不及則令人九竅不通﹐名曰重彊。﹝脾虛受病﹐不得行气於九竅﹐故不通也。不行气於身﹐故身重而彊也。巨兩反。﹞黃帝懼然起﹐再拜稽首﹐﹝懼﹐敬起也。道大於天﹐故受道拜而稽首也。平按﹕懼《素問》作瞿。注受道二字袁刻誤作再。﹞曰﹕吾得脈之大要﹐天下至數﹐﹝弦鉤浮營等脈﹐大過不及之理﹐名曰脈之大要。至數﹐至理也。平按﹕《素問》曰下有善字。﹞脈變﹐揆度奇恆﹐道在於一數﹐神轉而不回﹐回則不轉﹐乃失其機﹐至數之要﹐迫近以微﹐﹝惟是血气一脈﹐隨四時而變﹐故曰脈變。方欲切脈以求﹐謂之揆也。以四時度之﹐得其病變﹐謂之度也。有病不得以四時死者﹐曰奇也。得以四時死者﹐曰恆也。𨿽有此二種不同﹐道在一數。言一數者﹐謂之神轉﹐神轉謂是神動而營﹐神而營者不可動﹐曲而不動則失神藏機。機﹐微也。故脈診至理﹐近機微也。平按﹕脈上《素問》有五色二字﹐神轉上《素問》無數字。注謂是﹐是字袁刻作動。﹞著之玉版﹐藏之於腑﹐每旦讀之﹐名曰生機。﹝書而藏之﹐日日讀之﹐以爲攝生機要﹐故曰生機也。平按﹕《素問》於腑作臟腑﹐生機作玉機。﹞

卷第十四﹝卷首缺﹞﹟診候之一

眞髒脈形

平按﹕此篇自篇首至末﹐見《素問》卷六第十九《玉機眞髒論》篇﹐又見《甲乙經》卷八第一《五臟傳病發寒熱》篇。

大骨枯槁﹐大肉陷下﹐胸中气滿﹐喘息不便﹐其气動形﹐期六月死﹐眞髒見﹐乃予之期日。

﹝骨爲身幹﹐人之將死﹐肉不附骨﹐遂至大骨亦無潤澤﹐故曰枯槁﹐卽骨先死也。身之小肉皆脫﹐乃至大肉亦陷﹐卽肉先死也。肺气虛少﹐邪气盈胸﹐故喘息不安也。喘息气急﹐肩膺皆動﹐故曰動形也。肺病次傳﹐至肺再傷﹐故六月死也﹐此乃不至七傳者也。有前病狀﹐眞髒未見﹐期六月死。眞髒脈見﹐卽與死期﹐不至六月也。古本有作正髒﹐當是秦皇名正﹐故攺爲眞耳﹐眞﹑正義同也。平按﹕眞髒下《素問》有脈字。﹞大骨枯槁﹐大肉陷下﹐胸中气滿﹐喘息不便﹐內痛引肩項﹐期一月死﹐眞髒見﹐乃予之期日。﹝內痛﹐謂是心內痛也。心府手太陽脈從肩絡心﹐故內痛引肩項也。心不受痛﹐受病不離一月﹐故一月死。眞髒脈見﹐卽不至一月﹐可卽與死期也。平按﹕眞髒下《甲乙》有脈字。﹞大骨枯槁﹐大肉陷下﹐胸中气滿﹐喘息不便﹐內痛引肩項﹐身熱脫肉破﹐眞髒見﹐十月之內死。﹝此內痛﹐卽脾胃痛也。手少陽脈偏應三焦﹐脾胃卽中焦也﹐上出缺盆上項﹐故脾胃中痛引肩項也。脾主身肉﹐故脾胃病﹐身熱脫肉破者也。﹐其反。前之病狀﹐眞髒未見﹐十月以上而死。眞髒脈見﹐十月內死﹐良以脾胃受於穀气﹐故至十月而死也。平按﹕《甲乙》身熱作痛熱﹐眞髒下有脈字。注袁刻誤作涓。已上袁刻作以上。﹞大骨枯槁﹐大肉陷下﹐肩隨內消﹐動作益衰﹐眞髒未見﹐期一歲死﹐見其眞髒﹐乃予之期日。﹝腎腑足太陽脈﹐循肩內﹐故腎病﹐肩隨內藏消瘦也。又兩肩垂下﹐曰隨。腎間動气﹐五臟六腑十二經脈之原﹐故腎病﹐動運皆衰也。腎間動气彊大﹐故眞髒脈未見者﹐腎气未是甚衰﹐所以期至一年。腎气衰甚﹐眞髒卽見﹐故與之死日之期也。平按﹕《素問》肩隨作肩髓﹐未見作來見﹐新校正云﹕當作未字之誤。期日袁刻作日期。注動運袁刻作運動。﹞大骨枯槁﹐大肉陷下﹐胸中气滿﹐肉痛中不便﹐肩項身熱﹐破脫肉﹐目匡陷﹐眞髒見﹐目不見人﹐立死﹐其見人者﹐至其所不勝之時則死。﹝眞髒脈見﹐少陽脈絕﹐兩目精壞﹐目不見人﹐原气皆盡﹐故卽立死。眞脈𨿽見﹐目猶見人﹐得至土時而死也。平按﹕肉痛《素問》《甲乙》作腹內痛。注土時未詳﹐《素問》王注謂「不勝之時﹐謂於庚辛之月」﹐以金克木也。﹞

急虛身卒至﹐五臟絕閉﹐脈道不通﹐气不往來﹐辟於隨溺﹐不可爲期。四時虛邪﹐名曰經虛。八風從其虛之鄕來﹐令人暴病卒死﹐名急虛身。辟於隨溺﹝辟﹐卑至反﹐除也﹞謂不得隨意溺也。如此急虛之病﹐亦有生者﹐故不可與爲死期也。平按﹕身下《素問》有中字﹐《甲乙》身上有中字。辟於隨溺《素問》作譬於墮溺﹐《甲乙》作譬之墮溺。其脈絕不來﹐若人一息五六至﹐其形肉不脫﹐眞髒𨿽不見﹐猶死也。﹝中於急虛﹐其脈絕而不來﹐有來一息脈五六至﹐不待肉脫及眞髒見﹐必當有死也。平按﹕若下《甲乙》無人字。《素問》新校正云「按人一息脈五六至﹐何得爲死﹖必息字誤﹐當作呼乃是。」平按﹕一息五六至﹐乃連上文脈絕不來而言﹐以脈絕不來﹐或來而一息五六至﹐復絕不來﹐此卽經所謂不滿十動而一代者﹐五臟無气﹐予之短期﹐故眞髒𨿽不見猶死。﹞

眞肝脈至﹐中外急﹐如循刀刃然﹐如按瑟弦﹐色靑白不澤﹐毛折乃死。﹝﹐寒也。如以衣帶盛繩﹐引帶不引繩﹐卽外急也﹔引繩不引帶﹐卽內急也。繩帶俱引﹐卽內外急也。今眞肝脈見﹐中外皆急﹐如人以手猶摩刀刃﹐中外堅急﹐令人灑淅寒也。又如以手按瑟弦﹐急不調者﹐此無胃气﹐卽眞肝脈也。靑爲肝色﹐白爲肺色﹐是肺乘肝也﹐故靑不澤也。肺主於气﹐气爲身本﹐身之气衰﹐卽皮毛不榮﹐故毛折當死也。平按﹕《素問》《甲乙》作責責。注猶摩﹐猶字恐系循字傳寫之誤。﹞眞心脈至﹐堅而揣﹐如循薏KT累累然﹐其色赤黑不澤﹐毛折乃死。﹝薏﹐於極反。KT﹐義當苡﹐卽十珠也。堅而揣者﹐譬人以手循摩薏苡之珠累累然﹐堅鉤無胃气之柔﹐卽眞心脈也。赤爲心色﹐黑爲腎色﹐是腎乘心也﹐故赤不澤也。平按﹕揣《素問》作搏。《甲乙》堅作緊﹐揣作搏。薏KT《素問》作薏苡﹐《甲乙》作薏苡子。﹞眞肺脈至﹐大而虛﹐如毛羽中人膚然﹐其色赤白不澤﹐毛折乃死。﹝其眞肺脈﹐如毛羽擲來﹐中人皮膚﹐大而浮虛者﹐毛無胃气﹐卽眞肺脈也。

赤爲心色﹐白爲肺色﹐是心乘肺也﹐故曰不澤也。平按﹕《素問》《甲乙》如下有以字﹐膚下無然其二字。﹞眞腎色至﹐揣而絕﹐如循彈石辟辟然﹐其色黃黑不澤﹐毛折乃死。﹝揣﹐初委反﹐動也。其眞腎脈至﹐如石彈指辟打指者﹐營無胃气﹐卽眞腎脈也。黃爲脾色﹐黑爲腎色﹐是脾乘腎﹐故黑不澤也。平按﹕《素問》《甲乙》揣作搏﹐循作指。《甲乙》此段在眞脾脈一段下。注黃爲脾色﹐袁刻爲作色。﹞眞脾脈至﹐弱而乍疏乍數然﹐其色靑黃不澤﹐毛折乃死。﹝眞脾脈至﹐乍疏乍數也。疏﹐謂動稀也。數﹐謂連動。此無胃气﹐卽眞脾脈也。靑爲肝色﹐黃爲脾色﹐是肝乘脾﹐故黃不澤也。平按﹕色上《素問》《甲乙》無然其二字。﹞諸眞髒見者﹐皆死不治。﹝髒脈獨見﹐以無胃气﹐死故不療也。平按﹕《素問》《甲乙》髒下有脈字。又按《素問》此節下﹐新校正引楊注甚詳。﹞

卷第十四﹝卷首缺﹞﹟診候之一

四時脈診

平按﹕此篇自篇首至名曰逆四時﹐見《素問》卷六第十九《玉機眞髒論》篇﹐又見《甲乙經》卷四《經脈》第一下編。自黃帝問於岐伯曰脈其四時至持脈之大法也﹐見《素問》卷五第十七《脈要精微論》篇﹐《甲乙》同上。又自是故陰盛則夢涉大水至肺气甚則夢哀﹐見《甲乙》卷六第八《正邪襲內生夢大論》。自春得秋脈至末﹐見《素問》卷七第二十三《宣明五气篇》﹐又見《甲乙》卷四《經脈》第一中篇。

凡治病﹐察其形气色澤﹐脈之盛衰﹐病之新故﹐乃治之﹐無後其時。﹝形之肥瘦﹐气之大小﹐色之澤夭﹐脈之盛衰﹐病之新故﹐凡療病者﹐以此五診﹐診病使當﹐爲合其時﹐不當﹐爲後其時也。﹞形气相得﹐謂之可治﹔﹝形瘦气大﹐形肥气小﹐爲不相得﹔形肥气大﹐形瘦气小﹐爲相得也。﹞脈色澤以浮﹐謂之易已﹔﹝其病患五色﹐浮輕潤澤﹐其病易已。平按﹕《素問》無脈字。﹞脈順四時﹐謂之可治﹔﹝四時王脈﹐皆有胃气﹐無他來克﹐故曰順時。平按﹕順《素問》作從。﹞脈弱以滑﹐是有胃气﹐命曰易治﹐趣之以時。

﹝四時之脈皆柔弱滑者﹐謂之胃气﹐根據此療病﹐稱曰合時也。平按﹕「趣之以時」《素問》作「取之以時」﹐《甲乙》作「治之趨之﹐無後其時。」﹞形气相失﹐謂之難治﹔色夭不澤﹐謂之難已﹔脈實以堅﹐謂之益甚﹔脈逆四時﹐謂之不治﹐必察四難而明告之﹐勿趣以時。﹝此之四診﹐趣之爲難﹐可明告病患﹐宜以變常設於療法﹐不得根據常趣之以時也。平按﹕謂之不治《素問》作爲不可治﹐無「勿趣以時」句。《甲乙》無必察四難以下十二字。﹞所謂逆四時者﹐春得肺脈﹐夏得腎脈﹐秋得心脈﹐冬得脾脈﹐其至皆懸絕沈澀者﹐命曰逆四時﹐未有髒形﹐﹝四時皆得勝來克己之脈﹐己脈懸絕沈澀﹐失四時和脈﹐𨿽未有病髒之形﹐不可療也。平按﹕命曰《甲乙》作名曰。﹞

春夏脈沈澀﹐秋冬而脈浮大﹐﹝此脈反四時也。平按﹕《素問》《甲乙》春上有於字。浮大下《素問》有「名曰逆四時也」六字。﹞病熱脈靜﹐﹝熱病脈須熱而躁也﹐今反寒而靜。﹐寒也。平按﹕《素問》《甲乙》無字。﹞泄而脈大﹐﹝人之泄利﹐脈須小細﹐今爲洪大也。﹞脫血而脈實病在中﹐﹝人之脫血﹐脈須虛弱﹐今反彊實﹐病在中也。﹞而脈實堅病在外﹐﹝脫血脈實堅﹐病在外也。﹞而脈不實堅爲難治﹐名曰逆四時。﹝脫血而脈不實不堅﹐難療也。以上七診﹐皆逆四時也。平按﹕爲難治《素問》作皆難治。又按《素問》新校正云「按《平人气象論》云病在中脈虛﹐病在外脈澀堅﹐與此相反﹐此經誤﹐彼論爲得。自未有髒形春夏至此﹐與《平人气象論》相重﹐注義備於彼。」﹞

黃帝問於岐伯曰﹕脈其四時動﹐柰何知﹖病所在﹐柰何知﹖病之所變﹐柰何知﹖病乍在內﹐柰何知﹖病乍在外﹐柰何知﹖請問此六者﹐可得聞乎﹖﹝六﹐謂六問。此中惟有五問﹐當是脫一問也。平按﹕《素問》請上無知字﹐六作五。據本篇下經文「此六者持脈之大法」﹐應作六。楊注云當是脫一問﹐於義正合。﹞岐伯對曰﹕請言其與天轉運。﹝量下答中﹐文當有六﹐故爲六合也。人身合天﹐故請言人身與天合气轉運之道也。平按﹕與天轉運《素問》作與天轉運大也。﹞

夫萬物之外﹐六合之內﹐天地之變﹐陰陽之應﹐﹝萬物各受一形﹐自萬物一形之外﹐從於六合苞裹之內﹐皆是天地爲其父母﹐變化而生﹐故萬物皆與天地之气應而合也。平按﹕《素問》無夫字。

《甲乙》無夫萬物之外五字。﹞彼春之暖﹐爲夏之暑﹐﹝春夏者﹐陰气終始也。春之三月﹐陽气之始﹐气和日暖。夏之三月﹐陽盛暑熱﹐乃是春暖增長爲之也。平按﹕注陰气終始﹐陰字當是陽字之誤。﹞彼秋之急﹐爲冬之怒﹐﹝秋冬者﹐陰气終始也。秋之三月﹐陰气之始﹐風髙气切﹐故名爲急。冬之三月﹐陰气嚴烈﹐乃是秋涼增長爲之也。平按﹕急《素問》《甲乙》作忿﹐王注云﹕忿一作急。注气切﹐切字恐是勁字之誤。﹞四變之動﹐脈與之上下。﹝暖暑急怒﹐是天之運四气變動﹐人之經脈﹐與彼四气上下變動亦不異也。春夏之脈﹐人迎大於寸口﹐故爲上也﹔寸口小於人迎﹐故爲下也。秋冬之脈﹐寸口大於人迎﹐故爲上也﹔人迎小於寸口﹐故爲下也。此乃盛衰爲上下也﹐此答初問也。平按﹕注秋冬之脈至故爲下也五句﹐袁刻脫﹐根據原抄補入。﹞以春應中規﹐夏應中矩﹐﹝春三月時﹐少陽之气用﹐萬物始生未正﹐故曰應規也。夏三月時﹐太陽之气用﹐萬物長正﹐故曰應矩也。﹞秋應中衡﹐冬應中權。﹝秋三月時﹐少陰之气用﹐萬物長極﹐故曰應衡也。冬三月時﹐太陰之气用﹐萬物歸根﹐故曰應權也。平按﹕衡原抄作衝﹐注同﹐謹根據《素問》《甲乙》作衡。﹞是故冬至四十五日﹐陽气微上﹐陰气微下﹔﹝冬至以後﹐陽气漸長﹐故曰微上﹔陰气漸降﹐故曰微下也。﹞

夏至四十五日﹐陽气微下﹐陰气微上。﹝夏至以後﹐陰气漸長﹐故曰微上﹔陽气漸降﹐故曰微下也。﹞陰陽有時﹐與脈爲期﹐期而相失﹐知脈所分﹐分之有期﹐故知死時。﹝陰陽以有四時﹐四時與脈爲期﹐爲期在於四時相得失處﹐卽知四時之脈﹐分在四時之際﹐脈分四時有期﹐則死生之期可知﹐此答第二病所在也。平按﹕知脈所分﹐知字原抄作和﹐謹根據《素問》《甲乙》及本注作知。﹞微妙在脈﹐亦不可不察﹐察之有紀﹐從陰陽始﹐﹝欲知人之死生者﹐無勝察之妙﹐察脈綱紀﹐必以陰陽爲本也。平按﹕《素問》《甲乙》無亦字。﹞始之有經﹐從五行生﹐﹝陰陽本始﹐有十二經脈也。十二月經脈﹐從五行生也。﹞生之有度﹐四時爲數﹐﹝五行生十二經脈﹐各有法度。脈從五行生﹐木生二經。足厥陰﹑足少陽也。火生四經﹐手少陰﹑手太陽﹑手厥陰﹑手少陽也。

土生二經﹐足太陰﹑足陽明也。金生二經﹐手太陰﹑手陽明也。水生二經﹐足少陰﹑足太陽也。此爲五行生十二經脈。法度者﹐春有二經﹐夏有四經﹐季夏有二經﹐秋有二經﹐冬有二經﹐故十二經脈以四時爲數也。平按﹕《素問》數作宜﹐新校正云﹕按《太素》宜作數。﹞循數勿失﹐與天地如一﹐得一之誠﹐以知死生。﹝於寸關尺三部之中﹐循十二經之脈﹐得其弦鉤浮營四時之气而不失錯﹐與天地气宜然爲一﹐如此則能了知死生之期也。平按﹕循數《素問》作補瀉﹐誠作情。自「始之有經」至「以知死生」﹐《甲乙》無此八句。﹞是故聲合五音﹐色合五行﹐脈合陰陽。

﹝人之音聲﹐合於五音﹐人之形色﹐合於五行﹐人之脈气﹐合於陰陽﹐此答第三知病之所變也。平按﹕注知病﹐知字原抄作之﹐據上經文宜作知。﹞是故陰盛則夢涉大水恐懼﹐陽盛則夢大火燔灼﹐陰陽俱盛則夢相殺毀傷﹔上盛則夢飛揚﹐﹝平按﹕《素問》《甲乙》無揚字。﹞下盛則夢墮墜﹔﹝平按﹕《素問》《甲乙》無墜字。﹞甚飽則夢予﹐甚饑則夢取﹔肝气甚則夢怒﹐肺气甚則夢哀﹔﹝平按﹕甚《素問》《甲乙》作盛。《素問》哀作哭﹐《甲乙》作哭泣恐懼飛揚。﹞

短虫多則夢眾﹐長虫多則夢相擊破傷。﹝凡夢有三種﹕人有吉凶﹐先見於夢﹐此爲徵夢也﹔思想情深﹐因之見夢﹐此爲想夢也﹔因其所病﹐見之於夢﹐此爲病夢也。此十一種夢﹐皆病夢也﹐並因陰陽气之盛衰﹑內有饑飽﹑肝肺气盛﹑長短虫多以爲夢也。此所以因傷致夢﹐卽以夢爲診也﹐此爲夢診﹐可爲四答問之脫也。平按﹕《甲乙》無短長虫多二句﹐《素問》新校正云﹕詳此二句﹐亦不當出此﹐應他經脫簡文也。﹞是故持脈有道﹐虛靜爲保。﹝持脈之道﹐虛心不念他事﹐凝神靜慮﹐以爲自保﹐方可得知脈之浮沈﹑气之內外也。平按﹕《甲乙》無是故二字﹐保作寶。﹞春日浮﹐如魚之遊在皮﹔夏日在膚﹐沈沈乎萬物有餘﹔﹝春時陽气初開﹐脈從骨髓流入經中﹐上至於皮﹐如魚游水﹐未能周散。夏時陽气榮盛﹐脈從經溢入孫絡膚肉之中﹐如水流溢﹐沈沈盛長﹐萬物亦然﹐茂盛有餘。此答第五病在外也。平按﹕皮《素問》《甲乙》作波。﹞秋日下膚﹐蟄虫將去﹔冬日在骨﹐蟄虫固密﹐君子居室。﹝秋日陽气從膚漸伏於內﹐故曰下膚。蟄虫趣暖入穴﹐故曰將去。是時陰气從內出在皮膚﹐腠理將開也。冬日陽气內伏﹐蟄虫閉戶固密﹐君子去堂居室﹐人之脈气行骨﹐故持脈者深按得之。此答第六病乍在內也。平按﹕固《素問》《甲乙》作周。﹞

故曰知內者按而紀之﹐知外者終而始之。﹝秋冬脈气爲陰在內﹐故按得綱紀﹔春夏脈气爲陽在外﹐故趣得終始也。春夏之脈爲秋冬脈終﹐卽爲陽之始也。﹞此六者﹐持脈之大法也。﹝以爲診脈大法。﹞

春得秋脈﹐夏得冬脈﹐秋得春脈﹐冬得夏脈﹐陰出之陽﹐陽病善怒不治﹐是謂五邪﹐皆同命死不治。﹝春得秋脈﹐夏得冬脈﹐皆賊邪來乘也。秋得春脈﹐冬得夏脈﹐𨿽是微邪來乘﹐以秋冬得之﹐陰出之陽交爭者﹐不療也。平按﹕《素問》夏得冬脈下有「長夏得春脈」五字﹐秋得春脈作秋得夏脈﹐冬得夏脈作冬得長夏脈﹐陰出上有「名曰」二字﹐《甲乙》同。又《甲乙》死不治上無命字。﹞

卷第十四﹝卷首缺﹞﹟診候之一

人迎脈口診

平按﹕此篇自篇首至無勞用力也﹐見《靈樞》卷八第四十八《禁服》篇﹐又見《甲乙經》卷四《經脈》第一上編。自雷公曰病之益甚至傷於食飲﹐見《靈樞》卷八第四十九《五色》篇﹐《甲乙》同上。自一日一夜五十營至乍數乍疏也﹐見《靈樞》卷二第五《根結》篇﹐《甲乙》同上。

自黃帝曰气口何以獨爲五臟主气至治之無功矣﹐見《素問》卷三第十一《五藏別論》篇﹐又見《甲乙》卷二《十二經脈絡脈支別》第一下編。自凡刺之道至取之其經﹐見《靈樞》卷二第九《終始》篇﹐又見《甲乙》卷五第五《鍼道終始》篇。自人迎一盛至命曰關格﹐又見《素問》卷三第九《六節藏象論》篇。自黃帝問於岐伯曰人病胃管至故胃管爲癰帝曰善﹐見《素問》卷十三第四十六《病能論》篇﹐又見《甲乙》卷十一第八《邪气聚於下脘發內癰》篇。自安臥至末﹐見《靈樞》卷十一第七十四《論疾診尺》篇﹐又見《甲乙》卷十一第六《五气溢發消渴黃癉》篇。

雷公問於黃帝曰﹕細子得之受業﹐通九鍼六十篇﹐旦暮勤服之﹐近者編絕﹐遠者簡垢﹐然尙諷誦弗置﹐未盡解於意矣。﹝南方來者﹐九鍼之道有六十篇﹐其簡之書﹐遠年者編有斷絕﹐其近年者簡生塵垢﹐言其深妙﹐學久日勤﹐未能達其意也。平按﹕遠者《靈樞》作久者二字。近遠二字﹐據注宜互易。﹞外揣言渾束爲一﹐未知其所謂也。﹝揣﹐初委反﹐度也。渾﹐戶昆反﹐合也。束﹐總要也。五臟六腑吉凶善惡﹐其气在內﹐循手太陰脈總合爲一﹐見於寸口外部之中﹐可以手按度量﹐令人得知者﹐未通其意也。﹞夫大則無外﹐小則無內﹐大小無極﹐髙下無度﹐束之柰何﹖﹝經脈之气﹐合天地之數﹐與道通洞﹐苞裹六合﹐故大無外也。气貫毫微﹐則小無內也。然則無形不可以大小極﹐不可以髙下測﹐欲以總爲一者﹐殊不可知也。平按﹕注與道通洞四字﹐袁刻脫。﹞士之才力或有濃薄﹐知慮褊淺﹐不能博大深奧﹐自彊於學未若細子﹐細子恐其散於後世﹐絕於子孫也﹐敢問約之柰何﹖﹝褊﹐鞭緬反。人之所學﹐未若細子﹐惟恐其至道絕於後代﹐無及子孫﹐故問其要﹐傳之不朽也。細子者﹐雷公自謙之辭也。平按﹕若上《靈樞》無未字。﹞黃帝答曰﹕善乎哉問也﹗此先師所禁坐私傳之也﹐割臂歃血爲盟也﹐子若欲得之﹐何不齊乎﹖﹝平按﹕歃原作﹐恐傳寫之訛﹐謹根據《靈樞》作歃。爲盟《靈樞》作之盟﹐齊作齋﹐下同。﹞雷公再拜而起曰﹕請聞命矣。於是乃齊宿三日而請曰﹕敢問今日正陽﹐細子願以受盟。黃帝乃與俱入齊室﹐割臂歃血。黃帝祝曰﹕今日正陽﹐歃血傳方﹐敢背此言者﹐必受其殃。雷公再拜曰﹕細子受之。黃帝乃左握其手﹐右授之書﹐曰﹕愼之愼之﹐﹝上古貸季傳至岐伯﹐岐伯授之黃帝﹐故貸季爲先師也。非其人不可授道﹐故須禁之坐私傳也。方﹐要道。以盟誓授人。﹞吾爲子言之。凡刺之理﹐經脈爲始﹐﹝吾方愈病﹐各爲其要﹐聖人雜合行之﹐以鍼爲輕小﹐能愈大疾﹐故先言之。人之十二經脈﹑奇經八脈﹑十五絡脈經絡於身﹐營衛陰陽气之經墜﹐生之夭壽﹐莫不由之﹐故爲始也。平按﹕注墜字恐系隧字傳寫之誤。﹞營其所行﹐知其度量﹐﹝刺之理者﹐必須經營循十二經諸絡脈等所行之气﹐並知脈之長短度量也。平按﹕注脈之長短﹐脈字袁刻誤作肺。﹞內次五臟﹐別其六腑﹐﹝從於臟腑﹐流出經脈行身外﹐故臟腑稱內。知內之道﹐先次五臟內中之陰﹐次別六腑內中之陽也。平按﹕注知內袁刻誤作知道。﹞審察衛气﹐爲百病母﹐調其虛實﹐乃止瀉其血絡﹐血絡盡而不殆。﹝次知衛气爲陽行外﹐受諸邪气以爲百病﹐次欲知經絡虛實﹐實者乃止而瀉之﹐先瀉大小血絡﹐血邪盡已﹐得無危殆也。平按﹕虛實下《靈樞》重虛實二字。血絡盡而不殆《靈樞》作血盡不殆矣。﹞雷公曰﹕此皆細子之所以通也﹐未知其所約也。黃帝曰﹕夫約方者﹐猶約囊也﹐囊滿不約則輸泄﹐方成弗約則神弗與俱。﹝約﹐節量也。方﹐法也。方以診气﹐囊以盛气﹐故得比之。囊滿不爲節約﹐必泄其气﹔診法成已﹐不爲節約﹐以泄神气。神气去矣﹐不與周運﹐故曰不俱也。﹞雷公曰﹕願爲下材者﹐勿滿而約之。黃帝曰﹕未滿而知約之﹐以爲工﹐不可以天下師焉。﹝攝生之道﹐材有上下。

診法成已﹐節約合理﹐得長生久視﹐材徳之上﹐可爲天下之師﹔診法未能善成﹐故曰未滿而能節而行﹐得爲國師﹐是按脈而知病生所由﹐稱之爲工﹐材之不下也。平按﹕《靈樞》天下上有爲字。﹞

雷公曰﹕願聞爲工。﹝爲工是持脈之道﹐故問也。﹞黃帝曰﹕寸口主中﹐按此《九卷》《素問》肺臟手太陰脈動於兩手寸口中﹑兩手尺中。夫言口者﹐通气者也。寸口通於手太陰气﹐故曰寸口。气行之處﹐亦曰气口。寸口气口更無異也。中﹐謂五臟﹐髒爲陰也。五臟之气﹐循手太陰脈見於寸口﹐故寸口脈主於中也。人迎主外﹐﹝結喉兩箱﹐足陽明脈迎受五臟六腑之气以養於人﹐故曰人迎。下經曰﹕人迎﹐胃脈也。

又云﹕任脈之側動脈﹐足陽明﹐名曰人迎。《明堂經》曰﹕頸之大動脈﹐動應於手﹐挾結喉﹐以候五臟之气。人迎胃脈﹐六腑之長﹐動在於外﹐候之知內﹐故曰主外。寸口居下﹐在於兩手﹐以爲陰也﹔人迎在上﹐居喉兩旁﹐以爲陽也。《九卷﹟終始》篇曰﹕平人者﹐不病也﹔不病者﹐脈口人迎應四時也﹔應四時者﹐上下相應﹐俱往俱來也。脈口﹐謂是手太陰脈行气寸口﹐故寸口脈口亦無異也。旣上下俱往俱來﹐豈以二手爲上下也。又《九卷﹟終始》篇云﹕人迎與太陰脈口俱盛四倍以上﹐命曰關格。卽知手太陰無人迎也。又《素問》第五卷

云胃管癰診﹐岐伯曰﹕當得胃脈沈細﹐胃沈細者气逆﹐气逆者人迎甚盛﹐盛則熱﹐人迎者胃脈也﹐逆盛則熱聚於胃口而不行﹐故胃管爲癰。此經所言人迎寸口之處數十有餘﹐竟無左手寸口以爲人迎﹐右手關上以爲寸口﹐而舊來相承﹐與人診脈﹐縱有小知﹐得之別注﹐人多以此致信﹐竟無根據﹐不可行也。平按﹕注兩胃管﹐管字袁刻均誤作營。﹞兩者相應﹐俱往俱來﹐若引繩小大齊等﹐﹝寸口人迎兩者﹐上下陰陽𨿽異﹐同爲一气﹐出則二脈俱往﹐入則二脈俱來﹐是二人共引一繩﹐彼牽而去﹐其繩並去﹐此引而來﹐其繩並來﹐寸口人迎﹐因呼吸牽脈往來﹐其動是同﹐故曰齊等也。﹞春夏人迎微大﹐秋冬寸口微大﹐如此者名曰平人。﹝譬彼引繩之動﹐大小齊等﹐細尋其動﹐非無小異﹐故此牽此動之端爲大﹐彼端微小﹐彼動之端爲大﹐此端微小﹔脈亦如之﹐上下𨿽一﹐因呼吸而動﹐以春夏之陽﹐秋冬之陰﹐故微有大小。春夏陽气盛實﹐故脈順之﹐微大爲平﹔秋冬陰气盛實﹐故脈順之﹐微大爲平。平者﹐和气無病者也。平按﹕注故微有大小﹐袁刻脫微字。﹞人迎大一倍於寸口﹐病在少陽﹔人迎二倍﹐病在太陽﹔人迎三倍﹐病在陽明。﹝計春夏人迎大於寸口少半已去﹐少陽卽已有病﹐其病猶微﹐故未言之。成倍方言﹐以病成可名﹐故曰病在少陽﹐言一倍等。按不病之人﹐寸口人迎脈動大小一種﹐春夏之時﹐人迎之動微大寸口﹐以爲平好。人迎之脈漸大小半﹑大半至於一倍﹐卽知少陽有病。少陽盛气未大﹐故得過陰一倍﹐名曰少陽之病﹐致使人迎之脈一倍大於寸口。少陽病气漸盛﹐過於陰气二倍﹐名曰太陽之病﹐則人迎之脈二倍大於寸口。太陽病气漸盛﹐過於陰气三倍﹐名曰陽明之病﹐則人迎之脈三倍大於寸口也。平按﹕《靈樞》「病在少陽」作「病在足少陽﹐一倍而躁﹐在手少陽」﹐「病在太陽」作「病在足太陽﹐二倍而躁﹐病在手太陽」﹐「病在陽明」作「病在足陽明﹐三倍而躁﹐病在手陽明」。《甲乙》二倍作再倍。﹞盛則爲熱﹐﹝陽气內盛爲熱﹐故人迎脈盛也。﹞虛則爲寒﹐﹝陽气內虛﹐陰乘爲寒﹐故人迎脈虛也。﹞緊則爲痛痺﹐﹝其气動緊似急也。此肌肉之間有寒溫气﹐故爲痛痺也。平按﹕注寒溫﹐溫字根據下注寒濕气居﹐恐系濕字傳寫之訛。﹞代則乍甚乍間。

﹝代﹐止也。脈絕不來﹐故曰代也。代者﹐邪气客於血絡之中﹐隨飲食而變﹐故病乍甚乍間也。﹞

盛則瀉之﹐﹝人迎一盛者瀉於少陽﹐二盛瀉於太陽﹐三盛瀉於陽明也。﹞虛則補之﹐﹝人迎虛者﹐人迎小於寸口也。小於寸口一倍補於少陽﹐二倍補於太陽﹐三倍補於陽明也。﹞緊痛則取之分肉﹐﹝分肉之間﹐寒濕气居。﹞代則取血絡且飲藥﹐﹝邪在血絡﹐致令脈代﹐可刺去邪血﹐飲湯實之。﹞

陷下則灸之﹐﹝謂其諸脈血气不滿﹐陷下不見﹐是中寒﹐故須灸之。﹞不盛不虛﹐以經取之﹐名曰經刺。﹝不盛不虛﹐正經自病也。假令心痛﹐中風得之﹐肝來乘心﹐從後而來﹐名爲虛邪。飲食勞倦﹐脾來乘心﹐從前來者﹐名爲實邪。傷寒得之﹐肺來乘心﹐從所不勝來者﹐名曰微邪。中濕得之﹐腎來乘心﹐從所勝來者﹐名曰賊邪。以上四病﹐皆是他邪爲之﹐須視心之虛實﹐補瀉他經。傷暑得病﹐起於自藏﹐以爲正邪﹐宜療自經﹐故曰以經取之﹐名曰經刺也。﹞人迎四倍者﹐且大且數﹐名曰外格﹐死不治。﹝人迎三倍﹐各病一陽﹐至四倍﹐其陽獨盛﹐外拒於陰﹐陰气不行﹐故曰格陽。格﹐拒也。陽气獨盛﹐故大而且數。以無陰气﹐獨盛必衰﹐故死不療。平按﹕《靈樞》名曰下有「溢陽﹐溢陽爲」五字。﹞必審按其本末﹐察其寒熱﹐以驗其臟腑之病。﹝必須審按人迎寸口內外本末﹐察其脈中寒暑﹐然後驗知臟腑中之病也。﹞寸口大於人迎一倍﹐病在厥陰﹔寸口二倍﹐病在少陰﹔寸口三倍﹐病在太陰。﹝秋冬寸口大於人迎少半已去﹐厥陰卽已有病﹐其病猶微﹐故未言之。以病成可名﹐故曰病在厥陰﹐言一倍等。按不病患﹐寸口人迎脈動大小一種﹐秋冬之時﹐寸口之動微大人迎﹐以爲平好。寸口之脈至於一倍﹐卽知厥陰有病。厥陰之气衰少﹐故得過陽一倍﹐名曰厥陰之病﹐致使寸口之脈一倍大於人迎。陰气𨿽少﹐得過陽气二倍﹐名曰少陰之病﹐則寸口之脈二倍大於人迎。太陰最大﹐過於陽气三倍﹐名曰太陰之病﹐則寸口之脈三倍大於人迎也。平按﹕《靈樞》「病在厥陰」作「病在足厥陰﹐一倍而躁﹐在手心主」﹐「病在少陰」作「病在足少陰﹐二倍而躁﹐在手少陰﹐」「病在太陰」作「病在足太陰﹐三倍而躁﹐在手太陰」。《甲乙》二倍作再倍。又《甲乙》無「寸口三倍﹐病在太陰」八字。﹞盛則脹滿﹑寒中﹑食不化﹐﹝寸口陰气大於人迎三倍﹐病在太陰﹐太陰之病自有虛實﹐是以寸口陰盛﹐則腹中寒气脹滿﹐有寒中食不化也。

平按﹕寒中食不化《甲乙》作寒則食不消化。﹞虛則熱中﹑出糜﹑少气﹑溺色變﹐﹝陰虛陽气來乘﹐腸胃中熱﹐故大便出彊如黃糜。少陰气虛﹐故少气溺色黃也。平按﹕注出彊如黃糜袁刻作出糜如黃疽。﹞緊則爲痺﹐﹝風寒濕气﹐畱於分肉間爲痺﹐故令寸口脈緊實也。﹞代則乍痛乍止。﹝寸口脈動而中止不還曰代。邪客分肉﹐致令衛气之行乍行乍止﹐故令其痛乍有乍止也。平按﹕《甲乙》作「代則乍寒乍熱﹐下熱上寒」﹐注云﹕《太素》作代則乍痛乍止。﹞盛則瀉之﹐虛則補之﹐﹝下言療方﹐盛瀉之法﹐惟人迎可知也。﹞緊則先刺而後灸之﹐﹝緊有痺痛﹐先以痛爲輸滎﹐鍼刺已﹐然後於其刺處灸之。平按﹕注滎袁刻作營。刺處袁刻作刺後。﹞代則取血絡而泄之﹐﹝代則乍痛乍止﹐故刺去邪血之絡也。平按﹕而泄之《靈樞》作而後調之﹐《甲乙》同﹐注云「《太素》作泄。」注乍痛袁刻誤作乍病。﹞陷下則徒灸之。陷下者﹐脈血結於中﹐中有著血﹐血寒故宜灸。﹝徒﹐空也。諸脈陷下不見﹐是脈中寒﹐血結聚﹐宜空灸之﹐不假先刺也。平按﹕徒灸《甲乙》作從灸。注血結袁刻作血倍﹐不假誤作不復。﹞不盛不虛﹐以經取之。﹝準人迎可知也。﹞

寸口四倍﹐名曰內關。內關者﹐且大且數﹐死不治。﹝陰气三倍大於陽气﹐病在三陰﹐至於四倍﹐陰气獨盛﹐內皆閉塞﹐陽不得入﹐故爲內關。關﹐閉也。寸口大而又數﹐卽陰气將絕﹐故死不療也。

平按﹕內關袁刻誤作內閒﹐注同﹐根據原本更正。﹞必察其本末之寒溫﹐以驗其臟腑之病﹐﹝必察寸口人迎大小終始寒溫﹐則知內外臟腑之病也。平按﹕之寒溫《甲乙》作察其寒熱。﹞通其滎輸﹐乃可傳於大數﹐大數日盛則徒瀉﹐虛則徒補﹐﹝候知五臟六腑病之所在﹐先須鍼藥通其滎輸﹐然後傳於灸刺大數﹐謂空補瀉之數也。平按﹕《甲乙》大數日盛作大曰盛﹐虛上有小曰二字﹐兩徒字均作從。﹞緊則灸刺且飲藥﹐﹝脈之緊者﹐三療俱行。緊﹐謂動而中止。小數中有還者﹐曰結也。﹞陷下則徒灸之﹐﹝準前人迎。平按﹕《甲乙》徒作從。﹞不盛不虛﹐以經取之。所謂經治者﹐飲藥﹐亦曰灸刺。﹝不盛不虛﹐經療之法﹐亦三療俱行之。平按﹕亦曰《甲乙》作亦用。﹞

脈急則引﹐﹝引﹐挽也。寸口脈急﹐可以鍼導引令和也。﹞脈代以弱則欲安靜﹐無勞用力也。﹝脈衰代絕﹐至復微弱﹐不欲煩動者﹐宜安靜恬逸﹐不得自勞也。平按﹕《靈樞》代作大。《甲乙》無以弱二字。﹞

雷公曰﹕病之益甚與其方衰何如﹖﹝問其切脈知病衰甚。﹞黃帝曰﹕外內皆在焉。﹝外腑五內﹐並有甚衰﹐故曰皆在。﹞

切其脈口﹐滑小緊以沈者﹐其病益甚﹐在中﹔﹝脈口﹐陰位也。滑爲陽也。小緊沈者﹐皆爲陰也。按於脈口﹐得一陽三陰﹐則陰乘陽﹐故病益甚。病在五臟﹐故曰在中也。﹞人迎气大緊以浮者﹐其病益甚﹐在外。﹝人迎﹐陽位也。緊爲陰也。

大浮﹐陽也。二陽一陰﹐則陽乘陰﹐故病益甚。病在六腑﹐故曰在外也。﹞其脈口滑而浮者﹐病日損﹔﹝滑浮皆陽﹐在於陰位而得二陽﹐其气以和﹐故病日日瘳損也。平按﹕滑而浮《靈樞》作浮滑。﹞人迎沈而滑者﹐病日損﹔﹝一陰一陽在於陽位﹐其气易和﹐故病損。﹞其脈口滑以沈者﹐其病日進﹐在內﹔﹝一陰一陽在於陰位﹐故病日漸進﹐在五臟。﹞其人迎脈滑盛以浮者﹐其病日進﹐在外。﹝滑盛浮等俱爲陽也﹐又在陽位﹐名曰太過﹐病增﹐在於六腑也。﹞脈之浮沈及人迎寸口气小大等者﹐其病難已。﹝諸有候脈浮沈及人迎寸口中气大小齊等者﹐是陰陽不得相傾﹐故病難已也。平按﹕注相傾袁刻作相顧。﹞病之在髒﹐沈而大者﹐易已﹐小爲逆﹔﹝人迎寸口之中候之﹐知病在於內五臟中﹐其脈且沈且大﹐是爲陰陽气和﹐𨿽病易已﹔其脈沈而小者﹐純陰﹐故逆而難已也。﹞病之在腑﹐浮而大者﹐病易已。﹝候之知病在外六腑中﹐其脈浮而且大﹐得其時易已。﹞人迎盛緊者﹐傷於寒﹔﹝人迎盛爲陽也﹐緊則爲陰也﹐謂冬因蟄寒气入腠﹐名曰傷寒﹐春爲溫病也。

平按﹕盛緊《靈樞》作盛堅﹐下同。﹞脈口盛緊者﹐傷於食飲。﹝盛爲陰也。脈口盛而緊者﹐是因饑多食﹐傷髒爲病也。

平按﹕《靈樞》《甲乙》無飲字。﹞

一日一夜五十營﹐以營五臟之精﹐不應數者﹐名曰狂生。所謂五十營者﹐五臟皆受气也。﹝營气一日一夜﹐周身五十﹐營於身者也﹐經營五臟精气﹐以奉生身。若其不至五十營者﹐五臟無精﹐𨿽生不久﹐故曰狂生。﹞持其脈口﹐數其至也﹐五十動而不一代者﹐五臟皆受气矣﹔﹝脈口﹐寸口﹐亦曰气口。五十動者﹐腎臟第一﹐肝臟第二﹐脾臟第三﹐心臟第四﹐肺臟第五﹐五臟各爲十動﹐故曰從脈十動﹐以下次第至腎﹐滿五十動﹐卽五臟皆受於气也。持脈數法﹐先將不病患之脈口以取定數﹐然後按於病患脈口﹐勘知病患脈數多少﹐謂從平旦﹐陰气未散﹐陽气未行﹐按於脈口﹐以取定數也。﹞四十動而一代者﹐一臟無气矣﹔﹝其脈得四十動已﹐至四十一動已去﹐有一代者﹐卽五十數少﹐故第一腎臟無气也。﹞三十動而一代者﹐二髒無气矣﹔﹝其脈得三十動已﹐至三十一動已去﹐有一代者﹐卽四十數少﹐故第二肝臟無气。﹞二十動而一代者﹐三髒無气矣﹔﹝其脈得二十動已﹐至二十一動已去﹐有一代者﹐卽三十數少﹐故第三脾臟無气。﹞十動而一代者﹐四髒無气矣﹔﹝其脈得十動已﹐至十一動已去﹐有一代者﹐卽二十數少﹐故第四心臟無气。﹞不滿十動而一代者﹐五臟無气矣﹐﹝其脈不滿十數﹐有一代者﹐卽十數少﹐故第五肺臟無气。﹞予之短期。﹝肺主五臟之气﹐肺气旣無﹐所以五臟气皆不至﹐故與之短期也。平按﹕予《甲乙》作與﹐下同﹐袁刻誤作子。﹞要在終始﹐所謂五十動而不一代者﹐以爲常也﹐﹝五十動而不一代者﹐蓋是五臟終始﹐常道之要也。﹞以知五臟之期也。予之短期者﹐乍數乍疏也。﹝與短期者﹐謂五臟脈乍疏乍數﹐不合五十之數﹐故可與之死期也。﹞

黃帝曰﹔气口何以獨爲五臟主气﹖﹝謂九候各候五臟之气﹐何因气口獨主五臟六腑十二經脈等气也。平按﹕《素問》《甲乙》主下無气字。﹞岐伯曰﹕胃者﹐水谷之海也﹐六腑之大也。

五味入口﹐藏於胃以養五气﹐气口亦太陰也。是以五臟六腑之气味﹐皆出於胃﹐變見於气口。﹝胃爲水谷之海﹐六腑之長﹐出五味以養臟腑。血气衛气行手太陰脈至於气口﹐五臟六腑善惡﹐皆是衛气所將而來﹐會手太陰﹐見於气口﹐故曰變見也。平按﹕《素問》《甲乙》大下有源字﹐五气作五臟气。﹞故五臟气入於鼻﹐藏於心肺﹐心肺有病﹐而鼻爲之不利也。﹝谷入於胃﹐以養五臟﹐上燻入鼻﹐藏於心肺﹐鼻中出入﹐鼻爲肺官﹐故心肺有病﹐鼻气不利也。﹞故曰﹕凡治病者﹐必察其上下﹐適其脈候﹐觀其志意﹐與其病能。乃拘於鬼神者﹐不可與言至治。﹝療病之要﹐必須上察人迎﹐下診寸口﹐適於脈候。又觀志意有無﹐無志意者﹐不可爲至。及說療疾﹐復觀其人病態﹐能可療以否。若人風寒暑濕爲病﹐乃情系鬼神﹐斯亦不可與言也。平按﹕《素問》察其上下作察其下三字﹐脈下無候字﹐病下無能字。袁刻能誤作態。《素問》新校正云「按《太素》作必察其上下﹐適其脈候﹐觀其志意﹐與其病能。」與此正合。又至治《素問》作至徳。﹞惡於石者﹐不可與言至巧。治病不許治者﹐病不必治也﹐治之無功矣。﹝﹐仕監反﹐鈹也。其病非鍼石不爲而惡之者﹐縱岐黃無所施其功。其病可療而不許療者﹐縱倉扁不可爲其功也。平按﹕原抄作鏡﹐據注應作﹐《素問》作鍼。﹞

凡刺之道﹐畢於終始﹐明知終始﹐五臟爲紀﹐陰陽定矣。﹝凡刺之道﹐其要須窮陰陽气之終始。人之陰陽气終始者﹐必本五臟以爲綱紀﹐以五臟藏神居身﹐故爲陰陽气之綱紀﹐卽陰陽定矣。﹞陰者主藏﹐陽者主腑﹐﹝陰气主於五臟﹐在內﹔陽气主於六腑﹐在外也。﹞陽受气於四末﹐陰受气於五臟。﹝淸陽實於四肢﹐濁陰者走於六腑﹐故陽受气於四末也。淸陰起於五臟﹐濁陽者營於四肢﹐故陰受气於五臟也。平按﹕《甲乙》末作肢。﹞故瀉者迎之﹐補者隨之﹐知迎知隨﹐气可令和﹐和气之方﹐必通陰陽﹐﹝故補瀉之道﹐陰陽之气﹐實而來者﹐迎而瀉之﹐虛而去者﹐隨而補之﹐人能知此隨迎補瀉之要﹐則陰陽气和﹐有疾可愈也。﹞五臟爲陰﹐六腑爲陽﹐傳之後代﹐以血爲盟﹐敬之者昌﹐慢之者亡﹐無道行私﹐必得夭殃。﹝敬其傳方﹐令守道去私也。平按﹕《靈樞》後代作後世。《甲乙》無傳之後代以下六句。﹞謹奉天道﹐請言終始﹐﹝言其奉誡﹐因請五臟終始之紀也。﹞終始者﹐經脈爲紀﹐持其脈口人迎﹐以知陰陽有餘不足﹑平與不平﹐天道畢矣。﹝五臟終始紀者﹐謂經脈也。欲知經脈爲終始者﹐可持脈口人迎動脈﹐則知十二經脈終始陰陽之气有餘不足也。﹞所謂平人者不病﹐不病者﹐脈口人迎應四時也﹐﹝春夏人迎微大寸口﹐秋冬寸口微大人迎﹐卽應四時也。平按﹕注兩微字原作後﹐根據前經文應作微。﹞上下相應而俱往俱來也﹐﹝人迎在結喉兩旁﹐故爲上也。寸口在兩手關上﹐故爲下也。上下𨿽別﹐皆因呼吸而動﹐故俱往來也。往謂陽出﹐來謂陰入也﹐往來𨿽別異﹐同時而動﹐故曰俱也。平按﹕《靈樞》《甲乙》來上無俱字。﹞六經之脈不結動也﹐﹝陰陽之脈俱往來者﹐卽三陰三陽經脈動而不結。﹞本末之寒溫相守司也﹐﹝春夏是陽用事﹐時溫﹐人迎爲本也。秋冬是陰用事﹐時寒﹐脈口爲本也。其二脈不來相乘﹐復共保守其位﹐故曰相守司也。平按﹕《靈樞》溫下有之字。《甲乙》作本末相過﹐無之字。﹞形肉血气必相稱也﹐是謂平人。﹝形﹐謂骨肉色狀者也。肉﹐謂肌膚及血气�者也。衰勞減等��好卽爲相稱也。如前五種皆爲善者﹐爲平人。平按﹕注血气下原缺一字﹐上半作四。衰勞﹐勞字原校作榮。﹞少气者﹐脈口人迎俱少而不稱尺寸也﹐如是則陰陽俱不足。﹝脈口﹐寸口也。寸部有九分之動﹐尺部有一寸之動。今秋冬寸口反小於人迎﹐卽寸口不稱尺寸也。春夏人迎反小於寸口﹐卽人迎不稱尺寸也。如此勘檢﹐則知臟腑陰陽二气俱少也。平按﹕注勘袁刻誤作甚。﹞補陽則陰竭﹐瀉陰則陽脫。如是者可將以甘藥﹐不愈﹐可飲以至齊。﹝夫陽實陰虛﹐可瀉陽補陰﹔陰實陽虛﹐可瀉陰補陽。今陰陽俱虛﹐補陽﹐其陰益以竭﹐瀉陰之虛﹐陽無所根據故陽脫。所以不可得於鍼石﹐可以甘善湯液將扶補之﹐若不已﹐可至於齊也。平按﹕《靈樞》《甲乙》無愈字﹐齊作劑。注甘善袁刻作甘藥。﹞

如此者弗灸不已﹐因而瀉之﹐則五臟气壞矣。﹝如此二皆是虛﹐可以湯液補者﹐日漸方愈﹐故曰不久不已。若不如此﹐卽用鍼瀉﹐必壞五臟之气也。爲不灸於義不順﹐灸當爲久也。﹞人迎一盛﹐病在足少陽﹐一盛而躁﹐在手少陽﹔﹝病在足少陽。足少陽病﹐大於足厥陰一倍﹐故人迎盛於寸口一倍。一盛而躁﹐病在於手少陽經也。﹞人迎二盛﹐病在足太陽﹐二盛而躁﹐在手太陽﹔﹝躁﹐手道反﹐擾也。陽气漸大﹐在足太陽。足太陽病﹐大於足少陰二倍﹐故人迎盛於寸口二倍也。﹞

人迎三盛﹐病在足陽明﹐三盛而躁﹐在手陽明﹔﹝陽气更盛﹐在足陽明。足陽明病﹐大於足太陰三倍﹐故人迎盛於寸口三倍也。平按﹕注足太陰﹐陰字原抄作陽﹐據上注擬作陰。﹞人迎四盛﹐且大且數者﹐名曰溢陽﹐溢陽爲外格。﹝人迎盛至四倍﹐大而動數﹐陽气盈溢在外﹐格拒陰气不得出外﹐故曰外格也。平按﹕《素問》作四盛以上爲格陽。﹞脈口一盛﹐病在足厥陰﹐一盛而躁﹐在手心主﹔﹝足厥陰盛病大於足少陽一倍﹐故脈口盛於人迎一倍也。﹞脈口二盛﹐病在足少陰﹐二盛而躁﹐在手少陰﹔﹝足少陰盛病大於足太陽二倍﹐故脈口盛於人迎二倍也。﹞脈口三盛﹐病在足太陰﹐三盛而躁﹐在手少陰﹔﹝足太陰盛病大於足陽明三倍﹐故脈口盛於人迎三倍也。平按﹕手少陰《靈樞》《甲乙》均作手太陰﹐根據經文亦應作太﹐當系傳寫之誤。﹞脈口四盛﹐且大且數者﹐命曰溢陰﹐爲內關﹐內關不通﹐死不治。﹝陰气四盛於陽﹐脈口大而且數﹐陰气盈溢在內﹐關閉陽气不得復入﹐名曰內關﹐不可療也。﹞人迎與太陰脈口俱盛四倍以上者﹐命曰關格﹐關格者與之短期。﹝脈口﹐寸口也。陽盛四倍﹐格而不關﹐陰盛四倍﹐關而不格﹐皆與死期。脈口人迎俱四倍以上﹐稱曰關格﹐死之將近﹐故與短期。此云人迎與太陰脈口﹐卽知手太陰脈無人迎也。平按﹕關字袁刻均誤作開。﹞人迎一盛﹐瀉足少陽而補足厥陰﹐﹝人迎一倍大於脈口﹐卽知少陽一倍大於厥陰﹐故瀉足少陽﹐補足厥陰﹐餘皆準此也。﹞二瀉一補﹐﹝其補瀉法﹐陽盛陰虛﹐二瀉於陽﹐一補於陰。陰盛陽虛﹐一瀉於陰﹐二補於陽。然則陽盛得二瀉﹐陽虛得二補﹐陰盛得一瀉﹐陰虛得一補﹐療陽得多﹐療陰得少﹐何也﹖陰气遲緩﹐故補瀉在漸﹔陽气疾急﹐故補瀉在頓﹐倍於療陽也。余放此也。平按﹕注放此﹐放字原作故﹐謹擬作放﹐袁刻作做。﹞日一取之﹐﹝一取﹐一度補瀉也。足太陽盛﹐足少陰虛﹐足少陰盛﹐足太陽虛﹐此二經者气血最少﹐故二日一補瀉也。足少陽盛﹐足厥陰虛﹐足厥陰盛﹐足少陽虛﹐此二經者血气次多﹐故日一補瀉也。足陽明盛﹐足太陰虛﹐足太陰盛﹐足陽明虛﹐此二經者血气最富﹐故日二補瀉﹐以爲例準。厥陰血气最少﹐少陰次多﹐太陰最多。此中少陰二日一取﹐厥陰一日一取﹐太陰一日二取﹐或經錯耳。﹞必切而驗之﹐必須切診人迎脈口﹐以取驗也。躁取之上﹐﹝人迎躁而上行﹐皆在手脈﹐故曰取上。取者﹐取於此經所發穴也。平按﹕躁《靈樞》《甲乙》作疏﹐下同。﹞气和乃止。﹝瀉實補虛﹐令陰陽气和乃止﹐亦爲例也。﹞人迎二盛﹐瀉足太陽而補足少陰﹐二瀉一補﹐二日一取之﹐必切而驗之﹐躁取之上﹐气和乃止。人迎三盛﹐瀉足陽明而補足太陰﹐二瀉一補﹐日二取之﹐必切而驗之﹐躁取之上﹐气和乃止。脈口一盛﹐瀉足厥陰而補足少陽﹐二補一瀉﹐日一取之﹐必切而驗之﹐躁取之上﹐气和乃止。脈口二盛﹐瀉足少陰而補足太陽﹐二補一瀉﹐二日一取之﹐必切而驗之﹐躁取之上﹐气和乃止。脈口三盛﹐瀉足太陰而補足陽明﹐二補一瀉﹐日二取之﹐必切而驗之﹐躁取之上﹐气和乃止。所以日二取之者﹐太陰主胃﹐大富於穀气﹐故日二取。﹝釋此二經多取所由也。平按﹕太陰主胃《靈樞》作陽明主胃。《甲乙》谷下無气字。﹞人迎脈口俱盛三倍以上﹐命曰陰陽俱溢﹐如是者不開﹐則血脈閉塞﹐气無所行﹐流淫於中﹐五臟內傷。如此者﹐因而灸之﹐則變易而爲他疾矣。﹝人迎脈口俱三倍以上﹐未至四倍﹐陰陽俱有溺溢﹐當爾之時﹐必須以鍼開瀉通之﹔若不開者﹐气無所行﹔淫溢反流﹐內傷五臟﹐不可灸也。平按﹕三倍以上《甲乙》作四倍以上﹐注﹕《靈樞》作三倍。注當爾﹐爾字袁刻作診。﹞凡刺之道﹐气調而止﹐補陰瀉陽﹐夫瀉陰爲易﹐補陰爲難﹐補陽爲易﹐瀉陽爲難﹐刺法補陰瀉陽﹐二气和者﹐卽可停止也。﹝平按﹕注瀉陰﹐陰字袁刻誤作陽。﹞音气並章﹐耳目聰明﹐反此者﹐血气不行身中。﹝陰陽和者﹐言音淸朗﹐吐納和暢﹐故曰並章。七竅開通﹐所以耳目聰明﹔反此爲逆﹐故血气不行也。平按﹕音气並章《靈樞》作音气益彰﹐《甲乙》作音聲益彰。

《靈樞》《甲乙》無身中二字。注爲逆袁刻作者逆。﹞所謂气至而有效者﹐﹝鍼入膚肉﹐轉而待气﹐气至行補瀉而得驗者﹐謂有效也。平按﹕效《甲乙》作效。﹞瀉則益虛﹐虛者脈大如其故而不堅也﹐堅如其故者﹐適𨿽言快﹐病未去也。﹝以其有實﹐所以須瀉﹐瀉者益虛損實。其實損者﹐其脈大如故而脈中不堅﹐卽爲損實也。若瀉已脈大如故﹑脈中仍堅者﹐去鍼適𨿽以損稱快﹐病未除也。平按﹕快《靈樞》作故。﹞補則益實﹐實者脈大如其故而益堅也﹐大如其故而不堅者﹐適𨿽言快﹐病未去也。﹝以其有虛﹐所以須補﹐補者補虛益實者也。其得實者﹐脈大如故而脈中堅﹐卽爲得實。若補已脈大如故﹑脈不中堅﹐去鍼適𨿽快﹐病未愈也。﹞故補則實﹐瀉則虛﹐痛𨿽不隨鍼﹐病必衰去。﹝故補則補虛令實﹐瀉則瀉實令虛﹐補瀉未盡其工﹐去鍼適𨿽言瘥﹐病未除也﹔若補瀉窮理﹐其痛𨿽不隨鍼去﹐病必衰去也。平按﹕鍼下《甲乙》有減字。﹞必先通十二經脈之所生病﹐而後可得傳於終始矣。﹝十二經病所由通之者﹐知諸邪气得之初始﹐亦知萬病所瘥之終﹐是以可得傳於終始﹐貽諸後代也。平按﹕經下《甲乙》無脈字﹐傳上無得字。﹞故陰陽不相移﹐虛實不相傾﹐取之其經。﹝是故學人須知陰陽虛實不相傾移者﹐可取十二經脈行補瀉也。平按﹕傾袁刻誤作頎﹐注同。﹞

黃帝問於岐伯曰﹕人病胃管癰者﹐診當何如﹖岐伯曰﹕診此者當得胃脈﹐其脈當沈細﹐沈細者气逆﹐逆者人迎甚盛﹐盛則熱﹐人迎者胃脈也﹐逆而盛﹐則熱聚於胃口而不行﹐故胃管爲癰。

黃帝曰﹕善。﹝胃管癰者﹐胃口有熱﹐胃管生癰也。得胃脈者﹐寸口脈也。寸口者﹐脈之大會手太陰之動也﹐故五臟六腑十二經脈之所終始也。平人手之寸口之中﹐胃脈合浮與大也。今於寸口之中﹐診得沈細之脈﹐卽知胃有傷寒逆气﹐故寸口之脈沈細﹐上之人迎洪盛者也﹐盛則胃管熱也。上人迎者﹐在喉兩邊﹐是足陽明胃脈者也。胃气逆者﹐則手之寸口沈細﹐喉邊人迎盛大﹐故知熱聚胃口不行爲癰。紆恭反﹐腫也。平按﹕胃管《素問》《甲乙》作胃脘。沈細《甲乙》作沈澀﹐《素問》新校正云﹕《太素》作沈細。﹞

安臥﹐小便黃赤﹑脈小而澀者﹐不嗜食。﹝安臥﹐小便黃赤﹐脈小澀﹐脾病﹐故不嗜食也。平按﹕澀《靈樞》作澀。﹞人病﹐其寸口之脈與人迎之脈﹐大小及其浮沈等者﹐病難已也。﹝寸口﹐卽脈口也。人病﹐寸口之脈﹐秋浮冬沈﹐人迎之脈﹐春小夏大﹐縱病易已﹔四時大小浮沈皆同﹐卽四時脈亂﹐故難已也。平按﹕《靈樞》大小作小大等三字。﹞

卷第十五﹟診候之二

色脈診

平按﹕此篇自篇首至失神者亡黃帝曰善﹐見《素問》卷四第十三《移精變气論》篇。自黃帝曰余聞揆度奇恆至診要畢矣﹐見《素問》卷四第十五《玉版論要》篇﹐自診病之始至末﹐見《素問》卷三第十《五臟生成篇》﹐又見《甲乙經》卷六第九《五味所宜五臟生病大論》﹐又見《甲乙經》卷四第一下編。

黃帝問於岐伯曰﹕余欲臨病患﹐觀死生﹐決嫌疑﹐欲知其要﹐如日月之光﹐可得聞乎﹖﹝聞決死生之要也。平按﹕《素問》無黃帝問於岐伯曰六字。注決字袁刻誤作次。﹞岐伯曰﹕色脈者﹐上帝之所貴也﹐先師之所傳也。上古之時﹐使貸季理色脈而通神明﹐合之金木水火土四時陰陽八風六合﹐不離其常﹐變化相移﹐以觀其妙﹐以知其要。﹝上帝﹐上古帝王者也。貸季﹐上古眞者也。上帝使貸季調理人之色脈﹐令通神明﹐外合五行四時陰陽八風六合等物變化常道﹐深觀常道物理之妙﹐能知深妙色脈之用也。﹞

﹝平按﹕《素問》上古下無之時二字﹐貸上有僦字。六合﹐六字原缺﹐謹根據《素問》補入。﹞欲知其要﹐則色脈是矣。

﹝安生未病之要﹐無加色脈﹐故爲要也。平按﹕注加字袁刻作如。﹞色以應日﹐脈以應月﹐帝求其要﹐則其要已。﹝形色外見爲陽﹐故應日也。脈血內見爲陰﹐故應月也。日應三百六十日也﹐月應十二月也﹐故知色脈以爲要也。平按﹕《素問》帝求作常求﹐要已作要也。﹞夫色脈之變化﹐以應四時之勝﹐此上帝之所貴﹐以合於神明也﹐所以遠死而近生也﹐﹝四時和气爲勝﹐上代帝王﹐貴爲帝道﹐用合神明﹐以寶於生﹐所以遠死長生久視也。平按﹕《素問》色下無脈字﹐之勝作之脈。﹞

上道以長﹐命曰聖王。﹝上帝理色脈﹐通神明﹐合於常道﹐長生久視者﹐稱曰聖王也。平按﹕上道《素問》作生道。﹞

中古之治病﹐病至而治之湯液﹐十日以去八風五痺之病﹐﹝未病之病至已﹐方服湯液﹐以其病微﹐故十日病除也。平按﹕《素問》病字不重。﹞十日不已﹐治以艸﹐艸之枝﹐本末爲眇﹐標本已得﹐邪气乃服。﹝﹐古來反﹐艸根莖也。眇﹐亡紹反。藥艸根莖﹐療病之要也。服湯液十日不已﹐可服藥艸根莖枝葉﹐丸散醪醴﹐又得病本藥末﹐故邪气皆伏也。

平按﹕《素問》上字作蘇﹐爲眇作爲助。﹞暮代之治病也則不然﹐治不本四時﹐不知日月﹐不審逆順﹐病形已成﹐乃欲微鍼治其外﹐湯液治其內﹐﹝前云上古﹑中古﹐黃帝之時卽以爲暮代。下黃帝曰上古﹑中古﹑當今之時﹐卽其信也。療病者﹐療已病之病也。暮代療病﹐與古不同﹐凡有五別﹕一則不知根尋四時之療﹐二則不知色脈法於日月之異﹐三則不審病之逆順﹐四則不知病成未成﹐五則不知所行療方。故欲以微鍼湯液﹐去其已成之病也。平按﹕《素問》暮代作暮世﹐逆順作逆從。﹞粗工凶凶﹐以爲可攻﹐舊病未已﹐新病復起。﹝凶﹐許容反﹐惡勇也。以微鍼小液﹐攻已成之病﹐更加他病﹐不工而勇於事﹐故曰凶也。平按﹕凶下原缺一字﹐應據《素問》仍作凶﹐袁刻不重。舊病《素問》作故病。﹞黃帝曰﹕願聞要道。岐伯曰﹕治之要極﹐無失脈色﹐用之不惑﹐治之大則。逆順倒行﹐標本不得﹐亡神失國。去故就新﹐乃得眞人。

﹝言失知色脈﹐不知損益也。平按﹕逆順倒行《素問》作逆從到行。﹞黃帝曰﹕余聞其要於夫子﹐夫子言不離脈色﹐脈色此余之所知也。﹝平按﹕脈色二字《素問》作色脈﹐不重。﹞岐伯曰﹕治之極於一。黃帝曰﹕何謂一﹖岐伯曰﹕一者因得之。

黃帝曰﹕柰何﹖岐伯曰﹕閉戶塞牖﹐系之病者﹐數問其情﹐以順其意﹐得神者昌﹐失神者亡。黃帝曰﹕善。﹝一﹐得神也。

得神﹐謂問病得其意也。得其意者﹐加之鍼藥﹐去死得生﹐故曰昌也。平按﹕《素問》順作從。﹞

黃帝曰﹕余聞揆度奇恆﹐所指不同﹐用之柰何﹖岐伯曰﹕揆度者﹐度病之淺深也。奇恆者﹐言奇恆病。﹝切求其病﹐得其處﹐知其淺深﹐故曰揆度也。奇者﹐有病不得以四時死﹐故曰奇也。

恆者﹐有病以四時死﹐不失其常﹐故曰恆也。平按﹕言奇恆病《素問》作言奇病也。﹞請言道之至數﹐五色脈變﹐揆度奇恆﹐道在於一﹐神轉不回﹐回則不轉﹐乃失其機﹐﹝數﹐理也。請言道其至理。其至理者﹐五色五脈之變﹐揆度奇恆之機﹐道在其一﹐謂之神轉。神轉者﹐神淸鑑動之謂也。

若鑑而不動﹐則不通物變﹐故失機。平按﹕請《素問》新校正云﹕全元起本作謂。回《素問》作回。﹞

至數之要﹐迫近以微﹐著之玉版﹐命曰合生機。﹝神動物之理者﹐近於萬物機微之妙﹐故書玉版﹐命曰合於養生之機也。平按﹕生機《素問》作玉機。注養生﹐養字袁刻誤作義。﹞客色見上下左右﹐各在其要。﹝人之五時正王色上﹐相乘色見﹐名曰客色。客色見面上下左右各當正色所乘要處者﹐有病也。平按﹕客色《素問》作容色﹐新校正云﹕全元起本容作客。﹞其色見淺者﹐湯液主治﹐十日已。其見深者﹐必齊主治﹐二十一日已。其見大深者﹐醪酒主治﹐百日已。其色夭面兌﹐不爲治。

﹝五色各有二種﹕一者生色﹐赤如雞冠﹔二者死色﹐赤如血。其赤色輕淺﹐不如雞冠﹐此有病也﹐其病最輕﹐故以湯液﹐十日得已。赤色復深﹐不如雞冠﹐其病次輕﹐故以湯液﹐二十一日方已。赤色大深﹐不如雞冠﹐其病將重﹐故以藥醪﹐百日方瘥。赤色如血﹐其病必死﹐面兌赤色﹐皆不可瘳也。兌﹐尖小﹐謂面瘦無肉也。平按﹕色夭上《素問》無其字﹐治上無爲字。兌《素問》作脫。夭袁刻作赤。﹞百日盡已﹐然脈短气絕死﹐病溫最甚死。﹝色大深者﹐療經百日﹐然脈短气來絕者﹐亦死。病溫脈短气絕﹐亦死也。平按﹕《素問》已下無然字﹐最作虛。﹞色見上下左右﹐各在其要﹐上爲逆﹐下爲順。女子右爲逆﹐左爲順﹔男子左爲逆﹐右爲順。﹝要﹐色見生病之處﹐謂是色部上下左右也。上者部上﹐下者部下﹐左者部左﹐右者部右。凡相克之色見者﹐見部上爲逆﹐部下爲順。見女子部右當要﹐故爲逆也﹔見女子部左非其要﹐故爲順也。見男子部左要處﹐故爲逆也﹔見男子部右非其要處﹐故爲順也。平按﹕順《素問》作從。﹞易﹐重陽死﹐重陰死。陰陽反他﹐治在權衡相奪﹐奇恆事也。陰陽反他﹐揆度事也。﹝陰盛反陽爲病﹐陽盛反陰爲病﹐還用陰陽﹐權衡虛實﹐補瀉相奪﹐此爲奇恆事也。直知陰陽反他﹐此爲揆度事也。平按﹕《素問》揆度上無陰陽反他四字。﹞搏脈痺辟﹐寒熱之交。﹝脈動之時﹐二脈相搏附而動﹐不能相去者﹐此爲痺辟之病﹐是寒熱之气相交搏也。平按﹕辟《素問》作。﹞脈孤爲消﹐﹝陰陽之脈各獨見爲孤﹐如足少陽脈气獨見﹑無厥陰者﹐病爲消癉也。平按﹕注消癉袁刻作消痺。﹞虛爲泄﹐爲奪血。﹝病泄利奪血者﹐其脈虛也。平按﹕虛爲泄《素問》作气虛泄。﹞孤爲逆﹐虛爲順。﹝陰陽各獨見﹐其時盛者﹐爲逆﹔獨見虛者﹐气易和﹐故爲順也。﹞行奇恆之法﹐以太陰爲始﹐行所不勝曰逆﹐逆則死﹐行所勝曰順﹐順則活。

﹝太陰﹐肺手太陰脈﹐主气者也。欲行補瀉權衡相奪之法﹐以太陰五行之气以爲始也。行五行气於不勝﹐被他乘克﹐故爲逆死也﹔行於所勝﹐能克於他﹐故爲順也。假令肝病﹐以金療之﹐卽行所不勝也﹔以土療之﹐卽行所勝也。平按﹕《素問》太陰下無爲字﹐順作從。﹞八風四時之勝﹐終而復始﹐﹝八風克勝﹐四時代勝﹐平爲終始也。﹞逆行一過﹐不復數﹐診要畢矣。﹝八風四時﹐順行所勝也。若逆行一勝﹐爲一過也。再過爲死﹐故不數也。假令肝病﹐肺气來乘爲一過﹐再過卽死也﹐故不至於數也。此爲診要理極﹐故爲畢也。平按﹕《素問》數上有可字。注肺气袁刻作肺脈。﹞

診病之始﹐五決爲紀﹐欲得其始﹐先建其母。所謂五決者﹐五脈也。﹝診五臟之脈﹐以知其病﹐故爲其母。母﹐本也。平按﹕《素問》得作知。﹞是以頭痛癲疾﹐下虛上實﹐過在少陰﹑巨陽﹐甚則入腎。﹝腎脈足少陰爲裏﹐髒也﹔膀胱脈足太陽爲表﹐腑也。少陰在舌本以下﹐太陽在頭﹐故爲上也。少陰虛﹐太陽實﹐故爲頭痛癲疾也。此之二脈盛則入髒也。平按﹕少陰上《素問》《甲乙》有足字。巨陽《甲乙》作太陽。注少陰虛﹐陰字袁刻作陽。﹞徇蒙招尢﹐目HT耳聾﹐下實上虛﹐過在少陽﹑厥陰﹐甚則入肝。﹝徇蒙﹐謂眩冒也。招尢﹐謂目招搖﹑頭動戰尢也。尢音宥。

過者﹐少陽脈虛﹐厥陰實也。平按﹕HT未詳﹐《素問》作冥﹐《甲乙》作瞑﹐恐系瞑字傳寫之訛。

少陽上《素問》《甲乙》有足字。又《素問》新校正云「王注徇蒙﹐言目暴疾而不明﹐義未甚顯。徇蒙者﹐謂目瞼動疾數而蒙暗也。」﹞腹滿脹﹐支鬲﹐下厥上冒﹐過在足太陰﹑陽明。﹝脾臟胃腑二經病也。平按﹕支鬲《甲乙》作支滿脇﹐《素問》作支鬲脇。袁刻作。﹞咳嗽上气﹐厥在胸中﹐過在手陽明﹑太陰。﹝肺臟大腸腑二經病。平按﹕厥《甲乙》作病﹐注云﹕《素問》作厥。﹞心煩頭痛﹐病在鬲中﹐過在手巨陽﹑少陰。﹝手太陽上頭﹐故頭痛也。心臟小腸腑二經病也。後之三脈皆有入髒﹐略而不言也。平按﹕此一段《甲乙》作「胸中痛支滿腰脊相引而痛﹐過在手少陰太陽。」注引《素問》與本書同。﹞夫脈之小大滑澀浮沈﹐可以指別也﹔﹝寸口六脈之形﹐指下得之﹐故曰指別。﹞五臟之象﹐可以類推﹔﹝皮肉筋脈骨等﹐五臟外形﹐故爲象也。五脈爲五象之類﹐推脈可以知也。平按﹕注五象袁刻作五臟。﹞上醫相音﹐可以意識﹔五色微診﹐可以目察。能合脈色﹐可以萬全。﹝耳聽五音﹐目察五色﹐以合於脈﹐用此三種候人病者﹐所爲皆當﹐故得萬全也。平按﹕上醫《素問》作五臟。﹞赤脈之至也﹐喘而堅﹐診之有積气在中﹐時害於食﹐名曰心痺﹐﹝心脈手少陰屬火色赤﹐故曰赤脈。赤脈﹐夏脈。夏脈如鉤﹐其气來盛去衰﹐以爲平好。今動如人喘又堅﹐故有積气在胸中﹐滿悶妨食﹐名曰心痺。積者陰气﹐聚者陽气﹔積者五臟所生﹐聚者六腑所成﹔積者其始有常處﹐聚者發無根本﹑無所畱止也。平按﹕診之《素問》《甲乙》作診曰。﹞得之外疾思慮而心虛﹐故邪從之。﹝得之急疾思慮外事﹐勞傷心虛﹐邪气因襲﹐不從內傳﹐以爲痺也。平按﹕注心虛﹐心字原缺﹐謹根據經文作心。﹞白脈之至也﹐喘而浮﹐上虛下實﹐驚﹐有積气在胸中﹐喘而虛﹐名曰肺痺﹐寒熱﹐﹝肺脈手太陰屬金也﹐色白﹐故曰白脈。白脈﹐秋脈。秋脈如浮﹐其气來輕虛以浮﹐來急去散﹐以爲平好。今𨿽得浮﹐然動如人喘﹐卽知肺气並心﹐心實故驚﹐肺虛故有積气在於胸中﹐出气多噓﹐名曰肺。亦以肺虛﹐故病寒熱也。平按﹕驚有﹐有字《甲乙》作爲。﹞得之醉而使內。﹝以因酒醉力意入房﹐喘呼傷肺之所致也。﹞黃脈之至也﹐大而虛﹐有積气在腹中﹐有厥气﹐名曰厥疝﹐女子同法﹐﹝脾脈足太陰屬土色黃﹐故曰黃脈。黃脈好者﹐代而不見﹔惡者﹐見時脈大而虛﹐卽知積气在於腹中﹐腹中厥气﹐名曰厥疝﹐男女同病。平按﹕黃脈一段《素問》在靑脈一段下。注同病﹐袁刻同誤作內。﹞得之疾使四肢汗出當風。﹝脾主四肢﹐急促用力﹐四肢汗出﹐受風所致。﹞靑脈之至也﹐長而左右彈﹐有積气在心下支﹐名曰肝痺﹐﹝肝脈足厥陰屬木色靑﹐故曰靑脈。靑脈﹐春脈。春脈如弦﹐气來濡弱軟虛而滑﹐端直以長﹐以爲平好。今靑脈至﹐長而左右彈﹐卽知有積气在心下﹐支而妨﹐名曰肝痺。平按﹕《甲乙》左上有弦字。注妨下袁刻有食字。﹞得之寒濕﹐與疝同法﹐腰痛足淸頭痛。﹝得之因於寒濕﹐足冷而上﹐以成其病﹐與疝病同。足厥陰脈從足循少腹上頭﹐故腰足頭痛。平按﹕《甲乙》注云﹕一本雲頭脈緊。﹞黑脈之至也﹐上堅而大﹐有積气在腹中與陰﹐名曰腎痺﹐﹝腎脈足少陰屬水色黑﹐故曰黑脈。黑脈﹐冬脈。冬脈如營﹐其气來沈而搏﹐以爲平好。今黑脈至﹐上堅而大﹐卽知有積气在腹中及陰中﹐名曰腎痺。平按﹕腹中《素問》作小腹﹐《甲乙》作少腹。﹞得之沐浴淸水而臥。

﹝得之因以冷水沐髮及洗浴而臥也。﹞凡相五色之奇脈﹐面黃目靑﹐面黃目赤﹐面黃目白﹐面黃目黑者﹐皆不死。﹝相前五色異脈﹐先相於面五色者﹐見面得黃色﹐目之四色見於面者﹐以土爲本﹐故皆生。平按﹕注以土爲本﹐袁刻土作上。﹞面靑目赤﹐﹝肝病心乘﹐名曰實邪。﹞面赤目白﹐﹝心病肺乘﹐名曰微邪。﹞面靑目黑﹐﹝肝病腎乘﹐名曰虛邪。﹞面黑目白﹐﹝腎病肺乘﹐亦曰虛邪。﹞面赤目靑者﹐﹝心病肝乘﹐名曰虛邪。平按﹕《素問》無者字。﹞皆死。﹝此之五色﹐皆爲他克﹐不得其時﹐不療皆死。但色難知﹐且根據一義如此也。平按﹕《素問》死字下有也字。﹞

卷第十五﹟診候之二

色脈尺診

平按﹕此篇自篇首至末﹐見《靈樞》卷一第四《邪气臟腑病形》篇﹐又見《甲乙》卷四第二上篇。

黃帝曰﹕邪之中人﹐其病形何如﹖岐伯答曰﹕虛邪之中身也﹐洫動形。正邪之中人也微﹐先見於色﹐不知於身﹐若有若無﹐若亡若存﹐有形無形﹐莫知其情。黃帝曰﹕善。﹝虛邪﹐謂八虛邪風也。正邪﹐謂四時風也。四時之風﹐生養萬物﹐故爲正也。八虛之風﹐從虛鄕來﹐傷損於物﹐故曰虛風。虛正二風﹐性非穀气﹐因腠理開輒入﹐故曰邪風。虛邪中人﹐入腠理﹐如水逆流於洫﹐毛立動形﹐故爲人病。正邪中人﹐微而難識﹐先見不覺於身﹐故輕而易去也。平按﹕《甲乙》無黃帝曰至岐伯答曰十六字。洫《靈樞》《甲乙》作灑浙。《甲乙》無若有若無四字。﹞

黃帝問岐伯曰﹕余聞之﹐見其色﹐知其病﹐命曰明﹔按其脈﹐知其病﹐命曰神﹔問其病而知其處﹐命曰工。余願聞之﹐見而知之﹐按而得之﹐問而極之﹐爲之柰何﹖﹝察色之明﹐按脈之神﹐審問之工﹐爲診之要﹐故並請之。平按﹕《甲乙》無此一段及下岐伯答曰四字。問其病﹐問字原抄作間﹐謹根據《靈樞》及本注作問。﹞岐伯答曰﹕夫色脈與尺之相應也﹐如桴鼓影響之相應也﹐不得相失也﹐﹝桴﹐伏畱反﹐擊鼓槌也。答中色﹑脈及尺﹐以爲三種﹐不言問也。色﹐謂面色。脈﹐謂寸口。尺﹐謂尺中也。五臟六腑善惡之气﹐見於色部﹑寸口﹑尺中﹐三候相應﹐如槌鼓﹑形影﹑聲響﹐不相失也。如肝色面靑﹐寸口脈弦﹐尺膚有異﹐內外不相失也。平按﹕尺之下《甲乙》有皮膚二字。﹞

此亦本末根葉之出候也﹐故根死則葉枯矣。﹝此則尺地以爲根莖﹐色脈以爲枝葉﹐故根死枝葉枯變。平按﹕《甲乙》根上無故字。注莖袁刻作基。﹞色脈形肉不得相失也﹐﹝形肉﹐卽是尺之皮膚。色﹑脈﹑尺膚三種不相失也。﹞故知一則爲工﹐知二則爲神﹐知三則神且明矣。﹝故但知問極一者﹐惟可爲工﹔知問及脈二者﹐爲神﹔知問及脈﹐並能察色﹐稱曰神明也。平按﹕注可原作有﹐旁攺作可﹐袁刻可有二字並列﹐非是。﹞黃帝問曰﹕願卒聞之。岐伯答曰﹕﹝平按﹕《甲乙》無色脈形肉至岐伯答曰三十九字。﹞色靑者其脈弦﹐﹝靑爲肝色﹐弦爲肝脈﹐故靑﹑弦爲肝表也。

問色﹑脈﹑尺三種之異﹐今但答色﹑脈不言尺者﹐以尺變同脈故也。﹞色赤者其脈鉤﹐﹝赤爲心色﹐鉤爲心脈﹐赤﹑鉤爲心表也。﹞色黃者其脈代﹐﹝黃爲脾色﹐代爲脾脈﹐黃﹑代爲脾表也。﹞色白者其脈毛﹐﹝白爲肺色﹐毛爲肺脈﹐白﹑毛爲肺表也。﹞色黑者其脈石。﹝黑爲腎色﹐石爲腎脈﹐黑﹑石爲腎表也。石一曰堅﹐堅亦石也。﹞見其色而不得其脈﹐反得其相勝之脈﹐則死矣﹔﹝假令肝病得見靑色﹐其脈當弦﹐反得毛脈﹐是肺來乘﹐肝被克﹐故死。余髒準此也。﹞得其相生之脈﹐則病已矣。﹝假令肝病見靑色﹐𨿽不見弦而得石脈﹐石爲腎脈﹐是水生木﹐是得相生之脈﹐故病已也。﹞黃帝問岐伯曰﹕五臟之所生﹐變化之病形何如﹖岐伯答曰﹕必先定其五色五脈之應﹐其病乃可別也。﹝欲知五臟所生變化之病﹐先定面之五色﹑寸口五脈﹐卽病可知矣。﹞黃帝問曰﹕色脈已定﹐別之柰何﹖岐伯答曰﹕調其脈之緩﹑急﹑小﹑大﹑滑﹑澀﹐而病變定矣。﹝𨿽得本髒之脈﹐而一脈便有六變﹐觀其六變﹐則病形可知矣。平按﹕小大《甲乙》作大小﹐病變作病形。注矣字袁刻脫。﹞黃帝問曰﹕調之柰何﹖岐伯答曰﹕脈急者﹐尺之皮膚亦急﹔﹝脈急者﹐寸口脈急也。尺之皮膚者﹐從尺澤至關﹐此爲尺分也﹔尺分之中﹐關後一寸動脈﹐以爲診候尺脈之部也﹔一寸以後至尺澤﹐稱曰尺之皮膚。尺皮膚下﹐手太陰脈气從髒來至指端﹐從指端還入於髒﹐故尺下皮膚與尺寸脈六變同也。皮膚者﹐以手捫循尺皮膚﹐急與寸口脈同。﹞脈緩者﹐尺之皮膚亦緩﹔﹝寸口脈緩﹐以手捫循尺皮膚緩也。﹞脈小者﹐尺之皮膚亦減而少气﹔﹝寸口脈小﹐尺之皮膚減而少气也。﹞脈大者﹐尺之皮膚亦賁而起﹔﹝寸口脈大﹐尺之皮膚賁起能大。一曰亦大﹐疑是人攺從大。平按﹕亦賁而起《甲乙》作亦大。﹞

脈滑者﹐尺之皮膚亦滑﹔﹝按寸口脈滑﹐卽尺皮膚亦滑。平按﹕脈滑上《甲乙》有「脈沈者﹐尺之皮膚亦沈」九字。﹞脈澀者﹐尺之皮膚亦澀。﹝寸口脈來蹇澀﹐尺之皮膚亦澀不滑也。﹞凡此六變者﹐有微有甚﹐故善調尺者﹐不待於寸口﹐﹝寸口與尺各有六變﹐而六變各有微甚﹐可審取之。

前調寸口脈六變﹐又調於尺中六變﹐方可知病。若能審調尺之皮膚六變﹐卽得知病﹐不假診於寸口也。平按﹕《靈樞》《甲乙》變上無六字﹐寸下無口字。﹞善調脈者﹐不待於色。﹝善調寸口之脈知病﹐亦不假察色而知也。﹞能參合而行之者﹐可以爲上工﹐上工十全九﹔行二者爲中工﹐中工十全七﹔行一者爲下工﹐下工十全六。﹝察色﹑診脈﹑調尺﹐三法合行﹐得病之妙﹐故十全九﹐名曰上工。但知尺﹑寸二者﹐十中全七﹐故爲中工。但明尺一法﹐十中全六﹐以爲下工也。平按﹕《甲乙》上工﹑中工﹑下工不重﹐全下均有其字。﹞

卷第十五﹟診候之二

尺診

平按﹕此篇自篇首至末﹐見《靈樞》卷十一第七十四《論疾診尺》篇﹐又見《甲乙經》卷四第二上編﹐惟編次小異。

黃帝問於岐伯曰﹕余欲無視色持脈﹐獨調其尺﹐以言其病﹐從外知內﹐爲之柰何﹖﹝無視面之五色﹐無持寸口之脈﹐惟診尺脈及尺皮膚﹐帝欲從外知內病生所由。﹞岐伯答曰﹕審其尺之緩急小大滑澀﹐肉之堅脆﹐而病形定矣。﹝尺之緩急等﹐謂尺脈及尺皮膚緩﹑急﹑小﹑大﹑滑﹑澀六種別也。肉堅脆者﹐謂尺分中肉之堅脆也。知此八者﹐卽內病可知也。平按﹕注卽內病﹐卽字袁刻誤作知。﹞視人之目果上微癰﹐如新臥起狀﹐其頸脈動時咳﹐按其手足上而不起者﹐風水膚脹也。

﹝目果﹐眼瞼也。癰﹐微腫起也。頸脈﹐足陽明人迎也。動不以手﹐按之見其動也。﹐焉蓼反﹐深也。不起者﹐手足腫脈按之久而不起﹐如按泥也。此爲風水膚脹者。平按﹕目果《靈樞》作目窠。《甲乙》無自黃帝問至膚脹也一段。﹞尺濕以淖澤﹐風也。﹝尺分之中有潤﹐故濕也。淖澤﹐光澤也。此風之候也。平按﹕尺下《靈樞》《甲乙》有膚字。濕《靈樞》作滑﹐《甲乙》作溫﹐注云「一作滑。」以《靈樞》作其。﹞尺肉弱者﹐解安臥。﹝解﹐懈惰也。尺肉弱者﹐身體懈惰而欲安臥。平按﹕下《甲乙》有也字。﹞脫肉者﹐寒熱不治。﹝骨寒熱病﹐羸瘦脫肉﹐不可療也。平按﹕《甲乙》熱下有也字﹐無不治二字﹐注云﹕一本下作不治。﹞尺膚滑澤脂者﹐風也。﹝尺之膚滑而潤澤有脂者﹐內有風也。平按﹕《靈樞》滑下有而字。《甲乙》無滑脂二字﹐風下有痺字。﹞尺膚澀者﹐風痺。﹝尺膚澀者內寒﹐故有風痺也。平按﹕《甲乙》無此句。﹞尺膚粗如枯魚之鱗者﹐水飲也。﹝飲﹐謂是甚渴暴飲﹐水腸胃之外﹑皮膚之中﹐名曰飲。尺分之膚﹐粗如魚鱗者﹐以爲候也。﹞尺膚熱甚﹐脈盛躁者﹐病濕也﹔﹝尺分皮膚甚熱﹐其一寸之內﹐尺脈盛躁﹐濕病候也。平按﹕濕《靈樞》《甲乙》作溫﹐根據下編《尺寸診》云尺熱曰病溫﹐應作溫﹐袁刻亦作溫。﹞其脈盛而滑者﹐汗且出也。﹝一寸之內﹐尺脈盛而滑者﹐汗將出。平按﹕《靈樞》汗作病。﹞尺膚寒甚﹐脈小者﹐泄﹑少气也。﹝尺膚冷﹑尺脈小者﹐其病泄利﹐又少气也。平按﹕甚《靈樞》作其。《甲乙》脈小作脈急﹐注云﹕一作小。﹞尺膚HT然先熱後寒者﹐寒熱也﹔﹝按尺皮膚﹐先熱後冷﹐病寒熱也。平按﹕HT然《靈樞》作炬然﹐《甲乙》作燒灸人手四字﹐注云﹕一作炬然。﹞尺膚先寒﹐久持之而熱者﹐亦寒熱候者也。﹝尺皮膚先冷﹐久持乃熱﹐亦是寒熱之病也。平按﹕《靈樞》《甲乙》無候字。﹞肘所獨熱者﹐腰以上熱﹔﹝當肘皮膚獨熱者﹐卽腰以上至頭熱也。﹞手所獨熱者﹐腰以下熱﹔肘前獨熱者﹐膺前熱﹔﹝腕以前爲手也﹐手之獨熱﹐主腰以下熱。從肘向手爲肘前﹐獨熱者﹐主胸前熱也。平按﹕腰以下《甲乙》作腰以上﹐注云﹕一作下。﹞肘後獨熱者﹐背熱﹔﹝從肘向肩爲肘後﹐肘後皮膚熱者﹐主肩背熱也。平按﹕背上《靈樞》《甲乙》有肩字。﹞臂中獨熱者﹐腰腹熱﹔﹝從肘至腕中間爲臂﹐當臂中央熱﹐腰腹熱也。﹞肘後粗以下三四寸者﹐腹中有虫。﹝從肘後下向臂三四寸許﹐皮膚粗起﹐是腹中有虫之候也。平按﹕粗《甲乙》作廉。《靈樞》《甲乙》寸下有熱字﹐腹均作腸。﹞掌中熱者﹐腸中熱﹔掌中寒者﹐腹中寒。﹝掌中冷熱﹐主大腹小腹冷熱。平按﹕腸《靈樞》《甲乙》作腹。﹞魚上白肉有靑血脈者﹐胃中有寒。﹝靑脈主寒﹐故胃中寒。平按﹕魚上《甲乙》作魚際。﹞尺HT然熱人迎大者﹐當奪血。﹝尺之皮膚HT然而熱﹐喉邊人迎復大於常者﹐奪血之候也。

平按﹕《甲乙》尺下有膚字。HT《靈樞》《甲乙》作炬。﹞尺堅大﹐脈小﹐甚少气有因加﹐立死。﹝尺之皮膚堅而賁大﹐寸脈反少﹐主於少气而﹐若更因加少气者﹐立當死也。平按﹕甚下《甲乙》有則字。《靈樞》無因字﹐有因加《甲乙》作有加者。注反少﹐根據經文應作反小。﹞

卷第十五﹟診候之二

尺寸診

平按﹕此篇自篇首至末﹐見《素問》卷五第十八《平人气象論》篇﹐又見《甲乙經》卷四第一﹐惟編次小異。

黃帝問岐伯曰﹕平人何如﹖對曰﹕人一呼脈再動﹐人一吸脈亦再動﹐命曰平人。平人者﹐不病也。醫不病﹐故爲病患平息以論法也。﹝平人病法﹐先醫人自平﹐一呼脈再動﹐一吸脈再動﹐是醫不病調和脈也。然後數人之息﹐一呼脈再動﹐一吸脈再動﹐卽是彼人不病者也。若彼人一呼脈一動﹐一吸脈一動等﹐名曰不及﹐皆有病也。故曰﹕醫不病﹐爲病患平息者也。平按﹕《素問》《甲乙》一吸上無人字﹐命曰上有「呼吸定息脈五動﹐閏以太息」十一字。醫不病上《素問》有「常以不病調病患」七字﹐《甲乙》有「常以不病之人﹐以調病患」十字。以論法也《素問》作「以調之爲法」五字﹐《甲乙》作「以調之」三字。﹞人一呼脈一動﹐人一吸脈一動者﹐曰少气。﹝呼吸皆一動﹐名曰不及﹐故知少气。平按﹕一吸上《素問》《甲乙》無人字。﹞

人一呼脈三動﹐一吸脈三動而躁及尺熱﹐曰病溫﹔尺不熱﹐脈滑曰風﹐澀曰痺。﹝脈之三動﹐以是气之有餘﹐又加躁疾﹐尺之皮膚復熱﹐卽陽气盛﹐故爲病溫。病溫﹐先夏至日前發也﹔若後夏至日發者﹐病暑也。一呼三動而躁﹐尺皮不熱﹐脈滑曰風﹐脈澀曰痺也。平按﹕《甲乙》無「一吸脈三動」五字。躁下《素問》《甲乙》無及字﹐風上有病字。《素問》澀上有脈字。《甲乙》無澀曰痺三字。﹞人一呼脈四至曰死﹐﹝四至陽气獨盛﹐陰气絕衰﹐故死。平按﹕四至《素問》作四動以上﹐《甲乙》同。﹞脈絕不至曰死﹐﹝以手按脈﹐一來卽絕﹐更不復來﹐故死。﹞乍疏乍數曰死。﹝乍疏曰陰﹐乍數曰陽﹐陰陽動亂不次﹐故曰死也。﹞平人之常气稟於胃﹐胃者平人之常气也﹐人無胃气曰逆﹐逆曰死。﹝和平之人﹐五臟气之常者﹐其气各各稟承胃气﹔一一之髒若無胃气﹐其脈獨見爲逆﹐故致死。平按﹕無胃气上《甲乙》作「人常廩气於胃脈﹐以胃气爲本」十二字。﹞春胃微弦曰平﹐﹝胃者﹐人迎胃脈也。五臟之脈﹐弦鉤代浮石﹐皆見於人迎胃脈之中。

胃脈卽足陽明脈﹐主於水谷﹐爲五臟六腑十二經脈之長﹐所以五臟之脈欲見之時﹐皆以胃气將至人迎也。胃气之狀﹐柔弱是也。故人迎五脈見時﹐但弦鉤代毛石各各自見﹐無柔弱者﹐卽五臟各失胃气﹐故脈獨見﹐獨見當死。春脈胃多弦少曰微﹐微曰平人。﹞弦多胃少曰肝病﹐﹝弦多胃少﹐卽肝少穀气﹐故曰肝病也。﹞但弦無胃曰死﹐﹝肝無穀气﹐致令肝脈獨見﹐故死也。﹞胃而有毛曰秋病﹐﹝春胃見時﹐但得柔弱之气﹐竟無有弦﹐然胃中有毛﹐卽是肝時有肺气來乘﹐以胃气弦﹐故至秋有病。平按﹕注故至秋﹐故字袁刻誤作欲。﹞毛甚曰金病﹐﹝春得毛脈甚於胃气﹐以金克火﹐故曰金病也。平按﹕金《素問》《甲乙》作今。注火字﹐恐系木字傳寫之訛。﹞髒眞散於肝﹐肝臟筋之气。﹝髒眞者﹐眞弦脈也。弦無胃气曰散﹐弦脈不能自散﹐以其肝臟散無胃气﹐所以眞髒散於肝也。故肝藏神﹐藏於魂也﹔肝藏气者﹐藏筋气也。平按﹕《素問》《甲乙》筋下有膜字。﹞夏胃微鉤曰平﹐夏脈人迎胃多鉤少曰微鉤﹐微鉤曰平也。鉤多胃少曰心病﹐﹝心病食少穀气少﹐令脈至人迎鉤多胃少﹐故知心病也。平按﹕注令字袁刻作今。﹞但鉤無胃曰死﹐﹝心病害食﹐心無穀气﹐致令鉤無胃气﹐故死。﹞胃而有石曰冬病﹐﹝心﹐火也。夏心王時遂得腎脈﹐𨿽有胃气﹐惟得石﹐冬時當病﹐以水克火。﹞石甚曰今病﹐﹝夏有胃气﹐𨿽得石脈﹐至秋致病﹔今夏得石脈甚﹐少胃气﹐賊邪來克﹐故曰今病。﹞藏眞痛於心﹐心藏血脈之气。﹝心無胃气﹐卽心有痛病﹐致令藏眞脈見人迎﹐故曰髒眞痛於心也。

故心藏神﹐藏於神气也﹔心藏气﹐藏血脈之气也。平按﹕痛《素問》《甲乙》作通。﹞長夏胃微弱曰平﹐胃少弱多曰脾病﹐﹝﹐而免反﹐柔也。長夏﹐六月也。脾行胃气以灌四髒﹐故四髒脈至於人迎皆有胃气﹐卽四髒平和也﹔若脾病﹐不得爲胃行气至於人迎﹐卽四髒之脈各無胃气﹐故四髒有病也。問曰﹕長夏是脾用事﹐此言胃气﹐不言脾者﹐何也﹖答曰﹕脾爲其君﹐不可自見﹐是以於長夏時得胃气者﹐卽得脾气。故於長夏胃气見時微有不足﹐名曰平好。若更胃少復虛弱者﹐卽是脾病﹐致使胃气少而虛弱也。平按﹕胃少弱多《素問》作弱多胃少《甲乙》作弱。注爲胃行气﹐袁刻作气行。若更胃少復虛弱者﹐袁刻胃作至﹐復作腹。﹞但代無胃曰死﹐﹝人之一呼出心與肺﹐脈有二動﹔一吸入肝與腎﹐脈有二動。人呼吸已定息之時﹐脾受气於胃﹐輸與四髒以爲呼吸﹐故當定息。脾受气時﹐其脈不動﹐稱之曰代。代﹐息也。當代之時﹐胃气當見﹔若脈代時無胃气﹐則脾無穀气﹐所以致死也。﹞弱有石曰冬病﹐﹝長夏脾胃見時﹐中有腎脈﹐是爲微邪來乘不已﹐至秋當病也。平按﹕注至秋﹐秋字根據經文應作冬。﹞弱甚曰今病﹐﹝脾胃之脈虛弱﹐其穀气微少﹐故卽今病也。平按﹕弱《甲乙》作﹐注云﹕《素》作弱。﹞髒眞傳於脾﹐脾藏肌肉之气。﹝脾臟眞脈謂之惟代﹐之無胃气﹐惟代之脈﹐從脾傳來﹐至於人迎也。故脾臟藏神﹐藏於意也﹔脾臟藏气﹐藏肌肉气也。平按﹕傳《素問》《甲乙》作濡。注之無胃气﹐之字袁刻作若。﹞秋胃微毛曰平﹐﹝秋時人迎胃多毛少﹐曰平人也。﹞胃少毛多曰肺病﹐﹝穀气少也。平按﹔胃少毛多《素問》《甲乙》作毛多胃少。﹞但毛無胃曰死﹐﹝眞髒見脈。﹞毛而有弦曰春病﹐﹝肝來乘肺﹐是邪來乘不已﹐至春木王之時當病。平按﹕注是邪﹐根據上下注應作微邪。﹞弦甚曰今病﹐﹝有胃無毛﹐但有弦者﹐是木反克金﹐故曰今病。﹞髒眞髙於肺﹐以行營衛陰泄曰死。﹝髒眞之脈見時﹐髙於肺藏和平之气。髙﹐過也。肺爲陰也。無胃之气﹐旣過肺之和气﹐卽是肺傷。肺主行營衛﹐肺旣傷已﹐卽是陰气泄漏﹐故致死也。平按﹕陰泄曰死《素問》《甲乙》作陰陽也三字。﹞冬胃微石曰平﹐﹝冬人迎脈﹐胃弱气多﹐石脈微者﹐名曰平人。﹞胃少石多曰腎病﹐﹝腎少穀气﹐故令弱气少﹐堅石脈多﹐故知腎病。平按﹕胃少石多《素問》作石多胃少。﹞但石無胃曰死﹐﹝髒眞脈見﹐故致死也。﹞石而有鉤曰夏病﹐﹝石脈﹐水也。鉤脈﹐火也。石脈見時﹐有鉤見者﹐微邪來乘不已﹐至夏當病也。﹞鉤甚曰今病﹐﹝𨿽有胃气﹐鉤甚﹐所以今病也。﹞髒眞下於腎﹐腎藏骨髓之气。﹝腎爲五臟和气之下﹐今腎無胃气﹐乃過下於腎也。故腎臟藏神﹐藏於志也﹔腎臟藏气﹐骨髓气也。自此以上﹐卽是人迎胃脈候五臟气也。﹞胃之大絡﹐名曰虛裏﹐貫鬲絡肺﹐出於左乳下﹐其動應衣。﹝下診胃絡之脈。虛音墟。虛裏﹐城邑居處也。此胃大絡﹐乃是五臟六腑所稟居處﹐故曰虛裏。其脈出左乳下﹐常有動以應衣也。平按﹕應衣《甲乙》作應手。注胃絡之脈﹐脈字原缺右方﹐左方有月字﹐當是脈字﹐袁刻作法。﹞脈宗气盛喘數絕者﹐則病在中﹔﹝宗﹐尊也。此之大絡﹐一身之中血气所尊﹐故曰宗气。其脈動如人喘數而絕者﹐病在髒中也。平按﹕脈宗气《素問》作脈宗气也﹐《甲乙》作脈之宗气也。﹞結而橫﹐有積矣﹔﹝此脈結者﹐腹中有積居也。積﹐陰病也。﹞絕不至曰死。﹝此虛裏脈﹐來已更不復來﹐是胃气絕﹐所以致死。平按﹕曰死下《素問》有「乳之下其動應衣﹐宗气泄也」十一字﹐新校正云「按全元起本無此十一字﹐《甲乙經》亦無。」本書在後。﹞欲知寸口脈太過與不及﹐寸口之脈中手短者﹐曰頭痛﹔﹝上來診人迎法﹐以下診寸口法﹐故曰欲知診寸口之脈有病﹐惟有太過與不及也。口者﹐气行處也。從關至魚一寸之處﹐有九分之位﹐是手太陰气所行之處﹐故曰寸口。其脈之動﹐不滿九分﹐故曰短也。短者陽气不足﹐故頭痛也。平按﹕《甲乙》無「欲知寸口脈太過與不及」十字。﹞乳之下﹐其動應於衣﹐宗气泄。﹝乳下虛裏之脈﹐若陽气盛溢﹐其脈動以應衣﹐是爲宗气泄溢者也。﹞寸口之脈中手長者﹐足脛痛﹔﹝寸口之脈過九分以上﹐曰長。長者陽气有餘﹐陰气不足﹐故脛痛也。﹞喘數絕不至﹐曰死。﹝長而喘﹐所以致死。平按﹕《素問》無此句。﹞寸口脈中手如從下上擊者﹐曰肩背痛。﹝脈從下向上擊人手﹐如從下有物上擊人手﹐是陽气盛﹐陽脈行於肩背﹐故知肩背痛也。平按﹕如從下上擊者《素問》作促上擊者﹐《甲乙》作促上數者﹐注云﹕《素問》作擊。又按從下﹐下字袁刻作物。﹞寸口脈中手沈而緊者﹐曰病在中﹔﹝沈緊者﹐陰脈也。病在於髒﹐故沈緊也。平按﹕《素問》無中手二字﹐緊作堅。﹞寸口脈浮而盛者﹐病在外。﹝浮盛﹐陽也。病在於腑﹐故浮盛也。﹞寸口脈沈而弱﹐曰寒熱及疝瘕﹑少腹痛﹔﹝沈﹐陰气盛也。弱﹐陽气虛也。陰盛陽虛﹐故有寒熱﹐疝瘕病﹑少腹痛也。﹞寸口之脈沈而橫堅﹐曰下有積﹐腹中有橫積痛。﹝其脈沈橫而堅者﹐陰盛﹐故知下有積。積﹐陰病也。橫﹐指下脈橫也。側箱﹐卽下穴處也。又其陰病﹐少腹中有橫積也。平按﹕《素問》無堅字。下《素問》《甲乙》作脇下。《甲乙》沈作緊﹐注云﹕《素問》作沈而橫。腹中上《甲乙》無有積二字。注卽下穴處也﹐別本作腋下處也。﹞寸口脈盛滑堅者﹐病曰甚﹐在外﹔﹝寸口陽也﹐滑亦陽也﹐堅爲陰也﹐陽盛陰少﹐故病曰甚﹐在六腑也。平按﹕寸口下《素問》有脈沈而喘曰寒熱七字﹐本書在後。﹞脈小實而堅者﹐病曰甚﹐在內﹔﹝小實爲陰﹐堅亦爲陰﹐故病曰甚﹐在五臟也。平按﹕《素問》無曰甚二字。﹞有胃气而和者﹐病曰無他。﹝寸口之脈𨿽小實堅﹐若有胃气和之﹐𨿽病不至於困也。平按﹕《素問》無此條。《甲乙》有胃气上有病甚二字。﹞脈小弱以澀者﹐謂之久病﹔﹝小弱以澀﹐是陰陽虛弱﹐故是久病。﹞脈澀浮而大疾者﹐謂之新病。﹝澀爲陰也﹐浮大陽也﹐其脈𨿽澀﹐而浮流利﹐卽知新病。平按﹕澀浮而大疾《素問》作滑浮而疾﹐《甲乙》作浮滑而實大﹐注云﹕《素問》作浮而疾。﹞脈滑曰風﹐﹝气虛而行利﹐卽是風府之候也。平按﹕《素問》脈滑上有脈急者曰疝瘕少腹痛九字﹐本書在後。注風府別本作風病。﹞脈緩而滑曰熱中﹐﹝緩滑﹐陽也。指下如按緩繩﹐而去來流利﹐是熱中候者。﹞脈澀曰痺﹐﹝澀﹐陰也。按之指下澀而不利﹐是寒濕之气聚爲痺也。﹞脈盛而緊曰脹。﹝寸口脈盛緊實者﹐是陰气內積﹐故爲脹也。﹞脈順陰陽﹐病易已﹔﹝人迎脈口大小順四時者﹐𨿽病易愈也。平按﹕順《素問》作從。﹞脈逆陰陽脫者﹐病難已﹔﹝人迎寸口大小不順四時﹐旣逆陰陽﹐故病難已也。平按﹕《素問》無脫者二字。﹞脈逆四時﹐病難已。﹝春夏人迎小於寸口﹐秋冬寸口小於是人迎﹐卽知是脈反四時﹐故病難已也。平按﹕此條《素問》作「脈得四時之順﹐曰病無他﹐脈反四時及不間藏﹐曰難已」﹐《甲乙》同﹐惟脈字作按寸口三字﹐難已作死。﹞脈急者曰疝瘕﹑少腹痛﹐﹝按其脈如按弓弦﹐是陰气積﹐故知疝瘕少腹痛也。﹞寸口脈沈而喘曰寒熱﹐﹝沈﹐陰气也。脈動如人喘者﹐是爲陽也。卽知寒熱也。平按﹕《素問》此條在前有橫積痛下。﹞臂多靑脈曰脫血。﹝臂﹐尺地也。尺地絡脈靑黑爲寒﹐卽知脫血﹐以其陽虛﹐陰盛乘陽﹐故脈靑。﹞尺脈緩澀者﹐謂之解安臥﹔﹝緩爲陽也﹐澀爲陰﹐以從關至尺取一寸以爲尺部﹐尺部又陰﹐以陰气多﹐懈惰安臥也。平按﹕注以從關﹐以字袁刻脫。﹞尺脈盛﹐謂之脫血。﹝尺脈盛﹐謂陰气盛﹐陽气虛﹐故脫血也。平按﹕上安臥二字《素問》王注作屬下尺脈盛解釋。﹞尺澀脈滑﹐謂之多汗﹔﹝尺之皮膚粗澀﹐尺之脈滑﹐是謂陽盛陰虛﹐數故泄汗也。﹞尺寒脈細﹐謂之後泄﹔﹝尺之皮膚冷﹐尺脈沈細﹐是爲內寒﹐故後泄也。﹞脈尺粗常熱者﹐謂之熱中。﹝脈之尺地皮膚粗﹐又常熱﹐是其熱中也。﹞肝見庚辛死﹐心見壬癸死﹐脾見甲乙死﹐肺見丙丁死﹐腎見戊己死﹐是謂眞髒見﹐皆死。﹝眞髒各見被克之時﹐故皆死也。﹞頸脈動疾喘咳曰水﹐﹝頸脈﹐是胃脈人迎也。人迎常動﹐今有水病﹐故動疾可見喘咳也。有本爲腎脈動也。﹞目果微腫如臥起之狀曰水﹐﹝目果﹐目上下瞼也。瞼之微腫﹐水之候。平按。《素問》果作裹﹐臥下有蠶字﹐﹞足脛腫曰水。﹝寒濕气盛﹐故足脛腫﹐水之候也。﹞目黃者﹐曰黃膽也﹔﹝三陽脈在目﹐故黃膽熱病﹐目爲黃也。疸﹐多但反。

平按﹕足脛二句《素問》在面腫曰風之下。﹞溺黃安臥者﹐曰黃膽﹔﹝腎及膀胱中熱﹐安臥不勞者﹐黃膽病候也。平按﹕《素問》黃下有赤字。﹞已食如饑者﹐胃疸也。﹝胃中熱消食﹐故已食如饑﹐胃疸病。﹞面腫曰風。﹝風﹐陽也。諸陽在面﹐故風病面先腫也。﹞女子手少陰脈動甚者﹐任子也。﹝手少陰脈﹐心經脈也。

心脈主血﹐女子懷子﹐則月血外閉不通﹐故手少陰脈內盛﹐所以動也。平按﹕《素問》任作妊。

注月血袁刻作經血。﹞脈有逆順﹐四時未有髒形。﹝寸口人迎﹐且逆且順﹐卽四時未有眞髒脈形也。﹞春夏而脈瘦者﹐秋冬浮大。﹝春夏人迎微大爲順﹐今反瘦小爲逆﹔秋冬人迎微小爲順﹐今反浮大爲逆也。平按﹕浮大下《素問》有命曰逆四時也六字。﹞風逆而脈盛﹐﹝脈盛者﹐風熱之病也。平按﹕盛《素問》作靜。﹞泄而脫血。﹝風熱之病虛﹐故多脫泄血脫也。﹞脈實者病在中﹐﹝是陽虛陰實﹐故病在五臟。平按﹕《素問》脈實二字屬上文﹐實下無者字。﹞脈虛者病在外。

﹝陰虛陽實﹐故病在六腑也。平按﹕《素問》脈虛二字屬上文﹐虛下無者字。﹞脈澀堅皆難治﹐命曰反四時者也。﹝脈澀及堅二者﹐但陰無陽﹐故皆難療﹐名曰反四時之脈也。平按﹕《素問》新校正云「自前未有髒形春夏至此五十三字﹐與後《玉機眞藏論》文相重。」本書見十四卷《四時診脈》篇。﹞人以水谷爲本﹐故人絕水谷則死﹔﹝反四時之脈﹐無水谷之气者﹐致死。﹞

脈無胃气亦死。所謂無胃气者﹐但得眞髒脈﹐不得胃气也﹐所謂肝不弦﹐腎不石也。﹝𨿽有水谷之气﹐以髒有病無胃气者﹐肝𨿽有弦﹐以無胃气不名乎弦也﹐腎𨿽有石﹐以無胃气不名乎石﹐故不免死也。平按﹕肝不弦上《素問》有脈不得胃气者六字。﹞太陽脈至﹐鴻大以長﹔﹝以手按人迎脈鴻大以長者﹐是太陽也﹐卽手足太陽小腸膀胱脈之狀也。平按﹕鴻《素問》《甲乙》作洪。

注人迎脈別本作尺脈。﹞少陽脈至﹐乍疏乍數﹐乍短乍長﹔﹝按之乍疏乍數﹑乍短乍長者﹐少陽脈也﹐卽手足少陽三焦及膽脈之狀。平按﹕乍疏乍數《素問》《甲乙》作乍數乍疏。﹞陽明脈至﹐浮大而短﹐是謂三陽脈也。﹝按之浮大而短者﹐陽明脈也﹐卽手足陽明胃及大腸之候也。是謂三陽脈之形。平按﹕《素問》《甲乙》無是謂三陽脈也六字。《素問》新校正云「詳無三陰脈﹐應古文闕也。按《難經》云﹕太陰之至﹐緊大而長﹔少陰之至﹐緊細而微﹔厥陰之至﹐沈短以惇。」﹞

卷第十五﹟診候之二

五臟脈診

平按﹕此篇自肝脈弦至是謂五臟脈﹐見《素問》卷七第二十三《宣明五气篇》﹐又見《甲乙經》卷四第一《經脈》上編。自平心脈來至腎死﹐見《素問》卷五第十八《平人气象論》篇﹐《甲乙》同上。自岐伯曰心脈揣堅而長至身寒有痺﹐見《素問》卷五第十七《脈要精微論》篇﹐又見《甲乙經》卷四第一中﹑下編。自黃帝曰請問脈之緩急至調其甘藥﹐見《靈樞》卷一第四《邪气臟腑病形》篇﹐又見《甲乙經》卷四第二《病形脈診》下編。自肝滿腎滿至末﹐見《素問》卷十三第四十八《大奇論》篇。自肝滿腎滿至偏枯﹐又見《甲乙經》卷十一第八。自心脈滿大至末﹐又見《甲乙經》卷四第一《經脈》下編。

肝脈弦﹐心脈勾﹐脾脈代﹐肺脈毛﹐腎脈石﹐是謂五臟脈。﹝肝心脾三脈﹐《素問》《九卷》上下更無別名。肺脈稱毛﹐又名浮﹐腎脈稱石﹐又名營﹐是五脈同異。若隨事比類﹐名乃眾多也。平按﹕《素問》肝脈上有「五脈應象」四字﹐五臟下有之字。《甲乙》無「是謂五臟脈」五字。﹞

平心脈來﹐累累如連珠﹐如循瑯﹐曰心平﹐﹝心脈﹐夏脈也。夏日萬物榮華﹐故其脈來﹐累累如連珠﹐以手按之﹐如循瑯之珠﹐以爲平和之脈也。而稱勾者﹐曲也﹐珠連髙下﹐不如弦直﹐故曰勾也。

平按﹕《素問》平心脈上有夫字﹐《甲乙》無平字﹐曰心平作曰平。﹞夏以胃气爲本﹔﹝胃爲五臟資糧﹐故五時之脈﹐皆以胃气爲本也。﹞病心脈來﹐喘喘連屬﹐其中微曲﹐曰心病﹔﹝病心脈來﹐動如人喘息連屬﹐然指下微覺曲行﹐是謂心之病脈者也。平按﹕《甲乙》無夏以胃气爲本病心脈來十字﹐喘喘作累累﹐曰心病作曰病﹐下同。﹞死心脈來﹐前曲後居﹐如操帶勾﹐曰心死。

﹝心脈來時﹐按之指下覺初曲後直﹐如操捉帶勾前曲後直﹐曰心死脈。居﹐直也。平按﹕《甲乙》無死心脈來四字﹐前曲作前鉤﹐曰心死作曰死﹐下同。﹞平肺脈來﹐厭厭聶聶﹐如落楡莢﹐曰肺平﹐秋以胃气爲本﹔﹝厭﹐伊芳葉反。聶﹐尼反。厭厭聶聶﹐如人以手按已落楡莢﹐得之指下者﹐曰肺平脈也。平按﹕《甲乙》平肺脈來作肺脈來﹐落楡莢作循楡葉﹐曰肺平作曰平﹐無「秋以胃气爲本」六字。﹞病肺脈來﹐不下不上﹐如循雞羽﹐曰肺病﹔﹝按於毛脈﹐如人以手摩循雞翅之羽得於心者﹐以爲肺之病脈也。平按﹕《甲乙》無「病肺脈來」四字。不下不上《素問》作不上不下﹐《甲乙》同。﹞死肺脈來﹐如物之浮﹐如風之吹毛﹐曰肺死。﹝脈之動也﹐如芥葉之浮於水﹐若輕毛而逐風移﹐如斯得者﹐曰死脈者也。夫五色有形﹐目見爲易﹔五聲無形﹐耳知爲難﹔五脈之動﹐非耳目所辧﹐斯最微妙﹐惟可取動指下以譬諭之﹐亦得在於神﹐不可以事推之也。平按﹕《甲乙》無死肺脈來四字。《素問》吹上無之字﹐《甲乙》同。注「以譬諭之﹐亦得在於神」﹐之亦二字﹐原抄作亦知二字﹐平按亦知恐系之亦二字顚倒﹐謹擬作之亦﹐之字屬上句讀。﹞平肝脈來﹐濡弱招招﹐如揭長竿﹐曰肝平﹐春以胃气爲本﹔﹝揭﹐奇哲反﹐髙舉也。肝之弦脈﹐獨如琴瑟調和之弦﹐不緩不急﹐又如人髙舉行竿之梢﹐招招勁而且﹐此爲平也。﹞

﹝平按﹕《甲乙》肝脈上無平字。《素問》濡作﹐竿下有末梢二字﹐《甲乙》同﹐無「春以胃气爲本」六字。﹞病肝脈來﹐盈實而滑﹐如循長竿﹐曰肝病﹔﹝盈﹐滿實也。肝气實滑﹐如循長竿﹐少於胃气﹐故肝有病也。平按﹕《甲乙》無「病肝脈來」四字。﹞死肝脈來﹐急而益勁﹐如新張弦﹐曰肝死。﹝肝眞髒脈來﹐勁急猶如新張琴瑟之弦﹐無有濡弱﹐是無胃气﹐故爲死候也。

平按﹕《甲乙》無「死肝脈來」四字。《素問》弦上有弓字﹐《甲乙》同。﹞平脾脈來﹐和柔相離﹐如雞踐地﹐曰脾平﹐長夏以胃气爲本﹔﹝按脾脈和柔﹐胃气也。相離中間空者﹐代也﹐如雞行踐地迹中間空也。中間代者﹐善不見也。平按﹕《甲乙》脾脈上無平字﹐曰下無脾字﹐無「長夏以胃气爲本」七字。脈下袁刻脫來字。﹞病脾脈來﹐實而盈數﹐如雞舉足﹐曰脾病﹔﹝實而盈數﹐如雞之舉足爪聚﹐中間不空﹐聚而惡見﹐比之無代﹐故是脾病也。平按﹕《甲乙》無「病脾脈來」四字﹐曰下無脾字。﹞死脾脈來﹐堅兌如鳥之喙﹐如鳥之距﹐如水之流﹐如屋之漏﹐曰脾死。﹝按脾脈來﹐堅尖聚兌而不相離﹐上觸人指﹐如鳥喙﹐如水流動﹐如屋漏之滴人指﹐脾脈死候也。平按﹕《甲乙》無「死脾脈來」四字﹐堅兌《素問》作銳堅。鳥之喙﹐《素問》《甲乙》鳥作烏《千金》作雞。如屋之漏《素問》《甲乙》在如水之流上。﹞平腎脈來﹐喘喘累累如旬﹐按之而堅﹐曰腎平﹐冬以胃气爲本﹔﹝旬﹐平也。手下堅實而平﹐此爲石脈之形﹐故爲平也。有本爲揣揣果果之也。平按﹕《甲乙》腎脈上無平字。如旬《素問》作如鉤﹐《甲乙》同。曰下《甲乙》無腎字﹐無「冬以胃气爲本」六字。﹞病腎脈來﹐如引葛按之而益堅﹐曰腎病﹔﹝腎之病脈﹐按之如按引葛﹐逐指而下也。益堅﹐始終堅者。是謂腎平。初後堅﹐故是腎病也。平按﹕《甲乙》無「病腎脈」三字﹐曰下無腎字。﹞死腎脈來﹐發如奪索﹐辟辟如彈石﹐曰腎死。﹝腎之石脈來﹐指下如索﹐一頭系之﹐彼頭控之﹐索奪而去﹐如以彈石彈指辟辟之狀﹐是腎之死脈候也。平按﹕《甲乙》無「死腎脈來」四字﹐曰下無腎字。發字袁刻脫。﹞

岐伯曰﹕心脈揣堅而長﹐當病舌捲不能言﹔﹝揣﹐動也。長﹐謂寸口脈長一寸也。此爲心脈盛動堅。心脈上至舌下﹐故盛動堅﹐舌捲不能言。平按﹕《素問》《甲乙》無岐伯曰三字。揣《素問》作搏﹐下同。《甲乙》無當字。﹞其而散者﹐當消渴自已。﹝動而堅者病舌捲﹐而散者病消渴﹐以有胃气﹐故自已﹐由手少陰貫腎絡肺系舌本故也。平按﹕《甲乙》當作病。《素問》消渴作消環﹐新校正云﹕《甲乙》環作渴。﹞肺脈揣堅而長﹐當病唾血﹔﹝肺脈浮短﹐今動堅長﹐知血絡盛傷﹐故唾血也。平按﹕《甲乙》無當字。﹞其而散者﹐當病灌汗﹐至令不復散發。﹝以肺气虛﹐故脈散也。虛故腠理相逐﹐汗出如灌﹐至令不復也。平按﹕《甲乙》無當字。

《素問》至令作至今。﹞肝脈揣堅而長﹐色不靑﹐當病墜若搏﹐因血在脇下﹐令人善喘﹔﹝肝脈而弦﹐今動堅而長﹐其色又不相應者﹐是人當有墜傷﹐墜傷損血在脇下﹐又令喜喘故也。平按﹕《甲乙》無當字。《素問》《甲乙》善喘作喘逆。﹞若而散者﹐其色澤﹐當病溢飲﹐溢飲者﹐渴暴多飲而易入肌皮腸胃之外。﹝易音亦。若脈散﹐色又光澤者﹐當因大渴暴飲﹐水溢腸胃之外﹐易入肌皮之中﹐名曰溢飲之病也。平按﹕若而散其色澤《素問》《甲乙》作其而散色澤者。《甲乙》暴渴作渴渴﹐易作溢。﹞胃脈揣堅而長﹐其色赤﹐當病折髀﹔﹝胃脈弱﹐今動堅長﹐又他色來克﹐當病折髀﹐以足陽明脈行髀故也。平按﹕《甲乙》無當字。其而散者﹐當病食痺﹑臏痛。﹝胃虛不消水谷﹐故食積胃中﹐爲痺而痛。又脈行膝﹐故病膝臏痛。臏﹐膝端骨也。平按﹕《素問》無臏痛二字﹐《甲乙》無當字﹐臏痛作痛髀。﹞脾脈揣堅而長﹐其色黃﹐當病少气﹔﹝脾脈弱﹐今動堅長﹐𨿽得本色﹐以其陽虛﹐故病少气。平按﹕《甲乙》無當字。注陽虛袁刻作陽盛。﹞其而散色不澤者﹐當病足腫﹐若水狀。﹝足太陰脈循﹐故脾虛色不澤者﹐腫若水之狀也。平按﹕《甲乙》無當字。﹞腎脈揣堅而長﹐其色黃而赤﹐當病折腰﹔﹝腎脈沈石﹐今動堅長﹐黃色賊邪及赤色微邪來克﹐故病腰痛﹐以足少陰脈營腰故也。平按﹕《素問》赤下有者字﹐《甲乙》有者字﹐無當字。﹞其而散者﹐當病少血﹐至今不復。﹝陰盛太陽气虛﹐故少血。得之在久﹐至今不復也。平按﹕《甲乙》無當字﹐今作令。以下《素問》有帝曰論得心脈至以其勝治之愈也百六十七字﹐新校正云「此一段﹐全元起本在《湯液》篇。」據此﹐則本書無此一段﹐與全元起本同。﹞黃帝問於岐伯曰﹕故病五臟發動因傷色﹐各何以知其久暴至之病乎﹖﹝其病發於五臟﹐有傷其候五色﹐何以知其久病新暴之別﹖平按﹕《素問》黃帝問於岐伯曰作帝曰﹐曰下有有字﹐傷下有脈字。《甲乙》無此一段。﹞岐伯對曰﹕悉乎哉問也﹐故其脈小色不奪者﹐新病也﹔﹝邪始入於五脈﹐故脈小﹐未甚傷於血气﹐故部內五色不奪﹐是知新病。平按﹕《素問》故作徵﹐下同。《甲乙》無岐伯至故其十一字。﹞故其脈不奪﹐其色奪者﹐久病也﹔﹝脈爲其本﹐色爲標也﹐本受邪气已﹐方受與標﹐故脈本不奪﹐色甚奪者﹐知是久病。平按﹕《甲乙》無故字及二其字。﹞故其脈與五色俱奪者﹐此久病也﹔﹝內之五脈﹐外之五色﹐二俱奪者﹐知病已成在久。平按﹕《甲乙》無故其二字﹐久上無此字。﹞故其脈與五色俱不奪者﹐新病也。﹝人之有病﹐五脈五色二俱不奪者﹐其病未行血气﹐故知新病也。平按﹕《甲乙》無故其二字。﹞故肝與腎脈並至﹐其色蒼赤﹐當病擊傷不見血﹐見血而濕若水中也。﹝弦石俱至而色見靑赤﹐其人當病被擊內傷。其傷見色﹐故靑赤也。若被擊出血﹐血濕若居水中者﹐此爲候也。平按﹕《素問》《甲乙》肝上無故字﹐見血而濕作已見血濕。﹞尺內兩旁﹐則季脇也﹐﹝從關至尺澤爲尺也。季脇之部當在尺中央兩旁﹐不在尺外兩旁﹐季脇有病當見此處。﹞尺外以候腎﹐﹝尺中兩旁之外﹐以候兩腎之有病﹐當見此部也。﹞尺裏以候腹中﹐﹝自尺內兩中間﹐總候腹中。﹞跗上以候胸中﹐﹝跗當爲膚﹐古通用字﹐故爲跗耳。當尺裏以上皮膚﹐以候胸中之病。平按﹕《素問》作「附上﹐左外以候肝﹐內以候膈﹔右外以候胃﹐內以候脾。上附上﹐右外以候肺﹐內以候胸中﹔左外以候心﹐內以候膻中。」《甲乙》同。﹞前候前﹐後候後。﹝當此尺裏跗前﹐以候胸腹之前﹐跗後以候背後。平按﹕《素問》《甲乙》作前以候前﹐後以候後。﹞跗上﹐膈上也﹔﹝當尺裏跗上皮膚﹐以候膈上也。一曰竟上﹐疑錯。﹞膈下者﹐腹中事也。﹝當尺裏膚上以下﹐以爲膈下之分﹐卽腹中事。平按﹕「附上﹐膈上也﹐膈下者﹐腹中事也」《素問》作「上竟上者﹐胸喉中事也﹔下竟下者﹐少腹腰股膝脛足中事也。」《甲乙》同﹐惟脛下無足字。﹞粗發者﹐陰不足﹐陽大有餘﹐爲熱中﹐跗之下也。﹝尺之皮膚文理粗發者﹐是陰衰陽盛﹐熱气燻膚﹐致使皮膚粗起﹐故爲熱中。平按﹕《素問》粗發作粗大﹐陽下無大字﹐熱中下無「跗之下」三字﹐《甲乙》同。﹞來疾去徐者﹐上實下虛﹐爲厥癲疾﹔﹝來疾陽盛﹐故上實也。去徐陰虛﹐故下虛也。上實下虛﹐所以發癲疾也。﹞來徐去疾﹐上虛下實﹐爲惡風。﹝上虛受風﹐故惡風也。﹞有俱沈細數者﹐少陰厥﹔﹝沈細皆陰﹐故沈細數﹐少陰厥逆。平按﹕《素問》《甲乙》有上有「故中惡風者陽气受也」九字﹐俱上有脈字。﹞沈細數散者﹐寒熱也﹔﹝沈細﹐陰也﹐散爲陽﹐故病寒熱也。﹞浮而散者﹐爲僕。﹝﹐玄徧反﹐目搖。﹞諸浮而躁者皆在陽﹐則爲熱﹐其右躁者在左手﹔﹝浮躁皆陽﹐故在陽則爲熱也。

諸陽絡脈﹐左者絡右﹐右者絡左﹐故其右躁而病﹐本在左手也。平按﹕而躁《素問》作不躁﹐《甲乙》作而不躁。右躁《素問》《甲乙》作有躁﹐手上均無左字。﹞諸細而沈者皆在陰﹐則爲骨痛﹐﹝細之與沈﹐皆是陰脈﹐主於骨痛。﹞其有靜者在足。﹝其脈沈細仍靜者﹐在足骨痛也。﹞

數動一代者﹐病在陽之脈﹐溏泄及便膿血。﹝三動已去稱數﹐數動一代息者﹐陽脈虛也。故數動一息﹐卽是陰實陽虛﹐故溏泄便膿血也。平按﹕《素問》脈下無溏字﹐有也字﹐《甲乙》有也字﹐無溏泄及便膿血六字。注三動袁刻作三陽。﹞諸過者切之﹐澀者陽气有餘也﹐﹝陽气有餘稱過﹐陽過之脈應浮而滑﹐更澀者﹐以其陽气太盛﹐故極反成澀。平按﹕《甲乙》無「諸過者切之」五字﹐澀上有其字。﹞滑者陰气有餘也﹔﹝陰脈沈澀﹐今反滑者﹐以陰過極﹐反成滑也。﹞陽气有餘爲身熱無汗﹐﹝陽盛有餘﹐極反爲陰﹐外閉腠理﹐故汗不出﹐其身熱也。﹞陰气有餘爲多汗身寒。

﹝陰气有餘﹐極反爲陽﹐外開腠理﹐故汗多出﹐其身寒也。平按﹕身寒下《素問》有「陰陽有餘則無汗而寒」九字。﹞推而外之﹐內而不外﹐有心腹積﹔推而內之﹐外而不內者﹐有熱。﹝五臟爲內﹐陰也。六腑爲外﹐陽也。用鍼者欲瀉陰補陽﹐卽推而外也﹐而內實難瀉﹐卽內而不外﹐故知心腹病積也。欲瀉陽補陰﹐卽推而內之也﹐而外實難瀉﹐卽外而不內﹐故知外有熱。平按。有熱《素問》作身有熱也﹐《甲乙》作中有熱也。﹞推而上之﹐上而不下﹐腰足﹔推而下之﹐下而不上者﹐頭項痛。﹝上爲頭項﹐下爲腰足。推下向上﹐气不能下﹐故知腰足冷也。推上向下﹐气不能上﹐故知頭項痛也。平按﹕《素問》作淸﹐《甲乙》同。上而不下《甲乙》作下而不上﹐下而不上作上而不下。﹞按之至骨脈气少者﹐腰脊痛而身寒有痺。﹝脈之沈細﹐按之至骨﹐少得其气﹐卽知有寒﹐腰脊爲痛﹐身寒痺也。平按﹕《素問》身下無寒字﹐《甲乙》同。﹞

黃帝曰﹕請問脈之緩急小大滑澀之病形何如﹖﹝請問五臟之脈﹐各有六變﹐以候病形。﹞岐伯曰﹕臣請言五臟之變病也。心脈急甚者爲螈﹔﹝心脈鉤﹐脈緩大滑等三變爲熱﹐陽也﹔急小澀等三變爲寒﹐陰也。夏時診得心脈如新張弦急甚者﹐寒也﹐筋脈急痛以爲螈也。下言急者﹐皆如弦急﹐非急疾也。平按﹕變病《靈樞》作病變。《甲乙》無「臣請言五臟之變病也」九字。螈下《靈樞》《甲乙》有字。﹞微急爲心痛引背﹐食不下。﹝其心脈來﹐如弦微急﹐卽脈微弦急﹐心微寒﹐故心痛引背心輸而痛﹐胸下寒﹐咽中不下食也。﹞緩甚爲狂笑﹔﹝心脈緩甚者﹐緩爲陽也﹐緩甚熱甚也﹐熱甚在心﹐故發狂多笑。﹞微緩爲伏梁在心下﹐上下行時唾血。﹝心脈微緩﹐卽知心下熱聚﹐以爲伏梁之病﹐大如人臂﹐從齊上至於心﹐伏在心下﹐下至於齊﹐如彼橋梁﹐故曰伏梁。其气上下行來﹐衝心有傷﹐故時唾血。平按﹕時上《靈樞》有行字﹐《甲乙》有行有二字。﹞大甚爲喉﹔﹝心脈至气甚﹐气上衝於喉咽﹐故使喉中而鳴也。﹐古介反。﹞微大爲心痺引背﹐善淚出。﹝心脈微盛﹐發風濕之气﹐衝心爲痺痛﹐痛後引背輸及引目系﹐故喜淚出也。平按﹕《甲乙》淚下無出字。﹞小甚爲善噦﹐﹝小爲陰也﹐小甚﹐心之气血皆少﹐心气寒也。

心气寒甚﹐則胃咽气有聚散﹐故爲噦也。噦﹐於月反。﹞微小爲消癉。﹝小而不盛曰微。小者﹐陰也。心气內熱而有寒來擊﹐遂內熱更甚﹐發爲消癉。癉﹐熱也。內熱消瘦﹐故曰消癉。癉音丹。﹞

滑甚爲善渴﹔﹝滑﹐陽也。陽气內盛﹐則中熱喜渴也。﹞微滑爲心疝引齊﹐少腹鳴。﹝陽气盛﹐內有微熱衝心之陰﹐遂發爲心疝﹐痛引少腹腸鳴者也。﹞澀甚爲喑﹔﹝澀﹐陰也。澀者﹐血多气少。心主於舌﹐心脈血盛上衝於舌﹐故喑不能言也。﹞微澀爲血溢﹐維厥﹐耳鳴﹐癲疾。﹝微澀﹐血微盛也。血微盛者﹐溢於鼻口而出﹐故曰血溢。維厥﹐血盛陽維脈厥也。陽維上衝則上實下虛﹐故爲耳鳴癲疾。﹞

肺脈急爲癲疾﹔﹝肺脈毛﹐脈有弦急﹐是爲冷气上衝﹐陽發熱在上﹐上實下虛﹐故爲癲疾。

平按﹕急下《靈樞》《甲乙》有甚字。﹞微急爲肺寒熱﹐怠惰﹐咳唾血﹐引腰背胸﹐若鼻宿肉不通。﹝肺以惡寒弦急﹐卽是有寒乘肺﹐肺陽與寒交戰﹐則二俱作病﹐爲肺寒熱也。肺病不行於气﹐身體怠惰。肺得寒﹐故發咳。咳甚傷中﹐故唾血。咳復引腰及背輸而痛。肺病出气壅塞﹐因卽鼻中生於宿肉也。平按﹕宿《靈樞》《甲乙》作息。﹞緩甚爲多汗﹔﹝緩爲陽也﹐肺得熱气﹐外開腠理﹐故爲多汗。﹞微緩爲痿﹐漏風﹐頭以下汗出不可止。﹝肺脈行於兩手﹐肺得於熱﹐故手痿緩。又肺脈不上於頭﹐故肺之熱開腠﹐自頭以下漏風汗不止也。平按﹕漏風《靈樞》作偏風﹐《甲乙》同﹐止上無可字。﹞大甚爲脛腫﹔﹝肺气甚﹐故曰肺大甚也。肺脈手太陰與足太陰相通﹐足太陰行脛﹐故肺气熱甚﹐上實下虛﹐故爲脛腫也。﹞微大爲肺痺引胸背﹐起惡日。﹝肺气微大﹐又得秋時寒气﹐故發爲痺痛﹐前引胸﹐後引背輸。以是陰病﹐故引胸背﹐起不用見日光也。

惡﹐焉故反。平按﹕《靈樞》《甲乙》日下有光字。﹞小甚爲泄﹐﹝肺之气血小甚﹐卽是气寒﹐卽是胃气甚﹐不消水谷﹐故泄利矣。﹞微小爲消癉。﹝腸肺之气血微小也。虛寒傷肺﹐反爲熱病﹐消肌肉也。﹞滑甚爲息賁上气﹐﹝滑甚﹐陽气盛也。陽盛擊陰爲積﹐左右箱近膈﹐猶如覆杯﹐令人上气喘息﹐故曰息賁。賁﹐膈也﹐音奔。﹞微滑爲上下出血。﹝陽气微盛則內傷絡脈﹐絡脈傷則上下出血﹐陽絡傷則上衄血﹐陰絡傷則下泄血也。﹞澀甚爲歐血﹔﹝气爲陽也﹐血爲陰也﹐澀爲陽也﹐今得澀脈﹐卽知血盛衝於肺腑陽絡﹐陽絡傷便歐血也。平按﹕歐《靈樞》《甲乙》作嘔。﹞微澀爲鼠﹐在頸支腋之間﹐下不勝其上﹐其能喜酸。﹝微澀﹐血微盛也。血微盛者﹐循肺腑手陽明脈上脛爲﹐又循肺手太陰脈下支腋之間爲﹐其脈下虛不勝上實﹐金實遂欲克木﹐爲味故喜酸也。酸﹐木味也。平按﹕其能喜酸《靈樞》作其應善酸矣﹐《甲乙》作甚能善酸。﹞

肝脈急甚爲惡言﹔﹝診得弦脈急者﹐是寒气來乘於肝﹐魂神煩亂﹐故惡出言語也。平按﹕《靈樞》甚下有者字。《甲乙》注云﹕惡言一作忘言。﹞微急爲肥气﹐在脇下若覆杯。﹝肝脈微急﹐是肝受寒气﹐積在左脇之下﹐狀若覆杯﹐名曰肥气。﹞緩甚爲喜歐﹐﹝緩甚者﹐肝熱气沖咽﹐故喜歐也。平按﹕喜歐《靈樞》《甲乙》作善嘔。﹞微緩爲水﹑瘕﹑痺也。﹝陽气微熱﹐肝气壅塞﹐飲溢爲水﹐或結爲瘕﹐或聚爲痺。﹞大甚爲內癰﹐善嘔衄﹔﹝大甚气盛﹐熱气結爲內癰也。

肝气上逆﹐故喜嘔喜衄。﹞微大爲肝痺陰縮﹐咳引少腹。﹝微大﹐少陽微盛擊肝﹐乃爲陰病肝痺者也。陰寒故筋縮﹐又發肝咳﹐循厥陰下引少腹痛。平按﹕陰縮﹐陰字原抄脫﹐謹據《靈樞》《甲乙》補入﹐袁刻作筋縮﹐據注應作筋縮。﹞小甚爲多飲﹐﹝肝脈小甚﹐是爲气血皆少﹐故渴而多飲也。﹞微小爲消癉。﹝微小气血俱少﹐有寒气沖肝气﹐遂發熱爲癉﹐消肌肉。﹞滑甚爲頹疝﹐﹝滑甚﹐少陽气盛也。少陽气盛則肝虛不足﹐發爲頹疝﹐丈夫小腹中爲塊﹐下衝陰痛。平按﹕頹《靈樞》作﹐《甲乙》作。﹞微滑爲遺溺。﹝陽气微盛﹐陰虛不禁﹐故爲遺寒也。平按﹕注寒﹐根據經文應作溺。﹞澀甚爲溢飲﹐﹝肝脈澀者﹐肝气血多寒也。肝血多而寒﹐不得泄﹐溢入腸胃皮膚之外﹐故爲溢飲也。﹞微澀爲螈攣筋。﹝微澀﹐血多而寒﹐卽厥陰筋寒﹐故螈急而攣也。平按﹕《靈樞》筋下有痺字。《甲乙》螈作。﹞

脾脈急甚爲螈﹔﹝診得代脈急甚﹐多寒爲病﹐手足引牽來去﹐故曰螈也。平按﹕《甲乙》螈作。﹞微急爲鬲中食飲入而還出﹐後沃沫。﹝微急者﹐微寒也。脾气微寒﹐卽脾胃中冷﹐故食入還嘔出﹐大便沃冷沫也。鬲中當咽﹐冷不受食也。平按﹕鬲《靈樞》作膈。注卽袁刻作則。﹞

緩甚爲痿厥﹔﹝緩甚者﹐脾中虛熱也。脾中主營四肢﹐脾气熱不營﹐故曰四肢痿弱。厥﹐逆冷也。﹞

微緩爲風痿﹐四肢不用﹐心慧然若無病。﹝微緩﹐脾中微熱也。脾中有熱受風﹐營其四肢﹐令其痿弱不用。風不入心﹐故心慧然明了﹐安若無病。平按﹕支《靈樞》《甲乙》作肢。﹞大甚爲擊僕﹔﹝脾脈大甚﹐是脾气盛血裏﹐當是被擊﹐或者倒僕有傷﹐故發此候。﹞微大爲疝气﹐腹裏大膿血﹐在腸胃之外。﹝脾气微大﹐卽知陰气內盛爲疝﹐大腹裏膿血﹐在腸胃之外也。﹞小甚爲寒熱﹐﹝脾脈小甚﹐气血皆少﹐是病諸寒熱病也。﹞微小爲消癉。﹝微小气血俱少﹐故多內熱﹐熱消肌肉也。﹞滑甚爲頹﹐﹝滑甚者﹐陽气盛熱也。陰气虛弱﹐發爲頹。﹐淋也﹐音隆。

平按﹕頹《靈樞》《甲乙》作癃。﹞微滑爲虫毒蛔蠍腹熱。﹝微滑﹐陽气微盛有熱也。蛔﹐胡灰反﹐腹中長虫也。蠍﹐胡竭反﹐謂腹中虫如桑蠹也。陽盛有熱﹐腹內生此二虫﹐爲病絞作腹中。

平按﹕注桑蠹袁刻作長蠹。﹞澀甚爲腸頹﹔﹝頹﹐徒回反。脈澀﹐气少血多而寒﹐故冷气沖下﹐廣腸脫出﹐名曰腸頹﹐亦婦人帶下病也。平按﹕頹《靈樞》作潰﹐《甲乙》作﹐注云﹕一作潰。﹞

微澀爲內潰﹐多下膿血。﹝微澀﹐是血多聚於腹中﹐潰壞而下膿血也。﹞

腎脈急甚爲骨癲疾﹔﹝診得石脈急甚者﹐是謂寒气乘腎陽气走骨而上﹐上實下虛﹐故骨癲也。

平按﹕《甲乙》骨下有痿字。﹞微急爲沈厥﹐足不收﹐不得前後。﹝微急者﹐腎冷發沈厥之病﹐足腳沈重逆冷不收﹐膀胱大腸壅閉﹐大小便亦不通。平按﹕《靈樞》沈厥下有奔豚二字﹐《甲乙》奔豚二字在沈厥上。﹞緩甚爲折脊﹔﹝陽气盛熱﹐陰气虛弱﹐腎受寒气﹐致令腰脊痛如折。﹞微緩爲洞﹐洞者食不化﹐下嗌還出。﹝腎脈從腎而上﹐貫肝膈﹐循喉嚨﹐故腎有熱气﹐則下津液不通﹐上衝喉嗌﹐通洞不禁﹐其食入腹還出。平按﹕二洞字下《甲乙》均有泄字。﹞大甚爲陰痿﹔﹝大甚多气少血﹐太陽气盛﹐少陰血少﹐精血少故陰痿不起也。平按﹕注精字袁刻誤作積﹐起下脫也字。﹞微大爲石水﹐起齊以下﹐至少腹垂垂然﹐上至胃管﹐死不治。﹝太陽气盛﹐血少﹐津液不得下通﹐結而爲水﹐在少腹之中。垂垂﹐少腹垂也。其水若至胃脘﹐盛極故死也。平按﹕《靈樞》少腹作小腸﹐垂垂作﹐管作腕。《甲乙》少腹作小腹。﹞小甚爲洞泄﹐﹝腎气小甚﹐是血气皆少也。腎之血气皆少﹐則上下俱冷﹐故食入口還出﹐故曰洞泄。﹞微小爲消癉。﹝血气俱少﹐是謂陰虛陽盛﹐熱爲消癉。﹞滑甚爲頹﹔﹝滑甚﹐太陽熱甚﹐少陽虛而受寒﹐故爲頹也。

平按﹕《靈樞》頹作﹐《甲乙》作癰。﹞微滑爲骨痿﹐坐不能起﹐起目毋所見。﹝微滑﹐太陽微盛﹐熱入骨髓﹐發爲骨痿骨弱﹐坐不能起也。太陽自目內而起﹐上衝於目﹐故目無見也。

平按﹕《靈樞》《甲乙》目上有則字。《甲乙》所見下有「視黑丸」三字。﹞澀甚爲大癰﹔﹝澀甚多血少气不宣故聚爲大癰﹞微澀爲不月﹐沈痔。﹝微澀者﹐血微盛也。血多气少不通﹐故女月經不得以時下也。又其气少血聚﹐復爲廣腸內痔也。沈﹐內也。﹞

黃帝曰﹕病之六變者﹐刺之柰何﹖﹝問前五脈各有六變補瀉之道。平按﹕《甲乙》曰上無黃帝二字﹐病之六變作病亦有甚變。﹞岐伯曰﹕諸急者多寒﹐﹝脈之弦急﹐由於多寒﹐有甚有微﹐卽五臟急合有十種﹐故曰諸急。自余諸變﹐皆放此也。﹞緩者多熱。﹝由其當藏多熱﹐致脈遲緩。﹞

大者多气少血﹐﹝由其當藏气多血少﹐致令脈有洪大。﹞小者血气皆少。﹝由其當藏血气皆少﹐故令脈衰小也。﹞滑者陽气盛﹐微有熱﹔﹝由其當藏陽盛熱微﹐故令脈有滑疾也。﹞澀者﹐多血少气﹐微有寒。﹝由其當藏血多气少﹐微寒﹐故令脈澀。﹞是故刺急者﹐深內而久畱之。﹝寒則气深來遲﹐故深內而久畱也。﹞刺緩者﹐淺內而疾發鍼﹐以其熱。﹝熱退气淺行疾﹐故淺內疾發。

平按﹕以其熱《靈樞》《甲乙》作以去其熱。﹞刺大者﹐微瀉其气﹐毋出其血。﹝大者气多﹐故須微瀉﹔以其少血﹐故不出血。﹞刺滑者﹐疾發鍼而淺內之﹐以瀉其陽气而去其熱。﹝以其气盛而微熱﹐故淺內鍼仍疾發之。平按﹕《甲乙》寫作瀉。﹞刺澀者﹐必中其脈﹐隨其逆順而久畱之﹐必先捫而循之﹐已發鍼﹐疾按其﹐毋令其血出﹐以和其脈。﹝脈澀﹐卽多血也。以其多血﹐故先須以手捫循﹐然後刺之中其脈血。隨其逆冷者﹐久而畱鍼。以其气少﹐恐其泄气﹐故發鍼已﹐疾按其。﹐於軌反﹐謂瘡瘢之也。平按﹕捫《靈樞》《甲乙》作按﹐以發鍼﹐以作已。《甲乙》其血出作出血﹐脈上有諸字。注逆冷﹐根據經文應作逆順﹞。諸小者﹐陰陽形气俱不足﹐勿取以鍼﹐調其甘藥。﹝諸脈小者﹐五臟之陰﹐六腑之陽﹐及骨肉形﹐並其气海之气﹐四者皆悉虛少。

若引陰補陽﹐是則陰竭﹐引陽補陰﹐卽使陽盡﹐陰陽旣竭﹐形气又微﹐用鍼必死﹐宜以甘味之藥調其脾气﹐脾胃气和﹐卽四髒可生也。平按﹕小上《甲乙》無諸字。調其甘藥《靈樞》作而調以甘藥也﹐《甲乙》作而調之以甘藥。﹞

肝滿腎滿肺滿﹐皆實﹐皆爲腫﹕﹝此三髒之滿實﹐皆爲癰腫。平按﹕皆爲腫《素問》《甲乙》作卽爲腫。﹞肺之癰﹐喘﹐兩脇滿﹔﹝肺以主气﹐故肺生癰有喘也。肺脈上膈近脇﹐故肺癰脇滿也。平按﹕《素問》癰作雍﹐脇作﹐《甲乙》作脛﹐注云﹕《素問》作。﹞肝癰﹐兩滿﹐臥則驚﹐不得小便﹔﹝兩﹐謂在側箱兩肋下空處。肝腑足少陽脈行在脇下﹐故肝癰兩滿也。足少陽別脈上肝貫心﹐故熱盛爲癰﹐因卽心驚也。肝脈環陰﹐故肝病熱甚﹐不得小便。有本作小和﹐字誤。平按﹕癰《素問》作雍。《甲乙》作脇下二字。﹞腎癰﹐下至少腹滿﹐脛有大小﹐髀大跛﹐易﹐偏枯。﹝督脈上至十四椎﹐屬於帶脈﹐行兩﹐故從兩至少腹滿。以少陰脈虛﹐受病行於兩腳﹐故脛大小﹐脾大跛。左右二腳更病﹐故爲易也。又爲偏枯病也。稱膝﹑股﹑髀﹐謂通膝上下也。平按﹕癰《素問》作雍﹐作腳。《甲乙》作脛﹐無大字。﹞

心脈滿大﹐癇螈筋攣。﹝心脈滿實仍大﹐是則多气熱盛﹐故髮小兒癇病。以其少血陰气不足﹐故寒而筋攣也。平按﹕《甲乙》螈作﹐下同。﹞肝脈小急﹐癇螈筋攣。﹝小則陰陽二气不足﹐急卽爲寒﹐是爲虛寒熱乘爲癇﹐及寒爲筋攣。﹞肝脈驚暴﹐有所驚駭﹐脈不至若喑﹐不治自已。﹝肝至有驚气者﹐是因驚魂﹐失喑不言或脈不至﹐皆不療自已也。平按﹕驚暴《素問》作騖暴﹐《甲乙》作騖暴。﹞腎脈小急﹐肝脈小急﹐心脈不鼓﹐皆爲瘕。﹝腎肝二脈小急及心脈不鼓﹐皆內虛寒气﹐故爲瘕也。平按﹕《素問》《甲乙》不鼓上有小急二字。﹞腎脈大急沈﹐肝脈大急沈﹐皆爲疝。

﹝腎肝二脈大爲多气少血﹐急沈皆寒﹐是爲寒气內盛﹐故爲疝病也。平按﹕腎脈大急沈上《素問》有「腎肝並沈爲石水﹐並浮爲風水﹐並虛爲死﹐並小弦欲驚」二十一字﹐新校正云「詳腎肝並沈至下並小弦欲驚﹐全元起本在《厥論》中﹐王氏移於此。」本書見卷二十六《經脈厥》篇﹐據此則本書與全元起本同。﹞心脈揣滑急爲心疝﹐﹝揣﹐動也。滑﹐陽气盛而微熱。急爲多寒。心气寒﹐寒盛而微熱﹐寒勝故結爲心疝也。平按﹕揣《素問》作搏﹐下同。﹞肺脈沈揣爲肺疝。﹝肺脈應虛浮﹐今更沈﹐寒多故爲肺疝也。平按﹕肺疝下《素問》有「三陽急爲瘕﹐三陰急爲疝﹐二陰急爲癇厥﹐二陽急爲驚」二十一字﹐新校正云「詳三陽急爲瘕至爲驚﹐全元起本在《厥論》﹐王氏移於此。」本書見卷二十六《寒熱相移》篇。﹞脾脈外鼓沈爲腸辟﹐久自已﹔﹝脾脈向外鼓﹐外鼓仍沈﹐沈寒爲利﹐胃气彊盛﹐故久自已也。平按﹕辟《素問》《甲乙》作﹐下同。﹞肝脈小緩爲腸辟﹐易治﹔﹝肝脈气血𨿽少﹐胃气彊盛﹐故療易瘥也。﹞腎脈小揣沈爲腸辟﹐下血﹑溫身熱者死﹔﹝腎脈气血俱少﹐仍冷利下血者﹐胃气虛冷﹐故死。下血﹑溫身熱﹐皆胃气散去也。平按﹕《素問》血字重。《甲乙》溫作濕﹐注﹕《素問》作溫。﹞心肝辟亦下血﹐二髒同病者可治﹐其身熱者死﹐熱見七日死。﹝心肝二气共爲腸辟下血﹐是母子相扶﹐故可療也。身熱以胃气散去﹐遠至七日死。平按﹕可治下《素問》《甲乙》有「其脈小沈澀爲腸」八字。熱見《甲乙》作熱甚﹐注云﹕《素問》作熱見。﹞胃脈沈鼓澀﹐胃外鼓大﹐心脈小堅急﹐皆鬲偏枯﹐男子發左﹐女子發右﹐不喑舌轉可治﹐三十日起﹐其順者﹐喑三歲起﹐年不滿二十者﹐三歲死。﹝胃脈足陽明﹐陽也。胃脈反更沈細﹐鼓動而澀。澀﹐寒也。其脈向外而鼓﹐其气傷多。如此診得足陽明脈沈鼓而寒﹐向外鼓而气多﹐又得心脈血气俱少﹐堅實而寒。然則胃之與心﹐二者同病﹐名鬲偏枯。男子發於左箱﹐女子發於右箱。若喑不能言﹑舌不轉者﹐死。若能言﹑轉舌者﹐療之三十日能行。𨿽喑﹐舌轉順者﹐三年得瘥。若年不至二十﹐得前病者﹐三年而死也。平按﹕《甲乙》轉下有者字。順《素問》《甲乙》作從。﹞脈至而揣﹐血衄身有熱者﹐死。﹝脈至而動﹐又陽虛衄血﹐身體應冷﹐而衄血身熱﹐虛爲逆﹐故死也。平按﹕血衄《甲乙》作衄血。《素問》熱上無有字。﹞脈來懸勾浮爲脈鼓。﹝夏秋二脈並至﹐以爲脈鼓。平按﹕浮爲脈鼓《素問》作浮爲常脈﹐《甲乙》作浮者爲熱。﹞脈至如喘﹐名曰气逆者﹐不知與人言。﹝气厥不知言也。平按﹕气厥者《素問》《甲乙》作「暴厥﹐暴厥者」。﹞脈至如數﹐使人暴驚﹐三四日自已。﹝卒驚不療﹐三四日自已也。平按﹕如數《甲乙》作而數。﹞脈至浮合﹐浮合如數﹐一息十至以上﹐是與經气予不足﹐微見﹐九十日死。﹝浮合之脈﹐經气不足﹐微而見﹐九十日卽死也。平按﹕《素問》《甲乙》是下無與字﹐足下有也字。﹞

脈至如火新燃﹐是心精之予奪也﹐艸幹死。﹝心脈如鉤﹐今如火新燃﹐是心脈急疾﹐火精奪﹐故至艸幹──水時﹐被克而死。平按﹕新燃《素問》作薪然﹐《甲乙》作新然。《素問》《甲乙》死上有而字。﹞脈至如散采﹐肝气予虛也﹐木葉落死。﹝肝脈如弦﹐今散如五采﹐變見不定﹐是爲肝木气之虛損﹐至木葉落──金時﹐被克而死﹐有本爲棘﹑散葉也。平按﹕散采《素問》作散葉﹐《甲乙》作棘。﹞脈至省容者﹐脈寒如鼓也﹐是腎气予不足也﹐懸去棗華死。﹝腎脈如石﹐今如省容﹐寒而鼓動﹐是爲腎之水气有傷﹐故至棗華──土時﹐被克而死也。平按﹕省容《素問》《甲乙》作如省客。脈寒《素問》作脈塞。﹞脈至如丸泥﹐胃精予不足也﹐楡莢落而死。﹝莢﹐兼牒反﹐如豆莢等艸實。胃脈弱﹐今反如丸泥﹐幹堅之丸﹐卽是胃土气之有損﹐故至楡莢木時而死也。﹞脈至如橫格﹐是膽气予不足也﹐禾熟而死。﹝膽脈如弦﹐今如橫格之木﹐卽是木之膽气有損﹐故至禾熟──秋金時﹐被克而死也。﹞脈至如弦縷﹐胞精予不足也﹐病善言﹐下霜而死﹔不言﹐可治。﹝心胞脈至如鉤﹐今如弦之縷綫﹐散而不聚﹐是爲心胞火府有損﹐故至霜雪水時﹐被克而死。不好言者﹐心气未盡﹐故可療也。﹞脈至如交莢﹐交莢者﹐左右旁至也﹐微見﹐三十日而死。﹝莢﹐兼牒反﹐如豆莢等艸實也。脈至如相交﹐左右旁至是次轉﹐故微見三十日死也。

平按﹕莢《素問》作漆﹐《甲乙》作棘。注次轉二字疑有誤。﹞脈至如泉浮鼓胞中﹐太陽气予不足也﹐少气味﹐韭華死。﹝足太陽是腎之府脈﹐今如泉之浮鼓而動﹐卽膀胱胞气水之不足﹐故至韭莢華土時﹐被克而死。一曰韭英也。平按﹕泉上《素問》有湧字﹐《甲乙》有湧字。胞中《素問》《甲乙》作肌中。韭華死《素問》作韭英而死﹐《甲乙》作韭花生而死。﹞脈至如委土之狀﹐按之不得﹐肌气予不足﹐五色先見黑白累發死。﹝脾脈代﹐如雞足踐地﹐中間代絕。今按止如委土之狀﹐無有脾胃弱之气﹐又先累見黑白之色﹐是肺腎來乘﹐故死也。平按﹕委土《素問》作頹土。不得《甲乙》作不足。累發《素問》作壘發。﹞脈至如懸離﹐懸離者﹐浮揣切之益大﹐十二輸之予不足也﹐水凝而死亟。﹝浮實切之益大﹐此是懸離之狀。懸離脈見﹐卽五臟六腑﹑十二經輸气皆不足。十二經輸皆屬太陽﹐故至水凍冬時而死。亟﹐急也。病至水凝而死亟。居力反。平按﹕懸離《素問》作懸雍﹐《甲乙》作懸癰﹐《素問》新校正云「按全元起本懸雍作懸離﹐元起注云﹕懸離者﹐言脈與肉不相得也。」水凝《甲乙》作水凍。《素問》無亟字﹐《甲乙》同。﹞脈至如偃刀﹐偃刀者浮小急﹐按之堅急大﹐五臟宛熟寒熱﹐獨並於腎也﹐如此其人不得坐﹐立春而死。﹝浮之小急﹐按之堅急大者﹐此是偃刀之狀也。浮手取之卽小﹐爲气血俱少﹐按之堅實急大﹐多气少血﹐卽知五臟宛熟寒熱之气﹐惟並於腎﹐至春實邪來乘致死。平按﹕《素問》浮下有之字﹐急大作大急﹐宛熟作菀熟﹐《甲乙》作寒熱﹐注云﹕《素》作菀熟。﹞脈至如丸﹐滑不直﹐手按之不得也﹐膽气予不足也﹐棗葉生而死。﹝直﹐當也。脈如彈丸﹐按之不可當於指下﹐此是滑不直﹐膽气病脈狀也。

至於孟夏棗葉生﹐實邪來乘而死。平按﹕膽原抄作瞻﹐注同﹐疑是膽字之誤。《素問》《甲乙》作大腸﹐查大腸爲肺之腑﹐屬金﹔膽爲肝腑﹐屬木。本注云「至於孟夏棗葉生﹐實邪來乘而死。」按《五十難》曰「邪從前來者爲實邪。」滑氏本義云「我生者相﹐气方實也﹐居吾之前而來爲邪﹐故曰實邪。」孟夏火旺之時﹐爲木所生﹐乃木之實邪﹐應從膽爲是。再按上注「並於腎﹐至春實邪來乘致死。」腎爲水髒﹐水來生木﹐爲腎之實邪﹐其義正同。﹞脈至如華者﹐令人善恐﹐不欲坐臥﹐行立常聽﹐小腸予不足也﹐季秋而死。﹝脈之浮散﹐故如華也。心腑小腸虛小﹐故多恐坐臥不安。心虛耳中如有物聲﹐故恆聽。至於季秋﹐爲肺气來乘﹐遂致於死也。平按﹕如華《甲乙》作如舂。﹞

卷第十六﹟診候之三

虛實脈診

黃帝問於岐伯曰。余聞虛實。以決死生。願聞其情。岐伯曰。五實死。五虛死。﹝人之所病。五實具有者。不泄當死。所病五虛具有者。不下食當死也。﹞黃帝曰。何謂五實﹑五虛。岐伯曰。脈盛其皮熱。腹脹前後不通HT瞀。此謂五實。﹝人迎脈口脈大洪盛一實也。皮膚溫熱。陽盛二實也。心腹脹滿。三實也。大小便不通。四實也。

悶瞀不醒。五實也。HT音悶瞀木。候反HT目也。﹞脈細。皮寒。气少。泄注利。前後飲食不入。此謂五虛。﹝人迎脈口脈少細一虛也。皮膚寒冷。陽虛。二虛也。心腹少气。三虛也。大小便利。四虛也。飲食不下。五虛也。﹞

黃帝曰。其時有生者。何也。岐伯曰。漿粥入胃。泄注止。則虛者活。﹝漿是谷液。爲粥止利具。有五虛。粥得入胃。卽虛者可生也。﹞身汗得後利。則實可活。此其候也。﹝服藥發汗。或利得通。則實者可活也。﹞黃帝問岐伯曰。

願聞虛實之要。﹝虛實是死生之本。故爲要也。﹞岐伯對曰。气實形實。气虛形虛。此其常也。反此者病。﹝气謂衛气也。形身也。﹞谷盛气盛。穀虛气虛。此其常也。反此者病。﹝食多入胃。曰谷盛也。胃气多。曰气盛也。﹞脈實血實。脈虛血虛。此其常也。反此者病。﹝脈謂。人迎寸口脈也。血謂。經絡血也。﹞黃帝曰。如何而反。岐伯曰。

气虛身熱。此謂反。﹝衛气虛者。陰乘必身冷。今气虛。其身更熱。故爲逆也。﹞谷入气少。此謂反谷。不入气多。

此謂反。﹝食多入胃者。胃气還多。食不入胃。胃气還少。此爲順也。食多入胃。胃气反少。食不入胃。胃气反多。

此爲逆也。﹞脈盛血少。此謂反脈。少血多。此謂反。﹝寸口人迎脈盛。經絡血盛。寸口人迎脈少。經絡血少此爲順也。寸口人迎脈盛。而血反少。寸口人迎脈少。而經絡血多此爲逆也。﹞气盛身寒者。病得之。傷寒气虛。身熱者。

得之傷暑。﹝衛气盛者。其身當熱。今反身冷。此以傷寒所致也。衛气虛者。其身當冷今反熱者。此以傷熱所致也。﹞

谷多而气少者。得之有所脫血。居濕下也。﹝多食。當噫胃气多也。而反少者。此爲脫血。虛劣安臥處濕。濕傷脾气。故少气也﹞谷入少气多者。邪在胃及與肺也。﹝食少當胃气少也。而反多者。因胃及肺受於邪气。以爲呼吸故气多也。﹞脈小血多者。飲中熱也。﹝寸口人迎脈小。絡絡之血當少。今反多者。因傷熱飲。故經絡血盛也。﹞脈大血少者。脈有風气。水漿不入。此之謂也。﹝寸口人迎脈大。經脈之血應多。今反少者。因脈有邪气。漿水之液。

不得入脈。故血少也。﹞夫實者。气入也。夫虛者。气出也。﹝以下方刺之法。邪气入中。爲實也。正气出中爲虛也。﹞

地實者。熱也。地虛者。寒也。﹝地者行於補瀉。病之處者也。以手捫循其地。熱者所病。卽實可行瀉也。其地冷者。所病卽虛。宜行補也。﹞入實者。左手開鍼空。﹝左手以鍼刺入。於實行其瀉已可。徐出鍼用左手開其鍼空。令气得出。以爲瀉也。﹞入虛者。左手閉也。﹝右手刺入。於虛行其補已。可疾出鍼用。左手閉其鍼空。使气不出。以爲補也。﹞黃帝問曰。何謂虛實。岐伯答曰。邪气盛。則實。精气奪。則虛。﹝風寒暑濕。客身盛滿爲實。五臟精气奪。失爲虛也。﹞何謂重實曰。所謂重實者。言大熱。病气熱脈滿。是謂重實。﹝傷寒熱病。大熱曰實。經絡盛。滿故曰重實也。﹞問曰。經絡俱實。如何。何以治之。答曰。經絡皆實。是絡急而尺緩也。皆當俱治之。故曰滑。則順澀則逆。﹝脈寸口陽也。尺脈陰也。脈急寒多也。尺緩熱多也。寸口是陽。今反急寒尺地。是陰冷反爲熱。是爲經絡皆實可俱。瀉之經絡𨿽實。脈滑气盛爲順。易已脈澀气少爲逆。難已也。﹞夫虛實者。皆從其物類。終始五臟骨肉滑利。可以長久。﹝萬物之類。虛實終始。皆滑利和調。物得久生也。是以五臟六腑筋脈骨肉柔弱滑利。可以長生。故曰。柔弱者生之徒者也。﹞問曰。寒气暴上脈滿。實如何。答曰。實如滑。則生實。如逆。則死矣。﹝𨿽實柔滑可生也。實而寒。溫澀死之徒也。﹞問曰。其形盡滿何如。答曰。舉形盡滿者。脈急大堅。尺滿而不應也。如是者。順則生。逆則死。﹝舉身滿悶曰。形盡滿也。寸口之脈。寒气盛。堅然尺脈。不應其滿悶。然手足溫者。順療之易已。故生手足寒者。逆故死也。﹞問曰。何謂順則生。逆則死。答曰。所謂順者。手之溫也。所謂逆者。手足寒也。﹝寒气滿身。手足冷者。陽气盡。故死。手足溫者。陽气在四體漸來。通陽气和。則生。﹞問曰。乳子而病。

熱脈懸小者。何如。答曰。足溫則生。寒則死。﹝乳子病。熱脈應浮滑而反懸。小者足溫气下。故生足寒气不下。

逆者而致死也。﹞問曰。乳子中風。病熱者喘鳴。肩息者何如。答曰。喘鳴肩息者。脈實大也。緩則生。急則死。﹝乳子中風。病熱气多。血少得脈。緩熱宣泄。故生得急。爲寒不泄。故死也。﹞問曰。何謂重虛。答曰。脈气虛。尺虛是謂重虛也。﹝寸口脈虛。尺地及脈不虛。故曰重虛也。﹞問曰。何以知之。答曰。所謂气虛者。言無常也。尺虛者。行步然也。脈虛者。不象陰也。﹝HT方。反怯也。謂行步虛。怯然也。重虛者。何以知其候也。膻中气虛。不足令人無言志。定診得尺脈虛者。陰气不足。腰腳有病。故行步不正也。診得寸口之脈虛。則手太陰肺虛。

陰气不足。故曰不象也。﹞問曰。如此者。何如答曰。滑則生。澀則死。﹝寸口𨿽不得太陰。和脈而得溫滑者。生寒澀者。死也。﹞問曰。腸便血何如。答曰。身熱則死。寒則生。﹝血虛陽乘故死。血未甚虛。其身猶寒。所以得生也。﹞問曰。腸下白沫何如。答曰。脈沈則生。脈浮則死。﹝脈沈陰气猶在。故生脈浮陰盡。陽乘故死也。﹞問曰。

腸下膿血何如。答曰。脈懸絕則死。滑大則生。﹝脈懸絕陽气盡絕也。故死。滑大气盛。猶溫也。故生也。﹞問曰。

腸之病。身不熱。何如。答曰。身不熱。脈不懸絕。滑大皆曰生。懸澀皆曰死。以藏期之。﹝脈不懸絕。陰气猶在。滑大是陽气盛好。故生。其脈懸絕澀爲寒。是爲陽絕。以其髒之病。次傳爲死期也。﹞問曰。癲疾何如。答曰。

脈搏大。滑久自已。脈小堅急。死不治。﹝大者气多。血少滑者。气盛微熱。以其气盛微熱故久。自瘥脈小气血俱少。堅急爲寒。是則陽虛陰乘故死之。﹞問曰。癲疾之脈虛實何如。答曰。虛則可治。實則死。﹝癲疾陽盛病也。故陽脈盛。而實者不離於死。陽虛陰和故可療也。﹞問曰。消癉虛實何如。答曰。脈實大病久可治。脈懸小堅病久不可治死。﹝脈實又气多血少病。𨿽久可療其脈懸絕。血气俱少。又脈堅病。久不可療當死。﹞問曰。虛實何如。答曰。

气虛者肺虛也。气逆足寒。非其時則生。當其時則死。余藏皆如是也。﹝气虛者肺气虛也。脈虛故足寒。寒爲气逆也。秋時肺王肺气虛者爲死。余時肺气虛不死。如有肝气虛肝。气逆者足逆冷。當春時肝气王時虛者。爲死非其時爲生。如此余髒以爲例也。﹞問曰。脈實滿手足寒頭熱何如。答曰。春秋則生。冬夏則死。﹝下則陽虛陰盛。故手足冷也。上則陰虛陽盛。故頭熱也。春之時陽气未大秋時。陰气未盛。各處其和。故病者。遇之得生夏日陽盛陰格則頭熱加病也。冬時陰盛陽閉手足冷者。益甚也。故病遇此時。卽死也。﹞

卷第十六﹟診候之三

雜診

黃帝問岐伯曰。診法常以平旦陰气未動。陽气未散。﹝診法在旦凡有五要。故須旦以診色脈肺气行至手太陰十二經絡所有善惡之气。皆集寸口。故曰未動未入。諸陽脈中。故曰。未散此爲一也。﹞飲食未進。﹝進飲食已其气。

卽行善惡散。而難知故曰。未進食此爲二也。﹞經脈未盛。﹝未進飲食。故十二經气未盛。此爲三也。﹞絡脈調均。﹝以經未盛。大絡亦未盛。故絡脈調均。此爲四之也。﹞气血未亂。故乃可診。﹝衛气營血相參。以行其道故名爲亂。今並未行卽气血。未亂此爲五也。平旦有斯五義。故取平旦。察色診脈易知。善惡之也。﹞有過之脈。切脈動靜。﹝營衛將諸脈善惡行手太陰過寸口時。以手切按其脈動靜。卽知其善惡之也。﹞而視精明察五色。﹝視其面部及明堂臟腑分肉精明天惡五色之別。﹞觀五臟有輸余不足。五府彊弱形之盛衰。﹝五府謂頭背腰膝髓。五府者也。以此切脈察色。

視知五臟气之虛實。五府气之彊弱及身形盛衰之也。﹞以此參伍。決死生之分。﹝以此平旦切脈察色。知臟腑形气。

參伍商量以決人之死生之分之也。﹞夫脈者血之府。﹝以下切脈也。谷入於胃化而爲血行於經脈以奉生身。故經脈以爲血之府之也。﹞長則气治短則气病。﹝寸口之中滿九分者。爲長八分七分爲短也。﹞數則爲煩心。﹝動疾曰數。﹞大則病進。﹝洪盛曰大。﹞上盛則气髙。﹝人迎脈不時盛。﹞下盛則气脹。﹝寸口脈不盛气脹充也。﹞代則气衰。﹝久而一至爲代。﹞滑則气少。﹝脈滑利故气少。﹞澀則心痛。﹝脈之動難爲澀也。﹞渾渾單至如湧泉病進。﹝如湧泉上衝人手也。﹞而絕獘獘綽綽其去如弦絕者死。﹝獘獘綽綽未詳。脈來卒去。比之弦斷。此爲死候有本絕爲化之也。﹞夫精明五色者。气之華也。﹝次察色者也。五行之气變爲精華之色。各見於面及明堂部。內明堂鼻之也。﹞赤欲如以帛裹。

朱不欲如赭也。白欲如白璧之澤。不欲如堊也。一曰白欲如鵝羽。不欲如黃欲如羅裹。雄黃不欲如黃土也。黑欲如重漆色。不欲如炭也。一曰如地。靑欲如靑。璧之澤不欲如藍靑也。﹝赭赤土也堊。白土阿洛反。﹞五色精微象見矣。其壽不久。﹝精明五色微暗象見者。名曰色夭壽命不久之也。﹞夫精明者。所以視萬物。別白黑。審短長。以長爲短。以白爲黑。是精則衰矣。﹝萬物精明。則黑白辧矣。若不精明。則黑白不分。是夭色也。﹞五臟者中之府也。

中盛滿气傷恐音聲如從室中言是中气之濕也。﹝次聽聲者也。六腑貯於水谷以爲外腑。五臟藏於精神。故爲中腑五臟之气有餘。盛滿將有驚恐。有傷者乃是中气。得濕上衝胸嗌。故使聲重如室中言也。﹞言而微終日乃復言者。此奪气也。﹝言聲微小又不用言者當是有所奪气。气少故爾也。﹞衣被不斂。言語善惡不避。親疏者。此神明之亂也。

﹝是其陽明之气熱盛爲病心亂故其身不知所爲其言不識善惡以其五神失守故也。﹞倉廩所藏是門戶不惡也。﹝脾胃之气失守。則倉廩不藏。以其咽口門戶不自要約遂食於身不便之物也。﹞水泉不止是膀胱不藏也。﹝水泉小便也人之小便不能自禁者以胞不能藏約故遺尿不止也。﹞得守者生失守者死。﹝如前之病神明不亂得守者生。其神明亂失守者死也之。﹞夫五臟身之彊也。﹝五臟藏神。藏神爲身主故是身之彊也。﹞頭者精明之府也。頭憊視深精將奪矣。﹝頭爲一身之天天有日月人之頭有二目五臟之精皆成於目故人之頭爲精明府所以精明將奪力極頭傾視深力意視也憊蒲介反。﹞背者胸之府背曲肩隨府將壞矣。﹝心肺二輸在上當背太陽故背爲胸府背曲肩隨而乘胸臆將壞也之。﹞腰者腎之府轉搖不能腎將憊矣。﹝腎在腰脊之中故腰不隨腎將憊矣憊病也。﹞膝者筋之府屈伸不能行則僂跗筋將憊矣。﹝身之大筋聚結於膝膝之屈伸不能行則曲腰向跗皆是膝筋急緩故知筋將病也。﹞髓者骨之府也不能久立行則掉標骨將憊。﹝髓爲骨液髓髙則脛疼不能久立行則掉標戰動卽知骨將病矣。﹞得彊則生失彊則死。﹝攝養前之五府得身彊者爲生失者爲死也。﹞岐伯曰反四時者有餘爲精不足爲消。﹝上黃帝將問自說其義周備故岐伯言彊之得失所以人𨿽失彊反於四時得有餘者則五臟精勝爲生人之失彊得不足者則五臟消損爲死。﹞應大過不足爲精有餘爲消。﹝寸口人迎相過一倍以上爲應大過也大過得气不足則五臟精勝气過有餘則熱故五臟消損之也。﹞陰陽不相應病名曰關格。﹝人迎寸口四倍以上曰陰陽不相應不相應者陽气外格陰气內關之病也。﹞診血脈者多赤多熱多HT痛多多黑爲久痺多赤多黑多靑皆見寒熱也身痛面色微黃齒垢黃爪甲上黃黃癉。﹝血脈者絡脈也癉音丹內黃病也。﹞診目痛赤脈從上下者太陽病。﹝足太陽經從目內上額故有赤脈從上下貫瞳子者太陽之絡令人目痛當療太陽。﹞從下上者陽明病。﹝手足陽明之經並從鼻至目內故有赤脈從下上者陽明之絡令目有痛當療陽明之也。﹞從外走內者少陽病。﹝手足少陽經皆從目外來去於目銳走於目內故有赤脈從外入目者少陽之絡令目有痛當療少陽。﹞診寒熱赤脈從上下至瞳子見一脈一歲死見一脈半一歲半死見二脈二歲死見二脈半二歲半死見三脈三歲死。﹝赤脈從上下者太陽之絡也太陽絡脈從上下至瞳子三脈一時至者至三年死乃至惟見一脈至一年死者三陽者太陽也太陽之气最大故獨見者至一年死二陽者陽明也。至陽明有二絡見其气不大故二年死一陽者少陽也至少陽有三絡見其陽气少故得三年死也。﹞診齲齒痛按其陽明之脈來有過者獨熱在左左熱在右右熱在上上熱在下下熱。﹝手陽明脈從左右手指上行入下齒中上至於鼻足陽明脈從鼻下行入上齒中下至左右足指手足二陽明脈有病經所部過時獨熱者二脈一葙獨偏熱也手足陽明獨熱在左葙者卽左葙熱也獨熱在右葙者卽右葙熱也得手陽明脈熱卽知下齒齲也足陽明左右得熱準手陽明可知然得足陽明熱卽知上齒齲也獨熱在頭在左爲上在足在右爲下準手則足之左右可知齲者上下牙齒腫痛或出膿血此皆因熱風气所致故得熱爲候也據此正經兩葙俱診陽明卽太陰兩手俱有如何脾肺獨出於右理必不然也。﹞嬰兒病其頭毛皆逆上者必死。﹝腎主於血腎腑足太陽脈上頭以榮頭毛嬰兒血衰將死故頭毛逆上也。﹞耳間靑脈起者螈痛。﹝耳間靑脈足少陽膽脈也嬰兒無病則絡陷有病則起起者螈痛之候也。﹞大便赤靑辧食泄小者手足寒難已飧泄脈小手足溫易已也。﹝嬰兒大便所出靑赤辧異者名曰飧泄飧音孫脈小手足冷者飧泄難已脈小爲順手足溫陽气榮四末故易已也。﹞黃帝問曰何以知懷子之且生也岐伯曰身有病而無邪脈也。﹝以子在身故𨿽病其病之气不至於脈故無邪脈也。﹞黃帝問岐伯曰診得心脈而急此爲何病病形何如答曰病名心疝少腹當有形曰何以言之曰心爲牡髒小腸爲之使故曰少腹當有形黃帝曰善。﹝診得心脈心爲陽也急爲寒也寒气在心太陽小腸故少腹有形形疝積者也。﹞黃帝曰診得胃脈疝形何如岐伯曰胃脈實則脹虛則泄。﹝胃脈軟弱爲平今得胃气實脈卽知胃中脹滿若得胃气虛脈卽知泄利胃虛故脈虛也。﹞曰病成而變何如。﹝人病成極變爲他病未知變作何病之也。﹞曰風成爲寒熱。﹝風病在中成極變爲諸寒熱病也。﹞癉成爲消中。﹝癉脾胃熱也脾胃內熱日久變爲消中消中湯飲內消病也。﹞厥成爲癲疾。﹝陽明熱厥成極上實下虛變爲癲疾也。﹞久風爲飧泄。﹝春傷於風在腸胃之間日久變爲泄利之病。﹞賊風成爲癘。﹝賊風入腠不泄成極變爲癘亦之謂大疾眉落鼻柱等壞之也。﹞病之變化不可勝數。﹝夫病變爲他疾有斯五種若隨心隨物HT衍多端不可勝數但可以智量處調之取中縱醫方千卷未足以爲當之也。﹞黃帝曰有病厥者診右脈沈左脈不然病主安在岐伯曰冬診之右脈固當沈緊此應四時。﹝厥寒厥也左手不得沈緊得浮遲故曰不然也冬陰也右手亦陰也沈緊亦陰也冬時右手得沈緊之脈固當順四時也。﹞左浮而遲此逆四時在左當主病診在腎頗在肺當腰痛。﹝左陽也浮肺脈也冬時得左手肺脈虛邪來乘故腎病腰痛頗在於肺此卽是左手有肺脈之也。﹞曰何以言之曰少陰脈貫腎上胃肓絡肺今得肺脈腎爲之病故腎爲腰痛黃帝曰善。﹝腎脈足少陰從腎上膈入肺中故冬時左手得肺脈腎爲腰痛也。﹞厥陰有餘病陰痺。﹝足厥陰肝脈也脈循股陰入毛中環陰器上抵少腹故脈气有餘者是其陰气盛故爲陰痺者謂陰器中寒而痛。﹞不足病生熱痺。﹝厥陰脈气虛者少陽來乘陰器中熱而痛也痺痛之也。﹞滑則狐疝風。﹝厥陰脈气滑者陽气盛微熱以其气盛微熱乘陰故爲狐疝風也風气也狐夜不得尿日出方得人之所病與狐同故曰狐疝一曰孤疝謂三焦孤腑爲疝故曰孤疝也。﹞澀則病少腹積厥气也。﹝澀多血少气微寒以其厥陰多血少气有寒故少腹中血積厥气也。﹞少陰有餘病皮痺隱軫。﹝少陰足少陰腎脈也從足湧泉上貫肝入歸中肺主皮毛故少陰陰气有餘病於皮痺又病皮中隱軫皮起風疾也。﹞不足病腎痺。﹝少陰之肺虛受寒濕之气入腎故爲腎痺也。﹞滑則病腎風疝。

﹝少陰气虛太陽气乘微熱故爲腎風疝痛也。﹞澀則病積溲血。﹝气少微寒爲血多爲血積盛而血。﹞太陰有餘則病肉痺寒中。﹝足太陰脾脈也主肉故太陰盛以爲肉痺寒中也。﹞不足病脾痺。﹝太陰不足卽脾虛受邪故爲脾痺也。﹞滑則病脾風疝。

﹝得足太陰脈滑則是脾虛陽明气乘故脾病風疝之也。﹞澀則病積心腹時脹滿。﹝得太陰脈澀卽少气微寒多血故爲血積太陰脈注心中心腹時脹滿也。﹞陽明有餘病脈痺身時熱。﹝胃足陽明脈正別上至脾入腹裏屬胃散而之脾上通於心故陽明有餘不足心有病也心主於脈是以陽明有餘爲脈痺身時之熱者也。﹞不足病心痺。﹝陽明气虛不足太陰乘故爲心痺。﹞滑則病心風疝。﹝陽明气盛微熱故心病風疝也。﹞澀則病積時善驚。﹝陽明气虛陰乘微寒血多爲積積气時上衝心故喜驚之也。﹞太陰有餘病骨痺身重。﹝足太陽膀胱脈也足太陽脈气有餘盛乘於少陰少陰主骨今少陰病名曰骨痺寒濕在骨故身重之也。﹞不足病腎痺。﹝太陽虛而不足則少陰腎气使盛故爲腎痺。﹞滑則爲腎風疝。﹝太陽脈滑則陽盛微熱乘腎腎病風疝之。﹞澀則病積善時癲疾。﹝診得太陽脈澀則少气微寒多血下爲血積也善積气時上衝頭則爲癲疾之也。﹞少陽有餘病筋痺脇滿。﹝足少陽膽脈也肝主筋也足少陽盛陰病故爲筋痺肝病脇滿也。﹞不足病肝痺。﹝陽虛陰盛故爲肝痺也。﹞滑則病肝風疝。﹝得少陽滑者則少陽气盛微熱乘肝故肝病風疝也。﹞澀則病積時筋急目痛。﹝得少陽脈澀少陽气少微寒多血爲積也足少陽脈起目銳故脈寒筋急目痛也。﹞

卷第十六﹟診候之三

脈論

孟春始至黃帝燕坐臨觀八極始正風八之气而問雷公曰陰陽之類經脈之道五中所主何髒最貴。﹝八極卽八方也八方之風卽八風也夫天爲陽也地爲陰也人爲和陰而無其陽衰殺無已陽無其陰生長不止生長不止則傷於陰陰傷則陰災起矣衰殺不已則傷於陽陽傷則陽禍生矣故須聖人在人在天地間和陰陽气令萬物生也和气之也道謂先修身爲徳則陰陽气和陰陽气和則八節風調八節風調正則八虛風正於是疵癘不起嘉祥競集此不和所以然而然亦也故黃帝問身之經脈貴賤根據之調攝修徳於身以正八風之气斯是廣成所問之道也。﹞雷公曰春甲乙靑中主肝治七十二日是脈之主時臣以其道最貴。﹝雷公以肝主春甲乙萬物之始故五臟脈中謂肝藏脈爲貴。﹞黃帝曰卻念上下經陰陽從容子所貴最其下也雷公致齋七日復侍坐。﹝三陰三陽五臟終始之此最爲貴肝脈主時爲下故雷公自以爲未通致齋得詔之也。﹞黃帝曰三陽爲經。﹝三陽足太陽也膀胱脈也足太陽從二目內上頂分爲四道不項並正別脈上下六道以行於背與身爲經也。以是諸陽之主故得名也。﹞二陽爲經。﹝二陽足陽明脈也以是二陽之故得名也足陽明脈胃者脈也爲經絡海從鼻而起下咽分爲四道並正別脈六道上下行腹綱維於身故曰爲維也。﹞一陽遊部。﹝一陽足少陽膽脈者也足少陽脈以是少陽故曰一陽遊部有三部頭法於天以爲上部腰下法地以爲下部腰中法人以爲中部此一少陽起目外絡頭分爲四道下缺盆並正別脈上下主經營一節流气三部故曰遊部也。﹞此知五臟終始。﹝此三陽脈起於五臟終於五臟故知此脈者知五臟終始之也。﹞三陽爲表二陰爲裏一陰至絕作明晦卻具合以攻其理。﹝三陽太陽也太陽在外故也爲表也二陰少陰也少陰居中故爲裏也一陰厥陰也厥陰脈至十二經脈絕環之終寸口人迎亦然故曰至絕如此三陽三陰之脈見於寸口人迎表裏作日夜之變卻審委具共相合會以政身之理之也。﹞雷公曰受業未能明也。﹝雷公自申不通之意。﹞黃帝曰所謂三陽者太陽爲經三陽脈至手太陰而弦浮而不沈決以度察以心合之陰陽之論。﹝太陽於三陽之气衛气將來至手太陰寸口中見供太以長是太陽平也今至寸口弦浮不沈此爲病也如此商量可決之以度數察之以心神也。﹞所謂二陽者陽明至手太陰弦而沈急不鼓炅至以病皆死。﹝炅音桂兒也此經熱也陽明之气於二陽也陽明脈至於寸口見時浮太而短是其陽明平也今至寸口弦而沈急不鼓是陰擊陽又爲熱病熱至故爲陽明太陽之病皆死也。﹞一陽者少陽也至手太陰上連人迎弦急懸不絕此少陽之病也專陰則死。﹝陽气始生故曰少陽少陽脈至寸口乍疏乍數乍長乍短平也今見手太陰寸口並及喉側胃脈人迎二處之脈並弦急懸微不斷絕是爲少陽之病也若弦急實專陰無陽懸而絕者死也。﹞三陰者此六經之所主也。﹝三陰太陰也六經謂太陰少陰厥陰之脈手足兩葙合有六經脈也此六經脈以太陰爲主太陰有二足太陰受於胃气與五臟六腑以爲資糧手太陰主五臟六腑之气故曰六經所主也。﹞交於太陰伏鼓不浮上空志心。﹝交會也三陰六經之脈脈皆會於手太陰寸口也肺气手太陰脈寸口見時浮澀此爲平也今見寸口伏鼓不浮是夫其常也腎脈足少陰貫脊屬骨絡膀胱從腎貫肝上鬲入肺中從肺出肺心肺气下入腎志上入心神之空也。﹞二陰至脈其气歸膀胱外連胃脾。﹝二陰少陰也少陰上入於肺下合膀胱之腑也外連脾胃者脾胃爲臟腑之海主出津液以資少陰少陰在內外與脾胃臟腑相之者也。﹞一陰獨至絕气浮不鼓勾而滑。﹝一陰厥陰也厥陰之脈不兼余脈故爲獨也在寸口亦至絕𨿽浮動不鼓盛也勾實邪來乘也滑者气盛而微熱之也。﹞此六脈者乍陽乍陰六屬相並繆通其五臟而合於陰陽。﹝五臟六腑三陰三陽气之盛衰故見寸口則乍陰乍陽也繆牙也髒脈別走入腑腑脈別走入髒皆交相屬可通臟腑合陰陽之也。﹞先至爲主後至爲客。﹝陰陽之脈見寸口時先至爲主後至爲客也假令先得肝脈肝脈爲主後有餘脈來乘卽爲客也。﹞雷公曰臣悉書嘗受傳經脈誦得從容之道以合從容之道以合從容不知次第陰陽不知雌雄。﹝三陰三陽經脈容從之道悉書以讀之未知陽造物次第及雄雌之別也從容審理也雷公自謂得審理之經行之合理身之理也。﹞黃帝曰三陽爲父。﹝三陽太陽也太陽陽脈在背管五臟六腑气輸以生身尊比之於天故爲父也。﹞二陽爲衛。﹝二陽陽明也陽明脈在腹經絡於身故爲衛。﹞一陽爲紀。﹝一陽少陽也少陽之脈在身兩側經營百節綱紀於身故爲紀者之。﹞三陰爲母。﹝三陰太陰也太陰脈气內資臟腑以生身尊比之內地故爲母母也。﹞二陰爲雌。﹝二陰少陰也少陰旣非其長又非其下在內居中故爲雌也。﹞一陰獨使。﹝一陰厥陰也厥陰之脈惟一獨行故曰獨使也。﹞是二陽一陰陽明主病不脈一陰而動九竅皆沈。﹝當動義蠕動輕動二陽陽明也一陰厥陰也是陽明厥陰二脈至者卽陽明爲病以陽明不勝厥陰以厥陰蠕動勝陽故九竅沈塞不利也。﹞三陽一陰太陽勝一陰不能止內亂五臟外爲驚駭。﹝三陽太陽也一陰厥陰也診得太陽厥陰之脈是爲外陽勝陰陰气內虛厥陰不能止陽則陽乘於內五臟气亂外陽復發盛爲驚駭之病之。﹞二陰一陽病在肺少陰沈勝肺傷脾故外傷四肢。﹝二陰少陰也一陽少陽也少陰气盛少陽气微少陰脈气上乘於肺旁及於脾故使四肢不用也。﹞二陰二陽皆交至病在腎罵詈妄行癲疾爲狂陰。﹝二陰少陰也二陽陽明也陰陽明俱至交會則陰虛陽勝遂發爲狂罵詈馳走若上實則爲癲疾倒僕也。﹞二陰一陽病出於腎陽气客遊於心管下空竅堤閉塞不通四肢別離。﹝二陰少陰也一陽少陽也診得少陰少陽二脈是爲陰實爲病故曰出腎也足少陽正別之脈上肝貫心故少陽客於心管之下陽實爲病故心管下空竅皆悉堤障閉塞不通利也心管心系也心腑手太陽之脈絡心循咽抵胃胃主四肢故不通爲四肢之病也手足各不用不相得故曰別離之也。﹞一陰一陽代絕此陰气至心上下無常出入不知喉嗌漧燥病在土脾。﹝一陰厥陰也一陽少陽也厥陰肝脈也少陽膽脈也少陽之脈上肝貫心診得二脈更代上絕陰脈盛時乘陽至心從心更代上下無常不可定其陽出陰入故曰出入不知也厥陰上抵少腹使胃上貫膈布脇肋循喉嚨故其病喉嗌漧燥病在於脾脾胃同气也厥陰之气連土脾胃之也。﹞二陽三陰至陰皆在陰不過陽陽气不能止陰陰陽並絕浮爲血瘕沈爲膿。﹝二陽陽明也三陰太陰也至陰脾也足陽明絡脾故與太陰皆在陰也其陰不能過入出土陽陽復不能過土陰是爲陰陽隔絕陽脈獨浮故結爲血瘕陰脈獨沈結以爲膿扶反義當腐壞壞。﹞陰陽皆壯以下至陰。﹝太陰陽明皆盛以下入脾爲病。﹞陰陽之解上合昭昭下合冥冥診決死生之期遂次含歲年。﹝如前經脈陰陽論解解道言其生也上合昭昭陽之明也語其死也下合冥冥陰之暗也如此許診決死生不失其候遂得次第各合日月歲年之期之也。﹞雷公曰請問短期黃帝不應雷公復問黃帝曰在經論中。﹝指在此經論短斯中者也。﹞雷公曰請問短期。﹝請問短期之論。﹞黃帝曰冬三月之病病合土陽者至春正月脈有死徵皆歸出春。﹝冬陰也時有病有陽气來乘至正月少陽王時陰气將盡故脈有死其徵死冬三月病皆歸出春春時出王萬物故曰出春也。﹞冬三月之病病在理已盡艸與柳葉皆殺陰陽皆絕期在孟春。﹝理中也冬時陽气在肉冬之陰气爲陽所傷已盡在艸柳葉火時反而死若陰陽隔絕正月時死之者也。﹞春三月之病陽病日殺陰陽皆絕期在漧艸。﹝春爲陽也春陽气王今陽病者是陽衰故死也若陰陽隔絕不相得者至土季秋金气王時被克而死之也。﹞夏三月之病病至陰不過十日陰陽交期在水。﹝夏陽也至陰脾也夏陽脾病爲陽所優故不過脾之成數十日而死若陰陽交擊期在水廉檢反水靜也七月水生時之也。﹞秋三月之病三陽俱起不治自已陰陽交合者立立不能坐坐不得起三陽獨至期在石水。﹝三陽太陽陽明少陽也秋三月病診得三陽之脈同時而起是陽向衰少陰𨿽病不療自已若陰陽交事一上下故立不能坐不能起也若三陽之脈各別獨至者陽不勝陰故至十月水凍時死也寒甚水凍如石故曰石水也。﹞二陰獨至期在盛水也。﹝二陰少陰也少陰獨至則陰不勝陽故至春月水解水盛時死之也。﹞黃帝坐明堂召雷公問曰子知醫之道乎誦而頗能別別而未能明明而未能章足以治羣僚不足至侯主。﹝明堂天子所居室也習道有五一誦二解三別四明五章子能誦之未能解別且可行之士羣僚不可之進尊貴。﹞星與日月光以章經術後世益明上通神農若著至教擬於二皇。﹝樹立也雷公所願立天之道以章經術益明後代上通神農至教擬於古之伏羲神農二皇大道也疑當爲擬者也。﹞黃帝曰善無失此陰陽表裏上下雌雄輸應也。﹝試令至誠。﹞而道上知天文下知地理中知人事可以長久。﹝言其所教合道行之長生久視也。﹞以教眾庶亦不疑殆醫道論篇可傳後世可以爲寶。﹝誠令至傳寶也。﹞

雷公曰請受道諷誦用解黃帝曰子不聞陰陽傳乎曰不知曰夫三陽太陽爲葉上下無常合而病至偏周陰陽。﹝三陽太陽也諸陽之行從頭至足若上下行不能根據度數合而爲病則內傷五臟外害六腑無所不周也。﹞雷公問曰三陽莫當請聞其解。﹝莫當言其力太。﹞黃帝曰三陽獨至者是三陽並至並至如風雨上爲癲疾下爲漏病亦無期內無正不正中經紀診無上下以書別。﹝三陽獨至謂太陽獨至也太陽獨至卽太陽陽明少陽並於太陽以太陽爲首而至故曰並至也陽气好升上走於頭如風雨暴疾上盛下虛上盛故爲癲疾下虛發爲漏病漏病謂膀胱漏泄大小便數不禁守也。﹞雷公曰臣治疏KT脫意而已黃帝曰三陽者至陽也積並則爲驚病起而如風至如礪九竅皆塞陽气傍洫幹嗌喉塞。﹝太陰之極以爲至陰太陽之極以爲至陽也太陽與陽明少陽爲若別用則無病若並聚用則陽气盛故爲驚也驚狂起速故如風也病作甚重如礪也陽气熱盛傍洫上下則九竅不通嗌漧喉塞也洫溢也。﹞並於陰則上下無常薄爲腸。﹝陰謂脾腎陽盛並於脾腎則腸胃中气上下無常若盛气停薄腸胃之中發爲腸腸下利膿血是傷寒熱者也。﹞此謂二陽直心坐不得起臥者身全二陽之病也。﹝二陽陽明也陽明正別之脈屬胃散脾上通於心故曰直心陽明脈胃也脾胃生病四肢不用坐臥身重卽陽明之病也。﹞且以知天下可以別陰陽應四時合之五行。﹝上雷公請願受樹天度四時陰陽今已爲子具言之耳也。﹞黃帝燕坐召雷公而問之曰汝受術誦書善能覽觀雜學及於比類通合道理爲餘言子所長。﹝帝令雷公言己所長。﹞五臟六腑膽胃大腸脾胞腦髓涕唾哭泣悲哀水所從行此皆人之所生治之過失也子務明之不以十全卽不能知爲世所怨。﹝脾胃糟粕入於小腸小腸盛受卽是脾之胞也並腦髓此眾人有爲六腑並泣唾泣諸津液等眾人莫不以此爲生也其理生失者子乃欲明理生之術使病者十全而不能明必爲天下人所怨也。﹞雷公曰臣請誦脈經上下編甚眾多別異比類由未能以十全也安足以別明之。﹝臣之所誦脈經比類甚眾多療疾病猶未能病十全十又安能調人未病之病以爲開明乎也。﹞黃帝曰子試別通五臟之過六腑之所不知鍼石之敗毒藥所宜湯液滋味具言其狀悉言以對請問不知。﹝誠至審也過不知五臟之失也五臟六腑鍼石毒藥湯液滋味子所不通者可具言其狀當悉爲言對子所不知也。﹞雷公問曰肝虛腎虛脾虛皆令人重體煩當投毒藥刺灸HT石湯液或已或不已請聞其解。﹝此三陰藏其脈從足上行太陰少陰上至於口厥陰上至頭頂所以此三陰脈虛多參居爲病故令體重煩療之有瘥請聞其解也音悶也。﹞黃帝曰公何年之長而問之少也余眞問以自謬也吾問子窈冥子言上下編以對何也。﹝子之年長所問須髙今問卑少是所怪也余眞問子脈之浮沈窈冥之道子以上下編中三髒虛理以答餘者未爲當之也。﹞夫脾虛浮似肺腎小浮似脾肝急沈散似腎此皆工之所時亂也然恐從容得也。﹝言四髒之脈浮沈相似難以別知名曰窈冥肺脈浮虛如毛脾之病脈浮虛相似腎脈𨿽沈血气少時虛浮似脾肝脈弦急沈散似腎脈沈此皆工人時而不知惟有從容安審得之名曰窈冥也。﹞若夫三髒土木水參居此童子之所知也問之何也。﹝土脾木肝水腎三气參居受邪令人體重者此乃初學未足深也。﹞雷公曰於此有人頭痛筋攣骨重怯然少气噫噦腹滿時驚不嗜臥此何髒之發也。

﹝舉此八病問所生處。﹞脈浮而弦切之石堅不知其解問以三髒以知比類。﹝問三髒之脈浮弦石等比類同異也。﹞黃帝曰夫之從容之謂。﹝三髒之脈安審知之故曰從容也。﹞夫年長則求之其腑。﹝五十以上曰長如前三髒脈病有年五十以上者療在六腑以其年長血气在於六腑之中故求之腑也。﹞年少則求之於經。﹝男子十六以上女子四十以上血气在五臟之中故求之髒也。﹞今子所言皆夫八風菀熟五臟消鑠傳邪相受。﹝八風八邪虛邪風也八邪虛風菀熟次傳入於髒令五臟消也鑠式藥反銷也菀熟言蓄積故爲病也。﹞夫浮而弦者腎不足也。﹝腎脈沈石今反弦浮故腎不足也。﹞沈而石者是腎气內著也。﹝腎脈微石是其平也今沈而復石是腎眞脈無有胃气內著骨髓也。﹞怯然少气是水道不得形气索。﹝怯心不足也腎气虛故腎間動气微弱致使膀胱水道不得通利也腎間動气乃是身形性命之气眞气不足動形取气故曰形气乘也。﹞咳嗽煩是腎气之逆。﹝水道不利气循腎脈上入心肺故咳嗽煩是腎气之逆也。﹞一人之气病在一臟也若言三髒俱行不在法也。﹝此爲一人之气病在腎臟非一人病在腎脾脈肝三髒者也。﹞雷公曰於此有人四肢懈惰喘咳血泄愚人診之以爲傷肺切脈浮大而緊愚不敢治粗工下HT病愈多出血止身輕此何物也子所能治知亦眾多與此病失矣。﹝懈惰喘咳泄血而脈當沈細今反洪大而緊愚人𨿽謂以爲肺傷疑不敢療也有粗工不量所以直下HT石出血病瘥眾多然於大病不當而出血卽能除瘥其義何也。﹞黃帝曰譬以鴻飛亦神於天夫聖人治病修法守度授物比類化之冥冥循上及下何必守經。﹝鳥行無章故鴻飛而得衝天聖人不守於經適變而有所當故粗工於經𨿽有所失於病遇所當斯亦不足以爲怪也。﹞今夫脈浮大虛者是脾气之外絕去胃外歸陽明也夫二火不勝三水是脈亂而無常也。﹝以其脾病其气不行於胃故脈浮大也脾气去胃外乘陽明也二火者二陽卽陽明也三水者三陰卽太陰也今太陽病气外乘陽明卽二火不勝三水也陽明不勝太陰故脈亂無常之也。﹞四肢懈惰此脾精之出行。﹝脾之精气出散故出行也出散不營也故四肢懈惰也。﹞喘咳者是水气並陽明也。﹝太陽三水並陽明也手陽明絡肺故喘也。﹞血泄者脈忽血無所行也。﹝陽明血脈盛急不行故嘔血也。﹞若夫以爲傷肺者由以狂也不引比類是知不明也夫傷肺者脾气不守胃气不輕精气不爲使眞髒壞決脈旁絕五臟滿泄不衄則嘔此二者不相類譬如天之無形地之無理白與黑相遠矣是吾失過以子知之故不告子明引比類從容是以名曰診經是謂至道。﹝輕淸也不淸胃气獨也是傷肺泄血與脾虛泄血其理不同以爲同者是失也謂子知之不告子者吾之過也如能明引比類安審得之是謂診經道也。﹞問曰人之居處動靜勇怯脈亦爲之變乎曰凡人之驚恐志勞動靜皆以爲變。﹝言勇怯之人非直動靜有驚恐志勞其脈亦有喘數也。﹞是以夜行則喘喘出於腎。﹝夜陰也腎亦陰也夜行志勞陰並破脈喘出腎也。﹞淫气病肺有所墮恐喘出於肝。﹝淫邪之气之先病於肺又因墜墮恐怖有喘者是肺賊邪乘肝肝病爲喘之也。﹞淫气客於脾有所驚駭喘出於肺﹝淫邪之气先客於脾﹐又因有所驚駭脈有喘者﹐是脾虛邪乘肺﹐肺病爲喘也。﹞淫气傷於心度水趺僕喘出於腎與骨當是之時勇者气行已怯者則著而爲病。﹝腎主水及與骨也淫邪先傷於心又因度水趺僕心腎气盛爲賊邪乘心故心病爲喘也當爾心病因驚失水僕時勇者壯气助心正气得行病得除已怯者因驚失神故曰病而喘之也。﹞故曰診病之道觀人勇怯骨肉皮膚能知其情者以爲診法。﹝診病之道先觀人之五事得其病情者以爲診法也。﹞故飽甚則汗出於胃。﹝汗陰液也人動有所過陽盛反衰所以陰液出也傷飽气盛反衰故汗出胃也。﹞驚而奪精汗出於心。﹝驚怖傷神反衰故汗出心也。﹞持重遠行汗出於腎。﹝持重气盛傷志反衰故汗出腎者也。﹞疾走恐懼汗出於肝。﹝疾走恐懼气盛傷魂反衰故汗出肝也。﹞搖體勞苦汗出於脾。﹝脾主體內故搖動形體勞苦气盛反衰汗出於脾也。﹞故春秋冬夏四時陰陽生病起過用此爲常。

﹝人於四時飲食勞佚不能自節以生諸病斯乃愚人起過之常也。﹞食气入於胃散精於肝淫气筋。﹝食气入胃胃之血气之精散入五臟而獨言肝以肝爲木東方春气爲物之先故也淫溢气爲筋者也。﹞食入於胃濁气歸心。﹝胃气分二淸者爲气濁者爲血心主於血故濁歸於心也。﹞淫精於脈脈气畱經。﹝心之精甚停畱十二大經中也。﹞經气歸於肺。﹝肺以主气故二經脈之气皆歸於肺也故肺主气也。﹞肺朝百脈。﹝十二經脈奇經八脈十五大絡等絡脈皆集肺脈兩手太陰寸口而朝之。﹞輸精於皮毛。﹝肺气行於孫絡通輸精气至皮毛中也。﹞毛脈合精行气於腑。﹝毛脈卽孫脈也謂孫絡者卽精气和合行於六腑皆肺气也。﹞腑精神畱於四髒。﹝六腑貯於水谷水谷之气化爲精神畱在四髒之中亦肺气之所行者也。﹞气歸於權衡以平气口成寸以決死生。

﹝權衡謂陰陽也以其陰陽之平平於气口之脈成九分爲寸候五臟六腑之脈以決死生也。﹞飲食入於胃遊洫精气上輸於脾脾气散精上歸於脾肺。﹝溝洫通水處也深八尺曰洫四尺曰溝飲食入胃津液遊於肺中比之遊洫精气上輸與脾脾受气已上輸與肺有字爲洫與溢同從胃流气入脾非散溢也。﹞肺調水道下輸膀胱。﹝肺以主气通津液濁者下行輸與膀胱爲溲也。﹞水精四布水精血气也肺行血气布於四髒也。五經並行合於四時五臟陰陽動靜揆度此以爲常。﹝四髒經脈並肺臟經以爲五經也五臟經並行於气以外合四時之气內應五臟陰陽動靜以應法度也揆應度應法度之也。﹞太陽藏獨至厥喘虛气逆是陰不足陽有餘也表裏當俱瀉取下輸。﹝太陽足太陽卽三陽也藏足少陰二陰者一腑藏腎與膀胱脈獨至時厥而復喘虛而气逆虛者是陰气不足厥而喘者陽气有餘也少陰不足微不足也太陽有餘有餘太也故微瀉少陰使其不盛甚瀉太陽使其平也所以表裏俱取下輸下謂是足少陰及足太陽下五輸也。﹞陽明髒獨至是陽气重並也當瀉陽補陰取下輸。﹝陽明足陽明也卽二陽也藏足太陰三陰者也此一腑藏脾與胃脈獨至寸口陽明爲首兼太陰而至寸口者卽陽气重並於陰故瀉足陽明補足太陰也皆取下之五輸也。﹞少陽獨至是厥气也喬前卒大取下輸少陽陽獨至者一陽之過。﹝足少陽卽一陽也少陽獨至卽是厥逆气至也少陽與厥逆气至是少陽盛而爲過其絡卒太在足外踝之上三寸喬脈付陽穴前以筋骨之間爲下輸也。﹞太陰藏傳者用省眞五脈气少胃气不平三陰也宜治下輸補陽瀉陰。﹝太陰足太陰也卽三陰也髒謂脾臟也傳輸聚不營五卽用省少也眞五臟脈少於胃气故曰不本故太陰脈卽是三陰者也如此卽陰盛陽虛所以須補陽瀉陰取下五輸之也。﹞一陰獨嘯獨嘯少陰之厥也陽並於上血脈爭張陰气歸於腎宜治經絡瀉陽補陰。﹝足少陽從耳後入耳中出走耳前所以陽盛耳鳴故曰一陰獨嘯也腎主於耳腎脈少陰也陽盛耳鳴卽知少陰厥逆陽盛於上陰气歸下宜瀉陽補陰經之脈之也。﹞二陰至厥陰之治也眞虛心厥气畱薄發爲白汗調食和藥治在下輸。﹝二陰少陰也眞實也少陰之脈虛厥陰脈實虛者心故厥气停薄於心發爲白汗心液也如此可調於食可和於藥可行鍼石於下五輸別療之也居玄反色忿之也。﹞太陽藏何象三陽而浮。﹝太陽三陽也故脈象三陽之脈浮者是也。﹞少陽藏何象一陽滑而不實。﹝滑者陽气盛微熱不實虛也。﹞陽明藏何象象心之太浮也。﹝象心脈太而浮也太者多少气之也。﹞太陰藏搏言其伏鼓也。﹝太陰之脈聚伏鼓動也。﹞二陰搏至腎沈不浮。﹝少陰之脈聚至沈於骨邊不浮也。﹞

卷第十七﹝卷首缺﹐只餘捲尾﹐篇目亦缺﹞﹟證候之一

平按﹕此篇自此五色之死也以上殘缺﹐篇目亦不可考﹐故自心之合脈也至白如枯骨者死﹐從《素問﹟五藏生成》篇補入。自此五色之死也至鍼之緣而去也﹐見《素問》卷三第十《五藏生成》篇﹐又見《甲乙經》卷一第十五﹐惟編次小異。自目色赤至末﹐見《靈樞》卷十一第七十四《論疾診尺》篇﹐又見《甲乙經》卷十二第四。

心之合﹐脈也﹔其榮﹐色也﹔其主﹐腎也。肺之合﹐皮也﹔其榮﹐毛也﹔其主﹐心也。肝之合﹐筋也﹔其榮﹐爪也﹔其主﹐肺也。脾之合﹐肉也﹔其榮﹐唇也﹔其主﹐肝也。腎之合﹐骨也﹔其榮﹐發也﹔其主﹐脾也。是故多食鹹﹐則脈凝泣而變色﹔多食苦﹐則皮槁而毛拔﹔多食辛﹐則筋急而爪枯﹔多食酸﹐則肉胝而唇揭﹔多食甘﹐則骨痛而發落﹐此五味之所傷也。故心欲苦﹐肺欲辛﹐肝欲酸﹐脾欲甘﹐腎欲咸﹐此五味之合﹐五臟之气也。﹝平按﹕《素問》作「此五味之所合也。五臟之气」﹐新校正云「按全元起本云﹕此五味之合五臟之气也。連上文。

《太素》同。」﹞故色見靑如艸玆者死﹐黃如枳實者死﹐黑如炱者死﹐赤如血者死﹐白如枯骨者死。﹝以上從《素問﹟五藏生成》篇補入。﹞此五色之死也。﹝玆﹐靑之惡色也。炱音苔﹐謂艸煙棲聚炱煤﹐黑之惡色也。﹐凝惡之血也。枯骨﹐白之惡色也。平按﹕《素問》之下有見字。﹞靑如翠羽者生﹐黑如烏羽者生﹐赤如雞冠者生﹐黃如蟹腹者生﹐白如豕膏者生﹐此五色見而生者也。此五者﹐皆病候不死者色也。﹝平按﹕《素問》黑如烏羽者生在白如豕膏者生下﹐見而生者也作之見生也。

《甲乙》羽下﹑冠下﹑腹下﹑膏下﹐均無「者生」二字。﹞生於心﹐如以縞裹朱﹔生於肺﹐如以縞裹紅﹔生於肝﹐如以縞裹紺﹔生於脾﹐如以縞裹栝蔞﹔生於腎﹐如以縞裹紫﹐此五臟所生之榮也。

﹝縞﹐工道反﹐白練。此五者﹐皆是無病平人之色也。平按﹕《甲乙》樓作蔞﹐蔞下有實字。

《素問》榮上有外字《甲乙》同。﹞味當五臟﹕白當肺辛﹐赤當心苦﹐靑當肝酸﹐黃當脾甘﹐黑當腎咸﹔﹝此言五味藏色所當也。平按﹕《素問》味上有色字。﹞故白當皮﹐赤當脈﹐黃當肉﹐靑當筋﹐黑當骨。﹝此言五事五色所當也。平按﹕《素問》靑當筋在黃當肉上。﹞諸脈者皆屬於目﹐諸髓者皆屬於腦﹐諸筋者皆屬於肝﹐諸血者皆屬於心﹐諸气者皆屬於肺﹐此四肢八溪之朝夕也。﹝諸脈﹑髓﹑筋﹑血﹑气等五屬血气﹐皆於四肢八溪朝夕往來。八溪﹐八脈也。

平按﹕《素問》肝作節。﹞故人臥血歸於肝﹐肝受血而能視﹐足受血而能步﹐掌受血而能握﹐指受血而能捕。﹝人臥之時﹐肝﹑足﹑掌﹑手指四事﹐皆受作於四﹐能有所用也。平按﹕捕《素問》作攝。注指上手字﹐據經文肝足掌指四事﹐疑衍。﹞臥出而風吹之﹐血而膚者爲痺﹐於脈者爲泣﹐於足者爲厥﹐﹝出不覆身也。臥不覆身﹐爲風所吹﹐寒風入腠﹐血寒凝聚﹐積膚爲痺﹐積脈血澀﹐積足爲厥。厥﹐逆也。平按﹕《素問》作凝。而膚﹐而字《素問》作於﹐應根據《素問》爲允。﹞此五者﹐血行而不得反其故空﹐爲厥痺。﹝此諸五者﹐爲得寒邪﹐入血凝澀﹐不得流入空竅中﹐故聚爲足厥之病。有三無五﹐五當字誤也。平按﹕五《素問》作三﹐故空《素問》作空故﹐據本注﹐應根據《素問》爲允。﹞人有大谷十二分﹐小溪三百五十四﹐名小十二關﹐此皆衛气之所畱止﹐邪气之所容也﹐鍼之緣而去也。

﹝小曰溪﹐大曰谷﹐溪谷皆流水處也。故十二經脈名爲大谷﹐三百六十五絡名曰小溪﹐據前後體例﹐無五十四。手足十二大節﹐名十二關。此等溪谷關節﹐皆是气之行止之處﹐故爲衛气所畱﹐邪气所容﹐緣此鍼石行之﹐以去諸疾也。平按﹕小十二關《素問》作少十二兪﹐新校正云「《太素》兪作關。」容《素問》作客。鍼之緣而去也《素問》作鍼石緣而去之。﹞

目色赤者病在心﹐白在肺﹐靑在肝﹐黃在脾﹐黑在腎﹐黃色不可名者病在胸中。﹝惡黃之色不可譬諭言之﹐言之故不可名之也。平按﹕《甲乙》白靑黃黑下均有色者病三字。﹞

卷第十九﹟設方

知古今

平按﹕此篇自篇首至末﹐見《素問》卷四第十四《湯液醪醴論》篇。

黃帝問於岐伯曰﹕爲五穀湯液及醪醴柰何﹖﹝醪﹐汁澤酒。醴﹐宿酒也。此並擬以去病﹐爲之柰何也﹖平按﹕《素問》無於岐伯三字。﹞岐伯對曰﹕必以稻米﹐炊之稻薪﹐稻米者完﹐稻薪者堅。曰此得之天之和﹐髙下之宜﹐故能至完﹔伐取得時﹐故能至堅。﹝稻米得天之和气﹐又髙下得所﹐故完。稻薪收伐得時﹐所以堅實﹐用炊以爲醪醴﹐可以療病者也。平按﹕曰此得上《素問》有「帝曰﹕何以然﹖岐伯」七字。之天之和《素問》作天地之和﹐至堅下有也字。﹞黃帝問於岐伯曰﹕上古聖人作湯液醪醴﹐爲而不用何也﹖曰﹕上古聖人作爲湯液醪醴者﹐以爲備耳。夫上古作湯液﹐故爲而弗服。﹝伏羲以上﹐名曰上古﹔伏羲以下﹐名曰中古﹔黃帝之時﹐稱曰當今。上古之時﹐呼吸與四時合气﹐不爲嗜欲亂神﹐不爲憂患傷性﹐精神不越﹐志意不散﹐營衛行通﹐腠理致密﹐神淸性明﹐邪气不入﹐𨿽作湯液醪醴﹐以爲備擬﹐不爲服用者也。平按﹕黃帝問於岐伯曰《素問》作帝曰。何也下《素問》有岐伯二字﹐上古作自古﹐作爲作之作。﹞中古之世﹐徳稍衰也﹐邪气時至﹐服之萬全。﹝上古行於道徳﹐建徳旣衰﹐下至伏羲﹐故曰稍衰也。帝王徳衰﹐不能以神化物﹐使疵癘不起﹐嗜欲情生﹐腠理開發﹐邪气因入﹐以其病微﹐故服湯液醪醴。稍衰而猶純﹐故因湯液而萬病萬全。﹞曰﹕今之世不必已何也﹖﹝不定皆全﹐故曰不必已也。平按﹕《素問》曰上有帝字。﹞曰﹕當今之世﹐必齊毒藥攻其中﹐石鍼艾治其外﹐形獘血盡而功不立者﹐何也﹖﹝廣前問意。問意曰﹕良藥可以養性﹐毒藥以療病。黃帝不能致徳﹐邪气入深﹐百性疾甚﹐盡齊毒藥以攻其內﹐石鍼艾以療其外﹐外則形獘﹐內則血气盡﹐而形不愈﹐其意何也﹖平按﹕《素問》曰上有岐伯二字﹐外下有也字及帝曰二字。﹞曰﹕神不使。何謂神不使﹖﹝人之神明有守﹐以營於身﹐卽爲有使也。平按﹕曰上《素問》有岐伯二字﹐何謂上有帝曰二字。﹞曰﹕鍼石者﹐道也。精神越﹐志意散﹐故病不可愈也。﹝鍼石道者﹐行鍼石者須有道也。有道者神不馳越﹐志不異求﹐意不妄思﹐神淸內使﹐𨿽有邪客﹐服之湯液醪醴萬全也。平按﹕《素問》曰上有岐伯二字﹐越作不進﹐散作不治。新校正云「按全元起本云﹕精神進﹐志意定﹐故病可愈。《太素》云﹕精神越﹐志意散﹐故病不可愈。」與此正同。﹞今精壞神去﹐營衛不可復收。﹝今時五臟精壞﹐五神又去﹐營衛之气去而不還﹐故病不愈。﹞

何者﹖視欲無窮而憂患不止﹐故精气施壞﹐營澀衛除﹐故神去之﹐而病之所以不愈也。﹝以下釋前精壞神去﹑營衛不行所由也。一則縱耳目於聲色﹐樂而不窮﹔二則招憂患於悲怨﹐苦而不休。

天之道也﹐樂將未畢﹐哀已繼之。故精气施壞﹐營澀衛除﹐神明去身﹐所以𨿽療不愈也。故無恆愚品﹐不可爲醫作巫﹐斯之謂也。平按﹕視《素問》作嗜。施《素問》作弛。營澀《素問》作榮泣。病下《素問》無之所以三字。﹞

卷第十九﹟設方

知要道

平按﹕此篇自篇首至末﹐見《靈樞》卷七第四十五《外揣》篇﹐又見《甲乙經》卷五第七。

黃帝曰﹕余聞《九鍼》九篇﹐余親受其調﹐頗得其意。夫九鍼者﹐始於一而終於九﹐然未得其要道也。﹝九篇﹐謂《九鍼》章別卽爲篇﹐非是一部總有九篇也。調﹐謂一同指歸。要道﹐謂渾一之妙也。﹞夫九鍼者﹐小之則無內﹐﹝九鍼之道﹐小之有內﹐則內者爲小﹐鍼道非小也。故知鍼道小者﹐小之窮也。﹞大之則無外﹐﹝鍼道之大有外﹐者爲大﹐鍼道非大也。故知鍼道大者﹐大之極也。﹞深不可爲下﹐﹝鍼道之深﹐更有下者﹐則鍼道非深。故知鍼道深者﹐深之深。﹞髙不可爲蓋﹐﹝鍼道之髙﹐更有髙者﹐則鍼道有蓋。故知鍼道髙者﹐髙之髙。平按﹕《甲乙》無深不可爲下二句。﹞恍惚無窮﹐流溢亡極﹐余知其合於天道人事四時之變也﹐﹝窮之更妙﹐故不可窮也。極之愈巧﹐故亡極也。天道人事四時之變旣然﹐余知鍼道與之同者也。﹞然余願聞雜之毫毛﹐渾束爲一﹐可乎﹖﹝余知鍼理與道﹐變似萬端﹐而願參之同毫釐之細﹐渾之若眾妙之一也。同毫釐之細﹐有神使之明﹔若眾妙之一﹐得萬事之畢。平按﹕《靈樞》願下無聞字﹐雜作。《甲乙》余上無然字﹐願下無聞雜之毫毛五字﹐束作求。﹞岐伯曰﹕明乎哉問也﹐非獨鍼焉﹐夫治國亦然。﹝毫細渾一人道﹐用之鍼液﹐可以遐年﹐以之保國﹐可以延祚﹐非大聖之明﹐孰能問此﹖平按﹕《靈樞》鍼下有道字。《甲乙》無此一段。﹞

黃帝曰﹕余聞鍼道﹐非國事也。﹝鍼道去病存己﹐國事卽先人後己﹐存身與利人兩異﹐恐鍼道非理國之要。平按﹕《靈樞》餘下有願字。《甲乙》無此一段。﹞岐伯曰﹕夫治國者﹐夫惟道焉﹐非道﹐何可小大深淺雜合而爲一乎哉﹖﹝理國﹐安人也。鍼道﹐存身也。安人之與存身﹐非道不成﹐故通兩者渾然爲一也。兩者通道﹐故身國俱理耳。夫積小成大﹐故小大不可異也﹔益淺爲深﹐故深淺不可殊也。鍼道者﹐卽小與淺也﹔理國者﹐卽大與深也。所以通爲一﹐卽鍼道理國得其妙也。平按﹕《甲乙》無夫治國者四字﹐雜作離。﹞黃帝曰﹕願卒聞之。岐伯曰﹕日與月焉﹐水與鏡焉﹐鼓與響焉。﹝以下設日月水鏡鼓響六譬﹐欲窮存身安人微妙之道。﹞夫日月之明﹐不失其彰﹐水鏡之察﹐不失其形﹐鼓響之應﹐不後其聲﹐治則動搖應和﹐盡得其情。﹝鍼藥有道﹐故渾一而用巧﹔理國有道﹐故政同而理能。是以鍼藥正身﹐卽爲內也﹔用之安人﹐卽爲外也。內﹐譬日月水鏡鼓響者也﹔外﹐譬光影形象音聲者也。鍼法存身和性﹐卽道徳者也﹔攝物安人﹐卽仁義者也。故理身理國﹐動搖應和﹐盡和羣生之情﹐斯乃至眞之道也。不後者﹐同時者也。平按﹕彰《靈樞》作影﹐根據本注亦宜作影。治則動搖應和《靈樞》作動搖則應和。自上節黃帝曰願卒聞之至盡得其情﹐《甲乙》無。﹞黃帝曰﹕窘乎哉﹗照照之明﹐不可蔽也。其不可蔽者﹐不失陰陽也。

﹝以陰陽察於內外﹐故照照不可蔽者也。平按﹕《靈樞》照照作昭昭。﹞合而察之﹐切而驗之﹐見而得之﹐若淸水明鏡﹐不失其形也。﹝以內外合而察之﹐以志意切而取驗﹐故得之見而得之﹐見得之明﹐若水鏡之明﹐不相失之也。﹞五音不彰﹐五色不明﹐五臟波蕩﹐﹝五音﹑五色﹐卽外也﹔五臟﹐卽內也。以五臟神性波蕩﹐故音色不彰明。﹞若是則外內相襲﹐若鼓應桴﹐響之應聲﹐影之似形也。﹝舉此三譬以曉物情也。襲者﹐因也。鼓﹑聲與形爲內﹐近也﹔桴﹑影及響爲外﹐遠也。平按﹕《靈樞》鼓下有之字。自黃帝曰窘乎哉至似形也﹐《甲乙》無。﹞故遠者司外揣內﹐近者司內揣外﹐﹝遠者所司在外﹐以感於內﹐近者所司在內﹐以應於外﹐故曰揣也。

揣﹐度也。﹞是謂陰陽之極﹐天地之蓋﹐請藏之靈蘭之室﹐弗敢使泄。﹝是爲陰內陽外感應之極理﹐以是天地足蓋﹐無外之大﹐故請藏靈蘭室寶而重之。平按﹕《靈樞》泄作泄﹐下有也字。《甲乙》無請藏之以下十一字。﹞

卷第十九﹟設方

知方地

平按﹕此篇自篇首至末﹐見《素問》卷四第十二《異法方宜論》篇﹐又見《甲乙經》卷六第二﹐又見日本《心醫方》卷一《治病大體》第一。

黃帝問於岐伯曰﹕醫之治病也﹐一病而治各不同﹐皆愈何也﹖岐伯曰﹕地勢使然。﹝五方土地各異﹐人食其土﹐生病亦異﹐療方又別。聖人量病所宜﹐一病合以余方﹐療之皆得愈者﹐大聖之巧。平按﹕《素問》然下有也字﹐《醫心方》無。《甲乙》無此一段。﹞故東方之域﹐天地之法始生也﹐魚鹽之地﹐濱海旁水﹐其民嗜魚而食鹹﹐皆安其處﹐美其食﹐﹝天地之法﹐東方爲春﹐萬病始生之方也。人生魚鹽之地﹐故安其處﹐美其食也。平按﹕法《素問》作所﹐《醫心方》作法。鹽原抄本省作﹐《醫心方》作﹐按《史記﹟貨殖傳》注﹕﹐謂鹽。直用不煉爲。《素問》作鹽﹐取人易解﹐謹根據《素問》作鹽。《甲乙》東方上無故字﹐東方下無之域至之地十三字。嗜魚《素問》作食魚。食鹹《素問》作嗜咸﹐《甲乙》《醫心方》同。《甲乙》無「皆安其處美其食」七字﹐《醫心方》同。﹞魚者使人熱中﹐鹽者勝血﹐故其民皆黑色疏理﹐﹝魚性是熱﹐故食之令人熱中。鹽﹐水也。血者﹐火也。水以克火﹐故勝血而人色黑也。平按﹕鹽《甲乙》作鹹﹐《醫心方》作。﹞故其病皆爲癰瘍﹐其治宜砭石﹐故砭石者亦從東方來。﹝熱中疏理之人﹐多生癰瘍病也。

瘍﹐養良反﹐瘡也。砭鐵破癰已成﹐冷石熨其初起﹐此言東方病異療。平按﹕爲癰瘍《甲乙》作多壅腫﹐無故砭石下九字。﹞西方者﹐金玉之域﹐沙石之處也﹐天地之所收引也﹐其民陵居而多風﹐水土剛彊﹐其民不衣而疊篇﹐其民笮食而脂肥﹐故邪不能傷其形體﹐其病皆生於內﹐其治宜毒藥﹐毒藥者亦從西方來。﹝笮﹐詐白反。西方金﹐亦金玉之所出﹐故爲金玉之域也。西方爲秋﹐故爲萬物收引之方也。不衣者﹐不以綿爲衣﹐而以疊篇其身。食物皆壓笮磨碎﹐不以完粒食之。人多脂肥﹐腠理致密﹐風寒暑濕外邪不傷﹐而爲飲食男女內邪生病﹐故宜用毒藥攻之。平按﹕疊篇《素問》作褐薦﹐按《史記﹟貨殖傳》索隱云﹕疊﹐毛織也。《醫心方》亦作疊篇﹐旁注云﹕篇﹐竹艸也。笮食《素問》《甲乙》作華食﹐《醫心方》作笮食﹐注與楊注同。又注壓上袁刻脫皆字。﹞

北方者﹐天地所閉藏之域也﹐其地髙陵居﹐風寒冰凍﹐其民樂野處而乳食﹐髒寒生病﹐其治宜灸﹐灸者亦從北方來。﹝北方爲冬﹐故爲萬物閉藏之方也。北方其地漸髙﹐是陰中之陰。故風寒也。所樂之處旣於寒﹐所美之食非溫﹐故五臟寒而生病﹐宜以灸。﹐燒也﹐而悅反。有本凍爲湖﹐量北方無湖也。平按﹕冰凍《素問》《甲乙》作冰冽。生病﹐《素問》病上有滿字。﹞南方者﹐天地所養長﹐陽气之所盛處也﹐其地污下﹐水土弱﹐霧露之所聚也﹐其民嗜酸而食﹐故其民致理而色赤﹐其病攣痺﹐其治宜微鍼﹐故九鍼者亦從南方來。﹝南方爲夏﹐萬物養長﹐陽盛之方也。陽中之陽﹐其地漸下﹐故水土弱﹐霧露之所聚也。污下﹐濕也。﹐快付反﹐義當腐。南方爲火﹐色赤﹐故人多赤色也。以居下濕﹐多攣痺病﹐故宜用九鍼也。平按﹕《素問》陽下無气字﹐地污下作地下﹐《甲乙》同﹐《醫心方》作地窪下﹐旁注云﹕窪﹐與瓜反。食《甲乙》作食臊﹐《素問》新校正云「全元起雲﹕食魚也。」﹞中央者﹐其地平以濕﹐天地所生物色者眾﹐﹝中央爲土﹐故其地平濕﹐中土之所生物色多。平按﹕物色者眾《素問》作萬物也眾﹐《甲乙》作物者眾。﹞其民食雜而不勞﹐故其病多痿厥寒熱﹐其治宜導引按蹺﹐故按蹺亦從中央出。﹝蹺﹐巨紹反。人之食雜則寒溫非理﹐故多得寒熱之病﹔不勞則血气不通﹐故多得痿厥之病。故導引按蹺則寒熱咸和﹐血气流通。此非但愈斯二疾﹐萬病皆可用之。蹺﹐又九紹反﹐舉平也。平按﹕其治宜導引按蹺《醫心方》作道引﹐無按蹺二字。故按蹺《素問》作導引按蹺。﹞故聖人雜合以治﹐各得其所﹐故治所以異而病皆愈者﹐得病之情﹐知治之大體也。﹝五方水土生病不同﹐隨療各異﹐聖人卽知一病爲眾藥所療﹐故以所宜爲工﹐得療病之大體也。平按﹕得其所下《素問》《甲乙》《醫心方》均有宜字﹐根據本注亦應有宜字。﹞

卷第十九﹟設方

知形志所宜

平按﹕此篇自形樂志苦至出气惡血﹐見《素問》卷七第二十四《血气形志篇》﹐又見《靈樞》卷十二第七十八《九鍼論》﹐又見《甲乙經》卷六第二﹐又見日本《醫心方》卷一《治病大體》第一。自陽明多血气至末﹐《素問》《靈樞》見同前篇。又自陽明多血气至少陰少血多气﹐《靈樞》卷十第六十五《五音五味》篇亦有此文。

形樂志苦﹐病生於脈﹐治之以灸刺﹔﹝形﹐身之貌也。志﹐心之志也。心以主脈﹐以其心勞﹐邪气傷脈﹐心之應也﹐故以灸刺補瀉脈病也。﹞形苦志樂﹐病生於筋﹐治之以熨引﹔﹝形苦筋勞﹐邪气傷筋﹐肝之應也﹐筋之病也醫而急﹐故以熨引調其筋病也。藥布熨之引之﹐使其調也。平按﹕形苦志樂一段《素問》在形樂志樂一段下。﹞

形樂志樂﹐病生於肉﹐治之以鍼石﹔﹝形志俱逸﹐則邪气客肉﹐脾之應也﹐多發癰腫﹐故以砭鍼及石熨調之也。《山海經》曰﹕髙氏之山﹐其上多玉﹐有石可以爲砭鍼。堪以破癰腫者也。平按﹕注多發癰腫﹐腫字袁刻誤作脾。﹞

形苦志苦﹐病生於咽喝﹐治之以藥﹔﹝形志俱苦勞气﹐客邪傷气﹐在於咽喝﹐肺之應也。喝﹐肺喘聲也。有本作渴。故療之湯液丸散藥之也。平按﹕咽喝《素問》作咽嗌﹐《甲乙》作困竭。

藥《素問》作百藥﹐《靈樞》《甲乙》作甘藥﹐《醫心方》引《太素》仍作藥。﹞形數驚恐﹐筋脈不通﹐病生於不仁﹐治之以按摩醪藥﹐是謂五形。﹝驚恐主腎﹐形多驚懼﹐邪客筋脈﹐筋脈不通﹐腎之應也﹐痛生筋脈皮膚之間﹐爲痺不仁﹐故以按摩醪醴。五形﹐言陳其所宜也。平按﹕《素問》筋脈作經絡﹐五形下有志也二字。

《醫心方》無是謂五形四字。﹞故曰﹕刺陽明出血气﹐﹝手陽明﹐大腸脈﹐足陽明﹐胃脈也﹐二脈上下連注﹐其气最彊﹐故此二脈盛者﹐刺之血气俱瀉。平按﹕故曰二字《素問》無﹐《甲乙》作故志曰。﹞刺太陽出血惡气﹐﹝手太陽﹐小腸脈也﹐足太陽﹐膀胱脈也﹐二脈上下連注﹐津液最多﹐故二脈盛者﹐刺之瀉血﹐邪客之者﹐瀉去惡气也。﹞刺少陽出气惡血﹐﹝手少陽﹐三焦脈也﹐足少陽﹐膽脈也﹐二脈上下連注﹐其气最多﹐故此二脈盛者﹐刺之瀉气﹐邪客之者﹐瀉去惡血也。﹞

刺太陰出血气﹐﹝手太陰﹐肺脈也﹐足太陰﹐脾脈也﹐此二太陰與二陽明𨿽爲表裏﹐其气血俱盛﹐故並瀉血气也。平按﹕《素問》出血气作出气惡血﹐《甲乙》同。《素問》新校正云「按《太素》云﹕刺陽明出血气﹐刺太陰出血气。楊上善云﹕陽明太陰𨿽爲表裏﹐其血气俱盛﹐故並瀉血气。

如是則太陰與陽明等俱爲多血多气。前文太陰一云多血少气﹐二云多气少血﹐莫可的知。詳《太素》血气並瀉之旨﹐則二說俱未爲得﹐自與陽明同爾。」﹞刺厥陰出血惡气﹐﹝手厥陰﹐心包絡脈也﹐足厥陰﹐肝脈也﹐與二少陽以爲表裏﹐二陽气多血少﹐陰陽相反﹐故二陰血多气少﹐是以二厥陰盛﹐以瀉血也﹐邪客之者﹐瀉去惡气。﹞刺少陰出气惡血。﹝手少陰﹐心脈也﹐足少陰﹐腎脈也﹐與二太陽以爲表裏﹐二太陽旣血多气少﹐亦陰陽相反﹐二陰气多血少﹐是以二少陰盛﹐瀉於气也﹐邪客之者﹐瀉去惡血也。平按﹕刺少陰句《素問》《甲乙》在刺厥陰前。注陰陽上袁刻脫亦字。﹞

陽明多血气﹐太陽多血少气﹐少陽多气少血﹐太陰多血气﹐厥陰多血少气﹐少陰少血多气。

﹝此言刺三陰三陽﹐出血出气差別所以也。平按﹕太陰多血气《素問》作太陰常多气少血﹐《靈樞》作多血少气﹐《甲乙》同。《素問》新校正云「按《甲乙經﹟十二經水篇》云太陽太陰血气多少﹐與《素問》不同。又《陰陽二十五人形性血气不同》篇﹐與《素問》同。蓋皇甫疑而兩存之也。」今考《甲乙經﹟陰陽二十五人形性血气不同》篇所云太陰常多血少气﹐仍與《素問》異﹐或宋臣所見《甲乙經》與今本《甲乙經》不同﹐姑存之以備參考。﹞足陽明太陰爲表裏﹐少陽厥陰爲表裏﹐太陽少陰爲表裏﹐是謂足之陰陽也﹔手陽明太陰爲表裏﹐少陽心主爲表裏﹐太陽少陰爲表裏﹐是謂手之陰陽也。﹝今知手足陰陽所在。平按﹕《素問》兩太陽少陰爲表裏在兩少陽上﹐兩陽明太陰爲表裏在兩少陽下。注今知手足八字﹐《素問》將此注作經﹐惟所在作所苦。﹞凡治病必先去其血﹐去其所苦﹐伺之所欲﹐然後瀉有餘﹐補不足。﹝凡療病法﹐諸有痛苦由其血者﹐血聚之處先刺去之﹐刺去血已﹐伺候其人情之所欲﹐得其虛實﹐然後行其補瀉之法也。平按﹕《素問》血下有乃字﹐《靈樞》無此一段。注血聚﹐聚字袁刻誤作刺。﹞

卷第十九﹟設方

知祝由

平按﹕此篇自篇首至末﹐見《素問》卷四第十三《移精變气論》篇。

黃帝問於岐伯曰﹕余聞古之治病者﹐惟其移精變气﹐可祝由而已也﹔今世治病﹐毒藥治其內﹐鍼石治其外﹐或愈或不愈何也﹖﹝上古之時有疾﹐但以祝爲去病所由﹐其病卽已。今代之人﹐苦於鍼藥而療病不愈者﹐爲是病有輕重﹖爲是方術不妙﹖平按﹕《素問》無於岐伯三字。

古之治病者﹐者字《素問》無﹐而已下無也字。﹞岐伯曰﹕往古民人﹐居禽獸之間﹐﹝上古禽獸多而人少﹐人在禽獸之間﹐巢居以避禽獸﹐故稱有巢氏也。平按﹕《素問》曰上有對字﹐人上無民字。﹞動作以避寒﹐陰居以避暑﹐﹝以躁勝寒﹐故動作以避寒。以靜勝熱﹐故陰居以避暑。﹞內無眷慕之累﹐外無申宦之形﹐此恬之世﹐邪不能入也﹐故毒藥不治其內﹐鍼石不治其外﹐故可移精祝由而已也。﹝旣爲恬之世﹐有性莫不恬自得。恬然自得﹐內無眷慕之情﹔然至樂﹐外無申宦之役。申宦不役於軀﹐故外物不形﹔眷慕不勞於志﹐故內欲不累。內外恬﹐自然泰和﹐外邪輕入﹐何所深哉﹖是以有病以祝爲由﹐移精變气去之﹐無假於鍼藥也。平按﹕申宦《素問》作伸官﹐作﹐新校正云﹕全元起伸作臾。注旣袁刻作此。新校正云「全元起雲﹕祝由﹐南方神。」﹞當今世不然﹐憂患琢其內﹐苦形傷其外﹐﹝眷慕起於心﹐則憂其內﹔申宦苦其形﹐則傷於外也。平按﹕《素問》世上有之字﹐琢作緣。﹞又失四時之逆順﹑寒暑之宜﹐賊風數至﹐陰虛邪朝夕﹐內至五臟骨髓﹐外傷空竅肌膚﹐故所以小病必甚﹑大病必死者﹐故祝由不能已也。黃帝曰﹕善。﹝夏則涼風以適情﹐冬則求溫以從欲。不領四時逆順之宜﹐不根據冬夏寒暑之適﹐由是賊風至於腠理﹐虛邪朝夕以傷體。虛邪傷體﹐內入髒而客髓﹐賊風開腠﹐外客肌以傷竅﹐所以微疾積而成大病也。加而致死﹐苦之鍼藥尙不能愈﹐況祝由之輕其可遣也。平按﹕逆順《素問》作從逆﹐虛上無陰字。﹞

卷第十九﹟設方

知鍼石

平按﹕此篇自篇首至神無營於眾物﹐見《素問》卷八第二十五《寶命全角論》篇﹐又見《甲乙》卷五第四。

自黃帝曰願問禁數至逆之有咎﹐見《素問》卷十四第五十二《刺禁論》篇﹐《甲乙》同上。

自黃帝曰願聞九鍼虛實之道至四方各作解﹐見《素問》卷十四第五十四《鍼解》篇﹐又見《甲乙》卷五第四及卷五第二﹐惟意是而編次不同。自黃帝問岐伯曰有病頸癰者至末﹐見《素問》卷十三第四十六《病能論》篇﹐又見《甲乙經》卷十一第九。

黃帝問岐伯曰﹕天覆地載﹐萬物悉備﹐莫貴於人﹐人以天地之气生﹐四時之法成﹐君王眾庶﹐盡欲全角。形之所疾﹐莫知其情﹐畱淫日深﹐著於骨髓﹐心私患之﹐余欲以鍼除其疾病﹐爲之柰何﹖﹝天地之間﹐人最爲貴﹐人君眾庶﹐莫不寶身。然不知病之脆微﹐畱連骨髓﹐故請療之方也。平按﹕所疾《素問》作疾病﹐患作慮。新校正云﹕《太素》慮作患。﹞岐伯曰﹕夫鹽之味鹹者﹐其气令器津泄﹔弦絕者﹐其音嘶敗﹔木陳者﹐其葉落髮﹔病深者﹐其聲噦。﹝言欲識病徵者﹐須知其候。

鹽之在於器中﹐津泄於外﹐見津而知鹽之有咸也。聲嘶﹐知琴瑟之弦將絕。葉落者﹐知陳木之已蠹。舉此三物衰壞之徵﹐以比聲噦識病深之候也。平按﹕木陳者其葉落髮《素問》作木敷者其葉發﹐新校正引《太素》亦作木陳者其葉落﹐王履《溯洄集》所引木陳二句﹐亦無發字。注兩徵字《素問》新校正引楊注均作微﹐袁刻同。津下《素問》新校正所引楊注有液字。葉落下者知二字袁刻誤作如。﹞人有此三者﹐是謂壞腑﹐毒藥毋嬰治﹐短鍼毋取﹐此皆絕皮傷肉﹐血气爭異。﹝人有聲噦同三譬者﹐謂是腑壞之候也。腑者中腑﹐謂五臟也。壞者﹐則聲噦也。中腑壞者﹐病之深也。其病旣深﹐故鍼藥不能取也﹐以其皮肉血气各不相得故也。平按﹕《素問》治上無嬰字﹐爭異作爭黑﹐新校正云「詳岐伯之對與黃帝所問不相當。」因引《太素》自夫鹽之味至血气爭異一段﹐謂《太素》與此經只三字不同﹐而注意大異。復引楊注自言欲知病徵者至各不相得故也﹐謂楊氏注義與黃帝上下問答義相貫穿﹐王氏解鹽咸器津﹐義𨿽淵微﹐至於注弦絕音嘶﹐木敷葉發﹐殊不與帝問相協﹐不若楊義之得多也。﹞黃帝曰﹕余念其病﹐心爲之亂惑﹐反甚其病﹐不可更代﹐百姓聞之爲殘賊﹐爲之柰何﹖﹝余念微病淫畱至深﹐眾庶不知﹐遂著骨髓。

余痛其心﹐反甚於病﹐不能去已﹐故曰不可更代。百姓聞此積微成大壞腑之言﹐莫不以爲殘賊之深﹐欲知爲之柰何也。平按﹕余念其病《素問》作余念其痛。﹞岐伯曰﹕夫人生於地﹐懸命於天﹐天地合气﹐命之曰人。人能應四時者﹐天地爲之父母。﹝天與之气﹐地與之形﹐二气合之爲人也。

故形從地生﹐命從天與。是以人應四時﹐天地以爲父母也。﹞荷主萬物者﹐謂之天子。﹝天地所貴者人﹐人之所歸者聖﹐惟聖荷物﹐故號曰天子也。平按﹕荷主二字《素問》作知。﹞天有陰陽﹐人有十二節﹔﹝此言天子所知﹐凡有二合四能。天有十二時﹐分爲陰陽﹐子午之左爲陽﹐子午之右爲陰﹐人之左手足六大節爲陽﹐右手足六大節爲陰﹐此爲一合也。﹞天有寒暑﹐人有虛實。﹝十二爻寒暑之气﹐十一月陽气漸息﹐陰气漸消﹔至四月陽气在盈﹐陰气正虛﹔至五月陰气漸息﹐陽气漸消﹔至十月陰气在盈﹐陽气正虛。陰陽卽爲寒暑者也﹐盈虛以爲虛實者也。人亦如之﹐消息盈虛﹐有虛有實﹐爲二合也。﹞能經天地陰陽之化者﹐不失四時﹔﹝天地合气﹐命之曰人﹐故能知天地陰陽變化﹐理與四時合契﹐此一能也。﹞能知十二節之理者﹐聖智不能欺﹔﹝知人陰陽十二節气與十二時同﹐循之而動﹐不可得失﹐𨿽有聖智﹐不能加也。

欺﹐加也。此二能也。平按﹕《素問》知上無能字﹐欺下有也字。﹞能存八動之變者﹐五勝更立﹔﹝八動﹐八節之气也。八節之气﹐合金木水火土五行之气﹐更廢更立﹐血气亦然﹐此三能也。﹞能達虛實之數者﹐獨出獨入﹐吟至微﹐秋毫在目。﹝能達寒暑之气虛實相移者﹐則壽蔽天地﹐能獨出死地﹐獨入長生。其言也﹐吟至眞微妙之道﹔其智也﹐目察秋毫深細之理。此四能也。﹐音去﹐卽露齒出气。平按﹕《素問》新校正引楊注云「謂露齒出气。」與此同。﹞黃帝曰﹕人生有形﹐不離陰陽﹐﹝萬物負陰抱陽﹐沖气以爲和﹐萬物盡從三气而生﹐故人之形不離陰陽也。﹞

天地合气﹐別爲九野﹐分爲四時﹐月有小大﹐日有短長﹐萬物並至﹐不可勝量﹐虛實吟﹐敢問其方﹖﹝從道生一﹐謂之朴也。一分爲二﹐謂天地也。從二生三﹐謂陰陽和气也。從三以生萬物﹐分爲九野四時日月乃至萬物。一一諸物皆爲陰陽气之所至﹐故所至處不可勝量。不可量物並有虛虛實實之談﹐請言其道。方﹐道也。﹞岐伯曰﹕木得金而伐﹐火得水而滅﹐土得水而達﹐萬物盡然﹐不可勝竭。﹝言陰陽相分﹐五行相克﹐還復相資。如金以克木﹐水以克火﹐土以克水﹐始土克水﹐得水通易﹐餘四時皆然﹐並以所克爲資﹐萬物皆爾也。平按﹕土得水而達﹐《素問》水作木。而達下《素問》有金得火而缺﹐水得土而絕二句。﹞故鍼有懸布天下者五也﹐﹝故鍼等利人之道﹐凡有五利也。﹞黔首共飲食﹐莫知之也。﹝黔﹐黑也﹐渠廉反。人之首黑﹐故名黔首也。飲食﹐服用也。黔首服用此道﹐然不能得其意也。平按﹕飲食《素問》作餘食﹐新校正云「按全元起本餘食作飽食﹐注云﹕愚人不解陰陽﹐不知鍼之妙﹐飽食終日﹐莫能知其妙益。又《太素》作飲食﹐楊上善云﹕黔首服用此道﹐然不能得其意。」﹞一曰治神﹐﹝存生之道﹐知此五者以爲攝養﹐可得長生也。魂神意魄志﹐以神爲主﹐故皆名神。欲爲鍼者﹐先須理神也。故人無悲哀動中﹐則魂不傷﹐肝得無病﹐秋無難也﹔無怵惕思慮﹐則神不傷﹐心得無病﹐冬無難也﹔無愁憂不解﹐則意不傷﹐脾得無病﹐春無難也﹔無喜樂不極﹐則魄不傷﹐肺得無病﹐夏無難也﹔無盛怒者﹐則志不傷﹐腎得無病﹐季夏無難也。是以五過不起於心﹐則神淸性明﹐五神各安其髒﹐則壽近遐算﹐此則鍼布理神之旨也﹐乃是崆峒廣成子之道也。平按﹕注先須理神也《素問》新校正引此注作先須治神。各安其髒﹐其字原抄作甚﹐根據新校正所引作其。

壽近遐算新校正所引作壽延遐算。﹞二曰治養身﹐﹝飲食男女﹐節之以限﹐風寒暑濕﹐攝之以時﹐有異單豹巖穴之害﹐卽內養身也﹔實恕慈以愛人﹐和塵勞而不迹﹐有殊張毅髙門之傷﹐卽外養身也。內外之養周備﹐則不求生而久生﹐無期壽而壽長也﹐此則鍼布養身之極也。玄元皇帝曰﹕太上養神﹐其次養形。斯之謂也。平按﹕養身﹐《素問》新校正云「《太素》身作形。」此仍作身。注巖穴新校正所引作外雕﹐恕慈作慈恕﹐養身身字均作形﹐壽長作長壽。又按注單豹﹑張毅事見《淮南子﹟人間訓》。﹞三曰知毒藥藥爲眞﹐﹝藥有三種﹕上藥養神﹐中藥養性﹐下藥療病。

此經宗旨養神養性﹐惟去怵惕之慮﹑嗜欲之勞﹐其生自壽﹐不必假於鍼藥者也。有病生中無出毒藥以爲眞惡﹐故須知之。平按﹕《素問》藥字不重。﹞四曰制HT石大小﹐﹝東方濱海水旁﹐人食鹽魚﹐多病癰腫﹐故制HT石大小﹐用破癰也。平按﹕《素問》HT作砭。﹞五曰知輸髒血气之診。﹝輸﹐爲三百六十五穴者也。髒﹐謂五臟血气。診﹐謂經絡脈診候也。平按﹕《素問》輸作腑。﹞五法俱立﹐各有所先。﹝此五法各有所長﹐故用之各有所先也。﹞今末世之刺﹐虛者實之﹐滿者泄之﹐此皆眾工所共知之。﹝粗工守形﹐實者瀉之﹐虛者補之﹐斯乃眾人所知﹐不以爲貴也。平按﹕《素問》泄作泄﹐知之作知也。﹞若夫法天則地﹐隨應而動者﹐知之者若響﹐隨之者若影﹐﹝刺虛實之道﹐法天地以應萬物﹐若附應聲﹐如影隨形﹐得其妙﹐得其機﹐應虛實而行補瀉也。平按﹕《素問》《甲乙》動下無者字﹐知作和。﹞道無鬼神﹐獨往獨來。﹝應天地之動者﹐謂之道也。有道者其鬼不神﹐故與道往來﹐無假於鬼神也。平按﹕獨往獨來《素問》《甲乙》作獨來獨往。﹞黃帝曰﹕願聞其道。岐伯曰﹕凡刺之眞﹐必先治神﹐五臟已定﹐九候已備﹐乃緩存鍼。﹝凡得鍼眞意者﹐必先自理五神﹐五神旣理﹐五臟血气安定﹐九候已備於心﹐乃可存心鍼道﹐補瀉虛實。平按﹕九候已備《甲乙》作九候已明。乃緩存鍼《素問》作後乃存鍼﹐《甲乙》同。﹞眾脈弗見﹐眾凶弗聞﹐外內相得﹐毋以形先﹐﹝病患眾病脈候不見於內﹐諸病聲候不聞於外﹐內外相得爲眞﹐不惟形之善惡爲候也。平按﹕弗見《素問》作不見﹐《甲乙》作所見﹐弗聞《甲乙》作所聞。﹞可往來﹐乃施於人。﹝﹐五骨反﹐動也。先知內外相得之理﹐動而往來﹐乃可施人也。平按﹕《素問》《甲乙》作玩。﹞人有虛實﹐五虛勿近﹐五實勿遠﹐﹝五﹐謂皮肉脈筋骨也。此五皆虛﹐勿近瀉之﹔此五皆實﹐勿遠而不瀉。平按﹕人有虛實《甲乙》作虛實之要。﹞至其當發﹐間不容﹐﹝至其气至機發﹐不容於目也﹐容於目卽失機﹐不得虛實之中。音舜。平按﹕《素問》《甲乙》作﹐新校正云「《甲乙》作暄﹐全元起本及《太素》作。」﹞手動若務﹐鍼耀而﹐﹝手轉鍼時﹐專心一務。平按﹕《素問》《甲乙》作勻。﹞靜意視義﹐觀適之變﹐﹝可以靜意﹐無勞於眾物也。視其義利﹐觀其適當﹐知气之行變動者也。﹞是謂冥冥﹐莫知其形﹐﹝此機微者﹐乃是HT冥眾妙之道﹐淺識不知也。﹞見其烏烏﹐見其稷稷﹐從見其飛﹐不見其雜﹐﹝烏烏稷稷﹐鳳凰雄雌聲也。鳳凰羣雜而飛﹐雄雌相和﹐不見其雜。有觀鳳者﹐別其聲殊﹐辧其形異﹐故曰不雜。譬善用鍼者﹐妙見鍼下气之虛實﹐了然不亂也。平按﹕烏烏袁刻誤作鳥鳥。雜《素問》《甲乙》作誰。﹞伏如橫弩﹐起如發機。﹝如橫弩者﹐比其智達妙術也。起如機者﹐比行之得中。平按﹕起如《甲乙》作起若。﹞

黃帝曰﹕何如而虛﹐何如而實﹖岐伯曰﹕刺虛者須其實也﹐刺實者須其虛也﹐﹝虛爲病者﹐補之須實﹔實爲病者﹐瀉之須虛也。﹞終气以至﹐愼守勿失﹐﹝得气補瀉﹐終時愼之﹐勿使過與不及也。

平按﹕終《素問》《甲乙》作經。﹞深淺在志﹐﹝志﹐記也。計鍼下深淺﹐可記之﹐不得有失。

深淺有失﹐更增其病﹐故須記。﹞遠近若一﹐﹝使之得中﹐不可過與不及﹐故曰若一也。﹞形如臨深淵﹐手如握虎﹐神無營於眾物。﹝行鍼專務﹐設二諭以比之﹕一如臨深淵﹐更營異物﹐必有顚墜之禍﹔亦如握虎不堅﹐定招自傷之害。故行鍼調气﹐不可不用心也。平按﹕《素問》《甲乙》無形字。﹞

黃帝曰﹕願聞禁數。岐伯曰﹕髒有要害﹐不可不察﹐﹝五臟之气所在﹐須知鍼之爲害至要﹐故欲察而識之。﹞肝生於左﹐﹝肝者爲木在春﹐故气生左。﹞肺藏於右﹐﹝肺者爲金在秋﹐故气藏右也。肝爲少陽﹐陽長之始﹐故曰生也。肺爲少陰﹐陰藏之初﹐故曰藏也。平按﹕注生也藏也《素問》新校正所引楊注無兩「也」字。﹞心部於表﹐﹝心者爲火在夏﹐居於太陽﹐最上故爲表。﹞

腎治於裏﹐﹝腎者爲水在冬﹐居於太陰﹐最下故爲裏也。心爲五臟部主﹐故得稱部。腎間動气﹐內理五臟﹐故曰裏也。平按﹕注內理五臟﹐《素問》新校正所引楊注理作治﹐故曰裏也﹐裏作治。﹞

脾爲之使﹐﹝脾者爲土﹐王四季。脾行穀气以資四髒﹐故爲之使也。﹞胃爲之市。﹝胃爲脾腑也。

胃貯五穀﹐授气與脾﹐以資四髒﹐故爲市也。﹞膈肓之上﹐中有父母﹐﹝心下膈上謂肓。心爲陽﹐父也。肺爲陰﹐母也。肺主於气﹐心主於血﹐共營衛於身﹐故爲父母也。平按﹕注謂肓﹐《素問》新校正所引楊注作爲肓。﹞七節之旁﹐中有志心﹐﹝脊有三七二十一節﹐腎在下七節之旁。腎神曰志﹐五臟之靈皆名爲神﹐神之所以任物﹐得名爲心﹐故志心者﹐腎之神也。平按﹕志心《素問》作小心﹐新校正云「《太素》作志心。」注「五臟之靈皆名爲神﹐神之所以任物﹐得名爲心」﹐袁刻脫此十八字。「物﹐得名爲心﹐故志心者﹐腎之神也」十三字﹐新校正所引作「得名爲志者﹐心之神也」九字。﹞順之有福﹐逆之有咎。﹝人之上順血气﹐下順志心﹐有長生之福﹔逆之﹐有入死地之禍也。平按﹕順《素問》作從。﹞

黃帝曰﹕願聞九鍼之解﹐虛實之道。﹝請解九鍼應於九數虛實之道也。﹞岐伯曰﹕刺虛則實之者﹐鍼下熱也。﹝刺寒虛者﹐得鍼下熱﹐則爲實和也。平按﹕熱也下《素問》有气實乃熱也五字。﹞

滿而泄之者﹐鍼下寒也。﹝刺熱實者﹐得鍼下寒﹐則爲虛和也。平按﹕寒也下《素問》有气虛乃寒也五字。﹞宛陳則除之者﹐出惡血也。﹝宛陳﹐惡血。平按﹕宛《素問》《甲乙》作菀。﹞邪勝則虛之者﹐出鍼勿按也。﹝勿按者﹐欲泄其邪气也。﹞徐而疾則實者﹐徐出鍼而疾按也。﹝瀉法徐出鍼爲是﹐只爲疾按之﹐卽邪气不泄﹐故爲實。平按﹕注疾下袁刻重一疾字。﹞疾如徐則虛者﹐疾出鍼而徐按之也。﹝補法疾出鍼爲是﹐只是徐徐不卽按之﹐令正气泄﹐故爲虛也。平按﹕疾如徐《素問》《甲乙》作疾而徐。﹞言實與虛者﹐寒溫气多少也。﹝言寒溫二气﹐偏有多少﹐爲虛實也。﹞若無若有者﹐疾不可知也。﹝言病若有若無﹐故難知也。平按﹕不可知袁刻作不可不知。注故下袁刻增一甚字。﹞察後與先者﹐知病先後。﹝知相傳之病先後者。﹞爲虛與實者﹐工守勿失其法。﹝刺虛欲令實﹐刺實欲使虛﹐工之守也。平按﹕《素問》無守字。﹞若得若失者﹐離其法。

﹝失其正法﹐故得失難定也。﹞虛實之要﹐九鍼最妙者﹐爲其各有所宜。﹝要在各有所宜。補瀉之時者﹐﹞與气開閉相合也。﹝補閉瀉開﹐合熱爲時。平按﹕《素問》閉作闔。﹞九鍼之名﹐各不同形者﹐鍼官其所之當補瀉。﹝九鍼之形及名別者﹐以官主病之別﹐又補瀉殊用也。平按﹕《素問》官作窮﹐所下無之字﹐瀉下有也字。﹞刺其實須其虛者﹐畱鍼﹐陰气降至﹐乃去鍼也。﹝刺於熱實﹐畱鍼使鍼下寒﹐無熱乃出鍼。平按﹕《素問》實上無其字﹐降作隆。﹞刺其虛須其實者﹐陽气降至﹐鍼下熱﹐乃去鍼也。﹝刺於寒虛﹐畱鍼使鍼下熱﹐無寒乃出鍼也。平按﹕《素問》虛上無其字﹐降作隆。﹞降之已至﹐愼守勿失者﹐勿更攺。﹝寒溫之气﹐降至鍼下﹐勿令太過不及﹐使之變爲余病也。平按﹕降之《素問》作經气﹐更下有也字。﹞深淺在志者﹐知病之內外也。﹝下鍼淺深得气﹐卽知病在臟腑也。﹞近遠如一者﹐深淺其候等也。﹝深淺得候﹐卽知合中﹐不令過與不及。﹞形如臨深淵者﹐不敢墮也。﹝恐其失也。﹞手如握虎者﹐欲其壯也。﹝專務甚也。﹞神毋營於眾物者﹐靜志觀病患﹐毋左右視也。﹝言志一不亂也。﹞義毋邪下者﹐欲瞻病患目﹐制其神﹐令气易行也。﹝不自禦神﹐爲義邪下。平按﹕「義毋邪下者﹐」下《素問》有「欲端以正也。

必正其神者」﹐二句。﹞所謂三里者﹐下膝三寸也。所謂付之者﹐舉膝分易見也。﹝言三里付陽穴之所在也。付陽穴在外踝上三寸﹐舉膝分之時﹐其穴易見也。又付三里所在者﹐舉膝分其穴易見也。平按﹕付《素問》作跗﹐新校正云「全元起本跗之作低﹐《太素》作付之。按《骨空論》﹐跗之疑作跗上。」又按《素問》王注云「三里﹐穴名﹐正在膝下三寸﹐外兩筋肉分間。極重按之﹐則足跗上動脈止矣﹐故曰舉膝分易見。」﹞巨虛者﹐搖喬足獨陷者也。下廉者﹐陷者也。﹝在三里下三寸﹐足外獨陷大虛之中﹐名曰巨虛。巨虛之中﹐上廉足陽明脈與大腸合﹐下廉足陽明脈與小腸合。喬﹐髙也﹐謂此外踝上髙舉處也﹐搖而取之。平按﹕《素問》無搖字﹐喬作蹺﹐獨陷者也作獨陷者﹐陷者也作陷下者也。﹞黃帝問岐伯曰﹕余聞九鍼﹐上應天地四時陰陽﹐願聞其方﹐令可傳於後世而以爲常。岐伯曰﹕夫一天﹑二地﹑三人﹑四時﹑五音﹑六律﹑七星﹑八風﹑九野﹐﹝此舉天地陰陽之數。平按﹕《素問》而以爲常作以爲常也。﹞

人形亦應之﹐鍼各有所宜﹐故曰九鍼。﹝人形應於九數﹐故曰各別有所宜。平按﹕《素問》人形作身形。﹞人皮應天﹐人肉應地﹐人脈應人﹐人之筋應時﹐﹝平按﹕《素問》筋上無之字。﹞人聲應音﹐人陰陽合气應律﹐人齒面目應星﹐﹝平按﹕《素問》王注﹕人面應七星﹐所謂面有七孔應之也。新校正云﹕此注乃全元起之辭也。﹞人出入气口應風﹐﹝平按﹕《素問》無口字。﹞人九竅三百六十五絡應野。﹝言人九分應九數也。﹞故一鍼皮﹐二鍼肉﹐三鍼脈﹐四鍼筋﹐五鍼骨﹐六鍼調陰陽﹐七鍼益精﹐八鍼除風﹐九鍼通九竅﹐除三百六十五節气﹐此之謂也﹐各有所主也。﹝人身旣應九數﹐行鍼亦有九別也。調陰陽者﹐應六律也。益精者﹐益五臟精。應七星﹐謂北斗七星。

除風﹐應八風。通九竅﹐應三百六十五節之气九野者也。以其人身有主合之也。平按﹕《素問》謂下無也字﹐注野下袁刻脫者字。﹞人心意應八風﹐人邪气應天地﹐﹝心意邪气﹐應天地之中八風也。平按﹕人邪气應天地《素問》作人气應天。﹞人面應七星﹐人髮齒耳目五聲應五音六律﹐人陰陽脈血气應地﹐人肝目應之九﹐九竅三百六十五。﹝肝主於目﹐在天爲日月﹐其數當九﹐故九竅合九野三百六十五數也。平按﹕《素問》無人面應七星一句。新校正云﹕全元起本無九竅下七字。﹞人一以觀動靜﹐﹝九數各有九分義﹐故人之一分法動靜也。﹞天二以候五色﹐七星應之以候發毋澤也﹐﹝天之二分之義候五色﹐七星分發皆天之候。平按﹕《素問》無也字。﹞五音一以候宮商角徵羽﹐﹝五音一分之義﹐以候人之五聲也。﹞六律有餘不足應之﹐﹝六律升降﹐以候虛實。﹞二地一以候髙下有餘﹐﹝地之一分之義﹐以候髙下有餘也。﹞九野一節輸應之以候閉﹐﹝九野一分之義﹐候三百六十五節气輸穴閉之不泄也。﹞三人變一分候齒﹐泄多血少﹐﹝人九變一分之義﹐候齒及泄多血少。平按﹕《素問》三上有節字﹐一分下有人字。﹞十分角之變﹐﹝九數各九之﹐此言十分未詳﹐或字誤。十分之義﹐角音之變也。﹞五分以候緩急﹐﹝五分之義﹐以候緩急也。﹞六分不足﹐﹝六分以候不足。﹞三分寒關節﹐﹝三分以候寒關節也。平按﹕關袁刻誤作開﹐《素問》亦作關。﹞人九分四時節人寒溫燥濕﹐﹝人第九之分﹐以候四時節﹐寒溫燥濕也。

平按﹕《素問》人九分作第九分﹐時下無節字。﹞四時一應之﹐以候相反一﹐﹝四時一分﹐以候相反。平按﹕相反下袁刻脫一字。﹞四方各作解。﹝四時一分﹐以候四方作解。此之九數﹐一一各有九分﹐取之作解﹐多少不等﹐或取一﹐或取二三四等﹐章句難分﹐但指句而已也。平按﹕《素問》王注云「此一百二十四字﹐蠹簡爛文﹐義理殘缺﹐莫可尋究﹐而上古書﹐故且載之﹐以後之具本也。」新校正云「詳王氏云一百二十四字﹐今有一百二十三字﹐又亡一字。」據本書自九竅三百六十五起至四方各作解止﹐與《素問》校﹐毋澤下本書多一「也」字﹐三人變一分上本書少一「節」字﹐下少一「人」字﹐九分四時下本書多一「節」字﹐仍止一百二十三字。楊氏亦謂章句難分﹐但指句而已。則其不可尋究﹐故不自今日始也﹐姑存之以待來者。﹞

黃帝問岐伯曰﹕有病頸癰者﹐或石治之﹐或以鍼灸治之﹐而皆已﹐其眞安在﹖岐伯曰﹕此同名異等者也。﹝同稱癰名﹐鍼灸石等異療之。平按﹕《素問》鍼上無以字。《甲乙》其眞安在作其治何在﹐異上有而字。﹞夫癰气之息者﹐宜以鍼開除去﹐﹝息者﹐增長也。癰气長息﹐宜以鍼刺開其穴﹐瀉去其气。平按﹕《素問》《甲乙》去下有之字。﹞夫气盛血聚﹐宜石而瀉之﹐皆所謂同病異治者。﹝气盛血聚﹐未爲膿者﹐可以石熨﹐瀉其盛气也。气盛膿血聚者﹐可以砭石之鍼破去也。平按﹕《素問》《甲乙》聚下有者字﹐皆作此。﹞

卷第十九﹟設方

知湯藥

平按﹕此篇自篇首至末﹐見《素問》卷四第十四《湯液醪醴論》篇。

黃帝問岐伯曰﹕法病之始生也﹐極微極精﹐必先捨於皮膚。今良工皆稱曰病成﹐名曰逆﹐則鍼石不能治也﹐良藥不能及也﹐今良工皆持法守其數。親戚兄弟遠近﹐音聲日聞於耳﹐五色日見於目﹐而病不愈者﹐亦可謂不早乎﹖﹝精﹐謂有而不虛也。但有病在皮膚﹐微小精實不虛﹐若不療者﹐定成大病﹐故良工稱爲病成。以其病者精志眷慕於親戚﹐耳目玩樂於聲色﹐日久病成﹐不可療也﹐由其不破於脆微也。平按﹕《素問》法病作夫病﹐必先捨作必先入結﹐持法作得其法﹐可謂作何暇﹐新校正云「按別本暇作謂。」注有而不虛原抄作有而虛不﹐原校作不虛。精實不虛﹐虛字袁刻誤作無。﹞岐伯曰﹕病爲本﹐工爲標﹐標本不得﹐邪气不服﹐此之謂也。﹝若本無病﹐則亦無療方﹐故知有病爲本﹐然後設工﹐是則以病爲本﹐以工爲末也。標﹐末也。風寒暑濕所生之病以爲本也﹐工之所用鍼石湯藥以爲標也。

故病與工相契當者﹐無大而不愈﹔若工病不相符者﹐𨿽微而不遣﹐故曰不得﹐邪不服也。﹞黃帝問曰﹕其病有不從豪毛生﹐而五臟傷以竭﹐﹝有病不以風寒暑濕外邪襲於豪毛腠理入而爲病而五臟傷竭﹐此爲總言。平按﹕《素問》有上無病字﹐生而作而生﹐傷以竭作陽以竭也。新校正云「按全元起本及《太素》陽作傷﹐義亦通。」﹞津液虛廓﹐﹝腎傷竭也。廓﹐空也。平按﹕虛廓《素問》作充郭。廓袁刻誤作廊。﹞其魂魄獨﹐﹝心傷竭也。平按﹕其魂魄獨《素問》作其魄獨居。﹞孤精於內﹐气耗於外﹐﹝𨿽有五臟之精﹐而外少吐納之气。耗﹐少也﹐肺傷竭也。﹞形別不與衣相保﹐﹝皮膚不仁﹐不與衣相近﹐脾傷竭也。保﹐近也。平按﹕形別不與衣相保《素問》作形不可與衣相保。﹞此四亟急而動中﹐是气巨於內﹐而形施於外﹐治之柰何﹖﹝此四候卽是五臟傷竭﹐病生於內﹐故曰動中。亟﹐數也。是爲五臟大气數發﹐病生於內﹐病形施外﹐療之柰何也。平按﹕《素問》亟作極﹐巨作拒。注巨﹐大气也﹐應作巨﹐袁刻作拒。﹞岐伯曰﹕卒治權衡﹐﹝卒﹐終也。權衡﹐臟腑陰陽二脈也。病從內起﹐終須調於臟腑陰陽二脈﹐使之和也。平按﹕《素問》作平治於權衡。﹞去宛陳﹐﹝宛陳﹐惡血聚也。有惡血聚﹐刺去也。﹞莖微動中四亟﹐﹝腎間動气得和﹐則陰莖微動﹐四竭得生﹐故本標得﹐邪气服。平按﹕《素問》莖作﹐新校正云「《太素》作莖。」與此正同。動下無中字﹐亟作極。﹞濕衣繆處以復其形﹐﹝繆﹐異也。衣肉不相保附﹐故曰繆處。調之旣得腎气動已﹐則衣肉相得﹐故曰復其形也。平按﹕濕衣繆處《素問》作溫衣繆刺其處。﹞開鬼門﹐﹝五神通之者也。﹞潔淨府﹐潔﹐淸靜也。心之不濁亂。精以時﹐﹝命門所藏之精旣多﹐以時而有。﹞服五湯﹐有五疏﹐修五臟﹐﹝五湯﹐五味湯也。藥有五味﹐以合五行﹐相克相生﹐以爲補瀉﹐五气得有疏通﹐以修五臟也。平按﹕《素問》五湯作五陽﹐有五疏修五臟作已布疏滌五臟。﹞故精自生﹐形自盛﹐骨肉相保﹐巨气乃平。黃帝曰﹕善哉。﹝腎間動气﹐人之生命﹐故气之和則精生﹐精生則形盛﹐形精旣盛則骨肉相親﹐於是大气平和﹐是爲病形𨿽成﹐療之有驗。平按﹕注下精生﹐精字袁刻脫。﹞

卷第十九﹟設方

知官能

平按﹕此篇自篇首至末﹐見《靈樞》卷十一第七十三《官能》篇﹐又見《甲乙經》卷五第四《鍼道》篇。

黃帝問岐伯曰﹕余聞九鍼於夫子﹐眾多矣不可勝數﹐余推而論之﹐以爲一紀。余司誦之﹐子聽其理﹐非則語余﹐請受其道﹐令可久傳﹐後世無患﹐得其人乃傳﹐非其人勿言。﹝言道之博大﹐不可勝數﹐余學之於子﹐推尋窮問其理﹐十有二載。余今司而誦之﹐以示於子﹐其言有不當不可﹐余必當合理﹐余望傳乎所授之人﹐傳之後代﹐使久而利物也。平按﹕請受其道《靈樞》作請正其道。﹞岐伯稽首再拜曰﹕請聽聖王之道。﹝道在岐伯﹐授之與帝﹐帝得之於神﹐故是聖王之道也。﹞

黃帝曰﹕用鍼之理﹐必知形气之所在﹔﹝帝誦岐伯所授鍼理章句﹐凡有四十七章。形之所在肥瘦﹐气之所在虛實。一也。﹞左右上下﹔﹝肝生於左﹐肺藏於右﹐心部於表﹐腎居其裏﹐男女左右﹐陰陽上下﹐並得知之。二也。﹞陰陽表裏﹔﹝五臟爲陰居裏﹐六腑爲陽居表。三也。﹞血气多少﹔﹝三陰三陽之脈﹐知其血气之多少。四也。﹞行之逆順﹔﹝營气順脈﹐衛气逆行。五也。﹞出入之合﹔﹝血气有出入合處。六也。誅伐有過﹐誅伐邪气惡血。七也。平按﹕誅《靈樞》作謀。﹞知解結﹔﹝結謂病脈堅緊﹐破而平之。八也。﹞知補虛瀉實上下之气﹔﹝能知補瀉上下之气。九也。平按﹕《靈樞》之气作气門。﹞明於四海﹐審其所在﹔﹝髓﹑血﹑气﹑谷四海﹐審知虛實所在。十也。平按﹕《靈樞》明下有通字。﹞審寒熱淋露﹔﹝因於露風﹐生於寒熱﹐故曰寒熱淋露。十一也。平按﹕《靈樞》寒上無審字。﹞滎輸異處﹔﹝五行滎輸有異。十二也。平按﹕滎《靈樞》作以。﹞審於調气﹔﹝審吐納導引以調气。十三也。﹞明於經隧﹔﹝經﹐正經﹑奇經也。隧﹐諸絡也。故曰瀉其經隧﹐無傷其經﹐卽其信也。十四也。﹞左右支絡﹐盡知其會﹔﹝支絡﹐小絡也。皆知小絡所歸﹐大絡會處。十五也。平按﹕《靈樞》支作肢。﹞

寒與熱爭﹐能合而調之﹔﹝陰陽之气不和者﹐皆能和之。十六也。﹞虛與實鄰﹐和決而通之﹐﹝鄰﹐近也。虛實二气不和﹐通之使平。十七也。平按﹕《靈樞》和作知。﹞左右不調﹐把而行之﹐明於逆順﹐乃知可治﹔﹝把﹐持也。人身左右脈不調者﹐可持左右寸口人迎﹐診而行之﹐了知气之逆順﹐乃可療之。十八也。平按﹕《靈樞》注云「把一作犯。」注了字袁刻脫。﹞陰陽不奇﹐故知起時﹔﹝奇﹐分也。陰陽之脈相並﹐渾而不分﹐候之知其病起之時。十九也。﹞審於本末﹐察其寒熱﹐得邪所在﹐萬刺不殆﹐知官九鍼﹐刺道畢矣﹔﹝妙通標本﹐則知寒熱二邪所在﹐故無危殆﹐是爲官主九鍼之道。二十也。﹞明於五輸﹐徐疾所在﹔﹝明臟腑之經各有五輸﹐輸中補瀉徐疾所在﹐並須知之。二十一也。﹞屈伸出入﹐皆有條理﹔﹝行鍼之時﹐須屈須伸﹐鍼之入出條數﹐並具知之。二十二也。﹞言陰與陽﹐合於五行﹔﹝知分陰陽之气﹐以爲五行。二十三也。﹞五臟六腑﹐亦有所藏﹔﹝五臟藏五神﹐六腑藏五穀。二十四也。﹞四時八風﹐盡有陰陽﹐各得其位﹐合於明堂﹐各處色部﹔﹝八風﹐八節之風也。四時八節之气﹐各在陰陽之位﹐並合明堂﹐處於五行五色之部。明堂﹐鼻也。二十五也。﹞五臟六腑﹔﹝候五色之部﹐察知五臟六腑。二十六也。﹞察其所痛﹐左右上下﹔﹝察五色﹐知其痛在五臟六腑上下左右。二十七也。﹞知其寒溫﹐何經所在﹔﹝知十二經所起寒溫各有主。二十八也。﹞審尺之寒溫滑澀﹐知其所苦﹔﹝言能審候尺之皮膚。二十九也。平按﹕《靈樞》尺作皮膚二字。﹞鬲有上下﹐知气所在﹔﹝谷入於胃﹐淸气上肺﹐故在鬲上﹔濁气畱入胃中﹐在於鬲下。三十也。平按﹕《靈樞》鬲作膈﹐知下有其字。《甲乙》作知其气之所。﹞先得其道﹐希而疏之﹐稍深以畱之﹐故能徐之﹔﹝爲補之道﹐希疏深畱﹐徐動其鍼。三十一也。平按﹕希《靈樞》作稀。《甲乙》作布而涿之﹐注云「《太素》作希而疏之。」《靈樞》《甲乙》徐下有入字。﹞大熱在上﹐推而下之﹐從下上者﹐引而去之﹐視前病者﹐常先取之﹔﹝視病熱之上下﹐瀉而去之。三十二也。﹞

大寒在外﹐畱而補之﹐入於中者﹐從合瀉之﹔﹝寒在皮膚﹐畱鍼使鍼下熱﹐寒入骨髓﹐亦可畱鍼使熱﹐瀉出寒熱气。三十三也。﹞鍼所不爲﹐火之所宜﹔﹝脈之陷下﹐是灸所宜﹐不可鍼也。三十四也。平按﹕火《靈樞》《甲乙》作灸。﹞上气不足﹐推而揚之﹐下气不足﹐積而從之﹔﹝上气不足﹐謂膻中气少﹐可推補令盛。揚﹐盛也。下气不足﹐謂腎間動气少者﹐可補气聚。積﹐聚也。

從﹐順也。三十五也。﹞陰陽皆虛﹐火自當之﹐厥而寒甚﹐骨廉陷下﹐寒過於膝﹐下陵三里﹐陰絡所過﹐得之畱止﹐寒入於中﹐推而行之﹐經陷下﹐火卽當之﹔﹝火气彊盛﹐能補二虛。三十六。平按﹕經陷下火卽當之《靈樞》作經陷下者火則當之﹐《甲乙》作經陷下者卽火當之。﹞結絡堅緊﹐火之所治﹔﹝絡脈結而堅緊﹐血寒﹐故火攻療。三十七也。平按﹕《靈樞》緊作下﹐火之所治作火所治之。注攻字袁刻脫。﹞不知所苦﹐兩蹺之下﹐男陽女陰﹐良工所禁﹐鍼論畢矣﹔﹝有病不知所痛﹐可取陰陽二蹺之下。二蹺之下﹐男可取陰﹐女可取陽﹐是療不知所痛之病。男陽女陰﹐二蹺之脈﹐不可取之。三十八也。平按﹕男陽女陰《靈樞》作男陰女陽。﹞用鍼之服﹐必有法則﹐上視天光﹐下司八正﹐以辟奇邪﹔﹝服﹐學習也。學用鍼法﹐須上法日月星辰之光﹐下司八節正風之气﹐以除奇邪。三十九也。﹞而觀百姓﹐審於虛實﹐無犯其邪﹐是天之露﹐遇歲之虛﹐救而弗勝﹐反受其殃﹐故曰必知天忌﹐乃言鍼意﹔﹝而令百姓不犯虛實二邪歲露之忌﹐可謂得鍼之旨耳。天露者﹐歲之八正虛邪風雨也。四十也。平按﹕《靈樞》是天之露﹐天上有得字﹐弗勝作不勝。﹞法於往古﹐驗於來今﹐觀於HT冥﹐通於無窮﹐粗之所不見﹐良工之所貴﹐莫知其形﹐若神仿佛﹔﹝法於往古聖人所行﹐逆取將來得失之驗﹐亦檢當今是非之狀﹐又觀HT冥微妙之道﹐故得通於無窮之理﹐所得皆當﹐不似粗工以意﹐惟矚其形﹐不見於道﹐有同良才神使﹐獨鑑其所貴﹐仿佛於眞。四十一也。﹞邪气之中人也﹐洫動形﹐正邪之中人也微﹐先見於色﹐不知於身﹐若無若亡若存﹐在形無形﹐莫知其精﹔﹝洫﹐謂溝渠﹐卽腠理也。﹐謂水之逆流﹐卽邪气入腠理也。八正虛邪气入腠理時振寒起於豪毛動形者也。正邪者﹐因身形饑用力﹐汗出腠理開﹐逢虛風中人﹐微而難知﹐莫見其精。四十二也。平按﹕《靈樞》洫作灑淅﹐不知於身作不知於其身﹐若無上有若有二字﹐其精作其情。﹞是故上工之取气也﹐乃救其萌芽﹐下工守其已成﹐因敗其形﹔﹝邪气初客﹐未病之病﹐名曰萌芽﹐上工知之。其病成形﹐下工知之。四十三也。﹞是故工之用鍼也﹐知气之所在﹐而守其門戶﹔﹝謂知邪气﹐處气處於皮膚脈肉筋骨所在﹐守其空穴門戶療之。四十四也。﹞明於調气補瀉所在﹐除疾之意﹐所取之處﹔﹝明於調气補瀉處所﹐是處可補﹐是處可瀉﹐不妄爲之。四十五也。﹞瀉必用員﹐切而傳之﹐﹝平按﹕員《甲乙》作方﹐注云﹕《太素》作員。切而傳之《靈樞》《甲乙》作切而轉之。﹞其气乃行﹐疾入徐出﹐邪气乃出﹐伸而迎之﹐搖大其穴﹐气出乃疾﹐補必用方﹐﹝平按﹕方《甲乙》作員﹐注云﹕《太素》作方。﹞外引其皮﹐令當其門﹐左引其樞﹐右推其膚﹐微旋而徐推之﹐必端以正﹐安以靜﹐堅心無解﹐欲微以畱﹐气下而疾出之﹐推其皮﹐蓋其外門﹐眞气乃存﹔﹝員謂之規﹐法天而動﹐瀉气者也。方謂之矩﹐法地而靜﹐補气者也。

樞﹐謂鍼動也。瀉必用方﹐補必用員﹐彼出《素問》﹐此是《九卷》方圓之法﹐神明之中﹐調气變不同故爾。四十六也。﹞用鍼之要﹐無忘養神。﹝用鍼之道﹐下以療病﹐上以養神。其養神者﹐長生久視﹐此大聖之大意。四十七也。以上四十七章﹐內經之大總﹐黃帝受之於岐伯﹐故誦之以閱所聞也。平按﹕養神《靈樞》作其神。注閱袁刻作明﹐按《說文》閱﹐察也。《博雅》云﹕閱﹐數也。又《前漢書﹟文帝紀》閱天下之義理多矣。注﹕閱﹐猶更歷也。亦通。﹞

雷公問於黃帝曰﹕《鍼論》曰﹕得其人乃傳﹐非其人勿言。何以知其可傳﹖黃帝曰﹕各得其人﹐任之其能﹐故能明其事。雷公曰﹕願聞官能柰何﹖﹝人受命於天﹐各不同性﹐性旣不同﹐其所能亦異﹐量能用人﹐則所爲必當﹐故因問答﹐以通斯徳者也。平按﹕注徳字袁刻作道。﹞黃帝曰﹕明目者﹐可使視也。﹝人之所能﹐凡有八種。視面部五行變色﹐知其善惡﹐此爲第一明人也。平按﹕《靈樞》也作色。﹞聰耳者﹐可使聽音。﹝聽病患五音﹐卽知其吉凶﹐此爲第二聰聽人也。﹞接疾辭給者﹐可使傳論而語餘人﹔﹝其知接疾﹐其辧敏給﹐此可爲物說道以悟人﹐此第三智辧人也。平按﹕《靈樞》接疾辭給者作捷疾辭語者﹐可使傳論而語餘人作可使傳論語。﹞

安靜手巧而心審諦者﹐可使行鍼艾﹐理血气而調諸逆順﹐察陰陽而兼諸方。﹝神淸性明﹐故安靜也。動合所宜﹐明手巧者妙察機微﹐故審諦也。此爲第四靜慧人也。平按﹕《靈樞》安靜上有徐而二字。﹞緩節柔筋而心和調者﹐可使導引行气。﹝身則緩節柔筋﹐心則和性調順﹐此爲第五調柔人也。調柔之人﹐導引則筋骨易柔﹐行气則其气易和也。﹞疾毒言語輕人者﹐可使唾癰祝病。

﹝心嫉毒﹐言好輕人﹐有此二惡﹐物所畏之﹐故可使之唾祝﹐此爲第六口苦人也。平按﹕《靈樞》祝作咒。﹞爪苦手毒﹐爲事善傷者﹐可使按積抑痺。﹝爪手苦毒﹐近物易傷﹐此爲第七苦手人也。﹞

各得其能﹐方乃可行﹐其名乃章﹔不得其人﹐其功不成﹐其師無名。故曰得其人乃言﹐非其人勿傳﹐此之謂。﹝各用其能﹐以有所當﹐故曰得人。如不得人﹐道不可傳也。平按﹕《靈樞》章作彰﹐謂下有也字。﹞手毒者﹐可使試按龜﹐置龜於器之下而按其上﹐五十日而死矣﹔甘手者﹐復生如故。﹝毒手按器而龜可死﹐甘手按之而龜可生﹐但可適能而用之﹐不可知其所以然也。此爲第八甘手人也。平按﹕《靈樞》器下無之字﹐如故下有也字。﹞

卷第二十一﹟九鍼之一

九鍼要道

黃帝問岐伯曰余子萬民養百姓而收其租稅余哀其不終屬有疾病餘欲勿令被毒藥無用砭石欲以微鍼通其經脈調其血气營其逆順出入之會令可傳於後世。﹝五方療病各不同術今聖人量其所宜雜令行之取十全故次言之子者聖人愛百姓猶赤子也中有邪傷屬諸疾病不終天年有療之者行於毒藥或以砭石傷膚毒藥損中可九種微鍼通經調气以傳後代也。﹞必明爲之法令終而不滅久而不絕。﹝法令卽鍼經法也。﹞易用難忘。﹝毒藥砭石粗術之法難用易忘九種鍼要道易用難忘也。﹞爲之經紀。﹝可爲微鍼之經紀也。﹞異其篇章。﹝可爲微鍼篇目章句也。﹞別其表裏。﹝取其腑輸爲表髒輸爲裏。﹞爲之終始。﹝微鍼之數始之於一終之九也。﹞令各有形先立鍼經願聞其情。﹝爲前五法必須各立形狀立前五形之本須作仿經法故請先立鍼經欲聞敍鍼之情也。﹞岐伯曰臣請推而次之令有綱紀始於一而終於九請言其道。﹝次之者推九鍼之序綱紀之次也。﹞小鍼之要易陳而難入也粗守形工守神神乎神客在門未視其疾惡知其源刺之微在速遲粗守關工守機機之動不離空空中之機淸靜以微其來不可迎其往不可追知機道者不可掛以發不知機者之不發知其往來要與之期粗之暗乎眇哉工獨有之往者爲逆來者爲順明知逆順正行無問迎而奪之惡得無虛追而濟之惡得無實。﹝但九鍼要道下成解中自當其釋也之。﹞迎之隨之以意和之鍼道畢矣。﹝逆順察之於陰陽迎奪施之於補瀉。﹞凡用鍼者虛則實之滿則泄之宛陳則除之邪勝則虛之大要曰徐而疾則實疾而徐則虛言實與虛若有若無察後與先若亡若存爲虛與實若得若失。﹝言以意調於補瀉則鍼道可窮矣也。﹞虛實之要九鍼最妙補瀉之時以鍼爲之。﹝五方別療莫先於鍼所以補瀉以鍼爲之也。﹞瀉曰必持而內之放而出之排陽出鍼疾气得泄。

﹝凡瀉之道內鍼必持出鍼必放之搖火其穴排陽耶而出鍼疾病之气得泄謂之瀉也。﹞按而引鍼是謂內溫血不得散气不得出。﹝以手按其所鍼引之後暖气內聚以心持鍼不令營血得散外其門令衛气不得泄出謂之補也。﹞補曰隨隨之意若忘之。

﹝隨气呼吸而微動鍼之也。﹞若行若悔如蚊虻上。﹝欲去欲作爲行悔也鍼在皮膚之中去來微動如彼蚊虻止又皮膚微覺有之也。﹞如畱如還。﹝鍼在皮膚之中若似畱停人如還去此皆言其候气者也。﹞去如絕弦。﹝得气已去卽此補陰�補得之也卽疾出鍼如絕弦者言其速也。﹞令左屬右其气故止。﹝左手按穴右手行鍼內气已補右手出鍼左手門使气相續不滅也屬續也。﹞外門已中气乃實。﹝孔爲外門也補已不泄故內气得實也。﹞必無畱血急取誅之。﹝補者畱其气也不可畱於客邪血也邪血畱者可刺去之故曰急誅之也。﹞持鍼之道堅者爲實。﹝持鍼不堅則气散不從鍼。﹞正指直刺鍼無左右。﹝刺者欲中其病若鍼入左右不當於穴其病不愈也。﹞神在秋豪。﹝秋豪謂秋時兔新生豪毛其端銳微也謂怡神在鍼端調气故曰神在秋豪也。﹞屬意病者。﹝念其鍼下病無邪也。﹞審視血脈刺之無殆。﹝審視十二經脈及諸絡虛實刺之無殆也殆危也。﹞方刺之時必在懸陽及與兩衡神屬勿去知病存亡。﹝以所言方刺之時先觀气色者也懸陽鼻也懸於衡下也鼻爲明堂五臟六腑气色皆見明堂及與眉上兩衡之中故將鍼者先觀气色知死生之候然後刺也。﹞血所在輸橫居視之獨滿切之獨堅。﹝血脈絡脈也有脈橫居輸穴之中視之滿實切之獨堅者是橫居絡脈也。﹞夫气之在脈也邪气在上濁气在中淸气在下故鍼陷脈則邪气出鍼中脈則濁气出鍼太深則邪气反沈病益甚故曰皮肉筋脈各有所處病各有所含鍼各有所宜各不同形各以任其所宜無實實無虛虛無損不之而益有餘是謂重病病益甚取五脈者死取三脈者奪陰者死奪陽者狂鍼害畢矣。﹝區方反怯也气少故怯鍼害者言前所禁甚也。﹞刺之而气不至無問甚數刺之气至乃去之勿復鍼鍼各有所宜各不同形任其所爲刺之要气至而有效效之候若風之吹云照乎若見蒼天刺之道畢矣。﹝鍼入不得其气無由補瀉故轉鍼以待气不問其數也得气行補瀉已卽便出鍼其病愈速故譬惡風吹云見蒼天也。﹞黃帝曰願聞五臟六腑所出之處岐伯曰五臟五輸五五二十五輸六腑六輸六六三十六輸經脈十二絡脈十五凡二十七气以上下所出爲井所澑爲滎所注爲輸所行爲經所入爲合也。﹝二十七气所行皆有五輸。﹞節之交三百六十五會知其要者一言而終不知其要流散無窮所言節者神气之所遊行出入也非皮肉筋骨也睹其色察其目知其散復一其形聽其動靜知其邪正右主推之左推之而禦持之气至而去凡將用鍼必先診脈視气之劇易乃可以治病五臟之气已絕於內而用鍼者又實其外是謂重竭重竭則必其死其死也靜治之者輒反其气取掖與膺五臟之气已絕於外而用鍼者又實其內是謂逆厥逆厥則必死也躁治之者反取四末。﹝言刺必須診也。﹞刺之害中不去則精泄不中而去則致气精泄則病甚而致气則生爲癰瘍。﹝不中病中精故精泄不中病病𨿽暫去史致弗气爲癰瘍也精泄病甚故也。﹞

卷第二十一﹟九鍼之一

九鍼要解

所謂易陳者易言也難入者難著於人也。﹝言者甚易行之難著。﹞粗守形者守刺法也工守神者守人之血气有餘不足可補瀉也。﹝守刺規矩之形故粗守血气中神明故工也。﹞神客者正邪共會也神者正气也客者邪气。﹝神者玄之所生神明者也神在身中以爲正气所以身中以神爲主故邪爲客也邪來乘於正故爲會也。﹞在門者邪循正气之所出入也。﹝門者腠理也循正气在腠理出入也。﹞未睹其疾者先知正邪何經之病。﹝未睹病之已成卽能先知正邪之發在何經脈中也。﹞惡知其原者先知何經之病所取之處也。﹝先知何注有病之微療之處所惡知言不知也。﹞刺之微在數遲者徐疾之意也。﹝刺之微妙之機在於徐疾也數疾也。﹞粗守關者守四肢而不知血气正邪之往來也。﹝五臟六腑出於四肢粗守四肢臟腑之輸不知營衛正之與邪往來虛實故爲粗也。﹞工守機者知守气也。﹝機弩牙也主射之者守於機也知司補瀉者守神气也。﹞機之動不離其空者知气之虛實用鍼之徐疾也。﹝以因於空所以機動由於孔穴知神气虛實得行徐疾補瀉也。﹞空中之機淸靜以微者鍼已得气密意守气勿失也。﹝神在孔穴鍼頭候得气已神淸志靜密意守气行於補瀉不令有失故爲微也。﹞其來不可迎者气盛不可補也。﹝气盛不可補之補之實實也。﹞其往不可追者虛不可以瀉也。﹝气往而虛不可瀉之瀉之虛虛也。﹞不可掛以發者言气易失也。﹝利機掛以絲髮其機卽發神气如機微邪之气如發微邪來觸神气之謂之掛也微邪來至神智卽知名曰智機不知卽失故曰易也。﹞叩之不發者言不知補瀉之意血气已盡而不下也。﹝不知機者謂鈍機也鈍機也叩之不發謂無智之人行於補瀉邪气至而不知有害血气皆盡而疾不愈下愈也。﹞知其往來者知气之逆順盛虛也要與之期者知气可取之時也。﹝知虛實可取之時爲知往來要期也。﹞粗之暗乎者冥冥不知气之微密也眇哉上獨有之者蓋知鍼意也往者爲逆者言气之虛而少少者逆來爲順言形气平者順也明知逆順正行無問者知所取之處也。﹝往者气散故少气逆也來者气集故气實順也明知气之逆順卽行補瀉更亦不須問者謂善知處也。﹞迎而奪之者瀉也追而濟之者補也。﹝迎而奪之致虛追而濟之令實故皆不可。﹞所謂虛則實之者气口虛而當補之也。﹝診寸口脈虛當補所由之經也。﹞滿則泄之者气口盛而當瀉之也。﹝診寸口脈實當瀉所由之經也。﹞宛陳則除之者去血脈也。﹝宛陳謂是經及絡脈聚惡血也。﹞邪勝則虛者言諸經有盛者皆瀉其邪也。﹝有客邪在諸經皆瀉去也。﹞徐而疾則實者言徐內而疾出也。﹝此言其補。﹞疾而徐則虛者言疾內徐出也。﹝此言其瀉﹞實與虛若有若無者言實者有气也虛者無气也。﹝若有气實若無气虛也。﹞察後與先若亡若存者言气之虛實補瀉之先後也察其气之已下與尙存也。﹝若先實者瀉而已之令後虛也若先虛者補而存之便後實也。﹞爲虛與實若得若失者言補則然若有得也瀉則恍然若有失也。﹝補之得於神气故然也文一反色儀和也瀉失於邪气故恍然也。﹞夫气之在脈也邪气在上者言邪气之中人也髙故在上也。﹝髙在頭風熱邪气多中人頭也故曰在上也。﹞濁气在中者言水谷皆入於胃其精气上注於肺濁气畱於腸胃言寒溫不適飲食不節而病於腸胃故命曰濁气在中也。﹝谷入於胃化爲二气淸而精者上注於肺以成呼吸行諸經隧其濁者畱於腸胃之間因於飲食不調爲病故曰在中也。﹞淸气在下者言淸濕地之气中人也必從足始故曰邪气在上濁气在中淸气在下。﹝淸寒气也寒濕之气多從足上故在下也。﹞鍼陷脈則邪气出者取之上。﹝上謂上脈頭及皮膚也。﹞鍼中脈則濁气出者取陽明合也。﹝中者中脈謂之陽明是胃脈也陽明之合者胃足陽明合三里至巨虛上廉與大腸合至巨虛下廉與小腸合也。﹞鍼太深則邪气反沈者言淺浮之疾不欲深刺也深則邪從之入故曰反沈也。﹝鍼過其分邪從鍼入病更益深故曰反沈也。﹞皮肉筋脈各有所處言經絡各有所生也。﹝言經在筋肉絡在皮膚也。﹞取五脈者死言病在中气不足但用鍼盡大瀉其諸陰之脈也。﹝五臟中虛用鍼者大瀉五臟之脈陰絕故死也。﹞取三脈者言盡瀉三陽之气令病患然不復也。﹝一時盡三陽之脈陽絕故然不復也。﹞奪陰者死言取尺之五里五往者也。﹝五里在肘上不在尺中而言尺之五里者寸爲陽尺爲陰也陰尺動脈動於五里故曰取尺五里也五往者五瀉也。﹞奪陽者狂正言。﹝奪陽陽虛故狂此爲禁之正言。﹞睹其色察其目知其散復。﹝觀其明堂五色察其目之形色則病之聚散可知也復聚也。﹞一其形聽其動靜者言工知相五色於目有知調尺寸小大緩急滑澀以言所病也。﹝相五色於目謂一其形也相目之形有五色別以知一形也調尺寸之脈六變謂聽其動靜也聽動靜者謂神思脈意也。﹞知其邪正者知論虛邪與正邪之風。﹝正邪者謂人因饑虛用力汗出腠理開發逢風入者名曰正邪也。虛邪者謂八正虛邪气也。﹞右主推之左持而禦之者言持鍼而出入也。﹝右手推鍼出入左手持而禦也。﹞气至而去之者言補瀉气調而去之也。﹝气若不至久而待之气若至者根據數行補瀉去其實虛也。﹞調气在於終始一者持心。﹝持心在於終始故爲一也。﹞節之交三百六十五會者脈絡之滲灌諸節者也。

﹝數人骨節無三百六十五此名神气遊行出入之處爲節非皮肉筋也故絡脈滲灌三百六十五空穴以爲節會也。﹞所謂五臟之气已絕於內者脈口气內絕不至反取其外之病處與陽經之合有畱鍼以致陽气陽气至則內重竭卽死也矣其死無气以動矣故靜所謂五臟之气已絕於外者脈口气外絕不致反取四末之輸有畱鍼以致其陰气陰气至則陽气反入入則逆逆則死也陰气有餘故。﹝八十一難五臟气已絕於內者謂腎肝之气爲陰在內也而醫之用鍼反實心肺心肺爲陽也陰气虛絕陽气盛實是爲實實虛虛故死心肺爲外心肺之气已絕用鍼者實於腎肝亦爲實實虛虛所以致死之也。﹞所以察其目者五臟使五色循明。﹝目爲五臟使候也循增也察目五色增明卽知無病者也。﹞循明則聲章聲章者言聲與生平異五色增明異常明五聲辧章別於生平蓋是病之候也。

卷第二十一﹟九鍼之一

諸原所生

五臟有六腑六腑有十二原。﹝八十一難五臟皆以第三輸爲原各二以爲十原也又取手少陰經第三輸二爲十二原六腑皆收井滎輸經四穴之後別立一原六腑各二爲十二原然則五臟六腑合有二十四原原者臍下腎間動气人之生命也十二經之根本也故名爲原三瞧行原气經營五臟六腑故三瞧者原气之別使也行气故五臟第一輸故第三輸名原六腑以第四穴爲原夫原气者三瞧之尊號故三瞧行原气止第四穴輸名爲原也今五臟六腑有十二原者言五臟六腑各有十二原也合而言之亦有二十四原文言六腑有十二原者後人妄加二字耳。﹞十二原出於四關四關主治五臟五臟有疾常取之十二原十二原者五臟之所以稟三百六十五節气味者也。﹝四關四肢也此中惟言五臟有十二原生病所由不言六腑十二原也五臟在內原在於外故五臟有腑皆從外入所以五臟皆稟十二原也以其三百六十五節交會穴中谷之气味皆在中會也。﹞五臟有疾也應出於十二原而原各有所出。﹝原之脈气皆出其第三輸。﹞明知其原睹其應而知五臟之害矣。﹝明知十二原所出之處又知內應五臟則妙達五臟所生之害也。﹞陽中之少陰肺也其原出於大大二。﹝日夕少陰故曰陽中少陰也。﹞陽中之太陽心也其原出於大陵大陵二。﹝日中太陽故曰陽中太陽也。﹞陽中之少陽肝也其原出於太衝太衝二。﹝日出初陽故曰陽中之少陽也。﹞陰中之太陰腎也其原出於太溪太溪二。﹝夜半重陰故曰太陰也。﹞陰中之至陰脾也其原出於太白太白二。﹝上爲四髒陰之至極故曰至陰也。﹞膈之原出於鳩尾鳩尾一。﹝膈气在於鳩尾之下故鳩尾爲原也。﹞肓之原出於脖脖一。﹝肓謂下肓在臍一寸脖HT忽反於桑反謂臍也。﹞凡此十二原者主治五臟六腑之有疾者也脹取三陽飧泄取三陰。﹝脹取六腑三陽原也泄取五臟三陰原也之。﹞今夫五臟之有疾也譬猶刺。﹝客邪入身其猶刺也。﹞猶汗也。﹝五志藏神其猶汗也。﹞猶結也。﹝陰陽積聚其猶結也。﹞猶閉也。﹝血气不流其猶閉也。﹞刺𨿽久猶可拔也汗𨿽久猶可雪也結𨿽久猶可解也閉𨿽久猶可決也或言久疾之不可取者非其說也夫善用鍼者其取疾也猶拔刺也猶雪汗也猶解結也猶決閉也疾𨿽久猶可畢也言不可者未得其術也。﹝三陽不通其猶閉也不得其術者言上工所療皆愈也。﹞刺熱者如手探湯。﹝刺熱者決瀉熱气不久停鍼徐引鍼使病气疾出故如手探湯言其疾也。﹞刺寒淸者如人不欲行。﹝刺寒者久畱於鍼使溫气集補故如人行遲若不行待气故也。﹞陰有陽疾者取之下陵三里正往無殆气下乃止不下復始。﹝諸腸以爲陰陽有疾也。﹞疾髙而內者取之陰之陵泉疾髙而外者取之陽之陵泉。﹝所病在頭等爲髙根原在脾足太陰內者故取太陰第三輸陰陵泉也所病在頭爲髙其原在膽足少陽外故取足少陽第三輸陽陵泉也。﹞

卷第二十一﹟九鍼之一

九鍼所象

黃帝曰余聞九鍼於夫子眾多博大矣余猶不能寤敢問九鍼焉生何因有名。﹝九鍼法於三才故曰博大。﹞岐伯曰九鍼者天地之大數始於一而終於九故曰一以法天二以法地三以法人四以法四時五以法五音六以法六律七以法七星八以法八風九以法九野。﹝此言其博大也。﹞黃帝曰以鍼應九之數柰何岐伯曰夫聖人之起天地之數也一而九之故以立九野九而九之九九八十一以起黃鐘數焉以鍼應數。﹝黃鐘卽起於一也之。﹞一者天也天陽也五臟之應天者肺也肺者五臟六腑之蓋也皮者肺之合人之陽也故爲之治鍼必以大其頭而銳其末令無得深入而陽气出二者地也地者土也人之所以應土者肉也故爲之治鍼必筒其身而員其末令無傷肉分傷則气竭三者人也人之所以成生者血脈也故爲之治鍼必大其身而員其末令可以按脈勿陷以致其气令邪气獨出四者時也時者四時八風之客於經絡之中爲痼病者也故爲之治鍼必筒其身而鋒其末令可以瀉熱出血而痼病竭。﹝以下言九鍼有法象也此一名鍼卒銳之者令其易入大其頭使不得深也二者員鍼員其末如雞卵也三者鍼員其末者末如黍粟之銳也四者鋒鍼筒其身如筒之員也鋒其末者鍼末三隅利也。﹞五者音也音者冬夏分分於子午陰與陽別寒與熱爭兩气相薄合爲癰膿者也故爲之治鍼必令末如劍鋒可以取大膿。﹝名曰鍼。﹞六者律也律者調陰陽四時而合十二經脈虛邪客於經絡而爲暴痺者故爲之治鍼必令尖如耗且員且銳中身微大以取暴气。﹝名曰員利鍼也耗毛也毛形且員且銳中身微大也。﹞七者星也星者人之七竅邪客於經而爲痛痺捨於經絡者也故爲之治鍼令尖如蚊虻喙靜以徐往微以久畱正气因之眞邪俱往出鍼而養者也。﹝「況羽反」卽移反喙詡穢反口嘴也名曰豪鍼也養者久畱也。﹞八者風也風者人之股肱八節也八正之虛風八風傷人內捨於骨解腰脊節腠之間爲深痺者也故爲之治鍼必長其身鋒其末可以取深邪遠痺。﹝名曰長鍼鋒利也。﹞九者野也野者人之節解皮膜之間也淫邪流洫於身如風水之狀而畱不能過於機關大節者也故爲之治鍼令尖如梃其鋒微員以取大气之不能過於關節者也。﹝名曰大鍼也大節十二大節也梃當爲HT小破竹也。﹞黃帝曰鍼之長短有法乎岐伯曰一曰鍼者取法於布鍼去木半寸卒銳之長一寸六分主熱在頭身也二曰員鍼取法於絮鍼筒其身而卵其鋒長一寸六分主治分間气三曰鍼取法於黍粟之銳長三寸半主按脈取气令邪出四曰鋒鍼取法於絮鍼筒其身鋒其末長一寸六分主癰熱出血五曰鍼取法於劍鋒廣二分半長四寸主大癰膿兩熱爭也六曰員利鍼取法於耗微大其末反小其本令可深內也長一寸六分主取癰暴痺者七曰豪鍼取法於豪毛長一寸六分主寒痛痺在絡者也八曰長鍼取法於綦鍼長七寸主取深邪遠痺者九曰大鍼取法於鋒鍼其鍼微員長四寸主取大气不出關節者鍼形畢矣此九鍼小大長短之法也。﹝此言九鍼之狀並言所療之病仕咸反釘奚反鍼形也披眉反綦奇眉反也。﹞凡鍼之名各不同形一曰鍼二曰員鍼三曰鍼四曰鋒鍼五曰鍼六曰員利鍼七曰豪鍼八曰長鍼九曰大鍼鍼者頭大末銳主瀉陽气員鍼者鋒如卵形揩摩分間令不得傷肌以瀉分气鍼者鋒如黍粟之銳主按脈勿陷以致其气鋒鍼者刃參隅。﹝參音三也。﹞以發痼疾鍼者末如劍鋒以取大膿員利鍼者尖如耗且員且銳中身微大以取暴气豪鍼者尖如蚊虻喙靜以徐往微以久畱之而養以取痛痺長鍼者鋒利身博。﹝音團﹞可以取遠痺大鍼尖如梃其鋒微員以瀉機關之水九鍼畢。﹝此言九鍼用法。﹞

卷第二十二﹟九鍼之二

刺法

平按﹕此篇自皇帝曰持鍼縱捨柰何以上﹐袁刻及別抄本均缺。楊惺吾氏日本卷子抄本自篇目刺法左一行上二字仍缺﹐第三字至第七字有「問岐伯曰余」五字﹐以下至注「半反衝也」上復缺﹐計共缺六行﹐每行十八字﹐除去「問岐伯曰餘五字」並問字上所空二格外﹐下共缺一百零一字﹐應空一百零一格。自黃帝曰持鍼縱捨柰何至故拘攣﹐見《靈樞》卷十第七十一《邪客》篇﹐又見《甲乙經》卷五第七。自黃帝問岐伯曰余聞鍼道於夫子至則經可通也﹐見《靈樞》卷六第三十八《逆順肥瘦》篇﹐又見《甲乙經》卷五第六。自黃帝問曰逆順五體至末﹐見《靈樞》卷二第五《根結》篇﹐《甲乙經》同上。

��問岐伯曰余�����������������������������﹝������������������������������������������������������������������������半反﹐衝也。謂衝皮也。﹞

黃帝曰﹕持鍼縱捨柰何﹖岐伯對曰﹕必先明知十二經之本末﹐﹝起處爲本﹐出處爲末。﹞膚之寒熱﹐﹝皮膚熱卽血气通﹐寒卽脈气壅也。平按﹕膚上《靈樞》《甲乙》有皮字。﹞脈之盛衰滑澀。其脈滑而盛者病日進﹐虛而細者久而持﹐﹝陽气盛而微熱﹐謂之滑也。多血少气微寒﹐謂之澀脈��細微�����平按﹕而持《靈樞》《甲乙》作以持。﹞大以澀者爲痛痺﹐﹝多气少血爲大﹐多血少气爲澀﹐故爲痛痺也。﹞陰陽如一者癅﹐難治其本末。﹝陰陽之脈不可辧﹐故如一也。癅﹐懸疣�類也。以不可辧﹐故本末難療也。平按﹕癅《靈樞》《甲乙》作病。其上《甲乙》有察字。﹞上熱者病尙在﹐其熱以衰者﹐其病亦去矣。﹝頭及皮膚熱也。其頭及皮膚熱衰﹐病必去。平按﹕上熱《靈樞》作尙熱﹐《甲乙》作上下熱。以衰《靈樞》《甲乙》作已衰。注去上袁刻脫必字。﹞因持其尺﹐察其肉之堅脆﹑小大﹑滑澀﹑寒溫﹑燥濕也。﹝持尺皮膚﹐決死生也。平按﹕持上《靈樞》無因字。﹞因視目之五色﹐以知五臟而決死生。﹝五臟之精華﹐並歸於目﹐心�����藏��﹞視其血脈﹐察其五色﹐以知其寒熱痛痺。﹝候色脈尺����平按﹕《甲乙》無其字。注右方有候色脈尺四字﹐左方缺﹐應空四小格。﹞黃帝曰﹕持鍼縱捨﹐余未得其意也。﹝������鍼縱捨故重問也。﹞岐伯曰﹕持鍼之道﹐欲端以正﹐安以靜﹐﹝持鍼當穴﹐故端正。以志不亂﹐故安靜也。﹞先知虛實﹐而行疾徐﹐﹝補瀉所由也。﹞左指執骨﹐右手修之﹐毋與肉果之﹐﹝��堅固﹐故曰執骨之�手修�不可傷肉果也。果音顆。平按﹕《靈樞》《甲乙》左指作左手﹐修之作循之﹐果下無之字。﹞瀉欲端以正﹐補必閉膚﹐﹝��直入直出﹐故曰端正。���������平按﹕端下《甲乙》無以字。補袁刻誤作萌。注直入上原缺二字﹐上一字不可辧﹐下一字右方有欠字﹐平據經文擬作瀉欲二字。﹞轉鍼導气﹐邪得淫﹐眞气得居。﹝������������淫泄出﹐令眞气居而不散也。平按﹕邪得淫《甲乙》作邪气不得淫。﹞黃帝曰﹕皮開腠理柰何﹖岐伯曰﹕因其分肉﹐在別其膚﹐﹝膚﹐皮也。以手按得分肉之穴﹐當穴皮上下鍼﹐故曰在別其膚也。平按﹕在別《靈樞》《甲乙》作左別。﹞微內而徐端之﹐適神不散﹐邪气得去。黃帝曰﹕善。﹝瀉法𨿽以������審詳爲先﹐故曰微內而徐正之������得����酒調也。平按﹕注𨿽以下原缺六字﹐上三字不可考﹐下三字右方作必余余﹐平擬作「端正而必徐徐」六字。﹞

黃帝問岐伯曰﹕人有八虛﹐各何以候﹖岐伯答曰﹕以候五臟。﹝八虛者﹐兩肘﹑兩腋﹑兩髀﹑兩。此之虛﹐故曰八虛。以其虛﹐故眞邪二气畱過﹐故爲機關之室。眞過則機關動利﹐邪畱則不得屈伸﹐故此八虛﹐候五臟之气也。平按﹕各何以候袁刻作各以何候﹐曰上袁刻脫答字。﹞黃帝曰﹕候之柰何﹖岐伯曰﹕肺心有邪﹐其气畱於兩肘﹔﹝兩肘﹐肺脈手太陰﹑心脈手少陰二脈所行﹐故肺心有邪﹐肘爲候也。﹞肝有邪﹐其气畱於兩腋﹔﹝兩腋脇下﹐肝气在中﹐肝有邪﹐腋爲候也。﹞

脾有邪﹐其气畱於兩髀﹔﹝脾足太陰脈﹐循股內前廉入腹﹐故脾有邪﹐髀爲候也。﹞腎有邪﹐其气畱於兩。﹝腎脈足少陰﹐出內廉﹐故腎有邪﹐爲候也。﹞凡此八虛者﹐皆機關之室﹐眞气之所過﹐血絡之所遊﹐邪气惡血﹐因不得住畱﹐畱則傷筋絡﹐骨節機關不得屈伸﹐故攣。﹝此八大節相屬虛處﹐乃是��之動�機關又����������機關之室。﹐其俱反﹐曲脊背偃也。平按﹕因不得住畱《靈樞》作固不得住畱。故攣《靈樞》作故病攣也。﹞

黃帝問岐伯曰﹕余聞鍼道於夫子﹐眾多畢悉矣﹐夫子之應若失﹐而據未有堅然者﹐夫子之問學熟乎﹖將審察於物而生乎﹖﹝據﹐根據也。堅﹐定也。言夫子所說九鍼之應﹐曲從物理而變﹐似未有定爲也。夫子所問所學﹐從誰得乎﹖���������心手也。平按﹕《靈樞》應上有道字﹐而生乎作而心生之乎。﹞岐伯答曰﹕聖人之爲道者﹐上合於天﹐下合於地﹐中合於人事﹐必有明法以起度數﹐法式檢押﹐乃後可傳焉。﹝���合理乃後傳之﹐三合而爲法度﹐故可傳也。﹞

故匠人不能釋尺寸而意短長﹐廢繩墨而起水準也﹔工人不能置規而爲圓﹐去矩而爲方。﹝匠人�尺寸之度非以意而爲短長準����不有私而�水��爲�巧也工�爲��置����欲爲��爲棄矩而�妙此爲大工也聖人之爲教也法自然之至理以起法度�爲而�稱聖人也平按﹕注匠人下原缺一字﹐謹擬作準。不有私上原缺四字﹐謹根據經文作繩墨之法四字。水字上原缺一字﹐水字下原缺二字﹐爲下原缺一字﹐謹根據經文作而起水準以爲技巧也。工下原缺一字﹐爲下原缺二字﹐置下原缺四字﹐謹根據經文作工欲爲員無置規而爲能。無棄矩上原缺二字﹐而下原缺一字﹐謹根據經文作欲爲方亦無棄矩而爲妙。法度下原缺一字﹐謹擬作之。稱上原缺一字﹐謹擬作後。﹞知用此者﹐固自然之物﹐易用之教﹐逆順之常。﹝繩墨非他﹐亦自然之繩墨﹐因其自然﹐故其教用易﹐是故違之則爲逆﹐順之得常也。平按﹕固自然之物﹐據注固應作因。注違之袁刻作遵之。﹞黃帝曰﹕願聞自然柰何﹖岐伯曰﹕臨深決水﹐不用功力而水可竭也﹔循掘決衝而經可通。此言气之滑澀﹐血之淸濁﹐行之逆順。﹝夫自然者﹐非爲自能與也﹐所謂因气之滑澀﹐血之淸濁﹐行之逆順﹐通之如臨深決水﹐取自然之便而水可竭﹐故曰自然也。平按﹕循掘﹐掘字原缺﹐《靈樞》《甲乙》作掘﹐下經文亦作掘﹐袁刻作地恐誤。決衝下《甲乙》有罔顧堅密四字。此言﹐此字原缺﹐《靈樞》《甲乙》作此﹐袁刻作於恐誤。注夫自然者﹐袁刻脫自字。﹞黃帝曰﹕願聞人之白黑肥瘦少長﹐各有數乎﹖﹝白黑﹐色異也。肥瘦﹐形異也。少長﹐彊弱異也。刺之淺深多爲分不同﹐故曰有數也。平按﹕注多下恐脫少字。﹞岐伯曰﹕年質壯大﹐血气充盈﹐膚革堅固﹐因加以邪﹐刺此者深而畱之。﹝此爲肥人。平按﹕盈《甲乙》作盛。

注此爲肥人《靈樞》《甲乙》作經文。﹞廣肩腋項﹐肉薄皮濃而黑色﹐唇臨臨然﹐其血黑而濁﹐其气澀﹐其爲人貪於取與﹐刺此者深而畱之﹐多益其數。﹝此黑色人也。平按﹕皮濃《靈樞》《甲乙》作濃皮。臨臨然下《甲乙》有者字。澀下《靈樞》《甲乙》有以遲二字。取與《甲乙》作取予。﹞黃帝曰﹕刺瘦人柰何﹖岐伯曰﹕刺瘦人者薄皮色少﹐肉廉廉然﹐薄唇輕言﹐其血淸气滑﹐易脫於气﹐易損於血﹐刺此者淺而疾之。﹝瘦人﹐謂夭��皮也。平按﹕注夭下原缺二字﹐謹根據經文擬作色薄二字。袁刻夭作天﹐皮作人。﹞黃帝曰﹕刺常人柰何﹖岐伯曰﹕視其白黑﹐各爲調之﹐其端正長濃者﹐其血气和調﹐刺此者無失常數之。﹝常﹐謂平和不肥瘦人。刺之根據於深淺常數﹐不深之不淺之也。平按﹕長濃《靈樞》作惇濃﹐《甲乙》作純濃。常數之《靈樞》作常數也﹐《甲乙》作其常數。﹞黃帝曰﹕刺壯士眞骨者柰何﹖岐伯曰﹕刺壯士眞骨﹐堅肉縱節監監然﹐此人重則气澀血濁﹐刺此者深而畱之﹐多益其數﹔﹝壯士﹐骨�堅大者也。平按﹕縱節《靈樞》《甲乙》作緩節。堅堅《甲乙》作驗驗﹐注﹕「一作監監。」注骨下原缺一字﹐謹擬作節。﹞勁則气滑血淸﹐刺此淺而疾之。﹝勁﹐急也。﹞黃帝曰﹕刺嬰兒柰何﹖岐伯曰﹕嬰兒者﹐其肉脆血少气弱﹐刺此者以豪鍼﹐淺刺而疾發鍼﹐日再可也。﹝刺嬰兒日再者﹐不得過多也。﹞黃帝曰﹕臨深決水柰何﹖岐伯曰﹕血淸气滑﹐疾瀉之則气竭焉。﹝自有血淸气滑﹐刺之如臨深決水﹐不可行也。若血濁气澀而形壯气盛﹐可取自然之便﹐刺而瀉之﹐如臨深決水。平按﹕气滑《靈樞》《甲乙》作气濁。﹞黃帝曰﹕循掘決衝柰何﹖岐伯曰﹕血濁气澀﹐疾瀉之則經可通也。﹝循其血气﹐掘決其衝﹐瀉而通之﹐使其平也。﹞

黃帝問曰﹕逆順五體﹐言人骨節之小大﹐肉之堅脆﹐皮之薄濃﹐血之淸濁﹐气之滑澀﹐脈之長短﹐血之多少﹐經絡之數﹐余已知之矣﹐此皆布衣匹夫之士也。﹝平按﹕逆順五體《甲乙》作逆順五體經絡之數﹐直接下文此皆布衣匹夫之士也﹐無言人骨節之小大及余已知之矣數句。﹞夫王公大人血食之君﹐身體柔脆﹐肌肉弱﹐血气悍滑利﹐其刺之徐疾淺深多少﹐可得同乎﹖﹝平按﹕夫王公大人血食之君《甲乙》作血食者三字﹐注云「《九墟》作血食之君。」《靈樞》弱作軟弱。﹞岐伯答曰﹕夫膏粱菽藿之味﹐何可同也﹖气滑則出疾﹐气澀則鍼大而入深﹐深則欲畱﹐淺則欲疾。以此觀之﹐刺布衣者深以畱﹐刺大人者微以徐﹐此皆因气悍滑利者也。﹝脈气五十動有代者﹐順也﹔不滿五十動一代者﹐逆也。言大人食以膏粱﹐布衣��������故刺之深淺去畱之異也。平按﹕气滑則出疾下《靈樞》有「其气澀則出遲﹐气悍則鍼小而入淺」﹐《甲乙》同﹐惟气澀上無其字。注布衣二字下原缺八字﹐袁刻補食以菽藿四字﹐仍與缺處未盡合﹐謹根據經文擬作「匹夫之士食以菽藿」八字。﹞黃帝問曰﹕形气之逆順柰何﹖岐伯答曰﹕形气不足﹐病气有餘﹐是邪勝也﹐急瀉之。﹝急瀉邪气﹐補形气也。﹞形气有餘﹐病气不足﹐急補之。﹝急以正气補之﹐气實則病除也。﹞形气不足﹐病气不足﹐此陰陽气俱不足也﹐不可刺之﹐刺之則重不足﹐重不足則陰陽俱竭﹐血气皆盡﹐五臟空虛﹐筋骨髓枯﹐老者絕滅﹐壯者不復矣。﹝俱不足者﹐不可行刺﹐宜以湯藥調也。﹞形气有餘﹐病气有餘﹐此謂陰陽俱有餘也﹐急瀉其邪﹐調其實虛。故曰有餘者瀉之﹐不足者補之﹐此之謂也。﹝形气爲陽﹐病气爲陰﹐�俱有餘者﹐可以瀉邪气以調形气使和也。平按﹕注陰下原缺一字﹐右方剩气字半角﹐謹擬作气﹐袁刻脫。﹞故曰刺不知逆順﹐眞邪相薄。滿而補之﹐則陰陽四溢﹐腸胃充郭﹐肝肺內﹐陰陽相錯。﹝滿而補之﹐陰陽之气﹐滿於��故曰四溢。腸胃气聚﹐所以脹而充郭。肝肺俱滿﹐故曰內。叱鄰反。陰陽俱盛﹐所以相錯也。平按﹕《甲乙》四溢作血气皆溢﹐內作內脹。注滿於下原缺二字﹐上一字不可考﹐下一字下半剩又字﹐謹擬作四肢二字。﹞虛而瀉之﹐則經脈空虛﹐血气竭枯﹐腸胃攝辟﹐皮膚薄著﹐毛腠夭焦﹐予之死期。﹝攝辟﹐腸胃無气也。

攝﹐紙輒反。平按﹕竭枯《甲乙》作枯竭。攝《靈樞》作HT﹐《甲乙》作懾。焦《靈樞》作。﹞

故曰用鍼之要﹐在乎知調﹐調陰與陽﹐精气乃光﹐合形與气﹐使神內藏。﹝光﹐章盛貌。神內藏者﹐五神守藏也。平按﹕知調下原缺一字﹐《靈樞》作陰與陽調陰與陽七字﹐《甲乙》重調字﹐謹根據《甲乙》擬作調。乃光《甲乙》作乃充。使神內藏﹐使字原缺﹐謹根據《靈樞》《甲乙》補作使﹐袁刻作五。﹞故曰上工平气﹐中工亂經﹐下工絕气危生﹐故下工不可不愼也。﹝平气﹐致气和也。下工守形﹐不知�气﹐傷口�實﹐故不可不愼也。平按﹕《甲乙》無「故下工」三字。注气傷上原缺一字﹐謹根據經文擬作平。傷下原缺二字﹐謹擬作生損二字。﹞必審其五臟變化之病﹐五脈之應﹐經絡之實虛﹐皮之柔粗﹐而後取之。﹝五脈﹐五時之脈也。柔粗﹐謂調尺之皮膚柔弱粗彊也。平按﹕審下《靈樞》無其字。《甲乙》審作察﹐變化上有之字﹐下無之病二字﹐應上有相字﹐皮下有膚字。﹞

卷第二十二﹟九鍼之二

九鍼所主

平按﹕此篇自篇首至末﹐見《靈樞》卷二第七《官鍼》篇﹐又見《甲乙經》卷五第二﹐惟編次前後略異。

九鍼之要﹐官鍼最妙。﹝官者﹐謂用鍼時��於鍼也。平按﹕九鍼之要《靈樞》《甲乙》作凡刺之要。﹞九鍼之宜﹐各有所爲﹐長短大小﹐各有所施﹐不得其用﹐病不能移。病淺鍼深﹐內傷良肉﹐皮膚爲﹔﹝平按﹕《靈樞》《甲乙》作癰。﹞病深鍼淺﹐病气不瀉﹐反爲大膿。

病小鍼大﹐气瀉大疾﹐必後爲害﹔病大鍼小﹐大气不瀉﹐亦復爲敗。夫鍼之宜﹐大者大瀉﹐小者不移﹐已言其過﹐請言其所施。﹝言九鍼之用﹐所宜各異﹐並言用法也。平按﹕大疾《靈樞》《甲乙》作太甚。必後爲害《靈樞》作疾必爲害﹐《甲乙》作病後必爲害。大气不瀉《靈樞》作气不瀉泄。亦復爲敗《甲乙》作亦爲後敗。﹞病在皮膚無常處者﹐取以鍼於病所﹐膚白勿取。﹝鍼頭大末兌﹐主瀉陽气﹐故皮膚痛無常處﹐陽气盛也。痛處膚當色赤﹐故白處痛移﹐不可取也。﹞病在分肉間者﹐取以員鍼於病所。﹝員鍼之狀﹐鋒如卵﹐揩摩分間﹐內不傷肌﹐以瀉分气也。平按﹕注狀下袁刻脫鋒字﹐卵下袁刻多一形字。﹞

病在脈气少當補者﹐取以鍼於井滎分輸。﹝鍼之狀﹐鋒如黍粟之兌﹐主當行補於井滎之輸﹐以致於气也。平按﹕滎《甲乙》作營﹐袁刻作榮。﹞病爲大膿者﹐取以鍼。﹝鍼之狀﹐末如劍鋒﹐以取大膿也。平按﹕大膿者《甲乙》作大膿血。《靈樞》《甲乙》作鈹。﹞病痺气暴發者﹐取以員利鍼。﹝員利鍼狀如耗。耗﹐毛也。用取暴痺。﹞痺病气痛而不去者﹐取以豪鍼。﹝豪鍼之狀﹐尖如蚊虻之喙﹐靜以徐往﹐畱之養神﹐以取痛痺也。平按﹕痺病《靈樞》作病痺。﹞病在中者﹐取以長鍼。﹝長鍼之狀﹐鋒利身薄﹐以取髒中遠痺也。﹞病爲水腫不能過關節者﹐取以大鍼。﹝大鍼之狀﹐尖如﹐如平﹐其鋒微圓﹐以通關節也。平按﹕《靈樞》過作通。注狀下袁刻脫尖字。﹞病在五臟固居者﹐取以鋒鍼﹐瀉於井滎分輸﹐取以四時。﹝鋒鍼之狀﹐刃三隅﹐以發固居之疾﹐瀉於井滎分輸﹐取以四時也。平按﹕《甲乙》輸作兪。﹞

卷第二十二﹟九鍼之二

三刺

平按﹕此篇自所謂三刺至不可以爲工也﹐見《靈樞》卷二第七《官鍼》篇﹐又見《甲乙經》卷五第二。自凡刺之屬三刺至谷至末﹐見《靈樞》卷二第九《終始》篇﹐又見《甲乙經》卷五第五。

所謂三刺則穀气出者﹐先淺刺絕皮以出陽邪﹔﹝三刺者﹐陽邪刺﹐陰邪刺﹐穀道气刺也。陽邪浮淺在皮﹐故一刺淺之﹐陽邪得出也。平按﹕三刺下《甲乙》有之字。﹞再刺則陰邪出者﹐少益深﹐絕皮致肌肉﹐未入分間也﹔﹝陰邪次深﹐在於肌肉﹐故再刺出之也。平按﹕分下《靈樞》《甲乙》有肉字。﹞已入分肉之間﹐則穀气出。﹝穀气者﹐正气也。故後刺極深﹐以致正气也。

平按﹕《甲乙》已入上有後刺深之四字﹞故《刺法》曰﹕始刺淺之﹐以逐邪气而來血气﹔後刺深之﹐以致陰气之邪﹔最後刺極深之﹐以下穀气。此之謂也。﹝逐邪气者﹐逐陽邪。來血气﹐引正气也。下﹐穀气不下﹐引之令下也。平按﹕以逐邪气《甲乙》作以逐陽邪之气﹐無而來血气四字。

以致陰气之邪《甲乙》作以致陰邪之气。﹞故用鍼者﹐不知年之所加﹐气之衰盛虛實之所起﹐不可以爲工也。﹝人之大忌﹐七歲以上﹐次第加九﹐至一百六﹐名曰年加也。不知年加气之衰盛虛實爲不知也。﹞

凡刺之屬﹐三刺至谷﹐﹝三刺得於穀气也。平按﹕《靈樞》《甲乙》谷下有气字。﹞邪僻妄合﹐﹝陰陽二邪﹐妄與正气相合。一也。﹞陰陽易居﹐﹝臟腑一气相乘﹐名曰易居。二也。平按﹕《甲乙》易居作移居。﹞逆順相反﹐﹝營气逆肺﹐衛气順脈﹐以爲相反。三也。﹞沈浮異處﹐﹝春脈或沈﹐冬脈或浮﹐故曰異處。四也。﹞四時不得﹐﹝謂四時脈不相順。五也。平按﹕《甲乙》不得作不相得。﹞稽畱淫﹐﹝言血气或有稽畱壅遏﹐或有淫過度。六也。﹞須鍼而去。﹝以此六過﹐故須微鍼以去之也。﹞一刺則陽邪出﹐再刺則陰邪出﹐三刺則穀气至﹐穀气至而止。所謂穀气至者﹐已補而實﹐已瀉而虛﹐故以知穀气至也。﹝已補而實﹐已瀉而虛﹐皆正气至﹐故病愈也。平按﹕《甲乙》一刺再刺下均無則字﹐穀气至三字不重。﹞邪气獨去者﹐陰與陽未能調﹐而病知愈也。﹝行補瀉已﹐邪气已去﹐以陰陽未調﹐病𨿽不愈﹐後必愈矣。﹞故曰補則實﹐瀉則虛﹐痛𨿽不隨鍼減﹐病必衰去矣。﹝引上經證也。平按﹕痛《甲乙》作病﹐《靈樞》鍼下無減字。﹞陰盛而陽虛﹐先補其陽﹐後瀉其陰而和之﹔陰虛而陽盛﹐先補其陰﹐後瀉其陽而和之。﹝重實瀉之爲易﹐重虛補之爲難﹐故先補後瀉也。﹞三脈重足大趾之間﹐﹝三脈﹐足陽明﹑足厥陰﹑足太陰三脈也。足太陰脈起足大趾端﹐循趾內側白肉際﹐過核骨後﹐上內踝﹐不言大趾岐間。

此言重在大趾間者﹐從大趾端﹐循大趾內側入大趾間﹐以過核骨而上也。足厥陰脈起大趾叢毛上﹐入大趾間﹐重在太陰之上﹐上循足跗。足陽明支﹐別跗上﹐入大趾間﹐重在厥陰之上。平按﹕重《靈樞》《甲乙》作動﹐《甲乙經》注云「一作重。」又注重字原抄均作重﹐袁刻易作動。﹞

必審其實虛﹐虛而瀉之﹐是謂重虛﹐重虛病益甚。﹝必審大趾間三脈虛實﹐以手按之﹐先補虛者﹐後瀉實者。若不知三脈有實﹐瀉其虛者﹐是謂重虛﹐重虛病益甚也。﹞凡刺此者﹐以指按之﹐脈動而實且病者疾瀉之﹐虛而徐者則補之﹐反此者病益甚。其重也﹐陽明在上﹐厥陰在中﹐太陰在下。﹝三脈有動而實者﹐有徐而虛者﹐皆審調補瀉也。平按﹕而實且病者《靈樞》《甲乙》病作疾。《甲乙》疾瀉之作則瀉之。其重也《靈樞》《甲乙》重作動﹐《甲乙》注云「一作重。」太陰在下《靈樞》《甲乙》作少陰在下。﹞膺輸中膺﹐背輸中背。﹝膺輸在胸中﹐背輸在背中也。平按﹕輸《靈樞》《甲乙》作。﹞肩虛者﹐取之上。﹝補肩肩井等穴﹐曰取之上也。平按﹕《靈樞》作膊﹐《甲乙》作髀。﹞重舌﹐刺舌柱以鍼。﹝重舌﹐謂舌下重肉生也。舌柱﹐舌下柱。

以鍼刺去血也。平按﹕《靈樞》《甲乙》作鈹。﹞手屈而不伸者﹐其病在筋﹐伸而不屈者﹐其病在骨﹐在骨守骨﹐在筋守筋。﹝腎足少陰脈主骨﹐可守足少陰脈發會之穴﹐以行補瀉。肝足厥陰脈主筋﹐可守足厥陰脈發會之穴﹐以行補瀉也。﹞補須一方實﹐深取之﹐希按其﹐以極出其邪气﹔﹝量此補下脫一瀉字。方﹐處也。欲行瀉者﹐須其瀉處是實﹐然後得爲瀉也。深取之者﹐令其出气多也。希﹐遲也。按其者﹐遲按鍼傷之處﹐使气泄也。平按﹕希《靈樞》《甲乙》作稀。袁刻誤作病﹐注同。﹞一方虛﹐淺刺之﹐以養其脈﹐疾按其﹐無使邪气得入。﹝行於補者﹐須補處是虛也。淺刺者﹐惡其泄气﹐所以不深也。以養其脈者﹐畱鍼養其所取之經也。按其者﹐按鍼傷之處﹐疾關其門﹐使邪气不入﹐正气不出也。﹞邪气來也堅而疾﹐穀气來也徐而和。﹝鍼下得气堅疾者﹐邪气也﹔徐和者﹐穀气也。平按﹕堅《靈樞》《甲乙》作緊。﹞脈實者深刺之﹐以泄其气﹔脈虛者淺刺之﹐使精气無得出﹐以養其脈﹐獨出其邪气。﹝實者﹐邪气盛也。

虛者﹐正气少也。﹞刺諸痛者深刺之﹐諸痛者其脈皆實。﹝脈之實滿爲痛﹐故刺深也。平按﹕《靈樞》無深刺之諸痛者六字。﹞從腰以上者﹐手太陰﹑陽明皆主之﹔從腰以下者﹐足太陰﹑陽明皆主之。﹝腰以上爲天﹐肺主天气﹐故手太陰﹑手陽明主之也。腰以下爲地﹐脾主地土﹐故足太陰﹑足陽明主之也。平按﹕《靈樞》從腰以上者上有故曰二字。《甲乙》兩主之上無皆字。﹞病在上者下取之﹐病在下者髙取之﹐﹝手太陰下接手陽明﹐手陽明下接足陽明﹐足陽明下接足太陰﹐以其上下相接﹐故手太陰﹑陽明之上有病﹐宜療足太陰﹑陽明﹐故曰下取之﹔足太陰﹑陽明之下有病﹐宜療手太陰﹑陽明﹐故曰髙取之也。平按﹕注故手太陰陽明下袁刻脫之上二字。﹞病在頭者取之足﹐病在腰者取之。

﹝足之三陰三陽之脈﹐從頭至足﹐故病在頭取之足也。足太陽脈循腰入﹐故病在腰以取也。﹞病生於頭者頭重﹐生於手者臂重﹐生於足者足重﹐治病者先刺其病所從生者。﹝頭手足有病之處﹐其候皆重﹐各審其病生所由﹐以行補瀉也。﹞春气在豪毛﹐﹝人之豪毛中虛﹐故春之陽气在豪毛。

平按﹕《靈樞》無豪字。﹞夏气在膚﹐﹝膚﹐肉上也﹐陽气在皮肉也。平按﹕膚上《靈樞》《甲乙》有皮字。﹞秋气在分肉﹐﹝分肉﹐謂肉分間也。﹞冬气在筋骨﹐﹝筋附骨上最深﹐故冬陽气深在筋骨也。﹞刺此病者﹐各以其時爲齊。故刺肥人者﹐以秋冬之齊﹔刺瘦人者﹐以春夏之齊。

﹝秋冬之齊者﹐刺至筋骨﹐言其深也。春夏之齊﹐刺在於皮膚﹐言其淺也。平按﹕《甲乙》爲齊下無故字。﹞病痛者陰也﹐痛而以手按之不得者陰也﹐深刺之。﹝人之病痛﹐以手按之﹐得與�������病在深在����平按﹕《甲乙》病痛者作刺之痛者。﹞病在上者陽也﹐在下者陰也。

癢者陽也﹐淺刺之。﹝衛气行皮膚之中﹐壅遏作癢﹐故淺刺之也。平按﹕《甲乙》「癢者陽也淺刺之」七字在「病在上者」上。注衛气袁刻作沖气。﹞病先起於陰者﹐先治其陰﹐而後治其陽﹔病先起於陽者﹐先治其陽﹐而後治其陰。﹝皆療其本也。平按﹕《靈樞》兩起字下無於字。﹞刺熱厥者﹐畱鍼反爲寒﹔刺寒厥者﹐畱鍼反爲熱。﹝畱久者﹐則無熱動鍼畱之爲寒﹐無寒靜鍼畱之爲熱也。﹞刺熱厥者﹐二陰一陽﹔刺寒厥者﹐二陽一陰。所謂二陰者﹐二刺陰也﹔一陽者﹐一刺陽也。﹝皮爲陽分也﹐肌肉爲陰分也﹐刺熱厥者﹐二度刺陰畱﹐補其陰也﹐一度刺陽畱﹐瀉其陽也。

刺寒反之。平按﹕自刺熱厥者畱鍼反爲寒至一刺者陽也《甲乙﹟鍼道終始》篇無此二段。﹞久病者邪气入深﹐刺久病者﹐深內而久畱之﹐間日而復刺之﹐先調其左右﹐去其血脈﹐刺道畢矣。﹝病久益深﹐物理之恆﹐故非深取久畱﹐不可去之。邪气不能速出﹐故須間日而取。取之气調左右﹐血絡刺而去之﹐可謂盡刺之理者也。平按﹕刺久病者《靈樞》《甲乙》作刺此病者。﹞凡刺之法﹐必察其形气﹐形肉未脫﹐少气而脈又躁﹐躁厥者﹐必爲繆刺之﹐﹝以下繆刺之法也。形肉未脫﹐察其形也。少气﹐察其气也。脈躁﹐察其脈也。有此三種所由﹐必須繆刺大絡﹐左刺右﹐右刺左也。﹞散气可收﹐聚气可希。﹝希﹐散也。繆刺之益﹐正气散而收聚﹐邪气聚而可散也。平按﹕希《靈樞》《甲乙》作布﹐恐原抄傳寫之誤。﹞深居靜處﹐﹝爲鍼調气﹐凡有六種。深������靜。一也。﹞與神往來﹐﹝去妄心﹐隨作動。二也。平按﹕與《靈樞》《甲乙》作占。注隨作二字袁刻缺﹐此本尙完。﹞閉戶塞牖﹐魂魄不散﹐﹝去馳散﹐守魂魄。三也。﹞專意一神﹐精气不分﹐﹝去異思﹐守精神。四也。平按﹕不分《靈樞》《甲乙》作之分。﹞無聞人聲﹐以收其精﹐﹝去異聽﹐守精气。五也。﹞必一其神﹐令之在鍼﹐淺而畱之﹐微而浮之﹐以移其神﹐气至乃休。﹝休﹐平和也﹐平鍼下和气。六也。平按﹕令之在鍼《靈樞》《甲乙》作令志在鍼。微而浮之下原抄缺半行﹐細玩殘缺處﹐中間筆畫甚重﹐應是大字經文﹐謹根據《靈樞》《甲乙》補入「以移其神﹐气至乃休」八字。﹞男內女外﹐堅巨勿出﹐謹守勿內﹐是謂得气。﹝男者在家﹐故爲內也。女者出家﹐故爲外也。是男爲內气﹐女爲外气。鍼下得男內气﹐堅巨勿令出也。得女外气﹐謹守勿令入內也。平按﹕男內女外《靈樞》注云﹕有作男外女內。

《甲乙》作男女內外。巨《靈樞》《甲乙》作拒。﹞

卷第二十二﹟九鍼之二

三變刺

平按﹕此篇自篇首至末﹐見《靈樞》卷二第六《壽夭剛柔》篇﹐又見《甲乙經》卷十第一。

黃帝問曰﹕余聞刺有三變﹐何謂三變﹖伯髙答曰﹕有刺營者﹐有刺衛者﹐有刺寒痺之畱經者。

黃帝問曰﹕刺三者柰何﹖﹝平按﹕《靈樞》三下有變字。﹞伯髙曰﹕刺營者出血﹐刺衛者出气﹐刺寒痺者內熱。﹝刺營見血﹐出惡血也﹔刺衛見气﹐出邪气也﹔刺痺見熱﹐故曰三變。寒溫之气停畱於經絡﹐久畱鍼使之內熱﹐以去其痺也。平按﹕注寒溫﹐溫字恐系濕字傳寫之誤。﹞黃帝問曰﹕營衛寒痺之爲病柰何﹖伯髙答曰﹕營之生病也﹐寒熱少气﹐血上下行。衛之生病也﹐气痛時來時去﹐怫愾賁響﹐風寒客於腸胃之中﹐寒痺之爲病也﹐畱而不去﹐時痛而皮不行。﹝怫愾﹐上扶物反﹐下气反﹐气盛滿貌。賁響﹐腹脹貌也。平按﹕气痛時來時去《靈樞》作气通時來時去﹐《甲乙》作气血時來去。皮不行《靈樞》《甲乙》作皮不仁。﹞黃帝問曰﹕刺寒痺內熱柰何﹖伯髙曰﹕刺布衣者必火﹐刺大人者藥熨之。

﹝平按﹕《靈樞》《甲乙》必火作以火之﹐藥上有以字。﹞黃帝問曰﹕藥熨之柰何﹖伯髙曰﹕用醇酒二十升﹐蜀椒四升﹐漧薑一升﹐桂一升﹐﹝平按﹕醇酒﹐二十升《靈樞》作二十斤。蜀椒﹐四升《靈樞》《甲乙》作一升。漧薑﹐一升《靈樞》作一斤。桂一升《靈樞》作桂心一斤。﹞凡四種﹐皆咀﹐漬酒中。用綿絮一斤﹐細白布四丈﹐﹝平按﹕《甲乙》皆咀作各細咀﹐漬酒中作著淸酒中﹐四丈下有二尺二字。﹞皆並內酒中。置酒馬矢溫中﹐蓋封塗﹑勿使泄。﹝平按﹕溫《靈樞》《甲乙》作。蓋《甲乙》作善。《甲乙》泄上有气字。﹞五日五夜﹐出布綿絮﹐曝漧復漬﹐以盡其汁。﹝平按﹕《甲乙》絮上無綿字。《靈樞》曝漧下有之幹二字。﹞每漬必其日﹐乃出幹。﹝平按﹕乃出幹﹐《靈樞》幹下重一干字﹐《甲乙》作乃出布絮幹之。﹞並用滓與綿絮﹐復布爲復巾﹐長六七尺﹐爲六七巾。

﹝平按﹕與綿絮復布爲復巾長六七尺爲六七巾《甲乙》作與絮布長六七尺爲六巾。﹞卽用之生桑炭灸巾﹐以熨寒痺所刺之處﹐﹝平按﹕《甲乙》所刺作所乘。﹞令熱入於病所﹐﹝平按﹕《靈樞》《甲乙》入下有至字。﹞寒復灸巾以熨之﹐三十徧而止。卽汗出﹐灸巾以拭身﹐﹝平按﹕《靈樞》作汗出以巾拭身。﹞亦三十徧而止。起步內中﹐無見風。每刺必熨如此法﹐病已矣﹐此所謂內熱者也。﹝酒﹑椒﹑姜﹑桂四物﹐性熱又泄气﹐故用之熨身﹐皮腠適而可刺也﹐此在冬日血气不流之時﹐熨之令通也。﹐弗禹反。咀﹐才與反。咀﹐謂調粗細分等也。﹐祖賴反﹐一日周時也。平按﹕如此法病已矣﹐《靈樞》《甲乙》無法字。矣《甲乙》作失。﹞

卷第二十二﹟九鍼之二

五刺

平按﹕此篇自篇首至末﹐見《靈樞》卷二第七《官鍼》篇﹐又見《甲乙經》卷五第二。

凡刺有五﹐以應五臟。一曰半刺﹐半刺者﹐淺內而疾發鍼﹐令鍼傷多﹐如拔發爪﹐以取皮气﹐此肺之應。﹝凡刺不減一分﹐今言半刺﹐當是半分﹐故以拔發爪﹐欲令淺刺﹐多則恐傷气也。平按﹕毋令鍼傷多《靈樞》《甲乙》作無鍼傷肉。發爪《靈樞》作毛狀﹐取上無以字。《甲乙》爪作狀。﹞二曰豹文刺﹐豹文刺者﹐刺左右前後鍼之﹐中脈爲故﹐以取經絡之血者﹐此心之應也。﹝左右前後鍼﹐狀若豹文﹐故曰豹文刺也。中經及絡﹐以出血也。平按﹕《靈樞》《甲乙》左右上無刺字。﹞三曰關刺﹐關刺者﹐直刺左右﹐盡筋上﹐以取筋痺﹐愼無出血﹐此肝之應也﹐或曰開刺﹐一曰豈刺。﹝刺關身之左右﹐盡至筋上﹐以去筋痺﹐故曰關刺﹐或曰開刺也。平按﹕開刺《靈樞》作淵刺﹐《甲乙》同﹐惟或曰淵刺又曰豈刺八字﹐在四曰合刺之下。﹞四曰合刺﹐合刺者﹐左右雞足﹐鍼於分肉之間﹐以取肌痺﹐此脾之應也。﹝刺身左右分肉之間﹐如雞足之迹﹐以合分肉間之气﹐故曰合刺也。平按﹕合刺《靈樞》《甲乙》作合谷刺。﹞五曰輸刺﹐輸刺者﹐直入直出﹐深內之至骨﹐以取骨痺﹐此腎之應也。﹝根據於輸穴﹐深內至骨﹐以去骨痺﹐故曰輸刺也。平按﹕輸刺《甲乙》作刺。﹞

卷第二十二﹟九鍼之二

五臟刺

平按﹕此篇自篇首至末﹐見《靈樞》卷五第二十《五邪》篇﹐又見《甲乙經》卷九自第三至第八等篇。

邪在肺﹐則病皮膚寒熱﹐上气﹐喘﹐汗出﹐咳動肩背。﹝肺病有五。平按﹕皮膚下《靈樞》有痛字﹐《甲乙》有痛發二字。﹞取之膺中外輸﹐背三椎五椎之旁﹐以手疾按之快然﹐乃刺之﹐取之缺盆中以起之。﹝膺中內輸﹐在膺前也。膺中外輸﹐肺輸也﹐在背第三椎兩旁﹐心輸在第五椎兩旁﹐各相去三寸﹐按之快然﹐此爲輸也。肺之五病﹐取於肺輸及肺缺盆中也。平按﹕輸《靈樞》作﹐《甲乙》作兪。三椎五椎《靈樞》作三節五臟﹐《甲乙》無五椎二字。以起之《靈樞》《甲乙》作以越之。﹞邪在肝﹐則兩脇中痛﹐寒中﹐惡血在內行者﹐善螈節時腫。﹝肝病有四也。

平按﹕則兩脇中痛《甲乙》作則病兩脇中痛。行者善螈節時腫《靈樞》作行善掣節時腳腫﹐《甲乙》作節時腫善螈。﹞取之行間以引脇下﹐﹝行間﹐足厥陰脈滎﹐肝脈也﹐在大趾間。肝在脇下﹐故引兩脇下痛﹐與《明堂》少異也。﹞補三里以溫胃中﹐﹝三里﹐足陽明胃脈。人病寒中﹐陽虛也。故取三里補足陽明﹐卽胃中溫也。﹞取血脈以散惡血﹐﹝惡血在內上下行者﹐取其病處脈血見者﹐刺而散之也。﹞取耳間靑脈以去其痺。﹝耳間靑脈﹐附足少陽脈脈﹐一名資脈﹐在耳本﹐如雞足靑脈絡﹐刺出血如豆﹐可以去痺也。平按﹕痺《靈樞》作掣﹐《甲乙》作。注附袁刻作跗。﹞

邪在脾胃﹐則肌肉痛。陽气有餘﹐陰气不足﹐則熱中﹑善饑﹔陽气不足﹐陰气有餘﹐則寒中﹑腸鳴﹑腹痛﹔陰陽俱有餘﹐若俱不足﹐則有寒有熱﹐皆調於三里。﹝陽气﹐卽足陽明也。陰气﹐卽足太陰也。此脾之七病﹐皆取三里以行補瀉﹐故曰調之。平按﹕則肌肉痛《靈樞》《甲乙》作病肌肉痛。善饑袁刻誤作善肌。皆調於三里《甲乙》作皆調其三里。﹞邪在腎﹐則骨痛陰痺。陰痺者﹐按如不得﹐腹脹腰痛﹐大便難﹐肩背頸項痛﹐時眩。取之湧泉﹑昆侖﹐視有血者盡取之。﹝湧泉﹐足少陰脈井﹐足心陷中﹐屈足捲趾宛中。昆侖﹐足太陽經﹐在外踝後跟骨上陷中。腎之痺病﹐皆取此二穴﹐刺去血也。平按﹕則骨痛《靈樞》《甲乙》作則病骨痛﹐按如不得作按之而不得。頸項痛《甲乙》作頸項彊痛。﹞邪在心﹐則病心痛﹐喜悲﹐時眩僕。視有餘不足而調之其輸。﹝心病三種﹐皆調其手心主經脈之輸也。平按﹕《甲乙》喜悲作善悲﹐而調之其輸作而調其兪。﹞

卷第二十二﹟九鍼之二

五節刺

平按﹕此篇自篇首至末﹐見《靈樞》卷十一第七十五《刺節眞邪》篇。自黃帝曰刺節言振埃至血變而止﹐見《甲乙經》卷九第三。自黃帝曰刺節言發至必應其鍼﹐見《甲乙經》卷十二第五。自黃帝曰刺節言去爪至故命曰去爪﹐見《甲乙經》卷九第十二。自黃帝曰刺節言徹衣至疾於徹衣﹐見《甲乙經》卷七第一。自黃帝曰刺節言解惑至疾如解惑﹐見《甲乙經》卷十第二。

黃帝問於岐伯曰﹕余聞刺有五節柰何﹖岐伯對曰﹕固有五節﹕一曰振埃﹐二曰發﹐三曰去爪﹐四曰徹衣﹐五曰解惑。﹝節﹐約也﹐謂刺道節約也。此言其名也。平按﹕固有五節﹐固字袁刻作刺。﹞黃帝曰﹕子言五節﹐余未知其意。岐伯曰﹕振埃者﹐刺外經﹐去陽病也。﹝以下言刺道五節之意也。外經者﹐十二經脈入腑臟者以爲內經﹐行於四肢及皮膚者以爲外經也。平按﹕外經﹐經字《靈樞》無。﹞發者﹐刺腑輸﹐去腑病也。﹝六腑三十六輸﹐皆爲腑輸也。﹞去爪者﹐刺關節之支絡也。﹝關﹐四肢也。四關諸節﹐人余大節也。支絡﹐孫絡也。平按﹕關袁刻誤作開。注人余恐系人身之誤。﹞徹衣者﹐盡刺諸陽之奇輸也。﹝諸陽奇輸﹐謂五十九刺﹐故曰盡也。﹞解惑者﹐盡知調陰陽﹐補瀉有餘不足﹐相傾移也。

﹝瀉陰補陽﹐瀉陽補陰﹐使平﹐故曰相傾移也。﹞

黃帝曰﹕刺節言振埃﹐夫子乃言刺外經去陽病﹐余不知其所謂也﹐願卒聞之。岐伯曰﹕振埃者﹐陽气大逆﹐滿於胸中﹐煩肩息﹐大气逆上﹐喘喝坐伏﹐病惡埃煙﹐KT不得息﹐﹝以下問答解釋五刺節義。埃﹐塵微也。謂此三種陽疾﹐惡於埃塵煙气﹐其病令人气滿閉塞﹐得喘息﹐言其埃也。KT音噎也。平按﹕《靈樞》《甲乙》大逆下有上字﹐煩作憤。病惡埃煙《甲乙》作病咽噎不得息。﹞請言振埃而疾於振埃也。﹝以上言其振埃也。刺之去病﹐疾於振埃﹐故曰振埃也。

平按﹕而《靈樞》作尙。﹞黃帝曰﹕善。取之何如﹖岐伯曰﹕取之天容也。﹝天容﹐在耳下曲頰後﹐足少陽脈气所發也。﹞黃帝曰﹕其咳上气窮胸痛者﹐取之柰何﹖岐伯曰﹕取之廉泉也。﹝音屈。窮﹐气不申也。廉泉﹐在頷下結喉上也。廉﹐斂鹽反。﹞黃帝曰﹕取之有數乎﹖岐伯曰﹕取天容者﹐無過一里而止。取廉泉者﹐血變而止。黃帝曰﹕善。﹝一里﹐一寸也。故《明堂》刺天容�一寸也。平按﹕無過一里而止《靈樞》作無過一里﹐《甲乙》作深無一里。﹞

黃帝曰﹕刺節言發﹐余未得其意。夫發者﹐耳無所聞﹐目無所見。夫子乃言刺腑輸﹐何使然﹖願聞其故。﹝﹐莫東反﹐謂目不明也。平按﹕輸《甲乙》作兪。腑輸下《靈樞》有去腑病三字﹐何下有輸字﹐《甲乙》同。﹞岐伯曰﹕妙乎哉問也。此刺之約﹐鍼之極也﹐神明類也﹐﹝刺節發﹐謂�刺去者也。神明﹐謂是耳目去得明﹐故曰神明類也。﹞口說書卷﹐猶不敢及也﹐﹝發愈疾之速得於神﹐言書所不及也。平按﹕敢《靈樞》作能。﹞請言發﹐尙疾於發也。

﹝岐伯望請自言發之速也。﹞黃帝曰﹕善。願手受之。﹝平按﹕《靈樞》作願卒聞之。﹞岐伯曰﹕刺此者﹐必於日中﹐刺其聽宮﹐中其眸子﹐聲聞於耳﹐此其輸也。﹝平按﹕《甲乙》日中作白日中﹐聽宮作耳聽﹐注﹕一作聽宮。聲聞於耳﹐耳作外。﹞黃帝曰﹕善。何謂聲聞於耳﹖岐伯曰﹕邪刺以手堅按其兩鼻竅而疾偃﹐其聲必應於鍼也。﹝平按﹕《甲乙》邪刺作已刺﹐而疾偃其聲作令疾偃其聲﹐必應於鍼作必應於中。﹞黃帝曰﹕善。此所謂弗見爲之而無目視﹐見而取之神明得者矣。﹝日中正陽﹐故開耳目﹐取日中也。手太陽脈支者﹐至目銳﹐卻入耳中。手足少陽脈支者﹐從耳後入耳中﹐出走耳前﹐至目銳。故此三脈皆會耳目聽宮﹐俱連目中眸子。眸子﹐目中瞳子也。刺聽宮輸時﹐朦朧速愈﹐故得聲聞於耳也。鍼聽宮時按鼻仰臥者﹐感气合出於耳目﹐卽耳通目明矣。此之妙者﹐得之於神明﹐非由有目而見者也。﹞

黃帝曰﹕刺節言去爪﹐夫子乃言刺關節之支絡﹐願卒聞之。岐伯曰﹕腰脊者﹐身之大關節也。

股者﹐人之所以趨翔也﹐莖垂者﹐中身之機﹐陰精之候﹐津液之道也。﹝爪﹐謂人之爪甲﹐肝之應也。肝足厥陰脈循於陰器﹐故陰器有病﹐如爪之餘﹐須去之也。或水字錯爲爪字耳。腰脊於手足關節爲大﹐故曰大關節也。陰莖在腰﹐故中身。陰莖垂動有造化﹐故曰機也。精從莖中出﹐故爲陰精��爲津液道也。平按﹕去爪《甲乙》作去衣。股者《靈樞》作肢脛者。莖垂者《甲乙》作莖睪者。中身之機《靈樞》《甲乙》作身中之機。注陰精下所缺二字﹐據經文應作之候二字。﹞故飲食不節﹐喜怒不時﹐﹝飲食不節﹐言飲食過度。言其喜怒不時﹐反春夏也。﹞津液內溢﹐乃下澑於KT﹐﹝言飲食多﹐水溢﹐流入陰器囊中也。KT音髙。平按﹕《甲乙》作津液內流而下溢於睪。《靈樞》澑作畱。﹞水道不通﹐日大不休﹐俯仰不便﹐趨翔不能﹐此病滎然有水﹐不上不下﹐﹝水道旣閉﹐日日長大也。滎然﹐水聚也。不上者﹐上气不通。不下者﹐小便及气下不泄也。平按﹕日大不休《甲乙》作炅不休息。注小便﹐袁刻小誤作水。﹞石所取﹐形不可匿﹐常不得蔽﹐故命曰去爪。黃帝曰﹕善。

﹝以下言去爪也。蔽﹐塞也。言下鍼﹐使水形不得匿而不通﹐不常閉塞。平按﹕《靈樞》作鈹﹐《甲乙》常作裳故﹐命曰作名曰。﹞

黃帝曰﹕刺節言徹衣﹐夫子乃言盡刺諸陽之奇輸﹐未有常處也﹐願卒聞之。岐伯曰﹕是陽气有餘而陰气不足﹐陰气不足則內熱﹐陽气有餘則外熱﹐與熱相薄﹐熱於懷炭﹐外重絲帛衣﹐不可近身﹐又不可近席﹐腠理閉塞不汗﹐舌焦唇槁臘﹐嗌漧欲飲﹐不讓美惡也。﹝髒之陰气在內﹐腑之陽气在外。陰气在外﹐陰气不足﹐陽乘之﹐故內熱薄停也。重絲帛衣﹐復衣也。臘﹐肉漧也。內熱甚渴﹐故飲不擇美惡也。臘﹐性亦反。平按﹕與熱相薄《靈樞》作內熱相薄﹐《甲乙》作兩熱相薄。外重絲帛《靈樞》作外畏綿帛﹐《甲乙》無此句。《甲乙》衣下有熱字﹐又不可近席作身熱不可近席。《靈樞》不汗作則汗不出﹐《甲乙》作而不汗。槁臘《甲乙》作稿HT﹐注云「《黃帝古鍼經》作稿臘。」嗌漧欲飲《靈樞》作漧嗌燥。飲下《甲乙》無不讓美惡也五字。﹞黃帝曰﹕善。取之柰何﹖岐伯曰﹕取之其府大杼三﹐有刺中膂以去其熱﹐﹝大杼﹑內輸﹐皆是足太陽脈气所發﹐瀉陽气之要穴也。平按﹕其府《靈樞》《甲乙》作天府。有刺《靈樞》作又刺。﹞補手足太陰以出其汗﹐熱去汗希﹐疾於徹衣。黃帝曰﹕善。﹝手太陰主气﹐足太陰主穀气。此二陰气不足﹐爲陽所乘﹐陰气不泄以爲熱病﹐故瀉盛陽﹐補此二陰﹐陽去二陰得實﹐陰气得通流液﹐故汗出熱去得愈﹐疾於徹衣﹐故曰徹衣也。平按﹕以出其汗《靈樞》《甲乙》作以去其汗。希《靈樞》作稀﹐《甲乙》作。﹞

黃帝曰﹕刺節言解惑﹐夫子乃言盡知調陰陽﹐補瀉有餘不足﹐相傾移也﹐惑何以解之﹖岐伯曰﹕大風在身﹐血脈偏虛﹐虛者不足﹐實者有餘﹐大風﹐﹝謂是痱風等病也。﹞輕重不得﹐傾側宛伏﹐﹝手足及身不能傾側也。宛﹐謂宛轉也。﹞不知東西﹐又不知南北﹐﹝心無知也。平按﹕《甲乙》作不知東西南北。﹞乍上乍下﹐乍反復﹐顚倒無常﹐甚於迷惑。﹝志昏性失也。平按﹕乍反復《靈樞》作乍反乍復﹐《甲乙》無乍字。﹞黃帝曰﹕善。取之柰何﹖岐伯曰﹕瀉其有餘﹐補其不足﹐陰陽平復﹐用鍼若此﹐疾如解惑。﹝盡知陰陽虛實﹐行於補瀉使和也。﹞黃帝曰﹕善。

請藏之靈蘭之室﹐不敢妄出也。﹝靈蘭之室﹐黃帝藏書之府﹐今之蘭臺故�者也。﹞

卷第二十二﹟九鍼之二

五邪刺

平按﹕此篇自篇首至末﹐見《靈樞》卷十一第七十五《刺節眞邪》篇。又自黃帝曰余聞刺有五邪至眞气存﹐見《甲乙經》卷五第二。自請言解論至此所謂引而下之者也﹐見《甲乙經》卷七第三。自大熱偏身至所謂推而散之者也﹐見《甲乙經》卷七第二。自黃帝曰有一脈生數十病者至末﹐見《甲乙經》卷十第一下編。惟自當是之時善行水者以下至末﹐袁刻及別抄本均缺﹐平從日本仁和寺宮禦所藏殘卷十三紙中檢出補入﹐經文楊注缺而復完﹐洵堪寶貴也。

黃帝曰﹕余聞刺有五邪﹐何謂五邪﹖岐伯曰﹕疾有時癰者﹐有容大者﹐有狹小者﹐有熱者﹐有寒者﹐是謂五邪。黃帝曰﹕刺五邪柰何﹖岐伯曰﹕凡刺五邪之方﹐不過五章﹐癉熱消滅﹐腫聚散亡﹐寒痺益溫﹐小者益陽﹐大者必去﹐請道其方。﹝五法須別爲章也。癉﹐熱病也﹐音丹。平按﹕時癰《靈樞》《甲乙》作持癰。有容大者﹐有狹小者﹐《甲乙》無容﹑狹二字。﹞凡刺癰邪無迎隴﹐﹝隴﹐大盛也。癰之大盛將有膿﹐不可迎而瀉之也。平按﹕無迎隴上《甲乙》有用鈹鍼三字。﹞易俗移性不得膿﹐詭道更行﹐行去其鄕﹐不安其處所乃散亡。﹝易其常行法度之俗﹐移其先有寒溫之性﹐更量膿之所在﹐上下正旁﹐以得爲限﹐故曰去其鄕﹐不安於處一﹐病乃散亡也。平按﹕詭《靈樞》作脆﹐《甲乙》作越。行字《靈樞》《甲乙》不重。處所﹐處字袁刻脫。

注處一恐是一處傳寫之誤。﹞諸陰陽過癰所者﹐取之其輸瀉之。﹝諸陰陽之脈過癰所者﹐可取癰之所由之輸瀉之也。平按﹕過《甲乙》作遇﹐《靈樞》癰下無所字。﹞凡刺大邪﹐曰以小泄﹐奪有餘﹐乃益虛﹐其道﹐鍼幹其邪肌肉親﹐﹝大邪者﹐實邪也﹐行瀉爲易﹐故小泄之﹐益虛取和也。於鍼之道﹐戰謹肅﹐以鍼幹邪﹐使邪气得去。肌肉相附也。親﹐附也。平按﹕大邪下《甲乙》有用鋒鍼三字。《靈樞》其道作剽其通。《甲乙》作標。《靈樞》《甲乙》無干字﹐袁刻幹作於﹐注同。﹞

視之無有反其眞。﹝視邪气無有﹐反其眞气乃止也。平按﹕反其眞《甲乙》作乃自眞道四字。﹞

刺諸陽分肉間。﹝刺大邪所在也。﹞凡刺小邪曰以大﹐補其不足乃無害﹐﹝小邪﹐虛邪也﹐行補爲難也﹐故曰大補﹐使其實也。平按﹕小邪下《甲乙》有用員鍼三字﹐補下有益字。﹞視其所在迎之界﹐遠近盡至不得外﹐﹝界﹐畔際也。視虛實畔界﹐量眞气遠近﹐須引至虛中令實﹐不得外而不至也。平按﹕注須下原不缺﹐袁刻誤空四格。﹞侵而行之乃自費。﹝侵﹐過也。補須實﹐知卽止﹐補過卽損正气。費﹐損也。平按﹕費《甲乙》作貴﹐注云﹕一作費。﹞刺分肉之間也。﹝刺小邪所在也。﹞凡刺熱邪越而滄﹐出遊不歸乃無病﹐爲開道乎﹐﹝刺熱之道﹐瀉越走气﹐�覺滄然﹐熱气不歸﹐病則愈也。平按﹕熱邪下《甲乙》有用鍼三字。滄《靈樞》作蒼﹐開道作開通。

注走气﹐袁刻缺走字。覺上原缺一字﹐謹擬作便。﹞辟門戶﹐使邪得出疾乃已。﹝辟﹐開也。平按﹕辟《甲乙》作。﹞凡刺寒邪日以溫﹐徐往疾去致其神﹐門戶已閉气不分﹐虛實得調眞气存。

﹝刺寒之道﹐日日使溫﹐徐往而入﹐得溫气已﹐去疾而出鍼﹐以致神气爲意也。平按﹕寒邪下《甲乙》有用豪鍼三字﹐疾去《靈樞》作徐來。﹞黃帝曰﹕官鍼柰何﹖岐伯曰﹕刺癰者用鈹鍼﹐刺大者用鋒鍼﹐刺小者用員利鍼﹐刺熱者用鍼﹐刺寒者用豪鍼。﹝刺五邪者﹐九鍼之中﹐用此五鍼﹐是所宜也。平按﹕《甲乙》無此一段。﹞

請言解論﹐與天地相應﹐四時相副﹐人參天地﹐故可爲解。﹝人法天地﹐故可爲解。人應天地之數﹐故請言之。﹞下有漸洳﹐上生葦蒲﹐此所以知形气之多少也。﹝洳﹐汝據反。漸洳﹐潤濕之气也。見葦蒲之茂悴﹐知漸洳之多少﹔觀人形之彊弱﹐識血气之盛衰。﹞陰陽者﹐寒暑也﹐熱則滋而在上﹐根少汁。人气在外﹐皮膚緩﹐腠理開﹐血气泄﹐汗大泄﹐肉淖澤。﹝春夏﹐陽而暑也﹐艸木陽气﹐滋其枝葉﹐根莖少汁也。﹐莖也。有本爲葉者﹐非也。人亦如之﹐气溢於外﹐皮腠開湊﹐大汗泄出﹐血气內竭。平按﹕《靈樞》《甲乙》滋下有雨字。《甲乙》作莖﹐注云﹕《靈樞》作。﹞寒則地凍水冰﹐人气在中﹐皮膚致﹐腠理閉﹐汗不出﹐血气彊﹐肉堅澀。﹝秋冬﹐陰而寒也﹐陽气下降﹐寒气在地﹐地凍水冰﹐人气亦然﹐暖气入髒﹐陰气在於皮膚﹐故腠理閉塞﹐血���肉堅澀也。平按﹕以下從殘篇中檢出補入。﹞當是之時﹐善行水者﹐不能往冰﹔善穿地者﹐不能鑿凍﹔善用鍼者﹐亦不能取四厥﹔而脈結堅搏不往來者﹐亦未可卽柔。﹝水之性流﹐故謂之往﹐言水可往而冰不可流。人之在冬��冷脈�肉�故不行鍼也�之鑿者發寒之���而鍼傷肌破肉﹐更增他病﹐可不哀歟﹗四厥四肢�冬也。平按﹕穿地《甲乙》作窮地﹐四厥作四逆。

而脈結《靈樞》《甲乙》作血脈凝結。《甲乙》未可作不可。﹞故行水者﹐必待天溫冰釋凍解﹐而水可行﹐地可穿也。人脈猶是也﹐治厥者﹐必先熨調和其經﹐常與腋﹑肘與腳﹑項與脊以調之﹐火气通﹐血脈乃行﹐然後視其病﹐脈淖澤者刺而平之﹐﹝若行水穿地者﹐必待春夏也。冬月用鍼者﹐須姜椒桂酒之巾﹐熨令經脈淖澤調適﹐然後可行鍼。凡兩掌﹑兩腋﹑兩肘﹑兩腳膝﹑項之與脊﹑�之��經脈所行要處﹐熨通脈道也。平按﹕《甲乙》凍解上有窮地者必待五字﹐而字下無水可行三字﹐穿作窮﹐熨下有火以二字。常《靈樞》《甲乙》作掌﹐據本注亦宜作掌﹐恐傳抄之誤。以調之《甲乙》作以調其气。火气通《靈樞》作火气已通﹐《甲乙》作大道已通。﹞堅緊者破而散之﹐气下乃止﹐此所以解結者也。﹝病之堅緊﹐因適破散����因��經。平按﹕散之《甲乙》作決之。﹞用鍼之類﹐在於調气﹐﹝气之不調則病﹐故療病者在於調气也。﹞气積於胃﹐以通營衛﹐各行其道。﹝胃受水谷﹐以生於气﹐故水谷之气積於此也。衛气起胃之��﹐營气起於胃之內口﹐營行於脈中﹐衛行脈外﹐今用鍼調於胃气﹐通於營衛﹐使各行其道也。﹞宗气畱於海﹐其下者注於气街﹐﹝谷入於胃﹐其气淸者上注於肺﹐濁者下流於胃﹐胃之气上出於口﹐以爲噫气﹐肺之宗气畱積气海﹐乃胸間動气也。動气下者﹐注於气街﹐生肺脈者也。平按﹕《甲乙》畱於海作畱積在海。﹞其上者走於息道。﹝肺之淸气積於海者﹐走於息道﹐以爲呼吸也。平按﹕《甲乙》作上行者注於息道。﹞故厥在於足﹐宗气不下﹐脈中之血而止﹐弗之火調﹐弗能取之。﹝厥﹐謂逆冷。胸之動气﹐不循脈行下至於足﹐故曰而止也。冬日不用火調﹐不可取也。平按﹕而止《靈樞》《甲乙》作凝而畱止。《甲乙》弗能取之作鍼弗能取。﹞用鍼者﹐必先察其經絡之實虛﹐切如循之﹐按而彈之﹐視其變動者﹐乃後取而下之。﹝用鍼之法﹐必先察經絡虛實﹐實則切循其脈﹐虎則按其所鍼之處﹐以手彈之﹐視其變動﹐然後取而下之也。平按﹕切如循之《靈樞》《甲乙》作切而循之。變動《靈樞》《甲乙》作應動。取下《靈樞》有之字。﹞六經調者﹐謂之不病﹐𨿽病﹐謂之自已也。﹝三陽三陰六經相得﹐不可有病﹐𨿽客邪爲病﹐必當自已也。﹞一經上實下虛而不通者﹐此必有橫絡盛加於大經﹐令之不通﹐視而瀉之﹐此所謂解結者也。﹝一經﹐十二經中隨是何經也。大經隨身上下﹐故爲從也。絡脈旁引﹐故爲橫也。正經上實下虛者﹐必是橫絡受邪﹐盛加大經以爲病者﹐必視瀉之﹐故爲解結也。平按﹕《甲乙》瀉之下有通而決之四字。﹞

上寒下熱﹐先刺其項太陽﹐久畱之已﹐則熨項與肩胛﹐令熱下合乃止﹐所謂推而上之者也。﹝上寒﹐腰以上寒。下熱﹐腰以下熱。項太陽之太陽脈也。久畱鍼者﹐推別熱而使之上也。熱旣聚於肩項﹐須令和之﹐故熨使下也。推熱令上﹐故曰推而上之也。平按﹕已則熨《靈樞》作已刺則熨﹐《甲乙》作已刺則火熨。下合﹐合字《甲乙》注云﹕一本作冷。﹞上熱下寒﹐視其虛脈而陷下於經絡者取之﹐气下乃止﹐此所謂引而下之者也。﹝腰以上熱﹐腰以下冷﹐視腰以下有虛脈陷於餘經及絡者﹐久畱鍼使气下乃止﹐故曰引而下之者也。平按﹕陷下《靈樞》作陷之。﹞大熱徧身﹐狂而妄見妄聞妄言﹐視足陽明及大絡取之﹐﹝足陽明主气﹐其气彊盛﹐狂妄見聞及妄言多因此脈﹐故取陽明正經及絡以去之也。平按﹕狂而妄見妄聞妄言《甲乙》作故狂言而妄見妄聞。﹞虛者補之﹐血實者瀉之﹐因令偃臥﹐居其頭前﹐以兩手四指俠按頸動脈久持之﹐捲而切推﹐下至缺盆中﹐復上如前﹐熱去乃止﹐所謂推而散之者也。﹝�足陽明上實下虛爲狂等病�補下虛經也。上之血絡盛而實者﹐可刺去血以瀉之。因令偃臥﹐以手按人迎之脈�下至缺盆中﹐復上來去﹐使熱气泄盡﹐乃可休止﹐故曰推而散之也。有本爲腹上如前﹐恐錯也。平按﹕血實者《靈樞》作血而實者﹐《甲乙》作血如實者。因令偃臥《靈樞》作因其偃臥。俠按頸動脈﹐《靈樞》俠作挾﹐《甲乙》作按其頸動脈。復上《靈樞》《甲乙》作復止。﹞黃帝曰﹕有一脈生數十病者﹐或痛﹑或癰﹑或寒熱﹑或癢痺﹑或不仁﹐變化無窮﹐其故何也﹖岐伯曰﹕此皆邪气之所生也。﹝上經十二經脈﹐生病各異。此言一脈生數十種病﹐變化無窮者﹐十二經生病﹐非無有�至於變化﹐亦不可窮﹐故欲取者﹐甚須審察﹐不可輕然以定是非也。平按﹕《靈樞》或寒熱作或寒或熱﹐或癢痺作或癢或痺。﹞

卷第二十三﹟九鍼之三

量繆刺

平按﹕此篇自篇首至末﹐見《素問》卷十八第六十三《繆刺論》篇﹐又見《甲乙經》卷五第三。

黃帝問岐伯曰﹕余聞繆刺﹐未得意也﹐何謂繆刺﹖岐伯曰﹕夫邪之客於形也﹐必先捨於皮毛﹐畱而不去﹐入舍於孫脈﹐畱而不去﹐入舍於絡脈﹐畱而不去﹐入舍於經脈﹐內連五臟﹐散於腸胃﹐陰陽更盛﹐五臟乃傷﹐此邪之從皮毛而入極於五臟之次也﹐﹝此陰陽二邪俱盛﹐從於皮毛﹐至於五臟﹐故以五臟爲次也。平按﹕《甲乙》無「畱而不去入舍於孫脈」九字。陰陽更盛《素問》《甲乙》作陰陽俱感。﹞如此則治其經焉。今邪客於皮毛﹐入舍於孫絡﹐畱而不去﹐閉塞不通﹐不得入於經﹐流溢於大絡﹐而生奇病焉。﹝平按﹕《素問》新校正云﹕全元起雲﹕大絡﹐十五絡也。﹞夫邪客大絡者﹐左注右﹐右注左﹐上下與經相干﹐布於四末﹐其气無常處﹐不入於經輸﹐命曰繆刺。﹝如此至經﹐可療經之脈輸。若邪客皮毛孫絡﹐溢於大絡﹐而生奇病﹐左右相注﹐與經相干﹐乃至於布四末﹐其气居無常處而不入經﹐可以繆刺之。平按﹕輸《素問》《甲乙》作兪。命曰《甲乙》作名曰。注生奇病﹐生字袁刻作主。﹞黃帝曰﹕願聞繆刺﹐以左取右﹐以右取左﹐爲之柰何﹖其與巨刺﹐何以別之﹖﹝此問繆刺﹑巨刺之異。平按﹕《甲乙》無願聞繆刺﹐爲之柰何二句。《素問》無爲之二字。﹞岐伯曰﹕邪客於經也﹐左盛則右病﹐右盛則左病﹐﹝先言巨刺也。邪气中乎經也﹐左箱邪气有盛﹐則刺右之盛經。以刺左右大經﹐故曰巨刺。巨﹐大也。﹞病亦有易移者﹐左病未已而右脈先病﹐如此者必巨刺之﹐必中其中經﹐非絡脈也。﹝左箱病已﹐右箱次病﹐名後病。今左箱病之未已﹐卽右箱病起﹐故曰先病﹐名曰易移﹐如此之類﹐可巨刺之。平按﹕病亦有易移者《素問》作亦有移易者﹐注云﹕《甲乙》作病易且移。今本《甲乙》作亦有易且移者。左病未已《素問》《甲乙》作左痛未已。必中其中經《素問》《甲乙》作必中其經。﹞故絡病者﹐其痛與經脈繆處﹐故名曰繆刺矣。﹝痛病在於左右大絡﹐異於經絡﹐故名繆。繆﹐異也。平按﹕《甲乙》注云﹕巨刺者刺其經﹐繆刺者刺其絡。﹞黃帝曰﹕願聞繆刺柰何﹖取之如何﹖﹝以上請廣言繆刺也。平按﹕注以上恐系以下傳抄之訛。﹞岐伯曰﹕邪客於足少陰之絡﹐令人卒心痛暴脹﹐胸脇支滿﹐﹝足少陰直脈﹐從腎上入肺中﹐支者﹐從肝出絡心﹐注胸中﹐故卒心痛也。從腎而上﹐故暴脹也。注於胸中﹐胸脇支滿也。以足少陰大鐘之絡旁經而上﹐故少陰脈行處﹐絡爲病也。平按﹕《甲乙》支作反。﹞毋積者﹐刺然骨之前出其血﹐如食頃而已﹐左取右﹐右取左﹐病新發者五日已。﹝聚﹐陽病也。積﹐陰病也。其所發之病﹐未積之時﹐刺然骨前出血也。然骨在足內踝下大骨﹐刺此大骨之前絡脈也。

平按﹕出其血《素問》《甲乙》無其字。《素問》左取右上有不已二字﹐五日上有取字﹐病新發袁刻作新病發。﹞邪客於手少陽之絡﹐令人喉痺舌捲﹐口漧煩心﹐臂內廉痛﹐手不及頭﹐刺小趾次指爪甲上內去端如韭葉各一﹐壯者立已﹐老者有頃已﹐左取右﹐右取左﹐此新病數日者也。﹝手少陽外關之絡﹐從外關上繞臂內廉﹐上注胸﹐合心主之脈﹐胸中之气上燻﹐故喉痺舌捲﹑口漧煩心﹑臂內廉痛﹑手不上頭也。老者气血衰﹐故有頃已也。平按﹕手少陽《甲乙》作手少陰﹐注云「一作陽。」煩心《素問》《甲乙》作心煩。小指《素問》《甲乙》作手中指﹐《素問》王注云「謂關衝穴﹐少陽之井也。」新校正云「關衝穴出手小指次指之端﹐今言中指者﹐誤也。」注外關袁刻誤作外開﹐《甲乙經》﹕外關﹐手少陽絡﹐在腕後二寸陷者中﹐別走心者。﹞邪客於足厥陰之絡﹐令人卒疝暴痛﹐刺足大趾爪甲上與肉交者各一﹐男子立已﹐女子有頃乃已﹐左取右﹐右取左。﹝足厥陰亟溝之絡﹐其別者循脛上鼻結於莖﹐故病卒疝暴痛也。疝痛者﹐陰之病也。女子陰气不勝於陽﹐故有頃已也。平按﹕注亟溝﹐查足厥陰無亟溝﹐《甲乙經》云「蠡溝﹐足厥陰之絡﹐在足內踝上五寸﹐別走少陽。」亟溝恐系蠡溝傳抄之訛。又注循脛上鼻﹐《素問》王注作循脛上睪﹐鼻恐系睪字傳抄之誤。又注故病袁刻誤作故痛。﹞邪客於足太陽之絡﹐令人頭項痛肩痛﹐刺足小趾爪甲上與肉交者各一﹐立已﹐不已﹐刺外踝下三﹐左取右﹐右取左。足太陽支正之絡﹐別者上走肘絡肩﹐故頭項痛也。足小趾甲上與肉交處﹐此絡所出處也。外踝下﹐亦此絡行處也。平按﹕右取左下《素問》《甲乙》有如食頃已四字。﹞邪客於手陽明之絡﹐令人气滿胸中﹐喘息而支﹐胸中熱﹐刺手大指次指爪甲上去端如韭葉各一﹐左取右﹐右取左﹐如食頃已。﹝手陽明偏歷之絡﹐其支者﹐上臂垂肩上曲頰。不言至於胸﹐而言胸痛者﹐手陽明之正﹐膺乳別上入柱骨下﹐走大腸屬於肺﹐故胸滿喘息支胸熱也。以此推之﹐正別脈者皆爲絡。平按﹕注柱骨《甲乙》作巨骨﹐在肩端上行兩叉骨間陷者中﹐手陽明蹺脈之會。﹞

邪客於臂掌之間﹐不可得屈﹐刺其踝後﹐先以指按之痛﹐乃刺之﹐以月死生爲數﹐月生一日一﹐二日二﹐十六日十四。﹝腕前爲掌﹐腕後爲臂﹐手外踝後﹐是手陽明脈所行之處﹐有脈見者是手陽明絡﹐臂掌不得屈者﹐取此絡也。平按﹕二日二下《素問》《甲乙》有十五日十五六字。﹞邪客於陽蹺﹐令人目痛從內始﹐刺外踝之下半寸所合各二﹐左刺右﹐右刺左﹐如行十里頃而已。﹝陽蹺從足上行﹐至目內﹐故目痛刺足外踝之下中脈所生絡也。平按﹕注中脈當系申脈傳寫之訛﹐《素問》王注﹕「謂申脈穴﹐陽蹺之所生也。」《甲乙經》﹕申脈﹐陽蹺所生﹐在足外踝下陷者中。別本亦作中。﹞人有所墮墜﹐惡血在內﹐腹中滿脹﹐不得前後﹐先飲利藥﹐此上傷厥陰之脈﹐下傷少陰之絡﹐刺足內踝之下﹐然骨之前血脈出血﹐刺足跗上動脈﹐不已﹐刺三毛上各一﹐見血立已﹐左刺右﹐右刺左。﹝人有墮傷﹐惡血在腹中﹐不得大小便者﹐可飲破血之湯﹐利而出之。

若不愈者﹐可刺足內踝之下﹐大骨之前﹐足少陰之絡﹐又取三毛厥陰之絡。平按﹕惡血在內《素問》作惡血畱內﹐《甲乙》作惡血畱於內。血脈出血﹐《素問》新校正疑血脈脈字是絡字之誤。刺足跗上﹐《甲乙》無足字。左刺右﹐右刺左《甲乙》刺作取。﹞善悲善驚不樂﹐刺如右方。﹝厥陰之脈入眼﹐故傷厥陰﹐虛而善悲及不樂也。志主驚懼﹐故傷少陰之脈﹐令人驚喜。俱用前方﹐刺三處也。平按﹕善悲善驚《素問》作善悲驚﹐《甲乙》作善驚善悲。﹞邪客於手陽明之絡﹐令人耳聾時不聞﹐刺手大指次指爪甲上去端如韭葉各一﹐立聞﹐不已﹐刺中指爪甲上與肉交者﹐立聞﹐其不時聞者﹐不可刺也。﹝手陽明偏歷之絡﹐別者入耳會於宗脈﹐故邪客令人耳聾也。不時間者﹐病成不可療。平按﹕時不聞《素問》《甲乙》聞下有音字。刺中指爪甲上《素問》王注疑是小指爪甲上﹐新校正以王氏之說非是﹐詳《素問》注中。﹞耳中生風者﹐亦刺之如此數﹐左刺右﹐右刺左。﹝人覺耳中有風出者﹐是邪客手陽明絡﹐故用方同之。平按﹕生風袁刻誤作出風。左刺右﹐右刺左﹐《甲乙》刺作取。﹞痺往來行無常處者﹐在分肉間﹐痛而刺之﹐以月死生爲數。﹝有痺往來手陽明絡分肉間﹐爲痛痺也。從月一日至十五日﹐爲月生也。從十六日至三十日﹐爲月死也。平按﹕痺上《素問》《甲乙》有凡字。往來行《甲乙》作行往來。﹞用鍼者﹐隨气盛衰﹐以爲數﹐鍼過其月數則脫气﹐不及月數則气不瀉﹐左刺右﹐右刺左﹐病已止﹐不已﹐復刺如法﹐﹝用鍼之數﹐隨气盛衰﹐盛則益數﹐衰則減數﹐輒過其數﹐必卽脫气﹐不增其數﹐邪气不瀉﹐增減病仍不愈﹐刺如前法也。平按﹕月數《素問》《甲乙》作日數。病已止不已《甲乙》作病如故三字。﹞月生一日一﹐二日二﹐十五日十五﹐十六日十四。﹝月生气血漸增﹐故其從增至十五日也。十六日後月減﹐人气漸衰﹐故從十四減至月盡﹐名曰月死也。平按﹕《素問》二下﹐有漸多之三字﹔十四下﹐有漸少之三字。﹞邪客於足陽明之絡﹐令人鼽衄下齒寒﹐刺中指爪甲上與肉交者各一﹐左刺右﹐右刺左。﹝足陽明丰隆之絡﹐別者上絡頸﹐合諸經之气﹐下絡喉嗌﹐故從鼽入於下齒﹐所以邪客令人鼽衄下齒冷也。手陽明經入下齒中﹐足陽明經入上齒中﹐不入下齒。

今言齒寒者﹐足陽明絡入下齒也。又尋絡之生病處﹐不是大絡行處者﹐乃是大絡支分小絡發病者也。

平按﹕《素問》絡作經﹐下齒作上齒﹐中趾作中趾次趾﹐王注謂中趾當是大趾傳寫之誤。《甲乙經》注云「《素問》注云﹕刺大趾次趾。」新校正云「按《甲乙經》云刺足中趾爪甲上﹐無次趾二字﹐蓋以大趾次趾爲中趾義﹐與王注同。」平按﹕繆刺乃刺絡所生病﹐故上文經云﹕絡病者﹐其痛與經脈繆處﹐故名曰繆刺。王氏以足陽明之絡作經﹐故下齒亦作上齒﹐復以中趾爲大趾次趾之誤﹐謂宜刺厲兌穴﹐是直以絡病爲經病矣﹐不若楊注爲允。﹞邪客於足少陽之絡﹐令人脇痛咳汗出﹐刺足小趾次趾爪甲上與肉交者各一﹐不得息立已﹐汗出立止﹐咳者溫衣飲食﹐一日已﹐左刺右﹐右刺左﹐病立已﹐不已﹐復刺之如法。﹝又足少陽光明之絡﹐去足踝五寸﹐別走厥陰﹐下絡足跗﹐不至於脇。足少陽正別者﹐入季脇之間﹐循胸裏屬膽﹐散之上肝貫心﹐上挾咽﹐故脇痛也。貫心上肺﹐故咳也。貫心﹐故汗出也。與肉交處刺絡邪客處不得息者﹐亦肺病也。肺以惡寒﹐故刺出血已﹐須溫衣暖飲食也。平按﹕脇痛下《素問》《甲乙》有不得息三字。《甲乙》無次趾二字。﹞邪客於足少陰之絡﹐令人咽痛不可內食﹐無故善怒﹐气上走賁上﹐刺足下中央之脈各三﹐凡六刺﹐立已﹐左刺右﹐右刺左。﹝足少陰大鐘之絡﹐別者旁經上走心包﹐故咽痛不能內食也。少陰正經﹐直者上貫肝膈﹐絡旣旁經而上﹐故善怒气走賁上也。賁﹐膈也。足下中央有湧泉穴﹐少陰脈也。

平按﹕《素問》咽作嗌。賁《素問》王注謂气奔﹐新校正引《難經》謂胃爲賁門﹐楊玄操云﹕賁﹐膈也。與此注同﹐《素問》王注非是。注足下袁刻誤作足上。﹞邪客於足太陰之絡﹐令人腰痛引少腹控﹐﹝足太陰公孫之絡﹐別者入絡腸胃。足太陰別﹐上至髀合於陽明﹐與別俱行﹐上絡於咽﹐貫舌中。故舌中央脈者﹐卽足太陰別脈者也。此絡旣言至髀上行﹐則貫腰入少腹過﹐所以腰痛引少腹控者也。平按﹕《素問》此節上有嗌中腫至左刺右右刺左二十九字﹐本書在後邪客於手足少陰太陰之上﹐王氏以爲錯簡而遷於此節之上。﹞不可以仰息﹐刺其腰尻之解﹐兩胂之上﹐以月死生爲數﹐發鍼立已﹐左刺右﹐右刺左。﹝尻解之兩胂上﹐此絡之腰刺也。胂﹐以眞反。平按﹕仰息袁刻誤作作息。以月上《素問》《甲乙》有是腰兪三字﹐新校正云﹕全元起本舊無此三字。﹞邪客於足太陽之絡﹐令人拘攣背急﹐引脇而痛﹐內引心而痛﹐﹝足太陽飛揚之絡﹐去踝七寸﹐別走少陽﹐不至腰。足太陽正別﹐入中﹐其一道下尻五寸﹐別入於肛﹐屬於膀胱﹐散之腎﹐從膂當心入散﹐直者從膂上於項﹐復屬太陽﹐故邪客拘攣背急引脇引心痛。平按﹕內引心而痛﹐《素問》無此五字﹐新校正云全元起本及《甲乙經》均有此五字﹐據此則本書與全本同。﹞

刺之從項始﹐數脊椎挾背疾按之﹐應手而痛﹐刺之旁﹐三立已。﹝脊有二十一椎﹐以兩手挾脊當椎按之﹐痛處卽是足太陽絡﹐其輸兩旁﹐各刺三也。平按﹕應手而痛刺之﹐《素問》而痛作如痛﹐《甲乙》刺之作刺入。﹞邪客於足少陽之絡﹐令人畱於樞中痛﹐髀不舉﹐刺樞中以豪鍼﹐寒則久畱鍼﹐以月死生爲數﹐立已。﹝又足少陽光明之絡﹐去踝五寸﹐別走少陰﹐不至樞中。足少陽正別﹐繞髀入毛際﹐合厥陰﹐別者入季肋間﹐故髀樞中久痛及髀不舉也。畱﹐停久也。豪鍼﹐如毫毛也﹐如虫虻喙也﹐靜以徐往﹐微養之久畱﹐以取痛痺也。平按﹕不舉《素問》作不可舉﹐《甲乙》作不得气。爲數﹐《素問》無字。﹞治諸經刺之所過者不痛﹐則繆刺之。﹝刺十二經所過之處不痛者﹐病在於絡﹐故繆刺也。平按﹕《甲乙》諸經上無治字。不痛《素問》《甲乙》作不病。﹞

耳聾﹐刺手陽明﹐不已﹐刺其通脈出耳前者。﹝巨刺手陽明並商陽等穴﹐不已﹐巨刺手太陽出走耳聽會之穴也。平按﹕《甲乙》通脈作過脈。﹞齒﹐刺手陽明﹐不已﹐刺其脈入齒中者﹐立已。

﹝刺手陽明輸三間等穴﹐不已﹐刺手陽明兌端穴。平按﹕刺手陽明下《甲乙》有立已二字。《素問》齒中下無者字。注兌端穴﹐查《甲乙經》手陽明無兌端穴﹐惟手三里穴在曲池下二寸﹐按之肉起兌肉之端﹐兌端恐卽手三里穴。﹞邪客於五臟之間﹐其病也﹐脈引而痛﹐時來時止﹐視其病脈﹐繆刺之﹐於手足爪甲上﹐視其脈﹐出其血﹐間日一刺﹐一刺不已﹐五刺已。﹝五臟之脈﹐引而有痛﹐視其左右病脈所在﹐可繆刺之。手足爪甲上﹐十二經脈井之絡脈﹐故取之也。亦是取經井以療絡病也。平按﹕病脈﹐脈字《素問》無。﹞繆傳刺上齒。﹝足陽明絡﹐左病右痛﹐右病左痛﹐可刺上齒足陽明絡。平按﹕《素問》刺作引。﹞齒唇寒痛﹐視其手背脈血者去之﹐足陽明中指爪甲上一﹐手大指次指爪甲上各一﹐立已﹐左取右﹐右取左。﹝手陽明脈﹐入下齒中﹐還出挾口交人中﹐足陽明脈﹐入上齒中﹐還出挾口環唇﹐下交承漿﹐故取手陽明血絡﹐以去齒唇痛也。足中趾爪甲上﹐足陽明絡﹐故亦取之。手大指次指爪甲上﹐亦是手陽明絡﹐故亦取之。皆視其病左右﹐繆刺之。平按﹕齒唇寒痛《甲乙》無痛字﹐注云「《素》多一痛字。」足陽明上《甲乙》有刺字。﹞嗌中腫﹐不能內唾﹐時不能出唾者﹐繆刺然骨之前出血﹐立已﹐左刺右﹐右刺左。

﹝足少陰經﹐出然骨而上肺中﹐循喉嚨﹐挾舌本﹐故嗌中腫﹐刺然骨前絡脈也。平按﹕《素問》此節在邪客於足太陰之絡之上﹐唾者下無繆字。《甲乙》左刺右右刺左﹐刺作取。﹞邪客於手足少陰太陰足陽明絡﹐此五絡皆會於耳中﹐上絡左角﹐﹝手少陰﹑足少陰﹑手太陰﹑足太陰﹑足陽明﹐此五經脈﹐手少陰通裏﹐入心中﹐系舌本﹐孫絡至耳中。足少陰經至舌本﹐皮部絡入耳也。手太陰正別﹐從喉嚨﹐亦孫絡入耳中。足太陰經﹐連舌本下﹐散舌下﹐亦皮部絡入耳中。足陽明經﹐上耳前﹐過客主人前﹐亦皮部絡入耳中。此之五絡﹐入於耳中﹐相會通已﹐上絡於左角。左角﹐陽也。﹞

五絡俱竭﹐令人身脈皆動而形無知也﹐其狀如屍厥﹐﹝此之五絡﹐爲身綱紀﹐故此脈絕﹐諸脈亂動﹐形不知人﹐與屍厥死之相似﹐非屍厥也。平按﹕其狀若屍厥《素問》《甲乙》作「其狀若屍﹐或曰屍厥」。﹞刺足大趾內側甲下去端如韭葉﹐此刺足太陰隱白穴也。平按﹕甲下《素問》《甲乙》作爪甲上。﹞後刺足心﹐﹝刺足少陰湧泉穴也。﹞後刺足中趾甲上各一﹐﹝刺足陽明厲兌穴也。平按﹕中趾下《素問》《甲乙》有爪字。﹞後刺手大指之內去端如韭葉﹐﹝刺手太陰少商穴也。平按﹕之內《素問》作內側。﹞後刺少陰兌骨之端各一﹐立已﹐﹝刺手少陰神門穴也。此前五刺﹐皆中其經穴﹐以調絡病。平按﹕此節上《素問》有後刺手心主五字﹐王注謂中衝穴﹐新校正謂《甲乙》不刺手心主﹐此五絡亦不及手心主﹐王氏相隨注之﹐非是。﹞不已﹐以竹筒吹其兩耳﹐其左角之發方寸燔治﹐飲以美酒一杯﹐不能飲者灌之﹐立止。﹝﹐恥歷反﹐除也。耳中﹐五絡會處也。左角﹐五絡絡處也。平按﹕《甲乙》耳下有中字﹐作剔。《素問》竹筒作竹管﹐方寸作方一寸。﹞凡刺之數﹐必先視其經脈﹐切而順之﹐審其虛實而調之﹐不調者經刺之﹐﹝不調者﹐偏有虛實也。偏有虛實者﹐可從經穴調其气也。平按﹕切而順之﹐順《素問》作從﹐《甲乙》作循。﹞有痛而經不病者繆刺之﹐﹝循經候之不見有病﹐仍有痛者﹐此病有異處﹐故左痛刺右等﹐名曰繆刺。﹞因視皮部有血絡者盡取之﹐此繆刺之數也。﹝繆刺之處皮部絡邪血﹐皆刺去之﹐名曰繆刺之法。數﹐法也。平按﹕因《甲乙》作目。《素問》因視下有其字﹐《甲乙》同。﹞

卷第二十三﹟九鍼之三

量气刺

平按﹕此篇自篇首至末﹐見《靈樞》卷十第六十七《行鍼》篇。自或神動而气先鍼行至末﹐又見《甲乙經》卷一第十六。

黃帝問於岐伯曰﹕余聞九鍼於夫子而行之百姓﹐百姓之血气各不同形﹐或神動而气先鍼行﹐或气與鍼相逢﹐或鍼已出气獨行﹐或數刺乃知﹐或發鍼而气逆﹐或數刺病益劇﹐凡此六者﹐各不同形﹐願聞其方。岐伯曰﹕重陽之人﹐其神易動﹐其气易往也。﹝夫爲鍼之法﹐以調气爲本﹐故此六者﹐問气之行也。平按﹕《甲乙》無黃帝問至各不同形二十八字﹐病亦劇作病益甚﹐重陽之人作重陽之盛人。﹞黃帝曰﹕何謂重陽之人﹖岐伯曰﹕重陽之人﹐蒿蒿﹐言語善疾﹐舉足善髙﹐﹝重陽之人﹐謂陽有餘也。﹐相傳許嬌反。蒿蒿﹐言其人疏也。平按﹕《甲乙》作矯矯。蒿蒿《靈樞》作髙髙。注袁刻作恍。﹞心肺之髒气有餘﹐陽气滑盛而揚﹐故神動而气先行。﹝五臟陰陽者﹐心肺爲陽﹐肝脾腎爲陰﹐故心肺有餘爲重陽也。重陽之人﹐其神才動﹐其气卽行﹐以陽气多也﹐故見持鍼欲刺﹐神動其气卽行﹐不待鍼入﹐其人與之刺微爲易也。﹞黃帝曰﹕重陽之人而神不先行者﹐何也﹖﹝自有重陽﹐要待鍼入﹐其气方行﹐故須問之。平按﹕《甲乙》無此一節。﹞岐伯曰﹕此人頗有陰者。黃帝曰﹕何以知其頗有陰也﹖岐伯曰﹕多陽者多喜﹐多陰者多怒﹐數怒者易解﹐故曰頗有陰﹐其陰陽之合難﹐故其神不能先行也。﹝欲知重陽仍有陰者﹐候之可知。但人多陽者其心多喜﹐多陰者多怒﹐仍有數怒易解﹐卽是重陽有陰人也。重陽有陰人﹐其气不得先鍼行。平按﹕合上《靈樞》《甲乙》有離字。﹞黃帝曰﹕其气與鍼相逢柰何﹖岐伯曰﹕陰陽和調而血气淖澤滑利﹐鍼入而气出﹐疾而相逢也。﹝陰陽和平之人﹐以其气和﹐故鍼入卽气應相逢者也。﹞黃帝曰﹕鍼以出而气獨行者﹐何气使然﹖岐伯曰﹕其陰气多而陽气少﹐陰气沈而陽气浮﹐沈者藏﹐故鍼以出﹐气乃隨其後﹐故獨行也。﹝多陰少陽之人﹐陰气深而內藏﹐故出鍼後﹐气獨行也。

平按﹕《靈樞》鍼以出作鍼已出﹐陽气浮沈者藏作陽气浮者內藏﹐《甲乙》同。﹞黃帝曰﹕數刺乃知者﹐何气使然﹖岐伯曰﹕此人多陰而少陽﹐其气沈而气注難﹐故數刺乃知也。﹝知者﹐病愈也。其人陰多陽少﹐其气難宣﹐故數刺方愈也。平按﹕气注難《靈樞》《甲乙》作气往難﹐據上文經云其气易往﹐恐系往字傳寫之誤。﹞黃帝曰﹕鍼入而逆者﹐何气使然﹖岐伯曰﹕其气逆﹐與其數刺病益甚者﹐非陰陽之气﹑浮沈之勢也﹐此皆粗之所敗﹐工之所失﹐其形气無過焉。﹝刺之令人气逆﹐又刺之病甚者﹐皆是醫士不知气之浮沈﹐非是陰陽形气之過也。﹞

卷第二十三﹟九鍼之三

量順刺

平按﹕此篇自篇首至末﹐見《靈樞》卷八第五十五《逆順》篇。自刺法曰無刺之熱至不治已病﹐見《甲乙經》卷五第一。自伯髙曰兵法無迎逄逄之气至與脈相逆者﹐又見日本《醫心方》卷一。

黃帝問伯髙曰﹕余聞气有逆順﹐脈有盛衰﹐刺有大約﹐可得聞乎﹖﹝設此三問﹐爲調气之要也。﹞伯髙對曰﹕气之逆順者﹐所以應天下陰陽四時五行也。﹝一﹐知逆順﹐謂知四時五行逆順之气﹐根據而刺也。平按﹕《靈樞》天下作天地。﹞脈之盛衰者﹐所以候血气之虛實有餘不足。﹝二﹐知候脈﹐謂候寸口人迎血气虛實也。﹞刺之大約者﹐必明知病之可刺﹐與其未可刺﹐與其已不可刺也。三知刺法﹐謂知此病可刺﹑此未可刺﹑此不可刺也。約﹐法也。黃帝曰﹕候之柰何﹖伯髙曰﹕兵法﹕無迎逄逄之气﹐﹝逄﹐蒲東反﹐兵气盛也。平按﹕《醫心方》兵法下有曰字。﹞無擊堂堂之陳。刺法曰﹕無刺之熱﹐﹝﹐呼篤反﹐熱熾盛也。堂堂﹐兵盛貌。兵之气色盛者﹐未可卽擊﹐待其衰然後擊之。刺法亦爾﹐邪气盛者﹐消息按摩﹐折其大气﹐然後刺之﹐故曰無刺熱也。﹞無刺漉漉之汗﹐﹝漉漉者﹐血气泄甚大虛﹐故不可刺之也。﹞無刺渾渾之脈﹐﹝渾渾﹐濁亂也。凡候脈濁亂者﹐莫知所病﹐故不可刺也。﹞無刺病與脈相逆者。﹝形病脈不病﹐脈病形不病﹐名曰相反。逆﹐反也。﹞黃帝曰﹕候其可刺柰何﹖伯髙曰﹕上工﹐刺其未生者也﹔﹝內外二邪𨿽有﹐未起病形﹐刺之以爲上工也。﹞其次﹐刺其未盛者也﹔﹝已成微病﹐未爲盛者﹐刺之以爲上工者也。平按﹕未盛《甲乙》作未成。﹞其次﹐刺其已衰者﹔﹝病𨿽已衰﹐未卽能愈﹐刺之以爲中工者也。﹞下工﹐刺其方襲也﹐與其形之盛者也﹐與其病之與脈相逆者也。﹝方﹐正方。襲﹐重也。正病重疊﹐病形復盛﹐病脈相反﹐刺之以爲下工者也。﹞故曰﹕方其盛也﹐勿敢毀傷﹐刺其已衰﹐事必大昌。﹝言工有損益也。﹞故曰﹕上工治不病﹐不治已病。此之謂也。﹝不病﹐未病之病也。已病﹐已成病也。

平按﹕治不病《靈樞》《甲乙》作未病。《甲乙》無此之謂也四字。﹞

卷第二十三﹟九鍼之三

疽癰逆順刺

平按﹕此篇自篇首至末﹐見《靈樞》卷九第六十《玉版》篇。自黃帝曰病生之時至末﹐又見《甲乙經》卷十一第九。

黃帝曰﹕余以少鍼爲細物也﹐夫子乃上合之於天﹐下合之於地﹐中合之於人﹐余以爲過鍼之意矣﹐願聞其說。﹝九鍼微細之道﹐以合三才之大﹐余恐太過也。物﹐道也。平按﹕少鍼《靈樞》作小鍼﹐乃下有言字。﹞岐伯曰﹕何物大於鍼者乎﹖夫大於鍼者﹐惟五兵者焉。五兵者﹐死備也﹐非生之備也。且夫人者﹐天地之鎭塞也﹐其可不參乎﹖夫治人者﹐亦惟鍼焉。夫鍼與五兵﹐其孰小乎﹖﹝夫人之爲天地鎭塞﹐貴莫大焉。兵有五者﹐一弓﹑二﹑三矛﹑四戈﹑五戟﹐死之之具也。九鍼𨿽小﹐生人之器也﹐聖人用之﹐理於百姓﹐孰爲小道﹖故大之無外﹐小之無內﹐細入無間﹐令人久壽者﹐其惟九鍼乎。平按﹕非生之備也《靈樞》作非生之具。天地之鎭塞也﹐《靈樞》無塞字。注五兵﹐《周禮﹟夏官》司兵掌五兵﹐鄭司農云「五兵者﹐戈﹑﹑戟﹑酋矛﹑夷矛。」又步卒之五兵﹐無夷矛而有弓矢。與此略異。﹞黃帝曰﹕病生之時﹐有喜怒不測﹐飲食不節﹐陰气不足﹐陽气有餘﹐營气不行﹐乃發爲疽癰。﹝癰生所由﹐凡有四種。測﹐度也。喜怒無度﹐爭气聚﹐生癰一也。飲食不根據節度﹐縱情不擇寒溫﹐爲癰二也。髒陰气虛﹐腑陽气實﹐陽气實盛﹐生癰三也。邪客於血﹐聚而不行﹐生癰四也。癰疽一也﹐癰之久者敗骨﹐名曰疽也。平按﹕《靈樞》《甲乙》病生之時作生病之時。﹞陰陽气不通﹐兩熱相薄﹐乃化爲膿﹐鍼小能取之乎﹖﹝以下言生膿所由也。邪客於皮膚之中﹐寒溫二气不和﹐內外兩熱相擊﹐腐肉故生於膿﹐恐小鍼不能取之。平按﹕不通上《靈樞》無气字。《甲乙》兩熱作而熱。﹞岐伯曰﹕聖人不能使化者﹐爲邪之不可畱也。故兩軍相當﹐旗幟相望﹐白刃陳於中野者﹐此非一日之謀也。能使其人﹐令行禁止﹐卒無白刃之難者﹐非一日之務也﹐須久之方得也。﹝平按﹕《靈樞》邪之作之邪﹐須久之方得也作須臾之得也。自聖人不能使化者至須久之方得也﹐《甲乙》無此一段。﹞夫至使身被癰疽之病﹑膿血之聚者﹐不亦離道遠乎﹖夫癰疽之生也﹐膿血之成也﹐不從天下﹐不從地出﹐積微之所生也。故聖人之治﹐自於未有形也﹐愚者遭其已成也。﹝幟﹐昌志反﹐幡也。聖人不能使身化爲病者﹐以聖人理之未亂﹐其邪不可畱於身也。故譬白刃陳於中野﹐謀之在久﹐士卒無難﹐習之日遠﹐癰疽不生﹐調中多日﹐故身遭癰疽之病﹐去和性之道遠矣。

夫積石成山﹐積水成川﹐積罪成禍﹐積气成癰﹐非從天下地出﹐皆由不去脆微﹐故得斯患也。聖人不爾﹐於國理之未亂﹐於身約之於未病﹐不同愚人﹐渴而掘井﹐斗方鑄兵也。平按﹕《甲乙》無不從天下不從地出八字﹐積微作積聚。故聖人之治自於未有形也《靈樞》作故聖人自治於未有形也﹐《甲乙》作自治於未形。注白刃﹐袁刻刃字作仞。聖人不爾﹐爾誤作亦。斗方鑄兵﹐方作而。﹞

黃帝曰﹕其以有形不子遭﹐膿以成不子見﹐爲之柰何﹖﹝遭﹐逢也。子﹐百姓﹐帝以百姓如子者也。言不逢者﹐癰之有形﹐百姓不能逢知也﹐癰之有膿﹐百姓亦不見﹐爲之柰何也。平按﹕「其以有形不子遭﹐膿以成不子見」《靈樞》作「其已形不予遭﹐膿已成不予見」﹐《甲乙》作「其已有形﹐膿已成」。﹞岐伯曰﹕膿以成﹐十死一生﹐﹝癰生於節﹑背及腹內﹐膿成不可療﹐故十死一生。平按﹕以《靈樞》《甲乙》作已。﹞故聖人不使以成而明爲良方﹐﹝故聖人明爲良方﹐癰微之時療之﹐弗使成也。平按﹕不使以成《靈樞》作弗使已成。﹞著之竹帛﹐使能者踵之﹐傳之後世﹐無有終時者﹐爲其不遭子也。﹝著之竹帛﹐爲於百姓不能逢知癰疽者。平按﹕踵之《靈樞》作踵而﹐子作予。自上文故聖人不使至遭子也《甲乙》無。﹞黃帝曰﹕其以有膿血而後遭子﹐可造以小鍼治乎﹖﹝癰之生於背及節與腹內﹐已有膿血後﹐百姓逢知﹐小鍼可得療否也。平按﹕其以有膿血﹐《靈樞》以作已﹐《甲乙》作已成二字。而後遭子《靈樞》作而後遭乎﹐《甲乙》無此四字。可造《靈樞》作不導之三字﹐《甲乙》無造字。﹞岐伯曰﹕以小治小者其功小﹐以大治大者多害﹐故其以成膿者﹐其惟砭石排鋒之所取也。﹝以小鍼療癰之小﹐難瘥﹐故曰其功小也。以大鍼療膿成大﹐傷以處多﹐故得出膿。害﹐傷也。是以膿成惟須砭也。平按﹕「以大治大多害」《甲乙》作「以大治大者其功大﹐以小治大者多害大」。以成膿者《靈樞》《甲乙》作已成膿血者。砭石《靈樞》《甲乙》作砭石。《靈樞》《甲乙》作鈹。注難瘥袁刻作難愈。﹞黃帝曰﹕多害者﹐其不可全乎﹖﹝多害者﹐砭之傷﹐卽至死也。﹞岐伯曰﹕其在逆順焉。﹝逆者多傷至死﹐順者出膿得生也。﹞黃帝曰﹕願聞逆順。岐伯曰﹕以爲傷者﹐白眼靑黑﹐眼小﹐是一逆也﹔內藥而嘔﹐是二逆也﹔腹痛渴甚﹐是三逆也﹔肩項中不便﹐是四逆也﹔音嘶色脫﹐是五逆也。除此者﹐爲順矣。﹝先有五傷﹐後行者﹐爲逆也。先無五傷﹐膿成行﹐爲順也。嘶﹐先妻反﹐聲破也。平按﹕白眼《甲乙》作白睛。歐《靈樞》《甲乙》作嘔﹐「除此」下有「五」字。﹞

卷第二十三﹟九鍼之三

量絡刺

平按﹕此篇自篇首至末﹐見《靈樞》卷六第三十九《血絡論》篇﹐又見《甲乙經》卷一第十四。

黃帝曰﹕願聞奇邪而不在經者。岐伯曰﹕血絡是也。﹝邪在血絡奇絡之中﹐故曰奇邪也。平按﹕經者下《甲乙》有何也二字。﹞黃帝曰﹕刺血絡而僕者﹐何也﹖血出而射者﹐何也﹖血出黑而濁者﹐何也﹖血淸半爲汁者﹐何也﹖發鍼而腫者﹐何也﹖血出多若少而面色蒼蒼然者﹐何也﹖發鍼面色不變而煩悶者﹐何也﹖多出血而不動搖者﹐何也﹖願聞其故。﹝刺絡有此八種之異﹐請解所以也。平按﹕《靈樞》血出黑作血少黑。血淸半爲汁者《靈樞》《甲乙》作血出淸而半爲汁者。血出多若少《靈樞》《甲乙》作若多若少。煩悶《靈樞》作煩。多出血《甲乙》作出血多。﹞岐伯曰﹕脈气盛而血虛者﹐刺之則脫气﹐脫气則僕。﹝脈中气多血少﹐血持於气﹐刺之气血俱出﹐其血先虛而復脫气﹐气血俱奪﹐故僕也。平按﹕盛《靈樞》《甲乙》作甚。﹞血气俱盛而陰气多者﹐其血滑﹐刺之則射之。﹝陽气多者其血滑﹐刺之血射。此爲陰气多者﹐陰多爲澀﹐故陰字錯也。平按﹕射下《靈樞》《甲乙》無之字。﹞陽气蓄積﹐久畱而不瀉者﹐其血黑以濁﹐故不能射。﹝熱气久畱癰蒸﹐故血黑而濁也。平按﹕蓄積《靈樞》作畜積﹐《甲乙》作積蓄。﹞新飲而液滲於絡﹐而未合和血也﹐故血出而汁別焉。其不新飲者﹐身中有水﹐久則爲腫。

﹝新水未變爲血﹐所以別行。舊水畱而不瀉﹐以爲水腫。平按﹕未合和血《甲乙》作未和合於血。﹞

陰气積於陽﹐則其气因於絡﹐故刺之血未出而气先行﹐故腫。﹝陰气久積陽絡之中﹐刺之陰血澀而未行﹐陽气先行﹐故腫。﹞陰陽之气﹐新相得而未和合﹐因而瀉﹐則陰陽俱脫﹐表裏相離﹐故脫色面蒼然。﹝得﹐遇也。陰陽成和則表裏相持﹐未合刺之﹐故俱脫離﹐所以脫色面色靑。平按﹕瀉下《靈樞》《甲乙》有之字。《甲乙》寫作瀉。蒼然《靈樞》作蒼蒼然。注成袁刻作咸﹐亦通。﹞

刺之血多﹑色不變而煩悶者﹐刺絡中虛經﹐虛經之屬於陰者陰脫﹐故煩悶。﹝刺絡血者﹐邪盡血變。血多其色不變﹐其心悶者﹐以其刺屬髒虛經﹐陰气有脫﹐致使心悶也。平按﹕血多《靈樞》作血出多。《甲乙》無血多色三字。中虛經《靈樞》《甲乙》作而虛經。﹞陰陽相得而合爲痺者﹐此爲內溢於經﹐外注於絡﹐如是者陰陽俱有餘﹐𨿽多出血﹐弗能虛也。﹝陰陽相共受邪爲痺﹐是爲陰陽俱盛﹐故出血不虛也。平按﹕外注於絡﹐《甲乙》外上有而字。﹞黃帝曰﹕相之柰何﹖岐伯曰﹕血脈盛者﹐堅橫以赤﹐上下無處﹐小者如鍼﹐大者如﹐卽而瀉之萬全。﹝相﹐候也。

陰陽俱盛﹐其候如何﹖陰陽內經盛溢﹐必注於絡﹐故候堅橫盛絡瀉之﹐萬全者也。平按﹕《靈樞》《甲乙》無處作無常處﹐如作如筋。卽而瀉之《甲乙》作刺而瀉之。﹞地無失數﹐失數而反﹐各如其度。﹝數﹐理也。若失理而反取者﹐各如前之度。平按﹕地《靈樞》《甲乙》作故。反《甲乙》作返。﹞黃帝曰﹕鍼入如肉著者﹐何也﹖岐伯曰﹕熱气因於鍼則鍼熱﹐熱則肉著鍼﹐故堅焉。﹝膚肌气熱﹐故令鍼熱﹐則肉著轉之爲難﹐可動鍼久畱﹐熱去鍼寒﹐自然相離也。平按﹕鍼入如肉著者《靈樞》作鍼入而肉著者﹐《甲乙》作鍼入肉著。注肉著袁刻誤作內著。﹞

卷第二十三﹟九鍼之三

雜刺

平按﹕此篇自篇首至人迎候陽﹐見《靈樞》卷四第十九《四時气》篇。自刺家不診至末﹐見《素問》卷十四第五十五《長刺節論》篇。又自篇首至必深以畱之﹐見《甲乙經》卷五第一。自風水膚脹至盡取之﹐見《甲乙經》卷八第四。自飧泄至熱行乃止﹐見《甲乙經》卷十一第四。自溫瘧至五十九刺﹐見《甲乙經》卷七第五。自轉筋於陽至皆卒鍼﹐見《甲乙經》卷十一第四。自徒水至百三十五日﹐見《甲乙經》卷八第四。自著痺至取其裏骨﹐見《甲乙經》卷十第一。自爲脹中至虛補之﹐見《甲乙經》卷九第七。自癘風者至無食他食﹐見《甲乙經》卷十一第九。自腹中常鳴至三里﹐見《甲乙經》卷九第七。自少腹控臯至以調之﹐見《甲乙經》卷九第八。自善嘔至以去其邪﹐見《甲乙經》卷九第五。自飲食不下至則散而去之﹐見《甲乙經》卷九第七。自少腹病腫至取三里﹐見《甲乙經》卷九第九。自治癰腫者至爲故止﹐見《甲乙經》卷十一第九。自病在小腹至炅病已也﹐見《甲乙經》卷九第九。自病在筋至骨熱病已﹐見《甲乙經》卷十第一。自病在諸陽脈至病已止﹐見《甲乙經》卷十一第二。自病風至百日而已﹐見《甲乙經》卷七第一中篇。自病大風至末﹐見《甲乙經》卷十第二。

黃帝問於岐伯曰﹕夫四時之气﹐各不同形﹐百病之起﹐皆有所生﹐灸刺之道﹐何者可寶﹖﹝一則四時不同﹐二則生病有異﹐灸刺總而要之﹐何者爲貴﹖平按﹕《靈樞》寶作定﹐下同﹐注云﹕一本作寶。﹞岐伯對曰﹕四時之气﹐各有所在﹐灸刺之道﹐得气穴爲寶。﹝灸刺所貴﹐以得於四時之气也。平按﹕《甲乙》气穴上無得字。﹞故春取經血脈分肉之間﹐甚者深刺之﹐間者淺取之﹔﹝春時人气在脈﹐謂在經絡之脈﹐分肉之間﹐故春取經血脈分肉之間也。平按﹕《甲乙》「故春取經血脈分肉之間」作「故春刺絡脈諸滎大經分肉之間」﹐深刺作深取。﹞夏取盛經孫絡﹐取分間絕皮膚﹔﹝夏時人气﹐經滿气溢﹐孫絡受血﹐皮膚充實﹐故夏取盛經孫絡﹐又取分腠以絕皮膚也。平按﹕《甲乙》絡上無孫字﹐夏作長夏。分間袁刻作分肉。﹞秋取經輸﹐邪气在腑﹐取之合﹔﹝秋時天气始收﹐腠理閉塞﹐皮膚引急﹐故秋取髒相之輸﹐以瀉陰邪﹐取腑經之合﹐以瀉陽邪也。平按﹕輸《靈樞》作﹐《甲乙》作兪。《靈樞》無气字。﹞冬取井滎﹐必深以畱之。﹝冬時蓋藏﹐血气在中﹐內著骨髓﹐通於五臟﹐故取井以下陰气逆﹐取滎以實陽气也。平按﹕《甲乙》冬取井滎作冬取井諸兪之分﹐必深作欲深。﹞風水膚脹﹐爲五十九﹐腹皮之血者﹐盡取之。﹝以下雜刺。有此風水刺﹐一也。風水及膚脈﹐刺水穴爲五十九﹐又盡刺去腹皮絡血也。平按﹕《靈樞》風水上有「溫瘧汗不出爲五十九」十字﹐本書在後﹐水作﹐五十九作五十七﹐《甲乙》注云「《靈樞》作五十七刺。」腹皮《靈樞》《甲乙》作取皮膚三字。﹞飧泄﹐補三陰之上﹐補陰之陵泉﹐皆久畱之﹐熱行乃止。﹝飧泄刺﹐二也。飧泄病虛冷﹐皆補足三陰﹐上取關元等﹐下取陰陵泉也。

平按﹕《甲乙》三陰之作三陰交。《靈樞》《甲乙》陵泉上無之字。﹞溫瘧﹐汗不出﹐爲五十九刺。﹝此溫瘧刺﹐三也。溫瘧﹐寒熱病也﹐故刺熱輸五十九也。﹞轉筋於陽﹐理其陽﹐卒鍼之﹔轉筋於陰﹐理其陰﹐皆卒鍼。﹝轉筋刺﹐四也。六陽轉筋﹐卽以燔鍼刺其陽筋。六陰轉筋﹐還以燔鍼刺其陰筋也。平按﹕兩理字《靈樞》作治。《靈樞》《甲乙》陽下無卒鍼之三字﹐皆卒鍼作皆卒刺之。﹞徒水﹐先取環谷下三寸﹐以鍼之﹐已刺而鍼之﹐筒而內之﹐入而復之﹐以盡其水﹐必堅束之﹐緩則煩﹐束急則安靜﹐間日一刺之﹐水盡乃止﹐飲閉藥﹐方刺之時徒飲之﹐方飲無食﹐方食無飲﹐無食他食﹐百三十五日。

﹝﹐紆元反。此水刺法﹐五也。環谷﹐當是臍中也。臍下三寸﹐關元之穴也。關元﹐內筒引水﹐水去人虛﹐當堅束身令實﹐復飲補藥﹐飲之與食相去而進﹐間日刺之﹐不可頓去﹐水盡乃止﹐禁如藥法﹐一百三十五日乃得愈。徒﹐空也。空飲無食也。平按﹕以鍼之《靈樞》作以鈹鍼鍼之﹐《甲乙》作鍼刺之。已刺而鍼之筒而內之《靈樞》作已刺而筒之而內之﹐《甲乙》作而藏之引而內之。入而復之《甲乙》作入而復出。水《靈樞》《甲乙》均作。必堅束之《靈樞》無束之二字。緩則煩《靈樞》緩上有來字﹐作﹐《甲乙》作悶。束急《靈樞》作來急。飲閉藥《甲乙》作飲則閉藥。﹞著痺不去﹐久寒不已﹐卒取其裏骨。﹝此著皮刺﹐六也。卒鍼﹐燔鍼。準上經卒當爲﹐刺痺法也。裏骨﹐謂與著痺同裏之骨﹐名曰裏骨﹐以其痺深﹐故取此骨也。平按﹕裏骨《靈樞》作三里骨。卒取其裏骨《甲乙》作爲肝痺三字﹐注云﹕一作痺。﹞爲脹﹐中不便﹐取三里﹐盛瀉之﹐虛補之。﹝脹刺﹐七也。﹐腳脛也。脛寒爲脹﹐取三里補瀉爲要也。

平按﹕爲《靈樞》作爲幹﹐《甲乙》無此二字。脹《靈樞》作腸﹐《甲乙》作腹。盛﹑虛下《甲乙》均有則字。﹞癘風者﹐索刺其腫上﹐以刺﹐以銳鍼銳其處﹐按出其惡气﹐腫盡乃止﹐常食方食﹐無食他食。﹝此癘風刺﹐八也。索﹐蘇作反﹐散也。刺癘風腫上也。已﹐復銳頭之鍼以銳其處﹐去鍼以手按之﹐出其惡气﹐食如禁法也。平按﹕索《靈樞》作素。以刺《靈樞》《甲乙》作已刺。以銳鍼銳其處《靈樞》作以銳鍼鍼其處﹐《甲乙》作以吮其處。惡气《甲乙》作惡血。﹞腹中常鳴﹐气上衝胸喘﹐不能久立﹐邪在大腸﹐刺賁之原﹑巨虛上廉﹑三里。﹝大腸气上衝刺﹐九也。大腸手陽明脈﹐絡肺下膈屬大腸﹐故邪气在大腸﹐循手陽明脈上衝胸﹐不能久立也。

賁﹐膈也。膈之原﹐出鳩尾也。巨虛上廉與大腸合﹐以足陽明上連手陽明﹐故取巨虛上廉﹐並取三里也。平按﹔常鳴《甲乙》作雷鳴﹐上衝作常衝。賁《靈樞》《甲乙》作盲。﹞少腹控臯﹐引腰脊﹐上衝心﹐邪在小腸者﹐連臯系﹐屬於脊﹐貫肝肺﹐絡心系﹐气盛則厥逆﹐上衝腸胃﹐動肝﹐散於肓﹐結於臍﹐故取之肓原以散之﹐﹝小腸上衝刺﹐十也。臯音髙。小腸傳脊﹐左環葉積﹐其注於回腸者﹐外傳於臍上。小腸之脈﹐絡心﹐循咽下膈抵胃﹐屬小腸。故得連臯系﹑屬於脊﹑貫肝肺﹑絡心系也。是以邪气客小腸﹐气盛則厥逆﹐上衝腸胃﹐動於肝气﹐散於肓﹐結於臍也。取肓原。肓原﹐脖也﹐齊上一寸五分也。平按﹕臯《靈樞》《甲乙》作睪。《甲乙》小腸者上有小腸也三字。動肝《靈樞》作燻肝﹐《甲乙》作燻肝肺﹐散於肓《甲乙》肓作胸。齊《靈樞》《甲乙》均作臍。﹞刺太陰以予之﹐﹝小腸脈貫肺﹐故取手太陰五輸療前病之穴。﹞取厥陰以下﹐﹝小腸脈貫肝﹐故取肝脈足厥陰療前病五輸之穴也。平按《靈樞》《甲乙》作以下之。﹞取巨虛下廉以去之﹐﹝巨虛下廉與小腸合﹐故取之。﹞按其所過之經以調之。﹝調所過之經補瀉之。善歐﹐歐有苦﹐長太息﹐心中濟濟﹐恐人將捕之﹐邪在膽﹐逆在胃﹐膽液泄則口苦﹐胃气逆則歐苦﹐故曰歐膽者﹐取三里以下胃气逆﹐刺少陽血絡以閉膽部﹐調其虛實﹐以去其邪。﹝口苦刺﹐十一也。長太息者﹐太息長也。膽熱之病恐懼﹐故如人將捕之也。邪在膽者﹐熱邪在於膽中﹐溢於苦汁﹐胃气因逆﹐遂歐膽口苦﹐名曰膽癉﹐故取三里以下胃之逆气﹐取膽脈少陽﹐調其虛實﹐以去熱邪也。平按﹕歐《靈樞》《甲乙》作嘔。濟濟《靈樞》作﹐《甲乙》作淡淡。歐苦《甲乙》作嘔苦汁。胃气逆《甲乙》作胃逆。以閉膽部《靈樞》作「以閉膽逆﹐卻」﹐《甲乙》作以閉膽逆。﹞

飲食不下﹐鬲塞不通﹐邪在胃管﹐在上管則刺抑而下﹐在下管則散而去之。﹝飲食不下刺﹐十二也。邪在胃管﹐則令膈中气塞不通﹐飲食不下之候。邪在上管﹐刺胃之上口之穴﹐抑而下之﹔邪在下管﹐刺胃之下口之穴﹐散而去之也。平按﹕鬲《靈樞》作膈。管《靈樞》《甲乙》均作脘。而下均作而下之。﹞

少腹病腫﹐不得小便﹐邪在三焦約﹐取之足太陽大絡﹐視其絡脈與厥陰小絡結而血者﹐腫上及胃管﹐取三里。﹝腹脹不通刺﹐十三也。邪在三焦﹐約而不通﹐故少腹腫﹐不得大小便。可刺足太陽大絡﹐及足厥陰孫絡結聚之血可刺去之﹐又刺腫上﹐及取胃管﹐並刺三里也。平按﹕少腹病腫《靈樞》作小腹痛腫﹐《甲乙》作少腹腫痛。絡脈上《甲乙》有結字。﹞睹其色﹐察其目﹐知其散復者﹐視其目色以而知病之存亡。﹝取病存亡刺﹐十四也。散則病亡﹐復則病存也。平按﹕以而知病之存亡﹐《靈樞》無而字﹐恐衍。﹞一其形﹐聽其動靜者﹐持气口人迎﹐﹝專務不散﹐則一其形也。移神在脈﹐則聽動靜也。气口則手太陰寸口脈﹐人迎則足陽明人迎脈也。平按﹕壹《靈樞》作一。﹞視其脈堅﹐且盛且滑者病日進﹐脈濡者病持﹐下諸經實者病三日已。气口候陰﹐人迎候陽。﹝气口藏脈﹐故候陰也。人迎府脈﹐故候陽也。平按﹕《靈樞》視上有以字﹐濡作軟﹐持下作將下。﹞

刺家不診﹐聽病者言﹐在頭疾頭痛﹐爲藏鍼之﹐刺至骨﹐病已﹐無傷骨肉及皮﹐皮者道也﹐陽刺﹐入一﹐旁四。﹝不診刺﹐十五也。所刺之家﹐病患自知病之所在﹐不復須診﹐更不爲診﹐卽爲鍼之﹐故曰藏鍼。藏鍼之法﹐刺至骨部﹐不得傷於骨肉皮部皮者﹐乃是取其刺骨肉之道﹐不得傷余處也。刺頭病者﹐頭爲陽也﹐甚寒入腦以爲頭疾痛病﹐故陽刺之法﹐正內一﹐旁內四﹐療气博大者也。本作陰刺者﹐字誤耳。平按﹕疾頭痛《素問》作頭疾痛。爲藏鍼之﹐《素問》新校正云「全元起本無藏字。」《素問》病已下有上字﹐陽刺作陰刺﹐新校正云「《甲乙經》﹕陽刺者﹐正內一﹐旁內四。陰刺者﹐左右卒刺之。此陰刺疑是陽刺。」與此正同。四下《素問》有處字。注更不爲診﹐袁刻脫爲字。﹞治寒熱深專者﹐刺大髒﹐迫髒﹐刺背兪也﹐﹝寒熱刺﹐十六也。大髒﹐肺臟也﹐肺臟之形﹐大如四髒﹐故曰大髒。刺肺寒熱之法﹐近髒刺之﹐刺於背兪。迫﹐近也。平按﹕《素問》背下重一背字。﹞刺之迫髒﹐髒會腹中﹐寒熱气去而止﹐與刺之腰﹐發髒而泄出血。﹝刺背兪﹐迫髒刺之﹐使髒气會通腹中﹐寒熱气盡乃止﹐並刺腰中﹐淺發其髒气﹐出其血也。平按﹕《素問》熱下無气字﹐腰作要﹐發髒而泄出血作發鍼而泄出血。注髒气會通﹐袁刻脫气字。﹞治癰腫者﹐刺癰上﹐視癰小大深淺﹐刺大者多血﹐深之必喘﹐內藏爲故止。﹝癰腫刺﹐十七也。刺癰之法﹐當癰上刺之﹐大者深之﹐小者淺之﹐便喘﹐內藏以出血爲故。藏﹐賊郎反。平按﹕癰腫﹑癰上﹐《素問》癰均作腐﹐新校正云﹕全元起本及《甲乙經》腐作癰。《素問》深之上有小者二字﹐必喘內藏爲故止作必端內鍼爲故正﹐新校正云「《甲乙經》云﹕刺大者多而深之﹐必端內鍼爲故正。」﹞病在小腸者有積﹐刺腹臍以下至少腹而止﹐刺夾脊﹐刺兩旁四椎間﹐刺兩髂髀季脇肋間﹐道腸中熱下气已。

﹝腸積刺﹐十八也。髂﹐客罵反﹐腰骨兩箱也。小腸傳脊﹐下連臯系﹐外傳於臍﹐故小腸有積﹐刺於臍腹﹐下至少腹﹐並脊椎間﹐及季肋間也。平按﹕病在小腸者《素問》作病在少腹﹐刺腹臍以下作刺皮HT以下﹐髂髀作髂﹐道腸中熱下气已作導腹中气熱下已。新校正云「皮HT應作皮﹐﹐骨端也﹐謂臍下橫骨之端。全元起本作皮髓﹐元起注臍旁起也﹐亦未爲得。」﹞病在小腹﹐痛不得大小便﹐病名曰疝﹐得之寒﹐刺少腹兩股間﹐刺腰髁骨間﹐刺而多之﹐盡炅病已也。

﹝髁﹐口化反。痛疝刺﹐十九也。得寒者﹐得之於寒多﹐刺此五處﹐得熱便愈也。炅音桂也。平按﹕《素問》痛上重一腹字。「得之寒﹐刺少腹兩股間」《甲乙》作「得寒則少腹脹﹐兩股間冷」﹐髁作。﹞病在筋攣﹐諸節痛不可以行﹐名曰筋痺﹐刺筋上爲故﹐刺分間﹐不可中骨也﹐病起筋炅﹐病已止。﹝筋痺刺﹐二十也。筋絡諸節﹐故筋攣﹐諸節皆痛﹐不可中其骨部。以病起筋﹐所以筋熱已止也。平按﹕攣諸節痛《素問》《甲乙》作筋攣節痛﹐分間作分肉間。炅《甲乙》作熱。﹞病在肌膚盡痛﹐痛痺傷於寒濕﹐刺大分小分﹐多發鍼而深之﹐熱以爲故﹐﹝肌膚痺刺﹐二十一也。寒濕之气客於肌中﹐名曰肌痺﹐可刺肉之大分小分之間也。平按﹕肌膚下《素問》《甲乙》復有肌膚二字。痛痺二字《素問》《甲乙》作名曰肌痺四字﹐熱以作以熱。﹞無傷筋骨﹐傷筋骨癰發﹐若變諸分盡熱﹐病已止。﹝刺肌肉分者﹐不得傷骨筋之部﹐傷骨筋之部發爲癰也。

刺肌痺者﹐若得諸分肉間盡熱﹐卽病已也。平按﹕癰發《甲乙》作寒發。﹞病在骨﹐骨重不可舉﹐骨髓痛﹐寒气至﹐名曰骨骨痺﹐深者刺無傷脈肉爲故﹐至其大分小分﹐骨熱病已。﹝骨痺刺﹐二十二也。邪客在骨﹐骨重痛﹐名曰骨痺﹐刺之無傷脈肉之部﹐至得刺其骨部大小分間也。平按﹕痺上重骨字﹐《素問》《甲乙》不重﹐當系衍文。至其大分小分《素問》作其道大分小分﹐《甲乙》作其道大小分。病已下《素問》《甲乙》有止字。﹞

病在諸陽脈﹐且寒且熱﹐諸分且寒且熱﹐名曰狂﹐刺之虛脈﹐視分分盡熱﹐病已而止。﹝狂病刺﹐二十三也。陽並陽明太陽等﹐故曰諸陽脈。身及四肢諸分且有寒熱﹐名之爲狂。刺法﹐補其虛陰﹐令分分皆熱﹐得平病也。平按﹕分字《素問》《甲乙》不重。﹞病初發盛﹐一發不治﹐日一發﹐不治﹐四五發﹐名曰癲病﹐刺諸其分諸脈﹐其尢寒者﹐以鍼調之﹐病已止。﹝癲病刺﹐二十四也。一發不療者﹐謂得癲病一盛發已﹐有經數時不發﹐不療之者﹐後更發時﹐有一日一發﹐不療之者﹐後更發時﹐一日之中四五度發之﹐名曰癲病。刺法﹐待其發已﹐刺諸分諸脈﹐以鍼補甚寒者﹐病已。有本爲月一發也。平按﹕《素問》《甲乙》盛作歲﹐日一發作月一發﹐四五發上有月字。「刺諸其分諸脈﹐其尢寒者﹐以鍼調之﹐病已止」《素問》作「刺諸分諸脈﹐其無寒者﹐以鍼調之﹐病已止」﹐《甲乙》作「刺諸分﹐其脈尢寒者﹐以鍼補之」。﹞病風且寒且炅汗出﹐一日數過﹐先刺諸分理絡脈﹐汗出且寒且熱﹐三日一刺﹐百日而已。﹝寒熱刺﹐二十五也。風成爲寒熱﹐一日數度寒熱並汁﹐刺諸分腠絡脈﹐復且寒且熱﹐三日一刺﹐分劑也。平按﹕炅下袁刻脫汗出二字。炅上《素問》《甲乙》有熱字。﹞病大風﹐骨節重﹐須眉隨落﹐名曰大風﹐刺肌肉爲故﹐汗出百日﹐刺骨髓﹐汗出百日﹐凡二百日﹐須眉生而止。﹝大風刺﹐二十六也。刺肌肉之部及骨髓部﹐各經百日﹐二百日已﹐以須眉生爲限也。平按﹕須眉隨落《素問》作須眉墮﹐《甲乙》作須眉墜。止下《素問》《甲乙》有鍼字。﹞

卷第二十四﹟補瀉

天忌

平按﹕此篇自篇首至末﹐見《素問》卷八第二十六《八正神明論》篇。新校正云「《八正神明論》又與《太素﹟知官能》篇大意同﹐文勢小異。」檢本書十九卷《知官能》篇與本篇《天忌》及下編《本神論》文意多同﹐亦可互證。又自是故天寒無刺五句﹐見《甲乙經》卷五第一。

黃帝問於岐伯曰﹕用鍼之服﹐必有法則焉﹐今何法何則﹖岐伯曰﹕法天則地﹐合以天光。﹝服﹐事也。光爲三光。﹞黃帝曰﹕願卒聞之。岐伯曰﹕凡刺之法﹐必候日月星辰四時八正之气﹐气定乃刺之。﹝定者﹐候得天地正气曰定﹐定乃刺之。﹞是故天溫日明﹐則人血淖液而衛气浮﹐故血易瀉﹐气易行﹔天寒日陰﹐則人血泣而衛气沈也。﹝淖﹐大卓反﹐濡甚也﹐謂血濡甚通液也。

衛气行於脈外﹐故隨寒溫而邪浮沈滑澀。泣音。平按﹕泣《素問》作凝泣。气易行袁刻誤作气日行。注脈外袁刻誤作脈中。﹞月始生﹐則血气始精﹐衛气始行﹔﹝血气者﹐經脈及絡中血气者也。衛气者﹐謂是脈外循經行气也。

精者﹐謂月初血气隨月新生﹐故曰精也。但衛气常行而言始行者﹐亦隨月生﹐稱曰始行也。﹞月郭滿﹐則血气盛﹐肌肉堅﹔﹝脈中血气及肉﹐皆隨月堅盛也。﹞月郭空﹐則肌肉減﹐經絡虛﹐衛气去﹐形獨居﹐是故所以因天時而調血气者也。﹝經脈之內﹐陰气隨月皆虛﹐經絡之外﹐衛之陽气亦隨月虛﹐故稱爲去﹐非無衛气也。形獨居者﹐血气與衛𨿽去﹐形骸恆在﹐故曰獨居。故謂血气在於時也。﹞是故天寒無刺﹐天溫無疑﹐﹝天溫血气淖澤﹐故可刺之﹐不須疑也。平按﹕《甲乙》天寒作大寒﹐天溫作大溫﹐無疑作無凝。﹞月生無瀉﹐月滿無補﹐﹝月生﹐血气始精微弱﹐刺之虛虛﹐故不可瀉。月滿﹐人气皆盛﹐刺之實實﹐故不可補也。﹞月郭空無療﹐是謂得時而調之。﹝無療者﹐治之亂經﹐故無療也。是謂得時法也。平按﹕無療《素問》《甲乙》均作無治。﹞因天之序﹐盛虛之時﹐移光定位﹐正立而待之。﹝正立待之﹐伺其气也。﹞故曰月生而瀉﹐是謂髒虛﹔﹝月生﹐髒之血气精微﹐故刺之重虛也。平按﹕髒虛﹐《素問》新校正云﹕全元起本髒作減﹐當作減。﹞月滿而補﹐血气揚溢﹐經有畱止﹐命曰重實﹔﹝揚溢﹐盛也。月滿刺之﹐經溢流血﹐故曰重實也。平按﹕經有畱止《素問》作絡有畱血。﹞月郭空而治﹐是謂亂經﹐陰陽相錯﹐眞邪不別﹐沈以畱止﹐外虛內亂﹐淫邪乃起。﹝月郭空者﹐天光盡也。肌肉並經絡及衛气陰陽皆虛﹐眞邪气交錯相似不能別﹐無刺之則邪气沈畱﹐絡脈外虛﹐經脈內亂﹐於是淫邪得起也。平按﹕注無刺之﹐無字恐衍。﹞黃帝曰﹕星辰八正何候﹖岐伯曰﹕星辰者﹐所以制日月之行也。﹝日月之行度﹐有以二十八宿爲制度也。﹞八正者﹐所以候八風之虛邪以時至者。四時者﹐所以分春秋冬夏之气所在﹐以時調之也。﹝以八方正位﹐候八種虛邪之風也。四時者﹐分陰陽之气爲四時﹐以調血气也。﹞八正之虛邪﹐而避之勿犯也。以身之虛﹐而逢天之虛﹐兩虛相感﹐其气至骨﹐入則傷五臟﹐工候救之﹐弗能傷也﹐故曰天忌﹐不可不知也。﹝形及血气年加皆虛﹐故曰身虛。身虛與虛邪相感﹐爲病入深﹐故至於骨傷五臟也。法天候之以禁﹐故曰天忌也。平按﹕注身虛身虛與虛邪相感袁刻作身之虛虛與虛邪相感。﹞黃帝曰﹕善。

卷第二十四﹟補瀉

本神論

平按﹕此篇自篇首至末﹐見《素問》卷八第二十六《八正神明論》篇﹐與上編相接。自瀉必用方以气方盛至末﹐又見《甲乙經》卷五第四。

黃帝曰﹕其法星辰者﹐余以聞之﹐願聞法往古者也。﹝帝問師古攝生之道。﹞岐伯曰﹕法往古者﹐先知《鍼經》也。﹝往古伏羲氏始畫八卦﹐造書契﹐卽可制《鍼經》攝生救病之道。﹞驗於來今者﹐先知日之寒溫﹐月之盛虛也﹐以候气之浮沈而調之於身﹐觀其立有驗也。﹝制《鍼經》之旨獲驗於來今者﹐由先知寒溫盛虛﹐以候脈气浮沈﹐次用鍼調之﹐以取其驗也。﹞觀於冥冥者﹐言形气營衛之不形於外﹐﹝形之肥瘦﹐血气盛衰﹐營衛之行﹐不見於外﹐故曰冥冥也。平按﹕營《素問》作榮。﹞而工獨知之﹐以與日之寒溫﹐月之盛虛﹐四時气之浮沈﹐參伍相合而調之﹐工常先見之﹐然而不形於外﹐故曰觀於冥冥焉。

以下解觀也。工人以神﹐得彼形气營衛之妙﹐不可知事﹐參伍相合調之﹐符合外不知﹐故曰觀冥冥。平按﹕以與日之寒溫﹐《素問》無與字。通於無窮者﹐可以傳於後世。﹝無窮者﹐謂血气之妙也。有通之者﹐可傳於萬代。不通之者﹐以殺生人﹐故不能傳之。﹞是故工之所以異也﹐然不形見於外﹐故俱不能見之。﹝良工觀於冥冥﹐所知眾妙﹐俱不可知之。平按﹕不形袁刻作形不。﹞

視之無形﹐嘗之無味﹐故曰冥冥﹐若神仿佛。﹝冥冥之道﹐非直目之不可得見﹐亦非舌所得之味。

若能以神仿佛﹐是可得也﹐此道猶是黃帝之玄珠﹐罔象通之於仿佛。﹞虛邪者﹐八正之虛邪气也。

正邪者﹐身形饑﹐若用力汗出﹐腠理開﹐逢虛風﹐其中入微﹐故莫知其情﹐莫見其形。﹝胃中無谷曰饑。饑及汗出虛﹐因腠理開﹐虛風得入。虛風入時難知﹐故曰冥冥也。平按﹕《素問》身形下無饑字﹐其中入微作其中人也微。﹞上工救其萌芽﹐必先知三部九候之气盡調﹐不敗救之。﹝萌芽﹐未病之病﹐病之微也。先知三部九候調之﹐卽療其微﹐故不敗也。平按﹕必先知﹐《素問》知作見。不敗救之《素問》作不敗而救之。﹞故曰下工救其已成者﹐言不知三部九候之气以相失﹐有因而疾敗之。﹝疾者﹐言其速也。平按﹕《素問》故曰下有「上工」二字﹐下工下有「救其已成﹐救其已敗」八字。之气以相失作「之相失」三字﹐有因而疾敗之作因病而敗之也。﹞知其所在者﹐知診三部九候之病脈處而治之﹐故曰守其門戶焉﹐莫知其情﹐而見其邪形也。﹝但察三部九候﹐得其病脈﹐見其邪形﹐卽便療之﹐以守其門戶﹐更不須問其情也。﹞黃帝問於岐伯曰﹕余聞補瀉﹐未得其意。岐伯曰﹕瀉必用方﹐方者﹐以气方盛也﹐以月方滿也﹐以日方溫也﹐以身方定也﹐以息方吸也﹐而內鍼﹐﹝方﹐正也。气正盛時﹐月正滿時﹐日正溫時﹐身正安時﹐息正吸時﹐此之五正﹐是內鍼時也。﹞乃復候其方吸而轉鍼之﹐﹝此之一正﹐是乃轉鍼時也。﹞乃復候其方呼也而徐引鍼﹐故曰瀉必用方﹐其气乃行焉。﹝此之一正﹐是出鍼時也。瀉用七法﹐卽邪气行出也。平按﹕其方呼也而徐引鍼﹐袁刻呼誤作吸﹐引誤作出。﹞補者必用其員者﹐行也﹐行者移也﹐刺必中其營﹐復以吸也。﹝員之與方﹐行鍼齊實也。行補之法﹐刺中營气﹐畱鍼補也。因吸出鍼﹐移气使气實也。平按﹕補者必用其員者行也《素問》作補必用員員者行也﹐《甲乙》作補者行也。營《素問》《甲乙》作榮﹐吸下均有排鍼二字。﹞故員與方也﹐排鍼也。

﹝員之與方﹐行鍼之法﹐皆推排鍼爲補瀉之。平按﹕排鍼《素問》作非鍼﹐王注云「所言方員者﹐非謂鍼形﹐正謂行移之義。」檢本書《知官能》篇經云瀉必用員﹐補必用方﹐與此不同。楊注云「員謂之規﹐法天而動﹐瀉气者也。方謂之矩﹐法地而靜﹐補气者也。瀉必用方﹐補必用員﹐彼出《素問》﹐此是《九卷》方員之法﹐神明之中﹐調气變不同故爾。」據此則方員之義﹐一言其法﹐一言其用﹐不必執也。﹞養神者﹐必知形之肥瘦﹐營衛﹑血气之盛衰﹐血气者人之神﹐不可不謹養也。﹝養神之道﹕一者須知形之肥瘦﹐二者須知營衛二气所行得失﹐三者須知經絡血有盛衰。知此三者調之﹐神自養矣。平按﹕營《素問》《甲乙》作榮。﹞黃帝曰﹕妙哉論也﹗﹝妙者﹐言得其神之精祕者也。﹞辭合人形於陰陽﹑四時﹑虛實之應﹐冥冥之期﹐其非夫子﹐孰能通之﹖﹝言微妙之辭﹐以人形合於陰陽﹐一也﹔合於四時﹐二也﹔合於虛實﹐三也﹔合於冥冥﹐四也。非夫子窮微極妙之通﹐孰能爲此論也﹖平按﹕《素問》合上無辭字。﹞然夫子數言形與神﹐何謂形﹖何謂神﹖願卒聞之。﹝知形爲粗﹐知神爲細﹐粗細莫辧。故須問之。﹞岐伯曰﹕請言形﹐形乎形﹐目冥冥﹐﹝形乎形者﹐言惟知病之形與形﹐不見其妙﹐故曰冥冥也。平按﹕冥冥《甲乙》作瞑瞑。﹞問其所痛﹐索之於經﹐惡然在前﹖﹝言粗無知﹐問病所以診索經脈﹐何能知其病之在前﹖平按﹕《素問》問其所痛作問其所病﹐《甲乙》作捫其所痛。惡然《素問》《甲乙》作慧然。據本注何能知其病之在前﹐應作惡平聲。﹞按之不得﹐復不知其情﹐故曰形。﹝按人迎寸口﹐不知病情﹐故但知形。﹞黃帝曰﹕何謂神﹖岐伯曰﹕請言神﹐神乎神﹐不耳聞﹐目明心開爲志先﹐﹝能知心神之妙﹐故曰神乎神也。

神知則旣非耳目所得﹐惟是心眼開於志意之先耳。平按﹕《素問》《甲乙》不耳聞作耳不聞﹐爲志先作而志光。﹞慧然獨悟﹐口弗能言﹐﹝神得內明﹐言名之所不能及也。平按﹕《甲乙》悟作覺。﹞俱見獨見﹐﹝眾庶俱見﹐而工獨見。平按﹕俱見《素問》《甲乙》作俱視。﹞適若昏﹐昭然獨明﹐若風吹云﹐故曰神。﹝適將若在昏中﹐昭然獨明。又解起惑除﹐若風吹云。如斯得者﹐因謂之神也。平按﹕《甲乙》適作象。﹞三部九候爲之原﹐九鍼之論不必存。﹝三部九候爲神得之原﹐九鍼之論粗而易行﹐故不必存。﹞

卷第二十四﹟補瀉

眞邪補瀉

平按﹕此篇自篇首至末﹐見《素問》卷八第二十七《離合眞邪論》篇﹐又見《甲乙經》卷十第二上編。

黃帝問於岐伯曰﹕余聞《九鍼》九篇﹐夫子乃因而九之﹐九九八十一篇﹐余盡以通其意矣。

﹝八十一篇者﹐此經之類﹐所知之書篇數也。﹞經言气之盛衰﹐左右傾移﹐以上調下﹐以左調右﹐有餘不足﹐補瀉於滎輸﹐餘皆以知之矣。﹝以前所知書中義也。平按﹕《素問》無皆以二字。﹞此皆營衛之气傾移﹐虛實之所生也﹐非邪气之從外入於經也。余願聞邪气之在經也﹐其病患何如﹖取之柰何﹖﹝言前八十一篇所說之義﹐與余請異者﹐經所說惟道十二經脈﹐營衛二气﹐自相傾移﹐虛實所生﹐不言外邪入經爲病﹐故今請之。平按﹕營衛之气傾移《素問》作營衛之傾移﹐《甲乙》無此一段。邪气之在經也﹐《甲乙》無气字。﹞岐伯對曰﹕夫聖人之起度數也﹐必應天地﹐﹝起於人身法度﹐以應天地也。平按﹕《甲乙》無此一段。﹞故天有宿度﹐地有經水﹐人有經脈。天地和溫﹐則經水安靜﹔天寒地凍﹐則經水泣﹔天暑地熱﹐則經水沸﹔卒風暴起﹐則經水波湧而隴起。﹝言天地陰陽气之度數也。平按﹕《素問》《甲乙》泣作凝泣﹐沸下有溢字。波湧《甲乙》作波舉。﹞夫邪之入於脈也﹐寒則血泣﹐暑則气血淖澤﹐﹝言人之身﹐應寒暑度數。平按﹕泣《素問》《甲乙》作凝泣。气血淖澤﹐《素問》《甲乙》無血字。﹞虛邪因而入客也﹐亦如經水之得風也﹐﹝因暑之時﹐腠理開發﹐邪得入也。邪入脈變﹐如風動水也。﹞經之動脈﹐其至也亦時隴起﹐﹝十二經之動脈﹐至於動處動也。邪气至時﹐亦皆有波隴。波隴者﹐邪气動正气。﹞

其行於脈中﹐循循然﹐﹝牛忿反。﹐車前橫木﹐循車行也。邪循脈行曰。有本作軺﹐非也。

平按﹕《甲乙》無其行二字。《素問》《甲乙》無字﹐王注云﹕循循一爲。﹞其至寸口也﹐時大時小﹐大則邪至﹐小則平﹐﹝邪气循營气至於寸口﹐故太陰脈大。無邪則太陰脈平和﹐故曰小也。平按﹕寸口下《素問》《甲乙》有中手二字。﹞其行無常處﹐在陰與陽﹐不可爲度﹐﹝尺脈爲陰﹐寸口爲陽﹐今邪入變亂而難知﹐故不可爲度也。﹞循而察之﹐三部九候﹐卒然逢之﹐早遏其路﹐吸則內鍼﹐無令气忤﹐﹝審察循三部九候﹐於九候之中卒然逢之﹐知病處所﹐卽於可刺之穴﹐以指按之令得遏﹐因病患吸气內鍼﹐無令邪气能逆忤之也。平按﹕循《素問》作從。﹞靜以久畱﹐無令邪布﹐吸則轉鍼﹐以得气爲故﹐候呼引鍼﹐呼盡乃去﹐大气皆出﹐故命曰瀉。﹝靜畱鍼於穴中持之﹐勿令邪气散布余處。因病患吸气轉鍼﹐待邪气至數皆盡已﹐徐引出鍼﹐邪之大气皆盡﹐因名爲瀉也。﹞黃帝曰﹕不足者補之柰何﹖岐伯曰﹕必先捫而循之﹐﹝先上下捫摸﹐知病之所在。一。﹞切而散之﹐﹝以指揣切﹐令邪不聚。二。﹞推而按之﹐﹝推而令動﹐以手堅按。三。﹞彈而怒之﹐以指彈之﹐﹝使其起。四也。﹞搔而下之﹐﹝以手搔摩﹐令其气得下。一曰﹐徒勞反。彈已令下之。五也。平按﹕《素問》《甲乙》搔作抓。﹞通而取之﹐﹝切按搔而气得通已﹐然後取之。六也。平按﹕取《甲乙》作散。﹞外引其門﹐以閉其神﹐﹝疾出鍼已﹐引皮閉門﹐使神气不出。神气﹐正气。七也。鍼之先後﹐有此七法。﹞

呼盡內鍼﹐﹝一呼一內﹐故曰呼盡內鍼﹐至分寸處也。﹞靜以久畱﹐以气至爲故﹐如待所貴﹐不知日莫﹐﹝伺气如待情之所貴之者﹐以得爲期。平按﹕莫《素問》《甲乙》作暮。﹞其气以至﹐適人自護﹐﹝其正气已至﹐適人自當愛護﹐勿令泄也。平按﹕適人《素問》作適而﹐《甲乙》作適以。﹞候吸引鍼﹐气不得出﹐各在其處﹐推闔其門﹐令神气存﹐故命曰補。﹝候病患吸气﹐疾引其鍼﹐卽不得使正气泄﹐令各在其所虛之處﹐速閉其門﹐因名曰補。瀉必吸入呼出﹐欲瀉其邪气也﹔補必呼入吸出﹐欲閉其正气不令出也。平按﹕神气《甲乙》作眞气﹐注云「《素問》作神气。」故命上《素問》《甲乙》有大气畱止四字。﹞黃帝問於岐伯曰﹕候气柰何﹖岐伯曰﹕夫邪气去絡入於經也﹐合於血脈中﹐其寒溫未和﹐如湧波之起也﹐時來時去﹐故不常在。故曰方其來也﹐必按而止之﹐止而取之﹐無逢其衝而瀉之。﹝外邪入身﹐先至皮毛絡中﹐畱而不泄﹐出絡入經。其入經也﹐與經中血气共合﹐邪之寒溫﹐未與正气相得﹐遂波湧而起﹐去來不常居也。故候逢之﹐按使止而不動﹐然後以鍼刺之﹐不得刺其盛衝﹐瀉法比之不擊逄逄之陣。平按﹕《素問》《甲乙》夫邪气去絡﹐無气字﹐合於血脈中作捨於血脈之中﹐寒溫未和作寒溫未相得。《甲乙》無逢其衝作無迎其衝。﹞眞气者經气﹐經气大虛﹐故曰其來不可逢﹐此之謂也。﹝經气者﹐謂十二經脈正气者也。正气大虛﹐與邪俱至﹐宜按取邪气刺之﹐不可逢而刺也。平按﹕其來《甲乙》作其气﹐注云﹕《素問》作其來。﹞故曰候邪不審﹐大气已過﹐瀉之則眞气脫﹐脫則不復﹐邪气復至﹐而病益蓄﹐故曰其往不可追﹐此之謂也。﹝候邪大气不審﹐按之不著﹐刺之則脫眞气﹐邪气更至﹐病亦蓄聚﹐故曰邪气往而不可追也。平按﹕邪气復至﹐《甲乙》復作益。﹞不可掛以發者﹐待邪之至時而發鍼瀉矣﹐若先若後者﹐血气已盡﹐其病不下﹐故曰知其可取如發機﹐不知其可取如扣錐﹐故曰知機之道﹐不可掛以發﹐不知機者﹐叩之不發﹐此之謂也。﹝以毛髮掛機﹐發速而往﹐言气至智者發鍼亦爾﹐不失時也。平按﹕血气已盡《素問》《甲乙》同﹐《素問》新校正云「全元起本作血气已虛﹐盡當作虛。」不下《素問》作不可下。又《素問》《甲乙》不知其可取作不知其取。注發鍼袁刻誤作發鍼。﹞

黃帝問曰﹕補瀉柰何﹖岐伯曰﹕此攻邪也﹐疾出以去盛血﹐而復其眞气﹐﹝虛亦是邪﹐故補亦稱攻也。瀉熱之法﹐不可久畱﹐疾出其鍼﹐去其盛血﹐復其眞气也。平按﹕攻邪袁刻誤作政邪。﹞

此邪新客﹐未有定處﹐推之則前﹐引之則止﹐溫血也﹐刺出其血﹐其痛立已。

黃帝曰﹕善。﹝定處﹐積爲疾也。溫﹐熱也。邪之新入﹐未有定處﹐有熱血﹐刺去痛愈。平按﹕《素問》新邪下有溶溶二字﹐則止下有逆而刺之四字﹐其痛作其病。自上文黃帝問曰補瀉柰何至黃帝曰善﹐《甲乙》無此一段。﹞

黃帝問於岐伯曰﹕眞邪以合﹐波隴不起﹐候之柰何﹖﹝前言眞邪未合﹐有波隴起。未知眞邪已起﹐其气何如也。平按﹕注已起﹐據經文已應作不。﹞岐伯曰﹕審捫循三部九候之盛虛而調之﹐察其左右上下相失及相減者﹐審其病髒以期之。﹝察其左右﹐謂察三部九候左右兩箱﹐頭及手足上下﹐其脈有相失及相減﹐以之審於五臟之病﹐與之死生之期也。平按﹕《甲乙》無察其左右至以期之十九字。﹞不知三部者﹐陰陽不別﹐天地不分。﹝不知天爲陽也﹐地爲陰也﹐人爲陰陽也﹐故曰不別气也。不分者﹐不分形也。﹞天以候天﹐地以候地﹐人以候人﹐調之中府﹐以定三部。

﹝足厥陰天﹐足少陰地﹐足太陰人﹐以候肝﹑腎﹑脾胃三種地也。手太陰天﹐手陽明地﹐手少陰人﹐以候肺﹑胸﹑心三種人也。兩額動脈之天﹐兩頰動脈之地﹐耳前動脈之人﹐以候頭角﹑口齒﹑耳目三種天也。中府﹐五臟也。欲調五臟之气﹐取定天地人三部九候也。﹞故曰刺不知三部九候病脈之處﹐𨿽有大過﹐且至工不能得禁也﹐誅罰無罪﹐命曰大惑﹐﹝病脈之處﹐卽是九候經絡邪之居脈﹐以不知病脈﹐則𨿽有死過之粗﹐至工之醫永不能禁也。誅罰生人﹐不知無過﹐稱曰大惑。

不知三部九候大惑﹐罪有六種也。平按﹕不能得禁﹐《素問》無得字﹐《甲乙》無能字。無罪《素問》《甲乙》作無過。﹞反亂大經﹐眞不可復﹐﹝亂經損眞﹐罪之一也。﹞用實爲虛﹐以邪爲眞﹐﹝妄解虛實﹐罪之二也。平按﹕《甲乙》眞作正﹐注云﹕《素問》作眞。﹞用鍼無義﹐反爲气賊﹐奪人正气﹐﹝義﹐理也。用鍼不知正理﹐反爲气賊﹐傷人正气﹐罪之三也。﹞以順爲逆﹐營衛散亂﹐﹝鍼道爲順﹐錯行爲逆﹐妄刺營衛﹐故令其亂﹐罪之四也。平按﹕《素問》順作從。﹞眞气已失﹐邪獨內著﹐﹝亡正得邪﹐罪之五也。﹞絕人長命﹐予人夭殃。故不知三部九候﹐不能長久﹐﹝鍼殺生人﹐罪之六。絕人長命又有三﹕不知三部九候﹐所以絕人長命﹐一也。﹞因不知合之四時五行﹐﹝不知以身命合四時五行﹐絕人長命﹐二也。平按﹕《甲乙》因作固﹐注云﹕《素問》作因。﹞因加相勝﹐釋邪攻正﹐故絕人長命矣。﹝愚醫不知年加之禁﹐反妄攻正气﹐故絕人長命﹐三也。長命者﹐盡壽也。﹞邪新客來也﹐未有定處﹐推之則前﹐引之則止﹐逢而瀉之﹐其病立已。

﹝言知三部九候﹐取之必效。平按﹕《素問》《甲乙》邪下有之字。﹞

卷第二十四﹟補瀉

虛實補瀉

平按﹕此篇自篇首至末﹐見《素問》卷十七第六十二《調經論》篇﹐又見《甲乙經》卷六第三。

黃帝問於岐伯曰﹕余聞刺法﹐言有餘瀉之﹐不足補之﹐何謂有餘﹖何謂不足﹖﹝爲刺之道﹐惟有補法﹐余已略聞﹐然未悉之﹐故曰何謂也。﹞岐伯對曰﹕有餘有五﹐不足又有五﹐帝欲何問乎﹖﹝舉五數也。﹞黃帝曰﹕願盡聞之。﹝聞五數也。﹞岐伯對曰﹕神有餘有不足﹐气有餘有不足﹐血有餘有不足﹐形有餘有不足﹐志有餘有不足﹐﹝列五數也。﹞凡此十者﹐其气不等也。﹝神﹑气﹑血﹑形﹑志各有補瀉﹐故有十數﹐名曰不等。又此十種補瀉﹐極理以論﹐隨气漫衍﹐變化無窮﹐故曰不等。平按﹕《甲乙》神有餘作神有有餘﹐下气﹑血﹑形﹑志同。﹞黃帝問曰﹕人有精气津液﹐四肢九竅﹐五臟十六部﹐三百六十五節﹐乃生百病﹐百病之生﹐皆有虛實。今夫子乃言有餘有五﹐不足亦有五﹐何以生之乎﹖﹝九竅五臟以爲十四﹐四肢合手足故有十六部﹐如此人身之數﹐皆有虛實﹐有餘不足者﹐是亦眾多﹐未知生病﹐其數何如也。平按﹕百病之生﹐袁刻脫百字。﹞岐伯對曰﹕皆生於五臟。﹝五臟爲身之內主﹐用攝身病﹐無理不盡﹐故曰皆生五臟者也。平按﹕自上節人有精气至皆生於五臟﹐《甲乙》無。﹞

夫心藏神﹐﹝心藏神者﹐心藏於脈以捨神。今藏神者﹐言所捨也。﹞肺藏气﹐﹝肺藏气者﹐肺藏於气﹐气以捨魄。今藏气者﹐言其捨也。﹞肝藏血﹐﹝血藏於肝以捨魂。今藏血者﹐亦言其捨。

平按﹕魂下袁刻多魄字。﹞脾藏肉﹐﹝脾藏肉者﹐脾主於肉﹐故曰藏肉﹐非正藏肉﹐脾於營以爲正也。脾藏營﹐營以捨意及智二神﹐以脾營血﹐穀气最大﹐故二神捨也。平按﹕注智袁刻作志。﹞

腎藏志﹐而此成形。﹝腎藏志者﹐腎藏於精﹐精以捨志。今藏志者﹐言所捨也。腎有二枚﹐在左爲腎﹐在右爲命門﹐腎以藏志﹐命門藏精﹐故曰腎藏精者也。《八十一難》精亦名神﹐故有七神。

又此五藏﹐心藏脈者﹐脈通經絡血气者也。脾藏營者﹐通營之血气者也。肝藏血者﹐言其血有發眼之明也。五神藏於五臟﹐而共成身形也。平按﹕《甲乙》無而此成形四字。﹞志意通﹐內連骨髓﹐而成身形五臟。﹝意是脾神﹐通於營气﹐志是腎神﹐通於三焦原气別使﹐皆以內連骨髓﹐成身形及五臟﹐故意志者﹐所以禦精神﹐收魂魄者也。平按﹕《甲乙》通下有達字﹐而成身形五臟作而成形三字。﹞五臟之道﹐皆出於經隧﹐以行血气﹐﹝五臟之道﹐皆出於十二經絡之隧﹐以行營衛血气也。平按﹕隧《甲乙》作渠﹐下同。﹞血气不和﹐百病乃化變而生於血气﹐故守經隧焉。

﹝營衛不和﹐百病還生血气之中﹐故守經隧以調血气者也。平按﹕《素問》《甲乙》化變作變化﹐而生下無於血气三字。﹞

黃帝曰﹕神有餘不足何如﹖岐伯對曰﹕神有餘則笑不休﹐神不足則憂。﹝神有餘不足憂笑者﹐神病候也。平按﹕憂《素問》作悲﹐王注云「一爲憂﹐誤也。」《甲乙》注云「《素問》作悲﹐王冰曰﹕作憂者誤。」《素問》新校正云「按《甲乙》及《太素》並全元起注本並作憂。

皇甫士安云﹕心虛則悲﹐悲則憂。楊上善云﹕脾之憂在心變動也﹐肺之憂在肺之志﹐是則肺主秋﹐憂爲正也﹐心主於憂﹐變而生憂也。」﹞血气未並﹐五臟安定﹐神不定則邪客於形﹐洫起於豪毛﹐未入於經絡也﹐故命曰神之微。﹝以下言神病微也。夫神者﹐身之主也﹐故神順理而動﹐則其神必安﹐神安則百體和適﹐和則腠理周密﹐周密則風寒暑濕無如之何﹐故終天年而無不道者也。

若忘神任情﹐則哀樂妄作﹐作則喜怒動形﹐動則腠理開發﹐腠理開則邪气競入﹐競入爲災﹐遂成百病﹐夭喪天年也。旣不能善攝而病生者﹐可除於晚微。故邪之初客﹐外則始在皮毛﹐未入經絡﹐內則血气未得相並﹐五臟安定﹐洫之於豪毛﹐名曰神之微病也。洫謂毛孔也﹐水逆流曰﹐謂邪气也﹐邪气入於腠理時﹐如水逆流於洫也。平按﹕《素問》《甲乙》無神不定則四字。洫《素問》作灑淅﹐《甲乙》作厥﹐詳見《素問》新校正。又注百體﹐袁刻脫百字﹔下競入﹐競字亦脫﹔曰﹐曰字誤作四。﹞黃帝問曰﹕補瀉柰何﹖岐伯對曰﹕神有餘﹐則瀉其小絡之血﹐出血勿之深斥﹐毋中其大經﹐神气乃平。﹝斥﹐齒亦反﹐推也。勿深推也。神之有餘气淺﹐故刺小絡出血也。斥者深﹐則觸其大經者也。﹞神不足﹐視其虛絡﹐切而致之﹐刺而利之﹐毋出其血﹐毋泄其气﹐以通其經﹐神气乃平。﹝神之不足則虛﹐故刺而不泄也。平按﹕《素問》切作按《甲乙》利作和。﹞黃帝問曰﹕刺微柰何﹖岐伯對曰﹕按摩勿釋﹐著鍼勿斥﹐﹝微﹐卽未病之病也。

夫和气之要﹐莫先按摩之﹐以手按摩之﹐邪气得泄﹐神气得通﹐微邪得泄﹐何得須以鍼斥之。﹞

移气足﹐神气乃得復。黃帝曰﹕善。﹝按摩使神气至踵﹐則邪气復遁去之也。平按﹕移气足《素問》作移气於不足﹐《甲乙》作移气於足﹐《素問》新校正云「《甲乙》《太素》作移气於足﹐無不字﹐楊注云﹕按摩使气至於踵。」據此則本書移气下脫一於字﹐想系傳寫脫漏。﹞

黃帝曰﹕气有餘不足柰何﹖岐伯對曰﹕气有餘則喘咳上气﹐不足則息利少气。﹝息利少气﹐以肺气不足﹐則出入易﹐故呼吸气少而利也。﹞血气未並﹐五臟安定﹐﹝以下言其气微也。﹞皮膚微病﹐命曰白气微泄。﹝肺臟外主皮膚﹐內主於气。今外言其皮膚病﹐其內言於气之微病。五色气中﹐肺爲白气。泄者﹐肺气泄也。﹞黃帝曰﹕補瀉柰何﹖岐伯對曰﹕气有餘﹐則瀉其經隧﹐﹝經隧者﹐手太陰之別﹐從手太陰走手陽明﹐乃是手太陰向手陽明之道﹐故曰經隧。隧﹐道也。

欲通臟腑陰陽﹐故補瀉之﹐皆取其正經別走之絡也。平按﹕經隧《甲乙》作經渠。《素問》新校正引此處楊注無「故曰經隧。隧﹐道也」七字。欲通作欲道﹐故補瀉之皆取其正經作故補瀉皆從正經。﹞毋傷其經﹐﹝瀉其陰經別走之絡﹐不得傷正經也。平按﹕《素問》新校正引此注絡作路。﹞

毋出其血﹐毋泄其气。﹝瀉太陰別走經隧者﹐不得出血出气也﹐所謂瀉陰實者也。﹞不足者﹐則補其經隧﹐毋出其气。﹝刺太陰經之別走之絡﹐以補太陰﹐不令气泄於外﹐所謂補陰虛也。補瀉陽經﹐亦如陰經法也。﹞黃帝曰﹕刺微柰何﹖岐伯對曰﹕按摩勿釋﹐出鍼視之﹐曰我將深之﹐適人必革﹐精自伏﹐﹝釋﹐停發也。革﹐攺也。夫人聞樂至﹐身心欣悅﹐聞痛及體﹐情必攺異﹐欣悅則百體俱縱﹐攺革精志必拒﹐拒則邪精消伏也。平按﹕我將《甲乙》作故將﹐適人作適入。精下《素問》《甲乙》有气字。注異字原缺﹐袁刻作人﹐恐誤﹐《素問》新校正引此注作異﹐據此補入。又注邪精消伏﹐新校正引作邪气消伏。﹞邪气散亂﹐毋所伏息﹐﹝邪气伏已﹐邪精散於腠理﹐無由更聚也。平按﹕散亂《甲乙》作亂散。伏息《素問》《甲乙》作休息。﹞气泄腠理﹐眞气乃相得。

黃帝曰﹕善。﹝邪气散泄﹐故眞气無亂﹐所以相得也。﹞

黃帝曰﹕血有餘不足柰何﹖岐伯對曰﹕血有餘則怒﹐不足則悲。﹝肝血有餘於肝﹐所以怒﹔肝血不足於目﹐所以多悲也。平按﹕悲《素問》作恐﹐新校正云「全元起本恐作悲﹐《甲乙》及《太素》並同。」﹞血气未並﹐五臟安定﹐孫絡外溢﹐則經有畱血。﹝言血微邪也。平按﹕《素問》外溢作水溢。《甲乙經》經有作絡有。﹞黃帝曰﹕補瀉柰何﹖岐伯對曰﹕血有餘﹐則瀉其盛經﹐出其血。不足﹐則補其虛經﹐﹝瀉其盛經出血﹐所以不怒。正補其虛﹐今不泄血﹐所以不悲。

有本視其虛經也。平按﹕補其虛經《素問》作視其虛經﹐《甲乙》作視其虛。﹞內鍼其脈中﹐久畱血至脈大﹐疾出其鍼﹐毋令血泄。﹝內鍼足厥陰脈中﹐血至鍼下﹐聚而脈大﹐疾出其鍼﹐無令血泄﹐所以稱疾也。平按﹕久畱血至《素問》作久畱而視﹐新校正云「《甲乙經》云﹕久畱之血至。《太素》同。」本書無之字。﹞黃帝曰﹕刺畱血柰何﹖岐伯對曰﹕視其血絡﹐刺出其血﹐無令惡血得入於經﹐以成其病。黃帝曰﹕善。﹝刺去血脈﹐遂無令惡血入經中﹐故無血邪微病也。平按﹕《甲乙》刺畱下無血字。其病《素問》作其疾。﹞

黃帝曰﹕形有餘不足柰何﹖岐伯對曰﹕形有餘則腹脹溲不利﹐不足則四肢不用。﹝形者﹐非惟身之外狀名形﹐舉體皆名。溲四肢不隨也。有本經溲者﹐經卽婦人月經也。平按﹕溲上《素問》《甲乙》有涇字﹐《素問》新校正云「楊注涇作經﹐婦人月經也。」又按本注四肢不隨上﹐恐有脫誤﹐因原抄如此﹐故仍之。﹞血气未並﹐五臟安定﹐肌肉濡動﹐命曰微風。﹝濡動者﹐以體虛受風﹐腠理內動﹐命曰微風也。平按﹕濡動《素問》《甲乙》作蠕動﹐《甲乙》注云﹕一作溢。《素問》新校正云「全元起本及《甲乙》蠕作溢﹐《太素》作濡。」﹞黃帝曰﹕補瀉柰何﹖岐伯對曰﹕形有餘則瀉其陽經﹐不足則補其陽絡。﹝陽經絡﹐足陽明經及絡也。或爲陽營﹐非也。﹞

黃帝曰﹕刺微柰何﹖岐伯對曰﹕取分肉間﹐無中經﹐毋傷其絡﹐﹝可中分肉之間衛气﹐不可傷足陽明經絡之脈也。平按﹕經上《素問》《甲乙》有其字。﹞衛气得復﹐邪气乃索。黃帝曰﹕善。

﹝分肉之間﹐衛气行處﹐邪气已散﹐衛气復得也。索﹐散也。﹞

黃帝曰﹕志有餘不足柰何﹖岐伯對曰﹕志有餘則腹脹泄﹐﹝志﹐腎神气也。有餘卽少腹脹滿﹐飲食不消﹐爲泄也。平按﹕《素問》《甲乙》作飧。注袁刻誤作食。﹞不足則厥﹐﹝足逆冷也。﹞血气未並﹐五臟安定﹐骨節有動。﹝骨節動者﹐腎志病微也。平按﹕《甲乙》動作傷。﹞黃帝曰﹕補瀉柰何﹖岐伯對曰﹕志有餘則瀉然筋血者出其血﹐不足則補其復畱。﹝然筋﹐足少陰營﹐在足內踝之下﹐名曰然谷。足少陰經無然筋﹐當是然谷下筋也。復畱﹐足少陰經﹐在足內踝上三寸﹐此二皆是志之脈穴﹐故瀉然筋之血﹐補復畱之气。平按﹕《素問》無出其血三字﹐新校正云「按《甲乙經》及《太素》云﹕瀉然筋血者﹐出其血。楊注云﹕然筋當是然谷下筋。再詳諸處引然谷者﹐多雲然骨之前血者﹐疑少骨之二字﹐前字誤作筋字。」復畱《素問》《甲乙》作復澑。﹞黃帝曰﹕刺未並柰何﹖岐伯對曰﹕卽取之﹐毋中其經﹐以邪乃能立虛。黃帝曰﹕善。﹝未並者﹐志微病。以病是微﹐未中於經﹐但刺經气所發之穴﹐邪气立虛者也。平按﹕以邪《素問》作邪所﹐《甲乙》作以去其邪。﹞

卷第二十四﹟補瀉

虛實所生

平按﹕此篇自篇首至末﹐見《素問》卷十七第六十二《調經論》篇﹐與上編相接﹐又見《甲乙經》卷六第三﹐亦接上編。

黃帝曰﹕余以聞虛實之形﹐不知其何以生﹖﹝形﹐狀也。虛實之狀﹐已聞於上﹐虛實所生﹐猶未知之﹐故復請也。平按﹕《素問》以聞作已聞。《甲乙》無餘以聞三字。﹞岐伯對曰﹕气血以並﹐陰陽相傾﹐气亂於衛﹐血畱於經﹐﹝十二經气亂衛气也。十二經血畱於營經也。或曰血流也。平按﹕《素問》《甲乙》血畱作血逆。﹞血气離居﹐一實一虛。﹝血气相並﹐離於本居處﹐故各有虛實也。夫血气者﹐異名同類﹐相得成和。今旣相並﹐一實一虛﹐虛實所生﹐是所由者也。﹞血並於陰﹐﹝血並足太陰脈及足少陰脈也。﹞气並於陽﹐乃爲驚狂。﹝气並足陽明脈及足太陽脈也。血气皆盛﹐故發驚狂也。﹞血並於陽﹐气並於陰﹐乃爲炅中。﹝血並足陽明﹐气並足太陰﹐爲熱中病也。炅﹐熱也。﹞血並於上﹐气並於下﹐心煩喜怒。﹝血盛上衝心﹐故心煩悶而喜怒。則悶同也。平按﹕《素問》作惋﹐《甲乙》作悶。喜《素問》《甲乙》作善。﹞血並於下﹐气並於上﹐气亂心善忘。﹝气盛亂心﹐故善忘也。平按﹕气亂心善忘《甲乙》作亂而喜忘﹐注云「《素問》作善忘。」今本《素問》仍作亂而喜忘。﹞黃帝曰﹕血並於陰﹐气並於陽﹐於是血气離居﹐何者爲實﹖何者爲虛﹖﹝血气離居相並﹐未知二經虛實何定也。平按﹕於是《素問》《甲乙》作如是。﹞

岐伯對曰﹕血气者喜溫而惡寒﹐寒則泣不能流﹐溫則消而去之﹐是故气之所並爲血虛﹐血之所並爲气虛也。﹝血之與气﹐皆惡於寒﹐故脈有寒則泣而不流者﹐溫則消釋而去。是以气寒則血來並之﹐以爲血虛﹐則气爲實也﹔若血寒則气來並之﹐以爲气虛﹐則血爲實也。平按﹕是故﹐故字袁刻作知。﹞黃帝曰﹕人之所有者﹐血與气耳。今夫子乃言血並爲虛﹐气並爲虛﹐是毋實乎﹖﹝人之所生﹐惟血與气。今夫子但言血气有虛﹐不言其實﹐是爲人之血气不足﹐請申其意也。﹞岐伯對曰﹕有者爲實﹐毋者爲虛﹐故气並則毋血﹐血並則毋气﹐今血與气相失﹐故爲虛焉。﹝血並則血有气毋﹐气並則气有血毋﹐是以言虛不無其實﹐論實不廢其虛﹐故在身未曾無血气也。所言虛者﹐血气相並相失爲虛﹐相得爲實耳。﹞絡之與孫脈俱輸於經﹐﹝大絡孫絡﹐俱輸血气入於大經﹐則大經血气俱實者也。平按﹕輸《甲乙》作注注云﹕一作輸。﹞血與气並﹐則爲實焉。血與气並走於上﹐則爲大厥﹐厥則暴死﹐復反則生﹐不反則死。﹝大經血气皆實﹐走膈以上﹐以下無气﹐故手足逆冷卒暴死也。手足還暖復生﹐不還則死也。平按﹕復反上《素問》《甲乙》皆有气字。﹞黃帝曰﹕實者何道從來﹖虛者何道從去﹖虛實之要﹐願聞其故。﹝血气何道來入此經爲實﹐何道而去此經爲虛也。﹞岐伯對曰﹕夫陰與陽﹐皆有輸會﹐陽注於陰﹐陰滿之外﹐﹝臟腑陰陽之脈﹐皆有別走輸會相通。如足陽明從丰隆之穴﹐別走足太陰﹐太陰從公孫之穴﹐別走足陽明﹐故曰外也。﹞陰陽旬平﹐以充其形﹐﹝甲子一日一迎爲旬。旬﹐迎也。陰陽之脈五十迎無多少者﹐名曰旬平。旬平和气﹐以充其身形也。平按﹕旬平《素問》作勻平﹐《甲乙》作平。﹞九候如一﹐命曰平人。

﹝九候之動不先後﹐又不相反﹐故曰若一。和气若一﹐故人得和平。平按﹕注九候袁刻作九脈。﹞

夫邪之至生也﹐﹝平按﹕《素問》無至字﹐《甲乙》作所。﹞或生於陰﹐或生於陽。其生於陽者﹐得之風雨寒暑﹔其生於陰者﹐得之飲食起居﹐陰陽喜怒。﹝陰﹐五臟也。陽﹐六腑也。風雨寒暑外邪﹐從外先至六腑﹐故曰生於陽也。飲食起居﹐男女喜怒﹐內邪生於五臟﹐故曰生於陰也。﹞

黃帝曰﹕風雨寒暑之傷人柰何﹖﹝平按﹕《素問》《甲乙》無寒暑二字。﹞岐伯對曰﹕風雨之傷人也﹐先客於皮膚﹐傳入於孫脈﹐孫脈滿則傳入於絡脈﹐絡脈滿乃輸於大經脈﹐血气與邪並客於分腠之間﹐其脈堅大﹐故曰實。﹝此先言風雨二邪也。人因饑虛汗出﹐腠理開發﹐風雨之气﹐因客腠理﹐次入孫絡﹐次入大絡﹐次入大經。客腠理時﹐所客之脈堅而且大﹐故得稱實也。平按﹕乃輸《素問》作則輸﹐《甲乙》作乃注。﹞實者﹐外堅充滿﹐不可按﹐按之則痛。﹝所客之處外堅﹐按之則痛﹐以其气實故也。平按﹕不可按《素問》作不可按之。﹞黃帝曰﹕寒濕之气傷人柰何﹖﹝平按﹕《素問》《甲乙》無气字。﹞岐伯對曰﹕寒濕之中人也﹐皮膚收﹐肌肉堅﹐營血泣﹐衛气去﹐故曰虛也。﹝次論寒濕之气也。雨气上侵﹐濕气下入﹐有斯異也﹐略不言暑耳。寒濕中人﹐致虛有四﹕皮膚收者﹐言皮膚急而聚也﹔肌肉堅者﹐肌肉堅而不迎也﹔營血泣者﹐邪气至於脈中﹐故營血泣也﹔衛气去者﹐邪气至於脈外﹐衛气不行﹐故曰去也。衛去之處﹐卽爲虛也。平按﹕皮膚收《素問》作皮膚不收﹐新校正云「全元起雲﹕不收﹐不仁也。《甲乙》及《太素》作皮膚收﹐無不字。」堅下《素問》《甲乙》有緊字。注故曰去也﹐袁刻去誤作澀。﹞虛者﹐懾辟气不足﹐血泣。﹝懾﹐紙輒反。分肉間無衛气﹐謂气不足也。平按﹕懾《素問》作聶﹐新校正云「《甲乙》作攝﹐《太素》作懾。」《素問》無血泣二字﹐《甲乙》作血澀。﹞按之則气足以溫之﹐故快然而不痛﹐黃帝曰﹕善。﹝分肉之間旣無衛气故寒﹐按之益損﹐所以气足又溫﹐故快然也。﹞

黃帝曰﹕陰之生實柰何﹖岐伯對曰﹕喜怒不節﹐則陰气上逆﹐上逆則下虛﹐下虛則陽气走之﹐故曰實。﹝人有喜怒不能自節﹐故怒則陰气上﹐陰气上則上逆﹐或嘔血﹐或不能食。陰气旣上則是下虛﹐下虛則陽气乘之﹐故名曰陰實也。平按﹕《素問》新校正云「經文喜怒不節則陰气上逆﹐疑剩喜字。」玩下文喜則气下自知。﹞黃帝曰﹕陰之生虛柰何﹖岐伯對曰﹕喜則气下﹐﹝天寒則气聚﹐溫則气散﹐怒則气上﹐喜則气下﹐此物理之常也。喜則气和志達﹐營衛之行通利﹐故緩而下也。﹞悲則气消﹐消則脈虛﹐因寒飲食﹐寒气燻髒﹐則血泣气去﹐故曰虛。﹝夫人悲者﹐則心系急﹐肺布葉舉﹐兩焦不通﹐營衛不行﹐熱气在中﹐故正气消散﹐經絡空虛也。又因寒飲寒食﹐寒气燻髒﹐髒之血泣﹐其气移去﹐故爲虛也。平按﹕脈虛《素問》《甲乙》作脈空虛。燻髒《素問》作燻滿﹐《甲乙》作動髒。注兩焦﹐兩字袁刻誤作雨。﹞黃帝曰﹕經言陽虛則外寒﹐陰虛則內熱﹐﹝經言﹐八十一篇經也。腑脈虛者﹐陰气乘之﹐故外寒也。髒脈虛﹐陽气乘之﹐故內熱也。﹞陽盛則外熱﹐陰盛則內寒﹐余以聞之矣﹐不知其所由然。﹝六腑主外爲陽﹐故陽盛外熱也。五臟主內爲陰﹐故陰盛爲寒。余已前聞﹐然未知所由然也。﹞岐伯對曰﹕陽受气於上焦﹐以溫皮膚分肉之間﹐今寒气在外﹐則上焦不通﹐不通則寒獨畱於外﹐故寒。﹝陽﹐衛气也。衛出上焦﹐盡行陽二十五周﹐以溫皮膚分肉之間。今陽虛陰乘畱於外﹐故外寒也。平按﹕注盡行二十五周﹐考前經《衛五十周》云﹕衛气之行﹐一日一夜五十周於身﹐晝日行於陽二十五周。據此﹐則盡字疑是晝字傳寫之誤。﹞黃帝曰﹕陰虛生內熱柰何﹖岐伯對曰﹕有所勞倦﹐形气衰少﹐穀气不盛﹐上焦不行﹐下脘不通﹐胃熱燻中﹐故內熱。﹝內熱之病﹐所由有五﹕一則有所勞倦致虛﹐二則形體及气不足﹐三則胃中無食﹐四則上焦衛气不行﹐五則腸胃不得相通。脘﹐古緩反﹐胃腑也。下脘﹐胃下口也。由此五種﹐衛熱燻中﹐故內熱也。平按﹕下脘《甲乙》作下焦。胃熱燻中《素問》作胃气熱熱气燻胸中﹐《甲乙》作胃气熱燻胸中。

注由此袁刻作有此。﹞黃帝曰﹕陽盛而外熱柰何﹖岐伯對曰﹕上焦不通利﹐皮膚致密﹐腠理閉塞不通﹐衛气不得泄越﹐故外熱。﹝外熱之所由有三﹕上焦出气之處不通利﹐一也﹔皮膚致而腠閉﹐二也﹔衛气不得泄於腠理﹐三也。有此所由﹐故外熱也。平按﹕閉塞下《素問》有玄府二字﹐新校正云「《甲乙》《太素》無玄府二字。」﹞黃帝曰﹕陰盛而生內寒柰何﹖岐伯對曰﹕厥气上逆﹐寒气積畱於胸中而不瀉﹐不瀉則溫气去﹐寒獨畱﹐則血泣﹐血泣則脈不通﹐其脈盛大以澀﹐故中寒。﹝寒中有四﹕一則寒厥積胸﹐二則溫去寒畱﹐三則血凝脈壅﹐四則脈大汗澀。有此所由﹐故寒中也。平按﹕積下《素問》《甲乙》無畱字。泣《素問》《甲乙》作凝泣。脈不通《甲乙》作腠理不通。﹞黃帝曰﹕陰之與陽﹐血气以並﹐病形以成﹐刺之柰何﹖﹝問療已成之病。平按﹕陰之與陽《素問》作陰與陽並。﹞岐伯對曰﹕刺此者﹐取之經隧﹐取血於營﹐取气於衛﹐用形哉﹐因四時多少髙下。

﹝刺已成病法有三別﹕一則刺於大經別走之道﹐隧﹐道也﹐別走之道通陰陽道也﹔二則刺於脈中營血﹔三則刺於脈外衛气。用鍼之狀﹐須因四時之气﹐觀病輕重﹐發鍼多少﹔又須量病髙下所在﹐取之令中﹐不同刺微之易也。平按﹕經隧《甲乙》作經渠。﹞黃帝曰﹕血气以並﹐病形以成﹐陰陽相傾﹐補瀉柰何﹖岐伯對曰﹕瀉實者﹐气盛乃內鍼﹐﹝夫瀉者﹐以其邪气實盛﹐故須瀉也。仍以掐之令下﹐然後刺之。不盛何瀉﹐故譬無擊逄逄之陣者也。平按﹕以並﹑以成﹐《甲乙》以作已。﹞鍼與气俱內﹐以開其門如利其戶﹐鍼與气俱出﹐精气不傷﹐邪气乃下﹐外門不閉﹐以出其病﹐搖大其道如利其路﹐是謂大瀉﹐必切而出﹐大气乃屈。﹝人之吸气﹐身上有孔閉處﹐皆入聚於腎肝﹔呼气之時﹐有孔開處﹐气皆從心肺而出﹐比囊之呼吸也。鍼開孔時﹐病患吸气﹐故鍼與气俱入內也。鍼得入已﹐搖大其穴﹐因呼出鍼﹐故鍼與邪气俱出﹐勿傷正气也。平按﹕以出其病《素問》《甲乙》病作疾。﹞黃帝曰﹕補虛柰何﹖岐伯對曰﹕持鍼勿置﹐以定其意﹐﹝持鍼勿置於肉中﹐先須安神定意﹐然後下鍼。若醫者志意散亂﹐鍼下气之虛實有無皆不得知﹐故須定意也。平按﹕注安神定意﹐袁刻意作志。﹞候呼內鍼﹐﹝人之呼气﹐身上有孔﹐其气皆出﹐故所鍼孔气出之時內鍼﹐欲令有气從鍼而入﹐不使气泄﹐所以候呼內鍼者也。﹞气出鍼入﹐鍼空四塞﹐精無從去﹐﹝呼气出時鍼入穴者﹐欲使鍼空四塞﹐不泄正气也。平按﹕注入穴﹐袁刻穴作空。﹞方實而疾出鍼﹐气入鍼出﹐﹝方﹐正也。候气正實疾出鍼。﹞熱不得環﹐﹝夫虛者多寒﹐得熱爲補。環﹐轉也。疾出鍼﹐使鍼下熱气不得轉也。平按﹕《素問》《甲乙》環作還。﹞閉塞其門﹐邪气布散﹐精气乃得存﹐動無後時﹐﹝出鍼已去﹐縱邪不出盡﹐自然布散消亡﹐精气獨在﹐無病動於後時也。平按﹕動無後時《素問》作動气候時。﹞近气不入﹐遠气乃來﹐是謂追之。﹝行補之時﹐非其補處近气不失﹐遠气亦來至此集也。已虛之气引令實﹐故曰追也。﹞黃帝曰﹕夫子言虛實有十﹐生於五臟﹐五臟﹐五脈耳﹐夫十二經脈皆生百病﹐今夫子獨言五臟。夫十二經脈者﹐皆絡三百六十五節﹐節有病必被經脈﹐經脈之病皆有虛實﹐何以合之﹖﹝節﹐卽气穴也。但十二經脈被三百六十五穴﹐則三百六十五穴所生之病甚多﹐非惟五臟五脈獨生十種虛實者。平按﹕皆生百病《素問》作皆生其病﹐新校正云﹕《甲乙》云﹕皆生百病。《太素》同。﹞岐伯對曰﹕五臟者﹐故得六腑與爲表裏﹐經絡支節﹐各生虛實﹐﹝內有五臟﹐外有六腑﹐腑臟經絡表裏諸支節﹐是生虛實﹐其亦甚多﹐不相違也。﹞視其病所居﹐隨而調之。病在血﹐調之脈﹔病在气﹐調之衛﹔病在肉﹐調之分肉﹔病在筋﹐調之筋﹐燔鍼劫刺其下及與急者﹔﹝視三百六十五節所生病處﹐量其虛實﹐隨而調之。調者﹐調於五臟所主脈﹑衛﹑分肉﹑筋﹑骨也。平按﹕《素問》其病上無視字﹐病在血調之脈作病在脈調之血﹐新校正云「全元起及《甲乙》作病在血調之脈。」檢今本《甲乙》仍作病在脈調之血。又《素問》《甲乙》病在气上有「病在血調之絡」六字﹐調之筋下有「病在骨調之骨」六字。﹞病在骨﹐卒鍼藥熨﹔﹝卒﹐窮也。痛痺在骨﹐窮鍼深之至骨﹐出鍼以藥熨之﹐以骨病痛深故也。熨法﹐上經已說也。平按﹕卒《素問》《甲乙》作。﹞病不知其所痛﹐兩蹺爲上。﹝諸骨病不定知於病之所在者﹐可取足少陰兩陰蹺。

兩陰蹺是足少陰別﹐足少陰脈主骨者也。上者﹐勝也。平按﹕《素問》《甲乙》無其字。注諸骨﹐諸字袁刻作痛。﹞身形有痛者﹐九候莫病﹐則繆刺之。﹝審三部九候竟無病狀﹐然身形有痛者﹐此絡左右有病﹐可繆刺也。平按﹕《素問》《甲乙》無者字。﹞病在於左而右脈病者﹐則巨刺之。﹝病在左經﹐是右經病也﹐故刺右經爲巨刺也。平按﹕病在於左《素問》作痛在於左。﹞必謹察其九候﹐鍼道備矣。﹝爲刺之道﹐以察九候爲先者﹐鍼道畢矣。﹞

卷第二十五﹟傷寒

熱病決

平按﹕此篇自篇首至末﹐見《素問》卷九第三十一《熱論》篇﹐又見《甲乙經》卷七第一。

黃帝問於岐伯曰﹕今夫熱病者﹐皆傷寒之類也﹐﹝夫傷寒者﹐人於冬時﹐溫室溫衣﹐熱飲熱食﹐腠理開發﹐快意受寒﹐腠理因閉﹐寒居其���寒極爲熱﹐三陰三陽之脈﹑五臟六腑受熱爲病﹐名曰熱病。斯之熱病﹐本因受寒傷多﹐亦爲寒气所傷﹐得此熱病﹐以本爲名﹐故稱此熱病﹐傷寒類也。故曰冬傷於寒﹐春爲溫病也。其病夏至前發者名爲病溫﹐夏至後發者名爲病暑也。平按﹕注腠理開發﹐袁刻脫開字。﹞或愈或死﹐皆以病六七日間﹐﹝陰陽二經同感﹐三日而徧臟腑﹐營衛不通﹐復得三日﹐故極後三日﹐所以六七日間死也。平按﹕《素問》皆以上有其死二字﹐下無病字。﹞其愈皆以十日以上何也﹖不知其解﹐願聞其故。﹝其不至臟腑兩感於寒者﹐至第七日卽太陽病衰﹐至九日三陽病衰﹐至十日太陰病衰﹐至十二日三陰三陽等病皆衰﹐故曰其愈皆十日以上﹐其理未通﹐故請聞之也。﹞岐伯曰﹕巨陽者﹐諸陽之屬也﹐﹝巨﹐大也。一陽爲紀﹐少陽也﹔二陽爲衛﹐陽明也﹔三陽爲父﹐太陽也。故足太陽者﹐三陽屬之﹐故曰諸陽之屬也。平按﹕《甲乙》巨作太﹐下同。﹞其脈連於風府﹐故爲諸陽主气。人之傷於寒也﹐則爲病熱﹐熱𨿽甚不死﹔其兩感於寒而病者﹐必不免於死。﹝足太陽脈直者﹐從巓入絡腦﹐還出別下項﹐其風府在項入髮際一寸﹐則太陽之气連風府也。諸陽者﹐督脈﹑陽維脈也。督脈﹐陽脈之海。陽維﹐維諸陽脈﹐總會風府﹐屬於太陽。故足太陽脈﹐爲諸陽主气。所以人之此脈傷於寒者﹐極爲熱病者也。先發於陽﹐後發於陰﹐𨿽熱甚不死﹔陰陽兩气時感者﹐不免死也。﹞黃帝曰﹕願聞其狀。岐伯曰﹕傷寒一日﹐巨陽受之﹐故頭項腰脊皆痛。﹝寒之傷多極爲熱者﹐初病發日﹐必是太陽受熱之爲病﹐故曰一日太陽受之。所以一日陽明少陽不受熱者﹐以其太陽主熱﹐又傷寒熱加﹐故太陽先病也。頭項腰脊﹐並是足太陽脈所行之處﹐故皆痛也。平按﹕《素問》作頭項痛腰脊彊﹐新校正云「《甲乙》及《太素》作頭項腰脊皆痛。」今本《甲乙》作頭項腰脊背彊﹐注云「《素問》無背字。」注腰脊袁刻脫脊字。﹞二日陽明受之﹐陽明主肉﹐其脈挾鼻絡於目﹐故身熱而鼻幹﹐不得臥。﹝陽明二陽﹐故次受病。脾之太陰主肌﹐胃之陽明主肉。其脈從鼻絡目內﹐下行入腹至足﹔手陽明下屬大腸﹐上挾鼻孔﹐故病身熱鼻幹不得臥也。平按﹕《素問》《甲乙》身熱下有目疼二字。注至足﹐足字或疑衍﹐袁刻脫﹐按胃爲足陽明﹐從頭至腹走足﹐此足字當屬上句﹐與至字連讀﹐恐非衍文。﹞三日少陽受之﹐少陽主骨﹐其脈循脇絡於耳﹐故胸脇痛﹐耳聾。﹝肝足厥陰主筋﹐三焦手少陽與膀胱合﹐膀胱腎腑﹐表裏皆主骨﹔足少陽起目銳﹐入絡耳中﹐下循胸脇下至於足﹔手少陽偏屬三焦﹐從耳後入耳中﹐故病耳聾胸脇痛也。平按﹕主骨《素問》作主膽﹐新校正云﹕全元起本膽作骨﹐元起注云﹕少陽者肝之表﹐肝候筋﹐筋會於骨﹐是少陽之气所榮﹐故言主於骨。《甲乙》及《太素》並作骨。﹞三經皆受病而未入通於腑也﹐故可汗而已。﹝三經﹐三陽經也。熱在三陽經中﹐未滿三日﹐未至於腑﹐當以鍼藥發汗而已。三經之病﹐三日外至腑﹐可以湯藥泄而去。平按﹕《素問》三陽下有經絡二字﹐而未入通於腑作而未入於髒。新校正云「全元起本髒作腑﹐元起注云﹕傷寒之病﹐始入於皮膚之腠理﹐漸勝於諸陽而未入腑﹐故須汗發其寒熱而散之。《太素》亦作腑。」《甲乙》亦作腑﹐注云﹕《素問》作髒。﹞四日太陰受之﹐太陰脈布胃中﹐絡於嗌﹐故腹滿而嗌漧。﹝一陰爲獨決﹐厥陰也。二陰爲雌﹐少陰也。三陰爲母﹐太陰也。太陰爲大﹐故先受熱。太陰脈從足入腹﹐屬脾絡胃﹐膈挾咽﹐連舌本﹔手太陰起於中焦﹐下絡大腸﹐故腹滿嗌漧也。﹞五日少陰受之﹐少陰脈貫腎絡肺系舌本﹐故口熱舌漧而渴。﹝足少陰直者﹐從腎上貫肝膈入肺中﹐循喉嚨挾舌本﹐故口熱舌漧而渴也。平按﹕《素問》《甲乙》口熱作口燥。﹞六日厥陰受病﹐厥陰脈循陰器而絡於肝﹐故煩滿而囊縮。﹝足厥陰脈環陰器抵於少腹﹐挾胃屬肝絡膽﹐故煩滿囊縮也。平按﹕受病《素問》《甲乙》作受之。﹞三陰三陽五臟六腑皆病﹐營衛不行﹐腑臟不通﹐則死矣。﹝平按﹕《素問》《甲乙》皆病作皆受病﹐腑臟作五臟。﹞其不兩感於寒者﹐七日巨陽病衰﹐頭痛少愈﹔八日陽明病衰﹐身熱少愈﹔九日少陽病衰﹐耳聾微聞﹔﹝如此兩感﹐三陰三陽臟腑皆病﹐營衛閉塞﹐故至後三日則死﹔不兩病者﹐至第七日太陽病衰﹐至第九日少陽病衰也。﹞十日太陰病衰﹐腹如故﹐則思食飲﹐欲食﹔﹝太陰脾主穀气﹐故病愈腹減思飲食也。平按﹕《素問》《甲乙》腹下有減字﹐食飲作飲食﹐無欲食二字。﹞十一日少陰病衰﹐渴止不滿﹐舌漧已而咳﹔﹝足少陰脈入肺挾舌本﹐故病愈渴止舌漧已也。咳者﹐肺气通也。平按﹕《甲乙》無不滿二字﹐已而咳作乃已二字。《素問》咳作嚏。﹞十二日厥陰病愈﹐囊從少腹微下﹐﹝厥陰之脈病愈﹐大气已去﹐故囊漸下也。平按﹕《素問》《甲乙》愈作衰﹐從作縱。﹞大气皆去﹐病日已矣。﹝至十二日大熱之气皆去﹐故所苦日瘳矣。﹞黃帝曰﹕治之柰何﹖岐伯曰﹕治之各通其髒脈﹐病日衰已。﹝量其熱病在何髒之脈﹐知其所在﹐卽於脈以行補瀉之法﹐病衰矣。﹞

其未滿三日者﹐可汗而已﹔其滿三日者﹐可瀉而已。﹝未滿三日﹐熱在三陽之脈﹐皮肉之間﹐故可汗而已也。三日以外﹐熱入臟腑之中﹐可服湯藥泄而去也。﹞黃帝曰﹕熱病已愈﹐時有所遺者﹐何也﹖岐伯曰﹕諸遺者﹐熱甚而彊食之﹐故有所遺。若此者﹐皆病已衰而熱有所藏﹐因其穀气相薄而熱相合﹐故有所遺。﹝彊﹐多也。遺﹐余也。大气𨿽去﹐猶有殘熱在臟腑之內外﹐因多食﹐以穀气熱與故熱相薄﹐重發熱病﹐名曰餘熱病也。平按﹕《素問》《甲乙》而熱相合﹐而作兩。﹞

黃帝曰﹕善。治遺柰何﹖岐伯曰﹕視其虛實﹐調其逆順﹐可使必已。﹝逆者難已﹐順者易已﹐陰虛補之﹐陽實瀉之﹐必使其愈﹐以爲工也。平按﹕順《素問》作從。﹞黃帝曰﹔病熱當何禁﹖岐伯曰﹕病熱少愈﹐食肉則復﹐多食則遺﹐此其禁也。﹝肉熱過谷﹐故少食則復﹔谷熱少肉﹐故多食爲遺也。﹞黃帝曰﹕其兩感於寒者﹐其脈應與其病形如何﹖﹝足太陽﹑足少陰﹐表裏共傷於寒﹐故曰兩感。冬日兩感於寒以爲病者﹐脈之應手及病成形﹐其事何如也。平按﹕兩感上《素問》有病字。﹞岐伯曰﹕兩傷於寒者﹐病一日則巨陽與少陰俱病﹐則頭痛口漧煩滿﹔﹝冬感寒時﹐陰陽共感﹐至其發時﹐還同時發也。故至春發﹐一日則太陽少陰俱病也。足太陽上頭﹐故頭痛也。手少陰上挾咽﹐足少陰挾舌本﹐手太陽絡心循咽﹐故令口漧。手少陰起於心中﹐足少陰絡心﹐手太陽絡心﹐故令煩滿。平按﹕《素問》新校正云﹕《傷寒論》作煩滿而渴四字。﹞

病二日則陽明與太陰俱病﹐則腸滿身熱﹐不食譫言。﹝譫﹐諸閻反﹐多言也。手陽明屬大腸﹐足陽明屬胃﹐足太陰屬脾絡胃﹐手太陰絡大腸循胃﹐故令腸滿身熱﹐不食多言也。平按﹕《素問》《甲乙》作不欲食譫言﹐《素問》王注﹕「謂妄謬而不次。」新校正云「楊上善云﹕多言也。」與此正合。﹞病三日則少陽與厥陰俱病﹐則耳聾囊縮厥﹐水漿不入﹐則不知人。﹝手足少陽皆入耳中﹐故令耳聾。足厥陰環陰器﹐足少陽繞毛際﹐手少陽曆三焦﹐故令囊縮厥也。手少陽布膻中﹐足少陽下胸中﹐足厥陰循喉嚨後﹐手厥陰起胸中屬心包﹐故令漿水不下﹐不知人也。平按﹕《素問》《甲乙》厥上有而字。﹞六日而死。﹝三陰三陽俱病﹐气分更經三日皆極﹐故六日死也。﹞

黃帝曰﹕五臟已傷﹐六腑不通﹐營衛不行﹐如是之後﹐三日乃死何也﹖﹝气分極者﹐髒傷腑塞﹐營衛停壅﹐後三日死﹐其故何也﹖﹞岐伯曰﹕陽明者﹐十二經之長也﹐其气血盛﹐故不知人﹐三日其气乃盡﹐故死。﹝胃脈足陽明主谷﹐血气彊盛﹐十二經脈之主﹐餘經𨿽極﹐此气未窮﹐𨿽不知人﹐其气未盡﹐故更得三日方死也。平按﹕《素問》《甲乙》經下有脈字。﹞

卷第二十五﹟傷寒

熱病說

平按﹕此篇自篇首至傷肺則死﹐見《素問》卷九第三十三《評熱病論》篇。自篇首至飲之湯﹐見《甲乙》卷七第一中篇﹐惟編次前後小異。自黃帝問曰勞風爲病至傷肺則死﹐見《甲乙》卷十一第七。自偏枯身偏不用至末﹐見《靈樞》卷五第二十三《熱病》篇。自偏枯身偏不用至浮而取之﹐見《甲乙》卷十第二下編。自熱病熱三日而气口靜至末﹐見《甲乙》卷七第一中篇。

黃帝問於岐伯曰﹕有病溫者﹐汗出輒復熱而脈躁疾﹐不爲汗衰﹐狂言不能食﹐病名爲何﹖岐伯曰﹕病名陰陽交﹐交者死。﹝汗者﹐陰液也。熱者﹐陽盛气也。陽盛則無汗﹐汗出則熱衰。今出而熱不衰者﹐是陽邪盛而復陰起﹐兩者相交﹐故名陰陽交也。﹞黃帝曰﹕願聞其說。﹝請說陰陽交爭﹐死之所由。﹞岐伯曰﹕人所以汗出者﹐皆生於谷﹐谷生於精。今邪气交爭於骨肉而得汗者﹐是邪卻而精勝也﹐精勝則當食而不復熱。熱者﹐邪气也。汗者﹐精气也。今汗出而輒復熱者﹐是邪勝也。﹝精者﹐谷之精液﹐謂之汗也。

傷寒邪气﹐謂之熱也。今邪气與精气交爭於骨肉之間﹐精勝則邪卻﹐邪勝則精消。今𨿽汗出而復熱者﹐是邪戰勝精﹐故致死也。平按﹕熱者邪气也《素問》《甲乙》作復熱者邪气也。﹞不能食者精毋﹐精毋﹐癉也﹐而畱者﹐其盡可立而傷也。﹝熱邪旣勝則精液無﹐精液無者惟有熱也。癉﹐熱也。其熱畱而不去者﹐五臟六腑盡可傷之﹐能食也。

平按﹕精毋精毋癉也《素問》《甲乙》作精無裨也。而畱者《素問》作病而畱者﹐《甲乙》作熱而畱者。新校正云「《甲乙》作而熱畱者。」其盡可立而傷《素問》《甲乙》作其壽可立而傾。注盡可傷之能食也句﹐費解﹐疑「能食也」上脫「故不」二字。﹞是夫《熱論》曰﹕汗出而脈尙躁盛者死。今脈不與汗相應﹐此不勝其病也﹐其死明矣。﹝夫汗出則可脈靜﹐今汗出脈猶躁盛﹐是爲邪勝明矣﹐知定死也。平按﹕是夫《素問》作且夫。《甲乙》無熱論曰三字﹐脈下無尙字。注「知定死也」﹐袁刻脫此四字。﹞狂言者﹐是失志﹐失志者死。﹝志者﹐記也﹐腎之神也。腎間動气﹐人之生命﹐動气衰矣﹐則神志去之﹐故死也。﹞今見三死﹐不見一生﹐𨿽愈必死。﹝汗出而熱不衰﹐死有三候﹕一不能食﹐二猶脈躁﹐三者失志。汗出而熱﹐有此三死之候﹐未見一生之狀﹐𨿽瘥必死。

又有三分之死﹐未見一分之生也。平按﹕《甲乙》作此有三死。﹞黃帝問於岐伯曰﹕有病身熱汗出煩滿﹐煩滿不爲汗解﹐此爲何病﹖﹝身熱煩滿﹐當爲汗解。今不解﹐故問。

平按﹕《甲乙》作病身熱汗出而煩滿不解者何也。﹞岐伯曰﹕汗出而身熱者風也﹐汗出而煩滿不解者厥也﹐病名曰風厥。﹝風熱開於腠理爲汗﹐非精气爲汗﹐故身熱不解名爲風也。煩心滿悶不解﹐名厥病也。有風有厥﹐名曰風厥也。﹞問曰﹕願聞之。答曰﹕巨陽主气﹐故先受邪﹐少陰與其爲表裏也﹐得熱則上從之﹐從之則厥。﹝腎間動气﹐足太陽所王﹐足太陽與足少陰表裏﹐故太陽先受邪气﹐循脈而上於頭﹐得熱則足太陽上者從之受熱﹐卽爲上熱下寒﹐以爲厥逆汗出不解煩滿之病也。﹞問曰﹕治之柰何﹖答曰﹕表裏刺之﹐飲之湯。﹝可刺陰陽表裏之脈﹐以攻其外﹐飲之湯液﹐以療其內﹐此爲療風厥之法也。平按﹕《素問》《甲乙》湯上有脹字。﹞黃帝曰﹕勞風爲病何如﹖岐伯曰﹕勞風法在肺下﹐其爲病也﹐使人彊上冥視晚﹐唾出若涕﹐惡風卽振寒﹐此爲勞中之病也。﹝勞中得風爲病﹐名曰勞中﹐亦曰勞風。肺下﹐病居處也。彊上﹐好仰也。冥視晚﹐晚﹐遲也﹐謂合眼遲視不見也。唾若涕者﹐唾如膿也。不用見風﹐見風卽便振寒﹐此爲勞中之病狀也。平按﹕《素問》《甲乙》視下無晚字﹐卽振寒作而振寒﹐勞中作勞風。《素問》新校正云「楊上善云﹕冥視﹐謂合眼視不明也。」與此小異。《千金》冥視作目眩。﹞問曰﹕治之柰何﹖答曰﹕以救俯仰﹐﹝此病多爲俯仰﹐故救之。﹞

巨陽引精者三日﹐中者五日﹐不精者七日﹐微出靑黃涕﹐其狀如稠膿﹐大如彈丸﹐從口中若鼻孔中出﹐不出則傷肺﹐傷肺則死。﹝以鍼引巨陽精者三日﹐俯仰卽愈﹐引陽明精者五日﹐少陽不精引之七日﹐方有靑黃濁涕﹐從口鼻中出﹐其病得愈。若不出者﹐上傷於肺﹐不免死也。

平按﹕《素問》《甲乙》中者作中年者。《素問》新校正云「《甲乙》作中若五日。」今本《甲乙》仍作中年者五日。《千金》作「候之三日及五日中不精明者﹐是其癥也。」與此不同。又微出《素問》《甲乙》作咳出﹐如下無稠字。《素問》鼻下無孔字。

《甲乙》孔作空。﹞

偏枯﹐身偏不用而痛﹐言不變﹐知不亂﹐病在分腠之間﹐巨鍼取之﹐益其不足﹐損其有餘﹐乃可復也。﹝偏枯病有五別﹕有偏一箱不收﹐一也﹔有偏不痛﹐此不用並痛﹐二也﹔其言不異於常﹐三也﹔神智不亂﹐四也﹔病在分肉間﹐五也。具此五者﹐名曰偏枯病也。平按﹕《靈樞》知不亂作志不亂﹐《甲乙》作智不亂。﹞痱爲病也﹐身無痛者﹐四肢不收﹐知亂不甚﹐其言微知﹐可治﹐甚則不能言﹐不可治也。﹝痱﹐扶非反﹐風病也。痱風之狀﹐凡有四別﹕身無痛處﹐一也﹔四肢不收﹐二也﹔神智錯亂﹐三也﹔不能言﹐四也。具此四者﹐病甚不可療也。身𨿽無痛﹐四肢不收﹐然神不亂﹐又少能言﹐此可療也。俗稱此病種種名字﹐皆是近代醫人相承立名﹐非古典也。平按﹕注此病﹐袁刻病誤作痛。﹞病先起於陽﹐後入於陰者﹐先取其陽﹐後取其陰﹐浮而取之。﹝療法先取其本﹐後取其標﹐不可深取也。平按﹕病下袁刻脫先字。浮而取之《甲乙》作必審其气之浮沈而取之。﹞熱病三日﹐而气口靜﹑人迎躁者﹐取之諸陽﹐五十九刺﹐以瀉其熱而出其汗﹐實其陰以補其不足者。﹝三陽受病未入於陰至三日也。未入於陰﹐故气口靜也。三陽已病﹐故人迎躁也。人迎﹐謂是足陽明脈結喉左右人迎脈者也。以諸陽受病﹐故取諸陽五十九刺瀉其熱气。以陽並陰虛﹐故補陰也。平按﹕實其陰﹐實字原抄缺下半﹐袁刻作瀉﹐恐誤﹐《靈樞》《甲乙》作實﹐本注云故補陰也﹐亦宜作實。﹞身熱甚﹐陰陽皆靜者﹐勿刺也﹔其可刺者急取之﹐不汗則泄。所謂勿刺者﹐有死徵也。﹝陰陽之脈皆靜﹐謂爲陰陽交爭﹐是其死徵﹐故不可刺也。非陰陽爭﹐宜急取之﹐若不泄汗﹐卽泄利也。平按﹕汗下《靈樞》有出字。﹞熱病七八日﹐脈口動喘而眩者﹐急刺之﹐汗且自出﹐淺刺手指間。﹝七日太陽病衰﹐八日陽明病衰﹐二陽病衰﹐气口之脈則可漸和﹐而脈喘動頭眩者﹐熱猶未去。汗若出急﹐刺手小指外側前谷之穴﹐淺而取之﹔汗不出﹐可深刺之。平按﹕《靈樞》《甲乙》作手大指間﹐與楊注異。﹞熱病七八日﹐脈微小﹐病者溲血﹐口中幹﹐一日半而死﹐﹝熱病至七八日﹐二陽病衰﹐其脈則可漸和﹐而微小者﹐卽熱甚﹐所以溲血口漧一日半死。脈小者﹐內熱消癉之候也。平按﹕注而微小者﹐袁刻而作脈。﹞脈代者﹐一日死。﹝熱病七八日脈代者﹐內气絕候﹐故一日死。﹞熱病已得汗﹐而脈尙躁喘﹐且復熱﹐勿庸刺﹐喘甚者死。

﹝熱病已得汗﹐其脈當調﹐猶尙躁喘﹐且復身熱﹐此陰陽交﹐不可刺也﹐刺之者危。喘甚熱盛者死﹐不須刺也。平按﹕《靈樞》汗下有出字﹐勿庸刺作勿刺膚。﹞熱病七八日﹐脈不躁﹐躁不數﹐數後三日中有汗﹐三日不汗﹐四日死﹐未曾刺者﹐勿庸刺之。﹝熱病七八日﹐二陽病衰﹐故脈不躁﹐𨿽躁不數者﹐至後三日﹐合十二日﹐三陰三陽熱衰﹐故汗出愈也。若從九日至十二日汗不出者﹐十三日死﹐計後三日者三日後也。又曰﹕十二日厥陰衰日﹐卽便汗出。如其不出﹐至十三日爲後三日﹐從九日後以爲四日也。𨿽未刺之﹐不須刺也。庸有本爲膚。平按﹕《甲乙》躁字不重。《靈樞》《甲乙》上數字作散。未曾刺者﹐《靈樞》刺作汗﹐《甲乙》作未汗二字。庸《靈樞》作腠。﹞熱病﹐先身澀﹐倚煩﹐幹唇嗌﹐取之以第一鍼﹐五十九刺﹐膚脹口漧寒汗。﹝身熱甚﹐皮膚粗澀也。傾倚不安煩悶﹐唇咽漧內熱﹐肺熱病狀也。

第一鍼﹐鍼也﹐應肺﹐鍼頭大末銳﹐令無得深入﹐以瀉陽气﹐故用之五十九刺﹐以瀉諸陽之气﹐及皮膚脹口漧﹐令汗出也。平按﹕倚煩幹唇嗌《靈樞》作欹而熱煩幹唇口嗌﹐《甲乙》作煩而熱煩悶唇嗌漧。《靈樞》《甲乙》取之下有皮字﹐九下無刺字。膚脹上《甲乙》有熱病二字。汗下《靈樞》《甲乙》有「出﹐索脈於心﹐不得索之水﹐水者腎也」十四字。注銳字袁刻作細。﹞熱病﹐嗌漧多飲﹐善驚﹐臥不能定﹐取之膚肉﹐以第六鍼﹐五十九﹐索肉於脾﹐不得索之木﹐木﹐肝也。﹝熱病﹐嗌漧多飲﹐喜驚﹐臥不得安﹐肉病者﹐可以第六員利鍼。員利鍼應脾﹐故用取之膚肉五十有九﹐於脾輸穴以求其肉﹐不得求於肝輸穴也。以肝爲木﹐克土故名也。平按﹕《靈樞》作臥不能起﹐《甲乙》作臥不能安。九下《靈樞》有目靑三字﹐《甲乙》有刺目赤四字。﹞熱病而胸脇痛﹐手足躁﹐取之筋間﹐以第四鍼﹐於四逆筋辟目浸﹐索筋於肝﹐不得索之金﹐金﹐肺也。﹝熱病胸脇痛﹐手足動﹐筋之病﹐可以第四鍼。應肝﹐故於筋間鍼於四逆筋辟目浸。求肝輸穴﹐不得於肺輸穴以求筋也﹐以其肺金克木肝也。索﹐求也。辟﹐筋攣也。目浸﹐目淚出也。平按﹕而胸脇痛《靈樞》作面靑胸痛。四鍼下《甲乙》重鍼字﹐筋辟作筋。﹞熱病先膚痛窒鼻充面﹐取之皮﹐以第一鍼﹐五十九﹐﹝窒鼻﹐鼻塞也。充面﹐面皮起也。膚痛鼻塞面皮起﹐皆是肺合皮毛熱病者也。第一鍼﹐大其頭﹐銳其末﹐令無得深入﹐但去皮中之病﹐故五十九取之皮也。平按﹕先膚痛﹐先字袁刻誤作充。﹞苛軫鼻﹐索皮於肺﹐不得索之火﹐火者﹐心也。﹝苛﹐賀多反﹐鼻病﹐有本作苟。熱病殃苛軫在於鼻﹐鼻主於肺﹐故此皮毛病求於肺輸﹐不得求之心輸﹐以其心火克肺金也。平按﹕軫鼻《甲乙》作鼻幹。自上文熱病先膚痛至此段心也﹐《靈樞》《甲乙》在熱病先身澀之上。﹞熱病數驚﹐螈而狂﹐取之脈﹐以第四鍼﹐急瀉有餘者﹐癲疾毛髦去﹐﹝驚螈狂﹐此爲血病﹐故取之脈。第四鍼者﹐鋒鍼也﹐刃參隅﹐應心﹐可以瀉熱出血﹐痼癲疾及毛髦落﹐皆得愈也。平按﹕螈《甲乙》作。髦《靈樞》《甲乙》作發。﹞索血於心﹐不得索之水﹐水﹐腎也。﹝血脈索於心輸﹐不得索之腎輸者﹐水克火也。﹞熱病身重骨痛﹐耳聾而好瞑﹐取之骨﹐以第四鍼﹐五十九﹐骨病食嚙齒耳靑﹐索骨於腎﹐不得索之土﹐土﹐脾也。一云脊彊。﹝身重骨痛﹐耳聾好瞑﹐皆腎之合骨熱病﹐故取骨第四鍼﹐鋒鍼也﹐長一寸六分﹐鋒其末﹐主瀉熱出血﹐故用五十九刺﹐並療食嚙齒耳靑等骨痛。求之腎輸穴﹐不得求脾之輸穴﹐以土克水也。平按﹕《靈樞》《甲乙》九下有刺字﹐食上有不字。靑下《甲乙》有赤字。一云脊彊四字《靈樞》《甲乙》無。﹞熱病不知所痛﹐不能自收﹐口漧﹐陽熱甚﹐陰頗有寒者﹐熱在髓﹐死不治。﹝陽熱病者﹐其陽脈熱甚﹐陰脈頗寒也。此人熱在髓中﹐必死不療。

平按﹕所痛《甲乙》作所病﹐下有耳聾二字﹐《靈樞》同。﹞熱病頭痛﹐顳﹑目脈﹐善衄﹐厥熱也﹐取以第三鍼﹐視有餘不足﹐寒熱痔。﹝熱病頭痛﹐顳及目邊脈﹐善衄﹐此爲厥熱者也。第三鍼﹐鍼也﹐狀如黍粟之銳﹐長二寸半﹐主按脈取气﹐令邪气獨出﹐故並用療厥熱寒熱痔病。平按﹕目脈《靈樞》作目HT脈痛﹐《甲乙》作目脈緊。厥熱下《靈樞》《甲乙》有病字。﹞熱病體重腸中熱﹐取之以第四鍼﹐於其輸及下諸指間﹐索气於胃絡得气。

﹝體重腸中熱﹐胃熱病也。第四鍼﹐鋒鍼也。此胃熱病﹐以鋒鍼取胃輸及手足指間八處胃絡﹐以得气爲限也。平按﹕輸《靈樞》作﹐《甲乙》作兪。﹞熱病挾臍痛急﹐脇胸滿﹐取之湧泉與陰陵泉﹐以第四鍼﹐鍼嗌。﹝挾臍痛﹐脾經熱病也。胸脇滿﹐腎經熱病也。可以鋒鍼取此二穴也。平按﹕《靈樞》《甲乙》痛急脇胸滿作急痛胸脇滿﹐嗌下有裏字。﹞熱病汗且出﹐及脈順可汗者﹐取之魚際﹑太泉﹑大都﹑太白﹐瀉之則熱去﹐補之則汗出﹐汗出太甚﹐取踝上橫脈以止之。﹝熱病汗出及脈順不逆可令汗者﹐取魚際在手大指本節後內側﹐太泉在掌後陷者中﹐大都在足大趾本節後陷中﹐太白在足內側核骨下陷中﹐此之四穴並是手足太陰療熱之穴﹐故皆瀉去其熱﹐還於此穴補取。其汗出太甚﹐取踝上橫脈﹐量是足太陰於踝上見者﹐可取之以止其汗也。平按﹕《靈樞》《甲乙》太泉作太淵﹐本書系避唐諱作泉。踝上作內踝上。注及脈順﹐及字袁刻誤作反。﹞

熱病已得汗而脈常躁盛﹐此陰脈之極也﹐死﹔其得汗而脈靜者﹐生。﹝熱病得汗熱去﹐卽須脈靜﹐而躁盛者是陰極﹐無陰故死。得汗脈靜者熱去﹐故脈靜而生也。平按﹕《靈樞》《甲乙》常躁盛作尙躁盛。﹞熱病者脈常盛躁而不得汗者﹐此陽脈之極也﹐死﹔脈盛躁得汗靜者﹐生。﹝熱病不得汗脈常盛躁者﹐是陽極盛脈﹐故死。得汗脈靜者﹐生也。平按﹕《靈樞》常作尙。﹞熱病不可刺者有九﹕一曰﹐汗不出﹐大顴發赤﹐噦者﹐死﹔﹝顴﹐鼻左右髙處也。平按﹕《甲乙》不可刺者有九作死候有九﹐赤下無噦字﹐注云「《太素》云﹕汗不出﹐大顴發赤者﹐必不反而死。」與本書稍異。﹞二曰﹐泄而腹滿甚者﹐死﹔三曰﹐目不明﹐熱不已者﹐死﹔﹝目是五臟之精﹐五臟之气和﹐則目精必明也。﹞四曰﹐老人嬰兒﹐熱而腹滿者﹐死﹔五曰﹐汗不出﹐歐下血者﹐死﹔﹝平按﹕歐下血《甲乙》作嘔血。﹞六曰﹐舌本爛﹐熱不已者﹐死﹔七曰﹐咳而衄﹐汗不出﹐出不至足者﹐死﹔﹝平按﹕汗不出《甲乙》作汗出。﹞八曰﹐髓熱者﹐死﹔九曰﹐熱而者﹐死。熱而者﹐腰折螈齒噤也。﹝折﹐腰彊反折也。﹐故介反﹐開口難﹐齒相切也。平按﹕《靈樞》作痙。《甲乙》腰下有反字﹐螈作﹐作。《外臺祕要》亦作。﹞凡此九者﹐不可刺也。﹝此九死徵﹐故不可刺也。﹞所謂五十九刺者﹐兩手外內側各三﹐凡十二﹔五指間各一﹐凡八﹔足亦如是﹔頭入發一寸旁三分各三﹐凡六﹔更入發三寸邊五﹐凡十﹔耳前後口下者各一﹐項中一﹐凡六﹔巓上一。﹝﹐幹軌反﹐傷也。《素問》熱輸五十九穴﹐其經皆指稱其穴。此《九卷》五十九刺﹐但言手足內外之側﹐及手足十指之間﹐入頭髮際一寸﹐左右合有十六處﹐更入三寸﹐左右合有十處﹐耳前後口下項中有一﹐巓上有一﹐合有七處﹐更不細指處所﹐量謂刺之以去其熱﹐不定皆根據穴也。又數刺處﹐乃有六十三處﹐五十九者﹐以舉大數爲言耳。平按﹕巓上一下《靈樞》有「囟會一﹐髮際一﹐廉泉一﹐風池二﹐天柱二」十五字﹐《甲乙》同﹐注云「《甲乙經》原缺此穴﹐今按《靈樞》經文補之。」據此則《甲乙》原文與本書正同。﹞

卷第二十五﹟傷寒

五臟熱病

平按﹕此篇自篇首至末﹐見《素問》卷九第三十二《刺熱》篇﹐又見《甲乙經》卷七第一。

肝熱病者﹐小便先黃﹐腹痛多臥身熱﹐熱爭則狂言及驚﹐脇痛﹐手足躁﹐不安臥﹐﹝肝脈足厥陰環陰器﹐故熱小便黃也。上行挾胃﹐故身熱多臥臥不安也。肝動﹐語言也﹐故熱爭狂言及驚也。其脈屬肝絡膽﹐故脇痛也。肝脈出足上﹐連手厥陰﹐今熱﹐故手足躁也。平按﹕脇痛《素問》作脇滿痛﹐《甲乙》作胸中脇滿痛﹐安上均有得字。﹞庚辛甚﹐甲乙大汗﹐气逆則庚辛死﹐﹝金以克木﹐故庚辛甚也。甲乙木王﹐故大汗也。餘四仿此。加气逆者﹐則庚辛死也。平按﹕注王袁刻作旺﹐加作如。﹞刺足厥陰少陽﹐其頭痛員員﹐脈引衝頭。﹝足厥陰﹑足少陽表裏行臟腑之气﹐故刺之也。厥陰上額與督脈會於巓﹐故頭痛員員脈引衝頭。員﹐都耕反﹐頭切痛也。平按﹕《素問》《甲乙》頭上有逆則二字。﹞心熱病者﹐先不樂﹐數日乃熱﹐熱爭則卒心痛﹐煩俯喜嘔﹐頭痛面赤無汗﹐﹝心主喜樂﹐熱病將發﹐故不樂數日乃熱。手少陰脈起心中﹐挾咽系目系﹐手太陽至目內外﹐故熱甚心痛煩喜嘔頭痛面赤無汗也。平按﹕《甲乙》無卒痛二字。

喜《素問》《甲乙》作悶善。注內外﹐袁刻脫外字。按手太陽脈支者﹐上頰至目銳﹐別者抵鼻至目內﹐故云內外也。﹞至壬癸甚﹐丙丁大汗﹐气逆則壬癸死﹐刺手少陰太陽。﹝手少陰太陽﹐此心臟腑表裏脈也。﹞脾熱病者﹐先頭重顏痛﹐心煩欲嘔﹐身熱﹐熱爭則腰痛不用﹐腹滿泄﹐兩頷痛﹐﹝脾腑之陽明脈﹐循髮際至額顱﹐故頭重顏痛﹝一曰頰﹐足陽明亦循頰也﹞及兩頷痛。足太陰脈注心中﹐故心煩也。足陽明下循喉嚨下膈屬胃絡脾主肌﹐故欲嘔身熱腹滿泄也。足陽明之正﹐入腹裏屬胃﹐故腰痛不用也。平按﹕顏痛心煩《素問》作頰痛煩心顏靑﹐新校正云「《甲乙》《太素》云﹕脾熱病者﹐先頭重顏痛。無顏靑二字。」與此同。不用《素問》《甲乙》作「不可用俯仰」五字。﹞甲乙甚﹐戊己大汗﹐气逆則甲乙死﹐刺足太陰陽明。﹝平按﹕太陰袁刻誤作太陽。﹞肺熱病者﹐先淅然起毛惡風﹐舌上黃﹐身熱﹐熱爭則喘咳﹐痺走胸膺背﹐不得太息﹐頭痛不甚﹐汗出而寒﹐﹝肺主毛腠﹐內熱﹐淅然起毛惡風也。肺熱上燻﹐故舌上黃也。肺主行气於身﹐故身熱也。肺以主咳﹐在於胸中﹐故熱爭喘咳﹐痺走胸膺﹐此爲熱痺﹐痛行胸中﹐不得太息也。肺熱衝頭﹐以肺脈不至﹐故頭痛不甚也。

有本爲堪﹐言气沖甚﹐故頭痛甚也。冷汗𨿽出﹐無發熱也。平按﹕淅然起毛《素問》作淅然厥起毫毛﹐《甲乙》作然厥起皮毛。惡風《素問》《甲乙》作惡風寒﹐痺均作痛。不甚《素問》作不堪。﹞丙丁甚﹐庚辛大汗﹐气逆則丙丁死﹐刺手太陰陽明﹐其血如大豆﹐立已。﹝肺熱之病﹐取肺大腸表裏輸穴。出血如豆﹐言其少也。恐泄气虛﹐故不多也。﹞腎熱病者﹐先腰痛﹐苦渴數飲食身熱﹐熱爭則項痛而彊﹐寒且﹐足下熱﹐不欲言﹐其項痛員員淡淡﹐﹝腎足少陰脈上內﹐出內廉﹐貫脊屬腎絡膀胱﹐上貫肝膈入肺中﹐循喉嚨挾舌本﹐故熱病先腰痛﹑苦渴數飲也。足太陽脈別項﹐本支行背﹐合有四道﹐以下合貫﹐至足小趾外側﹐故身熱項彊痛而足寒且也。足少陰起於足心﹐故足下熱也。從肺出絡心﹐故熱不欲言也。淡﹐徒濫反﹐動也﹐謂不安動也。平按﹕其項痛《素問》《甲乙》作其逆則項痛。《素問》淡下有然字。《甲乙》無淡淡二字。﹞戊己甚﹐壬癸大汗﹐气逆則戊己死﹐刺足少陰太陽。﹝平按﹕《素問》太陽下有「諸汗者至其所勝日汗出也」十一字﹐與下重復﹐新校正云宜刪去。﹞肝熱病者左頰先赤﹐心熱病者顏先赤﹐﹝平按﹕《甲乙》顏下有頷字。﹞脾熱病者鼻先赤﹐肺熱病者右頰先赤﹐腎熱病者頤先赤﹐病𨿽未發﹐見其赤色者刺之﹐名曰治未病。﹝次言熱病色候也。五臟部中赤色見者﹐卽五臟熱病之徵﹐熱病已有﹐未成未發﹐斯乃名爲未病之病﹐宜急取之。平按﹕注熱病之徵﹐袁刻徵作微。﹞熱病從部所起者﹐至其期而已﹔﹝部所者﹐色部所也。假令赤色從肝部起﹐刺之順者﹐相傳還至肝部本位﹐病已也。平按﹕《素問》《甲乙》期上無其字。袁刻部下有中字﹐注從肝部起﹐脫部字。﹞其刺之反者﹐三周而已﹔重逆則死。﹝刺之不順其气﹐傳之三周而已。若刺之更反﹐死矣。﹞諸當汗出者﹐至病所勝日﹐汗大出。

﹝病之勝者﹐第七日﹐是病所勝也。又如肝病至甲乙日﹐是病之勝日也。平按﹕病《素問》作其。﹞諸治熱病﹐已飲之寒水﹐乃刺之﹐必寒衣之﹐居寒多﹐身寒而止。﹝諸病熱病﹐以寒療之﹐凡有四別﹕一﹐飲寒水使其內寒﹔二﹐刺於穴令其脈寒﹔三﹐以寒衣使其外寒﹔四﹐以寒居令其體寒。以四寒之﹐令身內外皆寒﹐故熱病止也。平按﹕已《素問》作以﹐《甲乙》作先。居寒多《素問》《甲乙》作居止寒處。﹞熱病先胸脇痛﹐手足躁﹐刺足少陽手太陰﹐病甚爲五十九刺。

﹝足少陽脈下頸合缺盆下胸中貫膈絡肝屬膽循脇裏過季脇下外輔骨之前下抵絕骨循足跗下至趾間﹔手太陰上屬肺﹐從肺出腋下﹐故胸脇痛手足躁﹐刺此二脈也。平按﹕痛下《甲乙》有滿字。手太陰《素問》《甲乙》作補足太陰﹐王注云「補足太陰之脈﹐當於井滎取之。」新校正云「足太陰全元起本及《太素》作手太陰。楊上善云﹕手太陰上屬肺﹐從肺出腋下﹐故胸脇痛。」又引《靈樞﹟熱病》之文﹐以此決知作手太陰者爲是。﹞熱病先手臂痛﹐刺手陽明太陰而汗出。﹝手陽明行於手錶﹐太陰行在手裏﹐故手臂痛﹐刺此陰陽表裏二脈取汗也。平按﹕先《素問》《甲乙》作始。《素問》汗出下有止字。﹞熱病始於頭首者﹐刺項太陽而汗出。﹝項太陽者﹐足太陽從巓入腦還出挾項以下挾脊﹐故熱病始頭首﹐刺此太陽輸穴出汗也。平按﹕刺《甲乙》作先取二字。

汗出下《素問》有止字。詳自上節熱病先手臂痛至本節而汗出﹐《甲乙》編次在後。

此節下《素問》有「熱病始於足脛者﹐刺足陽明而汗出止」十五字﹐新校正云「此條《素問》本無﹐《太素》亦無﹐今按《甲乙》添入。」與本書合。﹞熱病者﹐先身重骨痛﹐耳聾好瞑﹐刺足少陽﹐病甚爲五十九刺。﹝足少陽脈起目銳﹐絡身骨節﹐入耳中﹐故熱病先身重耳聾好瞑﹐所以取此脈之輸穴者也。有本爲足少陰也。平按﹕《素問》《甲乙》足少陽作足少陰。﹞熱病先眩﹐胃熱胸脇滿﹐刺足少陰少陽太陽之脈﹐﹝足太陽起目內﹐上額交巓入腦﹔足少陽起目銳﹐下胸循脇裏﹔足少陰從腎上貫肝膈﹐入肺中﹐故眩胃熱胸脇滿﹐刺此三脈者也。平按﹕胃熱﹐胃《素問》《甲乙》作冒。﹞

色榮顴﹐骨熱病也﹐﹝赤色榮顴﹐此之三脈皆生於骨﹐故此三脈爲病﹐有赤色榮顴者﹐骨熱病也。平按﹕《素問》王注謂太陽合火﹐故見色赤。新校正云「楊上善云﹕赤色榮顴者﹐骨熱病也。與王注不同。」榮未夭日﹐令且得汗﹐待時自已﹐赤色未夭之日﹐且得汗者﹐至勝時病自得已也。平按﹕夭《素問》作交﹐日作曰﹐王注云「曰者﹐引古經法之端由也。」令《素問》《甲乙》作今。新校正云﹕《甲乙》《太素》作榮未夭﹐下同。﹞與厥陰脈爭見者死﹐期不過三日﹐其熱病气內連腎。﹝足太陽﹐水也。足厥陰﹐木也。水以生木﹐木盛水衰﹐故太陽水色見時﹐有木爭見者﹐水死。以其熱病內連於腎﹐腎爲熱傷﹐其數至三日故死也。平按﹕《素問》《甲乙》病下無气字﹐腎下有少陽之脈色也六字。《素問》王注云「病或爲气﹐恐字誤也。若赤色气內連鼻兩旁者﹐是少陽之脈色﹐非厥陰色。何者﹖腎部近於鼻也。」新校正云「詳或者欲攺腎作鼻﹐按《甲乙》《太素》並作腎﹐楊上善云﹕太陽﹐水也。厥陰﹐木也。水以生木﹐木盛水衰﹐故太陽水色見時﹐有木爭見者﹐水死。以其熱病內連於腎﹐腎爲熱傷﹐故死。本舊無少陽之脈色也六字﹐乃王氏所添﹐王注非﹐當從上善之義。」據此則本書足證《素問》王注之失。﹞少陽之脈﹐色榮頰﹐筋熱病也﹐榮未夭日﹐令且得汗﹐待時自已﹐與少陰脈爭見者死。﹝足少陽﹐膽脈也。足少陽部在頰﹐赤色榮之﹐卽知筋熱病也。當榮時且得汗者﹐至其木時病自已也。少陽爲木﹐少陰爲水﹐少陽脈見之時﹐少陰爭見者﹐是母勝子﹐故肝木死也。平按﹕筋《素問》作前﹐王注云「頰前﹐卽顴骨下近鼻兩旁也。」新校正云「《太素》《甲乙》前字作筋﹐楊上善云﹕足少陽部在頰﹐赤色榮之﹐卽知筋熱病也。」死字下《素問》有「期不過三日」五字﹐王注云「少陰脈來見﹐亦土敗而木賊之。」新校正云「詳或者欲攺少陰作厥陰﹐按《甲乙》《太素》作少陰﹐楊上善云﹕少陽爲木﹐少陰爲水﹐少陽色見之時﹐少陰爭見者﹐是母勝子﹐故木死。王作此注亦非。舊本及《甲乙》《太素》並無期不過三日五字﹐此是王氏成足此文。」據此則本書之存﹐足糾正《素問》王注不少也。﹞

三椎下間主胸中熱﹐﹝《明堂》及《九卷》背五臟兪﹐並以第三椎爲肺兪﹐第五椎爲心兪﹐第七椎爲膈兪﹐第九椎爲肝兪﹐第十一椎爲脾兪﹐第十四椎爲腎兪﹐皆兩箱取之﹐當中第三椎以上無療髒熱﹐故五臟兪及候五臟熱﹐並第三椎以下數之。第三椎以上與頰車相當﹐候色。第三椎下間肺兪中間﹐可以瀉熱也。平按﹕《素問》《甲乙》三椎上有「熱病气穴」四字。﹞四椎下間主膈熱﹐五椎下間主肝熱﹐六椎下間主脾熱﹐七椎下間主腎熱。﹝四椎下間﹐計次當心﹐心不受邪﹐故乘言膈也。次第推之﹐下間各主一臟之熱﹐不同《明堂》通取五臟之輸者也。平按﹕膈《素問》作膈中﹐《甲乙》作胃中。腎熱下《素問》《甲乙》並有「榮在也」四字。﹞榮在項上三椎陷者中﹐頰下逆椎爲大瘦﹐﹝從肺輸以上﹐三椎在項﹐故曰項上三椎﹐卽大椎上陷者中也。當頰下迎椎﹐故曰逆椎。逆﹐迎也。是爲頰下。當椎前有色見者﹐腹有大瘦病者也。平按﹕《素問》《甲乙》無榮在二字。

《甲乙》陷上有骨字。《素問》《甲乙》逆椎作逆顴﹐大瘦作大瘕。﹞下牙車爲腹滿﹐﹝下牙車色見者﹐腹滿病也。﹞椎後爲脇痛﹐﹝大椎左右箱爲椎後﹐有色見者﹐脇痛也。平按﹕椎後《素問》《甲乙》作顴後。﹞頰上者膈上者也。﹝頰以上無椎可準﹐故頰以上有色者﹐主膈上也。﹞

卷第二十五﹟傷寒

五臟痿

平按﹕此篇自篇首至末﹐見《素問》卷十二第四十四《痿論》篇﹐又見《甲乙經》卷十第四。又自陽明者五臟六腑之海至足痿不用﹐見本書卷十第二《帶脈》篇。

問曰﹕五臟使人痿何也﹖﹝痿者﹐屈弱也。以五臟熱﹐遂使皮膚﹑脈﹑筋﹑肉﹑骨﹐緩痿屈弱不用﹐故名爲痿。然五臟之熱﹐使人有痿何如也。﹞曰﹕肺主身之皮毛﹐心主身之血脈﹐肝主身之筋膜﹐脾主身之脂肉﹐腎主身之骨髓。﹝欲明五臟之痿﹐先言五臟所主也。膜者﹐人之皮下肉上膜﹐肉之筋也。平按﹕《素問》《甲乙》脂肉作肌肉。

注欲明袁刻作欲知。﹞故肺气熱葉焦﹐則皮毛膚弱急薄著﹐則生痿辟。﹝肺熱卽令肺葉焦漧﹐外令皮毛及膚弱急相著﹐生於手足痿辟不用也。平按﹕《素問》肺下無气字。膚《素問》《甲乙》作虛。《甲乙》焦下復有焦字﹐著下復有著字﹐辟作﹐下同。﹞

心气熱﹐則下脈厥而上﹐上則下脈虛﹐虛則生脈痿﹐樞折挈脛而不任地。﹝心主血脈﹐心藏气熱﹐令下血脈厥逆而上。下脈血气上行則下脈虛﹐故生脈痿﹐樞折腳脛緩不能履地。平按﹕《素問》作縱。《甲乙》挈作﹐作腫。﹞肝气熱﹐則膽泄口苦筋膜幹﹐膜幹則急而攣﹐發爲筋痿。﹝攣者筋寒急。有熱膜筋幹爲攣﹐如筋得火﹐捲縮爲攣﹐伸爲﹐故爲筋痿也。平按﹕《甲乙》膽下有熱字﹐《素問》《甲乙》筋膜幹三字重﹐急上有筋字。﹞脾气熱﹐則胃幹而渴﹐肌肉不仁﹐發爲肉痿。﹝脾胃相根據﹐故脾熱則胃漧燥﹐故肉不仁﹐發爲肉痿也。﹞腎气熱﹐則腰脊不舉﹐骨枯而髓減﹐發爲骨痿。﹝腎在腰中﹐所以腎气熱﹐腰脊不舉﹐骨榦﹐熱煎髓減﹐故發爲骨痿也。﹞問曰﹕何以得之﹖曰﹕肺者﹐髒之長也﹐爲心之蓋﹐有所失亡﹐所求不得﹐發則肺喝﹐喝則肺熱葉焦﹐故五臟因肺熱葉焦﹐發爲痿辟﹐此之謂也。﹝肺在五臟之上﹐是心之蓋﹐主气﹐故爲髒之長也。是以心有亡失﹐求之不得﹐卽傷於肺﹐肺傷則出气有聲動肺葉焦﹐五臟因肺葉焦熱﹐遂發爲痿辟也。平按﹕《甲乙》失亡作亡失。袁刻亡誤作已。喝《素問》《甲乙》作鳴。故下《素問》有曰字。《甲乙》無「故五臟因肺熱葉焦﹐此之謂也」十二字。又注肺在袁刻誤作肺上。﹞悲哀太甚﹐胞絡絕﹐絕則陽气內動﹐發則心下崩﹐數溲血﹐故《本病》曰﹕大經空虛﹐發爲脈痺﹐傳爲脈痿。﹝胞絡者﹐心上胞絡之脈。心悲哀太甚﹐則令心上胞絡脈絕﹐手少陽气內動有傷﹐心下崩損﹐血循手少陽脈下﹐尿血﹐致令脈虛爲脈痺﹐傳爲脈痿。平按﹕《素問》《甲乙》胞絡絕三字重﹐脈痺均作肌痺。《素問》新校正云「楊上善云﹕胞絡者﹐心上胞絡之脈。詳經注中胞字俱當作包﹐全本胞作肌。」﹞思想無窮﹐所願不得者﹐意淫於外﹐入房太甚﹐宗筋施縱﹐發爲筋痿﹐及爲白淫﹐故下經曰﹕筋痿者生於使內。

﹝思想所愛之色﹐不知窮已﹐無涯之心﹐不遂所願﹐淫外心深﹐入房太甚﹐遂令陰器施縱也。陰爲諸筋之宗﹐故宗筋傷則爲筋痿﹐婦人發爲白淫。經曰者﹐已說之經﹐引之爲證也。使內者﹐亦入房。平按﹕《素問》《甲乙》施作弛﹐生於使內作生於肝使內也。﹞有漸於濕﹐以水爲事﹐若有所畱﹐居處相濕﹐肌肉濡漬﹐痺而不仁﹐發爲肉痿﹐故下經曰﹕肉痿者得之濕地。﹝漸﹐漬也。濕處停居相漬﹐致肌肉痺而不仁﹐遂使肉皆痿也﹐名曰肉痿也。平按﹕《甲乙》相濕作傷濕。﹞有所遠行勞倦﹐而逢大熱而渴﹐渴則陽明气內代﹐則熱合於腎﹐腎者水髒也﹐今水者不勝火﹐則骨枯而髓虛﹐故足不任身﹐發爲骨痿﹐故下經曰﹕骨痿生於大熱也。﹝勞倦逢於大熱﹐渴則陽明內代者﹐陽明主谷﹐其气熱盛﹐復有外熱來加﹐陽明之脈內卽代絕﹐內外熱盛﹐下合水腎﹐水不勝火﹐故骨枯髓竭。骨枯髓竭﹐故足不任身﹐發爲骨痿。平按﹕《素問》《甲乙》內代作內伐。《素問》合於腎作捨於腎。《甲乙》髓虛作髓空﹐發爲骨痿作熱發爲骨痿。﹞問曰﹕何以別之﹖﹝五臟痿有外內﹐何候知其別異也。﹞曰﹕肺熱者﹐色白而毛敗﹔﹝白是肺色。毛﹐肺之所主也。﹞心熱者﹐色赤而絡脈溢﹔﹝赤是心色。絡脈﹐心之所主也。絡脈脹見爲溢也。平按﹕《甲乙》赤作靑。﹞肝熱者﹐色蒼而爪枯﹔﹝蒼﹐靑也。靑爲肝色。爪﹐肝所主也。﹞脾熱﹐色黃而肉濡動﹔﹝黃爲脾色。肉﹐脾所主也。平按﹕《素問》《甲乙》濡作蠕。﹞腎熱者﹐色黑而齒。﹝當爲槁﹐色黑齒枯槁也。黑爲腎色。齒﹐腎所主也。故毛敗﹑脈溢﹑爪枯﹑肉濡動﹑齒槁者﹐卽知五臟熱痿也。平按﹕《素問》《甲乙》作槁。﹞問曰﹕如夫子言可矣﹐論言治痿者獨取陽明何也﹖曰﹕陽明者﹐五臟六腑之海也﹐主潤宗筋。宗筋者﹐束骨肉而利機關。衝脈者﹐經之海也﹐主滲灌溪谷﹐與陽明合於筋陰﹐總宗筋之會﹐會於气街﹐而陽明爲之長﹐皆屬於帶脈而絡於督脈﹐故陽明虛則宗筋縱﹐帶脈不引﹐故足痿不用。

﹝陽明胃脈﹐胃主水谷﹐流出血气﹐以資五臟六腑﹐如海之資﹐故陽明稱海。從於臟腑流出﹐行二十八脈﹐皆歸衝脈﹐故稱衝脈爲經脈之海。是爲衝脈﹐以陽明水谷之气﹐與帶脈督脈相會﹐潤於宗筋﹐所以宗筋能管束肉骨而利機關。宗筋者﹐足太陰﹑少陰﹑厥陰三陰筋﹐及足陽明筋﹐皆聚陰器﹐故曰宗筋﹐故陽明爲長。若陽明水穀气虛者﹐則帶脈不能控引於足﹐故足痿不用也。平按﹕《素問》《甲乙》束骨肉﹐無肉字﹔經之海作經脈之海﹐本書《帶脈》篇同﹔筋陰作「宗筋陰陽」四字。气街《甲乙》作气沖。﹞

黃帝曰﹕治之柰何﹖答曰﹕各補其滎而通其輸﹐調其虛實﹐和其逆順﹐則宗筋脈骨肉﹐各以其時受日﹐則病已矣。黃帝曰﹕善。﹝五臟熱痿﹐皆是陰虛﹐故補五臟陰經之滎。陰滎﹐水也。陰輸是木﹐少陽也。故熱痿通其輸也。各以其時者﹐各以其時受病之日調之皆愈也。平按﹕輸《素問》《甲乙》作兪﹐筋脈上無則宗二字﹐受日作受月﹐王冰注云「時受月﹐謂受气時月﹐如肝王甲乙﹐心王丙丁之類﹐皆王气法。」不若此注之明顯。﹞

卷第二十五﹟傷寒

瘧解

平按﹕此篇自篇首至末﹐見《素問》卷十第三十五《瘧論》篇﹐又見《甲乙經》卷七第五﹐又見《靈樞》卷十二第七十九《歲露論》﹐又見《巢氏病源》卷十一《瘧病諸候》﹐惟編次稍異。

黃帝問於岐伯曰﹕夫瘧者﹐皆生於風﹐其蓄作有時何也﹖﹝者﹐有云二日一發名瘧﹐此經但夏傷於暑至秋爲病﹐或云瘧﹐或但云瘧﹐不必日發間日以定也﹐俱應四時其形有異以爲耳。因腠理開發﹐風入不泄﹐藏蓄合於四時﹐而發日之辰又異﹐其故何也﹖平按﹕《素問》巢氏作。《素問》新校正云「按《甲乙經》云﹕夫瘧疾皆生於風﹐其以日作以時發何也﹖與此文異。《太素》同今文。」並自者有云至以爲耳﹐全引楊注﹐惟注中俱應四時作但應四時。又注者下袁刻脫有云二字。巢氏作「瘧者﹐夏傷於暑也﹐其病秋則寒甚﹐冬則寒輕﹐春則惡風﹐夏則多汗者﹐然其蓄作有時。」﹞岐伯曰﹕瘧之始發﹐先起於豪毛﹐伸欠乃作寒﹐寒鼓頷﹐腰脊痛﹐寒去則外內皆熱﹐頭如破﹐渴欲飲。﹝寒瘧發狀﹐凡有七別﹕一起豪毛謂毛立﹐二爲伸欠﹐三爲寒﹐四腰脊痛﹐五內外熱﹐六頭痛甚﹐七渴飲水。寒瘧之狀﹐有斯七別也。平按﹕豪毛《素問》《甲乙》作毫毛﹐巢氏作毫末﹐寒二字俱不重。《素問》《甲乙》脊下有俱字。渴欲飲《素問》作渴欲冷凍飲料﹐《甲乙》作渴欲飲水﹐巢氏作頭痛而渴欲飲。﹞

黃帝曰﹕何气使然﹖願聞其道。﹝請問寒瘧發之所以也。﹞岐伯曰﹕陰陽上下交爭﹐虛實更作﹐陰陽相移也。陽並於陰﹐則陰實而陽明虛﹐陽明虛則寒鼓頷﹐巨陽虛則腰脊頭項痛﹐三陽俱虛﹐陰气勝﹐陰气勝則骨寒而痛﹐寒生於內﹐故中外皆寒。﹝寒气藏於腸胃之外﹐皮膚之內﹐捨於營气﹐至於春時﹐陰陽交爭﹐更勝更衰﹐故虛實相移也。三陽俱並於陰﹐則三陽皆虛﹐虛爲陰乘﹐故外寒。陰气彊盛﹐盛故內寒。內外俱寒﹐湯火不能溫也。平按﹕腰脊《素問》﹑巢氏作腰背。﹞陽盛則外熱﹐陰虛則內熱﹐外內皆熱﹐則喘而渴欲飲。﹝陰極則陽盛﹐陽盛則外熱。陰極則陰虛﹐陰虛則陽乘﹐故內熱。外內俱熱﹐甚於栗炭﹐冰水不能涼﹐故渴而欲飲也。平按﹕欲飲《素問》《甲乙》作故欲冷凍飲料。﹞此得之夏傷於暑﹐熱气盛﹐藏於皮膚之內﹐腸胃之外﹐此營气之所捨也。﹝此言其日作所由也。皮膚之內﹐腸胃之外﹐脈中營气﹐是邪之舍也。平按﹕此得之《素問》《甲乙》作此皆得之。﹞此令人汗出空疏﹐﹝平按﹕汗出空疏﹐《素問》無出字﹐新校正云「全元起本作汗出空疏﹐《甲乙》《太素》並同。」﹞腠理開﹐因得秋气﹐汗出遇風﹐乃得之以浴﹐﹝平按﹕乃得之以浴﹐《素問》乃作及﹐《甲乙》作得浴二字。﹞

水气捨於皮膚之內﹐與衛气並居。衛气者﹐晝日行陽﹐此气得陽而出﹐得陰而內薄﹐是以日作。﹝邪捨營气之中﹐令人汗出﹐開其腠理﹐因得秋气﹐復藏皮膚之內﹐與衛气居。衛晝行於陽﹐夜行於陰﹐邪气與衛俱行﹐以日日而作也。平按﹕晝日行陽《素問》作晝日行於陽夜行於陰﹐《甲乙》同﹐惟晝下無日字。

而出《素問》《甲乙》作而外出。是以上《素問》《甲乙》有內外相薄四字。﹞黃帝曰﹕其間日而作何也﹖岐伯曰﹕其气之舍瀉﹐內薄於陰﹐陽气獨發﹐陰邪內著﹐陰與陽爭不得出﹐是以間日而作。﹝其邪气因衛入內﹐內薄於陰﹐共陽交爭﹐不得日日與衛外出之陽﹐故間日而作也。平按﹕瀉《素問》《甲乙》作深。注入內下原重內字﹐袁刻脫。交爭下袁刻有「不得出」三字。﹞黃帝曰﹕善。其作日晏與其日早﹐何气使然﹖岐伯曰﹕邪气客於風府﹐循KT而下﹐衛气一日一夜大會於風府﹐其明日﹐日下一節﹐故其作也晏﹐此先客於脊背也﹐每至於風府則腠理開﹐開則邪入﹐邪入則病作﹐此以日作稍益晏者也。其出於風府﹐日下一椎﹐二十一日下至骨﹐﹝因衛气從風府日下﹐故作也晏晚也。﹐丁禮反﹐尾窮骨也。平按﹕《素問》《甲乙》KT作膂﹐一椎均作一節。二十一日《素問》作二十五日。﹞二十二日入於脊內﹐注KT之脈﹐其气上行九日﹐出於缺盆之中﹐其气日髙﹐故日益早。﹝邪與衛气下二十一椎﹐日日作晚﹐至二十二日﹐邪與衛气注於督脈上行﹐气上髙行﹐故其作也早。平按﹕二十二日《素問》作二十六日﹐注KT之脈作注於伏膂之脈。《甲乙》﹑巢氏伏膂作伏衝。《素問》新校正云﹕全元起本二十五日作二十一日﹐二十六日作二十二日﹐《甲乙》《太素》並同。﹞

其內薄於五臟﹐橫連膜原也﹐其道遠﹐其气深﹐其行遲﹐不能與衛气俱行偕出﹐故間日乃作。﹝偕﹐俱也。膜原﹐五臟皆有膜原。其邪气內著五臟之中﹐橫連五臟膜原之輸﹐不能與衛气日夜俱行陰陽﹐隔日一至﹐故間日作也。平按﹕膜原《素問》《甲乙》作募原﹐《素問》新校正云「全元起本募作膜。《太素》﹑巢元方並同﹐《舉痛論》亦作膜原。」又《甲乙》衛气作營气。《素問》偕出作皆出。﹞黃帝曰﹕夫子言衛气每至於風府﹐腠理乃發﹐發則邪入﹐邪入則病作。今衛气日下一節﹐其气之發也不當風府﹐其日作柰何﹖﹝項髮際上風府之空﹐衛气之行﹐日日而至。若下二十一節﹐復上方會風府﹐日作則不相當﹐通之柰何也﹖平按﹕注若下二十一節袁刻作若其下一節。﹞岐伯曰﹕風無常府﹐衛气之所發也﹐必開其腠理﹐气之所捨﹐卽其府髙已。黃帝曰﹕善哉。﹝無常府者﹐言衛气發於腠理﹐邪气捨之﹐卽髙同風府﹐不必常以項髮際上以爲府也。故衛气發腠理﹐邪捨之處﹐其病日作也。平按﹕《素問》岐伯曰下有「此邪气客於頭項循膂而下者也﹐故虛實不同﹐邪中異所﹐則不得當其風府也。故邪中於頭項者﹐气至頭項而病﹔中於背者﹐气至背而病﹔中於腰脊者﹐气至腰脊而病﹔中於手足者﹐气至手足而病。衛气之所在﹐與邪气相合﹐則病作。」故八十八字。新校正云「全元起本及《甲乙》《太素》自此邪客於頭項至下則病作故八十八字並無。」气之所捨卽其府髙已《素問》作邪气之所合則其府也﹐新校正云﹕《甲乙》﹑巢元方則其府也作其病作。﹞

黃帝曰﹕夫風之與瘧也﹐相似同類﹐而風獨常在﹐而瘧得有休者﹐何也﹖﹝因腠理開﹐風入髒內﹐至時而發﹐名之爲瘧。然則風之與瘧﹐異名同類﹐其瘧日有休時﹐風府常在未愈﹐其意何也﹖平按﹕有休者《素問》《甲乙》作有時而休者。﹞岐伯曰﹕經畱其處﹐衛气相順﹐經絡沈以內薄﹐故衛畱乃作。﹝經絡停畱之處﹐衛气過之﹐經脈與衛气相順﹐故經脈內薄停處﹐衛气亦畱﹐衛气與風畱處發動爲瘧﹐所以其風常在﹐瘧有休作也。﹞

平按﹕經畱其處《素問》作風气畱其處﹐《甲乙》作風气常畱其處。衛气相順《素問》《甲乙》作「故常在瘧气隨」六字。沈以內薄《甲乙》作次而內傳。故衛畱乃作《素問》《甲乙》作故衛气應乃作。袁刻畱作气。

卷第二十五﹟傷寒

三瘧

平按﹕此篇自篇首至末﹐見《素問》卷十第三十五《瘧論》篇﹐與上編相接﹐又見《甲乙經》卷七第五﹐又見《巢氏病源》卷十一《瘧病諸候》﹐惟編次先後略異。

黃帝曰﹕瘧先寒後熱何也﹖岐伯曰﹕夏傷於大暑﹐汗大出﹐腠理開發﹐因遇夏淒滄之小寒﹐寒迫之﹐﹝平按﹕小寒寒迫之《素問》作水寒二字﹐新校正云﹔「《甲乙》《太素》水寒作小寒迫之。」據此﹐則本書下寒字疑衍。﹞藏於腠理皮膚之中﹐秋傷於風﹐病盛矣。夫寒者陰气也﹐風者陽气也﹐先傷於寒而後傷於風﹐故先寒而後熱。﹝夏遇小寒﹐藏於腠理皮膚之中﹐至秋復傷於風。先遇於寒﹐故先寒也。後傷於風﹐故後熱。

此爲寒瘧也。平按﹕病盛矣《素問》《甲乙》作則病成矣。後熱下《素問》《甲乙》有「病以時作﹐名曰寒瘧」八字。﹞黃帝曰﹕先熱而後寒何也﹖岐伯曰﹕此先傷於風而後傷於寒﹐故先熱而後寒﹐亦以時作﹐名曰溫瘧。其但熱而不寒﹐陰气絕﹐陽气獨發﹐則少气煩﹐手足熱而欲歐﹐名曰癉瘧。﹝此二種瘧﹐略示所由﹐廣解在下。平按﹕《素問》《甲乙》絕上有先字﹐歐作嘔。《素問》煩作煩冤。﹞黃帝曰﹕夫經言有餘者瀉之﹐不足者補之。今熱爲有餘﹐寒爲不足。夫瘧之寒也﹐湯火不能溫也﹐及其熱也﹐冰水不能寒也﹐此皆有餘不足之類也。當是時﹐良工不能止也﹐必須其時自衰﹐﹝平按﹕《素問》作必須其自衰﹐《甲乙》作必待其自衰。﹞乃刺之﹐其故何也﹖願聞其說。岐伯曰﹕經言無刺之气﹐無刺渾渾之脈﹐無刺漉漉之汗﹐故其爲病逆不可治。﹝此言病發盛時﹐不可取也。平按﹕之气﹐气字《素問》《甲乙》作熱﹐新校正云「全元起本及《太素》熱作气。」﹞夫瘧之始發也﹐陽气並於陰﹐當是之時﹐陽虛而陰盛﹐外無气﹐故先寒。陰气逆極﹐則復出之陽﹐陽與陰復並於外﹐則陰虛而陽實﹐故熱而渴。夫瘧气者﹐並於陽而陽勝﹐並於陰則陰勝﹐陰勝則寒﹐陽勝則熱。瘧﹐風寒气也﹐不常﹐病極則復至。﹝平按﹕「瘧﹐風寒气也﹐不常﹐病極則復至。」《素問》作「瘧者﹐風寒之气不常也﹐病極則復。」王注云「復﹐謂復舊也。言其气發至極﹐還復如舊。」至字連下文病之發也作句。新校正云「《甲乙》作瘧者﹐寒風之暴气不常﹐病極則復至。全元起本及《太素》作瘧﹐風寒气也﹐不常﹐病極則復至。至字連上句﹐與王氏之意異。」﹞病之發也如火熱﹐風雨不可當也。故經言曰﹕方其盛時﹐勿敢必毀﹐因其衰也﹐事必大昌。此之謂也。﹝此言取其衰時有益者也。平按﹕《素問》《甲乙》熱字上有之字﹐下有如字﹐盛時下無勿敢二字。新校正云「《太素》作勿敢必毀。」與此同。﹞夫瘧之未發也﹐陰未並陽﹐陽未並陰﹐因而調之﹐眞气得安﹐邪气乃已﹐故工不能治其已發﹐爲其气逆也。﹝此言取其未病之病﹐未盛之時也。平按﹕《素問》《甲乙》邪气乃已作邪气乃亡﹐別本亦作亡。﹞

黃帝曰﹕善。工之柰何﹖早晏何如﹖﹝晏﹐晚也。療瘧之要﹐取之早晚何如也﹖平按《素問》任務攻。﹞岐伯曰﹕瘧之且發﹐陰陽之且移也﹐必從四末始﹐陽以傷﹐陰從之﹐故先其時﹐堅束其處﹐令邪气不得入﹐陰气不得出﹐後見之在孫絡﹐盛堅而血者皆取之﹐此直往而取﹐未得並者也。﹝此言療之在早﹐不在於晚也。夫瘧之作也﹐必內陰外陽﹐相入相並相移乃作。四肢爲陽﹐臟腑爲陰。瘧之將作﹐陽從四肢而入﹐陰從臟腑而出﹐二气交爭﹐陰勝爲寒﹐陽勝爲熱。療之二气未並之前﹐以繩堅束四肢病所來處﹐使二气不得相通﹐必邪見孫絡﹐皆刺去血﹐此爲要道也。陽以傷者﹐陽虛也。陰從之者﹐陰並也。

平按﹕《素問》《甲乙》陽以傷﹐以作已﹔後見之作審候見之。直往《素問》作眞往﹐新校正云「眞往《甲乙》作其往﹐《太素》作直往。」﹞黃帝曰﹕病不發﹐其應何如﹖﹝瘧病有休有作﹐其應何气也﹖平按﹕《素問》《甲乙》病作瘧。﹞岐伯曰﹕瘧气者﹐必更盛更虛﹐隨气所在。病在陽則熱﹐脈躁﹔在陰則寒﹐脈靜﹔極則陰陽俱衰﹐衛气相離﹐則病得休﹔衛气集﹐則復病。﹝瘧气不與衛气聚﹐故得休止。若瘧气居衛﹐與衛气聚者﹐則其病復作。故病不發者﹐不與陰陽相並故也。平按﹕隨气所在《素問》作當气之所在也。﹞黃帝曰﹕時有間二日或至數日發﹐或渴或不渴﹐其故何也﹖﹝夫瘧之作﹐遲數不同。或不間日﹐謂一日一發也。或有間日﹐隔日而發也。或間二日﹐三日一發也。

或至數日一發﹐四日以去有一發也。諸間二日以去溫瘧﹐人多不識﹐不以爲瘧﹐宜審察之﹐以行補瀉也。﹞岐伯曰﹕其間日者﹐邪气與衛气客於六腑﹐而時相失﹐不能相得﹐故休數日乃作。﹝瘧气衛气俱行﹐行至六腑﹐穀气有時盛衰﹐致令二气相失﹐數日乃得一集﹐集時卽發﹐故至數日乃作也。平按﹕而時相失《素問》作而有時相失﹐《甲乙》作而相失。﹞瘧者﹐陰陽更勝﹐或甚或不甚﹐或渴或不渴。﹝陰盛寒甚不渴﹐陽勝熱甚故渴也。平按﹕或渴上《素問》《甲乙》有故字。﹞黃帝曰﹕論言夏傷於暑﹐秋必瘧﹐今瘧不必應何也﹖﹝夏傷於暑﹐秋必瘧。今瘧之發﹐不必要在秋時﹐四時皆發﹐其故何也﹖平按﹕《甲乙》無論言二字。瘧《素問》作病瘧﹐新校正云「按《生气通天論》並《陰陽應象大論》俱作瘧。」注不必要在秋時﹐要字袁刻作應﹐亦通。﹞岐伯曰﹕此應四時者也。其病異形者﹐反四時者也。﹝或夏傷於暑﹐或冬傷於寒﹐以爲瘧者﹐至其發時﹐皆應四時﹐但病形異也。﹞其俱以秋病者寒甚﹐以冬病者寒不甚﹐以春病者KT風﹐以夏病者多汗。﹝KT﹐於路反﹐畏KT也。言同傷寒暑﹐俱以四時爲瘧也。秋三月時﹐陰气得勝﹐故熱少寒甚也。冬三月時﹐陽生陰衰﹐故熱多寒少也。春三月時風甚﹐故惡風也。夏三月時溫熱甚﹐故多汗也。平按﹕《素問》《甲乙》無俱字﹐KT均作惡。﹞黃帝曰﹕夫溫瘧與寒瘧各安捨﹖捨何髒﹖﹝問寒溫二瘧所居之髒也。平按﹕《素問》夫下有病字﹐各安捨捨何髒作而皆安捨捨於何髒﹐《甲乙》作其在何髒。﹞岐伯曰﹕溫瘧者﹐得之冬中風﹐寒气藏於骨髓之中﹐﹝平按﹕寒下《甲乙》﹑巢氏重寒字。﹞至春則陽气大發﹐邪气不得出﹐因遇大暑﹐腦髓鑠﹐脈內銷澤﹐﹝平按﹕邪气不得出《甲乙》作不能出﹐《素問》作不能自出。脈肉銷澤《素問》《甲乙》作肌肉消﹐巢氏作脈肉消釋。﹞腠理發泄﹐因有所用力﹐邪气與汗偕出﹐﹝平按﹕因《素問》《甲乙》作或﹐偕作皆。﹞此病藏於腎﹐其气先從內出之於外﹐如是則陰虛而陽盛﹐則病矣﹐衰則气復反入﹐入則陽虛﹐陽虛則寒矣﹐故先熱而後寒﹐名曰溫瘧。﹝此言溫瘧所捨之髒﹐謂冬三月時﹐因腠理開﹐得大寒气深入﹐至於骨髓﹐藏於腎中﹐至春陽气𨿽發﹐亦不能出﹐在內銷於腦髓﹐銷澤脈肉﹐發泄腠理﹐有因用力汗出﹐其寒气從內與汗俱出﹐是則陰虛﹐陰虛陽乘﹐內盛爲熱﹐故先熱也﹔熱極復衰﹐反入於內﹐外陽復虛﹐陽虛陰乘爲寒﹐所以後寒﹐故曰溫瘧也。平按﹕則病矣《素問》作陽盛則熱矣﹐《甲乙》作陽盛則熱衰矣。又注陽虛陰乘﹐別本無陽虛二字。﹞黃帝曰﹕癉瘧者何如﹖岐伯曰﹕癉瘧者﹐肺之素有熱气盛於身﹐厥逆上﹐中气實而不外泄﹐因有所用力﹐腠理開﹐風寒舍於皮膚之內﹐分肉之間而發﹐發則陽气盛﹐气盛而不衰﹐則病矣。﹝癉﹐熱也。素﹐先也。人之肺中﹐先有熱气﹐發於內熱﹐內熱盛而不衰﹐以成癉瘧之病也。平按﹕肺之素有熱﹐《素問》《甲乙》無之字﹐巢氏素作系。厥逆上《素問》作厥逆上衝﹐巢氏作上下。﹞其气不反之陰﹐故但熱不寒﹐寒气內藏於心﹐而外舍分肉之間﹐令人銷鑠脫肉﹐故命曰癉瘧。黃帝曰﹕善哉。﹝爲寒气所發熱气﹐不反之陰﹐故但熱不寒。神引寒气藏心﹐而捨分肉之間﹐故能銷鑠脫肉﹐令人瘦瘠。然則無寒獨熱﹐故曰癉瘧也。平按﹕不反之陰《素問》作不及於陰﹐新校正云「全元起本及《太素》作不反之陰﹐巢元方作不及之陰。」寒气﹐寒字《素問》《甲乙》不重。銷鑠《素問》作消爍﹐《甲乙》作消鑠﹐巢氏同。﹞

卷第二十五﹟傷寒

十二瘧

平按﹕此篇自足太陽瘧至末﹐見《素問》卷十第三十六《刺瘧》篇。篇首瘧而不渴至爲五十九刺﹐《素問﹟刺瘧》篇編次在後。又自篇首至末﹐見《甲乙經》卷七第五﹐又見《巢氏病源》卷十一《瘧病諸候》﹐惟編次小異。

黃帝曰﹕瘧而不渴﹐間日而作﹐柰何﹖岐伯曰﹕瘧而不渴﹐間日而作﹐刺足太陽﹔渴而間日作﹐刺足少陽。溫瘧者﹐汗不出﹐爲五十九刺。﹝足太陽在陰主水﹐故不渴間日發也。足少陽在陽﹐故渴而間日作也。此二皆寒瘧也。溫瘧﹐傷寒所爲﹐故汗不出﹐以五十九刺也。平按﹕自黃帝曰瘧而不渴至岐伯曰﹐《素問》《甲乙》無此十六字。

刺足太陽﹐《甲乙經》云「《九卷》曰取足陽明﹐《素問》刺太陰。」今本《素問》作刺足太陽﹐新校正云「《九卷》云﹕刺足陽明。《太素》同。」刺足少陽﹐《甲乙經》云「《九卷》曰取手少陽﹐《素問》刺足少陽。」今本《素問》作刺足少陽﹐新校正云「《九卷》云﹕刺手少陽。《太素》同。」據新校正所引﹐則《太素》與《九卷》同﹐與《素問》異。今本書云刺足太陽﹐刺足少陽﹐與《九卷》異﹐與《素問》同。又檢今本《靈樞﹟雜病》篇云「瘧不渴﹐間日而作﹐取足陽明﹔渴而日作﹐取手陽明。」再檢本書卷三十《刺瘧節度》篇﹐與《靈樞》同﹐與《甲乙》《素問》新校正所引亦不盡同﹐與本篇所云刺太陽刺足少陽亦異。細玩楊注本篇云此二皆寒瘧﹐《刺瘧節度》篇云取所主輸﹐故不盡同也。﹞足太陽瘧﹐令人腰痛頭重﹐寒從背起﹐先寒後熱渴﹐渴止汗出﹐難已﹐日刺中出血。﹝足太陽脈從頭下背下腰﹐邪客之故寒從背起。《明堂》足太陽合委中﹐療經瘧﹐狀與此同也。平按﹕「渴﹐渴止汗出」《素問》作「然﹐熱止汗出」﹐新校正云「全元起本﹑《甲乙經》《太素》﹑巢元方並作先寒後熱渴﹐渴止汗出。」與本書合。日刺中﹐《素問》﹑巢氏無日字﹐《甲乙》作「間日作﹐刺中」。﹞足少陽瘧﹐令人身體解﹐寒不甚﹐熱不甚﹐惡見人﹐見人心惕惕然﹐熱多汗﹐汗出甚﹐刺足少陽。﹝足少陽脈羈終身之支節﹐故此脈病身體解。足少陽與厥陰合﹐故寒熱俱不甚﹐惡見人也。若熱多﹐卽汗出甚也﹐可取足少陽風池﹑丘墟等穴也。平按﹕解巢氏作解倦。《甲乙》無「熱不甚」三字。汗字《素問》《甲乙》﹑巢氏均不重﹐疑衍。﹞足陽明瘧﹐令人先寒﹐灑淅灑淅﹐寒甚久乃熱﹐熱去汗出﹐喜見日月光火气乃快然﹐刺陽明跗上。﹝足陽明兩陽合明﹐故汗出﹐喜見日月光明﹐見之快心也。足跗上﹐足陽明脈行也。平按﹕灑巢氏作﹐日下無月字。《素問》刺下有足字。《甲乙》跗上下有「及調衝陽」四字。巢氏作刺足陽明腳膚上。﹞足太陰瘧﹐令人不樂﹐好太息﹐不嗜食﹐多寒熱汗出﹐病至則喜歐﹐歐已乃衰﹐卽取之。﹝足太陰脈從胃別上膈﹐注心中﹐故瘧令人不樂﹐好太息也。脾胃主食﹐故脾脈病不嗜食。其脈入腹屬脾絡胃﹐上膈挾咽﹐故病將極喜歐。歐已乃衰時﹐卽宜取之也。平按﹕《甲乙》多寒熱作多寒少熱。歐《素問》《甲乙》﹑巢氏並作嘔。取之下《甲乙》有足太陰三字。﹞足少陰瘧﹐令人吐歐﹐甚多寒熱﹐熱多寒少﹐欲閉戶而處﹐其病難已。﹝足少陰脈貫肝膈入肺中﹐從肺出絡心﹐注胸中﹐故足少陰瘧﹐令人吐歐﹐甚則寒熱俱多於餘經瘧。其足少陰爲陽乘之﹐故熱多寒少。以其腎陰脈傷﹐故欲閉戶而處﹐病難已也。平按﹕《甲乙》作嘔吐甚多寒少熱﹐巢氏作久寒熱。難已下《甲乙》有取太溪三字。﹞足厥陰瘧﹐令人腰痛﹐少腹滿﹐小便不利﹐如癃狀﹐非癃已﹐數小便﹐意恐懼﹐气不足﹐腸中邑邑﹐刺足厥陰。﹝足厥陰脈環陰器抵少腹﹐故腰痛少腹滿小便不利如癃。癃﹐淋也﹐小便不利如淋也。其脈屬肝絡膽﹐膽爲足厥陰府﹐故膽傷﹐恐懼气不足﹐腸中邑邑也。可刺足厥陰五輸﹑中封等穴也。平按﹕非癃已《素問》《甲乙》作非癃也﹐巢氏作非癃狀也。數小便意《素問》作數便意﹐新校正云「《甲乙》數便意三字﹐作數噫二字。」邑邑《素問》《甲乙》﹑巢氏並作悒悒。﹞肺瘧者﹐令人心寒﹐寒甚熱間﹐喜驚如有見者﹐刺手太陰﹑陽明。﹝以上言經病爲瘧﹐以下言髒病瘧。肺以逼心﹐故肺病﹐心寒喜驚﹐妄有所見。宜取肺之臟腑表裏之脈也。平按﹕喜驚如有見者《素問》《甲乙》作善驚如有所見者﹐巢氏作如是有見者。﹞心瘧者﹐令人煩心﹐甚欲得淸水及寒多﹐寒不甚﹐熱甚﹐刺手少陰。﹝心中煩熱﹐故欲得冷水及欲得寒。以其是陽﹐得寒發熱﹐故使得寒多也﹐其寒不甚﹐其熱甚也。心經手少陰受病﹐遂令心煩﹐非心受病。人心有神﹐不可多受邪气﹐非脈不受邪也﹐故令煩心。療在手少陰少海之穴也。平按﹕及寒多寒不甚熱甚《素問》作反寒多不甚熱六字﹐新校正云「《太素》云﹕欲得淸水及寒多﹐寒不甚﹐熱甚。」與此同。《甲乙》作「寒多不甚熱」﹐巢氏作「乃寒多﹐寒不甚熱」。﹞肝瘧﹐令人色倉倉然﹐太息﹐其狀若死者﹐刺足厥陰見血。﹝肝瘧病甚則正色見﹐故倉倉然也。倉﹐靑也。病甚气奔﹐故太息出之。可取肝之經絡﹐見血得愈也。平按﹕倉倉《素問》《甲乙》﹑巢氏均作蒼蒼。《甲乙》無太息二字。﹞脾瘧﹐令人疾寒﹐腹中痛﹐熱則腸中鳴﹐已汗出﹐刺足太陰。﹝脾脈足太陰脈屬脾絡胃連腸﹐以穀气盛﹐故寒疾腹痛腸鳴。可取脾之經脈大都﹑公孫﹑商丘等穴也。

平按﹕《素問》無疾字﹐《甲乙》作病字。﹞腎瘧﹐令人灑灑﹐腰脊痛宛轉﹐大便難﹐目詢詢然﹐手足寒﹐刺足太陽﹑少陰。﹝詢﹐請也﹐謂有詢請﹐舉目求之。詢詢﹐舉目視專也。灑音洗﹐謂惡寒也。腎脈貫脊屬腎絡膀胱﹐故腰脊痛宛轉﹐大便難也。其脈從腎上貫肝膈﹐肝脈入目﹐故詢詢然。又或爲眩﹐腎腑膀胱足太陽脈起目內﹐故令目眩也。足少陰太陽上連手之少陰太陽﹐故手足寒也。取此腎之臟腑二脈也。平按﹕灑灑下《素問》有然字﹐《甲乙》作然。目詢詢然《素問》《甲乙》作目然﹐巢氏作目眩然。﹞胃瘧﹐令人疸病也﹐喜饑而不能食﹐食而支滿腹大﹐刺足陽明﹑太陰橫脈出血。﹝疸音旦﹐內熱病也。胃受飲食﹐飲食非理﹐致有寒熱﹐故胃有瘧也。胃脈足陽明屬胃絡脾﹐故胃中熱﹐喜饑不能食﹐腹滿也。足陽明大絡﹐卽大橫脈也。平按﹕疸病《素問》《甲乙》﹑巢氏均作且病﹐新校正云「《太素》且病作疸病。」《素問》喜作善﹐《甲乙》作寒善。﹞瘧以發﹐身方熱﹐刺跗上動脈﹐開其空立寒。﹝以前諸瘧中﹐溫瘧將欲熱時﹐可刺足跗上動脈。動脈卽衝脈﹐爲五臟六腑之海﹐故刺之以療十二瘧也。開空者﹐搖大其穴﹐熱去立寒也。或寒衰方熱也。平按﹕空下《素問》有出其血三字﹐《甲乙》有出血二字。﹞瘧方欲寒﹐刺手陽明﹑太陰﹐足陽明﹑太陰。﹝以前諸瘧之中﹐寒瘧可刺手足陽明太陰。手陽明脈商陽﹑三間﹑合谷﹑陽溪﹑偏歷﹑溫澑﹑五里等﹐足陽明神庭﹑開明﹑天樞﹑解溪﹑衝陽﹑陷谷﹑厲兌等﹐手太陰列缺﹑太泉﹑少商﹐足太陰大都﹑公孫﹑商丘等穴。或熱衰方寒也。平按﹕諸瘧上《素問》有瘧脈滿大至則失時也八十九字﹐本書在第三十卷

《刺瘧節度》篇﹐新校正云「詳自瘧脈滿大至則失時也﹐全元起本在第四卷

中﹐王氏移續於此。」本書無此八十九字﹐則《素問》爲王氏所移益信。﹞諸瘧而脈不見者﹐刺十指間見血﹐血去必已﹐先視身之熱赤如小豆者盡取之。﹝十二種瘧各有絡脈見者﹐根據刺去之。若絡不見﹐足陰陽脈﹐刺足十趾間﹐手陰陽脈不見﹐刺手十指間﹐皆出血必已。又諸瘧將衰﹐身上有如赤小豆結起者﹐皆刺去之也。平按﹕《甲乙》而脈不見﹐而作如。赤上《素問》《甲乙》無熱字。﹞十二瘧者﹐其發各不同時﹐察其病形﹐以知其何脈之病也。先其病發時﹐如食項而刺之﹐﹝此言通療十二種瘧﹐並於瘧未發先一食之頃﹐刺之必已。﹞一刺則衰﹐二刺則知﹐三刺則已﹔﹝一刺病衰﹐病患未覺有愈﹔二刺知愈﹐其病未盡﹔三刺病气都盡也。﹞不已﹐刺舌下兩脈出血﹔不已﹐刺中盛經出血﹔有刺項以下夾脊者﹐必已。舌下兩脈者﹐廉泉也。﹝如前刺之不已﹐可變法刺﹐凡有三刺﹕一刺舌下足少陰脈﹑任脈廉泉之穴﹔二刺內委中﹐檢無中﹐或可刺於內穴委中之中﹐足太陽盛經出血﹔三刺項下夾脊足太陽大杼﹑等穴。平按﹕《素問》《甲乙》有刺項以下作又刺項已下。注內穴﹐內字袁刻作中。﹞刺瘧者﹐必先問其病之所先發者﹐先刺之。﹝先問者﹐問其瘧發之先﹐欲療其始﹐問而知之也。

平按﹕必先問﹐先字袁刻脫。﹞頭先痛及重﹐先刺頭上﹐﹝先取督脈神庭﹑上星﹑囟會﹑百會等穴。﹞及兩頜兩眉間出血。﹝兩頜眉間取絡出血。平按﹕兩頜《素問》《甲乙》均作兩額。﹞先項背痛者﹐先刺之。﹝先起項及背者﹐先刺項及背療瘧之處也。﹞先腰脊痛者﹐刺中出血。﹝刺委中之也。﹞先手臂痛者﹐先刺陰陽十指間。﹝手錶裏陰陽之脈﹐十指之間也。平按﹕《素問》《甲乙》陰陽十指間作手少陰陽明十指間﹐新校正云「別本作手陰陽﹐全本亦作手陰陽。」﹞先足痛者﹐先刺足陽明十趾間出血。

﹝足陽明爲三陽之長﹐故刺足十趾間出血﹐皆稱足陽明也。平按﹕《素問》《甲乙》作脛。﹞風瘧之發﹐則汗出惡風﹐刺三陽經背輸之血。﹝此風瘧狀也。風瘧候手足三陽經之背輸﹐有瘧於穴處取之。平按﹕之發《素問》作瘧發。《甲乙》三陽上有足字。﹞

痛甚﹐按之不可﹐名曰髓﹐以﹐絕骨出其血﹐立已。身體小痛﹐刺之諸陰之井﹐毋出血﹐間日一刺。﹝人足痛﹐按之不可﹐名曰髓之病。可以﹐出血也。

五臟諸陰之井起於木﹐宜取勿出血也。有本髓爲體。平按﹕髓下《素問》有病字﹐《甲乙》作肘髓病。以絕骨《素問》《甲乙》作以鍼鍼絕骨。《素問》刺之﹐之字作至陰二字。﹞

卷第二十六﹟寒熱

寒熱厥

平按﹕此篇自篇首至末﹐見《素問》卷十二第四十五《厥論》篇﹐又見《甲乙經》卷七第三﹐又見《巢氏病源》卷十二《冷熱病諸候﹟寒熱厥候》篇﹐惟編次前後略異。

黃帝問於岐伯曰﹕厥之寒熱者何也﹖﹝夫厥者﹐气動逆也。气之失逆﹐有寒有熱﹐故曰厥寒熱也。九月反﹐逆气。平按﹕注气之失逆﹐袁刻之作動。﹞岐伯曰﹕陽气衰於下﹐則爲寒厥﹔陰气衰於下﹐則爲熱厥。﹝下﹐謂足也。足之陽气虛也﹐陰气乘之足冷﹐名曰寒厥。足之陰气虛也﹐陽气乘之足熱。名曰熱厥也。﹞黃帝曰﹕熱厥之爲熱也﹐必起足下何也﹖﹝寒熱逆之气﹐生於足下﹐令足下熱﹐不生足上何也﹖﹞岐伯曰﹕陽起於五趾之表﹐集於足下而熱於足心﹐故陽勝則足下熱。﹝五趾表者﹐陽也。足心者﹐陰也。

陽生於表﹐以溫足下。今足下陰虛陽勝﹐故足下熱﹐名曰熱厥也。平按﹕陽起於五趾之表《素問》作陽气起於足五趾之表﹐新校正云「《甲乙》陽气起於足作走於足﹐起當作走。」今本《甲乙》仍作起。按足之三陽﹐從頭走足﹐自以走字爲允。又《素問》《甲乙》表下有陰脈者三字﹔而熱﹐熱字作聚﹐巢氏亦作聚。注表者﹐者字袁刻脫。今足下﹐今字袁刻作令。﹞黃帝曰﹕寒厥之爲寒也﹐必從五趾始﹐上於膝下何也﹖岐伯曰﹕陰气起於五趾之裏﹐集於膝下而聚於膝上﹐故陰气勝﹐則從五趾至膝上寒﹐其寒也﹐不從外﹐皆從內寒。黃帝曰﹕善。﹝五趾裏﹐陰也。膝下至於膝上﹐陽也。今陽虛陰勝之﹐故膝上下冷也。膝上下冷﹐不從外來﹐皆從五指之裏﹐寒气上乘冷也。平按﹕必從﹐必字袁刻脫。始上於膝下《素問》《甲乙》作而上於膝者。又《素問》皆從內寒﹐寒作也﹐《甲乙》無寒字﹐巢氏作皆從內寒﹐與本書同。﹞

黃帝曰﹕寒厥何失而然﹖﹝厥﹐失也。寒失之气﹐何所失逆﹐致令手足冷也﹖﹞

岐伯曰﹕前陰者﹐宗筋之所聚也﹐太陰陽明之所合也。春夏則陽气多而陰气衰﹐秋冬則陰气盛而陽气衰。﹝大便處爲後陰﹐陰器爲前陰也。宗﹐總也。人身大筋總聚以爲前陰也。手太陰脈絡大腸﹐循胃口﹐足太陰脈絡胃﹐手陽明脈屬大腸﹐足陽明脈屬胃﹐手足陰陽之脈﹐皆主水谷﹐共以水谷之气﹐資於諸筋﹐故令足太陰﹑足少陰﹑足厥陰﹑足陽明等諸脈聚於陰器﹐以爲宗筋﹐故宗筋太陰陽明之所合也。春夏爲陽﹐故人足陽明春夏气盛﹔秋冬爲陰﹐故人足太陰秋冬气盛也。平按﹕前陰者宗筋之所聚《甲乙》作厥陰者眾筋之所聚﹐《素問》新校正云「《甲乙》作厥陰者眾筋之所聚。全元起雲﹕前陰者﹐厥陰也。與王注異﹐亦自一說。」巢氏陰上無前字。陽气多﹐多字原抄不全﹐《素問》《甲乙》﹑巢氏均作多﹐袁刻作盛。陰气衰﹐衰字《素問》《甲乙》均作少。﹞此人者質壯﹐以秋冬奪於所用﹐下气上爭﹐未能復﹐精气溢下﹐邪气且從之而上﹐气居於中﹐陽气衰﹐不能滲營其經絡﹐故陽气日損﹐陰气獨在﹐故手足爲之寒。﹝此人﹐謂是寒厥手足冷人也。其人形體壯盛﹐從其所欲﹐於秋冬陽气衰時﹐入房太甚有傷﹐故曰奪於所用。因奪所用﹐則陽气上虛﹐陰气上爭﹐未能和復﹐精气溢泄益虛﹐寒邪之气因虛上乘﹐以居其中﹐以寒居中﹐陽气衰虛。夫陽气者﹐衛气也。衛气行於脈外﹐滲灌經絡以營於身﹐以寒邪居上﹐衛气日損﹐陰气獨用﹐故手足冷﹐名曰寒厥也。

平按﹕未能復《素問》作不能復。且從之而上﹐《素問》﹑巢氏且作因﹐《甲乙》作從而上之。气居於中《甲乙》作所中二字。﹞黃帝曰﹕熱厥何如﹖岐伯曰﹕酒入於胃﹐則絡脈滿而經脈虛﹐脾主爲胃行其津液者也﹐陰气虛則陽气入﹐陽气入則胃不和﹐胃不和則精气竭﹐精气竭則不營其四肢。﹝酒爲熱液﹐故人之醉﹐酒先入並絡脈之中﹐故經脈虛也。脾本爲胃行於津液﹐以灌四髒。今酒及食先滿絡中則脾臟陰虛﹐脾臟陰虛則脾經虛﹐脾經旣虛則陽气乘之﹐陽气聚脾中則谷精气竭﹐谷精气竭則不營四肢﹐陽邪獨用﹐故手足熱也。﹞此人必數醉若飽已入房﹐气聚於脾中未得散﹐酒气與穀气相搏﹐熱於中﹐故熱徧於身﹐故內熱溺赤。夫酒气盛而悍﹐腎气有衰﹐陽气獨勝﹐故手足爲之熱。﹝此具言得病所由。此人﹐謂手足熱厥之人﹐數經醉酒及飽食﹐酒穀未消入房﹐气聚於脾臟﹐二气相搏﹐內熱於中﹐外徧於身﹐內外皆熱﹐腎陰內衰﹐陽气外勝﹐手足皆熱﹐名曰熱厥也。平按﹕此人必數醉﹐袁刻脫必字。《素問》《甲乙》飽已作飽以﹐未得散作不得散﹐相搏作相薄﹐巢氏作相並。熱於中《素問》作熱盛於中﹐《甲乙》無此三字﹐巢氏作熱起於內。故內熱溺赤《素問》《甲乙》作內熱而溺赤﹐巢氏溺作尿。有衰《甲乙》作日衰﹐《素問》﹑巢氏並作有衰﹐袁刻作日。﹞黃帝問曰﹕厥﹐或令人腹滿﹐或令人暴不知人﹐或至半日遠至一日乃知人者﹐何也﹖﹝令人腹滿及不知人﹐以爲失逆稱爲厥者﹐請聞所以。﹞岐伯曰﹕陰气盛於上則下虛﹐下虛則腹脹滿﹔﹝上﹐謂心腹也。

下﹐謂足下也。

上陽非無有陰﹐下陰非無有陽﹐气之常也。今陰气並盛於上﹐下虛故腹滿也。平按﹕《甲乙》無脹字。巢氏陰气上有此由二字﹐無則下虛至下節陽气盛於上十四字。﹞陽气盛於上﹐則下气重上而邪气逆﹐逆則陽气亂﹐亂則不知人。黃帝曰﹕善。﹝心腹爲陽﹐下之陽气重上心腹﹐是爲邪气逆亂﹐故不知人也。平按﹕陽气盛於上《甲乙》作腹滿二字﹐注云﹕」《素問》作陽气盛於上。」《素問》新校正云「當從《甲乙》之說。何以言之﹖別按《甲乙》云﹕陽脈下墜﹐陰脈上爭﹐發屍厥。焉有陰气盛於上而又言陽气盛於上。又按張仲景云﹕少陰脈不至﹐腎气微﹐少精血﹐奔气促迫﹐上入胸膈﹐宗气反聚﹐血結心下﹐陽气退下﹐熱歸陰股﹐與陰相動﹐令身不仁﹐此爲屍厥。仲景言陽气退下﹐則是陽气不得盛於上﹐故知當從《甲乙》也。」本書與《素問》同﹐與《甲乙》﹑巢氏異﹐姑存以俟考。﹞

卷第二十六﹟寒熱

經脈厥

平按﹕此篇自篇首至嗌腫治主病者﹐見《素問》卷十二第四十五《厥論》篇﹐自巨陽之厥至以經取之﹐又見《甲乙經》卷七第三。自足太陰脈厥逆至嗌腫治主病者﹐又見《甲乙經》卷四第一中篇。自腎肝並沈至末﹐見《素問》卷十三第四十八《大奇論》篇﹐又見《甲乙經》卷四第一下編﹐又見本書卷十五《五藏脈診》篇。又自巨陽之厥至腫脛內熱﹐見《巢氏病源》卷十二《冷熱病諸候﹟寒熱厥候》篇。

黃帝曰﹕願聞六經脈之使厥狀病能。﹝請聞手足三陰三陽气動失逆爲厥之狀。能者﹐厥能爲病。平按﹕《素問》厥上無使字。注之狀﹐之字袁刻作人。﹞岐伯曰﹕巨陽之厥﹐踵首頭重﹐足不能行﹐發爲僕。﹝巨陽﹐太陽也。踵﹐足也。首﹐頭也。足太陽脈從頭至足﹐故太陽气之失逆﹐頭足皆重。以其重﹐故不能行也。手足太陽皆入於目﹐故目爲僕。﹐胡徧反﹐目搖也。

平按﹕巢氏巨作太。《素問》《甲乙》踵作腫。《甲乙》作眩。﹞陽明之厥﹐則癲疾欲走呼﹐腹滿不能臥﹐面赤而熱﹐妄見妄言。﹝足陽明脈從面下入腹至足﹐故陽明气之失逆﹐癲疾走呼﹐腹滿不得臥﹐面赤而熱﹐妄見妄言﹐皆是陽明穀气盛熱﹐邪气所乘故也。平按﹕不能臥《素問》《甲乙》作不得臥﹐巢氏作不臥﹐面赤上有臥則二字。﹞

少陽之厥﹐則暴聾頰腫而熱﹐脇痛﹐不可以運。﹝手足少陽之脈皆入耳中﹐足少陽脈循頰下脇循至足﹐故暴聾頰腫脇痛腳不可運動也。平按﹕《素問》《甲乙》﹑巢氏均作。﹞太陰之厥﹐腹滿脹﹐後不利﹐不欲食﹐食則嘔﹐不得臥。﹝足太陰脾脈主於腹之腸胃﹐故太陰脈气失逆﹐腹滿不利不食﹐嘔不得臥。平按﹕注腸胃袁刻作腹胃。﹞少陰之厥﹐則舌漧溺赤﹐腹滿心痛。﹝手少陰脈絡小腸﹐足少陰脈從足上陰股內廉﹐貫脊屬腎絡膀胱﹐絡心上挾舌本。少陰气逆﹐舌漧溺赤﹐腹滿心痛也。平按﹕《素問》舌作口。巢氏溺作尿。﹞厥陰之厥﹐則少腹腫痛﹐溲不利﹐好臥屈膝﹐陰縮腫﹐脛內熱。﹝足厥陰脈從足上踝八寸﹐趣出太陰後﹐上循股陰入毛環陰器﹐抵少腹挾胃﹐故少陰脈气失逆﹐少腹痛﹐溲不利﹐好臥屈膝﹐陰縮腫﹐內熱。有本脛外熱﹐足厥陰脈不行脈外﹐外爲誤耳。平按﹕溲不利《素問》作腹脹涇溲不利﹐《甲乙》作脹涇溲不利﹐巢氏作涇溲不利。脛《素問》《甲乙》作。巢氏內熱作外熱。注故少陰脈气失逆﹐少陰據經文宜作厥陰﹐恐原抄傳寫之誤。﹞盛則瀉之﹐虛則補之﹐不盛不虛﹐則以經取之。﹝凡六經厥﹐皆量盛虛﹐以行補瀉也。﹞

足太陰脈厥逆﹐急攣﹐心痛引腹﹐治主病者。﹝足太陰脈從足上行﹐循後屬脾絡胃注心中﹐故足太陰气動失逆﹐急攣﹐心痛引腹也。有急攣等病者﹐可療足太陰脈所發之穴﹐主療此病者也。餘仿此。問曰﹕前章已言六經之厥﹐今復言之﹐有何別異也﹖答曰﹕二章說之先後經脈厥﹐而主病左右不同故也。平按﹕《素問》《甲乙》太陰上無足字﹐下無脈字。﹞足少陰脈厥逆﹐虛滿歐變﹐下泄靑﹐治主病者。﹝足少陰脈貫脊屬腎絡膀胱﹐貫肝入肺注胸中﹐故足少陰脈气失逆﹐心腹虛滿歐吐﹐下利出靑色者﹐少腹間冷也。平按﹕《素問》《甲乙》歐作嘔﹐靑作淸。﹞足厥陰脈厥逆﹐攣腰虛滿﹐前閉譫言﹐治主病者。﹝足厥陰環陰器抵少腹﹐循喉嚨入頏顙﹐故足厥陰脈失逆﹐腰攣而虛滿﹐小便閉。譫﹐諸閻反﹐多言也﹔相傳乃銜反﹐獨語也。平按﹕《素問》《甲乙》腰下有痛字。譫言《甲乙》作譫語﹐《素問》新校正云「全元起雲﹕譫言者﹐气虛獨言也。」﹞三陰俱逆﹐不得前後﹐使人手足寒﹐三日死。﹝逆﹐卽气之失逆﹐名曰厥逆。足三陰之脈同時失逆﹐必大小便不通﹐手足冷﹐期至三日死也。平按﹕注必大小便﹐必字袁刻脫。﹞足太陽脈厥逆﹐僵僕歐血善衄﹐治主病者。﹝足太陽脈起於鼻旁目內﹐挾脊抵腰中﹐絡腎屬膀胱﹐故足太陽脈气之失逆﹐僵僕歐血善衄。後倒曰僵﹐前倒曰僕﹐僵僕有傷﹐故歐血也。太陽厥逆連鼻﹐故善衄也。平按﹕《素問》《甲乙》太陽上無足字﹐下無脈字﹐歐作嘔。﹞足少陽脈厥逆﹐機關不利者﹐腰不可以行﹐項不可以顧﹐發腹癰不可治﹐驚者死。﹝足少陽脈循頸下腋﹐循胸過季脇合髀厭中﹐下膝外廉﹐下外輔骨之前﹐抵絕骨上外踝之前﹐上跗入小趾次趾間﹐支者貫爪甲﹐徧絡身之骨節機關﹐故少陽气之失逆﹐機關不利。腰是機關﹐故不可行也。少陽循頸﹐故項不可顧也。脈行脇裏﹐出於气街﹐發腸癰病﹐猶可療之。腸癰气逆﹐傷膽死也。平按﹕《素問》《甲乙》少陽上無足字﹐下無脈字﹐機關不利四字重﹐腹癰﹐腹字均作腸﹐據本注亦宜作腸﹐當是傳抄之誤。不可治﹐不字《素問》《甲乙》同﹐據本注應作猶。﹞足陽明脈厥逆﹐喘咳身熱善驚﹐衄歐血不可治﹐驚者死。﹝足陽明逆气乘肺﹐故喘咳也。足陽明主身熱﹐逆气逆身喜驚。足陽明起鼻﹐下行屬胃﹐气逆衄血歐血而不療。加有驚者﹐神亂故死也。平按﹕《素問》《甲乙》陽明上無足字﹐下無脈字﹐歐作嘔。《素問》無不可治驚者死六字。﹞手太陰脈厥逆﹐虛滿而咳﹐善歐唾沫﹐治主病者。

﹝手太陰脈下絡大腸﹐還循胃口上膈屬肺﹐故气逆而成病。平按﹕善歐唾沫《素問》作善嘔沫﹐《甲乙》作善嘔吐沫。﹞手心主少陰脈厥逆﹐心痛引喉﹐身熱死﹐不熱可治。

﹝手心主手厥陰心包絡脈起於胸中﹐出屬心包﹐下膈歷絡三焦﹔手少陰脈起心中﹐挾咽上行﹐故二脈失逆﹐心痛引喉也。心包之脈歷絡三焦﹐故心受邪而痛﹐徧行三焦﹐致令身熱﹐名眞心痛﹐死不可療。若身不熱﹐是則逆气不周三焦﹐故可療之也。平按﹕不熱可治《素問》作不可治﹐《甲乙》作不熱者可治。﹞手太陽脈厥逆﹐聾﹐泣出﹐項不可以顧﹐腰不可以俯仰﹐治主病者。﹝手太陽脈起於小指之端﹐上行至肩上入缺盆﹐循頸至目銳﹐卻入耳中﹐故手太陽气逆﹐耳聾目泣出﹐項不可顧﹐不得俯仰也。平按﹕《素問》《甲乙》聾上有耳字。﹞手陽明少陽脈厥逆﹐發喉痺﹐嗌腫﹐﹐治主病者。﹝手陽明脈上肩出前廉﹐上出柱骨之會上﹐下入缺盆﹐支者從缺盆上貫頰﹔手少陽支者﹐從膻中出缺盆﹐上項系耳後﹐故二脈气逆﹐喉嚨痺﹐咽嗌腫﹐頸項。﹐身項彊直也。平按﹕《素問》新校正云﹕全元起本作痙。﹞

腎肝並沈爲石水﹐﹝腎肝𨿽爲下部﹐腎脈沈﹐肝脈浮而彊。今肝脈與腎脈並沈﹐是陰气盛﹐腎以主水﹐故爲石水。石水﹐謂盛冬凝水﹐堅硬如石﹐名曰石水﹐言此水病之甚也。硬﹐五猛反﹐彊也。平按﹕注堅硬﹐堅字袁刻誤作腎。又按《素問》新校正云「詳腎肝並沈至下並小弦欲驚﹐全元起本在《厥論》中﹐王氏移於《大奇論》。」據此則本書與全本相同﹐王氏之移經益信。﹞並浮爲風水﹐﹝浮爲陽也﹐風爲陽也﹐肝脈浮弦﹐今腎脈與肝脈並浮﹐然腎肝俱陰﹐居於下部﹐故爲風水也。﹞並虛爲死﹐﹝腎肝並虛﹐是爲陰陽俱虛爲水必死。﹞並小弦亦驚。﹝脈小者﹐血气少也。腎肝二脈血气俱少﹐仍弦者﹐是爲腎肝皆虛﹐又爲脾气來乘﹐故有驚恐也。平按﹕亦驚《素問》作欲驚﹐《甲乙》作欲爲驚。﹞

卷第二十六﹟寒熱

寒熱相移

平按﹕此篇自篇首至故得之厥气﹐見《素問》卷十第三十七《气厥論》篇﹐又見《甲乙經》卷六第十。自三陽急爲瘕至末﹐見《素問》卷十三第四十八《大奇論》篇﹐又見《甲乙經》卷四第一下編。

腎移寒於脾﹐腫少气。﹝五臟病傳﹐凡有五邪﹐謂虛﹑實﹑賊﹑微﹑正等。邪從後來名虛邪﹐從前來名實邪﹐從所不勝來名微邪﹐從勝處來名賊邪﹐邪從自起名曰正邪。

腎移寒於脾﹐此從不勝來也。謂腎臟得寒﹐傳與脾臟﹐致令脾气不行於身﹐故發爲腫。寒傷谷﹐故爲少气也。平按﹕脾《素問》作肝﹐新校正云「按全元起本作腎移寒於脾﹐元起注云﹕腎傷於寒而傳於脾﹐脾主肉﹐寒生於肉則結爲堅﹐堅化爲膿﹐故爲也。血傷气少﹐故曰少气。《甲乙經》亦作移寒於脾。王因誤本﹐遂解爲肝﹐亦智者之一失也。」《素問》《甲乙》作癰﹐下同。注病傳袁刻作內傳。

從勝處來袁刻作從所勝來。﹞脾移寒於肝﹐癰腫筋攣。﹝脾得寒气﹐傳與肝臟﹐名曰微邪。以脾將寒气與肝﹐肝气壅遏不通﹐故爲癰腫。肝以主筋﹐故肝病筋攣者也。﹞肝移寒於心﹐狂鬲中。﹝肝得寒气﹐傳於心臟﹐名曰虛邪。肝將寒气與心﹐心得寒气﹐熱盛神亂﹐故狂鬲也﹐心气不通也。平按﹕《素問》鬲作隔。﹞心移寒於肺﹐肺消者﹐飲一溲二﹐死不治。﹝心得寒气﹐傳與肺者﹐名曰賊邪。心將寒气與肺﹐肺得寒發熱﹐肺焦爲渴﹐名曰肺消。飲一升﹐溲一升﹐可療﹔飲一升﹐溲二升﹐肺已傷甚﹐故死也。平按﹕《素問》肺消二字重﹐《甲乙》作爲肺消肺消者。﹞肺移寒於腎﹐爲湧水﹐湧水者﹐按腹下堅﹐水气客大腸﹐疾行則鳴濯濯如裹囊﹐治主肺者。﹝肺得寒气﹐傳與腎臟﹐名曰虛邪。肺將寒气與腎﹐腎得湧水﹐大腸盛水﹐裹於腹中﹐如帛囊漿壺。以肺寒飲爲病﹐故療於肺也。平按﹕腹下堅﹐《素問》下作不﹐《甲乙》作按其腹不堅﹐則鳴作腸鳴。

如裹囊《甲乙》作如囊裹漿﹐《素問》作「如囊裹漿﹐水之病也」﹐無「治主肺者」四字。﹞脾移熱於肝﹐則爲驚衄。﹝脾受熱气﹐傳之與肝﹐名曰微邪。脾將熱气與肝﹐肝血怒盛傷﹐爲驚怖衄血也。﹞肝移熱於心﹐則死。﹝肝受熱气﹐傳之與心﹐名曰虛邪。肝將熱气與心﹐心中有神﹐不受外邪﹐故令受邪卽死也。﹞心移熱於肺﹐傳爲鬲消。﹝心受熱气﹐傳之與肺﹐名曰賊邪。心將熱气與肺﹐肺得熱气﹐膈熱消飲多渴﹐故曰膈消也。平按﹕鬲《甲乙》作膈。﹞胞移熱於膀胱﹐則癃溺血。﹝胞﹐女子胞也。

女子胞中有熱﹐傳與膀胱尿胞﹐尿脬得熱﹐故爲淋病尿血也。﹞膀胱移熱於小腸﹐隔腸不便﹐上爲口靡。﹝隔﹐塞也。膀胱﹐水也。小腸﹐火也。是賊邪來乘﹐故小腸中塞﹐不得大便。熱上衝﹐口中爛﹐名曰口靡。靡﹐爛也﹐亡之反。平按﹕《素問》隔作鬲﹐靡作糜﹐《甲乙》亦作糜。﹞肺移熱於腎﹐傳爲素痙。﹝肺受熱气﹐傳之與腎﹐名曰虛邪。

肺將熱气與腎﹐腎得熱气﹐名曰素痙之病。素痙﹐彊直不能回轉。平按﹕素痙《素問》《甲乙》作柔。﹞腎移熱於脾﹐傳爲虛﹐腸辟死﹐不可治。﹝腎受熱气﹐傳之與脾﹐名曰微邪。腎將熱气與脾﹐脾主水谷﹐故脾得熱气﹐令腸中水谷消竭﹐所以腸虛﹐辟疊不通而死。平按﹕辟《素問》《甲乙》作。又肺移熱於腎兩節﹐《素問》《甲乙》在胞移熱於膀胱上。﹞小腸移熱於大腸﹐爲密疝爲沈。﹝小腸得熱﹐傳與大腸﹐名曰賊邪。小腸將熱气與大腸爲病﹐名曰密疝。大腸得熱﹐密澀沈而不通﹐故得密沈之名也。

平按﹕密疝《素問》《甲乙》作瘕﹐王注謂「與伏同﹐血澀不利﹐則月事沈滯而不行﹐故云爲瘕爲沈也」與楊注異。﹞大腸移熱於胃﹐善食而瘦﹐入胃之食亦。﹝大腸得熱﹐傳與胃者﹐名曰虛邪。大腸將熱與胃﹐胃得熱气﹐實盛消食﹐故喜饑多食。以其熱盛﹐食入於胃﹐不作肌肉﹐故瘦。亦﹐義當易也﹐言胃中熱﹐故入胃之食變易消無﹐不爲肌肉故瘦。平按﹕而瘦入胃之食亦﹐《素問》胃作謂﹐《甲乙》作而溲名曰食。﹞胃移熱於膽﹐名曰食亦。﹝胃得熱气﹐傳之與膽﹐從不勝來﹐名曰微邪。胃將熱气與膽﹐膽得於胃谷之熱气﹐令膽气消易﹐仍名食易。平按﹕名曰《素問》作亦曰﹐《甲乙》作亦名。﹞膽移熱於腦﹐則辛煩鼻﹐鼻者﹐濁涕下不止﹐傳爲衄瞑目﹐故得之厥气。﹝﹐他典切﹐垢濁也。已結反﹐目眵也。腦髓屬腎﹐膽得熱气﹐傳之與腦﹐從前而來﹐名曰實邪。膽將熱气與腦﹐腦得膽之熱气﹐鼻煩辛酸﹐流於濁涕﹐久下不止﹐傳爲鼽衄眵瞑也。瞑﹐開目難也。此膽傳之病﹐並因逆熱气之所致也。平按﹕《素問》《甲乙》煩作﹐作淵。厥气《素問》作气厥﹐《甲乙》無气字。注煩袁刻作頻。並因袁刻誤作並目。﹞

三陽急爲瘕﹐﹝瘕﹐謂女子宮中病﹐男子亦有瘕而爲病。凡脈急者﹐多寒。三陽﹐謂太陽。候得太陽脈急﹐爲是陰勝多寒﹐男子爲瘕﹐女子爲石瘕之病。平按﹕《素問》爲瘕下有三陰急爲疝五字。注瘕謂﹐謂字袁刻脫。﹞二陰急爲癇厥﹐﹝二陰﹐少陰也。

候得少陰脈急﹐是爲陽與陰爭﹐陽勝﹐發爲小兒癇病﹐手足逆冷也。﹞二陽急爲驚。﹝二陽﹐陽明也。陽與陰爭﹐少陰勝﹐發大小人驚也。平按﹕《素問》新校正云「三陽急爲瘕至二陽急爲驚﹐全元起本在《厥論》﹐王氏移在《大奇論》。」據此則全本與本書合。﹞

卷第二十六﹟寒熱

厥頭痛

﹝平按﹕此篇自篇首至後取足少陽陽明﹐見《靈樞》卷五第二十四《厥病》篇﹐又見《甲乙經》卷九第一。

自厥挾脊而痛至末﹐見《靈樞》卷五第二十六《雜病》篇。又自厥挾脊而痛至中血絡﹐見《甲乙經》卷七第一中篇。又自厥胸滿面腫至末﹐見《甲乙經》卷七第三。﹞

厥頭痛﹐面若腫起而煩心﹐取足陽明﹑太陽。﹝應有問答﹐傳之日久﹐脫略故也。

手足陽明及手足太陽皆在頭在面﹐手太陽絡心屬小腸﹐此等四脈失逆頭痛﹐面起若腫及心煩﹐故各取此四脈輸穴療主病者。平按﹕《靈樞》太陽作太陰。又按足陽明太陽﹐據本注應作手足陽明太陽。﹞厥頭痛﹐頭脈痛﹐心悲善泣﹐視頭動﹐脈反盛者﹐刺盡去血後﹐調足厥陰。﹝足厥陰脈屬肝絡膽﹐上連目系﹐上出額﹐與腎脈會於巓﹐故气失逆頭痛﹐頭脈痛﹐心悲善泣﹐視頭動。厥陰主悲泣。視頭動者﹐視之時頭戰動也。脈反盛者﹐絡脈盛﹐可先刺去取血﹐後取厥陰輸穴療主病者也。平按﹕《甲乙》頭脈痛﹐無頭字﹔善泣作喜泣。注賢脈恐系督脈之誤。﹞厥頭痛﹐貞貞頭重而痛﹐瀉頭上五行﹐行五﹐先取手少陰﹐後取足少陰。﹝貞﹐竹耕反。貞貞﹐頭痛甚貌。手少陰心脈起心中﹐從心系目系﹔足少陰腎脈貫脊屬腎﹐上貫肝入肺﹐從肺出絡心﹐故心气失逆﹐上衝於頭﹐痛貞貞。頭是心神所居﹐故先取心脈輸穴﹐後取腎脈輸穴﹐療主病者。平按﹕貞貞《甲乙》作員員﹐下無頭重二字﹐注﹕「《靈樞》作貞貞。」又注貫肝入肺﹐袁刻肺誤作脈。﹞

厥頭痛﹐意善忘﹐按之不得﹐取頭面左右動脈﹐後取足太陰。﹝足太陰脈與足陽明合也﹐足陽明循頭面左右﹐動在客主人及大迎﹐皆脾气所至。脾神是意﹐其脈足太陰﹐所以太陰气之失逆﹐意多善忘﹐所痛在神﹐按之難得。可取頭面左右足陽明動脈﹐後取足太陰輸穴﹐療主病者。平按﹕《甲乙》此段在厥頭痛貞貞之上﹐太陰作太陽﹐注云﹕亦作陰。﹞

厥頭痛﹐頭痛甚﹐耳前後脈湧有熱﹐瀉出其血﹐後取足少陽。﹝足少陽膽脈起目銳﹐上抵角﹐下耳後﹐其支從耳後入耳中﹐出走耳前﹐故足少陽气之失逆﹐頭痛甚﹐耳前後脈湧動者﹐有熱也。可刺去熱血﹐後取足少陽療主病者。平按﹕《甲乙》頭痛甚作痛甚﹐脈湧有熱作脈骨熱﹐瀉出作先瀉﹐足少陽作足太陽少陰。﹞厥頭痛﹐項腰脊爲應﹐取天柱﹐後取足太陽。﹝足太陽脈起目內﹐上額交巓入絡腦﹐還出下項挾脊抵腰中﹐入循膂絡腎屬膀胱﹐故足太陽气之失逆﹐頭痛﹐項先痛﹐腰脊相應﹐先取足太陽上天柱之穴﹐後取足太陽下輸穴﹐療主病者。平按﹕《靈樞》《甲乙》此段在厥頭痛頭痛甚之上﹐項作先項痛三字﹐應下有先字。﹞眞頭痛﹐頭痛甚﹐腦盡痛﹐手足寒至節﹐死不治。﹝頭痛腦痛旣甚﹐气逆﹐故手足冷至節﹐極則死也。﹞頭痛不可取於輸者﹐有所擊墜﹐血在於內﹐若內傷﹐痛未已﹐可卽刺﹐不可遠取也。﹝取輸難愈﹐故曰不可。又有擊墜畱血﹐可以近療﹐可卽刺之﹐不可取其遠輸者也。平按﹕輸《靈樞》作﹐《甲乙》作兪。血上《靈樞》《甲乙》有惡字。內傷《靈樞》作肉傷。可卽刺﹐《靈樞》卽作則﹐《甲乙》刺下有之字。﹞頭痛不可刺者大痺﹐爲惡日作者﹐可令少愈﹐不可除也。﹝頭痛有不可刺者﹐此爲大痺在頭﹐惡其日作。作﹐發也。刺之可令少愈﹐不可除也﹐謂寒濕之气入腦以爲大痺故也。平按﹕《甲乙》惡下有風字。除《靈樞》《甲乙》作已。﹞頭半寒痛﹐先取手少陽﹑陽明﹐後取足少陽﹑陽明。﹝手足少陽陽明在頭面左右箱﹐故手脈行近頭﹐足脈行遠頭。所以頭之左箱半痛者﹐可刺左箱手之少陽陽明﹐然後刺右箱足之少陽陽明。右亦如之也。平按﹕《甲乙》無半字。﹞

厥挾脊而痛至項﹐頭沈沈然﹐目KTKT然﹐腰脊彊﹐取足太陽中血絡。﹝頭目項及腰脊﹐足太陽脈所行﹐故生病中也。平按﹕《靈樞》項作頂﹐KTKT作。《甲乙》至項頭作主頭項﹐沈沈作幾幾﹐KTKT作。﹞厥胸滿面腫﹐唇思思然暴言難﹐甚則不能言﹐取足陽明。﹝此皆足陽明脈所行﹐故取足陽明輸療主病者。平按﹕唇思思然《靈樞》作唇漯漯﹐《甲乙》作肩中熱。﹞厥气走喉而不能言﹐手足淸﹐大便不利﹐取足少陰。﹝手足淸者﹐手少陰與足少陰通﹐故手足冷﹐取足少陰輸療主病者也。平按﹕《甲乙》不能言作不言﹐淸上有微字。淸據注訓冷﹐應作爲允﹐本書下編作。﹞厥而腹向向然多寒气﹐腹中滎滎﹐便溲難﹐取足太陰。﹝腹脹多寒﹐便溲不利﹐皆是足太陰脈所爲﹐故取之也。平按﹕向向然《甲乙》作膨膨二字。滎滎《靈樞》作HTHT﹐《甲乙》作﹐注云「音最﹐《九墟》作滎滎。」注太陰脈﹐脈字袁刻脫。﹞

卷第二十六﹟寒熱

厥心痛

平按﹕此篇自篇首至形中上者﹐見《靈樞》卷五第二十四《厥病》篇。自心痛引腰脊至得之立已﹐見《靈樞》卷五第二十六《雜病》篇。自心疝暴痛至末﹐見《靈樞》卷五第二十三《熱病》篇。又自篇首至末﹐見《甲乙》經卷九第二。

厥心痛﹐與背相控﹐如從後觸其心﹐傴僂者﹐腎心痛也﹐先取京骨﹑昆侖﹐發鍼不已﹐取然谷。﹝腎脈足少陰貫脊屬腎絡心﹐故腎气失逆﹐令心痛控背。腎在於後﹐故腎病痛心﹐如物從後觸心而痛﹐脊背傴僂也。京骨﹐在足外側大骨下赤白肉際﹐腎腑足太陽脈所過﹔昆侖﹐在足外踝跟骨上﹐足太陽脈所行﹔然骨﹐在足內踝前起大骨下﹐足少陰脈所流﹐故腎心痛皆取之也。平按﹕控下《靈樞》《甲乙》有善螈二字。傴上《甲乙》有身字﹐發鍼下有立已二字。注腎在於後﹐袁刻腎作背。﹞厥心痛﹐腹脹胸滿﹐心尢痛甚﹐胃心痛也﹐取之大都﹑太白。﹝胃脈足陽明屬胃絡脾。脾脈足太陰流於大都﹐在足大趾本節後陷中﹔注於太白﹐在足內側核骨下陷中﹐支者別胃上膈注心中。脾胃主水谷﹐水谷有餘則腹脹胸滿尢大也。此腑病取於髒輸也。平按﹕《甲乙》腹脹胸滿作暴泄腹脹滿。﹞厥心痛﹐痛如錐鍼刺其心﹐心痛甚者﹐脾心痛也﹐取之然谷﹑太溪。﹝然谷﹐足少陰脈所流﹐在足內踝前起大骨下陷中﹔太溪﹐足少陰脈所注﹐在足外踝骨上動脈陷中﹐並是足少陰流注。脾气乘心﹐心痛﹐可療脾之輸穴。今療腎足少陰流注之穴者﹐以脾是土﹐腎爲水﹐土當克水﹐水反乘脾﹐脾乃與心爲病﹐故遠療病輸也。平按﹕《靈樞》錐上有以字。

《甲乙》錐下無鍼字。注足外踝骨上﹐檢《甲乙經》﹐太溪在足內踝後跟骨上動脈陷中﹐且陰脈內聯﹐外踝應是內踝之誤﹐踝下脫後跟二字。﹞厥心痛﹐色倉倉如死狀﹐終日不得太息﹐肝心痛也﹐取之行間﹑太衝。﹝倉倉﹐靑色也﹐肝病也。不得太息﹐肝主吸气﹐今吸气已痛﹐不得出气太息也。太衝﹐右足大趾本節後二寸陷者﹐足厥陰脈所注。平按﹕《靈樞》《甲乙》倉倉作蒼蒼。注右足﹐右字當系在字傳抄之訛﹐檢《甲乙經》﹐太衝穴在足大趾本節後二寸﹐或曰一寸五分﹐陷者中﹐《素問﹟刺腰痛論》注云在足大趾本節後內間二寸陷者中﹐並無左右足之分﹐故知右爲在之誤也。﹞厥心痛﹐臥若徙居﹐心痛間﹐動作痛益甚﹐色不變﹐肺心痛也﹐取之魚際﹑太泉。﹝肺主於气﹐气以流動﹐流動之气乘心﹐故心痛臥若移居至於他處也。以气流動﹐故心痛間也。動作益气所病﹐故益甚也。肺气是心微邪﹐不能令色變。魚際﹐在大指本節後內側散脈中﹐手太陰脈之所畱。太泉﹐在手掌後陷者中﹐手太陰脈之所注也。平按﹕徙居《靈樞》作徒居﹐太泉作太淵﹐說見前。﹞眞心痛﹐手足至節﹐心痛甚﹐旦發夕死﹐夕發旦死。﹝心不受邪﹐受邪甚者痛聚於心﹐气亦聚心﹐故手足冷﹐所以死速也。平按﹕今本《靈樞》作淸﹐道藏本《靈樞》作﹐《甲乙》作靑。﹞心痛不可刺者﹐中有盛聚﹐不可取於輸﹐腸中有虫瘕及﹐皆不可取小鍼。﹝心痛甚取輸無益者﹐乃是腸中有虫瘕。腸中長虫也﹐音HT。可以手按﹐用大鍼刺之﹐不可用小鍼。平按﹕輸《靈樞》作﹐《甲乙》作兪。《靈樞》《甲乙》作蛟。﹞心腹痛﹐作痛腫聚﹐往來上下行﹐痛有休止﹐腹熱善渴涎出者﹐是也﹐以手聚按而堅持之﹐姑令得移﹐以大鍼刺之﹐久持之﹐虫不動﹐及出鍼也﹐腹痛形中上者。﹝﹐聚結也﹐奴通反。

謂心腹之內﹐虫聚而痛﹐懊然也。虫食而聚﹐猶若腫聚也。食已而散﹐故休止也。

又聚擾於胃﹐故熱渴涎出也。若相HT﹐所以稱也。HT亦﹐普耕反﹐滿也。謂虫聚心腹滿﹐如腫聚髙起﹐故曰形中上者也。平按﹕《靈樞》心腹作心腸。腹熱善渴涎出者﹐《靈樞》善作喜﹐《甲乙》作腹中熱渴HT者﹐注﹕「HT音涎。」姑令《靈樞》《甲乙》作無令。及出鍼﹐及《靈樞》《甲乙》作乃。《甲乙》無「腹痛形中上者」八字。《靈樞》音烹。注猶若腫聚﹐腫袁刻作種。﹞

心痛﹐引腰脊﹐欲嘔﹐取足少陰。﹝足少陰脈行腰脊﹐上至心﹐故心痛引腰脊欲嘔﹐取少陰脈輸穴也。﹞心痛﹐腹脹嗇嗇然﹐大便不利﹐取足太陰。﹝足太陰脈主腹﹐故取足太陰輸穴。嗇嗇﹐惡寒之貌也。平按﹕嗇嗇《甲乙》作澀澀。﹞心痛﹐引背不得息﹐刺足少陰﹔不已﹐取手少陽。﹝足少陰脈貫脊絡心﹐手少陽脈主三焦气﹐故心痛引背不得息﹐取此二經輸穴療主病者也。平按﹕手少陽《甲乙》作手少陰。﹞心痛﹐少腹滿﹐上下無常處﹐便溲難﹐刺足厥陰。﹝足厥陰脈環陰器抵少腹﹐故少腹滿便溲難﹐取此脈輸穴所主病者。平按﹕《靈樞》《甲乙》少腹上有引字。﹞心痛﹐但短气不足以息﹐刺手太陰。﹝手太陰主於气息﹐故气短息不足﹐取此脈療主輸穴。﹞心痛﹐當九節刺之﹔不已﹐刺按之立已﹔不已﹐上下求之﹐得之立已。﹝《明堂》第九節

下兩旁是肝輸﹐中央是筋縮﹐皆不言療心痛。此經言療取之﹐刺此節不已﹐於上下背輸尋之﹐有療心痛取之。平按﹕刺之不已《靈樞》作刺之按已。﹞

心疝暴痛﹐取足太陰﹑厥陰﹐盡刺去其血絡。﹝足太陰注心中﹐足厥陰從肝注肺﹐故心暴疝﹐取此二脈﹐去其血絡也。平按﹕《甲乙》作盡刺之血絡。﹞

卷第二十六﹟寒熱

寒熱雜說

﹝平按﹕此篇自篇首至末﹐見《靈樞》卷五第二十一《寒熱病》篇。又自篇首至骨厥亦然﹐見《甲乙經》卷八第一上編。又自骨痺至補之﹐見《甲乙經》卷十第一下編。又自身有所傷至關元也﹐見《甲乙經》卷十第二下編。又自厥痺者至陰經﹐見《甲乙經》卷十第一下編。又暴喑一節﹐見《甲乙經》卷十二第二。暴聾一節﹐見《甲乙經》卷七第一中篇。暴癉一節﹐見《甲乙經》卷十二第七。又自臂陽明至盛瀉虛補﹐見《甲乙經》卷十二第六。又自足陽明有挾鼻至則瞑目﹐見《甲乙經》卷十二第四。又自寒厥至足太陰少陽﹐見《甲乙經》卷七第三。又舌縱一節﹐見《甲乙經》卷十二第六。又振寒灑灑一節﹐見《甲乙經》卷七第一中篇。又自春取絡脈至治骨髓五臟﹐見《甲乙經》卷五第一上編。又自身有五部至有癰疽者死﹐見《甲乙經》卷十一第九下編。又自熱病始手臂者至止之於陰﹐見《甲乙經》卷七第一中篇。又自病始手臂者至項太陽而汗出﹐見《素問﹟刺熱》篇﹐亦見本書《五臟熱病》篇。又自凡刺之害至末﹐見《甲乙經》卷五第四。﹞

皮寒熱﹐皮不可附席﹐毛髮焦﹐鼻槁臘﹐不得汗﹐取三陽之絡﹐補手太陰。﹝肺主皮毛﹐風盛爲寒熱﹐寒熱之气在皮毛﹐故皮毛熱不可近席。以熱甚﹐故皮毛焦。鼻是肺官﹐气連於鼻﹐故槁臘﹐不得汗也。臘﹐肉漧也。三陽絡在手上大支脈﹐三陽有餘﹐可瀉之。太陰气之不足﹐補之也。平按﹕皮不可附席﹐皮字《靈樞》作者。《甲乙》太陰作太陽﹐恐誤。注寒熱之气﹐寒字袁刻脫。肺官﹐官字原不全﹐因下注唇口爲脾官﹐當是官字﹐袁刻作宮。﹞肌寒熱﹐肌痛﹐毛髮焦而唇槁臘﹐不得汗﹐取三陽於下以去其血者﹐補太陰以出其汗。﹝寒熱之气在於肌中﹐故肌痛毛髮焦也。唇口爲脾官﹐气連肌肉﹐故肌肉熱﹐唇口槁臘﹐不得汗也。是爲足三陽盛﹐故去其血也。足太陰虛﹐故補之出汗。

平按﹕寒熱下《靈樞》有者字﹐《甲乙》有病字。太陰上《靈樞》有足字。以出其汗﹐《甲乙》出作去。﹞骨寒熱﹐病無所安﹐汗注不休﹐齒未槁﹐取其少陰於陰股之絡﹔齒已槁﹐死不治。骨厥亦然。﹝寒熱之气在骨﹐骨熱故無所安﹐汗注不休也。齒槁﹐骨死之候。齒不槁者﹐可取足少陰陰股間絡﹐以足少陰內主於骨故也。平按﹕《甲乙》寒下有骨字﹐病作痛﹐未槁作本槁痛﹐已槁作色槁。注內主於骨﹐袁刻主誤作寒。﹞骨痺﹐舉節不用而痛﹐汗注煩心﹐取三陰之經補之。﹝寒濕之气在於骨節﹐肢節不用而痛﹐汗注煩心﹐名爲骨痺﹐是爲手足三陰皆虛﹐受諸寒濕﹐故畱鍼補之﹐令濕痺去之矣。﹞身有所傷血出多﹐及中風寒﹐若有所墮墜﹐四肢解不收﹐名曰體解﹐取其少腹臍下三結交。三結交者﹐陽明﹑太陰也﹐臍下三寸關元也。﹝因傷出血多﹐一也﹔中風寒﹐二也﹔有墮墜﹐三也。體者﹐四肢也。三者俱能令人四肢解墮不能收者﹐名曰體解之病﹐可取之足陽明足太陰於齊下小腸募關元穴也。

三結者﹐足之三陰太陰之气﹐在齊下與陽明交結者也。平按﹕《甲乙》血出多作出血多﹐墮墜作墜墮﹐《靈樞》解作解惰﹐體解作體惰。齊《靈樞》《甲乙》作臍。﹞厥痺者﹐厥气上及腹﹐取陰陽之絡﹐視主病者﹐瀉陽補陰經。﹝失逆之气﹐從足上行﹐及於少腹﹐取足之陰陽之絡﹐所主之病﹐瀉去其血﹐補足三陰經也。﹞頸側之動脈人迎﹐人迎﹐足陽明也﹐在嬰筋之前﹔嬰筋之後﹐手陽明也﹐名曰扶突﹔次脈﹐手少陽脈也﹐名曰天牖﹔次脈﹐足太陽也﹐名曰天柱﹔腋下動脈﹐臂太陰也﹐名曰天府。﹝膺前當中任脈﹐謂之天突。任脈之側動脈﹐足陽明在嬰筋之前﹐人迎也。名足陽明等者﹐十二經脈﹐足太陰屬脾絡胃﹐上膈挾陽明連舌本。足少陰從腎上貫膈入肺﹐循喉嚨挾舌本。足厥陰屬肝絡膽﹐循喉嚨後上入頏顙連目系﹐上額與督脈會巓﹐支者從目系下頰裏。此足三陰至頸項之中﹐所行處深﹐故不得其名。足厥陰𨿽至於頰﹐不當頸項衝處﹐故其穴不得脈名。手少陰心脈𨿽循胸系目系﹐以心不受邪﹐其气不盛﹔手心主脈從心包循胸出脇腋﹐不至頸項﹐又是心包﹐其气更不盛﹐故此二脈之穴﹐不得脈名。手太陰肺脈﹐以肺居髒上主气﹐其气彊盛﹐𨿽不至頸項﹐發於气穴﹐得於脈名。手足三陽﹐手太陽脈𨿽循頸上頰﹐至目銳﹐以是心腑﹐其气不盛﹐故穴不得脈名。足少陽膽腑脈起目銳﹐下行至胸﹐以膽穀气不盛﹐故其穴不得脈名。惟手﹑足陽明穀气彊盛﹐手少陽三焦之气﹝有本爲足少陽﹐檢例誤耳﹞﹐足太陽諸陽之長﹐所以此之四脈﹐並手太陰﹐入於五部大輸之數也。與彼《本輸》之中脈次多少不同﹐彼中十二經脈之中﹐惟無足之三陰﹑手之少陰﹐手足諸陽皆悉��奇經八脈之中有任有督﹐以爲脈次。此中惟取五大要輸﹐以爲差別。平按﹕注所行處深袁刻作行處深深。又注皆悉下所缺二字﹐細玩余文﹐似「具﹐於」二字。﹞陽逆頭痛﹐胸滿不得息﹐取人迎。﹝足陽明從大迎循髮際至額顱﹐故陽明气逆頭痛也。支者下人迎循喉嚨屬胃絡脾﹐故气逆胸滿不得息﹐可取人迎。人迎胃脈主水谷﹐總五臟之气﹐寸口爲陰﹐此脈爲陽﹐以候五臟之气﹐禁不可灸也。﹞暴喑气﹐取扶突與舌本出血。﹝手陽明別走大絡乘肩上曲頰﹐循齒入耳中﹐會宗脈五絡皆入耳中﹐故耳中脈名宗脈也。所以人暴喑气﹐取此手足之陽明扶突之穴﹐出血得已。气在咽中﹐如魚之狀﹐故曰气。舌本一名風府﹐在項入髮際一寸督脈上﹐今手陽明正經不至風府﹐當是耳中宗脈絡此舌本﹐以血有餘﹐故瀉出也。平按﹕气﹐《靈樞》作硬﹐《甲乙》作硬﹐取作刺。﹞暴聾气蒙﹐耳目不明﹐取天牖。﹝手少陽從膻中上系耳後﹐支者從耳後入耳中﹐走出耳前至目銳﹐故手少陽病﹐耳暴聾不得明了者﹐可取天牖﹐在頭筋缺盆上﹐天容後﹐天柱前﹐完骨下﹐髮際上也。平按﹕《甲乙》蒙下有瞀字﹐不明作不開﹐下有「頭頷痛﹐淚出鼻衄﹐不得息﹐不知香臭﹐風眩喉痺」十八字﹐取天牖作天牖主之。﹞暴攣癇眩﹐足不任身﹐取天柱。

﹝足太陽脈起目內﹐上額交巓﹐入絡腦﹐下挾脊抵腰﹐循膂過髀樞﹐合貫出外踝後﹐至小趾外側﹐故此脈病﹐暴腳攣﹐小兒癇﹐頭眩足﹐可取天柱。天柱﹐挾項後髮際大筋外廉陷者中也。平按﹕《甲乙》攣上有拘字。﹞暴癉內逆﹐肝肺相薄﹐血溢鼻口﹐取天府。此爲大輸五部。﹝熱盛爲癉。手太陰脈起於中焦﹐下絡大腸﹐還循胃口上膈屬肺﹐故此脈病﹐腹暴癉﹐脾胃气逆﹐肝肺之气相薄﹐致使內逆﹐血溢鼻口﹐故取天府。天府﹐在腋下三寸臂內廉動脈。此爲頸項之間臟腑五部大輸。平按﹕癉《甲乙》作痺。大輸《靈樞》作天牖﹐《甲乙》此句作此爲胃之大五部也﹐注云「五部﹐按《靈樞》云﹕陽逆頭痛﹐胸滿不得息﹐取人迎。暴喑气硬﹐刺扶突與舌本出血。暴聾气蒙﹐耳目不明﹐取天牖。暴拘攣癇﹐足不任身者﹐取天柱。暴痺內逆﹐肝肺相薄﹐血溢鼻口﹐取天府。此爲胃之五大兪五部也。今士安散作五穴於篇中﹐此特五部之一耳。」據此則大輸五部﹐《靈樞》《太素》經文本相連屬﹐士安撰《甲乙》散見於各篇中。又此注所引刺扶突﹐今本《靈樞》作取扶突。暴拘攣今本《靈樞》作暴攣。

癇今本《靈樞》作癇眩。此爲胃之五大兪五部也今本《靈樞》作此爲天牖五部。與所引略有不同﹐想有別本也。﹞臂陽明有入鼽徧齒者﹐名曰人迎﹐下齒齲﹐取之臂﹐惡寒補之﹐不惡寒瀉之。﹝臂陽明﹐手陽明也。手陽明脈從手上行﹐循臂入缺盆下絡肺﹐支者從缺盆行嬰筋後上頸﹐入至下齒中﹐還出俠鼻﹐起足陽明﹐交額中﹐下入上齒中﹐遂出循頤至大迎﹐支者從大迎下行嬰筋之前至人迎﹐至嬰筋時﹐二經皮部之絡﹐相至二經﹐故臂陽明之气亦發人迎﹐故稱有入。所以下齒齲﹐取於手之商陽穴也。惡寒陽虛﹐故補之。不惡寒者陽實﹐故瀉之也。平按﹕《靈樞》入鼽作入。《甲乙》齒上無徧字。人迎《靈樞》《甲乙》作大迎﹐《甲乙》注云「《靈樞》名曰禾﹐或曰大迎。詳大迎乃是陽明脈所發﹐則當云禾是也。然而下齒齲又當取足陽明禾﹑大迎﹐當試可知耳。」據此則《靈樞》《甲乙》所稱﹐未能確定﹐玩楊注自明。又注俠鼻﹐俠字袁刻誤作喉。﹞足之太陽有入頰徧齒者﹐名曰角孫﹐上齒齲﹐取之在鼻與鼽前﹐方病之時﹐其脈盛則瀉之﹐虛則補之。一曰取之出眉外﹐方病之時﹐盛瀉虛補。﹝徧音徧。足太陽經起目內上額﹐其太陽皮部之絡﹐有下入於頰後徧上齒﹐又入於耳﹐气發角孫之穴﹐故曰有入。所以上齒齲者﹐取之鼻及鼽骨之前﹐有絡見者﹐刺去其血﹔虛則補絡﹐補絡可飲補藥。眉外﹐謂足陽明上關穴也。上關﹐在耳前上廉起骨﹐開口有空﹐亦量虛實以行補瀉也。平按﹕足之太陽《甲乙》作手太陽。入頰《靈樞》《甲乙》作入。《靈樞》鼽前作前﹐眉外作鼻外﹐下無方病之時盛瀉虛補八字。﹞足陽明有俠鼻入於面者﹐名曰懸顱﹐屬口對入系目本﹐視有過者取之﹐損有餘﹐益不足﹐反者益甚。﹝足陽明大經起鼻交﹐下鼻外入上齒中﹐還出俠口交承漿﹐循頤出大迎﹐上耳前循髮際﹐气發懸顱之穴﹐有皮部之絡與口相當﹐入系目系。對﹐當也。視此足陽明有餘不足﹐可損益之。取之失者﹐反益甚也。平按﹕《甲乙》有俠作又俠。《靈樞》俠作挾。《甲乙》目本下有頭痛引頷取之六字﹐益不足作補不足。﹞足太陽有通項入於腦者﹐正屬目本﹐名曰眼系﹐頭目固痛﹐取之在項中兩筋間﹐入腦乃別。﹝足太陽經起目內﹐上額交巓上﹐其直者從巓入絡腦﹐還出別下項﹐有絡屬於目本﹐名曰目系。太陽爲目上綱﹐故亦是太陽與目爲系。今別來屬於頭﹐其气是通﹐故頭與目有固痛者﹐取於項中足太陽筋兩間別下項者气之所發大椎穴者。大椎﹐在第一椎上陷者﹐三陽督脈之會也。平按﹕固痛《靈樞》《甲乙》作苦痛。注筋兩據經文應作兩筋。﹞陰喬陽喬﹐陰陽相交﹐陽入陰出﹐陰陽交於兌﹐陽气盛則目﹐陰气盛則瞑目。﹝二喬皆起於足﹐行至於目﹐是爲二喬同向上行﹐何以稱陽入陰出也﹖人之呼气出爲陽也﹐吸气入爲陰也﹐故呼气之時﹐在口爲出﹐於頭足亦出﹔吸气之時﹐在口稱入﹐於頭足亦入。今於目言陰陽出入﹐以相交會目得明也。所以陽盛目張不能合﹐陰盛則目瞑不得開﹐宜取此二喬也。平按﹕喬《靈樞》《甲乙》作蹺。陽入陰出《靈樞》作陽入陰陰出陽﹐兌作銳。

《甲乙》作陽气絕乃瞑﹐陰气絕則眠。﹞寒厥﹐取陽明﹑少陰於足﹐畱之。﹝失逆寒气從足而上﹐令足逆冷﹐可取足少陰脈太溪﹐太溪在足內踝後骨上動脈陷中﹔取足陽明脈解溪﹐解溪在足衝陽後一寸半。平按﹕《靈樞》《甲乙》寒厥一節在熱厥後。﹞

熱厥﹐取足太陰﹑少陽﹔失逆熱气從足起者﹐可取足少陽絡光明﹐在外踝上五寸別走厥陰者﹐及足太陰脈療主病者也。舌縱涎下煩﹐取足少陰。﹝足少陰脈從足心上行屬腎絡膀胱﹐貫肝膈入肺﹐循喉嚨挾舌本﹐支者從肺絡心注胸中﹐故其脈厥熱﹐涎下心中煩﹐取足少陰然谷穴。然谷﹐在足內踝前起大骨下陷者中也。平按﹕《甲乙》涎作HT﹐作悶﹐取足少陰作陰交主之。﹞振寒灑灑鼓頷﹐不得汗出﹐腹脹煩﹐取手太陰。﹝灑音洗。手太陰脈起於中焦﹐下絡大腸﹐還循胃口上膈屬肺﹐別者上出缺盆﹐循喉嚨合手陽明﹐從缺盆上頸貫頰入下齒中。肺以惡寒故虛﹐病振寒鼓頷也。循胃屬肺﹐故腹脹煩。音悶。可取手太陰少商穴。少商﹐在手大指端內側﹐去爪甲角如韭葉。平按﹕《甲乙》灑灑作﹐作悶。注循胃口﹐循袁刻作從。﹞刺虛者﹐刺其去也﹔﹝謂營衛气已過之處爲去﹐故去者虛也﹐補之令實。﹞刺實者﹐刺其來也。﹝謂營衛气所至之處爲來﹐故來者爲實﹐瀉之使虛也。﹞春取絡脈﹐﹝春時肝气始生﹐風疾气急﹐經气尙深﹐故取絡脈分肉之間﹐療人皮膚之中病也。﹞夏取分腠﹐﹝夏時心气始長﹐脈瘦气弱﹐陽气流於經隧溝洫﹐燻熱分腠﹐內至於經﹐故取分腠﹐以去肌肉之病也。﹞秋取气口﹐﹝秋時肺气將斂﹐陽气在合﹐陰气初勝﹐濕气及體﹐陰气未盛﹐故取气口﹐以療筋脈之病﹐气口卽合也。﹞冬取經輸﹐﹝冬時腎气方閉﹐陽气衰﹐少陰气緊﹐太陽沈﹐故取經井之輸以下陰气﹐取滎輸實於陽气﹐療於骨髓五臟之病也。平按﹕輸《甲乙》作兪﹐下同。﹞凡此四時﹐各以爲齊。絡脈治皮膚﹐分腠治肌肉﹐气口治筋脈﹐經輸治骨髓五臟。﹝齊音劑也。﹞身有五部﹕伏兔一﹔﹝伏兔在膝上六寸起肉﹐足陽明气發﹐禁不可灸﹐又不言得鍼﹐此要禁爲第一部﹐故生癰疽者死也。﹞腓二﹐腓者也﹔﹝腓音肥。承筋一名腸﹐一名直腸﹐脈在中央陷中﹐足陽明太陽气所發﹐禁不可刺﹐故爲要害之處﹐生癰疽者死也。平按﹕《甲乙》腓作﹐無腓者也四字。《靈樞》也作也。﹞

背三﹔﹝自要輸以上二十一椎兩箱稱背﹐去臟腑甚近﹐皮肉至薄﹐若生癰疽﹐陷而必死也。﹞五臟之輸四﹔﹝五臟手足二十五輸﹐當於輸穴生癰疽者死也。﹞項五﹐﹝項之前曰頸﹐後曰項﹐三陽督脈在項﹐故項生癰疽致死也。﹞五部有癰疽者死。﹝癰疽害甚﹐故生人之要處致死。﹞病始手臂者﹐先取手陽明﹑太陰而汗出﹔﹝以下言療熱病取脈先後。熱病等所起﹐起於四肢及頭﹐故病起兩手者﹐可取手陽明井商陽﹐在手大指次指內側﹐去爪甲角如韭葉﹐以手陽明穀气盛也﹔及手太陰孔最﹐在腕上七寸也。﹞病始頭首者﹐先取項太陽而汗出﹔﹝有熱等病起於頭者﹐可取於項足太陽脈天柱之穴﹐天柱在挾項後髮際大筋外陷也。﹞病始足者﹐先取足陽明而汗出。﹝病起足者﹐可取陽明合三里穴﹐三里在膝下三寸外廉。平按﹕《靈樞》《甲乙》作脛。﹞臂太陰可出汗﹐﹝手太陰脈主气﹐故出汗取之也。平按﹕出汗《靈樞》作汗出﹐下同。﹞足陽明可出汗。﹝足陽明主水谷﹐多气血﹐故出汗取之。﹞取陰而汗出甚者﹐止之於陽﹔取陽而汗出甚者﹐止之於陰。﹝取陰脈出汗不止﹐可取陽脈所主之穴止﹔若取陽脈出汗不止﹐可取陰脈所主之穴止之也。平按﹕《甲乙》無兩於字。﹞凡刺之害﹐中而不去則精泄﹐不中而去則致气﹔精泄則病甚而﹐致气則生爲癰瘍。﹝凡行鍼要害﹐無過二種﹕一種者﹐刺中於病補瀉不以時去鍼﹐則泄人精气﹔刺之不中於病﹐卽便去鍼﹐以傷良肉﹐故致气聚。精泄益虛﹐故病甚虛。﹐怯也。气聚不散﹐爲癰爲瘍也。﹞

卷第二十六﹟寒熱

癰疽

平按﹕此篇自篇首至此其候也黃帝曰善﹐見《靈樞》卷十二第八十一《癰疽》篇。又自篇首至藏傷故死矣﹐見《甲乙經》卷十一第九上編。又自黃帝曰願盡聞癰疽之形至此其候也黃帝曰善﹐見《甲乙經》卷十一第九下編。又自黃帝問於岐伯曰有病癰腫致痛至可使全黃帝曰善﹐見《素問》卷十三第四十《腹中論》篇。又自黃帝問曰諸癰腫筋攣至末﹐見《素問》卷五第十七《脈要精微論》篇﹐《甲乙》同上。

黃帝問於岐伯曰﹕余聞腸胃受谷﹐上焦出气﹐以溫分肉﹐而養骨節﹐通腠理。﹝上焦出衛气﹐衛气爲陽﹐故在分肉能溫之也。气潤骨節﹐骨節腦髓皆悉滋長﹐故爲養也。令腠理無癰﹐故爲通。﹞

中焦出气如露﹐上注溪谷﹐而滲孫脈孫絡﹐津液和調﹐變化而赤爲血﹐血和則孫脈先滿﹐滿乃注於絡脈皆盈﹐乃注於經脈。﹝出气﹐謂營气也。經絡及孫絡有內有外﹐內在臟腑﹐外在筋骨肉間。

谷入於胃﹐精液滲諸孫絡﹐入於大絡﹐大絡入經﹐流注於外。外之孫絡﹐以受於寒溫四時之气﹐入絡行經以注於內。令明水谷津液﹐入於孫絡﹐乃至於經也。內外經絡行於臟腑﹐臟腑气和乃得生也。平按﹕露《甲乙》作霧。孫絡二字《靈樞》《甲乙》不重。而赤《甲乙》作赤而。先滿滿乃注於絡脈《靈樞》作先滿溢乃注於絡脈﹐《甲乙》滿字不重。絡脈下重絡脈二字。注滲諸孫絡﹐諸袁刻作於。﹞陰陽已張﹐因息乃行﹐行有經紀﹐周有道理﹐與天協議﹐不得休止。﹝張﹐�張也。陰﹐營气也。陽﹐衛气也。神之動也故出入息動﹐息之動也營衛气行﹐營衛气行必有經紀﹐營衛周行道理﹐人與天道同運﹐天運非常之道故不休也。平按﹕《甲乙》已張作乃張﹐乃行作而行。﹞切而調之﹐從虛去實﹐瀉則不足﹐疾則气減﹐畱則先後﹔從實去虛﹐補則有餘。血气已調﹐形神乃持﹐余已知血气之平與不平﹐未知癰疽之所從生﹐成敗之時﹐死生之期﹐期有遠近﹐何以度之﹐可得聞乎﹖﹝切﹐專志也。用心專至﹐調虛實也。瀉者�順於虛﹐專去盛實﹐瀉之甚者﹐則不足也。气至因而疾瀉﹐則便气盛。气至畱而不瀉﹐則鍼與气先後不相得也。若順實惟去於虛﹐補之甚者﹐則有餘也。是以切而調之者﹐得之於心﹐不可過虛實也。故善調者﹐補瀉血气﹐使形與神相保守也。持者﹐保守也。如此調養﹐血气平與不平﹐言已知之﹔然猶未通癰疽三種之論﹐故請所聞。平按﹕形神《靈樞》作形气﹐《甲乙》作神气。平與不平《甲乙》作至與不至。﹞

岐伯曰﹕經脈畱行不止﹐與天同度﹐與地合紀。﹝此言天有度數﹐地有經紀。﹞故天宿失度﹐日月薄蝕﹐地經失紀﹐水道流溢﹐艸不成﹐五穀不殖﹐徑路不通﹐民不往來﹐巷聚邑居﹐別離異處。﹝﹐采古切﹐艸名也﹐亦節枯也。此言天度地紀有失致損也。平按﹕《靈樞》作﹐注云「魚饑切。」詳《玉篇》本作宜﹐鹿蔥也。《廣韻》﹐采古切﹐艸死也。與楊注節枯之意同﹐較義爲長。﹞血气猶然﹐請言其故。夫血脈營衛﹐同流不休﹐上應星宿﹐下應經數。﹝此言人之血气合於天地。平按﹕《甲乙》星宿作天宿。﹞寒气客於經絡之中則血泣﹐血泣則不通﹐不通則衛气歸之﹐不得復反﹐故癰腫。寒气化爲熱﹐熱盛則腐肉﹐肉腐則爲膿﹐膿不瀉則爛筋﹐筋爛則傷骨﹐骨傷則髓消﹐不當骨空﹐不得泄瀉﹐煎枯空虛﹐則筋骨肌肉不相營﹐經脈敗漏﹐燻於五臟﹐髒傷故死矣。﹝此言血气行失﹐有損有病也。

平按﹕煎枯空虛《靈樞》作血枯空虛﹐《甲乙》作「則筋骨枯空﹐枯空」。《靈樞》營作榮﹐《甲乙》作親﹐經脈作經絡﹐故死作則死。﹞黃帝曰﹕願盡聞癰疽之形與忌日名。﹝凡有三問﹕一問癰疽形狀﹐二問癰疽死生忌日﹐三問癰疽名字也。﹞岐伯曰﹕癰發於嗌中﹐名曰猛疽﹐猛疽不治﹐化爲膿﹐膿不瀉﹐塞咽﹐半日死﹔其化爲膿者﹐瀉已已﹐則含豕膏﹐毋冷食﹐三日而已。﹝下答癰疽形狀及名並所發處﹐合二十一種﹕一十八種有名有狀﹐有所發處﹔三種但有所發之處﹐無名與狀。二十一種中﹐七種無死生忌日﹐餘十四種皆有忌日。凡癰疽所生﹐皆以寒气客於經絡之中﹐令血凝澀不通﹐衛气歸之﹐寒極化爲熱气﹐�成癰疽﹐腐肉爲癰﹐爛筋壞骨爲疽﹐輕者療之可生﹐重者傷髒致死。名猛疽等﹐癰疽之名﹐聖人見其所由立之名狀如下﹐隨變爲形﹐亦應不可勝數也。

近代醫人﹐元不識本名之旨﹐隨意立稱﹐不可爲信。嗌﹐咽也。寒气客脈之處﹐卽發熱以爲癰疽﹐無常處也。平按﹕瀉已已﹐《靈樞》無兩已字﹐《甲乙》作膿瀉已。《靈樞》《甲乙》含作合﹐膏下無毋宇。注熱气下原缺一字﹐袁刻作郁積二字﹐不合﹐謹空一格。﹞發於頸﹐名曰夭疽﹐其癰大以赤黑﹐不急治﹐則熱气下入泉液﹐前傷任脈﹐內燻肝肺﹐燻肝肺十餘日而死矣。

﹝項前曰頸。平按﹕泉《靈樞》《甲乙》作淵﹐說見前。﹞陽气大發﹐消腦畱項﹐名曰腦鑠﹐其色不樂﹐項痛而刺以鍼﹐煩心者﹐死不治。﹝腦後白項。平按﹕陽气《靈樞》作陽畱。《甲乙》畱項作澑項。鑠《靈樞》《甲乙》作爍。項痛而刺以鍼﹐《靈樞》刺上有如字﹐《甲乙》作腦項痛如刺以鍼。《靈樞》治上有可字。﹞發於肩及﹐名曰疵癰﹐其狀赤黑﹐急治之﹐此令人汗出至足﹐不害五臟﹐癰發四五日﹐逆之。﹝肩前臂上肉名。﹞發於掖下赤堅﹐名曰米疽﹐治之砭石﹐欲細而長﹐數砭之﹐塗以豕膏﹐六日已﹐勿裹之。﹝砭﹐甫廉反﹐HT同﹐以石刺病也。

欲細而長者﹐傷形深也。平按﹕《靈樞》《甲乙》堅下有者字﹐治之下有以字﹐數砭作疏砭。注HT同二字袁刻脫。﹞其癰堅而不潰者﹐爲馬刀俠癭﹐急治之。﹝馬刀亦謂癰不膿潰者是也。頸前曰嬰也。﹞發於胸﹐名曰井疽﹐其狀如大豆﹐三四日起﹐不早治﹐下入腹﹐不治﹐七日死。﹝井疽起三四日﹐不療下入腹﹐寒熱不去十日死也。平按﹕發於脇上《靈樞》《甲乙》有「發於膺﹐名曰甘疽﹐色靑﹐其狀如谷實栝蔞﹐常苦寒熱﹐急治之﹐去其寒熱﹐十歲死﹐死後出膿。」一條。﹞發於脇﹐名曰敗疵﹐敗疵者女子之病也﹐灸之﹐其病大癰膿﹐治之﹐其中乃有生肉﹐大如赤小豆﹐銼翹艸根各一升﹐水一斗六升煮之﹐竭爲三升﹐卽彊飲﹐濃衣坐釜上﹐令汗出至足已。﹝敗亦曰攺﹐量謂此病。生於女子﹐故釜上蒸之﹐出汗卽已。有本翹﹑松各一升。平按﹕《甲乙》其中上無治之二字﹐上無銼字﹐有治之以三字﹐各一升上有及赤松子根五字﹐竭上有令字﹐爲三升作得三升﹐《靈樞》作爲取三升。﹞發於股﹐名脫疽﹐其狀不甚變而癰膿搏骨﹐不急治﹐三十日死。﹝髀內曰股﹐股外曰髀﹐膝上股下骨稱曰股也。平按﹕《靈樞》《甲乙》作脛﹐脫疽作股脛疽。

《甲乙》變下有色字﹐搏骨作內薄於骨急治之。﹞發於尻﹐名曰兌疽﹐其狀赤堅大﹐急治之﹐不治﹐三十日死矣。﹝尻﹐也。音誰。平按﹕兌《靈樞》《甲乙》作銳。三十日日本《醫心方》作四十日。﹞發於股陰﹐名曰赤施﹐不急治﹐六日死﹐在兩股之內﹐不治﹐六十日而死。﹝陰下之股。平按﹕《甲乙》施作弛。《靈樞》六日作六十日﹐六十日作十日﹐《甲乙》同。﹞發於膝﹐名曰疵疽﹐其狀大癰﹐色不變﹐寒熱而堅﹐勿石﹐石之死﹐須其柔乃石之者﹐生。﹝勿石之者﹐準例皆砭之﹐此惟言石之﹐或以冷石熨之﹐所以堅而不石﹐以其寒聚結﹐聽柔乃石之。平按﹕《靈樞》疵疽作疵癰﹐而堅作如堅石。《甲乙》須其柔作須其色異柔。﹞諸癰疽之發於節而相應者﹐不可治也。﹝當節生癰﹐膿入節間傷液﹐故不可療也。平按﹕《甲乙》無疽字。﹞發於陽者﹐百日死﹔發於陰者﹐四十日死也。﹝丈夫陰器曰陽﹐婦人陰器曰陰。平按﹕四十日《靈樞》作三十日。﹞

發於脛﹐名曰兔嚙﹐其狀赤至骨﹐急治﹐不治﹐害人也。﹝脛﹐謂膝下脛骨也。平按﹕《甲乙》作嚙﹐赤作如赤豆三字﹐害人作殺人。﹞發於踝﹐名曰走緩﹐其狀色不變﹐數石其輸而止其寒熱﹐不死。﹝色不變者﹐肉色不變也。石其輸者﹐以冷石熨其所由之輸也。平按﹕《靈樞》《甲乙》踝上有內字。《靈樞》狀下有癰也二字。輸《甲乙》作兪。﹞發於足上下﹐名曰四淫﹐其狀大癰﹐不色變﹐不治﹐百日死。﹝足上下者﹐足趺上下也。平按﹕《靈樞》《甲乙》無不色變三字。﹞發於足旁﹐名曰厲疽﹐其狀不大﹐初如小指發﹐急治之﹐去其黑者﹐不消輒益﹐不治﹐百日死。﹝旁﹐謂足內外之側也。平按﹕初如《甲乙》作初從﹐之去作去之﹐黑上有狀字﹐不消作不可消。﹞發於足趾﹐名曰脫疽﹐其狀赤黑﹐死不治﹐不赤黑﹐不死﹐治之不衰﹐急斬去之活﹐不然則死矣。﹝不則死者﹐不斬去死也。平按﹕《靈樞》不衰上無治之二字﹐斬下無去字。《靈樞》《甲乙》無活字。不然《甲乙》作不去。《靈樞》無然字。﹞黃帝曰﹕夫子言癰疽﹐何以別之﹖岐伯曰﹕營衛稽畱於經脈之中﹐則血泣而不行﹐不行則衛气從之﹐從之而不通﹐壅遏而不得行﹐故曰大熱不止﹐熱勝則肉腐﹐肉腐則爲膿﹐然不能陷於骨髓﹐骨髓不爲焦枯﹐五臟不爲傷﹐故命曰癰。﹝營衛稽畱經脈泣不行者﹐寒气客之﹐血泣不行﹐衛气歸在泣血之中也。平按﹕《甲乙》稽畱作積畱﹐經脈作經絡。《靈樞》從之二字不重﹐《甲乙》作歸之。故曰《靈樞》作故熱﹐《甲乙》作故曰熱。《靈樞》骨髓二字不重。陷於骨髓《甲乙》作陷肌膚於骨髓﹐命曰作名曰。﹞黃帝曰﹕何謂疽﹖岐伯曰﹕熱气淳盛﹐下陷肌膚﹐筋髓骨枯﹐內連五臟﹐血气竭﹐當其癰下筋骨﹑良肉皆毋余﹐故命曰疽。﹝癰下者﹐卽前之癰甚﹐肌﹑膚﹑肉﹑筋﹑骨﹑髓﹐斯之六種﹐皆悉破壞﹐命之曰疽也。平按﹕淳《甲乙》作純﹐骨枯作骨肉﹐《靈樞》無骨字。竭下《甲乙》有絕字。﹞疽者﹐上之皮夭以堅﹐上如牛領之皮﹔癰者﹐其皮上薄以澤﹐此其候也。黃帝曰﹕善。﹝此言其癰疽之候異。

平按﹕《甲乙》上之作其上﹐夭下有瘀字﹐上如作狀如。﹞

黃帝問於岐伯曰﹕有病癰腫﹐頸痛胸滿腹脹﹐此爲何病﹖何以得之﹖﹝因於癰腫﹐有此三病﹐未知所由﹐故請之也。平按﹕《素問》癰作膺。《甲乙》頸作脛。﹞岐伯曰﹕名厥逆。﹝因癰腫熱聚﹐气失逆上﹐上盛故頸痛﹐下虛故胸滿腹脹也。平按﹕《甲乙》作病名曰厥逆。注失字袁刻脫。﹞曰﹕治之柰何﹖曰﹕灸之則喑﹐石之則狂﹐須其气並﹐乃可治。曰﹕何以然﹖曰﹕陽气重上﹐有餘於上﹐灸之則陽气入陰﹐則喑﹔石之則陽气虛﹐虛則狂﹔須其气並而治之﹐可使全。黃帝曰﹕善。﹝灸之喑者﹐陽气上實﹐陰气下虛﹐灸之火壯﹐陽盛溢入陰﹐故喑。以冷石熨之﹐則陰气獨盛﹐陽气獨虛﹐以陽气獨虛﹐發於狂。可任自和﹐然後療之﹐使之全也。平按﹕則喑《素問》作入則喑﹐《甲乙》同。使全《甲乙》作使愈。﹞

黃帝問曰﹕諸癰腫筋攣骨痛﹐此皆安生﹖﹝因於癰腫﹐有此二病﹐故請所生。平按﹕生《甲乙》作在﹐袁刻作主。﹞岐伯曰﹕此寒气之腫也﹐八風之變也。曰﹕治之柰何﹖曰﹕此四時之病也﹐以其勝﹐治其輸。﹝筋骨是陰﹐加以寒气﹐故爲寒腫也。此乃四時八正虛風變所爲也﹐引其所勝克之則愈也。平按﹕治其輸《素問》作治之愈也。《甲乙》輸作兪。﹞

卷第二十六﹟寒熱

虫癰

平按﹕此篇自篇首至末﹐見《靈樞》卷十第六十八《上膈》篇﹐又見《甲乙經》卷十一第八。

黃帝問於岐伯曰﹕气爲上鬲﹐上鬲者﹐食飲入而還出﹐余已知之矣﹔虫爲下鬲﹐下鬲者﹐食時乃出﹐余未得其意﹐願卒聞之。﹝﹐子內反。鬲﹐癰也。气之在於上管﹐癰而不通﹐食入還卽吐出﹔虫之在於下管﹐食時而出﹐虫去下虛﹐聚爲癰﹐故須問也。平按﹕《靈樞》鬲作膈﹐上鬲二字不重。《甲乙》入上無飲字。﹞岐伯曰﹕喜怒不適﹐飲食不節﹐寒溫不時﹐則寒汁流於腸中﹐流於腸中卽虫寒﹐虫寒則積聚守於下管﹐守於下管則下管充郭﹐衛气不營﹐邪气居之。人食則虫上食﹐虫上食則下管虛﹐虛則邪气勝之﹐積聚以畱﹐畱則癰成﹐癰成則下管約。其癰在管內者﹐則沈而痛深﹔其癰在外者﹐則癰外而痛浮﹐癰上皮熱。﹝虫癰之病﹐所由有三﹕一因喜怒傷神﹐不得和適﹔二因縱欲﹐飲食不節﹔三因隨情寒溫﹐不以時受。此三因中隨有一種乖和﹐則寒邪汁下流於腸中﹐令腸內虫寒﹐聚滿下管﹐致使衛气不得有營﹐邪气居之。又因於食﹐虫亦上食﹐下管遂虛﹐邪气積以成癰。其癰若在管內﹐其痛則深﹔若管外﹐其痛則浮﹐當癰皮熱﹐以爲候也。

平按﹕《甲乙》則寒汁流於腸中﹐流作畱﹔流於腸中卽虫寒作畱則虫寒﹔管作脘﹔則下管充郭衛气不營作守下脘則胃腸充郭胃气不營。《靈樞》則下管充郭作則腸胃充郭﹐虛則邪气勝之作下管虛則邪气勝之。《甲乙》勝下無之字﹐有勝則二字。《靈樞》則沈二字作卽。﹞黃帝曰﹕刺之柰何﹖岐伯曰﹕微按其癰﹐視气所行﹐﹝以手輕按癰上以候其气﹐取知癰气所行有三﹕一欲知其癰气之盛衰﹐二欲知其癰之淺深﹐三欲知其刺處之要﹐故按以視也。平按﹕《甲乙》無微字。﹞先淺刺其旁﹐稍內益深﹐遂而刺之﹐毋過三行﹐﹝候其癰旁气之來處﹐先漸淺刺﹐後以益深者﹐欲導气令行也。還﹐復也。如此更復刺﹐不得過於三行也。平按﹕遂《靈樞》《甲乙》作還﹐據本注亦應作還﹐當系傳寫之誤。﹞察其沈浮﹐以爲深淺﹐﹝沈浮淺深也﹐察癰之淺深以行鍼也。平按﹕《甲乙》作淺深。﹞已刺必熨﹐令熱入中﹐日使熱內﹐邪气益衰﹐大癰乃潰。﹝寒汁邪气聚以爲癰﹐故癰塞也。令刺已熨之令熱入中者﹐以寒﹐溫使其日有內熱﹐寒去癰潰也。﹞以參伍禁﹐以除其內﹐﹝亦可含於豕膏﹐無冷食﹐三日其病已矣。參伍﹐揣量也。平按﹕《甲乙》作互以參禁﹐《靈樞》作伍以參禁。﹞恬無爲﹐乃能行气﹐﹝夫情有所在則气有所並﹐气有所並則不能營衛﹐故忘情恬無爲﹐則气將自營也。平按﹕《靈樞》《甲乙》作澹﹐袁刻作淡。﹞後以酸苦﹐化谷乃下。﹝酸爲少陽﹐苦爲太陽﹐此二味爲溫﹐故食之化谷也。平按﹕《靈樞》酸作咸。

《甲乙》此句作「後服酸苦﹐化谷乃下膈矣。」﹞

卷第二十六﹟寒熱

寒熱瘰

平按﹕此篇自篇首至末﹐見《靈樞》卷十第七十《寒熱》篇﹐又見《甲乙經》卷八第一上編。

黃帝問於岐伯曰﹕寒熱瘰在於頸掖者﹐皆何气使生﹖岐伯曰﹕此皆鼠﹐寒熱之毒瓦斯也﹐堤畱於脈而不去也。﹝風成爲寒熱﹐寒熱之變亦不勝數﹐乃至甚者爲癰病也。今行脈中壅遏﹐遂爲瘰鼠也。堤﹐癰障。平按﹕掖《靈樞》《甲乙》作腋。堤畱於脈《甲乙》作稽於脈﹐注云「《靈樞》稽作。」今本《靈樞》仍作畱﹐無字。﹞黃帝曰﹕去之柰何﹖岐伯曰﹕鼠之本﹐皆在於髒﹐其末上於頸掖之間﹐其浮於脈中而未內著於肌肉而外爲膿血者﹐易去也。﹝寒熱之气在肺等髒中﹐循脈而上﹐發於頸掖﹐不生於項。在脈中未在肌肉﹐言其淺也。爲膿血者﹐外泄气多﹐故易去也。平按﹕《甲乙》上於作上出﹐脈中作胸中﹐而未內著作未著二字﹐《靈樞》上於作上出於三字。注易去袁刻誤作是去。﹞黃帝曰﹕去之柰何﹖岐伯曰﹕請從其本引其末﹐可使衰去而絕其寒熱﹐審按其道以予之﹐徐來徐往以去之﹐﹝本﹐謂髒也。末﹐謂處也。道﹐謂臟腑脈行所發穴路也。徐往來者﹐動鍼法也。平按﹕柰何下袁刻脫岐伯曰三字。﹞其小如麥者﹐一刺知﹐三刺而已。﹝療之得愈分劑也。﹞黃帝曰﹕決其死生柰何﹖岐伯答曰﹕反其目視之﹐其中有赤脈﹐從上下貫瞳子﹐見一脈﹐一歲死﹔見一脈半﹐一歲半死﹔見二脈﹐二歲死﹔見二脈半﹐二歲半死﹔見三脈﹐三歲而死。見赤脈而不下貫瞳子﹐可治。﹝以下言死生候也。寒熱已成﹐成在太陽﹐太陽爲目上綱﹐其脈下見﹐令太陽經溢入絡中﹐甚者並入絡中﹐下貫瞳子﹐瞳子是骨之精﹐爲寒熱傷甚﹐故一脈獨貫﹐一歲死也。若爲二三﹐气散不獨﹐故二三歲死也。𨿽有赤脈﹐不貫瞳子﹐可得療者﹐以未傷骨精故也。﹞

卷第二十六﹟寒熱

灸寒熱法

平按﹕此篇自篇首至末﹐見《素問》卷十六第六十《骨空論》篇﹐又見《甲乙》卷八第一上篇。

灸寒熱之法﹐先取項大椎﹐以年爲壯數﹐﹝大椎穴﹐三陽督脈之會﹐故灸寒熱气取。《明堂》大椎有療傷寒病﹐不療寒熱。平按﹕先取《素問》作先灸。﹞次灸厥骨﹐以年爲壯數﹐視背輸陷者灸之﹐﹝此脈中血寒而少﹐故取背輸陷也。厥骨﹐脊骨也。有本厥與骨通爲一字﹐巨月反。平按﹕厥骨《素問》《甲乙》作撅骨。注此脈袁刻誤作此血。﹞與臂肩上陷者灸之﹐﹝臂肩亦取脈陷﹐療寒熱之輸﹐肩貞等穴也。平按﹕《素問》《甲乙》與作舉。﹞兩季脇之間灸之﹐﹝季脇本挾脊京門穴也。﹞外踝之上絕骨之端灸之﹐﹝陽輔等穴。﹞足小趾次趾間灸之﹐﹝臨泣等穴也。

平按﹕小趾袁刻作少趾。﹞下陷脈灸之﹐﹝承山等穴。平按﹕下《甲乙》作上。﹞外踝之後灸之﹐﹝昆侖等穴也。﹞缺盆骨上切之堅痛如筋者灸之﹐﹝平按﹕《甲乙》堅痛作堅動。﹞膺中陷骨間灸之﹐骨下灸之﹐﹝平按﹕骨《素問》《甲乙》作掌束骨。﹞臍下關元三寸灸之﹐毛際動脈灸之﹐膝下三寸分間灸之﹐﹝平按﹕膝下《甲乙》作臍下﹐三寸作二寸。﹞足陽明灸之﹐跗上動脈灸之﹐﹝平按﹕足陽明下《素問》無灸之二字﹐新校正云「按《甲乙經》﹑全元起本足陽明下有灸之二字﹐並跗上動脈是二穴。」據此則全本與本書相同﹐但今本《甲乙》仍無灸之二字。﹞

巓上動脈灸之﹐﹝平按﹕《素問》《甲乙》動脈作「一」字。﹞犬所之處灸之三壯﹐卽以犬傷痛壯數灸也﹐凡當灸二十七處。﹝音幹。﹐穴也﹐衝陽等穴也。題云灸寒熱法﹐此總數之二十七處中﹐有根據其輸穴﹐亦取气指而灸之﹐不可爲定﹐可量取也。平按﹕《素問》作嚙﹐《甲乙》同﹐無三壯二字。痛壯數灸也《素問》作病法灸之﹐《甲乙》作病法三炷灸之。二十七處《素問》《甲乙》均作二十九處。﹞傷食灸不已者﹐必視其經之過於陽者﹐數刺之輸血﹐藥之也。﹝傷食爲病﹐灸之不得愈者﹐可刺之。刺法﹐可刺大經所過之絡出血﹐及飲藥調之陽絡脈也。

平按﹕《素問》灸下有之字﹐之輸作其兪﹐血藥作而藥。﹞

卷第二十七﹟邪論

七邪

平按﹕此篇自篇首至末﹐見《靈樞》卷十二第八十《大惑論》。又自篇首至甚者爲惑﹐見《甲乙經》卷十二第四﹐又自人之喜忘者至故不嗜食也﹐見《甲乙》卷十二第一。自病而不得臥出者至末﹐見《甲乙》卷十二第三﹐惟編次小異。

黃帝問於岐伯曰﹕余嘗登於淸冷之臺﹐中階而顧﹐匍匐而前﹐則惑。余私異之﹐竊內怪之﹐狂瞑獨視﹐安心定气﹐久而不解﹐獨轉獨眩﹐被髮長跪﹐俯而視之﹐後久之不已﹐卒然自止﹐何气使然﹖﹝小怪曰異之﹐大異曰怪之。瞑﹐目合也。俯而視之﹐下直視也。何气使然﹐問其生惑所由也。轉有爲傳﹐眩有爲脆﹐量誤也。冷有本爲零也。平按﹕《靈樞》嘗登作嘗上﹐狂瞑作獨瞑﹐獨轉作獨傳﹐自止作自上。《甲乙》淸冷之臺作靑霄之臺﹐中階作中陛﹐而顧作而惑﹐無匍匐至怪之十四字﹐獨瞑獨視作獨冥視之﹐被髮上無獨轉獨眩四字﹐後久之不已作久不已三字。﹞岐伯曰﹕五臟六腑之精气﹐皆上注於目而爲之精。﹝五臟六腑精液﹐及臟腑之气淸者﹐上升注目﹐以爲目之精也。平按﹕《甲乙》無皆字。﹞精之果者爲眼﹐﹝精之果別稱爲眼。果音顆。平按﹕《靈樞》果作窠﹐無者字。《甲乙》果作裹。﹞骨之精爲瞳子﹐﹝腎精主骨﹐骨之精气爲目之瞳子。﹞筋之精爲黑眼﹐﹝肝精主筋﹐筋气以爲精之黑眼也。﹞血之精爲絡﹐﹝心精主血﹐血气以爲眼精赤絡。﹞其果气之精爲白眼﹐﹝肺精主气﹐气之精爲白眼。平按﹕《靈樞》果作窠﹐《甲乙》其果作其絡﹐白眼作白睛。﹞肌肉之精則爲約束裹擷﹐﹝脾精主肉﹐肉气之精以爲眼之束約裹擷。擷﹐胡結反。平按﹕《甲乙》擷作契。﹞筋骨血气之精而與脈並爲系﹐上屬於腦﹐後出於項中。﹝四气之精並脈合爲目系﹐其系上屬於腦﹐後出項中。﹞故邪中於項﹐因逢其身虛﹐其入深﹐則隨眼系以入於腦﹐則腦轉﹐腦轉則引目系﹐目系急﹐急則目眩以轉矣。﹝後曰項﹐前曰頸。以目系入腦﹐故邪循目系﹐腦轉目眩也。平按﹕《甲乙》項作頭﹐因作目。《靈樞》入於腦下重入於腦三字﹐《甲乙》重入字。目系目系急急《靈樞》《甲乙》作目系急目系急。﹞邪中其精﹐所中不相比也則精散﹐精散則視歧﹐故見兩物。﹝五精合而爲眼﹐邪中其精﹐則五精不得比和﹐別有所見﹐故視歧見於兩物﹐如第二問等也。平按﹕邪中其精《靈樞》作邪其精其精五字﹐《甲乙》作邪中之精則其精。袁刻精誤作經﹐注亦誤。﹞目者﹐五臟六腑之精也﹐營衛魂魄之所常營也﹐神气之所生也﹐故神勞則魂魄散﹐志意亂。﹝目之有也﹐凡因三物﹕一爲五臟六腑精之所成﹐二爲營衛魂魄血气所營﹐三爲神明气之所生。是則以神爲本﹐故神勞者﹐魂魄意志五神俱亂也。﹞是故瞳子﹑黑眼法於陰﹐白眼﹑赤脈法於陽﹐故陰陽合傳而精明也。﹝是以骨精瞳子﹐筋精黑眼﹐此二是肝腎之精﹐故法於陰也。果气白眼及血之赤脈﹐此二是心肺兩精﹐故法於陽也。

肺𨿽少陰﹐猶在陽中﹐故爲陽也。此之陰陽四精和合﹐通傳於气﹐故曰精明也。平按﹕《甲乙》白眼作白睛﹐合傳作合揣﹐注云﹕《靈樞》作傳。﹞目者心之使也﹐心者神之舍也﹐故神分精亂而不傳﹐卒然見非常之處﹐精神魂魄散不相得﹐故曰惑。﹝心藏者﹐心內形也。心者神之用﹐神者心之主也。故神勞分散﹐則五精亂不相傳﹐卒見非常兩物者也﹐以其精神亂爲惑也。平按﹕傳《靈樞》作轉﹐《甲乙》作揣﹐注云﹕一作轉。﹞黃帝曰﹕余疑其然。余每之東苑﹐未嘗不惑﹐去之則復﹐余惟獨爲東苑勞神乎﹖何其異也﹖﹝淸冷之臺在東苑﹐故每往登臺則惑﹐去臺則復於常﹐豈不爲彼東苑勞神﹐遂至有惑﹐是所可怪也。﹞岐伯曰﹕不然也。心有所喜﹐神有所惡﹐卒然相感﹐則精气亂﹐視誤故惑﹐神移乃復。﹝夫心者神用﹐謂之情也。情之所喜﹐謂之欲也。故情之起欲﹐是神之所惡﹔神之所好﹐心之所惡。是以養神須去情欲﹐欲去神安﹐長生久視﹔任心所作﹐則情欲百端﹐情欲旣甚﹐則傷神害命。斯二不可並行﹐並行相感則情亂致惑﹔若得神移反本﹐則惑解神復。

平按﹕卒然相感《靈樞》《甲乙》感作惑。注並行相感﹐袁刻感誤作惑。﹞是故閒者爲迷﹐甚者爲惑。黃帝曰﹕善。﹝閒﹐輕也。甚﹐重也。此爲第一惑邪。﹞

黃帝曰﹕人之喜忘者﹐何气使然﹖岐伯曰﹕上气不足﹐下气有餘﹐腸胃實而心肺虛﹐虛則營衛畱於下久﹐不以時上﹐故喜忘矣。﹝心肺虛﹐上气不足也。腸胃實﹐下气有餘也。營衛行畱於腸胃不上﹐心肺虛故喜忘。復有上時﹐又得不忘也。此爲第二喜忘邪也。平按﹕喜忘《靈樞》《甲乙》作善忘。《靈樞》久下有之字。﹞黃帝曰﹕人之喜饑而不嗜食者﹐何气使然﹖岐伯曰﹕精气並於脾﹐熱气畱於胃﹐胃熱則消穀﹐谷消故喜饑﹐胃气逆上故胃管寒﹐胃管寒故不嗜食也。

﹝精气﹐陰气也。胃之陰气並在脾內﹐則胃中獨熱﹐故消食喜饑。胃气獨熱﹐逆上爲難﹐所以胃咽中冷﹐故不能食也。此爲第三不嗜食邪。平按﹕《靈樞》《甲乙》喜饑作善饑﹐胃管作胃脘。﹞黃帝曰﹕病而不得臥出者﹐何气使然﹖岐伯曰﹕衛气不得入於陰﹐常畱於陽﹐畱於陽則陽气滿﹐滿則陽蹺盛﹐不得入於陰﹐陰气虛﹐故目不得瞑矣。﹝衛气晝行陽脈二十五周﹐夜行五臟二十五周﹐晝夜周身五十周。若衛行陽脈﹐不入髒陰﹐則陽脈盛﹐則陽蹺盛而不和﹐陰蹺虛也。二蹺並至於目﹐故陽盛目不得瞑﹐所以不臥。

此爲第四不得臥邪。瞑音眠。平按﹕《靈樞》臥下無出字﹐疑衍。《甲乙》瞑作眠。﹞黃帝曰﹕病而目不得視﹐何气使然﹖岐伯曰﹕衛气畱於陰﹐不得行於陽﹐畱於陰則陰气盛﹐盛則陰蹺滿﹐不得入於陽﹐陽气虛﹐故目閉焉。﹝衛气畱於五臟﹐則陰蹺盛不和﹐惟陰無陽﹐所以目閉不得視也。

以陽主開﹐陰主閉也。此爲第五不得視邪也。平按﹕病而目《靈樞》作病目而﹐《甲乙》作目閉二字﹐畱作行﹐行作入﹐注云「《九卷》行作畱﹐入作行。」﹞黃帝曰﹕人之多臥者﹐何气使然﹖岐伯曰﹕此人腸胃大而皮膚澀﹐而分肉不解焉。腸胃大則衛气畱久﹐皮膚澀則分肉不解﹐其行遲。夫衛气者﹐晝日常行於陽﹐夜行於陰﹐故陽气盡則臥﹐陰气盡則寤。故腸胃大﹐則衛气行畱久﹔皮膚澀﹐分肉不解﹐則行遲。畱於陰也久﹐其气不精﹐則欲瞑﹐故多臥。腸胃小﹐皮膚滑以緩﹐分肉解利﹐衛气之畱於陽也久﹐故少臥焉。﹝其人腸胃能大﹐皮膚能澀﹐大則衛气停畱﹐澀則衛气行遲﹐畱而行澀﹐其气不精﹐故多臥少寤﹔反之少臥。此爲第六多臥邪也。平按﹕澀《靈樞》作濕﹐《甲乙》作澀。不精《靈樞》作不淸。注多臥邪袁刻邪作者。﹞黃帝曰﹕其非常經也﹐卒然多臥者﹐何气使然﹖岐伯曰﹕邪气畱於上焦﹐上焦閉而不通﹐已食若飲湯﹐衛反畱於陰而不行﹐故卒然多臥。

﹝邪气畱於上焦﹐上焦之气不行﹐或因飲食﹐衛气畱於心肺﹐故悶而多臥。此爲第七邪也。平按﹕衛反畱《靈樞》作衛气畱久﹐《甲乙》作衛气久畱。﹞黃帝曰﹕善。治此諸邪柰何﹖岐伯曰﹕先其腑臟﹐誅其小過﹐後調其气﹐盛者瀉之﹐虛者補之﹐必先明知其形气之苦樂﹐定乃取之。﹝療此七邪之法﹐先取五臟六腑諸募等臟腑之上諸穴﹐除其微過﹐然後調其臟腑五輸六輸而補瀉之。

補瀉之前﹐必須明知形气虛實苦樂之志﹐然後取之。平按﹕先其腑臟《靈樞》作先其臟腑﹐《甲乙》作先視其腑臟。形气《靈樞》作形志。﹞

卷第二十七﹟邪論

十二邪

平按﹕此篇自篇首至末﹐見《靈樞》卷五第二十八《口問》篇。又自黃帝曰人之欠者何气使然至末﹐見《甲乙經》卷十二第一﹐惟編次小異。

黃帝間居﹐避左右而問岐伯曰﹕余以聞九鍼之經﹐論陰陽逆順六經已畢﹐願得口問。岐伯避席再拜對曰﹕善乎哉問也﹗此先師之所口傳也。﹝間居﹐晏也。避﹐去也。六經﹐陰陽各有三陰三陽之脈也。口傳者﹐文傳得粗﹐口傳得妙﹐謂口決其理也。平按﹕《靈樞》避左右作辟左右﹐以聞作已聞﹐再拜下無對字。﹞黃帝曰﹕願聞口傳。岐伯曰﹕夫百病之始生也﹐皆生於風雨寒暑﹐陰陽喜怒﹐食飲居處﹐大驚卒恐。﹝風雨寒暑居處﹐外邪也。陰陽喜怒飲食驚恐﹐內邪也。平按﹕願聞袁刻作願問。食飲《靈樞》作飲食。﹞血气分離﹐﹝此內外邪生病所由﹐凡有五別。一﹐令血之與气不相合也。﹞陰陽破散﹐﹝二﹐令臟腑陰陽分散也。﹞經絡決絕﹐脈道不通﹐﹝三﹐令經脈及諸絡脈不相通也。平按﹕《靈樞》決作厥。﹞陰陽相逆﹐衛气稽畱﹐﹝四﹐令陰陽之气乖和﹐衛气不行。﹞經脈空虛﹐血气不次﹐乃失其常﹐﹝五﹐令諸經諸絡虛竭﹐營血衛气行無次第。平按﹕《靈樞》空虛作虛空。﹞

論不在經者﹐請道其方。﹝如上所說論在經者﹐余已知之。有所生病不在經者﹐請言其法也。﹞

黃帝曰﹕人之欠者﹐何气使然﹖岐伯曰﹕衛气晝日行於陽﹐夜則行於陰。陰者主夜﹐夜者主臥。

陽者主上﹐陰者主下。故陰气積於下﹐陽气未盡﹐陽引而上﹐陰引而下﹐陰陽相引﹐故數欠。陽气盡而陰气盛﹐則目瞑﹔陰气盡而陽气盛﹐則寤矣。﹝陽气主晝在上﹐陰气主夜在下。陰气盡﹐陽气盛﹐則寤﹔陽气盡﹐陰气盛﹐則瞑。今陽气未盡﹐故引陰而上﹐陰气已起﹐則引陽而下﹐陰陽相引上下﹐故數欠也。平按﹕《甲乙》晝下無日字﹐夜則行於陰﹐無則字。《靈樞》夜下有半字。又《甲乙》陽引作陽气﹐陰引作陰行﹐則寤下有腎主欠三字。﹞瀉足少陰﹐補足太陽。﹝瀉於腎脈足少陰實﹐補於膀胱脈足太陽虛﹐令陰陽气和﹐故欠愈也。有本作足太陰。﹞黃帝曰﹕人之噦者﹐何气使然﹖岐伯曰﹕谷入於胃﹐胃气上注於肺﹐今有故寒气與新穀气俱還入於胃﹐新故相亂﹐眞邪相攻並相逆﹐復於胃﹐故爲噦。﹝谷入胃已﹐淸气上注於肺﹐濁气下畱於胃﹐有故寒气與新穀气俱入於胃﹐新故眞邪在於胃中相攻相逆﹐復從胃出﹐故爲之噦。平按﹕並相逆﹐《靈樞》並上有气字﹐《甲乙》無並字。復於胃﹐《靈樞》《甲乙》復下有出字。﹞補手太陰﹐瀉足少陰。﹝宜補肺脈手太陰﹐瀉腎脈足少陰。以足少陰主寒﹐故須瀉之﹐手太陰主气﹐故先補之。平按﹕《甲乙》補上有肺主噦三字﹐足少陰作足太陰﹐下有「亦可以艸刺其鼻﹐嚏而已﹔無息而疾引之﹐立已﹔大驚之﹐亦可已」二十四字。﹞黃帝曰﹕人之唏者﹐何气使然﹖岐伯曰﹕此陰气盛而陽气虛﹐陰气疾而陽气徐﹐陰气盛﹐陽气絕﹐故爲唏。﹝唏﹐火幾反﹐笑也。陰气盛而行疾﹐陽气虛而行徐﹐是以陽气絕爲唏也。﹞補足太陽﹐瀉足少陰。﹝以腑膀胱太陽气絕﹐故須補之。腎臟少陰气盛﹐故須瀉之。﹞黃帝曰﹕人之振寒者﹐何气使然﹖岐伯曰﹕寒气客於皮膚﹐陰气盛﹐陽气虛﹐故振寒寒。補諸陽。﹝以陽虛陰盛﹐陽虛故皮膚虛﹐陰盛故寒客皮膚﹐故振寒寒﹐宜補三陽之脈。﹞

黃帝曰﹕人之噫者﹐何气使然﹖岐伯曰﹕寒气客於胃﹐厥逆從下上散﹐復出於胃﹐故爲噫。﹝寒气先客於胃﹐厥而逆上消散﹐復從胃中出﹐故爲噫。﹞補足太陰﹑陽明﹐一曰補眉本。﹝脾胃腑臟皆虛﹐故補斯二脈。眉本是眉端攢竹穴﹐足太陽脈气所發也。﹞黃帝曰﹕人之嚏者﹐何气使然﹖岐伯曰﹕陽气和利﹐滿於心﹐出於鼻﹐故爲嚏。﹝陽之和气利﹐滿於心中﹐上衝出於鼻﹐故爲嚏也。﹞補足太陽榮﹑眉本﹐一曰眉上。﹝陽虛而利﹐故補陽脈。太陽起鼻上兩箱﹐發於攢竹。太陽榮在通谷﹐足趾外側本節前陷中。﹞黃帝曰﹕人之撣者﹐何气使然﹖岐伯曰﹕胃不實則諸脈虛﹐諸脈虛則筋肉懈惰﹐筋肉懈惰﹐行陰用力﹐气不能復﹐故爲撣。﹝胃气不實﹐穀气少也。穀气旣少﹐脈及筋肉並虛懈惰﹐因此行陰。行陰﹐入房也。此又入房用力﹐气不得復﹐四肢緩縱﹐故名爲撣。撣﹐云幹反﹐牽引也﹐謂身體懈惰﹐牽引不收也。平按﹕撣《靈樞》作﹐音妥﹐下垂也﹐《甲乙》作﹐乃字之訛。袁刻諸脈虛下脫諸脈虛三字﹐注穀气少誤作谷少气。﹞補分肉間。﹝筋脈皆虛﹐故取病所在分肉間補之。﹞黃帝曰﹕人之哀而涕泣者﹐何气使然﹖﹝涕泣多﹐目無所見﹐何气使然也﹖﹞岐伯曰﹕心者﹐五臟六腑之主也。﹝涕泣出之所以有三﹐心者神用﹐臟腑之主﹐一也。﹞目者﹐宗脈之所聚﹐上液之道也。﹝手足六陽及手少陰﹑足厥陰等諸脈湊目﹐故曰宗脈所聚。大小便爲下液之道﹐涕泣以爲上液之道﹐二也。平按﹕注以爲上液之道﹐袁刻脫以字。﹞口鼻者﹐气之門戶也。﹝目者﹐惟是液之道也﹔口鼻二竅气液之道﹐三也。﹞故悲哀愁憂則心動﹐心動則五臟六腑皆搖﹐搖則宗脈盛﹐宗脈盛則液道開﹐液道開故涕泣出焉。﹝有物相盛﹐遂卽心動﹔以其心動﹐卽心臟及餘四髒並六腑亦皆搖動﹔臟腑旣動﹐臟腑之脈皆動﹔臟腑宗脈搖動﹐則目鼻液道並開﹔以液道開﹐故涕泣出也。平按﹕宗脈盛《靈樞》《甲乙》盛作感。又注有物相盛﹐盛疑系感字傳寫之誤。﹞液者﹐所以灌精而濡空竅者也﹐故上液之道開﹐泣出不止則液竭﹐液竭則精不灌﹐精不灌則目無所見矣﹐故命曰奪精。﹝五穀液以灌目﹐五穀之精潤於七竅﹔今但從目鼻而出不止﹐則竭也。諸精不得其液﹐則目眼無精﹐故目無所見﹐以奪精也。平按﹕泣出不止《靈樞》《甲乙》作「則泣﹐泣不止」。﹞補天柱經俠項。

﹝天柱經﹐足太陽也。天柱俠項後髮際大筋外廉陷中﹐足太陽脈气所發﹐故補之。平按﹕項《靈樞》《甲乙》作頸。《甲乙》頸下有「俠頸者﹐頭中分也」七字﹐本書在後。﹞黃帝曰﹕人之太息者﹐何气使然﹖岐伯曰﹕憂思則心系急﹐心系急則气道約﹐气道約則不利﹐故太息以申出。﹝憂思勞神﹐故心系急。心系連肺﹐其脈上迫肺系﹐肺系爲喉通气之道﹐旣其被迫﹐故气道約不得通也﹐故太息取气以申出之。平按﹕申《靈樞》《甲乙》作伸。﹞補手少陰﹑心主﹑足少陽畱之。﹝手少陰﹑手心主二經皆是心經﹐足少陽膽經﹐以心系急引於肝膽﹐故二陰一陽並須畱鍼以緩。﹞黃帝曰﹕人之涎下者﹐何气使然﹖岐伯曰﹕飲食者皆入於胃﹐胃中有熱﹐熱則虫動﹐虫動則胃緩﹐胃緩則廉泉開﹐故涎下。

﹝虫者﹐谷虫在於胃中也。廉泉﹐舌下孔﹐通涎道也。人神守﹐則其道不開﹔若爲好味所感﹐神者失守﹐則其孔開涎出也。亦因胃熱虫動﹐故廉泉開﹐涎因出也。平按﹕涎《甲乙》作HT。﹞補足少陰。﹝腎足少陰脈﹐上挾舌本﹐主於津涎﹐今虛故涎下是也。﹞

黃帝曰﹕人之耳中鳴者﹐何气使然﹖岐伯曰﹕耳者宗脈之所聚也﹐故胃中空則宗脈虛﹐虛則下﹐澑脈有所竭者﹐故耳鳴。﹝人耳有手足少陽太陽及手陽明等五絡脈皆入耳中﹐故曰宗脈所聚也。澑脈﹐入耳之脈澑行之者也。有竭不通﹐虛故耳鳴也。﹞補客主人﹑手大指爪甲上與肉交者。﹝手陽明入耳﹐過客主人也。手大指爪甲上手太陰脈﹐是手陽明之裏﹐此陰陽皆虛﹐所以耳鳴﹐故並補之。平按﹕《甲乙》無爪字。﹞黃帝曰﹕人之自嚙舌者﹐何气使然﹖岐伯曰﹕此厥逆走上脈气輩至也﹐﹝輩﹐類也。厥逆之气上走於頭﹐故上頭類脈所至之處﹐卽自嚙舌也。平按﹕《甲乙》作嚙﹐輩作皆。﹞少陰气至則嚙舌﹐少陽气至則嚙頰﹐陽明气至則嚙唇矣。視主病者則補之。﹝腎足少陰脈厥逆至於舌下﹐則便嚙舌。手足少陽脈厥逆行至於頰﹐卽便嚙頰。手足陽明厥逆行至於唇﹐卽便嚙唇。此輩諸脈以虛厥逆﹐故視其所病之脈補也。﹞凡此十二邪者﹐皆奇邪之走空竅者也。故邪之所在﹐皆爲之不足。﹝此十二邪皆令人虛﹐故曰奇邪。空竅﹐謂是輸竅者也。此之邪气所至之處﹐損於正气﹐故令人不足爲病也。平按﹕《甲乙》十二作十四。﹞故上气不足﹐腦爲之不滿﹐耳爲之善鳴﹐頭爲之傾﹐目爲之瞑﹔﹝頭爲上也。邪气至頭﹐耳鳴﹐頭不能正﹐目暗者也。平按﹕《靈樞》善鳴作苦鳴﹐傾上有苦字﹐瞑作眩。﹞中气不足﹐溲便爲之變﹐腸爲之喜鳴﹔﹝腸及膀胱爲中也。邪至於中﹐則大小便色皆變於常﹐及腸鳴也。平按﹕喜《靈樞》作苦﹐《甲乙》作善﹐袁刻亦作善。﹞

下气不足﹐則爲痿厥足悶﹐補足外踝下畱之。﹝邪气至足﹐則足痿厥撣緩﹐其足又悶﹐可補之外踝之下。一本﹐刺足大趾間上二寸畱之。平按﹕《靈樞》爲上有乃字﹐足悶作心﹐《甲乙》作心悶﹐急下有刺足大趾上二寸畱之﹐本書在後。﹞黃帝曰﹕治之柰何﹖岐伯曰﹕腎主爲欠﹐取足少陰。肺主爲噦﹐取手太陰﹑足少陰。唏者﹐陰與陽絕﹐故補足太陽﹐瀉足少陰。振寒﹐補諸陽。噫﹐補足太陰﹑陽明。嚏﹐補足太陽﹑眉本。撣﹐因其所在﹐補分肉間。泣出﹐補天柱經俠項﹐俠項者﹐頭中分也。﹝平按﹕《靈樞》項作頸。﹞太息﹐補手少陰﹑心主﹑足少陽畱之。涎下﹐補足少陰。耳鳴﹐補客主人﹑手大指爪甲上與肉交者。自嚙頰﹐﹝平按﹕《靈樞》頰作舌。﹞視主病者則補之。目瞑項彊﹐足外踝下畱之。痿厥足悶﹐刺足大趾間上二寸畱之﹐一曰足外踝下畱之。﹝以下委言療方。與陽者﹐陰盛不絕不可瀉﹐不得言與﹐可爲盛也。頭中分者﹐取宗脈所行頭中之分。撣﹑痿厥同爲一病﹐名字有異﹐此文信之也。平按﹕目瞑項彊《靈樞》作目眩頭傾﹐足上有補字﹐足悶作心。﹞

卷第二十七﹟邪論

邪客

平按﹕此篇自篇首至末﹐見《素問》卷十一第三十九《舉痛論》篇。又自五臟六腑固盡有部至靑黑爲痛﹐見《甲乙經》卷一第十五。

黃帝問岐伯曰﹕余聞善言天者﹐必有驗於人﹔﹝人之善言天者﹐是人必法天以言人﹐故有驗於人也。﹞善言古者﹐必有合於今﹔﹝以今尋古爲今法﹐故必合於今。﹞善言人者﹐必厭於己。﹝善言知人﹐必先足於己﹐乃得知人﹔不足於己而欲知人﹐未之有也。

平按﹕《素問》厭上有「有」字。﹞如此﹐則道不惑而要數極﹐所謂明矣。﹝如此﹐人有三善之行﹐於道不惑。所以然者﹐得其要理之極﹐明達故也。數﹐理也。﹞今余問於夫子﹐令可驗於己﹐令之可言而知也﹐視而可見﹐捫而可得﹐令驗於己如發蒙解惑﹐可得聞乎﹖﹝先自行之﹐卽可驗於己也。然後問其病之所由﹐故爲言而知之也。察色而知﹐故爲視而知之也。診脈而知﹐故爲捫而可得。斯爲知者﹐先驗於身﹐故能爲人發蒙於耳目﹐解惑於心腑﹐於此之道﹐可以聞否﹖平按﹕《素問》令可驗於己令之可言而知也十二字﹐作令言而可知五字﹐如發蒙作而發蒙。﹞岐伯再拜曰﹕帝何道之問﹖黃帝曰﹕願聞人之五臟卒痛﹐何气使然﹖岐伯曰﹕經脈流行不止﹐環周不休﹐寒气﹝平按﹕气有本作風。﹞

入焉﹐經血稽遲﹐泣而不行﹐客於脈外則血少﹐客於脈中則气不通﹐故卒痛矣。﹝平按﹕《素問》入焉經血稽畱作入經而稽畱﹐故卒痛矣作故卒然而痛。﹞黃帝曰﹕其痛也﹐或卒然而止者﹐或常痛甚不休者﹐或痛甚不可按者﹐或按之而痛止者﹐或按之而無益者﹐或喘動應手者﹐或心與背相應而痛者﹐﹝平按﹕《素問》相應作相引。﹞或心脇肋與少腹相引而痛者﹐﹝平按﹕《素問》脇上無心字。﹞或腹痛引陰股者﹐或痛宿昔成積者﹐或卒然痛死不知人有間復生者﹐﹝平按﹕《素問》有間作有少間。﹞或腹痛而歐者﹐或腹痛而復泄者﹐或痛而閉不通者﹐﹝股外爲髀﹐髀內爲股﹐陰下之股爲陰股也。音悶也。平按﹕《素問》或腹痛而歐者作或痛而嘔者。注陰股袁刻誤作陰病。﹞凡此諸痛﹐各不同形﹐別之柰何﹖﹝凡此十四別病﹐十三寒客內爲病﹐一種熱气客內爲閉﹐皆爲痛病﹐不知所由﹐故須問之。平按﹕諸痛袁刻作諸病。﹞岐伯對曰﹕寒气客於腸外則腸寒﹐寒則縮捲﹐捲則腸絀急﹐絀急則外引小絡﹐故卒然痛﹐得炅則痛立已矣﹐因重中於寒﹐則痛久矣。﹝絀﹐褚律反﹐縫也﹐謂腸寒捲縮如縫連也。腸絀屬腸經之小絡散絡於腸﹐故腸寒絀急引絡而痛﹐得熱則立已。炅﹐熱也。平按﹕《素問》腸均作脈﹐捲作蜷﹐立已作立止。﹞寒气客經脈之中﹐與炅气相薄則脈滿﹐滿則痛而不可按也﹐寒气稽畱﹐炅气從上﹐則脈充大而血气亂﹐故痛不可按也。﹝痛不可按之﹐兩義解之﹕一﹐寒熱薄於脈中﹐滿痛不可得按﹔二﹐寒下畱﹐熱气上行﹐令脈血气相亂﹐故不可按也。平按﹕《素問》故痛作故痛甚。﹞寒气客於腸胃之間﹐募原之下﹐而不得散﹐小絡急引故痛﹐按之則气散﹐故痛止矣。﹝腸胃皆有募有原﹐募原之下皆有孫絡﹐寒客腸胃募原之下﹐孫絡引急而痛﹐故按之散而痛止。平按﹕《素問》而不得散作血不得散﹐故痛止作故按之痛止。﹞寒气客於挾脊之脈﹐則深按之不能及﹐故按之無益。

﹝挾脊脈﹐督脈挾脊﹐故曰挾脊脈也。督脈挾於脊裏而上行深﹐故按之不及﹐所以按之無益者也。﹞寒气客於衝脈﹐衝脈起於關元﹐隨腹直上則脈不通﹐不通則气因之﹐故喘動應手矣。﹝關元在臍下小腹﹐下當於胞﹐故前言衝脈起於胞中直上。邪气客之﹐故喘動應手。有本無起於關元下十字也。平按﹕《素問》直上下有寒气客三字。﹞寒气客於背輸之脈則脈泣﹐泣則血虛﹐虛則痛﹐其輸注於心﹐故相引而痛﹐按之則熱气至﹐至則痛止矣。﹝背輸之脈﹐足太陽脈也。太陽心輸之絡注於心中﹐故寒客太陽﹐引心而痛。

按之不移其手﹐則手熱﹐故痛止。平按﹕《素問》則脈泣作則血脈澀。注於心袁刻誤作主於心。注寒客太陽袁刻誤作寒客大腸。﹞寒气客於厥陰﹐厥陰之脈者﹐絡陰器系於肝﹐寒气客於脈中﹐則血泣脈急﹐引脇與少腹矣。﹝厥陰肝脈屬肝絡膽布脇肋﹐故寒客血泣脈急﹐引脇與少腹痛也。平按﹕《素問》客於厥陰下有之脈二字﹐引脇與少腹作故脇肋與少腹相引痛。﹞厥气客於陰股﹐寒气上及少腹﹐血泣在下相引﹐故痛。﹝厥气客在陰股﹐陰股之血凝泣﹐故其气上引少腹而痛也。平按﹕《素問》故痛作故腹痛引陰股。﹞

寒气客於五臟﹐厥逆上泄﹐陰气竭﹐陽气未入﹐故卒然痛死不知人﹐气復反則生矣。﹝寒气入五臟中﹐厥逆上吐﹐遂令陰气竭絕﹐陽气未入之間﹐卒痛不知人﹐陽气入髒還生也。﹞

寒气客於腸募關元之間﹐絡血之中﹐血泣不得注於大經﹐血气稽畱﹐畱不得行﹐故卒然成積矣。﹝腸﹐謂大腸﹑小腸也。大腸募在天樞臍左右各二寸﹐原在手大指之間。小腸募在臍下三寸關元﹐原在手外側腕骨之前完骨。寒气客此募原之下﹐血絡之中﹐凝泣不行﹐久畱以成積也。平按﹕《素問》腸募關元作小腸募原﹐卒然作宿昔﹐此節在寒气客於五臟上。﹞寒气客於腸胃﹐厥逆上出﹐故痛而嘔矣。﹝寒客腸胃﹐其气逆上﹐故痛嘔吐也。﹞寒气客於小腸﹐不得成聚﹐故後泄腹痛矣。﹝寒客小腸﹐不得成於積聚﹐故後利腹痛也。﹞熱气畱於小腸﹐小腸中癉熱焦竭﹐則故堅幹不得出矣。﹝熱气畱止小腸之中﹐則小腸中熱﹐糟粕焦竭幹堅﹐故大便閉不通矣。平按﹕《素問》小腸中癉熱作腸中痛癉熱﹐堅上無故字﹐不得出下有故痛而閉不通六字。注畱止袁刻作畱於。﹞黃帝曰﹕所謂言而可知者也﹐視而可見柰何﹖岐伯曰﹕五臟六腑固盡其部﹐視其五色﹐黃赤爲熱﹐白爲寒﹐靑黑爲痛﹐此所謂視可見者也。﹝五臟六腑各有色部﹐其部之中色見﹐視之卽知臟腑之病﹐此則視而可見者也。﹞

﹝平按﹕《甲乙》靑黑爲痛在黃赤爲熱上。﹞黃帝曰﹕聞而可得柰何﹖岐伯曰﹕視其主病之脈堅而血﹐皮及陷下者﹐可聞而得也。﹝視脈及皮之狀﹐問其所由﹐故爲聞而得也。平按﹕《素問》聞作捫﹐據上文捫而可得﹐應作捫﹐血下無皮字。﹞黃帝曰﹕善。

卷第二十七﹟邪論

邪中

平按﹕此篇自篇首至末﹐見《靈樞》卷一第四《邪气臟腑病形》篇﹐又見《甲乙經》卷四第二上編。

黃帝問岐伯曰﹕邪气之中人也柰何﹖岐伯曰﹕邪气之中人也髙。黃帝曰﹕髙下有度乎﹖岐伯曰﹕身半以上者﹐邪中之也﹔身半以下者﹐濕中之也。﹝髙者﹐上也。身半以上﹐風雨之邪所中﹐故曰中於髙也。風爲百病之長﹐故偏得邪名也。身半以下﹐淸濕之邪﹐濕最沈重﹐故襲下偏言也。平按﹕《靈樞》也髙作髙也。《甲乙》以下作已下。﹞

故曰﹕邪之中人也﹐無有恆常﹐中於陰則畱於腑﹐中於陽則畱於經。﹝邪中於臂之陰﹐獨傷陰經﹐流入中髒﹐髒實不受邪客﹐故轉至畱於六腑者也。中於頭面之陽﹐循三陽經下畱陽經﹐故曰無常也。平按﹕《靈樞》無恆字﹐畱作澑。《甲乙經》經作藏。﹞黃帝曰﹕陰之與陽也﹐異名同類﹐上下相會﹐﹝陰陽異名﹐同爲气類﹐三陽爲表居上﹐三陰爲裏在下﹐表裏气通﹐故曰相會。﹞經絡之相貫﹐如環無端。﹝三陰之經絡脈別走入於三陽﹐三陽之經絡脈別走入於三陰﹐陰陽之气旋回﹐周而復始﹐故曰無端。﹞邪之中人也﹐或中於陰﹐或中於陽﹐上下左右﹐無有恆常﹐其故何也﹖﹝經絡相貫周環﹐自是常理﹐邪之中人循行﹐亦可與經絡同行﹐然中於陰陽上下左右生病異者﹐其故何也﹖﹞岐伯答曰﹕諸陽之會﹐皆在於面。人之方乘虛時﹐及新用力﹐若熱飲食汗出腠理開﹐而中於邪。

﹝手足三陽之會皆在於面﹐人之受邪所由有三﹕一爲乘年虛時﹐二爲新用力有勞﹐三爲熱飲熱食汗出腠理開。有此三虛﹐故邪中人。平按﹕《靈樞》人之二字作中人也三字﹐若下無熱字。﹞中面則下陽明﹐中項則下太陽﹐中於頰則下少陽﹐其中於膺背兩脇亦中其經。﹝邪之總中於面﹐則著手足陽明之經循之而下。若中頭後項者﹐則著手足太陽之經循之而下。若別中於兩頰﹐則著手足少陽之經循之而下。若中胸﹑背及兩脇三處﹐亦著三陽之經循經而下也。﹞黃帝曰﹕其中於陰柰何﹖岐伯答曰﹕中於陰者﹐常從臂始。

夫臂與﹐其陰皮薄﹐其肉淖澤﹐故俱受於風﹐獨傷其陰。﹝以下言邪中於陰經也。四肢手臂及腳﹐當陰經上皮薄﹐其肉濁澤﹐故四處俱受風邪﹐所以獨傷陰經。下經言風雨傷上淸濕傷下者﹐舉多爲言﹐其實腳亦受風邪也。平按﹕注濁澤﹐根據經文應作淖澤。﹞黃帝曰﹕此故傷其髒乎﹖岐伯曰﹕身之中於風也﹐不必動髒。故邪入於陰經﹐其髒气實﹐邪气入而不能客﹐故還之於腑。是故陽中則澑於經﹐陰中則澑於腑。﹝邪之傷於陰經﹐傳之至髒﹐以髒气不客外邪﹐故還流於六腑之中也。故陽之邪中於面﹐流於三陽之經﹔陰之邪中臂﹐澑於六腑也。平按﹕《甲乙》客作容﹐澑作畱﹐府作腑。﹞黃帝曰﹕邪之中髒者柰何﹖﹝前言外邪不中五臟﹐次言邪從內起中於五臟﹐故問起也。﹞岐伯曰﹕愁憂恐懼則傷心。﹝愁憂恐懼﹐內起傷神﹐故心臟傷也。﹞形寒飲寒則傷肺﹐以其兩寒相感﹐中外皆傷﹐故气逆而上行。﹝形寒飲寒﹐內外二寒傷肺﹐以肺惡寒也。平按﹕飲寒《靈樞》作寒飲﹐《甲乙》作飲冷。﹞有所墜墮﹐惡血畱內﹐若有所大怒﹐气上而不下﹐積於脇下﹐則傷肝。﹝因墜惡血畱者﹐外傷也。大怒﹐內傷也。內外二傷﹐積於脇下﹐傷肝也。平按﹕《靈樞》《甲乙》無若字。﹞

有所擊僕﹐若醉入房﹐汗出當風﹐則傷脾。﹝擊僕當風﹐外損也。醉以入房汗出﹐內損也。內外二損﹐故傷脾也。平按﹕《甲乙》醉上有以字。﹞有所用力舉重﹐若入房過度﹐汗出浴水﹐則傷腎。﹝用力舉重﹐汗出以浴水﹐外損也。入房過度﹐內損也。由此二損﹐故傷腎也。平按﹕浴水﹐水字袁刻誤作也。﹞黃帝曰﹕五臟之中風柰何﹖岐伯曰﹕陰陽俱感﹐邪乃得往。黃帝曰﹕善。﹝前言五臟有傷﹐次言五臟中風﹐陰陽血气皆虛﹐故俱感於風﹐故邪因往入也。平按﹕《甲乙》俱感作俱相感。﹞

黃帝問岐伯曰﹕首面與身形﹐屬骨連筋﹐同血合气耳。天寒則地裂淩冰﹐其卒寒﹐或手足懈惰﹐然其面不衣﹐其故何也﹖﹝首面及與身形兩者﹐皆屬於骨﹐俱連於筋﹐同受於血﹐並合於气﹐何因遇寒手足冷而懈惰﹐首面無衣不寒﹐其故何也﹖平按﹕袁刻气下脫耳字。﹞岐伯曰﹕十二經脈﹐三百六十五絡﹐其血气皆上於面而走空竅。﹝六陽之經並上於面﹐六陰之經有足厥陰經上面﹐餘二至於舌下﹐不上於面﹐而言皆上面者﹐舉多爲言耳。其經絡血气貫通﹐故皆上走七竅以爲用也。平按﹕注六陽之經﹐袁刻之作六。﹞

其精陽气﹐上於目而爲精﹔﹝其經絡精陽之气﹐上走於目﹐成於眼精也。平按﹕《甲乙》气上有之字。《靈樞》上於目作上走於目﹐爲精作爲睛﹐《甲乙》同。﹞其別气﹐走於耳而爲聽﹔﹝別精陽气﹐入耳以爲能聽。﹞其宗气﹐上出於鼻而爲臭﹔﹝五臟聚气以爲宗气﹐宗气入鼻﹐能知臭也。﹞其濁气﹐出於胃﹐走唇舌而爲味﹔﹝耳目視聽﹐故爲淸气所生。唇舌識味﹐故爲濁气所成。味者﹐知味也。平按﹕《甲乙》出上有下字。﹞其气之津液﹐皆上燻於面﹐面皮又濃﹐其肉堅﹐故熱甚﹐寒不能勝也。﹝以其十二經脈三百六十五絡血气皆上燻面﹐以其陽多﹐其皮堅濃﹐故熱而能寒也。平按﹕面皮《靈樞》《甲乙》作而皮。熱上《靈樞》有天字﹐《甲乙》有大字﹐勝下均有之字。﹞

卷第二十七﹟邪論

邪傳

平按﹕此篇自篇首至是謂至治﹐見《靈樞》卷十第六十六《百病始生》篇﹐又見《甲乙經》卷八第二。自五邪入至末﹐見《素問》卷七第二十三《宣明五气》篇。

黃帝問於岐伯曰﹕夫百病之始生也﹐皆生於風雨寒暑﹐淸濕喜怒。﹝濕從地起﹐雨從上下﹐其性𨿽同﹐生病有異。寒生於外﹐淸發於內﹐性是一物﹐起有內外﹐所病亦有不同。喜者﹐陽也。怒者﹐陰也。此病之起也。﹞喜怒不節則傷髒﹐﹝心主於喜﹐肝主於怒﹐二者起之過分卽傷神﹐傷神卽內傷五臟﹐卽中內之部也。﹞風雨則傷上﹐淸濕則傷下﹐三部之气所傷異類﹐願聞其會。﹝風雨從頭背而下﹐故爲上部之气。淸濕從尻腳而上﹐故爲下部之气。所傷之類不同﹐望請會通之也。﹞岐伯對曰﹕三部之气各不同﹐或起於陰﹐或起於陽﹐請言其方。﹝或起於陰﹐謂臂及尻。或起於陽﹐謂面與項膺背及脇。請具申之也。﹞喜怒不節則傷於髒﹐髒傷則病起於陰﹔﹝陰﹐謂內也。﹞淸濕襲虛﹐則病起於下﹔風雨襲虛﹐則病起於上﹐﹝足陽並於陰﹐陰虛卽淸濕襲之﹐故曰病起於下也。人之面項陰並於陽﹐气虛卽風雨襲之﹐故曰病在於上也。﹞是謂三部。至其淫佚﹐不可勝數。﹝是謂三部之气﹐生病不同﹐更隨所因﹐變而生病﹐漫衍過多﹐不可量度也。平按﹕佚《靈樞》《甲乙》作﹐下同。﹞黃帝問曰﹕余固不能數﹐故問於天師﹐願卒聞其道。﹝諸邪相傳﹐變化爲病﹐余知不可數量﹐天師所知﹐固應窮其至數﹐余請卒聞其道。天師﹐尊之號也。平按﹕《靈樞》天師作先師。﹞岐伯對曰﹕風雨寒熱﹐不得虛邪﹐不能獨傷人。卒然逢疾風豪雨而不病者﹐亦無虛邪﹐不能獨傷人。必因虛邪之風﹐與其身形﹐兩虛相得﹐乃客其形。﹝虛邪﹐卽風從虛鄕來﹐故曰虛邪。風雨寒熱﹐四時正气也。四時正气﹐不得虛邪之气﹐亦不能傷人。卒風豪雨﹐𨿽非正气﹐不得虛邪之气﹐亦不能傷人。獨有虛邪之气﹐亦不能傷人。必因虛邪之風﹐及身形虛相感﹐故得邪客於形。平按﹕亦無虛邪﹐《甲乙》亦作蓋﹐《靈樞》同﹐惟邪上有故字。相得《甲乙》作相搏。﹞兩實相逢﹐眾人肉堅。其中於虛邪也﹐因於天時﹐與其躬身﹐參以虛實﹐大病乃成﹐﹝風雨寒暑﹐四時正气﹐爲實風也。眾人肉堅﹐爲實形也。兩實相逢﹐無邪客病也。故虛邪中人﹐必因天時虛風﹐並身形虛﹐合以虛實也。參﹐合也。虛者﹐形虛也。實者﹐邪气盛實也。兩者相合﹐故大病成也。平按﹕《甲乙》眾人肉堅作中人肉間﹐因於天時作因其天時。躬身《靈樞》作身形。﹞气有定舍﹐因處爲名﹐﹝邪气捨定之處﹐卽因處以施病名。如邪捨形頭﹐卽爲頭眩等頭病也﹔若捨於腹﹐卽爲腹痛泄利等病也﹔若捨於足﹐則爲足不仁之病也。﹞上下中外﹐分爲三貞。﹝上﹐謂頭面也。下﹐謂尻足也。中﹐謂腹。三部各有其外也。貞﹐正也。三部各有分別﹐故名三貞也。平按﹕貞《靈樞》作員﹐《甲乙》作眞。﹞是故虛邪之中人也﹐始於皮膚﹐皮膚緩則腠理開﹐從毛髮入﹐入則柩深﹐深則毛髮立淅然﹐皮膚痛。

﹝皮膚緩者﹐皮膚爲邪所中﹐無力不能收﹐故緩也。人毛髮中虛﹐故邪從虛中入也。柩﹐久也。邪气逆入久深腠理之時﹐振寒也。平按﹕從毛髮入《靈樞》作開則邪從毛髮入。

柩《靈樞》作抵﹐《甲乙》作稍。﹞畱而不去﹐則傳捨於絡脈﹐在絡脈之時﹐痛於肌肉﹐其痛之時﹐大經乃代。﹝去﹐散邪也。孫絡大絡﹐皆稱絡脈也。十二經脈行皆代息﹐以大經在肌肉中﹐今肌肉痛﹐故大經代息也。平按﹕《甲乙》則傳捨於絡脈作則捨於絡﹐痛於肌肉作通於肌肉﹐其痛之時作其病時痛時息﹐《靈樞》時下有息字。﹞

畱而不去﹐傳捨於經﹐在經之時﹐洫善驚。﹝經脈連於五臟﹐五臟爲邪气所動﹐故其善驚﹐驚卽洫振寒也。音訴。平按﹕洫《靈樞》作灑淅﹐《甲乙》同。善《靈樞》作喜。﹞畱而不去﹐傳捨於輸﹐在輸之時﹐六經不通﹐四肢節痛﹐腰脊乃彊。﹝輸﹐謂五臟二十五輸﹐六腑三十六輸。大經﹐謂三陰三陽也。輸在四肢﹐故四肢痛也。足太陽及督脈在腰脊﹐邪气循之﹐故急彊也。平按﹕輸《素問》《甲乙》作兪。四肢節痛《靈樞》作四肢則肢節痛﹐《甲乙》作四節卽痛。﹞畱而不去﹐傳捨於伏衝﹐在伏衝之時﹐體重身痛。﹝衝脈爲經絡之海﹐故邪居體重。平按﹕傳捨《甲乙》作伏捨。伏衝下《靈樞》《甲乙》有之脈二字。體重身痛《甲乙》作身體重痛。﹞畱而不去﹐傳捨於腸胃﹐捨於腸胃之時﹐賁向腹脹﹐多寒則腸鳴飧泄﹐食不化﹐多熱則溏出糜。﹝賁向﹐虛起貌。

多寒則邪爲飧泄﹐多熱則邪爲溏糜。糜﹐黃如糜也。平按﹕向《靈樞》作響﹐《甲乙》作向﹐袁刻作響。《甲乙》不化上無食字。注貌袁刻誤作也。﹞畱而不去﹐傳捨於腸胃之外﹐募原之間。﹝腸胃之腑﹐外有募原﹐邪傳腸胃之外﹐溢至募原之間也。﹞畱著於脈﹐稽而不去﹐息而成積。﹝脈﹐謂經脈及絡脈也。謂邪著於經絡之脈﹐傳入腸胃之間﹐長息成於積病﹐此句是總也。平按﹕《靈樞》《甲乙》稽下有畱字。﹞或著孫絡﹐或著絡脈﹐或著經脈﹐或著輸脈﹐或著於伏衝之脈﹐或著於膂筋﹐或著於腸胃之募原﹐上連於緩筋﹐邪气淫佚﹐不可勝論。﹝以下言邪著成積﹐略言七處﹐變化滋章﹐不可復論也。

輸脈者﹐足太陽脈﹐以管五臟六腑之輸﹐故曰輸脈。膂筋﹐謂腸後脊膂之筋也。緩筋﹐謂足陽明筋﹐以陽明之气主緩。平按﹕孫絡《靈樞》作孫脈。注滋章袁刻作滋蔓。﹞黃帝曰﹕願盡聞其所由然。﹝願盡聞者﹐願盡聞於成積所由。﹞岐伯曰﹕其著孫絡之脈而成積者﹐其積往來上下﹐臂手孫絡之居也﹐浮而緩﹐不能勾積而止之﹐故往來移行﹐腸間之水﹐湊滲注灌﹐濯濯有音﹐﹝居﹐著也。邪气著於臂手孫絡﹐隨絡往來上下﹐其孫絡浮緩﹐不能勾止積气﹐臂手之絡行在腸間﹐故邪隨絡脈往來﹐令腸間之水湊滲有聲也。濯濯﹐水聲也。平按﹕《甲乙》臂手作擘乎﹐注﹕擘音拍﹐破盡也。勾作﹐腸間之水作腸胃之外﹐《靈樞》作腸胃之間水。﹞有寒則脈滿雷引﹐故時切痛。﹝邪循於絡﹐在腸間時﹐有寒則孫絡滿﹐引腸而作雷聲﹐時有切痛。平按﹕《靈樞》無脈字﹐《甲乙》脈作腹。﹞其著於陽明之經﹐則俠臍而居﹐飽食則益大﹐饑則益小。﹝胃脈足陽明之經﹐直者下乳內廉﹐下俠臍入气街中﹐故邪气著之﹐飽食則其脈粗大﹐饑少穀气則脈細小﹐今人稱此病兩也。平按﹕《靈樞》俠作挾。﹞其著於緩筋也﹐似陽明之積﹐飽食則痛﹐饑則安。﹝緩筋﹐足陽明之筋也。邪客緩筋﹐是足陽明筋從上下腹﹐俠臍而布﹐似足陽明經脈之積。飽則大而痛﹐饑小而安﹐亦邪挾經之大小也。平按﹕似袁刻作以﹐注同﹐《靈樞》亦作似。﹞其著於腸胃之募原也﹐痛而外連於緩筋﹐飽食則安﹐饑則痛。﹝募﹐謂腸胃腑之募也。原﹐謂腸胃腑之原也。募原之气外來連足陽明筋﹐故邪使飽安饑痛也。平按﹕注足陽明筋﹐袁刻筋誤作經。﹞其著於伏衝之脈者﹐揣揣應手而動﹐發手則熱气下於兩股﹐如湯沃之狀。

﹝衝脈下者﹐注少陰之大絡﹐出於气街﹐循陰股內廉入中﹐伏行骨內﹐下至內踝之屬而別﹐前者伏行出跗屬下﹐循跗入大趾間﹐以其伏行﹐故曰伏衝。揣﹐動也。以手按之﹐應手而動﹐發手則熱气下於兩股如湯沃﹐邪之盛也。平按﹕揣揣《靈樞》《甲乙》作揣之。﹞

其著於膂筋在腸後者﹐饑則積見﹐飽則積不見﹐按之弗得。﹝膂筋﹐足少陰筋﹐循脊內挾膂﹐在小腸後附脊。因饑則見﹐按之可得﹐飽則不見﹐按之難得也。平按﹕《甲乙》弗得作伏得。﹞其著於輸之脈者﹐閉塞不通﹐津液不下﹐空竅幹壅。﹝輸脈﹐足太陽脈也。

以管諸輸﹐絡腎屬膀胱﹐故邪著之﹐津液不通﹐大便幹壅﹐不得下於大小便之竅也。平按﹕空《靈樞》作孔﹐《甲乙》作而空竅幹。﹞此邪气之從外入內﹐從上下者。﹝結邪行處也。﹞黃帝曰﹕積之始生﹐至其已成柰何﹖岐伯曰﹕積之始生﹐得寒乃生﹐厥上乃成積也。﹝夫聚者陽邪﹐積者陰邪也﹐此言病成﹔若言從生﹐陰陽生也。故積之始生﹐邪得寒气﹐入舍於足﹐以爲積始也﹐故曰得寒乃生也。寒厥邪气上行﹐入於腸胃﹐以成於積也。平按﹕《靈樞》厥下無上字﹐《甲乙》上作止。﹞黃帝曰﹕成積柰何﹖岐伯曰﹕厥气生足﹐足生脛寒﹐脛寒則血脈泣﹐寒气上入腸胃﹐入於腸胃則脹﹐脹則腸外之汁沫迫聚不散﹐日以成積。﹝以上言成積所由三別。外邪厥逆之气客之﹐則陽脈虛﹐故脛寒。脛脈皮薄﹐故血寒而泣。﹐凝也。寒血循於絡脈上行﹐入於腸胃。寒血入於腸胃﹐則腸胃之內脹﹐腸胃之外冷汁沫聚不得消散﹐故漸成積也。此爲生積所由一也。平按﹕足《甲乙》作足溢﹐注云﹕《靈樞》作足。泣《靈樞》作凝澀﹐《甲乙》作凝泣。寒气上《甲乙》作寒熱上下。﹞卒然盛食多飲則脈滿﹐起居不節﹐用力過度﹐則絡脈傷﹐陽絡傷則血外溢﹐外溢則衄血﹐陰絡傷則血內溢﹐內溢則便血﹐腸外之絡傷﹐則血溢於腸外﹐腸外有寒﹐汁沫與血相薄﹐則並合聚不得散﹐積成矣。﹝盛飲多食無節﹐遂令脈滿﹐起居用力過度﹐內絡脈傷。若傷腸內陽絡﹐則便衄血﹔若傷腸內陰絡﹐遂則便血﹔若傷腸外之絡﹐則血與寒汁凝聚爲積。此則生積所由二也。平按﹕《靈樞》盛食多飲作多食飲﹐脈滿作腸滿。

聚《靈樞》《甲乙》作凝聚﹐散下有而字。﹞卒然外中於寒﹐若內傷於憂怒﹐則气上逆。气上逆則六輸不通﹐溫气不行﹐血蘊裹而不散﹐津液泣澡﹐著而不去﹐而積皆成矣。﹝人之卒然外中於寒﹐以入於內﹐內傷憂怒﹐以應於外﹐內外相搏﹐厥气逆上﹐陰气旣盛﹐遂令六腑陽經六輸皆不得通﹐衛气不行﹐寒血凝泣﹐蘊裹不散﹐著而成積﹐所由三也。平按﹕憂怒《甲乙》作憂恐﹐六輸作穴兪﹐血蘊裹作凝血裹﹐泣澡作凝澀﹐《靈樞》作澀滲。﹞黃帝曰﹕其生於陰者柰何﹖岐伯曰﹕憂思傷心﹔﹝前言積成於陽﹐以下言積成於陰。憂思勞神﹐故傷心也。﹞重寒傷肺﹔﹝飲食外寒﹐形冷內寒﹐故曰重寒。肺以惡寒﹐故重寒傷肺。﹞忿怒傷肝﹔﹝肝主於怒﹐故多怒傷肝也。﹞醉以入房﹐汗出當風﹐則傷脾﹔﹝因醉入房﹐汗出當風﹐則脾汗得風﹐故傷脾也。平按﹕醉以《甲乙》作醉飽。﹞用力過度若入房﹐汗出浴水﹐則傷腎。﹝腎與命門﹐主於入房﹐故用力及入房﹐汗出浴水﹐故傷於腎也。平按﹕《靈樞》無水字。﹞此外內三部之所生病者也。黃帝曰﹕善。﹝憂思爲內﹐重寒爲外﹐入房當風以爲內外﹐故合前三部所生病。平按﹕《靈樞》《甲乙》外內作內外。﹞治之柰何﹖岐伯曰﹕察其所痛﹐以知其應﹐有餘不足﹐當補則補﹐當瀉則瀉﹐毋逆天時﹐是謂至治。﹝凡積之病﹐皆有痛也﹐故察其痛以候其積。旣得其病﹐順於四時以行補瀉﹐可得其妙也。﹞

五邪入﹕邪入於陽則爲狂﹔邪入於陰則爲血痺﹔邪入於陽﹐搏則爲癲疾﹔邪入於陰﹐搏則爲喑﹔陽入之於陰﹐病靜﹔陰出之於陽﹐病善怒。﹝熱气入於陽脈﹐重陽故爲狂病。

寒邪入於陰脈﹐重陰故爲血痺。陽邪入於陽脈﹐聚爲癲疾。陽邪入於陰脈﹐聚爲喑不能言。陽邪入陰者﹐則爲病好靜。陰邪出之於陽﹐陽動故多生怒也。平按﹕《素問》五邪入作五邪所亂﹐則爲血痺作則痺﹐邪入於陽搏作搏陽二字﹐邪入於陰搏作搏陰二字﹐怒上無善字。

新校正云「《難經》云﹕重陽者狂﹐重陰者癲。巢元方云﹕邪入於陰則爲癲。《脈經》云﹕陰附陽則狂﹐陽附陰則癲。孫思邈云﹕邪入於陽則爲狂﹐邪入於陰則爲血痺。邪入於陽﹐傳則爲癲痙﹔邪入於陰﹐傳則爲痛喑。全元起雲﹕邪已入陰﹐復傳於陽﹐邪气盛﹐腑臟受邪﹐使其气不朝﹐榮气不復周身﹐邪與正气相擊﹐發動爲癲疾。邪已入陽﹐陽今復傳於陰﹐臟腑受邪﹐故不能言﹐是勝正也。諸家之說不同﹐故俱載。」又引全元起雲﹕陽入陰則爲靜﹐出則爲恐。《千金方》云﹕陽入於陰病靜﹐陰出於陽病怒。﹞五發﹕陰病發於骨﹐陽病發於血﹐以味病發於气﹐陽病發於冬﹐陰病發於夏。﹝陰之爲病﹐發骨疼等。陽之爲病﹐發於血痺等。五味爲病﹐發於气不調等。冬陽在內﹐故病發冬。夏陽在外﹐故病發夏也。平按﹕《素問》五發作五病所發﹐以味病發於气作陰病發於肉。﹞

卷第二十八﹟風

諸風數類

平按﹕此篇自篇首至末﹐見《素問》卷十二第四十二《風論》篇﹐又見《甲乙經》卷十第二上編。

黃帝問於岐伯曰﹕風之傷人﹐或爲寒熱﹐或爲熱中﹐或爲寒中﹐或爲癘﹐或爲偏枯﹔或爲賊風也﹐其病各異﹐其名不同﹔﹝風﹑气一也﹐徐緩爲气﹐急疾爲風。人之生也﹐感風气以生﹔其爲病也﹐因風气爲病。是以風爲百病之長﹐故傷人也﹐有成未成。傷人成病﹐凡有五別﹕一曰寒熱﹐二曰熱中﹐三曰寒中﹐四曰癘病﹐五曰偏枯。此之五者﹐以爲風傷變成。余病形病名各不同﹐或爲賊風者﹐但風之爲病﹐所因不同﹐故病名病形亦各異也。平按﹕《素問》《甲乙》無於岐伯三字﹐傷人下均有也字﹐癘均作厲﹐下均有風字。或爲賊風也《甲乙》作其爲風也﹐《素問》作或爲風也。注急疾袁刻作疾急。﹞

或內至五臟六腑﹐不知其解﹐願聞其說。岐伯曰﹕風气藏於皮膚間﹐內不得通﹐外不得泄﹐風者喜行而數變﹐﹝言風入於臟腑之內爲病﹐遂名臟腑之風。風气藏於皮膚之間﹐內不得通生大小便道﹐外不得腠理中泄。風性好動﹐故喜行數變以爲病也。平按﹕《素問》《甲乙》曰上有對字﹐間上有之字。喜作善﹐下同。風者《甲乙》作風气者。注生大小便﹐生字恐衍。﹞腠理開則灑然寒閉﹐閉則熱而﹐﹝風气之邪得之因者﹐或因饑虛﹐或因復用力﹐腠理開發﹐風入毛腠﹐灑然而寒﹐腠理閉塞﹐內壅熱悶。灑音洗﹐如洗而寒也。平按﹕灑《甲乙》作。閉字《素問》《甲乙》不重。閉則熱而﹐《素問》作悶﹐《甲乙》作不熱而悶。﹞其寒也則衰食飲﹐其熱也銷肌肉﹐故使人而不能食﹐名曰寒熱。﹝其寒不泄在內﹐故不能食﹔其熱不泄在外﹐故銷肌肉也。是以使人惡風而不能食﹐稱曰寒熱之病。﹐振寒貌也。平按﹕銷肌肉《素問》《甲乙》作則消肌肉。《甲乙》作解﹐《素問》新校正云﹕全元起本作失味。﹞風气與陽入胃﹐循脈而上至目﹐其人肥﹐則風气不得外泄﹐則爲熱中而目黃也。﹝以下言熱中病也。風气從皮膚﹐循足陽明之經﹐入於胃中﹔足陽明經從目內﹐入屬於胃﹐故循其脈至目內。以其人肥﹐腠理密實不開﹐風气壅而不得外泄﹐故內爲熱中﹐病目黃也。平按﹕與陽入胃《素問》《甲乙》作與陽明入胃﹐目作目內。﹞人變瘦﹐則外泄而寒﹐則爲寒中而泣出。﹝以下言寒中之病也。人瘦則腠理疏虛﹐外泄溫气﹐故風气內以爲寒中。足陽明脈虛冷﹐故目泣出也。平按﹕《素問》《甲乙》瘦上無變字。﹞風气與巨陽俱入﹐行諸脈輸﹐散於分理間﹐沖气淫邪﹐與衛气相干﹐其道不利﹐故使肌肉賁而有傷﹐衛气有所而不行﹐故其肉有不仁。﹝以下言癘病也。巨陽﹐足太陽也。風气之邪與足太陽﹐二气俱入十二經脈輸穴之中﹐又散於分肉腠理之間﹐其與太陽俱入於輸﹐衝上來者﹐淫邪之气﹐與衛气相干﹐致令衛气澀而不行﹐故肌肉賁起﹐腹脹有所傷也。以衛气凝聚不行﹐故肉不仁也。﹐義當凝也。平按﹕《素問》《甲乙》巨陽作太陽﹐輸作兪﹐分理作分肉﹐沖气淫邪﹐《素問》無此四字﹐《甲乙》作衛气悍邪時五字。賁《甲乙》作脹﹐《素問》作憤。傷《素問》《甲乙》均作瘍。

《素問》《甲乙》作凝。﹞癘者﹐營气熱﹐其气不精﹐故使其鼻柱壞而色敗也﹐皮膚傷潰﹐風寒客於脈不去﹐名曰癘風﹐﹝﹐腐也。太陽與衛气在營血之中﹐故濁而熱於胸腹。上衝於鼻﹐故鼻鼽骨壞。其气散於皮膚﹐故皮膚潰爛。以其邪風寒气客脈﹐畱而不去爲病﹐稱曰癘風。癘﹐力誓反。平按﹕營气《素問》《甲乙》作有榮气。

《甲乙》作浮。不精《素問》《甲乙》作不淸。傷潰《素問》《甲乙》作瘍潰。﹞

或名曰寒熱。﹝言前癘風﹐或名寒熱之病也。﹞以春甲乙傷於風者爲肝風﹐以夏丙丁傷於風者爲心風﹐以季夏戊己傷於邪者爲脾風﹐以秋庚辛中於邪者爲肺風﹐以冬壬癸中於邪者爲腎風。﹝春甲乙者﹐木王時也。木王盛時﹐衝上風來﹐名曰邪風。木盛近衰﹐故衝上邪風來傷於肝﹐故曰肝風。餘皆仿此。平按﹕戊己傷於邪﹐《甲乙》邪作風。庚辛中於邪﹐及壬癸中於邪﹐《甲乙》均作傷於風。﹞風气中五臟六腑之輸﹐亦爲臟腑之風﹐﹝臟腑輸者﹐當是背輸。近傷臟腑之輸﹐故曰臟腑之風也。平按﹕《素問》風下無气字。

輸《素問》《甲乙》作兪。﹞各入其門戶之中﹐則爲偏風。﹝門戶﹐空穴也。邪气所中之處﹐卽偏爲病﹐故名偏風也。平按﹕之中《素問》作所中﹐《甲乙》作風之所中。﹞

風气循風府而上﹐則爲腦風。﹝風府﹐在項入髮際一寸﹐督脈陽維之會﹐近太陽入腦出處。風邪循脈入腦﹐故名腦病也。﹞風入系頭﹐則爲目風。﹝邪气入於目﹐系在頭﹐故爲目風也。平按﹕《甲乙》入上無風字。系《素問》作。﹞眠寒飲酒中風﹐則爲漏風。

﹝因飲酒寒眠﹐腠開中漏汗﹐故爲漏風。有本﹐目風眼寒也。平按﹕眠寒《素問》《甲乙》作眼寒﹐屬上節。﹞入房汗出中風﹐則爲內風。﹝入房用力汗出﹐中風內傷﹐故曰內風也。﹞新沐中風﹐則爲首風。﹝新沐髮已﹐頭上垢落﹐腠開得風﹐故曰首風也。﹞

久風入中﹐則爲腸風飧泄。﹝皮膚受風日久﹐傳入腸胃之中泄痢﹐故曰腸風。﹞外在腠理﹐則爲泄風。﹝風在腠理之中﹐泄汗不止﹐故曰泄風也。﹞故風者百病之長也﹐至其變化爲他病也無常方﹐然故有風气也。﹝百病因風而生﹐故爲長也。以因於風﹐變爲萬病﹐非惟一途﹐故風气以爲病長也。平按﹕《素問》《甲乙》化下有乃字。故《素問》作致﹐新校正云「全元起本及《甲乙經》致字作故攻。」今本《甲乙》仍作故﹐下無攻字。﹞

卷第二十八﹟風

諸風狀論

平按﹕此篇自篇首至末﹐見《素問》《甲乙》﹐捲第同前。

黃帝問於岐伯曰﹕願聞其診﹐及其病能。﹝診者﹐旣見其狀﹐因知所由﹐故曰診也。

晝間暮甚等﹐卽爲狀也。咳短气等﹐卽爲病能也。平按﹕《素問》無「黃﹑問於岐伯」五字﹐曰下有「五臟風之形狀不同者何」十字。注旣見﹐旣字袁刻脫。﹞岐伯曰﹕肺風之狀﹐多汗惡風﹐色然白﹐時咳短气﹐晝日則瘥﹐暮則甚﹐診在眉上﹐其色白。﹝﹐普幸反﹐白色薄也。肺風病能凡有七別﹕一曰多汗﹔二曰惡風﹔三曰色白﹐謂面色白薄也﹔四曰嗽咳﹔五曰短气﹔六曰晝間暮甚﹐以肺主太陰﹐故暮甚也﹔七曰診五色各見其部﹐薄澤者﹐五臟風之候也。白﹐肺色也。﹞心風之狀﹐多汗惡風﹐焦絕喜怒﹐赫者赤色﹐痛甚則不可快﹐診在口﹐其色赤。﹝心風狀能有七﹕一曰多汗﹔二曰惡風﹔三曰焦絕﹐焦﹐熱也﹐絕﹐不通也﹐言熱不通也﹔四曰喜怒﹔五曰面赤色﹔六曰痛甚不安﹔七曰所部色見﹐口爲心部也。平按﹕喜《素問》《甲乙》作善﹐下同。《素問》赫作﹐下無者字。痛《素問》《甲乙》作病。則不可快《甲乙》作則言不快﹐《素問》作則言不可快。﹞肝風之狀﹐多汗惡風﹐喜悲色微蒼﹐嗌漧喜怒﹐時憎女子﹐診在目下﹐其色靑。﹝肝風狀能有八﹕一曰多汗﹐二曰惡風﹐三曰喜悲﹐四曰面色微靑﹐五曰咽漧﹐六曰喜怒﹐七曰時憎女子﹐八曰所部色見也。﹞脾風之狀﹐多汗惡風﹐身體怠惰﹐四肢不欲動﹐色薄微黃﹐不嗜食﹐診在鼻上﹐其色黃。﹝脾風狀能有七﹕一曰多汗﹔二曰惡風﹔三曰身體怠惰﹔謂除頭四肢爲身體也﹔四曰四肢不用﹔五曰面色微黃﹔六曰不味於食﹔七曰所部色見也。﹞腎風之狀﹐多汗惡風﹐面龐然腫﹐腰脊痛不能正立﹐其色﹐隱曲不利﹐診在頤上﹐其色黑。﹝腎風狀能有七﹕一曰多汗﹔二曰惡風﹔三曰面腫﹔四曰腰脊痛﹔五曰面色黑如煙﹝﹐大才反﹞﹔六曰隱曲不利﹐謂大小便不得通利﹔七曰所部色見﹐頤上﹐腎部也。

有本爲肌上﹐誤也。平按﹕龐《素問》作。《素問》《甲乙》作浮。《素問》脊上無腰字。《甲乙》色上有其字。頤《素問》《甲乙》作肌。﹞胃風之狀﹐頸多汗惡風﹐飲食不下﹐隔塞不通﹐腹喜滿﹐失衣則脹﹐食寒則泄﹐診瘦而腹大。﹝胃風狀能有八﹕一曰頸多汗﹔二曰惡風﹔三曰不下飲食﹔四曰膈不通﹐膈中也﹔五曰腹喜滿﹔六曰失覆腹脹﹔七曰食冷則痢﹔八曰胃風形診﹐謂瘦而腹大﹐胃風候也。平按﹕診瘦而腹大《素問》《甲乙》作診形瘦而腹大﹐《素問》新校正云「按孫思邈云﹕新食竟取風爲胃風。」﹞首風之狀﹐頭面多汗惡風﹐先當風一日則病甚﹐頭痛不可出內﹐至其風日則病少愈。﹝首風狀能有三﹕一曰頭面多汗﹐二曰惡風﹐三曰診候。不出者﹐不得遊於庭也﹔不內者﹐不得在室也。平按﹕《甲乙》頭面多汗作頭痛面多汗。《素問》先當風作當先風。《素問》《甲乙》不可下有以字。風日﹐日字袁刻脫。《素問》新校正云「孫思邈云﹕新沐浴竟取風爲首風。」﹞漏風之狀﹐或多汗常不可單衣﹐食則汗出﹐甚則身汗﹐息惡風﹐衣裳濡﹐口漧喜渴﹐不能勞事。﹝漏風狀能有七﹕一曰多汗﹐謂重衣則汗﹐衣單則寒﹔二曰因食汗甚﹐病甚無汗﹔三曰惡風﹐四曰衣裳恆濕﹔五曰口漧﹔六曰喜渴﹐七曰不能勞事也。平按﹕《素問》《甲乙》身汗息作身汗喘息﹐裳作常。《素問》新校正云「孫思邈云﹕因醉取風爲漏風﹐其狀惡風﹐多汗少气﹑口漧善渴﹐近衣則身熱如火﹐臨食則汗流如雨﹐骨節懈惰﹐不欲自勞。」﹞

泄風之狀﹐多汗﹐汗出泄衣上﹐口漧上來﹐其風不能勞事﹐身體盡痛則寒。﹝泄風狀能有四﹕一曰多汗污衣﹐二曰口漧﹐三曰��皮上冷也﹐四曰勞則體痛寒也。平按﹕泄《素問》《甲乙》作泄。口漧上來《素問》作口中幹上漬﹐《甲乙》作咽漧上漬。注污衣袁刻作泄衣。三曰下原缺二字﹐袁刻作液涸。《素問》新校正云「孫思邈云﹕新房事取風爲內風﹐其狀惡風﹐汗流沾衣裳﹐疑此泄風乃內風也。」﹞

卷第二十八﹟風

諸風雜論

平按﹕此篇自篇首至末﹐見《靈樞》卷九第五十八《賊風》篇﹐又見《甲乙經》卷六第五。

黃帝曰﹕夫子言賊風邪气之傷人也﹐令人病焉﹔今有其不離屏蔽﹐不出室內之中﹐卒然病者﹐非必離賊風邪气﹐其故何也﹖﹝賊風者﹐風從衝上所勝處來﹐賊邪風也。離﹐歷也。賊邪之風夜來﹐人皆臥﹐𨿽是晝日﹐不離屏蔽室內﹐不歷賊風邪气﹐仍有病者﹐其故何也﹖平按﹕室內《靈樞》《甲乙》作室穴。非必《靈樞》作非不。袁刻脫必字。﹞岐伯曰﹕此皆嘗有所傷於濕气﹐藏於血脈之中﹐分肉之間﹐久畱而不去﹐若有所墮墜﹐惡血在內而不去﹐卒然喜怒不節﹐飲食不適﹐寒溫不時﹐腠理閉而不通﹐其開而遇風寒時﹐血气結﹐與故邪相襲﹐則爲寒痺。其有熱則汗出﹐汗出則受風﹐𨿽不遇賊風邪气﹐必有因加而發焉。﹝人𨿽不離屏室之中﹐傷於寒濕﹐又因墜有惡血﹐寒濕惡血等邪﹐藏於血脈中﹐又因喜怒飲食寒溫失理﹐遂令腠理閉塞﹐壅而不通。若當腠開﹐遇於風寒﹐則血凝結﹐與先寒濕故邪相因﹐遂爲寒痺。𨿽在屏蔽之中﹐因熱汗出﹐腠開受風﹐斯乃屏內之中加此諸病﹐不因賊風者。平按﹕其開而遇風寒﹐《甲乙》無其開二字﹐遇上有適字。時血气結《素問》《甲乙》作則血气凝結。﹞

黃帝曰﹕今夫子之所言者﹐皆病患之所自知也﹔其無所遇邪气﹐又無怵惕之志﹐卒然而病者﹐其故何也﹖惟有鬼神之事乎﹖﹝因內邪得病﹐病患並能自知﹔仍有自知不遇寒濕之邪﹐又無喜怒怵惕之志﹐有卒然爲病﹐當是鬼神爲之乎﹖平按﹕其無所遇邪气﹐《甲乙》無所字。之志《靈樞》作之所志。鬼神上《靈樞》《甲乙》有因字。注仍有袁刻作因有有。﹞岐伯曰﹕此亦有故邪畱而未發也﹐因而志有所惡﹐及有所夢慕﹐血气內亂﹐兩气相薄﹐其所從來者微﹐視之不見﹐聽而不聞﹐故似鬼神。﹝以下答意﹐非無故邪在內﹐亦非無怵惕之志。故有所惡﹐卽爲怒也﹔夢有所樂﹐卽爲喜也。因此兩者相薄﹐故血气亂而生病。所來微細﹐視聽難知﹐眾人謂如鬼神﹐非鬼神也。平按﹕《靈樞》《甲乙》無夢字。薄《靈樞》作搏。﹞黃帝曰﹕其祝而已者﹐其故何也﹖岐伯曰﹕先巫者固知百病之勝﹐先知其病之所從生者﹐可祝而已。黃帝曰﹕善。﹝先巫知者﹐巫先於人﹐因於鬼神﹐前知事也。知於百病從勝克生﹐有從內外邪生。生病者﹐用鍼藥療之﹐非鬼神能生病也﹐鬼神但可先知而已。由祝去其巫知之病﹐非祝巫之鬼也。平按﹕祝下《甲乙》有由字。

固知《靈樞》《甲乙》作因知。其病之所從生者《甲乙》作百病之所從者。﹞

卷第二十八﹟風

九宮八風

九宮八風圖﹝平按﹕此篇自九宮八風圖至篇末﹐見《靈樞》卷十一第七十七《九宮八風》篇﹐又自風從其衝後來﹐見《甲乙經》卷六第一。平按﹕此圖《靈樞》坤上無右手二字﹐坤下無戊申己未四字﹐玄委下無宮字﹐兩旁無內脾外肌主弱六字﹐下無謀風二字﹐立秋下無二字。兌上無右脇二字﹐兌下無辛酉二字﹐倉果下無宮字﹐兩旁無內肺外皮膚主身燥八字﹐下無剛風二字﹐秋分下無七字。幹上無右足二字﹐幹下無戊戌己亥四字﹐新洛下無宮字﹐兩旁無內小腸外手太陽脈主脈絕則溢脈閉則結不通暴死二十一字﹐下無折風二字﹐立冬下無六字。坎上無腰尻下窮四字﹐坎下無壬子二字﹐兩旁無內腎外骨肩背膂筋主寒十字﹐汁蟄下無宮字﹐汁作吐﹐下同﹝按《西京賦》五緯相汁。注﹕汁作葉﹐和也。亦通﹞﹐下無大剛風三字﹐冬至下無一字。艮上無左足二字﹐艮下無戊寅二字﹐天澑下無宮字﹐澑作畱﹐右旁無內大腸外兩脇腋骨下支節十一字﹐下無凶風二字﹐立春下無八字。

震上無左脇二字﹐震下無己卯二字﹐倉門下無宮字﹐兩旁無內肝外筋紉主身濕八字﹐下無嬰兒風三字﹐春分下無三字。巽上無左手二字﹐巽下無戊辰己巳四字﹐陰洛下無宮字﹐兩旁無內胃外肉主體重七字﹐下無弱風二字﹐立夏下無四字。離上無膺喉首頭四字﹐離下無丙午二字﹐上天下無宮字﹐兩旁無內心外脈主熱六字﹐下無大弱風三字﹐夏至下無九字。中央下無五字﹐招搖下無宮字﹐兩旁無六腑膈下三髒應中州九字。﹞立秋二玄委﹝平按﹕《靈樞》有西南方三字﹞秋分七倉果﹝平按﹕《靈樞》有西方二字﹞立冬六新洛﹝平按﹕《靈樞》有西北方三字﹞夏至九上天﹝平按﹕《靈樞》有南方二字﹞招搖五﹝平按﹕《靈樞》無五字﹐有中央二字﹞冬至一汁蟄﹝平按﹕《靈樞》有北方二字﹞立夏四陰洛﹝平按﹕《靈樞》有東南方三字﹞春分三倉門﹝平按﹕《靈樞》有東方二字﹞立春八天澑﹝平按﹕《靈樞》澑作畱﹐下同。有東北方三字﹞

太一常以冬至之日﹐居汁蟄之宮四十六日﹐明日居天澑四十六日﹐明日居倉門四十六日﹐明日居陰洛四十五日﹐明日居上天﹝平按﹕《靈樞》作天宮。﹞四十六日﹐明日居玄委四十六日﹐明日居倉果四十六日﹐明日居新洛四十五日﹐明日復居汁蟄之宮。從其宮﹝平按﹕從其宮三字《靈樞》作「曰冬至矣﹐太一日遊﹐以冬至之日﹐居吐蟄之宮」十八字。﹞數所在﹐日從一處﹐至九日復反於一﹐常如是無已﹐終而復始。太一徙日﹐﹝平按﹕徙《靈樞》作移。﹞天必應之以風雨﹐以其日風雨﹐則吉歲矣﹐民安少病矣﹐先之則多雨﹐後之則多旱。太一在冬至之日有變﹐占在君﹔太一在春分之日有變﹐占在相﹔太一在中宮之日有變﹐占在吏﹔太一在秋分之日有變﹐占在將﹔太一在夏至之日有變﹐占在百姓。所謂有變者﹐太一居五宮之日﹐疾風折樹木﹐揚沙石。各以其所生占貴賤﹐日視風所從來而占之。﹝平按﹕《靈樞》所生作所主﹐日視作因視。﹞從其所居之鄕來爲實風﹐主生長養萬物﹔風從其衝後來爲虛風﹐傷人者也﹐﹝平按﹕《甲乙》傷上有賊字。﹞主殺主害者也。謹候虛風而避之﹐故聖人避邪弗能害﹐此之謂也。﹝平按﹕《靈樞》故聖人避邪弗能害作「故聖人日避虛邪之道﹐如避矢石然﹐邪不能害」。是故太一入從﹐立於中宮﹐乃朝八風﹐以占吉凶也。以下言太一從於中宮﹐以朝八風﹐以占吉凶也。平按﹕《靈樞》從作徙。﹞風從南方來﹐名曰大弱風﹐其傷人也﹐內捨於心﹐外在於脈﹐其气主爲熱。﹝平按﹕《靈樞》作气主熱三字。﹞風從西南方來﹐名曰謀風﹐其傷人也﹐內捨於脾﹐外在於肌﹐其气主爲弱。﹝平按﹕《甲乙》肌下有肉字。﹞風從西方來﹐名曰剛風﹐其傷人也﹐內捨於肺﹐外在於皮膚﹐其气主爲身燥。﹝平按﹕《靈樞》《甲乙》燥上無身字。﹞風從西北方來﹐名曰折風﹐其傷人也﹐內捨於小腸﹐外在手太陽脈﹐脈絕則溢﹐脈閉則結不通﹐喜暴死。﹝平按﹕《甲乙》溢作泄。喜《靈樞》《甲乙》作善。﹞風從北方來﹐名曰大剛之風﹐其傷人也﹐內捨於腎﹐外在於骨與肩背之膂筋﹐其气主爲寒。風從東北方來﹐名曰凶風﹐其傷人也﹐內捨於大腸﹐外在於兩脇腋骨下及肢節。風從東方來﹐名曰嬰兒之風﹐其傷人也﹐內捨於肝﹐外在於筋紉﹐其气主爲身濕。﹝紉﹐女巾反﹐索也﹐謂筋傳之也。平按﹕紉《靈樞》《甲乙》作紐。濕上《甲乙》無身字。﹞風從東南方來﹐名曰弱風﹐其傷人也﹐內捨於胃﹐外在於肉﹐其气主體重。﹝平按﹕於肉《靈樞》作肌肉﹐《甲乙》作於肌。﹞凡此八風﹐皆從其虛之鄕來﹐乃能病患。三虛相薄﹐則爲暴病卒死﹔兩實一虛﹐病則爲淋洛寒熱﹐犯其兩濕之地﹐則爲痿﹐故聖人避邪風如避矢石焉﹔其有三虛而偏中於邪風﹐則爲擊僕偏枯矣。﹝風從衝後來﹐故稱虛鄕來也。三虛謂年虛﹑月虛﹑時虛。三虛之中﹐縱使二實﹐但令一虛遇邪﹐猶爲淋洛寒熱﹐居處濕地﹐卽爲痿厥﹔況二虛一實遇邪﹐其病安得不甚﹔若先三虛逢邪﹐遂致擊僕偏枯之病也。平按﹕《靈樞》相薄作相搏。《甲乙》兩實一虛作兩虛一實。淋洛《靈樞》《甲乙》作淋露。避邪風﹐《甲乙》無風字﹐《靈樞》無邪字。﹞

卷第二十八﹟風

三虛三實

平按﹕此篇自篇首至末﹐見《靈樞》卷十二第七十九《歲露》篇﹐又見《甲乙經》卷六第一。

黃帝問少師曰﹕余聞四時八風之中人也﹐故有寒暑﹐寒則皮膚急而腠理閉﹐暑則皮膚緩而腠理開﹐賊風邪气因以得入乎﹖將必須八正虛邪乃能傷人乎﹖﹝黃帝謂四時八節虛邪賊風中人﹐要因其暑腠理開時﹐因入傷人﹐故致斯問也。平按﹕因以得入乎《靈樞》《甲乙》作因得以入乎。《甲乙》八正虛邪作八正風邪。﹞少師答曰﹕不然。賊風邪气之中人也﹐不得以時。﹝少師答意﹐腠理開者﹐賊風中深﹐腠理閉者﹐賊邪中淺﹐以其賊邪賊害甚也。不得以時者﹐暑開之時卽入﹐閉之時不入也。﹞然必因其開也﹐其入也深﹐其內極也疾﹐其病患卒暴﹔﹝邪之中人﹐若因腠理開者﹐爲害有三﹕一則邪入深也﹐二則極人命速﹐三則病死卒暴也。

平按﹕其入也深《靈樞》《甲乙》無也字。其內極也疾﹐《甲乙》極作亟﹐注云亦作極﹐《靈樞》作其內極病。其病患卒暴﹐《靈樞》《甲乙》卒上有也字。﹞因其閉也﹐其入也淺以畱﹐其病患也徐以持也。﹝若腠理閉﹐爲遇有二﹕一則邪入淺也﹐二則爲病死徐。持﹐久畱之也。平按﹕持《靈樞》《甲乙》作遲﹐下無也字。﹞黃帝曰﹕有寒溫和適﹐腠理不開﹐然有卒病者﹐其故何也﹖少師曰﹕帝弗知邪入乎﹖𨿽平居﹐其腠理開閉緩急﹐固常有時也。﹝平﹐和適也。人𨿽和適而居﹐腠理開閉﹐未必因於寒暑﹐因於月之滿空﹐人气盛衰﹐故腠理開閉﹐有病不病﹐斯乃人之常也。平按﹕固常有時也《靈樞》作其故常有時也。﹞黃帝曰﹕可得聞乎﹖少師曰﹕人與天地相參也﹐與日月相應也。﹝人之身也﹐與天地形象相參。身盛衰也﹐與日月相應也。﹞故月滿則海水西盛﹐﹝日爲陽也﹐月爲陰也﹐東海陽也﹐西海陰也。月有虧盈﹐海水之身隨月虛實也。月爲陰精主水﹐故月滿西海盛也。﹞人血气精﹐肌肉充﹐皮膚致﹐毛髮堅﹐焦理﹐煙垢著。

當是之時﹐𨿽遇賊風﹐其入淺﹐亦不深。人身盛時﹐法月及與西海皆悉盛實也。但賊邪不入﹐凡有六實﹕一曰﹐血气精而不濁﹔二曰﹐肌肉充實不疏﹔三曰﹐皮膚密致不開﹔四曰﹐毛髮堅實不虛﹔五曰﹐焦腠理曲而不通﹝三焦之气發於腠理﹐故曰焦理。﹐曲也﹞﹔六曰﹐煙塵垢膩蔽於腠理。有此六實﹐故賊風𨿽入﹐不能深也。平按﹕《靈樞》《甲乙》血气精作血气積﹐焦理作腠理。《靈樞》淺下無亦字。至其月郭空﹐則海水東盛﹐人血气虛﹐其衛气去﹐形獨居﹐肌肉減﹐皮膚緩﹐腠理開﹐毛髮淺﹐焦理薄﹐煙垢落。當是之時﹐遇賊風﹐則其入也深﹐其病患也卒暴。

﹝人身衰時﹐法月及與西海皆悉衰也。月空東海盛者﹐陰衰陽盛也。凡有八衰﹕一曰﹐血气虛濁﹐謂當脈血气虛也﹔二曰﹐衛气減少﹐謂脈外衛气去而少也﹔三曰﹐肌肉疏減﹔四曰﹐皮膚虛緩﹔五曰﹐腠理空開﹔六曰﹐毛髮虛淺﹔七曰﹐焦理疏薄﹔八曰﹐理無煙垢。有此八虛﹐所以賊邪深入﹐令人卒病也。平按﹕《靈樞》血气作气血﹐皮膚緩作皮膚縱﹐毛髮淺作毛髮殘﹐焦理作理。《甲乙》無淺焦理三字。﹞黃帝曰﹕其有卒然卒死暴病者﹐何邪使然﹖少師曰﹕得三虛者﹐其死暴疾﹔得三實者﹐邪不能傷人也。﹝人備三虛﹐其病死暴疾也。平按﹕《靈樞》《甲乙》卒死作暴死。《甲乙》無暴病二字。

何邪使然《靈樞》作何也。注暴疾﹐袁刻疾誤作死。﹞黃帝曰﹕願聞三虛。少師曰﹕乘年之衰﹐﹝人年七歲﹐加於九歲﹐至十六歲﹐名曰年衰。如是恆加九歲﹐至一百六﹐皆年之衰也。非歲露年﹐以其人實﹐邪不傷﹐故人至此年﹐名曰乘也。﹞逢月之空﹐﹝月郭空時﹐人具�虛﹐當此虛時﹐故曰逢也。平按﹕注虛上所空一字﹐據上文應作八。﹞

失時之和﹐因爲賊風所傷﹐是謂三虛﹐故論不知三虛﹐工反爲粗。﹝攝養乖於四時和气﹐非理受於風寒暑濕﹐人之有此三虛﹐故從衝後發屋折木揚沙走石等賊風至身﹐灑然起於毫毛﹐發於腠理﹐卽爲賊風傷也。平按﹕和下《甲乙》有人气乏少四字﹐賊風下有邪气二字。﹞黃帝曰﹕願聞三實。少師曰﹕逢年之盛﹐﹝逢年﹐謂不加年衰也。﹞遇月之滿﹐﹝十五日時也。﹞

得時之和﹐𨿽有賊風邪气﹐不能危之。﹝攝養順於四時和气﹐人之有此三實﹐縱有賊邪﹐不能傷也。平按﹕不能危之《甲乙》作不能傷也。注不能上袁刻有定字。﹞黃帝曰﹕善乎哉論﹗明乎哉道﹗請藏之金匱﹐命曰三實﹐然此一夫之論也。﹝子之所論皆善者﹐以其內明於道﹐故請藏而寶之。此舉一夫之論﹐以類眾人也。﹞

平按﹕命曰三實《靈樞》在黃帝曰上。

卷第二十八﹟風

八正風候

平按﹕此篇自篇首至末﹐見《靈樞》卷十二第七十九《歲露論》篇﹐又見《甲乙經》卷六第一。

黃帝曰﹕願聞歲之所以皆同病者﹐何因而然﹖﹝前章言人有攝養乖和﹐遇賊邪之失﹔此言同受邪風﹐俱有傷害﹐以爲問也。平按﹕何因而然《甲乙》作何气使然。﹞少師曰﹕此八正之候也。﹝八正候者﹐八節之正虛邪候也。﹞黃帝曰﹕候之柰何﹖少師曰﹕候此者﹐常以冬之至日﹐太一立於汁蟄之宮﹐其至也﹐天應之以風雨。風雨從南方來者﹐爲虛風﹐賊傷人者也。其以夜至者﹐萬民皆臥而弗犯也﹐故其歲民少病﹔﹝《九宮經》曰﹕太一者﹐玄皇之使﹐常居北極之旁汁蟄上下政天地之常�起也。汁蟄﹐坎宮名也。太一至坎宮﹐天必應之以風雨﹐其感從太一所居鄕來向中宮﹐名爲實風﹐主生長養萬物﹔若風從南方來向中宮﹐爲衝後來虛風﹐賊傷人者也。其賊風夜至﹐人皆寢臥﹐不犯其風﹐人少其病也。平按﹕冬之至日《靈樞》《甲乙》作冬至之日。爲虛風《甲乙》作名曰虛風。夜下《靈樞》《甲乙》有半字。注其感﹐感字恐系風字傳寫之誤。﹞其以晝至者﹐萬民懈惰而皆中於虛風﹐故萬民多病。虛邪入客於骨而不發於外﹐至其立春﹐陽气大發﹐腠理開﹐因立春之日﹐風從西方來﹐萬民又皆中於虛風﹐此兩邪相薄﹐經气絕代﹐﹝懈惰﹐謂不自收節。情逸腠開﹐邪客至骨而不外泄﹐至立春日﹐復有虛風從西方衝上而來﹐是則兩邪相薄﹐致經脈絕代以爲病也。骨﹐有本作胃也。平按﹕相薄《靈樞》《甲乙》作相搏﹐袁刻誤作兩薄。絕代《靈樞》《甲乙》作結代。﹞故諸逢其風而遇其雨者﹐命曰遇歲露焉。因歲之和而少賊風者﹐民少病而少死﹔歲多賊風邪气﹐寒溫不和﹐民多病而多死矣。﹝露有其二﹕一曰春露﹐主生萬物者也﹔二曰秋露﹐主衰萬物者也。今歲有賊風豪雨以衰於物﹐比秋風露﹐故曰歲露焉。是以實風至也﹐歲和有吉﹔虛風至也﹐歲露致凶也。﹞黃帝曰﹕虛邪之風﹐其所傷貴賤何如﹖候之柰何﹖﹝以下言候虛風所傷貴賤﹐故因問起也。﹞少師曰﹕正月朔日﹐太一居天澑之宮﹐其日西北風不雨﹐人多死。﹝以下具言虛風也。平按﹕澑《靈樞》作畱。﹞正月朔日﹐平旦北風﹐春﹐民多死者也。正月朔日﹐平旦北風行﹐民病死者十有三。﹝平按﹕民病死者《靈樞》《甲乙》死作多。﹞正月朔日﹐日中北風﹐夏﹐民多死者。正月朔日﹐夕時北風﹐秋﹐民多死者﹔終日北風﹐大病死者十有六。正月朔日﹐風從南方來﹐命曰旱鄕﹐﹝平按﹕自終日以下至旱鄕﹐《甲乙》無。﹞從西方來﹐命曰白骨將將﹐國有殃﹐人多死亡。

﹝平按﹕命《甲乙》作名﹐上有而大二字。將字《靈樞》《甲乙》不重。﹞正月朔日﹐風從東南方來﹐發屋揚沙石﹐國有大災。正月朔日﹐風從東南行﹐春有死亡。﹝平按﹕《靈樞》南下有方字。《甲乙》無此二條。﹞正月朔日﹐天和溫不風﹐糴賤﹐民不病﹔天寒而風﹐糴貴﹐民多病。﹝平按﹕天和溫《甲乙》作天時和溫﹐無糴賤糴貴四字﹐不病作無病﹐而風作風疾。﹞此所以候歲之虛風賊傷人者。﹝平按﹕《甲乙》無此句。《靈樞》無虛字﹐者下有也字。﹞二月丑不風﹐民多心腹病。三月戌不溫﹐民多寒熱。四月巳不暑﹐民多病癉。十月申不寒﹐民多暴死。諸謂風者﹐皆發屋﹐折樹木﹐揚沙石﹐起毫毛﹐開腠理。﹝平按﹕《甲乙》寒熱下有病字。《靈樞》《甲乙》病癉作癉病﹐諸下有所字。《甲乙》樹下無木字。開《靈樞》《甲乙》作發﹐理下均有者也二字。﹞

卷第二十八﹟風

痺論

平按﹕此篇自篇首至逢濕則縱黃帝曰善﹐見《素問》卷十二第四十三《痺論》篇。

自黃帝問於岐伯曰周痺之在身也至陰陽之病也﹐見《靈樞》卷五第二十七《周痺》篇。

自問曰人有身寒至不相有也曰死﹐見《素問》卷九第三十四《逆調論》篇。自風痺淫病至末﹐見《靈樞》卷五第二十四《厥病》篇。又自篇首至故不爲痺黃帝曰善﹐見《甲乙經》卷十第一上編。自問曰痺或痛或不痛至逢濕則縱黃帝曰善﹐見《甲乙經》卷十第一下編。自黃帝問於岐伯曰周痺之在身也至轉引而行之﹐見《甲乙經》卷十第一上編。自問曰人有身寒至是人當攣節﹐見《甲乙經》卷十第一下編。自問曰人之肉苛者至不相有也曰死﹐見《甲乙經》卷十二第三。自風痺淫病至末﹐見《甲乙經》卷十第一下編。

黃帝問岐伯曰﹕痺安生﹖岐伯曰﹕風寒濕三气雜至﹐合而爲痺。﹝風寒濕等﹐各爲其病﹔若三气雜至﹐合而爲一﹐病稱爲痺。平按﹕痺安生《甲乙》作痺將安生﹐《素問》作痺之安生。雜至合而爲痺《甲乙》作合至雜而爲痺。﹞其風气勝者爲行痺﹐寒气勝者爲痛痺﹐濕气勝者爲著痺。﹝若三合一多﹐卽別受痺名。故三中風多﹐名爲行痺﹐謂其痺病轉移不住﹐故曰行痺。三中寒多﹐陰盛爲痛﹐故曰痛痺。三中濕气多﹐住而不移轉﹐故曰著痺。著﹐住也。此三種病﹐三气共成﹐異於他病﹐有寒有熱﹐有痛不痛﹐皆名爲痺也。﹞問曰﹕其五者何也﹖﹝平按﹕《素問》《甲乙》其五者作有五者。﹞答曰﹕以冬遇此者爲骨痺﹐以春遇此者爲筋痺﹐以夏遇此者爲脈痺﹐以至陰遇此者爲肌痺﹐以秋遇此者爲皮痺。﹝冬時不能自調﹐遇此三气以爲三痺﹐俱稱骨痺﹐以冬骨也。餘四仿此。至陰六月﹐脾所主也。﹞問曰﹕內捨五臟六腑﹐何气使然﹖﹝五時感於三气﹐以爲五痺﹐其義已知﹔而有痺病內捨臟腑之中﹐何气使然也﹖﹞答曰﹕五臟皆有合﹐病久而不去﹐內捨其合。﹝平按﹕《素問》不去下有者字﹐內捨其合作內捨於其合也﹐《甲乙》作內捨於合。﹞故曰﹕骨痺不已﹐復感於邪﹐內捨於腎﹔筋痺不已﹐復感於邪﹐內捨於肝﹔脈痺不已﹐復感於邪﹐內捨於心﹔肌痺不已﹐復感於邪﹐內捨於脾﹔皮痺不已﹐復感於邪﹐內捨於肺。﹝五臟合者﹐五臟五輸之中皆有合也。諸脈從外來合五臟之處﹐故合爲內也。是以骨﹑筋﹑脈﹑肌﹑皮等五痺﹐久而不已﹐內捨於合。在合時復感邪之气﹐轉入於髒﹐入髒者死也。平按﹕注入髒者死也﹐袁刻髒誤作腑。﹞所謂痺者﹐各以其時重感於寒溫之气也。﹝平按﹕寒溫二字《素問》《甲乙》作風寒濕三字。又《素問》此下有凡痺之客五臟者至痺聚在脾一段﹐新校正謂全元起本在《陰陽別論》中﹐此王氏所移。本書在《陰陽雜說》中。﹞諸痺不已﹐亦益於內。其風气勝者﹐其人易已也。﹝所謂五痺不已者﹐各以其時而重感賊邪寒溫之气﹐益內五臟之痺者死。益風者﹐易已也。平按﹕亦益於內《素問》《甲乙》作亦益內也。

注而重感﹐而字袁刻無。﹞問曰﹕其時有死者﹐或疼久者﹐或易已者﹐其故何也﹖﹝痺之輕重﹐無過此三﹐故爲問之也。平按﹕《素問》曰下有痺字。﹞答曰﹕其入髒者死﹐﹝以髒有神﹐故痺入致死也。﹞其畱連筋骨間者疼久﹐﹝膈著相系﹐在於筋骨之間﹐故筋骨疼痛也。﹞其流皮膚間者易已。﹝流行在於皮膚淺處之間﹐動而又淺﹐故易已也。

平按﹕流《素問》作畱﹐《甲乙》作畱連二字。﹞問曰﹕客六腑者何也﹖答曰﹕此亦由其食飲居處而爲病本﹐六腑各有輸﹐風寒濕气中其輸﹐而食飲應之﹐循輸而入﹐各捨其腑。﹝以上言痺入髒﹐以下言痺入腑所由。風寒濕等三气外邪中於腑輸﹐飲食居處內邪應﹐內以引外﹐故痺入六腑中。其輸者﹐亦腑之合也。平按﹕《素問》《甲乙》此亦下無由字﹐輸作兪﹐下同。﹞問曰﹕以鍼治之柰何﹖答曰﹕五臟有輸﹐六腑有合﹐循脈之分﹐各有所發﹐各治其遇﹐則病瘳已。﹝五臟輸者﹐療痺法取五臟之輸。問曰﹕療痺之要﹐以痛爲輸﹐今此乃取五臟之輸﹐何以通之﹖答曰﹕有痛之痺﹐可以痛爲輸﹔不痛之痺﹐若爲以痛爲輸﹖故知量其所宜﹐以取其當﹐是醫之意也。療六腑之痺﹐當取其合﹐良以臟腑輸合﹐皆有臟腑脈气所發﹐故伺而誅之。平按﹕各治其遇《素問》作各隨其過﹐《甲乙》作各治其過﹐袁刻遇作道。﹞問曰﹕營衛之气﹐亦合人痺乎﹖﹝此問營衛二气﹐何者與三气合爲痺也﹖平按﹕《素問》《甲乙》合作令。﹞

答曰﹕營者﹐水谷之精气也﹐和調於五臟﹐灑陳於六腑﹐乃能入於脈﹐故循脈之下﹐貫五臟﹐絡六腑。﹝營衛血气循經脈而行﹐貫於五臟﹐調和精神。絡於六腑﹐灑陳和气﹝陳﹐起也﹞﹐故與三气合以爲痺也。但十二經﹐髒脈貫髒絡腑﹐腑脈貫腑絡髒﹐皆爲營气﹐何因此所言於營气惟貫於髒但絡於腑﹖然此所言﹐但舉一邊﹐臟腑之脈貫絡是同之也。平按﹕之下《素問》《甲乙》作上下。注十二經髒脈﹐脈字袁刻誤作腑。﹞衛气者﹐水谷之悍气也﹐其气疾滑利﹐其不能入於脈﹐故循皮膚之內﹐分肉之間﹐燻於胃募﹐散於胸腹﹐逆其气則疾﹐順其气則愈﹐不與寒濕風气合﹐故不爲痺。黃帝曰﹕善。

﹝衛之水谷悍气﹐其性利疾﹐走於皮膚分肉之間﹐燻於胃募﹐故能散於胸腹。壅之則生癰疽之病﹐通之無疾﹐是以不與三气合而爲痺也。平按﹕《素問》《甲乙》皮膚之內作皮膚之中﹐胃募作盲膜﹐則疾作則病。《甲乙》作剽﹐散於胸腹作聚於胸腹﹐注云﹕《素問》作散。﹞問曰﹕痺或痛或不痛﹐或不仁﹐或寒或熱﹐或燥或濕者﹐其故何也﹖﹝三气爲痺之狀﹐凡有其七﹐故請解之。﹞答曰﹕痛者﹐其寒气多﹐有衣寒﹐故爲痛。

﹝內受寒气旣多﹐復衣單生寒﹐內外有寒﹐故痺有痛。平按﹕《素問》《甲乙》有衣寒故爲痛作有寒故痛。﹞其不仁者﹐其病久入深﹐營衛之行澀﹐經絡時疏﹐疏而不痛﹐皮膚不營﹐故爲不仁。其寒者﹐陽气少﹐陰气多﹐與病相益故寒。﹝仁者﹐親也﹐覺也。

營衛及經絡之气疏澀﹐不營皮膚﹐神不至於皮膚之中﹐故皮膚不覺痛癢﹐名曰不仁。所感陽熱气少﹐陰寒气多﹐與先所病相益﹐故痺爲寒也。平按﹕《素問》《甲乙》其不仁者作其不痛不仁者。疏而不痛《甲乙》作故不痛﹐《素問》作故不通﹐新校正云「《甲乙經》不通作不痛﹐詳《甲乙經》此條論不痛與不仁兩事﹐後言不痛﹐是再明不痛之爲重也。」﹞其熱者﹐陽气多﹐陰气少﹐病气勝陽遭陰﹐故爲痺熱。﹝所感陽熱气多﹐陰寒气少﹐陰陽二气相逢相擊﹐陽盛爲病﹐故爲痺熱也。平按﹕遭《甲乙》作乘。﹞其多寒汗而濡者﹐此其逢濕甚﹐其陽气少﹐陰气盛﹐兩气相感﹐故寒汗出濡。﹝所感陽气少﹐濕與寒气相感﹐故寒而汗濡衣濕也。平按﹕其多寒汗﹐《甲乙》汗下有出字﹐《素問》汗上無寒字。逢濕甚﹐《甲乙》甚作勝。

故寒汗出濡﹐《素問》無寒字。﹞夫痺之爲病﹐不痛何也﹖﹝三气合而爲病稱痺﹐而有不痛者﹐其故何也﹖﹞曰﹕痺在骨則重﹐在脈則血而不流﹐在筋屈不伸﹐在肉則不知﹐在皮則寒﹐故具此五者則不痛。凡痺之類﹐逢寒則急﹐逢濕則縱。黃帝曰﹕善。﹝三气爲痺﹐所在有五﹐一人具此五者爲痺。其痺不痛﹐此爲不痛之痺。有云痺者痛者﹐未爲解痺者也。不知者﹐不覺不仁也。平按﹕《甲乙》《素問》作凝﹐不知作不仁。《素問》則急作則虫﹐逢濕作逢熱。﹞

黃帝問於岐伯曰﹕周痺之在身也﹐上下移徙﹐隨脈上下﹐左右相應﹐間不容空﹐願聞此痛之在血脈之中耶﹖將在分肉之間乎﹖何以致是﹖其痛之移也﹐間不及下鍼﹐其蓄痛之時﹐不及定治﹐而痛已止矣﹐何道使然﹖願聞其故。﹝夫周痺者﹐邪居分肉之間﹐令正气循身不周﹐邪與周爲痺﹐故稱周痺。今帝之意﹐言其痺痛﹐循行上下﹐移徙往來﹐無處不至﹐名爲周痺。岐伯之意﹐言於此痺行於眾處﹐可爲眾痺﹐非周痺也。間不及下鍼者﹐痺痛之中﹐未及下鍼﹐其痛已移也。平按﹕注循行上下別本作循形上下。﹞岐伯對曰﹕此眾痺也﹐非周痺也。黃帝曰﹕願聞眾痺。岐伯對曰﹕此各在其處﹐更發更止﹐更居更起﹐以右應左﹐以左應右﹐非能周也﹐更發更休。﹝言眾痺在身左右之處﹐更身而發﹐不能周身﹐故曰眾痺。居起﹐動靜也。﹞黃帝曰﹕善。刺之柰何﹖岐伯對曰﹕刺此者﹐痛𨿽已止﹐必刺其處﹐勿令復起。﹝然眾痺在身﹐所居不移﹐但痛有休發﹐故其痛𨿽止﹐必須刺其痛休之處�令不起也。平按﹕注令上一字原缺左方﹐右方剩字﹐袁刻作三﹐恐誤﹐謹空一格。﹞黃帝曰﹕善。願聞周痺何如﹖岐伯對曰﹕周痺者﹐在血脈之中﹐隨脈以上﹐循脈以下﹐不能左右﹐各當其所。﹝言周痺之狀﹐痺在血脈之中﹐循脈上下﹐不能在其左右不移其處﹐但以壅其眞气﹐使營身不周﹐故名周痺也。平按﹕循脈以下《靈樞》作隨脈以下。﹞黃帝曰﹕善。刺之柰何﹖岐伯對曰﹕痛從上下者﹐先刺其下以遏之﹐後刺其上以脫之﹔痛從下上者﹐先刺其上以遏之﹐後刺其下以脫之。﹝刺周痺之法﹐觀痺從上自下﹐當先刺向下之前﹐使其不得進而下也﹔然後刺其痺後﹐使气泄脫也。

有痺從下上者﹐準前可知也。平按﹕遏《靈樞》作過﹐注云亦作遏﹔《甲乙》作通﹐注云一作遏。﹞黃帝曰﹕善。此痛安生﹖何因而有名﹖﹝此問周痺之所由﹐並問周痺名之所起也。﹞岐伯對曰﹕風寒濕气﹐客於分肉之間﹐迫切而爲沫﹐沫得寒則聚﹐聚排分肉而裂分也﹐分裂則痛﹐﹝三气以爲周痺﹐循脈而行﹐至分肉之間﹐气聚排迫分肉﹐肉裂而爲痛也。平按﹕《靈樞》《甲乙》而裂分作而分裂。﹞痛則神歸之﹐神歸之則熱﹐熱則痛解﹐痛解則厥﹐厥則他痺發﹐則如是。﹝痺痛引神﹐卽神歸痛﹐神痛不已﹐故熱气集而痛解﹐此處痛解厥已﹐卽余處痛生﹐周痺休發﹐如是以爲休起也。平按﹕發下《靈樞》《甲乙》重一發字。注痛生﹐袁刻痛誤作病。﹞黃帝曰﹕善。余已得其意矣。

此內不在髒﹐外未發於皮﹐獨居分肉之間﹐眞气不能周﹐故命曰周痺。﹝以下解周痺名也。平按﹕《靈樞》《甲乙》外上有而字。命曰《甲乙》作名曰。﹞故刺痺者﹐必先切循其下之六經﹐視其虛實﹐﹝六經﹐三陰三陽也。切循痺病之下六經虛實﹐一也。

平按﹕下之六經《甲乙》作上下之大經。﹞及大絡之血而結不通﹐﹝切循十五大絡﹐知其通塞﹐二也。平按﹕《靈樞》《甲乙》而結不通作結而不通。﹞及虛而脈陷空者﹐調之﹐熨而通其緊﹐轉引而行之。黃帝曰﹕善。余以得其意矣﹐又得其事也。﹝又循其脈﹐知其虛陷者﹐三也。然後設以熨法﹐用微熨之﹐令其調適﹐又以導引緊﹐轉引令其气行﹐方始刺之﹐此爲療之要也﹐緊急牽令緩也。平按﹕《靈樞》《甲乙》調上有而字﹐通下有之字。緊《靈樞》作堅﹐《甲乙》緊下有者字。﹞人九者﹐經絡之理﹐十二經脈陰陽之病也。﹝得其事者﹐謂得之人法於九野﹐經絡陰陽之病也。平按﹕《靈樞》九上無人字。﹞

問曰﹕人有身寒﹐湯火不能熱也﹐濃衣不能溫也﹐然不凍﹐此爲何病﹖﹝人身體冷而不覺寒﹐其病難知﹐故須問也。平按﹕《素問》熱溫下均無也字﹐此爲作是爲﹐《甲乙》同。﹞答曰﹕是人者﹐素腎气勝﹐以水爲事﹐太陽气衰﹐腎脂枯不長﹐一水不能勝兩火﹐腎者水也而主骨﹐故腎不生則髓不能滿﹐故寒甚至骨。﹝素﹐先也。其人腎气先勝﹐足太陽腎腑又衰﹐腎脂枯竭﹐不能潤長﹐以其一腎臟腑之水﹐與心肝二陽同在一身﹐爲陽所擊﹐一水不勝二陽﹐故反爲寒﹐至於骨髓﹐衣火不能溫也。

平按﹕而主骨《素問》作而生於骨。﹞所以不能凍者﹐肝一陽也﹐心二陽也﹐腎孤髒也﹐一水不能勝上二火﹐故不能凍者﹐病名曰骨痺﹐是人當攣節。﹝𨿽寒至骨﹐二陽猶勝﹐故不覺寒﹐遂爲骨痺之病﹐是人當爲骨節拘攣也。一本攣爲變﹐人有此病﹐必節操變攺也。平按﹕上二火《甲乙》作上下火﹐《素問》無上字。﹞

問曰﹕人之肉苛者何也﹖𨿽近衣絮﹐猶尙苛也﹐是爲何病也﹖答曰﹕營气虛﹐衛气實﹔衛气虛則不仁而不用﹔營衛俱虛﹐則不仁且不用﹐肉如苛也﹐人身與志不相有也﹐曰死。﹝苛音柯﹐有本爲苟﹐皆不仁之甚也。故𨿽衣絮溫覆﹐猶尙不仁者﹐謂之苛也。

故知近衣絮溫覆卽知覺者﹐爲不仁也。營虛衛實﹐气至知覺﹐故猶仁也。若營實衛虛者﹐肉不仁也。若營衛俱虛﹐則不仁之甚﹐故肉同苛。如﹐同也。所以身肉不仁甚者﹐與神不能相得﹐故致死也。平按﹕《素問》「衛气虛則不仁而不用」作「榮气虛則不仁﹐衛气虛則不用」﹐肉如苛也作肉如故也﹐有下有也字。《甲乙經》曰死作三十日死。﹞

風痺淫病不可已者﹐足如履冰﹐時如湯入腹中﹐脹脛淫濼﹐煩心頭痛﹐時歐時惋﹐眩以汗出﹐久則目眩﹐悲以喜恐﹐短气不樂﹐不出三年死。﹝人病風痺之病﹐又有此十二狀者﹐不出三年死也。平按﹕風痺淫病﹐《靈樞》病上有濼字。湯入腹中《靈樞》《甲乙》作入湯中。脹脛《靈樞》作股脛﹐《甲乙》作肢脛。時歐時惋《靈樞》作時嘔時﹐《甲乙》作時嘔時悶。喜恐《甲乙》作喜怒。《靈樞》無不樂二字。﹞

卷第二十九﹝卷首缺﹞﹟气論

平按﹕此篇自堅字以上已佚﹐篇目亦不可考。袁刻從《靈樞﹟刺節眞邪篇》自黃帝曰有一脈生數十病者節錄補入。查自黃帝曰有一脈生數十病者至岐伯曰此邪气之所生也一段﹐已見本書卷二十二《五邪刺》篇﹐未免重出。玆特從《靈樞﹟刺節眞邪篇》黃帝曰余聞气者有眞气以下至手按之﹐補於堅字之上。其自堅有所結至末﹐見《靈樞》卷十一第七十五《刺節眞邪》篇﹐又見《甲乙經》卷十一第九下編。

黃帝曰﹕余聞气者﹐有眞气﹐有正气﹐有邪气。何謂眞气﹖岐伯曰﹕眞气者﹐所受於天﹐與穀气並而充身也。正气者﹐正風也﹐從一方來﹐非實風又非虛風也。﹝平按﹕《甲乙》無非實風又四字﹐注云「《太素》云﹕非災風也。」﹞邪气者﹐﹝平按﹕《甲乙》卷十第一下有虛風也三字。﹞虛風之賊傷人也﹐其中人也深﹐不能自去。正風者﹐其中人也淺﹐合而自去﹐其气來柔弱﹐不能勝眞气﹐故自去。虛邪之中人也﹐灑淅動形﹐起毫毛而發腠理﹐其入深﹐內搏﹝平按﹕搏《甲乙》作薄﹐下同。﹞於骨﹐則爲骨痺。

搏於筋﹐則爲筋攣。搏於脈中﹐則爲血閉不通﹐則爲癰。搏於肉﹐與衛气相搏﹐陽勝者則爲熱﹐陰勝者則爲寒﹐寒則眞气去﹐去則虛﹐虛則寒。搏於皮膚之間﹐其气外發﹐腠理開﹐毫毛搖﹐气﹝平按﹕搖气《甲乙》注云﹕一本作淫气。﹞往來行﹐則爲癢。畱而不去﹐則痺。衛气不行﹐則爲不仁。虛邪徧容於身半﹐其入深﹐內居營衛﹐營衛稍衰﹐則眞气去﹐邪气獨畱﹐發爲偏枯。其邪气淺者﹐脈偏痛﹐虛邪之入於身也深﹐寒與熱相搏﹐久畱而內著﹐寒勝其熱﹐則骨疼肉枯﹐熱勝其寒﹐則爛肉腐肌爲膿內傷骨﹐內傷骨爲骨蝕。有所疾前筋﹐筋屈不得伸﹐邪气居其間而不反﹐發爲筋澑。﹝平按﹕澑《甲乙》作癅﹐下腸澑同。﹞有所結﹐气歸之﹐衛气畱之﹐不得反﹐津液久畱﹐合而爲腸澑﹐久者數歲乃成﹐以手按之柔。已有所結﹐气歸之﹐津液畱之﹐邪气中之﹐凝結日以易甚﹐連以聚居﹐爲昔癅﹐以手按之﹝以上從《靈樞﹟刺節眞邪》篇節錄補入。﹞堅。﹝息大按之而堅﹐積病�久也。十四。﹞有所結﹐深中骨﹐气因於骨﹐骨與气並﹐日以益大﹐則爲骨疽。﹝先有聚結﹐深至骨邊﹐骨與气並﹐致令骨壞﹐稱曰骨疽。十五也。平按﹕《甲乙》深中骨作气深中骨﹐日以益作息日以益。﹞有所結﹐中於肉﹐气歸之﹐邪畱而不去﹐有熱則化而爲膿﹐﹝先有聚气爲熱﹐營邪居熱則壞肉以爲癰膿。十六。平按﹕《甲乙》中於肉作气中於肉。气歸之《靈樞》《甲乙》作宗气歸之。《甲乙》爲膿上無而字。﹞

無熱則爲肉疽。﹝結气無熱﹐虛邪則壞肉以爲肉疽。十七也。平按﹕《甲乙》疽上無肉字。﹞凡此數气者﹐其發無常處﹐而有常名也。﹝邪气傷人身﹐無有定處﹐而有斯十七種名也。﹞

卷第二十九﹝卷首缺﹞﹟气論

津液

平按﹕此篇自篇首至末﹐見《靈樞》卷六第三十六《五癃津液別》篇﹐又見《甲乙經》卷一第十三。

黃帝問岐伯曰﹕水谷入於口﹐輸於腸胃﹐其液別爲五﹐天寒衣薄﹐則爲溺與气﹐天熱衣濃則爲汗﹐悲哀气並則爲泣﹐中熱胃緩則爲唾。邪气內逆﹐則气爲之閉塞而不行﹐不行則爲水脹﹐余知其然也﹐不知其所由生﹐願聞其說。﹝輸﹐逆致也。水谷入於口﹐逆於腸胃之中﹐化爲津液﹐凡有五別﹐則五臟津液。凡所言液者﹐通名爲津﹐經稱津者﹐不名爲液﹐故液有五也。此略舉五液﹐請解其義也。平按﹕《甲乙》無餘知其然也願聞其說九字。《靈樞》說作道。注逆致﹑逆於﹐別本逆均作送。﹞岐伯答曰﹕水谷皆入於口﹐其味有五﹐各注其海﹐﹝五味走於五臟四海﹐肝心二髒主血﹐故酸苦二味走於血海。

脾主水谷之气﹐故甘味走於水谷海。肺主於气﹐故辛走於膻中气海。腎主腦髓﹐故咸走髓海也。平按﹕《甲乙》各注作分注。﹞津液各走其道。﹝目爲泣道﹐腠理爲汗道﹐廉泉爲涎道﹐鼻爲涕道﹐口爲唾道也。﹞故上焦出气以溫肌肉﹐充皮膚﹐爲津﹔﹝上焦出气﹐出胃上口﹐名曰衛气﹐溫暖肌肉﹐潤澤皮膚於腠理﹐故稱爲津也。平按﹕上焦《靈樞》作三焦。《甲乙》膚下有者字。《靈樞》爲下有其字。﹞其畱而不行者﹐爲液﹔﹝水谷精汁﹐注骨屬節中﹐畱而不去﹐謂之爲液。平按﹕《靈樞》畱作流。﹞天暑衣濃則腠理開﹐故汗出﹔﹝因熱而腠理開而出者﹐謂之爲汗。﹞寒畱於分肉之間﹐沫聚則爲痛﹔﹝寒畱分肉之間﹐津液聚沫﹐迫裂分肉﹐所以爲痛。平按﹕《靈樞》《甲乙》沫聚作聚沫。﹞天寒則腠理閉﹐气澀不行﹐水下澑於膀胱﹐則爲溺與气。﹝此解溺气多之所由也。平按﹕《靈樞》澀作濕﹐下澑作下畱﹐《甲乙》作下流。﹞五臟六腑﹐心爲之主﹐耳爲之聽﹐目爲之候﹐肺爲之相﹐肝爲之將﹐脾爲之衛﹐腎爲之主水。﹝平按﹕水《靈樞》《甲乙》作外。﹞故五臟六腑之津液盡上滲於目﹐心悲气並則心系急﹐急則肺葉舉﹐舉則液上溢。夫心系舉﹐肺不能常舉﹐乍上乍下﹐故而泣出矣。﹝音去。身中五官所管津液並滲於目﹐爲泣。者﹐泣出之時﹐引气張口也。平按﹕肺葉舉舉《靈樞》作肺舉肺舉。夫心系舉肺﹐舉字《靈樞》作與﹐《甲乙》作急。《靈樞》作咳﹐《甲乙》同。泣出《甲乙》作涎出。﹞中熱則胃中消穀﹐谷消則虫上下作﹐腸胃充郭故緩﹐緩則气逆﹐故唾出。﹝虫者﹐三虫也。郭者﹐胸臆也。谷消之時﹐則虫動上下﹐腸胃寬﹐充郭中﹐故腸胃緩而气上﹐所以唾也。平按﹕故緩《靈樞》《甲乙》作故胃緩。﹞五穀之津液和合而爲膏者﹐內滲入於骨空﹐補益腦髓而下流於陰。﹝平按﹕陰《靈樞》《甲乙》作陰股。﹞陰陽不和使﹐則液溢而下流於陰﹐髓液皆減而下﹐下過度則虛﹐虛故骨脊痛而。﹝補益腦髓者﹐谷之津液和合爲膏﹐滲入頭骨空中﹐補益於腦﹔滲入諸骨空中﹐補益於髓﹔下流陰中﹐補益於精。若陰陽過度﹐不得以理和使﹐則精液溢下於陰﹐以其分減髓液過多﹐故虛而腰痛及腳也。平按﹕《靈樞》《甲乙》使則作則使。﹞陰陽气道不通﹐四海閉塞﹐三焦不瀉﹐津液不化﹐水谷並於腸胃之中﹐別於回腸﹐畱於下焦﹐不得滲膀胱﹐則下焦脹﹐水溢則爲水脹﹐﹝臟腑陰陽不得和通﹐則四海閉而不流﹐三焦壅而不瀉﹐其气不得化爲津液﹐水谷並於腸胃不消﹐別於回腸而畱下焦﹐不得入於膀胱﹐脹於下焦﹐溢入於身﹐故爲水脹也。平按﹕並於《靈樞》作並行。﹞此津液五別之順逆。﹝此上五別﹐是爲津液順逆之義。平按﹕順逆《靈樞》作逆順也。﹞

卷第二十九﹝卷首缺﹞﹟气論

水論

平按﹕此篇自篇首至末﹐見《素問》卷二十四第八十一《解精微論》篇。自曰請問哭泣而淚不出者至末﹐見《甲乙經》卷十二第一。

黃帝坐明堂﹐雷公曰﹕臣受業﹐傳之以教﹐皆以經論﹐從容形法﹐陰陽刺灸﹐湯液藥滋﹐所行治有賢不肖﹐未必能十全﹐謹聞命矣。﹝天地之間﹐四方上下六合宇間﹐有神明居中﹐以明造化﹐故號明堂。法天地爲室﹐聖明居中﹐以明道教﹐稱爲明堂。從容者﹐詳審貌也。所受《太素》經論﹐攝生安形詳審之法﹐是謂陰陽﹑刺灸﹑湯液﹑藥滋四種之術﹐莫不要妙。然�不肖行之﹐不能十全。謹受詔命﹐雷公言已領解之。平按﹕《素問》坐作在﹐以教作行教﹐教下無皆字﹐湯下無液字﹐滋所作所滋﹐無謹聞命矣四字。注不肖上原缺一字﹐袁刻作有。﹞黃帝曰﹕若先言悲哀喜怒﹐燥濕寒暑﹐陰陽婦女。

﹝若﹐汝也。先所言人悲哀等事﹐請問所由者﹐貧富賤貴及諸羣下通使臨事之徒﹐使之適於道術﹐聞其命。平按﹕《素問》無黃帝曰三字。﹞請問其所以然者﹐卑賤富貴﹐人之形體﹐所從羣下﹐通使臨事﹐以適道術﹐謹聞命矣。請問其有俯愚僕偏之問不在經者﹐敢問其狀。﹝雷公問有偃僕偏問﹐𨿽合於道﹐然不在經者﹐欲知其狀也。平按﹕《素問》俯作﹐偏作漏﹐敢問作欲聞﹐新校正云﹕全元起本僕作朴。﹞黃帝曰﹕大矣。﹝僕偏所問之義大矣也。﹞曰﹕請問哭泣而淚不出者﹐若出而少涕﹐其故何也﹖﹝泣從目下﹐涕自鼻出﹐間爲一液也﹐故人哭之時﹐涕泣交連﹔然有哭而無泣﹐縱有泣涕少何也﹖涕﹐也。平按﹕《素問》曰作公。注縱有泣﹐袁刻有字誤作少。﹞黃帝曰﹕在經。﹝�是此在經已陳之義﹐非僕偏之問也。平按﹕《素問》作在經有也。﹞又復問曰﹕不知水所從生﹐涕所從出。﹝水者﹐泣也。請問涕泣何所從生也﹖平按﹕《素問》無又曰二字。﹞黃帝曰﹕若問此者﹐無益於治﹐工之所知﹐道之所生也。﹝若﹐汝也。汝之問者﹐無益於人。仁義教有益於身﹐道徳之道﹐故斯二者﹐道之生也。﹞夫心者五臟專精也﹐目者其竅也﹐華色者其榮也﹐是以人有得也則气知於目﹐有亡也憂知於色﹐是以悲哀則泣下﹐泣下水所由生。﹝心爲五臟身之總主﹐故爲專精。目爲心之通竅﹐華色爲心之榮顯。故有得通於心者﹐气見於目﹐睹目可知其人喜也﹔有亡於己者﹐气見於色﹐視色可見其人憂也。心哀悲者﹐泣下水生也。平按﹕得《素問》作徳﹐新校正云﹕《太素》徳作得。﹞水宗者精﹐水者至陰﹐至陰者腎之精也﹐宗精之水所由不出者﹐是精持之也﹐輔裹之﹐故水不行也。﹝宗﹐本也。水之本是腎之精﹐至陰者也。則知人之哭泣不出者﹐是至陰本精輔裹持之﹐故不得出之矣。平按﹕水宗者《甲乙》作重精者。精水者《素問》《甲乙》作積水也積水者六字。所由《素問》《甲乙》作所以。輔下《素問》《甲乙》有之字。﹞夫水之精爲志﹐火之精爲神﹐是以目之水不生也。﹝水陰精者﹐志也。火陰精者﹐神也。兩精持之﹐故泣不下也。

平按﹕夫下《甲乙》有「气之傳也」四字。神下《素問》《甲乙》有「水火相感﹐神志俱悲」八字﹐生上無不字。﹞故以人彥言曰﹕心悲名志悲。心與精共湊目也﹐是以俱悲則神气傳於心精﹐上不傳於志也﹐而志獨悲﹐故泣出也。﹝彥﹐美言也。人之美言有當﹐故取以爲信也。彥言心悲名曰志悲﹐有所以也。良以心與精在於目﹐俱爲悲者﹐神气傳於心精﹐不傳於志﹐亦無神持﹐故陰精獨用爲悲﹐所以泣水下也。平按﹕《素問》《甲乙》故以人彥言曰作故諺言曰﹐名下有曰字﹐心與精作志與心精﹐湊下有於字。﹞涕泣之者腦﹐腦者陽也﹐髓者骨之充也﹐故腦深爲涕。

故夫志者骨之主也﹐是以水流涕從之者﹐行其類也。夫涕之與泣也﹐譬如人之兄弟也﹐急則俱死﹐出則俱亡﹐其志以搖悲﹐是以涕泣俱出而橫行﹐是故涕泣俱出相從﹐志所屬之類也。﹝夫涕泣之出﹐本於腦也。頭髓爲陽﹐充骨之陰也。志爲骨主﹐腦深爲涕。涕之與泣﹐同爲水類﹐故泣之水出﹐涕卽從之﹐比之兄弟﹐有急有出﹐死生是同﹐相隨不離﹐涕泣亦爾﹐志動而悲﹐則涕泣橫之也。平按﹕陽也《素問》作陰也﹐新校正云「《甲乙經》《太素》陰作陽。」深《素問》《甲乙》作滲。行其類也《素問》作其行類也。出則俱亡《素問》《甲乙》作生則俱生﹐《素問》新校正云「《太素》生則俱生作出則俱亡。」搖悲《素問》《甲乙》作早悲。相從志《素問》《甲乙》作相從者。﹞雷公曰﹕大矣。請問人哭泣而泣不出者﹐若出而少﹐涕不從何也﹖﹝贊帝所言﹐並重問前哭涕泣之事。﹞黃帝曰﹕夫泣不下者﹐哭不悲也。不泣者﹐神不慈﹐志不悲﹐陰陽相持﹐泣安能獨來﹖﹝神者爲陽﹐志者爲陰﹐神之失守﹐故慈志之失守﹐故悲﹐悲故泣出。今陰陽相持無失﹐泣安從生也﹖平按﹕不下《素問》《甲乙》作不出。

神不慈下《素問》《甲乙》有「也﹐神不慈則」五字。﹞且夫志悲者﹐惋則衝陰﹐衝陰則志去目﹐志去目則神不守精﹐精神去目﹐涕泣出也。﹝衝﹐虛也。志悲旣甚﹐卽虛於陰﹐陰虛則志亡﹐志亡去目則可神次守精﹐今神亦去目﹐故涕泣俱出。平按﹕《甲乙》《素問》惋下重一惋字。精神﹐精字原抄作兩點﹐乃上精字重文﹐袁刻誤作二﹐謹根據《素問》《甲乙》作精。注則可神次守精﹐疑有誤﹐袁刻可作不﹐別本作則神不守精。﹞且子獨不誦念夫經言乎﹖厥則目無所見。夫人厥則陽气並於上﹐陰气並於下﹐陽並於上則火獨光﹐陰並於下則手足寒﹐手足寒則脹﹐夫一水不勝兩火﹐故目而盲。﹝厥﹐逆也。

人气逆者﹐陽气並陰﹐歸上於頭﹐陰气並陽﹐歸下手足。歸下手足﹐則手足冷﹔歸上於頭﹐遂至目盲。以其目是陽﹐已是一火﹐下陽並上﹐則是二火﹐志精在目﹐則是一水﹐一水不勝二火﹐故熱盛爭而盲也。平按﹕《素問》《甲乙》手足寒作足寒﹐兩火作五火。故目而盲﹐《素問》無而字﹐《甲乙》作故目盲。﹞是以衛气之風﹐泣下而止。

﹝是衛气將於邪風至目﹐遂令泣下﹐風乃止也。平按﹕衛气之風《素問》《甲乙》作气沖風三字﹐而止作而不止。﹞夫風之中目﹐陽气下守於精﹐是火气循目也﹐故見風則泣出。有以比之﹐天之疾風﹐乃能雨﹐此其類。﹝風者﹐陽也﹐火也。風之守精﹐是火循目﹐陽气動陰﹐陰作泣出。比天疾風﹐其雨必降之也。平按﹕《甲乙》《素問》下守作內守﹐循目作燔目。天之疾風《素問》作夫火疾生風﹐新校正云「《太素》作天之疾風乃能雨﹐無生字。」與此正同。《甲乙》作夫疾風生﹐其類作之類。﹞

卷第二十九﹝卷首缺﹞﹟气論

脹論

平按﹔此篇自篇首至惡有不下者乎﹐見《靈樞》卷六第三十五《脹論》篇﹐又見《甲乙經》卷八第三。自黃帝問於岐伯曰水與膚脹至亦刺去其血脈黃帝曰善﹐見《靈樞》卷九第五十七《水脹》篇﹐又見《甲乙經》卷八第四。自黃帝問於岐伯曰有病心腹滿至末﹐見《素問》卷十一第四十《腹中論》篇﹐《甲乙經》見同上。

黃帝曰﹕脈之應於寸口﹐何如而脹﹖岐伯曰﹕其至大堅以澀者脹。﹝脈之大者﹐多血少气。澀者﹐亦多血少气﹐微寒。脈口盛緊﹐傷於飲食。以其脈至﹐診有多血少气微寒﹐卽是傷於飲食爲脹也。平按﹕《靈樞》其至作其脈。《甲乙》堅下有直字。﹞黃帝曰﹕何以知腑臟之脹也﹖岐伯曰﹕陰爲髒而陽爲腑。﹝診得陰脈脹者﹐以爲髒脹﹔診得陽脈脹﹐以爲腑脹也。﹞黃帝曰﹕夫气之令人脹也﹐在於血脹之中耶﹖腑臟之內乎﹖﹝血脈﹐謂二十八脈也。問脹所在也。﹞岐伯曰﹕二者皆存焉﹐然非脹之舍也。﹝衛气並脈而行﹐循分肉之間爲脹﹐血脈及五臟六腑各脹﹐故曰二者存焉﹐然非脹之所捨之處也。

平按﹕《靈樞》二作三﹐注云﹕一作二。﹞黃帝曰﹕願聞脹捨。岐伯曰﹕夫脹者﹐皆在於腑臟之外﹐排臟腑而郭胸脇﹑脹皮膚﹐故命曰脹。﹝以下言其脹捨﹐取之臟腑之外胸脇及皮膚之間﹐气在其中﹐郭而排之﹐故命曰脹。﹞黃帝曰﹕臟腑之在胸脇腹裹之內也﹐若匣匱之藏禁器也﹐各有次捨﹐異名而同處﹐一城之中﹐其气各異﹐願聞其故。﹝以下臟腑居處也。禁器﹐比臟腑也。胸脇腹裹﹐比之匣匱也。次捨者﹐五臟六腑各有居處也。

臟腑之名𨿽異﹐同在一郭之中﹐然臟腑俱別﹐請聞同異所由。平按﹕《甲乙》無胸脇腹裹之五字﹐城作域﹐《靈樞》同﹐其故下有「黃帝曰﹕未解其意﹐再問」九字。﹞岐伯曰﹕夫胸腹者﹐臟腑之城郭也。﹝城郭﹐臟腑所處也。平按﹕《靈樞》無城字。﹞膻中者﹐主之官也。﹝膻中有心肺之气﹐故是臟腑之官也。平按﹕《靈樞》主之官作心主之宮城﹐《甲乙》作心主之中宮。﹞胃者﹐大倉也。﹝胃貯水谷以供﹐故爲臟腑大倉也。﹞

咽喉小腸者﹐傳道也。﹝咽傳水谷而入﹐小腸傳之而出﹐喉傳气之出入﹐故爲傳道也。平按﹕《靈樞》道作送。﹞胃之五竅者﹐閭裏門戶也。﹝咽﹑胃﹑大腸﹑小腸﹑膀胱等竅﹐皆屬於胃﹐故是臟腑閭裏門戶也。﹞

廉泉玉英者﹐津液之道也。故五臟六腑﹐各有畔界﹐其病各有形狀。﹝廉泉乃是涎唾之道﹐玉英復爲溲便之路﹐故名津液道也。此則臟腑畔界﹐故臟腑病形各異。平按﹕《甲乙》道下有路字。﹞營气循脈爲脈脹﹐衛气並脈循分爲膚脹。三里而瀉﹐近者一下﹐遠者三下﹐毋問虛實﹐工在疾瀉。﹝以下謂營衛二气爲脹。營气循脈周於腹郭爲脹﹐名爲脈脹。

衛气在於脈外﹐旁脈循於分肉之間﹐聚气排於分肉爲腫﹐稱爲膚脹。三里以爲脹之要穴﹐故不問虛實﹐皆須瀉之。其病日近者﹐可以鍼一瀉﹔其日遠者﹐可三瀉之。下者﹐脹消也。終須疾瀉﹐可不致疑矣。平按﹕《靈樞》營气循脈下有衛气逆三字。衛气並脈循分《甲乙》作衛气並血脈循分肉。三里而瀉﹐《甲乙》作取三里瀉之。一下﹐下字《甲乙》注云﹕一本作分﹐下同。﹞黃帝曰﹕願聞脹形。﹝願聞五臟六腑脹形也。﹞岐伯曰﹕夫心脹者﹐煩心短气﹐臥不安。﹝平按﹕《甲乙》安上有得字。﹞肺脹者﹐虛滿而喘咳。

肝脹者﹐脇下滿而痛引少腹。脾脹者﹐喜噦四肢急﹐體重不能衣。腎脹者﹐腹滿引背怏然﹐腰髀痛。﹝气在臟腑之外﹐排臟腑﹐郭胸脇﹐脹皮膚﹐時煩心短气臥不安者﹐以爲心脹。知此﹐五臟六腑脹皆放此﹐各從其臟腑所由脹狀有異耳。怏﹐不暢也。平按﹕《靈樞》少腹作小腹﹐喜噦作善噦﹐《甲乙》作苦噦。四肢急《靈樞》作四肢煩﹐《甲乙》作四肢悶。《靈樞》衣上有勝字。怏然《靈樞》作央央然。﹞六腑脹者﹕胃脹﹐腹滿胃管痛﹐鼻聞焦臭﹐妨於食﹐大便難。大腸脹者﹐腸鳴而痛濯濯﹐﹝腸中水聲也。平按﹕《靈樞》《甲乙》胃管作胃脘。﹞冬日重感於寒則泄﹐食不化。小腸脹者﹐少腹脹﹐引腰而痛。膀胱脹者﹐少腹滿而气癃。三焦脹者﹐气滿於皮膚中﹐然而不堅。膽脹者﹐脇下痛脹﹐口中苦﹐好太息。﹝香爲脾臭﹐焦爲心臭﹐今脾胃之病聞焦臭者﹐以其子病﹐思聞母气故也。殼﹐口角反。﹐��貌。今﹐似實而不堅也。平按﹕泄食《靈樞》作飧泄﹐《甲乙》作泄飧。少腹滿《靈樞》《甲乙》作小腹滿。《靈樞》作輕輕﹐好太息作善太息。﹞凡此諸脹﹐其道在一﹐明知逆順﹐鍼數不失。﹝一者﹐惟知補瀉也。補虛瀉實得中﹐故不失也。﹞瀉虛補實﹐神去其室﹐致邪失正﹐眞不可定﹐粗之所敗﹐謂之夭命。﹝神室﹐心臟也。補實瀉虛傷神﹐故神去心室。神去心室﹐得於邪气﹐失其四時正气﹐致使眞僞莫定也。﹞補虛瀉實﹐神歸其室﹐久塞其空﹐謂之良工。﹝神安其髒﹐故曰歸室。神得歸髒﹐自斯已去﹐長閉腠理﹐不令邪入﹐謂上工也。﹞黃帝曰﹕脹者焉生﹐何因而有名﹖﹝平按﹕《靈樞》無名字。﹞岐伯曰﹕衛气之在身也﹐常並脈循分﹐行有逆順﹐陰陽相隨﹐乃得天和﹐﹝衛气並脈循於分肉﹐有逆有順﹐從目循足三陽下爲順﹐從目循手三陽下爲逆﹐以衛行有逆順﹐故陰陽气得和而順也。平按﹕《靈樞》常下有然字。《甲乙》分下有肉字﹐《靈樞》同。﹞五臟更治﹐四時有序﹐五穀乃化。然後厥气在下﹐營衛畱止﹐寒气逆上﹐眞邪相攻﹐兩气相薄﹐乃合爲脹。﹝五臟屬於五行﹐故五臟更王﹐四時寒暑次序得所﹐五穀入腹得有變化也。有寒厥之气﹐畱於營衛之間﹐營衛不行﹐寒气逆上﹐與正气相薄﹐交爭憤起﹐謂之爲脹。平按﹕更治《靈樞》作更始﹐《甲乙》作皆治。有序《靈樞》作循敍﹐《甲乙》作皆敍。薄《靈樞》作搏。《甲乙》乃合爲脹作乃捨爲脹。﹞黃帝曰﹕善。何以解惑﹖岐伯曰﹕合之於眞﹐三合而得。黃帝曰﹕善。﹝行補瀉時﹐近者一取合於眞气﹐卽得病愈﹐遠者三取合於眞气﹐稱曰解惑之也。﹞

黃帝問岐伯曰﹕《脹論》言曰﹕毋問虛實﹐工在疾瀉﹐近者一下﹐遠者三下。今有其三而不下﹐其過焉在﹖﹝前言瀉虛補實﹐神去其室﹔今言無問虛實﹐工在疾瀉﹐其故何也﹖所謂初病未是大虛﹐復取三里﹐故工在疾瀉。若虛已成﹐又取余穴﹐虛者不可也。

今至三取不消﹐請言過之所由也。﹞岐伯曰﹕此言陷於肉肓而中气穴者也。﹝肉肓者﹐皮下肉上之膜也﹐量與肌膚同類。气穴﹐謂是發脹脈气所發穴也。﹞不中气穴﹐則气內閉﹔﹝鍼其餘處﹐不中脹之气穴﹐則脹不泄也。平按﹕注鍼袁刻誤作計。﹞鍼不陷肓﹐則气不行﹔﹝不陷肓膜﹐則气不行分肉間也。﹞不越中肉﹐則衛气相亂﹐陰陽相遂。其於脹也﹐當瀉不瀉﹐气故不下﹐三而不下﹐必更其道﹐气下乃止﹐不下復始﹐可以萬全﹐惡有殆者乎﹖﹝鍼入其皮﹐起而不下其肉﹐則衛气行而失次﹐陰陽之气並也。遂﹐並也。

由於當瀉不瀉﹐故三取不下也。必須更取余穴﹐以行補瀉﹐以脹消爲工﹐故得萬全﹐必無危生之禍也。平按﹕不越《靈樞》《甲乙》作上越。相遂《靈樞》作相逐﹐《甲乙》作相逆。﹞其於脹也﹐必審其診﹐當瀉則瀉﹐當補則補﹐如鼓之應桴﹐惡有不下者乎﹖﹝言診審者﹐如鼓應桴﹐何有不當者也。平按﹕診《靈樞》作HT﹐注﹕音軫。﹞

黃帝問於岐伯曰﹕水與膚脹﹑鼓脹﹑腸覃﹑石瘕﹑石水﹐何以別﹖﹝此之六病﹐有難分者﹐故請別之也。平按﹕《甲乙》無石水二字。《靈樞》《甲乙》別下有之字。﹞

岐伯曰﹕水始起也﹐目果上微﹐如臥新起之狀﹐頸脈動﹐時咳﹑陰股間寒﹐足﹐腹乃大﹐其水已成也。以手按其腹﹐隨手而起﹐如裹水之狀﹐此其候也。﹝水病之狀﹐候有六別﹕一者﹐目果微腫﹔二者﹐足陽明人迎之脈﹐見其動﹐不待按之﹔三者﹐脹气循足少陰脈上衝於肺﹐故時有咳﹔四者﹐陰下陰股間冷﹔五者﹐腳腫起﹔六者﹐腹如囊盛水狀﹐按之不堅﹐去手卽起。此之六種﹐水病候也。平按﹕《靈樞》《甲乙》目果作目窠﹐微作微腫。足《靈樞》作足脛﹐《甲乙》作足脛腫。注袁刻作眼。﹞黃帝曰﹕膚脹何以候之﹖岐伯曰﹕膚脹者﹐寒气客於皮膚之間﹐然不堅﹐腹大身盡腫﹐皮濃﹐按其腹﹐而不起﹐腹色不變﹐此其候也。﹝次解膚脹﹐凡有五別﹕一者﹐寒气循於衛气﹐客於皮膚之間﹔二者﹐爲腫不堅﹔三者﹐腹大身腫﹔四者﹐皮濃﹐按之不起﹝﹐焉了反﹐深也﹞﹔五者﹐腹色不變。膚脹所由與候﹐有斯五別也。平按﹕然《靈樞》作然。《甲乙》作腹陷二字。﹞鼓脹何如﹖岐伯曰﹕腹身皆大﹐大與膚脹等也﹐色蒼黃﹐腹脈起﹐此其候也。﹝次解鼓脹﹐凡有六別﹕所由及候﹐四種同於膚脹﹐五者腹色靑黃﹐六者腹上脈絡見出﹐鼓脹之候﹐有此六別也。平按﹕腹身皆大《靈樞》作腹脹身皆大﹐《甲乙》作腹身皆腫。《靈樞》《甲乙》倉作蒼﹐脈起作筋起﹐《甲乙》注云﹕一本作脈。﹞腸覃何如﹖岐伯曰﹕寒气客於腸外﹐與衛气相薄﹐气不得營﹐因其所系﹐瘕而內著﹐惡气乃起﹐息肉乃生。其始也﹐大如雞卵﹐稍以益大﹐至其成也﹐如懷子之狀﹐久者離歲﹐按之則堅﹐推之則移﹐月事以時﹐此其候也。﹝次解腸覃﹐水停聚也。腸覃凡有六別﹕一者﹐得之所由﹐謂寒客於腸外﹐與衛气合﹐瘕而爲內﹔二者﹐所生形之大小﹔三者﹐成病久近﹐﹝離﹐歷也﹞久者或可歷於年歲﹔四者﹐按之堅硬﹔五者﹐推之可移﹔六者﹐月經時下。腸覃所由與狀﹐有斯六種也。平按﹕《靈樞》《甲乙》相薄作相搏。气不得營《甲乙》作正气不得營。《靈樞》營作榮﹐瘕作癖﹐息肉作肉。《甲乙》離歲作離歲月。﹞石瘕何如﹖岐伯曰﹕石瘕生於胞中﹐寒气客於子門﹐子門閉塞﹐气不通﹐惡血當瀉不瀉﹐以畱止﹐日以益大﹐狀如懷子﹐月事不以時下﹐﹝次解石瘕﹐凡有四別﹕一者﹐瘕住所在﹔二者﹐得之所由﹐謂寒气客子門之中﹐惡血凝聚不瀉所致﹔三者﹐石瘕大小形﹔四者﹐月經不以時下。石瘕所由與狀﹐有斯四種。石水一種﹐缺而不解也。平按﹕气不通《靈樞》作气不得通。﹞皆生於女子﹐可導而下。黃帝曰﹕膚脹﹑鼓脹可刺耶﹖岐伯曰﹕先刺其腹之血絡﹐後調其經﹐亦刺去其血脈。黃帝曰﹕善。﹝腸覃﹑石瘕二病﹐皆婦人病也。水病刺而去之﹐腸覃﹑石瘕可以鍼刺導而下之﹐未知膚鼓二脹可刺已不﹖先瀉其血絡以去惡血﹐後調其經﹐亦去血絡也。平按﹕《靈樞》腹之血絡作脹之血絡﹐去其血脈作去其血絡。﹞

黃帝問於岐伯曰﹕有病心腹滿﹐旦食則不能暮食﹐此爲何病﹖岐伯曰﹕名爲鼓脹。

曰﹕治之柰何﹖曰﹕治之以雞醴﹐一齊知﹐二齊而已。黃帝曰﹕其時有復發者何也﹖岐伯曰﹕此飲食不節﹐故時痛﹐𨿽然其病且已﹐時當痛﹐气聚於腹。﹝气滿心腹﹐故旦食暮不能也﹐是名鼓脹。可取雞糞作丸﹐熬令煙盛﹐以淸酒一斗半沃之﹐承取汁﹐名曰雞醴﹐飲取汗﹐一齊不愈﹐至於二齊﹐非直獨療鼓脹﹐膚脹亦愈。有復發者﹐以不愼節飲食故也。平按﹕鼓脹﹐《素問》新校正云「《太素》鼓作谷。」玆本仍作鼓﹐注同。《素問》《甲乙》雞醴作雞矢醴﹐齊作劑﹐故時痛作故時有病也。時當痛《素問》作時故當病﹐《甲乙》作因當風。注取汗袁刻作取汁。﹞

卷第二十九﹝卷首缺﹞﹟气論

風水論

平按﹕此篇自篇首至故月事不來黃帝曰善哉﹐見《素問》卷九第三十三《評熱病論》篇。自黃帝問於岐伯曰有病龐然至末﹐見《素問》卷十三第四十七《奇病論》篇。又自篇首至末﹐見《甲乙經》卷八第五。

黃帝曰﹕有病腎風者﹐面龐然壅﹐害於言﹐可刺不﹖﹝﹐扶付反﹐義當腐也。

龐﹐普江反。腎气損腐﹐令面龐然起壅也﹐而言無聲﹐故曰害言。此爲腎風之狀﹐可刺以不也﹖平按﹕龐《素問》《甲乙》作。《甲乙》壅上有腫字﹐注云「《素問》無腫字。」不《甲乙》作否。﹞岐伯曰﹕虛虛不當刺﹐而刺﹐後五日其气必至。﹝如此狀者﹐腎風之狀。腎之重虛之風﹐不可刺也。刺之﹐至其水數滿日﹐其病气當至也。除刺之日﹐後取五日﹐合有六日﹐水成數也。平按﹕《素問》《甲乙》「虛虛不當刺而刺」作「虛不當刺﹐不當刺而刺」。﹞問曰﹕何如﹖﹝平按﹕《素問》《甲乙》作其至何如。﹞答曰﹕至必少气﹐時熱﹐從胸背上至頭汗﹐手熱﹐口漧﹐苦渴﹐不能正偃﹐正偃則咳﹐病名曰風水。﹝腎風病气至者﹐凡有八候﹕一者少气﹐二時熱﹐三從胸至頭汗出﹐四手熱﹐五口熱﹐六苦渴﹐七不能正偃謂不能仰臥﹐仰臥卽咳。有此八候﹐候是腎風水病也。平按﹕《素問》時熱下重時熱二字。《甲乙》時下無熱字。汗下《素問》《甲乙》有出字。苦渴下《素問》有「小便黃﹐目下腫﹐腹中鳴﹐身重難以行﹐月事不來﹐煩而不能食」二十三字﹐《甲乙》同﹐惟行上少以字﹐食下重食字。袁刻補入正經﹐據本注不應補入﹐仍從原抄爲是。﹞黃帝曰﹕願聞其說。岐伯曰﹕邪之所湊﹐其气必虛﹐陰虛者陽必湊之﹐故小便黃者﹐中有熱。﹝邪湊虛﹐腎气虛也。腎气旣虛﹐則陽气並之﹐故中有熱小便黃也。平按﹕小便黃者中有熱《素問》作「少气時熱而汗出也。

小便黃者﹐少腹中有熱也」﹐《甲乙》作「少气時熱而汗出小便黃。小便黃者﹐少腹气熱也」。﹞不能正偃者﹐胃中不和也。正偃則咳甚﹐上迫肺也。﹝腎有虛風﹐卽胃中不和。仰臥气上迫肺﹐故咳也。﹞諸有水气者﹐其徵見於目下。何以言﹖曰﹕水者陰也﹐目下亦陰也﹐腹者至陰之所居也﹐故水在腹者﹐必使目下腫。﹝水與目下及腹皆陰﹐故水在腹﹐卽目下腫也。平按﹕《素問》《甲乙》其徵作微腫。何以上《素問》有帝曰二字﹐《甲乙》有曰字。﹞眞气上逆﹐口苦舌漧者﹐故不得正偃﹐正偃則咳淸水。﹝以水在腹﹐故眞气上逆﹐口苦舌漧﹐正偃則咳﹐咳則吐淸水也。平按﹕《素問》《甲乙》逆下有故字﹐幹下無者故二字﹐有臥字﹐咳下有出字。﹞諸水病者﹐故不得臥﹐臥則驚﹐驚則咳甚。﹝又諸水病仰臥﹐驚則咳甚﹐復爲候也。平按﹕注復袁刻誤作腹。﹞腹中鳴者﹐月事不來﹐病本於胃也﹐薄肝則煩不能食﹐食不下者﹐胃管隔。﹝月事不來之病﹐由於胃气不和﹐故气薄於肝﹐煩不能食﹐致使胃管隔塞﹐腹中無食﹐故腹鳴也。平按﹕《素問》《甲乙》無月事不來四字。

《甲乙》病作脾。《素問》《甲乙》薄肝作薄脾﹐胃管作胃脘。﹞身重難以行者﹐胃脈在足也。﹝胃脈足陽明在足﹐今胃气不和﹐气下於足﹐遂令身重﹐足不能行也。﹞月事不來者﹐胞脈閉﹐肺屬心而溢於胞中﹐令气上迫肺﹐心臟不得下通﹐故月事不來。黃帝曰﹕善哉。﹝胞者﹐任衝之脈﹐起於胞中﹐爲經絡海﹐故曰胞脈也。膀胱之胞與女子子門之間﹐起此衝脈﹐上至咽喉﹐先過心肺。但肺與心共相系屬。今胞脈虛邪閉塞﹐下則溢於胞气﹐上則迫於肺气﹐不得下﹐故月事不來也。平按﹕肺屬心而溢於胞中《素問》《甲乙》作胞脈者屬心而絡於胞中﹐令作今﹐心臟作心气。﹞

黃帝問於岐伯曰﹕有病龐然如有水气狀﹐切其脈大緊﹐身無痛者﹐形不瘦﹐不能食﹐食少﹐名爲何病﹖岐伯曰﹕病生在腎﹐名爲腎風。腎風而不能食﹐喜驚﹐驚以心痿者死。

黃帝曰﹕善哉。﹝龐然者﹐面皮起之貌。腎風之狀﹐凡有六別﹕一﹐面龐起﹔二﹐脈大緊﹔三﹐身無痛﹔四﹐形不瘦﹔五﹐食少﹔六﹐喜驚。人有此六狀﹐名曰腎風。心不痿者可療得生﹐痿者死矣。平按﹕如有水气狀﹐《素問》無气字。生《甲乙》作主。喜《素問》《甲乙》作善。驚以《素問》作驚已﹐《甲乙》作不已。心痿《素問》《甲乙》作心气痿。袁刻痿作委。﹞

卷第二十九﹝卷首缺﹞﹟气論

咳論

平按﹕此篇自篇首至末﹐見《素問》卷十第三十八《咳論》篇﹐又見《甲乙經》卷九第三。

黃帝問於岐伯曰﹕肺之令人咳何也﹖岐伯曰﹕五臟六腑皆令人咳﹐非獨肺也。﹝五臟六腑皆以肺傳與之﹐稱咳爲肺咳﹐然臟腑皆有咳也。﹞黃帝曰﹕願聞其狀。岐伯曰﹕皮毛者肺之合也﹐毛先受邪﹐气從其合﹔其寒飲食﹐飲食入胃﹐順肺脈上注於肺﹐肺寒﹐外內合邪因而客之﹐�爲肺咳。﹝肺合皮毛﹐故皮毛受於寒邪﹐內合於肺。人肺脈手太陰﹐起胃中焦﹐下絡大腸﹐還循胃口上膈�肺。寒飲寒食入胃﹐寒气循肺脈上入肺中﹐內外寒邪相合﹐肺以惡寒﹐遂發肺咳之病也。平按﹕《素問》《甲乙》「毛先受邪气從其合」作「皮毛先受邪气﹐邪气以從其合」﹐飲食二字不重﹐順肺脈作從肺脈﹐上注於肺作上至於肺﹐「肺寒﹐外內合」作「則肺寒﹐肺寒則外內合」。爲上缺一字﹐《素問》《甲乙》作則﹐袁刻作發。注膈下缺一字﹐袁刻作故﹐不合﹐平擬據經文作注字﹐與肺字屬上讀。﹞五臟各以其時受病﹐非其時﹐各傳以與之。﹝五臟各以王時傷寒﹐肺先受之﹐傳爲五臟之咳。非其時者﹐又因他髒受寒﹐傳來與之。故肺咳之病﹐傳與余髒﹐稱五臟咳也。﹞人與天地相參﹐故髒各治時﹐感於寒則受病﹐微則爲咳﹐甚則爲泄爲痛。

﹝各以時者﹐五臟各以王時也。感於寒者﹐感傷寒也。感傷寒病有輕有重﹐輕者爲咳﹐重者以爲泄及痛痺也。平按﹕故髒各治時《素問》《甲乙》作故五臟各以治時。﹞黃帝曰﹕五臟之咳柰何﹖岐伯曰﹕五臟之久咳﹐乃移於腑。﹝以下言肺咳相傳爲臟腑咳也。

五臟之咳﹐近者未虛﹐久者傳爲六腑咳也。平按﹕《素問》《甲乙》無此一段﹐五臟之久咳二句﹐在後脾咳不已上。﹞肺先受邪﹐乘春則肝先受之﹐乘夏則心受之﹐乘至陰則脾受之﹐乘冬則腎受之。﹝肺以惡寒﹐肺先受寒﹐乘春肝王時﹐肝受卽爲肝咳。若肺先受寒﹐乘於至陰﹐卽爲脾咳。若肺先受寒﹐乘冬卽爲腎咳。平按﹕《素問》肺先受邪上有乘秋則三字﹐新校正云「按全元起本及《太素》無乘秋則三字﹐疑此文誤多也。」﹞黃帝曰﹕何以異之﹖﹝以下言問答五臟咳狀也。﹞岐伯曰﹕肺咳之狀﹐咳而喘息有音﹐甚則唾血。﹝言肺咳狀也。﹞心咳之狀﹐咳則心痛﹐喉仲介介如哽狀﹐甚則咽喉腫。﹝介介﹐喉中气如哽也。平按﹕《甲乙》介介作喝喝。哽《素問》《甲乙》作梗。咽喉腫《素問》《甲乙》作咽腫喉痺。﹞肝咳之狀﹐咳則兩下痛﹐甚則不可以轉﹐兩下以滿。脾咳之狀﹐咳則在右脇下痛引肩背﹐甚則不可以動﹐動則咳。﹝﹐有本作脇也。平按﹕兩下痛《甲乙》作痛﹐《素問》作兩脇下痛。兩下以滿《素問》作轉則兩下滿﹐《甲乙》作脇。引肩上《素問》《甲乙》有陰陰二字。則咳下《素問》有劇字。﹞

腎咳之狀﹐咳則腰背相引而痛﹐甚則咳演。﹝音涎﹐腎液也。謂咳涎出之也。平按﹕演《素問》《甲乙》作涎。﹞黃帝曰﹕六腑之咳柰何﹖安所受病﹖岐伯曰﹕脾咳不已﹐則胃受之﹐胃咳之狀﹐咳而歐﹐歐甚則長虫出。﹝以下問答﹐言六腑咳狀。六腑之咳﹐皆髒咳日久﹐移入於腑﹐以爲腑咳。腑不爲咳移入髒者﹐以皮膚受寒﹐內至於肺﹐肺中外寒兩邪爲咳﹐移於五臟﹐然後外至於腑﹐故不從腑移入於髒。所以脾咳日久﹐移爲胃咳。長虫﹐虫也。平按﹕《素問》《甲乙》脾咳不已上有「五臟之久咳﹐乃移於六腑」二句。﹞肝咳不已﹐則膽受之﹐膽咳之狀﹐歐歐膽汁。﹝歐膽汁者﹐咳引於膽﹐故歐膽口苦也。平按﹕歐歐膽汁《素問》《甲乙》作咳嘔膽汁。﹞

肺咳不已﹐則大腸受之﹐大腸咳之狀﹐咳而遺矢。﹝遺矢者﹐咳引大腸﹐故遺矢也。平按﹕矢《素問》作失﹐新校正云﹕《甲乙》遺失作遺矢。﹞心咳不已﹐則小腸受之﹐小腸咳之狀﹐咳而气﹐气者與咳俱出。﹝小腸在上﹐咳引小腸﹐故气與咳俱發者也。平按﹕「咳而气﹐气者與咳俱出」《素問》《甲乙》作「咳而失气﹐气與咳俱失」。﹞腎咳不已﹐則膀胱受之﹐膀胱咳之狀﹐咳而遺溺。﹝咳動膀胱﹐故尿出也。平按﹕《甲乙》遺溺作遺尿。﹞久咳不已﹐三焦受之﹐三焦咳之狀﹐咳腹滿﹐不欲食飲。﹝三焦無別屬髒與膀胱合﹐故膀胱之咳﹐久而不已﹐腹病滿﹐不欲食也。﹞此皆聚於胃管﹐關於肺﹐使人多涕唾而面浮腫气逆。﹝此六腑咳﹐皆以气聚胃中﹐上關於肺﹐致使面壅浮腫气逆爲咳也。平按﹕《素問》《甲乙》胃下無管字。﹞黃帝曰﹕治之柰何﹖岐伯曰﹕治髒者治其輸﹐治腑者治其合﹐浮腫者治其經。黃帝曰﹕善。﹝療五臟咳﹐宜療髒經第三輸也。療六腑咳者﹐宜療髒經第六合也。有浮腫者﹐不可治絡﹐宜療經穴也。平按﹕輸《素問》《甲乙》作兪。﹞

卷第三十﹟雜病

平按﹕此卷卷首目錄五十四行﹐袁刻及日本別抄本全佚﹐平從楊惺吾氏所獲仁和寺十三紙中補入。目錄末有二行。一行重身病三字﹐髙一格寫﹔一行上缺三字﹐下有於岐伯曰四字﹐是上缺三字﹐應系黃帝問三字。曰下缺一字﹐又下爲「有重」二字﹐又下缺五字﹐又下有「此爲」二字﹐又下缺一字。據《素問﹟奇病論》及《甲乙經﹟婦人雜病》篇﹐曰下所缺一字應作人﹐重下所缺五字應作身九月而喑五字﹐爲下所缺一字應作何﹐則此一行應作「黃帝問於岐伯曰﹕人有重身﹐九月而喑﹐此爲何」﹐正與本書下文病字相接。

卷第三十﹟雜病

重身病

平按﹕此篇自篇首至末﹐見《素問》卷十三第四十七《奇病論》篇﹐又見《甲乙經》卷十二第十。

黃帝問於岐伯曰﹕人有重身﹐九月而喑﹐此爲何﹝從《太素》殘捲補入。﹞病﹖岐伯曰﹕胞之絡脈絕。問曰﹕何以言之﹖答曰﹕胞絡系於腎﹐少陰脈貫腎系舌本﹐故不能言。曰﹕治之柰何﹖曰﹕無治也﹐當十月復。﹝婦人懷子﹐又名曰重身������屬膀�﹐不言女子�﹐今云胞絡系於腎少陰上系舌本者﹐以是女子胞絡亦系於腎﹐故任身九月有胞絡絕者﹐喑不能言﹐至十月胎生﹐還復舊也。平按﹕注重身下原缺六字﹐宜空六格﹐袁刻作胞絡脈三字﹐不合。膀下原缺一字﹐宜空一格﹐應是胱字﹐袁刻作胱腎腑三字﹐不合。女子下原缺一字﹐袁刻作腎。十月上袁刻脫至字。

復下袁刻脫舊也二字。﹞《刺法》曰﹕無損不足益有餘以成疹。﹝平按﹕益《甲乙》作溢。以成疹《素問》作以成其疹。《甲乙》疹作辜﹐注云「《素問》作疹。」《素問》疹下有「然後調之」四字﹐新校正云「《甲乙》及《太素》無此四字﹐本全元起注文﹐誤書於此﹐當刪去之。」﹞所謂不足者﹐身羸瘦﹐無用石也。益有餘者﹐腹中有形而泄之﹐泄之則精出而病獨擅中也﹐故曰疹成。﹝身之羸瘦﹐更用石﹐此爲損不足也。

腹中有形﹐此爲有餘﹐益之以成其病﹐斯乃損於有餘爲病也。益有餘爲病�知﹐�實爲病難�﹐故須言之。平按﹕疹成《甲乙》作成辜。﹞

卷第三十﹟雜病

溫暑病

平按﹕此篇自篇首至勿止﹐見《素問》卷九第三十一《熱論》篇。篇末一句﹐見《素問》卷十六第六十一《水熱穴論》﹐又見《甲乙經》卷七第一。

凡病傷寒而成溫者﹐先夏至日者爲病溫﹐後夏至日者爲病暑﹐病者當與汗皆出﹐勿止。

所謂玄府者﹐汗空。﹝冬傷於寒輕者﹐夏至以前發於病溫。冬傷於寒甚者﹐夏至以後發於病暑。暑病熱气與汗俱出者﹐此爲熱去﹐勿止。汗之空名玄府者﹐謂腠理也。平按﹕《素問》《甲乙》病者當與汗作暑當與汗。《甲乙》汗空作汗孔也。又《素問》新校正引楊注﹐發於﹐兩於字均作爲。﹞

卷第三十﹟雜病

四時之變

平按﹕此篇自篇首至末﹐見《靈樞》卷十一第七十四《論疾診尺》篇。又自冬傷於寒至咳嗽﹐見《素問》卷二第五《陰陽應象大論》篇﹐又見《甲乙》卷十一第五。

四時之變﹐寒暑之勝﹐重陰必陽﹐重陽必陰﹐故陰主寒﹐陽主熱﹐故寒甚則熱﹐熱甚則寒﹐﹝日中陽隴﹐必降爲陰﹔夜半陰極﹐必升爲陽。﹞故曰﹕寒生熱﹐熱生寒﹐此陰陽之變也。﹝十一月極寒﹐一陽爻生﹐卽寒生熱也。五月一陰爻生﹐卽熱生寒也。﹞

故曰﹕冬傷於寒﹐春生癉熱﹔﹝寒﹐冬之气也。傷﹐過多也。人之冬月﹐受寒過多﹐至春必屬癉熱之病﹐此爲寒生熱也。﹞春傷於風﹐夏生飧泄腸﹔﹝風﹐春之气也。受風過多﹐極爲飧泄腸﹐此爲風生泄也。﹞夏傷於暑﹐秋生瘧﹔﹝暑﹐夏之气也。受暑過多﹐極爲瘧﹐此爲暑生瘧也。﹞秋傷於濕﹐冬生咳嗽。是謂四時之序。﹝濕﹐秋之气也。受濕過多﹐極爲咳嗽﹐此爲濕生咳也。此是四時必���不可易。平按﹕注四時下原抄有必字﹐必下缺三字﹐最下一字下半作文。袁刻四時下無必字﹐作之序支三字﹐不合。玆於必字下﹐仍空三格。﹞

卷第三十﹟雜病

息積病

平按﹕此篇見《素問》卷十三第四十七《奇病論》﹐又見《甲乙經》卷八第二。

黃帝問於岐伯曰﹕病脇下滿﹐气逆行﹐二三歲不已﹐是爲何病﹖岐伯曰﹕名曰息積﹐此不妨於食﹐不可灸﹐刺精爲引服藥﹐藥不能獨治也。黃帝曰﹕善。﹝脇下滿﹐肝气聚也。因於喘息﹐則气逆行﹐故气聚積﹐經二三歲﹐名曰息積﹐無妨於食﹐而不可灸﹐可以刺�引精並服藥﹐藥行不可更刺。平按﹕《素問》逆下無行字。精爲引《素問》《甲乙》作積爲導引﹐袁刻作精爲導引。注可以刺﹐袁刻刺字在可以二字之上﹐可以下有導引二字﹐無精字。原抄作可以刺﹐刺下缺一字﹐缺字下有引精二字﹐謹根據原抄。﹞

卷第三十﹟雜病

伏梁病

平按﹕此篇見《素問》卷十一第四十《腹中論》﹐又見《素問》卷十三第四十七《奇病論》﹐又見《甲乙經》卷八第二。

黃帝問曰﹕人有身體﹐股脛皆腫﹐環臍而痛﹐是爲何病﹖岐伯曰﹕病名曰伏梁﹐此風根也﹐不可動﹐動之爲水﹐溺淸之府。﹝頭以下爲身﹐四肢曰體﹐義當腐也。髀外曰股﹐膝下長骨曰脛﹐如此四處皆腐腫﹐並繞臍痛﹐名曰伏梁。此伏梁病﹐以風爲本也。動﹐變發也。若有變發﹐可爲水病。溺﹐冷淸之府也。平按﹕《素問》作髀﹐不可動上有「其气溢於大腸而著於肓﹐肓之原在齊下﹐故環齊而痛也」二十二字﹐本書在後。《甲乙》《素問》淸作澀﹐府作病。﹞黃帝問曰﹕病有少腹盛者﹐上下左右皆有根﹐此爲何病﹖可治否﹖岐伯曰﹕病名伏梁。伏梁何因如得之﹖﹝平按﹕《素問》作「帝曰﹕伏梁因何而得之﹖」﹞答曰﹕裹膿血﹐居腸胃之外﹐不可治﹐治之每切按之致死。﹝因有膜裹膿血﹐在腸胃外﹐四箱有根在少腹中﹐不可按之﹐故按之痛﹐遂致於死﹐名曰伏梁。平按﹕《素問》《甲乙》裹下有大字。﹞問曰﹕何以然﹖曰﹕此下則因陰﹐必膿血上則迫胃脘出膈﹐使胃脘內癰。﹝何以按之致死﹖以其伏梁下因於陰﹐膿血必上迫於胃管﹐上出於膈﹐使胃管生癰﹐故按之下引於陰﹐上連心腹﹐所以致死。脘���平按﹕《素問》《甲乙》必膿血作必下膿血﹐出膈作生膈﹐使胃作挾胃﹐《素問》新校正云﹕《太素》挾胃作使胃。﹞此人之病難治也﹐居齊上爲逆﹐居齊下爲順﹐勿動亟奪﹐論在《刺法》中﹐此風根也﹐其气溢於大腸而著於肓﹐肓之源在齊下﹐故環齊而痛也。﹝如此之病﹐得時必久也。亟﹐欺吏反﹐數也。此病是風爲本﹐其气溢於大腸之中﹐著於齊下盲原﹐故環臍痛。不可輒動數奪﹐奪之致死。以居盲原﹐所以齊上爲逆也。平按﹕此人之病難治也《素問》《甲乙》作此久病難治。袁刻人字作積人二字。齊《素問》《甲乙》作臍。源《素問》《甲乙》作原。﹞

卷第三十﹟雜病

熱痛

平按﹕此篇見《素問》卷十一第四十《腹中論》篇﹐又見《甲乙經》卷七第一中篇。

黃帝問於岐伯曰﹕病熱者而有所痛者何也﹖曰﹕熱病者﹐陽脈也﹐以三陽之動也﹐人迎一盛少陽﹐二盛太陽﹐三盛陽明﹐在太陽�太陽入於陰﹐故痛也﹐在頭與腹﹐乃脹而頭痛。黃帝曰﹕善哉。﹝陽明血气最大﹐故人迎三盛﹐得知有病。太陽次少﹐故二盛得知。次少陽最少﹐故一盛得知。熱病爲陽﹐太陽在頭﹐故熱病起﹐太陽先受。太陽受已﹐下入陽明﹐故陽明次病。陽明受已﹐末流少陽﹐故少陽有病。太陽入於少陰﹐陽盛陰虛﹐故頭痛。陽盛陰虛﹐故腹脹也。平按﹕《甲乙》一盛﹑二盛﹑三盛下均有在字。

《素問》在太陽三字作入陰也三字﹐新校正云「《甲乙經》無入陰也三字。」「太陽入於陰故痛也在頭與腹」《素問》《甲乙》作「夫陽入於陰﹐故病在頭與腹」。﹞

卷第三十﹟雜病

脾癉消渴

平按﹕此篇見《素問》卷十三第四十七《奇病論》篇﹐又見《甲乙經》卷十一第六。

黃帝曰﹕有病口甘者﹐名爲何﹖何以得之﹖岐伯曰﹕此五气之溢也﹐名曰脾癉。

夫五味入於口﹐藏於胃﹐脾爲之行其淸气﹐液在脾﹐令人口甘﹐此肥羹之所致也。此人必數食甘美而多肥者﹐令人內熱﹐甘者令人滿﹐故其气上溢轉﹐轉爲消渴﹐治之以蘭﹐蘭除陳气。

﹝五气﹐五穀之气。液在脾者﹐五穀液也。肥羹令人熱中﹐故脾行涎液﹐出廉泉﹐入口中﹐名曰脾癉。內熱气溢﹐轉爲消渴﹐以蘭爲湯飲之﹐可以除陳气也。平按﹕《素問》名爲何作病名爲何﹐《甲乙》作病名曰何。淸气《素問》作精气﹐《甲乙》作津液。液在脾《素問》《甲乙》作津液在脾。此肥羹之所致也《素問》《甲乙》羹作美﹐致作發﹐新校正云「《太素》發作致。」《素問》而多下有肥也二字。《素問》《甲乙》滿上有中字﹐轉字不重。消渴《甲乙》作消癉﹐注云﹕《素問》作消渴。《素問》《甲乙》蘭字不重。﹞

卷第三十﹟雜病

膽癉

平按﹕此篇見《素問》卷十三第四十七《奇病論》篇﹐又見《甲乙經》卷九第五。

黃帝問岐伯曰﹕有病口苦者﹐名爲何﹖何以得之﹖岐伯曰﹕病名膽癉。﹝平按﹕病下《素問》《甲乙》有口苦取陽陵泉六字﹐《素問》新校正云「全元起本及《太素》無口苦取陽陵泉六字。詳前後文勢﹐疑此爲誤。」﹞夫肝者﹐中之將也﹐取決於膽﹐咽爲之使。此人者﹐數謀慮不決﹐故膽虛﹐气上溢而口爲之苦﹐治之以膽募輸﹐在《陰陽十二官相使》中。﹝膽爲肝腑﹐肝爲內將﹐取決於膽﹐其人有謀慮不決﹐傷膽气上﹐膽溢從咽入口﹐口苦﹐名曰膽癉﹐可取膽募日月穴也。平按﹕《甲乙》肝者上有「膽者中精之府」六字﹐注云﹕《素問》無此句。﹞

卷第三十﹟雜病

頭齒痛

平按﹕此篇自篇首至齒亦當痛﹐見《素問》卷十三第四十七《奇病論》篇﹐又見《甲乙經》卷九第一。自齒痛不惡淸飲至末﹐見《靈樞》卷五第二十六《雜病》篇﹐又見《甲乙經》卷十二第六。

黃帝曰﹕人有病頭痛以歲數不已﹐此安得之﹖是爲何病﹖岐伯曰﹕當有所犯大寒﹐內至骨髓﹐髓者以腦爲主﹐腦逆故令人頭痛﹐齒亦當痛。﹝大寒入於骨髓﹐流入於腦中﹐以其腦有寒逆﹐故頭痛數歲不已。齒爲骨餘﹐故亦齒痛。平按﹕《素問》《甲乙》歲數作數歲﹐齒亦當痛作齒亦痛。﹞齒痛不惡飲﹐取足陽明﹔惡飲﹐取手陽明。﹝上齒𨿽痛﹐以足陽明穀气﹐故飲不惡冷﹐可取足陽明。下齒痛﹐取手陽明也。平按﹕《靈樞》《甲乙》作淸﹐道藏本《靈樞》作。﹞

卷第三十﹟雜病

頜痛

﹝平按﹕此篇見《靈樞》卷五第二十六《雜病》篇﹐又見《甲乙》卷九第一﹞

頜痛﹐刺手陽明與頜之盛脈出血。頰痛﹐刺陽明曲周動脈見血﹐立已﹔不已﹐按人迎於經﹐立已。﹝手陽明上頸貫頰﹐故頰痛皆取之。曲周動脈有足陽明﹐無手陽明動脈也。

平按﹕頜《甲乙》作頷﹐《靈樞》作。頰《甲乙》作頷﹐《靈樞》作。刺陽明《靈樞》《甲乙》作刺足陽明。按人迎於經《甲乙》作按經刺人迎。﹞

卷第三十﹟雜病

項痛

平按﹕此篇見《靈樞》《甲乙》同上編。

項痛不可俯仰﹐刺足太陽﹔不可顧﹐刺手太陽也。﹝足太陽脈行項﹐故不可俯仰取之。手太陽脈行項左右﹐故不得顧取之也。平按﹕《甲乙》項痛作頭項。《靈樞》顧上有以字。﹞

卷第三十﹟雜病

喉痺嗌漧

平按﹕此篇自篇首至如韭葉﹐見《靈樞》卷五第二十三《熱病》篇﹐又見《甲乙經》卷九第二。自喉痺不能言至末﹐見《靈樞》卷五第二十六《雜病》篇﹐又見《甲乙經》第十二第八及卷七第一中篇。

喉痺舌捲﹐口中幹﹐煩心心痛﹐臂內廉痛﹐不可及頭﹐取手小指次指爪甲下﹐去端如韭葉。﹝手之小指次指之端﹐手少陽關衝。手心主出屬心包﹐下內﹔手少陽從膻中﹐上�系耳後﹐故喉痺舌捲口漧煩心心痛及臂內痛皆取之也。平按﹕臂內廉痛《甲乙》作臂表痛﹐注云﹕《靈樞》及《太素》俱作臂內廉痛。又《甲乙》取下有關衝在三字﹐韭葉下有許字。注系上原缺一字﹐袁刻作出﹐檢《靈樞﹟經脈》篇﹐手少陽上項系耳後﹐應作項。又注皆取之﹐皆字袁刻誤作者。﹞喉痺不能言﹐取足陽明﹔能言﹐取手陽明。﹝手陽明脈循缺盆上頭﹐足陽明脈循喉嚨入缺盆﹐故喉痺能言﹑不能言﹐取此二脈療主病者也。﹞嗌漧﹐口中熱如膠﹐取足少陰。﹝足少陰脈至舌下﹐故口熱取之。平按﹕《甲乙》少陰作少陽。﹞

卷第三十﹟雜病

目痛

平按﹕此篇自篇首至陰喬﹐見《靈樞》卷五第二十三《熱病》篇。自目外決至末﹐見《靈樞》卷五第二十二《癲狂》篇。又自篇首至末﹐見《甲乙經》卷十二第四。

目中赤痛﹐從內始﹐取之陰喬。﹝目內﹐陰喬脈也﹐故取所主之輸也。平按﹕喬《靈樞》《甲乙》作蹺。﹞目外決於面者﹐爲兌﹔在內近鼻者﹐上爲外﹐下爲內。﹝人之目有三﹕外決爲兌﹐內角上爲外﹐下爲內。準《明堂》兌爲外﹐近鼻者爲內也。平按﹕《靈樞》兌作銳﹐近鼻者下有爲內三字。注準《明堂》袁刻作惟《明堂》。﹞

卷第三十﹟雜病

耳聾

平按﹕此篇自篇首至後取足﹐見《靈樞》卷五第二十四《厥病》篇﹐又見《甲乙》十二第五。自聾而不痛至末﹐見《靈樞》卷五第二十六《雜病》篇﹐《甲乙》同上。

耳聾無聞﹐取耳中。﹝耳中﹐聽宮﹑角孫等穴也。﹞耳鳴﹐取耳前動脈。﹝耳前動脈﹐和﹑聽會等穴也。﹞耳痛不可刺者﹐耳中有膿﹐若有幹抵﹐耳無聞也。﹝耳痛者有二﹕有膿﹐有幹抵。無所聞者﹐不可刺也﹔而有聞聲者﹐可刺。﹐當狄反。抵﹐乃井反。平按﹕抵《靈樞》作盯二字﹐《甲乙》亦作抵﹐注云﹕一本作盯。﹞

耳聾﹐取手足小指次指爪甲上與肉交者﹐先取手﹐後取足。﹝手少陽至小指次指﹐卽關衝穴。足少陽至足小指次指﹐卽竅陰穴也。其脈皆入耳中﹐故二俱取之也。平按﹕《甲乙》小指作少指﹐無次指二字﹐注云﹕《太素》作小指次指。﹞耳鳴﹐取手足中指爪甲上﹐左取右﹐右取左﹐先取手﹐後取足。﹝手之中指﹐手心主脈﹐《明堂》不療於耳。

足之中趾﹐十二經脈並皆不上。今手足中指皆療耳鳴﹐今刺之者﹐未詳﹐或可絡至繆刺也。平按﹕手足中指《靈樞》《甲乙》作手中指。﹞聾而不痛﹐取足少陽﹔聾而痛﹐取手陽明。﹝足少陽正經入耳﹐手陽明絡脈入耳。足少陽主骨益耳﹐故取之也。手陽明主气益耳﹐故痛取之也。平按﹕《靈樞》兩痛字下均有者字。﹞

卷第三十﹟雜病

衄血

平按﹕此篇見《靈樞》卷五第二十六《雜病》篇﹐又見《甲乙經》卷十二第七。

衄而不﹐血流﹐取足太陽﹔﹐取手太陽﹐不已﹐刺腕骨下﹐不已﹐刺中出血。

﹝血﹐凝血也。﹐普杯反。血不凝﹐熱甚也。足太陽起鼻﹐手太陽至目內﹐皆因鼻﹐故衄血取之。腕骨﹐手腕前起骨名完骨﹐非腕也。平按﹕足太陽下《甲乙》有大衄二字。

取手太陽《靈樞》《甲乙》作衄血取手太陽。﹞

卷第三十﹟雜病

喜怒

平按﹕此篇見《靈樞》卷五第二十六《雜病》篇﹐又見《甲乙經》卷九第五。

喜怒而不欲食﹐言益少﹐刺足太陰﹔怒而多言﹐刺足少陽。﹝怒﹐肝木也。食﹐脾土也。今木克土﹐故怒不欲食﹐宜補足太陰。肝足厥陰﹐怒也。足少陽﹐多言也。故瀉少陽也。平按﹕足少陽《甲乙》作少陰﹐注云﹕《太素》作少陽。﹞

卷第三十﹟雜病

疹筋

平按﹕此篇見《素問》卷十三第四十七《奇病論》篇﹐又見《甲乙經》卷四第二上編。

黃帝曰﹕人有尺數甚﹐筋急而見﹐此爲何病﹖岐伯曰﹕此所謂疹筋者﹐是腹必急﹐白色﹑黑色則病甚。﹝尺脈數﹐筋急見出者﹐此爲疹筋。疹筋筋急腹急﹐此必金水乘肝﹐故色白黑卽甚也。有本爲尺瘦也。平按﹕《素問》尺下有脈字。《甲乙》尺數甚作尺膚緩甚﹐注云﹕一作瘦甚。疹筋《甲乙》作「狐筋﹐狐筋者」﹐注云「狐《素問》作疹。」《素問》《甲乙》腹上有人字﹐黑色下有見字。﹞

卷第三十﹟雜病

血枯

平按﹕此篇自篇首至末﹐見《素問》卷十一第四十《腹中論》篇﹐又見《甲乙經》卷十一第七。

黃帝曰﹕有病胸脇支滿者﹐妨於食﹐病至則先聞腥臊臭﹐出淸液﹐先唾血﹐四肢淸﹐目眩﹐時時前後血﹐病名爲何﹖何以得之﹖岐伯曰﹕病名曰血枯﹐此得之少時有所大脫血﹐若醉以入房中气竭肝傷﹐故使月事衰少不來也。﹝血枯病形有八﹕一﹐胸脇支滿﹔二﹐妨於食﹔三﹐病將發﹐先聞腥臊臭气﹔四﹐流出淸液﹔五﹐病先唾血﹔六﹐四肢冷﹔七﹐目眩﹔八﹐大小便時復出血。有此八狀﹐名曰血枯之病。此得由於少年之時有大脫血﹐若醉入房中﹐气竭絕傷肝﹐遂使月經衰少﹐或不復來﹐以成此血枯之病也。平按﹕《甲乙》支滿作滿﹐淸液作淸涕。﹞黃帝曰﹕治之柰何﹖以何術﹖答曰﹕四烏賊魚骨﹐一茹﹐二物並令三合﹐丸以雀卵﹐大如小豆﹐以五丸爲後飯﹐鮑魚汁﹐利脇中及傷肝。

﹝四﹐四分。一﹐一分。搗以雀卵爲丸﹐食後服之﹐飲鮑魚汁﹐通利脇及補肝傷也。平按﹕《素問》以何術作復以何術﹐賊作﹐作﹐新校正云「《太素》作。」並令三合作並合之。《甲乙》烏上無四字﹐骨下無一字。並令三合作並合。《素問》《甲乙》鮑魚上有飲以二字﹐脇中作腸中。﹞

卷第三十﹟雜病

熱煩

平按﹕此篇見《素問》卷九第三十四《逆調論》篇﹐又見《甲乙經》卷七第一上編。

問曰﹕人身非常溫也﹐非常熱也﹐爲之熱而煩滿者何也﹖曰﹕陰气少而陽气勝﹐故熱而煩滿也。﹝身體發熱﹐而苦熱而煩﹐是爲陽勝故也。平按﹕《甲乙》無爲之熱三字﹐《素問》新校正云﹕《甲乙》無此三字。﹞

卷第三十﹟雜病

身寒

平按﹕此篇見《素問》卷九第三十四《逆調論》篇﹐又見《甲乙經》卷十第一下編。

問曰﹕人身非衣寒也﹐中非有寒也﹐寒從中出者何也﹖曰﹕是人多痺气﹐而陽气少﹐而陰气多﹐故身寒如從水中出焉。﹝外衣不單﹐內不覺寒﹐而身冷如從水中出﹐內多寒气故也。平按﹕《素問》《甲乙》中非有寒也作中非有寒气也﹐出者作生者。﹞

卷第三十﹟雜病

肉爍

平按﹕此篇見《素問》卷九第三十四《逆調論》篇﹐又見《甲乙經》卷七第一上編。

問曰﹕人有四肢熱﹐逢風寒如灸於火者何也﹖﹝平按﹕於火《素問》《甲乙》作如火﹐《素問》新校正云「全元起本無如火二字﹐《太素》云如灸於火﹐當從《太素》之文。」﹞答曰﹕此人者陰气虛﹐陽气盛﹐四肢者陽也﹐兩陽相得也﹐陰气虛少﹐水不能減盛火而陽獨治﹐獨治者不能生長也﹐獨勝而止耳﹐逢風如灸火者﹐是人當肉爍。

﹝人有四肢先熱﹐若逢風寒﹐更如火灸。是人陰虛陽盛﹐以其四肢是陽﹐陽气更盛四肢﹐二陽合而獨盛﹐消爍肌肉﹐不能生長﹐故曰肉爍。平按﹕《素問》《甲乙》少下重一少字﹐減作滅﹐如灸火作如灸如火﹐《素問》新校正云﹕當從《太素》作如灸於火。﹞

卷第三十﹟雜病

臥息喘逆

平按﹕此篇自篇首至則不得偃臥﹐見《素問》卷十三第四十六《病能論》篇。自問曰人有逆气至末﹐見《素問》卷九第三十四《逆調論》篇。又自篇首至末﹐見《甲乙經》卷十二第三。

黃帝問於岐伯曰﹕人有臥而有所不安者何也﹖岐伯曰﹕髒有所傷﹐及精有所乏﹐倚則不安﹐故人不能注懸其病。﹝人之病有臥不安者﹐五臟內傷﹐入房太甚﹐泄精過多﹐有所不足﹐故倚臥不安﹐不能懸定病處﹐數起動也。平按﹕及精所有乏倚則不安﹐別本乏作之﹐《素問》作及精有所之寄則安﹐《甲乙》作及情有所倚則臥不安﹐《素問》新校正云「《太素》作精所有倚則不安。」均無乏字。本書原抄作及精有所乏倚則不安﹐與楊注「泄精過多﹐有所不足﹐故倚臥不安」正合。袁刻無乏字。《素問》《甲乙》懸上無注字。注太甚袁刻作太盛。﹞

黃帝曰﹕人之不得偃臥者何也﹖岐伯曰﹕肺者髒之蓋也﹐肺气盛則脈大﹐大則不得偃臥。

﹝肺居五臟之上主气﹐气之有餘﹐則手太陽脈盛﹐故不得偃臥也。﹞問曰﹕人有逆气不得臥而息無音者﹐有起居如故而息有音者﹐有得臥行而喘者﹐有不得臥﹑不能行而喘者﹐有不能得臥﹑臥而喘者﹐皆何髒使然﹖願聞其故。﹝此五皆是人之起居﹐臥之與喘﹐不安之病﹐皆由髒內不和﹐故請示也。﹞答曰﹕不得臥而息有音者﹐是陽明之逆也﹐足三陽者下行﹐今逆而上行﹐故息有音。﹝陽明爲三陽之長﹐故气下行﹐順而息調﹐失和上行﹐逆而有音﹐此解息有音也。﹞陽明者胃脈也﹐胃者六腑之海也﹐其气亦下行﹐陽明逆﹐不得從其道﹐故不得臥﹐上經曰﹐胃不和則臥不安﹐此之謂也。﹝陽明循道逆行﹐息便有音﹐今不根據其道逆行﹐故不得臥。上經﹐前所說經也。平按﹕上經《素問》《甲乙》作下經﹐王注﹕《下經》﹐上古經也。﹞夫起居如故息有音者﹐此脾之絡脈逆﹐絡脈不得隨經上下﹐故畱經而不行﹐絡脈之病患也微﹐故起居如故而息有音。﹝夫絡脈循脈經上下而行﹐絡脈受邪﹐注畱於經﹐病患也甚﹐故起居不安﹐息亦有聲。今絡脈气逆﹐不循於經﹐其病也微﹐所以起居如故﹐息有音也。平按﹕脾之絡脈《素問》《甲乙》作肺之絡脈。﹞夫不得臥﹐臥則喘者﹐是水气之客也﹐夫水者循津液而流者也﹐腎者水髒﹐主津液﹐津液主臥與喘。﹝腎爲水髒﹐主於胃中津液。今有水气客於津液﹐循之而流﹐津液主臥主喘﹐故津液受邪﹐不能得臥﹐臥卽喘也。平按﹕《甲乙》而流作而畱。《素問》《甲乙》津液二字不重。﹞

卷第三十﹟雜病

少气

平按﹕此篇見《靈樞》卷五第二十二《癲狂》篇﹐又見《甲乙》卷十一第七。

少气﹐身漯漯也﹐言吸吸也﹐骨體重﹐解不能動﹐補少陰。﹝漯漯﹑吸吸﹐皆虛乏狀也。骨體重﹐皆腎虛耳。故補腎足少陰脈﹐於所發之穴補也。平按﹕《靈樞》《甲乙》解作懈惰﹐少陰作足少陰。﹞短气﹐息短不屬﹐動作气索﹐補少陰﹐取血絡。

﹝屬﹐連也。索﹐取气也。亦是腎气虛﹐故補足少陰正經﹐瀉去少陰絡血也。平按﹕短气袁刻作少气。《靈樞》《甲乙》少陰上有足字﹐取作去。﹞

卷第三十﹟雜病

气逆滿

平按﹕此篇自篇首至動脈﹐見《靈樞》卷五第二十六《雜病》篇﹐又見《甲乙》卷九第四。自气滿至气下乃止﹐見《靈樞》卷五第二十三《熱病》篇。

气逆上﹐刺膺中陷者與下胸動脈。﹝胸下動脈﹐中府等量取也。平按﹕下胸《甲乙》作脇下。注胸下動脈袁刻作胸膺气下動脈﹐原抄無膺气二字。﹞气滿胸中息喘﹐取足太陰大趾之端﹐去端如韭葉﹐寒則畱之﹐熱則疾之﹐气下乃止。﹝足太陰脈﹐起足大趾端隱白穴也。平按﹕《靈樞》韭作薤。﹞

卷第三十﹟雜病

療噦

平按﹕此篇見《靈樞》卷五第二十六《雜病》篇﹐又見《甲乙經》卷十二第一。

噦﹐以艸刺鼻嚏而已﹔無息而疾迎引之﹐立已﹔大驚之﹐亦可。﹝疾迎引之者﹐以艸刺無息﹐可疾迎更刺引大驚令�噦愈。平按﹕《靈樞》《甲乙》亦可下有已字。注令下原缺一字﹐原抄於左方注有動字﹐謹擬作動﹐袁刻空三格﹐不合。﹞

卷第三十﹟雜病

腰痛

平按﹕此篇自篇首至末﹐見《素問》卷十一第四十一《刺腰痛篇》﹐又見《甲乙經》卷九第八﹐惟編次前後略異。

足太陽脈令人腰痛引項脊尻﹐背如重狀﹐刺其中太陽正經出血﹐春無見血。﹝項﹑脊﹑尻皆足太陽脈行處﹐故腰痛相引。中﹐足太陽﹐刺金門。足太陽在冬春時气衰﹐出血恐虛﹐故禁之也。﹞少陽令人腰痛﹐如以鍼刺其皮中﹐循然不可以俯仰﹐不可顧﹐刺少陽成骨之端出血﹐成骨在膝外廉之骨獨起﹐夏無見血。﹝少陽﹐足少陽也。其脈行頸循脇出气街以行腰﹐故腰痛不可俯仰反顧。成骨﹐膝臏外側起大骨﹐足少陽脈循脾出過﹐故腰痛刺之。足少陽在春﹐至夏气衰﹐出血恐虛﹐故禁之。平按﹕《素問》《甲乙》循然作循循然。不可顧《素問》作不可以顧﹐《甲乙》作不可以左右顧。成骨《甲乙》作盛骨。獨起下《素問》《甲乙》有者字。﹞陽明令人腰痛不可顧﹐顧如有見者﹐喜悲﹐刺陽明於前三﹐上下和之﹐出血﹐秋無見血。﹝足陽明支者﹐循喉嚨入缺盆﹐又支者﹐循腹裏下气街﹐故腰痛不可顧。陽明穀气虛﹐故妄有見。虛爲肝气所克﹐故喜悲。下循衍外廉﹐故刺之以和上下。足陽明在仲夏﹐至秋而衰﹐出血恐虛﹐故禁之也。平按﹕《素問》《甲乙》不可顧作不可以顧﹐喜悲作善悲﹐作﹐新校正云「《甲乙》作。」今本《甲乙》仍作。又注在仲夏上袁刻有脈字。﹞足少陰令人腰痛引脊內痛﹐刺足少陰內踝下二﹐春無出血﹐出血大虛﹐不可復也。﹝足少陰脈上股內後廉﹐貫脊屬腎絡膀胱﹐故腰痛引脊內痛也。出然骨之下﹐循內踝之後﹐故取內踝之下。少陰與太陽在冬﹐至春气衰﹐出血恐虛﹐故禁之也。平按﹕脊內痛《素問》《甲乙》作脊內廉﹐《素問》新校正云「全元起本脊內廉作脊內痛﹐《太素》亦同。此前少足太陰腰痛證並刺足太陰法﹐應古文脫簡也。」﹞居陰之脈令人腰痛﹐腰中如張弩弦﹐刺居陰之脈﹐在踵魚腸之外﹐循之累累然﹐乃鍼刺之﹐其病令人言嘿嘿然不慧﹐刺之三。﹝居陰脈在踵魚腸之外﹐其處惟有足太陽脈﹐當是足太陽絡也。平按﹕居陰《素問》《甲乙》作厥陰﹐王注云「厥陰一經作居陰﹐是傳寫艸書厥字爲居也。」弩上《素問》《甲乙》有弓字﹐魚腸作魚腹。循之《甲乙》作循循。言《素問》《甲乙》作善言﹐《素問》新校正云「詳善言與默默二病難相兼﹐全元起本無善字﹐於義爲允。」嘿嘿《素問》《甲乙》作默默。﹞解脈令人腰痛引膺﹐目KTKT然﹐時遺溲﹐刺解脈﹐在引筋肉分間﹐在郗外廉之橫脈出血﹐血變止。﹝解脈行處爲病﹐與足厥陰相似﹐亦有是足厥陰絡脈。平按﹕《素問》《甲乙》引膺作引肩﹐KTKT作KTKT﹐引筋作膝筋﹐止上有而字。筋肉﹐袁刻肉作內。﹞同陰之脈令人腰痛﹐痛如小鍼居其中﹐弗然腫﹐刺同陰之脈﹐在外踝上絕骨之端﹐爲三。﹝同陰脈在外踝上絕骨之端﹐當是足少陽絡脈也。平按﹕小鍼《素問》《甲乙》作小錘﹐《素問》新校正云「《太素》小錘作小鍼。」弗《素問》《甲乙》作怫。﹞解脈令人腰痛如別﹐常如折腰之狀﹐喜怒﹐刺解脈﹐在中結絡如黍米﹐刺之血射似黑﹐見赤血而已。﹝前之解脈與厥陰相似﹐今此刺解脈中﹐當是取足厥陰中之絡也。平按﹕如別《素問》作如引帶﹐《甲乙》作如裂。

喜怒《素問》作善恐﹐《甲乙》作善怒。似黑《素問》《甲乙》作以黑。《素問》新校正云「按全元起雲﹕有兩解脈﹐病源各異﹐恐誤未詳。」《素問》此條在同陰之脈上。﹞陽維之脈令人腰痛﹐上弗然脈腫﹐刺陽維之脈﹐脈與太陽合下間﹐上地一尺所。

﹝陽維﹐諸陽之會﹐從頭下至金門﹑陽交卽是也。行腰與足太陽合於下間﹐上地一尺之中﹐療陽維腫痛也。平按﹕《素問》《甲乙》腰痛下重痛字﹐弗作怫﹐下同﹐腫上無脈字﹐上地作去地。﹞衝絕之脈令人腰痛﹐痛不可以俯﹐不可以仰﹐則恐僕﹐得之舉重傷腰﹐衝絕絡﹐惡血歸之﹐刺之在郗陽筋之間﹐上郗數寸衝居爲二出血。﹝衝脈循脊裏﹐因舉重衝脈絡絕﹐惡血歸聚之處以爲腰痛﹐可刺衝郗陽筋間﹐上數寸沖气居處。平按﹕衝絕《素問》《甲乙》作衡絡。「痛不可以俯﹐不可以仰﹐則恐僕」《素問》作「不可以俯仰﹐仰則恐僕」﹐《甲乙》作「得不得仰﹐仰則恐僕」。絕絡《素問》作絡絕﹐《甲乙》作絡絕傷。《甲乙》筋之間作之筋間。﹞會陰之病令人腰痛﹐痛上漯漯然汗﹐汗幹令人欲飲﹐已欲走﹐刺直陽之脈上二﹐在喬上下下三寸所橫居﹐視其盛者出血。﹝刺直陽者﹐有本作會陽﹐喬上下橫居絡脈也。平按﹕漯漯然《甲乙》作然。《素問》《甲乙》汗下有出字﹐飲下重一飲字﹐二作三﹐喬作蹺。郗下下三寸所《素問》作下五寸﹐《甲乙》作下三所。﹞飛揚之脈令人腰痛﹐痛上弗弗然﹐甚則悲以恐﹐刺飛揚之脈﹐在內踝上二寸太陰之前﹐與陰維會。﹝足太陽別﹐名曰飛揚﹐有本飛作蜚。太陽去外踝上七寸﹐別走足少陰。當至內踝上二寸﹐足少陰之前﹐與陰維會處﹐是此刺處也。平按﹕二寸《素問》作五寸﹐新校正云﹕當作二寸。太陰《素問》《甲乙》作少陰﹐據本注足少陰之前與陰維會處﹐則太陰恐系少陰傳寫之誤。﹞

昌陽之脈令人腰痛﹐痛引膺﹐目KTKT然﹐甚則反折﹐舌捲不能言﹐刺內筋爲二﹐在內踝大筋前太陰後﹐上踝三寸所。﹝內筋在踝大筋前太陰後﹐內踝上三寸所。大筋﹐當是足太陰之筋。內筋支筋﹐在足太陽大筋之前﹐足太陰筋之後﹐內踝上三寸也。平按﹕《素問》內踝作內踝上﹐三寸作二寸。﹞散脈令人腰痛而熱﹐熱甚生煩﹐腰下如有橫木居其中﹐甚則遺溲﹐刺散脈﹐在膝前肉分間﹐在絡外廉束脈爲三。﹝散脈在膝前肉分間者﹐十二經脈中﹐惟足厥陰﹑足少陽在膝前主溲﹐故當是此二經之別名。在二經大絡外廉小筋名束脈﹐亦名散脈也。

平按﹕《素問》《甲乙》肉上有骨字﹐絡上無在字。注膝前袁刻誤作脈前。﹞肉裏之脈令人腰痛﹐不可以咳﹐咳則筋攣急﹐刺肉裏之脈爲二﹐在太陽之外﹐少陽絕骨之後。

﹝太陽外﹐絕骨後﹐當是少陰爲肉裏脈也。平按﹕筋攣急﹐《素問》攣作縮﹐《甲乙》無急字。《甲乙》之後作之端。﹞腰痛挾脊而痛至頭沈沈然﹐目HTHT欲僵﹐刺足陽明出血。﹝足陽明在頭下﹐支者起胃下口﹐循腹裏下至气街﹐腹裏近脊﹐故腰痛刺足陽明中出血也。平按﹕《素問》《甲乙》沈沈作幾幾﹐HTHT作KTKT﹐僵下有僕字﹐下有中字。《素問》新校正云﹕《太素》作頭沈沈然。﹞腰痛上寒﹐刺足太陽﹑陽明﹔上熱﹐刺足厥陰﹔不可以俯仰﹐刺足少陽﹔中熱如喘﹐刺足少陰﹐刺中出血。﹝腰痛上熱﹐補當腰足太陽足陽明脈。腰痛上寒﹐瀉當腰足厥陰脈。足少陽主機關﹐不可俯仰﹐取足少陽。腰痛中熱�如喘气動﹐可取足少陰中出血也。平按﹕如喘《素問》《甲乙》作而喘。注機下袁刻脫關字。中熱下原缺一字﹐原抄旁注極字。又按注上熱上寒﹐與經文不合﹐疑有誤。﹞腰痛引少腹控﹐不可仰﹐刺腰尻交者兩胂上﹐以月生死爲數﹐發鍼立已。﹝﹐以沼反。胂﹐脊骨兩箱肉也。平按﹕兩胂上《素問》《甲乙》作兩踝胂上。《素問》立已下有「左取右﹐右取左」六字。﹞腰痛痛上寒﹐取足太陽﹔痛上熱﹐取足厥陰﹔不可以俯仰﹐取足太陽﹔中熱而喘﹐取足少陰﹑中血絡。﹝前腰痛刺中﹐此刺中也。平按﹕此段《甲乙》無﹐《素問》在腰痛引少腹一段之前﹐其文意亦小異。《素問》云「腰痛﹐上寒不可顧﹐刺足陽明﹔上熱﹐刺足太陰﹔中熱而喘﹐刺足少陰。大便難﹐刺足少陰。少腹滿﹐刺足厥陰。如折不可以俯仰﹐不可舉﹐刺足太陽。引脊內廉﹐刺足少陰。」新校正云「按全元起本及《甲乙經》並《太素》自腰痛上寒至此並無﹐乃王氏所添。」再檢本書此段如上腰痛上寒一段﹐僅不可以俯仰刺足太陽﹐與刺足少陽不同。注云前條爲刺中﹐此刺中﹐則此條與上條﹐亦可互相發明也。﹞

卷第三十﹟雜病

髀疾

平按﹕此篇見《靈樞》卷五第二十四《厥病》篇﹐又見《甲乙經》卷十第一下編。

髀不可舉﹐側而取之﹐在樞合中﹐以員利鍼﹐大鍼不可。﹝足太陽脈過髀樞中﹐卽爲樞合也。平按﹕《靈樞》《甲乙》髀上有足字。樞合《甲乙》作樞闔。大鍼不可《靈樞》作大鍼不可刺。﹞

卷第三十﹟雜病

膝痛

平按﹕此篇見《靈樞》卷五第二十六《雜病》篇﹐《甲乙經》見同上。

膝中痛﹐取犢鼻﹐以員利鍼﹐鍼發而間之﹐鍼大如耗﹐刺膝無疑。﹝犢鼻﹐足陽明脈气所發﹐故膝痛取之。平按﹕《靈樞》鍼字不重。﹞

卷第三十﹟雜病

痿厥

平按﹕此篇見《靈樞》卷五第二十六《雜病》篇﹐又見《甲乙經》卷十第四。

痿厥爲四束﹐乃疾解之﹐日二﹐不仁者十日而知﹐毋休﹐病已止。﹝四束﹐四肢如束。﹐煩也。平按﹕爲四束《靈樞》《甲乙》作爲四末束。《甲乙》作悶。﹞

卷第三十﹟雜病

泄

平按﹕此篇上節﹐見《靈樞》卷五第二十三《熱病》篇﹐又見《甲乙經》卷七第四。

下節見《靈樞》卷五第二十四《厥病》篇﹐又見《甲乙經》卷十一第五。

﹐取之陰蹺及三毛上及血絡出血。﹝﹐淋也。陰蹺上循陰股入陰﹐故取陰蹺所主病者。足厥陰脈起大趾叢毛之上﹐入毛中環陰器﹐故取陰蹺脈所主之輸﹐並取足厥陰脈三毛之上﹐及此二經之絡去血。平按﹕《靈樞》作癃﹐《甲乙》作。﹞病泄下血﹐取曲泉。﹝曲泉﹐足厥陰脈之所入也。平按﹕泄《靈樞》《甲乙》作注。﹞

卷第三十﹟雜病

如蠱如妲病

平按﹕此篇見《靈樞》卷五第二十三《熱病》篇﹐又見《甲乙經》卷八第一。

男子如蠱﹐女子如妲﹐身體腰脊如解﹐不欲食﹐先取湧泉見血﹐視跗上盛者﹐盡見血。﹝蠱音古。妲音但。女惑男爲病﹐男病名蠱﹐其狀狂妄﹐失其正理﹐不識是非﹐醉於所惑。男惑女爲病﹐女病爲妲﹐其狀萎黃羸瘦﹐醉於所惑。今有男子之病如蠱﹐女子之病如妲﹐可並取腎之井﹐可息相悅之疾也。問曰﹕喜怒憂思乃生於心﹐今以鍼灸療之﹐不亦迂乎﹖答曰﹕病有生於風寒暑濕﹐飲食男女﹐非心病者﹐可以鍼石湯藥去之。喜怒憂思傷神爲病者﹐先須以理﹐淸神明性﹐去喜怒憂思﹐然後以鍼藥裨而助之﹐但用鍼藥者﹐不可��又加身體骨脊解別不欲食者﹐先取足少陰於足下湧泉之輸去血﹐及循少陰於足跗上絡盛之處去血也。平按﹕《靈樞》妲作怛﹐食上有飲字。湧泉《靈樞》《甲乙》作湧泉。﹞

卷第三十﹟雜病

癲疾

平按﹕此篇自篇首至故令人發爲癲疾﹐見《素問》卷十三第四十七《奇病論》篇﹐又見《甲乙經》十一卷第二。自癲疾始生先不樂至末﹐見《靈樞》卷五第二十二《癲狂》篇﹐《甲乙》見同上。

黃帝問岐伯曰﹕人生而有病癲疾者﹐病名爲何﹖安得之﹖答曰﹕病名爲胎疾﹐此得之在腹中時﹐其母有所大驚﹐气上不下﹐精气並居﹐故令人發爲癲疾。﹝人之生也﹐四月爲胎﹐母爲人物所驚﹐神气並上驚胎﹐故生已發爲癲疾也。平按﹕《素問》《甲乙》腹中上有母字﹐故令人作故令子。﹞癲疾始生﹐先不樂﹐頭重痛﹐視舉目赤﹐其作極已而煩心﹐候之於顏﹐取手太陽﹑陽明﹑太陰﹐血變而止。﹝手太陽上頭在目絡心﹐手陽明絡肺﹐手太陰與手陽明通﹐故不樂頭重目赤心煩取之也。平按﹕《靈樞》《甲乙》其作甚。《甲乙》無陽明二字。﹞癲疾始作而引口啼呼喘悸﹐候之手陽明太陽﹐右僵者政其右﹐左僵者政其左﹐血變而止也。﹝手太陽支者﹐別頰上抵鼻﹐手陽明挾口﹐故啼呼左右僵皆取之也。平按﹕《靈樞》《甲乙》悸下有者﹐兩僵字均作彊﹐政其右作攻其左﹐政其左作攻其右。又按注皆取之也﹐則兩政字﹐恐系攻字傳抄之誤。﹞癲疾始作而反僵﹐因脊痛﹐候之足太陽﹑陽明﹑手太陽﹐血變而止。﹝足太陽挾脊﹐足陽明耳前上至額顱在頭﹐手太陽繞肩甲交肩上﹐故反僵脊痛取之也。平按﹕《靈樞》而反僵作先反僵﹐陽明下有太陰二字。﹞治癲疾者﹐常與之居﹐察其所當取之處﹐病至視之﹐有過者卽瀉之﹐置其血於瓠壺之中﹐至其發時﹐血獨動矣﹐不動﹐灸窮骨二十五壯。窮骨者﹐胝骨也。﹝病有過者﹐視其絡脈病過之處﹐刺取病血﹐盛之瓠壺中﹐至其發時血自動﹐不動者﹐灸窮骨也。平按﹕二十五壯《靈樞》作二十壯﹐《甲乙》作三十壯。胝骨《甲乙》作尾。﹞骨癲疾者﹐頷﹑齒﹑諸輸﹑分肉皆滿﹐而骨居汗出﹐煩﹐嘔多涎沫﹐其气下泄﹐不治。﹝居﹐處也。骨之癲疾﹐不可療候有八﹕頷﹑齒﹑輸﹑及分肉間﹐骨處汗出﹐煩﹐嘔多涎沫﹐气下泄。有此八候﹐是骨癲疾﹐死不可療也。平按﹕《靈樞》頷作。《甲乙》而骨居作而骨居彊直﹐作悶。《靈樞》涎沫作沃沫。注有此八候﹐袁刻此誤作死。﹞筋癲疾﹐身捲攣急大﹐刺項大經之大杼脈﹐嘔多液沫﹐气下泄﹐不治。

﹝身捲攣急大者﹐是足太陽之病﹐宜刺項之大經足太陽脈大杼之穴。若嘔液沫气下泄﹐死不可療也。平按﹕《靈樞》《甲乙》疾下有者字。捲《靈樞》作倦。《甲乙》急下有脈字﹐杼下無脈字。液《靈樞》作沃﹐《甲乙》作涎。﹞脈癲疾﹐暴僕﹐四肢之脈皆脹而縱﹐脈滿﹐盡刺之出血﹐不滿﹐灸俠項太陽﹐灸帶脈於腰相去三寸﹐諸分肉本輸﹐嘔多沃沫﹐气下泄﹐不治。﹝癲疾暴前倒僕﹐四肢脈皆脹滿而縱緩者﹐可刺去其血。若不脹滿﹐可灸太陽於項療主病者﹐又灸��當十四椎相去三寸﹐分肉之間療主癲疾之輸也。

平按﹕《靈樞》《甲乙》癲疾下有者字﹐俠上有之字。《靈樞》俠作挾。《甲乙》灸帶脈上有又字﹐沃作涎。注灸下二字原不全﹐玩其剩處﹐似帶脈二字﹐袁刻作腰取二字﹐恐誤﹐據經文應作帶脈二字。﹞治癲疾者﹐病發如狂者﹐死不治。﹝僵僕倒而不覺等謂之癲﹐馳走妄言等謂之狂﹐今癲疾發而若狂﹐病甚故死不療也。平按﹕《靈樞》癲上無治字﹐病作疾。﹞

卷第三十﹟雜病

驚狂

平按﹕此篇自篇首至末﹐見《靈樞》卷五第二十二《癲狂》篇﹐又見《甲乙經》卷十一第二。

治狂始生﹐先自悲﹐喜忘喜怒喜恐者﹐得之憂饑﹐治之取手太陽﹑陽明﹐血變而止﹐及取足太陰﹑陽明。﹝人之狂病﹐先因憂結之甚﹐不能去解於心﹐又由饑虛﹐遂神志失守﹐則自悲喜忘喜怒喜恐﹐乘卽發於狂病﹐𨿽得之失志﹐然因療之心腑手太陽﹐肺腑手陽明也。足太陰﹑陽明主谷﹐亦可補此二脈﹐以實憂饑﹐虛損卽愈也。平按﹕《靈樞》《甲乙》悲下有也字。三喜字《甲乙》均作善。《靈樞》作苦怒善恐。手太陽《靈樞》《甲乙》作手太陰。﹞狂始發﹐少臥不饑﹐自髙賢也﹐自辧智也﹐自尊貴也﹐喜罵詈﹐日夜不休﹐治之取手陽明﹑太陽﹑太陰﹑舌下少陰﹐視脈之盛者皆取之﹐不盛者釋之。

﹝手陽明絡肺﹐手太陽絡心﹐手太陰屬肺主气﹐故少臥自髙等﹐皆是魄失气盛﹐故視脈盛者皆瀉去之﹐及舌下足少陰脈盛者﹐互瀉去之。平按﹕喜罵《靈樞》《甲乙》作善罵。視下《靈樞》無脈字。注互袁刻作亦。﹞狂﹐喜驚喜笑﹐好歌樂﹐妄行不休者﹐得之大恐﹐治之取手陽明﹑太陽﹑太陰。﹝此三脈乃是狂驚歌樂妄行所由﹐準推可知也。

平按﹕《靈樞》喜驚喜笑作言驚善笑﹐《甲乙》作善驚善笑。﹞狂﹐目妄見﹑耳妄聞﹑喜呼者﹐少气之所生也﹐治之取手太陽﹑太陰﹑陽明﹑足太陰﹑頭﹑兩頷。﹝狂而少气﹐復生三病﹐因此四經﹐故皆取之也。平按﹕《甲乙》足太陰作足太陽﹐頭上有及字。

《靈樞》頷作。﹞狂者多食﹐喜見鬼神﹐喜笑而不發於外者﹐得之有所大喜﹐治之取足太陰﹑陽明﹑太陽﹐復取手太陰﹑太陽﹑陽明。﹝不發於外者﹐不於人前病發也。得之大喜者﹐甚憂大喜並能發狂﹐然大喜發狂與憂不同﹐卽此病形是也。手足太陰﹑手足陽明﹑手足太陽﹐是療此病所由﹐故量取之﹐以行補瀉也。平按﹕《靈樞》《甲乙》喜見喜笑作善見善笑﹐復取作後取。﹞狂而新發﹐未應如此者﹐先取曲泉左右動脈及盛者見血﹐食頃已﹐不已﹐以法取之﹐灸骨二十壯。﹝曲泉﹐肝足厥陰脈穴。平按﹕《靈樞》食頃作有頃。﹞

卷第三十﹟雜病

厥逆

平按﹕此篇自篇首至末﹐見《靈樞》卷五第二十二《癲狂》篇。自篇首至立快者是也﹐見《甲乙經》卷七第三。自內閉不得溲至末﹐見《甲乙經》卷九第十。

厥逆爲病也﹐足暴﹐胸若將別﹐腹若將以刃切之﹐煩而不能食﹐脈小大皆淸緩﹐取足少陰﹐取足陽明﹐則補之﹐溫則瀉之。﹝厥逆之病﹐足冷胸痛﹐心悶不能食﹐其脈動之大小皆多血少气。緩而溫者﹐可取足少陰輸穴﹐瀉其熱气。足之寒者﹐取足陽明輸穴﹐補其陽虛也。平按﹕《靈樞》《甲乙》將別作將裂﹐脈小大皆作脈小大皆澀。暴﹑取足陽明﹑則補之﹐三字今本《靈樞》及《甲乙經》均作淸﹐明趙府居敬堂《靈樞》均作﹐腹作腸﹐刃作刀﹐緩作暖。﹞厥逆腹滿脹腸鳴﹐胸滿不得息﹐取之下胸二肋咳而動手者﹐與背輸以指按之立快者是也。﹝厥逆胸滿不得息﹐可量取下胸二肋咳而動手之處﹐謂手太陰中府輸也。厥逆腹滿脹腸鳴﹐量取背胃及大小腹輸療主病者也。平按﹕《靈樞》滿脹作脹滿﹐二肋作二脇。《甲乙》動下有應字﹐輸作兪﹐《靈樞》作。注背胃﹐據經文應作背輸﹐袁刻作背輸。﹞內閉不得溲﹐刺足少陰﹑太陽與上以長鍼﹔气逆﹐取其太陰陽明﹔厥甚﹐取少陰陽明動者之經。﹝足少陰﹑太陽主於便溲﹐故厥便溲閉﹐取此陰陽二經輸穴療主病者。若加气逆﹐可取手足太陰﹑陽明療主病者。

若此閉及气逆厥甚﹐可取手足少陰﹑陽明二經動脈療主病者也。平按﹕《靈樞》厥下有陰字。厥甚取少陰《甲乙》作厥甚取太陰。﹞

卷第三十﹟雜病

厥死

平按﹕此篇自篇首至末﹐見《素問》卷十三第四十七《奇病論》篇﹐又見《甲乙經》卷九第十一。

黃帝問岐伯曰﹕有者﹐一日數十溲﹐此不足也。身熱如炭火﹐頸膺如格﹐人迎躁盛﹐喘息气逆﹐此有餘也。太陰脈微細如發者﹐此不足也。其病安在﹖名爲何病﹖岐伯曰﹕病在太陰﹐其藏在胃﹐頗在肺﹐病名曰厥死﹐不治﹐此得五有餘﹑二不足也。問曰﹕何謂五有餘﹑二不足﹖答曰﹕所謂五有餘者﹐五病之气有餘也﹔二不足者﹐亦二病之气不足也。今外得五有餘﹐內得二不足者﹐此其身不表不裏﹐亦明死矣。﹝﹐淋也。人有病一日數十溲﹐腎气不足也。手太陰脈如發﹐肺气不足也。此則二髒不足也。身熱如火﹐一有餘也﹔頸及膺二气盛如格﹐三有餘也﹔頸前胃脈人迎躁盛﹐四有餘也﹔喘息气逆﹐五有餘也。人之遇病﹐外有五有餘﹑內有二不足者﹐病在手足太陰﹐藏於胃中﹐動之於肺﹐非定在於表裏﹐名曰厥死之病﹐不可療也。平按﹕《素問》《甲乙》炭下無火字﹐其藏在胃作其盛在胃。《甲乙》五病之气﹐無五字。《素問》《甲乙》亦二病之气不足也作亦病气之不足也。亦明死矣《甲乙》作亦死證明矣。又按本注缺二有餘一條﹐《素問》王注云「外五有餘者﹐一身熱如炭﹐二頸膺如格﹐三人迎躁盛﹐四喘息﹐五气逆也。」﹞

卷第三十﹟雜病

陽厥

平按﹕此篇自篇首至末﹐見《素問》卷十三第四十六《病能論》篇﹐又見《甲乙經》卷十一第二。

黃帝曰﹕有病喜怒者﹐此病安在﹖﹝平按﹕《素問》《甲乙》喜怒作怒狂﹐在作生﹐新校正云﹕《太素》怒狂作善怒。﹞岐伯曰﹕生於陽。問曰﹕陽何以使人狂﹖答曰﹕陽气者﹐因暴折而難決﹐故喜怒﹐病名陽厥。﹝平按﹕喜怒《素問》《甲乙》作善怒。﹞

問曰﹕何以知之﹖答曰﹕陽明者常動﹐巨陽﹑少陽不動而動太疾﹐此其候也。﹝足陽明人迎脈常動。有病名陽厥﹐以陽气暴有折損不通﹐故狂而喜怒﹐以其太陽﹑少陽不動而大疾﹐以爲候也。平按﹕《甲乙》巨陽作太陽。《素問》《甲乙》不動下重不動二字。

注有病袁刻作有疾。不動而大疾﹐袁刻動誤作通。﹞問曰﹕治之柰何﹖答曰﹕衰其食卽已。夫食入於陰﹐長气於陽﹐故奪之食卽已。使之服之﹐以生鐵落爲飲﹐夫生長气﹐椎鐵落自下气疾。﹝衰其食者﹐少食也。穀气熱﹐故推入腹內﹐陰中長盛陽﹐所以憎於狂病。故奪於情少食﹐令服生鐵落﹐病則愈矣。生鐵落﹐鐵漿也。平按﹕衰其食《素問》作奪其食﹐新校正云「《甲乙經》奪作衰﹐《太素》同。」落《素問》作洛。夫生長气椎鐵落《素問》《甲乙》作夫生鐵落者。又按「生長气椎鐵」五字頗費解﹐當必有誤﹐原抄如是﹐故仍之。﹞

卷第三十﹟雜病

風逆

平按﹕此篇見《靈樞》卷五第二十二《癲狂》篇﹐又見《甲乙經》卷十第二下編。

風逆﹐暴四肢腫﹐身漯漯﹐唏然時寒﹐饑則煩﹐飽則喜變﹐取手太陰表裏﹑足少陰﹑陽明之經﹐肉取榮﹐骨取井也。﹝手太陰爲裏﹐手陽明爲表﹐二經主气。肉者土也﹐榮者火也﹐火以生土﹐故取榮溫肉也。骨者水也﹐井者木也﹐水以生木﹐以子實母﹐故取井溫骨也。平按﹕《靈樞》《甲乙》支作肢﹐喜變作善變。今本《靈樞》及《甲乙》均作淸﹐趙府本《靈樞》作。《甲乙》榮作營。﹞

卷第三十﹟雜病

風

平按﹕此篇見《靈樞》卷五第二十三《熱病》篇﹐又見《甲乙經》卷七第四。

風﹐身反折﹐先取足太陽及中﹔及血絡中有寒﹐取三里。﹝足太陽行腰脊﹐故身反折﹐取其脈所生輸穴及中正經。視血絡黑也﹐可取足陽明三里之輸也。平按﹕《靈樞》作痙﹐血絡下有出血二字。《甲乙》血絡下有出血三字。﹞

卷第三十﹟雜病

酒風

平按﹕此篇見《素問》卷十三第四十六《病能論》篇﹐又見《甲乙經》卷十第二下篇。

黃帝問曰﹕病者身體懈惰﹐汗出如浴﹐惡風少气﹐此爲何病﹖答曰﹕名曰酒風。問曰﹕治之柰何﹖岐伯曰﹕以澤瀉﹑術各十分﹐麋銜五合﹐以三指撮﹐爲後飯。﹝飲酒汗出得風﹐名曰酒風。先食後服﹐故曰後飯也。平按﹕《素問》《甲乙》病者作有病﹐「五合﹐以三指撮」作「五分﹐合以三指撮」。《素問》王注云「飯後藥先﹐謂之後飯。」與此注不同。﹞

卷第三十﹟雜病

經解

平按﹕此篇見《素問》卷十三第四十六《病能論》篇。

所謂深之細者﹐其中手如鍼﹐摩之切之﹐聚者堅也﹐博者大也。《上經》者﹐气之通天也。《下經》者﹐言病之變化也。﹝診脈所知﹐中手如鍼﹐此細之狀也。切﹐按也。

《上經》言上通天之气﹐《下經》言下病之變化也。又自腰以上﹐隨是何經之气﹐以爲上經﹔自腰以下﹐以爲下經。上經通於天气﹐下經言其變化也。平按﹕《素問》鍼下有也字﹐气上有言字。﹞《金匱》者﹐決死生也。﹝《金匱》之章﹐作決死生之論也。﹞

《揆度》者﹐切度之。《奇恆》者﹐言奇病也。所謂奇者﹐使奇病不得以四時死者也。

恆者﹐得以四時死者也。所謂揆者﹐方切求也。度者﹐得其病處也﹐以四時度之也。﹝得病傳之﹐至於勝時而死﹐此爲恆也。中生喜怒﹐令病次傳死者﹐此爲奇也。揆者﹐方將求病所在﹐揆量之也。度者﹐得其病處﹐更於四時度其得失也。平按﹕方切求也下《素問》有「言切求其脈理也」七字。注令病次傳死者﹐《素問》新校正引楊注作令病次傳者﹐無死字。又按《素問》王注云「凡言所謂者﹐皆釋未了義。今此所謂﹐尋前後經文﹐悉不與此篇義相接。似今數處少成文義者﹐終是別釋經文﹐世本旣缺第七二篇

﹐應彼缺經錯簡文也。古文斷裂﹐繆續於此。」﹞

卷第三十﹟雜病

身度

平按﹕此篇自篇首至末﹐俱見《素問》卷八第二十八《通評虛實論》篇﹐惟自問曰形度至何以知其度也一節在後﹐脈浮而澀二句在前﹐與《甲乙經》卷七第一中篇同﹐在經文春秋則生冬夏則死之下。詳《素問》新校正云「按《甲乙經》移續於此﹐舊在後帝曰形度骨度脈度筋度何以知其度也下﹐王氏以爲錯簡﹐移附於此。」據新校正所云﹐則本書編次﹐與舊時無異也。

問曰﹕形度骨度脈度筋度﹐何以知之其度也﹖曰﹕脈浮而澀﹐澀者而身有熱者﹐死也。﹝形骨筋等有病﹐於身節度﹐可診脈而知﹐故脈浮而澀者﹐身必有熱﹐身熱脈浮澀者死也。平按﹕《素問》《甲乙》而身上無者字。﹞

卷第三十﹟雜病

經絡虛實

平按﹕此篇自篇首至末﹐見《素問》卷八第二十八《通評虛實論》篇﹐又見《甲乙經》卷七第一中篇。

問曰﹕絡气之不足﹐經气有餘何如﹖答曰﹕絡气不足﹐經气有餘﹐脈熱而尺寒﹐秋冬爲逆﹐春秋爲順﹐治主病者。﹝絡虛經實﹐何以得知﹖絡爲陽也﹐經爲陰也。寸爲陽也﹐外也﹔尺爲陰也﹐內也。秋冬﹐陰也﹔春夏﹐陽也。絡气不足﹐陽气虛也﹔經气有餘﹐陰气盛也。於秋冬時﹐診寸口得緩脈﹐尺之皮膚寒﹐爲逆﹔春夏緩脈﹐尺之皮膚寒﹐爲順。緩脈﹐熱也。以秋冬陽气在內﹐陰气在外﹔春夏陰气在內﹐陽气在外故也。於尺寸在內時寒熱﹐取經絡虛實也。平按﹕《素問》《甲乙》脈下有口字。《素問》順作從。﹞問曰﹕經虛絡滿何如﹖答曰﹕經虛絡滿者﹐尺熱滿﹐脈寒澀﹐此春夏則死﹐秋冬則生。﹝滿﹐盛也。經虛絡盛﹐春夏診得尺之皮膚熱盛﹐寸口得急脈﹐爲逆﹐故死。秋冬得尺熱脈急﹐故生。脈急多寒﹐脈緩多熱也。平按﹕《素問》《甲乙》脈下有口字﹐死生上無兩則字。﹞問曰﹕治此者柰何﹖答曰﹕絡滿經虛﹐灸陰刺陽﹔經滿絡虛﹐刺陰灸陽。﹝經虛陰虛﹐故灸陰﹔絡滿陽滿﹐故刺陽也。經滿陰滿﹐故刺陰﹔絡虛陽虛﹐故灸陽也。﹞

卷第三十﹟雜病

禁極虛

平按﹕此篇見《甲乙經》卷七第一中篇。

問曰﹕秋冬無極陰﹐春夏無極陽者﹐何謂也﹖答曰﹕無極陽者﹐春夏無數虛陽﹐虛陽則狂。無極陰者﹐秋冬無數虛陰﹐陰虛則死。﹝數﹐音朔。春夏是陽用事﹐秋冬是陰用事。陰陽用事之時﹐行鍼者不可數虛陽﹐數虛陽者﹐陽極發狂﹔數虛陰者﹐陰極致死也。平按﹕《甲乙》「虛陽﹐虛陽」作「虛陽明﹐陽明虛」﹐「虛陰﹐陰虛」作「虛太陰﹐太陰虛」。﹞

卷第三十﹟雜病

順時

平按﹕此篇自篇首至末﹐見《素問》卷八第二十八《通評虛實論》篇。又此篇前一段見《甲乙經》卷七第一中篇﹐後一段見《甲乙經》卷十一第九。

問曰﹕春極治經絡﹐夏極治經輸﹐秋極治六腑﹐冬則閉塞者﹐用藥而少鍼石處。所謂少用鍼石者﹐非癰疽之謂也﹐癰疽不得須時。﹝春夏秋三時極意行鍼﹐冬時有癰疽得極﹐餘寒等病皆悉不得﹐故不用﹐稱其時也。春時陽气在於皮膚﹐故取絡脈也。夏時在於十二經之五輸﹐故取輸也。秋气在於六腑諸輸﹐故取之也。冬气在於骨髓﹐腠理閉塞﹐血脈凝澀﹐不可行於鍼與砭石﹐但得飲湯服藥。癰疽以是熱病﹐故得用鍼石也。以癰疽暴病﹐不得須間失時不行鍼石也。平按﹕《素問》《甲乙》極作亟。《素問》閉塞下重閉塞二字﹐處作也。須時《素問》作頃時回三字。﹞因癰不知不致﹐按之不應手﹐乍來乍已﹐刺手太陰旁三﹐與嬰絡各二。﹝有因癰生﹐不痛不知﹐不得其定﹐按之不應其手﹐乍來似有﹐乍去似無者﹐此是肺气所爲﹐可取手太陰脈有主此病輸﹐旁三刺之﹐及纓脈足陽明之輸主此病者﹐二取之。平按﹕《素問》《甲乙》因癰不知不致作癰不知所﹐嬰絡作纓脈﹐據本注應作纓脈。《素問》三下有字。﹞

卷第三十﹟雜病

刺瘧節度

平按﹕此篇自篇首至過之則失時﹐見《素問》卷十第三十六《刺瘧篇》﹐自瘧不渴至末﹐見《靈樞》卷五第二十六《雜病》篇﹐又見《素問﹟刺瘧篇》惟文義略有不同﹐又見本書二十五卷《十二瘧》篇。又自篇首至末﹐見《甲乙經》卷七第五。

瘧病脈滿大急﹐刺背輸﹐用中鍼﹐旁五輸各一﹐適肥瘦﹐出其血。﹝滿﹐盛也。

脈大﹐多气少血也。急﹐多寒也。瘧病寸口脈盛﹐气多血少而寒﹐可取背輸有療瘧者﹐用中鍼刺輸旁五取﹐及輸兩脇下中之輸有療瘧者﹐左右各一取之。取之適於肥瘦﹐出血多少。旁﹐左右箱也。平按﹕《素問》《甲乙》瘧下無病字﹐輸作兪。五《素問》作伍。﹞瘧脈小而實急﹐灸脛少陰﹐刺指井。﹝脈小者﹐血气皆少。瘧病診得寸口之脈血气皆少而實而多寒﹐可灸足少陰療瘧之輸﹐並指有療瘧之井也。平按﹕《素問》《甲乙》無而字。﹞瘧脈滿大急﹐刺背輸﹐用第五鍼﹐輸各一﹐適行至於血也。﹝第五鍼﹐以取大膿﹐今用刺瘧背輸﹐可適行至血出而已也。平按﹕用第五鍼輸各一《素問》作用五兪背兪各一。《甲乙經》無此條﹐《素問》新校正云「經文與次前經文重復﹐王氏隨而注之﹐別無義例﹐不若士安之精審﹐不復出也。」﹞瘧脈緩大虛﹐便用藥所宜﹐不宜用鍼。﹝脈緩者﹐多熱。瘧病診寸口脈得多熱多气少血虛者﹐可用藥。用藥者﹐取所宜之藥以補也。

平按﹕便用藥所宜《素問》作便宜用藥。﹞凡治瘧者﹐先發如食頃﹐乃前可以治﹐過之則失時。﹝此療瘧時節也。平按﹕《素問》《甲乙》無前字。﹞瘧不渴﹐間日而作﹐取足陽明﹔渴而日作﹐取手陽明。﹝瘧不渴取足陽明﹐渴取手陽明﹐皆取所主輸。平按﹕瘧不渴間日而作取足陽明《素問》作刺足太陽﹐本書《十二瘧》篇同。新校正云「按《九卷》云﹕」足陽明。《太素》同。「檢今本《靈樞》亦云取足陽明﹐是不渴間日而作之瘧﹐可取足太陽﹑陽明二處。故《十二瘧》楊注謂治寒瘧﹐本篇謂取所主輸也。﹞

卷第三十﹟雜病

刺腹滿數

平按﹕此篇自篇首至按之立已﹐見《靈樞》卷五第二十六《雜病》篇。自腹暴至末﹐見《素問》卷八第二十八《通評虛實論》篇。又自篇首至足厥陰﹐見《甲乙經》卷九第九。自腹滿大便不利至末﹐見《甲乙經》卷九第七。

少腹滿大﹐上走胃至心﹐身時寒熱﹐小便不利﹐取足厥陰。﹝水气聚於少腹﹐上走至於心下﹐惡寒寒熱﹐小便不利﹐下熱也。是足厥陰所由﹐故取其輸穴也。平按﹕《靈樞》少腹作小腹。走胃《甲乙》作走胸。《靈樞》作淅淅﹐《甲乙》作索索然。﹞腹滿﹐大便不利﹐腹大﹐上走胸嗌﹐喘息喝喝然﹐取足少陰。﹝此皆足少陰脈所行之處﹐故取其脈之輸穴。有本少陰爲少陽。平按﹕上走《靈樞》作亦上走。《甲乙》無喘息二字﹐注云﹕」《靈樞》有喘息二字。」足少陰《甲乙》作足少陽。﹞腹滿食不化﹐腹向向然不便﹐取足太陰。﹝腹滿食不化﹐腹虛脹不大便﹐皆足太陰脈所主﹐故取之輸穴也。平按﹕《甲乙》化下無腹字。不便《靈樞》作不能大便﹐《甲乙》作不得大便。

足太陰《甲乙》作足太陽。﹞腹痛﹐刺臍左右動脈﹐已刺按之﹐立已﹔不已﹐刺气街﹐已刺按之﹐立已。﹝腹痛﹐足陽明脈所主﹐故臍左右動脈﹐足陽明動也。气街亦是足陽明動脈﹐故不已取之也。平按﹕《甲乙》气街下無已刺二字。﹞腹暴滿﹐按之不下﹐取太陽經絡。經絡者﹐則人募者也。少陰輸﹐去脊椎三寸﹐旁五﹐用員利鍼。﹝足太陽與足少陰爲表裏。足少陰上行貫肝膈﹐發腹諸穴﹐故腹暴滿﹐故取太陽經絡。經脈絡脈﹐人之盛募之气。腹滿亦取足少陰之輸﹐夾脊相去三寸﹐輸旁五取之﹐作員利鍼。募﹐有本爲幕也。平按﹕《甲乙》暴下有痛字。《素問》太陽上有手字﹐經絡二字不重﹐則人募者也作胃之募也﹐《甲乙》作取太陽經絡血者則已﹐無人募者也四字﹐少陰上有又刺二字。《素問》王注云「太陽爲手太陽經絡之所生﹐故取中脘穴﹐卽胃之募也。」新校正云「楊上善注云足太陽﹐其說各不同﹐未知孰是。」﹞

卷第三十﹟雜病

刺霍亂數

平按﹕此篇見《素問》卷八第二十八《通評虛實論》篇﹐又見《甲乙經》卷十一第四。

霍亂﹐刺輸旁五﹐足陽明及上旁三。﹝霍亂﹐刺主療霍亂輸旁﹐可五取之﹐及足陽明下脈與上有療霍亂輸旁﹐可三取之也。平按﹕輸旁五《素問》王注云「取少陰兪旁志室穴。」新校正引楊注云「刺主霍亂輸旁﹐五取之。」﹞

卷第三十﹟雜病

刺癇驚數

平按﹕此篇見《素問》卷八第二十八《通評虛實論》篇﹐又見《甲乙經》卷十二第十一。

刺癇驚脈五﹕鍼手太陰各五﹐刺經太陽五﹐刺手少陽經絡者旁一寸﹐足陽明一寸﹐上踝五寸刺三鍼之。﹝刺癇驚脈﹐凡有五別﹕手太陰五取之﹐又足太陽輸穴五取之﹐又手少陽經絡旁三取之﹐又足陽明旁去一寸﹐上踝五寸三鍼之。平按﹕手太陰《甲乙》作手足太陰。《素問》手少陽作手少陰﹐《甲乙》作手足少陰。《素問》《甲乙》兩一字下均無寸字﹐三鍼下無之字。又按《素問》王注自鍼手太陰以下主治霍亂﹐新校正云「按別本注云﹕悉不主霍亂。《甲乙經》《太素》均爲刺驚癇﹐王注爲刺霍亂者﹐非也。」又注經絡旁三取之﹐別本作經絡旁一寸以下穴位取之。﹞

卷第三十﹟雜病

刺腋癰數

平按﹕此篇見《素問》卷八第二十八《通評虛實論》篇﹐又見《甲乙》卷十一第九。

腋癰大熱﹐刺足少陽五﹐刺癰而熱﹐手心主三﹐刺手太陰經絡者﹐大骨之會各三。

﹝足少陽脈下胸絡肝屬膽﹐循脇裏在腋下﹐故腋脇之間有癰大熱﹐可刺足少陽脈��之穴﹐五取之。熱而不已﹐刺手心主脈﹐其脈循胸下腋三寸﹐上抵腋﹐故腋癰三取之。又取手太陰經絡各三。大骨之會者﹐手太陰脈循臂內上骨下廉﹐卽爲經絡會處也。平按﹕刺癰而熱《素問》《甲乙》作刺而熱不止。注之穴上原缺二字﹐上一字不全﹐下一字作主﹐謹擬作所主二字﹐袁刻作輒筋二字。﹞

卷第三十﹟雜病

病解

平按﹕此篇自篇首至末﹐見《素問》卷八第二十八《通評虛實論》篇﹐又見《甲乙經》卷十一第六及卷十二第五等篇。

凡治消癉﹑僕擊﹑偏枯﹑痿厥﹑气滿﹑發逆﹐肥貴人則膏粱之疾也。﹝此之六種﹐是肥貴人膏粱所發之病。平按﹕痿厥气滿發逆《甲乙》作厥气逆滿四字。﹞膈塞﹑閉﹑絕﹑上下不通﹐暴憂之病。﹝此之四種﹐因暴愁憂所生之病。膈塞﹐膈中塞也。閉﹐謂七竅閉也。謂噫與下使之气﹐卽上下也。﹞暴厥而聾不通﹐偏塞也。閉內內不通﹐風也﹐內畱著也。﹝暴厥耳聾﹐偏塞也。內气暴滿薄﹐不從於內中﹐風病也。以脾气停壅﹐不順於內﹐故瘦畱著也。平按﹕「不通﹐偏塞也」《素問》《甲乙》作「偏塞閉不通﹐內气暴薄也」。「閉內內不通﹐風也﹐內畱著也」《素問》《甲乙》作「不從內外中風之病﹐故瘦畱著也」。﹞跛﹐寒風濕之病也。﹝風濕之气﹐生於跛痺病。﹐之石反。跛﹐有本爲也。﹞

卷第三十﹟雜病

久逆生病

平按﹕此篇見《素問﹟通評虛實論》篇﹐又見《甲乙》卷十一第二。

黃膽﹑暴痛﹑癲疾﹑厥﹑狂﹐久逆之所生。﹝此之五病﹐气之久逆所生。平按﹕《甲乙》黃膽作貫疽﹐注云「《素問》作黃膽。」暴痛作暴病﹐狂上無厥字。﹞

卷第三十﹟雜病

六腑生病

平按﹕此篇見《素問》《甲乙》同上編。

五臟不平﹐六腑閉塞之所生。﹝六腑受穀气﹐傳五臟﹐故六腑閉塞﹐髒不平也。﹞

卷第三十﹟雜病

腸胃生病

平按﹕此篇見《素問》同上編﹐又見《甲乙》卷十二第五。

頭痛耳鳴﹐九竅不利﹐腸胃之所生。﹝腸胃之脈在頭﹐在於七竅﹐故腸胃不利﹐頭竅病也。﹞

卷第三十﹟雜病

經輸所療

平按﹕此篇見《素問》同上編﹐又見《甲乙經》卷十一第九。

暴癰筋濡﹐隨外分而痛﹐魄汗不盡﹐胞气不足﹐治在經輸。﹝筋濡者﹐謂筋濕也。

隨分痛者﹐隨分肉間痛也。魄汗者﹐肺汗也。胞气不足者﹐謂膀胱之胞气不足也。此之五病﹐可取十二經輸療主病者也。平按﹕濡《素問》作。隨下《素問》《甲乙》無外字。﹞

附篇

黃帝內經太素遺文並楊氏原注

從王注《素問》林億等新校正及林億等校正《甲乙經》《脈經》與日本《醫心方》所引考補﹐當在今本所缺七卷中。其各書所引﹐仍逐條附注於下﹐以便稽考。

飲食有常節﹐起居有常度﹐不妄不作。﹝以理而取聲色芳味﹐不妄視聽也。循理而動﹐不爲分外之事。平按﹕此條見《素問》卷一第一《上古天眞論》。﹞

上古聖人之教也﹐下皆爲之。﹝上古聖人使人行者﹐身先行之﹐爲不言之教。不言之教﹐勝有言之教﹐故下百姓仿行者眾﹐故曰下皆爲之。平按﹕此條見同上。﹞

身肌宗一。﹝眞人身之肌體﹐與太極同質﹐故云宗一。平按﹕此條見同上。﹞

有至人者。﹝積精全神﹐能至於徳﹐故稱至人。平按﹕此條見同上。﹞

帝曰﹕余聞上古聖人﹐論理人形﹐列別臟腑﹐端絡經脈﹐會通六合﹐各從其經﹐气穴所發﹐各有處名﹐溪谷屬骨﹐皆有分起﹐分部逆從﹐各有條理﹐四時陰陽﹐盡有經紀﹐外內之應﹐皆有表裏﹐信其然乎﹖﹝平按﹕此條見《素問》卷二第五《陰陽應象大論》。又按新校正云﹕詳帝曰至信其然乎﹐全元起本及《太素》在上古聖人之教也上。﹞

在變動爲握。﹝握﹑憂﹑噦﹑咳﹑五者﹐攺志而有﹐名曰變動也。平按﹕此條亦見《素問》卷二第五。﹞

脈生脾。﹝平按﹕此條見同上。﹞

在變動爲憂。﹝心之憂在心變動﹐肺之憂在肺之志﹐是則肺主於秋﹐憂爲正也﹔心主於夏﹐變而生憂也。平按﹕此條見《素問》同上。又楊氏此注﹐亦見《甲乙經》卷一第一。﹞

東方﹐風傷筋﹐酸傷筋。中央﹐濕傷肉﹐甘傷肉。南方﹐熱傷气﹐苦傷气。北方﹐寒傷血﹐鹹傷血。西方﹐熱傷皮毛﹐辛傷皮毛。﹝平按﹕此條見《素問》同上。又按《素問》新校正云「凡此五方所傷﹐《太素》俱云自傷。」袁刻云﹕自傷似亦注文。﹞

中央生濕。﹝六月﹐四陽二陰﹐合蒸以生濕气也。平按﹕此條見同上。﹞

濕生土。﹝四陽二陰﹐合而爲濕﹐蒸腐萬物成土也。平按﹕此條見同上。﹞

在變動爲噦。﹝噦﹐气忤也。平按﹕此條見同上。﹞

燥傷皮毛﹐熱勝燥。﹝平按﹕此條見同上。﹞

寒傷骨。﹝平按﹕此條見同上。﹞

濕勝寒。﹝平按﹕此條見同上。又按﹕寒傷骨﹑濕傷寒兩條﹐袁刻脫。﹞

咸傷骨。﹝平按﹕此條見同上。﹞

左右者﹐陰陽之道路也。﹝陰气右行﹐陽气左行。平按﹕此條見同上。﹞

肖者濯濯。﹝平按﹕此條見《素問》卷三第八《靈蘭祕典論》。﹞

神之處。﹝平按﹕此條見《素問》卷三第九《六節藏象論》。﹞

又按﹕《素問﹟六節藏象論》爲陽中之太陰﹐新校正引《太素》太陰作少陰﹔爲陰中之少陰﹐新校正引《太素》少陰作太陰﹔此爲陽中之少陽﹐新校正引《太素》作陰中之少陽﹐三條。平從楊惺吾氏所獲日本仁和寺宮禦藏本殘卷十三紙中檢出﹐補入本書卷三第二《陰陽合》篇﹐故此三條不復列入。

間者環已。﹝平按﹕此條見《素問》卷四第十六《診要經終論》。﹞

滑則少气。﹝平按此條見《素問》卷五第十七《脈要精微論》﹐又按《脈經》少气作气少。﹞

白欲如白璧之澤﹐不欲如堊。﹝平按﹕此條見同上。﹞

五臟者﹐中之府也。﹝平按﹕此條見同上。﹞

行則僂跗。﹝平按﹕此條見同上。﹞

象心之太浮也。﹝平按﹕此條見《素問》卷七第二十一《經脈別論》。﹞

所謂气虛者。﹝气虛者﹐膻中气不足也。平按﹕此條見《素問》卷八第二十八《通評虛實論》。﹞

尺滿而不應也。﹝平按﹕此條見同上。﹞

足溫則生﹐寒則死。﹝足溫气下﹐故生。足寒气不下者﹐逆而致死。平按﹕此條見同上。﹞

脈實大病久可治。﹝平按﹕此條見同上。又按《素問》王注云。久病血气衰﹐脈不當實大﹐故不可治。新校正云「詳經言實大病久可治﹐注意以爲不可治﹐《甲乙經》《太素》﹑全元起本並云可治。」復引巢元方云「脈數大者生﹐細小浮者死。」袁刻作脈懸小堅病久可治﹐恐誤。﹞

誦而頗能解﹐解而未能別﹐別而未能明﹐明而未能彰。﹝習道有五﹕一誦﹐二解﹐三別﹐四明﹐五彰。平按﹕此條見《素問》卷二十三第七十五《著至教論》。﹞

列星辰與日月光。﹝此條見同上。﹞

上通神農﹐著至教擬於二皇。﹝平按﹕此條見同上。﹞

夫三陽﹐太爲業。﹝平按﹕此條見同上。﹞

下爲漏病。﹝漏病﹐謂膀胱漏泄﹐大小便數﹐不禁守也。平按﹕此條見同上。﹞

腎且絕死﹐死日暮也。﹝平按﹕此條見同上。﹞

子誠別而已通五臟之過。﹝平按﹕此條見《素問》卷二十三第七十六《示從容論》。﹞

是以名曰診經。﹝平按﹕此條見同上。﹞

爲萬民副。﹝副﹐助也。平按﹕此條見《素問》卷二十三第七十七《疏五過論》。﹞

病深以甚也。﹝平按﹕此條見同上。﹞

始樂始苦。﹝平按﹕此條見同上。﹞

封君敗傷﹐及公候王。﹝平按﹕此條見同上。﹞

气內爲實。﹝天地間气爲外气﹐人身中气爲內气。外气裁成萬物﹐是爲外實﹔內气營衛裁生﹐故爲內實。治病能求內气之理﹐是治病之要也。平按﹕此條見同上。﹞

更名自巧。﹝平按﹕此條見《素問》卷二十三第七十八《徵四失論》。﹞

愚心自功。﹝平按﹕此條見同上。﹞

黃帝燕坐﹐臨觀八極﹐正八風之气而問雷公曰﹕陰陽之類﹐經脈之道﹐五中所主﹐何藏最貴﹖﹝夫天爲陽﹐地爲陰﹐人爲和。陰無其陽﹐衰殺無已﹔陽無其陰﹐生長不止。

生長不止則傷於陰﹐陰傷則陰災起﹔衰殺不已則傷於陽﹐陽傷則陽禍生矣。故須聖人在天地間﹐和陰陽气﹐令萬物生也。和气之道﹐謂先修身爲徳則陰陽气和﹐陰陽气和則八節風調﹐八節風調則八虛風止﹐於是疵癘不起﹐嘉祥竟集﹐此亦不知所以然而然也。故黃帝問身之經脈貴賤﹐根據之調攝﹐修身於身﹐以正八風之气。平按﹕此條見《素問》卷二十四第七十九《陰陽類論》。﹞

三陽爲經﹐二陽爲維﹐一陽爲遊部。﹝三陽﹐足太陽脈也﹐從目內上頭﹐分爲四道﹐下項並正別脈上下六道﹐以行於背﹐與身爲經。二陽﹐足陽明脈也﹐從鼻而起﹐下咽分爲四道﹐並正別脈六道﹐上下行腹﹐綱維於身。一陽﹐足少陽脈也﹐起目外﹐絡頭分爲四道﹐下缺盆並正別脈六道上下﹐生經營百節﹐流气三部﹐故曰遊部。平按﹕此條見同上。﹞

伏鼓不浮﹐上空志心。﹝肺脈浮澀﹐此爲平也。今見伏鼓﹐是腎脈也。足少陰脈貫脊屬腎﹐上入肺中﹐從肺出絡心。肺气下入腎志﹐上入心神也。平按﹕此條見同上。﹞

一陰獨至。﹝一陰﹐厥陰也。平按﹕此條見同上。﹞

二陰一陽病在肺。﹝平按﹕此條見同上。﹞

陰陽皆絕﹐期在孟春。﹝平按﹕此條見同上。﹞

陰陽交﹐期在水。﹝﹐廉檢反﹐水靜也﹐七月水生時也。平按﹕此條見同上。﹞

一上不下﹐寒厥到膝。﹝虛者﹐厥也。陽气一上於頭﹐不下於足﹐足脛虛﹐故寒厥至膝。平按﹕此條見《素問》卷二十四第八十《方盛衰論》。﹞

若伏空室﹐爲陰陽之一。﹝平按﹕此條見同上。﹞

至陽絕陰﹐是爲少气。﹝平按﹕此條見同上。﹞

脾主爲衛。﹝平按﹕此條見《甲乙經》卷一第三。﹞

六腑者﹐胃爲之海﹐廣KT大頸張胸﹐五穀乃容。﹝平按﹕此條見同上。﹞

當候闕中。﹝平按﹕此條見《甲乙經》卷一第十五。﹞

黑色見於庭。﹝平按﹕此條見同上。﹞

闕上者﹐咽喉也。﹝平按﹕此條見同上。﹞

闕中者﹐肺也。﹝平按﹕此條見同上。﹞

病生於陽者﹐先治其外﹐後治其內。﹝平按﹕此條見同上。﹞

衛气畱於腹中。﹝平按﹕此條見《甲乙經》卷九第四。﹞

非災風也。﹝平按﹕此條見《甲乙經》卷十第一下編。﹞

血气畱積﹐髖皮充肌。﹝平按﹕此條見《甲乙經》卷十一第六。﹞

有過之脈。﹝平按﹕此條見《脈經》卷一第二。﹞

滑則气少。﹝平按﹕此條見《脈經》卷一第十三。又按《素問﹟脈要精微論》气少作少气。﹞

寒气暴上﹐脈滿實何如﹖曰﹕實而滑則生﹐實而逆則死矣。其形盡滿何如﹖曰﹕舉形盡滿者﹐脈急大堅﹐尺滿而不應﹐如是者﹐順則生﹐逆則死。何謂順則生﹑逆則死﹖曰﹕所謂順者﹐手足溫也﹔謂逆者﹐手足寒也。﹝平按﹕此條見《脈經》卷四第七。﹞

一月膏﹐二月脈﹐三月胞﹐四月胎﹐五月筋﹐六月骨﹐七月成﹐八月動﹐九月躁﹐十月生。

﹝平按﹕此條見日本《醫心方》卷二十二。又按《太素》卷九第一《經脈正別》篇﹐楊注云「人之受身時﹐一月而膏﹐二月而脈﹐爲形之先。」自三月胞以下不載。又按《醫心方》卷二十四所引《太素》有「玄元皇帝曰﹕人受天地之气﹐變化而生﹐一月而膏﹐二月而脈﹐三月而胞﹐四月而胎﹐五月而筋﹐六月而骨﹐七月而成形﹐八月而動﹐九月而臊﹐十月而生。」當系楊注﹐與《醫心方》卷二十二所引小異。﹞

導引﹐謂熊頸鳥伸五禽戲等﹐近愈痿萬病﹐遠取長生久視也。﹝平按﹕此條見日本《醫心方》卷二十七所引《太素》楊注。﹞

校正內經太素楊注後序

《內經太素》楊上善注三十卷﹐兩《唐志》皆著錄﹐北宋以還﹐漸多散佚﹐《宋志》僅存三卷﹐元以來遂鮮稱及之者﹐蓋亡失久矣。光緒中葉﹐吾鄕楊惺吾先生始從日本獲唐寫卷子本影鈔以歸﹐存二十三卷。桐廬袁忠節公得其書﹐未加詳校﹐卽以付刊﹐謬滋多﹐未爲善本。吾姻友蕭北承孝廉﹐精於醫﹐始聚羣籍校正其書﹐殫精二十年﹐以成此本。余受而讀之﹐蓋合《靈樞》《素問》纂爲一書﹐編次捲目﹐皆有不同﹐反復以觀﹐然後知《內經》十八卷之自有眞﹐後人援他書以竄亂《素問》者固非﹐而據一二淺短之文﹐疑《靈樞》之出於僞托者亦誤也。《漢志》載《黃帝內經》十八卷﹐初無《素問》之名﹐後漢﹟張仲景《傷寒論》引之﹐始稱《素問》﹐晉﹟皇甫士安《甲乙經》序﹐稱《鍼經》九卷﹐《素問》九卷﹐皆爲《內經》﹐與《漢志》十八卷之數合﹐是《素問》之名﹐實起於漢晉之間﹐故其書《隋志》始著於錄。然《隋志》𨿽名九卷﹐已注明梁八卷﹐是其書自梁以來早闕其一卷﹐故全元起注本僅八卷﹐已亡其第七篇

﹐是爲《素問》原書最初之本。至唐﹟王冰作注﹐不知所據何書﹐妄稱得先師祕本﹐卽隋所亡之第七篇

﹐竄入本書﹐移易篇第﹐纂爲二十四卷﹐是爲今《素問》四庫著錄本。其書出宋﹟林億等所校正﹐當校正時﹐卽謂《天元紀大論》以下七篇﹐居今《素問》四卷﹐篇卷浩大﹐不與前後相等﹐所載之事﹐亦不與余篇相通﹐疑此七篇﹐乃《陰陽大論》之文﹐王氏取以補《素問》之闕捲者。今按其說﹐未知確否﹐而其文系王氏補入﹐爲全元起本所未有﹐則顯而易見。蓋林億等校正此書﹐卽取全本對勘﹐於王本移易篇第之下﹐注明全元起本在第幾卷﹐獨此七篇篇目之下﹐未經注明全本。其引《太素》楊上善注﹐𨿽不及引全注之詳﹐亦幾於捲捲有之﹐獨此七篇會無一字引及﹐此可爲《素問》原言無此七篇之確證。其不加刪汰者﹐徒以系古醫書過而存之云爾。今觀楊氏此書﹐則林億等所引以駁正王注者﹐具在卷中﹐而《天元紀大論》以下七篇﹐則全書俱無此文﹐此可見楊氏所據以編纂此言之經文﹐卽同元起本﹐而全注所據之已闕第七篇

本﹐乃系素問原本﹐竄亂之迹明﹐而原言之眞出矣﹐此可徵林億等之說之確者也。《靈樞》之名﹐漢﹑隋﹑唐志皆不載﹐宋紹興中﹐錦官史崧出其家藏舊本﹐送官詳正﹐世始有傳﹐是其書至宋中世而始出﹐故宋志始著於錄。《四庫提要》謂卽王冰取《九靈》所攺名﹐《九靈》尢詳於鍼﹐故皇甫謐名之爲《鍼經》﹐疑其一經而二名。杭堇浦《靈樞經》跋﹐據隋志所載﹐謂《九靈》肩《九靈》《鍼經》自《鍼經》﹐可合而爲一﹐冰以《九靈》名《靈樞》﹐不知其何所本﹐觀其文義淺短﹐與《素問》之言不類﹐疑卽出冰之僞托。不知《內經》十八卷﹐醫家取其九卷﹐別爲一書﹐名曰《素問》﹐其餘九卷﹐本無專名。張仲景序《傷寒論》﹐歷引古醫經﹐於《素問》外﹐稱曰《九卷》﹐並不標以異名﹐存其實也。晉﹟王敍和《脈經》﹐一同皇甫士安序《甲乙經》﹐本仲景之意﹐以爲《內經》十八卷﹐卽此《九卷》及《素問》﹐又以《素問》亦九卷﹐無以別此經﹐因取其首篇之文﹐謂之《鐵經》九卷﹐其實《鍼經》非《九卷》之名也﹐故其後仍稱《九卷》。《甲乙經》內所引《靈樞》之文﹐其稱皆同於此。今觀楊氏此書﹐所引《九卷》之文不一而足﹐並有引《九卷》篇名如《終始》篇者﹐今其文具在《靈樞》之中。可知《靈樞》之文﹐古只稱爲《九卷》﹐楊氏據之﹐其傳甚古。王冰謂《靈樞》卽漢志《內經》十八卷之九﹐其言確有可徵。《九靈》之文﹐今已不傳﹐不知何若。

在王氏並未取以更名《靈樞》﹐固可信也。若其文義淺短﹐疑爲僞托﹐則不知《內經》一書﹐𨿽出黃帝﹐其在古代﹐不過口耳相傳﹐晚周以還﹐始著竹帛﹐大都述自醫師﹐且不出於一手﹐故其文義時有短長。今觀其義之深者﹐《九卷》之古奧﹐𨿽《素問》有不逮﹔其淺而可鄙者﹐卽《素問》未嘗不與《九卷》略同。而以源流而論﹐則《素問》且多出於《九卷》﹐觀《素問﹟方盛衰論》﹐言合之五診﹐調之陰陽﹐已在《經脈》。《經脈》卽《靈樞》篇目﹐王注已言之﹐是《素問》之文﹐且有出於《靈樞》之後者﹐《素問》且宗《靈樞》﹐而謂《靈樞》不逮《素問》乎﹖徒以宋﹟史崧撰《靈樞》音釋﹐欲以此九卷配王注《素問》之數﹐乃分其捲爲二十四﹐分其篇爲八十一。至元間並《素問》爲十二卷﹐又並史崧《靈樞》之捲以合《素問》。於是古《九卷》之名湮﹐後人遂疑《靈樞》爲晚出之書。

豈知《素問》自《素問》《九卷》自《九卷》﹐二者同屬古書﹐皆爲楊氏所據﹐初不疑其僞托﹐此可證杭氏之說之誤者也。北承究心醫書﹐涉覽極博﹐《內經》不去乎者蓋數十年。

其校此書也﹐據《甲乙經》《靈樞》《素問》﹐以訂經文之異同﹐據《傷寒論》《巢氏病源論》《千金方》《外臺祕要》﹑日本《醫心方》等﹐以證注義之得失﹐體例與《素問》王注新校正相近。其穿穴經論﹐微契聖心﹐𨿽未知於仲景諸家奚若﹐而用漢學治經義之法﹐於宋賢校醫言之中﹐一義必析其微﹐一文必求其確﹐蓋自林億﹑髙保衡以還﹐數百年無此詣精之作﹐可斷言也。嘗自謂生平精力﹐盡於此書﹐而決其必傳。久客京師﹐一旦書成﹐遂卽南歸﹐不肯復出﹐其自信也如此﹐卽其書可知矣。余懵於醫﹐無以贊之﹐喜其刻之成而得以有傳於世也﹐輒爲之僭書於後。

甲子冬十月姻愚弟周貞亮謹序

