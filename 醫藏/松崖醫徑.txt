松崖醫徑

明程頡階

序

凡例

卷上

雜病準傷寒治法

傷寒傷風辧證

傷寒證

傷風證

傷寒見風傷風見寒

傷寒傷風傳至肌肉

傳筋

傳少陽

傳陽明經

傳三陰經

結胸

痞

蓄血

發黃

發斑

病

傷寒治法

傷寒壞病變證

傷風附

辧傷寒潮熱形證死訣

辧外證九候死訣

入患門察形證訣

六經分屬病證

治病合用藥方

卷下

中風﹝一﹞

中寒﹝二﹞

中暑﹝三﹞

中濕﹝四﹞

感冒﹝五﹞

內傷﹝六﹞

郁證﹝七﹞

痰飲﹝八﹞

咳嗽﹝九﹞

瘧證﹝十﹞

泄瀉﹝十一﹞

痢﹝十二﹞

嘔吐惡心﹝十三﹞

吞酸﹝十四﹞

嘈雜噯气﹝十五﹞

梅核气﹝十六﹞

水腫鼓脹﹝十七﹞

虛損﹝十八﹞

勞怯﹝十九﹞

頭痛﹝二十﹞

心痛﹝二十一﹞

腹痛﹝二十二﹞

腰痛﹝二十三﹞

气證﹝二十四﹞

疝气﹝二十五﹞

痛風﹝二十六﹞

目病﹝二十七﹞

咽喉﹝二十八﹞

齒病﹝二十九﹞

血證﹝三十﹞

汗證﹝三十一﹞

心跳驚悸﹝三十二﹞

消渴﹝三十三﹞

便濁遺精﹝三十四﹞

淋閉﹝三十五﹞

祕結﹝三十六﹞

黃疽﹝三十七﹞

痔漏﹝三十八﹞

瘡瘍﹝三十九﹞

婦人不孕﹝四十﹞

胎前﹝四十一﹞

產後﹝四十二﹞

小兒﹝四十三﹞

序

古昔聖神。禦極海內。熙熙焉如登春臺。人臻壽域。此曷繇故。太和融液。淪肌理。浹腸腎。六气不侵而災眚不作。稟气含生之屬。靡不百體堅彊。而相愉佚於耄耋期頤。中世虐政日逞。上薄天和。而民乃有夭札疵殤。自非診脈候。治方藥。霜露之恙。何所底止。故扁鵲曰。越人非能生死人。此自當生者。越人能生之耳。古來醫術。自岐黃盧扁而下。如河間東垣丹溪仲景節錢薛諸氏。無慮數十家。大都神術妙解。幾於見垣。不可軒輊。而我歙宗人松公。夙蘊弘猷。蜚英甲第。抱康濟斯民之念。扶顚持危之情。肫肫無已。鐫有醫徑。探本推原。條分縷析。精入三昧。直與河間東垣諸君。並驅爭先。久而板蠡散遺。未廣其傳。予幡閱諸書中。得其存帙。撫髀嘆曰。何事使仁者寸腔惻隱。救世熱腸。不爲弘敷哉。蓋徑者。徑約直捷之謂也。取途便而奏效速。用力微而成功博。矧其分門別類。有一病則次一脈。按一脈則著一方。病者千變萬態。而或湯或散或飲或丸。治法層見疊出。不必遠稽古籍。近搜旁門。惟按類推求。如持左券。夫天之生愛萬物。靡不欲其皆榮而無瘁。皆息而無消。然合辟相乘。時序必至。所恃有體天之心。培物之命。

爲醫藥者救療之。調攝之。令上蒼生愛常存。而王者熙不墜云爾。是書也。藥無不投之劑。人無不醫之疾。卽素不諳醫者。時一展捲。治方然畢具。信乎初學之指南。涉海之斗杓。而窮原探本之快捷方式乎。今天子方垂憫黎元。而萬方喜更生之會。得醫徑之書而廣傳之。是亦壽域春臺之一助也。予不事篡輯。不爲較訂。但循其舊式而更新之。以俟同志者采焉。

龍飛天啟乙丑春月之吉方叔居士程開社撰

凡例

一治病之要。不過切脈辧證處治三者而已。三者之中。又以切脈爲先。苟切脈有差。則臨證施治。

未免有實實虛虛之患。但脈有七表八里九道。形狀頗多。形同實異。未易盡之。令將各髒脈證。

姑舉其要。括而爲圖。𨿽不能彊邃奧妙。以盡古人之本指。初學據此而行。由是而馴至乎古聖人之全書可也。

一脈名二十有四。非深於其道。及有所授受者。未易識也。先賢謂脈道𨿽多。而浮沈遲數四目。

足以該之。然遲數之中。又有虛實冷熱之分。今以遲數屬浮沈。以虛實冷熱屬遲數。曰滑。曰實。曰緊。

曰弦。曰洪。曰長。曰促。曰牢。曰動。實熱之候也。曰芤。曰微。曰緩。曰澀。曰伏。曰濡。曰弱。

曰短。曰虛。曰結。曰代。曰細。虛冷之候也。今括爲圖說。各具其證與處藥治病之方於下。

一以五臟及命門。分爲六圖。各以腑附之。俱分浮中沈三候。浮沈之中。又分遲數平。遲數之中。

又分虛實冷熱。至於中與平。則隨其髙下而準。準於肌肉之上。爲浮爲表。肌肉之下。爲沈爲裏。肌肉之間。爲半表半里。是之謂中。各以類相從。徐者爲遲。疾者爲數。無力者爲虛。有力者爲實。遲爲陰。陰冷也。郁則生熱。數爲陽。陽熱也。郁則生寒。初學據此。以求其病。亦庶幾矣。

一古人方。固有爲一病而設者。亦有數處用者。如四君子湯。可以補气。可以調气。又可以降气。

凡涉於气證者。皆可用之四物湯。可以補血可以調血。又可以止血。凡涉於血證者。皆可用之前輩云。肝腎同歸於一治。愚謂心肺亦當同歸於一治。有如八味丸之類。旣可以補腎。又可以補肝。

金花丸之類。旣可以治心。亦可以治肺。腎也。肝也。心也。肺也。旣可以通治。而脾也。獨不可以通治乎。脾居中州。貫乎四髒。故善治四髒者。未有不治乎脾。此承气湯之類。又能治四髒之邪者。

爲是故也。引而伸之觸類而長之。無不如是。故此一書。皆摘人所常用之方。互可相通者。塡注於各証之下。編成序次。使人易於披閱。或病證時有出入。又當以意消息。互相假借而用可也。

一如舊方分兩與今不同。謂一分者。卽今之二錢半也。謂一字者。卽今之二分半也。謂一升者。卽今之一茶盞也。又皆總開若干。倉卒用藥。未免有布算之勞。今於各方之下。悉準今之權量。作一劑折算。

一人有大小老少。病有新久淺深。故醫者因之而酌爲衡量。是以舊方湯液劑量。有用二三錢者。

有用四五錢者。有用七八錢者至一兩者。用藥槪用大劑。病者請藥。輒喜大劑。殊失古人之意。

按局方中劫藥至多而劑量至少。如嘉禾散。隔气散。以二錢爲劑。五香散。祕傳降气湯。以三錢爲劑。他方中多不過四錢五錢而止。又按東垣脾胃論。於除風濕羌活湯。每服稱三錢。升陽散火湯。

每服稱半兩。古人制方。或增損。或應病。率以輕劑爲則。治之不愈。然後用重劑焉。於偏寒偏熱。峻下之方。旣以中劑爲率。又在用藥者臨時制宜以加減云。

一按仲景活人書。爲醫方之祖。其用姜皆有分兩。及有不用姜者。今世藥劑。每服皆用姜三片。

無服無者。故於用姜條下。必開其數。不開者不須用。於本方外加藥有合用姜者。又在臨時去取。

一炮制藥料。自古各有法制。今不別立篇目。就於各方當制之藥下細注。臨用之際。必須依法制度。

不可厭煩而輕率忽略以誤人也。

一雲用水一盞。卽今之茶盞也。約計半斤許。凡用水仿此爲準。

一布列五臟命門六圖並系方之外。又立各證。散購諸家祕藏妙方。皆愚嘗試應效。備錄於後。

欲使學人執衡之有權耳。諺云傳方優於施藥。同志君子。知忱之非沽名也歟。

一集是書外。又集脈法指明一帙。醫論集粹一帙。有志未梓。姑俟優暇云。

卷上

雜病準傷寒治法

人病不止於傷寒。而特立傷寒一法。凡有病而治之。皆當準此。以爲之繩度也。

傷寒傷風辧證

傷寒無汗。惡寒面色慘。脈浮﹑緊。鼻壅閉而幹。傷風自汗。惡風面色光澤。其脈浮而緩。鼻注淸涕。凡遇新得之病。須要如此別之。

傷寒證

足太陽經。頭項痛。腰脊彊。以少陽﹑陽明﹑太陽三經通論。則此經爲表。以本經專論。又當分表之表﹑表之裏之異焉。此經受邪最先。外來之邪。莫甚於寒。寒不傷衛。而傷榮。衛不受傷則彊。寒主收斂閉藏。所以無汗。無汗衛彊。表之實也。太陽之經。有標有本。標病。則身熱。

本病。則惡寒。凡傷寒邪。其候必頭項痛。腰脊彊。脈浮疾。大略與內傷同。內傷則右關以上。脈大於左口腹爲之不利。傷寒則左關以上。脈大於右。鼻息爲之不利。一二日宜麻黃湯主之。此特舉其常數而已。然有一日之內。就傳經者。亦有二三日。只在一經者。不可越經而治。

傷風證

風。陽邪也。風喜傷衛。衛旣受傷。則腠理爲之不密。所以自汗而惡風。與寒邪傷人不同。寒爲肅殺之气。其色必慘。風爲鼓舞之气。其色必和。各從其類也。衛者。外衛也。對榮而言。爲表之表。對無汗而言。爲表之虛。脈來浮緩。

然其所可對者。經絡標本而已。是以頭項腰脊俱疼。身表亦爲之熱。一二日間。宜用桂枝湯主之。其傳經與傷寒無異。當以脈證辧之。但桂枝湯頗燥。非通於脈者。不可用也。遇此經癥。莫若用易老神術湯。尢爲穩當。

傷寒見風傷風見寒

太陽癥。頭痛。腰脊彊。發熱。惡寒。無汗。本傷寒也。又感風邪。其脈浮﹑緩。是傷寒見風也。太陽癥。頭項腰脊俱疼。發熱。惡風。自汗。本傷風也。又感寒邪。其脈浮﹑緊。是傷風見寒也。舊用各半湯。今用九味羌活湯。

傷寒。傷風。始得之癥不同。至傳經皆同。故此後混爲一治。

傷寒傷風傳至肌肉

太陽經。傷寒。傷風。失於解表。則傳肌肉之間。肌肉之間者。衛榮之下是也。

衛榮屬太陽之標。肌肉屬陽明之標。邪傳至此。當三二日發。其經夾鼻。絡於目額中。從頭下至足。行身之前。以太陽一經而論。則衛爲表之表。榮爲表之裏。以太陽少陽陽明三經而論。則少陽爲半表半里。陽明爲表之裹。太陽爲表之表也。去太陽未遠。其脈尙浮。已入陽明。其脈乃長。未至陽明之本。是以幾幾而熱目疼鼻幹。不得臥也。惡寒癥已罷。不可純用辛熱之劑以發之。若誤用麻黃桂枝。則有發黃等癥。葛根湯主之。

傳筋

風寒之襲人。有傷經之邪。有傳經之邪。其傷經之邪。在衛則桂枝湯。在榮則麻黃湯。其傳經之邪。在肌肉。則葛根湯。在筋。則用大靑龍湯。髙下淺深各不同。蓋榮衛爲表之表。肌肉爲表之裏。至於筋。邪入深矣。恃其未入腑。故亦屬表之裏焉。表癥未已。故頭項腰脊彊痛。身發熱脈浮緊。裏癥將作。故煩躁引飲。過飲則停水。所以大靑龍湯內。用石膏以解煩躁。用杏仁以去水逆。其有身熱嘔噦。脈來浮而滑者。則用小靑龍湯主之。

傳少陽

身之後屬太陽。身之前屬陽明。身之側屬少陽。邪之襲人。在太陽。則惡寒。在陽明。則惡熱。

少陽居中。介乎二者之間。其經循脇絡於耳。始於目銳。終於竅陰交膻中。邪傳至此。一寒一熱。

胸脇痛。耳聾。嘔逆。脈弦。太陽在標。可汗而解。麻黃湯是也。在本可滲而解。五苓散是也。陽明在標。可以解肌。葛根湯是也。在本可下而解。三承气湯是也。獨少陽居中。不表不裏。開竅於膽。

有入無出。故禁發汗。禁下。禁利小便。惟宜和之以小柴胡湯。然此方冷熱均平。從乎中而治也。

苟裏證居多。表證居少。又非此方所能也。當治之以大柴胡湯。

傳陽明經

邪之傷經。有髙下之不同。邪之傳經。有淺深之不一。髙則桂枝湯。下則麻黃湯。淺則葛根湯。

靑龍湯。半深半淺。則小柴胡湯。深則大柴胡湯。三承气湯。自柴胡湯以前。皆表之劑也。自小柴胡湯以後。皆下之劑也。未入腑發之。固有微甚矣。已入腑下之。豈無輕重乎。故大柴胡湯。治二分裏一分表。小承气湯。治痞實兩證。調胃承气。

治痞燥實三證大承气。治痞滿燥實四證。各各不同也。苟不審而行之。不失之過。則失之不及矣。

夫豈可乎。

傳三陰經

陽經有太陽﹑少陽﹑陽明。陰經有太陰﹑少陰﹑厥陰。治陽經順而易。治陰經逆而難。所以易者。以其治可得而一也。所以難者。以其治不可得而一也。何也陽經之邪。始寒而終熱。有一定之法。人所易知。陰經之邪。或寒而或熱。無一定之法。人所難知。苟無所辧。欲下之則有可溫之說以拒之於中。欲溫之。則有可下之說以撓之於內。二者交戰於胸中。殊無定見。豈不誤人性命乎。殊不知陰經之邪有二。有自陽經而傳來者。有不自陽經而直中者。自陽經而傳來。則爲熱邪。

不自陽經來而直中。則爲寒邪。熱邪爲病。在太陰。則腹滿。而嗌漧。在少陰。則口燥﹑舌漧﹑而渴。在厥陰。則煩滿而囊縮。脈皆沈疾而有力。是其經𨿽陰而證則陽矣。其少陰厥陰。𨿽有厥逆之癥。而內則實惡熱而欲得涼也。寒邪爲病。在太陰。則腹滿而吐利。不渴。在少陰。則吐利欲寐。

足脛寒而小便色白。惡寒臥。或臍腹間痛。在厥陰。則手足厥冷。小腹痛。吐利而寒。脈皆沈細而無力。是其經旣陰而癥又陰也。其少陰。厥陰。𨿽有燥有煩漧渴之癥。終是惡寒而大小便利也。

二者之邪。其始之所得。旣不同。其終之所至。亦不同。以此別之。若睹黑白。何難之有哉。大凡臨癥在兩似之間。必須審其得病之始。自陽經傳來。或六七日。或十數日得。以上陽邪之候。必須下之。以承气輩。不自陽經傳來。而直中之。初病之間遂得。以上陰邪之候。必須溫之。以四逆之輩。庶免實實虛虛之禍。而人無夭札之患矣。

結胸

﹝以下皆壞癥也﹞

病屬於陽。脈必浮數動滑。當以汗解。醫反攻裏。裏虛則邪气因之而入。動於膈中而爲結胸。

心下硬滿痛。脈沈疾有力。或如柔狀。或心中懊。或喘。或舌上燥。而或汗出際頸而還。或水結心下。其兼見之證𨿽不同。而爲結胸之證則一。按之而痛。或痛甚。手不可近。太陽標發熱。

與本經頭痛所傳者。大陷胸湯。太陽標與陽明經潮熱所傳者。大陷胸丸。太陽標與少陽經脇痛所傳者。小陷胸湯。臨癥務要審詳。

痞

痞病屬於陰。脈必沈澀弱微弦。誤下之爲痞气。按之不痛。謂之虛邪。其狀心下妨滿。惟所兼之證不同。故所用之方。亦不得而同也。兼熱。則用黃連大黃瀉心湯。兼冷熱不調。則用黃連大黃附子瀉心湯。兼陰盛陽虛。則用半夏瀉心湯。甘艸瀉心湯。生薑瀉心湯。蓋結胸之脈沈實。

其病謂之實邪。故下之也急。痞气之脈。關脈必浮。其病謂之虛邪。故下之也緩。彼用大黃則煎之。乃取其气味濃。此用大黃則漬之。取其气味之薄。𨿽然亦必脈疾而證熱。然後用此法。否亦不得以易而試之。其餘悉皆陰多陽少者。蓋爲病發於陰。是以然也。名爲瀉心。非瀉心火之熱。瀉心下之痞也。讀者毋以辭爲主焉。

蓄血

陽明證。禁利小便。誤之則蓄血下焦。禁發汗。誤之則蓄血上焦。未至太陽本。五苓散不中與也。而與之。則亦成蓄血焉。外此又有不當汗而汗之。爲衄血。爲唾血。當汗而不汗之。爲嘔血。爲吐血。種種各異。蓄血上焦。必顯血證。不待辧而可明也。蓄血中下二焦。本證多有不顯。

不容以不辧焉。大凡得此癥候。小便自利。一也。大便褐色。二也。狂言見鬼。小便淋。三也。

小腹滿痛。四也。其人如狂喜忘者。五也。不思水。或漱水不欲咽。六也。輕則桃仁承气湯。重則抵當湯。在上則犀角地黃湯。涼膈散加地黃。中則桃仁承气湯。下則生地丸。或抵當湯丸。

務以一方對一病。毋容差失。

發黃

脾屬土。其色黃。其性濕。以是知黃爲脾病也。濕气在裏。復瘀熱於外。脾胃蒸濕不散而生。

謂之濕黃。當汗不汗。當利小便而不利小便之過也。病屬陽癥。而誤用溫藥而生。謂之漧黃。濕黃則一身盡痛。色如黃金樣。小便不利。四肢沈重。渴不欲飲。漧黃則一身不痛。色如橘樣。小便自利。四肢不沈重。渴而引飲。陽明則茵陳蒿湯。兼太陽。麻黃連翹赤小豆湯。兼少湯。柏皮湯。若夫陰證發黃。亦當有辧。引而伸之。觸類而長之可也。

發斑

﹝陰癥附條下﹞

斑之爲病。其候至重。有下之太早。熱气乘虛入胃而發。有下之太遲。熱蓄胃中而發。有病屬陽。

用熱過多而發。有冬月太暖。人受不正之气。至長夏而發。凡得此癥。切不可發汗。若誤汗。重令開泄。更增斑爛必矣。在肌葛根橘皮湯。在面。陽毒升麻湯。在身。陽毒玄參升麻湯。若黑斑。

非藥所能也。辧此證。當於胸腹求之。若手足之間。或有蚊子所嚙。則難憑據。果是斑證。病人兩手脈來浮洪緊數。必有所苦。其斑先紅後赤。果是蚊子所嚙。病患兩手脈來恬靜和緩。必無所苦。其斑先紅後黃。以此求之不能遁其情矣。

病

﹝陰附條下﹞

病。屬太陽經。先曾中風。又感寒濕二气而然。大發濕家汗。亦致此焉。發熱惡寒與傷寒似。但項背反彊硬。口噤如癇狀。此爲異耳。身熱足寒。項頸彊急。惡寒面赤。目赤。頭搖。口噤。背反彊者。屬太陽。頭低。視下。手足牽引。肘膝相構。屬陽明。一目或左右視不正。並一手一足搐搦者。屬少陽。無汗剛也。大黃加獨活防風湯。有汗柔也。桂枝加川芎防風湯。太陽兼陽明。

防風當歸散。所謂汗之。止之和之。各隨其彊。此之謂也。

傷寒治法

太陽標病。身熱。惡寒。頭痛腰背彊。無汗。脈來浮緊。麻黃湯主之。

太陽經病。與陽明標病。鼻幹惡熱不惡寒。脈浮而長。葛根湯主之。

太陽經病。身熱。頭痛。項脊彊。惡寒。煩躁飲水。脈浮緊。大靑龍湯主之。

太陽經病。身熱頭痛。項背腰脊彊。惡風。心下有水气而嘔噦。脈來浮緊。小靑龍湯主之。

以上四條皆表證發汗藥也傷寒五六日。胸脇滿痛。喜嘔。往來寒熱。脈弦而數。少陽經病也。小柴胡湯主之。

傷寒至十餘日不解。胸脇滿痛而嘔。少陽經病也。日晡潮熱。大便結而燥。

脈數而頗沈。大柴胡湯主之。

目疼。鼻幹。發熱而不惡寒。大渴而大便未結。脈浮而長。白虎湯主之。

若脈來長而帶浮。背微惡寒。無他表證而渴者。陽明經病也。白虎東加人參主之。

傷寒頭痛。項背腰脊彊。惡寒。渴而飲水。小便不利。脈來浮緊。太陽本病也。

五苓散主之以上五條和解藥也身熱。鼻幹。身重。气短。腹滿。潮熱。不惡寒。譫言。譫語。心下痞。胸滿。大便難。口渴。心煩。自汗。小便赤澀。脈沈而疾滑實長大。大承气湯主之。

身熱。鼻幹。內熱。胃中燥。大便不通。小便赤澀。譫語。心下痞而實。腹中無轉矢气。脈沈疾而有力。小承气湯主之譫語。身熱。小便赤澀。渴而內熱。大便難而不滿。腹中有轉矢气。

脈沈而疾滑實大。調胃承气湯主之。

以上三條入裏下藥也前此傳陽經之邪。用藥法也。失治則傳入陰經。又具三陰經治例於後。

腹滿實痛。嗌漧。手足溫。脈沈細實有力。桂枝加大黃湯主之。

口燥。舌漧而渴。足脛冷。脈沈疾有力。大承气湯主之。

煩滿而囊縮脈沈疾而有力。大承气湯主之。

以上三條。三陰經下藥也。

心下結硬而痛。兼項背彊。如柔狀。自汗直視。脈沈實而疾。大陷胸湯主之。

心下結硬而痛。兼懊不寧者。

心下結硬而痛。直至小腹。兼舌燥而渴。潮熱而煩者。

心下結硬而痛。兼頭汗自出。頭以下無之。小便不利。或發黃者。

心下結硬而痛。兼連胸脇滿痛。但微汗出而無大熱者。

心下結硬而痛兼喘者。

以上六證。俱大陷胸湯主之。若非脈沈實而疾。與大便閉結。用不可行也心下結硬。按之而痛。兼有熱者。小陷胸湯主之。

心下結痛。無熱證而脈弱者。此寒實結胸也。枳實理中丸。主之若脈沈實者。三物白散主之。

以上八條。治結胸之藥也。

心下滿而不痛。半夏瀉心湯主之。

心下痞。按之濡。關上脈浮而疾。兼熱者。大黃黃連瀉心湯主之。

心下痞。兼惡寒汗出者。附子瀉心湯主之。

心下痞硬。胃中不和。兼漧嘔噫食臭。脇下有水气。腹中雷鳴下利者。生薑瀉心湯主之。

心下痞硬。兼漧嘔心煩不得安者。甘艸瀉心湯主之。

以上五條治痞之藥也小便利而赤。大便下如豚肝黑色。卽褐色也。其人如狂狀。桃仁承气湯主之。

小便赤而利。其人欲狂。大腹滿痛。抵當湯主之。

身黃少腹硬。小便自利。其人如狂狀。

身熱而煩喜忘。大便黑色。

有熱小腹滿。小便大便自利。四證俱抵當湯主之。

血結胸中心下。手不可近。爲中部蓄血。及無寒熱胸滿。飲水不欲咽。喜忘昏迷如狂二證。

俱桃仁承气湯主之。以上蓄血下藥也。必脈沈疾。方可投之。

胸中痛。手不可近。實者犀角地黃湯主之。若虛不能飲食。黃芩芍藥東加生薑黃主之。

以上必脈虛洪細數。方可投之。

以上七條治蓄血之藥也小便不利。四肢沈重。似渴不欲飲。大茵陳湯主之。

小便不利。發熱而渴。茵陳調五苓散主之。

小便自利。四肢沈重。渴欲引飲。梔子柏皮湯主之。

寒熱往來。一身盡黃。小柴胡加梔子湯主之。

少陽太陽陽明三經合病。身熱不去。小便自利而煩。麻黃黃連連翹赤小豆湯主之。

將欲發黃。急用瓜蒂散搐入鼻中。出黃水可也。

以上六條。治黃之藥也。

傷冷中寒。脈弱气虛。變而爲陰黃者。理中東加茵陳蒿主之。

小便不利。煩躁而渴。茵陳蒿東加茯苓豬苓滑石當歸官桂主之。

煩躁喘嘔不渴。茵陳蒿東加陳皮半夏白朮生薑茯苓主之。

四肢徧身疼者。茵陳蒿東加附子甘艸主之。

肢體逆冷。腰上自汗。茵陳蒿東加附子甘艸漧薑主之。

身冷汗不止者。茵陳蒿東加附子漧薑主之。

服前藥未已。脈尙伏者。茵陳蒿東加吳茱萸附子漧薑木通當歸主之。

以上七條。治陰癥發黃之藥也。若脈微气弱。俱依仲景三經藥方。加一味茵陳蒿。尢爲穩當。

肌中斑爛。多咳而心煩。但嘔淸汁。脈浮洪。葛根橘皮湯主之。

面上斑爛多。陽毒已成。腰背痛。煩悶不安。狂言見鬼。下利咽喉痛。下膿血。

脈浮大數陽毒升麻湯主之身上斑爛多。熱甚煩躁。譫語喉痺腫痛。陽毒玄參升麻湯主之。

少陽陽明合病發斑。渾身壯熱。百節疼痛。升麻梔子湯主之。

通治斑癥。消毒犀角飲子主之。或麻黃葛根湯至穩。

陰證有斑。陰毒升麻鱉甲湯主之。大建中湯尢妙。

以上六條。治斑之藥也。

項背反張。口噤發熱無汗。反惡寒。脈浮緊者。各剛。麻黃如獨活防風湯主之。

項背反張。口噤發熱。自汗不惡寒。脈浮緩者。名柔。桂枝加川芎防風湯主之。

汗下後不解。乍靜乍躁。目直視。口噤。往來寒熱。脈浮弦。少陽經病。小柴胡加防風湯主之。

發熱頭面搖。卒口噤。背反張。脈浮長。太陽兼陽明病。防風兼當歸散主之。

項背反張。脈沈而細。口噤。太陰也。心腹痛。桂枝加芍藥防風防己湯主之。

陰脈微弱。手足厥冷。筋脈拘急。汗出不止。頭脹目搖口噤。附子散主之。

陰手足厥冷。筋脈拘急。汗出不止。脈來微細。桂心白朮湯主之。

陰閉目。手足厥逆。筋脈拘急。汗出不止。脈來微弱。附子防風湯主之。

陰一二日。面腫手足厥冷。筋脈拘急。汗不出。陰气內傷。脈來微弱。八物白朮散主之。

小續命湯。共治病之要藥也。須看虛實經絡加減用之。

以上九條。治之藥也。

虛邪傳於胸中。結痛懊不得眠。梔子豉湯主之。

身熱邪气內傳。心中煩而不眠。梔子漧薑湯主之。

以上二條。治懊之藥也。

傷寒壞病變證

太陽標病中風。身熱頭痛。項彊惡風。誤下之。前證仍在。加以自汗而喘。胃气不和。脈浮而弱。桂枝加濃朴杏子湯主之。

太陽標本病。頭痛項彊。自汗惡風。身寒。脈浮而微。誤汗之。遂漏不止。小便。

難而淸。四肢拘急。難以屈伸。桂枝加附子湯主之。

太陽標本病。頭痛自汗惡風。誤下之。胸滿脈促。前證仍在。桂枝加芍藥主之。若脈微而遲。

桂枝去芍藥加附子湯主之。

傷風誤汗之。脈浮而緩。反浮而洪。自汗。用桂枝不能止。形似瘧。一日再發。

桂枝二麻黃一湯主之。

太陽病。身熱頭痛。脈浮而緊無汗。醫發汗過多。其人叉手自冒心。心悸欲得按者。桂枝甘艸湯主之。

傷寒已經發汗。表證未除。協熱而利。其脈尙浮。桂枝加人參湯主之。

太陽病。身熱惡風。項背彊而脈浮。誤下之。腹滿痛而利。桂枝加芍藥湯主之。

腹滿而痛實。不自利。桂枝加大黃湯主之。

太陽標病。頭項腰背疼。脈浮緊。已發其汗。多漏不止。加喘而無大熱者。不可用桂枝。宜麻黃杏子甘艸石膏湯主之。

厥陰標病。傷寒陰結。不大便六七日。大下之。結已去。脈不浮。反沈而遲。手足厥冷。咽喉不利。吐膿血。利不止。爲難治也。若溫之則咽喉痛。惟麻黃升麻湯主之。

太陽脈浮。自汗惡風。傷寒誤下之。利不止。脈浮大而長。葛根加黃芩黃連湯主之。

太陽病傷寒。已發其汗而少瘥。過經十三日不解。胸脇滿而嘔。日晡潮熱。

大便結硬。柴胡加芒硝湯主之。

太陽經傷寒。誤下之。裏未實。胸滿气痞。小便淸而不利。不當渴而湯。頭汗出。往來寒熱。

柴胡桂枝榦姜湯主之。

太陽病傷寒。發汗後表解。其人臍下悸。欲作奔豚也。當散之。茯苓桂枝甘艸大棗湯主之。

太陽經傷寒。吐下後心下逆滿。气上衝胸。起則頭眩。及脈沈緊。而誤汗之。

以動其經。身如振搖。桂枝茯苓白朮甘艸湯主之。

太陽經病傷寒。傳裏未實。反吐下之而不解。熱結於內而微惡風。脈尙浮。

白虎加人參湯主之。

傷寒表未解。當汗。誤下之。利不止心下痞。當以理中丸和之與理中丸益甚。邪在下焦也。

赤石脂禹餘糧湯主之。

傷寒頭痛。當以藥汗之。誤以火迫切而致亡陽。必驚狂起臥不安者。桂枝去芍藥加蜀漆牡蠣龍骨救逆湯主之。

傷寒自汗。當與桂枝湯。服藥後不解。胸中痞气上衝不得息。寸脈浮。胸中有寒也。瓜蒂散主之。

傷寒發表攻裏。表證解。心下痞硬。噫气未除。旋覆代赭湯主之。

陽明經病自汗。醫又攻之。小便當不利。今反自利。津液內竭。𨿽大便硬漧燥。宜蜜煎導之。

少陰病。下利咽痛。胸滿心煩。豬膚湯主之。

少陰病二三日。咽喉痛。甘艸湯主之。不愈。桔梗湯主之。

少陰病咽中生瘡。言語聲不出者。苦參湯主之。

少陰病咽痛下利脈微。白通湯主之。利不止。厥逆無脈漧嘔者。白通加豬膽汁湯主之。

少陰病四五日。腹痛小便不利。四肢沈重。或咳或嘔。眞武湯主之。

少陰病。三四日以上。經病漸好。但心中煩不得臥者。黃連阿膠湯主之。

病患手足厥冷。心下滿而煩。寸脈作緊。瓜蒂散主之。

厥陰四肢逆冷。心下悸者。內傷冷水故也。茯苓甘艸湯主之。

傷風附

傷風面色光澤。發熱頭背腰脊疼。自汗惡風。脈浮緩。桂枝湯主之。非惡風不可用。設在兩疑之間。莫若用神術湯主之。

辧傷寒潮熱形證死訣

合汗不汗。令病患九竅閉塞而熱悶亂者死。

合瀉不瀉。令病患腹脹滿。身虛腫者。死。

合灸不灸。令病患陰疝凝。待上衝者。死。

不汗彊汗。令病患鼻塞吐血。心肝受損者。死。

不瀉彊瀉。令病患腸滑者。死。

不灸彊灸。令病患火气入腸。五臟受邪者。死。

辧外證九候死訣

患人頭有汗。身體不涼。焦躁極者。死。

患人自覺骨髓熱。口出气粗。膚虛腫者。死。

患人腸脹大嘔者。死。

患人汗出如油轉出不流口噤戰者死。

患人先手足焦。口唇裂。舌黑鼻塞者。死。

患人心下悶。上气喘粗。胃气逆者。死。

患人汗不出。鼻塞不通者。死。

入患門察形證訣

凡人患入門到牀前。病患自在冷笑者。死。

患人四肢沈重。昏咳噫慢者。死。

患人扶著。身重如石彊叫者。死。

患人眼目盲。謂之神光脫者。死。

患人小腸榮衛不行胞絡者。死。

六經分屬病證

心圖病證

風

頭風熱半身不遂手足戰風眩暈肩胛風拘攣頑麻疼痛

癇證

寒

冷气痛寒幹胞絡痛不耐風寒

熱

五心煩熱內熱

火

煎厥

气

气短气促

血

吐血咳血咯血嗽血衄血

諸痛

胃口痛胸背脹痛肩背項痛痞滿

虛

虛煩不能勞役心懸如饑盜汗

嘔

兀兀欲吐嘔噦

瘧

漧渴瘡瘍疥癬丹瘭癮疹口舌瘡

眼目

弩肉爛弦翳膜昏朦

悶亂

神不寧

積

伏梁

肝圖病證

風

牙關不利半身不遂癱瘓中風面熱頭大腮腫

寒

冷淚小腹冷痛厥煎

濕

通身骨痛

熱

熱气上攻頭目發熱日間潮作

火

目暴發赤腫

痿

筋脈緩弱筋弛無力四肢不收

痰

痰气壅塞腹中漉漉有聲

气

腹脇虛脹小腹脹滿

血

脇下有死血痛左邊發熱死血停滯

諸痛

心下滿痛脇痛應心背疝气脇肋走痛

積

癖癖積發熱

虛

頭暈夜夢鬼交

目

爛弦倒睫常欲瞑目腎圖病癥

虛

腰腿膝無力遺精淋瀝白濁陽事不舉少精眼黑昏暗勞則小水赤精滑不耐久咯血困乏腳弱手足酸盜汗

遺精白濁

小便如泔精出如膏得熱則夢遺精脫白濁

气

冷气沖逆小腸气

脹滿

小腸脹滿小腹痛滿小腹滿小腹堅硬

諸痛

骨節腰疼背膊酸疼足麻偏墜寒疝小腹冷痛耳重偏正頭風腰痛

淋

癃閉小水赤尿血小水頻

積

气瘕

奔豚气

耳

耵耳耳鳴

腎泄

肺圖病證

風

垂肩風頑麻

寒

痰嗽怯寒牙冷痛內熱外熱

暑

發熱悶亂

熱

煩躁四肢熱骨蒸咽喉幹皮膚漧燥

火

大便不通胸中熱壅

痰

嘈雜吐水

气

胸中气滯气逆气促上焦脹熱喘

虛

自汗气短瘦弱寒熱交作肺痿津液不到咽

咳嗽

嗽嗽膿血喘嗽

嘔逆

嘔逆吞酸

喉

喉腫痛

積

上脇積气

瘡

丹疹瘡癢疥癬

脾圖病證

暑

吐瀉喘渴燥熱煩

熱

上飲下便夜間發熱黃膽气喘煩熱欲吐大便不通熱壅消中

虛

臟腑不調口失滋味不能動作不思飲食精神短少發熱好眠

脹滿

浮腫气不升降腹脇脹痛水腫皮黃心腹脹滿

傷食

傷冷食宿食不化

嘔吐

咳逆噦吐逆

吐瀉

腹中不實常瀉吐水瀉下完谷脾泄反胃暴泄霍亂幹霍亂

痢

噤口痢赤白痢裏急後重

瘧

瘧瘧

寒熱

肌熱怯寒寒熱身體消瘦

積

當臍有積

諸痛

四肢痛骨節煩疼牙痛腹痛膚泠

痰

嘈雜惡心寒痰停聚口唇生瘡牙齒宣露

命門圖病證

冷

下元冷小腹下冷衝心背惡寒

熱

自汗發熱小水熱痛腳熱紅腫足下熱小水赤五心煩熱

气

癖气气上嘔逆

虛

羸弱少力脫精面色痿黃陰虛發熱精神短少昏花耳鳴寐汗多驚下虛頭面如火唇口漧燥痿軟勞瘵

火

足下有火衝入小腹昏冒

水气

腰腳浮腫身體沈重臍內聲吼大小便不利臍下動悸下黑糞小水遺瀝小水不通

多吐痰

臀尻足腿瘡腫

心部證治之圖

﹝心經﹞手太陽手少陰﹝引經藥﹞本獨活﹝臟腑平脈﹞手小腸脈洪大而緊手心經脈浮大而散

﹝虛﹞補藥。當歸熟地黃紫石英﹝實﹞瀉藥。山梔子赤茯苓

﹝冷﹞溫藥。桂心細辛﹝熱﹞涼藥。黃連生地黃手太陽﹝浮﹞下指卽見﹝遲﹞一息一至二至三至﹝虛﹞無力﹝冷﹞○盜汗汗出過多﹝大建中湯﹞四﹝小建中湯﹞二十四○肩背無力不能久坐﹝十全大補湯﹞二十七○气短气促上焦虛﹝十全大補湯﹞二十七○七情內傷冷气痛痰塞咽﹝四逆湯﹞七﹝四七湯﹞四十二﹝熱﹞○寢時頭汗五心煩熱﹝十全大補湯﹞二十七○虛煩口漧﹝十全大補湯﹞二十七﹝實﹞有力﹝冷﹞○風气拘攣手足頑麻不仁﹝烏藥順气散﹞九十三﹝八味順气散﹞九十七○心下胃口痛滿悶﹝艸豆蔻丸﹞一百三十八﹝熱﹞○頭痛風熱耳聾﹝徹淸煎﹞八十六○肩背項骨疼﹝通气防風湯﹞六十四手太陽﹝浮﹞下指卽見﹝數﹞一息六至以上﹝虛﹞無力﹝冷﹞○皮膚灼熱不耐風寒﹝補中益气湯﹞六十一﹝熱﹞○風眩頭暈﹝川芎散﹞一百十四○手足戰掉語言謇澀神昏气亂﹝羌活愈風湯﹞二十九○血鮏气吐血咳血咯血﹝易老門冬飲﹞七十九﹝實﹞有力﹝冷﹞○疥癬瘡腫丹瘭癮疹﹝復元通气散﹞一百十一○瘧病﹝小柴胡湯﹞十四○半身不遂口眼斜﹝省風湯﹞三十九﹝熱﹞○弩肉侵睛赤眼爛弦﹝散熱飲子﹞八十一○口舌生瘡﹝導赤散﹞八十八○瘧疾發渴﹝小柴胡東加天花粉﹞十五○口漧舌苦悶亂煎厥﹝導赤散﹞八十八○胸中熱悶兀兀欲吐﹝涼膈散﹞一百九

﹝心﹞小腸附﹝中﹞微按而見﹝平﹞四至五至手少陰﹝沈﹞重按始見﹝遲﹞一息一至二至三至﹝虛﹞無力﹝冷﹞○多言則咳气短神昏﹝十全大補湯﹞二十七○健忘神不寧﹝歸脾湯﹞四十六○不能勞役手足酸軟動作多汗肌熱﹝十全大補湯﹞二十七﹝熱﹞○翳膜遮睛視物昏花﹝蟬花無比散﹞九十九﹝實﹞有力﹝冷﹞○伏梁積﹝助气丸﹞百二十六○胸中如刀刺痛﹝七气湯﹞三十五﹝四七湯﹞四十二○胸背脹痛不能轉側﹝七气湯﹞三十五○气逆嘔噦飲食不下﹝蘇子降气湯﹞三十○心下痞滿﹝半夏瀉心湯﹞一十三﹝熱﹞○垂肩風肩痺疼﹝通气防風湯﹞六十四○咽漧津液少﹝八物湯﹞五十五手少陰﹝沈﹞重按始見﹝數﹞一息六至以上﹝虛﹞無力﹝冷﹞○手足戰筋惕肉似風﹝十全大補湯﹞二十七﹝熱﹞○心懸如大饑之狀﹝平補鎭心丹﹞百五十七○嗽血面赤﹝易老門冬飲﹞七十九○衄血﹝犀角地黃湯﹞二十二﹝實﹞有力﹝冷﹞○客寒幹胞絡痛而嘔﹝七气湯﹞三十五﹝熱﹞○頭面如火燎視物昏﹝涼膈散﹞百九○五癇﹝朱砂滚痰丸﹞一百二十五○內熱引飲﹝涼膈散﹞一百九○鬱冒悶亂﹝金花丸﹞一百四十五

﹝婦人﹞諸病屬心準男子治﹝經事﹞又見肝﹝血崩﹞見肝腎

﹝小兒﹞諸病屬心準大人治﹝驚熱﹞又見肝

肝部證治之圖

﹝肝經﹞足少陽足厥陰﹝引經藥﹞柴胡柴胡﹝臟腑平脈﹞膽脈弦大而浮肝脈弦而長

﹝虛﹞補藥當歸阿膠酸棗仁苦參﹝實﹞瀉藥。桃仁柴胡靑皮

﹝冷﹞溫藥。吳茱萸山茱萸﹝熱﹞涼藥。龍膽艸足少陽﹝浮﹞下指卽見﹝遲﹞一息一至二至三至﹝虛﹞無力﹝冷﹞○脇痛應心痛﹝木香順气湯﹞六十○腹脇虛脹﹝當歸四逆東加吳茱萸﹞六○目迎風冷淚﹝明目細辛湯﹞七十三﹝熱﹞○赤眼爛弦卷毛倒睫﹝神效黃湯﹞七十五﹝實﹞有力﹝冷﹞○風寒稽畱痰气壅塞﹝靑州白丸子﹞百三十一○脇下痛﹝艸豆蔻丸﹞百三十八﹝丁香楝實丸﹞百三十九○牙關不利四肢拘急﹝小續命湯﹞九○半身不遂﹝小續命湯﹞九○脇下癖起自小腸﹝肥气丸﹞百四十九﹝助气丸﹞百二十六﹝熱﹞○筋痿骨痛五心熱﹝十全大補湯﹞二十七足少陽﹝浮﹞下指卽見﹝數﹞一息六至以上﹝虛﹞無力﹝冷﹞○筋弛無力眩暈﹝十全大補湯﹞二十七﹝熱﹞○筋軟不能行履﹝淸燥湯﹞七十一○目睛不和頭重暈﹝地黃丸﹞百十八○左癱右瘓﹝補陰丸﹞百五十一﹝羌活愈風湯﹞二十九﹝四白丹﹞百六十四﹝二丹丸﹞一百五十六﹝實﹞有力﹝冷﹞○通身骨節疼痛﹝羌活勝濕湯﹞六十九○心下滿痛或寒或熱﹝小柴胡東加靑皮枳實山梔﹞十六﹝熱﹞○目暴發赤腫﹝洗肝散﹞九十○脇下有死血痛﹝犀角地黃湯﹞二十二○中風眩暈語言謇澀牙關緊急便溺阻礙﹝防風通聖散﹞百五

﹝肝﹞膽附﹝中﹞微按而見﹝平﹞四至五至足厥陰﹝沈﹞重按始見﹝遲﹞一息一至二至三至﹝虛﹞無力﹝冷﹞○脹逆拘急面黑筋露﹝當歸四逆湯﹞五○腎不足精自出夜夢鬼交﹝八味丸﹞百十九○筋脈弱不能勞視物不明陰痿陰囊濕癢﹝八味丸﹞百十九○身體痛如被打﹝眞武湯﹞二十一○小腹結硬冷气沖上﹝當歸四逆東加吳茱萸﹞六﹝熱﹞○身體重痛﹝羌活勝濕湯﹞六十九﹝實﹞有力﹝冷﹞○小腹脹滿﹝吳茱萸內消丸﹞百二十七○疝气﹝蟠蔥散﹞九十四﹝鹽煎散﹞九十一﹝熱﹞○身體左邊頭面熱死血停滯﹝桃仁承气湯﹞二十三﹝左金丸﹞百四十七﹝瀉靑丸﹞百五十三○痞積發熱痛吐酸醋﹝左金丸﹞百四十七足厥陰﹝沈﹞重按始見﹝數﹞一息六至以上﹝虛﹞無力﹝冷﹞○伏陰在內常欲閉目﹝四物東加桂﹞五十一﹝熱﹞○四肢不收不能起於牀手足漸麻﹝八物湯﹞五十五○﹝大秦艽湯﹞四十○瘧疾發作吐逆煩渴﹝小柴胡湯﹞十四﹝實﹞有力﹝冷﹞○脇下走痛手不得近﹝小柴胡東加枳殼﹞十七○懸飲支飲腹中漉漉有聲逆气﹝二陳東加黃連﹞四十五﹝熱﹞○左邊瘀血發熱日間靜晚下甚﹝防風通聖散﹞百五○客風面熱頭大腮腫﹝防風通聖散﹞百五○熱气上攻頭目赤腫痛苦﹝洗肝散﹞九十﹝消毒散﹞一百

﹝婦人﹞諸病屬肝準男子治﹝經事﹞又見心腎命門﹝帶下﹞又見腎命﹝血崩﹞又見心腎命﹝

瘕﹞又見腎命

﹝小兒﹞諸病屬肝準大人治﹝驚風熱﹞又見心

腎部證治之圖

﹝腎經﹞足太陽足少陰﹝引經藥﹞本羌活獨活肉桂﹝臟腑平脈﹞膀胱脈洪滑而長腎脈沈而軟滑

﹝虛﹞補藥。熟地黃葫蘆芭五味子山茱萸﹝實﹞瀉藥。豬苓澤瀉

﹝冷﹞溫藥。附子吳茱萸肉桂益智﹝熱﹞涼藥。知母黃柏地骨皮足太陽﹝浮﹞下指卽見﹝遲﹞一息一至二至三至﹝虛﹞無力﹝冷﹞○下虛陽事不舉﹝還少丹﹞百五十八○冷气沖逆吐痰不已﹝黑錫丹﹞百五十九○腰腿膝無力陰囊濕癢﹝八味丸﹞百十九﹝牛膝丸﹞百四十六○髒寒眞气不足少精﹝還少丹﹞百五十八○夜夢鬼交遺精淋瀝白濁怯勞﹝巴戟丸﹞百二十﹝熱﹞○勞則小水赤少澀滯﹝地黃丸﹞百十八﹝八味丸﹞百十九○小便色如米泔精自出如脂膏﹝小菟絲子丸﹞百三十﹝八味丸﹞百十九﹝實﹞有力﹝冷﹞○腰膝痛﹝牛膝丸﹞百四十六○小腹內脹痛﹝木香蹋气丸﹞百四十﹝丁香楝實丸﹞百三十九﹝熱﹞○小便赤澀不通﹝六一散﹞九十六○便毒疳瘡﹝六一散﹞九十六﹝滋腎丸﹞百五十二足太陽﹝浮﹞下指卽見﹝數﹞一息六至以上﹝虛﹞無力﹝冷﹞○眼赤暗少精神﹝補益腎肝丸﹞百十七﹝熱﹞○得熱則夢遺精自出﹝三才封髓丹﹞百六十三○背膊酸疼足麻痺﹝大羌活湯﹞七十二○咯血困乏無力﹝四物湯﹞五十﹝四物東加炒蒲黃﹞五十四﹝地芝丸﹞百四十八﹝實﹞有力﹝冷﹞○上焦虛耳作膿﹝補益腎肝丸﹞百十七﹝熱﹞○淋癃閉﹝六一散﹞九十六﹝導赤散﹞八十八○陰卵腫大小色變﹝滋腎丸﹞百五十二○小水數而赤甚則尿血膀胱蓄熱溺則莖中痛﹝四物東加木通﹞五十二

﹝腎﹞膀胱附﹝中﹞微按而見﹝平﹞四至五至足少陰﹝沈﹞重按始見﹝遲﹞一息一至二至三至﹝虛﹞無力﹝冷﹞○腳弱脛酸﹝無比山藥丸﹞百十六○腰痛﹝靑娥丸﹞百十五○精气不足及不固﹝離珠丹﹞百六十一﹝金鎖鎭元丹﹞百六十○小腹虛寒作痛﹝沈香鹿茸丸﹞百二十八○腎泄﹝無比山藥丸﹞百十六﹝熱﹞○耳重偏正頭疼﹝補益腎肝丸﹞百十七○白濁﹝巴戟丸﹞百二十﹝實﹞有力﹝冷﹞○偏墜寒疝﹝天眞丹﹞百六十二○陰疝气

瘕﹝蟠蔥散﹞九十四﹝鹽煎散﹞九十一○石腎﹝丁香楝實丸﹞百三十九﹝川苦楝散﹞百十二○小腸气﹝川苦楝散﹞百十二﹝熱﹞○足下時熱如火表則惡寒﹝黃連黃柏知母丸﹞百五十五足少陰﹝沈﹞重接始見﹝數﹞一息六至以上﹝虛﹞無力﹝冷﹞○耳作蟬鳴須髮脫落﹝八味丸﹞一百十九﹝熱﹞○手酸腳軟盜汗﹝地黃丸﹞百十八○精滑不耐久﹝三才封髓丹﹞百六十三﹝實﹞有力﹝冷﹞○奔豚气﹝奔豚丸﹞百五十四○小腹滿痛應心背﹝川苦楝散﹞百十二﹝熱﹞○小腹滿上支兩脇痛﹝四物東加靑皮﹞五十三○小水頻而少或赤澀﹝導赤散﹞八十八○小腹堅硬關格不通﹝茯苓琥珀湯﹞七十六

﹝婦人﹞諸病屬腎準男子治﹝經事﹞又見心肝命﹝帶下﹞又見腎﹝血崩﹞又見心肝命

﹝小兒﹞諸病屬腎準大人治﹝疳﹞又見命

肺部證治之圖

﹝肺經﹞手陽明手太陰﹝引經藥﹞葛根白芷升麻蔥白﹝腑臟平脈﹞大腸脈浮短而滑肺脈浮澀而短

﹝虛﹞補藥。阿膠天門冬麥門冬人參五味子﹝實﹞瀉藥。桑白皮杏仁

﹝冷﹞溫藥。白豆蔻藿香﹝熱﹞涼藥。黃芩石膏手陽明﹝浮﹞下指卽見﹝遲﹞一息一至二至三至﹝虛﹞無力﹝冷﹞○腠理疏自汗﹝十全大補湯﹞二十七﹝黃建中湯﹞三﹝桂枝湯﹞一○水气气短不足以息﹝四君子湯﹞四十七﹝熱﹞○虛熱或寒熱反作﹝十全大補湯﹞二十七﹝實﹞有力﹝冷﹞○背膊勞彊垂肩風﹝羌活勝濕湯﹞六十九○胸中壅滯﹝溫中湯﹞五十六○寒痰作嗽﹝參蘇飲﹞八十五﹝二陳湯﹞四十四﹝理中丸加半夏﹞百二十三﹝熱﹞○胸中痰火嘈雜吐水﹝二陳東加黃連﹞四十五﹝小半夏湯﹞二十六手陽明﹝浮﹞下指卽見﹝數﹞一息六至以上﹝虛﹞無力﹝冷﹞○皮膚瘡癢得湯則快﹝敗毒散﹞八十九﹝熱﹞○虛喘气促﹝易老門冬飲子﹞七十九○皮膚不仁丹毒癮疹﹝大羌活湯﹞七十二○傷暑發熱嘔吐悶亂﹝淸暑益气湯﹞六十七○咳嗽多痰吐﹝參術調中湯﹞七十四○咽喉幹﹝麥門冬飲子﹞八十﹝實﹞有力﹝冷﹞○嘔逆﹝小柴胡東加竹茹﹞十九○丹毒疥癬痛癢﹝敗毒散﹞八十九﹝治風煎﹞八十七﹝熱﹞○喉腫痛﹝甘桔湯﹞三十四○胸中出血煩躁﹝犀角地黃湯﹞二十二

﹝肺﹞大腸附﹝中﹞微按而見﹝平﹞四至五至手太陰﹝沈﹞重按始見﹝遲﹞一息一至二至三至﹝虛﹞無力﹝冷﹞○皮毛聚而落瘦弱﹝十作大補湯﹞二十七○少气肺痿﹝四君子東加五味子﹞四十八○膚冷怯寒﹝桂枝東加人參﹞二﹝熱﹞○四肢困熱﹝十全大補湯﹞二十七○津液不到咽﹝四君子東加五味子桔梗﹞四十九﹝實﹞有力﹝冷﹞○右脇有積﹝助气丸﹞百二十六○上焦寒濁气在上脹﹝木香順气湯﹞六十○大寒犯腦牙齒痛﹝白芷散﹞百七﹝熱﹞○皮膚不仁頑麻﹝疏風湯﹞六十三手太陰﹝沈﹞重按始見﹝數﹞一息六至以上﹝虛﹞無力﹝冷﹞○嘔逆吞酸﹝小柴胡東加吳茱萸﹞二十﹝熱﹞○骨蒸勞瘦咳嗽潮熱面赤﹝黃鱉甲散﹞百四○嗽濃血痰中帶紅絲如綫成痿﹝補肺散﹞九十八﹝麥門冬飲子﹞八十○皮膚漧燥日漸黑瘦﹝麥門冬飲子﹞八十﹝實﹞有力﹝冷﹞○內熱外寒﹝大羌活湯﹞七十二﹝熱﹞○喘嗽﹝瀉白散﹞百二○熱喘﹝金花丸﹞百四十五○胸中熱壅喘息粗大﹝涼膈散﹞百九

﹝婦人﹞諸病屬肺準男子治

﹝小兒﹞諸病屬肺準大人治

脾部證治之圖

﹝脾經﹞足陽明足太陰﹝引經藥﹞葛根升麻升麻芍藥﹝腑臟平脈﹞胃脈浮長而滑脾脈緩而大

﹝虛﹞補藥。人參黃白朮﹝實﹞瀉藥。大黃芒硝赤芍藥

﹝冷﹞溫藥。漧薑吳茱萸益智仁﹝熱﹞涼藥。石膏芒硝足陽明﹝浮﹞下指卽見﹝遲﹞一息一至二至三至﹝虛﹞無力﹝冷﹞○口失滋味不美寒熱﹝理中湯﹞八○腹中不實常瀉水谷﹝理中丸﹞百二十二○冷瀉腹疼﹝附子理中丸﹞百二十九○病久不能食臟腑不調中气不運﹝理中丸﹞百二十二○食飲不下下卽吐逆﹝橘皮湯﹞五十七﹝黑錫丹﹞百五十九○腹冷腹皮底下痛﹝理中湯﹞八﹝熱﹞○四肢骨節煩疼勞役所傷﹝補中益气湯﹞六十一○邪熱不殺谷上飲下便﹝補中益气湯﹞六十一﹝實﹞有力﹝冷﹞○四肢痺痛麻木不仁﹝蠲痺湯﹞三十六○咳逆噦﹝橘皮漧薑湯﹞三十七﹝丁香散﹞百十三﹝熱﹞○宿食不消胃口疼﹝艸豆蔻丸﹞百三十八足陽明﹝浮﹞下指卽見﹝遲﹞一息一至二至三至﹝虛﹞無力﹝冷﹞○肌熱如火心下怯寒﹝十全大補湯﹞二十七○傷冷食成霍亂﹝四君子湯﹞四十七﹝熱﹞○禁口痢﹝香連丸﹞百三十四○傷暑身體煩熱﹝淸暑益气湯﹞六十七○傷暑吐瀉喘渴煩躁﹝淸暑益气湯﹞六十七﹝胃苓湯﹞六十八﹝香薷飲﹞八十三○胃口痛眩運吐水﹝艸豆蔻丸﹞百三十八﹝實﹞有力﹝冷﹞○浮腫腫滿如鼓﹝七气濃朴湯﹞三十八﹝熱﹞○痰作四肢痛﹝控涎丸﹞百三十六○三焦塡塞气不升降﹝中滿分消丸﹞百四十一○風毒牙疼牙齦腫﹝獨活散﹞百六○晝則明了夜則發熱﹝小柴胡東加生地黃﹞十八﹝麥門冬飲子﹞八十○唇漧燥生瘡﹝人參石膏湯﹞四十三﹝白虎湯﹞十

﹝脾﹞胃附﹝中﹞微按而見﹝平﹞四至五至足太陰﹝沈﹞重按始見﹝遲﹞一息一至二至三至﹝虛﹞無力﹝冷﹞○手足酸軟行走欹斜﹝四君子湯﹞四十七﹝黃湯﹞五十八○脾泄﹝理中湯﹞八○腹疼膚冷足脛腫﹝溫中湯﹞五十六○寒痰停滯陰陽阻隔﹝理中湯﹞八﹝熱﹞○飲食所傷勞役過甚腹脇脹滿短气﹝升麻順气東加黃柏﹞六十六○牙齒宣露動搖勞役尢甚﹝十全大補湯﹞二十七﹝四君子湯﹞四十七﹝補中益气湯﹞六十一○虛熱發不思飲食﹝益黃散﹞百三﹝實﹞有力﹝冷﹞○反胃食入卽吐﹝五膈寬中散﹞九十二﹝桔梗湯﹞三十三﹝木香散﹞百一十○水腫皮黃身重﹝五淋散﹞九十五﹝煮棗方﹞百六十五○傷食心腹疼脹﹝溫中湯﹞五十六﹝檳榔丸﹞百四十二○痰飲嘈雜惡心﹝茯苓湯﹞四十一足太陰﹝沈﹞重接始見﹝數﹞一息六至以上﹝虛﹞無力﹝冷﹞○水瀉注水﹝胃苓湯﹞六十八○冷食內傷﹝益胃散﹞百一﹝熱﹞○气喘煩熱欲吐﹝朱砂安神丸﹞百二十四○日髙後身發潮熱懶動作好眠睡﹝升陽散火湯﹞七十○食後思睡精神短少﹝補中益气湯﹞六十一○熱來如坐甑中熱去惡寒不已身體消瘦﹝黃湯﹞五十八﹝實﹞有力﹝冷﹞○骨節疼痛飲食無味﹝羌活勝濕湯﹞六十九﹝熱﹞○裏急後重下痢膿血﹝芍藥湯﹞七十七﹝香連丸﹞百三十四○宿食不消當臍有積﹝痞气丸﹞百五十○黃膽小便澀﹝茵陳蒿湯﹞十一○消中﹝三黃丸﹞百三十七﹝金花丸﹞百四十五○大便不通熱壅﹝大承气湯﹞十二﹝大柴胡湯﹞十五

﹝婦人﹞諸病屬脾準男子治

﹝小兒﹞諸病屬脾準大人治

命門部證治之圖

﹝命門經﹞手少陽手厥陰﹝引經藥﹞柴胡柴胡﹝腑臟平脈﹞三焦脈洪散而急包絡脈

﹝虛﹞補藥。熟地黃白朮沈香肉蓯蓉﹝實﹞瀉藥。地骨皮靑皮

﹝冷﹞溫藥。附子肉桂﹝熱﹞涼藥。地骨皮牡丹皮手少陽﹝浮﹞下指卽見﹝遲﹞一息一至二至三至﹝虛﹞無力﹝冷﹞○羸弱少力面色黧黑﹝十四味建中湯﹞三十一○眞气不足脫精﹝巴戟丸﹞百二十○下焦冷腳膝酸軟﹝八味丸﹞百十九○小腹下冷气沖心﹝四逆湯﹞七﹝熱﹞○小便頻而少遺瀝﹝十全大補東加益智仁﹞二十八○夜夢鬼交自汗發熱﹝巴戟丸﹞百二十﹝實﹞有力﹝冷﹞○小腹气上嘔逆惡心﹝蟠蔥散﹞九十四﹝茱萸內消丸﹞百二十七﹝熱﹞○腰腳重發浮腫﹝五苓散﹞一百八手少陽﹝浮﹞下指卽見﹝數﹞一息六至以上﹝虛﹞無力﹝冷﹞○上下不交元陽不固驚悸健忘﹝八物定志丸﹞百二十一﹝熱﹞○足下發熱入腹衝上頭面頸多汗﹝滋腎丸﹞百五十二○癖气由小腹貫脇下或聚或散走移﹝黃連黃柏知母丸﹞百五十五○陰虛發熱五臟齊損﹝三才封髓丹﹞百六十三﹝地芝丸﹞百四十八出血過多面色痿黃﹝升陽去熱和血湯﹞五十九﹝實﹞有力﹝冷﹞○目中澑火視物昏花耳鳴寢汗憎風行步不正臥而多驚﹝驚益腎肝丸﹞百十七○下血便紅﹝四物湯﹞五十﹝熱﹞○小水熱疼如沃湯﹝五淋散﹞九十五○香港腳發熱紅腫﹝淸燥湯﹞七十一﹝當歸拈痛湯﹞六十二

﹝命門﹞三焦附﹝中﹞微按而見﹝平﹞四至五至手厥陰﹝沈﹞重按始見﹝遲﹞一息一至二至三至﹝虛﹞無力﹝冷﹞○腰背肩痺痛頭疼不能任勞﹝十全大補湯﹞二十七○精神短少﹝無比山藥丸﹞百十六○多吐痰唾﹝無比山藥丸﹞百十六○時𨿽盛暑背尢惡寒﹝四逆湯﹞七﹝熱﹞○小水赤五心煩熱﹝十全大補湯﹞二十七﹝實﹞有力﹝冷﹞○身體沈重疼痛﹝眞武湯﹞二十一○臍下動悸內有水者﹝麝香大戟丸﹞百三十二﹝熱﹞○臍下聲吼大小便澀閉不利﹝麝香大戟丸﹞百三十二手厥陰﹝沈﹞重按始見﹝數﹞一息六至以上﹝虛﹞無力﹝冷﹞○气血不足顏色不意或唇口漧燥﹝雙和湯﹞三十二○咳嗽气少嗜臥漸成勞瘵﹝地黃丸﹞百十八﹝熱﹞○房勞損衝任腎三脈足下有火衝入小腹昏冒﹝金花丸﹞百四十五﹝補陰丸﹞百五十一○痿軟足不任腳脛腫﹝淸燥湯﹞七十一○莖中作痛小水不通﹝滋腎丸﹞百五十二○臀尻足腿瘡腫﹝當歸拈痛湯﹞六十二﹝實﹞有力﹝冷﹞下虛憎寒每遇飲食後頭面皆如水﹝金花丸﹞百四十五﹝熱﹞○下焦蓄血時下黑糞﹝桃仁承气湯﹞二十三

﹝婦人﹞諸病屬命準男子治﹝經事﹞又見心腎肝﹝血崩﹞又見心腎肝

﹝小兒﹞諸病屬命準大人治﹝疳﹞又見腎

治病合用藥方

湯類﹝飲煎附﹞

桂枝湯﹝一﹞

桂枝﹝二錢五分﹞芍藥生薑﹝各一錢五分﹞甘艸﹝炙一錢﹞

上細切。用水一盞半。大棗二枚。煎至一盞。去渣溫服。﹝雲用水一盞。卽今之茶盞也。約計半斤許。凡用水。仿此爲準。﹞

桂枝東加人參﹝二﹞

本方加人參﹝一錢﹞

黃建中湯﹝三﹞

黃﹝蜜炒一錢﹞桂枝﹝二錢五分﹞甘艸﹝炙一錢﹞白芍藥﹝一錢五分又云三錢﹞

生薑﹝五片﹞大棗﹝一枚﹞

上細切。用水二盞。煎至八分。去渣。入餳糖一匙。再煎服。或嘔者。中滿者。勿用餳糖。

以甘故也。

大建中湯﹝四﹞

桂心﹝去皮一錢﹞芍藥黃

﹝蜜炒﹞半夏﹝湯泡各七分﹞人參當歸﹝酒洗﹞

甘艸﹝炙各二分﹞附子﹝面裹炮一分五釐﹞生薑﹝一錢六分﹞大棗﹝二枚﹞

上細切。用水一盞半。煎至一盞。去渣溫服。

當歸四逆湯﹝五﹞

當歸﹝酒洗﹞桂﹝去皮各一錢﹞芍藥﹝酒炒﹞細辛通艸﹝去皮﹞甘艸﹝各六分五釐﹞

棗﹝二枚﹞

上細切。用水一盞半。煎至七分。去渣溫服。如其病有久寒者。加吳茱萸生薑主之。

當歸四逆東加吳茱萸﹝六﹞

當歸﹝酒洗﹞桂﹝去皮﹞芍藥﹝酒炒﹞細辛﹝各一錢﹞通艸﹝去皮﹞甘艸﹝炙各六分﹞

吳茱萸﹝湯泡五个﹞棗﹝二枚﹞生薑﹝二錢﹞

上細切。用水一盞半。煎至八分。去渣溫服。

四逆湯﹝七﹞

附子﹝泡七分五釐﹞漧薑﹝炒﹞甘艸﹝炙各一錢五分﹞

上細切。用水一盞半。煎至七分。去渣服。未瘥。若急。更作一劑。

理中湯﹝八﹞

人參白朮漧薑﹝炒﹞甘艸﹝炙各一錢五分﹞

上細切。用水一盞半。煎至七分。去渣溫服。

小續命湯﹝九﹞

麻黃﹝去節﹞人參﹝去蘆﹞黃芩﹝酒炒﹞白芍藥﹝酒灼﹞甘艸﹝炙﹞川芎杏仁﹝去皮尖另研﹞

桂枝生薑防己﹝去皮各五分﹞防風﹝去蘆六分﹞附子﹝童便煮去皮臍二分五釐﹞

上細切。用水一盞半。煎至一盞。去渣稍熱服。

白虎湯﹝十﹞

石膏﹝二錢八分﹞知母﹝六分﹞粳米﹝九錢﹞甘艸﹝一錢二分﹞

上細切。用水二盞。煎至八分熱服。﹝口燥煩渴。脈虛者。加人參一錢﹞

茵陳蒿湯﹝十一﹞

茵陳﹝七錢五分﹞梔子﹝三枚﹞大黃﹝一錢五分﹞

上細切。用水二盞。先煎茵陳減半。再入後二味。煎至八分。去渣溫服。

大承气湯﹝十二﹞

濃朴﹝薑汁炒二錢﹞芒硝大黃枳實﹝麥麩炒各一錢﹞

上細切。用水二盞。先煎濃朴枳實。至一盞。再入大黃。取煎六分。去渣。再入芒硝。再煎一二沸溫服。以利爲度。未利再投一服。

半夏瀉心湯﹝十三﹞

半夏﹝湯泡一錢五分﹞黃連﹝二錢五分﹞黃芩人參甘艸﹝各七分﹞漧薑﹝一錢﹞

棗﹝一枚﹞

上細切。用水二盞半。煎至八分。去渣溫服。

小柴胡湯﹝十四﹞

柴胡﹝二錢﹞黃芩人參半夏﹝湯泡七次各七分五釐﹞甘艸﹝六分﹞棗﹝一枚﹞

姜﹝五分﹞

上細切。用水一盞半。煎至一盞。去渣溫服。

小柴胡東加天花粉﹝十五﹞

本方加天花粉﹝七分五釐﹞

小柴胡東加靑皮枳實山梔﹝十六﹞

本方加靑皮﹝去穰﹞枳實﹝麥麩炒﹞山梔﹝炒各五分﹞

小柴胡東加枳殼﹝十七﹞

本方加枳殼﹝麥麩炒五分﹞

小柴胡東加生地黃﹝十八﹞

本方加生地黃﹝酒洗七分﹞

小柴胡東加竹茹﹝十九﹞

本方加竹茹﹝三分﹞

小柴胡東加吳茱萸﹝二十﹞

本方加吳茱萸﹝湯泡七次五分﹞

眞武湯﹝二十一﹞

芍藥﹝二錢﹞附子﹝炮去皮一錢﹞生薑﹝七分五釐﹞白朮茯苓﹝去皮各五分﹞

上細切。用水二盞。煎至八分。去渣溫服。

犀角地黃湯﹝二十二﹞

犀角屑﹝一錢二分如無以升麻代之﹞芍藥﹝酒炒九分﹞生地黃﹝酒洗二錢四分﹞牡丹皮﹝一錢三分﹞

上細切。用水一盞半。煎至七分。去渣溫服。

桃仁承气湯﹝二十三﹞

桃仁﹝去皮尖研一錢﹞大黃﹝二錢﹞甘艸﹝炙﹞芒硝桂心﹝各六分﹞

上細切。用水一盞半。煎至一盞。去渣納芒硝。再煎一二沸。溫服。血盡爲度。未盡再服。

小建中湯﹝二十四﹞

桂枝﹝一錢﹞甘艸﹝炙一錢﹞白芍藥﹝酒炒三錢﹞大棗﹝一枚﹞生薑﹝一錢﹞

上細切。用水一盞半。煎至一盞。去渣入餳糖一匙。再煎化服。

大柴胡湯﹝二十五﹞

柴胡﹝去蘆二錢﹞黃芩芍藥半夏﹝湯泡七次各七分五釐﹞枳實﹝麥麩炒﹞大黃﹝各三分﹞生薑﹝一錢﹞大棗﹝一枚﹞

上細切。用水一盞半。煎至一盞。去渣溫服。以利爲度。未利再投一服。

小半夏湯﹝二十六﹞

半夏﹝湯泡一錢﹞赤茯苓﹝去皮一錢六分﹞

上細切。用水二盞。煎至一盞。去渣入薑汁一匙。再煎一﹑二沸溫服。

十全大補湯﹝二十七﹞

人參﹝去蘆﹞白朮白茯苓﹝去皮﹞甘艸﹝炙﹞當歸﹝酒洗﹞川芎熟地黃白芍藥黃

﹝蜜炙﹞肉桂﹝去皮各五分﹞生薑﹝一錢﹞大棗﹝一枚﹞

上細切。用水一盞半。煎至一盞。去渣溫服。

十全大補東加益智仁﹝二十八﹞

本方加益智仁﹝去殼五分﹞

羌活愈風湯﹝二十九﹞

羌活甘艸﹝炙﹞防風﹝去蘆﹞蔓荊子川芎麻黃﹝去節﹞熟地黃﹝酒洗﹞細辛枳殼﹝去穰麥麩炒﹞人參﹝去蘆﹞甘菊薄荷枸杞子當歸﹝酒洗﹞知母地骨皮黃獨活白芷杜仲﹝薑汁炒去絲﹞秦艽﹝去蘆﹞柴胡﹝去蘆﹞半夏﹝湯泡﹞

全胡﹝去蘆﹞濃朴﹝薑汁炒﹞防己﹝去皮各二分半﹞白茯苓﹝去皮﹞黃芩芍藥﹝各三分五釐﹞石膏蒼朮﹝米泔水浸﹞生地黃桂﹝去皮各一分五釐﹞

上細切爲粗末。用水一盞半。煎至一盞。去渣溫服。如欲汗。加制麻黃三分。如欲利。加大黃三分。如天陰雨。加生薑一錢。

蘇子降气湯﹝三十﹞

當歸﹝酒洗﹞甘艸﹝炙﹞前胡﹝去蘆﹞濃朴﹝薑汁炒﹞

肉桂﹝去皮﹞陳皮﹝去白各五分﹞紫蘇子﹝搗碎﹞半夏曲﹝各一錢二分五釐﹞

生薑﹝一錢﹞大棗﹝一枚﹞

上細切。用水一盞半。煎至一盞。去渣。不拘時服。

十四味建中湯﹝三十一﹞

當歸﹝酒洗﹞白芍藥﹝酒炒﹞白朮麥門冬﹝去心﹞黃

﹝蜜炙﹞甘艸﹝炙﹞

肉蓯蓉﹝酒浸去甲﹞人參川芎肉桂﹝去皮﹞附子﹝炮﹞半夏﹝湯洗﹞熟地黃﹝酒洗﹞

白茯苓﹝各三分﹞生薑﹝一錢﹞大棗﹝一枚﹞

上細切。用水一盞半。煎至一盞。去渣空心溫服。

雙和湯﹝三十二﹞

白芍藥﹝酒炒﹞當歸﹝酒洗﹞熟地黃﹝酒洗﹞黃

﹝蜜炙各七分﹞川芎肉桂﹝去皮﹞

甘艸﹝各五分﹞大棗﹝一枚﹞生薑﹝一錢﹞

上細切。用水一盞半。煎至一盞。去渣空心溫服。

桔梗湯﹝三十三﹞

桔梗白朮﹝各八分﹞半夏曲﹝一錢一分﹞陳皮﹝去白﹞白茯苓﹝去皮﹞枳實﹝麥麩炒﹞

濃朴﹝薑汁炒各五分﹞

上細切。用水一盞半。煎至一盞。去渣調木香散二錢。隔夜空腹溫服。吐漸止。气漸下。去木香散加芍藥一錢二分。蜜炙黃八分。如大便燥結不盡下。以大承气湯去芒硝微下之。再服前藥補之。

甘桔湯﹝三十四﹞

甘艸﹝炙﹞桔梗﹝米泔水浸各二錢五分﹞

上細切。用水一盞半。煎至六分。去渣溫服。

七气湯﹝三十五﹞

半夏﹝湯泡一錢五分﹞濃朴﹝薑汁炒﹞桂心﹝各九分﹞茯苓﹝去皮﹞紫蘇橘紅﹝去白各六分﹞人參﹝三分﹞白芍藥﹝七分﹞生薑﹝一錢﹞大棗﹝一枚﹞

上細切。用水一盞半。煎至一盞。去渣溫服。

蠲痺湯﹝三十六﹞

當歸﹝酒洗﹞芍藥﹝酒炒赤者﹞黃

﹝蜜炙﹞姜黃防風羌活﹝各九分﹞

甘艸﹝三分炙﹞生薑﹝一錢﹞大棗﹝一枚﹞

上細切。用水一盞半。煎至一盞。去渣溫服。

橘皮漧薑湯﹝三十七﹞

橘皮﹝去白﹞通艸漧薑﹝炒﹞桂心甘艸﹝炙各九分﹞人參﹝四分﹞

上細切。用水一盞半。煎至一盞。去渣溫服。

七气濃朴湯﹝三十八﹞

濃朴﹝姜制二錢﹞甘艸﹝炙﹞大黃﹝炒各一錢﹞枳實﹝麥麩炒一錢六分﹞桂心﹝五分﹞

生薑﹝一錢﹞棗﹝二枚﹞

上細切。用水一盞半。煎至一盞。去渣溫服。如嘔者。加半夏三分。

省風湯﹝三十九﹞

防風﹝去蘆﹞南星﹝生各一錢四分﹞半夏﹝生用﹞黃芩甘艸﹝炙各七分﹞生薑﹝一錢﹞

棗﹝一枚﹞

上細切。用水一盞半。煎至一盞。去渣溫服。

大秦艽湯﹝四十﹞

秦艽﹝去蘆﹞石膏﹝各一錢﹞甘艸﹝炙﹞川芎當歸﹝酒洗﹞羌活獨活防風﹝去蘆﹞

黃芩白芍藥白芷白朮生地黃﹝酒洗﹞熟地黃﹝酒洗﹞白茯苓﹝各五分﹞細辛﹝二分五釐﹞

上細切。用水二盞。煎至一盞。去渣溫服。如天陰加生薑七八片如心下痞。每服一兩。內加枳實一錢。煎服。

茯苓湯﹝四十一﹞

茯苓﹝去皮﹞人參白朮﹝各一錢﹞枳實﹝麥麩炒六分﹞陳皮﹝去白八分﹞生薑﹝三分﹞

上細切。用水一盞半。煎至一盞。去渣溫服。

四七湯﹝四十二﹞

紫蘇葉﹝七分﹞濃朴﹝姜制一錢﹞茯苓﹝去皮二錢四分﹞半夏﹝湯泡七次一錢七分﹞

生薑﹝一錢﹞棗﹝二枚﹞

上細切。用水一盞半。煎至一盞。去渣溫服。

人參石膏湯﹝四十三﹞

人參﹝二分五釐﹞半夏﹝湯洗﹞梔子﹝炒﹞黃芩﹝各四分﹞川芎白朮茯苓﹝去皮﹞知母﹝各七分﹞甘艸﹝炙一錢四分﹞石膏﹝四錢一分﹞生薑﹝一錢﹞

上細切。用水二盞。煎至一盞。去渣溫服。

二陳湯﹝四十四﹞

陳皮﹝去白一錢三分﹞白茯苓﹝八分﹞甘艸﹝炙六分﹞半夏﹝湯泡一錢三分﹞黃芩﹝酒炒七分﹞生薑﹝一錢﹞烏梅﹝一枚﹞一方加丁香﹝二分﹞

上細切。用水一盞半。煎至六分。去渣。不拘時熱服。

二陳東加黃連﹝四十五﹞

本方加黃連﹝一錢﹞

歸脾湯﹝四十六﹞

白朮茯神﹝去皮骨﹞黃

龍眼肉酸棗仁﹝去殼炒各七分五釐﹞人參木香﹝各三分﹞

甘艸﹝炙一錢五分﹞生薑﹝一錢﹞大棗﹝一枚﹞

上細切。用水一盞半。煎至一盞。去渣不拘時溫服。

四君子湯﹝四十七﹞

人參白朮白茯苓甘艸﹝炙各一錢二分五釐﹞

上細切。用水一盞半。煎至一盞。去渣溫服。

四君子東加五味子﹝四十八﹞

本方加五味子﹝五分﹞

四君子東加五味子桔梗﹝四十九﹞

本方加桔梗五味子﹝各五分﹞

四物湯﹝五十﹞

當歸﹝酒洗﹞川芎熟地黃﹝酒洗﹞白芍藥﹝酒浸炒各一錢五分﹞

上細切。用水一盞半。煎至一盞。去渣溫服。

四物東加桂﹝五十一﹞

本方加桂﹝一錢﹞

四物東加木通﹝五十二﹞

本方加木通﹝去皮五分﹞

四物東加靑皮﹝五十三﹞

本方加靑皮﹝去穰麥麩炒五分﹞

四物東加炒蒲黃﹝五十四﹞

本方加炒蒲黃﹝一錢﹞

八物湯﹝五十五﹞

當歸﹝酒洗﹞川芎熟地黃﹝酒洗﹞黃

﹝蜜炙一云人參﹞白芍藥﹝酒洗炒﹞

甘艸﹝炙﹞白茯苓﹝去皮﹞白朮﹝各六分﹞

上細切。用水一盞半。煎至一盞。去渣溫服。

溫中湯﹝五十六﹞

丁皮﹝一錢二分五釐﹞漧薑﹝炒﹞丁香白朮陳皮﹝去白各二分五釐﹞

濃朴﹝姜制一錢二分五釐﹞

上細切。用水一盞半。蔥白三寸。荊芥五穗。煎七分。去渣熱服。

橘皮湯﹝五十七﹞

橘紅﹝去白﹞濃朴﹝姜制各二錢﹞藿香﹝六分﹞白朮葛根﹝各四分﹞

生薑﹝五分﹞

上細切。用水一盞半。煎至一盞。去渣溫服。

黃湯﹝五十八﹞

人參黃

﹝蜜炙﹞白朮白茯苓﹝去皮﹞白芍藥﹝酒炒﹞生薑﹝各一錢﹞

上細切。用水一盞半。煎至一盞。去渣溫服。如吐者。加藿香。生薑陳皮去白。各五分。

升陽去熱和血湯﹝五十九﹞

生地黃﹝酒洗﹞牡丹皮生甘艸﹝各五分﹞炙甘艸黃

﹝各一錢﹞當歸身﹝酒洗﹞

蒼朮﹝米泔水浸﹞秦艽﹝去蘆﹞

熟地黃﹝酒洗﹞肉桂﹝去皮各三分﹞陳皮﹝去白二分﹞升麻﹝七分﹞

上細切。用水二盞。煎至一盞。去渣熱服。一方有白芍藥一錢。

木香順气湯﹝六十﹞

木香艸豆蔻﹝面裹炮煨﹞蒼朮﹝米泔浸各三分﹞濃朴﹝姜制四分﹞

陳皮﹝去白﹞靑皮﹝去穰麥麩炒﹞益智﹝去殼﹞白茯苓﹝去皮﹞澤瀉﹝去毛﹞

幹生薑半夏﹝湯泡﹞吳茱萸﹝湯泡七次﹞當歸﹝酒洗﹞升麻柴胡﹝去蘆各一分﹞

上細切。用水二盞。煎至一盞。去渣熱服。

補中益气湯﹝六十一﹞

黃﹝蜜炙一錢五分﹞人參甘艸﹝各一錢炙﹞當歸﹝酒洗﹞白朮升麻柴胡﹝去蘆﹞

陳皮﹝去白各五分﹞

上細切。用水一盞半。煎至一盞。去渣食遠服。

當歸拈痛湯﹝六十二﹞

羌活人參苦參升麻葛根蒼朮﹝米泔浸各五分﹞甘艸﹝炙﹞黃芩﹝酒洗﹞

茵陳蒿﹝酒洗炒各一錢二分五釐﹞防風﹝去蘆﹞當歸身﹝酒洗﹞知母﹝酒洗﹞澤瀉﹝去毛﹞

豬苓﹝各七分五釐﹞白朮﹝四分﹞

上細切。用水二盞半。煎至一盞。去渣空心溫服。以美膳厭之。臨臥再進一服。不須以膳厭。

疏風湯﹝六十三﹞

麻黃﹝去節二錢﹞益智﹝去殼﹞杏仁﹝制各六分五釐﹞甘艸﹝炙﹞升麻﹝各三錢三分﹞

上細切。用水一盞。煎至六分。去渣熱服。腳登熱水葫蘆。以大汗出。去葫蘆。冬月不可用。

通气防風湯﹝六十四﹞

羌活獨活﹝各一錢﹞本﹝去蘆﹞防風﹝去蘆﹞甘艸﹝炙各五分﹞川芎蔓荊子﹝各三分﹞

上細切。用水二盞。煎至一盞。去查。空心溫服。

調中益气湯﹝六十五﹞

黃﹝一錢﹞人參﹝有嗽者不用﹞甘艸﹝炙﹞蒼朮﹝米泔水浸各五分﹞

柴胡﹝此味爲上气不足胃气與脾气下澑乃補從陰養陽也﹞橘紅﹝如腹中气不得運轉更加一分﹞

升麻﹝各二分﹞木香﹝一分或二分﹞

上細切。用水二盞。煎至一盞。去渣空心溫服。寧心絕思。藥必神功。蓋病在四肢血脈。

空心在旦服是也。

升麻順气湯去黃柏﹝六十六﹞

黃﹝一錢﹞半夏﹝湯泡六分﹞甘艸﹝炙﹞升麻柴胡﹝去蘆各二分﹞當歸身陳皮﹝去白﹞神曲﹝炒﹞人參﹝各三分﹞艸豆蔻﹝四分﹞生薑﹝一錢﹞

上細切。用水二盞。煎至一盞。去渣食前溫服。

淸暑益气湯﹝六十七﹞

黃﹝汗少一錢﹞蒼朮﹝米泔水浸各一錢五分﹞升麻﹝一錢﹞人參白朮陳皮﹝去白﹞

神曲﹝炒﹞澤瀉﹝各五分﹞甘艸﹝炙﹞黃柏﹝酒炒﹞川歸﹝酒浸﹞靑皮﹝去穰麥麩炒﹞

麥門冬﹝去心﹞漧葛﹝各三分﹞五味子﹝九粒﹞

上細切。用水二盞。煎至一盞。去渣溫服。

胃苓湯﹝六十八﹞

蒼朮﹝米泔水浸﹞濃朴﹝姜制﹞陳皮﹝去白﹞甘艸﹝炙﹞白朮茯苓﹝去皮﹞

桂心豬苓澤瀉﹝各五分﹞

上細切。用水一盞半。煎至一盞。去渣溫服。

羌活勝濕湯﹝六十九﹞

羌活濁活﹝各一錢﹞本﹝去蘆﹞防風﹝去蘆﹞甘艸﹝炙﹞川芎﹝各五分﹞

蔓荊子﹝三分﹞

上細切。用水二盞。煎至一盞。去渣食前溫服。如身重腰痛。沈沈然。經中有寒濕也。加酒洗漢防己五分。輕者加附子五分。重者加川烏五分。

一方有以上證。用本方加制黃柏一錢制附子五分。制蒼朮二錢。

升陽散火湯﹝七十﹞

升麻葛根羌活獨活白芍藥人參﹝各六分﹞甘艸﹝炙一分﹞

柴胡﹝三分﹞防風﹝三分五釐﹞生甘艸﹝二分﹞生薑﹝三片﹞

上細切。用水一盞半。煎至一盞。去渣熱服。忌生泠等物。

淸燥湯﹝七十一﹞

黃﹝七分五釐﹞黃連﹝五分﹞蒼朮﹝米泔水浸五分﹞五味子﹝四粒﹞白朮﹝二分五釐﹞人參﹝一分五釐﹞麥門冬﹝去心二分﹞橘紅﹝制二分五釐﹞當歸身﹝酒洗﹞生地黃﹝酒洗﹞神曲﹝炒各一分﹞白茯苓﹝去皮一分五釐﹞澤瀉﹝二分五釐﹞豬苓黃柏﹝酒炒各二分﹞柴胡﹝去蘆五分﹞升麻﹝一分五釐﹞甘艸﹝炙一分﹞

上細切。用水二盞半。煎至一盞。去渣空心稍熱服。

大羌活湯﹝七十二﹞

羌活獨活防己黃芩黃連防風﹝去蘆﹞蒼朮﹝米泔水浸﹞白朮甘艸﹝炙﹞

川芎細辛﹝各三分﹞知母﹝酒炒﹞生地黃﹝各一錢﹞

上細切。用水二盞。煎至一盞。去渣熱服。不瘥。再投二三服。

明目細辛湯﹝七十三﹞

麻黃根羌活防風﹝各八分﹞川芎﹝二分﹞

生地黃﹝酒洗﹞蔓荊子﹝各三分﹞當歸身梢白茯苓﹝去皮﹞本﹝各四分﹞荊芥穗﹝五分﹞

細辛﹝少許﹞紅花﹝少許﹞川椒﹝四粒﹞桃仁﹝七个去皮尖研﹞

上細切。用水一盞半。煎至一盞。去渣臨臥稍熱服。忌酒醋面。

參術調中湯﹝七十四﹞

人參白朮茯苓﹝去皮﹞炙甘艸靑皮﹝各三分﹞桑白皮﹝去皮﹞黃

﹝各四分﹞

五味子﹝十二粒﹞地骨皮麥門冬﹝去心﹞陳皮﹝去白各二分﹞

上細切。用水一盞半。煎至一盞。去渣大熱服。

神效黃湯﹝七十五﹞

黃﹝一錢五分﹞人參﹝七分﹞甘艸﹝炙﹞白芍藥﹝各九分﹞陳皮﹝去白八分﹞

蔓荊子﹝二分五釐﹞

上細切。用水一盞半。煎至一盞。去渣臨臥熱服。

茯苓琥珀湯﹝七十六﹞

茯苓﹝去皮﹞白朮豬苓澤瀉桂﹝各八分﹞琥珀﹝一錢﹞滑石﹝七分﹞甘艸﹝炙三分﹞

上細切爲末。用長流水一盞半。煎至一盞。空心服。

芍藥湯﹝七十七﹞

白芍藥﹝一錢﹞當歸尾﹝酒洗﹞黃連黃芩﹝各五分﹞大黃﹝四分﹞甘艸﹝炙﹞檳榔木香桂心﹝各二分五釐﹞

上細切。用水一盞半。煎至一盞。去渣空心服。如初病後重窘迫甚者。

倍大黃。加芒硝五分。如痞滿气不宣通。加枳實五分。如髒毒下血。

加黃柏五分。如大人气血勝者。本方及加減分兩。每加一倍。

飲煎類

木香流气飲﹝七十八﹞

藿香葉木香﹝不見火﹞濃朴﹝姜制﹞靑皮﹝去白﹞香附﹝童便浸﹞麥門冬﹝去心﹞

白芷﹝各三分七釐﹞甘艸﹝炙二分五釐﹞陳皮﹝去白五分﹞大腹皮﹝烏豆汁洗﹞木瓜人參﹝去蘆﹞蓬莪朮﹝炮﹞丁香皮﹝不見火﹞半夏﹝湯浸各一分﹞赤茯苓﹝一分五釐﹞石菖蒲﹝一分五釐﹞

艸果仁﹝二分五釐﹞紫蘇葉檳榔白朮肉桂﹝去皮﹞木通﹝各三分﹞沈香﹝三分七釐﹞

上細切。加生薑三片。大棗一枚。水一盞半。煎一盞。去渣溫服。

易老門冬飲子﹝七十九﹞

人參枸杞子白茯苓﹝去皮﹞甘艸﹝炙各一錢﹞五味子麥門冬﹝各一錢六分﹞

生薑﹝三分﹞

上細切。用水一盞半。煎至一盞。去渣溫服。

麥門冬飲子﹝八十﹞

麥門冬﹝去心﹞當歸﹝酒洗﹞人參﹝各五分﹞黃

﹝蜜炙﹞白芍藥﹝酒炒﹞

甘艸﹝炙各一錢﹞紫菀﹝酒洗一錢五分﹞五味子﹝十粒﹞

上細切。用水一盞半。煎至一盞。去渣食後服。

散熱飲子﹝八十一﹞

防風羌活黃芩黃連﹝各一錢﹞

上細切。用水一盞半。煎至一盞。去渣食後溫服。如大便燥加大黃一錢。痛甚加制當歸。生地黃各一錢。如煩躁不眠。加梔子一錢。

交加飲子﹝八十二﹞

肉豆蔻艸果﹝各二个一个生一个面炮﹞甘艸﹝二寸一寸生一寸炙﹞濃朴﹝二寸一寸生一寸薑汁制﹞

生薑﹝二錢一半生一半濕紙煨﹞

上細切。以銀砂器。用水一盞半。煎至一盞。臨發日去渣空心服。未愈。再投一服。

香薷飲﹝八十三﹞

香薷﹝二錢﹞白扁豆濃朴﹝姜制各一錢﹞

上細切。用水一盞半。煎至一盞。去渣服。

常山飲﹝八十四﹞

知母常山艸果﹝各一錢一分﹞良姜﹝七分﹞甘艸﹝炙五分﹞烏梅﹝去核一錢六分﹞

生薑﹝二錢﹞大棗﹝一枚﹞

上細切。用水一盞半。煎至一盞。去渣未發前服。

參蘇飲﹝八十五﹞

人參紫蘇全胡﹝去蘆﹞漧葛半夏白茯苓﹝各三分﹞枳殼﹝麥麩炒﹞陳皮﹝去白﹞

甘艸﹝炙﹞桔梗﹝米泔水浸﹞木香﹝各五分﹞生薑﹝一錢﹞

上細切。用水一盞半。煎至一盞。去渣溫服。

徹淸煎﹝八十六﹞

川芎薄荷葉﹝各一分﹞本﹝一錢﹞生甘艸﹝五分﹞甘艸﹝炙五分﹞蔓荊子細辛﹝各一分﹞

上爲細末。食後用茶淸調服。

治風煎﹝八十七﹞

天麻﹝七分五釐﹞荊芥穗﹝二錢五分﹞薄荷葉﹝二錢五分﹞白花蛇肉﹝酒浸去骨四分﹞

上爲細末。用好酒二升。蜜四兩。共納石器內。煎成膏子。每溫服一盞。日三進。煎餅厭下。急如暖處服之。要令汗出而已。

散類

導赤散﹝八十八﹞

生地黃﹝酒洗﹞木通﹝去皮﹞甘艸﹝各一錢五分﹞淡竹葉﹝七分﹞

上細切。用水一盞半。煎至一盞。去渣服。﹝一本無甘艸。有黃芩。﹞

敗毒散﹝八十九﹞

羌活獨活前胡柴胡枳殼﹝麥麩炒﹞人參茯苓﹝去皮﹞桔梗﹝米泔水浸﹞甘艸﹝炙﹞川芎﹝各五分﹞

生薑﹝一錢﹞

上細切。用水一盞半。煎至一盞。去渣熱服。

洗肝散﹝九十﹞

薄荷葉當歸﹝酒洗﹞羌活防風﹝去蘆﹞川芎甘艸﹝炙﹞山梔大黃﹝各二兩﹞

上爲細末。每服二錢。食後滚水調服。

鹽煎散﹝九十一﹞

艸果﹝去殼﹞砂仁﹝炒﹞檳榔濃朴﹝薑汁制﹞肉豆蔻﹝炮﹞羌活蒼朮﹝米泔水浸﹞

陳皮﹝去白﹞蓽澄茄枳殼﹝麥麩炒﹞良姜茯苓﹝去皮﹞茴香﹝炒﹞麥芽﹝炒去殼﹞

川芎甘艸﹝炙各二分﹞

上爲末。用水煎。入鹽少許服之。

五膈寬中散﹝九十二﹞

陳皮﹝去白﹞靑皮﹝麥麩炒﹞丁香﹝各四兩﹞濃朴﹝姜制一斤﹞甘艸﹝炙五兩﹞

白豆蔻﹝二兩﹞香附﹝醋炒﹞砂仁﹝炒﹞木香﹝各三兩﹞

上爲細末。每服一錢。姜鹽湯調服之。

烏藥順气散﹝九十三﹞

麻黃﹝去節﹞陳皮﹝去白﹞烏藥白僵蠶﹝炒各五分﹞漧薑﹝炒三分﹞川芎枳殼﹝麥麩炒﹞甘艸﹝炙﹞白芷桔梗﹝各二分五釐﹞生薑﹝一錢﹞大棗﹝一枚﹞

上爲細末。用水一盞半。煎至一盞服之。

蟠蔥散﹝九十四﹞

玄胡索蒼朮﹝米泔水浸﹞甘艸﹝炙各二分五釐﹞茯苓﹝去皮﹞莪朮三稜靑皮﹝去穰各二分﹞丁皮砂仁檳榔﹝各一分五釐﹞桂﹝去皮﹞漧薑﹝炒各五釐﹞

上爲細末。加連須蔥白一莖。水一盞半。煎一盞。空心溫服。

五淋散﹝九十五﹞

赤茯苓﹝一錢五分﹞赤芍藥山梔子﹝各五分﹞當歸﹝酒洗﹞甘艸﹝炙各一分五釐﹞

燈芯﹝七莖﹞

上細切。用水一盞半。煎至一盞。去渣溫服。

六一散﹝九十六﹞

桂府白滑石﹝六兩﹞粉甘艸﹝炙一兩﹞

上共爲極細末。每取三錢。不拘時。白水調服之。

八味順气散﹝九十七﹞

白朮白茯苓﹝去皮﹞烏藥﹝去皮﹞白芷陳皮﹝去白﹞靑皮﹝去穰﹞人參﹝各四分﹞

甘艸﹝炙二分﹞

上爲細末。用水一盞半。煎至一盞。服之。

補肺散﹝九十八﹞

阿膠﹝蛤粉炒成珠﹞糯米﹝各一錢﹞馬兜鈴﹝七分﹞甘艸﹝炙各五分﹞杏仁﹝去皮尖七个﹞

大力子﹝二分五釐﹞

上細切。用水一盞半。煎至一盞。去渣溫服。

蟬花無比散﹝九十九﹞

蟬蛻﹝一分﹞茯苓﹝去皮﹞甘章﹝炙﹞防風﹝去蘆各二分﹞川芎羌活當歸﹝酒洗﹞

石決明﹝鹽水煮研爲末各一分半﹞赤芍藥﹝酒炒﹞白蒺藜﹝炒各五分﹞蒼朮﹝米泔水浸六分﹞

蛇蛻﹝炒五釐﹞

上爲細末。食後用米泔湯或茶淸調服之。

消毒散﹝一百﹞

黃芩黃柏﹝各一兩﹞大黃﹝五錢﹞

上爲細末。每用生蜜水調藥如糊。攤在消花子上。隨目赤左右。貼於太陽穴上。如幹用溫水頻潤。

益胃散﹝一百一﹞

白豆蔻姜黃幹生薑澤瀉﹝各三分﹞砂仁﹝炒﹞甘艸﹝炙﹞人參濃朴﹝薑汁制﹞

陳皮﹝去白﹞黃

﹝各七分﹞益智仁﹝六分﹞

上爲細末。用水煎服。

瀉白散﹝一百二﹞

桑白皮﹝蜜水炒﹞地骨皮﹝各一錢﹞甘艸﹝炙五分﹞粳米﹝百粒﹞

上爲細末。用水一盞半。煎至一盞。食後服。易老方加黃芩。

益黃散﹝一百三﹞

靑皮﹝去穰﹞訶子肉甘艸﹝各一錢二分半﹞陳皮﹝去白二錢﹞丁香﹝四分如治小兒各減一倍﹞

上爲末。用水一盞半。煎至一盞服之。﹝愚每於本方加參術各一錢效﹞

黃鱉甲散﹝一百四﹞

黃﹝蜜炒﹞鱉甲﹝去肋酥炙﹞天門冬﹝制各五分﹞桑白皮﹝蜜水炒﹞半夏﹝湯泡﹞

黃芩﹝酒炒﹞甘艸﹝炙﹞知母﹝酒炒﹞赤芍藥﹝酒炒﹞紫菀﹝酒洗各二分半﹞秦艽﹝去蘆﹞

白茯苓﹝去皮﹞生地黃柴胡地骨皮﹝各三分半﹞肉桂﹝去皮﹞人參桔梗﹝各一錢五釐﹞

上爲粗末。用水一盞半。煎至一盞。食後溫服。

防風通聖散﹝一百五﹞

防風﹝去蘆﹞川芎當歸﹝酒洗﹞芍藥﹝酒炒﹞大黃芒硝連翹麻黃﹝去節﹞薄荷﹝各四分五釐﹞石膏﹝﹞

桔梗﹝米泔水浸﹞黃芩甘艸﹝炙各九分﹞白朮山梔﹝炒﹞荊芥穗﹝各二分五釐﹞

滑石﹝一錢八分﹞生薑﹝一錢﹞

上細切。用水一盞半。煎至一盞。去渣溫服。一方去芒硝加牛膝人參半夏各四分五釐。

獨活散﹝一百六﹞

獨活羌活川芎防風細辛荊芥薄荷生地黃﹝各四分﹞

上細切。用水一盞半。煎至一盞。灌漱咽之。

白芷散﹝一百七﹞

麻黃﹝去節﹞艸豆蔻﹝各一錢半﹞黃

升麻﹝各一錢﹞吳茱萸﹝湯泡﹞白芷﹝各四分﹞

川歸﹝酒洗﹞熟地黃﹝酒洗五分﹞本﹝三分﹞桂枝﹝二分五釐﹞羌活﹝八分﹞

上爲細末。先用溫水漱口。淨後擦之。

五苓散﹝一百八﹞

澤瀉﹝一兩五錢﹞豬苓赤茯苓白朮﹝各一兩﹞肉桂﹝去皮五錢﹞

上爲細末。每服二錢。用白湯。或米飲。食前調服。服畢。多飲熱湯。有汗卽愈。

涼膈散﹝一百九﹞

大黃朴硝生甘艸﹝各五分﹞連翹﹝一錢﹞

梔子仁﹝炒﹞黃芩﹝酒炒﹞薄荷﹝各二分五釐﹞淡竹葉﹝五片﹞

上細切。用水一盞。煎至八分。去渣。入蜜一匙。和勻服之。如退六經熱。及傷寒餘熱不解。

胸煩等證。減芒硝大黃。加桔梗五分。同爲舟楫之劑。浮而上之。治至髙之分也。一方加漢防己五分木香散﹝一百十﹞

木香檳榔﹝各一錢﹞

上爲細末。用桔梗煎湯調服之。

復元通气散﹝百十一﹞

陳皮﹝去白﹞靑皮﹝去穰各四兩﹞穿山甲﹝二兩﹞甘艸﹝二兩五錢炙生各半﹞

栝蔞根﹝二兩﹞金銀花連翹﹝各一兩﹞

上爲細末。每服二錢。熱酒調服之。

川苦楝散﹝百十二﹞

木香﹝另爲末﹞茴香﹝用鹽一匙炒黃色去鹽﹞川楝子﹝各一兩用巴豆十粒去殼同炒黃色去巴豆﹞

上爲極細末。每服二錢。用溫酒一盞。調勻空心服。

丁香散﹝百十三﹞

丁香柿葉﹝各一錢﹞甘艸﹝炙﹞良姜﹝各五分﹞

上爲細末。每服二錢。不拘時用熱湯調服。

川芎散﹝百十四﹞

山茱萸﹝去核一兩﹞山藥甘菊花人參白茯神川芎﹝各五錢﹞

上爲細末。每服二錢。不拘時。用酒調服。日進三服。

丸類﹝丹附﹞

靑娥丸﹝百十五﹞

杜仲﹝薑汁炒一斤﹞破故紙﹝炒一斤﹞生薑﹝炒十兩﹞

上爲細末。用胡桃肉一百二十个。湯浸去皮。搗爲膏。煉蜜些需。杵和爲九。如梧桐子大。每服五十丸。空心用姜鹽湯任下。

無比山藥丸﹝百十六﹞

山藥﹝炒三兩﹞赤石脂茯苓﹝去皮﹞熟地黃﹝酒洗﹞山茱萸﹝去核﹞巴戟﹝去心﹞

牛膝﹝酒洗去蘆﹞澤瀉﹝各一兩﹞肉蓯蓉﹝酒浸四兩﹞五味子﹝去核六兩﹞杜仲﹝薑汁炒﹞

菟絲子﹝酒浸各三兩﹞

上爲細末。煉蜜爲丸。如梧桐子大。每服四五十丸。空心酒下。

補益腎肝丸﹝百十七﹞

柴胡﹝去蘆﹞羌活生地黃﹝酒洗﹞苦參防己﹝去皮﹞附子﹝炮去皮臍﹞肉桂﹝去皮各一兩﹞歸身﹝酒洗三兩﹞

上爲細末。滚水爲丸。如梧桐子大。每服四十丸。食前溫水服。

地黃丸﹝百十八﹞

山藥﹝炒四兩﹞山茱萸﹝去核四兩﹞澤瀉﹝去毛﹞牡丹皮白茯苓﹝各三兩﹞熟地黃﹝八兩用懷慶﹞

上爲細末。煉蜜爲丸。如梧桐子大。每服五十丸。白滚湯送下。

八味丸﹝百十九﹞

熟地黃﹝酒洗八兩﹞澤瀉﹝去毛﹞牡丹皮白茯苓﹝各三兩﹞山茱萸﹝去核﹞

山藥﹝各四兩﹞附子﹝炮一兩﹞桂心﹝一兩﹞

上爲細末。煉蜜爲丸。如梧桐子大。每服五十丸。溫酒下。或鹽湯下。婦人淡醋湯下。

巴戟丸﹝百二十﹞

五味子巴戟﹝去心﹞人參肉蓯蓉﹝酒洗去甲﹞菟絲子﹝酒浸﹞熟地﹝酒洗﹞

覆盆子白朮益智﹝去殼炒﹞骨碎補﹝去毛﹞小茴香﹝各一兩炒﹞白龍骨﹝二錢五分﹞

牡蠣﹝炒二錢﹞

上爲末。蜜丸。梧桐子大。服五十丸。空心鹽湯送下。

八物定志丸﹝百二十一﹞

人參﹝一兩五錢﹞石菖蒲遠志﹝去心﹞茯神﹝去心﹞茯苓﹝去皮各一兩﹞

麥門冬﹝去心﹞白朮﹝各五錢﹞牛黃﹝二錢另研﹞朱砂﹝一錢另研﹞

上爲細末。煉蜜爲丸。如梧桐子大。每服三十丸米飲湯送下。

理中丸﹝百二十二﹞

人參白朮漧薑﹝炒﹞甘艸﹝炙各等分﹞

上爲細末。煉蜜丸。每一兩。分作五丸。每服一丸。白滚湯送下。一方漧薑恐大熱。以生薑制幹代之理中丸。加半夏﹝百二十三﹞

本方加制半夏各等分。

朱砂安神丸﹝百二十四﹞

黃連﹝一錢五分﹞朱砂﹝一錢﹞酒生地酒歸身甘艸﹝炙各五分﹞

上爲極細末。湯浸蒸餅爲丸。如黍米大。每服十五丸。食後津唾咽下。﹝一方無地黃歸身。用甘艸。﹞

朱砂滚痰丸﹝百二十五﹞

朱砂白礬﹝生用﹞赤石脂硝石﹝各等分﹞

上爲細末。研蒜膏丸。如綠豆大。每三十丸。食後荊芥湯送下。

助气丸﹝百二十六﹞

三稜﹝炮﹞莪朮﹝炮各三兩二錢﹞靑皮﹝去穰﹞白朮﹝各一兩五錢﹞木香枳殼﹝麥麩炒﹞

檳榔﹝各一兩﹞陳皮﹝去白一兩五錢﹞

上爲細末。糊丸。每服五十丸。滚白水送下。

茱萸內消丸﹝百二十七﹞

山茱萸﹝去核﹞吳茱萸﹝湯泡﹞陳皮﹝去白﹞靑皮﹝去穰﹞

馬蘭花﹝醋炙﹞山藥﹝炒﹞茴香﹝炒各二兩﹞川楝子﹝酒煮去核﹞肉桂﹝去皮不見火﹞

木香﹝不見火各一兩﹞

上爲細末。酒糊丸。如梧桐子大。每服五十丸。空心酒鹽湯下。

沈香鹿茸丸﹝百二十八﹞

沈香﹝一兩﹞附子﹝炮四兩﹞鹿茸﹝酥炙三兩﹞熟地黃﹝酒洗六兩﹞巴戟﹝去心一兩﹞

菟絲子﹝酒浸五兩﹞麝香﹝另研一錢五分﹞

上爲末。煉蜜丸。如梧桐子大。每服四五十丸。空心酒鹽湯下。

附子理中丸﹝百二十九﹞

人參白朮漧薑﹝炒﹞甘艸﹝炙﹞附子﹝炮各等分﹞

上爲末。煉蜜丸。每一兩作十丸。每服一丸。用水一盞。煎至七分。空心稍熱服。

小菟絲子丸﹝百三十﹞

菟絲子﹝酒洗五兩﹞石蓮肉﹝去殼二兩﹞白茯苓﹝去皮一兩﹞山藥﹝炒二兩七錢五分﹞

上將山藥除七錢五分爲末。打稀糊。其餘共爲細末。以山藥糊爲丸。如梧桐子大。每服五十丸。空心溫酒鹽湯任服下。

靑州白丸子﹝百三十一﹞

南星﹝生用﹞白附子﹝各二兩﹞川烏﹝去皮臍五錢﹞半夏﹝好白者湯泡七兩﹞

上爲細末。以生絹袋盛。於井花水內擺出。未出者更以手揉令出。以渣更研。再用絹袋擺盡爲度。於瓷盆中日曬夜露。每旦換新水。攪而復澄。春五夏三秋七冬十日。

去水曬漧如玉片。碎研以糯米粉煎粥淸爲丸。如綠豆大。每服二三十丸。生薑湯送下。不拘時服。

如癱瘓風濕。用酒送下。小兒驚風。薄荷湯下三五丸。﹝一方加天麻全蠍各制等分爲細末。

用生薑自然汁煮麵粉爲丸。梧桐子大。法同前。﹞

麝香大戟丸﹝百三十二﹞

川楝子﹝酒煮去核﹞訶子﹝去核﹞茴香﹝炮各六兩﹞葫蘆巴﹝四兩﹞大戟﹝制﹞

附子﹝炮各五錢﹞麝香﹝一錢另研﹞木香檳榔﹝各一兩﹞

上除川楝子一味。其餘共爲細末。將川楝子以好酒二升。蔥白七根。長四寸煮。去核取肉。

和前藥末杵和爲丸。梧桐子大。每十丸。空心姜湯送下。

感應丸﹝百三十三﹞

杏仁﹝湯泡去皮尖肥者二百四十枚﹞百艸霜﹝用鄕村人家鍋底上者佳另研細二兩﹞

巴豆﹝七十粒去皮心膜油研細如粉﹞漧薑﹝炮一兩﹞肉豆蔻﹝二十个煨﹞木香﹝二兩五錢﹞

丁香﹝一兩五錢﹞

上除巴豆百艸霜杏仁三味外。餘四味爲細末。同研勻。用蠟匱先將蠟六兩熔化作汁。以重綿濾滓。

更以好酒一升。於銀石器內煮蠟熔。滚數沸。傾出候酒冷。其蠟自浮於上。取蠟稱用。凡春夏修合。

淸油一兩。秋冬用淸油一兩半。於冷銚內熬令香熟。次下酒煮蠟四兩。同化作汁。就鍋內乘熱拌和前項藥末成劑。分作小錠子。以油單紙裹衣旋丸。服餌。每服三十丸。空心生薑湯下。

香連丸﹝百三十四﹞

黃連﹝二十兩用吳茱萸十兩二味各以酒拌濕同炒去茱萸﹞木香﹝四兩八錢不見火﹞

一方加石蓮肉半斤。去殼。治噤口痢神效。

上爲末。用醋煮麵糊丸。梧桐子大。每服三五十丸。淸米飲下。

勝金丸﹝百三十五﹞

常山﹝十兩﹞檳榔﹝十五个用雞心者﹞

上爲細末。用雞卵淸丸梧桐子大。每服三十丸。於發時前一日。臨臥用冷酒送下便睡。不可喫熱物茶湯之類。至四更盡再用冷酒送下二十丸。忌一切熱物。至日午方可食溫物。至晚不拘。

控涎丸﹝百三十六﹞

甘遂﹝去心﹞大戟﹝去皮﹞白芥子﹝主上气發汗胸脇有冷痰﹞

上件各等分爲細末。糊丸。如梧桐子大。每服五十丸。淡姜湯下。食後臨臥服。量病患虛實加減丸數。一方名妙應丸。治驚痰。加朱砂爲衣。痛甚者加全蠍。酒痰加雄黃。全蠍驚气痰成塊者。

加穿山甲。鱉甲。玄胡索。蓬莪朮。臂痛加木鱉子霜。桂心。熱痰加盆硝。寒痛加丁香。胡椒。肉桂。

三黃丸﹝百三十七﹞

黃連﹝去須﹞黃芩﹝炒﹞大黃﹝各等分炮﹞

上爲細末。煉蜜丸。如梧桐子。每服三十丸。滚白水送下。

艸豆蔻丸﹝百三十八﹞

艸豆蔻﹝面裹煨﹞澤瀉﹝小便多者減半﹞半夏﹝泡各一兩﹞吳茱萸﹝湯泡焙漧﹞

橘紅﹝去白﹞人參白僵蠶黃

益智仁﹝各八錢﹞生甘艸炙甘艸當歸身﹝酒洗﹞

靑皮﹝去穰各六錢﹞桃仁﹝去皮尖七十粒﹞麥

面﹝炒一兩半﹞神曲﹝炒微黃﹞

柴胡﹝脇不痛減半﹞姜黃﹝各四錢﹞

上爲細末。湯浸蒸餅。丸如梧桐子大。每服三十丸。食遠白滚湯送下。

丁香楝實丸﹝百三十九﹞

當歸﹝酒洗﹞附子﹝炮﹞川楝子﹝去核﹞茴香﹝炒各一兩﹞

上細切。用好酒三升同煮。酒盡爲度。取出焙漧爲細末。每稱藥一兩。再入後項藥。

丁香木香﹝各五錢﹞全蠍﹝制十三个﹞玄胡索﹝五錢﹞

上爲細末。同前藥末拌勻。酒糊丸。如梧桐子大。每服三十丸。或至百丸。溫酒送下。

木香蹋气丸﹝百四十﹞

木香陳皮﹝去白﹞靑皮﹝去穰﹞艸豆蔻﹝炮﹞蘿卜子﹝炒﹞胡椒﹝各三錢﹞

蠍尾﹝去毒二錢五分﹞

上爲細末。糊丸如梧桐子大。每服三十丸。食後米飲湯送下。

中滿分消丸﹝百四十一﹞

黃芩﹝去朽細切酒拌炒二次六錢﹞黃連枳實﹝麥麩炒﹞半夏﹝湯泡七次去皮臍五錢﹞

濃朴﹝姜制五錢﹞姜黃人參白朮﹝各二錢五分﹞甘艸﹝炙﹞豬苓﹝去黑皮各一錢﹞

幹生薑白茯苓﹝去皮﹞砂仁﹝各二錢﹞知母﹝去毛酒炒﹞澤瀉陳皮﹝去白各二錢﹞

上爲末。蒸餅作糊。丸如梧桐子大。每服百丸焙熱。白滚湯或淡姜湯送下。

檳榔丸﹝百四十二﹞

檳榔木香﹝各二錢五分﹞枳實﹝麥麩炒﹞醜頭末陳皮﹝去白各五錢﹞

上爲細末。醋糊丸。如梧桐子大。每服二十丸。生薑湯送下。

濃朴丸﹝百四十三﹞

當歸﹝酒洗﹞丁皮﹝各五錢﹞濃朴﹝薑汁制一兩﹞細辛﹝二錢五分﹞人參﹝一錢五分﹞甘艸﹝炙五釐﹞

上爲細末。煉蜜爲丸。如彈子大。每服一丸。用水一盞。煎至六分。和滓熱服。

枳術丸﹝百四十四﹞

白朮﹝二兩﹞枳實﹝麥麩炒一兩﹞

上爲細末。用沸湯泡。靑荷葉幹者亦可。頃間去藥用湯浸。晚粳米杵粉。

以原湯煮糊爲丸。如梧桐子大。每服五十丸。多至七八十丸。白滚湯送下。

金花丸﹝百四十五﹞

黃連黃芩黃柏﹝去皮﹞山梔仁﹝炒各一兩﹞

上爲細末。滴水丸如梧桐子大。每服五十丸。熱滚水送下。

牛膝丸﹝百四十六﹞

牛膝﹝去蘆酒洗﹞萆

杜仲﹝薑汁炒絲斷﹞肉蓯蓉﹝酒浸去甲﹞菟絲子﹝酒浸﹞

防風葫蘆巴﹝炒﹞破故紙﹝酒浸炒﹞白蒺藜﹝各等分一兩﹞官桂﹝五錢﹞

上爲細末。酒煮豬腰子。丸如梧桐子大。每服五十丸。溫酒送下。腰痛甚者。服之尢捷。

左金丸﹝百四十七﹞

黃連﹝六兩﹞吳茱萸﹝一兩湯泡浸半時許焙漧用﹞

上爲細末。粥湯爲丸。如梧桐子大。每服五十丸。用白朮陳皮煎湯送下。滚白水亦可。

地芝丸﹝百四十八﹞

生地黃﹝酒洗四兩﹞天門冬﹝去心四兩﹞枳殼﹝麥麩炒二兩﹞甘菊﹝二兩﹞

上爲細末。煉蜜丸如梧桐子大。每服百丸。食後茶淸送下。

肥气丸﹝百四十九﹞

當歸﹝頭酒洗﹞蒼朮﹝各一兩五錢﹞靑皮﹝炒一兩﹞蛇含石﹝醋淬七錢五分﹞

三稜莪朮鐵孕粉﹝各三兩與三稜蓬術同入醋煮一沸時久﹞

上爲細末。醋煮米糊爲丸。如綠豆大。每服四十丸。用當歸浸酒下。食遠溫服之。

痞气丸﹝百五十﹞

赤石脂﹝醋淬火﹞

川椒﹝炒出汗﹞漧薑﹝炮各二兩﹞桂心附子﹝炮各五錢﹞

大烏頭﹝炮去皮臍二錢五分﹞

上爲細末。煉蜜爲丸。如梧桐子大。以朱砂爲衣。每服五十丸。食用淸米湯送下。

補陰丸﹝百五十一﹞

黃柏﹝半斤鹽酒拌炒褐色﹞知母﹝去毛酒制炒﹞熟地黃﹝酒洗各三兩﹞龜板﹝酥炙四兩﹞

白芍藥﹝煨﹞陳皮﹝去白﹞牛膝﹝酒浸去蘆各二兩﹞虎脛骨﹝酥炙一兩﹞鎖陽﹝酥炙﹞

當歸﹝酒洗各一兩五錢﹞

上爲細末。酒煮羯羊肉爲丸。如梧桐子大。每服五六十丸。空心鹽湯送下。冬月加漧薑半兩。

滋腎丸﹝百五十二﹞

黃柏﹝酒炒陰漧二兩﹞知母﹝酒浸二兩﹞桂﹝去粗皮一錢﹞

上爲細末。熟水丸如梧桐子大。每服五十丸。空心百沸湯下。

瀉靑丸﹝百五十三﹞

當歸﹝酒洗﹞龍膽艸川芎山梔大黃羌活防風﹝各等分﹞

上爲細末。煉蜜丸。如梧桐子大。每三十丸。熟滚水送下。

奔豚丸﹝百五十四﹞

濃朴﹝薑汁制七分﹞黃連﹝五錢﹞白茯苓﹝去皮﹞澤瀉﹝去毛﹞

菖蒲﹝各二錢﹞川烏﹝炮﹞丁香﹝各五分﹞苦楝﹝酒煮去核三錢﹞玄胡索﹝一錢五分﹞

全蠍附子獨活﹝各一錢﹞肉桂﹝一分﹞巴豆霜﹝去油用五分﹞

上件除巴豆霜茯苓。各另研爲末。旋入外爲細末和勻。煉蜜丸如梧桐子大。淡鹽湯下。

初服二丸。一日加一丸。二日加二丸。漸漸加至大便微溏。再服二丸起加服之。積消而止。

黃連黃柏知母丸﹝百五十五﹞

黃連黃柏知母﹝酒制各等分﹞

上爲末。水丸。如梧桐子大。每服七八十丸。至百丸。空心百沸湯送下。以飲食厭之。

二丹丸﹝百五十六﹞﹝治健忘養神。定志和血。安神。外華腠理。﹞

熟地黃﹝酒洗﹞天門冬﹝去心﹞丹參﹝各一兩五錢﹞茯神﹝去皮心﹞麥門冬﹝一兩去心﹞

甘艸﹝炙一兩﹞遠志﹝去心﹞人參﹝五錢﹞丹砂﹝另研爲衣﹞菖蒲﹝各五錢﹞

上爲細末。煉蜜爲丸。如梧桐子大。每服五十丸。或加至百丸。空心愈風湯送下。

平補鎭心丹﹝百五十七﹞

白茯苓﹝去皮﹞五味子熟地黃﹝酒洗﹞天門冬﹝去心﹞麥門冬﹝去心﹞肉桂﹝各一兩二錢五分﹞

遠志﹝去心﹞茯神﹝去皮心﹞山藥﹝薑汁炒各兩半﹞酸棗仁﹝去殼二錢五分﹞車前子人參朱砂﹝另研各五錢﹞龍齒﹝制一兩五錢﹞

上爲末。煉蜜爲丸。如梧桐子大。朱砂爲衣。每服三十丸。空心用米飲湯。或溫酒任下。

還少丹﹝百五十八﹞

川牛膝﹝去蘆酒浸﹞山藥﹝炒各一兩五錢﹞杜仲﹝薑汁炒斷絲﹞巴戟﹝去心﹞山茱萸﹝去核﹞

肉蓯蓉﹝酒浸去甲﹞五味子白茯苓﹝去皮﹞小茴香﹝炒﹞遠志﹝去心同甘艸煮﹞柏子仁﹝各一兩﹞

石菖蒲枸杞子﹝去核各五錢﹞熟地黃﹝酒洗二兩﹞

上爲細末。煉蜜同紅棗肉爲丸。如梧桐子大。每服七十丸。用溫酒或鹽湯送下。日進三服。

黑錫丹﹝百五十九﹞

黑錫﹝熔化去滓﹞硫黃﹝各二兩﹞金鈴子﹝卽川楝子﹞沈香木香附子﹝炮﹞葫蘆巴茴香破故紙陽起石﹝研水飛﹞肉豆蔻﹝炮﹞桂﹝各半兩自金鈴子以下另爲末﹞

上將黑錫用新鐵銚先熔化。以硫黃末一錢和炒黑錫結成砂子。再用慢火熔化。將所餘藥一兩九錢。

硫黃黑錫同熔化攪冷勻。傾在地坑內。出火毒。過一夜。取出研令極細末。又將前項爲末。和勻一處。

再研一日。成黑光爲度。酒糊爲丸。如梧桐子大。陰漧入布袋內擦光。每服五十七十丸。空心姜鹽湯任下。或棗湯下。婦人醋艾湯送下。一方有巴戟。

金鎖鎭元丹﹝百六十﹞

五倍子白茯苓﹝各八兩﹞巴戟﹝去心﹞肉蓯蓉﹝酒浸去甲﹞葫蘆巴﹝炒各一斤﹞

補骨脂﹝酒炒十兩﹞朱砂﹝三兩另研﹞龍骨﹝二兩﹞

上爲末。酒糊爲丸。如梧桐子大。每服二十丸。空心溫酒淡鹽湯任送下。

離珠丹﹝百六十一﹞

杜仲﹝薑汁炒絲斷﹞破故紙﹝制各三兩﹞萆

﹝二兩﹞訶子﹝去核五枚﹞龍骨﹝﹞

巴戟﹝去心各一兩﹞胡桃肉﹝百二十个﹞砂仁﹝五錢﹞朱砂﹝一錢五分另研﹞

上爲細末。酒糊爲丸。如梧桐子。朱砂爲衣。每服二十丸。空心鹽湯溫酒任送下。

天眞丹﹝百六十二﹞

沈香巴戟﹝酒浸去心﹞茴香﹝鹽炒去鹽﹞萆

﹝酒浸炒﹞葫蘆巴﹝炒﹞破故紙杜仲﹝薑汁炒﹞黑醜﹝鹽炒去鹽﹞

琥珀﹝各一兩﹞桂﹝五錢﹞

上爲末。用原浸藥酒煮糊爲丸。如梧桐子大。每服五六丸。至七八丸。空心溫酒送下。

三才封髓丹﹝百六十三﹞

天門冬﹝去心﹞熟地黃﹝酒浸﹞人參﹝各五錢﹞黃柏﹝酒浸炒三兩﹞砂仁﹝一兩五錢﹞

甘艸﹝炙七錢五分﹞

上爲末。水煮糊丸。如梧桐子大。每服五十丸。用制肉蓯蓉半兩。切作片子。以酒一大盞。

浸一宿。次日煎四沸。去滓送下。

四白丹﹝百六十四﹞﹝淸肺气養魄。中風者多昏冒。气不淸利。此藥主之。﹞

白芷﹝一兩﹞白檀﹝一錢五分﹞白茯苓﹝去皮﹞白朮縮砂仁人參防風﹝去蘆﹞

川芎香附子﹝炒﹞甘艸﹝炙各五錢﹞羌活獨活藿香﹝各一錢五分﹞知母﹝去毛﹞

細辛﹝去葉各二錢﹞甜竹葉﹝二兩﹞薄荷﹝三錢五分﹞麝香﹝一分另研﹞牛黃﹝另研﹞龍腦﹝另研各五分﹞

上爲細末。煉蜜爲丸。每一兩作十丸。臨臥嚼一丸。分五十次嚼。以愈風湯送下。

煮棗方﹝百六十五﹞

甘遂大戟芫花﹝各等分﹞

上爲末。煮棗肉爲丸。如梧桐子大。淸晨熱湯送下三十丸。以利爲度。次早再服。虛人不可多服。

卷下

中風﹝一﹞

中風者。專主正气。气虛而痰气乘之所致也。分气血而治之。經云。且如舟行於水。人遇於風。舟漏則水入。體湧則風傷。按治法。治痰先治气。气順則痰利。治風先治血。血行風自滅。

先養血而後去風。必用順气排風等劑。如左手脈來無力。屬血虛。治以血藥倍多。右手脈來無力。

屬气虛。治以气藥倍多。依方隨病制宜。無如膠柱鼓瑟而誤察病。反嗔制方之不精也。

祕傳加減省風湯陳皮半夏茯苓甘艸羌活防風黃芩白芷白朮紅花﹝有死血者加之﹞

上細切作一服。用水二盞。生薑三片。煎至一盞。去渣。再用木香磨薑汁竹瀝入藥內攪勻服。

血虛者。加當歸。生地黃。熟地黃。去紅花。气虛者。加人參。黃。去白芷。痰盛者。加栝蔞仁。枳實。大便燥閉。脈實者。加大黃。切牙閉目者。用皂莢末。蘆筒吹入鼻內。或裝於紙。撚衝。

有嚏者可治。否則不治。痰盛者。重用槌法內吐痰甚良。痰大出卽蘇。量老幼元气虛實治之。凡中風口開手撒。眼合遺尿。吐沫直視。喉如鼾睡。肉脫筋痛。發直搖頭上竄。面赤如妝。汗綴如珠。

皆爲中風不治之證也。中風灸法風府﹝二﹞人中﹝一﹞頰車﹝二﹞合谷﹝二﹞各灸七壯

中寒﹝二﹞

中寒者。屬冬時中於寒。手足厥冷。或腹痛嘔吐。甚則暈倒昏迷不省人事。脈沈遲無力。

治宜辛溫之劑。大法風中則身溫。寒中則身冷者是也。

祕傳加減理中湯﹝中寒輕者用此方﹞

人參白朮漧薑甘艸漧葛肉桂陳皮半夏茯苓細辛上細切。作一服。用水二盞。姜三片。煎至一盞。去渣溫服。中寒重者。六脈全無。或腹痛瀉痢不止。加附子。如身甚惡寒者。加麻黃。煨生薑。水煎。臨服時。再加薑汁半盞服。其患者皮膚外。仍用生薑搗碎炒熱。款款熨之良。

中暑﹝三﹞

中暑者。卽夏時所受三伏火也。在天爲火。在地爲暑。在人髒爲心。凡暑气先中於心。脈虛身熱。自汗背惡寒。毛聳齒燥。避暑深堂大廈。得此證者。名中暑是也。行人衝走長途。或田野力農卒倒者。名中熱是也。夫中暑者。陰證內傷之爲病也。中熱者。陽證外感之爲病也。經云治暑當降火。宜此飲隨證加減。

祕傳加減香薷飲香薷白扁豆黃連甘艸麥門冬五味子知母陳皮茯苓濃朴上細切。用水二盞。加姜棗燈芯。煎至一盞。去渣不拘時冷服。身熱者加柴胡。嘔者加半夏姜汗。渴者加天花粉。元气虛者加人參黃。小便短赤或澀者。加山梔仁澤瀉。自汗或水瀉者。

加炒白朮升麻。頭痛者加石膏川芎。

淸暑益气湯﹝治長夏一切等證。﹞

白虎湯﹝治暑熱發渴。並見卷上湯類。﹞

益元散﹝治中暑身熱煩渴小便不利等證。卽六一散。﹞

五苓散﹝治濕熱發熱黃證。並見卷上散類。﹞

若加茵陳。治濕熱發熱黃證最捷。若暑濕二邪交病。加平胃散。名胃苓湯。

中濕﹝四﹞

中濕者。須分內外而治也。內濕者。乃飲食生冷所傷也。外濕者。皆山嵐露雨。水土之气所中也。

其人脈俱沈細。經云。治濕不利小便。非其治也。

祕傳加減滲濕湯蒼朮濃朴陳皮茯苓半夏黃連燈芯上細切。作一服。用水二盞。姜三片。棗一枚。煎一盞。去渣納鹽二字服。內濕者。食下必嘔吐。腹中脹滿。小便短赤。加山楂枳實黃連炒蘿卜子。

外濕者。身體必腫痛。寒熱往來。小便短赤。加羌活木通黃芩。小便不利者。加豬苓澤瀉。

發黃者。專主濕熱所成。如曲相似。蓋濕熱則易爲黃矣。利小便爲上策。加茵陳滑石木通豬苓澤瀉山梔黃柏。

感冒﹝五﹞

感風者。脈多浮數。其證身熱面光。有汗惡風。鼻塞聲重。頭疼涕唾稠黏。感寒者。脈多浮緊。其證身熱面慘。無汗惡寒。腰背拘急。頭項彊痛。感冒之初。治此病者。須當診按分別之。

引方參蘇飲﹝治感風無汗。鼻塞聲重。頭疼。見捲止飲類。﹞

若冬月外感。惡寒無汗。咳嗽。鼻塞聲重者。加麻黃杏仁金沸艸表汗散之。若春夏秋三季咳嗽有痰者。去人參木香。加桑白皮杏仁。若頭痛兼咳嗽者。加川芎細辛。若气促喘嗽不止者。

加知母貝母。若肺寒咳嗽者。加五味子漧薑。若痰熱者加片芩。若胸滿痰多者。加栝蔞仁。如痰唾如膠者。加金沸艸。若嘔逆者。加藿香砂仁。若心下痞悶。或胸中煩熱。或嘈雜惡心。或停酒不散者。倍漧葛陳皮加黃連枳實。若脾泄者。加蓮肉白扁豆。若似瘧者。加艸果川芎。若鼻衄者加四物湯。

藿香正气散﹝治時令不正瘟疫大行感冒等證。﹞

大腹皮﹝制﹞紫蘇藿香白芷茯苓﹝各六分﹞濃朴﹝制﹞白朮陳皮桔梗半夏﹝各四分﹞甘艸﹝炙二分﹞

上細切。用水二盞。姜三片。棗一枚。煎服。

羌活沖和湯﹝以代桂枝麻黃靑龍各半等湯。此太陽經之神藥也。治春夏秋非時感冒。暴寒頭痛。發熱惡寒。脊彊無汗。脈浮緊。此是太陽膀胱經受邪。是表證。宜發散。不與冬時正傷寒同治法。

此湯非獨治三時暴寒。春可治溫。夏可治熱。秋可治濕。治雜證亦有神也。祕之。勿與庸俗知此奇妙耳。﹞

羌活蒼朮﹝各一錢半﹞防風黃芩川芎白芷甘艸﹝各一錢﹞生地黃﹝二錢﹞

細辛﹝五分不可多﹞

上細切。用水二盞。姜三片。棗二枚。煎至一盞。槌法加蔥白搗汁五匙。入藥再煎一二沸。

若發汗宜熱服。止汗宜溫服。若胸中飽悶。加枳殼桔梗。去生地黃。若夏月加石膏知母。名神術湯。若服此湯不作汗。加蘇葉。若喘而惡寒身熱。加杏仁生地黃。若汗後不解。宜要服汗下兼行。加大黃釜底抽薪之法。若春夏秋感冒非時傷寒。亦有頭痛惡寒。身熱。脈浮緩自汗。宜實表。

去蒼朮加白朮。汗不止加黃。卽加減沖和湯。再不止。以小柴胡東加桂枝芍藥一錢如神。

以上二證。如法治而未愈。或合吐。或合下。更於傷寒論中求之合證。若虞機之省括於度。

發無不中矣。

凡傷寒傳經之證。初得太陽經病。惡寒發熱。頭項彊。腰脊痛。無汗。急用羌活沖和湯表之而愈。或諸痛悉除。亦不惡寒。但發熱不解。或微汗然出。此爲挾虛證。宜用補中益气湯爲主治。有汗加桂枝芍藥。汗未透。脈尙浮緊。加羌活蒼朮防風葛根。倍升麻柴胡。滿悶者去黃。人參。仍頭痛未除。加川芎白芷荊芥薄荷細辛葛根若渴加五味子麥門冬天花粉。三四日間。不宜前藥。則以小柴胡湯。驗證加減。如寒熱脇痛。少陽外證悉具。只以本方服之。若兼腹滿自利。已見太陰證而少腸證尢未除者。

本方中加五苓散。名柴苓湯。熱甚者去桂倍黃芩。渴甚者本方去半夏加五味子天花粉。五六日不大便。潮熱引飲。本方中去人參甘艸。加芍藥枳殼濃朴大黃。甚者加芒硝。或用河間三一承气湯。

七八日過經不解。熱不退。或黃連解毒湯。涼膈散。選而用之。或仍以小柴胡湯看證調治而愈。或愈後因勞役復熱者。仍用補中益气湯。多服數帖自安。𨿽因食復病。切不可輕用大黃芒硝之類下之。

蓋病後气血大虛。若復下之必死。愼之愼之。

上證治法內方。悉見前集。再不重立。此載大略未備。治此證者。須於仲景傷寒論中。熟覽詳究用藥。庶無誤矣。

內傷﹝六﹞

內傷者。皆由飲食不節。起居不時。勞役過傷。或觸犯賊風。惡寒發熱。宜察表裏虛實。內傷外感之候。亦有外感挾內傷。有內傷挾外感。此撮要言。更徧覽東垣論中。庶得詳悉大法。

宜以扶植胃气爲本。斟酌用藥。毋違東垣之指也。

引方補中益气湯﹝見卷上湯類。備錄加減法。﹞

若咽漧。本方加漧葛。若心刺痛。乃血澀不足。倍當歸。若精神短少。倍人參加五味子。若頭痛。

加蔓荊子。痛甚加川芎。頂腦痛。加本細辛。若痰多。加半夏貝母生薑。若咳嗽。春加佛耳艸款冬花。夏加五味子麥門冬。秋冬加連節麻黃。久嗽肺中伏火去人參。若惡食。食不下。乃胸中有寒。或气澀滯。倍陳皮加靑皮木香。寒月更加益智艸豆蔻。夏月加芩連。秋月更加砂仁檳榔。若心下痞悶。加芍藥黃連。若腹脹。加枳實木香砂仁濃朴。寒月加生薑肉桂。若腹痛。加芍藥甘艸。有寒加桂心。夏加黃芩倍甘艸芍藥。冬加益智艸豆蔻半夏。若脇痛或急縮。倍柴胡甘艸。若臍下痛。

加熟地黃。不已。乃是寒也。加肉桂。若大便閉澀。加當歸梢大黃。若腳軟乏力或痛。加黃柏。不已更加防己。

若气浮心亂。以朱砂安神丸鎭之。

上方加減法。是飲食勞倦。喜怒不節。如病熱中。則可用之。若未傳寒中。則不可用。此蓋甘酸適口以益其病耳。如黃人參甘艸芍藥五味子之類是也。﹝見脾胃論。﹞

朱砂安神丸調中益气湯艸豆蔻丸﹝治宿食不消胃口痛。﹞

枳術丸﹝治痞滿消食彊胃等證。並見卷上湯類丸類。﹞

若元气虛弱。飲食不消。心下痞悶。本方加橘皮一兩。名橘皮枳術丸。

若治飲食太過。致心腹滿悶不快。本方加炒神曲一兩。炒麥曲一兩。名曲枳術丸。若破滯气。消飲食。開胃進食。本方加木香一兩。名木香枳術丸。若治因冷食內傷。本方加制半夏一兩。

名半夏枳術丸。

若治傷肉食濕面。辛辣味濃之物。塡塞悶亂不快。本方加酒炒黃連酒蒸大黃。炒神曲。淨橘紅。

各二兩。黃芩四兩。名三黃枳術丸。

保和丸﹝治一切飲食所傷。胸腹飽悶不安。或腹中有食積癖塊。多服日漸消散。若脾胃虛者。恐不可服。﹞

山楂肉﹝五兩﹞神曲﹝炒﹞半夏﹝炮去皮各三兩﹞茯苓陳皮﹝去白﹞蘿菔子﹝炒﹞

連翹﹝各一兩﹞

上爲細末。別用生神曲五兩。入生薑汁一小盞。水調打糊爲丸。如梧桐子大。每三五十丸。

淸米飲湯送下。若健脾胃。消食積。加麥麵一兩。

白朮二兩。名大安丸。一云脾虛者服之。虛虛之禍。疾如反掌。或以四君子等物作湯。使送下。

蓋山楂一味。大能克化食物。若胃中無食。脾虛不運。不思食者。服之則克伐脾胃之气。故云然也。

加味二陳湯﹝導痰補脾。消食行气。﹞

陳皮茯苓神曲﹝炒各七分﹞山楂肉﹝一錢五分﹞半夏﹝泡去皮﹞香附子﹝各一錢﹞

川芎蒼朮白朮﹝各八分﹞麥芽面﹝炒﹞砂仁﹝炒各五分﹞甘艸﹝炙三分﹞

上除神曲麥芽面細研另包。余細切作一服。生薑三片。棗一枚。水二盞。煎一盞。調神曲麥芽面入內攪服。

木香導滯丸﹝治傷濕熱之物。不得施化而作痞滿。悶亂不安宜用。﹞

大黃﹝一兩﹞枳實﹝制﹞神曲﹝炒各五錢﹞白茯苓黃芩黃連﹝去毛﹞白朮﹝各三錢﹞

澤瀉木香檳榔﹝各二錢﹞

上爲細末。湯浸。蒸餅爲丸。如梧桐子大。每服七八十丸。溫滚水食遠送下。量彊弱加減丸數。

以利爲度。

加減潤腸丸﹝治傷食心腹痛。能潤血燥熱。通大便。﹞

大黃﹝倍加﹞黃芩麻黃郁李仁杏仁﹝去皮﹞濃朴枳殼陳皮﹝去白﹞當歸梢蘿菔子﹝各等分﹞

上爲末。煉蜜丸如梧桐子大。每服百丸。食前滚白水送下。

備急大黃丸﹝治心腹諸卒暴痛。食積胸滿。下咽气便速行。﹞

大黃巴豆﹝去皮油膜﹞漧薑﹝各等分﹞

上爲細末。煉蜜和搗爲丸。如小豆大。每服二丸。白湯送下。以利爲度。

人參養胃湯﹝治內傷飲食。心腹脹痛。吐瀉瘧疾初起。瘧後調理脾胃。﹞

蒼朮濃朴陳皮﹝去白﹞甘艸﹝炙﹞人參白茯苓半夏﹝去皮﹞艸果藿香加砂仁香附子上細切。用水二盞。生薑三片。烏梅一个。煎至一盞。去滓溫服。若瘧寒多者。加炮附子。

參苓白朮散﹝治脾胃虛弱。飲食不進。或嘔吐瀉痢。或大病後補助脾胃。此藥極妙。﹞

八參白茯苓白朮幹山藥白扁豆﹝去殼薑汁浸炒各一兩五錢﹞甘艸﹝炙﹞薏苡仁﹝炒﹞

桔梗﹝米泔水浸﹞蓮肉﹝去心﹞砂仁﹝各一兩﹞

若治噤口痢。用石蓮肉加石菖蒲一兩。有气更加木香五錢。

上爲細末。每服二錢。棗湯送下。噤口痢。用粳米湯。休息痢。用砂糖湯調送下。

郁證﹝七﹞

郁證者。气郁而濕滯。濕滯而成熱。熱郁而成痰。痰郁而成癖。血郁而成癥。食郁而成痞滿。

丹溪曰。气血沖和。百病不生。一有怫郁。諸病生焉。

引方六郁湯﹝解諸郁﹞

陳皮﹝去白一錢﹞香附子﹝二錢﹞半夏﹝泡去皮﹞山梔仁﹝炒﹞赤茯苓﹝各七分﹞

蒼朮撫芎砂仁﹝炒研細﹞甘艸﹝炙各五分﹞

上細切。作一服。用水二盞。生薑三片。煎至一盞。去滓溫服。若气郁。倍香附砂仁。加烏藥木香檳榔蘇梗漧薑。若濕郁。倍蒼朮加白朮。若熱郁。倍山梔加黃連。若痰郁。加南星枳殼豬牙皂莢。若血郁。加桃仁紅花牡丹皮。若食郁。加山楂神曲麥麵。

越曲丸﹝解諸郁﹞

神曲﹝炒﹞香附﹝童便浸﹞蒼朮川芎山梔仁﹝炒各等分﹞

上爲細末。水丸如綠豆大。每服五七十丸。食遠溫滚水送下。

痰飲﹝八﹞

痰飲者。爲患百端。夫善治痰。順气爲先。必兼實脾燥濕。王隱君有論。丹溪有方。治者於此求之。庶得詳悉。不失醫理之旨矣。

引方二陳湯﹝見卷上湯類。﹞

導痰湯﹝治風濕咳嗽等證。﹞

半夏﹝湯泡去皮二錢﹞南星﹝煨﹞陳皮﹝去白﹞枳殼﹝麥麩炒﹞茯苓﹝去皮﹞

甘艸﹝炙各一錢﹞生薑﹝五片﹞

上細切。用水一盞半。煎至一盞。去滓溫服。若久嗽。肺燥熱。去半夏。加五味子九粒。杏仁五分。

加味二陳湯﹝治痰理脾胃。﹞

陳皮﹝鹽水浸八分﹞半夏﹝薑汁炒一錢五分﹞白茯苓﹝去皮﹞白朮﹝各一錢三分﹞

香附﹝鹽水拌炒七分﹞連翹黃芩﹝炒﹞枳實﹝麥麩炒﹞前胡甘艸﹝各五分炙﹞

栝蔞仁桔梗麥

﹝炒各一錢﹞

上細切。用水二盞。姜三片煎。臨服入薑汁三匙。竹瀝一杯服。

加減淸膈化痰丸陳皮﹝去白﹞貝母﹝去心﹞半夏曲天南星﹝湯泡薑汁浸炒﹞白茯苓天花粉﹝各一兩﹞

片芩﹝去蘆酒炒﹞香附子﹝童便浸醋炒﹞枳實﹝麥麩炒﹞蒼朮﹝米泔浸去皮炒﹞海石﹝另研各八錢﹞

桔梗﹝六錢﹞

上爲細末。燒竹瀝。加生薑汁爲丸。如綠豆大。每服九十丸。食遠及臨臥。滚白水送下。

加味化痰丸﹝治痰滿胸膈。咽喉不利者。﹞

橘紅﹝去白鹽水洗﹞半夏曲﹝炒各二兩﹞桔梗﹝米泔水浸﹞海蛤粉﹝另研﹞貝母﹝去心﹞

栝蔞仁﹝另研如泥﹞香附﹝鹽水炒各一兩﹞片黃芩﹝炒﹞枳殼﹝麥麩炒﹞連翹﹝各五錢﹞

訶子﹝去核﹞桔白礬﹝另研各二錢五分﹞

上爲細末。煉蜜入眞生薑汁。調和爲丸。如黍稷米大。每服四五十丸。淡生薑湯送下。不可多服。

恐傷上焦元气。

淸气化痰丸﹝治胸膈停痰。消飲食。理脾胃。順气寬胸解郁。﹞

陳皮靑皮蘇子香附子﹝各二兩﹞神曲麥芽山楂茯苓蘿菔子杏仁﹝各一兩﹞

南星半夏﹝各四兩。以皂角二兩。白礬二兩。生薑四兩。切片同水煮。取南星半夏焙漧。﹞

上爲末。竹瀝薑汁打糊。丸如梧桐子大。每服七十丸。姜湯下。

咳嗽﹝九﹞

咳嗽者。須分春夏秋冬。並陰虛火動勞嗽風痰治之。春是春升之气。夏是夏火炎上。最重。秋是濕熱傷肺。冬是風寒外感。痰嗽者。嗽動便有痰出是也。勞嗽者。盜汗面赤是也。火嗽者。乍進乍退是也。風寒嗽者。鼻塞聲重是也。

祕傳加味二陳湯﹝方見卷上湯類。﹞

春嗽。二陳東加五味子。白芍藥。杏仁。柴胡。黃芩。生薑。煎服。

夏嗽。二陳東加黃芩。五味子。黃柏。知母。

秋嗽。二陳東加蒼朮。白朮。五味子。黃芩。杏仁。

冬嗽。二陳東加桂枝。蘇葉。細辛。杏仁。麻黃。

痰嗽。二陳東加桔梗。前胡。貝母。紫菀。白芍藥。

勞嗽。二陳湯合四物湯。加杏仁。紫菀。五味子。貝母。款冬花。﹝若久嗽去款冬花。加罌粟殼。是治其本也。﹞

火嗽。用石膏杏仁湯。石膏。杏仁。桔梗。桑白皮。芍藥。眞靑黛。貝母。栝蔞仁。梔子。陳皮。積殼。

甘艸。

肺脹嗽。用桔梗香薷湯。桔梗。香薷。陳皮。枳殼。黃芩。貝母。桑根白皮。地骨皮。

靑皮。柴胡。澤瀉。甘艸梢。天門冬。燈芯。

肺實嗽喘。﹝兩寸脈洪而有力者。﹞用葶藶桑白皮湯。葶藶子。桑白皮。紫菀茸。款冬花。石膏。

杏仁。栝蔞仁。黃芩。陳皮。枳殼。天花粉。桔梗頭。白茯苓。甘艸梢。

肺虛喘嗽。﹝兩寸脈微而無力者。﹞用五味子湯。五味子。人參。桔梗。

上半夜嗽者屬陰虛。二陳湯合四物湯。加黃柏。知母。五味子。

五更嗽者。屬陽虛食積。二陳東加枳實。神曲。山楂。

凡嗽得出者用半夏。嗽不出者去半夏。用貝母。若干嗽者。爲最難治。

瘧證﹝十﹞

瘧疾者。起於內傷外感。無痰不成瘧。脈自弦數遲是也。治法當看所挾客邪何如。若有風散風。有寒祛寒。有暑消暑。有濕除濕。有痰治痰。有積除積。客邪旣去寒熱旣準。然後可截寒來不久則腎虛。熱來不久則胃虛。若不截止。必成勞矣。經云。先補正气。後退邪气。理之必然。

祕傳人參鱉甲飲人參鱉甲蒼朮白朮半夏濃朴川芎當歸檳榔靑皮甘艸﹝炙﹞生薑上細切。若日間發者屬陽。用酒水各一盞。黑豆一撮。桃枝頭七个。烏梅一个。同煎至七分。

露一宿。未發之先。去渣空心服。若夜間發者屬陰。

加升麻桔梗。若寒多者。加桂枝。酒多水少。若熱多者。加柴胡茯苓。

水多酒少。若元气不足者。加升麻。若渴甚者。加天花粉知母。若久不瘥者。加常山艸果。

祕傳平瘧飲﹝治瘧不問新久神效。﹞

檳榔枳殼陳皮甘艸﹝炙﹞常山桔梗地骨皮五加皮赤芍藥白茯苓﹝一方無茯苓有艸果﹞

上細切。各等分。用瓷碗盛之。酒浸露一宿。臨發日。去渣空心熱服。渣仍用酒一盞半。煎八分服。若寒多。倍加檳榔枳殼。若熱多。倍加陳皮甘艸。

加味小柴胡湯日間發者屬陽。本方合四君子湯。加川芎。葛根。蒼朮。陳皮。靑皮。用水煎服。

夜間發者屬陰。本方合四物湯。加靑皮。用水煎服。

人參參胃湯﹝治瘧後調理最妙。﹞

平胃散。加人參。茯苓。半夏。艸果。藿香。生薑。烏梅。

上細切。用水煎服。如瘧寒多者。加炮附子。

泄瀉﹝十一﹞

泄瀉者。多因脾胃虛弱。爲飲食所傷。及風寒暑濕之气所襲而成。此病治法。須分气虛食積並寒濕火。不可一槪妄治。經云。虛者補之。寒者溫之。濕者利之。火者降之。食積消之。此爲大法。

祕傳加減平胃散蒼朮﹝米泔水浸去皮﹞白朮白茯苓甘艸﹝炙﹞陳皮﹝去白﹞砂仁豬苓澤瀉上細切。用水二盞。加姜棗燈芯。煎至八分。去滓食遠服。若瀉如淸水。脈來無力者屬寒。

加炮漧薑。肉桂。甚不止。加制附子。若瀉如痢。黃赤稠黏。或乍瀉口渴。脈來無力者。屬火加黃連。黃芩。炒漧薑少許。若瀉而腹痛。右關脈來有力者。屬食積。加艸果。枳實。山楂。若瀉腹痛。或嘔吐者。加木香磨薑汁服。若瀉。小便短赤。脈沈者。屬濕。加滑石。燈芯。

若瀉。腹如雷鳴者。加煨生薑五大片。若久不止者。屬脾泄。脈來無力。

加人參。黃。若甚不止者。加升麻。炒白朮。蒼朮。

溫六丸﹝治泄瀉並痢。﹞

六一散一料。加漧薑五錢。一方去漧薑加紅曲五錢。名淸六丸。治證見上。

上爲末。炊餅爲丸。如梧桐子大。每服五七十丸。米飲湯送下。

祕傳灸法﹝治吐瀉垂死者。﹞

灸天樞气海三穴立已﹝天樞在挾臍二寸。气海在臍下一寸五分﹞

痢﹝十二﹞

痢者多是濕熱。亦有食積者。初不可便用止澀之劑。宜早據虛實。通因通用爲先。以斷下爲後。

祛外邪。分陰陽。淸積滯。淡以滲泄。苦以堅之。又中間有權變。痢久不可下。當察證調之。

此乃槪論。痢方紛雜。治者愼按焉。

引方感應丸﹝治痢初起祛逐之。此通因通用之法。見卷上丸類。﹞

祕傳萬病遇仙丹﹝治一切痢疾。並積聚瘕。男子女人小兒一切腹病。惟孕婦不宜服之。﹞

黑醜﹝一斤取頭末五兩半生半炒用﹞莪朮﹝生用﹞茵陳﹝生用﹞檳榔﹝生用﹞

三稜﹝醋浸煮﹞豬牙皂角﹝醋浸去皮核。另爲末。各五錢。﹞

上爲細末。將皂角末用水打麵糊爲丸。如梧桐子大。男婦每服三錢。小兒每服一錢五分。五更初用冷茶送下。痢五六次。見穢積乃除根。忌油膩濕面生冷之物。功效不可盡述。

大承气湯﹝見卷上湯類。初起用之。此仲景治痢之法。﹞

芍藥湯﹝行血則便膿自愈。和气則後重自除。此藥是也。見卷上湯類。﹞

香連丸﹝治下痢膿血。赤白相雜。裏急後重。見卷上丸類。﹞

六一散﹝治痢之聖藥。功不能述。見卷上散類。﹞

參苓白朮散﹝治噤口痢。一切痢。見內傷類。﹞

保和丸﹝治食積痢。濕熱痢。看所感作湯送下。見內傷類。﹞

祕傳香連丸﹝治大人小兒一切痢疾。﹞

黃連﹝二兩。以一兩同吳茱萸炒。以一兩同砂仁炒。凡同炒者不用。﹞木香﹝一錢﹞

肉豆蔻﹝面炮﹞訶子﹝面炮去核各二錢﹞

上爲細末。醋糊丸。如梧桐子大。每服二十丸。空心服。若紅痢。甘艸湯送下。若白痢。

漧薑湯送下。若紅白相雜。淸米湯送下。

祕傳和中飲﹝治痢不分赤白新久。服之無不效者。若發熱噤口不食者。愼勿服。﹞

白朮陳皮﹝去白﹞白茯苓白芍藥﹝各一錢﹞艸果﹝去皮七分﹞甘艸﹝炙三分﹞

陳倉米﹝二錢﹞砂糖﹝二錢﹞烏梅﹝一个﹞罌粟殼﹝醋炙一錢五分﹞

上細切。用水二盞。姜三片。棗一枚。煎至一盞。去滓溫服。

三黃熟艾湯﹝治熱積臟腑。下痢赤色。及治傷寒四五日而大小熱痢。服諸藥多不止。宜服之。小兒亦宜。﹞

黃連黃芩黃柏﹝各七分五釐﹞熟艾﹝一錢﹞

上細切。用水一盞。烏梅二个。用水煎服。

祕傳團魚羹團魚﹝大者一个﹞

上一味。用水煮去腸甲。加生薑七片。砂糖一小塊。不用鹽醬。少入米粉。

作羹喫一二碗立愈。

胃苓湯﹝見卷上湯類。﹞

嘔吐惡心﹝十三﹞

嘔吐惡心者。宜分气虛。血虛﹑痰火﹑傷食。不可妄治。經云食頓出者名曰吐。食時欲嘔不嘔。欲吐不吐。名曰惡心。食後停寒在膈者。名曰傷食。若右手脈來無力者屬气虛。有力屬痰火。

若左手脈來無力屬血虛。

祕傳加味二陳湯陳皮半夏茯苓白朮甘艸上細切。用水二盞。姜三片。棗二枚。煎一盞。去滓再入薑汁服。若气虛者。加人參黃。

若血虛者。加當歸。若痰火者。加薑汁。炒黃連。黃芩。山梔。若胃口有痰火者。加薑汁。炒黃連。

炒漧薑。若挾食停寒者。加砂仁。枳實。山梔薑汁。若惡心者。加黃連。炒漧薑。生薑汁。若脾胃弱者。加砂仁。藿香。仲景云。嘔多𨿽有陽明證。愼勿下。思邈云。嘔家多服生薑。

吞酸﹝十四﹞

吞酸者。飲食入胃不化。濕熱所蒸故也。法宜溫藥散之。若久吞酸不已。宜以寒涼藥調治之。

祕傳加味二陳湯陳皮半夏茯苓甘艸蒼朮枳實濃朴黃連黃芩山梔上細切。用水二盞。生薑三片。煎一盞服。

祕傳正胃丸吳茱萸黃連﹝各一兩﹞

上以黃連細切。同吳茱萸。以井花水浸七日。去黃連。將吳茱萸焙漧。每日淸晨服四十九粒。

米飲湯送下。

嘈雜噯气﹝十五﹞

嘈雜者。似饑不饑。似痛不痛。主心血虛少。痰火所撓。而有懊不自寧之況者是也。其證或兼噯气。或兼痞滿。或兼惡心。漸至胃脘作痛。痰火之爲患也。治法消其痰。降其火。健脾行濕。是治其本也。

祕傳加味四物湯﹝治嘈雜。主補血。﹞

當歸川芎熟地黃白芍藥人參白茯苓黃連山梔仁半夏甘艸﹝炙﹞

上細切。用水二盞。生薑三片。棗一枚煎服。若嘈雜心痛。加茯神。生地黃。

祕傳加味二陳湯﹝治噯气。主消痰。﹞

陳皮半夏茯苓甘艸黃連黃芩山梔桔梗﹝各以生薑汁炒﹞

上細切。用水二盞。生薑三片。棗一枚煎服。

梅核气﹝十六﹞

梅核气者。咯之不出。咽之不下。乃厲痰也。此積熱過甚使然。

祕傳加味二陳湯陳皮半夏茯苓甘艸黃芩枳殼蘇子桔梗濃朴肉桂﹝少許﹞

上細切。用水二盞。姜三片。棗一枚煎。臨服薑汁磨木香服之。

水腫鼓脹﹝十七﹞

水腫者。皆脾土有虧。不能防制腎水。以致泛溢於皮表也。其證先眼胞上下微腫。皮薄而光。

手按成窟。舉手卽起滿。小便短赤者是也。治法須先順气行水。然後實其脾土。滋養肺腎。以制木火二邪。更卻鹽味。斷妄想。以防助邪而保母气。丹溪有論最詳。治者推而求之。則達其蹊徑矣。

祕傳助脾滲濕湯﹝治水腫鼓脹。﹞

蒼朮白朮人參枳殼枳實黃連山梔濃朴大腹皮蘿菔子﹝炒﹞豬苓澤瀉上細切。用水二盞。生薑三片。燈芯一握煎。再用生薑汁磨木香同服。若大便燥結者。加大黃微利之。若小便不利者。加滑石。若皮濃气短。飽悶腹腫者。爲鼓。若見臍凸。腹露靑筋。

手掌足背俱平者。不治。

丹溪治腫脹大法。宜補中行濕利小便。以人參白朮爲君。蒼朮陳皮茯苓爲臣。黃芩麥門冬爲使。以制肝木。少加濃朴以淸腹脹。气不運加木香木通。气下陷加升麻柴胡提之。血虛加補血藥。痰盛加利痰藥。隨證加減。用之無不效者。

虛損﹝十八﹞

虛損者。內外感損不同。甚者色欲所致。審知諸損。固非專方一劑可以兼治。今略據證設方。

治加謹察用之。更當詳於難經機要五臟治法。庶幾毋錯。

引方十全大補湯﹝治气血俱虛而挾寒者。以下五方。見卷上湯類。﹞

四君子湯﹝治气虛。﹞

四物湯﹝治血虛。﹞

八物湯﹝治气血兩虛。﹞

補中益气湯﹝治飲食失節。勞役所傷。暴傷元气。惡寒發熱。證似傷寒者。﹞

加味虎潛丸人參黃

白芍藥﹝酒炒﹞黃柏﹝鹽酒炒﹞當歸﹝酒洗﹞山藥﹝炒各一兩﹞鎖陽﹝酥炙﹞枸杞子虎脛骨﹝酥炙﹞龜板﹝酥炙﹞破故紙﹝炒﹞菟絲子﹝鹽酒浸三宿焙漧﹞杜仲﹝薑汁炒斷絲﹞

五味子﹝各七錢半﹞牛膝﹝去蘆酒洗二兩﹞熟地黃﹝酒浸四兩﹞

上爲細末。煉蜜和豬脊髓爲丸。如梧桐子大。每服五六十丸。空心用溫酒或姜鹽湯送下。一法取紫河車﹝卽初胎產孩胞衣﹞一具。長流水洗淨。去筋膜蒸熟。同前藥末搗和成劑爲丸。

滋陰大補丸川牛膝﹝去蘆﹞山藥﹝各兩半﹞杜仲﹝薑汁炒絲斷﹞巴戟﹝去心﹞山茱萸﹝去核﹞

肉蓯蓉﹝酒浸去甲﹞五味子﹝去核﹞白茯苓﹝去皮﹞小茴香﹝炒﹞柏子仁遠智﹝去心甘艸同煮各一兩﹞

石菖蒲枸杞子﹝各五錢﹞熟地黃﹝酒浸二兩用懷慶﹞

上爲細末。紅棗肉和煉蜜爲丸。如梧桐子大。每服用七十丸。空心淡鹽湯。或溫酒送下。與上虎潛丸。相間服之佳。所謂補陰和湯。生血益精。潤肌膚。彊筋骨。性味淸而不寒。溫而不熱。

非達造化之精微者。未足以議於斯也。

祕傳固本牛膽丸﹝固本烏須髮。功效不能盡述。傳者得於京師文選司。購費珍價。宜祕藏勿輕授。﹞

人參﹝去蘆﹞天門冬﹝去心﹞麥門冬﹝去心﹞生地黃﹝酒洗﹞熟地黃﹝酒洗﹞

當歸﹝酒洗﹞蓮花蕊何首烏﹝赤白相半﹞槐角﹝三月上已采者佳﹞

上各等分。勿犯鐵器。爲細末。用臘月黑犍牛膽一个。將前藥末納入膽內。懸於風涼陰處四十九日取出。每服二錢。空心白酒調下。若畏苦。就以牛膽汁爲丸。如梧桐子大。每服五十丸。空心白酒送下。切忌房事蘿菔辛辣之物。若欲多制。依前法廣取牛膽修合待用。恐春夏制之不及也。

祕傳一醉不老丹﹝養血消痰。烏須黑髮。男女皆可服之。﹞

蓮花蕊懷慶生熟地黃槐角子五加皮﹝各三兩﹞沒石子﹝六个三陰三陽﹞

上將前藥用木石杵舂搗碎。以生絹袋盛之。同無灰好酒十斤。入不津埕內。春冬浸一月。秋二十日。夏十日。緊封埕口。浸滿日。取藥滓曬漧。搗爲細末。又用大麥麵三兩炒熟。和前藥末煉蜜爲餅子。每餅重一錢。又取薄荷爲末。同前藥餅入瓷罐內。一層末。一層餅。每日飯後取十數餅。放在口內。待其自化咽下。藥酒恁意飲之。以醉爲度。須連日服盡。久則恐味變也。酒藥服盡。而須髮白者黑矣。若不黑。再合二三料服之。若餅難噙。爲丸以酒吞之亦可。﹝近見祝公敍云。但飲前藥酒。亦自見效。渣滓不用可也。﹞

一云。生天門冬。不拘多寡。用滚水泡過。去皮心。搗爛絞汁。以砂鍋盛之。

用文武炭火煮。勿大沸。以十斤爲率。熬至三斤。卻入蜜四兩。熬成膏。滴水中不散。

取出以瓷罐盛之。埋地中七日。去火毒。每早晚用一匙。白湯調下。若動大便。以酒調服。能去積聚風痰。補肺療嗽咳失血。潤五臟。除三虫伏屍瘟疫。輕身益气。令人不饑。延年不老。

抱朴子云。杜紫薇服天門冬。禦八十外家。有子一百四十人。日行三百里。

班龍丸﹝治眞陰虛愼。及老人虛人。常服延年益壽。﹞

鹿角膠﹝炒成珠﹞鹿角霜菟絲子﹝酒浸研細﹞柏子仁熟地黃﹝各半斤﹞白茯苓補骨脂﹝各四兩﹞

上爲細末。酒煮米糊爲丸。或以鹿角膠入好酒溶化爲丸。如梧桐子大。每服五十丸。空心姜鹽湯下。昔蜀中有一老人。貨此藥於市。自云壽三百八十歲矣。每歌曰。尾閭不禁滄海竭。九轉金丹都謾說。惟有班龍頂上珠。能補玉堂關下血。當時有學其道者。傳得此方。彼老人化爲白鶴飛去。不知其終。

祕傳玉液還丹枸杞子五味子覆盆子菟絲子﹝酒浸﹞巨勝子﹝炒去皮﹞生地黃﹝酒洗﹞熟地黃﹝酒洗﹞天門冬﹝去心﹞麥門冬﹝去心﹞人參鐘乳粉鹿茸﹝酥炙﹞甘菊花﹝酒洗﹞

肉蓯蓉山藥﹝炒各等分﹞沈香﹝另研爲衣﹞

上爲細末。候采降雪丹﹝卽室女初行天癸﹞爲丸。如梧桐子大。沈香爲衣。每服五十丸。空心三意酒下。若無降雪丹。煉蜜爲丸亦可。

祕傳三意酒枸杞子生地黃﹝各半斤﹞火麻子﹝半升蒸﹞

上細切。用無灰好酒一大壇。以生絹盛藥入不津壇內。春秋浸十日。夏浸七日。冬浸半月。

大補陰丸﹝降陰火補腎水最妙。﹞

黃柏﹝鹽酒炒褐色﹞知母﹝去毛炒各四兩﹞熟地黃﹝酒洗﹞龜板﹝酥炙各六兩﹞

上爲細末。煉蜜和豬脊髓爲丸。如梧桐子大。每服用五十丸。空心姜鹽湯任下。

六味地黃丸﹝治腎經虛損。久新憔悴。盜汗發熱。五臟齊損。瘦弱。虛煩骨蒸。痿弱下血咯血等證。見丸類。﹞

人參膏﹝補虛羸元气最捷。﹞

人參﹝不拘多寡﹞

上一味。去蘆細切。量水於銀石器內慢火煎如稠飴。瓷器盛貯。每服一二匙。空心白湯調服。

虛損者。於卷上腎部證治圖內方。按證參考。斯不重立。

勞怯﹝十九﹞

勞怯者。多由气體虛弱。勞傷心腎。則陰虛而生內熱所致。主在痰血水火不能旣濟故也。亦有外感大淫之气。失於祛散。以致乘虛入裏。久不與治。遂成勞瘵。又有傳疰而得者。其脈多弦虛細數。治療之法。當究其源所受。補陰降火爲要。

祕傳加減八珍湯人參白朮茯苓甘艸當歸生地黃白芍藥酒黃柏酒知母橘紅桔梗上細切。用水二盞。煎一盞。去滓服。若咳嗽者。去人參。加沙參。五味子。麥門冬。若久嗽者。去人參。加杏仁。罌粟殼。若喘者。去人參。加桑白皮。栝蔞仁。若胸中滿悶者。加制枳實。

若有痰者。加貝母。半夏曲。若痰中帶血者。加紫菀。黃芩。山梔。若吐血咳血者。加山梔。阿膠。

胡黃連。若遺精者。加牡蠣粉。若盜汗者。加黃。半夏曲。浮小麥。若日晡及半夜熱者。加地骨皮。若骨蒸勞熱者加秦艽。若寒熱往來者加柴胡。若心下驚悸。去茯苓。加茯神。遠志。

若聲嘶及咽痛生瘡者。加靑黛。犀角。桔梗。若渴甚者。去芍藥。加天花粉。若元气不足。大便溏者。加升麻。炒白朮。若作丸劑。加酥炙龜板。若遺精。加樗根白皮。爲細末。煉蜜爲丸。如梧桐子大。每服五十丸。空心鹽湯溫酒任下。

祕傳秋石丹﹝治勞怯並火證極效。﹞

用童便一大缸。以新水一半。攪和候澄淸。辟去淸者畱濁腳。又入新水同攪。候澄去淸者。

再入搗碎雪梨二十个。又入甘松半斤。熬水一小桶同攪。以白綿布一方。濾去渣滓。候澄淸。辟去淸者。畱濁腳曬漧。

爲細末。羅淨。每服一小匙。燒酒送下。用瓷罐盛貯封固。勿令泄气。勞怯者。內經有曰。陰虛生內熱。究斯一言。便知治法之大意也。忱每見得此證者。多因咳嗽唾痰。咯血吐血身熱。脈弦虛細數。頰赤唇紅。貌黃體瘦。是皆嗜欲過淫。勞怯之所由也。嗚呼。人之有生。色欲不免夫何耽樂忘返。昏於怯心。不思眞元之虧耗。以至於甚哉。所感病有輕重之殊。死在姑延歲月。眞病旣出。𨿽費千金求療復生者幾希矣。仙翁有詩云。可惜可惜眞可惜。世間有寶人不識。眞精噴與粉骷髏。卻去街頭買秋石。

斯言至矣。信之念之。易曰。君子以懲忿窒欲。此之謂歟。或曰。汝何不詳具治法。而諄諄切於示戒。予曰。經云不治已病治未病之意也。予承其旨。因附言於方左以自警。並告諸同志云。

頭痛﹝二十﹞

頭痛者。非止一端。大槪多由風寒所襲。故經曰風從上受之。然亦有熱。有气虛。有血虛。

有胸膈停痰。厥气壅逆而痛者。須先調治痰厥。又有腎虛气厥而巓頂痛者。謂之腎虛頭痛。或發時左右頸後筋緊掣痛。應於巓頂。甚不可忍。治法用艾灸百會囟會風池等穴。效應尢速。或用燈芯艸尋刺腦後。動跳脈。按法隨用。醫者更宜究東垣六經頭痛論。治理了熱。

引方加味調中益气湯﹝治气血兩虛頭痛。其效如神。﹞

陳皮酒黃柏蔓荊子﹝各三分﹞升麻柴胡﹝各四分﹞人參甘艸﹝炙﹞蒼朮川芎﹝各六分﹞黃

﹝一錢﹞細辛﹝二分﹞當歸﹝五分﹞

上細切。用水二盞煎服。一方有木香二分。無黃柏。

祕傳加減川芎茶調散﹝治頭風熱痛。不可忍者。﹞

片黃芩﹝二兩酒拌炒。再拌再炒。如此三次。不可令焦。﹞小川芎﹝一兩﹞白芷﹝五錢﹞

芽茶﹝三錢﹞荊芥﹝四錢﹞薄荷葉﹝二錢五分﹞

上爲細末。每服二錢。茶淸或滚白湯調送下。

徹淸膏﹝治頭痛風熱。耳聾。見卷上飲類。﹞

心痛﹝二十一﹞

﹝卽胃脘痛﹞

心痛者。𨿽有九種。溯其由。則皆憂鬱內傷。邪气外感。結聚痰飲。停於脾胃。溢於包絡所致。其有寒气郁於胃口者。有熱傷死血者。有食積者。有痰飲作痛者。須各宜辧之。又有眞心痛者。則手足皆靑。旦發夕死。夕發旦死。不可治也。

祕傳加減調中湯蒼朮濃朴陳皮甘艸枳實桔梗白茯苓艸豆蔻﹝建寧者佳﹞

上細切。用水二盞。姜三片。煎一盞。去滓再入木香磨薑汁服。若寒痛者。脈必無力。加漧薑。肉桂。若熱痛者。脈必有力。加生薑汁炒黃連。黃芩。止梔。若食積痛者。加炒砂仁。艸果。

山梔。若痰飲作痛者。加半夏曲。栝蔞仁。若日輕夜重者屬死血。加當歸尾。桃仁。紅花。玄胡索。

祕傳加味枳術丸﹝治淸痰。食積。酒積。茶積。肉積。在胃脘當心而痛。及痞滿惡心嘈雜嘔吐等證。﹞

白朮﹝三兩﹞枳實﹝麥麩炒﹞蒼朮﹝米泔水浸二宿﹞豬苓﹝去皮﹞麥

面﹝炒﹞

神曲﹝炒﹞半夏﹝湯泡透各一兩﹞澤瀉﹝去毛﹞赤茯苓﹝去皮﹞川芎黃連﹝陳壁土炒去土﹞

白螺螄殼﹝各七分﹞艸豆蔻砂仁﹝炒﹞黃芩﹝陳壁土炒去土﹞靑皮﹝去白﹞蘿菔子﹝炒﹞

幹生薑﹝各五錢﹞陳皮﹝去白﹞香附子﹝童便浸﹞栝蔞仁濃朴﹝薑汁制炒﹞檳榔﹝各三錢﹞

木香甘艸﹝各二錢﹞

若久病挾虛者。加人參。白扁豆。石蓮肉。各五錢。若吞酸者。加吳茱萸湯泡。寒月五錢。熱月二錢五分。若時常口吐淸水。加炒滑石一兩。牡蠣粉五錢。

上爲細末。用靑荷葉泡湯浸。晚粳米搗粉作糊爲丸。如梧桐子大。每服用七十丸。多至一百。

淸米飲湯送下。

祕傳靈脂遏痛湯﹝治婦人血刺痛﹞

當歸﹝酒洗﹞赤芍藥五靈脂﹝醋炒﹞香附子﹝醋炒﹞木香艾葉﹝醋炒﹞

陳皮﹝去白﹞半夏﹝香油炒﹞枳殼濃朴蘇梗木通上細切。用水二盞。生薑三片。煎至一盞。去滓服。心痛者。於內傷方求之。治同。斯不重立。

腹痛﹝二十二﹞

腹痛者。須分寒熱。食積濕痰。死血。診按病由調治。若綿綿痛者屬寒。若忽痛忽止者屬熱。若便後痛少減者屬食積。若小便不利而痛者屬濕痰。若日輕夜重。作痛不移動者。

屬死血。

祕傳加減調中湯蒼朮濃朴陳皮甘艸半夏白茯苓木香砂仁枳殼﹝各等分﹞

上細切。用水二盞。生薑三片煎。再入木香磨薑汁調服。若寒痛者。加漧薑。肉桂。甚不已加制附子。若熱痛者。加生薑汁炒黃連。黃芩。去木香。若食積痛者。去枳殼。加枳實。艸果。

大黃下之。若痛甚不已者。加柴胡大黃微利之。此痛隨利減之法。若濕痰痛者。倍加蒼朮。半夏。砂仁。若死血痛者。去蒼朮。半夏。砂仁。加當歸。桃仁。紅花。重者再加大黃。

若小腹痛者加靑皮。凡諸腹痛。勿用參朮。蓋補其气。气旺不通而痛愈甚。凡諸腹痛甚者。

脈必沈伏。凡諸腹痛面上忽見紅斑點者多死。

腹痛者。如以上法治而未愈。更於內傷方求之。治同。或合消。或合下。

腰痛﹝二十三﹞

腰痛者。男子多因腎虛。女人多因瘀血。蓋由腎經虛損。而外爲四气所襲。內爲七情鬱結而成。又有墜墮閃肭。气血凝滯而痛者。其脈多沈弦。治法云虛者補之。風者敗之。寒者溫之。挫閃者行之。瘀血者逐之。濕痰流注者消導之。宜各類推而治之。不可執一論也。

引方獨活寄生湯﹝治因腎虛。坐臥冷濕當風所得。﹞

獨活﹝一錢﹞桑寄生杜仲﹝炒絲斷﹞細辛牛膝秦艽茯苓白芍藥桂心川芎防風甘艸﹝炙﹞人參熟地黃當歸﹝酒洗各五分﹞

上細切。用水二盞。煎至一盞。去滓。空心溫服。

靑娥丸﹝治腎虛腰痛。常服壯筋補虛。方見卷上丸類。﹞

牛膝丸﹝治腰胯痛。方見卷上丸類。﹞

摩腰丹﹝治寒熱腰痛。並老人虛人腰痛。﹞

附子尖烏頭尖南星﹝各二錢五分﹞朱砂漧薑﹝各一錢﹞雄黃樟腦丁香﹝各一錢五分﹞

麝香﹝當門邊取五粒﹞或加吳茱萸桂皮上爲細末。煉蜜爲丸。如龍眼大。每用一丸。生薑汁化開。如濃粥樣。烘熱置掌中。摩腰上。令盡黏著肉。烘綿衣縛定。腰熱如火。間三日用一丸妙。腰痛者。若因房勞辛苦而痛者。用四物湯加黃柏。知母。五味子。杜仲之類。吞補腎丸。或大補陰丸。若因風寒濕流注經絡而作痛者。用二陳東加麻黃。蒼朮。川芎。白芷。防風。羌活。獨活之類。若因銼閃跌撲。致死血流於本經而作痛者。用四物東加桃仁。紅花。蘇木之類。脈實人壯盛者。用大承气東加桂下之。若因醉飽入房太甚。

而醉食之積。乘虛流入於本經。致腰痛難以俯仰。用四物湯合二陳湯。加麥芽。神曲。杜仲。黃柏。官桂。砂仁。

葛花。桔梗之類。

灸法取腎二穴灸之尢捷﹝腎穴在脊中對臍各開寸半是穴﹞

气證﹝二十四﹞

气證者。起於七情觸發怒气。傷於肝經。凡气有餘卽成火。𨿽气無補法。實者固不宜補。虛者或少補之。不爲常例。

祕傳木香化气湯﹝气實者用之。﹞

蒼朮濃朴枳殼陳皮靑皮大腹皮木香砂仁黃芩紫蘇子香附子上細切。用水二盞。姜三片。煎一盞。去滓服。若脇痛者。加柴胡。靑皮。若小腹痛者加靑皮。

祕傳補中參術湯﹝气虛者用之。﹞

人參白朮甘艸當歸白茯苓蒼朮濃朴陳皮枳殼﹝少許﹞

上細切。用水二盞。姜三片。棗二枚。煎一盞。去滓服。若婦人加香附木香磨水調服。

疝气﹝二十五﹞

疝气者。內經曰肝脈大急沈。皆爲疝。又曰三陽急爲瘕。三陰急爲疝。難經曰任脈之爲病。其內苦結。男子爲七疝。夫所謂七疝者。寒水筋血气狐七者是也。醫者宜分別七證而治之。

祕傳馬藺花丸﹝治七疝气。及婦人陰墜下。小兒偏墜等證。無有不效者。﹞

馬藺花﹝醋炒﹞川楝子橘核海藻海帶昆布﹝三味俱鹽酒洗﹞桃仁﹝去皮尖各一兩﹞

濃朴﹝薑汁制﹞木通枳實﹝麥麩炒﹞玄胡索肉桂木香檳榔﹝各五錢﹞脈沈細。

手足逆泠者。加川烏頭一个。﹝炮五錢﹞

上爲細末。酒糊爲丸。如梧桐子大。每服五七十丸。或酒或姜鹽湯。任意送下。

凡治七疝。須先灸大惇穴。﹝一名大順。在足大拇指離指甲如韭葉大。灸三壯。乃足厥陰井也﹞

痛風﹝二十六﹞

痛風者。肥人多因風濕。瘦人多因血虛。大率痰熱所作。今列數方於左。當察受病之原。選而用之。

祕傳飛步丸﹝治諸風濕癱瘓痛風等證。服此藥須忌熱物。﹞

蒼朮﹝八兩﹞艸烏﹝不去皮尖四兩﹞川芎白芷﹝各二兩﹞蔥白﹝連根﹞生薑﹝各四兩﹞

上細切。作一處入。罐內封固。罐口倒覆陰土地上。在春停五日。夏三日。秋七日。冬十日。

取出前劑曬漧爲細末。醋糊爲丸。如梧桐子大。每服十五丸。空心茶酒任下。宜避風。孕婦勿服。

祕傳烏藥順气散﹝此方得於河南王府購費重價。﹞

烏藥川芎熟地黃﹝酒洗﹞防風枳殼﹝去穰麥麩炒﹞桔梗白芷姜蠶﹝湯洗淨薑汁炒﹞

羌活當歸﹝酒洗﹞白芍藥木瓜檳榔南木香秦艽﹝各一兩﹞川獨活甘艸﹝各五錢﹞

上細切。以生絹袋盛藥。同無灰好酒二十五斤。入不津壇內。春冬浸一月。秋二十日。夏十日。

緊封壇口。浸滿日。取酒將吞捉虎丹隨量飲之。如飲過一半。再添酒連絹袋煮熱飲之。須忌食豬肉。

若妊娠婦不宜服捉虎丹。

祕傳捉虎丹﹝治風寒暑濕香港腳。無問遠年近日。一切走注痛風。及中風左癱右瘓。筋脈拘急。

麻痺不仁。手足不能屈伸。日夜作痛。叫呼不已。﹞

麝香﹝二錢五分﹞京墨﹝燒煙盡一錢五分﹞乳香沒藥﹝各七錢五分﹞艸烏﹝去皮臍﹞

五靈脂地龍﹝去泥淨﹞木鱉子﹝去殼油﹞白膠香﹝各一兩五錢﹞當歸﹝酒洗七錢五分﹞

上各爲細末。再羅過。和勻用糯米糊爲丸。如芡實大。臨發時空心用前藥酒送下一丸。或三丸。趕到腳面上。赤腫不散。再服一丸。趕至腳心。出黑汗乃除根。凡服察病患上下饑飽服。

俱用前藥酒送下。自然汗出定痛爲驗。若中風不省人事。牙關緊閉。偏枯等證。研二丸。酒調下。一省爲驗。

祕傳加味二妙丸﹝治兩足濕痺疼痛。或如火燎。從足跗熱起。漸至腰胯。故麻痺痿軟。皆是濕爲病。﹞

蒼朮﹝米泔水浸四兩﹞黃柏﹝酒浸炒二兩﹞川牛膝﹝去蘆﹞當歸尾﹝酒洗﹞川萆漢防己龜板﹝酥炙各一兩﹞虎骨﹝酥炙一兩﹞

上爲細末。酒煮麵糊爲丸。梧桐子大。每服百丸。空心姜湯下。

祕傳愈瘋丹﹝治一切風疾。偏正頭風。半身不遂。常服調理。並治諸惡瘡毒。赤白痢疾。痛風等證。﹞

防風﹝去蘆﹞連翹麻黃﹝去節﹞黃連﹝酒妙﹞黃柏﹝酒炒各五錢﹞川芎川歸﹝酒洗﹞

赤芍藥﹝酒浸﹞薄荷葉石膏桔梗何首烏熟地黃﹝酒洗﹞羌活細辛﹝此味辛宜減半﹞

甘菊花天麻﹝各一兩﹞黃芩﹝一兩五錢﹞白朮荊芥穗﹝各二錢五分﹞山梔仁﹝七錢五分﹞

滑石﹝五兩另研﹞甘艸﹝炙二兩﹞僵蠶﹝炒五錢﹞

熱甚加大黃朴硝各一兩。

上爲細末。煉蜜爲丸。如彈子大。以朱砂金箔爲衣。每服一丸。細嚼。用茶淸或酒送下。

祕傳風藤造酒方眞風藤金銀花﹝各七錢﹞當歸﹝酒洗﹞芍藥﹝男用白芍女用赤芍﹞防風白芷何首烏羌活獨活上爲細末。用糯米一斗。蒸熟。將前藥末並曲拌勻。如常釀酒法酒。或入瓶內煮熟。泥固瓶口。頓七日取用。每日分早午晚飲一鐘。隨量多寡爲則。察病患饑飽服。

當歸拈痛湯﹝見卷上湯類。﹞

阿魏萬靈膏﹝見瘡瘍類。﹞

目病﹝二十七﹞

目病者。𨿽有七十二証之殊。然皆不過風熱憂鬱之所爲。四气七情之所致也。治宜淸熱養血爲當。

祕傳當歸地黃湯當歸生地黃川芎赤芍藥甘菊花龍膽艸防風黃連知母柴胡陳皮甘艸上細切。用水二盞。芽茶一撮。燈芯三莖。煎一盞。去滓食後服。

祕傳明目補下丸﹝此方得於京師。購費珍價。﹞

人參﹝三錢五分﹞川楝子﹝酒煮去核﹞遠志﹝去心各一兩半﹞川巴戟﹝去心﹞菟絲子﹝酒浸﹞

麥門冬﹝各一兩﹞白朮白茯苓﹝去皮﹞赤芍藥﹝酒浸﹞靑鹽破故紙﹝炒﹞小茴香葫蘆巴肉蓯蓉﹝酒洗﹞黃

甘艸﹝炙﹞枸杞子砂仁﹝炒﹞黃柏﹝鹽酒炒﹞山藥﹝炒﹞

知母﹝去毛皮鹽酒炒﹞熟地黃﹝酒洗懷慶﹞五味子蓮肉﹝去心各五錢﹞車前子﹝二錢五分﹞

上爲細末。酒煮糯米糊爲丸。如梧桐子大。每服八九十丸。空心用鹽湯送下。

祕傳開明銀海丹﹝治一切風熱上壅。兩目赤腫澀痛。風弦爛眼。及內外翳障等證。﹞

白鑪甘石﹝一兩。以炭火三炷香候。先以黃連半兩。煎濃汁。濾去滓。淬七次。細研。﹞辰砂﹝一錢﹞

硼砂﹝二錢﹞輕粉﹝五分﹞片腦﹝三分多則五分﹞麝香﹝一分﹞若赤眼腫痛。加乳香沒藥各五分。若內外翳障。加珍珠五分。鴨嘴膽礬。熊膽各二分。若爛弦風眼。加銅靑飛丹各五分。

或以諸藥總合爲一。治諸般眼疾。

上各研爲極細末。一處和勻。再研一二日無聲。銀瓶盛貯。蜜蠟封口。勿令泄气。點眼極妙。

因調西江月以誦揚之。體具全恁。銀海百年。惟喜光明。苟因失愼致盲昏。或是風疼翳釘。傳得眞方祕訣。豈同售藥虛名。略將簪杪點眸睛。立效渾如附應。

祕傳點眼光明丹黃連﹝半斤煎汁濾淨﹞鑪甘石﹝一斤。用紫罐盛。三炷香時。入黃連汁內。七浸七暴。隨時聽用。﹞

鑪甘石﹝制過一兩﹞麝香鵬砂﹝各一分﹞片腦﹝二分﹞枯白礬﹝五釐﹞若風眼加五倍子火存性用一分。

上研爲極細末。用骨簪杪沾水蘸藥。點眼內閉目。

咽喉﹝二十八﹞

咽喉者。𨿽有喉痺。喉癰。喉風。單蛾。雙蛾。重舌。木舌之不同。然皆風熱所生也。亦皆相火之所衝逆耳。經曰一水不勝二火。火者痰之本。痰者火之標。火性急速。故病發暴悍。而喉熱證作矣。間有腑寒喉縮伏如物梗。痛癢多涎者。亦有七情鬱結。咽中有物如梅核。吞吐不得者。須各究其源治之。

祕傳淸咽散﹝治咽痛並口舌生瘡。﹞

荊芥薄荷防風桔梗山梔連翹玄參大力子片芩生甘艸若熱甚。加僵蠶。犀角。

上細切。用水二盞。煎一盞。去滓服。

涼膈散﹝治咽痛退六經熱極妙。方見卷上散類。﹞

祕傳梨汁飲﹝治喉痺及喉中熱痛。口舌生瘡等證。極妙。﹞

用好消梨杵汁。頻頻飲之。若患者能自嚼咽下亦可。多食妙。大解熱毒。惟金瘡產歸。及諸脫血證勿食。其餘一應癰疽發背等證。多食極妙。

祕傳洞關散﹝治喉癰等證。﹞

珍珠﹝五分﹞牛黃片腦麝香﹝各三分﹞朱砂﹝一錢﹞

上研爲細末。用少許吹入喉中立已。

四七東加桔梗枳實﹝治七情所致。咽痛者。方見卷上湯類。﹞

祕傳加味二陳湯﹝治七情鬱結咽中。如梅核吞吐不得者。方見梅核气類。﹞

凡治諸骨鯁喉。宜研萱艸根。順流水吞下。若魚骨鯁喉者。宜食橄欖卽下。或用其核爲末。順流水下。若獸骨鯁喉者。磨象牙水咽下。

祕傳蒲黃散﹝治舌腫大塞口。不通飲食者。﹞

用蒲黃一味眞者羅淨。頻刷舌上其腫自退。若能咽藥。卽以黃連一味煎濃汁。細細呷之。以瀉心經之火則愈。

齒病﹝二十九﹞

齒病者。腎之標。系於手足陽明。乃胃與大腸之脈貫絡也。有腎元虛者。治宜滋陰補腎。有胃中有火者。治宜安胃瀉火。有風痰上攻者。治宜祛風導痰。有虫蝕者。治宜擦牙誅虫。故其疼不一。治者須究其源以療之。

祕傳寧口散﹝治牙疼牙疳。口舌生瘡。咽喉腫痛等證。﹞

靑黛﹝二錢﹞硼砂﹝一錢﹞孩兒茶薄荷葉﹝各五分﹞片腦﹝二分﹞

上爲細末。以筆尖醮藥點患處咽疼用蘆管吹入。一方加蒲黃朴硝生甘艸各等分。片腦少許。

治口內諸病。

祕傳愈剛散﹝治風虫牙疼﹞

白芷光烏威靈仙眞川椒﹝等分﹞

上爲細末。擦疼處立已。須先用防風。荊芥。芫花。蒼耳子。白蒺藜。眞川椒。小麥各等分。

水二盞煎。去滓含漱疼處。再擦尢捷。

祕傳加味涼膈散﹝治胃有實熱齒疼者。方見卷上散類。﹞

本方用大黃酒蒸爲君。加知母石膏升麻爲佐。水煎徐服。

祕傳神應散﹝治牙疳神效。﹞

蝦蟆﹝一隻小者背綠眼光者是用﹞明礬﹝二錢﹞小紅棗﹝二枚去核﹞

上共搗成膏作一丸。火存性。爲細末。筆尖蘸藥點患處。

祕傳烏須萬應散﹝擦牙自堅。須自黑。其它亦自得也。﹞

用沒石子﹝四錢﹞破故紙細辛熟地黃﹝酒洗各一兩半﹞靑鹽地骨皮﹝二兩﹞

上爲末。每用一錢。空心擦牙咽下。

血證﹝三十﹞

血證者。脈多芤而微細者可治。芤而滑大者難治。其證大槪有二。有血熱郁血溢。有气郁血溢。然見血。又有上中下三部之分。衄唾嘔吐爲上部。皆火載血上錯經妄行。血結胸中爲中部。

膀胱蓄血及溺血爲下部。其間不出風熱壅遏。憂思鬱結而然。是以從肺而上溢於鼻者曰衄血。

從胃而上溢於口者曰嘔血。夫所謂咯。血唾血者。出於腎也。咳血嗽血者。出於肺也。

又有痰帶血絲出者。或從腎或從肺來也。其血出於小便者曰溺血。曰血淋。出於大便者曰腸風痔血。治法當求其本。

祕傳加減八味湯﹝治衄唾嘔吐血。﹞

當歸生地黃赤芍藥阿膠珠牡丹皮黃連黃芩山梔人參甘艸犀角京墨上細切。用水二盞。茆根一握搗爛。棗二枚煎。去滓磨京墨犀角調服。若痰中帶血者加知母。

若血疙瘩者。加紅花桃仁炒漧薑。若凡人暴吐紫血一二碗。無事。吐出爲佳。與前藥治之。若後見脈大身熱。必難治矣。

祕傳加減芩連四物湯﹝治大小便血。﹞

黃芩黃連當歸生地黃白芍藥山梔陳皮白朮人參甘艸上細切。用水二盞。生薑三片。棗一枚。煎一盞。去滓溫服。若溺血者。加黃柏。知母。滑石。

若下血及腸風髒毒者。加黃柏。子芩。槐角。阿膠。防風。荊芥。

祕傳發灰丸﹝治溺血。﹞

頭髮﹝不拘多少。燒灰存性。用壯年無病者佳。﹞

上爲細末。別用新采側柏葉搗汁。調糯米粉打糊爲丸。如梧桐子大。每服五十丸。空心白滚湯下。或煎四物湯送下。

祕傳竹葉灰丸﹝治下血。﹞

竹葉﹝不拘多少燒灰存性﹞

上爲細末。用米糊爲丸。如梧桐子大。每服七八十丸。空心淸米飲湯送下。一方以鵝卵殼爲末。米飲湯下一匙。一方以干柿餅燒存性爲末。用淸米飲湯調下二三錢立已。

灸法治下血無度。灸脊中對臍一穴。永不再發。

祕傳治腸風下血丸幹柿餅﹝燒灰存性﹞酒瓶篛﹝包酒過二三年者。燒灰存性﹞烏梅肉﹝燒灰存性各二兩淨﹞

百藥煎﹝一兩如無以五倍子炙焦黃色代之﹞槐花﹝炒焦黑﹞枳殼﹝麥麩炒黃色﹞檳榔﹝各半兩﹞

上爲細末。醋糊爲丸。如梧桐子大。每服七八十丸。醋湯下。

汗證﹝三十一﹞

汗證者。有二本之殊。其自汗者。無時而然出。動則爲甚。屬陽虛。胃气之所司也。治宜補陽調衛爲當。其盜汗者。寐中而通身如浴。覺來方知。屬陰虛。榮血之所主也。治宜補陰降火爲要。醫者宜詳辧而推治之。

祕傳加味四君子湯﹝治自汗者﹞

人參白朮茯苓甘艸川歸生地黃黃柏黃連黃

桂枝﹝少許﹞大棗﹝一枚﹞

上細切。用浮小麥一撮。水二盞。煎一盞。去滓服。

祕傳加味四物湯﹝治盜汗。﹞

當歸川芎熟地黃生地黃白芍藥人參白朮黃

黃柏知母上細切。用浮小麥一撮。棗一枚。水二盞。煎一盞。去滓服。

心跳驚悸﹝三十二﹞

心跳者屬血少。如魚無水也。治宜補血心驚者。心下悸動有水飲。如人將捉捕也。

祕傳加味四物湯﹝治心跳﹞

當歸川芎熟地黃遠志白芍藥人參甘艸茯神山梔上細切。用水二盞。煎一盞去滓服。

祕傳加味四物湯﹝治心驚。﹞

當歸川芎熟地黃白芍藥白朮人參甘艸豬苓澤瀉上細切。用水二盞。煎一盞。去滓服。

祕傳金箔鎭心丸﹝治憂愁思慮傷心。令人惕然心跳動驚悸不安等證。﹞

川歸身﹝酒洗﹞生地黃﹝酒洗﹞遠志﹝去心﹞茯神﹝各五錢﹞石菖蒲﹝九節者用﹞

黃連﹝各二錢五分﹞牛黃﹝一錢另研﹞辰砂﹝二錢另研﹞金箔﹝十五片﹞

上以前六味研細。入牛黃辰砂二味末子。豬心血丸。如黍米大。金箔爲衣。每服五十丸。煎豬心湯送下。

消渴﹝三十三﹞

消渴者。多因快欲恣情。服食丹石。耽酗醇酒。甘嗜炙爆。遂使相火燔熾。眞水耗竭而成。

是故患者心脈多浮。腎脈多弱。治法當以瀉火。潤燥。淸心滋腎爲先。須分上中下三焦爲治。若熱在上焦。舌赤唇紅。煩躁引飲。若熱蓄中焦。消穀易饑。引飲倍常。大便硬。小便數。若熱伏下焦。陰彊失精。精竭引水。小便如膏是也。

祕傳黃連地黃湯黃連生地黃天花粉五味子川歸人參漧葛白茯苓麥門冬甘艸上細切。加生薑一片。棗二枚。竹葉十片。用水二盞。煎去滓溫服。若上焦渴者。加桔梗。

山梔。若中焦渴者加黃芩。若頭眩渴不止者加石膏。若下焦渴者。加黃柏。知母。若作丸劑。加薄荷煉蜜爲丸。如彈子大噙化咽下。

便濁遺精﹝三十四﹞

便濁遺精者。皆由思慮過傷。色欲不節。心腎虛勞。水火不交之所致。治法。當以淸心腎爲先。

補陰降火爲要。其因夢與鬼交而泄。謂之夢遺。若不因夢交。或隨溲溺而出。謂之精滑。

祕傳補陰湯﹝治便濁遺精並女人白帶。﹞

黃柏知母當歸熟地黃人參白朮白芍藥山梔仁黃

蓮肉陳皮白茯苓上細切。用水二盞。生薑一片。棗二枚。煎一盞。去滓服。若作丸劑。加樗根白皮爲細末。

煉蜜爲丸。如梧桐子大。每服五七十丸。空心淡鹽湯送下。

淋閉﹝三十五﹞

淋者其名有五。本屬於熱。經云淸陽出上竅。濁陰出下竅。故淸陽不升。則濁陰不降。而成淋閉之患矣。先儒以滴水器上下竅譬之甚當。蓋淋者欲通不通。不通忽通者。是宜除其熱。泄其閉塞。淸肅肺金。以滋膀胱腎水之下元。此治淋之正法也。

祕傳通塞散﹝治小便淋閉。莖中作痛。﹞

石葦﹝去毛﹞滑石瞿麥蓄

冬葵子木通王不畱行地膚艸﹝各等分﹞

上研爲細末。每服三錢。滚白湯調送下。

淸心蓮子飲﹝治上盛下虛。煩渴。小便赤澀成淋。﹞

黃石蓮肉白茯苓人參黃芩甘艸﹝炙﹞地骨皮麥門冬車前子上細切。用水二盞。煎一盞。去滓服。若發熱。加柴胡。薄荷。

導赤散﹝治小便淋閉赤澀。﹞

六一散﹝治小便淋閉赤澀不通。﹞

五淋散﹝治小便熱痛如沃湯。並見卷上散類。﹞

祕傳木通湯﹝治孕婦轉胞並男子小便不通。﹞

冬葵子﹝半兩﹞山梔仁﹝半兩炒研﹞木通﹝三錢﹞滑石﹝半兩研﹞

上細切作一服。用水一盞半。煎八分溫服。外以冬葵子。滑石。梔子爲末。田螺肉和搗成膏。

或用生蔥汁。調貼臍中立通。

祕傳治血淋方側柏葉藕節車前艸﹝各等分﹞

上以三味同搗。取自然汁調六一散三錢服之。

祕傳發灰丸﹝治溺血。方見血證類。﹞

祕結﹝三十六﹞

祕結者。或因房勞過度。飲食失節。恣飲酒漿。過食辛熱。其間種種不同。固難一類而推。

愼勿以巴豆牽牛等峻劑攻下。𨿽暫通快。必致再結愈甚。治者須知西北人以開結爲主。東南人以潤燥爲要。姑撮其略。以俟詳究。

加減潤腸丸木香導滯丸備急大黃丸﹝見內傷類。﹞

蜜導法用蜜一合。微火煉。不住手攪。勿令焦。滴水成珠爲度。下皂角末。再攪。撚作銳子。如小指大。

約入穀道卽通。

吹油法用香油令侍婢口含。以小竹筒一个。套入肛門。以油吹入肛內。須臾卽通。﹝一方以牙皂莢爲末。投炭火上。置桶中。令患者坐燻入肛內卽通。﹞

黃疽﹝三十七﹞

黃疽者。皆因濕熱郁積於脾胃之中。其癥有五。丹溪云不必分五。同是濕熱。濕在上宜發汗。

濕在下宜利小便。或二法並用。使上下釐淸其濕。學人詳之。

引方茵陳四苓散﹝治諸疸。﹞

茵陳茯苓澤瀉豬苓白朮﹝各等分﹞

上細切。用水二盞。燈芯一團。煎一盞。去滓不拘時服。

祕傳褪金丸﹝治黃腫絕妙之劑。須煎胃苓湯送下。﹞

蒼朮﹝米泔水浸﹞白朮﹝各二兩半﹞甘艸﹝炙半兩﹞濃朴﹝薑汁炒一兩﹞陳皮﹝去白﹞

神曲﹝炒黃色﹞麥

曲﹝炒各兩半﹞鍼砂﹝醋炒紅色﹞香附﹝童便浸各六兩﹞

若有塊加三稜醋煮。莪朮醋煮各兩半。

上爲細末。用麵糊爲丸。如梧桐子大。每服五六十丸。生薑鹽湯送下。忌魚鮏濕面生冷水果等物。

祕傳茵陳散﹝治黃膽通用。﹞

大田螺﹝一个連殼﹞山梔子﹝七个研﹞菲菜根﹝七个﹞茵陳﹝眞者一大撮﹞

上共搗爛。以滚白酒大盞投之。攪勻。去滓頓服。其黃立退。

祕傳灸法取至陽穴灸之妙。﹝至陽穴在脊中第七椎節下。﹞

痔漏﹝三十八﹞

痔漏者。皆腸胃蘊熱而成。丹溪云專以涼血爲主。其理治本固當。常見人服涼血內劑。未獲全效。切不宜用腐肉藥取痔。多致殞命。今得試驗一法。具列於後。

祕傳隔礬灸法﹝治痔漏神效。此方購費珍價。﹞

皂礬﹝一斤。用新瓦一片。兩頭用泥作一。再用香油刷。瓦上焙漧。再著皂礬放在瓦上。

微火枯。去砂研末。﹞穿山甲﹝一錢入紫罐內。存性。取出研末。﹞小鱉子﹝如前法去殼。

火二錢五分。淨研末。﹞乳香沒藥﹝各一錢五分。研末臨灸時加入﹞

上件共和勻一處。以冷水調。量瘡大小。作餅子貼瘡上。用艾炷灸三四壯。灸畢。就用燻洗藥。先燻後洗。每日六度。三五日如前法灸妙。以瘥爲節。

祕傳燻洗方﹝煎法灸畢。以此方燻洗。此方購費珍價。﹞

皂礬﹝制法如前爲末約手規二把﹞知母﹝四兩焙榦爲末取一兩淨﹞

貝母﹝四兩爲末取一兩淨﹞蔥﹝七莖﹞

上件先將蔥用水煎三四沸。傾入瓶內。再入前藥。令患者坐於瓶口燻之。待水溫。傾一半。

洗瘡處。畱一半。俟再灸復熱燻洗。以瘥爲度。

祕傳滌風散﹝治痔漏及一切瘋證。此方購費珍價。﹞

川烏艸烏﹝並火炮去皮尖﹞蒼朮﹝米泔浸各四兩﹞人參白茯苓﹝各二錢﹞

兩頭尖﹝二錢﹞僵蠶﹝七錢用紙隔炒﹞甘艸﹝炙三兩﹞白花蛇﹝酒浸三日棄酒火炙去皮骨用﹞

石斛﹝酒浸各一兩﹞川芎白芷細辛當歸﹝酒洗﹞防風麻黃荊芥全蠍﹝新瓦上焙漧﹞

何首烏﹝米泔水浸忌鐵﹞天麻本﹝各五錢﹞

上爲細末。每服三分或五分。臨臥酒調服下。輒服同前。若不用酒者。茶淸調服。忌多飲酒。

並一切熱物。

祕傳燻洗方﹝治痔漏神效。﹞

黃連黃柏蒼朮荊芥枳殼防風苦參玄明粉﹝各等分﹞

上細切。加過冬藤一握。水四五碗煎。至桶中。先燻後洗。

瘡瘍﹝三十九﹞

瘡瘍者。有在表在裏之不同。在表者其脈浮洪腫。在外治法。當先內托。使邪毒外散。如千金托裏散。敗毒散之類是也。在裏者其脈沈實。發熱煩躁。當先內疏。如栝蔞散。連翹散。內疏黃連湯之類是也。若外無惡之气。內已臟腑宣通。

此爲內外之中。當和其榮衛。如十宣散。復煎散之類是也。

祕傳一捷法。治發背。癰疽。疔腫。瘰。便毒等瘡。初起十日內。赤腫痛宜發散。先服羌活保生湯。外用圍藥解和散。次服一味妙濟飲。或榮衛返魂湯。如虛弱人。宜復煎散。當自消退。如日久將膿者。服妙劑飲不消。服眞人活命湯入散毒散和服之。追膿從大便出。如膿已成將潰者。用三稜鍼刺破。入拔毒藥綫。次日膿滿放出。再換內入。膿盡洗去圍藥。用千捶膏貼護風拔毒收口。如髒已潰。日久臭腐。未肯收斂者。用除舊布新之法。俗人用刀割去腐肉傷人。

只用拔毒丹末藥津調敷瘡口。外用烏金紙黏封。自然腐化矣。須先用川椒湯或濃茶洗淨。然後敷藥。

外用圍藥塗之。再洗如前圍敷。待膿盡腐去。方用生肌散外摻。內服十全大補湯。

祕傳羌活保生湯羌活獨活防風荊芥連翹黃連白芷柴胡木通陳皮桔梗甘艸上細切。用水酒各一盞。煎至一盞。去滓。察病上下服。

祕傳眞人活命湯當歸尾﹝二錢﹞穿山甲﹝炒﹞金銀花皂角刺陳皮﹝各二錢五分﹞防風貝母白芷﹝各一錢五分﹞乳香﹝五分另研﹞沒藥﹝一錢另研﹞

甘艸﹝五分﹞

上細切。用水酒各一盞。煎去滓。入乳香沒藥和服。得微汗良。

祕傳敗毒散穿山甲﹝火存性或炒一兩﹞白芷﹝五錢一半生一半炒﹞川大黃﹝五錢一半生一半煨﹞

一方有敗龜板酒炙一兩上爲細末。每服三錢。酒下。重者煎眞人活命湯調下。覺腹中作疼。則膿毒從大便出矣。

祕傳妙濟飲﹝治便毒小瘡癤。只服此一味。將滓罨瘡上。其腫卽消立效。﹞

一枝箭﹝水洗去土用。出貴州。考本艸不載。﹞

上用生白酒煎服。得微汗爲佳。

祕傳圍藥解和散﹝如腫毒初起。圍敷卽消。﹞

芙蓉葉野菊根蒲黃黃連黃芩黃柏連翹白芨白蘞白芷乳香沒藥雄黃孩兒茶甘艸蛇含石﹝醋淬﹞赤石脂大黃上爲細末。用雞子淸調敷其瘡四圍腫處。如幹以雞子淸常潤。如腫毒重大。加萆撥。水槿葉。

祕傳拔毒丹白礬﹝三錢﹞雄黃硼砂辰砂﹝各三分﹞雌黃血竭砂﹝各五分﹞牛黃乳香沒藥﹝各二分﹞砒霜﹝一分煉﹞斑蝥﹝三个去翅足﹞巴豆﹝三粒去油﹞

上件除白礬各爲細末。先將白礬用鐵銚熔化後。將前藥末摻礬上。候煙盡取起。置土地上出火毒。再研極細末。入麝香五釐。蟾酥一分。輕粉五分。再共研和勻。用竹筒收貯。每用旋取少許。

以糯米飯搗成藥綫。如粗布鍼大。焙漧。如膿已成者無眼用三稜鍼刺破。將藥綫徐徐納入。深至痛止。外用烏金紙剪如錢大。津黏毒上。封住。其膿自化。如已潰爛。臭腐眼大者。只以末藥津調。敷瘡內外。亦用烏金紙黏封。每用此法。須用圍藥護衛好肉。

祕傳千捶膏萆子﹝去殼一兩﹞松香﹝嫩者五錢﹞乳香﹝一錢﹞

上用鐵捶。於石上搗千下成膏。敷毒上。外用紙蓋之。如小癤毒。只消此貼初起卽散。有膿卽出不疼。

祕傳生肌散孩兒茶赤石脂黃連黃柏松香上研爲細末。先將瘡口洗淨。幹摻瘡上。

祕傳返魂湯﹝此藥順气調血。扶植胃本。﹞

何首烏﹝勿犯鐵﹞川歸木通赤芍藥﹝炒﹞白芷﹝不見火﹞茴香﹝炒﹞烏藥﹝炒﹞

甘艸枳殼﹝麥麩炒如惡心薑汁炒﹞

上細切。各等分。每服四錢。用水酒各一盞煎。去滓服。如血气盛者減當歸。如毒在上。及老人虛弱人。減木通。如流注加獨活。如生痰有二證。胃寒生痰加半夏。熱郁成風痰加桔梗。如有瀉者不用此方。宜用蠟礬丸用米飲湯下三十丸。瀉止再用此方。

神仙蠟礬丸﹝治一切癰毒腸癰內托之劑神妙。﹞

黃蠟﹝七錢﹞白礬﹝一兩研細﹞

上將黃蠟熔化。和礬爲丸。如梧桐子大。每服二十丸。漸加至三十丸。食遠用滚白湯送下。

千金托裏散﹝治背疽並諸惡瘡。如三日以內未鍼灸及利大便者。則可消矣。﹞

姜活﹝一錢五分﹞防風身﹝酒洗﹞防風梢﹝各五分﹞本﹝一錢五分﹞川歸身﹝酒洗三錢﹞

川歸梢﹝五分﹞連翹酒黃芩﹝各三錢﹞生黃芩人參炙甘艸﹝各一錢半﹞生甘艸﹝五分﹞

陳皮蘇木五味子酒黃柏酒防己﹝各五分﹞桔梗山梔酒生地酒黃連﹝各一錢﹞酒大黃﹝三錢﹞木豬苓﹝一錢五分﹞麥門冬﹝二錢﹞

上細切。分作二服。每服用水三大盞。浸半日。煎至一盞。稍熱。服後。一服如前。並滓再煎服。忌冷水。此方如覺有病。卽便忙服。無不效者。若瘡勢已發。三四日或成膿者。則不消矣。

托裏攻﹝治一切惡瘡。發背。疔瘡。便毒。始發脈洪數弦實。腫甚將作膿者。三服消盡。﹞

大黃牡蠣天花粉皂角刺朴硝﹝便不祕者減去﹞連翹﹝各六分﹞金銀花當歸﹝各二錢﹞

赤芍藥黃芩﹝各四分﹞

上細切。作一服。水酒各一盞。煎至一盞四分服。

內托復煎散﹝托裏健胃。﹞

地骨皮黃芩茯苓芍藥黃

人參白朮桂心甘艸防己當歸﹝各半兩﹞

防風﹝一兩﹞蒼朮﹝半斤﹞

上細切。先以蒼朮用水五升。煎至三升。去術入前十二味再煎。至三四盞。取淸汁作三四次。

終日飲之。又煎蒼朮滓如前法。入諸藥滓。再煎服。

托裏十補散﹝治瘡腫托裏。未成者速散。已成者速潰。其脈緩澀。或弦緊細者。身倦惡寒者。宜用之。﹞

人參當歸黃

﹝各二錢﹞濃朴川芎桔梗防風桂心白芷甘艸﹝各一錢﹞

上細切。作一服。用水二盞。煎至一盞。去滓食遠服。

祕傳平毒散﹝治癰腫初起。﹞

取新掘天門冬三五兩。洗淨。入砂盆內搗細。以好酒投之。去滓頓服。

未效再投。一二服必愈。

防風通聖散﹝治瘡瘍通用。見卷上散類。﹞

十全大補湯﹝治瘡瘍已潰。气血兩虛者。﹞

敗毒散﹝並見卷上﹞

祕傳阿魏萬靈膏﹝治發背瘰疔腫。一切惡瘡癱瘓痛風香港腳等證。﹞

防風荊芥白芷當歸黃連黃柏連翹蛇蛻蜂房白蘞蒼耳艸接骨艸羌活山梔大楓子金銀花甘艸細辛紫河車何首烏黑醜桔梗牡丹皮車前子苦參白芨萆麻子大黃﹝各二兩﹞穿山甲﹝四十片﹞江子肉﹝八錢﹞望見消﹝二錢﹞

木鱉子﹝四十个﹞蝦蟆﹝只﹞柴胡全蠍半夏升麻南星玄參天花粉川烏牛膝黃

兩頭尖獨活斑蝥地楡五靈脂槐角蒼朮本

赤茯苓桃仁三稜莪朮小茴香靑木香嫩松節﹝各一兩﹞威靈仙天麻藕節薄荷貝母丹參生地黃烏藥﹝各一兩半﹞血餘﹝三錢後入﹞八角風葉下紅﹝各四兩﹞槐枝﹝六兩﹞柳枝﹝六兩﹞黃丹﹝八兩水飛過炒紫色﹞

上細切。用水八碗。浸一日。煎稍幹。下眞麻油十六斤。同煎至穿山甲等藥如炭黑濾去滓。

入血餘煎無形影。滴水中不散。再入黃丹。徐徐順攪。煎至滴水成珠。再入後項藥。

蜈蚣﹝二條﹞烏蛇肉﹝四兩﹞川烏艸烏附子白附子﹝各一兩﹞五加皮紫荊皮﹝各二兩﹞

上共研爲細末。入膏藥內。頻頻順攪勻。退火入後項藥。

沈香雄黃﹝各一兩﹞南木香血竭輕粉赤石脂龍骨﹝各二兩﹞乳香沒藥﹝各四兩﹞

麝香﹝五錢﹞阿魏﹝一兩用水另溶化再入膏藥內﹞

上爲細末。入膏藥內。順攪勻。出火毒。瓷器收貯。每用油紙攤貼。須畱頂以出其毒。

疔腫方法

灸法。以大蒜搗爛成膏。塗腫四圍。畱露腫頂。以艾炷灸之。以爆爲度。如不爆。稍難愈。

宜多灸百餘壯。無不愈者。

祕傳妙方﹝治食災牛馬肉成疔腫欲死者。﹞

以油木藥搗爛。絞取眞汁一二碗。頓服。得大瀉毒瓦斯乃愈。如冬月無葉。取嫩根研水服之一二次。以利爲度。

楊梅瘡方法

楊梅瘡。或名綿花瘡。蓋因瘡之形相似耳。先年惟南廣有此。近年以來。處處頗多。世俗多用厲風藥治之。甚得理也。每見庸醫求取速效。輒以輕粉丹麝等藥大劑投之。然其所感有淺深。資稟有壯怯。其壯受毒瓦斯之淺者。幸得平愈。其怯弱之人。因而變生壞證。又有不知禁戒者。變成癘瘋。亦有用輕粉太多。兼以麝香透入骨節。遂成瘋塊。經年痛痺。膿爛可畏。然非輕粉不能取效。

但不可多。量人虛實用之。

祕傳加味醉仙散葫麻子牛蒡子蔓荊子枸杞子﹝四味各炒紫色﹞白蒺藜苦參栝蔞根防風當歸川芎芍藥羌活何首烏白芷姜蠶﹝炒﹞荊芥連翹黃芩山梔皂角刺玄參甘艸芙蓉葉威靈仙﹝各一兩﹞

上研爲細末。用米糊爲丸。如梧桐子大。每服七十丸。茶淸送下。如有實熱瘡盛者。加輕粉二錢。如作煎劑亦可。如過服輕粉。或瘋痺疙瘩者。用山黃牛一味煎湯頻服。

祕傳遺糧湯﹝治楊梅瘡風漏筋骨疼痛。﹞

山黃牛﹝三兩二錢﹞五加皮白蘚皮防風木瓜荊芥穗白芷當歸﹝酒洗各一錢五分﹞

白芍藥﹝炒﹞生地黃﹝酒洗﹞地骨皮川牛膝黃連甘艸槐花﹝炒﹞川芎威靈仙尋風藤白茯苓﹝各一錢﹞杜仲﹝二錢薑汁炒斷絲﹞皂角子﹝三粒搗碎﹞白醜﹝三粒搗碎﹞

上細切。作一服。用水一鐘半。酒半鐘。煎至一鐘。察病患上下饑飽服。渣滓再煎服。一日一劑。服至三五劑。其瘡愈腫。勿懼畏。以托出毒瓦斯故也。

若輕者服十劑而瘥。重者服二十劑全愈。每劑服過。渣滓日幹煎水。常時浴洗患處切忌房事生冷茶淸煎炒母雞鵝羊豬首蹄肉魚蝦動風之物。無不效者。

祕傳除厲散﹝治楊梅瘡敷藥。﹞

陳老鱉甲﹝火一錢﹞輕粉﹝二錢﹞杏仁﹝三十个去皮尖﹞

上爲細末。用豬膽調敷神效。﹝一方用輕粉一錢。膽礬八分爲細末。撾破敷之。其效如神。﹞

祕傳滌風散﹝此楊梅瘡風漏。一切風癥。此方購費珍價。見痔漏類。﹞

祕傳燻洗方用防風。荊芥。川芎。白芷。連翹。蒼朮。黃芩。艾葉。何首烏。皂角刺。白蘚皮。地楡。威靈仙。金銀花。蒼耳艸。

上細切各等分。用水五升煎。乘熱。先燻後洗。

祕傳灸法。治楊梅瘡初起那一个的。灸三五壯後。不再發。

疳瘡方法

祕傳平穢散﹝治下疳瘡。又名妒精瘡。宜禁房事。臨臥含水一口。免與陽則不痛。﹞

瓦子﹝火﹞

五倍子﹝炒﹞孩兒茶﹝各一錢﹞片腦﹝二分﹞

上爲細末。先以防風。荊芥。烏藥。地楡。苦參各等分。用水五升煎。入小瓶內。將玉莖納入燻洗。後傳藥瘡上立瘥。

癬瘡方法

祕傳息搔散﹝治虫癬。﹞

生白礬﹝一兩﹞硫黃﹝五錢﹞檳榔﹝一个﹞

上爲細末。取羊蹄根搗眞汁。和生蜜少許。調如粥濃。先以穿山甲。抓破患處傳之。如瘡過一暈立效。

祕傳寧癢散﹝治風虫頑癬。﹞

川槿皮﹝一兩﹞紅娘子靑娘子﹝各七个﹞斑蝥﹝三个去翅﹞貝母﹝五錢﹞檳榔﹝二个﹞

上細切。用水浸。露三日夜擂碎。先以穿山甲撾破。用鵝翎搽之立已。

疥瘡方法

祕傳靖膚散大楓子﹝四十九枚﹞枯白礬眞川椒蛇牀子水銀﹝各三錢﹞樟腦﹝五錢﹞

上各爲細末。入水銀。共再研勻。用油調敷。一方用蕎麥麵一兩。炒黃硫黃一錢。另研細。

用油燭調敷。皆有奇效。

祕傳一擦光﹝治疥瘡。及婦人陰蝕瘡。漆瘡天火丹諸惡瘡毒神效。﹞

蛇牀子苦參蕪荑﹝各一兩﹞雄黃大楓子﹝去殼﹞川椒﹝各半兩﹞硫黃輕粉樟腦﹝各二錢﹞枯礬﹝一兩二錢﹞

上各爲細末用生豬油調勻敷之。

祕傳愈疥散﹝治疥瘡並小兒癩頭。﹞

牛皮岸﹝卽燻牛皮煙岸也如無以香鑪岸代﹞蛇牀子硫黃黃柏黃丹﹝各一兩﹞雄黃大楓子﹝去殼﹞川椒﹝各半兩﹞枯礬﹝二兩﹞輕粉﹝二錢﹞

上各爲細末。以生豬油調勻敷之。

KT瘡方法

祕傳碧雲膏﹝治KT瘡神效。﹞

眞麻袖﹝四兩﹞黃蠟﹝三兩半﹞銅靑﹝三錢﹞輕粉﹝三分﹞古銅錢﹝三文﹞鮮桃柳枝﹝各七枝﹞

上於五月五日制。先以香油煎三五沸。入蠟並錢煎。至落。入銅靑以桃柳枝不住手攪煎。至滴水成珠。入輕粉再煎一沸。以紙濾去滓。用瓷碗盛貯。待凍掃淨土地。

覆地上一宿。出火毒。每用量瘡大小。撚作薄餅。攤置氈上。貼患處外。以絹帛系定。過三日。

打開轉貼氈一面。再貼三日。換藥後貼如前。

湯火瘡方法

神效當歸膏﹝治湯火傷。此方斂瘡者。生肌肉拔熱毒。止疼痛。﹞

當歸﹝細切﹞黃蠟﹝各一兩﹞麻油﹝四兩﹞

上先將當歸。入油煎焦黑去滓。次入蠟。急攪放冷。以瓷碗盛。出火毒。用時以故帛紙攤貼。

一方用白蠟。凡初傷。必用鹽罨護壞肉。後敷藥則易愈。

祕傳愈羣方﹝治湯火瘡﹞

用黃蜀葵花浸油內。以油敷患處。或曬榦研末。油調敷之。一方用萆麻子肉研爛。入蛤粉等分。如幹再入香油少許調敷。一方用定粉研細。入豬脂調敷。一方用綠豆粉輕粉少許。槐樹皮去粗皮焙。幹爲細末。香油調敷。濕則幹摻。一方用蕎麥麵炒黃。以井花水調敷。

腮毒方法

祕傳地黃膏﹝治嘴腮腫毒。或瘡癤。或好食煎爆之物生腫毒。皆宜服之。﹞

生地黃﹝二斤﹞麥門冬﹝半斤﹞敗龜板﹝半斤酥炙另研爲末﹞

上爲細切。用水一斗。煎至五升。濾去渣滓。再煎如稠飴。下龜板末順攪煎。滴水中不散爲度以瓷罐盛貯。埋地下三日。出火毒取出。不時白湯調服。酒調亦可。

金瘡方法

祕傳桃花散﹝治刀刃傷破。及竹木刺皮出血用之。則止血生肌。﹞

川歸赤石脂血竭乳香沒藥滑石鑪甘石﹝﹞

或加何首烏上各等分爲細末。摻傷處。初傷者加龍骨少許。久者加樟腦少許。

正鐵箍散﹝兼治諸般惡瘡。﹞

貝母﹝五兩去心﹞白芷﹝二兩﹞龍骨﹝二錢﹞蒼耳艸﹝燒存性醋拌二兩﹞

上爲細末。用水調。或香油調敷。濕則幹摻。一方治跌撲一時無藥。急取褥中扳枝花貼患處尢妙。

乳癰方法

祕傳速效方﹝治女人內外吹奶。﹞

鴨兒花根﹝葉稍長而圓有刺者是取根一握去皮骨﹞蔥白﹝連根葉三莖﹞

上爲細切。入川椒九粒共搗。好生酒或醇酒一盞。煎至八分。去滓溫服。宜少臥出微汗立瘥。

渣滓加鹽少許敷患處亦妙。若腫已成不消。用疔腫灸法。灸三五壯。再服前劑尢捷。

祕傳羌活保生湯祕傳阿魏萬靈膏﹝並見瘡癢類。﹞

婦人不孕﹝四十﹞

婦人不孕者。多因經水失期。或多寡不勻。若气虛宜補气。血虛宜補血。若肥盛不受胎者。

宜行濕燥痰。使經水勻行。依期男子交會。不相愆候。鮮有不孕者矣。

祕傳種子方訣云。俟女人天癸淨後。男女各寢。男子日服四物湯一帖。以補血之不足。女人日服四君子湯一帖。以補气之不足。服至三十日。三十帖止。再俟天癸淨乃同寢。感時偏任左體力。施精亦要偏注其左。蓋子宮有二穴。左穴受之成男。右穴受之成女故也。旣受精後。令女人側左體。

曲左足而臥。良久不拘。直隸無錫縣。一談姓老人無子。晚得此方。一歲生三子。今皆總角矣。

極驗極驗。受此方者。冀當徧傳以廣斯道也。又訣云。三十時中兩日半。二十八九君須算。落紅滿地是佳期。金水過時空霍亂。霍亂之後枉費工。樹頭樹底覓殘紅。但解開花能結子。何愁丹桂不成叢。此蓋婦人月經方絕。金水才生。此時子宮正開。乃受精結胎之候。妙合太和之時。

過此佳期。則子宮閉而不受胎矣。然男女之分。各有要妙存焉。如月候方經一日三日五日交會者成男。二日四日六日交會者成女。過此則不孕矣。又云陰血先至。陽精後衝。縱气來乘。血開裹精。陰外陽內。則成坎卦之象而爲男若陽精先入。陰血後參。橫气來助。精開裹血。陰內陽外。則成離卦之象而爲女。若胎成三月之內。男女未分之時。亦有轉女爲男之術。其法以鐵斧一柄。置於孕婦牀席之下。勿令人見知。更佩雄黃一二兩於孕婦身左。或佩萱花亦可。以上三法皆驗。不可輕忽。傳日不孝有三。無後爲大。古詩云。無官一身輕。有子萬事足。誠哉是言也。無嗣者宜深思之無怠。

調經散﹝治經水不調。或前或後。或多或少。或逾月不至。或一月兩來。皆可服。﹞

當歸﹝酒洗一錢五分﹞麥門冬﹝二錢﹞吳茱萸﹝擇去閉口者泡七次焙漧﹞肉桂﹝各五分﹞

人參半夏﹝泡七次﹞白芍藥牡丹皮川芎﹝各一錢﹞阿膠珠甘艸﹝炙各七分五釐﹞

上細切。用水二盞。姜三片。煎至一盞。去滓空心稍熱服。

調經散﹝治月經過期不行宜服。﹞

當歸﹝一錢五分﹞川芎桂心甘艸﹝各五分﹞熟地黃白芍藥香附子莪朮蘇木﹝各一錢﹞木通﹝八分﹞紅花﹝三分﹞桃仁﹝二十个去皮尖研細﹞

上細切。用水一盞半。煎至一盞。去滓空心溫服。

調經散﹝治月經先期而來宜服。﹞

當歸身﹝一錢五分﹞生地黃條芩香附子﹝各一錢﹞白芍藥黃連﹝薑汁炒各八分﹞

川芎阿膠珠艾葉甘艸黃柏知母﹝各五分﹞

上細切。用水二盞。煎一盞。去滓空心溫服。

香附調經丸﹝治月經不調。血气刺痛。腹脇膨脹。頭眩惡心。崩漏帶下。並皆治之。﹞

香附子﹝杵去皮毛。不拘多少。米醋浸一日夜。用砂鍋煮令香熟。水洗焙漧。﹞

上爲細末。醋糊爲丸。梧桐子大。每服五十丸。淡醋湯下。

六味地黃丸﹝治婦人陰血不足。無子者服之。能致胎孕。方見卷上丸類。﹞

婦人諸證瑣瑣。不及備錄。醫者宜參究先儒之論。按理先儒之方則詳矣。

胎前﹝四十一﹞

胎前者。宜養血安胎。不可用熱劑。蓋血得熱則行。得冷則凝。夫胎涼則安。胎熱則墮。理之必然。四物湯爲當。

四物湯當歸川芎白芍藥熟地黃上細切。用水二盞煎服。若妊娠下血不止。本方加艾葉三十片。阿膠珠一錢。每服四錢。加烏梅肉少許煎。進三四服卽止。或以本方加阿膠珠。白朮。條芩。砂仁。香附。糯米。如惡阻。從痰而治。本方去地黃。加陳皮。半夏曲。砂仁。神曲。麥芽。藿香。白朮。陳倉米。有熱加生薑汁炒芩連梔子。如子煩。脈虛大無力。或怔忡身戰。及時有微熱。本方加人參。白朮。黃芩。甘艸。

酸棗仁。遠志。麥門冬。地骨皮。如七八个月。面目及四肢浮腫。

本方加茯苓。澤瀉。白朮。條芩。炒梔子。濃朴。麥門冬。甘艸梢。或以本方加紫蘇。桔梗。黃芩。大腹皮。枳實。滑石。如忽然口噤吐沫。不省人事。言語錯亂。本方合二陳湯。加麥門冬。竹茄。遠志。石菖蒲。如感冒風寒。頭痛發熱身痛。本方合小柴胡湯。加細辛。

白芷。防風。羌活。

胎漏方法

固胎散﹝治胎漏下血。﹞

條芩﹝五錢﹞白朮﹝一兩﹞砂仁﹝炒﹞阿膠珠﹝三錢﹞

上爲細末。每服二錢。煎艾湯調下。

安胎飲﹝治孕成之後。覺胎气不安。或腹痛。或腰疼。或飲食不美。宜服。或至五六个月。常服數帖甚好。﹞

用白朮。川歸。白芍藥。熱地黃各一錢。人參。川芎。陳皮。條芩。各五錢。紫蘇。砂仁。

甘艸。各三分。生薑水煎服。

腹痛方法

獨聖散﹝治胎前心腹諸痛。胎動不安。安胎止痛。行气故也。若非八九个月。不宜多服。﹞

用砂仁﹝不拘多少去皮略炒﹞爲細末。每服一匕。熱酒或艾湯米飲湯鹽湯皆可調服。如覺胎中熱。卽安矣。大抵妊婦不可缺此。

達生方法

引方達生散﹝治孕至八九个月。服十數帖甚好。則易產腹疼痛。﹞

大腹皮﹝原本三錢。恐太多。今用一錢。用酒洗曬漧。再用烏豆汁洗淨。方可用。恐鴆毒害人。﹞

人參陳皮紫蘇﹝連梗葉各五分﹞白芍藥白朮當歸﹝各一錢﹞

甘艸﹝炙二錢﹞黃楊腦﹝七个食少胎痛勿用﹞

上細切用水二盞。蔥五葉。煎一盞。去滓服。春加川芎防風。夏加芩連五味子。秋加澤瀉。

冬加砂仁。或通加枳殼砂仁。胎動不安。加金銀三五錢。野薴麻根一錢。气上逼心。加紫蘇地黃。

性急加柴胡。多怒再加黃芩佐之。食少加砂仁神曲。渴加麥門冬黃芩。能食倍加黃楊腦。﹝此物能瘦胎不長。﹞

有痰加半夏曲黃芩。气虛倍加參術。气實倍陳皮加香附子。血虛倍當歸加地黃。形實倍紫蘇。有熱加黃芩。有食積加山楂。腹痛加木香。

養胎散﹝臨月用之。能養胎元。﹞

當歸川芎黃芩陳皮白朮香附﹝各一錢﹞白芷﹝五分﹞甘艸﹝二分﹞

上細切。用水二盞。煎去滓。調六一散一錢服。若虛加人參七分。

催生方法

益母丸﹝治婦人胎前產後。及經中諸般奇病。並赤白帶。惡露時下不止。無所不療。乃婦人之仙藥也﹞

益母艸﹝一名茺蔚子。紫花方便。是五月采。陰漧用八兩。手折去根。勿犯鐵器。﹞川當歸﹝七錢﹞

赤芍藥﹝六錢﹞南木香﹝五錢﹞

上爲細末。煉蜜爲丸。如彈子大。每服一丸。用童便好酒各半盞。化開服。

若急用時。取益母艸生者。連根搗爛去滓。再用童便好酒和勻服。

若臨產時服一丸。安魂定魄。破血止痛。養血脈。調經絡。諸病不生。若胎前因跌撲觸動胎气。漏胎下血等證。並產後諸疾。悉見濟陰方加減。作湯化下。

芎歸湯﹝治胎前因事跌撲。子死腹中。惡露妄下。疼痛不已。口噤欲絕。一切等證。臨產催生。胞衣不下。﹞

當歸﹝酒洗一兩﹞川芎﹝七錢﹞陳皮﹝去白五錢惟催生用胎前只用芎歸勿用陳皮﹞

上細切。用水二大盞。煎至一盞。入酒半盞。再煎頓時去滓服。

產後﹝四十二﹞

產後者。須大補气血爲主。或有雜證。不可用寒涼之劑。

祕傳歸參湯當歸人參川芎白朮生地黃陳皮白茯苓甘艸﹝炙﹞

上細切。用水二盞。姜三片。棗一枚。煎去滓溫服。若腹脹痛。發寒熱者。是惡露未盡。去人參加桃仁。紅花。漧薑。肉桂。五靈脂。﹝半生半炒。﹞甚不已者。加熟附子一片。此謂陽有餘而陰不足。故生內熱。更加炒黑漧薑引入肝分。理去舊血。致生新血也。

產後雜證方法

新產不可用芍藥。以其酸寒能伐發生之气。﹝十日內忌之﹞故以黃四物湯爲補虛之要藥。

以黃易芍藥是也。若气虛者。本方加參。朮。茯苓。甘艸。發熱者加漧薑。若自汗多者。少用川芎。勿用茯苓。倍加蜜炙黃。若口渴加五味子。麥門冬。若腹痛者非芍藥不可。𨿽新產以酒重炒用。去酸寒之毒。何害之有。若惡露不盡作痛。四物湯煎去滓。調香附五靈脂末服。甚者加桃仁泥四五分。

新產子宮未斂作痛。名兒枕痛。又名瘕母塊痛。用醋炒芍藥。粟殼。甘艸水煎。入少米醋。或以三物爲末。醋湯調服。酸以收之之義也。若產後有惡血不去。發寒熱。成瘕者。四物東加三稜。

莪朮。乳香。沒藥。香附。五靈脂。漧漆。桃仁。紅花之類。若產後腹痛不息。宜四物加烏藥。

香附。桂心。髙良姜。陳皮。童便和醋煎服甚效。若產後月餘。經水淋瀝不止。四物東加白芷。

升麻。煎調血餘灰服。若產後陰痛。四物加本。防風。若產後通身浮腫。四物加乳香。沒藥。

桂心。木通。大腹皮。良姜。血竭。檳榔。海金沙。若產後子腸不收。八物東加升麻。防風。須以酒炒黃爲君。若產後中風。口眼歪邪。八物加附子。荊芥。少加防風。羌活。若產後血暈。

用鹿角一段燒存性。也火毒爲末。酒調灌下卽醒。或用韭葉細切。盛於有嘴瓶中。以滚醋沃之。急封瓶口。以瓶嘴納產婦鼻中卽蘇。或用秤錘磚石燒紅。投醋中燻之。

小產方法

補气血湯﹝治小產下血不止。﹞

人參黃

當歸白朮白芍藥艾葉甘艸﹝炙﹞阿膠﹝炒﹞川芎靑皮香附砂仁上細切。用水二盞。煎一盞。去滓服。

補血定痛湯﹝治小產心腹疼痛。﹞

當歸川芎熟地黃白芍藥﹝各錢﹞玄胡索﹝七分﹞桃仁﹝去皮尖研細﹞紅花﹝各三分﹞

香附子靑皮﹝炒黑﹞澤蘭牡丹皮﹝各五分﹞

上細切。用水一盞半。入童便酒各半盞。煎至一盞溫服。

小兒﹝四十三﹞

小兒者。參考其證。大半胎毒而小半傷食。外感風寒者什居一二。故其气體嫩弱。易寒易熱。

用藥不可太驟。大槪以四君子東加減調治之。其有變蒸驚搐疳虫瘡疹等證。與大人異者。其餘諸病。則準大人治。略具一二。以見治法焉。

變蒸方法

惺惺散。四君子湯。加栝蔞根。川芎。桔梗。細辛少許。薄荷煎服。

急慢驚風方法

小兒驚啼。手足螈。睡臥不寧。宜四君子東加全蠍去頭足。炒鉤藤。炮白附。薑水煎服。

急驚宜四君子東加白附。全蠍。金箔。爲末。薄荷湯調服下。慢驚宜四君子湯。加生黑附。蜈蚣末。

蠍梢。共一字。姜湯調下。

抱龍丸﹝治小兒諸驚。四時感冒。邪熱煩躁。痰嗽气急。欲出痘疹。發搐等證。藥性溫平。常服驅風化痰。鎭心神。﹞

琥珀人參天竺黃白檀香白茯苓﹝各七錢半﹞甘艸﹝炙兩半﹞枳實﹝麥麩炒﹞枳殼﹝麥麩炒各半兩﹞辰砂﹝水飛二兩半﹞

山藥﹝炒八兩﹞金箔﹝五十片後研﹞牛膽南星﹝炒半兩﹞

上各爲細末。一處和勻。新汲水丸如芡實大。陰漧。每服一丸。用薄荷湯。或蔥白湯。痰嗽淡姜化下。

南星膏﹝治小兒精神不定。恍惚不寧。恐畏多哭。常服祛風退熱。消痰鎭心。除百病。﹞

牛膽南星﹝臘月以南星爲末塡入黃牛膽中陰漧風處百日取用宜親手修制者佳稱五錢炒用﹞人參白朮山藥﹝炒﹞白茯苓﹝去皮﹞白茯神﹝去心﹞羌活甘艸﹝炙﹞白僵蠶全蠍﹝去毒以薄荷汁浸炙各三錢﹞辰砂﹝二錢水飛另研﹞麝香﹝一分﹞

上各爲細末。一處和勻。煉蜜丸如芡實大。金箔爲衣。每服一丸。食後用薄荷湯調化服下。

祕傳瀉肝湯﹝治小兒肝經火旺有餘。目睛動搖。痰气上升。或壯熱驚搐。面色紅。脈有力。脾胃無傷。宜用。﹞

川芎白芍藥﹝炒﹞半夏﹝湯泡﹞白茯苓﹝各八分﹞當歸﹝酒洗﹞柴胡橘紅枳殼﹝炒﹞天麻﹝各六分﹞黃連﹝酒炒﹞甘艸﹝生各四分﹞薄荷﹝三分﹞

上細切。用水一盞。生薑三片煎服。

祕傳補脾湯﹝治小兒脾經不足。土敗木來侮。目睛微動搖。微驚搐。或潮熱往來。脾胃有傷。

飲食少進。或泄漏嘔吐。面色黃。脈無力。宜補脾胃。﹞

白朮﹝一錢三分﹞黃

﹝蜜炙﹞當歸﹝酒洗﹞川芎人參陳皮肉豆蔻﹝煨﹞神曲﹝炒﹞

漧葛﹝各五分﹞白芍藥﹝一錢酒炒﹞白茯苓半夏﹝各七分﹞黃連﹝炒﹞甘艸﹝炙各四分﹞

上細切。用水一盞半。生薑三片煎服。

祕傳安神湯﹝治小兒心血虛而火動。睡中驚動不安。或受驚嚇而作主。淸心安神降痰。﹞

人參半夏﹝泡﹞酸棗仁白茯神﹝各一錢﹞當歸﹝酒洗﹞陳皮﹝去白﹞赤芍藥﹝炒各七分﹞

五味子﹝五粒﹞甘艸﹝炙三分﹞

上細切。用水一盞。煎去滓。納生薑汁竹瀝研細。用牛黃末半分服。若溫暖月。及覺心經熱多。加生地黃。山梔仁各五分。麥門冬七分。淡竹葉。

若方飲食因驚。而食卽停住不化。須先消飲食。然後治驚。驚藥內仍須用白朮麥芽以理胃也。

驚則气散。宜收補眞气。驚則痰聚。便宜化痰。

祕傳鎭驚丸﹝治驚退後。調理安心神。養气血。和平預防之劑。﹞

天竺黃﹝另研﹞人參茯神南星﹝姜制各半兩﹞酸棗仁﹝炒﹞麥門冬﹝去心﹞

歸身﹝酒洗﹞生地黃﹝酒洗﹞赤芍藥﹝煨各三錢﹞薄荷木通﹝去皮﹞黃連﹝薑汁炒﹞

山梔仁﹝炒﹞辰砂﹝另研水飛﹞牛黃﹝另研﹞龍骨﹝火煨各二錢﹞靑黛﹝另研一錢﹞

上爲細末。蜜糊爲丸。如綠豆大。每服三十丸。淡姜湯送下。

疳證方法

祕傳檳榔丸﹝治小兒疳病積气成塊。腹大有虫等證。﹞

檳榔﹝一兩﹞三稜﹝煨去毛醋炒﹞莪朮﹝醋炒﹞靑皮﹝去穰麥麩炒﹞陳皮﹝去白﹞

雷丸﹝去殼﹞漧漆﹝炒無煙﹞使君子肉山楂肉麥

面﹝炒﹞神曲﹝炒黃各半兩﹞

蕪荑﹝水洗淨二錢五分﹞鶴虱﹝略炒﹞木香﹝不見火﹞胡黃連甘艸﹝炙各三錢﹞良姜﹝二錢陳壁土炒﹞

砂仁﹝一錢﹞

上爲細末。醋糊丸。如綠豆大。每服三五十丸。空心淡姜湯下。

祕傳治疳湯﹝治小兒大便色泔白。小便昏濁。或澄之如米泔。此泔病也。﹞

山楂肉白芍藥﹝炒﹞白茯苓黃連﹝薑汁炒﹞白朮澤瀉﹝各一錢﹞靑皮﹝四分﹞

生甘艸﹝三分﹞

上細切。用水一盞。生薑棗煎服。

祕傳蘆薈丸﹝治小兒疳積腹大。此小兒之要藥也。﹞

胡黃連蘆薈黃連﹝炒﹞使君子﹝去殼各五錢﹞神曲﹝炒一兩﹞阿魏靑黛﹝另研各二錢﹞

麝香﹝另研少許﹞

上爲細末。稀糊丸。如黍米大。每服三十丸。白朮湯或米飲下。

吐瀉方法﹝準大人治。﹞

加減參苓白朮散﹝治小兒吐瀉。﹞

人參砂仁蓮肉﹝去心各半兩﹞白茯苓﹝去皮八錢﹞

土白朮﹝一兩﹞甘艸﹝炙七錢﹞肉果﹝炮四錢﹞訶子﹝炮去皮﹞漧薑﹝炒各二錢﹞

上研爲細末。每服三分。淸米飲湯調服下。

藿香正气散﹝治小兒吐瀉。見大人感冒類。﹞

香砂養胃湯﹝治小兒傷食吐瀉。見大人內傷類。﹞

理中湯﹝治小兒霍亂吐瀉。見卷上丸類。﹞

痢疾方法﹝準大人治﹞

祕傳香連丸﹝治小兒赤白痢。以下三方並見大人痢類。﹞

參苓白朮散﹝治小兒脾胃虛弱。噤口痢疾。﹞

三黃熟艾湯﹝治小兒熱積臟腑。下痢赤白。及傷寒四五日大下熱痢。及麻疹後下痢。﹞

食積方法﹝準大人治﹞

消食丸﹝又名消乳丸。治小兒腹脹腹痛。消積滯。化乳食。大人內傷亦宜。﹞

砂仁﹝炒﹞橘紅﹝炒﹞三稜﹝炒﹞莪朮﹝炒﹞神曲﹝妙﹞麥

﹝炒﹞甘艸﹝炒各半兩﹞

香附﹝炒一兩﹞

上爲細末。湯浸蒸餅爲丸。如麻子大。每服二三十丸。食遠白湯送下。量兒大小加減。﹝愚嘗加土白朮紅曲各五錢爲細末。每服三分。米飲調服效。﹞

祕傳保和丸﹝治小兒脾胃虛弱。飲食不能克化。日久羸瘦。﹞

山楂﹝四兩﹞陳皮﹝去白﹞白茯苓﹝去皮﹞半夏曲﹝各五錢﹞蘿卜子﹝二錢五分﹞

白朮使君子﹝去殼﹞神曲﹝炒﹞

麥﹝炒各一兩﹞木香﹝二兩二錢四分﹞砂仁﹝四兩四錢﹞黃連﹝四兩零五分﹞

上研細末。水發爲丸。如蘿卜子大。每服一錢。米飲湯送下。

香砂養胃湯﹝治小兒傷食。脾胃不和。腹痛等證。見內傷類。﹞

祕傳解肌理中湯﹝治小兒食積郁熱。發於肌表。潮熱往來。主理中而淸陽明之熱。﹞

白朮山楂肉白芍藥﹝炒各一錢﹞黃連﹝炒﹞枳實﹝麥麩炒﹞川芎香附子﹝炒﹞

升麻﹝各七分﹞漧葛﹝一錢二分﹞生甘艸炙甘艸﹝各三分﹞

上細切。用水一盞半。生薑三片煎。去滓服。若積去後。潮熱未除。減山楂。枳實。香附。

川芎。加人參。黃。陳皮。石膏各五分。薄荷二分。白朮三分。有痰加半夏六分。

腹痛方法﹝準大人治﹞

理脾消食散﹝治小兒腹痛。多是飲食所傷。此方主之。﹞

白朮﹝一錢五分﹞陳皮靑皮﹝各七分﹞山楂肉神曲﹝炒﹞麥芽﹝炒﹞砂仁﹝炒各一錢﹞

甘艸﹝炙五分﹞

上爲細末。每服一錢七分。淸米飲湯調服。痛甚者磨木香入服。若有寒。加藿香吳茱萸各五分。

有熱加酒炒黃芩七分。

虫動方法

使君子丸﹝治小兒臟腑虛滑。及疳瘦下痢。腹脇脹滿。不思乳食。若常服安虫補胃。消疳肥肌。﹞

使君子﹝去殼一兩。面裹煨熟。去面。細切焙漧。﹞濃朴﹝去粗皮薑汁炙﹞訶子﹝半生半煨去核用﹞

靑黛﹝如兼驚帶熱渴。卽入之。如臟腑不調不用。﹞甘艸﹝炙各半兩﹞陳皮﹝去白二錢五分﹞

上研爲細末。煉蜜和丸。如芡實大每服一丸。米飲湯化下。或乳汁化下。不拘時服。

靈礬散﹝治小兒虫咬心痛欲絕者。﹞

五靈脂﹝酒研飛去沙淨爲末二錢﹞枯白礬﹝五分﹞

上共爲末。每服二錢。水一盞。煎至五分。不拘時服。吐虫出愈。

感冒方法

祕傳百解散﹝治小兒感冒風寒。身熱咳嗽。欲出癮疹。並痘後欲出麻疹。俱宜服之。﹞

人參﹝七錢﹞甘艸﹝炙三錢五分﹞白朮白茯苓﹝各六錢﹞黃

﹝炒﹞陳皮﹝去白﹞

糯米﹝炒各五錢﹞升麻﹝炒二錢﹞川芎白芷﹝各三錢﹞天麻﹝二錢五分﹞姜蠶﹝炒一錢五分﹞

南星﹝姜制五分﹞

上爲細末。每服三分。傷風用生薑湯。或蔥湯。欲出麻疹。用生薑湯。熱甚用薄荷湯調服下。

加味二陳湯﹝治小兒感冒發熱。鼻流淸涕。或咳嗽痰吐。沈重者宜服之。﹞

陳皮﹝去白﹞半夏﹝湯泡﹞桔梗﹝米泔水浸﹞川芎﹝各五分﹞白朮﹝一錢﹞黃芩﹝酒炒﹞

薄荷﹝各三分﹞防風甘艸﹝炙各四分﹞白茯苓﹝去皮﹞桑白皮﹝蜜炙各七分﹞

上細切。用水一盞半。生薑三片。煎至八分。去滓服。

惺惺散。用四君子東加天花粉。川芎。桔梗。細辛。﹝少許﹞薄荷。煎服。

參蘇飲﹝治同前證。見大人感冒類。﹞

藿香正气散﹝治小兒身熱咳嗽。吐瀉等證。疑似出痘疹。見大人感冒類。﹞

痰證方法

加味白丸子﹝治小兒風痰壅盛。﹞

南星﹝半兩細切以白礬湯泡日幹或生薑汁制﹞白附子﹝二兩姜制﹞半夏﹝湯泡半兩生薑汁制﹞

上爲細末。麵糊丸。如芡實大。每服一丸。姜蜜薄荷湯任化服。

重舌木舌方法

小兒重舌木舌。乃舌下生舌也。切不可以刀剪傷之。後致言語混沌。爲沒齒之疾。

祕傳寧口散﹝治小兒重舌馬牙。口舌生瘡。咽喉不利。方見大人齒病類。﹞

一方用蒲黃竹瀝調勻。敷舌下神效。甚者以三稜鍼於舌。

