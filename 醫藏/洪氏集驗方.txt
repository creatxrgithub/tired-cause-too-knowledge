洪氏集驗方方洪遵

重刊宋本洪氏集驗方序

此集驗方五卷﹐南宋﹟洪文安所手輯。文安名遵字景嚴﹐皓之仲子﹐以博學鴻詞中選﹐起家爲祕書省正字﹐孝宗朝﹐官至資政殿學士。方遵登制科時﹐髙宗因皓遠使﹐推恩卽命遵入館。詞科中選卽入館﹐蓋自遵始﹐非故事也。宋祖宗之朝﹐君相以愛民爲務﹐官設惠濟局﹐以醫藥旋捨貧人﹐故士大夫亦多畱心方書。如世所傳《蘇沈良方》﹐許學士《本事方》之類﹐蓋一時風尙使然。夫古人立方各有深義﹐今世庸醫不知其理﹐妄行增損﹐遂有學醫人費之誚。憶孫淵如先生有言﹕今世外科每奏奇功﹐而內科不能者﹐外科用古方﹐而內科不用古方之故也。余往日刻新安程氏《易簡方論》一書﹐亦欲世人稍知古方本義﹐今復翁此書之刻﹐殆與余有同心也夫。

吳縣石韞玉序

重刊宋本洪氏集驗方後敍

《洪氏集驗方》﹐惟延令季氏書目有之﹐知宋版外﹐絕無流傳之本﹔余故從宋本錄副﹐今始付雕。其書五卷皆全﹐無序有目﹐而目共五葉﹐其一號﹑二號﹑四號﹐系舊時鈔補﹐玆以烏絲欄細者別之﹐此用汲古鈔補宋版例也。本書字句間有不同﹐如「黃牛角鰓」或有作「腮」者﹐或云「一枝」﹐或云「一个」﹐又「慢火」或作「熳火」。又黃狀如箭竿長二三尺﹐頭不又者﹐「又」疑「叉」之誤。又洗淨寸截﹐捶破�壁以鹽湯潤透﹐�系蠹蝕處﹐尙有系旁可審﹐疑�是「縣」字﹐以意補之。其餘版心刻工姓名有蠹蝕去者﹐空之﹐無足重輕﹐不復補寫。以上各條﹐皆隨舉一二﹐以見宋刻原本如是﹐非涉重刊﹐而有訛舛脫漏也﹔大抵方書之字﹐大有關系處﹐在藥名﹑分兩﹑法制諸端﹐其餘異同可勿深論。此書刊成﹐求序於獨學老人﹐有札示余云﹕昨所言交感丹﹐愚疑用香附太偏重。因查敝處所藏方書﹐乃是香附一个﹐配茯神四兩。尊鈔是香附一斤﹐竊意香附一个﹐無一斤重之理﹐恐系抄胥之誤﹐祈再查原本。此固愼重起見﹐然余卽以此方降气湯﹑牙藥二條証之﹐一用半斤﹐一用五兩﹐是降序用之﹐原方一斤非誤。佞宋之癖如是如是﹐並附著之﹐以質諸深於醫理者﹐一正其是非云。

嘉慶己卯孟秋吳縣黃丕烈敍

卷第一

治痢

先忠宣獲此方﹐屢有神驗。

黃連吳茱萸﹝各二兩﹞

如常法揀洗焙漧﹐黃連銼令寸斷﹔同一處炒﹐俟香熟﹐分爲二﹐各用醋糊爲丸﹐如桐子大。﹝若小兒則如綠豆大。﹞悉赤痢﹐則服黃連﹐白痢則服茱萸﹐赤白則並服之。赤先白後﹐則先黃連而後茱萸。赤多白少﹐則二分黃連﹐一分茱萸。反是亦如之。每服五七十粒至百粒﹐服之以愈爲度﹐陳米飲下。﹝大率茱萸治白﹐黃連治赤也。黃連用鷹爪者。﹞

卷第一

肉豆蔻散

治赤白痢﹐無藥可治者﹐其效如神﹐上吐下痢者亦治。﹝以下三方﹐韓子溫肉豆蔻﹝切片子﹐炒黃色﹞櫻粟殼﹝搗碎﹐用蜜﹐拌勻﹐炒黑黃﹞甘艸﹝切碎﹐炒黃上等分﹐搗羅爲末。每服六錢。如赤痢﹐多加甘艸一寸﹐炙黃﹐同煎。若白痢﹐多加炒生薑一塊﹐同煎。用水二大盞﹐煎至一盞半﹐通口服﹐不計時候﹐卻將兩服滓再煎服﹐無不愈者。

卷第一

祛瘧散

熱多寒少者一服﹐無不驗。﹝予家每合以濟人﹐一服卽愈。﹞

治時行寒熱﹐諸藥不效者。今有夢中神傳藥方﹐如有此疾者﹐根據方服之卽愈。如所感深重﹐一服未愈者﹐定毒發一次﹐更不再來。

好髙良姜﹝銼碎﹐微炒﹞好川白姜﹝炮﹐銼﹞

二味各碾爲極細末。

上各秤等分﹐勿令偏些﹐再入乳缽內﹐一處研勻﹐細羅過二味。病大者﹐共抄三大錢﹐病小者﹐共三小錢﹐於當發日日未出時﹐以豬膽二枚﹐勿用白色者﹐割開取汁﹐與藥調勻﹐再用熱酒少許﹐打勻﹐通口猛作口咽﹐更以酒少許送下﹐急嗽口﹐以甜物壓之。一日不得喫別藥﹐忌大寒物。﹝其膽須是豬膽﹐其翁母豬膽不中。江南謂之鐓豬。﹞

卷第一

大交泰丹

傷寒未分陰陽不可服。

治陰陽二毒傷寒。或因下早亡陽﹐或致結伏胸膈﹐四肢厥冷﹐脈息俱無﹐心躁如火。或因冷物傷脾﹐夾臍疰痛﹔生硬入胃﹐中滿痞塞﹐潮發寒熱。並治翻胃﹐噦逆﹐霍亂﹐吐痢﹐小腸癖﹐脇肋气痛。但是陰陽不順惡候﹐傷寒壞證﹐並皆治之。每服一粒﹐炭火內通赤﹐良久取出﹐放冷﹐細研如粉﹐米飲一盞﹐煎七分﹐溫服﹐不拘時候﹐隔半時辰再進一服﹐其效如神。兼治小兒瘡疹倒厭﹐根據法服半粒﹐立愈。

金星石太陰玄精石銀星石雲母石﹝白色片子﹞代赭石桂府滑石禹餘石﹝以上各一兩﹞寒水石﹝吉州者﹐一兩半﹞不灰木﹝一兩﹐色靑黑﹐性軟者﹞

上件九味﹐入瓷瓶子﹐炭半秤﹐﹐候火耗一半﹐取出放冷﹐研爲細末﹐糯米粥爲丸﹐如彈子大﹐候幹用。﹝系醫壞證傷寒﹐一服可活一人。﹞

卷第一

混元胎丹

乃陰陽始生之物﹐气﹑精﹑血初生之英華﹐蓋人元宮眞气所化﹔修眞之士服餌﹐補漏﹐壯气﹐固神﹐益髓﹐通神明﹐延壽命﹐增益道涯﹐超範圍外。內丹之基﹐具服餌﹐方如後。

﹝久無嗣息者﹐服此有驗。﹞

以首兒衣﹝二八月者不用﹐收時﹐連帶中元血收﹞

用長流水淨洗﹐控幹﹐入瓷瓶中﹐下無灰法酒三大勝﹐腦子﹑麝香。隨力下之﹐多止一錢﹐或半字﹐以紙封瓶口﹐下用文武火﹐候酒將盡﹐取出﹐再入酒三勝﹐根據前卻﹐用竹篦或金銀篦不住攪﹐以覺爛糜似粥模樣﹐待冷﹐取入砂盆內細研如粉﹐別入外料。

人參﹝二兩﹞茯苓﹝二兩﹞乳香﹝半兩﹞朱砂﹝半兩水飛過﹐晾漧取淨﹞山藥﹝四兩﹞

以上並爲細末﹐人參等須擇佳者。

上用上件藥末﹐入於所煮藥內。如幹時﹐更用原酒旋旋添﹐拌勻一處﹐攪搜爲丸﹐梧桐子大﹐慢火焙漧。每日空心五十粒﹐加至一百粒﹐用溫酒鹽湯下﹐良久﹐用甜淡飲食飽壓﹔逐日葷味中減少五味。﹝謂甜﹑淡﹑咸等物。﹞服至五七日﹐微覺小腹連腰沈重﹐不須疑慮﹐乃是藥力攻﹐元气相補助如此。

卷第一

還少丹

西川羅赤腳仙還少丹大補心腎脾胃﹐一切虛損﹐神志俱耗﹐筋力頓衰﹐腰腳沈重﹐肢體倦怠﹐血气羸之﹐小便昏濁。﹝陳晦叔敷文傳。﹞

幹山藥牛膝﹝酒浸一宿﹐焙漧﹐各一兩半﹞山茱萸白茯苓﹝去皮﹞五味子肉蓯蓉﹝酒浸一宿﹐焙漧﹞石菖蒲巴戟﹝去心﹞遠志﹝去心﹞杜仲﹝去粗皮﹐用生薑汁並酒合和﹐塗炙上搗羅爲末﹐煉蜜﹐入棗肉爲丸﹐如梧桐子大。每服三十丸﹐溫酒鹽湯下﹐日進三服﹐皆食空時。﹝如早食並服之無妨。﹞至五日覺有力﹐十日精神爽健﹐半月气力稍盛﹐二十日目明﹐一月夜思飲食﹐冬月手足常暖。久服無毒﹐令人身體輕健﹐筋骨壯盛﹐怡悅難老。更看體候加減﹐如身熱加山梔子一兩﹐心气不寧加麥門冬一兩﹐少精神加五味子一兩﹐陽弱加續斷一兩。常服齒牢﹐永無瘴瘧。婦人服之﹐姿容光悅﹐去一切病﹐治子宮久冷。

卷第一

瓊玉膏

鐵甕先生神仙祕法瓊玉膏﹝陳晦叔服此藥有驗。﹞

新羅人參﹝二十四兩﹐舂一千下﹐爲末﹞生地黃﹝一秤十六斤﹐九月采﹐搗﹞雪白茯苓﹝四十九兩﹐木舂千下﹐爲末﹞白沙蜜﹝十斤﹞

上件﹐人參﹑茯苓爲細末﹐蜜用生絹濾過﹐地黃取自然汁﹐搗時不得用鐵器﹐取汁盡滓用。藥一處拌﹐和勻﹐入銀石器或好瓷器內封用﹐如器物小﹐分兩處物盛。用淨紙二三十重封閉﹐入湯內﹐以桑木柴火煮六日﹐如連夜火卽三日夜。取出用蠟紙數重包瓶口﹐入井內﹐去火毒一伏時。取出再入舊湯內﹐煮一日﹐出水气。取出開封﹐取三匙﹐作三盞﹐祭天地百神﹐焚香設拜﹐至誠端心。每晨朝﹐以二匙溫酒化服﹐不飲者﹐白湯化之。此膏塡精補﹐腸化爲筋﹐萬神具足﹐五臟盈溢﹐髓實血滿﹐發白變黑﹐返老還童﹐行如奔馬﹐日進數食﹐或終日不食亦不饑﹐關通彊記﹐日誦萬言﹐神識髙邁﹐夜無夢想。人年二十七歲以前﹐服此一料﹐可壽三百六十歲﹔四十五歲以前服者﹐可壽二百四十歲﹔六十三歲以前服者﹐可壽百廿歲﹔六十四歲以上服之﹐可壽至百歲。服之十劑﹐絕嗜欲﹐修陰功﹐成地仙矣。一料分五處﹐可救五人癰疾﹔分十處﹐可救十人勞瘵。修合之時﹐沐浴志誠﹐勿輕示人。

卷第一

一粒金丹

治中風癱瘓﹐口眼斜﹐涎潮語澀﹐渾身疼痛。應一切風疾﹐悉皆治愈。﹝張眞甫舍人傳﹐得之劉信叔。﹞

大川烏頭﹐﹝炮﹐去皮臍﹞大黑附子﹝炮裂﹐去皮臍﹞新羅附子﹝炮裂﹐以上各二兩﹞五靈脂﹝一兩﹞白僵蠶﹝一兩﹐去絲﹐炒﹞白蒺藜﹝一兩﹐炒﹐去刺﹞沒藥﹝半兩﹐研﹞

朱砂﹝半百片﹞

上件﹐前六味﹐同爲末﹐後四味研勻﹐同合和令勻﹐用井花水一大盞﹐研墨盡爲度﹐將汁搜和﹐用杵臼內搗五百下﹐和丸如彈子大﹐金箔爲衣﹐窨幹。每服一粒﹐用生薑一兩﹐去皮﹐取自然汁﹐將藥丸於汁內磨化盡﹐用無灰熱酒一大盞﹐同浸化﹐溫服。更量性多少﹐喫溫酒一二升﹐投之﹐以助藥力﹐用衣被蓋覆﹐汗出爲效。痛熱重者﹐日進二服﹐不拘時張天師畱傳老換少壯﹐輕身彊記﹐駐顏悅色﹐發白變黑﹐開心中迷忘﹐聰明耳目。

卷第一

神妙六逸丸

賀州王承務方﹐李少卿若朴傳。

石菖蒲﹝九節者﹐能開心孔﹐聰明耳目﹐益智不忘﹐出音聲﹐治耳聾﹐髙志不老﹞菟絲子﹝補不足﹐益气力﹐堅筋骨﹐主口苦燥渴。久服輕身延年﹞地骨皮﹝主五臟邪气﹐燥熱消渴﹐裨益眞气。久服輕身﹐堅筋骨﹐不老﹐耐寒暑﹞遠志﹝補不足﹐除邪气﹐益精神﹐注智聰﹐明耳目。去皮膚中熱。久服輕身不老﹐好顏色﹐益心﹞生漧地黃﹝塡骨髓﹐長肌肉﹐去胃中宿食﹐補五臟﹐通血脈﹐益气力﹐利耳目﹞牛膝﹝能助人筋骨﹐偏治腰疼﹐益眞气﹐變白髮。久服輕身不老﹐耐寒暑﹞

上件藥各用二兩﹐先總銼碎﹐用酒浸之﹐春夏五日﹐秋冬七日﹐慢火焙漧﹐搗羅爲末﹐煉蜜爲丸﹐如梧桐子大﹔每服空心溫酒下三十丸至五十丸﹐百病俱退。服至一百日﹐老卻少容﹐服至一年﹐發如漆過。二年顏如童子﹐三年骨髓堅實﹐四年鬼神自散﹐精神爽淸。合藥並服時﹐忌雞犬見。所傳不得過十三家。﹝湖州杜助教所傳。葛仙翁六神丸﹐用藥六味﹐與此方同。﹞

卷第一

鐵甕申先生交感丹

兪居易侍郎傳。

世人中年精耗神衰﹐常言百事心灰﹐蓋緣心血少﹐而火不能下降於腎﹐气憊而水不能上升至心﹐中焦隔絕﹐營衛不和﹔所苦者﹐上則心多驚悸﹐中則寒痞﹐飲食減少﹐下則虛冷遺泄﹐甚至於陰痿不興﹐髒气滑泄。愚醫徒知峻補下田﹐非獨不能生水滋心﹐而建僞失眞﹐立見衰悴﹐夭折之由﹐當自此始﹐悲夫。所處此方﹐廣濟迷流﹐然不可忽此藥品。志心服之半年﹐漸屏去一切暖藥﹐又不可持此而馳嗜欲﹐然後力習祕固溯流之術﹐其神效不可殫述。質之天地﹐切勿妄傳。居易之祖通奉遺訓云﹐予年五十一歲﹐遇鐵甕申先生﹐授此祕術﹐酷志行持。服食一年大補﹐平日所服暖藥﹐一切屏盡﹐而飲食嗜好不減壯歲﹐此藥力之功大矣。

今年八十五﹐享天然之壽﹐瞑目無憾﹐獨此藥傳之﹐理當普示羣生﹐同登道果﹐藥後有湯與牙藥﹐可同用之。

茯神﹝四兩﹞香附子﹝一斤﹐去毛﹐用新水浸一夕﹐炒令黃色﹞

上爲末﹐煉蜜丸如彈子大。每服侵晨一丸﹐以後湯嚼下。

卷第一

降气湯

茯神﹝二兩﹞香附子﹝半斤﹐炒浸如前﹞甘艸﹝一兩半﹐炙黃﹞

上爲末。每服二錢﹐沸湯點下。

卷第一

牙藥

香附子﹝五兩﹞

上以生薑三兩研﹐和滓汁浸香附子三夕﹐炒焦黑存性﹐爲末﹐以靑鹽二錢﹐拌勻﹐揩牙。

卷第二﹝癰疽﹞

化毒排膿內補散

﹝丞相兄刊是方於徽州﹐予屢以施人﹐皆效。﹞治一切癰疽瘡癤﹐未成者速散﹐已成者速潰﹐敗膿自出﹐無用手擠﹐惡肉自去﹐不犯刀杖﹔服藥後﹐疼痛頓減﹐此其嘗試之效也。歙丞胡權初得方於都下異人﹐時有苦背瘍者七十餘頭﹐諸藥徧試不效﹐因出是方示之。眾醫環立﹐相目而笑曰﹕是豈癰疽所用藥耶。固謂之曰﹕古人處方自有意義﹐觀其所用藥性平和﹐縱未能已疾﹐必不至壞病﹐服之何害。乃治藥與服﹐以熱酒半升許﹐下藥五六錢。少頃﹐痛減七分﹐數服之後﹐瘡大潰﹐膿血流迸﹐若有物自內托之。服之經月﹐瘡口遂合﹐若未嘗有所苦者。又有苦腹疾者﹐其痛異常﹐醫者莫曉時意。此藥頗能止痛﹐試以餌之﹐當日下膿二三碗許﹐痛亦隨止﹐乃腸癰也。又一老人﹐忽胸間發腫﹐根腳甚大﹐毒瓦斯上攻﹐如一瓠然﹐斜插項右﹐不能轉動。服藥﹐明日毒腫旣散﹐餘一小癅﹐如栗許大。又明日﹐帖然如故。又一人發腦﹐疑此方不服﹐旣殞於庸醫之手。明年﹐其子復苦此﹐與父之狀不異﹐因懲父之失﹐縱酒飲藥﹐遂至大醉﹐竟日衮臥地上﹐酒醒病已去矣。又一婦人發乳﹐腫疼痛﹐不可堪忍﹐自謂無復生理。又二婦人﹐股間發腫﹐大如杯碗﹐服此皆脫然如失。蒙濟者不可悉數﹐姑敍大略﹐以示未知此方者。大抵癰疽之作﹐皆气血凝滯﹐風毒壅結所致﹐治之不早﹐則外壞肌肉﹐內攻臟腑﹐去生遠矣。詳味此方其所用者﹐皆發散風毒﹐流行气血﹐排膿止痛﹐生肌長肉等藥。五毒不試﹐而坐收瘍醫十全之功﹐其可尙已。今按本艸﹐於逐味下聊疏藥性溫涼﹐與所治療﹐𨿽處方妙指不可遽曉﹐庶倉猝之際﹐可以見其用藥大意﹐而服之不疑。

人參﹝微溫﹐無毒。主補五臟﹐除邪气﹐通血脈﹐破堅積﹐療心腹鼓痛﹐胸脇逆滿。今以新羅者爲上﹐擇團結重實滋潤者﹐洗淨去蘆﹐薄切﹐焙漧﹞當歸﹝大溫﹐無毒。主溫中止痛﹐除客血內塞﹐客气虛冷﹐補五臟﹐生肌肉﹐治一切風﹐一切勞﹐破惡血﹐養新血。又《外臺》《金匱》等方﹐皆謂大補不足﹐決取立效之藥。凡气血昏亂者﹐服之卽定﹐謂能使气血歸所。當歸制名之義﹐宜出於此。今取川中來者﹐擇大片如馬尾狀﹐滋潤甜辣芬香者﹐溫水洗﹐薄切﹐焙漧﹞黃﹝微溫﹐無毒。主癰疽久敗瘡﹐排膿止痛﹐逐五臟間惡血﹐補丈夫虛損五勞﹐羸瘦﹐煩悶熱毒﹐活血。以綿上來者爲勝﹐狀如箭竿﹐長二三尺﹐頭不叉者。洗淨﹐寸截﹐槌破懸壁﹐以鹽湯潤透﹐用盞盛﹐蓋湯瓶上一炊久﹐焙燥﹐隨眾藥入碾﹐卽成細末﹞

芎﹝溫﹐無毒。主中風入腦﹐頭痛寒痺﹐筋攣拘急。除腦中冷痛﹐面上游風﹐治一切風﹐一切气﹐一切血﹐一切勞損﹐諸寒﹐心腹堅痛﹐中惡﹐卒急腫痛﹐腰腳軟弱﹐半身不遂。壯筋骨﹐調眾脈﹐破癥結﹐治癰疽發背﹐排膿消瘀﹐養血長肉。以川中來者爲上﹐今多用撫芎。大塊者淨洗﹐切焙﹞防風﹝溫﹐無毒。治心腹痛﹐四肢拘急﹐經脈虛羸。主骨節風﹐男子一切勞劣﹔補中益神﹐通利五臟關脈﹐五勞七傷﹐羸損盜汗﹐心煩體重。能安神定志﹐勻气脈。擇新香者﹐淨洗﹐切焙﹞濃朴﹝大溫﹐無毒。主中風寒熱﹐血痺死肌﹐溫中下气。去畱熱﹐止煩滿﹐濃腸胃﹐去結水﹐破宿血﹐消化水谷﹐止五臟一切气痛。宜用梓州來者﹐肉濃而色紫﹐掐之油出﹔去粗皮﹐切﹐薑汁窨一宿﹐熟﹐焙燥﹐切。勿用杜﹑朴﹞桔梗﹝微溫﹐有小毒﹔主胸脇痛如刀刺﹐腹滿腸鳴﹐利五臟﹐補血气﹐除寒熱﹐破血消積﹐止心腹脹痛。

補五勞﹐養气除邪﹐又養血排膿﹐補內漏﹐療胸中寒。肺脈數﹐咽噪不渴﹐時時出濁唾鮏臭﹐吐膿如粳米粥﹐是肺癰。治之用桔梗甘艸各二兩﹐水三升﹐煮取一升﹐分再服﹐朝暮吐膿血卽瘥。今所在有之﹐以有心﹑味苦者爲眞。無心﹑味甘者薺也﹐主解藥毒﹐恐於眾藥不利﹐切勿誤用。洗淨去頭尾﹐薄切焙燥﹞﹐白芷﹝溫﹐無毒。破宿血﹐長新血。治乳癰瘰﹐腸風痔﹐排膿止痛生肌﹞桂﹝大熱﹐有小毒﹐一曰﹕溫﹐無毒。爲諸藥先聘﹐主溫中﹐利肝肺气。去心腹寒熱﹐補五勞七傷﹐通九竅﹐利關節﹐破癖癥瘕﹐消瘀血﹐續筋骨﹐生肌肉。筒濃者﹐宜入治髒及下部藥﹔輕薄者﹐宜入治頭目發散藥。今宜用捲薄者。古法帶皮桂﹐每兩止取二錢半﹐合用一兩者﹐當買四兩。候眾藥罷﹐別碾方入﹞甘艸﹝平﹐無毒。主臟腑寒熱邪气﹐堅筋骨﹐長肌肉﹐解毒﹐溫中下气﹐倍力。生用﹞

上十味﹐選藥貴精﹐皆取淨﹐曬焙極燥方秤。人參﹑當歸﹑黃各二兩﹐餘各一兩。除桂外﹐一處爲細末﹐入桂﹐令勻。每服自三錢﹐加至五六錢﹐熱酒調下﹐日夜各數服﹐以多爲妙。服至瘡口合﹐更服爲佳。所以補前損﹐杜後患也。不飲酒人﹐濃煎木香湯下﹐然不若酒力之勝也。或飲酒不多﹐能勉彊間用酒調﹐並以木香湯解酒﹐功效當不減於酒也。

卷第二﹝癰疽﹞

神授癰疽靈方

唐呂西華遇胡僧﹐授此方﹐《沈存中良方》備載其事。

白麥飯石﹝顏色黃白類麥飯者﹐曾作磨者尢佳。炭火燒赤﹐醋中浸之﹐十徧止﹐爲末﹞

白蘞末﹝與石等分﹞鹿角﹝三二寸﹐截之。不用自脫者。凡帶腦骨者﹐卽非自脫。炭火燒之﹐煙盡爲度﹐搗爲末﹐倍前二味﹞

上並搗﹐篩令細。取多年米醋﹐於鐺中煎﹐並令魚眼沸﹐卽下前件末﹐調如稀餳。以篦子塗敷腫上﹐只當瘡頭畱一指面地﹐勿令合﹐以出熱气。如未膿﹐當內消﹔若已作頭﹐當撮小。若日久瘡甚﹐肌肉損爛﹐筋骨出露﹐卽於布上塗藥﹐貼之瘡上﹐幹卽再換﹐但以鬲中不穴﹐無不瘥。瘡切忌手觸﹐宜戒之。劉夢得《傳信方》亦載。

卷第二﹝癰疽﹞

治乳癰發背﹐諸般瘡毒。

丹陽僧傳。

金銀花﹝一名忍寒艸﹞

上采葉﹐研爲滓﹐敷瘡口。﹝花五出而白﹐微香﹐蒂帶紅色﹐野生延蔓﹐葉如薜荔而靑予見《沈存中良方》所載﹐忍冬嫩苗﹐治癰疽云﹕江西醫僧鑑淸﹐善治背疽﹐得其方﹐用老翁須。後在金陵﹐聞醫王善琪治瘍﹐其方用水楊藤﹐觀之﹐乃老翁須也。又友人王子淵﹐自言得神方﹐活數人﹐方用大薜荔。又杜醫治瘍﹐常以二萬錢活一人﹐方用千金藤。又寧國尉王子駿傳一方﹐用金銀花。海州士人劉純臣傳一方﹐用金釵股﹐皆自神其方。求其艸視之﹐蓋一物也。存中云﹐倉卒求不獲﹐只用榦葉爲散﹐並甘艸酒煮服﹐然不及生者。﹞

卷第二﹝癰疽﹞

靈寶膏

治一切癰疽﹐腦疽﹐發背等疾。﹝楊池州傳云﹕是方得之異人﹐和王施此藥﹐前後活數百人﹐甚有神驗。﹞

大栝蔞﹝十枚﹐隔二三年陳者﹐盡去其皮﹐畱穣子﹐約有半升許﹐用砂盆研細如粉﹞新胡桃﹝十枚﹐不油者﹐湯去膜﹐研細如粉﹞滴乳香﹝十塊﹐如大指頭﹐大乳缽內研細如粉﹞

上用白沙蜜十兩﹐同前藥於銀石器內﹐極慢火熬三時辰﹐其稠如飴糖﹐多合少合準此。

每服二匙﹐無灰酒半盞調下﹐不拘時候﹐甚者不過兩三服﹐其效如神。治癰疽發背﹐初覺毒气攻系﹐赤腫痛方。﹝行在金翰林傳。﹞

犀角﹝鎊﹐一兩﹞玄參﹝一兩﹞川升麻﹝一兩﹞黃﹝一兩﹞赤芍藥﹝一兩﹞麥門冬﹝一兩﹐去心﹞甘艸﹝一兩﹞當歸﹝一兩﹞大黃﹝二兩﹐微炒﹞

上爲粗末。每服三錢﹐水一盞﹐煎八分﹐去滓﹐不計時。

卷第二﹝癰疽﹞

發背灸法﹝一﹞

郭廷圭知縣傳。

先用蠟綫﹐度左手中指頭﹐至手掌下橫紋止。其橫紋有三兩條﹐當以長而分明者爲正。

卻將所度蠟綫﹐自尾閭骨取中﹐逆量至脊槌骨﹐如度之長﹐以墨記之。次以蠟綫取中指中節﹐量一寸。中指中節兩頭橫紋多﹐當側取橫紋中﹐長而分明者爲正。卻將所量蠟綫﹐橫於墨點處﹐每邊各量一寸﹐朱點記之﹐此正灸穴處。前以墨處乃用取中﹐非灸穴也。視背疽發於左則灸右﹐發右則灸左﹐甚則左右皆灸﹐至三十壯而止。婦人則用右手中指取度﹐其灸法與男子同。婦人奶癰﹐凡發背﹑發肋﹑發腦﹑發腿之類﹐不論男女皆可灸。郭云﹐自得此法﹐救人不可勝計。有親戚姓陳者﹐得此疾﹐其妻兒告急﹐而陳苦不之信﹐迫不得已灸之。才十壯﹐其紅腫處漸消﹐於是欣然聽命。再灸二十壯﹐覺熱毒之气從腫處下﹐如以手拓﹐從尾閭骨發散﹐陳至今無恙。又云﹐莊婦忽背間癢痛﹐傴背以行﹐問知其狀﹐使以法灸﹐隨手卽愈。如是非一﹐不能盡記。

卷第二﹝癰疽﹞

發背灸法﹝二﹞

葉子昂丞相傳。

男左女右﹐以手中指自上至手盡處﹐第一路爲度﹐卻用此去自尾閭骨盡處量。﹝在腰間﹞

甚則左右穴皆灸﹔婦人乳癰﹐亦用此法治之。

卷第二﹝癰疽﹞

治背疽糝藥

童縣尉傳。

龍遊有患背疽﹐已潰如碗麵大﹐視五臟僅隔薄膜耳﹐自謂必死。有用大鯽魚一枚﹐刳去腸髒﹐以羯羊糞實其中﹐烘焙焦黑﹐極漧燥﹐研爲細末﹐幹糝之﹐瘡口遂收﹐至今無恙。

卷第二﹝癰疽﹞

內消發背

杏仁﹝三七粒﹞巴豆﹝三七粒﹐去油令盡﹞砂﹝半錢﹞乳香﹝半錢﹞

上將上件藥一處研細﹐次用淮棗三七个﹐去皮核﹐研碎﹐又用丁香三七粒﹐斑蝥三七个﹐烏梅三七个﹐去核﹐三味同爲末﹐通前藥拌勻﹐用餅藥麵十文﹐生面十文﹐以冷水搜﹐裹藥在內﹐慢火一日﹐莫令燒過。候藥熟﹐取出地上﹐將盆蓋覆﹐出火气﹐然後出面﹐只取藥細研﹐入少許﹐蒸餅。末﹐滴水爲丸如綠豆大。老者七粒﹐壯者十粒﹐旋入甘艸少許﹐用馬蘭酒吞下。春用馬蘭苗四兩﹐生者﹔秋後用馬蘭根白芽四兩﹐研細﹐同酒半升研﹐去滓﹐吞下。如不飲酒﹐蜜水亦可﹐只可三服。

卷第二﹝癰疽﹞

治甲疽肉裹甲﹐膿血疼痛不瘥。

出靈苑。

膽礬﹝洗﹞

上先剔去甲中肉﹐敷藥瘡上﹐縱有肉﹐才敷卽幹落。

卷第二﹝癰疽﹞

治腫毒發背﹐一切癰疽經驗方。

鄱陽都路分﹐因請大仙得此方﹐徐綱鏤板印施。便癰橫紋甘艸﹝一兩﹐炙幹﹐碾爲細末﹞

上分爲三服﹐無灰熱酒調一服﹐如人行一里﹐再一服﹐三服並喫。鄱陽徐綱﹐忽患右足赤腫﹐三日不能履地﹐醫治無效﹐才服此藥﹐須臾之間﹐卽能移步﹐再服全愈。

卷第二﹝癰疽﹞

治腫毒發背﹐一切癰疽奪命膏。

趙教授得之全州醫﹐屢有神驗。以下三方﹐次第用之麻油﹝四兩﹐熬一二沸﹞石蟹﹝一枚﹐燒﹐米醋淬﹐才黑又燒﹐碎﹐爲末﹞防風﹝一兩﹐切﹐焙﹞蛤蚧﹝一對﹐﹐存性﹞燈心灰﹝一分﹞蜈蚣﹝一條﹐燒﹐存性﹞全蠍﹝七个﹐燒﹐存性﹞血竭﹝一分﹐別研﹞黃連﹝半兩﹐去蘆﹐切﹐焙﹞當歸﹝半兩﹐切﹐焙﹞

上件爲末。用文武火熬麻油﹐滴水中不散。次入眾藥一處﹐急用柳枝不住手攪﹐候滴入水中成珠爲度。候極冷﹐貼瘡如常法。

卷第二﹝癰疽﹞

勝冰散

茵陳﹝半兩﹐焙﹞防風﹝半兩﹐焙﹞滑石﹝一兩﹐別細研﹞當歸﹝半兩﹐焙﹞地龍﹝半兩﹐碾﹞乳香﹝半兩﹐別研﹞螺靑﹝一兩﹐研﹞馬牙硝﹝半兩﹐研﹐各取末﹞

上八味﹐一處和勻。用新汲水調塗腫處﹐不可令稀﹐時時塗之﹐勿使至幹。

卷第二﹝癰疽﹞

應痛內托丸

赤芍藥﹝一兩﹐焙﹞當歸﹝一兩﹐焙﹞血竭﹝一分﹐研﹞麝香﹝一分﹐研﹞栝蔞根﹝二兩﹐火﹐存性﹞人參﹝半兩﹐焙﹞沈香﹝半兩﹐銼﹞茵陳﹝半兩﹐焙﹞全蠍﹝七枚﹐﹐存性﹞大上件十味﹐和勻爲末﹐煉蜜丸如彈子大。每服一粒﹐乳香湯化破服之。或嚼喫亦得﹐不拘時。

卷第二﹝癰疽﹞

聖柳散

蒼術﹝四兩﹐米泔水浸一宿﹐焙﹞連翹﹝一兩﹐焙﹞甘艸﹝一兩﹐炙﹞大黃﹝半兩﹐切﹞

人參﹝半兩﹐切﹞赤茯苓﹝半兩﹐切﹞黃芩﹝二錢半﹐﹐存性﹞桔梗﹝半兩﹞白術﹝一分﹞枳殼﹝一兩﹐麩炒﹐去白﹞南木香﹝一兩﹐切﹞益智﹝一兩﹐去皮﹐切﹞白芷﹝半兩﹐焙﹞苦參﹝一兩﹐切﹞

上件爲細末。如渴時﹐加牙硝半兩﹐別研入。每服二大錢﹐水一盞﹐柳枝七寸﹐同煎至八分﹐去滓溫服﹐不拘時。

初發卽用奪命膏貼。如胸膈滿悶﹐大腸祕結﹐卽用應痛內托丸主之。如四邊赤腫日增﹐卽用勝冰散主之。如煩渴不已﹐疾勢轉增﹐卽用勝柳散﹔此疾淺深﹐治法次第也。忌雞肉﹑濕面﹐疾愈半年方可食。

卷第二﹝癰疽﹞

治癰疽立效方

小兒暑月頭額生癤﹐亦可用。

生水蛭﹝一名馬蟥蜞。取數枚﹐置碗水中﹐用訖縱之。冬月蟄於積水邊﹐或田塍水道邊﹐掘土取之。﹞

上用薄紙一片﹐剪丸如瘡大﹔仍看瘡膿頭有幾个﹐其紙對膿頭作小眼﹐搭在瘡上。將水蛭著在紙眼處﹐每一膿頭用一水蛭﹐要得先咂去膿﹐其痛立止。如無膿頭﹐卽以手指按之﹐覺最熱處是也。或用茶末﹐以水調塗瘡上﹐看先漧處卽點記﹐如不能辧﹐卽著在中間。如膿頭只一个﹐而赤暈稍大﹐卽近中處加用水蛭。如膿血咂盡﹐痛定腫退﹐可用膏藥貼之。

紹興中汀州黃守﹝武﹞﹐疽發肩背之間﹐醫藥不瘥﹐用水蛭立效。因就寢蓋被稍暖﹐睡覺衣被皆濕﹐以燭視之﹐乃瘡口自出血也。﹝水蛭咂盡惡血﹐不曾貼膏藥﹐身暖﹐好血隨路而出。﹞急令取池中藕﹐將藕節處泥抹瘡口﹐其血立止。按本艸雲﹐水蛭攻癰腫毒腫﹐取十餘枚病處﹐取皮皺肉白﹐無不瘥。冬月中無水蛭虫﹐地中掘取﹐暖水中養之﹐令動。先洗去人皮咸﹐以竹筒盛蛭﹐綴之﹐須臾便咬﹐血滿自脫﹐更用饑者。﹝張仲欽運使傳云﹐紹興壬申歲﹐沿檄至汀﹐親目其事。﹞

卷第三

蓯蓉茸附丸

平補眞元﹐益養脾腎﹐固精壯气﹐暖胃思食。﹝督府王翰林方。丞相兄舊苦香港腳﹐自服此藥﹐十餘年不作。﹞

鹿茸﹝一兩﹐先用艸燒去毛﹐切作片子﹐用酥炙﹐令香熟爲度﹞蓯蓉﹝四兩﹐酒浸一宿﹐切作片子﹐焙漧﹞菟絲子﹝六兩﹐酒浸兩宿﹐炒令半幹﹐搗作餅子﹐焙﹞牛膝﹝二兩﹐酒浸一宿﹐切﹐焙﹞熟漧地黃﹝二兩﹐炒﹐焙﹞眞烏藥﹝一兩﹞川五味子﹝一兩﹞附子﹝一兩﹐炮﹐去皮臍﹞白術﹝一兩﹞天麻﹝一兩﹞補骨脂﹝一兩﹐炒﹞葫蘆巴﹝一兩﹐炒﹞茴香﹝一兩﹐炒﹞幹淡木瓜﹝一兩﹞沈香﹝一分﹞木香﹝一錢﹐面煨﹞丁香﹝二錢﹐不見火﹞

上件搗羅爲細末﹐酒糊爲丸﹐如梧桐子大﹔每服三五十丸﹐空心臨臥﹐米飲﹑溫酒﹑鹽湯下。

卷第三

鹿茸世寶丸

諸虛不足﹐心脾气弱﹐腹脇脹急﹐腸鳴泄瀉﹐腹疼﹐手足厥逆﹐頑痺﹐中滿惡心﹐頭疼怯寒﹐肢體酸痛﹐飲食少思﹐气短乏力﹐驚悸自汗﹐並能服之。用藥如下﹕﹝鹿茸﹝酥塗﹐炙﹞附子﹝炮﹐去臍﹞白術﹝炒﹞陽起石﹝燒赤﹞椒紅﹝炒﹐出汗﹞成煉鐘乳粉蓯蓉﹝酒浸﹐炙﹞人參﹝去蘆﹞肉豆蔻﹝面裹﹐煨﹞川當歸﹝炒﹞牛膝﹝去蘆﹐酒浸一宿﹞白茯苓沈香巴戟﹝去心﹐以上各一兩﹞

上件十三味﹐根據法修制﹐並爲細末﹐次入鐘乳粉拌勻﹐煉蜜爲丸﹐如梧桐子大。每服四十粒﹐鹽飯飲或鹽湯送下﹐食前﹐一日三服。

卷第三

五解散

治傷風感寒﹐或內傷生冷﹐頭目昏痛﹐身體壯熱﹐胸膈不快﹐漧嘔惡心﹐怯風怕寒﹐體虛自汗。

藿香葉﹝一兩﹐去土﹞人參﹝一兩﹞白術﹝一兩﹞半夏﹝一兩﹐湯蕩洗七徧﹞甘艸﹝一兩﹐炒﹞白茯苓﹝一兩﹞陳橘皮﹝一兩﹐湯蕩洗一次﹞濃朴﹝二兩﹐去粗皮﹐用生薑自然汁塗炙﹐紫色爲度﹞

上件同搗爲粗末。每服五大錢﹐水一盞半﹐生薑七片﹐棗子二枚﹐煎至七分﹐去滓溫服﹐不拘時候。

卷第三

育腸丸

治遠近一切赤白痢﹐實腸胃﹐進飲食。

當歸﹝一兩﹞肉豆蔻仁﹝半兩﹐粟米炒﹐以黃爲度﹞訶子皮﹝炮﹐半兩﹞黃連﹝去須﹐一分﹞烏梅肉﹝一分﹞櫻粟﹝半兩﹐炒黃黑色﹞

上爲細末﹐煉蜜熟﹐丸大如綠豆許。每服十五丸﹐溫陳米飲﹐食前。﹝平江辛太丞傳。

有加芎者尢妙。﹞

卷第三

硫附鹽礬丸

治經年久病﹐腸風下血不止﹐虛弱之甚者﹐一服見效。﹝以下二方﹐上官彥成駐泊傳。﹞附子﹝一兩﹐炮﹐去皮臍﹐別杵爲細末﹞綠礬﹝四兩﹐用瓶子盛﹐蓋之﹐火﹐食頃候冷取出。

入鹽一合﹐硫黃一兩﹐同礬研過﹐根據前入瓶子內﹐燒如食頃﹐候冷取出。再研令勻﹐爲極細末。﹞

上件二味﹐藥末同合一處﹐令勻﹐以粟米粥爲丸﹐如桐子大。每日空心用生地黃汁吞下﹐溫酒米飲亦得﹐每服三十丸。

卷第三

治五種腸風下血。

上廁糞前有血﹐名外痔。糞後有血名內痔。大腸不收名脫肛。穀道四面有肉如奶﹐名奶舉痔。頭上有孔腸出﹐名漏。並皆治之。

黃牛角腮﹝一枝﹐捶碎﹞蛇蛻皮﹝一條﹐白者﹞豬牙皂角﹝七莖﹞穿山甲﹝一處﹐七十鱗﹞刺﹝一兩﹐銼﹞

上件五味﹐入瓷瓶子內﹐以黃泥封固﹐候幹。先以小火燒﹐令煙出後﹐用大火﹐令通赤爲度。取出攤開﹐候冷﹐搗羅爲細末。患者先用胡桃一个﹐分作四分。一分臨臥時﹐細研如糊﹐溫酒下便睡﹐先引出虫。至五更時﹐以溫酒調下藥末三錢﹐至辰時﹐更進一服。久年﹐不過三服立效。

卷第三

比金散

治腸風下血方﹐及治痔漏﹐又名立效散。﹝饒州周道太丞傳。﹞

皮﹝一个﹞皂角刺﹝二兩﹞KT藤子﹝一个﹐去穣﹐銼碎﹐別碾爲末﹞豬牙皂角﹝一兩﹞白礬﹝半兩﹞除KT藤子外﹐上四味入瓷瓶內﹐鹽泥封固﹐候幹﹐先以小火燒﹐令煙出﹐方用大火﹐令煙盡爲度。取出﹐攤冷﹐杵﹐羅細末﹐入KT藤子末和勻。每服一大錢﹐溫酒調下

卷第三

治五種腸風痔疾

饒州王康孺翰林傳。

凡下血﹐皆爲腸風。糞後有血名內痔。糞前名外痔。大腸頭出謂之脫肛。穀道四邊有肉﹐謂之鼠奶痔。頭上出血謂之漏。此方通治之。

黃牛角腮﹝一个﹞豬牙皂角﹝二兩﹞蛇皮﹝一條﹞穿山甲﹝二兩﹞大附子﹝一个﹐炮﹐去皮臍﹞當歸﹝半兩﹐炒﹞葉﹝四兩﹞麝香﹝一錢﹞皮﹝一个﹞

上件﹐一處砂瓶內﹐用炭火﹐令通赤。取出於地上﹐用盆合定﹐四畔用土覆之﹐去火毒﹐然後搗羅爲細末。患者先用胡桃肉半个研爛﹐同酒半盞﹐調藥末二錢﹐服之便效。

卷第三

阿魏良姜丸

治三脘气弱﹐中焦積寒﹐脾不磨﹐飲食遲化﹐喫物頻傷﹐胸膈滿悶﹐脇肋刺﹐嘔吐噦逆﹐噫醋惡心﹐腹脹腸鳴﹐心腹疼痛﹐噎塞膈气﹐翻胃吐食﹐飲食減少﹐悉能治之。﹝以下二方﹐上官駐泊傳。﹞

靑皮﹝三兩﹞陳皮﹝二兩﹞良姜﹝二兩﹞紅豆﹝二兩﹞桂﹝去粗皮﹐一兩﹞縮砂﹝去皮﹐二兩﹞蓬術﹝炮﹐二兩﹞艸果子﹝去皮﹐二兩﹞漧薑﹝炮﹐二兩﹞萊菔子﹝二兩﹐炒﹞

木香﹝二兩﹞砂﹝半錢﹞阿魏﹝一分。並砂用醋化﹐去砂石研﹞

上和面﹐煮糊爲丸﹐如綠豆大。每服五十粒﹐淡姜湯吞下﹐不拘時候﹐日進二服。久服大補益脾胃﹐空膈﹐令人能食﹐去寒濕﹐彊中溫暖。如素來有沈寒積冷﹐腹中時作疼痛﹐宜服之。或無此證﹐去砂﹐常服溫養中焦﹐有益脾胃。

卷第三

麋茸丸

治婦人風虛勞冷﹐一切諸疾﹐或風寒邪气畱滯經絡﹐气血冷澀﹐不能溫潤肌膚。或風寒客於腹內﹐則脾胃冷弱﹐不能克消水谷。或腸虛受冷﹐大便時泄。或子藏挾寒﹐月水不調﹐乍多乍少﹐或月前﹐或月後﹐或淋瀝不斷﹐或閉不通。百節酸疼﹐頭頂作痛﹐相應臍﹑腹﹑腰﹑腿痛﹐痺不仁﹐悉能主治﹐大補益元藏。絕忌羊肉﹐解藥力。

麋茸﹝火燒去毛﹐薄切酥塗﹐炙﹐四兩﹞當歸﹝去蘆﹐酒浸一宿﹐焙漧﹐二兩﹞鹿茸﹝火燒去毛﹐薄切﹐酥塗﹐炙﹐二兩﹞鹿角膠﹝麩炒﹐二兩﹞大黑附子﹝炮﹐去皮臍﹐二兩﹞沈香﹝二兩﹐不見火﹐好者﹞肉蓯蓉﹝酒洗﹐薄切﹐焙漧﹐三兩﹞牛膝﹝去蘆﹐酒浸一宿﹐焙漧﹐二兩﹞熟漧地黃﹝酒洗﹐焙漧秤﹐三兩﹞赤石脂﹝一兩﹐眞者﹞破故紙﹝酒浸一宿﹐炒﹐二兩。一方有麝香二兩﹞陽起石﹝一兩半﹐夜間用瓷罐子盛﹐以酒二升﹐煮一宿﹐水洗﹐焙漧﹐乳缽研如粉﹞

上十二味﹐同爲細末。用酒蜜各等分﹐熬成稠膏子﹐搜和成劑﹐入木臼內﹐杵三千餘杵﹐丸如梧桐子大。每服三十粒﹑漸加四十粒至五十粒﹐溫酒鹽湯吞下﹐空心﹐日午服之。﹝法﹐酒二十兩﹐蜜二十兩﹐慢火同熬成膏子丸。﹞

卷第三

人參大溫中丸

治三焦不順﹐脾胃積冷﹑心腹大痛﹑嘔逆惡心﹐兩脇刺痛﹐胸膈滿悶﹐腹脹腸鳴﹐泄瀉頻並﹐溫脾暖胃。﹝婺州李麾翰林傳。﹞

人參﹝去蘆頭﹐一兩﹞白術﹝一兩﹐銼﹞陳橘皮﹝去白﹐一兩﹞紫蘇子﹝揀淨﹐一兩﹞

髙良姜﹝一兩﹐銼﹞官桂﹝去粗皮﹐一兩﹞川漧薑﹝五錢﹐炮﹞

上件七味﹐爲細末﹐煉蜜爲丸﹐每一兩作十丸。每服一丸﹐煎生薑湯嚼下﹐不拘時。

卷第三

水陸二仙丹

取雞頭去外皮﹐取實連殼雜搗﹐令碎﹐曬榦爲末。復取糖櫻子﹐去外刺並其中子﹐洗淨搗碎﹐入甑中蒸令熟。卻用所蒸湯淋三兩過﹐取所淋糖櫻汁入銀銚﹐慢火熬成稀膏﹐用以和雞頭末﹐丸如梧桐子大。每服鹽湯下五十丸。久服固眞元﹐悅澤顏色。括蒼吳寅仲﹐久服有奇功。﹝此藥稍閉﹐當以車前子末解之。﹞

卷第三

神應乳香丸

治諸般惡痢﹐腹中攪刺﹐日夕頻並﹐危惡不瘥。

安息﹝一分﹐酒浸﹐曬三日﹐去滓﹐研爲膏﹞訶子﹝一錢﹞乳香﹝一分﹐酒少許﹐化開﹐曬三日﹐再用火焙熔令幹﹐研爲末﹞沒藥﹝一分﹐研爲末﹐用安息香膏子和勻﹐用生杏仁不以多少﹐燒令煙出﹐上焙膏子﹐一日﹐幹爲度﹞

上件四味﹐研爲細末﹐滴水爲丸﹐如綠豆大。每服五丸﹑七丸﹐乳香湯下﹐空心食前﹐日三服﹐加至三五十丸。不忌毒物﹐其效如神。

卷第三

神妙驅風散

治風毒上攻眼目﹐澀癢疼不可忍者﹐或上下瞼赤爛﹐浮翳﹐瘀肉侵睛。﹝出王氏《博濟方》。﹞

五倍子﹝一兩﹐槌破﹐去塵土﹞蔓荊子﹝一兩半﹐洗﹐令淨﹞

上二味﹐同杵爲末。每服二錢﹐水二盞﹐銅石器內煎及一盞﹐澄滓﹐熱淋洗。畱滓二服﹐再根據前法煎淋洗。大能明目﹐去澀癢。

卷第三

虛風丸

治大人小兒一切風虛昏眩﹑神志不爽﹑心气不寧﹑手足搐跳﹐睡臥不穩。

麝﹝一錢﹞五靈脂﹝爲末﹐銀器內﹐炒煙盡爲度﹐秤一兩﹞白附子﹝眞大者﹐炮烈﹐半兩﹞天南星﹝大者﹐炮﹐去皮臍﹐一兩﹞烏蛇﹝只用項後肉﹐去皮﹐酒浸一宿﹐幹﹐秤一兩﹞蟾頭﹝一个﹐大者﹐炭火燒﹐煙將盡取出﹐不令成灰﹞赤腳蜈蚣﹝三條﹐全者﹐酒浸一宿﹐焙漧﹞

上除麝處﹐同爲細末﹐絕細﹐再入麝同研勻﹐以醇酒作糊爲丸﹐桐子大。每服一丸﹐不拘時候﹐或二丸﹐以人參湯﹑麝香湯嚼下﹐或溫酒亦得。治小兒慢驚極妙。

卷第三

四斤丸

壯筋骨﹐治腳膝疼痛。

宣木瓜﹝去穣﹐切﹐焙漧﹐秤﹞牛膝﹝去蘆頭﹐寸銼﹐焙漧﹐秤﹞蓯蓉﹝洗﹐塊切﹐焙漧﹐秤﹞天麻﹝細銼。以上各半斤﹞

上件用無灰酒五升浸﹐春浸五日﹐夏浸三日﹐秋浸五日﹐冬浸十日。日足取藥焙漧﹐加附子二兩﹐虎骨一兩。虎骨細鎊﹐附子炮﹐去皮尖。同爲細末﹐用浸藥酒煮麵糊爲丸﹐如桐子大。每服五十丸﹐溫酒或鹽湯下﹐空心食前服。﹝虎骨須用酥炙令蘇。﹞

卷第三

妙應丸

治婦人血經不調﹐月事湛濁﹐加之驚憂﹐遂發瘧﹐後汗出過多﹐損耗气血。常服滋暖子宮﹐調血養气。﹝池州徐學諭傳。﹞

當歸﹝去蘆頭﹐二兩﹞延胡索﹝去土﹐一兩﹞澤蘭﹝取葉﹐一兩半﹞白芍藥﹝雪白者﹐一兩﹞肉桂﹝去粗皮﹐一兩﹐不見火﹞牡丹皮﹝去骨﹐一兩﹞川芎﹝一兩﹞木香﹝半兩﹐不見火﹞石斛﹝去苗﹐一兩﹞川姜﹝一兩﹐炮﹞熟漧地黃﹝淨冼﹐薄切﹐焙漧秤﹐二兩﹞

上件修制了﹐焙漧搗羅爲末﹐醋煮﹐麵糊和丸﹐如梧桐子大。每服二十粒﹐用溫酒或米飲吞下﹐空心及晚饑服之。

卷第三

丁香艸果散

治大人小兒脾虛發熱及潮熱﹐他藥不能治者﹐服之如神。﹝余眞州傳。﹞

丁香﹝一錢半﹐揀辛辣者﹞艸果﹝三个﹐面裹煨﹐面烈爲度﹞麥門冬﹝半兩﹐去心﹐湯洗﹞人參﹝二錢﹞茯苓﹝二錢半﹞半夏﹝二錢﹐姜制﹞甘艸﹝二錢﹐炙﹞淡竹葉﹝數葉﹞

上爲粗末﹐分作六服。用水一盞半﹐姜三片﹐棗一个﹐煎七分﹐去滓﹐不拘時服。小兒加陳皮二錢﹐去穣。

卷第三

神仙透空丸

治男子婦人偏正頭痛﹐惡心﹐產後體虛傷風﹐憎寒頭痛﹐洗頭沐浴傷風﹐壯熱頭痛﹐痰厥頭痛﹐腎厥頭痛﹐虛眩﹐項筋緊急﹐應一切頭痛。﹝江州陳太丞傳。﹞

天麻﹝一兩﹐洗﹞香白芷﹝一兩﹞半夏﹝一兩﹐生用﹞天南星﹝一兩﹞漧薑﹝四錢﹐生用﹞川芎﹝二兩﹐洗﹞地龍﹝半兩﹐錘洗﹐去土淨﹞川烏﹝一兩﹐生用﹐去皮尖﹞艸烏﹝一兩﹐生用﹐去皮尖﹞細辛﹝半兩﹞甘艸﹝二兩﹐生用﹞白附子﹝半兩﹞

上爲細末﹐以藥末一兩﹐入白面一兩﹐用新汲水搜和爲丸。每一兩分作十丸﹐於新板上排定﹐日內曬之。如合﹐須是伏中合。

卷第三

沈香蓽澄茄湯

治腰腿間寒濕作痛。﹝饒州雍醫傳。﹞

沈香﹝半兩﹞南木香﹝四錢﹞丁香﹝四錢﹞檀香﹝四錢﹞蓽澄茄﹝半兩﹞片子白姜黃﹝半兩﹞陳橘紅﹝三錢﹞靑皮﹝去白﹐三錢﹞粉大甘艸﹝七錢﹞藿香﹝去淨土﹐四錢﹞白豆蔻仁﹝半兩﹞天臺烏藥﹝半兩﹞人參﹝半兩﹞縮砂仁﹝三錢﹞

上爲細末。每服一二錢﹐入鹽點服。

卷第三

神功散

灸結胸傷寒﹐不問陰陽二毒﹐只微有气者﹐皆可灸﹐下火立效。

黃連﹝七寸﹐爲末﹞巴豆﹝七粒﹐去皮﹐新瓦上出油﹞

二味拌勻。令患人仰面臥﹐先用三斡耳和艾一炷﹐如中指大﹐更用三斡耳子﹐先著在患人臍中﹐後安艾炷其上﹐只一炷﹐覺臍腹間有聲﹐卽便汗出而愈。

卷第三

治風烏荊丸

川烏頭﹝一兩﹐炮﹐去皮﹞荊芥穗﹝二兩﹞

上醋麵糊爲丸﹐如梧桐子大。每服二十丸﹐酒或熟水下。有疾﹐食空時﹐日三四服。無疾﹐早晨一服。少府郭監丞﹐少病風搴搐﹐頤頷寬不收﹐手承頷﹐然後能食。服此六七服卽瘥﹐遂長服之。以五十餘年﹐年七十餘﹐彊健﹐須髮無白者。此藥療腸風下血尢妙﹐累有人得效。下血人服此而瘥者﹐一歲之內數人。

卷第三

烏金散

治冒暑悶亂﹐不省人事﹐欲死﹐及發燥引飲無度﹐咽中痰涎不下。

不蛀皂角﹝一斤﹐刮去皮﹐猛火炙﹐令成麩炭﹐仍須存性﹐不可使成白灰也。秤三兩﹞

甘艸﹝一兩﹐炙﹞

上同爲細末。以新汲水或溫熟水﹐調三大錢立瘥。此藥神妙﹐不可具述。

卷第三

良姜湯

治陰寒積冷﹑心腹大痛﹑嘔逆惡心﹑手足厥冷﹐心胸不快﹐腰背疼痛。﹝婺州李麾翰林傳。﹞

髙良姜﹝一兩﹐銼碎﹐炒﹞官桂﹝一兩﹐去皮﹞當歸﹝去蘆頭用﹐一兩﹐銼﹐炒﹞漧薑﹝一兩﹐炮﹞人參﹝一兩﹐去蘆頭﹞吳茱萸﹝七錢半﹐炒﹞白茯苓﹝一兩﹞附子﹝半兩﹐炮上爲細末。每服二大錢﹐水一盞半﹐入生薑五片﹐煎至七分﹐去滓﹐膈空服。

卷第三

治气塊刺痛

暮夜卽作﹐至不可忍﹐多因气中傷冷所致﹐久而不治。婦人尢宜服之。﹝以下二方﹐信守孟郎中充傳。﹞

鱉甲﹝去裙並膜﹐醋炙﹐半兩﹞當歸﹝去尾﹐一兩﹞木香﹝半兩﹞靑橘皮﹝去白﹐一分﹞

枳實﹝半兩﹞人參﹝半兩﹞京三稜﹝半兩﹞沒藥﹝一分﹐研﹞血竭﹝一分﹐研﹞檳榔﹝一分﹞半夏﹝二錢﹐生用﹞

上爲細末﹐醋煮稀糊﹐丸如綠豆大。不計時﹐白湯下十五粒﹐遇大府通利且止。若气發作﹐大府不通﹐卽加至五十粒﹐以通爲度。此病須是服此藥﹐令气塊消。然不可驟然多服﹐須待積久消磨。每日且只一二服﹐覺得气消不痛﹐卻只一日一服﹐或三日﹑二日一服﹐仍旋服後面散子以補气。

卷第三

常服散子

人參﹝半兩﹞黃﹝半兩﹞當歸﹝半兩﹞白術﹝一分﹞木香﹝一分﹞陳橘皮﹝去白﹐一分﹞甘艸﹝二分﹐炙﹞靑橘皮﹝去白﹐一分﹞沈香﹝一分﹞

上爲細末。每服三四錢匕﹐水一煎﹐姜二片﹐同煎﹐取七八分﹐不計時服。遇气痛時﹐每服添枳實末一二豆許。

上陳侍禦宜人﹐嘗因不喜悅中食柑﹐自後遂苦心腹痛﹐久之腹中結塊﹐遇痛作時﹐往往悶絕﹐移時方蘇﹐而常在夜間。是時﹐侍禦作辟癰博士﹐京師醫者皆不能治。有齋生蜀人史堪載之者﹐醫聞一時﹐乃處此二方服。

一兩月間﹐遂去根本。後二十餘年﹐復因憂悒﹐此疾似欲再作而已﹐微痛卽再合服之﹐數日而愈。

卷第三

治婦人產後胎衣不下

鄕人萬應之祕校傳。

凡產﹐有產後胎衣不合﹐諸血奔入﹐久而血上衝心﹐遂致不救者。有產前失血過多﹐胎衣漧澀不下者。庸醫不曉﹐例以破血藥治之﹐不知血盡轉澀﹐遂終不救。舊有產婦胎衣不﹐呻吟痛楚﹐聲不可聞﹐忽有人教之﹐用薴麻浸水兩大碗﹐服之﹐實時嘔吐﹐胎衣便下﹐遂得更生。

卷第三

安腎丸

治本气怯弱﹐筋骨無力﹐或時疼痛。﹝信州李諒駐泊傳。﹞

熟漧地黃﹝洗淨﹐焙漧﹐一兩﹞牡丹皮﹝半兩﹞附子﹝炮﹐去皮尖﹐半兩﹞金釵石斛﹝半兩﹞破故紙﹝炒﹐半兩﹞山藥﹝半兩﹞肉桂﹝半兩﹐去皮秤﹞白蒺藜﹝炒﹐去刺﹐半兩﹞

巴戟天﹝去心秤﹐一兩﹞肉蓯蓉﹝酒浸一宿﹐一兩。切﹐焙﹞白茯苓﹝半兩﹐去皮秤﹞澤瀉﹝微炒﹐半兩﹞萆﹝半兩﹞白術﹝半兩﹞

上件爲細末﹐用煉蜜和爲丸﹐如梧桐子大。每服三十丸至四十丸﹐用溫酒或鹽湯送下﹐食前空心服。

卷第三

神授散

治傷折內外損。﹝予屢用之甚驗。﹞

川當歸﹝半兩﹐洗淨﹐別搗﹞鉛粉﹝半兩﹐洛粉最上﹞硼砂﹝二錢﹞

上同研細。每服二錢﹐濃煎蘇枋汁調下。若損在腰以上﹐先喫淡面半碗﹐然後服藥。在腰以下﹐先服藥﹐後喫麵﹐仍不住呷蘇枋汁。更以糯米爲粥﹐入藥二錢﹐拌和﹐攤在紙上或絹上﹐封裹損處。如骨碎﹐則更用竹木夾定﹐外以紙或衣物護之。沈存中云﹐長安石使君﹐一日在中﹐忽有呼其姓第﹐回顧不見。明日過市﹐復聞呼聲﹐曰﹕我無求於人﹐以爾有難﹐特來救爾。石謝之﹐欲下馬與語﹐其人止之﹐褫衣領中出一書﹐曰﹕有難卽用。稠人中遂引去﹐石歸視﹐乃此方也。石到京師﹐趨朝立馬右掖門外﹐爲他馬所KT﹐折足墮地﹐又爲

卷第三

普救散

治四時傷寒﹑渾身發熱﹑四肢疼痛﹑頭重眼疼﹐不問陰陽二證﹐並皆治之。﹝永平龐知監施此藥。﹞

蒼術﹝一斤﹐米泔水浸三日﹐切﹐焙漧﹞漧葛﹝半斤﹐切﹐焙﹞甘艸﹝四兩﹐炙赤色﹐切細﹞

上爲粗末。每服二大錢﹐水一中盞﹐煎至七分﹐去滓﹐熱服。如要出汗﹐加連根蔥白二寸同煎﹐並兩服﹐滓再煎一服﹐不拘時候﹐仍用沙銚﹐不得犯銅鐵器。﹝初發傷寒宜下﹐此藥汗後勿服。﹞

卷第三

治喉口熱毒至甚

咽喉胸膈﹐內連心肺疼痛﹐飲水不下﹐气不能出﹐死在須臾﹐名曰馬閉。﹝繞州上官醫傳。﹞

巴豆﹝七粒﹐去殼膜﹐研如泥﹞

上以壞子一錢﹐同研成膏子。每用一字許﹐醋煎皂角汁﹐調令稀稠得所﹐將鵝毛蘸藥﹐掃於喉間﹐良久﹐咳唾出膿血或涎數升﹐然後用第二法。其法白礬飛過﹐白僵蠶微切﹐各半兩﹐爲細末。每服半錢﹐新汲水調下。

卷第三

肉豆蔻湯

治胸膈痞塞不快﹐脾胃有傷。﹝景盧傳。﹞

肉豆蔻﹝炮﹞艸果子﹝去皮﹞石菖蒲幹木瓜良姜漧薑濃朴﹝姜炙﹞甘艸﹝炙﹐各一兩﹞

上等分﹐爲細末。每服一錢﹐鹽湯點服。

卷第四

治舌衄。

二方出方氏《泊宅編》。

槐花上炒爲末摻之。昔有士人﹐無故出血﹐仍有小穴﹐醫者不曉何疾﹐偶曰此名舌衄﹐用此而愈。

卷第四

治舌腫。

蒲黃上爲末摻之﹐須眞者佳。一士人沿汴東歸﹐夜泊村步﹐其妻熟寐﹐撼之﹐問何事﹐不答﹐又撼之﹐妻驚起視之﹐舌腫滿口﹐不能出聲。急訪醫﹐得一叟負囊而至﹐用藥摻﹐比曉復舊﹐問之﹐乃蒲黃也。

卷第四

治湯火傷。

大黃上搗碎。調以美醋﹐敷瘡上。《夷堅志》云﹕金山修供神﹐怒庖人不謹﹐漬其手鑊中﹐痛楚徹骨﹐號呼欲死﹐神授此方遂愈。

卷第四

蓯蓉丸

暖水藏﹐明目。﹝京師老李畫傳。尋常眼藥多涼﹐非水藏之便。﹞

蓯蓉﹝二兩﹐酒浸一宿﹐焙漧﹞巴戟枸杞子菊花川楝子﹝各一兩﹞

上爲末﹐煉蜜爲丸﹐如桐子大。每服三十粒﹐溫酒或鹽湯下﹐空心﹐食前﹐臨臥。

卷第四

治幹癬

﹝以下八方景盧傳。﹞

樟腦﹝一錢﹞白礬﹝半錢﹐生用﹞雄黃﹝半錢﹞

並細研﹐以生薑自然汁﹑釅醋各少許﹐磨羊蹄菜根如手指大二寸許﹐調藥擦敷。止有食頃痛極﹐不過三次見效。

卷第四

治淋。

皂角刺﹝燒﹐存性﹞破故紙﹝等分﹞

爲細末。紅酒或無灰酒調下。

卷第四

治沙石淋。

定磁末﹐羅細﹐以生地黃槌碎﹐同煎。如熟水﹐時時飲之。

卷第四

治毒蛇傷

﹝屢試如方。﹞

香白芷爲末﹐麥門冬水調飲。倉卒時﹐新汲水亦可。

卷第四

治冷積降气﹐寬膈逐痰

橘皮去穣﹐取紅一斤﹐甘艸﹑鹽各四兩﹐水五碗﹐慢火煮幹﹐焙﹐搗爲末﹐點服。

卷第四

補益治漏﹐祕精丸

大附子﹝炮裂﹐去皮臍﹞龍骨﹝﹐通赤﹞牛膝﹝酒浸一宿﹐焙﹞肉蓯蓉﹝酒浸一宿﹐焙﹞巴戟﹝去心﹞菟絲子﹝酒浸三宿﹞

上等分爲末﹐煉蜜丸﹐梧桐子大。空心﹐溫酒或鹽湯下三五十粒。甚者﹐日午再服。小便如米泔者﹐不過十服。

卷第四

治傷折骨碎

此方用之甚驗。

大鰾膠一味﹐碎銼﹐用無灰酒煮爛如粥﹐逐旋抄喫﹐極苦硬﹐須彊進之﹐以多爲度﹐每二兩或四兩爲一服﹐傷甚者﹐不過半斤。

卷第四

治疝气偏墜

牡蠣﹝火﹞良姜上二味爲末。用津唾調塗之﹐立消。

卷第四

烏金散

專治痔疾﹐神驗。﹝以下五方﹐饒州王康孺翰林傳。﹞

黃牛角腮烏金子五倍子紫河車威靈仙枳殼上等分﹐入瓷瓶內﹐用白雄鷄糞和黃泥固濟﹐上畱一竅子﹐炭火﹐煙盡爲度。取出地上﹐出火气﹐爲細末。每服三錢﹐空心酒調下。

卷第四

倍苓丸

治腸風下血。

槐花﹝六兩﹞五倍子﹝三兩﹞五靈脂﹝三兩﹞

上件爲細末﹐麵糊爲丸﹑如梧桐子大。每服三十丸﹐米飲下。

卷第四

治風毒瓦斯眼

連眶赤爛﹐洗眼神妙。

白沙蜜﹝二兩﹞乳香﹝通明者﹐一皂子大﹐溫水浴過﹞好黃丹﹝抄半錢﹞

上一處﹐於砂石器內﹐或銀器內﹐用慢火熬令焦黑色﹐滴在水中不化爲度。每用兩黑豆大﹐沸湯浸洗眼。藥成﹐露一宿方好。

卷第四

治腰痛。

五加皮上不拘多少﹐爲細末﹐如梧桐子大﹐酒煮麵糊爲丸。每服三十丸﹐空心溫酒下。

卷第四

秋石丹

治男子婦人虛勞瘦。

秋石﹝一兩﹞幹山藥﹝一兩﹞

上爲末﹐別以酒調山藥爲糊﹐如梧桐子大﹐又以干山藥爲衣。每服二十丸。﹝溫酒米飲任下。﹞

卷第四

治諸癇

道人黃大成傳。屢用之如方。

鴨舌膽礬﹝﹐存性﹞

上爲細末。每發時﹐用一字﹐以筆管吹入鼻內﹐涎出卽愈。

卷第四

治豆瘡倒入肉

景盧傳。

人齒一个﹐﹝不以久近﹞。燒成灰。用豬尾血調和了﹐入酒小盞同服之。竇永仲教授﹐年六歲時生瘡﹐爲鄰近焚花所觸﹐盡入肉﹑諸醫束手﹐母已發聲哭。親戚劉知縣說此方﹐才飲酒了﹐元瘡隨手如故。﹝予見《沈存中良方》亦載此﹐用人齒三五枚﹐炙黃﹐爲末﹐乳香湯調下﹐溫酒亦得。﹞

卷第四

治喉閉

陳子範教授傳。

皂角﹝半錐﹞

上撾爲末。用醋一碗﹐就鍋內煎數沸﹐以帛濾滓﹐令病患服之。

又方。﹝髙逢辰制幹傳。﹞

麻油﹝少許﹐生油﹞

上以箸絞油生沫。卽以油沫飲之。

卷第四

治腰痛

以下二方﹐孫仲益尙書傳。

蕓薹子上用米醋研﹐調敷疼處。

卷第四

治腸風

橡斗子上以干大棗置橡斗子中﹐以面裹﹐火炮﹐碎爲末。用陳米飲作一服。

卷第四

瘡藥方

饒州十七里李家傳﹐甚妙。

叢竹殼野油麻葉陳屋茅百合花﹝幹者﹞貓兒骨以上燒灰﹐入輕粉﹐和麻油調塗。

卷第四

治癬

羊蹄根﹝切作片﹞

上至五更初﹐先以布揩癬上﹐卽取羊蹄根﹑爛嚼﹐止用汁塗﹐後以其片揩之﹐將冷水嗽口及洗手。初用藥時﹐忌不得語﹐欲气勿泄也。

卷第四

接骨方

牡蠣﹝少許﹞

上爲末。用糯米粥調之﹐塗其上﹐欲以沙木板夾之卽愈。

卷第四

治漏瘡

髙逢辰制幹傳。

麝香臘茶上等分﹐爲末。幹敷。

卷第四

治外風入瘡口腫毒方

全蠍﹝一个﹞白僵蠶﹝三个﹐去絲﹞蟬蛻﹝三个﹞

上爲細末。裂蔥汁調塗卽愈。

卷第四

癬藥

白礬﹝飛過﹐一兩﹞黃丹﹝半錢﹞白藥子﹝半兩﹞

上爲細末﹐旋掘羊蹄根獨腳者﹐﹝一根者是﹞。取自然汁調藥。先用布擦癬﹐微破﹐用藥敷之。

卷第四

治喉閉

郭廷圭知縣傳。

白礬﹝一斤。好者﹞好酒﹝一斤﹐無灰﹞

上同熬﹐以酒盡爲度﹐入合子﹐臨時用之。

卷第四

治盜汗

防風﹝細切﹞

上爲細末﹐浮麥煎湯服之。婺州汪伯敏將仕云﹐嘗見周仲恭尙書言﹐舊有盜汗之疾﹐每至大屋﹐則肢體凜然﹐須以幃幕遮護﹐後得此方遂愈。

卷第四

治傷風

五積散敗毒散上以二藥合煎服之。蓋五積性溫﹑敗毒稍涼﹐服之無不效者。

卷第四

治腳腫

四物湯小續命湯上以二藥同煎。章謐靜之節推云﹐嘗有人猝患腳腫﹐服此遂愈。

甘豆湯治腳腫。

黑豆上同煎湯服之。郭鎭廷圭知縣云﹐昔年太學士人﹐圍閉中﹐多患腳腫﹐至腹則死﹐前後如此者非一人。後有施此方﹐服之皆愈﹐蓋神方也。

卷第四

灸勞法。

以肚臍相對﹐取背脊骨灸之﹐甚妙。

卷第四

治頭風頭痛。

人中白焰硝﹝各一兩﹞

上用水一碗﹐無灰皮紙濾下﹐研細﹐重湯煮過﹐再研﹐入少腦子。每用少許﹐以斡耳子搐入鼻中卽愈。襄陽府胡急腳﹐專貨此藥﹐積錢至數萬緡。祕惜不傳﹐上官醫以計得之。

卷第四

茶牙湯

治偏正頭疼﹐惡心嘔吐不止者。

細茶牙﹝一兩﹞生艸烏﹝半兩﹐去皮尖﹞細辛﹝半兩﹞

上爲粗末。每五錢﹐水二盞﹐慢火煎至六分﹐去滓溫服﹐一服取效。

卷第四

附牛丸

治丈夫婦人腰痛重﹐步武艱辛﹐痛不可忍﹐附牛丸。﹝上官駐泊傳。﹞

附子﹝半兩﹐炮﹐去皮臍﹞黑牽牛﹝瓦上炒﹐令幹﹞

上爲細末﹐酒煮麵爲丸﹐如梧桐子大。每三十丸﹐空心溫酒下。如半邊腰疼﹐只用黑牽牛﹐瓦上焙漧一邊﹑附子炮一邊﹑餘一邊生用﹐不去皮。搗羅爲末﹐如前法服。

卷第四

治爛緣風眼

覆盆子上取葉碎﹐以汁滴眼中﹐卽有虫出。上官醫云﹕頃歲寓居潭州瀏陽縣石霜寺﹐有皇叔太尉者乳媼﹐患爛緣風眼﹐近二十年。一日有藥嫗過之﹐曰﹕老婆能治此眼﹐眼中有虫赤而長﹐其細如絲。遂入山取藥﹐其家遣人尾其後﹐但見沿山路采取樹葉﹐以手碎﹐入口咀嚼﹐畱其汁﹐以皂紗蒙患人眼﹐握筆畫雙眼於紗上﹐然後用藥汁滴於眼之下緣﹐須臾虫自紗中出﹐其數十七﹐其家甚喜。嫗去數日復至﹐則眼下緣肉漧如常人﹐再用前法治眼上緣﹐得虫又以十數。嫗謂上官曰﹕公爲醫官﹐不可不傳此方﹐須以錢二萬償我。上官諾之。徧召傍近村婦患此眼者治之﹐無不瘥。嫗又曰﹕是方出本艸果部中覆盆子注﹐云葉絞取汁滴目中﹐去膚赤﹐有虫出如絲綫。上官屢用之皆效。

卷第四

治KT瘡

上官醫傳。

鱔魚上以鱔魚數條﹐打死。先用油塗其腹﹐置患人腿上﹐盤令周徧﹐以帕子系定。食頃﹐患人覺痛不可忍﹐然後取鱔﹐鱔腹上有鍼眼大竅子﹐皆虫也。虫旣去盡﹐卻用死人脛骨燒灰﹐塗瘡口﹐卽愈。﹝《沈存中良方》亦載活鱔治漏瘡。﹞

卷第四

治癬疥。

宣連﹝去須﹐酒浸一宿﹞

上焙榦爲末﹐蜜丸如梧桐子大。空心日午臨臥﹐酒吞二十粒。東坡云﹐惠州軍校姚歡﹐年八十餘﹐須髮不白﹐自言年六十歲。患癬疥﹐周匝頂踵﹔或教服黃連﹐遂愈。久服﹐故發不白。

卷第四

治香港腳灸法。

上灸風市兩穴﹐以多爲貴。蔡元長爲開封少尹﹐一日據案﹐忽覺虫自足心行至腰間﹐落筆暈倒﹐久之方蘇。椽曹曰﹕此疾非兪山人不可療。使呼之﹐兪曰﹕眞香港腳也﹐灸風市一艾而去。明日又覺虫自足至風市便止﹐又明日疾如初。召兪﹐兪曰﹕是疾非千艾不可﹐一艾力盡﹐故疾復作。蔡如其言﹐灸數百﹐自此遂愈。﹝沈公雅檢正說﹕予紹興辛巳歲在吳門﹐虛郡宅以備巡幸﹐徒治吳縣。縣卑濕﹐始得足痺之疾﹐以風市爲主﹐兼肩隅﹑曲池﹑三里﹐灸之卽愈﹞。

卷第四

治毒蛇咬

毒瓦斯已入腹﹐靑黯腫脹﹐痛不能忍。﹝太平州湯三益翰林傳。﹞

生白礬末。須看所咬瘡口大小﹐然後抄礬末於刀頭上﹐熔令沸﹐乘沸滴在瘡口上﹐隨手痛止。若腹中毒瓦斯未退﹐根據前黯腫﹐卽取艸決明葉兩握﹐研取自然汁﹐以熱酒侵下﹐卻將滓貼瘡口上﹐軟帛輕手系之。

卷第四

治鼻衄不可止欲絕者

上茅花﹐無卽以根代。每服一大把﹐銼﹐水兩碗﹐煎濃汁一碗﹐分二服。沈存中云﹐林次中禦史在楚州﹐嘗訪一故人﹐久之不出﹐或問之﹐云﹕子婦衄血垂盡﹐方救視未及延客。

坐中一客云﹕適有藥﹐急令掇茅花一大把﹐煎濃汁一碗﹐帶囊中取小紅丸二粒﹐令茅花湯吞下﹐一服卽瘥﹐而不言其方。後有人聞之曰﹕此只是茅花之功耳。試復問之﹐其人大笑曰﹕誠如此﹐紅丸乃含香朱砂丸﹐恐不信茅花之功﹐以此爲記耳。存中在延時﹐一將官卒病衄甚困﹐以此療之卽瘥。又徐徳占教衄者﹐急灸項後髮際兩筋間宛宛中﹐三壯立定。蓋血自此入腦﹐注鼻中﹐常人以綫勒頸後尙可止衄﹐此灸決效無疑。

卷第四

治諸鯁。

以木炭皮爲細末﹐研令極細。如無炭皮﹐堅炭亦可。粥飲調下二錢﹐日四五服﹐以鯁下爲度﹐此法人家皆有。沈存中云﹐在漢東乃目睹其神﹐有劉晦士人鄰家一兒﹐誤吞一錢﹐以此飲之﹐下一物如大烏梅﹐剖之﹐乃炭裹一錢也。池州徐使君極寶此方﹐數數用之﹐未有不效者。近歲累有人言得此方之效﹐不復悉載。

卷第四

治盜汗。

當歸﹝半兩﹐去蘆﹐細切﹞人參﹝半兩﹞豬心﹝一个﹐雄者﹐細切﹞

上以豬心分四片。用一片﹐水三盞﹐煎一盞半﹐作二服。﹝一方﹐當歸人參各一兩﹐雄豬心半个。細切﹐五盞水﹐煎三盞﹐去滓兩服。﹞

卷第四

龍須散

治中暑﹐迷悶不省人事﹐暑月代一切暑藥。﹝予暑月常合此藥﹐以飲從者。﹞

甘艸﹝一兩﹐炙﹞烏梅﹝一兩﹐去仁﹐瓦上焙漧﹞白礬﹝半兩﹐生研﹞五倍子﹝一兩﹐揀﹞

上爲細末﹐入白面四兩﹐同和勻。每服一大錢﹐新水調下。如泄瀉﹑霍亂作渴﹐一服卽愈。𨿽平日不敢飲冷者﹐以冷水服藥不妨。﹝世傳仁廟所賜近臣方。﹞

卷第四

治風牙疼

華陰細辛多年鍛石上二味﹐等分爲末。每用少許﹐揩牙﹐瀝去涎﹐溫水灌漱立止。

卷第四

治蛀牙疼

巴豆﹐不以多少﹐去殼﹐面裹煨熟﹐去面﹐粟米同巴豆研爲丸﹐如蘿卜子大。每用一二粒﹐綿裹安於蛀孔內﹐仍睡﹐少時覺不疼去之。

卷第四

治風牙蛀牙一切疼痛

每用藥﹐止用一米大﹐仍以連紙貼之

巴豆﹝一大个﹐去大皮﹞豆豉﹝七个﹞大蒜頭﹝一个﹐去須﹐並去薄皮﹞

上作一處﹐研極爛﹐丸作一團﹐用油紙裹。每遇牙疼﹐至臥時﹐先以溫水漱口﹐次以鍼微剔所痛之處﹐以藥實之﹐明日復以水漱灌卽愈。

卷第四

治五種牙疼

不蛀破處者。

細辛漧薑川烏艸烏蓽茇吳茱萸﹝各半兩﹞艸﹝一兩﹞木律﹝一分﹞

上爲細末。先用鹽湯蘸濕手﹐點藥揩牙。候良久﹑藥力敗﹐用溫水灌漱﹐齒痛卽止。

卷第四

治風蛀牙如虫蛀破者

乳香﹝一錢﹞巴豆﹝三粒﹐紙裹﹐壓去油。﹞

上火上熔乳香成汁﹐用巴豆不住攪和﹑候冷取出﹑圓成膏子。酌量牙齒竅穴大小﹐將燈上炙﹐旋圓﹐納於穴中﹐痛卽止。

卷第四

治牙搖牙宣

湯致遠知院傳

艸根﹝一名香附艸﹞

上去皮細切﹐用生薑汁浸一夕﹐次日曝漧﹐曬爲末用之。

卷第四

治暴嗽不止或失聲者

﹝饒州上官醫傳。﹞

款冬花﹝去枝杖﹐細銼﹐焙漧﹐爲細末﹞

上用生蜜﹐搜和作餅子﹐貯火香鑪中﹐如裝香然。安藥在火上﹐令病患開口煙﹐米飲吞下﹐臨臥時。﹝予頃年見紹興趙判宗云﹐先以款冬花在香鑪中燒煙﹐卻用小竹罩罩之﹐止露一竅﹐承之以口﹐凡三兩次嗽卽止﹞。

卷第四

治惡瘡久不較﹐諸藥無效。

白鱔魚頭﹝幹者﹞

上燒爲細末﹐用輕粉調塗。

卷第四

治冷漏

行在鄒春大夫傳。

蜣螂虫﹝化蟬者﹞

上用三兩枚﹐於瓦上炒成灰﹐幹摻瘡口。

卷第四

治喉閉

南硼砂﹝一錢﹞靑黛﹝一錢﹞甘艸﹝半錢﹞白僵蠶﹝二錢﹞

上爲細末﹐用腦子少許﹐研和﹐幹摻喉間卽愈。

卷第四

治咽喉腫痛

白礬﹝飛過﹞甘艸﹝炙﹐各半兩﹞

上爲細末﹐幹摻喉中﹐徐徐吞下。

卷第四

治凍死

舊薦上用薦束凍死者其中﹐衮轉不絕手﹐自然和气相續卽愈。

卷第四

治死

泥漿上於行路中﹐旋以刀器掘開一穴﹐入水其中﹐搗之﹐卻取爛漿﹐以飲死者卽愈。

卷第四

治溺死

予在鄱陽﹐嘗有溺水者﹐身僵气絕﹐用此法治之卽蘇。

幹壁泥上先打壁泥一堵﹐置之地上﹐卻以死者仰臥其上﹐更以壁土覆之﹐止露口眼﹐自然水气翕入泥中﹐其人遂蘇。

卷第四

治火燒湯潑

醋上以酸者﹐用手擦地上泥塗之。

卷第四

治湯火瘡

釜鑊下黑塵上以水爛研﹐入蜜及油﹐調敷立愈。

卷第四

治嵌甲

靑蠅﹝四十九枚﹞麝香﹝百文﹞

上取蠅折去兩翼不用﹐以其餘曬漧﹐入麝爲末。或急用﹐則取蠅置懷中﹐候幹摻之﹐或瘡幹卽入油調敷。﹝又一方用蝸牛一枚﹐橄欖核一枚﹐燒存性﹐同爲細末﹐入膩粉﹞﹐黃丹油調敷﹐然﹝不若此方爲妙﹞。

卷第四

治小腸气

舶上茴香﹝一斤﹞

上用生薑四兩﹐研碎並滓汁拌和茴香﹐過一宿﹐曬焙漧爲細末﹐次用靑鹽二兩﹐別碾入藥﹐酒糊爲丸﹐如梧桐子大。每服三五十丸﹐鹽湯或溫酒下﹐空心食前。郭廷圭知縣云﹐舊苦此疾﹐歲不下五七發﹐服藥一料﹐病根遂除﹐今以十五六年不作。

卷第五

婦人小兒

卷第五

烏金散﹝一﹞

治婦人產後百病﹝饒州彭氏傳。有歌答十八篇﹐文多不載﹞。

表格﹝燒時切忌婦人雞犬見﹐如見﹐服之無效﹐切須忌之。用一塹根據此寫訖﹐定四面﹐各立坯子﹐作一圈子。其頭髮﹑鯉魚皮各用一藏瓶﹐去底入藥﹐盛訖﹐卻用瓦子蓋﹐用好紙筋鹽泥固濟﹐乘濕放在土字上﹐用木炭火五斤燒通赤﹐取藏瓶放冷﹐打開出藥﹞。

血餘﹝半兩﹐根據前法燒之﹞鯉魚皮﹝一兩﹐根據前法燒之﹞沒藥﹝半兩﹞紅花﹝一分﹐生用﹞伏龍肝﹝一分竈下取燒赤者土是﹞淩霄花﹝半兩﹐色鮮者﹐焙使﹞好香墨﹝半兩﹐生用﹞幹柏木﹝一分﹐細研入﹐香好者可使﹞當歸﹝半兩﹐去梢土﹐微炒﹐令香用之﹞

上件九味﹐並細爲末。產後母子熱疾後胎死在腹﹐難產﹐生衣不下﹐血暈起坐不得﹐如見異花﹐口干心悶﹐乍寒乍熱﹐四肢浮腫﹐言語顚狂﹐見神見鬼﹐不語﹐瀉痢﹐腰膝疼痛﹐小腸尿血澀痛﹐崩中﹑嘔逆不安﹑咳嗽涕唾﹑喉中如貓作聲﹐面色徧身黑﹐赤點子生﹐眼澀腰腫﹐身發筋急﹐應是一切產後諸疾皆治。以酒一盞﹐煎取八分﹐調藥兩錢﹐空心頻服之﹐用無灰酒大妙。

卷第五

催生如聖散

黃蜀葵花上一味焙漧﹐爲細末。每服二錢﹐熟湯放溫﹐調下神妙。或有漏血﹐胎髒漧澀﹐難產痛劇者﹐並進三服﹐良久腹中气寬胎滑﹐實時產下。如無花﹐只用黃蜀葵子﹐爛研小半合﹐以酒調濾去滓﹐溫飲尢佳。﹝予家常合以濟人﹐甚驗。﹞

卷第五

萬靈丸

治婦人月水湛濁不通﹐久無嗣息﹐血癖气痛﹐四肢浮腫﹐嘔逆心疼﹐虛煩勞悶﹐面色痿黃﹐崩漏帶下﹐寒熱蒸勞﹐頭疼齒痛﹐血下無度﹐淋瀝諸疾﹐產前安胎﹐臨產催生﹐產後胎結痛﹐傷寒﹐煩渴﹐瀉痢﹐血勞﹐血運﹐筋攣﹐痰盛頭疼﹐敗血上衝﹐血刺﹐泄瀉﹐咳嗽喘急﹐嗽血﹐血塊起伏﹐气痞﹐气膈﹐血作腰痛﹐小便不禁﹐子死腹中﹐失蓋汗不出﹐血風﹐腳手痺頑﹐凡產後諸疾﹐皆治。

牡丹皮﹝洗﹞川本﹝洗﹞川當歸﹝切開﹐裹面赤黑色者佳﹐洗﹞白茯苓﹝去皮﹞

赤石脂﹝別研﹞香白芷官桂﹝去皮﹐不見火﹞白薇﹝洗﹞京芎﹝洗﹞玄胡索﹝去皮﹞白芍藥白術﹝米泔浸一宿﹐以上各一兩﹞甘艸﹝炙﹞沈香﹝不見火﹞沒藥﹝別研﹐以上各半兩﹞

上件藥材﹐皆用溫水洗淨﹐杵羅爲末﹐煉蜜丸彈子大。每服一粒或半粒﹐空心溫酒化下。凡妊娠臨月﹐服此五六粒﹐產時無痛。如久無子﹐服二十粒﹐當月有子。並治積年血風﹐半身不遂﹐種種血疾﹐不問年深﹐皆可療﹐神效不可具述。

卷第五

烏金散﹝二﹞

治血崩漏下。最治產後血崩﹐並小產血崩漏下。

棕櫚皮烏梅漧薑﹝燒灰存性﹐三味各等分﹞

上研細。每服二大錢﹐煎烏梅湯調﹐溫服﹐不以時。

卷第五

救生散

治急喉閉。產前產後有此疾﹐皆可服之。

白僵蠶﹝半兩﹐去絲﹐銼﹐略炒﹞甘艸﹝生﹐一錢重﹞

上二味﹐各取末﹐秤﹐和勻。每服一錢匕﹐以生薑汁調藥﹐令稠﹐灌下﹐便急以溫茶淸衝下。

卷第五

治妊娠忽然下血腰痛不可忍

鹿角﹝一兩﹐銼﹞當歸﹝一兩﹐銼﹞

上二味作一服﹐以水二盞﹐煎至一盞﹐去滓溫服﹐食前。

卷第五

治婦人產後因驚或怒傷肝

或憂气逆中脘﹐或坐艸風入子髒﹐遂成顚狂﹐或成中風不語荊芥穗﹝瓦上焙漧﹞

上爲細末。每服二大錢﹐熱米飲調下﹐酒亦得﹐用之如神。

卷第五

催生藥。

香白芷百艸霜上等分爲末。用童子小便﹐卻入酒醋少許﹐沸湯調下﹐甚有神驗。

卷第五

滑胎易產神效八味散

﹝一名如意散。以下四方﹐太平州郭師顯駐泊傳﹞。

甘艸﹝二兩﹐炙﹞黃芩大豆黃卷漧薑吳茱萸麻子仁大麥﹝炒﹐以上各四兩﹞

桂心﹝三分﹞

上爲末。酒服方寸匕﹐湯飲亦得﹐空心食前﹐須入月方得﹐服過三十日。

動作宜謹﹐勿上廁﹐恐不覺墮地﹐如此之易也。

治產後虛眩﹐不能支持﹐兩脇當臍急痛﹐气上衝﹐前後相引痛﹐治之如神﹐

卷第五

羊肉湯

精羊肉﹝切﹐四兩﹞當歸﹝切﹐半兩﹞川芎﹝銼﹐半兩﹞生薑﹝切﹐一兩﹞

上以水十盞﹐煎至三盞﹐掠上沫﹐去滓。分四服﹐空心熱服﹐一日服盡﹐來日再合﹐兩日滓並一日煎之﹐當一劑服。

卷第五

產後防暈方

舊漆器上不以多少﹐烈火燒煙燻鼻中卽醒。

卷第五

治產後大便不通

緣亡血過多﹐腸間漧燥﹐甚至旬日以上﹐腹脹急﹐痛﹐悶冒﹐气喘﹐神昏力弱。欲攻之﹐則必致危殆﹐不攻則無緣得利。郭醫云﹐嘗用古方蜜導法﹐實時得下﹐且無所損﹐眞活人之法。其方𨿽見仲景《傷寒論》﹐而產家不載﹐最爲緊要。

卷第五

順經散

治小兒十餘歲﹐因驚之後﹐心气不行﹐小腑淋瀝﹐日及三十餘次﹐漸覺黃瘦﹐宜服此劑主之。﹝髙逢辰制幹傳﹞。

韭子﹝湯浸退﹐取白仁﹐幹秤﹐一兩﹞益智子﹝取仁﹐鹽炒過﹐半兩﹞琥珀﹝半兩﹐令研﹞石葦﹝去毛土﹐一錢﹞白茯苓﹝三分﹑狗脊﹝去毛淨﹐半兩﹞石燕子﹝火﹐醋炒﹐出上七味﹐爲末和勻。每服一錢﹐用韭菜白煎湯調下﹐空心食前各一服﹐日午一服尢妙。

予表侄十餘歲時﹐嘗遊慧山﹐歸已昏暮﹐遇一巨人醉臥寺門﹐驚悸得疾。自是之後﹐一日便溺五六十度﹐醫治數月不能效﹐遂以病證扣髙逢辰﹐卽援筆授此方。服藥未幾﹐日減一日﹐初則三二十度﹐最後十數度﹐凡服兩料而愈。

卷第五

九寶飲

治小兒因傷寒﹑邪不曾解利﹑致成遠年嗽﹑兼治上喘气嗽不得睡。﹝常州頓助紫蘇葉﹝一兩﹞薄荷葉﹝一兩﹞麻黃﹝一兩﹐去節﹞大腹皮﹝一兩﹞肉桂﹝半兩﹞甘艸﹝半兩﹐炙﹞杏仁﹝半兩﹐麩炒﹞桑白皮﹝半兩﹞陳橘皮﹝半兩﹐去穣者﹞

上件爲粗末﹐令將杏仁研極細﹐將諸藥同和勻。每服半錢﹐水半盞﹐烏梅半枚﹐生薑一片﹐同煎三分半﹐食後去滓溫服﹐臨睡亦得。忌酒腥之物。

卷第五

治小兒泄瀉

金液丹靑州白丸子上以二藥等分﹐細研﹐用麵糊丸﹐如黍米大。每服五十丸﹐米飲下。臨安節推章謐靜之云﹕渠有小兒﹐自五月患臟腑至七月不止﹐遂作慢驚候﹐以此藥投一服﹐徐用少粥壓之卽愈﹐再服六七服﹐遂無事。﹝錢氏小兒方亦載此。﹞

卷第五

肥兒丸

外舅朱臨江傳。

川黃連蕪荑仁神曲﹝炒﹞大麥﹝炒﹞

上四味﹐等分爲細末﹐用豬膽爲丸﹐如小綠豆大。每服三十丸﹐加至五十丸﹐食後熟水吞下。﹝此方乃李文定丞相家方。海鹽祝宰爲常寧時﹐女子失奶﹐極黃瘦﹐丞相孫維翰來訪﹐爲傳此方﹐自云其家得此藥﹐小方脈未嘗登門。女子自服此藥﹐十日間取下疳虫﹐僅萬餘﹐自此日益頑壯。須小兒可服藥卽與之。孟正云﹕秦相家盡服此藥﹐但加蘿卜子一味。﹞

卷第五

神曲豆蔻丸

治小兒疳气﹐羸弱﹐臟腑虛怯﹐及滑泄不止﹐飲食減少﹐腹脹寒熱﹐面黃肌瘦﹐引飲無度。

神曲﹝半兩﹐炒﹞肉豆蔻﹝三枚﹐面裹煨﹞麥﹝半兩﹐炒﹞宣連﹝半兩﹐去須﹞

使君子﹝十四枚﹐去殼﹞蕪荑仁﹝一分﹞蘆薈﹝一分﹐合研﹞

上爲細末﹐用豬膽汁浸﹐面作糊爲丸﹐如黍米大。每服二十丸﹐飯飲吞下﹐空心服。

卷第五

木香分气丸

治小兒脾胃虛弱﹐飲食過傷﹐積滯內停﹐或多吐逆﹐胸膈不快﹐面黃腹急香附子﹝水浸一宿﹐搗去黑皮﹐令淨飯上蒸過一次﹐焙漧秤﹐二兩﹞南木香﹝一錢﹐面裹﹐煨﹞縮砂﹝一分﹐去殼﹞甘艸﹝半兩﹐炙﹞京三稜﹝半兩﹐濕紙裹﹐煨﹐乘熟切﹐焙﹞姜黃﹝半兩﹐米泔水浸一宿﹐切﹐焙﹞

上爲末﹐用白麵糊爲丸﹐如黍米大。每服二十丸﹐飯飲吞下﹐溫熟水亦得﹐食後服。

卷第五

助胃膏

助小兒胃气﹐思食止渴﹐常服甚妙。﹝饒州張采助教傳。﹞

人參白術甘艸茴香﹝各半兩﹞幹山藥﹝一兩﹞檀香﹝一錢﹞烏梅肉﹝半兩﹞

白豆蔻仁﹝半兩﹞縮砂仁﹝半兩﹞幹木瓜﹝一兩﹞

上爲細末﹐煉蜜爲膏。空心﹐如皂子大﹐每服一丸﹐嚼服﹐或溫水吞下。治小兒麻豆瘡子﹐已出太盛﹐發潰﹐膿水粘衣著席﹐不能轉動﹐疼痛﹐濕爛﹐敷之便幹﹐更不成瘢痕方。

上用牛糞﹐不以多少﹐曬漧﹐火成灰﹐取心中白者﹐研令極細。如用蛤粉相似﹐用綿撲撲有瘡處﹐不以時候。一方用烏牛糞﹐一方用黃牛糞。﹝出《幼幼新書》。一名白龍散﹐此方用之有驗。﹞

卷第五

辰砂安驚丸

理風熱涎盛﹐身體拘急﹐睡中不穩﹐鎭心。﹝以下三方﹐張采助教傳。﹞

天麻﹝一分﹞川芎﹝二錢﹞防風﹝半兩﹐洗﹐去蘆頭﹞甘艸﹝一兩﹐炙﹞白附子﹝一分﹞人參﹝半兩﹐洗﹞茯神﹝半兩﹞朱砂﹝二錢﹐一半入藥﹐一半爲衣﹞

上細末﹐煉蜜爲丸﹐如雞頭大。每一丸至兩丸﹐用薄荷﹑荊芥煎湯化下。

羌活膏散風熱﹐化痰安驚。

羌活﹝半兩﹞荊芥穗﹝半兩﹞白術﹝二錢﹞甘艸﹝半兩﹞白附子﹝二錢﹞桔梗﹝去蘆頭﹐洗﹐半兩﹞白茯苓﹝二錢﹞川芎﹝二錢﹞防風﹝二錢﹐去蘆頭﹞朱砂﹝二錢﹐一半入藥﹐一半爲衣﹞

上細末﹐煉蜜爲丸﹐如皂皂子大。每服一丸至兩丸﹐用薄荷湯化下﹐如痰盛加臘茶湯下

卷第五

大天南星丸

治小兒急慢驚風﹑涎潮發搐﹑目睛上視﹐口眼相引﹑牙關緊急﹐背脊彊直﹐精神昏塞﹐連日不省。

滴乳香﹝研﹞龍腦﹝研﹞牛黃﹝研﹐各半錢﹞朱砂﹝研﹐三錢﹞麝香﹝研﹐一錢半﹞天麻人參防風﹝各一分﹐去蘆頭﹞天南星﹝黃牛膽汁制﹐半兩﹞幹蠍﹝十四个﹐湯浸軟﹐去腹內土﹐微炒﹞

上細末﹐煉蜜爲丸﹐如大雞頭大。每服一丸﹐荊芥薄荷湯下。

卷第五

治褓中小兒臍風撮口法

上視小兒上下齦﹐齦當口中心處﹐若有白色如紅豆大﹐此病發之候也。急以指爪正當中掐之﹐自外達內﹐掐令匝﹐微血出亦不妨。又於白處兩盡頭﹐亦根據此掐令內外斷。﹝只掐令气脈斷﹐不必破肉﹐指爪勿令大﹐恐傷兒甚﹞。沈存中云﹕爲河北察訪使日﹐到趙郡﹐有老人來獻此法﹐云篤老﹐惜此法將不傳﹐願以濟人。詢之趙人云﹐此翁生平手救千餘兒矣﹐環數邑之人﹐皆就此翁﹐治兒應手而愈。

卷第五

沒石子丸

治小兒吐瀉﹐臟腑不禁。﹝上官醫傳﹞。

黃連﹝鷹爪者﹐炒﹞訶子﹝炮﹐去核﹞肉豆蔻﹝面裹﹐炮﹞木香﹝炮﹞沒石子﹝炮﹞

上各秤一錢﹐爲細末﹐粟米飯爲丸﹐如綠豆大。米飲三十丸。

卷第五

誤吞珠銅鐵而哽者方。

燒弩銅牙令赤﹐內酒中飲之﹐立愈。

卷第五

誤吞錢方。

搗火炭末﹐服方寸匕則出。

卷第五

誤吞釘及箭金鍼鐵等物方。

多食肥羊肉脂及諸肥肉﹐自裹出。

卷第五

封囟

天南星﹝一个﹐極大者﹞

上以慢火炮裂﹐去皮臍﹐入華陰細辛三錢﹐同杵爲末﹐入麝香少許﹐用米醋調﹐塗緋帛﹐貼在囟上﹐以幹爲度。

卷第五

治小兒吐。﹝宗人子與寺丞傳。﹞

赤曲﹝半兩﹞藿香葉﹝半兩﹞丁香﹝一分﹐不見火。如熱吐﹐卽減丁香之半﹞﹐肉豆蔻﹝一个﹐面裹﹐炮﹞

上爲細末。每服一錢大段﹐小者半錢﹐煎香楠木湯調下。楠木定驚止吐﹐神妙不可言。

卷第五

治小兒誤食穀芒。

鵝上將鵝倒瀝﹐盛半蛤蜊﹐令小兒飲之﹐谷芒卽下。

卷第五

消風散

治小兒一切口瘡﹐並重舌鵝口。﹝以下五方﹐信州蔡敏修助教傳。﹞

硼砂﹝一錢﹞朱砂﹝一字﹞雄黃﹝一錢﹞甘艸末﹝一字﹞腦子﹝一字﹞

上研細和勻﹐少許敷之﹐吞咽不妨。屢用如方。

卷第五

雄朱散

治小兒腮頷裏外腫核。

石膏﹝二錢﹞雄黃﹝二錢﹞牙硝﹝一錢﹞天竺黃﹝二錢﹞甘艸末﹝一錢﹞腦子﹝半字﹞

上研細和勻敷之﹐裏核喫不妨﹐外核用薄荷汁調塗。繳口﹐新水調亦得。

卷第五

金華散

治小兒一切瘡瘍。

黃皮﹝去粗皮﹐半兩﹐炙焦﹞黃連﹝半兩﹞海螵蛸﹝三錢﹞五倍子﹝三錢﹞輕粉﹝一分﹐研入﹞

上爲細末和勻。瘡幹用油調敷﹐濕時幹敷。

卷第五

如聖散

治小兒一切頭瘡。

松脂﹝半兩﹐研細﹞輕粉﹝半兩﹞

上件和勻﹐油調敷之。

卷第五

急風散

治小兒喉閉咽痛。

靑膽礬﹝成片﹐好者﹞

每用少許﹐研細﹐新水調少許咽之﹐吐痰爲妙。大人亦治。

卷第五

墜涎丸

治咳嗽化痰。﹝以下二方﹐張采助教傳。皆有神驗。﹞

天南星﹝去皮臍﹐生用﹐半兩﹞白附子﹝洗﹐去皮﹐半兩﹞川烏尖﹝去皮臍﹐生用﹐一分﹞白僵蠶﹝洗淨﹐直者﹐一分﹞白礬﹝枯﹐一分﹞半夏﹝洗淨﹐生用﹐一兩﹞

上爲細末﹐用薑汁糊爲丸﹐如小綠豆大。每服二十丸﹐用生薑﹑薄荷﹐泡湯吞下。

卷第五

辰砂丸

治咳嗽﹐安驚化痰。

辰砂﹝半兩﹐研﹐一半爲衣﹐一半入藥﹞白礬﹝枯﹐半兩﹞天南星﹝去皮臍﹐切作片子﹐再用雪水煮﹐焙漧﹐一兩﹞大半夏﹝湯浸七次﹐用生薑自然汁作餅子﹐炙﹐一兩半﹞白附子﹝去皮﹐炮﹐半兩﹞

上爲細末﹐用糯米粉煮糊爲丸﹐如小綠豆大。每服二十丸﹐用臘茶﹑薄荷湯吞下。

卷第五

四君子丸

治脾虛﹑受食不克化﹑停積中脘﹑吐逆惡心﹐臟腑泄瀉。常服消化食滯﹐進美飲食﹐濃腸胃﹐充肌體﹐悅顏色﹐退黃。﹝婺州蔣助教傳。以下三方﹐予家常合﹐甚效﹞。

縮砂仁烏梅肉﹝焙漧秤﹞陳橘皮﹝去穣﹐取仁﹞訶子﹝紙裹﹐煨﹐去核﹐取皮用﹞

上各一兩﹐爲末。煮好大棗﹐取肉爲丸﹐如麻子大。每服三十丸至五十丸﹐棗湯熟水任下﹐無時。

卷第五

肥兒丸

以下二方﹐張采助教傳。

黃連﹝炒﹞蕪荑仁﹝炒﹞神曲﹝炒﹞麥﹝炒﹞蘆薈﹝細研﹐以上各等分﹞

上爲細末﹐豬膽汁調﹐麵糊爲丸﹐小綠豆大。每服十五丸至二十丸﹐飲吞下。

卷第五

觀音散

理脾胃不和﹐气弱昏倦﹐多困﹐不思食。

白術﹝一分﹞人參﹝一分﹞甘艸﹝一分﹐炙﹞漧葛﹝出粉﹐一分﹞藿香葉﹝一分﹞白扁豆﹝三錢﹐炒﹞茯苓﹝三錢﹞櫻粟子﹝三錢﹐炒﹞綿黃﹝一分﹐炙﹞木香﹝一分﹞

上爲細末。每服二錢﹐用生薑﹑棗子﹑紫蘇煎湯調下﹐不計時﹐日進三服。

後記

上集驗方五卷﹐皆予平生用之有著驗﹐或𨿽未及用﹐而傳聞之審者﹐刻之姑孰﹐與眾共之。

乾道庚寅十二月十日番陽洪遵書

賢人畱意濟斯民﹐學仕之餘未捨勤﹐猶訪醫方治疾病﹐豈因富貴墮心身。乃知後世家風遠﹐想見當年徳業新﹐愧我長貧仍懶墮﹐不能望見屬車塵。

洪公當宋盛時爲侍從官﹐兄爲宰相﹐其富貴爲何如也﹐而懇懇不忘救民之事﹐著成方書﹐百世行之。

余素不諳醫﹐而喜蓄醫書﹐非眞好醫書也﹐好醫書之爲宋元舊刻者。今玆六月中﹐有揚州書友來告余云有宋版《太醫集業》四冊欲售﹐余屬其攜來﹐久而未至﹐聞已售於他姓﹐亦不甚惜之﹔因向來各家書目未載﹐卽舊藏書家亦俱不知﹐或者書未必眞宋版。後閱陸其淸《佳趣堂書目》載是書﹐云文淵閣藏本﹐有楊南峯﹑鄒臣虎二跋﹐方悔前此不之買﹐而已弗可追矣。適余友陶瑯軒從都中寄此宋版《洪氏集驗方》二本﹐至乃欣然﹐以爲聊饜我欲。蓋此宋版醫書亦所罕有﹐見有季氏圖書﹐隨檢延令宋版書目﹐知卽系是書。捲後八行墨迹﹐季氏云鮮於樞詩跋﹐諒必有本而云然。百世行之以下﹐定有脫文﹐想滄葦收藏時必未遺失﹐故知之詳也。至於板刻年月﹐載之甚詳﹐宋刻固無疑義。而余舊藏《傷寒要旨》與此同出一手﹐黃憲毛用刻工姓名可考而證。刊刻之地同是姑孰﹐刊刻之時同是乾道﹐惟辛卯差後庚寅一年爾。二書之分不知幾時﹐二書之合又在一地﹐豈非奇之又奇耶。餘言詳彼書跋語中﹐玆特志得書之由﹐並志余所以考證是書者如此。

甲子十一月蕘翁黃丕烈識

頃在楊州郡齋﹐借到《太醫集業》﹐尋覽之餘﹐見板口有三因字﹐遂取《三因極一病證方論》互勘﹐知卽割裂其殘本爲之耳。《太醫集業》者﹐第二卷

之一條﹐並非別有此書也﹐《佳趣堂書目》所云誤。歸晤蕘翁﹐出示是跋﹐舉以語之﹐囑記於後﹐他年倘仍收得﹐必拊掌一笑。

嘉慶乙丑八月澗顧廣圻書

