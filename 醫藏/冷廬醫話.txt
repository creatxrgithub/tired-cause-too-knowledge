

冷廬醫話淸陸以湉

自序

醫理至深﹐豈易言哉﹗抑自軒岐以來﹐代不乏人﹐旣已詳且盡矣﹐又奚待言﹖矧余小子﹐學疏見﹐以自達其意之所欲云﹐又何必不言﹖於是涉獵之餘﹐隨筆載述﹐聊以自娛﹐意淺而辭瑣﹐殆所謂言之無文者歟。夫言之不能文﹐猶之可也﹐言而或悖於理﹐則言適足以招尢矣。是用不敢晦匿﹐求當代君子教正焉。

咸豐八年十二月陸以HT書於杭州學廨之冷廬

卷一

醫範

徐氏《醫統》云﹕古醫十四科﹐中有脾胃科﹐而今亡之矣。《道藏經》中頗有是說。宋元以﹐次咽喉口齒科﹐次瘡瘍科﹐﹝卽今外科。﹞次正骨科﹐次金鏃科﹐次養生科﹐﹝卽今修養家導引按摩咽納是也。﹞次祝由科。﹝經曰﹕移精變气者可祝由而已。卽今符咒禳禱道教是也。﹞國朝亦惟取十三科而已﹐其脾胃一科﹐終莫之續。《類經》云﹕醫術十三科﹐曰大方脈﹐曰婦人﹐曰傷寒﹐曰瘡瘍﹐曰鍼灸﹐曰眼﹐曰口齒﹐曰咽喉﹐曰接骨﹐曰金鏃﹐曰按摩﹐曰祝由。今按摩﹑祝由失其傳。二說微不同。而太醫院所設十三科﹐則與《類經》之說同﹐詳見《明史》。余按﹕近有專業耳科者﹐是又在諸科之外矣。

錢塘名醫金潤寰珂﹐治極難險癥﹐從容處之。常云﹕古之名醫者﹐曰和﹑曰緩﹐倉遽奚爲耶﹖此語可爲俗醫鍼砭。

五世之醫﹐北齊有徐之才﹐元有危亦林﹐國朝有陳治。﹝華亭人。﹞三世之醫﹐宋張杲﹑陳自明﹑倪維徳﹑陸士龍爲最著。近代亦多世其業者﹐靑浦北山何自元﹐至今已二十四世矣。

張子和云﹕古人以醫爲師﹐故醫之道行。今以醫譬奴﹐故醫之道廢。有志之士﹐恥而不學﹐病者亦不擇精粗﹐一槪待之。常見官醫迎送長吏﹐馬前唱喏﹐眞可羞也。由是博古通今者少﹐而師傳遂絕。吁﹗醫官馬前唱喏﹐乃以爲可羞乎﹗今之官趨承上司﹐可羞之端﹐更有甚於此﹐而況於醫乎﹖山陰陳載庵爲其邑令治病獲瘳﹐將薦之上司﹐使爲醫官於郡中﹐力辭﹔將著之勛籍﹐使棄醫而爲官﹐又力辭。此眞過人遠矣。

醫人每享髙齡﹐約略數之﹐如魏﹟華佗年百餘﹐吳普九十餘﹐晉﹟葛洪八十一﹐北劑﹟徐之才八十﹐北周﹟姚僧垣八十五﹐許智莊八十﹐唐﹟孫思邈百餘﹐甄權百三﹐孟詵九十三﹐宋﹟錢乙八十二﹐金﹟李慶嗣八十餘﹐成無己九十餘﹐元﹟朱震亨七十八﹐明﹟戴元禮八十二﹐汪機七十七﹐張介賓七十八﹐近代徐靈胎大椿七十九﹐葉天士桂八十。蓋旣精醫學﹐必能探性命之旨﹐審頤養之宜﹐而克葆天年也。

葉天士治金某患嘔吐者數年﹐用泄肝安胃藥年餘幾殆。徐靈胎診之﹐謂是蓄飲﹐爲制一方﹐病立已。﹝見《徐批臨證指南》。﹞薛生白治蔡輔宜夏日自外歸﹐一蹶不起﹐气息奄然﹐口目皆閉﹐六脈俱沈。少外家泣於傍﹐親朋議後事﹐謂是痰厥﹐不必書方﹐且以獨參湯灌。眾相顧莫敢決。有符姓者﹐常熟人﹐設醫肆於楓橋﹐因邀之入視。符曰﹕中暑也﹐參不可用﹐當服淸散之劑。眾以二論相反﹐又相顧莫敢決﹐其塾師馮在田曰﹕吾聞六一散能祛暑邪﹐盍先試之﹖皆以爲然。卽以葦管灌之﹐果漸蘇。符又投以解暑之劑﹐病卽霍然。﹝見徐晦堂《聽雨軒雜記》。﹞夫葉﹑薛爲一代良醫﹐猶不免有失﹐況其他乎﹖知醫之不可爲矣。然如符姓﹐素無名望﹐而能治良醫誤治之疾﹐則醫固不可爲而可爲也。

震澤吳曉鉦茂才﹝劍森﹞﹐言乾隆間﹐吳門大疫﹐郡設醫局以濟貧者﹐諸名醫日一造也。

有更夫某者﹐身面浮腫﹐徧體作黃白色﹐詣局求治。薛生白先至﹐診其脈﹐揮之去﹐曰﹕水腫已劇﹐不治。病者出﹐而葉天士至﹐從肩輿中遙視之﹐曰﹕爾非更夫耶﹖此驅蚊帶受毒所致﹐二劑可已。遂處方與之。薛爲之失色﹐因有掃葉莊﹑踏雪齋之舉。二人以盛名相軋﹐蓋由於此。其說得之吳中醫者顧某﹐顧得之其師﹐其師蓋目擊云。徐靈胎《名醫不可爲論》﹐謂名醫聲價甚髙﹐輕證不卽延治﹐必病勢危篤﹐醫皆束手﹐然後求之。於是望之甚切﹐責之甚重﹐若眞能操人生死之權者。如知病之必死﹐示以死期而辭去﹐猶可免責。若猶有一綫生機﹐用輕劑以塞責﹐致病患萬無生理﹐則於心不安﹔用重劑以背城一戰﹐萬一有變﹐則謗議蜂起﹐前人誤治之責﹐盡歸一人。故名醫之治病﹐較之常醫倍難。此蓋現身說法﹐猶爲眞名醫言也。若獲虛名之時醫﹐旣無實學﹐又切貪心﹐凡來求診﹐無不診視。其以重幣招致者﹐臨證猶或詳愼﹐鄰近裏閭之間﹐尋常酬應﹐惟求迅速了事﹐漫不經心﹐余昔一弟一子﹐皆爲名醫誤藥而卒。﹝弟以灝中秋節玩月眠遲﹐次日惡寒發熱﹐誤謂冒寒﹐用桂枝﹑葛根﹑防風等味﹐致內陷神昏﹐不知實伏暑證也。子寶章內風證﹐誤謂外風﹐而用全蠍﹑牛黃等味致變。﹞由於匆匆診視﹐不暇細審病情也。是以爲名醫者﹐當自揣每日可診幾人﹐限以定數。苟逾此數﹐令就他醫。庶幾可從容診疾﹐盡心用藥﹐不至誤人性命。

《揚州府誌》謂鄭重光之醫﹐克紹吳普﹑許叔微之脈﹐其不在滑壽下。《江都縣誌》以入「篤行傳」﹐《儀徵續志》𨿽入「方技」﹐而但以泛辭譽之。太史公爲扁鵲司馬季主作傳﹐必詳述其技﹐蓋人以技傳﹐不詳其技﹐不如錄其人也。其論最合著述之要。近代文人爲醫家作傳﹐往往以虛辭稱揚﹐不能歷敍其治驗﹐卽敍治驗而不詳方案﹐皆未知紀述之體裁也。

王葑亭先生友亮﹐作葉天士小傳﹐謂年十二至十八﹐凡更十七師。聞某人善治某證﹐卽往執弟子禮甚恭﹐旣得其術輒棄去﹐故能集眾美以成名。善哉﹗轉益多師是我師﹐藝之精不亦宜《紹興府誌》載山陰金太常蘭之祖輅﹐精保嬰術﹐終身不計財利﹐不避寒暑﹐不先富後貧。越俗醫家多出入肩輿﹐輅年八十餘﹐猶步行﹐曰﹕吾欲使貧家子稍受半𦇤惠耳。又山陰孫燮和﹐志切救世﹐專精岐黃﹐就醫者不論貧富﹐詳審精密﹐檢閱方書﹐幾廢食寢。此皆可以爲醫非博物﹐不能治疑難之癥﹐略舉二事以証之。粵東呂某女﹐爲後母尹氏所忌﹐佯愛之爲濯衣﹐潛以樟木磨如粉﹐入米漿糊女衣褲﹐女服之瘙癢不止﹐全身浮突﹐酷類麻風。延醫療治﹐經年不瘳。問名者絕踵不至﹐將送入瘋林。呂不忍﹐復請名醫程某治之。程察脈辧色﹐見其面無濁痕﹐手搔肌膚不輟﹐曰﹕此必衣服有毒所致。令取其衣滌之﹐漿澄水底﹐色黃黑而味烈。程曰﹕樟屑舂粉﹐壞人肌肉所致﹐此必爲浣衣者所藥﹐非瘋也。棄其衣勿服﹐病自可已。如其言果然。呂詢得其情﹐遂出尹氏。﹝事見《東莞歐蘇靄樓剩覽》。﹞余戚王氏女﹐徧體紅瘰﹐痛癢不已﹐飲食爲減。延醫視之﹐以爲瘡也﹐治數旬不愈﹐後延名醫張夢廬治之﹐審視再四﹐曰﹕此必爲壁虱所咬﹐毋庸醫也。歸閱帳枕等﹐檢棄壁虱無數﹐果得瘳。

卷一

醫鑑

臨海洪虞鄰《南沙文集》曰﹕余家有經紀人﹐勞苦嘔血數升﹐延醫視之﹐用川連﹑人參﹑大是速之死也。亟命勿藥﹐老米粥﹑濃滋味﹐令寢食數日﹐不一旬而彊健如故。蓋勞苦之人﹐未嘗享有飲食之美﹐數晨夕之安﹐得此勝於良藥多矣﹐其愈也固宜。又有輿夫素無疾﹐忽腰痛肚飽不食﹐醫進以大補藥﹐其夜腰痛益甚﹐腹大气喘且死。翌日醫復視之曰﹕此中鬼箭也﹐藥物無所施﹐亟宜禳遣。余嘆曰﹕柰何嫁罪於鬼哉﹗是中寒傷食者﹐飲以祛寒化食兩大劑﹐第三日其人擡轎如故。書之以告世之誤信庸醫者。余謂誤信庸醫﹐由於不諳方書﹐不能不求援於醫耳。所可恨者﹐爲醫而不深究醫理﹐彊作解人﹐以致誤事而不自知也。

吳郡某醫﹐得許叔微《傷寒九十論》﹐奉爲祕本。見其屢用麻黃湯﹐適治一女子熱病無汗﹐謂是足太陽表證﹐投以麻黃服之﹐汗出不止而殞。蓋南人少眞傷寒﹐凡熱病無汗﹐以紫蘇﹑蔥白﹑豆豉﹑薄荷等治之足矣﹐豈可泥古法乎﹖朱子暮年香港腳發作﹐兪夢達薦醫士張修之診視云﹕須略攻治﹐去其壅滯﹐方得气脈流通。先生初難之﹐張執甚力﹐遂用其藥。初制黃﹑粟殼等﹐服之小效﹐遂用巴豆﹑三稜﹑莪術等藥﹐覺气快足輕﹐向時遇食多不下膈之病皆去﹐繼而大腑又祕結﹐再服溫白丸數粒﹐臟腑通而泄瀉不止矣﹐黃芽﹑歲丹作大劑投之﹐皆不效﹐遂至大故。蔡九峯《夢葬記》詳載之。觀此知髙年人治病﹐愼不可用攻藥也。

祥符縣醫生胡某﹐操技精良﹐當道皆慕名延致。都督某之女﹐與人私﹐偶感寒疾﹐招胡。故謂此孕脈也。某曰﹕先生之言信乎﹖故曰﹕非識之眞﹐不敢妄言也。某乃呼女出﹐以刀剖其腹﹐視之信然。故大駭暈僕﹐良久始蘇﹐歸病數月卽卒。胡之藝工矣﹗惜乎其不知顧忌也。﹝先祖秋畦公宰密縣時諗知此事﹐先生祖母顧太孺人恆爲以HT言之。﹞

近世醫者﹐能讀《內經》鮮矣﹐更有妄引經語﹐致成笑端者。如治不得寐﹐引「半夏秫米湯﹐足生大疔」﹐以爲確徵。不知足者﹐能也﹐非專指足而言。又有治癉瘧證﹐以「陰气先傷﹐陽气獨發」﹐爲《已任編》之言﹐蓋未讀《內經》《金匱》﹐第見《已任編》有是語耳。疏陋若此﹐乃皆出於懸壺而知名者也。

醫貴專門。歙吳章侯太守端甫攢花《易簡良方》中「勸行醫說﹐言之甚爲切至﹐特錄之。古法行醫﹐各有專科。近見懸壺之輩﹐往往明日出道﹐今日從師﹐牌書內﹑外兩師傳授﹐甚至兼治痧痘咽喉。探其根底﹐一無擅長﹐不過取門數之多﹐以博錢財。抑知賦質有限﹐何能兼善﹖病者不知﹐恆被貽誤。曾見有人患風痧﹐醫視爲漆咬而誤用淸藥。又有患火焰疔者﹐醫視爲熱瘡而誤用發散諸品﹐幾致不治。此皆不專門故也﹐可不愼哉﹖蘇州曹某﹐狀修偉多髯﹐醫名著一時﹐而聲價自髙﹐貧家延請每不至。巨室某翁有女﹐閨中﹐因病遣僕延曹﹐僕素憎曹﹐以女已出嫁﹐今孕數月矣。吳俗大家婦女避客﹐醫至則於牀幃中出手使診﹐曹按女脈﹐漫云是孕﹐翁大駭異。次日﹐延醫至﹐使其子僞爲女診之﹐復云是孕。其子褰幃啟視之曰「我男也而有孕乎﹖誣我猶可﹐誣我妹不可恕也﹗」叱僕毆之﹐並飲之以糞﹐跪泣求免﹐乃剃其髯﹐以粉筆塗其面﹐縱之去。歸家謝客﹐半載不出﹐聲望頓衰。太湖濱瘍醫謝某﹐技精藥良﹐而居心貪譎﹐往往乘人之急以爲利。鄰村某農母患疽求治﹐以其貧拒之﹐疽潰遂死。某憤甚。謝有拳勇﹐數十人不能近。某持刀伏稻間﹐伺其出﹐突起刺其腰﹐謝以所制藥敷治將痊﹐怒某之刺已也﹐亟訴之縣﹐循例擡驗﹐縣官揭其衣﹐用力重﹐衣開皮裂﹐冒風復潰而卒。某按律抵罪﹐後遇赦得生。此二人醫術皆良﹐乃一則以傲敗名﹐一則以貪傷身﹐皆可爲戒﹐故並志之。

徐靈胎《愼疾芻言》曰﹕少時見前輩老醫﹐必審貧富而後用藥。尢見居心長濃﹐況是時參價稱名醫﹐恆喜用新奇之藥﹐以炫其博﹐價值之昂不計也。甚至爲藥肆所餌﹐凡診富人疾﹐必入貴重之品﹐俾藥肆獲利﹐此尢可鄙。

《揚州府誌﹟辧髙郵州誌》稱袁體庵班按脈極捷﹐以爲醫之切脈﹐以審愼爲工﹐捷於按市醫苟且之爲﹐班斷不如是云云。吁﹗今之醫者﹐鮮不以捷爲工﹐卽延醫者﹐亦皆以捷爲能﹐盍深味此言﹖南方有割螳螂子之術﹐小兒蒙其害。﹝徐靈胎《蘭臺軌範》詳辧之﹐謂卽妒乳法﹐用靑錢﹐元明粉三錢﹐硼砂一錢﹐薄荷五分﹐冰片一分﹐同研細擦口內兩頤﹐一日四五次。﹞北方有割之術﹐婦人蒙其害﹐兼及小兒。﹝吳鞠通《溫病條辧雜說》辧之謂﹕字﹐考之字書並無是字﹐焉有是病﹖﹞此皆庸俗僞造其名﹐而劣婦祕傳其技﹐借以欺世圖利者﹐明識之人﹐愼勿爲其所惑。

吾人不能徧拯斯民疾苦﹐宜廣傳良方﹐庶幾稍盡利劑之心。每見得一祕方﹐深自隱匿﹐甚至借以圖利﹐挾索重貲﹐殊甚鄙惡。唐白華祕發背方﹐遂遭虎厄。歙蔣紫垣祕解砒毒方﹐竟獲冥譴。可以爲鑑。

烏程鈕羹梅福濃﹐由中書歷官郎中﹐在都門十餘年﹐聲望翕然。咸豐八年三月﹐偶患風溫﹐惡寒自足而起﹐漸及四肢﹐身熱脈浮﹐舌苔白。醫謂是風寒﹐用柴胡﹑葛根﹑防風﹑蒼耳子等藥﹐遂至神昏躁厥﹐苔黃便結﹐更醫用石膏﹑大黃等藥﹐病益危篤。﹝醫皆都門有名者﹐而悖謬乃若此。﹞更醫又用理陰煎﹐復脈湯等﹐卒不能救而歿﹐年僅五十有六。羹梅爲余舅氏﹐周愚堂先生之婿﹐好學惇品﹐气度雍容﹐咸謂可享上壽而躋顯秩﹐乃爲庸醫所戕﹐亦可惜矣﹗余見風溫﹑濕溫等證﹐凡用風藥升提﹐伏熱陷入心胞﹐無不神昏厥逆而斃﹐當此卽用淸營湯﹑至寶丹﹑紫雪丹等﹑湔滌中宮﹐猶可挽回於萬一。使認爲陽明經腑癥﹐一誤再誤﹐則生路絕矣。

作事宜從容詳愼﹐爲醫尢愼。不特審病當然﹐卽立方亦不可欲速貽誤。杭州某醫治熱病﹐用犀角七分﹐誤書七錢﹐服藥後胸痛气促而殞。病家將控之官﹐重賄乃已。某醫治暑癥用六一散又用滑石﹐服之不效﹐大爲病家所詬。此皆由疏忽致咎也。

治癰疽之法﹐不可輕用刀﹐破膿鍼疾之法﹐必先精究穴道﹐一或不愼﹐適以傷人。過事有可以爲鑑者。杭城有善者﹐設局延醫以拯貧人﹐外科李某與焉。農夫某腳生癰﹐李開刀傷其大筋﹐遂成廢人﹐農夫家眾毆李幾斃。吾裏有走方醫人治某哮病﹐以鍼貫胸﹐傷其心﹔立時殞命﹐醫卽日遁去。

烏程周岷帆學士學源﹐才藻華美﹐咸豐九年﹐大考一等第二﹐由編修擢侍講學士﹐旋丁外艱﹐回籍十一年﹐避亂苕南﹐臀生癅有年矣。因坐臥不便﹐就菱湖瘍醫費某治之。費謂可用藥攻去﹐予以三品一條槍﹐大痛數日﹐患處潰爛翻花﹐復投以五虎散﹐藥用蜈蚣﹑蜣榔﹑全蠍等味﹐服後體疲神憒遽卒﹐年僅四旬。往歲餘館湖城﹐及寓京邸﹐恆與岷帆談藝論時﹐昕夕忘倦﹐今聞其逝也﹐深恨庸醫之毒烈﹐無異寇盜﹐特書於此﹐以志恫焉。﹝是年餘避難柳絲﹐有鄰女陳桂姐手生癰毒﹐亦爲費某開刀傷筋﹐痛甚不能收口﹐就余醫治得痊。大抵近世瘍醫﹐皆從《外科正宗》治法﹐專用霸功﹐誤人甚多﹐學人當以爲戒。﹞

卷一

愼疾

王叔和《傷寒論﹟序例》云﹕凡人有疾﹐不時卽治﹐隱忍冀瘥﹐以成痼疾。小兒女子﹐益以滋甚﹐時气不和﹐盒飯早言﹐尋其邪由﹐及在腠理﹐以時治之﹐罕有不愈者。患人忍之﹐數日乃說﹐邪气入髒﹐則難可制。徐靈胎《醫學源流論》云﹕凡人少有不適﹐必當實時調治﹐斷不可忽爲小病﹐以致漸深﹐更不可勉彊支持﹐使病更增﹐以貽無窮之害。

余在臺州時﹐同官王愚庵先生年五旬餘﹐患時感癥﹐堅守不服藥爲中醫之戒﹐遷延數日﹐邪熱內閉神昏﹐家人延醫延醫﹐無及而卒。又余戚秀水王氏子﹐年方幼稚﹐偶患身熱咳嗽﹐父母不以爲意﹐任其冒風嬉戲﹐飲食無忌﹐越日疹發不透﹐胸悶气喘﹐變癥畢現﹐醫言熱邪爲風寒所遏﹐服藥不效而卒。此皆不卽調治所致也。

眞空寺僧能治鄺子元心疾﹐令獨處一室﹐掃空萬緣﹐靜坐月餘﹐諸病如失。海鹽寺僧能療一切勞傷虛損吐血幹勞之癥﹐此僧不知《神農本艸》《黃帝內經》﹐惟善於起居得宜﹐飲食消息﹐患者住彼寺中﹐三月半年﹐十愈八九。觀此知保身卻病之方﹐莫要於怡養性眞﹐愼調飲食﹐不得僅乞靈於藥餌也。

北方人所眠火坑﹐南方人用之﹐體質陰虛者﹐多深入火气﹐每致生疾。吾邑張侯舫孝廉維﹐畱寓京師﹐久臥火炕﹐遂患咳嗽。醫者誤謂肺虛﹐投以五味子﹑五倍子等藥﹐竟至殞命。張貧而好學﹐品復端謹﹐中年不祿﹐士林惜之。

凡從髙墜下而暈絕者﹐愼勿移動﹐俟其血气復定而救之﹐有得生者。若張惶扶掖以擾亂之﹐百無一生。余戚沈氏之女﹐年甫十歲﹐從樓墮地暈死﹐急延醫視之曰﹕幸未移動﹐尙可望生﹐否則殆矣。乃以藥灌之﹐移時漸蘇而安。治跌損者﹐人尿煮熱洗之灌之良。

讀《續名醫類案》﹐而知移動之禁﹐非獨墜跌者宜然也﹐備錄之。張子和治叟年六十餘﹐病熱厥頭痛﹐以其用湧藥時已一月間矣﹐加之以火﹐其人先利﹐年髙身困﹐出門見日而僕不知人﹐家人驚惶欲揉撲之﹐張曰﹕火不可擾。與西瓜涼水蜜雪﹐少頃而蘇。蓋病患年髙湧泄﹐則脈易亂﹐身體內有炎火﹐外有太陽﹐是以跌僕﹐若更擾之﹐便不救矣。汪石山治人卒厥暴死不知人﹐先因微寒發熱﹐面色姜黃﹐六脈沈弦而細﹐知爲中風久郁所致﹐令一人緊抱﹐以口接其气﹐徐以熱姜湯灌之﹐禁止喧鬧﹐移動則气不返矣。有頃果蘇﹐溫養半月而安。不特此癥爲然﹐凡中風﹑中气﹑中寒﹑暴厥﹐俱不得妄動以斷其气。《內經》明言气復返則生﹐若不諳而擾亂﹐其气不得復﹐以致夭枉者多矣。魏玉璜曰﹕遇卒暴病﹐病家醫士皆宜知此。蓋暴病多火﹐擾之則正气散而死也。余女年十八﹐忽暴厥﹐家人不知此﹐羣集喧哄﹐又扶挾而徙之他所﹐致蘇復絕﹐救無及矣。今錄張﹑汪二案﹐五內猶摧傷也。

卷一

保生

蘇子瞻曰﹕傷生之事非一﹐而好色者必死。旨哉斯言﹗士大夫祿位旣隆﹐更思快心悅志﹐往房術於陶仲文﹐時尙爲庶僚﹐行之而驗。又以授張江陵﹐尋致通顯。譚行之二十年﹐一夕禦妓女而敗﹐時年甫逾六十﹐自揣不起。囑江陵愼之﹐張用譚術不已﹐日以枯瘠﹐亦不及下壽而終。夫譚﹑張皆一代偉人﹐而猶縱欲殞身﹐可見色之易溺人也。自非脫然於情欲之私﹐而兼之卓守之堅﹐烏能不爲所害哉﹗凡人於情欲﹐最難割斷。觀宋《李莊簡集》中﹐客有見饋溫劑云可壯元陽﹐因感而作詩﹐竊嘆徒損傷。人生百歲期﹐南北隨炎涼。君看田野間﹐父老多康彊。茅檐弄兒孫﹐春隴驅牛羊。

何曾識丹劑﹐但喜秫黍香。伊芳餘十年謫﹐日聞貴人亡。金丹不離口﹐妙常在傍。眞元日滲漏﹐滓穢畱空腸。四大忽分離﹐一物不得將。歌喉變哀音﹐舞衣換裳。鑪殘箭鏃砂﹐篋余鹿角霜。拙哉此愚夫﹐取藥殊未央。我有出世法﹐亦如不死方。禦寒須布帛﹐欲飽資稻粱。

牀頭酒一壺﹐膝上琴一張。興來或揮手﹐客至亦舉觴。滌硯臨淸池﹐抄書傍明窗。日用但如斯﹐便覺日月長。參苓性和平﹐扶衰固難忘。恃藥恣聲色﹐如人蓄豺野狼。此理甚明白﹐吾言豈荒唐。書爲座右銘﹐聊以砭世盲。讀此可以見所養之純﹐宜其久居瘴鄕而神明不衰﹐克躋上壽也。士大夫能如公之守身﹐有不康彊逢吉者乎﹖公又與蕭徳超書云﹕張全眞在會稽搜求妙麗﹐丹砂茸附﹐如啖魚肉﹐徒恣嗜欲耳。自謂享榮貴﹐得便宜﹐今爲一枯骨﹐有甚便宜﹖到這里﹐便世尊諸大菩薩出來﹐也救不得﹐豈不哀哉﹗此可爲溺情燕私者當頭棒喝。養生家有行房禁忌日期﹐人每以爲迂而忽之﹐不知世間常有壯年得病暴亡﹐未始不由於此。至於合婚吉期﹐往往不避分至節气﹐少年恣欲﹐隱乖陰陽之和﹐病根或因之而伏﹐不可不畱意也。

采戰之術﹐乃邪說也。孫眞人《千金方﹟房中補益篇》詳房中之術﹐且謂能禦十二女而不施色必動心﹐況交合之際﹐火隨欲煽﹐𨿽不施瀉﹐眞精必因之而耗﹐安能延年﹖又治陽不起壯陽道方﹐用原蠶蛾﹑蛇牀子﹑附子等味﹐以此示人﹐必將假熱藥以縱欲﹐而貽害無窮。曾謂濟物攝生如眞人﹐而忍出此乎﹖男子破身遲﹐則精力彊固。凡育子者﹐最防其知識早開﹐天眞損耗﹐每至損身。當童蒙就傳之時﹐尢宜審擇儔侶﹐勿令比匪致傷。余族侄某﹐成童時至親戚讀書﹐同塾六人﹐有沈氏子年最長﹐導諸童以淫褻事。數年後﹐諸童病瘵死者三人﹐侄亦一病幾殆。又如俊僕韶婢﹐皆不宜使之相親。長洲陳公子甫婚而咯血﹐其母慮溺於燕婉﹐命居書室﹐一老奴一稚僮侍寢﹐老奴嗜酒﹐夜卽酣睡﹐公子遂與僮私﹐病轉增劇﹐比其母知之﹐則已沈痼﹐竟致不起。此所謂但知其一﹐不知其二﹐可不鑑諸﹖﹝沈氏子余曾見之﹐屢應童子試不售﹐四十餘歲潦倒以卒﹐殆薄行之報。﹞

人至中年﹐每求延壽之術。有謂當絕欲者﹐有謂當服食補劑者。余謂修短有命﹐原不可以彊求﹐如必欲盡人事﹐則絕欲戒思慮﹐二者並重﹐而絕欲尢爲切要。至於服食補劑﹐當審气體之宜﹐愼辧藥物﹐不可信成方而或失之偏﹐轉受其害也。

盧子繇《傷寒論疏鈔金》云﹕人不見風﹐龍不見石﹐魚不見水﹐鬼不見地﹐猶幹祿者見害也。余爲續之曰﹕人不見風﹐龍不見石﹐魚不見水﹐鬼不見地﹐猶好色者之不見病也。

蓋人能不爲財色所溺﹐則於保生之道﹐思過半矣。

行房忍精不泄﹐阻於中途﹐每致成疾。如內而淋濁﹐外而便毒等癥﹐病者不自知其由﹐醫者鮮能察其故﹐用藥失宜﹐因而殞命者多矣﹐可不愼歟﹖《史記﹟太倉公傳》載其診疾二十有四﹐得之內者有七﹐而死不治者有四。其一因於飲酒且內﹐其一因於盛怒接內﹐其一因於得之內而復爲勞力事。養生者識此﹐當知所戒矣。

咽气不得法﹐反足爲害。惟咽津較易﹐亦甚有益。每日於閒暇時正坐閉目﹐以舌徧擾口中三十六次﹐津旣盈滿﹐分作三次咽下﹐﹝咽時喉中須作聲﹞﹐以意送至丹田。此法行之久久﹐大可卻病延年。余表兄周荔園﹝土煜﹞﹐中年便血﹐誤服熱藥﹐遂成痼疾﹐身羸足痿﹐十載不痊﹐後乃屏棄方藥﹐專行此法﹐一年之後﹐諸恙悉愈﹐身體亦彊健如初。

杭州郎二松十三歲患瘵垂危﹐聞某庵有道士功行甚髙﹐往求治之﹐道士教以行八段錦法﹐謂能療疾﹐並可延年﹐遵而行之﹐三月後﹐病去若失。

張景嶽稱其父壽峯公﹐每於五更咽气﹐因作噯以提之使吐﹐每月行吐法一二次﹐閱四十餘年損。張壽峯以吐而得壽﹐必體質彊健﹐或素有痰飲﹐乃藉吐以推蕩積垢﹐他人不得輕易效之。

卷一

愼藥

乩方之風﹐於今尢甚。神仙豈爲人治病﹐大率皆靈鬼耳﹐故有驗有不驗。余所目擊者﹐都門章子雅患寒熱﹐乩方用人參﹑黃﹐痰塞而殞。蕭山李儀軒老年足痿﹐乩方用附子﹑熟地﹑羌活﹑細辛等味﹐失血而亡。彼惑於是者﹐效則謂仙之靈﹐不效則謂其人當死﹐乃假手於仙以斃之也。噫﹗是尙可與言乎﹖藥以養生﹐亦以傷生﹐服食者最宜愼之。秀水汪子黃孝廉同年﹝燾﹞﹐工詩善書﹐兼諳醫術。道光乙未﹐余與同寓都城庫堆胡同﹐求其治病者踵相接。丙申正月﹐汪忽患身熱汗出﹐自以爲陽明熱邪﹐宜用石膏﹐服一劑﹐熱卽內陷﹔膚冷泄瀉神昏﹐三日遽卒。醫家謂本桂枝湯證﹐不當以石膏遏表邪也。嵊縣吳孚軒明經鵬飛﹐司鐸太平﹐壬寅六月科試﹐天气大熱﹐身弱事冗﹐感邪遂深。至秋仲疾作﹐初起惡寒發熱﹐病勢未甚﹐紹臺習俗﹐病者皆飲姜湯﹐而不知感寒則宜﹐受暑則忌也﹐服二盞﹐暑邪愈熾﹐遂致不救。又有不辧藥品而致誤者﹐歸安陳龍光業外科﹐偶因齒痛﹐命媳煎石膏湯服之﹐誤用白砒﹐下咽腹卽痛﹐俄而大劇﹐詢知其誤﹐急飲糞淸吐之﹐委頓數日始安﹐猶幸砒湯僅飲半盞﹐以其味有異而捨之﹐否則殆矣。吾邑陳莊李氏子﹐夏月霍亂﹐延醫定方﹐有制半夏二錢﹐適藥肆入少﹐而購藥者眾﹐有新作夥者﹐誤以附子與之﹐服藥後腹卽大痛發狂﹐口中流血而卒。李歸咎於醫﹐醫謂藥不誤﹐必有他故﹐索視藥渣﹐則附子在焉。遂控藥肆於官﹐饋以金乃已。

世俗喜服熱補藥﹐如桂﹑附﹑鹿膠等﹐老人尢甚﹐以其能壯陽也﹐不知髙年大半陰虧﹐服之必液耗水竭﹐反促壽命。余見因此致害者多矣。

禽虫皆有智能﹐如虎中藥箭而食靑泥﹐野豬中藥箭食薺﹐雉被鷹傷貼地黃葉﹐鼠中礬毒飲泥汁﹐蛛被蜂螫以蚯蚓糞掩其傷﹐又知嚙芋根以擦之﹐鸛之卵破以漏藥纏之。方書所載﹐不可勝數。今人不辧藥味﹐一遇疾病﹐授命於庸醫之手﹐輕者重﹐重者致死﹐亦可哀已。

凡服補劑﹐當審气體之所宜﹐不可偏一致害。葉天士《景嶽全書發揮》云﹕沈赤文年二讀書明敏過人﹐父母愛之﹐將畢姻﹐合全鹿丸一料﹐少年四人分服﹐赤文於冬令服至春初﹐忽患渾身作痛﹐漸漸腹中塊痛﹐消瘦不食﹐渴喜冷凍飲料﹐後服酒蒸大黃丸﹐下黑塊無數﹐用水浸之﹐胖如黑豆﹐始知爲全鹿丸所化﹐不數日熱極而死。同服三少年﹐一患喉痺﹐一患肛門毒﹐一患吐血咳嗽﹐皆死。此乃服熱藥之害也。《葉天士醫驗錄》云﹕黃朗令六月畏寒﹐身穿重棉皮袍﹐頭帶黑羊皮帽﹐喫飯則以火鑪置牀前﹐飯起鍋熱極﹐人不能入口者﹐彼猶嫌冷﹐脈浮大遲軟﹐按之細如絲。此眞火絕滅﹐陽气全無之證也。方少年陽旺﹐不識何以至此﹐細究其由﹐乃知其父誤信人云﹕天麥二冬膏﹐後生常服最妙。遂將此二味熬膏﹐令早晚日服勿斷﹐服之三年。一寒肺﹐一寒腎﹐遂令寒性漸漬入髒﹐而陽气寢微矣。是年春﹐漸發潮熱﹐醫投發散藥﹐熱不退﹐而汗出不止﹐漸惡寒﹐醫又投黃連﹑花粉﹑丹皮﹑地骨皮﹑百合﹐扁豆﹑貝母﹑鱉甲﹑葳蕤之類﹐以致現癥若此。乃爲定方﹐用人參八錢﹐附子三錢﹐肉桂﹑炮姜各二錢﹐川椒五分﹐白術二錢﹐黃三錢﹐茯苓一錢﹐當歸錢半﹐川芎七分。服八劑﹐去棉衣﹐食物仍畏冷﹐因以八味加減﹐另用硫黃爲制金液丹﹐計服百日而後全愈。此則服涼藥之害也。人之愛子者﹐可不鑑於此﹐而愼投補劑乎﹖程杏軒治汪木工夏間寒熱﹑嘔瀉﹑自汗﹑頭痛。他醫與疏表和中藥﹐嘔瀉止﹐而發熱不口渴﹐形倦懶言﹐舌苔微黃而潤﹐脈虛細。據《經》言脈虛身熱﹐得之傷暑﹐因用淸暑益气湯加減﹐服一劑﹐夜熱更甚﹐譫狂不安。次早復診﹐脈更細﹐舌苔色紫肉碎﹐凝有血痕﹐渴嗜飲冷﹐此必熱邪內伏未透﹐當捨脈從證﹐攺用白虎湯加生地﹑丹皮﹑山梔﹑黃芩﹑竹葉﹑燈心﹐服藥後﹐周身汗出﹐譫狂𨿽定﹐神呆手足冰冷﹐按脈至骨不現﹐﹝脈伏可與壺仙翁治風熱癥參觀。﹞闔目不省人事﹐知爲熱厥﹐舌苔形短而濃﹐滿舌俱起紫泡﹐大如葡萄﹐並有靑黃黑綠雜色罩於上﹐辭以不治。其母哀懇拯救﹐乃令取紫雪蜜調塗舌﹐前方加入犀角﹑黃連﹑元參以淸熱﹐金汁﹑人中黃﹑銀花﹑綠豆以解毒﹐另用雪水煎藥。厥回脈出﹐舌泡消苔退﹐僅紫幹耳。再劑熱淨神淸﹐舌色如常。是役也﹐程謂能審其陽證似陰於後﹐未能察其實證類虛於前﹐自咎學力未到﹐蓋以初用淸暑益气湯之誤也。因思此湯﹐最不可輕用﹐況因傷暑而脈虛﹐外見汗多口渴等癥﹐則尢不當用也。

醫家以丸散治病﹐不可輕信而服之。吾裏有患痞者﹐求治於湖州某醫﹐醫授丸藥服之﹐痞病愈而變膨脹以死。又有嬰兒驚風﹐延某醫治之﹐灌以末藥不計數﹐驚風愈而人遂癡呆﹐至長不愈﹐其藥多用朱砂故也。

世人喜服參術﹐虛者固得益﹐實證適足爲害。蘇州某官之母﹐偶傷於食﹐又感風邪﹐身熱不食﹐醫者以其年髙體虛﹐發散藥中雜參術投之﹐病轉危殆。其內侄某知醫﹐適從他方至﹐診其脈﹐且詢起病之由﹐曰﹕右脈沈數有力﹐體𨿽憊而神气自淸﹐此因傷食之後﹐爲補藥所誤﹐當以峻藥下之。乃用大黃﹑檳榔﹑濃朴﹑萊菔子之屬﹐一劑病如故。眾疑其謬﹐某謂藥力未到﹐復投二劑﹐泄去積滯無算﹐病遂瘳。此可爲浪服補藥之鑑。

世俗每謂單方外治者﹐非比內服﹐可放膽用之﹐不知亦有被害者。《續名醫類案》云﹕一僧患瘡疥﹐自用雄黃﹐艾葉燃於被中燻之﹐翌日徧體腫﹐皮破水出﹐飲食不入﹐投以解毒不應而死。蓋毒藥燻入腹內而散眞气﹐其禍如此。又云﹕余舉家生瘡﹐家人亦用此方燻之﹐瘡不愈﹐未幾鑾兒出痘﹐癥極凶﹐藥不能下咽而歿﹐殆亦受其毒耳。竊意所患﹐當是熱毒﹐以熱攻熱﹐毒乃益熾。故凡用藥﹐先宜審明陰陽虛實﹐不得謂外治無害而漫試之。

身軀肥瘦﹐何關利害﹖而隨郡王子隆體肥﹐乃服蘆茄丸以消。名位升沈﹐何與榮辱﹖寇萊公望得相﹐乃服地黃兼餌萊菔。推之服金丹以求仙﹐反促其壽﹐餌春藥以求子﹐轉傷其生。皆逐末忘本者也。

鄱陽名醫周順﹐謂古方不可妄用﹐如《聖惠》《千金》《外臺祕要》﹐所論病原脈灸法﹐皆不可廢﹐然處方分劑﹐與今大異﹐不深究其旨者﹐謹勿妄用。有人得目疾﹐用古方治之﹐目遂突出。又有婦人產病﹐用《外臺祕要》坐導方﹐反得惡露之疾﹐終身不瘥。余謂方固勿妄用﹐近世所傳單方﹐尢當愼擇用之。朱子藩眉極少﹐方士令服末子藥六七釐﹐眉可卽生﹐戒以服藥後須避風。服之夕卽有汗﹐偶值賊至﹐乃出庭除﹐及歸寢﹐大汗不能止﹐幾至亡陽﹐後竟不壽。﹝見《折肱漫錄》。﹞湖州胡氏子患水腫﹐服藥不效﹐有教以黑魚一尾﹐入綠礬腹中﹐燒灰服之﹐服後腹大痛遽死。夫古方單方﹐用之得當﹐爲效甚速﹐但當審病癥之所宜﹐且勿用峻厲之藥﹐庶幾有利而無獘耳。

士大夫不知醫﹐遇疾每爲俗工所誤﹐又有喜談醫事﹐研究不精﹐孟浪服藥以自誤。如蘇文忠公事﹐可惋嘆焉。建中靖國元年﹐公自海外歸﹐年六十六﹐渡江至儀眞﹐艤舟東海亭下﹐登金山妙髙臺時﹐公決意歸毗陵﹐復同米元章遊西山﹐逭暑南窗松竹下﹐時方酷暑﹐公久在海外﹐覺舟中熱不可堪﹐夜輒露坐﹐復飲冷過度﹐中夜暴下﹐至旦憊甚﹐食黃粥覺稍適。會元章約明日爲筵﹐俄瘴毒大作﹐暴下不止﹐自是胸膈作脹﹐卻飲食﹐夜不能寐。十一日發儀眞﹐十四日疾稍增﹐十五日熱毒轉甚﹐諸藥盡卻﹐以參苓瀹湯而气寢止﹐遂不安枕席﹐公與錢濟明書云﹕某一夜發熱不可言﹐齒間出血如蚯蚓者無數﹐迨曉乃止﹐困憊之甚。細察病狀﹐專是熱毒根源不淺﹐當用淸涼藥﹐已令用人參﹑茯苓﹑麥門冬三味煮濃汁﹐渴卽少啜之﹐余藥皆罷也。莊生聞在宥天下﹐未聞治天下也﹐三物可謂在宥矣﹐此而不愈則天也﹐非吾過也。二十一日﹐竟有生意﹐二十五日疾革﹐二十七日上燥下寒﹐气不能支﹐二十八日公薨。

余按﹕病署飲冷暴下﹐不宜服黃﹐迨誤服之。胸脹熱壅﹐牙血泛溢﹐又不宜服人參﹑麥門冬。噫﹗此豈非爲補藥所誤耶﹖﹝近見侯官林孝廉《昌彜射鷹詩話》云﹕公當暴下之時﹐乃陽气爲陰所抑﹐宜大順散主之﹐否則或淸暑益气湯﹑或五苓散﹑或冷香引子﹑及二陳湯﹑或治中皆可選用﹐旣服黃粥﹐邪已內陷﹐胸作脹以爲瘴气大作﹐誤之甚矣﹐瘴毒亦非黃粥所可解﹐後乃牙齦出血﹐系前失調達之劑﹐暑邪內幹胃腑﹐宜甘露飲﹑犀角地黃主之﹐乃又服麥冬飲子及人參﹑茯苓﹑麥門冬三物﹐藥不對病﹐以致傷生﹐竊爲公惜之云云。余謂甘露飲﹑犀角地黃湯用之﹐此病固當。至桂﹑附等味﹐公之熱毒如是之甚﹐亦不可用也。﹞

用藥最忌夾雜﹐一方中有一二味卽難見功。戊午季春﹐余自武林旋裏﹐舟子陳姓病溫﹐壯熱無汗﹐七日不食﹐口渴胸痞﹐咳嗽頭痛﹐脈數﹐右甚於左﹐杭醫定方﹐用連翹﹑栝蔞皮﹑牛蒡子﹑冬桑葉﹑苦杏仁﹑黑山梔﹑象貝﹑竹葉﹑蘆根﹐藥皆中病﹐惜多羚羊角﹑枳殼二味﹐服一劑﹐病不減﹐胸口悶﹐熱轉甚﹐求余延醫﹐余爲去羚羊角﹑枳殼﹑加淡豆豉﹑薄荷﹐服一劑﹐汗出徧體﹐卽身涼能食﹐復去淡豆豉﹑牛蒡子﹐加天花粉﹐二劑全愈。因思俗治溫熱病﹐動手卽用羚羊角﹑犀角﹐邪本在肺胃﹐乃轉引之入肝心﹐輕病致重﹐職是故耳。

《陶谷淸異錄》云﹕昌黎公愈﹐晚年頗親脂粉﹐故事服食﹐用硫黃末攪粥飯﹐啖雞男﹐交千日﹐烹庖﹐名火靈庫﹐公間日進一隻焉﹐始亦見功﹐終致絕命。以HT按﹕白樂天詩中「退之服硫黃句」﹐昔人已辧其非昌黎公﹐陶氏此說﹐未必可信﹐然亦足徵服食之當謹也。

卷一

求醫

漢郭玉曰「貴者處尊髙以臨臣﹐臣懷怖懾以承之﹐其爲療也﹐有四難焉。自用意而不任臣﹐一難也﹔將身不謹﹐二難也﹔骨節不疆不能藥﹐三難也﹔好逸惡勞﹐四難也。夫玉爲一代良工﹐而猶若此﹐矧在中醫﹐使臨以威嚴﹐必畏栗失措﹐而延醫有誤矣。《薛立齋醫案》云﹕一穩婆止有一女﹐分娩時﹐巡街禦史適行牌取視其室﹐分娩女因驚嚇﹐未產而死。後見禦史以威顏分付﹐迨視產母﹐胎𨿽順而顧偏在一邊﹐以致難產﹐因畏其威﹐不敢施手﹐由是母子俱不能救。卽此推之﹐凡求醫治病﹐斷不可恃勢分之尊也。

凡病不能自治﹐必求治於醫者﹐而其要則有四焉。一曰擇人必嚴﹐醫者之品學不同﹐必取心地誠謹﹐術業精能者﹐庶可奏功。一曰說癥必詳﹐脈理淵微﹐知之者鮮﹐惟問可究病情﹐乃醫之自以爲是者﹐往往厭人瑣語﹐而病家亦不能詳述﹐此大誤也﹐故凡求醫延醫﹐必細述病源﹐勿憚其煩。一曰察藥必愼﹐藥之僞者不必論﹐卽尋常品味﹐肆中人粗心﹐往往以他物攙混﹐必親自查看﹐方免舛誤﹐至炮煎諸法﹐亦宜精審﹐服之斯可獲效。一曰錄方必勤心﹐俗於醫者所定之方﹐服藥旣訖﹐隨手棄擲﹐余謂宜匯錄一冊﹐以備檢閱﹐此不過舉手之勞耳﹐有心人見之﹐則上工之治驗﹐固可采以示法﹐中工之方案﹐亦可因以徵學識之淺深﹐品詣之髙下﹐而定其取捨矣。

《錢塘縣誌﹟方技傳》﹕沈好問精小兒醫﹐尢善治痘﹐江魯陶子一歲﹐痘止三顆﹐見額上﹑耳後﹑唇傍﹐好問曰﹕兒痘部位心腎脾三經逆傳﹐土克水﹐水克火﹐宜攻不宜補﹐攻則毒散﹐補則臟腑相戕。治至十四日﹐痘明潤將成矣﹐好問曰﹕以石膏治之﹐恐胃土傷腎水。俗醫憐兒小﹐謬投以參﹐好問見之﹐驚曰﹕服參耶﹖不能過二十一日矣。兒卒死。夫治痘已有成效﹐竟爲庸醫所誤﹐由於恆情皆畏攻而喜補也﹐此亦可爲任醫不專之戒。

贈醫詩鮮有佳者﹔近閱臨川李小湖回卿﹝聯﹞《好雲樓初集》中﹐有贈醫士費晉卿明經詩﹐語殊警惕。咸豐中﹐回卿督學江蘇﹐知江蘇有二名醫﹐一爲陽湖吳仲山《斐融》﹐居印墅﹐一爲武進費晉卿伯雄﹐居孟河城﹐遂並訪之。吳以回卿未有子﹐投補劑爲嗣育計。費謂回卿肝陽過旺﹐心腎兩虧﹐投以養心平肝之劑。回卿主費說﹐因贈以詩云﹕儒林與文苑﹐千秋照簡編﹐豈無藝術傳﹐別表冠世賢。華佗許穎宗﹐婦孺驚若仙﹐本艸三千味﹐《難經》八十篇。格致卽聖學﹐名與精神傳﹐況用拯危殆﹐能奪造化權。活人較良相﹐未知誰後先﹐莘渭不巷遇﹐只手難回天。孟城一匹夫﹐所值蒙生全﹐日濟什百人﹐功徳幾萬千。大哉農軒業﹐托

卷一

診法

寇宗云﹕凡看婦人病﹐入門先問經期。張子和云﹕凡看婦病﹐當先問娠。又云﹕凡治婦病﹐不可輕用破气行血之藥﹐恐有娠在疑似間也。彭用先云﹕凡看產後病﹐須問惡露多少有無。此婦科要訣也。沈芊綠云﹕嬰兒髒气未全﹐不勝藥力﹐周歲內非重癥﹐勿輕易投藥﹐須酌法治之﹐卽兩三歲內﹐形气畢竟嫩弱﹐用藥不可太猛﹐峻攻峻補﹐反受藥累。此幼科之要訣也。王洪緒云﹕癰與疽截然兩途﹐紅腫爲癰﹐治宜涼解﹔白陷爲疽﹐治宜溫消。又云﹕惟疔用刺﹐其餘槪不輕用刀鍼﹐並禁升降痛爛二藥。此外科要訣也。

《傷寒論》六經提綱﹐大半是憑乎問者。至如少陽病﹐口苦咽漧目眩﹐及小柴胡湯癥﹐往來寒熱﹐胸脇苦滿﹐默默不欲飲食﹐心煩喜嘔等﹐則皆因問而知﹐此孫眞人所以未診先問也。

卷一

脈

大腸脈候左寸﹐小腸脈候右寸﹐此《脈訣》之言也。自滑伯仁候大小腸於兩尺﹐李士材稱爲「千古隻眼」﹐後人遂皆信之。余考汪石山《脈訣刊誤》﹐辧正叔和之說甚多﹐而獨於「左寸候心﹑小腸﹐右寸候肺﹑大腸」﹐未嘗以爲非﹐謂以腑配髒﹐二經脈相接﹐故同一部也。又昌邑黃坤載元禦﹐謂脈气上行者﹐病見於上﹐脈气下行者﹐病見於下。手之三陽﹐從手走頭﹐大小腸位居至下﹐而脈則行於至上﹐故與心﹑肺同候於兩寸。其說亦精﹐可正滑說之誤。

楊仁齋謂脈沈細﹑沈遲﹑沈小﹑沈澀﹑沈微之類﹐皆爲陰﹔沈滑﹑沈數﹑沈實﹑沈大之皆爲陽。一或誤施﹐死生反掌。余謂亦有不盡然者﹐按《名醫類案﹟火熱門》﹐壺仙翁治風熱不解﹐兩手脈俱伏﹐時瘟疫大行﹐他醫謂陽證見陰不治﹐欲用陽毒升麻湯升提之。翁曰﹕此風熱之極﹐火盛則伏﹐非時疫也﹐升之則死矣。投連翹涼膈之劑﹐一服而解。又按《脈訣》歌謂傷寒一手脈伏曰單伏﹐兩手曰雙伏﹐不可以陽證見陰爲診﹐乃火邪內郁﹐不得發越﹐陽極似陰﹐故脈伏﹐必有大汗而解。時證見此脈不少﹐習醫者宜審之﹐不可專主楊氏之說而仲景《傷寒論》結胸熱實﹐脈沈而緊﹐心下痛﹐按之石硬者﹐大陷胸湯主之。《金匱》疝繞臍痛﹐若發則白津出﹐手足厥冷﹐其脈沈緊者﹐大烏頭煎主之。同一沈緊之脈﹐一則屬熱﹐一則屬寒﹐然則臨證者﹐豈可專憑脈乎﹖《上海縣誌﹟藝術門》載姚蒙善醫﹐尢精太素脈﹐鄒來學巡撫召之視疾﹐姚曰﹕公根器有一竅出汗水。鄒大驚曰﹕此余祕疾﹐汝何由知﹖姚曰﹕以脈得之﹐左關滑而緩﹐肝第四葉有漏通下故也。鄒求藥。曰﹕不須藥﹐到南京便愈。以手策之曰﹕今是初七﹐約十二日可到。鄒卽行﹐果十二日晨抵南京而卒。夫預決死期﹐脈理精者能之﹐至因關脈之滑而緩﹐知其有漏通下﹐恐無是事也。誌書好爲誇張之辭﹐往往若是。

李東璧《奇經考》云﹕凡八脈不拘制於十二正經﹐無表裏配合﹐故謂之奇。蓋正經猶夫﹐奇經猶夫湖澤﹐正經之脈隆盛﹐則溢於奇經﹐故秦越人比之天雨降下﹐溝渠溢滿﹐霈妄行﹐流於湖澤。按此則奇字當讀作奇偶之奇。﹝無表裏配合。﹞有讀作奇正之奇者﹐非也。

脈象虛實疑似之間﹐最難審察。葉思蘭治一產婦醫案有云﹕凡診脈遇極大極微者﹐最宜。如極大而無力﹐須防陽气浮散於外。如極微之脈﹐久久尋而得之﹐於指稍稍加力﹐按之至骨愈堅牢者﹐不可認作虛寒。今此癥六部皆無脈﹐尺後則實數有力﹐所謂伏匿脈也。陽匿於下﹐亢之極矣﹐豈可泥於產後禁用寒涼哉﹖其辧別脈象﹑至爲精細﹐爲醫者當熟復其言。

鬼祟之脈﹐忽大忽小﹐忽數忽遲。虫癥之脈﹐乍大乍小。蓋皆無一定之形也。至若气郁之癥﹐每因脈道不利﹐遲數不調﹐最宜審察。虛者之脈﹐亦有至數不齊者。《汪石山醫案》一人患泄精﹐脈或浮濡而駛﹐或沈弱而緩﹐汪曰﹕脈之不常﹐虛之故也。用人參爲君﹐加至脈有六陰﹐亦有反關﹐診病者﹐均宜詳審。吳郡某醫有聲於時﹐一達官新納姬人﹐忽患心病﹐痰湧手厥﹐某診其兩手無脈﹐辭不治﹐易醫診脈﹐知是反關﹐一劑而愈﹐某之名望頓減。

明王文恪公震澤長語云﹕徐文定公爲詹事時﹐至蘇城﹐聞王時勉明醫也﹐令診之﹐時勉﹐以公脈有歇至﹐不敢言﹐公曰﹕吾脈素有異。時勉曰﹕如是無妨。然則脈又有歇至而非爲病﹐臨癥者﹐可不詳察乎﹖﹝錢塘梁氏《玉繩瞥記》謂近有人只一手有脈﹐一手無脈﹐此理殊不可曉﹐此又臨癥者所當知也。﹞

《汪石山醫案》載﹕王宜人產後因沐浴﹐發熱嘔惡﹐渴欲飲冷水瓜果﹐譫語若狂﹐飲食。體丰濃不受補﹐醫用淸涼﹐熱增劇﹐石山診之﹐六脈浮大洪數﹐曰﹕產後暴損气血﹐孤陽外浮﹐內眞寒而外假熱﹐宜大補气血。與八珍湯加炮姜八分﹐熱減大半﹐病患自知素不宜參﹐不肯再服﹐過一日復大熱如火﹐復與前劑﹐潛加參﹑﹑炮姜﹐連進二三服﹐熱退身涼而愈。此段病情脈象﹐無一可以用溫補者﹐醫安得不用淸涼﹖迨服淸涼而熱增劇﹐始知其當用溫補。然非如汪之有膽識﹐亦不能毅然用之。再其脈𨿽浮大洪數﹐而按之必無力﹐與葉思蘭所云﹝見前﹞相合﹐此可於言外得之。

元和江艮庭﹝聲﹞《論語俟質》﹐謂孔子聖無不通﹐焉有不知醫者﹐自牖執手﹐切其脈也﹐旣切脈而知其疾不治﹐故曰﹕亡之命矣。夫其說未徑人道﹐然《禮記》疏有夫子脈訣之說﹐則江說亦自有因。況疾爲子之所愼﹐豈慢以任之醫人﹐而不究其理乎﹖或謂孔子旣知醫﹐何以康子饋藥而曰未達﹐余曰﹕藥當是丸散之類﹐不知其爲何物﹐卽知之而莫辧其種之善否﹐故《魏書﹟術藝列傳》﹕顯祖欲驗徐謇之所能﹐置諸病患於幕中﹐使謇隔而脈之﹐深得病兼知色候。後髙祖疾大漸﹐謇延醫有驗﹐酬賚甚渥﹐下詔有「誠術兩輸﹐忠妙俱至「之語﹐其藝可謂精矣。乃文詔皇太后之懷世宗也﹐夢爲日所逐﹐化爲龍而繞後﹐後寤而驚悸﹐遂成心疾﹐王顯診脈云﹕非有心疾﹐將是懷孕生男之象。而謇則謂是微風入髒﹐宜進湯加鍼。所謂智者千慮﹐必有一失﹐醫道眞不易言也。

脈數時一止爲促﹐促主熱﹐然亦有因於寒者﹐如傷寒脈促﹐手足厥逆﹐可灸之。注家謂之气本動﹐爲寒所迫﹐則數而促也。脈緩時一止爲結﹐結主寒﹐然亦有因於熱者﹐如太陽病身黃﹐脈沈結﹐少腹硬﹐小便利﹐其人如狂者﹐血證諦也﹐抵當湯主之。注家謂濕熱相搏﹐脈緩爲濕﹐所以裏濕之脈當見沈結也。觀此益知臨癥者不可專憑脈矣。

卷一

用藥

徐之才十劑﹕宣﹑通﹑補﹑泄﹑輕﹑重﹑滑﹑澀﹑燥﹑濕。王好古補二種曰﹕寒可去熱黃﹑芒硝之屬是也﹔熱可去寒﹐附子﹑官桂之屬是也。藥之用已無遺。《心印紺珠經》標十八劑之目曰﹕輕﹑解﹑淸﹑緩﹑寒﹑調﹑甘﹑火﹑暑﹑淡﹑濕﹑奪﹑補﹑平﹑榮﹑澀﹑溫﹑鄭康成《周官疾醫》注﹕五穀﹕麻﹑黍﹑稷﹑麥﹑豆。《素問》以麥﹑黍﹑稷﹑稻﹑豆谷﹐分屬心﹑肝﹑脾﹑肺﹑腎﹐治病當從之。《程杏軒醫案輯錄》治胸脘脹痛﹐泛泛欲嘔﹐食麵尙安﹐稍飲米湯﹐脘中卽覺不爽﹐謂肝之穀爲麥﹐胃弱故米不安﹐肝彊故麥可受﹐當用安胃制肝法﹐此得《內經》之旨者也。

名家治病﹐往往於眾人所用方中加一味藥﹐卽可獲效。如宋徽宗食冰太過患脾疾﹐楊吉大理中丸﹐上曰﹕服之屢矣。楊曰﹕疾因食冰﹐請以冰煎此藥﹐是治受病之源也。果愈。杜淸碧病腦疽﹐自服防風通聖散﹐數回不愈﹐朱丹溪視之曰﹕何不以酒制之﹖淸碧乃悟﹐服不盡劑而愈。張養正治聞教諭羸疾﹐吳醫皆用三白湯無效﹐張投熟附二三片﹐煎服卽瘥。繆仲淳治王官壽遺精﹐聞婦人聲卽泄﹐瘠甚欲死﹐醫者告術窮﹐繆之門人以遠志爲君﹐連須﹑石蓮子爲臣﹐龍齒﹑茯神﹑沙苑蒺藜﹑牡蠣爲佐使﹐丸服稍止﹐然終不斷﹐繆加鰾膠一味﹐不終劑卽愈。葉天士治難產﹐眾醫用催生藥不驗﹐是日適立秋﹐葉加梧桐葉一片﹐藥下咽卽產。嘉定何弁伯患嘔吐﹐醫用二妙丸不效﹐徐靈胎爲加茶子四兩﹐煎湯服之遂愈。因其病茶積﹐故用此爲引經藥。略識數條﹐以見治病者﹐必察理精而運機敏﹐始能奏捷功也。

鄒潤庵治一人暑月煩滿﹐以藥搐鼻不得嚏﹐悶極﹐遂取藥四五錢匕﹐服之﹐煩滿益甚﹐昏不知人﹐不能言語﹐蓋以藥中有生半夏﹑生南星等物也。鄒謂南星﹑半夏之毒﹐須薑汁乃解﹐盛暑煩懣﹐烏可更服薑汁﹖勢必以甘艸解之﹐但其味極甘﹐少用則毒瓦斯不解﹐服至一二錢﹐卽不能更多﹐因以甘艸一斤蒸露飲之﹐飲盡而病退。凡病者畏藥气之烈﹐惡藥味之重﹐皆可仿用此法。陳載庵嘗治一人﹐熱甚喉痛﹐用甘艸﹑桔梗﹑連翹﹑馬勃﹑牛蒡﹑射幹﹑元參等味﹐其人生平飲藥卽嘔﹐堅不肯服而病劇﹐又不能不進藥﹐乃令以藥煎露﹐飲二十餘碗而全許允宗治王太后病風不能言﹐以防風﹑黃煎湯數斛﹐置牀下燻蒸﹐使口鼻俱受﹐此夕便得語。陸嚴治徐氏婦產後血悶暴死﹐胸膈微熱﹐用紅花數十斤﹐大鍋煮湯﹐盛木桶﹐令病者寢其上燻之﹐湯气微﹐復進之﹐遂得蘇﹐此善師古法者也。李玉治痿﹐謂病在表而深﹐非小劑愈﹐乃熬藥二鍋﹐傾缸內稍冷﹐令病者坐其中﹐以藥澆之﹐超時汗大出立愈﹐則又卽其法而變化之。醫而若此﹐與道大適矣。

吳人畏服重藥﹐馬元儀預用麻黃浸豆發﹐凡遇應用麻黃者﹐方書大黃豆捲﹐俾病家無懼。﹝當時治病皆於醫家取藥。﹞徐靈胎治張某病當用大黃﹐恐其不服﹐詭言以雪蛤蟆配藥制丸﹐與服得瘥。可想見良工心苦﹐非拘方之士所能及也。

病有因偏嗜食物而成者﹐非詳問得之﹐奚由奏效﹖前人治驗﹐略誌數則﹐以資玩索。朱治叔祖泄瀉﹐脈澀而帶弦﹐詢知喜食鯉魚﹐以茱萸﹑陳皮﹑生薑﹑砂糖等藥探吐膠痰而瀉止。林學士面色頓靑﹐形體瘦削﹐夜多驚悸﹐杜某詢知喜食海蛤味鹹﹐故心血衰﹐令多服生津液藥而病愈。富商患腹脹﹐百藥無效﹐反加胃嘔食減羸﹐一艸澤醫詢知夏多食冰浸瓜果﹐取涼太過﹐脾气受寒﹐醫復用寒涼﹐重傷胃气﹐以丁香﹑木香﹑官桂健脾和胃﹐肺气下行﹐由是病除。趙尹好食生米而生虫﹐憔悴萎黃﹐不思飲食﹐用蒼術米泔水浸一夜﹐銼焙末﹐蒸餅丸米湯下而愈。吳孚先治長夏無故四肢厥冷﹐神昏不語﹐問之曾食豬肺﹐乃令以款冬花二兩煎湯灌之而痊﹐蓋所食乃瘟豬肺也。沈繹治肅王嗜乳酪獲疾﹐飲濃茶數碗﹐蕩滌膈中而愈薛立齋治一老人﹐似痢非痢﹐胸膈不寬﹐用痰痢等藥不效﹐詢知素以酒乳同飲﹐爲得酸則凝結﹐得苦則行散﹐逐以茶茗爲丸﹐時用淸茶送三五十丸﹐不數服而瘥。吳廷紹治馮延已胸中痛﹐詢知平日多食山雞﹑鷓鴣﹐投以甘艸湯而愈。楊吉老治楊立之喉痛潰爛﹐飲食不進﹐詢知平日多食鷓鴣肉﹐令食生薑一片﹐覺香味異常﹐漸加至半斤余﹐喉痛頓消﹐飲食如故。梁新治富商暴亡﹐謂是食毒﹐詢知好食竹雞﹐令搗姜捩汁折齒灌之而蘇。某醫治一婦面生黑斑數點﹐日久滿面俱黑﹐詢知日食斑鳩﹐用生薑一斤切碎研汁﹐將滓焙漧﹐卻用生薑煮汁糊丸食之﹐一月平復。蓋山雞﹑鷓鴣﹑竹雞﹑斑鳩皆食半夏﹐故以解其毒也。沈宗常治廬陵人脹而喘﹐三日食不下咽﹐視脈無他﹐問知近食羊脂﹐曰﹕脂冷則凝﹐溫熨之所及也。溫之得利治痼病宿病有不能求速愈者﹐如朱丹溪治虛損瘦甚﹐右脇下痛﹐四肢軟弱﹐用二陳湯加白芥子﹑枳實﹑姜炒黃連﹑竹瀝﹐八十貼而安。祝仲寧治腳膝痺痛﹐服淸燥湯百劑而愈。此類甚多﹐當初服數劑時﹐必不見效﹐非信任之深﹐誰能耐久乎﹖吁﹗世之延醫治病﹐往往求其速效﹐更易醫者﹐雜投方藥而病轉增劇﹐蓋比比然矣。

袁隨園作《徐靈胎先生傳》有云﹕張雨村兒生無皮﹐先生命以糯米作粉糝其體﹐裹以絹之土中﹐出其頭﹐飲以乳﹐兩晝夜而皮生。此蓋有所本也。元﹟危亦林《得效方》﹕生子無皮﹐速用白早米粉幹撲﹐候生皮方止。明﹟葛可久治舟人生子身無全膚﹐令就岸畔作一坎置其中﹐以細土隔衾覆之﹐且戒勿動﹐久之生膚﹐蓋其母懷妊舟中﹐久不登岸﹐失受土气故也。徐參用二法而得效﹐洵乎醫之貴博覽也。

治婦人肝癥﹐每用疏泄攻伐之藥﹐而不知陰受其傷。治小兒驚風﹐每用香竄鎭重之劑﹐知隱貽之害。治肝莫善於髙鼓峯之滋水法﹐治風莫善於吳鞠通之解兒難﹐詢可以挽積獘﹐拯世人襲引火歸源之說以用桂﹑附﹐而不知所以用之之誤﹐動輒誤人。今觀秦皇士所論﹐用桂﹑附之準﹐特錄於此。趙養葵用附﹑桂辛熱藥﹐溫補相火﹐不知古人以肝腎之火諭龍雷者﹐以二經一主乎木﹐一主乎水﹐皆有相火存其中﹐故乙癸同源。二經眞水不足﹐則陽旺陰虧﹐相火因之而發﹐治宜培養肝腎眞陰以制之。若用辛熱攝伏﹐豈不誤哉﹖夫引火歸源而用附﹑桂﹐實治眞陽不足。無根之火﹐爲陰邪所逼﹐失守上炎﹐如戴陽陰躁之癥﹐非龍雷之謂也。﹝何西池曰﹕附﹑桂引火歸源爲下寒上熱者言之﹐若水涸火炎之癥﹐上下皆熱﹐不知引此火歸於何處﹖此說可與秦論相印證。﹞龍雷之火﹐肝腎之眞陰不足﹐肝腎之相火上炎﹐水虧火旺﹐自下衝上﹐此不比六淫之邪天外加臨﹐而用苦寒直折﹐又不可宗火郁發之﹐而用升陽散火之法﹐治宜養陰制火﹐六味丸合滋腎丸及家祕肝腎丸﹝地黃﹑天冬﹑歸身﹑白芍﹑黃柏﹑知母﹐共研細末﹐元武膠爲丸。﹞之類是也。

病有上下懸殊者﹐用藥殊難。《陸養愚醫案》有足以爲法者﹐錄之。陸前川素患腸風便燥﹐冬天喜食銅盆柿﹐致胃脘當心而痛﹐醫以溫中行气之藥療其心痛﹐痛未減而腸紅如注﹐以寒涼潤燥之藥療其血﹐便未通而心痛如刺﹐陸診其脈﹐上部沈弱而遲﹐下部洪滑而數﹐曰﹕此所謂胃中積冷﹐腸中熱也。用潤字丸三錢﹐以沈香衣其外﹐濃煎姜湯送下二錢﹐半日許﹐又送一錢﹐平日服寒涼藥一過胃脘﹐必痛如割﹐今兩次丸藥﹐胸膈不作痛﹐至夜半大便行極堅而不甚痛﹐血減平日十之六七﹐少頃又便一次﹐微痛而血亦少﹐便亦不堅﹐淸晨又解溏便一次﹐微見血而竟不痛矣﹐惟心口之痛尙未舒﹐因爲合髒連丸﹐亦用沈香爲衣﹐姜湯送下﹐以淸下焦之熱而潤其燥﹐又用附子理中料爲散﹐以溫其中﹐飴糖拌吞之﹐以取戀膈﹐不使速下﹐不終劑而兩癥之相阻者並痊﹐此上溫下淸之治法也。﹝盧紹庵曰﹕丸者﹐緩也﹐達下而後溶化﹐不犯中宮之寒。散者﹐散也﹐過咽膈卽銷溶﹐不犯魄門之熱。妙處在於用沈香﹑飴糖。﹞

陳曙倉室人咳嗽吐痰有血﹐夜熱頭眩﹐胸膈不舒﹐腳膝無力﹐醫用滋陰降火藥已半年﹐飲食漸少﹐精神漸羸﹐診其脈﹐兩寸關沈數有力﹐兩尺澀弱而反微浮﹐曰﹕此上盛下虛之癥。上盛者﹐心肺間有畱熱瘀血。下虛者﹐肝腎之气不足也。用人參固本丸﹐令空腹時服之﹐日中用貝母﹑蘇子﹑山楂﹑丹皮﹑桃仁﹑紅花﹑小薊﹐以茅根煎湯代水煎藥﹐服之十貼﹐痰淸血上﹐後以淸气養營湯﹐﹝茯苓﹑白芍﹑歸身﹑川芎﹑木香﹑白豆蔻﹑陳皮﹑黃連。﹞與固本丸間服﹐三月後病瘥而受孕。此上淸下補之治法物性有相忌者﹐卽可因之以治病。如鐵畏朴硝﹐張景嶽治小兒吞鐵釘入腹內﹐用活磁石﹐朴硝二錢﹐並研末﹐熬熟豬油加蜜和調﹐與之吞盡﹐遂裹護鐵釘從大便解下。豆腐畏萊菔﹐《延壽書》云﹕有人好食豆腐中毒﹐醫不能治﹐作腐家言萊菔入湯中﹐則腐不成﹐遂以萊菔湯下藥而愈。菱畏桐油﹐《橘旁雜論》云﹕一醫治某嗜菱食之過多﹐身熱胸滿﹐腹脹不食病勢垂危﹐知菱花遇桐油气輒萎﹐因取新修船上油滯作丸﹐入消食行气藥中與服﹐卽下黑燥糞而痊。此類尙多﹐未能縷舉﹐習醫術者﹐誠不可不博識多聞也。

卷二

古人

京師先醫廟﹐始於明嘉靖間。﹝按﹕元貞元間建三皇廟﹐內祀三皇並歷代名醫十餘人﹐至是始定爲先醫廟。﹞本朝因之﹐中奉伏羲﹐左神農﹐右黃帝﹐均南面﹐句芝﹑風後﹐東位西向﹐祝融﹑力牧﹐西位東向﹐東廡僦貸季﹑天師﹑岐伯﹑伯髙﹑少師﹑太乙﹑雷公﹑伊芳尹﹑倉公淳於意﹑華佗﹑皇浦謐﹑巢元方﹑藥王韋慈藏﹑錢乙﹑劉宗素﹑李杲﹐皆西向﹐西廡鬼臾區﹑兪跗﹑少兪﹑桐君﹑馬師皇﹑神應王扁鵲﹑張機﹑王叔和﹑抱朴子葛洪﹑眞人孫思邈﹑啟元子王冰﹑朱肱﹑張元素﹑朱彥修﹐皆東向﹐以北爲上﹐歲以春冬仲月上甲﹐遣官致祭。按﹕韋慈藏名訊道﹐唐人﹐施藥濟世﹐因有藥王之稱。今世俗之祀藥王者﹐塑像爲卉服﹐而以王爲皇﹐未知出何典故。渤海秦越人受桑君之祕術﹐遂洞明醫道﹐以其與軒轅時扁鵲相類﹐乃號之爲扁鵲﹐又家於盧國﹐乃命之曰盧醫﹐世或以盧扁爲二人﹐謬矣。語見楊元操《集注難經序》。凡爲名醫﹐必有傳授之師﹐如孫文垣﹝一奎﹞之師黃古潭﹐張景嶽﹝介賓﹞之師金夢石﹐此皆靑出於藍﹐而師之各轉賴徒以傳。漢﹟張仲景稱醫中之聖﹐其師爲張伯祖﹐自非仲景﹐誰復知有張伯祖哉﹖傳道貴得其人﹐非獨聖門爲然矣。

張仲景﹐醫中之聖也。華元化﹐醫中之仙也。二人同時﹐範氏只爲元化作傳﹐烏得稱良史乎﹖明代以醫名而爲顯官﹐名列史傳者有二人﹐曰許紳﹐曰王綸。許官尙書﹐因醫而始顯者也。王官巡撫﹐旣顯而猶醫者也。然許能拯世宗於已絕﹐﹝事見《明史》而《野獲編》《今言》所載較詳﹐《野獲編》云﹕嘉靖壬寅年上寢於端妃所﹐宮婢楊金英等相結行殺﹐用繩系上﹐翻布塞上口﹐以數人踞上腹絞之﹐已垂絕矣﹐幸諸婢不諳綰結之法﹐繩股緩不收﹐戶外聞咯咯聲﹐孝烈皇后率眾人解之。《今言》云﹕西苑宮人之變﹐聖躬甚危﹐紳用桃仁﹑紅花﹑大黃諸下血藥﹐辰時進之﹐未時忽作聲﹐去紫血數升﹐申時遂能言﹐又三四劑平气活血藥﹐聖躬遂安﹐次年﹐紳以用藥驚憂病死。﹞而不能自療其驚悸。﹝《明史》﹕紳得疾曰﹕曩者宮變﹐吾自分不效﹐必殺身﹐因此驚悸﹐非藥石所能療也。﹞王所在治疾無不立效﹐而不能自知服藥之誤。﹝《續名醫類案》﹕節齋得心腹疾﹐訪峨眉道者治之﹐道者問公於服餌有生用气血之物焙制未徹者乎﹐曰﹕有之﹐常服補陰丸﹐數十年矣﹐中用龜甲酒炙而入之。曰﹕是矣﹐宜亟歸。節齋遽投檄﹐歸至吳閶﹐下赤色小龜無數而卒。﹞醫豈易爲哉﹖《元史﹟方技傳》醫家僅列李東垣﹐言其學於《傷寒》﹐癰疽眼目爲尢長﹐而不及脾胃﹐載治驗有六﹐皆不詳其所用之藥。史例大率如此﹐然而略矣。

道士知醫最著名者﹐有崔紫虛﹐僧則有深師﹐荊山浮圖﹐師愼柔和尙﹔宦官則有羅大無知悌﹔婦女則有胡宗仁之母徐氏﹐妻李氏。醫任死生之重﹐而通性命之微﹐固無人不當學也﹐特非盡人所能學耳。

上古兪跗治病﹐能割皮解肌﹐湔洗腸胃﹐漱滌五臟﹐華元化猶傳其術﹐史所稱刳破腹背﹐抽割積聚是也。華以後能之者無聞焉﹐𨿽有弟子吳普﹑樊阿﹐不盡其奧。豈神奇之術﹐非其人勿傳歟﹖《續名醫類案》卷三十「奇疾門」錢國賓案注云﹕錢塘人﹐萬曆時人﹐有《壽世堂醫案》四十則﹐多奇疾﹐乃刻本由杭太史堇甫處借得﹐凡三十二字﹐閣本無﹐魏氏家藏本有奇疾門。

錢論肉行一癥﹐可補瘟疫諸書之缺。云﹕癸亥冬﹐山海天行時疫﹐病者頭痛發熱﹐惡心口渴﹐神昏欲寐﹐四肢不舉﹐其肉推之則一堆﹐平之則如故﹐醫有作傷寒者﹐有作時气者﹐投以發散藥﹐無不加重﹐死者數百﹐時督師閣部孫及贊畫各傷一僕﹐至乙丑春﹐錢之關門謁太師﹐談次問及曰﹕此癥天行時疫﹐名肉行﹐人肉屬土﹐土燥則崩﹐土濕則流﹐其邪感於血脈肌肉﹐不比傷寒所治﹐古今醫集不載﹐止於官邸便方見此異癥一款﹐因人血枯﹐而感天時不正之气﹐當大補血﹐用首烏﹑枸杞﹑歸﹑地等味﹐少加羌活風藥﹐足以應病矣。若經發散﹐立死無疑。又治足跟響至頭﹐聲如雷﹐診脈五部皆和﹐獨腎芤大﹐舉之始見﹐按之似無﹐乃腎敗也。

腎經自足走頭﹐腎主骨﹐腎虛則體空﹐空則鳴﹐所以骨響。以六味丸加紫河車膏﹑虎骨膏﹑豬髓﹑枸杞﹑杜仲服之愈。又治兩膊紅十數條﹐頭粗尾尖腹大﹐長尺許﹐闊寸許﹐曰﹕此靑蛇異气﹐不急治﹐蛇形入腹而死﹐或生大小腿﹐如頭向上﹐故入腹亦死。以鍼挑破頭尾﹐使其不走﹐流出惡血﹐又研明雄黃唾調塗患處﹐內服淸涼敗毒散而愈。﹝防風﹑荊芥﹑白芷﹑羌活﹑黃芩﹑黃連﹑金銀花﹑槐子﹑甘艸﹑當歸﹑生地各一錢。﹞觀此則錢亦當時名手﹐而今罕有知之者﹐不有《續名醫類案》﹐不幾湮沒無傳乎﹖《古今醫案類按》云﹕髙果哉先生﹐乃王金壇之髙弟﹐《準繩序》中所謂嘉善髙生隱士余童時習聞父老傳誦其治病如神﹐著有《醫林廣見》及《雜癥》二書﹐未曾刊印﹐得之者珍如拱璧﹐又有醫案數卷﹐立方頗多奇巧﹐然險峻亦難輕試﹐略選數條﹐以存吾邑文獻。其卷七一條云﹕魏子一患嘴唇漧燥﹐自服麥冬一兩﹐生地四錢﹐元參二錢。五味一錢﹐甘艸六分﹐烏梅三个﹐𨿽有小效﹐而病根不去﹐髙云﹕此癥宜用神水﹐其法以鉛熔化﹐散澆於地成薄片﹐取起﹐剪作長條數塊﹐以一頭鉆眼懸弔於鍋﹐鍋內置燒酒﹐燒酒之上仰張一盆﹐與鉛片相近﹐鍋下燃火﹐使酒沸而气上衝於鉛片﹐鉛片上有水滴下盆內﹐謂之神水﹐取服之﹐以此水從下而上﹐能升腎中之水﹐救上之漧燥也。按﹕《本艸綱目》所載神水﹐指五月五日午時竹竿中雨水﹐其主治亦異﹐此可以補方書之缺﹐特錄之。

卷二

今人

吾裏張云寰先生﹐﹝季瀛﹐桐鄕縣人﹞﹐醫學深邃﹐求治者門常如市。余表兄周士勛﹐夏日身證也﹐再服淸暑藥脫矣。投以八珍大補之劑獲愈。其子鐵葫上捨﹝禾﹞﹐亦精醫理﹐診病膽識絕人﹐有鄕農病喘十餘日﹐服藥不效﹐登門求治﹐令服小靑龍湯。鄕農有難色﹐張曰﹕服此藥二劑﹐仍不得臥者﹐餘甘任其咎。鄕農去﹐家人訝其失言﹐張曰﹕彼喘而延至十餘日不死﹐非實證不能﹐又何疑焉﹖閱數日﹐鄕農復來﹐則病果瘳矣。

臨海洪錄園孝廉裕封﹐精醫理﹐常言古方書如《傷寒》《金匱》﹐今方書如《臨證指南》﹐誠能專心玩索﹐診疾自能奏功。臺郡少良醫﹐由於昧所適從﹐僅讀《藥性賦》《湯頭歌括》及《醫宗必讀》等書耳﹐其治病每以古方獲效。文參軍之子患暑癥﹐初微惡寒﹐後壯熱汗出﹐噯气腹痞﹐口漧渴﹐面腫頭痛﹐大小便少﹐醫用葛根﹑桔梗﹑制半夏﹑薄荷﹑佩蘭﹑赤苓﹑通艸﹑杏仁﹑蘆根等藥﹐漸覺气急神昏﹐錄園診之﹐謂脈大舌黃﹐是白虎湯癥也﹐投一劑﹐諸癥皆減﹐攺用鮮石斛﹑黃連﹑生甘艸﹑金銀花﹑栝蔞實等味而痊。張明徑患春溫﹐惡寒發熱﹐喉爛﹐醫用甘﹑桔﹑荊﹑防﹑牛蒡等味﹐病不減﹐錄園投以黃芩湯加連翹殼﹑杏仁﹐一劑獲愈﹐此眞善用古方者﹗嫡兄星槎先生瀚﹐少好學﹐以多病兼玩醫書﹐久而精能﹐宰化縣﹐年老罷官﹐貧不能歸﹐乃懸壺於會城順徳縣。縣令徐某之子夏月泄瀉﹐服淸暑利濕藥不效﹐漸至發熱不食﹐神疲息微﹐徐年已暮﹐只此一子﹐計無所出﹐延兄求治﹐兄曰﹕此由寒藥傷脾﹐陽虛欲脫﹐宜進溫藥以救之。因用附子理中湯﹐徐疑不敢服﹐兄曰﹕此生死關頭﹐前藥已誤﹐豈可再誤﹖設此藥有疏虞﹐我當任其咎。服藥諸癥俱輕﹐連進數劑全愈。徐大喜﹐傾囊濃贈﹐復爲乞援同寮﹐因得全家歸裏。兄著有《制方贅說》行世。

錢塘呂村司馬震名﹐官湖北﹐有政聲﹐忽動歸思﹐僑居吳門﹐爲人治疾多獲效。潘太史遵祁病癉﹐服茵陳湯不效﹐服平胃散又不效﹐脘中若藏井底泥﹐米飲至前輒噦﹐呂診之曰﹔濕固是已﹐此寒濕﹐宜溫之。與五苓散加附子﹐藥下咽﹐胸次爽然。方氏子傷寒疾革﹐議用牛黃淸心丸﹐呂曰﹕邪在腑上蒙心包﹐開之是揖盜也﹐宜急下存陰。投以犀連承气湯﹐一服病愈。葉氏女周歲﹐遘疾將殆﹐仰臥﹐胸膈如阜﹐呻吟拒按﹐呂曰﹕此結胸也。服小陷胸湯立效。呂酷好醫書﹐徧覽百家﹐而一以仲景爲宗﹐嘗言仲景傷寒立法﹐能從六經辧證﹐則𨿽繁劇如傷寒﹐不爲多岐所誤﹐而雜癥卽一以貫之。其爲醫也﹐問切精審﹐不雜一他語﹐立方必起艸﹐閱數刻始安。一家有病者數人﹐一一處之無倦容﹐暇輒手自撰論﹐闡發仲景之學﹐著有《傷寒尋源》行於世。

靑浦何書田其偉﹐家世能醫﹐初爲諸生專於學﹐工古今體詩﹐未嘗爲醫。自其父元長先生卒﹐念世業不可無繼﹐稍稍爲之﹐名大噪。有徐姓者﹐昏熱發狂﹐力能逾墻屋﹐何曰﹕是邪食交結也。則其人果以酷暑食水澆飯﹐旋就柳陰下臥也。以大黃﹑枳實下之而愈。金澤鎭某生逾冠未婚﹐得狂疾﹐用牛黃淸心加味法﹐而囑其家人於煮藥時覆女子褻衣於其上﹐兩劑而愈。門人疑之﹐何曰﹕是陰陽易法﹐吾用之偶驗耳。嘗作醫論詩云﹕治病與作文﹐其道本一貫。病者文之題﹐切脈腠理現。見到無遊移﹐方成貴果斷。某徑用某藥﹐一味不可亂。心靈則手敏﹐法熟用益便。隨癥有新獲﹐豈爲癥所難﹖不見古文家﹐萬篇局萬變。此可見其生平所得力矣。

表兄周乙藜學博士照﹐潛研醫理﹐嘗治分水典史王某之妻﹐兩臂攣不能舉﹐面色黯淡﹐脈沈緩﹐諸藥不效﹐令服活絡丹數服卽愈。後以治手臂足腿攣腫之屬寒濕者皆效。乙藜之戚張氏婦﹐體弱惡食﹐月信已停八月﹐就診於蘇州名醫何氏診之﹐云是經阻﹐令服通藥﹐乙藜診之曰﹕六脈滑疾﹐右寸尢甚﹐是孕也﹐且必得男。以安胎藥與之﹐閱四月果生男。

烏程鈕松泉殿撰﹐福保之父﹐晴嵐封翁芳鼎﹐精外科術﹐貧者求治不取錢﹐且贈以藥﹐制藥不惜重值﹐拯治危癥甚多。殿撰尢好岐黃書﹐在京師每爲人治愈危疾。嘗治其同年之母﹐髙年患痢﹐醫用芍藥湯不效﹐轉益困篤﹐身熱不食﹐殿撰詢知病前曾多食蟹﹐診脈左弦數﹐右數而弱﹐舌苔中黑﹐腹痛喜按﹐力排眾議﹐專主熱藥﹐用熟附子八分﹐炮姜一錢﹐白芍一錢﹐吳茱萸五分﹐焦白術三錢﹐茯苓三錢﹐肉桂八分﹐炙甘艸一錢﹐砂仁五分﹐陳皮五分﹐生薑二片﹐一劑痢稀熱減﹐去茱萸﹑陳皮﹑加丁香﹑木香﹐二劑痢止﹐攺用補中益气湯﹐加附﹑桂﹑炮姜全愈。殿撰有延醫醫案一冊﹐名曰《春冰集》﹐蓋言愼也。

吳江陳夢琴茂才希恕﹐家居蘆墟﹐其曾祖爲諸生者名策﹐得外科祕方於外家潘氏﹐始爲醫。

茂才幼好學﹐有聲庠序間﹐壯歲家中落﹐母令習家學﹐可養生兼可治生﹐乃從其兄省吾上捨希曾學﹐期年而業成﹐生平所治疾﹐悉錄成爲書﹐積三百二十二卷﹐手撮其要爲十冊﹐以訓子侄。其婿沈沃之學博曰富﹐擇取之﹐爲《婦翁陳先生治疾記》﹐篇長不備錄﹐錄其尢者。

一人無故舌出於口寸餘﹐他醫遵古方燻以巴豆煙﹐飲以淸心脾藥不效﹐先生命取雞冠血塗之﹐使人持銅鉦立其後﹐擲於地﹐聲大而騰﹐病者愕顧而舌收矣。或問其故﹐先生曰﹕舌爲心苗﹐心主血﹐用從其類﹐必雞冠者﹐淸髙之分﹐精華所聚也﹐擲鉦於地者﹐驚气先入心﹐治其原也。﹝以HT按﹕周眞治婦因產子舌上不收﹐以朱砂敷之﹐令以壁外墮瓦盆作聲而舌收﹐此蓋從其法化出。﹞

先生治疾﹐以至之先後爲序。一日忽於眾中呼一人前問所患﹐曰﹕臂有微腫。視之僅一小﹐先生潛謂同來者曰﹕此白刃疔﹐試視其額端已起白色﹐速歸矣﹐危在須臾。其人方出門﹐面部白色漸趨口角﹐未至家死。徐氏子年二十餘﹐四肢不舉﹐昏昏欲寐﹐食後益甚﹐莫識其癥﹐先生曰﹕是見《肘後方》﹐名曰谷勞﹐由飽食卽臥而得﹐以川椒﹑漧薑﹑焙麥芽爲丸服之﹐遂瘳。

有食鴉片煙者﹐徧體發﹐痛癢交作﹐抑搔膚脫﹐終日昏憒﹐語言誕妄﹐先生曰﹕此中毒之最甚者﹐尋常解法﹐恐不及濟。用朱砂一兩﹐與琥珀同研末﹐犀角磨汁﹐和三豆湯進之﹐神志頓淸﹐徧體無皮﹐痛不可忍﹐復磨菖蒲﹑綠豆爲粉塵粘席﹐乃得安臥﹐不半月愈。

胡氏子咽痛气急﹐勺水不能下﹐或曰風溫﹐或曰風痰﹐先生切其脈細微﹐手足淸而脾滑﹐曰﹕虛寒喉痺也﹐用理中湯。觀者皆駭相顧﹐先生曰﹕急服之﹐遲將不及﹐苟無效﹐余任咎耳。覆杯而平。

吾邑張夢廬學博千里﹐少工詩文﹐長精醫術﹐家居後珠村﹐就診之舟﹐日以百計﹐醫金所入﹐半周親友﹐不置生產﹐惟聚書數萬卷而已。時長興臧孝廉壽恭有文名﹐張延課諸子﹐臧亦通醫理﹐嘗問張曰﹕長洲葉氏忌用柴胡﹐吳江徐氏譏之﹐先生亦不輕用此味﹐得毋爲葉說所惑﹖曰﹕非也。江浙人病多挾濕﹐輕投提劑﹐瞑眩可必﹐獲效猶賒。葉氏實閱歷之言﹐徐氏乃拘泥之說﹐此河間所以有古法不可從之激論也。臧曰﹕聞先生治瘡瘍﹐不用升藥﹐何也﹖曰﹕升藥卽漢之五毒藥﹐其方法見瘍醫後鄭注﹐自來瘍醫皆用之﹐然諸瘡皆屬於心﹐心爲火髒﹐又南人瘡瘍皆由濕熱﹐若更劑以剛烈煉之藥﹐弱者必痛傷其心气﹐彊者必反增其熱毒﹐此所謂不可輕用也。張生平拯危疾甚多。尢著者﹐湖州歸某﹐寒疝宿飲﹐沈綿四年﹐諸藥不應﹐投一方立效﹐三易方全愈﹐玆錄於後。初診之﹕肝陽郁勃﹐動心犯胃﹐久則胃气大傷﹐全失中和之用﹐以致肝之郁勃者﹐聚而爲疝﹐胃之停蓄者﹐聚而爲飲﹐疝動於下﹐則飲溢於中﹐通﹐便溺漸行﹐此所謂寒疝宿飲互爲病也。病經數年﹐宜緩以圖之。若得怡情舒郁﹐當可全愈。﹝茯苓三錢﹐桂枝三分﹐生冬術一錢半﹐炙甘艸四分﹐小川連三分﹐吳茱萸﹝泡淡﹞三分﹐漧薑三分﹐制半夏一錢﹐枳實﹝炒﹞五分﹐白芍﹝酒炒﹞一錢半﹐生薑三分﹐竹茹七分。﹞次診云﹕寒疝宿飲﹐盤踞於中﹐久而不和﹐陽明大失中和之用﹐今腸漸通降﹐屢次所下黑黃幹堅之矢﹐旣多且暢﹐則腸腑之蓄積者得以漸去﹐腸通然後胃和﹐此數年來病之大轉機也。蓋飲疝互擾﹐皆在陽明﹐下流壅塞﹐則上流何能受盛傳導﹖盆滿﹖必上溢﹐此理之易明者也。今宜專與養胃﹐以漸漸充復其受盛傳導之職。機不可失﹐正在此時。至於痔溺少﹐皆屬陽明﹐可一貫也。﹝黨參三錢﹐橘皮錢半﹐茯苓二錢﹐制半夏一錢﹐麥冬﹝去心﹞錢半﹐火麻仁二錢﹐叭杏仁﹝去皮尖﹞二錢﹐白蒺藜﹝炒去刺﹞二錢﹐刀豆子﹝炒研﹞三錢﹐黑芝麻三錢﹐柿餅﹝煨﹞半枚﹐白粳米一撮。﹞三診云﹕病纏三四年﹐至今秋才得腸腑通潤﹐燥矢漸來﹐繼以溏潤﹐然後胃脈不致上逆﹐嘔吐止而飲食進。可見陽明之病﹐以通爲補也。今深秋燥令﹐痔必稍愈﹐仍宜柔養陽明﹐以期漸漸充復。﹝黨參三錢﹐橘皮錢半﹐茯苓二錢﹐制半夏一錢﹐麥冬﹝去心﹞錢半﹐秫米二錢﹐金石斛三錢﹐棗仁﹝炒研﹞二錢﹐生甘艸四分﹐驢皮膠二錢﹐柿餅半枚﹐荷葉一角。﹞歷代宰相通醫理者﹐伊芳尹而後﹐狄梁公﹑陸忠宣公﹑範文正公是已﹐我朝山陽汪文端公亦諳醫理﹐其評吳鞠通《溫病條辧》有云﹕溫熱﹑濕溫爲本書兩大綱。溫熱從口鼻吸受﹐並無寒癥﹐最忌辛溫表散﹐但當認定門徑﹐勿與傷寒混雜﹐再能三焦投藥﹐辧淸气血營衛﹐不失先後緩急之序﹐便不致誤。濕溫爲三气雜感﹐濁陰彌漫﹐有寒有熱﹐傳變不一﹐全要細察兼證﹐辧明經絡臟腑﹑气血陰陽﹐濕熱二气﹐偏多偏少﹐方可論治。又云﹕熱證淸之則愈﹐濕證宣之則愈﹐重者往往宣之未愈﹐待其化熱而後淸﹐淸而後愈。一爲陽病﹐一兼陰病﹐難易較然。觀此知公學識之精矣。

吾裏孔行舟上捨廣福善醫﹐治外感尢精﹐嘗云﹕噤口痢半因誤藥而成﹐醫者治痢﹐輒用葛根﹐濕熱提入陽明﹐遂至噦逆不食﹐變成險癥﹐急投以黃連﹑漧薑﹐庶克有濟。余見近世治外感﹐不辧手足六經﹐輒用葛根﹑柴胡﹐溫病遇之﹐鮮不輕者至重﹐重者至死﹐病家不識藥性﹐以爲疾不可治﹐而不知醫實殺之也﹐可慨也夫﹗《續名醫類案》云﹕鮑錄飲年二十餘﹐夏月至歙受熱﹐鼻衄愈後﹐偶啖梨﹐遂得吐癥﹐蓋肝火而胃寒也。百治無效﹐聞說吐字則應聲而嘔﹐後至吳門就葉氏診﹐以其脈沈細﹐令服附子理中湯﹐參﹑姜﹑附俱用三錢﹐服後出門﹐行及半里﹐覺頭重目眩﹐急歸寓﹐及門而僕﹐其尊人諳藥性﹐謂必中附毒﹐亟煎甘艸灌之﹐良久乃蘇﹐後去附子﹐仍服三劑﹐吐轉甚﹐再往診﹐仍令服前方﹐遂攺就薛氏﹐告以故﹐薛用六君子湯﹐服四劑無驗﹐冬月感寒增咳﹐纏綿至夏﹐余偶訪知則病劇﹐詢知爲向患吐﹐近復二便祕﹐已七八日不食﹐惟渴飲茶水﹐更醫數人﹐或言令以艾灸臍﹐俱不應﹐請診之﹐見其面色靑悴﹐脈弦伏而寸上溢﹐謂此緣脾陰大虧﹐水火熾盛﹐又因久咳肺虛﹐肝無所畏﹐遂下乘脾而上侮胃﹐致成關格﹐幸脈不數﹐易治也﹐宜先平其肝﹐俾不上衝而吐止﹐斯肺得下降而便行﹐令以黃連﹑肉桂各五分﹐隔湯蒸服飲下﹐覺吐稍止﹐卽能食糕數塊﹐然二便脹不可支﹐令以大田螺一枚﹐搗爛﹐掩於丹田﹐以物系定﹐不超時﹐二便俱行﹐所下皆靑色﹐遂霍然而愈﹐時甲戌五月二十七日也。﹝按﹕甲戌爲乾隆十九年﹐葉天士卒於乾隆十年﹐診疾者當是其後人﹐若出天士手﹐必不若是。﹞後以六味加減﹐入沙參﹑麥冬等﹐咳嗽亦止﹐向後常服養榮之劑﹐吐不復作。余按﹕鮑刊《名醫類案》﹐魏爲校正﹐鮑賦夕陽詩﹐魏亦和作﹐二人之交情﹐非比尋常﹐蓋有由然矣。上元葛芝山布衣鏞﹐少孤極貧﹐讀書僧寺﹐遇異人援書一卷﹐乃岐黃家言﹐其方甚祕﹐習之以治者效如神。羣小兒戲﹐一人張口而跳﹐蹶伏門限﹐舌斷墮地﹐一人騎門限坐力猛﹐腎囊破﹐睪丸墜﹐葛悉爲安之。自朝至日中﹐門庭如市﹐口講手畫無倦色﹐午後攜百錢獨遊﹐或采藥﹐或看花﹐或冒雨雪提酒訪知己。當道聞名﹐迎者沓至﹐則詭曰﹕葛某窮士﹐藉醫苟話﹐實無伎倆﹐昨誤殺人﹐羣聚毆之﹐已遁矣。其志趣如此﹐尢精砭法﹐凡病赤遊風﹐汗不得發﹐死者十八九﹐宜以血代汗﹐葛削竹夾瓷鋒砭之﹐出血如珠﹐密排而不流立愈。蓋輕則皮不破﹐重則肉傷﹐無第二手也。咸豐癸丑三月﹐賊陷金陵﹐脇爲內醫官﹐不從。十四日旣夕﹐舁舊制兩棺於廳事﹐出白金九錠﹐分贈鄰里﹐且托身後事﹐遂與妻周氏縱飲沈醉﹐整衣冠﹐各入棺﹐呼其兄子蓋而釘之﹐時夜將半﹐至四更﹐聞棺中格格然﹐蓋气始絕也。其友當塗馬鶴船學博壽齡爲作詩﹐余撮其略如此﹐惜不得其治驗方云。

陳載庵坤﹐居山陰之柯橋﹐承其父梅峯先生燦之傳﹐虛心臨證﹐屢救危殆﹐猶復廣搜書籍﹐研究忘倦。咸豐丁巳春﹐訪余於武林﹐相見恨晚﹐各出所藏祕笈互抄。載庵之長子幼時喉痛數日﹐徧體發如剝皮狀﹐痛癢難堪﹐醫者不識﹐載庵焦思無計﹐忽憶唐笠山《吳醫匯講》中曾載﹐名曰虜﹐須以蜜煎升麻拭摩﹐若不卽療﹐必死。乃卽如法治之﹐蜜隨塗隨消﹐二晝夜用蜜數升遂愈。其好學之獲效有如此。

杭州趙蕓閣泰﹐勤求醫理﹐洞燭病機﹐其戚有爲醫誤治﹐服利濕藥以致危殆者二人﹐趙皆拯塞隧道﹐非濕熱也。用虎杖散入兩頭尖﹑韭根等與之﹐小便得通而愈。其一膝以下腫﹐醫用五苓﹐腫更甚﹐趙以其腫處甚冷﹐而面色白﹐知是陽虛﹐令服金匱腎气丸而愈。夫南方濕病居多﹐此二癥尢多挾濕者﹐玆獨不宜於利濕藥﹐可知治病不當執一﹐非學識之精者﹐焉能吾邑沈吟梅州判炳榮﹐熟精醫理﹐官直隸時﹐曾治一婦﹐年二十八﹐因喪夫而得顚疾﹐時發故以此藥交心腎﹐使火熄而病自已也。

卷二

古書

醫家著書﹐每爲假托之辭﹐以炫其功能。如竇材《扁鵲心書》﹐則以爲上天所畀﹐《張景嶽全書》﹐則以爲遊東藩之野﹐而遇異人﹐至陳遠公《石室祕錄》﹐乃竟托之於岐天師雷公﹐尢屬不經。《洪氏集驗方》五卷﹐宋﹟洪景嚴遵所輯﹐《本艸綱目》采宋人方書甚多﹐獨遺此書﹐蓋失傳久矣。嘉慶間。吳縣黃堯圃丕烈﹐得宋刻本﹐乃重刊之﹐其書始傳於世﹐黃序中謂此書刊成﹐求序於獨學老人﹐﹝謂石殿撰韞玉。﹞有札示余曰﹕昨所言交感丹﹐疑用香附太偏重﹐因查敝處所藏方書﹐乃是香附一个﹐配茯神四兩﹐尊抄是香附一斤﹐竊意香附一个﹐無一斤重之理﹐恐系抄胥之誤。能再查原本﹐此固愼重起見﹐然余卽以此方降气湯二條証之﹐一用半斤﹐一用五兩﹐是降序用之﹐原方一斤非誤佞﹐宋之癖如是﹐並附著之以質之深於醫理者﹐一正其是非云。余按﹕用藥分兩﹐有君臣佐使之不同﹐卽如此書中蓯蓉茸附丸﹐菟絲子六兩﹐而沈香僅一分﹐以視一斤四兩﹐更爲輕重懸殊﹐且《瑞竹堂經驗方》亦載是方﹐香附亦用一斤﹐《本艸綱目》收入香附條下﹐分兩悉合﹐然則黃說是也。

《蘇沈內翰良方》沈存中自序有云﹕世之爲方者﹐稱其治效常喜過實﹐《千金》《肘後》之類﹐尢多溢言﹐使人不復敢信。夫《千金》《肘後》﹐爲古方書之佳者﹐而猶若如此﹐況其他乎﹖卽如此書中蘇合香丸﹑至寶丹等素稱神效﹐而統觀全書﹐熱藥居多﹐至若止吐軟紅丸之用信砒﹑巴豆﹐治驚辰砂丸之用膩粉﹑龍腦﹐尢爲峻厲﹐豈可輕視﹖又小柴胡湯爲傷寒少陽證主方﹐而此書以爲赤白痢尢效﹐且謂痢多因伏暑﹐此藥極解暑毒﹐凡傷暑之人﹐審是暑﹐不問是何狀﹐連服數次卽解﹐是欲執此方以治一切暑證也﹐不又爲聖散子之貽﹖禍於世乎﹖是知方書非無可取之處﹐而不能盡善﹐在人精心審擇﹐以定棄取耳。

宋﹟董汲《旅捨備要方》《四庫全書題要》云﹕汲因客途猝病﹐醫藥難得﹐集經效之方百有餘道﹐內如蚰蜒入耳及中藥毒﹐最爲險急﹐而所用之藥至爲簡易﹐其雜傷五方﹐古書中不少槪見﹐今亦罕傳﹐尢見奇特﹐蓋古所謂專門禁方﹐用之則神驗﹐至求其理﹐則和扁有所不能解﹐卽此類也。今錄其方以備用。

治蚰蜒入耳﹐膽礬末一匙﹐以醋少許滴灌之﹐須臾虫化爲水。解中藥毒﹐並虫毒悶亂吐血煩躁﹐甘艸一兩生用﹐白礬五錢﹐生延胡索一兩﹐上爲細末﹐每服半錢﹐水一盞﹐煎至六分﹐去滓﹐放冷細細呷之。雜傷﹐治火傷被火燒處﹐急向火灸之﹐𨿽大痛彊忍之﹐少間不痛不膿。治犬馬嚙及馬骨刺傷人及馬血入舊瘡中方﹐取灰汁熱漬瘡﹐常令汁器有火﹐數易其汁﹐勿令爛入肉﹐三數日漬之﹐有腫者﹐炙石令熱熨之﹐日二次卽止。

治蛇咬久不效﹐及毒瓦斯內攻瘡痛方﹐雄黃﹑白礬等分研就﹐刀頭上爆令熔下﹐便貼咬傷處自瘥。治道塗大醉僕地﹐或取涼地臥。爲蛇入人竅方﹐見時急以手撚定﹐用刀刻破尾﹐以椒或辛物置破尾上﹐以綿系之﹐少刻自出﹐此蛇有逆骨﹐愼不可以力拔之﹐須切記。壁鏡咬人立死治之方﹐檳榔不拘多少﹐燒灰存性﹐先以醋淋洗﹐後以醋調貼之。又一方甚平易可用﹐並錄之。治跋涉風雨﹐或道路誤爲細塵瞇目﹐隱痛不能視物﹐隨所瞇目以手分開﹐自以唾搽之偶從友人處見張叔承三錫《醫學六要》眉間評語甚佳﹐惜不知何人手筆﹐摘錄數條於此。惟百補不愈﹐以滚痰丸一兩行之卽愈。葛可久補髓丹﹐黃蠟與雞同用﹐此二味不宜並食﹐錄有明禁﹐當刪去。一人嗜酒﹐醉後服葛花卽解﹐一醫曰﹕此人不久矣﹐疏利太過也。果以風痺死。吞酸一癥﹐東垣作寒證﹐河間﹑丹溪作熱論﹐世人因有標本之說分屬之﹐吾輩固當兼參﹐然治常得芩連癥﹐用姜桂者甚少﹐豈東垣之法可廢哉﹖緣俗醫治病﹐初多用溫散﹐久久寒化爲熱﹐未有不從熱治者耳。一娠婦小便﹐徧數多而溺少﹐澀而不通﹐余用補中益气湯吞六味丸四錢愈《醫貫》法也﹐次日令再服﹐病患以不慣丸藥﹐且謂地黃泥隔遂止﹐越四日病復作﹐必欲易一方﹐因以淸心蓮子飲與之﹐一服效﹐後視《傷寒準繩》知古有成法也。妊婦轉胞﹐由胎壓膀胱﹐大抵虛陷所致﹐薛氏以補中益气湯舉之﹐較丹溪四物﹑四君﹑二陳煎服探吐爲穩。杭醫陳月坡治鄞謝宣子室人﹐一劑而通﹐蓋淸气之陷﹐總因濁气不降耳。升之則降矣﹐降之則升矣。催生如柞木飲﹑兔腦丸﹑通明乳香等法﹐俱不足存﹐只一味獨參湯妙甚﹐余第四女難產一晝夜﹐服參半斤而生。髙鼓峯每用參﹑各一兩﹐當歸五錢﹐川芎三錢﹐冬月加桂以溫之。

《四庫全書》醫家類存目《藥鏡》四卷﹐浙江巡撫采進本。《題要》云﹕明﹟蔣儀撰。

儀﹐﹝字儀用﹞﹐嘉興人﹐正徳甲戌進士﹐其歷官未詳。是編前後無序跋﹐惟凡例謂《醫鏡》之鐫﹐駢車海內﹐今梓藥性﹐仍以鏡名云云。此書余於咸豐七年﹐從武林書坊得刊本四卷﹐乃與王宇泰《醫鏡》四卷﹝有儀用崇禎辛已序文。﹞合刻者﹐前有儀用之弟云章彥文氏順治丁亥序﹐及儀用康熙二年自序﹐各卷首刊嘉善﹝蔣儀纂定﹐常醴參訂。﹞彥文之序﹐謂儀用負宏濟蒼生之願﹐出入場屋﹐見刖執事﹐鬱鬱不得志﹐以爲無爵位而有功名﹐可以遂我宏濟之願者﹐莫若業醫﹐若徧訪名宿﹐遂得宗旨於王宇泰先生﹐發其枕祕﹐有《醫鏡》一書﹐鐫傳海內﹐學人奉爲指南矣。然而用克鏡醫﹐必先鏡藥﹐歲在乙酉魏塘春夏爲弘光元年﹐魏塘秋冬爲順治之二年﹐民之死於兵死於疫者﹐蓋踵相望﹐儀用側處北村﹐惻然心傷﹐益無意章句﹐乃集古今藥性全書﹐並諸名家﹐及金壇用藥祕旨﹐手自刪訂編輯﹐綴方給藥﹐全活鄕黨貧人﹐又與常子馨逸互相考論﹐砥琢詞章﹐協以聲韻﹐成書四卷﹐名曰《藥鏡》。又云﹕儀用近葺蓬編茨﹐驅兒輩及僮僕﹐督耕隴上﹐暇時買藥歸來﹐懸壺街市﹐袖古今醫說﹐研窮探味﹐云以自老。據此則儀用應試而未嘗登第﹐入本朝業醫以終。《題要》所云﹐乃據采進本之辭耳。

及考《嘉興府誌﹟撰述門》﹐只有卜祖學《藥鏡》﹐無儀用名﹐當亦有誤﹐特識於此﹐爲吾郡徵文獻者告焉。

張介石謂《醫貫》以六味治傷寒﹐其言如。葉天士謂景嶽以大溫中飲治溫邪時疫﹐言滋陰可以發汗﹐眞醫中之賊。蓋趙氏喜用六味﹑張氏喜用參桂﹐立言一偏﹐遂滋流獘。今二書盛行於世﹐讀者必詳察其失﹐而節取其長﹐斯可矣。

《史載之方》二卷﹐卽《直齋書錄解題》所云﹕蜀人史堪《指南方》也。此書世少傳本﹐余從新城羅鏡泉學博以智﹐借得抄本錄之﹐《洪景嚴集驗方》曾記載之﹐治婦人气塊刺痛二方﹐兼及其治驗﹐蓋亦能醫之士也。然其書中之方﹐大半皆麻黃﹑獨活﹑附子﹑官桂等藥﹐其治疫毒痢之通神散﹐用麻黃﹑官桂﹑甘艸﹑川芎﹑白術﹑細辛﹑獨活﹑桔梗﹑防風﹑芍藥﹑白芷﹑牡丹皮﹑牽牛﹐第二方用訶子﹐第三方用硫黃﹐楊子建襲之﹐攺爲萬全獲命三方﹐並襲其說。如寒邪犯心﹐水火相戰﹐所以先發寒熱﹐水火相犯﹐血變於中﹐所以下赤痢云云。

孔以立《痢疾論》深詆之﹐斥爲不經之說﹐又謂不辧人體之彊弱﹐脈息之虛實﹐擅用麻黃﹑術﹑桂﹑牽牛﹑訶子﹑硫黃﹐實乃殺人之事。其論良然。

宋﹟靈泉山初虞世《古今錄驗養生必用方》﹐人間絕少﹐咸豐初年﹐杭州吳山陶氏寶書堂書坊﹐偶得宋刊本於四明﹐湖州丁寶書以錢六千購之去﹐余友羅鏡泉亦喜搜奇書﹐聞之大驚﹐急從丁君彊借抄副本﹐余因得錄一冊。按《郡齋讀書後志》謂是十六卷﹐《直齋書錄解題》及《宋史﹟藝文志》謂是三卷﹐《通誌﹟藝文略》亦云三卷﹐又有《續必用方》一卷。此冊分上中下三卷﹐前有紹聖五年宗室捐之重刊序文﹐書中記傳方之人甚多﹐皆詳其出處行誼﹐知亦有心人也。卷首論「爲醫」一條云﹕用藥之法﹐先審有害無害﹐苟能無害﹐是爲有利﹐蓋湯丸一入不出﹐人死豈可復生﹖歷劫長夜﹐永爲冤對﹐無有免離。仁者鑑此﹐豈不勉旃﹖語簡旨深﹐可爲醫門藥石。

張戴人治病﹐專用汗吐下﹐然則其時病者竟無虛癥當補者乎﹖醫術𨿽髙﹐不謂之偏不得也﹐其醫業中往往不詳脈象﹐此出自麻知幾輩之手﹐不免多附會失實﹐至如治勞嗽﹑治虛勞﹑治凍瘡﹐皆以舟車丸﹑浚川散大下之﹐治臨產病喘﹐以涼膈散二兩﹐四物湯二兩﹐朴硝一兩﹐煎令冷服﹐且謂孕婦有病用朴硝﹐八月者當忌之﹐九月十月內無礙﹐其說皆未可信。

雷公﹑扁鵲﹐皆上古時人﹐戰國時秦越人慕扁鵲學﹐因稱扁鵲﹐迨後宋《雷炮炙論》亦稱則材直以之自稱﹐從來著書家﹐未有如此誇大者。

秀水殷方叔仲春《醫藏目錄》一卷﹐就其生平所見醫書﹐自上古以及近世咸載焉﹐分爲二十函﹐函各數十種﹐首曰「無上函」﹐自《內經》《神農本艸》《難經》諸書﹐外兼及《易經》《洪範》《繁露》﹐蓋本孫思邈大醫須兼識陰陽卜相之意。同時平湖陳懿典爲作序有云﹕方叔研討方藥﹐治病稱神﹐戶履常滿﹐然蕭然環中﹐不走五都﹐不遊大人﹐而《醫藏》一編﹐网羅悉人間未睹之書﹐議論闡古人未發之旨。考《嘉興府誌》方叔有傳﹐在「隱逸門」﹐是殆精於醫而不以醫名者﹐方叔又能詩﹐有《安老堂集》﹐惜未得見。

董氏璉《衛濟寶書》﹐吳曉鉦得袁永之影宋定本二十二篇﹐完善無缺﹐視文勞同之本多三之一﹐後有「續添方」﹐乃元人所輯﹐不知名氏﹐方多佳者﹐摘錄於此。治毒蛇咬﹐先以麻繩紮傷處兩頭﹐次用香白芷細末摻於瘡口﹐以多爲妙﹐仍以新汲水調下半兩許﹐毒瓦斯自消。﹝一方用熱酒調下﹐諸方皆用麥冬水﹐蓋欲先護心气也。﹞系癅法兼去鼠奶痔﹐﹝出《集驗方》﹐眞奇捷也。﹞芫花根洗淨帶濕﹐不得犯鐵器﹐於木石器中搗取汁﹐用綫一條﹐浸半日或一宿﹐以綫系癅﹐經宿卽落﹐如未落再換綫﹐不過兩次自落﹐後用龍骨並訶子末敷瘡口卽合﹐根據上法系鼠奶痔﹐屢用得效。《蘇沈良方》亦有用蜘蛛者﹐然費力﹐不如此徑捷。如無根﹐只用花泡濃水浸綫亦得。趙氏嘗用以系腰間一癅﹐不半日卽落﹐亦不痛。二聖散治咽喉風熱纏喉一切腫毒﹐鴨嘴膽礬二錢半﹐白僵蠶半兩去絲嘴﹐共爲細末﹐每用少許﹐以竹管吹入喉中立效。來蘇膏治驚邪風癇﹐心恙狂亂﹐積熱痰涎上衝﹐破傷風搐牙關不開﹐無問遠年近日﹐並皆治之﹐用幹圓肥好無蛀皂角去皮弦子捶碎﹐用淸淨酸漿水一碗﹐春秋浸五日﹐夏浸二日﹐冬浸七日﹐搓揉去滓澄淨﹐用瓷器內以文武火熬成膏藥相似﹐攤以新夾紙上陰漧﹐遇病患用時﹐取手掌大一片﹐用溫漿水化於瓷器內﹐將病患扶坐﹐用竹葦筒裝藥水﹐扶起病患頭﹐吹入左右鼻孔內﹐扶定良久﹐涎出爲驗﹐此藥治愈病患不計其數﹐大徳六年﹐有行禦史臺徹裏大夫舍人一十四歲﹐因風熱痰涎潮搐﹐牙關緊閉﹐不省人事﹐二臺醫治療無門﹐有臺掾李受卿收此妙藥﹐根據法吹入左右鼻孔內﹐須臾痰涎出及一碗余﹐立蘇。

卷二

今書

魏玉璜先生之《續名醫類案》﹐余旣借錄閣本全部﹐後又假得魏氏家藏抄本﹐校勘一過﹐並視閣本多所更正。前有杭太史世駿﹑余太史集序文並目錄。後有魏跋。海寧王孟英士雄《潛齋醫話》謂卷首無序無目﹐殆只據閣本言耳。今錄跋語於此﹐云﹕《續名醫類案》六十卷﹐乃先君校刊汪氏《名醫類案》而成﹐較篁南所輯爲尢備﹐是書之優劣﹐《提要》序文論之詳矣﹐余小子不敢贊一辭。書中兼援江氏例﹐臨證案附見焉。乾隆甲午歲﹐恭逢朝廷開四得以藉傳不朽。原本仍發還本家﹐敬謹收藏﹐館上指駁數條﹐謹更正焉。經進後﹐鮑氏知不足齋擬刊﹐未果。原本爲先人手澤貽畱﹐未敢出以示人。玆愼選楮毫﹐精抄全部﹐評校裝璜﹐以冀當代大人君子布金刊板﹐廣播藝林﹐誠於身心有裨﹐又何敢爲獨得之祕耶﹖時嘉慶丁丑冬日﹐臨江艸堂後人盥手拜跋。

張景嶽偏主溫補﹐尊而信之者不少﹐近日攻擊之者亦復有人﹐如葉天士﹑魏玉璜﹑章虛谷﹑亦以救獘﹐學人循覽其書﹐必當與《發揮》參觀﹐斯不爲其所誤。惟《發揮》爲家藏之板﹐久不印行﹐余歷年搜訪﹐至丁巳歲﹐始於吳門購得一部﹐惜力綿未能重刊廣傳也。

如臯顧曉瀾學博金壽﹐少擅才藻﹐壯歲貢入成均﹐屢困秋試﹐年四十﹐南歸秉鐸﹐遂絕意功方定﹐卒起沈﹐晚歲棄官﹐家於吳門﹐求治病者踵相接﹐門第子匯錄方案﹐因選擇百條付梓﹐﹝道光乙酉秋鐫﹞﹐名曰《吳門治驗錄》。其治病每用人所不恆用之藥而奏捷效。婦女解郁調經﹐則以合歡皮煎湯代水。婦女反胃痰飲﹐則用東壁土墻﹑白螺螄殼﹐入黑驢溺﹐連土陰漧﹐研末入藥。蓋黑驢溺入腎﹐陰中至陰﹐善通水道﹐取其引火下行﹐最爲神速﹐但气味過臊﹐胃虛者格格不入。白螺螄能於水土中潛行成道﹐且可化陽明郁痰﹐通厥陰鬱火﹐又得東壁土拌而陰漧﹐旣無气味﹐更得殊功。又治痰迷心竅﹐忽於數日所讀之書﹐皆不記憶﹐用茯神五錢﹐遠志肉錢半﹐制半夏錢半﹐陳皮一錢﹐九節菖蒲五分﹐陳膽星五分﹐珍珠母三錢﹐生甘艸五分﹐以惜字鑪灰一兩煎湯代水﹐煎服獲效﹕去膽星﹐加生益智仁一錢﹐醋靈磁石三錢﹐十服全愈。蓋養營開竅化痰﹐特以字紙灰作引﹐復加益智啟聰明﹐磁石交心腎﹐醫以意會﹐亦由善思而後得之也。

吳縣薛瘦吟﹝福﹞﹐能詩精醫理﹐流寓秀水之王江涇﹐著有《瘦吟醫贅》﹐附錄詩十數首﹐其自淸婉。吳江李顯若王猷﹐《聞湖詩續抄》謂瘦吟治疾疏方﹐雄談驚座﹐惟執於用古﹐持論𨿽透澈﹐而服其藥者往往不效﹐以故門可羅雀﹐釜或生塵﹐年七十餘﹐窮困以終。然觀《醫贅》所言﹐非盡不合時宜者﹐如雲今之傷寒﹐皆溫熱病也。若太陽之麻桂﹑靑龍等癥無有也﹐初起只須蔥豉合涼膈散散表邪﹐兼淸裏熱﹐令其微汗而解。又云﹕看溫病先驗舌之燥潤﹐以渴不渴爲要訣。又云﹕暑瘧多燥﹐其治在肺﹐重者﹐人參白虎﹐或竹葉石膏加濃朴﹐輕者﹐杏仁﹑滑石﹑蔻仁﹑絲瓜葉﹑蘆根﹑米仁之屬。濕瘧多寒﹐其治在脾﹐宜苓桂術姜或消暑丸之屬。又云﹕吾吳前輩吳正功﹐只教人看《醫方集解》﹐徐炳南晚年﹐案頭只兩本《廣筆記》﹐靑浦吳元常以《臨證指南》爲枕中祕﹐角裏牛孚亭於《己任編》亦然。可見心得處不在多也。然無心得者﹐不得以此借口﹐欲求心得﹐正非多讀古書不可﹐蓋不博亦斷不能約也。

此皆可爲醫學津梁﹐而其治病乃如此﹐俗所謂行醫須運气者﹐殆非誣歟。

《醫贅》所列單方有絕勝者﹐錄之以廣其傳。取鮮合歡皮兩許﹐煎服﹐治雞盲頗效。

吐蛔﹕瓦松炙存性等分﹐研細和入制過鑪甘石內﹐敷爛弦風眼﹐極有神功。

鳳尾艸根﹐﹝背有金星﹐又名金星艸﹞﹐洗去泥﹐打爛﹐同雞子淸研和如膏﹐入麝香少許後敷臍上﹐一日一換﹐小便卽長﹐退水腫甚速﹐不動臟腑﹐信良方也。

疥瘡每日煎鮮首烏一兩﹐川萆五錢﹐服一二十劑﹐重者二三十劑﹐無不效。

小兒小水不通﹐脹急欲死﹐囫圇蓮房一隻﹐煎服卽通﹐鮮者尢妙。

金蟾化管丸﹐水銀三錢﹐雄黃一兩﹐大蟾一隻﹐銀硝一兩﹐明礬一兩﹐先以水銀﹑雄黃用火酒二斤﹐漸煮漸添﹐酒盡爲度﹐其末用紙包好﹐取大蟾去腸畱肝肺﹐以藥納入縫好﹐另銀硝﹑明礬研末﹐入陽城罐﹐加水半茶盅﹐加火上熬幹於底﹐放地中入蟾於內。升文火二枝﹐中火一枝﹐武火一枝﹐候開看刮下靈藥﹐用蟾酥到﹐嫩管自化﹐老馬蘭頭飽喫﹐可治內癰。

鼓證濕邪入絡居多﹐消滯利水﹐徒傷气分﹐焉能奏績﹖方用新絳錢半﹐蜣螂虫二錢﹐延胡索幹佛手三片﹐川郁金一錢﹐遠志八分﹐卽此數味出入加減﹐自能奏捷。至消滯莫如紅曲﹑雞內金﹐達下莫如車前子﹐降气莫如蘇子﹑川貝。又瘦吟自載醫案云﹕嘗治一徽商積虛痰喘﹐用金水六君加熟附﹑細辛﹑五味﹐煮米仁漿丸﹐外用水澄生半夏﹑生薑二粉爲衣﹐終劑而十餘年之病如失。後治數人﹐並效如神。

程氏鐘齡《醫學心悟》﹐篇幅𨿽隘﹐其方頗有佳者。余戚李氏婦患噎癥絕粒﹐諸藥不效﹐醫告技窮﹐奄奄待斃。余檢此書啟膈散令煎湯服之﹐﹝北沙參三錢﹐丹參三錢﹐川貝二錢﹐茯苓錢半﹐砂仁殼五分﹐廣郁金五分﹐柯蒂二个﹐杵頭糠五分﹞﹐四劑而能納食﹐去郁金﹐加蔞皮一錢﹐服四劑﹐復加味調理全愈。

南海何西池夢瑤《醫編》﹐余徧求之蘇杭書坊不可得﹐丁巳冬日﹐從嚴兼三借錄一部。

西池少負才名﹐學士惠公﹐稱爲南海名珠﹐生平篤嗜醫學﹐成進士﹐爲宰官不得志﹐乃歸田行醫﹐所著《醫碥》七卷﹐刊於乾隆十六年。自序有云﹕或曰方今《景嶽全書》盛行﹐桂附之烈﹐等於昆岡﹐子作焦頭爛額客數矣。人咸謂子非醫病﹐實醫醫﹐是書出﹐其時醫之藥石歟﹐碥當作砭。余笑而不敢言。凡例有云﹕河間言暑火﹐乃與仲景論風寒對講﹐丹溪言陰虛﹐乃與東垣論陽虛對講﹐皆以補前人所未備﹐非偏執也。後人動議劉﹑朱偏用寒涼﹐矯以溫補﹐立論過當﹐遂開酷烈之門﹐今日桂附之毒﹐等於刀鋸﹐夢瑤目睹其獘﹐不得不救正其失﹐初非偏執﹐書中時出創解﹐頗有裨於醫學。

錢塘趙恕軒學敏《串雅內外編》﹐皆走方術。謂走方之藥﹐上行者曰頂﹐多主吐﹔下行者曰串﹐多主瀉﹔頂串而外﹐則曰截。截﹐絕也﹐如絕害然。此卽古汗﹑吐﹑下三治也。又謂走方有三字訣﹐一曰賤﹐藥物不取貴也﹔二曰驗﹐下咽卽能去病也﹔三曰便﹐山林僻邑倉卒卽有。能守三字之訣﹐便是能品。其自序謂幼嗜岐黃家言﹐性尢好奇﹐聞走醫中有頂串諸術﹐操技神而奏效捷﹐以此獲食﹐其徒侶多動色相戒﹐祕不輕授﹐又多一知半解﹐罕有貫通者﹐以故欲宏覽而無由。宗子柏云﹕挾是術且老矣。戊寅航海歸﹐質其道﹐皆有奧理﹐顧其方﹐旁涉元禁﹐瑣及遊戲﹐未免誇新斗異﹐爲國醫所不道﹐因取其所授﹐重加芟訂﹐存其可濟於世﹐合余平昔所錄奇方﹐匯成一編﹐名曰《串雅》。不欲泯其實也﹐並矯奇而歸於雅﹐使後之習是術者﹐不致爲庸俗所詆淇云云。然觀其所載﹐多興陽之方﹐大半熱藥﹐如天雄﹑附子﹑艸烏﹑肉桂﹑硫黃﹑阿芙蓉﹑淫羊藿﹑鹿茸﹑蠶蛾等味﹐用之必致爲害﹐且導人以縱欲﹐亦非大雅所當言也。此書無刊本﹐好事者若以付梓﹐當更爲芟訂﹐庶幾盡善。

《傅氏女科》書﹐道光丁亥張丹崖鳳翔序刊﹐近復刊入潘氏海山《仙館叢書》﹐王孟英謂文之處﹐尢可怪者﹐解妒有飲﹐謂可以變其性情﹐蕩鬼有湯﹐且假托乎岐天師﹐更列紅花霹靂散。成此書者﹐當是陳遠公之流﹐而其學更不如遠公﹐乃女科書之最下者。

《瘍醫大全》﹐搜羅浩富﹐而不及虜瘡。﹝見「今人門」陳載庵醫案。虜瘡出《肘後方》﹐采入《本艸綱目》。﹞《松峯說疫》﹐紀載詳備﹐而不及肉行。﹝見「古人門」錢國賓治案。

﹞可見著書之難﹐而習醫者﹐當博覽羣書﹐不得拘守一家之言﹐謂已盡能事也。

無錫沈芊綠金鰲﹐《要藥分劑》十卷﹐準徐之才十劑分類﹐凡四百餘品﹐皆異常日用必需之藥﹐故曰「要藥」。其宣劑五靈脂注云﹕寒號虫﹐四足有肉翅﹐能飛﹐但不甚遠﹐此𨿽名虫﹐旣能飛則屬羽族矣﹐從前本艸書多列虫部﹐恐非是﹐今故次於禽鳥之例。余按﹕五靈脂自虫部入禽部﹐始於《本艸綱目》﹐豈沈未之見耶﹖會稽章虛谷﹝楠﹞《醫門捧喝》﹐謂春溫癥以黃芩湯爲主方﹐必加柴胡﹑葛根爲使﹐以邪伏﹐上炎則頭痛喉痛﹐故加柴胡達少陽之气﹐再加葛根入陽明而止渴解肌﹐則汗泄而熱去。或見其熱盛﹐過投寒涼﹐遏其欲出之勢﹐熱反甚而難退矣。竊思春溫由於冬不藏精﹐熱邪旣熾﹐眞陰必傷﹐何得更以柴葛升提其陽﹐重耗津液﹐卽欲宣達﹐加薄荷﹑牛蒡子﹑香豉等足矣﹐間有需柴﹑葛者﹐亦屬偶然﹐不可云此癥必加柴﹑葛也。《景嶽全書發揮》﹐世皆知爲葉天士之書﹐按武進曹畸庵禾《醫學讀書志》﹐謂此書爲梁溪姚球所撰﹐坊賈因書不售﹐剜補桂名﹐遂致吳中紙貴﹐又謂陶氏《全生集》﹐山陰劉大化所撰﹐《本艸經解要》《醫效祕傳》《本事方釋義》﹐皆僞托葉氏。余觀數書中﹐《景嶽全書發揮》爲最勝﹐惟盡情斥詈之處﹐有傷雅道﹐知其非天士手筆也。

昌邑黃坤載禦元﹐少耽典籍﹐三十歲左目紅澀﹐爲醫誤治﹐過服涼藥失明﹐遂發憤習醫﹐窮究義蘊﹐著書甚富﹐然渺視千古﹐毀謗前人﹐其作《素靈微蘊》﹐謂仲景而後﹐惟思邈眞人不失古聖之源﹐其餘著作如林﹐無一綫微通者。驚悸之癥﹐在傷寒皆得之汗多陽亡﹐爲少陽相火郁發﹐或以汗下傷陰﹐甲木枯槁﹐內賊戊土﹐乃有小建中﹑炙甘艸證﹐重用芍藥﹑生地以淸相火﹐至於內傷虛勞﹐驚悸不寐﹐俱緣水寒土濕﹐神魂不藏﹐無相火上旺而宜淸潤者﹐卽偶有之﹐而脾腎終是濕寒﹐嚴用和冒昧而造歸脾之方以補心血﹐薛立齋又有丹皮﹑梔子加味之法﹐張景嶽﹑趙養葵﹑髙鼓峯﹑呂用晦更增地黃﹑芍藥之輩﹐復有無名下士﹐作天王補心丹﹐肆用一派陰涼﹐羣兒醉夢不醒﹐成此千秋殺運﹐可恨極矣。夜熱之癥﹐因陰旺濕土﹐肺胃不降﹐君相失根﹐二火升泄﹐錢仲陽乃作六味湯丸以滋陰虧﹐薛氏推展其義﹐以治男女勞傷﹑各種雜病﹐張氏﹑趙氏﹑髙氏﹑呂氏﹑祖述而發揚之﹐遂成海內惡風﹐致令生靈夭札﹐死於地黃者最多﹐其何忍乎﹖下至二地﹑二冬﹑龜板﹑黃柏諸法﹐不可縷悉。究其源流﹐泄火之論﹐發於河間﹐補陰之說﹐倡於丹溪﹐二悍作俑﹐羣凶助虐﹐莫此爲甚。足之三陽﹐自頭走足﹐凡胸脇壅滿﹐上熱燔蒸﹐皆足陽明少陽之不降也﹐李東垣乃作補中益气之方﹐以升麻﹑柴胡升膽胃之陽﹐謬矣﹐而當歸﹑黃﹐亦復支離無當。風寒之癥﹐仲景之法備矣﹐陶節庵作九味羌活之法﹐雜亂無律﹐而俗子遵行﹐天下同符云云。黃著作繁富﹐時抉精奧﹐惟所定諸方﹐偏於扶陽﹐遺精癥謂土濕陽衰﹐生气不達﹐乃用桂枝﹑附子﹐墮胎癥謂命門陽敗﹐腎水澌寒﹐侮土滅火﹐不生肝木﹐木气郁陷而賊脾土﹐乃用漧薑﹑桂枝充其類﹐將生人絕無陰虛火旺之癥﹐是徒知責人﹐而不知責己矣。

余杭稽畱山石云院微塵上人﹐以其家傳經驗奇方濟世活人﹐年老懼失傳﹐悉付之梓﹐名曰《石云選祕》﹐凡二卷﹐書中有接骨神方﹐用鬧陽花子燒酒浸一夜煮酒﹐每服二分﹐亦可蒸透曬榦爲末﹐入虎骨五分﹐早上服﹐午間骨響﹐接上神效。余以庠說天臺葉氏售跌打損傷藥致富﹐甚祕其方﹐後爲傭工人竊得以傳﹐乃用鬧陽花子置竈邊﹐得煙气燻蒸﹐二三年後﹐研爲末﹐收藏勿泄气﹐每服二三分酒下﹐治損傷立效﹐但力猛不可多服﹐石云方正與此同。

歸安江氏涵暾《筆花醫鏡》﹐謂《程鐘齡女科》一卷﹐悉從諸大家論說中斟酌盡善而出之﹐字字毫髮無憾﹐並無近時《臨證指南》等織巧習气﹐故根據治每收實功。不知《臨證指南》𨿽成於葉氏之門人﹐采錄冗繁﹐誠爲可議﹐然其審證立方﹐實多可法可傳。卽如女科之癥﹐必主奇經﹐洵能獨出手眼﹐遵而用之﹐鮮不獲效。程氏書豈能見及此耶﹖是故讀程氏書可與立﹐不若讀葉氏書可與權也。

秀水錢彥處士經綸﹐居王江涇﹐康熙間人也﹐醫術精核。有人仲冬病寒﹐諸醫雜治不效﹐獨處士言伏暑﹐投靑蒿一味而愈。治病受值﹐必視其貧富﹐貧者常謝不受﹐富人以濃幣遠來﹐則又卻之﹐且謝曰﹕若幣重﹐不難致他醫﹐何必我﹖我鄰里孤窮疾病者若而人﹐待我延醫﹐安能捨之他適哉﹖或道逢他方﹐人問錢先生安在。輒應曰﹕死久矣。用是名不出鄕裏﹐而貧亦如故。歿後﹐鄕人相傳爲土地神﹐歷百餘年未嘗著靈怪﹐而禱祠下者不絕﹐蓋隱君子之有徳於鄕閭者也。著有《脈法須知》三卷﹐咸豐五年﹐其同裏計二田上舍光昕﹐爲鋟板以傳﹐貽余讀之﹐蓋薈萃諸家之說﹐而出之以精確﹐非積學有得者不能也。其《問法要略》一篇﹐語約而意詳﹐勝於張景嶽之十問﹐備識於此。入國問俗﹐入家問諱﹐上堂問禮﹐臨病問便﹐愼之至也。問男女老幼貴賤﹐得病何日﹐受病何從﹐飲食便利﹐情懷勞逸﹐今昔何如﹐曾服何藥﹐日夜起居﹐寤寐有無﹐痰嗽嘔噯﹐脹悶汗渴煩悸﹐頭目耳鼻口咽喉胸脇腰背腹痛﹐手掌冷熱﹐喜惡寒熱﹐膝酸足腫﹐曾患何疾﹐瘡傷中毒﹐痞血病久﹐或汗下過傷﹐所嗜何味何物﹐或縱酒﹐或長齋﹐或房室﹐或泄滑﹐問婦女月水﹐有孕果動否。寡婦室女﹐气血凝滯﹐兩尺多滑﹐非胎也。心腹痛當問新久﹐懶言惟點頭﹐中气虛也﹐昏憒不知人﹐或暴厥﹐或久病﹐婦人僵厥﹐多中气﹐宜辧之。小便黃赤爲濕熱﹐淸之滲之﹐小便色白﹐無熱也﹐不可治熱﹐利則气順﹐澀則痰滯﹐重墜牽掣爲虛﹐煩悶拘急爲實﹐喜熱惡利爲虛﹐喜利惡熱爲實。

嘉善名醫兪東扶先生震﹐《古今醫案按》十卷﹐乾隆四十三年自序刊行﹐其書選擇簡嚴﹐論說精透﹐可爲醫林圭臬﹐惜坊間流傳甚少﹐道光時﹐重修《嘉興府誌﹟方技門》﹐不爲先生立傳﹐撰述志亦不載此書﹐缺點也。其書甚推尊葉氏﹐所錄治案﹐多《臨證指南》所未載﹐卷三痢門有曰﹕嘉善一嫗﹐常便血﹐時發時止﹐至五旬外﹐夏月便鮮血﹐裏急後重﹐時或不禁﹐脈軟不數﹐用五苓﹑建中轉甚。因向宜涼血藥﹐仍以四物加槐﹑楡﹑楂﹑曲﹐亦無效。

葉天士先生以生蒼術﹑生濃朴﹑炒陳皮﹑炙甘艸﹑雞內金﹑砂仁殼﹑丁香柄丸服全愈。又有一童子久痢﹐葉亦用此方全愈。人不解其故﹐震讀徐春圃《醫統》﹐因見此方﹐名醉鄕玉屑﹐治小兒食瓜果致痢﹐久不愈﹐乃服先生之典博也云云。余嘗以此方加車前子﹑澤瀉治食傷水瀉﹐亦多獲效。

吳恕《傷寒指掌》十卷﹐見殷方叔《醫藏目錄》。皇甫中《傷寒指掌》十四卷﹐見《四庫全書》醫家類存目。二書皆少傳本﹐嘉慶初﹐苕南吳坤安﹝貞﹞﹐又著《傷寒指掌》四卷﹐以南方近日之傷寒﹐大半屬於溫熱﹐治法與傷寒不侔﹐傷寒入足經﹐而溫邪兼入手經﹐傷寒宜表﹐而溫邪忌汗﹐傷寒藥宜辛溫﹐而溫邪藥宜辛涼﹐苟不辧明﹐必有誤治﹐故其書旣述六經本病﹐而特參以溫熱立論﹐兼及類傷寒之癥﹐先古法﹐後新法﹐條分縷晰﹐旣精且詳﹐余從烏程邵藹人茂才楠借錄一部﹐爲藹人之尊人仙根先生所評擇﹐闡發曲暢﹐令閱者心開目明。仙根先生治病二十餘年﹐屢拯危篤﹐蓋得力於此書爲多。

本朝醫學極盛﹐醫書亦大備﹐傷寒之書﹐諭嘉言﹝《尙論篇》﹞﹑柯韻伯﹝《來蘇集》﹞﹑王晉三﹝《古方選注》﹞俱獨出手眼﹐直抉心源﹐傷寒六經兼諸癥﹐柯氏發其端﹐溫熱等病究三焦﹐葉氏宣其旨﹐苕南吳坤安薈萃羣言﹐勒爲成書﹝《傷寒指掌》﹞﹐而傷寒之學無餘蘊矣。雜病之書﹐首稱葉天士﹝《臨證指南》﹞﹐而張石頑﹝《醫通》﹞﹑秦皇士﹝《證因脈治》﹞次之﹐他若吳鞠通之溫﹐﹝《溫熱條辧》﹞﹐戴麟郊﹝《廣溫疫論》﹞﹑劉松峯﹝《松峯說疫》﹞﹑余師愚﹝《疫癥一得》﹞之疫﹐吳師朗﹝《不居集》﹞之虛勞﹐蕭愼齋﹝《女科經綸》﹞﹑沈堯峯﹝《女科輯要》﹞之女科﹐程鳳雛之幼科﹝《慈幼筏》﹞﹐葉大椿之痘科﹝《痘學眞傳》﹞﹐顧澄江之外科﹝《瘍醫大全》﹞﹐皆突過前賢。本艸之書﹐劉若金﹝《本艸述》﹞﹑盧子繇﹝《本艸乘雅半偈》﹞﹑倪純宇﹝《本艸匯言》﹞﹑張隱庵﹝《本艸崇原》﹞﹑張潞玉﹝《本經逢原》﹞﹑鄒潤庵﹝《本經疏證》﹞﹑趙恕軒﹝《本艸綱目拾遺》﹞﹐罔不領異標新﹐足資玩索。醫案之書﹐魏玉璜之博大﹝《續名醫類案》﹞﹐兪東扶之精深﹝《古今醫案按》﹞﹐顧曉園之靈巧﹐﹝《吳門治驗錄》﹞﹐並堪垂範來世。辧正之書﹐徐靈胎之﹝《醫貫砭》﹞﹐孔以立之﹝《醫門普度》﹞﹐劉松峯之﹝《溫疫論類編》﹞﹐姚頤眞之﹝《景嶽全書發揮》﹐坊賈假托葉天士﹐其實乃姚所撰也。﹞均可覺迷振憒。單方之書﹐毛達可之﹝《濟世養生集》《便易經驗集》﹞﹐亦爲醫門珍笈。其餘著述如林﹐尙難悉數﹐有志於學人﹐誦習古書﹐而又潛研諸家﹐棄駁取純﹐融會而貫通之﹐何患道之不明不行乎﹖髙麗康命吉《濟眾新編》﹐采集眾書而成﹐無甚創解﹐惟添加「管見」一條﹐論服人參﹑附子之害﹐語特精當﹐足以警世﹐錄之。無論大人小兒﹐人參﹑附子﹐用之於熱在陽分﹐則其害立死﹐醫者卽覺﹐若用之於熱在陰分﹐則外似無害﹐或至數兩而死﹐或致數斤而死﹐死亦不悔﹐醫者病者終不覺悟﹐蓋病在陰分﹐用熱藥熬盡其津液﹐然後命盡故也﹐如此死者﹐頻頻見之。

西國醫士合信氏《西醫略論》﹐略內癥而詳外癥﹐其割肉鋸骨等法﹐皆中國醫人所不敢用者﹐內治之法﹐亦與中國異﹐如治瘧用信石酒﹐霍亂用雅片膏﹑樟腦滚酒和服﹐使中國醫人用之悖矣﹐其診脈至數驗以時表﹐取其旋運有準﹐謂華人用鼻息呼吸﹐恐有遲速長短﹐不如時表之準也。

吳門顧松園靖遠﹐少日有聲黌序﹐後因父患熱病﹐爲庸醫投參附所殺﹐於是發憤習醫﹐寒暑靡間者﹐閱三十年﹐求治者踵相接﹐曾供直禦醫院﹐以親老歸﹐著《醫鏡》十六卷﹐徐侍郎秉義爲之序﹐稱其簡而明﹐約而該﹐切於時用而必效﹐非虛語也。嘗治汪纘功患時感癥﹐見癥屬陽明﹐因立白虎方﹐每劑用石膏三兩﹐二服熱癥頓減﹐郡中著名老醫謂徧身冷汗﹐肢冷發呃﹐非參附勿克回陽﹐諸醫和之﹐羣嘩白虎再投必斃﹐顧引仲景「熱深厥亦深」之文﹐及嘉言「陽癥忽變陰厥﹐萬中無一」之說﹐淳淳力辯﹐諸醫固執不從﹐投參附回陽斂汗之劑﹐汗益多而體益冷﹐反詆白虎之害﹐微陽脫在旦暮﹐勢甚危﹐舉家驚惶﹐復來求診﹐顧仍用白虎﹐用石膏三兩﹐大劑二服﹐汗止身溫﹐後仍用前湯加減﹐數服全愈﹐遂著《辧治論》﹐以爲溫熱病中宜用白虎湯﹐﹝此說與余師愚《疫癥一得》相合﹐學人當參觀之﹞﹐並不傷人﹐以解世俗之感。顧有祕方﹐載在《醫鏡》﹐一爲治膈再造丹﹐川黃連二兩﹐﹝去毛細切﹐用水九碗﹐煎至六碗﹐又加六碗﹐煎至三碗﹐下赤金一錠﹐重二兩﹐紋銀一錠﹐重二兩﹐浸湯內﹞﹐大田螺五十枚﹐﹝仰放盤中﹐以黃連汁挑點螺眼﹐頃刻化爲水﹐用絹濾收﹞﹐萊菔子煎汁﹑韭菜汁﹑側柏葉汁﹑梨汁﹑竹瀝﹑童便﹝各小半碗﹞﹐人乳﹑羊乳﹑牛乳﹝各一大碗﹞﹐將黃連水同金銀田螺汁煎至碗半﹐次下萊菔汁煎至碗半﹐次下韭汁﹐次下側柏葉汁﹐次下梨汁﹐次下竹瀝﹐次下童便﹐俱以煎至半碗爲候﹐將金銀取起﹐下人乳煎﹐次下羊乳﹐次下牛乳﹐俱以煎至一碗爲候﹐成膏﹐入瓷罐內封口﹐埋土內一夜﹐每用一茶匙﹐白滚湯下﹐極重者三服全愈。如湯水不能進者﹐將膏挑置舌上﹐隨津咽服﹐自能飲食﹐然愈後須食縻粥一月﹐方可用飯﹐此方淸火﹑消痰﹑去瘀﹑滋陰﹑養血﹑潤燥﹐得之何氏﹝按﹕京江何培元《濟生方》中有此方﹞家傳﹐謂能挽回垂絕之癥﹐故以「再造」名之。一爲治痧硫礬丸﹐明礬﹑硫黃各四兩﹐先將二味爲末﹐用豆腐漿在砂罐內煮一晝夜﹐取出﹐去豆腐﹐渣仍入罐﹐微火熬至漧燥﹐貯入瓷瓶﹐埋地深三尺﹐三日後取出﹐礬硫化紫金色﹐最下一層﹐有渣泥不用﹐再將茯苓﹑山藥各三兩﹐同蒸曬露一宿﹐酒炒當歸﹑白蒺藜各四兩﹐烏藥﹑半夏炒各三兩﹐杏仁焙一兩半﹐陳皮去白﹑炒小茴香各一兩﹐以上各藥共研細末﹐棗泥爲丸﹐淸晨鹽湯下一錢﹐臨臥白湯下一錢﹐此方爲斷除痧根之神劑。有人病痧十年﹐或十日﹐或一季半年時一舉發﹐痛不可忍﹐叫喊驚人﹐甚卽暈去﹐或用探吐﹐或用醋炭燻搐﹐略得解醒﹐不能斷除﹐後用此丸數服﹐而病霍然如失。此癥深入骨髓﹐百無一救﹐幸得此方﹐竟可起死回生﹐且余屢經試驗﹐其效若神﹐眞千金不易之聖藥﹐故亟爲表示﹐以公諸世。顧又有治虛勞方﹐用生地﹑熟地﹑天冬﹑麥冬﹑龜板﹑桂圓﹑玉竹﹑茯苓﹑人乳﹑山藥﹐《吳醫匯講》乃屬之汪纘功﹐方中增入牛膝一味﹐豈顧著《醫鏡》一書﹐爲汪氏所竊取耶﹖附志於此﹐俟後之君子詳考焉。﹝《醫鏡》一書﹐世無刊本﹐其中自制方佳者甚多﹐己未歲從直隸李參軍晉恆假錄全部﹐庚申杭州遇亂失去﹐深可惋惜。﹞

咸豐戊午冬月﹐吳曉鉦應京兆試歸﹐寄我《齊氏醫案》六卷﹐乃四川敍州齊有堂秉惠所著﹐自序作於嘉慶十一年﹐內有效方數則﹐錄之。救勞殺虫丹﹐鱉甲一斤酒醋浸透﹐茯苓五兩﹐熟地﹑山藥﹑沙參﹑地骨皮各一斤﹐山萸肉八兩﹐白芥子﹑白薇各五兩﹐人參二兩﹐鰻鯉魚重一斤余或二斤更好﹐先將鰻搗爛﹐和前藥爲細末﹐粳米飯碾成丸﹐梧子大﹐每夜五更時洗臉﹐北面向天念北斗咒﹐﹝北斗咒云﹕瘵神瘵神﹐害我生人﹐吾奉帝敕﹐服藥保生﹐急急如律令。﹞七徧﹐卽以開水送丸五錢﹐服畢﹐南面吸生气入腹中﹐燒降香置牀下﹐午時又根據前法吞服。曾以此法治曹三思﹐服至半料﹐虫盡化水﹐由小便下﹐狀若稀糊﹐半載而康﹐連生五子。﹝按﹕《仁齋直指勞瘵方》有北斗咒﹐其辭相同﹐其藥則異﹐又有用天靈蓋並咒﹐不若齊氏方之純正。﹞神應散﹐治時气纏喉﹐水藥不下﹐牙關緊閉﹐不省人事等癥﹐余以此方活人甚多﹐修合之﹐佩以濟人﹐徳莫大焉。用明雄黃﹝水飛﹞﹑枯礬﹝研﹞﹑藜蘆﹝生用﹞﹑牙皂﹝炙黃﹞等分爲末﹐瓷瓶收貯﹐每用豆大一粒﹐吹入鼻內﹐取嚏吐痰神效。神仙通隘散﹐治咽喉腫痛﹐生瘡聲啞﹐危急之甚﹐並治虛勞聲嘶咽痛﹐用硼砂﹑兒茶﹑靑黛﹑寒水石各二錢﹐蒲黃﹑牙硝﹑枯礬﹑川連﹑黃柏各六分﹐冰片﹑潮腦各二分﹐共研極細末﹐瓷瓶收貯﹐每用吹鼻立效。齊嘗出遊﹐輿夫發痧﹐昏暈欲絕﹐倉卒無藥﹐一老翁告曰﹕可卽透取煙管中油如豆大﹐放舌下﹐捧水飲之。如法治之﹐少頃﹐輿夫起曰﹕眞靈丹也﹗我病去如失矣。乃擡齊回家。老翁又言此法不特治痧﹐尢能治毒蛇咬傷﹐以煙管燒熱﹐滴油擦患處立效﹐後以試用果驗。

大興劉繼莊獻廷﹐負經世才﹐於學無不淹貫﹐所著《廣陽雜記》﹐間有及醫事者﹐述之以資多識。有婦人患小腹中痛﹐气沖上不得臥﹐百藥不效﹐已骨立矣﹐有吳人診之曰﹕此乃經時不謹所致。用白芍二兩﹐香菌一兩﹐豬外腎一對﹐煎湯﹐滑石﹑白礬各五分﹐共爲末﹐以豆腐衣包之﹐煎湯送下﹐下黑血甚多﹐一劑而愈﹐亦奇方也。

龔首驤夫人病頭風已數年矣﹐每發時痛欲死﹐骨節間格格有聲﹐已壞一目而痛不止﹐延余診之﹐定一方用酥炙龜板二錢﹐麻黃﹑本各一錢﹐甘艸五分﹐後更爲定一方﹐用何首烏﹑苡仁﹑牛膝﹐令服二劑而愈。

明末髙郵袁體庵﹐神醫也。有舉子舉於鄕﹐喜極發狂﹐笑不止﹐求體庵診之﹐驚曰﹕疾不可爲矣﹐不以旬數矣﹐宜急歸﹐遲恐不及矣。道過鎭江﹐必更求何氏診之﹐遂以一書寄何﹐其人至鎭江而疾已愈﹐以書致何﹐何以書示之曰﹕某公喜極而狂﹐喜則心竅開張﹐不可復合﹐非藥石之所能治﹐故以危言懼之以死﹐令其憂愁抑鬱﹐則心竅閉﹐至鎭江當已愈矣。其人乃北向再拜而去。

太平崔默庵醫多神驗﹐有一少年新娶﹐未幾出痘﹐徧身皆腫﹐頭面如斗﹐諸醫束手﹐延默庵診之﹐默庵診癥﹐苟不得其情﹐必相對數日沈思﹐反復診視﹐必得其因而後已﹐診此少年時﹐六脈平和﹐惟稍虛耳﹐驟不得其故﹐時因肩輿道遠腹餓﹐卽在病者榻前進食﹐見病者以手擘目觀其飲啖﹐蓋目眶盡腫不可開合也﹐問思食否﹐曰﹕甚思之﹐柰爲醫者戒余勿食何﹖崔曰﹕此癥何礙於食﹖遂命之食﹐飲啖甚健﹐愈不解﹐久之﹐視其室中牀榻桌椅漆器燻人﹐忽大悟曰﹕余得之矣﹗亟命別遷一室﹐以螃蟹數斤生搗﹐徧敷其身﹐不一二日腫消痘現﹐則極順之癥也﹐蓋其人爲漆所咬﹐他醫皆不識云。

新安程云來﹝林﹞﹐博究羣書﹐所著《醫暇卮言》﹐乃深於格致之學人﹐余尢愛其論夜臥一則﹐有裨於養生﹐錄之。夜臥能使气降﹐晝臥能使气升。人至暮勞極﹐眼白昏而帶赤﹐靜臥一宵﹐詰朝對鏡﹐淸澈如故﹐此气降之驗也。晝倦當靜坐片時﹐或散步玩物﹐睡愁自解﹐若因而沈寢﹐則初覺之時﹐目白必赤﹐此因臥而气反升之驗也。蓋晝當與陽俱開﹐乃逆其候而閉之﹐譬如夜當與陰俱閉﹐乃故狂呼豪飲﹐皆傷壽源。古人云﹕夙興夜寐﹐出作入息﹐天之命﹐人之紀也。愚一生勸人夙興﹐不勸人夜坐。

吳門朱東樵﹝﹞﹐有《本艸詩箋》﹐錢塘陸典三文謨﹐亦有《本艸詩》﹐而陸爲勝﹐徵引亦較廣博﹐藥各系以七律﹐凡五百三十四首﹐錄其第一首「人參詩」云﹕五葉三椏別樣新﹐黃參上黨味尢純﹐瑤光星散天邊寶﹐人體精成地底珍﹐開胃助脾能補气﹐寧心潤肺自安神﹐元陽可喚春回轉﹐虛實須教識別眞。按﹕人參功用固大﹐誤服之害亦非細﹐末句命意深矣。

袁隨園所爲《徐靈胎先生傳》﹐載治迮耕石疾﹐閱之不甚了了﹐近觀《洄溪醫案》﹐乃如釋然。醫案云﹕蘆墟迮耕石暑熱壞癥﹐脈微欲絕﹐遺尿譫語﹐尋衣摸牀﹐此陽越癥﹐將大汗出而脫﹐卽以參附加童便飲之﹐少蘇而未識人也。余以事往郡﹐戒其家曰﹕如醒而能言﹐則來載我。越三日來請﹐亟往﹐果生矣﹐醫者謂前藥已效﹐仍用前方﹐煎成未飲﹐余至曰﹕陽已回﹐火復熾﹐陰欲竭矣﹐附子入咽卽危。命以西瓜啖之﹐病者大喜﹐連日啖數枚﹐更飲以淸暑養胃而愈。後來謝﹐述昏迷所見一黑人立其前﹐欲啖之﹐卽寒令入骨﹐一小兒以扇驅之曰﹕汝不怕霹靂耶﹖黑神曰﹕熬爾三霹靂﹐柰我何﹗小兒曰﹕再加十个西瓜何如﹖黑神惶恐而退。余曰﹕附子古名霹靂散﹐果服三劑﹐非西瓜則伏暑不消。其言皆有證據﹐亦奇事也。

卷三

形體

鼻之下口之上爲水溝穴﹐名爲人中﹐其說有二﹕一謂自此而上﹐目耳鼻皆雙竅﹐自此以下口及二便皆單竅﹐上三畫陰﹐下三畫陽﹐合成泰卦也。一則謂天气通於鼻﹐地气通於口﹐天食人以五气﹐鼻受之﹐地食人以五味﹐口受之﹐穴居其中﹐故名之曰人中。見程云來《醫暇卮言》膀胱或謂有上口無下口﹐或謂有下口無上口﹐張景嶽﹑李士材亦主此說﹐人皆信之﹐而不知其非也。若無上下口﹐何以有交腸之病乎﹖吳縣沈實夫果之﹐獨謂上下皆有口﹐而上口常閉﹐水之入於膀胱﹐仍是三焦化入﹐而非從上口以入。若腑气大虛﹐則力乏而竅不能閉﹐或邪熱傷腑﹐則主開泄﹐而竅亦不能閉﹐甚至有交腸之病﹐糞從小腸下口入膀胱上口﹐並隨小便而出。譬如人身之外竅﹐臍孔與兩耳兩乳﹐亦常閉而不開﹐有故則或出膿血﹐或通乳汁﹐膀胱之上口亦可以類推矣。此論最爲近似。余按﹕唐與正治吳巡按病不得溲﹐臥則微通﹐立則不能涓滴﹐詢知常服黑錫丹﹐因悟結砂時鉛不死﹐硫黃飛去﹐鉛沙入膀胱﹐臥則偏重猶可溲﹐立則正塞水道﹐以故不能通﹐令取金液丹三百粒﹐分爲十服﹐煎瞿麥湯下之﹐膀胱得硫黃﹐積鉛成灰﹐從水道下﹐猶累累如細砂﹐病遂愈。觀此益可證膀胱之有上下口也。

卷三

中風

中風最宜辧閉脫二證。閉證口噤目張﹐兩手握固﹐痰气壅塞﹐語言謇澀﹐宜用開竅通絡﹑淸火豁痰之劑﹐如稀涎散﹑至寶丹之類。脫證口張目合﹐手撒遺尿﹐身僵神昏﹐宜用大補之劑﹐如參附湯﹑地黃飲子之類。然閉證亦有目合遺尿﹑身僵神昏者﹐惟當察其口噤﹑手拳﹑面赤﹑气粗﹑脈大以爲別。脫證亦有痰鳴不語者﹐惟當辧其脈虛大以爲別。至於閉證气塞﹐亦有六脈俱絕者﹐不得以無脈而遂謂是脫證也。

卷三

傷寒

徐靈胎《傷寒類方》白頭翁湯注云﹕凡下重者﹐皆屬於熱。按﹕《金匱要略》云﹕小腸有寒者﹐其人下重便血。是則下重不專屬於熱矣﹐特熱證較多﹐當察脈證治之﹐不可執一。陽明主闔﹐故其病爲胃家實。太陰主開﹐故其病爲自利。胃家實者﹐是胃液燥竭也﹐故必渴﹐藥用梔﹑豉﹑白虎﹑人參﹑竹葉﹑石膏﹑承气等﹐以存津爲主。自利者﹐是脾臟寒濕也﹐故不渴﹐藥用理中﹑四逆等溫中爲主。

《傷寒論》桃花湯證﹐或以爲寒﹐或以爲熱﹐或以爲寒熱不調﹐或以爲先熱後寒﹐持論不一﹐獨沈棣懷《醫學三書論》至爲詳確﹐備錄之。陽病下利﹐便膿血﹐協熱也。陰病下利﹐便膿血﹐下焦不約而裏熱也。與桃花湯固下散寒﹐成氏此注深合仲景之旨。蓋少陰傳經陰病﹐病於少陰之經﹐實結於胃﹐少陰直中之寒證﹐病在本髒﹐下焦虛寒失閉藏之職﹐故用溫補以散裏寒而固腸胃。《準繩》反以成氏釋裏寒爲非﹐豈不思熱而用固腸收澀之劑﹐則熱何由去耶﹖吳緩謂此癥三陽傳來﹐純是熱病﹐赤石脂性寒﹐假漧薑以從治之。彼蓋見血爲熱﹐不知有形之血﹐必賴無形之气以固之﹐下焦虛寒不能固血﹐非溫補不能助陽以攝陰﹐何必陽病熱而始便膿血哉﹖赤石脂性溫﹐丹溪﹑東垣皆云﹐然吳緩何據而謂其寒﹖諭昌頗知仲景救陽之意﹐而於此條亦以爲熱證﹐乃云滑脫卽不可用寒藥﹐何以仲景於自下利者﹐多用黃芩﹑黃連耶﹖白頭翁又何爲耶﹖其注支離矛盾﹐學人當細詳之。﹝以HT按﹕下利熱多寒少﹐其辧少陰寒利之法﹐汪苓友《傷寒辧證廣注》言之最悉﹐附錄於此少陰裏寒﹐便膿血﹐色必黯而不鮮﹐乃腎受寒濕之邪﹐水谷之津液爲其凝泣﹐醞釀於腸胃之中﹐而爲膿血﹐非若火性急速而色鮮明﹐蓋冰气靜而腹喜就溫﹐欲得手按之而腹痛乃止。﹞

卷三

陰證陽證

病證陰陽疑似﹐最難辧別。卽如厥有陰陽二證﹐李士材謂陰厥脈沈弱﹐指甲靑而冷﹐陽厥脈沈滑﹐指甲紅而溫﹐以此爲辧。蒲城王竹坪先生﹝夢祖﹞《傷寒撮要》采之﹐以爲此說最精﹐畱心體驗之﹐百不一失。然觀《續名醫類案﹟疫門》載﹐施幼升六月患時疫﹐口燥舌漧﹐苔刺如鋒﹐咽喉腫痛﹐心腹脹滿﹐按之痛甚﹐渴思冰水﹐小便赤澀﹐得涓滴則痛甚﹐此當急下之證也﹐惟通身肌表如冰﹐指甲靑黑﹐六脈如絲﹐尋之則有﹐按之則無﹐醫者引陶氏《全生集》以爲陽證﹐但手足厥逆﹐若冷過肘膝﹐便是陰證﹐況通身微冷乎﹖又陶氏謂陰陽二證﹐全在脈之有力無力中分﹐今已脈微欲絕﹐按之如無﹐比無力更甚﹐遂進附子湯﹐煩躁之極﹐不超時竟殞。觀此知陰證似陽﹐又未可以脈沈弱﹑指甲靑冷爲憑。余按﹕成無己曰﹕丹厥若始得之﹐手足便厥而不溫者﹐是陰經受邪﹐陽气不足﹐可用四逆湯。若手足自熱而至溫﹐從四逆而至逆者﹐傳經之邪也﹐四逆散主之。此說辧別﹐至爲精審﹐又凡六气之感﹐異於傷寒之傳經者﹐惟舌較爲可憑﹐陰證亦有黑苔﹑焦黃苔﹐然其苔必浮胖﹐或滑潤而不枯﹐此等處非細心體察﹐鮮不致誤。﹝上海王協中敬義《疫癘溯源》載﹕吳門汪姓患疫癥﹐適當盛暑﹐體厥四肢冷極﹐脈虛﹐醫用參附並四逆等藥﹐遂至危殆﹐及延余診﹐見其咬碎唇舌﹐周身赤斑成片﹐形倦而口中譫妄不成語句﹐脈參伍極亂﹐已無下手處矣。以此合魏案觀之﹐知陽證陰脈﹐誤投溫熱﹐必至殺人﹐可不懼哉﹖﹞

上所述通身肌表如冷﹐指甲靑黑﹐六脈如絲﹐進附子湯而殞﹐此陽證似陰﹐誤作陰證治而死也。亦有陰證似陽﹐誤作陽證治而死者﹐黃退庵《證治指要》云﹕一婦小產後﹐身作大熱﹐舌黃脈大﹐口漧﹐大便多日不解﹐醫者不辧其假﹐而用白虎湯一服﹐便通熱緩﹐病家大悅。

余診之﹐謂此乃格陽於上﹐其方不可再服﹐必當溫補。問﹕旣系虛證﹐何昨日服藥大便通熱勢解耶﹖余曰﹕此大便之結﹐如寒月水澤﹐腹堅其通者﹐幾微元陽爲寒涼所逼而出。其熱勢減者﹐亦因寒涼灌濯﹐暫爲退舍。脈象浮大﹐軟如絲絮﹐急服八珍湯﹐尙恐無及。其家不信﹐醫來復診﹐見有應效﹐仍用前方加麥冬﹑五味子﹐服後兩目直視﹐循衣摸牀﹐一晝夜而終。悔無及矣。余按﹕肌寒在內而格陽於外﹐寒在下而格陽於上﹐此爲無根之火﹐癥見煩躁欲裸形﹐或欲坐臥泥水中﹐舌苔淡黃﹐口燥齒浮﹐面赤如微酣﹐﹝是爲戴陽﹞﹐或兩顴淺紅﹐遊移不定﹐﹝異實熱証之盡面通紅者﹐葉天士謂戴陽之紅﹐紅而嬌嫩帶白﹞﹐言語無力﹐納少胸悶﹐渴欲飲水﹐或咽喉痛而索水至前﹐復不能飲﹐肌表𨿽大熱﹐而重按則不熱﹐或反覺冷﹐或身熱反欲得衣﹐且兩足必冷﹐小便淸白﹐下利淸谷﹐﹝亦有大便燥結者。﹞脈沈細﹐或浮數﹐按之欲散﹐亦有浮大滿指﹐而按之則必無力﹐是宜溫熱之劑。如八味丸等藥須涼服﹐從其類以求之也。

卷三

暑

陸麗京《醫林新論》謂人之遊於暑月而淸明在躬者﹐恃有無气以勝之。世俗夏月輒服香薷飲﹐不知香薷性味辛溫﹐走散眞气﹐濃朴气力辛猛﹐摧陷元陽﹐招暑引邪﹐無過於此。更有服六一散者﹐不知甘艸性𨿽和平﹐而向有中滿喘脹﹐及胸多積滯者﹐亦不宜槪用﹐滑石利竅﹐表虛者服之則衛气不固﹐遺滑者投之則精關不守﹐此又不可不審也。孫眞人以爲虛弱之人﹐暑月當服生脈散。又云﹕夏月常服五味子﹐以補五臟之气。余則以爲尋常湯飲﹐須用烏梅砂糖湯﹐尋常水飲﹐須用梅漿水﹐此旣補元﹐又能消暑﹐況兼爽口﹐貧者可以通行。又見有夏月施茶茗者﹐其性寒涼消克﹐暑月之人﹐元气已自摧殘﹐而勞傷因憊﹐正藉資扶﹐乃更飲茶茗﹐重虛其虛﹐冷凍飲料則腹痛泄瀉﹐熱飲則散表出汗﹐胃气一虛﹐不覺暑气透入﹐忽而長途昏倒﹐痧悶叢來﹐變生俄頃﹐皆此地之爲﹐而人未之知也。此後有施湯飲者﹐熱湯宜調入砂糖少許﹐冷水宜調入梅漿少許﹐如有梅漿﹐亦可入砂糖少許﹐收斂眞气﹐大助元神。旣飲之後﹐兩目神明頓爽﹐兩足精力湧出﹐饑卽暫飽﹐渴亦生津﹐此可驗也。不則寧用白滚湯或白水。丹溪云﹕淡食能多補。況太羹元酒﹐以無味爲至味﹐故當知其利益耳。吾願世之爲善人長者之行者﹐其亟攺而傳廣之。余謂香薷飲決不可服﹐六一散若於暑路遠涉之後﹐胸痞惡食﹐飲之以解暑气﹐往往獲驗﹐特非常服之品﹐砂糖﹑梅漿﹐誠遠勝於茶茗﹐然旣受暑气之後﹐服之病必增劇﹐以此施捨﹐安得徧執途人而問之﹖竊謂養生家之服食﹐當效其法﹐若欲施之行路﹐轉不如白滚湯之有利無獘。按﹕章杏云《飲食辧》云﹕暑月力作及注夏之人﹐常飲糯米湯﹝秫米亦妙。﹞代茶﹐能保肺气﹐固衛陽。此卻人人可用﹐勝於砂糖﹑梅漿也。

方書有云﹕暑月中熱卒死﹐姜湯﹑童便乘熱皆可灌之﹐切勿飲以冷水﹐及令臥冷地﹐卽至不救。今按暑癥忌姜﹐嘗有中暑而患幹霍亂者﹐飲姜湯一盞卽斃。治中熱卒死﹐古方蒜泥井水法最良﹐吾裏孔雅六學博﹝憲采﹞﹐言嘗於酷暑中見一老嫗倒地﹐口眼盡閉﹐鼻無气息﹐急令人以蒜頭二顆研爛﹐取路上熱土﹐﹝日曬處淨土是也﹐污泥不可用﹞﹐新汲井水一碗調勻﹐以箸啟其齒灌之﹐五匕匙後﹐始受而作嘔﹐灌盡大吐有聲息﹐手足亦漸舒動﹐至黃昏後方蘇﹐自云烈日中行十餘里﹐心煩口燥﹐啖麥餅暈悶而絕﹐不自知也。投以此方﹐暑食俱得吐去﹐而人及蘇。後屢治中暑者均效。

卷三

暑風

表弟周克庵學正士變﹐熟精醫理。道光丙午夏﹐暑風甚劇﹐時疫大作﹐俱兼喉痛﹐亡者接踵﹐醫皆束手﹐克庵家病者甚眾﹐親自療治獲痊﹐憫世醫之寡識﹐爲作論曰﹕暑風由口鼻而入﹐時冷穢气﹐亦由口鼻而入﹐先傷上焦手太陰肺經﹐其始見癥也﹐或喉痛而腐﹐或不腐﹐灑灑惡寒﹐蒸蒸發熱﹐有汗不解﹐徧體現紅暈﹐舌白膩。首用辛涼平劑﹐連翹﹑薄荷﹑荊芥穗﹑銀花﹑淡豆豉﹑牛蒡子﹑苦桔梗﹑杏仁﹑元參﹑紫馬勃﹑栝蔞皮﹑白茅根﹑竹葉﹐可隨癥選用﹐以表泄表風﹐兼宣穢濁。其繼也﹐但熱不寒﹐喉痛仍在﹐痰涎稠膩﹐目紅多眵﹐舌絳無苔﹐紅痢雜以白疹﹐煩渴瞀悶﹐燥擾不安﹐寐則自語﹐醒則神淸﹐狀類犀角地黃及白虎湯證﹐不知肺衛與心營甚近﹐此系肺熱侵逼包絡﹐未嘗竟入營分﹐以神不昏昧辧之﹐此時遽與犀角﹐是開門揖盜也﹐或識蒙竅阻﹐犀角並牛黃淸心丸﹑至寶丹﹐亦不在禁例﹐至白虎證脈洪大自汗不止﹐口渴無度﹐遵古法脈之誠無誤﹐倘用不合法﹐恐肺經之邪熱無出路﹐致下迫大腸而爲痢也﹐宜用川郁金﹑黑山梔﹑栝蔞皮﹑蘆根﹑竹葉﹑桑葉﹑池菊之類﹐以廓淸熱邪﹐開泄穢气﹐如毒重者﹐甘艸﹑人中黃﹑大靑葉﹑板藍根﹐亦可隨意加入﹐再兼癥或有身痛肢軟﹐卽暑風流走肢體﹐參用防己﹑秦艽﹑桑枝一二味可也。總之﹐此證畱戀手太陰肺經居多﹐故用藥宜輕淸宣解﹐不必用苦寒沈降之品﹐誅伐中下二焦無過之地。

卷三

霍亂轉筋﹝俗稱弔腳痧﹞

山陰田雪帆明經晉元﹐著《時行霍亂指迷辧正》﹐世俗所稱弔腳痧一證﹐以爲此眞寒直中厥陰肝經﹐卽霍亂轉筋是也。初起先腹痛﹐或不痛﹐瀉利淸水﹐頃刻數十次﹐少者十餘次﹐未幾卽手筋抽掣﹐嘔逆﹐口渴恣飲﹐手足厥逆﹐脈微欲絕﹐甚則聲嘶舌短﹐目眶陷﹐目上視﹐手足靑紫色﹐或徧身靑筋硬凸如索﹐汗出脈絕﹐急者旦發夕死﹐夕發旦死﹐緩者二三日或五六日死﹐世醫認爲暑濕﹐妄投涼瀉﹐或認爲痧气﹐妄投香散﹐﹝十香丸﹑臥龍丹之類。﹞鮮有不斃。宜用當歸四逆加吳茱萸﹑生薑湯﹐﹝當歸二錢﹐炒白芍錢半﹐桂枝錢半﹐炙艸一錢﹐通艸一錢﹐吳萸錢半﹐細辛八分﹐生薑三片﹐黑棗三枚﹐水煎冷服。﹞輕者二三劑﹝一日中傾頻進二三劑。﹞卽愈﹐重者多服數劑﹐立可回生﹐百治百效﹐眞神方也。如嘔者﹐本方加姜制半夏三錢﹐淡漧薑一錢﹔口渴恣飲舌黃﹐加姜炒川連五分爲反佐﹐經所謂熱因寒用也。腹中絞痛﹐各轉筋入腹﹐加酒炒木瓜三錢﹔手冷過肘膝﹐色現靑紫﹐加制附子三錢﹐若聲嘶目上視﹐舌捲囊縮﹐脈已絕﹐爲不治﹐服藥亦無及﹐速用艾灸法。﹝臍下三寸關元穴﹐用附子搗爛作餅如錢大﹐安穴上以龍眼大艾柱加其上﹐灸十四壯﹐重者三十壯﹐嘔瀉止厥回卽愈。如無附子﹐用生薑切片如錢﹐貼灸亦可﹐無姜貼肉灸亦妙。病入腹內知溫﹐嘔瀉卽漸止。

量寸法以病患中指中一節若干長爲一寸﹐用艸心候準量之﹐不可截斷﹐只須折作三疊卽三寸矣。﹞此癥種種﹐皆肝經現癥﹐亦寒邪爲病﹐可疑者口渴舌黃﹐喜冷凍飲料﹐及不欲衣被兩癥耳。緣坎中眞陽﹐爲寒邪所逼﹐因之飛越﹐所謂內眞寒而外假熱﹐但以脈辧之﹐自無遊移矣。

有習用溫補之醫﹐知此證爲陰寒﹐治用附子理中﹑四逆等湯﹐溫補脾腎﹐究非直走厥陰﹐仍不能奏效。余按﹕此證自嘉慶庚辰年後患者不絕﹐其勢至速﹐醫不如法﹐立時殞命﹐而方書罕有詳載治法者﹐特備述之以貽世云。

許辛木云﹕治弔腳痧莫妙於來復丹﹐然硫黃須用眞倭產﹐如用土硫黃卽不驗﹐而服此丹用小丸者﹐每卽吐出﹐惟作大丸﹐臨用舂作末服﹐𨿽吐亦不盡﹐再服再吐﹐少頃藥性發卽不復吐而愈。用姜湯送下﹐須極濃極辣乃佳。道光辛巳﹐此證盛行﹐有搗濃薑汁頻服而愈者。

卷三

熱

發熱有陽陷入陰者﹐有陽浮於外者。陽陷入陰者﹐其熱自陰分達於陽分﹐與瘧熱相似﹐而實不同瘧﹐爲陰陽交爭﹐此爲陽陷於陰﹐故但熱不寒﹐若獨用表散藥﹐則藥力從陽分而泄﹐何由入陰分引陽邪而出﹖用宜孫眞人柴胡梅連散﹐蓋以梅連攝柴胡入陰分而出之陽﹐其邪乃得去也。﹝說見《小兒諸熱辧》。﹞陽浮於外者﹐乃表裏俱虛﹐陽气不歸元而浮於外也﹐宜以六神散入粳米煎。和其胃气﹐陽气歸內﹐身體自涼。﹝說見《慈幼筏》。﹞此二證一系外感﹐一系內傷﹐臨證宜詳察之。柴胡梅連散﹕柴胡﹑前胡各三錢﹐胡黃連﹑烏梅各一錢。上咀﹐每一錢﹐童便一盞﹐豬肚一枚﹐豬脊髓一條﹐韭根白半錢﹐同煎﹐不拘時溫服。六神散﹕四君子加山藥﹑扁豆﹝薑水浸﹐去殼炒﹞﹑煨生薑﹑大棗。王孟英讀書精細﹐最有卓識﹐如論虞花溪治夜熱癥﹐獨能辧前人之誤﹐詳見《古今醫案按選》﹐備錄於此。

虞花溪治一婦﹐年四十餘﹐夜間發熱晨退﹐五心煩熱無休止時﹐半年後﹐虞診其脈﹐六部皆數伏而牢﹐浮取全不應﹐與東垣升陽散火湯﹐﹝妙﹗切記此法﹐今人則竟滋陰降火矣。﹞四服熱減大半﹐胸中覺淸快勝前﹐再與二帖﹐熱悉退﹐後以四物加知柏﹐少佐炒漧薑﹐服二十餘帖愈。

余按﹕夜熱脈數﹐的系陰虛﹐因其脈伏且牢﹐浮取不應﹐故用升陽散火得效﹐仍以陰藥收功﹐然陰藥用六味及二地﹑二冬必不效﹐妙在芎歸合知柏﹐及從治之炒漧薑也。王孟英云﹕此熱在血分﹐而誤治半年﹐其熱愈伏愈深﹐故脈癥如是﹐補用升陽散火﹐所謂「火郁發之」也﹐後以炒漧薑佐四物知柏收功﹐乃血分受病之專劑﹐與陰虛生熱當用陰藥者治法有別﹐誤用皆爲戈戟。

江氏之注﹐兪氏之論﹐皆欠明晰﹐無怪庸庸者之議藥不議病也。

馮楚瞻曰﹕潮熱之證﹐有陰陽之分。平旦潮熱﹐自寅至申﹐行陽二十五度﹐諸陽用事﹐熱在行陽之分﹐肺气主之。日晡潮熱﹐自申至寅﹐行陰二十五度﹐諸陰用事﹐熱在行陰之分﹐腎气主之。一以淸肺﹐一以滋腎。若气虛潮熱﹐參﹑﹑熟附﹐所謂溫能除大熱也。血行潮熱﹐歸﹑芍﹑骨皮﹐所謂養陰退陽也。其論潮熱頗詳﹐如《傷寒論》所云﹕日晡潮熱﹐以陽明主於申酉戌之故。則所謂行陽主肺气﹐行陰主腎气﹐乃渾舉之辭﹐不可執一。

卷三

熱入心胞

大人小兒感證﹐熱入心胞﹐神昏譫語者﹐有犀角﹑羚羊角﹑連翹﹑金銀花﹑元參﹑生地﹑人中黃﹑生甘艸等味﹐送下至寶丹﹐往往獲效﹐其有熱邪深入發痙者﹐亦宜以此療之。世人遇小兒患此證者﹐妄謂驚風﹐用鍼挑之﹐走泄眞气﹐陰陽乘逆﹐轉至不救。

咸豐戊午秋日﹐仁和司訓吳蓉峯之孫女﹐﹝十二歲﹞﹐冒暑神昏譫語發痙﹐余以煎藥投之﹐蓉峯之室人﹐復延女醫視之﹐謂是驚風﹐以鍼挑之﹐次日病熱轉劇而殞﹐余甚訝藥之無靈﹐深以爲歉。庚申秋日﹐避難北車塔村﹐村中陳氏兒發熱神昏﹐譫語發痙﹐余仍以前藥與之﹐服藥後酣睡汗出﹐似有轉機﹐忽其戚某醫來視﹐謂是驚風﹐以鍼挑其胸腹﹐其汗遂斂﹐病益加重﹐至夜卽斃。同時余又治二人病情相同﹐皆用前藥得痊﹐則皆不用鍼挑者也﹐始知前二人之死﹐非藥之咎﹐實由誤認驚風而用鍼挑耳﹐特志之以示戒。

卷三

疫

《內經》療疫小金丹古法﹐今不能用。近日所傳治瘟之方﹐劉松峯之五瘟丹﹐制甘艸﹝年爲君﹞﹑黃芩﹝乙庚年爲君﹞﹑黃柏﹝丙辛年爲君﹞﹑梔子﹝丁壬年爲君﹞﹑黃連﹝戊癸年爲君﹑﹞香附﹝去淨細毛﹞﹑蘇葉﹝鳳頭者﹞﹑蒼術﹝米泔浸﹞﹑陳皮﹝以上四味爲臣﹞﹑明雄黃﹝另研細﹑﹞朱砂﹝另研細﹞﹐制甘艸法﹕﹝立冬日取大靑竹﹐一頭截去節﹐一頭畱節﹐納生甘艸於內﹐蠟封口﹐浸糞坑中﹐冬至取出﹐曬漧聽用。﹞前甘艸五味﹐當以某年爲君者多臣數之半﹐如甘艸二兩﹐則此外八味止用一兩﹐雄﹑朱二味又減半﹐止用五錢﹐於冬至日將甘艸等九味爲末﹐雄﹑朱另研﹐以一半入甘艸等藥末中爲丸﹐畱一半爲衣﹐再用飛金爲衣﹐大人服者丸如梧子﹐小兒服者丸如黍米﹐雪水生蜜爲丸。面東服五十丸﹐病輕日淺者一服愈﹐病深日久者﹐三四服愈﹐忌一切濃味。此方兼治暑月一切熱證﹐又解痘疹毒。有力之家﹐制丸施人﹐功徳無量。至於避瘟之法﹐用乳香﹑蒼術﹑細辛﹑生甘艸﹑蕓香﹑白檀香爲末﹐棗肉丸﹐焚之﹐又以貫眾浸廚房水缸用之﹐又雄黃二兩﹐丹砂﹑鬼臼﹑石菖蒲各一兩﹐共爲末﹐井水調和﹐塗五心及額上﹑鼻中﹑耳門﹐辟瘟甚驗。若入瘟家﹐以麻油塗鼻孔﹐出再取嚏﹐則不染﹐皆善法也。而握要之法﹐則如張景嶽所云﹕必節欲節勞﹐仍勿忍饑而迎其气。尢爲得之。

常州余師愚霖客中州時﹐父染疫﹐爲羣醫所誤﹐及奔喪歸﹐視諸方皆不外治傷寒之法﹐思此癥必有以活人者﹐公之於世﹐稍釋隱憾﹐因讀《本艸》言石膏性寒﹐大淸胃熱﹐味淡而薄﹐能表肌熱﹐體沈而降﹐能泄實熱﹐恍然大悟﹐非此不足以治熱疫。遇有此癥﹐投之無不獲效﹐歷三十年﹐活人不少﹐遂著《疫癥一得》二卷﹐於乾隆五十九年自序刊行。大旨謂吳又可辧論傷寒瘟疫甚晰﹐如頭痛發熱惡寒﹐不可認爲傷寒表證﹐彊爲熱汗﹐徒傷表气﹐熱不退﹐又不可下﹐徒損胃气﹐斯證已得其奧妙﹐惟於從口鼻入不傳於胃而傳於膜原﹐此論似有語病﹐至用達原﹑諸承气﹐猶有附會表裏之意﹐惟熊任昭首用敗毒散﹐去其瓜牙﹐繼用桔梗湯﹐用爲舟楫之劑﹐退胸膈及六經之熱﹐確系妙法。余采用其法﹐減去硝﹑黃﹐以疫乃無形之毒﹐難以當其猛烈﹐重用石膏﹐直入戊己﹐先搗其窠巢之害﹐而十二經之患自易平矣。其方名淸瘟敗毒散﹐藥用生石膏﹝大劑六兩至八兩﹐中劑二兩至四兩﹐小劑八錢至一兩二錢﹞﹑小生地﹝大劑六錢至一兩﹐中劑三錢至五錢﹐小劑二錢至四錢﹞﹑烏犀角﹝大劑六錢至八錢﹐中劑二錢至四錢﹐小劑一錢至錢半﹞﹑眞川連﹝大劑六錢至四錢﹐中劑二錢加至四錢﹐小劑一錢至錢半﹞﹑生梔子﹑桔梗﹑黃芩﹑知母﹑赤芍﹑元參﹑連翹﹑竹葉﹑甘艸﹑丹皮。以爲疫癥初起﹐惡寒發熱﹐頭痛如劈﹐煩躁譫妄﹐身熱肢冷﹐舌刺唇焦﹐上嘔下泄﹐六脈沈細而數﹐卽用大劑﹔沈而數者﹐用中劑﹔浮大而數者﹐用小劑。如一出﹐卽用大靑葉﹐量加升麻四五分﹐引毒外透﹐此內化外解﹐濁降淸升之法﹐治一得一﹐治十得十﹐以視升提發表而愈劇者異矣。其所載治驗﹐俱用石膏數兩﹐犀角﹑黃連數錢。歸安江《筆花醫鏡》載治一時疫發﹐用石膏至十四斤而始退﹐蓋卽用其法也。近陳載庵亦仿之而獲效。王學權《重慶堂隨筆》云﹕吳又可治疫主大黃﹐蓋所論濕溫爲病﹐濕爲地气﹐卽仲聖所云濁邪中下之疫﹐濁邪乃有形之濕穢﹐故宜下而不宜淸。余師愚治疫主石膏﹐蓋所論者暑熱爲病﹐暑爲天气﹐卽仲聖所云淸邪中上之疫﹐淸邪乃無形之燥火﹐故宜淸而不宜下。二公皆卓識﹐可爲治疫兩大法門。

允哉言乎﹖

卷三

痧

陳載庵云﹕《痧癥全書》中滌痧丸﹐失載其方﹐余訪得之﹐卽是龔雲林《萬病回春》所載白虎丸﹐用千年鍛石﹐刮去雜色泥土爲末﹐水飛過﹐丸如桐子大﹐每服五十丸﹐再視病輕重加減﹐燒酒送下。此藥順气散血﹐化痰消滯﹐治靑筋。﹝北方謂之靑筋﹐南方謂之痧。﹞初覺頭疼惡心﹐或腹痛﹐或腰疼﹐或徧身作痛﹐不思飲食﹐卽進一服﹐當時血散而愈。若用砭刺之法﹐耗損其血﹐不若此方之神妙。﹝《松峯說疫》亦采此方﹐謂霍亂痧脹皆治之﹐惟靑筋多生冷寒濕所致﹐宜用燒酒﹐至熱癥或用冷水冷茶送﹐隨癥變通可耳。﹞又治心腹痛﹐及婦人崩漏帶下﹐或久患赤白痢﹐並一切打撲內傷﹐血不能散﹐服之皆大效。載庵言以此藥施人治痧癥﹐獲效果捷。千年鍛石不可得﹐用古墓中鍛石可也長洲龍柏靑霏《脈藥聯珠》謂痧脹之癥﹐多屬奇經﹐蓋奇經爲十二經之支流也﹐五臟之淸气不升﹐六腑之濁气不降﹐譬猶五湖四瀆﹐浸溢泛濫﹐盡入江河﹐而淸濁已混﹐更水甚土崩﹐泥沙擾混﹐流蕩不淸﹐井兪壅塞﹐故其病有痧脹之名。痧脹者﹐猶沙漲也。痧脹總由十二經淸濁不分﹐流溢入於奇經﹐而奇經脈現﹐則爲痧癥也。邪气滯於經絡﹐與臟腑無涉﹐不當徒以藥味攻臟腑﹐宜先用提刮之法及刺法﹐使經絡旣通﹐然後用藥﹐始堪應手。其論痧癥屬奇經﹐未經人道﹐理實確而可信也。

咸豐六年﹐夏秋之交﹐杭州人患弔腳痧﹐吐瀉腹痛﹐足筋拘急﹐不卽救﹐一二時卽死﹐傳有外治神方甚驗﹐好善之家﹐制藥施送﹐救人不少﹐幹霍亂癥亦可治。七年八月﹐運司河下劉某患絞腸痧﹐勢甚危險﹐其鄰某知柴垛橋邊夏家有此藥﹐急往乞取﹐治之立愈。余目擊其效﹐眞神藥也。玆錄其方﹐並載藥價﹐有力預備濟人﹐功徳無量。麝香﹑﹝五錢﹐錢十八千九百﹞﹐母丁香﹝一兩﹐錢一百四十﹞﹑桂心﹝去皮﹝一兩二錢﹐錢二千二百﹞﹐生香附﹑﹝一兩﹐錢十﹞﹐倭硫黃﹑﹝三兩五錢﹐錢二千五百﹐又合藥工分二百十小痧藥瓶五百三个﹐錢六百五十﹞。共藥七兩五錢﹐每一瓶貯藥一分五釐﹐每用一瓶﹐病重者用二瓶﹐上藥研極細末﹐分貯小瓶﹐黃蠟封口﹐用時先將暖臍膏藥烘透﹐倒藥末在中間﹐卽向病者臍上貼住﹐一時卽愈。﹝此方救病甚速﹐然藥性猛烈﹐斷不可服﹐孕婦忌貼。﹞

絞腸痧卽幹霍亂﹐《溫病條辧》謂由寒濕﹐其驅濁陰以救中焦之眞陽﹐方用附子﹑漧薑等熱藥。《傷寒論匯言》謂此癥得之夏秋間﹐設或見腹痛脈沈﹐誤作陰寒治療﹐一進熱物湯茶酒藥等﹐卽刻悶亂而死。二說截然相反﹐余謂此癥寒熱皆有之﹐醫者切宜審愼用藥。其治之之法﹐有不論寒熱皆可用者﹐外治則取委中穴﹐﹝腿灣處。﹞多用熱水急拍﹐紅筋髙起﹐刺之出血卽愈﹐內治則用馬糞﹐﹝年久彌佳。﹞瓦上焙榦末﹐滚水沖服﹝一方加黃土入淡黃酒煎服。﹞二三錢﹐不知﹐再作服。二法皆載《溫病條辧》﹐實良方也。﹝馬糞並治霍亂吐瀉﹐余曾療治多人。﹞

卷三

瘧

周愼齋曰﹕治瘧之法﹐升其陽使不並於陰﹐則寒已﹐降其陰使不並於陽﹐則熱已。升其陽者﹐是散陽中之寒邪﹐柴﹑葛﹑羌之屬﹐爲散寒之品也。降其陰者﹐是瀉營中之熱邪﹐芩﹑知﹑膏之屬﹐爲瀉熱之品也。蓋並之則病﹐分之乃愈也。此蓋本之王肯堂之治案﹐王之外祖母年八十餘﹐夏患瘧﹐諸舅以年髙不堪再發﹐議欲截之﹐王曰﹕欲一劑而已亦甚易﹐何必截乎﹖乃用柴胡﹑升麻﹑羌﹑防﹑葛根之辛甘气淸﹐以升陽气﹐使離於陰而寒自已﹐以石膏﹑知母﹑黃芩之苦甘寒﹐引陰气下降﹐使離於陽而熱自已﹐以豬苓之淡滲﹐分利陰陽﹐不得交並﹐以穿山甲引之﹐以甘艸和之﹐果一劑而止。兪惺齋云﹕讀《靈蘭要覽》﹐載此方治瘧屢效﹐又附隨癥加減法﹐最爲精當﹐是金壇得意之作。又謂李士材治程武修藍本於此﹐惟以白豆蔻換穿山甲﹐亦其善用藥處﹐余按﹕近俗治瘧多宗倪涵初﹐似遜此方﹐然以之治瘧﹐亦不能盡效﹐知病有萬變﹐未可執一。比見王孟英《古今醫案按選》論此最爲精當﹐云﹕此案但言夏月患瘧﹐而不詳脈癥﹐所用升散之藥五種﹐苦寒之藥三種﹐𨿽爲金壇得意之作﹐余頗不以爲然。後人不審題旨﹐輒抄墨卷﹐貽誤良多。鄒潤安云﹕據金壇云﹐是使陰陽相離﹐非使邪與陰陽相離也。使邪與陰陽相離猶可﹐言人身陰陽﹐可使之相離乎﹖斯言先得我心﹐余治門人張笏山之弟﹐瘧來痞悶欲死﹐以枳桔湯加柴﹑芩﹑橘﹑半﹐一飲而瘳﹐是調其陰陽﹐而使陰陽相離也。

《左傳》齊侯疥遂﹐《顏氏家訓》攺疥作﹐謂《說文》二日一發之瘧﹐有熱瘧。齊侯之病﹐本是間日一發﹐漸加重﹐故爲諸侯憂。今北方猶呼瘧﹐音皆﹐俗儒云病疥﹐令人惡寒變成瘧﹐此臆說也﹐疥癬小疾﹐豈有患疥轉作瘧乎﹖余謂人之疾病無常﹐初患疥癬﹐亦所時有﹐若以疥爲﹐則爲熱瘧﹐爲二日一發之瘧﹐亦何嘗無熱乎﹖治瘧有謂必當用柴胡者﹐以瘧不離乎少陽﹐非柴胡不能截也。有謂不當槪用柴胡者﹐以風寒正瘧則宜之﹐若感受風溫﹑濕溫﹑暑熱之气而成瘧者﹐不可執以爲治也。竊謂瘧邪未入少陽﹐或無寒但熱﹐或無熱但寒﹐或寒熱無定候者﹐原不得用柴胡﹐若旣見少陽癥﹐必當用柴胡﹐以升淸肝膽之熱﹐𨿽因於溫熱暑濕﹐亦何礙乎﹖

卷三

三陰瘧

治三陰瘧﹐震澤沈詒亭慶修傳一方﹐用山楂﹑檳榔﹑枳殼﹑甜茶各三錢﹐於瘧發之日前二時﹐水煎﹐服一劑立愈﹐云試多人皆驗。余謂此方藥峻﹐藜藿之體及瘧初起者宜之。吳曉鉦言其六世祖山年公手稿錄存治久患三陰瘧方﹐云傳自外舅朱竹先生者﹐用生何首烏八錢﹐生黃﹑佩蘭各四錢﹐水煎﹐臨發前服三次立愈。此方尢宜於膏粱之體。二方皆試驗﹐而方書

卷三

痢

孔以立《痢疾論》謂五色痢法當溫補脾腎﹐余治一五色痢﹐用溫而愈。然《馮氏錦囊》中有「五色痢實證一條﹐想或有此證﹐余特未之見也」云云。余曾治一小孩患五色痢﹐口渴發熱﹐用萬密齋《保命歌括》鳳尾艸方﹐一服卽愈。此方主治赤白痢﹐而五色痢亦可治﹐可知其功效之神。﹝大抵五色痢有溫寒之別﹐宜溫者難治﹐宜寒者易治。﹞錄方於此﹕鳳尾艸連根一大握﹐﹝竹林中與井邊者極佳﹐如無﹐卽產別地俱可用﹐一名雞腳艸。﹞老倉米一勺﹐老姜帶皮三片﹐蔥白連須三根﹐用水三大碗﹐煎至一碗去渣﹐入燒酒小半盞﹐眞蜜三茶匙﹐調極勻﹐乘熱服一小盞﹐移時再服﹐以一日服盡爲度﹐忌酸味及生冷煎炒米麵點心難化等物。余按﹕《本艸》鳳尾艸性至冷﹐治熱毒下痢﹐治痢者確審非虛寒證﹐乃可用之。

痢以口渴腹痛爲實熱。丹溪曰﹕口不渴﹐身不熱﹐喜熱手熨蕩﹐是名挾寒。李士材曰﹕口渴更當以喜熱喜冷分虛實﹐腹痛更當以痛之緩急﹑按之可否﹑腹之脹與不脹﹑脈之有力無力分虛實。蓋恐人槪以口渴腹痛爲實熱也﹐然則不口渴腹痛者﹐果皆屬虛寒乎﹖又昔人謂先痢後瀉者﹐腎傳脾﹐爲微邪﹐易治﹔先瀉後痢者﹐脾傳腎﹐爲賊邪﹐難醫。余嘗持此說以臨癥﹐遇有先瀉後痢﹐口不渴﹐腹不痛者﹐幾難辧其爲實熱﹑爲虛寒﹐後見秦皇士《癥因脈治》有云﹕濕熱痢之癥初起﹐先水瀉﹐後兩三日便下膿血﹐濕气勝﹐腹不痛﹐熱气勝﹐腹大痛﹐肛門重滯﹐裏急後重。又云﹕下痢紅積而腹不痛﹐濕傷血分也﹐宜服河間黃連湯。﹝黃連﹑當歸﹑甘艸。﹞始悟腹不痛者。亦有實熱﹐而口不渴可類推矣。自後凡遇夏秋痢疾﹐口不渴﹐腹不痛﹐而裏急後重﹐﹝痢無不裏急後重﹞﹐小便少﹐脈數者﹐一以河間法治之皆效。

白槿花治赤痢甚效﹐余於杭郡學署植數株﹐秋間花開繁茂﹐凡患赤痢者﹐以花五六朵﹐置瓦上炙研﹐調白糖湯﹐服之皆愈。荷花池頭陳某秋間下痢月餘﹐諸藥不效﹐已就危篤﹐亦以此方獲愈。采花曬漧﹐藏之次年﹐治痢亦效。

治噤口痢方﹕用人參﹝倍用﹞﹐黃連﹝薑汁制﹞﹑石蓮肉﹝炒﹐二味等分﹞﹐水煎緩服。此方胃气虛者宜之﹐若熱毒盛者﹐尙宜酌用。華治老少下痢﹐食入卽吐﹐用白蠟方寸匕﹐雞子黃一个﹐石密﹑苦酒﹝卽醋也﹞﹑發灰﹑黃連末各半雞子殼﹐先煎蜜﹑蠟﹑苦酒﹑雞子黃四味令勻﹐乃納連﹑發﹐熬至可丸乃止﹐二日服盡﹐神效無比。李瀕湖謂此方用之﹐屢經效驗﹐乃諸家方書罕見采錄﹐知良方之見遺者多矣。陳氏藏器治小兒痢﹐用雞子和蠟煎﹐蓋本此方之意﹐然不若此方用藥靈妙也。咸豐八年八月﹐羅鏡泉患赤痢月餘﹐諸醫用溫補藥日就沈重﹐延余治之﹐詢知體倦頭眩﹐不思飲食﹐腹不甚痛﹐診其脈右關沈數有力﹐余脈皆虛﹐余謂尙有積滯在內﹐因用補太早﹐郁而不泄﹐然遷延逾月﹐體倦頭眩﹐神已憊矣﹐未可峻攻也。乃用生地炭二錢﹐白芍二錢﹐歸身炭七分﹐地楡炭錢半﹐荊芥穗五分﹐炒槐米一錢﹐丹皮炭一錢﹐酒炒黃芩一錢﹐制濃朴六分﹐麩炒枳殼一錢﹐山楂錢半﹐神曲二錢﹐蛀黑棗二枚。服三劑﹐痢止能食﹐攺方調理而痊。按﹕此癥初起﹐腹不痛﹐口不渴﹐是以皆主溫補﹐特未曾讀秦皇士之書故耳。

卷三

瀉

七味白術散﹐治小兒久瀉脾虛者最靈。震澤泥水匠賀鳳山孫二歲﹐泄瀉兩月﹐身熱少食﹐面色痿黃﹐夜睡時驚﹐幼科用靑蒿﹑扁豆﹑二芩﹑濃朴﹑枳殼﹑陳皮等藥﹐日就危篤﹐求余治之﹐令服七味白術散﹐﹝黨參二錢﹐焦白術﹑茯苓二錢﹐炙甘艸四分﹐木香四分﹐煨葛根四分﹐藿香七分﹐煨姜三分﹞﹐四劑﹐瀉止身涼。攺方去葛根﹐加炒扁豆二錢﹐炒苡仁三錢﹐砂仁三分﹐桔梗四分﹐四劑全愈。

卷三

疝

四苓散治疝有極驗者。周克庵於丁巳歲病痰火痊後﹐忽睪丸起塊如雞卵﹐堅硬重墜不能行﹐始服治疝藥﹐如川楝子﹑荔枝核等﹐反作痛﹐自揣是歲寓吳江時﹐常於酒後至茶肆﹐飲茶過多﹐殆水气流入膀胱所致﹐與肝經無涉﹐攺服四苓散﹐泄瀉數次而疝全愈。

卷三

咳嗽

《客塵醫話》云﹕咳嗽大半由於火來克金﹐謂之賊邪﹐最難速愈。因風寒外襲﹐而內生實火﹐急宜瀉之﹐若失於提解﹐久之傳變生疾﹐誤服陰藥﹐反成勞瘵。此數語甚的。又云﹕如果系虛火﹐惟壯水一法。但養陰之藥﹐又皆阻气滯痰﹐是在治之者靈也。如生脈六君湯﹑金水六君煎之類﹐最爲妥當。余按﹕金水六君煎﹐景嶽以治肺腎虛寒﹐水泛爲痰﹐而《景嶽全書發揮》訾其立方雜亂﹐﹝二陳﹑地﹑歸﹞﹐且爲水泛爲痰而用二陳﹐於理不通﹐當用地黃湯﹐至壯水之法﹐六君湯亦非所宜。薛生白有案云﹕此由金水不相承挹﹐故咳久不愈﹐切勿理肺﹐肺爲嬌髒﹐愈理愈虛﹐亦不可泛然滋陰﹐方用整玉竹﹑川石斛﹑甜杏仁﹑生扁豆﹑北沙參﹑云茯神﹐迥勝於生脈六君湯﹑金水六君煎。

餘仿此以治久嗽陰傷﹐無不獲效。

咳嗽有寒熱之別﹐不可誤治。感寒者﹐鼻塞流涕﹐或微惡寒﹐宜服生薑﹑蔥白。﹝日二次﹐不宜常服。﹞挾熱者﹐夜嗽較甚﹐喉癢﹐口或微渴﹐宜服淡鹽湯﹐﹝可常服代茶。﹞初起服此者﹐不致久延﹐余家用之恆驗。

卷三

噎

《名醫類案》載﹕絳州僧病噎不能食﹐語弟子死後可開胸喉﹐視有何物﹐弟子開視﹐得一物﹐似魚而有兩頭﹐置缽中﹐時寺中刈藍作靛﹐取置缽中﹐虫遂化爲水。自是人以靛治噎疾多效。陳無擇《三因極一病證方論》﹐以爲此乃生瘕﹐非五噎比﹐後人因以藍治噎﹐誤矣﹐蓋噎亦有因瘕而成者﹐藍能療之﹐未可以槪治噎癥也。按﹕《續名醫類案》載﹕武昌僧患胃脘痛﹐其徒亦患之﹐師死﹐遺命必剖視吾心﹐果於心間得細骨一條﹐長七八寸﹐形如簪﹐插瓶中供師前﹐偶有貴客至殺鵝﹐取骨挑鵝喉﹐凡染鵝血處卽化﹐徒飲鵝血數日﹐胃疾竟除。

此與絳州僧事相類﹐考《本艸》鵝血治噎膈反胃﹐張石頑《醫通》備述其法。僧之胃痛而生骨﹐殆亦噎類耶﹖然則鵝之功用﹐實勝於藍矣。

明﹟蔣儀《用藥鏡拾遺賦》注云﹕噎膈翻胃﹐從來醫者病者羣相畏懼﹐以爲不治之證﹐余得此劑﹐十投九效﹐不啻如饑荒之粟﹐隆冬之裘也﹐乃作歌以志之曰﹕誰人識得石打穿﹐綠葉深紋鋸齒邊﹐闊不盈寸長更倍﹐圓莖枝抱起相連﹐秋發黃花細瓣五﹐結實扁子鍼刺攢﹐宿根生本三尺許﹐子發春苗隨弟肩﹐味苦辛平入肺臟﹐穿腸穿胃能攻堅﹐采掇花葉搗汁用﹐蔗漿白酒佐使全﹐噎膈飲之痰立化﹐津咽平復功最先。按﹕石打穿﹐《本艸》罕見﹐至《本艸綱目拾遺》始載其功用﹐然世人識之者鮮﹐卽或識之﹐亦未必信而肯服。余謂噎癥初起﹐莫如《醫學心悟》之啟膈散。又祕傳噎膈膏﹐程杏軒《醫述》以爲效如神丹。﹝人乳﹑牛乳﹑蘆根汁﹑人參汁﹑龍眼肉汁﹑蔗汁﹑梨汁﹐七味等分﹐惟薑汁少許﹐隔湯燉成膏﹐微下煉蜜﹐徐徐頻服。﹞至顧松園之治膈再造丹﹐謂能挽回垂絕之癥﹐﹝見「今書門」。﹞有此數方﹐何事更求僻藥乎﹖噎膈之癥﹐定州楊素園大令藜照所論﹐最爲詳核﹐見於王孟英《古今醫案按選》中﹐備錄於此。

此證昔與反胃混同立論﹐其實反胃乃納而復出﹐與噎膈之毫不能納者迥異。卽噎與膈亦有辧﹐噎則原能納谷﹐而喉中梗塞﹐膈則全不納谷也。至爲病之源﹐昔人分爲憂﹑气﹑恚﹑食﹑寒﹐又有飲膈﹑熱膈﹑痰膈﹑虫膈﹐其說甚紛。葉天士則以爲陰液下竭﹐陽气上結﹐食管窄隘使然。說本《內經》﹐最爲有據。徐洄溪以爲瘀血頑痰﹐逆气阻隔胃气﹐其已成者﹐無法可治。其義亦精。然以爲陰竭而气結﹐何以虛勞癥陰竭致死﹐而陽不見其結﹖以爲陰竭而兼憂愁思慮﹐故陽气結而爲噎﹐則世間患此者﹐大抵貪飲之流﹐尙气之輩﹐乃絕不知憂者﹐而憂愁抑鬱之人﹐反不患此﹐此說之不可通者也。以爲瘀血頑痰﹐逆气阻隔胃气似矣。然《本艸》中行瘀化痰降气之品﹐不一而足﹐何竟無法可治﹖此又說之不可通者也。余鄕有治此者﹐於赤日中縛病患於柱﹐以物撬其口﹐抑其舌﹐卽見喉間有物如贅癅然﹐正阻食管﹐以利刃而去之﹐出血甚多﹐病者困頓﹐累日始愈。以其治甚險﹐故多不敢嘗試。又有一無賴﹐垂老患此﹐人皆幸其必死﹐其人恨極﹐以紫藤梗拘探入喉中﹐以求速死﹐嘔血數升﹐所患徑愈。

此二人𨿽不可爲法﹐然食管中﹐的系有形之物阻扼其間﹐而非無故窄隘也明矣。又獻縣人患此臨危﹐囑其妻剖喉取物﹐以去其病﹐比死﹐其妻如所誡﹐於喉間得一物﹐非骨非肉﹐質甚堅韌﹐刀斧莫能傷﹐擲之園中樹上﹐經年亦不損壞﹐一日其子偶至園中﹐見一物粘綴艸間﹐栩栩搖動﹐審視﹐則其父喉中物也﹐異而佇目半日許﹐物竟消化﹐遂采其艸藏之﹐有病噎者煎艸與飲﹐三啜輒愈﹐遂以治噎擅名﹐如是者十餘年﹐後其艸不生始止﹐是世間原有專治此証之藥矣。余臆度之﹐此癥當由肝過於升﹐肺不能降﹐﹝王孟英云﹕片言斷定﹐卓識眞不可及。﹞血之隨气而升者﹐畱積不去﹐歷久遂成有形之物﹐此與失血之證同源異脈。其來也暴﹐故脫然而出爲吐血﹐其來也緩﹐故流連不出爲噎膈。湯液入胃﹐已過病所﹐必不能去有形之物﹐故不效。其專治此癥之藥﹐必其性專入咽喉﹐而力能化瘀解結者也。昔金溪一書賈患此﹐向余乞方﹐余茫無以應﹐思韭葉上露善治噤口痢﹐或可旁通其意﹐其人亦自知醫﹐聞之甚悅﹐遂煎千金葦莖湯﹐加入韭露一半﹐時時小啜之﹐數日竟愈。﹝王孟英云﹕方妙。﹞

卷三

吐

《千金方》治粥食湯藥皆吐不停者﹐灸手間使穴三十壯。穴屬手厥陰﹐在掌後三寸。今人罕知用此法者﹐治吐湯藥﹐虞天民方最善﹐用順流水二盞﹐煎沸﹐湯泡伏龍肝研細攪渾﹐放澄淸取一盞﹐入參﹑苓﹑白術各一錢﹐甘艸二分﹐陳皮﹑藿香﹑砂仁各五分﹐炒神曲一錢﹐陳米一合﹐加姜棗同煎至七分﹐稍冷服﹐別以陳米煎湯時時咽之﹐此法治胃虛不能納食者皆效。

又黃退庵治胃陰受戕﹐納食卽吐者﹐用人乳同糯米飲緩緩服之﹐亦應驗如神。

卷三

頭痛

頭痛屬太陽者﹐自腦後上至巓頂﹐其痛連項﹔屬陽明者﹐上連目珠﹐痛在額前﹔屬少陽者﹐上至兩角﹐痛在頭角。以太陽經行身之後﹐陽明經行身之前﹐少陽經行身之側。厥陰之脈會於巓頂﹐故頭痛在巓頂。太陰﹑少陰二經𨿽不上頭﹐然痰與气逆壅於膈﹐頭上气不得暢而亦痛。其辧之之法﹐六經各有見癥﹐如太陽項彊腰脊痛﹐陽明胃家實﹐少陽口苦﹑咽漧﹑目眩之類是也。髙士宗《醫學眞傳》言頭痛之癥﹐只及太陽﹑少陰﹑厥陰﹐疏矣。

卷三

脇痛

脇痛當辧左右﹐有謂左爲肝火或气﹐右爲脾火或痰與食。﹝丹溪則謂左屬瘀血右屬痰。﹞

有謂左屬肝﹐右爲肝移邪於肺。余觀程杏軒治脇痛在右而便閉﹐仿黃古潭治左脇痛法﹐用栝蔞一枚﹐甘艸二錢﹐紅花五分神效﹐以栝蔞滑而潤下﹐能治插脇之痛﹐甘艸緩中濡燥﹐紅花流通血脈﹐肝柔肺潤﹐其效可必﹐是肝移邪於肺之說爲的也。又觀薛立齋治右脇脹痛﹐喜手按者﹐謂是肝木克脾土﹐而脾土不能生肺金﹐則爲脾爲肺﹐固一以貫之矣。

卷三

腹痛

醫書言腹痛者﹐中脘屬太陰﹐臍腹屬少陰﹐小腹屬厥陰。此指各經所隸而言﹐然不可執一而論。凡傷食腹有燥屎者﹐往往當臍腹痛不可按﹐或欲以手擦而移動之﹐則痛似稍緩。﹝凡驗傷食﹐舌苔﹑舌根色黃而濁。﹞仲景《傷寒論》有云﹕病患不大便五六日﹐繞臍痛煩躁﹐發作有時。可以爲證。

卷三

肝病

今人所謂心痛﹑胃痛﹑脇痛﹐無非肝气爲患﹐此有虛實之分﹐大率實者十之二﹐虛者十之八。余表兄周士熙﹐弱冠得肝病胃痛﹐醫用疏肝之藥卽止﹐後痛屢發﹐服其藥卽止﹐而病發轉甚﹐成婚後數月﹐痛又大發﹐醫仍用香附﹑豆蔻﹑枳殼等藥﹐遂加劇而卒。蓋此癥初起﹐卽宜用髙鼓峯滋水淸肝飲﹐魏玉璜一貫煎之類﹐稍加疏肝之味﹐如鱉血炒柴胡﹑四制香附之類﹐俾腎水涵濡肝木﹐肝气得舒﹐肝火漸熄而痛自平。若專用疏泄﹐則肝陰愈耗﹐病安得痊﹖余嘗治鈕村學博福釐之室人肝痛﹐脈虛﹐得食稍緩﹐用北沙參﹑石斛﹑歸須﹑白芍﹑木瓜﹑甘艸﹑云苓﹑鱉血炒柴胡﹑橘紅﹐二劑痛止﹐後用逍遙散加參﹑歸﹑石斛﹑木瓜﹐調理而愈。

趙養葵《醫貫》﹐徐靈胎砭之是矣﹐然觀其治木郁之法﹐先用逍遙散﹐繼用六味地黃湯加柴胡﹑芍藥以滋腎水﹐俾水能生木﹐此實開髙鼓峯淸水滋肝飲之法門。﹝六味加歸身﹑白芍﹑柴胡﹑山梔﹑大棗以治肝胃等證﹐血少者加味逍遙散加生地。﹞再傳而魏玉璜之治脇痛用一貫煎﹐﹝沙參﹑麥冬﹑生地﹑歸身﹑枸杞﹑川楝子﹐口苦燥者加酒連﹞﹐葉天士之治脘痛用石決明﹑阿膠﹑生地﹑枸杞子﹑茯苓﹑石斛﹑白粳米等以養胃汁﹐則又化而裁之。法益詳備﹐學人不可忘所自來也。

魏玉璜曰﹕帶濁之病﹐多由肝火熾盛﹐上蒸胃而乘肺﹐肺主气﹐气弱不能散布爲津液﹐反因火性迫速而下輸膀胱之州都﹐本從气化﹐又肝主疏泄﹐反稟其令而行﹐遂至淫淫不絕。使但屬胃家濕熱﹐無肝火爲難﹐則上爲痰而下爲瀉耳。葉天士曰﹕肝主疏泄﹐侮所不勝﹐故亦下利。余嘗治下利﹐但平肝而得效。﹝余嘗遵此法治素有肝痛病而下利﹑脈弦者﹐果獲效。﹞是則肝之主病甚多﹐司命者不可不察也。

何西池曰﹕百病皆生於郁﹐與凡病皆屬火﹐及風爲百病之長﹐三句總只一理。蓋郁未有不病火者也﹐火未有不由郁者也。第郁而不舒﹐則皆肝木之病矣。此又可爲肝病多之一證。

卷三

七情

《素問﹟陰陽應象大論》云﹕悲勝怒﹐恐勝喜﹐怒勝思﹐喜勝憂﹐思勝恐。此卽五行生克之理也。古賢治病﹐若文摯之怒齊王﹐華元化之怒郡守﹐皆宗此旨。戴人﹑丹溪治案尢多﹐然亦有不拘克制之說者﹐如《邵氏聞見錄》云﹕州監軍病悲思﹐郝允告其子曰﹕法當得悸卽愈。時通守李宋卿禦史嚴甚﹐監軍向所憚也﹐允與子請於宋卿﹐一造問﹐責其過失﹐監軍惶怖出﹐疾乃已﹐此恐勝憂。《簪雲樓雜記》云﹕鹿邑李大諫﹐世爲農家﹐獲售於鄕﹐父以喜故﹐失聲大笑﹐及舉進士﹐其笑彌甚﹐歷十年﹐擢諫垣﹐遂成痼疾﹐宵旦不休﹐太醫院某﹐令家人給其父曰﹕大諫已歿。其父慟絕幾殞﹐如是者十日﹐病漸瘳﹐佯爲郵語曰﹕大諫治以趙大夫﹐絕而復蘇。其父因悲而笑癥永不作﹐此悲勝喜也。蓋醫者﹐意也﹐苟得其意﹐不必泥其法﹐所謂神而明之﹐存乎其人也。

卷三

不寐

韓飛霞謂黃連﹑肉桂能交心腎於頃刻﹐震澤毛愼夫茂才元勛﹐嘗用之而奏效。某年四十餘﹐因子女四人痧痘連綿﹐辛勤百日﹐交小暑後﹐忽然不寐﹐交睡則驚恐非常﹐如墜如脫﹐吁呼不寧﹐時悲時笑﹐毛診之﹐謂由衛气行於陽﹐不得入於陰﹐乃心腎不交之癥﹐用北沙參﹑生地﹑麥冬﹑當歸﹑遠志﹑炙艸﹑白芍﹑茯神﹑川連二分﹐肉桂一分﹐以甘瀾水﹝長流水揚之萬徧爲甘瀾水。﹞先煮秫米一兩﹐去渣﹐將湯煎藥﹐服之全愈。毛居黎裏鎭﹐讀書三十年﹐中歲行道﹐名著一時。

汪春圃《拔粹醫案》亦有以黃連﹑肉桂治不寐癥者﹐丁俊文每日晡後發熱微渴﹐心胸間怔忡如築﹐至晚輒生懊﹐欲罵欲哭﹐晝夜不能寐﹐諸藥不效﹐延至一載有餘﹐汪診其脈﹐左寸浮洪﹐兩尺沈細﹐知屬陰虧陽盛﹐仿《靈樞》秫米半夏湯﹐如法煎成﹐外用肉桂三錢﹐另煎待冷﹐黃連三錢﹐另煎﹐乘熱同和入內﹐徐徐溫服﹐自未至戌盡劑﹐是夜卽得酣睡﹐次日巳牌方醒﹐隨用天王補心丹﹐加肉桂﹑枸杞﹑鹿膠﹑龜膠等味制丸﹐調理全愈。偶從杭城沈雨溥書坊購得《醫學祕旨》一冊﹐有治不睡方案云﹕余嘗治一人患不睡﹐心腎兼補之藥﹐徧嘗不效﹐診其脈﹐知爲陰陽違和﹐二气不交﹐以半夏三錢﹐夏枯艸三錢﹐濃煎服之﹐卽得安睡﹐仍投補心等藥而愈。蓋半夏得陰而生﹐夏枯艸得至陽而長﹐則陰陽配合之妙也。書系抄本﹐題曰西溪居士著﹐不知何許人﹐識以俟考。

不寐之癥﹐由於思慮傷脾﹐繁冗勞心者﹐非專恃醫藥可治。《老老恆言》謂不寐有操縱二法﹕操者如貫想頭頂﹐默數鼻息﹐返觀丹田之類﹐使心有所著﹐乃不紛馳﹐庶可獲寐。縱者任其心遊思於杳渺無朕之區﹐亦可漸入朦朧之境。余謂二法之中﹐縱法尢妙。蓋操則心猶矜持﹐未極恬愉之趣﹐不若縱之遊行自在也。特恐稍涉妄想﹐卽難奏效﹐尢當寓操於縱爲佳。

余師歸安沈鹿坪先生焯﹐官臺州教授時﹐因閱文繁勞﹐患怔忡不寐﹐有人傳一法云﹕每夜就枕後﹐卽收斂此心﹐勿萌雜念﹐惟遊思於平素所歷山水佳處﹐任情一往﹐定而能靜﹐久而久之﹐心漸卽於杳漠之中﹐則不期寐而自寐矣。如法行之獲效﹐是其能得縱法之要者。

卷四

吐血

吳球治一少年吐血﹐來如泉湧﹐諸藥不效﹐虛羸病危﹐乃取病患吐出之血﹐瓦器盛之﹐候凝入鍋﹐炒血黑色﹐以紙盛放地上﹐出火毒﹐細研爲末﹐每服五分﹐麥門冬湯下二三服﹐其血遂止。此蓋血導血歸法也。余按﹕近人傳治暴起吐血方﹐以絲棉蘸吐出之血﹐火焙存性﹐研末服之甚效﹐今觀吳案﹐則不獨初起者可用此法矣。

方書法吐血有用苦寒者﹐有戒用苦寒者。觀顧曉瀾治案﹐可以得其要矣。治案云﹕徐氏婦﹐吐血傾盆﹐數日不止﹐目閉神昏。面赤肢軟﹐息粗難臥﹐危如累卵﹐脈左沈右洪﹐重按幸尙有根﹐此郁火久蒸肺胃﹐復緣暑熱外逼﹐傷及陽絡﹐致血海不止﹐危在頃刻﹐諸藥皆苦寒﹐是以投之卽嘔﹐借用八汁飲意﹐冀其甘寒可以入胃淸上﹐血止再商治法。用甘蔗汁﹑藕汁﹑蘆根汁各一酒杯﹐白果汁二匙﹐白蘿卜汁半酒杯﹐梨汁一酒杯﹐西瓜汁一酒杯生衝﹐鮮荷葉汁三匙﹐七汁和勻﹐隔水燉熱﹐衝入瓜汁﹐不住口緩緩灌之﹐服後夜間得寐﹐血止神淸﹐惟神倦懶言﹐奄奄一息﹐脈𨿽稍平﹐右愈浮大無力﹐此血去過多﹐將有虛脫之患﹐經云﹕血脫者益其气。當遵用之﹐人參七分秋石水拌﹐黃七分黃芩水炙黑﹐歸身一錢炒黑﹐懷山藥錢半﹐茯苓三錢﹐大麥冬錢半去心﹐蒸北五味七粒﹐和入甘蔗汁﹑梨汁﹑藕汁﹐服後食進神健而痊。門人問﹕血冒一證﹐諸寒皆以苦寒折之﹐今以甘寒得效﹐何也﹖曰﹕丹溪云「虛火宜補」。此婦孀居多年﹐憂思郁積﹐心脾久傷﹐復緣暑熱外蒸﹐胃血大溢﹐苦寒到口卽吐﹐其爲虛火可知﹐故得甘寒而止。若果實熱上逆﹐仲景曾有用大黃法﹐或血脫益气﹐東垣原有獨參湯法﹐不能執一也。觀此知實火吐血﹐原當用苦寒﹐然除實火之外﹐則槪不宜用苦寒矣。今人吐血挾虛者多﹐而醫者動手輒用苦寒﹐宜乎得愈者少也。吐血戒用苦寒﹐更有治案可法。

吳孚先治何氏女患吐血咳嗽﹐食減便溏﹐六脈兼實﹐左部尢甚﹐醫用四物湯加黃芩﹑知母﹐吳曰﹕歸﹑芎辛竄﹐吐血在所不宜﹐芩﹑知苦寒傷脾﹐在所禁用。乃與米仁﹑玉竹﹑白芍﹑枸杞﹑麥冬﹑沙參﹑川斷﹑建蓮﹑百合﹐二十劑﹐脈稍緩﹐五十劑而瘳。此方治陰虛咳嗽吐血最良﹐然必收效於數十劑後﹐謂非王道無近功乎﹖又程氏式《醫彀》﹐治李氏子吐血喘促﹐咳嗽浮腫﹐腳軟不能行﹐診脈浮澀微疾﹐此房致也﹐用茯苓﹑白芍﹑苡仁﹑木瓜﹑丹皮﹑芡實﹑牛膝﹑貝母﹑百合﹑甘艸﹐服十餘劑﹐喘促稍定﹐浮退血止﹐前方加術﹐服二十餘劑而愈。夫此病以涼止血﹐則浮喘必劇﹐以溫止浮喘﹐則吐血必甚﹐總歸不起﹐第於平淡中寓巧法﹐故能生耳。治吐血者知此﹐庶不爲藥所誤。

方書每言童便治吐血之神﹐然須擇彊健之童而不食腥濁物者﹐有力者猶可購求﹐窶人安傳有一方﹕丹參飯鍋蒸熟﹐泡湯代茶﹐日飲之甚效。

卷四

諸血

肌衄卽《內經》之血汗﹐古無驗方﹐近人方案有極驗者﹐錄以備用。毛達可《便易經驗集》云﹕一人左臂毛竅如鍼孔﹐驟濺出血﹐積有一面盆許﹔晝夜常流﹐面白無气﹐余用炒山甲片研細粉﹐掩之以帕﹐紮住﹐卽止﹐隨服補血湯數劑而愈。後治一老農腎囊上有一鍼孔流血﹐盈至腳盆﹐諸藥不效﹐自謂必死﹐余投以前法﹐立時痊愈。眞神方也。顧曉瀾《吳門治驗錄》云﹕餘同事楊君﹐腦後髮際忽出血不止。眾皆駭然﹐余知其爲肌衄也﹐令用一味黃芩﹐漬水塗之立愈﹐後竟未發。又見有胸前背心兩證﹐亦以前法治之立效。此方余友範董書所傳治鼻梁血出者﹐移治他處亦效﹐而《準繩》未見及此﹐可見著書之難也。

許辛木部曹之室人﹐自幼患鼻衄﹐於歸後﹐無歲不發﹐甚者耳目口鼻俱溢出﹐至淡黃色始止﹐凡外治內治之法﹐無不歷試。每發必先額上發熱﹐鼻中气亦甚熱。近二十年來﹐每覺鼻熱﹐辛木以諭嘉言淸燥救肺湯投之﹐二三劑後﹐卽覺鼻中熱退不衄﹐或投之少遲﹐亦不過略見微紅﹐蓋此方量淸肺胃之熱﹐惟人參攺用西洋參﹐或加鮮生地﹐勢已定﹐則用幹生地。諭氏此方自言不用一苦藥﹐恐苦從火化也﹐此制方妙處﹐醫者不可妄加也。

卷四

汗

方書皆謂自汗屬陽虛﹐盜汗屬陰虛。余按﹕何西池《醫碥》云﹕傷寒始無汗﹐後傳陽明卽自汗﹐豈前則表實﹐後則表虛乎﹖又云﹕人寤則气行於陰﹐寐則气行於陰。若其人表陽虛者﹐遇寐而气行於裏之時﹐則表更失所護而益疏﹐卽使內火不盛﹐而陽气團聚於裏﹐與其微火相觸發﹐亦必汗出。是則自汗不第屬陽虛﹐盜汗不第屬陰虛矣。

卷四

疸

常州楊蕉隱參軍振藩﹐能詩善畫﹐兼諳醫學﹐傳一治黃膽病方﹕用鯽魚數枚﹐剪取其尾﹐貼手熨其身﹐手亦染黃色﹐用此治之﹐自朝至夕﹐貼魚尾數次﹐水流盡卽愈。曾目擊其效。又言﹕有艸名並蒂珊瑚﹐葉似桂﹐髙不及尺﹐每顆冬間結子二枚﹐色紅如南天竺子﹐取子煎服

卷四

腫

海寧許珊林觀察HT﹐精醫理﹐官平度州時﹐幕友杜某之戚王某﹐山陰人﹐夏秋間忽患自頂至踵﹐大倍常時﹐气喘聲嘶﹐大小便不通﹐危在旦夕﹐因求觀察診之﹐令用生黃四兩﹐糯米一酒盅﹐煎一大碗﹐用小匙逐漸呷服﹐服至盞許﹐气喘稍平﹐卽於一時間服盡﹐移時小便大通﹐溺器更易三次﹐腫亦隨消﹐惟腳面消不及半﹐自後仍服此方﹐黃自四兩至一兩﹐隨服隨減﹐佐以祛濕平胃之品﹐兩月復元﹐獨腳面有錢大一塊不消﹐恐次年復發﹐力勸其歸﹐屆期果患前癥﹐延紹城醫士延醫﹐痛詆前方﹐以爲不死乃是大幸﹐遂用除濕猛劑﹐十數服而气絕﹐次日將及蓋棺﹐其妻見死者兩目微動﹐呼集眾人環視﹐連動數次﹐試用米湯灌救﹐灌至滿口不能下﹐少頃眼忽一睜﹐湯俱下咽﹐從此便出聲矣﹐服黃至數斤﹐並腳面之腫全消而愈。觀察之弟辛木部曹楣﹐謂此方治驗多人﹐先是嫂吳氏﹐患子死腹中﹐渾身腫脹﹐气喘身直﹐危在頃刻﹐余兄徧檢名人醫案﹐得此方遵服﹐便通腫消﹐旋卽生產﹐因系夏日﹐孩屍已爛成十數塊﹐逐漸而下﹐一無苦楚。後在平度有姬顧姓﹐患腫脹脫胎﹐此方數服而愈。繼又治愈數人﹐王某更在後矣。蓋黃實表﹐表虛則水聚皮裏膜外而成腫脹﹐得黃以開通隧道﹐水被祛逐﹐脹自消矣。

卷四

消

治消渴證每用涼藥﹐然觀孫文垣治消渴﹐小便色淸而長﹐其味甘﹐脈細數﹐以腎气丸加桂心﹑五味子﹑鹿角膠﹑益智仁﹐服之而愈。陸養愚治消渴﹐喜飲熱而惡涼﹐大便祕﹐小便極多﹐夜尢甚﹐脈浮按數大而虛﹐沈按更無力﹐以八味丸加益智仁煎人參膠糊丸﹐服之而愈。其法本於《金匱》﹐由火虛不能化水﹐故飲一斗小便亦一斗﹐凡見渴而水不消﹐小便多者﹐卽當合參脈證﹐以此法治之。

卷四

傷食

中食之證﹐往往狀似中風﹐非詳問病因﹐必難奏效。《明醫雜著》有案可法﹐錄之。一壯年人忽得暴疾如中風﹐口不能言﹐目不識人﹐四肢不舉﹐急投蘇合香丸不效﹐余偶過聞之﹐因詢其由﹐曰﹕適方陪客﹐飲食後忽得此癥。遂教以煎生薑淡鹽湯﹐多飲探吐之﹐吐出飲食數碗﹐後服白術陳皮半夏麥芽湯而愈。

湖州某紳﹐老而矍鑠﹐食量兼人﹐暑月有饋盛饌者﹐快意加餐﹐次日蒸豚味變﹐不忍捨復飽啖焉﹐遂得河魚疾以卒。觀此知髙年胃彊不足持﹐且以見聖人肉敗不食﹐誠養生之道也少壯時飯後作書﹐未嘗有滯食之病﹐中歲以來﹐遂膺斯患。丁巳年假得祕書數種﹐克期約還食﹐服保和丸及米灰等不效﹐投陸氏潤字丸﹐﹝大黃一兩酒浸曬漧蒸半熟﹐制半夏﹑前胡﹑山楂肉﹑天花粉﹑陳皮﹑白術﹑枳實﹑檳榔各錢二分五釐﹐每藥須略炒或曬榦爲末﹐薑汁打神曲糊爲丸梧子大。﹞始愈。自是飯後不敢作書。﹝余服潤字丸時﹐適陳載庵來﹐告以所患﹐問宜何藥﹐載庵曰﹕《三世醫驗》中潤字丸最穩最靈。余曰﹕鄙意正同﹐已服二錢許矣。載庵曰﹕不妨再服一次﹐如其言大便遂通。﹞傷食者﹐往往發熱口渴﹐有似外感﹐辧之之法﹐以皮硝二錢﹐用紙﹝紙須濃﹞堅包固﹐縛置胃脘﹐靜臥數刻﹐啟紙視之﹐皮硝若濕﹐便是傷食﹐傷之輕者﹐此亦可以消化﹐傷之重者﹐其濕必更甚﹐乃服消食藥可也。

卷四

邪祟

杭州陳茂才福年﹐形狀丰碩﹐气體素健﹐一日爲其父詣市購藥﹐忽僕於藥肆門前﹐肆主爲雇輿送歸之﹐醫救治不效﹐口鼻出血﹐未及半日遂卒﹐年僅三旬。按﹕沈從先﹝野﹞《暴證知要》云﹕凡遇屍喪﹐玩古廟﹐入無人所居之室﹐及造天地鬼神壇場﹐歸來暴絕﹐面赤無語者﹐名曰鬼疰﹐卽中祟也﹐進藥便死﹐宜移患人東首﹐使主人北面焚香禮拜之﹐便行火醋燻鼻法﹐則可復蘇﹐否則七竅迸血而死。聞陳生是日﹐曾至人家弔喪﹐其所患豈卽此耶﹖業醫者遇此等癥﹐愼勿猛浪投藥。

袁隨園子不語﹐謂《東醫寶鑑》有法治狐﹐而不述其方。按﹕是書「邪祟門」中有辟邪丹﹐蒼術﹑當歸各一兩﹐桃奴五錢﹐雄黃﹑朱砂各三錢﹐牛黃﹑麝香各一錢爲末﹐酒糊丸﹐如龍眼大﹐金箔爲衣﹐每一丸﹐臨臥以木香湯化下﹐諸邪不敢近體。更以絳囊盛五七丸﹐懸牀帳中尢妙。隨園所云﹐殆卽此歟﹖﹝此方程杏軒《醫述》采載﹐無牛黃﹐有甘艸﹐赤茯苓攺用茯

卷四

癘

癘卽大風﹐又作癩。《論語》﹕伯牛有疾。注﹕先儒以爲癩也。毛西河《四書剩言》云注﹐牛有惡疾﹐按﹕古以惡疾爲癩﹐《禮》﹕婦人有惡疾﹐云﹐以其癩也。故《韓詩》解之詩﹐謂蔡人之妻傷夫惡疾﹐𨿽遇癩而不忍絕。而劉孝標作《辧命論》﹐遂謂歌其﹐正指是也。又《淮南子》曰﹕伯牛癩。又艸可療癩也。見《列子注》。余按﹕卽車前﹐《本艸》不著其治癘功用﹐明﹟沈之問《解圍元藪》一書﹐專治癘風﹐方藥甚多﹐而用車前者絕少。其所常用之藥﹐乃大風子﹑蒼耳子﹑蓖麻子﹑艸﹑甘參﹑花蛇等是也。鮑云韶《驗方新編》載治麻風白花蛇丸方云﹕丹陽荊上捨得麻風疾﹐一僧療之而愈﹐以數百金求方不肯傳﹐館賓袁某窺藏納衣領中﹐因醉竊錄焉﹐用者多效。此與蕭翼賺蘭亭相似﹐皆以酒爲餌者也。方用白花蛇一條﹑烏梢蛇一條﹑﹝並去頭尾生用﹞﹑防風﹑蟬蛻﹝艸鞋打碎去泥土﹞﹑生地﹑川芎﹑苦參﹑枸杞﹑槐花﹑銀花﹐﹝以上各二兩﹞﹐白蒺藜﹑全蠍﹝醋浸一日去鹽味﹞﹑北細辛﹑蔓荊子﹑威靈仙﹑何首烏﹑胡麻仁﹝炒香﹞﹑金毛狗脊﹑川牛膝﹑烏藥﹑天花粉﹑川連﹑黃芩﹑梔子﹑黃柏﹑連翹﹑牛蒡子﹐﹝以上各一兩﹐炒﹞﹐漏蘆半斤﹐﹝去節洗淨四兩﹞﹐荊芥穗一兩五錢。上頭面者﹐加白芷一兩﹔肌膚潰爛者﹐加大皂角一兩。共研末﹐米糊爲丸﹐桐子大﹐每服五六十丸﹐茶送下﹐午後﹑臨臥各一服。﹝一僧加風藤一兩。﹞

越郡有患癘風者﹐因至外祖家食雞而得﹐其外祖乃患此癥者也﹐後其人死﹐所畜之雞﹐肥大異常﹐鄰人購食之﹐亦患此癥而死。蓋雞食癘風者之痰﹐能染人也。諺曰﹕寧娶瘋子妻﹐不食瘋子雞。良有以也。

卷四

耳

乾隆時﹐杭州金民以耳科致富﹐止恃一祕方﹐今其家已式微﹐有人傳得其方﹐用之甚效。取大蚌殼全个﹐中裝人糞﹑千年鍛石﹑野豬腳爪﹝烏蠟店中有之﹞﹐以鐵絲匝緊蚌殼﹐外用泥塗﹐炭火至靑煙起﹐置地上去火性﹐研細末﹐入瓷瓶祕藏﹐凡患耳中爛﹐及耳流水等癥﹐以此滲之立愈。此方天臺余以庠傳序所述﹐云不獨可治耳疾﹐凡外癥潰爛者。皆可用之﹐曾有人治裙邊瘡年久者亦效。

凡人於剃髮之後﹐必取耳以快意﹐此由少時習慣﹐遂成自然﹐往往有取之過深﹐傷而出血者﹐《素圃醫案》﹝鄭在辛著﹞一則﹐尢堪警目﹐錄之。貢武弁年二十餘﹐取耳時爲同輩所戲﹐銅挖刺通耳底﹐流血不止﹐延外科治之﹐初不以爲楚﹐旬日間忽頭痛﹐又延內科治之益甚﹐迎余往治﹐則頭痛如破﹐體僵面赤煩躁﹐脈弦緊﹐口流膿血﹐檢所服藥﹐皆石膏﹑梔子﹑芩﹑連等味﹐病患自言膿血不自喉出﹐余曰﹕此腦中膿血﹐流入鼻內﹐滲於口中﹐的系破傷風矣。項彊已屬不治﹐幸未再見厥冷﹐用小續命湯﹐重加桂枝﹑附子﹑漧薑﹐去黃芩﹐一劑微汗﹐頭痛減半﹐再劑頸柔﹐十數劑後﹐耳內結疤﹐腦涎亦不流﹐但其耳竟無聞矣。

卷四

目

目中起星﹐宜初起卽治﹐《石室祕錄》方最妙﹐白蒺藜三錢﹐水煎洗﹐日四五次﹐餘二次皆用此獲效。又一次以新橘子皮塞鼻中﹐不半日卽退。又舊傳一方﹐用山慈姑﹑八乳磨汁﹐入冰片末少許點之﹐並治翳障甚效。

人有患肝病者﹐重酒柴胡﹐服之肝病愈而目瞽﹐以其竭肝陰也。大抵溫散之品皆損目﹐友人某嗜飲燒酒﹐後竟失明﹐至如韭﹑蒜﹑椒﹑芥等耗目光﹐並宜遠之。

一人患頭風痛﹐兩目失明﹐徧求醫治無效﹐偶過茶肆小憩﹐有鄕人教以用十字路口及鄕村屋旁野莧菜煎湯﹐入沙壺中乘熱燻之﹐日行數次﹐如是半月復明。

許辛木說﹕明目之方﹐可久服者﹐枸菊丸第一﹐﹝專用二味﹐勿入六味丸內﹐黑小豆次之。

﹞《壽親養老新書》云﹕李小愚取黑豆緊小而圓者﹐侵晨以井花水吞二七粒﹐謂之五臟谷﹐到老視聽不衰。近人相傳服法﹕晨用生小黑豆四十九粒﹐以滚水送下﹐久服勿間﹐則眼到老常明。餘二十九歲患風火赤眼﹐愈後閱文攻苦﹐用目過早﹐遂至昏澀羞明﹐不能作字﹐又爲眼科以赤藥點之﹐轉益增劇﹐於是謝去生徒﹐閉門靜養﹐專服小黑豆﹐又每晨用明礬末擦齒﹐後以洗面水漱口﹐卽將其水洗目﹐洗後閉目片時﹐俟其自幹﹐如是半年﹐目乃復初﹐因服小黑豆勿輟﹐凡二十餘年﹐迄今目光如舊﹐燈下可作細字﹐未始非此方之力﹐凡人至中年而目昏花﹐卽當服此。或因其性涼﹐不宜於寒體﹐則服枸菊丸可也。﹝丁巳秋見歙縣吳端甫攢花《易簡良方》載服黑料豆法﹐並述功效﹐附錄於此。云﹕每一歲生喫一粒﹐自小服起﹐每年視歲數加減﹐永無眼患﹐余於壬子年入會闈﹐年僅四十二﹐而上燈後幾不見捲格﹐南旋卽得此方﹐無間服之﹐今歷五稔﹐目力倍於幼時﹐眞奇方也。﹞

明周定王《普濟方》四百二十六卷﹐爲方六萬一千七百三十九首﹐余在杭州時欲借抄是書﹐需錢百餘萬﹐因而不果。咸豐九年﹐從坊友邱春生鉞﹐覓得刊本眼科書一冊﹐卽《普濟方》第三十一卷

﹐計一百頁﹐凡分類十有三﹐曰內外障眼﹐曰內障眼﹐曰外障眼﹐曰將變內障眼﹐曰內障眼鍼後用藥﹐曰目生膚翳﹐曰目生丁翳﹐曰目生花翳﹐曰卒生翳膜﹐曰遠年障翳﹐曰目昏暗﹐曰目見黑花飛蠅﹐曰目暈﹐類各有論﹐共五百八十八方﹐其內外障眼類中有去翳生血止痛方﹐﹝出《家藏經驗方》﹞﹐用蠐螬汁滴目中﹐及飴炙食之﹐下引陳氏經驗方云﹕《晉書》盛彥母氏失明﹐躬自侍養﹐母食必自哺之﹐母卽病久﹐至於婢使﹐數見捶撻﹐婢忿恨﹐伺彥暫行﹐取蠐螬炙之﹐母食以爲美﹐然疑是異物﹐密藏以示彥﹐彥見之﹐抱母慟哭﹐絕而復蘇﹐母目豁然﹐從此遂愈。孟子曰﹕陳仲子豈不誠廉士哉﹖居於陵三日不食﹐耳無聞﹐目無見也﹐井上有李﹐螬食實者過半矣﹐匍匐往將食之﹐三咽然後耳有聞﹐目有見。《本艸》云﹕蠐螬汁滴目中去翳障。余在曲江有將官以瞽離軍﹐因閱《晉書》見此﹐參以孟子之言﹐證以《本艸》之說﹐呼其子俾羞事而供﹐勿令父知﹐旬日後目明﹐趨庭伸謝﹐因錄以濟眾。按﹕此方他書罕見﹐特載於此﹐俾患障失明者鈕蘭畹說﹔湖城某嫗﹐年四十餘﹐目昏不能拈鍼黹﹐得一方﹐七月七日采旱蓮艸搗汁﹐入食鹽拌勻﹐日曬夜露﹐每日早起洗休﹐以汁少許點目中﹐初微痛﹐後乃如常﹐目光遂漸明﹐嗣後至七十餘歲﹐猶能於燈下縫紉。

卷四

喉

門人歙縣吳子嘉茂才鴻勛﹐傳治喉癥方﹐名咽喉急癥異功散﹐云得自蘇州﹐靈驗異常﹐歷試元參六分﹐眞麝香三分﹐共爲細末﹐收藏瓷瓶封口﹐切勿走气﹐不論爛喉風﹑喉閉﹑雙單喉蛾﹐用尋常膏藥一張﹐取此散如黃豆大﹐貼項間﹐患左貼左﹐患右貼右﹐患中貼中﹐貼三四時卽起泡﹐用銀鍼挑破卽愈﹐凡陰證起泡更速。﹝此方亦見《疫痧艸》。﹞

《金匱翼》爛喉痧方﹐最爲神妙。藥用西牛黃五釐﹐冰片三釐﹐象牙屑三分焙﹐人指甲五釐﹐﹝磚上者可用﹐木板上者不可用﹞﹐共爲極細末﹐吹患處。凡屬外淫喉患﹐無不應手而瘳﹐不特爛喉痧奉爲神丹也。惟藥品修制不易﹐猝難卽得﹐有力者宜預制備用。如一時不及修合﹐別有簡便之法﹕用壁錢五六个﹐瓦焙爲末﹐加人指甲末五釐﹐西牛黃三釐﹐亦效。又治喉蛾方﹐斷燈艸數莖纏指甲﹐就火燻灼﹐俟黃燥﹐將二物研細﹐更用火逼壁虱﹝卽臭虫﹞十个﹐共搗爲末﹐置銀管﹐向患處吹之神效。見黃霽靑﹝太守安濤賢已編﹞。

卷四

舌

臨癥視舌。最爲可憑﹐然亦未可執一。《正義》云﹕凡見黑舌﹐問其曾食酸甜咸物﹐則能染成黑色﹐非因病而生也。然梁成之黑﹐必潤而不燥﹐刮之卽退爲異。又惟虛寒舌潤能染﹐若實熱舌苔漧燥﹐何能染及耶﹖凡臨癥欲視病患舌苔燥潤﹐禁飲湯水﹐飲後則難辧矣。《重慶堂隨筆》云﹕淡舌白苔﹐亦有熱癥﹐黃濃滿苔﹐亦有寒癥﹐舌絳無津﹐亦有痰癥﹐當以脈癥便溺參勘。又白苔食橄欖卽黑﹐﹝凡酸物皆然。﹞食枇杷卽黃﹐又如燈下看黃苔﹐每成白色﹐然則舌𨿽可憑﹐而亦未盡可憑﹐非細心審察﹐亦難免於誤治矣。

黑舌苔有寒熱之分﹐辧別不精﹐死生立判。汪苓友謂舌苔𨿽黑﹐必冷滑無芒刺﹐斯爲陰證無疑﹐誠扼要之言也。﹝舒馳遠《傷寒集注》﹞謂黑苔幹刺爲二證﹐一爲陽明熱結﹐陰津立亡﹐法主大黃﹑芒硝﹐急奪其陽﹐以救其陰﹐陰回則津回。一爲少陰中寒﹐眞陽霾沒﹐不能燻蒸津液﹐以致漧燥起刺﹐法主附子﹑炮姜﹐急驅其陰﹐以回其陽﹐陽回則津回。據此則黑苔冷滑者﹐必無陽證﹐而黑苔幹刺者﹐有陽證復有陰證矣。臨癥者可不愼歟﹖舌現人字紋﹐多因誤投寒藥所致﹐楊乘六治沈姓感癥危甚﹐舌黑而枯﹐滿舌徧裂人字紋﹐曰﹕脈不必診也。此腎气湊心﹐八味證也﹐誤用芩連﹐無救矣。逾日果歿。

程杏軒治農人患傷寒數日﹐寒熱交作﹐自汗如雨﹐脈虛神倦﹐舌苔白滑﹐分開兩歧﹐宛如刀劃﹐詢知誤服涼藥﹐與六味回陽飲﹐服之有效﹐斷進左右二歸飲數劑﹐舌苔漸退而安。又《傷寒金鏡錄》有裂紋如人字形者﹐因君火燔灼﹐熱毒炎上而發裂﹐宜用涼膈散﹐此則舌見紅色﹐又當細辧脈癥﹐分別治之。

繆氏子年十六﹐舌上重生小舌﹐腫不能食﹐醫以刀割之﹐敷以藥﹐閱時又生﹐屢治不痊﹐精力日憊﹐向余求藥﹐檢方書用蛇蛻燒灰研末敷之﹐﹝不用刀割。﹞立愈﹐後不復發。

卷四

齒

秀水新塍鎭屠氏﹐人多耆壽﹐牙齒至老堅固不壞﹐有家傳祕訣﹐自幼大小便時﹐咬定牙齒﹐不令泄气﹐﹝法本張景嶽。﹞卽有人詢問﹐亦不答應﹐歷久勿間﹐故牙齒從無墜落之患。余友鄭拙言學博鳳鏘說。

江湖上女醫有捉牙虫者﹐以箸尖向患處旋繞﹐投水碗中﹐似有虫者無數﹐云曰去齒痛當顧往往不甚驗。比閱程學博瑤田《通藝錄》所載亡室徐孺人行略﹐始知其術皆僞﹐行略云﹕濠濠間婦人能爲齲齒醫﹐行而賣其藝﹐治一人齒﹐能出虫多者以百數。孺人曰﹕吾生長和州﹐知之久矣﹐齒卽生虫﹐他醫莫能出﹐若乃能應手出乎﹕蓋蓼花虫也。

余久患齒痛﹐每勤勞火動﹐及食甜物卽發﹐丙午年周介梅表弟士稔傳一方云﹕每日晨起﹐以冷水漱口三次﹐不可間斷﹐永無齒痛。介梅向患齒痛甚劇﹐行此得痊。餘如法行之﹐齒痛遂不發。治齒痛神方。用靑魚膽風漧﹐生明礬研末擦之﹐立止﹐又可治喉風﹐以上二味﹐加入指甲末﹑燈心灰吹之最妙。

卷四

腿

表兄周乙藜學博士照﹐於道光壬寅年患腿熱﹐而按之不熱﹐行步無力﹐不痛不腫﹐延醫延醫腿患益甚﹐腿肉日削﹐食少神憊﹐勢就危殆﹐時乙藜家質庫中友朱光甫能醫﹐乃令治之﹐曰﹕此痿病也。誠然是濕熱﹐誠然是陰虛﹐然專治一端則誤矣。投以淸燥湯﹐病日減﹐繼用虎潛丸法﹐出入增損﹐至三百劑始撤消。乙藜因是潛玩醫書﹐深究脈學﹐爲人治病屢奏效。

方書言風勝則引﹐濕勝則腫﹐寒勝則痛﹐此亦未可泥也。道光己丑年﹐先君子薌公﹐﹝時年四十有九。﹞患兩腿熱痛﹐不能行步﹐醫家用蠲痺湯﹑巴戟天湯不效﹐反加劇﹐且腫﹐色靑紫﹐又以爲陰虧﹐用虎潛丸﹐痛益甚﹐飲食少進﹐乃至震澤﹐就吳雪香先生診之﹐﹝先生震澤縣庠生﹐中歲懸壺﹐審癥精細﹐求治者盈門。﹞切脈濡數﹐患處腫痛﹐詢知酒戶素大﹐謂是濕熱致患﹐用苡仁﹑海桐皮﹑防己﹑蠶砂﹑川萆﹑秦艽﹑桑枝﹑牛膝﹑木通等藥﹐日有起色﹐不一月全愈。余按﹕痛而熱﹐則不當用溫藥。蠲痺湯等所以不效也。此猶理之顯著者﹐而知之者鮮焉。甚矣﹗醫道之難明也。

熱病愈後﹐往往歸之於足﹐發熱腫痛﹐不治則痛甚而死﹐或至殘廢﹐如截足風之類。咸午春﹐余母周太孺人﹐偶發寒熱﹐忽患此癥﹐時余在杭州﹐內人周婉霞在家侍奉﹐檢醫書得一方﹐用廣膠一兩﹐入糟﹑醋﹑姜﹑蔥汁﹐四味烊化成膏﹐攤紙或布上﹐貼患處﹐痛立止。

﹝糟入醋中﹐將糟鑿碎調勻﹐濾出汁﹐去糟渣﹐勿用薑汁﹐不必多﹐只少許﹐蔥汁較薑汁多一半﹐糟醋汁須三四倍於蔥汁。﹞

庚申冬初﹐姬人李氏患伏暑﹐愈後兩足腫而不紅﹐其痛尢劇﹐服去濕淸熱藥不效﹐用此方治冷水中﹐號呼痛絕而殞。惜當時未得此方拯之﹐特詳志於此﹐願有志者廣傳焉。

卷四

雜病

余戚苕城沈嫗﹐年七十四﹐忽頭上右偏發中生一角﹐初起微痛﹐其後每覺痛則角稍大﹐年﹐狀如小指﹐角根之肉微腫﹐角堅如石﹐色微黃﹐角尖有三凹﹐紋色微黑如犀角﹐今已七十六歲。﹝咸豐八年記。﹞按﹕丹溪治鄭經歷嗜酒與煎爆﹐年五十餘﹐額絲竹空穴湧出一角﹐長短大小如雞距﹐稍堅﹐丹溪謂宜斷濃味﹐先解食毒﹐鍼灸以開泄壅滯﹐未易治也﹐鄭憚煩﹐召他醫﹐以大黃﹑朴硝﹑腦子等冷藥掩之﹐一夕豁開如醬蚶﹐徑三寸﹐一二日後﹐血自蚶中濺出﹐髙數尺而死﹐此冷藥外逼﹐熱郁不得發﹐宜其發之暴如此。今沈嫗食貧茹苦﹐從不飲酒啖肉﹐其非食毒可知﹐不審何气使然﹐書之以俟識者。﹝又按﹕《南史》孫謙末年頭生二肉角﹐各長一寸﹐此則有肉無骨﹐其形較異。又按﹕趙雲松《觀察檐曝雜記》云﹕梁武帝時鐘離人顧思遠年一百十二歲﹐蕭侯見其頭有肉角長寸許﹝見傳﹞。後余亦見二人﹐一江蘭臯﹐陽湖人﹐一徐姓﹐嘉興人﹐頭上皆有肉角﹐髙寸許﹐年亦皆九十餘﹐蓋壽相也﹐然二人皆貧苦﹐皆無子﹐則亦非去徵。此亦可以相證﹐附錄之。﹞

病有可預測其兆者。如手指麻木﹐知將患中風。一年前時時口漧﹐手腳心熱﹐或作渴思飲茶井水﹐或食已卽饑﹐知將患發背。三年內眉目骨痛﹐知將患大風疾。此有外癥可憑者也。至於察神色﹐審脈象﹐而能先識其﹐則非神乎技者不能矣。

《醫碥》謂眞心痛﹑﹝切牙噤口﹐舌靑面黑﹐汗出不休﹐手足寒過節。﹞眞頭痛﹝全腦連齒皆子服之﹐以散其寒﹐或可死中求生。眞頭痛急與黑錫丹﹐灸百會穴﹐猛進參﹑沈﹑烏﹑附﹐本生祖秋畦公捐館捨時﹐﹝年七十有八﹞﹐猝發心痛不可忍﹐半日卽長逝﹐其時延醫診視﹐只進治心痛通套藥﹐使準此法以治﹐庶幾稍可救藥乎﹖消渴﹑水腫﹑下疳﹑咳嗽﹑吐血等癥﹐皆以戒鹽爲第一要義﹐若不能食淡﹐方藥𨿽良﹐病有見於此而應於彼者﹐約略舉之﹐如靑腿牙疳之癥﹐牙病而必見於腿上﹐咳不止﹐脈無神气﹐糞門生﹐此陽極而下﹐不治之癥。腮之癥﹐﹝亦名腫腮。﹞初起惡寒發熱﹐脈沈數﹐耳前後腫痛﹐隱隱有紅色﹐腫痛將退﹐睪丸忽脹﹐亦有誤用發散藥﹐體虛者﹐不任大表﹐邪因內陷﹐傳入厥陰脈絡﹐睪丸腫痛﹐而耳後全消者﹐蓋耳後乃少陽膽經部位﹐肝膽相爲表裏﹐少陽感受風熱﹐邪移於肝經也﹐若作疝癥治之益誤矣。此癥惟汪蘊谷文綺《會心錄》詳言之﹐並立方云﹕腫腮體實者﹐甘桔湯加牛蒡﹑丹皮﹑當歸之屬﹐一二劑可消﹔體虛者﹐甘桔湯加何首烏﹑玉竹﹑丹皮﹑當歸之屬﹐二三劑亦愈。如遺毒爲害﹐必須救陰以回津液﹐補元以生眞气﹐俾邪熱之毒﹐從腫處盡發﹐方用救陰保元湯﹐﹝黑豆三錢﹐熟地二錢﹐麥冬錢半﹐丹皮﹐山藥﹑南沙參﹑炙黃各一錢﹐炙甘艸八分﹞﹐水煎服。又虜瘡之癥﹐亦有先喉痛者﹐陳載庵之子所患﹐用《吳醫會講》中之法治之是也。﹝見「今人門」。﹞

卷四

婦科

《坤元是保》﹐宋﹟薛仲昂軒所著﹐歷代女科書皆未之采﹐書中不乏精要之論﹐易簡之方﹐詢爲女科祕笈。咸豐丁巳﹐吳曉鉦以重值購自吳門﹐借余錄之﹐摘錄數條於此。

婦人有疾﹐兩乳不嫌其大﹐月水不嫌其多﹐乃生機也。治嘔血及諸衄下血等候﹐用豬腰具﹐童便二盞﹐陳三白酒一盞﹐貯新瓶內﹐密封泥口﹐日晚以慢火煨熟﹐至初更止﹐夜分後﹐更以火溫之﹐發瓶畢食﹐卽病篤者﹐止一月效﹐平日瘦怯者﹐並宜服之﹐男女皆效﹐眞以血養之良方也。

醫書云﹕先期爲血熱﹐後期爲血寒﹐然有或前或後者﹐將忽寒忽熱乎﹖大抵气者血之母﹐气亂則經期亦亂﹐故調經以理气爲先。

孕六七月﹐因爭築著子死腹中﹐惡露直下﹐痛不能勝而欲絕者﹐佛手散主之。﹝當歸三芎五錢﹐益母五錢﹐水酒各半碗煎服﹐停一二時再進一服。﹞若胎不損﹐則痛止而子母俱安﹐旣損則胎下而母全矣。

一胎不動而冷如冰﹐卽非好胎。若以不動言之﹐好胎亦是伏而不動者﹐何可遂斷其死胎也﹖宜服順气活血藥。產後忌飲酒﹐但服童便可也﹐童便爲臨產仙藥﹐暈眩敗血中心﹐及血崩諸癥﹐倉卒不及備藥﹐惟兒初下地時﹐卽與童便一盞﹐庶免諸癥之患。一月之內﹐日服一盞﹐百病不生﹐他藥皆不及此。

產後百病﹐三者最危﹕嘔吐﹑盜汗﹑泄瀉是也。三者並見﹐其命必危。數癥並作﹐治其﹐見二凶多﹐一癥輕者無害﹐產後陰血虛耗﹐陽浮散其外而靡所根據﹐故多發熱﹐治法用四物湯補陰﹐姜通神明﹐炮漧薑能收浮散之陽﹐使合於陰﹐故兼用之。然產後脾胃虛損﹐有傷飲食而發熱者﹐誤作血虛﹐則反傷矣。故必先問曾食何物﹐有無傷損。有惡血未淨者﹐必腹痛而發熱﹐有感冒外邪者﹐必頭痛而發熱﹐若發熱而飲食自調﹐絕無它癥者﹐乃血虛也﹐可以補血。若胸膈飽悶﹐噯气惡食﹐泄瀉等癥﹐只隨癥治之。要知腹滿而不痛者﹐斷非惡血也﹐產後用益母艸銼一大劑三兩﹐濃煎去渣﹐加芎﹑歸末各二錢﹐陳酒﹑童便各一盞﹐服之至再﹐則腹痛血暈之惡免﹐且大有補益﹐眞治產之司總也。﹝此方又名奪命丹﹐爲產後聖藥。﹞

產後喜咸愛酸而致咳嗽者﹐必致痼疾﹐終身須自愼之﹐家傳祕方有六﹐簡易而神妙特奇世寶之。種子丸﹐﹝五月五日拔益母艸帶根陰榦爲末﹐煉蜜爲丸﹐如彈子大﹐每朝二丸﹐百日必效。﹞固胎丸﹐﹝條芩﹑白術爲末﹐每服三錢﹐砂仁湯下﹐連服數朝而胎可永安。﹞保安丸﹐﹝五月五日取益母艸去根曬榦爲末﹐煉蜜爲丸﹐如彈子大﹐孕八九月每朝一丸﹐砂仁湯下﹐服二三十朝必無倒產之逆。﹞催生丹﹐﹝益母艸四兩﹐焦白芷﹐炒滑石﹑百艸霜各二兩﹐臨產服四錢﹐芎歸湯送下。﹞益母丹﹐﹝卽產用山楂末三錢﹐濃煎益母艸湯﹑陳酒和童便調下﹐第一日三服﹐第二日二服﹐第三日一服﹐第四﹑第五日山楂末減半﹐第六﹑第七日去山楂末﹐只服三味﹐第八日並三味一服﹐而百疾不生矣﹐歷驗。﹞坤元是保丹﹐﹝孕婦病則胎亦病而墜﹐則多兩亡﹐此方能卻胎病使兩無恙。靑黛五錢﹐伏龍肝二兩﹐二味研末﹐用井泥調勻﹐塗臍上當孕處二寸許﹐幹則再塗﹐此丹只可施於傷寒極熱之癥﹐不可槪施者也﹐切記﹗切記﹗愼之﹗愼之﹗﹞余家有傭婦葉姓﹐陰戶墜下一物﹐如初生孩兒頭﹐臥則入腹﹐立則墜於外﹐行動不便﹐深以爲苦﹐自云產後操作過早﹐屢至河埠踞而洗衣﹐致有此患﹐墜下後產一男﹐仍不能收﹐俗名魚袋﹐不知是否卽子宮也。此癥初起﹐若根據丹溪法﹐當或可療﹐久則不能丹溪治產婦陰戶一物如帕垂下﹐俗名產頹﹐宜大補气以升提之﹐以參﹑﹑術各一錢﹐升麻故隨子而下﹐用升麻﹑當歸﹑芎﹑﹐大劑服二次﹐後以五倍子作湯洗濯﹐皴其皮﹐覺一響而收入。

卷四

胎產

婦人經止三月﹐以川芎末二錢﹐煎艾水調服﹐腹內覺微動是孕﹐不動者非也。此法婦科諸書皆載之﹐然未可輕試。余內人素患肝气﹐己丑歲懷孕三月﹐服川芎末少許﹐卽動甚不安﹐是知成方不當泥也。又方書佛手散﹐用當歸﹑川芎各五錢﹐水酒煎﹐治胎動。杭州儒醫嚴兼三茂才﹝稔﹞﹐謂此方暫服則安﹐常服之則屢生而不育﹐親驗﹐故知之。

秀水新塍鎭陳氏女科﹐治胎前諸癥﹐戒用川芎﹐以其能升﹐易動胎气也。又言桂圓產後不可輕服﹐味甘易令人嘔﹐恐瘀血因之而升也。余因思張景嶽治胞衣不下﹐用本婦頭髮攪入喉中﹐使作嘔﹐則气升血散﹐胞軟自落﹐此法𨿽妙﹐然或因作嘔而瘀血上升﹐轉益爲害矣。

蕭愼齋《女科經綸》謂妊娠十月而生﹐其常也。其有逾期者﹐若唐堯之與漢昭是也﹐若云二年四年﹐則怪誕不經矣。

余按﹕《元史》黃HT傳孕二十四月而生﹐此必非虛飾者。又仁和王學權《重慶堂隨筆》載王大昌語云﹕老醫輔沛霖治周縫人妻﹐經阻腹痛而硬﹐服藥不效﹐至兩年餘﹐忽舉一子﹐而脹病如失﹐其子甚短小﹐名曰關保﹐余常見之云與。然則胎孕閱數年之久﹐亦事之所或有﹐未可槪以爲不經也。

蔡松汀難產方﹕用黃﹑熟地各一兩﹐歸身﹑枸杞子﹑黨參﹑龜板﹝醋炙﹞各四錢﹐茯苓三錢﹐白芍﹑川芎各一錢﹐無論胞衣已破未破﹐連服四五帖﹐但用頭汁﹐取其力濃也。此方意主補助气血﹐以爲服之者萬無一失。馮楚瞻催生保產萬全湯﹐則用人參三錢至五錢﹐歸身二錢﹐牛膝梢三錢﹐川芎﹑漧薑﹝炒焦﹞各一錢﹐肉桂六分﹐桃仁十三粒﹐酒炒紅花三分﹐補而兼通﹐謂不惟催生神效﹐產後更無瘀血凝滯百病。主蔡說者﹐訾馮方溫熱﹐主馮說者﹐議蔡方補滯。竊謂馮方惟秉質虛寒者宜之﹐否則必有遺患﹐當以蔡方爲優。孕婦服藥﹐凡尋常所用如牡丹皮﹑赤芍﹑牛膝﹑薏苡仁﹑貝母﹑半夏﹑南星﹑通艸﹑車前子﹑澤瀉﹑滑石﹑槐角﹑麥芽﹑神曲﹑伏龍肝﹑歸尾﹝凡用歸身當去尾﹞﹑鱉甲﹑龜板等皆忌之﹐大抵行血利气通絡滲濕之品﹐均在禁例﹐故王孟英謂胎前無濕﹐𨿽茯苓亦須避之﹐火酒﹑椒﹑蒜皆不可食﹐以其助火鑠陰也。固胎之物﹐南瓜蒂煎湯服最良﹐勝於諸藥﹐黃牛鼻灰同煎尢妙。

《泊宅編》云﹕一婦人暴渴﹐惟飲五味汁﹐名醫耿隅診其脈曰﹕此血欲凝﹐非疾也。已而果孕。以古方有血欲凝而渴飲五味之癥﹐不可不知也。按﹕此說產科書罕見﹐錄之以備診家之江都葛晴峯自申《醫易﹟脈部》胃孕脈以陽入陰中﹐脈當短促。羅養齋以爲發千古所未發﹐惜其書不傳。

補脬散治產後交腸病﹐因脬腸有損﹐積穢凝塞﹐故大小便易位而出也。補脬散甚效﹐方用生黃絹絲一尺剪碎﹐白牡丹皮﹑白芨各錢半﹐水一碗﹐同煮如飴﹐木槌研爛﹐空腹時頓服﹐服時不得作聲﹐作聲則不效。陳變夢琴通其法﹐用生黃絲絹﹑白芨﹑黃蠟﹑明礬﹑琥珀﹐水捶爲丸﹐豬脬一个﹐煮湯飲之﹐尢精密可法。

辧妊娠﹐古人以形病脈不病爲憑﹐沈金鰲更以嗜酸別之﹐何西池又以胎至五月則乳頭乳黑﹐乳房亦升發爲據。辧胎男女﹐古人以脈左大爲男﹐右大爲女﹐張路玉獨謂寸口滑實爲男﹐尺中滑實爲女﹐兩寸俱滑實爲雙男﹐兩尺俱滑實爲雙女﹐右尺左寸俱滑實爲一男一女﹐此皆扼要之訣也。

陽湖史生家俊﹐言其同鄕名醫周八先生診一孕婦﹐左乳脹痛﹐謂左乳脹爲男﹐右乳脹爲後果生男。余按﹕《千金方》云﹕左乳房有核是男﹐右乳房有核是女。又《坤元是保》以乳核先生驗左男右女﹐殆卽此義歟。

子死腹中﹐古法用下。驗之之法﹐腹悶胸墜兼冷﹐略無動意﹐口中穢气﹐面如土色﹐舌色靑炒不應﹞﹐酒水各半盅﹐煎好﹐入朴硝五錢﹐再煎溫服﹐卽化水而下﹐薛立齋云﹕胎死服朴硝下穢水﹐肢體倦怠﹐气息奄奄﹐急用四君子爲主﹐佐以四物﹐加姜﹑桂調之。蕭愼齋云﹕胎死必先驗舌靑﹑腹冷﹑口穢的確﹐方可用下﹐亦必先固妊娠本元﹐補气養血﹐而後下之﹐若偶有不安﹐未能詳審﹐遽用峻厲攻伐﹐難免不測之禍。《保產要錄》云﹕卽不服藥﹐人不慌忙逼迫﹐亦遲遲生下﹐而不傷母﹐蓋人腹中極熱﹐惟不忙迫﹐產母安心飲食﹐腹內熱气燻蒸﹐胎自柔軟腐死﹐或一二日﹐或三四日﹐自然生下﹐但所出穢气﹐令人難聞﹐是可知死胎血弱而胎死腹中者﹐﹝其癥腹脹作痛﹐一日不下﹐其脈兩尺沈伏﹐微動無神﹞﹐熬益母膏﹐以川芎﹑當歸﹑肉桂﹑葵子煎湯﹐調服二三盞﹐胎卽下﹐其治最善。吳鞠通治一婦死胎不下二日﹐診其脈洪大而芤﹐問其癥大汗不止﹐精神恍惚欲脫﹐曰﹕此心气太虛﹐不能固胎﹐不問胎死與否﹐先固心气。用救逆湯﹝地黃﹑麥冬﹑白芍﹑阿膠﹑炙艸﹑龍骨﹑牡蠣﹞加人參﹐煮三杯﹐服一杯而汗斂﹐服二杯而神淸气寧﹐三杯未服﹐而死胎下矣。下後補肝腎之陰﹐以配心陽之用而愈。此又可爲治死胎者開一法門也。

《產寶》云﹕妊婦腹中臍帶上疙瘩﹐兒含口中﹐因妊婦登髙舉臂﹐脫出兒口﹐以此作聲﹐令生﹖然余觀程氏光治腹中兒啼﹐傾豆於地﹐令婦低頭拾之卽止。又萬密齋治法﹐令婦作男子拜卽止﹐則知口含之說﹐近似有理﹐且惟有口始可含﹐何得以無口時相比較﹖況所謂含者﹐乃在氤氳一气之中﹐非必眞吮血以養生也﹐王說似拘。

秀水計壽橋學博楠﹐博雅工詩﹐深諳醫理﹐尢精婦科﹐自言診胎產癥二十餘年﹐凡大險大危者婦科居其大半﹐論墮胎難產最中肯﹐錄之。治墮胎往往用補澀﹐治難產往往用攻下﹐皆非正法﹐蓋半產由於虛滑者半﹐由於內熱者半﹐得胎之後﹐衝任之血爲胎所吸﹐無餘血下行﹐血不足﹐胎必枯槁而墜﹐其本由於內熱火盛﹐陽旺而陰虧﹐血益少矣﹐治宜養血爲先﹐淸熱次之﹐若泥於膩補﹐反生壅滯之害。至於產育﹐乃天地生生化育之理﹐本無危險﹐皆人之自作也﹐用力太早﹐則胎先墜下﹐舒轉不及﹐胞漿先破﹐胎已枯澀﹐遂有橫生倒產之虞﹐其治亦不外乎養血爲主﹐血生則胎自出﹐若誤用攻下之藥﹐則胎𨿽已產﹐衝任大傷﹐气冒血崩﹐危在呼吸矣。愼之﹗愼之﹗齊氏羽中《三晉見聞錄》云﹕山西產婦旣產﹐便餓不食物﹐惟以小米粥極薄﹐日食數回﹐以一月爲率。若旬日之內﹐或食米麵﹐或食雞豚﹐則不可治。安邑則旬日之內並不可睡。

按﹕產後因食傷致病而殞命者甚多﹐飲粥之法最妙﹐但不可使之餓﹐要在一餓卽飲﹐飲多而已。至於旬日不睡﹐未免爲期太多﹐神气疲憊。吾鄕每令倚睡髙枕﹐傍以人守之﹐寐稍久卽呼之覺﹐閱四五日始任其睡﹐此法較善。

卷四

乳

《勸行醫說》又有論乳吹一條﹐語亦詳盡﹐並錄於此。凡婦人乳吹初起﹐切勿先延醫治﹐每見醫家治乳﹐用黃色敷藥調菊花葉塗之﹐內服皂角甲末等味﹐速其成膿﹐待至紅未熟﹐卽用鈹鍼開入寸許﹐復以手硬出毒﹐其痛每至昏暈﹐而血多膿少﹐旣難內消﹐復使其痛苦多時﹐不能收口﹐日久成漏﹐腐爛纏綿﹐致病者求生不能﹐求死不得﹐而待哺之兒﹐亦將失乳斃命﹐罪惡之重﹐擢發難數。在醫者本意只求多次相延﹐博取財物﹐或冀癥久求愈﹐重索藥資而已﹐亦知地獄中早虛左以待乎﹖故乳吹﹑乳癰等癥﹐初起只須內服逍遙散﹐及六神丸﹑蓮房灰末﹐福橘酒送﹐外煎紫蘇﹑橘核﹑絲瓜絡﹑川楝子﹑當歸﹑紅花﹑川烏﹑香附﹑官桂等水﹐用手巾兩方﹐絞熱替換暖乳﹐輕者乳散乳通﹐如再不通﹐須病患忍痛﹐命一大嬰孩重吮下積乳﹐隨卽吐去﹐吮三五次無不爽利﹐無庸延醫診視。至於乳疽﹑乳巖﹑乳癖﹐癥情不一﹐治法各殊﹐是在名家息心體認﹐以煎劑爲主﹐尢非瘍科所能奏功矣。

卷五

幼科

小兒解顱者﹐因腎气幼弱﹐腦髓不實﹐不能收斂﹐而顱爲之大也﹐宜急服地黃丸補之。

齋《幼科發揮》云﹕一兒頭縫四破﹐皮光而急﹐兩眼甚小﹐萬曰﹕腦者﹐髓之海也。腎主骨髓﹐中有伏火﹐故髓熱而頭破﹐額顱大而眼楞小也﹐宜服地黃丸。其父母不信﹐至十四歲而死。余族一侄孫﹐幼時解顱頭大﹐而面甚小﹐至十六歲竟死。余按﹕龜板治小兒囟不合﹐加入地黃中煎服﹐似尢應驗。

治小兒驚風﹐砂雪丸﹐用朱砂﹑輕粉各一錢﹐僵蠶十个﹐蠍三个﹐以靑蒿節中虫搗和爲丸﹐研細﹐人乳調服﹐相傳其方甚神。余按「輕粉辛燥有毒﹐治之不得其法﹐則毒瓦斯竄入經絡﹐變成他疾﹐爲害非淺。不若用靑蒿虫末和燈艸灰調入人乳服之﹐或飼小兒﹐睡時以銅管吹靑蒿虫末和燈艸灰入其口中﹐法尢簡妙﹐屢屢獲效﹐不可忽視。

諭嘉言《溫證朗照》云﹕凡小兒發熱嘔吐者﹐倘未布痘﹐卽須審諦﹐不可誤用溫胃之藥。裏中一宋侯﹐髙年一子﹐恣啖不禁﹐每服香砂平胃散極效﹐一夕痘發作嘔﹐誤服前藥﹐滿頭紅筋錯出﹐斑點密攢筋露﹐所謂瓜藤斑也。上饒相公一侄﹐髫齡選貢﹐赴宴返寓﹐痘發作嘔﹐乃父投以藿香正气丸﹐一夕﹐舌上生三黑疔﹐如尖栗形﹐舌下生四黃疔﹐如牛奶形﹐蓋痘邪正出﹐阻截其路﹐凶變若此﹐當以爲戒。余按﹕小兒患病﹐挾熱者多﹐溫燥之藥﹐皆宜愼用﹐不特痘癥宜防也。憶在杭州時﹐有府胥張某子十歲﹐夏月觸暑﹐發熱惡寒不食﹐醫投以藿香正气丸﹐遂至熱盛神昏﹐唇舌焦漧﹐口鼻出血而殞。聶久可《活幼心法》云﹕小兒多吐之後﹐胃气大虛﹐气不歸元﹐陽浮於外﹐反有面赤頭熱﹐身熱作渴﹐而似熱癥者﹐俗醫誤認爲熱﹐投以涼藥﹐殺人如反掌﹐故治吐瀉而藥不中病者﹐與其失之寒涼﹐寧失之溫補。失之溫補﹐猶可救療﹐失之寒涼﹐其禍甚速﹐不及救也。余按﹕此說與前條諭氏所論絕相反﹐參觀焉而各有至理﹐惟在審癥之的而已。蓋凡癥之初起﹐發熱作渴而吐者﹐挾熱居多﹐吐後復發熱作渴者﹐往往有屬虛寒者矣。司命者其吾邑孔雅六學博憲采﹐長女初生﹐啼哭一聲﹐後竟默不作聲﹐查方書捉貓一隻﹐以袱包之﹐持向女耳邊隔袱咬貓耳﹐貓大嗥一聲﹐女卽應聲而啼﹐後遂無他﹐今已出嫁生子矣。此卽古之所謂禁方﹐其理莫能測也。《醫學入門》云﹕初生月內多啼者﹐凡胎熱﹑胎毒﹑胎驚﹐皆從此而散﹐且無奇癥﹑沈芊綠甚韙其說﹐因謂兒啼只宜輕手扶抱﹐任其自哭自止﹐切不可勉彊按住﹐或令吮乳止之﹐若無他病﹐不必服藥。余謂是固然矣﹐然有因他故而啼者﹐杭州樂懷谷女方𦇤褓﹐忽啼不止﹐拍之則愈啼﹐解衣視背﹐見繡鍼微露其緒﹐而鍼已全沒﹐醫治之雜以藥敷﹐肉潰而鍼終不出﹐延至百餘日﹐賣酒家傳一方﹐以銀杏仁去衣心杵爛﹐菜油浸良久﹐取油滴瘡孔中﹐移時鍼透瘡口﹐而鍼則已彎蓋彊拍入之也。又曾世榮於船中治王千戶子﹐頭疼額赤﹐諸治不效﹐動卽大哭﹐細審知爲船蓬小篾刺入囟上皮肉﹐鑷去卽愈。然則小兒啼哭﹐苟有異於尋常﹐卽當細心審察﹐固不必一槪投藥﹐亦不得任其自啼自止也。

卷五

痘

《翼駒稗編》云﹕海州劉永有一子﹐年五歲﹐出痘徧體﹐疙瘩大如甌﹐凡三四十醫皆不識﹐有老嫗年七十餘﹐見之曰﹕此包痘也。吾所見並此而二﹐決無它虞。六七日疙瘩悉破﹐內如橊子﹐層層灌漿皆滿﹐眞從來未睹者。痘書充棟﹐亦無人道及﹐可見醫理淵深﹐卽痘疹一門﹐已難測識矣。余按﹕此可以補諸痘書之闕錄云。

阜平趙功甫長於治痘﹐痘始萌﹐一望已知其結局﹐自云一生療痘﹐無藥不用﹐而從未有用附子者。今按曾世榮治侯自牧子痘盛﹐夏用附子﹐費養恆治馮憲副孫痘﹐亦用附子﹐皆采入《續名醫類案》。然則治痘﹐非無用附子之癥﹐特不恆有耳。

崔默庵論痘癥曰﹕今人治痘﹐率用升麻葛根湯﹐使毒瓦斯盡升頭面﹐後多難治﹐戒升麻勿用﹐多用葛根及橫解之劑﹐少加桂枝﹐令其毒盡散於四肢﹐卽險逆之癥亦可爲矣。見劉繼莊《廣

卷五

疳

治小兒疳病集聖丸﹐﹝人參﹑蟾蜍﹑川連各三錢﹐歸身﹑川芎﹑陳皮﹑五靈脂﹑蓬莪術﹑夜明砂﹑使君子﹑肉蘆薈﹑砂仁﹑木香各二錢﹐公豬膽一个﹐和藥末爲丸﹐如龍眼大﹐每服一丸。﹞不寒不熱﹐亦補亦消﹐最爲穩善。《名醫類案》所載單方三﹐亦佳。一用山楂一兩﹐白酒曲一兩﹐取多年瓦夜壺中人中白最多者﹐裝入二物﹐炭火存性﹐研細末﹐每服六分﹐滚水送下。其一用雞蛋七枚﹐輕去殼﹐勿損衣膜﹐以胡黃連一兩﹐川黃連一兩﹐童便浸﹐春秋五日﹐夏三日﹐冬七日﹐浸透煮熟服之。其一用大蛤蟆十數个﹐打死置小口缸內﹐取糞蛆不拘多少﹐糞淸浸養﹐盛夏三日﹐春末秋後四五日﹐以食盡蛤蟆爲度﹐用粗麻布袋紮住缸口﹐倒置活水中﹐令吐出污穢淨﹐置蛆於燒紅新瓦上焙漧食之﹐每服一二錢。﹝或用炒熟大麥麵和少蜜作餅或丸令兒食。﹞此皆以人身气化之物﹐入消導藥治之﹐可稱靈妙。

小兒無辜疳﹐腦後項邊有核如彈丸﹐按之轉動﹐軟而不疼﹐壯熱羸瘦﹐頭露骨髙﹐有謂妖鳥﹝一名夜行遊女。﹞夜飛﹐其翼有毒﹐拂落於人家曬晾未收之𦇤褓衣上﹐兒著之則病。有斥其說爲妄。謂無辜﹐鳥名﹐啼時兩頷扇動如瘰之項﹐小兒肝熱目暗﹐頸核累累﹐其狀相類﹐因以爲名﹐宜用消遙散加減治之。有謂因乏乳所致﹐又有謂饑飽勞役﹐風驚暑積﹐八邪所致﹐宜用布袋丸治之。余謂妖鳥之說﹐無論其是否﹐但見項邊有核﹐卽當挑刺以藥治之﹐若至大而潰膿﹐法不能療﹐至其用藥﹐則仍不外治疳病之法耳。

卷五

外科

治膿窠疥瘡﹐用大楓子五十粒﹐蓖麻子五十粒﹐蛇牀子三錢﹐﹝以上三味研細另包。﹞麻黃錢半﹐斑蝥﹝去翅足﹞三个﹐雄豬油一兩﹐先將麻黃﹑斑蝥二味﹐同入豬油內煎枯﹐去渣盡淨﹐再將前三味放下﹐緩緩熬煎﹐待渣黑﹐然後取起﹐用絹袋包裹﹐向患處頻頻擦之。此方吳子嘉所傳﹐云曾經試過﹐甚效。

子嘉又傳治發背癰疽一切無名大毒﹐以及瘡癤等癥神方﹐名迅風掃籜散﹐云得自常熟﹐屢試不爽。用穿山甲七片﹐蜈蚣去頭足七條﹐蟬蛻五錢洗﹐僵蠶炒去絲二錢﹐乳香去油二錢半﹐沒藥去油二錢半﹐全蠍﹝頭足要全﹐酒浸﹐去腹內腸﹞七个﹐斑蝥﹝去翅足﹐糯米炒﹞七个﹐明雄黃五錢﹐麝香一錢﹐冰片八分﹐五倍子一兩五錢﹐共爲細末﹐曝漧﹐勿令見火﹐摻於毒上﹐再以尋常膏藥蓋之﹐其效如神﹐若遇大毒﹐須加升丹少許﹐和藥末同摻﹐其升丹必要自制﹐市中者不驗。

升丹方﹕水銀一兩﹐白礬一兩二錢﹐牙硝一兩二錢﹝皮硝不可用。﹞先將礬﹑硝二味研細﹐再入水銀﹐用小廣鍋一隻盛藥﹐再以粗碗一隻覆於鍋上﹐用細白皮紙搓作紙索﹐蘸水微濕﹐築於碗口﹐另用細礬末摻紙上﹐再用生石膏粉滿蓋碗底﹐以鐵秤錘壓碗上畢﹐以大釘四枚釘入泥地﹐用硬炭燒三炷官香﹐﹝四圍須用磚護住﹐火方有力﹞﹐第一炷火文﹐第二炷火武﹐﹝一二炷香間須防走漏﹞﹐第三炷火大武﹐當以扇拂之﹐冷定開視﹐而丹成矣。﹝丹在碗上﹐藥渣棄去不可用。﹞

方書所言內癰﹐大槪詳於肺胃大小腸﹐其它臟腑均略焉。吾鄕有患肝癰者﹐醫以爲肺癰﹐服藥後日就危篤﹐延張夢廬學博視之﹐識爲肝癰誤治﹐卒不能救藥而殞。按﹕《內經》云﹕期門隱隱痛者肝疽﹐其上肉微起者肝癰。又云﹕肝癰﹐兩滿﹐臥則驚﹐不得小便。是其癥亦尙易辧﹐特俗醫不學﹐遂致殺人耳。陳遠公云﹕肝癰在左而不在右﹐左脇之皮必見紅紫色﹐而舌必見靑色﹐治必平肝爲主﹐佐以瀉火去毒﹐宜化肝消毒湯﹐白芍﹑當歸各三兩﹐金銀花五兩﹐黑山梔五錢﹐生甘艸三錢﹐水煎服﹐蓋其治法與肺癰迥殊也。

王洪緒《外科全生集》論《馮氏錦囊》治陰疽﹐以溫補兼托﹐以爲初起平塌﹐安可用托﹖托則成功﹐宜以潰爲貴﹐卽流注瘰惡核﹐倘有潰者﹐仍不敢托﹐托則潰者𨿽斂﹐增者又何如耶﹖因立陽和湯以施治﹐﹝熟地一兩﹐鹿角膠三錢﹐白芥子二錢﹐肉桂一錢﹐甘艸一錢﹐麻黃五分﹐姜炭五分﹞﹐遇平塌不痛大疽﹐倍加熟地。嚴兼三謂生平遵此法以治陰癥﹐屢獲奇驗﹐嘗於六月中治一男子﹐徧身熱毒﹐而腹上獨生一疽﹐平塌不痛﹐診其脈沈微無力﹐乃用陽和湯﹐加附子﹑黃服之﹐疽消而愈。蓋熱毒發於表﹐而陰疽根於內﹐故必治其本焉。因思古方治一切癰疽﹐用仙方活命飲﹐未成者卽消﹐已成者卽潰﹐云是瘡癰之聖藥﹐然以治陰疽﹐則有銀花﹑赤芍﹑花粉﹑貝母等涼藥﹐不若陽和湯專用溫補﹐能消患於未萌也。

海寧許辛木部曹HT精醫理﹐尢長於外科﹐所制膏丹﹐必購求良藥﹐親自研煉﹐拯治危癥甚多。嘗言瘰一癥﹐服藥最難見效﹐外治亦鮮良方。《王氏全生集》消核膏﹐曾試用之﹐蘊熱重者﹐轉至紅腫﹐蓋藥品多毒烈也。因以控涎丹爲主﹐加入麻黃煎成膏藥﹐普施甚效。故友湯緒云又加入數味﹐嗣後求者踵至﹐不獨瘰﹐凡痰核乳巖貼之﹐初起卽消﹐久者縱不能消﹐亦不再大﹐妙在並無斑蝥﹑蜈蚣﹑全蠍等毒藥﹐𨿽好肉貼之無損。石門某醫之女﹐頸生瘰十餘年﹐自爲醫治不效﹐且有潰者﹐聞部曹有自制消核膏﹐挽人求索﹐令未潰者貼此膏﹐已潰者貼陽和解凝膏﹐﹝見《全生集》﹞﹐以九一丹﹐每次索膏必數十張﹐如是數月﹐未潰者消﹐已潰者斂﹐遂不復發﹐今嫁人有子女矣。此方治愈者眾﹐其藥用制甘遂二兩﹐紅芽大戟三兩﹐白芥子八錢﹐麻黃四錢﹐生南星一兩六錢﹐直天虫一兩六錢﹐朴硝一兩六錢﹐藤黃一兩六錢﹐姜半夏一兩六錢。九一丹﹕用降藥九分﹐生石膏一分。

外科之癥﹐有與內科相似者﹐最宜詳審。凡諸癰毒初起﹐惡寒發熱﹐不可誤認傷寒﹐又骨槽風不可誤認牙痛﹐鶴膝風不可誤認痛痺﹐痔血不可誤認腸紅﹐肺癰不可誤認外感咳嗽﹐腸癰不可誤認諸腹痛﹐此類尙多﹐不可悉數。

《質直談耳》載舊靑浦鎭瘍醫陳天士﹐名馳四方﹐就醫者日不下數十人﹐其藥最祕者手治之﹐歲久毒瓦斯燻炙﹐晚年中拇間生惡疽﹐知不可療﹐聞南去百五十里地名潭中﹐有一叟精於鍼砭﹐恆自晦不欲以術自鳴﹐卽易姓名﹐疾赴其所乞治之﹐叟曰﹕此藥毒也。君殆知醫﹐向之中惡深矣﹐不發則已﹐發必難治非者力所及也。盍往質問陳天士乎﹖天士大恐﹐速歸﹐疽遂潰﹐神昏而歿。余謂陳𨿽能醫﹐技猶未精也。

《秋鐙叢話》云﹕北賈貿易江南﹐喜食豬首﹐兼數人之量﹐有精於岐黃者見之﹐向其僕曰﹕每餐如是﹐已十有餘年矣。醫者云﹕病將作﹐凡藥不能治也。俟其歸﹐尾之北上﹐將以爲奇貨。久之無恙﹐復細詢其僕曰﹕主人食後必滿飲松蘿茶數甌。醫爽然曰﹕此毒惟松蘿可解。

悵然而返。使陳能如此賈之豫爲防﹐何致成不治之癥乎﹖《外科正宗》一書﹐近世盛行﹐醫者信而遵之﹐往往用鈹鍼及三品一條槍等法﹐誤人不少。

是書徐靈胎有評本﹐余曾從陳載庵借錄一過﹐後許辛木又加注釋﹐囑余爲之校正﹐將以救世醫之獘﹐已付刊矣。適逢寇亂中輟﹐余所錄之本﹐亦毀於兵燹。辛酉秋日﹐避難於東林山後﹐從湯欣庵借錄副本﹐因摘錄於此﹐俾習外科者觀之﹐庶不爲是書所誤。《正宗》云﹕初起未成者﹐用鈹鍼當頂點入知痛處﹐出其惡血﹐通其瘡竅﹐隨插蟾酥條直至瘡底。見﹝「腦疽論」後。﹞評云﹕此必死之法﹐誤盡蒼生。其不死者﹐亦必臥牀幾月﹐服大補之藥而後得安。

《正宗》云﹕鈹鍼當頂插入知痛處方止﹐隨用蟾蜍條插至孔底。﹝見「神妙撥根方」下。﹞又云﹕三日後加添插藥﹐其根髙腫作疼。評云﹕凡瘡未成者﹐一見血則毒走肌傷﹐輕者變重﹐重則必死。況又插入藥條﹐以致痛極腐爛﹐斷無消理﹐此等惡法﹐害人不淺。然此原云陰癥當用此法﹐乃近人不知﹐不論陰癥陽癥﹐輕病重病﹐皆用此法﹐殺人無算﹐間有愈者﹐皆痛苦哀號﹐死裏逃生﹐乃皆奉爲金科玉律﹐舉世皆然﹐無人救正﹐豈不傷心﹖又評云﹕用此法者﹐我目中已見殺數十人矣﹐卽眞陰癥亦不宜用﹐況陰癥千不得一﹐非平塌者卽爲陰癥也。

評三品一條槍後云﹕此治惡毒頑瘡﹐間有可用﹐近日庸醫不論何瘡﹐俱用此法﹐殺人無算﹐深爲可恨。制方之人﹐原只用以治不知痛癢卽死肌頑肉﹐誰知後世惡人﹐竟爲必用之品﹐不可不歸咎於作俑人也。余因思周岷帆學士患癅﹐爲費某用三品一條槍致死﹐見﹝「醫鑑門」﹞﹐由於未見徐評故耳。醫者專主一家之言﹐不知虛懷好學﹐博采精研﹐而欲免於誤人也﹐豈可得哉﹖

卷五

疔

《本艸綱目》蒼耳艸虫治疔方﹐余以治多人無不獲效。其法於夏秋之交﹐取蒼耳艸莖憔悴有穴孔處拍開取虫﹐﹝虫如蠶而小﹐長不過四五分﹐其行甚速﹞﹐以紙包裹﹐置火鑪上烘極幹﹐藏瓶中﹐勿出气﹐用時研細末﹐摻在疔瘡膏藥﹝藥店有之。﹞中心﹐貼向疔瘡頭上﹐﹝先用銀鍼向疔瘡頭上微挑開。﹞當有水流出﹐閱六時許﹐疔根自拔。按﹕《三因極一病證方論》有治一切疔腫神方﹐蒼耳艸﹝根莖苗子但取一色便可用。﹞燒爲灰﹐醋泔澱和如泥塗上﹐幹卽換之﹐不過十度﹐卽能拔出根﹐﹝此法本《千金方》。﹞又按﹕劉云密《本艸述》云﹕一切疔腫危困者﹐用蒼耳根葉搗和小兒尿絞汁冷服一升﹐日三服﹐拔根甚驗。此二方余未經親試﹐如用之獲效﹐無事取虫傷物命矣。特識之。

癰疽宜灸﹐而疔獨忌灸。癰疽藥每用酒煎﹐而疔獨忌酒。皆以其助火也。又治疔膏藥忌用桐油紙﹐惟當用布﹐刺疔鍼忌用銅鍼﹐惟宜用根。

卷五

鍼灸

夏日宜灸﹐汪石山駁正之甚是﹐一近事尢堪爲戒。錢塘陳氏子患哮﹐得一方云﹕夏日於日中灸背﹐當可見愈。如法行之﹐至深秋得伏暑癥甚重﹐醫治不效而卒。古者鍼灸之法與藥並重﹐後世羣尙方劑﹐投藥無功﹐始從事於鍼灸﹐又往往不能獲效﹐或轉增重﹐則以精此技者甚少﹐且未審病之宜鍼灸與否也。葉天士謂鍼灸有瀉無補﹐但治風寒中穴之實癥﹐﹝見《來蘇集》批本。﹞此言信然。嘗見有癇癥挾虛﹐因鍼而轉劇﹔痿癥挾熱﹐因灸而益重。是不可以不愼也。

孟子求三年之艾﹐趙氏注云﹕艾可以爲灸人病﹐幹久益善﹐故以爲諭﹐按﹕《說文﹟火部》云﹕灸﹐灼也。從火久聲﹐俗讀「炙」﹐誤也。

卷五

藥品

新絳﹐《金匱》旋復湯用之﹐治肝著﹐亦治婦人半產漏下。《本艸綱目》獨遺之﹐黃坤載《長沙藥解》言之較詳﹐云﹕新絳味平﹐入足厥陰肝經﹐行經脈而通瘀澀﹐斂血海而止崩漏。

又云﹕新絳利水滲濕﹐濕去則木達而血升﹐故能止崩漏。其諸主治止崩漏吐衄泄痢諸血﹐除男子消渴﹐通產後淋瀝。止血﹐燒灰存性研用。消渴淋瀝﹐煮湯溫服。其云諸癥消渴﹐皆緣土濕而不及於火﹐蓋其生平深惡滋陰﹐故立言不免於偏也。

左牡蠣﹑﹝取殼以項向北﹑腹向南﹐視之口斜向東者爲左顧﹐左顧者雄﹐右顧者雌。﹞左盤龍﹑﹝鴿糞。﹞左纏藤﹐﹝金銀花。﹞皆以左爲貴。秦艽根有羅紋﹐亦以左旋者入藥﹐右旋者令人發香港腳病。盧子繇云﹕蓋天道左旋﹐而人生气從之也。

桃仁最易發脹﹐震澤某氏子甫十餘歲﹐食之過多脹死﹐棺殮卽殯之效﹐逾年啟棺焚葬﹐覆臥棺中﹐手足皆作撐抵勢﹐蓋桃仁之性旣過而蘇﹐棺甚脆薄﹐得不悶死﹐轉側其身以求出﹐力微卒不能破棺而死耳。

豬膚﹐王海藏以爲鮮豬皮﹐吳綬認爲豬時刮下黑膚﹐汪石山謂考《禮運疏》﹕革﹐膚皮也﹔膚﹐革外薄皮也。則吳說爲是。膚者﹐膚淺之義。謹按禦纂《醫宗金鑑》方解云﹕豬膚者﹐乃革外之膚皮也﹐其體輕﹐其味鹹﹐輕則能散﹐鹹則入腎﹐故治少陰咽痛﹐是以解熱中寓散之意也。詮釋詳明﹐可以括諸家之說矣。

麥冬通胃絡不去心﹐入養肺陰藥則宜去心﹐陳載庵說其生平治驗如此。

凡木之花皆五出﹐惟桂花四出﹐梔子花六出。桂乃月中之木﹐梔子卽西域之檐也。﹝桃杏花六出者﹐子必雙仁﹐食之殺人。﹞

《傷寒論》之蜀漆﹐乃常山之莖也。《金匱要略》之澤漆﹐乃與大戟同類而各種也。今皆不以入藥。惟艸澤醫人用以貓兒眼睛艸治水虫者﹐卽澤漆也。

李東璧謂香薷乃夏月解表之藥﹐猶冬月之用麻黃﹐气虛者尢不可多服。今人謂能解暑﹐槪用代茶﹐誤矣。程氏鐘齡謂香薷乃消暑要藥﹐而方書稱爲散劑﹐俗稱爲夏日禁劑﹐夏旣禁用﹐則當用於何時﹖此不經之說﹐致令良藥受屈。此二說程杏軒《醫述》並載之。余謂李說爲是﹐程說不可從。﹝香薷𨿽非夏日禁劑﹐然維陽气爲陰邪所遏﹐用以發越陽气則宜﹐其餘中暑之病﹐均不可用。﹞今人夏月又有以藿香代茶者﹐亦誤。夏月可常服以滌暑者﹐惟陳靑蒿耳。余每於秋仲采靑蒿洗曬收藏﹐次年夏入甑煎露﹐用以代茶﹐殊勝。

連翹功專瀉心與小腸之熱﹐《本經》及諸家本艸﹐並未言其除濕﹐惟朱丹溪謂除脾胃濕熱﹐沈則施謂從蒼術﹑黃柏則治濕熱﹐而吳氏《本艸從新》又謂除三焦大腸濕熱﹐近世醫家宗之﹐遂以爲利濕要藥。不知連翹之用有三﹕瀉心經客熱一也﹔去上焦諸熱二也﹔爲瘡家聖藥三也。此足以盡其功能矣。

枸杞子﹐諸家本艸有謂其甘平者﹐有謂其苦寒者﹐有謂其微寒者﹐有謂其甘微溫者﹐均未嘗抉發其理。惟張石頑《本經逢原》謂味甘色赤﹐性溫無疑﹐緣《本經》根子合論無分﹐以致後人或言子性微寒﹐根性大寒﹐蓋有惑於一本無寒熱兩殊之理。夫天之生物不齊﹐往往丰於此而澀於彼﹐如山茱萸之肉澀精﹐核滑精﹐當歸之頭止血﹐尾破血﹐橘實之皮滌痰﹐膜聚痰﹐不一而足。卽炎帝之嘗藥﹐亦不過詳气味形色﹐安有味甘色赤形質滋腴之物性寒之理﹖其辧別獨精勝於諸家。余壯歲服藥﹐每用枸杞子必齒痛﹐中年後服之甚安。又嘗驗之肝病有火者﹐服枸杞子往往增劇﹐謂非性溫之徵耶﹖張叔承《本艸選》謂方書所用大棗﹐不分黑白﹐細詳之﹐乃是紅棗之大者﹐若黑棗則加蜜蒸過者。又謂今人蒸棗多用糖蜜拌過﹐久食最損脾胃﹐助濕熱也。竊意紅棗力薄﹐和胃則宜﹐黑棗味濃﹐補中當用﹐似不得混同施治。至助濕熱之說﹐理不可易﹐是以多食則齒生虫而致《龍木論》治內障眼有五蛻散﹐用龍蛻﹝蛇皮﹞﹑蟬蛻﹑鳳凰蛻﹝烏雞卵殼﹞﹑佛蛻﹝蠶紙﹞﹑人蛻﹝男子奶發﹞等分﹐一處同燒作灰﹐研爲細末﹐每服一錢﹐用熟羊肝喫﹐不拘時候﹐日進三服﹐佛蛻﹑人蛻之名甚新﹐可補入藥品異名中也。

竹從竹﹐而俗或從艸作茹﹐靑葙子從艸﹐而俗或從竹作箱﹐皆誤。

松之餘气爲茯苓﹐楓之餘气爲豬苓﹐竹之餘气爲雷丸﹐亦名竹苓。豬苓在《本經》中品﹐雷丸在下品﹐茯苓在上品﹐方藥用之獨多﹐以其得松之精英﹐久服可安魂養神﹐不饑延年也。

又有橘苓。生於橘樹如蕈﹐可治乳癰﹐見趙恕軒《本艸綱目拾遺》。

葛仙米乃山穴中石上爲水所漬而成﹐楚蜀越深山中皆有之。龍靑霏《食物考》謂淸神解熱療痰火﹐久服延年。《本艸綱目拾遺》則謂性寒﹐不宜多食。按﹕此物不入藥用﹐只宜作羹﹐味殊鮮美。凡煮食者﹐先入醋少許﹐方以滚水發之﹐則大而和軟。

木之用桑爲多﹐曰葉﹐曰枝﹐曰花﹐曰椹﹐曰根皮﹐曰汁﹐曰耳﹐曰癭﹐曰油﹐曰虫﹐曰寄生﹐曰螵蛸﹐凡十有二。果之用蓮爲多﹐曰密﹐曰節﹐曰莖﹐曰葉﹐曰蒂﹐曰須﹐曰花﹐曰房﹐曰實﹐曰薏﹐曰汁﹐曰粉﹐亦十有二。二物皆有絲﹐一稟金气﹐一得水精﹐《理虛元鑑》謂物性有全身上下純粹無疵者﹐惟桑與蓮﹐良有以也。

《金匱要略》王不畱行散自注云﹕如風寒﹐桑東南根勿取之。後世注釋家謂風寒表邪在經絡﹐桑根下降﹐止利肺气﹐不能逐外邪﹐故勿取之。吳鞠通推闡其義﹕桑根之性下達而堅結﹐由肺下走肝腎者也﹐內傷不妨用之﹐外感則引邪入肝腎之陰﹐而咳嗽久不愈矣。地骨皮爲枸杞之根﹐入下最深﹐力能至骨﹐有風寒外感者﹐亦忌用之。其說詳見《溫病條辧》﹐可補諸家本艸之闕﹐近世醫士能細辧藥性者少矣。丙辰秋﹐余戚吳氏婦﹐偶感風寒咳嗽气急﹐某醫診之﹐用桑白皮爲君﹐咳嗽轉劇﹐急令勿服﹐攺用杏蘇散加減乃愈。

萬曆間陸祖愚﹝見《三世醫驗》﹞。治沈姓妻疫病垂危﹐其鄰邵南橋助銀兩許﹐以備殯殮之資前方加白芍﹐只用人參一錢﹐服四劑而愈。此可想見其時參價之賤﹐今之貧人遇病﹐如需一兩參﹐非銀十餘兩不可﹐𨿽有良醫﹐將如之何﹖杏仁潤肺利气﹐宜湯浸去皮尖﹐麩炒黃﹐若治風寒病﹐則宜連皮尖生用﹐取其發散也。

耳。

服參不投者﹐服生萊菔。姚云《本艸分經》謂服山楂可解。《本艸綱目拾遺》粟子殼煎湯服﹐解參之力尢勝。余謂疾之輕者猶可解﹐重則無藥可解﹐要在審所當用﹐勿妄投而已。

玉簪﹑鳳仙﹐《本艸綱目》入毒艸部﹐玉簪之毒在根﹐鳳仙之毒在子﹐皆能透骨損齒。

又如珍珠蘭﹑茉莉等﹐其根亦皆有毒殺人。

煙艸明季始有之﹐其種出於淡巴國﹐流入呂宋國﹐轉入閩﹐閩石馬鎭產者最良。諸家本艸皆加載毒艸門﹐《匯言》謂偶有食之﹐其气閉悶﹐昏潰如死﹐其非善物可知。《備要》謂火气燻灼﹐耗血損年﹐取其所長﹐惟辟瘴除穢而已。今人嗜此者眾﹐煙肆之多﹐幾於酒肆埒﹐𨿽不若鴉片煙之爲害甚烈﹐然能耗肺气﹐傷陰血。凡患咳嗽﹑哮喘﹑虛損﹑吐血﹑气虛﹑火炎等癥﹐尢宜遠之。

輕粉辛燥有毒﹐以治楊梅瘡﹐奏效𨿽捷﹐而毒瓦斯竄入筋骨﹐變生他疾﹐爲害無窮。大風子之治癘風亦然﹐制方藥者其愼之。

本艸謂梔子生用瀉火﹐炒黑止血。《臨證指南》治外感證﹐多用黑山梔。黃退庵云﹐近多炒用﹐用生者絕少。余按﹕仲景梔子湯﹐有病患舊微溏不可與服之禁﹐蓋以其苦寒也﹐若炒黑則寒性減﹐無論舊溏與否﹐皆可服矣﹐此所以用生者少歟。

藥物來自海外者甚多﹐中國之藥﹐亦有遐方所寶重者﹐如西戎之需茶﹐唐古忒之需大黃﹐日本之需僵蠶是也。又往時專城入貢者﹐特市土茯苓﹐一時價昂百倍﹐見《錢塘縣誌》。

薄荷气淸輕﹐而升散最甚﹐老人病患﹐均不可多服﹐臺州羅鏡涵體質素健﹐年逾七旬﹐偶患感冒無汗﹐以薄荷數錢﹐煎湯服之﹐汗出不止而死。舅氏周愚堂先生楨﹐患怔忡甫痊﹐偶啖薄荷糕﹐卽气喘自汗不得寐﹐藥中重用參乃安。

藥中所用橡實﹐其木之名稱。《詩經》曰櫟﹑曰栩﹑曰柞﹑曰﹐﹝不結實者名﹞﹐《爾雅》又曰柔橡實﹐一名皂斗﹐俗稱野栗子﹐澀腸止痢﹐功勝罌粟。杭州學廨傍有一大株﹐夏日陰濃﹐借以避暑﹐深秋結實繁茂﹐涼風吹墮﹐撲檐拋屋﹐終夜有聲﹐頗耐淸聽。

盧子繇《本艸乘雅半偈》備稱茶之功用﹐采錄古今名家論說以爲譜﹐因謂常食令人瘦﹐去人脂﹐倍人力﹐悅人志﹐益人意思﹐開人聾瞽﹐暢人四肢﹐舒人百節﹐消人煩悶﹐使人能誦無忘﹐不寐而惺寂。章杏云《調疾飲食辧》則謂茶耗人精血﹐有消無息﹐欲使舉世不飲﹐實難勸諭﹐惟飲宜淸﹐忌多忌濃﹐或以它艸木之可煎飲者代之尢妙。若夫渴癥及諸熱癥發渴者多飲之﹐病更難愈。又謂古不專以茶作飲﹐故《爾雅注疏》但云可作羹飲﹐並代茶兩字無之。

由是觀之﹐《茶經》《茶錄》﹐明理人不屑掛諸齒頰矣。二說迥殊﹐當以章說爲正﹐如不能以他艸木代之﹐則宜少宜淸之言﹐切宜遵守。章又謂俗尙陳茶﹐僅隔年或二年止矣﹐乃竟有陳至五七年一二十年者﹐能令人失音或暴死﹐蓋凡物過陳者﹐皆有毒也。此說亦世所罕知者。

楊希洛《本艸經解要考證》謂葳蕤﹑漆葉治陰虛﹐兼令人有子﹐卽華佗漆葉靑粘散﹐靑粘世無能識﹐或云黃精之正葉﹐或云卽葳蕤也﹐然吾鄕有兩老儒﹐先後服此方皆致殞。或云漆葉乃五加皮葉﹐《本經》名豺漆也﹐裏有兵子臂痛不能挽弓﹐或教用葳蕤一斤﹐五加皮浸酒飲盡﹐自健旺勝常﹐豈古方正爾﹐《綱目》殆誤附漆樹耶﹖漆本有毒﹐《本經》久服輕身﹐及《抱朴子》通神長生﹐皆難信。有割漆人誤覆漆﹐徧體瘡﹐至莫救﹐向在中山親見﹐況服食乎﹖陶宏景云﹕生漆毒烈是也。古無用葉者﹐故气味缺﹐《綱目》殆因古方臆立主治耳。余按﹕以五加皮葉爲漆葉﹐前此所未聞﹐然二物气類迥別﹐是以應驗亦殊﹐明理之士﹐自當捨漆葉而取五加皮。究之古方藥品﹐最宜詳審﹐不可過信前人之說﹐爲所誤也。《本艸綱目拾遺》有雞神水﹐云可明目去障﹐制法擇大蘿卜一个﹐開大孔﹐須近莖一頭開﹐勿在根邊方可活﹐孔內入雞蛋一枚﹐種地上﹐使其葉長成﹐取雞蛋內水點眼﹐其目如童。《重慶堂隨筆》又載制賽空靑法﹐冬至日取大蘿卜一枚﹐開蓋挖空﹐入新生紫殼雞卵一个在內﹐蓋仍嵌好﹐埋淨土中﹐均四五尺深﹐到夏至日取出﹐用女人衣具包裹﹐藏瓷器中﹐否則恐遇雷電被龍攝去也。卵內黃白﹐俱成淸水﹐用點諸目疾﹐𨿽瞽者可以復明。二法並可試用﹐錄之。

救逆湯之用蜀漆﹐柯韻伯疑之﹐鄒潤庵謂脈浮熱反灸之﹐此爲實﹐實以虛治﹐因火而動咽燥吐血﹐可見脈浮被火﹐應至吐血﹐今更吐之﹐是速其血耳。矧《千金》《外臺》兩書﹐非疫非瘧﹐不用是物﹐則是方之有舛誤無疑。吳中方大章變則謂蜀漆乃蜀黍之誤﹐古漆字無水旁﹐與黍相似故也。黍爲心谷﹐用以救驚狂起臥不安者﹐取其溫中而澀腸胃﹐協龍牡成寧神鎭脫之功也。﹝說見《瘦吟醫贅》。﹞

艸藥形狀相類者甚多﹐如宕芋似何首烏﹐鉤吻似黃精﹐透山根似蘼蕪﹐天炙似石龍芮﹐雞冠子似靑葙子﹐赤柳艸根似茜艸根等﹐不勝枚舉﹐良毒各殊﹐服食家均宜愼辧。

何首烏具人形者不可多得﹐得而服之﹐可以益壽﹐然亦有不盡然者﹐湯芷卿用中《翼駒稗編》云﹕吳江秀才某﹐見鄰翁鋤地﹐得二首烏如人形﹐以錢二千買之﹐用赤豆如法制食﹐未數日﹐腹瀉死﹐此豈气體有未合歟﹖抑首烏或挾毒物之气能害人也﹐服食之當愼也。觀於此而費星甫《西吳蠶略》所述頭二蠶﹐較《本艸》諸注家爲詳備﹐錄於此。頭二蠶卽珍《周禮》夏官司馬職禁原蠶﹐注云﹕原﹐再也﹐字書作。《本艸》有晚蠶沙﹑晚僵蠶等目﹐皆未詳辧﹐遂誤以初蠶再出爲晚蠶﹑原蠶矣﹐不知其種迥別。凡二蠶繭蛾生種﹐謂之頭二蠶種﹐次年淸明後卽養之﹐名頭二蠶﹐時頭蠶尙未出也﹐其眠其老甚速﹐纏兩旬卽收繭﹐時頭蠶甫大眠也﹐出蛾生子﹐是謂二蠶種﹐凡養頭二蠶皆甚少﹐無繅絲者﹐其繭殼﹑繭黃﹑蠶砂皆入藥﹐其僵者尢不可得﹐治痘有回生之功。蓋時方春杪蠶亦得淸淑之气﹐故堪治疾﹐殆珍之名所由起歟。《本艸》所載專指此﹐卽《周禮》原字之義﹐未必不指此。又云﹕二蠶始稱晚蠶﹐出於頭蠶登簇之際﹐飼以二葉﹐自眠至老﹐皆值黃梅時候﹐鬱蒸日甚﹐蠅蚋蛄嘬﹐臭穢生蛆﹐性偏熱有毒﹐其繭其絲價亦較廉﹐凡所棄余﹐僅以肥田﹐從未入藥。余按﹕今藥肆所售蠶砂﹑僵蠶﹐大抵皆出於頭蠶耳。藥類鮮眞﹐此其一也。

乳性熱補陽﹐虛寒體弱者服之﹐獲效甚捷。余戚王祉亭居長興和平山中﹐言其地產﹐取乳恆在夏月﹐土人伺有處﹐逐去母﹐捕乳殺之﹐以腸胃曝漧﹐取乳凝結成塊﹐每兩可售錢一千﹐作僞者每以牛羊等乳代之﹐求之肆中﹐鮮有眞者矣。

表兄周星舫明經士煌﹐在洞庭東山授徒﹐言山中鄭祉儀家蘭花絕盛﹐傳有治難產方最靈﹐采素心蘭花陰漧收藏﹐臨用以一二泡湯飲之。又言山中有黃天竺子﹐泡湯飲之﹐治肝气極效﹐余按﹕天竺子只見紅色者﹐黃色則未之見﹐星舫言山中人亦甚貴重﹐此種不多得也。

辣茄性大熱﹐章杏云《調疾飲食辧》以爲近數十年羣嗜之﹐食者十之七八﹐﹝父母嗜食﹐其精血必熱﹐故遺害於兒女。﹞飲食以沖淡和平爲正﹐濃之味﹐久必傷生﹐毒劣之物﹐嗜之損壽﹐乃食此而不盡夭者﹐以體無內熱也。若有內熱﹐死安能不速耶﹖其言可謂切至﹐以此推之﹐非獨辣茄不當嗜也﹐凡胡椒﹑生薑﹑韭﹑蒜等辛溫之品﹐皆足以劫陰而傷生﹐愼許辛木云﹕阿魏最難得眞﹐諸書皆言極臭﹐恐防作吐﹐蓋肆中皆以胡蒜白僞造也。余有友人因自不同﹐江浙去西番萬里﹐而肆中所售阿魏甚賤﹐其僞可知﹐且極臭傷胃﹐有損無益﹐勿用可也。余謂藥之無眞﹐如桑寄生﹑川郁金﹑化州陳皮之類﹐求之肆中﹐悉皆他物﹐以之治病﹐必不見效﹐均當勿用。

冬雪水﹝臘雪更佳﹞救時疫不熱癥﹐獲效最速。余在杭州﹐每遇冬雪﹐卽取藏壇中﹐咸豐戊午四月﹐輿夫王姓發熱身腫﹐嘔吐不食﹐心口大熱﹐似有一大塊塞住胸間﹐病逾十餘日﹐已危篤﹐其妻來求藥﹐乃以雪水與之﹐飲一大碗﹐卽安睡半時許﹐徧身大汗﹐身涼思食而痊。

時其鄰祝氏婦﹐聚孕數月﹐亦患熱癥甚劇﹐王氏婦以所餘雪水令飲﹐亦卽熱退獲痊。

方書言白果食滿百枚者死﹐以其壅气也。由此推之﹐凡菱﹑芋﹑南瓜等滯气之物﹐俱不楝根皮出土者殺人﹐《續名醫類案﹟中毒門》謂楝樹根出土者殺人。朱氏子腹痛﹐取楝子東南根煎湯服之﹐少頃而絕。余按﹕《本艸》謂楝樹雄者根赤有毒殺人﹐雌者色白入藥用﹐是楝根之有毒﹐不得僅以出土者槪之矣。

繆仲淳《廣筆記》﹕方藥有用紫河車﹑胎元﹑孩兒骨﹑化屍場燒過人骨等﹐其爲《本艸注疏》復備言天靈蓋﹑人胞﹑初生臍帶之功效﹐未免有傷陰徳﹐不若《本艸綱目》之於人骨﹑人胞﹑天靈蓋﹐深以殘忍爲戒﹐然臚列气味主治及方﹐似當槪從刪削﹐詳述用之者﹐有損而無益﹐庶幾爲仁人之言乎﹖今之所雲沙苑蒺藜﹐卽古之白蒺藜﹐今之所云白蒺藜﹐乃古之茨蒺藜也。今之所云木通﹐卽古之通艸﹐今之所云通艸﹐乃古之通脫木也。今之所云廣木香﹐卽古之靑木香﹐今之所云靑木香﹐乃古之馬兜鈴也。岐黃家用藥﹐豈得泥古而不從今耶﹖周乙蒺耆患徧體發細瘰甚癢﹐以枸骨葉煎湯代茶服之獲痊﹐按﹕枸骨﹐一名貓兒刺﹐俗名十大功勞﹐味苦甘平﹐葉生五刺﹐九月結子﹐色正赤。《本艸匯言》稱其去風濕﹐活血气﹐利筋骨﹐健腰腳。《本經逢原》稱其活血散瘀﹐又能塡補髓髒﹐固斂精血﹐今方士每用數斤去刺﹐入紅棗二三斤﹐熬膏蜜收﹐治勞傷失血痿軟﹐往往獲效﹐似其能調養气血﹐而無傷中之害也。蓋其功用至宏﹐而醫者槪不以入湯劑﹐屈此良藥矣。

《廣陽雜記》云﹕余昔在杭遇一滿州老人﹐雙目皆﹐藥不能立時奏效。有貨空靑者﹐其人酬以重價﹐將用之矣﹐始問之餘。余曰﹕此物生銅坑中﹐必銅精也﹐銅性能伐肝﹐有餘之癥﹐目無不愈﹐今公年老而脈癥俱虛﹐當用溫補之品﹐若用此﹐當無益有損。其人且信且疑﹐乃破靑取水﹐先點右目﹐一夜大痛﹐目精爆﹐始悔不用餘言﹐而猶賴余獲全其左目也﹐後用養脾滋陰之劑﹐將及一載﹐左目復明。觀此益知審癥用藥﹐辧品宜精﹐未可輕用也。

梧桐入藥者少﹐然有二方可傳。泄瀉不止﹐服諸藥罔效者﹐用梧桐葉煎湯浴足﹐大有神效。﹝《海上仙方》。﹞疝气常食梧桐子效。﹝《齊有堂醫案》。﹞

神黃豆﹐諸家本艸不載﹐惟見於葉大椿﹐《痘學眞傳》云﹕神黃豆種出雲南﹐能稀痘﹐各一粒﹐甘艸湯咀服。然不若梁晉竹孝廉紹壬兩般《秋雨庵隨筆》所述爲詳﹐云﹕神黃豆產滇之南徼西彜中﹐形如槐角子﹐視常豆稍巨﹐用桶瓦火焙去黑殼﹐碾細末﹐白水下之﹐可除小兒痘毒﹐服法以每月初二十六日爲期﹐半歲服半粒﹐一歲服一粒﹐遞加至三歲三粒﹐則終身不出矣。或曰按二十四气服之﹐以二十四粒爲度。

芭蕉根汁﹐治疔走黃甚效。震澤鈕某患疔﹐食豬肉走黃腫甚﹐其妻向余室人求方﹐令取芭蕉根搗汁一宮碗灌之﹐卽腫消而痊﹐次日入市逍遙矣。且不獨可治疔﹐凡熱毒甚者﹐亦能療之。妹婿周心泉家之嫗唐姓﹐夏患熱癤﹐至秋未已﹐自頭至足﹐連生不斷﹐令飲汁一茶盅﹐熱粵人喜啖檳榔﹐謂可辟瘴﹐而不知其益少損多。吳人喜啖蓖麻子﹐往往種之成林﹐采曝炒食﹐此尢當戒。蓋其性辛熱﹐瀉人元气﹐隱受其害者多矣。﹝此藥《本艸》列毒艸門﹐且食此者一生不得食炒豆﹐犯之卽脹死。﹞鄕愚無知﹐食之每習以爲常﹐可慨也﹗蔥蜜同食殺人﹐世皆知之﹐韭與蜜糖同食﹐亦能殺人﹐則知之者鮮矣。﹝見黃喑齋《折肱漫錄》。﹞

卷五

食忌

《本艸》云﹕多食韭﹐神昏目暗。多食蔥﹐神昏發落﹐虛气上衝。多食萊菔動气。多食芥菜﹐昏目動風發气。又云﹕虛人食筍多致疾。浙人食匏瓜多吐瀉。馬齒莧葉大者﹐妊婦食之墮胎﹐此類不可勝數﹐尋常菜蔬亦足爲患。其它可知﹐養生家所以必愼食物也。

石門趙屏山明經宗藩自寧波旋裏﹐過紹興﹐訪友於郡城﹐一僕家在城外﹐乞假歸省﹐途中買鱔魚至家﹐使其妻烹之﹐適其鄰人來視﹐遂畱共食﹐食畢皆口渴腹痛叫號﹐移時而死﹐其身化爲血水﹐僅存發骨﹐識者謂誤食斜耕而然﹐趙次日俟僕不至﹐遣人往問﹐始知其故﹐遂終身不食鱔。余按﹕鱔身尾皆圓﹐斜耕身尾皆扁﹐口有二須﹐可以此爲辧。然鱔有昂頭出水二三寸者﹐爲它物所變﹐其毒亦能殺人﹐養生家宜愼用之。

山谷產菌﹐種類不一﹐食之有中毒者﹐往往殺人﹐蓋蛇虺毒瓦斯所蘊也。咸豐五年六月初三日﹐烏程縣施家橋吳如玉之母﹐山中采菌甚多﹐族人吳聚昌之妻乞而分之﹐炒熟以佐夜飯﹐有子媳與女同食之﹐二更後﹐嘔吐腹痛﹐至天明四肢抖縮﹐肉跳齒咬﹐四人同時殞命﹐如玉之母﹐亦食之而死﹐雞食吐出之物﹐頃刻卽斃﹐剖視腹中﹐只有硬肝﹐餘皆腐成毒汁。夫山人食菌﹐本爲常事﹐麥熟及寒露時﹐菌甚多﹐味極美﹐蘇州有熬成油者﹐預爲持齋過夏之需﹐取其鮮也。今吳姓家食菌而死者五人﹐可謂奇慘。烏程楊毅亭封翁炳謙﹐特爲作記刊傳以示戒。言若必欲食之﹐須用銀器同煮﹐﹝須久置待冷試驗﹞﹐銀有靑黑色者﹐斷不可食﹐如中其毒﹐飲以糞汁可解﹐又地漿水亦可解毒﹐其法於墻陰地掘二三尺深﹐以水傾入攪勻﹐取上面澄淸水冷凍飲料之。﹝按﹕《東林山誌》云﹕五月雨水浸淫之時﹐蕈生於山谷﹑惟淡紅色﹑黃色者無毒可食﹐寒露生者﹐色白名寒露蕈﹐亦無毒可食﹐其大紅者﹑黑者有毒殺人﹐人或中之﹐食糞汁可解。又《衛生錄》云﹕蕈上有毛﹐下面光而無紋者﹐及仰捲赤色者﹐或色黑及煮不熟者﹐並不可食。《物理小識》云﹕以燈心和蕈煮﹐或以銀簪淬之﹐燈心與簪黑色者卽有毒。﹞《淸異錄》云﹕湖湘習爲毒藥以中人﹐其法取大蛇斃之﹐濃用茅艸蓋掩﹐幾旬則生菌﹐菌髮根自蛇骨出﹐候肥盛采之﹐令榦搗末﹐糝酒食茶湯中﹐遇者無不赴泉壤﹐世人號爲「休休」。觀此則菌之生自蘊毒者﹐往往有之﹐服食家可不愼歟﹖

卷五

酒

許元仲《三異筆談》謂蔡孝廉毒不飲酒﹐公車北上﹐苦寒飲燒酒﹐甘之﹐遂非此不飲﹐如是者二十餘年﹐一夕扃戶寢﹐晌午猶不起﹐家人扶扉而入﹐室中然﹐衾帳皆焦﹐半身燼矣﹐手猶握煙管﹐竟與《本艸》所載倚馬焚身事同﹐蓋煙火引綫﹐倏如爆竹之發耳。又會稽陳端甫學博慶儒言﹐其同鄕某生﹐酒戶甚大﹐一夕飲燒酒滿罌﹐復吸水煙﹐忽火自腹發﹐骨肉半成焦炭﹐嗜燒酒者﹐可以爲戒。

卷五

鴉片煙

鴉片煙爲害甚巨﹐有大土小土之分﹐大土出於外國﹐《三異筆談》述之詳﹐云﹕余在永嘉知庫書﹐張元龍犯此欲繩之﹐訴曰﹕已絕此二年﹐曾以辦船料渡海至蘇錄國﹐親見鴉片本質﹐故毅然不敢食耳。詢知其詳﹐云﹕國俗皆裸葬﹐一畝之地﹐百族共之﹐累積百年﹐其地之值不貲矣。造法﹕先掘土數丈﹐築其底極堅﹐並四旁亦築﹐取掘出之土﹐搗之極細﹐篩之極淨﹐曝之極幹﹐乃於城中鋪鍛石一層﹐加土一層﹐罌粟瓣一層﹐糯米粥一層﹐覆以蘆席﹐蓋以氈﹐再壓以板﹐自春䢐秋而成。以金易土﹐價目倍蓰﹐然大約吸數百年前陳人之膏血﹐故一見誓死不再食也。絕之之法﹐以十全大補湯加鴉片灰﹐俟癮發時服之﹐初甚委頓﹐漸服漸愈﹐兩月餘復初。

吳曉鉦言﹕有族叔椿齡習岐黃家言﹐乙卯秋﹐以時疾卒。其司會計者曰吳梅閣﹐性不羈﹐吸洋煙﹐偶至友人倪梅岑家﹐倪適他出﹐假寐以俟﹐忽夢椿齡至曰﹕子將有難﹐能戒鴉片煙則免。余授此方﹐出一紅紙示之﹐上書「人參﹑枳子﹑赤糖各一錢﹐每日煎湯服之」十六字﹐戒曰﹕七日不見煙具﹐則癮絕矣﹐毋蹈故轍也。醒後根據方服之果效。曉鉦素執無鬼論者﹐及聞梅閣口述是事﹐乃信史遷有物之言﹐洵不誣也。余按﹕人參補肺气﹐赤糖消煙積﹐用之甚當﹐枳子世第知其解酒毒﹐然陳藏器言其解渴除煩﹐去膈上熱﹐潤五臟﹐功用同蜂蜜﹐則其所長﹐不第能治酒病也﹐況鴉片煙性熱燥烈﹐視酒尢甚﹐用此治之﹐殊有至理。

卷五

雜方

杭州汪鐵樵士驤傳方﹐用野雞腳雌雄成對﹐瓦上焙漧﹐研極細末﹐瓷瓶收藏﹐凡腳跟爲釘鞋擦傷而爛﹐及腿膝等處磕破者﹐以此敷之﹐卽結痂而愈。因憶山東靑駝寺吹津膏﹐治腳跟傷最靈﹐今得此方﹐無事遠求矣。

太乙紫金錠方﹐出於《道藏》﹐元人所輯《衛濟寶書續添方》中載之﹐名曰神仙解毒萬病丸﹐則以爲諭良能方﹐葛丞祖傳﹐方後詳載各癥治引﹐並可救自縊落水﹐﹝用冷水磨灌下﹞﹐云紹興府帥有施此藥者﹐渠一子溺水已死﹐用其法救之遂蘇。

治瘟疫浮腫及大頭瘟﹐用黑豆二合炒熟﹐炙艸二寸﹐水二碗煎湯﹐時時呷之﹐卽所謂靖康異人方也。﹝靖康二年﹐亦京大疫﹐有異人書此方。﹞此外約略舉之﹕如《聖濟總錄》治赤白痢﹐用黑豆半升﹐炒去皮﹐爲末四合﹐甘艸一兩﹐綿裹﹐入湖水三升﹐煎一升﹐分二服。《洪氏集驗方》治腳腫﹐用黑豆﹑甘艸煎湯服之。《壽親養老新書》治老人小兒冬月諸熱﹐用大黑豆三升洗淨﹐甘艸三兩細銼﹐水六升﹐煮令爛熟﹐時時與三五十顆與食之﹐汁亦可服。吳曉鉦《活人一術》云﹕解丹藥毒﹐以黑豆﹑甘艸煎湯飲之。此方之用甚廣﹐皆取其解毒淸熱﹐劉松峯云﹕甘艸炙則帶補。宜用生者﹐信然。

《聖濟總錄》大活絡丹﹐與近世所傳回生再造丸﹐藥味大同小異。大活絡丹五十味﹐與再造丸異者八味﹐白花蛇﹑烏梢蛇﹑艸烏﹑貫眾﹑木香﹑沈香﹑水安息香﹑黃芩是也。再造丸五十六味﹐與大活絡丹異者十四味﹐川芎一兩﹐黃一兩二錢﹐白芷一兩﹐桑寄生一兩﹐海南香一兩﹐艸蔻仁一兩﹐天竺黃一兩﹐萆八錢﹐紅花八錢﹐姜黃一兩﹐朱砂一兩﹐琥珀一兩﹐蘄蛇四兩﹐穿山甲四兩是也。二方所皆有者四十二味﹐人參一兩﹐白術八錢﹐茯苓一兩﹐炙艸一兩﹐熟地一兩二錢﹐赤芍八錢﹐當歸一兩﹐首烏一兩﹐肉桂一兩二錢﹐附子八錢﹐麻黃一兩﹐防風一兩﹐威靈仙一兩﹐細辛一兩﹐羌活二兩﹐葛根一兩﹐天麻一兩﹐僵蠶一兩﹐乳香一兩﹐沒藥一兩﹐丁香一兩﹐藿香一兩﹐香附八錢﹐靑皮八錢﹐烏藥八錢﹐松香六錢﹐白蔻仁八錢﹐骨碎補一兩﹐元參八錢﹐川連一兩﹐大黃一兩﹐血竭八錢﹐膽星一兩﹐龜板一兩﹐虎脛骨一對﹐犀角八錢﹐兩頭尖一兩﹐牛黃三錢﹐全蠍一兩五錢﹐地龍八錢﹐冰片二錢﹐麝香八錢﹐制末蜜丸﹐每粒重一錢二分﹐金箔爲衣﹐陰漧蠟殼封固。此方治中風癱瘓﹐痿痺痰厥﹐拘攣疼痛﹐滿身麻木﹐癰疽流注﹐跌撲損傷﹐小兒驚癇﹐婦人停經等癥。《尊生八箋》曰﹕年過四十﹐當預服十數服﹐至老不生瘋疾﹐年過六十不宜服。徐靈胎謂頑痰惡風熱毒瘀血入於經絡﹐非此方不能透達﹐凡治肢體大癥必備之藥也。﹝《洄溪醫案》云治虛痰流注均效。﹞方書亦有活絡丹﹐只用地龍﹑乳香等五六味﹐乃治實邪之方也。

余以庠寓杭州﹐以剃頭爲業﹐畱心醫學﹐先世習瘍醫﹐𨿽遺書散失﹐而記憶祕方尙多﹐有治燒升丹之鑪底﹐雜貨店有之﹞﹐共研細末糝之﹐神效。﹝腳爛而癢有水不能行步﹐俗名腳蛀﹐南方人多有此疾﹐腳蛀糝明礬末﹐癢不能止﹐反增疼痛﹐余家傳方﹐用老煙末糝之﹐燥濕止癢﹐亦頗應驗﹞。

同邑鄭拙言學博風鏘﹐性喜單方﹐言其經驗最靈者有四。道光壬寅年﹐館樂平汪軍門道﹐糞門前腎囊後起一堅塊﹐漸覺疼痛﹐虛寒虛熱時作﹐案頭有《同壽錄》﹐檢一方云﹕跨馬癰初起﹐用甘艸五錢﹐酒水各一碗煎服。如方服之﹐塊漸軟﹐次日略出淸水﹐不數日全愈﹐從兄珊瑚家一婢﹐年十六七﹐忽身起紅暈﹐有若熱者﹐由背漸及胸﹐飲食少進﹐識者云﹕此蛇纏也﹐至心坎不可救矣。偶檢《回生集》有一方﹐用糞杓﹝俗呼料子﹞上斷箍﹐﹝取其年久用多﹐不必定欲斷者﹞﹐新瓦上存性﹐香油調抹令試之﹐不數日痂脫﹐健飯如常。

治喉風神效方﹐用靑梅浸食鹽出水﹐取大蜒蚰入其中﹐不拘多少。甲午秋闈聞捷﹐日設饌以待扳子﹐內一人忽喉痛如鯁﹐勢甚危﹐取所制蜒蚰梅令咽一枚﹐平復如常﹐晚間已能啖飯矣。端午日午時收取晚蠶蛾﹝俗名頭二蠶﹞﹐不拘多少﹐置竹筒中﹐用紙密緘﹐掛當風處﹐須雨淋日曬﹐不到四十九日﹐後遇人有竹木刺入肉不能出者﹐用此研末﹐抖津唾塗患處﹐刺立出。同裏蔡晴江家一媼﹐手被竹刺﹐疼痛不能洗衣﹐以此塗之卽痊。

一新婚者患疾﹐諸醫以虛治之﹐補劑雜進﹐體日殆﹐名醫沈耿文﹝桐鄕縣人﹐後居珠村﹞視之﹐見臥室中妝奩甚多﹐皆新漆飾成﹐曰﹕此乃爲漆气所傷﹐﹝俗名漆咬﹞﹐非病也。令於木工家取杉木屑煎湯洗之﹐復投解漆毒之藥﹐不日霍然。按﹕《坤元是保》云﹕嘗有新婚人漆咬﹐認作發風毒癥﹐不知乃新漆嫁事所觸也﹐以明礬煎濃拭之﹐三四次卽效。沈之見正與相同休寧汪生作云﹕年甫成童﹐忽患腸紅﹐晨起必大下一次﹐血多糞少﹐閱兩月餘﹐日漸消瘦﹐有人傳方﹐白術耳水煮淡食﹐日食一錢﹐未及一兩全愈。藥苟對癥﹐何必以多爲貴哉﹖誤食頭髮成﹐胸喉間如有虫上下去來﹐古方以入土舊木梳菌煎湯飲之﹐此物不可得﹐一方用雄黃五錢水調服。辧是癥者﹐更以好飲油爲憑﹐每飲四五升方快意﹐蓋發入胃中﹐血裹化爲虫也。

先友錢石林上捨﹐性至孝﹐母徐孺人﹐素患風濕﹐頻發不愈﹐石林百計醫治﹐覓得海風藤花﹐配紅棗﹐以陳酒煮飲服之﹐獲效﹐遂常服焉﹐病不復發﹐壽至八十餘。海寧蔣寅肪光﹐偶患火丹﹐兩臂紅腫而疼﹐諸藥不效﹐後得一方﹐用百合研細末﹐白糖共搗爛敷之卽痊﹐此方醫者罕見﹐價廉而效速﹐可傳也。

方書言肝胃气痛﹐用玫瑰花陰漧衝湯代茶服。湯芷卿入龍眼肉成膏﹐愈吳洛生大令之母脘痛﹐一則入脾和血﹐一則入肝行血﹐補泄均宜﹐所以獲效。

《保壽堂經驗方》三卷﹐明﹟劉天和撰﹐方皆精當。其治泄瀉少進飲食方﹐尢爲簡妙。

米一升﹐水浸一宿﹐瀝漧燥﹐漫火炒令極熱﹐磨細羅過如飛面﹐將懷慶山藥一兩﹐碾末入米粉內﹐每日淸晨用半盞﹐再入沙糖一茶匙﹐胡椒末少許﹐將極滚湯調食﹐其味極佳﹐且不厭人﹐大有資補﹐久服之。精寒不能成孕者亦孕﹐蓋有山藥在內故也﹐此是一祕方﹐勿輕視之。

余家工人吳法才患大腳風﹐余母周太孺人傳有單方﹐用海桐皮﹑防己﹑片姜黃﹑原蠶砂各三錢﹐蒼術二錢﹐煎湯燻洗﹐日三四次獲愈。﹝此方治愈者已多。﹞愈後因行路過多﹐兩腳腐爛﹐諸藥不痊﹐周太孺人令以古墓鍛石細末摻之卽愈﹐後以治爛腿﹐無不愈者。

古厭勝法有用以治病獲效者﹐《百一選方》云﹕密以淨紙書本郡太守姓名﹐燈上燒灰湯卽產。沈從先曰﹕余嘗見書正人君子姓名﹐燒灰調下治產難﹐用淨帕珍重束男左女右臂﹐治鬼瘧最靈。又閩人迄今皆書龍江林先生姓名﹐諸怪癥皆治﹐卽選方遺意也。吳江徐娛亭傳一治瘧法亦效﹐以云片糕一片﹐書「黃帝顓頊之神位」七字﹐更以一片合之﹐勿使見字﹐令於發瘧前二時食之。

卷五

質正

《宋史﹟龐安常傳》《明史﹟淩雲傳》皆載治產婦胎不下﹐隔腹鍼兒手而得生。《揚州府誌》之記殷矩﹐《嘉興府誌》之記孫浦﹐則產婦皆已死﹐見其血而令啟棺﹐隔腹鍼之而復生﹐此於情理未合﹐不足深信。

《曲禮》云﹕醫不三世﹐不服其藥。鄭氏注云﹕愼物齊也。孔氏疏云﹕凡人病疾﹐蓋以筋血不調﹐故服藥以治之﹐其藥不愼於物﹐必無其徵﹐故宜戒之。擇其父子相承至三世也﹐是愼物調齊也。又說云﹕三世者﹐一曰《黃帝鍼灸》﹐二曰《神農本艸》﹐三曰《素女脈訣》。

又云﹕《夫子脈訣》。若不習此三世之書﹐不得服食其藥。然鄭云愼物齊也﹐則非爲《本艸》《鍼灸》《脈訣》﹐於理不當﹐其義非也。按﹕此則所謂三世者﹐注疏因主父子相承之說也﹐近世有專主通於三世之書﹐而以三世相承爲俗解之誤﹐殆未讀注疏耳﹐且經書文義𨿽古﹐而辭無不達﹐旣謂通於三世之書﹐何以不明言之﹐而日醫不三世﹖故作此不了語﹐以炫惑後世乎﹖王朴莊謂古方一兩者﹐今之七分六釐﹐一升者﹐今之六杓七杪。《東醫寶鑑》謂古方一﹐今之三錢二分五釐﹐一升者﹐今之二合五杓。如仲景炙甘艸湯﹐藥料最多﹐共曰十六兩﹐用酒七升﹐水八升。準於王說﹐爲今之三兩四錢九分六釐﹐今之七合有零﹐則酒水太少﹐如《東醫寶鑑》之說﹐爲今之十四兩九錢五分﹐今之三升七合五杓﹐則藥料太多﹐似當從王之兩數﹐《東醫寶鑑》之升數﹐乃爲得之。

湖州費星甫野語云﹕儒醫張夢廬之舅氏沈翁﹐以外科著﹐有女大腹隆起﹐中有結塊﹐儼若私胎﹐遷延日久﹐腹益膨﹐夢廬診其脈曰﹕此乃腸癰﹐無術以治之﹐危矣。沈遂悟﹐扶女足板凳之兩頭﹐出其不意﹐將女腹重踢﹐倒地昏暈﹐其癰內破﹐膿從大小便出數斗﹐遂按法療治獲痊。余謂腸癰膿已成者﹐《金匱》《千金》皆有成法可遵﹐何必出奇行險以治之﹖且《經》云﹕腸癰爲病不可驚﹐驚則腸斷而死。此女患癰日久﹐又加之以重踢﹐其腸有不斷乎﹖此傳訛之辭﹐未可信也。

《夷堅志》謂臺州獄囚遭訊拷﹐肺傷嘔血﹐用白芨爲末﹐米飲日服﹐後其囚淩遲﹐劊者剖其胸﹐見肺間竅穴數十處﹐皆白芨塡補﹐色猶不變。此說李東璧采入《本艸綱目》﹐醫家皆信之﹐獨進賢舒馳遠昭《傷寒集注》謂﹕隔諸脊骨﹐不得傷肺﹐何肺拷壞而骨不壞耶﹖且白芨由食管入胃﹐不得由气管入肺﹐其誑顯然云云。因思古方催生用鼠腎丸﹑兔腦丸云﹐其藥從兒手中出﹐由舒氏之說推之﹐則胎在腸外﹐藥入胃中﹐何以得入兒手乎﹖然觀《徐靈胎醫案》橫涇錢氏女腿癰成管﹐管中有飯粒流出﹐長興周氏子臂疽經年﹐所食米粒有從疽中出者﹐又《槐西雜誌》治折傷接骨﹐用開元通寶錢燒而醋淬﹐研細爲末﹐以酒調下﹐銅末自結而爲圈﹐周束折處﹐曾以折足雞試之果然。此皆理之不可解者﹐是則昔人之說﹐未可竟斥爲非矣張《朝野僉載》云﹕洛州有士人患應聲﹐語卽喉中應之﹐良醫張文仲令取《本艸》讀之皆應﹐至其所畏者卽無聲﹐乃錄取藥合和爲丸服之﹐應時而止。其後《遁齋間覽》載楊腹中應聲﹐讀《本艸》至雷丸不應﹐服數粒而愈。《泊宅編》載毛景喉中有物應聲﹐誦《本艸》至藍不應﹐飲汁吐虫而愈。其說皆爲方書所徵引﹐竊意虫之應聲﹐乖气所感﹐非有知覺之靈﹐豈能聞所畏之物而遂不作聲乎﹖殆皆小說家附會之辭。

《靈樞經》謂人呼吸定息﹐气行六寸﹐一日夜行八百一十丈﹐計一萬三千萬百息。河西池以爲僞說﹐人一日夜豈止一萬三千五百息。余嘗靜坐數息﹐以時辰表驗之﹐每刻約二百四十息﹐一日夜百刻﹐當有二萬四千息﹐𨿽人之息長短不同﹐而相去不甚遠﹐必不止一萬三千五百息﹐然則何氏之說爲不虛﹐而《經》所云未足據矣。盡信書不如無書﹐此之謂也。

噦噯之說﹐諸家各異﹐王氏《準繩》援據《內經》﹐正李東垣﹑王海藏﹝以噦爲漧嘔﹞﹑陳無擇﹝以噦爲咳逆﹞之誤﹐而從成無己﹑許叔微之說﹐以噦爲呃逆﹐以噯爲噫气﹐此可爲定論。

徐靈胎批《臨證指南》噫噯篇云﹕噫﹐卽呃逆﹐病者最忌﹔噯﹐爲飽食气﹐非病也。何可並爲一證﹖王孟英《潛齋醫話》訾之﹐謂噫不讀爲如字﹐乃於介切﹐飽食息也。以噫﹑噯各篇﹐於義實贅﹐徐氏誤作二種﹐殊失考﹐況噫有不因飽食而作者﹐亦病也。仲景立旋復代赭湯﹐治病後噫气﹐徐氏誤噫爲噦﹐謂卽呃逆﹐蓋此湯原可推展而用﹐凡嘔吐呃逆之屬﹐中虛寒飲爲病者皆可治。余嘗以治噫气頻年者數人﹐投之輒愈﹐益見徐氏之僅泥爲飽食气未當也﹐是蓋宗王氏之說﹐而其義更融澈矣。

跋

余於癸巳秋﹐得桐鄕陸定圃先生《冷廬雜識》書板﹐旣已補其殘損﹐訂正以行世矣。先生精於醫﹐識中所采岐黃家言﹐正復不少﹐竊以先生於醫學必有所心得﹐爰益購求先生之遺書﹐於乙未春﹐得《再續名醫類案》若干捲﹐繼又得《冷廬醫話》若干捲﹐俱手抄本未付梓者﹐《醫案》采摭繁富﹐足補江魏二書之未備﹐《醫話》則專以辧證爲主﹐凡述一證﹐必推究其虛實源委﹐而指摘醫家利獘﹐言多精鑿﹐自序謂摭拾聞見﹐以自達其意之所欲云。噫﹗豈易言歟﹗余以《醫話》之尢有裨於世也﹐亟付手民﹐壽諸梨棗﹐仿古香齋袖珍本﹐以便取攜。暇日擬再訂正《醫案》﹐續以行世。

時光緒二十三年太歲在彊圉作噩季冬之月﹐烏程龐

補編

弁言

陸定圃﹐桐鄕積學士﹐兼擅醫術﹐識見超人﹐凡研究學識﹐必窮理索奧﹐務達其旨﹐於是隨筆記述﹐分門別類﹐成《冷廬醫話》五卷。光緒二十三年﹐烏程龐元爲之刊行﹐早已膾炙人口。先生於咸豐五年時﹐曾著《冷廬雜識》八卷﹐其中采摭岐黃家言﹐正復不少﹐俱心得實錄﹐精鑿可珍﹐爰爲別類摘輯﹐間加附注發明﹐名曰《冷廬醫話補編》﹐附刊其後﹐俾益臻美備。近輯《中國醫學大成》﹐將正補全書﹐列入醫話叢刊﹐以廣其傳﹐而於吾道尢不無小補焉。丙子三月炳章志。

補編醫範

醫宗四大家

新安羅養齋﹝浩﹞《醫經餘論》云﹕醫宗四大家之說﹐起於明代﹐謂張﹑劉﹑李﹑朱也。

材輩﹐指張爲仲景﹐不知仲景乃醫中之聖﹐非後賢所及﹐況時代不同﹐安得平列﹖所謂張者﹐蓋指子和也。觀丹溪《脈因癥治》﹐遇一癥必首列河間﹑戴人﹑東垣之說﹐余無所及﹐其斷癥立方﹐亦皆不外是﹐知丹溪意中﹐專以三家爲重。《格致餘論》著補陰之理﹐正發三家所未發﹐由是攻邪則劉﹑張堪宗﹐培養則李﹑朱已盡﹐皆能不根據傍前人﹐各舒己見﹐且同系金元間人﹐四大家之稱﹐由是而得耳。此說足以正數百年相傳之訛。

﹝炳章﹞按﹕金元四大家﹐以劉河間﹑張子和﹑李東垣﹑朱丹溪爲是。仲景乃創始方劑療病之祖﹐爲醫中之聖﹔四大家繼起發明﹐亦不愧爲醫賢。且仲景學說﹐得中正之道﹐無偏寒偏熱

補編醫範

何書田

靑浦何書田茂才其偉﹐居北竿山下﹐工詩﹐家世能醫﹐書田益精其業﹐名滿大江南北。

林文忠公則徐撫蘇時﹐得軟腳病﹐何治之獲痊﹐贈以聯云﹕菊井活人眞壽客﹐竿山編集老詩豪。由是投分甚密﹐而何介節自特﹐未嘗幹以私﹐人皆重之。

﹝炳章﹞按﹕何公法從葉派﹐善能變化﹐著有《醫藥妙諦》三卷。其自著方﹐皆從經驗發明﹐敍病源病狀﹐亦據實際﹐治虛癆各法﹐頗得葉氏心法﹐言簡意賅﹐切合實用。﹝炳﹞擬刊入《續編醫學大成》中。

補編醫範

張夢廬

同邑張夢廬學博千里﹐醫名隆赫。道光間﹐應閩浙總督無錫孫文靖公之聘﹐至閩時﹐公患水脹已劇﹐猶篤信艸澤醫﹐服攻水之藥﹐自謂可痊。張乃詳論病情﹐反復數千言﹐勸其止藥。

私謂其僚屬曰﹕元气已竭﹐難延至旬日矣。越七日果卒。其論大略云﹕專科以艸藥爲醴﹐峻劑逐水﹐或從兩足滂溢﹐或從大腸直瀉﹐所用之藥﹐𨿽祕不肯泄﹐然投劑少而見效速﹐其猛利可知。夫用藥猶用兵﹐攻守之法﹐參伍錯綜﹐必主於有利而無獘﹐從未有病經兩年﹐發已數次﹐不辧病之淺深﹐體之虛實﹐只以峻下一法﹐爲可屢投而屢效者。蓋此癥之起﹐初因飲啖兼人﹐胃彊脾弱﹐繼則憂勞過度﹐气竭肝傷﹐流之壅﹐由乎源之塞﹐若再守飲食之厲禁﹐進暴突之劫劑﹐不帝剿寇用兵而無節制﹐則兵反爲寇﹔濟師無餉而專驅迫﹐則民盡爲仇。公何忍以千金之軀﹐輕供孤注之擲耶﹖彼艸澤無知﹐守一己之師傳﹐圖僥幸於萬一﹐以治藜藿勞形之法﹐槪施諸君民倚賴之身﹐效則國之福﹐不效則𨿽食其肉﹐猶可追乎﹖此余之所痛心疾首﹐而進停藥之說也。語殊切直﹐特錄之以告世之溺惑於庸醫者。張有謁孫宮保句云﹕身思報國仔肩重﹐病爲憂民措手難。見所刊《閩遊艸》中。

﹝炳章﹞按﹕夢廬醫號千里﹐桐鄕人﹐家居後珠村﹐少工詩文﹐長精醫術﹐就診之舟﹐日所百計﹐不事置產﹐聚書萬卷﹐著有醫案多種傳世。

補編醫範

《赤水玄珠》

孫文垣《赤水玄珠》﹐闡發醫理﹐有裨後學。惟載制紅鉛之法﹐爲白圭之玷。又推重石鐘乳﹐以《本艸》有久服延年益壽之說﹐遂譏朱丹溪不可過服之言爲非。不知《本艸》稱延年之藥﹐如蒲黃﹑石龍芻﹑雲母﹑空靑﹑五石脂﹑菖蒲﹑澤瀉﹑冬葵子等味﹐未必皆可久服。《本艸》又稱水銀久服﹐神仙不死﹐而服之者﹐鮮不受其害﹐是豈可過泥其辭乎﹖善乎繆氏仲淳之言曰﹕自唐迄今﹐因服石乳而發病者﹐不可勝紀﹐服之而獲效者﹐當今十無二三。《經》曰﹕石藥之性悍。眞良言也。尊生之士﹐無惑方士有長年益壽之說﹐而擅服之﹐自取其咎也。大抵服食之品﹐宜取中和﹐方免偏勝之害。

﹝炳章﹞按﹕孫公文垣﹐論病理則發明處甚多﹐如辧三焦命門﹐亦多闡發深義奧理﹐惟論藥﹐確有過泥古人誇獎之處﹐是其闕點耳。

補編醫範

《難經經釋》

徐靈胎《難經經釋》﹐辧正誤謬﹐有功醫學﹐其釋「分寸爲尺﹐分尺爲寸」云﹕關上分去一寸﹐則餘者爲尺﹐關下行去一尺﹐則餘者爲寸。詮解明晰﹐可謂要言不煩。

﹝炳章﹞按﹕徐靈胎﹐雍幹時人﹐篤信漢唐以前方書。《難經經釋》﹐以經解經﹐參以實驗發明﹐有功醫林之作﹐乃雍正五年所注。

補編醫範

《醫學源流論》

徐靈胎《醫學源流論》云﹕有病固當服藥﹐乃不能知醫之髙下﹐藥之當否﹐不敢以身嘗試﹐莫若擇至易輕淺﹐有益無損之方﹐以備酌用。如偶感風寒﹐則用蔥白蘇葉湯取微汗﹔偶傷飲食﹐則用山楂麥芽湯消食﹔偶感暑气﹐則用六一散﹐廣藿湯淸暑﹔偶傷風熱﹐則用燈心竹葉湯淸火﹔偶患腹瀉﹐則用陳茶佛手湯和腸胃。如此之類﹐不一而足﹐卽使少誤﹐必無大害。

又有藥似平常﹐而竟有大誤者。如腹痛嘔逆之癥﹐寒亦有之﹐熱亦有之﹐暑气觸穢亦有之﹐或見此癥﹐而飲生薑湯﹐如果屬熱﹐不散寒而用生薑熱性之藥﹐與寒气相鬥﹐已非正治﹐然猶有得效之理﹐其餘三癥飲之必危。曾見有人中暑﹐而服濃姜湯一碗﹐覆杯卽死﹐若服紫蘇湯﹐寒卽立散﹐暑熱亦無害﹐蓋紫蘇性發散﹐不拘何癥﹐皆能散也。按﹕此論懲藥誤而發﹐微病用之﹐最爲穩善﹐養生家不可不知。

﹝炳章﹞按﹕《源流論》二卷﹐乃乾隆十九年時作﹐鍼砭陋俗﹐辧證謬誤﹐可爲醫俗醫之

補編選案

《續名醫類案》

錢塘魏玉璜之﹐《續名醫類案》六十卷﹐世無刊本﹐余從文瀾閣借四庫本錄一部﹐凡六十六萬八千餘言﹐采取繁富﹐間有辧論﹐亦皆精當。玉璜自述醫案數十﹐其治病尢長於脇痛﹐﹝肝燥﹞﹑胃脘痛﹝肝木上乘﹞﹑疝瘕等證﹐謂醫家治此﹐每用香燥藥﹐耗竭肝陰﹐往往初服小效﹐久則致死﹐乃自創一方﹐名一貫煎﹐統治脇痛﹑吞酸吐酸﹑疝瘕﹐及一切肝病﹐惟因痰飲者不宜﹐方用沙參﹑麥冬﹑地黃﹑歸身﹑枸杞子﹑川楝子﹐六味出入加減﹐投之應如桴鼓。口苦燥者﹐加酒連尢捷。余仿其法治此數證﹐獲效甚神﹐特表其功用﹐以告世之誤用香燥藥者。

﹝炳章﹞按﹕凡痰瘀襲絡脇痛﹐肝郁血瘀﹐痰凝疝瘕﹐宜用葉氏辛潤通絡法﹐合金鈴子散﹐爲最效﹐以通化爲要﹐此方粘補﹐恐非所宜。

補編選案

學醫宜愼

《程杏軒醫案》﹐歷敍生平治驗﹐頗有心得。惟治張汝功之女暑風﹐用葛根﹑防風等藥﹐遂致邪陷心包﹐神昏肢厥﹐旋用淸絡熱開裏竅之劑﹐而勢益劇﹐變成痙證而歿。因謂暑入心包﹐至危至急﹐不可救藥﹐而不知暑風大忌辛溫升散﹐其初方用葛根﹑防風﹐劫耗陰津﹐遂致熱邪入裏﹐觀此可見學醫之難。憶道光癸巳仲秋﹐三弟以灝﹐年十五﹐患伏暑癥﹐初見發熱惡寒頭痛﹐延同裏某醫治之﹐某醫宿負盛名﹐診視匆遽﹐誤爲感寒﹐用桂枝﹑葛根﹑防風等藥二劑﹐而神昏肢冷﹐余時方自郡城歸﹐更延茅平齋治之﹐以爲熱邪入裏﹐用生地﹑元參﹑銀花﹑連翹﹑竹葉等味﹐竟不能痊﹐人皆歸咎於茅﹐而不知實誤於某也。並記於此﹐以明學醫之宜愼焉。

﹝炳章﹞按﹕暑溫暑風﹐伏熱在內﹐皆忌辛溫升散﹐劫耗陰津﹐苟誤用之﹐邪必內陷入裏﹐非寒在表內無熱之傷寒可比。

補編錄方

幹霍亂治法

幹霍亂心腹絞痛﹐欲吐不吐﹐欲瀉不瀉﹐俗名絞腸痧﹐不急救卽死﹐治法宜飲鹽湯探吐﹐外治刺委中穴亦妙。此證王宇泰《證治準繩》謂由脾土郁極不得發﹐以致火熱內擾﹐陰陽不交﹐而吳鞠通《溫病條辧》謂由伏陰與濕相搏﹐證有陰而無陽﹐方用蜀椒﹑附子﹑漧薑等藥。

竊謂幹霍亂﹐亦如濕霍亂﹐有寒有熱﹐當審證施治﹐不得專主熱劑﹐吳氏書闡發治溫病之法﹐辧論詳晰﹐卓然成一家言﹐惟此論尙局於偏﹐恐誤來學﹐特正之。

﹝炳章﹞按﹕幹霍亂每多挾食挾痰﹐兼中溫穢﹐探吐以通其上膈﹐鍼刺以通其經絡﹐宣達二便以通下焦之塞﹐上下內外皆通暢﹐則病自愈矣。凡陰寒多是綿綿腹痛﹐暴痛甚少﹐臨證宜審

補編錄方

苦參子治休息痢

鴉膽子治休息痢﹐歙《程杏軒文囿醫案》甚稱其功效﹐用三十粒去殼取仁﹐外包龍眼肉撚丸﹐每晨米湯送下一二服﹐或三四服卽愈。此藥味大苦而寒﹐力能至大腸曲折之處﹐搜逐濕熱﹐《本艸》不載﹐見於《幼幼集成》﹐稱爲至聖丹﹐卽苦參子也﹐藥肆多有之。吾裏名醫張云寰先生李瀛﹐亦嘗以此方傳人﹐吾母周太孺人﹐喜施方藥﹐以治休息痢﹐無不應驗﹐兼治腸風便血﹐凡熱痢色赤﹐久不愈者﹐亦可治﹐惟虛寒下痢忌之。

﹝炳章﹞按﹕苦參子仁治腸熱便血﹐及熱痢久不愈﹐余亦治驗多人﹐惟餘用每次十四粒﹐龍眼肉七枚﹐分包吞服﹐兩服卽愈。

補編錄方

蜈蚣入腹

明張沖虛﹐吳縣人﹐善醫﹐有道人以竹筒就竈吹火﹐誤吸蜈蚣入腹﹐痛不可忍﹐張碎雞子數枚﹐令啜其白﹐良久痛少定﹐索生油與咽﹐遂大吐﹐雞子與蜈蚣纏束而下。蓋二物气類相制﹐入腹則合爲一也。事見《吳縣誌》。按﹕明匯氏《名醫類案》亦有一方﹐云取小豬兒一个﹐切斷喉取血﹐令其人頓飲之﹐須臾灌以生油一口﹐其蜈蚣滚在血中吐出﹐繼與雄黃細研﹐水調服愈。南方多蜈蚣﹐且家家用竹筒吹火﹐嘗有是患﹐故錄之。

﹝炳章﹞按﹕江方取小豬兒切斷喉取血﹐傷生物命﹐未免殘忍﹐不如用張沖虛法﹐方理明切﹐效驗必確﹐爲便利也。

補編錄方

靑腿牙疳方

咸豐乙卯年﹐吾邑皇甫湘山上捨﹝岷﹞﹐患牙齦腫爛﹐兩腿靑脹﹐其勢甚劇﹐諸醫不效﹐烏程溫醉白診之﹐謂病名靑腿牙疳﹐不必服藥﹐惟食馬乳可愈﹐如其言﹐一月全愈。又一戴姓婦人﹐病證相同﹐亦食馬乳得痊。按﹕此證見於禦纂《醫宗金鑑》八十四卷外科門﹐長洲唐笠山大烈所著《醫宜博覽論》曾述及之﹐吾鄕罕有此證﹐醫家知此者亦鮮矣。

﹝炳章﹞按﹕靑腿牙疳﹐淸初關外發現此癥﹐飲馬乳得愈﹐故采入《醫宗金鑑》﹐近年江浙間亦有之。

補編錄方

目疾祕方

患目赤者﹐小便時以指蘸入目中﹐閉目俟其自幹﹐日三四次卽愈﹐惟當淨洗手面﹔以免不潔之咎﹐此方載《醫學綱目》﹐他書不恆見﹐屢試屢驗﹐祕方也。又《石室祕錄》治目中初起星﹐用白蒺藜三錢﹐水煎洗之﹐日四五次﹐星卽退﹐此方亦神效。

﹝炳章﹞按﹕目赤腫痛﹐用大靑葉煎湯飲之﹐腫赤卽退﹐或鮮野刺莧煎汁飲數次﹐紅腫亦退﹐起星者﹐加木賊艸同煎﹐起雲翳者﹐加蟬衣同煎服﹐皆有良效。

補編錄方

治瘡祕方

余姚吳蓉峯學博麟書﹐患膿窠瘡﹐醫久不痊﹐後有相識遺一方﹐云得自名醫﹐爲療瘡第一良藥﹐如法治之果愈。余於庚戌年患此甚劇﹐亦以此方得痊。玆錄於下﹕廚房倒掛灰塵﹝三錢﹐﹐伏地气﹞松香﹝一錢﹞茴香﹝一錢﹞花椒﹝一錢﹞硫黃﹝﹐一錢﹞癩蛤蟆﹝一錢﹞枯礬﹝一錢﹞蒼術﹝一錢﹞白芷﹝一錢﹞朱砂﹝一錢﹞

上煎﹐共研細末﹐用雞子一个﹐中挖一小孔﹐灌煎其中﹐紙封固口﹐置幽火中燉熟﹐輕去其殼﹐存衣﹐再用生豬油和煎搗爛﹐葛布包之﹐時擦癢處。

﹝炳章﹞按﹕膿窠瘡﹐發則奇癢﹐則濕壅毒﹐生有微生虫而作癢﹐故用硫﹑礬﹑松香﹑花椒燥濕殺虫之味﹐而卽收效果。

補編錄方

湯火傷方

《鏡花緣﹟說部》徵引浩博﹐所載單方﹐以之治病輒效。表弟周蓮史太史士炳﹐爲餘言之﹐因錄其方以備用。余母周太孺人﹐喜施方藥﹐在臺郡時﹐求者甚眾。道光癸卯夏﹐有患湯火傷﹐徧身潰爛﹐醫治不效﹐來乞方藥﹐檢閱是書中﹐方用秋葵花浸麻油同塗﹐時秋葵花方盛開﹐根據方治之立愈﹐乃采花貯油瓶中以施人﹐無不應手獲效。

﹝炳章﹞按﹕湯火傷﹐用礦灰一兩五錢﹐淸水一小碗﹐將礦灰投入水中﹐攪勻澄淸﹐用淸灰水取一杯﹐入桐油一杯﹐拌打百餘次﹐則成黃白色﹐如稠膏﹐搽於湯火泡處卽幹﹐屢經試效。

補編錄方

巴鯽膏

外伯祖周悠亭先生向潮﹐兄弟三人﹐次春波先生踴潛﹐餘外祖也﹐三葵園先生以淸﹐俱好善送﹐獲效甚神﹐錄之以廣其傳。

仙傳巴鯽膏奇方治發背癰疽疔毒﹐一切無名腫毒﹐未成卽消﹐已成卽潰﹐力能箍膿﹐巴豆﹝五錢﹐去殼﹞鯽魚﹝兩个重十二兩以上者﹞商陸﹝十兩﹐切片﹞漏蘆﹝二兩﹞鬧羊花﹝二兩﹞白芨﹝五錢﹐切﹞番木鱉﹝五錢﹐切﹞蓖麻子﹝三兩﹐去殼﹞綿紋大黃﹝三兩﹐切﹞

烏羊角﹝二隻﹞全當歸﹝二兩﹐切﹞兩頭尖﹝三兩﹐卽雄鼠糞﹞白蘞﹝三兩﹐切﹞穿山甲﹝二兩﹐切﹞黃牛腳爪﹝一兩﹐敲研﹞豬腳爪﹝一兩﹐敲研﹞蛤蟆皮幹﹝二兩﹞川烏﹝五錢﹐切﹞艸烏﹝五錢﹐切﹞蒼耳子﹝四兩﹞元參﹝二兩﹐切﹞﹝鼠糞雌多雄少﹐雌者兩頭圓而無毛﹐雄者兩頭尖而有毛﹐不可混用。蛤蟆幹宜新取﹐其力猛也。

上藥入大廣鍋內﹐用眞麻油三斤半﹐浸三日﹐熬至各藥焦黑﹐濾去渣﹐再熬沸﹐乃入後飛淨血丹﹝二十四兩﹞

用槐柳條不住手攪﹐熬至滴水成珠﹐熄火待稍冷﹐再入後藥﹕上肉桂﹝五錢﹞乳香﹝四錢﹐去油﹞沒藥﹝四錢﹐去油﹞上輕粉﹝四錢﹞好蕓香﹝四錢此五味﹐俱研極細﹐徐徐摻入﹐用銅箸攪勻﹐待凝冷﹐覆地上十餘日﹐火毒退盡乃可用﹝炳章﹞按﹕此膏癰疽初起﹐未成卽散﹐已成卽潰﹐能提毒外出﹐如陰疽結核﹐能漸漸化散﹐善拔疔毒﹐兼消流注痰核﹐誠外科外提內消之要方也。

補編錄方

五聖丹

癲狗毒蛇咬人者多死﹐方書𨿽有治法﹐不甚著效﹐惟蕭山韓氏所傳五聖丹﹐獲效如神﹐救人不可勝數﹐韓氏惟制藥施送﹐祕不傳人﹐鄞拙言司鐸開化﹐從其同寅汪睦齋學博世鈐處﹐得其方見示﹐汪喜錄單方﹐制藥施人﹐此方得之於其至戚﹐乃自韓氏竊得者﹐汪按方制藥以拯人﹐無不應手取效﹐因錄之以廣其傳。

上號當門子﹝一錢﹞梅花冰片﹝一錢﹞火硝﹝三分﹞上號腰面雄黃﹝一錢﹞九制鑪甘石﹝一錢﹞

上藥共研細末﹐男左女右﹐用竹挖耳點近鼻處大眼角七次﹐隔一日再點七次﹐再隔一日七次﹐𨿽重傷者自愈。若犬咬至二十日外者﹐亦不治。若用藥後﹐誤喫羊肉﹐用藥再治﹐遲至二十日外者亦不治。宜忌羊肉發物四十九日。兼治痧癥悶死﹐時疫傷寒﹐發不出者。亦用此藥點眼角﹐男左女右。

﹝炳章﹞按﹕類此之方﹐及用量多寡不同者甚多﹐余匯錄《狗傷補編》內﹐宜互相參考。杭胡慶余堂﹐前董雪巖先生﹐名此方曰龍虎化毒丹﹐有龍虎二字﹐化寫符錄﹐焚化入藥﹐又一法也。

補編錄方

沈嫗傳方

單方之佳者﹐不必出自方書﹐往往有鄕曲相傳﹐以之治病﹐應手取效者。吳江沈嫗﹐服役余家﹐曾傳數方﹐試之皆效﹐備錄之。

痔瘡﹕用皮硝煎湯﹐乘熱燻洗﹐此方治熱毒皆效。

小兒雪口瘡﹕馬蘭頭汁擦之。

眼癬﹕大碗幕布﹐以晚米糠置布﹐燃糠有汁﹐滴碗取抹患處。

﹝炳章﹞按﹕痔瘡未潰前﹐不論內外痔﹐用鮮土牛膝連根葉﹐搗碎煎湯﹐乘熱先燻後洗甚

補編錄方

許秀山傳方

臨海許秀山布衣保﹐喜種花﹐尢愛蘭菊﹐種多至百餘﹐每至花時﹐五色繽紛﹐先君子恆從乞種﹐因書聯以贈云﹕啖淡飯﹐著粗衣﹐眷屬團圓終歲樂﹔伴幽蘭﹐對佳菊﹐花枝爛漫滿庭芳。又題其琴鶴圖云﹑流俗不可侶﹐伴身惟鶴琴﹐山空涼月皎﹐亭古綠陰深﹐雙翮有仙骨﹐七弦皆道心﹐幽居愜眞賞﹐長此滌塵襟。許精於醫﹐爲人診病不計酬金﹐曾傳余祕方﹐試之皆效﹐附錄之以濟世。治頭風﹐用頭風膏藥﹐入艸烏末少許﹐貼之。治牙痛﹐用北細辛五錢﹐薄荷五錢﹐樟腦一錢五分﹐置銅鍋中﹐上覆小碗﹐紙糊泥封勿通气﹐暖火燻之﹐令藥气上升至小碗﹐取塗痛處。治刀傷久爛﹐用糯米於淸明前﹐一日一換水﹐浸至谷雨日曬漧﹐研末敷之。治火燒傷方﹐雞子煮熟﹐去白取黃﹐豬油去膜﹐二味等分﹐搗勻抹之。

﹝炳章﹞按﹕治牙痛方﹐虫牙痛最效﹐風火牙痛﹐亦可治之﹐虛火上炎牙痛﹐牙根浮長﹐外肉不腫﹐外塗無效﹐宜玉女煎。

補編錄方

家傳單方

單方之神驗者﹐可爲世寶﹐余家傳有數方﹐屢試屢效﹐濟人多矣﹐恐久而失傳﹐特志之。刀數﹐置釜中﹐用水﹐慢火煮﹐以焚一柱香爲度﹐取出松香﹐﹝取出松香入冷水中﹐方能凝結﹐否則膠滯﹞﹐換水再煮﹐如此換八次水﹐煮八柱香時候﹐松香之毒始盡﹐研極細末﹐入豬油搗爛調勻﹐用隔紙膏攤之﹐其法以長薄油紙﹐折成兩框﹐一面鑿滿鍼孔﹐一面攤藥﹐將兩面合攏﹐藥折在裏面﹐以鑿鍼一面﹐向患處粘貼﹐綫圍紮之﹐勿著水﹐有脂流出自愈。一切疥瘡﹕用檳榔﹑木鱉子﹑穿山甲﹑血餘﹑雄黃﹑朱砂﹑黑砒﹑大風子肉各二錢五分﹐研極細末﹐入土硫黃七兩五錢﹐煮烊爲錠﹐菜油磨搽﹐日三次﹐牙縫出血﹕名牙紅﹐用元明粉研細末摻之。一切無名腫毒﹕用鮮桑枝火患處燻之。小兒頭爛﹔名染頭﹐用銅靑一錢﹐瀝靑一錢﹐松香一錢﹐蓖麻子肉四錢﹐同搗爛﹐以布一方﹐如染頭大﹐攤藥包患處。跌打損傷﹐用冬瓜子炒研細末﹐溫酒衝服三錢﹐日二次。

﹝炳章﹞按﹕松香制八次治濕瘡﹐《醫宗金鑑﹟外科類》有九制松香膏法﹐加蔥同制﹐宜

補編錄方

禁咒治病法

禁咒治病﹐自古有之﹐往往文義不甚雅馴﹐而獲效甚奇﹐殆不可以理測。余內人之乳母顧嫗律令敕。治法﹕以右手按螫處﹐一气念咒七徧﹐卽揮手作撮去之狀﹐頃刻痛止﹐一治蛇纏咒云﹕天蛇蛇﹐地蛇蛇﹐靑地扁烏梢蛇﹐三十六蛇﹐七十二蛇﹐蛇出蛇進﹐太上老君急急如律令敕。凡人影爲蛇所啄﹐腰生赤瘰痛癢﹐延至心則不可救﹐名蛇纏﹐亦名纏身龍。治法﹕以右手持稻榦一枝﹐其長與腰圍同﹐向患處一气念咒七徧﹐卽揮臂置稻幹門檻上﹐刀斷爲七﹐焚之﹐其患立愈。又治蜈蚣螫方﹐急以手向花枝下泥﹐書田字﹐勿令人見﹐取其泥﹐向螫﹝炳章﹞按﹕祝由符錄治病﹐發原於上古﹐精其業者﹐湖南人爲最多﹐只能溫飽﹐不能藉此斂

補編錄方

油污衣方

油污衣﹐面塗法最佳﹐用生麥粉入冷水調勻﹐濃塗污處﹐越宿幹透﹐以百沸熱湯﹐和皂角洗之﹐油化無迹。

補編宜忌

食忌

醫書所載食忌﹐有無藥可解者﹐錄以示戒。痧癥腹痛﹐誤服生薑湯﹔疔瘡誤服火麻花﹔骨蒸似怯癥﹐誤服生地黃﹔靑筋脹﹐﹝卽烏痧脹﹞﹐誤認爲陰癥投藥﹔渴極思水﹐誤飲花瓶內水﹔驢肉荊芥同食﹔茅檐水滴肉上食之﹔食三足鱉﹔饌過荊林食之﹔老雞食百足虫有毒﹐誤食之﹔蛇虺涎毒﹐暗入飲饌食之。

﹝炳章﹞按﹕食毒甚多﹐此其一斑耳﹐如徐忠可《注金匱要略》卷二十四五及《解毒編》《重則中毒而死。有司命之責者﹐宜注意及之。

補編宜忌

藥忌

吳江徐靈胎徵君大椿﹐謂醫藥爲人命所關﹐較他事尢宜敬愼﹐今乃眩奇立異﹐欲駭愚人耳目﹐將古人精思妙法﹐反全然不考﹐其獘何所底止﹐略舉數端﹐以示警戒。人中黃﹐﹝腸胃熱毒偶有用入丸散者﹐今入煎藥則是以糞汁灌入而倒其胃矣。﹞人中白﹐﹝飛淨﹐入末藥﹐若煎服﹐是以溺汁灌入矣。﹞鹿茸﹑麋茸﹐﹝俱入丸藥﹐外癥﹑痘癥偶入煎藥﹑又古方以治血寒久痢﹐今人以治熱毒時痢﹐腐腸而死。﹞河車﹑臍帶﹐﹝補骨丸藥偶用﹐今入煎劑﹐腥穢不堪﹐又臍帶必用數條﹐肆中以羊腸﹑龜腸代之。﹞蚌水﹐﹝大寒傷胃﹐前人有用一二匙治陽明熱毒﹐今人用一碗半碗以治小兒﹐死者八九。﹞蚯蚓﹐﹝痘癥用一二條酒衝﹐已屬不典﹐今用三四十條﹐大毒大寒﹐服者多死。﹞蜈蚣﹑蠐螬﹝卽桑虫﹞﹑蠍子﹑胡蜂﹐﹝皆極毒之物﹐用者多死﹐間有不死者﹐幸耳。﹞石決明﹐﹝眼科磨光鹽水煮入末藥﹐今亦以此法入一切煎劑﹐何義﹖﹞

白螺殼﹐﹝此收濕糝藥﹐亦入煎劑﹐其味何在﹖﹞雞子黃﹐﹝此少陰不寐引經之藥﹐今無病不用。﹞燕窩﹑海參﹑淡菜﹑鹿筋﹑醜筋﹑魚肚﹑鹿尾﹐﹝此皆食品﹐不入藥劑﹐必須洗浸極淨﹐加以姜﹑椒﹑蔥﹑酒﹐方可入口﹐今與熟地﹑麥冬﹑附﹑桂同煎﹐則鮏臭欲嘔。﹞醋炒半夏﹑醋赭石﹑麻油炒半夏﹐﹝皆能傷肺﹐令人聲啞而死。﹞橘白﹑橘內筋﹑荷葉邊﹑枇杷露﹑楂核﹑扁豆殼﹐﹝此皆方書所棄﹐今偏取之以示異。﹞余按﹕徐氏所指﹐誠切中要害﹐惟海參淡食﹐最能益人﹐嘗有食之終身而康彊登上壽者﹐惟不宜與熟地等藥同煎耳。又枇杷露﹐治肺熱咳嗽﹐獲效頗速﹐似不當在屏棄之列。

﹝炳章﹞按﹕如人中白必先漂出臭气﹐火用入煎劑﹐治口疳牙疳﹐頗有效。石決明鎭肝陽亦頗效。惟毒性虫類﹐應當禁入湯劑爲妥。

補編宜忌

餳

臨海洪僉事若臯《南沙文集》﹐謂方書金銀玉石銅鐵﹐俱可入湯藥﹐惟錫不入﹐間用鉛粉﹐亦與錫異﹐錫白而鉛黑﹐且須鍛作舟粉用之。明名醫戴元禮﹐嘗至京﹐聞一醫家﹐術甚髙﹐治錫一塊。元禮心異之﹐叩其故﹐曰﹕此古方爾。殊不知古方乃餳字﹐餳﹐卽今糯米所煎糖也。嗟乎﹗今之庸醫﹐妄謂熟諳古方﹐大抵皆不辧錫﹑餳類耳﹗余謂今之庸醫﹐不特未識古方也﹐卽尋常藥品﹐亦不能辧其名﹐有書新會皮作會皮﹐蓋不知新會是地名也﹐有書撫芎作撫川芎﹐蓋不知川與撫爲二地也﹐此皆余所目見者。

﹝炳章﹞按﹕古方之餳﹐卽今飴糖﹐用大麥芽或糯米蒸煮成之﹐調補胃气﹐如小建中湯所用﹐卽是物也。

補編宜忌

常食之物

醫家謂棗百益一損﹐梨百損一益﹐韭與茶亦然。余謂人所常食之物﹐凡和平之品﹐如參﹑苓﹑蓮子﹑龍眼等﹐皆百益一損也。凡峻削之品﹐如檳榔﹑豆蔻仁﹑煙艸﹑酒等﹐皆百損一益也。有益無損者﹐惟五穀﹐至於鴉片煙之有損無益﹐人皆知之﹐而嗜之者日眾﹐亦可憫矣。

﹝炳章﹞按﹕梨性寒液足﹐脾腎虛寒之體﹐多食則腹痛便溏﹐便是損也﹐若陰虛火旺﹐漧咳無痰食之﹐則能潤肺化痰﹐淸火滋燥﹐乃益也。

補編宜忌

饑餓解

谷不熟爲﹐腹不實爲饑﹐饑之甚爲餓﹐﹑饑古異義﹐後人通用﹐誤也。

﹝炳章﹞按﹕又有菜不熟爲饉﹐近人﹑饉亦合用﹐爲谷菜俱不熟﹐可也﹐其義如此。

補編博物

麒麟

《明史》外國貢麒麟者甚多﹐阿丹國麒麟﹐前足髙九尺﹐後六尺﹐頸長丈六尺﹐有二短角﹐麟﹐麋身﹐牛尾﹐馬蹄﹐在五彩﹐腹下黃﹐髙丈二。《明史》所言頸長如此﹐未見古書﹐且不言一角有肉﹐疑是別種﹐非眞麒麟。

﹝炳章﹞按﹕《野語》云﹕順治辛卯山西平定州﹐牛產麒麟﹐徧體肉麟﹐有光﹐四足有甲。康熙十七年﹐江西袁州﹐牛前麒麟。康熙二十八年﹐余姚北鄕胡氏﹐牛產麒麟。《居易錄》云﹕烏山胡氏﹐有牛產一麟﹐野狼項馬足﹐麋身牛尾﹐徧體肉鱗﹐金紫相差云。

補編博物

麈角解

時憲書十一月﹐攺麋角爲麈角解﹐始於乾隆戊子年﹐髙宗純皇帝﹐以爲木蘭之鹿﹐吉林之麋﹐有皆解於夏﹐惟麈角解於冬﹐曾於南苑驗之﹐特正其訛。又命時憲書紀年﹐仍增注六十一歲﹐至百二十歲﹐使花甲環周﹐益綿壽世之慶﹐蓋始於乾隆辛卯年云。

﹝炳章﹞按﹕麈產遼東寧古塔各地﹐頭似鹿﹐腳似牛﹐尾似驢﹐背似駱駝﹐從全體觀之﹐無一所似﹐故北人俗呼「四不像」﹐體大如小牛﹐毛淡褐﹐背稍濃﹐腹漸淡﹐角質堅﹐扁平而闊﹐瑩潔有紋理﹐表面有凸凹﹐角基甚濃﹐從幹分兩叉﹐一向外﹐一向後﹐足頗大﹐蹄較小﹐體長﹐除尾七尺二三寸﹐性似鹿﹐常慢走﹐食植物﹐馳驅時比馬尢速﹐每年五月產子﹐孕期八月﹐解角於長至節﹐長尾可爲拂塵﹐此辧麈之形態也。

補編博物

鼠

《爾雅》隸鼠於「釋獸」﹐以四足而毛﹐謂之獸也。《埤雅》隸鼠於「釋虫」﹐以其爲穴﹐虫之長也。鼠之種﹐見於《爾雅》者十有四﹐有同名而異種者爲鼠﹐一在寓屬﹐一在鼠屬﹐有與鳥同穴者爲﹐至「釋鳥」之鼯鼠﹐「釋虫」之鼠頁﹐則與寓屬之鼠﹐皆名鼠﹐而﹝炳章﹞按﹕雲南有香鼠﹐形似鼠﹐長僅寸許﹐周爍園云﹕密縣西山中有香鼠﹐較凡鼠小﹐死桂海志》云﹕香鼠小如指擘﹐穴於桂中﹐行地上疾如激箭﹐治疝甚效﹐亦鼠之異類也。

補編博物

猴經

藥物中有猴經﹐乃牝猴天癸﹐治婦女經閉神效。李心衡《金川鎖記》云﹕獨松汛之正地溝﹐山髙箐密﹐巖洞中HT猱充仞﹐土人攀懸而上﹐尋取所謂猴經者﹐赴肆貿易﹐多至百斤。此可以補諸家本艸之缺。

﹝炳章﹞按﹕猴經一名申紅﹐《拾遺》云﹕深山羣猴聚處極多﹐覓者每於艸間得之﹐色紫黑成塊﹐夾細艸屑云﹐是母猴月水漧血也﹐產廣西者良﹐治幹血勞甚效。

補編博物

鰣魚

《爾雅》當作﹐郭璞注﹕今江東呼最大長三尺者爲當。邵氏《正義》﹐謂卽鰣魚。

杭州學士詩云﹕銀光華宴催登早﹐味寒家饋到遲。體物殊切。

﹝炳章﹞按﹕鰣魚靨﹐取後不落陰漧﹐凡遇疔瘡﹐取靨貼疔上﹐外膏藥蓋貼八時許﹐疔粘也。

補編博物

蠷

蠷﹐音矍搜﹐虫名﹐《玉篇》曰HT﹐《博雅》曰HT﹐晶黎詩「蜿垣亂」﹐垣卽此﹐吾鄕俗呼爲蛸﹐二須多足﹐狀如小蜈蚣﹐而體較短闊﹐匿居隱處﹐溺射人影﹐令人生瘡﹐如熱痱而大﹐身作寒熱。《千金方》法﹕畫地作蠷形﹐以刀細取腹中土﹐以唾和塗之﹐再塗卽愈。近又傳一方云﹕入夜以燈照生瘡處之影於壁﹐百滚湯澆之卽愈。此皆以影治影之法﹐气類相感﹐抑何奇耶﹖﹝炳章﹞按﹕此等療法﹐皆屬心理療法﹐如祝由科之類歟﹐然用之亦多奇效﹐合之科學實質﹐咸謂玄學邪說矣。

補編博物

蒼耳子虫

蒼耳子艸﹐夏秋之交﹐陰雨後梗中黴爛生虫﹐取就燻鑪上烘漧﹐藏小竹筒內﹐隨身攜帶或藏錫瓶﹐勿令出气。﹞患疔毒者﹐以虫研細末﹐置治疔膏藥上貼之﹐一宿疔卽拔出而愈。﹝貼時須先以鍼微挑疔頭出水。﹞余在臺州﹐僕周錦種之盈畦﹐取虫救人﹐屢著神效。比在杭郡學捨旁﹐蒼耳艸虫甚多﹐以療疔毒﹐無不獲效。同邑友人鄭拙言學博鳳鏘﹐攜至開化﹐亦救治數人﹐彼地無蒼耳艸﹐書來索種以傳。又靑蒿虫﹐治小兒驚風最靈﹐余孫榮霖﹐曾賴此得生。此二方皆見《本艸綱目》﹐而世罕知其效﹐特志之。﹝靑蒿虫亦在梗中焙榦研末﹐和燈心灰﹐湯調送下。﹞

﹝炳章﹞按﹕蒼耳虫﹐不獨治疔瘡有特效﹐凡陽癰紅腫已成膿﹐以此虫一條﹐放於瘡頂﹐外用淸涼膏蓋貼八小時﹐毒卽咬通﹐余常於八九月采取﹐用麻油浸藏備用﹐可代刀鍼﹐眞奇效也。

補編博物

孑孓虫

杭城水濁﹐人家皆接天泉水用之﹐日久往往生孑孓虫﹐《以齋雜著》謂自天明至日末入接者爲陽﹐日沒至雞鳴前接者爲陰﹐陰陽水﹐各自爲盎﹐孤陰不生﹐獨陽不長﹐自無孑孓虫之患。涇縣胡子暉《子貫附言》﹐亦云午前之雨屬陽﹐午後之雨屬陰﹐獨陽之水﹐取養金魚子﹐﹝炳章﹞按﹕天泉水生孑孓﹐有因積蓄日久﹐或水分不潔而生爲多﹐凡久晴初雨之水﹐必有屋上積塵衝下﹐應接出缸外﹐待後落之淸淨水﹐接置缸中﹐水缸底濁﹐常用吸筒吸出﹐使水淸潔﹐自無此獘。

補編博物

檳榔

醫書檳榔治瘴﹐川廣人皆喜食之﹐近則他處亦皆效尢﹐不知其性沈降﹐破泄眞气﹐耗損旣久﹐一旦病作不治﹐莫識受害之由。嗜之者﹐終無所警也。余按﹕宋周去非嶺外代答有云﹕川廣人皆食檳榔﹐食久﹐頃刻不可無之﹐無則口舌無味﹐气乃穢濁。嘗與一醫論其故﹐曰﹕檳榔能降气﹐亦能耗气﹐肺爲气府﹐居膈上﹐爲華蓋﹐以掩腹中之穢﹐久食檳榔﹐則肺縮不能掩﹐故穢气升聞於輔頰之間﹐常欲啖檳榔以降气﹐實無益於瘴﹐彼病瘴紛然﹐非不食檳榔也。此論檳榔之害﹐最爲切要﹐知非特無瘴之地不可食也。嗜檳榔者其鑑之。

﹝炳章﹞按﹕按榔種類甚多﹐有大腹檳榔﹐海南按檳榔﹐雞心檳榔﹑棗兒檳榔﹐閩粵人所嗜食下﹐然此消補並施法也。

補編博物

李

嘉興本李地﹐所產李﹐卽以是爲名﹐色紅肉脆﹐而味絕鮮。吾郡果品﹐以此爲最﹐惜不可多得。皮有爪痕﹐相傳爲西施所掐﹐此殆飾說耳﹐而文人賦李者必及之﹐如朱竹賦云﹕傳諸故老﹐一事矜奇﹐遇入吳之西子﹐胭脂之匯舟移﹐經纖指之一掐﹐量心賞之在斯﹐何造物之工巧兮﹐化千億於來玆﹐𨿽彼美之云亡兮。仿佛若或睹之。金學博介復詩云﹕此邦書越絕﹐彼美憶西施﹐指點痕如撚﹐流傳事不疑。沈明經翼詩云﹕爪痕千古在﹐入市合輸錢。皆﹝炳章﹞按﹕李爲嘉興地名﹐亦爲嘉興特產嘉品﹐故前哲有李譜之輯﹐亦志其異而且珍也。

補編博物

火浣布﹑鳳首木﹑火油

凡物遇火則焚﹐而火浣布﹑鳳首木等﹐獨得火不焦﹐又火油得水焰彌盛﹐錢武肅王嘗用

補編博物

自然气化

龍易骨﹐蛇易皮﹐麋鹿易角﹐蟹易螯﹐人則易齒﹐此自然之气化也。

﹝炳章﹞按﹕物理之變易﹐往往有難以常理解者﹐如鯊魚變鹿﹐以魚變獸﹐又如田鼠化爲

補編博物

須髮早白

气血衰則須髮易白﹐每於此徵年祚焉﹐余觀《晉書》王彪之傳云﹕年二十﹐須髮皓白﹐時人謂之王白須﹐而官至光祿大夫﹐儀同三司﹐卒年七十三。此殆異稟﹐不可以常情測矣。又宋杜祁公衍﹐年過四十﹐須髮盡白﹐卒年八十。

﹝炳章﹞按﹕少年勤學﹐及操勞過度﹐血气耗傷﹐則須髮早白﹐此因營養不足﹐色素不榮須髮鐘﹐淸而且長﹐所謂童顏鶴髮﹐爲長壽富貴之徵﹐如晉王彪﹑宋杜祁公衍之類歟。

