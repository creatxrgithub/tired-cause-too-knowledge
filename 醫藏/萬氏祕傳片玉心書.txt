

萬氏祕傳片玉心書淸李子毅

卷一

活幼指南賦

小兒方術﹐號日啞科﹐口不能言﹐脈無可施﹐惟形色以爲憑。竭心思而施治。故善養子者﹐似類龍以調護﹐不善養子者﹐如舔犢﹝﹞而愛惜。愛之愈勤﹐害之愈急。乍頭溫而足冷﹐忽多啼而不乳﹐差之毫釐﹐失之千里。此小兒方術專門﹐以補化工之不及。湯胃脆薄兮﹐飲食易傷﹐筋骨柔弱兮﹐風寒易襲﹐父母何知。看承大弛﹝﹞。重綿厚襖﹐反助陽以耗陰﹔流歡放飯﹐徒敗脾而損宙。聞異聲﹐見異物。失於堤防﹔深其居﹐簡其出﹐過於周密。未期而行立今﹐喜其長成﹔無事而嘻笑兮﹐謂之聰薏。一旦病生﹐雙親心戚﹐不信醫而信巫﹐罔求醫﹝﹞而求鬼﹐乃人事之弗修﹐謂天命之如此。

欲觀气色﹐先分部位﹕左頰﹝﹞兮靑龍屬肝﹔右頰﹝﹞兮今白虎屬肺。天庭髙而離陽心火﹔地角低而坎陰腎水。鼻在面中﹐脾通土气﹝﹞。觀乎色之所現﹐知其病之所起引﹝﹞。又況脾應乎唇﹐肺通乎鼻﹐舌乃心苗﹐目爲肝液﹐胃流注於雙頤﹝﹞﹐腎開竅於兩耳﹐爪則筋余﹐而脾爲之運﹐發則血餘﹐而腎爲之主﹐脾司手足﹐腎運﹝﹞牙齒﹐茍本髒之或衰﹐卽所屬之先憊。能辧形色兮﹐似挺撞鐘﹔若昧朕兆兮﹐如石投水。

凡觀乎外﹐可知其內。紅色瑰而熱蒸﹔靑色露而驚悸。如煤之黑兮﹐中惡﹝﹞之因。似橘之黃兮﹐脾虛之謂。白乃疳癆﹔紫爲熱極﹝﹞。靑遮口角﹐扁鵲難醫﹔黑掩太陽﹐盧醫莫治。年壽赤光兮﹐多生膿血﹐山根靑色兮﹐頻見災危。能察色以知由﹐豈按圖而索驥。

朱雀﹝﹞貫於雙瞳兮﹝﹞﹐火入水鄕。靑龍﹝﹞續於四白兮﹐肝乘脾胃。泄痢而帶黃者﹝﹞須防﹐咳嗽而拖藍者可畏。腹痛方殷﹐常面靑而唇掇。驚風欲發﹐先頰赤而目瞪。火光焰焰兮﹐外感風寒。金气浮浮兮﹐中藏癖積。乍黃乍白兮﹐疳熱連綿﹔又靑又赤兮﹐風邪緊急。察之旣精﹐治之得理。鴉聲魚口。枉費心機。肉折皮幹﹐空勞气力。

气色攺移﹐形容變易。气乏則囪門成坑﹐血衰則頭毛作穗。

眼生哆目兮﹐肝風澀目﹐口流涎沫兮﹐脾冷滯頤。面目虛浮﹐定膨脹而气喘﹔眉毛顰蹙﹐則肚痛以多啼。蛔蛔兮脾胃漸敗﹐匱瘡兮肛髒先虧。茍瞑眩而弗療﹐縱神仙亦何益。

手如數物兮﹐驚風將發﹗面如塗朱兮﹐心火已熾。坐臥愛冷兮﹐煩熱之攻﹔伸縮就暖兮﹐風寒之畏。肚大腳小﹐脾欲困而成疳﹐眼睜﹝﹞口張﹐勢已危而必斃。弄舌脾熱。解顱腎憊。重舌木舌﹐蓋熱積於心脾﹔哽气喘气﹐實火浮於肝肺。釀宜息露。必是牙疳。哺露丁奚﹐多緣食積﹐唇幹作渴﹐腸鳴自利。夜啼分爲四癥﹟變蒸周於一歲。心熱欲言而不能﹐脾虛無時而好睡。病後失聲者腎怯﹐咳後失聲者肺痿。肚痛而淸水流出者虫﹐腹痛而大便酸臭者積。口頻撮而脾虛﹐舌長伸而火熾。龜胸是肺火脹於胸膈。龜背乃腎風入於骨髓。鼻漧黑燥兮﹐火盛金衰﹐肚大筋靑兮﹐木彊土潰。

丹癅瘡疥﹐皆胎毒之流連﹐吐瀉瘧痢﹐乃積食之沾滯。不能吮乳者﹐熱在心脾﹔嘗欲俯臥者。火蒸腸胃。喜視燈火﹐煩熱在心﹐愛喫泥土﹐疳熱在脾。腹痛寒侵﹐口瘡熱積。臍風忌於一臘。火丹畏於周歲。驚自熱來﹐痢因痰致。吐泄而精神耗者則危﹐瘧痢而飲食減者必瘁。

驚本心生﹐風由肝致。搐分左右兮。證有順逆﹐藥分補瀉兮﹐病有虛實。急驚由於積熱之深﹐涼泄便宜﹐慢驚得於大病之後﹐溫補爲貫。頭搖目竄而气喘兮﹐上工莫醫﹔口禁鼻張而足冷兮﹐神丹何濟。閉目者無魂﹝﹞﹐狂叫這多祟﹝﹞。不知吞吐者﹐必見閻羅﹔反加悶亂者﹐終歸蒿裏。旣明癥候﹐須知調理。

胎毒用甘艸﹑黃連﹐食積用白術﹑積實。急驚搐掣﹐以導赤泄靑﹔慢驚嚷契從﹐以補中益气。集巠去疳﹐備急治積。抱龍丸化痰鎭驚﹐胃苓丸補脾開胃。夜啼須退熱淸心﹐哺熱必養血升提。

理中止泄﹐香連止痢。積熱不除﹐涼驚丸大有補效﹝﹞﹐沈寒難療﹐養脾丸最爲密祕。痰火攻兮三黃丸﹐水谷不化兮一粒丹﹝﹞。

柴芩治瘧﹐月蟾消痞。潮熱金花﹐咳嗽玉液。瘡疥者胡麻。丹癅著涼膈。吐瀉而渴著﹐白術可投﹔煩熱而渴者﹝﹞﹐益元爲最。

斑疹兮消毒﹐腹痛兮脾積。衄血﹐咳血者茅花﹐重舌﹑木舌者鍼刺。口瘡不愈者洗心﹐腹脹不食者平胃。五拗﹝﹞治喘﹐四苓利水。退黃消腫﹐胃苓加減以堪行﹔破積安虫﹐集巠從容而可治。

大抵嬰兒﹐易爲虛實﹐謂理最取其平﹐補瀉無過其劑﹐尢忌巴牛﹐勿多金石。辛熱走气以耗陰﹐苦寒敗陽而損胃。如逢食積﹐解之不可或遲﹔若遇虛贏﹐補之尢爲至急。才少俄延﹐便成勞斃。

注﹕﹝﹞舔犢﹕山東泰安州李雨沾方悅父發梓版爲「抵犢」。

﹝﹞大弛﹕山東秦安州李雨沾方悅父發梓版爲「太弛」。

﹝﹞求醫﹕山東泰安州李雨沾方悅父發梓版爲「求藥」。

﹝﹞原書注﹕左頰卽左顴骨。

﹝﹞原書注﹕右頰卽右顴骨。

﹝﹞脾通土气﹕山東泰安州李雨沾方悅父發梓版爲「脾土通气」。

﹝﹞知其病之所起﹕山東秦安州李雨沾方悅父發梓版爲「知乎病之所起」。

﹝﹞原書注﹕雙頤卽頰之兩旁。

﹝﹞腎運﹕山東泰安州李雨沾方悅父發梓版爲「腎連」。

﹝﹞原書注﹕中惡卽病之極。

﹝﹞熱極﹕山東秦安州李雨沾方悅父發梓版爲「熱急」。

﹝﹞原書注﹕朱雀卽心經﹐心屬火。

﹝﹞原書注﹕瞳仁屬水﹐火入水鄕﹐卽火克水。

﹝﹞原書注﹕靑龍卽肝經﹐肝屬木。四白屬脾。

﹝﹞泄痢而常黃者﹕山東秦安州李雨沾方悅父發梓版爲「泄痢而帶陽者」﹟﹝﹞眼睜﹕山東秦安州李雨沾方悅父發梓版爲『眼撐』。

﹝﹞無魂﹕有的抄本爲「神疲」。

﹝﹞多祟﹕有的抄本爲「驚悸」。

﹝﹞補效﹕山東秦安州李雨沾方悅父發梓版爲「神效」。有的手抄本爲「功效」。

﹝﹞一粒丹﹕山東秦安州李雨沾方悅父發梓版爲「金丹一粒」。

﹝﹞煩熱而渴者﹕漢陽鶴謂張伯琮校定版爲「煩渴而熱者」。

﹝﹞五拗﹕編者注﹐卽三拗湯加生石膏﹐茶葉。

卷一

慈幼敬心賦

醫門治例﹐幼科最難。腸胃脆而多傷乳食﹐筋骨嫩而易感風寒。易虛易實兮﹐變如反掌﹔或補或泄兮﹐貴若轉丸。鹹多泄腎﹐酸甚扶肝。苦入心而寒涼損胃﹐辛走肺而燥熱傷元。欲求中正。無過平甘。或病須於﹝﹞瞑眩兮﹐勿犯其毒﹔且從治於權宜兮﹐但取其能。中病卽已﹐救本爲先。茍誤投於湯藥﹐卽便致於損殘。此上工誓於活人﹐而良醫驗於折耾﹝﹞﹗嘗聞法無一定﹐但占癥候﹔醫不三世﹐勿服湯丸。病者詳於擇術﹐醫者務於救痊。視疾若己﹐見利勿貪。先察運气兮﹐陽明妙契﹔次觀形色兮﹐順逆了然。春夏陽而苦寒可用﹐在夫人之勇健﹔秋冬陰而辛溫可參﹐相其人之勞疳。旣溫反補﹐以寒再宣﹐七神離散﹐五臟虧崩。𨿽畱心於方脈兮﹐何補於世﹔反致人於傷夭兮﹐獲罪於天。是故胎疾兮急於解毒﹐食積兮利在消疳。治分二法﹐效可十全。𦇤褓未寧﹐但調其母﹔匍匐不快﹐當固其元。

悲夫﹐腸胃中和﹐豈堪藥石﹔微乎﹐气血稚弱﹐以漸發生。治非得已。病有卒然。如護風燭﹐心常凜凜﹔若惜掌珠﹐意惟拳拳。

醫可補乎司命﹐應無忝於家傳。

且如病則熱起﹐熱則驚生。或治熱以熱﹐或攻熱以寒。熱在表而柴葛解肌可飲﹐熱在裏而芩連消毒急煎。積熱無如集聖﹔虛熱妙以調元。要在識夫脈色﹐不可妄投湯丸﹐貽終身之痼疾﹐促嬰兒之壽元﹝﹞。輕以變重﹐功不補患。徒委命於气數﹐不詳審乎簡編。前車旣覆﹐後轍猶然。魂魄遊於郊野﹐哭聲達於洲泉。識此之故﹐是誰之衍﹖磋夫﹗渡蟻駕橋﹐放雀解樊。況伊萬物之靈﹐匪值一虫之賤﹐不知謹密﹐遽爾輕捐﹝﹞。推惻隱之良心﹐如見入井﹔考聖賢之遺訓﹐如弗及泉。居易虛險﹐因蹶知便。證隨百出﹐治無一偏。調變﹝﹞造化﹐保養眞元。善攻不如善守﹐宜急不若宜緩。種杏成林﹐踵當年之董奉﹔植橘名井﹐見今日之蘇耽。

柰何瀉久變痢﹐積久成疳﹐瘧久生癖﹐驚久成癰。未至畱連兮。

攻之宜速﹔已見沈苛兮﹐治之且緩。腸胃閉塞兮﹐急泄而已﹔气血虛贏兮﹐急補而安。外毒急攻﹐毌令入腹﹔表邪急解﹐毌令再傳。余則緩而調理﹐常恐急而生變﹔若藥下咽﹐猶防其過﹐治或中病﹐勿張其能﹝﹞。知者常慮一失﹐死者不可復全。與其悔於已誤﹐孰若謹於未然。欲求魚兔﹐當守蹄筌﹝﹞。茍多方而治病。宜三復於斯言﹗﹝﹞須於﹕校注者注﹐應爲「須臾」。

﹝﹞拆紘﹕山東泰安州李雨沾方悅父發梓版爲﹕「拆紘」。。

﹝﹞壽元﹕山東泰安州李雨沾方悅父發梓版爲「壽年」。

﹝﹞輕捐﹕山東泰安州李雨沾方悅父發梓版爲「輕泛」。

﹝﹞調變﹕山東泰安州李雨沾方悅父發梓版爲「變調」。

﹝﹞勿張其能﹕有的手抄本作「勿彊其能」。

﹝﹞蹄筌﹕漢陽鶴湄張伯琮校定版爲「蹄笙」。

卷二

小兒總治法

面赤發熟服涼驚﹐黃白發熱用胃苓。身熱便閉三黃下﹐瘦弱發熱集聖靈。變蒸發熱用拿法﹐驚風導赤吞泄靑。泄瀉胃苓用一粒﹐熱泄玉露散同行。寒泄理中丸可服﹐泄渴白術散生津。痢疾保和同香連。瘧疾養脾瘧自平﹔咳嗽玉液降痰气﹐浮腫胃苓引燈心。蒼疥胡麻丸最好﹐養脾最是保孩嬰。蛔虫寸白用集聖﹐臨時用藥細叮囑。

卷二

小兒初生臍風

初生三五日﹐大便血嘗來。黑色爲胎糞﹐鮮紅實可哀。初生便嘔吐﹐跑漿蓄﹝﹞胃中。物盡吐自止﹐不止便爲凶。

小兒初生十日內﹐少乳多啼常噴嚏。急看喉中有珠泡﹐手法刮去免擾慮。

不看撮臍風﹐撮臍糞少通。急用解毒藥﹝﹞﹐便下得從容。便閉肚膨脹﹐口緊咬唇靑﹐時時手足掣﹐臍風枉用心。

腹脹不便名鎖肚﹐口緊不乳是噤風。目直叫哭盤腸弔﹐天釣﹝﹞身仰似角弓。初生芽兒有此病﹐父母歡喜一場空。

卷二

小兒變蒸

小兒初生多變蒸﹐三十二日細推論。如蠶之眠添智能﹐徧身發熱不惺惺。

變蒸休用藥﹐三日自然安﹔外感惺惺散﹐傷食保和丸。

惺惺散內用人參﹐甘桔川芎白茯苓﹐細辛少許天花粉﹐防風白術九味行。

卷二

小兒胎疾

胎熱甘艸黃連湯。胎寒去連加桂方﹔胎黃甘艸加茵陳﹐胎驚辰砂一味良﹔胎瘦胎肥浴體法﹐胎怯五軟用地黃。此是家傳眞口訣。兒孫記誦莫遺忘。

肝色多靑心赤紅﹐脾黃肺白腎黑同。黃白疳虛黑中惡﹐赤紅是熱靑驚風。

卷二

小兒五臟部位

五臟有外候﹐不離正面間﹐耳乃腎之竅﹐兩眼原屬肝。鼻孔肺爲主﹐脾唇心舌尖。

左頰屬木肝生風﹐右頰屬金肺位同。額爲心火賅爲腎﹐準頭鼻土位居中。

卷二

五臟外癥

肝主風兮目直視﹐悶亂叫哭不安寧。心主熱兮不得眠﹐驚悸飲水口舌漧。脾主困兮多好睡﹐吐泄﹝﹞瘦弱病成疳。肺主气兮多咳嗽﹐皮幹發枯喘綿綿。腎主虛兮胎气弱﹐小兒腎弱養應難。

卷二

看小兒虎口紋

今人專看虎口紋﹐風關气關命關分。風關病輕气關重﹐命關若過死將臨。靑筋紅熱黑勢惡﹐直輕斜曲重看云。

卷二

脈法

小兒一指分三位﹐息數須將六至看﹐七至八至數爲熱。三至四至遲虛寒。堅實平和無病斷﹐細小沈遲有病春。

按全嬰等書云﹕小兒三歲已﹝﹞前﹐虎口第一指上寅卯關有脈弦﹝﹞見者﹐可驗病狀﹝﹞。男左女右﹐視之脈弦。從寅關起不至卯關者﹐病易治﹔若連於卯關者﹐病難治﹔如寅連卯﹐卯過辰關者﹐十難救一。若脈弦小或短者﹐病可治。宜參視之﹝﹞。

卷二

小兒夜啼

啼哭直視熱在肝﹐泄淸一服及時安。啼哭面斥熱在心﹐導赤麥冬效如神。面赤四逆腹中痛﹐益黃散用姜湯送。夜夜見燈多拗哭﹐父母矯愛多不足。

卷二

驚風

急癥驚風面赤背﹐目多直視不回晴。手足搐掣牙關緊﹐只怕昏昏再﹝﹞不醒。

驚來掐人中﹐虎口拿總筋。泄靑吞導赤﹐調理治涼驚。口眼若喝斜﹐看他左右偏﹐太陽頰下穴﹝﹞﹐一焠自然安。

面色黃白神气弱﹐昏睡眼閉口不合。口鼻气冷手足冷﹐慢驚搐掣時時作。

慢驚不可醫﹐調元急補脾。漸醒能食吉。常昏不乳危。

卷二

吐瀉

吐瀉﹝﹞之病面皮黃﹐有寒有熱有食傷。面紅熱渴難謂理﹐手足寒時急補陽。

吐瀉常治法﹐胃苓一粒丹。脾積去食積﹐理中補虛寒。吐瀉多傷食﹐益黃散最宜。看他病咯退﹐胃苓再補脾。泄瀉常如是﹐消積功十全。

泄瀉作渴白術散﹐人參白術秩婁甘﹐木香千葛霍香葉﹐常與服之眞格言。

瀉甚烏梅加入﹐熱甚知母門冬﹐虛須甘艸炙用﹐隨癥用藥不同。

卷二

痢疾

赤白皆是熱﹐眉頭常被腹中疼。身熱脈大難得退﹐脈小身涼容易安。

痢癥多因積﹐先下木香丸﹐保和消滯積﹐止痢用香連。痢疾若不食。噤口痢必殘。急用香連散﹐能食保平安。

卷二

小兒瘧疾

瘧疾之色多黃黑﹐病至作寒又作熱﹐早瘧日來容易退﹐晚虐間日﹝﹞治宜急。

初瘧要吐痰﹐斬鬼及常山。久瘧不可截﹐養脾功十全

卷二

咳嗽

形寒﹝﹞飲冷卽傷肺﹐咳嗽病來多痰气。面靑气促怕生驚﹐面白胸髙還不吉。

初咳要發表﹐五拗並九寶。气實葶厲宜﹐肺虛阿膠好。嘗服玉液丸﹐桔梗同甘艸。

五拗用麻黃﹐杏仁甘艸彊。石膏臘茶葉﹐發汗是奇方。

九寶蘇葉配麻黃﹝﹞﹐薄荷陳皮杏桂良﹐大腹桑白同國老﹝﹞﹐烏梅加入細參詳。

卷二

疳癆

面色黃白是疳癆﹐肚大頸細頭髮焦﹐折乳傷食大病後﹐只伯時時熱來潮。

疳癆﹝﹞無多法﹐集聖初如神。面色轉紅活﹐相間服胃苓。

潮熱如不退﹐只防作慢驚。

卷二

傷食

傷食發熱面赤紅﹐惡心腹脹痛時攻﹐露身伯熱不恩食﹐癥與傷寒大不同。

傷食宜調解﹐藿香散最宜﹐保和同與服﹐病退再養脾。若是成驚搐﹐惟有下爲奇。

傷食發熱用藿香﹐蘇葉香附朴陳蒼﹐半夏黃連甘艸曲﹐茯苓引子用生薑。

卷二

傷風

傷風發熱面色赤﹐煩悶不困不思食﹐喜人煨抱畏風寒﹐作渴便祕﹝﹞裏必實。

惡寒病在表﹐敗毒拿法好。裏實三黃丸﹐驚來瀉﹝﹞靑時。

敗毒﹝﹞發表用羌防﹐升麻柴葛解肌良﹝﹞﹐前胡積殼甘艸桔﹐蘇葉人參用成湯﹝﹞。

卷二

浮腫

小兒浮腫因風濕﹐久瘧脾虛亦有之。上身主風下主濕﹐養脾一法少人知。

徧身著浮腫﹐胃苓丸裏求。避風行浴法﹐切莫用牽牛。

肚大有靑筋﹐燈火叉處燒﹝﹞﹐內服集聖丸﹐胃苓宜相兼。

卷二

口瘡

小兒鵝口瘡﹐白屑珠礬良。赤瘡姜連散。洗心是奇方。

洗心散內用麻黃﹐荊芥薄荷赤芍當﹐白術將軍同國老﹐臨時煎服入生薑。

牙根爛成瘡﹐走馬疳可防。出血又作臭﹐蚊蛤散宜良。

小兒口流涎﹐滯頤脾虛寒。益黃加蒼術﹐不治必成疳。

卷二

疥瘡

徧身疥瘡是何因﹐血熱由來胎毒成。痛癢不安多夜哭﹐切莫入腹命歸冥。

疥瘡不宜搽﹐胡麻丸最佳。入腹宜解毒﹐驚來莫治他。

卷二

染癥

小兒喫泥土。脾熱用瀉﹝﹞黃﹐集聖相間服﹐疳成不可當。

小兒合面睡﹐原來熱在心。只用導赤散﹐瀉﹝﹞心與涼驚。

小兒多白尿﹝﹞﹐落地如米泔。胃苓鹽湯送﹐數服解擾煎。

小兒大便淸﹝﹞﹐邪熱在肝經。只用瀉﹝﹞靑丸﹐此法效如神。

小兒糞焦黃﹐邪熱在脾鄕。誰知瀉﹝﹞黃散﹐端的是奇方。

卷二

五臟外癥

吐瀉瘧痢病在脾﹐驚風心肝兩經爲。咳嗽哮喘病在肺﹐發稀骨軟腎元虧。

卷二

五軟病癥

如小兒五軟﹐有胎元﹝﹞不足軟者﹐有大病後軟者﹐有誤﹝﹞服涼藥軟者。胎或稟軟者﹐地黃丸主之﹔大病後軟者﹐參苓白術丸主之﹔誤服涼藥軟者﹐加味八味地黃丸主之。

以上三癥﹐若不急治﹐有傷眞元﹐久則成痿﹐以至不可治者多矣。

注﹕﹝﹞蓄﹕原書爲畜。校注者攺。

﹝﹞解毒藥﹕山東泰安州李雨沾方悅父發梓版爲「解毒散」。

﹝﹞天釣﹕山東泰安州李雨沾方悅父發梓版爲「天弔」。

﹝﹞泄﹕漢陽鶴湄張伯琮校定版爲「瀉」。

﹝﹞已﹕古與「以」通。下同。

﹝﹞古紘與「弦」通。下同。

﹝﹞可驗病狀﹕山東泰安州李雨沾方悅父發梓版爲「可驗病伏」。

﹝﹞宜參視之﹕漢陽鶴湄張伯琮校定版爲「宜參觀之」。

﹝﹞再﹕漢陽鶴湄張伯琮校定版爲「睡」。

﹝﹞頰下穴﹕山東泰安州李雨沾方悅父發梓版爲「頰了穴」。

﹝﹞瀉﹕山東泰安州李雨沾方悅父發梓版爲「泄」。

﹝﹞間日﹕山東泰安州李雨沾方悅父發梓版爲「間來」。

﹝﹞形寒﹕山東泰安州李雨沾方悅父發梓版爲「行寒」。

﹝﹞麻黃﹕漢陽鶴湄張伯琮校定版爲「麻脈黃」。

﹝﹞國老﹕甘艸的別名。

﹝﹞疳癆﹕原書爲「疳癥」﹐校注者攺。

﹝﹞便祕﹕漢陽鶴湄張伯琮校定版爲「便閉」。

﹝﹞瀉﹕山東泰安州李雨沾方悅父發梓版爲「泄」。

﹝﹞敗毒﹕漢陽鶴湄張伯琮校定版爲「牛正」。

﹝﹞解肌良﹕山東泰安州李雨沾方悅父發梓版爲「解肌涼」。

﹝﹞蘇葉人參用成湯﹕漢陽鶴湄張伯琮校定版爲「殼葉苓芩始成湯」。

﹝﹞叉處燒﹕山東泰安州李雨沾方悅父發梓版爲「叉處焠」。校注者注﹕叉處卽「虎口」。

﹝﹞○﹝﹞○﹝﹞﹑﹝﹞﹑瀉﹕山東泰安州李雨沾方悅父發梓版爲「泄」。

﹝﹞白尿﹕漢陽鶴湄張伯琮校定版爲「白溺」。

﹝﹞大便淸﹕山東泰安州李雨沾方悅父發梓版爲「大便靑」。

﹝﹞胎元﹐山東泰安州李雨沾方悅父發梓版爲「胎稟」。

﹝﹞悟﹕古與誤同﹐下同。

卷三

水鏡訣

夫陰陽運合﹐男女成形﹐已分九竅四肢﹐乃五臟六腑。部位各分﹐順逆難明。若憑寸口之浮沈﹐必乃橫亡於孩子。須明虎口﹐辧別三關﹐參詳用藥﹐必無差誤。未至三歲﹐只﹝﹞看虎口﹐男左女右﹐從第二指第一節

名風關﹐若脈見﹐初交病﹔第二節

爲气關﹐脈見﹐則難治﹔第三節

爲命關﹐脈見﹐則死。又當辧其色﹐若三關靑﹐四足驚﹐三關赤﹐水驚﹔三關黑。人驚。紫色泄痢﹗黃色雷驚。三關脈通度﹐是急驚之癥﹐必死﹐余病可治。或靑或紅﹐有紋如綫一直者。是乳食傷脾及發熱驚﹔左右一樣者﹐是驚與積齊發。有三條﹐或散是肺生風痰﹐或似拘蛤聲﹐有育是傷寒及嗽﹐如紅火是瀉﹐有黑相兼主下痢。紅多白痢﹟黑多是赤痢﹔有紫相兼加渴不虛。虎口脈紋亂﹐乃气不和也。蓋脈紋見有色﹝﹞著﹐曰黃﹑紅﹑紫﹑靑﹑黑﹐由其病甚。色能加變。如黃紅之色﹐紅盛作紫﹔紅紫之色﹐紫盛作靑﹐紫靑之色﹐靑盛作黑﹔靑黑之色﹐至於純黑之色者﹐不可治矣。又當辧﹐長珠形﹐主夾積傷滯﹐肚腹疼痛﹐寒熱﹐飲食不化﹐來蛇形﹐主中腕不和﹐積气攻刺﹐臟腑不寧﹐漧嘔。去蛇形﹐脾虛冷積泄瀉﹔神困多睡。弓反裏形﹐主感寒熱邪气﹐頭目昏重﹐心神驚悸﹑倦怠﹐四肢稍冷﹐小便赤色。弓反外形﹐主痰熱﹐心神恍惚。作熱﹐夾驚夾食﹐風癰證候。錀形﹑主邪熱﹐痰盛生風﹐發搐驚風。魚骨形﹐主驚痰熱。水字形﹐主驚﹐積熱煩躁﹐心神迷悶﹐夜啼痰盛﹐口噤搐攘弱。鍼形﹐主心肺受熱﹐熱極生風﹐驚悸煩悶﹐神困不食﹐痰盛搐弱。透關射指﹐主驚。風﹑痰﹑熱四癥﹐皆聚在胸膈不散。

透關射指﹐主驚風惡侯﹐受驚傳入經絡﹐風熱發生﹐十死一生﹐難治。此十三位形脈﹐悉有輕重﹐查其病根﹐則詳其癥。

卷三

指掌形圖

虎口者﹐叉手處是也。

三關者﹐二指三節是也。

風關﹐第一節

寅位是也。

气關﹐第二節

卯位是也。

命關﹐第三節

辰位是也。

辰關﹐指頭上節。

卯關﹐指中節。

○風關﹝寅位﹞○气關﹝卯位﹞○命關﹝辰位﹞○虎口男以左手測看之。女以右手測看之。

圖﹕指掌圖形寅關﹐指下節。

命關死候。

气關病深。

風關易治。

末關命門。

中關气候。

初關風侯。

凡嬰兒生下一月至三歲以前﹐須著虎口脈次指﹐辰節爲命關﹐次气關﹐次風關。所渭初得風關﹐病猶可﹐傳入气命﹐病難存﹝﹞。湯氏云﹕小兒初生至五歲﹐血气未定﹐呼吸至數太過﹐必辧虎口脈色﹐方可察病之的實。男驗左手﹐女驗右手。蓋取左手屬陽。男以陽爲主﹐右手屬陰﹐女以陰爲主。然男女一身均具此陰陽﹐左右兩手亦當參驗。左手之紋﹐病應心肝﹔右手之紋﹐病應肺脾。知此捎息﹐又得變通之意。驚風初得﹐紋出虎口。或在初關﹐多是紅色。傳至中關﹐色赤而紫。看病又傳過﹐其色紫靑﹐病勢深重﹔其色靑黑而紋亂者﹐病深重。若見純黑﹐危惡不治。大抵紅者風熱輕﹐赤者風熱甚﹐紫者驚熱﹐靑者驚積。靑赤相半﹐驚積風熱俱有﹐主急驚風。靑而淡紫﹐伸縮來去﹐主慢驚風。或紫系。靑系﹑黑系﹐隱隱相染﹝﹞﹐似出不出﹐主慢脾風。

脈紋從寅關起﹐不至卯關者﹐病易治。若連卯關者﹐有病難治。

如寅關連卯關﹐侵過辰關者﹐十難救一。若脈紋小或短者﹐看病不妨。如紋勢彎曲入裏者﹐病勢𨿽重而癥順﹐猶可用力。紋勢灣﹝﹞反出外﹐駸駸靠於指甲者﹐斷不可回。其有三關紋﹐如流珠流來﹐三五點相連﹐或形於面﹐或形於身﹐危惡尢甚。

卷三

入門候歌三百

五指稍頭冷﹐驚來不可安。若逢中指熱﹐必定是傷寒。

中指獨自冷﹐麻痘癥相傳。女右男分左﹐分明仔細看。

初起寅關淺﹐紋侵過卯深。生枝終不治﹐辰位實難禁。

卷三

辧虎口指脈紋訣

气紋黃盛作紅﹐紅盛作紫﹐紫盛作靑﹐靑盛變黑﹐純黑則難治矣。

黃色無形者。卽安樂脈﹝﹞也。紅若無形﹐亦安寧脈。止有前數樣形者﹐卽病之脈。次第而變﹐初作一點﹐於气多紅﹐脈至風關﹐其病危急﹐純黑分明﹐不可療治。

左有紅紋似綫形。定知發熱又兼驚。右有雙紋如左狀﹐脾傷驚積一齊生。紋頭有似三叉樣﹐肺气生痰夜作聲。靑赤應是傷寒癥﹐只是空紅泄定生。

又歌虎口亂紋多﹐須知气不和。色靑驚積聚﹐下乳泄如何。

靑卽慢驚發﹐入掌內釣多﹐三關忽通過﹐此侯必沈苛。

指上辧靑紋﹐認是四足驚。虎口脈靑色﹐是豬犬馬驚。

黑色因水撲﹝﹞﹐赤色火人驚﹝﹞﹐紫色多成瀉﹝﹞﹐黃色是雷驚﹝﹞﹐曲反風還盛﹝﹞﹐彎弓食上蒸﹝﹞。但看叉手處﹐方可辧其形。

凡小兒三歲以上有病﹐深重危急者﹐指甲口鼻多作黑色。蓋兒脈絕神困﹝﹞。癥候惡極﹐𨿽有良藥﹐斷斷乎不可保矣﹝﹞。

額﹑印堂﹑山根論歌額紅大熱燥﹐靑色有肝風。印堂靑色見﹐人驚火則紅。

山根靑隱隱﹝﹞﹐驚遭是兩重﹐若還斯處赤﹐泄燥定相攻。

卷三

年壽論歌

年上微黃爲正色﹐若平更陷夭﹝﹞難禁。忽有黑色痢疾侯﹐藿亂吐瀉﹝﹞黃色深。

卷三

鼻準論歌

鼻準微黃赤白平﹐深黃燥黑死難生。人中短縮吐因痢﹐靑黑驚風盡死形﹝﹞。

卷三

正口論歌

正口常紅號曰平﹝﹞﹐燥幹脾熱積黃生。白主失血黑繞口。

唇反黑侯蛔必傾﹝﹞。

卷三

承漿﹑兩眉論歌

承漿靑色食時驚﹐黃多吐逆痢紅形。煩躁夜啼靑色吉﹐久病﹝﹞眉紅死癥眞。

卷三

兩眼論歌

白睛靑色有肝風﹐若是黃時有積攻。或見黑睛黃色現﹐傷寒病癥此其宗。

卷三

風池﹑气池﹑兩頤論歌

風气兩池黃吐逆﹐煩躁啼哭色鮮紅。更有兩頤胚樣赤﹐肺家客熱此非空。

卷三

兩太陽論歌

太陽靑色驚方始﹐紅色赤淋萌孽起。要知死癥是如何﹐靑色從玆生入耳。

卷三

兩臉論歌

兩臉黃爲痰實咽﹐靑色客忤紅風熱。傷寒赤色紅主淋﹐二色諸詳分兩頰。

卷三

兩頤﹑金匱﹑風門論歌

吐虫靑色滯頤黃﹐一色頤間兩自詳。風門黑疝﹝﹞﹐靑驚水﹐紋靑金匱主驚狂。

卷三

觀形察色總論

凡看小兒疾病﹐先觀形色﹐而切脈次之。蓋面部气總見﹐而五位靑色者﹐驚積不散﹐欲發風侯﹐五位紅色者﹐痰積壅盛﹐驚悸不寧﹔五位黃色者﹐食積斂傷﹐疳候痞癖﹔五位白色者﹐肺气不實﹐滑泄吐痢﹐五位黑色者﹐臟腑欲絕﹐爲疾危惡。面靑﹑眼靑肝之病﹐面赤心之病﹐面白肺之病﹐面黃脾之病﹐面黑腎之病。先別其五臟﹐各有所主。次者。稟受盈虧﹐胎气虛實﹐陰陽二癥﹐補過泄多﹐當救其失。兼五臟六腑﹐表裏各有相應。若能辧其標本﹐則神聖工巧矣。

卷三

五位所屬

心爲額﹐南方火。脾爲鼻﹐中央土。腎爲賅﹐北方水。肺爲右頰﹐西方金。肝爲左頰﹐東方木。

命門部位圖

卷三

部位歌

中庭與天庭﹐司空及印堂﹐額角方廣處﹐有病定存亡。

靑黑諒風怒﹐體和滑澤光。不可陷兼損﹐唇黑最難當。

靑甚須憂急。昏黯亦堪傷。此是命門地﹐醫師妙較量。

觀形察色西江月凡觀小兒形色﹐靑筋肝熱生風﹐兩腮紅赤熱相攻﹐黃色脾虛取用。黑气腹疼中惡﹐白爲疳瘦生虫﹐如逢兩目赤重重﹝﹞﹐此是南柯一夢。

要識小兒癥候﹐但將外貌推求﹐黃浮肌削痞湛隈癅﹐唇撮面靑痛楚。吐舌唇焦內熱﹐昏昏好睡脾枯﹐手掀足摯是驚由﹐疳疾靑筋大肚。

眼角哆生肝熱﹐口邊涎出脾寒﹐頭毛稀豎血將幹﹐胞腫脾家濕顯。鼻孔﹝﹞黑焦肺熱﹐耳輪枯燥腎傳﹐胸髙气促肺炎炎﹐熱憊窗門腫陷。

小兒精神忽減﹐面皮黃白無常﹐必因乳食內成傷﹐生冷油膩阻擋。或致湯嗚泄痢﹐或爲瘧疾難當﹐忽煞膨脹漸贏尪﹐癖積虫疳四樣。

小兒面皮紅赤﹐兩腿恰似塗朱﹐風寒外感事何如﹐潮熱無時來去。或作驚風癥治﹐或爲斑毒驅除﹐口漧啼哭目如珠﹐睡困昏昏不乳。

小兒病形各樣﹐慢懲眼力消詳﹐懷中畏縮﹝﹞怕風涼﹝﹞﹐合面睡時熱癉﹝﹞。夜啼熱煩腹痛﹐目直驚搐須防﹐長吁短气﹝﹞熱中藏﹐痰喘上衝火旺。

要辧小兒死癥﹐囪門陷下成坑﹐喉中拽鋸气和痰﹐目閉﹝﹞無神拘管。口唇牙齦粉白﹐手足怡似冰寒﹐鴉聲口緊眼常翻﹐不乳遺尿悶亂。

卷三

小兒脈法

小兒一歲以上﹐可以看脈。以六至爲平和﹐七至八至爲實熱﹐三至四至爲遲﹐爲虛弱。

西江月小兒尋常脈候﹐一息六至平和﹐七至八至熱生多﹐三四虛寒病作。九十連來雀啄﹐一二動指沈苛﹝﹞。微虛緊數不差訛﹐補瀉﹝﹞分明用藥。

身熱脈浮可汗﹐身寒脈細休攻﹐喘咳緊數藥無功﹐腫脹細微堪痛。泄痢沈遲易愈﹐痘出洪數宜從。若還吐扭怕浮洪﹐腹疼沈微拈弄。

卷三

小兒治法

如足脛熱﹐兩腮紅﹐煩渴不止﹐頭面好露﹐揚手擲足﹐大便閉﹐小便黃﹐身壯熱﹐不退﹐此宜涼解。不可服熱補之藥。

如足脛冷﹐面晃白﹐吐瀉﹝﹞不止﹐肚腹作痛﹐身常偎人﹝﹞﹐眼珠靑﹐口中冷气﹐潮熟往來不定﹐此宜溫補﹐不可服涼利之藥。

西江月小兒不宜熱藥﹐兩腮俱帶緋紅﹐手足狀熱火烘烘﹐六脈浮洪亂動。小便赤黃又澀﹐大便閉結難通。掀衣飲水喜當風﹐煩渴鼻流血湧。

小兒不宜涼藥﹐面皮晃白無精﹐四肢厥冷似寒冰﹐六脈浮微隱隱﹝﹞。喫乳不消嘔吐﹐糞如鴨屎頻頻﹐神虛腹痛﹝﹞眼珠靑﹐病久成疳諸癥。

小兒純陽之體﹐陰陽﹝﹞不可偏傷﹐常帶三分饑與涼﹐此个孩兒易養。大抵脾常不足﹐有餘肝气須防﹐不寒不熱藥爲良﹐切忌妄行盂浪﹝﹞。

小兒何爲難治﹐古今號曰啞科﹐脈無可視如之何﹐口不能言病作。父母時時驚伯﹐醫人試驗誠多﹐從容對癥用方藥﹐有甚難爲捉摸。

凡小兒一歲以下有病者﹐多是胎毒﹐只宜解毒﹝﹞危急﹐小兒二歲以上有病者﹐多是食積﹐只宜消積補脾而己。其餘癥治方略﹐詳載各門之下﹐故不重述。

注﹕﹝﹞只﹕山東泰安州李雨沾方悅父發梓版廠爲「止」。

﹝﹞有色﹕漢陽鶴湄張伯琮校定版爲「五色」。

﹝﹞病難存﹕山東泰安州李雨沾方悅父發梓版爲「定難陳」。

﹝﹞或紫系﹑靑系﹑黑系隱隱相染﹕漢陽鶴湄張伯琮校定版爲「或紫絲﹑靑絲﹑黑絲泛泛相染」。

﹝﹞灣﹕山東泰安州李雨沾方悅父發梓版爲「弓」。

﹝﹞安樂脈﹕山東泰安州李雨沾方悅父發梓版爲「失樂脈」。

﹝﹞黑色田水撲﹕原書注﹐黑脈見者﹐因撲跌在水起。

﹝﹞赤色火人驚﹕原書注﹐赤脈見﹐是人驚﹐或跌在火而起。

﹝﹞紫色多成瀉﹕原書注﹐紫脈見者﹐主泄痢。

﹝﹞黃色是雷驚﹕原書注﹟黃脈見者﹐因大雷聲﹐著嚇。

﹝﹞曲反風還盛﹕原書注﹐曲是傷寒﹐並有幹熱。

﹝﹞彎弓食上蒸﹕原書注﹐曲外是傷寒﹐曲內是傷食。

﹝﹞蓋兒脈絕神困﹕漢陽鶴湄張伯琮校定版爲「蓋气絕神困」。

﹝﹞𨿽有良藥﹐斷斷乎不可保矣﹕漢陽鶴湄張伯琮校定版爲「𨿽有良醫﹐斷不可保」。

﹝﹞隱隱﹕漢陽鶴湄張伯琮校定版爲「泛泛」。

﹝﹞夭﹕漢陽鶴湄張伯琮校定版爲「天」。

﹝﹞瀉﹕山東泰安州李雨沾方悅父發梓版爲「泄」。

﹝﹞靑黑驚風盡死形﹕山東泰安州李雨沾方悅父發梓版爲「唇反黑侯蛔必傾」。

﹝﹞日平﹕漢陽鶴湄張伯琮校定版爲「白平」。

﹝﹞唇反黑侯蛔必傾﹕山東泰安州李雨沾方悅父發梓版爲「靑黑驚風盡死形」。

﹝﹞久病﹕漢陽鶴湄張伯琮校定版爲「火病」。

﹝﹞黑疝﹕漢陽鶴湄張伯琮校定版爲「黑散」。

﹝﹞赤重重﹕漢陽鶴湄張伯琮校定版爲「赤肘疼」。

﹝﹞鼻孔﹕山東泰安州李雨沾方悅父發梓版爲「鼻吼」。

﹝﹞畏縮﹕山東泰安州李雨沾方悅父發梓版爲「猥縮」。

﹝﹞風涼﹕漢陽鶴湄張伯琮校定版爲「風寒」。

﹝﹞熱瘴﹕漢陽鶴湄張伯琮校定版爲「熱障」。

﹝﹞短气﹕漢陽鶴湄張伯琮校定版爲「短嘆」。

﹝﹞目閉﹕漢陽鶴湄張伯琮校定版爲「關閉」。

﹝﹞沈苛﹕山東泰安州李雨沾方悅父發梓版爲「成苛」。

﹝﹞﹐﹝﹞瀉﹕山東泰安州李雨沾方悅父發梓版爲「泄」。

﹝﹞偎人﹕山東泰安州李雨沾方悅父發梓版爲「猥人」。

﹝﹞隱隱﹕山東泰安州李雨沾方悅父發梓版爲「泛泛」。

﹝﹞腹痛﹕山東泰安州李雨沾方悅父發梓版爲「腹疼」。

﹝﹞陰陽﹕漢陽鶴湄張伯琮校定版爲「陽純」。

﹝﹞孟浪﹕山東泰安州李雨沾方悅父發梓版爲「猛狼」。

﹝﹞解毒﹕漢陽鶴湄張伯琮校定版爲「解散」。

卷四

胎毒門

凡小兒在月內有病者﹐皆胎毒也﹐並治其母。

小兒月內﹐腸胃甚佹﹐气血未充﹐若有微疾﹐不可妄施補瀉﹐恐臟腑一傷﹐將貽患終身﹐或致夭命矣﹐可不戒哉﹗如不得已而用湯丸﹐毌伐天和﹐中病卽止﹐又不可過劑也。乳母服藥﹐必別擇乳母﹐而後可補可泄也。若蓐母﹝﹞自乳﹐又不可亂投湯藥﹐蓋產後之婦﹐气血甚虛﹐有補無瀉。茍兒有熱病﹐而用涼藥﹐則犯產後之禁﹐必害其母﹔如用溫補﹐則反加小兒之熱﹐又害其子。醫者人之司命﹐而可妄爲乎﹖必須盟斟酌謹愼﹐勿損陰徳。

凡小兒才生卽死者﹐急看兒口中懸癰愕上﹐必有泡塞住﹐卽以手指摘破其泡﹐速以軟絹拭血令淨﹐若血入咽卽死。

凡小兒初生气絕不能啼者﹐必因難產﹐或因冒寒所致。急以綿絮重裹其兒﹐抱於懷中﹐不可便斷臍帶。卻把胞衣置鋾﹝﹞中﹐向炭火上煮之﹐又作油炷點著﹐於臍帶上往來燎之﹐須臾熱气由臍中入腹﹐便能啼﹐方可洗浴斷帶。若不如此急救之﹐而先斷帶者﹐多死不治。

凡小兒初生下﹐被寒風所吹。鼻塞﹐服藥不得者﹐用天南星爲末。生薑自然汁謂成膏﹐貼囪門上﹐自愈。

凡小兒生後﹐或月內﹐或百日气急喘滿﹐目閉眼赤哆多﹐神困呵欠﹐徧身壯熱﹐小便赤澀﹐大便不通﹐時復驚煩﹐此胎熱也。

因母平日嗜食辛甘熱物﹐貪服暖藥而致﹐用涼驚丸﹐黃連解毒湯治之。

卷四胎毒門

黃連解毒湯

黃連﹑甘艸﹑木通﹑生地﹑薄菏﹝少許﹞﹐連翹﹐川芎﹐陳皮﹑燈心﹝三根﹞﹐水煎服。

小兒生後﹐覺口冷腹熱﹐腸滑泄瀉﹐昏昏多眠﹐或夜多啼﹐此胎寒也。因母喜焰生冷﹐或外感多服涼藥﹐致傷胎气。理中丸﹑勻气散治之。

卷四胎毒門

勻气散

桔梗﹑陳皮各二錢﹐砂仁五分﹐茴香﹝炒﹞五分﹐生薑﹝炮﹞二分﹐粉艸﹝炙﹞四分﹐加木香二分。共爲細末﹐每服一字﹐棗湯調下。

凡小兒生下浮胖﹐徧身紅色﹐滿月以後﹐漸漸瘦弱﹐五心煩熱﹐此名胎肥﹐又有生下﹐面無晶光﹐身無血色﹐目無精彩﹐肌肉消削﹐此名胎怯。並內服八物湯﹐外用沐浴法。

卷四胎毒門

八物湯

當歸﹑川芎﹑生地﹑白芍﹝炒﹞﹑人參﹑白術﹑甘艸﹑白茯苓各等分﹐姜棗引﹐水煎服。

卷四胎毒門

沐浴法

天麻﹑蠍梢﹑朱砂各五分﹐白帆三錢﹐靑黛二錢。

麝香少許﹐鳥稍蛇內﹝酒浸燒爲末﹞三錢。共研爲細末﹐每用三錢﹐水三碗﹐桃枝連葉一握。同煎十沸﹐待溫熱沐之﹐愼勿沐背。

凡小兒生下﹐徧身面目皆黃﹐狀如金色﹐身上壯熱﹐大便不通﹐小便如梔子汁﹐乳食不思﹐皆﹝﹞胎黃也。因乳母受熱﹐而傳於胎﹐用地黃湯治之。

卷四胎毒門

地黃湯

生地﹑赤芍﹐天花粉﹑赤茯﹑川芎﹑當歸﹑豬苓﹐澤瀉﹑木通﹐甘革﹑茵陳各等分。水煎溫服。

凡小兒生後﹐壯熱翻眼﹐握拳咬牙﹐身腰彊直﹐涎潮嘔吐﹐搐掣驚啼﹐腮縮囪開﹐或頰赤面靑眼合﹐更胎風眼合﹐不可誤作慢脾風。妄用湯藥。要視其眉間气色﹐若紅赤鮮碧者可治﹐若黯黑靑黑者不治﹐虎口指紋曲入裏者可治﹐出外者不治。此因妊婦調養﹝﹞乖常﹐飲酒嗜肉﹐忿怒驚撲﹐母有所融﹐胎必感之﹔或外挾風邪﹐有傷於胎﹐故子乘母气﹐生下卽病。以至聖保命丹﹐金銀﹐燈心湯下。

卷四胎毒門

至聖保命丹

治小兒驚風內釣﹐腹痛﹝﹞堅硬﹐睡不安﹐夜多啼哭﹐急慢驚風﹐眼目上視﹐手足搐掣﹐不省人事者﹐服之卽效。

全蠍﹝去毒﹞十四个﹐防風二錢。白附子﹝煨﹞一錢﹐南星﹝炮用牛膽制﹞﹑蟬退﹝去毒﹞﹑僵蠶﹝炒去毒﹞﹐天麻各二錢﹐辰砂﹝另研﹞一錢﹐麝香五分。右爲末﹐揉糯米飯丸﹐如黃豆大﹐金箔爲衣﹐每一丸﹐鉤藤燈心湯磨下。

有熱加牛黃﹑腦子﹑硼砂。

又方加羌活二錢﹐此藥常服﹐鎭心化痰。

袖珍方云胎驚治法﹐宜解散風邪﹐利驚﹐化痰﹐調气﹐貼囪門。甚則以朱銀丸利之。面靑拳搐者﹐宜服保命丹﹑鉤藤散﹑全蠍散。初生嬰兒﹐難以用藥﹐凡有此侯﹐急取豬乳﹐細研辰砂﹑牛黃。麝香各少許﹐調抹入口中卽愈矣。

卷四胎毒門

全蠍散

治胎驚困﹑諸困﹝﹞。

全蠍一个﹐琥珀﹑辰砂各少許﹐麥冬湯調下一字。

卷四胎毒門

獨活湯

治胎驚﹐發散風邪。

羌活。獨活各二錢﹐檳榔﹑天麻﹑麻黃﹝去節﹞﹐甘艸各一錢。右銼散﹐每股一錢﹐自術煎﹐內加天南星末﹐蜜調貼囪門上。

幾小兒生下﹐大便三五日不通者﹐此名鎖肚。胎中受熟﹐熱毒壅盛﹐結於肛門﹐閉而不通﹐無復滋潤。急令婦人以溫水漱口﹐吸咂兒前後心﹐並臍下手足共七處﹐凡四五次﹔再用輕粉五分﹐蜜少許﹐溫水化開﹐時時少許服之。以通爲度。如更不通﹐卽是肛門內合。或以金簪透而通之﹐須刺入二寸﹐以香油和蜜納入孔中。

糞出爲快也。若肚脹不乳﹐呻吟聲至於七日﹐難可望生矣。

凡小兒生下﹐卽不吮乳﹐此由拭口不淨﹐穢物入腹。致令腹滿气短﹐不能吮乳﹔或有嘔吐﹐乳不得下﹔或胎中受寒﹐令兒腹痛不乳﹐此則多啼矣。以木香散治之。

卷四胎毒門

木香散

木香﹑甘艸﹑茯苓﹑漧薑﹑木爪﹑丁香﹑陳皮各等分﹐共爲細末﹐每用一字﹐水煎綿兼﹐滴與食之。

臍風者﹐由斷臍之後﹐被水濕風冷之气所乘﹐流入心脾﹐令腹脹臍腫﹐四肢彊直﹐日夜多啼﹐不能吮乳。甚則發爲風搐﹐若臍邊靑腫﹐撮口不開者﹐是爲內搐﹐不治。爪甲黑者﹐死。

撮口者﹐由胎气挾熱﹐兼風邪入臍﹐流入心脾二經﹐故令舌彊唇靑﹐口撮喘急﹐啼聲不出﹐不乳。若口出白沫﹐四肢冷者﹐不治。最爲急侯﹐一臘之內尢甚。

噤風者﹐眼閉口噤。啼聲漸少﹐吮乳不得﹐口注白沫﹐大小便皆不通。亦由胎中受熱﹐熱毒流入心脾﹐故形於喉舌間也。

以上三癥﹐其名𨿽異﹐受病則一。初生七日之內﹐得此癥者多死。若不急救﹐坐以待斃﹐良可憫焉﹗但見小兒噴嚏多啼﹐身熱不乳﹐急看兒上愕﹐有小泡子如粟米大﹐或以指甲﹐或以挖耳。輕輕刮去﹐以綿絹纏指﹐蘊溫水拭淨其血﹐勿令下咽﹐卽便安妥﹐不必服藥﹐誠良方也。

凡小兒牙關緊急﹐已成撮口驚搐者﹐先用撮風散以開其關﹐次用控痰散以吐其痰﹐然後用益脾散和胃﹐保命丹祛驚﹐卽愈。若手足攣拳﹐口噤不開者﹐不治。

卷四胎毒門

撮風散

金腳蜈蚣﹝炙﹐令毒不明﹞﹐全蠍﹝炒﹐去毒﹞五个﹐直僵蠶﹝炒﹐去嘴﹞﹐麝香﹝少許﹞。共爲末﹐每用一字﹐以豬乳和之﹐攪勻。以綿絹醮淸入口中卽開﹐或用金銀簪挑亦可。

卷四胎毒門

控痰散

蠍尾﹐銅靑各五分﹐朱砂一錢﹐膩粉一錢﹐麝香少許萬共爲求﹐每服一字﹐臘茶淸化下﹐吐出風痰。

卷四胎毒門

益脾散

白茯苓﹐艸果﹝煨﹞﹐木香﹑甘艸﹐陳皮﹐厚朴﹝炙﹞﹑蘇子各等分﹐共爲細末﹐每服五分﹐姜棗煎湯﹐細細服之。

亦有熱在胸膛﹐伸縮無時﹐呃呃作聲﹐弩脹其气﹐以致臍突浮腫。此非斷臍使之然也﹐但散其血卽愈﹐加減龍膽湯主之。

卷四胎毒門

加減龍膽湯

膽艸﹑前胡﹑黃芩﹑防風﹐麥冬﹑桔梗﹑赤芍﹑茯苓﹑甘艸﹑大黃﹝煨﹐減半﹞。水煎服﹐得下便止。

亦有肚脹靑筋﹐弔暢卵疝﹐內气引痛而撮口者﹐皆腸官鬱結不通致之﹐治法貴乎疏利﹐紫霜丸量而與之﹐一粒金丹猶妙。

卷四胎毒門

紫霜丸

伐赭石﹝醋淬七次﹞﹑赤石脂各一兩﹐杏仁﹝去皮尖﹞五十粒﹐巴豆﹝去殼﹑心﹐去油﹞三十粒。先將杏仁﹑巴豆研如泥﹐後入二石和勻﹐浸蒸餅丸﹐如粟米大。百日者三丸﹐周歲者五丸。請兒肥怯加減﹐徹利爲度。

凡臍中出汗不幹者﹐用龍骨五分﹐黃柏一錢﹐枯帆二分半﹐爲末敷之。

西江月小兒初生病癥﹐許多名狀難同﹐胎驚撮口與臍風﹐寒熱肥瘦黃腫。嘔吐昏昏不乳﹐臍間血水溶溶﹐未曾滿月病多凶﹐好似風中燭弄﹝﹞。

最是臍風可畏﹐三朝八日爲殃﹐初時噴嚏似風傷﹐啼哭時時噪嚷。急看口中上愕﹐刮除白泡中央﹐展揩惡血細端詳﹐莫使下咽爲上。

若是不知此法﹐致令泡落兒吞﹐忽然腹脹滿膨澎﹐臍腫靑筋雜亂。撮口昏昏不乳﹐目蹬又緊牙關﹐啼聲不出命歸天﹐勸取衣棺早辦。

胎黃狀如金色﹐身熱大便難通﹐小便黃赤色朦朧﹐少乳時時舌弄。此癥傳來無毒﹐脾胃濕熱相攻﹐涼驚涼血解重重。保養胎元兼用。

外有胎肥胎瘦﹐此爲稟賦虛盈﹐父精母血必多虧﹐兒子不充元气。此个甚難調理﹐愚夫不曉支持﹐一朝有病致傾危﹐卻把命來抵對。

生下時時吐奶﹐不思乳食昏沈﹐此由穢物下咽門﹐拭洗未能潔淨。會懨中間阻隔﹐太倉上口畱凝﹐豁痰順气藥通神﹐炮制生薑作引。

生下突然腹脹﹐臍中血水淋漓﹐斷臍將息失調宜﹔客水邪風侵入。外用灰礬粘貼﹐速令幹較爲奇﹐若還撮口哭聲稀﹐縱有靈丹莫治。

小兒生下數日﹐睡中啼哭多驚﹐此因母气失和平。常因七情爲病。以致胎胞气逆﹐痰涎流入脾心﹐治須順气更淸神﹐鎭墜痰涎始定。

胎熱徧身如火﹐發斑丹毒風瘡﹐神昏腹痛又驚彰﹐大小便難哭嚷。此是母貪煎炒﹐溫經暖藥乖方﹐急須解毒令淸涼﹐甘艸黃連爲上。

胎寒生來吐瀉﹝﹞。大便滑澑多淸﹐腹中疼痛哭聲頻﹐面色靑黃不定。平日母喜生冷。寒邪傳入胞經﹐治宜丸散用甘溫﹐可保嬰兒性命。

要識小兒治法﹐方爲得業專門﹐半周一歲病何因﹐胎毒單單見癥。自後飲食漸減﹐肥甘之變須明﹐此時脾胃病多尋﹐消食養脾法定。

胎病要行涼解﹐無如甘艸黃連﹐若加脾弱病相捲﹐參術陳皮有驗。巴豆牽牛丁桂﹐砒硫白汞靑鉛﹐俱傷正气損眞元﹐誤了孩兒命短。

卷四

變蒸門

變蒸者﹐此小兒正病也。蓋變者異也﹐每變畢﹐性情卽異於前。何者﹖長生臟腑之意也。蒸者﹐蒸蒸然熱也﹐萬物生於春而長於夏者﹐以陽主生長﹐其於人也亦然﹝﹞。故變蒸足﹐始及成人﹐气血充實﹐骨肉堅牢也。小幾此癥﹐譬如蠶之有眠﹐龍之脫骨﹐虎之轉爪。而變化同也。故每三十二日有變蒸﹐至五百七十六日﹐大小變蒸足矣。輕則發熱微汗﹐其狀似驚﹔重則壯熱。脈亂而數。或汗或煩﹐啼哭燥渴。輕者五日解﹐其侯與傷寒相似﹔亦有變蒸之餘感寒邪者。但變蒸則耳冷﹐上唇發泡如濁珠﹐若寒邪傳之﹐別寒熱交爭而腹痛﹐啼哭之聲﹐旦夜不停。治此之法﹐輕者不須服藥﹐重者以平和飲子微表之。熱甚便結﹐以紫霜丸微利之。若吐瀉不乳多啼者﹐調气散治之。

卷四變蒸門

平和飲子

人參五分﹐白茯﹝去皮﹞一錢﹐甘艸五分﹐升麻﹝煨﹞五分﹐稟受弱者。加白術一錢﹐肥實者不用﹐水煎服。

卷四變蒸門

調气散

木香﹑香附﹑厚朴﹝炙﹞﹑人參﹐陳皮﹐藿香﹐炙艸。姜棗引﹐水煎服。

凡小兒初生﹐有用黃連﹑甘艸以下胎糞者。若兒壯實者﹐稟胎足固無所損﹐若稟胎怯弱者﹐受此寒涼之劑﹐不生異癥者鮮矣。

如有裏癥鬱結﹐壅閉不通者﹐欲下胎毒﹐只用淡豆豉濃煎湯與之﹐五七口其毒自下﹐又能助養脾胃﹐眞奇方也。

凡小兒當變蒸之時﹐不熱不驚﹐別生他癥﹐是爲暗變﹐此受胎气壯實故也。

凡小兒初生﹐多有灸百會穴者﹐取其可以截風也。殊不知地有南北﹐人有勇怯﹐北人用灸固宜。南人用之﹐無益而有害也。

凡小兒初生下。有身體破裂者必死﹗陰囊白者必死﹔陰不起者必死﹔無糞門者必死﹔股間無肉者必死﹔哭如鴨聲者必死。周歲之間﹐顱骨開解﹐齒未生﹐手足攣縮﹐膝如鶴節﹐身體瘦弱﹐長大不能行立者﹐此皆胎气不足者也﹐多夭。若筋實則多力﹗骨實則行早﹔血實則形瘦多發﹔肉實則少病﹔精實則伶俐多語笑﹐不怕寒暑﹔步气實則少發而體肥。此皆受稟胎气之有餘也﹐多壽﹝﹞。

西江月小兒變蒸何以。三十二日爲期﹐精神攺變異常時﹐發熱蒸蒸昏睡。或遇風寒外感﹐或兼乳食傷脾﹐畱連苦楚莫差池﹐好把湯丸調治。

大抵六十四日﹐初生腎與膀恍﹐再生心火與小腸﹐肝膽第三長養﹐肺與大腸居四﹐脾胃五次消詳﹐三焦胞絡不同鄕﹐只爲有名無狀。

小兒變生智能﹐自然發熱如蒸﹐昏昏不語﹝﹞欠醒醒﹐恰似蠶眠相應。醫者不須妄治﹐父母何必憂驚﹐三日之後自和平﹐只怕別生形癥。

若遇風寒外感﹐惺惺散子堪行﹐內傷乳食不安寧。保和養脾兼進。咳嗽參蘇飲子﹐吐瀉﹝﹞理中最靈﹐驚來搐擎用瀉﹝﹞靑﹐異赤亦宜選進。

卷四

驚風門

凡小兒因聞非常之聲﹐見異類之物﹐或爲爭鬥推跌﹐或大小禽獸之類致驚﹐其神气結於心而痰生焉。痰壅气逆﹐遂成搐溺。

口眼歪斜﹐口吐涎沫﹐一時卽醒﹐如常無事。或一日一發﹐或間日再發﹐或三五日一發﹐或半年一發﹐一年一發。若不急治﹐變成癅疾﹐而爲終身之痼病也。治法當先利痰順气﹐後用淸心安神。

風者﹐或因外感風寒﹐或內傷飲食﹐以致熱生痰﹐痰壅發搐﹐口眼歪斜﹐手足牽動﹐气喘涎潮。口吐涎沫﹐發過略醒。潮熱不退。須臾復發。治法當先瀉﹝﹞火開痰﹐後用安神淸熱。

驚風有二﹐有急有慢。急驚風爲實爲熱﹐當涼驚瀉﹝﹞火﹔慢驚風爲虛爲寒﹐當用溫補。不可一槪﹝﹞混治﹐以致殺人。

急驚風。小兒元气素實﹐或因恐怖﹐或因風﹐或因飲食而發﹐要審明白﹐詳察癥侯。而施治法。

如曾因恐怖而成驚者﹐其癥發過卽如常﹐若無他癥﹐先以利痰丸順气開痰﹐後用安神丸調之。

如曾因風寒而成者﹐其癥發過略醒﹐須臾復發。輕者﹐只用導赤散吞下瀉靑丸﹐以淸心肝之火﹐後以抱龍丸治痰﹐保命丹除風﹐緩緩調之。

如曾因傷飲食而成者﹐其癥發過略醒﹐醒多啼哭﹐須臾復發﹐不思乳食。先用陳皮麥芽湯吞下五色丸﹐推去食積﹐則痰自降。後用辰砂五苓散治之。

凡治急驚風﹐除飲食一癥外﹐不可遽用下藥﹐必先間其大小便如何。若小便淸﹐大便通利﹐其邪在表﹐只用導赤散加防風﹐或瀉靑丸去大黃加全蠍作湯服之。去表中之寒邪﹐其風自退。後以辰砂五苓散謂之﹐不可犯麝香﹐恐引邪入裏。若小便赤澀﹐大便閉結﹐此邪在裏﹐可用五色丸下之。後用抱龍丸﹑保命丹調之。

凡急驚發時﹐牙關緊閉不醒著﹐急用艾炷灸兩手大指頭少商穴﹝在甲旁﹞﹐合而灸之﹐卽醒﹐而後施治法。

凡急驚風﹐痰气喘急者﹐用定喘湯加竹瀝治之。痰涎壅塞﹝﹞不開者﹐可用吐法。

凡病退後潮熱不退者﹐此脾虛熱也﹐四君子湯加炒漧薑治之。若小便赤﹐大便硬﹐兩腮紅﹐足脛熱者﹐此余邪未盡﹐不可作虛看。用涼驚丸。薄荷燈心煎湯吞下調之而愈。

凡病退後﹐睡眠不醒者﹐此心脾二經之邪熱未盡去也﹐安神九治之。

凡小兒但有潮熱﹐觀其兩頰若赤﹐目上視者﹐必作驚風也。

當先以導赤散﹐加燈心﹐薄荷以去其熱。次用抱龍丸以安其神﹐則風自不作矣。

卷四驚風門

利痰丸

南星﹝牛膽者﹞錢﹐枳殼﹝麩炒﹞二錢﹐陳皮﹝去白﹞

一錢﹐大黃二錢﹐牽牛頭末二錢。共爲末﹐皂角煮水爲丸﹐燈心湯吞下。

卷四驚風門

安神丸

黃連﹝去毛﹞二錢﹐石菖蒲二錢﹐遠志﹤去心﹞二錢﹐歸身二錢﹐麥冬﹝去心﹞二錢﹐茯苓二錢﹐山梔子二錢。

共爲末﹐煉蜜爲丸。

卷四驚風門

導赤散

生地﹑木通﹑甘艸。加竹葉﹝七皮﹞﹐水煎服。

卷四驚風門

五色丸

黃芩二錢。大黃二錢﹐黃連二錢。共爲末﹐分作五份﹐滴水爲丸。一份靑黛爲衣﹐名靑丸子﹔一份朱砂爲衣﹐名紅丸子﹔一份輕粉爲衣﹐名白丸子﹔一份皂角燒灰存性研末爲衣﹐名黑丸子﹐一份雄黃爲衣﹐名黃丸子。

卷四驚風門

瀉靑丸

歸身﹑川芎﹑大黃﹝煨﹞﹑羌活﹑防風﹐桅子仁﹑膽艸各等分﹐共爲細末﹐煉蜜爲丸﹐如捂桐子大﹐竹葉湯下﹐此瀉肝火之藥也。如發熱﹐去大黃﹐如全蠍﹑僵蠶﹝炒﹞﹐竹葉引﹐水煎極。

卷四驚風門

辰砂五苓散

豬苓﹑澤瀉﹑赤茯苓﹑白術﹑官桂﹐燈心引﹐煎﹐調辰砂服之。

卷四驚風門

定喘湯

陳皮﹝去白﹞﹐南星﹝制﹞。梔子仁﹑軟石膏﹑杏仁泥﹐薄荷葉﹑赤服苓。右銼細﹐水煎﹐入竹瀝服之。

吐法用土牛膝根﹐取自然汁灌入口中﹐其涎自吐。

灸法先以兩手大指相合﹐於甲側縫中處﹐燒三壯﹔又以兩手中指相合﹐於甲側縫中心燒一﹑二壯。卽醒者可治﹐不知痛者不治。

祖轉治驚風﹐先以雄黃解毒丸利去痰熱﹐後用涼驚丸退火﹐再用保命丹﹑安神丸調之而安。

發急驚風之對。手撮﹐目閉﹐口張﹐囪陷﹐魚口﹐气促急﹐吐沫﹐噴藥﹐昏睡不語不啼﹐口禁絕﹐不飲食。遺尿失屎﹐面赤如朱﹐此皆不治之癥。

凡慢驚風﹐小兒胎稟素弱﹐又多疾病﹐或大吐大瀉﹐或久瘧痢﹐誤服吐下之藥﹐皆致精神虛耗﹐漸成搐弱﹐十無一全。如元神虛弱﹐又逢恐怖而成慢驚者﹐其癥發過卽如常。但多啼哭﹐睡中不寧﹐不可妄用利痰之藥。先以靑州白丸子﹐加靑礞石以去其痰﹐次服安神丸﹐以四君子湯送下。如因吐瀉大病之後﹐手足逆冷昏睡﹐目睛微露﹐而無搐掣者﹐此欲成慢驚癥也。急溫補之﹐四君子湯加熟附子一片﹐愈後以集聖丸調之。

凡吐瀉﹝﹞大病之後﹐已成慢驚風者﹐其癥口目牽引。手足搐掣﹐以醒脾散驅風醒脾。風退﹐以參苓白術散爲丸服之。

凡慢驚風痰气壅塞者﹐不可妄用通利之藥﹐只以靑州白丸子加靑礞石治之。

凡慢驚風不醒不退者﹐灸百會﹑三里﹐男左女右乳下。

凡慢驚風已退﹐或有餘熟。不喜飲食﹐先服四君子湯一﹑二劑﹐後以集聖丸調之。

卷四驚風門

靑州白丸子

半夏﹝炮﹞﹐川烏﹝去皮尖﹞各五錢﹐南星二錢﹐白附子五分。共爲末﹐以絹袋盛之﹐用水擺盡爲度﹐放磁器內﹐日曬夜露﹐一日一換其水﹐換水必攪數轉﹐侯知玉片﹐再研細﹔又用靑礞石一錢。另研紐﹐以焰硝五分。同石末入銅鍋內﹐鍛通紅﹐硝盡爲度﹐令冷﹐入上藥和勻﹐以糯米粉打糊爲九﹐以薄荷湯入技謂進下﹐其痰自墜。

卷四驚風門

調元湯

黃祗一錢﹐人參五分﹐甘艸﹝炙﹞二分半﹐白芍五分﹐水煎服。《內經》云「熱淫於內﹐以甘瀉之。以酸收之。」此之謂也。

卷四驚風門

醒脾散

人參﹑全蠍﹑白附子﹑天麻﹑甘艸﹝炙﹞﹑白茯苓﹐木香﹐白術﹑石菖蒲﹑蓮肉。水一盅﹐姜棗引﹐煎服。有熱者去木香。

凡治驚風﹐不可妄用辛香之劑﹐寒涼之藥﹐蓋辛香能竄元气。

寒涼反傷脾胃也。

凡小兒夜啼哭﹐目睛上視﹐日間略定者﹐此內釣也。蓋因受寒气﹐腹中作痛﹐以至痛極目定。以燈心燒灰﹐調滚水化下理中丸﹐痛止病退。

如小兒日夜啼哭﹐目睹物不轉﹐身後仰者﹐此外釣也。蓋食積作痛﹐其身彊直﹐而目亦定﹐以竈心土泡滚水﹐送下丁香脾積丸﹐病退痛止。

如小兒忽然气急涎響﹐口眼如常﹐手足不搐﹐身無熱者﹐此乍感風寒﹐肺經受邪也。用芎蠍散一服卽退。

如小兒腹脹喘滿﹐胸膈气急﹐兩脇扇動﹐陷下作坑﹐兩鼻竅張﹐悶亂﹐咳嗽作渴﹐聲嘎﹐涎痰壅塞﹐大小便閉﹐此馬脾風也。若不急救﹐或不識癥﹐死在旦夕。宜先用牛黃奪命散下之﹐後用白虎湯平之。

如小兒兩手輪指。目略直視。此白虎癥也。但身不熱﹐手足不掣﹐宜向本年白鹿方取土泡湯﹐吞蘇合香丸。

如小兒口吐黃自沫﹐面色變易﹐喘急腹病。反側掣搐﹐其狀似驚﹐但眼不上竄﹐此由精神睡弱﹐外感客气﹐卒暴觸杵。名客杵癥。先視其口中上阨左右﹐有小腫泡﹐急摘破之。更以蘇合香丸姜湯化下﹐外以降香。皂角二味燒薰﹗次用淡豆豉三合﹐水浸濕搗爛爲允﹐如雞子大﹐磨兒囪上及兩足心各五﹑六徧﹐次摩臍心良久﹐拍開有毛﹐卽擲之。

如小兒久咳﹐腹脹作喘﹐胸髙气逆。目睛上視﹐手足牽引﹐此名龜胸﹐熱癥也。但身無熱﹐以葶藶丸治之﹝方見咳嗽門﹞。

以上之癥。俱與驚相似。不可一例施治。誤者﹐恐傷其命。

卷四驚風門

芎蠍散

川芎﹑華援各一錢﹐蠍梢二分﹐細辛一分﹐半夏﹝酒浸一宿﹐湯泡七次﹐焙漧﹞一分。共爲末﹐熱湯調服﹐或薄荷湯化下亦可。

卷四驚風門

牛黃奪命散

白牽牛﹑黑丑﹝各半生半熟取頭﹞五分。大黃﹐枳殼各一錢。共爲末﹐冷漿水調下。涎多者﹐加密少許。

如小兒痘疹驚搐者﹐只用導赤散調辰砂末一服﹐不可妄用涼驚丸﹐抱龍丸﹐保命丸等藥。

西江月小兒驚風癥侯﹐須分急慢根由﹐急因實熱泄中求﹐慢是虛寒溫補。急爲風寒食積﹐慢是久病綢繆﹐如斯辧認不差謬﹐才顯神功妙手。

急驚卒然大熱﹐因而熱則生風。痰涎哽塞角張弓﹐口眼歪斜沈重。先使嚏驚妙散﹐後用導赤疏通﹐合灸少商與中衝﹐瀉靑涼驚選用。

若遇風寒外感﹐先須發汗爲宜﹐瀉靑丸子作湯醫﹐加上蠍蠶二味。果是內傷飲食﹐又當解利相隨﹐三黃五色任施爲﹐積去熱除驚止。

慢驚先由久病。精神漸減脾虛﹐厭厭沈困气長吁﹐口眼張開不乳。搐弱時時舉發﹐四肢逆冷何如﹐理中附子急驅除。不差艾灸左乳﹝﹞。

要認驚風死癥﹐面如紅粉塗搽﹐口張涎出緊關牙。目直气粗聲啞。喉內響似拽鋸﹐毛端汗如珠下﹐目瞪眼小不須誇﹐大叫悶亂尢怕。

搐掣乍作乍止﹐痰气無了無休﹐昏昏鼾睡喚難蘇﹐乳食不知吞吐。屎尿遺時少覺﹐四肢僵直難收﹐啼聲不出汗如油﹐縱有靈丹難救。

小兒驚風咳嗽﹐人人當作風哮﹐大黃白黑二牽牛﹐人參分兩勻用。四味俱研爲末﹐蜜水調和稀稠﹐灌將一字下咽喉﹐免得胡鍼亂灸。

兩指伸縮名爲搐﹐十指開合弱之形﹝﹞。掣則連身常跳起﹐顫而四體動搖鈴。身仰向後爲反癥﹐手如挽弓引狀成。怒目覷髙是竄樣﹐睛露不活是斯眞。

卷四

嘔吐門

聲物俱有曰嘔﹐無聲有物曰吐。有聲無物曰漧嘔。其癥有三﹐有寒﹑有熱﹑有食積。

寒吐者﹐吐時少而出物多﹐此胃受寒也。以理中丸治之﹐或用胃苓丸﹐以煨姜湯送下。寒吐﹐食不化﹐惡食。

熱吐者﹐吐時多而出物少﹐此胃有熱也。以二陳湯加黃連﹑煨姜治之。熱吐﹐食化﹐不惡食。

食積吐者﹐要分三焦﹐明白俱惡食。如食卽吐者﹐此積在上焦胃口也﹐宜用淡鹽湯吞一小盅﹐後以鵝翎毛掃喉中﹐令其吐盡舊積。後以二陳湯加漧薑﹝煨﹞﹑神曲﹝炒﹞﹑麥芽﹝炒﹞﹑砂仁治之。如食入之時而吐者﹐此積在中焦﹐下口過小腸上口處也﹐先以丁香脾積丸通去舊積﹐後以二陳湯加消導藥治之。如早食晚吐﹐晚食早吐者﹐此積在下焦﹐小腸下口過大腸上口處也﹐先以丁香脾積丸下之﹐後以二陳湯加消導藥治之。

卷四嘔吐門

消導藥

神曲﹑麥芽﹝炒﹞﹑砂仁﹑香附子之類。

如嘔吐久而諸藥不納者﹐此胃口壯火﹐關格之病﹐用理中湯﹐以童便。豬膽汁同炒﹐煎服卽安。

如嘔吐蛔虫者﹐以理中丸加烏梅一个﹐附子一小片﹐黃柏﹐川椒一服﹐卽愈。

凡嘔吐後瘦弱者﹐只以集聖丸謂之。

卷四嘔吐門

理中湯

此藥桂熱﹐所以治寒。

人參﹑甘艸﹝炙﹞﹐漧薑﹝炒﹞﹑白術。水一盅煎服。若爲丸﹐共爲末﹐煉蜜臨時爲丸﹐滚水送下。

如諸吐不納藥者﹐此陰盛拒陽也﹐必加童便﹐豬膽汁者﹐取童便味酸鹹性寒﹐膽汁味苦性寒﹐以和理中湯服﹐則陰體漸消﹐陽性乃發。故﹝內經﹞曰「伏其所主。先其所因」之謂也。

卷四嘔吐門

二陳湯

此藥性平﹐寒熱通用。

陳皮﹐半夏﹝薑汁泡七次﹞﹐白茯苓﹑甘艸。生薑三片引﹐水一盅前服。若嘔吐加白術﹑煨漧薑﹐此二味嘔吐必用之藥也。挾熱而吐者﹐加煨漧薑﹑炒黃連。如傷食加神曲。炒麥芽﹐砂仁﹑香附子﹐山楂。此五味消導必用之藥。

祖傳治嘔吐﹐只用胃苓丸﹐煨漧薑煎湯吞治之﹐不問寒熱。

凡吐不止﹐服藥無效加煩悶者﹐不治﹐吐不止﹐目上竄。頭後仰者﹐不治。

西江月嘔吐病原不一﹐治者要辧根由﹐嘔則聲物一時有﹐有物無聲曰吐。更有有聲無物﹐此名噦而漧嘔﹐又當辧癥藥分投﹐有甚難爲措手。

冷吐乳食不化﹐腹脹喘急無時﹐面白眼慢气多吁﹐吐有夾食淸水。此因風寒入胃﹐或食生冷傷虧。抑傷宿乳胃中虛﹐不納乳食吐出。

熱吐唇紅面赤﹐乳食入而𨿽消﹐吐物黃色徧身燒﹐大熱渴多煩躁。此因暑气在胃﹐或食熱物煎熬﹐胃气因熱不和調﹐气逆遂成吐了。

積吐如何分曉﹐眼胞浮面微黃﹐足冷肚熱異尋常。晝輕夜重魔瘴。宿冷滯在脾胃﹐故吐黃酸水漿﹐或吐酸餿气難當﹝﹞﹐此傷宿食形狀。

小兒傷乳吐者﹐形癥更要消詳﹐乳才哺後吐浪蕩﹐或少停而吐止。此因乳食無度﹐脾气弱不能當﹐速將空乳令兒嘗﹐乳節吐止爲上。

吐癥旣分明白﹐治法猶貴精微﹐冷吐理中湯最宜﹐熱吐五苓去桂。積吐九轉靈應﹐下後積術調之﹐傷乳而吐藥方奇﹐三稜散子爲最。

嘔吐乳食不納﹐任是湯藥難嘗﹐此謂陰盛隔孤陽﹐時醫卻無主張。參術煨姜熟附﹐烏梅童便尢良﹐豬膽同入慢消詳﹐此法應如影響。

吐嘔諸藥不納。我有絕勝奇方﹐定吐飲子妙非常。半夏官桂二樣﹐生薑獨宜多取﹐甘艸少用爲良﹐根據方制造水煎嘗﹐仍用生薑爲上。

一等蛔虫吐出﹐此爲蛔多厥陰﹐烏梅丸子效如神﹐一服蛔安吐定。又有咳而吐者﹐化痰順气須明﹐如常嘔吐只胃苓﹐湯用生薑作引。

嘔吐不止之癥﹐分明說與醫人﹐如服正藥俱無靈﹐更加煩躁亂悶。嘔吐只是不止﹔目睛上竄須危﹐頭往上仰魄如飛﹐只好安排後事。

再附惡心一癥﹐有痰有熱有虛﹐三癥生薑通用之。藥宜隨癥區處。若是胃中有熱﹐二陳加上苓連﹐薑汁炒過共同煎﹐各用一錢最驗。

卷四

瀉泄門

泄瀉皆屬於濕﹐其癥有五﹐治法以分利﹐升提爲主。

如泄瀉淸白﹐或不思食﹐食不化﹐腹痛﹐四肢冷﹐面胱白﹐作渴者﹐此寒濕也。其癥多得於冬﹐以五苓散作引﹐吞化理中丸卽止。如寒甚不止著﹐理中湯加附子一片﹐卽效。

如泄瀉注成黃水者﹐或渴或不渴﹐此風濕也。其癥多得於春﹐五苓散加防風﹑羌活﹑蒼術治之。

如泄瀉淸水﹐腹中無痛者﹐此純濕也。以胃苓湯治之。

如泄瀉腸滑不止著﹐此濕傷元气下陷也。宜升提之。四君子湯加升麻﹑防風﹑烏梅治之。或用四君子湯吞下七味肉豆蔻丸。

如泄瀉酸臭﹐腹痛﹐面黃帶熱﹐不喜飲食者﹐此食積也。先以丁香脾積丸推去其積﹐後以桑聖丸調之。

如泄瀉日久﹐目無神气﹐口略張﹐四肢冷﹐好睡者﹐以四君子湯調之﹐多服有效。甚者﹐加熟附子一片﹐煨姜服之。

如泄瀉日久﹐身熱不退﹐只以調元湯治之。此虛熱也﹐不可妄用寒涼之藥。甚者﹐加漧薑卽效。

凡久泄後。人事黃弱著﹐以集聖丸調之。

卷四瀉泄門

五苓散

入膀恍﹐腎經。

豬苓﹝去皮﹞﹑澤瀉﹑白術﹑赤茯苓﹑官桂。此分利陰陽之藥也﹐水一盅煎服。

卷四瀉泄門

理中丸

人參﹑白術﹑甘艸﹝炙﹞﹑漧薑﹐加砂仁﹑藿香﹑烏梅﹑附子﹑豬苓﹑澤瀉。

卷四瀉泄門

玉露散

此藥性寒﹐所以治熱。

寒水石﹑滑石各一兩﹐甘艸五錢。共爲末﹐每服一錢﹐冷水調下﹐或用此藥煎湯吞理中丸。

卷四瀉泄門

胃苓湯

蒼術﹑厚朴﹑豬苓﹐澤瀉﹑白術﹑白茯苓﹑甘艸﹑陳皮﹑官桂。

卷四瀉泄門

四君子湯

此藥性溫﹐可以補元气之不足。

人參﹑白術﹑白茯苓﹑甘艸。水一盅﹐姜三片﹐棗二枚﹐水煎溫服。

卷四瀉泄門

肉豆蔻丸

此藥性溫而澀﹐所以止滑也。

內蔻﹝面煨﹞五錢﹐赤石脂七錢五分﹐廣木香二錢﹐砂仁二錢﹐枯礬七分半﹐白龍骨五錢﹐訶子肉五錢。共爲末﹐水糊爲丸﹐陳米湯送下。

卷四瀉泄門

白術散

此治渴之聖藥也。

人參﹑白術﹑白茯苓﹑木香﹑藿香葉﹑甘艸各一兩﹐漧葛二錢。共爲粗末﹐每用一﹑二錢﹐姜三片引﹐水煎極。袖珍方﹕非干葛﹐乃漧薑也。

卷四瀉泄門

調元湯

此治虛熱之聖藥也。

黃祗﹑人參﹑甘艸。如熱不退﹐加漧薑卽效。

如身熱手足寒者﹐加熟附一片﹐煎服。

祖轉治泄瀉不止﹐不問寒熱﹐只用胃苓丸﹐兼一粒金丹。以車前艸同炒米煎湯服之。

凡久瀉﹝﹞不止﹐精神美好﹐面赤唇紅者﹐不治。

凡久瀉﹝﹞不止﹐作渴不休者不治。

凡久瀉﹝﹞不止﹐脈沈細﹐徧身皮冷﹐不思乳食﹐泄滑不止者﹐不治。

凡久瀉﹝﹞不止﹐又成驚搐者﹐不治。

凡久瀉﹝﹞不止﹐變成赤白痢疾者﹐不治。

凡久瀉﹝﹞不止﹐大肉消瘦者﹐不治。

凡久瀉﹝﹞不止﹐大孔如竹筒不收閉者﹐不治。

凡泄瀉﹝﹞不問輕重﹐只要飲食如常﹐不生他癥著﹐不難於治而易愈。

西江月泄瀉祕傳治法﹐等閒不語時人﹐如今傳授救兒嬰﹐以積心田一頃﹝﹞。初次且行淡滲﹐溫中以次施行﹐三升四塞救兒嬰﹐此方古今永定。

泄瀉如何發作﹖只因水谷無分﹐所以淡滲法先行﹐小便長而泄定。滑百車前赤茯﹐人參白術豬苓﹐甘艸澤瀉與砂仁﹐姜棗煎來作引。

淡滲行而又泄﹐須防穀气中虛﹐溫中丸散不須拘﹐斷要一時泄住。白術人參砂藿﹐炙姜炙艸根據書﹐烏梅熟附澤瀉豬﹐引用生薑作主。

溫中若還不效﹐中气下陷須提﹐人參白術與黃祗﹐甘艸漧薑炙取。澤瀉豬苓赤茯﹐升麻熟時烏梅﹐柴胡白芍與當歸﹐引用姜棗休棄。

以此升提未止﹐只因腸滑難收。塞用通用更何優﹐擊其指歸﹝﹞可救。參術炙姜炙艸﹐烏梅粟殼相扶﹐升麻訶子芍歸求﹐姜棗同煎溫服。

法盡泄還不止。其間吉少凶多﹐假饒父母不柰何﹐要你醫時休錯。參術附陳姜棗﹐砂仁豆寇粟河﹐幹蟾蘆薈木香和﹐赤石醋丸服可。

泄瀉時常作渴﹐白術散子如仙﹐人參白術木香兼﹐漧葛藿香葉片﹐甘艸茯苓七味﹐烏梅加上同煎﹐臨時再用伏龍肝﹐此法千金不換。

泄瀉如常治法﹐不須別用心機﹐只將黑姜﹝﹞胃苓醫﹐三服自然停息。如此不能取效﹐根據前四法支持﹐吾將心法教人知﹐才顯明醫三世。

五六月間泄瀉﹐其中寒少熱多﹐理中丸子救沈苛﹐玉露散子眞可。不效四苓作引﹐同吞理中調和﹐自然泄止莫磋跎﹐活得人多念我。

夏月人多泄瀉﹐腹疼頻熱相攻﹐豬苓澤瀉茯苓同﹐甘艸漧薑炙用。白術黃連滑石﹐人參砂藿溫中﹐升麻提气妙無窮﹐更把烏梅煎送。

泄瀉癥𨿽各別﹐大要總因濕成﹐風寒水濕中人身﹐乳食過傷爲病。此由中气不足﹐脾胃積滯惟深﹐以致气脈不調勻﹐故成泄瀉之癥。

人皆知有泄瀉﹐當分泄瀉原根﹐冷則滑泄故無聲﹐熱則腸結爲病。故致裏急後重﹐如水注下有聲﹐此名瀉癥熱緣因﹐下面條陳﹝﹞病癥。

細詳冷瀉病癥﹐腹中卻似雷鳴﹐注下淸白水之形﹐面白肚疼等癥。甚者四肢厥逆﹐此由兒溺寒侵﹐寒气在腹刺攻人﹐故令兒患此癥。

熱泄色多黃赤﹐小便不利心煩﹐口燥作渴定咽漧﹐食乳必粗可驗。此由腸胃挾熱﹐冷風乘入其間﹐熱气相搏﹝﹞不安然﹐所以兒有此患。

冷熱不均泄瀉﹐瀉色赤白不常﹐或水或谷病爲殃﹐小兒如何抵當。此由先冷後熱﹐先熱復被冷傷﹐腸胃宿虛虧中髒﹐冷熱交攻勻當。

更有傷食而泄﹐腹痛乳食不思﹐面黃寒熱異常時﹐糞多酸臭气味。此由乳食過度﹐以致脾胃傷虧﹐遂成泄瀉病孩提﹐小兒多有此疾。

又有一般暑泄﹐多於暑熱之時﹐亦宜寒熱癥中推﹐庶好斟酌用劑。若或瀉穣赤白﹐腹大靑筋發稀﹐或喫泥土出蛔時﹐此爲疳泄之疾。

又見泄多背色﹐亦或發熱有時﹐睡臥不安忽驚悸﹐乃是驚泄之勢。此是脾受肝克﹐速宜及早醫之﹐若變脾風瘓瘋時﹐就是神仙費力。

泄瀉注成黃水﹐或渴不渴殊途﹐此在風濕癥中求﹐多病春天時侯。如或瀉下淸水。腹中不作痛楚﹐此是純濕病之由﹐病傳陰雨之侯﹝﹞。

泄瀉腸滑不止﹐濕傷元气陷虛﹐藥宜升舉救兒軀﹐才得醫理妙處。如或泄瀉日久﹐身熱仍舊不除﹐此爲日久气多虛﹐調元湯劑宜服。

丹溪治泄之法。瀉水腹無痛疼﹐此癥因受濕分明。四苓二術當增。飲食入胃不住﹐宿谷不化猶存﹐此則气虛病之根﹐參術升麻芍並。

腹內痛甚而瀉﹐瀉後痛減覺輕。此在食積癥中尋﹐神曲大黃推滲。一痛一泄成障﹐泄火更見腸鳴﹐火癥分明用四苓﹐加上芩通尢勝。

大端泄瀉諸癥﹐治法條貫分明﹐醫人最要細詳論﹐尢貴根據方對癥﹐調治只根據前法﹐澀藥切莫先行﹐若然胡亂敗章程﹐反變痢膿重癥。

泄瀉不知癥候﹐許久不止堪擾﹐精神美好渴無休﹐面赤唇紅消瘦。脈理若見沈細﹐滑泄不乳煩愁﹐變痢赤白或驚搐﹐大孔如簡不救。

卷四瀉泄門

辧癥歌

便黃因內熱﹐紅赤黑同看。綠白靑皆冷﹐積滯气臭酸﹝﹞。

久瀉四肢癱﹐才驚睡不安。熱疳毛作穗﹐涎嗽定傷寒。

肝冷傳脾臭綠靑﹐焦黃脾土熱之形。肺腸寒色膿粘白﹐赤熱因心腎熱成。

身熱發厥歌﹝久泄多虛熱﹞气虛多發厥﹐血虛須作熱。气血若俱虛﹐身熱手足厥。

卷四

吐瀉門

吐瀉名曰霍亂﹐其癥有三﹕有寒﹑有熱﹐有食積。

凡上吐下瀉﹐兩腮紅赤﹐徧身熱﹐口作渴﹐吐泄時多而出物少者﹐此屬於熱。用五苓散煨漧薑治之﹐或用煨姜湯澄冷調服益元散﹐神效。

凡上吐下瀉﹐面胱白﹐足冷。腹痛﹐多啼哭﹐不作渴﹐吐瀉時少而出物多者﹐此屬於寒﹐用理中湯治之。甚者﹐加附子烏梅效。以上二癥﹐皆不阻乳食。

凡吐瀉出物酸臭﹐面黃﹐不喜飲食﹐腹常作痛者﹐此食積也。以丁香脾積丸推去其積﹐後以集聖丸調之。

凡吐瀉久﹐身瘦作熱者﹐只用集聖丸治之。

祖傳治吐瀉﹐不問寒熱虛實﹐只用胃苓丸﹐煨姜湯送下﹐卽安。

益元散﹝又名六一散﹐又名天水散﹞滑石六兩﹐甘艸一兩﹐爲細未﹐或煎服﹐或冷水調服。

凡吐瀉不止﹐作渴不休者﹐不治。加驚搐者﹐不治。口舌生瘡﹐手足冷﹐身熱﹐此陰降陽升。脾气中絕者﹐不治。

西江月大凡男女吐瀉﹐陰陽順逆當明﹐男逢瀉甚下無陰﹐女子吐多不應。出物多而數少﹐此爲寒盛相侵。如逢物少數頻頻﹐火盛細加體認。

吐瀉若是同見﹐此名霍亂陰陽﹐只用一劑理中湯﹐上吐下瀉了當。服此若還不效﹐再加熱附煨姜﹐烏梅作引是良方﹐莫與俗人誇獎。

吐瀉時時作渴﹐諸般湯藥無靈﹐飲湯飲水腹膨膨﹐束手坐觀死癥。急用伏龍飲子﹐時時與喫調停﹔須臾吐止火邪寧﹐才與理中對癥。

吐瀉分爲三癥﹐食積﹑寒﹑熱當知﹐面黃糞臭惡乳食﹐此癥方爲食積。若是身熱作渴。宜爲熱癥袪除﹐面白身寒腹痛時﹐正是虛寒之疾。

食積宜行轉取﹐靈應去積爲宜﹐如逢熱癥又何如﹐益元五苓爲主。寒癥理中可用﹐甚加附子烏梅﹐寒熱總用胃苓奇﹐吞用漧薑煎水。

卷四

痢疾門

痢疾不問赤白﹐皆屬濕熱﹐或以赤爲熱。白爲寒者。非也﹐亦有食積而成者。其治法有補有泄。赤白濕熱皆有﹐但熱癥腹痛﹐濕癥腹不痛。

凡痢有赤﹐此濕熱傷在血分﹐從小腸中來也。以四物湯加黃連。黃芩﹑黃柏治之。

凡痢有白者﹐此濕熱在气分﹐從大腸中來也。以四君子湯加黃連﹑蒼術治之。

凡赤白相雜者﹐此血气俱傷。以八物湯加黃連﹑黃芩﹑黃柏﹑蒼術﹑滑石治之。以上三癥﹐有後重者﹐俱加檳榔﹐枳實。

凡治痢疾﹐不問赤白。但初起之時﹐裏急後重﹐腹中脹痛者﹐先用三黃丸。大承气湯下之﹐後用香連丸調之。

凡痢赤白日久﹐人事虛弱﹐原未經下者﹐若下之﹐則人事虛﹐而不可損其不足﹔若不下。則積未去而難愈。只用保和丸﹐連服數次﹐俟腹止痛爲度﹐後以香連丸調之。

凡治痢不可妄用巴豆﹑牽牛﹐只用三黃丸穩當。

凡痢有鮮血者﹐用淸血丸﹐以車前艸﹑陳米煎湯送下。

凡痢有白涎﹐久不止者﹐用固腸丸﹐以陳米飲送下。

凡暑月痢純血著﹐以益元散﹑炒過滑石﹐加紅曲爲丸﹐陳米飲送下。

凡赤白痢脫肛者﹐此气下陷也。宜升提之﹐和中丸以升麻湯吞之。

凡赤白痢嘔吐不食者。此名噤口痢﹐用木香則失之溫﹐用山藥則失之閉﹐只以參苓白術散﹐石菖蒲末﹐陳米飲調下﹐胸次一開﹐自然思食。

凡痢止後﹐身熱不退﹐或人事瘦弱者﹐只用集聖丸調之。

卷四痢疾門

芍藥湯

行血則便膿自愈﹐和气則後重自除。

白芍二錢﹐歸尾﹑黃連﹑黃芩各一錢。大黃七分﹐甘艸。檳榔﹑木香﹑桂心各五分。右細切作一服﹐水碗半﹐煎一碗﹐空心服。如病初後重急迫者﹐倍加大黃﹐如芒硝一錢。若痞滿气不宣通者﹐加枳實一錢﹐服之自愈。

卷四痢疾門

四物湯

當歸﹑川芎。白芍。熟地黃﹐加黃連﹑黃芩。黃柏。

水煎溫服。

卷四痢疾門

四君子湯﹝見泄瀉門﹞

加黃連﹑黃芩﹑蒼術﹐水煎服。

卷四痢疾門

八物湯﹝見胎毒門﹞

加黃連﹐黃芩﹑黃柏﹑蒼術﹐滑石﹐積殼﹐檳榔。

水煎﹐空心溫服。

卷四痢疾門

三黃丸

黃連﹐黃芩﹐大黃各等分﹐爲末﹐神曲糊丸﹐木香﹑檳榔湯送下。

卷四痢疾門

大承气湯

此通腸去積之藥。

枳殼﹑厚朴﹑大黃﹐芒硝﹐甘艸﹐加檳榔﹐水煎服。

卷四痢疾門

保和丸

凡食積脾胃虛者﹐用此藥。

山楂肉一兩﹐神曲﹝炒﹞﹐半夏﹑白茯苓﹐陳皮﹑萊菔子。連翹各五錢﹐麥芽﹝炒﹞一兩﹐甘艸三錢。共爲末﹐蒸餅和丸﹐如粟米大﹐米飲送下。

卷四痢疾門

淸血丸

愧子﹝炒﹞﹑荊芥穗﹑積殼﹝麩炒﹞。側柏葉﹝醋炒﹞各等分﹐爲末﹐米醋糊丸﹐陳米湯送下。

卷四痢疾門

固腸九﹝卽二根丸﹞

紅椿樹根白皮﹑白椿樹根白皮各等分﹐爲末﹐米糊丸﹐陳米飲送下。

卷四痢疾門

淸六丸

卽益元散加紅曲是也﹐血痢者此方主之。

滑石﹝炒﹞一兩﹐甘艸二錢半﹐紅曲﹝去殼炒﹞五錢﹐共爲末﹐米糊丸﹐陳米湯送下。

卷四痢疾門

和中丸

黃連﹝炒﹞﹑凍皮各五錢半﹐澤瀉﹑車前子﹑白茯苓﹑山藥﹑白術﹑木香﹑石蓮肉﹑肉豆蔻﹝麵包火煨﹞﹐漧薑﹝炒﹞﹑人參各二錢。共爲末﹐醋糊丸﹐陳米飲送下。如脫肛者﹐升麻湯送下。

卷四痢疾門

參苓白術散

此藥性平﹐補助脾胃之藥也。

人參﹑白術﹑白茯苓﹑山藥﹑白扁豆﹝薑汁炒﹞﹑甘艸。桔梗﹑意苡仁﹑石蓮肉各一兩﹐加石菖蒲一兩。共爲末﹐陳米湯化服。

祖傳治痢﹕不問赤白﹐只用保和丸﹐香連丸調之。

凡痢日久﹐大熱﹑大渴不退者﹐不治。

凡痢日久﹐六脈洪數﹐面赤身熱者﹐不治。

凡痢日久﹐作渴不止者﹐不治。

凡痢日久﹐嘔吐不食﹐服藥無效者﹐不治。

凡痢日久不止﹐下紫血成塊者﹐不治。

凡痢日久﹐下黑水﹐如屋漏塵水者﹐不治。

凡痢日久。大肉瘦削折者﹐不治。

凡痢日久﹐脫肛出寸餘者﹐不治。

凡痢日久﹐轉作驚搐者﹐不治。

凡痢變作泄瀉﹐飲食如常者﹐易治。

西江月痢疾古名滯下﹐食積濕熱相參﹐腸鳴腹痛不能安﹐裏急後重無徧。赤乃小腸火盛﹐白自大腸邪傳﹐愚醫以白作寒看﹐辛熱亂行丸散。

治痢無過二法﹐河間祕訣流傳﹐行气積血術中仙﹐管取十全無變。气行後重自止﹐血和下痢自安﹐寒涼淡滲禁辛甘﹐不怕年深日遠。

凡痢先行通藥﹐黃連枳實檳榔﹐多加酒蒸過大黃﹐或用三黃推蕩﹝﹞。若是虛人忌此﹐且從消導﹝﹞推詳。保和丸子是仙方﹐只要認病停當。

下後病除裏急﹐再將赤白消詳﹐赤痢無過剪紅方﹐白痢固腸穩當。赤白相兼不愈。香連丸子髙彊﹐術精鄕郡把名揚﹐奪取錦纏頭上。

若遇時行痢疾﹐排門一樣無差﹐頭疼身痛慢吁磋﹐疫癘气行須怕。先用人參敗毒﹐次將承气推車﹐然後察脈看減加﹐虛實分明調他。

痢久前法不止。气陷腸滑無停﹐急將涼藥與提升﹐固澀兼行甚穩。參術升麻歸芍﹐烏梅粟殼連芩﹐漧薑訶子赤茯苓﹐粳米陳皮作引。

記得痢癥藥品﹐解毒梔子芩連﹐大黃芒硝可推陳﹐木香陳皮痛定。檳榔積殼後重﹐升麻柴胡提升﹐固腸粟殼訶梅靈﹐澤瀉豬苓水順。

痢疾不治數癥。脈若洪大須防﹐禁口不食吐水漿﹐大熱煩渴腹脹。大孔不收魄戶﹝﹞﹐糞如塵黑爪櫰。面紅唇赤陷眉眶﹐气急悶亂危樣。

小兒肛頭脫出﹐此由泄痢深沈﹐气虛下陷不能升﹐冷熱不知相並。裏急後重難便﹐用力太過傷神﹐以致肛出冷寒乘﹐不得收返而進。

要識脫肛癥治﹐養血和气爲宜﹐川芎白芷與當歸﹐白芍人參赤石。槐子山藥蓮肉﹐龍骨五倍相隨﹐細研五倍作丸子﹝﹞﹐仍用米湯吞喫。

內服湯丸取效﹐外用諸藥扶持﹐粱上倒掛壁塵灰﹐鱉頭燒灰研細﹐鼠糞共末艾撚﹐入桶用火燃之。人坐其上令燻宜﹐頃刻肛頭收入。

前法若還不效﹐田螺取搗爲泥﹐朴硝大黃共和之﹐捶膏敷上卽愈。不效再用搽藥﹐熊膽冰片堪題﹐鵝膽調搽病卽除﹐此法醫人牢記。

導气苓連共木香﹐大黃歸芍殼檳榔。痢下膿血時無度﹐管取一服卽安康。

卷四痢疾門

治脫肛浴法

用陳艾煎水﹐以陳壁土研細﹐入艾水澄過渣﹐以艾水溫浴之﹐俟收入爲度。外用熨法。

熨法用麥麵以好米醋和成簿餅﹐敷在臍上﹐將艾薄薄鋪於餅上﹐燃之。

注﹕﹝﹞原書注﹕蓐母﹐生兒之母﹐謂之曰蓐。

﹝﹞鋾﹕陶器﹐溫器也。

﹝﹞皆﹕漢陽鶴湄張伯琮校定版爲「此」。

﹝﹞調養﹕山東泰安州李雨沾方悅父發梓版爲「調食」。

﹝﹞腹痛﹕山東泰安州李雨沾方悅父發梓版爲「腹肚」。

﹝﹞病﹕山東泰安州李雨沾方悅父發梓版爲「驚」。

﹝﹞燭弄﹕漢陽鶴湄張伯琮校定版爲「竹弄」。

﹝﹞瀉﹕山東泰安州李雨沾方悅父發梓版爲「泄」。

﹝﹞其於人也亦然﹕山東泰安州李雨沾方悅父發梓版爲「將於人也赤然」。

﹝﹞此皆受稟胎气之有餘也﹐多壽﹕漢陽鶴湄張伯琮校定版爲。此皆堂梟胎气之有餘也﹐主多壽「。

﹝﹞不語﹕山東泰安州李雨沾方悅父發梓版爲」不乳「。

﹝﹞﹝﹞瀉﹕山東泰安州李雨沾方悅父發梓版爲」泄「。

﹝﹞驚風門﹕原書注﹐驚自是驚﹐風自是風﹐要分別明白﹐不可混治。

﹝﹞﹐﹝﹞﹐﹝﹞瀉﹕山東泰安州李雨沾方悅父發梓版爲」泄「。

﹝﹞槪﹕山東泰安州李雨沾方悅父發梓版爲」側「。

﹝﹞壅塞﹕山東泰安州李雨沾方悅父發梓版爲」湧塞「。

﹝﹞左乳﹕原書注﹐卽期門穴也﹐小兒乳下一指。

﹝﹞兩指伸縮名爲搐﹐十指開合弱之形﹕漢陽鶴湄張伯琮校定版爲」兩指開合似發搐﹐十指伸縮弱之形「。

﹝﹞气難當﹕山東泰安州李雨沾方悅父發梓版爲」气味香「。

﹝﹞﹝﹞﹝﹞﹝﹞﹝﹞﹝﹞﹝﹞﹝﹞瀉﹕山東泰安州李雨沾方悅父發梓版爲」泄「。

﹝﹞如今傳授救兒嬰﹐似積心田一頃﹕山東泰安州李雨沾方悅父發梓版爲」如今傳授與子孫﹐勝似良田萬頃「。

﹝﹞指歸﹕山東泰安州李雨沾方悅父發梓版爲」惰歸「。

﹝﹞黑姜﹕山東泰安州李雨沾方悅父發梓版爲」黑藥「。

﹝﹞條陳﹕山東泰安州李雨沾方悅父發梓版爲」條成「。

﹝﹞相搏﹕山東泰安州李雨沾方悅父發梓版爲」相傳「。

﹝﹞之侯﹕山東泰安州李雨沾方悅父發梓版」之後﹔﹝﹞積滯气臭酸﹕山東泰安州李雨沾方悅父發梓版「疳肥食臭酸」。

﹝﹞推蕩﹕山東泰安州李雨沾方悅父發梓版爲「推湯」。

﹝﹞消導﹕漢陽鶴湄張伯琮校定版爲「通藥」。

﹝﹞魄戶﹕漢陽鶴湄張伯琮校定版爲「梟口」。

﹝﹞作丸子﹕山東泰安州李雨沾方悅父發梓版爲「丸子兒」。

卷五

瘧疾

瘧疾治法有二﹐新瘧先截後補﹐久瘧先補後截。

凡瘧要分早晚治之﹐如上半日發者﹐此邪在陽分气位也﹐先用平胃散加常山﹝﹞﹑艸果截之。後用平瘧養脾丸﹐調理而安。如下半日發者﹐此邪在陰分血位也﹐輕者以四物湯加桂枝﹑桃仁﹑紅花﹐發出血中寒邪。甚者﹐以小柴胡湯加升麻﹑當歸提到陽分﹐然後以小柴胡湯加常山﹑艸果截之。略愈﹐以平瘧養脾丸調之而安。

如瘧來寒多熱少者﹐以平胃散加常山﹑桂枝﹐艸果仁截之﹔熱多寒少者﹐以白虎湯加常山﹑艸果。靑皮截之﹐寒熱相半者﹐用小柴胡湯加常山﹑艸果截之。後以平瘧養啤丸調之。如大人以補中益气湯調之。以上數癥﹐皆先截後補也。

如久瘧連綿不退者﹐或二﹑三日一次﹐其邪已深﹐不可妄用截藥﹐只以平瘧養脾丸調之。有汗要無汗﹐無汗要有汗﹐其瘧易退。再要避風寒﹐禁雞魚。冷水﹐無不安者。如犯禁戒﹐𨿽九轉靈丹﹐亦難治也。

凡瘧後轉作痢疾著﹐此癥多得於夏末秋初﹐因內有伏陰﹐多傷生冷故也。當從﹝﹞虛治﹐不可妄用通利之藥。如平常下痢者﹐以香連丸﹐米湯送下。

如瘧痢並作著﹐以平瘧養脾丸。橘皮和中丸相間服之。

如瘧後徧身浮腫者。此因汗後受風故也。以胃苓丸加五加皮﹑大腹皮﹐燈心﹑長流水煎湯治之﹐大兒加減胃苓湯治之。外用浴法﹐於日當午時﹐向避風處﹐以溫水拂拭徧身﹐略睡一時﹐以被蓋之﹐微汗爲度。每日根據此行之﹐其法甚效。

如瘧後腹脹﹐或喘或不喘者﹐此因內傷生冷。脾肺俱病故也。蓋脾主脹﹐喘屬肺﹐以塌气丸消脹﹐以葶藶丸定喘治之。後以集聖丸調之。

如瘧後腹中有痞著﹐此瘧母也。因多食冷水所致。亦有熱而成者﹐治以月蟾丸主之。

凡瘧後形體黃瘦者﹐只以集聖丸調之。

卷五瘧疾

平胃散

此治濕養脾之藥也。

蒼術﹝米泔漫炒﹞一錢二分﹐厚朴﹝薑汁炒﹞一錢﹐陳皮二錢﹐甘艸一錢﹐加常山三錢﹐艸果三錢。姜棗引。

卷五瘧疾

四物湯﹝凡痢疾門﹞

此藥性平﹐治血不足之聖藥也。

卷五瘧疾

桂枝湯

此發散風邪之要藥也。

桂枝﹐赤芍﹐甘艸﹐姜棗引。

卷五瘧疾

小柴胡湯

此半表半里之藥也。

柴胡二錢﹐黃芩一錢五分﹐半夏七分﹐人參七分﹐甘艸五分﹐加山梔﹑丹皮﹐名加味小柴胡湯﹐姜棗引。

心中飽悶﹐加桔梗﹑枳殼。痞淸加黃連﹑枳實。口渴加知母﹐石膏。內熱盛。錯語心煩﹐不得眠者﹐合解毒湯。

白虎湯此藥性寒﹐所以治熱也。

石膏五錢。知毌二錢﹐粳米一勺甘艸七分﹐水煎服。

以上諸方﹐截瘧必用常山﹑艸果者﹐蓋此二味﹐乃治瘧必用之藥也。

卷五瘧疾

補中益气湯

此補中气不足之聖藥也。

黃祗﹑人參﹑甘艸﹑柴胡﹑升麻﹑白術﹑當歸﹑陳皮﹐水煎﹐姜棗引。有汗用白術﹐無汗用蒼術﹐治瘧加靑皮。

卷五瘧疾

加減胃苓湯

此滲利之聖藥也。

豬苓﹑澤瀉﹐赤茯苓﹑白術﹑官桂﹑五加皮﹑蒼術﹑陳皮﹑厚朴﹐甘艸﹑木通﹑大腹皮﹐防風﹑生薑皮﹐燈心﹑姜引﹐取順流水煎服。

卷五瘧疾

瘧養脾丸

歸身﹑人參﹑陳皮﹝去瓢﹞各一錢﹐黃芩二﹐艸果仁一錢﹐南星﹝炮﹞一錢﹐白術一錢五分﹐白茯苓一錢﹔柴胡一錢五分﹐甘艸﹝炙﹞五分。共爲末﹐米糊丸﹐如黍米大﹐竹葉﹑炒米湯下。一方加常山﹑黃祗﹐鱉甲﹝醋炙黃色﹞。

卷五瘧疾

月蟾丸

木香﹑人參﹑黃祗﹑當歸。桔梗﹑使君子肉﹑黃連﹑山稜﹝炮﹞﹑枳實﹑莪術﹝煨﹞﹑鱉甲﹝炙﹞﹑苦棟根皮﹑幹蟾﹝燒存性﹞﹑訶子肉﹑夜明砂。綠礬各等分﹐共爲末﹐醋糊丸﹐陳米湯下。

祖傳治瘧之法﹕以斬鬼丹截之﹐胃苓丸調之。常用平胃散﹐加常山。艸果爲末﹐每服一字﹐於臨發日五更﹐用桃柳枝七根﹐煎湯調服。

卷五瘧疾

治大人瘧疾方

人參五分﹐常山﹝酒炒﹞三分﹐檳榔三分﹐艸果仁四分﹐綠至粉﹝炒﹞﹐甘艸﹝炙﹞﹐貝母三分﹐靑皮五分﹐水煎服。

又方常山﹑檳榔﹝一个﹞﹑當歸﹐蒼術﹑甘艸﹑陳皮﹐先一服﹐用酒擂細﹐滚酒泡極。如不效﹐將桃枝七根﹐燈心七根﹐水煎二﹑三滚﹐露一宿﹐發日五更溫服。禁生冷雞魚發物。

西江月瘧疾來時潮﹝﹞﹐內傷外感生痰﹐初時截法似神仙﹐不可養虎遺患。外感小柴飲子﹐內傷平胃爲先﹐內加艸果與常山﹐桃枝爲引最驗﹝﹞。

截後才調脾胃﹐只消淸瘧養脾﹝﹞﹐袪邪補正作良醫﹐不讓仲陽錢氏。瘧久若成痞塊﹐面黃腹滿消肌﹐月蟾巢聖是根基﹐此个方兒密記。

如是小兒久瘧﹝﹞﹐或於午後來潮﹐叉如間日又三朝﹐截法不宜急暴。只用養脾淸瘧﹐相兼集聖和調﹐神丹斬鬼莫輕饒﹐發日五更分曉。

瘧痢如逢並作﹐其間吉凶須知﹐大端飲食要如時﹐胃气完全可治。若是不思乳食﹐彊將脾胃扶持﹐胃苓丸子莫差弛﹐間以香連止痢。

久瘧多成壞癥﹐脾焦肚大靑筋﹐頸幹腳細減元神﹐飲食全然不進。面目虛浮怯弱﹐四肢無力難行﹐不須醫治枉勞心﹐九死一生危病。

七律平瘧養脾用人參﹐白術陳皮當歸身﹐茯苓厚朴薑汁炒﹐蒼術五錢米水浸。粉艸半夏浸七次﹐靑皮柴胡與黃芩﹐常山艸果二錢半﹐鱉甲三錢﹐效如神。

卷五

發熱門

小兒凡病有熱﹐癥旣不同﹐治亦多異﹐須分虛實﹐不可妄用汗下也。

傷風發熱﹐其癥汗出﹐身熱﹐呵欠﹐目赤澀﹐多睡﹐惡風喘急﹐此因解脫受風所致。宜疏風解肌退熱﹐先服柴葛解肌湯﹐發去風邪﹐熱退之時﹐再服涼驚丸﹐以防內熱。

傷寒發熱。其癥無汗﹐身熱﹐呵欠﹐煩悶﹐項急﹐面赤﹐喘急﹐惡寒﹐口中气熱﹐此因解脫受寒所致。宜發散寒邪﹐退熱鎭驚﹐先服惺惺散﹐發去寒邪﹐後用涼驚丸﹐以防內熱。

以上二癥﹐如小兒稟賦原實者﹝﹞﹐可用涼驚丸﹐若虛祛者﹐不如只用胃苓丸﹐甚效。

如傷風寒發熱﹐又吐瀉者﹐不可發散﹐此脾睡怯也。只以五苓散吞理中丸﹐甚效。

傷熱發熱﹐多得於夏﹐其癥身熱﹐自汗。作渴﹐昏睡﹐手足俱熱。此因天气已熱﹐包裹太厚﹐重受其熱也。先以白虎湯調益元散﹐以解其熱﹔次服調元生脈散﹐以補正气。

傷暑發熱﹐亦多得於夏﹐其癥身熱﹐自汗﹐作渴﹐昏睡﹐手足冷。此由陰室中貪涼大過所致。服調元生脈散﹐補其元气﹔次服四君子湯﹐以防吐瀉之病。

如夏月汗出當風﹐以致身熱﹐渾身自汗不止者﹐此名暑風。

四君子湯加麻黃根﹑黃祈以去風﹐次以益元散以去熱。

傷食發熱﹐其癥手心﹑肚腹尢熱﹐噎气吐乳﹐大便酸臭﹐或腹疼多啼﹐飽脹喘急﹐不思乳食。此因飲食過度所傷﹐宜先用利藥去其積﹐用丁香脾積丸﹐復以集聖丸調之。

如傷食己久﹐日漸黃瘦﹐無時作熱者﹐不可下之﹐輕者保和丸﹐重者集聖丸﹐百無一失。

痘疹發熱﹐其癥面燥腮赤﹐目胞亦赤﹐呵欠煩悶﹐乍熱乍涼﹐咳嗽噴嚏﹐手足指冷﹐驚怖多睡。此由時行痘疹﹐各相傳染﹐宜淸熱解毒。惟痘疹宜參蘇飲加木香﹐麻痘宜用荊防敗毒散﹐不可妄施汗下﹐恐生變癥。若變蒸發熱﹐此小兒常癥﹐不須服藥﹝見本門﹞。

潮熱者﹐當分二癥﹐有時間發熱﹐過時卽退﹐來日根據時復發﹐其狀如瘧﹐此肺熱也﹔有早晚發熱﹐每日兩度﹐如潮水之應期者﹐此胃熱也。蓋因感觸邪气﹐以致血脈凝滯﹐不得流通﹐若不治之﹐變爲驚疳者多矣。肺熱地骨皮散主之﹐胃熱三黃丸下之。

如虛熱者﹐用集聖丸調之。

驚熱者﹐徧身發熱﹐面靑自汗。心悸不寧﹐脈數煩躁﹐顚叫恍惚﹔此心熱也。以涼驚丸退熱﹐安神丸定心。

夜熱者﹐但夜發晝退﹐此血虛癥也。以人參當歸散治之﹐更兼抱龍丸﹐以防作搐。

餘熱者﹐傷寒汗後﹐而熱又來﹐乃表裏俱虛﹐气不歸元﹐陽浮於外﹐不可再用寒涼之藥﹐古人戒之。當和胃气﹐使陽气收斂﹐其熱自退﹐人參蒼術主之。甚者﹐四君子湯加炒漧薑﹐卽效。

疳熱者﹐形色黃瘦﹐食不長肉﹐骨蒸盜汗﹐泄瀉無常。肚大腳小。此多得於大病之後﹐失於將息﹐又或傷飽失饑﹐用集聖丸調理。

壯熱者﹐一向熱而不已﹐由气血壅實﹐五臟生熱﹐鬱蒸於內。則睡臥不安。精神恍惚﹔薰發於外﹐則表裏俱熱﹐燥急喘粗﹐甚則發驚癰。先以導赤散﹐泄靑丸以治其熱﹔後以抱龍丸鎭其驚。如實熱﹐大小便祕﹝﹞者﹐三黃丸下之。

煩熱者﹐心躁不安﹐五心煩熱﹐四肢溫壯﹐小便赤色。宜導赤散加麥冬﹑山梔仁治之﹐再以涼驚丸﹐撤其餘邪。

積熱者﹐頰赤口瘡﹐大小便赤澀﹐此表裏俱實。或內傷酒面﹐煎傳熱藥峻補﹔外因厚綿鑪火所侵﹐皆能生熱﹐此內外蘊積之熱也﹐非食積。先以三黃丸下之﹐後以涼驚丸調之。

虛熱者﹐或因汗下太過﹐津液虛耗﹔或因大病之後﹐元气受傷﹐皆能生熱。其癥困倦少力﹐面色靑白。虛汗自出﹐神慢噓气軟弱﹐手足厥冷。此气血俱虛﹐气虛兩發厥﹐血虛則發熱也。四君子湯加炒漧薑﹐甚者加熟附子一片﹐待熱少退﹐以涼驚丸調之。

客熱者﹐陽邪干於心也。心若受邪﹐則熱形於額﹐故先起於頭面而身熱﹐恍惚多驚﹐聞聲則恐。此由五气虛而邪气勝﹐故與之交爭。發熱無時﹐進退不定﹐如客之往來。先以導赤散去其邪﹐後以涼驚丸調之。

癖熱者﹐由乳食不消。伏結於中﹐致成癖塊﹐以生內熱﹐薰灼於外。集聖丸主之。

瘧熱者﹐寒熱往來。有頭痛汗出者﹐有嘔吐不食﹐憎寒壯熱作濁者﹐有徧身疼痛者或吐瀉者。癥旣百出﹐病非一端。頭疼汗出及徧身疼者﹐小柴胡湯加蒼術﹑羌活治之﹔腹痛者﹐脾積丸下之﹔作渴者﹐白術散治之﹔吐瀉者﹐理中湯治之。後用平瘧養脾丸調之。

血熱者﹐每日巳午時發熱﹐遇夜則涼﹐此心熱也。輕者導赤散﹐重者四順飲治之。

卷五發熱門

柴葛解肌湯

柴胡﹑漧葛﹑黃芩﹐桂技﹑赤芍﹑人參﹑甘艸﹐竹葉七皮﹐姜棗引。

卷五發熱門

惺惺散

人參﹑白術﹑白茯苓﹑甘艸﹑桔梗﹐天花粉﹐細辛﹑防風﹑川芎﹐加麻黃﹑薄荷葉﹐姜引。

卷五發熱門

調元生脈散

黃芩﹑人參﹑麥冬﹑甘艸﹑五味子﹐水煎服。

卷五發熱門

參蘇飲

人參﹑半夏﹑茯苓﹑甘艸﹐桔梗﹐枳殼﹐漧葛﹑前胡﹑木香﹑蘇葉﹑陳皮。姜棗引。

卷五發熱門

防風敗毒散

生地﹑防風﹑連翹﹑升麻﹑荊芥穗﹑牛蒡子。玄參﹑酒柏﹐人參﹑桔梗﹑甘艸﹐水煎服。

卷五發熱門

地骨皮散

知母﹑柴胡﹑甘艸﹝炙﹞﹑地骨皮﹑赤茯苓﹐半夏﹐姜三片引﹐水煎服。

卷五發熱門

人參當歸散

人參﹑歸身﹐生地黃﹑地骨皮﹐柴胡﹑甘艸﹐生薑引。

卷五發熱門

四順散

解小兒膈熱當歸﹑大黃﹝酒蒸﹞﹑赤芍﹑甘艸﹐水煎服。

祖傳治發熱﹐不間其癥﹐脾胃虛弱者﹐以胃苓丸﹑竹葉﹐炒米湯吞下﹔元气虛者。以涼驚丸﹑竹葉﹑薄荷﹑燈心湯送下。隨癥用引。

西江月小兒病則生熱﹐須知得病根苗。風寒外感熱來潮﹐飲食內傷煩躁。吐泄瘧痢瘡疥﹐變蒸痘疹如燒﹐骨蒸體熱漸成癆﹐謂治般般分曉。

若是風寒外感﹐面紅又惡風寒﹐惺惺散子妙難言﹐有咳參蘇效驗。飲食內傷可下﹐三黃脾積相添﹐再加集聖保平安﹐莫使脾虛難轉。

吐泄胃苓最妙﹐赤白痢用香連﹐瘧家平瘧解邪先﹝﹞瘡疥胡麻丸散。變蒸小兒常病。不須妄用湯丸﹐如逢痘疹別科傳﹐集聖專調疳軟。

治熱汗下休錯﹐誤汗誤下傷人﹐應汗而下痞滿侵﹐應下而汗驚定。只爲不明表裏﹐致令兒命早傾﹐果難捉摸且因循﹐藥用胃苓集聖。

卷五

哮喘門

哮喘之癥有二﹐不離痰火。

有卒感風寒而得者﹐有曾傷鹽水而得者﹐有傷醋湯而得者﹐至天陰則發﹐連綿不已。輕則用五虎湯一帖﹐重則葶藶丸治之。

此皆一時急解之法﹐若要斷根﹐常服五聖丹﹐外用灸法。

卷五哮喘門

五聖丹

天南星﹝煨﹞一兩﹐半夏﹝泡七次﹞﹐陳皮﹝去白鹽水拌﹞一兩﹐甘艸四錢﹐杏仁四十九粒﹝另研﹞。先以南星﹐半夏二味研末﹐薑汁﹑皂角汁拌勻和作餅。又將甘艸。陳皮研末﹐取竹瀝一碗﹐以藥和成餅子﹔培幹﹐又浸濕﹐又焙漧﹐以竹瀝盡爲度。再研杏仁泥﹐蒸蜜和爲九。臨時噙化一丸﹐以薄荷湯送下。

卷五哮喘門

灸法

取心穴﹝在背上﹞﹑足三里穴﹐各三壯﹐仍禁酸成辛熱之物。

西江月哮喘癥𨿽有二﹐皆由痰火中藏﹐或被風寒襲外方﹐內被鹽水醋嗆。亦有乳嗆而得﹐致令攻腠爲殃﹐用藥調理法𨿽良﹐斷根灸法爲上。

哮喘多成宿疾﹐天陰欲雨連綿﹐治時發表及行痰﹐九寶時常靈驗。表邪未除五虎﹐裏實葶藶爲先﹐不須砒時作成丸﹐誤了孩兒命短。

卷五

咳嗽門

咳嗽治法有三﹑有發汗﹐有下泄﹐有淸補。

如初起挾風寒外感者﹐輕則蘇沈九寶湯﹐重則五虎場﹐一帖卽效。

如咳久﹐身熱喘急﹐此肺中伏火也﹐以葶藶丸利之。

如咳久肺虛﹐連綿不已﹐卽當補肺﹐阿膠散主之。

如咳久連聲不已﹐口鼻出血者﹐茅根湯主之。

如夏月得咳嗽者﹐以加味白虎湯治之。不可汗下﹝方見瘧門﹞。

如咳痰甚者﹐以利痰丸主之﹝方見驚門﹞。

如咳久成龜胸者﹐以葶藶丸主之。

如咳嗽吐血者﹐二陳湯加薑汁主之。

如咳嗽咽痛聲嘎者。以甘桔湯主之。

卷五咳嗽門

蘇沈丸寶湯

此發散之藥也。

桑白皮﹝去赤﹞﹑甘艸﹐大腹皮﹑官桂﹑陳皮﹑蘇葉﹑麻黃﹝不去節﹞﹑烏梅﹝一个﹞﹑薄荷葉﹑杏仁﹝不去皮尖﹞各等分﹐姜引﹐水煎服﹐微汗爲度。

卷五咳嗽門

五虎湯

此發散之上藥也。

麻黃七分﹐杏仁一錢﹐甘艸四分﹐細茶﹝炒﹞七分﹐白石膏一錢五分﹔水煎服﹐發汗禁風。

卷五咳嗽門

葶藶丸

泄肺喘﹐通水道。

甜葶藶﹝略炒﹞﹑黑牽牛﹝炒﹞﹐杏人﹝去皮尖﹐炒﹞﹐漢防己。各等分﹐共爲末﹐然後入杏仁泥和之﹐棗肉同搗爲丸。淡姜湯送下。

卷五咳嗽門

阿膠散

定喘﹐消痰﹐止嗽﹐此補肺之藥也。

牛蒡子﹑甘艸﹑杏仁﹐馬兜苓﹑阿膠﹝粉炒成珠﹞﹑糯米﹐水煎服。

卷五咳嗽門

茅根湯

陳皮﹝去白﹞﹑半夏﹝炒﹞﹑茯苓﹑甘艸﹑天冬﹝去心﹞﹑杏仁泥﹑片芩﹑梔子﹑貝母﹑知母﹑石膏﹑瓜萎霜。生地﹑桔梗﹐水煎﹐取茅根自然汁和服。

凡咳嗽日久﹐面靑而光﹐其气喘促﹐哽气時多出聲﹐唇白如練﹐此肝气旺而肺气絕者﹐不治。

凡咳嗽日久﹐喉舌生瘡﹐其聲嘎者﹐不治。

凡咳嗽日久﹐胸髙而喘﹐肩與肚脇俱動﹐加驚搐者﹐不治。

凡咳嗽日久﹐潮熱喘急﹐一咳之時﹐面靑黑﹐目上竄﹐血從口鼻長出者﹐此木火旺盛而肺已絕﹐不治。

凡咳嗽日久﹐面白﹐唇靑﹐目閉﹝﹞悶亂﹐頭搖手擺者﹐此肺气將絕﹐不治。

西江月小兒或病咳嗽﹐醫家癥要分明﹐咳爲有傷於肺經﹐嗽則脾家病癥。有聲無痰是咳﹐無聲有痰嗽眞﹐時乎咳嗽病同臨。有聲有痰一定。

小兒傷風咳嗽﹐其癥身熱憎寒﹐自汗躁煩不安然﹐日夜嗽聲無徧。時常鼻流淸涕﹐咽喉不利痰涎。脈浮頭痛癥多端﹐治則宜乎發汗。

咳激或傷寒癥﹐此因飲冷形寒﹐冬月坐臥濕地間﹐抑被冷風吹犯。其癥脈緊無汗﹐煩躁不渴惡寒﹐治宜發散汗爲先﹐藥用參蘇飲驗。

若是咳嗽傷熱﹐其癥面赤躁煩。飲水不止膈咽漧﹐咳睡稠粘癥現。甚則急喘而嗽﹐痰涎必生喉咽﹐潮熱手足或冰寒﹐小兒多有此患。

咳嗽若患火癥﹐決然咯唾血膿﹐甚者七竅血流通﹐此是肺熱火動。若吐靑綠白水﹐胃冷停飲相攻﹐嗽吐痰涎乳食中﹐宿滯不消取用。

要知治嗽大法﹐根據時認癥扶持﹐春天外感疲無疑﹐夏是炎上火气﹐秋則肺傷濕熱﹐冬爲風冷相隨﹐相時而動作良醫﹐對癥根據方用劑。

大抵實者當下﹐虛則補藥爲宜﹐寒者溫散藥中推﹐熱癥淸涼爲貴。風則尢當發散﹐停痰消逐宜施﹝﹞﹐初間﹝﹞止澀莫投之﹐總要化痰順气。

肺乃五臟華蓋。皮毛易感風寒﹐初醫發汗最爲先。杏仁麻黃最驗。薄荷石膏甘艸﹐黃芩桔梗人參﹐前胡枳殼臘茶煎﹐一服諸風發散。

久咳不宜發汗﹐化痰順气爲宜﹐潤下玉液有神奇﹐不效再行湯劑。貝母陳皮枳殼﹐茯苓甘艸芩梔﹐前胡薄荷杏仁泥﹐有熱石膏堪取。

久咳痰壅發熱﹐看他二便何如﹐若還淸利是中虛﹐只用抱龍區處﹔如果祕結實熱﹐葶藶五色驅除﹐要分虛實不須拘﹐此是小兒命主。

久咳連聲出血﹐淸金降火爲佳﹐芩連甘桔款冬花﹐知貝二冬多下﹐去白陳皮積殼﹐前胡地骨霜瓜。茯苓玄參茅根加﹐此个方兒無價。

大凡咳嗽治法﹐必須淸化痰涎﹐化痰順气最爲先﹐气順痰行咳減。順气陳皮枳殼﹐化痰半夏天南﹐黃芩梔子火邪干﹐桔梗茯苓開滲。

虛咳時加作熱﹐面黃气短無神﹐當歸陳皮心。白茯苓﹐梔子黃芩桔梗﹐知貝前胡天麥﹐甘艸枳殼人參﹐更加黃柏炒如神﹐煎同生薑作引。

久咳連聲不已﹐面靑目竄常吁﹐胸髙肩息汗如珠﹐臉白唇靑背屈﹐骨瘦如柴潮熱﹐鼻漧發燥神虛﹐啞嘎驚搐不須拘﹐縱有靈丹無處。

卷五咳嗽門

蝦蟆瘴論癥治歌

咳嗽小雞嗚﹐痰多吐血淋﹐升麻湯一劑﹐管叫得安寧。

卷五

心﹐腹痛門

心腹痛有六﹕有寒﹐有熱﹐有食﹐有積﹐有虫﹐有霍亂。

凡小兒外感風寒﹐內傷冷物﹐胃气當心而痛﹐啼哭悶絕﹐手足冷﹐或吐或不吐﹐以熱手按摩則止者﹐用艸豆蔻丸主之。

幾小兒受寒﹐連腹疼痛﹐叫哭不寧﹐手足冷﹐汗出﹐或泄或不泄。得熱稍定﹐以理中湯主之。

幾小兒腹痛﹐無時舉發者﹐此積痛也。不可數下﹐下則气傷而難愈﹐以集聖丸調之。

凡小兒飲食之後﹐卒然腹痛﹐此傷食也。須問其平日﹐曾有此疾否﹖若原無此疾﹐作傷食看﹐以丁香脾積丸利去所傷之食﹐用原傷之物﹐煎湯送下。後以集聖丸調之。若原有此疾﹐當作積論。

幾小兒心腹疼痛﹐嘈雜﹐口吐淸水﹐面黃肌瘦﹐得食卽止﹐肚饑又作嘈雜痛﹐此虫痛也。先用雄黃解毒丸﹐苦楝根白皮煎湯吞下﹐追去其虫﹐後用集聖丸調之。如元气弱者﹐不可下﹐只用集聖丸主之。

凡小兒晝則無事﹐夜則啼哭﹐此腹痛也。蓋腹屬陰﹐痛主寒﹐遇夜則發﹐陰寒盛也。以理中丸﹐燈心燒灰煎湯下。

卷五心﹐腹痛門

艸豆蔻丸

艸豆蔻﹝麵包煨去油﹞一錢﹐陳皮六錢﹐澤瀉﹐半夏各一錢﹐桃仁﹝去皮尖﹞七粒﹐麥芽﹝炒﹞二錢半﹐神曲﹝炒﹞﹑柴胡﹑姜黃各四錢﹐共爲末﹐湯浸蒸餅爲丸﹐白湯下。

卷五心﹐腹痛門

丁香脾積丸

丁香﹑良姜﹝醋炙﹞各五錢﹐木香﹑巴豆霜﹑三稜﹝煨﹞﹐莪術各三錢﹐靑皮﹝醋浸去白﹞五錢﹐皂角﹝燒存性﹞二錢﹐百艸霜四錢﹐共爲末﹐醋糊丸。有積﹐茴香湯下。傷食﹐原物湯下。水瀉者﹐甘艸湯下。

祖傳治腹痛﹕甚者﹐解黴丸下之﹐輕者﹐脾積丸下之。

凡小兒心腹痛急甚者﹐面靑﹐手足冷﹐指甲靑﹐目上竄﹐悶亂煩躁﹐狂言邪語﹐噴藥喘急者。皆不治。

西江月凡遇小兒腹痛﹐必須察認原由﹐面黃腹痛食中求﹐臉白蛔虫﹝﹞作楚。指冷面靑寒痛﹐三種﹝﹞﹐啼哭無休。或溫或下藥先投﹐不可臨時差謬。

積痛先行脾積﹐養脾以次調和﹐虫家別用取虫科﹐集聖勤勤服可﹔寒痛理中最妙﹐茱萸湯引宜多﹔無時腹病又如何﹐集聖妙如利藥。

積痛有時發作﹐面黃腹脹難痊﹐丁香脾積下當先﹐後用養脾調緩。蒼白靑陳曲麥﹐茴香莪術三稜﹐砂仁靈脂木香兼﹐枳實黃連川棟。

虫痛時時作楚﹐面白淸水長流﹐檳榔蘆薈與糖球﹐君子蕪荑練﹝﹞肉﹐白術木香靈脂﹐黃連辰砂莪縮﹐靑陳幹蟾﹝﹞與麥曲﹐虫去痛除是福。

卷五

疝气門

疝气初得屬寒﹐久則屬火。

凡小腹疼痛﹐外腎腫硬者﹐此名疝气。蓋由小兒久坐濕地﹐以致寒气內侵於腎而得﹐所以小腹刺痛﹐外腎腫硬。但左爲偏墜﹐右爲膀胱。輕者內服五苓散加茴香﹑川棟﹝﹞子。橘核﹑檳榔﹐少加木通。屢試屢效。甚者加附子一片﹐卽效。後服茱萸內消丸調之。外用敷藥及薰洗法。

凡小兒佳急多啼﹐有傷於脾肝﹐以致睪丸腫大下墜者﹐小腹不痛﹐但外囊浮大﹐汨汨有聲。此宜二陳湯去甘艸﹐加海藻﹑尾布﹑荔技核﹑小茴香﹑川棟﹝﹞子﹐爲末﹐順流水調服﹐更以瀉靑丸﹐去大黃加靑皮﹐相間服之。

敷藥用蚯蚓糞﹐不拘多少﹐爲細末﹐以蔥汁調敷腫處﹐一日一換﹐以消爲度。

薰法用鮮蔥捶研細。煎百沸湯﹐入鹽少許﹐以瓶盛之﹐令小兒正坐其上﹐蒸其腫處﹐待水溫洗之。後加敷藥。

灸法牽小兒陰莖﹐向胯側比之﹐盡處是穴﹐左則取左﹐右則取右﹐並灸三陰交穴﹐各三壯。

祖傳治小兒疝气偏墜﹐用茱萸內消丸﹐外用敷藥。

西江月疝气如何而得﹐下焦熱結膀胱﹐腎囊腫大似茄樣﹐左右墜難抵擋。內服茱萸丸子﹐外用龍土蔥湯﹐待他痛止腎消囊﹐再灸兩邊胯上。

我有得傳妙法﹐橘核木香沈香﹐茴香大小用相當﹐食鹽故紙爲上。巴豆少炒川棟﹝﹞﹐去巴取棟﹝﹞如常﹐研爲細末酒調嘗﹐一服汗淋停當。

卷五

浮腫門

浮腫治法﹐開鬼門者﹐發汗也﹐潔淨府者﹐利小便也。

凡小兒面目徧身浮腫者﹐或因胎稟虛弱﹐卒冒風濕﹐或因瘧疾汗後﹐不曾禁風﹐皆成此癥。輕者用胃苓丸治之﹐重者可用加減胃苓湯治之。

凡小兒浮腫﹐又加喘急者。此脾傳肺也﹐當專治脾而兼治肺﹐日服加減胃苓湯﹐夜服葶藶丸。如先喘急而後面目浮腫者﹐此肺傳脾也﹐當專治肺而兼治脾﹐日服葶藶丸﹐夜服胃苓湯加麻黃﹑杏仁。如先浮腫而後腹脹者﹐此表邪傳裏也﹐只以加減胃苓湯主之。

凡浮腫﹐不可妄用汗下﹐更不宜闌大戩﹑甘遂﹑牽牛之類﹐以傷元气。

卷五浮腫門

加減胃苓湯

陳皮﹑蒼術﹑厚朴﹝薑汁炒﹞﹑甘艸﹑豬苓﹑赤茯苓﹑澤瀉﹑木通﹑白術﹑官桂﹑滑石﹐防己﹑五加皮﹑生薑皮。因喘而致者﹐加麻黃﹑杏仁﹐桑白皮。腹脹者﹐加大腹皮﹑木香﹑檳榔﹑蘇梗﹐去甘艸。气虛者﹐加人參﹐燈心引﹐順取長流水煎﹐溫服。

浴法於午時煎蔥百沸湯﹐避風處浴之。蓋覆﹐喀取微汗﹐日日根據此訣行甚效。

祖傳治浮腫﹕只用胃苓丸﹐用長流水﹐五加皮﹑燈心煎湯吞﹐外用浴法。

凡浮腫气促﹐面黑﹐脈微細﹐不飲食著﹐不治西江月小兒病患浮腫﹐或因胎气贏虛﹐卒冒風濕外邪欺﹐以致澤身腫起﹔又或諸病汗下﹐脾虛又被風吹﹐遂爾浮腫堪憂慮﹝﹞﹐癥別輕重用劑。

輕用胃苓丸子﹐重則加減堪行﹐再用浴法保安寧﹐此法古今永定。不可太施汗下。太補亦不宜行﹐能根據方法救孩嬰﹐方可稱爲司命。

大抵浮腫治法﹐鬼門淨府須知﹐木通防己五加皮﹐蘇葉車前滑石。滲濕四苓飲子﹐補脾平胃須宜﹐燈心長流水煎之﹐每日淸晨早喫。

要識浮腫死癥﹐气促面黑須擾﹐脈微細小不堪謀﹐飲食不飧難救。臍翻糞如羊屎﹐泰山倒了難扶﹐忽生大喘肺經虛﹐縱有靈丹何救。

卷五

脹滿門

脹滿專屬於肺﹐有虛脹﹐積脹﹐熱脹﹐寒脹。

虛脹者﹐或因吐泄﹐或誤服下藥﹐致成脹滿著﹐此宜補中調气﹐利小便﹐以四君子湯去甘艸﹐加厚朴﹑陳皮﹑蒼術。木香﹑木通治之。蓋中滿忌甘艸﹐所以去之﹐若厚補乃脹滿必用之藥。

積脹者﹐腹中原有食積結糞﹐小便黃﹐腹時作痛﹐微喘脈實﹐時時飲水﹐又不能食者﹐可下。用丁香脾積丸﹐下後﹐以集聖丸調之。

如脾胃素弱﹐不能消導運化﹐傷食作脹者﹐先補脾﹐四君子湯去甘艸﹐加厚朴。陳皮﹑砂仁﹐後以脾積丸下之。後又補脾﹐集聖丸主之。輕者﹐只以保和丸調之。

熱脹者﹐渾身壯熱﹐面赤煩躁﹐大便祕﹐此因胎稟素厚﹐誤服藥而致者﹐急以三黃丸下之。不通者﹐用膽導法﹐下後﹐以胃苓丸調之。

寒脹者﹐因寒積鬱結而脹﹐手足厥冷﹐面靑气急。先以塌气丸治之﹐後以胃苓丸調之。

凡脹滿喘急﹐除寒脹一癥﹐其餘俱以葶藶丸治之。

亦有徧身瘡疥﹐因淋洗塗搽﹐逼毒歸內而腹脹者﹐輕則敗毒散治之﹐重則解毒丸下之﹐瘡出脹消而愈。如面靑黑﹐气上急﹐手足冷﹐目直視﹐或目閉嘔乳者﹐皆不可治。

卷五脹滿門

塌气丸

胡椒一兩﹐蠍梢﹝去毒﹞五錢﹐共爲末﹐麵糊丸﹐陳米飲下。一方加夢卜子﹐名褐丸子。

卷五脹滿門

敗毒散

荊芥﹑防風﹑連翹﹑枳殼﹑升麻﹐薄荷葉﹑羌活﹑獨活﹑桔梗﹑漧葛﹑木通﹑金銀花﹑黃苓﹐川芎﹑甘艸﹑山梔子﹐上腫加蔥三莖﹐下腫加燈心一握﹐姜三片引。水煎服。

凡腫脹﹐大小便不通﹐嘔吐者﹐不治。臍突背平者﹐不治。

凡腹脹喘急﹐气長出﹐目閉﹐不食者﹐不治。

凡腹脹喘促﹐驚搐﹐悶亂者﹐不治。

祖傳治脹滿﹐以解毒丸下之﹐胃苓丸調之。

西江月腹脹名爲惡癥﹐寒熱虛實分明﹐忽然飽悶勢猙獰﹐傷食熱家體認。吐泄脹而寒取﹐大便祕而實因﹐四肢浮腫濕家尋﹐痞瘧久成虛病。

傷食脹而急下﹐下後還用保和﹐若是寒脹理中可﹐塌气神方不錯。祕結三黃葶藶﹐木香順气宜多﹐胃苓又是濕家科﹐痞瘧月蟾堪妥。

實證悶亂喘滿﹐治宜白餅靈丹﹐其癥气喘作虛看﹐溫藥補養方驗。二術參苓厚朴﹐陳皮木香當參﹐更加木通利小便﹐此藥虛癥可咽。

凡治小兒虛脹﹐先服塌气神方﹐不愈食積腹中藏﹐糞結小便黃樣。但覺時間微喘﹐飲水能食如常﹐脈浮而實下爲良﹐下後再宜補養。

大抵腹脹急癥﹐背平臍突多凶﹐二便祕結下難通﹐反吐水漿堪痛。气喘脹家常病﹐只愁目閉疲癃﹐面浮腳細黑筋叢﹐集聖丸子妙用。

小兒腹脹多因食﹐山楂曲麥術靑陳﹐甘艸砂仁同入內﹐寒加茱藿熱加芩。

小兒患腹脹﹐紫蘿葛陳甘﹐食少加白術﹐煎服自然安。

卷五

黃疸門

黃疸不必分五樣﹐總是濕熱。

凡小兒身皮目皆黃者﹐黃病。身痛背彊﹐大小便澀﹐一身面目指爪俱皆黃﹐小便如屋漏塵水色﹐著物皆黃﹐渴者﹐難治﹐此黃疸也。其癥多得於大病之後﹐以茯苓滲濕湯主之。

如小兒生下百日及半年﹐不因病後身微黃者﹐胃熱也﹐加減瀉黃散主之。

如面黃腹大﹐吐食而渴者﹐脾疳也﹐集聖丸主之。

又有自生而身黃者﹐胎疸也﹐地黃湯主之。若淡黃兼白者﹐胃怯﹐白術散主之。

如夏月身體蒸熱﹐胸膈煩滿﹐皮膚似橘。白晴亦黃﹐筋骨痿弱﹐不能行立著﹐脾胃郁熱也﹐加減瀉黃散主之。

通治黃疸﹐茵陳五苓散尢穩。

如吐瀉黃疸﹐三稜湯主之。

卷五黃疸門

茯苓滲濕湯

白茯苓﹐澤瀉﹑茵陳﹑豬苓﹑黃苓﹑黃連﹑梔子﹑防己﹐白術﹑蒼術﹑陳皮﹑枳殼﹐水煎﹐徐徐溫服。

卷五黃疸門

加減瀉黃散

黃連﹑茵陳各五錢﹐黃柏﹑黃苓各三錢﹐茯苓﹑梔子各三錢﹐澤瀉二錢﹐水煎服。

卷五黃疸門

三稜湯

三稜﹑莪術﹑靑皮﹑陳皮﹑神曲﹑麥芽﹑甘艸﹑黃連白術﹑茯苓﹐傷食吐瀉加山楂﹐時气吐瀉加滑石﹐發熱吐瀉加薄荷﹐水煎服。

祖傳治黃疸﹕以胃苓丸一料﹐加茵陳末五錢﹐同爲丸。用竹葉﹑燈心﹑車前子﹐煎湯吞服。

凡發黃大渴不止﹐面黑﹐鼻气冷。寸口無脈者﹐不可治。

卷五

諸汗門

汗者心之所藏﹐在內爲血﹐在外爲汗。

小兒气血嫩弱﹐膚腠未密﹐若厚衣太暖﹐薰蒸臟腑。臟腑生熱﹐熱搏於心﹐故液不能自藏。而額汗出也。額屬心木位﹝﹞﹐宜收斂心气﹐團參湯主之﹐此虛汗也。

如大病後﹐气血尙弱。液溢自汗﹐或潮熱﹐或寒熱﹐發過之後﹐身涼自汗﹐日久令人黃瘦﹐失治﹐則變爲骨蒸疳癆﹐黃﹖固眞湯主之。

如睡中汗出。不睡則無汗﹐乃睡濃也。醒覺則止﹐而不復出汗﹐亦是心虛﹐此盜汗也。宜斂心气﹐團參湯主之。

如睡中徧身汗出﹐醒覺時久不幹﹐此積癥盜汗﹑脾冷所致﹐益黃散主之。

如病困﹐睡中身體汗流﹐此因陽虛所致﹐黃﹖固眞湯主之。

如脾虛泄瀉﹐自汗後徧身冷﹐又汗出有時﹐遇泄則無﹐未泄則有﹐此爲大虛證﹐急當補脾﹐宜理中湯加熟附子﹐待泄止﹐又以黃﹖固眞湯主之。

凡自汗﹐上至胸﹐下至臍﹐此胃气虛也﹐當補胃﹐四君子湯加黃﹖治之。

如肺虛自汗﹐其癥右臉色胱白﹐脈按之無力﹐蓋因久咳嗽連聲不已﹐以致肺气上壅﹐故令汗出。以四君子湯加麥冬﹐此益母救子之義也。

如慢驚自汗﹐徧身俱有﹐其冷如冰﹐此危癥也﹐大補湯加熟附子一片治之。

如傷風作熱自汗著﹐宜救表解肌﹐以柴葛解肌湯主之。

如無時冷汗出﹐髮根如頭珠﹐面顏上減減然﹐此爲驚風﹐宜抱龍丸﹑四君子湯﹐加麻黃根治之。

凡小兒自汗﹐上至頭﹐下至項﹐謂之六陽虛汗﹐不須治之自愈。

凡小兒傷寒汗出﹐至頸而止者﹐此欲發黃﹐茵陳湯主之。

凡諸汗癥﹐服前藥不止者﹐俱加牡蠣﹑蛤粉﹐或止汗散調之。如有實熱在內﹐煩躁汗出不止﹐三黃丸下之。

卷五諸汗門

團參湯

人參﹑當歸各三錢﹐雄豬心一个切三片﹐每藥二錢﹐豬心一片﹐井水盅半﹐煎一鐘﹐食前溫服。

卷五諸汗門

黃﹖固眞湯

黃﹖﹑人參﹑白術﹑甘艸﹝炙﹞﹑當歸﹐麥冬﹑水煎服。

卷五諸汗門

益黃散

陳皮一兩﹐靑皮﹑訶子肉﹐粉艸﹝炙﹞各五錢。丁香二錢﹐共爲末﹐每服二錢﹐未周歲者﹐只服五分﹐水煎。

如感寒吐泄﹐加姜棗。

卷五諸汗門

大補湯

當歸﹑人參﹑黃﹖﹑白芍﹑生地﹑甘艸﹝炙﹞﹑白術﹑白茯苓﹑川芎﹝加附子去苓芎﹞﹐浮小麥一撮爲引﹐水煎服。

卷五諸汗門

止汗散

以敗蒲扇燒灰﹐燈心湯調下﹐或酒調亦可。

卷五

夜啼門

夜啼之癥有四﹕驚啼﹐熱煩啼﹐腹痛啼﹐神不安啼。

驚啼者﹐邪熱乘於心也。當養心﹐以導赤散加燈心退心熱﹐以安神丸定心效。

熱煩啼者﹐其哭無淚﹐見燈則喜而止﹐以導赤散加麥冬﹑梔子仁治之。

腹痛啼者﹐脾臟冷而痛也﹐面靑而光。以溫中藥調理中气﹐益黃散治之。

神不安啼者﹐睡中忽覺自哭﹐以安神丸﹐燈心燒灰﹐調湯吞服。

又有拂其性而拗哭者﹐要審明白﹐不可妄投藥丸。

祖傳治夜啼﹕以至聖保命丹﹐燈心灰調湯下﹐甚效。

西江月小兒夜啼四癥﹐忤驚肚痛心煩﹐如逢拗哭忤家言﹐睡中忽啼驚見。肚痛手足厥冷﹐腰曲口气冰寒﹐心熱煩躁不安眠﹐其癥面赤腹暖。

旣辧夜啼癥候﹐其間治法須明﹐分明傳授與人間﹐只得心誠求徧。忤驚安神丸子﹐理中專治脾疼﹐涼驚錠子治心煩﹐總用燈花妙散。

燈花散用燈花七枚﹐辰砂一分﹐研末。燈艸湯吞。

卷五

疳癥門

丁奚者﹐手足極細。項小骨髙﹐尻削體痿﹐腹大臍突﹐號哭胸陷﹐骨蒸潮熱是也。哺露者﹐虛熱往來﹐頭骨分開﹐翻食吐虫﹐煩渴嘔噦是也。丁奚﹐哺露﹐皆因脾胃久虛﹐不能化水谷﹐以致精神減損﹐無以榮其气﹐故肌肉消削﹐腎气不足﹐復爲冷風所傷﹐故骨枯露也。

小兒十五歲以上爲疳﹐十五歲以下﹐其癥爲癆﹐此皆气血虛憊﹐腸胃受傷致之﹐同出而異名也。蓋小兒易虛易實﹐凡病久則成疳。用藥乖方﹐飲食過度﹐將息失宜﹐俱成疳癥。俱用集聖丸加減治之。

小兒臟腑矯嫩﹐飽則易傷﹐飲食失常﹐不爲疳者鮮矣。或小兒失乳﹐粥飯太早﹐耗傷神气﹐則疳之根生。故乳食稍多﹐過飽無度﹐則疳因傷得。恣食肥甘粘膩﹐生冷鹹酸﹐以滯中腕﹐則疳因積生。

或乳母睡臥﹐寒暖失其調理﹐飲食乖常﹐喜怒房勞。卽與兒乳﹐則疳因母患﹐傳气而入﹐以致脾胃一傷﹐諸髒皆弱。但見目澀﹐或生白膜﹐唇赤身黃﹐喜臥冷地﹐愛喫泥土﹐泄痢無常﹐肚腹脹滿﹐耳鼻生瘡﹐頭髮作穗﹐腳弱項小﹐極瘦飲水﹐潮熱進退﹐皆其癥也。以集聖丸本方調之﹐兼服參苓白術丸﹐百無一失。

有因大病﹐妄投吐利之藥﹐以致胃虛而亡津液﹐內發虛熱﹐外消肌肉者﹐以集聖丸去莪術﹑靑皮﹐加人參﹑白術治之。

有因熱病不退﹐以致津液枯燥者。集聖丸去砂仁﹑莪術﹐加龍膽艸治之。

有因吐瀉﹝﹞下利而成疳者﹐集聖丸去靑皮。莪術﹐加白術﹑肉豆蔻﹑訶子治之﹔亦兼服參苓白術丸治之。

有因久瘧不退而成疳者﹐集聖丸加鱉甲治之。

有因食積而成疳兼腹痛者﹐集聖丸去歸﹑芎﹐加川棟﹝﹞子肉﹑小茴香﹑三稜治之。

有因虫痛而成疳者﹐本方去歸﹑芎﹐加白蕪荑﹑川棟子﹝﹞﹐肉治之。

有因脾胃久虛﹐不能運轉﹐以榮其气﹐或胎中受毒﹐臟腑血少﹐以致手足極細﹐項小骨髙﹐尻削體瘦﹐若前丁奚﹑哺露之癥者﹐以集聖丸﹑參苓白術丸治之。

有因乳母恣食五辛﹐酒面炙博﹐致令小兒日則煩渴飲水﹐乳食不進﹐夜則渴止﹐此名疳渴。以集聖丸去莪術﹑砂仁﹐加人參。白術治之﹐兼服人參麥冬散治之。

凡疳癥﹐熱者﹐虛中之熱﹐冷者﹐虛中之冷。治熱不可用涼﹐治冷不可用溫。尢不可妄施汗下﹐以致殺人。

凡小兒略見黃瘦作熱﹐肚大腹痛﹐不思乳食者﹐卽服五疳消積丸﹐或集聖丸治之。

凡治疳癥﹐不必細分五疳﹐但虛則補之﹐熱者淸之﹐冷則溫之﹐吐則治吐﹐痢則治痢﹐積則治積﹐虫則治虫﹐不出集聖丸加減用之﹐屢試有驗。

亦有辜疳﹝﹞者﹐腦後項邊有核﹐如彈子大﹐按之則動﹐軟而不動﹝﹞﹐久則肢體癰瘡﹐便痢膿血﹐壯熱贏瘦﹐頭露骨是也。

凡見此癥﹐速破其核﹐有虫如米粉﹐膏藥貼之﹐內服集聖丸調治。

卷五疳癥門

集聖丸

蘆薈﹝焙漧﹞﹑五靈脂﹝炒﹞﹑夜明砂﹝淘去灰沙焙漧﹞﹑縮砂仁﹑木香﹑陳皮﹝去白﹞﹑莪術﹑使君肉各二錢﹐黃連﹑川芎﹝酒洗炒﹞。幹蟾﹝﹞﹝炙﹞各二錢﹐當歸一錢半﹐靑皮二錢。因於虛者﹐加人參二錢﹐白術三錢﹐去莪術﹑靑皮﹑五靈脂。因於熱者﹐加龍膽艸三錢﹐去砂仁﹑莪術。因於瘧者﹐加鱉甲﹝炙焦﹞三錢。因於吐泄下痢者﹐加白術二錢﹐內豆蔻﹝煨﹞﹑訶子肉各一錢五分。去靑皮﹑莪術。因積痛者﹐加三稜﹝煨﹞﹑川棟子肉﹑小茴香﹝炒﹞各二錢﹐去當歸﹑川芎。因於虫者﹐加蕪荑一錢五分﹐川棟肉二錢﹐去當歸﹑川芎。因於渴者﹐加人參﹑白術各二錢﹐去莪術﹑砂仁。右爲末﹐用雄豬膽二个取汁﹐和麵糊爲丸﹐米飲送下。

卷五疳癥門

參苓白術丸

人參﹐白術﹐白茯苓﹑甘艸﹑山藥﹐白扁豆﹑桔梗﹑薏米。蓮肉各一錢﹐加歸身一錢五分﹐川芎七分﹐共爲末。神曲糊丸﹐米飲送下。

卷五疳癥門

人參麥冬散

人參﹑白術﹑麥冬﹑黃連﹑甘艸﹑漧葛﹑柴胡﹐竹葉引。

卷五疳癥門

五疳消積丸

使君子肉﹝炒﹞五錢﹐麥芽﹝炒﹞﹑陳皮。神曲﹑山楂肉﹑白蕪荑﹑黃連﹐膽艸各等分﹐右爲末﹐陳米飯爲丸﹐米飲送下。

西江月小兒疳癆又險﹐愚夫不識根苗﹐面無血色發球焦﹐肚大頸幹腳小。吐瀉時時舉發。似瘧非瘧來潮﹐喫泥弄舌滯頤交﹐不治休嗟命夭。

小兒傷食脾胃﹐疳癆煩熱虛贏﹐黃連蘆薈解蒸危﹐莪術縮靑去積﹐當歸川芎養血﹐夜砂君子攻蛔﹐幹蟾﹝﹞木香五靈脂﹐粟米糊丸爲最。

卷五

大﹑小便門

凡小兒有病﹐或熱腹痛﹐或驚﹐大小便不通者﹐此癥極危﹐看虛實﹐急通利之。

如小兒形實熱甚﹐內服三黃丸﹐外用貼臍法﹐卽通。

如小兒形怯﹐不可下者﹐用熨臍法﹑膽導法﹐卽通。

如用上法不通﹐又加腹脹气喘﹐多哭﹐悶亂﹐目上視﹐手足冷者。不可治也。

凡小便不通者﹐有陰陽二癥。陰閉者﹐冷濕乘虛入裏﹐因而不通﹐五苓散加南木香爲末﹐空心鹽湯調服。外用炒鹽熨臍卽通。陽閉者﹐因暴熱所逼﹐澀而不通。輕者﹐五苓散加前子。

燈心治之。重者﹐以木通散﹐外用熨臍法卽通。

小便淋澀者﹐蓋小腸爲受盛之腑﹐气通於膀胱﹐膀胱者﹐爲津液之府。气通於腎﹐小腸受气﹐客於膀胱﹐銷爍腎水﹐水道澀而不利﹐故小便澀痛也。先以八正散泄去其熱﹐次以香芎丸調之。

不論五淋﹐治法皆同。

小便出血者﹐熱之極也。蓋心生血﹐於小腸相合﹐熱甚則失其常道﹐故不流滲入於胞﹐故小便血出也。以導赤散。加蒲黃未﹐空心時﹐燈心湯送下。

小便出白者。初出微赤﹐良久澄白﹐如米泔狀。此由乳哺失節﹐有傷於脾﹐致令淸濁不分而色白也。久則成疳﹐以分淸飲主之。

祖傳治小便﹕白色如米泔者﹐以胃苓丸溫鹽湯下。

小便不禁﹐此腎與膀胱俱虛﹐而冷气乘之﹐故不能制其尿出而不禁﹐謂之遺尿。睡裏自出者﹐謂之尿牀。俱以雞腸散治﹐更以地黃丸調之。

凡大小便不通者﹐有虛有熱。虛者﹐津液不足﹐大腸漧澀而祕結﹐內服通幽湯﹐甚者﹐用導法。

熱著﹐臟腑積熱﹐內有燥糞。其腹必痛﹐或作渴﹐內服三黃丸﹐外用導法。

大便下血者﹐是大腸中有積熱也。因恣食酒面﹐炙博熱物﹐流入心肺二經﹝﹞﹐血熱妄行﹐滲入腸中﹐故大便下血。久則髒毒﹐無時下血。黃連丸主之。

凡小兒初生七日之內﹐大小便有血者﹐此胎毒也。不可用他藥﹐只以生地黃取自然汁﹐入蜜少許和勻﹐溫服之﹐自愈。

凡小兒非月內大小便有血者﹐此積熱在心肺二經。熱積於心﹐故小便出血﹐熱積於肺﹐故大腸出血。三黃解毒湯主之。

若小兒出痘疹之時﹐大小便出血者﹐此熱毒內攻﹐臟腑俱壞﹐乃危癥也。難救。

凡小兒常時糞後出血不止者﹐此名野雞痢﹐地楡丸主之。

卷五大﹑小便門

木通散

木通﹑萹蓄﹑大黃﹑瞿麥﹑滑石﹑赤茯苓﹑梔仁﹑條苓。車前子。甘艸梢。燈心引。

卷五大﹑小便門

八正散

滑石﹑瞿麥﹑大黃﹑木通﹑萹蓄﹑車前子﹑山梔仁。甘艸梢﹐加黃柏﹐燈心引。

卷五大﹑小便門

香穹丸

番附﹑川芎。赤茯苓各五錢﹐海金砂﹑滑石各一錢﹐積殼﹑譯瀉﹑石葦﹑檳榔各三錢。共爲末﹐糯米粥糊丸﹐麥冬湯送下。

如小便澀痛者﹐取長流急處順水﹐用火微溫﹐入鹽少許調勻﹐空心服。

卷五大﹑小便門

分淸飲

益智仁﹑白萆薢﹑石菖蒲﹑鳥藥﹐加茯苓各等分﹐共爲末﹐燈心引﹐水煎服。

卷五大﹑小便門

雞腸散

雞腸﹝燒存性﹐男用雄﹐女用雌﹞﹑牡蠣﹝鍛﹞﹑白茯苓﹑桑螵蛸﹝微炒﹞各五錢﹐內桂﹑龍骨各二錢半﹐共爲粗末﹐姜棗湯服。

卷五大﹑小便門

地黃丸

熟地﹝酒浸焙﹞八錢﹐山茱萸肉﹐山藥各四錢﹐澤瀉﹑丹皮﹑白茯苓各五錢﹐共爲末。煉蜜爲丸﹐溫水空心服。

卷五大﹑小便門

通幽湯

生地﹑升麻﹑桃仁泥﹑歸身﹑甘艸﹑紅花﹑麻仁﹝炒﹞﹑加大黃﹑水煎﹐調檳榔末服。

卷五大﹑小便門

黃連丸

黃連五錢﹐槐子﹝炒﹞﹑側柏葉﹝炒﹞﹑枳殼﹑荊芥穗各三錢﹐地楡三錢﹐脫肛者加猥皮﹝炙﹞三錢﹐共爲末﹐醋糊丸﹐陳米飲送下。

卷五大﹑小便門

三黃解毒湯

黃連﹑黃芩﹑黃柏。紅花﹑木通﹑大黃﹑生地﹑歸身﹑甘艸﹐水煎服。

卷五大﹑小便門

地楡丸

防風﹑烏梅肉﹑枳殼﹑阿膠﹑甘艸﹝炙﹞﹑荊芥穗﹑黃連﹑生地﹑當歸身﹑槐花﹑白術﹑伏龍肝﹐加地楡。

水和丸﹑陳米飲下。

卷五大﹑小便門

貼臍法

用田螺大者﹐捶爛貼臍下﹐能開結熱。

熨臍法用連根蔥一根﹐不洗去泥土﹐生薑一片﹐淡豆豉二十一粒﹐鹽二匙﹐同研捶作餅﹐放銚子上烘熱﹐餅掩臍中﹐以厚綿絮系定﹐良久气通自利﹐不然再換。

卷五大﹑小便門

膽導法

用豬膽大者一个﹐將鵝毛簡截去兩頭﹐一頭插入膽中﹐用綫紮定﹐不令移動﹐著口吹气入膽內﹐又以綫作活套子紮定其气﹐將鵝毛簡向內納入穀道中﹐取出活套﹐埋膽汁入腹中﹐須臾气通自利。

西江月大便不通癥候﹐有虛有實不同﹐虛爲津液少流通﹐腸澀不能傳送。內服通幽湯劑﹐外法貼導疏通﹐若是熱癥腹中疼﹐屎燥三黃可用。

若是傷食癥侯﹐腹中必作痛疼﹐面黃便祕實難禁﹐藥用九轉靈應。大便若是下血﹐大腸積熱之因﹐連槐殼柏楡榔荊﹐脫肛蝟皮加增。

糞後時常出血﹐地楡丸子髙彊﹐防風枳殼與生黃﹐地楡當歸爲上。烏梅甘艸訶子﹐黃連荊芥同行﹐伏龍槐花白術當﹐米醋爲丸吞放。

小便不通癥治﹐陰閉陽閉須知﹐陰爲風冷入乘虛。五苓木香加入﹐又加靈砂爲末。空心鹽湯吞之﹐外用鹽炒熨其臍﹐熱气流通罔滯。

陽閉暴熱所逼﹐其癥唇赤面紅﹐便如點滴血鮮流﹐五苓車前加用。或用剪紅﹝﹞散子﹐重者八正木通﹐外用熨臍法卽通﹐活幼之功可頌。

又有濕痰下墜﹐其兒體胖身肥﹐喉中有痰面微紅﹐小便落地停注。其形渾如米泔﹐此癥不可胡爲﹐二陳湯內增蒼術﹐木通升麻加入。

初出有微紅色﹐良久澄白如泔﹐此由乳食損脾元﹐淸濁不分癥現。治用分淸飲子﹐或用胃苓湯丸﹐補脾化滯法爲先﹐脾實方除此患。

凡治小便不通﹐涼藥不可多施﹐若用田螺貼其臍﹐逼寒入腹難出。宜用人參白術﹐茯苓甘艸相隨﹐再加車前與滑石﹐升麻芩通並入。

大小二便俱閉﹐此癥果是凶危。先通大便最爲宜﹐小便自然通利。藥用九轉靈應﹐車前煎水調之﹐此般治法實爲奇﹐醫者銘心牢記。

大小二便下血﹐心肺積熱相攻﹐三黃解毒有神功﹐黃連黃芩相共。黃柏紅花生地﹐大黃甘艸木通﹐當歸只可用其身﹐白水煎湯相送。

卷五

頭項門

小兒之央﹐四時要涼﹐但見頭熱﹐卽有病生﹐可預服抱龍丸。

小兒頭囪腫大﹐靑筋暴露者﹐此臍熱也﹐瀉淸丸主之。頭囪腫起者﹐此因熱在內﹐其气上衝﹐故而腫起。宜退熱疏風﹐瀉靑丸﹑抱龍丸主之。

小兒無病﹐忽頸軟者﹐此肝熱有風也﹐瀉淸丸主之。

囪門下陷者﹐此因久病﹐臟腑虛弱﹔气不上行﹐故下陷如坑﹐參苓白術丸主之。已成疳者﹐集聖丸主之。

囪門開而不合者。此腎气有虧﹐名日解顱﹐乃惡病也。宜內服地黃丸﹐外用封囪法。

久病之後﹐其頸軟者﹐此天柱骨倒也﹐乃危癥也。當大補气血﹐八物湯主之﹐以姜蠶末調服。

小兒生下便頸軟者﹐此胎气不足﹐地黃丸主之。

卷五頭項門

封囪法

用大南星徵炮爲末﹐米醋調塗絹帛上﹐烘熱貼之﹐以合爲度。

卷五

目病門

黑珠屬肝﹐白珠屬肺﹐瞳仁屬腎﹐兩角屬心﹐兩胞屬脾。

目內赤者﹐心經積熱上攻﹐導赤散加黃連﹑防風﹝方見驚門﹞。

祖傳治小兒目赤者﹐以涼驚丸﹐菊花煎湯下。

目內黃者﹐脾熱也﹐瀉黃散主之。目胞腫者﹐同治。

目連紮者﹝﹞﹐肝有風也。凡病或新或久﹐皆引肝風。目屬肝﹐風入目﹐上下左右如風吹﹐兒不能任﹐故連紮也。用瀉靑丸主之﹝方見驚風門﹞。

目直視者﹐肝有熱也。熱入於目﹐障其筋脈﹐目之兩角俱系﹐不能轉視﹐故目直也。俱用瀉靑丸主之。

凡小兒初生﹐其目閉者﹐此胎熱也。內連服生地黃湯﹐外用膽艸煎水洗目上﹐一日七次﹐恐緩則損目。

小兒生下﹐眼胞赤爛者﹐此因生時洗拭不淨﹐以致穢污漬兩角中﹐故兩胞赤爛﹐至長不瘥。眞金散主之。

小兒久嗽﹐其目兩眶紫黑﹐如物傷損﹐白球紅赤如血﹐謂之血眼。內服玉液丸﹐外用貼法。

小兒生下日久之後﹐目不見物者﹐謂之雀目﹐此肝虛也。用地黃丸治之﹐以豬羊肝吞壓。

小兒痘疹之後﹐目內有膜者﹐以谷精散主之。

小兒熱病﹐其目羞明喜暗者﹐此風熱也。宜解風熟﹐以淸陽散火湯主之。

小兒吐瀉後﹐目有白膜﹐閉不能開﹐及無精光者﹐難治。

卷五目病門

瀉黃散

藿香葉七分﹐山梔仁一錢﹐石膏五分﹐甘艸七分半﹐防風二錢﹐右銼細﹐用蜜拌炒﹐但微炒爲末。水煎溫服。

卷五目病門

眞金散

黃連﹐黃柏﹑當歸﹑赤芍各二錢﹐杏仁﹝去皮尖﹞五錢﹐右銼細﹐用乳汁浸一宿。曬榦爲末。生地黃汁調一字﹐頻頻點眼﹐以新帛醮荊芥湯洗之。

卷五目病門

生地黃湯

生地黃﹑赤芍﹑川芎﹑當歸﹑甘艸﹑天花粉﹐各等分爲末﹐每少許﹐燈心湯調服。

卷五目病門

貼藥

用生地黃﹑黑豆﹐濕研成膏﹐貼目上﹐其血自散。

如血淚旣出﹐腫黑自消。甚妙。

卷五目病門

谷精艸散

谷精艸一兩﹐蟬退﹝去翅足﹞三錢﹐蜜蒙花五錢﹐白蒺藜﹝炒去刺﹞三錢﹐共爲末﹐每用一錢。取雄豬肝一兩﹐竹刀剖開﹐擦藥於內﹐以艸束定﹐水煮肝熟﹐令兒食肝飲湯。

卷五目病門

淸陽散火湯

黃芩﹑荊芥穗﹑川芎﹑防風﹑薄荷葉﹑甘艸﹑連翹﹑山梔仁﹑當歸﹑石膏﹑羌活﹐水煎溫服。

小兒驚風。目斜視而不轉睛者﹐灸風池穴﹐目左斜﹐灸右穴﹐右斜﹐灸左穴。

西江月小兒眼目多病﹐皆因自食酸甘﹐髒生邪熱炙其肝﹐衝發於目爲患。或爲赤腫癢痛﹐或多眵淚遮幔﹐甚則翳膜掩瞳間﹐更有睛盲雀眼。

眼目部分當識﹐五臟各屬一位﹐黑珠屬肝白珠肺﹐瞳仁又屬腎水。大小兩角𨿽異﹐心火是則屬之﹐上下兩胞屬何如﹐脾上中央定位。

目內若見赤色﹐心經積熱上衝。導赤加連並防風﹐更有洗心堪用。又或現出黃色﹐此爲脾熱蒸攻﹐瀉黃散子有神功﹐此方又醫浮腫。

小兒目患赤痛﹐難用點藥醫攻﹐只將湯藥內疏通﹐外用敷藥止痛。湯藥洗心肝散﹐敷藥田螺連同﹐二味共研要通融﹐紙攤貼之休動。

如或要用點藥﹐莫將眩藥妄行﹝﹞﹐只把黃連細研勻﹐將大田螺水浸﹐藥末納入螺內﹐須臾黃水流行﹝﹞﹐蘸水點入眼中存﹐熱退涼生痛定。

目痛肝經風熱﹐瀉肝散是仙方﹐外用乳洗目淸涼﹐勿使點藥輕妄。久病目生白膜﹐肝虛之癥消詳﹐虛則補母用地黃﹐養血養精爲上。

卷五

耳病門

耳竅屬腎﹐耳珠前屬少陽。耳病有五﹐皆由於腎經气實﹐熱气上衝於耳﹐遂使津液壅而爲膿﹐爲淸汁也。亦有因沐浴﹐水入耳中﹐灌爲聾耳。內服蔓荊子敢﹐外用龍骨散搽之。

耳珠前後生瘡﹐浸淫不愈者﹐黃藥散主之。

耳旁赤腫者﹐此熱毒也。若不急治﹐必成大癰﹐外用敷毒散﹐內服消毒飲。

凡耳暴聾者﹐此气閉也﹐通竅丸主之。

百虫入耳者﹐以淸油灌之﹐其虫卽出﹐又用兩刀兩耳邊磨。其虫聞磨刀聲卽出。

卷五耳病門

膿耳方

用蛇退焙黑存性﹐研末﹐吹入耳中甚效。

卷五耳病門

蔓荊子散

蔓荊子﹑甘艸﹑漧葛花﹑升麻﹑赤芍﹑前胡﹑桑白皮﹝炒﹞﹑木通﹑麥冬﹑生地黃﹑赤茯苓﹐姜棗引﹐水煎服。

卷五耳病門

龍骨散

龍骨﹑白枯礬各三錢﹑麝香少許﹐黃丹﹝鍛﹞二錢﹐胭脂一錢﹐共爲細末﹐以綿展幹膿﹐用簡吹藥入耳。

卷五耳病門

黃藥散

黃柏﹑白枯礬﹑海螺蛸﹑滑石﹑龍骨﹐各等分﹐爲末﹐濕用幹搽﹐幹用豬抽調敷。

卷五耳病門

敷毒散

用綠豆粉﹐不拘多少﹐或豆研細末﹐以淡醋調敷腫處﹐幹則易之。

卷五耳病門

消毒散

羌活﹑防風﹑黃芩﹑連翹﹝去心格﹞﹑桔梗﹑甘艸﹑人參﹑川芎﹑當歸﹑柴胡﹐水煎服。

卷五耳病門

通竅丸

用磁石一錢爲末﹐麝香五釐﹐同研成丸﹐如棗核大﹐綿裹之﹐納耳中。又以銹鐵一塊﹐熱酒泡過﹐含口中﹐須臾气卽通矣。

西江月尋常耳中水出﹐日久幹結難通﹐𨿽然辟耳聤不爲凶﹐只恐成膿堪痛。治在少陌風熱﹐腎經濕熱同攻﹐紅綿鱔血可消膿﹐方子分明選用。

卷五耳病門

鼻病門

鼻爲肺之竅﹐鼻塞者﹐蓋肺气不通於竅。然肺主皮毛﹐風寒外感﹐則肺气壅閉而鼻塞。川芎膏主之。

鼻涕者﹐肺爲風寒所襲﹐而津液不收﹐則爲鼻涕﹐細辛散主之。

齆鼻者﹐肺受風寒﹐久而不散﹐膿涕結聚不開。使不聞香臭﹐則成齆矣。萬金膏主之。

以上三癥﹐皆宜疏利﹐俱用加味麗澤通气散。

鼻幹者﹐心脾有熱﹐上蒸於肺﹐故津液枯竭而結﹐當淸熱生津﹐導赤散吞抱龍丸治之。

如痛已極﹐鼻幹而黑﹐竅張﹐長出冷气者﹐此肺絕也﹐必死之癥。

鼻淵者﹐流下唾涕﹐極其鮏臭﹐此膽移熱於腦﹐又名腦崩﹐辛夷散主之。

幾小兒初生﹐三期五日一臘﹐忽然鼻塞﹐不得吮乳﹐不得呼吸者﹐因乳母安臥之時﹐而不知回避﹐鼻中出气﹐吹著兒囪門﹐或因洗浴﹐用水溫冷﹐又不避風邪﹐所以致兒鼻塞﹐通關散治之。

鼻衄者﹐是五臟積熱所爲也。蓋血隨气行﹐今得熱﹐則熱气動而妄行﹐溢出於鼻也。宜涼血爲主﹐內服加減地黃湯﹐外用吹鼻散。

卷五耳病門

川芎膏

川芎﹑細辛﹑蒿本﹑白芷﹑甘艸各三錢﹐龍腦五分﹐麝香五分﹐杏仁﹝去皮尖﹞七拉。共爲未﹐煉蜜爲丸。

燈心湯化服。如體弱者﹐綿裹一丸﹐塞鼻孔中﹐男左女右。

卷五耳病門

細辛散

細辛。前胡﹑防風﹑川芎﹑人參﹑甘艸各等分。爲末﹐乳香湯調服。

卷五耳病門

萬金膏

羌活﹑川芎﹑細辛﹑木通﹑麻黃﹑石菖蒲各一錢﹐龍腦少許﹐麝香少許。

卷五耳病門

加味麗澤通气散

羌活﹑獨活﹑蒼術。防風﹐升麻﹑荊芥穗﹑葛根。

甘艸﹝炙﹞﹑細辛﹑麻黃﹑白芷﹑川芎﹑木通﹐姜三片﹐棗二扶﹐蔥白三寸﹐水煎食後服。

卷五耳病門

辛荑散

辛荑仁五錢﹐蒼耳子﹝炒﹞二錢半﹐白芷一錢﹐薄荷葉五分﹐黃連一錢。共曬榦爲末﹐蔥湯調服。

卷五耳病門

通關散

香附子﹑川芎﹐荊芥穗﹑僵蠶﹑細辛﹑牙皂﹐共爲末﹐以蔥白搗成膏﹐攤絹袖上﹐烘熱﹐臨臥對點囪門。

卷五耳病門

加減地黃湯

生地﹑黃芩﹑梔子仁﹑赤芍﹑郁金﹑茅花引。水煎入車前艸自然汁﹐細細服之。

卷五耳病門

吹鼻散

山梔仁﹑亂頭髮﹝燒灰﹞。共爲末﹐吹入鼻中祖傳治衄血﹕用神芎丸﹐茅花煎湯下。

西江月小兒若是鼻塞﹐風寒各有根由﹐傷風淸涕必長流﹐漧燥傷寒熱搐﹐淸涕荊防發散﹐漧燥火熱中求﹐芩連梔柏可同儔﹐引用蔥姜平復。

忽然鼻中衄血﹐五臟積熱所爲﹔血隨气上溢於鼻﹐治用涼血爲主。川芎當歸赤芍﹐生地黃芩生梔﹑黃連甘艸牡丹皮﹐柏葉茅根煎喫。

卷五

口瘡門

口者脾之竅﹐唇內應乎脾。

小兒鵝口者﹐口內白屑滿舌上﹐如鵝之口者﹐此爲胎熱﹐而心脾最甚﹐重發於口也。當內服涼驚丸﹐外用鵝口中涎﹐以絹包手指洗淨﹐以保命散吹之﹐此亦名口瘡。

口瘡者﹐滿口赤瘡﹐此因胎稟本厚﹐養育過溫﹐心脾積熱﹐薰蒸於上﹐以成口瘡。內服涼驚丸﹐補用地雞﹝﹞擂水﹐徧塗瘡上﹐又以一連散敷之。

以上二癥﹐如服涼驚丸不效。洗心散如神。

口糜者﹐滿口生瘡潰爛﹐乃膀胱移熱於小腸﹐膈腸不便﹐上爲口糜。以導赤散去小腸熱﹐五苓散去膀胱熱﹐當以導赤散調五苓散主之。

口瘡服涼藥不效﹐乃肝脾气不足﹐虛火泛上而無制﹐用理中湯治之﹐外用官桂末吹之。

吐瀉後﹐口生瘡者﹐亦是虛火。理中湯主之。

小兒上愕有脹起如懸癰者﹐此名重愕﹐由脾胃挾熱﹐血气不能收斂而成此者﹐用鍼刺去惡血﹐內服涼膈散﹐外用碧雪散吹之﹐輕者服涼驚丸。

小兒兩頤流涎浸潰胸前者﹐此滯頤﹐蓋涎者脾之液﹐口爲脾之竅﹐由脾胃虛冷﹐不能收斂津液﹐故涎從口出﹐而潰於頤者﹐宜溫脾丹主之。

小兒口頻撮者﹐气不和也。蓋唇應於脾﹐气乃肺之所生。脾虛不能養子。故口頻撮。宜補其母﹐則气自和﹐以異功散主之。

小兒口撮面靑多哭者﹐此臍下痛也﹐理中湯主之。

初生因臍風口撮﹐臍腹腫者﹐不治。

小兒急欲乳喫。而口不吮乳者﹐此心脾有熱﹐瀉黃散治之。

卷五口瘡門

保命散﹝一名朱礬散﹞

朱砂﹑白枯礬各五錢﹐牙硝五錢﹐共爲細末﹐搽舌上。

卷五口瘡門

一連散﹝卽瀉心湯﹞

黃連爲末﹐蜜水調服。

卷五口瘡門

洗心散

白術﹐甘艸﹐當歸﹑荊芥﹐加生地。大黃﹝煨﹞。麻黃﹑赤芍﹑薄荷葉﹐生薑引。

碧雪散蒲黃﹑靑黛﹑硼砂﹑火硝﹑生甘艸﹐各等分爲細末﹐吹之。

卷五口瘡門

溫脾丹

木香﹑半夏各五錢﹐生薑一錢﹐白術一錢﹐靑皮一錢﹐陳皮一錢﹐共研末﹐粽糊爲丸﹐米飲下。

卷五口瘡門

溫脾丹

木香﹑半夏各五錢﹐生薑一錢﹐白術一錢﹐靑皮一錢﹐陳皮一錢﹐共研末﹐粽糊爲丸﹐米飲下。

卷五口瘡門

溫脾丹

木香﹑半夏各五錢﹐生薑一錢﹐白術一錢﹐靑皮一錢﹐陳皮一錢﹐共研末﹐粽糊爲丸﹐米飲下。

卷五口瘡門

溫脾丹

木香﹑半夏各五錢﹐生薑一錢﹐白術一錢﹐靑皮一錢﹐陳皮一錢﹐共研末﹐粽糊爲丸﹐米飲下。

卷五舌病門

涼膈散

連翹﹑山梔仁﹑大黃﹑薄荷葉﹑黃芩﹑甘艸﹑芒硝﹐薑汁少許引。

西江月小兒重舌木舌﹐心脾蘊熱攻中﹐舌下生舌兩重重﹐木舌大硬腫痛。急用鍼刺去血﹐何妨鮮血流紅﹐枯礬搽上有神功﹐解熟消風可用。

卷五

牙齒門

上片牙屬胃﹐下片牙屬大腸﹐齒屬腎。

凡齒生遲者﹐腎气不足也。蓋腎主骨﹐齒者骨之餘。腎不足則髓虧﹐髓虧則不能充乎齒﹐所以齒生遲也。以地黃丸治之。

上下齒牀﹝﹞腫者﹐此陽明實熱也。涼膈散以酒蒸大黃爲君﹐加知母﹑石膏﹑升麻爲佐﹐頻頻含咽。

重齦者﹐腎臟積熱。附齦腫痛﹐謂之重齦。以鍼刺去其血﹐用鹽湯洗淨﹐黃柏末敷之。

小兒多食肉﹐牙齒臭息不可近者﹐此陽明有熱也。內服神效丸﹐外用薑汁荊瀝含咽。

牙疳者﹐狀如狐惑﹐初作臭气﹐次則牙齒黑﹐甚則齦肉爛而出血﹐名日宣露。此由腎熱﹐气奔上焦。故以走馬爲諭﹐當速治之。若上下唇破鼻穿﹐牙齒落者﹐此名崩砂。气哨痰潮﹐飲食減少﹐則不可治。當內服黃柏丸﹐外用如聖散敷之。

咬牙者﹐風熱也。由陽明﹑大腸二經積熱﹐熱則生風﹐故令相擊而作聲﹐必於夢中者﹐蓋動則風散於表﹐靜則風歸於裏也。

宣風散主之。

上唇生瘡﹐虫食其髒﹐曰惑。下唇生瘡﹐虫食其肛﹐曰狐。

出傷寒指掌之言。狐感者﹐取其進退猶豫之義。

咬牙﹐惟痘疹中有此者爲危﹐余無大害。亦有因病戰栗﹐鼓頷而斗牙者﹐治其病則自止矣。

牙齒落而不再生者﹐由於舌舐之故﹐其肉頑厚﹐用鍼刺出血﹐以鼠骨散擦之﹐卽生。

文蛤散治牙疳。

雄黃﹑枯礬各五分﹐五倍子二錢﹐蠶退紙﹝燒灰存性﹞一錢﹐共爲末﹐先以米泔水洗淨﹐以藥搽上﹐一日三﹑四次﹐以愈爲度。

卷五牙齒門

蠶退紙散

治牙疳。

蠶退紙﹝燒灰﹞五分﹐人中白﹝燒過﹞五分﹐紅褐片﹝燒灰﹞五分﹐白砒﹝棗肉包燒煙盡﹐取用﹞一分﹐共爲末﹐搽之。

卷五牙齒門

神效丸

蘭香葉﹑當歸﹑藿香葉﹑木香各一錢﹐升麻二錢﹐生地﹝酒洗﹞﹑甘艸各二錢﹐黃連﹝酒炒﹞﹑砂仁各五錢﹐共爲末﹐湯浸蒸餅爲丸﹐白湯送下。

卷五牙齒門

黃柏丸

黃柏﹝半生半炒﹞爲末﹐煉蜜丸﹐白湯送下。

卷五牙齒門

如聖散

用婦人尿桶中白垢﹐刮取鍛盡煙一錢﹐銅綠二分﹐麝香半分﹐共爲末﹐以臘茶浸米泔水洗淨血後﹐搽此藥。

宣風散檳榔二个﹐陳皮﹑甘艸各兩半﹐牽牛﹝半生半炒﹞﹐共爲末﹐蜜水調﹐食前服。

卷五牙齒門

鼠骨散

用雄鼠一隻﹐爛盡肉﹐取骨研末﹐加麝香少許﹐擦上﹐用姜湯漱口。

西江月上下牙齦黑爛﹐齦宣息露堪嗟﹐敗唇穿鼻落齒牙﹐迅速呼爲走馬。肉壞咽喉可畏﹐啼聲漸變啞嘎﹐又名狐惑兆非佳﹐治螶回瘡無價﹝﹞。

卷五

咽喉門

咽者﹐胃腕主納水谷﹔喉者﹐肺管主气出入﹐爲一身之總要。

若胸膈間蘊積熱毒﹐致生風痰﹐壅滯而不散﹐發而爲咽喉病﹐名𨿽數種﹐皆受熱毒﹐宜速解熱毒﹐緩則有難救之患。輕則甘桔湯﹐重則化毒湯主之。

如出痘瘡而咽喉痛者﹐此毒气上攻也﹐加減甘桔湯主之。喉中生瘡﹐不能吮乳者﹐化毒湯主之。

小兒爲諸骨所哽﹐骨大難咽者﹐以鵝羽掃喉吐之。骨小者﹐用海上方及祝由科治之﹐不治恐傷人。

誤吞麥芒者﹐取鵝口中涎咽之﹐卽效。

卷五咽喉門

甘桔湯

桔梗﹑甘艸﹑人參﹐水煎﹐細細吞之。

化毒湯桔梗五錢﹐薄荷葉﹑荊芥穗各二錢﹐甘艸二錢半﹐朴硝一錢﹐山豆根一錢半﹐牙硝﹑硼砂各二錢半﹐雄黃﹑辰砂各二錢。爲細末﹐吹之﹐或以水調服。

卷五咽喉門

海上方

用金風花根槌碎﹐米醋煎﹐用有嘴瓶盛之。將口銜瓶嘴﹐仰面咽之﹐其骨卽出﹐吞時勿令沾牙﹝﹞。

用玉簪花根亦可﹐或威靈仙根亦可﹐俱如前法。

卷五咽喉門

祝由科

用淨水半碗﹐一气書龍師火帝七徧﹐吞水卽效。

西江月小兒咽喉部位﹐一身軀命所關﹐蘊積熱毒膈胸間﹐致生風痰不散。病𨿽數種各別﹐治宜去痰爲先﹐後解風熱病斯痊﹐還有難救之患。

咽喉若然有疾﹐治宜認其重輕﹐輕者甘桔散先行﹐重則化毒當進。如或喉腫口噤﹐開關散子宜薰﹐喉風急教散通神﹐吐痰消腫退病。

如患單雙鵝癥﹐治者不可胡行﹐可鍼之癥要用鍼﹐不當鍼時要禁。只用薰滲等藥﹐退後根據次施行﹐蟾酥錠子點瘡療﹐瘡毒自消可幸。

卷五

形聲門

發乃血之餘﹐腎之苗也。小兒發久不生﹐𨿽生不黑而稀﹐此由腎气衰﹐則血气不足之故也﹐地黃丸主之。

齒乃骨之餘﹐骨者腎所主也。齒久不生﹐𨿽生而不齊者﹐此腎虛故也﹐地黃丸主之。

行遲者﹐何也﹖蓋骨乃髓之所養﹐血气不充﹐則髓不滿骨﹐故軟弱不能行。此由腎與肝俱虛得之。蓋肝主筋﹐筋弱而不能早行﹔腎主骨﹐骨弱而不堅。加昧地黃丸主之。

腳細者﹐稟受不足﹐气血不充﹐故肌肉瘦薄﹐骨節俱露﹐如鶴之膝﹐此亦由腎虛﹐名鶴膝節。加味地黃丸主之。

小兒大病後﹐手足痿弱﹐及驚風後手足痿緩﹐並宜加減地黃丸主之。

語遲者﹐由兒在胎之時﹐母受驚邪之气乘心﹐兒感母气﹐心神不定﹐不能榮舌﹐故而語遲。菖蒲丸主之。

凡吐泄及大病之後﹐𨿽有聲而不能言﹐又能進藥﹐此外﹐失音乃腎怯不能上接於陽也。地黃丸主之。

有卒暴寒冷而聲不出者﹐此肺風邪也。加味瀉白散主之。

龜胸者﹐其胸髙腫﹐狀如龜樣﹐此肺熱也。加減葶藶丸主之。

龜背者﹐坐臥傴僂﹐狀如龜背﹐由客風吹脊入於骨髓﹐此癥多成痼疾。間有灸肺兪二穴﹝第三椎骨節下兩旁各寸半﹞﹑膈兪穴﹝第七骨椎下兩旁各寸半﹞﹐如此而收功者﹐然未盡見效也。以積殼丸主之。

卷五形聲門

地黃丸

熟地黃﹝酒蒸﹞八錢﹐山茱萸﹝去核﹞﹑山藥各四錢﹐澤瀉﹑白茯苓﹑丹皮各三錢﹐腎弱失音者﹐加巴戟﹝去心﹞﹑石菖蒲各三錢﹐煉蜜爲丸﹐麥冬湯下。

卷五形聲門

加味地黃丸

虎脛骨﹝酒炙﹞﹑生地黃﹑酸棗仁﹝炒﹞﹑辣桂﹑防風﹑白茯苓﹑當歸。如驚後得前癥者﹐加姜活﹐煉蜜爲丸﹐白湯下。

卷五形聲門

菖蒲丸

人參﹑石菖蒲﹑麥冬﹝去心﹞﹑遠志肉﹝薑汁炒﹞﹑川芎﹑當歸各三錢﹐滴乳香﹑朱砂各一錢。因子驚得者﹐加牛膽南星三錢﹐煉蜜爲丸﹐米飲下。

卷五形聲門

加減葶藶丸

大黃﹝煨﹞﹑天冬﹝去心﹞﹑杏仁﹝去皮尖﹐另研﹞﹑百合﹑桑白皮﹝炒﹞﹑木通﹑甜葶藶﹝炒﹞。蜜丸﹐液白水送下。

卷五形聲門

囪巓詩﹝七言﹞

乳食不常饑飽起﹐寒熱積脾气上衝。致成此癥隨輕重﹐風熱相交未易攻﹝﹞。治宜退熱疏風癥﹐瀉靑丸子顯神功。

卷五形聲門

囪陷詩﹝七言﹞

瀉泄久而气血虛﹐不能上衝元气虧。狗脊炙黃爲細末﹐雞蛋白調服卽愈。藥用參苓白術散﹐服之此癥頃能除。

卷五形聲門

滯頤詩﹝七言﹞

脾胃虛寒涎自流﹐不能收斂漬頤謀。半術姜陳靑皮末﹐一歲一丸米飲投。

卷五形聲門

語遲詩﹝七言﹞

受胎母卽有驚邪﹐二气乘心舌未加﹝﹞。菖蒲茯神參遠志﹐麥冬當歸乳香砂。蜜丸粟大吞二十﹐薄荷湯下可見瘥。

卷五形聲門

行遲詩﹝七言﹞

肝腎二經俱不足﹐肝主筋兮腎主骨。若要二經气血充﹐加味地黃能助補。

卷五形聲門

龜胸詩﹝五言﹞

小兒龜胸癥﹐肺熱脹如胸。加減葶藶丸﹐服之有神功。

卷五形聲門

龜背詩﹝五言﹞

龜背爲惡癥﹐腎風入骨髓。內服積殼丸﹐炙法宜相繼。

卷五形聲門

髮齒生遲詩﹝七言﹞

發久不生生不黑﹐齒久不生生不齊。腎虛血弱成斯癥﹐地黃丸子俱能醫。

卷五形聲門

解顱﹝四言句﹞

解顱八物﹐有熱加連﹐以綿系束﹐香附白斂。

卷五形聲門

鶴膝﹝四言句﹞

小兒鶴膝﹐此屬腎虛﹐地黃加味﹐服卻無虞。

卷五

諸瘡門

小兒初生﹐徧身生虫瘡及流水瘡﹑風瘡﹐皆胎毒也。切勿搽藥﹐恐逼毒入腹﹐宜服胡麻丸。

凡有誤用搽藥﹐逼毒入腹﹐以致腹脹者﹐解毒丸主之。

凡有頭面徧身生瘡﹐非干搽藥﹐忽然自平﹐加痰喘者﹐切不可解利。當以連翹湯治之。以上數癥﹐俱是胎毒﹐不可用灸法。

其有一歲以上﹐生流水瘡者﹐此血風瘡也﹐胡麻丸主之。

痘瘡後﹐生膿胞瘡者﹐此痘風瘡也﹐以胡麻丸治之。

以上二癥﹐俱是風熱﹐宜灸風池穴﹑曲池穴﹑血海穴﹑足三里穴﹐各灸三壯。

卷五諸瘡門

連翹湯

連翹﹑人參﹑川芎﹑黃蓮﹑生甘艸﹑陳皮﹑白芍﹑木通﹐水煎入竹瀝服。

小兒生癰毒腫癤者﹐旨因气血凝而熱乘之。內服解毒湯﹐外用點藥。如已潰者﹐內服大補湯﹐外用紫金錠塗之。

卷五諸瘡門

解毒湯

玄參﹑連翹﹑升麻﹑黃芩﹑赤芍﹑當歸﹑姜活﹑防風﹑生地﹑甘艸﹑荊芥穗。祕結者﹐加大黃﹑木通。

卷五諸瘡門

大補湯

人參﹑黃﹖﹑川芎﹑連翹﹑白芷﹑白茯苓﹑當歸﹑生地﹑白術﹑甘艸﹑赤芍﹐姜棗引。

紫金錠山慈姑三兩﹐五倍子三兩﹐大戟兩半﹐續隨子肉一兩﹐麝香三錢﹐雄黃﹑朱砂各一兩﹐爲末﹐糯米糊作錠子﹐磨水搽。

貼藥黃芩﹑黃連﹑黃柏各二錢﹐大黃﹑蒲黃各三錢﹐血竭﹑乳香各二分﹐沒藥二分﹐麝香少許。共爲末﹐取生薑自然汁。和雞蛋淸打勻﹐調藥貼之。

頭上生軟癤﹐膿水不幹者﹐用紫金錠搽之﹐自愈。用單方搽亦效。

單方用上好磁器﹐不拘多少﹐研爲極細末﹐雞子淸調搽。

又方大積殼一个﹐去贏﹐令空磨﹐令口平﹐以麵糊塗抹積殼四圍﹐安貼於癤上﹐自破。令膿血流盡﹐先於一邊以燈艸一根通之﹐癤痊便無痕迹。

又方用石灰篩過﹐以雞子淸和灰爲丸﹐入炭火燒煉通紅﹐如此捶和三次﹐根據法鍛煉﹐取研細﹐香油調敷。

頸上生核﹐腫脹發熱者﹐內服連翹丸﹐外用五倍子爲末﹐淡米醋調敷﹐一日二次易之﹐效。

卷五諸瘡門

連翹丸

連翹﹑桑白皮﹑白頭翁﹑牡丹皮﹑防風﹑黃柏﹑肉桂﹑豆豉﹑獨活﹑秦艽各五錢﹐桑螵蛸三錢半。

爲末﹐煉蜜丸﹐燈心湯下。

西江月小兒徧身瘡疥﹐虫巢膿血浸淫﹐此由胎毒內藏深﹐故有許多形癥。涼血殺虫解毒﹐胡麻丸子通神﹐切防搽洗毒歸心﹐腹痛神昏命盡。

若是要用搽藥﹐瘙癢無過蛇牀﹐螶虫作楚用雄黃﹐痛腫寒水爲當。不癢須加狗脊﹐喜鹽湯火硫磺﹐斑貓同研熟尢良﹐手擦鼻聞搽上。

卷五

丹毒門

小兒赤遊丹毒﹐𨿽有十種﹐皆由心火內盛﹐熱與血搏。或起於手足﹐或發於頭面胸背﹐遊移上下﹐其熱如火﹐痛不可言﹐赤如丹砂﹐故名丹毒。自腹出四肢者易治﹐自四肢入腹者難治。療此癥者﹐其法必先用表藥﹐以解熱毒﹐方可搽敷。若遽用藥搽﹐便气無所泄﹐而入於裏﹐傷人者多矣。

小兒丹毒﹐一歲以上者﹐易治。未周歲者﹐難治。

有因驚後而發丹者﹐此毒气由內出外﹐易治。有先發丹而後驚者﹐此毒气由外入內者﹐多死不治。

一從頭項起著﹐名飛竈丹。

二從頭上起者﹐名走竈丹。

三從面上起者﹐名鬼火丹。

四從背上起者﹐名天火丹。

五從兩手起者﹐名天竈丹。

六從兩脇起者﹐名水丹。

七從臍起者﹐名葫蘆丹。

八從兩腳起者﹐名野火丹。

九從兩腳背起者﹐名煙火丹。

十從陰上起者﹐名胡漏丹。

飛竈丹﹕先用蔥白取自然汁搽。

走竈丹紅腫痛﹕用赤小豆末﹐雞子淸調擦。

鬼火丹﹕用伏龍肝﹑雞子淸調搽。

天火丹﹕用桑白皮末﹐羊脂調搽。

天竈丹﹕用柳木燒灰﹐水調搽。

水丹﹕用生鐵銹末﹐豬油調搽。

葫蘆丹﹕用檳榔末﹐米醋調搽。

野火丹﹕用乳香末﹐羊脂調搽。

煙火丹﹕用豬槽下土﹐淸油調搽。

胡漏丹﹕用屋漏處的土﹐羊脂調搽。

以上十種丹毒﹐俱先服防風升麻湯﹐以解其熱毒。次用蜞鍼法﹐以去其毒血﹐如無蜞鍼﹐用砭鍼法﹐然後用救急法。

卷五丹毒門

防風升麻湯

升麻﹑防風﹑山梔仁﹑甘艸﹑麥冬﹝去心﹞﹑荊芥穗﹑木通﹑葛根﹑薄荷葉﹑玄參﹑連翹﹑牛蒡子。

便祕者加大黃﹐水煎服。

卷五丹毒門

蜞鍼法

用水蜞﹝﹞數條﹐放於紅腫處﹐令喫出毒血﹐立愈。

卷五丹毒門

砭鍼法

用磁瓦片﹐打成尖鋒﹐以筷子夾定紮住﹐連刺令出惡血。

卷五丹毒門

急救法

取竈心對鍋底焦土﹐研末﹐以新汲水調搽﹐幹則易之。

小兒丹毒﹐腹脹﹐气喘﹐悶亂﹐不乳﹐反驚搐者﹐皆不可治。

小兒生後﹐百日之內﹐半歲以上﹐忽兩眼胞紅暈微起﹐面靑黯色﹐夜則煩哭﹐或臉如胭脂﹐此因伏熱在內﹐發之於外﹐初則滿面狀如水痘﹐腳微紅而不壯﹐出沒休息無定﹐次至頸項﹐赤如丹砂﹐名爲驚丹﹝﹞。以三解散治之。

卷五丹毒門

三解散

人參﹑防風﹑天麻﹑郁金﹑茯神﹑白附子﹑大黃﹑黃芩﹑僵蠶﹑全蠍﹑枳殼﹑薄荷葉﹑粉艸﹑赤芍﹐燈心引。

小兒驚風後﹐風從气行﹐血從气使﹐毒气蓄於皮膚﹐流爲腫毒﹐多在腮頰﹑耳根間﹐成癰成癤﹐謂之毒風。宜內服當歸百解散﹐外用拂毒散敷之。

卷五丹毒門

當歸百解散

當歸﹑赤芍﹑大黃﹑川芎﹑升麻﹑薄荷葉﹑漧葛﹑麻黃﹑黃芩﹑甘艸﹑枳殼﹑皂角刺﹐蔥萎引。

卷五丹毒門

拂毒散

半夏一錢﹐貝母﹑大黃﹑朴硝﹑五倍子各二錢半。

共爲末﹐淡醋調敷患處﹐幹則易之。

小兒或因跌僕﹐刀斧破傷皮膚﹐風邪侵襲傷處﹐發此謂之破傷風。宜內服疏風活血散﹐外以紫金丹塗之。

疏風活血散當歸﹑生地﹑川芎﹑赤芍﹑荊芥﹑防風﹑甘艸﹑紅花﹑蘇木。水煎服﹐入酒少許。

西江月小兒赤遊丹毒﹐𨿽有十種原根﹐皆由心火熱多深﹐上下遊移不定﹐其色澤如丹石﹐故稱丹毒之名﹐治法方冊甚分明﹐全在醫家體認。

小兒流丹最毒﹐十種發出不同﹐自上而下莫至胸﹐上下至腎可慟﹐半周之內休見﹐滿周病此宜攻﹐蜞鍼的的有神功﹐內解外敷兼用。

內解歸梢赤芍﹐羌活荊芥防風﹐升麻甘艸地黃通﹐竹葉玄參煎用。外用益元敷貼﹐更加寒水相同﹐三朝五日急相攻﹐驚搐靈丹如夢。

治丹用功次第﹐從頭一一鋪陳﹐解表下毒藥先行﹐次用蜞鍼吮進。若是蜞鍼不便﹐須臾急用砭鍼﹐然後塗藥救孩身﹐此法前人已定。

捷法先須解毒﹐或將利藥疏通﹐初起塗敷莫胡攻﹐毒入於裏遏壅。解毒無價散子﹐防風升麻湯同﹐利藥靈應有神功﹐只在醫人善用。

經驗治丹妙法﹐而今說與後人﹐先將靈應滌病身﹐下後才施塗潤。田螺搗餅敷貼﹐或用水調竈心﹐又將南星大黃停﹐芒硝研勻水浸。

烘熱衣與兒﹐火丹遂成之。芒硝寒水石﹐靑黛石膏奇。赤痣因何起﹐胎中受熱多。原來無大害﹐不必請醫和。

卷五

斑疹﹑隱疹門

小兒斑疹﹐其掀腫於外者﹐屬少陽相火也﹐謂之斑。紅點在皮膚之中不出者﹐厲少陰君火也﹐謂之疹。

其癥有陰陽輕重之別﹐陽斑用托裏消熱﹐化斑涼血﹐此急治其標也。陰疹用調中溫胃﹐其疹自消﹐此緩則治其本也。大抵安裏之藥多﹐發表之藥少﹐首尾不可妄下。

陽毒者﹐或發於面部﹐或發於背部﹐或發於四肢﹐極其稠密﹐狀如錦紋。紅赤著﹐胃熱也。紫黑者﹐胃爛也。一則下之早﹐其熱乘虛而入胃﹐一則下之晚﹐其胃熱不得發越﹐當服消斑靑黛飲。

陰疹者﹐或出於胸背﹑手足稀而小者﹐此由失守之火﹐聚於胸中﹐上薰於肺﹐傳於皮膚﹐而成斑點﹐如蚊蚋蚤虱所咬﹐而非錦紋也。宜服理中湯主之﹐其火自降﹐其斑自退矣。

斑疹若自吐瀉者﹐愼勿亂治。因其毒气﹐上下皆出﹐宜調中气。若吐瀉之後﹐徧身發斑如錦紋者﹐此熱卽乘虛入胃﹐其癥多得於夏天﹐化斑湯主之。

卷五斑疹﹑隱疹門

消斑靑黛飲

黃連﹑甘艸﹑石膏﹑知母﹑柴胡﹑山梔仁﹑玄參﹑升麻﹑生地﹑黃芩﹑人參﹑靑黛﹐生薑三片﹐豆豉二十粒引。

卷五斑疹﹑隱疹門

調中湯

蒼術﹑陳皮﹑砂仁﹑白芍﹝炒﹞﹑甘艸﹝炙﹞﹑藿香葉﹑桔梗﹑半夏﹑白芷﹑羌活﹑枳殼﹑川芎﹐姜三片引。

卷五斑疹﹑隱疹門

化斑湯

人參﹑石膏﹑知母﹑甘艸﹑水竹葉﹐粳米引。

如斑紅者易治﹐黑者難治。

小兒癮疹多屬於脾﹐以其隱隱在皮膚之間﹐發而多癢。或不紅者﹐並風與濕而成也。加味羌活散治之﹐或加減攻毒散亦效。

卷五斑疹﹑隱疹門

加味羌活散

羌活﹑前胡﹑人參﹑桔梗﹑甘艸﹑薄荷葉﹑枳殼﹑川芎﹑天麻﹑茯苓﹑蟬退﹐姜三片引。

卷五斑疹﹑隱疹門

加減攻毒散

羌活﹑枳殼﹑前胡﹑柴胡﹑當歸﹑川芎﹑枳殼﹑桔梗﹑茯苓﹑人參﹑甘艸﹑薄荷葉﹑防風﹑荊芥﹑蒼術﹑芍藥﹑生地﹐姜棗引。

續諸瘡驗方小兒眉叢中生瘡﹐浸淫不幹者﹐名曰鏈銀瘡。用穿山甲前膊上甲﹐炙焦爲末﹐入輕粉少許﹐淸油調敷。

凍耳成瘡者﹐內服防風通聖散﹐外用鉛粉﹐以水擂細﹐將艾揉爛﹐焚成烏色﹐研末敷之。

卷五斑疹﹑隱疹門

防風通聖散

防風﹑川芎﹑當歸﹑薄荷葉﹑大黃﹝炒﹞﹑山梔仁﹑赤芍﹑麻黃﹝去節﹞﹑連翹﹑石膏﹑黃芩﹑桔梗﹑滑石﹑荊芥﹑白術﹑甘艸﹐加漧葛﹐生薑引。

身上生瘡如粟米大﹐成塊成路極痛者﹐此名龍纏瘡。用珍珠﹑鳳尾艸﹐搗汁搽之。又以渣調淸油敷之﹐效。

卷五斑疹﹑隱疹門

又驗方

取糯米不拘多少﹐浸脹擂漿﹐澱粉搽之。

卷五斑疹﹑隱疹門

治天泡瘡方

以韭菜地蚯蚓糞﹐炒幹研撮細末﹐油調搽。

小兒手足生瘡﹐瘡頭黑﹐破流黃水﹐四畔浮漿極痛者﹐此名魚臍瘡。用蛇皮燒存性﹐研細末﹐雞蛋淸﹑淸油調搽。

陰囊生瘡潰爛﹐皮脆子欲墜者﹐此名脆囊癥﹐乃濕熱也。用紫蘇葉爲末﹐濕則滲之﹐幹則淸油調搽。

又方用墻中白螺殼子﹐爲末敷之。

凡小兒不論癰毒瘡癤﹐及無名惡瘡﹐破傷血出﹐與諸虫咬螫者﹐並用紫金錠水磨化﹐內服外塗﹐效不可言。

有頭頂上生瘡﹐似流水而非流水者﹐以遠年鐵磨水搽之﹐其效如神。

卷五斑疹﹑隱疹門

又治流水瘡方

鹽一盅﹐麥麩一盅﹐少將水和勻﹐如彈子大﹐放炭火上燒灰存性﹐如瘡濕則幹搽﹐瘡幹以淸油調搽之。

注﹕﹝﹞常山﹕原韋注﹐五十歲以後體气衰弱者﹐不宜妄用。

﹝﹞當從﹕漢陽鶴湄張伯琮校定版爲「當作」。

﹝﹞來時潮熱﹕漢陽鶴湄張伯琮校定版爲「痰火發熱」。

﹝﹞桃枝爲引最驗﹕山東泰安州李雨沾方悅父發梓版爲「東面桃柳枝煎。」﹝﹞截後才調脾胃﹐只消淸瘧養脾﹕漢陽鶴湄張伯琮校定版爲「前後發熱唇膏﹐只因寒濕傷脾」。

﹝﹞如是小兒久瘧﹕漢陽鶴湄張伯琮校定版爲「若是產惡疾瘧」。

﹝﹞原實者﹕漢陽鶴湄張伯琮校定版爲「厚實者」。

﹝﹞便祕﹕漢陽鶴湄張伯琮校定版爲「便閉」。下同。

﹝﹞先﹕山東泰安州李雨沾方悅父發梓版爲「幹」。

﹝﹞目閉﹕漢陽鶴湄張伯琮校定版爲「煩躁」。

﹝﹞宜施﹕山東泰安州李雨沾方悅父發梓版爲「爲施」。

﹝﹞初間﹕山東泰安州李雨沾方悅父發梓版爲「初然」。

﹝﹞蛔虫﹕山東泰安州李雨沾方悅父發梓版爲「疳虫」。

﹝﹞三種﹕山東泰安州李雨沾方悅父發梓版爲「三家」。

﹝﹞練﹕系「楝」字之誤。

﹝﹞幹蟾﹕山東泰安州李雨沾方悅父發梓版爲「幹蟬」。

﹝﹞﹝﹞﹝﹞﹝﹞川楝﹕山東泰安州李雨沾方悅父發梓版爲「川練」。

﹝﹞憂慮﹕山東泰安州李雨沾方悅父發梓版爲「憂虞」。

﹝﹞蘿卜子﹕卽菜藤子。

﹝﹞月蟾﹕山東泰安州李雨沾方悅父發梓版爲「月蟬」。

﹝﹞心木位﹕山東泰安州李雨沾方悅父發梓版爲「心本位」。

﹝﹞瀉﹕山東泰安州李雨沾方悅父發梓版爲「泄」。

﹝﹞﹝﹞川楝﹕山東泰安州李雨沾方悅父發梓版爲「川練」。

﹝﹞辜疳﹕山東泰安州李雨沾方悅父發梓版爲「無辜疳」。

﹝﹞腦後項邊有核﹐如彈子大﹐按之則濡軟而不動﹕山東泰安州李雨沾方悅父發梓版爲「腦後項邊有核如彈子﹐按之則動﹐軟而不動」。

﹝﹞﹑﹝﹞幹蟾﹕山東泰安州李雨沾方悅父發梓版爲「幹蟬」。

﹝﹞心肺二經﹕山東泰安州李雨沾方悅父發梓版爲「心肺」。

﹝﹞剪紅﹕漢陽鶴湄張伯琮校定版爲「煎紅」。

﹝﹞目連﹖者﹕漢陽鶴湄張伯琮校定版爲「目連眨者」。

﹝﹞妄行﹕山東泰安州李雨沾方悅父發梓版爲「難禁」。

﹝﹞流行﹕漢陽鶴湄張伯琮校定版爲「瀉傾」。

﹝﹞地雞﹕原書注﹕地雞﹐卽扁虫﹐人家房內磚下多有之。

﹝﹞用藥而弄舌者﹕漢陽鶴湄張伯琮校定版爲「現癥而舌弄者」。

﹝﹞齒牀﹕原書注﹕牙齦謂之牙牀。齒牀卽牙牀也。

﹝﹞治螶回瘡無價﹕漢陽鶴湄張伯琮校定版爲「散用如聖無價」。

﹝﹞原書注﹕根能脫牙。

﹝﹞攻﹕漢陽鶴湄張伯琮校定版爲「功」。

﹝﹞舌未加﹕漢陽鶴湄張伯琮校定版爲「舌底加」。

﹝﹞水蜞﹕卽螞蟥。

﹝﹞驚丹﹕漢陽鶴湄張伯琮校定版爲「露丹」。

卷五附﹕祕傳十三方

○抱龍丸﹕

抱者﹐養也﹔龍者﹐純陽之物也。小兒純陽無陰﹐所以病則有熱﹐熱則生風﹐必用此藥﹔所以養其陰而濟之﹐令不太過也。

又靑龍位﹐肝木屬之﹐小兒肝常有餘﹐脾常不足﹐故以此藥抑肝扶脾﹐乃名抱龍丸。治形實壯熱﹐昏睡气粗﹐或痰盛壅嗽﹐驚風搐搦。

牛膽南星五錢﹝臘月取牛膽一个﹐將南星去皮臍﹐研爲末﹐放於牛膽中﹐陰漧備用﹞﹐天竺黃﹑辰砂各一錢﹐琥珀三分﹐牛黃二分﹐麝香半分﹐珍珠三分﹐白檀香三分﹐枳實﹑枳殼各三分﹐共爲末﹐山藥打糊爲丸﹐如黃豆大﹐金箔爲衣。潮熱﹐燈心湯化下。驚風﹐薄荷湯下。

咳嗽﹐白開水下。

卷五附﹕祕傳十三方

○涼驚丸﹕

退五臟熱﹐瀉心肝火﹐治急驚﹐解胎毒﹐如小便黃﹐大便祕﹐丹毒斑疹﹐衄血﹐口瘡﹐並皆治之。

黃連五錢﹐瀉心火﹔黃芩五錢﹐瀉肺火﹔山梔仁五錢﹐瀉肝火﹔黃柏五錢﹐瀉腎火﹔大黃二錢﹐瀉脾胃火﹔龍膽艸三錢﹐瀉膽火﹔雄黃解毒﹑辰砂鎭心各二錢。共爲末﹐水糊丸﹐如粟米大﹐竹葉燈心湯下。急驚﹐薄荷燈芯湯下。胎熱﹐竹葉燈芯湯下。衄血﹐茅花湯下。

丹毒斑疹﹐升麻湯下。口瘡﹐水竹葉﹑薄荷湯下。

卷五附﹕祕傳十三方

○胃苓丸﹕

分陰陽﹐退潮熱﹐止吐泄﹐消浮腫﹑黃疸﹐調脾胃﹐止便濁﹐小兒常用之藥也。

蒼術﹝米泔水浸去黑皮﹐焙漧﹞五錢﹔陳皮五錢﹔厚朴﹝薑汁炒﹞五錢﹔白術五錢﹔粉艸﹝炙﹞二錢﹔豬苓三錢﹔澤瀉三錢﹔白茯苓三錢﹔艸果仁二錢﹔官桂一錢。

共爲末﹐水糊丸﹐如粟米大﹐炒米湯下。嘔吐﹐煨姜湯下。調胃﹐炒米湯下。白濁﹐鹽湯下。瀉泄﹐炒米﹑車前艸湯下。潮熱﹐水竹葉炒米湯下。浮腫﹐長流水﹑燈心﹑五加皮湯下。疝气﹐茴香湯下。黃疸﹐加茵陳五錢﹐燈心湯下。

卷五附﹕祕傳十三方

○養脾丸﹕

治小兒脾胃虛弱﹐不思乳食﹐傷食癖積﹐面色黃﹐嘔吐瀉泄﹐腹痛膨脹﹐並皆治之。

蒼術﹝制﹞五錢﹐厚朴三錢﹐陳皮五錢﹐砂仁二錢﹐艸果仁二錢﹐神曲﹝炒﹞三錢﹐益智仁二錢﹐茯苓三錢﹐麥芽﹝炒﹞三錢。共爲末﹐酒糊丸﹐如粟米大﹐米飲下。

嘔吐﹐煨姜湯下。脾胃虛弱﹐米湯下。食積﹐山楂湯下。

腹痛﹐茴香湯下。腫脹﹐蘿卜湯下。寒泄﹐姜棗湯下。

卷五附﹕祕傳十三方

○胡麻丸﹕

治小兒風瘡疥癬。

苦參五錢﹐何首烏﹑胡麻仁﹝炒﹞﹑蔓荊子﹝炒﹞﹑威仙﹑荊芥穗﹑白蒺藜﹝炒﹑去刺﹞﹑牛蒡子﹝炒﹞各三錢﹐石菖蒲一錢五分﹐幹菊花三錢。共爲末﹐酒糊爲丸﹐如粟米大﹐竹葉燈心湯下。

卷五附﹕祕傳十三方

○神芎丸﹕

治小兒上焦積熱﹐驚風壅滯﹐頭目赤腫﹐咽閉﹐大小便赤澀﹐及痰喘之癥﹐並皆治之。

大黃﹝酒蒸﹞﹑黃芩各一錢﹐黑牽牛頭末﹑滑石各四錢﹐黃連﹑川芎﹑薄荷葉各五錢。共爲末﹐滴水爲丸﹐如粟米大﹐竹葉湯下。

卷五附﹕祕傳十三方

○玉液丸﹕

治風壅﹐化痰利膈﹐淸頭目煩熱﹐除咳嗽。

寒水石﹝火鍛水飛﹞二兩﹐半夏﹝制﹞一兩﹐枯礬五錢。

共爲末﹐米糊丸﹐如粟米大﹐姜湯下。感風寒咳嗽﹐桑白皮湯下。咳血﹐茅根湯下。常咳﹐茶湯下。咳而吐﹐煨姜湯下。

卷五附﹕祕傳十三方

○茱萸內消九﹕

治偏墜﹐膀胱疝气﹐及內弔驚﹐啼哭不止。

山茱萸五錢﹐桔梗﹑川芎各三錢﹐小茴香﹝炒﹞五錢﹐陳皮﹑靑皮﹑白蒺藜﹝炒去刺﹞﹑川楝子﹝去核﹞各五錢﹐食茱萸﹝炒﹞﹑肉桂各三錢﹐木香二錢﹐枳實﹝炒﹞一錢﹐桃仁三錢﹐大腹皮﹝酒洗﹞﹑海藻﹑玄胡索﹝炒﹞各五錢﹐五味子一錢。共爲末﹐酒糊丸﹐如粟米大﹐茴香湯下。久不愈者﹐鹽湯下。

卷五附﹕祕傳十三方

○香連丸﹕

治赤白痢相雜﹐裏急後重。

黃連﹝吳茱萸炒﹞五錢﹐廣木香五錢﹐石蓮肉三錢。

久痢不止者﹐加肉豆蔻﹝麵包煨去油﹞五錢。共爲末﹐醋糊丸﹐如粟米大﹐陳米湯送下。

卷五附﹕祕傳十三方

○雄黃解毒丸﹕

下痰去熱﹐追虫打積。

雄黃一錢另研﹐郁金三錢﹐巴豆霜二錢。共爲末﹐米糊丸﹐如粟米大。痰涎壅甚﹐竹葉湯下。積痛﹐茴香湯下。纏喉風﹐滚白水化開吐痰。虫痛﹐苦楝子根白皮湯下。先以雞蛋油煎﹐空心時﹐令兒聞之﹐然後服藥﹐必要上半月﹐謂其虫之頭向上故也。

卷五附﹕祕傳十三方

○至聖保命丹﹕

治急慢驚風﹐夜啼﹐常服淸心安神。

全蠍十四个﹐蟬退﹝去翅足﹞一錢﹐使君子內﹝煨﹞五分﹐麝香半分﹐辰砂一錢﹐天麻二錢﹐膽星二錢﹐防風一錢﹐僵蠶﹝炒﹞二錢﹐白附子﹝制﹞一錢﹐珍珠五分﹐金箔四十張。共爲末﹐粟米粉糊和勻爲丸﹐印成錠子﹐薄荷湯磨服。驚風﹐薄荷燈心湯下﹐夜啼﹐燈心燒灰化溫水下。

卷五附﹕祕傳十三方

○一粒丹﹕

治小兒水泄。

寒水石二兩﹐枯礬一兩。共爲末﹐水和丸﹐如綠豆大﹐每服一丸﹐米湯下。

卷五附﹕祕傳十三方

○斬鬼丹﹕

治小兒大人瘧疾。

黃丹﹝水飛曬漧﹞一兩﹐獨蒜﹝大者﹞七个﹐搗爛和丹爲丸﹐取端午日修合﹐如綠豆大﹐勿令婦人﹑雞犬孝服見之﹐每於發瘧日五更﹐用桃枝﹑長流水煎湯﹐面向東方服一丸﹐其效如神。

