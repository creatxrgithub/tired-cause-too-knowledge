

醫說南宋張杲

序

醫之伐病猶將之伐敵也夫��戰攻之地以取勝用兵者固皆有是心及一旦爲背水陣則觀者愕然矣非有淮陰爲之辯柝則孰知其出於兵法是兵之不可以無其說也兵不可以無說醫其可以無說乎裏中張杲季明自其伯祖子充以醫顯京洛間受之於範忠宣其祖子充蓋學於其伯祖而有得者也於是其父壽仁之季明又繼之源流深遠眞所謂三世之醫也季明善觀書五間凡書之有及於醫者必記之名曰醫說始見則曰已得幾事矣見則曰近又得幾事矣其意欲滿千事則以傳諸人予念醫家之書本之以素問靈樞廣之以難經脈訣而藥之君臣佐使咸萃於本艸世因不外是而爲醫也今有出一奇以起人之沈則必相與驚異以爲昔人所未到自明者觀之其不有似於背水陣乎故予知是書之爲有益也已自歲冬季明攜以過我且曰書𨿽未成請姑先梓之以勉杲之意所勿及會予有鄢郢之役殊倥傯然念季明請甚篤又顓顓於其業搜選宜必精故不暇之盡撰而徒嘆其當盛年著書遽肯出與人共之其存心有足大者豈非逮事其祖多異聞故不以得之紙上者爲己私分也歟此予所以益重季明也遂書以冠醫說之首己酉歲十月六日朝奉大夫權發遣郢州羅頊序

卷一三皇歷代名醫

太昊宓犧氏

宓犧氏以木徳王風姓也一曰庖犧氏亦曰太昊蛇首人身生有聖徳母號華胥都於陳作瑟有三十六弦其理天下也仰則觀象於天俯則觀法於地鳥獸之文與地之宜近取諸身遠取諸物於是造書契以代結繩之政畫八卦以通神明之徳以類萬物之情所以六气六腑五臟五行陰陽水火升降得以有象百病之理得以類推炎黃因斯乃嘗味百藥而制九鍼以拯夭枉矣﹝出帝王世紀﹞

卷一三皇歷代名醫

炎帝神農氏

炎帝神農氏長於薑水因而姓姜人身牛首生有聖徳始教天下耕種五穀而食之以省殺生之獘嘗味艸木宣藥療疾以救夭傷之命百姓日用而不知著本艸四卷至梁陶弘景以名醫別錄加之爲七卷逮於我唐統極英國公李許孝蘇敬宗等奉詔更復采摭去陶氏之乖違辧俗用之紕紊新修爲二十卷於今行焉﹝出帝王世紀及本艸論序﹞

卷一三皇歷代名醫

黃帝

黃帝有熊氏少典之子姬姓也長於姬水龍顏有聖徳生而能言役使百靈可謂天授自然之體也猶不能坐而得道故以地黃元年正月甲子將遊名山以求神仙時方明力牧從焉東到靑丘見紫府先生受三皇天文以效萬神至具茨而見大隗君而受神芝圖至蓋上見中皇眞人受九茄散方至羅霍見黃蓋童子受金銀方十九首適崆峒而問廣成子受以自然經造峨嵋山並會地黃君受以眞一經入金穀問導養而質玄素二女著體診則問對雷公岐伯伯髙少兪之論備論經脈傍通問難以爲經教制九鍼著內外術經十八卷陟王屋山玉闕之下淸齋三日乃登於玉闕之上入瓊琳臺於金杌之上得玄女九鼎神丹飛香鑪火之道乃於茅山采禹餘糧烹之得銅遂還荊山之幹鼎湖之上參鑪定藥虎豹萬羣爲之視火九鼎神丹成有黃龍下迎黃帝上升羣臣後宮從上者七十餘人其小臣不得上乃悉持龍髯拔墮帝弓萬姓仰望帝旣上升乃抱其弓與髯而號故後世因名其處爲鼎湖其弓名烏號﹝出帝世紀太淸皇帝九鼎丹經﹞

卷一三皇歷代名醫

巫彭

巫彭初作醫周官曰五穀五藥養其病五气五聲五色視其生觀之以九竅之變參之以五臟之動遂有五毒攻之以五藥療之以五气養之以五味節之以祛百病﹝出史記及周書﹞

卷一三皇歷代名醫

巫咸

巫咸堯臣也以鴻術爲帝堯醫又出世本曰巫咸初作筮﹝出郭璞巫咸山序及世本﹞

卷一三皇歷代名醫

岐伯

岐伯黃帝臣也帝使岐伯嘗味艸木典主醫疾經方本艸素問之書咸出焉﹝出帝王世紀﹞

卷一三皇歷代名醫

兪跗

兪跗者黃帝臣也善醫術所治病不以湯液醪醴石蹺引湯熨撥見病之應因五臟之輸乃割皮解肌決脈結筋搦髓揲荒爪幕湔浣腸胃漱滌五臟煉精蕩形以去百病焉﹝史記﹞

卷一三皇歷代名醫

桐君

桐君者皇帝時臣也撰藥對四卷及采藥錄說其花葉形色論其君臣佐使相須至今傳焉﹝出本艸經序論﹞

卷一三皇歷代名醫

雷公

雷公者黃帝時臣也善醫術黃帝燕坐召雷公而問之汝受術誦書者若能覽觀雜學別異比類通合道理務明之可以十全若不能知爲世所怨又曰子知醫之道乎誦而頗能解解而未能別別而未能明明而未能彰足以治羣僚不足以治侯王雷公避席再拜曰臣年幼小蒙愚以惑不聞臣受業傳之以教請誦脈經上下編眾多矣至於別異比類由未能以十全又安足以明之云﹝素問﹞

卷一三皇歷代名醫

伯髙少兪

伯髙少兪並黃帝時臣未詳其姓輔佐黃帝詳論脈經對揚問難經究盡義理以爲經論故人到於今賴之﹝素問﹞

卷一三皇歷代名醫

馬師皇

馬師皇者黃帝時獸醫也善知馬形气生死之延醫之輒愈後有龍下向之垂耳張口師皇曰此龍有病我能已之也乃鍼其唇及口中以甘艸湯飲之而愈又數數有龍出其陂造而治之一旦龍負之而去不知所之也﹝列仙傳﹞

卷一三皇歷代名醫

秦長桑君

長桑君者六國時人不知何許人也時人莫有識者扁鵲少時爲人捨長捨客長桑君過扁鵲心自奇異之常謹以禮遇長桑君亦知扁鵲非常人也乃悉取其禁方書盡與扁鵲

卷一三皇歷代名醫

醫緩

醫緩春秋時秦人也未詳其姓晉悼公病求醫於秦伯伯使醫緩治之未至公夢二豎子相謂曰彼良醫也懼傷我焉將逃之其一曰我居肓之上汝居膏之下若我何緩至謂公曰疾不可爲也在肓之上膏之下攻之不可達之不及﹝達爲鍼也﹞藥不至焉不可爲也公曰良醫也濃禮而歸之

卷一三皇歷代名醫

醫和

醫和者春秋時秦國人未詳其姓晉佞有病求醫於秦伯伯使醫和視之曰疾不可爲也是謂近女室疾蠱非鬼非食惑以喪志﹝喪志爲惑女色﹞良臣將死天命不趙孟曰良醫也原其禮而歸之﹝並春秋左氏傳﹞

卷一三皇歷代名醫

文摯

文摯者春秋時宋國良醫也洞明醫道亦兼異術龍叔子謂之曰子之術微矣吾有疾子能已之乎文摯則命龍叔背明而立文摯從後向明而熟視之曰嘻吾見子之心矣方寸之地虛矣幾聖人也子心六孔流通一孔不達今聖智爲疾惑由此乎治之遂愈

卷一三皇歷代名醫

醫

醫者秦之良醫也莫知其姓張子背腫命治之張子謂之曰非吾背也任子制焉治之遂愈夫身之與國而猶此也必有所委然後治之﹝出尹子﹞

卷一三皇歷代名醫

鳳綱

鳳綱者漢陽人也常采百艸花水漬之甕盛封泥自正月始迄九月末又取甕埋之百日煎元之卒死者以此藥納口中水下之皆生服綱藥者非但疾瘥數百歲不死沒入地肺山仙去也﹝出神仙傳﹞

卷一三皇歷代名醫

矯氏兪氏盧氏

矯氏兪氏盧氏並周之良醫也﹝出列子及初學記﹞

卷一三皇歷代名醫

扁鵲

扁鵲者渤海鄭人也﹝徐廣曰鄭當爲鄭鄭縣名今屬河間﹞姓秦名越人至今天下言脈者由扁鵲也﹝出史記﹞

卷一三皇歷代名醫

子豹

子豹者秦越人弟子號太子死扁鵲乃使弟子子陽厲鍼砥石以取三陽五會有間太子蘇扁鵲乃使子豹爲五分之熨以八減之劑和煮之以熨兩脇下太子遂能起坐焉﹝出史記﹞

卷一三皇歷代名醫

李醯

李醯爲秦太醫令自知伎不如扁鵲遂密使人刺殺之﹝出史記﹞

卷一三皇歷代名醫

崔文子

崔文子者秦時太山人也志好黃老事居潛山下後作黃散赤丸藥賣之都市自言年三百餘歲後有疫气人死者萬萬許長史請文子救之文子擁朱幡系黃散以巡人間飲散服丸卽愈所活者以萬計其後去之蜀賣藥故世人云崔文子赤丸黃散近於神也﹝出列仙傳﹞

卷一三皇歷代名醫

安期先生

安期先生者瑯琊鄕人也賣藥海邊時人謂之千歲公李少君太山采藥病困殆死遇安期安期與之神樓散服一錢匕遂愈秦始皇聞之召見與語三日三夜賜金璧數千萬出於阜鄕亭皆置之而去﹝出列仙傳﹞

卷一三皇歷代名醫

樓護

漢樓護字君卿齊人也父爲醫護少誦經方本艸祕方十萬言長老咸敬重之共謂之曰以吾子之材何不官學乎由是辭其父學經爲京兆令甚有名節﹝出漢書﹞

卷一三皇歷代名醫

公孫光

公孫光齊淄川唐里人也好醫術爲當時所重初淳於意就光家求學光悉以教之所授妙方子無以教人意曰得禁方實幸甚死不敢妄傳光曰爾後必爲國公吾方盡矣臨淄陽慶其方甚奇異吾不如之可謹事之必得其方意遂辭光而事慶焉﹝出史記﹞

卷一三皇歷代名醫

陽慶

陽慶山東齊人也傳黃帝扁鵲之脈書診病知人死生

卷一三皇歷代名醫

太倉公

太倉公者齊太倉長臨淄人也姓淳於氏名意少而喜醫方術髙後八年得見師臨淄元裏公來陽慶慶有古先道遺傳黃帝扁鵲之書五色診病知人生死決嫌疑定可治及藥論書甚精悉受其禁方

卷一三皇歷代名醫

秦信

秦信者不知何許人也少明敏有度量好經方本艸及黃帝扁鵲之脈書爲當代良醫

卷一三皇歷代名醫

王遂

王遂不知何郡人少習經方工於理療以藝業精博爲齊王侍醫

卷一三皇歷代名醫

宋邑

宋邑者臨淄人也率性愛人志尙醫術就齊太倉公長淳於意學五診脈論之術爲當世良醫﹝並史記﹞

卷一三皇歷代名醫

馮信

馮信齊臨淄人也爲齊太倉長性好醫方精於診處而臨淄王猶以其識見未深更令就淳於意學方意教以按法逆順論藥法定五味及和劑湯法信受之擅名於漢﹝出史記﹞

卷一三皇歷代名醫

髙期

髙期不知何許人也入仕爲濟北王太醫王以期術藝未精遣就倉公淳於意學經脈髙下及奇絡結兪穴所在及气當上下出入邪正逆順以宜定石刺灸之法歲餘亦頗通之乃以此知名

卷一三皇歷代名醫

王禹

王禹不知何郡人以藝術爲濟北王太醫以識見未精就倉公意學數歲悉通之以此知名漢代

卷一三皇歷代名醫

唐安

唐安齊臨淄人也言兒謙恭風儀溫雅性好醫術就倉公學意教以五診上下經脈奇恆四時應陰陽之法乃爲齊醫

卷一三皇歷代名醫

杜信

杜信不知何郡人也性度溫恭謙柔好學知是身是病乃悉心學醫自欲扶危持顚兼以安人濟眾遂詣倉公求學情理甚懇意憐之教以上下經脈五診之法二歲餘亦以知名漢代﹝並史記﹞

卷一三皇歷代名醫

玄俗

玄俗者莫知其姓字也自言河間人怕食巴豆雲母賣藥於都市爲人治病河間王買藥服之下蛇十餘頭王問其病源俗云王病乃六世餘殃非王所知也緣王常放乳鹿仁感天心故遭俗爾王欲以女妻之俗夜亡去不知所之後有人見於常山之下焉﹝列仙傳﹞

卷一三皇歷代名醫

張機

後漢張機字仲景南陽人也受術於同郡張伯祖善於治療尢精經方舉以孝廉官至長沙太守後在京師爲名醫於當時爲上手時人以爲扁鵲倉公無以加之也﹝出何別傳及甲乙經仲景方論序﹞

卷一三皇歷代名醫

郭玉

郭玉太醫丞廣漢人也和帝試玉之診使嬖臣美手者與宮人雜處帷中令玉診之玉曰左陽右陰非一女之脈也帝甚奇之﹝後漢書﹞

卷一三皇歷代名醫

程髙

程髙廣漢人也性好經方問道無倦有一藝長於己者必千里伏膺聞涪翁善醫術及鍼經診脈法尋求積年竟乃得之擅名當代爲太醫丞﹝後漢書﹞

卷一三皇歷代名醫

涪翁

涪翁者不知姓名釣於涪水因號涪翁精於醫術所治病不限貴賤皆磨踵救之而不求其報甚爲當代所重﹝後漢書﹞

卷一三皇歷代名醫

沈建

沈建丹陽人也父爲長吏而建獨學好道不肯仕宦學導引服食之術延年卻老之法又能治病病無輕重建治輒愈建斷谷不食輕舉飛行或去或來如此三百餘年乃絕迹不知所之﹝出神仙傳﹞

卷一三皇歷代名醫

張伯祖

張伯祖南陽人也志性沈簡篤好方術診處精審療皆十全爲當時所重同郡張仲景異而師之因有大譽﹝出張仲景方序論﹞

卷一三皇歷代名醫

杜度

杜度不知何許人也仲景弟子識見宏敏器宇衝深淡於驕矜尙於救濟事仲景多獲禁方遂爲名醫﹝出仲景方﹞

卷一三皇歷代名醫

衛沈

衛沈不知何郡人也仲景弟子知書疏有小才撰四逆三部厥經及婦人胎髒經小兒顱囟經方三卷皆其所制知名當代﹝出仲景方﹞

卷一三皇歷代名醫

華佗

華佗字符化沛國譙人也洞曉醫方兼善養性之術年百餘歲而兒有壯容時人謂之仙﹝魏志列傳﹞

卷一三皇歷代名醫

李當之

李當之者不知何許人也華佗弟子少通醫經尢精藥術﹝出梁七錄﹞

卷一三皇歷代名醫

吳普

吳普廣陵人也爲華佗弟子以藝術知名性恬淡善醫方年九十餘而耳目聰明牙齒完堅知名當代﹝梁十錄﹞

卷一三皇歷代名醫

樊阿

樊阿彭城人受術於華佗遂爲名醫﹝出張湛養生論華佗別論﹞

卷一三皇歷代名醫

封君達

靑牛道士封君達隴西人也服黃連五十餘年又入鳥鼠山服汞百餘歲後還鄕裏視之如年三十者常騎靑牛聞有疾病殆死者無論識與不識以藥治之應手而愈後入玄丘山仙去﹝神仙傳及博物志﹞

卷一三皇歷代名醫

韓康

韓康字伯休京兆灞陵人常采藥於名山賣於長安市口不二價三十餘年時有女子從康買藥康守價不移女子曰公是韓伯休那此不二價康嘆曰我本避名女子皆知有我何用藥爲遁入灞陵山中莫知所之﹝出髙士傳﹞

卷一三皇歷代名醫

董奉

董奉字君異候官人也爲人治病病愈令種杏五株輕者一株數年之間杏有十萬杏熟以谷一器易一器杏以所得谷賑救貧乏奉在人間近二百年顏兒若三十許人一旦舉手指天竦身入云﹝出葛洪神仙傳﹞

卷一三皇歷代名醫

負局先生

負局先生吳人也莫知其姓名負石磨鏡人有疾苦卽出紫元赤元與服無不瘥後大疫家至戶到與藥活數萬餘人不取錢去時語人曰吾欲還蓬萊山爲汝曹下神水崖頭一旦有水色白從石間流下服多愈疾﹝出列仙傳﹞

卷一三皇歷代名醫

李撰

李撰字欽仲梓潼涪人也通五經諸子無不該覽博好醫方爲庶子遷僕射中散大夫後在官卒﹝蜀志﹞

卷一三皇歷代名醫

李子豫

李子豫晉時不知何郡人也少善醫方當代稱其通靈許永爲豫州刺史其弟患心腹堅痛十餘年殆死忽自夜聞屏風後有鬼謂腹中鬼曰何不促殺之不然明日李子豫當從此過以赤丸打殺汝汝其死矣腹中鬼對曰吾不畏之於是許永使人候子豫子豫果來未入門病者自聞腹中呻吟聲及子豫入視曰鬼病也遂於其箱出八毒赤丸與服須臾腹中雷鳴彭轉大利數行遂瘥今八毒丸方是也﹝出續搜神記﹞

卷一三皇歷代名醫

張苗

張苗不知何郡人雅好醫術善消息診處爲時所重﹝出晉書﹞

卷一三皇歷代名醫

王叔和

王叔和髙平人也博好經方尢精診處洞識攝養之道深曉療病之源采摭羣論撰成脈經十卷篇次張仲景方論爲三十六卷大行於世﹝出張湛養生方﹞

卷一三皇歷代名醫

趙泉

趙泉不知何許人性好醫方拯救無倦善療眾疾於瘧尢工爲時嘆服﹝出晉書﹞

卷一三皇歷代名醫

葛洪

葛洪字稚川丹陽句容人也廣覽眾書及諸史百家之言下至短雜文章近得萬卷自號抱朴子善養性之術明拯救之法撰經效諸藥方三卷名曰肘後﹝出晉中興書﹞

卷一三皇歷代名醫

皇甫謐

皇甫謐字士安幼名靜安定朝郡人也沈靜寡欲始有髙尙之志以著述爲務自得風痺疾因而學醫習覽經方手不輟捲遂盡其妙

卷一三皇歷代名醫

裴HT

裴HT字逸之河東人也多學術善醫經診處通明方藥精富於時名醫碩學咸皆嘆伏官至尙書左僕射﹝並晉書﹞

卷一三皇歷代名醫

劉徳

劉徳彭城人也少以醫方自達長以才術知名當朝紳伏膺附響工治眾疾於虛勞不足尢見精通療之隨手而愈猶是承流向風千里而來者多矣官至太醫校尉

卷一三皇歷代名醫

史脫

史脫不知何郡人器性沈毅志行惇簡善診候明消息多辯論以醫精專拯療工奇拜太醫校尉治黃膽病最爲髙手

卷一三皇歷代名醫

宮泰

宮泰不知何郡人幼而岐嶷長而聰敏靜好墳典雅尙方術有一藝長於己者必千里尋之善診諸疾療上气尢異制三物散方治喘嗽上气甚有異效世所貴焉

卷一三皇歷代名醫

靳邵

靳邵不知何許人也性明敏有才術本艸經方誦覽無不通究裁方治療意出眾見創置五石散礬石散方晉朝士大夫無不服餌獲異效焉

卷一三皇歷代名醫

阮侃

阮侃字徳如陳畱尉氏人也幼而聰惠長而好學性沈靜有大度以秀才爲郎遊心方伎無不通會於本艸經方療治之法尢所耽尙官至河內太守﹝以上出晉書﹞

卷一三皇歷代名醫

張華

張華字茂先範陽方城人也學業優博辭藻溫麗精於經方本艸診論工奇理療多效﹝出晉書及徐廣晉紀﹞

卷一三皇歷代名醫

蔡謨

蔡謨字道明不知何許人也素以儒道自達治蒞知名性有道風耽尙醫術常覽本艸經方手不釋卷及授揚州刺史將之任渡江食蟹誤中彭蜞毒殆死嘆曰讀爾雅不熟爲勸學所誤焉﹝出晉紀﹞

卷一三皇歷代名醫

程據

程據不知何許人志性沈毅雅有度量少以醫術知名爲太醫今﹝晉中興書﹞

卷一三皇歷代名醫

支法存

支法存者嶺表僧人也幼慕空門心希至道而性惇方藥尋覽無厭當代知其盛名自永嘉南渡晉朝士夫不襲水土所患皆腳弱惟法存能拯濟之﹝出千金方序﹞

卷一三皇歷代名醫

仰道士

仰道士嶺表僧人也少以聰惠入道長以醫術關懷因晉朝南移衣纓士類不襲水土皆患軟腳之疾染者無不斃踣而此僧獨能療之天下知名焉﹝千金方序論﹞

卷一三皇歷代名醫

範汪

範汪字玄平不知何郡人少孤年六歲過江根據外家新野庾氏賓於園中布衣蔬食燃薪寫書畢讀誦亦徧遂博通百家之言性仁愛善醫術嘗以拯卹爲事凡有疾病不以貴賤皆治之所活十愈八九﹝晉中興書﹞

卷一三皇歷代名醫

敖仲堪

敖仲堪陳郡人父病積年衣不解帶躬學醫方究其精妙﹝出晉書﹞

卷一三皇歷代名醫

王顯

王顯字世隆滎陽平人也以醫術自達而明敏初文昭皇后之懷世宗夢爲日所逐化爲龍而繞後後寤而驚悸遂成心疾敕召諸醫及顯爲後診脈徐謇言是微風入髒宜進湯藥及加鍼灸顯診云按三部非有心疾將是懷孕生男之象後果如顯言乃補禦史﹝出後漢書﹞

卷一三皇歷代名醫

徐謇

徐謇字成伯丹陽人也與兄文伯皆善醫謇性祕忌承奉不得意𨿽貴如王公不爲措療魏孝文遷洛除中散大夫文伯事南齊位至太山蘭陵守﹝出南齊史及後魏書﹞

卷一三皇歷代名醫

徐雄

徐雄謇之子也爲員外散騎侍郎醫術爲江左所稱至雄子之才貴盛贈太常卿兗州刺史﹝南齊史﹞

卷一三皇歷代名醫

王纂

王纂者海陵人少習經方尢精鍼石遠近知其盛名﹝出劉穎叔異苑﹞

卷一三皇歷代名醫

徐熙

徐熙字秋夫不知何郡人時爲射陽令善醫名聞海內

卷一三皇歷代名醫

道度

道度熙之長子也器宇宏深節行淸敏少精醫術長有父風位至蘭陵太守

卷一三皇歷代名醫

叔向

叔向熙之次子也志性溫恭敏而好學善於政理尢工醫術官至太山太守﹝並宋書﹞

卷一三皇歷代名醫

薛伯宗

薛伯宗不知何許人善以禁气治人病﹝出宋書及吳均齊春秋﹞

卷一三皇歷代名醫

徐仲融

徐仲融不知何郡人爲濮陽太守性好黃老隱秦望山有道士過之求飲因畱一葫蘆遺之曰君習之子孫當以道術救世位至二千石仲融開視乃扁鵲鏡經一卷因精心學之名振海內仕至濮陽太守

卷一三皇歷代名醫

胡洽

胡洽道士不知何許人性尙虛靜心棲至道以拯救爲事醫術知名

卷一三皇歷代名醫

徐文伯

徐文伯字徳秀東陽人也爲太山太守素有學行篤好醫術

卷一三皇歷代名醫

徐嗣伯

徐嗣伯東陽人也文伯之弟志節慷慨超然不羣少負其才雅有異術而性行仁愛經方診訣占候靡不詳練悉心拯救不限貴賤皆磨踵救之多獲奇效特爲當代所稱﹝並宋書﹞

卷一三皇歷代名醫

僧深

僧深齊宋間道人也少以醫術知名療腳弱香港腳之疾爲當時所伏撰錄法存等諸家舊方三十餘卷經用多效時人號曰深師方﹝千金方序論﹞

卷一三皇歷代名醫

劉涓子

劉涓子不知何許人晉末於丹陽郊外照射忽有一物髙二丈許因射而中之走如電激聲若風雨夜不敢追明日率門人弟子鄰巷數十人尋其蹤迹至山下見一小兒問曰何姓小兒云主人昨夜爲劉涓子所射取水以洗瘡因問小兒主人是誰答曰是黃父鬼乃將小兒還來至聞搗藥聲遙見三人一人臥一人開書一人搗藥卽齊聲叫突而前三人並走遺一帙癰疽方並一曰藥時涓子得之從宋武帝北徵有被瘡者以藥塗之隨手而愈論者謂聖人作事天必助之蓋天以此授武帝也涓子用方爲治千無一失演爲十卷號曰鬼遺方﹝出龔慶宣鬼遺方序﹞

卷一三皇歷代名醫

羊昕

羊昕字敬元不知何許人志好文儒性惇方藥蒞事詳審診療精能以拯濟功奇累遷中散大夫義興太守

卷一三皇歷代名醫

秦承祖

秦承祖不知何郡人也性耿介有決斷當時名人咸所歸伏而專好藝術精於方藥不問貴賤皆治療之當時稱之爲上手﹝並宋書﹞

卷一三皇歷代名醫

張子信

張子信河內人也淸靜好文學少以醫術知名太寧中徵爲尙藥典禦﹝出齊書﹞

卷一三皇歷代名醫

顧歡

顧歡字玄平吳郡人也隱於會稽山陰白石村歡率信仁愛素有道風或以禳厭而多所全護有病邪者以問歡歡曰君家有書乎曰惟有孝經可取置病患枕邊恭敬之當自瘥如言果愈問其故曰善禳惡正勝邪﹝吳均齊春秋﹞

卷一三皇歷代名醫

李元忠

李元忠驃騎大將軍兼中書令晉陽縣伯趙郡柏仁人也初以母老多患遂通集方術志性仁恕疾病療之無問貴賤﹝北齊書﹞

卷一三皇歷代名醫

李密

李密殿中尙書濟州刺史容城縣侯食邑四百戶字希邕平棘人也密方直有至行母病積年不愈乃習經方遂盡其妙多所全護由是知名

卷一三皇歷代名醫

崔季舒

崔季舒字叔正博陵安平人少孤明敏有識干涉獵經史愛好文章長於尺牘有經世才精於醫術經方本艸嘗所披覽不限貴賤皆拯治之﹝北齊書﹞

卷一三皇歷代名醫

祖

祖字孝徵範陽酋人也博學善屬文尢長於醫術﹝北齊書﹞

卷一三皇歷代名醫

褚澄

褚澄齊尙書吳郡太守字彥通雅有才量博好經方善醫術診處上候究盡其疾病療之無貴賤皆先審其苦樂榮悴鄕壤風俗水土所宜气血彊弱然後裁方用藥至於寡婦僧尼必有異乎妻外家之療

卷一三皇歷代名醫

鄧宣文

鄧宣文不知何許人少以醫術知名志性方直除太醫尙藥典禦﹝並北齊書﹞

卷一三皇歷代名醫

徐之才

徐之才金紫光祿大夫開府儀同三司尙書令西陽郡王字士茂髙平金鄕人幼而俊發酬應如響善醫有機辯武明皇太后不豫之才奉藥立愈肅宗召與同坐令皇太子拜之贈帛千錦四百疋車馬衣服上利田園千畝﹝張太素齊書﹞

卷一三皇歷代名醫

張遠遊

張遠遊齊人也以醫藥道術知名尋有詔徵令與術士同合九轉金丹丹成顯祖置之玉匣曰貪人間樂不能飛上天待我臨死方可服﹝同上﹞

卷一三皇歷代名醫

陶弘景

梁陶弘景貞白先生字通明丹陽人母郝氏夢兩天人手執香鑪來至其所旣而有孕以孝建三年夏至日生幼而警慧博學通經有志養生性好醫方專於拯濟利益羣品故修撰神農本艸經三卷﹝出梁書及藝文雜類﹞

卷一三皇歷代名醫

徐之範

徐之範儀同大將軍太常卿恆山太守嗣西陽王卽北齊之才之弟也亦以醫術知名官至太常卿襲兄爵爲西陽王齊滅入周拜儀同大將軍﹝後周書﹞

卷一三皇歷代名醫

徐敏齊

徐敏齊太常卿之範之子也工醫博覽多藝開皇中贈朝散大夫﹝出隋書﹞

卷一三皇歷代名醫

甄權

甄權許州扶溝人常以母病與弟立言專習醫方遂究其妙

卷一三皇歷代名醫

甄立言

甄立言權之弟也俱以母病專心習醫遂盡其妙武徳中累遷太常丞禦史大夫杜淹患風毒發腫太宗令立言治之旣而奏曰更二十一日午時死果如其言

卷一三皇歷代名醫

宋俠

宋俠者不知何郡人也性明敏有學術於經方本艸尢所惇尙竟以醫術知名

卷一三皇歷代名醫

許胤宗

許胤宗常州義興人初仕陳爲新蔡王外兵參軍時柳太后感風不能言脈益沈而噤胤宗曰口不下藥宜以湯气蒸之令藥入腠理周時可瘥遂造黃防風湯數十斛置於牀下气如煙霧如其言便得語由是超拜義興太守﹝並唐史﹞

卷一三皇歷代名醫

孫思邈

孫思邈雍州華原人七歲就學日誦千言善談莊老百家之說性好醫術但是經方無不該覽撰千金等方行於世

卷一三皇歷代名醫

張文仲

張文仲洛州洛陽人以醫術著名文仲則天時爲侍禦醫尢善療風疾則天令撰療諸方奏曰風有一百二十種气有八十種大抵𨿽同人性各異惟气頭風則隨發動臨時消息之但有風气之人春末夏初秋暮得通泄卽不至困劇

卷一三皇歷代名醫

孟詵

孟詵者汝州梁人也以進士擢第垂拱初累遷鳳閣舍人少好方術以藥餌爲事撰補養方必效方行於世

卷一三皇歷代名醫

王方慶

王方慶太原人也雅有材度博學多文篤好經方精於藥性

卷一三皇歷代名醫

秦鳴鶴

秦鳴鶴不知何許人也爲髙宗侍醫﹝並唐史﹞

卷一三皇歷代名醫

許智藏

許智藏髙陽人幼嘗以母疾博覽醫方世號名醫仕陳爲散騎侍郎會秦孝王俊有疾上馳召之夜夢其亡妃崔氏泣曰本來相迎聞許智藏將至其人若到當必相苦爲之柰何明夜俊又夢崔氏曰外家得計矣當入靈府中避之智藏至爲俊診脈曰疾已入心卽當發癇不可救也果如其言﹝出隋書﹞

卷一三皇歷代名醫

巢元方

巢元方不知何許人也大業中爲太醫博士奉詔撰諸病源候論五十卷罔不該集﹝宋宣獻撰巢氏病源序﹞

卷一三皇歷代名醫

元珠先生

元珠先生不知何許人隱顯莫測惟太濮令王冰識其爲異人乃師事之元珠洞明素問究極微奧密授妙旨教冰五臟六气修煉養生之法艸石性理祛邪去疾神方由是冰乃注大經素問至一爲醫家宗範﹝出仙傳﹞

卷一三皇歷代名醫

王冰自號啟玄子

王冰寶應中爲太濮令篤好醫方得先師所藏太素及全元起者大爲次注素問合八十一篇二十四卷且序曰將升岱嶽非逕奚爲欲詣扶桑無舟莫過乃精勤博訪而並有其人歷十二年方臻理要詢謀得失深遂夙心﹝出林光祿素問序﹞

卷二醫書

醫書

皇甫謐帝王世紀曰黃帝命雷公岐伯教制九鍼著內外經素問之書咸出焉黃帝內傳曰帝升爲天子鍼經脈訣無不備也故金匱甲乙之類皆祖黃帝

卷二醫書

黃帝與岐伯問難

黃帝禦極坐明堂之上臨觀八極考建五常以謂人生負陰而抱陽食味而被色寒暑相蕩喜怒交侵乃與岐伯上窮天紀下極地理遠取諸物近取諸身更相問難雷公之倫授業傳之而內經作矣蒼周之興秦和述六气之論具明於左史厥後越人得其一二演述難經西漢倉公傳其舊學東漢仲景撰其遺論晉皇甫謐刺爲甲乙隋揚上善纂爲太素唐王冰篤好之大爲次注﹝林億素問序﹞

卷二醫書

素問惟八卷

班固曰內經十八卷素問卽其經之九卷兼靈樞九篇乃其數焉𨿽年代移革而授學猶存懼非其人時有所隱故第七一卷

師氏藏之今之奉行惟八卷爾周有和緩漢有淳於魏有張公華公皆得斯道妙者也﹝王冰素問序﹞

卷二醫書

醫之起

帝王世紀曰黃帝使岐伯主典醫疾以療眾疾說文曰巫彭初作醫呂氏春秋亦曰巫彭作醫

卷二醫書

方書所出

世諸方書藥法𨿽損益隨時大抵祖述黃帝如脈訣之出於晉王叔和病源之出於隋巢元方湯液經之出於商伊芳尹傷寒論於漢張機千金備急出於唐孫思邈外臺祕要出於唐王皇朝太平集天下名方爲太平聖惠其餘紛紛無代無之髙氏小史曰炎帝作藥方以救時疾﹝事物紀原﹞

卷二醫書

難經

帝王世紀曰黃帝命雷公岐伯論經脈旁通問難八十一爲難經楊元操難經序曰黃帝八十一難經者秦越人所作按黃帝內經一秩秩九卷其義難究越人乃采精要八十一章爲難經﹝同上﹞

卷二醫書

陸宣公裒方書

陸宣公在忠州裒方書以度日非特假此以避禍蓋君子之存心無所不用其至也前輩名士往往能醫非惟衛生亦可及物而今人反恥言之近時士大夫家藏方或集驗方流布甚廣皆仁人之用心本艸單方近巳刻於四明及本朝諸公文集雜說中名方尙多未見有類而傳之者予屢欲爲之恨藏書不廣儻有能用予言集以傳諸人亦濟物之一端也

卷二本艸

百藥自神農始

淮南子曰神農始嘗百艸之滋味當此之時一日而七十毒世本曰神農和藥濟人則百藥自神農始也世紀或云伏羲嘗味百艸非也梁陶弘景本艸序曰神農氏王天下宣藥療疾以拯夭傷髙氏小史曰炎帝嘗百藥以治病嘗藥之時百死百生帝王世紀曰炎帝嘗味艸木宣藥療疾著本艸四卷至梁陶弘景唐李世等注敍爲二十卷皇朝開寶中重校定仁宗嘉中命掌禹錫等集類諸家敍藥之說爲補注本艸唐書於志寧傳志寧云班固惟記黃帝內外經不載本艸齊七錄乃稱之世謂神農嘗藥黃帝以前文本不傳以識相付至桐雷乃載篇冊然所載郡縣多漢時張仲景華佗竄記其語梁陶弘景此書應與素問同類其餘多與志寧之說同也﹝事物紀原﹞

卷二本艸

藥有君臣佐使

藥有君臣佐使大抵養命之藥則多君養性之藥則多臣療病之藥則多佐使猶根據本性所主而兼復斟酌詳用此者益當爲善

卷二本艸

用藥增減

千金方云夫眾疾積聚皆起於虛虛生百病積者五臟之所積聚者六腑之所聚如斯等疾多從舊方不假增損虛而勞者其獘萬端宜應隨病增減聊更審其冷熱記其增損之主耳虛勞而頭痛復熱加枸杞萎蕤虛而欲吐加人參虛而不安亦加人參虛而多夢紛紜加龍骨虛而多熱加地黃牡礪地膚子甘艸虛而冷加當歸芎漧薑虛而損加鐘乳棘刺蓯蓉巴戟天虛而大熱加黃芩天門冬虛而多忘加茯神遠志虛而驚悸不安加龍齒沙參紫石英小艸若冷則用紫石英小艸若客熱則用沙參龍齒不冷不熱皆用之虛而口漧加麥門冬知母虛而吸吸加胡麻覆盆子柏子仁虛而多气兼微咳加五味子大棗虛而身彊腰中不利加磁石杜仲虛而多冷加桂心吳茱萸附子烏頭虛而勞小便赤加黃芩虛而客熱加地骨皮白水黃﹝白水地名﹞虛而冷用隴西黃虛而痰復有气用生薑半夏枳實虛而小腸利加桑螵蛸龍骨雞虛而小腸不利加茯苓澤瀉虛而損溺白加濃朴諸藥無有一一歷而用之但據體性冷熱的相主對聊敍增損之一隅夫處方者宜準此

卷二本艸

藥有宣通補泄

藥有宣通補泄輕重澀滑燥濕此十種者是藥之大體而本經都不言之後人亦未述遂令調合湯元有昧於此者至如宣可去壅卽姜橘之屬是也通可去滯卽通艸防己之屬是也補可去弱卽人參羊肉之屬是也泄可去祕卽葶藶大黃之屬是也輕可去實卽麻黃葛根之屬是也重可去怯卽磁石鐵粉之屬是也澀可去脫卽牡礪龍骨之屬是也滑可去著卽冬葵楡皮之屬是也燥可去濕卽桑白皮赤小豆之屬是也濕可去枯卽紫石英白石英之屬是也只如此體皆有所屬凡用藥者審而詳之則靡所遺失矣

卷二本艸

本艸黑白字

滕元發云一善醫惟取本艸白字藥用之多驗蘇子容云黑字者是後漢人益之

卷二本艸

藥有陰陽配合

本艸云凡天地萬物皆有陰陽大小各有色類尋究其理並有法象故毛羽之類皆生於陽而屬於陰鱗介之類皆生於陰而屬於陽所以空靑法木故色靑而主肝丹砂法火故色赤而主心雲母法金故色白而主肺雌黃法土故色黃而主脾磁石法水故色黑而主腎餘皆以此推之例可知也

卷二本艸

誤注本艸

張文潛好食蟹晚苦風痺然嗜蟹如故至剔其肉滿貯巨而食之嘗作詩云世言蟹毒甚過食風乃乘風淫爲末疾能敗股與肱我讀本艸書美惡未有憑筋絕不可理蟹續牢如骨萎用蟹補可使無崩騫凡風待火出熱甚風乃騰中言若遇蟹其快如霜冰俗傳未必妄但恐殊愛憎本艸起東漢要之出賢能𨿽失諒不遠堯跖終殊稱書生自信書俚說徒營營丈潛爲此詩殆嗜蟹之僻而爲之辯耶抑眞信本艸也如河豚之目並其子凡血皆有毒食者每剔去之其肉則洗滌數十過俟色如雪方敢烹故梅聖兪詩云烹苟失所入喉爲鏌而大觀本艸乃云河豚性溫無毒所謂注本艸誤而能殺人者殆此類耶

卷二本艸

藥名之異

本艸一物而有數名者詳載本經至有日常用之藥乃有異名一時難以尋討今直指其名表而出之庶有益於後學牡蒙乃紫參衛矛卽鬼箭紫葳今淩霄花香子卽茴香也莎艸根今香附子是北亭砂乃砂茗苦荼者茶也無食子沒石子是南燭枝今烏飯葉菇根茭筍也惡實卽牛蒡子蠡實卽馬藺淫羊藿卽仙靈脾假蘇是荊芥葫是大蒜牙子乃野狼牙馬勃乃馬屁菌也商陸卽當陸根敗天公人戴竹笠之敗者薰陸香乳香也訶梨勒初未成實風吹之墜地謂之隨風子太平廣記載南威橄欖也石蜜櫻桃也盧橘枇杷也木蜜棗也塵也蔥白涼靑熱通九竅韭白暖地之羊肉靑涼閉九竅萊菔乃蘿卜小艸卽遠志葉半天河竹籬頭水也署蕷今之山藥神屋卽龜甲五靈脂寒號虫糞也芰實菱也烏芋卽茨菇蚤休卽紫荷車浮石載石蟹條下愼火艸卽景天也

卷二鍼灸

鍼灸之始

帝王世紀曰太昊畫八卦以類萬物之情六气六腑五臟五行陰陽四時水火升降得以有象百病之理得以有類乃制九鍼又曰黃帝命雷公岐伯教制九鍼蓋鍼灸之始也

卷二鍼灸

明堂

今醫家記鍼灸之穴爲偶人點志其處名明堂按銅人兪穴圖序曰昔黃帝問岐伯以人經絡窮妙於血脈參變乎陰陽盡書其言藏於金蘭之室洎雷公請問乃坐明堂以授之後世言明堂者以此﹝並事物紀原﹞

卷二鍼灸

妙鍼獺走

宋人王纂海陵人少習經方尢精鍼石遠近知其盛名宋元嘉中縣人張方女日暮宿廣陵廟門下夜有物假作其婿來女因被魅惑而病纂爲治之始下一鍼有獺從女被內走出病因而愈﹝劉穎叔異苑﹞

卷二鍼灸

鍼芻愈鬼

徐熙字秋夫不知何郡人時爲射陽令少善醫方名聞海內常夜聞有鬼呻吟聲甚淒苦秋夫曰汝是鬼何所須答曰我姓斛名斯家在東陽患腰痛死𨿽爲鬼而疼痛不可忍聞君善術願相救濟秋夫曰汝是鬼而無形云何厝治鬼曰君但縛芻爲人索孔穴鍼之秋夫如其言爲鍼腰四處又鍼肩井三處設祭而埋之明日一人來謝曰蒙君醫療復爲設祭病除饑解感惠實深忽然不見當代稱其通靈長子道度次子叔向皆精其術焉﹝唐史﹞

卷二鍼灸

鍼愈風手

唐甄權許州扶溝人常以母病與弟立言專習醫方遂究其妙隋開皇初爲祕書省正字後稱疾除魯州刺史庫狄欽若患風手不得引諸醫莫能療權謂曰但將弓箭向垛一鍼可以射矣鍼其肩隅一穴應時愈貞觀中年一百三歲太宗幸其家視其飲食訪以藥性因授朝散大夫賜幾杖衣服其修撰脈經鍼法明堂人形圖各一卷至今行用焉﹝同上﹞

卷二鍼灸

許希善鍼

天聖中仁宗不豫國醫進藥久未效或薦許希善用鍼者召使治之三鍼而疾愈所謂興龍穴是也仁宗大喜遽命官之賜予甚濃希旣謝上復西北再拜仁宗怪問之希曰臣師扁鵲廟所在也仁宗嘉之是時孔子之後久失封爵故顏太初作許希詩以諷之於是詔訪孔子四十七代孫襲封文宣王﹝皇朝類苑﹞

卷二鍼灸

鍼法

善用鍼者從陰引陽從陽引陰以右治左以左治右以我知彼以表知裏

卷二鍼灸

鍼愈風眩

秦鳴鶴爲侍醫髙宗苦風眩頭重目不能視武后亦幸災異逞其志至是疾甚召鳴鶴張文仲診之鳴鶴曰風毒上攻若刺頭出少血卽愈矣天后自簾中怒曰此可斬也天子頭上豈是試出血處耶上曰醫之議病理不加罪且吾頭重悶殆不能忍出血未必不佳命刺之鳴鶴刺百會及腦戶出血上曰吾眼明矣言未畢後自簾中頂禮拜謝之曰此天賜我師也躬負繒寶以遺鳴鶴

卷二鍼灸

鍼鼻生贅

狄梁公性好醫藥尢妙鍼術顯慶中應制入關路傍大榜云能療此兒酬絹千匹有富室兒鼻端生贅如拳石綴鼻根蒂如筋痛楚危亟公爲腦後下鍼疣贅應手而落其父母輦千縑奉焉公罔顧而去﹝集異記﹞

卷二鍼灸

筆鍼破癰

李王公主患喉癰數日痛腫飲食不下才召到醫官言須鍼刀開方得潰破公主聞用鍼刀哭不肯治痛逼水谷不入忽有一艸澤醫曰某不使鍼刀只用筆頭蘸藥癰上霎時便潰公主喜遂令召之方兩次上藥遂潰出膿血一盞余便寬兩日瘡無事令供其方醫云乃以鍼系筆心中輕輕劃破其潰散爾別無方言醫者意也以意取效爾﹝名醫錄﹞

卷二鍼灸

鍼癅巨虱

臨川有人癅生頰間癢不可忍每以火烘灸則瘥止已而復然極以患苦醫者告之曰此眞虱癅也當剖而出之取油紙圍頂上然後施砭癅才破小虱湧出無數最後一白一黑兩大虱皆如豆殼中空空無血與頰了不相干略無瘢痕但癅所障處正白爾﹝丁志﹞

卷二鍼灸

善鍼

無爲軍張濟善用鍼得訣於異人能觀解人而視其經絡則無不精因歲饑疫人相食凡視一百七十人以行鍼無不立驗如孕婦因僕地而腹偏左鍼右手指而正久患脫肛鍼頂心而愈傷寒反胃嘔逆累日食不下鍼眼立能食皆古今方書不著陳瑩中爲作傳云藥王藥上爲世良醫嘗艸木金石名數凡十萬八千悉知酢鹹淡甘辛等味故從味因悟入益知今醫家別藥口味者古矣﹝邵氏聞見錄﹞

卷二鍼灸

捫腹鍼兒

朱新仲祖居桐城時親戚間有一婦人妊孕將產七日而子不下藥餌符水無不用待死而已名醫李幾道偶在朱公捨朱引至婦人家視之李曰此百藥無所施惟有鍼法吾藝未至此不敢措手爾遂還而幾道之師龐安常適過門遂同謁朱朱告之故曰其家不敢屈公然人命至重公能不惜一行救之否安常許諾相與同往才見孕者卽連呼曰不死令其家人以湯溫其腰腹間安常以手上下拊摩之孕者覺腸胃微痛呻吟間生一男子母子皆無恙其家驚喜拜謝敬之如神而不知其所以然安常曰兒已出胞而一手誤執母腸胃不復能脫故𨿽投藥而無益適吾隔腸捫兒手所在鍼其虎口兒旣痛卽縮手所以遽生無他術也試令取兒視之右手虎口有鍼痕其妙如此﹝泊宅編﹞

卷二鍼灸

鍼急喉閉

於大指外邊指甲下根齊鍼之不問男女左右只用人家常使鍼鍼之令血出卽效如大危急兩手大指都鍼之其功甚妙﹝庚志﹞

卷二鍼灸

砭石

砭石謂以石爲鍼也山海經曰髙氏之山有石如玉可以爲鍼則砭石也

卷二鍼灸

刺誤中肝

督郵徐毅得病華佗往省之毅謂佗曰昨使醫曹吏劉祖鍼胃管訖便苦咳嗽欲臥不安佗曰刺不得胃管誤中肝也食當日減五日不救如佗言﹝三國誌﹞

卷二鍼灸

九鍼

九鍼上應天地陰陽一天二地三人四時五音六律七星八風九野一鍼皮二鍼肉三鍼脈四鍼筋五鍼骨六鍼調陰陽七鍼益精八鍼除風九鍼通九竅除三百六十五節气一鍼二員鍼三鍼四鋒鍼五鍼六員利鍼七毫鍼八長鍼九大鍼

卷二鍼灸

工鍼

僧海淵閬人也工鍼砭天禧中入吳楚遊京師寓相國寺中書令張士遜疾國醫拱手淵一鍼而愈由是知名旣老歸蜀範景仁賦詩餞之云舊鄕山水繞禪扃日日山光與水聲歸去定貪山水樂不教魂夢到神京治平二年化去張唐英貽以偈曰言生本不生言滅本不滅覺路自分明勿與迷者說劉季孫銘其塔曰資身以醫有聞於時余幣散之拯人於危此士君子所難嗟乎師

卷二鍼灸

鍼舌底治舌出不收

王況字子亨本士人爲南京宋毅叔婿毅叔旣以醫名擅南北況初傳其學未精薄遊京師甚淒然會鹽法忽變有大賈睹揭示失驚吐舌遂不能復入經旬食不下咽羸日甚國醫不能療其家憂懼榜於市曰有治之者當以千萬爲謝況利其所售之濃姑往應其求旣見賈之狀忽發笑不能制心以謂未易措手也其家人怪而詰之況謬爲大言答之曰所笑者輦轂之大如此乃無人治此小疾耳語主人家曰試取鍼經來況謾檢之偶有穴與其疾似是者況曰爾家當勒狀與我萬一不能治則勿尢我當爲鍼之可立效主病者不得已亦從之急鍼舌之底抽鍼之際其人若委頓狀頃刻舌遂伸縮如平時矣其家大喜謝之如約又爲之延譽自是翕然名動京師旣小康始得盡心肘後之書卒有聞於世事之偶然有如此者況後以醫得幸宣和中爲朝請大夫著全生指迷論一書醫者多用之﹝王明淸餘話﹞

卷二鍼灸

艾謂之一壯

醫用艾一灼謂之一壯以壯人爲法也其言若千壯壯人當根據此數老幼羸弱量力減之﹝類苑﹞

卷二鍼灸

灸背瘡

京師萬勝門剩員王超忽覺背上如有瘡隱起倩人看之已如盞大其頭無數或教往梁門裏外科金龜兒張家買藥張視眉曰此瘡甚惡非藥所能治只有灼艾一法庶可冀望萬分然恐費力乃撮艾與之曰且歸家試灸瘡上只怕不疼直待灸疼方可療爾灼火十餘殊不知痛妻守之而哭至第十三壯始大痛四傍惡肉捲爛隨手墮地卽似稍愈再詣張謝張付藥敷貼數日安則知癰疽發於背脇其捷法莫如灸也﹝類編﹞

卷二鍼灸

蒜灸癰疽

凡人初覺發背欲結未結赤熱腫痛先以濕紙覆其上立視候之其紙先漧處則是結癰頭也取大蒜切成片如當三錢濃薄安其頭上用大艾炷灸之三壯卽換一蒜片痛者灸至不痛不痛者灸至痛時方住最要早覺早灸爲上一日二日十灸十活三日四日六七活五六日三四活過七日不可灸矣若有十數頭作一處生者卽用大蒜研成膏作薄餅鋪頭上聚艾於蒜餅上燒之亦能活也若背上初發赤腫一片中間有一粟米大頭子便用獨頭蒜切去兩頭取中間半寸濃薄正安於瘡上卻用艾於蒜上灸二七壯多至四十九壯﹝江寧府紫極觀因掘得石碑載之﹞

卷二鍼灸

灸瘵疾

女童莊妙眞頃緣二姊坐瘵疾不起餘孽亦見及偶一趙道人過門見而言曰汝有瘵疾不治何耶答曰喫了多少藥弗效趙笑曰吾得一法治此甚易當以癸亥夜二更六神皆聚之時解去下體衣服於腰上兩傍微陷處鍼灸家謂之腰眼直身平立用筆點定然後上牀合面而臥每灼小艾炷七壯勞蠱或吐出或瀉下實時平安斷根不發更不傳染敬如其教因此獲全生﹝類編﹞

卷二鍼灸

灸咳逆法

予族中有病霍亂吐痢垂困忽發咳逆半日之間遂至危殆有一客云有灸咳逆法凡傷寒及久疾得咳逆皆爲惡候投藥皆不效者灸之必愈予遂令灸之火至肌咳逆已定元丰中予爲延經略使有幕官張平序病傷寒已困一日官屬會飲通判延州陳平裕忽言張平序已屬纊求往見之予問何遽至此云咳逆甚气已不屬予忽記灸法試令灸之未食頃平裕復來喜笑曰一灸遂瘥其法乳下一指許正與乳相直骨間陷中婦人卽屈乳頭度之乳頭齊處是穴艾炷如小豆許灸三壯男灸左女灸右只一處火到肌卽瘥若不瘥則多不救矣﹝良方﹞

卷二鍼灸

灸鼻衄

徐徳占教衄者急灸項後髮際兩筋間宛宛中三壯立止蓋血自此入腦注鼻中常人以綫勒頸後尙可止衄此灸決效無疑﹝同上﹞

卷二鍼灸

灸牙疼法

隨左右所患肩尖微近後骨縫中小舉臂取之當骨解陷中灸五壯予目睹灸數人皆愈矣灸畢項大痛良久乃定永不發予親病齒痛百方治之皆不驗用此法遂瘥﹝同上﹞

卷二鍼灸

香港腳灸風市

蔡元長知開封正據案治事忽覺如有虫自足心行至腰間卽墜筆暈絕久之方蘇掾屬云此病非兪山人不能療趣使呼之兪曰是眞香港腳也法當灸風市爲灸一壯蔡晏然復常明日疾如初再呼兪曰欲除病根非千艾不可從其言灸五百壯自此遂愈仲兄文安公守姑蘇以鑾輿巡幸虛府捨暫徙吳縣縣治卑濕旋感足痺痛掣不堪忍服藥弗效乃用所聞灼風市肩隅曲池三穴終身不復作僧普淸苦此二十年每發率兩月用此灸二十一壯實時痛止其他蒙此力者不一而足﹝夷堅志﹞

卷二鍼灸

灸腳轉筋

岐伯灸法療腳轉筋時發不可忍者灸腳踝上一壯內筋急灸內外筋急灸外

卷二鍼灸

三里頻灸

若要安三里莫要幹患風疾人宜灸三里者五臟六髒之溝渠也常欲宣通卽無風疾

卷二鍼灸

灸頭臂腳不宜多

如灸頭上穴灸多令人失精神臂腳穴灸多令人血脈枯竭四肢細而無力旣復失精神又加於細卽令人短壽

卷二鍼灸

灸痔疾

唐峽州王及郎中充西路安撫司判官乘騾入駱谷及宿有痔疾因此大作其狀如胡爪貫於腸頭熱如溏灰火至驛僵僕主驛吏言此病某曾患來須灸卽瘥用柳枝濃煎湯先洗痔便以艾灸其上連灸三五壯忽覺一道熱气入腸中因大轉瀉先血後穢一時至痛楚瀉後遂失胡爪登騾而馳﹝本事方﹞

卷二鍼灸

灸蛇毒

朝野僉記載毒蛇所傷用艾灸當嚙處灸之引去毒瓦斯卽瘥其餘惡虫所螫馬汗入瘡用之亦效

卷二鍼灸

灸難產

張文仲灸婦人橫產先手出諸般符藥不捷灸婦人右腳小指頭尖頭三壯炷如小麥大下火立產

卷二鍼灸

灸臍風

樞密孫公生數日患臍風已不救家人乃盛以盤合將送諸江道遇老媼曰兒可活卽與俱歸以艾炷臍下遂活﹝靑箱記﹞

卷二鍼灸

不宜灸

凡婦人懷孕不論月數及生產後未滿百日不宜灸之若絕子灸臍下二寸三分間動脈中三壯女子石門不灸﹝出千金方﹞

卷二鍼灸

因灸滿面黑气

有人因灸三里而滿面黑气醫皆以謂腎气浮面危候也有人云腎經有濕气上蒸於心心火得濕成煙气形於面面屬心故心腎之气常相通如坎之外體卽離離之外體卽坎心腎未常相離也耳屬水其中虛則有離之象目屬火其中滿則有坎之象抑可見矣以去濕藥治之如五苓散防己黃之類皆可用﹝醫余﹞

卷二神醫

太醫集業

國家以文武醫入官蓋爲養民設未有不自學古而得之者學古之道𨿽別而同爲儒必讀五經三史諸子百家方稱學人醫者之經素問靈樞是也史書卽諸家本艸是也諸子難經甲乙中藏太素是也百家鬼遺龍樹金鏃刺要銅人明堂幼幼新書產科保慶等是也儒者不讀五經何以明道徳性命仁義禮樂醫不讀靈素何以知陰陽運變徳化政令儒不讀諸史何以知人材賢否得失興亡醫不讀本艸何以知名徳性味養生延年儒不讀諸子何以知崇政衛教學識醇疵醫不讀難素何以知神聖工巧妙理奧義儒不讀百家何以知律曆制度休咎吉凶醫不讀雜科何以知脈穴骨空奇病異證然𨿽如是猶未爲博況經史之外又有文海類集如漢之班馬唐之韓柳及我大宋文物最盛難以槪舉醫文漢有張仲景華佗唐有孫思邈王冰等動輒千百卷其如本朝太平聖惠乘閒集效神巧萬全備見崇文名醫別錄﹝三因方﹞

卷二神醫

趙簡子

扁鵲傳趙簡子病五日不知人大夫皆懼於是召扁鵲入視之曰血脈滯也而何怪昔秦穆公常七日如此而寤寤而告公孫子輿曰我夢之帝所甚樂帝告我晉國將亂五世不安其後將霸未老而死霸者之子且令而國男女無別後獻公之亂文公之霸而襄公敗秦師於淆而歸縱淫今主君之病與之同不出三日疾必間間必有言矣居二日半簡子寤﹝史記﹞

卷二神醫

神醫

陳昭遇者嶺南人善醫隨劉FS歸朝後爲翰林醫官所治疾多愈世以爲神醫絕不讀書詰其所習不能答嘗語所親曰我初來都下持藥囊抵軍壘中日閱數百人其風勞冷气之候皆默識之然後視其長幼虛實按古方用湯劑鮮不愈者實未嘗尋脈訣也莊周所謂懸解董遇以爲讀書百徧義自見豈是之謂歟﹝皇朝類苑﹞

卷二神醫

屍蹶

虢太子死扁鵲曰太子病所謂屍蹶者也夫以陽入陰中動胃纏緣中經維絡別下於三焦膀胱是以陽脈下遂陰脈上爭會气閉而不通陰上而陽內行下內鼓而不起上外絕而不爲使上有絕陽之絡下有破陰之細破陰絕陽之色已廢脈亂而形靜如死狀太子未死也夫以陽入陰支蘭髒者生以陰入陽支蘭髒者死凡此數事皆五臟蹶中之時暴作也良工取之拙者疑殆扁鵲乃使弟子子陽厲鍼砥石以取外三陽五會有間太子蘇乃使子豹爲五分之熨以八減之劑和煮之以更熨兩脇下太子起坐更適陰陽但服湯二旬而復故故天下盡以扁鵲爲能生死人扁鵲曰越人非能生死人也此自當生者越人能使之起爾﹝史記﹞

卷二神醫

死胎

李將軍妻病甚呼華佗視脈曰傷娠而胎不去將軍言聞實傷娠胎已去矣佗曰按脈胎未去也將軍以爲不然佗捨去婦稍小瘥百餘日復動更呼佗佗曰此脈故事有胎前當生兩兒一兒先出血出甚多後兒不及生母不自覺旁人亦不寤不復迎遂不得生胎死血脈不復歸必燥著母脊故多使脊痛今當與湯並鍼一處此死胎必出湯鍼旣加婦痛急如欲生者佗曰此死胎久枯不能自出宜使人探之果得一死男手足完具黑長可尺所佗之絕技凡此類也﹝三國魏志﹞

卷二神醫

郝翁精於醫

郝翁者名允博陵人少代其兄長徵河朔不堪其役遁去月夜行山間憊甚憩一樹下忽有大羽禽飛止其上熟視之一黃衣道士也允拜手乞憐道士曰汝郝允乎因授以醫術晚遷鄭圃世以神醫名之遠近之人賴以活者四十餘年非病者能盡活之也蓋其術精良可信不幸而不可治必先語之𨿽死亦無恨於脈非獨知已病能前知未病與死近者頃刻遠者累年至其日時皆無失歲常候測天地六元五運考四方之病前以告人亦無失皇中翁死張峋子堅志其墓云夏英公病泄太醫皆爲中虛翁曰風客於胃則泄殆本湯證也英公駭曰吾服金石等藥無數泄不止其敢飲本乎翁彊進之泄止﹝邵氏聞見錄﹞

卷二神醫

褚澄善醫

南史曰褚澄善醫術建元中爲吳郡太守百姓李道念以公事到郡澄見謂汝有重病答曰舊有冷病至今五年眾醫不瘥澄爲診謂曰汝病非冷非熱當是食白瀹雞子過多所致令取蒜一升煮服仍吐一物如升涎裹之動開看是雞雛羽翅爪距具足能行走澄曰此未盡更服所餘藥又吐得如向者雞十三頭而病都瘥當時稱妙

卷二神醫

唐與正治疾

唐與正少年得脈法於臨安醫者黃澤繼又得藥法於太學生夏徳懋所召紫霞仙遇人有奇疾多以意治其侄女年數歲得風癉疾先發於臆迆邐延上赤腫痛癢醫以上膈風熱治之不效唐診之曰是肝肺風熱盛極耳以升麻羌活荊芥鼠粘子赤芍藥淡竹葉桔梗漧葛八物治之自下漸退而腫聚於頂其髙數寸𨿽飲食寢處無妨而疾未去也唐母吳夫人曰此女乳母好飲熱酒至並其糟疾殆因是歟唐方悟所以至頂不消之由思之惟漧葛消酒且能療火毒乃於先方加葛三倍使服之二日腫盡失去從舅吳巡檢病不得前溲臥則微通立則不能涓滴醫徧用通小腸藥窮技巧弗驗唐因其侄孫大用來問吳常日服何藥曰叔祖常服黑錫丹問何人結砂曰自爲之唐灑然悟曰是必結砂時鉛不死硫黃飛去鉛砂入膀胱臥則偏重猶可溲立則正塞水道以故不能通令取金液丹三百粒分爲十服煎矍麥湯下之膀胱得硫黃積鉛成灰從水道下猶累累如細砂病遂愈葛之消酒硫黃之化鉛皆載經方苟不知病源而以古方從事未見其可也﹝夷堅志﹞

卷二神醫

以醫知名

成州團練使張銳字子剛以醫知名居於鄭州政和中蔡魯公之孫婦有娠及期而病國醫皆以爲陽證傷寒懼胎之墮不敢投涼劑魯公密邀銳視之銳曰兒處胎十月將生矣何藥之能敗卽以常法與藥且使倍服之半日而兒生病亦失去明日婦大泄而喉閒不入食眾醫復指言其疵且曰二疾如冰炭又產蓐甫近𨿽扁鵲復生無活理也銳曰無庸憂將使卽日愈乃入室取藥數十粒使吞之咽喉卽通下泄亦止逮盈月魯公開宴自諸子諸孫及女婦甥婿合六十人請銳爲客公親酌酒爲壽曰君之術通神吾不敢知敢問一藥而治二疾何也銳曰此於經無所載特以意處之向者所用乃附子理中丸裹以紫雪爾方喉閉不通非至寒藥不爲用旣已下咽則消釋無餘其得至腹中者附子力也故一服而兩疾愈公大加嘆異盡斂席上金匕箸遺之刑部尙書慕容彥逢爲起居舍人母夫人病亦召銳於鄭至則死矣時方六月暑將就木銳欲入視彥逢不忍意其欲求錢乃曰道路之費當悉奉償實不煩入銳曰傷寒法有死一晝夜復生者何惜一視之彥逢不得已自延入悲哭不止銳揭面帛注視呼仵匠語之曰若嘗見夏月死者面色赤乎曰無然而汗不出而蹶爾不死也幸無亟斂趨出取藥命以水二升煮其半灌病者戒曰善守之至夜半大瀉則活矣銳捨於外館至夜半時守病者覺有聲勃勃然遺屎已滿席出穢惡物斗餘一家盡喜遽敲門呼銳銳應曰吾今日體困不能起然亦不必起明日方可進藥也天且明出門若將便旋然徑命駕歸鄭彥逢詣其室但畱平胃散一帖而已其母服之數日良愈蓋銳以彥逢有求錢之疑故不告而去紹興中流落入蜀王叔堅問之曰公之術古所謂十全者幾是歟曰未也僅能七八耳吾長子病診脈察色皆爲熱極命煮承气湯欲飲之將飲復疑至於再三將遂飲如有掣吾肘者姑持杯以待兒忽發顫悸覆綿衾至四五始稍定汗下如洗明日而脫然使吾葉入口則死矣安得爲造妙世之庸醫學方書未知萬一自以爲足吁可懼哉﹝夷堅志﹞

卷二神醫

耳聞風雨聲

孫兆殿丞治平中間有顯官權府尹忘其名氏一日坐堂決事人吏環立尹耳或聞風雨鼓角聲顧左右曰此何州郡也吏對以天府尹曰若然吾乃病耳遽召孫公往焉公診之乃畱藥治之翌日尹如故尹召孫問曰吾所服藥切類四物飲孫曰是也尹曰始慮爲大患服此藥立愈其故何也孫曰心脈太盛腎脈不能歸耳以藥涼心經則腎脈復歸乃無恙孫之醫出於眾人皆如是眾人難之孫則易之眾人易之孫則難之眞世之良醫也﹝靑箱集﹞

卷二神醫

非孕

潘字溫叟名醫也虞部員外郎張咸之妻孕五歲南陵尉富昌齡妻孕二歲團練使劉彜孫外家孕十有四月皆未育溫叟視之曰疾也凡醫妄以爲有妊爾於是作大劑飲之虞部妻墮肉塊百餘有眉目狀昌齡妻夢二童子色漆黑倉卒怖悸疾走而去彜孫外家墮大蛇猶蜿蜒不死三婦人皆無恙屯田郎中張妻年四十餘而天癸不至溫叟察其脈曰明年血潰乃死旣而果然又貴江令王霽夜夢與婦人謳歌飲酒晝不能食如是三歲溫叟治之疾益平則婦人色益沮飲酒易怠而謳歌不樂久之遂無所見溫叟曰疾𨿽衰然未愈也如夢男子靑巾而白衣者則愈矣後果夢則能食﹝夷堅志﹞

卷二神醫

徙癰

南史曰薛伯宗善徙癰公孫恭患發背伯宗爲气封之徙置齋前柳樹上明日而癰消樹邊便起一癅如拳大稍稍長二十餘日癅大膿爛出黃赤汁升餘樹爲之痿損﹝太平禦覽﹞

卷二神醫

劉從周妙醫

韶州曲江人劉從周妙於醫術有自得之見著書十篇大抵與世俗異其論痢疾云常人以白痢爲冷證赤痢爲熱證故所用藥如冰炭其實不然但手足和暖則爲熱當煎米湯調五苓散繼服感應丸二十粒卽愈手足厥冷則爲寒當服已寒丸之類凡治痢當以此別之初不問赤白也如盛夏發熱有傷寒冒暑二證若熱有進退則爲冒暑一向熱不止則爲傷寒當以此別之

卷二神醫

拔麥中蠱

有人家女病腫以榜召醫皆不能識馬嗣明問病由云魯以手拔麥穗卽有一赤物長二尺許似蛇入其手指中因驚倒卽覺手臂疼腫月餘漸及半身肢節俱腫痛不可忍嗣明處方治之皆愈﹝劉穎叔異苑﹞

卷二神醫

華佗醫疾

華佗沛國譙人通養性之術年且百歲而猶有壯容時人以爲仙精於方藥處劑不過數種心識分銖不假稱量鍼灸不過數處若疾發結於內鍼藥所不能及者乃令先以酒服麻沸散旣醉無所覺因割破腹背抽割積聚若在腸胃則斷截湔洗去疾穢而縫合敷以神膏四五日瘡愈一月之間皆平復

卷二神醫

破腹取病

華佗傳一士大夫不快佗曰君病深當破腹取然君壽亦不過十年病不能殺君忍病十歲壽俱當盡不足故自刳裂士大夫不耐痛癢必欲除之佗遂下手所患尋瘥十年竟死﹝並魏志﹞

卷二神醫

扁鵲見齊桓侯

扁鵲過齊初見齊桓侯曰君有疾公不應後又見之曰君有病乃可治之公曰卿欲治無病之人以求其功後又見公越人便走數日病發召越人越人曰初見君病在皮膚鍼灸所及再見君病在血脈湯藥所及今見君病入骨髓司命亦無柰何后數日桓侯乃薨

卷二神醫

文摯

文摯齊人也齊威王病發使召文摯摯至謂太子曰王病怒卽愈王若卽殺臣柰何太子曰無慮吾當救之文摯於是不時來見王及來不脫履而登牀王大怒使左右持下將烹之後及太子扣頭請救王怒遂解赦摯因此病愈六國時人﹝並史記﹞

卷二神醫

董奉

董奉候官人也時交州刺史杜燮中毒藥而死奉以太一散和水沃燮口中須臾乃蘇燮自說初死時有一車門直入一處內燮於土窟中以土塞之俄頃聞太一使至追杜燮遂開土窟燮得出

卷二神醫

華佗

華佗字符化善養生之術廣陵太守陳登患胸煩滿面赤不食使人請佗佗曰府君胸中有虫欲成蓋腥物之所爲乃作湯令登服之遂吐三升許虫虫頭皆赤半身猶是生膾佗曰此病必更再發若值良醫乃可救之後果發佗時不在病發遂卒

卷二神醫

髒气已絕

縣吏尹世苦四肢煩口中幹不欲聞人聲小便不利佗曰試作熱食得汗則愈不汗後三日死卽作熱食而不汗出佗曰髒气已絕於內當啼哭而絕果如佗言﹝並魏志﹞

卷二神醫

病有六不治

驕恣不論於理一不治輕身重財二不治衣食不能適三不治陰陽並髒气不定四不治形羸不能服藥五不治信巫不信醫六不治有一於此則重治難也﹝千金方引史記﹞

卷二神醫

隨俗爲醫

扁鵲名聞天下過邯鄲聞貴婦人則爲帶下醫過雒陽聞周人愛老人卽爲耳目癉醫來入咸陽聞秦人愛小兒卽爲小兒醫隨俗爲變

卷二神醫

扁鵲兄弟三人

冠子云扁鵲兄弟三人並醫魏文侯問孰最扁鵲曰長兄神視故名不出家仲兄神毫毛故名不出閭臣鍼人血脈投人毒藥故名聞諸侯

卷二神醫

豎傷脾

濟北王召淳於意診脈諸女子侍者至女子豎豎無病意告永巷長曰豎傷脾不可勞法當春嘔血死王曰得毋有病乎意對曰豎病重在死法中王召視之其顏色不變以爲不然春豎奉劍從王之廁王去豎後令人召之卽僕於廁嘔血死病得之流汗流汗者同法病內重毛髮而色澤脈不衰此亦關內之病也﹝並史記﹞

卷二神醫

病狂

蘄水縣髙醫龐安時治病無不愈其處方用意幾於古人自言心解初不從人授也蘄有富家子竊出遊值鄰人有斗者排動屋壁富人子大驚懼疾走惶惑突入市市方陳刑屍富人子走僕屍上因大驚到家發狂性理遂錯醫巫百方不能已龐爲劑藥求得絞囚繩燒爲灰以調藥一劑而愈龐得他人藥嘗之入口卽知其何物及其多少不瘥也﹝張右史明道雜誌﹞

卷二神醫

肝气暫舒

四明僧奉眞良醫也天章閣待制許元爲江淮發運使奏課於京師方欲入對而其子病亟瞑而不食能延數日之期否奉眞曰如此自可諸髒皆已衰惟肝臟獨過脾爲肝所勝其气先絕一臟絕則死若急瀉肝气令肝气衰則脾少緩可延三日過此無術也乃投藥至晚乃能張目精稍復啜粥明日漸蘇而能食元甚喜奉眞笑曰此不足喜肝气暫舒爾無能爲也後三日果卒﹝筆談﹞

卷三神方

夢獲神方

虞雍公拜甫紹興二十八年自渠州守召至行在憩北郭外接待院因道中冒暑得泄痢疾連月重九日夢至一處類神仙居一人被服如仙官延之坐視壁間有韻語藥方一紙讀之數徧其詞曰暑毒在脾濕气連腳不瀉則痢不痢則瘧獨煉雄黃蒸餅和藥甘艸作湯服之安樂別作治療醫家大錯夢回尙能記卽錄之蓋治暑泄方也如方服遂愈﹝夷堅志﹞

卷三神方

夢藥愈眼疾

饒州民郭端友精意事佛紹興乙亥之冬募眾紙筆緣自出力以淸旦靜念書華嚴經期滿六部乃止癸未之夏五部將終忽兩目失光翳膜障蔽巫醫鍼刮皆無功自念惟佛力可救次年四月晦誓心一日三時禮佛觀音願於夢中賜藥或方書至五月六日夢皂衣人告曰汝要眼明用獺掌散熊膽丸則可明日遣詣市藥但得獺掌散點之不效後於道藏獲觀音治眼熊膽丸方舉室驚喜卽根據方市藥旬日乃成服之二十餘日藥盡眼明至是年十月平復如初卽日接書前帙感靈應特異增爲十部乃止今眸子了然外人病自疾者服其藥多愈藥用十七品南熊膽一分爲主黃連密蒙花羌活各一兩半防己二兩半艸龍膽蛇蛻地骨皮大木賊仙靈脾皆一兩瞿麥旋復花甘菊花皆半兩蕤仁二錢半麒麟竭一錢蔓菁子一協議爲細末以羯羊肝一具煮其半焙漧雜於藥中取其半生者去膜爛研入上件藥杵而丸之桐子大飯後米飲下三十丸諸藥修治無別法惟木賊去節蕤仁用肉蔓菁水淘蛇蛻炙云﹝夷堅志﹞

卷三神方

觀音治痢

李景純傳有一婦人久患痢將死夢中觀音菩薩授此方服之遂愈用木香一味細末米飲調服﹝本艸﹞

卷三神方

人參胡桃湯

洪輯居溧陽縣西寺事觀音甚敬幼子佛護病痰喘醫不能治凡五晝夜不乳食證危甚又呼醫杜生診視之曰三歲兒抱病如此𨿽扁鵲復生無如之何爾輯但憂泣辦凶具而其母以嘗失孫愁悴尢切輯益窘懼投哀請禱於觀音至中夜妻夢一婦人自後門入告曰何不服人參胡桃湯覺而語輯輯灑然悟曰是兒必活此蓋大士垂教爾急取新羅人參寸許胡桃肉一枚不暇剝治煎爲湯灌兒一蜆殼許喘卽定再進遂得睡明日以湯剝去胡桃皮取淨肉入藥與服喘復作乃只如昨夕法治之信宿有瘳此藥不載於方書蓋人參定喘而帶皮胡桃則斂肺也予以淳熙丁未四月有痰疾之撓因晚對上宣諭使以胡桃肉三顆生薑三片臨臥時服之畢卽飲湯三兩呷又再嚼桃姜如前數且飲湯勿行動卽就枕旣還玉堂如恩指敬服旦而嗽止痰不復作輯之事亦類此云﹝己志﹞

卷三神方

懸癰

穀道外腎之間所生癰毒名爲懸癰醫書所不載世亦罕有知者初發惟覺甚癢狀如松子大漸如蓮實四十餘日後始赤腫如胡桃遂破若破則大小便皆自此去不可治矣其藥用橫紋大甘艸一兩截長三寸許取山澗東流水一大碗井水河水不可用以甘艸蘸水文武火慢煮不可性急須用三時久水盡爲度擘視艸中潤然後爲透卻以無灰酒兩碗煮俟至一半作一服溫服之初未便效驗二十日始消未破者不破可保安平𨿽再進無害興化守姚康朝正苦此癰眾醫拱手兩服而愈

卷三神方

神授乳香飲

吳大昔以泥補葺善神後因結屋墜梯折傷腰勢殊亟夢神來云汝昔嘗救我我不敢忘授以乳香飲其方用酒浸虎骨敗龜黃牛膝萆續斷乳香七品覺而能記卽喚子買藥敬服之一旬愈﹝己志﹞

卷三神方

夢張王藥愈癰

時康祖爲廣徳宰事張王甚敬舉家不食豬後授溫下體抱疾小愈左乳復生癰繼又胸臆間結核其大如拳堅如石荏苒半歲百藥皆不能施已而牽掣臂腋徹於肩痛楚特甚亟禱王祠下夢間語曰若要安但用姜自然汁制香附服之可也夢覺呼其子檢本艸視之二物治證相符訪醫者張棣亦云有理遂用香附去毛薑汁浸一宿爲末二錢米飲調才數服瘡膿流出腫硬漸消自是獲愈﹝庚志﹞

卷三神方

救疫神方

靖康二年春京師疫气大作有異人書一方於齋捨凡因疫發腫者服之無不效其方黑豆二合炒令香熟甘艸二寸炙黃以水二盞煎其半時時呷之﹝同上﹞

卷三神方

治吐血

秀州進士陸迎忽得疾吐血不止气蹶驚顫狂躁跳躍雙目直視至深夜欲拔戶而出如是兩夕諸醫徧用古方及艸澤單方拯療不瘳舉家哀訴所事觀音夢授一方但服一料當永除根本用益智一兩生珠二錢靑皮半兩麝一錢碾細末燈心湯調陸覺取筆記之明日治藥病隨手而愈﹝同上﹞

卷三神方

呂眞人治目疾

江陵傅氏家貧鬻紙爲業性喜雲水見必邀迎小閣塑呂仙翁像朝暮焚香敬事甚謹𨿽妻子不許輒至一日有客方巾布袍入共語曰適有百金邀傅飲傅目FS昏多淚客教用生熟地黃切焙椒去目及閉口者微炒三物等爲末蜜丸桐子大五十丸鹽米飲空心下傅如方治藥不一月目明夜能視物享年八九十耳目聰明精力如少年﹝辛志﹞

卷三神方

驚風妙藥

趙周氏之子三歲忽驚風掣體如反張弓不納乳食四肢盡冷眾醫莫能措手族弟善信來云邑主簿李賡藏一方療此證如神急求並力治藥才合就便以擦兒齒少頃作噦咳聲手稍轉動自夜至旦灌兩餅從此平復趙焚香設誓將終其身以施人名蠍稍餅子用赤足全蜈蚣一條蠍梢乳香白花蛇肉朱砂天南星白僵蠶各半兩麝香三錢凡八味砂乳麝別研蛇酒浸去皮骨取淨南星煨熟蠶生用與蜈蠍五者爲末別研三者和均酒糊丸捏作餅徑四分煎人參或薄荷或金銀花湯磨化一粒周歲以下者半之全活小兒不可計﹝庚志﹞

卷三神方

治內障羊肝丸

治目方用黃連者多矣而羊肝丸尢奇特異用黃連末一兩白羊子肝一具去膜同於砂盆內研令極細眾手爲丸梧桐子大每服以溫水下三十丸連作五劑但是諸目疾及翳障靑盲皆治忌豬肉冷水唐崔承元者因官治一死囚出活之囚後數年以病目致死一旦崔爲內障所苦喪明逾年後半夜嘆息獨坐忽聞階除悉之聲崔問爲誰徐曰是昔蒙活囚今故報恩至此遂以此方告言訖而沒崔根據此合服不數月眼復明﹝本事方﹞

卷三神方

神精丹

許叔微家一婦人夢二蒼頭一在前一在後手中持一物前者云到也未後者應云到也擊一下爆然有聲遂魘覺後心一點痛不可忍昏悶移時叔微所合神精丹有此證卽取三粒令餌之過數刻痛止神醒其方出千金中殆晉景公夢二豎之比也﹝同上﹞

卷三神方

寒嗽

晉之侄事觀音甚謹適苦嗽逾月夜夢老僧呼謂之曰汝嗽只是感寒吾有方授汝但用生薑一物切作薄片焙榦爲末糯米糊丸芥子大空心米飲下三十丸覺如其言數服而愈﹝癸志﹞

卷三神方

丁公藤愈風

南史解叔謙雁門人母有疾夜於庭中稽顙祈告聞空中云得丁公藤治卽瘥訪醫及本艸皆無至宜都山中見一翁伐木云是丁公藤療風乃拜泣求得之及漬酒法受畢失翁所在母疾遂愈﹝本艸﹞

卷三神方

丸

江陵府節度使進丸方臣有弟年三十一中風牀枕五年百醫不瘥有道人鐘鍼者因睹此患可餌丸必愈其藥多生沃壤五月間收洗去土摘其葉及枝頭九蒸九曝不必太燥但取蒸爲度杵爲末煉蜜丸梧子大空心溫酒米飲下二三十丸所患忽加不得憂至四十服必復如故五十服當丁壯奉宣付醫院詳錄又知益州張詠進表云臣因換龍興觀掘得一碑內說修養气術並藥二件根據方差人訪問采覓其艸頗有異金稜紫綫素根紫對節而生蜀號火莖葉頗同蒼耳誰知至賤之中乃有殊常之效臣自喫至百服眼目輕明卽至千服須髮烏黑筋力輕健效驗多端臣本州有都押衙羅守一曾因中風墜馬失音不語臣與十服其病立痊又和尙智嚴年七十患偏風口眼斜時時吐涎臣與七服亦便瘥今合一百劑差職員史元奏進﹝同上﹞

卷三神方

一服飲

福唐梁緄心脾疼痛數年之間不能得愈服藥無效或教供事穢迹神且持誦咒語久之夢中告曰與汝良藥名爲一服飲可取髙良姜香附子等分如本條修制細末二錢匕溫陳米飲下空心服爲佳不煩再服已而果驗後嘗以濟人皆效﹝類編百一選方云二味須各炒然後合和同炒卽不效﹞

卷三診法

診法

診法常以平旦陰气未動陽气未散飲食未進經脈未盛絡脈調均气血未亂故乃可診有過之脈切脈動靜而視精明察五色觀五臟有餘不足六腑彊弱形之盛衰以此參決死生之分﹝千金方﹞

卷三診法

動脈

十二經皆有動脈獨取寸口以決五臟六腑死生吉凶之法寸口者脈之大會手太陰之動脈也人一呼脈行三寸一吸脈行三寸呼吸定息脈行六寸人一日一夜凡一萬三千五百息脈行五十度周於身漏水下百刻榮衛行陰陽各二十五度爲一周也故五十度復會於手太陰太陰者寸口也卽五臟六腑之終始﹝千金方﹞

卷三診法

脈形气逆順

孫尙藥曰凡診脈先視人之長短肥瘦形气相得者不病形气不相得者病形气損者危形气反者死形气旣反脈又加之懸絕者形气俱病見者立死故人長脈亦長人短脈亦短人肥脈亦濃人瘦脈亦急此形气之相得也然人賴五行以生而常爲八邪所攻若非次有誤中他邪得病亦易爲治療謂形气相得也形气不相得而反者謂人長脈短之類若得病必難拯治此是人之气候無病者不久當病病者危危者死矣切須畏忌撙節和气養神勿更恣意不愼轉耗天眞深思深思﹝雞峯方﹞

卷三診法

四時之脈

凡脈順四時者謂春弦夏洪秋毛冬石中有和气軟滑而長乃是不病之人得病卽易爲治療蓋從和气而生也用法萬全如气反脈逆形气相失名曰不可治是形盛气虛形虛气盛故不可治也凡人形气俱虛安谷者過期而死不安谷者不過期而死安谷謂飲食且進期是八節之气候也﹝雞峯方﹞

卷三診法

肥瘦虛實

診脈治病必先度人之肥瘦以調气之虛實虛則補之實則泄之若形瘦脈大胸中多气者必死是形气俱不足而脈反有餘故死也故人形盛脈細少气不足者危危者近於死也猶有可治之理以气不足而形盛故也其形气相得者生是人形气肥瘦長短气候相得故生也參五不調者病謂脈气交亂而不調故病也上下寸關尺三部脈如參椿者病甚也三部脈左右手十至不可數者死是一呼一吸脈來往十至以上無生气也故死矣﹝雞峯方﹞

卷三診法

形气相得相反

大凡診脈先定四時之脈便取太過不及虛實冷熱寒溫至數損益陰陽衰盛五行生克臟腑所屬看之以爲大法然後取其人形神長短肥瘦气候虛實盛衰性气髙下布衣血食老幼彊弱但順形神四時五气气候無過者生之本其形气與五行者危病若過盛而形气反逆脈有懸絕者死不治矣﹝雞峯普濟方﹞

卷三診法

善別脈

郭玉廣漢人也後漢章帝時爲侍郎爲人善別脈知人生死帝令童男衣女子之衣詐云其病使玉診脈王曰此女誰言病據脈狀陽盛陰弱臣謂非女帝善之遷五官中郎將

卷三診法

龐安常脈法

察脈之要莫急於人迎寸口是二脈相應如兩引繩陰陽均則繩之大小等凡平人之脈人迎大於春夏寸口大於秋冬何謂人迎喉旁取之內經所謂別於陽者也越人不盡取諸穴之脈但取手太陰之行度魚際後一寸九分以配陰陽之數而得關格之脈然不先求喉手引繩之義則昧尺寸陰陽關格之所起寸四倍於尺則上魚而爲溢故言溢者寸倍尺極矣溢之脈一名關一名內格一名陰乘之脈曰外關者自關以上外脈也陰拒陽而出故曰外格陰生於寸動於尺今自關以上溢於魚際而關以後脈伏行是爲陰壯乘陽而陽竭陽竭則死脈有是者死矣此所謂寸口四倍於人迎爲關陰之脈者也關以後脈當一寸而沈過者謂尺中倍於寸口至三倍則入尺而爲覆故言覆者尺倍寸極矣覆之脈一名曰內關一名曰外格一名曰乘陽之脈內關者關以下內脈也外格者陽拒陰而內入也陽生於尺動於寸今自關以下覆入尺澤而關以前脈伏行則爲陽亢乘陰而陰竭亦死脈有是者死矣此所謂人迎四倍於寸口爲格陽之脈也經曰人迎與寸口皆盛過四倍則爲關格關格之脈羸不能極天地之精气而死所謂關格者覆溢是也𨿽然獨覆獨溢則補瀉以生之尺部一盛瀉足少陽補足厥陰二盛瀉足太陰補足少陰三盛瀉足陽明補足太陰皆二瀉而一補之四盛則三陽極導之以鍼當盡取少陽太陰陽明之穴脈靜者取三陽於足脈數者取於手瀉陽二當補於陰一至寸而反之脈有九候者寓浮中沈於寸關尺也且越人不取十二經穴者直以二經配合於手太陰行度自尺至寸一寸九分之位復分三部部中有浮中沈以配天地人也又曰中風木傷寒金溫水熱火溫病起於濕濕則土病土病而諸髒受害其本生於金木水火四髒之變也陽浮陰濡爲風溫陽數陰實爲溫毒陽濡陰急爲濕溫陰陽俱盛爲溫瘧其治之也風濕取足厥陰木手少陰火溫毒專取少陽火傷寒取手太陰經手少陰火濕溫取足少陰水鄕人皆爲我能與傷寒語我察傷寒與四溫變辯其疑似而不可亂也故定陰陽於喉手配覆溢於尺寸寓九候於浮沈分四溫於傷寒此皆扁鵲略開其端而余參以內經諸書考究而得其說審而用之順而治之病不得逃焉﹝張右史集﹞

卷三診法

太素之妙

予伯祖張諱﹝寧宗廟諱﹞字子充歙人也家舊以財雄鄕裏族人有以醫名者因畱意焉長聞蘄水道人龐君安常以醫聞淮甸徑從之遊一日丐者扣門自言爲風寒所苦龐君令以藥濟之丐者問當用何湯使龐君見其手執敗扇指以此煎湯調所服之藥公初不省其意乃曰豈非本艸所謂敗扇能出汗者乎龐曰然公辭歸嘆曰龐君用藥則善矣聞川有王朴先生者其察脈非特知人之病而太素之妙能測人之死生禍福見於未著之前服膺幾年盡得其妙乃辭而歸先是宣之南陵有富者惟一子而家累萬計適中寒疾以爲不可救則气息僅存以爲可療則邈不知人召公治之公笑曰正有此藥然此病後三日當蘇蘇必欲飲水則以此藥與之服畢當酣寢切勿驚動醒則汗解而安矣富者如其言其子之疾果愈南陵宰其妻亦苦寒疾醫者環視無所措手公探囊中得藥服之疾起矣如其言而亦安祈門宰陳君孺聞公之名召之是時縣學士子餘三十人聞公太素之妙丞相汪公廷俊預學職陳請徧拯生員公拯至丞相則曰南人得北脈後官當相國然登第後必自北方起時丞相欲往京師家貧公力贊其行至京師邈未有遇因言於公曰恐誤所許之術公曰安之當達矣未逾年果登第授北京大名簿徊環北京而梁公子美辟之遷至太中大夫後至宣政末力贊太上皇入繼大寶而正位槐鼎皆自北方起也丞相範公堯夫當徽廟卽位之初朝廷以其舊徳元勛將虛左召之而丞相嬰疾召公診視問曰某此去壽幾何公曰丞相脈不出半年丞相曰使某得至京師皆先生力也公曰如此則可丞相遂同公朝京師朝廷方欲大用範公力辭授以醴泉觀使奏公以假承務郎丞相後果以不起聞矣公出京至宋尙書蹇公序辰知應天府召公察脈公曰尙書無官脈旦夕必有失俄被旨放歸田裏未逾半年復召公察脈問曰某復如何公曰今日之脈與前不同當得郡矣不超時而知杭州蔡元度樞密吳國夫人王荊公女也有疾召公而愈嘆曰天下醫工未有妙如張承務者黃君謨誥授淮西提刑過當塗遇之公察脈而言曰大夫食祿不在淮西相次還朝矣然非今日宰相所謂宰相者猶未起起則有召命不滿歲當三遷又曰大夫不病而細君病良可憂九月矣後朝廷召蔡公京用之而黃君階此而進一歲之內皆如公言作序送公曰余自崇寧年中授淮西提刑待次南歸過當塗遇故人張子充爲予切脈而言曰大夫食祿不在淮西相次還朝矣然非今日宰相所謂宰相者猶未起起則有召命不滿歲當三遷又曰大夫不病而細君病良可憂九月今丞相蔡公當國被旨除戶部郎中八月遷吏部九月長壽縣君劉氏卒十二月遷左司此數者與子充之言若合符節夫察人之脈知其病不病可治不可治故有之矣察夫之脈而知婦死生者間或有之至於察庶官之脈而知當朝宰相之出入未之見也自非術數窮天地智識窺造化其孰能與於此哉三年六月爲之賦詩因序其略黃山樓掛鬥牛星三十六峯森翠屏溫泉一派渭東溟下有丹砂連赤城軒轅黃帝招廣成采山飲水學長生夜半常談內外經飄風驟雨迅雷霆獨騎龍去遊天庭至今山水默通靈張君盡得其精英溫潤如玉淸如冰放指測人無遁形三尸九虫潛震驚富貴貧賤及死生自量多少提重輕無嫌黑白太分明片言隻字皆至誠當時將相及公卿邀至在門倒屣迎其言柬色驕矜馬須欲往人不行惠然訪我來巖扃且謂連珠脈已形口不可傳心可銘一飲三斗如建瓴老夫先醉君獨醒短歌不足爲先聲尙有史官書姓名及姑熟李公﹝端叔之儀﹞靑山郭公功甫﹝祥正﹞尙書黃公道夫太尉薛公﹝肇明﹞皆與之遊先是功甫有子得異疾四肢如削人視其气息僅存以命在須臾召公診之公曰無足憂翌日功甫飯公公曰所召何人功甫卽言所召者惟吾子充一人而已公曰可增一客及期問公何人可預此席公以郭之病子對功甫曰兒如此豈能陪燕豆公未應間力請其子同席遽授一藥酒未再進疾大作涎沫皆出公令視之必有物在其間果得一魚骨隨出舊疾因頓愈有詩送公云君不見左眞人韓伯休聞名不可見今乃逢張侯張侯生新安聲名滿皇州探賾陰陽關壽命推短修何代無異人志妙安可求靈丹輒起死固匪醫之流衣冠乃儒者眉宇仙气浮願言分一粒洗我千歲憂髙飛出塵寰相追汗漫遊而黃公道夫序之則曰張君字子充得脈於異人來遊京師能以疾證占休咎告於省府之官累累皆中或怪其異疑用它術寓言在脈予曰不然萬物墮五行數中五行之在五臟死生禍福之變動於脈見於面聞於聲乃其深切著明者也又何疑之哉其術方行於京師偶以憂還江上略書其事以告東南好事者與之共信焉元符己卯正月二十二日山黃裳書及紹興間待制曾公開守徽日視事之始因召先祖揮字子發醫乃問曾出外方否對以蚤歲從先兄子充往建康公再三嘆曰子充之術非常術也不知其爲此邦人詢待制公乃薛公子婿爾當公在都下時鄕邦前輩在國學人無不扣之而殿院胡公汝明求診公曰公當登第然心脈未圓俟圓則成矣後往見之許其不出此舉遂中壬辰年之第先是士夫聞公名者皆踵至沓來惟恐其後有授全齊二車者方其未有所授公診脈謂之曰公脈止有七日及五日有全齊二車之除乃曰張某妄人耳言我脈止有七日今五日乃有此除深怒之及七日晨起盥嗽遽僕於地子弟視之已不可救亟召公而告其疾公曰遊脈見前以言之不可療矣其子後作文擬扁鵲過齊見齊桓之事推美公之先見如此公歸鄕時承議董正封爲徽守召診其脈公曰承議今歲必當蔭子董以爲官旣未該奏補亦非郊祀之年族人中亦未有可以奏官及之者疑之適宛陵幕僚沿檄至徽亦云子充之言不獨許承議亦許宛陵守矣恐不足信未逾年而徽廟登極凡守土之臣並得捧表恩澤先祖隨侍至建康一日有一婦人扣門求藥伯祖偶不在捨先祖爲診之旣歸則稟伯祖以婦人六脈所受之患並所與之藥伯祖云如吾弟所與藥病當退矣此婦人據其脈气當婺居三年左乳下必有黑痣或再來當問之適及三日而婦人果再扣門先祖問其所以果如伯祖之言及紹興丙寅資政何公鑄謫居新安先祖累蒙資政招醫後何公有序送之云余自弱冠遊學金陵已聞張子充以醫名江東士大夫多神其術以謂其察脈非特知人之疾至於貴賤禍福期以歲月旬日若神余嘗異之而恨未識其人也後三十年餘謫居新安識其弟揮方知子充爲此邦人且聞其事甚詳揮嘗親授指教於子充故其議論有據切脈精審今爲此邦醫師之冠余居徽三年多賴其延醫故特書之因以見子充之術果不凡其傳於後者猶如此也惜乎公名盛於崇寧大觀時而享年止四十有九卒於南昌是日也晨起見郡將云某之大事在今日午時後事必當累公郡將曰不至此否公曰吾診脈血已入心矣使人俟之果如期而卒﹝張季明自記其伯祖子充事﹞

卷三診法

魚遊戲

太常博士楊日宣病寒郝允診曰君脈首震而尾息尾震而首息在法爲魚遊戲不可治不數日死﹝邵氏見聞錄﹞

卷三傷寒

百之本

眞誥有言曰常不能愼事上者自致百之本而怨咎於神靈乎當風臥濕反責它人於失覆皆癡人也夫愼事上者謂舉動之事必當愼思若飲食恣情陰陽不節最爲百之本致使虛損內起風濕外侵所以共成其害如此者豈得關於神明乎惟當動於藥術療理爾

卷三傷寒

察病先識其源

欲療病先察其源先候其病機五臟未虛六腑未竭血脈未亂精神未散服藥必活若病已成可得半愈病勢已過命將難全

卷三傷寒

病之所由

夫病之所由來𨿽多端而皆關於邪邪者不正之因謂非人身之常理風寒暑濕饑飽勞逸皆各是邪非獨鬼气疫癘者矣人生气中如魚在水水濁則魚瘦气昏則人病邪气之傷人最爲深重經絡旣受此气傳入臟腑臟腑隨其虛實冷熱結以成病病又相生故流徧遂廣精神者本宅身以爲用身旣受邪精神亦亂神旣亂矣則鬼靈斯入鬼力漸彊神守稍弱豈得不致於死乎古人譬之植楊斯理當矣但病亦別有先從鬼神來者則宜以祈禱祛之𨿽曰可祛猶因藥療致益昔李子豫有赤丸之例是也其藥療無益者是則不可祛晉景公膏肓之例是也大都鬼神之害則多端疾病之源惟一種蓋有輕重者爾﹝三說本艸﹞

卷三傷寒

六經傷寒用藥格法

夫傷寒始自太陽逆傳陽明至於厥陰而止六經旣別治法不同太陽屬膀胱非發汗則不愈必用麻黃者以麻黃生於中牟雪積五尺有麻黃處雪則不聚蓋此藥能通內陽气卻外寒也陽明屬胃非通泄則不愈必用大黃芒硝以利之少陽屬膽無出入道柴胡與半夏能利能汗佐以子芩非此不解太陰屬脾中州土也性惡寒濕非漧薑白術不能溫燥少陰屬腎性畏寒燥非附子必不能溫厥陰屬肝藏血養筋非溫平之藥不能潤養此經常之道也後學不知倫類妄意進餌遂致錯亂諸證蜂起夭傷人命可不究辯且三陽病汗下和解人必知之至太陰脾經溫燥不行亦當溫利自陽明出如溫脾丸用大黃者是也少陰腎經𨿽用附子復使麻黃則知少陰亦自太陽出厥陰用桂自少陽出明矣及其二陽郁閉皆當自陽明出故三陰皆有下證如少陰口燥咽漧下利淸水太陰腹滿時痛厥陰舌捲腎縮皆當下之學人宜審詳不可率易投也

卷三傷寒

傷寒有五

傷寒有五有中風有傷寒有濕溫有熱病有溫病自霜降至春分傷風冷卽病者謂之傷寒冬受寒气春又中風而病者謂之溫病至夏發者名熱病病而多汗者謂之濕溫其傷八節虛邪者謂之中風

卷三傷寒

陽證傷寒

程元章婺源遊汀人與妻皆嗜食鱉婢梅香主飪每滋味不適口必撻之嘗得一大者長尺方操刀欲屠睹其伸縮顫悸爲之不忍指而與言我尋常烹制少失必遭杖責罰今放汝不殺亦不過痛打一頓遂解縛置於捨後污池中池廣二丈水亦未嘗竭程夫婦以鱉肥大且滿意飫餐旣失之怒甚杖婢數十經二年婢患熱疾發狂奔躁不納粥飲體熱昏憒蓋陽證也家人知不可療升入池上茅亭以待絕命明日天未曉聞有扣宅後門扉者謂爲鬼物叱去之乃言我是梅香病已無事乞令歸家啟關信然問其故對曰半夜後仿佛見一黑物將濕泥艸徧罨我身上環繞三四十匝便覺心下開豁四肢淸涼全無所苦始知獨在亭子內程氏未以爲然迨暮復使往效昨夕偃臥而密伺察之見巨鱉自池出銜水藻浮萍遮覆其體程不省所以婢詳道本末云鱉此昔日其大加倍視尾後穿竅尙存於是涸池取得之送諸深溪程追悼前過不復食此鄕人聞者相傳以爲戒邑醫虞和仲時到彼親見其事爲洪作霖夢弼言熱証之極猝未可解者汲新井水浸衣裳互熨之爲妙不謂水族細微亦能如此蓋陰徳所招云﹝類編﹞

卷三傷寒

竹葉石膏湯

袁州天慶觀主首王自正病傷寒旬餘四肢乍冷乍熱頭重气塞唇寒面靑累日不能食勢已甚殆袁惟一醫徐生能調治此疾診之曰脈極虛是爲陰證必服桂枝湯乃可觀宇去城三里徐居在城內畱藥而歸未及煮若有語之曰何故不服竹葉石膏湯王回顧不見寮中但有一老道士適入市只小童子在呼問之曰恰何人到此曰無人自正惑焉急遣邀徐醫還正告之教我服此如何徐曰寒燠如冰炭君之疾狀已危果餌前藥立見委頓它日殺人之謗非吾所能任也自爲煮桂枝湯一碗曰姑飲之正使不對病猶未至傷生萬一發躁狂眩旋用師所言未爲晚方酬答次復聞耳傍人云何故不肯服竹葉石膏湯自正益悚俟徐去卽買見成藥兩帖付童使煎又聞所告如初於是斷然曰神明三告我殆是賜以更生安得不敬聽卽盡其半先時頭不能舉若戴物千斤倏爾輕淸唇亦漸暖咽膈通暢無所礙悉服之少頃汗出如洗徑就睡及平旦脫然如常時自正爲人謹飭常茹素與人齋醮盡誠故爲神所佑如此﹝庚志﹞

卷三傷寒

聖散子之功

聖散子主疾功效非一去年春杭州民病得此藥全活者不可勝數所用中下品藥略計每千錢卽得千服所濟已及千人昔薄拘羅尊者以一訶梨勒施一病比丘故獲報身身常無眾疾

卷三傷寒

柴胡咀

朱肱吳興人尢深於傷寒在南陽太守盛次仲疾作召肱視之曰小柴胡湯證也請並進三服至晚乃覺滿又視之問所服藥安在取視乃小柴胡散也肱曰古人制咀銼如麻豆大煮淸汁飲之名曰湯所以入經絡攻病取快今乃爲散滯在膈上所以胸滿而病自如也因旋制自煮以進兩服遂安﹝夷堅志﹞

卷三傷寒

寒厥

劉錫鎭襄陽日寵外家病傷寒暴亡眾醫云脈絕不可治或言市上賣藥許道人有奇術可用召之曰是寒厥爾不死也乃請健卒三十人速掘地作坑熾炭數百斤雜薪燒之俟極熱施薦覆坑舁病患臥其上蓋以氈蓐少頃气騰上如蒸炊徧體流汗衣被透濕已而頓蘇始取藥數種調治卽日愈﹝同上﹞

卷三傷寒

風濕不可汗下

論風濕不可汗下春夏之交人病如傷寒其人汗自出肢體重痛轉仄難小便不利此名風濕非傷寒也陰雨之後卑濕或引飲過多多有此證但多服五苓散小便通利濕去則愈切忌轉瀉發汗小誤必不可救初虞世云醫者不識作傷風治之發汗死下之死己未年京師大疫正爲此予自得其說救人甚多壬辰年予守官洪州一同官妻有此證因勸其速服五苓散不信醫投發汗藥一夕而斃不可不謹也大抵五苓散能飲水去濕耳胸中有停飲及小兒吐欲作癇服五苓散最效初君之說詳矣予因廣此說以信諸人﹝信效方﹞

卷三傷寒

取汗不可先期

南史記範云初爲陳武帝屬官武帝有九錫之命在旦夕矣云忽感傷寒之疾恐不得預慶事召徐文伯診視以實懇之曰可便得愈乎文伯曰便瘥甚易政恐二年後不復起耳云曰朝聞道夕死猶可況二年乎文伯以火燒地布桃葉設席置云於上頃刻汗解裹以溫粉翌日愈云甚喜文伯曰不足喜也後二年果卒夫取汗先期尙促壽限況罔顧表裏不待時日便欲速效乎每見病者不耐未三四日晝夜促汗醫者隨情順意鮮不敗事故予書此爲醫者之戒﹝本事方﹞

卷三傷寒

傷寒舌出

臨安民有因病傷寒而舌出過寸無能治者但以筆管通粥飲入口每日坐於門一道人見之咨嗟曰吾能療此頃刻間爾柰藥不可得何家人聞而請曰苟有錢可得當竭力訪之不肯告而去明日又言之至於旬時會中貴人罷直歸下馬觀病者道人適至其言如國中貴問所須乃梅花片腦也笑曰此不難置卽遣僕馳取以付之道人屑爲末摻舌上隨手而縮凡用五錢病立愈﹝丁志﹞

卷三傷寒

四時癘疾

周禮天官下曰疾醫長養萬民之疾病四時皆有癘疾春時有首疾﹝頭痛﹞夏時有癢疥疾秋時有瘧寒疾冬時有嗽上气疾

卷三傷寒

辯痧病

痧病江南舊無今東西皆有之原其證醫家不載大凡才覺寒栗似傷寒而狀似瘧但覺頭痛渾身壯熱手足厥冷鄕落多用艾灸以得砂爲良有因灸膿血迸流移時而死者誠可憐也有雍承節印行此方云初得病以飲艾湯試吐卽是其證急以五月蠶蛻紙一片碎剪安碗中以盤蓋密以湯泡半碗許仍以紙封棣縫勿令透气良久乘熱飲之就臥以濃衣被蓋之令汗透便愈如此豈不勝如火艾枉殘害人命敬之信之﹝葉氏錄驗方﹞

卷三傷寒

暑气所中

今歲熱甚聞道路城市昏僕而死者此皆虛人勞人或饑飽失節或素有疾一爲暑气所中不得泄卽關竅皆窒非暑气使然气閉塞而死也古方治暑無它但用辛甘發散疏導心气與水流行則無害矣崇寧乙酉歲餘爲書局時一養馬僕馳馬出局下忽僕地絕急以五苓大順散灌之皆不驗已超時同捨王相使取大蒜一握道上熱土雜研爛以新水和之濾去滓決其齒灌之少頃卽蘇至暮此僕爲余復禦而歸乃知藥病相對有如此者此方本徐州沛市縣門忽有板書釘其上或傳神仙欲以救人者沈存中王聖美皆著其說而余親驗之乃使書百本散遠近庶幾有救其急者也﹝石林老人避暑錄﹞

卷三傷寒

傷寒後睡不著

人病傷寒陽證或患熱疾服涼藥而得愈飲食未充夜間輒睡不著是膽冷也若脈細身涼隨其虛實下金液丹一服大冷者下百粒及五六十粒不甚冷者三二十粒卽睡著當以脈證爲準也脈細微大便不甚實小便淸面色靑白舌下不紅面帶靑色皆冷證也﹝醫余﹞

卷三傷寒

傷寒瘥後之戒

傷寒病初瘥不可過飽及勞動或食羊肉行房事與食諸骨汁並飲酒病方愈脾胃尙弱食過飽不能消化病卽再來謂之食復病方愈气血尙虛勞太早病卽再來謂之勞復又傷寒食羊肉行房事並死食諸骨汁飲酒者再病龐安常云飲酒者亦死

卷三傷寒

用藥不同

夫傷寒中風濕溫熱病痙時疫𨿽同陰陽之法須別作治療若與傷寒同治必至危損經言脈有陰陽之法何也凡脈浮大洪數動滑此名陽脈也沈細澀弱弦微此名陰脈也陰病見陽脈者生陽病見陰脈者死審而察之

卷三諸風

風者百病之始

風者百病之始也淸靜則肉腠閉拒𨿽有苛毒弗能害故病久則傳化上下不並良醫弗爲

卷三諸風

中風用藥

凡中風用續命排風風引竹瀝諸湯及神精丹茵芋酒之類更加以艾無不愈者然此疾積習之久非一日所能致皆大劑久而取效唐書載王太后中風喑默不語醫者蒸黃數斛以燻之得瘥蓋此類也令人服三五盞便求效責醫也亦速矣孟子曰七年之病三年之艾久而後知爾﹝本事方﹞

卷三諸風

中風

凡人中風脈無不大者非熱也是風脈也中風有冷熱陽病則熱陰病則冷冷則用溫風藥熱則用涼風藥不可一槪用也凡中風皆不可吐出涎人骨節中皆有涎所以轉動滑利中風則涎上潮咽喉中衮響以藥壓下涎再歸骨節可也不可吐出若吐出涎時間快意非久枯了人手足不可不戒也小兒驚風亦不可吐出涎其患與大人同方其發搐搦時不可捉住手足則涎不歸手足當不隨但寬松抱之可也﹝醫余﹞

卷三諸風

辯諸風證

頭風多饒白屑毒風面上生瘡刺風狀如鍼刺腰痛如錐癇風急倒作聲發搐急慢頑風不認痛癢頸生斑剝暗風頭旋眼黑不辯東西風面生赤點肝風鼻悶眼兩瞼赤爛偏風口眼邪節風肢節斷續指甲斷落脾風心多嘔逆酒風行步不前肺風鼻塞項疼膽風令人不睡气風肉自虫行腎風耳內蟬聲陰間濕癢寒濕香港腳癱風半身不遂瘓風手足拳攣胃風不伏水土虛風風寒濕痺腸風脫肛瀉血腦風頭旋偏痛賊風發聲不響產風四肢疼痛骨風膝腫如槌膝風腿寒骨痛心風健忘多驚盛風語言謇澀髓風臂膊酸疼髒風夜多盜汗血風陰囊濕癢烏風頭面腫塊皮風紫白癜癬肌風徧身燥癢體風身生腫毒閉風大便燥澀軟風四肢不舉綠風瞳人開大靑風吐極靑盲虎風發吼羊叫大風成片爛瘡

卷三諸風

諸風

劉子儀曰經有急風候又有卒中風候又有風候夫急風與卒中理固無二指風而言則謂之急風指病而言則謂之卒中其風蓋出於急風之候也何者經云奄然忽不知人咽中塞窒然舌彊不能言如此則是中急風而生其候也發汗身軟者生汗不出身直者死若痰涎壅盛者當吐之視其鼻人中左右上白者可治一黑一赤吐沫者死

卷三諸風

風痱

風痱者身無痛也病在髒四肢不收智不亂一旦臂不隨者風痱也能言微有知則可治不能言者不可治足如履霜肘如入湯股脛淫鑠眩悶頭痛時嘔短气汗出久則悲喜不常三年死凡欲治此病根據先後次第不得妄投湯藥以失機宜非但殺人因玆遂爲痼疾當先服竹瀝飲子﹝雞峯普濟方﹞

卷三諸風

風痙

經有風痙候又有風角弓反張候痙者身體彊直口噤如發癇狀角弓反張者腰背反折不能俯仰二者皆曰風邪傷於陽之經而然也治法一同﹝同上﹞

卷三諸風

腿

經稱腿風者爲四肢不收身體疼痛肌肉虛滿是也以風邪侵於肌肉之間流於血脈之內旣云肌肉虛滿卽風邪入腎之經絡而然也水气論曰諸腫俱屬於腎是也治法當兼理腎爲得一云不治變爲水气﹝同上﹞

卷三諸風

風眩

夫風眩之病起於心气不足胸中蓄熱實故有髙風面熱之所爲也痰熱相感而動風風心相亂則悶瞀故謂之風眩悶瞀大人曰癲小兒則爲癇一說頭風目眩者由血气虛風邪入腦而牽引目系故也五臟六腑之精气皆上注於目血气與脈並上爲目系屬於腦後出於項中血脈若虛則爲風邪所傷入腦則轉而目系急故成眩也診其脈洪大而長者風眩也凡人病發宜急與續命湯困急時但度灸穴便宜鍼之無不瘥者初得鍼了便灸最良﹝同上﹞

卷三諸風

風痺

夫痺者爲風寒濕三气共合而成痺也其狀肌肉頑濃或則疼痛此由人體虛腠理開則受於風邪也其邪先中經絡後入於五臟其以春遇痺者爲筋痺筋痺不已又遇邪者則移入於肝也肝痺之狀夜臥則驚飲食多小便數夏遇痺者爲脈痺血脈不流令人萎黃脈痺不已又遇邪者則移入於心心痺之狀心下鼓气卒然逆喘不通咽漧喜噫仲夏遇痺爲肌痺肌痺不已後遇邪者則入於脾脾痺之狀四肢懈墮發咳嘔吐秋遇痺者爲皮痺則皮膚都無所覺皮痺不已則入於肺肺痺之狀气奔喘痛冬遇痺者爲骨痺骨重不可舉不遂而痛骨痺不已又遇邪者則移入於腎腎痺之狀喜脹診其脈大澀者爲痺脈來急者爲痺脈澀而緊者爲痺﹝同上﹞

卷三諸風

偏枯

經有偏風候又有半身不遂候又有風偏枯候此三者大要同而古人別爲之篇目蓋指風則謂之偏風指疾則謂之半身不遂其肌肉偏小者呼爲偏枯皆由脾胃虛弱所致也夫脾胃爲水谷之海水谷之精化爲血气潤養身體今脾胃虛弱則水谷之精養有所不周血气偏虛爲邪所中故半身不遂或至肌肉枯小爾治法兼治脾胃﹝皆雞峯方﹞

卷三諸風

小中不須深治

風淫末疾謂四肢凡人中風悉歸手足故也而疾勢有輕重故病輕者俗名小中一老醫常論小中不須深治但服溫平湯劑正气逐濕痺使毒流一邊余苦不作隨性將養𨿽未能爲全人然尙可苟延歲月若力攻之縱有平復者往往恬不知戒病一再來則難以支吾矣譬如捕寇拘於一室則不使之逸越自亡它慮或逐之再至則其禍當劇於前矣此語甚有理而予見世之病者大體皆如是但常人之情以幻質爲己有豈有得疾爲廢人而不力治者此未易以筆舌諭也﹝泊宅編﹞

卷三諸風

邪風

邪風之至疾如風雨善治者治皮毛次治肌膚次治筋脈次治六腑次治五臟治五臟者半死半生也

卷三諸風

風厥

汗出而身熱者風也汗出而煩滿不解者厥也

卷三諸風

睡防風吹

睡中風吹手足或酸或疼或腫用鹽炒熱帕裹熨之微有汗出卽愈仍用術附湯加羌活煎服﹝瑣碎錄﹞

卷三諸風

白癩病

昔有一僧得病狀如白癩卒不成瘡但每旦取白皮一升許如蛇蛻醫者謂多啖炙爆所致與局方解毒雄黃丸三四服而愈

卷三諸風

長松治大風

釋普明齊州人久止靈巖晚進五臺得風疾眉髮俱墮百骸腐潰哀號苦楚人不忍聞忽有異人教服長松明不知識復告之雲長松生古松下取根餌之皮色如薺長三五寸味微苦類人參淸香可愛無毒服之益人兼解諸虫毒明采服不旬日毛髮俱生顏貌如故今並代間士人多以長松雜甘艸幹山藥爲湯煎服甚佳然本艸及諸方書皆不載獨釋慧祥作淸涼傳始序之﹝澠水燕談﹞

卷三諸風

瘵風癩絕不同

瘵病骨先絕風病筋先絕癩病肉先絕﹝瑣碎錄﹞

卷三諸風

食穿山甲動舊風疾

余嘗行衡州道中遇醴陵尉自衛陽方回以病歸問其得疾之由曰某食豬肉入山旣深無肉可以食偶從者食穿山甲肉因嘗數臠舊有風疾至是復作今左手足廢矣因以篋中風藥遺之後半月聞其人痼疾頓愈及至永州觀圖經曰穿山甲不可殺於堤岸血一入土則堤岸不可復塞蓋能透地脈也如此尉因誤食致病而旬日痼疾盡愈亦可怪也今人用以通婦人脈甚驗

卷三諸風

艸治風

杜甫詩有除艸詩一篇今蜀中謂之毛毛芒可畏觸人如蜂蠆然治風疹擇最先者以此艸點之一身皆失葉背紫者入藥

卷三諸風

蚺蛇治風

泉州有客盧元欽染大風惟鼻根未倒屬五月五日官取蚺蛇膽欲進或言肉可治風遂取一截蛇肉食之三五日頓漸可百日平復

卷三諸風

蛇墜酒罌治風

商州有人患大風家人惡之山中爲起茅舍有烏蛇墜酒罌中病患不知飲酒漸瘥罌底見蛇骨方知其由也﹝朝野僉記同上﹞

卷三諸風

桑枝愈臂痛

桑枝一小升細切炒香以水三大升煎取二升一日服盡無時圖經云桑枝平不冷不熱可以常服療體中風癢漧燥香港腳風气四肢拘攣上气眼暈肺气嗽消食利小便久服輕身聰明耳目令人光澤兼療口漧仙經云一切仙藥不得桑枝煎不服出抱朴子政和間予嘗病兩臂痛服諸藥不效根據此作數劑臂痛尋愈﹝本事方﹞

卷三諸風

透冰丹愈耳癢

族人友夔壯歲時苦兩耳癢日一作遇其甚時殆不可耐刮挑剔無所不至而所患自若也常以堅竹三寸許截之折爲五六片細削如洗帚狀極力撞入耳中皮破血出或多至一蜆殼而後止明日復然失血旣多爲之困悴適有河北醫士周敏道到鄕裏因往謁之周曰此腎臟風虛致浮毒上攻未易以常法治也宜買透冰丹服之勿飲酒啖濕面菜蔬雞豬之屬能盡一月爲佳夔用其戒數日癢止而食忌不能久旣而復作乃著意痛斷迨於累旬耳不復癢﹝類編﹞

卷三諸風

臂細無力不任重

此乃肝腎气風邪客滯於榮衛之間使气血不能周養四肢故有此證肝主項背與臂膊腎主腰胯與腳膝其二髒若偏虛則隨其所主而生病焉今此證乃肝气偏虛宜專補肝補腎﹝雞峯方﹞

卷三諸風

風眩

賈黃中爲禮部侍郎兼起居監察中風眩卒太宗悼惜之切責諸醫大搜在城醫工凡通神農本艸黃帝難經素問及善鍼灸藥餌者校其能否以補翰林醫學及醫官院祗候

卷三諸風

風癉

齊王太后病召臣意入診脈曰風癉客脬難於大小溲溺赤臣意飲以火齊湯一飲卽前後溲再飲病已溺如故病得之流汗滌滌者去衣而汗也所以知齊王太后病者臣意診其脈切其太陰之口濕然風气也脈法曰沈之而大堅浮之而大緊者病主在腎腎切之而相反也脈大而躁大者膀胱气也躁者中有熱而溺赤﹝史記淳於意傳﹞

卷三諸風

風蹶

濟北王病召臣意診其脈曰風蹶胸滿卽爲藥酒盡三石病已得之汗出伏地所以知濟北王病者臣意切其脈時風气也心脈濁病法過入其陽陽气盡而陰气入陰气入張則寒气上而熱气下故胸滿汗出伏地者切其脈气陰陰气者病必入中出及水也﹝士咸切﹞

卷三諸風

痺

齊王故爲陽虛候時病甚眾醫皆以爲蹶臣意診脈以爲痺根在右脇下大如覆杯令人喘逆气不能食臣意卽以火齊粥且飲六日气下卽令更服丸藥出入六日病已病得之內診之時不能識其經解大識其病所在﹝同上﹞

卷三諸風

苦沓風

臣意嘗診安陽武都裏成開方開方自言以爲不病臣意謂之病苦沓風三歲四肢不能自用使人喑喑卽死今聞其四肢不能用喑而未死也病得之數飲酒以見大風气所以知成開方病者診之其脈法奇咳言曰髒气相反者死切之得腎反肺法曰三歲死也﹝史記同上﹞

卷三諸風

癱瘓

世傳左爲癱右爲瘓此說尢非何者經旣有偏中半身不遂之候卽癱瘓之候當以左右俱中者名之又說以春夏得之難治秋冬得之易療春夏者陽气上騰火力方盛風火相得而王故難治也秋冬者陽气降下漸微卽易療也此說亦未可必惟其中之淺深爲難易爾治法兼理肝腎爲得蓋肝主筋腎主骨風中肝腎則筋骨癱瘓也﹝雞峯方﹞

卷三諸風

風

陽虛侯相趙章病召臣意眾醫皆以爲寒中臣意診其脈曰風﹝音洞言徹入四肢﹞風者飲食﹝音益謂喉下也﹞而輒出不畱法曰五日死而後十日乃死病得之酒所以知趙章之病者臣意切其脈脈來滑是內風气也飲食下嗌而輒出不畱者法五日死皆爲前分界法後十日乃死所以過期者其人嗜粥故中髒實中髒實故過期師言曰安谷者過期不安谷者不過期﹝出史記﹞

卷三諸風

又

齊淳於司馬病臣意切其脈告曰當病風之狀飲食下嗌輒後之﹝後曰如廁﹞病得之飽食而疾走淳於司馬曰我之王家食馬肝飽甚見酒來卽走去驅疾至捨卽泄數十出臣意告曰爲火齊米汁飲之七八日而當愈時醫秦信在旁臣意去信謂左右閣都尉曰意以淳於司馬病爲何曰以爲風可治信卽笑曰是不知也淳於司馬病法當後九日死卽後九日不死其家復召臣意臣意往問之盡如意診臣卽爲一火齊米汁使服之七八日病已所以知之者診其脈時切之盡如法其病順故不死﹝史記同上﹞

卷三諸風

手足沈重狀若風者

此證其源起於脾胃虛榮衛不足胃爲水谷之海脾气磨而消之水谷之精化爲榮衛以養四肢若起居失節飲食不時則致脾胃之气不足旣榮衛之气潤養不周風邪乘虛而幹之蓋脾胃主四肢其脈連舌本而絡於唇口故四肢與唇口俱痺語言謇澀也治法宜多用脾胃藥少服去風藥則可安矣若久久不治則變爲痿疾經所謂治痿獨取陽明是也陽明者胃之經也﹝雞峯方﹞

卷三諸風

上气常須服藥

張文仲言風有一百二十四種气有八十一種惟香港腳頭風上气常須服藥不絕自余卽隨其發動臨期消息之但有風气之人春末夏初及秋暮要得通泄卽不困劇所謂通泄者如麻黃牽牛郁李仁之類是也不必苦駛利藥﹝太平禦覽﹞

卷三諸風

熱蹶

故濟北王阿母自言足熱而懣臣意告曰熱蹶也則刺其足心各三所桉之無出血病旋已病得之飲酒大醉﹝史記﹞

卷三諸風

眉髮自落

崔言曰職隸左親騎軍一旦得疾雙眼昏咫尺不辯人物眉髮自落鼻粱崩倒肌膚有瘡如癬皆爲惡疾勢不可救因爲洋州駱穀子歸寨使遇一道流自谷中出不言名姓授其方曰皂角刺一二斤爲灰蒸久曬碾爲末食上濃煎大黃湯調一錢匕服一旬鬢髮再生肌膚悅潤眼目倍明得此方後入山不知所之﹝感應神仙傳﹞

卷四勞瘵

五勞

夫人作勞傷於五臟五臟之气因傷成病故謂之五勞肺勞之狀短气而面腫不聞香臭肝勞之狀面目幹黑口苦精神不守恐畏不能獨臥目視不明心勞之狀忽忽喜忘大便難或時溏利口內生瘡脾勞之狀舌根苦直不得咽唾腎勞之狀背難俯仰小便不利赤黃而有餘瀝囊濕生瘡小腹裏急治法肝勞補心气心勞補脾气脾勞補肺气肺勞補腎气腎勞補肝气此療子以益母也經曰聖人春夏養陽秋冬養陰以補其根本肝心爲陽脾肺腎爲陰夫五臟實亦成勞虛則補之實則瀉之

卷四勞瘵

六極

六極者筋極主肝脈極主心肉極主脾气極主肺骨極主腎精極主臟腑筋極之狀令人數轉筋十指手甲皆痛苦倦不能久立脈極之狀忽忽喜忘少顏色眉髮墮落肉極之狀飲食無味不生肌肉皮膚枯槁气極之狀正气少邪气多气不足多喘少言骨極之狀腰脊酸削齒痛手足煩痛不欲行動精極之狀肉虛少气喜忘鬢衰落然謂之極者病重於勞也治法與治勞同

卷四勞瘵

七傷

七傷者一曰大怒逆气傷肝二曰憂愁思慮傷心三曰飲食大飽傷脾四曰形寒飲冷傷肺五曰久坐濕地傷腎六曰風雨寒濕傷形七曰大怒恐懼傷志肝傷則少血目暗心傷則苦驚喜忘脾傷則面黃善臥肺傷則短气咳嗽腎傷則短气腰痛厥逆下冷形傷則皮膚枯槁志傷則恍惚不樂治法與五勞六極同

卷四勞瘵

虛勞

男子平人脈大爲勞極虛亦爲勞男子勞之爲病其脈浮大手足煩春夏極秋冬瘥陰寒精自出酸削不能行寸口脈浮遲浮則爲虛遲則爲勞虛則衛气不足浮則榮气竭脈直者遲逆虛也脈澀無陽是腎少寸關澀無血气逆冷是大虛脈浮微緩而大者也勞也脈微濡相搏爲五勞微弱相搏虛損爲七傷

卷四勞瘵

冷勞

冷勞之人气血枯竭表裏俱虛陰陽不和精气散失則內生寒冷也皆由臟腑久虛積冷之气遂今宿食不消心腹積聚臍腹疼痛面色痿黃口舌生瘡大腸泄痢手足無力骨節酸疼久而不痊轉加羸瘦故曰冷勞﹝以上雞峯方﹞

卷四勞瘵

勞疰

勞動作也郭逢原曰凡人暫爾疲倦通謂之勞而今人以勞爲惡疾而惡聞之親戚朋友共爲隱諱見其疾狀莫敢呼之殊不知勞之爲病初起於動作不能節謹至於疲倦且傷不已漸成大疾凡言虛勞者五勞是也六極七傷爲類蓋蒙莊所謂精太用則竭神太勞則獘者治法不過補養五臟滋益气血使之彊盛則其疾自去又有傳屍勞者則非此類蓋緣屍疰及挾邪精鬼气而成者也經曰人有三虛逢年之衰遇月之空失時之和乍感生死之气忽犯鬼物之精大槪寒熱淋露沈沈默默不的知其所苦而無處不惡積月累年漸就委頓旣死之後又復傳疰他人者是也玆又須用通神明去惡气諸藥以治之經曰艸木咸得其性鬼神無所遁情刳射犀驅曳邪惡飛丹煉石引納淸和疑其爲此疾而設﹝同上﹞

卷四勞瘵

傳勞

葛洪云鬼疰者是五尸之一疰又挾諸鬼邪爲害其病變動乃有三十六種至九十九種大略使人寒熱淋瀝沈沈默默不的知所苦無處不惡累年積月漸就沈滯以至於死傳與傍人乃至滅門覺如是候者急治獺肝一具陰榦杵末服方寸匕日三未知再作肘後云此方神良宣和間天慶觀一法師行考召極精嚴時一婦人投狀述患人有祟所附須臾召至附語云非我爲禍別是一鬼亦因病患命衰爲祟爾渠今已成形在患人肺中爲虫食其肺系故令吐血聲嘶師掠之此虫還有畏忌否久而無語再掠之良久云容某說惟畏獺爪屑爲末以酒服之則去矣患家如其言而得愈此予目所見也究其患亦相似獺爪者殆獺肝之類歟﹝本事方﹞

卷四勞瘵

遇道人治傳勞方

袁州寄居武節郎李應本相州法司嘗以吏役事韓似夫樞密兵火後忽於宜春見之雲從嶽侯軍得官今閒居於此從容問其家事潸然淚下曰某先有男女三人長子因議買宅入空無人所居之室忽覺心動背寒凜凜遂成勞瘵之疾垂殆傳於次次室女也長子旣死女病尋亟繼又傳於第三子證候一同應大恐卽禱於城隍神每日設面飯以齋雲水冀遇異人且許謝錢三十萬數日因往市中開元寺前有一人衣俗士服自稱貧道踵足而呼曰團練聞宅上苦傳屍勞貧道有一藥方奉傳同入寺中問其姓名不答口授云云應卽取筆書之道人言欲過湖南應畱之飯云已喫飯了欲贈之錢云自有盤纏臨行又言此藥以天靈蓋虎糞內骨爲主切須子細尋覓靑蛇腦如無亦可服藥前一日須盛享城隍神求爲陰助應曰旣求之於神何必用藥道人曰不然卽揖別西去應以其事頗異敬如其言治藥旣成設五神位具飲饌十品如待貴客以享城隍又別列酒食以犒飲陰兵仍於其家設使者一位於病榻之前服藥食頃臟腑大下得虫七枚色如紅燠肉而腹白長約一寸闊七八分前銳後方腹下近前有口身之四周有足若魚骨細如鍼尖而曲已死試取火焚之以鐵火箸札刺不能入病勢頓減後又服一劑得小虫四枚自此遂安今已十年肌體悅澤不復有疾道人後竟不來其藥用天靈蓋三錢酥炙黃色爲末秤虎糞內骨一錢人骨爲上獸骨次之殺虎大腸內取者亦可用同靑蛇腦小豆許或綠豆許同酥塗炙色轉爲度無蛇腦只酥炙亦得鱉甲極大者醋炙黃色爲末秤一兩九斤者尢妙安息香半兩桃仁一分去皮尖研以上爲末絹篩過檳榔一分別爲細末麝香一錢別研靑蒿取近梢三四寸細銼六兩豉三百粒蔥根二十一个拍破東引桃柳李桑枝各七莖粗如箸頭大各長七寸細銼楓葉二十一片如無亦得童子小便半升上先將靑蒿桃柳李桑枝楓葉蔥豉以官省升量水三升煎至半升許去滓入安息香天靈蓋虎糞內骨鱉甲桃仁與童子小便同煎取汁去滓有四五合將檳榔麝香同研均調作一服早晨溫服以被蓋覆出汗恐汗內有細虫以帛子拭之卽焚此帛相次須瀉必有虫下如未死以大火焚之並棄長流水內所用藥切不得令病患知日後亦然十來日後气體復圓再進一服根據前焚棄至無虫而止此藥如病者未亟可以取安如已亟俟其垂死則令下次已傳染者服之先病者𨿽不可救後來斷不傳染﹝出百一選方韓樞密孫廬帥亞卿傳﹞

卷四勞瘵

勞傷瘵疾

男子勞傷而得疾瘵漸見瘦瘠用童子小便二盞無灰酒一盞以新瓷瓶貯之全豬腰一對在內密封泥日晚以慢火養熟至中夜止五更初更以火溫之發瓶飲酒食腰子病篤者只一月效平日瘦怯者亦可服此藥蓋以血養血全勝金石艸木之藥也﹝瑣碎錄﹞

卷四勞瘵

勞復

故督郵頓子獻得病已瘥詣華佗視脈曰尙虛未復復勿爲勞事禦內卽死臨死當吐舌數寸其妻聞其病除從百里外省之止宿交接中間三日發病一如佗言﹝三國誌﹞

卷四勞瘵

鬼疰

韶州南七十里曰古田有富家婦人陳氏抱異疾常日無他苦每遇微風吹拂則股間一點奇癢爬搔不停手已而舉體皆然逮於發厥凡三日醒及坐有聲如咳其身乍前乍後若搖兀之狀率以百數甫少定又經日始困臥不知人累夕愈至不敢出戶更十醫弗效醫劉大用視之曰吾得其證矣先與藥一服取數珠一串來病家莫知何用也當婦人搖兀時記其疏數之節已覺微減然後云是名鬼疰因入神廟看爲邪所憑致精采蕩越法當用死人枕煎湯飲之旣飲大瀉數行宿脫然大用云枕用畢當送還元處如遲畱使人顚狂蓋但借其气爾﹝類編﹞

卷四勞瘵

瘵疾

越州鏡湖邵長者女十八染瘵疾累年刺灸無不求治醫亦不效有漁人趙十煮鰻羹與食食覺內熱之病皆無矣今醫家所用鰻煎乃此意

卷四勞瘵

屍疰

飛屍者遊走皮膚穿臟腑每發刺痛變作無常遁屍者附骨入肉攻鑿血脈每發不可得近見屍喪聞哀哭便發風屍者淫濯四肢不知痛之所在每發昏沈得風雪便作沈屍者纏骨結髒衝心脇每發絞切遇寒冷便作注屍者舉身沈重精神錯雜常覺昏廢每節气致變輒成大惡皆宜用忍冬葉數斛煮取濃汁稠煎之服如雞子大一枚日三太一神精丹蘇合香丸治此病第一﹝本事方﹞

卷四勞瘵

虛勞用藥

凡虛勞之疾皆緣情欲過度榮衛勞傷致百脈空虛五臟衰損邪气乘襲致生百疾聖人必假藥石以資气血密腠理以禦諸邪肌肉之虛猶如體之輕虛如馬勃通艸蒲梢燈心之屬是也非滋潤粘膩之物以養之不能實也故前古方中鹿角膠阿膠牛乳鹿髓羊肉飴糖酥酪杏仁煎酒蜜人參當歸地黃門冬之類者蓋出此意本艸云補可去弱羊肉人參之屬是也所謂虛勞者因勞役過甚而致虛損故謂之虛勞今人才見虛弱疾證悉用燥熱之藥如伏火金石附子姜桂之類致五臟焦枯血气漧涸而致危困皆因此也如虛而兼冷者止可於諸虛勞方中加諸溫熱藥爲助可也如此卽不失古人之意﹝醫余﹞

卷四勞瘵

鰻治勞疾

有人多得勞疾相因染死者數人取病者於棺中釘之棄於水永絕傳染之患流之金山有人異之引岸開視見一女子猶活因取置漁捨多得鰻鱺魚食之病愈遂爲漁人之妻﹝稽神錄﹞

卷四勞瘵

虛勞服藥

養生必用方論虛勞不得用涼藥如柴胡鱉甲靑蒿麥門冬之類皆不用服惟服黃建中湯有十餘歲女子因發熱咳嗽喘急小便少後來成腫疾用利水藥得愈然虛羸之甚遂用黃建中湯日一服三十餘日遂愈蓋人稟受不同虛勞小便白濁陰髒人服橘皮煎黃建中湯獲愈者甚眾至於陽髒人不可用暖藥𨿽建中湯不甚熱然有肉桂服之稍多亦反爲害要之用藥亦量其所稟審其冷熱而不可一槪以建中湯治虛勞也謹之﹝醫余﹞

卷四勞瘵

骨蒸內熱

睦州楊寺丞有女事鄭迪功女有骨蒸內熱之病時發外寒寒過內熱附骨蒸盛之時四肢微瘦足跗腫者其病在五臟六腑之中眾醫不瘥因遇處州吳醫看曰請爲治之只單用石膏散服後體微涼如故其方出外臺祕要只用石膏乳細十分似面以新汲水和服方寸匕取身無熱爲度﹝名醫錄﹞

卷四勞瘵

气血虛發厥熱

气虛則發厥血虛則發熱厥者手足冷也气屬陽陽虛則陰湊之則故厥血者陰也血虛則陽湊之故發熱也气虛發厥者當用溫藥血虛發熱者不宜用涼藥當用溫養气血之藥以補之宜養陰黃建中湯之類是也又有一種病實熱者極而手足厥冷所謂熱深厥亦深此當用涼藥須以脈別之也此最難辯差之毫釐則害人性命戒之﹝醫余﹞

卷四勞瘵

人肉治羸疾

開元間明州人陳藏器撰本艸拾遺云人肉治羸疾自此閭閻相效割股

卷四勞瘵

治羸瘠

仁和縣一吏早衰病瘠齒落不已從貨藥道人得一單方只碾生硫黃爲細末實於豬髒中水煮髒爛碾細宿蒸餅丸如桐子大隨意服之兩月後飲啖倍常步履輕捷年過九十略無老態執役如初因從邑宰入村醉食牛血遂洞下數十行所泄如金水自是悴少日而死李巨源得其事於臨安入內醫官管範嘗與王樞使言之王云但聞豬肪脂能制硫黃玆用髒尢爲有理亦合服之久當見效﹝類編﹞

卷四勞瘵

治勞瘵吐血

翦艸狀如茜艸又如細辛婺臺二州皆有之惟婺可用其法每取一斤淨洗碎爲末入生蜜一斤和成膏以陶器盛之不得犯鐵日一蒸一曝至九日乃止治勞瘵吐血損肺及血妄行名曰神傳膏令病患五更起面東坐不得語言用匙抄藥如食粥然每服四匙良久呷稀粟米粥壓之藥只冷服粟飲亦不可太熱或吐或下皆無害如久病肺損咯血一服立愈﹝本事方﹞

卷四勞瘵

天靈蓋

謹按天靈蓋神農本經人部惟發一物外餘皆出後世醫家或禁術之流奇怪之論殊非仁人之用心世稱孫思邈有大功於世以殺命治命尙有陰責況於是也近數見醫家用以治傳屍勞未有一效者信本經不用未爲害也殘忍傷神又不急於取效苟有可易仁者宜盡心焉苟不以是說爲然決爲庸人之所惑亂設云非此不可是不得已則宜以年深塵泥所漬朽者爲良以其絕屍气也﹝本艸﹞

卷四鼻衄吐血

鼻衄

饒州市民李七常苦鼻衄垂至危困醫授以方取蘿卜自然汁和無灰酒飲之則止醫云血隨气運轉气有滯逆所以妄行蘿卜最下气而酒導之是以一服效經五日復如前僅存喘息而張思順以明州刊王氏單方刮人中白置新瓦上火逼幹以溫湯調服實時血止至今十年不作張監潤之江口鎭適延陵鎭官曾棠入府府委至務同視海舶曾著白茸毛背子盛服濟潔正對談之次血忽出如傾變所服爲紅色駭曰素有此疾特不過點滴耳今猛烈可畏覺頭空空然殆有性命之慮張曰君勿憂我當漸治一藥移時而就持與之血亦止不復作人中白者旋盆內積垢是也蓋秋石之類特不多用火力治藥時勿使其人知恐其以穢濁不肯服此方可謂神矣

卷四鼻衄吐血

又

予在汝州時因出驗屍有保正趙溫者不詣屍所問之卽云衄血已數斗昏困欲絕予使人扶掖以來鼻血如檐澑平日所記治衄數方旋合藥治之血勢猛皆衝出予謂治血者莫如地黃試遣人四散尋生地黃得十餘斤不暇取汁因使生喫漸及三四斤又以其滓塞鼻須臾血定又癸未歲予姊病吐血有醫者教取生地黃自然汁煮服之日服數升三日而愈有一婢病經血半年不通見釜中余汁以爲棄去可惜輒飲數杯尋卽通利地黃治血其功如此地黃但用新布拭淨搗汁勿用水洗﹝信效方﹞

卷四鼻衄吐血

毆血咯血

臺州獄吏憫一大囚將死頗照顧之囚感語之吾七次犯死罪盡力抗諱苦遭訊考坐是肺皆FS損至於毆血適得一藥每用其效如神荷君庇拊之恩持此以報只白芨一味米飲調爾其後陵遲儈者剖其胸見肺間竅穴數十處皆白芨補塡之色猶不變也洪貫之聞其說爲郢州長壽宰規之赴洋川任一卒忽苦咯血勢絕危貫之用此救之一日卽止﹝癸志﹞

卷四鼻衄吐血

山梔子茅花愈衄血

蔡子渥傳云同官無錫監酒趙無疵其兄衄血甚已死入殮血尙未止一道人過門聞其家哭詢問其由道人云是曾服丹或燒煉藥予有藥用之卽活囊間出藥半錢匕吹入鼻中立止良久得活乃山梔子燒存性末之﹝本事方﹞又治鼻衄不止欲絕者取茅花一大把銼碎用水兩碗煮一碗分二服飲立止﹝良方﹞

卷四頭風

偏頭疼

裕陵傳王荊公偏頭疼方云是禁中祕方用生萊菔汁一蜆殼仰臥注鼻中左痛注右右痛注左或兩鼻皆注亦可數十年患皆二注而愈荊公與僕言已愈數人矣﹝良方﹞

卷四頭風

頭眩

有人苦頭眩頭不得舉目不得視積年華佗使悉解衣倒懸令頭去地三寸濡布拭身體令周匝視諸脈盡出五色佗令弟子以鈹刀決脈五色血盡視赤血出乃下以膏摩被覆汗出周匝飲以葶藶散而愈﹝三國誌﹞

卷四頭風

蹶頭熱

川王病召臣意診脈曰蹶上爲頭重痛身熱使人煩懣臣意卽以寒水拊其頭刺足陽明左右各三所病旋已病得之沐髮未幹而臥診如前所以蹶頭熱至肩﹝史記﹞

卷四頭風

婦人偏頭痛

有一婦人患偏頭痛一邊鼻塞不聞香臭常流淸涕或作臭气一陣服徧治頭痛藥如芎蠍皆不效人無識此病者或曰腦癰偶有善醫云但服局方芎犀丸不十數服忽作嚏涕突出一鋌稠膿其疾遂愈

卷四頭風

沐頭洗浴

沐頭不可用冷水必成頭風之疾浴罷不可和衫裙寢恐成外腎腫疼腰背拳曲

卷四頭風

婦人月水來不可沐頭

婦人女子月事之來不可洗頭或因感疾終身爲痼疾不可治﹝泊宅編﹞

卷四頭風

川芎不可久服

一族子舊服芎醫鄭叔熊見之云芎不可久服多令人暴死後族子果無疾而卒予姻家朝士張子通妻因病腦風服芎甚久亦一旦暴亡皆予目見者﹝筆談﹞

卷四眼疾

目疾

凡人食五辛接熱食飲刺頭出血過多極目遠視燈前看字月下攻書不避煙火博奕經時飲酒不已熱餐麵食抄寫多年雕鏤繡畫泣淚過多房欲無節遠觀星火視日極目瞻望山川皆是喪明之本可不謹哉﹝瑣碎錄﹞

卷四眼疾

讀書損目

讀書之苦傷肝損目誠然晉範寧嘗苦目痛就張湛求方湛戲之曰古方宋陽子少得其術以授魯東門伯次授左丘明遂世世相傳以及漢杜子夏晉左太衝凡此諸賢並有目疾得此方云用損讀書一減思慮二專內視三簡外觀四旦起晚五早夜眠六凡六物FS以神火下以气蘊於胸中七日然後納諸方寸修之一時近能數其目睫遠視尺箠之餘長服不已洞見墻壁之外非但明目乃亦延年審如是而行之非可謂之嘲戲亦奇方也﹝本事方﹞

卷四眼疾

觀音洗眼偈

臺州僧處中年病目常持誦大悲咒夢觀音傳授法偈令每旦咒水七徧或四十九徧用以洗眼凡積年障翳近患赤目無不獲痊處跪受而寤悉用記憶如說誦行之不超時平愈壽至八十八歲其偈曰救苦觀世音施我大安樂賜我大方便滅我愚癡暗賢劫諸障礙無明諸罪惡出我眼室中使我視物光我今說是偈洗眼識罪普放淨光明願睹微妙相﹝戊志﹞

卷四眼疾

眼疾不可洗浴

舊說眼疾不可浴浴則病甚至有失明者承直郎白彥良云未壯歲之前歲歲患赤眼一道人勸但能斷沐頭則不復病此彥良自此不沐今七十餘更無眼病﹝泊宅編﹞

卷四眼疾

眼痛不食

有人患赤眼腫痛脾胃虛弱喫飲食不得診其肝脈盛脾脈弱涼藥以治肝則損脾愈喫飲食不得服暖藥以益脾則肝愈盛而加病何以治之但於溫平藥中倍加肉桂不得用茶調恐損脾也肉桂殺肝而益脾故一治而兩得之傳曰木得桂而死﹝醫余﹞

卷四眼疾

眼赤腫

有人患眼疾每睡起則眼赤腫良久卻無事百方治之無效師曰此血熱也非肝病也臥則血歸於肝熱血歸肝故令眼赤腫也良久便無事者人睡起血復散於四肢故也遂用生地黃汁浸粳米半升摻幹曝令透骨榦凡三浸三幹用瓷瓶子煎湯一升令沸下地黃米四五匙煎成薄粥湯放溫食半飽後飲一兩盞卽睡如此兩日遂愈生地黃汁涼血故也﹝同上﹞

卷四眼疾

眼疾有虛實

凡眼疾有上盛下虛者有上虛下實者虛者宜服補腎藥補其母也實者宜服涼心經藥瀉其子也眼科云所謂補藥者非硫黃附子鹿茸蓯蓉之類是朱砂磁石之類也治眼而補下當用眼藥故也玆爲至理﹝同上﹞

卷四眼疾

赤目戒食

患赤目以熱水濯足佳若澡浴必致失明切不可食犬雞魚雞鴨卵

卷四眼疾

一目失明

錢年老一目失明聞中朝國醫胡某者善醫上言求之晉祖遣醫泛海而往醫視其目曰尙父可無療此當延五七歲壽若決瘼去內障卽復舊但慮損福爾曰吾得不爲一目鬼於地下足矣願醫盡其術以療之當濃報醫爲治之復故大喜見賂醫金帛寶帶五萬緡具舟送歸京師醫至卒年八十一矣﹝劉穎叔異苑﹞

卷四眼疾

治眼

郭太尉眞州人久患目盲有白翳膜徧喫眼藥無能效者有親仲監稅在常州守官聞張鼉龍之名因薦於太尉太尉請張公視之曰此眼緣熱藥過多乃生外障視物不明朝朝昏黑更無所睹醫者皆爲肝元損下虛補其肝腎眼愈盲甚張曰請太尉將藥點眼並服之一月取翳微消後果一月翳退雙目如舊因求點喫藥方乃只用豬膽微火銀銚內煎成膏入冰腦粒如黍米大點入眼中微覺翳輕後又將豬膽白膜皮曝漧合作小繩如釵大小燒作灰待冷點翳盛者亦能治之此方甚好勿妄傳﹝名醫錄﹞

卷四眼疾

治內障

熟地黃麥門冬車前子相雜治內障眼有效屢試信然其法細搗蜜丸桐子大三藥皆難搗羅和合異常甘香眞奇方也﹝東坡大全集﹞

卷四眼疾

治爛緣眼

潭州宗室趙太尉家乳母苦爛緣風眼近二十年有賣藥老媼過門云此眼有虫其細如絲色赤而長久則滋生不已吾能談笑除之入山取藥晚下當爲治療趙使僕陰尾之見媼沿道掇叢蔓木葉以手碎送口中咀嚼而畱汁滓於小竹筒內俄復還索皂紗蒙乳母眼取筆畫雙眸於紗上然後滴藥汁漬眼下緣轉間虫從紗中出其數十七狀如先所云數日再至下緣肉漧如常人復用前法滴上緣又得虫十數家人大喜後傳與醫者上官彥誠徧呼鄰仄村婦病此者驗試無不立瘥其藥乃覆盆子葉一味著於本艸陳藏器云治眼暗不見物冷淚浸淫不止及靑盲等取此艸日曝漧搗令極爛薄綿裹之以男子所飲乳汁浸如人行八九里久用點目中卽仰臥不過三四日視物如少年但禁酒面油蓋治眼妙品也﹝癸志﹞

卷四眼疾

治內障眼

明州定海人徐道亨父沒奉母周遊四方事之盡孝淳熙中到泰州宿於逆旅因患赤眼而食蟹遂成內障欲進路不能素解暗誦般若經出丐市裏所得錢米仍持歸養凡歷五年忽夜夢一僧長眉大鼻托一缽盂盂中有水令徐掬以洗眼復告之曰汝此去當服羊肝丸百日徐知爲佛羅漢喜而拜願乞賜良方僧曰用淨洗夜明沙一兩當歸一兩蟬殼一兩木賊去節一兩共碾爲末買羊肝四兩水煮爛搗如泥入前藥拌和丸桐子大食後溫熟水下五十丸服之百日復舊與母還鄕母亡棄家入道﹝類說﹞

卷四眼疾

治眼二百味花艸膏

福州人病目兩瞼間赤濕流淚或痛或癢晝不能視物夜不可近燈光兀兀癡坐其友趙謙子春語之曰是爲爛緣血風我有一藥正治此名曰二百味花艸膏病者驚曰用藥品如是世上方書所未有豈易遽辦君直相戲爾趙曰我適見有藥當以與君明日攜一錢匕至堅凝成膏使以匙抄小許入口一日淚止二日腫消三日痛定豁然而愈乃往謁趙致謝且扣其名物笑曰只用羯羊膽去其中脂而滿塡好蜜拌均蒸之候幹卽入瓶研細爲膏以蜂采百花羊食百艸故隱其名以眩人云﹝癸志﹞

卷四眼疾

斑瘡入眼

小兒斑瘡入眼皆由熱重毒瓦斯上攻多因食毒物所致若瘡子盛發時覺眼腫痛時時與開看之睛上無瘡卽不害事若有瘡亦須服淸涼飲子每日食後一服微利之瘡子幹後將攝不如法及飲食不謹或無故眼自痛者卽毒瓦斯不盡也輕者淸涼飲重者雄黃解毒丸須大下三四行然後服治眼藥只得睛不破無不愈者﹝保生方﹞

卷四眼疾

眼中常見鏡子

有一少年眼中嘗見一小鏡子俾醫工趙卿診之與少年期來晨以魚奉候少年及期赴之延於內且令從容俟客退方接俄而設臺子施一甌芥醋更無他味卿亦未出迨禺中久候不至少年饑甚且聞醋香不免輕啜之逡巡又啜之覺胸中豁然眼花不見因竭甌啜之趙卿知之方出少年以啜醋慚謝卿曰郎君先因喫太多醬醋不快又有魚鱗在胸中所以眼花適來所備醬醋只欲郎君因饑以啜之果愈此疾烹鮮之會乃權詐也﹝北瑣夢言﹞

卷四眼疾

目疾忌浴

有目疾者切忌浴令人目盲﹝遁齋閒覽﹞

卷四眼疾

偸鍼眼

凡患偸鍼眼者以布鍼一个對井以目睛睨視之已而折爲兩段投井中眼卽愈勿令人見

卷四眼疾

目視一物爲二

荀牧仲頃年常謂予曰有人視一物爲兩醫者作肝气有餘故見一爲二教服補肝藥皆不驗此何疾也予曰孫眞人云目之系上屬於腦後出於腦中邪中於頭因逢身之虛其入深則隨目系於腦入於腦則轉轉則目系急急則目眩以轉邪中於睛所中者不相比則睛散睛散則歧故見兩物也令服驅風入腦藥得愈﹝本事方﹞

卷四眼疾

洗眼湯

以當歸黃連芍藥等分用水濃煎汁乘熱洗冷則再溫洗甚益眼目但是風毒赤目花翳等皆可用之凡眼目之病皆緣血脈凝滯使然故以活血藥合黃連治之血得熱卽行故乘熱洗之用者無不神效﹝出本艸黃連注﹞

卷四口齒喉舌耳

治喉閉

元公章少卿說開徳府士人攜僕入京其一忽患喉閉脹滿气塞不通命在頃刻詢諸郡人云惟馬行街山水李家可看治卽與之往李駭曰證候危甚猶幸來此不然卽死何疑乃於笥中取一紙撚用火點著才煙起吹滅之令僕張口刺於喉間俄吐出紫血半合實時气寬能言及啖粥飲摻藥敷之立愈士人甚神其伎後還鄕裏村落一庸醫偶傳得此術云咽喉病發於六腑者如引手可探及刺破瘀血卽已若發於五臟則受毒牢深手法藥力難到惟用紙撚爲第一然不言所以用之之意後有人拾得其殘者蓋預以巴豆油塗紙故施火卽著藉其毒瓦斯徑赴病處﹝類編﹞

卷四口齒喉舌耳

又

凡人患喉閉及纏喉風用藥開得咽喉後可以通得湯水急喫薄粥半碗或一碗壓下邪熱不壓卽病再來不可不知也咽喉旣可身熱頭疼不除此感外邪看脈气及大小便有表證則發汗有裏證則微下之皆愈愈後虛喘而身不熱者必是服涼藥過多而下虛也當服鎭重溫藥一服如黑錫丸正一丹之類以粥壓之

卷四口齒喉舌耳

咽喉腫痛

有人患咽喉腫痛下食不得身熱頭疼大便不通眾醫之論紛然皆以謂熱當服涼藥有一善醫云脈緊數是感寒气所致眾醫不從善醫者曰我有法驗得寒熱浴室中生火用炒木蔥湯淋浴若是病熱則此暖處必有汗而咽喉痛不減若是感寒則𨿽浴無汗患信其言遂入浴淋洗而無汗就浴室中服麻黃湯一服須臾大汗出大便通實時無事眾醫服其神凡辯熱病與感冷皆可用此法﹝醫余﹞

卷四口齒喉舌耳

巧匠取喉鉤

咸平中職方魏公在潭州有數子弟皆幼因相戲以一釣竿垂釣用棗作餌登陸釣雞雛一子學之而誤吞其鉤至喉中急引乃鉤以須逆不能出命之諸醫不敢措手魏公大怖令人徧問老婦必能綿歷時有一老婦九十餘歲言亦未嘗見此切料有智識者可出之時本郡有一莫都料性甚巧令聞魏公魏公呼老婦責之曰吾子誤吞鉤莫都料何能出之老婦曰聞醫者意也其莫都料曾水中打碑塔添仰瓦魏公大親屬勉之曰試詢之公遂召莫都料至沈思時久言要得一蠶繭及大念珠一串公與之都料遂將FS剪如錢大用物權四面令軟以油潤之仍中通一竅先穿上鉤綫次穿數珠三五枚令兒正坐開口漸添參量珠挨之到喉覺至系鉤處乃以力向下一推其鉤以下而脫卽向上急出之見FS繭錢向下裹定鉤綫須而出並無所損魏公大喜遂濃賂之公曰心明者意必大巧意明者心必善醫﹝名醫錄﹞

卷四口齒喉舌耳

舌腫滿口

一士人沿汴東歸夜泊村步其妻熟寐撼之問何事不答又撼之妻驚起視之舌腫已滿口不能出聲急訪醫得一叟負囊而至用藥摻比曉復舊問之乃蒲黃一味須眞者佳﹝本事方﹞

卷四口齒喉舌耳

舌無故血出

一士人無故舌出血仍有小穴醫者不曉何疾偶曰此名衄炒槐花爲末摻之而愈﹝良方﹞

卷四口齒喉舌耳

牙疼

牙疼有四一曰熱二曰冷三曰風四曰熱者怕冷水冷者怕熱湯不怕冷熱卽是風牙有竅者卽是牙用藥之法熱用牙硝郁金雄黃荊芥之類冷用漧薑蓽茇細辛之類風用豬牙皂角僵蠶蜂房川艸烏之類用雄黃鍛石砂糖之類熱牙宜於牙齦上出血腫牙痛用藥畢皆以溫湯嗽之﹝醫余﹞

卷四口齒喉舌耳

牙齒日長

牙齒逐日長漸漸脹開口難爲飲食蓋髓溢所致只服白術愈﹝衛生十全方﹞

卷四口齒喉舌耳

舌脹退場門

有人舌腫脹舒退場門外無敢醫者一村人云偶有此藥歸而取至乃二紙撚以燈燒之取煙燻舌隨卽消縮眾問之方肯言吾家舊有一牛亦舌腫脹退場門人教以蓖麻取油蘸紙撚燒煙燻之而愈因以治人亦驗

卷四口齒喉舌耳

治齒痛

葉景夏家一外家爲病齒所苦遇痛作時爬牀刮席叫呼連夕徹旦勺飲不可入口醫者無所不用經年不瘥或授一方取附子尖天雄尖全蠍七个皆生碾碎拌和以紙撚蘸少許點痛處隨手則止林元禮云是未足爲奇舊得一法捕蚵大者一枚削竹篦子刮其眉卽有汁粘其上約所取已甚則放之而以汁點痛處凡疳蝕癰腫一切齒痛悉可用藥到痛定仍不復作侄孫FS云此名蟾酥膏先以篦掠眉下汁未出時當以細杖鞭其背及頭候作怒鼓脹則流注如湧然後挹以綿徑窒痛處﹝類編﹞

卷四口齒喉舌耳

齲齒

齊中大夫病齲齒淳於意灸其左太陽脈卽爲苦參湯日漱三升出入五六日病已得之風及臥開口食而不漱﹝史記﹞

卷四口齒喉舌耳

飲酒漱口

劉幾年七十餘精神不衰每一飲酒輒一漱口𨿽醉不忘也曰此可以無齒疾晡後食少許物便已﹝明道雜誌﹞

卷四口齒喉舌耳

漱口食冷

進士劉遁異遇人曰世人奉養往往倒置早漱口不若將臥而漱去齒間所積牙亦堅固今人食冷物必飲湯將溫其脾已冰其脾又何溫之有不若未食冷物先飲湯溫之繼食冷卽無患也﹝翰苑名談﹞

卷四口齒喉舌耳

棗能黃齒

倪彥及朝奉嘗爲太原府幕官云彼中人喜食棗無貴賤老少常置棗於懷袖間等閒探取食之郡人之齒多黃緣食棗故嵇叔夜所謂齒居晉而黃虱處頭而黑是也﹝遁齋閒覽﹞

卷四口齒喉舌耳

齒藥

西嶽蓮華峯碑載治口齒烏髭藥歌豬牙皂角及生薑西國升麻蜀地黃木律旱蓮槐角子細辛荷葉﹝翦荷葉心子也﹞要相當靑鹽等分同燒研煞將來使更良揩齒牢牙髭鬢黑誰知世上有仙方﹝類苑﹞

卷四口齒喉舌耳

齒間肉壅出

汪丞相徽之祈門人有寵平日好食動風物性尢嗜蟹或作蟹包蟹簽恣啖之一日得風熱之疾齒間壅一肉出漸大漲塞口不能閉水漿不入痛楚待盡而已有一道人言能治此疾丞相命醫之不日而愈其法用生地黃取汁一碗豬牙皂角數鋌火上炙令熱蘸汁令盡末之敷壅肉上隨則消縮後多金與之得此方﹝其婿李大夫說﹞

卷四口齒喉舌耳

飲酒喉舌生瘡

連月飲酒咽喉爛舌生瘡水中螺蚌肉蔥豉姜椒煮汁飲三盞瘥﹝聖惠方﹞

卷四口齒喉舌耳

苦參不可潔齒

予嘗苦腰重久坐則旅拒十餘步然後能行有一將佐見予曰得無用苦參潔齒否予時以病齒用苦參數年矣曰此病由也苦參入齒其气傷腎能使人腰重後有太常少卿舒昭亮用苦參揩齒歲久亦病腰自後悉不用腰疼皆愈此皆方書舊不載者﹝筆談﹞

卷四口齒喉舌耳

齒縫出血

齒縫出血不止他藥不能治者鹽主之素問云鹽勝血故也﹝蘭室寶鑑用麥門冬煎湯漱之亦良﹞

卷四口齒喉舌耳

虎須治齒痛

虎須治齒痛仙人鄭思遠常騎虎故人許隱齒痛求治鄭曰虎須及熱插齒間卽愈拔數莖與之

卷四口齒喉舌耳

積年耳聾

驢生脂和生薑熟搗綿裹塞耳治積年耳聾﹝本艸按本艸乃生椒非姜第未試用﹞骨哽﹝韻略用字﹞

卷四口齒喉舌耳

治哽以類推

凡治哽之法皆以類推鸕治魚哽磁石治鍼哽發灰治發哽貍虎治骨哽亦各從其類也

卷四口齒喉舌耳

鵬砂治哽

鄱陽汪友良因食辣蹄誤吞一骨如小指大哽於咽喉間隱然見於膚革引手可揣摸百計不下凡累日𨿽咳嗽亦痛僅能略通湯飲家人絕憂之於昏睡次睹一人著朱衣來告曰聞汝爲骨所苦吾有一藥惟南硼砂最妙恍惚驚寤謂非夢也殆神明陰受以方欲全其命索藥笥得砂小塊汲水滌洗取而含化才食頃脫然而失﹝壬志﹞

卷四口齒喉舌耳

咒水治哽

以淨器盛新汲水一盞捧之面東默念云謹請太上東流順水急急如南方火帝律令敕一气念七徧卽吹一口气入水中如此七吹以水飲患人立下或用此咒水可以食鍼並竹刺﹝百一選方﹞

卷四口齒喉舌耳

漁人治哽

蘇州吳江縣浦村王順富家人因食鱖魚被哽骨橫在胸中不上不下痛聲動鄰里半月餘飲食不得幾死忽遇漁人張九言你取橄欖與食卽軟也適此春夏之時無此物張九云若無尋橄欖核搗爲末以急流水調服之果安問張九你何緣知橄欖治哽張九曰我等父老傳橄欖木作取魚掉篦魚若觸著卽便浮被人捉卻所以知魚怕橄欖也今人煮河豚須用橄欖乃知化魚毒也﹝名醫錄﹞

卷四口齒喉舌耳

治哽

滁州蔣教授名南金因食鯉魚玉蟬羹爲肋骨所哽凡治哽藥及象牙屑用之皆不效或令以貫眾不以多少濃煎汁一盞半分三服並進連服三劑至夜一咯而出因戲云此管仲之力也﹝百一選方﹞

卷四口齒喉舌耳

故魚网治哽

故魚网主哽以网覆哽者頸差如煮汁飲之骨當下矣﹝本艸﹞

卷四口齒喉舌耳

倉卒有智

秀州士大夫家一小兒五歲因戲劇以首入搗藥臼中不復出舉家驚呼無計或教之使執兒兩足以新汲水急澆之兒驚啼體縮遂得出又有小兒觀打稻取谷芒置口中粘著喉舌間不可脫或令以鵝涎灌之卽下蓋鵝涎能化谷也二者皆一時甚急非倉卒有智未易脫﹝夷堅志﹞

卷四喘嗽

喘有三證

凡人患喘其證有三一曰寒二曰熱三曰水病熱者發於夏而不發於冬冷病者遇寒則發也水病者胸膈滿悶腳先腫也熱病者宜蛤蚧丸冷病宜煮肺散水病審其冷熱虛實虛而冷者紫金丹熱而實者防己丸此出養生必用方不合防己丸但言腹有濕熱欲驗喘疾是水不是水者小便澀腳微腫而喘者水證也當作水治之小便不澀腳不腫只作喘治之沈存中良方蒲頹葉孫大資麻黃梓朴湯不拘冷熱皆可服也

卷四喘嗽

咳嗽

咳嗽有二一曰熱二曰寒熱嗽有痰濃鼻聞鮏气宜服涼藥寒嗽痰薄宜服熱藥飲冷水一二呷而暫止者熱嗽也呷熱湯而暫止者冷嗽也此法用之有驗以小柴胡湯治熱嗽以理中湯加五味子治寒嗽皆已試之驗﹝醫餘同上﹞

卷四喘嗽

又

經曰人感於寒則受病微則爲咳甚爲泄爲痛凡咳嗽五臟六腑皆有之惟肺先受邪蓋肺主气合於皮毛邪之初傷先客皮毛故咳爲肺病五臟則各以治時受邪六腑則又爲五臟所移古人言肺病難愈而喜卒死者肺爲驕髒怕寒而惡熱故邪气易傷而難治以其湯散徑過鍼灸不及故也十種咳嗽者肺咳心咳脾咳腎咳肝咳風咳寒咳支飲咳膽咳厥陰咳華佗所謂五嗽者冷嗽气嗽嗽飲嗽邪嗽孫眞人亦有方治寒毒疰嗽者歷代方論著之甚詳惟今之所謂勞嗽者無所經見意其華佗所謂邪嗽眞人所謂疰嗽者是也此病蓋酒色過度勞極傷肺損動經絡其重咯唾膿血輕者時發時瘥又有因虛感邪惡之气且傳疰得之或先嘔血而後嗽或先咳嗽漸就沈羸此則非特內損肺經又挾邪惡傳疰之气所以特甚病之毒害無過此也眞人治疰嗽通气丸方用蜈蚣四節又云夢與鬼交通及飲食者全用蜈蚣外臺方四蒲丸治五嗽亦用蜈蚣近世名公能推原其指意率用蛤蚧天靈蓋桃柳枝麝香丹砂雄黃安息香之類以通神明之藥療之髙出古人之意又肺中有虫如蠶令人喉癢而咳湯散徑過鍼灸不及以藥含化虫死卽嗽止﹝雞峯方﹞

卷四喘嗽

治痰嗽

綬帶李防禦京師人初爲入內醫官直嬪禦閣妃苦痰嗽終夕不寐面浮如盤時方有甚寵徽宗幸其閣見之以爲慮馳遣呼李李先數用藥詔令往內東門供狀若三日不效當誅李憂撓伎窮與妻對泣忽聞外間叫云咳嗽藥一文一帖喫了今夜得睡李使人市藥十帖其色淺碧用淡FS水滴麻油數點調服李疑艸藥性獷或使臟腑滑泄並三爲一自試之旣而無他於是取三帖合爲一攜入禁庭授妃請分兩服以餌是夕嗽止比曉面腫亦消內侍走白天顏絕喜錫金帛厥直萬緡李𨿽幸其安而念必宣索方書何辭以對殆亦死爾命僕俟前賣藥人過邀入坐飲以巨鐘語之曰我見鄰里服汝藥多效意欲得方儻以傳我此諸物爲銀百兩皆以相贈不吝曰一文藥安得其直如此防禦要得方當便奉告只蚌粉一物新瓦炒令通紅拌靑黛少許爾扣其所從來曰壯而從軍老而停汰頃見主帥有此故剽得之以其易辦姑借以度餘生無他長也李給之終身﹝類編﹞

卷四喘嗽

治喘

信州老兵女三歲因食鹽過多遂得喘之疾乳食不進貧無可召醫一道人過門見病女喘不止教使求甜瓜蒂七枚研爲粗末用冷水半茶鐘許調澄取淸汁呷一小呷如其說才飲竟卽吐痰涎若膠狀胸次旣寬喘亦定少日再作又服之隨手愈凡三進藥病根如掃此藥味極苦難吞咽俗諺所謂甘瓜蒂苦非虛言也﹝同上﹞

卷四喘嗽

喘病

李翰林天臺人有莫生患喘病求醫李云病日久矣我與治之乃取靑橘皮一片展開入江子一个將麻綫系定火上燒煙盡畱性爲末生薑汁酒一大鐘呷之過口便定實神方也﹝名醫錄﹞

卷四喘嗽

肺气

肺者髒之蓋也肺气盛則脈大脈大則不得偃臥

卷四喘嗽

肺熱久嗽

有婦人患肺熱久嗽身如炙肌瘦將成肺勞以枇杷葉木通款冬紫菀杏仁桑白皮等分大黃減半如常制爲末蜜丸櫻桃大一丸食後夜臥含化未終劑而愈﹝本艸衍義﹞

卷四喘嗽

喘有冷熱

人有喘疾不可一槪治之須分陰陽病發於冬寒冷病也病發於暑月熱病也冷病服豉霜丸淸中湯煮肺散熱病服靑杏蛤蚧丸之類又有一方孫大資梓朴散不拘冷熱皆可服﹝醫余﹞

卷四喘嗽

水喘

有人先因咳嗽發喘胸膈疰悶難於倒頭气上湊者宜早利水道化痰下气若不早治必成水宜服紫金丹病水人水在膜外切不可鍼鍼透膜初時稍愈再來卽不可治﹝同上﹞

卷四翻胃

治翻胃

淳熙元年冬侄自鄱陽往四明過婺州義鳥晚泊逆旅倏有野服者坐予傍扣其何人曰邑醫孫攻療眼疾與之語孫曰君貴家子弟必藏好方畀我一二或可爲人起疾素祕翻胃方卽口授之其法用一大附去其蓋刳中使淨納丁香四十九粒復以蓋覆之用綫縛定置銀石器中浸以生薑自然汁及蓋而止慢火煮榦細末一錢匕摻舌上漱津下若煩渴則徐食糜粥忌油膩生冷孫喜書之於冊未幾州鈐轄苦此病危甚孫爲拯之正用此方數服愈﹝類編﹞

卷四翻胃

驢尿治翻胃

驢尿治翻胃外臺載昔幼年經患此疾每食餅及羹粥等須臾吐出正觀中許奉禦兄弟及柴蔣等時稱名醫奉敕令治整竭其術竟不能療漸至羸憊死在朝夕忽有一衛士云服驢小便極驗日服二合後食惟吐一半晡時又服二合人定時食粥吐卽便定迄至今日午時奏之大內五六人患翻胃同服一時俱瘥此藥稍有毒服時不可過多盛取及熱服二合病深七日以來服之良驗﹝本事方﹞

卷四翻胃

漧嘔不吐

粥食湯藥皆吐不停灸手間使二十壯若四肢厥脈沈絕不至者灸之便通此起死之法﹝千金方﹞

卷四翻胃

霍亂

夫霍亂之起皆由起居之失宜飲食之不節露臥濕地或當風取快溫涼不調淸濁相犯風冷之气歸於三焦傳於脾胃眞邪相干水谷不化便致吐利皆名霍亂其揮霍之間便致撩亂診其脈來代者霍亂又脈代而絕者是證也霍亂脈大者可治微細者不可治脈微而遲气息少不欲言者不可治養生方云七月食蜜令人暴下﹝雞峯方﹞

卷五心疾健忘

抑情順理

燕居暇曰何所用心善養形神周防疾患常存謹畏無失調將食飲之間最爲急務安危所系智力可分與其畏病而求醫孰若明理以自求與其有病而治以藥孰若抑情而預治情斯可抑理亦漸明能任理而不任情則所養可謂善養者矣防患卻疾之要其在玆乎﹝食治通說﹞

卷五心疾健忘

心疾

韋綬李蟠俱以心疾廢綬常疑遇毒鎖井而飲李益少而疑病心亦心疾也心靈府也爲外物所中終身不痊多思慮多疑惑病之本也﹝國史補﹞

卷五心疾健忘

驚气入心

治驚气入心絡喑不能語密陀僧研細服一匕許茶調服遂愈有人因伐薪山間爲野狼所逐而得是疾或授以此方亦愈又一軍校采藤於谷逢惡蛇而病其狀正同亦用此藥療之而愈﹝己志﹞

卷五心疾健忘

神志恍惚

韓宗武侍父官洋州得異疾與神物遇頗不省人事神志恍惚或食或不食國醫陳易簡教服蘇合香丸後數月所遇者忽不至﹝類編﹞

卷五心疾健忘

神气不寧

明州董生患神气不寧每臥覺身在牀而神離體驚悸多魘通夕無寐許爲診視詢諸醫作何證曰心病也許曰是肝經受邪非心病也肝藏魂者也遊魂爲變平人肝不受邪故魂宿於肝神靜而得寐今肝經因虛邪气襲之魂不歸舍是以臥則揚揚若去體肝主怒故小怒輒劇董喜曰前此未之間𨿽未服藥已覺沈去體矣願求藥法許曰君且持此說與眾醫議所治之方而徐質之閱旬日復至云醫徧議古今方書無與病相對者許乃爲處眞珠丸獨活湯二方以贈服一月而病悉除其方大體以珠母爲君龍齒佐之珠入肝經爲第一龍齒與肝同類故也龍齒虎睛今人例作鎭心藥而不知龍齒安魂虎睛定魄各言其類也龍能變化故魂遊而不定虎能專靜故魄止而有守當隨其宜而治之方載本事一卷

卷五心疾健忘

健忘詩

治心气不足健忘詩云桂遠人三四天菖地亦同茯苓加一倍日誦萬言通乃官桂遠志人參巴戟天菖蒲地骨皮﹝瑣碎錄﹞

卷五心疾健忘

忽不識字

松滋令姜愚無他疾忽不識字數年方稍稍復舊﹝筆談﹞

卷五心疾健忘

治人心昏塞多忘喜誤

七月七日取蜘蛛网著衣領中勿令人知不忘﹝本艸﹞

卷五心疾健忘

治惡夢

錢丕少卿忽夜多惡夢但就枕便成輒通夕不止後因赴官經漢上與鄧州推官胡用之相遇驛中同宿遂說近日多夢慮非吉兆胡曰昔嘗如此驚怕特甚有道士教戴丹砂初任辰州推官求得靈砂雙箭鏃者戴之不涉旬卽驗四五年不復有夢至今祕惜因解髻中一絳紗袋遺之卽夕無夢神魂安靜眞誥及他道書重載丹砂辟惡豈不信然﹝類編﹞

卷五心疾健忘

麝枕

置麝枕中可絕惡夢﹝物類相感志﹞

卷五心疾健忘

癲疾

素問曰人生而病癲疾者安得知之岐伯曰病名爲胎病此得之在母腹中時其母有所大驚气上而不下精气並居故令子發爲癲疾也﹝禦覽﹞

卷五心疾健忘

又

癲狂之疾何以別答曰狂之始發少臥少饑自賢自貴妄笑好樂

卷五心疾健忘

又

癲者精神不守言語錯亂甚則登髙罵詈或至狂走癇者發則僕地嚼舌吐沫手足搐搦或作六畜之聲頃刻則蘇癲者邪入於陰經一曰陽並則狂癲者邪干於心其處方用藥亦皆相類

卷五心疾健忘

狂

凡人患癲狂叫喚打人者皆心經有熱當用鎭心藥兼大黃與之瀉數日然後服安神及風藥但得寧靜卽是安樂不可見其瘦弱減食便以溫藥補之病必再作戒之戒之緩緩調飲食可也﹝禦覽﹞

卷五心疾健忘

魘不寤

人眠則魂魄外遊爲邪鬼所魘屈其精神弱者魘則久不得寤乃至气絕所以須傍人助喚並以方術治之低聲遠喚卽活﹝雞峯方﹞

卷五心疾健忘

夢

陰盛則夢涉大水恐懼陽盛則夢大火燔灼陰陽俱盛則夢相殺毀傷上盛則夢飛下盛則夢墮飽則夢予饑則夢取肝气盛則夢怒肺气盛則夢哭

卷五心疾健忘

臥而不寐

老人臥而不寐少壯寐而不寤何也少壯者血气盛饑肉滑气道通榮衛之行不失於常故晝日精夜不寤也老人血气衰肌肉不滑榮衛之道澀故晝日不能精夜不得寐也

卷五心疾健忘

小便如泔

一男子小便日數十次如稠米泔色亦白心神恍惚瘦瘁食減以女勞得之服此桑螵蛸散未終劑而愈安神魄定心志治健忘小便數補心气桑螵蛸遠志菖蒲龍骨人參茯神當歸龜甲醋炙以上各一兩爲末每服二錢夜臥人參湯調﹝本艸衍義﹞

卷五心疾健忘

夜魘

夜魘之人急取梁上塵內鼻中卽醒戒以燈照之﹝瑣碎錄﹞

卷五心疾健忘

暮臥咒

道林曰暮臥常以手撫心上咒曰天靈節榮願得長生五臟君侯願其安寧男一七徧女二七徧長生不病﹝修眞祕訣﹞

卷五心疾健忘

桑葉止汗

嚴州山寺有一遊僧形體羸瘦飲食甚少每夜就枕徧身出汗迨旦衣服皆透濕如此二十年無復可療惟待盡耳監寺僧曰吾有藥絕驗爲汝治之三日宿疾頓愈遂並授以方乃單用桑葉一味乘露采摘控焙漧碾爲末二錢空腹溫米飲調或值桑落幹者亦堪用但力不如新者按本艸亦載桑葉主止汗其說可證﹝辛志﹞

卷五心疾健忘

大驚發狂

許叔微本事方云軍中有一人犯法衣將受刃得釋神失如癡予與驚气丸一粒服訖而寐乃覺病已失矣江東張提轄妻因避寇失心已數年予授其方隨愈又黃山沃巡檢妻狂厥逾年更十餘醫而不驗予授其方去附子加鐵粉亦不終劑而愈鐵粉非但化涎鎭心至如摧抑肝邪特異若多恚怒肝邪大盛鐵粉能制伏之素問言陽厥狂怒治以鐵落斂金制木之意也

卷五心疾健忘

犯大麥毒

齊州有人病狂每歌曰五靈華蓋曉玲瓏天府由來汝府中惆悵此情言不盡一丸蘿卜火吾宮又歌曰踏陽春人間二月雨和塵陽春踏盡秋風起腸斷人間白髮人後遇一道士作法治之乃云夢中見一紅裳少女引入宮殿皆紅紫飾小姑令歌道士曰此正犯天麥毒女則心神小姑脾神也按醫經蘿卜治面毒故曰火吾宮卽以藥並蘿卜食之遂愈﹝洞微志﹞

卷五心疾健忘

夢遺

有人夢遺精初有所見後來𨿽夢中無所見日夜不拘常常定漏作心疾不足服心气藥無驗作腎气虛補腎藥亦無驗醫問患者覺腦冷否應之曰只爲腦冷服驅寒散遂安蓋腦者諸陽之會髓之海腦冷則髓不固是以遺漏也有此疾者先去腦中風冷腦气沖和兼服益心腎藥無不愈者

卷五心疾健忘

心脈溢關

王叔和脈訣論曰溢關骨痛心煩燥通眞子解云心脈盛而溢關則筋緊而骨束是以骨痛師曰筋緊有筋攣之疾豈得骨痛所以心脈盛而骨痛者心屬火骨屬腎水心脈溢關則水不勝火煎熬得骨痛非筋緊也﹝醫餘同上﹞

卷五心疾健忘

喑

黃帝問曰人有重身九月而喑此爲何也岐伯對曰胞之絡脈絕也帝曰何以言之岐伯曰胞絡者系於腎少陰之脈貫腎系舌本故不能言帝曰治之柰何岐伯曰無治也當十月復﹝指迷方﹞

卷五心疾健忘

人臥血歸於肝

人臥血歸於肝肝受血而能視足受血而能步掌受血而能握指受血而能攝

卷五心疾健忘

血脈

脈者血之腑脈實血實脈虛血虛

卷五心疾健忘

笑歌狂疾

開元中有名醫紀朋者觀人顏色談笑知病深淺不待診脈帝聞之召於掖庭中看一宮人每日昊則笑歌啼號若狂疾而足不能履地朋視之曰此必因食飽而大促力頓僕於地而然乃飲以雲母湯令熟寐覺而失所苦問之乃言因大華公主載誕宮中大陳歌吹某乃主謳懼其聲不能淸且長喫蹄羹飽而當歌筵大曲曲罷覺胸中甚熱戲於砌臺上髙而墜下久而方蘇病狂足不能步也﹝明皇雜錄﹞

卷五鬲噎諸气

气鬲

齊王中子諸嬰兒小子病召臣意診切其脈告曰气鬲病病使人煩懣食不下時嘔沫病得之少憂食飲意卽爲之作下气湯以飲之一日气下二日能食三日卽病愈所以知小子之病者診其脈心气也濁躁而經也此絡陽病也脈法曰脈來數疾去難而不一者病主在心周身熱脈盛者爲重陽重陽也逖﹝音唐﹞心主故煩懣食不下則絡脈有過絡脈有過則血上出血上出死此悲心所生也病得之憂也﹝史記﹞

卷五鬲噎諸气

五鬲

古今論鬲气乃有五種謂憂鬲恚鬲气鬲寒鬲熱鬲也夫胸中气結煩悶飲食不下羸瘦無力此乃憂鬲心下實滿食不消化噫輒醋心大小便不利此名恚鬲胸脇逆滿咽喉閉塞噫聞食臭此名气鬲心腹脹滿咳逆腸鳴食不生肌此名寒鬲五心中熱口舌生瘡骨煩體重唇漧口燥背痛胸痺此名熱鬲

卷五鬲噎諸气

五噎諸气﹝婦人多有此疾﹞

此病不在外不在內不屬冷不屬熱不是實不是虛所以藥難取效此病緣憂思恚怒動气傷神气積於內气動則諸證悉見气靜疾候稍平捫之而不得疾之所在目視之而不知色之所因耳聽之而不知音之所發故鍼灸服藥皆不獲效此乃神意間病也頃京師一士人家有此證勸令淨觀內外將一切用心力事委之他人服藥方得見效若不如此恐卒不能安但根據此戒兼之灼艾膏肓與四花穴及服此三藥可以必瘥孫眞人云婦人嗜欲多於丈夫感病倍於男子加以慈戀愛憎疾妒憂恚染著堅牢情不自抑所以爲病根深療之難瘥﹝雞峯方同上﹞

卷五鬲噎諸气

五噎

噎病亦有五種气噎憂噎食噎勞噎思噎噎者乃噎塞不通心胸不利飲食不下也各隨其證而治之

卷五鬲噎諸气

靛治噎疾

廣五行記治噎疾永徽中絳州有僧病噎數年臨死遺言令破喉視之得一物似魚而有兩頭徧體悉是肉鱗致缽中跳躍不止以諸味投缽中須臾悉化爲水時寺中方刈藍作靛試取少靛致缽中此虫繞缽畏避須臾化爲水世人以靛治噎疾﹝良方﹞

卷五鬲噎諸气

糠治卒噎

舂杵頭細糠治卒噎陶隱居云食卒噎不下刮取含之卽去亦是舂搗義爾天下事理多有相影響如此也日華子云平治噎煎湯呷﹝本艸﹞

卷五鬲噎諸气

病噎吐蛇

華佗行道見一人病噎嗜食而不得下家人車載欲往就醫佗聞其呻吟駐車往視語之曰向來道傍有賣餅家蒜齏大酢從取三升飲之病自當瘥卽如佗言立吐蛇一條懸之車邊欲造佗佗尙未還佗家小兒戲門前迎見自相謂曰客車邊有物必是逢我公也疾者前入見佗壁北懸此蛇輩以十數﹝禦覽﹞

卷五鬲噎諸气

食飴至噎

吳廷紹爲太醫令烈祖因食飴喉中噎國醫皆莫能愈廷紹尙未知名獨謂當進楮實湯一服疾失去羣醫默識之他日取用皆不驗或扣之答曰噎因甘起故以楮實湯治之﹝南唐書﹞

卷五鬲噎諸气

百病生於气

百病生於气怒則气上喜則气緩悲則气消恐則气下寒則气收炅則气泄驚則气亂勞則气耗思則气結九气不同何病之生

卷五鬲噎諸气

天地气所主

天地之數起於上而終於下歲半之前天气主之歲半之後地气主之上下交互气交主之歲紀畢矣

卷五鬲噎諸气

气虛气逆

邪气盛則實精气奪則虛气虛者肺虛也气逆者足寒也非其時則生當其時則死余髒皆如此

卷五鬲噎諸气

有餘不足

神有餘有不足气有餘有不足血有餘有不足形有餘有不足志有餘有不足凡此十者其气不等

卷五鬲噎諸气

重虛

脈气上虛尺虛是謂重虛

卷五鬲噎諸气

寒熱厥

陽气衰於下則爲寒厥陰气衰於下則爲熱厥

卷五鬲噎諸气

气候

五日謂之候五候謂之气六气謂之時四時謂之歲

卷五鬲噎諸气

六气

天气通於肺地气通於嗌風气通於肝雷气通於心穀气通於脾兩气通於腎腸胃爲海九竅爲水

卷五鬲噎諸气

胃气五臟之本

五臟皆稟气於胃胃者五臟之本髒气不能自致於手太陰必因胃气

卷五鬲噎諸气

四時五行五臟五气

天有四時五行生長收藏以生寒暑燥濕風人有五臟化五气以生喜怒憂悲恐故喜怒傷气寒暑傷形暴怒傷陰暴喜傷陽

卷五鬲噎諸气

旦暮气

平旦人气生日中陽气隆日西陽已虛門已閉是故暮而收拒無擾筋骨無見霧露反此二時形乃困薄

卷五鬲噎諸气

四時之气更傷五臟

春傷於風邪气畱連乃爲洞泄木勝脾土故也夏傷於暑秋爲瘧疾秋傷於濕上逆而咳發爲痿厥冬傷於寒春必溫病四時之气更傷五臟

卷五鬲噎諸气

五臟所藏

心藏神肺藏魄肝藏魂脾藏意腎藏志是爲五臟所藏

卷五鬲噎諸气

五臟所傷

久視傷血久臥傷气久坐傷肉久立傷骨久行傷筋是爲五臟所傷

卷五鬲噎諸气

五臟之脈

肝脈弦心脈勾脾脈代肺脈毛腎脈石是爲五臟之脈

卷五鬲噎諸气

五入

酸入肝辛入肺苦入心鹹入腎甘入脾是爲五入

卷五鬲噎諸气

五惡

心惡熱肺惡寒肝惡風脾惡濕腎惡燥是爲五惡

卷五鬲噎諸气

五液

五臟化液心爲汗肝爲淚肺爲涕脾爲涎腎爲唾是爲五液

卷五鬲噎諸气

五主

心主脈肺主皮肝主筋脾主肉腎主骨是爲五主

卷五鬲噎諸气

五禁

辛走气气病無多食辛鹹走血血病無多食鹹苦走骨骨病無多食苦甘走肉肉病無多食甘酸走筋筋病無多食酸是爲五禁

卷五鬲噎諸气

汗出

飲食飽甚汗出於胃驚而奪精汗出於心持重遠行汗出於腎疾走恐懼汗出於肝搖體勞苦汗出於脾

卷五鬲噎諸气

體有可已之疾

孫思邈居太白山於推步醫藥無不善盧照鄰有惡疾不可爲而問曰髙醫愈疾柰何答曰天有四時五行寒暑疊居和爲雨怒爲風凝爲霜雪張爲虹天常數也人之四肢五臟一覺一寐吐納往來流爲榮衛張爲气色發爲音聲人常數也陽用其形陰用其精天人所同也失則蒸生熱否生寒結爲癅贅陷爲癰疽奔則喘乏竭則焦槁發乎面動乎形天地亦然五緯縮贏孛彗飛流其危診也寒暑不時其蒸否也石立土是其贅疣山崩土陷是其癰疽奔風豪雨其喘乏川瀆竭涸其焦槁髙醫導以藥石投以砭劑聖人和以至徳輔以人事故體有可已之疾天有可救之災﹝唐書﹞

卷五消渴

渴服八味丸

千金雲消渴病所忌者三一飲酒二房室三咸食及面能忌此𨿽不服藥亦自可消渴之人愈與未愈常須慮患大癰必於骨節間忽發癰疽而卒予親見友人邵任道患渴數年果以癰疽而死唐祠部李郎中論消渴者腎虛所致每發則小便甜醫者多不知其疾故古今亦闕而不言洪範言稼穡作甘以物理推之淋餳醋酒作脯法須臾卽皆能甜也足明人食之後滋味皆甜流在膀胱若腰腎气盛是爲眞火上蒸脾胃變化飲食分流水谷從二陰出精气入骨髓合榮衛行血脈榮養一身其次以爲脂膏其次以爲血肉也其餘則爲小便故小便色黃血之餘也HT气者五臟之气鹹潤者則下味也腰腎旣虛冷則不能蒸於穀气則盡下爲小便故味甘不變其色淸冷則肌膚枯槁也由如乳母穀气上泄皆爲乳汁消渴病者下泄爲小便皆精气不實於內則小便數溲溺也又肺爲五臟華蓋若下有暖气蒸則肺潤若下冷極則陽气不能升故肺幹卽渴易於否卦乾上坤下陽無陰而不降陰無陽而不升上下不交故成否也譬如釜中有水以火暖之其釜若以板覆則暖气上騰故板能潤也若無火力水气則不能上此板則終不能潤也火力者則是腰腎彊盛也常須暖補腎气飲食得火力則潤上而易消亦免漧渴也故張仲景云宜服腎气八味丸此病與香港腳𨿽同爲腎虛所致其香港腳始發於二三月盛於五六月衰於七八月凡消渴始發於七八月盛於十一月十二月衰於二三月其故何也夫香港腳壅疾也消渴宣疾也春夏陽气上故壅疾發則宣疾愈秋冬陽气下故宣疾發則壅疾愈也審此二者疾可理也猶如善爲政者寬以濟猛猛以濟寬隨事制度爾仲景云足太陽者膀胱之經也膀胱者腎之府小便數此爲气盛气盛則消穀大便硬衰則爲消渴也男子消渴飲一斗小便亦得一斗宜八味腎气丸﹝本事方﹞

卷五消渴

又

眉山有揭穎臣者長七尺健飲啖倜儻人也忽得消渴疾日飲水數斗食常倍而數溺消渴藥服之逾年疾日甚自度必死治棺衾屬其子於人蜀有良醫張肱隱之子不記其名爲診脈笑曰君幾誤死矣取麝香當門子以酒濡之作十許丸取枳枸子爲湯飲之遂愈問其故張生曰消渴消中皆脾衰而腎敗土不能勝水腎液不上溯乃成此疾今診穎臣脾脈極巨脈熱而腎不衰當由果實與酒過度虛熱在脾故飲食兼人而多飲飲水旣多不得不多溺也非消渴也麝香能敗酒瓜果近輒不結而枳枸亦能勝酒屋外有此木屋中釀酒不熟以其木爲屋其下亦不可釀酒故以二物爲藥以去酒果之毒宋玉云枳枸來巢以其實如鳥乳故能來巢今俗訛謂之雞矩子亦謂之癩漢指頭蓋取其似也嚼之如牛乳小兒喜食之﹝大全集﹞

卷五消渴

又

昔有仕宦患消渴醫者謂其不過三十日死棄官而歸半途遇一醫人令急遣人致北梨二擔食盡則瘥仕宦如其言得之才渴卽食未及五六十枚而病止

卷五消渴

仲景治渴

提點鑄錢朝奉郎黃沔久病渴極疲瘁予每見必勸服八味丸初不甚信後累醫不痊謾服數兩遂安或問渴而以八味丸治之何也對曰漢武帝渴張仲景爲處此方蓋渴多是腎之眞水不足致然若其勢未至於消但進此劑殊佳且藥性溫平無害也﹝泊宅編﹞

卷五消渴

浮石止渴

交州記曰浮石體虛而輕煮飲止渴

卷五消渴

苦酒消渴

卞蘭苦酒消渴時魏明帝信巫女用水方使人持水賜蘭蘭不肯飲詔問其意蘭言治病自當以方藥何信於此帝爲變色而蘭終不服﹝三國誌﹞

卷五消渴

熱中消中富貴人

多飲數溲曰熱中多食數溲曰消中多喜曰多怒曰狂熱中消中皆富貴人也﹝內經﹞

卷五心腹痛﹝淋附﹞

心痛

心藏神心者身之主也其正經爲風邪所乘名眞心痛旦發夕死夕發旦死心有包絡脈是心之別脈爲風冷所乘亦令心痛然乍輕乍盛不至於死又手少陰心之經其气逆謂之陽虛陰厥亦令心痛其痛引喉是也其心下急痛名脾心痛腹脹而心痛名胃心痛下重而苦泄寒中爲腎心痛又有九種心痛一虫二疰三風四悸五食六飲七冷八熱九支從來此皆邪气乘於手少陰之絡邪气搏於正气邪正相擊故令心痛診其心脈急者爲痛引背食不下寸口脈沈緊苦心下寒時痛關上脈緊心下苦痛左手寸脈沈則爲陰陽絕者無心脈也苦心下毒痛﹝雞峯方﹞

卷五心腹痛﹝淋附﹞

腹痛有數種

有人患腹痛其狀不一有風痛熱痛有冷痛有冷積痛有气積痛有虫痛有婦人經脈行而先腹痛有小兒瘡疹出而先腹痛者滿腹虛服暖藥無效者此風痛也宜服官局胃風湯火艸丸如附子烏頭之類大便祕結小便赤而喜冷凍飲料食者此熱痛也後生宜四順飲老人宜服大麻仁丸皆局方有塊起而腹痛者皆積也冷積則面無色瘦瘁脈沈伏宜於暖藥中用巴豆如官局積气丸之類气積多噫气宜服嘉禾散調气散五鬲寬中散如茴香丁香木香沈香之類食積則多噫酸口出淸水惡心宜服京三稜蓬莪術漧漆之類亦須兼巴豆至於腹中有塊起急以手按之便不見五更心嘈牙關轎硬惡心而淸水出及夢中嚙齒者此謂之虫痛宜服官局化虫丸如使君子之類又有室女婦人月經行先腹痛此特與諸痛不同只可服四物湯小兒身熱足冷耳及尻骨冷及眼澀者皆瘡疹候必先腹痛蓋疹子先自腸胃中出然後發於外宜服葛根升麻湯及綿煎散之類舒王解痛字云宜通而塞則爲痛此極有理凡痛須通利臟腑乃能隨其冷熱而須用巴豆大黃牽牛此最要法﹝醫余﹞

卷五心腹痛﹝淋附﹞

大瀉腹痛

有人每日早起須大瀉一行或時腹痛或不痛空心服熱藥亦無效後有智者察之令於晚食前更進熱藥遂安如此常服竟無恙蓋暖藥𨿽平旦空腹至晚藥力已過一夜陰气何以敵之於晚間再進熱藥則一夜暖藥在腹遂可以勝陰气凡治冷疾皆如此

卷五心腹痛﹝淋附﹞

暑月破腹

一曰傷暑二曰傷冷物食瓜果飲水之類三曰夏季心火旺心經熱則小水不利行大腸謂之水谷不分傷暑而瀉者心躁頭痛作渴宜服香薷飲烏金散傷冷物而瀉者腹痛水瀉谷食不化宜服暖藥如附子及理中丸二气丹正丸丹紫蘇丸之類水谷不分者宜服大順散五苓散二藥專釐淸濁暑月多此疾故人多用之凡瀉不可急以熱藥止之恐成痢﹝同上﹞

卷五心腹痛﹝淋附﹞

小腹切痛

治胃气小腹切痛元丰中丞相王郇公小腹痛不止宣差太醫攻治備至皆不效凡藥至熱如附子硫黃五夜義丸之類用之亦不瘥駙馬張都尉令取婦人油頭髮燒如灰細研篩過溫酒調二錢實時痛止﹝良方﹞

卷五心腹痛﹝淋附﹞

眞心痛

頭心之病有厥痛有眞痛手三陽之脈受風寒則名厥頭痛入連在腦者名眞頭痛其五臟气相干名厥心痛其痛甚但在心手足靑者名眞心痛其眞心痛者旦發夕死夕發旦死

卷五心腹痛﹝淋附﹞

脾疼

張思順盛夏調官都城苦熱食冰雪過多又飲木瓜漿積冷於中遂感脾疼之疾藥不釋口殊無退證累歲日齋一道人適一道人曰我受官人供固非所惜但取漢椒二十一粒浸於漿水碗中一宿漉出還以漿水吞之若是而已張如所戒明日椒才下腹卽脫然更不復作﹝類編﹞

卷五心腹痛﹝淋附﹞

冰煎理中丸

泗州楊吉老名醫也徽廟常苦脾疾國醫進藥俱不效遂召吉老診視訖進藥徽廟問何藥吉老對以大理中丸上云朕服之屢矣不驗吉老曰臣所進湯使不同陛下之疾以食冰太過得之今臣以冰煎此藥欲已受病之原果一二服而愈﹝瑣碎錄﹞

卷五心腹痛﹝淋附﹞

心痛食地黃面

崔元亮海上方治一切心痛無問久新以生地黃一味隨人所食多少搗取汁搜面作或作冷淘良夕當利出虫長一尺許頭似壁宮後不復患劉禹錫傳信方貞元十年通事舍人崔抗女患心痛垂气絕遂作冷地黃淘食之便吐一物可方一寸以來如蝦蟆狀無目足等微似有口蓋爲此物所食自此頓愈面中忌用鹽﹝本事方﹞

卷五心腹痛﹝淋附﹞

膀胱气痛

歙縣尉宋荀甫膀胱气作痛不可忍醫者以剛劑與之痛愈甚溲溺不通三日許學士視其脈曰投熱藥太過適有五苓散一兩分爲三易其名用連須蔥一莖茴香及鹽少許水一盞半煎七分連服之中夜下小便如黑汁一二升臍下寬得睡明日脈已平續用砂丸數日愈蓋是疾本因虛得不宜驟進補藥邪之所湊其气必虛畱而不去其病則實故先滌所蓄之邪然後補之﹝本事方﹞

卷五心腹痛﹝淋附﹞

砂石淋

鄞縣尉耿夢得妻苦砂石淋十三年每溺時器中剝剝有聲痛楚不堪說命采苦杖根俗呼爲杜牛膝者淨洗碎之凡一合用水五盞煎耗其四而畱其一去滓以麝乳香末少許研調服之一夕愈﹝同上﹞

卷五心腹痛﹝淋附﹞

頭垢治淋

頭垢主淋閉不通又主噎亦治勞復﹝本艸﹞

卷五諸瘧

瘧名不同

病者發寒熱一歲之間長幼相若或染時行變成寒熱名曰疫瘧寒熱日作夢寐不祥多生恐怖名曰鬼瘧宜用禁避厭禳之乍寒乍熱乍有乍無南方多病此名曰瘴瘧寒熱善饑而不能食食已支滿腹急痛病以日作名曰胃瘧六腑無瘧惟胃有者蓋飲食饑飽所傷胃气而成世謂之食瘧飲食不節變成此證有經年不瘥瘥後復發遠行久立下至微勞力皆不任名曰勞瘧亦有數年不瘥百藥不斷結爲癥癖在腹脇名曰老瘧亦名母瘧

卷五諸瘧

又

說文曰瘧寒熱並作也熱瘧也疾二日一發

卷五諸瘧

又

凡人患瘧疾皆因傷暑治之之法當用暑藥素問瘧論有三陰三陽辯其證候各隨經而刺之寒多者用溫藥熱多者用涼藥不易之法也有積者必腹疼當用巴豆藥去其積有熱者當用小柴胡湯有寒者當用朱砂硫黃大蒜之類然瘧疾住後不得服補藥補之必再作

卷五諸瘧

驢軸治瘧

療瘧無久新發無期者驢尾下軸垢水洗取汁和面如彈丸二枚作燒餅瘧未發前食一枚至發後食一枚﹝庚志﹞

卷五諸瘧

疾

毛甫事母葉夫人極孝葉年六十一歲病旬餘憂甚每夕禱於北辰拜且泣妹立母仄恍惚間有告者曰何不服五苓散持一帖付之啟視皆紅色妹曰尋常此藥不如是安可服俄若夢覺以語兄兩醫云此病蓋蘊熱所致當加朱砂於五苓散內以應神言才服罷不復作

卷五諸瘧

又

有宗室以恩添差通判常州郡守不甚加禮遂苦疾久而弗愈族人士蘧爲鈐轄素善醫往問正聚話作而顚撼掖不醒盡室駭懼蘧云無傷也是中心抑鬱陰陽交戰至於隕厥正四將軍飲子證也先令灼艾灸至四百壯了無蘇意於是急制藥以一大附炮去皮臍四分之訶子四个炮去核陳皮四个全者洗淨不去白甘艸四兩炙各自切碎爲四服用水二盞姜棗各七煎去五之三藥成持飲病者初一杯灌之不納至再稍若吞咽三則倏起坐四服盡頓愈更不復作一時救急如此凡病臨發日逐杯並服無不神效﹝類編﹞

卷五諸瘧

瘧疾

瘧之病候經論載之詳矣先寒後熱名曰寒瘧先熱後寒名曰溫瘧但熱無寒名曰癉瘧但寒無熱名曰牝瘧是皆發作有時若邪气中於風府則間日而作邪气客於頭項則頻日而作气有虛實邪中異所故有早晚之異然經止論寒溫癉瘧所受之因而不及牝瘧又論溫瘧癉瘧所捨之藏而不及寒瘧意有互見發明處學人究陰陽之盛衰深思以得之大抵風者陽气也寒者陰气也先傷於風後傷於寒卽先熱後寒先傷於寒後傷於風卽先寒後熱陰气先絕陽气獨發則但熱無寒陽气先絕陰气獨發則但寒無熱以溫瘧得之於冬邪气藏於骨髓則知寒瘧乃得之於夏邪气客於皮膚腠理之間矣以癉瘧之气實而不泄且不及於陰則知牝瘧乃气虛而泄且不及於陽矣是皆不出於陰陽上下交爭虛實更作也又有挾諸溪毒嵐瘴鬼邪之气亦寒熱羸瘦延引歲月休作有時久不已變成勞瘧或結爲瘕者名曰瘧母至於五臟三陽三陰瘧者皆因髒气偏虛故邪气乘而捨之其治法合隨其經絡灸刺及所用藥各不同後學宜細詳之﹝類編同上﹞

卷五諸瘧

病有不可補者

病有不可補者一曰瘧疾二曰狂疾三曰水气四曰香港腳此四疾治得稍愈切不可服暖藥以峻補之如平平補藥亦須於本病上有益乃可﹝醫余﹞

卷五瘕

瘕

瘕之狀𨿽同而不動者爲其治有法而可推移者名瘕瘕病輕於瘕不動者必死之候其發語聲嘶挹言語而不出此人食結在腹其病寒口中常有水出四肢灑灑如瘧飲食不能鬱鬱而痛此食瘕也

卷五瘕

遺積瘕

齊中尉潘滿如病小腹痛臣意診其脈曰遺積瘕也臣意卽謂齊太僕臣饒內史臣繇曰中尉不復自止於內則三十日死後二十餘日溲血死病得之酒且內所以知潘滿如病者臣意切其脈深小弱其卒然合合也是脾气也右脈气口至緊小見瘕气也以次相乘故三十日死三陰俱摶者如法不俱摶者決在急期一搏一代者近也故其三陰摶溲血如前止﹝史記﹞

卷五瘕

蟯瘕﹝音饒﹞

臨女子薄吾病甚眾醫皆以爲寒熱當死臣意診其脈曰蟯瘕爲病腹大上膚黃粗循之戚戚然臣意飲以芫花一撮卽出蟯可數升病已三十日如故蟯得之於寒濕寒濕气郁篤不發化爲蠱臣意所以知薄吾病者切其脈循其尺其尺索刺粗而毛美奉發是虫气也其色澤者虫藏無邪气及重病﹝史記﹞

卷五瘕

蛇瘕

隋有患者嘗饑而吞食則下致胸便卽吐出醫作噎疾鬲气翻胃三候治之無驗有老醫任度視之曰非此三疾蓋因食蛇肉不消而致斯病但揣心腹上有蛇形也病者曰素有大風嘗求蛇肉食風稍愈復患此疾矣遂以芒硝大黃合而治之微泄利則愈醫皆記其驗而知蛇瘕也

卷五瘕

米瘕

幹徳中江浙間有愼道恭者肌瘦如勞惟好食米闕之則口中淸水出情似憂思食米頓便如常眾醫不辯後遇蜀僧道廣處方以雞屎及白米各半合共炒如末以水一中盞調頓服良久病者吐出如米形遂瘥病源謂米瘕是也

卷五瘕

發瘕

徐文伯字徳秀篤好醫術宋明帝宮人患腰痛牽心發則气絕眾醫以爲肉瘕文伯視之曰此發瘕也以油灌之卽吐物如髮稍長引之長三尺頭已成蛇又能搖動懸柱上水瀝盡惟餘一發而已遂愈﹝名醫錄同上﹞

卷五瘕

斛二瘕

續搜神記有人能飲茗至一斛二斗忽飲過量數升吐出一物如牛肺以茗澆之容一斛二斗因名曰斛二瘕﹝封演見聞錄﹞

卷五瘕

食發致疾

唐書曰甄權弟立言善醫時有尼明律年六十餘患心腹膨脹身體羸瘦已經二年立言診其脈曰腹內有虫當是誤食發爲之耳因令服雄黃須臾吐一蛇如人手小指惟無眼燒之猶有發气其疾乃愈

卷五瘕

瘕

異苑曰章安有人元嘉中啖鴨肉乃成瘕病胸滿面赤不得飲食醫令服秫米須臾煩悶吐一鴨雛身喙翅皆已成就惟左腳故綴昔所食肉病遂獲瘥誌怪曰有人得瘕病腹晝夜切痛臨終敕其子曰吾气絕後可剖視之其子不忍違言剖之得一銅酒槍容數合許華佗聞其病而解之便出巾櫛中藥以投槍槍卽消成酒焉﹝太平禦覽同上﹞

卷五瘕

鱉癥

景陳弟長子拱年七歲時脇間忽生腫毒隱隱見皮裏一物頗肖鱉形微覺動轉其掣痛不堪忍徳興古城村有外醫曰洪豆腐見之使買鮮蝦爲羹以食鹹疑以爲瘡毒所忌之味醫竟令食之下腹未久痛卽止喜曰此眞鱉癥也吾求其所好以嘗試之爾乃合一藥如療脾胃者而碾附子末二錢投之數服而消明年病復作但如前補治遂絕根本﹝類編﹞

卷五瘕

鱉瘕

鱉瘕者謂腹中瘕結如鱉狀是也有食鱉觸冷不消而生者亦有食諸雜肉得冷變化而成者皆由脾胃气虛弱而遇冷則不能克消所致瘕言假也謂其有形假而推移也昔曾有人共奴俱患鱉瘕奴在前死遂破其腹得一白鱉仍故活有人乘白馬來看鱉白馬遂尿隨落鱉上卽縮頭及尋以馬尿灌之卽化爲水其主曰吾將瘥矣卽服之果如其言得瘥﹝巢氏病源﹞

卷五瘕

癖

夫癖之病大同而小異者近臍左右成條大者如臂次者如弦之狀癖在兩肋之間有時而痛此皆由陰陽不和經絡痞隔飲食停滯不得宣流邪冷之气搏結而成也﹝雞峯方﹞

卷五瘕

京三稜治瘕

昔人患瘕死遺言令開腹取之得病塊漧硬如石文理有五色人謂異物竊取削成刀柄後因以刀刈三稜柄消成水乃知此可療瘕也﹝本艸﹞

卷五諸虫

應聲虫

永州通判廳軍員毛景得奇疾每語喉中必有物作聲相應有道人教令學誦本艸藥名至藍而默然遂取藍捩汁而飲之少頃吐出肉塊長二寸餘人形悉具劉襄子思爲永景正被疾逾年親見其愈﹝泊宅編﹞

卷五諸虫

又

陳正敏遁齋閒覽載楊中年得異疾每發言應答腹中有小聲效之數年間其聲浸大有道士見而驚曰此應聲虫也久不治延及妻子宜讀本艸遇虫不應者當取服之如言讀至雷丸虫忽無聲乃頓服數粒遂愈正敏其後至長沙遇一丐者亦有是疾環而觀之甚眾因教使服雷丸丐者謝曰某貧無他技所以求衣食於人者惟藉此爾以上皆陳所記予讀唐張朝野僉載云洛州有士人患應聲語卽喉中應之以問良醫張文仲張經夜思之乃得一法卽取本艸令讀之皆應至其所畏者卽不言仲乃錄取藥合和爲丸服之應時而止乃知古有是事﹝百衲居士鐵圍山叢話﹞

卷五諸虫

蛔虫

蛔虫九虫之數人腹中皆有之小兒失乳而哺早或食甜過多胃虛虫動令人腹痛惡心口吐淸水腹上有靑筋火煨使君子與食以殼煎湯送下甚妙然世人多於臨臥服之又無日分多不驗惟是於月初四五間五更服之至日午前虫盡下可以和胃溫平藥一兩日調理之不可多也凡虫在人腹中月上旬頭向上中旬橫之下旬頭向下故中下旬用藥卽不入虫口所以不驗也牛馬之生子上旬生者行在母前中旬生者並肩而行下旬生者後隨之貓之食鼠亦然上旬食上中旬中下旬下自然之理物皆由之而莫知之﹝醫余﹞

卷五諸虫

五臟之虫

心虫曰蛔脾虫寸白腎虫如寸截絲縷肝虫如爛杏肺虫如蠶皆能殺人惟肺虫爲急肺虫居肺葉之內蝕人肺系故成瘵疾咯血聲嘶藥所不到治之爲難有人說道藏中載諸虫皆頭向下惟自初一至初五以前頭上行故用藥者多取月以前蓋此也如療寸白用良方錫沙蕪荑檳榔者極佳五更服虫盡下白粥將息藥用石橊根濃汁半升下散三錢丸五枚﹝本事方﹞

卷五諸虫

九虫之狀

九虫者一曰伏虫長四分爲羣虫之長二曰白虫長一寸相生至多其母長至四五丈則殺人三曰肉虫狀如爛杏令人煩滿四曰肺虫其狀如蠶令人咳五曰胃虫狀如蝦蟆令人吐逆嘔噦六曰弱虫狀如瓜瓣令人多唾七曰赤虫狀如生肉令人腸鳴八曰蟯虫至微細狀如菜虫居洞腸間多則爲痔漏癰疽諸瘡無所不爲九曰蛔虫長一尺貫心則殺人又有屍虫與人俱生狀如犬馬尾或如薄筋根據脾而居長三寸許大害於人然多因髒虛寒勞熱而生

卷五諸虫

諸虫入耳

虫之類能入耳者不獨蜒蚰如壁虱螢火扣頭虫皂角虫皆能爲害有人患腦痛爲虫所食或教以桃葉爲枕一夕虫自鼻出形爲鷹嘴人莫識其名有人蜒蚰入耳遇其極時以頭撞柱至血流不知云癢甚不可忍蜒蚰入耳往往食髓至盡又能滋生凡虫入耳用生油灌妙﹝遁齋閒覽﹞

卷五諸虫

誤吞水蛭

吳少師在關外嘗得疾數月間肌肉消瘦每日飲食下咽少時腹如萬虫攻且癢且痛皆以爲勞瘵也張銳是時在成都吳遣驛騎招致銳到興元旣切脈戒云明日早且忍饑勿啖一物俟銳來爲之計旦而往天方劇暑白請選一健卒趨往十里外取行路黃土一銀盂而令廚人旋治面將午乃得食才放箸取土適至於是溫酒二升投土攪其內出藥百粒進於吳飲之覺腸胃掣痛幾不堪忍急登混銳密使別坎一穴便掖吳以行須臾暴下如傾穢惡鬥許有馬黃千餘宛轉盤結其半已困死吳亦憊甚扶憩竹榻上移時方餐粥一器三日而平始言去年正以夏夜出師中塗躁渴命候兵持馬盂挹澗水甫入口似有物焉未暇吐之則徑入喉矣自此遂得病銳曰虫入人肝脾裏勢須滋生常日遇食時則聚丹田間吮咂精血飽則散處四肢苟惟知殺之而不能掃盡故無益也銳是以請公枵腹以誘之此虫喜酒又久不得土味乘饑畢集故一藥能洗空之耳吳大喜濃賂以金帛送之歸﹝庚志﹞

卷五諸虫

又

寧國衛承務者惟一子忽得疾羸瘦如削醫以爲瘵疾治療無益醫劉大用問其致疾之因曰嘗以六月飲娼家醉臥卓上醒渴求水不得前有菖蒲盆水淸潔舉而飲之自是疾作劉默喜密遣僕掘田間淤泥以水沃濯取淸汁兩碗置幾上令隨意飲衛子素厭疾苦不以穢爲嫌一飲而盡俄腸胃間攻轉攪刺久之始定續投以宣藥百粒隨卽洞泄下水蛭六十餘條便覺襟抱豁然劉曰此蓋盆中所誤吞也蛭入人腹藉膏血滋養蕃育種類每粘著五臟牢不可脫然久去污渠思其所嗜非以此物致之不能集也然羸別以藥調補﹝類編﹞

卷五諸虫

又

有人因醉薄暮渴飲道傍田水自此忽患胸腹脹滿徧醫不效人亦莫識其病因幹宿客邸夜半思水飲令僕覓之僕夜捫索見有缸數隻疑店主以此貯水遂取一碗與其主飲便覺胸次豁然再索之忽覺臟腑急於店仄空地大瀉一二行平明視之所瀉乃水蛭無數繼看夜來所飲缸水乃主人刈藍作澱者其病頓愈方思前時渴飲田水不覺誤吞水蛭在腹遂成脹痛之疾乃蛭爲害今人耘田爲此虫所嚙以澱塗之無不愈也

卷五諸虫

苦寸白虫

趙子山字景髙寓居邵武軍天王寺苦寸白虫爲撓醫者戒云是疾當止酒而以素所耽嗜欲罷不能一夕醉於外舍歸巳夜半口漧咽燥倉卒無湯飲適廊廡間有甕水月色下照瑩然可掬卽酌而飲之其甘如飴連盡數酌乃就寢迨曉虫出盈席覺心腹頓寬宿疾遂愈一家皆驚異驗其所由蓋寺僕日織艸屨浸紅藤根水也﹝庚志﹞

卷五諸虫

又

掘石橊東引根皮洗曝搗細不兼他味隔宿虛其腹淩晨溫酒調服妙

卷五諸虫

又

蔡定夫戡之子康積苦寸白爲孽醫者使之碾檳榔細末取石橊東引根煎湯調服之先炙肥豬肉一大臠置口中咽咀其津膏而勿食云此虫惟月三日以前其頭向上可用藥攻打餘日卽頭向下縱有藥皆無益虫聞肉香咂啖之意故空羣爭赴之覺胸中如萬箭攻是其候也然後飲前藥蔡悉如其戒不兩刻腹中雷鳴急奏廁虫下如傾命僕以杖挑拔皆聯綿成串幾長數丈尙蠕蠕能動舉而拋於溪流宿患頓愈姑廣其傳以濟後人﹝支志﹞

卷五諸虫

誤吞蜈蚣

有村店婦人因用火筒吹火不知筒中有蜈蚣藏焉用以吹火蜈蚣驚迸竄入喉中不覺下胸臆婦人求救人無措手適有人在傍云可討小豬兒一个切斷喉取血令婦人頓喫之須臾以生油一口灌婦人遂惡心其蜈蚣衮在血中吐出繼與雄黃細研水調服遂愈

卷五諸虫

蜒蚰及百虫入耳

蜒蚰入耳取驢乳灌耳中當消成水百虫入耳以桃葉火熨之捲而塞耳中立出﹝本艸﹞

卷五諸虫

屍虫

柳子濃罵屍虫文云人皆有三尸虫處之腹中伺隱微失誤輒籍記日庚申幸其人之昏睡出讒於帝以求饗以是人多謫過疾癘夭死而醫經亦云能與鬼靈相通常接引外邪爲患害其發作之狀或沈沈默默不的知其所苦而無處不惡或腹痛脹急或磊塊踴起或攣引腰脊或精神雜錯變證多端其病大同而小異﹝雞峯方﹞

卷五諸虫

酒虫

齊州士曹席進孺招所親張彬秀才爲館捨彬嗜酒每夜必置數升於牀隅一夕忘設焉夜半大渴求之不可得忿悶呼躁俄頃嘔吐一物於地旦起視之見牀下塊肉如肝而黃上如蜂窠猶微動取酒沃之喞喞有聲始悟平生酒病根本亟投諸火中後遂不飲﹝丁志﹞

卷六臟腑泄痢

當暑勿食生冷

當盛暑時食飲加意調節緣伏陰在內腐化稍遲又果園蔬多將生啖蘇水桂漿惟欲冷凍飲料生冷相值克化尢難微傷卽飧泄重傷則霍亂吐利是以暑月食物尢要節減使脾胃易於磨化戒忌生冷免有腹髒之疾𨿽盛夏冒暑難爲全斷飲冷但克意少飲勿與生硬果菜油膩甜食相犯亦不至生病也

卷六臟腑泄痢

辯臟腑下痢

病水泄靑白或黃白或米谷不化腸鳴腹痛者此傷冷也爲洞泄寒中人爲霍亂吐瀉其脈細弱而緊宜理中丸平胃散調中湯以溫補之盛則金液丹朝眞丹主之或藥入則吐出者內陰盛也用湯者當以冷服用丸者以地漿服熱因寒用之法也病水泄下深黃及有完谷小便赤腹脇但脹滿而不痛煩躁悶亂渴而喜飲者此傷熱也爲挾熱下利其脈洪大而數宜駐車丸參連散柏皮湯以和之甚則三黃丸調胃承气湯挾熱下血者柏皮湯主之病泄瀉色黃而有沫腸鳴腹脇脹滿時微作痛者爲冷熱不調其脈沈緊而小數也服熱藥則轉甚戊己丸香連丸主之下部注悶裏急後重者必欲變膿血利之則愈病暴泄注下或靑白或黃白米谷或化或不化腹脇或脹或不脹或痛或不痛但噫生熟气全不思食因與溫補諸藥而後轉有異證者有所傷也此爲飧泄其脈外虛而內實關脈況且緊也宜消積丸不二丸以化之甚則用備急丸主之﹝上不二丸用砒不可多服曾見醫用有害﹞又春傷以風夏必飧泄又風气行於腸胃則暴泄下利其脈浮緩而虛也並宜服羌活安中湯胃風湯荊黃湯訶梨散主之病赤白下痢或膿多血少或膿少血多皆爲有積或先挾熱泄瀉更服溫藥因變膿血下痢關脈沈緊按之有力而小疾也並宜先與消化積滯才微利過卽以香連丸駐車丸戊己丸便愈化積滯用消積丸不二丸感應丸淹延惡利用朱粉丹主之﹝集驗方﹞

卷六臟腑泄痢

治赤白痢

有人久患痢赤白兼下或純白或純赤百藥不愈者病久服藥已多治痢多用毒藥攻擊得髒气不和所以難愈史載之用輕淸和气藥與之遂愈後來屢有驗其方用罌粟殼蜜炙人參白術白茯苓川芎甘艸炙黃等分爲細末二錢水一盞生薑棗烏梅半个煎八分溫服不以時

卷六臟腑泄痢

久患泄瀉

有人久患泄瀉以暖藥補脾及分利小水百種治之不愈醫診之心脈獨弱以益心气藥補脾藥服之遂愈蓋心火也脾土也火生土脾之旺賴火之燥心气不足則火不燥脾土受濕故令泄瀉今益心補脾而又能去濕豈有不效者又有一種泄瀉作冷作積作心气不足治之及服硫黃附子甚多皆不效因服火丸而愈此腸胃有風冷也胃風湯兼服暖藥亦佳又有一種脾泄瀉服泰山老李炙肝散而愈乃白芷白術白芍藥桔梗四味也﹝醫余﹞

卷六臟腑泄痢

痢有赤白

凡人患痢不問赤白脈小身涼者易安脈大身熱者難瘥患痢未有不腹痛者皆緣有積也暑積及熱積多患赤痢冷積多患白痢亦有腸胃有風而患赤痢者有冷熱不調而患赤白痢者暑積痢可用黃連阿膠丸綿煎散加滑石白痢可用駐車丸感應丸之類冷熱不調用戊己丸巴豆丸子之類綿煎散入滑石治赤痢極有功又有豆飲子加減亦有功治諸般痢用之每有效官局靈砂丹亦甚奇此數藥自夏及秋皆不可闕也﹝同上﹞

卷六臟腑泄痢

罌粟治痢

治痢以罌粟古方未聞今人所用𨿽其法小異而皆有奇功或用數顆慢火炙黃爲末米飲下或去粟用殼如上法或以殼五七枚甘艸一寸半生半炙大碗水煎取半碗溫溫呷蜀人山叟曰用殼並去核鼠楂子各數枚焙榦末之飲下尢治噤口痢﹝泊宅編﹞

卷六臟腑泄痢

車前止暴下

歐陽文忠公常得暴下國醫不能愈夫人云市人有此藥三文一帖甚效公曰吾輩臟腑與市人不同不可服夫人使以國醫藥雜進之一服而愈召賣藥者濃遺之求其方乃肯傳但用車前子一味爲末米飲下二錢匕云此藥利水道而不動气水道利則淸濁分谷髒自止矣﹝良方﹞

卷六臟腑泄痢

姜茶治痢

憲宗賜馬總治瀉痢腹痛方以生薑和皮切碎如粟米用一大盞並艸茶相等煎服之丸二年文潞公得此疾百藥不效而予傳此方而愈﹝同上﹞

卷六臟腑泄痢

二藥治痢

鄂渚有統制王存病痢幾年無休無息骨立垂死逢道人令煎四物湯下駐車丸每服一百粒初服此藥減半並服之不數日頓愈﹝近世養生方﹞

卷六臟腑泄痢

治臟腑

肉豆蔻刳作甕子入通明乳香少許復以末塞之不盡卽用面和少許裹豆蔻煨焦黃爲度三物皆碾末仍以茶末對烹之﹝大全集﹞

卷六臟腑泄痢

半夏益脾止瀉

半夏今人惟知去痰不言益脾蓋能分水故也脾惡濕濕則濡而困困則不能制水經曰濕勝則瀉一男子夜數如廁或教以生薑一兩碎之半夏湯洗與大棗各三十枚水一升瓷瓶中慢火燒爲熟水時時呷數日便已

卷六臟腑泄痢

乳煎蓽茇治气痢

獨異志唐貞觀中張寶藏爲金吾長上嘗因下直歸櫟陽路逢少年畋獵割鮮野食倚樹嘆曰張寶藏身年七十未嘗得一食酒肉如此者可悲哉傍有僧指曰六十日內官登三品何足嘆也言訖不見寶藏異之實時還京師時大宗苦於气痢眾醫不效卽下詔問殿廷左右有能治此疾者當重賞之寶藏曾困其疾卽具疏以乳煎蓽茇方上服之立瘥宣下宰臣與五品官魏證難之逾月不進擬上疾復發問左右曰吾前飲乳煎蓽茇有功復命進之一啜又平因思曰嘗令與進方人五品官不見除授何也證懼曰奉詔之際未知文武二吏上怒曰治得宰相不妨已授三品官我天子也豈不及汝耶乃厲聲曰與三品文官授鴻臚卿時正六十日矣其方每服用牛乳半升蓽茇三錢匕同煎減半空腹頓服﹝良方﹞

卷六臟腑泄痢

臟腑祕澀

老人臟腑不可用大黃老人津液少所以祕澀更服大黃以瀉之津液皆去定須再祕甚於前只可服寬潤大腸之藥如養生必用方二仁丸是也更用槐花末煎湯淋洗亦妙風藥燥腸又有一種風祕者當用檳榔七聖丸𨿽有大黃斟酌服之勿令瀉可也又有婦人產後大便祕須四五日六七日不通者出血已多津液少也濃煎紫蘇湯飲一兩盞自通更一日不通服局方大麻仁丸三十丸﹝醫余﹞

卷六臟腑泄痢

腸胃流熱

腸胃流熱則糞門暴腫用蝸牛細研塗之則消

卷六腸風痔疾

痔腸風髒毒

痔腸風髒毒一體病也極難得藥亦緣所以致疾不同𨿽良藥若非對病固難一槪取效常人酒色飲食不節臟腑下血是謂風毒若釋子輩患此多應飽食久坐體气不舒而得之乃脾毒也王渙之知舒州下血不止郡人朝議大夫陳宜父令其四時取其方柏葉如春取東枝之類燒灰調二錢服而愈予得方後官贛上以治二車吳令升亦卽效提點司屬官陳逸大夫偶來問疾吳告以用陳公之方而獲安陳君蹙曰先人也仍須用仄柏爲佳道場慧禪師曰若釋子恐難用此不若灼艾最妙平直量骨脊與臍平處椎上灸七壯或年深更於椎骨兩傍各一寸灸如上數無不除根者又予外兄劉向爲嚴掾予過之畱飲訝其瘦瘠問之答曰去歲髒毒作凡半月自分必死得一藥服之至今無苦問何藥不肯言再三扣始言只這卓子上有之乃是幹柿燒灰飲下二錢本艸日柿治腸癖解熱毒消宿血有病者宜求之素問腸癖爲痔﹝泊宅編﹞

卷六腸風痔疾

腸風下血

人患腸風下血者何也人腸皆有脂裹之濃則腸實而安腸中本無血血緣有風或有熱以消其脂腸遂薄滲入身中血初患者必服冷藥而愈服之過當則腸寒而脂愈不生其血必再作凡熱者其血鮮冷者其血靑黑察其冷熱用藥可也﹝醫余﹞

卷六腸風痔疾

酒利

有人日逐飲酒遂成酒利骨立不食但飲酒一兩盞利作幾年矣因與香茸丸一兩服遂止蓋麝能治酒毒

卷六腸風痔疾

髒毒下血

洛陽一女子年四十六七耽飲無度多食魚蟹攝理之方蔑如也後以飲啖過常蓄毒在髒日夜二三十謁大便與膿血雜下大腸連肛門痛不堪任醫以止血痢藥不效又以腸風藥則益甚蓋腸風則有血而無膿凡如此已半年餘气血漸弱食漸減肌肉漸瘦稍服熱藥則腹愈痛血愈下服稍涼藥則泄注气羸粥愈減服溫平藥則病不知將期歲醫告術窮垂命待盡或有人教服人參散病家亦不敢主當謾與服之才一服知二服減三服膿血皆定自此不十服其疾遂愈後問其方云治大腸風虛飲酒過度挾熱下痢膿血疼痛多日不瘥樗根白皮人參各一兩爲末二錢匕空心溫酒調下飲酒以溫米飲代忌油膩濕面靑菜果子甜物雞魚蒜等﹝衍義﹞

卷六腸風痔疾

脫血

臂多靑脈曰脫血尺脈緩澀謂之解安臥脈盛謂之脫血臥久傷气也

卷六癰疽

服石發疽

齊王侍醫遂病自煉五石服之臣意往過之遂請意曰不肖有病幸診遂也臣意卽診之告曰公病中熱論曰中熱不溲者不可服五石石之爲藥精悍公服之不得數溲亟勿服色將發癰遂曰扁鵲曰陰石以治陰病陽石以治陽病夫藥石者有陰陽水火之齊故中熱卽爲陰石柔齊治之中寒卽爲陽石剛齊治之臣意曰公所論遠矣扁鵲𨿽言若是然必審診處度量立規矩稱權衡合色脈表裏有餘不足順逆之法參其人動靜與息相應乃可以論論曰陽疾處內陰形應外者不加悍藥及石夫悍藥入中則邪气辟矣而宛气愈深診法曰二陰應外一陽接內者不可以剛藥剛藥入則動陽陰病益衰陽病益著邪气流行爲重困於兪﹝始諭反﹞忿發爲疽意告之後百餘日果爲疽發乳上入闕盆死此謂論之大體也必有經紀拙工有一不習文理陰陽失矣﹝史記﹞

卷六癰疽

病疽

齊侍禦史成自言病頭痛臣意診其脈曰君之病惡不可言之卽出獨告成弟曰此病疽也內發於腸胃之間後五日當HT腫後八日嘔膿死成之病得之飲酒且內成卽如期死所以知成之病者臣意切其脈得肝气肝气濁而靜此內關之病也脈法曰脈長而弦不得代四時者其病主在於肝和卽經主病也代則絡脈有過經主病和者其病得之筋髓裏其代絕而脈賁者病得之酒且內所以知其後五日而HT腫八日嘔膿死者切其脈時少陽初代代者經病病去過人人則去絡脈主病當其時少陽初關一分故中熱而膿未發也及五分則至少陽之界﹝肝與心相去五分故曰五日盡也﹞及八日則嘔膿死故上二分而膿發至界而HT腫盡泄而死熱上則燻陽明爛流絡流絡動則脈結髮脈結髮則爛解故絡交熱气以上行至頭而動故頭痛﹝史記﹞

卷六癰疽

治背瘡

京師人司仲因言里人父患背瘡若負火炭晝夜呼叫其子泣於途遇道人曰子何憂之深也告之道人曰子當求不耕之地遇野人糞爲虫鳥所殘卽以杖去其糞取其下土篩而敷之乃如其言用之立愈父曰豈以冰著吾背耶吾五臟俱寒矣﹝類編﹞

卷六癰疽

治喉癰

楊立之自黃府通判歸楚州喉間生癰旣腫潰而膿血流注曉夕不止寢食俱廢醫者束手適楊吉老來赴郡守招立之兩子走往邀之至熟視良久曰不須看脈已得之矣然此疾甚異須先啖生薑片一斤乃可投藥否則無法也語畢卽出子有難色曰喉中潰膿痛楚豈食生薑立之曰吉老醫術通神其言不妄試取一二片啖我如不能進則屏去無害遂食之初時殊爲甘香稍復加益至半斤許痛處已寬滿一斤始覺味辛辣膿血頓盡粥餌入口了無滯礙明日招吉老謝而問之對曰君官南方多食鷓鴣此禽好啖半夏久而毒發故以姜制之今病源已淸無服他藥予記唐小說載崔魏公暴亡醫梁新診之曰中食毒僕曰常好食竹雞梁曰竹雞多食半夏苗蓋其毒也命捩生薑汁折齒灌之遂復活甚與此相類﹝類說﹞

卷六癰疽

治癰疽

房州虞侯張進本北方人因送還郡守逢道人買酒與飲得其治癰疽方寄居文錄曹子病背瘡醫不能療聞進有此技試呼之進元無手訣但以成藥塗敷未旬日而愈張子溫五歲兒生瘡於鬢邊繼又發於腦後證候可憂亦以付進凡所用皆一種不過三夕二者皆平溫與之錢而問之進不復有隱謹以告但擇阿膠透徹者一兩水半升煎令消然後入虢丹一兩慢火再熬數數攪均俟三五沸乃取出攤令極冷貯於瓶罌中如用時以毛掃布瘡四面而露其口如瘡未成則徧塗腫處良久自消切勿犯手更無他法𨿽一切惡瘡皆可敷治不特癰疽也﹝同上﹞

卷六癰疽

治癰疽方

歙丞胡權在都下遇異人授以治癰疽內托散方曰吾此藥能令未成者速散已成者速潰敗膿自出無用手擠惡肉自去不假刀砭服之之後痛苦頓減其法用人參當歸黃各二兩芎防風濃朴桔梗白芷甘艸各半之皆細末別入桂末一兩令均每以三五錢熱酒調服以多爲妙不能飲者木香湯調然不若酒服爲奇

卷六癰疽

療癰毒

向友正元仲之子也淳熙八年爲江陵支使攝公安令癰發於胸臆間拯療半歲弗愈嘗浴罷痛甚委頓而臥似夢非夢見一丈夫微揖而坐傳藥方與之曰用沒藥栝蔞乳香三味酒煎服之且言桃源許軫知縣亦有此方但不用栝蔞若用速效宜服此友正敬謝卽如所戒不終劑而愈後詣玉泉禱雨瞻壽亭關王像蓋所感夢者因繪事於家﹝類編﹞

卷六癰疽

發背無補法

諺云背無好瘡但生於正中者爲眞發背虞奕侍郎背中生小瘡不誤只以藥調補數日不疼不癢又不滋蔓疑之呼外醫灸二百壯已無及此公平生不服藥一年來惟覺時時手腳心熱疾作旣不早治又服補藥何可久也﹝泊宅編﹞

卷六癰疽

結癰

五臟不和則九竅不通六腑不和則畱結爲癰

卷六癰疽

預療背疽

楊州名醫楊吉老其術甚著某郡一士人狀若有疾厭厭不聊莫能名其何等病苦往謁之楊曰君熱證已極气血消鑠且盡自此三年當以背疽死不可爲也士人不樂而退聞茅山觀中一道士於醫術通神但不肯以技自名未必爲人致力士人心計交切乃衣僮僕之服詣山拜之願執薪水之役於席下道士喜畱置弟子中誨以讀經晝夜祗事左右頤旨如意歷兩月久覺其與常隸別呼扣所從來始再拜謝過以實白之道士笑曰世間那有醫不得底病汝試以脈示我才診脈又笑曰汝便可下山吾亦無藥與汝但日日買好梨喫一顆如生梨已盡則取幹者泡湯飲之仍食其滓此疾自當平士人歸謹如其戒經一歲復往楊州楊醫見之驚其顏兒腴澤脈息和平謂之曰君必遇異人不然豈有痊安之理士人以告楊立具衣冠焚香望茅山設拜蓋自咎其學之未至也北瑣夢言載醫者趙鄂云一朝士疾危只有一法請剩喫消梨不限多少如咀嚼不及捩汁而飲或希萬一用其言遂愈此意正同﹝類編﹞

卷六癰疽

雲母膏愈腸癰

楊介吉老者泗州人以醫術聞四方有儒生李氏子棄業願娶其女以授其學執子婿禮甚恭吉老盡以精微告之一日有靈璧縣富家婦有疾遣人邀李生以往李初視脈云腸胃間有所苦耶婦曰腸中痛不可忍而大便從小便中出醫者皆以謂無此證不可治故欲屈君子李曰試爲籌之若姑服我之藥三日當有瘳不然非某所知也下小丸子數十粒煎黃湯下之富家根據其言下膿血數升而愈富家大喜贈錢五十萬置酒而問之曰始切脈時覺芤脈現於腸部王叔和脈訣云寸芤積血在胸中關內逢芤腸裏癰此癰生腸內所以致然所服者乃雲母膏爲丸爾切脈至此可以言醫矣李后以醫科及第至博士李元秀卽其從子也﹝王仲言餘話﹞

卷六癰疽

釘疽

張嗣伯嘗聞屋中呻吟聲嗣伯曰此病甚重乃往視之見一老姥稱體痛而處處有黯黑無數嗣伯還煮斗餘湯送令服之服訖痛勢愈甚跳投牀者無數須臾所黯處皆拔出釘長寸許以膏塗瘡口三日而復云此名釘疽也﹝史記﹞

卷六癰疽

癰瘡

唐李嘗疾醫診之云得須灰服之方止太宗遂自翦髭燒灰賜服之復令敷癰瘡立愈故白樂天云翦須燒藥賜功臣仁宗皇帝賜呂夷簡古人有語髭可治疾今聯翦髭與之合藥表朕意也

卷六香港腳

香港腳痞絕

唐柳柳州纂救死三方云元和十二年二月得幹香港腳夜半痞絕左脇有塊大如石且死因大寒不知人三日家人號哭榮陽鄭洵美傳杉木湯服半食頃大下三次气通塊散用杉木節一大升橘葉一升無葉以皮代大腹檳榔七个合子碎之童子小便三大升共煮一升半分二服若一服得快利停後服以前三死皆死矣會有教者皆得不死恐他人不幸有類予病故傳焉﹝本事方﹞

卷六香港腳

香港腳無補法

香港腳乃風毒在內不可不攻故先當瀉之

卷六香港腳

腳心如中箭

道士王裕曰有忽患腳心如中箭發歇不時此腎之風毒瀉腎愈﹝泊宅編同上﹞

卷六香港腳

香港腳

今人謂之香港腳者黃帝所謂緩風溫痺也千金雲頑弱名緩風疼痛爲溫痺

卷六香港腳

治閉結並香港腳

饒醫熊彥誠年五十五歲病前後便溲不通五日腹脹如鼓同輩環視皆不能措力與西湖妙果僧慧月相善遣信邀致訣別月驚馳而往過釣橋逢一異客風姿瀟灑出塵揖之曰方外髙士何孑孑走趨如此月曰一善友久患閉結勢不可療急欲往問客曰此易事也侍奉施一藥卽脫靴入水探一大螺而出曰事濟矣持抵其家以鹽半匕和殼生搗碎置病者臍下一寸三分用寬帛緊系之仍辦觸器以須其通月未深以爲然姑巽謝之熊昏不知人妻子聚泣諸醫知無他策謾使試之曾未安席砉然暴下醫愧嘆而散月歸訪異人無所見矣熊後十六年乃終白石董守約以香港腳攻注爲苦或教之捶數螺敷兩股上便覺冷气趨下至足旣而亦安﹝類編﹞

卷六香港腳

附船愈香港腳病

顧安中廣徳軍人久患香港腳筋急腿腫行履不得因至湖州附船中有一袋物爲腿酸痛遂將腿閣袋上微覺不痛及筋寬而不急乃問梢人袋中何物應曰宣瓜自此香港腳頓愈﹝名醫錄﹞

卷六香港腳

腳

有人病兩腳不能行舉詣佗佗望見云已飽鍼灸服藥矣不須復看脈便使解衣點背數十處相去或一寸或五寸縱邪不相當言灸此各十壯灸創愈卽行後灸處夾脊一寸上下行端直均調如引繩也﹝漢書華佗傳﹞

卷六香港腳

旋復根汁能續筋

筋斷復續者取旋復根絞取汁以筋相對取汁塗而封之卽相續如故蜀兒如逃走多刻筋以此續之百不失一

卷六漏

時康祖心漏

時康祖大夫患心漏二十年當胸數竅血液長流屢訪名醫皆云不可治或云竅多則愈損閉則慮穴他歧當存其一二猶爲上策坐此形神剿瘁又積苦腰痛行則傴僂不飲酒𨿽雞魚蟹蛤之屬亦皆不向口淳熙四年通判溫州郡守韓子溫見而憐之爲檢聖惠方載腰痛一門冷熱二證示之使自擇康祖報曰康祖年老久羸安敢以爲熱始作寒冷治療取一方用鹿茸者服之逾旬痛減仍覺气宇和暢遂一意專服悉屏他藥洎月餘腰屈復伸無復呼痛心漏亦愈以告醫者皆不能測其所以然後九年康祖自鎭江通判滿秩造朝訪子溫則精力倍昔飲膳無所忌步履輕捷云漏愈之後日勝一日子溫書吏吳汝弼亦苦是疾使就求藥服之旬有二日而瘥其方本只治腰痛用鹿茸去毛酥炙微黃附子炮去皮臍皆二兩鹽花三分爲末棗肉丸三十丸空心酒下﹝己志﹞

卷六漏

鱔魚覆漏

馬提刑記醫先祖忠肅公天聖中以工部尙書知濠州家有媼病漏蓋十餘年一日老兵掃庭下且言前數日過市有醫自遠來道瘡漏可治特頃刻之力耳媼曰吾更醫多矣不信也其黨有以白忠肅公者卽爲召醫視之曰可治無疑須活鱔一竹鍼五七枚醫乃擲鱔於地鱔困屈盤就盤以竹鍼貫之覆瘡良久取視有白虫數十如鍼著鱔醫卽鈐置杯水中動如綫復覆之又得十餘枚如是五六醫者曰虫固未盡然其餘皆小虫竟請以常用藥敷之時家所有檳榔黃連爲散敷之醫未始用藥明日可以干艾作湯投白礬末三二錢洗瘡然後敷藥蓋老人血气冷必假艾力以佐陽而艾性亦能殺虫也如是者再卽生肌不一月當愈旣而如其言醫曰瘡一月不治則有虫虫能動气血亦隨之故瘡漏不可遽合則結痛實虫所爲又曰人每有疾經月不痊則必憊虛勞婦人則補脾血小兒則防驚疳二廣則並治瘴癘醫無名於世而治疾有效亦良醫也又其言有理故並錄之﹝良方﹞

卷六漏

鱔漏

有人腳肚上生一瘡久遂成漏凡經二年百藥不效自度必死一村人見之云此鱔漏耳但以鍛石二三升百沸湯泡燻洗如覺瘡癢卽是也病者如其言用灰湯淋洗果癢竟用此洗不三兩次遂幹

卷六漏

蟻漏

有婦人項下忽生一塊腫漸緣至奶上腫起莫知何病偶用刀刺破出淸水一碗日久瘡不合有道人見之曰此蟻漏爾緣喫飯誤食蟻得此詢婦人云當來喫飯時羣蟻緣飯上逐之用湯泡喫往往有死蟻在中不覺食之道人云此易治但用穿山甲數片燒存性爲末敷瘡上遂愈蓋蟻畏穿山甲故也

卷六漏

犬嚙癅得鍼

處士蒯亮言其所知額角患癅醫爲剖之得一黑石棋子巨斧擊之終不傷缺復有足脛生癅者因至親家爲犬所正嚙其癅其中得鍼百餘枚皆可用疾亦愈﹝稽神錄﹞

卷六漏

灸鼠漏

柳休祖者善卜筮其妻病鼠癅積年不瘥垂命休祖遂卜得頤之復按卦合得姓石人治之當獲鼠而愈也旣而鄕裏有奴姓石能治此病遂灸頭上三處覺佳俄有一鼠逕前而伏呼犬咋之視鼠頭有三灸處妻遂瘥﹝拾遺記﹞

卷六漏

李生風癅

浮梁李生得背癢疾隱起如覆盂無所痛苦惟奇癢不可忍飲食日以削無能識其爲何病醫者秦徳立見之曰此虱癅也吾能治之取藥敷其上又塗一綿帶繞其圍經夕癅破出虱斗許皆蠢蠕能行動卽日體輕但一小竅如箸端不合時時虱湧出不勝計竟死予記唐小說載賈魏公鎭滑臺日州民病北魏公云世間無藥可療惟千年木梳燒灰及黃龍浴水乃能治爾正與此同

卷六腫癭

病腫

先痛而後腫气傷形也先腫而後痛形傷气也風勝則動熱勝則腫燥勝則幹寒勝則浮濕勝則濡

卷六腫癭

腫

釋名曰腫鐘也寒熱气所鐘聚也﹝太平禦覽﹞

卷六腫癭

陰腫如升

治男子陰腫大如升核痛人所不能治者搗馬鞭艸塗之

卷六腫癭

小兒陰腫

小兒陰囊忽虛腫痛以生甘艸調地龍糞輕輕塗之

卷六腫癭

小兒熱毒遊腫

破艸鞋人亂髮燒灰醋和敷治熱毒遊腫﹝本艸﹞

卷六腫癭

婦人陰腫堅硬

用枳實半斤碎炒令熟故帛裹熨冷則易之﹝同上﹞

卷六腫癭

腳腫

有男子六十一歲腳腫生瘡忽食豬肉不安醫以藥利之稍愈時出外中風汗出後頭面暴腫起紫黑色多睡耳葉上有浮泡小瘡黃汁出乃與小續命湯加羌活一倍煎服之遂愈﹝本艸衍義﹞

卷六腫癭

背腫

楊患背腫馬嗣明以煉石塗之便瘥煉石法以粗黃色石如鵝鴨卵大猛火燒令亦內醇醋中自有石屑落頻燒至石盡屑曝漧搗篩醋和塗腫上無不愈

卷六腫癭

敷腫

仁宗在東宮苦腮腫用赤小豆末敷之遂愈或云可療發背﹝洞微志﹞

卷六腫癭

癭

說文曰癭頸癅也典術曰服食天門冬治癭除百病﹝太平禦覽﹞

卷六腫癭

井錫鎭癭

汝州人多病頸癭彼境地饒風沙沙入井中飲其水則生癭故金房間人家井以錫爲井欄皆以夾錫錢鎭之或沈錫其中則飲者免此患華亭有一老僧昔行腳河南管下寺僧僮僕無一不病癭時有洛僧共寮每食取攜行苔脯同餐經數月僧項贅盡消若未嘗病寺僕嘆訝乃知海岸咸物能除是疾﹝癸志﹞

卷六中毒

中仙茅附子毒

鄭長卿資政說少時隨父太宰官懷州一將官服仙茅遇毒舌脹退場門漸大與肩齊善醫環視不能治一醫獨曰尙可救少緩無及矣取小刀KT其舌隨破隨合KT至百數始有血一點許醫喜曰無害也舌應時消縮小卽命煮大黃朴硝數碗連服之並以藥末摻舌上遂愈又蓋諒郎中說其兄詵因感疾醫盧生勸服附子酒每生切大附二兩浸以鬥酒旦起輒飲一杯服之二十年後再爲陜西漕使諒自太學歸過之南樂縣拉同行中途曉寒詵飲一杯竟復令溫半杯比酒至自覺微醉乃與妻使飲行數里妻頭腫如斗唇裂血流下駐路傍呼隨行李職醫告之李使黑豆綠豆各數合生嚼之且煎湯並飲至曉腫始消詵仍服之不輟到長安數月失明遂致仕時方四十二歲

卷六中毒

中蕈毒

崇寧間蘇州天平山白雲寺五僧行山間得蕈一叢甚大橘而煮食之至夜發吐三人急采鴛鴦艸生啖遂愈二人不甚肯啖吐至死此艸藤蔓而生對開黃白花傍水根據山處皆有之治癰疽腫毒尢妙或服或敷皆可今人謂之金銀花又曰老翁須本艸名爲忍冬﹝並出己志﹞

卷六中毒

中鱔鱉蝦蟆毒

頃有一士人好食鱔魚及鱉與蝦蟆嘗云此三物不可殺大者有毒殺人蝦蟆小者亦令人小便祕臍下蔽疼有至死者宜以生豉一大合投新汲水半碗浸令豉水濃頓服之卽瘥﹝茅亭客話﹞

卷六中毒

中豆腐毒

人有好食豆腐因中其毒醫治不效偶更醫醫至中途適見做豆腐人家夫婦相爭因問之云今早做豆腐妻誤將蘿卜湯置腐鍋中令豆腐更就不成蓋腐畏蘿卜也醫得其說至病家凡用湯使率以蘿卜煎湯或調或咽病者遂愈

卷六中毒

諸果有毒

諸果有毒桃杏雙仁有毒五月食未成核果令人發癰疽癤及寒熱又秋夏果落地爲惡虫緣食之令人患九漏桃花食之令人患淋李仁不可和雞子食患內結不消﹝本艸衍義﹞

卷六中毒

中斑鳩毒

浙人王夫人忽日面上生黑斑數點日久滿面俱黑徧求醫治不效忽遇一艸澤醫云夫人中食毒爾某治之一月平復後覓其方止用生薑一斤切碎研汁將滓焙漧卻用薑汁煮糊丸問其故云夫人日食斑鳩蓋此物日嘗食半夏苗是以中其毒故用姜以解之﹝名醫錄﹞

卷六中毒

中蜈蚣毒

有中蜈蚣毒者以烏雞屎水調塗咬處大蒜塗亦效又畏蛞蝓不敢過所行之路觸其身卽蜈蚣死故取以治蜈蚣毒桑汁白鹽塗亦效﹝本艸衍義﹞

卷六中毒

藥反中毒

治諸藥相反中毒用蠶蛻燒灰細研一錢冷水調下頻服取效𨿽面靑脈絕腹脹吐血服之卽活

卷六中毒

中魚毒

虞侍郎蘇州人平生喜食生魚中年病腹堅倒身不得每發疼痛幾死累治不效一善醫切脈曰侍郎右關脈伏伏爲積聚有生冷之積成癥在腹則疼不可忍可以藥取之令用橄欖汁吞丸子藥數粒晚下利一盆許是魚縷前一截皆成魚矣從此遂安﹝名醫錄﹞

卷六中毒

中萵菜毒

王舜求云萵菜出國有毒百虫不敢近蛇虺過其下誤觸之則目瞑不見物人有中其毒者惟生薑汁解之﹝遁齋閒覽﹞

卷六中毒

魚枕遇蠱毒

南海魚有石首者蓋魚枕也取其石治以爲器可載飲食如遇蠱毒器必曝裂其效甚著福唐人制作尢精人但玩其色而鮮能識其用﹝同上﹞

卷六中毒

中酒毒

飲酒中毒經日不醒者用黑豆一升煮取汁溫服一小盞不過三服卽愈今人謂之中酒是也﹝服食反誤方﹞

卷六中毒

天蛇毒

太子中允關杞曾提舉廣南西路常平倉行部邕管一吏人爲虫所毒舉身潰爛有一醫言能治使視之曰此爲天蛇所螫疾已深不可爲也乃以藥敷其創有腫起處以鉗拔之有物如蛇凡取十餘條而疾不起又予家祖塋在錢塘西溪嘗有一田家忽病癩通身潰爛號呼欲絕西溪寺僧識之曰此天蛇毒爾非癩也取木皮煮飲一斗許令其恣飲初日疾減半兩三日頓愈驗其木乃今之秦皮也然不知天蛇何物或云艸間黃花蜘蛛是也人遭其螫仍爲露水所濡乃成此疾露涉者亦當戒也﹝筆談﹞

卷六中毒

中挑生毒

興化人陳可大知肇慶府肋下忽腫起如生癰癤狀頃刻間其大如碗識者云此中挑生毒也俟五更以綠豆細嚼試若香甜則是已而果然乃搗川升麻爲細末取冷熟水調二大錢連服之遂洞下瀉出生蔥數莖根須皆具腫卽消縮煎平胃散調補且食白粥後亦無它又雷州民康財妻爲蠻巫林公榮用雞肉挑生值商人楊一者善醫療與藥服之才食頃吐積肉一塊剖開筋膜中有生肉存已成雞形頭尾嘴翅悉肖似康訴於州州捕林置獄而呼楊生令具疾證用藥其略云凡喫魚肉瓜果湯茶皆可挑國中毒覺胸腹稍痛明日漸加攪刺滿十日則物生能動騰上則胸痛沈下則腹痛積以瘦悴此其候也在上鬲則取之其法用熱茶一甌投膽礬半錢於中候礬化盡通口呷服良久以雞翎探喉中卽吐出毒物在下鬲卽瀉之以米飲下郁金末二錢毒卽瀉下乃擇人參白術各半兩碾末同無灰酒半升納瓶內慢火熬半日許度酒熟取溫溫服之日一盞五日乃止然後飲酒如其故﹝丁志﹞

卷六中毒

誤飲蛇交水

陳齋郎湖州安吉人因步春渴掬澗水兩口咽之數日覺心腹微痛日久疼甚服藥無效醫診之云心脾受毒今心脈損甚齋郎答云去年步春渴飲澗水得此醫云齋郎喫卻蛇交水蛇在澗邊遺下不淨在澗水內蛇已成形在齋郎腹中食其心而痛也遂以水調雄黃服下果下赤蛇數條皆能走也﹝名醫錄﹞

卷六中毒

中蜘蛛毒

治蜘蛛咬一身生絲羊乳一物飲之貞元十年崔員外從質云目擊有人被蜘蛛咬腹大如孕婦其家棄之乞食於道有僧遇之教飲羊乳未幾日而平﹝本艸﹞

卷六中毒

中山雞鷓鴣毒

南唐相馮延已苦腦中痛累日不減太醫令吳廷紹密詰廚人曰相公平日嗜何等物對曰多食山雞鷓鴣廷紹曰吾得之矣投以甘豆湯而愈蓋山雞鷓鴣皆食烏頭半夏故以此解其毒﹝出南唐書﹞

卷六中毒

中石斑魚子毒

誤喫石斑魚子吐不止者取魚尾艸研汁服少許立止﹝魚尾艸又名HT木根形似黃荊八月間開紫花成穗葉似水楊無大樹經冬不凋漁人用以藥魚﹞

卷六中毒

地漿治菌毒

四明溫臺間山谷多生菌然種類不一食之間有中毒往往至殺人者蓋蛇毒瓦斯所燻蒸也有僧教掘地以冷水攪之令濁少頃取飲皆得全活此方見本艸陶隱居注謂之地漿亦治楓樹菌食之笑不止俗言食笑菌者居山間不可不知此法

卷六解毒

解蠱毒咒並方

頃有朝官與一髙僧西遊道由歸峽程頓荒遠日過中餒甚抵小村捨聞其家畜蠱而勢必就食去住未判僧曰吾有神咒可無憂也食至僧閉目誦持俄見小蜘蛛延緣碗吻僧曰速殺之於是竟食無所損其咒曰姑蘇啄摩耶啄吾知蠱毒生四角父是穹窿窮母是舍耶女眷屬百萬千吾今悉知汝摩訶薩摩訶是時同行者競傳其本所至無恙別傳解毒方用豆豉七粒巴豆去皮二粒入百艸霜一處研細滴水丸綠豆大以茅香湯吞下七丸又泉州一僧治金蠶毒云才覺中毒先吮白礬味甘而不澀次嚼生豆不腥者是也但取石橊根皮煎汁飲之卽吐出活虫無不立愈李晦之云以白礬茶牙搗爲末冷水服凡一切毒皆可治並載於此以貽後人﹝辛志﹞

卷六解毒

解砒毒

凡人誤服生砒惟單飲生油以吐爲度則其毒瓦斯自消不能爲害

卷六解毒

治蠱毒

嘉中範吏部道爲福州守日揭一方於石云凡中蠱毒無論年代遠近但煮一鴨卵插銀釵於內並噙之約一食頃取見釵卵俱黑卽中毒也其方用五倍子二兩硫黃末一錢甘艸三寸一半炮出火毒一半生丁香木香麝香各十文輕粉三文糯米二十粒共八味瓶內水十分煎取七候藥面生皺皮爲熟絹濾去滓通口服病患平正仰臥令頭髙覺腹中有物衝心者三卽不得動若出以盆桶盛之如魚鰾之類乃是惡物吐罷飲茶一盞瀉亦無妨旋煮白粥補忌生冷油膩醬十日後服解毒丸三兩丸經旬平復丁木麝三香價嘉中十文今言之數倍乃可爾﹝類編﹞

卷六解毒

解藥毒

王仲禮嗜酒壯歲時瘡發於鼻延於顙心甚惡之服藥弗效僧法HT使服何首烏丸當用二斤適墳僕識艸藥乃掘得之其法忌鐵器但入砂缽中藉黑豆蒸熟旣成香味可人念所蒸水必能去風澄以面初覺極熱漸加不仁至晚大腫眉目耳鼻渾然無別望之者莫不驚畏王之母髙氏曰凡人感風癩非一日積吾兒遇毒何至於是吾聞生薑汁赤小豆能解毒山豆根黑蚌粉能消腫亟命僕搗捩薑汁以三味爲末調敷之中夜腫退到曉如初蓋先采何首烏擇焉不精爲野狼毒雜其中以致此撓也﹝同上﹞

卷六解毒

解毒

凡中藥毒及一切諸毒從酒得者難治言酒性行諸血脈流徧身體也因食得者易治言食與藥俱入於胃胃能容雜毒又逐大便泄出毒瓦斯毒瓦斯未流於血脈故易愈也解諸食毒爛嚼生甘艸咽之則毒吐出﹝鎖碎錄﹞

卷六解毒

蟹解漆毒

乾道五年襄陽有劫盜當死而特旨貸命黥配者州牧慮其復爲人害旣受刑又以生漆塗其兩眼囚行到荊門已盲不見物寄禁長林縣獄以待傳送適有村叟以事在獄中憐而語之曰汝明日去時倩防送者往蒙泉石久尋石蟹搗碎之濾汁滴眼內漆當隨汁流散瘡亦愈矣如其言訪得一小蟹用之畱三日而行目睛如初略無少損予妹婿朱顏時以當陽尉攝邑令親見之﹝丙志﹞

卷六解毒

獸能解藥毒

名醫言虎中藥箭食淸泥野豬中藥箭FS薺而食雉被鷹傷以地黃葉貼之又礬石可以害鼠張曾試之鼠中如醉亦不識人知取泥汁飲之須臾平復鳥獸虫物猶知解毒何況人乎被矢中者以甲虫末敷之

卷六解毒

蛛爲蜂螫

處士劉易隱居王屋山嘗於齋中見一大蜂骨於蛛网蛛搏之爲蜂所螫墜地俄頃蛛鼓腹破裂徐徐行入艸嚙芋梗微破以瘡就嚙處磨之良久腹漸消輕躁如故自後人有爲蜂螫者挪芋梗敷之而愈

卷六解毒

保靈丹

往時川蜀俗喜行毒而成都故事歲以天中重陽時開大慈寺多聚人物出百貨其間號名藥世者於是有於窗隙間呼貨藥一聲識其意亟投以千錢乃從窗隙度藥一粒號解毒丸或一粒可救一人命夫迹旣叵測故時多疑出於神仙政和間陵以仁聖惠天下嘗卽上淸寶宮之前新作兩亭左曰仁濟主給藥治疾苦右曰輔正主符水除邪鬼因遂詔海內凡藥之治病彰彰有聲者悉索其書方而上之焉於是成都守臣監司奉命相共窮其狀乃得售解毒丸家蓋世世懼行毒者爲仇害故匿其迹非有所謂神仙者旣據方修治得其合卽並藥奏禦下殿中省上曰朕自施天子所服禦以濟丸元母煩有司也繇是殿中省羣醫諸師驗其方則王氏博濟方之保靈丹爾當是時猶子行適類殿中監事故獨得其詳吾落南來用是藥嘗救兩人食胡蔓艸毒得不死蓋不可不書﹝百衲居士鐵圍山叢談﹞

卷七積

傷滯用藥不同

人之臟腑皆因觸冒以成疾病而脾胃最易受觸蓋日用飲食稍或過多則停積難化冷熱不調則吐嘔泄痢膏粱者爲尢甚蓋口腹恣縱不能謹節近用消化藥或論飲食旣傷於前難以毒藥反攻其後不復使巴豆砂等藥止用曲之類不知古今立方用藥各有主對曲止能消化米谷如肉食有傷則非砂阿魏等藥不能治也至於魚蟹過傷則須用橘皮紫蘇生薑果菜有傷則須用丁香桂心水飲傷則須用牽牛芫花固不可一槪論也必審其所傷之因對用其藥則無不愈其間輕重則隨患人气血以增之而已又有一等虛人沈積不可直取當以蠟匱其藥蓋蠟能粘逐其病又可久畱腸胃間又不傷气能消磨至盡也又有痺气偏虛飲食遲化者止宜助養脾胃則自能消磨不須用克化藥耳病久成積聚瘕者則須用三稜鱉甲之類寒冷成積者輕則附子濃朴重則礬石硫黃瘀血結塊者則用大黃桃仁之類醫者宜審詳之﹝難峯方﹞

卷七積

物能去積

廚家索粉與掉粉不得近杏仁近之則爛頃有一兵官食粉多成積師以積气元杏仁相半細研爲元五元熟水下數服愈摭醫新說中有人食黃鷯子過多因食鷂子羹遂愈。

有傷粽子成積用曲末加少木香爲散鹽湯調數日口中聞酒香其積遂散﹝三說醫余﹞

卷七積

食藥

凡人服食藥一例須用巴豆是大不然養生必用方主張靑木香元亦未是也巴豆去積牽牛利水不可一槪用且如傷食米麵之類當用神曲麥傷肉當用阿魏气不快當用丁木香靑陳皮磨積塊用三稜蓬術取熱積用大黃冷積用巴豆痰積用牽牛血積用漧漆此其大略也更以意推之﹝同上﹞

卷七積

治積用藥

大抵治積或以所惡者攻之以所喜者誘之則易愈如砂水銀治肉積神曲麥治酒積水蛭虻虫治血積木香檳榔治气積牽牛甘遂治水積雄黃膩粉治涎積礞石巴豆治食積各從其類也若用羣隊之藥分其勢則難取效許嗣宗所謂獵不知兔廣絡原野冀一人獲之術亦疏矣須是認得分明是何積聚然後增加用藥不爾反有所損嗣宗自謂不著書在臨時變通也﹝本事方﹞

卷七撲打傷

墮馬

齊中郎破石病淳於意診其脈告曰肺傷不治當後十日丁亥溲血死卽後十一日溲血而死破石之病得之墮馬僵石上所以知破石之血者切其脈得肺陰气其來散數道至而不一也色又乘之所以知其墮馬者切之得審陰脈審陰脈入虛裏乘肺脈肺脈散者固色變也乘之所以不中期死者師言曰病者安谷則過期不安谷則不過期其人嗜黍黍主肝故過期所以溲血者診脈法曰病養喜陰處者順死喜養陽處者逆死其人喜自靜不躁又久安坐伏几而寐故血下泄﹝史記﹞

卷七撲打傷

治臂臼脫

許元公入京師赴省試過橋墮馬右臂臼脫路人語其僕曰急與挪入臼中若血漬臼則難治矣僕用其說許已昏迷不覺痛遂僦轎升歸邸或曰非錄事田馬騎不能了此疾急召之至已入暮秉燭視其面曰尙可治乃施藥封腫處至中夜方蘇達旦痛止去其封損處已白其靑瘀乃移在臼上自是日日易之腫直至肩背於是以藥下之瀉黑血三升五日復常遂得赴試蓋用生地黃研如泥木香爲細末以地黃膏攤紙上摻木香末一層又再攤地黃貼腫上此正治打撲傷損及一切癰腫未破令內消云﹝類說﹞

卷七撲打傷

龜獸奇方治傷折

治腕折傷筋損疼痛不可忍用生地黃一斤切藏瓜姜糟一斤生薑四兩切上都炒令均熱以布裹罨傷折處冷則易之曾有人傷折宜用生龜尋捕一龜將殺患人忽夢見龜告言曰勿相害吾有奇方可療夢中授此方﹝本事方﹞

卷七撲打傷

打撲傷損

打撲傷損瘀血凝滯气因不行關竅皆不通大便必閉壯者可服洗心散老弱者可服七聖檳榔丸凡有此癥須問臟腑所打處疼痛若傷處大痛大便三兩日不通然後可下前二藥若大便不閉傷處不甚猛痛則不可服宜服沒藥乳香當歸之類﹝醫余﹞

卷七撲打傷

又

長安石史君嘗至通衢有從後呼其姓第者曰吾無求於人念汝有難故來救汝出一紙捲授石曰有難則用之乃治折傷內外損方書也明年因趨朝坐馬爲它馬所折足墜地又蹋一臂折家人急合此藥且灌且裹至夜半痛止後手足皆堅牢如未傷時方本出良方用川當歸鉛粉各半兩硼砂二錢同研令細濃煎蘇木汁調服一大匕損在腰以上先喫淡粥半碗然後服藥在腰以下卽先服後食仍頻頻呷蘇枋汁別作糯米粥入藥末拌和攤紙上或絹上封裹傷處如骨碎用竹木夾定乃以紙或衣物包之其妙如此故表而出之

卷七撲打傷

又

汀州涇口市民陳公誦觀音甚誠慶元初出行折一足忍痛叫菩薩越三晝夜夢一僧柱杖持缽登門問所苦陳曰不幸折一足貧無力訪醫只得告佛僧曰不用過憂吾有一方接骨膏正可治汝便買綠豆粉於新鐵銚內炒令眞紫色旋汲井水調成稀膏然後濃敷損處須教徧滿貼以白紙將杉木縛定其效如神不必假它劑也語訖僧忽不見陳亦寤如方修制用之則愈。

卷七撲打傷

又

紹熙五年秋湖口人林四因日暮馳馬顚墜折一足骨斷招外醫莫肯治經旬痛甚偶一道人過門聞其聲而問故入視曰續筋接骨非敗龜殼不可此卻難得要生者甚易道人曰但得殼足矣生與敗等也語訖卽退林招眾醫議之皆云一足所敷多少龜殼灰可辦玆去五里許江畔一大龜身闊二尺常伏泥中捕而脫其殼燒灰敷損處計其收效賢於小者百數也時已昏暮未暇遣僕半夜後鄰室張翁者夢烏衣人來訪自通爲江畔老龜哀投甚切雲林四折足醫欲殺吾取殼以療傷望一言救護張謝曰老夫愚鈍如何施力烏衣云只煩丈人詣林氏諭眾醫曰往日曾有龜傳一方於人而贖命者用淹藏瓜糟罨斷處次將杉板夾縛定方書亦嘗記載如更增赤小豆一味拌入糟中然後板夾不過三日卽十全安愈願翁便爲告之異日當圖報遂去黎明張如所戒林與醫皆喜而從之應期而驗﹝類編﹞

卷七撲打傷

熱蔥涕愈傷指

崔給事頃在澤潞與李抱眞作判官李相方以球杖按球子其軍將以杖相格承勢不能止因傷李相指拇並爪甲掰裂遽索金瘡藥裹之彊坐頻索酒飲至數杯已過量而面色愈靑忍痛不止有軍吏言取蔥新折者便入溏灰火煨熟剝皮掰開其間有涕取罨損處仍多煨取續續易熱者凡三易之面色卻赤斯須云。已不痛凡十數度易用熱蔥並涕裹纏遂畢席笑語﹝本事方﹞

卷七撲打傷

打撲損

自然銅有人飼折翅鷹後遂飛去今人打撲損研極細水飛過同當歸沒藥各半錢酒調頓服仍以手摩痛處﹝本艸衍義﹞

卷七撲打傷

墜馬折足

定州人崔務墜馬折足醫令取銅末和酒服之遂痊平及亡後十餘年攺葬視其脛骨折處有銅末束之﹝朝野僉載﹞

卷七撲打傷

蹴秋千墜損

宣和中有一國醫忽承快行宣押就一佛剎醫內人限目今便行鞭馬至則寂未有人須臾臥轎中扶下一內人快行送至奉旨取軍令狀限日下安痊醫診視之已昏死矣問其從人皆不知病之由皇恐無地良久有二三老內人至下轎環而泣之方得其實云因蹴秋千自空而下墜死醫者云打撲傷損自屬外科欲申明又恐後時參差不測再視之微覺有气忽憶藥篋中有蘇合香丸急取半兩於火上焙去腦麝用酒半升研化灌之至三更方呻吟五更下惡血數升調理數日得痊予謂正當下蘇合香丸蓋從髙墜下必挾驚悸血气錯亂此藥非特逐去瘀血而又醒气醫偶用之遂見功此藥居家不可闕如气逆鬼邪傳屍心痛時疾之類皆治良方載甚詳須自合爲佳耳﹝本事方﹞

卷七撲打傷

搓衮舒筋

道人詹志永信州人初應募爲卒隸鎭江馬軍二十二歲因習驍騎墜馬右脛折爲三困頓且絕軍帥命升歸營醫救鑿出敗骨數寸半年稍愈扶杖緩行骨空處皆再生獨腳筋攣縮不能伸旣落軍籍淪於乞丐經三年遇朱道人亦舊在轅門問曰汝傷未復初何不求醫對曰窮無一文豈堪辦此朱曰正不費一文但得大竹管長尺許鉆一竅系以繩掛於腰間每坐則置地上舉足搓衮之勿計工程久當有效詹用其說兩日便覺骨髓寬暢試猛伸足與常日瘥遠不兩月病筋悉舒與未墜時等予頃見丁子章以病足故作轉軸踏腳用之其理正同不若此爲簡便無力者立可辦也﹝癸志﹞

卷七奇疾

檐澑盥手龍伏藏指爪中

石藏用近世良醫也一士人嘗因承檐澑盥手覺爲物觸入指爪中初若絲髮然旣數日稍長如綫伸縮不能如常始悟其爲龍伏藏也乃見石藏用扣其治療之方藏用曰此方書所不載也當以意去之歸可末蜣螂塗指庶不深入胸膜冀它日免震厄之患士人如其言後因逆雷見火光徧身士人懼急以鍼穴指果見一物自鍼穴所躍出不能爲災李定云滕樞密﹝翰苑叢紀﹞

卷七奇疾

婦人異疾

陳子直主簿妻有異疾每腹脹則腹中有聲如擊鼓遠聞於外行人過門者皆疑其家作樂腹脹消則鼓聲亦止一月一作經十餘醫皆莫能名其疾

卷七奇疾

嘔物如舌

鎭陽有士人嗜酒日嘗數斗至午夜飲興一發則不可遏家業殘破一夕大醉嘔出一物如舌初視無痕竅至欲飲時眼徧其上矗然而起家人沃之以酒立盡至常日所飲之數而止遂投之猛火急爆烈爲十數片士人自此惡酒

卷七奇疾

消食籠

齊諧記云江夏郡安陸縣隆安中有人姓郭名坦兄弟三人大兒得天行病後遂大能食一日食斛米其家給可五年貧罄後乞至一家門前已得飯又復乞於其後門此家出語之汝已就前門食了那得復從後門來其人答曰實不知君家有兩門腹大饑不可忍後門有三畦薤而一畦大蒜因啖之兩畦便大悶極臥地須臾大吐吐一物似籠因出地漸漸小主人持飯出不復食遂撮飯著所吐物上卽消成水此病尋瘥﹝東坡物類相感志﹞

卷七奇疾

孕婦腹內鐘鳴

有一貧士於常賣處買得一藥方冊子其間有一方能治婦人腹內鐘鳴用鼠窟前畚土研羅爲末每服二錢麝香湯調其疾立愈

卷七奇疾

髀瘡兒出

異苑曰晉時長山趙宣母任身如常而髀上癢搔之成瘡兒從瘡出母子平安﹝太平禦覽﹞

卷七奇疾

人面瘡

江左有商人左膊上有瘡如人面亦無它苦商人戲滴酒口中其面亦赤色以物食之亦能食食多則覺膊內肉脹起或不食之則一臂痺有善醫者教其歷試諸藥不以艸木之類悉試之無苦至貝母其瘡乃聚眉閉口商人喜曰此藥可治也因以小葦筒毀其口灌之數日成痂遂愈然不知何疾也﹝本事方﹞

卷七奇疾

啖物不知飽

江南逆旅中一老婦啖物不知飽徐徳占過逆旅老婦訴以饑其子恥之對徳占以蒸餅啖之盡一竹簣約百餅猶稱饑不已日飯一石米隨。則利之饑復如故京兆醴泉主簿蔡繩予友人也亦得饑疾每饑立須啖物稍遲則頓僕悶絕懷中常置餅餌𨿽對貴官遇饑則便啖繩有美行博學有文爲時聞人終以此不幸無人識其疾每爲之哀傷﹝筆談﹞

卷七奇疾

腸癢疾

傅舍人忽得腸癢之疾至劇時往往對眾失笑喫喫不止此疾古人所未有﹝遁齋閒覽﹞

卷七奇疾

王氏異疾

汾州王氏得病右脇有聲如蝦蟆常欲手按之不則聲聲相接羣醫弗能辯聞晉陽山人趙巒善診巒曰此因驚气入於臟腑不治而成疾故常作聲王氏曰因邊水行次有大蝦蟆躍髙數尺驀作一聲氏忽驚叫便覺右脇牽痛自後作聲尙似蝦蟆也巒乃與六神丹服之來日取下靑涎類蝦蟆之衣遂瘥巒言診王氏脈右關脈伏結積病也故止作積病治用六神丹泄之而愈﹝名醫錄﹞

卷七奇疾

療饑虫

從政郎陳撲富沙人母髙氏年六十餘得饑疾每作時如虫嚙心卽急索食食罷乃解如是三四年畜一貓極愛之常置於傍貓叫則取魚肉和飯以飼一日貓適叫命取鹿脯自嚼而啖貓至於再覺一物上觸喉間引手探得之如拇指大墜於地頭尖匾類塌沙魚身如蝦殼長八寸漸大侔兩指其中盈實剖之腸肚亦與魚同有八子胎生蠕蠕若小鰍人皆莫能識爲何物蓋聞脯香而出髙氏疾卽愈﹝類編﹞

卷七奇疾

小兒魃病

千金論凡小兒有魃病者是娠婦被惡神導其腹中令兒病也魃小鬼也其病證微微下利寒熱往來毫毛鬢髮KT不悅者是也宜服龍膽湯凡婦人先有小兒未能行而母更有娠使兒飲此乳亦作魃也令兒黃瘦骨立發落壯熱也﹝保生方﹞

卷七奇疾

足面奇瘡

趙先生字子固母劉氏年幾八十左足面一瘡下連大指上延外踝以至骨每歲輒數發發必兼旬累月昏暮癢甚爬搔移時出血如泉呻吟痛楚殆不可忍夜分卽漸已明日復然每一更藥則瘡轉大而劇百試不驗如是二十餘年淳熙甲辰中冬之末先生爲太府丞一夕母病大作相對悲泣無計困極就睡夢四神僧默坐一室旁有長榻先生亦坐因而發嘆一僧問其故先生答之以實僧云可服牛黃金虎丹又一僧云朱砂亦好旣覺頗驚異試取藥半粒彊服之良久腹大痛舉家且悔俄而下物如鐵石者數升是夕瘡但微癢不痛而無血數日成痂自此遂愈朱砂之說竟不復試先生因圖僧像如所夢者而記其事金虎丹方出和劑本治中風痰涎壅塞所用牛黃龍腦膩粉金箔之類皆非老人所宜服今乃取奇效意此疾積熱臟腑而發於皮膚歲久根深未易蕩滌故假涼劑以攻之不可以常瘡論也神僧之夢蓋誠孝所感﹝百一選方﹞

卷七奇疾

產後腸癢

鍼綫袋主婦人產後腸中癢不可忍以袋安所臥褥下無令知之﹝本艸﹞

卷七奇疾

甑气燻面腫

張徳俊云頃年和余杭人將赴官因蒸降眞木犀香自開甑面僕甑面上爲熱气所燻面卽浮腫口眼皆爲之閉更數醫不能治最後一醫云古無此癥請以意療之於是取僧寺久用炊布燒灰存性隨敷隨消不半月而愈蓋以炊布受湯上气多反用以出湯毒亦猶以鹽水取鹹味爾醫者之智亦可喜﹝百一方﹞

卷七奇疾

蛟龍病

古有患者飲食如故發則如癲面色靑黃小腹脹滿狀如妊孕醫者診其脈與癥皆異而難明主療忽有一山叟曰聞開皇六年灞橋有人患此病蓋因三月八日邊水食芹菜得之有識者曰此蛟龍病也爲龍遊於芹菜之上不幸食之而病也遂以寒食餳每劑五合服之數劑吐出一物𨿽小但似蛟龍狀而有兩頭其病者根據而治之獲愈﹝名醫錄﹞

卷七奇疾

疑病

何解元陳畱人也一日會飲於趙修武宅酒至數杯忽見盞底有似一小蛇咽入口亦不覺有物但每每思而疑之日久覺心疼自思小蛇長大食其五臟明年又因舊會趙宅恰才執杯又見小蛇乃放下盞細看時趙宅屋梁上掛一張弓卻是弓梢影在盞中因此解疑其心疾遂無乃是致疑而成病也﹝同上﹞

卷七奇疾

產婦腹中癢

箭竿及鏃主婦人產後腹中癢安所臥席下勿令婦人知﹝本艸﹞

卷七奇疾

食吐蝦蟆

永徽中崔爽者每食生魚三斗乃足於後饑作未成爽忍饑不禁遂吐一物如蝦蟆自此之後不復能食矣﹝宣室志﹞

卷七奇疾

瘡破雀飛

金州防禦使崔堯封有親外甥李言吉者左目上瞼忽癢而生一小瘡漸大長如鴨卵其根如弦怕壓其目不能開堯封每患之他日飲之酒令大醉遂剖去之言吉不知覺也贅旣破中有黃雀鳴噪而去﹝聞奇錄﹞

卷七奇疾

蛇在皮中

華佗別傳曰瑯琊有女子右股上有瘡癢而不痛愈而復作佗曰當得稻糠色犬系馬頓走出五十里斷頭向癢乃從之須臾有蛇在皮中動以鐵橫貫引出長三尺許七日便愈﹝東漢注又獨異志所載與此相類﹞

卷七奇疾

怪石鏡

在日南國之西南有石鏡方數百里光明瑩徹可鑑五臟六腑亦名仙人鏡國人若有疾輒照其形遂知病起某髒采藥餌之無不瘥者

卷七奇疾

冷疾

直閣將軍房伯玉患冷疾夏日常衣張嗣伯爲診之曰卿熱須以水發之非冬月不可至十一月令二人夾捉伯玉解衣在石上取冷水從頭澆之盡二十斛伯玉口噤家人哭請止不可又盡水百斛伯玉始能動見背上彭彭有气俄而起伯玉曰熱不可忍乞冷凍飲料嗣伯以水與之一飲一斗病遂瘥﹝史記﹞

卷七奇疾

人漸縮小

世有奇疾者呂縉叔以制誥知穎州忽得疾但縮小臨終僅如小兒古人不曾有此疾終無人識

卷七奇疾

視直如曲

有一人家外家視直物如曲弓弦界尺之類視之皆如鉤醫僧奉眞親見之﹝二說筆談﹞

卷七奇疾

寒熱注病

又有婦人長病經年世謂之寒熱注病冬月中華佗令坐石槽中平旦用冷水汲灌云當滿百始七十灌冷戰欲死佗令滿數至八十灌熱气乃蒸出囂囂然髙二三尺滿百灌佗乃使燃火溫牀濃覆衣良久汗洽出著粉燥便愈

卷七奇疾

刳腹視脾

又有人病腹中攻痛十餘日鬢髮墮落華佗曰是脾半腐可刳腹治也使飲藥令臥破腹就視脾果半腐壞以刀斷之割去惡肉以膏敷之卽瘥魏太祖聞而異之召佗常在左右太祖苦頭風每作心亂目眩佗鍼鬲隨手而愈

卷七奇疾

大怒病瘥

又有一郡守病華佗以爲其人甚怒則瘥乃多受其貨而不加功無何棄去畱書罵之守果大怒令人追殺守子知之屬吏勿逐恚吐黑血數升而愈﹝三說史記﹞

卷七奇疾

蒸之得汗

晉書曰張苗雅好醫術善消息診處陳廩丘得病連服藥發汗汗不出眾醫云發汗不出者死自思可蒸之如中風法溫气於外迎之必得汗也復以問苗云曾有人疲極汗出臥簟中冷得病苦增寒諸醫與散四日凡八過發汗汗不出苗乃燒地布桃葉於上蒸之卽得大汗便於被下敷粉身極燥乃起卽愈廩丘如其言果瘥

卷七奇疾

視胎已死

魏志曰甘陵相夫人有娠腹痛不安方得六月佗視脈曰胎已死矣使人手摸知所在在右則女在左則男人云在左於是爲湯下之果下男形則愈。

卷七奇疾

死枕愈病

齊書曰徐嗣伯常有人傴患滯冷積年不瘥嗣伯爲診之曰屍注也當得死人枕煮服之乃愈於是往古冢中取枕枕已一邊腐闕服之卽瘥後秣陵人張景年十五腹脹面黃眾醫不能療以問嗣伯此石蛔爾極難療當得死人枕煮服之根據語煮枕以湯投之得大利並蛔虫頭堅如石者五升病卽瘥後沈僧翼患眼痛又多見鬼物以問嗣伯嗣伯曰邪气入肝可覓死人枕煮服之服竟可埋枕於故處如其言又愈王晏問之曰三病不同而皆用死人枕而俱瘥何也答曰屍注者鬼气伏而未起故令人沈滯得死人枕促之魂气飛越不得復附體故屍注可瘥石蛔者久蛔也醫療旣癖蛔虫轉堅世間藥不能遣所以須鬼物驅之然後可散故令煮死人枕也夫邪气入肝故使眼痛而見魍魎應須邪物以鉤之故用死人枕也气因枕去故復埋於冢間也﹝太平禦覽﹞

卷七奇疾

病悲思

州監軍病悲思郝允告其子曰法當甚悸卽愈時通守李宋卿禦吏嚴甚監軍內所憚也允與其子請於宋卿一造問責其過失監軍皇怖汗出疾乃已﹝邵氏聞見錄﹞

卷七奇疾

谷獨气

殿中丞姚程腰脊痛不可俯仰郝曰谷獨气也當食發怒四肢受病傳爲大小絡中痛而無傷法不當用藥以藥攻之則益痛須一年能偃仰二年能坐三年則愈矣後三年果愈﹝同上﹞

卷七奇疾

兒生腎縮

思村王氏之子生七日兩腎縮一醫云硫黃茱萸研大蒜塗其腹仍以艸蛇牀子燻之遂愈蓋初生受寒气而然也﹝瑣碎錄﹞

卷七奇疾

飲水得疾

有黃門奉使交廣回周顧謂曰此人腹中有蛟龍上驚問黃門曰卿有疾否曰臣馳馬大庾嶺時當大熱困且渴遂飲水覺腹中堅痞如石周遂以消石及雄黃煮服之立吐一物長數寸大如指視之鱗甲具投之水中俄頃長數尺復以苦酒沃之如故以器覆之明日巳生一龍矣上甚訝之﹝明皇雜錄﹞

卷七奇疾

誤吞金

張成忠漢上人有女七八歲因將母金子一隻剔齒含在口中不覺咽下胸膈疼不可忍憂惶無措忽銀匠來見某有藥可療歸取藥至米飲抄三錢令服來早大便取下後問之乃羊脛炭一物爲末爾﹝名醫錄羊脛炭亦治誤吞錢妙﹞

卷七奇疾

飛絲入眼

飛絲入人眼令人睛漲白突出痛不可忍卽以新筆兩三管濡好墨運睛上則飛絲纏筆而出卽安

卷七蛇虫獸咬犬傷

白芷治蛇嚙

臨川有人以弄蛇貨藥爲業一日方作場爲蝮所嚙實時殞絕一臂之大如股少選徧身皮脹作黃黑色遂死有道人方旁觀出言曰此人死矣我有一藥能療但恐毒瓦斯益深或不可治諸君能相與證明方敢爲出力眾咸竦踴勸之乃求錢二十文以往才食頃奔而至命汲新水解裹中藥調一升以杖抉傷者口灌入之藥盡覺臍中然黃水自其口出腥穢逆人四體應手消縮良久復故其人已能起與未傷時無異徧拜觀者且鄭重謝道人道人曰此藥不難得亦甚易辦吾不惜傳諸人乃香白芷一物也法當以麥門冬湯調服適事急不暇姑以水代之吾今活一人可行矣拂袖而去郭邵州得其方嘗有鄱陽一卒夜直更捨爲蛇嚙腹明旦赤腫欲裂以此飲之卽愈﹝夷堅志﹞

卷七蛇虫獸咬犬傷

被毒蛇傷

有人被毒蛇傷良久已昏困有老僧以酒調藥二錢灌之遂蘇及以藥滓塗咬處良久復灌二錢其苦皆去問之乃五靈脂一兩雄黃半兩爲末爾有中其毒者用之無不驗﹝本艸衍義﹞

卷七蛇虫獸咬犬傷

辟蛇毒

南海地多蛇而廣府治尢甚某侍郎爲帥聞雄黃能禁制此毒乃買數百兩分貯絹囊掛於寢室四隅經月餘日臥榻外常有黑汁從上滴下臭且臊使人穿承塵窺之則巨蟒橫其上死腐矣於是盡令撤去障蔽死者長丈許大如柱旁又得十數條皆蟠成窠穴它屋內所驅放者合數百自是官舍爲淸﹝類編﹞

卷七蛇虫獸咬犬傷

蛇虫所傷

凡蛇傷虫咬倉卒無藥去處以大藍汁一碗雄黃末二錢調均點在所傷處並令細細服其汁神驗如無藍以澱花靑黛代之

卷七蛇虫獸咬犬傷

山林日用法

每欲出時用雄黃一桐子大火上燒煙起以燻腳KT艸屨之類及袍袖間卽百毒不敢侵害邪祟遠避﹝集驗方同上﹞

卷七蛇虫獸咬犬傷

治蚯蚓咬

浙西軍將張韶爲蚯蚓所咬其形如大風眉須皆落每夕蚯蚓鳴於體有僧教以濃作鹽湯浸身數徧瘥

卷七蛇虫獸咬犬傷

蜘蛛嚙

蜘蛛嚙者雄黃末敷之﹝朝野僉載﹞

卷七蛇虫獸咬犬傷

貓傷

貓兒傷研薄荷汁塗之﹝百一選方﹞

卷七蛇虫獸咬犬傷

馬咬

被馬咬者燒鞭梢灰塗之蓋取其相服也

卷七蛇虫獸咬犬傷

蜈蚣咬

蜈蚣咬取蜘蛛一枚咬處安當自飲毒蜘蛛死痛未止更著生者﹝孫眞人﹞

卷七蛇虫獸咬犬傷

惡蛇螫

趙延禧云遭惡蛇所螫處貼蛇皮便於其上灸之引去毒瓦斯卽止。

卷七蛇虫獸咬犬傷

壁鏡咬

壁鏡咬醋磨大黃塗之

卷七蛇虫獸咬犬傷

又

壁鏡毒人必死用白礬治之﹝太平廣記用桑柴灰汁三度沸取調白礬爲膏塗瘡口卽善兼治蛇毒﹞

卷七蛇虫獸咬犬傷

蠶咬

蠶咬人毒入肉取薴汁塗之今以薴近蠶則蠶不生也﹝本艸﹞

卷七蛇虫獸咬犬傷

治諸獸傷

馬咬用獨顆栗子燒灰貼鼠咬用麝香唾調塗或用貓毛燒灰裹之貓咬用薄荷汁塗狗咬傷涎入瘡令人昏悶者浸椒水調艸末塗豬咬松脂熔作餅子貼又屋澑中泥塗春末夏初狂犬咬人卽令人狂過百日乃得免當然身禁食犬肉若食蠶蛹此毒亦發定不可救宜忌之上先去卻惡血灸瘡中十壯明日以後日灸一壯百日乃止忌酒每七日搗韭汁飲一二盞

卷七蛇虫獸咬犬傷

犬所傷

沈約宋書曰張收嘗爲犬所傷醫云宜食蝦蟆膾收甚難之醫含笑先嘗收因此乃食瘡亦卽愈

卷七蛇虫獸咬犬傷

犬傷

犬傷人量所傷大小爛嚼杏仁沃破處以帛系定至瘥無苦﹝本艸衍義﹞

卷七蛇虫獸咬犬傷

又

遇惡大以左手起自寅吹一口气輪戍至戌掏之犬卽退伏﹝瑣碎錄﹞

卷七蛇虫獸咬犬傷

虎犬咬

虎犬咬人摻礬末納瘡中裹之止痛立愈

卷七蛇虫獸咬犬傷

蠆螫

魏志曰彭城夫人夜之廁蠆螫其手呻吟無賴華佗令溫湯漬手數易湯常令暖其旦則愈﹝太平禦覽﹞

卷七蛇虫獸咬犬傷

蠍螫

礬石一兩醋半升煎之投礬末於醋中浸螫處井底泥敷亦愈

卷七蛇虫獸咬犬傷

蠷妖虫

蠷妖虫也隱於墻壁間尿射人之影令人徧體生瘡如湯火所傷治法用烏雞翅毛燒灰油調敷以雞者百虫所畏故能治之﹝瑣碎錄有人苦此用雞子大頭剜小竅取白塗四畔卽愈﹞

卷七湯火金瘡

大黃療湯火瘡

建昌士人黃襲字昭度云有鄕人爲賈泊舟潯陽月下仿佛見二人對語曰昨夕金山修供甚盛吾往赴之飲食皆血腥不可近吾怒庖者不謹漬其手鼎中今已潰爛矣其一曰彼固有罪子責之亦太過曰吾比悔之顧無所及其一曰何難之有吾有藥可治但搗生地黃以米醋調敷瘡上非惟愈痛又且滅瘢玆方甚良第無由使聞之爾賈人適欲之金山聞其語意冥冥之中假手以告遂造寺中詢之乃是夜有設水陸者庖人揮刀誤傷指血落食中恍惚之際若有人掣其手入鑊內痛楚徹骨號呼欲死賈人根據神言療之二日愈﹝夷堅志﹞

卷七湯火金瘡

醋泥塗火燒瘡

北瑣夢言記火燒瘡方云孫光憲家人作煎餅一婢抱孩子擁鑪不覺落火鑪上遽以醋泥塗之至曉不痛亦無瘢痕定知俗說亦不厭多聞﹝良方﹞

卷七湯火金瘡

湯火瘡

劉寄奴爲末先以糯米漿雞翎掃傷著處後摻漿末在上並不痛亦無痕大凡湯著急以鹽末摻之護肉不壞然後用藥敷之至妙﹝本事方﹞

卷七湯火金瘡

湯火瘡禁用冷

凡被湯火燒者初謹勿以冷物及井下泥尿泥及蜜淋塌之其熱气得冷則卻深搏至骨爛人筋也所以人中湯火後喜攣縮者良由此也﹝巢氏病源﹞

卷七湯火金瘡

治湯火咒

俚巫多能持咒語而蹈湯火者元仲弟得其訣爲人拯治無不立瘥咒雲龍樹王如來授吾行持北方壬癸禁火大法龍樹王如來吾是北方壬癸水收斬天下火星辰千里火星辰必降急急如律令咒畢卽握眞武印吹之卽用少許冷水洗𨿽火燒手足成瘡亦可療﹝類編﹞

卷七湯火金瘡

斂金瘡口

斂金瘡口止疼痛用劉寄奴一味爲末摻金瘡口裏宋髙祖劉裕微時伐狄見大蛇長數丈射之傷明日復至聞有杵臼聲往覘之見靑衣童子數人於榛中搗藥問其故答曰我王爲劉寄奴所射合藥敷之帝曰吾神何不殺答曰寄奴王者不死不可殺帝叱之皆散收藥而反每遇金瘡敷之良驗寄奴髙祖小字也﹝本事方﹞

卷七湯火金瘡

治金瘡

周班緣捕海寇被寇以提刀所傷血出不止分明筋如斷骨如折用花蕊石散掩之血不止痛亦不定有兵士李髙言某在軍中被人傷中欲死見統領與藥一帖名紫金散掩之血止痛定明日瘡FS如鐵遂安又無瘢痕後告統領求此方只用紫藤香瓷瓦鐮刮下石碾碾細敷之救卻萬千人也﹝名醫錄紫藤香卽降眞之最佳者﹞

卷七湯火金瘡

又

溫州有匠人造屋失腳墜地地上有鏟頭豎柱傍腳被傷血如湧出村中無藥有僧道光於門扇上撮得塵掩定血止痛定兩日便FS堅問道光塵如何治得金瘡曰古人用門塵者此也

卷七湯火金瘡

火气入腳生瘡

有婦人因冬間向火兩股上遂成瘡其汁淋漓人無識者後見一人云此皆火气入內生此但用黃柏皮爲末摻之立愈果如其言後又再作適無黃柏用薄荷煎塗之立愈。

卷七湯火金瘡

漆澆成瘡

往年蕪湖二漆牙相爭其一人以漆一桶自頭澆其一人患瘡幾死有人教以鐵店磨鐵槽中泥塗之卽愈以蟹黃塗之亦愈﹝瑣碎錄﹞

卷七湯火金瘡

田舍試驗之法

藕皮散血起自庖人牽牛逐水近出野老麵店蒜薤乃是下蛇之藥路邊地菘而爲金瘡所祕﹝本艸﹞

卷七湯火金瘡

治箭鏃不出

孫眞人云治箭鏃在咽喉胸膈及鍼刺不出以螻蛄搗取汁滴上三五度箭頭自出

卷七食忌

鼠盜食忌

夜藏飲食於器中覆之不密鼠欲盜食不可得環器而走淚墮器中食之者得黃疾通身如蠟鍼藥難治食胡羊肉不可食松子

卷七食忌

淡食

鹽傷筋醋傷骨淡飯喫了肥木多言損气多記損心多怒傷精多笑傷神

卷七食忌

飲食不可露天

凡飲食不可放在露天恐飛絲墮飲食中食之令人咽喉生泡急以白礬巴豆燒灰吹入口內或急擦卽瘥﹝瑣碎錄同上﹞

卷七食忌

雜忌

茅屋漏水墮諸脯肉上食之成結及暴肉作脯不肯幹者祭神肉無故自動蜘蛛及行蜂落食肉上凡食無故色變脯臘入火炙不動不得火而自動者皆能殺人不可食之夜臥當耳勿有孔吹卽耳聾遠行疲乏而來勿入房成五勞旦起勿開目洗面令人目澀失明饒淚母淚不得墮子目中卽睛破生翳﹝修眞祕訣﹞

卷七食忌

勿過食

某見數老人飲食至少其說亦有理內侍張茂則每食不過粗飯一盞許濃膩之物絕不向口老而安寧年八十餘卒茂則每勸人必曰旦少食無大飽王皙龍圖造食物必至精細食不盡一器食包子不過一二枚爾年八十卒臨老尢康彊精神不衰王爲予言食取補气不饑卽已飽生眾疾至用藥物消化尢傷和也劉幾祕監食物尢薄僅飽卽止亦年八十而卒劉監尢喜飲酒每飲酒更不食物啖少果實而已循州蘇侍郎每見某卽勸令節食言食少則髒气流通而少疾蘇公貶瘴鄕累年近六十而傳聞亦康健無疾蓋得此力也蘇公飲酒而不飲藥每與客食未飽公已匕箸﹝張太史明道雜誌﹞

卷七食忌

食鱉不可食莧

方書言食鱉不可食莧溫革郎中因並啖之自此苦腹痛每作時幾不知人疑鱉莧所致而未審乃以二物令小蒼頭食之遂得病與革類而委頓尢劇未幾遽死升其屍置馬廏未斂也忽小鱉無數自九竅湧出散走廏中惟遇馬溺者輒化爲水革聞自臨視掊聚眾鱉以馬溺灌之皆卽化爲水於是革飲馬溺遂瘥或云白馬溺尢良溫革字叔皮﹝瑣碎錄﹞

卷七食忌

食蟹反惡

陳正卿云頃年與一承局同航船承局者爲舟中人言嘗爲同官差往昌國見白蟹不論錢因買百金得數十枚痛飲大嚼且食紅柿至夜忽大吐繼之以血昏不醒人病垂殆同邸有知其故者憂之忽一道人云惟木香可解但深夜無此藥偶有木香餅子一帖試用之病患口已噤遂調藥灌卽漸漸蘇省吐定而愈﹝百一選方﹞

卷七食忌

銅器不可蓋食

銅器蓋食器上汗滴食中令人發惡瘡內疽食性忌之也

卷七食忌

炊湯不宜洗面體

炊湯經宿洗面令人無顏色洗體令人成癬未經宿者洗面令人亦然

卷七食忌

食驢鱉漏肉之戒

食驢肉喫荊芥茶殺人食鱉肉同莧菜殺人茅舍漏滴在肉上食之殺人此三事尢宜戒之﹝三說本艸﹞

卷七食忌

食勿多飽勿臥

食謹勿多多則生病飽勿便臥臥則心蕩心蕩多失性食多生病則藥不行﹝集異記﹞

卷七食忌

發暴

浙中人因食瓜匏多要發吐瀉霍亂謂之發暴以致於有不救者爲何瓜匏種之在土不久值時暖易長易成使人食之則發暴若同香共食則可免香今香薷也人使香食瓜子是矣﹝名醫錄﹞

卷七食忌

飲食忌

凡人食欲少而數不欲頓而多食不欲急急則損脾法當熟嚼令細冷食不欲熱水漱口熱食不用冷水漱口食必先食熱然後食冷

卷七食忌

醉飲過度

酒有大毒大熱大寒凝海惟酒不冰其至熱也飲之昏亂易人本性其至毒也若解風寒宣血脈消邪气引藥勢不過於酒也若醉飲過度盆傾斗量毒瓦斯攻心穿腸腐脇此喪生之源也﹝修眞祕訣﹞

卷七食忌

黃帝雜忌法

一日之忌暮無飽食一月之忌晦無大醉一歲之忌暮無遠行終身之忌暮無燃燭行房咸傷筋醋傷骨飽傷肺饑傷气久視傷血久臥傷气久立傷骨久坐傷肉久行傷筋凡向北勿安牀勿面北坐夜臥勿覆其頭人魘勿令燃燈喚之定死無疑正月寅日燒白髮吉凡寅日剪手甲午日剪足甲又燒白髮吉﹝戎幕閒談﹞

卷七食忌

飲食禁

食黃顙魚不可服荊芥吳人魏幾道志在妻家啖黃魚羹罷采荊芥和茶而飲少焉足底奇癢上徹心肺跣足行沙中馳宕如狂足皮皆破欲裂急求解毒藥餌之幾兩日乃止

卷七食忌

食蜜不可食

韶州月華寺側民家設僧供新蜜方熟羣僧飽食之有某院長老兩人還至半道遇村墟賣不能忍饞買食盡半斤是夕皆死

卷七食忌

食河豚不可服風藥

李FS郎中過常州王子云縉爲郡招之晨餐辦河豚爲饌李以故不食遣歸餉妻妻方平明服藥不以爲慮啜之甚美實時口鼻流血而絕李未終席訃音已至矣﹝三說夷堅志﹞

卷七食忌

飲食宜緩

王介玉頃當道傍食有一老人進言飲食須用緩蓋脾喜溫不可以冷熱犯之惟緩則冷熱之物至脾皆溫矣又因論飲食大冷熱皆傷陰陽之和﹝晃氏客話﹞

卷七食忌

陰地流泉不可飲

陰地流泉二月八月行途之間勿飲之令人夏發瘧瘴又損腳令軟五月六月勿飲澤中停水食著魚鱉精令人病鱉瘕也﹝本艸﹞

卷七食忌

食禁

姜芥一名假蘇本艸謂性溫不然實微涼吾竄嶠嶺久數見食黃顙魚偶犯姜芥者必立死甚於鉤吻毒矣物性相反有可畏如是世人於食禁殆不可不知﹝百衲居士鐵圍山叢談﹞

卷七食忌

禽獸虫魚肉異不可食

禽獸虫魚之屬或有感气所生形色變異者皆爲毒物謹勿食之謂物有形質變異者如獸有岐尾蟹有獨螯羊一角雞四距是也物有形色變異者如白鳥玄首烏雞白首白馬靑蹄白馬黑頭是也有形色無異其肉變怪者如落地不沾灰塵經宿肉體尙暖曝炙不燥入水自動之類是也有皮肉無異腸髒變攺者如肝色靑黯腎气紫黑魚無腸膽牛肝葉孤之類是也有一物常食性善與它物相反過口而害人者如脆魚同鹿肉食之殺人羊肉同酪食之害人羊肝得生椒破人髒豬肉得胡荽爛人臍是也有一物常食性平與它物相感入腹成動物者如生同酥乳食之變諸虫鱉肉與莧菜食之還生鱉牛肉同豬肉食之成寸白虫豬羊肉以桑楮柴煮炙食之亦成寸白也﹝東號婁居中食治通說﹞

卷七食忌

勿食生鮮

旋殺物命以應急須旣虧愛物之仁又失養口體之正且肉未停冷動性猶存生之屬損人彌甚昔有食魚膾而生病者用藥下之已變虫形而能動有縷尙存故可驗也有食鱉肉而成積者用藥下之已成動物而能行有類鱉狀故可驗也諸肉膾而食之生虫成病者甚多一切微細物命旋烹不熟食之害人固不可測爲爲瘕爲痼疾爲奇病此不可不知而不可忽者也﹝食治﹞

卷七食忌

四時不食

金匱要略方曰春不食肝夏不食心秋不食肺冬不食腎四季不食脾謂畜獸五臟能益人五臟春時木旺肝气盛脾气敗故不食肝食之則肝气愈盛脾气愈敗因成脾病則難治也或春月肝經受病明有虛癥亦宜食肝以補之或春月肝气太盛卽宜食肺以抑之又云肝病禁辛心病禁鹹脾病禁酸肺病禁苦腎病禁甘五味遞相克制故禁之也或肝气太盛因而生病亦宜辛味以制之更在心智變通不可全執定論它髒仿此﹝食治﹞

卷七食忌

飽勿便睡

偶食物飽甚𨿽覺體倦無輒就寢可運動徐行約百餘步然後解帶松衣伸腰端坐兩手按摩心腹交叉來往約一二十過復以兩手自心脇間按捺向下約十數過令心腹气通不致壅塞過飽食物隨手消化也

卷七食忌

生物食之無益

食物可生啖者惟有果核時新初市無貴先嘗貴在實成气足以走趁市利之物多未成熟故也時果鮮味易於可口無喜其甘酸至於意足而後已棗栗之屬經火熟者稍多食𨿽無妨亦忌於飽飯之後菜品中以蘿卜下面茵陳和羹皆生用爲宜萵苣嫩苗蕪菁肥根苦落蘇𨿽可生啖皆不益腸胃不如淹菹煮羹以爲面飯之佐也百谷之屬固不可生食一切動物皆然或魚如絲抹肉成縷沃醋食之已夫食養之正有將蛤蜊螃蟹析殼乘活而啖者肉味致用豈有是理旣輕殘物命還輕忽自己之性命也生食果菜自有所損此又所損之彌者以好生之徳衛生之經並失之故也﹝食治﹞

卷七食忌

食無求飽

論語曰不多食又曰食無求飽謂食物無務於多貴在能節所以保沖和而順頤養也若貪生務飽FS塞難消徒積暗傷以召疾患蓋食物飽甚耗气非一或食不下而上湧嘔吐以耗靈源或飲不消而作痰咯唾以耗神水大便頻數而泄耗穀气之化生浚便利滑而濁耗源泉之浸潤致於精淸冷而下漏汗淋瀝而外泄莫不由食物而過傷滋味太濃如能節滿意之食省爽口之味常不至於飽甚者卽頓頓必無傷物物皆爲益糟粕變化早晚溲便按時華精和凝上下津液含蓄神藏內守榮衛外護邪毒不能犯疾疹無由作故知聖人之立言垂教足以爲養生之大經也﹝東虢婁居中食治通說﹞

卷七食忌

飲食以時

飲食以時饑飽得中水谷變化沖气和融精血以生榮衛以行腑臟調平神志安寧正气充實於內元眞通會於外內外邪莫之能幹一切疾患無從而作也

卷七食忌

食飲以宜

食飲之宜舉其大略當候已饑而後食食不厭熟嚼仍候焦渴而引飲飲不厭細呷無待饑甚而後食食不可太飽或覺微渴而省飲飲不欲太頻漿不欲甘酸肉無貪肥脆食不厭精細飲不厭溫熱飯無令少於面菜常令稱於肉肉不厭軟暖菜不可生茹五味無令勝谷味肉味無令勝食气滋味欲澹而和食時當謹其度故得食飲常美津液常甘身輕而不倦神淸而少睡胸府通暢而少噫胃脘寬紓而不脹省解帶摩腹之勞免食藥耗气之失皆目前近效也﹝同上﹞

卷七食忌

粥能暢胃生津液

張文潛粥記贈潘老張安道每晨起食粥一大碗空腹胃虛穀气便作所補不細又極柔膩與腸腑相得最爲飲食之良妙齊和尙說山中僧每將旦一粥甚系利害如或不食則終日覺臟腑燥渴蓋能暢胃气生津液也今勸人每日食粥以爲養生之要必大笑大抵養生性命求安樂亦無深遠難知之事正在寢食之間耳或者讀之果笑丈潛之說然予觀史記陽虛侯相趙章病太倉公診其脈曰法五日死後十日乃死所以過期者其人嗜粥故中髒實故過期師言曰安谷者過期不安谷者不過期由是觀之則文潛之言又似有癥後又見東坡一帖云夜饑甚吳子野勸食白粥云能推陳致新利膈養胃僧家五更食粥良有以也粥旣快美粥後一覺尢不可說尢不可說

卷七食忌

五味致疾

五味養形過則致病故多食鹹則凝泣而變色多食苦則皮槁而發拔多食酸則肉皺而唇揭多食甘則骨痛而發落多食辛則筋急而爪枯﹝本事方﹞

卷七食忌

飲酒面靑赤

飲酒者肝气微則面靑心气微則面赤

卷七食忌

魚無腮不可食

養生方云魚無腮不可食食之令人五月發癩﹝巢氏病源﹞

卷八服餌並藥忌

服藥忌食

有術勿食桃李及雀肉胡荽大蒜靑魚等物有藜蘆勿食貍肉有巴豆勿食蘆筍羹及野豬肉有黃連桔梗勿食豬肉有地黃勿食蕪荑有半夏菖蒲勿食飴糖及羊肉有細辛勿食生菜有甘艸勿食菘菜又云勿食海藻有牡丹勿食生胡荽有商陸勿食犬肉有怕山勿食生蔥生菜有空靑朱砂勿食生血有茯苓勿食醋物有鱉甲勿食莧菜有天門冬勿食鯉魚服藥不可多食胡荽及蒜雜生菜又不可食諸滑物果實等又不可多食肥豬犬肉油膩肥羹魚鮏臊等物服藥通忌見死屍及產婦厭穢事﹝本艸﹞

卷八服餌並藥忌

藥欲用陳

野狼毒枳實橘皮半夏麻黃吳茱萸皆欲得陳久者其餘須精新也

卷八服餌並藥忌

桃膠愈百病

桃膠以桑灰汁漬服之百病愈久久服之身輕有光明在晦夜之地如月出也多服之則可以辟穀﹝抱朴子﹞

卷八服餌並藥忌

服術

紫微夫人服術敍云察艸木之速益於己者並不及術術气則式遏鬼津益血生腦逐惡致眞守精衛命古人名爲山精之卉山姜之精太上導仙銘曰子欲長生當服山精子欲輕翔當服山姜

卷八服餌並藥忌

食術不饑

內篇曰南陽文氏值亂逃壺山中饑困欲死有一人教之食術遂不饑數十年乃還鄕裏顏色更少气力轉勝故術一名山精神藥經曰必欲長生當服山精﹝抱朴子﹞

卷八服餌並藥忌

服術忌蛤

世云服術忌雀鴿非鳩鴿也乃蜃蛤耳外郎刁久服術因食蛤瀉血食鳩鴿卽無恙嘗有雀斗入盆池中旬日皆化爲蛤後以死雀投其中則不化雀鴿气類同也﹝戎幕閒談﹞

卷八服餌並藥忌

服黃連

劉奉林周時人學道嵩山四百年三合神丹爲邪物所敗乃入委羽山閉气三日不息今千餘年猶未升仙但服黃連得不死爾不能有所役使

卷八服餌並藥忌

服松脂

松脂以鎭定者爲良細布袋盛漬水中沸湯煮之浮水面者罩籬掠取投新水中久煮不出者棄不用入白茯苓末杵羅爲末每日取三錢匕著口中用熟水漱仍如常法揩齒更啜少熟水咽之仍漱齒牢牙注顏烏髭也﹝東坡大全集﹞

卷八服餌並藥忌

服黃精

脂川有士人虐所使婢婢乃逃入山中久之見野艸枝葉可愛卽拔取根食之甚美自是常食久而遂不饑輕健夜息大樹下聞艸中動以爲虎懼而上樹避之及曉下平地其身然淩空而去自一峯之頂若飛鳥焉數歲其家人采薪見人告其主使捕之不得一日遇絕壁下以网三面圍之俄而騰其山頂其主異之或曰此婢安有仙骨不過服靈藥食遂以酒饌五味香美置往來之路觀其食否果來食食訖遂不能遠去就擒之具述其故指所食之艸卽黃精也

卷八服餌並藥忌

不食蒜

黃仙君口訣服食藥物不欲食蒜及石橊子豬肝犬頭肉

卷八服餌並藥忌

眞菊野菊

蜀人多種菊以苗可以菜花可以藥園圃悉能植之中買爲不可郊野之人多采野菊供藥肆頗有大誤眞菊延齡野菊瀉人如張華言黃精益壽鉤吻殺人如此類也﹝牧豎閒談﹞

卷八服餌並藥忌

論物理

舒州醫人李惟熙善論物理云菱芡皆水物菱寒而芡暖者菱花開背日芡花開向日故也又曰桃杏雙仁輒殺人者其花本五出六出必雙艸木花皆五出惟梔子雪花六出此殆陰陽之理今桃杏六出雙仁皆殺人者失常故也

卷八服餌並藥忌

服菖蒲

韓眾服菖蒲十三年身生毛石上一寸九節紫花者善﹝抱朴子﹞

卷八服餌並藥忌

服餌忌羊血

服餌之家忌食羊血𨿽服藥數十年一食則前功盡喪

卷八服餌並藥忌

三藥

上藥養命謂五石煉形六芝延年也中藥養性謂合歡蠲忿萱艸忘憂也下藥除病謂大黃除實當歸止痛也﹝博物志﹞

卷八服餌並藥忌

朴消下死胎

朴硝爲細末二錢溫童子小便調下知洪州進賢曾通仕定永云昔爲丰城尉家有貓孕五子一子已生四子死腹中腹脹啼叫欲絕試以問醫醫教以此藥灌之死子卽下貓得不死後有一牛亦如此用此法亦活醫者云本治人方用以治畜亦效後以治人無不驗者﹝信效方﹞

卷八服餌並藥忌

常服熱藥

夏文莊公性豪侈稟賦異於人才睡則身冷如僵一如逝者旣覺須令人溫之良久方能動人有見其陸行而車相連載一物巍然問之乃綿帳也以數千兩綿爲之常服仙茅鐘乳硫黃莫知紀極晨朝每食鐘乳粥有小吏竊食之遂疽發幾不可救﹝筆談﹞

卷八服餌並藥忌

耳補益

耳並根苗葉實皆取濯去砂土懸陰漧淨掃地上燒爲灰湯淋取濃汁泥連兩竈煉之灰汁耗卽旋取傍釜中已衮灰汁益之經一日夜不絕火乃旋得霜幹瓷瓶盛每日早晚臨睡酒調一錢匕補暖去風駐顏不可備言尢治皮膚風令人膚革滑淨每洗面及浴取少許如澡豆用尢佳無所忌昌圖之父從諫宜州文學家居於邕服此十餘年今七八十紅潤輕健蓋專得此藥也﹝良方﹞

卷八服餌並藥忌

補骨脂元

唐鄭相云予爲南海節度七十有五越地卑濕傷於內外眾疾俱作陽气衰絕乳石補益之藥百端不應元和七年有訶陵國舶主李摩訶獻此方經七八日而覺應驗自爾常服其功神驗十年二月罷郡歸京錄方傳之其方用破故紙十兩揀洗爲末胡桃肉去皮二十兩研如泥卽入前末更以好蜜煉和均如飴盛瓷器中旦日以溫酒化藥一匙服之不飲酒熟水下彌久則延年益气悅心明目補添筋骨禁食蕓苔羊血番人呼爲補骨脂丸﹝本事方﹞

卷八服餌並藥忌

用藥偏見

蜀人石藏用以醫術遊都城其名甚著陳承余杭人亦以醫顯石好用暖藥陳好用涼藥古之良醫必量人之虛實察病之陰陽而後投以湯劑或補或瀉各隨其癥二子乃執偏見於冷暖俗語曰藏用檐頭三斗火陳承篋裏一盤冰﹝泊宅編﹞

卷八服餌並藥忌

徧體盡疼

周離亨嘗言作館職時一同捨得疾徧體疼每作殆不可忍都下醫或雲中風或雲中濕或云香港腳用藥悉不效疑血气凝滯所致爲制一散飲之甚驗予未及問所用藥沈思久之因曰據此證非延胡索不可周君大駭曰何以知之予曰以意料之恐當然爾延胡索當歸桂等分根據常法治之爲末疾作時溫酒調三四錢隨人酒量頻進之以知爲度蓋延胡索活血化气第一品也其後趙待制霆導引失節肢體拘攣數服而愈

卷八服餌並藥忌

功在橘皮

橘皮寬膈降气消痰逐冷有殊功他藥多貴新惟此貴陳須洞庭者最佳外舅莫彊中知丰城縣得疾凡食已輒胸滿不下百方治之不效偶家人輩合橘紅湯取嘗之似有味因連日飲之一日坐廳事方操筆覺胸中有物墜於腹大驚目瞪汗如雨急扶歸須臾腹疼下數塊如鐵彈子臭不可聞自此胸次廓然蓋脾之冷積也抱病半年所服藥餌凡幾種不知功乃在一橘皮世人之所忽豈可不察哉其方橘皮去穣取紅一斤甘艸鹽各四兩水五碗慢火煮幹焙搗爲末點服又古方以橘紅四兩炙甘艸一兩爲末湯點名曰二賢散以治痰特有驗蓋痰久爲害有不可勝言者世醫𨿽知用半夏南星枳實茯苓之屬何足以語此﹝同上﹞

卷八服餌並藥忌

人气粉犀

諸藥中犀最難搗必先鎊屑乃入眾藥中搗之眾藥篩羅已盡而犀獨在余偶見一醫僧元達爲解犀爲小塊方半寸許以極薄紙裹置懷中使近肉以人气蒸之候气蒸燻浹洽乘熱投臼中急搗應手如粉因知人气能粉犀也今醫工莫有知者﹝歸田錄﹞

卷八服餌並藥忌

老人疾患

常見世人治年髙之人疾患將同年少亂投湯藥妄行鍼灸以攻其疾務欲速愈殊不知上壽之人血气已衰精神減耗危若風燭百疾易攻至於視聽不至聰明手足舉動不隨其身體勞倦頭目昏眩風气不順宿疾時發或祕或泄或冷或熱此皆老人之常態也不須緊用鍼藥務求痊瘥往往因此別致危殆且攻病之藥或汗或吐或解或利緣衰老之人不同年少年少之人眞气壯盛𨿽汗吐轉利未至危困其老弱之人若汗之則陽气泄吐之則胃气逆瀉之則元气脫立致不可救此養老之大忌也大體老人藥餌止是扶持之法只可用溫平順气進食補虛中和之藥治之不可用市肆贖買它人惠送不知方味及野狼虎之藥與之服餌切宜審詳若身有宿疾或時發動則隨其疾狀用中和湯藥調順三朝五日自然無事惟是調停飲食根據食醫之法隨食性變饌治之此最爲良也﹝養老奉親書﹞

卷八服餌並藥忌

物性皆有離合

尋萬物之性皆有離合虎嘯風生龍吟雲起磁石引鍼琥珀拾芥漆得蟹而散麻得桂而湧桂得蔥而軟樹得桂而枯戎鹽累卵獺膽分杯其气爽有相關感多如此類其理不可得而思之﹝本艸﹞

卷八服餌並藥忌

藥議

古方云雲母粗服則著人肝肺不可去如枇杷狗脊毛不可食皆云射人肝肺世俗自此之論甚多皆謬說也又言人有水喉食喉者亦謬說也世傳歐希範五臟圖亦畫二喉蓋當時驗之不審耳水與食同咽豈能就中遂分入二喉人但有咽有喉二者而已咽則納飲食喉則通气咽則下入胃脘次入胃又次入腸又次入大小腸喉則下通五臟出入息五臟之气呼吸正如冶家之鼓人之飲食藥餌但自咽入腸胃何嘗能至五臟凡人之肌骨五臟腸胃𨿽各別其入腸之物英精之气味皆能洞達但滓穢卽入二腸凡人飲食及服藥旣入腸胃爲眞气所蒸英精之气味以至金石之精者如細研硫黃朱砂乳石之類凡能飛走融結者皆隨眞气洞達肌骨猶如天地之气貫穿金石土木曾無畱礙自余頑石艸木則但气味洞達耳及其勢盡則滓穢傳於大腸潤濕滲入小腸此皆敗物不復變化惟當退泄爾凡所謂某物入肝某物入腎之類以气味到彼爾物質豈能至彼哉此醫不可不知也﹝筆談﹞

卷八服餌並藥忌

施藥

夫人旣以五穀養其生而亦以藥石伐其病苟無藥石則寒暑勞苦之太過喜怒饑飽之無節時令不常衛生無術身貧而莫求醫藥𨿽富者或無良劑或客遊半道臥病而無所治療如是而喪者亦多矣且好仁之士有濟物之心或蓄一驗方或有一奇藥計力多寡精加修制廣行施惠使沈宿疾苦楚萬狀危惡之候一藥能愈俾呻吟變爲和气𨿽身貧力微難以修合濟人者誠能得一奇湯妙劑隨所治之疾印寫千百本粘之於墻壁道路之間利亦博矣

卷八服餌並藥忌

風土不同

夾河風性寒民多傷風河洛以東地咸水性冷故民𨿽哺粟食麥亦無熱疾滑臺風水性寒冷尢甚士民服附子如芋栗﹝瑣碎錄﹞

卷八服餌並藥忌

蒼術辟邪

越民髙十二歉歲無食挈妻兒至徳淸雇妻於秀州倉官李深家爲乳媼髙得錢還越而死李僕許八隨直在秀以干歸徳淸及再來之日媼患恍惚譫語作厥夫聲責罵故妻不爲資薦李問何以得至此曰我隨許僕射便是以得來李命巫逐未至謾燒蒼術煙燻燎鬼遽云我怕煙气不敢更畱遂無語媼病亦瘥今人衝惡者必術蓋邪鬼所畏也﹝類編﹞

卷八服餌並藥忌

陰气所侵

乾道中江西某人赴調都下游西湖民間一女子明艷動人求之於其父母啖以重幣峻隙焉回家不復相聞又五年赴調尋舊遊茫無所睹悵然空還忽遇女子於半途呼揖問訊士喜甚扣其徙捨之由女曰我父適人夫坐庫事坐獄未出能過我啜茶否士欣然並行過旅館女曰此可棲泊無庸至吾家畱半歲將議挾以偕逝女始斂衽曰向自君去憶念之苦感疾而亡今非人也無由陪後乘但陰气侵君深當暴瀉宜服平胃散以補安精血士聞語驚惋曰藥味皆平何得功效女曰中用蒼術去邪气乃爲上品﹝夷堅志﹞

卷八服餌並藥忌

流水止水

孫思邈千金方人參湯言須用流水用止水卽不驗人多疑流水止水無別予嘗見丞相荊公喜放生每日就市買活魚縱之江中莫不洋然惟入江水輒死乃知但可居止水則流水與止水果不同不可不信又鯽魚生流水中則背鱗白生止水中則背鱗黑而味惡此亦一驗也﹝良方﹞

卷八服餌並藥忌

服雄黃

劉無名嘗於庚申日守三尸服雄黃後見二鬼曰我泰山眞符來攝君見君頂上黃光數尺不可近得非雄黃之功乎﹝瑣碎錄﹞

卷八服餌並藥忌

古方無妄用

鄱陽周順醫有十全之功云古方如聖惠千金外臺祕要所論病源脈癥及鍼灸法皆不可廢然處方分劑與今大異不深究其旨者謹勿妄用有人得目疾用古方治之目遂突出又有婦人因產病用外臺祕要坐導方其後反得惡露之疾終身不瘥曾有士人得腳弱病方書羅列積藥如山而疾益甚余令屏去但用杉木爲桶濯足及令排樟腦於兩股間以腳系定月餘而安健如故南方多此疾不可不知順固名醫語必不妄故書以爲誡﹝遁齋閒覽﹞

卷八服餌並藥忌

艸藥不可妄服

紹興十九年三月英州僧希賜往州南三十里口掃塔有客船自番禺至舟中士人攜一僕僕病腳弱不能行舟師憫之曰吾有一藥治此病如神餌之而瘥者不可勝計當以相與旣賽廟畢飲胙頗醉乃入山求得藥漬酒授病者令天未明服之如其言藥入口卽呻吟云腸胃極痛如刀割截遲明而死士人以咎舟師舟師恚曰何有此卽取昨夕所餘藥自漬酒服之不超時亦死蓋山多斷腸艸人食之輒死而舟師所取藥爲根蔓所纏結醉不暇擇徑投酒中是以及於禍則知艸藥不可妄服也﹝甲志﹞

卷八服餌並藥忌

服藥次序

病在胸膈以上者先食後服藥病在心腹以下者先服藥而後食病在四肢血脈者宜空腹而在旦病在骨髓者宜飽滿而在夜﹝本艸﹞

卷八服餌並藥忌

服餌

凡服藥藥气與食气不欲相逢食气消則服藥藥气散則進食其藥有食前食後者皆宜審此﹝瑣碎錄﹞

卷八服餌並藥忌

五味各有所歸

凡藥以酸養骨辛養筋咸養脈苦養气甘養肉滑養竅

卷八服餌並藥忌

治胡臭

胡臭股內陰下怕濕臭或作瘡靑木香好醋浸致腋下夾之愈﹝外臺祕要方﹞

卷八服餌並藥忌

又

百艸灰主腋臭及金瘡五月五日采露收之一百種陰漧燒作灰以井花水重團燒令白以釅醋和爲餅腋下夾之幹卽易當抽一身痛悶瘡出卽止以水小便洗之不過三兩度又主金瘡止血生肌取灰和鍛石爲團燒令白刮敷瘡上

卷八服餌並藥忌

枳殼散之戒

每人家婦女有孕則服枳殼散謂能縮胎令人易產乃大不然凡胎壯則子有力故易產村婦平日健啖其產特易今服枳殼反致無力兼子亦气弱難養也﹝本艸衍義﹞

卷八疾癥

妄庸議病

世間大有病患親朋故舊交遊來問疾其人曾不經事未讀一方自騁了了詐作明能談說異端或言是虛或道是實或云是風或云是蠱或道是水或云是疾紛紛繆說種種不同破壞病患心意不知孰是遷延未就時不待人然致禍各自散走是故大須好人及好名醫識病深淺探賾方書博覽古今是事明解者看病不爾大誤人事﹝孫眞人千金方﹞

卷八疾癥

病生於和气不須深治

凡人三部脈大小浮沈遲疾同等不越至數均和者𨿽病有寒熱不解此爲陰陽和平之脈縱病必愈此乃感小邪之气故不可深治大攻吐瀉發汗苦藥勢過多反致危損切切禁之脈如應四時气候平均者𨿽有小邪寒熱此乃無妄之疾勿藥有喜不可拘以日數次第彊爲攻發必別致大患

卷八疾癥

辯癥

山气多男澤气多女水气多喑風气多聾木气多傴石气多力險气多癭暑气多殘雲气多壽穀气多痺丘气多衍气多仁陵气多貪腦神曰覺元發神曰玄華目神曰虛鹽鼻神曰衝龍舌神曰始梁﹝瑣碎錄﹞

卷八疾癥

病名不同

凡古今病名率多不同緩急尋檢常致疑阻若不判別何以示眾且如世人呼陰毒傷寒最爲劇病實陰易之候命一疾而涉三病以此爲治豈不甚遠而殊不知陰毒少陰陰易自是三候爲治全別古有方癥其說甚明今乃混淆害人最急又如腸風髒毒咳逆慢驚徧稽方論無此名稱深窮其狀腸風乃腸痔下血髒毒乃痢之蠱毒咳逆者噦逆之名慢驚者陰癇之病若不知古知今何以爲人司命加以古人經方言多雅奧以痢爲滯下以爲香港腳以淋爲癃以實爲祕以天行爲傷寒以白虎爲歷節以膈气爲膏肓以喘嗽爲咳逆以彊直爲痙以不語爲喑以緩縱爲痱以怔忪爲悸以痰爲飲以黃爲癉諸如此類可不討論而況病有數候相類二病同名者哉宜其視傷寒中風熱病溫疫通曰傷寒膚脹鼓脹腸覃石瘕率爲水气療中風專用乎痰藥指帶下或以爲勞疾伏梁不辯乎風根中風不分乎時疾此今天下醫者之公患也是以別白而言之﹝雞峯方﹞

卷八疾癥

外感內生諸疾

四時之中有寒暑燥濕風气相搏喜變諸疾須預察之稍失防閒則並能中人又有時行疫癘瘴瘧等疾遞相傳染者而人之五臟有大小髙下堅脆端正偏傾六腑亦有長短薄濃緩急稟賦不同各如其面目有疾恙至少者終身長抱一疾者其飲食五味禽魚虫菜果實之屬性有偏嗜者金石艸木血肉苦辛之藥素有服餌者又有貴者後賤富者乍貧有常貴常富者有暴富暴貴者有暴苦暴樂者有始樂終苦者有離絕蘊結憂恐喜怒者故常富者惡勞驕惰者情消多事則神勞多語則气諍多笑則腑傷多恐則志懾多樂則意逸多喜則錯忘多怒則百脈不定多惡則憔悴無歡多好則昏迷不定此又非外邪所中而得之於內者也良工必精審察其由先知病者臟腑經絡受病之所由又別外感內生之所致則可舉萬全矣

卷八疾癥

取像

古之論疾多取像取類使人易曉以臟腑稀散爲鴨溏或爲溏﹝野鴨謂之﹞謂其生於水中屎常稀散故也以遇夜目昏不見物爲雀目雀遇昏晚目不見物故也以腎气奔衝爲奔豚爲能奔逸而不能遠也以時气聲嗄咽漧欲睡復不安眠爲狐惑以狐多疑惑也以大便艱難爲野雞痔謂欲便而復止故也野狼漏始發於頸腫無頭有根起於闕盆之上連延耳根腫大謂其疾來暴猛如野狼故也其源緣憂恚气上不得下蠐螬漏始發於頸下無頭尾如棗核塊累移在皮中謂其無頭尾狀若蠐螬故也

卷八疾癥

反治法

治病之法莫不以寒療熱以熱療寒通則塞之塞則通之益所不勝損其所勝气平邪服病乃良已然疾勢有小大藥力有重輕聖賢制方論必求其所因以伏其所主譬猶火也人間之火遇艸而得木而燔可以濕伏可以水滅疾之小者似之而疾之大者則若神龍之火得濕則焰遇水則燔寒與熱相拒熱與寒相違不可以常法治也故經有熱因寒用寒因熱用塞因塞用通因通用之法可使气調可使必已治熱者以豆豉浸酒此因熱用寒者也治寒者以蜜煎烏頭此因寒用熱者也久痢通滑必當先去其積中滿實塞必當峻補其下經云寒積內凝久痢泄溏愈而復發連歷歲時以熱下之結散痢止此因通治之法也下虛中滿之病補虛則滿甚於中宣導則轉虛其下故當疏啟其中峻補其下此因塞治之法也﹝同上﹞

卷八疾癥

五臟六腑其說有謬

古人論五臟六腑其說有謬者而相承不察今欲以告人人誰信者古者左腎其府膀胱右腎命門其府三焦丈夫以藏精女子以系胞以理言之三焦當如膀胱有形質可見而王叔和三焦有藏無形不亦大謬乎蓋三焦有形如膀胱故可以有所藏有所系若其無形尙何以藏系哉且其所以謂之三焦者何也三焦分布人體中有上中下之異方人心湛寂欲念不起則精气散在三焦榮衛百骸及其欲念一起心火熾然翕撮三焦精气流入命門之府輸瀉而去故號此府爲三焦耳世承叔和之謬而不悟可爲長太息也予甚異其說後爲齊州從事有一舉子徐遁者石守道之婿也少嘗學醫爲衛州聞髙敏之遺說療病有精思予爲道驤之言遁喜曰齊嘗大饑羣丐相臠割而食有一人皮肉盡而骨脈全者遁以學醫故往視其五臟見右腎之下有脂膜如手大者正與膀胱相對有二白脈自其中出夾脊而上貫腦意此則導引家所謂夾脊雙關者而不悟脂膜如手大者之爲三焦也單君之言與所見懸合可以證古人之謬﹝龍川志﹞

卷八疾癥

六淫之疾

孫尙藥曰夫六淫之气天之常行者也蓋人無樽節傷其气候暴中邪毒有疏治療轉著肢體或寒溫不避暑濕時傷憂思喜怒疾恚便起治療有差攻傳五臟遂至轉深醫者苟求目前之捷效不審丸散之誤投刻意世財動邀富貴企踵權豪希圖謀進病者又卽吝惜資財不知其身可貴委憑庸妄一死無生可不哀哉凡六淫疾者切在細明治療有中必得十全之效陽淫熱疾則拒熱不前看虛實以涼之陰淫寒疾則怯寒而身拒須憑溫藥以治之風淫末疾必身彊直﹝末四肢也﹞此乃動性不調須和冷熱以平之﹝在陽則熱在陰則寒﹞故寒則筋攣骨痛熱則痿緩不收兩淫腹疾濡泄濕气要憑滲燥之方更看冷熱之候晦邪所淫精神熒惑當平正气而可痊明淫心疾狂邪重盛妄多言憂愁轉甚此二气同一皆引心胸之虛邪治療正气須用至寶之藥平生經驗甚多故集口訣方書以傳於家孫尙藥曰夫風者天地之號令物性之動气人𨿽萬物之貴不能樽節觸冒四時乘精气虛邪而入於腠理積之微末累傷重並滿而大作或不愼味欲所傷又深虛邪實邪以干正气搏陽經則痿厥而肢體不收襲陰經則筋攣絡急中風之名因玆而起初得小中之候漸作癱瘓之疾故風趣百竅獨聚一肢言語謇澀形若癡人醫者妄令吐瀉用藥躁煩十無一痊致使人手足不任精神昏亂殊不知內不能通外不能泄致瞀悶形死又不知通泄之藥亦不在大吐大下似此治療往往五死五生𨿽其人稟气充實亦爲所苦彌甚不幸遂至枉死竊觀自古聖賢治療有法十有九驗夫療病之法必先準四時虛實以詳中病之由根據繩墨拯濟乃是解死脫厄之路四時之病春中時風自東而來名曰溫風蓋時令不和而傷人也浮而輕淺可汗而解敗毒散羌活細辛之類更看發起在陰在陽隨而得效若其人自虛羸從後而來名曰虛風中人煩悶肢體攣痺不任便可服續命湯八風湯成劑頓服更加灸法三五日間勢必減退漸漸調和以求生路如從前來名曰實風亦主人瞀悶脈緊浮大宜以茯神湯西州續命湯求效不用火劫自使勢慢須緩緩治之故千金曰風者百病之長又曰治風不以續命湯治之則不爲治風所以見聖人之心矣﹝雞峯方同上﹞

卷八疾癥

治病有八要

夫治病有八要八要不審病不能去非病不去無可去之術也故須審辯八要庶不違誤其一曰虛五虛是也脈細皮寒气少泄利前後飲食不進此爲五虛二曰實五實是也脈盛皮熱腹脹前後不通悶瞀此五實也三曰冷臟腑受其積冷是也四曰熱臟腑受其積熱是也五曰邪非臟腑正病也六曰正非外邪所中也七曰內病不在外也八曰外病不在內也旣先審此八要參之六脈審度所起之源繼以望聞問切加諸病者於﹝於與烏同﹞有不可治之疾也﹝本艸衍義﹞

卷八疾癥

病不可治者有六失

夫不可治者有六失失於不審失於不信失於過時失於不擇醫失於不識病失於不知藥六失之中有一於此卽爲難治非止醫家之罪亦病家之罪也矧又醫不慈仁病者猜鄙二理交馳於病何益由是言之醫者不可不慈仁不慈仁則招禍病者不可猜鄙猜鄙則招禍惟賢者動達物情各就安樂亦治病之一說耳﹝同上﹞

卷八疾癥

婦人以帛手臂

治婦人𨿽有別科然亦有不能盡聖人之法者今豪足之家居奧室之中處帷幔之內復以帛手臂旣不能行望色之神又不能殫切脈之巧四者有二闕焉黃帝有言曰凡治病察其形气色澤形气相得謂之可治色澤以浮謂之易已形气相失謂之難治色夭不澤謂之難已又曰診病之道觀人勇怯骨肉皮膚能知其情以爲診法若患人脈病不相應旣不得見其形醫人止據脈供藥其可得乎如此言之烏能盡其術也此醫家之公患世不能革醫者不免盡理質問病家見所問繁還爲醫業不精往往得藥不肯服似此甚多扁鵲見齊侯之色尙不肯信況其不得見者乎嗚呼可謂難也已﹝同上﹞

卷八疾癥

勇怒

脈勇怒而面靑骨勇怒而面白血勇怒而面赤﹝酉陽雜俎﹞

卷八疾癥

鬱冒

人平居無苦疾忽如死人身不動搖默默不知人目閉不能開口噤不能言或微知人惡聞人聲但如眩冒移時方寤此由已汗過多血少气並於血陽獨上而不下气壅塞而不行故身如死气過血還陰陽復通故移時方寤名曰鬱冒亦名血厥婦人多有之宜白薇湯倉公散﹝本事方﹞

卷八疾癥

屍厥

夫屍厥者是陰陽气逆也此爲陽脈卒下墜陰脈卒上升陰陽離居榮衛不通眞气厥亂客邪乘之其狀如死猶微有息而不常脈尙動而形無知也聽其耳內有如嘯聲而股間暖者是也𨿽無嘯聲而脈動者故當以屍厥治之其寸口脈沈大而滑沈則爲實滑則爲气實气相搏身溫而汗此爲入腑𨿽卒厥不知人气復則自愈若唇面身靑冷此爲入髒亦卒厥不知人卽死候其左手關上脈陰陽俱虛者足厥陰手少陰俱虛也病若恍惚屍厥不知人妄有所見也

卷八疾癥

外患當以意治

人之疾病無不自虛實冷熱而作各有形癥可以對治其用藥不過補瀉寒溫而已然亦有不由虛實冷熱而致者如前說是也又有諸虫入耳喉中諸鯁蠷溺人影而生瘡目中有瞇之類皆非虛實冷熱之病法當以意治之如灌牛乳炙豬肉掩耳上以治諸虫默念鸕及戴魚网以治魚鯁以象牙末狐貍骨以治骨鯁地上盡蠷形取其腹上土以治溺影瘡以膽汁雞肝血及視水中豆以治目中瞇之類竹澑牙以治竹刺此皆以意治之法也

卷八論醫

醫

脈之難明古今所病也至虛有盛候大實有羸狀疑似之間便有死生之異士大夫多祕所患以求痊驗醫能否使索病於冥漠之中辯虛實冷熱於疑似之間醫者不幸而失終不肯自謂失也巧飾遂非以全其名間有謹願者𨿽合主人之言亦參以所見兩存而雜治吾平生求醫蓋於平時默驗其工拙有疾求療必盡告以所患使醫了然知患之所在然後診之虛實冷熱先定於中脈之疑似不能惑也故𨿽中醫治吾疾常愈吾求疾愈而已豈以困醫爲事哉﹝東坡﹞

卷八論醫

醫特意耳

甄權以母疾與弟立言究習方書遂爲髙醫所撰脈經鍼方明堂等圖傳於時後以醫顯義興許胤宗或勸其著書貽後世答曰醫特意耳思慮精則得之脈之候幽而難明吾意所解口不能宣也古之上醫要在視脈病乃可識病與藥值惟用一物攻之气純而愈速今之人不善爲脈以情度病多其物以幸其功譬獵不知兔廣絡原野冀一人獲之術亦疏矣一藥偶得它味相制弗能專力此難愈之驗也脈之妙處不可傳虛著方劑終無益於世此吾所以不著書也﹝唐書本傳﹞

卷八論醫

論黃連書

觀比聞公以眼疾餌黃連至十數兩猶不已不知果然否審如所聞殆不可也觀頃年血气未定頗好方術之說讀醫經數年嘗記釋者云服黃連苦參久而反熱甚以爲不然後乃信之蓋五味入胃各歸其所喜故酸先歸心甘先歸脾辛先歸肺鹹先歸腎入肝則爲溫入心則爲熱入肺則爲淸入腎則爲寒入肝則爲至陰而血气兼之皆爲增其气不已髒气有所偏勝則必有所偏絕黃連苦參性𨿽大寒然其味至苦入胃則先歸於心久而不已則心火之勝火則熱乃其理也眼疾之生本於肝之熱肝與心爲子母夫心爲子肝爲母心火也肝亦火也腎孤髒也人嘗患一水不勝二火今病本於肝而久餌苦藥使心有所偏勝是所謂以火救火命之曰益多其不可亦明矣夫藥所以療疾其過也適所以爲疾比聞初作時十已損其七八正宜節藥愼護飲食以俟其自平非如決疣潰癰可以忽然一朝去也輒具以進惟畱意而聽之無忽﹝秦觀與喬希聖論黃連書﹞

卷八論醫

藥用君臣

舊說有藥用一君二臣三佐四使之說其意以謂藥𨿽眾主病者專在一物其他則節級相爲用大略相統制如此爲宜不必盡然也所謂君者主此一方固無定物也藥性論乃以眾藥之和濃者定爲君其次爲臣爲佐有毒者多爲使此謬論也設若欲攻堅積則巴豆輩豈得不爲君也﹝良方﹞

卷八論醫

須髮眉所屬

醫者所論人須髮眉𨿽皆毛類而所主五臟各異故有老而須白眉髮不白者或發白而須眉不白者髒气有所偏故也大率發屬於心稟火气故上生須屬腎稟水气故下生眉屬肝稟木气故側生男子腎气外行上爲須下爲勢故女子宦人無勢則亦無須而眉髮無異於男子則知不屬腎也﹝類苑﹞

卷八論醫

活人書

朱肱吳與人進士登科喜論醫尢深於傷寒在南陽時太守盛次仲疾作召肱醫而愈因論經絡之要盛君力贊成書蓋潛心二十年而活人書成道君朝詣闕投進得醫學博士肱之爲此書固精贍矣嘗過洪州聞名醫宋道方在焉因攜以就見宋畱肱款語坐中指駁數十條皆有考據肱惘然自失卽日解舟去由是觀人之所學固異耶將朱氏之書亦有所未盡耶後之用此書者能審而謹擇之則善矣

卷八論醫

六气六候

男子之生也覆女子之生也仰其死於水也亦然男內陽而外陰女子反之故易曰坤至柔而動剛書曰沈潛剛克古之達者蓋知此也秦醫和曰天有六气淫爲六疾陽淫熱疾陰淫寒疾風淫末疾雨淫腹疾晦淫惑疾明淫心疾夫女陽物而晦時故淫則爲內熱蠱惑之疾女爲蠱惑世知之者眾其爲陽物而內熱𨿽良醫未知言也五勞七傷皆熱汗而蒸晦者不爲蠱則中風皆熱之所生也醫和之言當表而出之讀左氏春秋書此﹝良方﹞

卷九養生修養調攝

養生

皇甫隆遇靑牛道士封君達云體欲常少勞無過食去肥節酸鹹減思慮損喜怒謹房室

卷九養生修養調攝

又

抱朴子曰人亦有不病者各有所制攝生食不欲飽眠不欲扇星下不臥劉根別傳曰取七歲男齒女發與已頭垢合燒服之一歲則不知老常爲之使老有少容也﹝太平禦覽﹞

卷九養生修養調攝

又

世有羸而壽考亦有盛壯而暴亡若元气猶存則羸而無害及其已耗則盛壯而愈危是以善養生者謹起居節飲食導引關節吐故納新不得已而用藥則擇其品之上性之良可以久服而無害者則五臟和平而壽命長不善養生者薄謹節之功遲吐納之效厭上藥而用下品伐眞气而助彊陽根本已危僵僕無日﹝蘇文﹞

卷九養生修養調攝

神气

神者气之子气者神之母形者神之室气淸則神暢气濁則神昏气亂則神勞气衰則神去室空則神腐人以气爲道道以气爲生生道兩存故長生久視

卷九養生修養調攝

內外丹

老君曰气象天地變通莫測陽龍陰虎木液金精二气交會煉而成者謂之外丹含和煉藏吐故納新上入泥丸下注丹田修運不息朝於絳宮采於五石以哺百神此內丹也修道之士內丹可以延年外丹可以升仙內丹成而外丹不應外丹應而內丹不充皆未至於升舉

卷九養生修養調攝

六气

六气者主肺呵主心噓主肝呼主脾吹主腎嘻主三焦三焦法象於三十六气分行於六腑通利水谷調適形神

卷九養生修養調攝

養神

夫欲養神先須養气養气先須養腦養腦先須養精養精先須養血養血先須養水而九還七返者大而論之一年小而論之一日北斗一日一夜一周天天降地騰從寅至申爲七返卻到坤爲九還

卷九養生修養調攝

存想

神仙之要莫大乎存想存謂存我之神想謂想我之身閉目見自己之目收心見自己之心心目不離我身不傷我神則存想之漸也

卷九養生修養調攝

養性

養性之道欲小勞但莫大疲及彊所不能堪爾食欲少而不欲頓常如飽中饑饑中飽善養性者先饑乃食先渴乃飲食後當行畢摩腹數百徧暮臥常習閉口口開則失气邪從外入屈膝仄臥益人气力勝正偃臥春欲晏臥早起夏秋欲夜寢早起冬欲早臥晏起𨿽云早起莫在雞鳴前𨿽云晏起莫在日出後莫久行久立久坐久臥久聽久視莫彊食莫彊酒飲則不欲多多則速吐之養性之士唾不至遠行不疾步耳不極聽目不極視坐不久處立不至疲臥不至厭先寒而衣先熱而解

卷九養生修養調攝

吐納

凡吐者去故气亦名死气納者取新气亦名生气

卷九養生修養調攝

和气

彭祖曰和气導气之道密室閉戶安牀暖席枕髙二寸半正身偃臥暝目閉气以鴻毛著鼻上不動經三百息耳無所聞目無所見心無所思如此則寒暑不能侵蜂蠆不能毒壽三百六十歲鄰於眞人也

卷九養生修養調攝

夜臥

夜臥覺常扣齒九通咽唾九過以手按鼻左右上下數十過

卷九養生修養調攝

存心中气

仙經曰常存心中有气大如雞子內赤外黃能辟眾邪延年益壽又云常存心如炎火如斗煌煌光明百邪不敢於之

卷九養生修養調攝

服玉泉

道人蒯京年百七十八而甚丁壯言朝朝服玉泉琢齒玉泉者口中唾也朝旦未起早漱津令滿口含之琢齒二七過名曰練精﹝修眞祕訣﹞

卷九養生修養調攝

般運捷法

楊州有武官侍其某者官於二廣十餘年終不染瘴面紅膩腰足輕快初不服藥惟每日五更起坐兩足相向熱摩湧泉無數以汗出爲度歐公平日不信仙佛笑人行气晚年云數年來足瘡一點痛不可忍近有人傳一法用之三日不覺失去其法重足坐閉目握固縮穀道搖兩足如气球狀气極卽休气平復爲之日七八得暇卽爲乃般運捷法也文忠痛已卽廢若不廢當有益﹝仇池筆記﹞

卷九養生修養調攝

眞常子養生

酒多血气皆亂味薄神魂自安夜漱卻勝朝漱暮餐不若晨飧耳鳴直須補腎目暗必須治肝節飲自然脾健少思必定神安汗出莫當風立腹空莫放茶穿

卷九養生修養調攝

養性之術

楊泉物理論曰穀气勝元气其人肥而不壽元气勝穀气其人瘦而壽養性之術常使穀气少則病不生矣﹝太平禦覽﹞

卷九養生修養調攝

藏精養神

藏精於晦則明養神於靜則安晦以蓄用靜以應動善蓄者不竭善應者不窮此君子修身治人之術惟性近者得之易也

卷九養生修養調攝

養生偈

閒邪存誠練气養精一存一明一練一淸淸明乃極丹元乃生坎離乃交梨棗乃成中夜危坐服此四藥一藥一至到極則處幾費千息閒之廓然存之卓然養之郁然練之赫然守之以一成之以久功在一日何遲之有

卷九養生修養調攝

孫眞人養生銘

怒甚偏傷气思多太損神神疲心易役气弱病相縈勿使悲歡極當令飲食均再三防夜醉第一戒晨嗔亥寢鳴云鼓寅興漱玉津妖邪難犯已精气自全身若要無諸病嘗當節五辛安神宜悅樂惜气保和純壽夭休論命修行本在人若能遵此理平地可朝眞

卷九養生修養調攝

孫眞人養生雜訣

人年四十以上勿服瀉藥常餌補藥大佳人有所怒血气未定因以交合令人發癰疽遠行疲乏來入房室爲五勞虛損少子水銀不可近陰令人消縮鹿豬二脂不可近陰令陰痿不起故善養生者常少思少念少欲少事少語少笑少愁少樂少喜少怒少好少惡此十二少者養性之都契也養性之道常欲少勞但莫大疲及彊所不能堪耳且流水不腐戶樞不蠹以其運動故也常當習黃帝內視法存想思念令見五臟如懸磬五色了了分明勿輟也常以鼻引气口吐气小微吐之不得開口復欲得出气少入气多每欲食送气入腹气爲主人也凡心有所愛不用深愛有所憎不用深憎並皆損性傷神常欲令如飽中饑饑中飽蓋飽則傷肺饑則傷气常須少食肉多食飯勿食生菜生肉令人傷胃一切肉惟須煮爛停冷食之食畢當漱口數過令人牙齒不敗勿食父母本命所屬肉令人壽命不長勿食自己本命所屬肉令人魂魄飛揚勿食一切腦大損人忍尿不便膝冷成痺忍大便不便成气痔大小便不可努成病任之佳凡遇山水塢中出泉者不可久居常食令人患癭病又深陰地冷水不可飲必作瘧濕衣及汗衣皆不可久著令人發瘡春天不可薄衣令人傷寒霍亂頭勿向北臥頭邊勿安火鑪夜臥常習閉口開則失气且邪惡從口入及失血色凡人夜魘不得燃燈喚之定死無疑暗喚之吉亦不得近而急喚夜夢惡不須說淸旦以水面東方之咒曰惡夢著艸木好夢成寶玉卽無咎矣又夢之善惡並勿說爲吉凡冬月忽有大熱夏月忽有大寒皆勿受之人有患天行時气皆犯此也凡人居處勿令有小隙致有風气得入小覺有風勿彊忍之久坐須急避之使人中風古來忽得偏風四肢不隨者皆由忽此耳凡在家及外行忽逢大風豪雨震雷昏霧皆是諸龍鬼神行動經過所致宜入室閉戶燒香靜坐安心以避之待過後乃出不爾損人

卷九養生修養調攝

無輕攝養

太平興國九年太宗謂宰相曰朕每日所爲自有常節辰巳間視事旣罷便卽觀書深夜就寢五鼓而起盛暑晝日亦未嘗寢乃至飲食亦不過度行之已久甚覺有力凡人食飽無不昏濁儻四肢無所運用更便就枕血气凝滯諸疾自生欲求淸爽其可得乎老子云我命在我不在於天全系人之調適卿等亦當畱意無自輕於攝養也﹝楊文公談苑﹞

卷九養生修養調攝

孫眞人十二多

多思則神殆多念則志散多欲則志昏多事則形勞多語則气乏多笑則髒傷多愁則心懾多樂則語溢多喜則志錯昏亂多怒則百脈不定多好則專迷不理多惡則憔悴無歡

卷九養生修養調攝

抱朴子十五傷

才不逮彊思之力不勝彊舉之深憂重恚悲哀憔悴喜樂過度汲汲所欲戚戚所患久談言笑寢息失時挽弓引弩沈醉嘔吐飽食卽臥跳走喘乏歡呼哭泣陰陽不交﹝瑣碎錄同上﹞

卷九養生修養調攝

攝養

薄滋味省思慮節嗜欲戒喜怒惜元气簡言語輕得失破憂沮除妄想遠好惡收視聽勤內顧﹝同上﹞

卷九養生修養調攝

衛生五事

夫未聞道者放逸其心逆於生樂以精神徇智巧以憂畏徇得失以勞苦徇禮節以身世徇財利四徇不置心爲之疾矣極力勞形澡暴气逆當風縱酒食嗜辛鹹肝爲之病矣飲食生冷溫涼失度久坐久臥大飽大饑脾爲之病矣呼叫過常辯爭陪答冒犯寒暄恣食鹹苦肺爲之病矣久坐濕地彊力入水縱欲勞形三田漏溢腎爲之病矣五病旣作故未老而羸未羸而病病至則重重則必斃嗚呼是皆弗思而自取之也衛生之士須謹此五者可致終身無苦經曰不治已病治未病正爲此矣

卷九養生修養調攝

善攝生

善攝生者不勞神不苦形神形旣安禍患何由而致也夫人之生以血气爲本人之病未有不先傷其气血者世有童男室女積想在心思慮過當多致勞損男則神色先散女則月水先閉何以致然蓋憂愁思慮則傷心心傷則血逆竭血逆竭故神色先散而月水先閉也火旣受病不能榮養其子故不嗜食脾旣虛則金气虧故發嗽嗽旣作水气絕故四肢幹木气不充故多怒鬢髮焦筋痿俟五臟傳徧故卒不能死然終死矣此一種於諸勞中最爲難治蓋病起於五臟之中無有已期藥力不可及也若或自能攺易心志用藥扶接如此則可得九死一生舉此爲例其餘諸勞可按脈與癥而治之﹝類編同上﹞

卷九養生修養調攝

保養

凡人一日一夜一萬三千五百二十息未嘗休息也減之一息則寒加之一息則熱臟腑不和諸疾生焉故元气在保養谷神在守護

卷九養生修養調攝

調攝

臥處不可以首近火必有目疾亦不可當風必患頭風等疾背受風則嗽惟胸無禁善調攝者𨿽盛暑不當風及露下久臥﹝瑣碎錄﹞

卷九養生修養調攝

眞人養生銘

人欲勞於形百病不能成飲酒勿大醉諸疾自不生食了行百步數以手摩肚寅丑日剪甲頭髮梳百度饑卽立小便飽卽坐旋溺行處勿當風居止無小隙遇夜濯足臥飽食終無益思慮最傷神喜怒最傷气每去鼻中毛常習不唾地平明欲起時下牀先左腳一日無災殃去邪兼避惡如能七星步令人長壽樂酸味傷於筋苦味傷於骨甘卽不益肉辛多敗正气鹹多促人壽不得偏耽嗜春夏少施泄秋冬固陽事獨臥是守眞愼靜最爲貴錢財生有分知足將爲利彊知是六患少欲終無累神靜自常安修道宜終始書之壁屋中將以傳君子﹝修眞祕訣﹞

卷九養生修養調攝

芡能養生

吳子野雲芡實蓋溫平耳本不能大益人然俗謂之水硫黃何也人之食芡也必枚嚙而細嚼之未有多嘬而亟咽者也舌頰唇齒終日囁嚅而芡無五味腴而不膩是以致玉池之水故食芡者能使人華液通流轉相揖注積其力𨿽過乳石可也以此知人能澹食而徐飽者當有大益吾在黃崗中見牧羊者必驅之瘠土云艸短而有味羊得細嚼則肥而無疾羊猶爾況人乎﹝良方﹞

卷九養生修養調攝

摩面

太素經曰一面之上兩手常摩拭使熱令人光澤皺斑不生先摩切兩掌令熱以拭兩目又順手摩發理櫛之狀兩臂更互以手摩之發不白脈不浮外

卷九養生修養調攝

腎神

無錫遊氏子少年耽於酒色旋得疾久而弗愈勢危甚忽語家人曰常見兩女子服飾華麗其長財三四寸每緣吾足而行冉冉至腰而沒家人以爲妖祟他日名醫自遠而至諸遊或以扣之醫曰此蓋腎神也腎气絕則神不守舍故病者見之﹝癸志﹞

卷九養生修養調攝

心腎肝膽

心之神發乎目則謂之視腎之神發乎耳則謂之聽肝之精發乎鼻則謂之嗅膽之魄發乎口則謂之言故妄視則傷心妄聽則傷腎妄嗅則傷肝妄言則傷膽

卷九養生修養調攝

四損

遠唾損气多唾損神多汗損血疾行損筋

卷九養生修養調攝

精气形

精者神之本气者神之主形者气之宅故神大用則歇精大用則竭气大勞則絕

卷九養生修養調攝

體欲動搖

魏志曰吳普常問道於華佗佗謂普曰人體欲得動搖但不當使極耳如動搖則穀气易消血脈流通病不得生譬猶戶樞不蠹流水不腐以其常動故也﹝史記﹞

卷九金石藥之戒

服丹之戒

士大夫服丹砂死者前後固不一餘所目擊林彥振平日充實飲啖兼人居吳下每以彊壯自誇有醫周公輔言得宋道方丹砂祕術可延年而無後害道方拱州良醫也彥振信之服三年疽發於腦始見髮際如粟越兩日須頷與胸背略平十日死方疾亟時醫使人以帛漬所潰膿血濯之水中澄其下略有丹砂蓋積於中與毒俱出也謝任伯平日聞人畜伏丹砂不問其方必求之服惟恐盡去歲亦發腦疽有人與之語見其疾將作俄頃間形神頓異而任伯猶未知覺旣覺如風雨經夕死十年間親見此二人可以爲戒矣﹝石林老人避暑錄﹞

卷九金石藥之戒

五石散不可服

醫之爲術苟非得於心而恃書以爲用者未見能臻其妙如術能動鐘乳按乳石論曰服鐘乳當終身忌術五石諸散用鐘乳爲主復用術理極相反不知何謂予以問老醫皆不能言其義按乳石論云石性𨿽溫而體本冷重必待其相蒸薄然後發如此則服石多者勢自能相蒸若要以藥觸之其發必甚五石散雜以眾藥用石殊少勢不能蒸須藉外物激之令發爾如火少必因風气所鼓而後發火盛則鼓之反爲害此自然之理故孫思邈云五石散大猛毒寧食野葛不服五石遇此方卽須焚之勿爲含生之害又曰人不服石庶事不佳石在身中萬事休泰惟不可服五石散蓋以五石散聚其所惡激而用之其發暴故也古人處方大體如此非此書所能盡也況方書仍多僞雜如神農本艸最爲舊書其間差殊尢多醫不可以不知也﹝劉穎叔異苑﹞

卷九金石藥之戒

服丹之過

張中書愨自壯歲時無日不服丹砂暮年歸福州身體充飲啖加於人十倍其家困於供億獨一侄與婦竭力祗事張命以官每中夜苦饑但擊牀屏須亟以饅頭非五十枚不飽茹菜必十桿常食羊肉必五斤經年之後侄家爲之枵空忽髮際生瘍浸淫及頂巍然若髙阜結爲三十六瘡旬餘爆裂有聲瘡翻而外向如人口反唇而卒﹝庚志﹞

卷九金石藥之戒

服金石藥之戒

服金石藥者潛假藥力以濟其欲然多諱而不肯言一旦疾作𨿽欲諱不可得也吳興吳景淵刑部服硫黃人罕有知者其後二十年長予橐爲華亭市易官發背而卒乃知流毒傳气尙及其子可不戒哉﹝泊宅編﹞

卷九金石藥之戒

金液丹無妄服

金液丹硫黃煉成乃純陽之物夏至人多服之反爲大患有痼冷則宜服﹝泊宅編﹞

卷九金石藥之戒

川人服丹

川人好服丹蓋西北方土濃人稟气盛可勝丹不爲所反南方魚鹽陰濕之地非宜服之大槪脾惡濕腎惡燥久服損腎其害尢大﹝瑣碎錄﹞

卷九金石藥之戒

秋石不可久服

服秋石久而成渴疾蓋咸能走血血走令人渴不能制水妄行﹝同上﹞

卷九金石藥之戒

丹砂之戒

太學博士李幹以進士爲鄂嶽從事遇方士柳貴從受藥法服之往往下血比四年病益急乃死其法以鉛滿一鼎以物按中爲空實以水銀蓋封四際燒爲丹砂云余不知服食說自何世起殺人不可計而世慕向之益至此其惑也在文書所記及耳相聞傳者不說今直取自見親與之遊而以藥敗者六七公以爲世戒工部尙書歸登殿中禦史李虛中刑部尙書李遜遜弟刑部侍郎建襄陽節度使工部尙書孟簡東川節度禦史大夫盧坦金吾將軍李道古此其人皆有名位世所共識工部旣食水銀得病自說若有燒鐵杖自顚貫其下者摧而爲火射竅卽以出狂痛號呼乞絕其茵席嘗得水銀髮且止唾血十數年以斃殿中疽發其背死刑部且死謂余曰我爲藥誤其季建一旦無病死襄陽黜爲吉州司馬余自袁州還京師襄陽乘舸邀我於瀟洲屏人曰我得祕藥不可獨不死今遺子一器可用棗肉爲丸服之別一年而病其家人至訊之曰前所服之藥誤方且下之下則平矣病二歲竟卒盧大夫死時溺出血肉痛不可忍乞死及金吾以柳賁得罪食賁藥五十死海上此可以爲誡者也蘄不死乃速得死謂之智可不可也五穀三牲鹽醯果蔬人所常禦人相濃勉必曰彊食今惑者皆曰五穀令人夭不能無食當務減節鹽醯以濟百味豚魚雞三者古以養老反曰是皆殺人不可食一筵之饌禁忌十常不食二三不信常道而務鬼怪臨死乃悔後之好者又曰彼死者皆不得其道也我則不然始動曰藥動故病病去藥行乃不死矣及且死又悔嗚呼可哀也已﹝昌黎文韓退之旣知其害而晚年服硫黃而死詳見漁隱從話﹞

卷九金石藥之戒

服水銀

侍其傅服水銀久之發癢爬搔成赤疹水銀隨爪出細如粟顆建炎中帥杭已昏不任事旣罷疾革未屬纊諸姬皆散不禁可爲世戒﹝泊宅編﹞

卷九金石藥之戒

服丹多灸風市穴

江煥言馮悅禦藥服伏火藥多腦後生瘡熱气冉冉而上幾不濟矣一道人教灸風市穴十數壯𨿽愈時時復作又教馮以陰煉秋石以大豆捲濃煎湯下遂悉平和其陰陽也陰煉秋石法余昔有之沈所傳是也大豆捲法大豆於壬癸日浸井花水中候豆生芽取皮作湯使之﹝三槐王氏錄﹞

卷九金石藥之戒

雷世賢丹藥

馬軍帥雷世賢家貲富濃侍外家數十人出戌建康一意聲色常餌丹砂乳藥以濟其欲旣求諸蜀道又多市金石珍品晝夜煎煉每日服食不去口使一外家謹信者專掌之外家父自臨安來根據其女雷以近捨屋處之父苦寒泄不嗜食外家取雷所服丹十粒與之父但進其半下咽未久覺臍腹間如火少焉熱不可柰繞捨狂走且百匝後有井徑投其中家人救出之徧身已突起紫泡如巨李經日皆陷凡泡處輒成一穴深寸許叫呼六日而卒雷君平日所餌不啻千計了無病惱此人才吞五粒旋喪厥身亦異矣

卷九金石藥之戒

服丹自焚

王稱定觀者元符殿帥恩之子有才學好與元故家遊範元實溫潛溪詩眼中亦稱其能詩政和末爲殿中監年二十八矣眷柬甚渥少年貴仕酒色自娛一日忽宣召入禁中上云朕近得一異人能制丹砂服之可以長生久視煉治經歲而成色如紫金卿爲試之定觀欣躍拜命卽取服之才下咽覺胸間煩躁之甚俄頃煙從口中出急扶歸已不救旣殮之後但聞棺中剝啄之聲莫測所以已而火出其內頃刻之間遂成烈焰室廬盡焚開封府尹亟來救之延燒數百家方止但得枯骨於余鑪中亦可怪也﹝範子濟云﹞

卷九金石藥之戒

丹發背疽

丁廣者明淸裏中老儒也與祖父爲輩行嘗任保州教授郡將武人而通判者戚裏子悉多姬侍以酒色沈縱會有道人過郡自言數百歲能煉大丹服之可以飽嗜欲而康彊無疾然後飛升度世守貳館之以先生之禮事之選日FS丹竈根據其法煉之四十九日而成神光屬天置酒大合樂相慶然後嘗之廣聞之裁書以獻乞取刀圭以養病身道人者以其骨凡不肯與守貳憐之爲請僅得半粒廣欣然服之不數日郡將通判皆疽發於背道人宵遁守貳相繼告殂廣腰間亦生癤甚皇恐亟飲地漿解之得愈明年考滿攺秩居裏中疾復作又用前法稍痊偶覺熱躁因澡身水入創口中不能起金石之毒有如此者並書之於此以爲世誡

卷九金石藥之戒

丹緩其死

宋道方毅叔以醫名天下居南京然不肯赴請病者扶攜以就求脈政和中田登守郡母病危甚呼之不至登怒云使吾母死亦以憂去殺此人不過斥責卽遣人擒至庭下荷之云三日之內不痊則吾當誅汝以徇眾毅叔曰容爲診之旣而曰尙可活處以丹劑遂田喜甚云吾一時相困辱然豈可不刷前恥乎用太守之車從妓樂酬以千緡俾羣卒負於前增以采釀導引還其家旬日後田母病復作呼之則全家遁去田母遂殂蓋其疾先已在膏肓宋姑以良藥緩其死爾﹝三說皆汝陰王明淸餘話﹞

卷九婦人

婦人

孫眞人云婦人之病比之男子十倍難治以嗜欲多於丈夫故感病倍於男子蓋以慈戀愛憎嫉妒憂恚染著堅牢情不自逆因此成疾實非感冒外邪飲食起居失節之所致也誠以情想內結自無而生有是以釋氏稱談說酢梅口中水出想踏懸崖足心酸澀心憶前人或憐或恨眼中淚盈貪求財寶心發愛涎舉體光潤大率是此若非寬緩情意則𨿽服金丹大藥則亦不能已法當令病者先存想以攝心抑情意以養性葛仙公云凡婦人諸病兼治憂恚令寬其思慮則疾無不愈

卷九婦人

婦人論

夫天地造端於夫婦乾坤配合於陰陽𨿽淸濁動靜之不同而成像效法之有類原玆婦人之病與男子不同者亦有數焉古方以婦人病比男子十倍難治不亦言之深乎但三十六病產蓐一門男子無之其如外傷風暑寒濕內積喜怒憂思飲食房勞虛實寒熱悉與丈夫一同也根據源治療可得而知之

卷九婦人

養胎大論

夫養胎須分能所母爲能養子爲所養名義旣殊致養亦別故謂之重身父母交會之初子假父母精血投誠於其間然後成妊元气質始之謂也一月血聚謂之始二月精凝謂之始膏三月成形謂之始胎此亦無次第中次第也道生一一生二二生三三生萬物旣以三而成不得不數月而分也成形之後陰陽施化男女始分隨見外像而有感於內四月始受少陰君火气以養精五月受太陰濕土气以養肉六月受少陽相火气以養气七月受陽明金气以養骨八月受太陽水气以養血九月受厥陰木气以養筋十月臟腑俱備神明已全俟時而生此皆所養胎息之所成始成終也

卷九婦人

避忌法

一月足厥陰脈養內屬於肝肝藏血不可縱怒及疲極筋力觸冒邪風亦不可妄鍼灸其經二月足少陽脈養內屬於膽膽合於肝共榮於血不可驚動及鍼灸其經三月手心主脈養內屬右腎腎主精不可縱欲及悲哀觸冒寒冷亦不得鍼灸其經四月手少陽養內屬三焦三焦精府合腎以養精不可勞逸及鍼灸其經五月足太陰脈養內屬於脾脾養肉不可妄思及饑飽觸冒卑濕亦不可鍼灸其經六月足陽明脈養內屬於胃胃爲臟腑海合於脾以養肉不得雜食及鍼灸其經七月手太陰脈養內屬於肺以養皮毛不可憂鬱及叫呼觸冒煩躁亦不得鍼灸其經八月手陽明脈養內屬於大腸合肺以養气母食燥物致气澀及鍼灸其經九月足少陰脈養內屬於腎以養骨不可懷恐及房勞觸冒生冷亦不得鍼灸其經十月足太陽脈養內屬於膀胱以合腎太陽爲諸陽主气故使兒脈續縷皆成六腑通暢與母分气神气各全俟辰而生惟不說手少陰心養者蓋心爲五臟大主如帝王不可有爲也若將理得宜無傷胎髒更能知轉男胎教之法斯爲盡善

卷九婦人

轉女爲男法

論曰陽施陰化所以有妊遇三陰所會多生女子但懷妊三月名曰始胎血脈不流象形而變是時男女未定故令於未滿三月間服藥方術轉令生男也其法以斧置妊婦牀下系刃向下勿令人知恐不信者令待雞抱卵時根據此置窠下一窠盡出雄鷄此𨿽未試亦不可不知凡受胎三月逐物變化故古人立胎教能令生子良善長壽忠孝仁義聰明無疾十月之內常見好境象遠邪僻眞良教也

卷九婦人

又

妊孕欲得男女覺有孕未盈月以弓弩弦爲帶縛腰中滿三月解轉女爲男宮中祕法不傳﹝房室經﹞

卷九婦人

視井生男

博物志曰婦人妊身三月未滿著婿衣冠平旦繞井三匝映水視影勿反顧必生男陳成者生十女其妻繞井三匝咒曰女爲陰男爲陽女多災男多祥鎖井三日不汲及期果生一男

卷九婦人

天癸

女子二七而天癸至任脈通太衝盛月事以時下故有子丈夫二八腎气盛天癸至精气溢陰陽和故有子年老有子者气脈常通腎气有餘也有子男不過盡八八女子不過七七而天地精气竭矣子壽不過天癸之數

卷九婦人

十月而生

精神受於天形體稟於地一月而膏二月而三月而胎四月而肌五月而筋六月而骨七月而成八月而動九月而躁十月而生﹝淮南子﹞

卷九婦人

妊孕避忌

婦人妊身不欲見醜惡物食當避異常味不可見兔令兒唇厥不可啖姜令兒多指﹝博物志﹞

卷九婦人

郝翁醫婦人驗

郝翁者名允博陵人晚遷鄭圃世以神醫目之裏婦二一夜中口噤如死狀翁曰血脈滯也不用藥聞雞聲自愈一行踔輒踣翁曰脈厥也當活筋以藥熨之自怏皆驗士人陳堯遵妻病眾醫以爲勞傷翁曰亟屏藥是爲娠癥且賀君得男子已而果然又二婦人妊一咽嘿不能言翁曰兒胞大經壅兒生經行則言矣不可毒以藥一極壯健翁偶診其脈曰母气已死所以生者反恃兒气耳如期子生母死翁所治病神異不可勝紀﹝邵氏後聞見錄﹞

卷九婦人

妊婦不語

孕婦不語非病也聞如此者不須服藥臨產日但服保生丸四物湯之類產後便語亦自然之理非藥之功豈其功也哉﹝醫余﹞

卷九婦人

半產正產

夫半產正產婦人之常事也然其間多有產後染成大患忽絕無月行忽宮髒虧損不禁忽積成瘕而歲久月深傾損性命此無他輕之以爲半產而不甚將養之所致也不知半產之後其將養過當如正產十倍正產止血髒空虛半產卽肌肉腐爛常切譬之正產有如果中之栗夫栗之爲物俟其自熟陰陽气足則其殼自開而栗自墜方是之時子之與殼兩無所損如婦人懷孕十月已滿陰陽气足則其子宮自開而兒子生下若月未滿足因誤服藥餌忽寒邪熱毒所傷忽扶輕舉重忽倒地打傷其胎髒傷損胞系腐爛然後其胎墜下卽有如世人采折新栗碎其皮殼就殼中斷其根蒂然後取得栗子此其半產之諭也以其胎藏傷損胞系斷去而後胎墜下則其半產之人將養調治得不過如正產十倍者哉正產之後補其虛生其好血化其惡血保其髒气去其風邪人人無有不安也半產之後補其虛生其肌肉益其血窮其所因解其病去其風邪養其髒气加之將養過如正產十倍傷損之胎無不平復也吁世之人多輕之至於傾危不可勝數得不惜哉﹝瑣碎錄﹞

卷九婦人

產難

凡治產難之法有四一腎爲慳藏其气以慳祕爲事如催生之方多用滑利迅疾之藥如兔腦筆頭灰弩牙蛇皮之類有水血先下子道漧澀令兒不能下者如豬脂蜜酒蔥白葵子牛乳楡白皮滑石之類有稽停勞動之久風冷乘虛客於胞胎使气血凝滯澀而不下如桂牛膝酒蔥之類五積散加順元散煎服尢妙有觸犯禁忌者如符法臘月兔腦朱砂乳香之類

卷九婦人

催生歌

一烏﹝梅﹞三巴﹝豆﹞七胡椒細研爛搗取成膏酒醋調和臍下貼便令子母見分胞﹝瑣碎錄﹞

卷九婦人

產難厭勝

凡產難密以淨紙書本州太守姓名燈上燒灰湯調卽產此𨿽厭勝頗驗﹝百一選方﹞

卷九婦人

產後寒气入腹

婦人產當寒月寒气入產門臍下脹滿手不敢犯此寒疝也醫將治之以抵黨湯謂其有瘀血嘗教之曰非其治也可服張仲景羊肉湯少減水二服遂愈﹝本艸衍義﹞

卷九婦人

產婦頭疼寒熱

有婦人方產一兩日間頭疼發熱或發寒熱者何也其說有三一則作奶二則敗血不行三則傷風先以手按奶子奶痛者是作奶也宜服順气散及栝蔞末之類以通其奶更以溫湯洗之奶通則無事奶若不痛卽問敗血行不行如敗血不行卽是血作也急服行血藥如黑神散沒藥當歸之類奶旣不痛敗血自行而乃身熱頭疼或發寒熱是傷風也根據傷寒法隨癥治之﹝醫余﹞

卷九婦人

渴飲五味汁

一婦人暴渴惟飲五味汁名醫耿隅診其脈曰此血欲凝非疾也而果孕古方有血欲凝而渴飲味之癥不可不知也

卷九婦人

產難胞衣不出

陶隱居云產難取弓弩弦以縛腰及燒弩牙令赤納酒中飲之皆取發放快速之義也﹝本艸﹞

卷九婦人

懷子而不乳

川王美人懷子而不乳召淳於意往飲以茛菪藥一撮以酒飲之旋乳意復診其脈而脈躁躁者有餘病卽飲以消石一齊出血血如豆比五六枚﹝史記﹞

卷九婦人

孕婦逆生

孕婦欲產時遇腹中不肯伸舒行動多是曲腰眠臥忍痛其兒在腹中不能得轉故腳先出謂之逆產須臾不救母子俱亡但用烏蛇蛻一條蟬蛻二七个血餘一个﹝小兒胎發﹞以上三味燒爲灰分爲二服溫酒調下並進二服仰臥霎時其兒實時順生或用小絹鍼於小兒腳心刺三七刺急用鹽少許塗刺處卽時順生子母俱活也﹝劉穎叔異苑﹞

卷九婦人

產後螈

婦人疾莫大於產蓐倉猝爲庸醫所殺者多矣亦不素講故也舊常見杜壬作醫準一卷其平生治人用藥之驗其一記郝質子婦產四日螈載眼弓背反張壬以爲痤病與大豆紫湯獨活湯而愈政和間余妻才分娩猶在蓐中忽作此癥頭足反接相去幾二尺家人驚駭以數婢彊拗之不直適記所云而藥囊有獨活乃急爲之召醫未至連進三劑遂能直醫到卽愈矣更不須用大豆紫湯古人處方神驗類矣不可不廣告人二方在千金第三卷

卷九婦人

運悶

凡產後運悶有四種有下血太多虛極運悶宜服羊肉湯兼黑神散有血下少血上逆於心亦令運悶如心腹刺痛宜服四物湯加桂黑神散芎散有體中素多風疾因產損傷气血乘虛而運悶四物湯加防風羌活熱多者與獨活柴胡湯並治風痰藥有心气將溫過度邪熱上乘於心亦令人言語錯亂運悶者宜服鎭心補心丹生薑生地黃散至寶丹桃奴丸

卷九婦人

婦人月水不通及不斷

婦人衝任之脈起胞中爲候之海手太陽小腸之經也手少陰心之經也二經爲表裏主下月水月水來如期謂之月信其不來者緣風冷傷本經故血結在內不通也或曾經唾血或吐血致血枯或醉以入室勞傷肝气肝臟血竭於內俱令月水不通又胃气虛不能消化水谷使津液不生血气亦令月水不通其候腸中鳴是也但益津液則經血自下久不通者血結爲塊若脾胃虛弱則變爲水腫土不勝水故也其月水來而斷者由勞傷經脈波任气虛不能制經血也

卷九婦人

漏下帶下崩中

婦人衝任二脈爲十二經之海二經气虛復爲勞傷則不能制其血故非時卽下淋瀝不斷謂之漏下其血與穢液相兼帶而下謂之帶下忽然暴下謂之崩中其色白爲冷赤爲熱赤白相兼有冷熱也﹝東號婁居中食治通說同上﹞

卷九婦人

四物湯之功

四物湯婦人之寶也落陽李敏求赴官東吳其妻病牙疼每發呻吟宛轉至不能堪忍令婢輩以叉股按置牙間少頃銀色輒變黑毒瓦斯所攻痛楚可知也沿路累易醫殊無效嘉禾僧惠海爲制一湯服之半年所苦良以後因食熱面又作坐間煮湯以進一服而愈其神速若此視藥之標題初不著名但云涼血活血而已敏求報之重徐以情扣之始知是四物湯蓋血活而涼何由致壅滯以生疾莫彊中一侍人久病經阻發熱咳嗽倦怠不食憔悴骨立醫工往往作瘵疾治之其勢甚危彊中曰婦人以血气爲本血榮自然有生理因謝遣眾工專服此湯其法咀每慢火煮取淸汁帶熱以啜之空腹日三四服未及月餘經候忽通餘疾如失﹝泊宅編﹞

卷九婦人

療師尼寡婦別制方

昔宋褚澄療師尼寡婦各制方蓋有謂也此二種鰥居獨陰無陽欲心萌而多不遂是以陰陽交爭乍寒乍熱全類溫瘧久則爲勞嘗讀史記倉公傳載濟北王侍人韓女病腰背痛寒熱眾皆以爲寒熱也倉公曰病得之欲男子不可得也何以知欲男子而不可得診其脈肝脈弦出是以知也蓋男子以精爲主婦人以血爲主男子精盛則思室婦人血盛則懷胎夫肝攝血者也厥陰弦出寸部又上魚際則陰血盛可知故知褚澄之言信有謂矣﹝本事方﹞

卷九婦人

任氏面疾

興國初有任氏美色聘進士王公甫謂公甫不遂寸祿愁郁不忿不期面色漸變黑自慚而歸母家求醫治遇一道人曰此乃病也吾有藥可愈任氏懇求得之曰女眞散以酒下二錢日兩服數日間面微微變白一月如舊濃賂而得其方用黃丹女菀二物等分爲末爾﹝名醫錄﹞

卷九婦人

妊子

婦人手少陰脈動甚者妊子也少陰脈掌後陷者中當小指動而應手者也

卷九婦人

又

正月十五日燈盞令人有子夫婦共於富家局會所盜之勿令人知之安臥牀下當月有娠

卷十小兒

小方

孫思邈千金方曰小兒六歲以下黃帝無說中古有巫妨始撰顱囟經以占壽夭自玆始有小方則小兒方藥始於巫妨也

卷十小兒

善醫小兒

杜任郎中善醫里人王奉職宗簡時仕於汶陽時有郡人孟生家甚溫濃惟一子方數歲抱疾他醫數人治之無驗召任治之數日而良已逾月而平復人詢任曰君以何藥主之任語之故其人驚曰公所言皆藥之至溫者也他人不取君用之能起其疾其義可聞乎任曰孟生富家也而眾醫皆用犀珠金銀主之其性至涼久則寒其胃又從而投之由是多不喜食日益羸瘠則潰其元失其本矣吾之劑先溫其胃使其飲食如故然後攻其他疾是以先壯其本而無失者焉又知杜君之善醫也如此﹝靑箱雜記﹞

卷十小兒

瘡豆禁雞鴨子

療病豌豆瘡欲無瘢頻揭去痂勿令隱肌乃不成瘢縱揭傷有微血但以面膏塗無苦也瘡家不可食雞鴨卵實時盲瞳子如卵白其應如神不可不戒﹝良方﹞

卷十小兒

小兒夜啼

井口邊艸主小兒夜啼著母席薦下勿令知之﹝酉陽雜俎﹞

卷十小兒

小兒不可食雞

養生論曰雞肉不可令小兒食食之令生蛔虫又令體消瘦﹝杜陽雜編﹞

卷十小兒

治兒語遲

社壇余胙酒治孩兒語遲以少許喫吐酒噴屋四角辟蚊虫﹝本艸﹞

卷十小兒

兒得母寒下痢

東陽陳叔山小兒二歲得下痢嘗先啼日以羸困問華佗佗曰其母懷軀陽气內養乳中虛冷兒得母寒故令不時愈佗與四物女苑丸十日卽除﹝魏志﹞

卷十小兒

小兒感冷身熱

有小兒感冷身大熱惡寒此有表癥用發汗藥汗出遂涼過一日復熱醫謂表解裏未解驗之服四順飲子利動臟腑一行遂涼隔一日又再熱醫云經熱未解驗之小便赤故知心熱未解服生气湯遂涼過二日又熱其家無所措手醫曰脈已和非病也旣發汗又利大小便其兒已虛陽气無所歸皆見於表所以身熱以和胃气藥如六神散之類加烏梅煎令微覺有酸味收其陽气歸自此全愈

卷十小兒

小兒糞靑

此脾虛生風之癥也脾屬土其色黃糞黃則是脾家正色今乃靑肝木克脾也肝屬木其色靑肝盛脾虛受肝之克故糞靑也當服益脾去風藥如半硫丸加白附子蠍梢可以治之𨿽然小兒靑糞拋下便靑者是風冷也良久然後靑者非病也小兒糞自然如此

卷十小兒

小兒瀉後腳弱

小兒因患泄瀉或疳气服藥瀉止卻患咳嗽治得咳嗽少愈以五六歲腳弱不能行師曰脾傳肺故咳嗽肺傳腎故不能行脾屬土土生金金生水故傳之腎腎主腰腳故不能行因用豬腰子煎汁服五疳保童丸半月遂能行

卷十小兒

小兒得地气方行

小兒未會行能坐不可常常抱在手中可以入坐車能獨坐春夏坐於地上寒則以薦席襯之人得地气方能行惜之過當常抱持之所以當行而不能行也萬物非土不生故小兒亦要得地气也﹝以上醫錄﹞

卷十小兒

小兒初生畏寒

小兒初生候浴水未得且以綿絮包裹抱大人懷中暖之及浴了亦當如此𨿽暑月亦未可遽去綿絮漸漸去之乍出母腹不可令冒寒气也預煎下沸湯以瓶收之臨時漸暖不犯生水則兒不生瘡如此一月爲佳

卷十小兒

小兒初生回气

小兒初生气欲絕不能啼者必是難產或冒寒所致急以綿絮包裹抱懷中未可斷臍且將胞衣置炭火鑪中燒之仍燃大紙燈蘸油點之於臍帶上往來徧帶燎之蓋臍帶連兒臍得火气由臍入腹更以熱醋湯捋洗臍帶須臾气回啼哭如常方可浴洗了卽斷臍帶

卷十小兒

小兒初生服藥

小兒初生急以綿裹指拭盡口中惡血若不急拭啼聲一出卽入腹成百病矣亦未須與乳且先與拍破黃連浸湯取濃汁調朱砂細末抹兒口中打盡腹中舊屎方可與乳兒若多睡聽之勿彊與乳則自然長而少病

卷十小兒

小兒初生通大小便

小兒初生大小便不通腹脹欲絕者急令婦人以溫水先嗽口了吸咂兒前後心並臍下手足心共七處每一處凡三五次漱口吸咂取紅赤爲度須臾自通不爾無生意有此癥遇此法可謂再生

卷十小兒

小兒夜啼有四癥

小兒夜啼有四癥一曰寒二曰熱三曰重舌口瘡四曰客忤寒則腹痛而啼面靑白口有冷气腹亦冷曲腰而啼此冷癥也熱則心躁而啼面赤小便赤口中熱腹暖啼時或有汗仰身而啼此熱癥也若重舌口瘡則要乳喫口到乳上便啼身額皆微熱急取燈照口若無瘡舌必腫也客忤者見生人气忤犯而啼也

卷十小兒

小兒傷乳食發熱

小兒傷乳及食者或時發熱熱有退時熱退後但肚熱或夜間熱者此傷乳食也其糞有酸臭气異常千金紫丸主之

卷十小兒

小兒發熱治法

小兒積熱者表裏俱熱則徧身皆熱頰赤口漧小便赤大便焦黃先以淸涼四順飲子利動臟腑熱則去旣去復熱者裏熱已解而表熱未解也當用惺惺散或紅綿散內加麻黃微發汗表熱乃去表熱去後又發熱者何也世醫到此盡不能曉或再用涼藥或再解表或以謂不可醫誤致夭傷者甚多此表裏俱虛气不歸元而陽浮於外所以再發熱非熱癥也只用六神散入粳米煎和其胃气則收陽气歸內身體便涼熱重者用銀白散

卷十小兒

小兒血熱

小兒血熱者每早食後發熱夜則涼世醫多謂虛勞或謂疳熱此血熱也宜用豬膽丸

卷十小兒

急慢驚風

小兒發癇俗云驚風有陰陽癥因身熱面赤而發搐搦上視牙關緊硬者陽癥也因吐瀉或只吐不瀉日漸面色白脾虛成冷而發驚不甚搐搦微微目上視手足微動者陰癥也陽癥用涼藥陰癥用溫藥不可一槪作驚風治也又有一癥欲發瘡疹先身熱驚跳或發搐搦此非驚風當服發散藥

卷十小兒

小兒吐瀉用藥

小兒暑月多吐瀉其癥不一宜詳審用藥不可差謬有伏暑吐瀉小水必不利宜服五苓散香薷散有傷食吐瀉者其吐及糞皆有酸臭气宜服感應丸三方易知今不復載瀉多日口唇白及糞色亦白及瀉糞頗多者因而成冷也宜以前方六神散每二錢匕加附子末一錢匕煎作三四服以防變癇也

卷十小兒

小兒瀉痢

小兒暑月多瀉者一則伏暑心藏熱小水不利淸濁不分因成泄瀉可服五苓散或大順散二藥皆用沸湯調若小水快而瀉者冷瀉也宜於六神散內加附子煎服若肚大瀉色白者疳瀉也宜服官局六神丸瀉者不可急以熱藥止之若以熱藥止之便變成痢凡病痢者皆因有積赤痢熱積也白痢冷積也赤白痢冷熱不調之積也赤多白少者熱多而冷少也白多赤少者冷多而熱少也

卷十小兒

小兒解顱

小兒解顱曾有人作頭巾與裹遮護之久而自合亦良法也

卷十小兒

瘡疹

小兒生未有不發瘡疹自一歲至十歲至十二三歲須髮一次家有數小兒一兒病此余卽次第皆及之盒飯防愼其癥有身熱頭痛如傷寒狀但不惡風惟惡熱所以異於傷風者唇紅尻骨及耳尖皆冷或腹痛眼澀及口舌皆痛腹痛者腹中先出眼澀者眼中先出咽喉及口舌痛者皆先有瘡也或如沙如粟米狀或爲隱疹如風泛狀皆其癥也熱輕者瘡亦輕熱重者瘡亦重方其身熱時瘡未出直待身涼方出亦不可不知其未出亦須服藥惟是認得癥候分明以投湯劑庶不誤人性命也未出時只可服升麻湯紅綿散地龍散消毒飲此皆平平藥或見兒身不甚熱卽飲少酒熱甚者不可飲酒

卷十小兒

瘡疹有表裏癥

小兒瘡疹有表裏癥其瘡皮不薄如赤根白頭漸漸赤腫而有膿瘥遲者謂之木豆此裏癥發於髒也其瘡皮薄如水泡破卽易幹者謂之水豆此表癥發於腑也發於髒者重發於腑者輕熱重者至有見鬼神目上視發搐搦如驚癇之狀世人誤認驚癇投以冷藥無不爲害者不可不愼也如覺熱太盛涎壅平平藥不可攻者宜以雄黃解毒丸利之以減其毒須徧身以燈照仔細看覷如未有紅點子出者可下之旣出則不可利恐蓄伏也

卷十小兒

瘡疹粘衣用牛糞

小兒瘡疹出了變身潰膿沾粘衣衾睡臥不得者用臘月黃牛糞日幹燒灰鋪一寸許在牀上令臥之其間瘡有大成片無皮及有成豆癰者皆用牛糞灰摻之卽愈

卷十小兒

剝瘡痂免成瘢

小兒面上瘡子才膿出急以眞酥潤之頻潤爲佳才有瘡痂急剝去更潤之痂硬不落有礙肉生遂成瘢子此理昭然人多不曉反謂剝早成瘢甚誤也

卷十小兒

瘡疹不可洗面

小兒瘡疹不可洗面生水入眼卽損眼也惟要忌口止可食粥及鯽魚靑魚鵪子之類余魚及豬羊肉皆不可食恐損眼也

卷十小兒

瘡疹用胭脂塗眼

小兒瘡疹未出認得是此癥急以胭脂塗眼周回令瘡不入眼亦甚妙

卷十小兒

瘡疹後服淸涼飲子

小兒瘡疹皆出盡身已涼喜食物亦稍能轉動以淸涼飲子濃煎量兒大小與之須利三二行卽安樂後不發熱不腫腮不鼻衄不患痢世人不用此法者於此數癥恐不能免也

卷十小兒

小兒丹毒

小兒丹者風熱積毒所成冬間火烘衣藉不候冷以衣兒或夜間蓋覆太暖日間親火或奶兒喜食燒灸物飲酒之類皆致兒病丹也或發於手足或發於頭面胸背其熱如火輕輕著手則痛不可忍急爲砭出血爲上策千金有服食並榻湯皆可用﹝以上皆李左司保生要方﹞

卷十小兒

小兒吐瀉後成慢驚

小兒吐瀉或成慢驚昏睡手足似搐而不甚搐金液丹半兩白丸子三錢同研極細生薑米飲調下三錢多服乃效服至一二兩無害候胃气已生手足漸暖漸減金液丹增白丸子以意詳之

卷十小兒

小兒初生不飲乳

小兒初生不飲乳及不小便奶汁二合蔥白一寸分四破上以銀石器煎取一合注子灌立愈﹝集驗方﹞

卷十小兒

兒臍血出

小兒初生未盈月多啼叫致臍中血出以白石脂末貼之卽愈未愈微微炒過放冷再貼仍不得剝揭

卷十小兒

兒臍久不幹

當歸焙榦爲末右著臍中頻用自瘥予家小兒病臍濕出膿及淸水者五十餘日一敷而幹後因尿入瘡復病又得敷愈﹝良方﹞

卷十小兒

薏苡浴兒

薏苡葉煎湯浴初生嬰兒一生少病暑月可作熟水暖胃益气血﹝瑣碎錄﹞

卷十小兒

臍風撮口

小兒初生一七內忽患臍風撮口百無一活坐視其斃者皆是良可憫有一法極驗世罕有知者凡此兒齒齦上有小泡子如粟米狀以溫湯蘸熟帛裹手指輕輕擦破卽口開便安不用服藥神妙﹝保生方﹞

卷十瘡

瘍生於頰

雄黃治瘡瘍尙矣周禮瘍醫凡療瘍以五毒攻之鄭康成注云今醫方合五毒之藥用黃蝥置石膽丹砂雄黃礬石磁石其中燒之三日三夜其煙上著以雞羽取之以注創惡肉破骨則盡出楊大年嘗筆記其事族人楊年少時有瘍生於頰連齒輔車外腫若覆甌內潰出濃血不輟吐之痛楚難忍療之百方彌年不瘥人語之根據鄭法制藥成注之瘡中少頃朽骨連兩牙潰出遂愈後更安寧信古方攻病之速也黃蝥卽瓦合也﹝本事方﹞

卷十瘡

木癡成瘡

南方多兩有物曰木癡其大槪類鼻涕積陰而生於古木之上聞人气則閃閃而動人過其下有墮於人體間者卽立成瘡久則徧其肌體時有客患其木癡之瘡遇一道士謂曰以朱砂麝香塗之當愈客如其言果愈

卷十瘡

耳塞敷瘡

鄭師甫云嘗患足上傷手瘡水入腫痛不可行步有丐者令以耳塞敷之一夕水盡出愈﹝邵氏見聞錄﹞

卷十瘡

壁土治瘡爛

暑月肌膚瘡爛或因搔成瘡者林才中嘗暑中臥病肌膚多瘡爛汁出有一乳姥曰此易瘥也取幹壁土揉細末敷之隨手卽瘥﹝良方﹞

卷十瘡

治瘡久不合

露蜂房蛇蛻皮亂髮各燒灰存性取一錢匕酒服治瘡久不合﹝東坡大全﹞

卷十瘡

治下疳瘡

有富家子唐靖年十八九未娶忽於陰頭上生瘡初只鍼眼來大小畏疼不敢洗刮日久攻入皮肉連莖爛一二寸許醫者止用膏藥貼之愈疼亦無人識此瘡有貧道周守眞曰此謂下疳瘡亦名妒精瘡緣爲後生未娶精气溢盛陽道興起及當泄不泄不泄彊泄脹斷嫩皮怕疼痛失洗刮攻入皮內日久遂爛有害卻命者靖告先生爲治之守眞曰若欲治此疾須是斷房事數日先用荊芥黃皮馬鞭艸甘艸銼入蔥煎湯洗之去膿FS以訶子燒灰入麝香幹摻患處令睡睡醒服冷水兩三口勿令陽道興起脹斷瘡FSFS堅卽較﹝庚志﹞

卷十瘡

徧身患瘡

凡人患瘡徧身有百藥不效者用檳榔一个爲細末生硫黃一錢同研細入膩粉一錢和均每用一錢安手心內油調塗外腎不得洗手但擦手令幹可也一兩日間瘡便愈

卷十瘡

瘡

有一腫瘡赤腫而痛用黃連黃柏之類皆涼藥也久而不愈其瘡冷矣卻當用溫藥如鹿角灰頭髮灰乳香之類治之當愈此陰陽寒暑往來之理也﹝醫余﹞

卷十瘡

HT瘍

人身血气周身不知幾千息人血行而擁則瘡癤於虛穴處則生核謂之HT瘍HT瘡生也瘡瘥核亦消﹝東坡物類相感志﹞

卷十瘡

獺髓補瘡

吳孫和寵鄧夫人嘗醉舞如意誤傷鄧頰血流嬌惋彌苦命太醫合藥言得白獺髓雜玉與琥珀屑當滅此痕和以百金購得白獺乃合膏琥珀太多及瘥痕不滅左頰有赤點如痣﹝酉陽雜俎﹞

卷十瘡

石菖蒲愈瘡

有人患徧身生熱毒瘡痛而不癢手足尢甚然至頸而止粘著衣被曉夕不得睡痛不可任有下俚教以菖蒲三斗銼日幹之舂羅爲末布席上使病患恣臥其間仍以被衣覆之旣不粘著衣被又復得睡不五七日之間其瘡如失後自患此瘡亦如此應手神驗其石菖蒲絡石者節密入藥須此等

卷十瘡

風熱細疹

有人病徧身風熱細疹癢痛不可任連胸脛臍腹及近隱處皆然痰涎亦多夜不得睡以苦參末一兩皂角二兩水一升揉濾取汁銀石器熬成膏和參末爲丸桐子大三二十丸溫水下食後次日便愈

卷十瘡

風毒濕瘡

有婦人患臍下腹上下連二陰徧滿生濕瘡如馬瓜瘡他處並無癢熱而痛大小便澀出黃汁食亦減身面微腫醫作惡瘡治用鰻鱺魚松脂黃丹之類藥塗上瘡愈熱痛愈甚治不對故如此問之此人嗜酒貪啖喜魚發風之物急令用溫水洗拭去膏藥尋以馬齒莧四兩爛研細入靑黛一兩再研均塗瘡上實時熱減痛癢皆去仍服八正散日三服分散客熱每塗藥得一時久藥已漧燥又再塗新濕藥凡如此二日減三分之一五日減三分之二自此二十日愈旣愈而問曰此瘡何緣至此曰中下焦蓄風熱毒瓦斯若不出當作腸癰內痔仍須常禁酒及發風物然不能禁酒果然患內痔﹝三本艸衍義﹞

卷十瘡

患瘡

踐壞竈土令人患瘡踏雞子殼令人得白癲風

卷十瘡

魚臍瘡

皇中學究任道腿間患一瘡始發赤腫復絕便變黑後穴則有黃水出四邊浮漿起累治不瘥醫王通看之此瘡狹長似魚臍下瘡也遂以大鍼鍼四向並中隨鍼有紫赤水汁出如豆汁言此一因風毒蘊結而成二因久坐血气凝澀而致三因食肉有人汗落其間也道曰素好讀書而久坐此疾數歲前夏月道中買豬脯味水飯疑似人肉食以後得斯疾通曰與誤食人汗不遠矣以一異散子用雞子淸調敷其瘡日三易數日得愈道堅求其方通曰止用雪玄一味自後累訪名醫求其雪玄何物醫皆不識道因至許鄭間會醫者郝老曰嘗記聖惠有一方治此疾用臘月豬頭燒灰以雞子淸調敷此乃是也雪玄非郝老博學多記後醫豈不惑耶﹝名醫錄﹞

卷十瘡

頭瘡禁用水銀

小兒頭有瘡有虱切不可用水銀擦自瘡而入經絡必緩筋骨百藥不能治醫方並云人有患漆瘡者不可以朱漆器炙熱熨之恐朱中有水銀入經絡也黑漆器則不妨此方正類以生艸烏塗白禿以巴豆燻痔而致死者﹝瑣碎錄﹞

卷十瘡

治惡瘡

南丰市民嚴黃七兩足生瘡臭穢潰爛眾皆驅斥不容迹出貨角器於村野而旅邸又不容至京潛投宿於五夫人祠下夜半遭黃衣吏訶逐曰何人敢以腐穢腳觸污此間謝曰不幸纏惡疾無處見容冒死來此紛拿次夫人抗聲令勿逐且呼使前曰吾授汝妙方用漏藍子一枚生榦爲末入膩粉少許井水調塗當效嚴拜謝根據而治之果愈﹝類編同上﹞

卷十瘡

治善惡瘡

仁宗在東宮時嘗患詐腮命道士能治療取赤小豆四十九粒咒之雜他藥爲末敷之而愈中貴任承亮在傍知狀後承亮自患惡瘡濱死尙書郎敷求授以藥立愈問其方赤小豆也承亮始悟道士之技所謂誦咒乃神其術爾久之沿官過豫章或苦脇疽幾達五臟醫者治之甚捷承亮曰君得非用赤小豆邪醫驚拜曰某用此活三十口願勿復宣言周少隱病宗室彥符傳之曰善惡諸瘡無藥可治者皆能治有僧發背狀如爛瓜周鄰家乳婢復疽作用之皆如神其法細末水調敷瘡及四傍赤腫藥落再敷之﹝同上﹞

卷十瘡

搔髮際成竅出血

頃有一人指縫中因搔癢遂成瘡有一小竅血濺出不止用止血藥及血竭之類亦無效數日遂不起後有一人於耳後髮際搔癢亦有一小竅出血與前相似人亦無識者適有一道人言此名發泉但用多年糞桶箍曬漧燒灰敷之當愈果如其言使前指縫血出遇此亦必愈

卷十瘡

病肥脈

許愼云人病肥脈癮疹當取人姓曹氏帛布拭之則愈也

卷十瘡

敷瘡

燈花末敷金瘡止血生肉令瘡黑令燭花落有喜事不爾得錢之兆也﹝本艸﹞

卷十瘡

病癩

趙瞿病癩歷年醫不瘥乃糧棄送於山穴中瞿自怨不幸吁嘆涕泣經月有仙人經穴見之哀之具問其詳瞿知其非常人叩頭自陳乞命於是仙人取囊中藥賜之教其服百餘日瘡愈顏色悅肌膚潤仙人再過視之瞿謝活命之恩乞遺其方仙人曰此是松脂彼中極多汝可煉服之長服身轉輕力百倍登危陟險終日不困年百歲齒不墮發不白夜臥嘗見有光大如鏡﹝抱朴子﹞

卷十瘡

腳瘡

有人患腳瘡冬月頓然無事夏月臭爛疼痛不可言一道人視之曰爾因行艸上惹著蛇交遺瀝瘡中有蛇兒冬伏夏出故疼痛也以生蝦蟆搗碎敷之日三四換凡三日有一小蛇自瘡中出以鐵鉗取之其病遂愈﹝摭靑雜說﹞

卷十瘡

黃連愈癬

指揮使姚歡年八十餘須髮不白自言年六十歲患癬疥周匝頂踵或教服黃連遂愈久服故發不白其法以宣連去須酒浸一宿焙榦爲末蜜丸桐子大日午臨臥酒吞二十粒﹝東坡大全﹞

卷十五絕病

五絕

五絕病者一曰自縊死气已絕二曰墻壁屋崩壓死气已絕三曰溺水死气已絕四曰鬼魘死气已絕五曰產乳死气已絕並能救治之問葛生授何人得此神術能活人命生曰我因入山采藥遇白衣人問曰汝非葛醫生否我乃半夏之精汝遇人有五絕之病用我救治卽活但用我作末水丸令幹入鼻中卽生矣﹝名醫錄﹞

卷十五絕病

治卒死

劉太丞毗陵人有鄰家朱三只有一子年三十一歲忽然卒死脈全無請太丞治之取齊州半夏細末一大豆許納鼻中良久身微暖气更蘇迆邐無事人問卒死太丞單方半夏如何活得死人答曰此南嶽魏夫人方出外臺祕要

卷十五絕病

凍死

人路逢淒風苦雨繁霜大雪衣服沾濡冷气入髒致令陰气閉於內陽气絕於外榮衛結澀不復通故致噤絕而死若早得救療血溫气通則生又云凍死一日猶可活過此則不可也

卷十五絕病

溺死

人爲水所沒水從孔竅入灌注臟腑其气壅閉故死若早拯救得出則泄瀝其水令气得通便得活也又云半日及一日猶可活气若已絕心上暖亦可治

卷十五絕病

自縊

人有不得志意者多生忿恨往往自縊若覺早𨿽已死徐徐捧下其陰陽經絡𨿽暴壅閉而臟腑眞气未盡所以猶可救若遽斷其繩則气不能還不得生又云自旦及暮𨿽冷猶可活自暮至旦則難活此謂晝則陽盛其气易通夜則陰盛其气難通又云夏熱易治气𨿽斷而心微溫一日以上猶可活

卷十五絕病

夏月熱倒人法

暑月熱倒人昏迷悶亂急扶在陰涼處切不可與冷凍飲料當以布巾衣物等蘸熱湯覆臍下及气海間續續以湯淋布巾上令徹臍腹但暖則漸醒也如倉卒無湯處掬道上熱土於臍端以多爲佳冷則頻換也後與解暑毒藥若才熱倒便與冷凍飲料或用冷水淋之類卽死舊有一法或道塗無湯去處卽掬熱土於臍上仍撥開作窩子令眾人旋溺於其中以代熱湯亦可取效解暑用白虎湯竹葉石膏湯之類凡覺中暑急嚼生薑一大塊冷水送下如已迷悶嚼大蒜一大瓣冷水送下如不能嚼卽用水研灌之立醒路中倉卒無水渴甚急嚼生蔥二寸許和津同咽可抵飲水二升﹝集驗方﹞

卷十疝癉痺

湧疝

齊郎中令循病眾醫皆以爲蹶入中而刺之淳於意診之曰湧疝也令人不得前後溲循曰不得前後溲三日矣意飲以火齊湯一飲得前溲再飲大溲三飲而疾愈病得之內所以知循病者切其脈時右口气急脈無五臟气右口脈大而數數者中下熱而湧左爲下右爲上皆無五臟應故曰湧疝中熱故溺赤也

卷十疝癉痺

气疝

齊北宮司空命婦出於病眾醫皆以爲風入中病主在肺刺其足少陽脈淳於意診其脈曰病气疝客於膀胱難於前後溲而溺赤病見寒气則遺溺使人腹腫出於病得之欲溺不得因以接內所以知出於病者切其脈大而實其來難是蹶陰之動脈也脈來難者疝气之客於膀胱也腹之所以腫者言蹶陰之絡結小腹也蹶陰有過則脈結動動則腹腫意卽灸其足蹶陰之脈左右各一所卽不遺溺而溲淸小腹痛止卽更爲火齊湯以飲之三日而疝气散卽愈

卷十疝癉痺

牡疝

安陵阪裏公乘項處病淳於意診脈曰牡疝牡疝在膈下上連肺病得之內意謂之愼無爲勞力事則必嘔血死處後蹴要蹶寒汗出多卽嘔血意復診之曰當旦日日夕死卽死病得之內所以知項處病者切其脈得番陽番陽入虛裏處旦日死一番一絡者牡疝也意曰他所診期決死生及所治已病眾多頗忘之不能盡識不敢以對

卷十疝癉痺

肺消癉

齊章武裏曹山跗病淳於意診其脈曰肺消癉也加以寒熱卽告其人曰死不治適其共養此不當醫治法曰後三日而當狂妄起行欲走後五日死卽如期死山跗病得之盛怒而以接內所以知山跗之病者意切其脈肺气熱也脈法曰不平不鼓形獘此五臟髙之遠數以經病也故切之時不平而代不平者血不居其處代者時參擊並至乍躁乍大也此兩絡脈絕故死不治所以加寒熱者言其人屍奪屍奪者形獘形獘者不當關灸石及飲毒藥也臣意未往診時齊太醫先診山跗病灸其足少陽脈口而飲之半夏丸病者卽泄注腹中虛又灸其少陰脈是壞肝剛絕深如是重損病者气以故加寒熱所以後三日而當狂者肝一絡連屬結絕乳下陽明故絡絕開陽明脈陽明脈傷卽當狂走後五日死者肝與心相去五分故曰五日盡盡則死矣

卷十疝癉痺

腎痺

齊王黃姬兄黃長卿家有酒召客召淳於意諸客坐未上食意望見王后弟宋建告曰君有病往四五日君腰脇痛不可俯仰又不得小溲不亟治病卽入濡腎及其未捨五臟急治之方今客腎濡此所謂腎痺也宋建曰然建故有腰脊痛往四五日天兩黃氏諸倩﹝倩者女婿也﹞見建家京下方石﹝京者倉廩之屬﹞卽弄之建亦欲效之效之不能起卽復置之暮腰脊痛不得溺至今不愈建病得之好持重所以知建病者臣意見其色太陽色幹腎部上及界要以下者枯四分所故以往四五日知其發也意卽以柔湯使服十八日所而病愈

卷十疝癉痺

胸痺

古有患胸痺者心中急痛如錐刺不得俯仰蜀醫爲胸府有惡血故也遂取生韭數斤搗汁今服之卽果吐出胸中惡血遂瘥又蕭病謂小兒初生宜與韭根汁灌之吐出惡血長則無病驗韭能歸心气而去包中惡气治胸中也﹝名醫錄﹞

卷十疝癉痺

熱病气

齊中禦府長信病淳於意入診其脈告曰熱病气也然暑汗脈少衰不死曰此病得之當浴流水而寒甚已而熱信曰惟然往冬時爲王使於楚至莒縣陽周水而莒橋梁頗壞信則攬車轅未欲渡也馬驚卽墮信身入水中幾死吏卽來救信出之水中衣盡濡有間而身寒已熱如火至今不可以見寒意卽爲之液湯火齊逐熱一飲汗盡再飲熱去三飲病已卽使服藥出入二十日身無病者所以知信之病者切其脈時並陰脈法曰熱病陰陽交者死切之不交並陰並陰者服順淸而愈其熱𨿽未盡猶活也腎气有時間濁在太陰脈口而希是水气也腎固主水故以此知之失治一時卽轉爲寒熱

卷十疝癉痺

脾气

齊丞相舍人奴從朝入宮淳於意見之食閨門外望其色有病气意卽告宦者平平好爲脈學臣意所意卽示之舍人奴病告之曰此傷脾气也當至春膈塞不通不能食飲法至夏泄血死宦者平卽往告相曰君之舍人奴有病病重死期有日相君曰卿何以知之曰君朝時入宮君之舍人奴盡食閨門外平與倉公立卽示平曰病如是者死卽召舍人奴而謂之曰公奴有病不舍人曰奴無病身無痛者至春果病至四月泄血死所以知奴病者脾气周乘五臟傷部而交故傷脾之色也望之殺然黃察之如死靑之玆眾醫不知以爲大虫不知傷脾所以至春死病者胃气黃黃者土气也土不勝木故至春死所以至夏死者脈法曰病重而脈順淸者曰內關內關之病患不知其所痛心急然無苦若加以一病死中春一愈順及一時其所以四月死者診其人時愈順愈順者人尙肥也奴之病得之流汗數出灸於火而以出見大風也﹝以上史記﹞

卷十疝癉痺

脾癉

有病口甘者五气之溢也名曰脾癉有病口苦者名曰膽癉

卷十疝癉痺

胃疸

已食如饑者胃疸胃熱則消穀也面腫曰風足脛腫曰水目黃曰黃膽

卷十醫功報應

許學士

許叔微少嘗以登科爲禱一夕夢神告曰汝欲登科須憑陰徳叔微自念家貧無力惟醫乃可於是精意方書久乃通妙人無髙下皆急赴之旣而所活愈多聲名益著復夢其神受以一詩曰藥有陰功陳樓間處堂上呼盧喝六作五是年登第六名進士第上一名陳祖言下一名樓材及注闕用升甲恩如第五名授職官以歸與詩中之言無一字瘥此則濟人之病急者也

卷十醫功報應

聶醫善士

儀州華亭人聶從志良醫也邑丞妻李氏病垂死治之得生李氏美而淫慕聶之貌他日丞往旁郡李僞稱疾使邀之伺其至語之曰我幾入鬼錄賴君復生顧世間物無足以報徳願以此身供枕席之奉聶驚懼趨而出迨夜李復盛飾而就之聶絕袖脫去乃止亦未嘗與人言後歲餘儀州推官黃靖國病陰吏逮入冥癥事且還行至河邊見獄吏一婦人剖其腹濯其腸而滌之傍有僧語曰此乃子同官某之妻也欲與醫者聶生通聶不許可謂善士其人壽止六十以此陰徳遂延一紀仍世世賜子孫一人官婦人減算如聶所增之數所以蕩滌腸胃者除其淫也靖國素與聶善旣蘇密往訪之聶驚曰方私語時無一人聞者而奔來之夕吾獨處室中此惟婦人與吾知爾君安所得聞靖國具以告聶死後一子登科其孫圖南紹興中爲漢中FS縣丞屬仙井諭迪孺汝礪作隱徳詩數百言以發潛徳此不復載﹝夷堅志﹞

卷十醫功報應

用詭道以劫流俗

王居安秀才久苦痔疾聞蕭山有善工力不能招致遂命舟自烏程走錢塘捨於靜邸中使人迎醫醫絕江至杭旣見欣然爲治藥餌且云請以五日爲期可以除根本初以一藥放下大腸數寸又以一藥洗之徐用藥綫結痔信宿痔脫其大如桃復以藥餌調養數日遂安此工初無難色但放下大腸了方議報謝之物病者知命懸其手盡許行橐所有爲酬方肯治療又玉山周僅調官京師舊患膀胱气外腎偏墜有貨藥人云只立談間可使之正約以萬錢及三縑之報相次入室中施一鍼所苦果平周大喜卽如數負金帛而去後半月其疾如故使人訪醫者已不見矣古之賢人或在醫卜之中今之醫者急於聲利率用詭道以劫流俗殆與穴坯挾刃之徒無異予目擊二事今書之以爲世警﹝泊宅編﹞

卷十醫功報應

徐樓臺

當塗外科醫徐樓臺孫大郎於紹興八年療溧水縣蠟山富民江舜明背疽因邀謝錢三百千之外復覓銀二十五兩未許遂以紙撚點藥入瘡痛甚致斃不一年徐病熱哀叫不絕但云舜明莫打我數日死其子隨母攺嫁其醫遂絕﹝丁志﹞

卷十醫功報應

符助教

宣城符裏鎭人符助教治癰疽操心亡狀病者瘡不毒先以藥發之忽一黃衣卒來持片紙示之云陰司追汝以藤杖點其背符大叫痛黃衣曰汝元來也知痛隨手成大疽而死

卷十醫功報應

水陽陸醫

宣城管內水陽村醫陸陽字義若以技稱建炎中朱莘老編修妻避寇驚憂致疾陸誤投以小柴胡湯殺之溧水髙淳鎭李氏子病瘵召之用功未效從出娼家飲索錢並酒饌不與投以剛劑數十粒又殺之紹興九年陸暴病呼曰朱宜人李六郎休打我我便去也旬日死﹝同上﹞

卷十醫功報應

醫僧瞽報

溫州醫僧法程字無枉少瞽百端治之不愈但晝夜誦觀世音菩薩名號如是十五年夢中聞菩薩呼之使前若有物縶其足不可動菩薩嘆曰汝前世爲灸師誤灸損人眼今生當受此報嘆以免但吾憐汝誠心當使汝衣食丰足遂探懷中掬寶珠滿手與之旣寤醫道大行衣缽甚富至七十餘猶在﹝甲志﹞

卷十醫功報應

下胎果報

京師有一婦人姓白有美容京人皆稱爲白牡丹貨下胎藥爲生忽患腦疼日增其腫名醫治之皆不愈日久潰爛臭穢不可聞每夜聲喚遠近皆聞之一日遂說與家中云我所蓄下胎方盡爲我焚之戒子弟曰誓不可傳此業其子告母云我母因此起家何棄之有其母曰我夜夜夢數百小兒咂我腦袋所以疼痛叫喚此皆是我以毒藥壞胎獲此果報言訖遂死﹝名醫錄﹞

卷十醫功報應

承務

宜興承務醫術精髙然貪顧財賄非大勢力者不能屈致翟忠惠公居常熟欲見之不可諉平江守梁尙書邀之始來旣回平江適一富人病來謁醫曰此病不過湯藥數劑可療然非五百千爲謝不可其家始許半酬拂衣去竟從其請別奉銀五十兩爲藥資求益至百兩乃出藥爲治數日愈所獲西歸中塗夜夢一朱衣曰上帝以爾爲醫而濃取賄賂殊無濟物之心命杖脊二十遂敕左右而鞭之旣寤覺脊痛呼僕視之捶痕宛然還家未幾而死﹝己志﹞

卷十醫功報應

鮑君大王

明州人家女旣嫁歸寧媵外家幽蘭從羣婢往後園挑菜忽悶眩僕地言語無倫如有憑附扶至房半日方醒問其故曰吾必死矣吾前生是河北眼科醫有村媼獨處病赤目吾陰利其貲投轉藥殺之盡掩室中之藏外無一知者媼訴諸東嶽命逮治而吾冥數未竟不可尋索後二十年前身死又注生此州媼久抱恨泉壤復往訴嶽帝憐之擇健文書詣天下郡縣求訪殆徧末乃到浙東旣至此將入城閽卒呵問示以文書卒曰是檄城隍符耳吾城中事乃鮑君大王主之城隍無預拒不得入與媼迆邐至城外三十里髙橋下潛伏累日別有鬼吏從西來亦駐橋邊與嶽更問訊吏曰吾正隸鮑君爲急足近往洞庭君山廟投書回幸此相遇吾極念汝能從吾行當祈城卒令入也二人拜謝偕往果得入徑詣鮑君殿下呈檄鮑君展視曰此檄城隍神也汝何自而入悉以實告鮑君呼曩吏曰只差汝同追吏聲喏挾媼同出數日不值一夕到秋家巷聞老婦燒夜香者祝云有女子在某宅爲從嫁其詞云云媼欣然曰冤家可得矣趨至吾居而門神不納又伏藏後園適方審認已爲冥中所錄行且就逮宿世冤債定無脫理家人欲召巫史救之未暇媵自持刀剔雙目而死﹝戊志﹞

卷十醫功報應

醫不貪色

宣和間有一士人抱病經年百治不瘥有何澄者善醫其妻召至引入密室中告之曰外家以良人抱疾日久典賣殆盡無以供醫藥之資願以身相酬醫正色拒之曰小娘子何爲出此言但放心當爲調治取效切不可以此相污萬一外人知之非獨使某醫藥不效不有人誅必有鬼責未幾其夫疾愈何澄一夕夢人引入神祠有判官語之汝醫藥有功不於艱急之際以色欲爲貪亂良人婦女上帝令賜汝錢五萬貫官一資未數月東宮得疾國醫不能治有詔召艸澤醫澄乃應詔進劑而愈朝廷賜錢三千貫與初品官自後醫道盛行京師號爲何藥院家

卷十醫功報應

醫以救人爲心

醫者當自念云人身疾苦與我無異凡來請召急去無遲或止求藥宜卽發付勿問貴賤勿擇貧富專以救人爲心冥冥中自有之者乘人之急故意求財用心不仁冥冥中自有禍之者吾鄕有張彥明善醫僧道貧士軍兵及貧者求藥皆不受錢或反以錢米與之人來請召𨿽至貧下亦去富者以錢求藥不問多寡必多與藥期於必愈未嘗萌再攜錢來求藥之心病若危篤亦多與好藥以慰其心終不肯受錢予與處甚久詳知其人爲醫而口終不言錢可謂醫人中第一等人矣一日城中火災周回盡煙焰中獨存其居一歲牛災尢甚而其HT上獨全此神明助之其子讀書乃預魁薦孫二三人皆龐濃俊爽亦天道福善之信然也使其孜孜以錢物爲心失此數者所得不足以償所失矣同門之人可不鑑哉伏讀張君季明醫說無非濟人挾物之事而將之FS至誠三世授受相傳一脈是可嘉尙也已余來新安恨識之晚將虛心而訪以求衛生之經云嘉定甲申春三月中浣星江彭方書於古歙歲寒堂醫意也果可以紙上索乎𨿽曰不知書而曰我知醫余不信也知書矣而未之廣猶不知書也張君季明示余醫書一編載古今事迹至纖悉蓋其生平目覽耳聽凡涉於醫者必錄錄必以其類今老矣搜訪尙不輟將成一家之書以傳於世張世以醫名世者季明用心之勤如此其能世其世可知也季明有子字九萬隸業郡庠性敏而能文使以季明勤於醫之心而勤於學其能爲張氏大門戶亦可知也噫季明之用心如此其必有子以大門戶又可知也是則季明末編報應之說嘉定甲申首夏末浣四明李﹝以制﹞書上張季明醫說季明儒生也集是說以傳於世人多笑其流於伎不知眞儒生之用心也使世醫者皆以季明之心爲心𨿽庸醫足以爲良醫苟以駔儈之心處之𨿽良醫且庸矣況本庸耶近世士夫所以每嘆所在無良醫人之疾病不得盡其理而死者亦眾然豈眞無良醫耶不仁之心壞之也季明之伯祖子充以醫術受知於忠宣範公名滿京洛察脈語癥妙出意表略無毫髮隱情諸公待之如神人蓋已能儒其心矣季明父祖能世其業季明又能力學以求古人之用心則凡有可以廣人之聞見使其知所趨避以自免於疾與夫參稽已驗之效有疾而自能處其疾不爲庸醫所誤是季明之仁術也則是說之集安可以伎而笑之耶況季明之於醫自有得其伯祖之祕傳以是心而行是伎季明其儒醫之良者也使其得科第而登仕籍其仁民之心又當如何耶此予所以喜之而與題其後雲開禧丁卯七夕建安江疇跋余曩讀千金方間遇一二奇癥扣諸醫莫能識疑蓄旣久因念華佗不世出將終無所質究及分教新安始得張君季明所謂醫說者而閱之於是前者之疑渙然釋豁然悟而且嘆曰是說其有濟於世也博矣按其伯祖子克生於皇朝元符間嘗從蜀王朴學太素能知人貴賤禍福受其衣領祕藏素書甚詳後以此活人不可勝計季明其傳也夫柰近世醫道之壞謬悠無恥之徒崇飾疑誤援據臆說欺世盜名至附以隱僻奇怪使人不易通曉季明疾之因博采傳記考古援今遠追昔人素書之遺近質當世聞之妄推見至眞開悟後學紀次殆千餘條或由夢感或與神遇積眾口已效之傳而病癥方論若合符契略無一事牾其視餘子之淺近迂誕者不可同年而語矣昔楊子云憫百氏之爭鳴獨推五經以爲眾說郛然則季明之書其亦說郛之謂歟若夫用志之勤推心之濃增衍陰以昌大厥嗣是又無可疑者故書此以遺之寶慶丁亥十二月望日東陽徐杲書越帥待制汪公鎭越累年未嘗不以濟人救物爲心興利除害爲事一日以張氏醫說巨編示興俾校正其訛謬將鋟梓以廣其傳興因整襟肅容而觀之見其敍醫家之本末疾病之精微無慮數十萬言吁何其詳且博也夫醫之道大矣自神農黃帝岐伯雷公而下無非聖哲開其源賢智導其流故能拯黎元之疾苦贊天地之生育世道旣降士大夫以此爲技藝不屑爲之而升之凡流故以至精至妙之理而出於至卑至淺之思其不能起人之疾反以夭其命者多矣此範文正公所以自謂不遇則顧爲良醫前輩亦云治病而委之庸醫比之不慈不孝也抑興思之自昔卓然名家者如和緩扁鵲淳於意張仲景孫眞人及脈訣等書其論醫也莫不以保養爲先藥石爲輔至於察形診脈必致辦於毫芒疑似之末而深痛夫世之醫者苟簡虛驕之習也是書所載大略舉矣而以序冠其前者顧乃以醫之伐病如將之伐敵當用背水陣以決勝是徒見夫華佗之說時出其間而或有以奇捷之方拯人之危者爾愚觀近世賢士有爲癥類本艸者其說謂道經略載扁鵲數法其用藥猶是本艸家意至漢淳於意及華佗等方今時有存者皆條理藥性惟仲景一部最爲眾方之祖但其善診脈明气候以意消息之爾至如刳腸剖臆刮骨續筋之法乃別術所得非神農家事至哉爲論足以發明是書之大旨矣興旣爲辧其舛誤芟其蕪類而間以所聞於記錄者稍附益之且以其管見復於公庶幾不負委屬之意云紹定攺元孟夏望日門下士山陰諸葛興謹書張杲醫說十卷四庫著錄自明以來翻刻攺訂者有嘉靖癸卯鄧正初本嘉靖甲辰顧定芳本嘉靖丙午沈藩本萬曆己酉張堯直本朝鮮活字本日本翻印本周恭續編本其宋刊原本見於著錄者只此黃蕘圃汪閬源丁松生舊藏今在盔山書庫之十卷及羣碧樓鬻之中央研究院之九卷經籍訪古志所載九十兩卷今存日本圖書寮者耳鄧正暗得於廠肆者無第二卷

以明刻配補固不逮丁書之具足十卷丁書亦有殘損嘗以它本抄補字迹旣劣與目錄亦不盡合丁氏嘗以沈藩十行本與此宋刊對勘惜其未見顧定芳本不能推見諸刻遞嬗之迹也今年春館中又購得顧本其行格一準宋本參校三書得失具見爰就宋本闕字根據顧本補寫其全葉均脫者以顧本配之亟付景印以餉學人儻亦黃丁諸先生所欣許乎杲之家世見第三卷

太素之妙條可補宋史方伎傳是書取材之富槧印之精提要及訪古志言之綦詳固今日治國醫研故書者所當胝沫抑吾聞時賢盛倡抽印四庫珍本之說妄謂閣書錄校勘率未精采似宜根據提要訪求公私藏庋初刻精印爲之流布當愈於四庫抄胥之本謹舉此以爲先河云癸酉夏五月鎭江柳詒徵。

