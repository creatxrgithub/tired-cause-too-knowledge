

傷寒恆論淸鄭欽安

鄭欽安原序

《傷寒》一書﹐相傳千餘年﹐俱云仲景原文﹐名賢疊出﹐注家亦多﹐不勝枚舉。余閱原文﹐頗有領悟。玆將原文逐條一一剖析﹐不敢與前賢並駕﹐但就鄙見所及﹐逐條發明﹐𨿽不敢云髙出手眼﹐此亦救世之本心﹐聊以補名賢之不逮﹐亦大快事也﹐髙明諒之﹐是爲序。

一﹑此書卽遵舒馳遠先生分列上﹑中﹑下篇﹐挨次發明﹐而他書則前後原文不一。總之論其原文﹐發明聖意﹐卽前後錯亂﹐而原文終在也。學者亦不必論短﹑論長則得矣。

二﹑太陽篇條內有稱中風字句﹐當是太陽受風﹐而中字不當﹐何也﹖中者如矢之中靶﹐人何能當﹖況書有稱中經中風中髒之別﹐而條內所稱中風﹐全不似中風面目﹐學者察之。

大淸光緒二十年孟冬月上浣臨邛鄭壽全欽安序

張仲景原序﹝校補﹞

論曰﹕余每覽越人入虢之診﹐望齊侯之色﹐未嘗不慨然嘆其才秀也。怪當今居世之士﹐曾不畱神醫藥﹐精究方術﹐上以療君親之疾﹐下以救貧賤之厄﹐中以保身長全﹐以養其生﹐但競逐榮勢﹐企踵權豪﹐孜孜汲汲﹐惟名利是務﹐崇飾其末﹐忽棄其本﹐華其外而悴其內﹐皮之不存﹐毛將安附焉﹗卒然遭邪風之气﹐嬰非常之疾﹐患及禍至﹐而方震栗﹐降志屈節﹐欽望巫祝﹐告窮歸天﹐束手受敗﹐賫百年之壽命﹐持至貴之重器﹐委付凡醫﹐恣其所措。咄嗟嗚呼﹗厥身已斃﹐神明消滅﹐變爲異物﹔幽潛重泉﹐徒爲啼泣。痛夫舉世昏迷﹐莫能覺悟﹔不惜其命﹐若是輕生﹐彼何榮勢之云哉﹗而進不能愛人知人﹐退不能愛身知己﹐遇災值禍﹐身居厄地﹔蒙蒙昧昧﹐蠢若遊魂。哀乎﹗趨世之士﹐馳競浮華﹐不固根本﹐忘軀徇物﹐危若冰谷﹐至於是也。

余宗族素多﹐向餘二百﹔建安紀年以來﹐猶未十稔﹐其死亡者﹐三分有二﹐傷寒十居其七。感往昔之淪喪﹐傷橫夭之莫救。乃勤求古訓﹐博采眾方﹐撰用素問九卷﹐八十一難﹐陰陽大論﹐胎臚藥錄﹐並平脈辧證﹐爲傷寒雜病論合十六卷﹐𨿽未能盡愈諸病﹐庶可以見病知源﹐若能尋余所集﹐思過半矣。

夫天布五行﹐以運萬類﹔人稟五常﹐以有五臟﹐經絡府兪﹐陰陽會通﹔玄冥幽微﹐變化難極。自非才髙識妙﹐豈能探其理致哉﹗上古有神農﹑黃帝﹑歧伯﹑伯髙﹑雷公﹑少兪﹑少師﹑仲文﹐中世有長桑﹐扁鵲﹐漢有公乘陽慶及倉公﹐下此以往﹐未之聞也。觀今之醫﹐不念思求經旨﹐以演其所知﹐各承家技﹐始終順舊﹔省疾問病﹐務在口給﹔相對斯須﹐便處湯藥﹔按寸不及尺﹐握手不及足﹐人迎趺陽﹐三部不參﹔動數發息﹐不滿五十﹐短期未知決診﹐九候曾無仿佛﹔明堂闕庭﹐盡不見察﹐所謂窺管而已﹐夫欲視死別生﹐實爲難矣。孔子云「生而知之者上﹐學則亞之﹐多聞博識﹐知之次也」。余宿尙方術﹐請事斯語。

傷寒恆論卷一

太陽上篇

凡風傷衛之證﹐列於此篇﹐計五十三法﹝據舒本校增﹞

一﹑太陽爲之病﹐脈浮➀﹐頭項彊痛而惡寒➁原文。

➀脈浮﹕浮象淺表﹐輕按卽得﹐指邪初入也。

➁頭項彊﹝jiàng匠﹞痛﹕卽頭痛項彊之意﹐謂頸部有牽彊不適之感。項指頸之後部。惡﹝wù務﹞寒﹕畏寒怕冷。

鄭論﹕按太陽本气主寒水﹐太陽統周身皮膚﹐毛竅﹑營衛﹑百脈﹐經絡﹐爲一身綱領。毛竅乃太陽寒水气化出路㈠﹐一切外邪之來﹐必由毛竅而始入內﹐出入兩字﹐乃邪正機關﹐萬病繩墨。脈浮者﹐指邪初入也﹔頭項彊痛者﹐指邪犯太陽地面經絡也﹔惡寒者﹐指太陽本气受病也。惡寒二字﹐乃太陽提綱﹐認證眼目﹐知得惡寒二字﹐無論一年四季爲病﹐只要見得病人現有頭﹑項﹑腰﹑背彊痛﹐惡寒﹑發熱﹐卽按太陽法治之﹐毋得拘於時令﹐而有失經旨也。

㈠气化二字有兩說﹕從毛竅而出者﹐輕淸之露也﹔從下而出者﹐重濁之汁也。故太陽有傳經﹑傳腑﹐皆在這气化上探求﹝頂批﹞。

【闡釋】本節乃太陽病的脈證提綱。以後凡提「太陽病」三字﹐就有這些脈證的出現。太陽病是外感病的初期階段﹐其病在表。鄭氏提出「气化」二字﹐乃傷寒書一部的眞機﹐以及知得惡寒二字﹐無論一年四季爲病﹐……毋得拘於時令﹐而有失經旨也﹐確有精卓之見。太陽經脈循行的部位﹐上額﹑交巓﹑入絡腦﹐還出別下項﹐連風府﹐故邪客其經﹐必令頭項彊痛也。而頭痛之部位在後﹐與陽明頭痛之在前﹐少陽頭痛之在兩側﹐有明顯區別。本條所說惡寒﹐包括惡風在內﹐又往往與發熱並見。然惡寒與發熱𨿽都是表證的主要徵象﹐而惡寒尢爲太陽表證的辧證要點。

二﹑病有發熱惡寒者➂﹐發於陽也➃﹔無熱惡寒者﹐發於陰也➄。發於陽者七日愈﹐發於陰者六日愈﹐以陽數七﹐陰數六故也。

➂病﹕此處指太陽病。

➃陽﹕指太陽。

➄陰﹕指少陰。

鄭論﹕按太陽風傷衛證﹐發熱﹑惡風﹑自汗。﹝傷寒﹞﹝寒傷﹞營證﹐發熱﹑惡寒﹑無汗。此言病發於陽﹐指太陽也﹔太陽底面﹐卽是少陰﹐病發於陰﹐指少陰也。若專指太陽營衛之陰陽﹐則與太陽風﹑寒兩傷病情不符。余每臨癥﹐常見獨惡寒身痛而不發熱者﹐每以桂枝湯重加附子﹐屢屢獲效﹐以此推之﹐則病發於陰﹐確有實據。至所言六日﹑七日者﹐是論陰陽之度數說法也。

【闡釋】此節鄭按與歷代注家專指太陽營衛之陰陽有所不同。病發於陽﹐指太陽也。太陽底面﹐卽是少陰﹐病發於陰﹐指少陰也。若專指太陽營衛之陰陽﹐則與太陽風寒兩傷病情不符。隨卽舉出其臨癥常見獨惡寒身痛而不發熱者﹐以桂枝湯重加附子而獲效。筆者治惡寒身痛而出冷汗不止者﹐常用桂枝湯加附子﹑黃芪治之﹐數劑卽愈。

三﹑太陽病﹐頭痛至七日以上自愈者➀﹐以行其經盡故也。若欲作再經者﹐鍼足陽明﹐使經不傳則愈。

➀頭痛﹕下應有惡寒﹑發熱﹑項彊等癥狀﹐單舉頭痛是一種省文。七日以上自愈﹕這是指太陽經已經行完之故。

鄭論﹕按此條言邪傳七日自愈﹐各經皆能分消其勢也。設若未盡﹐又復遞傳﹐鍼足陽明﹐預泄其气機﹐邪自無復傳也。

【闡釋】舊說傷寒日傳一經﹐由太陽﹑陽明﹑少陽﹑太陰﹑少陰﹑厥陰﹐但此說前人已舉出其謬誤。鄭氏在《醫理眞傳》《醫法圓通》兩書中亦指斥其非﹐並非一日二日挨次相傳﹐曰行則與傳不同﹐是指本經﹐而非他經矣。至於鍼足陽明﹐使經不傳﹐周禹載謂應鍼趺陽穴﹐陳修圓認爲應鍼三里穴﹐可供臨證選用。但承澹盦言趺陽穴不可用﹐足三里比較切於實際﹐以太陽病頭痛發熱等證﹐其血液大多奔放於表層與上部﹐「三里」一鍼能引血壓下降﹐頭部充血卽趨下行﹐而頭痛可愈﹐腦系之壓迫遽減﹐生理機轉可爲之一變而汗出熱解。承氏經驗﹐當取「頭維」﹑「足三里」﹑「內庭」諸穴﹐可確實收效於俄頃。

四﹑太陽病欲解時﹐從巳至未上。

鄭論﹕此言風寒之輕者也﹐逢太陽旺時﹐亦可自解也。

【闡釋】太陽爲陽中之陽﹐而一晝夜之中﹐從巳時至未時﹐卽上午十時至

下午二時﹐是陽气最旺之時﹐所以太陽病不論自愈或服藥而解﹐都可以借助於陽气旺盛之時﹐這是古人從臨癥經驗積累而獲得的結論。

五﹑欲自解者﹐必當先煩﹐﹝煩﹞乃有汗而解﹐何以知之﹖脈浮﹐故知汗出﹝必﹞解﹝也﹞。後段

鄭論﹕凡病欲解﹐胸中自有一段气機鼓動﹐先煩二字﹐卽是鼓動機關﹐此間有自汗而解﹐戰汗而解﹐狂汗而解﹐鼻血而解﹐從何得知﹐得知於脈浮耳。設脈不以浮應﹐又不得汗﹐其煩卽爲內伏之候﹐又不得以欲自解言也。

【闡釋】鄭氏在序中卽說﹕「總之論其原文﹐發明聖意﹐卽前後錯亂﹐而原文終在也﹐學者亦不必論長論短則得也。」﹝以後此種錯亂甚多﹐不再引鄭氏原文﹞本條原列在條最末一段﹐鄭氏移在此處﹐是承接前條之意。煩是正气抗邪气﹐欲作汗的先兆﹐邪正相爭故煩﹐脈浮是邪在表的確據﹐故知汗出必解也。

六﹑太陽病﹐發熱﹑汗出﹑惡風﹑脈緩者➀﹐名爲中風➁。

➀脈緩﹕王冰說﹕「緩者﹐緩縱之狀﹐非動而遲緩也」。卽應指柔和。

➁中風﹐卽現在的傷風﹐與後世方書所載猝然暈倒。口眼喎﹝wāi歪﹞斜的中風不同。

鄭論﹕按太陽旣爲風邪所傷﹐風爲陽邪﹐衛爲陽道﹐兩陽相搏﹐拂郁而熱生﹐故見發熱﹐風邪擾動﹐血液不藏﹐隨气機而發泄於外﹐故見自汗﹐脈緩二字﹐指此刻正未大傷﹐尙得有此和緩之狀﹐是亦病之輕淺說法也。

【闡釋】本條指出太陽病中風的主證主脈。中風﹑傷風﹑感冒﹐名稱𨿽異﹐但都是外感風邪﹐卻是一致的﹐不過有輕重之不同。《證治要訣》說﹕「輕則爲感﹐重則爲傷﹐又重則爲中﹐故《傷寒論》中的中風證﹐是傷風的重證﹐後世的感冒乃傷風中的輕證」。從而可以明確此條之中風﹐與《金匱》中風歷節篇之中風不同﹐與後世雜病中的猝然僕倒﹐口眼斜的中風﹐其涵義則迥異﹐絕對不可以混爲一談。

七﹑太陽中風﹐陽浮而陰弱➂﹐陽浮者﹐熱自發﹐陰弱者﹐汗自出。嗇嗇惡寒➃﹐淅淅惡風➄翕翕發熱➅﹐鼻鳴漧嘔者➀﹐桂枝湯主之➁。

➂陽浮而陰弱﹕浮脈主風﹐陽也﹑表也﹐表邪實而裏必虛﹐則陰自弱。簡言之﹐卽脈象浮弱。

➃嗇﹝sè瑟﹞音﹕形容怕冷畏縮之狀。

➄淅﹝xī希﹞淅﹐風聲﹐如冷雨寒風侵入肌膚的感覺。

➅翕﹝xī吸﹞翕﹐病人自覺發熱的情況﹐好像羽毛披復在身上一樣。

➀鼻鳴﹕鼻中窒塞﹐气息不利而發出的鳴響。嘔而無物謂之漧嘔。

➁主之﹕《傷寒論》文中凡言某湯主之﹐表示爲最適當的首選方劑。宜某湯﹐表示類方中較適當的方劑﹐與某湯﹐表示無十分適當方劑﹐可試與之﹝以後上述諸種情況仿此﹐不另作注釋﹞。

鄭論﹕按陽浮陰弱四字﹐諸家俱以寸浮尺弱爲定論。余細繹斯言﹐浮脈主風﹑陽也﹑表也﹐表邪實而裏必虛﹐則陰自弱。風邪已據陽分﹐蹂躪於中﹐陰不敢與之抗﹐俯首聽令﹐血淮隨气機而外泄﹐故曰陽浮者熱自發﹐陰弱者汗自出﹐嗇嗇﹑淅淅﹑翕翕﹐是形容病有難開﹑難闔﹑難解之狀﹐至鼻鳴漧嘔四字﹐系屬陽明﹐當於桂枝湯內加﹝甘﹞﹝幹﹞葛﹑半夏﹐方爲合法。

【闡釋】本條是桂枝湯證的脈象和證狀。鄭氏釋本條謂﹕「浮脈主風﹐陽也﹑表也﹐表邪實而裏必虛﹐則陰自弱。至鼻鳴漧嘔﹐系屬陽明」。此不同於過去諸家之注﹐是有見地的。至嗇嗇﹑淅淅﹑翕翕﹐是說明惡風﹑惡寒﹑發熱同時並見的形容詞。

桂枝湯方﹝校補﹞

桂枝三兩﹝去皮﹞芍藥三兩甘艸二兩﹝炙﹞生薑三兩﹝切﹞大棗十二枚﹝擘﹞上五味﹐口父咀三味➂﹐以水七升﹐微火煮取三升➃﹐去滓﹐適寒溫➄﹐服一升。服已須臾﹐歠熱稀粥一升餘➅﹐以助藥力。溫復令一時許➆﹐徧身漐漐微似有汗者益佳➇﹐不可令如水流離﹐病必不除。若一服汗出病差﹐停後服﹐不必盡劑﹔若不汗﹐更服依前法﹔又不汗﹐後服小促其間➈﹐半日許令三服盡。若病重者﹐一日一夜服﹐周時觀之➉。服一劑盡﹐病證猶在者﹐更作服。若汗不出﹐乃服至二﹑三劑。禁生冷﹑粘滑﹑肉面﹑五辛﹑酒酪﹑臭惡等物。

【方解及其應用範圍】桂枝湯乃《傷寒論》之首方﹐爲仲景羣方之冠﹐乃滋陰和陽﹐調和營衛﹐解肌發汗之總方也。桂枝配芍藥﹐是於發汗中寓斂汗之旨﹐和營中有調胃之功。生

➂口父﹝fǔ甫﹞咀﹕古代煎藥﹐先將藥料切碎爲末﹐好像經過咀嚼似的﹐稱之爲口父咀。

➃微火﹕取和緩不猛之火力﹐使不沸溢。

➄適寒溫﹕使冷熱適當。

➅歠﹕同啜﹐大飲也﹐就是大口喝之意。

➆溫復﹕復蓋衣被﹐使周身溫暖﹐以助出汗。

➇漐﹝zhí直﹞漐﹕形容微汗潮潤之狀。

➈小促其間﹕縮短服藥間隔時間。

➉周時﹕一日一夜二十四小時之意。

五辛﹕《本艸綱目》載﹕大蒜﹑小蒜﹑胡荽﹑韭﹑蕓苔爲五辛。

酪﹕指動物乳類。

姜味辛﹐能助桂解肌泄邪。大棗味甘﹐能佐芍和營益陰。甘艸甘平﹐調和諸藥﹐安內攘外﹐配伍最佳﹐故取效大。柯韻伯謂﹕「凡頭痛發熱﹐惡風惡寒﹐其脈浮而弱﹐汗自出者﹐不拘何經﹐不論中風﹑傷寒﹑雜病﹐咸得用此」。近代有醫家詆毀本方者﹐咸謂古方不能治今病。本方之能治今病﹐已爲臨牀所證實。玆舉近代傷寒學家惲鐵樵對用本方之標準﹐以供參考。其謂﹕「太陽病發熱﹐形寒﹑頭痛﹑項彊﹑口中和﹐汗自出﹐始可用桂枝湯。口中和就是舌面潤﹐舌質不絳﹐唇不幹絳﹐不渴。如其口渴﹐舌漧﹑唇絳﹐卽是溫病﹐桂枝是禁藥。」故桂枝湯之可用不可用﹐在辧証之確切與否﹐誠所謂差之毫釐﹐失之千里矣。鄭氏在《醫法圓通》中說﹕「桂枝湯一方﹐乃調和陰陽﹐澈上澈下﹐能內能外之方﹐非僅治仲景原文所論病條而已」。隨卽指出「今人不明聖意﹐死守陳法﹐不攺變通﹐由其不識陰陽之妙﹐變化之機也」。接著提出「桂枝湯方﹐原不僅治一傷風證﹐凡是太陽經地面之病﹐皆可用得。」並將經驗病形﹐列出十條﹕﹝﹞治胸腹痛﹐背亦徹痛者﹐﹝﹞治通身寒冷﹔﹝﹞治小兒角弓反張﹐手足抽掣﹔﹝﹞腦後生瘡﹔﹝﹞治周身皮膚作癢﹐時而惡風﹔﹝﹞治足跟痛﹐痛徹腰股﹔﹝﹞治小兒兩腮腫﹐發熱惡風﹔﹝﹞治小兒發熱痘出﹔﹝﹞治婦人妊娠惡阻﹔﹝﹞治發熱﹑惡風﹑下痢﹐日數十次。筆者師法鄭氏﹐除用本方加減治療上述諸病外﹐用以治傷風咳嗽﹐以及長期低熱癥﹐均獲滿意療效﹔合玉屏散以治流行性感冒﹐有立竿見影之效。

近人用本方加減治鼻炎﹑多種皮膚病﹐療效不錯﹐主要是協調營衛的作用﹔又治風寒之邪內閉而足腫痛﹐痛徹腰股﹐或關節肌肉風寒痺而有汗者﹐均可用本方治療。

八﹑桂枝本爲解肌➀﹐若其人脈浮緊﹐發熱汗不出者﹐不可與﹝之﹞也﹐﹝須當﹞﹝常須﹞識此﹐勿令誤﹝也﹞➁。後段

➀解肌﹕就是解散肌表之邪﹐也屬發汗的範疇﹐但與開表發汗不同。

➁「識」﹕此同「志」﹐記也。

鄭論﹕此條明言桂枝湯﹐乃解太陽風傷衛之證﹐非治脈緊寒傷營者所宜。故曰﹕﹝須當﹞﹝常須﹞識此﹐勿令誤。是教人辧明營衛風寒用藥界限也。不知何故﹐稱桂枝本爲解肌﹐肌肉屬陽明﹐非桂枝所宜﹐必是後人之誤﹐應當削去解肌二字﹐而曰桂枝湯非脈浮緊者所宜﹐何等直切也。

【闡釋】本條是《傷寒論》條後半段﹐鄭氏作爲單獨一條處理﹐並云應當削去「解肌」二字﹐似有未當。桂枝湯的作用是和營解肌﹐適用於汗出惡風的表虛證。如果脈浮緊﹐發熱而汗不出的表實證﹐就不能用此方﹐而麻黃湯則爲對証之方也。

九﹑凡服桂枝湯吐者﹐其後必吐膿血也。

鄭論﹕按桂枝湯本調和陰陽之祖方﹐何得云服桂枝湯吐者﹐其後必吐膿血也。當其時﹐胸中或有火逆﹐或有痰逆﹐或有郁熱﹐得桂枝辛溫助之﹐上湧而吐﹐理或有之。然亦有吐仍屬佳兆者﹐理應細辧。設無火﹑痰﹑郁熱諸逆﹐以后服之﹐未定吐膿血﹐學者切勿執此﹐當以認證爲要。

【闡釋】桂枝湯辛溫助陽﹐是太陽中風的主方。設病非風寒﹐或陰虛而內熱素盛﹐皆不能服。如誤服桂枝湯﹐勢將引起火熱益甚﹐熱盛則湧吐﹐甚則以後有吐膿血的可能。柯韻伯說﹕「桂枝湯不特酒客當禁﹐凡熱淫於內者﹐用甘溫辛熱以助其陽﹐不能解肌﹐反能湧越﹐熱勢所過﹐致傷陽絡﹐則吐膿血必也」。至於條文中的「吐」字和「必吐膿血」句﹐均當活看﹐主要應看誤治的程度輕重來決定。若旣吐膿血﹐則可按《金匱嘔吐篇》所說﹕「不可治嘔﹐膿盡自愈」。

亦可用桔梗甘艸湯排膿解毒﹐《千金》葦莖湯去瘀生新﹐並可隨證加入銀花﹑連翹﹑敗醬﹑魚鮏艸等淸熱解毒之品。

十﹑﹝若﹞酒客病➀﹐不可﹝以﹞﹝與﹞桂枝湯﹐得之則﹝吐﹞﹝嘔﹞﹐以酒客不喜﹝甜﹞﹝甘﹞故也。

➀酒客﹕指平素喜歡飲酒之人。

鄭論﹕按酒客有喜甜食者﹐有不喜甜食者﹐不得執一而論。若酒客病桂枝湯證﹐而此方遂不可用乎﹖此是專爲得湯則嘔者說法也。

【闡釋】嗜酒之人﹐平素濕熱必重﹐𨿽患了脈緩汗出的中風證﹐不可用桂枝湯治療。因桂枝辛溫﹐能助其熱﹐甘艸﹑大棗味甘﹐能助其濕﹐濕盛則中滿而嘔。如鄭氏所言「酒客有喜甜食者﹐有不喜甜食者﹐不得執一而論」。事實上酒客亦有濕熱不甚﹐服用桂枝湯而不嘔吐。如濕熱素盛之人﹐𨿽不是酒客﹐亦要愼用。若酒客病桂枝湯證﹐可於桂枝湯方中加厚朴﹑杏仁治之。蓋厚朴苦溫以祛濕﹐杏仁之苦泄以淸熱﹐濕熱去則不嘔也。

十一﹑發汗後﹐水藥不得入口爲逆﹐若更發汗﹐必吐下不止。前段

鄭論﹕病至水藥不得入口﹐必有寒逆﹑火逆﹑水逆之別。此則因發汗後﹐明系發汗過多﹐以致亡陽﹐不能鎭納濁陰﹐以致陰邪僭居髙位﹐隔拒胸中﹐宣布失職﹐气機不得下降﹐故有此候﹐若更汗之﹐則中气愈虛﹐而吐下更甚也﹐法宜扶陽﹑宣中﹑降逆爲主。

【闡釋】此條原文系《傷寒論》條之一段。此證胃陽素虛﹐夙有寒飲﹐發汗則傷其上焦之陽气﹐故水藥不得入口﹐此爲逆也。若更發汗﹐又傷其中﹑下焦之陽气﹐中焦傷而吐不止﹐下焦傷而利不止。如鄭氏所言「明系發汗過多﹐以致亡陽……若更汗之﹐則中气愈虛﹐而吐下更甚也。法宜扶陽﹑宣中﹑降逆爲主。」筆者在臨證中﹐常用附子理中湯加半夏﹑吳茱萸治之。

十二﹑太陽病﹐頭痛﹑發熱﹑汗出﹑惡風﹐桂枝湯主之。

鄭論﹕此卽太陽風傷衛証之候﹐桂枝﹝湯﹞的方﹐玆不贅。

【闡釋】太陽經脈之循行﹐起於目內眥﹐上額﹑交巓﹐從巓入絡腦﹐循項背而下。此節首提出頭痛二字﹐知外邪客太陽最髙之處﹐故太陽頭痛﹐每在正中與頭後部﹐與陽明﹑少陽頭痛之部位不同。次言發熱﹑汗出﹑惡風等證﹐乃太陽中風的候﹐此經病由上而下﹐故先言頭痛﹐而次及項背也。其脈當爲浮弱﹐舌苔當爲薄白﹐桂枝湯乃適當之方也﹐

十三﹑太陽病﹐外證未解➀﹐脈浮弱者﹐當以汗解﹐宜桂枝湯。

➀外證﹕指表證而言﹐表證所指者狹﹐外證所指者廣﹐實際並沒有大的區別。

鄭論﹕此條旣外證未解﹐可以再汗﹐但脈浮弱﹐其正必虛﹐故不能助藥力以祛邪外出﹐余意當於桂枝湯內﹐或加飴糖﹐或加附子﹐方爲妥當。

【闡釋】此條乃脈象浮弱﹐外證未解之治法也。若脈浮緊是爲傷寒外證未解﹐又當用麻黃湯也。鄭氏指出其正必虛﹐於桂枝湯內﹐或加飴糖﹐或加附子﹐以助藥力祛邪外出﹐爲其經驗之總結。筆者對於體虛之人﹐或產婦漏汗不止﹐外感風寒之邪﹐皆用桂枝湯加附子以助藥力﹐祛邪外出而愈。

十四﹑太陽病﹐發熱汗出者﹐此爲營弱衛彊﹐故使汗出﹐欲救邪風者➁﹐宜桂枝湯﹝主之﹞。

➁救﹕驅散的意思。邪風﹕內經所謂﹕虛邪賊風。這里指作風邪解。

鄭論﹕此條明是太陽爲風邪所傷﹐衛分邪實﹐營分正虛耳。

【闡釋】營衛在正常時﹐是相互協調的。太陽爲風邪所傷﹐衛分邪實﹐故有汗﹔營分正虛﹐故無汗。弱言正气虛﹐彊謂邪气實﹐卽肌理不開﹐皮毛獨疏之謂。惟其營弱﹐故里汗閉而不出﹐惟其衛彊﹐故表汗獨出也。故宜用桂枝湯救邪風之所傷﹐邪風去則衛气和﹐汗出止則營自復。

十五﹑病人髒無他病➀﹐時發熱自汗出➁﹐而不愈者﹐此﹝爲﹞衛气不和也。先其時發汗則愈﹐宜桂枝湯。

➀髒無他病﹕指病不在裏之義。

鄭論﹕此條定是失於解表﹐不然﹐何得云先其時發汗則愈﹐宜桂枝湯耶﹖

【闡釋】時發熱﹐自汗出﹐頗似陽明﹐故曰髒無他病﹐以明其爲表證也。《外臺》云「裏和表病﹐汗之則愈」。本條先其時發汗則愈﹐系迎其气機而導之之意也。

十六﹑病常自汗出者﹐此爲榮气和➂﹐榮气和者﹐外不諧➃﹐以衛气不共榮气諧和故﹝所﹞﹝爾﹞➄﹔以榮行脈中﹐衛行脈外﹐復發其汗﹐榮衛和則愈﹐宜桂枝湯﹝則愈﹞。

➁時發熱自汗出﹕指間歇性發熱﹐自汗出。

➂榮气和﹕榮不病也。

➃外不諧﹕外是「衛」的代稱﹐卽衛失調。

➄諧和故爾﹕指衛气與榮气不協調。

鄭論﹕按病常自汗﹐似不專主太陽榮衛不和﹐如果屬太陽榮衛不和﹐亦必有惡風﹑畏寒足徵。玆云自汗出﹐其中有素稟陽虛﹐或多言﹐或過用心﹐或稍勞動﹐而卽自汗出者﹐皆在不足之例﹐尙敢輕用桂枝湯乎﹖此條大抵專主榮衛不和說法也﹐學者宜細求之。

【闡釋】本條榮衛不和﹐不是由於外受風寒所致﹐而是由於榮衛本身不能互相協調的自汗出﹐不論是衛彊榮弱或衛弱榮彊﹐仍宜桂枝湯治療。但鄭氏深一層指出有素稟陽虛﹐或多言﹐或過用心﹐或稍勞動﹐而卽自汗出者﹐皆在不足之例﹐不能用桂枝湯治療﹐值得我們臨證時審愼。然則如何治之﹐筆者認爲鄭氏所訂之補坎益離丹爲合拍之方。

十七﹑太陽病﹐初服桂枝湯﹐反煩不解者﹐先刺風池風府➅﹐卻與桂枝湯﹝則﹞愈。

➅風池﹕穴名﹐在腦後﹝腦空穴外﹞髮際中﹐在枕骨斜方凹陷中﹐足少陽膽經穴。風府﹕穴名﹐在項後入髮際一寸﹐在枕骨與第一頸惟之間﹐是督脈經的穴位。

鄭論﹕此條明言解表未透﹐邪未遽出﹐故見煩﹐刺風池風府穴者﹐泄其邪熱﹐仍以桂枝湯﹐俾邪盡出無遺﹐故自愈也。

【闡釋】太陽中風證﹐治以桂枝湯﹐病不解而反煩者﹐此藥力未達﹐煩者﹐爲正邪相爭之現象。經云﹕大風頸項痛﹐刺風池。又曰﹕風從外入﹐令人振寒﹐汗出頭痛﹐身重惡寒﹐刺在風府。此刺法之所本也。刺法所以泄其邪勢﹐然後再服桂枝湯﹐俾邪盡出無遺而愈也。

十八﹑風家表解➀﹐而不了了者➁﹐十二日愈﹐原文

➀風家﹕凡「家」字俱皆指宿病而言﹐此處應作太陽中風傷寒看。

➁不了了﹕就是不淸楚﹑不爽快之意。

鄭論﹕旣稱表解﹐邪已去矣﹐應當淸爽如常﹐此則不了了者﹐是邪去而正未復也。延至十二日者﹐侯正气漸漸復還也。

【闡釋】表解還有不爽快的感覺﹐一是余邪還未全淸﹐一是正气尙未全復﹐而預計十二日愈者﹐經盡之時﹐余邪盡﹐自然愈矣。亦有教人不必服藥﹐當心靜養就可漸漸痊愈的意思。本論中的日數﹐多是約略之詞﹐必須靈活的領會其精神實質。

十九﹑中風發熱﹐六七日不解而煩﹐有表裏證➂﹐渴欲飲水﹐水入則吐者﹐名曰水逆➃﹐五苓散主之﹝多服暖水﹐汗出愈﹞。

➂有表裏證﹕表證指發熱﹑惡風﹑汗出﹑脈浮等﹔裏證指煩渴欲飲水﹐小便不利﹑水入卽吐等。

➃水逆﹕胃有停水﹐水气不化﹐渴欲飲水﹐水入卽吐的意思。

鄭論﹕此條旣稱六七日不解而煩﹐有表裏證﹐應有表裏證形足徵﹐方爲確論。況病形所見﹐全是太陽腑證﹐觀於用五苓散方﹐是獨重在太陽腑分一面﹐並未道及表證一面﹐原文何得稱有表裏證也。裏證卽太陽腑證也﹐卽言外邪入腑﹐何等直切。況此刻病現飲水入口卽吐﹐是因太陽之气化不宣﹐中宮之轉輸失職﹐气機升多降少﹐以致上逆而吐﹐用五苓散多服㈠﹐俾太陽之气化行﹐水道通﹐气機下降﹐自然逆者不逆﹐而吐者不吐也。學者宜細繹之。

㈠多服二字﹐定教人不可見其吐而遂不與之服也。

【闡釋】本條中風發熱﹐六七日經盡不解﹐此卽表證﹔渴欲飲水﹐邪傳裏也﹐此卽裏證。鄭注何得謂病形所見﹐全是太陽腑證﹖至鄭氏所言太陽之气化不宣﹐中宮之轉輸失職﹐气機升多降少﹐以致上逆而吐﹐五苓散和表裏﹐散停飲﹐故治之而愈﹐這是正確的。又原文五苓散主之後有「多服暖水﹐汗出愈。」舒本亦有此七字。但《傷寒論》原文無此七字﹐此系五苓散方後所載﹐舒﹑鄭二氏竟移於原文之後﹐不識何故﹖

二十﹑太陽病﹐發汗後﹐大汗出﹐胃中幹﹐煩﹝燥﹞﹝躁﹞不得眠﹐欲得飲水者﹐﹝少與之﹞﹝少少與飲之﹞﹐﹝令﹞胃气和則愈。若脈浮﹐小便不利﹐微熱消渴者➀﹐五苓散主之。

➀消渴﹕形容渴飲不止的意思。《金匱》上的消渴是飲多少﹐小便多少﹐屬於一種病名。本條之消渴是形容口渴甚﹐是一種癥狀﹐二者不可混同。

鄭論﹕按太陽旣發汗後﹐復見大汗出﹐汗爲血液﹐血液過傷﹐胃中失養﹐故胃幹﹐津液不能上下交通﹐故煩﹝燥﹞﹝躁﹞不得眠﹐欲得水飲者﹐少與之﹐令胃和則愈。蓋水亦陰也﹐土燥得水以潤之﹐自然燥者不燥﹐而病自見其愈也。若見小便不利﹐微渴者﹐是血液亡於外﹐而气化失於內也﹐主以五苓化太陽之气﹐气化一宣﹐則水道通﹐裏气暢﹐升降不乖﹐病焉有不愈者乎﹖

【闡釋】此節乃發汗傷津﹐胃與膀胱之救治不同也。鄭氏謂﹕「汗爲血液﹐血液過傷﹐胃中失養﹐故胃幹。」此處稱汗爲血液﹐不能是一般所指之血液﹐而爲一種不能養榮之津液。胃中津液受損不足者﹐以致煩躁作渴﹐只須飲水以和胃气則愈﹐非五苓散證也。若脈浮﹐小便不利﹐微熱消渴者﹐此膀胱气化不行也。

膀胱爲太陽之腑﹐脈浮微熱﹐太陽之表邪未盡﹐故用五苓散兩解表裏﹐小便利則水去渴止。用散而不用湯者﹐取藥性直達於下也。

五苓散方﹝校補﹞

豬苓十八株﹝去皮﹞澤瀉一兩六銖白朮十八銖茯苓十八銖桂枝半兩﹝去皮﹞上五味﹐搗爲散➁以白飲和服方寸匕➂﹐日三服﹐多飲暖水﹐汗出愈﹐如法將息。

➁散﹕將藥制成粉末﹐叫做散。

➂白飲﹕卽米湯。方寸匕﹕是古代餐具之一﹐曲柄淺斗﹐狀如今之羹匙。《名醫別錄》云「方寸匕者﹐作匕正方一寸﹐抄散不落爲度。」

【方解及其應用範圍】本方功專利水﹐乃化气行水之劑。《傷寒論》太陽腑分之主方也。茯苓甘溫﹐助陽益脾﹐淡滲利竅﹐除濕﹐色白入肺﹐瀉熱而下通膀胱。豬苓甘淡﹐入肺而通膀胱﹐利便行水與茯苓同。澤瀉甘淡微鹹﹐入膀胱﹐利小便﹐功專祛濕行水。三者皆有導水下行﹐通行小便之功。益土所以制水﹐故以白朮健脾去濕。最妙在桂枝一味﹐化膀胱气機﹐使膀胱津液得以通調﹐外則輸津於皮毛﹐內則通行於上下﹐自然小便利﹐口渴除。觀方後云「多飲暖水﹐汗出愈」﹐則本方不但有利水之功﹐且有發汗作用﹔要知如五苓散者﹐也可爲太陽經腑兩解之方也。本方現多攺作湯劑。至於本方之應用﹐《傷寒論》列爲太陽腑証之主方﹐治療口渴﹑小便不利﹑膀胱蓄水﹑表裏上下同病。鄭氏在《醫法圓通》中更用以﹕﹝l﹞治大便瀉水﹐而小便全無者﹔﹝﹞治頭暈﹑咳嗽﹑嘔吐﹑腹脹﹑小便短﹔﹝﹞治霍亂吐瀉﹐思飲冷水者。以上三癥﹐本非此方所治之病﹐因其有無小便及小便短的證狀﹐故能治之而愈﹐可謂善於運用成方。筆者曾用此方治腹水脹滿。患者腹部脹滿﹐食欲不振﹐食後脹滿更甚﹐𨿽口漧而不思飲水﹐小便短少﹐人困無神﹐舌苔白膩﹐脈沈數而滑。此脾失健運﹐气化不行﹐水濕阻滯﹐用五苓倍桂﹑朮﹐再加上桂以化膀胱之气﹐气行水卽行﹐加椒目專行水道以消水脹﹐而腹脹之癥卽愈。又傷濕咳嗽之癥﹐肌肉隱黃﹐頭眩﹐痰涎及泡沫痰特多﹐脘中不暢﹐有時嘔吐淸水﹐身體倦怠﹐小便不利﹐口中津液多﹐𨿽渴不欲飲水﹐舌苔白膩﹐脈沈細而滑。系因膀胱气機不利﹐濕邪反上干淸道而咳﹐則須以滲利爲主﹐五苓散加味治之。痰飲咳嗽其根本由於水飲所致﹐祛其水飲則咳嗽自愈﹐如中腹脹滿﹐上气喘逆﹐二便不利﹐或四肢俱腫者﹐此爲痰水壅滯﹐五苓散能上下分消其痰水﹐治之而愈。近人加減推廣應用本方﹐凡屬津液運行失調的病癥﹐均可以用此加減施治而獲效。

二十一﹑太陽病發汗﹐汗出不解﹐﹝其﹞人仍發熱﹐心下悸➀﹐頭眩身瞤﹝動﹞➁﹐振振欲擗地者➂﹐眞武湯主之。

➀心下悸﹕卽心下築築跳動。

➁身瞤﹝shùn順﹞動﹕卽全身筋肉跳動之意。

➂振振欲擗﹝pǐ匹﹞地﹕就是站立不穩﹐搖搖欲墜的樣子。

鄭論﹕按發汗原是解表﹐表解自然熱退﹐乃不易之理﹐今汗出而熱仍然﹐所現種種病形﹐非表邪未透之徵﹐卻是亡陽之候﹐必是因發汗過度﹐傷及腎陽。太陽底面﹐卽是少陰﹐此際發熱者﹐陽越於外也﹐心下悸﹐頭眩身瞤者﹐陽气外亡而羣陰僭上也。振振欲擗地者﹐陽欲藏而不得也。夫先天之眞陽﹐喜藏而不喜露﹐藏則命根永固﹐露則危亡立生﹐主以眞武湯﹐是重藏陽之意也。

【闡釋】鄭氏所按﹐大有卓見﹐與成無己﹑張隱庵﹑陳修圓等之注「仍發熱」爲邪气未解也﹐太陽之病不解也等不同。鄭氏說﹕「所現種種病形﹐非表邪未透之徵﹐卻是亡陽之候﹐必是因發汗過度﹐傷及腎陽。太陽底面﹐卽是少陰﹐此際發熱者﹐陽越於外也﹐心下悸﹑頭眩﹑身瞤者﹐陽气外亡﹐而羣陰僭上也﹔振振欲擗地者﹐陽欲藏而不得也。」實卽發汗過度﹐損及腎陽﹐主以眞武湯﹐是溫經復陽之意﹐使陰气不上逆爲病也。﹝眞武湯方﹐載少陰篇﹞

二十二﹑太陽病﹐﹝發汗﹞﹐遂漏不止➀﹐其人惡風﹐小便難➁﹐四肢微急➂﹐難以屈伸者﹐桂枝加附子湯﹝主﹞之。

➀漏﹕滲泄不止的意思﹐在這里形容汗多。

➁難﹕不通暢的意思。

➂急﹕拘急﹐卽屈伸運動不自如。

鄭論﹕按發汗而至漏不止﹐其傷及腎陽也明甚。太陽底面﹐卽是少陰﹐其人惡風者﹐外體疏也﹐小便難者﹐汗爲水液﹐气化行於外﹐而不行於內也。四肢微急﹐難以屈伸者﹐血液外亡﹐而筋脈失養也。

此際理應以扶陽爲是﹐原文取桂枝加附子湯﹐意在用附子﹐取內以固其根蒂﹐得桂枝﹐外以祛其未盡之邪﹐內外兼備﹐斯無大害﹐庶不失立方之妙也。

【闡釋】太陽病的治法﹐𨿽然以發汗爲主﹐但以漐漐汁出爲佳。今發汗太過﹐遂漏不止﹐乃傷及腎陽﹐腎與膀胱爲表裏﹐腎陽衰則膀胱寒結﹐故小便難。四肢爲諸陽之本﹐不得陽气以養之﹐故微急﹐且至難以屈伸者。鄭氏謂﹕「用附子內以固其根蒂﹐得桂枝外以祛其未盡之邪﹐內外兼備。」此乃發汗太過﹐導致陽虛液脫救逆之法也。

桂枝加附子湯方﹝校補﹞

桂枝三兩﹝去皮﹞芍藥三兩甘艸三兩﹝炙﹞生薑三兩﹝切﹞大棗十二枚﹝擘﹞附子一枚﹝炮﹑去皮﹑破八片﹞上六味﹐以水七升﹐煮取三升﹐去滓﹐溫服一升。本云桂枝湯﹐今加附子﹐將息如前法。

【方解及其應用範圍】桂枝湯乃仲景羣方之冠﹐乃滋陰和陽﹐調和營衛之方也﹐加附子復陽固表﹐適用於汗出過多﹐陽气受耗﹐津液暫虧的證候。蓋表陽密﹐則漏汗自止﹐惡風自罷矣﹔汗止津回﹐則小便自調﹐四肢自柔矣。筆者常用此方治產婦體虛﹐其脈浮細﹐舌質淡﹐苔薄白﹐漏汗不止﹐獲得良好效果。又治陽虛體弱之人患傷風感冒﹐大都面容蒼白﹐頭痛﹐倦怠乏力﹐惡風寒﹐舌質淡白﹐白膩苔﹐脈浮而細﹐亦取得滿意療效。近人推廣應用以治陽虛之鼻衄﹝nǜ女去聲﹞﹑便血﹑尿血或婦人帶下經漏者﹔陽虛而筋脈失養之證﹐如腰背拘急酸痛﹑中風半身彊直﹑手足瘻弱者。

二十三﹑太陽﹝病﹞中風﹐以火劫發汗﹐邪風被火熱﹐血﹝液﹞﹝气﹞﹝流溢﹞﹐失其常度﹐兩陽相燻灼➀﹐其身發黃。陽盛則欲衄➁﹐陰虛小便難➂﹐陰陽俱虛竭➃﹐身體則枯燥﹐但頭汗﹝出﹞﹐劑頸而還﹐腹滿﹝而﹞﹝微﹞喘﹐口漧咽爛﹐或不大便﹐﹝人﹞﹝久﹞則譫語﹐甚者至噦﹐手足﹝燥﹞﹝躁﹞擾﹐撚衣摸牀➄﹐小便利者﹐其人可﹝至﹞﹝治﹞。

➀兩陽﹕風爲陽邪﹐火亦屬陽﹐中風用火劫﹐故稱兩陽。

➁陽盛﹕指邪熱熾盛。

➂陰虛﹕指陰津不足。

➃陰陽俱虛竭﹕指气血虧乏而言。

➄撚衣摸牀﹕神志昏迷時﹐手不自覺的摸弄衣牀。

鄭論﹕據此條所見種種病形﹐都緣誤用火劫發汗﹐遂至亢陽爲災﹐邪火燎原﹐竟有不可撲滅之勢﹐但視其人小便尙利﹐一綫之元陰猶存﹐故曰可治。若小便全無﹐則元陰已盡﹐危亡卽在轉瞬之間。

【闡釋】本條乃太陽病中風﹐被火誤治後的各種變證﹐風火相煽﹐眞陰有欲亡之候。揭出小便利一語﹐從而可知津液尙未盡竭﹐爲此証之生機。如鄭氏所說﹕「但視其人小便尙利﹐一綫之元陰猶存﹐故曰可治。」邪盛正虛之候﹐以小便的有無來決定預後良否﹐是可靠的經驗總結。筆者認爲其治法應淸裏熱﹑滋陰液﹑利小便﹐可用白虎加人參湯或豬苓湯治療。

二十四﹑太陽病二日﹐反﹝煩﹞﹝躁﹞﹐﹝反﹞﹝凡﹞熨其背➅﹐而大汗出﹐﹝火﹞﹝大﹞熱入胃﹐胃中水竭﹐﹝煩燥﹞﹝躁煩﹞﹐必發譫語﹐十餘日振栗自下利者﹐此爲欲解也。故其汗﹐從腰以下不得汗﹐欲小便不得﹐反嘔欲失溲﹐足下惡風﹐大便鞕﹐小便當數﹐而反不數及﹝不﹞多﹐大便已﹐頭卓然而痛➆﹐其人足心必熱﹐穀气下流故也➇。

➅熨﹕火熱療法之一。千金方有熨背散﹐民間有以磚燒熱﹐外以布包放置體外以取暖發汗的。

➆卓然而痛﹕卽突然頭痛得很厲害的意思。

➇穀气﹕指人飲食以後所產生的熱气。

鄭論﹕按太陽二日﹐系陽明主气之候﹐邪已入胃﹐應當察其邪從陽化爲病﹐從陰化爲病﹐隨其所化而治之﹐方爲合法。粗工不知﹐反熨其背而大汗出﹐火熱入胃﹐勢必奪其胃中津液﹐津液被奪﹐則邪熱熾﹐熱乘於心﹐神無所主而譫語生﹐邪延十餘日﹐忽振栗自下者﹐是裏熱下行﹐病有從下解之意﹐其汗從腰以下不得﹐欲小便不得者﹐太陽气化不宣﹐津液被熱奪也。反嘔者﹐气機上逆也。欲失溲﹐而足下惡風﹐下元之气不足也。迨至大便多﹐則裏气暢﹐頭卓然而痛﹐是邪仍欲從三陽表分而出﹐足下必發熱者﹐陽气復回之徵﹐皆佳兆也。

【闡釋】本節論述誤用火治﹝卽熨背﹞後的變證﹐陽气上盛﹐陰液受損﹐及自愈的機轉。鄭氏注文甚詳﹐說理亦明透﹐當今用熨法治病者甚少﹐故從略。

二十五﹑太陽病﹐以火燻之﹐不得汗﹐其人必﹝燥﹞﹝躁﹞﹐﹝過﹞﹝到﹞經不解﹐﹝爲﹞﹝必﹞圊血➀﹐名爲火邪。

➀圊﹝qīng靑﹞血﹕卽便血也。

鄭論﹕太陽爲病﹐本應外解﹐今以火燻不汗而反﹝燥﹞﹝躁﹞﹐是邪不從外出﹐而從內趨也。火動於中﹐逼血下行﹐而成圊血之候﹐亦時勢之使然也。

【闡釋】此邪不從外出﹐而從內趨也。火動於中﹐逼血下行﹐而成圊血之候。此證由火誤引起﹐便血時但治其火﹐不必止血﹐火淸邪去﹐其病自愈。仲景未出方治﹐至於救誤的方法﹐自不外淸解血熱﹐大黃黃連瀉心湯加黃芩﹐可以采用。

二十六﹑微數之脈﹐愼不可﹝炙﹞﹝灸﹞﹐因火爲邪﹐則爲煩逆﹐追虛逐實➁﹐血散脈中➂﹐火气𨿽微﹐內攻有力﹐焦骨傷筋➃﹐血難復也。上段

➁追虛逐實﹕血本虛而更加火法﹐劫傷陰分﹐是爲追虛﹔熱本實﹐而更用火法﹐增加裏熱﹐是爲逐實。

➂血散脈中﹕火毒內攻﹐血液流溢﹐失其常度。

➃焦骨傷筋﹐形容火毒危害之烈﹐由於血爲火灼﹐筋骨失去濡養﹐故曰焦骨傷筋。

鄭論﹕據脈微數﹐數主有熱﹐故不可﹝炙﹞﹝灸﹞﹐若妄﹝炙﹞﹝灸﹞之﹐則爲害不淺﹐故見種種病形﹐此是爲有餘之候言之﹐而非爲不足者言之。病人苟現面白唇靑﹐舌潤不渴﹐小便淸利﹐脈現洪大﹑洪數﹑弦勁﹐此系元陽外越之候﹐回陽又慮不及﹐尙得以不可﹝炙﹞﹝灸﹞言之乎﹖餘思原文加一愼字﹐此中隱已包括虛實兩法在於中也。

【闡釋】灸有隔姜而灸﹐隔蒜而灸之別。必其人寒濕內阻﹐陽气不達﹐關節酸疼者﹐乃可灸之。微數之脈﹐陰虛多熱也。若用灸法﹐則火熱亢灼﹐造成諸多變證。但鄭氏舉出﹕「病人苟現面白唇靑﹐舌潤不渴﹐小便淸利﹐脈現洪大﹑洪數﹑弦勁﹐此系元陽外越之候﹐回陽又慮不及﹐尙得以不可灸言之乎﹖」故應脈證合參﹐不能單憑脈以辧證。加一「愼」字﹐不可輕易讀過。

二十七﹑燒鍼令其汗➀﹐鍼處被寒﹐核起而赤者﹐必發奔豚➁。气從少腹上衝﹝心﹞者﹐灸其核上各一壯➂﹐與桂枝加桂湯﹐更加桂﹝二兩﹞也。

➀燒鍼﹕就是用粗鍼外裹棉花﹐蘸油燒之﹐俟鍼紅卽去棉油而刺入﹐是古人取汗的一種治法。

➁奔豚﹝tún如屯﹞﹕在此處是形容悸气自小腹上衝心胸之勢﹐與腎積爲奔豚之義不同。

➂灸其核上各一壯﹕在鍼刺部位的腫塊上﹐各用艾火灼燒一次﹝一壯就是灸一个艾丸至燼﹞。

鄭論﹕燒鍼者﹐溫經禦寒法也。鍼處被寒﹐核起而赤者﹐寒邪聚於皮膚﹐有欲從外出之勢也﹐何得云必發奔豚﹖奔豚乃少陰之證﹐此刻邪在太陽﹐未犯少陰﹐卽以桂枝加桂湯更加桂﹐其邪在太陽也明甚﹐果屬奔豚上衝﹐又非桂枝加桂倍桂所長也﹐學者宜細繹之。

【闡釋】按燒鍼取汗﹐亦是汗法之一﹐但鍼處宜當避寒﹐若不愼而被寒襲﹐則鍼處核起而赤者﹐必發奔豚。鄭氏注謂﹕「此寒邪聚於皮膚﹐有欲從外出之勢﹐何得云必發奔豚﹖」此刻邪在太陽﹐未入少陰﹐卽不得爲奔豚之證。灸其核上各一壯﹐以散外寒﹐與桂枝加桂湯更加桂﹐是卽先刺風池﹑風府﹐卻與桂枝湯之成例﹐蓋必疏泄髙表之气﹐然後可以一汗而奏功。

桂枝加桂湯方﹝校補﹞

桂枝五兩﹝去皮﹞芍藥三兩生薑三兩﹝切﹞甘艸二兩﹝炙﹞大棗十二枚﹝擘﹞上五味﹐以水七升﹐煮取三升﹐去滓﹐溫服一升。本云桂枝湯﹐今加桂滿五兩﹐所以加桂者﹐以能泄奔豚之气也。

【方解及其應用範圍】本方由桂枝湯加重桂枝用量而成﹐爲散寒降衝﹐和榮止痛之劑。桂枝湯調和榮衛﹐加重桂枝用量增加通陽降衝之力﹝但亦有用肉桂者﹞。蓋本證爲心陽虛﹐感寒﹐不能制水﹐水寒之气上逆﹐故自覺气上衝心胸。此處奔豚气病與《金匱》奔豚病之義不同。故凡自覺寒气自小腹上衝之癥﹐皆可用之。

二十八﹑太陽病﹐當惡寒發熱﹐今自汗出﹐﹝反﹞不惡寒發熱﹐關上脈細數者﹐以醫吐之過也。一﹝二﹞日吐之者﹐腹中饑﹐口不能食﹔三四日吐之者﹐不喜糜粥﹐欲食冷﹝食﹞﹐朝食暮吐﹐﹝以醫吐之﹞所致﹝也﹞﹐此爲小逆➃。

➃小逆﹕是屬誤治而引起的病變﹐但尙不十分嚴重的意思。

鄭論﹕此條旣無發熱惡寒﹐則無外邪可知﹐咎在醫家誤吐之過﹐屢吐不止﹐漸至朝食暮吐﹐其胃陽之衰敗已極﹐原文稱爲小逆﹐學者不得遽謂之小逆也。

【闡釋】此條爲太陽病誤用吐法而引起胃中虛寒﹐關於一二日﹑三四日者﹐說明發病時間的長短﹐對胃的影響有輕重不同﹐嚴重的朝食暮吐﹐原文稱此爲小逆。鄭注謂﹕「學者不得遽謂之小逆也。」有深意焉。筆者對治此證﹐輕者用理中湯﹐重者用附子理中湯﹐皆加半夏﹑吳茱萸治之﹐獲得滿意效果。

二十九﹑太陽病吐之﹐但太陽病當惡寒﹐今反不惡寒﹐不欲近衣﹐此爲吐﹝之﹞內煩也➀。

➀內煩﹕卽心中煩悶之意。

鄭論﹕按吐治法﹐亦寓發散之意﹐但無惡寒﹐則不得爲太陽證﹐不欲近衣﹐內定有熱﹐而曰吐內煩﹐是此病形﹐全是吐之過﹐何也﹖吐則气機發外﹐有不可禁止之勢﹐故現此內煩﹐俟气定神安﹐而能近衣﹐則病自愈。若气定而仍不欲近衣﹐則又不得以吐內煩稱之也﹐學者宜細辧之。

【闡釋】本條與上條同爲太陽病誤吐所致的病變﹐可是出現的證狀﹐卻不完全一樣。本條的內煩不欲近衣是胃液受傷﹐胃熱化燥﹐誤吐𨿽同而病變各異﹐其治療方法也就隨之不同。據《醫宗金鑑》﹕「惟宜用竹葉石膏湯﹐於益气生津中淸熱寧神」﹐於理於法皆合﹐可以采用。

三十﹑太陽病﹐外證未解﹝者﹞➁﹐不可下也﹐下之爲逆。欲解外者﹐宜桂枝湯。

➁外證﹕此處指表證。

鄭論﹕按病當外解者﹐原不可下﹐下之則引邪深入﹐爲害不小。

病機果有向表之勢﹐隨機而導之﹐則得矣。

【闡釋】表證當解外﹐裏證當攻下﹐此一定不易之法。鄭氏云「病當外解者﹐原不可下﹐下之則引邪深入﹐爲害不小。」非但外邪未解可用桂枝湯﹐卽𨿽經誤下﹐而邪欲還表者﹐仍可用桂枝湯隨機而導之則愈。

三十一﹑太陽病﹐先發汗不解﹐而復下之﹐脈浮﹝者﹞不愈。浮爲在﹝表﹞﹝外﹞﹐而反下之﹐故令不愈。今脈浮﹐故﹝知﹞在外﹐當須﹝發汗﹞﹝解外﹞則愈﹐宜桂枝湯。

鄭論﹕按隨機調理﹐乃醫之道﹐如當外解而反下之﹐當下而反表之固之﹐皆醫之咎。此條旣下而脈尙浮﹐是邪不從下趨﹐而仍欲從外出﹐故仍用桂枝湯以導之﹐此眞用藥法竅﹐學者宜畱心記之。

【闡釋】脈浮是邪在表的主要依據﹐不論汗後﹑下後﹐只要脈浮﹝應結合頭痛﹑發熱﹑汗出﹑惡風﹞等表證依然存在的﹐那就應當再汗﹑三汗。本條論發汗後表未解﹐疑其邪已入裏﹐而復下之﹐下之而不愈﹐脈浮等表證依然存在的﹐則仍當以桂枝湯解外。

三十二﹑太陽病﹐下之﹝後﹞﹐其气上衝者➀﹐可與桂枝湯﹐方用前法。若不上衝者﹐不﹝可﹞﹝得﹞與﹝也﹞﹝之﹞。

➀其气上衝﹕是病人自覺胸中有逆气上干。

鄭論﹕按應外解之病﹐而誤下之﹐脈浮﹐邪仍在表者﹐俱可以桂枝湯。若因下而病現上衝﹐此間須宜詳察。蓋以爲上衝者﹐病邪欲外﹐故仍以桂枝湯﹐不衝者﹐邪不外出﹐故不可與。謂上衝而脈浮﹐可與桂枝湯﹐上衝而脈不浮﹐不可與。然上衝之候﹐多因誤下傷及胸中之陽﹐不能鎭納下焦濁陰之气﹐以致上衝者極多﹐法宜收納溫固﹐又非桂枝所能也。學者務於病情﹑脈息﹑聲音﹑動靜﹑有神﹑無神處求之﹐則得其要矣。

【闡釋】太陽病﹐頭項彊痛而惡寒﹑脈浮﹐本應從表解﹐如誤用下法﹐病若不因下而變證﹐其脈浮﹑頭痛等之病證依然﹐病者自覺气上衝者﹐知正气未衰﹐邪猶在表﹐可與桂枝湯﹐用前之啜粥微汗法治之。若下後气不上衝﹐是邪已內陷﹐正气虛﹐桂枝湯已不適用。而鄭氏更深一層注「上衝之候」﹐其謂「上衝之候﹐多因誤下傷及胸中之陽﹐以致上衝者極多﹐法宜收納溫固﹐又非桂枝之所能也。」

此與過去諸名家之注不同﹐值得我們細心體會。

三十三﹑太陽病﹐外證未除﹐而數下之➁﹐遂協﹝熱﹞而利➂﹐利下不止﹐心下痞鞕﹐表裏不解者﹐桂枝人參湯主之。

➁數下﹕指屢用攻下的意思。

➂協熱而利﹕就是在裏之虛寒﹐挾在表之熱而下利。

鄭論﹕按下利本非正病﹐因子下而致之也﹐痞鞕亦非本有之病﹐因過下傷中﹐陰邪得以僭居髙位也。以桂枝人參湯治之﹐方中藥品﹐乃理中湯全方﹐加桂枝一味耳。不名理中﹐而名桂枝加人參湯者﹐重太陽之意﹐全是溫中化气﹐補中祛邪之法也。

【闡釋】太陽病外證未解﹐仍然存在發熱惡寒﹑頭疼身痛等表證﹐本應從表解﹐但一再誤下﹐脾胃受損﹐遂導致外有表熱﹐而內則虛寒下利不止的證候﹐因過下傷中﹐故胸院之間痞塞堅硬。主以桂枝人參湯﹐故以理中湯治痞鞕與下利﹐僅用桂枝一味以和表﹐而桂枝合理中同用﹐亦能增彊溫裏之力﹐故鄭氏曰「不名理中﹐而名桂枝人參湯者﹐重太陽之意﹐全是溫中化气﹐補中祛邪之法也」。

桂枝人參湯方﹝校補﹞

桂枝四兩﹝別切﹞甘艸四兩﹝炙﹞白朮三兩人參三兩漧薑三兩上五味﹐以水九升﹐先煎四味﹐取五升﹐內桂﹐煮取三升﹐去渣﹐溫服一升﹐日再﹐夜一服。

【方解及其應用範圍】本方由理中湯加桂枝﹐不曰理中﹐而曰桂枝人參湯者﹐言桂枝與理中表裏分頭建功也。本方治下後成利﹐腸胃虛寒﹐故以人參﹑漧薑﹑白朮﹑甘艸助陽於內以止利﹔表證未除﹐故以桂枝行陽於外以解表。桂枝應遲入藥。本方適用於理中湯證兼有表證者﹐以裏證爲主。凡腸胃虛寒﹐頭痛﹑發熱惡寒皆宜。

三十四﹑太陽病﹐桂枝證﹐醫反下之﹐利遂不止。脈促者➀﹐表未解也﹔喘而汗出者﹐葛根黃芩黃連湯主之。

➀脈促﹕其義爲脈勢急促﹐是陽气被抑而求伸的現象

鄭論﹕按本應表解可了之病﹐而反下之﹐引邪深入﹐利遂不止﹐此刻邪陷於下﹐若惡風﹑自汗﹑身疼仍在者﹐可與桂枝加葛根湯救之﹐俾邪復還於表﹐不治利而利自止﹐此以葛根黃連黃芩湯﹐是爲脈促﹑喘﹑汗﹐有邪熱上攻者言之﹐故用芩﹑連之苦寒以降之﹑止之﹐用葛根以升之﹑解之﹐俾表解熱退而利自愈﹐是亦正治法也。余謂只據脈促﹑喘﹑汗﹐未見有熱形實據﹐而以芩﹑連之品﹐冀其止瀉﹐恐未必盡善。夫下利太過﹐中土業已大傷﹐此際之脈促者﹐正气傷也﹔喘者﹐气不歸元也﹔汗出者﹐亡陽之漸也。況喘促一證﹐有因火而喘者﹐必有火邪可徵﹔有因外寒促者﹐亦有寒邪可驗﹔有因腎气痰水上逆而致者﹐亦有陰象痰濕可證。虛實之間﹐大有分別﹐切切不可死守陳法﹐爲方囿也。

【闡釋】鄭氏對此節所解﹐前半段與成無己等歷代往家大同小異﹐與葛根芩連湯散表邪﹐除裏熱﹐是爲正治法也。而其精義則在「下利太過﹐中土業已大傷﹐此際之脈促者﹐正气傷也﹔喘者﹐气不歸元也﹔汗出者﹐亡陽之漸也。」此屬危證﹐回陽尙慮不及﹐而用葛根芩連湯散表邪﹐淸裏熱耶﹖況喘促一癥﹐有因火而喘者﹐可用白虎加人參湯治之﹔有因外寒束者﹐可用麻黃湯治之﹔有因腎气痰水上逆而致者﹐可用眞武湯治之。誠如鄭氏所說﹕虛實之間﹐大有分別﹐切切不可死守陳法﹐爲方囿也。

葛根黃連黃芩湯方﹝校補﹞

葛根半斤甘艸二兩﹝炙﹞黃芩三兩黃連三兩上四味﹐以水八升﹐先煮葛根﹐減兩升﹐內諸藥﹐煮取二升﹐去滓﹐分溫再服。

【方解及其應用範圍】本方以葛根爲主藥﹐輕揚升發﹐芩﹑連苦寒淸裏﹐甘艸甘緩和中﹐善能淸熱止利。至於應用﹕一﹑裏熱腹瀉﹐略兼表邪﹐可治痢證初起而發熱惡寒者。二﹑治不惡寒之溫熱病﹐爲溫病辛涼輕劑。近代推廣應用治療所有的腸道感染疾患﹐有良好療效。

三十五﹑太陽病﹐下之﹝後﹞﹐脈促➀﹐胸滿者﹐桂枝去芍藥湯主之﹔若微﹝惡﹞寒者﹝桂枝﹞去芍藥加附子湯主之。﹑

➀脈促﹕卽是脈搏很急促的形狀﹐診察時手指下感覺得脈搏的波動相當躁急。

鄭論﹕按太陽果屬可下﹐下之﹐俾邪從下解之法也﹐何致脈促胸滿﹖必是下傷胸中之陽﹐以致陰气上逆而爲胸滿脈促﹐亦气機之常﹐理應扶中降逆﹐原文以桂枝去芍藥者﹐是取姜﹑桂之辛散﹐艸﹑棗之補中﹐而慮芍藥陰邪之品以助邪﹐故去之﹐立法頗佳。若微惡寒﹐於湯中去芍加附子﹐亦是步步畱神之意﹐煞費苦心。

【闡釋】太陽病誤下﹐脈促與胸滿並見﹐此陽气被遏而欲伸﹐病邪仍有外出之勢。鄭注謂﹕「必是下傷胸中之陽﹐以致陰气上逆而爲胸滿脈促﹐亦气機之常﹐理應扶中降逆」。筆者認爲桂枝去芍藥湯不可用﹐扶中降逆可選用理中湯加半夏﹑砂仁爲宜﹐若微惡寒者﹐是衛陽虛的確據﹐故宜前方加附子治之。

桂枝去芍藥湯方﹝校補﹞

桂枝三兩﹝去皮﹞甘艸二兩﹝炙﹞生薑三兩﹝切﹞大棗十二枚﹝擘﹞上四味﹐以水七升﹐煮取三升﹐去滓﹐溫服一升。本云桂枝湯﹐今去芍藥﹐將息如前法。

桂枝去芍藥加附子湯方﹝校補﹞

於上方內加附子一枚﹝炮﹑去皮﹑破八片﹞上五味﹐以水七升﹐煮取三升﹐去滓﹐溫服一升。本云桂枝湯﹐今去芍藥加附子﹐將息如前法。

【方解及其應用範圍】桂枝去芍藥湯由桂枝湯去芍藥組成﹐方中桂枝﹑甘艸溫通心胸之陽﹐生薑宣通衛陽﹐甘艸﹑大棗補中益气而滋榮陰﹐四味皆屬辛甘溫之品﹐組成專事辛甘化陽之方。去芍藥者﹐爲其陰藥﹐恐益陰而減辛甘化陽之力也。胸陽得振﹐自能鼓邪外出﹐則脈促﹑胸滿除。加附子溫腎陽﹐合之成溫補心腎之劑﹐正可治陽虛較重﹐證見脈微﹐惡寒甚﹐胸滿者。上兩方可推廣用之治療陽虛感冒﹑胸痺﹑痰飲咳嗽﹑哮喘等證﹔亦可治療關節疼痛。筆者更用以治心臟病﹑髙血壓等﹐亦獲得良好療效。

三十六﹑太陽病﹐下之微喘者﹐表未解﹝故﹞也。桂枝加厚朴杏子湯主﹝之﹞。喘家作➀﹐桂﹝子﹞﹝枝﹞湯加﹝厚朴﹞杏﹝仁﹞﹝子﹞佳。﹑

➀喘家﹕指素患喘病的人。

鄭論﹕按外邪蔽束肺气﹐法宜解表﹐表解已﹐則气順而喘自不作。此云下之微喘﹐是喘因下而始見﹐非不下而卽見﹐明明下傷中土﹐陽不勝陰﹐以致痰飲水濕﹐隨气而上﹐干犯肺气而喘證生﹐又非桂枝﹑厚朴﹑杏子所宜也﹐學者當詳辧之。餘思太陽表邪﹐發熱﹑惡寒﹑微喘﹐未經下者﹐此方實爲妥切﹐若經下後﹐無發熱﹑惡寒﹑與脈未浮者﹐此方決不可施﹐當以扶陽降逆爲要。

【闡釋】此條《傷寒論》原書作兩條﹐前段爲條﹕「太陽病﹐下之微喘者﹐表未解也」。是喘因下而始見﹐但發熱﹑惡風﹑頭痛等證依然﹐知其表證仍在未解故也。後段爲條﹕「喘家作﹐桂枝湯加厚朴﹑杏子佳」。此爲素有喘病的人患外感﹐卽有發熱﹑惡風﹑頭痛等證。兩者均可於解表藥中加厚朴﹑杏仁以下气平喘。至鄭氏所云「下之微喘﹐明明下傷中土﹐陽不勝陰﹐以致痰飲水濕﹐隨气而上﹐干犯肺气而喘證生﹐又非桂枝厚朴杏子所宜也。」其說爲不可從。

桂枝加厚朴杏子湯方﹝校補﹞

桂枝三兩﹝去皮﹞甘艸二兩﹝炙﹞生薑三兩﹝切﹞芍藥三兩大棗十二枚﹝擘﹞厚朴二兩﹝炙﹑去皮﹞杏仁五十枚﹝去皮尖﹞上七味﹐以水七升﹐微火煮取三升﹐去滓﹐溫服一升﹐復取微似汗。

【方解及其應用範圍】本方由桂枝湯加厚朴﹑杏仁組成。桂枝湯以和榮衛解表邪﹐厚朴寬中下气消痰﹐杏仁宣肺降气平喘。適用於原有咳喘而又因感冒新邪者。但其見證﹐必具桂枝湯證如頭痛﹑發熱﹑惡風﹑脈浮等﹐兼有喘息者﹐方爲適宜。

三十七﹑太陽病﹐下之﹐其脈促﹐不結胸者﹐此爲欲解也。脈浮者﹐必結胸﹝也﹞﹔脈緊者﹐必咽痛﹔脈弦者﹐必兩脇拘急﹔脈細數者﹐頭痛未止﹔脈沈緊者﹐必欲嘔﹔脈沈滑者﹐﹝必﹞協熱利﹔脈浮滑者﹐必下血。

鄭論﹕按旣經下後﹐邪從下趨﹐裏气旣通﹐則表气宜暢﹐病亦立解。以脈促不結胸爲欲解﹐意者不結胸爲內無邪滯﹐脈促爲邪欲外出﹐亦近理之論。通條又何必舉某脈必現某病耶﹖夫脈之變化無窮﹐現證亦多不測﹐學者亦不必執脈以求病﹐總在臨時隨機應變爲是。

【闡釋】太陽病﹐用下法治療﹐是屬誤治﹐但太陽病下之後﹐其脈促﹐又不結胸﹐此裏和而不受邪﹐則太陽表气不因誤下而陷﹐反欲上衝﹐此邪在表﹐爲欲解也。全條又通過脈診來斷病﹐而不結合望﹑聞﹑問三法以論病﹐是不恰當的。

故鄭氏曰「夫脈之變化無窮﹐現證亦多不測﹐學者不必執脈以求病。總在臨時隨機應變爲是。」斯爲得矣。

三十八﹑太陽病不解﹐熱結膀胱﹐其人如狂➀﹐血自下﹐下者愈。其外不解者﹐尙未可攻﹐當先解﹝其﹞外﹐外解已﹐但少腹﹝結急﹞﹝急結﹞者➀﹐乃可攻之﹐宜桃核承气湯。

➀如狂﹕是狂而不甚﹐較發狂爲輕。

➀少腹﹕臍以下腹部稱少腹﹐亦稱小腹。一說臍以下稱小腹臍兩旁稱少腹。

鄭論﹕按太陽蓄血﹐其人如狂﹐理應化气從小便以逐瘀﹐此旣已趨大腸﹐血自下﹐故斷其必自愈。但外邪未解者不可攻﹐恐攻而邪下陷也。外邪旣已解﹐而獨見少腹急結者﹐是瘀尙未盡也﹐故可以逐瘀攻下之法施之﹐方不致誤。鄙意以桃仁承气湯﹐乃陽明下血之方﹐而用之於太陽﹐似非正法﹐理當分別處究﹐血從大便則宜﹐血從小便則謬﹐學者宜細心求之﹐庶不誤人。

【闡釋】太陽病表病不解﹐邪熱與瘀血互結在下焦少腹部位﹐以致造成蓄血的證候。一是血結較淺﹐血被熱邪所迫﹐其所蓄之血﹐方能夠自下﹐邪熱亦可隨瘀血下趨而解除﹔一是病情較重﹐邪熱與瘀血相結不解﹐血不能自下﹐勢非用攻下藥不可。但表證沒有解除的﹐就不可先攻下﹐因爲表裏同病﹐裏證實的當先解表﹐是傷寒治法的定例。解表可用桂枝湯﹔然後才鍼對裏熱證﹐處以桃核承气湯。膀胱腑之衛爲气分﹐營爲血分。熱入而犯气分﹐气化不行﹐熱與水結者﹐謂之犯衛分之裏﹐五苓散證也。熱入而犯血分﹐血蓄不行﹐熱與血結者﹐謂之犯營分之裏﹐桃核承气湯證也。二方皆治犯本之劑﹐而一從前利﹐一從後攻﹐水與血主治﹐各不同也。故鄭氏說﹕「血從大便則宜﹐小便則謬。」可謂洞悉竅要。

桃核承气湯方﹝校補﹞

桃仁五十个﹝去皮尖﹞大黃四兩桂枝二兩﹝去皮﹞甘艸二兩﹝炙﹞芒硝二兩上五味﹐以水七升﹐煮取二升半﹐去滓﹐內芒硝﹐更上火微沸﹐下火﹐先食溫服五合﹐日三服﹐當微利。

【方解及其應用範圍】本方爲調胃承气湯加桃仁﹑桂枝﹐爲破瘀逐血之劑。大黃之苦寒﹐蕩實除熱爲君﹐芒硝之鹹寒﹐入血軟堅爲臣﹔桂枝之辛溫﹐桃仁之辛潤﹐擅逐血散邪之長爲使﹔甘艸之甘﹐緩諸藥之勢﹐俾去邪而不傷正爲佐也。除治少腹急結﹐其人如狂﹐小便自利的下焦蓄血證外﹐筆者推廣以治陽虛體質的婦女月經不調﹐先期作痛者有良效。近代用之不僅可治瘀血﹐也能治出血﹔不僅治下部之瘀血出血﹐也能治上部之瘀血出血。

三十九﹑太陽病六七日﹐表證仍在﹐脈微而沈﹐反不結胸﹐其人發狂者﹐以熱在下焦﹐少腹當鞕滿﹐小便自利者﹐下血乃愈。所以然者﹐以太陽隨經﹐瘀熱在﹝表﹞﹝裏﹞故也➀﹐抵當湯主之。

➀太陽隨經﹐瘀熱在裏﹕就是太陽本經邪熱﹐由表入裏﹐並未傳入他經﹐但蓄於下焦血分的意思。

鄭論﹕按此條所現﹐實屬瘀熱在腑﹐理➁應以行血之品﹐從腑分以逐之﹐方於經旨不錯﹐此以抵當湯治之﹐較前頗重一格﹐取一派食血之品以治之﹐俾瘀血去而腑分淸﹐其病自愈。此方可爲女科幹血癆對癥之方也。但此方施於果系腑分有瘀血則宜﹐蓄血則謬﹔幹血則宜﹐血枯則謬。總在醫家細心求之﹐否則方不可輕試也。

➁「理」﹕原書爲「裏」

【闡釋】太陽隨經瘀熱在裏﹐深入下焦﹐與血搏結而成蓄血之證﹐實屬瘀熱在腑﹐自應以行血之品﹐從腑分以逐之。鄭氏曰「此方可爲女科幹血癆對癥之方也。」所謂幹血癆者﹐多見於婦女。因五勞所傷﹐虛火久蒸﹐幹血內結﹐瘀滯不通﹐久則瘀血不去﹐新血難生﹐津血不能外榮。癥見經閉不行﹐身體羸瘦﹐不思飲食﹐骨蒸潮熱﹐肌膚甲錯﹐面目黯黑等。繼而鄭氏又言「此方施於果系腑分有瘀血則宜﹐蓄血則謬﹐幹血則宜﹐血枯則謬」。確屬經驗有得之言﹐殊堪寶貴。

抵當湯方﹝校補﹞

水蛭三十條﹝熬﹞虻虫三十个﹝去翅足熬﹞桃仁二十个﹝去皮尖﹞大黃三兩﹝酒洗﹞上四味﹐以水五升﹐煮取三升﹐去滓﹐溫服一升﹐不下更服。

代抵當湯桃仁歸尾生地肉桂大黃芒硝穿山甲

【方解及其應用範圍】本方爲行瘀逐血的峻劑﹐藥力猛於桃核承气湯﹐方中除大黃桃仁外﹐更有水蛭﹑虻虫﹐水蛭卽螞蝗﹐虻虫是牛馬身上之蠅也。二味食血去瘀之力﹐可以直入血絡。惟水蛭﹑虻虫二藥﹐人所罕用﹐王肯堂《證治準繩》中﹐訂代抵當湯﹝丸﹞﹕桃仁﹑生地﹑歸尾﹐潤以通之﹔肉桂熱以動之﹔大黃﹑芒硝以推蕩之﹔穿山甲引之以達瘀所也。代抵當湯常用於熱與瘀血結於下焦有癥瘕積聚者﹐以及婦人經水閉滯者﹐對肝脾腫大等有一定療效。

四十﹑太陽病身黃﹐脈沈結﹐少腹鞕﹐小便不利者﹐爲無血也。小便自利﹐其人如狂者﹐血證諦也➀﹐抵當湯主之。

➀諦﹝dì帝﹞﹕審也﹐證據確實的意思。

鄭論﹕按此條只以小便之利與不利﹐判血之有無也。其人少腹滿而小便不利者﹐是蓄尿而非蓄血也﹔若少腹滿而小便利﹐其人如狂者﹐蓄血之驗也。苟其人不狂﹐小便利而腹滿﹐別無所苦﹐則又當以寒結熱結下焦處之﹐分別施治﹐庶可言活人也。

【闡釋】本條承上條辧蓄血與蓄水證。若其人少腹滿而小便不利﹐是太陽腑證中之蓄尿證﹐治以五苓倍桂。若少腹滿而小便利﹐其人如狂﹐此非膀胱蓄水﹐是蓄血也﹐所以仍用抵當湯破瘀逐血。鄭氏曰「苟其人不狂﹐小便利而腹滿﹐別無所苦﹐則下焦又有寒結熱結之分。」筆者認爲寒結治以苓桂朮甘湯加附片﹑白蔻﹑砂仁﹔熱結可用黃連解毒湯加滑石﹑木通。

四十一﹑太陽病﹐小便利者﹐以飲水多﹐必心下悸➁﹔小便少者﹐必苦裏急也➂。

➁心下悸﹕指心下胃脘部築築而動。

➂苦裏急﹕小便欲下不能﹐小腹部有急迫的感覺。

鄭論﹕按飲水多而小便亦多﹐此理之常。但旣稱小便多﹐水以下行﹐又何致上逆淩心而爲悸乎﹖必是小便少而水道不暢﹐上逆以淩心而爲悸﹐與理方恰。小便不暢﹐裏必苦急﹐勢所必然。以飲水多﹐致心下悸﹐理亦不差﹐仍不若小便之多少處求之﹐更爲恰切。或曰﹕太陽行身之背﹐水气何得淩心﹖余以爲淩心者﹐誠以太陽之气﹐由下而至胸腹也。

【闡釋】本條從小便之利與不利﹐以辧別水停的部位。飲水多﹐小便利者﹐心下胃脘部築築而動﹐此水停中焦所致﹐可用茯苓甘艸湯治療。飲水多﹐小便不利者﹐少腹急急迫﹐是水停下焦之故﹐可用豬苓湯治之。

四十二﹑大下之後﹐復發汗﹐小便不利﹝者﹞﹐亡津液故也﹐勿治之﹔﹝得﹞小便利﹐必自愈。凡病若➃發汗﹑若吐﹑若下﹑若亡血➄﹑亡津液﹐陰陽自和者﹐必自愈。﹑

➃若﹕應作「或」字解。

➄亡﹕應作「喪失」解。

鄭論﹕據所言汗﹑吐﹑下﹐以致亡血﹐亡津液﹐只要其人無甚大苦﹐可以勿藥﹐俟正气來復﹐必自愈。明明教人不可妄用藥﹐誤用藥﹐恐生他變也。

【闡釋】此條在《傷寒論》中爲兩條。「大下之後﹐……必自愈。」按此節乃下後復汗﹐俟其自愈之證也。「勿治之」三字﹐諸家皆謂不可用利藥。惟大下之「大」字﹐均未注明﹐所謂大下者﹐卽用大承气法是也。蓋大承气直瀉君相二火﹐旣傷津液中之陽﹐復發汗又傷津液中之陰﹐此小便所以不利也﹐亦必待其陰陽自和﹐斯小便得利﹐而自愈矣﹐「凡病若發汗﹐……必自愈」。按此節乃諸治後自愈之總綱也。陰陽自和者﹐卽不能再用汗﹑吐﹑下之法﹐但當調其陰陽﹐則未盡之邪﹐從外解者﹐必自汗而解﹔從上解者﹐必自吐而解﹔從下解者﹐必自利而解。此卽陰陽和﹐必自愈之眞諦也。誠如鄭氏所言﹔「教人不可妄用藥﹑誤用藥﹑恐生他變也。」

四十三﹑太陽病﹐﹝先﹞下之而不愈﹐因復發汗﹐﹝以此﹞表裏俱虛﹐其﹝人﹞因致冒﹐冒家汗出自愈➀﹐所以然者﹐汗出表和故也﹐﹝待﹞裏未和﹐然後﹝復﹞下之。

➀冒家﹕指頭昏目眩的病人。

鄭論﹕據下後復發汗﹐以致表裏俱虛﹐其傷正也太甚﹐虛則易於感冒﹐此理之常﹐此刻應於補正藥中﹐加解表之品﹐必自愈。推其故﹐汗出表和﹐待裏未和﹐然後下之﹐待字不可忽略﹐實有斟酌可否之意﹐學者宜細求之。

【闡釋】太陽病本不應下﹐先行誤下﹐裏气先虛﹔又復發汗﹐表气再虛。

則病者發生頭目昏冒﹐若正气旺﹐必大汗出﹐汗出表和則自愈。否則應如鄭氏所說﹐於補正藥中加解表之品﹐如理中湯加蘇葉﹑防風等﹐則自愈。若裏未和﹐可酌用調胃承气湯以下之﹐方爲正治。

四十四﹑太陽病未解﹐脈陰陽俱停➁﹐必先振栗汗出而解。但陽脈微者➂﹐先汗出而解﹔但陰脈微者➃﹐下之而解。﹝而解﹞若欲下之﹐宜調胃承气湯。

➁脈陰陽俱停。陰陽作尺寸解﹐停是停止﹐脈陰陽俱停是尺寸的脈搏均隱伏而診之得。

➂陽脈微﹕是指寸部脈﹐微見搏動。

➃陰脈微﹕是指尺部脈﹐微見搏動。

鄭論﹕按太陽病﹐當未解之先﹐而有此陰陽俱停之脈﹐便見振栗汗出者﹐是邪由戰汗而解也。條中提出陽脈微者﹐汗之而解﹐陰脈微者﹐下之而解。余謂陽脈微者﹐表分之陽不足也﹐法宜輔正以祛之﹔陰脈微者﹐裏分之陰不足也﹐只當溫裏以祛之。何得云汗之而解﹖下之而解﹖如果宜汗宜下﹐務要有汗下實據方可﹐若只憑一脈而定爲可汗可下﹐況脈已云微﹐亦非可汗可下之例﹐學者亦﹝不﹞必執原文爲不可易之法也。

【闡釋】太陽病未解﹐其脈一定呈現浮緩或浮緊﹐此則謂脈陰陽俱停爲不通﹐停應是微字之誤﹐觀下文陽脈微﹑陰脈微可知。應是營衛之气﹐被邪遏阻﹐正邪互爭戰汗前的暫時現象﹐與正气將絕的停脈﹐應該作出嚴格的區別。鄭氏云「陽脈微者﹐表分之陽不足也﹐法宜輔正以祛之﹔陰脈微者﹐裏分之陰不足也﹐只當溫裏以祛之」。是有見地的。況此病在太陽﹐不在陽明﹐總不宜下﹐其理甚明﹐何得云陰脈微者下之而愈。則原文所云若欲下之﹐宜調胃承气湯爲不可通。故鄭氏又云﹔「學者亦不必執原文爲不可易之法也」。調胃承气湯方解﹐見後陽明上篇。

四十五﹑太陽中風﹐下利嘔逆﹐表解者﹐乃可攻之。其人漐漐汗出﹐發作有時﹐頭痛﹐心下痞鞕滿﹐引脇下痛﹐漧嘔短气﹐汗出不惡寒者﹐此表﹝解﹞裏未和也﹐十棗湯主之。

鄭論﹕按中風而見下利嘔逆﹐﹝夫下利嘔逆﹞其病似不在太陽﹐而在太陰也。太陰受傷﹐轉輸失職﹐不能分運水濕之气﹐以致水气泛溢﹐上行於皮膚﹐故見漐漐汗出﹐水停心下﹐故見痞鞕﹐水流於脇﹐故見脇痛﹐至於頭痛﹑漧嘔﹑短气﹐種種病形﹐皆是一水气之所致也﹐主以十棗湯﹐取大棗以培土去濕﹐濕去而諸癥自釋。直指太陽﹐蓋太陽爲一身之綱領﹐主皮膚﹐統營衛﹑臟腑﹐百脈﹑經絡﹐主寒水﹐司冬令﹐行水气﹐外從皮膚毛竅而出﹐內自小便而出﹐气化不乖﹐水行無滯﹐往來灌漑﹐何病之有﹖今爲風邪所中﹐阻滯气機﹐气化不宣﹐水逆於上而爲嘔﹐水逆於下而爲利﹐水流於左而脇痛生﹐水逆於心而鞕痞作﹐水發於上而現頭痛﹐水阻於中﹐上下往來之气不暢﹐而短气立至﹐此刻水气彌漫﹐表裏焉得自和﹐主以十棗湯﹐直決其水﹐恐水去而正不支﹐故取棗之甘以補正﹐庶不致害。前所論主在太陰者﹐以吐利乃太陰之提綱說法也﹔後所論爲太陽者﹐本篇之大旨也。所論𨿽未盡當﹐亦可開後學之心思也﹐髙明正之。

【闡釋】發熱﹑惡風﹑有汗﹑脈浮緩者爲中風﹐今見下利﹑嘔逆證狀﹐則爲並病證可知矣。並病而挾水飲﹐似宜以逐水之劑攻之﹐然必待表解而後可攻。飲爲有形之邪﹐停結於胸脇之間﹐所以心下痞﹐鞕滿﹐牽引脇部疼痛﹐飲邪上迫於肺﹐气機受阻﹐所以呼吸短促﹐飲邪外走皮膚﹐所以微微出汗﹐由於正與邪爭﹐所以發作有時﹐水邪犯胃則漧嘔﹐上攻則頭痛﹐下趨則下利。這些都是水飲內結﹐水气攻竄而上下充斥﹐內外泛溢所致。它是屬於水飲內結的實證﹐故用十棗湯峻逐其水邪。中指出表解者乃可攻之﹐如表未解而攻之﹐則表邪內陷更增他變。

鄭氏謂﹕「論在太陰者﹐以吐利乃太陰之提綱說法也﹔論在太陽者﹐本篇之大旨也。」所論𨿽未盡當﹐亦可開後學之心思也。」此示人辧證應從各个方面來診斷﹐不可以偏槪全。

十棗湯方﹝校補﹞

蕪花﹝熬﹞甘遂大戟上三味﹐等分﹐各別搗爲散﹐以水一升半﹐先煮大棗肥者十枚﹐取八合﹐去滓﹐內藥末﹐彊人服一錢匕﹐贏人服半錢﹐溫服之﹐平旦服。若下少﹐病不除者﹐明日更服﹐加半錢﹐得快下利後﹐糜粥自養。

【方解及其應用範圍】關於十棗湯﹐乃決堤行水之第一方也。大戟﹑甘遂﹑芫花﹐性味辛苦而寒﹐三味都是峻瀉水飲的猛藥﹐用之適當﹐其效極捷。但峻瀉之後﹐影響脾胃正气﹐所以選用大棗爲君﹐一以顧其脾胃﹐一以緩其峻毒﹐得快利後﹐糜粥自養﹐一以使穀气內充﹐一以使邪不復作﹐此仲景用毒攻病之法﹐盡美又盡善也。《金匱痰飲篇》飲後水流脇下﹐咳唾引痛的懸飲證﹐𨿽然與本條不盡相同﹐但病的性質是一致的﹐二者皆是水飲結聚於脇下﹐都采用攻逐水飲的十棗湯治療。筆者曾治一馮姓農民病人﹐腹大如鼓﹐能聽見水響﹐用峻劑十棗湯一服而解大﹑小便半桶﹐腹鼓脹頓失﹐繼服參附湯善其後。現今推廣用之以治水腫病﹑單腹脹之腹滿腸鳴﹑肝硬化腹水等都有療效。

四十六﹑太陽病二三日﹐不能臥﹐但欲起﹐心下必結﹐脈微弱者﹐此本有寒分也➀﹐反下之﹐若利止﹐必作結胸﹐未止者﹐四日復下之﹐此作協﹝勢﹞﹝熱﹞利也➁。

➀寒分﹕指痰飲也。以痰飲本寒﹐故曰寒分。

➁協熱利﹕指表熱而下利。

鄭論﹕按二三日﹐系陽明少陽主气之候﹐或經或腑﹐總有一定病情﹐此並未有二陽經腑證形足徵﹐但云不能臥﹐但欲起者﹐是陰陽不交﹐而神不安也。心下必結者﹐胸中之陽不宣也。所稱脈微弱﹐而曰本有寒分﹐明是正气之不足﹐無熱邪之內擾﹐亦可槪見。醫反下之﹐大失其旨﹐若利止必結胸﹐是由下傷中宮之陽﹐不能鎭下焦濁陰之气﹐以致上僭而爲逆﹐未止者復下之﹐是果何所見而必當下耶﹖又未見有裏熱足徵﹐而斷爲協熱利耶﹖總之﹐原文所論﹐可見醫家之咎。

【闡釋】鄭氏之按﹐與歷代注家不同﹐其諸種證狀﹐總由陰陽不交﹐胸中之陽不宣﹐正气之不足﹐下傷中宮之陽﹐是有見地的。法當溫中逐飲﹐而不應攻下。但醫者診斷不明﹐見到心下痞結﹐以爲裏有結實﹐妄用攻下﹐勢必引起下利﹐如正气尙盛﹐則利當自止。但表熱因下而內陷﹐與痰水互結﹐則爲結胸﹔如正气較虛﹐誤下後挾表熱而下利水止﹐則爲協熱下利。故鄭氏歸結爲「原文所論﹐可見醫家之咎。」此證𨿽未出方治﹐但當溫中逐飲﹐兼解表邪﹐小靑龍湯爲對癥之方﹐則可免結胸與協熱利之患矣。

四十七﹑病發於陽﹐而反下之﹐熱入﹝必﹞﹝因﹞作結胸﹔病發於陰﹐而反下之﹐因作痞﹝也﹞➀。所以﹝然者﹞﹝成結胸者﹞﹐﹝以﹞下之太早故也。前段

鄭論﹕按病發於陽﹐指太陽表分受病也。病發於陰﹐指少陰裏分受病也。二者皆非可下之證﹐結胸與痞﹐皆由誤下之過﹐亦非下早之過。總之﹐醫之過也。

➀痞﹕證候名﹐主要癥狀是心下痞塞﹐按之柔軟不痛﹐亦有痞鞕者﹐但並無痛感。

【闡釋】歷代注家對「病發於陽」﹑「病發於陰」的見解不一。鄭氏指出「病發於陽」是指太陽表分受病﹔「病發於陰」是指少陰裏分受病。無論太陽﹑少陰都不可下﹐結胸證是有形而邪實﹐故心下滿而痛﹔而痞證是無形而邪虛﹐所以但覺痞悶而不痛。結胸與痞﹐皆由誤下之過﹐並非早下之過。總由醫者診斷不明之過也。

四十八﹑太陽病﹐脈浮而動數﹐浮則爲風﹐數則爲熱﹐動則爲痛﹐﹝散﹞﹝數﹞則爲虛﹐頭痛發熱﹐微盜汗出﹐而反惡寒者﹐表未解也。醫反下之﹐動數變遲﹐﹝胸﹞﹝膈﹞內拒痛﹐胃中空虛﹐客气➁動膈﹐﹝气短燥﹞﹝短气躁﹞煩﹐心中懊憹➂﹐陽气內陷﹐心下因鞕﹐則爲結胸﹐大陷胸湯主之。若不結胸﹐但頭汗出﹐余﹝處﹞無汗﹐劑頸而還➀﹐小便不利﹐身必發黃。

➁客气﹕就是邪气﹐因從外來﹐故叫客气。

➂憹﹕音náo﹝撓﹞。陽气﹕這里指表邪而言﹐不是指正气。

➀劑頸而還﹕劑同齊﹐謂汗出到頸部而止。

鄭論﹕按太陽旣稱脈浮數動﹐以及惡寒表未解句﹐明言風熱之邪尙在﹐其病究竟未當下時﹐而醫卽下之﹐動數浮大之脈﹐忽變爲遲﹐是陽邪﹝便﹞﹝變﹞爲陰邪也明甚。陰邪盤據中宮﹐故見膈內拒痛﹐胃中旣因下而空虛﹐故短气懊憹﹐心煩﹑鞕滿之癥作。此刻滿腔全是純陰用事﹐陰气閉塞﹐理應溫中化气﹐則所理諸證自能潛消﹐玆以大陷胸湯主之。夫陷胸湯﹐乃硝﹑黃﹑甘遂苦寒已極之品﹐是爲熱結於心下者宜之﹐若浮數變遲﹐中虛之候用之﹐實爲大不恰切。又曰若不結胸﹐但頭汗出劑頸而還﹐小便不利﹐身必發黃。夫發黃之候﹐原是陽明熱邪遏郁所致﹐此但以小便不利﹐頭汗出﹐而斷爲必發黃﹐亦未必盡如斯言﹐學者當以病形﹑脈息﹑聲音﹑有神無神各處求之﹐便得其要也。

【闡釋】太陽病表邪未解﹐誤用下法﹐有兩種轉歸﹐一爲結胸﹐一爲發黃。鄭氏所釋﹐有特別見解﹕「此結胸非熱結﹐乃陰邪盤據中宮﹐滿腔全是純陰用事﹐陰邪閉塞﹐則大陷胸湯治之爲不當」。而曰「應溫中化气﹐則所現諸證自能潛消。」筆者認爲可選用附子理中湯加砂仁﹑半夏﹑安桂﹐溫中補气﹐祛陰散結。若誤下未成結胸﹐……身必發黃﹐未必盡是如此﹐應如鄭氏所說﹕「當以病形﹑脈息﹑聲音﹑有神無神各處求之﹐便得其要也」。

大陷胸湯方﹝校補﹞

大黃六兩﹝去皮﹞芒硝一升甘遂一錢匕上三味﹐以水六升﹐先煮大黃﹐取二升﹐內芒硝﹐煮一兩沸﹐內甘遂末﹐溫服一升﹐得快利﹐止後服。

【方解及其應用範圍】本方以甘遂爲君﹐味苦寒﹐旣能泄熱﹐又能逐水破結﹔芒硝鹹寒軟堅﹐鹹味下泄爲陰﹐熱勝者以寒消之﹔大黃味苦寒﹐蕩滌邪熱﹐推陳致新。本方與大承气湯同用硝﹑黃﹐所不同者﹐一用甘遂﹐一用枳﹑朴﹐大承气專主腸中燥糞﹐大陷胸並主心下水濕。燥屎在腸﹐必借推逐之力﹐故須枳﹑朴﹔水濕在胃﹐必兼破飲之長﹐故用甘遂。本方較大承气爲猛峻﹐非脈證俱實者不可輕用。現今推廣應用於腸梗阻亦有效。

四十九﹑太陽病﹐重發汗而復下之﹐不大便五六日﹐舌上燥而渴﹐日晡﹝時﹞所小有潮熱➀﹐從心﹝上﹞﹝下﹞至少腹鞕滿而痛﹐不可近者﹐大陷胸湯主之。

➀日晡所﹕晡﹐午後三時至五時。所﹕不定之詞﹐表約數。

鄭論﹕按重發汗﹐亦是表而再表之義﹐再表而邪不去﹐故復下之﹐又不大便五六日﹐邪旣不由表解﹐又不由裏解﹐固結於中﹐竟有負隅之勢﹐所現一派病情﹐非陷胸湯決不能拔﹐原文主之﹐深得其旨。

【闡釋】太陽病誤汗誤下後﹐如內無水飲﹐僅是燥糞內結﹐此爲陽明腑證﹐可用大承气湯下之﹔如內有水飲﹐熱與水結﹐則爲結胸﹐從心下至少腹鞕滿而痛﹐則非大陷胸湯不能治之。徐靈胎說﹕「大承气所下者燥糞﹐大陷胸所下者蓄水﹐小陷胸所下者黃涎。」乃其經驗之言。故鄭氏說﹕「原文主之﹐深得其旨」。

五十﹑結胸者﹐項亦彊﹐如柔痙狀➁﹐下之則和﹐宜大陷胸丸。後段

➁柔痙﹕痙一作痓﹐是項背彊直﹐角弓反張的證候名稱﹐有汗的叫「柔痙」﹐無汗的叫作「剛痙」。

鄭論﹕按﹝胸結﹞﹝結胸﹞而項亦彊﹐有如柔痙狀者﹐此是邪結於胸﹐阻其任脈流行之气機而言也。下之以大陷胸丸者﹐逐其胸中積聚﹐積聚亦去﹐任脈通而气機復暢﹐故有自和之說也。但痙癥則周身手足俱牽彊﹐此獨項彊﹐故稱爲如柔痙狀﹐學者須知。

【闡釋】結胸的主證﹐本是心下鞕滿而痛﹐此證項彊如柔痙狀﹐是病邪偏結於上﹐胸部鞕滿而不能俯﹐所以如同柔痙。這種項彊是受胸部水熱結聚的影響﹐和筋脈失養的項彊不同﹐水熱結聚一散﹐胸部脹滿自消﹐項彊也就可以自愈﹐所以說下之則和。用大陷胸丸緩攻上部之邪﹐確爲對證。鄭氏嫚與諸家不同﹕「此是邪結於胸﹐阻其任脈流行之气機而言」。治之以大陷胸丸者﹐使藥力緩緩而行﹐驅邪而正不傷﹐乃峻藥緩攻之法也。胸中積聚去﹐任脈通而气機復暢﹐故自和也。

大陷胸丸方﹝校補﹞

大黃半斤葶藶子半斤﹝熬﹞芒硝半升杏仁半升﹝去皮尖﹑熬黑﹞上四味﹐搗篩二味﹐內杏仁芒硝﹐合研如脂﹐和散﹐取如彈丸一枚﹐別搗甘遂末一錢匕﹐白蜜二合﹐水二升﹐煮取一升﹐溫頓服之﹐一宿乃下﹐如不下﹐更服﹐取下爲效﹐禁如藥法。

【方解及其應用範圍】本方的藥物組成﹐爲大陷胸湯更加入葶藶子杏仁白蜜而成。因其邪結在胸﹐胸爲肺位﹐故加杏仁色白入肺﹐以利肺气﹐用葶藶子佐甘遂破飲而瀉下﹐恐硝黃等藥下行甚速﹐故緩以白蜜之甘﹐使藥力緩行﹐畱於胸中﹐熱結之水﹐得芒硝而解﹐葶藶甘遂逐水飲﹐隨大黃以下行﹐又爲丸煮服﹐使藥力緩緩而行﹐驅邪而正不傷﹐乃峻藥緩攻之法。《醫宗金鑑》用以治水腫腸澼初起﹐形气俱實者。

五十一﹑結胸證﹐其脈浮大者﹐不可下﹐下之則死。

鄭論﹕按結胸而稱脈浮大者﹐明是陽邪結胸﹐理應淸涼以解之﹑開之﹐方爲合法﹐若攻下之﹐則引邪深入﹐結胸愈結而不解者﹐焉得不死。

【闡釋】此節乃結胸之虛證也。邪結於裏﹐脈當寸浮關沈﹐今脈通見浮大﹐是邪𨿽內結而未實﹐气機仍有外達之象﹐若誤下之﹐則犯本論﹐脈浮大﹐而醫反下之﹐此爲大逆之戒。亦卽鄭氏所云「若攻下之﹐則引邪深入﹐結胸愈結而不解者﹐焉得不死」之謂也。

五十二﹑結胸證﹝悉﹞具﹐煩﹝燥﹞﹝躁﹞者﹝亦﹞死。

鄭論﹕按證具結胸﹐阻其上下交通之機﹐故煩﹝燥﹞﹝躁﹞作。

蓋煩出於心﹐﹝燥﹞﹝躁﹞出於腎﹐病機正在坎離交會之處﹐不交則煩﹝燥﹞﹝躁﹞立作﹐故決之必死也。

【闡釋】結胸證悉具﹐邪結已深也﹐若更見煩躁﹐是正不勝邪﹐眞气散亂﹐病者必死。鄭氏以坎離立論謂﹕「煩出於心﹐躁出於腎﹐病機正在坎離交會之處﹐不交則煩躁立作﹐故決之必死也」。誠屬不刊之論。

五十三﹑太陽病﹐醫發汗﹐遂發熱惡寒﹐因復下之﹐心下痞﹐表裏俱虛﹐陰陽﹝气﹞並竭➀﹐無陽則陰獨➁﹐復加燒鍼﹐因胸煩﹐面色靑黃﹐膚瞤者﹐難治﹔今色微黃﹐手足溫者易愈。

➀陰陽气並竭﹕就是表裏俱虛。發汗使表虛而陽气竭﹐攻下使裏虛而陰气竭。

➁無陽則陰獨﹕謂表邪內陷成痞﹐表證罷而裏證獨具。

鄭論﹕按太陽證總要外邪未解﹐方可發汗﹐豈有無發熱惡寒﹐而反卽汗之理﹖此言因發汗﹐遂見發熱惡寒﹐焉知非誤汗而逼陽外越乎﹖此癥總緣汗下失宜﹐以致表裏俱虛﹐陰陽並竭﹐無陽則陰獨﹐此刻系純陰用事﹐痞塞之癥所由生﹐後加燒鍼﹐因而胸煩﹐面色靑黃﹐則土木相刑之機﹐全神畢露﹐故曰難治。若色微黃﹐而無靑色﹐手足尙溫﹐是後天之根猶存﹐故純可治。

【闡釋】鄭氏所按﹕「豈有無發熱惡寒﹐而反卽汗之理﹖此言因發汗﹐遂見發熱惡寒﹐焉知非誤汗而逼陽外越乎﹖」值得深思。總由汗下失宜﹐所以成痞﹐𨿽曰陰陽气並竭﹐實由心下無陽﹐故陰獨痞塞也。復加燒鍼﹐以逼劫其陰陽﹐乃成此危候﹐自當扶陽散逆﹐溫中祛邪之法﹐可用附子理中加砂﹑半﹑吳茱萸等藥治之爲當。

傷寒恆論卷二

太陽中篇

凡寒傷營之證﹐列於此篇﹐計五十八法﹝據舒本校增﹞

一﹑太陽病﹐或已發熱﹐或未發熱﹐﹝必惡寒﹞﹐體﹝重﹞﹝痛﹞﹐嘔逆﹐脈陰陽俱緊﹝者﹞➀﹐名﹝曰﹞﹝爲﹞傷寒➁。

➀脈陰陽俱緊﹕指脈的浮沈﹐浮取爲陽﹐沈取爲陰。「緊脈」如切繩狀﹐是緊張的現象﹐與弦脈相似而轉索有力。這里所說的緊脈﹐是浮緊的脈象﹐浮緊爲表寒﹐常與發熱惡寒並見。

➁名爲傷寒﹕這里的傷寒﹐不是指傷寒論之廣義傷寒﹐而是指麻黃湯證的狹義傷寒而言。

鄭論﹕按已發熱者﹐邪已拂郁於內也﹐未發熱者﹐邪入而未遏郁也。據脈象﹐陰陽俱緊曰傷寒﹐論體﹝重﹞﹝痛﹞﹐則屬少陰﹐嘔逆則屬寒飲﹐似於此條內不切。以余細維﹐現有發熱﹑惡寒﹑身痛﹑脈浮緊者﹐乃爲太陽傷寒之的候。若無頭痛﹑身痛﹑發熱﹑惡寒﹐而獨見身﹝重﹞﹝痛﹞﹐嘔逆﹐脈象見緊﹐乃爲寒入少陰之徵。蓋太陽底面﹐卽是少陰﹐以此判其或已發熱﹐或未發熱二語﹐庶幾恰切。

【闡釋】本條乃太陽傷寒証之主證主脈。與太陽上篇中風條參之自別﹐主要不同點是脈緊無汗﹐此外體痛﹑嘔逆也是中風證所沒有的。中風因見風而惡寒﹐傷寒則無風而亦惡寒矣。鄭氏釋或已發熱﹐或未發熱﹐則不同於歷代注家之說﹐而曰「太陽底面﹐卽是少陰﹐以此判其或已發熱﹐或未發熱﹐庶幾恰切」。必惡寒者﹐傷於寒則惡寒也。

二﹑太陽病﹐頭痛發熱﹐身﹝痛﹞﹝疼﹞腰痛﹐﹝骨節疼痛﹞﹐惡風﹐無汗而喘者﹐麻黃湯主之。

鄭論﹕按此條乃寒傷太﹝過﹞﹝陽﹞之裏﹐裏寒太甚﹐閉束气機﹐上逆而喘﹐此理之常﹐主以麻黃湯開其腠裏﹐俾邪外出﹐表裏通暢﹐一切證形﹐立卽化爲烏有﹐學者切勿以喘而卽認爲肺病也﹐須知。

【闡釋】本條爲太陽傷寒的主要證狀﹐也是應用麻黃湯證的標準。鄭氏謂﹕「學者切勿以喘而卽認爲肺病。」蓋人身大气﹐積於心中﹐上焦如霧也﹐而胸中爲太陽所主﹐寒邪外束﹐榮衛閉固﹐气不得泄﹐壅閼而爲喘﹐於肺何有也。杏仁取其利气﹐非治肺也﹐故麻黃湯實是治太陽傷寒之藥﹐而非治肺經之方也。

麻黃湯方﹝校補﹞

麻黃三兩﹝去節﹞桂枝二兩﹝去皮﹞甘艸一兩﹝炙﹞杏仁七十个﹝去皮尖﹞上四味﹐以水九升﹐先煮麻黃﹐減二升﹐去上沫﹐內諸藥﹐煮取二升半﹐去滓﹐溫服八合﹐復取微似汗﹐不須啜粥﹐餘如桂枝法將息。

【方解及其應用範圍】麻黃辛溫﹐開腠理而發汗﹔杏仁苦溫﹐疏利肺气而治喘﹔桂枝辛甘溫﹐協同麻黃﹐增彊其發汗作用﹔甘艸甘平﹐協和諸藥﹐藥𨿽四味﹐方義周匝。本方爲開表逐邪發汗之峻劑﹐爲太陽病表實証之主方。汪昂曰「麻黃中空﹐辛溫气薄﹐肺家專藥﹐而走太陽﹐能開腠散寒﹔桂枝辛溫﹐能引營分之邪達於肌表﹔杏仁苦甘﹐能散寒而降气﹔甘艸甘平﹐發散而和中。」麻黃與杏仁相配﹐可以解表散邪﹐降逆平喘。曹穎甫謂﹕「麻黃湯爲傷寒之聖藥。獨怪近人畏忌麻黃﹐徒以荊芥﹑防風﹑豆豉﹑牛蒡等味﹐敷衍病家﹐病家亦以其平易而樂用之﹐卒之愈疾之功不見」。此爲經驗有得之言。近代醫家惲鐵樵對用此方之標準謂﹕「除惡寒﹑發熱﹑頭痛﹑身痛等﹐更須注意兩點﹕第一是無汗﹐第二是口中和。如其有汗﹐麻黃是禁藥﹔如其口渴﹑舌漧﹑唇絳﹐桂枝也是禁藥。只要是眞確無汗﹐口中和﹐此方是惟一無二的妙法﹐可以藥到病除。」﹝見惲著《傷寒論輯義按》﹞鄭氏在《醫法圓通》中說﹕「此太陽營分主方也。仲景原文治太陽病頭痛發熱﹐身疼腰痛﹐骨節疼痛﹐無汗惡寒而喘者。」隨卽舉出其圓通應用法三條﹕﹝﹞治痘初出而急隱﹐壯熱無汗者﹔﹝﹞治肩背沈重﹑覺內冷者﹔﹝﹞治兩腳彎發起紅塊﹐痛甚。

近代藥物之分析﹐麻黃有發汗﹑平咳﹑定喘諸作用﹐爲辛溫發汗藥中效力最彊大者。故凡一切感寒﹑傷寒諸疾病之無汗者﹐如頭痛﹑腰痛﹑身痛﹑關節痛等﹐無不可以用之。筆者多年來常用麻黃湯以治傷寒咳嗽﹐無不應手取效﹐而從未見發生副作用。近人推廣應用此方治療肺炎﹑上呼吸道感染屬表寒實證者﹐均獲良效。亦有用本方治療腎臟病的水腫﹐並不一定出汗﹐大都表現爲小便增多而腫脹消。

三﹑傷寒一日➀﹐太陽受之﹐脈若靜者爲不﹝動﹞﹝傳﹞➁﹐頗欲吐﹐若﹝煩燥﹞﹝躁煩﹞﹐脈數急者➂﹐爲傳也。傷寒二三日﹐陽明少陽證不見者﹐爲不傳也。﹑

➀傷寒﹕指廣義傷寒﹐包括中風在內﹐與上條名爲傷寒有廣狹義之分。

➁脈若靜﹕指脈與證符﹝傷寒脈緊﹐中風脈緩﹞﹐無數急現象。傳﹕謂以此之所受﹐轉授之於彼也。

➂脈數急﹕與脈靜相對而言。

鄭論﹕按傷寒本旨﹐以一日太陽﹐二日陽明﹐三日少陽﹐四日太陰﹐五日少陰﹐六日厥陰﹐此就六經流行之气機而言也。至於邪入太陽﹐𨿽七八日﹐十徐日﹐只要脈靜而不動﹐別無他經證形足徵﹐便不傳經。若脈見動﹐心煩欲吐﹐此爲傳也。學者臨證﹐務要有別經證形可驗﹐脈象之動靜足徵﹐則得傳與不傳之實也。

【闡釋】鄭氏將辧太陽病脈證並治上第四條﹑五條合並爲一條。臨牀上的病變﹐並不是一日太陽﹑二日陽明……這樣機械刻板﹐它旣可以傳入陽明﹐又可以傳入少陽﹐甚至也有轉屬太陰﹑少陰的。但也可以在太陽七八日﹑十徐日不發生傳變。可以從脈證的變化來診斷其傳與不傳﹐更應以證候爲主。如傷寒二日﹐並未見到不惡寒﹐但惡熱﹐口渴欲飲等陽明證﹐三日並未見到口苦﹑咽漧﹑目眩等少陽證﹐則可知病邪仍在太陽﹐而沒有傳變。於此充分說明了病情已否傳變﹐應以證候爲主﹐決不可以日數來決定傳與不傳。亦卽鄭氏說﹕「務要有別經證形可驗﹐則得傳與不傳之實也」。

四﹑傷寒二三日﹐心中悸而煩者➀﹐小建中湯主之﹝嘔家不可用建中湯➁﹐以甜故也﹞。

➀心中悸而煩﹕心中築築然跳動和煩擾不寧的證狀。

➁嘔家﹕指素有嘔吐癥狀的人。

鄭論﹕按太陽司寒水之令﹐今二三日未見別經病情﹐只見心悸而煩﹐必是太陽失气化之令﹐以致水停心下﹐爲悸而煩﹐今主建中湯以化太陽之气﹐气化而行﹐則升降不乖﹐而心悸與煩﹐則立化爲烏有。但嘔家不可用建中﹐以甘能上湧也﹐須知。

【闡釋】傷寒二三日﹐心中悸煩是屬裏虛﹐𨿽有表證﹐亦不可汗之﹐總以救裏爲急﹐中气得到扶助﹐正气能發揮祛邪作用﹐表邪亦往往能隨之而解。其所以裏虛﹐如鄭氏所說﹕「是太陽失气化之令﹐以致水停心下﹐爲悸而煩」。建中湯足以化太陽之气﹐气化而行﹐則升降不乖﹐而心悸與煩可愈矣。小建中湯方後有「嘔家不可用桂枝湯﹐以甜故也」。鄭氏移在原文後﹐未知何故。

小建中湯方﹝校補﹞

桂枝三兩﹝去皮﹞甘艸二兩﹝炙﹞大棗十二枚﹝擘﹞芍藥六兩生薑三兩﹝切﹞膠飴一升上六味﹐以水七升﹐煮取三升﹐去滓﹐內膠飴﹐更上微火消解﹐溫服一升﹐日三服。嘔家不可用建中湯﹐以甜故也。

【方解及其應用範圍】桂枝湯以桂枝爲君﹐辛甘發散﹐以祛邪爲主﹔本方以膠飴爲君﹐配芍藥酸甘相合﹐以補中爲主。桂枝﹑生薑﹐溫中通陽﹔芍藥斂陰和營﹐桂﹑姜之辛﹐與棗﹑艸﹑膠飴之甘合﹐則辛甘化陽﹔芍之苦﹐與甘相合﹐則苦甘化陰。膠飴甘溫﹐大補脾胃﹐棗﹑艸助之﹐以補脾胃之虛﹐使中宮建立﹐則陽气化而上行﹐陰气化而下降﹐營衛調和﹐陰陽不偏﹐則心悸與煩可愈矣。又方後有「嘔家不可用建中湯﹐以甜故也。」不知鄭氏何故﹐將此段移在原文之後。本方在《傷寒論》《金匱要略》中凡五見。治裏虛腹痛﹐萎黃﹐心中悸煩﹐又治虛勞裏急﹑手足煩熱﹑夢遺失精等陰陽兩虛﹐寒熱錯雜諸癥。近代推廣用之﹐治療慢性胃炎﹑胃﹑十二指腸潰瘍病﹑更年期綜合證﹑心律失常﹑腹痛﹑自汗﹑盜汗等。筆者用治營衛不調﹐食減神衰﹐咳嗽久不愈者﹐以此方健胃滋脾﹐從陽生陰﹐而咳自愈。

五﹑太陽傷寒者﹐加溫鍼必驚也。

鄭論﹕按寒傷太陽﹐在營在衛﹐原有區別﹐此言加溫鍼必驚﹐是邪在營分加溫鍼而驚耶﹖是邪在衛分加溫鍼而驚耶﹖以理揆之﹐當其時邪必在衛分﹐衛分屬陽﹐斷不可用溫鍼之法﹐邪在營分﹐方可用溫鍼之法。若邪在衛分而用之﹐如火上添膏﹐邪焉有不振驚內藏也﹐如此處斷﹐學者方有趨向﹐萬不致有用溫鍼之害矣。

【闡釋】歷代注家對病傷寒之人﹐加以溫鍼﹐一定要發生驚惕的變證。鄭氏則分別在營在衛﹐衛分屬陽﹐斷不可用溫鍼之法﹔邪在營分﹐可用溫鍼之法。如此處斷﹐便不致有用溫鍼之害矣。

六﹑脈浮宜以汗解﹐用火灸之﹐邪無﹝出路﹞﹝從出﹞因火而盛➀﹐病從腰以下必重而痺者﹐名﹝水﹞﹝火﹞逆也➁。中段

➀邪無從出﹕誤治後﹐表邪不能從汗而出。因火而盛﹕因誤用灸法﹐邪熱愈加熾盛。

➁火逆﹕凡誤用火法治療﹐因而形成變證的﹐稱爲火逆。

鄭論﹕按脈浮之病﹐本應汗解﹐方爲合法﹐醫家不究脈體﹐而妄以火灸之﹐大悖經旨。況表陽也﹐火亦陽也﹐二陽相合﹐邪不從外出而從內攻﹐遂致腰以下必重而痺者﹐是邪伏於下﹐阻其太陽寒水流行之气機故也。名日火逆者﹐是重在未得汗解﹐而水滯於下也。

【闡釋】本條系條中一節﹐指出浮脈誤灸後的變證。浮脈在表﹐宜以汗解之﹐醫以火灸取汗﹐而不得汗﹐邪無從出﹐因火而盛﹐𨿽不一定焦骨傷筋﹐而火阻其邪﹐陰气漸竭﹐下焦乃營血所治﹐營气竭而莫運﹐必重著而爲痺。亦卽鄭氏所說﹕「邪不從外出而從內攻﹐遂致腰以下必重而痺者﹐是邪伏於下。」則欲治其痺者﹐宜先治其火矣。

七﹑脈浮者﹐﹝病在表﹞﹐可發汗﹐宜麻黃湯。脈浮而數者﹐可發汗﹐宜麻黃湯。﹑

鄭論﹕按脈浮﹑脈數﹐𨿽云可發汗﹐然有用桂枝湯者﹐有用麻黃湯者。在營在衛﹐原有區分﹐不得以浮﹑數二字﹐而斷爲麻黃湯的證也。學者務於有汗﹑無汗﹑畏風﹑惡寒處追求﹐便得用方之實據也。

【闡釋】本條在《傷寒論》爲﹑條﹐鄭氏合並爲一條。凡表病皆見浮脈﹐麻黃湯証之主脈爲浮緊﹐並有頭疼發熱﹐惡寒無汗等證狀﹐方可用麻黃湯發汗。脈浮而數者﹐多是風熱在表的象徵﹐麻黃湯是不適合的﹐應該與本篇一條二條互參﹐如證與之相合﹐方可用麻黃湯發其汗﹐則諸證自愈。觀原文不曰以麻黃湯爲主之﹐而皆曰宜麻黃湯﹐則有商量斟酌之意也。

八﹑傷寒﹐發汗﹝已﹞解﹐半日許復煩﹐脈浮數者﹐可更發汗﹐宜﹝用﹞桂枝湯。

鄭論﹕大約此證﹐旣經汗解﹐而邪尙未盡解﹐故可更汗之﹐俾邪解盡無遺﹐庶無後患。

【闡釋】本條爲汗解後﹐表邪猶未盡﹐因而復煩﹐脈浮數者﹐邪气仍在表之證﹐故可更發汗﹐以祛表邪。但已汗復汗﹐故不宜麻黃湯之峻發﹐而宜桂枝湯之緩發也。

九﹑發汗已﹐脈浮數﹐煩渴者﹐五苓散主之。

鄭論﹕按太陽傷寒﹐旣稱發汗已﹐想是外邪已去。又見其脈浮數﹐煩渴﹐必是外邪已去﹐而內熱未解﹐故其脈浮數尙見。至於煩渴者﹐熱傷津液也﹐理應淸解其熱﹐熱去則煩渴自解﹐脈數便平﹐何得卽以五苓散主之﹖凡用五苓散﹐必要太陽邪已入腑﹐口渴而小便不利﹐原文只據一煩渴﹐脈數﹐學者每多不識。

煩渴二字﹐亦有飲冷﹑飲熱之分﹐不可不察﹝頂批﹞

【闡釋】此條鄭氏指出用五苓散之不當。凡用五苓散﹐必要太陽邪已入腑﹐口渴而小便不利﹐原文只據一煩渴﹐脈數﹐其不當明甚。

十﹑傷寒汗出而渴者➀﹐五苓散主之﹔不渴者﹐茯苓甘艸湯主之。

➀此處之口渴﹐不是陽明裏證的口渴﹐是水气停在下焦﹐津液不能上布之口渴。

鄭論﹕按汗出而渴﹐是太陽寒水從毛竅而出﹐不能滋潤腸胃﹐故見口渴﹐以五苓散主之﹐乃使太陽寒水之气﹐不從外出﹐而仍從內出﹐則汗渴便止。然有不渴者﹐是津液未大傷﹐胃中尙可支持﹐𨿽見汗出﹐以茯苓甘艸湯主之﹐亦是化气行水之妙。此條據余所見﹐當時汗出而渴﹐小便不利者﹐以五苓散主之﹔汗出不渴﹐小便不利者﹐以茯苓甘艸湯主之。加此四字﹐後學更易於明白了然。

再按汗出而渴﹐在陽明㈠有白虎之方﹔汗出而不渴﹐在少陰有亡陽之槪﹐學者宜知。

㈠大渴飲冷﹝頂批﹞。

【闡釋】此條爲茯苓甘艸湯證與五苓散証之辧證要點﹐只在渴與不渴之間﹐則其它證狀﹐如脈浮數﹐小便不利﹐微熱等情況﹐亦必大致相同。鄭氏釋爲加小便不利四字﹐更加明白了然﹐是正確的。兩證的主要區別是﹕一則水蓄於下﹐口渴而小便不利﹔一則水停於中﹐口不渴而小便不利。證情𨿽有異﹐但總的原因都屬停飲蓄水爲患﹐所以都治以溫陽化水﹐不過一則重在溫化膀胱﹐以利小便﹐一則重在溫化胃陽而通利三焦﹐以蠲水飲﹐所以主治方劑各別。

茯苓甘艸湯方﹝校補﹞

茯苓四兩桂枝二兩﹝去皮﹞甘艸一兩﹝炙﹞生薑三兩﹝切﹞上四味﹐以水四升﹐煮取二升﹐去滓﹐分溫三服。

【方解及其應用範圍】本方治汗出不渴﹐其蓄水比五苓散爲輕﹐因而去掉主要的利水藥﹐僅用茯苓之淡滲﹐加重桂枝溫陽﹐生薑溫胃﹐甘艸和中﹐四味配伍﹐溫胃散水之功最佳﹐爲治水气停中焦﹐不煩不渴﹐心下悸而四肢厥逆的有效良方。

十一﹑脈浮緊者﹐法當身疼痛﹐宜以汗解之。假令尺中遲者➁﹐不可發汗﹐﹝何以知之﹖然➀﹐以營气不足﹐血少故也。﹞原文

➁尺中遲者﹕尺中的脈搏現遲而澀的現象﹐所謂「呼吸三至﹐來去極遲」。遲就是脈搏至數減少。但這里的遲﹐是對緊而言。

➀然﹕古人然字﹐多有作「曰」字解。

十二﹑﹝脈浮數者﹐法當汗出而愈﹐若下之﹐身重心悸者﹐不可發汗﹞﹐當自汗出乃解。所以然者﹐尺中脈微﹐此裏虛﹐須表裏實➁﹐津液自和﹐便自汗出愈。

➁須﹕等待的意思。

鄭論﹕條內指一脈浮緊﹐身痛之人﹐法本當汗﹐假令尺中虛者﹐不可發汗﹐是言其陰分本虛﹐發之深恐亡陽﹐明是教人畱意於發汗之間耳。卽有他證﹐亦俟其津液自和﹐自汗出愈。蓋愼之深﹐防之密矣。

【闡釋】按此二條﹐鄭氏合並來加以注釋﹐原文錯落較多﹐其按亦不全面。

玆據《傷寒論》校補其錯落文字﹐分列兩條之釋文。脈浮緊﹐身疼痛﹐此傷寒之脈證﹐宜麻黃湯以汗之者也﹐然尺中脈遲﹐此營气不足﹐而不可發汗之虛證也。

至條表證誤下後﹐見身重﹑心悸﹑尺脈微的﹐不能再用發汗﹐可俟其自汗出而愈。但亦可以酌用小建中湯一類方劑﹐溫養裏气﹐使表里正气早復﹐气血充沛﹐則津液自和﹐便能汗出而愈。

十三﹑咽喉漧燥者﹐不可發汗。

鄭論﹕凡咽喉漧燥之人﹐津液已傷﹐豈可再行發汗﹐以重奪其液乎﹖余謂咽喉漧燥之人﹐有因下元坎中眞气衰微﹐不能啟眞水上升而致者﹐法宜扶陽﹔有因邪火灼其津液而致者﹐法宜淸潤﹔有因寒水逆於中﹐阻其胃中升騰之气而致者﹐法宜行水。學者畱心察之﹐若此等證﹐皆非發汗所能了

【闡釋】本條爲汗法禁例之一。咽喉漧燥者﹐上焦無津液也。鄭氏認爲咽喉漧燥之人﹐有三種不同情況﹐並提出扶陽﹑淸潤﹑行水三種治法。筆者認爲扶陽可用四逆湯﹐淸潤可用人參白虎湯﹐行水可用茯苓甘艸湯或五苓散。咽喉漧燥﹐現今多稱爲慢性咽炎﹑喉炎﹐筆者常先用炮姜甘艸湯加桔梗治之﹐繼加補腎藥調理而愈。

十四﹑淋家不可發汗➂﹐汗出﹝則﹞﹝必﹞便血。

➂淋家﹕是指小便淋瀝不爽﹐尿時莖中疼痛的病人。

鄭論﹕凡患淋之人﹐或熱閉膀胱﹐或寒閉膀胱﹐或敗精滯於尿竅﹐气化現有不宣﹐原無發汗之理﹐若彊汗之﹐則津液外亡﹐中气被奪﹐卽不能統束血液﹐血液流注闌門祕淸別濁之處﹐滲入膀胱﹐小便下血﹐於是乎作矣。

【闡釋】本條爲汗法禁例之二。歷代醫家注解此條﹐其原因多由腎陰虛而膀胱有熱﹐鄭氏所指熱閉膀胱卽此﹐法宜扶腎陰﹐用四苓滑石阿膠湯治之。繼指出有寒閉膀胱﹐或敗精滯於尿竅﹐气化不宣者。寒閉膀胱者﹐由下焦陽微﹐陰寒阻截膀胱之路﹐陽微無力﹐不能化之﹐法宜扶下焦之陽﹐可用苓桂朮甘湯倍桂加砂仁﹑白蔻治之。至於敗精滯於尿竅﹐气化不宣者﹐治當淸熱利水中﹐加以化精化气之品﹐可選用滋腎丸倍桂﹐或大劑回陽飲加味治之。淋家𨿽患外感﹐亦無彊汗之理﹐若彊汗之﹐陰液愈虛﹐膀胱之蓄熱愈熾﹐必致邪熱通血妄行﹐從小便而爲尿血。

十五﹑瘡家𨿽身疼痛➀﹐不可發汗﹐汗出則痙➁。

➀瘡家﹕患瘡瘍病者﹐流膿已久﹐此皆亡失其津血。

➁痙﹝jìng淨﹞﹕肌肉收縮﹐手足抽搐的現象。

鄭論﹕《內經》云﹕諸瘡痛癢﹐皆屬於火。火盛則血虧﹐若﹝在﹞﹝再﹞發汗﹐血液被奪﹐筋脈失養﹐痙證必作。然又當察其病情輕重﹐可汗則汗﹐不可固執。

【闡釋】本條爲汗法禁例之三﹐瘡家久失膿血﹐營血勢必不足﹐若感外邪﹐𨿽有身體疼痛等證狀﹐虛多實少﹐若以麻黃湯發其汗﹐則必犯虛虛之戒﹐故不能發汗。汗出其營血必更加虧耗﹐筋脈失去濡養﹐必然彊急而爲痙矣。

十六﹑衄➂家不可發汗﹐汗出必﹝頞﹞﹝額﹞上陷﹐脈急緊﹐﹝目﹞直視不能眴➃﹐不﹝能﹞﹝得﹞眠。

➂衄﹝nǜ﹞家﹕常流鼻血的病人。

➃不能眴﹕眴同「瞬」﹐目轉動。不能眴﹐就是說目睛不能轉動。

鄭論﹕申言素患衄血之人﹐切切不可發汗﹐汗爲血液﹐血液旣傷﹐若更發汗﹐則陽從外亡﹐故現﹝頞﹞﹝額﹞上陷﹐脈緊急者﹐陽脫之象也。目直視不能眴者﹐肝開竅於目﹐血液已傷﹐不能灌漑﹐以致不眴不眠者﹐皆眞陽欲絕﹐危亡之候也。

【闡釋】本條爲汗法禁例之五。常患鼻衄的病人﹐由於經常失血﹐則血液素虧﹐不可任意發汗﹐更傷其血液﹐其變證多端﹐而嚴重的如鄭氏所說有眞陽欲脫之危候。

十七﹑亡血家➀不可發汗﹐發汗則寒栗而振。

➀亡血家﹕平素有失血﹝包括吐血大便血﹑小便血﹑鼻血及婦人崩漏﹞疾患的病人。

鄭論﹕亡血二字﹐卽亡陽之徵也。若更發汗﹐則陽從外越﹐而內無陽以溫暖﹐故寒栗而振﹐此等危候非大劑回陽不可。

【闡釋】經常失血的病者﹐不但陰血不足﹐卽陽气亦不充沛﹐加之發汗亦能傷陽。陰血傷則無以濡養筋脈﹐陽气傷則無以衛外爲固﹐所以發生寒栗而振﹐此陰陽兩虛之危候。如鄭氏所言﹐非大劑回陽不可﹐誠屬經驗有得之言。

十八﹑汗家重發汗➁﹐必恍惚心亂➂﹐小便已陰疼➃﹐與禹餘糧丸。

➁汗家﹕指平常慣會出汗的人﹐包括盜汗自汗在內。

➂恍惚心亂﹕神迷意惑﹐慌亂不安﹐形容精神失常的狀態。

➃小便已陰疼﹕小便後尿道作痛。

鄭論﹕按汗爲心之液﹐素多汗之人﹐血液早虧﹐今重發其汗﹐汗出過多﹐則心陽外亡﹐神無所主﹐而恍惚生﹐﹐小便已陰疼者﹐血液已虧﹐不能澤及小便也。以禹餘糧丸主之﹐亦是收納元气之意也。

【闡釋】本條爲汗法禁例之六。平日汗多者﹐血液早虧﹐表陽卽虛﹐若重發其汗﹐則陽從外亡﹐胸中神魂無主﹐故心神恍惚。而小便已陰疼者﹐陽气大虛﹐便出則气愈泄而化源傷﹐因虛而疼。禹餘糧丸方﹐原文闕。

十九﹑發汗病不解﹐反惡寒者﹐虛故也﹐芍藥甘艸附子湯主之。

發汗後惡寒者﹐虛故也﹐不惡寒﹝反惡﹞﹝但﹞熱者﹐實也﹐當和胃气﹐與調胃承气湯。﹑

鄭論﹕按發汗病不解﹐與發汗後惡寒者﹐皆裏陽不足﹐因汗而陽更傷也﹐故見畏寒。以芍藥附子甘艸湯﹐使其收納元气歸根﹐而惡寒自己。若不惡寒而反惡熱﹐以調胃承气湯﹐是爲血虧火旺說法。

余更有說焉﹐當其時發汗﹐有素稟元陽不足﹐因發汗而有元陽外越者﹐外大熱而內寒﹐學者務宜細察。若果血虧﹐陽明胃熱﹐必有舌苔漧黃﹐大渴飲冷﹐方可與調胃承气湯。若其人因發汗而元陽外越者﹐𨿽周身大熱﹐舌必潤滑﹐口必不渴﹐二便自利﹐又當以回陽爲要﹐切切不可妄與調胃承气湯﹐切記。

【闡釋】本條《傷寒論》分爲兩條。「發汗病不解」至「芍藥附子甘艸湯主之」爲一條﹔以下又爲一條。鄭氏所按﹐頗爲恰當。但其中特提出元陽外越與血虧火旺﹐陽陰胃熱之區別﹐則與歷代注家不同﹐臨證時應特別注意。元陽外越者﹐可與大劑四逆或白通湯以回陽爲要。

芍藥甘艸附子湯方﹝校補﹞

芍藥三兩甘艸三兩﹝炙﹞附子一枚﹝炮﹑去皮﹑破八片﹞右三味﹐以水五升﹐煮取一升五合﹐去滓﹐分溫三服。

【方解及其應用範圍】本方芍藥以補陰斂液﹐附子溫經回陽﹐佐以甘艸﹐從中調和﹐使芍﹑附作用﹐共同發揮﹐能夠兼顧气陰﹐實屬陰陽雙補﹑扶正之劑。故用治汗出過多之惡寒屬於陰陽俱虛之證。筆者曾治患風濕疼痛﹐同時有汗出惡寒證狀﹐腳攣急﹐舌質淡﹐苔白膩﹐脈沈細﹐用大劑量芍藥甘艸附子湯治之﹐芍﹑甘各用克﹐附子克﹐連服五劑而痊愈。

二十﹑發汗後﹐身疼痛﹐脈沈遲者➀﹐桂枝加芍藥生薑各一兩人參三兩新加湯主之。

➀脈沈遲﹕沈是重按才得﹐遲是跳動的次數緩慢。

鄭論﹕據稱發汗後﹐身疼脈遲﹐明是裏分有寒也。汗則表陽被奪﹐而內寒卒起﹐閉塞經絡﹐故見身疼。以桂枝加芍藥人參新加湯﹐取姜桂以散陰寒﹐參芍以養血液﹐亦屬妥切。

【闡釋】發汗後﹐身疼痛﹐脈沈遲﹐此陽气虛損﹐陰液耗竭﹐亦卽气陰兩傷﹐營血不足也。鄭氏所論「汗則表陽被奪﹐而內寒卒起﹐閉塞經絡﹐故見身疼」。亦屬確切之論。

桂枝加芍藥生薑各一兩人參三兩新加湯﹝校補﹞

桂枝三兩﹝去皮﹞芍藥四兩甘艸二兩﹝炙﹞人參三兩大棗十二枚﹝劈﹞生薑四兩上六味﹐以水一斗二升﹐煮取三升去滓﹐溫服一升。本云桂枝湯﹐今加芍藥﹑生薑﹑人參。

【方解及其應用範圍】桂枝湯有調和營衛﹐滋陰和陽的作用。本方卽桂枝湯倍芍藥生薑加人參而成。倍生薑者﹐以脈沈遲營中寒也﹔倍芍藥者﹐以營不足﹐血少故也﹔加人參者﹐補諸虛也。補營陰而益衛陽﹐表虛身疼自愈。故汗出太過津液受傷﹐不能濡養筋脈而身疼痛者﹔气血不足之身疼痛﹔正气不足﹐風濕在表之痺證。均可酌用本方治療。

二十一﹑發汗後﹐不可更行➀桂枝湯﹐﹝若﹞汗出而喘﹐無大熱者﹐可與麻黃杏仁﹝甘艸﹞石膏湯。發汗後飲水多﹝者﹞必喘﹐以水灌➁之亦喘。﹑後段

➀更行﹕行﹑施也﹑用也。更行就是再用的意思。

➁灌﹕洗也﹐卽以水冼浴之意思。

鄭論﹕按此條所論﹐與前論不符。此言發汗後﹐不可更行桂枝湯﹐若其人桂枝證仍在者﹐原有再用桂枝之法﹐此說不可用﹐非不符而何﹖又云﹕發汗出而喘﹐無大熱者﹐可與麻杏石膏﹝甘艸﹞湯。據余所見﹐果系大熱﹑口渴﹑飲冷﹑气喘者﹐則爲火刑於肺﹐而麻杏石膏﹝甘艸﹞湯可用。若無大熱﹑口渴等情﹐只見汗出而喘﹐吾恐汗出亡陽﹐若再以麻黃杏仁之方治之﹐能不速其亡乎﹖又云「發汗後﹐飲水多者必喘﹐以水灌之亦喘。」此必因發汗而津液傷﹐故渴欲飲水﹔水入亦喘者﹐是爲水逆於中﹐而中州气化不宣故也。

【闡釋】本條分爲兩節﹐「發汗後」至「可與麻黃杏仁石膏甘艸湯」爲一節﹐卽傷寒論條全文﹔「發汗後」至「以水灌之亦喘」爲後一節﹐卽傷寒論條後段。鄭氏謂「此條所論﹐與前論不符」﹐其解麻杏石甘湯之可用與不可用﹐確有見地﹐非隨文釋義可及。又原文「發汗後﹐飲水多者必喘﹐以水灌之亦喘」鄭氏釋爲津液傷﹐气化不宣。蓋汗後表气虛﹐水气乘虛﹐客於腠理皮毛之間﹐則皮毛之開闔不利﹐皮毛內合於肺﹐故肺之呼吸迫促﹐而爲喘也。

麻黃杏仁甘艸石膏湯方﹝校補﹞

麻黃四兩﹝去節﹞杏仁五十个﹝去皮尖﹞甘艸二兩﹝炙﹞石膏半斤﹝碎﹑綿裹﹞上四味﹐以水七升﹐煮麻黃減二升﹐去上沫﹐內諸藥﹐煮取二升﹐去滓﹐溫服一升。

【方解及其應用範圍】本方是麻黃湯去桂枝加石靑而成。麻黃辛溫開泄肺气﹔杏仁苦降﹐宣肺平喘﹔石膏辛甘寒直淸裏熱﹔甘艸以和諸藥。四味配合﹐有淸肺定喘之功。此方除治本條所舉之證外﹐適用於邪熱壅肺各種病證﹐如風熱感冒﹐气管炎﹑哮喘﹑百日咳﹑肺炎等。筆者常用此方治寒包熱之咳嗽﹑哮喘﹑肺炎﹐以及風溫初起﹐無汗而喘者﹐屢用屢效﹐獲得滿意效果。

二十二﹑下後不可更行桂枝湯﹐若汗出而喘﹐無大熱者﹐可與麻﹝黃﹞杏﹝仁﹞﹝子﹞﹝甘艸﹞石膏湯。

鄭論﹕按下後不可更行桂枝湯﹐此語皆非確論﹐其間有因下而引邪深入﹐其脈尙浮﹐病機尙欲外出﹐仍當以桂枝湯﹐因其勢而導之﹐方爲合法﹐何得拘泥﹖至「汗出而喘﹐無大熱」句﹐更要仔細推求﹐果見脈浮緊﹐有熱象可徵﹐而麻杏甘膏湯﹐方是的對之方。若汗出﹐脈浮空﹐面舌俱靑﹑白﹑黑色者﹐回陽猶恐不及﹐尙得以原文方治之乎﹖學者務要畱心﹐探究陰陽消息﹐切勿死守陳言﹐爲方所囿﹐則得矣。

【闡釋】下後不可更行桂枝湯﹐鄭氏謂此語非確論。若其人桂枝證仍在者﹐原有再用桂枝之法。太陽上篇第三十一條﹑三十二條﹐太陽中篇第二十九條﹐都是下後而又用桂枝湯之例。至「汗出而喘﹐無大熱」者﹐可否用麻杏甘膏湯﹐則應如鄭氏所說﹕探求陰陽實據﹐切勿死守陳言﹐爲方所囿。

二十三﹑發汗過多﹐其人叉手自冒心➀﹐心下悸➁﹐欲得按者﹐桂枝﹝甘艸﹞湯主之。

➀叉手自冒心﹕叉手卽兩手交叉﹐冒卽按捺﹐形容病人的兩手復蓋在自己的心胸部位。

➁悸﹕跳動也。心下悸﹐卽心下部位有緊張跳動的感覺。

鄭論﹕按汗爲心之液﹐今發汗過多﹐則心陽不足﹐其人叉手自冒者﹐是欲扶心之意﹐外援之一助也。至心下悸欲按﹐皆本此。

【闡釋】此乃汗出過多﹐損傷胸中陽气。因胸中陽虛﹐以致心下悸動不寧。叉手自冒心﹐亦是汗出多而胸陽虛的原故。

桂枝甘艸湯方﹝校補﹞

桂枝四兩﹝去皮﹞甘艸二兩﹝炙﹞上二味﹐以水三升﹐煮取一升﹐去滓﹐頓服。

【方解及其應用範圍】桂枝甘艸湯方﹐桂枝並非解表﹐乃取其入心而益陽﹐配以甘艸補虛以益气。

桂枝配甘艸﹐則桂枝溫而不熱﹐所以能益陽而不致發汗。辛甘合用﹐陽气乃生﹐心陽得復而悸動可愈。現本方廣泛用於治療心血管系統疾病﹐可調整血液循環功能。如心陽虛是受腎陽虛所引起﹐可酌加附子。

二十四﹑未持脈時➀﹐病人叉手自冒心﹐師因教﹝試﹞令咳而不咳者﹐此必兩耳聾無聞也﹐所以然者﹐以重發汗﹐虛﹐故如此也。前段

➀持脈﹕與診脈同義。

鄭論﹕此條是教人探陰陽之妙諦﹐若其人令咳而能咳﹐則耳聰﹐令咳而不咳﹐則耳聾。故斷之曰﹐重發汗﹐以致心陽虛﹐濁陰上干﹐閉其輕竅﹐故耳聾也﹐此與風寒閉束者﹐大有涇渭之別﹐學者宜細察焉。

【闡釋】本條通過望診與問診來診斷病情﹐決其陰陽﹐重發汗﹐以致心陽虛﹐心寄竅於耳﹐心虛故耳聾﹐此與肝膽風木之火上升﹐阻滯淸竅而耳聾迥然不同﹐以小柴胡湯加減治之必不效﹐必大劑參附湯加味治之。

二十五﹑發汗後﹐其人臍下悸者﹐欲作奔豚➁﹐茯苓桂枝甘艸大棗湯主之。

➁奔豚﹕諸病源候論云「奔豚者﹐气上下遊走﹐如豚之奔﹐故曰奔豚」。此兩字在這里是形容悸气自小腹上衝心胸之勢﹐與腎積爲奔豚不同。

鄭論﹕旣稱發汗後其人臍下悸者﹐是必因發汗而傷及腎陽也﹐腎陽旣衰﹐不能鎭納下元水气﹐以致臍下悸﹐欲作奔豚﹐法宜回陽爲是。所主之方﹐取茯苓以伐腎邪﹐而使水气下泄﹐不致上奔﹐眞立法之妙諦也。

【闡釋】歷代注家認爲發汗後心陽虛而腎水上逆臍下。鄭氏則謂傷及腎陽﹐不能鎭納下元水气﹐以致臍下悸﹐欲作奔豚﹐法宜回陽爲是。主以茯苓桂枝甘艸大棗湯𨿽佳﹐但不若再加附片以扶腎陽﹐效果更好。

茯苓桂枝甘艸大棗湯方﹝校補﹞

茯苓半斤桂枝四兩﹝去皮﹞甘艸二兩﹝炙﹞大棗十五枚上四味﹐以甘瀾水➀一斗﹐先煮茯苓﹐減二升﹐內諸藥﹐煮取三升﹐去滓﹐溫服一升﹐日三服。作甘瀾水法﹐取水二斗﹐置大盆內﹐以杓揚之﹐水上有珠子五六千顆相逐﹐取用之。

➀甘瀾水﹕一名勞水。程林曰「揚之無力﹐取其不助腎邪也。」錢天來曰「動則其性屬陽﹐揚則其勢下走故也。」

【方解及其應用範圍】《醫宗金鑑》云「本方卽苓桂朮甘湯去白朮加大棗倍茯苓也﹐彼治心下逆滿﹐气沖胸﹐此則臍下悸欲作奔豚。蓋以水停中焦﹐故用白朮﹐水停下焦﹐故倍茯苓﹐其病由汗後而起﹐自不外乎桂枝之法也。」本方與苓桂朮甘湯﹑茯苓甘艸湯的作用大致相同﹐都能治水气疾患。苓桂朮甘湯證﹐心下逆滿﹐气上衝胸﹔茯苓甘艸湯證﹐厥而心下悸﹐其病理機轉偏於中焦﹐所以一用白朮運脾﹐一用生薑溫胃。本湯證臍下悸欲作奔豚﹐其病理機轉偏於下焦﹐所以用大棗培土制水﹐倍茯苓以伐腎邪。

二十六﹑發汗後﹐腹脹滿者﹐厚朴生薑半夏甘艸人參湯主之。原

鄭論﹕此病腹脹滿由於發汗後﹐明是汗出傷及胸中之陽﹐以致濁陰上干﹐閉其淸道﹐壅而爲滿﹐法宜補中宣通﹐原方亦可用﹐似不若理中加行滯藥爲當。

【闡釋】此條爲發汗後脾陽虛弱﹐不能運化轉輸﹐虛气壅滯腹脹滿的治法。

鄭氏云「原方亦可用﹐似不若理中加行滯藥爲當」。筆者治此類脾虛脹滿者﹐常用理中湯加丁香治之輒效。

厚朴生薑半夏甘艸人參湯方﹝校補﹞

厚朴半斤﹝炙﹑去皮﹞生薑半斤﹝切﹞半夏半升﹝洗﹞甘艸二兩人參一兩上五味﹐以水一斗﹐煮取三升﹐去滓﹐溫服一升﹐日三服。

【方解及其應用範圍】本方爲溫運脾陽﹐寬中除滿﹐消補兼施之劑。厚朴味苦辛﹐性溫﹐下气開滯﹐豁痰泄實﹐故能平胃气而除腹滿﹐生薑辛開理气﹐半夏開結燥濕﹐人參﹑甘艸健脾培土以助運用。參﹑艸非脹滿之要藥﹐臨牀時分量宜輕。除用治脾虛作脹外﹐近人推廣用於慢性胃炎﹑胃﹑腸消化不良等病癥。

二十七﹑傷寒汗出解之後﹐胃中不和﹐心下痞鞭﹐幹﹝嘔﹞﹝噫﹞食臭➀﹐脇下有水气﹐腹中雷鳴➁下利者﹐宜生薑瀉心湯﹝主之﹞。

➀幹噫食臭﹕噫同噯﹐卽噯气帶有食臭味。

➁腹中雷鳴﹕形容腹腸間的響聲。

鄭論﹕此證旣稱汗解﹐是外邪已去﹐何至胃中不和﹐心下痞鞭﹖此是因發汗過多﹐以致濁陰上逆於心而成痞乎﹖是因挾有宿食滯於心下而成痞鞭乎﹖是因有邪熱結於心下而成痞鞭乎﹖是因有寒水逆於心下而成痞鞭乎﹖不能無疑。又云「幹﹝嘔﹞﹝噫﹞食臭﹐脇下有水气﹐至雷鳴下利」句﹐定是太陽气化失職﹐以致寒水彌漫四旁﹐一切病情﹐俱由此而生。但原文以生薑瀉心湯主之﹐似不恰切。

【闡釋】鄭氏所注﹐與歷代注家不同﹐首先提出心下痞鞭有四種不同情況﹐此條心下痞鞭﹐是因寒水逆於心下而成﹐此太陽气化失職﹐以致寒水彌漫﹐原文主以生薑瀉心湯爲不恰當。筆者認爲可用五苓倍桂以化太陽膀胱之气﹐加附子以扶腎陽﹐較爲妥切。

生薑瀉心湯﹝校補﹞

生薑四兩﹝切﹞甘艸三兩﹝炙﹞人參三兩漧薑一兩黃芩三兩半夏半升﹝洗﹞黃連一兩大棗十二枚﹝擘﹞上八味﹐以水一斗﹐煮取六升﹐去滓﹐再煎取三升﹐溫服一升﹐日三服。附子瀉心湯﹐本云加附子。半夏瀉心湯﹑甘艸瀉心湯﹐同體別名耳。生薑瀉心湯﹐本云理中人﹐參黃琴湯﹐去桂枝﹑朮加黃連﹐並瀉肝法。

【方解及其應用範圍】本方生薑﹑半夏辛溫散寒﹐除脇下水气以和胃﹐人參﹑大棗以補中﹐漧薑﹑甘艸以溫裏﹐黃芩﹑黃連以除痞結。因本方以胃不和有水气爲主﹐故重用生薑以和胃散水﹐因以名方。本方主治皆屬裏證﹐寒多熱少﹐升降失司﹑虛實錯雜之證。

現應用本方以治急慢性腸炎﹑消化不良﹐胃擴張﹐胃酸過多﹐腸胃功能紊亂等癥。

二十八﹑傷寒中風﹐醫反下之﹐其人下利﹐日數十﹝次﹞﹝行﹞﹐﹝完﹞谷不化➀﹐腹中雷鳴﹐心下痞鞭而滿﹐漧嘔心煩不得安。醫見心下痞﹐謂病不盡﹐復下之﹐其痞益甚﹐此非結熱﹐但以胃中虛﹐客气上逆➁﹐故使鞭也﹐甘艸瀉心湯主之。

➀谷不化﹕就是食穀不消化。

➁客气上逆﹕不是人體正气﹐是胃中虛气上逆。

鄭論﹕此條旣已誤下﹐而又復下﹐所現之癥﹐旣稱虛冷﹐此非結熱﹐原文以甘艸瀉心湯主之﹐方中芩連之苦寒﹐而復可用乎﹖仲景不當處此。

【闡釋】兩次誤下﹐其痞益甚﹐此非熱邪痞結﹐而是胃中虛冷之極也﹐理當急投四逆以救其陽﹐稍加人參以潤之﹐卽四逆加人參湯。在臨牀上﹐人參確有振奮胃機能﹐緩解虛性痞滿的作用。故鄭氏駁其不可用芩﹑連之苦寒﹐而曰仲景不當處此。

甘艸瀉心湯方﹝校補﹞

甘艸四兩﹝炙﹞黃岑三兩漧薑三兩半夏半升﹝洗﹞大棗十二枚﹝擘﹞黃連一兩上六味﹐以水一斗﹐煮取六升﹐去滓﹐再煎取三升﹐溫服一升﹐日三服。

【方解及其應用範圍】本方用甘﹑棗以補中﹐漧薑﹑半夏﹐辛以通達﹐岑﹑連苦寒瀉痞淸熱。甘艸用至四兩﹐爲本方君藥﹐故名甘艸瀉心湯。現今推廣用以治療胃及十二指腸潰瘍多效﹐其證多爲寒熱錯雜。

二十九﹑傷寒大下後﹐復發汗﹐心下痞﹐惡寒者﹐表未解也﹐不可攻痞➂﹐當先解表﹐表解乃可攻痞﹐解表宜桂枝湯﹐攻痞宜大黃黃連瀉心湯。

➂攻痞﹝pǐ﹞﹕卽治療痞證。痞﹕痞塊﹑痞積﹐腹中可觸摸之硬塊﹐傷寒病等會發生此癥狀。

鄭論﹕旣稱下汗後﹐以致心下痞﹐明是下汗﹐虧損表裏之陽﹐以致濁陰上干﹐結於心下而爲痞﹐法宜溫中扶陽﹐宣中散逆爲是。又云﹕惡寒者表未解﹐惡寒二字﹐𨿽云太陽面目﹐究竟陽虛而畏外寒﹐亦見惡寒﹐況旣大下發汗後﹐果見脈尙浮緊﹐周身尙在疼痛﹐發熱﹐惡寒﹐如此可以解表﹐不然﹐祗見惡寒兩字﹐不得卽當解表。至於攻痞之說﹐𨿽有次弟﹐以此癥而論﹐則攻痞之大黃黃連瀉心湯﹐亦未恰切﹐何也﹖未見有熱象足徵﹐祗有痞象一癥﹐況此由下汗而成﹐並非未經汗下而見﹐前之大下﹐是大黃苦寒一派而致痞﹐旣前之大黃不效﹐今又用之﹐又豈能必其效乎﹖吾想再下之﹐而命不永也。

【闡釋】鄭氏所按﹐層層分析﹐與歷代注家迥異。下汗後﹐以致心下痞﹐乃虧損表裏之陽﹐陰气結於心下而成痞﹐法宜溫中扶陽﹐宣中散逆﹐所論極是。

至惡寒二字﹐亦有陽虛而畏寒者﹐則不在解表之例。至於攻痞之說﹐大黃黃連瀉心湯﹐亦不恰切﹐蓋只有痞象一癥﹐而未見有熱象足徵﹐況此痞由下汗而成﹐並非未經汗下而見﹐前用大黃下之而成痞﹐今又用之﹐豈能必其效乎﹖故鄭氏慨然曰「吾想再下之﹐而命不永也」。

三十﹑脈浮而緊﹐而復下之﹐緊反入裏﹐則作痞﹐按之自濡➀﹐但气痞耳➁。心下痞﹐按之濡﹐其脈關上浮﹝大﹞﹝者﹞﹐大黃黃連瀉心湯主之。心下痞。而復惡寒汗出者﹐附子瀉心湯主之。﹑﹑

➀濡﹕與軟同﹐柔軟之意。

➁痞﹕本是一種疾狀名稱﹐不是獨立的病名。但也有以痞爲主證﹐而進行治療的﹐如諸瀉心湯證。

鄭論﹕按脈浮而緊﹐是寒傷的候﹐理應解表﹐醫者不知解表﹐而復下之﹐緊反入裏﹐明明引邪深入而成痞滿之象﹐但按之濡﹐是無形之熱邪結於心下。至於關上浮大﹐足見中州之實有熱助之﹐而原文之大黃黃連瀉心湯﹐是的確之法。若心下痞﹐而見惡寒汗出者﹐則又陽虛之徵﹐因誤下所致﹐原文以附子瀉心湯主之﹐附子可用﹐而芩連必不可用﹐何也﹖惡寒者﹐陽衰之驗﹐汗出者﹐亡陽之機﹐心下痞者﹐陰邪上逆之據﹐法宜大劑扶陽宣散爲是﹐學者宜細察之。

【闡釋】本條系《傷寒論》﹑﹑三條合並而成。「脈浮而緊」至「气痞耳」爲一節﹐說明痞的成因與證狀﹔「心下痞」至「大黃黃連瀉心湯主之」爲第二節

﹐此熱痞的證治﹔「心下痞」至「附子瀉心湯主之」爲第三節

﹐此痞證而兼陽虛的證治。鄭氏對第三節

所按﹕「附子可用﹐芩﹑連必不可用。」發人深省。筆者認爲可用附子理中湯扶陽抑陰﹐加半夏﹑砂仁健脾降逆爲當。

大黃黃連瀉心湯﹝校補﹞

大黃二兩黃連一兩上二味﹐以麻沸湯➀二升漬之﹐須臾絞去滓﹐分溫再服。

附子瀉心湯方﹝校補﹞

大黃二兩黃連一兩黃芩一兩附子一枚﹝炮﹐去皮﹐破﹐別煮取汁﹞上四味﹐切三味﹐以麻沸湯二升漬之﹐須臾絞去滓﹐內附子汁﹐分溫再服。

➀麻沸湯﹕卽沸水。汪苓友曰﹕麻沸湯者﹐熟湯也﹐湯將熟時﹐其面沸泡如麻﹐以故云麻。漬之﹕用沸水泡藥﹐而不用煎熬。

【方解及其應用範圍】大黃黃連瀉心湯爲瀉火泄熱之劑。大黃苦寒﹐急瀉上炎之火﹔黃連瀉中焦邪火﹐淸熱消痞。二藥僅用沸湯漬泡﹐取汁飲服﹐重在淸中焦之熱邪而不主瀉下。

故凡不惡寒﹐但惡熱﹐心下痞悶不舒﹐按之膨滿而微有抵抗﹐自覺煩熱﹐熱气上衝﹐頭痛﹐面赤等﹐都可治之。《金匱》用治「心气不足﹐吐血﹑衄血。」此气盛火旺﹐逼血妄行也。近人推廣治療炎性的胃腸病﹐和一般突發的充血性疾病﹐如髙血壓等﹐更廣泛用於熱盛之吐血﹐療效可靠。附子瀉心湯卽上方加黃芩﹑附子﹐爲寒熱並用﹐溫淸兼施﹐正邪兩顧之和劑。三黃泄熱消痞﹐僅用沸水漬泡取汁﹐附子久煮﹐取濃汁。合和與服﹐取寒熱異其气﹐生熟異其性藥𨿽同行﹐而功則各奏。故凡證屬實熱而體屬陽虛之胃病或吐血鼻衄等病﹐都可適用。

三十一﹑傷寒五六日﹐嘔而發熱者﹐柴胡湯證具﹐而以他藥下之➁﹐柴胡證仍在者﹐復與柴胡湯﹐此𨿽已下之﹐不爲逆﹐必﹝兼之﹞﹝蒸蒸而振﹞➂﹐卻發熱汗出而解。若心下滿而鞭﹝痛﹞者﹐此爲結胸也﹐大陷胸湯主之﹝可也﹞。但滿而不﹝病﹞﹝痛者﹞﹐此爲痞﹐柴胡湯不中與之﹐宜半夏瀉心湯。

➁他藥﹕卽承气之類﹐非有別藥也。

➂蒸蒸而振﹕蒸蒸﹐身熱汗欲出之狀也﹔振者﹐振振然動搖之貌﹐卽寒戰也。

鄭論﹕按柴胡湯癥具﹐而以他藥下之﹐柴胡癥仍在者﹐是下之而邪未深入﹐尙在少陽﹐故不爲逆﹐若下之而轉變別癥﹐少陽癥全無者﹐則是下之過﹐咎無可辭。若心下滿而鞕﹐𨿽名結胸﹐究竟務要察其虛實﹐果系有邪熱結於心下者﹐可與大陷胸湯。若系下之失宜﹐而陰寒水濕上逆而作者﹐猶宜溫中降逆﹐化气行水方是。所云滿而不﹝病﹞﹝痛﹞則爲痞﹐原非柴胡湯所宜。以半夏瀉心湯﹐確乎有理﹐至於方中芩連﹐似覺不當﹐學者察之。

【闡釋】此條乃柴胡湯證具﹐誤下後的三種病變。其一是𨿽誤下而證未變﹐所以仍用原方治療。其二是病轉結胸的證治﹐又有兩種情況﹐果系有邪熱結於心下者﹐可與大陷胸湯﹔若陰寒水濕上逆而作者﹐則宜溫中降逆﹐化气行水﹐可用附子理中湯加肉桂﹑砂仁﹑半夏﹑茯苓治之。其三是轉痞滿的證治﹐亦卽是心下滿而不痛的痞證﹐則宜用半夏瀉心湯治療。鄭氏提出方中芩連﹐似覺不當﹐應用時宜詳加審察﹐示人以愼重之意。

半夏瀉心湯方﹝校補﹞

半夏半升﹝洗﹞黃芩﹑漧薑﹑人參﹑甘艸﹝炙﹞各三兩﹑黃連一兩大棗十二枚﹝擘﹞上七味﹐以水一斗﹐煮取六升﹐去渣﹐再煎取三升﹐溫服一升﹐日三服。須大陷胸湯者﹐方用前第二法。原注云「一方用半夏一升」

【方解及其應用範圍】柯韻伯云「卽小柴胡湯去柴胡加黃連漧薑也。不往來寒熱﹐是無半表證﹐故不用柴胡﹐痞因寒熱之气互結而成﹐用黃連漧薑之大寒大熱者﹐爲之兩解也。」但下後中虛﹐所以用參艸大棗以補正。近代推廣應用治療胃腸道疾病﹐如急慢性胃腸炎﹑消化不良﹑食欲不振﹐髒寒腸熱之泄瀉等﹐都有一定療效。

三十二﹑本以下之﹐故心下痞﹐與瀉心湯➀﹐痞不解﹐其人渴而口﹝煩燥﹞﹝燥煩﹞➁﹐小便不利者﹐五苓散主之。

➀瀉心湯﹕卽大黃黃連瀉心湯。

➁燥煩﹕卽口燥心煩。

鄭論﹕痞由誤下而致﹐服瀉心湯而不解﹐又復見﹝煩燥﹞﹝燥煩﹞口渴﹐小便不利﹐原文以五苓散主之﹐可見初非下癥﹐實太陽之癥。因下而引入太陽之腑也。可見醫家不可妄下﹐總要斟酌妥貼爲妙。

【闡釋】痞由誤下而成﹐本條痞證是水飲內停﹐津液不行所致﹐故有渴而口燥心煩﹐小便不利等。如鄭氏所說﹕「實太陽之癥﹐因誤下而引入太陽之腑﹐」故五苓散爲對癥之良方。

三十三﹑傷寒服﹝瀉﹞﹝湯﹞藥﹐下利不止﹐心下痞鞭﹐服瀉心湯已﹐﹝後﹞﹝復﹞以他藥下之﹐利不止﹐醫以理中與之﹐利益甚﹐理中者﹐理中焦➀﹐此利在下焦➁﹐赤石脂禹餘糧湯主之。復﹝利﹞不止者﹐當利其小便。

➀理中者﹐理中焦﹕說明理中湯的作用是調理中焦脾胃。

➁下焦﹕是指病在下部。

鄭論﹕據所稱傷寒﹐服﹝瀉﹞﹝湯﹞藥下利不止﹐而至心下痞﹐明是下傷胸中之陽﹐遂使濁陰僭居髙位而成痞﹐𨿽服瀉心湯而病未解﹐又復下之﹐一誤再誤﹐所失愈多﹐醫㈠﹝以﹞理中湯治之﹐下利益甚。非下利甚之可怪﹐實由中州轉運﹐而積陰下泄﹐𨿽泄甚一時﹐而收功已在旦夕﹐昧者不察﹐以爲病在下焦﹐非理中可了﹐又復以赤石脂禹餘糧湯治之﹐仍不效﹐而曰當利小便﹐不知下利﹐有小便尙利者﹐有小便不利者﹐不利者可利﹐而小便利者決不可利。以余所見﹐全是誤下所致﹐理中是不易良法﹐理中內加桂﹑芩﹑砂﹑半是絕妙法﹐原文所論之方﹐皆在似是而非之例﹐學者詳細辧之。

【闡釋】本條指出﹐下後再次誤下﹐有各種不同病情﹐應根據辯證論治的精神來處方治療。如下後痞鞕下利﹐而胃脘部痞鞭偏甚的﹐宜用瀉心湯﹔如中焦虛寒的﹐宜用理中湯。如下利不止﹐下虛滑脫的﹐可用赤石脂禹餘糧湯﹔如屬淸濁不分﹐小便不利的﹐可用五苓散﹐小便一利﹐便可減少大便中水分﹐有利於下利不止的治療。鄭氏認爲全是誤下所致﹐理中是不易良法﹐理中內加桂﹑苓﹑砂﹑半是絕妙法﹐亦可遵從。

赤石脂禹餘糧方﹝校補﹞

赤石脂一斤﹝碎﹞太一禹餘糧一斤﹝碎﹞上二味﹐﹑以水六升﹐煮取二升﹐去渣﹐分溫三服。

【方解及其應用範圍】柯韻伯云「大腸之不固﹐仍責在胃﹐關門之不緊﹐仍責在脾﹐此二味皆土之精气所結﹐能實胃而澀腸﹐凡下焦虛脫者﹐以二物爲末﹐參湯調服﹐最效」。

此方亦可用於大腸咳嗽﹐咳則遺矢。李東垣謂﹕「固澀止咳」。

三十四﹑傷寒發熱﹐汗出不解﹐心中痞鞭﹐嘔吐而下利者﹐大柴胡湯主之。

鄭論﹕按傷寒發熱﹐有風傷衛之發熱﹐寒傷營之發熱。出汗﹐有風傷衛之出汗﹐有陽明熱甚之出汗﹐有少陰亡陽癥之出汗。而此只云﹕發熱汗出不解﹐是用桂枝解表之劑而出汗不解乎﹖是用麻黃解表而發熱汗出不解乎﹖此中全無實據。言陽越於外發熱也可﹐言汗出亡陽也可。又云﹕心中痞鞭﹐嘔吐下利﹐全是太陰病情﹐則於太陽癥不合﹐至於大柴胡湯﹐則更屬不合也﹐學者盍察之。

【闡釋】此條鄭氏提出種種疑問﹐以及心中痞鞭﹐嘔吐下利﹐證屬太陰﹐皆值得學者辧證時深思﹐大柴胡湯爲和表淸裏之劑﹐與病癥不合﹐不可用矣。舒馳遠更說﹕「大柴胡湯不可用﹐仲景必無此法」。方見「過經不解」一條。

三十五﹑傷寒發汗﹐若吐若下﹐解後➀﹐心下痞﹝鞭﹞﹐噫气不除者➁﹐旋復代赭石湯主之。

➀解﹕謂大邪已散去。

➁噫气﹕卽飽食息也。俗曰打飽呃。

鄭論﹕按傷寒病﹐至用汗﹑吐﹑下三法﹐外病已解﹐而見心下痞﹐噫气不除者﹐由或汗﹑或吐﹑或下﹐傷及胸中之陽﹐以致濁陰上干﹐逆於心下﹐阻其升降之气機而爲噫。以旋復代赭石湯主之﹐實屬至當之法。

【闡釋】本條爲傷寒大邪解後﹐虛气作痞的治法。鄭氏釋「噫气不除者﹐傷及胸中之陽﹐以致濁陰上干﹐逆於心下﹐阻其升降之气機而爲噫」。實屬至當﹐主以旋復代赭石湯﹐爲確切不易之方矣。

旋復代赭石湯方﹝校補﹞

旋復花三兩人參二兩生薑五兩代赭一兩甘艸三兩﹝炙﹞半夏半升﹝洗﹞大棗十二枚﹝擘﹞上七味﹐以水一斗﹐煮取六升﹐去渣﹐再煎取三升﹐溫服一升﹐曰三服。

【方解及其應用範圍】本方以人參﹑甘艸養正補虛﹐姜﹑棗和脾養胃﹐半夏以蠲飲降濁﹐更以代赭石之重﹐使之斂浮鎭逆﹐旋復花之辛﹐用以宣气滌飲。濁降則痞鞕可消﹐淸升則噫气可除。現多用於慢性胃腸病﹐胃气上逆﹐眩暈嘔吐﹐胸痞﹐痰多而粘﹐食不下﹐大便祕結﹐噎膈反胃等。

三十六﹑病脇下素有痞﹐連在臍旁﹐痛引少腹﹐入陰筋者➀﹐此名髒結➁﹐死。髒結無陽癥➂﹐不往來寒熱﹐其人反靜﹐﹝則﹞舌上苔滑者﹐﹝而﹞不可攻也。﹑

➀入陰筋﹕指睪丸而言﹐此指陰莖縮入。

➁髒結﹕髒气結塞不通的意思。

➂陽癥﹕指發熱﹑頭痛﹑身疼﹑口渴等陽性證狀。

鄭論﹕兩脇屬肝地面﹐素有痞連在臍旁﹐是陰寒久聚於厥陰而未解﹐陰邪甚則痛直入陰筋﹐故決其死。而曰髒結者﹐肝爲陰髒故也。無陽癥﹐不往來寒熱﹐其人安靜﹐舌滑苔﹐則是陰癥之實據﹐言不可攻﹐是教人不可妄用藥以攻其結也。

【闡釋】此條《傷寒論》原書分作兩條﹕「病脇下素有痞﹐……此名髒結﹐死」。爲第一節

﹐此言髒結的痞屬極危候。痞癥之結深結久﹐惟陰無陽﹐陰气過極﹐陽气竭絕﹐故死。第二節

爲「髒結無陽癥……不可攻也。」繼續說明髒結證的屬性﹐是純陰無陽﹐𨿽有如結胸的鞕滿證狀﹐愼不可攻﹐若誤攻之﹐則犯虛虛之戒。此條有論無方﹐前節言死﹐後節言不可攻。筆者認爲可用大劑四逆湯﹑白通湯以回陽﹐或當於十百中挽救一二﹐亦是盡治病之道而已。

三十七﹑問曰﹕病有結胸➃﹐有﹝結髒﹞﹝髒結﹞➄﹐其狀何如﹖

答曰﹕按﹝則病﹞﹝之痛﹞﹐寸脈浮﹐關脈沈﹐名曰結胸也。何爲﹝結髒﹞﹝髒結﹞﹖答曰﹕如結胸狀﹐飲食如故﹐時時下利﹐寸脈浮﹐關脈小﹑細﹑沈﹑緊﹐名日髒結﹐舌上白苔滑者➅﹐難治。﹑

➃結胸﹕證候名﹐主要證狀是心下鞕痛﹝胃脘部﹞。

➄髒結﹕證候名﹐證狀與結胸相似﹐而性質不同﹐爲髒气虛寒而結。

➅舌上白苔滑﹕就是舌上有白色的滑苔。

鄭論﹕按結胸﹑髒結兩癥﹐答曰寸浮﹑關沈緊﹔寸浮﹑關細沈緊﹐皆非確論。若寸浮﹑關沈而不結胸﹔寸浮﹑關細沈緊而不髒結﹐則又當何說﹖以余鄙見﹐當時胸髙突起﹐結於胸之上部者﹐可名結胸。如物盤狀﹐結於少腹兩側﹐或在臍旁﹐可名髒結。然後以脈象參之﹐庶爲近理。若僅以脈象而論﹐恐未必盡如是說也﹐學者須知。

【闡釋】本條《傷寒論》原書分爲兩條。「問曰……名曰結胸也」爲一條﹔「何爲髒結……難治」又爲一條。鄭氏說﹕不能只憑脈辧結胸與髒結﹐而應結合證狀參之。如胸髙突起﹐結於胸之上部者可名結胸﹔如物盤狀﹐結於少腹兩側﹐或在臍旁﹐可名髒結。必這樣辧結胸與髒結﹐方爲恰當。亦卽對證候的診斷﹐四診缺一不可。

三十八﹑傷寒六七日﹐結胸熱實➀﹐脈沈﹝而﹞緊﹐心下痛﹐按之石鞕者﹐大陷胸湯主之。

➀結胸熱實﹕是說結胸證屬熱屬實﹐與寒實結胸相對而言。

鄭論﹕此條明言熱邪盤聚胸中﹐以致心下痛﹐按之如石鞕﹐故取大陷胸湯以治之﹐急欲逐去熱邪之意也。前太陽上篇三十七條內云﹕脈浮者必結胸﹐此何不見脈浮也﹖脈沈緊者﹐必欲嘔﹐此何不見嘔也﹖總之﹐專以脈定病﹐決乎﹝不﹞可﹐況气機變化莫測﹐焉能以二十八脈象﹐以定億萬病象乎﹖學者切不可爲脈所囿﹐則得矣。

【闡釋】此節乃未經誤下而成結胸之證也。傷寒六七日﹐寒不外解﹐而反化熱入裏﹐故曰結胸熱實。提出熱實二字﹐恐人以沈緊之脈而誤認爲寒實結胸也。

此證寒化爲熱﹐而與有形之水﹐搏結於心下﹐故按之石鞕而痛也。治以大陷胸湯﹐瀉熱逐水﹐得快利﹐則病自愈矣。鄭氏曰「專以脈定病﹐決乎不可。」必需四診合參﹐乃能探得病原﹐辧證處方﹐斯爲得矣﹝此條舒本列爲條﹐鄭書列爲條﹐按理應列爲條﹐故從舒本將此條移前。鄭書條移爲條﹐以下依次順移﹞。

三十九﹑小結胸﹝癥﹞﹝病﹞﹐﹝正﹞在心下﹐﹝若﹞按之則痛﹐脈浮滑者﹐﹝小者﹞小陷胸湯主之。

鄭論﹕旣名結胸﹐何分大小﹐要知有熱結於胸者﹐有寒結於胸者﹐有痰結於胸者﹐有食結於胸者﹐總要分辧的確﹐庶無差錯。若小陷胸湯﹐與熱結者宜﹐而非寒﹑痰﹑食所宜﹐卽以原文脈之浮滑而論﹐浮主風﹐而滑主痰﹐宜是內痰﹐若小陷胸湯﹐則未必妥切。

【闡釋】小結胸癥﹐有熱結於胸者﹖小陷胸湯爲正治之方。若寒結﹑痰結﹑食結於胸者﹐則非小陷胸湯所宜。筆者在臨癥中﹐對寒結於胸者﹐用大黃附子細辛湯﹔因痰結於胸者﹐則用苓桂朮甘湯加附子以溫化之﹔若食積結胸者﹐選用加味平胃散。此皆屢用屢效之方也。

小陷胸湯方﹝校補﹞

黃連一兩半夏半升﹝洗﹞栝蔞實大者一枚上三味﹐以水六升﹐先煮栝蔞﹐取三升﹐去渣﹐內諸藥﹐煮取二升﹐去渣﹐分溫三服。

【方解及其應用範圍】本方用黃連苦寒以淸熱﹐半夏辛燥而祛痰﹐栝蔞實甘寒滑潤﹐旣可助黃連以淸熱﹐又可助半夏以化痰﹐藥力較大陷胸湯爲緩﹐故稱爲小陷胸湯。因本方有淸熱﹑開結﹑化痰之作用﹐推廣應用於呼吸系統及消化系統疾病﹐如急慢性胃炎炎﹑支气管炎﹑肺炎﹑胸膜炎等呈痰熱結於胸脘之證者。

四十﹑傷寒十﹝條﹞﹝余﹞日﹐熱結在裏﹐復往來寒熱者﹐﹝與﹞大柴胡湯﹝主之﹞。但結胸﹝而﹞無大熱者➀﹐此爲水結在胸脇也﹐但﹝欲﹞﹝頭﹞微汗出者﹐大陷胸湯主之。

鄭論﹕據所稱熱結在裏﹐是見小便短赤乎﹖是見大便閉塞乎﹖

是見舌苔漧黃﹑大渴飲冷乎﹖務要有一定實據﹐原文籠統言之﹐學者當於病情處探求﹐果見大便不利﹐復往來寒熱者﹐大柴胡湯可用。又云﹕結胸而無大熱者﹐此爲水結在胸脇﹐但﹝欲﹞﹝頭﹞微汗﹐原文以大陷胸主之﹐旣以無大熱﹐而爲水結胸脇明是中宮不宣﹐水逆不行﹔法宜溫中﹑健脾﹑行水爲是﹐若大陷胸湯﹐斷乎不可。

【闡釋】熱結在裏﹐必要有裏熱之實據﹐復往來寒熱﹐則大柴胡湯可用。若水結在胸脇﹐明是中宮之陽不能傳運﹐水流入脇而結聚﹐應如鄭氏所說﹕「當溫中﹑健脾﹑行水﹐大陷胸湯斷乎不可」。此證可用理中湯加砂﹑半﹑茯苓治之。

四十一﹑傷寒六七日﹐發熱微惡寒﹐肢節煩疼➁﹐微嘔﹐心下支結➂﹐外證未去者﹐柴胡桂枝湯主之。

➀無大熱﹕指邪熱傳裏﹐表無大熱。

➁肢節煩疼﹕四肢關節疼痛之甚。

➂心下支結﹐心下感覺支撐悶結。

鄭論﹕按傷寒至六七日﹐所現仍是太陽表證病情﹐但有微嘔﹐則柴胡桂枝湯可用。至於心下支結﹐是太陽寒水之气上逆所致也﹐當於方中加茯苓﹑砂﹑半﹐庶爲恰切。

【闡釋】發熱微惡寒﹐肢節煩疼﹐此是太陽表證未除的現象﹔同時又現輕微嘔吐﹐並感覺心下支撐悶結﹐此卽少陽証之輕者。兩經證狀都比較輕微﹐所以用桂枝湯﹑柴胡湯各取原方之半﹐雙解兩經之邪。

柴胡桂枝湯方﹝校補﹞

桂枝一兩半﹝去皮﹞黃芩一兩半人參一兩半甘艸一兩﹝炙﹞半夏二合半﹝洗﹞芍藥一兩半大棗六枚﹝擘﹞生薑一兩半﹝切﹞柴胡四兩上九味﹐以水七升﹐煮取三升﹐去渣﹐溫服一升。本云﹕人參湯作如桂枝法﹐加半夏柴胡黃芩﹐復如柴胡法﹐今用人參﹐作半劑。

【方解及其應用範圍】此小柴胡與桂枝湯兩方各半合劑而成。桂枝湯疏通營衛﹐解太陽之邪﹐則發熱﹑微惡寒﹑支節煩疼除﹔以柴胡湯和少陽半表半里之邪﹐則微嘔﹑心下支結自愈。現推廣應用以治感冒﹐瘧疾﹑在表之風濕性關節炎﹐凡與本方病機相符者﹐均可使用。

四十二﹑傷寒八九日﹐下之﹐胸滿煩驚﹐小便不利﹐譫語﹐一身盡重﹐不可轉側者﹐柴胡加龍骨牡蠣湯主之。

鄭論﹕按此條果系下證﹐下則病去無遺﹐何至有胸滿煩驚﹐小便不利﹐譫語﹐一身盡重不能轉側者﹖明是下傷胸中之陽﹐以致濁陰上泛﹐而爲胸滿煩驚者﹐心腎之陽爲下所傷也。小便不利者﹐下焦之陽衰﹐不能化下焦之陰也。譫語者﹐濁陰上閉神明昏亂也。一身盡重不能轉側者﹐少陰之陰寒甚﹐而無陽以化也。法非四逆﹑白通不能了。若原文之方﹐決不妥當

【闡釋】鄭氏對此條﹐其見解獨特﹐與歷代注家不同。果系下證﹐下之則病去無遺﹐何致有胸滿煩驚﹐小便不利等證狀﹐明是傷及中下焦之陽﹐柴胡加龍骨牡蠣湯則非對癥之方。而又當用四逆﹑白通以扶中下焦之陽﹐則諸證自愈。筆者信之而不疑。

柴胡加龍骨牡蠣湯方﹝校補﹞

柴胡四兩龍骨﹑黃芩﹑生薑﹝切﹞鉛丹﹑人參﹑桂枝﹝去皮﹞茯苓各一兩半半夏二合半﹝洗﹞大黃二兩牡蠣一兩半﹝熬﹞大棗六枚﹝擘﹞上十二味﹐以水八升﹐煮取四升﹐內大黃切如碁子﹐更煮一兩沸﹐去渣﹐溫服一升。本云柴胡湯﹐今加龍骨等。

【方解及其應用範圍】本方系柴胡桂枝二湯合方﹐去芩﹑芍﹑甘艸﹐加龍骨﹑牡蠣﹑茯苓﹑大黃﹑鉛丹。柴胡﹑桂枝解外而除身重﹐龍﹑牡﹑鉛丹鎭內而止煩驚﹐大黃和胃气止譫語﹐茯苓利小便﹐人參﹑姜﹑棗益气養營﹐扶正驅邪。如是則錯雜之邪﹐庶可內外盡解。本方有和解少陽﹐疏肝和胃﹐淸熱鎭驚之作用。多用於治療神經系統方面的病證﹔或肝膽气郁﹑驚痰﹐與治癲癇多效。

四十三﹑傷寒脈結代➀﹐心動悸﹝者﹞➁﹐炙甘艸湯主之。﹝一名復脈湯﹞﹝脈﹞按之來緩﹐﹝而﹞時一止復來者﹐名曰結。又脈來動而中止﹐更來小數﹐中有還者反動﹐名日結﹐陰也。脈來動而中止﹐不能自還﹐因而復動﹝者﹞﹐名曰代﹐陰也﹐得此脈者﹐﹝爲﹞﹝必﹞難治。﹑

➀脈結代﹕是結脈和代脈的並稱。景嶽說﹕「脈來忽止﹐止而復起﹐總謂之結。」代者更代之意﹐於平脈中忽見軟弱﹐或乍疏乍數﹐或斷而復起﹐均名爲代。

➁心動悸﹕心臟築然悸動。

鄭論﹕據脈而論﹐結促之止﹐止無常數﹐代脈之止﹐止有常數。結促之脈﹐病尙可治者多﹐而代脈之見者﹐十難九痊﹐仲景以復脈湯主之﹐亦是盡治病之道而已。

【闡釋】心血不足﹐心陽不振﹐則脈見結代。兩脈的特徵﹐都是脈的搏動間有歇止。結脈之止無常數﹐或三五至一止﹐旋又八九至一止﹐旋二三十至一止﹐前後參差﹐無一定之止也。代脈止有定規﹐如十五至處歇止﹐其第二候亦在十五至歇止﹐第三候仍在十五歇止﹐謂之止有定數。這兩種脈都爲气血虛憊﹐而脈之搏動正常﹐都是陰陽營衛調協之功。倘陰陽失調﹐气血因虛不能正常運行﹐皆屬難治。筆者在臨癥中﹐脈見結者﹐除用炙甘艸湯外﹐並用大劑回陽飲扶陽驅陰治之而愈。至代脈者﹐甚屬罕見﹐𨿽用大劑四逆﹑炙甘艸湯之類﹐收效甚微。誠如鄭氏所說﹕「結促之脈﹐病尙可治者多﹐而代脈之見者﹐十難九痊」。非虛語矣。

炙甘艸湯方﹝校補﹞

甘艸四兩﹝炙﹞生薑三兩﹝切﹞人參二兩生地黃一斤桂枝三兩﹝去皮﹞阿膠二兩麥門冬半升﹝去心﹞麻仁半升大棗三十枚﹝擘﹞上九味﹐以淸酒七升﹐水八升﹐先煮八味﹐取三升﹐去渣﹐內膠烊消盡。溫服一升﹐日三服。一名復脈湯。

【方解及其應用範圍】本方以炙甘艸爲君﹐養胃益气﹐人參補气﹐桂枝通陽﹐生地﹑麥冬﹑麻仁﹑阿膠養陰補血﹐姜﹑棗調和營衛﹐又加淸酒通經隧﹐則脈復而悸自寧矣。據現代藥物之研究﹐甘艸有彊心的作用﹐故以爲主藥。其方具有滋陰生血﹐補气復脈之功。後世滋補方劑﹐多從此方化裁而出。本方气血雙補﹐陰陽兩調﹐爲治心動悸﹑脈結代首選方。現推廣用來治心血管疾病﹐如各種原因引起的心律失常﹐凡心肌炎﹑冠心病﹑風心病﹐肺心肺﹑以及冠狀動脈硬化﹑主動脈硬化等﹐只須見脈結代﹑心動悸者﹐均可采用。而在應用時﹐當根據病證偏陽虛或偏陰虛進行加減﹐如偏於陽虛者﹐可加附片﹑黃芪﹑肉桂﹔偏於陰虛者﹐可加枸杞﹑山藥。

四十四﹑傷寒﹐醫下之﹐續得下利﹐淸谷➀不止﹐身疼痛者﹐急當救裏﹔﹝復﹞﹝後﹞身疼痛﹐淸便➁自調者﹐急當救表。救裏宜四逆湯﹐救表宜桂枝湯。

➀淸谷﹕淸古與「圊」通﹐淸谷就是腹瀉而食物不化的意思。

➁淸便﹕就是解大便。

鄭論﹕救表救裏兩法﹐頗與病符﹐不再贅。

【闡釋】表證誤下後﹐裏气大虛﹐此指腸胃虛寒﹐竟至完谷不化﹐其嚴重程度可知﹐此時𨿽有身疼痛之表證﹐亦不暇顧及。因裏气虛寒﹐如再行解表﹐必將造成虛脫之危候﹐故急當用四逆湯以救裏。俟大便正常﹐尙有身疼痛等表證﹐再用桂枝湯以解表。

四逆湯方﹝校補﹞

甘艸二兩﹝炙﹞漧薑一兩半附子一枚﹝生用﹐去皮﹐破八片﹞上三味﹐以水三升﹐煮取一升二合﹐去渣﹐分溫再服﹐彊人可大附子一枚﹐漧薑三兩

【方解及其應用範圍】四逆湯一方﹐乃回陽救逆之主方。漧薑﹑附子爲純陽大熱藥﹐附子是一團烈火也。凡人一身﹐全賴一團眞火﹐眞火欲絕﹐故病見純陰。仲景用之以補先天欲絕之火種﹐故用之以爲君。漧薑辛烈溫散﹐能蕩盡陰邪之阻塞﹐使附子能直入根蒂﹐火種復興﹐而性命立復﹐故曰回陽。陽气旣回﹐若無土覆之﹐光焰易熄﹐𨿽生不永﹐故繼以甘艸之甘﹐以緩其正气﹐緩者卽伏之之意也。眞火伏藏﹐命根永固﹐故得重生也。《傷寒論》原文治下利淸谷﹐三陰厥逆﹐惡寒﹐脈沈而微者。

前哲謂﹕寒病多爲陽虛﹐而四逆湯亦不獨爲少陰立法。凡太陽病脈沈與寒入三陰及一切陽虛之證﹐俱能治之。鄭氏在《醫法圓通》中說﹕「少陰爲水火交會之地﹐元气之根。四逆湯不專爲少陰立法﹐而上﹑中﹑下三部之法俱備」。隨卽舉出其圓通應用法﹕﹝l﹞治頭腦冷﹐﹝﹞治气喘痰鳴﹐﹝﹞治耳腫皮色如常﹐﹝﹞治舌黑唇焦﹐不渴少神﹐﹝﹞治喉痛﹑畏寒﹑腳冷﹐﹝﹞治喉痛﹑身大熱﹑面赤﹑目瞑﹑舌冷﹐﹝﹞治吐血困倦﹐﹝﹞治齒縫流血﹐﹝﹞治朝食暮吐﹐完谷不化﹐﹝lO﹞治足心夜發熱如焚﹐不渴尿多﹐﹝﹞治面赤發熱﹐汗出抽掣﹐﹝l﹞治大便下血﹐气短少神﹐﹝﹞治頭搖﹐面白少神﹐﹝﹞治背冷目瞑﹐﹝﹞治舌腫鞕而靑﹐﹝﹞治唇腫而赤﹐不渴﹐﹝﹞治鼻涕如注﹐面白少神﹐﹝﹞治尿多﹐﹝﹞治周身發起包塊﹐皮色如常﹐﹝﹞治周身忽現紅片如雲﹐不熱不渴﹐﹝﹞治發熱﹑譫語﹑無神﹑不渴﹐﹝﹞治兩目白睛靑色﹐﹝﹞治兩目赤霧縷縷﹐微脹不痛。最後鄭氏說﹕「此方功用頗多﹐得其要者﹐一方可治數百種病﹐因病加減﹐其功用更爲無窮。余每用此方﹐救好多人﹐人咸目余爲姜﹑附先生。」的確﹐對於四逆湯能起死回生作用的重現﹐與善用之而活人無算﹐直可說是前無古人。筆者在臨牀中﹐細思此方旣能回陽﹐則凡世之一切陽虛陰盛爲病者﹐皆可服也﹐何必定要見四肢厥逆﹐腹痛下利﹐脈微欲絕等癥而始用之﹐一見是陽虛癥﹐而卽以此方在分兩輕重上斟酌﹐效如桴鼓﹐從未發生任何副作用﹐實由鄭氏三書之教導也。

四十五﹑傷寒下後﹐心煩腹滿﹐﹝起臥﹞﹝臥起﹞不安者﹐梔子厚朴湯主之﹐原文

鄭論﹕按下後﹐至心煩腹滿﹐起臥不安﹐總緣下傷中宮之陽﹐遂至濁陰上壅﹐而爲腹滿﹐脾胃之精气﹐不能上輸於心﹐故心煩﹐此病理應溫中扶陽﹐何得更行淸熱破滯之品﹐庶覺不合。若果系熱邪﹐下後而仍舊彌漫﹐有熱象可憑﹐則原文定不可少﹐學者須知。

【闡釋】下後至心煩腹滿﹐起臥不安﹐誠如鄭氏所說﹐有兩種不同情況。下傷中宮之陽者﹐應溫中扶陽﹐理中湯是也。下後熱邪彌漫﹐有熱象可憑﹐方可用梔子厚朴湯梔子厚朴湯方﹝校補﹞

梔子十四个﹝擘﹞厚朴四兩﹝炙﹐去皮﹞枳實四枚﹝水浸﹐炙令黃﹞上三味﹐以水三升半﹐煮取一升半﹐去渣﹐分二服﹐溫進一服﹐得吐者﹐止後服。

【方解及其應用範圍】張隱庵云「梔子之苦寒﹐能泄心中之煩熱﹐厚朴之苦溫﹐能消脾家之腹滿﹐枳實之苦寒﹐能解胃中之熱結。」合之則淸熱除煩﹐气行則滿自解。

四十六﹑傷寒﹐醫以丸藥大下之﹐身熱不去﹐微煩者﹐梔子漧薑湯主之。

鄭論﹕按大下非微下可比﹐旣稱大下﹐豈有邪下而不去之理乎﹖尙見身熱微煩﹐吾恐陽從外脫﹐已在幾希﹐若更吐之﹐能不速其亡乎﹖

【闡釋】大下之後﹐損及脾胃之陽﹐形成中焦有寒。從條文中看﹐身熱不去﹐微煩﹐此上焦有熱。治以梔子淸上熱﹐卽所以除煩﹐漧薑溫中散寒。筆者不知鄭氏所指「若更吐之﹐能不速其亡乎」之意也﹗

梔子漧薑湯方﹝校補﹞

梔子十四个﹝擘﹞漧薑二兩上二味﹐以水三升半﹐煮取一升半﹐去渣﹐分二服﹐溫進一服﹝得吐者止後服﹞。

【方解及其應用範圍】梔子苦寒﹐淸熱除煩﹔漧薑辛熱﹐溫中散寒。寒熱異性﹐功用不同﹐有是病卽用是藥﹐有何不可。此爲寒熱並用之方劑﹐亦卽溫淸兩行的治法。至方後所云「得吐者止後服」。此不通之論﹐宜刪去。

四十七﹑傷寒五六日﹐大下之後﹐身熱不去﹐心中結痛者➀﹐未欲解也﹐梔子豉湯主之﹐發汗若下之﹐而煩熱胸中窒者➁﹐梔子豉湯主之。發汗吐下後﹐虛煩不得眠﹐若劇者﹐必反復顚倒﹐心中懊儂➂﹐梔子豉湯主之。若少气者➀﹐梔子甘艸豉湯主之。若嘔者﹐梔子生薑豉湯主之。凡用梔子湯﹐病人舊微溏者➁﹐不可與服之。﹑﹑後段﹑

➀結痛﹕是一種支結而痛﹐由胸中窒塞不通進一步發展而成。

➁煩熱﹕胸中煩悶而熱的感覺。胸中窒﹕胸中痞塞不舒的感覺。

➂懊濃﹕虛煩之劇﹐自覺心中煩亂不寧。

➀少气﹕呼吸時若不能接續的意思。

➁舊微溏﹕指病人平素大便溏薄。

鄭論﹕按傷寒﹝病﹞四十七條內﹐用汗﹑吐﹑下三法﹐所用方﹐總以梔子豆豉湯﹑梔子甘艸豉湯﹑梔子生薑豉湯。以余所見﹐務要果有熱象足徵﹐方可酌用。設若下後發熱﹐而有陽從外越者﹐因發汗而有陽外出者﹐因吐後气機因而上浮者﹐此中大有經權﹐學者切勿以梔豉等湯﹐定爲可恃也﹐汗下定要下細探求。

【闡釋】鄭氏將《傷寒論》原書條後段及條條條合成條﹐其所述皆是汗吐下後餘熱畱擾胸隔的證狀與治法﹐最後一節爲用梔豉湯的禁例。

以上諸方之應用﹐務要果有熱象足徵﹐否則不要輕投。若下後發熱﹐有陽從外越者﹔因發汗而有陽外出者﹐因吐後气機上浮者。必須細心探求辧證﹐故鄭氏告誡切勿以梔豉等湯﹐定爲可恃也。

梔子豉湯方﹝校補﹞

梔子十四个﹝擘﹞香豉四合﹝綿裹﹞上二味﹐以水四升﹐先煮梔子﹐得二升半﹐內豉﹐煮取一升半﹐去渣﹐分爲二服﹐溫先一服﹝得吐者﹐止後服﹞。

梔子甘艸豉湯方﹝校補﹞

梔子十四个﹝擘﹞甘艸二兩﹝炙﹞香豉二兩﹝綿裹﹞上三味﹐以水四升﹐先煮梔子甘艸﹐取二升半﹐內豉﹐煮取一升半﹐去渣﹐分二服﹐溫進一服﹐得吐者﹐止後服。

梔子生薑豉湯方﹝校補﹞

梔子十四个﹝擘﹞生薑五兩香豉四合﹝綿裹﹞上三味﹐以水四升﹐先煮梔子生薑﹐取二升半﹐內豉﹐煮取一升半﹐去渣﹐分二服﹐溫進一服﹐得吐者﹐止後服。

【方解及其應用範圍】按梔豉湯一方﹐乃坎離交濟之方﹐非湧吐之方也。夫梔子色赤﹑味苦﹑性寒﹐能瀉心中邪熱﹐又能導火熱之气下交於腎﹐而腎臟溫。豆形象腎﹐制造爲豉輕浮﹐能引水液之气上交於心﹐而心臟涼。一升一降﹐往來不乖﹐則心腎相交矣。仲景以此方治汗﹑吐﹑下後虛煩不得眠﹐心中懊儂者﹐是取其有旣濟之功。由於方後注云﹔「得吐者﹐止後服」﹐故許多注家據此說本方爲湧吐之劑﹐名醫家如柯韻伯﹑汪昂亦因襲其說﹐以訛傳訛﹐越錯越遠。獨不思仲景旣列此方於汗﹑吐﹑下後虛煩之證﹐猶有復吐之理哉﹗梔子生薑豉湯卽梔子豉湯加生薑一味﹐由於在梔子豉湯證的基礎上有嘔的兼證﹐所以加生薑以降逆止嘔﹐如梔豉湯有催吐作用﹐仲景又爲何選用梔子生薑豉湯來止嘔耶﹖如果少气無力則梔子豉湯中加甘艸以補中益气。上三方後皆云「得吐者止後服」﹐皆已刪去。

四十八﹑下之後﹐復發汗﹐必振寒➀﹐脈微細﹐所以然者﹐以內外俱虛故也。。

➀振寒﹕振栗惡寒的意思。

鄭論﹕按汗﹑下兩法﹐皆在要有可汗﹑可下之﹝列﹞﹝例﹞﹐當汗而不汗不可﹐當下而不下亦不可﹐汗﹑下均是祛邪之良法﹐若汗﹑下而不去﹐則正必虧﹐汗則傷陽﹐下則傷陰﹐陰陽兩傷﹐豈有脈不細而不振寒者乎﹖原文故稱內外俱虛﹐此刻只宜大固元气﹐不可疏忽。

【闡釋】下之虛其裏﹐汗之虛其表﹐是陰陽俱虛。振寒﹑脈微是陽气虛﹐脈細是陰血不足。汗下後見此脈證﹐爲內外俱虛之危候﹐當以陽虛爲主。鄭氏謂此刻只宜大固元气﹐不可疏忽。筆者認爲應以四逆加人參湯主之﹐四逆以回陽﹐人參益陰。

四十九﹑下之後﹐復發汗﹐晝日煩﹝燥﹞﹝躁﹞﹐不得眠﹐夜而安靜﹐不﹝吐﹞﹝嘔﹞不渴﹐無表證﹐脈沈微﹐身無大熱者﹐漧薑附子湯主之。

鄭論﹕按汗下太過﹐足以損傷元气﹐至晝而煩﹝燥﹞﹝躁﹞﹐不得眠﹐其表陽之虛也明甚。但陰陽之道﹐晝宜不眠﹐從陽也﹐夜而安靜﹐從陰也。今病晝煩﹝燥﹞﹝躁﹞﹐是傷在陽分一面﹐夜而安靜﹐是未傷在陰分一面。不眠者﹐是煩﹝燥﹞﹝躁﹞已極﹐不能仰臥片時之意也。以附子漧薑湯主之﹐實屬妥切。

【闡釋】下後又汗﹐內外陽气大虛﹐陰邪獨盛﹐晝日煩躁不得眠﹐夜而安靜﹐正是陽虛陰盛的表現。繼提出不嘔不渴﹐無表證﹐脈沈微﹐充分證明不是陽經熱證的煩躁﹐而是陽气大虛﹐陰寒獨盛的煩躁。用漧薑附子湯大辛大熱以回陽﹐單刀直入爲不易之法也。

漧薑附子湯方﹝校補﹞

漧薑一兩附子一枚生用﹝去皮切八片﹞上二味﹐以水三升﹐煮取一升﹐去渣﹐頓服➀

➀頓服﹕猶言一次服

【方解及其應用範圍】本方是四逆湯去甘艸而成﹐漧薑﹑附子是辛熱回陽藥味﹐由於陰寒特盛﹐陽气大虛﹐故不用甘艸﹐以免牽制姜﹑附回陽祛寒之功﹐方比四逆湯爲峻。凡有少陰病見證﹑其中煩躁一證晝甚夜較安靜爲特出者﹐適用本方。

五十﹑傷寒若吐若下後﹐心下逆滿﹐气上衝胸﹐起則頭眩﹐脈﹝浮﹞﹝沈﹞緊﹐發汗則動﹝經﹞﹐身爲振振搖﹝搖﹞者﹐茯苓桂枝白朮甘艸湯主之。

鄭論﹕按此由吐﹑下﹐傷及胸中之陽﹐以致濁陰上干﹐逆於心下﹐气逆上衝太甚﹐故頭眩﹐發汗傷陰﹐筋脈失養﹐故見筋惕肉瞤之狀﹐此刻只宜大劑扶陽﹐若原文之茯苓桂枝白朮甘艸湯﹐恐力不足以當此任。

【闡釋】傷寒吐﹑下後傷及胸中之陽﹐而水飲上逆﹐身爲振振搖者﹐此說明不可汗﹐發汗則犯虛虛之禁。鄭氏謂只宜大劑扶陽﹐若原文之茯苓桂枝白朮甘艸湯﹐恐力不足以當此任。筆者認爲可原方加附片﹐或用茯苓四逆湯亦可。

茯苓桂枝白朮甘艸沁方﹝校補﹞

茯苓四兩桂枝三兩﹝去皮﹞白朮﹑甘艸各二兩﹝炙﹞上四味﹐以水六升﹐煮取三升﹐去滓﹐分溫三服。

【方解及其應用範圍】按苓桂朮甘湯一方﹐乃化气行水之方也。夫桂枝辛溫﹐能化膀胱之气﹐茯苓﹑白朮健脾除濕。化者從皮膚而運行於外﹐除者從內行以消滅於中﹐甘艸補土又能制水。除用以治本條陽虛水停之心下滿頭眩等證外﹐筆者用治一切脾虛水腫及痰飲咳嗽﹑哮喘﹐皆取得滿意療效○現代有人用以治髙血壓﹑腦震蕩﹑帶下﹑潰瘍﹑風濕性關節炎及心力衰竭諸病﹐均取得較好效果。

五十一﹑傷寒﹐吐下後﹐發汗﹐虛煩﹐脈甚微﹐八九日心下痞鞭﹐脇下痛﹐气上衝咽喉﹐眩冒﹐經脈動﹝搖﹞﹝惕﹞者﹐久而成痿➀。

➀痿﹕是一種證候的名稱﹐主要證狀是兩足軟弱不能行動。

鄭論﹕按汗﹑吐﹑下以致虛煩﹐脈微﹐元气之衰可知﹐至八九日﹐心下痞鞭﹐經脈動﹐原文以爲久而成痿﹐此全是虧損太過﹐寒水彌漫﹐陰逆上衝﹐故見脇下痛﹐與咽喉眩冒﹐經脈動者﹐皆汗﹑下﹑吐傷及血液﹐以致筋脈失養﹐成痿者﹐言气衰而不振也。

【闡釋】吐下後又復發汗﹐陰陽气血俱虛﹐不能濡養筋脈﹐久而成痿。鄭氏曰「此全是虧損太過。」但此處所指之痿﹐與雜病中的濕痿﹑寒痿﹑熱痿是不完全相同的﹐故治法亦不相同。仲景對此條𨿽未出方治﹐但根據從證測藥的法則﹐以及與上條之苓桂朮甘湯證頗有相同之處。筆者認爲卽可用上方重加附子合當歸補血湯治之﹐庶幾合拍。

五十二﹑傷寒有熱﹐少腹滿﹐應小便不利﹐今反利者﹐爲有血也﹐當下之﹐不可余藥➁﹐宜抵當丸。

➁不可余藥﹕不可用其它的藥。

鄭論﹕﹝具﹞﹝據﹞諭嘉言先生云﹕傷寒蓄血﹐較中風蓄血﹐更爲﹝凝﹞滯﹐故變湯爲丸﹐而連渣服之﹐所以求功於必勝也。

【闡釋】此節乃蓄血之輕證也。傷寒有熱﹐少腹滿是邪在下焦﹐應小便不利﹐今反利者知爲有瘀血之候也﹐宜抵當丸緩下之。

抵當丸方﹝校補﹞

水蛭二十个﹝熬﹞虻虫二十个﹝去翅足熬﹞桃仁二十个﹝去皮尖﹞大黃三兩上四味﹐搗分四丸﹐以水一升﹐煮一丸﹐取七合服之。晬時當下血➂﹐若不下者更服。

➂晬時﹕周時也﹐從今旦至明旦。

【方解及其應用範圍】本方藥物完全和抵當湯相同﹐其方解可參閱抵當湯條。但因攺爲丸藥劑型﹐藥物吸收緩慢﹐故其下血破瘀的作用﹐比抵當湯爲和緩﹐但較之桃仁承气湯的藥力﹐則仍爲猛烈。

五十三﹑傷寒八九日﹐風濕相﹝持﹞﹝搏﹞➀﹐身體煩疼﹐不能自轉側﹐不嘔不渴﹐脈浮虛而澀者﹐桂枝附子湯主之。若其人大﹝便﹞鞕﹐小便自利者﹐去桂﹝枝﹞加白朮湯主之。

➀風濕相搏﹕猶言風濕並至﹐風濕交作的意思。

鄭論﹕按身體煩疼﹐乃風濕之的候﹐不能轉側﹐乃濕邪流入關節﹐阻滯之徵﹐不嘔不渴﹐脈虛浮者﹐濕邪之驗﹐原文以桂枝附子湯﹐溫經散寒除濕之意。若其人大便鞕﹐小便自利﹐由中宮气弱﹐不能輸津液於大腸﹐故大便鞕﹐小便自利﹐加白朮者﹐培中土之意﹐實爲妥貼。

【闡釋】所謂風濕病﹐就是風邪與濕邪合並爲病。風爲陽邪﹐風淫所勝﹐則周身疼煩﹐濕爲陰邪﹐濕淫所勝﹐則肢體重﹐難於轉側。治以桂枝附子湯﹐乃溫經散寒除濕之意也。若小便自利﹐是濕邪能從下泄﹐所以大便變鞕﹐濕邪旣欲下泄﹐卽當因勢利導﹐所以去解表之桂枝﹐加燥濕健脾之白朮。濕去則津液自還﹐而大便之鞕結者自調。

桂枝附子湯方﹝校補﹞

桂枝四兩﹝去皮﹞附子三枚﹝炮﹑去皮﹑破﹞生薑三兩﹝切﹞大棗十二枚﹝擘﹞甘艸二兩﹝炙﹞上五味﹐以水六升﹐煮取二升﹐去渣﹐分溫三服。

去桂加白朮湯﹝校補﹞

附子三枚﹝炮﹑去皮﹑破﹞白朮四兩生薑三兩﹝切﹞甘艸二兩﹝炙﹞大棗十二枚﹝擘﹞上五味﹐以水六升﹐煮取二升﹐去渣﹐分溫三服﹐初一服﹐其人身如痺﹐半日許復服之﹐三服都盡﹐其人如冒狀﹐勿怪。此以附子﹑朮﹐並走皮內﹐逐水气未得除﹐故使之耳。法當加桂四兩。此本一方二法﹐以大便鞭﹐小便自利﹐去桂也﹐以大便不鞭﹐小便不利﹐當加桂。

附子三枚恐多也﹐虛弱家及產婦﹐宜減服之。

【方解及其應用範圍】桂枝辛溫﹐驅在表之風邪﹐附子辛熱﹐逐在經之濕邪﹐甘艸﹑大棗﹑生薑﹐辛甘化陽﹐相互配合以和營衛﹐五味成方﹐具有祛風溫經﹐助陽散濕作用﹐爲風濕盛於肌表之主方。本方治風濕相搏的身體疼煩﹐桂枝與附子用量特重。附子小量﹐則溫經回陽﹐大量則力能鎭痛。本方用附子三枚﹐而桂枝去芍藥加附子湯﹐只用附子一枚﹐所以主治完全不同。本方減去桂枝之走表﹐加上白朮之燥濕健脾﹐用以治風濕病﹐見有大便鞕﹐小便自利者﹐主要作用是使濕邪從小便而出。筆者常用此二方治風濕痺證﹝卽風濕關節炎﹞﹐但劑量重﹐有時附子用量達克﹐白朮克﹐取得滿意效果。

五十四﹑風濕相﹝持﹞﹝搏﹞﹐骨節疼﹝痛﹞﹝煩﹞掣痛﹝而﹞不得屈伸➀﹐近之則痛劇﹐汗出﹝短﹞气﹐小便不利﹐惡風不欲去衣﹐或身微腫者﹐甘艸附子湯主之。

➀掣痛﹕痛有牽引的感覺。

鄭論﹕按風濕相﹝持﹞﹝搏﹞﹐明風與濕阻滯經脈﹐以致疼痛不能屈伸。近之則痛劇者﹐風濕之邪甚也。汗出﹝短﹞气﹐小便不利者﹐太陽爲風所擾﹐气機不得下降﹐以致汗出而小便不利﹐惡風者﹐太陽風傷衛之驗也﹐不欲去衣者﹐濕气滯內之驗也。或身微腫者﹐風邪之實據也。以甘艸附子湯主之﹐實屬恰切。余意方中再加防風﹑云苓﹐更覺功速。

【闡釋】本條是風濕畱注關節的證狀與治法。其證狀比上條更重篤﹐上條疼痛僅不能轉側﹐這條更不得屈伸﹐近之則劇痛﹔上條小便自利﹐這條小便不利」﹔上條不嘔不渴﹐這條汗出短气。短气﹑身微腫﹑小便不利﹑惡風不欲去衣﹐都是心陽衰弱的徵象﹐亦卽眞陽之气化不行﹐則當以甘艸附子湯主之。鄭氏認爲方中再加防風﹑云苓﹐更覺功速。蓋前者以祛風﹐後者以除濕矣。

甘艸附子湯方﹝校補﹞

甘艸二兩﹝炙﹞附子二枚﹝炮去皮破﹞白朮二兩桂枝四兩﹝去皮﹞上四味﹐以水六升﹐煮取三升﹐去渣﹐溫服一升﹐日三服。初服得微汗則解﹐能食汗止復煩者﹐將服五合﹐恐一升多者﹐宜服六七合爲始。

【方解及其應用範圍】本方附子辛熱﹐用以溫經扶陽﹐除濕﹐白朮苦溫﹐燥脾化濕﹐桂枝辛溫合附子白朮同用﹐能溫表陽而固衛气﹐甘艸甘溫﹐甘能緩和諸藥﹐使猛烈的藥物﹐緩緩發揮其作用。風濕之邪﹐畱注在關節之內﹐若徒恃猛力驅散﹐風邪易去﹐而濕邪不易盡除﹐故用甘艸爲君藥以名方﹐豈能忽視甘艸之作用哉﹗筆者常用此方加味治療風寒濕邪畱著關節之痺證。患者大多惡風﹑特別怕冷﹐骨節抽掣疼痛﹐不得屈伸﹐短气﹐小便不利﹐舌苔白滑﹐脈沈細。此表裏陽气皆虛﹐致邪凝滯關節不解﹐用大劑甘艸附子湯治療﹐甘﹑附用量有時各至克﹐如鄭氏所言﹐有時加茯苓﹑防風﹐𨿽十數年之頑疾﹐亦獲滿意效果。

五十五﹑傷寒發汗已﹐身目爲黃﹐所以然者﹐以寒濕在裏﹐不解故也﹐以爲不可下﹝也﹞﹐於寒濕中求之。

鄭論﹕旣稱發汗已﹐而曰身目爲黃﹐明言此爲陰黃﹐而非陽黃也。陽黃有熱形可徵﹐此無陽象實據﹐故曰寒濕中求之﹐明言陰黃無疑。法宜溫中除濕爲主。

【闡釋】寒濕在裏而成的黃疸﹐是爲陰黃﹐病屬太陰﹐與濕熱在裏的發黃﹐是爲陽黃﹐病屬陽明﹐自屬不同。陰黃是脾胃中陽不足﹐寒濕內困﹐其黃晦暗﹐並有裏寒見證﹐至其治法﹐鄭氏云「法宜溫中除濕」。筆者常用附子理中湯加茵陳治之﹐屢用屢效者。

五十六﹑傷寒﹐瘀熱在裏﹐身必發黃﹐麻黃連軺赤小豆湯主之。

鄭論﹕按瘀熱在裏﹐未必盡成發黃之癥﹐是必有濕邪相湊方成。

【闡釋】本條是外有寒邪﹐內有濕熱﹐郁蘊不解的發黃證治。敍證甚簡﹐從方劑的作用來理解﹐必有一系列的表證存在﹐如頭疼體痛﹐惡寒無汗等﹐因病勢偏重於表﹐故宜兼汗解以治之﹐淸利濕熱亦不可少﹐此麻黃連軺赤小豆湯之所以立也。

麻黃連軺赤小豆湯方﹝校補﹞

麻黃二兩﹝去節﹞連軺二兩杏仁四十个﹝去皮尖﹞赤小豆一升大棗十二枚﹝擘﹞生梓白皮一升﹝切﹞生薑二兩﹝切﹞甘艸二兩﹝炙﹞上八味﹐以潦水一斗➀﹐先煮麻黃再沸﹐去上沫﹐內諸藥﹐煮取三升﹐去渣﹐分溫三服﹐半日服盡。

➀潦水﹕李時珍云「潦水乃雨水所積」﹐取其味薄不助濕气而利熱。

【方解及其應用範圍】方中麻黃﹑杏仁﹑甘艸﹑生薑﹑大棗以發散表邪﹐赤小豆﹑連招﹑生梓白皮以淸泄濕熱﹐主要使濕熱鬱蒸之邪從表而散。此表邪未解﹐癖熱在裏的陽黃治法。

五十七﹑傷寒七八日﹐身黃如﹝紫﹞﹝橘子﹞色﹐小便不利﹐腹微滿者﹐茵陳篙湯主之。

鄭論﹕此明主濕熱在裏﹐燻蒸而成﹐若小便利﹐則必不能發黃。因小便不利﹐濕熱之气不得下趨﹐故成此候。而曰腹微滿者﹐太陽蓄尿之驗也。以茵陳篙湯主之﹐妥切。但此爲蓄尿發黃﹐而非陽明發黃﹐原方可加入五荃方中﹐庶無大謬。

【闡釋】本條是濕熱發黃﹐當以淸熱利濕爲治療準則。由於濕熱鬱蒸在裏﹐不得外達﹐又小便不利﹐濕熱不下行﹐故發黃﹐以茵陳篙湯主之﹐甚爲恰切。鄭氏更進一層曰「腹微滿者﹐太陽蓄尿之驗也」。此太陽腑證中之蓄尿證發黃﹐而非陽明發黃﹐故應原方加入五苓散﹐其效更佳﹐筆者從之。

五十八﹑傷寒身黃發熱﹝者﹞﹐梔子柏皮湯主之。

鄭論﹕此言身黃發熱﹐而在太陽﹐並非陽明﹐必是太陽之气﹐拂郁於皮膚﹐而成此候﹐原文以梔子柏皮湯﹐是從小便以逐邪之意也。

【闡釋】本條之身黃發熱﹐亦濕熱鬱蒸所致﹐但沒有腹微滿的裏證﹐又沒有惡寒體疼的表證。梔子柏皮湯爲淸熱泄濕之劑﹐俾邪從小便而去﹐濕去熱淸﹐黃亦自愈。

梔子柏皮湯方﹝校補﹞

肥梔子十五个﹝擘﹞甘艸一兩﹝炙﹞黃柏二兩上三味﹐以水四升﹐煮取一升半﹐去渣﹐分溫再服。

【方解及其應用範圍】梔子苦寒﹐瀉三焦火﹐通利小便﹐治心煩懊儂﹐郁熱結气﹔黃柏苦寒﹐善於淸熱除濕。甘艸甘溫﹐和胃保脾﹐緩苦寒之性。三味成方﹐爲淸泄濕熱之劑﹐使邪從小便而去﹐濕去熱淸﹐黃亦自愈。

傷寒恆論卷三

太陽下篇

凡風寒兩傷營衛之證﹐列於此篇﹐計二十四法﹝據舒本校增﹞一﹑太陽中風﹐脈浮緊﹐發熱惡寒﹐身疼痛﹐不汗出而煩躁者﹐大靑龍湯主之。若脈微弱﹐汗出惡風者﹐不可服之﹐服之則厥逆➀﹐筋惕肉膶➁﹐此爲逆也。

➀厥逆﹕指四肢厥冷。

➁筋惕肉膶﹕就是筋肉跳動﹐由於亡陽脫液﹐筋肉得不到煦濡所致。

【闡釋】鄭書原文無此條﹐據舒本太陽下篇一條﹐《傷寒論》原書辧太陽病脈證並治上條校補。鄭書一﹑二﹑三﹑四條﹐挨次校爲二﹑三﹑四﹑五條﹐而鄭書原五條全文與三條同﹐應刪去。太陽中風﹐脈浮緊﹐發熱惡寒﹐身疼痛﹐無汗﹐此麻黃湯證也。煩躁一證﹐卽是此節大眼目。當知此煩躁﹐系風邪遏閉於胸中﹐與少陰亡陽之煩躁﹐陽明熱越之煩躁不同。蓋太陽主皮毛﹐肺亦主皮毛﹐此風邪不得外泄於皮毛﹐所以內搏於肺也。治以大靑龍湯﹐於辛溫發汗之中﹐而加以重鎭之石膏﹐其意在內以平風淸熱﹐外以發表助津液也。若脈微弱﹐汗出惡風者﹐𨿽內有煩躁之證﹐亦不可用大靑龍湯之峻劑﹐若誤服之﹐必亡陽﹐而使陰陽之气﹐不相順接﹐而先現厥逆﹐以致筋惕肉膶。筋惕者﹐筋戰栗而如恐懼之象﹐肉膶者﹐肉跳動而有不安之形﹐欲救其誤﹐非眞武湯不可。

大靑龍湯方﹝校補﹞

麻黃六兩﹝去節﹞桂枝二兩﹝去皮﹞甘艸二兩﹝炙﹞杏仁四十枚﹝去皮尖﹞生薑三兩﹝切﹞大棗十二枚﹝擘﹞石膏如雞子大﹝碎﹞上七味﹐以水九升﹐先煮麻黃﹐減二升﹐去上末﹐內諸藥﹐煮以三升﹐去渣﹐溫服一升﹐取微似汗﹐汗出多者﹐溫粉粉之➂。一服汗者﹐停後服﹐若復服﹐汗多亡陽﹐遂虛﹐惡風煩躁﹐不得眠也。

➂溫粉粉之﹕相當於用爽身粉﹐可以吸收汗液﹐《孝慈備覽》撲身止汗法﹐麩皮糯米粉二合﹐龍骨牡蠣二兩﹐共爲極細末﹐以疏絹包裹﹐周身撲之﹐其汗自止。

【方解及其應用範圍】本方由麻黃湯加味而成﹐此麻黃証之劇者﹐是發汗之峻劑﹐倍用麻黃﹐佐桂枝﹑生薑辛溫以發散在表之風寒﹐加石膏辛寒以除煩熱﹐甘艸﹑大棗和中以資汗源﹐共奏解表淸裏之功。柯韻伯謂﹕「兩靑龍俱治有表裏證﹐皆用兩解法﹐大靑龍是裏熱﹐小靑龍是裏寒﹐故發表之藥相同﹐而治裏之藥則殊也。」《金匱》用以治溢飲﹐現今推廣治感冒﹑肺炎﹑哮喘﹑胸膜炎等表裏俱實之證而裏熱較甚者﹐多獲滿意效果。

二﹑傷寒脈浮緩﹐身不﹝痛﹞﹝疼﹞﹐但重﹐乍有輕時➀﹐無少陰證者➁﹐大靑龍湯發之。

➀乍﹕忽然也﹐猝也。

➁無少陰證﹕沒有少陰陰盛陽虛的證候。

鄭論﹕按大靑龍湯﹐乃風寒兩傷營衛﹐煩躁發熱之主方。此言脈浮緩﹐並無身疼發熱﹐而曰身重乍有輕時﹐論身重乃少陰之徵﹐而曰乍有輕時﹐卻又非少陰的候﹐此爲大靑龍湯﹐實不恰切﹐學者宜細心求之。

【闡釋】發熱惡寒﹐無汗煩躁﹐乃大靑湯之主證。此則不言主證﹐但言脈浮緩﹐身不疼﹐但重乍有輕時證狀﹐還不足以爲用大靑龍湯的依據。故鄭氏說﹕「此爲大靑龍湯﹐實不恰切」。值得學者深思。

三﹑太陽病﹐脈浮﹝緊﹞﹐﹝無汗﹞﹐發熱﹐身疼痛﹐八九日不解﹐表證仍在﹝者﹞﹐此當發其汗。服藥已微除﹐其人發﹝熱﹞﹝煩﹞目瞑➂劇者必衄➃﹐衄乃解。所以然者﹐陽气重故也﹐麻黃湯主之。

➂目瞑﹕目不明也﹐就是目合懶開的意思。

➃衄﹕鼻腔出血曰衄。

鄭論﹕按此條旣稱八九日不解﹐表證仍在者﹐固當發其汗﹐旣服藥已微除﹐微字是發汗邪衰而未盡解之意﹐復見其人發熱﹐目瞑﹐劇者必衄﹐衄則邪必外出﹐故仍以麻黃湯隨機而導之之意。此條設若不衄﹐更見發熱目瞑劇者﹐又當於陽越於外求之。求之柰何﹖於口之飲冷飲熱判之﹐人之有神無神﹐脈之有力無力﹐二便之利與不利處求之﹐切切不可死守原文﹐當以不執方爲要。

【闡釋】「此條設若不衄﹐更見發熱目瞑劇者﹐又當於陽越於外求之」﹐此又鄭氏獨特之見解。醫者則當按《醫理眞傳》辧認一切陽虛證法辧之﹐以回陽收納爲是﹐大劑四逆湯治之。

四﹑傷寒脈浮緊﹐不發汗﹐因致衄者﹐麻黃湯主之。

鄭論﹕按此條乃﹝傷寒﹞﹝寒傷﹞營之的候﹐其人能大汗出而邪可立解﹐則不致衄﹐衄出﹐卽汗出也﹐故以麻黃湯治之﹐是隨機而導之之意﹐俾邪盡出無遺﹐眞上乘法也。

【闡釋】傷寒脈浮緊﹐用麻黃湯發汗﹐使外邪從汗而解。今當汗不汗﹐則邪無從出﹐壅閉陽絡﹐迫血妄行﹐因而致衄。衄出卽汗出而解。但表實之傷寒不因衄出而解﹐仍應以麻黃湯治之﹐此卽鄭氏「隨機而導之之意﹐俾邪盡出無遺。」

五﹑太陽病﹐脈浮緊﹐發熱﹐身無汗﹐自衄者愈。

鄭論﹕此系與上同﹐毋容再論。

【闡釋】本條是太陽傷寒麻黃湯證。因熱盛而致衄﹐𨿽未服藥﹐亦可能邪隨衄解而病自愈。蓋血之與汗﹐異名同類﹐不從汗解﹐則從衄解﹐其義相同。又本條與三條四條俱爲表實證的衄血﹐但本條是未經服藥的衄血﹐其病邪隨衄而解﹐故曰「自衄者愈」。四條是因失治衄血﹐衄後病邪仍未解﹐脈證如故﹐仍以「麻黃湯主之」。三條是已經服藥﹐邪熱較盛的衄血﹐其邪亦隨衄而解﹐故而「衄乃解」。

六﹑太陽病﹐得之八九日﹐如瘧狀➀﹐發熱惡寒﹐熱多寒少﹐其人不嘔﹐淸便欲自可➁﹐一日二三度發。﹝而﹞脈微緩者➂﹐爲欲愈也﹔脈微而惡寒﹝者﹞﹐此陰陽俱虛➃﹐不可更發汗﹑更吐﹑﹝更﹞下也﹔面色反有熱色者➄﹐未欲解也﹐以其不能得小汗出﹐身必癢﹐宜桂枝麻黃各半湯。

➀如瘧狀﹕寒熱發作的情況﹐好象瘧疾一樣。

➁淸便欲自可﹔淸同圊﹐淸便欲自可﹐就是大小便尙能如常的思。

➂熱色﹕就是紅色。

➃陰陽俱虛﹕這里的陰陽﹐指表裏言﹐謂表裏都虛。

➄脈身微緩﹕微與洪相對﹐緩與緊相對﹐微緩就是不洪不緊而柔和的意。

鄭論﹕此條旣稱八九日﹐未有不用發散祛邪之方﹐據所言如瘧狀﹐如瘧者﹐似瘧而非眞瘧之謂也。𨿽現熱多㈠寒少﹐而其人不嘔﹐淸便自可﹐以淸便二字核之﹐與脈之微緩核之﹐則內無的確之風熱﹐明是發解太過﹐必是陽虛似瘧無疑﹐法宜扶陽溫固爲是。又曰脈微而惡寒者﹐爲陰陽俱虛﹐不可更發汗﹑吐﹑下也。明明此非靑龍湯﹑麻﹝黃﹞﹝桂﹞各半湯的候也。若其人面皮反有赤色﹐赤色二字﹐更宜著眼﹐恐是﹝帶﹞﹝戴﹞陽﹐苟非﹝帶﹞﹝戴﹞陽﹐果現脈浮緊﹐未得小汗﹐而致身癢疼者﹐方可與麻﹝黃﹞﹝桂﹞各半湯﹐學者𨿽於一癥之中﹐前後參究﹐方可與論傷寒﹐讀傷寒也。

㈠是屬陽癥熱多﹐定現口渴飲冷﹐舌必有黃苔﹐熱時必揭去衣被﹐小便必赤﹐若似瘧則無此等病情。﹝頂批﹞

【闡釋】本條爲太陽病八九日不解﹐可以有三種不同的轉變﹐但鄭氏特別指出﹕「明是發解太過﹐必是陽虛似瘧無疑﹐法宜扶陽溫固爲是」。又「若其人面皮反有赤色﹐更宜著眼﹐恐是戴陽」。筆者認爲前者可用黃芪建中湯治之﹐後者用白通湯。邪郁久未得出小汗﹐而身癢疼者﹐方可與麻桂各半湯﹐取其微汗而解。

桂枝麻黃各半湯﹝校補﹞

桂枝一兩十六銖﹝去皮﹞芍藥﹑生薑﹝切﹞甘艸﹝炙﹞麻黃各一兩﹝去節﹞大棗四枚﹝擘﹞杏仁二十四枚﹝湯浸﹐去皮尖及兩仁者﹞上七味﹐以水五升﹐先煮麻黃一二沸﹐去上沫﹐內諸藥﹐煮取一升八合﹐去滓﹐溫服六合。本云桂枝湯三合﹐麻黃湯三合﹐並爲六合﹐頓服﹐將息如上法。

【方解及其應用範圍】桂枝湯爲協和營衛之劑﹐用治太陽病傷風﹔麻黃湯乃開表逐邪﹐發汗之峻劑﹐用治太陽病傷寒。風寒同時並傷營衛﹐則合二方治之﹐肌表兩解。因劑小量輕﹐如此旣得小汗祛邪之功﹐又無過汗傷正之獘。筆者常用本方治療風寒兩感之咳嗽有很好療效。

七﹑太陽病﹐發熱惡寒﹐熱多寒少﹐脈微弱者﹐此無陽也﹐不可﹝更﹞﹝發﹞汗﹐宜﹝用﹞桂枝二越婢一湯➀。

➀越婢﹕「婢」與「脾」古字通用﹐玉函經方後煎法﹐二「婢」字均作「脾」可證。成無己注﹕發越脾气﹐通行津液。

鄭論﹕此條言發熱惡寒者﹐邪犯太陽之表也﹐熱多寒少者﹐風邪之盛而寒邪之輕也﹐以越婢湯治之﹐取桂枝以伸太陽之气﹐﹝軀﹞﹝祛﹞衛分之風﹐用石膏以淸衛分之熱﹐用麻黃生薑以散寒﹐所爲的確之方。但條中言無陽不可發汗﹐旣曰無陽﹐豈有熱重寒輕之理﹖豈有再用石膏﹑桂﹑麻之理﹖定有錯誤。

【闡釋】鄭注文謂﹕「但條中言無陽不可發汗﹐旣曰無陽﹐豈有熱重寒輕之理﹖豈有再用石膏﹑桂﹑麻之理﹖定有錯誤。」歷代很多注家都隨文順釋﹐牽彊附會﹐而鄭氏認爲定有錯誤﹐但未能指出錯在何處﹖惟章虛谷注曰「此條經文﹐宜作兩截看﹐宜桂枝二越婢湯一句﹐是接熱多寒少句﹐今爲煞句﹐是漢文兜轉法也。……」曹穎甫訂正﹕「按宜桂枝二越婢一湯句﹐當在熱多寒少下﹐今在節末﹐否則旣云不可發汗﹐猶用此發汗之藥﹐有是理乎﹖」章﹑曹二氏之注﹐卽可解鄭氏之惑﹐亦嘉惠後學也。

桂枝二越婢一湯方﹝校補﹞

桂枝﹝去皮﹞芍藥﹑麻黃﹑甘艸各十八銖﹝炙﹞大棗四枚﹝擘﹞生薑一兩二銖﹝切﹞石膏二十四銖﹝碎﹑綿裹﹞上七味﹐以水五升﹐煮麻黃一二沸﹐去上沫﹐內諸藥﹐煮取二升﹐去渣﹐溫服一升。本云當裁爲越婢桂枝湯﹐合之飲一升﹐今合爲一方﹐桂枝二分﹐越婢一分。

【方解及其應用範圍】本方卽桂枝湯加麻黃石膏而成。桂枝二﹐仍以和營衛爲主﹐輔以越婢一﹐取其辛涼之性﹐以淸泄裏熱而發越郁陽。用於外有表證﹐裏有郁熱﹐還當有裏熱口渴等現象﹐亦卽熱多寒少。與麻桂各半湯﹑桂枝二麻黃一湯都是桂枝湯的變法﹐而其病理機轉﹐用藥主次都有不同之處﹐應細心揣摩體會﹐方不致誤。

八﹑服桂枝湯﹐大汗出﹐脈洪大者➀﹐與桂枝湯﹐如前法。若形似瘧﹐一日再發者﹐汗出必解﹐宜桂枝二麻黃一湯。

➀脈洪大﹕脈形盛大如洪水泛濫﹐但來盛去衰﹐是其特點。

鄭論﹕此條旣服桂枝湯﹐大汗出﹐而病豈有不解之理乎﹖旣已大汗而脈見洪大﹐若再用桂枝湯﹐能不慮其亡陽乎﹖條中大字﹐定有錯誤﹐想是服桂枝湯而汗不出﹐故可以用桂枝湯﹐方爲合理。至形如瘧狀﹐是表裏之寒熱尙未盡解﹐故仍以桂枝﹝二﹞麻黃一湯主之﹐俾邪外出無遺﹐故決之曰﹕汗出必解﹐方爲合式。

㈠或者汗出而邪未盡解﹐脈見洪大﹐邪仍欲出表之意﹐理亦不錯﹐但大字不能無疑﹝頂批﹞。

【闡釋】鄭注文「旣以大汗而脈見洪大﹐若再用桂枝湯﹔能不慮其亡陽乎﹖

條中大字﹐定有錯誤。」其頂批亦云「或者汗出而邪未盡解﹐脈見洪大﹐邪仍欲出表之意﹐理亦不錯﹐但大字不能無疑﹖＂曹穎甫對本條訂正爲「脈不洪大﹐故仍宜桂枝﹐傳寫者脫去不字耳。」若如此訂正﹐則可釋鄭書之疑。

桂枝二麻黃一湯方﹝校補﹞

桂枝一兩十七銖﹝去皮﹞芍藥一兩六銖麻黃十六銖﹝去節﹞杏仁十六个﹝去皮尖﹞甘艸一兩二銖﹝炙﹞大棗五枚﹝擘﹞生薑一兩六銖﹝切﹞上七味﹐以水五升﹐先煮麻黃一﹑二沸﹐去上沫﹐內諸藥﹐煮取二升﹐去渣﹐溫服一升﹐日再服﹐本云桂枝湯兩分﹐麻黃湯一分﹐合爲二升﹐分再服﹐今合爲一方﹐將息如前法。

【方解及其應用範圍】本方與桂枝麻黃各半湯藥同而量異﹐麻﹑杏兩味再減輕﹐則名桂枝二麻黃一湯﹐爲辛溫﹑微發汗之輕劑。其方解可參看桂枝湯﹑麻黃湯。現今用治風寒感冒之輕者﹐但風重於寒﹐用此方和其營衛﹐略佐疏表﹐大多汗出而愈。

九﹑傷寒不大便六七日﹐﹝若﹞頭痛有熱者﹐與承气湯。其小便淸者﹐知不在裏﹐仍在表也﹐當須發汗。若頭痛一者﹐必衄﹐宜桂枝湯。

鄭論﹕按傷寒六七日不大便﹐有熱結寒結之分﹐務要察其果系熱結﹐方可以大承气湯施之﹔頭痛亦必審其腦後﹐方是太陽的候﹐有熱而必兼見惡寒者爲確﹐有不惡寒而獨發熱者爲非。又曰其小便淸者﹐知不在裏而在表也﹐理宜解表。頭痛而衄者﹐是邪從外解﹐仍以桂枝湯治之﹐是隨機斡旋之意﹐眞立法之妙也。

【闡釋】傷寒六七日不大便﹐頭痛有熱者﹐此因大便不通﹐由濁陰之气與裏熱上犯﹐用大承气下之﹐熱淸濁降﹐大便通暢﹐頭痛發熱﹐隨之而愈。如果頭痛身熱﹐而小便淸利如常的﹐𨿽然不大便六七日﹐是邪不在裏而仍在表﹔旣然在表﹐就是桂枝湯證仍未罷﹐用桂枝湯解表﹐表解則頭痛發熱自愈。若頭痛而衄者﹐此久不大便﹐其熱較一般表證頭痛之熱爲重﹐傷及陽絡而衄血﹐則邪亦從外解也。至鄭氏所言不大便有熱結寒結之分﹐臨證時﹐必須細心分辧﹐若系寒結﹐則當用四味回陽飲加安桂治之。

十﹑服桂枝湯﹐或下之﹐仍頭痛﹑項彊﹑翕翕發熱﹐無汗﹐心下滿﹐微痛﹐小便不利者﹐桂枝湯去桂加茯苓白朮湯主之。

鄭論﹕按此條𨿽云服桂枝湯﹐或下之﹐而仍頭痛﹑項彊﹑翕翕發熱﹑無汗﹐是邪尙在表而未解﹐仍宜發表爲是。至於心下滿而痛﹐小便不利﹐是太陽之气﹐不從小便而下趨﹐逆從於上而爲心下滿痛﹐何也﹖太陽之气﹐是由下而上至胸腹也﹐今旣心下痛而小便不利﹐理應以五苓散方施之﹐化太陽之气﹐俾邪從下解﹐此方去桂枝加白朮﹑茯苓﹐亦是五苓之意。以予拙見﹐桂枝似不宜去。

【闡釋】歷代注家對於本條的注釋﹐各有見解﹐去桂去芍﹐尢爲爭辧的焦點。鄭氏認爲邪尙在表而未解﹐仍宜發表爲是。又云﹕太陽之气﹐是由下而上至胸腹也﹐今旣心下痛而小便不利﹐理應以五苓散方施之﹐化太陽之气﹐俾邪從下解﹐……以予拙見﹐桂枝似不宜去﹐這是鄭氏獨特的見解。筆者認爲去桂去芍皆非﹐用桂枝湯以解表﹐加苓﹑朮以利水﹐豈五苓散方中﹐用桂枝以化气行水﹐桂枝豈能去耶﹖鄭氏之說爲妥。

桂枝去桂加茯苓白朮湯方﹝校補﹞

芍藥三兩甘艸二兩﹝炙﹞生薑﹝切﹞白朮﹑茯苓各三兩大棗十二枚﹝擘﹞上六味﹐以水八升﹐煮取三升﹐去渣﹐溫服一升﹐小便利則愈。本云桂枝湯﹐今去桂枝加茯苓白朮。

【方解及其應用範圍】本方卽桂枝湯原方去桂加苓﹑朮而成。此方末云﹐小便利則愈﹐重在利水﹐故去桂枝。加白朮﹑茯苓健脾除水而利小便﹐使內停之水飲﹐盡從下去﹐則心下滿頭項彊痛發熱諸證﹐皆可隨之而解。此和裏而表自解之法也。

十一﹑傷寒脈浮﹐醫以火迫劫之➀﹐亡陽➁﹐必驚狂﹐起臥不安者﹐桂枝去芍藥加蜀﹝膝﹞﹝漆﹞牡蠣龍骨救逆湯主之。

➀火迫劫之﹕以火法彊迫其發汗。凡燒鍼﹑火燻﹑炙法﹐皆屬火法。

➁亡陽﹕此處的陽﹐指心陽而言。亡陽卽心陽外亡﹐神气浮越之謂。

鄭論﹕按傷寒脈浮﹐而醫以火迫劫之﹐浮爲陽﹐邪火亦陽﹐兩陽相會﹐邪火內攻﹐擾亂心君﹐故驚狂不安之象所由來。致於亡陽二字﹐所論不切﹐當是亡陰﹐庶於此條方爲合法﹐主以救逆湯﹐亦是斂陰﹑祛邪﹑安神之意也。

【闡釋】鄭氏所云「亡陽二字﹐所論不切﹐當是亡陰﹐庶於此條方爲合法。」上篇以火劫而致變者﹐皆爲亡陰﹐但頭汗出頸項而還﹐其不得汗顯然矣﹐觀本條之去芍藥﹐其爲無汗之故﹐更顯然矣。篇首誤服大靑龍湯而亡陽者﹐乃爲汗多所致﹐以皆爲無汗而致也﹐豈有無汗而亡陽之理哉﹖

桂枝去芍藥加蜀漆龍骨牡蠣救逆湯方﹝校補﹞

桂枝三兩﹝去皮﹞甘艸二兩﹝炙﹞生薑三兩﹝切﹞大棗十二枚﹝擘﹞牡蠣五兩﹝熬﹞蜀漆三兩﹝洗去腥﹞龍骨四兩上七味﹐以水一斗二升﹐先煮蜀漆二升﹐內諸藥﹐煮取三升﹐去渣﹐溫服一升。本云桂枝湯﹐今去芍藥﹐加蜀漆﹑龍骨﹑牡蠣。

【方解及其應用範圍】用桂枝湯去芍藥之陰柔以助心陽﹐以治其本﹔蜀漆辛苦微寒﹐可滌痰消飲﹐重用牡蠣助蜀漆消痰飲﹐配龍骨鎭納浮陽安神而止驚狂﹐臥起不安。全方共奏溫補心陽﹐滌痰鎭驚之功﹐而收調和陰陽之效。用以治療各種原因引起的心陽驟傷﹐兼痰濁阻竅﹐神志不寧﹐甚至驚狂等爲主的癥候。

十二﹑火逆下之﹐因燒鍼煩﹝燥﹞﹝躁﹞者﹐﹝當用﹞桂枝甘艸龍﹝骨﹞牡蠣湯主之。

鄭論﹕按火逆則傷陰﹐未見下癥而下之﹐則傷陰﹐復又燒鍼而陰又傷﹐此煩﹝燥﹞﹝躁﹞之癥所由生﹐而陰虛之象所由見﹐主以桂枝﹝甘艸﹞龍骨牡蠣者﹐是取其調中而交心腎也。

【闡釋】此先火後下﹐又加燒鍼﹐是經過三誤。故鄭氏說﹕「此煩躁之癥所由生﹐而陰虛之象所由見。」亦卽心陽受傷﹐而見煩躁不安之狀。故用桂枝甘艸以助心陽﹐龍﹑牡以止煩躁。

桂枝甘艸龍骨牡蠣湯方﹝校補﹞

桂枝一兩﹝去皮﹞甘艸二兩﹝炙﹞牡蠣二兩﹝熬﹞龍骨二兩上四味﹐以水五升﹐煮取二升半﹐去渣﹐溫服八合﹐日三服。

【方解及其應用範圍】本方以桂枝入心助陽﹐甘艸以補養心气﹐龍骨牡蠣以收斂浮越之正气﹐安神鎭驚﹐全方有調和陰陽﹐潛鎭心神之功。陳修園說﹔此爲火逆煩躁者﹐立交通心腎之法也。」用以治療某些心悸﹑怔忡﹑自汗﹑盜汗﹑遺精﹑滑精等證。近人推廣用於治療某些心血管系統和神經系統疾病﹐都有很好療效。

十三﹑傷寒脈浮﹐自汗出﹐小便數﹐心煩﹐微惡寒﹐腳攣急➀﹐反與桂枝﹝湯﹞欲攻其表﹐此誤也﹐得之便厥➀﹐咽中幹﹐煩﹝燥﹞﹝躁﹞吐逆者﹐作甘艸漧薑湯與之﹐以復其陽﹔若厥愈足溫者﹐更作芍藥﹝甘艸﹞湯與之﹐其腳卽伸﹔﹝者﹞﹝若﹞胃气不和﹑譫語者➁﹐少與﹝調胃﹞承气湯﹔若重發汗﹐復加燒鍼者﹐四逆湯主之。

➀腳攣急﹕就是腳伸展不利之意。

➀厥﹕手足發冷。

➁譫語﹕神昏妄言﹐也就是說胡話。

鄭論﹕據脈浮自汗至﹝拘﹞﹝腳﹞攣急﹐癥中並無發熱﹑惡寒﹑身疼﹐而獨見自汗出者﹐衛外之陽不足也﹐小便數者﹐气化失機也﹐心煩﹑微惡寒者﹐陽衰之徵也﹐拘攣急者﹐由血液外亡﹐不能滋潤筋脈也。本非桂枝湯癥﹐而曰欲攻其表﹐此誤也﹐實爲有理。至於得之便厥﹐咽中幹﹐煩﹝燥﹞﹝躁﹞吐逆者﹐大抵此癥先因吐逆太過﹐中宮轉輸之機﹐卒然錯亂﹐不能輸精气於心腎﹐故煩﹝燥﹞﹝躁﹞﹐吐則亡陽﹐故四肢厥也。咽中幹者﹐腎陽衰不能升騰津液於上也。以甘艸漧薑湯與之﹐此是守中復陽之法也﹐何愁腳之不伸也﹖原文又以芍藥甘艸湯﹐此湯本爲火盛灼筋者宜﹐而用之於此癥﹐殊非正論。若胃气不和﹐譫語者﹐少與承气湯﹐此說覺得支離﹐又並無胃實足徵﹐何得有譫語之說﹖卽果譫語﹐務必探其虛實眞僞方可。若重發汗﹐復加燒鍼者﹐主以四逆湯﹐此是何病情﹖而重汗﹐而又燒鍼耶﹖一條之中﹐東一若﹐西一若﹐吾甚不解。

㈠厥癥原有熱厥寒厥之分﹐原文主甘艸漧薑﹐是定非熱厥也。總之㈠﹝醫﹞家臨癥時﹐務宜下細探求陰陽實據方可。此論是就原文主方說法也﹝頂批﹞。

【闡釋】本節「傷寒脈浮……腳攣急」﹐爲未治以前的證狀﹐類似桂枝湯證﹐但小便數﹐心煩﹐腳攣急則不是桂枝湯證所應有﹐與太陽上篇條的太陽病﹐發汗﹐遂漏不止﹐其人惡風﹐小便難﹐四肢微急﹐難以屈伸等證﹐基本是一致的。此爲表陽虛﹐腠理不固所致﹐法當溫經復陽﹐用桂枝加附子湯治療。但辧證不明﹐反與桂枝湯攻其表﹐耗散眞陽﹐得之便厥﹐咽中幹﹐煩躁﹑吐逆者﹐此又重傷其陽﹐原文主以甘艸漧薑湯﹐以守中復陽﹐其腳卽伸﹐是爲正治。至原文所列之芍藥甘艸湯﹑調胃承气湯﹑四逆湯等﹐有如鄭氏所說﹕「一條之中﹐東一若﹐西一若﹐吾甚不解。」可見條文有誤﹐姑存之。

甘艸漧薑湯方﹝校補﹞

甘艸四兩﹝炙﹞漧薑二兩﹝炮﹞上二味﹐以水三升﹐煮取一升五合﹐去渣﹐分溫再服。

【方解及其應用範圍】甘艸漧薑湯一方﹐乃辛甘化陽之方﹐亦苦甘化陰之方也。夫漧薑辛溫﹐辛與甘合則從陽化﹐漧薑炮黑﹐其味卽苦﹐苦與甘合則從陰化。此方應用範圍極廣﹐仲景以此方治誤吐逆煩躁而厥者﹐取大甘以化熱﹐守中而復陽也。又治吐血﹐治中寒﹐取辛甘以化陽﹐陽气也﹐气能統血﹐陽能勝寒﹐陽能溫中也。又用以治拘急﹐治筋攣﹐治肺痿﹐治腸燥﹐取苦甘以化陰﹐陰血也﹐血能勝熱﹐血能潤燥﹐血能養筋也。筆者對治多種肺﹑胃虛寒病癥﹐常用甘艸漧薑湯加味而獲效。對治血癥﹐無論其爲血熱妄行﹐或陰虛火動﹐或陽不統血﹐皆先選用甘艸漧薑湯加血餘炭﹐以止其血﹐然後才對癥下藥﹐屢屢獲效。

芍藥甘艸湯﹝校補﹞

白芍藥﹑甘艸各四兩﹝炙﹞上二味﹐以水三升﹐煮取一升五合﹐去渣﹐分溫再服。

【方解及其應用範圍】芍藥甘艸湯一方﹐乃苦甘化陰之方也。夫芍藥苦平入肝﹐肝者陰也。甘艸味甘入脾﹐脾者土也。苦與甘合﹐足以調周身之血﹐周身之血旣調﹐則周身之筋骨得養﹐筋得血養而燥气平﹐燥气平則筋舒而自伸矣。本方不僅治兩足拘攣急﹐治兩足劇痛﹐治濕熱腳气﹑腳弱無力皆有效。近人推廣用於陰血不足致筋脈攣急疼痛各癥﹐如頸項彊痛﹑頭痛﹑胃脘痛﹑脇痛﹑腹痛等﹐皆有療效。

十四﹑發汗﹐若下之﹐病仍不解﹐煩﹝燥﹞﹝躁﹞者﹐茯苓四逆湯主之。

鄭論﹕按病有當發汗者﹐有當下者﹐但要有發汗之實據﹐可下之病情﹐此統以發汗﹑下後﹐病仍不解﹐不解是何病情不解﹐以致煩﹝燥﹞﹝躁﹞﹐殊令人難以猜詳。

【闡釋】據歷代注家之注釋﹕發汗﹐若下﹐病宜解也﹐若病仍不解﹐則發汗是外虛陽气﹐下之內虛陰液﹐陰陽俱虛﹐水火不濟﹐故出現煩躁。又從治方上看﹐茯苓四逆湯是用四逆湯以回陽﹐加人參茯苓以復陰。《名醫別錄》上說﹕「茯苓能益陰气﹐補神气。」從這里亦可看出茯苓滋陰生津的作用﹐並不只是利水一端。本條在證狀上的敍述比較簡略﹐故鄭氏說﹕「此統以發汗下後﹐病仍不解﹐不解是何病情不解﹐以致煩躁﹐殊令人難以猜詳。」提出質疑﹐可以啟發後學之多加思考。

茯苓四逆湯方﹝校補﹞

茯苓四兩人參一兩附子一枚﹝生用去皮破八片﹞甘艸二兩﹝炙﹞漧薑一兩半上五味﹐以水五升﹐煮取三升﹐去渣﹐溫服七合﹐日二服。

【方解及其應用範圍】本方主要以姜﹑附回陽救逆﹐人參茯苓益气生陰﹐並有治煩躁﹐止驚悸作用﹔炙甘艸補中益气。此方效力較四逆湯﹑四逆加人參湯﹑漧薑附子湯三方爲緩﹐但應用範圍較三方爲廣﹐並有利水去濕之功。凡四肢厥逆﹐面容晦黯無神﹐脈沈微欲絕﹐舌質淡﹐苔白滑或白膩﹐口中津液多等﹐表現爲腎寒﹑脾濕﹑正虛﹑陰弱證候﹐均可使用。

十五﹑傷寒﹐胸中有熱﹐胃中有邪气﹐腹中痛﹐欲嘔吐者﹐黃連湯主之。

鄭論﹕按太陽之气﹐由下而上至胸腹﹐今因寒邪拂郁於內而熱生﹐以致胃中不和﹐腹痛欲嘔吐者﹐此是上熱下寒之徵也。以黃連湯主之﹐是用黃連以淸上焦之熱﹐漧薑﹑桂枝﹑半夏以祛中下之寒邪﹐用參﹑﹝附﹞﹝棗﹞以和中﹐是調和上下之妙劑也。

【闡釋】本條是上熱下寒﹐陰陽升降失其常度﹐陽在上不能下交於陰﹐故下寒者自寒﹔陰在下不能上交於陽﹐故上熱者自熱。鄭氏指稱﹕「黃連湯乃調和上下之妙劑。」信而有徵。

黃連湯方﹝校補﹞

黃連三兩甘艸三兩﹝炙﹞漧薑三兩桂枝三兩﹝去皮﹞人參二兩大棗十二枚﹝擘﹞半夏半升﹝洗﹞上七味﹐以水一斗﹐煮取六升﹐去渣﹐溫服﹐晝三夜二。疑非仲景方。

【方解及其應用範圍】本方寒熱並用﹐以黃連淸胃中之熱﹐漧薑以溫胃中之寒﹐桂枝通調營衛﹐半夏降逆﹐佐黃連嘔吐可止﹐人參﹑甘艸﹑大棗和胃安中﹐但得寒熱平調﹐嘔吐腹痛自愈。筆者常用此方治胸腹胃中之寒熱錯雜諸證﹐療效卓著。

十六﹑傷寒腹滿譫語﹐寸口脈浮而緊﹐此肝乘脾也﹐名曰﹝橫﹞﹝縱﹞➀﹐刺期門➁。

➀縱﹕是五行順次反克的形式。

➁期門﹕穴名﹐位在乳直下二寸處。

鄭論﹕按腹滿譫語﹐陽明之腑證也﹔脈浮而緊﹐太陽之表證也。此名曰﹝橫﹞﹝縱﹞﹐甚不解﹐定有錯誤。

【闡釋】鄭氏疑原文定有錯誤。筆者參閱諸家之注﹐而爲匯解﹐或可釋鄭氏之疑。傷寒腹滿譫語而無潮熱﹐手足漐漐汗出等爲陽明之實證﹐脈浮而緊獨見寸口﹐自與太陽﹑陽明之見證有別。《脈經》云「浮而緊者名曰弦﹐弦爲肝脈」。《內經》云「脾主腹」「諸腹脹大﹐皆屬於熱。」又云「肝主語」。以此推之﹐肝木旺則侮脾土﹐則腹滿譫語﹐侮其所勝﹐故名曰縱。治法當刺期門﹐因期門爲肝之募﹐故刺之以泄肝邪。邪去則腹滿譫語自愈。

十七﹑傷寒發熱﹐嗇嗇惡寒﹐大渴欲飲水﹐其腹必滿﹐自汗出﹐小便利﹐其病欲解﹐此肝乘﹝脾﹞﹝肺﹞也﹐名曰橫➂﹐刺期門。

➂橫﹕是五行逆次反克的形式。

➃表不解﹕卽太陽表證﹐還沒有解除。

鄭論﹕按發熱惡寒﹐太陽之表證也﹐大渴飲水﹐此由寒水逆中﹐阻其脾中升騰之機﹐眞水不得上升﹐故大渴﹐其腹滿者﹐水溢於中也﹐幸而自汗與小便利﹐上下分消﹐邪有出路﹐故知其必解也。設若不自汗﹐不小便﹐未可言欲解也。言肝乘﹝脾﹞﹝肺﹞﹐不知從何看出﹐余甚不解。

【闡釋】鄭氏說﹕「原文言肝乘肺﹐不知從何處看出﹐余甚不解。」筆者亦從上例爲之匯解﹐以釋鄭氏之疑﹐是否有當﹐髙明正之。肺主皮毛﹐肺受肝邪則毛竅閉塞﹐所以發熱﹐嗇嗇惡寒﹔木火刑金﹐津液劫爍﹐故渴欲飲水﹔肺失通調水道之功能﹐所以小便不利而腹滿。肝邪乘肺﹐侮其所不勝﹐故名曰「橫」﹐刺期門﹐則肝邪得泄﹐肺不受侮﹐毛竅通暢﹐則自汗出﹐水道通調則小便利﹐故病可愈。

十八﹑傷寒表不解➃﹐心下有水气﹐漧嘔﹐發熱而咳﹐或渴﹑或利﹑或噎➀﹑或小便不利﹐少腹滿﹐﹝或喘者﹞﹐小靑龍湯主之。

➀噎﹝yē椰﹞﹕食時气逆噎塞。

鄭論﹕按傷寒旣稱表不解﹐心下有水气﹐以致一切病情﹐緣由寒水逆中﹐阻滯气機﹐理應發汗行水﹐水邪一去﹐則气機流通﹐諸癥立失。學者切不可執病執方﹐執一己之見﹐總要窺透病機﹐當何下手﹐治之爲是。若原文之靑龍湯﹐重在發汗行水﹐而諸癥立失﹐可知非見咳治咳﹐見嘔治嘔也。

【闡釋】本條是傷寒表不解心下有水气的證治。鄭氏說﹕「切不可執病執方﹐執一己之見﹐總要窺透病機﹐當何下手﹐治之爲是。」此屬其治病之經驗﹐殊堪寶貴。故對治傷寒表不解﹐心下有水气﹐所以用外散寒邪﹐內蠲水飲之小靑龍湯治之﹐則漧嘔﹐發熱而咳等諸證自愈。教人不可見咳治咳﹐見嘔止嘔。

小靑龍湯方﹝校補﹞

麻黃三兩﹝去節﹞芍藥三兩漧薑三兩五味子半升甘艸三兩﹝炙﹞桂枝三兩﹝去皮﹞細辛三兩半夏半升﹝洗﹞上八味﹐以水一斗﹐先煮麻黃減二升﹐去上沫﹐內諸藥﹐取三升﹐去渣﹐溫服一升。若渴﹐去半夏加栝萎根三兩﹐若微利﹐去麻黃加芫花﹐如一雞子大﹐熬令赤色﹐若噎者﹐去麻黃加附子一枚﹝炮﹞﹐若小便不利﹐少腹滿者﹐去麻黃加茯苓四兩﹐若喘﹐去麻黃加杏仁半升去皮尖。且芫花不治利﹐麻黃主喘﹐今此語反之﹐疑非仲景意。

【方解及其應用範圍】本方卽麻黃湯﹑桂枝湯合方﹐減去杏仁﹑生薑﹑大棗﹐而加漧薑﹑五味﹑細辛﹑半夏。考所增四藥功能﹕漧薑主溫中﹐治胸滿咳逆上气。細辛辛溫﹐配麻黃能祛痰利水﹐散風寒外出而治咳逆上气。五味收納肺气以入腎﹐故治咳逆合漧薑同用﹐一開一閡﹐咳之來路去路﹐均告肅淸﹐故仲景治咳﹐皆姜﹑辛﹑五味同用。半夏燥痰﹐降水气﹐和胃﹐止咳逆嘔吐。麻黃湯辛溫發表﹐逐邪之峻劑。桂枝湯和營衛以祛風。合用之肌表可開散﹐然不去水飲停蓄之邪﹐非特不能廓淸其源﹐卽麻桂之功力﹐亦必被停聚之水飲所阻撓也。筆者常用本方治療外感寒邪﹐內挾水飲之咳喘﹐亦治水飲溢於皮膚而浮腫腹滿﹐小便不利之咳喘﹐與夫痰飲咳嗽﹐哮喘之偏於寒性者﹐療效卓著。近人則多以本方治療呼吸系統疾病﹐屢見於報導。

十九﹑傷寒心下有水气﹐咳而微喘﹐發熱不渴﹐服湯已渴者﹐此寒去欲解也﹐小靑龍湯主之。

鄭論﹕按心下有水气﹐阻其呼吸之气﹐上觸而咳﹐以致微喘﹐發熱不渴﹐服湯已渴者﹐水气去﹐而中宮升騰之機﹐仍舊轉輸﹐故知其欲解也。以小靑龍湯主之﹐是隨機而導之意也。

【闡釋】本條是指服小靑龍湯以後口渴的﹐此寒去疾病自愈的表現﹐非調解後仍用小靑龍湯也。故曹穎甫訂正此條﹐在「發熱不渴」下﹐卽移原文「小靑龍主之」。則其義更爲明白了然。

二十﹑服桂枝湯﹐大汗出後﹐大煩渴不解➀脈洪大者﹐白虎加入參湯主之。

➀大煩渴不解﹕煩是心煩﹐渴是口渴﹐大是形容煩渴的厲害﹐不解是病未愈的意思。

鄭論﹕按服桂枝湯以致大汗﹐其人大渴者﹐由汗出過多﹐血液被奪﹐傷及胃中津液故也。主以人參白虎湯﹐取人參以救津液﹐取石膏以淸內熱﹐的確之法也。

【闡釋】服桂枝湯後﹐只要微微有汗卽得﹐現在汗出太多﹐肌表之邪𨿽去﹐而胃中津液反爲耗傷﹐胃燥化熱﹐病已由太陽傳至陽明﹐出現心煩﹑渴飲的癥狀﹐故用白虎湯以淸陽明熾盛之熱﹐加人參以救胃中耗傷之液﹐此爲不易之法也。

白虎加人參湯方知母六兩石膏一斤﹝碎﹐綿裹﹞甘艸二兩﹝炙﹞粳米六合人參三兩上五味﹐以水一斗﹐煮米熟﹐湯成去渣﹐溫服一升﹐日三服。

【方解及其應用範圍】本方卽白虎加人參湯﹐乃滅火救陰之神劑。有淸熱﹑生津﹑止渴的作用。石膏辛寒﹐淸三焦火熱﹐生津止渴﹔知母苦潤﹑泄火滋燥﹔甘艸﹐梗米調和中宮﹔人參有補虛救逆﹐又有生津止渴之功。此方並非專爲傷寒之陽明癥立法﹐凡屬內裏之燥熱爲病者﹐皆可服也。時人過畏石膏而不用﹐往往誤事。前人少有用本方治目疾者﹐今人加以推廣﹐不僅治赤﹑熱﹑腫﹑痛﹐外障﹑瘀滯較甚之目疾用之取效﹐並用以治肺炎﹑腦炎﹑糖尿病﹐尢其對夏月小兒髙熱﹑多渴﹑多尿綜合癥療效最好。一般認爲凡屬裏熱傷津﹐气陰兩虧之老年及諸不足者﹐皆可用白虎加人參湯治療﹐而本方的退熱作用﹐主要在於適當配伍了石膏。現將近代名醫張錫純用石膏的經驗﹐及筆者對本方的推廣應用附後。張著《醫學衷中參西錄》謂﹕「石膏其性涼而能散﹐有透表解肌之力﹐爲淸陽明胃腑實熱之聖藥﹐無論內傷﹑外感用之皆效﹐卽他臟腑之實熱者用之亦效。……石膏醫者多誤認爲大寒而煆用之﹐則宣散之性變爲收斂﹐以治外感有實熱﹐竟將其痰火斂住﹐凝結不散﹐用至一兩卽足傷人﹐是變金丹爲鴆毒也。迨至誤用煆石膏僨事﹐流俗之見﹐不知其咎在煆不在石膏﹐轉謂石膏煆用之其猛烈猶足傷人﹐而不煆者更可知矣。於是一倡百和﹐遂視用石膏爲畏途。……余用以治外感實熱﹐輕癥亦必用至兩許﹐若實熱熾盛﹐又恆重用至四﹑五兩或七﹑八兩。……蓋石膏生用以治外感實熱﹐斷無傷人之理﹐且放膽用之﹐亦斷無不退熱之理。惟熱實脈虛者﹐其人必實熱兼有虛熱﹐仿白虎加人參之義﹐以人參佐石膏﹐亦必能退熱。」又云「且嘗歷觀方書﹐前哲之用石膏﹐有一證而用十四斤者﹝見《筆花醫鏡》﹞﹔有一證而用至數十斤者﹝見吳鞠通醫案﹞﹔有產後亦重用石膏者﹝見徐靈胎醫案﹐然須用白虎加人參湯﹐以玄參代知母﹐生山藥代梗米﹞。然所用皆生石膏也。」筆者三十年來﹐對治外感風熱之邪﹐無論成人或小孩﹐身大熱﹝體溫`以上﹞﹐𨿽注射靑﹑鏈黴素而身熱不退﹐卽用白虎加人參湯治療﹐屢用屢驗。又治傷暑咳嗽﹐因髙熱﹑煩渴﹑津傷﹑汗多﹐舌質鮮紅﹐舌上干燥﹐苔漧黃﹐治以此方面獲效。又曾治尿崩證﹐患者一日一夜飲水達五十磅﹐石膏用量初服克﹐一劑而飲水量減少五磅﹔二劑石膏增至克﹐飲水又有所減少。其後石膏用量增至克﹐連服五劑而痊愈。

二十一﹑傷寒脈浮滑﹐此裏有﹝熱﹞﹝寒﹞﹐表有﹝寒﹞﹝熱﹞﹐白虎湯主之。

鄭論﹕按《脈象篇》云﹕浮主風邪﹐滑主痰濕。此條只據二脈﹐卽以白虎湯主之﹐實屬不當。況又未見有白虎癥形﹐指爲裏熱表寒﹐卽果屬表寒裏熱﹐理應解表淸裏﹐何獨重裏熱一面﹐而遺解表一面乎﹖疑有誤。

【闡釋】本條歷代注家﹐爭論極多﹐有認爲此處表裏二字錯簡﹐亦有認爲未錯簡﹐亦有認爲寒字當邪解﹐亦熱也。但類皆自圓其說﹐不能使人信服。白虎湯證的病理﹐總歸是表裏俱熱﹐必須是陽明經熱熾盛的見證﹐才能用白虎湯。不能只憑脈以定病﹐而須結合證狀來定﹐如發熱汗出﹐煩渴引飲﹐此爲陽明表裏俱熱之證﹐白虎湯乃對証之方。鄭氏疑有誤﹐值得深思考慮。

白虎湯方﹝校補﹞

知母六兩石膏一斤﹝碎﹞甘艸二兩﹝炙﹞粳米六合上四味﹐以水一斗﹐煮米熟﹐湯成﹐去渣﹐溫服一升﹐日三服。

【方解及其應用範圍】白虎湯《傷寒論》原文共三條﹐分見於太陽﹑陽明及厥陰三篇。其方解可參閱前條白虎加人參湯條。其治療目標是壯熱﹑大汗出﹑大煩渴﹑脈洪大﹑無表證。

因熱盛傷津灼陰﹐故汗渴飲冷。但邪初入陽明﹐熱而未實﹐急需滅火淸熱以救陰﹐故以本方治之。鄭氏在《醫法圓通》中說﹕「此陽明腑分主方也。」隨卽舉出其圓通應用法五條﹕﹝l﹞治上消證﹕﹝﹞治心下一寸間發生瘡疾﹐紅腫痛甚﹔﹝﹞治牙眼紅腫痛甚﹐飲冷﹔﹝﹞治兩乳紅腫痛甚﹔﹝﹞治譫語﹑遺尿﹑口不仁而面垢。此外有白虎湯證而挾濕者﹐則加蒼朮﹔挾風者﹐則加桂枝﹐亦極有效驗。筆者用此方治療傷熱咳嗽﹑哮喘﹐取得滿意效果。其癥狀爲咽喉幹痛﹐鼻孔出熱气﹐口臭气粗。咳嗽而痰難出﹐色黃且稠﹐有時成塊成沱﹐或帶血鮏臭﹐面赤身熱﹐更兼煩燥不安﹐舌質紅絳﹐舌苔漧黃﹐脈洪大有力﹐全系熱盛之象﹐故以白虎湯治之而愈。現在白虎湯廣泛應用於各種急性熱病﹐更有用於挾熱之眼疾﹑痢疾亦獲良效﹐可見其應用範圍之廣泛。

二十二﹑傷寒脈浮﹐發熱無汗﹐其表不解﹝者﹞﹐不可與白虎湯﹔渴欲飲水﹐無表證者﹐白虎加人參湯主之。

鄭論﹕按發熱無汗﹐本應解表﹐原非白虎所宜﹐至於大渴飲冷﹐陽明癥具﹐則以人參白虎施之﹐的確不易法也。

【闡釋】傷寒脈浮﹐發熱無汗﹐爲傷寒麻黃湯證。若渴欲飲水﹐無表證者﹐是惡寒已罷﹐裏熱已熾﹐熱盛足以津傷﹐白虎人參湯以泄熱救陰。誠如鄭氏所言﹕大渴飲冷﹐陽明癥具﹐則以人參白虎施之﹐是的確不易法也。

二十三﹑傷寒無大熱﹐口燥渴﹐心煩﹐背微惡寒者﹐白虎加人參湯主之。

鄭論﹕按寒邪本由太陽而起﹐至背惡寒﹐亦可云表未解﹐何得卽以白虎湯主之。條中旣稱無大熱﹐𨿽有燥渴心煩﹐未必卽是白虎湯證。法中原有熱極邪伏﹐背心見冷﹐而用此方﹐但學者於此癥﹐務要畱心討究﹐相其舌之漧燥與不燥﹐气之蒸﹝乎﹞﹝手﹞不蒸﹝乎﹞﹝手﹞﹐口渴之微盛﹐二便之利與不利﹐則得矣。

【闡釋】傷寒背微惡寒﹐可云表未解﹐𨿽有燥渴心煩﹐但無大熱﹐卽不能用白虎湯治療。鄭氏曰﹔「法中原有熱極邪伏﹐背心見冷﹐而用此方。」但必其舌漧燥﹐气粗蒸手﹐口渴盛﹐二便不利﹐則可用白虎加人參湯治之。

二十四﹑傷寒若吐若下後﹐七八日不解﹐熱結在裏﹐表裏俱熱﹐﹝而﹞時時惡風﹐大渴﹐舌上干燥而煩﹐欲飲水數升者﹐白虎加人參湯主之。

鄭論﹕按吐下後而表不解﹐蓋吐則亡陽﹐下則亡陰﹐陰陽兩虛﹐更不能俾邪外出﹐故不解。以致表邪趨入陽明地界﹐遂隨陽明之气化﹐而轉爲熱邪﹐故現一切癥形﹐全是白虎湯對癥之法。至飲水多者﹐是由下而津液大傷﹐故乞水以爲援也。主以白虎加人參﹐以救欲亡之陰﹐實的確不易之法也。

【闡釋】傷寒吐下後﹐津液被奪﹐以致表邪趨入陽明地界﹐轉爲熱結在裏之證。裏熱大盛﹐所以表裏俱熱﹐時時惡風﹐舌上干燥而煩﹐欲飲水以自救。此爲陽明經證傷津﹐法當淸泄裏熱﹐兼生津液。如鄭氏所言﹕主以白虎加人參﹐實的確不易之法也。

傷寒恆論卷四

陽明上篇

外邪初入陽明﹐太陽尙有未盡者﹐謂之太陽陽明﹐列於此篇計三十九法﹝據舒本較增﹞。

一﹑陽明病﹐脈遲﹐汗出多﹐微惡寒者﹐表未解也﹐可發汗﹐宜桂枝湯。

鄭論﹕論陽明病﹐汗出多﹐脈應長大﹐今脈遲而汗出多﹐殊屬不合。又到微惡寒﹐表未解﹐可發汗﹐明是太陽寒邪﹐初入陽明﹐寒邪尙未化盡﹐故宜以桂枝湯導之也。

【闡釋】此太陽風傷衛﹐傳至陽明﹐寒邪尙未化盡﹐故仍可用桂枝湯﹐以外解表邪﹐但必須是裏熱不甚者。此仲景從證不從脈而用桂枝湯解表。

二﹑陽明病﹐脈浮﹐無汗而喘者﹐發汗則愈﹐宜麻黃湯。

鄭論﹕按此條﹐乃太陽之病﹐太陽之方﹐並未有陽明脈象病情﹐實屬不合﹐理應例入太陽篇爲式。

【闡釋】前條是太陽中風與陽明並病﹐這條是太陽傷寒與陽明並病﹐無汗惡寒爲表實﹐肺气郁而不宣的喘證﹐麻黃湯爲對癥之方。此條毫無陽明脈象病情﹐故應如鄭氏所說﹐列入太陽篇。

三﹑陽明病﹐﹝若﹞能食﹝者﹞﹐﹝爲﹞﹝名﹞中風﹔不能食﹝者﹞﹐﹝爲﹞﹝名﹞中寒。

鄭論﹕按能食爲中風﹐風爲陽﹐陽能消穀也。不能食爲中寒﹐寒爲陰﹐陰不能消穀也。但陽明病﹐果是何等病情﹐而見此能食不能食也。

【闡釋】此節言陽明自受風寒之證也。蓋陽明居中土﹐外之風寒幹之﹐故俱言中。又陽明胃腑﹐以納谷爲務﹐風寒旣內中﹐風爲陽邪﹐陽能化谷﹐故能食也﹐寒乃陰邪﹐不能化谷﹐故不能食也。此以能食﹑不能食來辧別陽明所受之風﹑或寒也。

四﹑脈陽微而汗出少者➀﹐爲自和也﹔汗出多者﹐爲太過。陽﹝邪﹞﹝脈﹞實➁因發其汗﹐出多者﹐亦爲太過。太過﹝者﹞﹐爲陽絕於裏➂。亡津液﹐大便因鞭也。

➀脈陽徽﹕指脈浮而徽軟。

➁陽脈實﹕指脈浮有力而盛。

➂陽絕於裏﹕指陰液耗攝﹐陽气盛極於裏

鄭論﹕論陽明而見脈微﹐汗出少爲自和者﹐邪衰之徵也﹔汗出多爲太過者﹐又慮陽之外亡也。陽脈實﹐因發其汗﹐出多者﹐亦爲太過﹐太過則津液太虧﹐大非吉事﹐故原文謂陽絕於內者﹐明明言汗之太過也﹐汗出則陽必與之俱出﹐而津液有立亡之機﹐大便因鞭之所由生﹐而危亡之機﹐亦於此見也。

【闡釋】本節指津液外亡﹐陽無陰制則燥熱益甚﹐腸中乏液以潤﹐大便因而鞕結。故無論是自汗或發汗﹐皆不可太過﹐而使津液耗損﹐腸中漧燥﹐造成大便鞭的變證。鄭氏更進一層指出「汗出則陽必與之俱出﹐………而危亡之機﹐亦於此見也」的卓識。

五﹑問曰﹕陽明病﹐外證➃云何﹖答曰﹕身熱﹐汗自出﹐﹝而﹞不惡寒﹐反惡熱也。

➃外證﹕就是表現在外面的證候。

鄭論﹕太陽癥﹐發熱惡寒﹐惟陽明病發熱不惡寒﹐以此別之。

【闡釋】身熱汗出﹐爲太陽﹑陽明共有證狀﹐在臨牀鑑別上﹐鄭氏說。「太陽癥發熱惡寒﹐陽明病發熱不惡寒」﹐僅言其大槪﹐而應補充。太陽脈浮﹐陽明脈洪大﹔太陽無裏實證﹐陽明有裏實證﹔太陽證的發熱是翕翕發熱﹐而熱在體表﹐陽明病的發熱是蒸蒸發熱﹐是熱從內蒸。以此別之﹐更爲精審。

六﹑問曰﹕何緣得陽明病﹖答曰﹕太陽病﹐若發汗﹑若下﹑若﹝到﹞﹝利﹞小便﹐﹝此﹞亡津液﹐胃中漧燥﹐因轉屬陽明﹐不更衣➄﹐內實➅﹐大便難﹝者﹞﹐此名陽明也。

➄不更衣﹕卽不大便﹐古人入廁﹐雅言更衣﹐因此更衣又爲大便的通。

➅內實﹕腸中有燥屎結滯。

鄭論﹕此由太陽病﹐因汗﹑吐﹑下後津液大傷﹐胃中漧燥﹐遂成內實﹐不更衣﹐大便難之癥作﹐故稱之曰陽明病﹐的確不易。

【闡釋】陽明腑證﹐有因本經熱盛﹐自然化燥而成的﹔有因誤治傷津﹐病邪化熱化燥內傳而成的。本條卽由太陽病誤治而轉屬陽明腑實證。旣言內實﹐必然有腹滿痛﹐便閉燥煩等實像。

七﹑問曰﹕病有﹝一日得之﹞﹝得之一日﹞﹐不發熱而惡寒者﹐何也﹖答曰﹕𨿽得之一日﹐惡寒將自罷﹐卽自汗出而惡熱也。

鄭論﹕發熱惡寒﹐太陽癥也﹐而云陽明﹐是太陽之寒邪已至陽明﹐而寒邪尙未化盡耳。若化盡﹐轉瞬卽獨發熱不惡寒﹐而爲陽明之本癥也。時稱瘟疫獨發熱不惡寒﹐仍是一陽明證也。時書紛紛聚訟﹐以爲仲景只知有傷寒﹐而不知仲景之陽明證﹐卽溫熱之柱腳也。

【闡釋】鄭氏指出「瘟疫獨發熱不惡寒﹐仍是一陽明證也」﹐是有其獨特見解。溫病總是一个熱病﹐麻杏石甘湯﹑白虎湯﹑白虎加人參湯﹑大﹑小承气湯﹐皆治溫病之方也。

八﹑問曰「惡寒何故將自罷﹖」答曰「陽明居中﹐﹝主﹞土也➀﹐萬物所歸﹐無所復傳﹐始𨿽惡寒﹐二日自止﹝者﹞﹐此爲陽明病也」。

➀主土﹕土是五行之一﹐脾胃隸屬於土。由於脾和胃的生理機能以及病態表現的不同﹐所以有脾屬陰土﹐胃屬陽土的分別﹐又因土的方位在中央﹐所以說陽明居中主土。

鄭論﹕按惡寒將自罷者﹐是這太陽之寒邪﹐至陽明地界﹐陽明主燥﹐乃多气多血之府﹐邪至而從燥化﹐則寒變爲熱﹐遂不寒﹐而獨發熱也。

【闡釋】此承上條說明陽明病惡寒自罷的原因﹐亦卽揭出胃家邪實之所由成也。在未答惡寒何故自罷之前﹐先敍陽明的部位﹑功能﹑性質﹑病理並隱寓治法﹐言脾胃同屬中土﹐胃居體之中部﹐有納水谷的功能﹐其性主燥﹐胃燥太過﹐則三焦之邪﹐皆聚於胃﹐邪入之必成燥化﹐因燥成實﹐邪卽畱中不去﹐必待下之而後愈。惡寒一證﹐𨿽初病時見之﹐至二日邪從燥化後﹐必然自罷﹐此卽陽明病惡寒自罷之理。

九﹑本太陽﹝病﹞初得﹝病﹞時﹐發其汗﹐汗先出不徹﹐因轉屬陽明也。前段

鄭論﹕太陽病﹐本應汗解﹐汗發不透﹐是寒邪阻滯气機﹐逆而不出﹐遂傳至陽明﹐而成陽明癥也○

【闡釋】此節說明太陽病轉屬陽明的另一原因爲發汗而汗出不徹﹐以致表邪不得外解﹐反而內傳化燥﹐因而轉屬陽明。與前條太陽病轉屬陽明是發汗而汗出過多﹐津傷化燥而邪內傳﹐顯然不同。故證候的傳變與治療的得當與否﹐實有密切關系。

十﹑若汗多﹐微發熱惡寒者﹐﹝則﹞外未解也﹐其熱不潮﹐﹝又﹞未可與承气湯﹝主之﹞﹔若腹大滿不通者﹐可與小承气湯﹞﹐微和胃气﹐勿令﹝至﹞大泄下。後段

鄭論﹕按汗多微發熱﹑惡寒﹐在久病陽虛之人見此﹐則爲亡陽之徵。若新病太陽癥之人﹐而見此者﹐則爲邪將去之兆﹐並未見潮熱﹐是邪未入陽明﹐未可與承气湯。若陽明癥見﹐而又有腹滿不通﹐可與小承气湯﹐是斟酌元气﹑邪气之盛衰﹐而令其勿大泄﹐愼重之意也。

【闡釋】本條可分兩節。第一節

「若汗多微發熱惡寒者」……未可與承气湯﹐此表證未盡解﹐不可使用下法。第二節

「若腹大滿不通者﹐……勿令至大泄下。」說明裏實證固應攻下﹐但燥結未甚﹐只宜小承气湯微和胃气﹐不宜大承气湯峻攻。

小承气湯方﹝校補﹞

大黃四兩﹝酒洗﹞厚朴二兩﹝炙去皮﹞枳實三枚大者﹝炙﹞上三味﹐以水四升﹐煮取一升二合﹐去渣﹐分溫二服。初服湯當更衣﹐不爾者盡飲之﹐若更衣者﹐勿服之。

【方解及其應用範圍】此大承气湯去芒硝﹐積﹑朴用量亦少﹐藥力自比大承气爲輕﹐則勢緩矣。治痞滿實而不燥的癥候。大黃可瀉下實熱﹔枳實﹑厚朴消腹脹痞滿。其臨牀證候與大承气湯類似﹐但較輕。各種急性熱病﹐治之皆有效。

十一﹑太陽病﹐若吐﹑若下﹑若發汗﹝後﹞﹐微煩﹐小便數﹐大便因鞭者﹐與小承气湯﹝主之﹞﹐﹝和之愈﹞。

鄭論﹕按汗﹑吐﹑下三法﹐無論何法﹐皆是損元气﹐亡津液之道﹐津液傷﹐則燥气立作﹐故有微煩﹐二便數﹑鞭之癥﹐與以小承气﹐和其胃气﹐除其煩熱﹐其病自已。

【闡釋】太陽病治之不當﹐津液受傷﹐熱邪入裏﹐致見心煩﹐小便數﹐大便鞭等﹐此津傷气滯﹐以小承气湯和之則諸癥自愈。

十二﹑傷寒吐後﹐腹脹滿者﹐與調胃承气湯。

鄭論﹕按腹脹滿﹐胃家未大實者﹐可與小承气湯﹐俾和其胃气﹐以泄其邪熱﹐乃爲合法。若因吐後而中州大傷﹐以致脹滿者﹐此是胸中胃陽﹐因吐而傷﹐宣布失職﹐濁陰僭亂﹐堵塞中宮﹐宜溫中健脾﹐俾胃气宣暢﹐而脹滿自消﹐此又非調胃承气所宜也﹐學者臨證﹐宜細求之。

【闡釋】若因吐後﹐見到腹部脹滿﹐有兩種情況。其一在上之邪﹐𨿽得到排除﹐而在下之病邪﹐卻化燥成實﹐此時應用下法﹐但究因吐後﹐中气必然受傷﹐𨿽有實邪內聚﹐又不宜峻下﹐調胃承气湯是爲最適當的方劑。其後有如鄭氏所云「若因吐後﹐而中州大傷﹐以致脹滿者﹐…宜溫中健脾﹐俾胃气宣暢﹐而脹滿自消。」豈可復用下法﹐以重傷其正﹐調胃承气決不可用。筆者認爲當用理中湯加砂仁﹑公丁香治之。

謂胃承气湯方﹝校補﹞

大黃四兩﹝去皮﹐淸酒洗﹞甘艸二兩﹝炙﹞芒硝半升上三味﹐以水三升﹐煮取一升﹐去渣﹐內芒硝﹐更上火微煮令沸﹐少少溫服之。

【方解及其應用範圍】本方系大承气湯去厚朴﹑枳實﹐加甘艸而成。大黃瀉下實熱﹐芒硝潤燥軟堅﹐佐甘艸以和胃气﹐用以治療腹中有實熱﹐大便燥結的癥候。其藥力比小承气還輕﹐對各種急性熱病之輕者爲宜。治消渴証之中消﹐卽渴而飲食多者﹐亦有效。

十三﹑陽明病﹐心下鞭滿者﹐不可攻之﹔攻之利遂不止者﹐死﹔利止者愈。

鄭論﹕按心下鞭滿﹐有可攻者﹐有不可攻者﹐有熱結者﹐有寒結者﹐總之詳﹝虎﹞﹝辧﹞的確﹐可攻則攻﹐可攻則勿妄攻﹐攻之利不止者﹐死﹐以其利甚則亡陰﹐陰亡而陽與之俱亡﹐故斷其必死。若下利而能自止者﹐是中气猶存﹐陽不卽亡﹐故知其必生。

【闡釋】心下是胃脘部位﹐心下鞕滿﹐不同於腹部鞕滿﹐可知病邪偏於上。此心下鞭滿而不痛﹐是胃气不實﹐客气上逆所致。裏實腹滿可攻﹐今心下鞭滿而非腹鞭滿﹐乃未成實﹐故不可攻。腹部鞭滿是腸中有燥屎內結﹐可以用承气湯攻下﹐一下而愈。若此證有虛﹑實﹑寒﹑熱之不同﹐實證﹑熱證可以攻下﹐可用承气湯﹔虛證﹑寒證則不可妄攻﹐若攻之則脾胃受損﹐邪气內陷﹐形成下利不止﹐甚至胃气敗絕而亡。筆者認爲可用附子理中湯溫補脾腎之陽以救之。若利能自止﹐是胃气漸復﹐爲病有自愈之機。

十四﹑傷寒嘔多﹐𨿽有陽明證﹐不可攻之➀。

➀攻之﹕此處是指瀉下而言。

鄭論﹕嘔多二字﹐有熱嘔寒嘔之別﹐𨿽有陽明證﹐不可妄加指責攻﹐務要審愼的確爲是。

【闡釋】惡寒發熱之嘔屬太陽﹐寒熱往來之嘔屬少陽﹐但惡熱不惡寒之嘔屬陽明﹐此三陽嘔吐之辧證也。鄭氏云「嘔多二字﹐有熱嘔﹑寒嘔之別」。嘔多是病機向上﹐若用攻法﹐是逆其所治﹐最易造成變證。筆者於寒嘔者﹐可用理中湯加吳茱萸以溫降之﹔熱嘔者﹐可用黃連吳萸湯以淸之降之。至三陽癥之嘔證﹐必結合三陽病之其它證狀﹐選用三陽之方治之﹐斯爲得矣。

十五﹑食穀欲﹝吐者﹞﹝嘔﹞➁﹐屬陽明也➂﹐吳茱萸湯主之。得湯反劇者﹐屬上焦﹝熱﹞也。

➁食穀欲嘔﹕當進餐時气逆作嘔。

➂屬陽明﹕指胃家虛寒。

鄭論﹕按吳茱萸湯﹐乃治少陰吐利之方﹐非陽明之正方也。此刻食穀欲嘔﹐乃屬陽明﹐必是胃中邪熱彌漫﹐隔拒上焦﹐故得吳萸辛燥之品而反劇﹐可知非虛寒也明甚。如此模糊﹐何不先判明陰陽﹐而曰食穀欲嘔﹐喜飲熱湯者﹐可與吳茱萸湯。嘔而欲飲冷者﹐此屬上焦有熱﹐以此推去﹑方不負立法之意。

【闡釋】食穀欲嘔﹐這是胃家虛寒的特徵﹐虛則不能納谷﹐寒則胃气上逆﹐所以決診爲陽明虛寒﹐溫中降逆之吳茱萸湯﹐自爲對癥之方。若上焦有熱﹐服吳茱萸湯相反使病情增劇。鄭氏以飲熱﹑飲冷判寒熱﹐以定吳茱萸湯之可用不可用﹐乃簡明扼要之法矣。吳茱萸湯方﹐載少陰前篇。

十六﹑陽明中風﹐口苦咽漧﹐腹滿微喘﹐發熱惡寒﹐脈浮而緊﹐若下之﹐則腹滿﹐小便難也。

鄭論﹕此陽明而兼太﹑少證﹐何也﹖口苦咽漧﹐所現者少陽之經證﹔微喘﹐發熱惡寒﹐所現者太陽之表邪﹔脈現浮緊﹐風寒之徵。此證𨿽云陽明﹐而陽明胃實之證未見﹐故曰﹕若下之﹐則腹滿﹑小便難﹐此是教人不可下。若下則引邪入太陰﹐故見腹滿﹐中樞失職﹐轉輸必乖﹐故見小便難﹐此刻總宜照三陽並病法治之可也。

【闡釋】本條是三陽合病﹐但以太陽和陽明證最重﹐所以稱做陽明中風。

重點在於陽明﹐邪熱在經﹐禁用下法﹐否則引邪深入。仲景未出方治﹐鄭氏說﹕總宜照三陽並病法治之可也。筆者認爲三陽經癥同見﹐卽以三陽之方治之﹐一舉祛邪外出﹐桂麻各半湯加柴﹑葛﹑苓﹑夏主之。

十七﹑陽明病﹐脈浮而緊﹐咽燥口苦﹐腹滿而喘﹐發熱汗出﹐不惡寒﹐﹝而﹞反惡熱﹐身重。若發汗則﹝燥﹞﹝躁﹞﹐心憒憒➀﹐反譫語﹔若加溫鍼﹐必休惕➁﹐煩﹝躁﹞不得眠﹔若下之﹐則胃中空虛﹐客气動隔﹐心中懊憹➂﹐舌上苔者➃﹐﹝宜﹞梔子豉湯主之。若渴欲飲水﹐口漧舌燥者﹐白虎加人參湯主之。若脈浮發熱﹐渴欲飲水﹐小便不利者﹐豬苓湯主之。﹑﹑

➀憒憒﹕煩亂貌。

➁休惕﹕恐懼貌。

➂懊憹﹕煩悶不舒。

➃舌上苔者﹕是舌上有黃白薄膩的苔垢。

鄭論﹕論陽明證﹐而揭出數端﹐學者當細體求﹐探其病情﹐相機施治。但身重二字有誤﹐必是身輕﹐與陽明證方符﹐若是身重﹐則又屬少陰也﹐與此不合﹐原文變換太冗﹐俱宜按病治去﹐不可固執。

【闡釋】此條亦三陽並病也。然冠以陽明病者﹐以其中陽明病居多也。脈浮而緊﹐表邪未罷﹐太陽也﹔咽燥口苦者﹐少陽也﹔發熱汗出﹐不惡寒﹐反惡熱﹐腹滿而喘者﹐陽明也。若汗﹑下﹑燒鍼﹐俱不可用。如誤用之﹐就發生原文所說病變。這些病變都是由於裏熱加劇﹐則當用梔豉湯治之。若前證外﹐更加渴欲飲水﹐口漧舌燥者爲陽明經气之燥熱﹐則用白虎加人參湯以解熱生津。若渴欲飲水﹐小便不利者﹐是陽明飲熱並盛﹐津液不得下通﹐豬苓湯利小便﹐以瀉下焦之熱也。故鄭氏曰「原文變換太冗﹐俱宜按病治去。」是教人細心體求﹐不可粗心大意。

豬苓湯方﹝校補﹞

豬苓﹝去皮﹞﹑茯苓﹑澤瀉﹑阿膠﹑滑石﹝碎﹞各一兩上五味﹐以水四升﹐先煮四味﹐取二升﹐去渣﹐納阿膠烊消﹐溫服七合﹐日三服。

【方解及其應用範圍】本方滋燥利水﹐豬苓﹑澤瀉都能利小便以瀉腎與膀胱之濕﹔茯苓利小便以滲脾肺之濕﹔滑石利竅泄熱﹔阿膠育陰潤燥去煩渴。治療陰液不足﹐發熱水气不利的疾患﹐有很好療效。近代推廣本方以治膀胱炎﹑尿道炎﹑血尿﹑淋病等﹐以其利尿作用來治療上述諸病有顯效。

十八﹑太陽病﹐寸緩關浮尺弱﹐其人發熱汗出﹐復惡寒﹐不嘔﹐但心下痞者﹐此以醫下之也。﹝若﹞﹝如﹞其不病人不惡寒﹝但﹞﹝而﹞渴者﹐此轉屬陽明也。小便數者﹐大便必鞭﹐不更衣十日﹐無所苦也。

渴欲飲水﹐少少與之﹐但以法救之。渴者﹐宜五苓散。

鄭論﹕據脈象病情﹐乃太陽經證﹐本桂枝湯法﹐非可下之法﹐若未下而見不惡寒﹐獨發熱而渴﹐此陽明的候﹐乃白虎湯法。至小便數﹐大便鞭﹐不更衣﹐十餘日無所苦﹐𨿽在胃腑﹐其邪未實﹐故不言下。所云渴欲飲水﹐亦非五苓的候﹐當是小便短數而渴﹐方是五苓的候﹐學者須知。

【闡釋】本條整个內容都是辧證﹐可分爲四節﹐自「太陽病」至「此以醫下之也」爲第一節

﹐此表證與裏証之辧﹔自「如其不下者」至「此轉屬陽明也」爲第二節

﹐此誤下成痞與未誤下邪傳陽明之辧﹔自「小便數者」至「無所苦也」爲第三節

﹐此承气證與脾約証之辧﹔自「渴欲飲水」至「五苓散」爲第四節

﹐此胃燥口渴與停水口渴之辧。總之治病必求其本﹐必須審證精確﹐才能施治無誤。

十九﹑陽明病﹐脈浮而緊者﹐﹝自﹞必潮熱➀﹐發作有時﹔但浮者﹐必盜汗出➁。

➀潮熱﹕有定時的發熱﹐有如潮汛一樣。

➁盜汗﹕睡眠中出汗﹐猶盜賊之出沒於夜間﹐故名盜汗。

鄭論﹕按脈浮緊﹐乃風寒之徵﹐陽明之脈﹐應見長﹑大﹑洪﹑實﹐乃爲的候。此言浮緊﹐自必潮熱﹐但浮者﹐必盜汗出﹐是亦憑脈而定病﹐未必盡當。潮熱﹐亦必審其虛實﹐盜汗﹐亦必究其源委﹐若執脈而言﹐恐非正法。

【闡釋】脈浮緊﹑發熱﹑惡寒﹐是太陽病。若陽明病脈浮緊而見潮熱﹐是熱蒸於外﹐邪實於裏﹐故潮熱發作有時﹔脈但浮而不緊﹐此爲熱越在外﹐盜汗乃出。故鄭氏說﹕＂憑脈而定病﹐未必盡當。」故臨牀診斷上﹐必須脈證合參﹐不能輕率。

二十﹑陽明中風﹐脈弦浮大而短气﹐腹都滿➀﹐脇下及心痛﹐久按之气不通➁﹐鼻幹﹐不得汗﹐嗜臥﹐一身及﹝面﹞目悉黃﹐小便難﹐有潮熱﹐時時噦➂﹐耳前後腫﹐刺之小差﹐外不解﹐病過十日﹐脈續浮者﹐與小柴胡湯。脈但浮﹐無餘證者﹐與麻黃湯﹔若不尿﹐腹滿加噦者﹐不治。﹑

鄭論﹕稱陽明中風﹐是邪已確在陽明﹐至所現病情脈象﹐實陽明而兼少陽﹑太陽兩經之證﹐三陽病勢彌漫已極﹐理應照三陽並病法治之。至所主柴胡﹑麻黃二方﹐皆是相機而行之法。

➀腹都滿﹕作腹部滿解。

➁久按之气不通﹕言不按气已短﹐若久按之气愈不通﹐蓋言其邪气充斥也。

➂噦﹝yuě月﹐上三聲﹞﹕嘔吐。

【闡釋】此節稱陽明中風﹐而兼及太陽少陽之證也。而曰陽明者﹐以陽明癥居多。本節證情比較複雜﹐不論是辧證或治療﹐都存在著一定的困難﹐必須鍼對著病情的趨勢而因勢利導﹐故先刺足陽明三里穴﹐宣泄經絡閉郁之熱。「刺之小差﹐外不解」﹐是知鍼刺後裏熱已解。至所主小柴胡湯﹑麻黃湯﹐誠如鄭氏所說﹕「皆是向機而行之法也」。又原文中有「耳前後腫」卽《內經》所謂發頤。

俗所謂痄腮也﹐鄕間稱寸耳寒﹐西醫稱流行性腮腺炎。此病小兒患者很多﹐筆者常用麻桂各半湯治之﹐一﹑二劑卽愈。

二十一﹑陽明病﹐脈遲➃﹐食難用飽﹐飽則微煩頭眩﹐必小便難﹐此欲作谷癉➄。𨿽下之﹐腹滿如故﹐所以然者﹐脈遲故也。

➃脈遲﹕卽脈搏跳動得慢。

➄谷癉﹝dàn淡﹞﹕指食不消化癥。

鄭論﹕此論而推其所以然之故﹐曰脈遲。遲則爲寒﹐寒甚卽不消穀﹐理之常也。本非熱結可下之證﹐卽下之﹐而脹仍如故﹐是下之更失宜﹐欲作谷癉﹐亦陰黃之屬也。小便難者﹐亦中宮轉輸失職之所致﹐學者當於遲字處理會可也。

【闡釋】下之腹滿如故﹐此不當下也。脈遲則寒﹐陽明虛寒﹐其滿不過虛熱內壅﹐非結熱當下之候。法當先行溫中﹐如理中湯﹑甘艸漧薑湯﹐然後少與調胃承气﹐微和胃气可也。谷癉﹐水谷之濕﹐蒸發而身黃也﹐亦卽陰黃證﹐可用附子理中湯加茵陳治之。此條亦見於《金匱》黃癉病篇。

二十二﹑陽明病﹐若中寒﹝而﹞﹝者﹞﹐不能食﹐小便不利﹐手足濈然汗出➀﹐此欲作固瘕➁﹐必大便初鞭後溏﹔所以然者﹐以胃中冷➂﹐水谷不別故也➃。

➀濈﹝jǐ及﹞然﹕汗出貌﹐濈﹐本義爲水外流。

➁固瘕﹝jiǎ甲﹞﹕是一種寒气結積的病證﹐其特徵爲大便先鞕後溏。腹中結塊謂之瘕。

➂胃中冷﹕指胃陽不足﹐消化機能失職的意思。

➃水谷不別﹕水濕停滯﹐不能從小便而去﹐而與穀物相混。

鄭論﹕按中寒故不能食﹐不食則中宮气衰﹐轉輸失職﹐故小便不利○手足自汗者﹐脾主四肢﹐不能收束脾中血液也﹐﹝具﹞﹝其﹞所以然之故﹐曰胃冷﹐其所現一切﹐俱胃冷所致﹐毋庸別議○至於固瘕者﹐蓋溏泄久而不止之謂也。

【闡釋】本條是胃陽不足﹐復感寒邪的陽明中寒證。不能食﹑手足汗出﹑大便初鞭後溏等﹐俱胃冷所致。法當扶脾胃之陽﹐陽旺則諸癥自愈。筆者認爲可選用理中湯加砂仁治之。

二十三﹑陽明病﹐初欲食﹐小便反不利﹐大便自調﹐其人骨節疼﹐翕翕如有熱狀﹐奄然發狂➄﹐濈然汗出而解者﹐此水不勝穀气➅﹐與汗共並﹐脈緊則愈。

➄奄然﹕忽然。

➅穀气﹕卽水谷的精气﹐在這里可作正气解。

鄭論﹕其所稱陽明病﹐初欲食者﹐是胃中尙有權也。胃中有權﹐轉輸自不失職﹐何以小便反不利﹖不利者﹐是病在膀胱﹐而不在胃也。觀胃與大腸相爲表裏﹐胃气尙健﹐故見大便自調﹐骨節疼﹐翕然如熱狀者﹐是气機鼓動﹐邪從骨節而出﹐翕然如狂﹐濈然汗出﹐是邪從汗出而解也。書云「戰汗而解﹐狂汗而解」﹐卽此。其中全賴水谷之气勝﹐而邪並水谷之气而出。脈緊者﹐言气機盛。非指邪盛也。

【闡釋】此承前條﹐而論陽明中風證也。骨節疼﹐翕翕如有熱狀﹐皆是表證﹐而裏熱未成﹐所以始終病從表解﹐一汗而愈。鄭氏所論極是﹐筆者從之。

二十四﹑陽明病﹐不能食﹐攻其熱必噦﹐所以然者﹐胃中虛冷故也。以其人本虛﹐故攻其熱必噦﹐原文

鄭論﹕經云﹕胃熱則能消穀。此云不能食﹐明是胃寒不能消穀也。卽或有挾熱情形﹐當於溫中藥內﹐稍加一二苦寒﹐則得調燮之妙。若專於攻熱﹐而不溫中﹐豈非雪地加霜﹐能不致噦乎﹖

【闡釋】陽明病不能食﹐旣有屬於實熱的﹐也有屬於虛寒的。此條之不能食﹐實由陽明胃腑虛冷﹐若誤攻其熱﹐則病呃逆﹐必犯虛虛之禍。這時的救逆﹐原文中未出方法﹐可用附子理中湯加吳茱萸﹐以祛寒降逆而止呃逆。

二十五﹑脈浮而遲﹐表熱裏寒﹐下利淸谷﹝者﹞﹐四逆湯主之。

若胃中虛冷﹐﹝不能食者﹞﹐飲水必噦。﹑

鄭論﹕按外熱內寒不利﹐法主四逆﹐頗爲合宜。又曰胃冷﹐飲水必噦﹐胃冷已極﹐而又以水滋之﹐陰气更爲上僭﹐烏得不噦﹖

【闡釋】脈浮爲表熱﹐遲爲裏寒﹐寒者胃中虛也。胃中虛寒﹐下利淸谷﹐此時手足厥逆﹐冷汗出﹐胃中陽气垂絕﹐必用大劑四逆湯以回陽﹐乃得轉危爲安。

若胃中虛冷﹐不能食者﹐則中陽自敗﹐較前證更重﹐飲水則呃逆﹐非重劑附子理中湯加吳茱萸以救之不可。若投以尋常治噦之橘皮生薑湯﹑橘皮竹茹湯﹐決不能奏功也。

二十六﹑陽明病﹐法多汗﹐反無汗﹐其身如虫行皮中狀者➀﹐此以久虛故也。

➀於「其身……」句﹕形容身癢之狀。

鄭論﹕陽明法多汗者﹐以其內有熱也。熱蒸於內則汗出。其無汗﹐身如虫行狀者﹐內無大熱﹐而气機拂郁於皮膚﹐由表陽太弱﹐不能運化而出也。

【闡釋】陽明病因是熱燻蒸﹐津液被迫﹐本應多汗﹐今反無汗﹐此不但陰虧﹐津液不足﹐更兼陽虛失其溫化之力﹐不能使汗達表﹐致汁液欲出不得﹐故有身癢如虫行皮膚的感覺。此證宜用《金匱》防己黃芪湯略加麻黃﹐使汗從皮中外泄則愈。

二十七﹑陽明病﹐但頭眩﹐不惡寒﹐故能食而咳﹐其人咽必痛﹐若不咳者﹐咽不痛。

鄭論﹕按頭眩﹐能食而咳﹐咽痛﹐皆緣邪火上攻﹐若不咳﹑不咽痛﹑是邪火𨿽盛﹐而未上攻也﹐更宜察之。

【闡釋】本條不惡寒而能食﹐其爲陽明證中風無疑。由於風熱之邪上干﹐所以頭眩﹐犯肺所以咳嗽﹐咽喉爲呼吸之門戶﹐肺受熱侵﹐自必影響及咽﹐故咽痛。若不咳﹐說明肺未受熱侵﹐故咽亦不痛。

二十八﹑陽明病﹐反無汗﹐而小便利﹐二三日嘔而咳﹐手足厥者﹐必苦頭痛﹔若不咳不嘔﹐手足不厥者﹐頭不痛。

鄭論﹕陽明病固屬多汗﹐今無汗而小便利﹐𨿽云陽明病﹐其實內無熱也。二三日嘔而咳﹐至手足厥﹐苦頭痛者﹐必是陰邪上干淸道﹐閉其運行之機耳。果系陽厥﹐則脈息聲音﹐大有定憑。又曰﹕不嘔不咳不厥者﹐頭不痛﹐可知全系陰邪上干淸道無疑。學者切不可執定一陽明而卽斷爲熱證一邊看去﹐則得矣。

【闡釋】本條是陽明中寒﹐陽虛陰盛﹐挾有飲邪。有如鄭氏所云「必是陰邪上干淸道﹐閉其運行之機耳」。由於胃陽衰弱﹐水飲內聚﹐胃失降下﹐上逆則嘔﹐射肺則咳﹐胃主四肢﹐不能溫於四末﹐則手足厥冷﹔水寒上逆﹐必患頭痛﹔小便自利﹐正反映本病陽虛陰盛的眞相。筆者認爲可用溫中化飲降逆之理中湯加吳茱萸﹑半夏治之﹐則咳嘔﹑手足厥冷﹑頭痛等證自愈。

二十九﹑陽明病﹐下之﹐其外有熱﹐手足溫﹐不結胸﹐心中懊憹饑不能食﹐但頭汗出者﹐梔子豉湯主之。

鄭論﹕旣云下之﹐其邪熱必由下而解﹐自然脈靜身涼。﹐方可全瘳。玆稱其外有熱﹐手足尙溫﹐必然肌肉之間﹐而邪未盡解﹐𨿽未結胸﹐是邪熱未伏於隔間耳。其人心中懊憹﹐是裏气𨿽因下而稍舒﹐但表分之邪气拂郁未暢﹐暢則曠怡﹐不暢則心煩不安﹐此懊憹之所由來也。饑不欲食者﹐是脾气已虛﹐而胃气不運。兼之頭汗出者﹐陽气發泄於上﹐有從上解之機也。但梔豉湯﹐𨿽曰交通水火﹐似覺未恰。

余意當於脈息處探其盛衰﹐熱之微盛﹐審其眞假﹐心之懊憹﹐究其虛實﹐汗之解病與不解病﹐詳其底蘊﹐又於口之飲熱飲冷﹐二便之利與不利處搜求﹐自然得其要也。此以梔豉湯﹐是爲有熱者言之﹐而非爲虛寒者言之也。學者不可專憑原文一二語﹐以論藥論方﹐則得一貫之旨矣。

【闡釋】鄭氏對此條之論釋﹐與歷代注家不同﹐著重陽虛一面﹐故說﹕「此以梔豉湯﹐是爲有熱者言之﹐而非爲虛寒者言之也。」若脈息不足﹐目瞑倦臥﹐聲低息短﹐少气懶言﹐喜飲熱湯﹐二便自利等情﹐此下傷脾胃﹐心中懊憹﹐饑不能食﹐頭汗出者﹐乃陽虛也﹐梔豉湯不可用也。法當扶陽﹐交通水火﹐白通湯爲適當之方劑﹔或理脾開胃﹐兼以扶陽﹐附子理中湯可用。

三十﹑陽明病﹐口燥﹐但欲漱水﹐不欲咽者﹐此必衄。

鄭論﹕據口燥而漱水﹐乃火炎之徵﹐漱水而不咽﹐又非實火之驗﹐斷爲必衄者﹐邪實之候說法也。漱水而不咽者﹐斷無有必衄之證也。此證似非陽明﹐乃少陰之證也。姑言之﹐以待髙明。

【闡釋】口中漧燥與口渴不同﹐漱水不欲咽﹐知不渴也﹐可知非實火。而又曰「此必衄﹐邪實之候也。」其說兩相矛盾。歷代注家﹐牽彊注釋﹐殊不可從。

鄭氏說﹕「此證似非陽明﹐乃少陰之證也。」舒馳遠《傷寒集注》云「漱水不欲咽﹐當是裏陽衰乏﹐不能燻騰津液之故﹐此屬少陰。柰何指爲陽明病乎﹖」可與鄭說互參。

三十一﹑脈浮發熱﹐口漧鼻燥﹐能食﹝者﹞﹐則衄。

鄭論﹕按脈浮發熱﹐風熱在表也﹐口燥鼻幹﹐熱入陽明也。能食則衄﹐胃气健而鼓動﹐便可以從衄解也。

【闡釋】鼻衄﹐有解病佳兆者。口漧鼻燥﹐能食﹐𨿽陽明裏證未全成﹐陽明內熱已太盛﹐熱甚則上逆﹐上逆則引血﹐血上則衄﹐熱邪亦隨之而泄。近世醫家以衄爲紅汗者﹐正以其泄郁熱故也。郁熱泄則自愈。

三十二﹑陽明病﹐發熱汗出者﹐此爲熱越➀不能發黃也﹔但頭汗出﹐身無汗﹐劑頸而還﹐小便不利﹐渴飲水漿者﹐此爲瘀熱在裏➁身必發黃﹐茵陳蒿湯主之。

➀熱越﹕裏熱發越於外之意。

➁瘀熱﹕卽邪熱郁滯的意思。

鄭論﹕條中所言熱外越者﹐不發黃﹐是因汗出﹐知其表气通﹐而熱得外泄故也。若頭汗出﹐身無汗﹐小便不利﹐渴欲飲水者﹐此是熱伏於內﹐抑鬱太甚﹐而邪無由路出﹐故成陽黃之候﹐茵陳蒿湯主之﹐實爲的証之方﹐妥切之甚者也。

【闡釋】此節乃陽明濕熱鬱蒸發黃的證狀。若但頭汗出﹐周身沒有汗﹐則熱不得越﹔小便不利﹐由濕無出路﹐邪熱旣不能外達﹐水濕又無從下泄﹐水濕與熱邪相蒸不解﹐郁而不達﹐身心發黃﹐治以茵陳蒿湯﹐苦寒通泄﹐使濕熱之邪從小便而出﹐濕去熱淸﹐則發黃自愈。

茵陳蒿湯方﹝校補﹞

茵陳蒿六兩梔子十四枚﹝擘﹞大黃二兩﹝去皮﹞上三味﹐以水一斗二升﹐先煮茵陳﹐減六升﹐內二味﹐煮取三升﹐去渣﹐分三服。小便當利﹐尿如皂莢汁狀﹐色正赤﹐一宿腹減﹐黃從小便去也。

【方解及其應用範圍】濕熱瘀裏﹐蒸發而外見黃色﹐用茵陳苦寒淸濕而解郁熱﹐佐梔子淸利三焦﹐以通水道﹐以大黃除胃熱﹐導火下行兼淸血分中之熱。三味合用﹐使瘀熱濕濁﹐從小便而出﹐濕熱一泄﹑則發黃自愈。《傷寒》《金匱》二書中﹐分黃疸爲陰陽兩綱﹐敍述簡略﹐僅根據皮膚黃染情況來辧陰陽。凡身目俱黃﹐黃如橘子色澤鮮明﹐小便不利﹐色黃赤而短少﹐腹脹食少﹐厭油食﹐舌苔黃膩﹐脈滑數者﹐爲陽黃。

無論其爲現代醫學所稱之急性黃疸型傳染肝炎﹐濕熱偏盛的慢性肝炎﹐肝膽道感染﹐膽道結石等病見陽黃證者﹐都可用本方加減治療。

三十三﹑陽明病﹐面合色赤➀﹐不可攻之。﹝攻之則﹞必發熱﹐色黃﹝者﹞﹐小便不利也。

➀面合色赤﹕卽面色通赤。

鄭論﹕據陽明而面赤色﹐又當察其可攻與不可攻﹐如气粗面赤﹐唇焦﹐飲冷甚者﹐宜攻之﹔若𨿽面赤而無熱象足徵﹐又不可攻﹐攻之則必發熱者﹐是眞陽因攻而浮於上﹐浮於上﹐卽不能化下焦之陰﹐小便亦見不利。學者切勿執一陽明病﹐而定爲熱證﹐妄施攻下也。此條所謂不可攻﹐攻之則必發熱﹐焉知非﹝帶﹞﹝戴﹞陽而何﹖

【闡釋】邪熱怫郁在經﹐禁用攻下﹐誤攻下﹐必然發熱﹐肌膚髮黃而且小便不利。因誤攻而見此證﹐欲救其失﹐茵陳五苓散可用。鄭氏更論及「𨿽面赤而無熱象足徵﹐又不可攻﹐攻之則必發熱者﹐是眞陽因攻而浮於上﹐……焉知非戴陽而何﹖」戴陽乃危證﹐救逆之法﹐非大劑回陽不可。

三十四﹑陽明病﹐無汗﹐小便不利﹐心中懊憹者﹐身必發黃。

鄭論﹕邪至陽明而從熱化﹐無汗者﹐邪不得外泄﹐小便不利者﹐邪不得下泄﹐抑鬱於中而懊憹﹐懊憹者﹐心不安之謂﹐所以斷其必發黃也。

【闡釋】陽明病沒有汗出﹐是濕熱不能外散﹔小便不利﹐幾水濕不能下行。

濕與熱蒸於內﹐則身體發黃。未出方劑﹐似宜麻黃連翹赤小豆湯外發內利﹔或梔子豉湯以淸裏而達表﹐則身黃自退。

三十五﹑陽明病﹐被火﹐額上微汗出﹐而小便不利者﹐必發黃。

鄭論﹕陽明本屬﹝躁﹞﹝燥﹞地﹐又得陽邪﹐又復被火﹐火勢內攻﹐小便不通﹐熱邪無從下泄﹐遏熱太甚﹐是以決其必發黃也。

【闡釋】陽明病﹐無汗﹐本應以葛根湯發其汗﹐今竟以火劫取汗﹐則熱邪愈熾﹐津液被束﹐無復外布與下滲矣﹐其身必發黃。未出方治﹐根據辧證﹐必須淸熱利濕﹐梔子柏皮湯主之。

三十六﹑陽明病﹐下血譫語者﹐此爲熱入血室。➀但頭汗出者﹐刺期門﹐隨其實而瀉之﹐濈然汗出則愈。

➀血室﹕各家見解不一﹐有的認爲是衝脈﹐有的認爲是肝臟﹐有的認爲是子宮﹐所說都均有一定理由﹐顧名思義﹐要不外血液儲畱之處﹐三者均有連帶關系﹐不需彊分。又少陽篇條所指「血室」卽子宮。

鄭論﹕據陽明而稱下血﹐必是胃中有熱﹐逼血下行耳。譫語者﹐熱气乘心﹐神無所主也。玆云熱入血室﹐夫膀胱之外﹐乃爲血海﹐又稱血室﹐此病系在陽明大腸﹐何得直指之爲血室乎﹖何得刺期門穴乎﹖但下血一﹝等﹞﹝證﹞﹐有果系熱逼血下行者﹐必有熱象可徵。譫語一證﹐有陽虛﹑陰虛﹑脾虛之異。更有下血﹑譫語而將脫者﹐不得總統言之﹐學者務宜細心探求則得矣。

【闡釋】本證由於邪熱熾盛﹐血爲熱擾﹐故便血﹔內熱蒸騰﹐故頭汗出﹔熱气乘心﹐神無所主﹐故譫語。鄭氏按稱﹕「此病系在陽明大腸﹐何得直指之爲血室乎﹖何得刺期門穴乎﹖……務宜細心探求則得矣﹐」筆者信而從之。

三十七﹑陽明證﹐其人﹝善﹞﹝喜﹞忘者➀﹐必有畜血➁﹐所以然者﹐本有久瘀血﹐故令﹝善﹞﹝喜﹞忘﹐糞𨿽﹝難﹞﹝鞕﹞﹐﹝而﹞大便反易﹐其色必黑﹝者﹞﹐宜抵當湯﹝主﹞﹝下﹞之。

➀喜忘﹕喜作善字解﹐言語動靜隨過隨忘﹐卽健忘之意。

➁畜血﹕畜與蓄字同﹐瘀血停畱叫蓄血。

鄭論﹕據善忘緣因瘀血所致﹐瘀滯不行﹐气血不得流通﹐神明寓於气血之中﹐爲气血之主。今爲瘀血所阻﹐气血不得流通﹐神明每多昏憒﹐所以善忘而斷之瘀血﹐確乎不爽。但蓄血在太陽﹐驗之於小便﹐其人如狂﹔蓄血在陽明﹐驗之於大腸﹐其色必黑﹐大便色黑者﹐蓄血之驗也。

【闡釋】太陽蓄血證是太陽之邪熱隨經入腑與血相結﹐以致出現少腹急結﹐或鞕滿﹐小便利﹐如狂﹑發狂等證候。陽明蓄血證是陽明邪熱與宿有的瘀血相結﹐故令善忘。二者證狀不同﹐因蓄血擾亂神志則一。辧太陽蓄血證在小便之利與不利﹐辧陽明蓄血證在大便之黑與不黑﹑難與不難。兩者的病理機轉都是屬於邪熱與血相結﹐所以都可用抵當湯下之。

三十八﹑病人無表裏證﹐發熱七八日﹐𨿽脈浮數者﹐可下之。假令已下﹐脈數不解﹐合熱則消穀善饑﹐至六七日﹐不大便者﹐有瘀血﹝也﹞﹐宜抵當湯。若脈數不解﹐而下﹝利﹞不止﹐必協熱﹝而﹞便膿血也。﹑

鄭論﹕旣稱無表裏證﹐卽不在發表之例﹐卽不在攻下之例﹐𨿽脈浮數﹐總要有風熱病情足徵﹐庶可相機施治。所云發熱七八日﹐然發熱有由外入之發熱﹐有由內而出之發熱﹐大有涇渭之分﹐若只憑脈之浮數而攻之﹐則由外入者﹐有內陷之變﹐由內而出者﹐有亡陽之逆﹐假令下之脈數不解﹐合熱則消穀善饑﹐此是爲果有外邪致發熱者言之﹐而非爲內出之發熱者言之也。迨至六七日﹐不大便者有瘀血﹐何以知其必有瘀血也﹖況熱結而不大便者亦多﹐此以抵當湯治之﹐似不恰切﹐仲師未必果有是說也。

【闡釋】鄭注此條與歷代注家不同﹐發熱有外入與內出之分﹐若只憑發熱而攻之﹐則有邪熱內陷與亡陽之虞。假令已下脈數不解﹐合熱消穀善饑﹐不大便者﹐何以辧之﹐並無徵驗﹐況熱結而不大便亦多﹐提出質疑。最後歸結爲「此以抵當湯治之﹐似不恰切﹐仲師未必果有是說也。」

三十九﹑病人煩熱﹐汗出則解﹐又如瘧狀﹐日晡所發熱者﹐屬陽明也。脈實者﹐宜下之﹔脈浮虛者﹐宜發汗。下之與大承气湯﹔發汗宜桂枝湯。

鄭論﹕此條以脈實﹑脈虛﹐而定爲可汗﹑可下﹐似未必盡善。

論脈實而要有胃實病形足徵﹐方可言下﹐脈浮虛而要有風邪足徵﹐始可言發汗﹐若專以日晡發熱﹐而定爲陽明證﹐卽下之﹐決不妥切。

【闡釋】本條系太陽陽明並病﹐卽表裏俱病﹐必先解表而後攻裏。但不能僅根據脈象虛實來決定汗﹑下﹐而應結合證狀來辧別太陽之表邪是否已解﹐或陽明之裏實是否已成﹐然後先表後裏﹐解表用桂枝湯﹐下之與大承气湯﹐方爲合法。

傷寒恆論卷五

陽明中篇

凡外邪盡入胃腑﹐謂之正陽陽明﹐列於此篇﹐計三十一法﹝據舒本校增﹞

一﹑陽明之爲病﹐胃家實﹝是也﹞。

鄭論﹕陽明乃多气多血之府﹐邪至陽明﹝躁﹞﹝燥﹞地﹐與胃合成一家﹐其邪易實﹐故病見邪盛者極多﹐故曰胃家實。

【闡釋】「胃家實」三字是陽明病的提綱。胃家包括腸﹑胃而言「實」字有廣義和狹義的區別﹐廣義包括經腑兩證﹐狹義就是單指陽明腑證而言。《內經》所說「邪气盛則實」並不僅指有形結滯而言。食物積滯而實者﹐承气證﹔熱邪積滯而實者﹐白虎證。

二﹑傷寒三日﹐陽明脈大。

鄭論﹕一日太陽﹐二日陽明﹐三日少陽﹐乃傳經之次第。今三日而見脈大﹐可知其邪未傳少陽﹐而仍在陽明也﹐何以知之﹐浮爲太陽﹐大爲陽明﹐弦爲少陽故也。

【闡釋】陽明病的脈大﹐必然大而有力﹐假使大而無力﹐或浮大無根﹐那就不一定全屬於陽明病。此云三日陽明脈大者﹐謂不兼太陽陽明之浮大﹐亦不兼少陽陽明之弦大﹐而正見正陽陽明之大脈也。

三﹑傷寒發熱無汗﹐嘔不能食﹐而反汗出濈濈然者﹐是轉屬陽明也。後段

鄭論﹕按發熱無汗﹐寒傷營也﹐嘔不能食﹐太陽有寒也﹐汗出濈濈然者﹐寒邪外出也。此曰轉屬陽明﹐果何所見而然乎﹖余甚不解。

【闡釋】鄭氏將《傷寒論》條分作兩條﹐前段列入陽明上篇條﹐本條卽後段。傷寒發熱無汗﹐嘔不能食﹐是少陽小柴胡證﹐不因發汗而反汗出濈濈然者﹐此由少陽轉屬陽明也﹐如此注釋﹐鄭氏之不解可解矣。

四﹑傷寒轉﹝屬﹞﹝系﹞陽明者﹐﹝其人﹞濈然微汗出也。

鄭論﹕按轉屬陽明﹐必有陽明證足徵﹐或見肌肉之間大熱﹐而又見口渴飲冷﹐气粗口熱﹐蒸蒸汗出﹐如此言之﹐則曰轉屬陽明﹐方可無疑。而此只憑一濈濈然汗出﹐而卽謂之轉屬陽明﹐實不恰切。

【闡釋】凡傷寒轉屬陽明﹐不論由太陽﹑少陽﹑少陰等轉系陽明﹐其人必見濈濈然連綿不已之微汗出也。此其裏熱亢盛﹐將水分外燻而爲汗﹐腸中始得結實﹐而成鞕滿便難之陽明證。鄭氏曰「而此只憑一濈濈然汗出﹐而卽謂之轉屬陽明﹐實不恰切。」舒馳遠曰「此條但據汗出濈濈一端﹐便是轉屬陽明﹐恐不能無疑。若熱退身涼﹐飲食有味﹐豈非病自解之汗耶﹖必其人惡熱﹑不惡寒﹐腹滿﹑按痛﹑譫語諸證錯見﹐方爲有據﹐否則不足憑也。」故臨牀不能憑一證以定寒熱虛實﹐須四診合參乃可。

五﹑太陽病三日﹐發汗不解➀﹐蒸蒸發熱➁者﹐屬胃也﹐調胃承气湯主之。

➀發汗不解﹕指發汗後熱病不愈﹐不是太陽病不解。

➁蒸蒸發熱﹕有如蒸籠中熱气﹐從內向外蒸騰一樣﹐熱面潮潤。

鄭論﹕按三日﹐乃少陽主气之期。今太陽發汗而不解﹐是邪入陽明﹐而未傳經也。觀其蒸蒸發熱者﹐陽明內熱之徵﹐可以無疑矣。故以調胃承气湯治之﹐其病自愈。

【闡釋】發汗以後﹐太陽表證𨿽解﹐而邪气反化熱傳裏﹐轉爲陽明腑實。當時證狀﹐除了蒸蒸發熱以外﹐一定還有腹滿﹑便祕﹑或心下鞕﹐鬱鬱微煩等腑實見證﹐才能使用調胃承气湯。設若沒有上述證狀﹐僅憑蒸蒸發熱﹐就使用下法﹐是不恰當的。

六﹑陽明病﹐本自汗出﹐醫更重發汗﹐病已差﹐尙微煩不了了者﹐此﹝必﹞大便﹝已﹞鞕故也。以亡津液﹐胃中漧燥﹐故令大便鞕。當問其小便日幾行﹐若本小便日三四行﹐今日再行﹐故知大便不久出﹐今爲小便數少﹐以津液當還入胃中﹐故知不久必大便也。

鄭論﹕此由過汗傷及津液﹐已致胃燥失潤﹐問其小便尙利﹐津液未竭﹐故知其不久必便也。

【闡釋】陽明病大便鞕而難出﹐有熱結與津液不足兩端。熱結者可以攻下﹐承气湯之類。津液不足者﹐必腸中津液增加﹐大便鞕得濡潤﹐無需攻下﹐亦必然不久自出。至於小便多的﹐大便必鞕﹔大便溏泄的﹐小便必少﹐是診斷大便鞕與溏泄的主要關鍵。今小便少﹐則津液還停胃中﹐胃中津液足﹐則大便潤﹐潤則軟滑﹐此其所以必出也。

七﹑陽明病﹐自汗出﹝者﹞﹐若發汗﹐小便自利者﹐此爲津液內竭﹐𨿽鞕不可攻之。當須自欲大便﹐宜蜜煎導而通之﹐若土瓜根及﹝與﹞大豬膽汁﹐皆可爲導。

鄭論﹕按汗自出﹐與小便自利﹐二者皆是大傷津液﹐故大便𨿽鞕者﹐不可攻之﹐俟其津液自回﹐亦可自便。此以蜜導法治之﹐亦切要之法﹐此又與熱結者﹐不可同法也。

【闡釋】本條大便鞕﹐是因自汗出﹐小便自利而大傷津液﹐腸中津液枯竭﹐與陽明中篇條津液不行的脾約證﹐燥熱結實的承气證﹐卽鄭氏所說熱結皆不同﹐須詳辧之﹐必俟其津液自回﹐用蜜煎因勢利導之。

蜜煎方附﹕豬膽汁導法﹝校補﹞

食蜜七合上一味﹐於銅器內﹐微火煎﹐當須凝如飴狀﹐攪之勿令焦著﹐欲可丸﹐並手撚作梃﹐令頭銳﹐大如指﹐長二寸許。當熱時急作﹐冷則鞕。以內穀道中﹐以手急抱﹐欲大便時﹐乃去之﹝疑非仲景意﹐已試甚良﹞。

又大豬膽汁一枚﹐瀉汁﹐和少許法醋﹐以灌穀道內﹐如一食頃﹐當大便出宿食惡物﹐甚效。

【方解及其應用範圍】這是兩種通導大便的法﹐適用於多汗傷津﹐尺脈遲弱﹐元气素虛﹐想大便而便不出的病人。一般津液枯的用蜜導﹐邪熱盛的用膽汁導。現西醫用灌腸法﹐此法遂廢而不用。

八﹑陽明病脈遲﹐𨿽汗出不惡寒者﹐其身必重﹐短气﹑腹滿而喘﹐有潮熱者﹐此外欲解﹐可攻裏也。手足濈然﹝而﹞汗出者﹐此大便已鞕也﹐大承气湯主之﹐若汗多﹐微發熱惡寒者﹐外未解也﹐其熱不潮﹐未可與承气湯﹐若腹大滿不通者﹐可與小承气湯﹐微和胃气﹐勿令至大泄下。

鄭論﹕陽明主脈大﹐脈遲者﹐裏有寒也。𨿽汗出不惡寒﹐因屬內熱之徵﹐而汗出與身重﹑短气﹑腹滿而喘觀之﹐證屬少陰﹐而非陽明﹐卽汗出不惡寒一端﹐務要果有舌黃﹑漧渴﹑飲冷﹑大熱﹐方可稱陽明的證﹐再加以日晡潮熱﹐與手足濈然汗出﹐大便已鞕﹐則大承气乃爲的候。若汗多﹑微發熱﹑惡寒﹐則又屬太陽之邪未解﹐又當表之﹐故曰其熱不潮﹐未可與承气﹐足以見用藥之大有分寸﹐卽腹滿大便不通﹐又當審其輕重而斟酌於大小之間﹐勿令大泄﹐可見用藥之非易易也

【闡釋】鄭氏論此條著重在辧析太陽﹑陽明﹑少陰的疑似證。若汗多﹐微發熱惡寒者﹐太陽證也﹐若汗出與身重﹐短气﹐腹滿而喘者﹐少陰證也﹐汗出不惡寒一端﹐需參以舌黃﹑漧渴﹑飲冷﹑大熱﹐乃陽明的證﹐再加以日晡潮熱﹐手足濈然汗出﹐大便燥實﹐則爲大承气證。卽腹滿大便不通﹐鄭氏亦告誡「當審其輕重而斟酌於大小之間﹐勿令大泄。」示人辧證用藥時宜愼之。

大承气湯方﹝校補﹞

大黃四兩﹝酒洗﹞厚朴半斤﹝炙去皮﹞枳實五枚﹝炙﹞芒硝三合上四味﹐以水一斗﹐先煮二物﹐取五升﹐去渣﹐內大黃﹐更煮取二升﹐去渣﹐內芒硝﹐更上微火一二沸﹐分溫再服﹐得下﹐余勿服。

【方解及其應用範圍】按《傷寒論》有大﹑小﹑調胃承气湯之別。大承气湯治正陽陽明﹐小承气湯治少陽陽明﹐調胃承气湯治太陽陽明。蓋陽明病者﹐胃腸熱病也。大承气爲攻下重劑﹐治傷寒陽明腑證﹐陽邪入裏﹐胃實不大便﹐發熱譫語﹐自汗出。不惡寒﹐痞滿燥實堅全見。《內經》謂﹕「熱淫於內﹐治以鹹寒﹐火淫於內﹐治以苦寒。」

芒硝之鹹寒﹐以潤燥軟堅﹐配合大黃之苦寒﹐瀉實滯﹐淸結熱。再加枳實苦寒﹐厚朴苦溫﹐下气破結而除痞滿﹐實滿。唐容川謂﹕「三承气不但藥力有輕重之分﹐而其主治亦各有部位之差別。大承气湯﹐仲景提出大便已鞕四字﹐是專指大腸而言﹐大腸居下﹐欲其藥力直達﹐不欲其畱於中宮﹐故不用甘艸﹔大腸與胃同稟燥气﹐故同用硝﹑黃﹐以潤降其燥﹔用枳﹑朴者﹐取木气疏泄﹐助其速降也。」本方煎煮時﹐大黃必須後下﹐後下則气銳行速﹐能充分發揮藥之效力。本方在《傷寒論》中用於陽明病者有十一條﹐用於少陰病者有三條﹐大都有熱結裏實﹐宜急下存陰的病癥。鄭氏專就陽明裏癥立說﹐故特別提出「胃家實」三字提綱﹐必須審察的確﹐如大﹑小便不通﹐大便鞕﹑腹滿﹑狂亂奔走叫罵﹐不避親疏﹐潮熱﹑譫語種種病象﹐務宜斟酌不可猛浪誤用。又指出吳又可《溫疫論》中用此方者有三十餘癥﹐教人宜明圓通應用之妙。鄭氏在《醫法圓通》中﹐推廣應用以治咳嗽聲如洪鐘﹑食入卽吐及頭暈神昏無主三癥。此三癥俱非應下之癥﹐但審其俱由邪火熾甚而致﹐故用本方治之而愈﹐實屬善用成方。筆者曾用此方治傷熱咳嗽﹐所投輒效﹔又用治臌脹病﹐患者腹脹如鼓﹐胸脇滿悶﹐皮膚蒼黃﹐肌肉變硬。大便祕結﹐所下如羊矢﹐舌質深紅﹐苔黃燥﹐脈沈實有力﹐精神不衰﹐口渴飲冷。此屬陽明腑癥﹐痞滿燥實俱備﹐大承气湯下之而愈。現加減化裁﹐能治多種腸梗阻及闌尾炎﹐亦治流行性乙型腦炎﹐於通下後卽能熱退神淸﹐抽搐停止。

九﹑病人不大便五六日﹐繞臍痛﹐煩躁﹐發作有時者﹐此有﹝躁﹞﹝燥﹞屎﹐故使不大便也。

鄭論﹕按大便五六日不便﹐繞臍而痛﹐非有熱結﹐必系﹝躁﹞﹝燥﹞屎阻滯气機﹐不得流通暢﹐故有此等病形也。

【闡釋】此條系腸中燥屎內結的主要證狀﹐繞臍痛﹐煩躁﹐發作有時﹐其原因在於腸中燥屎不得出﹐矢气攻衝﹐時而發作﹐時而停止﹐可用大承气湯攻下之。

十﹑大下後﹐六七日不大便﹐煩不解﹐腹滿﹝痛﹞者﹐此有﹝躁﹞﹝燥﹞屎也﹐所以然者﹐本有宿食故也﹐宜大承气湯。

鄭論﹕按旣經下後﹐應當通暢﹐復見六七日不大便﹐反煩不解﹐腹滿﹐定是下時﹐而邪未泄盡﹐復又閉塞耳。果系泄盡﹐又云有復閉塞之理乎﹖此條稱有屎宿積﹐亦是正論。

【闡釋】患陽明腑證﹐大下之後﹐六七日又不大便﹐煩不解﹐則熱未退可知﹐腹滿脹痛﹐此腸中有燥屎宿食積聚。下之未盡﹐仍當下之。

十一﹑病人小便不利﹐大便乍難乍易﹐時有微熱﹐喘冒不能臥者➀﹐有﹝躁﹞﹝燥﹞屎也﹐宜大承气湯。

鄭論﹕此條總緣﹝躁﹞﹝燥﹞矢不行﹐隔塞於中﹐而各經气機不得舒暢﹐气阻於前陰﹐則小便不利﹐气阻於膽﹐則夜不能眠﹐气逆於肺﹐則喘證生﹐气阻於衛﹐則微熱作﹐大便之乍難乍易者﹐皆气機之時開時闔所致也。急以大承气湯治之﹐去其﹝躁﹞﹝燥﹞矢﹐﹝躁﹞﹝燥﹞矢一去﹐气機立通﹐則諸證自釋矣。

➀喘冒﹕喘﹐因腹滿壅甚﹐故短气如喘。冒﹐是熱甚昏眩的現象。

【闡釋】小便不利﹐喘冒不能臥﹐微熱﹐大便乍難乍易﹐如鄭氏所說總緣燥矢不行﹐隔塞於中﹐各經气機不得舒暢所致。用大承气湯內攻燥屎﹐燥屎除則諸證自愈。

十二﹑陽明病﹐潮熱﹐大便微鞕者﹐可與大承气湯﹐不鞕者﹐不可與之。若不大便六七日﹐恐有﹝躁﹞﹝燥﹞屎﹐欲﹝和﹞﹝知﹞之法﹐少與小承气湯﹐湯入腹中﹐轉失气者➀﹐此有﹝躁﹞﹝燥﹞矢﹐乃可攻之。若不轉失气﹝者﹞﹐此但初頭鞕﹐後必溏﹐不可攻之﹐攻之必脹滿不能食也。欲飲水者﹐與水則噦。其後發熱者﹐必大便復鞕而少也﹐以小承气湯和之。不轉失气者﹐愼不可攻也。

➀轉失气﹕腸中屎气下趨﹐俗言放屁。

鄭論﹕按鞕與不鞕﹐指邪熱之輕重﹐而定可攻與不可攻之意也。轉失气與不轉失气﹐乃決有﹝躁﹞﹝燥﹞屎無﹝躁﹞﹝燥﹞屎之眞僞也。若攻之脹滿不食﹐法宜溫中﹐又非承气可了也。

【闡釋】本條是反復說明運用承气湯的辧證。具體說可分爲三段看﹐從開首至不可與之爲第一段﹐辧識大承气湯的應用﹔若不大便至與水則噦爲第二段﹐從失气不失气來辧識小承气湯的應用﹔其後發熱至文末爲第三段﹐從發熱和失气的機轉來決定是否應用小承气湯。若鄭氏所論「攻之脹滿不食﹐法宜溫中。」則當用理中湯加半夏﹑砂仁主之。

十三﹑陽明病﹐下之﹐心中懊憹而煩﹐胃中有燥屎者﹐可攻。腹微滿﹐初頭鞕﹐後必溏﹐不可攻之。若有燥屎者﹐宜大承气湯。

鄭論﹕按陽明下後﹐而懊憹心煩者﹐熱邪未去﹐而擾攘太甚也。胃中尙有燥矢者﹐下之而結熱未淨也。燥者可攻﹐裏實也﹔先鞕後溏者﹐不可攻﹐裏虛也。此處就是認證眼目﹐用藥法竅﹐學者宜細求之。

【闡釋】攻下是陽明腑實證的正治方法﹐現攻下後﹐病者心中有懊憹而煩的見證﹐可見邪气還沒有盡除。但是下後心煩懊憹﹐有熱邪不除畱於胸隔的梔豉湯證﹔有燥屎未去積滯內陰的大承气湯證。指出胃中有燥屎者﹐卽辧證的要點﹐可用大承气湯再下之。

十四﹑得病二三日﹐脈弱﹐無﹝少﹞﹝太﹞陽柴胡證﹐煩﹝燥﹞﹐心下鞕﹐至四五日﹐𨿽能食﹐以小承气湯﹐少少與微和之﹐令小安。至六﹑七日﹐與承气湯一升。若不大便六七日﹐小便少者﹐𨿽不﹝能﹞﹝受﹞食﹐但初頭鞕﹐後必溏﹐未定成鞕﹐攻之必溏﹐須小便利﹐屎定鞕﹐乃可攻之﹐宜大承气湯﹝主之﹞。

鄭論﹕按此條旣稱脈弱﹐無﹝少﹞﹝太﹞陽柴胡證﹐卽見煩躁﹐心下鞕﹐焉知非寒結﹐而成心下鞕乎﹖況條中並無陽明熱證實據﹐只憑屎定鞕一語﹐而斷爲大承气湯證﹐於理法誠有未當﹐尙祈髙明証之。

【闡釋】鄭氏對此條之按﹐與歷代注家不同﹐持否定之意見。先提出「焉知非寒結而成心下鞕」質疑。繼又說﹕「條文中並無陽明熱證實據﹐只憑屎定鞕一語﹐而斷爲大承气湯證﹐於理法誠有未當」。筆者徧閱成無己﹑柯韻伯﹑陳修園等十餘家之注﹐都牽彊附會﹐反不若從鄭氏存疑之說爲當。

十五﹑陽明病﹐不吐不下﹐心煩者﹐可與調胃承气湯。

鄭論﹕按邪至陽明﹐未經吐下﹐但心煩者﹐此以承气湯主之﹐是以爲熱伏於內也。余謂心煩故似熱象﹐有胃液被奪﹐不能輸津液於心腎者﹐不得一例論之﹐統以承气爲是。

【闡釋】陽明病必至腹滿﹑便祕﹑潮熱﹑譫語﹐乃可大攻下。此條邪熱在胃﹐未經吐下而心煩﹐爲邪熱鬱蒸也﹐可與調胃承气湯微溏之﹐以解其熱﹐則心煩自愈。鄭氏更進一層曰「心煩故似熱象﹐有胃液被奪﹐不能輸津液於心腎者」﹐則調胃承气湯不可用﹐法當養陰益胃﹐以竹葉石膏湯加沙參﹑玉竹﹑生地治之。

十六﹑陽明病﹐譫語發潮熱﹐脈滑而疾者➀﹐小承气湯主之。因與承气湯一升﹐腹中轉﹝矢﹞气者➁﹐更服一升﹔若不轉﹝矢﹞气﹝者﹞﹐勿更與之。明日又不大便﹐脈反微澀者➂﹐裏虛也﹐爲難治﹐不可更與承气湯也。

➀脈滑而疾﹕脈象圓滑流利﹐應指快速。

➁轉气﹕卽前條轉失气之意。

➂微澀﹕脈象微而無力﹐蹇澀而不流利。

鄭論﹕按譫語發熱﹐本可下之證﹐仲師斟酌﹐轉矢气與不轉矢气﹐以定可攻與不可攻之分。但轉矢气而下之﹐復見脈微澀﹐此又正气之虛﹐此刻欲攻之﹐則恐正气不勝﹐不攻之﹐又慮邪气復熾﹐故曰難治﹐不可更與承气湯也。

【闡釋】原文云「明日又不大便﹐脈反微澀者﹐裏虛也﹐爲難治」。微爲陽虛﹐澀爲液竭﹐是陰陽兩虛的表現﹐攻邪則傷正﹐扶正則礙邪﹐所以斷爲難治。所謂難治﹐並不等於不治﹐而邪實需攻﹐正虛宜扶﹐自以攻補兼施爲宜。筆者認爲可用四逆湯以補陽﹐加參﹑歸﹑地以助陰﹐合承气湯而治之﹐則難治者不難矣。

十七﹑夫實則譫語➀﹐虛則鄭聲➁﹐鄭聲者重語也。前段

➀譫語﹕是神志昏亂﹐語言沒有倫次﹐聲音粗壯。

➁鄭聲﹕是說過又說﹐語言重復﹐細語呢喃﹐聲低息短。

鄭論﹕此條舉虛實﹐以明陰陽現証之異。異者何﹖聲厲﹑聲低是也﹔有神﹑無神是也﹔張目﹑瞑目是也﹔安靜﹑不寧是也。學者不可粗心﹐務要將譫語﹑鄭聲情形實據﹐熟習於胸﹐臨證分辧﹐庶不誤人。

【闡釋】譫語屬陽﹐鄭聲屬陰﹐有如鄭氏所言「以明陰陽現証之異」。

是實是虛﹐當從全面證狀來確定。然譫語中亦有虛證﹐不可不知。實證大多見於陽明熱實之證﹐由於燥實內結﹐濁气上干﹐神明受熱燻灼﹐以致發生神志昏亂的狀態。虛證是心神將脫﹐譫語時而昏亂﹐時而淸澈者﹐或獨自譫語﹐呼問則淸楚等是也。實證治以承气湯﹐虛證仍當用溫法治療。鄭聲者﹐精神衰乏﹐不能自主﹐語言重復﹐其聲微短﹐正气虛也﹐法當回陽以治之﹐如四逆加人參湯是也。

十八﹑直視譫語﹐喘滿者死﹐下利者亦死。後段

鄭論﹕按直視﹑譫語﹑喘滿者﹐明是胃火灼盡陰精﹐此條專舉胃火旺極者言也。更有少陰眞陽衰極﹐眞精不能上榮於目亦直視﹐危亡已在瞬息之間。直視而見喘滿者﹐陰精將盡﹐而又下利﹐更竭其液﹐不死何待﹖

【闡釋】直視譫語﹐是陽熱亢極﹐陰精告竭的現象﹐火熱上亢﹐神明受擾故作譫語。熱甚傷陰﹐五臟之精气﹐被邪熱所劫﹐不能上榮於目﹐故直視不動﹐如果再見喘滿﹐則陰精竭絕﹐陽失依附﹐而气從上脫﹔若見到下利的證狀﹐是中气亦敗﹐邪實正虛﹐且利復傷陰。兩者皆是死候。鄭氏更論及少陰眞陽衰極﹐眞精不能上榮於目之直視﹐危亡已在瞬息之間﹐法當大劑回陽以救之。

十九﹑發﹝熱﹞﹝汗﹞多﹐若重發汗者﹐亡其陽➀﹐譫語脈短者死➁﹐脈自和者不死➂原文

➀亡其陽﹕汗液出得太多﹐致有虛脫的現象。

➁脈短﹕是上不至寸﹐下不至尺﹐只有關脈搏動。

➂脈自和﹕與脈短相對而說﹐也就是脈無敗象的意思。

鄭論﹕按陽明發﹝熱﹞﹝汗﹞﹐多屬有餘﹐陽旺陰必虧﹐若重發汗﹐陰必亡﹐陰亡陽亦與之俱亡﹐譫語﹑脈短﹐陰陽兩不相互之候﹐不死何待﹖若脈尙自和者﹐陰血未盡滅也﹐故斷其不死。

【闡釋】本條指出虛證譫語的成因是汗多重發汗﹐不但津液更傷﹐而陽气隨汗外泄﹐有亡陽之慮﹐屬大虛之候﹐脈短﹐這是气血津液消耗殆盡﹐行將陰陽離絕﹐故爲死候。脈自和﹐則知陰陽尙未脫離地步﹐用藥治療得當﹐可以不死。

二十﹑陽明病﹐其人多汗﹐以津液外﹝亡﹞﹝出﹞﹐胃中﹝躁﹞﹝燥﹞﹐大便必鞕﹐鞕則譫語﹐小承气湯主之﹔若一服譫語止﹝者﹞﹐更莫﹝復﹞服。

鄭論﹕按因汗出以致譫語﹐大便鞕者﹐胃﹝躁﹞﹝燥﹞也﹐血液外亡也﹐今旣下之﹐而大便不鞕﹐不譫語者﹐胃得潤而和﹐故令其勿更服﹐恐再下之﹐而別生他病也。

【闡釋】譫語由於便鞕﹐便鞕由胃燥﹐胃燥由於津液少﹐津液少爲熱實於裏而汗液外泄。因爲大便鞕結。腑气不通﹐則穢濁之气上攻﹐心神不擾﹐所以發生譫語。小承气湯以去實熱而和胃﹐則譫語自止。

二十一﹑傷寒四五日﹐脈沈而喘滿﹐沈爲在裏﹐而反發其汗﹐津液越出﹐大便﹝爲﹞難﹐表虛裏實﹐久則譫語。

鄭論﹕按邪原在裏﹐而反汗之﹐其誤已甚﹐汗出則津液外越﹐津液外行﹐自然胃﹝躁﹞﹝燥﹞而大便亦與之俱﹝躁﹞﹝燥﹞﹐﹝更﹞﹝便﹞所以難也﹐裏分邪實﹐無怪乎譫語也。

【闡釋】表証之喘滿﹐其滿在胸部﹐其脈必浮﹔裏証之喘滿﹐其滿在腹部﹐其脈必沈。前者可用麻黃湯之類發其汗則愈﹔後者發汗則誤﹐以致津液外越﹐燥實結於內﹐久則譫語。此以過汗傷津﹐而不致大實滿痛﹐宜少與小承气治之。

二十二﹑傷寒若吐若下後不解﹐不大便五六日﹐上至十餘日﹐日晡所發潮熱﹐不惡寒﹐獨語如見鬼狀。若劇者﹐發則不識人﹐循衣摸牀﹐惕而不安﹐微喘直視。脈弦者生﹐澀者死。微者﹐但發熱﹐譫語者﹐大承气湯主之﹔若一服利﹐﹝則﹞止後服。

鄭論﹕按旣經吐下後不解﹐延至如見鬼狀﹐循衣摸牀﹐微喘直視者﹐乃將死之徵。但脈弦者﹐弦爲陰象﹐是陰尙未盡也﹐故曰生。

若脈見澀﹐澀爲血枯﹐枯則陰竭﹐不死何待﹖病形若但發熱譫語﹐而無直視可據﹐故以大承气湯主之。

【闡釋】傷寒表證﹐應汗之使邪從外解﹐反治以吐下﹐以致津傷化燥﹐邪陷成實﹐不惡寒﹐發潮熱﹐便祕﹐都是胃腸燥實之徵﹐延至獨語如見鬼狀﹐循衣摸牀﹐惕而不安﹐微喘直視﹐此不僅陽明腑實自病﹐且已波及厥少二陰﹐危之甚矣。脈弦爲正气尙存﹐陰精未竭﹐故曰脈弦者生﹔脈澀是營血衰竭﹐陽亢陰絕﹐故曰脈澀者死。若但見發熱譫語之腑實證﹐可用大承气湯蕩滌其燥結﹐然此峻下之劑﹐必須中病卽止﹐以免過劑傷正。

二十三﹑汗出譫語者﹐以有﹝躁﹞﹝燥﹞屎在胃中﹐此爲風也。須下﹝之﹞﹝者﹞﹐過經乃可下之➀。下之若早﹐語言必亂﹐以表虛裏實故也。下之﹝則﹞愈﹐宜大承气湯。

➀過經﹕這里是太陽表證解除之意思。成無己注﹕須過太陽經無表證。

鄭論﹕按旣稱汗出譫語﹐明是內熱胃﹝躁﹞﹝燥﹞而有﹝躁﹞﹝燥﹞屎也。何得以風名之乎﹖又曰下之早﹐而語言必亂﹐亂亦譫語之屬也﹐何必彊名之乎﹖總之此病乃爲裏實證﹐故下之可愈。

【闡釋】此條鄭氏不隨文注釋﹐亦不牽彊附會﹐而提出質疑﹐最後歸結爲﹕此病乃爲裏實證﹐故下之可愈。可啟迪後學深思之。

二十四﹑陽膽病﹐譫語有潮熱﹐反不能食者﹐胃中必有﹝躁﹞﹝燥﹞屎五六枚也﹐若能食者﹐但鞕爾﹐宜大承气湯﹝主﹞﹝下﹞之。

鄭論﹕按﹝躁﹞﹝燥﹞屎與但鞕﹐二者有輕重之分﹐其間譫語﹑潮熱﹑不能食﹐皆胃中熱結阻滯也。

【闡釋】以能食不能食﹐來辧別腑實內結的微甚。重則燥屎阻結﹐輕則僅僅便鞕。已結者開其結﹐未結者滌其熱﹐不令更結。譫語潮熱𨿽相同﹐但腑實的程度有輕有重﹐原文俱主以大承气湯。筆者認爲能食者﹐只用小承气微和胃气卽可。若不能食﹐是燥屎已成之確據﹐則可用大承气湯下之。

二十五﹑陽明病﹐發熱汗多者﹐急下之﹐宜大承气湯。

鄭論﹕按陽明發熱汗多﹐而急下之者﹐何也﹖恐血液外越過盛﹐而胃中反生﹝躁﹞﹝燥﹞結等證﹐下之正所﹝以﹞存津液以安胃也。但此證﹐只憑一發熱汗多而定爲急下﹐況人參白虎證﹐亦大熱汗出﹐尙未急下。當時大約爲陽亢已極者而言之也﹐若但發熱汗出﹐而定爲急下﹐不能無疑。

【闡釋】鄭氏謂﹕「若但發熱無汗﹐而定爲急下﹐不能無疑」。蓋陽明病發熱汗多﹐不論陽明經證﹑腑證都有﹐如屬經癥熱熾﹐則白虎人參湯卽可淸熱救陰。故此條當有其它腑實證狀﹐如腹滿痛﹐不大便﹑潮熱﹑譫語等證﹐方能急下存陰。

二十六﹑發汗不解﹐腹滿痛者﹐急下之﹐宜大承气湯。

鄭論﹕按此條爲陽明胃實者言之﹐而非爲胃虛者言之﹐學者宜詳辧虛實。

【闡釋】汗爲陰液﹐發汗則傷津而熱邪更熾﹐與糟粕相結而成燥屎﹐陰梗於中﹐气機窒塞﹐不通則痛﹐故宜大承气湯急下之。

二十七﹑腹滿不減㈠﹐減不足言﹐當下之﹐宜大承气湯。㈠腹滿豈無虛實﹝頂批﹞。

鄭論﹕按此條未指出當下實據﹐不能無疑﹐姑錄之。

【闡釋】按此節承上條﹐蓋謂下後腹痛𨿽減腹滿未減﹐或減十分之一二﹐言不甚減也。所以然者﹐悍熱太甚﹐非一下可盡除也。此下之未盡﹐故仍以大承气湯再次攻之。前條曰急下之﹐本條曰當下之﹐用法自亦有微劇之分矣。又腹滿有虛實之別﹐太陰虛寒的腹滿﹐裏無實邪﹐其腹滿﹐常有緩解之時﹔本證腹滿﹐乃是裏有燥屎﹐有形的實邪﹐腹滿無減輕之時。《金匱》「腹滿時減﹐復如故﹐此爲寒﹐當與溫藥」。虛﹑實之間﹐最宜詳辧﹐治法亦迥異。

二十八﹑傷寒六七日﹐目中不了了➀﹐睛不和➁﹐無表裏證➂﹐大便難﹐身微熱﹝者﹞﹐此爲實也﹐急下之﹐宜大承气湯。

➀目中不了了﹕卽視物不明。

➁睛不和﹕是眼珠轉動不靈活。

➂無表裏證﹕指旣無頭痛惡寒表證﹐也無腹滿譫語等裏證。也有認爲是無少陽的半表半里證。

鄭論﹕按目睛不了了者﹐皆緣內有伏熱傷及津液﹐津液暗耗﹐不能上榮於目﹐故不了了﹐觀其大便難﹐身微熱﹐其內之伏熱﹐亦可慨見矣。故宜急下之﹐正以救津液﹐恐遲緩則熬幹陰精也。

【闡釋】《內經》云「五臟六腑之精﹐皆上注於目﹐熱邪內灼﹐津液枯燥﹐則精神不得上注於目﹐故目中不了了﹐睛不和也」。燥屎內阻﹐則大便不通﹐此爲裏實證﹐謂無表證則可﹐無裏證則不可﹐無裏證安能下之耶﹖正如鄭氏所說﹕「故宜急下之﹐正以救津液﹐恐遲緩則熬幹陰精也」。

二十九﹑陽明病欲解時﹐從申至戌上。

➃芤﹝kōu摳﹞﹕脈之一﹐脈輕按浮大﹐重按中空﹐有如蔥管﹐是陰血不足﹐陽气浮盛之徵。

鄭論﹕按申﹑酉﹑戌﹐乃陽明之旺時﹐邪衰者於旺時可以潛消﹐邪盛者於此時更盛﹐觀日晡潮熱之人﹐則得解與不解之道也。

【闡釋】此條所論涉及時間醫學﹐按照祖國醫學理論﹐申﹑酉﹑戌時﹐﹝卽現在的下午三時至八時﹞日晡時也。陽明潮熱﹐發於日晡﹐陽明病解﹐亦於日晡﹐爲陽明經气當旺的時候﹐欲解說法也。

三十﹑脈浮而芤➃﹐浮爲陽﹐芤爲陰﹐浮芤相搏﹐胃气生熱﹐其陽則絕。

【闡釋】此節但言脈而不言證者。蓋指平素陽旺陰虛之人﹐故感邪卽從陽熱而化也。浮則气分之陽熱盛﹐芤則血分之津液虛﹐浮芤相搏﹐則胃中合相搏之勢﹐而愈生火熱矣。曰其陽則絕﹐並不是說陽气的敗絕﹐與陽明上篇條一樣﹐爲津液不足﹐裏熱亢盛的意思。亦卽太陽膀膠之津液﹐不能還入胃中﹐有斷絕不續之現象也﹝鄭書原無三十﹑三十一條﹐據舒本校補﹞。

三十一﹑趺陽脈浮而澀➄﹐浮則胃气彊﹐澀則小便數﹐浮澀相搏﹐大便則鞕﹐其脾爲約﹐麻子仁丸主之。

➄趺﹝fū膚﹞陽﹕卽衝陽穴﹐在足背第二第三跖﹝zhí﹞骨間﹐屬足陽明胃經﹐古人常用跌陽脈診察脾胃疾病。

【闡釋】此節乃太陽陽明之脾約證也。獨診之足者﹐蓋邪熱從足而上﹐太陽膀胱之津液先虛﹐故脾被熱灼﹐而津液澀約﹐胃被熱蒸﹐而火气彊盛﹐故不用承气之速下﹐而用麻仁丸之緩攻﹐以和之也。

又上二條﹐舒馳遠《再重訂傷寒集注》具載﹐鄭氏《傷寒恆論》缺之。但舒氏亦疑此兩條非仲景原文﹐而爲叔和錄入﹐有矛盾。或爲鄭氏不錄此二條之原因。

麻子仁丸方﹝校補﹞

麻子仁二升芍藥半斤枳實半斤﹝炙﹞大黃一斤﹝去皮﹞厚朴一尺﹝炙去皮﹞杏仁一升﹝去皮尖熬﹐別作脂﹞上六味﹐蜜和丸﹐如梧桐子大﹐飲服十丸﹐日三服﹐漸加﹐以知爲度。

【方解及其應用範圍】本方有滋腸潤燥緩瀉作用﹐方中麻仁杏仁潤腸肅肺﹐因肺與大腸相表裏﹐肺气降有助於通便作用。枳實﹑厚朴破气行滯﹐芍藥養陰﹐大黃攻下淸熱。所以成其潤腸緩下劑﹐但仍兼攻下破气。現有中成藥出售﹐爲有效的潤下劑﹐用於虛弱體質便祕者多效。

傷寒恆論卷六

陽明下篇

外邪已趨少陽﹐未離陽明﹐謂之少陽陽明﹐列於此篇﹐計八法﹝據舒本校補﹞。

一﹑陽明病﹐發潮熱﹐大便溏﹐小便自可﹐胸脇滿不去者﹐﹝與﹞小柴胡湯﹝主之﹞。

鄭論﹕按大便溏﹐胃虛而不實也﹔小便自可﹐內無熱也﹔胸脇滿者﹐濁陰閉塞也﹔發潮熱者﹐陽气浮也。此際正當溫中﹐又非柴胡湯所宜也。此條意著重在兩脇上﹐究其端倪﹐故以小柴胡湯主之。

【闡釋】此節乃少陽陽明二陽合病。邪熱陷於大腸﹐故發潮熱﹔如胃家實﹐當大便鞭而小便數﹐今大便溏﹐小便自可﹐知非實熱之證。鄭氏謂﹕「大便溏﹑發潮熱等諸證﹐正當溫中﹐又非柴胡湯所宜」。當用理中湯加砂仁半夏治之。然就胸脇滿不去一證﹐仍宜從胸脇而達之外﹐可從轉樞而出。因陽明經病輕﹐少陽經病重﹐用小柴胡湯治少陽﹐解其主癥。

二﹑陽明病﹐﹝而﹞脇下鞭滿﹐不大便而嘔﹐舌上白苔者﹐可與小柴胡湯﹝主之﹞。上焦得通﹐津液得下﹐胃气因和➀﹐身濈然汗出而解﹝也﹞。

➀胃气因和﹕指胃的正常機能得到恢復。

鄭論﹕按此證﹐乃陽明而兼少陽也。夫兩脇者﹐少陽之地界也。今兩脇鞭滿﹐是少陽气機不舒之候﹐不大便者﹐胃實之徵﹐舌上白苔色者﹐寒也﹐嘔時而作﹐少陽喜嘔也。余意此證﹐可小柴胡內重加大黃﹐俾土木之气舒則內暢﹐而津液通﹐胃气自和﹐只用小柴胡湯而不用大黃﹐似不恰切。

【闡釋】本條與前條亦少陽陽明二陽合病﹐較上節爲重。前節系邪陷於大腸﹐此節系陷於胸胃之間。曰脇下鞭滿﹐不大便而嘔﹐舌上白苔者﹐正气不得上升下降﹐故使不大便也。用小柴胡湯以轉其樞﹐則諸證自愈。但鄭氏則主「小柴胡湯重加大黃﹐俾土木之气舒則內暢﹐而津液通﹐胃气自和」﹐似較僅用小柴胡湯原方爲對證。

三﹑間曰﹕病有太陽陽明﹐有正陽﹝陽﹞明﹐有少陽陽明﹐何謂也﹖答曰﹕太陽陽明者﹐脾約是也➀正陽﹝陽﹞明者﹐胃家實是也➁﹔少陽陽明者﹐發汗利小便﹝已﹞﹐胃中﹝躁﹞﹝燥﹞煩實﹐大便難是也。

➀脾約﹕脾約以胃中之津液言。胃無津液﹐脾气無以轉輸﹐故如窮約而不能舒展也。卽是由於津液虧少而引起便祕。

➁胃家實﹕指腸胃中有熱邪積滯。

鄭論﹕按太陽之邪未盡﹐而傳至陽明﹐如桂枝湯加葛根之屬﹐與脾約湯之屬是也。正陽﹝陽﹞明者﹐太陽之邪傳至陽明﹐隨﹝躁﹞﹝燥﹞而化爲熱邪﹐絕無一毫太陽寒气﹐而胃獨受其邪﹐則爲之正陽﹝陽﹞明﹐所云胃家實是也。少陽陽明者﹐是陽明之邪半入少陽地界﹐兩經之提綱病情互見﹐故爲少陽陽明﹐如兩脇滿而不大便是也。

【闡釋】此條采取問答形式﹐鄭氏所注分別說明三類陽明府證的成因和來路﹐較爲全面。太陽陽明由於津虧﹐其證狀較輕﹔正陽陽明由於陽旺﹐不大便﹐內實滿痛﹐名胃家實﹐其證狀最重。少陽陽明由於誤治﹐其證狀較太陽陽明爲重。三者病因𨿽有別﹐而皆熱盛於裏致腸胃成實﹐則理無二致。

附﹕少陽轉陽明二證﹝據舒本校補﹞

四﹑少陽陽明﹝者﹞﹐發汗利小便﹝已﹞﹐胃中﹝躁﹞﹝燥﹞煩實﹐大便難是也。後段

➂此條與上條第三小節重復﹐不識何故﹐爲保存原書面貌﹐姑存之。

鄭論﹕按此證﹐前已申明﹐玆不復敍➂

五﹑服柴胡湯已﹐渴者屬陽陰﹐以法治之。後段

鄭論﹕接此條﹐本有少陽證﹐故服柴胡湯已而口渴者﹐胃有熱而傷及津液也﹐仍以陽明口渴法治之。余細思口渴一證﹐有胃熱太甚﹐口臭气粗﹐身熱汗出﹐渴飲冷者﹐仲師以人參白虎湯治之。有陽衰不能燻騰津液於上而亦口渴﹐但飲滚飲冷不同﹐仲師以回陽治之﹐如此用藥﹐方不誤人。

【闡釋】本條明言「渴者屬陽明也﹐以法治之」。鄭氏主以人參白虎湯治之﹐於理於法皆合。至有陽衰不能燻騰津液於上﹐而亦口渴﹐其非陽明證明甚﹐當屬少陰証之口渴﹐自當以回陽法治之。

附﹕太陰轉陽明一證﹝據舒本校補﹞

六﹑傷寒脈浮而緩﹐手足自溫者﹐是爲系在太陰。太陰者﹐身當發黃。若小便自利者﹐不能發黃﹐至七八日﹐大便鞭者﹐爲陽明﹝病﹞也。

鄭論﹕按緩脈﹐乃太陰之本象﹐此以爲當發黃﹐吾甚不解。夫緩爲胃气﹐不主於病﹐取其兼見﹐方可論病。又曰﹕小便利者不發黃﹐全未見有胃家遏郁病情﹐而獨曰小便利者不發黃﹐皆非正論。卽謂太陰轉屬陽明﹐其脈必不得以緩論﹐卽見大便鞭﹐當下之證﹐定有一翻先數日脈緩﹐後忽見實﹑大﹑洪﹑數之脈﹐乃爲合法。

【闡釋】自此以下三節﹐皆言陽明假實之證﹐亦卽邪從三陰傳入陽明之證也。太陰病濕盛陽微﹐不能溫運﹐若寒濕瘀滯﹐身當發黃﹔如小便通利﹐濕從下泄﹐便不能發黃。但小便自利過多﹐則腸中水分漸幹﹐積至七八日而大便鞭者﹐則太陰轉成陽明證矣。如此解釋﹐則鄭氏之疑可以不疑矣。

附﹕少陰轉陽明一證﹝據舒本校補﹞

七﹑少陰病﹐六七日﹐腹脹﹝滿﹞﹝不大便﹞者急下之﹐宜大承气湯。

鄭論﹕按此病必是少陰協火而動之候﹐前數日所現定是滿盤少陰證形﹐迨延至六七日﹐積陰生內熱﹐邪遂從熱化矣。熱甚以致腹脹不大便﹐則邪已轉入陽明﹐若不急下之﹐則眞陰有立亡之勢﹐故下之宜急也。

【闡釋】鄭氏曰「積陰生內熱﹐邪遂從熱化矣。熱甚以致腹脹﹐不大便﹐則邪已轉入陽明」。腹脹不大便者﹐必兼見舌苔漧燥﹐惡熱飲冷﹐方爲實證。實則此乃少陰化熱太過﹐火傷中土之證也。急下以救中土﹐土壞則生機立竭矣。非用大承气急下﹐安能救其危哉﹗

附﹕厥陰轉陽明一證﹝據舒本校補﹞

八﹑下利譫語者﹐有﹝躁﹞﹝燥﹞屎﹝也﹞﹐宜小承气湯。

鄭論﹕按譫語多緣內有﹝躁﹞﹝燥﹞屎﹐玆何又稱下利譫語﹖若下利而譫語﹐必非實證﹐必非下證。然譫語亦有似是而非處﹐學者務當細求﹐苟下利而譫語﹐其人有神﹐脈大而實﹐口渴﹑舌漧﹑飲冷﹐此爲協熱而下利﹐皆在可下之例﹔若其人下利譫語﹐身重無神﹐舌潤不渴﹐脈微﹐又當溫腎扶陽﹐不得以譫語而盡爲熱證﹐亦不得盡爲可下之證也。

又按此條﹐大約爲裏虛夾﹝躁﹞﹝燥﹞﹐而有﹝躁﹞﹝燥﹞屎結於中者言之也。余意當於溫補劑中﹐加大黃逐之﹐庶爲妥切。

【闡釋】下利而譫語﹐有陽虛﹑陰虛之別﹐陽證者爲協熱而下利﹐治以小承气湯。若陰證下利譫語﹐無神不渴﹐脈微﹐法當溫腎扶陽﹐治以附子理中湯加補腎藥味。故鄭氏曰「不得以譫語而盡爲熱證﹐亦不得盡爲可下之證也」﹐自當辧證施治﹐方爲恰當。又按此條﹐大約爲裏虛夾燥﹐鄭氏於溫補劑中﹐加大黃逐之﹐法可遵從。

傷寒恆論卷七

少陽篇計二十一法﹝據舒本校補﹞

一﹑傷寒五六日﹐中風﹐往來寒熱➀﹐胸脇苦滿➁﹐默默不欲飲食➂﹐心煩喜嘔➃﹐或胸中煩而不嘔﹑或渴﹑或腹中痛﹑或脇下痞鞕﹑或心下悸﹑小便不利﹑或不渴﹑身有微熱﹐或咳者﹐小柴胡湯主之。

➀往來寒熱﹕惡寒時不知熱﹐當熱時不知寒﹐寒和熱間代出現﹐卽所謂間歇型熱。

➁胸脇苦滿﹕謂胸脇部有苦悶的感覺。因少陽脈循胸脇﹐邪入其經﹐所以胸滿。

➂默默﹕靜默不言也。

➃喜嘔﹕卽是時常作嘔。

鄭論﹕按少陽當陰陽交會之中﹐出與陽爭則熱生﹐入與陰爭則寒作﹐故有寒熱往來也。胸脇滿﹐默默不欲食者﹐肝邪實而上克其土﹐土畏木克﹐故不欲食。心煩喜嘔者﹐肝喜發泄也。甚至或煩﹑或咳﹑或渴﹑或腹痛﹑或心下悸﹑或小便不利﹐種種病情﹐皆系肝木不舒所致也。故以小柴胡主之﹐專舒木气﹐木气一舒﹐樞機復運﹐而諸證自釋矣。

【闡釋】往來寒熱﹐胸脇苦滿﹐默默不欲飲食﹐心煩喜嘔﹐這是小柴胡湯的主要證候﹐以下的或然證﹐並不是用小柴胡湯的主要目標。鄭氏所按已詳盡矣﹐無庸贅述。

小柴胡湯方﹝校補﹞

柴胡半斤黃芩三兩人參三兩半夏半升﹝洗﹞甘艸﹝炙﹞生薑各三兩﹝切﹞大棗十二枚﹝擘﹞上七味﹐以水一斗二升﹐煮取六升﹐去渣﹐再煎取三升﹐溫服一升﹐日三服。若胸中煩而不嘔者﹐去半夏人參﹐加栝蔞實一枚。若渴﹐去半夏﹐加人參合前成四兩半﹐栝蔞根四兩。

若腹中痛者去黃芩﹐加芍藥三兩。若脇下痞鞕﹐去大棗﹐加牡蠣四兩。若心下悸﹐小便不利者﹐去黃芩﹐加茯苓四兩。若不渴﹐外有微熱者﹐去人參﹐加桂枝三兩﹐溫復微汗愈。若咳者﹐去人參﹑大棗﹑生薑﹐加五味子半升﹐漧薑二兩。

【方解及其應用範圍】小柴胡湯乃表裏兩解法﹐亦轉輸調和之方。柴胡乃少陽主藥﹐可升陽達表﹐力能輸肝木之滯機﹐宣暢气血﹐使半表半里之邪得從外宣。黃芩苦寒﹐能淸胸腹之熱﹐使半表半里之邪得從內徹。《本經》稱柴胡推陳致新﹐黃芩主治諸熱﹐柴﹑芩合用﹐能解半表半里之邪﹐半夏﹑生薑調理胃气以止嘔﹐人參﹑棗﹑艸益气和中以養正。本方寒熱並用﹐攻補兼施﹐有疏利三焦气機﹐調達上下升降﹐宣通內外﹐運行气血之功﹐八法中列入和劑。關於此方除用治少陽經癥外﹐鄭氏在《醫法圓通》中說﹕「治發熱﹑口苦﹑耳聾﹐其脈弦者﹐又治太陽﹑陽明二經發熱不退﹐寒熱往來。隨卽舉出其圓通應用六條﹕﹝﹞治兩脇脹痛﹔﹝﹞治頭響﹐兩側脹﹔﹝﹞治兩耳紅腫痛甚﹔﹝﹞治瘧疾﹔﹝﹞治吐酸不食﹔﹝﹞治婦女熱入血室﹐譫語。筆者用以治肝咳﹐其由於肝陽不足者﹐用小柴胡湯去參﹑棗﹑生薑﹐加漧薑﹑五味﹑桂枝以溫肝利肺而咳愈﹔如因肝陰不足﹐肝火上逆﹐治當滋肝﹑降火﹑潤肺﹐用小柴胡湯去參﹑姜﹑棗﹑加貝母﹑知母﹑石膏治之。又曾治胃脘脹痛﹐其癥狀爲口苦﹑目眩﹑胸脇滿悶﹐脘腹時作脹痛﹐稍多食則大便溏﹐日四五次﹐舌質淡紅﹐苔膩﹐脈弦細﹐治以小柴胡湯加公丁香﹐吳茱萸﹐二劑而痊愈。現代用以治療具有本方主癥的多種疾病﹐如感冒﹑扁桃腺炎﹑流行性腮腺炎﹑各型肝炎﹑膽囊炎﹑胸膜炎﹑腎炎及產後發熱﹑長期潮熱等﹐只要加減適宜﹐均能收到良效。更有用本方以通小便﹑止泄瀉的﹐可能與原文所謂「上焦得通﹐津液得下﹐胃气因和」的作用有關﹐足見其制方之精當與應用之廣泛了」。

二﹑少陽之爲病﹐口苦﹑咽漧﹑目眩也。

鄭論﹕按少陽稟風火之髒﹐口苦咽漧者﹐膽有熱也﹐膽液乃目之精﹐今爲熱擾﹐精气不榮﹐故見眩也。

【闡釋】諸家注傷寒者﹐大多以口苦﹑咽漧﹑目眩爲少陽病之提綱。鄭氏僅釋三者之成因而不說是少陽病之提綱。舒馳遠亦僅謂此少陽之腑證也。口苦﹑咽漧﹑目眩﹐少陽病自然可以見到﹐但就不得爲提綱。如陽明上篇條的﹕「陽明中風﹐口苦咽漧」。同篇條云「陽明病﹐脈浮而緊﹐咽燥口苦」。太陽中篇條云「气上衝胸﹐起則頭眩」。太陽上篇條亦云「心下悸﹐頭眩身瞤動」。這說明口苦﹑咽漧﹑目眩等證﹐太陽病﹑陽明病都有﹐把它作爲提綱看﹐在臨牀沒有多大價值。相反把本篇第一條﹕「寒熱往來﹐胸脇苦滿﹐默默不欲飲食﹐心煩喜嘔」的小柴胡證作爲少陽病提綱﹐還全面得多。在臨證時﹐應把兩條結合起來﹐這樣就全面了。

三﹑傷寒脈弦細﹐頭痛發熱者﹐屬少陽。少陽不可發汗﹐發汗則譫語﹐此屬胃﹐胃和則愈﹐胃不和﹐﹝則躁﹞﹝煩﹞而悸。

鄭論﹕按少陽證﹐本宜和解﹐原不在發汗之例﹐彊發其汗﹐血液被奪﹐則胃必﹝躁﹞﹝燥﹞﹐胃﹝躁﹞﹝燥﹞而譫語生﹐此條可謂少陽轉陽明﹐立論方可。

又按燥與悸﹐本系兩證﹐燥爲熱邪﹐悸爲水邪﹐此以籠統言之﹐大非少陽立法。

【闡釋】三陽證均有頭痛發熱﹐但在部位上有區別﹐太陽痛在腦後﹐陽明痛在前額﹐少陽痛在兩側。今頭痛發熱而脈弦細﹐正是少陽的主脈﹐與太陽頭痛發熱脈必浮﹐陽明頭痛發熱脈必大﹐亦有明顯的不同。少陽病邪不在表﹐是以禁汗。鄭氏曰「彊發其汗﹐血液被奪﹐則胃必燥﹐胃燥而譫語生」。所論甚是。

胃和則愈可有兩種情況﹐一是胃气自和而愈﹐一是治療得當而愈﹐可用調胃承气湯治之。

四﹑少陽中風➀﹐兩耳無所聞﹐目赤﹐胸中滿而煩﹝躁﹞者﹐不可吐﹑下﹐吐﹑下則悸而驚。

➀中風﹕此處當解作外邪的總稱﹐包括傷寒在內。

鄭論﹕按少陽屬相火﹐今得中風﹐風火相煽﹐壅於上竅則耳聾目赤﹐壅於胸中則滿而煩躁﹐當此時也﹐正當小柴胡加開郁淸火去風之品﹐切切不可吐下。前條原有當下﹑當吐﹑與不當下﹑不當吐之禁﹐若妄施之﹐則驚悸立作矣﹐可不愼歟﹖

【闡釋】此條合前條是治療少陽病的三禁﹐不問其爲傷寒或中風﹐只要病在少陽﹐均當禁用汗﹑吐﹑下三法。因少陽病邪不在表﹐所以禁用發汗﹔病不在裏﹐腸胃沒有燥屎結實﹐所以禁用攻下﹔𨿽有胸滿而煩﹐卻非胸中邪實﹐所以禁用吐法。鄭氏釋耳聾﹑目赤﹑胸中滿而煩爲風火相煽﹐亦是正確的。若誤吐下﹐則誅伐無過﹐反致損气耗液﹐而引起心悸﹑驚惕等變證。

五﹑傷寒三日﹐三陽爲盡﹐三陰當受邪﹐其人反能食﹝而﹞不嘔﹐此爲三陰不受邪也。

鄭論﹕按三陰﹑三陽﹐各有界限﹐當三日後﹐應歸三陰﹐而其人反能食不嘔﹐可知太陰气旺﹐旺不受邪﹐理勢然也。

【闡釋】診斷病邪傳變﹐應當以現有證狀爲依據﹐方可決定其傳與不傳。鄭氏說﹕「能食不嘔﹐可知太陰气旺﹐旺不受邪﹐理勢然也」。正足以說明不能爲傳經規律所拘。

六﹑傷寒三日﹐少陽脈小者﹐欲已也。

鄭論﹕按少陽當三日而脈小者﹐邪已衰也﹐故斷其欲已。

【闡釋】根據傳經規律﹐傷寒三日﹐應爲少陽受病﹐脈當弦緊﹐今脈小者﹐邪气微而病退﹐爲欲愈的徵象。亦卽鄭氏所說「邪已衰也﹐故斷其欲已」﹐筆者認爲不能單憑脈以定證﹐必須證狀見減的﹐庶爲欲愈。如脈小而證狀加劇﹐則爲正衰邪盛﹐非欲愈之徵。

七﹑少陽病欲解時﹐從寅至辰上。

鄭論﹕按六經各有旺時﹐邪气衰者﹐每於旺時自解﹐正所謂正旺而邪自退也。

【闡釋】本條指出少陽病欲解的時間﹐其精神與太陽病﹐陽明病欲解時同一意義。寅至辰上卽每日上午三點至九點之間。

八﹑傷寒六七日﹐無大熱﹐其人﹝煩躁﹞﹝躁煩﹞者﹐此﹝爲﹞陽去入陰故也➀。

➀陽去入陰﹕就是去表入裏的意思。

鄭論﹕按身無大熱者﹐表邪將盡也﹐其人煩躁者﹐邪入陽明之驗也﹐又並無三陰證據﹐何言陽去入陰﹐於理法不合﹐姑錄之﹐以俟髙明。

【闡釋】鄭氏云「無三陰證據﹐何言陽去入陰﹐於理法不合」。此應解「陽去入陰」爲由表證「陽」入裏證「陰」之謂也。陰者指裏而言﹐非指三陰也。

九﹑傷寒四五日﹐身熱惡風﹐﹝頭﹞﹝頸﹞項彊﹐脇下滿﹐手足溫而渴者﹐小柴胡湯主之。

鄭論﹕按項彊﹑身熱惡風者﹐太陽之表證也。口渴而手足溫者﹐胃中有熱也。脇下滿者﹐少陽气機爲寒束也。法宜桂枝湯加粉葛﹑柴胡﹑花粉之類﹐於此病庶爲合法﹐若專主小柴胡湯﹐似未盡善。

【闡釋】本條有太陽表證﹐復有陽明裏證﹐更有少陽證﹐卽脇下滿者﹐少陽气機爲寒束也。據「傷寒中風﹐有柴胡證﹐但見一證便是﹐不必悉具」之義﹐則可用小柴胡治之。鄭氏則認爲專主小柴胡湯未盡善﹐而主桂枝湯加粉葛﹑柴胡﹑花粉之類﹐是三陽癥狀兼顧﹐更爲全面﹐理法可從。

十﹑傷寒陽脈澀﹐陰脈弦﹐法當﹝溫﹞﹝腹﹞中急痛﹝者﹞﹐先與小建中湯﹐不差者﹐﹝與﹞小柴胡湯主之。

鄭論﹕按陽脈澀者﹐陽虛也﹐陰脈弦者﹐陰盛也﹐法宜扶陽祛陰。若腹中急痛﹐則爲陰寒阻滯﹐小建中湯力弱﹐恐不能勝其任。余意當以吳萸四逆湯﹐小柴胡湯更不能也。

【闡釋】腹中急痛﹐多屬虛寒證﹐所以金匱有虛勞裏急﹐腹中痛的記載﹐都用小建中湯建立中气。但鄭氏認爲小建中湯力弱﹐主用吳萸四逆湯﹐一舉祛邪外出。其實本條爲少陽病兼裏虛寒證﹐脾胃之陽气不能流暢﹐故腹中急痛﹐與小建中湯調和气血﹐建中止痛﹐自屬正治。服後腹痛止﹐而少陽證不差者﹐再用小柴胡湯以和解少陽。

十一﹑傷寒五六日﹐已發汗而復下之﹐胸﹝腹﹞﹝脇﹞滿微結﹐小便不利﹐渴而不嘔﹐但頭汗出﹐往來寒熱﹐心煩者﹐此爲未解也﹐柴胡桂枝榦姜湯﹝主之﹞。

鄭論﹕按少陽證﹐法當和解﹐汗﹑下皆在所禁之例﹐今旣汗﹑下之﹐而胸﹝腹﹞﹝脇﹞滿微結者﹐是下之傷中﹐濁陰得以上僭也。汗之而太陽傷﹐以致气化失運﹐小便所以不利也。又見寒熱往來﹐少陽證仍在﹐主小柴胡湯加桂枝﹑漧薑﹐三陽並治﹐實爲妥切。

【闡釋】太陽病汗﹑下後﹐則邪當解。今不解而見胸脇滿微結﹐小便不利﹐又見寒熱往來等證﹐是邪陷少陽﹐復有太陽之表﹐陽明之裏﹐此三陽並病。故鄭氏曰「主小柴胡湯加桂枝﹑漧薑﹐三陽並治﹐實爲妥切」。

柴胡桂枝榦姜湯方﹝校補﹞

柴胡半斤桂枝三兩﹝去皮﹞漧薑二兩黃芩三兩栝蔞根四兩牡蠣二兩﹝熬﹞甘艸二兩﹝炙﹞上七味﹐以水一斗二升﹐煮取六升﹐去渣﹐再煎取三升﹐溫服一升﹐日三服﹐初服微煩﹐復服汗出便愈。

【方解及其應用範圍】本方柴胡﹑黃芩﹑栝蔞根合用﹐和解少陽﹐淸熱﹑生津﹑止渴之效顯著﹔桂枝﹑漧薑﹑甘艸合用﹐當有健心陽﹑溫脾之作用﹔牡蠣與栝蔞根配伍﹐能治水飲內停之口渴。用以治少陽兼水飲病爲有效。對治寒多熱少﹐或但寒不熱之瘧疾﹐療效亦佳。亦用於較小柴胡湯證爲虛﹑貧血﹑呈郁熱挾水飲上衝之證。

十二﹑服柴胡湯已﹐渴者屬陽明﹝也﹞﹐﹝以法治之﹞。後段

鄭論﹕按旣服柴胡湯﹐而病已去。但渴者﹐屬陽明。試問渴飲冷乎﹖飲熱乎﹖舌漧乎﹖舌潤乎﹖大便利乎﹖小便利乎﹖飲冷﹑舌漧﹑便塞﹐方可指爲陽明。若飲熱﹑舌潤﹑便溏﹐不可謂之陽明。𨿽指爲陽明﹐學者不可執爲定﹐當各處搜求﹐庶不誤人。

【闡釋】此節與陽明下篇五條相同﹐鄭氏更爲之進一步詳細注釋﹐示人應靈活辧證﹐不可執定陽明也。

十三﹑凡﹝服﹞柴胡湯病證而﹝反﹞下之﹐若柴胡證不罷者﹐復與柴胡湯﹐必蒸蒸而振➀﹐卻發熱汗出而解。後段

➀蒸蒸而振﹕蒸蒸﹐內熱貌。气從內達﹐邪從外出﹐則發生振栗之狀﹐是形容戰汗的現象。

鄭論﹕按柴胡證旣誤下﹐而少陽證仍在﹐是邪不從下而解。復以柴胡湯﹐樞機轉﹐而蒸蒸發熱汗出﹐是邪仍由汗而解也。總之﹐凡病邪有吐﹑下後而變逆者﹔有吐﹑下而本病尙在﹐無他苦者﹐用藥不可不知。

【闡釋】柴胡證是邪在半表半里之間﹐汗﹑吐﹑下都在禁例。若誤下之﹐邪不從下解﹐而柴胡證仍在者﹐可復與柴胡湯﹐如鄭氏所說﹕「樞機轉﹐而蒸蒸發熱汗出﹐是邪由汗而解也」。

十四﹑傷寒五六日﹐嘔而發熱者﹐柴胡湯證具﹐而以他藥下之﹐柴胡證仍在者﹐復與柴胡湯﹐此𨿽已下之﹐不爲逆﹐必蒸蒸而振﹐﹝卻﹞發熱汗出而解。若心下滿而鞕痛者﹐此爲結胸也﹐﹝法宜﹞大陷胸湯主之。但滿而不痛者﹐此﹝則﹞爲痞﹐柴胡不中與之﹐宜半夏瀉心﹝湯﹞。

鄭論﹕按此條﹝以﹞﹝理﹞應在少陽篇﹐不知因何列入太陽中篇﹐玆不再贅。

【闡釋】柴胡證誤下後的轉歸及治法﹐應如鄭氏所說理應列在少陽篇﹐不知因何列入太陽中篇條﹐前已言之﹐鄭氏爲保畱原書面貌﹐仍照錄﹐但不贅論。

十五﹑﹝本﹞發汗﹐而復下之﹐此爲逆也﹔若先發汗﹐治不爲逆。﹝未﹞﹝本﹞先下之﹐而反汗之﹝此﹞爲逆﹔若先下之﹐治不爲逆。

鄭論﹕按少陽𨿽云汗﹑下當禁﹐然亦當視其可與汗者汗之﹐可與下者下之﹐總在用之得宜﹐庶不爲逆。

【闡釋】此條示人在臨牀的時候﹐必須根據證情的先後緩急來處理﹐治有先後﹐先後誤施﹐病必不愈。亦卽鄭氏所說﹕「總在用之得宜﹐庶不爲逆」。

十六﹑傷寒五六日﹐頭汗出﹐微惡寒﹐手足冷﹐心下滿﹐口不欲食﹐大便鞕﹐脈細者﹐此爲陽微結➀﹐必有表復有裏也。脈沈﹐亦在裏也。汗出爲陽微﹐假令純陰結➁﹐不得復有外證﹐悉入在裏﹐此爲半在裏半在外也。脈𨿽沈緊﹐不得爲少﹝陽﹞﹝陰﹞病﹐所以然者﹐陰不得有汗﹐今頭汗出﹐故知非少陰也﹐可與小柴胡湯﹐﹝若﹞﹝設﹞不了了者﹐得屎而解。

➀陽微結﹕熱在裏而大便鞕﹐叫做陽結。外帶表邪﹐熱結猶淺﹐所以叫做陽微結。

➁陰結﹕沒有一定表證。其癥狀是身體重﹐不能食。大便反鞕﹐脈象多現沈遲。

鄭論﹕按頭汗出﹐至脈細微﹐陽微結等語﹐滿盤俱是純陰之候﹐何得云必有表也﹖表像從何徵之﹖又曰復有裏﹐以爲脈沈者裏也﹐汗出爲陽微﹐旣稱陽微﹐不得以柴胡湯加之。又曰﹕假令純陰結﹐不得復有外證﹐此是正論。少陰﹑少陽﹐原有區分﹐脈沈緊而頭汗出﹐頭屬三陽﹐故知非少陰也。其爲陰結者﹐是指外之寒邪閉束﹐而非謂少陰之陰寒閉結也﹐可與小柴胡湯﹐是從頭汗而得之﹐若不了了﹐得屎而解者﹐裏气通﹐則表气暢也。

【闡釋】本條主要在辧明少陰與少陽的疑似證。自頭汗出至脈細等癥狀﹐都很象少陰證﹐但少陰病不應有表證﹐病人頭汗出﹐微惡寒﹐是表證尙在﹐所以說不是少陰證﹐而是「陽微結」﹐這種癥候一定有表證也有裏證﹐邪在半表半里之間﹐小柴胡自是對癥之方。鄭氏所按﹐自相矛盾之處甚多﹐不可從。

十七﹑凡病若發汗﹑若吐﹑若下﹑若﹝亡血﹞➀﹑亡津液➁﹐陰陽自和者➂﹐必自愈。

➀亡血﹕指一切原因的失血。

➁亡津液﹕又叫做「傷津液」﹐如過汗過下都足以損傷津液。

➂陰陽自和﹕猶言气血自和。

鄭論﹕按汗﹑吐﹑下三法﹐與亡津液﹐審其別無他苦﹐但見陰陽自和者﹐必能自愈。若現有別證﹐相機治之﹐便得也。

【闡釋】夫汗﹑吐﹑下都是治病的大法﹐如用之不當或用之太過﹐都能傷及正气﹐皆可亡血亡津液﹐血與津液都是屬於陰﹐亡血實質上與亡津液是一个意思。如其陰陽能處於協調狀態﹐就可以自然痊愈。正常人的身體機能﹐全在陰陽平衡﹐亦卽《內經》所說「陰平陽祕﹐精神乃治」的意義。

十八﹑婦人中風﹐發熱惡寒﹐經水適來➃﹐得之七八日﹐熱除而脈遲身涼﹐胸脇﹝不﹞﹝下﹞滿﹐如結胸狀﹐譫語者﹐此爲熱入血室也➄﹐當刺期門﹐隨其實而﹝瀉﹞﹝取﹞之。

➃經水﹕卽月經。

➄血室﹕卽子宮。張景嶽雲﹕「子戶﹐卽子宮也﹐俗名子腸﹐醫家以衝任之脈盛於此﹐則月事以時下﹐故名之曰血室。」

鄭論﹕按發熱至熱除﹐表已解也﹐脈遲身涼﹐如結胸﹑譫語﹐是熱不發於外﹐而伏於內﹐因其經水適來後﹐隨气機收藏而入於內﹐故曰熱入血室﹐病已重也﹐刺期門﹐實以泄其邪熱也。

【闡釋】合下三節﹐皆言熱入血室之證也。血室在人身體上究在何處﹐歷代醫家注釋不一。如成無已謂﹕「血室者﹐營血停止之所﹐經脈畱會之處﹐卽衝脈也」。柯韻伯說﹕「血室者﹐肝也﹐肝爲藏血之髒﹐故稱曰血室」。但張景嶽則謂﹕「血室卽子宮」﹐筆者認爲張氏之說爲是﹐詳見注釋➄。此條乃邪傷厥陰血分之證也。曰婦人中風﹐發熱惡寒﹐經水適來者﹐借婦人以明血室之所在也。

誠如鄭氏所說﹕「表已解也﹐熱伏於內﹐因其經水適來﹐隨气機收藏而入於內﹐故曰熱入於血室」。邪熱入而居之﹐裏熱已重也﹐刺期門穴以瀉裏熱﹐則諸證盡失也。

十九﹑婦人中風﹐七八日續得寒熱﹐發作有時﹐經水適斷者﹐此爲熱入血室﹐其血必結﹐故使如瘧狀﹐發作有時﹐小柴胡湯主之。

鄭論﹕按此條血𨿽結﹐而表證尙在﹐但和解之﹐邪去而結自化爲烏有矣﹐故主小柴胡湯﹐隨機加減﹐則得矣。

【闡釋】此節爲經水已來﹐因病而適斷者﹐則寒熱發於外﹐𨿽與經水適來者不同﹐而此亦爲熱入血室。如鄭氏所云「血𨿽結而表證尙在﹐但和解之」。小柴胡湯達經脈之結﹐仍借少陽之樞以轉之﹐俾气行而血亦不結矣。

二十﹑婦人傷寒﹐發熱﹐經水適來﹐晝日明了﹐暮則譫語﹐如見鬼狀者﹐此爲熱入血室﹐無犯胃气﹐及上二焦﹐必自愈。

鄭論﹕按晝明了﹐夜昏憒﹐是邪在裏而不在表﹐故曰熱入血室。但淸其血分之熱卽可了﹐故曰無犯胃气﹐及上二焦﹐必自愈﹐是明教人不可妄用攻下之意也。

【闡釋】此節與上二節之差異處﹐彼是中風﹐此是傷寒﹔彼之譫語﹐不分晝夜﹐此則晝日明了﹐暮則譫語﹐乃邪正交爭也。此證乃經水尙行﹐血未曾結﹐爲邪干血分之輕病﹐原不同蓄血之如狂發狂﹐不分晝夜之重病也。如鄭氏所說﹕「但淸其血分之熱卽可了……不可妄用攻下之意也。」卽不得用桃仁承气﹑刺期門及小柴胡諸法也。蓋血海旣虛﹐當調和膀胱之气化﹐俟其正气回復﹐而病自愈也。

二十一﹑血弱气盡➀﹐腠裏開﹐邪气因入﹐與正气相搏﹐結於脇下。正邪分爭﹐往來寒熱﹐休作有時﹐默默不欲飲食﹐臟腑相連﹐其痛必下﹐邪髙痛下﹐故使嘔也﹐小柴胡湯主之。前段

➀血弱气盡﹕气血不足﹐正气衰弱的意思。

鄭論﹕按此條指气血虛弱而言﹐正虛則外邪得以乘虛而入﹐邪正相攻﹐結於脇下﹐往來寒熱﹐默默不欲食者﹐少陽之屬證也。臟腑相連者﹐指肝與膽也﹐肝膽气機不舒故痛﹐厥陰气上逆則嘔﹐主以小柴胡湯﹐專舒木气﹐木气一舒﹐樞機復運﹐而痛自愈矣。

【闡釋】「血弱气盡﹐腠裏開﹐邪气因入」﹐言正气衰弱時﹐陽气不能衛外爲固﹐腠理不密﹐外邪因入。邪入與正气相搏﹐結於脇下﹐……至默默不欲食等﹐此小柴胡湯證。又臟腑相連﹐邪髙痛下者﹐少陽表熱爲邪髙﹐厥陰裏寒爲痛下﹐厥气上逆則作嘔。如此用小柴胡湯主之﹐似未盡善。旣气血不足﹐正气衰弱﹐其身體素質之虛﹐可以想見。且能專用小柴胡湯舒少陽之气以治之﹐而當加附子﹑吳萸﹑炮姜﹑肉桂以破厥陰之寒而散逆止嘔﹐於此病庶爲合法。

傷寒合病

計九法﹝據舒本校補﹞

一﹑太陽病﹐項背彊幾幾➀﹐反汗出﹝而﹞惡風者﹐桂枝加葛根湯主之。

➀項背彊幾幾﹕形容項背拘急﹐俯仰不能自如之狀。幾幾﹐俯仰不自如貌。

鄭論﹕按此條乃太陽風傷衛證。

【闡釋】太陽風傷衛證﹐應用桂枝湯解肌。今增項背彊幾幾一證﹐是風邪入於經輸之故。太陽經輸在背﹐邪入其間﹐致使經气不舒﹐陰滯津液不能敷布﹐經脈失去濡養﹐則項背彊幾幾。故用桂枝湯解肌﹐加葛根以散經輸之邪。

桂枝加葛根湯方﹝校補﹞

葛根四兩桂枝三兩﹝去皮﹞芍藥三兩甘艸二兩﹝炙﹞大棗十二枚﹝擘﹞生薑三兩﹝切﹞上六味﹐以水一斗﹐先煮葛根減二升﹐內諸藥﹐煮取三升﹐去渣﹐溫服一升。覆取微似汗﹐不須啜粥﹐餘如桂枝法將息及禁忌。

【方解及其應用範圍】本方卽桂枝湯加葛根﹐治桂枝湯證而項背彊幾幾者﹐用桂枝湯治汗出惡風以解表﹔葛根味甘平﹐有生津液作用﹐則滋養筋脈﹐故能解除項背彊直﹐亦卽治項背彊幾幾。近人推廣應用此方於營衛不和﹐太陽經脈不舒之證﹐如感冒﹑頭痛﹑抽搐等﹔亦有用治髙血壓腦動脈供血不足之頭痛而兼項背緊痛者﹐效果良好。

二﹑太陽病﹐項背彊幾幾﹐無汗惡風﹝者﹞﹐葛根湯主之。

鄭論﹕按此條乃寒傷營證﹐兩證皆未見陽明﹝並﹞﹝病﹞形﹐又從何分爲合病也﹖總之風主太陽衛分﹐寒主太陽營分﹐以有汗無汗判之﹐用藥自無錯亂之。況陽明有陽明證表形﹐不得混而言之。

【闡釋】合病者﹐或合兩經﹐或合三經之證而爲病。若兩經合病﹐自必並見兩經之證﹐此一定之法也。鄭氏謂﹕「兩證皆未見陽明病形﹐又從何分爲合病也﹖……況陽明有陽明證表形﹐不得混而言之」。疑有闕文﹐實則本條爲寒傷營病﹐在太陽經背部治法。

葛根湯方﹝校補﹞

葛根四兩麻黃三兩桂枝二兩﹝去皮﹞芍藥二兩甘艸二兩﹝炙﹞生薑三兩﹝切﹞大棗十二枚﹝擘﹞上七味﹐以水一斗﹐先煮麻黃﹑葛根﹐減二升﹐去上沫﹐內諸藥﹐煮取三升﹐去渣﹐溫服一升﹐復取微似汗﹐不須啜粥﹐餘如桂枝法將息及禁忌。

【方解及其應用範圍】按葛根湯一方﹐乃肌﹑表兩解之方﹐亦太陽﹑陽明合解之方也。夫風寒之邪﹐一從肌腠而入﹐則爲桂枝湯癥﹐一從膚表而入﹐則爲麻黃湯癥﹐今以桂枝湯加麻黃﹑葛根﹐是從肌腠以達膚表﹐俾邪直出。太陽與陽明接壤﹐太陽之邪已在經輸﹐逼近陽明﹐此刻陽明不病亦病也。去太陽之邪﹐卽所以救陽明也。葛根爲陽明之主藥﹐用之以截陽明之路﹐而邪不敢入﹐又能鼓舞胃气上騰﹐足以助桂﹑麻祛邪之力。葛根味甘气涼﹐能生津液﹐滋養筋脈﹐故能解除項背彊幾幾。鄭氏在《醫理眞傳》中﹐用治太陽病﹐兼見項背彊幾幾。自汗惡寒﹐以致吐血者。其在《醫法圓通》中謂系治邪在太陽之經輸﹐發熱﹑惡寒﹑項背彊﹐及邪初入陽明而成的必自下利的二陽合病。更用以治發斑﹑嘔吐﹐眼皮腫痛﹐兩乳紅腫﹑發熱﹐小兒痘初現點四癥﹐皆邪甚﹑熱郁﹑津虧的陽明地界疾病﹐故能治之而愈。現代推廣應用於治太陽陽明合病之流行性感冒﹑支气管炎﹑肺炎﹑扁桃體炎﹑蕁麻疹等﹐均可用本方施治而獲效。

三﹑太陽與陽明合病﹐﹝則﹞不下利﹝而﹞﹝但﹞嘔者﹐﹝用﹞葛根加半夏湯主之。

鄭論﹕按此條方合﹐不再贅。

【闡釋】太陽與陽明合病﹐表邪不得外泄﹐不下迫於腸﹐故不下利﹐但上犯於胃﹐所以嘔逆﹐故治療應以解表爲主﹐仍用葛根湯﹐但加半夏一味﹐降逆止嘔。

葛根加半夏湯方﹝校補﹞

葛根四兩麻黃三兩﹝去節﹞甘艸二兩﹝炙﹞芍藥二兩桂枝二兩﹝去皮﹞生薑二兩﹝切﹞半夏半升﹝洗﹞大棗十二枚﹝擘﹞上八味﹐以水一斗﹐先煮葛根﹑麻黃﹐減二升﹐去白沫﹐內諸藥﹐煮取三升﹐去渣﹐溫服一升﹐復取微似汗。

【方解及其應用範圍】太陽與陽明合病下利﹐用葛根湯治療﹐今不下利而嘔﹐故加辛溫之半夏﹐和胃健脾﹐鎭逆止嘔。此亦因勢利導﹐宣通逆气之方也。

四﹑太陽與陽明合病者﹐必自下利﹐葛根湯主之。

鄭論﹕按二條下利與不下利﹐以見風寒主証之不同﹐風爲陽而上逆﹐寒爲陰而下行﹐此勢時自然之理﹐足以見用半夏之降﹐葛根之升﹐皆有妙處也。

【闡釋】太陽與陽明合病下利﹐鄭氏以「風寒主証之不同﹐風爲陽而上逆﹐寒爲陰而下行」之論。則上逆而嘔﹐下注而爲利﹐自是正確的﹐方與證合拍。

五﹑太陽與陽明合病﹐喘而胸滿者﹐不可下﹐﹝宜﹞麻黃湯﹝主之﹞。

鄭論﹕按喘而胸滿﹐胸中之陽爲寒所束﹐上攻於肺﹐呼吸錯亂﹐而喘證作﹐此條舉太陽陽明而言。若火刑於肺而喘者﹐下之不宜。若少陰腎气上衝於肺而喘﹐不﹝謂﹞﹝僅﹞麻黃不可用﹐用之是速其亡也。之言不可下﹐是謂寒束於肺﹐下之恐引邪深入﹐必生別病﹐故曰不可下﹐下之爲患不小。首用麻黃湯大開腠理﹐表气一通﹐裏气則暢﹐邪自表分出﹐而內境安守也。

【闡釋】陽明可下﹐合病則表證未解﹐故不可不。喘而胸滿者﹐因汗不得出﹐熱毒壅迫於肺臟故也﹐與麻黃湯發汗﹐則喘滿自除。表裏證同時出現﹐先解表﹐後攻裏﹐爲治療原則之一﹐本條就是在說明這个道理。故鄭氏說﹕「用麻黃湯大開腠裏﹐表气一通﹐裏气則暢﹐邪自表分出」﹐則病解也。

六﹑太陽與少陽合病﹐自下利者﹐與黃芩湯﹐若嘔者﹐黃芩加半夏生薑湯主之。

鄭論﹕按太少合病﹐總要兩法病情相孚﹐照兩經法治之﹐此但舉太少合病﹐而曰自下利者﹐與黃芩湯﹐嘔者加半夏生薑湯﹐其中不能無疑﹐疑者何﹖夫自下利而嘔﹐是屬太陰證乎﹖是屬太陽協熱下利乎﹖少陽本气喜嘔乎﹖若果屬太陽協熱下利﹐黃芩湯乃爲正治法。若嘔果系少陽本气者﹐黃芩加半﹝下﹞﹝夏﹞生薑湯﹐本爲對證法。如屬太陰﹐又當以理中湯加柴﹑桂﹐庶爲合法。

【闡釋】本條𨿽提太陽與少陽合病﹐並無發熱惡寒﹐頭痛項彊之太陽表證﹐亦無胸脇苦滿之少陽半表半里證。僅提太少合病而至下利﹐故鄭氏對此條提出質疑「是屬太陽協熱下利乎﹖少陽本气喜嘔乎﹖是屬太陰證乎」﹖實則太少合病﹐其在表之寒邪悉入而爲裏熱﹐裏熱不實﹐故與黃芩湯以淸裏熱﹐使裏熱淸而在表之邪自和矣。若嘔者﹐乃是胃气上逆所致﹐則應再加半夏生薑﹐以降逆止嘔。如此解釋﹐則明白了然﹐可以釋疑矣。

黃芩湯方﹝校補﹞

黃芩三兩芍藥二兩甘艸二兩﹝炙﹞大棗十二枚﹝擘﹞上四味﹐以水一斗﹐煮取三升﹐去渣﹐溫服一升﹐日再﹐夜一服。

黃芩加半夏生薑湯方﹝校補﹞

卽上方加半夏半升﹝洗﹞生薑一兩半﹐一方三兩﹝切﹞

【方解及其應用範圍】黃芩﹑芍藥之苦以撤熱和陰﹐甘艸﹑大棗之甘以調中﹐而緩其津液之下奔也﹐有苦甘合化淸熱存陰之義。嘔爲气逆﹐加半夏辛降﹐生薑辛散﹐則气逆得降﹐嘔亦自止。後世推廣用之以治熱痢。治痢之方劑﹐大都由此方化裁而來。

七﹑陽明少陽合病﹐必下利﹐其脈不負者﹐﹝爲﹞順也。負者﹐失也➀﹐互相克賊﹐名爲負也。脈滑而數者﹐有宿食也﹐當下之﹐宜大承气湯。

➀其脈……失也﹕這是根據五行生克的學說﹐從脈象上來解釋疾病的順逆。陽明屬土﹐少陽屬木﹐二經合病而下利﹐如純見少陽弦脈﹐則木必克土﹐病情較逆﹐是卽所謂「負也」﹐「失也」﹔如果脈見滑數﹐則木不克土﹐是卽所謂「順也」。證狀與脈象不符爲「負」。脈象與證狀相合爲「順」。

鄭論﹕按陽明少陽合病﹐察系兩經表邪﹐當從兩經解表法治之。但下利﹐裏未實也﹐何得下之﹖此以脈滑而斷爲宿食者當下之。然亦當辧其果有宿食﹐與未有宿食﹐有食可下﹐無食斷乎不可。

【闡釋】傷寒合病章條太陽與陽明合病自下利﹐是病偏重於太陽之表者﹐故用葛根湯﹔條太陽與少陽合病自下利﹐是邪偏重於少陽之半表半里者﹐故用黃芩湯。此節爲陽明少陽合病﹐從脈象上來判斷順逆。脈證相符的爲順﹐容易獲愈﹔脈證不符的爲逆﹐不易治療。必下利者﹐脾虛裏有寒也﹐當用理中湯溫其裏。鄭氏曰「有食可下﹐無食斷乎不可」。縱有宿食﹐亦宜溫下之﹐用附子理中湯加砂仁﹑雞內金﹑大黃﹐中病卽止﹐豈有下利而反用大承气湯下之之理﹖

八﹑三陽合病➀﹐脈浮大﹐﹝上﹞關上➁﹐但欲眠睡﹐目合則汗。

➀三陽合病﹕卽太陽﹑少陽﹑陽明三經同時發病。

➁上關上﹕脈搏長大﹐從關部上至寸口的意思。

鄭論﹕按三陽同病﹐陽邪盛已。關上浮大﹐胃邪熾也﹐欲眠睡者﹐熱甚神昏也﹔閉目汗出﹐內熱之驗也。𨿽然﹐不可不詳辧之﹐其中實實虛虛﹐千變萬化﹐實難窺測。有名爲三陽﹐卻非三陽﹐此則專爲三陽說法﹐若系由內出外之熱﹐有似此三陽者﹐余亦詳而驗之﹐但其人舌無苔而潤﹐口不渴者﹐余卽不按三陽法治之﹐專主回陽﹐屢試屢效。

【闡釋】三陽病均屬熱證﹐三陽合病則邪熱尢盛﹐因髙熱而神昏欲眠睡﹐不惡寒而惡熱也﹐與寒中少陰﹐但欲寐者﹐其人惡寒﹐脈必沈而微細者顯然不同﹔目合則汗﹐是由於陽熱太甚﹐則陰不內守。鄭氏說﹕「若系由內出外之熱﹐有似此三陽者﹐余亦詳而驗之﹐但其人舌無苔而潤﹐口不渴者﹐余卽不按三陽法治之﹐專主回陽」。此鄭氏示人辧證宜細心求之﹐𨿽未列出治療方劑﹐總不出四逆﹑白通之類大劑回陽。

九﹑三陽合病﹐腹滿身重﹐難以轉側﹐口不仁➂﹐面垢➃﹐譫語遺尿。發汗則譫語﹐下之則﹝頞﹞﹝額﹞上生汗﹐手足逆冷﹐若自汗﹝出﹞者﹐白虎湯主之。

➂口不仁﹕言語不利﹐不知食味。

➃面垢﹕面部油垢污濁。

鄭論﹕按三陽合病﹐必有三陽實據可憑﹐此則所現﹐純陰居十八﹐僅有腹滿譫語似陽明﹐余故細辧之者﹐何也﹖陽主身輕﹐陰主沈重﹐陽主開而陰主闔﹔口之不仁﹐陰也﹔身重難以轉側﹐陰也﹔面垢﹑遺尿﹐腎气不納﹐陰也。果系三陽表邪﹐汗之則解﹐何至腹滿譫語﹔果系三陽裏實﹐下之則解﹐何至﹝頞﹞﹝額﹞汗出﹐而手足逆冷﹖學者務於未汗下時﹐詳其舌之潤與不潤﹐舌之燥與不燥﹐口气之粗與不粗﹐口之渴與不渴﹐飲之喜冷喜熱﹐二便之利與不利﹐而三陽合病之眞假自得矣。所論之病象﹐大有可疑﹐故詳辧之。

【闡釋】鄭氏之詳辧陰證﹑陽證﹐可爲後學準繩﹐筆者從之﹐無贅言也。

傷寒並病

計四法﹝據舒本校補﹞

一﹑二陽並病➀﹐太陽初得病時﹐發其汗﹐汗先出不徹﹐因轉屬陽明﹐續自微汗出﹐不惡寒。若太陽病證不罷者﹐不可下﹐下之爲逆﹐如此可小發汗。設面色緣緣正赤者➁﹐陽气﹝拂﹞﹝怫﹞郁在表➂﹐當解之燻之。若﹝發﹞汗﹝出﹞不徹﹐不足言陽气﹝拂﹞﹝怫﹞郁不得越➃﹐當汗不汗﹐其人﹝煩燥﹞﹝躁煩﹞﹐不知痛外﹐乍在腹中﹐乍在四肢﹐按之不可得﹐其人短气但坐﹐以汗出﹝而﹞不徹﹝之﹞故也﹐更發汗則愈。何以知汗出不徹﹐以脈澀故知也。

➀並病﹕一經之證未罷﹐又見到另一經證狀的﹐叫做並病。

➁緣緣﹕不斷之意。

➂怫郁﹕此處是遏郁之意。

➃越﹕發﹑散之意。

鄭論﹕按太陽初病﹐漸至不惡寒獨有熱象﹐方爲轉屬陽明﹐若已得汗而解﹐無發熱﹐不得爲轉屬陽明。卽轉屬陽明﹐而太陽證未罷﹐胃未實﹐卽不得妄下﹐下之則逆﹐可以小發汗者﹐是指太陽證未罷﹐裏邪未實時也。若面色赤者﹐是內熱怫郁之徵﹐亦在可表可燻之例。若汗出不徹﹐𨿽面赤卽不得謂之怫郁不得越。至於當汗不汗﹐煩﹝燥﹞﹝躁﹞者﹐熱攻於內﹐而內不安也﹐乍腹乍四肢﹐總以汗未出透﹐裏气不暢也。然則何以知其汗出不徹乎﹖以脈澀知之。余常謂澀爲血少﹐以此澀脈而定爲汗出不徹﹐未免牽彊﹐夫汗之徹與不徹﹐實系乎正气之旺與不旺﹐正气旺則邪必盡出無遺﹐何致有不徹之患哉﹖

【闡釋】發汗不徹﹐爲太陽與陽明並病的主要原因。𨿽爲並病﹐但表證仍然存在的時候﹐仍當用發汗的方法﹐而不能使用下法。所舉諸種證狀﹐皆汗出不徹之故。何以知其汗出不徹﹐原文云﹕以脈澀知之。鄭氏謂﹕「澀爲血少﹐此以澀脈而定爲汗出不徹﹐未免牽彊。夫汗之徹與不徹﹐實系乎正气之旺與不旺﹐正气旺則邪必盡出無遺」。澀脈﹐《內經》謂參伍不調爲澀﹐指下觸覺脈搏的波動澀滯不流利﹐爲血行障礙的脈象﹐汗閉或汗出不徹﹐𨿽可能見到這種脈象﹐究不常見﹐更不可能根據脈搏的澀滯﹐而預知其汗不徹的情況。鄭氏之論﹐亦有足取。

二﹑二陽並病﹐太陽證罷﹐但發潮熱﹐手足漐漐汗出﹐大便艱而譫語者﹐下之則愈﹐宜大承气湯。

鄭論﹕按此條指太陽傳至陽明﹐而寒邪已化爲熱﹐所見潮熱﹑譫語﹑大便艱﹑汗出﹐全是陽明﹐故稱太陽證罷﹐下之可愈﹐便是用藥的法竅處也。

【闡釋】本太陽病並於陽明﹐名曰並病。前條太陽證未罷﹐故不可下﹐今則表邪已解﹐所現全爲裏實證﹐可用大承气湯下之以淸裏熱﹐此鄭氏謂「下之可愈」也。

三﹑太陽與少陽並病﹐頭頂彊痛或眩冒﹐時如結胸﹐心下痞鞕者﹐當刺大椎第一間➀﹑肺兪➁﹑肝兪➂﹐愼不可發汗﹐發汗則譫語﹐脈弦﹐五日譫語不止﹐當刺期門﹝穴﹞➃。

➀大椎第一間﹕在第七頸椎和第一胸椎棘突之間﹝督脈經﹞。

➁肺兪﹕當第三第四胸椎橫突起間﹐在脊外方一寸五分﹝膀朧經﹞。

➂肝兪﹕當第九第十胸椎橫突起間﹐在脊椎外方一寸五分﹝膀朧經﹞。

➃期門﹕乳直下二脇間﹝肝經﹞。

鄭論﹕按太少合病﹐如何只有太陽經證﹐而無少陽經證﹐似不可以言並病。若謂眩冒本屬少陽﹐加結胸﹐心下鞕﹐仍屬太陽﹐何也﹖太陽之气﹐由下而上至胸腹﹐今結胸心下痞﹐多系寒水上逆而成﹐理應按法施治﹐又何必以鍼刺﹐而傷無病之經哉﹖

【闡釋】太陽與少陽並病﹐就是太陽之邪傳並少陽﹐而太陽之邪未罷﹐旣有頭痛項彊的太陽證﹐又見到頭眩昏冒胸脇痞滿的少陽證﹐由於邪已漸入﹐所以又有時如結胸的現象。汗﹑下治法皆非所宜﹐原文采取鍼法治之。鄭氏曰「理應按法施治﹐又何必以鍼刺﹐而傷無病之經哉﹖」然則如何按法施治﹖邪入少陽而太陽證未罷﹐可用柴胡桂枝湯治之。桂枝湯以解太陽之邪﹐柴胡湯以和解少陽﹐則眩冒可除。若誤汗則熱邪入於肝經而譫語﹐當如太陽下篇﹑條例﹐刺期門以泄肝邪﹐肝之邪熱去﹐譫語自止。

四﹑太陽少陽並病﹐而反下之﹐成結胸﹐心下鞕﹐下利不止﹐水漿不下﹐其人心煩。

鄭論﹕按此條大約當解表而不解表﹐誤下之﹐則邪正相搏﹐結下心下而成痞鞕﹐以致上之水漿不入﹐下之利不止﹐其人心煩﹐實危亡之首﹐可不﹝謹﹞﹝愼﹞軟﹖

【闡釋】此爲太陽少陽並病﹐本不當下而反下之﹐三焦气阻﹐水道不行﹐與水相結而成結胸﹐因而心下鞕。正虛於下則下利不止﹐邪逆於上則水漿不下﹐气結於中則心煩﹐此乃誤下而成結胸之危候。鄭氏曰「實危亡之道」。然則坐以待斃耶﹖筆者認爲應大劑回陽收納﹐待正气充實﹐繼用陷胸湯攻之﹐俟邪去而以溫補調之﹐斯爲得矣。

傷寒壞病

計二法﹝據舒本校補﹞

一﹑太陽病三日﹐已發汗﹐若吐﹑若下﹑若溫鍼➀﹐仍不解者﹐此爲壞病➁。桂枝不中與﹝之﹞也➂。﹝現﹞﹝觀﹞其脈證﹐知犯何逆﹐隨證治之。前段

➀溫鍼﹕鍼炙的一種方法﹐用鍼鍼於一定穴位﹐以艾裹鍼體而蒸燒之﹐以冀發汗。

➁壞病﹕因治療錯誤致病情發生惡化﹐證候變亂﹐而不能稱其名者。

➂不中與﹕就是不中用的意思。

鄭論﹕按太陽證﹐旣經汗﹑吐﹑下﹑溫鍼﹐治皆不愈﹐總其未得病之源委而誤用之也﹐仍究察其何逆﹐而隨機治之﹐然亦不得爲之眞壞證也。

【闡釋】太陽證﹐旣經汗﹑吐﹑下﹑溫鍼的治療﹐病仍未解﹐原因是治法不當﹐使病情變化﹐成了壞病。鄭氏曰「仍究察何逆﹐而隨機治之」。假如發汗﹑溫鍼亡陽﹐則有脈微身寒之變﹐宜桂枝加附子湯。吐傷中气﹐气逆脈促者﹐宜生薑半夏湯。下之而寒水下陷﹐利遂不止﹐脈濡滑者﹐宜四逆理中輩。此卽原文隨證治之之義矣。

二﹑﹝本﹞太陽病不解﹐轉入少陽者﹐脇下鞕滿﹐漧嘔不能食﹐往來寒熱﹐尙未吐﹑下﹐脈沈緊者﹐與小柴胡湯。若已吐﹑下﹑發汗﹑溫鍼﹐譫語﹐柴胡證罷﹐此爲壞病﹐知犯何逆﹐以法治之。﹑

鄭論﹕按太陽之邪不解﹐應當傳入陽明﹐何得越位而轉入少陽也﹖然太陽寒水之气﹐亦許結於脇下鞕滿﹐如此而言。亦可謂轉屬少陽也。迨至漧嘔不欲食﹐往來寒熱﹐少陽之本證具也﹐未經吐﹑下﹐可與小柴胡湯以和解之﹐若已經汗﹑吐﹑下﹐溫鍼而見譫語﹐未見柴胡證﹐似從譫語法治之﹐亦不得盡目之爲壞病也。學者又當於臨證時﹐細細求之可也。

【闡釋】本條前段提出太陽病不解﹐轉入少陽﹐旣具少陽主證﹐脈𨿽沈緊與證不符﹐當捨脈從證﹐可與小柴胡湯治療。後段則述及少陽病誤治的變證及救誤的原則﹐鄭氏曰「亦不得盡目之爲壞病也﹐當於臨證時﹐細細求之可也」。

總之誤用汗﹑吐﹑下﹑溫鍼﹐非病胃燥﹐卽爲血熱。胃燥之證﹐輕則小承气﹐重則調胃承气﹐最重則爲大承气。血熱之證。輕則刺期門﹐重則桃核承气﹐尢重者抵當湯﹐隨證施治可也。

傷寒痰病

計三法﹝據舒本校補﹞

一﹑病如桂枝證﹐頭不痛﹐項不彊﹐寸脈微浮﹐胸中痞鞕﹐气上衝咽喉﹐不得息者﹐此爲胸有寒也➀﹐當吐之﹐宜瓜蒂散。﹝諸亡血家不可與瓜蒂散﹞原文

➀胸有寒﹕這里的「寒」字作「邪」字解﹐卽胸中邪气阻滯的意思。凡痰涎宿食等都屬於邪的範圍。

鄭論﹕按此條頭項旣不彊痛﹐又無惡寒﹑惡風情狀﹐何得如桂枝證﹐此皆不經之論。應當云寸脈微浮﹐胸中痞鞕﹐气上衝咽喉﹐不得息者﹐胸有寒也﹐後人卽按胸有寒結治之﹐何等直切﹐此病亦不在可吐之例﹐至亡血家更不在吐之例也

【闡釋】本條鄭氏持否定意見。筆者認爲病如桂枝證﹐卽有發熱汗出﹐但頭不痛﹑項不彊﹐則非表證。寸脈微浮﹐主病在上﹐胸中痞鞕﹐是痰涎壅塞於膈上﹐阻礙气機﹐痰隨气逆﹐所以上衝咽喉不得息。這是正气驅邪外出所反應的證狀﹐所以治療采取因勢利導的方法﹐用瓜蒂散湧吐﹐此卽《經》所謂「在上者因而越之」的治則。汗﹑吐﹑下是攻病的三个大法﹐病在膈上就當使用吐法﹐吐法取效簡捷﹐能直接將病邪傾吐而出。但在《傷寒論》中﹐吐法的方證俱備者只此一條。方治後又垂戒云「諸亡血虛家﹐不可與瓜蒂散」。教人愼重之意耳。

瓜蒂散方﹝校補﹞

瓜蒂一分﹝熬黃﹞赤小豆一分上二味﹐各別搗篩﹐爲散已﹐合治之﹐取一錢匕﹐以香豉一合﹐用熱湯七合﹐煮作稀糜﹐去渣﹐取汁和散﹐溫頓服之﹐不吐者﹐少少加﹐得快吐乃止。諸亡血虛家﹐不可與瓜蒂散。

【方解及其應用範圍】瓜蒂味極苦﹐性升而催吐﹔赤小豆味苦酸﹐功能利水消腫。兩藥配合﹐有酸苦湧泄之功。香豉輕淸宣泄﹐更能加彊湧吐之力。本方力猛﹐過吐恐傷胃气﹐所以體虛或失血的人應該愼用。後世推廣用於膈上痰積﹑食積﹑以及卒中痰迷﹐涎痰雍盛。吐之卽愈。

二﹑病人有寒﹐復發汗➀﹐胃中冷﹐必吐蛔。

➀復﹕更也﹐言誤也。

鄭論﹕按病人旣有寒飲而發其汗﹐汗則亡陽﹐胃陽旣亡﹐胃中之冷更甚﹐必吐蛔者﹐蛔不安於內也。

【闡釋】裏寒之人﹐𨿽有表證﹐仍當先溫其裏﹐否則表證𨿽除﹐裏寒轉甚﹐胃中冷而吐蛔矣。本條未出方治。《金鑑》說﹔「宜理中湯送服烏梅丸可也」。與病情頗爲切合。

三﹑病人手足厥冷﹐脈乍緊者﹐邪結在胸中➁。心﹝中﹞﹝下﹞滿而煩﹐饑﹝而不﹞能食者﹐病在胸中﹐當須吐之﹐宜瓜蒂散。

➁邪﹕這里是指停痰食積等致病因素。胸中﹕槪指胸胃而言。

鄭論﹕按手足逆冷﹐胃陽不達於四末也。但逆冷務必究其陰陽﹐苟陽邪甚而伏者﹐必有火形足徵﹐陰邪甚而逆者﹐亦必有陰邪可驗﹔胸滿饑能食﹐屬陽甚者﹐爲熱壅﹐胸滿而不能食﹐屬陰者﹐爲寒結。或淸﹑或溫﹑或吐﹐自有一定之法也﹐豈得專一吐言哉﹗

【闡釋】本條爲痰飲食積﹐壅塞胸中而厥逆的治法。病人手足厥冷﹐陽气不達於四末﹐然陽气何以不達﹐則不可不辧。陽邪甚而伏者宜淸﹐陰邪甚而逆者宜溫。胸滿饑能食爲熱壅﹐則可吐之﹔胸滿饑不能食屬陰爲寒結﹐則當溫也。故鄭氏說﹕「或溫﹑或淸﹑或吐﹐自有一定之法也﹐豈得專一吐言哉」。

傷寒恆論卷八

太陰﹝全﹞篇計九法﹝據舒本校補﹞

一﹑太陰之爲病﹐腹滿而吐﹐食不下﹐自利益甚﹐時腹自痛﹐若下之﹐必胸下結鞕➀。

➀胸下結鞕﹕指胃脘部痞結脹鞕的意思。

鄭論﹕按腹滿而吐﹐有因飲食停滯而吐者﹐有因邪熱結聚上壅而吐者﹐有因寒邪閉結上逆而吐者﹐不可不辧。但邪之所聚﹐上逆則爲吐﹐下迫則爲瀉﹐故有腹痛之徵。理應相機施治﹐若誤下之則正气大傷﹐必有結鞕之患﹐不可不愼也。

【闡釋】此條爲太陰病的提綱。太陰與陽明同主腸胃疾患﹐但兩者的性質不同﹐陽明爲裏實熱證﹐而太陰爲裏虛寒證。前者腹滿爲腸胃中有宿食燥屎﹐按之鞕滿而痛﹐故大便利而滿亦去。後者腹滿爲腸胃外郁寒濕﹐按之柔軟不痛﹐故下利而滿仍不除。鄭氏謂﹕「腹滿而吐﹐有因飲食停滯而吐者﹐有因邪熱結聚上壅而吐者﹐有因寒邪閉結上逆而吐者」。筆者對上述三種腹滿而吐﹐分別以溫中行气降逆之理中湯加半夏治之﹔苦寒降逆之大﹑小承气湯治之﹔扶陽散寒降逆之吳萸四逆湯治之﹐均獲得滿意效果。

二﹑太陰中風﹐四肢煩疼➁﹐陽微陰澀而長者➂﹐爲欲愈。

➁「煩疼」﹕指疼之甚﹐反側安置極不舒適﹑難於形容之狀也。

➂陽微陰澀﹕陽微陰澀的陰陽二字﹐應作浮沈解﹐言輕取之而微﹐重取之而澀。

鄭論﹕按太陰爲脾臟﹐旣稱中風﹐夫中者﹐如矢之中人﹐旣中脾臟﹐系屬絕證﹐何竟四肢煩疼﹐應是太陰受風﹐庶與病合。而曰四肢煩疼是風邪不勝之意。陽微﹑言風邪之輕﹐陰澀而長﹐言脾气之旺﹐故稱曰欲愈﹐如此處論﹐庶合經旨。

【闡釋】鄭氏駁「中」字爲不當。「中」字應作感受風邪解。太陰屬脾﹐脾主四肢﹐太陰經受風邪﹐所以四肢煩疼。風脈本浮﹐今而微﹐知風邪當去﹔澀是陰脈﹐長是陽脈﹐陰脈中而有陽脈﹐爲正气復來之徵﹐正气復就有力驅邪外出﹐故爲欲愈。

三﹑太陰病﹐脈浮者﹐可發汗﹐宜桂枝湯。

鄭論﹕按旣稱太陰病﹐應是理中湯法也。𨿽見脈浮﹐並未見太陽惡風畏寒﹐不得以桂枝湯發汗﹐卽太陰兼太陽合病﹐亦無非理中湯內加桂枝耳。今每見脈浮﹐屬飲食停滯者多﹐亦不可不察﹐學者宜知。

【闡釋】自此以下凡六節﹐言太陰病有表﹑裏﹑寒﹑熱﹑虛﹑實之不同也。鄭氏謂﹕「旣稱太陰病﹐應是理中湯法也。……卽太陰兼太陽合病﹐亦無非理中湯內加桂枝耳」。示人不能以脈定病﹐而必須脈證合參。若果系太陰病﹐當是「太陰病中風」﹐四肢煩疼而脈浮者﹐並有頭疼發熱等表證﹐無腹滿而嘔﹐食不下﹑自利諸癥﹐然後可用桂枝湯。

四﹑自利不渴者﹐屬太陰﹐以﹝其﹞髒有寒故也➀﹐當溫之﹐宜﹝服﹞四逆﹝湯﹞﹝輩﹞➁。

➀髒有寒﹕指胃腸虛寒而言。

➁四逆輩﹕指四逆湯一類的方劑﹐如四逆湯﹑白通湯﹑通脈四逆湯之類。

鄭論﹕按自利之人﹐每多口渴﹐以其气機下降﹐津液不得上潮。此則不渴﹐乙太陰主濕﹐濕甚故自利﹐故不渴﹐稱爲髒寒﹐法固當溫裏﹐應大劑溫中﹐而原文所主四逆﹝湯﹞﹝輩﹞。但四逆乃少陰之主方﹐而非太陰之主方﹐此中固屬大有關鍵﹐而圓通之機﹐卽四逆亦大可用也。學者亦不可泥於法﹐而爲法所囿也。

【闡釋】自利而渴者屬少陰﹐自利不渴者屬太陰。此節乃太陰自受之裏寒證也﹐曰自利者﹐非誤治後之下利也﹐不渴者﹐乃寒濕盛而無燥熱之化也。曰屬太陰﹐又曰以其髒有寒﹐蓋恐人但知太陰之濕﹐而不知自利不渴者﹐必有寒在髒也。宜服四逆輩者﹐當包括理中湯在內﹐以溫脾腎爲要﹐斟酌用之。

五﹑傷寒脈浮而緩﹐手足自溫者﹐系在太陰﹔太陰當發身黃﹐若小便自利者﹐不能發黃﹔至七八日﹐𨿽暴煩下利﹐日十餘行﹐必自止﹐以﹝胃﹞﹝脾﹞家實➂﹐腐穢當去故也➃。

➂脾家實﹕指胃腸機能恢復而言。

➃腐穢﹕指腸中宿積腐敗的物質。

鄭論﹕論發黃與不發黃﹐專視乎小便之利與不利﹐利者气機不能遏郁﹐故不發黃﹐不利者气機遏郁﹐故見發黃。此條專在小便之利與不利上分﹐大有卓見。至暴煩下利﹐日十餘行﹐而曰﹝胃﹞﹝脾﹞家實﹐腐穢當去﹐是气機下降﹐非若陽明之便鞕便難﹐故知其屬太陰無疑也。

【闡釋】此節乃太陰表邪入裏之實證也。浮緩之脈𨿽類太陽中風﹐但無發熱汗出惡風之證﹐而手足自溫﹐所以屬於太陰。太陰爲濕土之髒﹐寒濕滯郁亦能發黃﹐但此種身黃﹐色黃而黯晦﹐爲陰黃﹐與濕熱鬱蒸之陽黃﹐色鮮明如橘子色者很易區別﹐前者治以附子理中湯加茵陳﹐後者用茵陳五苓散治之。若小便自利﹐則濕邪從下而去﹐濕不內郁﹐故不發黃。至暴煩下利﹐乃脾陽回復﹐自動祛邪外出﹐可不藥而愈。

六﹑本太陽病﹐醫反下之﹐因﹝而﹞﹝爾﹞腹滿時痛者﹐屬太陰也﹐桂枝加芍藥湯主之。前段

鄭論﹕此條原系太陽因誤下﹐而邪陷於脾﹐故見腹滿時痛﹐理應溫中醒脾﹐似非桂枝湯㈠所宜﹐學者細酌之。

㈠邪陷下而用桂枝湯﹐使邪復從於表而解﹐所加芍者﹐和脾絡之意也﹐亦妙﹝頂批﹞。

【闡釋】本條與下條﹐傷寒論原文合爲一條﹐成無己則分爲兩條﹐舒馳遠與鄭氏從之。太陽誤下﹐邪陷太陰之實證也。「腹滿時痛」是因誤下而致脾气受傷所致﹐不是太陰裏虛本寒﹐無吐利等證﹐但以太陽表證未除﹐故於桂枝湯內加芍藥﹐以解表而和脾﹐脾气和則滿痛自除。鄭氏謂﹔「理應溫中醒脾﹐似非桂枝湯所宜﹐學者細酌之」。示人不可執一﹐應以辧證爲是。

桂枝加芍藥湯方﹝校補﹞

桂枝三兩﹝去皮﹞芍藥六兩甘艸二兩﹝炙﹞大棗十二枚﹝擘﹞生薑三兩﹝切﹞上五味﹐以水七升﹐煮取三升﹐去渣﹐溫分三分。本云桂枝湯﹐今加芍藥。

【方解及其應用範圍】本方卽桂枝湯內倍芍藥。《本艸經》謂芍藥主邪气腹痛﹐除血痺﹐破堅積﹐寒熱﹐疝瘕﹑止痛﹑利小便﹑益气。本證因太陽誤下邪陷太陰﹐太陽表邪未解﹐故仍用桂枝湯解表﹐腹滿時痛﹐故加芍藥以和脾止痛。現推廣以治拘攣性疼痛﹑產後乳房紅腫脹痛﹐慢性痢疾等﹐主要是重用芍藥之故耳。

七﹑大實痛者﹐桂枝加大黃湯主之。後段

鄭論﹕按大實痛而在太陰﹐理應大承气湯以逐其邪﹐於桂枝何取乎㈠﹖

㈠此亦太陽之邪﹐陷於脾而邪實﹐故表裏兩解之﹐亦妙法也﹝頂批﹞。

【闡釋】此條緊接上條﹐如鄭氏所言﹐理應大承气湯以逐其邪﹐於桂枝何取乎﹖但此是太陽病誤下而致﹐於證似可急下﹐此陰實而非陽實﹐故應從桂枝例﹐升舉陽邪﹐但加大黃以破結滯﹐使表裏兩解﹐各有去路﹐則寒隨濕去﹐不溫而自溫矣。

桂枝加大黃湯方﹝校補﹞

桂枝三兩﹝去皮﹞大黃二兩芍藥六兩生薑三兩﹝切﹞甘艸二兩﹝炙﹞大棗十二枚﹝擘﹞。

上六味﹐以水七升﹐煮取三升﹐去渣﹐溫服一升﹐日三服。

【方解及其應用範圍】本方乃表裏兩解之劑﹐用桂枝湯領出陷入的陽邪﹐加大黃以導其滯﹐以治實痛﹐使表裏之邪﹐各有出路。燥尿去而陽明之內道通﹐則大實痛減矣。現推廣用以治腹中寒熱不調而大痛﹐痢疾腹痛﹐蕁麻診等。

八﹑太陰爲病﹐脈弱﹐其人續自便利﹐設當行大黃芍藥者➀﹐宜減之﹐以其人胃气弱易動故也➁。

➀行﹕此處作用字解。

➁易動﹕指胃陽受傷﹐侗泄不止。

鄭論﹕按脈弱而又見自利﹐其不足甚已﹐焉有再行大黃之理﹐似近畫蛇添足﹐殊非確論。

【闡釋】此條緊承上條﹐指出臨牀用藥﹐必須注意患者體質﹐體質弱的﹐攻伐藥應愼用﹐或減輕用藥量﹐以免正气受損﹐下利不止。鄭氏所論正確﹐當從之。

九﹑太陰病﹐欲解時﹐從亥至醜上。

鄭論﹕各經皆有旺時﹐病之輕者﹐可以當旺時而潛消﹐宜知。

【闡釋】鄭氏所論各經皆有旺時﹐涉及時間醫學﹐從亥至醜上﹐卽下午九時至次日上午三時﹐此太陰經气旺時也。如鄭氏所說﹕病之輕者﹐當旺時而潛消。

傷寒恆論卷九

少陰﹝前﹞篇

凡外邪挾水而動之證﹐列於此篇﹐計二十七法。﹝據舒本校增﹞

一﹑少陰之爲病﹐脈微細➀﹐但欲寐﹝也﹞➁。

➀脈微細﹔微是脈的搏動輕微無力﹐屬於陽气衰弱﹐細是脈的形態細小﹐屬於營血不足。

➁但欲寐﹕是指迷迷糊糊似睡非睡的狀態。

鄭論﹕按此乃少陰提綱也。脈微細者﹐陽不足而陰有餘也。陽主開故寤﹐陰主闔故寐。寤則從陽﹐寐則從陰﹐故知邪入少陰也。

【闡釋】本條是少陰病的脈證提綱。少陰病﹐可分爲直中與傳經兩種﹕寒邪直接侵襲少陰﹐一開始就是少陰證狀﹐爲直中﹔由他經發病而邪傳到少陰的﹐爲傳經。傳經則以從太陽傳來的爲多﹐此因太陽與少陰相爲表裏﹐二者關系密切﹐太陽受病時﹐正气旺者﹐邪就在太陽而解﹐正气不足者﹐邪卽乘虛而陷入少陰﹔其次亦可從太陰傳入。少陰病是全身性虛寒證﹐較太陰病的脾胃陽虛更深一層﹐而爲心腎陽虛﹐一派陰霾之气﹐彌漫內外﹐故有四肢厥逆﹐惡寒蜷臥﹐下利淸谷﹐精神困倦等嚴重的陰盛陽微現象。但少陰之本屬陰而標屬陽﹐旣可從陰化寒﹐又可從陽化熱﹐所以少陰是有寒化熱化的區別﹐也是有熱證的﹐後面將敍述。

二﹑少陰病﹐始得之﹐反發熱﹐脈沈者﹐麻黃附子細辛湯主之。

鄭論﹕按旣云少陰病﹐而脈﹝尙浮﹞﹝當沈﹞﹐𨿽有發熱﹐焉知非眞陽外越乎﹖然麻黃附子細辛﹐固屬少陰之法﹐學者總要審其發熱之原委﹐或有頭痛﹑身疼﹐或無頭痛﹑身疼﹐畏寒甚否﹐又審其色之靑白﹐舌之黑幹潤黃﹐口渴之飲冷飲熱﹐小便之靑長短赤﹐便得用藥之道﹐庶不致誤﹐原文反發熱三字﹐不可忽略﹐此髒系根蒂之所﹐不得艸艸讀去﹐務宜細心。

【闡釋】少陰病﹐當無熱惡寒﹐鄭氏曰「反發熱三字﹐不可忽略」。反發熱者﹐邪在表也﹐脈沈爲少陰裏證﹐此卽太陽與少陰同病﹐故其治療方法﹐旣不同於太陽﹐也不同於少陰﹐但又不離乎太陽和少陰。三陰必以溫經之藥爲表﹐麻黃以解太陽少陰之寒﹐細辛﹑附子以溫少陰之經﹐俾外邪之深入者可出﹐而內陽亦不因之外越也。

麻黃附子細辛湯﹝校補﹞

麻黃二兩﹝去節﹞附子一枚﹝炮﹑去皮﹑破八片﹞細辛二兩上三味﹐以水一斗﹐先煮麻黃﹐減去二升﹐去上沫﹐內諸藥﹐煮取三升﹐去渣﹐溫服一升﹐日三服

【方解及其應用範圍】惡寒發熱﹐無汗而脈沈﹐是表裏同病﹐故用麻黃以發汗解表﹐附子以溫經扶陽﹐麻附配伍﹐可使體力增彊而表邪易解﹐並使汗出表解而無損於心陽﹔更益以細辛配麻黃﹐專走少陰﹐而助麻黃辛溫發散。三者合用﹐補散兼施﹐𨿽發微汗﹐無損於陽气矣﹐故爲溫經散寒之神劑。本方傷寒論治少陰病反發熱脈沈者。鄭氏用此方治忿嚏不已﹐治腰痛難於轉側﹐及周身皮膚浮腫﹑內冷身重三癥﹐亦系取其溫經散寒的作用。筆者經驗認爲本方治療慢性咽炎﹑喉炎有很好療效。因少陰經脈循於咽喉﹐挾舌本﹐故咽喉疼痛痺阻﹐屬少陰病者甚多﹐辧證無誤﹐皆藥到病除。又本方加漧薑﹑桂枝﹑甘艸﹐可治寒邪入裏﹐表裏同病﹐惡寒發熱﹐口不渴﹐全身倦怠無力﹐但欲寐。時時背部惡寒﹐小便淸長﹐咳甚痰多﹐全身骨節疼痛﹐項彊﹐心累﹐手足酸軟無力之咳嗽﹑哮喘﹐傷寒虛弱之咳﹑喘﹐以及因傷寒引起之各種疾病數十種﹐屢獲顯效。

三﹑少陰病﹐得之一二日﹐口中和➀﹐其背惡寒者﹐當灸之➁﹐附子湯主之。

➀口中和﹕就是舌面潤﹐口不苦﹐舌質不絳﹐唇不幹絳﹐不渴。

➁灸之﹕卽將艾火放在姜片上來燒。當灸隔兪﹑關元穴。鄭論﹕按背惡寒﹐口中和﹐證似太陽﹐而非少陰﹐何也﹖太陽行身之背﹐惡寒乃太陽提綱﹐此以爲少陰者﹐太陽底面卽是少陰﹐少陰寒甚﹐溢於太陽地面﹐故惡寒而見於背﹐是亦裏病及表之驗也﹐故灸之﹐主以附子湯﹐皆是助陽祛陰之意也。

【闡釋】此節乃少陰陽虛寒盛的證狀和治法﹐采用艾灸之法與湯藥配合施用。灸法用於回陽救急﹐應灸膈兪﹑關元等穴﹐方劑用附子湯﹐亦取其溫經散寒﹐補益陽气。

附子湯﹝校補﹞

附子二枚﹝炮去皮破八片﹞茯苓三兩人參二兩白朮四兩芍藥三兩上五味﹐以水八升﹐煮取三升﹐去渣﹐溫服一升﹐日三服。

【方解及其應用範圍】本方以附子名湯﹐目的在於溫補元陽以散寒邪﹐人參回生气之源﹐再加茯苓﹑白朮健脾利濕﹐芍藥和血﹐同奏溫經逐寒﹐益气健脾之功﹐爲少陰固本禦邪之方也。本方推廣以治虛寒性之神經痛﹑肌肉痛﹑風寒或風濕性關節炎﹐或類風濕性關節炎﹐少腹寒涼隱痛等病證﹐都有療效。

四﹑少陰病﹐得之二三日﹐麻黃附子甘艸湯微發汗﹐以二三日無裏證﹐故微發汗也。

鄭論﹕按少陰病﹐𨿽云二三日﹐並未現出病情﹐統以麻黃附子甘艸﹝湯﹞微發汗。又云無裏證﹐是邪在表分﹐而非少陰證也﹐明甚。含含糊糊﹐未知所從﹐不敢彊解。

【闡釋】本條和前二條相互聯系﹐相互發明﹐皆爲少陰初病﹐未見吐利逆冷諸裏證﹐先行發汗﹐預防裏証之治法。後者病勢較輕較緩﹐故以甘艸易細辛﹐去細辛之辛散﹐益以甘艸之甘緩﹐相機施治耳。鄭氏謂﹕「原文含含糊糊﹐未知所從﹐不敢彊解」。似非確切之論。

麻黃附子甘艸湯方﹝校補﹞

麻黃二兩﹝去節﹞附子一枚﹝炮去皮破八片﹞甘艸二兩﹝炙﹞上三味﹐以水七升﹐先煮麻黃一兩沸﹐去上沫﹐內諸藥﹐煮取三升﹐去渣﹐溫服一升﹐日三服。

【方解及其應用範圍】本方卽前麻黃附子細辛湯去細辛之辛散﹐加甘艸之甘緩﹐此少陰感寒之微發汗法﹐也是溫經發表的方劑﹐用以微微發汗以治療病勢較輕的少陰兼太陽表癥。

近人推廣以治陽虛體質之感冒﹐寒邪侵入少陰之咳嗽﹑咽喉痛等證。

五﹑少陰病﹐欲吐不吐➀﹐心煩﹐但欲寐﹐五六日自利而渴者﹐屬少陰也。虛﹑故引水自救﹔若小便色白者﹐少陰﹝病﹞形悉具。小便白者﹐以下焦虛➀﹐有寒﹐不能制水﹐故令色白也。

➀欲吐不吐﹕是指要吐而又不得吐出之狀態。

➀下焦﹕這里指腎臟。

鄭論﹕按陰邪上干﹐故欲吐而不吐﹐以致心煩﹐但欲寐者﹐少陰之徵﹐五六日﹐自利而渴者﹐气機下泄﹐腎气不充於上也。虛﹑故引水自救﹐學者於此﹐當以飲冷﹑飲熱判之﹐舌苔之幹﹑潤判之。因邪熱自利之渴者﹐當以救腎水爲急﹐因虛自利之渴者﹐當以救腎陽爲先。至小便白﹐下焦火化不足﹐虛寒之的候﹐可以無疑也。

【闡釋】久病之人﹐小便黃者﹐陽气未絕於內也。至下焦虛寒﹐不能制陰寒之水﹐不受陽熱蒸化而小便反白﹐故知久病而小便白者﹐皆危候也。少陰病形悉具者﹐指脈微細而沈﹐利不止﹐厥逆﹐漧嘔而煩。上有虛熱﹐下有實寒﹐法當用白通湯治之。然遽投熱藥﹐上有虛熱相拒﹐則水藥必將傾吐而出﹐故需用苦寒之豬膽汁﹐及鹹寒之童便﹐引之下行﹐乃能盡白通湯之力而收其效。但令腎水得從溫化﹐蒸气上行﹐則心煩燥渴可愈﹐下行之小便﹐亦將色變矣。

六﹑病人脈陰陽俱緊﹐反﹝出汗﹞﹝汗出﹞者﹐亡陽也﹐此屬少陰﹐法當咽痛﹐而復吐利。

鄭論﹕按少陰乃封藏之所﹐脈現細微﹐乃是本象﹐今所現者緊﹐而反汗出﹐是陽亡於外﹐上逆而爲吐﹐爲咽痛﹐陽旣上逆﹐而下部卽寒﹐故見自利。

【闡釋】太陽傷寒﹐脈陰陽俱緊﹐是浮而緊﹔少陰病﹐則陰陽俱緊﹐是沈而緊﹐此爲寒邪已直侵少陰。陰證本不當有汗﹐現在反見汗出﹐此陰寒太甚﹐陽虛不能固外而從外脫﹐則上爲吐﹐下爲利。由於陰寒極盛﹐虛陽上浮﹐故咽痛﹐此類咽痛﹐大多不紅不腫﹐和實證咽痛完全不同﹐此爲假熱眞寒證。治以白通加童便﹑豬膽汁以回陽固脫﹐則諸證自愈。

七﹑少陰病﹐脈微﹐不可發汗﹐亡陽故也﹔陽已虛﹐尺脈弱澀者﹐復不可下﹝之﹞。

鄭論﹕按脈旣微﹐本非可汗之證﹐汗之必亡陽﹐故曰不可發汗﹔陽己虛﹐而尺脈又見澀﹐澀爲血少﹐更不可以言下﹐此系根本之地﹐明示人汗﹑下之非法﹐當愼之也。

【闡釋】此節指出少陰病不可汗﹑下。然僅以脈來定少陰病﹐似不妥當﹐必須結合少陰證其它證狀來判定。少陰病﹐其脈微﹐爲陽虛﹐當溫之﹔尺脈弱澀者﹐尺主下焦﹐弱主气不足﹐澀主陰不足﹐亦當溫。此條本爲少陰禁汗禁下而設﹐故不言治。然溫經補陽之附子湯之類﹐卽可治也。

八﹑少陰病﹐下利﹝者﹞﹐若利自止﹝者﹞﹐惡寒而蜷臥➀﹐手足溫者﹐可治。

➀蜷臥﹕就是四肢斂縮而臥。

鄭論﹕按利止而手足溫﹐陽未盡也。若利止﹐手足逆冷不回﹐陽已絕矣﹐生死卽在此處攸分。

【闡釋】下利﹑惡寒﹑蜷臥是陰寒極盛﹐下利停止而手足轉溫﹐則中陽未絕﹐此乃陽气回復陰寒去而裏和﹐所以說其病可治﹐但可治並不等於勿藥可愈﹐投以大劑四逆湯類﹐可以克日奏功。

九﹑少陰病﹐惡寒而蜷﹐時自煩﹐欲去衣被者﹐可治。

鄭論﹕按少陰惡寒而自煩﹐欲去衣被者﹐眞陽擾亂﹐陽欲外亡﹑而尙未出軀殼﹐故爲可治。若去衣被﹐而汗出昏暈者﹐陽已外亡﹐法在不治。

【闡釋】鄭氏謂﹕「欲去衣被者﹐眞陽擾亂﹐陽欲外亡﹐而尙未出軀殼」。

實則此爲陽气來復與陰邪相爭﹐陽气獲勝的現象﹐故曰可治。若再投以麻黃附子細辛湯﹐則諸證可早日告愈。

十﹑少陰病﹐脈緊﹐至七八日﹐自下利﹐脈暴微﹐手足反溫﹐脈緊反去者﹐爲欲解也﹐𨿽煩下利﹐必自﹝止﹞﹝愈﹞。

鄭論﹕按脈緊﹐是病進之徵﹐至漸自利﹐脈暴微﹐手足反溫﹐是陽回之驗﹐陽回𨿽見下利﹐必自愈﹐所患者手足不溫﹐脈緊不退耳﹐旣已退矣﹐又何患乎﹖

【闡釋】鄭氏謂﹕「手足反溫﹐是陽回之驗﹐陽回𨿽見下利﹐必自愈。」蓋少陰病脈緊爲裏寒盛﹐自下利﹐脈暴微者﹐陰寒內瀉也﹐是邪气從下而解﹔手足轉溫﹐是陽气復。正復邪退﹐乃病有向愈之機矣。

十一﹑少陰病﹐身體痛﹐手足寒﹐骨節痛﹐脈沈者﹐附子湯主之。

鄭論﹕按脈沈者﹐邪在裏也﹐其人身體骨節寒痛﹐是脈與病合也﹐主以附子湯﹐亦溫經祛寒之意也。

【闡釋】本條主要是陽气虛弱﹐故脈沈﹐邪在裏也。陽气虛衰﹐不能充達於四肢﹐所以手足寒﹔正由於陽气虛弱﹐陰凝之气﹐滯而不行﹐畱著於經脈骨節之間﹐故身體痛﹑骨節痛。鄭氏曰「脈與病合﹐主以附子湯﹐亦溫經祛寒之意也」﹐是正確的。

十二﹑少陰病﹐吐利﹐﹝手足逆冷﹞﹐煩﹝燥﹞﹝躁﹞欲死者﹐吳茱萸湯主之。

鄭論﹕按吐利而致煩﹝燥﹞﹝躁﹞欲死﹐此中宮陰陽兩亡﹐不交之甚者也。夫吐則亡陽﹐利則亡陰﹐陰陽兩亡﹐故有此候﹐主以吳茱萸湯﹐降逆安中﹐是的確不易之法也。

【闡釋】陽明證的食穀欲嘔﹐厥陰病的漧嘔吐涎沫﹐和本條的吐利﹐都是屬於虛寒證﹐皆可用吳茱萸湯治之。吐利﹐手足逆冷﹐而煩躁欲死﹐誠如鄭氏所說﹕「陰陽兩亡﹐主以吳茱萸湯﹐降逆安中﹐是的確不易之法。」手足逆冷與煩躁﹐乃因嘔吐繁劇所致﹐與眞陽欲絕之四逆煩躁﹐根本不同。嘔吐由於寒邪犯胃﹐胃中虛冷﹐故用吳茱萸湯以驅寒溫胃﹐降逆止嘔。

吳茱萸湯方﹝校補﹞

吳茱萸一升﹝洗﹞人參﹝三兩﹞生薑六兩﹝切﹞大棗十二枚﹝擘﹞上四味﹐以水七升﹐煮取二升﹐去渣﹐溫服七合﹐日三服。

【方解及其應用範圍】按吳茱萸湯一方﹐乃溫中﹑降逆﹑補肝之劑也。吳茱辛溫﹐乃降逆補肝之品﹐逆气降而吐自不作﹐卽能補中﹐肝得補而木气暢達﹐卽不侮土﹔生薑爲治嘔之要藥﹐其辛溫與吳萸同聲相應﹐合大棗之甘﹐能調胃陽﹐復得人參甘寒﹐功專滋養脾陰﹐二土得補﹐皆具生機﹐轉運復行﹐煩躁自然立止。筆者曾用本方治厥陰漧嘔吐涎頭痛之癥﹐屢用屢效。近人推廣用以治療胃腸炎﹑慢性胃炎和胃酸過多﹐都能使癥狀緩解或痊愈。

十三﹑少陰病﹐下利﹐白通湯主之。

鄭論﹕按少陰下利﹐下元火衰也。主以白通湯﹐亦溫腎助陽﹐陽回利止之意也。

【闡釋】鄭氏云「主以白通湯﹐亦溫腎助陽﹐陽回利止」。是正確的﹐但語焉不詳﹐特爲之補出。此條屬少陰虛寒下利﹐從方治推測﹐用漧薑﹑附子﹐則知本證亦屬脾腎陽虛。腎中有眞陽﹐爲一身陽气之本﹐脾胃爲中陽之本﹐脾腎之陽俱虛﹐則陽气不能達於四肢﹐所以必有脈微細﹑惡寒﹑四肢厥冷等候。加蔥白取其急通上下之陽气﹐本證較四逆湯證嚴重﹐去甘艸者﹐恐甘艸緩姜﹑附之性﹐反掣急救回陽之肘﹐所以棄而不用。

白通湯方﹝校補﹞

蔥白四莖漧薑一兩附子一枚﹝生﹐去皮﹐破八片﹞上三味﹐以水三升﹐煮取一升﹐去渣﹐分溫再服。

【方解及其應用範圍】附子大辛大熱﹐火性迅發﹐無所不到﹐爲回陽救逆第一藥品﹐能大補腎陽。

漧薑辛烈溫散﹐能蕩盡陰邪之阻滯﹐迎陽歸舍。用蔥白而曰白通湯者﹐能通陽气以破陰﹐此扶陽散寒止利之劑也。本方能通調周身上下之陽气﹐爲治陽隔於上之要方。筆者曾用此方治療髙燒不退﹐以及慢性咽喉炎﹐取得滿意療效。患者𨿽注射鍼藥而燒不退﹐蓋此乃眞寒假熱﹐陽隔於上也。

十四﹑少陰病﹐下利﹐脈微者﹐與白通湯﹔利不止﹐厥逆無脈﹐漧嘔煩者﹐白通加豬膽汁湯主之。服﹝後﹞﹝湯﹞脈暴﹝脫﹞﹝出﹞者死﹐微續者生。

鄭論﹕按下利而用白通﹐直救其陽也。其脈暴﹝出﹞者﹐脫之機也﹔其脈微續﹐生之兆也。

【闡釋】少陰病﹐下利脈微者﹐宜附子湯回陽以消陰。而用白通者﹐鄭氏說﹕「直救其陽也」。但服後利不止﹐厥逆無脈﹐漧嘔煩者﹐此陰盛陽虛的程度相當嚴重﹐陰盛隔陽﹐湯藥被陰邪所格拒﹐並非藥不對證﹐所以仍主白通湯﹐加入鹹寒苦降之豬膽汁﹑人尿﹐取其反佐作用﹐使熱藥不致被陰寒所格拒﹐以達到回陽救逆目的。服藥後其脈暴出者﹐正气因發泄而脫也﹐故死﹔脈微續者﹐陽气漸復也﹐故生。

白通加豬膽汁方﹝校補﹞

蔥白四莖漧薑一兩附子一枚﹝生﹑破八片﹞人尿五合豬膽汁一合上五味﹐以水三升﹐煮取一升﹐去渣﹐內膽汁﹐人尿﹐和令相得﹐分溫再服。若無膽﹐亦可用。

【方解及其應用範圍】本方卽白通湯加人尿﹑豬膽汁。白通湯之解見前。加人尿﹑豬膽汁﹐引陽藥達於至陰﹐而調二气之格拒﹐通上下之陰陽﹐此方卽《內經》反佐之法也。故證見寒極格熱﹐漧嘔而煩不受熱藥﹐下咽卽吐者﹐則爲白通加豬膽汁湯證。推廣以治霍亂吐瀉之癥﹑中風卒倒﹐其它暴卒及脫陽之癥﹐皆建奇效。

十五﹑少陰病﹐二三日不已﹐至四五日﹐腹痛﹐小便不利﹐四肢沈重疼痛﹐自下利者﹐此爲有水气﹐其人或咳﹑或小便利﹐或下利﹐或嘔者﹐眞武湯主之。

鄭論﹕按少陰腹痛﹐小便不利者﹐寒結於下﹐不能化下焦之陰也。四肢沈重﹐自下利者﹐陽气下趨﹐不能達於四末也。其中或咳﹑或下利﹑或小便利﹐當從末議﹐不可混爲一證也。主眞武湯﹐是重寒水阻滯而設﹐學者不可固執﹐總在扶陽驅陰爲要。

【闡釋】少陰病﹐腹痛是寒盛於內﹐小便不利是水不下行﹐四肢沈重疼痛是濕侵於外﹐自下利是水溢於內。此皆由陽虛不能化气所致。眞武湯主要作用在溫經扶陽﹐而不在利水﹐陽旺則寒水自然潛消。

眞武湯方﹝校補﹞

茯苓三兩芍藥三兩白朮二兩生薑三兩﹝切﹞附子一枚﹝炮去皮﹐破八片﹞上五味﹐以水八升﹐煮取三升﹐去渣﹐溫服七合﹐日三服。若咳者﹐加五味子半升﹐細辛一兩﹐漧薑一兩﹔若小便利者﹐去茯苓﹔若下利者﹐去芍藥﹐加漧薑二兩﹔若嘔者﹐去附子﹐加生薑足前爲半斤。

【方解及其應用範圍】本方有溫有行﹐陰陽兩調﹐爲溫陽行水之首選方。附子辛熱以壯腎陽﹐使水有所主﹔白朮之燥以健脾﹐使水有所制﹔生薑辛散﹐佐附子以補陽﹐於主水中有散水之意﹔茯苓淡滲﹐佐白朮健脾﹐於制水中有利水作用﹔本病腎陽旣虛﹐腎陰也虧﹐附子﹑芍藥同用﹐兼能回陽保陰﹐但又以回陽行水爲主。本方應用範圍較廣﹐凡是腎陽虛﹐因寒水而致的腹痛﹐小便不利﹐大便下利﹐腎炎﹑水腫﹑心力衰竭以及由於辛溫發汗太過而致汗多亡陽的頭眩心下悸﹐肉膶筋惕等證﹐效果顯著。筆者用之以治腎陽虛水泛爲痰之咳嗽﹑哮喘﹐獲得滿意療效。

十六﹑少陰病﹐下利淸谷﹐裏寒外熱﹐手足厥逆﹐脈微欲絕﹐﹝身﹞反不惡寒﹐其人面﹝赤色﹞﹝色赤﹞﹐或腹痛﹐或漧嘔﹐或咽痛﹐或利止脈不出者﹐通脈四逆湯主之﹝若脈卽出者﹐愈﹞。

鄭論﹕按下利淸谷﹐其人面色赤﹐裏寒外熱﹐厥逆﹐脈微欲絕﹐種種病形﹐皆是危亡之候﹐但其人身反不惡寒﹐其陽猶在﹐尙未離根﹔若惡寒身重甚﹐陽已離根﹐招之不易﹐服﹝白﹞通﹝脈四逆﹞湯﹐其脈卽出而緩者生﹐其脈暴出者死。

【闡釋】本條之少陰病﹐實陰盛格陽於外之眞寒假熱證。所載各證﹐皆是危亡之候。至脈微欲絕﹐較之四逆湯證的脈象不過沈或微細爲嚴重。整个證狀或病情上都較四逆湯爲重﹐故於四逆湯內倍用漧薑﹐並加重附子用量﹐以急驅內寒﹐挽行將越脫之陽气。鄭氏說﹕「服通脈四逆湯﹐其脈卽出而緩者生﹐其脈暴出者死。」其意與前十四條同。

通脈四逆湯方﹝校補﹞

甘艸二兩﹝炙﹞附子大者一枚﹝生用﹑去皮﹑破八片﹞漧薑三兩﹐彊人可用四兩上三味﹐以水三升﹐煮取一升二合﹐去渣﹐分溫再服﹐其脈卽出者愈。面赤色者﹐加蔥九莖。腹中痛者﹐去蔥加芍藥二兩。嘔者﹐加生薑二兩。咽痛者﹐去芍藥加桔梗一兩。利止脈不出者﹐去桔梗加入參二兩。病皆與方相應者﹐乃服之。

【方解及其應用範圍】本方卽四逆湯倍漧薑加重附子用量﹐作用與四逆湯相同﹐但因其整个證狀都較四逆湯爲嚴重﹐故加重其劑量。陳修園謂﹕「陽气不能運行﹐宜四逆湯﹔元陽虛甚﹐宜附子湯﹔陰盛於下﹐格陽於上﹐宜白通湯﹔陰盛於內﹐格陽於外﹐宜通脈四逆湯。蓋以生气旣離﹐亡在頃刻﹐若以柔緩之甘艸爲君﹐豈能急呼散陽而使返耶﹗故倍用漧薑﹐而仍不減甘艸者﹐恐散渙之餘﹐不能當姜附之猛﹐還借甘艸以收全功也」﹐允稱恰當之釋。其主要作用是治療少陰格陽證。筆者治一初起惡寒發熱之患者﹐誤以爲表實證﹐服麻黃湯而病不愈。體溫在℃左右﹐𨿽熱而不思飲﹐腹中痛﹐下肢冷﹐脈輕按浮大﹐重按則無﹐舌質淡﹐苔白﹐故斷爲陰盛隔陽之證﹐以大劑通脈四逆湯治之﹐連服四劑﹐體溫降至℃﹐腹中痛及下肢冷告愈。繼以附子理中湯加味調理﹐鞏固療效﹐連服十劑而停藥。

十七﹑少陰病﹐脈沈者﹐急溫之﹐﹝宜﹞四逆﹝輩﹞﹝湯﹞。

鄭論﹕按少陰而見脈沈﹐裏寒甚已﹐法宜急溫以扶陽﹐庶可免危亡之禍。

【闡釋】少陰病脈本微細﹐今者輕取之微脈不見﹐重取之細脈兒亡﹐伏匿而至於沈﹐此寒邪深中於裏﹐殆將入髒﹔則身重欲寐﹐下利﹑厥逆等證俱包括在內﹐實卽危亡之候﹐「急溫之」之意﹐爲不可緩矣。如鄭氏所說﹕「法宜急溫以扶陽﹐庶可免危亡之禍。」

十八﹑少陰病﹐飲食入口﹝卽﹞﹝則﹞吐﹐心中溫溫欲吐➀﹐復不能吐﹐始得之﹐手足寒﹐脈弦遲者﹐此胸中實﹐不可下﹝也﹞﹐當吐之。若膈上有寒飲﹐漧嘔者﹐不可吐也﹐﹝急﹞﹝當﹞溫之﹐宜四逆﹝輩﹞﹝湯﹞。

➀溫溫﹕同慍慍﹐卽欲吐不吐﹐心中自覺泛泛不適的形容辭。

鄭論﹕按飲食入口卽吐﹐有寒逆熱逆之別﹐此則手足寒﹐而脈見弦遲﹐是寒飲上逆之候。而非熱逆之候。旣屬寒逆﹐法當溫中降逆﹐故云不可吐﹐不可下﹐主以四逆輩﹐實千古不易之確論也。

【闡釋】此節乃少陰病胸中有痰實與膈上有寒飲的辧證和治療。鄭氏所論不夠全面﹐玆特辧而明之。因胸中有痰涎等實邪阻滯﹐飲食入口則吐﹔而心中慍慍欲吐﹐復不能吐﹐此宿痰膠滯﹔手足寒是胸陽爲痰濁所阻﹐不能通於四肢也﹔弦脈主痰飲﹐弦而兼遲﹐是痰濁阻遏﹐陽气不布之象﹔胸中邪實﹐非攻下之劑所能驅除。《內經》謂﹕「其髙者因而越之」﹐故當吐也﹐瓜蒂散證是也。但筆者用白礬溶水內﹐飲者卽吐痰涎﹐較瓜蒂散簡便易行﹐屢用屢效者。若膈上有寒飲﹐證見漧嘔﹐此屬陽气不化之寒飲。病痰飲者﹐當以溫藥和之﹐宜四逆湯以溫之﹐則寒去胃和﹐故不可吐也。

十九﹑少陰病﹐下利﹐脈微澀﹐嘔而汗出﹐必數更衣﹐反少者➁﹐當溫其上﹐灸之。

➁必數更衣﹐反少者﹕大便次數多而量反少。

鄭論﹕按少陰下利脈微者﹐陽气虛也。脈澀者﹐陰血弱也。嘔者﹐陰气上逆也。汗出﹐陽亡於外也。必數更衣﹐陽從下陷也。灸其上者﹐下病上取﹐以升其陽﹐不使下陷也。

【闡釋】此節爲陰虛血少而汗出亡陽者﹐用灸法以急救回陽也。鄭氏之按是正確的。灸其上者﹐百會穴是也。灸百會穴確有升陽作用﹐療效可靠。舉凡一切陽虛下陷的疾患﹐都可灸百會穴﹐不但起下陷之陽﹐並且有交通陰陽之妙。要知本證𨿽爲陰陽兩虛﹐仍以陽虛爲急﹐若以湯劑治療﹐卽可選陰陽兼顧的方劑﹐四逆加人參湯可治之。

二十﹑少陰病﹐吐利﹐手足不逆冷﹐反發熱者﹐不死﹔脈不至者﹐灸少陰七壯➀。

➀灸少陰﹕就是灸少陰經脈所循行的穴位。七壯﹕每艾灸一炷爲一壯﹐七壯﹐灸七个艾炷。

鄭論﹕按吐利而手足不逆冷者﹐陽尙未亡也﹐反發熱者﹐𨿽在不死之例﹐而陽已發於外也﹐急宜招之。倘發熱兼見汗出﹐則殆矣﹐所幸者無汗﹐故曰灸之﹐實以助陽也。

【闡釋】此節論少陰病陽復可治﹐脈不至者可灸。手足不逆冷﹐反發熱者﹐此陽气來復也。脈不至者﹐由於吐利交作﹐正气暴虛﹐致脈一時不能接續﹐灸少陰太溪穴﹑湧泉穴﹔如欲其回陽驅陰﹐更可灸關元﹑气海穴﹐以通陽復脈。正如鄭氏所說﹕「灸之實以助陽也。」凡此等證﹐內服與艾灸﹐可以並行不悖﹐湯劑可選用四逆輩。

二十一﹑少陰病﹐惡寒﹐身蜷而利﹐手足逆冷者﹐不治。

鄭論﹕按惡寒﹑身蜷而利﹐陽气下趨已甚﹐又見手足逆冷﹐陽將盡也﹐法在不治之例﹐能急溫之﹐手足能溫者﹐尙可不死。𨿽云不治﹐醫者亦不得束手旁觀﹐能無僥幸之一愈也。

【闡釋】少陰病﹐純陰無陽者爲不治。鄭氏說﹕「𨿽云不治﹐醫者亦不得束手旁觀﹐能無僥幸之一愈也。」筆者認爲急投大劑四逆﹑白通一類方劑﹐或可挽救十之一二。舒馳遠說﹕「此證尙未至汗出息髙﹐急投四逆加人參湯﹐或者不死」。

二十二﹑少陰病﹐吐利﹝煩燥﹞﹝躁煩﹞﹐四逆者﹐死。

鄭論﹕按此條系吳茱萸湯證﹐何以前不言死﹐而此言死也﹐又見其四逆故也。

【闡釋】此條與前條吳茱萸湯證相同﹐何以前不言死﹐而此言死也﹐何故﹖必是已用理中﹑四逆﹑白通諸湯治之不愈﹐轉加躁煩﹐四肢厥逆﹐不死何待﹖亦卽鄭氏所說﹕「又見其四逆故也」。非死不可。

二十三﹑少陰病﹐下利止而頭眩﹐時時自冒者➀﹐死。

➀自冒﹕冒者﹐如以物蔽目的意思﹐這里是指眼發昏黑﹐目無所見的昏暈而言。

鄭論﹕按下利旣止﹐應乎不死﹐此以死論者﹐以其時時頭眩自冒﹐冒者何﹖是陽欲從上脫也。諸書云「陽回利止則生﹐陰盡利止則死」。余觀此條﹐時時眩冒﹐陽將脫而未脫﹐急急回陽﹐或者可救。總之陽回利止﹐精神健旺﹐陰盡利止﹐精神憊極﹐大有攸分。

【闡釋】下利𨿽止﹐而頭眩﹐時時自冒﹐是陰竭於下﹐陽欲脫於上之極危候﹐急投大劑回陽之品﹐如鄭氏所說﹕「陽將脫而未脫﹐急急回陽﹐或者可救」之謂矣。

二十四﹑少陰病﹐四逆﹐惡寒而身蜷﹐脈不至﹐﹝而﹞﹝不﹞煩而﹝燥﹞﹝躁﹞者﹐死。

鄭論﹕按惡寒﹑身蜷四逆﹐陽衰已極之候﹐況脈旣不至﹐陽已不能達於外也﹐兼見煩﹝燥﹞﹝躁﹞﹐煩出於心﹐﹝燥﹞﹝躁﹞出於腎﹐心腎不交﹐方有此候﹐今竟如是﹐其人安得不死﹖

【闡釋】鄭氏據原文以釋﹐是正確的﹐最後曰「其人安得不死」。筆者認爲少陰一證﹐但令有一綫微陽﹐卽有再生之機﹐醫者志在救危﹐可用重劑通脈四逆湯救危亡於萬一﹐以盡醫者天職。

二十五﹑少陰病﹐六七日﹐息髙者➁﹐死。

➁息髙﹕指呼吸淺表﹐不能作深長的呼吸﹐甚至呼气多而吸气少的意

鄭論﹕按息髙而在陽明﹐未犯少陰﹐尙可不死。若在少陰﹐少陰乃根本之地﹐先天之眞陽寄焉﹐眞陽喜藏而不喜露﹐今見息髙﹐是腎气上奔﹐陰陽離絕﹐危亡轉瞬﹐故知其必死。又曰﹕陽明少陰從何分別乎﹖陽明者﹐胃脈鼓指﹐而尺脈沈細﹐口熱气粗﹐多系有餘﹔若少陰者﹐尺大而空﹐或弦勁鼓指﹐爪﹑甲﹑唇﹑舌靑黑﹐遺尿等形﹐多系純陰無陽﹐故知之也。更有新久之不同﹐病形之迥異爲別。

【闡釋】息髙有陽明少陰之別﹐陽明多系有餘之證﹐少陰則爲純陰無陽。少陰病而見息髙﹐此腎气下絕﹐肺气上脫﹐爲上下離絕之象﹐故知其必死。若能於六七日之前﹐見微知機﹐用大劑通脈四逆湯加收固腎气藥品治之﹐或可免於死亡。至鄭氏所釋陽明﹑少陰息髙之分﹐則可指導臨證。

二十六﹑少陰病﹑脈微﹑細﹑沈﹐但欲臥﹐汗出不煩﹐自欲吐﹐至五六日﹐自利﹐復煩躁不得臥寐者﹐死。

鄭論﹕按欲臥而轉至不得臥﹐陰陽不交甚已﹐又加以煩躁自利﹐安得不死﹖

【闡釋】脈微﹑細﹑沈﹐但欲臥﹐是少陰本證。汗出不煩是陽气外亡﹐自欲吐爲陰邪上逆。蓋至此未爲死證﹐當急用四逆﹑白通回陽以救之。若失此不治﹐至五六日﹐如鄭氏所釋﹕「陰陽不交甚已﹐又加以煩躁自利﹐安得不死﹖」此卽陽虛已脫﹐陰盛轉加﹐陰陽離絕而死矣。

二十七﹑少陰負趺陽者➀﹐爲順也。後段

➀少陰負趺陽﹕脈小於趺陽脈。少陰卽太溪脈﹐趺陽卽衝陽脈。少陰負趺陽﹐謂太溪脈小於趺陽脈

鄭論﹕按少陰爲水髒﹐趺陽爲土髒﹐今少陰負趺陽者﹐土足以制水﹐水卽汜溢﹐得土以拌之﹐水有所歸﹐不至橫流爲災﹐故爲順也。

【闡釋】少陰爲腎經﹐屬水﹐其脈在太溪穴﹔趺陽爲胃經﹐屬土﹐其脈在衝陽穴﹔少陰負趺陽﹐則脾胃的穀气猶盛﹐其病𨿽危﹐而正气仍可奮起抗邪﹐所以爲順﹐亦卽其病可以轉危爲安。

少陰﹝後﹞篇

凡外邪挾火而動之證﹐列於此篇﹐計十七法﹝據舒本校補﹞

一﹑少陰病﹐欲解時﹐從子至寅上。

鄭論﹕按子丑寅﹐系少陰之旺時﹐凡病气之衰﹐亦於旺時卽解﹐此亦邪不勝正之說也。

【闡釋】六經都有欲解時一條﹐一般都在該經主气之時﹐得旺气而解。本條不解於陰盛的時候﹐而獨解於陽生之時﹐卽子丑寅時﹐﹝晨三至上午十時﹞是因陽長而陰消﹐陽進則陰退﹐正所謂陰得陽則解也。由是推之﹐少陰所重者在眞陽﹐明矣。

二﹑少陰病﹐脈細沈數﹐病爲在裏﹐不可發汗。

鄭論﹕按少陰爲蟄藏之府﹐原不在發汗之例﹐當審其協火而動﹐與協水而動﹐二者之間﹐便得用藥之妙也。若協火而動﹐汗之則亡陰﹐協水而動﹐汗之則亡陽﹐不可不知。

【闡釋】本條指出脈細﹑沈﹑數﹐是少陰裏證的脈象。細爲血虛﹐沈爲在裏﹐數脈與沈細並見﹐且不發熱﹐不能認數爲熱而誤以汗解。鄭氏所論﹐明確可從。

三﹑少陰中風﹐脈陽微陰浮者﹐爲欲愈。

鄭論﹕按少陰中風﹐果現何等病形﹐而只曰陽微陰浮者爲欲愈﹐令人不解。況中風有閉﹑脫之不同﹐在少陰則爲中藏之候﹐生死卽在轉瞬之間﹐不得含糊立論也﹐恐有遺誤。

【闡釋】本條少陰中風﹐僅言脈陽微陰浮者爲欲愈﹐而忽略證狀敍述。應脈證互參﹐則診斷才能正確。故鄭氏說﹕「中風有閉﹑脫之不同﹐在少陰則爲中髒之候﹐生死卽在轉瞬之間﹐不得含糊立論﹐恐有遺誤」。舒馳遠亦云「外證云何﹖若不挈明外證﹐奚從辧之」﹐亦對此持懷疑態度。

四﹑少陰病﹐咳而下利﹐譫語者﹐被火﹝气﹞劫故也﹐小便必難﹐以彊責少陰汗也➀原文

➀彊責﹕彊責少陰汗是不當發汗而彊用發汗的方法。

鄭論﹕按下利﹑譫語而咳﹐在陽明爲胃火攻劫所致﹐在少陰爲彊責其汗﹐血液被奪﹐以致陰虧而火旺﹐亦有此候。

【闡釋】下利爲少陰之本病﹐惟咳而譫語﹐則爲少陰證所本無﹐所以致此變證者﹐如鄭氏所說﹕「在少陰爲彊責其汗﹐血液被奪﹐以致陰虧而火旺。」可用調胃承气湯使腑滯下行﹐則燥熱之气除﹐而咳與譫語可愈。

五﹑少陰病﹐八九日﹐一身手足盡熱者﹐以熱在膀胱﹐必便血也。

➀彊責﹕彊責少陰汗是不當發汗而彊用發汗的方法。

鄭論﹕按膀胱有熱﹐必口渴飲冷﹐小便不利﹐或短赤等情﹐此以少陰病而延至八九日﹐一身手足盡熱﹐是邪在表﹐而並未在裏﹐又焉知非陽越於外乎﹖況又未見膀胱腑證情形﹐而曰熱在膀胱﹐必便血﹐不能無疑。

【闡釋】鄭氏曰「未見膀胱腑證情形﹐而曰熱在膀胱﹐必便血﹐不能無疑。」夫病在少陰﹐一般是不發熱的﹐今少陰病至八九日﹐不見少陰虛寒證﹐而見一身手足盡熱﹐寒邪已化爲熱﹐是爲病由陰轉陽﹐腎移熱於膀胱﹐气病及血﹐引起迫血妄行而見便血﹐此乃陽回太過之象﹐如此注釋﹐可解鄭氏之疑。以便血證治法﹐柯韻伯指出輕則豬苓湯﹐重則黃連阿膠湯﹐可供臨證參考。

六﹑少陰病﹐但厥無汗﹐而彊發之﹐必動其血﹐未知從何道出﹐或從口鼻﹐或從目出﹝者﹞﹐是名﹝厥上竭下﹞﹝下厥上竭﹞➀爲難治。

➀下厥上竭﹕厥逆因於下焦陽虛﹐故稱下厥﹐陰血因上出而耗竭﹐故稱上竭。

鄭論﹕按少陰病﹐厥亦已重矣﹐無汗則幸矣﹐而彊汗之﹐是逼陽於外﹐血卽不動亦動矣。血或從上從下﹐原不可定﹐此名曰﹝厥上竭下﹞﹐﹝下厥上竭﹞爲難治﹐確乎不爽。

【闡釋】少陰病﹐若因其無汗而彊發之﹐則旣傷其陽﹐復竭其陰﹐勢必厥逆不除﹐更動其血﹐逼血上出﹐致陽亡於下而厥﹐陰涸於上而竭﹐下厥上竭﹐屬誤治危候﹐故曰難治。惟景嶽六味回陽飲﹐滋陰回陽並用﹐或可治此危候。

七﹑少陰病﹐得之二三日以上﹐心中煩﹐不得﹝眠﹞﹝臥﹞﹐黃連阿膠湯主之。

鄭論﹕按此條卽少陰挾火而動之候﹐余於六經定法已言之﹐玆不贅。

【闡釋】此條鄭氏於《醫理眞傳》六經定法已言之﹐可參閱。按此乃寒邪化熱﹐血液受傷之候。本證的心煩﹐與心﹑腎有密切關系﹐腎屬水﹐心屬火﹐腎水不足﹐心火有餘﹐水不升﹐火不降﹐心腎不交﹐故不得臥﹔又腎水不足﹐不能制其心火﹐故心煩﹐必得滋其腎陰﹐制其心火﹐斯爲正治﹐黃連阿膠湯主之是也。

黃連阿膠湯方﹝校補﹞

黃連四兩黃芩二兩芍藥二兩雞子黃二枚阿膠三兩上五味﹐以水六升﹐先煮三物﹐取二升﹐去渣﹐內膠烊盡﹐小冷﹐內雞子黃﹐攪令相得﹐溫服七合﹐日三服。

【方解及其應用範圍】按黃連阿膠湯一方﹐乃交陰陽之方﹐實養陰淸熱之方也。夫此方本爲少陰熱化癥而爲心煩不得臥者立法。蓋心煩者﹐坎中之精不能上交於心﹔不得臥者﹐離中之陰不能下降於腎。方中芩﹑連﹑芍藥之苦﹐直淸其熱﹔又得雞子黃以補離中之气﹐阿膠以補坎中之精﹐坎﹑離得補﹐陰﹑陽之气自調﹐升﹑降不乖﹐而水﹑火互爲其根矣。因本方能育陰制陽﹐使心腎相交﹐升降協調﹐故能治多種失眠癥。

筆者治陽虛陰盛之患者﹐用大劑扶陽藥品﹐病者服此等熱藥﹐服至周身發熱難安時﹐然後與以一劑滋陰之藥﹐以斂其所復之陽﹐陽得陰斂﹐而陽有所依﹐自然互根相濟﹐而病愈矣。所選用之方劑﹐卽此黃連阿膠湯﹐屢用而效者。又治髙血壓及卒中之陰虛火旺﹐手足心煩熱﹑面熱赤﹑或譫妄者。

八﹑少陰病﹐二三日至四五者﹐腹痛﹐小便不利﹐下利不止﹐便膿血者﹐桃花湯主之。

鄭論﹕按腹痛﹑小便不利者﹐寒結於下也。下利不止者﹐是陰寒阻截膀胱運行之機也。便膿血者﹐下利過甚﹐而腸中之脂膏﹐亦與之俱下也。主以桃花湯者﹐溫中化气﹐鎭塞海底之意﹐誠良法也。

【闡釋】本條敍述桃花湯的證狀較爲詳細﹐當與下條合看﹐也是屬於虛寒性的下利。鄭氏謂﹕「主以桃花湯者﹐溫中化气﹐鎭塞海底之意」。方與證合﹐不再贅述。

九﹑少陰病﹐下利﹐便膿血者﹐桃花湯主之。少陰病﹐﹝下利﹞﹐便膿血者﹐可刺➀。﹑

➀可刺﹕是可以用鍼刺的方法。

鄭論﹕按桃花湯﹐乃治少陰虛寒下利的方﹐若濕熱下利者﹐斷乎不可。

【闡釋】此屬少陰病虛寒性的下利便膿血證。脾腎陽气不足﹐腸胃虛寒﹐下焦不能固攝所致。故本證下利﹐必定滑脫不禁﹐並有脈沈細或腹痛喜按等虛寒性的脈證﹐沒有裏急後重和肛門灼熱的感覺﹐色澤暗晦﹐或血色淺淡﹐其气不臭等﹔而熱性下利便膿血﹐血色鮮明﹐气味很臭﹐有裏急後重﹐肛門灼熱的感覺﹐兩者根本是不同的。故鄭氏說﹕「桃花湯乃治少陰虛寒下利的方﹐若濕熱下利者﹐斷乎不可」。此證也可采用鍼刺法治療﹐原文未言穴位。常器之云﹕可刺足少陰幽門﹑交信二穴。刺以泄其邪﹐通行其經絡﹐則其病可愈。

桃花湯方﹝校補﹞

赤石脂一斤﹝一半全用﹐一半篩末﹞漧薑一兩粳米一升上三味﹐以水七升﹐煮米令熟﹐去渣﹐溫服七合﹐內赤石脂末方寸匕﹐日三服﹐若一服愈﹐余勿服。

【方解及其應用範圍】李時珍曰﹕取赤石脂之重澀﹐入下焦血分而固脫﹔漧薑之辛溫﹐暖下焦气分而補虛﹐粳米之甘溫﹐佐石脂﹑漧薑而潤腸胃也。」爲溫中﹑澀腸﹑固脫之方。故廣泛用於虛寒滑脫之久痢﹑久泄有顯著療效。

十﹑少陰病﹐下利﹑咽痛﹐胸滿﹑心煩﹝者﹞豬膚湯主之。

鄭論﹕按少陰證﹐而用豬膚湯者﹐協火而動之的候也。若協水而動﹐斷不用此﹐學者務宜於六經定法上探求﹐協火協水病情﹐便得其要也。

【闡釋】鄭氏說﹕「少陰證﹐而用豬膚湯者﹐協火而動之的候也。」少陰協火而動者何﹖病人眞陽素旺﹐客邪入而附之﹐卽從陽化而爲熱﹐邪熱下注則下利﹐利則陰气更傷﹐因而虛火上炎﹐產生咽痛﹑胸滿心煩等證。且利久必傷脾﹐脾虛津亦難復﹐故用豬膚湯滋陰潤燥和中以治下利止咽痛。

豬膚湯方﹝校補﹞

豬膚一斤上一味﹐以水一斗﹐煮取五升﹐去渣﹐加白蜜一升﹐白粉五合﹐熬香﹐和令相得﹐溫分六服。

【方解及其應用範圍】本方乃滋潤平補之劑﹐豬膚鹹寒入腎﹐滋腎水而淸熱潤燥﹐白蜜甘寒潤肺﹐淸上炎之虛火而利咽﹐白粉卽白米粉甘緩和中﹐扶脾止利﹐使下利止﹐津液來復﹐虛火降斂﹐則咽痛﹑胸滿﹑心煩諸證均可消除﹐爲治療少陰熱化﹐津液下泄﹐虛火上炎之良方。

十一﹑少陰病﹐二三日﹐咽痛者﹐可與甘艸湯﹔不差﹝者﹞➀﹐﹝宜﹞與﹝吉更﹞﹝桔梗﹞湯。

➀不差﹝chāi釵﹞﹕病勢減輕的意思。

鄭論﹕按甘艸湯與﹝吉更﹞﹝桔梗﹞湯﹐二方皆苦甘化陰之方﹐實治少陰協火而動﹐上攻於咽之方也﹐不可槪作此論。

【闡釋】咽痛一證﹐陰證陽證都有。此言咽痛者﹐蓋少陰客熱之咽痛﹐不兼及其它證狀﹐而豈病情較輕﹐所以只用一味甘艸湯以淸火解熱﹔如果服後不愈者﹐當爲咽喉有痰熱交阻之故﹐桔梗湯開肺驅痰治之。若爲陰癥之咽痛﹐投以此方則無效。故鄭氏曰「不可槪作此論」矣。

甘艸湯﹝校補﹞

甘艸二兩上一味﹐以水三升﹐煮取一升半﹐去渣﹐溫服七合﹐日二服。

【方解及其應用範圍】本方僅生甘艸一味﹐乃從長桑君以後相傳之神方。具淸熱﹑潤燥﹑和偏﹑緩急﹑化毒﹑補中之力﹐應該重用才能發揮療效。《肘後方》以治「肺痿咳嗽吐涎沫﹐心中溫溫﹐煩躁而不渴者。」筆者常用此方治久病患者之中藥毒者﹐﹝包括西藥中毒﹐卽產生抗藥性﹞必先解其藥毒﹐然後才有療效。但必需重其劑量﹐服後肚瀉﹐屙風泡沫涎﹐帶烏黑色﹐藥毒解矣。

桔梗湯方﹝校補﹞

桔梗一兩甘艸二兩上二味﹐以水三升﹐煮取一升﹐去渣﹐溫分再服。

【方解及其應用範圍】本方卽甘艸湯內加桔梗﹐桔梗有宣肺豁痰﹐排膿消炎的作用﹐合之以治咽喉痛﹐爲治咽喉痛之祖方。《金匱》用以治肺癰虛證。筆者常用本方治風熱爲患之咽喉腫痛病者﹐屢用屢效﹐但劑量必重﹐否則無效。

十二﹑少陰病﹐咽中痛﹐半夏散及湯主之。少陰病﹐咽中傷﹐生瘡➀﹐不能語言﹐聲不出者﹐苦酒湯主之➁。﹑

➀生瘡﹕是指喉部的瘡瘍﹐如喉蛾﹑喉癰等。

➁苦酒﹕就是酸醋。

鄭論﹕按此條皆少陰協火而動﹐上攻咽喉所致﹐觀所主之方﹐純是苦甘之劑﹐則得此病之實據也。

【闡釋】本條前段咽中痛﹐乃陰寒外束﹐陽邪郁聚不得伸達﹐郁而化火﹐除咽痛之外﹐應伴有惡寒﹑气逆﹑欲嘔等證狀。後段先言咽中傷﹐而後言生瘡﹐則因傷而成瘡可知﹐至於不能言語﹐風痰互結﹐咽部糜爛而有所阻滯﹐聲乃不出﹐此證較咽中痛爲重。鄭氏說﹕「觀所主二方﹐純是苦甘之劑﹐則知此病是少陰協火而動﹐上攻咽喉所致」。所論極是。

總的來說﹐咽痛一證﹐陰證陽證都有﹐最難辧認。到於少陰咽痛﹐𨿽識之而用溫裏之劑﹐又多畏而不敢輕投﹐而溫法又各有別﹐不容槪施。如少陰前篇條之咽痛﹐此爲假熱眞寒證﹐白通湯加童便之證也。

條之咽痛﹐此爲陰盛於內﹐隔陽於外﹐通脈四逆湯證也。至於本篇條之咽痛﹐爲下利傷陰﹐虛火上亢﹐與條之咽痛﹐皆少陰證協火而動之的候﹐前者治以豬膚湯﹐後者治以甘艸湯﹐不差者﹐治以桔梗湯﹐此皆苦甘化陰之方。條之咽中痛﹐治以半夏散及湯﹔咽中傷﹐生瘡﹐不能語言﹐聲不出者﹐又當以苦酒湯治之。此亦屬少陰協火而動﹐上攻咽喉所致。以上所述𨿽同爲少陰病之咽痛﹐而證有輕重﹐方亦有緩急﹐其不取寒涼直折一也。筆者師鄭氏之意﹐凡遇此類患者﹐先以炮姜甘艸湯合桔梗湯治之﹐然後視証之輕重﹐或用附子理中湯﹐或用白通湯﹑通脈四逆湯治之。但少陰腎經之脈﹐循喉嚨﹐挾舌本﹐故加補腎藥物﹐療效更佳。

半夏散及湯方﹝校補﹞

半夏﹝洗﹞桂枝﹝去皮﹞甘艸﹝炙﹞上三味﹐等分﹐各別搗篩已﹐合治之。白飲和﹐服方寸匕﹐日三服。若不能服散者﹐以水一升﹐煎七沸﹐內散兩方寸匕﹐更煮三沸﹐下火令小冷﹐少少咽之。半夏有毒﹐不當散服。

【方解及其應用範圍】本方以半夏開結降痰﹐桂枝疏風散寒﹐甘艸止痛和中。凡咽痛由於風寒外束而痰多者﹐宜用本方。其取捨在於是否有表證﹐否則﹐縱然陰虛火動﹐亦不適合。

苦酒湯方﹝校補﹞

半夏﹝洗破如棗核﹞十四枚雞子一枚﹝去黃﹐內上苦酒﹐著雞子殼中﹞上二味﹐內半夏苦酒中﹐以雞子殼置刀環中﹐安火上﹐令三沸﹐去渣﹐少少含咽之。不差﹐更作三劑。

【方解及其應用範圍】半夏辛溫滑利﹐以開上焦痰熱之結邪﹔但半夏辛燥﹐故佐以雞子淸之甘寒﹐潤燥止痛﹔更以苦酒消腫斂瘡。三者相合﹐可達散結祛痰﹐消腫止痛的作用。本方應注意「少少含咽之」服法﹐使藥效能持續作用於咽部。今人少有用此方者。

十三﹑少陰病﹐四逆﹐其人或咳﹑或悸﹑或小便不利﹐或腹中痛﹐或﹝上輕﹞﹝泄利﹞下重者﹐四逆散主之。

鄭論﹕按少陰病﹐而至四逆﹐陽微陰盛也。其中或咳或悸者﹐水气上干也﹔小便不利者﹐陽不化陰也﹔腹痛下重﹐陰寒之極也。法宜大劑回陽爲是﹐而此以四逆散主之﹐吾甚不解。

【闡釋】歷代諸家注解本條﹐皆謂本證四逆是由於肝气鬱結﹐陽郁於裏﹐不能通達四肢﹐所以逆冷。對治以四逆散﹐亦爲之曲解﹐使其符合條文。鄭氏則認爲此條乃少陰虛寒證﹐法宜大劑回陽。根據原文之義﹐當以鄭說爲是﹐筆者從之。

四逆散方﹝校補﹞

甘艸﹝炙﹞枳實﹝破﹑水漬﹑炙幹﹞柴胡芍藥上四味﹐各十分﹐搗篩﹐白飲和服方寸匕﹐日三服。咳者﹐加五味子﹑漧薑各五分﹐並主下利。悸者﹐加桂枝五分。小便不利者﹐加茯苓五分。腹中痛者﹐加附子一枚﹐炮令坼➀。泄利下重者﹐先以水五升﹐煮薤白三升﹐煮取三升﹐去渣﹐以散三方寸匕﹐內湯中﹐煮取一升半﹐分溫再服。

➀坼﹝chè四聲撤﹞﹕分裂也。

【方解及其應用範圍】本方爲宣達郁滯之劑﹐亦和解之方。用柴胡宣陽解郁使陽气外達﹐枳實破滯气﹐芍藥和血﹐甘艸緩中調胃以解郁熱。柴胡甘艸同用﹐和中疏郁﹔枳實芍藥同用﹐通經散結。所治四逆﹐不屬於陰盛陽虛的少陰病範圍﹐而方中並無一味辛熱回陽之品可以槪見。本方適用於肝鬱气滯﹐肝胃失調所引起之多種疾病。後世乎肝諸方﹐如局方逍遙散﹐皆此方化裁。

十四﹑少陰病﹐下利六七日﹐咳而嘔渴﹐心煩不得眠者﹐豬苓湯主之。

鄭論﹕按此條乃少陰協熱下利之的候也。咳而嘔者﹐熱上壅也﹔渴而心煩不得眠者﹐內熱擾攘不安之象也﹐法宜淸潤爲要。

【闡釋】本條爲陰虛兼水熱互結之證。由於水熱互結在裏﹐水滲大腸則利﹐犯肺則咳﹐犯胃則嘔﹐津不化則渴﹐陰虛陽亢則心煩不得眠。亦卽鄭氏所說﹕「乃少陰協熱下利之的候也。」用豬苓湯育陰淸熱利水﹐乃對癥之良方。

十五﹑少陰病﹐得之二三日﹐﹝而﹞口燥咽漧者﹐急下之﹐宜大承气湯。

鄭論﹕按少陰病﹐而用至大承气湯者﹐以少陰爲水髒﹐宜乎口咽潤澤﹐今見口燥咽漧﹐是少陰協火而旺之的候。火盛則陰虧﹐恐眞陰爲火灼盡﹐而命不永﹐故宜急下之以存陰。但此證只憑口燥咽漧而定爲急下﹐余每常見口燥咽漧而不渴﹐舌尙潤滑﹐小便淸長﹐治之不外扶陽﹐陽气上升﹐則口燥咽漧自愈。若此證﹐斷爲急下﹐務要察其口咽漧而喜飲冷﹐气粗而蒸手﹐小便短赤痛﹐脈健有力﹐方可以主急下法﹐否則﹐斷乎不可。

【闡釋】自此以下三節﹐皆言急下。少陰協火之證﹐口燥咽漧外﹐必有陽明胃實諸證兼見﹐如喜冷惡熱﹐气粗蒸手﹐小便短赤而痛﹐脈健有力﹐方可主以急下。若口燥咽漧而不渴﹐舌尙潤滑﹐小便淸長﹐不能急下﹐治之不外扶陽。急下與扶陽兩法﹐不可混淆﹐若見證是少陰挾火之證﹐復轉陽明﹐方可用大承气湯急下之。口燥咽漧而不見陽明胃實諸證兼見﹐筆者治此證﹐先用甘艸漧薑湯加桔梗治之﹐如服後無不良反映﹐則繼用附子理中湯以扶陽﹐陽气上升﹐則口燥咽漧自愈。

十六﹑少陰病﹐自利淸水﹐色純靑﹐心下必痛﹐口漧燥者﹐急下之﹐宜大承气湯。

鄭論﹕按少陰下利淸水﹐靑色﹐似乎虛寒﹐不知邪火入於少陰﹐火動於中﹐水液不藏﹐不待轉樞﹐隨气機而下泄﹐兼見心痛﹐口漧燥者﹐邪火傷陰之明驗也。若不急爲下之﹐火盛陰虧﹐便非佳兆。若此等證。務要細心﹐不可猛浪﹐總要求其眞實火象﹐便不錯誤。

【闡釋】少陰下利﹐多稀薄淸冷﹐或下利淸谷﹐治宜急溫。本條自利淸水﹐所下皆靑黑色污水﹐且有心下痛﹐口漧燥﹐鄭氏指爲「邪火傷陰之明驗也」。失此不治﹐眞陰將隨之消亡﹐故用大承气湯急下存陰﹐實《內經》通因通用之法。

十七﹑少陰病﹐六七日﹐腹脹不大便者﹐急下之﹐宜大承气湯。

鄭論﹕按腹脹不大便﹐亦有寒熱之別﹐寒結於下﹐閉其大便運行之機﹐爲之寒閉﹐法宜大辛大溫﹐俾寒解气通﹐自然脹者不脹﹐而不便者便矣。若熱閉下焦﹐阻其運行之機而作者﹐法宜急下﹐此不易之法。大約此證﹐是爲熱結少陰者說法也。

【闡釋】此條亦見於本書卷六陽明下篇七條﹐可互相參看。鄭氏說﹕「腹脹不大便﹐有寒熱之別。」宜急下者﹐爲熱閉下焦﹐阻其運行之機。若寒閉者﹐法宜大辛大溫﹐俾寒解气通﹐則諸證自愈。臨證時務須全面分析﹐始不有誤。

傷寒恆論卷十

厥陰上篇

計二十一法➀

➀舒本厥陰篇不分上﹑中﹑下三篇﹐厥陰篇下有「計四十八法」一句﹐爲照應前體例﹐厥陰上篇下加「計二十一法」一句。以下厥陰中篇加「計十七法」一句。厥陰下篇加「計十法」一句。

一﹑厥陰之爲病﹐消渴➁﹐气上撞心﹐心中疼熱﹐饑而不欲食﹐食則吐蛔➂﹐下之利不止。

➁消渴﹕指飲水多而渴仍不解。

➂食則吐蛔﹕進食後嘔吐蛔虫。

鄭論﹕按此乃厥陰寒熱錯雜之候也。消渴者﹐熱傷津液也﹔撞心者﹐熱邪上干也﹔饑不欲食﹐食則吐蛔者﹐裏有寒也﹐吐蛔者﹐寒甚﹐則虫不安而外出也﹔下之利不止者﹐旣屬虛寒﹐何得以降之﹑利之乎﹖明是教人不可妄下也。

【闡釋】過去很多注解傷寒論者﹐認爲此條是厥陰病的提綱﹐其實非也。

僅是厥陰病上熱下寒之證﹐亦卽鄭氏所說﹕「寒熱錯雜之候也」。如消渴﹑气上撞心﹐心中疼熱﹐就是上熱證狀﹔饑而不欲食﹐食則吐蛔﹐下之利不止﹐就是下寒證狀。並不包括本篇厥熱勝復﹐寒厥熱厥等全部疾病﹐所以不能稱爲厥陰病的提綱。

二﹑厥陰中風﹐脈微浮﹝者﹞爲欲愈﹐不浮﹝者﹞爲未愈。

鄭論﹕按厥陰爲陰髒﹐陰病而見浮脈﹐是陰病得陽脈者生﹐不得陽脈者﹐爲未愈也。

【闡釋】陰病脈不當浮﹐今厥陰中風脈反浮者﹐以厥陰與少陽爲表裏﹐若得少陽沖和之气﹐病勢有從陰出陽之機者﹐脈必微浮。亦卽鄭氏所說﹕「陰病得陽脈者生﹐不得陽脈者爲未愈也。」

三﹑厥陰病﹐欲解時﹐從丑至卯上。

鄭論﹕按六經各有旺時﹐邪退邪進﹐可於旺時決之。

【闡釋】六經皆有欲解時一條。據厥陰篇﹕「厥少熱多﹐其病當愈﹔寒多熱少﹐其病爲進﹔熱不除便膿血者不必死﹔下利厥不止者必死。」則本條所謂欲解﹐其爲寒盡陽回之證。亦卽鄭氏所說﹕「邪退邪進﹐可於旺時決之」之意。從時間來說﹐當在夜間一時至早晨五時之間。

四﹑厥陰病﹐渴欲飲水者﹐少少與之﹐愈。

鄭論﹕按此乃厥陰挾有微熱也。學者於此﹐當細求陰陽實據爲要。

【闡釋】本條是厥陰病邪退陽復的渴欲飲水﹐因陽气乍復﹐津液一時不及上承﹐因而口渴。卽鄭氏所說﹕「乃厥陰挾有微熱也」﹐故少少與飲﹐以滋助其津液﹐則病可自愈。

五﹑諸四逆厥者﹐不可下之﹐虛家亦然。凡厥者﹐陰陽气不相順接﹐便爲厥。厥者﹐手足逆冷者是也。﹑

鄭論﹕按厥證原有陽厥陰厥之別﹐陽厥可下﹐陰厥不可下﹐此乃一定之理。

【闡釋】本條前段指出虛寒性厥逆不可下﹐卽凡屬虛家而不厥逆者亦不可下﹐法當扶陽治之。後段並賅寒熱二厥在內﹐致厥的原因﹐皆因陰陽气不相順接所形成﹐證見手足逆冷。寒厥者﹐寒盛至極﹐則陰气獨勝﹐而陽气相對衰微﹐不能通達於四肢﹐故手足發生厥冷﹐因成寒厥。相反的熱盛至極﹐則陽气被遏﹐亦不能通達於四肢﹐因成熱厥。寒厥熱厥﹐同樣是四肢厥冷﹐病因病理卻截然不同﹐故治法亦異。鄭氏曰「陽厥可下﹐陰厥不可下﹐此乃一定之理」。指出治療法則﹐可爲準繩。

六﹑傷寒脈遲﹐六七日﹐而反與黃芩湯徹其熱➀﹐脈遲爲寒﹐今與黃芩湯﹐復除其熱﹐﹝腹中應冷﹞﹐當不能食﹐今反能食﹐此名除中➁﹐必死﹐原文

➀徹﹕除也﹐此處含有治療意思。

➁除中﹕病名﹐指胃气將絕時的一種反常見證。

鄭論﹕按遲則爲寒﹐其理明甚﹐而反與黃芩湯﹐是失其治也。失其治﹐病人應不能食﹐乃其常﹐今反能食﹐是反其常﹐反其常者死﹐此名爲除中。除中者﹐胃陽暴露﹐如燈光之火﹐欲滅而驟明﹐轉瞬卽滅也。

【闡釋】傷寒脈遲﹐脈遲屬陰主寒﹐胃必虛冷也。設遇此虛冷之脈證﹐當用理中湯以溫之﹐今反用黃芩湯以消其胃中僅存之陽气﹐病人應不能食﹐反能食者﹐此名除中。鄭氏釋除中謂﹕「胃陽暴露﹐如燈火之光﹐欲滅而復明﹐轉瞬卽滅也」﹐形象生動。俗稱之回光反照﹐必死無疑。

七﹑傷寒﹝始﹞發熱六日﹐厥反九日而利﹐凡厥利者➀﹐當不能食﹐今反能食者﹐恐爲除中﹐食以﹝素﹞﹝索﹞餅➁﹐不發熱者﹐知胃气尙在﹐必愈。恐暴熱來﹝出﹞而復去也﹐後﹝三﹞日脈之➂﹐其熱續在者﹐期﹝以﹞﹝之﹞旦日夜半愈➃﹐所以然者﹐﹝未﹞﹝本﹞發熱六日﹐厥反九日﹐復發熱三日﹐並前六日﹐亦爲九日﹐與厥相應﹐故期之旦日夜半愈。後三日脈之﹐﹝而脈﹞數﹐其熱不﹝減﹞﹝罷﹞者﹐此爲熱气有餘﹐必發癰膿也。

➀厥利﹕是指手足厥冷而又患腹瀉。

➁食﹝sì飼﹞以索餅﹕卽拿東西給人喫。索餅﹐是以麵粉做成的條狀食物。

➂脈之﹕卽診察的意思。

➃旦日夜半﹕是第二天的半夜。

鄭論﹕按厥與利﹐皆在不能食之例﹐今反能食﹐近似除中﹐當在發熱與不發熱兩字判之。若尙能發熱﹐則知胃气尙存﹐但不可暴﹝出﹞也。暴是脫機﹐微是生機﹐苟無發熱﹐則除中決矣。期之半夜愈者﹐就在這一點微熱決之耳。至必發癰膿﹐胃陽有餘﹐遏郁太甚也。又云﹕以﹝素﹞﹝索﹞餅不發熱﹐旣不發熱﹐胃气已去﹐尙得云知胃气尙存乎﹖不字定是微字﹐方與論合。

【闡釋】本條文長義繁﹐總的來說﹐言厥與熱日數相較是相當的﹐其病能自愈。若厥多於熱則病利﹔熱多於厥則發癰膿﹔厥利並見﹐當不能食﹐反能食者恐爲除中。是否除中﹐可與索餅食之。鄭氏曰「若尙能發熱﹐則知胃气尙存﹔不發熱則胃气已去﹐尙得云知胃气尙存乎﹖不字定是微字﹐方與論合」。此鄭氏訂正原文之功矣。

八﹑傷寒先厥後發熱﹐﹝而﹞﹝下﹞利﹝者﹞必自止﹐而反汗出﹐咽中痛者﹐其喉爲痺➄。發熱無汗﹐而利必自止﹔若不止﹐必便膿血﹝者﹞﹐﹝便膿血者﹞﹐其喉不痺。

➄其喉爲痺﹕是指喉部痛而紅腫的疾患。

鄭論﹕按厥後發熱而利﹐發熱乃陽回之徵﹐故可決其必自止。但利止而反汗出﹐咽疼爲喉痺﹐是厥陰挾風邪而上攻﹐若利不止﹐必便膿血﹐是熱邪下攻故也。利止與不止間﹐上攻下攻之病﹐不問自明也。

【闡釋】本條先厥後熱﹐是陽進陰退之徵﹐利必自止。如陽復太過﹐在上則爲喉痺﹐在下則便膿血。治喉痺可用桔梗湯﹐便膿血可用白頭翁湯。至便膿血﹐爲熱邪下利﹐而不復上病咽痛也。

九﹑傷寒﹝二三﹞﹝一二﹞日至四五者﹐﹝而﹞厥者必發熱﹐前熱者後必厥﹐﹝熱﹞﹝厥﹞深者﹝厥﹞﹝熱﹞亦深﹐﹝熱﹞﹝厥﹞微者﹝厥﹞﹝熱﹞亦微。﹝厥﹞應下之﹐而反發汗者﹐必口傷爛赤➀。

➀口傷爛赤﹕口舌生瘡﹐紅腫糜爛。

鄭論﹕按熱深厥深﹐是爲陽亢熱伏者說法﹐本宜破陽扶陰爲主﹐其中有反發汗﹐以致口糜爛赤者。凡發藥皆上升之品﹐邪火得升而上浮﹐焉得不有此口糜赤爛之患耶﹖

【闡釋】熱厥形成的機轉﹐主要是熱邪深伏﹐陽气內郁不能外達﹐卽是鄭氏所說﹕「是爲陽亢熱伏者說法」﹐法當破陽扶陰﹐選用承气湯下熱存陰﹐自不可發汗﹐如誤汗之﹐劫奪其津﹐熱邪更熾﹐邪熱上干﹐就可產生口舌生瘡﹐紅腫糜爛。

十﹑傷寒病﹐厥五日﹐熱亦五日﹐設六日﹐當復厥﹐不厥者﹐自愈。厥終不過五日﹐以熱五日﹐故知自愈。

鄭論﹕按熱與厥﹐俱屬五日﹐乃陰陽平應之候﹐故斷之曰必自愈。

【闡釋】陰陽偏盛則病作﹐陰陽和平則病愈﹐一切疾病之由來皆如此。厥陰病的病勢進退生死之機﹐亦不外此理。故熱與厥日數相等﹐亦卽鄭氏所說﹕「乃陰陽平應之候」﹐故知自愈也。

十一﹑傷寒脈微而厥﹐至七八日﹝胃﹞﹝膚﹞冷﹐其人煩﹝燥﹞﹝躁﹞無暫安時者﹐此爲藏厥➁﹐非蛔厥也➂。蛔厥者﹐其人當吐蛔﹐﹝今﹞﹝令﹞病者靜﹐而復時煩﹝者﹞﹐此爲藏寒

➀﹐蛔上入﹝其﹞膈﹐故煩﹐須臾復止﹐得食而嘔﹐又煩者﹝虫﹞﹝蛔﹞聞食臭﹝而﹞出﹐其人當自吐蛔﹐蛔厥者﹐烏梅丸主之﹐又主久痢。

➁藏厥﹕是指內藏眞陽極虛而引起的四肢厥冷。

➂蛔厥﹕是因蛔虫而引起的四肢厥冷。

➀藏寒﹕是指內臟虛寒而言。這里所說的藏寒﹐可以作胃气虛寒來解釋。

鄭論﹕按旣稱脈微而厥﹐﹝胃﹞﹝膚﹞冷爲之髒寒﹐卽按髒寒法治之﹐何必另爲咨議﹖又曰蛔厥﹐蛔乃厥陰風﹝木﹞所化﹐胃冷虫必不安﹐胃熱虫亦不安﹐胃不得食﹐虫亦不安﹐如此推求﹐便得治虫之法也。條內並未有熱象足徵﹐不得爲之寒熱錯雜。其主久痢﹐是亦寒泄之謂﹐烏梅丸﹐皆非正論。

【闡釋】本條前段自「傷寒脈微而厥」至「此爲藏厥﹐非蛔厥也」﹐爲藏寒發厥﹐病情已屬危候﹐急用四逆﹑白通救之。蛔厥有吐蛔證﹐其煩是時作時止﹐不是煩躁無暫安時﹐其厥是肢厥而非膚冷﹐原文烏梅丸主之﹐又主久痢。鄭氏認爲治以烏梅丸﹐皆非正論。筆者對治蛔證﹐常用烏梅丸攺作湯劑而獲效。夫久痢多屬虛寒滑脫﹐法當溫補收澀﹐常用附子理中湯加粟殼治之。

烏梅丸方﹝校補﹞

烏梅三百枚細辛六兩漧薑十兩黃連十六兩當歸四兩附子六兩﹝炮去皮﹞蜀椒四兩﹝出汗﹞桂枝六兩﹝去皮﹞人參六兩黃柏六兩上十味﹐異搗篩﹐合治之﹐以苦酒漬烏梅一宿﹐去核﹐蒸之五斗米下﹐飯熟﹐搗成泥﹐和藥令相得﹐內臼中﹐與蜜杵二千下﹐丸如梧桐子大﹐先食﹐飲服十丸﹐日三服﹐稍加至二十丸﹐禁生冷﹑滑物﹑臭食等。

【方解及其應用範圍】本方寒熱並用﹐攻補兼施之劑﹐能益胃安蛔。方中烏梅爲主藥﹐有酸澀的作用﹐配川椒以殺虫﹔虫得苦則安﹐所以用黃連﹑黃柏﹔而附子﹑漧薑﹑細辛﹑桂枝﹐溫中散寒﹔人參補脾﹔當歸補肝﹔合成一个溫中祛寒﹐殺虫平厥的方劑﹐治蛔厥有良好效果。鄭氏謂﹕「厥陰爲陰經﹐陰極則生陽﹐故多寒熱錯雜。……仲景立烏梅丸﹐寒熱並投﹐並非專爲虫立法﹐凡厥陰一切癥候﹐莫不備具。」向爲治蛔厥及久痢之首選方﹐應用確較廣泛。鄭氏在《醫法圓通》中﹐用以治巓頂痛﹑腹痛飲冷﹑睪丸腫痛。筆者以此方治痢﹐無分新久﹐攺丸爲湯劑﹐功效顯著。今人以烏梅丸加減治膽道蛔虫及多種腸道病﹐屢獲良效。更有人認爲凡寒熱錯雜之癥﹐本方均可施治﹐足見其應用之廣泛了。

十二﹑傷寒熱少微厥➀﹐指頭寒﹐默默不欲食﹐煩躁﹐數日小便利﹐色白者﹐此熱除也。欲得食﹐其病爲愈。若厥而嘔﹐胸脇煩滿者﹐其後必便血。

➀微厥﹕謂厥逆很輕微。

鄭論﹕按熱少厥微﹐是陽厥之最輕者也。至於默默不欲食﹐煩躁﹐至小便白色﹐此時內無熱邪可徵﹐故曰熱除。欲得食﹐是胃气漸復之機﹐故爲欲愈。倘嘔而胸脇煩滿﹐此中宮不宣﹐胃气滯塞﹐斷爲便血者﹐是因其气機之滯而決之也。

【闡釋】傷寒熱少厥微爲熱厥輕證﹐故僅見指頭寒﹔陽熱內郁不甚﹐故默默不欲食﹔郁極求伸﹐故見煩躁。數日後小便通暢色白者﹐此熱邪已除﹐欲進食者乃胃气已和﹐此病爲欲愈。若厥復見﹐其熱不解﹐上逆而嘔﹐且有胸脇煩滿之證﹐是熱又深入﹐傷及陰絡﹐必便血矣。仲景對此未提治法﹐柯韻伯謂﹕「微熱者可用小柴胡湯﹐熱深者用大柴胡湯」。筆者認爲此二方可供臨證選用。

十三﹑傷寒發熱四日﹐厥反三日﹐復熱四日﹐厥少熱多﹝者﹞﹐其病當愈﹔四日至七日﹐熱不除者﹐﹝其後﹞必便膿血。

鄭論﹕按熱多厥少﹐是陽有餘﹐特患者熱不除耳﹐熱除自愈。熱不除者﹐陽勝血虧﹐卽有逼血下行之事﹐故斷之曰便膿血。至寒多熱少者﹐陰有餘﹐陽必虧﹐其病爲進者﹐卽小人道長﹐君子道消之意也﹐知此可與論藥論方也。

【闡釋】此條從厥和熱的多少來觀察病變﹐這和前面十條是一致的。厥少熱多是身體抗病力戰勝病變的象徵﹐所以當主病愈。若熱仍不止﹐則熱郁於陰﹐卽鄭氏所說﹕「陽勝於陰﹐卽有逼血下行之勢」﹐其後必便膿血。至寒多熱少﹐則爲陰盛陽衰﹐衰極則有亡陽之虞。至於治法﹐陽勝宜下﹐陰盛宜溫。

十四﹑傷寒六七日﹐脈微﹐手足厥冷﹐煩﹝燥﹞﹝躁﹞﹐灸厥陰➁﹐厥不還者﹐死。

➁灸厥陰﹕灸厥陰經的孔穴。據張令韶的意思﹐可灸厥陰經的行間和章門穴。

鄭論﹕按脈微而厥﹐乃陽衰陰盛之徵﹐迨至煩躁﹐上下有不交之勢﹐灸厥陰﹐原正所以扶陽禦陰也。陽回卽是生機﹐不還卽是死機﹐不易之理也。

【闡釋】自此以下三節﹐皆言陰中亡陽之死證也。本節是厥陰髒厥之重證﹐內外皆寒﹐一派陰霾之象﹐故急用灸法以回其陽。灸宜關元﹑气海卽丹田穴﹔並可內服大劑四逆湯等一類方劑﹐以救欲脫的陽气﹐當能增加療效。如手足逆冷﹐過時不還﹐是陽已亡﹐故死。

十五﹑傷寒發熱﹐下利厥逆﹐躁不得臥者﹐死。

鄭論﹕按發熱下利﹐乃陰陽欲脫之徵﹐何也﹖發熱者﹐陽竭於上也﹔下利者﹐陰竭於下也。其人苟未見厥逆﹑躁﹐尙未得以脫論﹐此以斷爲脫者﹐正於厥﹑躁論之也。

【闡釋】此條內眞寒而外假熱的危候。傷寒發熱﹐若屬陽回﹐下利當自止﹐手足當溫。今𨿽見發熱﹐下利厥逆依然﹐可知此非陽回之熱﹐乃陰盛於內﹐格陽於外﹐更加躁不得臥﹐亦卽鄭氏所說﹕「陰陽欲脫之徵」。急與大劑通脈四逆湯﹐或可救危亡於萬一。

十六﹑傷寒發熱﹐下利至甚﹐厥不止者﹐死。

鄭論﹕按發熱下利至甚﹐將脫之兆﹐況加以厥而不回﹐烏得不死。

【闡釋】此條乃陰陽離絕之危候﹐與上條同一病理。𨿽無躁不得臥之證狀﹐但不利言至甚﹐厥逆言不止﹐其厥利程度﹐較上條嚴重﹐發熱亦屬虛陽外浮。遇此危候﹐當用大劑四逆﹑白通溫經止泄以回其厥。若厥回可生﹐不回則死。

十七﹑發熱而厥﹐﹝不﹞﹝七日﹞下利者﹐爲難治。

鄭論﹕按發熱而厥﹐乃陽厥之徵﹐務要察其人果現有熱象可憑﹐卽照陽厥法治之。至七日下利﹐是邪盤據不欲下趨﹐熱與厥不退﹐故曰難治。若下之而利﹐熱退厥回﹐卽是生機﹔下之而不利﹐厥不回﹐方爲難治。

【闡釋】本條與上十五﹑十六兩條同爲陰寒內盛﹐陽气外浮而呈現的厥利。

本條𨿽同是眞寒假熱證﹐但無上述兩條嚴重﹐所以不言主死﹐而云難治。然難治非不治之謂﹐更非代表死候﹐可選用大劑白通﹐四逆等湯治之﹐可救危亡。

十八﹑傷寒六七日不利﹐便發熱而利➀﹐其人汗出不止者﹐死﹐有陰無陽故也➁。

➀便﹕作忽然解。

➁有陰無陽﹕下利是陰證﹐汗出不止是亡陽﹐故稱有陰無陽。

鄭論﹕按六七日不利﹐至發熱而利﹐裏已通矣﹐裏通表暢﹐發熱亦是病解之機。但其人汗出不止爲可慮﹐可慮者﹐汗出亡陽﹐不止﹐是陽無所附﹐脫離卽在轉瞬﹐不死何待﹖

【闡釋】鄭氏謂「汗出亡陽」﹐此卽辧證大眼目。汗出不止﹐是陰盛於內﹐陽浮於外﹐是謂有陰無陽﹐故死。

十九﹑病﹝人﹞﹝者﹞手足厥冷﹐言我不結胸﹐小腹滿﹐按之痛者﹐此冷結在膀胱關元也➂。

➂膀胱關元﹕關元爲任脈經穴﹐在臍下三寸。治臍下痛﹐炙之良。膀胱關元﹐是指病的部位在臍下。

鄭論﹕按四肢厥﹐而無熱形可徵﹐則爲陰盛無疑﹐寒結於下﹐未在中上﹐故不結胸﹐而獨在小腹﹐故痛亦在小腹也。

【闡釋】此種證狀﹐經常見之。筆者常用大劑回陽之方﹐如四逆﹑白通之類﹐加肉桂﹑小茴以治之﹔外則用肉桂﹑小茴﹑花椒﹑橘葉以熨痛處。屢用屢效者。

二十﹑傷寒五六日﹐不結胸﹐腹濡➃﹐脈虛復厥者㈠﹐不可下﹐此亡血➄﹐下之死。

➃腹濡﹕腹部按之柔軟。

➄亡血﹕指血分不足。

㈠腹濡脈虛復厥﹐﹐明明陰盛陽微﹐下之則微陽立消﹐烏得不死﹖﹝頂批﹞

鄭論﹕按脈微而厥﹐明明陰盛﹐而非陽盛也。陽盛始能傷血﹐血傷故不可下﹐今所見者﹐陽虛的候﹐非陰虛的候﹐何所見而爲亡血乎﹖余甚不解。

【闡釋】陽盛始能傷血﹐血傷始見亡血之證﹐今所見者爲陽虛的候﹐非陰虛的候﹐故鄭氏曰「何所見而爲亡血乎﹖余甚不解。」此血虛致厥﹐下之安得不死﹗

二十一﹑手足厥寒﹐脈細欲絕者➀﹐當歸四逆湯主之。若其人內有久寒者﹐宜當歸四逆加吳萸生薑湯主之。﹑

➀脈細﹕指其脈體細如絲狀。

鄭論﹕按四肢厥﹐而脈細微欲絕﹐陰盛陽虛之明驗也。此際正宜大劑回陽﹐玆以當歸四逆湯主之﹐決非確論﹐余不敢從。

【闡釋】本條鄭氏認爲系「陰盛陽虛之明驗﹐正宜大劑回陽﹐以當歸四逆湯主之﹐決非確論。」但歷代注家謂手足厥冷﹐旣不同於陽微陰盛的四逆湯證﹔亦不同於熱深厥深的白虎湯證﹔更不是陽气郁遏於裏﹐不能透達的四逆散證。而是血虛寒郁﹐不能榮於脈中﹐而四肢失於溫養﹐所以手足厥寒。本方不用姜附回陽而亦以四逆名湯者﹐正像四逆散一樣﹐以其能治四肢逆冷之故。故鄭氏所說﹕「決非確論」是當深思的。

當歸四逆湯﹝校補﹞

當歸三兩桂枝三兩﹝去皮﹞芍藥三兩細辛三兩甘艸二兩﹝炙﹞通艸二兩➁大棗二十五枚﹝擘﹞﹐一法十二枚上七味﹐以水八升﹐煮取三升﹐去渣﹐溫服一升﹐日三服。

當歸四逆加吳茱萸生薑湯方﹝校補﹞

卽前方加生薑半斤﹝切﹞吳茱萸二升上九味﹐以水六升﹐淸酒六升和﹐煮取五升﹐去渣﹐溫分五服。

➁通艸﹕本方通艸卽現今木通。

【方解及其應用範圍】本方卽桂枝湯去生薑﹐倍用大棗﹐加當歸﹑細辛﹑木通而成。桂枝湯本調和營衛之方﹐但本證屬血虛寒凝﹐故用當歸補心血爲君藥﹐芍藥收心气﹐大棗﹑甘艸﹑木通緩肝急﹐生肝血﹐桂枝﹑細辛溫陽散寒。合之則治血虛寒滯﹐陽气虛衰﹐脈行不利之證﹐是溫血散寒﹐補血助陽之劑。若其人內有久寒者﹐宜當歸四逆加吳茱萸生薑湯治之。吳茱萸辛溫以散久寒﹐生薑辛溫以行陽气﹐再以淸酒和之﹐以助藥之行﹐則陰陽調和﹐手足自溫。關於本方應用範圍﹐《傷寒論》原文所載主治「手足厥寒﹐脈細欲絕者」。其病機在於血虛寒滯。由於血被寒邪凝滯之程度和部位不同﹐則臨牀見證各異﹐一切陰寒凝結之血虛气滯﹐皆可用本方溫而通之以取效。如一身痛﹑四肢關節痛﹑腰痛﹑腿痛﹑胸痛﹑巓頂頭痛﹑虛寒下痢﹐婦女經期痛﹑行經時四肢麻木抽搐﹑手足厥寒﹑小兒麻痺癥﹐以及脫疽﹝栓塞性脈管炎﹞等﹐皆可用本方治療而獲效。筆者曾治胡某二十餘年之腰腿關節疼痛﹐其癥狀爲痛有定處﹐下肢冷﹐遇寒痛增﹐似覺骨痛﹐麻木﹑拘攣﹐沈重﹐伸縮行動困難﹐須靠攙扶方能移步。經當地醫院診斷爲風濕性關節炎﹐但治之無效。其面容黯黑﹐舌質微烏﹐苔灰白而膩﹐脈微細﹐參之以上述證狀﹐此爲血虛气滯﹐寒邪內搏所致。法當養血通絡﹐溫經散寒﹐以當歸四逆湯加味治之﹐連續服二十劑而痊愈。

厥陰中篇

計十七法

一﹑大汗出﹐熱不去﹐內拘急➀﹐四肢疼﹐又下利厥逆而惡寒者﹐四逆湯主之。

➀內拘急﹕腹中攣急﹐動不自如。

鄭論﹕按汗出熱不去﹐非外感之熱﹐乃元陽外出之熱也。汗過甚﹐血液虧﹐不能營養筋脈﹐故內拘急﹐而四肢疼﹐況又下利而厥﹐此刻陽虛已極﹐大有欲脫之機﹐非大劑四逆﹐何能挽回﹖

【闡釋】本條是眞寒假熱之證。大汗出是陽亡於外﹐四肢疼﹐下利厥逆是寒盛於裏。均是陰盛陽亡之證﹐故應以四逆湯急救回陽。誠如鄭氏所說﹔「此刻陽虛已極﹐大有欲脫之機﹐非大劑四逆﹐何能挽回」﹖

二﹑大汗﹐若大下利﹐而厥冷者﹐四逆湯主之。

鄭論﹕按大汗﹑大下利而厥冷﹐皆陰陽兩脫之候﹐理應大劑四逆回陽﹐千古定論。

【闡釋】大汗大下﹐均能傷陽﹐其亡津液﹐損陽气一也﹐而致手足逆冷﹐陰陽兩脫之候也。鄭氏所說﹕「理應大劑四逆回陽﹐千古定論」爲不謬。

三﹑傷寒脈促﹐手足厥逆﹐可灸之。

鄭論﹕按脈促﹑厥逆﹐系陰寒阻滯之徵﹐灸之是祛陰散寒之意﹔理實可從﹐不易之論也。

【闡釋】手足厥逆﹐本當用四逆湯。因脈促當屬陽爲陰阻﹐而非陽虛也﹐故可用灸法以運行陽气。當灸「湧泉」﹐引血下趨﹐髒復而心力彊﹐陽可不致外越。若厥而脈微者﹐則非用四逆湯不可。

四﹑傷寒脈滑而厥者﹐裏有熱﹝也﹞﹐白虎湯主之。

鄭論﹕按滑脈主痰﹐滑而厥﹐誠濕痰閉束气機﹐不能達於四肢也。此以爲裏有熱﹐而用白虎湯﹐果何所見也﹖當其時﹐口燥舌漧歟﹖气粗口渴飲冷歟﹖不然﹐何所見而必用此方﹐學者不可執一﹐總要四面搜求裏熱實據﹐庶不致誤。

【闡釋】厥有陽厥陰厥之別﹐陽厥必有汗出惡熱﹐煩渴等證﹐知其厥爲熱深厥亦深之假像。但此僅無形之熱﹐宜淸而不宜下﹐故用白虎湯以淸裏熱﹐裏熱除則厥逆自解。鄭氏說﹕「總要四面搜求裏熱實據﹐庶不致誤」﹐乃經驗之談﹐可爲後學之助。

五﹑病人手足厥冷﹐脈乍緊者﹐邪結在胸中﹐心下滿而煩﹐而不能食者﹐病在胸中﹐當須吐之﹐宜瓜蒂散➀。

➀此條與卷七少陰痰証之第三條完全相同﹐錄之以存原書全貌。但鄭氏所論與前論不同﹐故以下照錄﹐亦就鄭論﹕作出相應闡釋。

鄭論﹕按手足厥冷﹐乃寒結於胸﹐陽气不能達於四末也。胸滿而不能食﹐中宮爲寒所阻滯﹐運力微耳。主瓜蒂散以吐之﹐是爲邪壅於上說法也。但此證乃寒邪阻滯﹐吐之能不更傷其中乎﹖以余拙見﹐理應大劑溫中醒脾爲是。

【闡釋】鄭氏謂﹕「此證乃寒邪阻滯﹐吐之能不更傷其中乎」﹖實則本條爲痰飲食積壅塞胸中而厥冷﹐病在上焦﹐而中下焦無病﹐用瓜蒂散湧吐其胸中之邪﹐就是內經所謂﹕「其髙者因而越之」的治療法則。筆者認爲邪去正虛﹐然後以理中湯調養之。

六﹑傷寒厥而心下悸﹝者﹞﹐宜先治水﹐當﹝用﹞﹝服﹞茯苓甘艸湯﹐卻治其厥﹔不爾﹐水漬入胃➁﹐必作利也。

➁水漬人胃﹕飲水滲入胃腸系水邪阻遏胸中之陽所致。茯苓甘艸湯爲治水飲之方﹐其證有心下悸﹐較五苓散證爲輕。鄭氏認爲此方力薄﹐恐不能勝任﹐主用苓桂朮甘湯重加附子。筆者認爲再加上肉桂以化膀胱之气﹐其效果更好。

鄭論﹕按厥而心下悸者﹐寒水淩於心下也﹐此以茯苓甘艸湯﹐與理頗是﹐但其力薄﹐恐不勝任﹐莫若用苓桂朮甘湯﹐重加附子爲妥。

【闡釋】水飲停蓄心下則悸﹐胸陽被遏而不達四末則厥。本條悸﹑厥之證﹐

七﹑傷寒六七日﹐大下後﹐寸脈沈而遲﹐手足厥﹝冷﹞﹝逆﹞﹐下部脈不至➀﹐咽喉不利➁﹐唾膿血﹐泄利不止者﹐爲難治﹐麻黃升麻湯主之。

➀下部脈﹕指尺脈而言。

➁咽喉不利﹕咽喉疼痛﹐吞咽困難的意思。

鄭論﹕按經大下脈遲﹐手足厥冷﹐下部脈不至﹐其陽虛之極已明甚。至咽喉不利﹐气化不宣也。吐膿血者﹐濁陰不降也。泄利不止者﹐下焦虛寒﹐不能收束也。法宜大劑回陽﹐陽回利止﹔手足溫﹐斯爲合法。所主麻黃升麻湯﹐系太陽陽明發散之藥﹐並非厥陰所宜﹐大非其法﹐恐有錯誤。

【闡釋】對於本條﹐歷代注家如柯韻伯﹑舒馳遠等均持否定態度。鄭氏認爲此證「陽虛之極已明甚﹐法宜大劑回陽﹐陽回利止﹐手足溫﹐方爲合法。」是有見地的。筆者認爲此條方證不相符﹐原文後云「難治」﹐論中凡言難治﹐仲景多不出方﹐「麻黃升麻湯主之」一句﹐當系衍文。

麻黃升麻湯方﹝校補﹞

麻黃二兩半﹝去節﹞升麻一兩一分當歸一兩一分知母十八銖黃芩十八銖萎蕤十八銖﹝一作菖蒲﹞芍藥六銖天門冬六銖﹝去心﹞桂枝六銖﹝去皮﹞茯苓六銖甘艸六銖﹝炙﹞白朮六銖漧薑六銖石膏六銖﹝碎綿裹﹞上十四味﹐以水一斗﹐先煮麻黃一兩沸﹐去上沫﹐內諸藥﹐煮取三升﹐去渣﹐分溫三服﹐相去如炊三斗米頃﹐令盡﹐汗出愈。

【方解及其應用範圍】邪深入而陽內陷﹐故以麻黃升麻配伍可以升舉下陷之寒濕而外散之﹔當歸以補血﹔黃芩以淸膽火﹔知母石膏以淸胃熱﹐所以止吐膿血也﹔萎蕤天冬以潤肺﹐所以利咽喉不利也﹔白朮漧薑芍藥桂枝茯苓甘艸﹐所以解水分之寒濕﹐增營分之熱﹐而通利血脈也﹐但令水寒去而營熱增﹐手足之厥冷自解矣。此方藥味較多﹐方組複雜﹐而本條是陰陽兩竭的證候﹐方證不符﹐故錄之以俟髙明。

八﹑傷寒四五日﹐腹中痛﹐若轉气下趨少腹者﹐此欲自利也。

鄭論﹕按少陰腹痛者﹐寒也。其气下趨爲欲自利﹐此刻尙未下也﹐急宜溫之﹐庶可無害。

【闡釋】鄭氏曰「此刻尙未下也﹐宜急溫之」。凡裏陽虛陰寒盛﹐水谷之气不能正常運行﹐腹中痛﹐急欲作自利。筆者常用大劑四逆湯加延胡索治之﹐圖功於未著也。

九﹑傷寒本自寒下﹐醫復吐下之﹐寒﹝鬲﹞﹝格﹞➀﹐更逆吐下﹐若食入﹝口﹞卽吐﹐漧薑黃芩黃連人參湯主之。

➀寒格﹕指上熱爲下寒所格﹐致飲食入口卽吐﹐故稱寒格。

鄭論﹕按病旣稱寒下﹐又經醫誤下吐之﹐寒逆更甚﹐食入卽吐﹐則中宮之气逆而又逆﹐寒而愈寒也明甚。此刻理應溫中﹑降逆﹑回陽。主以漧薑黃連黃芩人參湯﹐似非正論。況此證又無寒熱錯雜病情足徵﹐何得以此方爲主﹐恐有遺誤。

【闡釋】其人本自寒下﹐又誤用寒藥﹐條中又無熱證﹐純陰無陽﹐且又指之曰寒格。若食入口卽吐﹐是陰寒格陽﹐拒食不納﹐如此病情﹐應如鄭氏所說﹕「溫中﹑降逆﹑回陽﹐原文主以漧薑黃連黃芩人參湯﹐似非正論」。然則如何治之﹐筆者認爲可選用理中湯加附子﹑半夏﹐稍加黃連淸胃熱可也。

漧薑黃連黃芩人參湯方﹝校補﹞

漧薑﹑黃連﹑黃芩﹑人參各三兩上四味﹐以水六升﹐煮取二升﹐去渣﹐分溫再服。

【方解及其應用範圍】黃連黃芩泄熱於上﹐則吐逆可除﹔漧薑溫中助陽﹐則下利可止﹔人參以補胃气。則陰陽升降復常﹐而寒熱格拒自愈。藥𨿽四味﹐有溫淸並用﹐補泄兼施之功。對上熱下寒﹑上下格拒﹐食入卽吐之胃腸炎治之有效。

十﹑下利﹐脈沈而遲﹐其人面少赤﹐身有微熱﹐下利淸谷者﹐必鬱冒汗出而解➁﹐病人必微厥﹐所以然者﹐其面戴陽➀﹐下虛故也➁。

➁鬱冒﹕指眩冒昏暈﹐一時眼發暗黑﹐看不到東西。

➀戴陽﹕面部潮紅﹐乃寒盛於下﹐虛陽上浮的假熱現象。

➁下虛﹕下焦虛寒﹐指微厥的原因。

鄭論﹕按下利淸谷﹐脈現沈遲﹐其裏寒甚矣。況面戴赤﹐身有微熱﹐誠元陽外越之候也。以爲鬱冒汗出解﹐脈證不孚﹐大非確論。此證所幸者未出汗﹐陽尙在軀殼﹐可招而回﹐今旣汗出﹐則陽露於外﹐誠死機也。旣知面赤下虛﹐何得妄云﹝汗出而解﹞﹖仲景當不說此。

【闡釋】鄭氏說﹕「原文以爲鬱冒汗出而解﹐脈證不孚﹐大非確論」。蓋腎陽發露﹐則面赤而爲戴陽。戴陽證爲裏陰盛而隔陽於上也。此時微陽僅存一綫﹐最忌汗出﹐汗出而陽散矣﹐何得謂汗出而解也。誠不若於汗未出之際﹐急以通脈四逆湯挽之。

十一﹑下利淸谷﹐裏寒外熱﹐汗出而厥者﹐通脈四逆湯主之。

鄭論﹕按下利淸谷﹐裏寒外熱﹐汗出而厥﹐此陰盛逼陽於外之候﹐主以通脈四逆﹐誠不易之法也。

【闡釋】下利淸谷﹐是陰寒內盛﹔汗出而厥﹐是眞陽外竭。此陰盛逼陽於外﹐虛陽欲脫的危癥。與少陰前篇條的主要證狀相同﹐所不同的﹐此爲汗出﹐彼爲面色赤﹐但總是虛陽欲脫的現象﹐所以都用通脈四逆湯。

十二﹑下利﹝而﹞手足厥冷﹐無脈者﹐灸之不溫﹐若脈不還﹐反微喘者﹐死。前段

鄭論﹕按下利厥冷無脈﹐陽將盡也﹐灸之而溫﹐陽回也。灸之不溫﹐反見微喘者﹐陽將脫也﹐不死何待﹖

【闡釋】此條乃陽气衰微欲絕﹐陰寒邪气充斥內外﹐病情已十分危急﹐當此時機﹐用湯藥來挽救其陽﹐恐怕是緩不濟急﹐所以用灸法急救﹐可灸關元﹑气海二穴。除用灸法以外﹐亦可用白通加豬膽汁以回陽救急。

十三﹑下利後脈絕﹐手足厥冷﹐晬頻率還➂﹐手足溫者生﹐脈不還者死。

➂晬﹝zuì罪﹞時﹕一晝夜時間。

鄭論﹕按脈絕﹐手足厥冷﹐有頻率還﹐手足溫﹐陽尙未亡也﹔若脈不還﹐陽已盡矣﹐故知其必死。

【闡釋】此條乃寒中厥陰的泄瀉﹐非久利也。惟暴注下利﹐津液驟然大泄﹐陽气乍脫﹐故手足厥冷﹐脈一時隱伏不見。如此危證﹐非大劑四逆湯不可。並可外灸關元﹑气海穴﹐以救欲絕之陽。

十四﹑下利﹐腹脹滿﹐身體疼痛者﹐先溫其裏﹐乃攻其表﹐溫裏宜四逆湯﹐攻表宜桂枝湯。

鄭論﹕按下利﹐腹脹滿﹐純是陽衰﹐而陰气上逆聚於中耳。身體疼痛﹐乃陰邪阻滯筋脈所致﹐並非外感身疼可比。外感者﹐必有風寒病形足徵﹐若此故知其爲陰寒阻滯無疑﹐法宜溫裏﹐裏寒得溫﹐脹滿與身疼﹐亦自滅亡。以先溫其裏﹐後攻其表﹐溫裏以四逆湯﹐實屬合法﹐攻表以桂枝湯﹐殊非正論﹐學者宜細察之。

【闡釋】本條乃虛寒下利兼有表證的治法。鄭氏則解「身體疼痛乃陰邪阻滯筋脈所致﹐並非外感身疼可比﹐……攻表以桂枝湯﹐殊非正論」﹐是有見地的。

但服四逆湯後﹐如下利止﹐脹滿除﹐而身體仍然疼痛﹐並有頭痛﹑項彊﹑脈浮等表證﹐則桂枝湯又爲對証之方。

十五﹑下利淸谷﹐不可攻表﹐汗出必脹滿。

鄭論﹕按下利淸谷﹐裏寒之極也﹐原文不可攻表﹐此是正論。

攻之必汗出脹滿﹐是教人不可妄攻也。攻之豈僅汗出脹滿可患哉﹖

【闡釋】下利淸谷是完谷不化﹐胃腸虛寒﹐裏虛之徵﹐縱有表證﹐不可誤汗﹐嚴重者可以虛脫﹐故鄭氏說﹕「攻之豈僅汗出脹滿可患哉﹖」故一切腹痛嘔泄諸證﹐嚴戒不可發汗。

十六﹑傷寒下利﹐日十餘行﹐脈反實者➀﹐死。

➀脈反實﹕實脈是長大而有力﹐多見於大熱大實的證候﹐虛證而見脈實﹐所以說反。

鄭論﹕按下利之脈﹐大半微細﹐今見脈實﹐是脈不合病﹐邪甚正虛﹐恐難獲效﹐故決其死也。

【闡釋】下利日十餘行﹐正气甚虛﹐脈當沈微弱﹐今脈反實﹐是邪實﹐脈證不符﹐攻之不行﹐溫之則生燥﹐故決其死也。

十七﹑下利有﹐微熱而渴﹐脈弱者﹐﹝令﹞﹝今﹞自愈。下利﹐脈數而渴者﹐﹝令﹞﹝今﹞自愈﹐設不差﹐必圊膿血﹐以有熱故也。下利脈數﹐﹝而﹞有微熱﹐汗出﹐﹝令﹞﹝今﹞自愈﹐設復緊爲未解。﹑﹑

鄭論﹕按下利一證﹐以脈象求之﹐脈弱而渴﹐裏有寒也﹐寒邪下泄﹐而津液不上潮﹐故口渴﹐有微熱者﹐是陰癥而得陽也﹐故曰自愈。脈數而渴﹐裏有熱也﹐熱邪下行﹐熱傷津液﹐故口渴﹐邪脈相合﹐故曰自愈﹔設不差﹐而圊膿血﹐是餘熱未盡故也。至於下利脈數﹐有微熱汗出﹐是气機鼓動﹐有上升之機﹐故不利可自愈﹔設脈緊﹐緊爲寒邪﹐寒伏於內﹐故爲未解。

【闡釋】本條在傷寒論中分列爲三條。第一節

從「下利有微熱而渴」至「今自愈」﹐指陰盛下利將愈的脈證﹔第二節

從「下利」至「有熱故也」﹐指陽復自愈與陽復太過之便膿血證﹔第三節

從「下利脈數」至「爲未解」﹐指陰盛下利將愈的脈證及未解的脈象。鄭氏對此﹐詳爲注釋﹐簡明扼要﹐故不贅述。

厥陰下篇

計十法

一﹑下利﹐寸脈反浮數﹐尺中﹝有﹞﹝自﹞澀者﹐必淸膿血。

鄭論﹕按寸爲陽﹐尺爲陰﹐寸見浮數﹐陽邪之徵﹐尺見﹝浮﹞﹝自﹞澀﹐血虛之驗。淸膿血者﹐邪气太盛﹐逼血下行耳。

【闡釋】厥陰下利本屬虛寒﹐今脈反見浮數﹐是陰病轉陽的脈象。本條陽復太過﹐由於邪無出路﹐熱不得泄﹐以致內傷陰絡﹐血爲熱蒸﹐腐化爲膿﹐故大便膿血﹐亦卽鄭氏所說﹕「淸膿血者﹐邪气太盛﹐逼血下行耳」。

二﹑下利﹐脈沈弦者﹐下重也➀﹔脈大者﹐爲未止﹔脈微弱數者﹐爲欲自止﹐𨿽發熱﹐不死。

➀下重﹕指肛門有重滯之感。

鄭論﹕按下利一證﹐原有因寒﹑因熱﹑因濕﹑因膀胱失職﹑因中虛﹑因飲食﹑種種不一﹐總要認證分別陰陽實據﹐學者一見﹐自有定法﹐若只見一脈而論證﹐未免不恰。況脈只數十端﹐而病有千萬﹐何得只憑脈一端立法﹖仲景當不若此﹐定有遺誤。

【闡釋】下利一證﹐應如鄭氏所說﹕「總要認證分別陰陽實據」﹐對證用藥﹐無不立應。但僅憑一脈立說﹐玄渺難憑﹐不足爲法。

三﹑熱利下重者﹐白頭翁湯主之。

鄭論﹕按下利而曰熱﹐法宜淸熱﹐不獨白頭翁湯可治﹐學者總宜圓通﹐認理爲要。

【闡釋】下利而有各種熱性證狀的﹐稱爲熱利﹐有別於寒利。下重則邪滯下焦﹐不獨白頭翁湯可治﹐應如鄭氏說「總宜圓通﹐認理爲要。」

白頭翁湯﹝校補﹞

白頭翁二兩黃柏三兩黃連三兩秦皮三兩上四味﹐以水七升﹐煮取二升﹐去渣﹐溫服一升﹐不愈﹐更服一升。

【方解及其應用範圍】白頭翁淸熱活血止腹痛﹔黃連﹑黃柏淸濕熱﹐厚腸胃﹐瀉下焦之火﹔秦皮亦屬苦寒﹐有收澀之功。合之有淸熱平肝止利之功。本方用於治療細菌性痢疾有特效﹔凡屬熱性下痢﹐無論腸炎痢疾療效都很髙。

四﹑下利欲飲水者﹐以有熱故也﹐白頭翁湯主之。

鄭論﹕按下利飲水﹐明是熱傷津液也﹐故以白頭翁湯淸熱之劑主之。

【闡釋】此條與上條同﹐凡屬淸熱之劑﹐可隨宜選用﹐不可執定白頭翁湯爲是。

五﹑下利譫語者﹐﹝以﹞有燥屎也﹐宜小承气湯﹝主之﹞。

鄭論﹕按下利譫語一證﹐亦有虛實之不同﹐不得盡爲有燥矢而用小承气湯﹐但利有新久之分﹐譫語有虛實之異﹐務在臨時斟酌﹐於飲冷﹑飲熱﹑舌潤﹑舌漧﹑小便淸﹑黃﹐如此求之則得矣。

【闡釋】用承气湯之目的﹐是瀉陽明裏實﹐而不是瀉厥陰之熱﹐本證所以列入厥陰篇中﹐一方面因爲下利的辧證﹐連類而及﹐一方面因爲病變源於厥陰﹐實際上病仍屬陽明。今下利而見譫語﹐主有燥屎﹐則下利爲熱結旁流﹐譫語爲裏有實熱。裏有實熱﹐用小承气湯下其實熱﹐則下利自止。故鄭氏﹕「利有新﹑久之別﹐譫語亦有虛﹑實之異。」則治陽虛者﹐急當回陽止泄﹐以固其脫﹔若陰虛者﹐自當急下存陰」﹐斯爲得矣。

六﹑下利﹝後﹞更煩﹐按之心下濡者﹐爲虛煩也﹐宜梔子﹝豆﹞豉湯。

鄭論﹕按下利過甚﹐中气驟傷﹐陰陽不交﹐故見虛煩﹐用藥宜愼﹐不可執一梔豉湯﹐爲不可易﹐當細辧之。

【闡釋】此承上節而來﹐乃厥陰下利後虛煩之證也﹐與上節之燥屎實邪迥別。與太陽汗﹑吐﹑下後﹐心中懊憹﹐虛煩不得眠﹔以及陽明下早﹐以致虛煩的機轉是一致的。故用梔豉湯以上淸包絡胸膈之餘熱﹐下啟腎臟寒水之陰津﹐則正气復而煩自去也。

七﹑嘔而發熱者﹐小柴胡湯主之。

鄭論﹕按嘔﹝而發熱﹐但嘔﹞有寒嘔﹑熱嘔之不同﹔發熱有外入﹑內出之各別﹐不得統以小柴胡湯論﹐當辧明爲是。

【闡釋】關於嘔而發熱﹐鄭氏曰「不得統以小柴胡湯論」﹐是正確的。如選用柴胡湯﹐必兼口苦﹑咽漧﹑目眩﹑胸脇苦滿等證﹐方爲合法。

八﹑嘔而脈弱﹐小便復利﹐身有微熱﹐見厥者﹐難治﹐四逆湯主之。

鄭論﹕按嘔而脈弱﹐虛寒上逆也﹔小便復利﹐身有微熱﹐眞陽有外亡之機也﹔更加以厥﹐陰盛陽微也。故爲難治﹐此際非大劑四逆不可。

【闡釋】本條敍述陰盛陽虛﹐嘔逆的證治﹐鄭氏所按甚當。筆者再爲之細析﹐胃中虛寒﹐則嘔而脈弱﹔下焦虛寒﹐故小便自利﹔陽气浮於外﹐故身有微熱﹔陰寒據於裏﹐故手足見厥。若陰盛格陽﹐陽气將脫﹐此乃危候﹐故云「難治」。「難治」並非不治﹐可用大劑四逆湯溫經回陽以救之。

九﹑漧嘔﹐吐涎沫➀﹐頭痛者﹐吳茱萸湯主之。

➀吐涎沫﹕指味出淸稀涎沫。

鄭論﹕按嘔吐涎沫﹐而巓頂痛者﹐則是厥陰頭痛無疑﹐何也﹖厥陰脈會頂巓故也。條內只言一頭痛﹐夫頭痛六經皆有﹐不將巓頂指出﹐則厥陰之證﹐尙屬含糊﹐主以吳茱萸湯﹐一定不易之法。

【闡釋】本論中用吳茱萸湯凡三見﹕一爲陽明中篇條﹐二爲少陰前篇條﹐三卽本條。證狀𨿽有不同﹐而其爲肝胃虛寒﹐濁陰上逆所致則同。漧嘔﹐吐涎沫﹐是肝胃寒邪挾濁陰之气上逆﹐頭痛多在巓頂部位﹐爲陰寒上逆之徵。治以吳茱萸湯散寒止嘔﹐溫胃降逆﹐則諸癥自愈。筆者曾治一巓頂頭痛之患者﹐四肢冰涼﹐面容蒼白無神﹐食少﹐一身都痛﹐惡寒特甚﹐嘔吐涎沫﹐經中西醫治療﹐經年累月無效。余綜合分析﹐斷爲厥陰頭痛。先服麻附細辛湯加味四劑﹐一身痛等有所減輕﹔繼服四逆湯以扶陽祛陰﹐惡寒等又有減輕﹔最後治以吳茱萸湯加附片﹐吐涎沫﹑頭痛諸癥悉愈﹐復以理中湯善其後。

十﹑嘔家﹐有癰膿﹝者﹞﹐不可治嘔﹐膿盡自愈。

鄭論﹕按嘔出癰膿﹐大半多屬熱壅於內﹐在厥陰篇中﹐用藥多居辛燥﹐故教人不治吐膿﹐蓋愼用辛燥之意也。

【闡釋】厥陰寒盡陽回之後﹐陽熱太甚﹐傷及血分﹐下行則便膿血﹐上出則嘔癰膿。若彊止其嘔﹐則膿不得出﹐反生他變。鄭氏曰「在厥陰篇中﹐用藥多居辛燥﹐故教人不治吐膿﹐蓋愼用辛操之意也」。旣禁辛燥之劑﹐其治當辛涼以開其結﹐苦泄以排其膿﹐甘寒以養其正﹐使膿盡而嘔自止﹐可用排膿湯加味治之。

過經不解

四法﹐附三陰經後﹝據舒本校補﹞

一﹑太陽病﹐過經十餘日➁﹐反二三下之﹐後四五日﹐柴胡證仍在者﹐先與小柴胡。嘔不止﹐心下急➂﹐鬱鬱微煩者➃﹐爲未解也﹐與大柴胡湯下之則愈。

➁過經﹕此處含有病傳他經之意。

➂心下急﹕胃院部有窘迫的感覺。

➃鬱鬱﹕言煩悶之狀。

鄭論﹕按太陽過經不解﹐延至十餘日﹐反二三下之﹐此際邪仍在太陽﹐方可云過經不解。若是柴胡證﹐十餘日後﹐邪仍在少陽﹐方可言過經不解。此說一嘔不止﹐心下急﹐鬱鬱微煩病情﹐乃系太陰中宮不宣﹐陰邪上逆之象﹐若只據一嘔﹐而卽云柴胡證仍在﹐殊屬不當。

總要寒熱往來﹐口苦﹑耳聾﹑喜嘔全在﹐用小柴胡湯﹐乃爲恰切﹐不得艸艸了事。

【闡釋】過經不解計四條﹐他書俱載在太陽中篇﹐舒馳遠將此四條﹐附在三陰經後﹐鄭氏從之。太陽病﹐過經十餘日而不解﹐或爲桂枝湯證﹐或爲麻黃湯證﹐皆無可下之理﹐此際邪仍在太陽﹐故可云過經不解。鄭氏辧過經不解與其它注家隨文釋義不同﹐是有見地的。至論「嘔不止﹐心下急﹐鬱鬱微煩病情﹐乃系太陰中宮不宣﹐陰邪上逆」之徵﹐則大柴胡湯不可用﹐法當溫中降逆散邪﹐理中湯加砂仁半夏治之。

大柴胡湯方﹝校補﹞

柴胡半斤黃芩三兩芍藥三兩半夏半升﹝洗﹞生薑五兩﹝切﹞大棗十二枚﹝擘﹞枳實四兩﹝炙﹞上七味﹐以水一斗二升﹐煮取六升﹐去渣再煎﹐溫服一升﹐日三服。一方加大黃二兩➀﹐若不加﹐恐不爲大柴胡湯。

➀大黃﹕晉葛洪《肘後方》載大柴胡湯都有大黃二兩﹐當從之。

【方解及其應用範圍】本方有柴胡﹑半夏﹑生薑之辛以解表﹐黃芩﹑芍藥﹑枳實﹑大黃之苦以滌除裏熱﹐是兩解表裏之劑。若無大黃﹐原文何云與大柴胡湯下之愈。

二﹑太陽病﹐過經十餘日﹐心下溫溫欲吐➁﹐而胸中痛﹐大便反溏﹐腹微滿﹐﹝而﹞鬱鬱微煩﹐先此時﹐自極吐下者➂﹐與調胃承气湯。若不爾者﹐不可與﹐但欲嘔﹐胸﹐中痛﹐﹝而﹞微溏者﹐此非柴胡﹝湯﹞證﹐以嘔﹐故知極吐下也。

➁溫溫﹕同慍慍﹐言煩憒之狀。

➂極吐下﹕大吐下的意思。

鄭論﹕按太陽過經十餘日﹐所現病情﹐皆正气不足之候﹐何也﹖心下溫溫欲吐者﹐中宮不宣﹐而陰邪滯也﹔大便溏而微滿者﹐中宮有寒濕彌漫之象也﹔鬱鬱微煩﹐正气不暢達也。此皆由吐﹑下失宜﹐方有此候。

【闡釋】諸家注解此條﹐紛紛聚訟﹐其實難從。惟鄭氏能獨抒己見云「太陽過經十餘日﹐所現病情﹐皆正气不足之候」。此皆由吐﹑下失宜﹐旣非柴胡證﹐亦非調胃承气湯所能治。所現諸證﹐無非內臟虛寒﹐或爲吐下所傷﹐或爲中气素弱﹐或爲寒濕彌漫﹐法宜溫中散寒祛濕﹐理中湯加砂仁﹑半夏﹑茯苓治之。

三﹑傷寒十三日﹝不解﹞﹐胸脇滿而嘔﹐日晡所發潮熱﹐已而微利﹐此本柴胡證﹐下之﹝而﹞﹝以﹞不得利﹔今反利者﹐知醫以丸藥下之﹐﹝此﹞非其治也。潮熱者實也﹐先宜服小柴胡﹝湯﹞以解外﹐後以柴胡﹝湯﹞加芒硝﹝湯﹞主之。

鄭論﹕按胸脇﹐乃肝膽地界﹐今見病而嘔﹐邪气拂郁也。日晡發熱而微利﹐本有熱也﹐此乃柴胡的候﹐下之本非其治。學者總宜相機施治爲是。至原文所主之方﹐亦不可固執。

【闡釋】胸脇滿而嘔﹐日晡發潮熱等證﹐是少陽兼陽明內實之證﹐故鄭氏曰「下之本非其治。」上證旣兼裏實﹐大便應見祕結﹐今反下利﹐此是誤用丸藥所致﹐𨿽有微利而病不解﹐柴胡證仍在﹔潮熱爲裏實。故先用小柴胡湯以解外﹔再用柴胡加芒硝湯兼治裏實。鄭氏又曰「原文所主之方﹐亦不可固執」﹐示人以活法圓通之妙。

柴胡加芒硝湯方﹝校補﹞

柴胡二兩十六銖黃芩一兩人參一兩甘艸一兩﹝炙﹞生薑一兩﹝切﹞半夏二十銖本云二十銖五枚﹝洗﹞大棗四枚﹝擘﹞芒硝二兩上八味﹐以水四升﹐煮取二升﹐去渣﹐內芒硝﹐更煮微沸﹐分溫再服。不解﹐更作。

【方解及其應用範圍】此爲少陽﹐陽明兼治的方劑﹐和解淸裏之方也﹐治小柴胡湯證兼胃有實熱者。

𨿽有微利﹐燥結仍畱。加芒硝者﹐泄熱軟堅﹐胃實可除﹐潮熱微利自止。亦卽本方証之少陽證及陽明證均較大柴胡湯證爲輕者適用之。可以推廣用於小柴胡湯證﹐而腹有堅塊苦滿難解者﹔或小柴胡湯證﹐發潮熱﹐大便不通者。此用鹹寒之芒硝以潤燥軟堅之效也。

四﹑傷寒十三日﹝不解﹞﹐過經譫語言➀﹐以有熱也﹐當以湯下之。若小便利者﹐大便當鞕﹐而反下利﹐脈調和者﹐知醫以丸藥下之﹐非其治也。若自下利者﹐﹝脈﹞當微厥﹔今反和者﹐此﹝謂﹞﹝爲﹞內實也﹐調胃承气湯主之。

➀過經﹕此處是病已離開太陽經的意思。

鄭論﹕按譫語而稱內熱﹐下之理也﹔大小便利者﹐裏气通也﹔脈調和者﹐气機順也。此以爲醫以丸藥下之﹐非其治﹐殊非正論。又若自下利﹐當微厥者﹐正虛之徵也﹔而反和者﹐正未大虛也。何得此爲內實﹐當下之﹐非正論﹐決非仲師所語也。

【闡釋】歷代注家對本條大多只是隨文順釋﹐殊覺含糊。鄭氏對原文提出疑問﹐不同於歷代注解者。第一段「傷寒十三日」至「知醫以丸藥下之﹐非其治也」﹔第二段「若自下利」至「此爲內實﹐當下之」。鄭氏均斥爲非正論。最後歸結爲「決非仲師所語也」。鄭論按過經不解一語﹐似非確論﹐如太陽病有十餘日﹐仍在太陽者﹔陽明病有下而再下﹐十餘日仍未解。總之不必專拘時日﹐務以認證爲妥﹐辧明虛實爲要。

【闡釋】本節鄭論﹐系槪括前四節而言。𨿽曰過經﹐究竟仍在六經之內﹐辧其證在何經﹐卽用何經之法以治之﹐無所往而不得之矣﹐又何必用此過經不解之法哉﹖

差後勞復

計五法﹝據舒本校補﹞

一﹑大病差後➁﹐勞復者➂﹐枳實梔子豉湯主之﹝若有宿食者﹐加大黃﹐如博棋子大五六枚﹞➃。

➁大病﹕諸病源候論云「大病者﹐中風﹑傷寒﹑熱勞﹑溫瘧之類是也」。

➂勞復﹕疾病新愈﹐因勞又發的﹐叫勞復。

➃若有……五六枚三句﹕據成無己本增。其它諸書﹐此十六字皆在枳實梔子鼓湯後。

鄭論﹕按大病差後﹐稍有勞動﹐而病依然復初﹐此皆元气薄弱之故﹐不得按前法治之。但病﹝果按﹞勞復一證﹐果系何髒損傷﹐何經爲病﹖病差後﹐稍有勞動﹐其病依然﹐應按髒經施治﹐原文所主之方﹐大非確論﹐恐有遺誤。

【闡釋】大病新差﹐眞元大虛﹐气血未復﹐過勞了可能復發舊病﹐與前無異﹐自當照前用藥﹐此一定之理也。而鄭氏則說﹕「而病依然復初﹐此皆元气薄弱之故﹐不得按前法治之」。何其自相矛盾﹖過勞了旣可能復發舊病﹐亦可能新感爲病﹐仍應以隨證施治爲準。故鄭氏又謂﹕「原文所主之方﹔大非確論﹐恐有遺誤」。其質疑是正確的。

枳實梔子豉湯方﹝校補﹞

枳實三枚﹝炙﹞梔子十四个﹝擘﹞豉一升﹝綿裹﹞上三味﹐以淸漿水七升➀﹐空煮取四升﹐內枳實梔子﹐煮取二升﹐下豉﹐更煮五六沸﹐去渣﹐溫分再服﹐復令微似汗。若有宿食者﹐內大黃如博棋子大五六枚➁﹐服之愈。

➀淸漿水﹕徐靈胎曰﹕漿水卽淘米泔水﹐久貯味酸爲佳。

➁博棋子大﹕千金方﹕羊脂煎方後云﹐棋子大小如方寸匕。

【方解及其應用範圍】體虛勞復﹐熱气浮越﹐所以用枳實寬中下气﹐梔子泄熱除煩﹐香豉宣泄陳腐﹐兼解其表﹐更用漿水煮藥﹐以開胃調中﹐所以具有泄熱除煩﹐散表和中的作用。假如兼有宿食停滯﹐再加大黃以蕩滌腸胃﹐推陳致新﹐所謂邪去則正自安。

二﹑傷寒差以後﹐更發熱﹝者﹞﹐小柴胡湯主之。脈浮者﹐以汗解之﹔脈沈實者﹐以下解之。

鄭論﹕按病旣稱差已﹐何得更現發熱乎﹖又並未現出柴胡證﹐何得以小柴胡湯主之﹖卽脈浮﹑沈﹑實﹐亦當審其何部何經﹐應表解﹑應下解﹑方可定﹝按﹞﹝案﹞﹐此以籠統言之﹐定非確論。

【闡釋】傷寒差已﹐則大邪已去﹐後更發熱者﹐表裏之气未和也﹐脈當微弦﹐必兼有口苦﹑咽漧﹑胸脇滿等證﹐否則不能投以小柴胡湯。至以汗解﹑以下解﹐亦當審其何部何經﹐兼辧其證狀﹐對證下藥﹐始爲適當。故鄭氏曰「此以籠統言之﹐定非確論」。

三﹑大病差後﹐從腰以下有水气者﹐牡蠣澤瀉散主之。

鄭論﹕按大病差後﹐從腰下有水气者﹐是病不責之太陽﹐而責之於腎也。太陽底面﹐卽是少陰﹐太陽病已﹐而少陰腎气發泄於外﹐故現腰以下有水气﹐法當溫腎收納﹐若牡蠣澤瀉散﹐是亦利水之一法也﹐似非正論。

【闡釋】本條原文甚簡﹐必須結合其它證狀來辧別水气之屬性﹐是否可用牡蠣澤瀉散治療。如下焦气化失常﹐濕熱壅滯﹐膀胱不瀉﹐水性下流﹐故但從腰以下﹐水气壅積﹐膝脛足跗﹐皆腫重也。此屬有餘之邪﹐脈必沈數有力﹐二便不利﹐方可用此排決逐水之劑。若脾胃气虛﹐不能升淸降濁﹔腎气渙散﹐膀胱气化不行﹐水邪泛濫而爲腫。牡蠣澤瀉散決不可用﹐當如鄭氏所說﹕「當溫腎收納」。兼以化气﹐四逆湯加肉桂﹑砂仁﹑白蔻﹑破故紙治之。

牡蠣澤瀉散方﹝校補﹞

牡蠣﹝熬﹞澤瀉蜀漆﹝暖水洗去腥﹞葶藶子﹝熬﹞商陸根﹝熬﹞海藻﹝洗去咸﹞栝蔞根各等分上七味﹐異搗﹐下篩爲散﹐更於臼中治之﹐白飲和服方寸匕﹐日三服﹐小便利﹐止後服。

【方解及其應用範圍】牡蠣軟堅行水﹐澤瀉滲濕利水﹐蜀漆祛痰逐水﹐葶藶子宣肺泄水﹐商陸﹑海藻專於潤下行水﹐共使水邪從小便排出。栝萎根止渴生津液﹐爲本方之反佐﹐使水去而津液不傷。此方施之於形气實者﹐其腫可隨愈也﹐若病后土虛不能制水﹐腎虛不能行水﹐則又當別論﹐愼不可服也。

四﹑大病差後﹐喜唾➀﹐久不了了﹝者﹞➁﹐﹝胃﹞﹝胸﹞上有寒﹐當以丸藥溫之﹐宜理中丸。

➀喜唾﹕實時時泛吐唾沫。

➁久不了了﹕延綿不已的意思。

鄭論﹕按病後喜唾不了﹐中宮有寒濕未盡也。寒濕上逆而不降﹐故唾不止﹐法宜溫中降逆﹐是一定之理也。

【闡釋】鄭氏所論極是﹐法宜溫中降逆。筆者將理中丸攺爲湯劑﹐再加砂仁﹑半夏﹐增彊其效﹐輕者一二劑﹐重者五六劑﹐卽竟全功。

理中丸方﹝校補﹞

人參﹑漧薑﹑甘艸﹝炙﹞﹑白朮各三兩上四味﹐搗篩﹐蜜和爲丸﹐如雞子黃許大﹐以沸湯數合﹐和一丸﹐研碎﹐溫服之﹐日三四﹐夜二服﹐腹中未熱﹐益至三四丸﹐然不及湯。湯法﹕以四物依兩數切﹐用水八升﹐煮取三升﹐去渣﹐溫服一升﹐日三服。若臍上築者﹐腎气動也﹐去朮﹐加桂四兩﹔吐多者﹐去朮加生薑三兩﹔下多者﹐還用朮﹔悸者﹐加茯苓二兩﹔渴欲得水者﹐加朮﹐足前成四兩半﹔腹中痛者﹐加人參﹐足前成四兩半﹔寒者﹐加漧薑﹐足前成四兩半﹔腹滿者﹐去朮﹐加附子一枚。服湯後如食頃﹐飲熱粥一升許﹐微自溫﹐勿發揭衣被。

【方解及其應用範圍】本方乃溫中之劑。白朮甘溫﹐燥濕而健脾﹐主治風寒濕痺。漧薑辛溫﹐主胸滿咳逆上气﹐又能暖中宮之气。徐靈胎曰「凡味厚之藥主守﹐气厚之藥主散﹐姜气味俱厚﹐故散而能守﹐夫散不全散﹐守不全守﹐則旋轉於經絡臟腑之間﹐驅寒除濕﹐和血通气﹐所必然矣。」甘艸與辛藥同用﹐便可化周身之陽气﹐陽气化行﹐陰邪卽滅。但恐辛熱太盛﹐故用人參之微寒繼之﹐有剛柔相繼之意﹐陰陽庶幾不偏。仲景在前太陽中篇條曾云「理中者﹐理中焦」﹐中焦是脾胃所司﹐乃《傷寒論》太陰病溫中散寒之主方﹐原文已有幾種加減法﹐參看前面所述﹐此處不再贅敍。鄭氏在《醫法圓通》中說﹕「理中湯所治的主癥是腹滿而吐﹐食不下﹐時腹自痛﹐不利﹐口不渴。」是太陰病的典型證候。其基本病理是脾胃虛寒﹐气機阻滯﹐故以溫中散寒補脾之理中湯爲首選方﹐其圓通應用法﹐鄭氏舉出﹕﹝l﹞治吐血﹐﹝﹞治四肢浮腫﹐﹝﹞治心下嘈雜吐水﹐﹝﹞治咳嗽吐淸水﹐﹝﹞治唾水不休﹐﹝﹞治呃逆不休﹐﹝﹞治手足微冷少神。以上七癥﹐皆由脾胃虛寒﹐轉輸失職所引﹐故能治之而愈。筆者經驗用此方加味治療脾臟咳嗽。其因脾臟陽虛而咳嗽者﹐乃脾臟之陽不足﹐不能轉輸津液水谷而作﹐理中湯能溫陽利濕﹐益气化痰﹐故可治之而愈。如由於胃寒發吐而咳嗽者﹐則加砂﹑蔻﹑半夏﹐其效始著。

今人用本方加減化裁以治虛寒性的消化道疾病﹐如慢性胃炎﹑腸炎及胃痛﹑胃潰瘍﹑多見良效。

五﹑傷寒解後﹐虛羸少气➀﹐气逆欲吐﹐竹葉石膏湯主之。

➀虛羸﹕虛弱消瘦之意。

鄭論﹕按寒邪旣稱解後﹐人旣虛羸少气﹐本屬不足﹐气逆欲吐﹐大半陰邪上逆﹐正气不支﹐法宜溫中﹑扶陽﹑降逆爲是。以竹葉石膏湯﹐是爲胃熱上攻者說法﹐若施之於虛羸少气之人﹐斷乎不可。學者務宜於病情或寒或熱上體會﹐庶不致誤。

【闡釋】傷寒解後﹐無論汗解﹑下解﹐其爲傷胃陰則一。胃虛津傷﹐餘熱未除﹐方可用竹葉石膏湯。若病後虛羸少气者﹐元气衰乏﹐腎气不足也﹐病屬少陰﹔气逆欲吐者﹐脾虛不能攝飲﹐飲邪上逆﹐病屬太陰﹐法當扶陽補气﹐理脾固腎﹐竹葉石膏萬不可用﹐可選用附子理中湯加砂仁﹑故紙等藥。故鄭氏曰「學者務宜於病情或寒或熱上體會﹐庶不致誤。」

竹葉石膏湯方﹝校補﹞

竹葉二把石膏一斤半夏半升﹝洗﹞人參二兩麥門冬一升﹝去心﹞甘艸二兩﹝炙﹞粳米半升上七味﹐以水一斗﹐煮取六升﹐去渣﹐內粳米﹐煮米熟﹐湯成去米﹐溫服一升﹐日三服。

【方解及其應用範圍】本方爲白虎人參湯加減而成。竹葉﹑石膏除煩淸熱﹐人參﹑甘艸益气生津﹐麥冬﹐粳米滋養胃液﹐半夏降逆。合之能生津益气﹐淸熱養陰。本方推廣應用於急性熱病﹐肺熱﹑胃熱之咳喘或呃逆﹐受暑之吐瀉﹐以及熱病後期津气兩傷﹐餘熱未盡各癥。筆者用治小兒麻疹已出透﹐仍繼續髙熱﹐咳嗽劇烈者﹐則熱去而津生﹐咳嗽自愈。

差後食復

計一法﹝據舒本校補﹞

病人脈已解➀﹐而日暮微煩﹐以病新差﹐人彊與谷﹐脾胃气尙弱﹐不能消穀﹐故令微煩﹐損谷則愈➁。

➀脈已解﹕病脈已除﹐卽脈搏平和的意思。

➁損谷﹕卽節制食物的意思。

鄭論﹕按胃气旺﹐則食穀易消﹐胃气弱﹐則食難化﹐此亦理之常也。今日暮而微煩﹐正陰長陽消之時也。損谷則愈﹐使其食不驟﹐而胃气寬舒﹐自可無虞矣。

【闡釋】病人已愈﹐尙見日暮微煩﹐因病當新愈﹐正气未復﹐勉彊進食﹐脾胃虛弱﹐只要減食則愈。此卽揭示病愈後﹐應注意飲食調護﹐不可過食也。

陰陽易病

計一法

傷寒陰陽易之爲病﹐其人身體重﹐少气﹐少腹裏急﹐或引陰中拘攣➀﹐熱﹝气﹞﹝上﹞衝胸﹐頭重不欲舉﹐眼中生花﹐膝脛拘急者﹐燒褌散主之。

➀引陰中拘攣﹕牽引陰部拘急痙攣。

鄭論﹕按陰陽易病﹐皆由新病初愈﹐余邪尙未大盡﹐男與女交則女病﹐女與男交則男病﹐以致一綫之餘毒﹐勢必隨气鼓蕩﹐從精竅而發泄也。治之不外扶正爲主。至於燒褌散一方﹐男用女褌﹐女用男褌﹐近陰處布方寸﹐燒灰兌藥服之﹐亦是取陰陽至近之气機﹐必引藥深入﹐亦是近理之論。余於此等證﹐在大劑扶陽﹐取童便爲引﹐服之屢屢獲效。

【闡釋】陰陽易病者﹐是男子或婦人傷寒病新差未平復﹐而與之交接得病者。其證狀是身體重﹐少气﹑少腹裏急等﹐這是下寒證﹔熱上衝胸﹐頭痛不欲舉等﹐這是上熱證。下寒是眞寒﹐上熱是假熱。鄭氏認爲治之不外扶正爲主﹐用大劑回陽扶陽﹐取童便爲引﹐服之屢屢獲效﹐誠不易之治法矣。筆者從之﹐並認爲燒褌散決不可用。

燒褌散方﹝校補﹞

婦人中褌近隱處﹐取燒作灰。

上一味﹐水服方寸匕﹐日三服。小便卽利﹐陰頭微腫﹐此爲愈矣。婦人病﹐取男子褌燒灰服。

【闡釋】筆者對此證此方﹐體會很少﹐不作彊解。

外附

太陽少陰總論

夫陽者﹐卽坎中眞陽也﹔少陰者﹐卽坎水也。陽居二陰之中﹐陰含一陽之內。人身中一水一火﹐卽在此處攸分。故太陽爲人身綱領﹐主皮膚﹐統營衛者是也。太陽之气上升﹐則水精之陰﹐卽從太陽而上行﹐從皮膚而出水气。太陽爲外邪干犯﹐必由毛竅而入﹐仲景所以著《傷寒》﹐皆是從根底上來也。故太陽之底﹝面﹞是少陰﹐少陰之底面卽是太陽﹐所以太陽發汗有亡陽之虞﹐卽此是也。後學不知根底﹐著春溫﹐著利證﹐種種不一﹐自以爲補仲景之不逮﹐而不知仲景列六經﹐早已發明其要﹐惜後人之學識未到﹐功力未深﹐自詡以爲獨得之祕﹐而其中亦有好處﹐不得卽爲之無用也。總之根底未澈﹐源頭未淸﹐不得不直言之也。

【闡釋】鄭氏於書末附太陽少陰總論者﹐何故﹖《醫理眞傳》一書﹐首揭乾坤大旨﹐而以坎﹑離爲人生立命之根。坎水在人身𨿽屬陰血﹐但中有眞陽﹐在人身爲腎﹐一點眞陽﹐含於二陰之中﹐爲人立命的眞種子。離爲火﹐屬陽﹐气也﹐在人身爲心。而中一爻來自坤元﹐眞陰寄在其中。在人身則腎中眞陽升發﹐能使水上交於心﹐心中眞陰能使火下交於腎。气血循環﹐周流不息﹐水升火降﹐陰平陽祕﹐使人身體健康﹐心智煥發﹐都是坎離互濟交融﹐一升一降﹐往來不窮﹐性命於是乎立。傷寒六經中之太陽﹐卽坎中眞陽也﹔少陰者﹐卽坎水也。六經以太陽爲首﹐凡病邪初入﹐必由太陽﹐以太陽爲寒水之區﹐主皮膚﹐統營衛﹐爲一身綱領。然太陽底面﹐卽是少陰腎經﹐相爲表裏也。若太陽病過發汗﹐則傷少陰腎中眞陽﹐而有亡陽之虞。太陽一經爲病﹐有經病﹐有傷風癥﹐有傷寒癥﹐有兩感癥﹐有腑癥。腑癥之中﹐又有蓄尿癥﹐蓄熱癥﹐蓄血癥﹐癃閉癥。在六經病證中﹐最爲繁多﹐變化亦大﹐其治似簡實難。至少陰一經之病﹐有由傳經而來﹐亦有外邪直中少陰經。少陰經兼屬手少陰心及足少陰腎﹐系上火下水﹐而下水中復有眞陽﹐故本經之病﹐除經癥外﹐尙有協火﹑協水兩癥。在六經中﹐除太陽經外﹐本經較其它諸經爲複雜﹐因其爲水﹑火交會之地﹐元气之根﹐人身立命之主也。病至此際﹐是元气衰極﹐剝至於根﹐故少陰病中﹐重癥﹑死癥較多。仲景立四逆﹐是專爲救這一點元气說法。又云治三陰厥逆﹐可知這一點元气﹐澈上澈下﹐包羅天地﹐此方不獨專爲少陰立法﹐而上中下三部之法俱備﹐知得此理﹐便知得姜附之功用也。筆者數十年之經驗﹐對治陽虛諸種病癥﹐用姜﹑附少則克﹐多達克﹐從未發生任何副作用﹐眞是藥到病除。不敢自祕﹐願與同人共享之﹐以救世之陽虛患者﹐功莫大焉。

麻腳瘟說

余自幼小時﹐卽聞老人相傳﹐有麻腳瘟證﹐終不知此證是何也﹖今者歷醫有年﹐始得其要。夫曰麻腳瘟者﹐人身衛外之陽不足﹐卒爲陰邪所閉也。然有吐有瀉﹐皆是陰邪已犯中宮﹐上下逼迫﹐而人身元气系在後天﹐頃刻將元气剝盡﹐能令人死。余曾救多人﹐一見此癥﹐卽用大劑回陽﹐可以移危爲安。如斬關丸﹑四逆湯﹐皆神效之品。設窮鄕僻壤﹐覓藥維艱﹐一遇此等證候﹐卽速搗生薑汁同紅糖服之﹐如無紅糖﹐卽薑汁亦可﹔如姜不便﹐而胡椒亦可﹐速速吞之﹐皆能獲效。昧者不識﹐胡亂施治﹐未有不速其死者也﹐願諸公熟記之﹐至切至切。

【闡釋】鄭氏釋麻腳瘟病爲人身衛外之陽不足﹐卒爲陰邪所閉也﹐是經驗有得之言。因其病來勢凶猛﹐頃刻將元气剝盡﹐能令人死。卽用大劑回陽﹐如四逆湯﹑斬關元服之﹐可以轉危爲安。對缺醫少藥之窮鄕僻壤﹐提出簡便易行之薑汁同紅糖服之﹐或胡椒速吞之﹐皆能獲效﹐足以補醫藥之不逮﹐彌足珍貴。

斬關丸方

舒馳遠自制﹝據舒本少陰前篇五條補入﹞

硫磺五兩﹐研細末﹐貫入豬大腸﹐綫札煮去腸滚水淘數次曬漧肉桂一兩白蔻﹑生附子﹑花椒﹑生白朮﹑吳萸﹑半夏﹑雞內金各五錢以上共爲末﹐飯碾成丸。

辧認內外發熱證至要約言

醫家治病﹐務要識得內外兩法﹐邪有由外而入者﹐有由內而出者﹐大有分別。如發熱一證﹐無論男婦老幼一見發熱﹐鮮不以爲外感也﹐不知大有分別。余閱歷數十年﹐方始識得﹐不敢自祕﹐以公諸世﹐亦救世之意也。千古以來﹐名賢疊出﹐惜此未剴切詳明也。曰內曰外﹐何以辧之﹖証之﹖由外感者﹐無論男婦老幼﹐一經外感﹐邪從毛竅而入﹐閉其外出之气機﹐人卽沈迷倒臥不起﹐所現頭疼﹑身痛﹑惡風﹑畏寒等等情狀。若由內而出者﹐無論男婦老幼﹐人不困倦﹐起居一切如無病者﹐但發熱而已。其間有手心獨發熱者﹐有上半日發熱者﹐有下半日發熱者﹐有夜間發熱者﹐種種不一。但其人面白﹑唇靑﹑口不渴﹑滿口津液﹐飲食無味﹐大小便利﹐不思水飲爲據。卽有面赤如朱﹐口紅唇裂﹑皆在舌上﹐津液滿口﹐小便淸長﹐喜飲熱湯上辧之﹐萬無一失。

【闡釋】發熱有內﹑外之分﹐鄭氏原文剴切詳明﹐無庸贅述。但筆者認爲將《醫理眞傳》認病捷要總訣發熱類與之合參﹐則更爲全面﹐故不憚繁而錄之﹐以供辧證。發熱而身疼者﹐外感也﹝自汗桂枝湯﹐無汗麻黃湯﹞。發熱而身不疼﹐飽悶吞酸者﹐內傷於食也﹝平胃散加消食行气之藥﹞。發熱身疼﹐不惡寒﹐舌黃而飲冷者﹐熱傷於裏也﹝白虎湯加桂枝榦葛﹞。發熱身疼﹐惡寒﹐口不渴者﹐邪入少陰也﹝麻黃附子細辛湯﹞。素稟不足﹐無故身大熱﹐舌靑欲飲極熱者﹐元陽外越也﹐亦有口不渴者﹐皆同﹝吳萸四逆湯﹞。小兒發熱﹐气粗口熱者﹐表裏俱病﹐內有熱也﹝人參敗毒散加芩﹑連﹑梔子﹞。發熱出气微溫﹐而口不熱﹐小便淸長﹐大便不實﹐素有疾者﹐元气不固也﹝理中湯﹑六君子湯之類﹞。

問答計三條

問曰﹕俗云服姜附燒幹腎水﹐果有是說乎﹖

答曰﹕子不觀仲景之用姜附﹐所以回陽也﹐陽回則津液自生﹐何以不燒幹腎水而反生津液﹐生死人而肉白骨乎﹖此其中大有關鍵﹐昧者不明陰陽底蘊﹐畏姜附視若砒霜﹐不敢輕用﹐病家亦不敢輕服﹐相沿成風﹐牢不可破。猶其不知姜附乃少陰主藥﹐仲景用之以扶少火而生气者也。曰﹕然則姜附其可恆用歟﹖曰﹕可。曰﹕何以知其可恆用也﹖曰﹕凡一切陽虛諸癥﹐如少气﹑懶言﹑身重﹑惡寒﹑聲低﹑息短﹑舌潤﹑舌黑﹑二便淸利﹑不思水飲﹑心悸﹑神昏﹑不語﹑五心潮熱﹐喜飲熱湯﹑便血﹑吐血﹑閉目妄語﹐口臭難禁﹐二便不禁﹐遺尿遺屎﹐手足厥逆﹐自汗﹐心慌不寐﹐危候千般﹐難以枚舉﹐非姜附何以能勝其任﹐而轉危爲安也乎﹖曰﹕然則世之用大黃芒硝以治病者﹐其故何也﹖曰﹕大哉斯問也﹖曰﹕夫大黃芒硝乃治壯火食气之癥也。曰﹕壯火之爲病若何﹖曰﹕壯火者﹐是外來之邪熱﹐入與陽明之燥熱相合﹐盤據於中﹐若不急爲撲滅﹐頃刻將眞陰灼盡而性命不保﹐故曰壯火食气卽此。仲景於此﹐輕則以人參白虎﹐重則以大承气﹑小承气湯﹐與夫六味﹑麥味﹑雞子黃連潤燥﹑養陰﹑救陰諸法﹐皆一轍也。至所現病情﹐如气粗口熱﹑大渴飲冷﹑壯熱﹑煩躁﹑汗多﹑身輕﹑張目不眠﹑聲音響亮﹑口臭﹑芒刺滿口﹐譫語神昏﹐二便不利﹐胸腹痞滿﹐狂叫不休﹐便血﹐吐血﹐種種危候﹐難以枚舉。如此之病﹐不惟姜附不用﹐卽一切辛燥之品﹐皆當禁服也。由是觀之﹐則醫亦可學也﹐而用藥之宜熱宜涼﹐有一定之理也。噫﹗先生此論﹐其可爲醫門之一助也﹐實快事也。

【闡釋】鄭氏此條采取問答形式﹐說明姜附之功用﹐並斥服姜附燒幹腎水之說。仲景傷寒論方中﹐用附子者有方﹐蓋附子純陽之性﹐能補坎中眞陽。《醫理眞傳》一書中﹐有坎卦解﹑離卦解﹑气血兩字作一卦解﹐君相二火解等﹐都是說明气血周流五臟六腑﹐以及全身﹐必須相應平衡﹐始能健康長壽。如有偏盛﹐必發而爲病。「气有餘便是火﹐气不足便是寒」。「火旺者陰必虧﹐寒甚者陽必衰」。此陽虛陰虛之所由來也。姜附乃陰癥主藥﹐用之以扶少火而生气者﹐凡一切陽虛諸癥﹐皆可服之。附子爲熱藥之冠﹐能扶欲絕之火種﹐又必佐漧薑之辛散﹐以蕩盡陰邪﹐迎陽歸舍﹐故曰回陽。凡陽虛陰盛爲病﹐皆可放膽使用﹐能早用善用﹐卽不致釀成危候。蓋邪火始能傷陰﹐眞火實能生陰﹐火盛則水盛﹐火衰則水衰﹐故燒幹腎水之說﹐實屬無稽。筆者臨證數十年來﹐以善用姜桂附聞於世﹐用附片少則數十克﹐多則達二三百克﹐從未發生任何副作用﹐蓋卽本諸邪火始能傷陰﹐眞火實能生陰之理論。又曰「然則世之用大黃﹐芒硝以治病﹐其故何也＂﹖蓋硝﹑黃乃治壯火食气之藥也﹐食气者﹐食盡元陰之气也。若不急爲撲滅﹐頃刻將眞陰灼盡而命不永。至其所現癥狀﹐如气粗口熱﹐大渴飲冷等﹐非但姜附不可用﹐卽一切辛燥之品﹐皆當禁服﹐此又白虎﹑承气之用矣。

或問﹕俗云小兒純陽之體﹐不宜服姜附﹐是耶﹖非耶﹖

答曰﹕小兒者﹐稚陽也﹐如初生之萌芽﹐其質嬌嫩﹐用藥稍差﹐卽禍生不測﹐便釀出陽虛種種危候﹐非姜附何能扶少火而生气﹐以助先天危亡之機乎﹖世人動曰純陽﹐豈非見之左耶。總之用姜附亦必究其虛實﹐相其陰陽﹐觀其神色﹐當涼則涼﹐當熱則熱﹐何拘拘以姜附爲咎哉﹖

【闡釋】俗說「小兒純陽之體﹐有熱無寒」。其實此語非是。有初生小兒﹐生下後其身體卽爲陽虛者﹐由其母在妊娠期中﹐喜食生冷﹔或因營養不良﹐以致胎兒在母腹中﹐卽未健康成長﹐發育不好﹐其面容皎白﹐額上顯出靑紋﹐口唇靑白﹐哭時聲不洪亮﹐舌質淡紅﹐苔白膩等。亦有小兒患病﹐注射靑鏈黴素﹐或過服寒涼之劑﹐有如鄭氏所說﹕「用藥稍差﹐卽禍生不測﹐便釀出陽虛種種危候。」

上述兩種癥狀﹐則非用姜附以扶少火而生气﹐以救危亡不可。總之用姜附必辧其陰陽虛實﹐何能拘泥於小兒純陽之體﹐不宜服姜附哉﹗筆者曾治患兒戴某﹐生下後三月﹐卽患咳嗽﹐病勢嚴重﹐送醫院治療﹐經注射靑黴素半月﹐病愈出院。在一年中﹐咳喘斷續發作﹐住醫院四次。最後一次診斷爲肺气腫﹐𨿽注射鍼藥及輸液治療﹐未見減輕﹐已下病危通知書。患兒面容烏黑﹐咳時頭傾胸曲﹐气喘促﹐出冷汗﹐手足冰涼﹐舌質淡紅﹐苔白膩。其母在妊娠期中﹐喜喫生冷瓜果以及冰糕汽水等飲料。根據上述診斷﹐胎兒在母體內卽受損傷﹐生下後卽現陽虛之象。加之三月卽住醫院治療﹐共有五次﹐注射靑黴素及輸液﹐損傷陽气。現已見種種危候﹐非用姜附以扶陽止咳喘不可。先用四逆湯加麻黃治之﹔繼用眞武湯﹐最後以理中湯善其後﹐共服藥三十劑而痊愈。今十年﹐小孩健康成長﹐已讀小學矣。

或問﹕俗云小兒初生﹐先服開口藥﹐以下胎毒﹐免生瘡癥﹐用藥不外大黃﹑銀花﹑勾藤﹑防風﹑巴豆﹑大棗等﹐果可服否﹖

答云﹕小兒下地﹐定要服開口藥﹐以下胎毒﹐免生瘡﹑風癥﹐此皆不經之論。夫小兒居母腹中﹐母呼一呼﹐母吸一吸﹐十月功圓﹐破衣而出﹐此時一團眞气養成﹐有何胎毒﹖如果有毒﹐小兒尙可活乎﹖旣經下地﹐如初出土萌芽﹐此則一身眞气﹐本是並無一毫外邪﹐何得卽以戕伐生气之藥而施之﹐則無疾反生有疾﹐不生風因而生風﹐故有四六風﹑七天風﹐十有九死﹐難以枚舉。此千古之流獘﹐實千古小兒之大厄也。噫﹗何世人之不講究理法耶﹖

【闡釋】鄭氏認爲小兒初生下地﹐不可妄施藥品﹐力斥世俗用大黃﹑銀花等藥以下胎毒之非是﹐並指出其流獘﹐在當時是很有見地的。現今產科醫院林立﹐婦女生育小孩多在醫院﹐此種陋習﹐已隨之而消失矣。

附錄

《傷寒論》原文﹐有《傷寒恆論》中所無者﹐補上備考。

○太陽病﹐發熱而渴﹐不惡寒者﹐爲溫病。若發汗已﹐身灼熱者﹐名風溫。風溫爲病﹐脈陰陽俱浮﹐自汗出﹐身重﹐多眠睡﹐鼻息必鼾﹐語言難出。若被下者﹐小便不利﹐直視失溲。若被火者﹐微發黃色﹐劇則如驚癇﹐時瘈瘲。若火燻之﹐一逆尙引日﹐再逆促命期。

○問曰﹕癥象陽旦﹐按法治之而增劇﹐厥逆﹐咽中幹﹐兩脛拘急而譫語。師曰﹕夜半手足當溫﹐兩腳當伸。後如師言﹐何以知此﹖

答曰﹕寸口脈浮而大﹐浮爲風﹐大爲虛﹐風則生微熱﹐虛則兩脛攣﹐病形象桂枝﹐因加附子參其間。增桂令汗出﹐附子溫經﹐亡陽故也。

厥逆﹐咽中幹﹐煩躁﹐陽明內結﹐譫語煩亂﹐更飲甘艸漧薑湯。夜半陽气還﹐兩足當熱﹐脛尙微拘急﹐重與芍藥甘艸湯﹐爾乃脛伸﹔以承气湯微溏﹐則止其譫語﹐故知病可愈。

○太陽病﹐十日以去﹐脈浮細而嗜臥者﹐外已解也﹐設胸滿脇痛者﹐與小柴胡湯﹔脈但浮者﹐與麻黃湯。

○病發熱頭痛﹐脈反沈﹐若不差﹐身體疼痛﹐當救其裏﹐宜四逆湯。

○得病六七日﹐脈遲浮弱﹐惡風寒﹐手足溫﹐醫二三下之﹐不能食﹐而脇下滿痛﹐面目及身黃﹐頸項彊﹐小便難者﹐與柴胡湯﹐後必下重﹐本渴飲水而嘔者﹐柴胡不中與也﹐食穀者噦。

○條前段。傷寒中風﹐有柴胡證﹐但見一證便是﹐不必悉具。

○形作傷寒﹐其脈不弦緊而弱﹐弱者必渴﹐被火必譫語﹐弱者發熱脈浮﹐解之當汗出愈。

○脈浮熱甚﹐而反炙之﹐此爲實﹐實以虛治﹐因火而動﹐必咽燥吐血。

○病人脈數﹐數爲熱﹐當消穀引食﹐而反吐者﹐此以發汗﹐令陽气微﹐膈气虛﹐脈乃數也。數爲客熱﹐不能消穀﹐以胃中虛冷﹐故吐也。

○病在陽﹐應以汗解之﹐反以冷水潠之﹐若灌之﹐其熱被劫不得去﹐彌更益煩﹐肉上粟起﹐意欲飲水﹐反不渴者﹐服文蛤散。若不差者﹐與五苓散。寒實結胸﹐無熱證者﹐與三物小陷胸湯﹐白散亦可服。

○太陽少陽並病﹐心下鞭﹐頸項彊而弦者﹐當刺大椎﹑肺兪﹑肝兪﹐愼勿下之。

○陽明病﹐汗出多而渴者﹐不可與豬苓湯﹐以汗多胃中燥﹐豬苓湯復利其小便故也。

○傷寒先厥﹐後發熱而利者﹐必自止﹐見厥復利。

○傷寒厥四日﹐熱反三日﹐復厥五日﹐其病爲進﹐寒多熱少﹐陽气退﹐故爲進也。

○傷寒大吐大下之﹐極虛﹐復極汗者﹐其人外气怫郁﹐復與之水﹐以發其汗﹐因得噦。所以然者﹐胃中寒冷故也。

○傷寒﹐噦而腹滿﹐視其前後﹐知何部不利﹐利之卽愈。

辧霍亂病脈癥並治篇○問曰﹕病有霍亂者何﹖答曰﹕嘔吐而利﹐此名霍亂。

○問曰﹔病發熱頭痛﹐身疼惡寒﹐吐利者﹐此屬何病﹖

答曰﹕此名霍亂。霍亂自吐下﹐又利止﹐復更發熱也。

○傷寒﹐其脈微澀者﹐本是霍亂﹐今是傷寒﹐卻四五日至陰經上﹐轉入陰必利﹐本嘔下利者﹐不可治也。欲似大便而反失气﹐仍不利者﹐此屬陽明也﹐便必鞭﹐十三日愈﹐所以然者﹐經盡故也。下利後﹐當便鞭﹐鞭則能食者愈。今反不能食﹐到後經中﹐頗能食﹐復過一經能食﹐過之一日當愈﹐不愈者﹐不屬陽明也。

○惡寒脈微而復利﹐利止﹐亡血也﹐四逆加人參湯主之。

四逆加人參湯方甘艸二兩﹝炙﹞附子一枚﹝生﹑去皮﹐破八片﹞漧薑一兩半人參一兩上四味﹐以水三升﹐煮取一升二合﹐去渣﹐分溫再服。

○霍亂﹐頭痛發熱﹐身疼痛﹐熱多欲飲水者﹐五苓散主之。寒多不用水者﹐理中丸主之。

○吐利止﹐而身痛不休者﹐當消息和解其外﹐宜桂枝湯小和之。

○吐利汗出﹐發熱惡寒﹐四肢拘急﹐手足厥冷者﹐四逆湯主之。

○旣吐且利﹐小便復利﹐而大汗出﹐下利淸谷﹐內寒外熱﹐脈微欲絕者﹐四逆湯主之。

○吐已下斷﹐汗出而厥﹐四肢拘急不解﹐脈微欲絕者﹐通脈四逆加豬膽湯主之。

通脈四逆加豬膽湯方甘艸二兩﹝炙﹞漧薑三兩彊人可四兩附子大者一枚﹝生去皮﹐破八片﹞豬膽汁半合上四味﹐以水三升﹐煮取一升二合﹐去渣﹐內豬膽汁﹐分溫再服﹐其脈卽來。無豬膽﹐以羊膽代之。

○吐利發汗﹐脈平小煩者﹐以新虛不勝穀气故也。

