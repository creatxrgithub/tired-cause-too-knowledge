

未刻本葉氏醫案淸葉天士

序

聞之士生斯世。不爲良相。當爲良醫。蓋以良相良醫皆可救斯人之疲癃生理殘障。而不忍坐視其顚連而莫告也。然非識學兼到。相固不能濟世。卽醫亦不能濟人。吾考古之名相。無識何以旌別淑慝。求賢以輔治。無學何以本仁祖義。監古以善今。古之名醫。無識何以審病源之虛實。而調劑得其平。無學何以明脈理之精微。而制治有其要。是可知醫國醫人。初無二理。

爲相良固難。爲醫良亦不易也。無怪乎求良醫於當代。不少槪見。惟吳中天士葉老先生庶名克副實。不愧爲良歟。粵稽葉老先生精通脈理。洞見病源。用藥尢能心小膽大。當日之無遠近染求治者。日不暇給。癥多怪異。而方亦新奇。每授湯丸。無不效驗。所謂不笏而饒相業。有樞以轉天心者。捨先生其誰屬。所以仲升周子日侍左右。每見方案。無不匯而集之。

積成卷帙。𨿽人之致病各殊。投劑亦異。未可以張冠戴李。致有毫釐千里之失。然讀書臨癥之餘。備以廣博覽。亦未始無旁通之益焉。其年顧親翁。世葉岐黃。亦有見及此。因卽假周子原本。細心抄錄。持以示余。乞余爲序。余於披覽之下。見葉先生按癥酌方。各有因心之妙用。子夏云﹑𨿽小道必有可觀者焉。良不誣也。後之學人。苟勿視爲古人糟粕。而能深求精義。無負葉老先生揆方之精心。與周子匯集之苦志。則識學𨿽未必兼到。而亦稍稍有合乎不爲良相當爲良醫之遺意。豈不大有功於斯世哉。余不揣固陋。冒昧爲序。望勿以言之不文而姍笑之。幸甚。

時乾隆己丑孟夏洵愚氏朱周燮書於存古堂之邀月軒

朱周燮不知何如人。文亦未甚髙。但因此序而知此冊實先生門人所抄錄。甚可信也。周仲升𨿽署名於下。未言門人。他處亦未見之。苟無此序。無可徵矣。顧其年旣世葉岐黃。其子侄輩自有承家學人。顧氏旣假周本而抄錄之。其侄輩又假顧本而重抄焉。則此本是矣。周氏原本無此序。朱君爲顧作序。紀年乾隆己丑。冊末抄者手記亦署己丑。𨿽無名字可以懸揣。

所謂假叔父本者。必屬顧其年之子侄無疑矣。時去葉氏未遠。流傳有緒。眞確不疑。𨿽系尋常門診之作。寥寥數語。而處方之妙。遠藥之精嚴。有非他人所能望其項背者。玩讀再三。

愛不忍釋。耀卿同道得此見假。不私所寶。惠我多矣。因略爲校正訛字。而記於端。

甲申

方桉

嗽而脈數。髒陰虧矣。金水同治。第參之色脈。恐延損怯。

熟地甜北參麥冬茯神川石斛天冬脈數咳嗽。盜汗形寒。營衛交虛矣。

方桉

小建中湯

脈數無序。陰虧陽亢之象。𨿽血來點粒。春夏木火炎炎。焉得保其不發。

生地女貞實丹皮川斛旱蓮艸赤苓脈弦且出魚際。木火郁而不泄。陽明無有不受其戕。是以食下稍有不適。則爲脹。饑則嘈雜難耐。自宜肝胃同治。肝木宜疏。胃府宜降。乃其治也。

歸身焦術陳皮柴胡神曲白芍茯苓炙艸香附麥芽陽微。陰濁泛逆。先爲咳喘。繼而腹滿便溏。所謂喘必生脹是也。

方桉

眞武湯

脈細如絲。形神羸。嗽而气逆。下焦陽气頗衰。最慮喘脫。延至春和日暖。始可無虞。

茯苓炙黑甘艸制附子桂枝北五味子胡桃肉用瀉白散頗效。但不能寐。舌心辣痛。陰亦虧矣。

生地川貝元參麥冬茯神燈心努力絡瘀。入春气升激絡。血欲外溢未泄。气還瘀凝。脹腹膨。心中烙熱。古謂治血莫如理气。气宣血降。良有以也。

黑梔蘇子牛膝桃仁丹皮茜艸形寒心悸頭旋身如溶溶。此二維任帶病也。由帶中血液下滲。奇經失灌漑之源。日久有怔忡腰折之患。極早圖之。

熟地牡蠣桂心巴戟茯神杞子白芍白薇气痺不宣。食不運。

半夏枳實橘白薑汁茯苓濃朴

方桉

固攝下焦方

紫河車膠熟地山藥萸肉杞子大龜腹版杜仲五味茯神芡實眞麋角膠蓯蓉川斛建蓮寒著气阻。右脇痺痛。

杏仁桂枝茯苓生薑栝蔞苡仁脈數而軟。嗽逆暮盛。

貞元飲加茯神葳蕤癇厥議非痰病。用塡攝下焦。潛陽熄風頗應。但風木司气。春三月發陳。尢宜屏除煩勞惱怒。恐厥陽鼓動。厥復發耳。

熟地天冬虎骨龜板茯神牛膝牡蠣黃柏遠志海參川斛湘蓮閱病原。望色萎黃。參脈微細。此中陽困頓之候也。是以煩勞病嘔尢甚。法宜溫之。

人參吳萸熟附子半夏茯苓淡漧薑溫邪侵於肺衛。作之咳嗽。

杏仁桑葉川貝母花粉黃芩南沙參脈沈弦。脘脹噫气。口燥不寐。宜和肝胃。

川黃連茯苓枳實淡漧薑半夏橘白溫邪作咳。

玉竹南沙參生艸桑葉川貝母花粉脈微細。

茯苓熟淡附子粗桂枝炙艸紫衣胡桃北五味嗽減不寐。心中熱。

方桉

溫膽湯

脈虛。知饑惡食。宜益營分。

當歸茯苓炙黑艸煨姜陳皮大南棗肺癰。

葦莖湯加旋復花蔞仁藏眞不固。陽浮失守。化風內煽。心悸不寐。火升气逆。陰不能平。陽不能祕耳。

桂七味湯加牡蠣肝逆脘痛。右關獨弦。

川楝子茯苓半夏香附汁良姜靑皮風侵於肺絡。咳嗽不已。漸延勞嗽。

白旋復花杜蘇子扁杏仁栝蔞仁霜廣橘紅海浮石血溢陽升。法宜攝納。

熟地茯神川石斛珠菜牛膝豆皮辛以宣气。苦以降逆。

方桉

四磨飲

腹痛已止。左脈尙弦。

人參茯苓橘紅小川連楂肉白芍靑皮吳萸使君子麥芽咽喉如梗。脊熱頭旋。形神羸。脈來微細。經事如期。此屬督脈空虛之候也。法宜溫養。

鹿角霜紫石英白薇川石斛枸杞子茯神杜仲桑葚子咳嗽夢泄內熱。金水同治。

熟地川石斛扁豆茯神北沙參麥冬陽衰則神痺。補陽宜甘溫。

方桉

六君子湯

溫邪未淨。

玉竹桑葉川貝母花粉茯神南沙參左脈弦。咳嗽。陽气偏亢。溫邪侵之。宜用甘藥。

北梨肉白花粉靑蒿白沙參霍石斛川貝此非肺邪。乃下焦陽气澆漓。濁陰僭逆。爲之浮腫咳嗽也。女科致此。當以陰中求陽。

方桉

濟生腎气丸

脈尙弦芤。初之气中乙癸同治。

熟地天冬牡蠣人參茯神川斛此火虛陰邪上干。神志冒昧。頭旋形寒。

方桉

八味丸

溫邪郁於肺衛。咳嗽音嘶。

射幹花粉生艸桔梗玄參象貝知饑。食下脹。脾鈍胃彊使然。

焦術茯苓神曲炙甘艸廣皮川連白芍麥芽山楂肉炭靑皮脈澀。食下拒納。宜理胃陽。

半夏吳茱萸延胡索山楂茯苓髙良姜廣橘紅麥芽咳嗽失血。左脈弦數。少陰頗虧。厥陽不潛使然。

熟地茯神山藥牡蠣川斛湘蓮此衝疝也。由精血暗傷。沖气失守使然。法宜溫養通攝兼施。

方桉

天眞丹

嗽逆。沖气不納。形浮。

茯苓桂枝北五味炙甘艸脈細澀。咳嗽三月不愈。溫邪伏於肺衛使然。漸延陰損勞怯。

玉竹桑葉花粉川貝南參梨肉咽喉病纏綿不已。從少陰治緩圖。乃不易正則也。葆眞靜養。尢爲最要。

熟地虎脛骨川石斛湘蓮秋石女貞子龜甲版牛膝黃柏天門冬旱蓮艸茯神噫气脈弦長。此木火上逆刑金。淸降之司失職。延久有噎格之患。開懷爲主。

枇杷葉黑山梔橘紅杜蘇子香附子茯苓經事參差。不時寒熱盜汗。陰血下奪。陽無所附。營衛爲之不諧也。

炙甘艸白芍火麻仁生地粗桂枝牡蠣麥門冬阿膠腹膨嘔逆。當溫通陽气。

附子吳萸茯苓漧薑用建中頗應。腰痛气逆。宜益下焦。貞元飲以繼之可也。

少陰空虛。厥陽少涵上冒。頭脹嘈雜。當乙癸同治。

生地牡蠣雞子黃茯神天冬眞阿膠陽浮不潛。耳鳴齒痛。當攝少陰。

方桉

大補陰丸

陰損難復。谷兩气泄可慮。

熟地茯神天門冬人參阿膠雞子黃府陽不宣。腹膨溺短。

方桉

大鍼砂丸

火虛不能燠土。不饑妨食。法宜脾腎同治。

人參巴戟天益智仁茯苓胡蘆巴菟絲餅哮癥交夏宜鍼。

咽腐不愈。咳嗆音嘶。虛陽炎炎。由少陰之陰不能上承也。

生地糯稻根須人中白元參大雞子黃生甘艸脈出魚際。吞酸神倦。此木火內郁。陽明受戕。所謂壯火食气是也。

川黃連茯苓枳實吳茱萸半夏漧薑勞傷絡瘀。失血之後。腹脹難運。絡虛爲脹。良有以也。

旋復花湯加桃仁大麥芽勞傷中气。口苦妨食。小溲不利。

茯苓白術濃朴廣皮澤瀉豬苓溫邪作咳形寒。曾失血。宜用輕藥。

杏仁桑葉川貝桔梗橘紅因濕作咳瘡瘍。

桑皮米仁橘紅姜皮杏仁前胡形寒心悸咳嗽。

方桉

小建中湯

此血虛絡松。气失其護。左脇喜按。難以名狀。宜辛潤理虛。切勿亂投藥餌。

杞子柏子仁酸棗仁茯神桂元肉大胡麻陰不平。陽不祕。火升汗泄。

熟地牡蠣天冬人參茯神湘蓮壯水之藥。旦晚難以奏績。

方桉

大補陰湯

脈澀。便血心悸頭脹。此營虛陽浮不潛爲病。

生地牡蠣白芍阿膠茯神條芩背痛形凜。經阻帶多。法宜溫養奇經。

鹿角霜沙苑紫石英當歸小茴香茯苓生杜仲羊肉濕郁。溺痛形寒。

桂枝茵陳大豆黃卷苓皮萆飛淨滑石飲阻於肺。咳嗽失血。宜用淸降。

旋復花薏苡仁蘇子蔞仁霜浙茯苓橘紅勞傷失血。脈細。

茯苓花蕊石茜艸參三七蓮藕節牛膝脈微形痺。正气已虧。溫邪未淨。癥勢不輕。

玉竹白沙參北梨肉川貝南花粉霍石斛左脈數。咳嗽耳聾。

熟地天門冬川斛茯神豆皮牛膝郁則絡瘀气痺。失血气逆。法宜宣通。但脈弦勁。正气已虛。當以甘緩。

淮小麥茯神炙艸柏子仁白芍棗仁脈澀。痰多肢麻。虛風鼓動使然。

鉤藤橘紅浙菊花桑葉茯苓天竺黃陽微形浮。

茯苓桂枝附子白術澤瀉薏米頭重脘悶。脈弦。

桑葉橘白半曲茯苓菊花川斛嗽減痰多。交雨水節。血復溢。

旋復花扁杏仁米仁蔞仁霜冬瓜子浙苓此少陰陽傷。漸致妨食形羸。中陽亦漸次告困矣。

方桉

眞武丸

營陰枯槁。心悸嘈雜咳嗽。

炙甘艸湯去參姜加牡蠣白芍風塊而多汗泄。非辛涼解肌可治。

方桉

黃芩瀉白散

絡瘀瀉之爲但左脈弦勁。肝陰頗虧。厥陽偏熾。亦不宜以此爲長計也。

生地淡菜新鮮藕牛膝茯神豆皮泄木安中。令其升降自如。則木不爲之曲直矣。

人參半夏廣橘白吳萸茯苓枳實淡漧薑川連飲邪作嗽。不得臥。

杏仁茯苓半夏白芥子米仁橘紅勞傷失血後。咳嗽气逆。

方桉

都气丸

噫气嗽逆。當降肺胃。

枇杷葉半夏廣橘紅靑竹茹茯苓白粳米脈浮弦。

桑葉花粉南沙參川貝杏仁生甘艸下焦不納。气逆脘悶。

熟地牛膝紫石英澤瀉茯苓川斛沈香汁萸肉咳嗽音嘶痰多。

熟地牡蠣丹皮山藥茯苓川斛澤瀉牛膝陰虛溫侵。作咳痰血。

玉竹南沙參白花粉川貝霍石斛生甘艸形寒飲阻。作嗽背痛。

桂枝湯去芍加茯苓杏仁脈澀。咳嗽背凜。

茯苓桂枝湯去芍加米仁知饑少運。宜理脾气。

穀芽半夏曲廣橘白茯苓宣木瓜煨生薑陰弱。溫邪上侵。發熱咽痛。治以輕劑。

薄荷象貝桔梗連軺花粉生艸下焦不納。嗽逆喘急。最慮春半气泄。宜愼調護。

桂苓五味甘艸湯加紫衣胡桃肉下虛气逆。作咳內熱。

熟地天冬知母茯神麥冬川斛陽傷飲逆。咳嗽腹膨。

方桉

眞武湯

溫邪上郁。咳嗽音啞。

薄荷射幹連軺桔梗杏仁象貝下焦空虛。陽浮化風。頭旋耳鳴。法宜收攝。

熟地牡蠣川斛磁石萸肉牛膝茯神靑鹽陽郁形凜。發熱脘痛。

杏仁生薑桂枝濃朴花粉橘白腰痛心悸。煩動則喘。少陰腎眞不固。封蟄失司使然。切勿動怒。恐肝陽直升。擾絡失血。

熟地茯苓左牡蠣澤瀉牛膝豆皮脘悶不爽。不時頭脹發熱。此木火內郁﹐升降之機不泄。肝胃同治。

丹皮半夏曲鉤藤茯苓黑山梔橘紅濕熱內郁發黃。丹溪謂五疸皆由濕熱而成。

茵陳枳實皮廣皮大豆黃卷穀芽陳皮茯苓脈沈遲。陽气殊虛。濕痰內阻經隧。右眶跳躍。乃類中之萌也。當戒酒勿勞動爲要。

於潛白術天麻半夏浙江黃菊茯苓鉤藤脈弦數。咳嗽頭脹。

靑蒿南沙參苦參川貝白花粉橘紅木郁胃困。

黑山梔神曲茯苓大麥芽靑皮橘紅髙年中消。木火乘中。由營液內槁使然。

麥冬川斛北沙參知母甘艸白粳米脈數。夢泄咳嗽。

熟地茯神麥冬女貞子川斛湘蓮北參旱蓮艸陰虧陽亢。

方桉

大補陰湯

病後脈數不復。三陰虧矣。謹愼調理。弗致重損。

熟地淮山藥粉丹皮北沙參澤瀉白茯苓湘蓮肉白芍藥痰阻於中。陽明不宣。

半夏片白蜜茯苓生薑汁勞傷腎眞。腰痛咳嗽。

方桉

貞元飲

脈細數。咳嗽音啞。此屬陰損。金水同治。

固本湯加北沙參小溲混濁。夢泄腰痛。

熟地北五味綫魚膠覆盆子巴戟天靑鹽菟絲子白茯神沙苑杜仲萆遠志肉久嗽腰痛。行動气逆。脈細失血。

熟地山藥麥冬川斛茯神北參冷物傷中。脘痛嘔惡。大便如油。

丁香柄半夏吳萸淡附子茯苓漧薑心悸形凜。不時遺泄。

茯苓炙甘艸桂枝大棗肺熱。咳嗽痰血。宜禁火逼。

玉竹竹茹白扁豆皮柿霜川貝霍山石斛先淸气分之熱。續商培元。

桑葉靑蒿川貝南參骨皮川斛養陰涵木。以和浮陽。

生地豆皮珠菜茯神川石斛鮮藕溫邪脈小。怕其內閉。

枇杷葉杏仁淡豉栝蔞皮枳殼橘紅脈弦澀。肢麻痰多。陰血頗虧。𨿽有痰阻。以末治之。

枸杞子浙江黃菊茯神白蒺藜豆淨皮桑葉溫侵作咳。

玉竹南沙參竹茹桑葉川貝母杏仁脈數無序。上焦肺气燥矣。胸臆隱隱痺痛。怕其咳吐痰血。

枇杷葉蔞皮杏仁北梨汁蘇子川貝脾呆胃鈍。濕熱內蒸。小溲混濁。下溢白沃。當從中治。

焦術川連穀芽荷葉蒂神曲廣皮木瓜炙甘艸此敗精凝瘀爲淋。法宜通泄。

方桉

虎杖散

脈弦腹痛。便泄不爽。此下焦陽微。陰濁僭逆使然。

胡蘆巴萆桂心巴戟天靑皮茯苓脈歇。陽傷陰漧。便泄腹膨。宜節食物。

方桉

眞武湯

食飲下咽。必咳逆。方爽能納。屬噎格之漸。

枇杷葉蘇子蔞仁霜旋復花茯苓廣橘紅食下拒納。左脈弦數。此屬噎格。

旋復花半夏薑汁代赭石茯苓川連溫邪郁於肺衛。咳嗽音嘶。脈微。

方桉

瀉白散

脈弦而澀。肝陰頗虧。中气亦弱。肝胃同治。

何首烏茯神制白蒺藜桑椹子川石斛杞子浙江黃菊建蓮肉左脈數。

熟地川石斛茯神麥冬旱蓮艸女貞腹鳴。漸有脹滿之勢。小溲不利。

熟地茯苓桂心山藥牡蠣澤瀉牛膝丹皮三瘧。食下少運頭脹。

歸身白芍陳皮茯苓大棗焦術炙艸柴胡生薑脈微不耐按。眞元已憊。何暇理邪。癥危不易圖治。

方桉

眞元飲

木郁泄之。

方桉

越鞠丸

此勞傷營衛。寒熱時作。心悸胸痛。怕其失血。

小建中湯加芍加牡蠣溫邪咳嗽。

薄荷連軺黑梔花粉桔梗生艸酒客挾濕發熱。疹未宣達。濕溫內郁。蒸黃脘痺。法宜和之。

茵陳廣白連皮豆捲桔梗生艸久利盜汗。惡心形凜。肌發紅點如癮虛中挾邪耳。

穀芽木瓜半夏曲茯苓廣皮荷葉蒂動怒陽升血發。

生地山漆汁川石斛茯神豆皮花蕊石脈弦滑。痰飲內阻。左肢麻木。瘧後致此。由伏濕未淨。升降之機失司。是以釀爲濁邪耳。

生於術半夏橘紅白蒺藜枳實茯苓肺脾气失肅降之司。食下嘔逆。吐出瘀濁。气宣血自和。

枇杷葉蘇子紫菀須降香汁枳殼白桔梗喜飲熱酒。胃絡積熱血瘀。中脘痺痛。谷食漸減。脈來弦澀。年已望五。最慮營枯气結。他日有關格之患。

方桉

半夏延胡酒法丸

脾弱少運。食下脹。

焦術廣木香人參茯苓廣皮砂仁殼形寒咳嗽。脈小。

杏仁桂枝生薑炙艸花粉大棗气弱神倦食減。

穀芽半曲新會茯苓木瓜煨姜噦逆脈弦。胃虛木乘使然。

半夏木瓜川石斛茯苓穀芽廣皮白脈小肢麻。屬陽微失護。痰飲內阻。日久有類中之患。

方桉

術附湯

年十九。形貌偉然。火升失血。向有夢泄。顯是少陰腎眞空虛。陽浮失守。衝激陽絡使然。

腎主封蟄。宜固之攝之。而藥餌艸木。卽血肉有精亦難克溢有形之陰。究竟全賴自知利害。

葆眞爲第一要義。

熟地阿膠天冬女貞子元武版湘蓮珠菜牡蠣海參膠旱蓮艸茯神山藥霍斛豆皮動怒气逆。作咳脘悶。

枇杷葉蘇子鉤藤廣橘紅茯苓桑葉血溢暗耗。奇經失護。心中如焚。肢節交冷。

生地黃天冬阿膠桂元肉柏子仁當歸身白芍丹皮枸杞子豆皮茯神棗仁久利。脈澀腰酸。

鹿角霜川續斷禹餘糧紫巴戟赤石脂椿根皮血瘀胸痺。恐暴湧汗泄則脫。

半夏茯苓閩姜延胡索食下脹脘痞。

半夏茯苓枳實漧薑橘紅肉桂气鈍失運。食下則脹。大便不爽。

方桉

香砂枳術丸

宣肺降胃。以理气逆。

半夏黑梔枇杷葉橘紅茯苓土蔞皮脈微陽傷。三瘧形浮。

方桉

眞武湯

久瘧。宜和營衛。

茯苓炙艸煨姜桂枝白芍南棗且和胃气。補中姑緩。

穀芽半曲益智仁茯苓廣皮宣木瓜寒侵疝逆腹痛。

川楝子荔枝核茯苓大橘核小茴香桂木衛陽怫郁。形冷咳嗽。

苦杏仁大桂枝生薑炙甘艸天花粉大棗易感客邪。肺衛虛耳。而脈細澀。少陰腎精亦虧。當以培補爲妥。刻下且以滋養柔金。淸肅衛熱。

生甘艸川貝母玉竹南沙參地骨皮白糯米桑葉溫邪挾食。咽痛腹疼。

桑白皮紫蘇梗枳殼廣橘紅白通艸桔梗益陰固精。

熟地茯神湘蓮左牡蠣豆皮苦參左脈弦澀。心營暗耗。心陽不寧。寤多寐少。心悸怵惕。靜養爲主。

淮小麥柏子仁丹參酸棗仁建蓮子暫淸上焦溫邪。

桑葉玉竹川貝南參花粉茯神左脈弦。

方桉

眞武丸

脈微。

熟地天冬茯神人參霍斛杞子脈弱帶數。眞元頗虧。內熱咳嗆。

熟地天冬豆皮茯神北參霍石斛气逆呃忒。宜降肺胃。

茯苓半夏枇杷葉橘白枳殼旋復花濕積脾困。便溏腹痛。

濃朴陳皮砂仁殼茯苓麥芽陳神曲沖气上逆。宜攝下焦。

方桉

桂七味丸

兩尺空大。嗽逆。行動气急。當攝下焦。

方桉

都气丸

身痛形凜。

方桉

栝蔞桂枝湯

脈弦。脇痛繞脘。得飲食則緩。營气困耳。治以辛甘。

桂枝川椒白蜜煨姜由頭痛致目昏脘悶。屬肝火怫郁。陽明气逆爲病。

方桉

疏肝散

瘧傷脾陽。脘悶少運。脈細。法宜溫理中焦。

焦術神曲廣皮茯苓穀芽煨姜濕痰內阻。脘悶不爽。大便溏泄。

益智廣皮廣木香茯苓濃朴砂仁末心陽內燔。

導赤散加赤苓色萎。脈弦數。營損之象。益以甘緩。

當歸炙艸煨姜茯苓廣皮南棗瘀行後宜益正气。戒酒爲要。

焦術廣皮炙艸建蓮茯苓穀芽木瓜米仁脈微。久泄瘕聚。

方桉

四神丸

食物失宜。下利更甚。

益智胡蘆巴靑皮茯苓炮老姜蓽茇有年气弱。食下少運。左脈弦勁。肝邪僭逆。將來恐有關格之患。

煨姜宣木瓜人參茯苓半夏曲陳皮嗽逆不得臥。短气脈澀。

杏仁粗桂枝半夏生白芍茯苓淡漧薑炙艸五味子積著於胃。脘中痺痛。髙年宜和不宜攻。

姜渣麥芽茯苓濃朴延胡半曲痰厥頭痛。

半夏吳萸漧薑茯苓食物失宜。冷著於中。胃痛復作。先宜理之。

半夏茯苓麥芽煨姜橘紅蘇梗溫邪作咳。脈弦數。恐咳傷陽絡失血。

桑葉杏仁花粉川貝生艸南參食下拒納。必嘔出完谷方爽。味酸。二便不爽。此肝邪上逆。陽明不降使然。

人參茯苓漧薑半夏枳實川連此肺痺爲嗽。音嘶。莫作損怯治。

補肺阿膠湯加桔梗水液上泛。形浮嗽逆。無如不獨陽微。陰亦爲之虧矣。用藥之難以圖功在斯。

方桉

茯苓桂枝五味甘艸湯

陽微飲逆。咳嗽嘔惡。

方桉

眞武湯

溫邪發熱。咳嗽咽痛。

玉竹白沙參桑葉川貝南花粉梨汁肺气不宣。陽明少降。胸悶時作時止。所謂上焦如霧耳。

杏仁肉米仁廣橘紅白豆蔻茯苓枇杷葉產後營虛寒侵。身痛形凜。

當歸桂枝湯去芍加茯苓肝陰有虧。厥陽內燔。

鱉甲丹皮生地黃白芍靑皮豆皮噎格難治。

半夏茯苓生薑汁食滯。下利腹痛。

濃朴穀芽煨姜陳皮半曲枳實肝風痙厥。今色萎脈軟。气漸餒矣。宜甘緩益之。不必見病治病。

人參牡蠣淮小麥茯神龍骨眞飛金溫邪咳嗽。頭脹鼻塞。

薄荷象貝桑白皮桔梗杏仁生甘艸脈數。失血咳嗽。

熟地北五味茯神芡實湘蓮甜北參山藥牡蠣天冬人乳粉阿膠麥冬脈澀。左肢麻。脇痛不能左眠。大便溏泄。此腎眞空虛。木少涵養。厥陽衝擾。陽明失闔使然。無如乏力用參。惟攝少陰而已。

方桉

桂七味丸

下虛濕著。腿軟無力。

杜仲虎脛骨巴戟木瓜白蒺藜萆鬱气不宣。胸悶噫气。

郁金枇杷葉半曲枳殼廣橘紅茯苓兩尺空大。少陰空虛。食下少運噫气。亦腎爲胃關之義。

菟絲餅胡蘆巴茯苓砂仁末益智仁廣皮咳嗽音嘶。脈細。宜攝少陰。

方桉

貞元飲

病後葷酒太早。脾陽受戕。濕伏成泄。濕勝則濡泄是也。

茆術炭砂仁殼廣皮濃朴塊茯苓大腹皮豬苓澤瀉利止。腹痛未減。大便不爽。

大茯苓山楂炭靑皮淮麥芽廣橘紅桂心陽明絡虛。風邪乘之。頭痛。顴頰偏右皆木。將來必致損目。

黃片於潛術茯苓防風根明天麻炙艸寒熱咳嗽身痛。

栝蔞桂枝湯去芍加杏仁陰弱。風溫作咳痰血。

玉竹花粉白沙參茯神川貝甘蔗汁動怒肝气上逆。脘痛有形攻觸。

川楝麥芽茯苓靑皮香附橘紅茹素營气不長。咳嗽妨食。天癸漸斷。恐延幹血。

黃炙艸茯神歸身大南棗肉少陰空虛。沖气上逆。臥則咳嗆。咽漧隱隱燥痛。少陰之脈循喉嚨。陰少上承。陽乃亢耳。

熟地女貞子金釵川斛天冬人中白糯稻根須陽傷挾邪。形凜發熱咳嗽。脈帶歇。恐喘急。

杏仁粗桂枝生薑茯苓炙甘艸大棗脈微按之數。咳嗽。食下便溏。此陰損及陽。殊不易復。須胃彊能納。庶可撐持。

六君子湯去半夏加白芍漏瘍血液下滲。气弱形寒發熱。

方桉

貞元飲

產後惡露不行。腹痛脘悶。法宜兩和气血。

香附丹皮茺蔚子延胡索澤蘭楂肉豆皮柏子仁肺飲不得臥。

旋復花米仁杏仁白芥子半夏茯苓气弱神倦妨食。耳鳴。

人參當歸炙甘艸煨姜茯苓半夏生穀芽大棗脈弦。

茯苓炙艸南棗桂枝廣皮煨姜嗽減。自汗口漧。

玉竹茯苓南參骨皮白糯米泡湯代水陽困失曠。胸悶腰痛。

方桉

苓姜術桂湯

絡傷失血。脈弦而虛。恐其難耐夏熱。

熟地牛膝花蕊石大淡菜茯苓藕節豆皮川斛陰寒下著。腹痛形寒。

吳萸桂枝茯苓片泡淡生漧薑久嗽音嘶失血。

糯稻根須元參雞子白金釵川斛川貝南沙參溫邪上郁。咳嗽頭重。

杏仁米仁橘紅白旋復花蔞霜桑皮噎格脈弦。胃气空也。乏力用參。如之何圖功。

半夏煨姜旋復花茯苓南棗代赭石左尺空虛。

菟絲餅胡蘆巴茯苓巴戟天砂仁末橘紅陽失流行。胸背痺痛。

桂枝茯苓薑汁白蜜精濁日久。咽漧脈細。

方桉

滋腎丸

此傷於腎精不能封蟄。肝陽化風不寧。由衝海上逆。衝突無制。心悸身若溶溶無定。是病靜養葆眞。調理經年乃復。

熟地人參茯苓龍骨牡蠣飛金飲阻陽郁。形凜背痛。

杏仁茯苓炙艸桂枝米仁生薑陽困不宣。脘脹少運。二便不爽。法宜溫理中陽。

濃朴橘白生漧薑半夏茯苓大枳實陰弱气怯。頭暈肢冷。食下少運。甘溫益之。

菟絲餅茯苓甘艸穀芽半夏曲當歸廣皮煨姜腸紅日久。年已六旬。不獨營傷。气亦耗矣。是以食下少運。神倦形萎。日就其衰耳。大凡益營護陽。古法當以甘溫主議養營法最合。當遵之。

養榮膏風濕相搏。形浮咳嗽。

杏仁米仁木防己桂枝茯苓生薑皮脈細而澀。脘痛食下拒納。乃血格之候。癥重。

枇杷葉蘇子桃仁郁金汁橘紅茯苓陰虧陽亢。失牙血宣。

熟地龜板淡菜女貞子天冬川斛茯神旱蓮艸風溫阻於上焦。頭脹咳嗽身痛。

杏仁蘇梗象貝桔梗連軺花粉桑皮通艸少陰不納沖气咳嗽咽漧。

方桉

都气丸

不饑脘悶。漾漾欲吐。原屬少陰空虛。刻下宜和中焦。

穀芽半曲川斛茯苓木瓜廣皮少陰陽虛。飲逆喘急。不得臥。脈微。法宜溫納。

桂苓五味甘艸湯加胡桃肉肝陽上冒。齒痛腮腫。

生地丹皮人中白川斛黃柏赤茯苓脾陽困頓。飧泄腹痛。

丁香蓽茇白茯苓炮姜廣皮益智仁久嗽。失音咽痛。火升足冷。屬少陰不潛耳。

熟地萸肉北五味丹皮山藥茯苓苦黃柏知母桂心澤瀉靑鹽牛膝陽升不納。項腫足冷。法宜溫納。

方桉

桂七味丸

努力絡傷。失血脇痛。

生地茜艸杜牛膝茯苓丹皮豆皮邪退陰虧。小溲不利。

六味去萸加豆皮气血不調。心悸脘悶。法宜溫之。

當歸白芍焦術炙艸棗仁茯神陳皮柏仁久嗽食減。

北沙參麥冬扁豆茯神霍斛勞傷陽气。食減腹膨。

生於術茯苓廣皮半夏曲濃朴煨姜心悸。食不甘味。舌苔頗濁。宜和陽明。

北沙參麥冬茯神扁豆霍石斛脈澀火升。食下稍有不適。卽漾漾欲嘔。究屬下焦空虛。气沖無制使然。法宜塡攝。

六味丸加湘蓮川斛芡實牡蠣陰虧陽浮。則爲嗽血。如見咳嗽。投以淸潤肺藥。恐中戕病劇。

熟地北五味海參天冬阿膠北沙參湘蓮茯神河車霍山斛山藥芡實溫邪作咳。

桑葉川貝母南沙參杏仁南花粉大甘艸濕阻气痺。脘悶不爽。身痛。

杏仁半夏茯苓桂枝榦姜木防己下利日久。腰痛气墜。

鹿茸菟絲餅胡蘆巴人參補骨脂云茯苓此懸飲也。邪戀日久。𨿽屬絡病。正气暗傷。是以有聲。究非全是頑痰竊踞。李士材謂屢攻屢補。以平爲期。當遵之。

生牡蠣白蒺藜桂心甘遂姜黃麥芽湯法丸溫邪郁而不泄。頭痛咳嗽脘悶。

杏仁花粉桂枝炙艸生薑大棗𨿽屬瘀血。上吐下泄。而中焦气亦爲之暗傷。色萎脈澀。耳鳴神倦。行動气逆。當治以甘溫益虛。不宜謂其瘀而攻之。

熟地當歸茯苓炙艸遠志棗仁柏仁建蓮虛風內煽。收之攝之鎭之。

熟地萸肉茯神人參龍骨牡蠣飛金棗仁溫邪伏於肺衛。

桑葉川貝南參花粉杏仁橘紅陽微。陰濁上干。脘悶气沖至咽。大便溏泄。議用眞武法。

方桉

眞武湯

气阻脘痺。

枳殼茯苓濃朴半夏橘白杏仁溫邪怫郁。咳嗽形凜發熱。

栝蔞桂枝湯去芍加杏仁肝气怫郁。脇痛繞及胸背。木郁達之。

鉤藤桑葉黑郁金橘紅茯苓土蔞皮邪伏少陽爲瘧。頭脹口苦渴飲。

小柴胡湯去參下焦空虛。厥气上逆。喘急短气。

方桉

桂都气丸

脈澀。少腹癥積。不時攻逆作痛。心中嘈雜。癥積痺在血分。宜攻宜泄。第營血頗虛。只宜養之和之。

旋復花湯加桃仁柏子仁豆皮形浮嗽逆痰血。宜降肺胃。

旋復花蘇子半夏枇杷葉米仁茯苓脈弦飲也。飲阻則陽郁。是以背痛形凜。宜以溫藥和之。

杏仁桂枝白芍漧薑茯苓半夏炙艸北五味脘痛得熱飲則止。胃陽困耳。

方桉

髙良姜延胡索紅棗皮煎湯丸

血止身痛。左脈尙弦。

細生地藕牛膝豆皮茯神川斛食物失宜。脘悶便溏發熱。

枳殼半曲桑皮黃芩桔梗橘紅嘔惡拒納口苦。

方桉

旋復花代赭湯

肝邪擾中。陽明不宣。妨食脹。苦辛泄降爲主。

香附川芎半曲橘紅黑梔白芍茯苓麥芽癉脹陡然吐血。血後脹亦不減。此肝衝逆陽明胃府受困。乃虛之實候也。難治。

靑皮香附雞肫皮茯苓大麥芽香圓皮左脇癖積。大便艱澀。胃絡痺耳。

半夏生薑渣枳實杏仁栝蔞實大麥芽三陰交虛。法宜塡攝。

熟地北五味川石斛杜仲茯神綫魚膠菟絲子芡實山藥金櫻子湘蓮實沙苑食下气噫胸痛。脈澀。此血阻气痺。乃髙年噎格之漸。未易調理。

蘇子枇杷葉土栝蔞皮桃仁廣橘紅降香濃汁濕飲內阻。焉得不咳。

杏仁大半夏粗桂枝米仁塊茯苓木防己脇痛繼而失血。仍屬絡瘀。但气逆欲喘。背惡寒心中熱。診脈左弦。究屬少陰不藏。肝陽擾絡使然。切勿攻瘀。重虛其虛爲要。嗜如酒漿。尢宜禁忌。

熟地大淡菜牛膝茯神豆皮桃仁努力絡瘀。气痺發黃。日久有失血之累。

丹皮香附大麥芽黑梔茯苓淡竹葉嗽不減。左脈弦。

玉竹川貝南沙參地骨皮生艸白糯米泡湯代水脘爽便泄。宜和中焦。

半曲木瓜穀芽茯苓廣皮香附嗆而欲嘔口漧。

北參扁豆麥芽茯神霍山石斛經漏日久。猶然腹膨气激塊下气腥。此血去過多。厥陽無制耳。

黃牛角眞陳墨人參白薇烏賊魚骨血餘膠艾炭川斷椿根白皮陳棕炭阿膠姜炭陡然嘔吐。繼作頭旋。身若溶溶如坐水中。是下焦空虛。入春气泄。厥陽直冒。不克交入陰中。乃虛候也。第病已一月。猶然脘悶不饑。食不甘味。陽明胃气受肝戕賊。困頓不能升降致此。且兩和之。

旋復花代赭石人參白茯苓廣橘白半夏脈弦勁。

川石斛左牡蠣熟地大茯神豆皮丹皮濕積。溫中不應。據述腿浮行動气逆。少陰之陽式微。陰濕亦爲僭逆矣。卽脾陽亦頓命門眞火燠之。

方桉

眞武湯

寒起四末。舌白脘悶。溫其脾陽。

艸果仁制附子生薑白茯苓烏梅肉廣皮腰痛如折。腎將憊矣。

枸杞子肉蓯蓉附子生杜仲穿山甲鹿茸髙年二气交衰。水泛嗽逆。腹膨腿浮。

方桉

眞武湯

陽升牙宣。宜攝少陰。

大補陰湯加人中白精濁咽漧。攝陰爲主。

熟地女貞子湘蓮牡蠣茯神金櫻子芡實苦參目澀耳鳴精濁。皆屬肝腎虛。

熟地枸杞子女貞葳蕤仁磁石北五味川斛巨勝子濕阻化熱。咳嗽渴飲。

蘆根白通艸浙苓杏仁桑白皮米仁濕邪戀於上焦。

薄荷生甘艸連軺象貝桔梗白杏仁風溫襲於上焦。發熱頤腫。

薄荷牛蒡子馬勃桔梗鮮蘆根連翹陽傷飲逆。喘急形浮。

方桉

眞武湯

中脘痛痺。不時有形攻逆。且頻頻遺泄。此營虛气結絡痺。法宜益虛和之。

當歸桂心炙艸茯苓白芍新會久瘧傷陰。陽偏絡松。嗽逆痰血。法宜益陰。

熟地茯神眞阿膠川斛淡菜豆皮形丰脈小。的是陽气外越。陰濕下著。腿浮酸痛。在法自宜溫陽泄濕。無如陽气外越。溫藥素所不宜。諒未能下達耳。

白術附子云白茯苓川萆米仁牛膝金毛狗脊晚蠶砂溫邪作咳。誤以辛溫表散。音失咽養。

方桉

補肺阿膠湯

虛風漸熄。

熟地萸肉棗仁龍骨人參茯神飛金牡蠣咳嗽盜汗。責之陰弱气浮。溫邪乘虛襲之。

玉竹南沙參霍石斛茯神川貝母地骨皮夢泄盜汗。左脈弦數。髒眞內虧。陽浮不潛。

熟地左牡蠣眞龍骨白茯神人參湘蓮子桑螵蛸北五味胃虛木乘。气逆吞酸。頭旋腰痛。

北參左牡蠣川石斛茯神淮小麥豆皮吞酸脘脹。

人參制半夏吳茱萸枳實茯苓淡漧薑廣橘皮川連兩尺空大。少陰自虛。陰虛則生內熱。

生地豆皮人中白元武版茯神川石斛女貞子旱蓮艸陰虧絡痺。

熟地豆皮桃核仁茯神川石斛山楂炭陰不上承。咽痛音喝。柔金燥矣。金燥則陰何由而生。謂其延成肺痿。理固然也。

生地雞子白人中白元參南沙參元稻根須復脹色萎。脈弦气急。非胃府病。乃下焦陽衰也。與前脹滿迥異。

方桉

少陰附子湯

腹痛溺赤。大便不爽。

香附靑皮麥芽黑梔赤苓楂肉此木火挾痰上冒。淸陽被其蒙昧。頭旋嘔惡。莫作虛陽治。

竹茹半夏橘紅枳實茯苓川連肺气室痺。胸悶咳嗽。不忍谷食。

旋復花橘紅杏仁冬瓜子蘇子薏米久嗽用肺藥不應。脈數。金水同治。

熟地生地北沙參天冬麥冬陰不固攝。夢泄腸紅。

熟地炙甘艸北五味子芡實茯神淮山藥黑殼建蓮白芍勞傷挾邪。發熱形凜。

方桉

杏仁桂枝湯

脈長鼻衄。陽升使然。

大補陰湯加人中白脈動搏且長。相火偏熾。陰分失固。咳嗆痰血。最易成損。全在自知病因。勿妄欲念。恐心動精搖耳。

補陰湯加二至丹皮川斛肝痺气結。營虧。腸紅食減身痛。

當歸白芍茯苓柴胡焦術陳皮炙艸悲哀太過。心脾交傷。奇經遂爾失護。帶下赤白。心悸少寐。

鹿角霜建蓮血餘膠白茯苓白薇桑椹子兩尺微細。腿腫。春夏气泄。濕蒸腫盛。乃地气上升耳。通陽一定至理。

白術茯苓薏苡仁牡蠣附子萆木防己澤瀉夢泄溺數。

方桉

豬肚丸

溫邪侵於上焦。咳嗽舌漧。

桑葉川貝桔梗花粉杏仁連軺風溫發熱。

薄荷花粉杏仁枳殼桔梗連軺濕蒸气泄汗多。

於術半夏煨姜茯苓廣皮木瓜脾陽不振。食少神倦。

焦術陳皮穀芽歸身茯苓半曲炙艸白芍濕阻陽郁。

桂枝杏仁薏苡仁茯苓濃朴木防己肝積攻逆。脘痛肢冷。

吳萸桂枝小靑皮茯苓麥芽川楝子飲邪咳嗽。

半夏橘紅旋復花茯苓米仁枇杷葉夢泄。脈虛尺微。

茯苓遠志綫魚膠沙苑湘蓮熟地炭濕積。下利腹痛。

茆術廣皮益智仁茯苓濃朴廣木香脘痛脈弦。

吳萸桂枝延胡索茯苓白芍川楝子有年陽衰飲幹。咳嗽形凜。

杏仁桂枝湯去芍加茯苓肝陰素虧。動怒陽升血發。

生地茯神豆皮鮮藕北參霍石斛血乏。不饑喜飲熱湯。小腹冷。且益胃陽。佐以調營。

當歸穀芽炙甘艸茯苓新會半夏曲血菀气痺。寒熱日加。產後致此。當愼加調理。

當歸白芍茯苓橘紅丹皮靑皮半曲麥芽治痰之標。宜理中焦。

方桉

枳半橘術丸

兩尺空大。寐則汗泄。食下少運。

方桉

八味丸

右脈尙弦。

玉竹扁豆皮霍山石斛茯苓川貝白糯米泡湯代水脈弦。頭旋惡心。

人參濃枳實川黃連橘紅茯苓半夏吳茱萸石決明竹瀝薑汁法丸格不能食。幸大便溏泄。且治少陰。

方桉

金匱腎气丸

胃逆不降。食下嘔惡。

吳萸茯苓半夏川連枳實漧薑下焦不納。沖气咳逆。

茯苓桂枝五味甘艸湯加胡桃肉時病後不饑妨食。舌微黃。宜和胃气。以泄余邪。

大麥仁半夏曲大豆黃卷金石斛白茯苓廣橘皮白腿軟頭眩。脈細。

大熟地制附子肉蓯蓉巴戟天枸杞子白茯苓白牛膝川石斛陽微少護。形寒惡風。肩膊酸。宜辛溫和之。

川桂枝木生於術泡淡生漧薑茯苓脈弦。

方桉

桂苓五味甘艸湯

脈弦虛。

人參益智廣皮茯苓木瓜半曲右寸大。

玉竹南參川貝茯神桑葉生艸左脈數。按之無序。陰虧陽動之象。日久恐有失血之累。但鼻血咳嗆項核。先宜淸理上焦。

桑葉南沙參夏枯艸川貝白花粉生甘艸久嗽气逆。

方桉

茯苓桂枝甘艸大棗湯

血虛身痛。

當歸浙菊花霜桑葉茯苓巨勝子柏子仁气阻脘痺不饑。

枳殼炒麥芽半夏曲橘紅老蘇梗白茯苓肝胃同治頗應。但脈數。耳鳴夢泄。當塡補下焦。

磁石六味加湘蓮芡實遠志龜板左脈數。渴飲晡熱。髒陰失守。陽浮外泄。虛損致此。最不相宜。恐夏气泄越。陰愈耗也。

熟地眞阿膠元武版天冬雞子黃女貞子脈數無序。色萎。形瘦身熱。髒陰損矣。急急防維。勿忽視之。

方桉

人參固本湯

气痺。脘悶咳嗽。

杏仁枇杷葉化橘紅枳殼白桔梗白茯苓久嗽。左脈弦。

生地川貝母麥門冬霍斛南沙參眞阿膠勞力絡傷。延久失血。

枇杷葉冬瓜子土蔞皮杜蘇子薏苡仁旋復花水濕外侵。陽郁不宣。腹痛下利。癥恐轉重。

吳萸附子丁香茯苓漧薑廣皮溫侵嗽盛。淸之是適。而脈微澀。形瘦食少。眞元頗虧。年未及五。乃未老先衰之象。

玉竹桑葉白沙參川貝霍斛甘蔗汁食下格拒。痰涎泛溢。脈來歇。此陽气不宣。痰濁上阻使然。

方桉

小半夏湯

陽微不振。瘧發不已。

於術茯苓煨姜附子廣皮益智陽明不降。寐則火升齒痛。

金斛廣皮半曲茯苓木瓜米仁左脈弦數。

熟地湘蓮元武版茯神天冬麥冬川石斛阿膠女貞北參海參膠珠菜陽微失護。形凜背痛。

桂枝茯苓生薑附子炙艸大棗久嗽气逆。

方桉

茯苓桂枝五味甘艸湯

久嗽腹膨。宜理少陰。

六味湯加車前牛膝身復發熱。咳嗽轉盛。

桑葉川貝杏仁南參橘紅花粉脈緩。

生於術附子煨姜桂枝木炙艸南棗溫邪怫郁。發熱腮腫。

牛蒡子杏仁枳殼連軺心桔梗薄荷勞傷致身熱。陰耗甚矣。夏暑炎蒸可慮。

北沙參熟地阿膠川石斛麥冬茯神脈弦勁。咳嗽。宜攝髒陰。

北沙參阿膠熟地天門冬麥冬茯神左脈弦。

茯苓附子牡蠣榦姜桂枝白芍脈小。

方桉

附都气丸

膝痛如烙。下虛。濕熱襲於經隧使然。

金毛脊杜仲米仁虎脛骨黃柏萆腸紅尾痛。責在下虛。

鹿角霜熟地沙苑生杜仲巴戟蓯蓉少陰素虧。濕熱下注。溺爲混濁。議用鹹苦堅泄陰濕法。

左牡蠣赤苓黑豆皮白苦參遠志粉萆左脈弦數。咽痛如梗。

細生地射幹川貝母南沙參元參霜桑葉形盛脈微。陰濁內盛。陽困不宣之象。食下脹。中脘時作脹痛。陽以通爲運。陽气流行。

陰濁不得上干矣。所謂離當空。陰霾消散是也。而久痛非寒。偏於辛熱剛愎。又非所宜。

惟和之而已。

方桉

外臺茯苓丸

心虛。笑不休。良由曲運神思。心營暗耗。心陽化風內鼓。恐延心風病。以病論之。何必讀書。

人參淮麥建蓮炙艸茯神龍齒棗仁辰砂背爲陽。四肢亦淸陽司之。陽微則惡風怯冷肢痺矣。

於術桂枝生薑附子炙艸大棗腹痛便泄。暫和中焦。

穀芽半曲陳皮茯苓木瓜煨姜產後飧泄。數月不痊。下焦衝任空虛。淸陽下陷。奇經失護使然。法宜溫養。

人參鹿茸砂仁肉豆蔻巴戟赤脂萸肉菟絲子建蓮骨脂山藥北五味脈細澀。帶下赤白。

鹿霜蓮須禹餘糧茯神塊黃絲白薇生杜仲椿根皮气因精而虛。乏力用參。何以補气。

杞子沙苑胡桃霜肉蓯蓉杜仲靑鹽巴戟天羊內腎左脈弦。不時神煩。頭旋腰酸。食下少運。此少陰空虛。陽浮不潛使然。藥餌弗宜偏於溫熱。

熟地牛膝左牡蠣茯神白芍柏子仁脈小。陽未振動。自覺鼻孔涼生。肺開竅於鼻。主乎一身之气。气弱陽微。是其徵也。

於術茯苓生薑汁附子桂枝大南棗痰飲上阻。淸陽失曠。背痛心悸。

方桉

苓姜術桂湯

濕熱已泄。宜顧其體。

方桉

虎潛丸

咽痛暮盛。痰多脈小。午後形凜。水涸陽乃浮矣。

方桉

滋腎丸

知饑少運。脾陽困矣。

益智茯苓砂仁殼穀芽廣皮半夏曲右寸數。甘溫之品宜緩。

熟地茯神旱蓮艸天冬湘蓮霍石斛年已望七。尿血腰痛。此非陰虧陽亢。乃無陰。陽無以化耳。

熟地天冬川石斛阿膠龜版豆皮腰痛夢泄。起於勞傷努力。當以溫養下焦。

熟地杜仲白沙苑當歸茯神菟絲子脈數。內熱背痛。

熟地茯神女貞子川斛龜版旱蓮艸陰虛陽浮。耳鳴盜汗。

熟地萸肉川石斛磁石牡蠣茯神北五味天冬嗽逆沖气不得臥。此屬下焦不納。水飲上泛使然。

方桉

桂苓五味甘艸湯

陽浮气逆便溏。下焦陽傷矣。

茯苓附子白芍漧薑白術身痛脈澀。宜和營衛。

當歸桂枝白芍橘紅秦艽赤芍五加皮炙艸二气交虛。是以形神困頓。難以名狀。藥餌自宜血肉補之。先以貞元飲益之。

方桉

貞元飲

陽虛外寒。陰虛內熱。

熟地當歸炙艸茯神白芍麥冬气火上郁。食下噎格。

枇杷葉栝蔞皮橘紅桔梗汁杜蘇子米仁胃逆不降。食下拒納。大便不行。

熟半夏川黃連枳實白茯苓橘皮白漧薑勞傷陽气。胸背痺痛。

栝蔞薤白白酒湯加半夏杏仁茯苓气痺不宣。胸膈不爽。

枇杷葉桑葉蘇子化橘紅杏仁栝蔞皮痿。食下嘔惡脘悶。當理陽明。

金石斛茯苓橘白半夏曲木瓜穀芽陰虧陽升。耳鳴少聰。

磁石地黃湯加川斛不獨陽微飲逆。下焦陰气亦耗。藥之難以圖功在斯。

白茯苓桂枝榦姜北五味炙艸白芍痰飲內阻。陽失流行。食下脹。

白蒺藜半夏鉤藤白橘皮白茯苓枳實溫養下焦鹿角霜杜仲巴戟桑椹子羊內腎枸杞子蓯蓉沙苑白茯神菟絲子脈數。

熟地黃龜版女貞天門冬淮山藥茯神白芍粉丹皮旱蓮艸牡蠣湘蓮海參膠形寒頭脹身痛。

杏仁花粉生薑桂枝炙艸大棗肺熱音嘶。咳嗆痰血。

桑葉南參冬瓜子川貝兜鈴南花粉衝疝裏急腹痛。法宜溫養。但脈來弦澀。寤多寐少。營陰頗虧。偏於辛熱不宜。

當歸巴戟紫石英茯苓桂心柏子仁勞傷挾邪。形凜發熱。

方桉

栝蔞桂枝湯

木火郁於中焦。脘痛嘈雜。

方桉

越鞠丸

嗽久。形凜心悸。

方桉

貞元飲

肝逆犯胃。嘔惡脘痛。

川楝子吳萸半夏桂枝木黃連茯苓絡熱失血。

生地黃丹皮丹參豆皮澤蘭茯神嘔惡妨食。宜養胃气。

半夏曲穀芽麥冬川石斛茯神廣白陰虧陽亢。頭旋咽漧。

熟地川斛雞子黃天冬龜版白茯神食下拒納。痛脘脹。

川楝子半夏川連吳萸茯苓靑皮汁久嗽。形寒身痛。脈浮弦。

方桉

茯苓桂枝五味甘艸湯

脈細。

熟地當歸川石斛茯神炙艸麥門冬痧後咳嗆。便溏目痛。

方桉

黃芩瀉白散

肝郁乘中。中脘按之有形且痛。食下脹。腸紅易怒。

方桉

加味逍遙散

絡痺。右脇癖積。脈澀。法宜通泄。

鱉甲丹皮化橘紅桃仁牡蠣白蒺藜脈弦。來去不調。營衛未和。是以不饑。胸臆時痛時止。法宜和之。

當歸棗仁柏子仁半曲茯苓炙艸白芍藥廣皮左脈尙弦。

生地阿膠霍山鮮石斛天冬麥冬杜生雞子黃脈弦數。

熟地生地甜沙參天冬麥冬霍石斛晡熱。右脈弦大。陰弱伏溫。且養陰和陽。

新鮮地骨皮麥冬肉茯神靑皮甘蔗汁川石斛知母痰阻熱蒸。發熱脘悶。

竹茹半夏橘紅枳實茯苓桑葉此痰郁也。陽失宣達。頭痛眩暈。

於術半夏白茯苓化橘紅天麻竹瀝白蒺藜老薑汁五志內燔。心悸舌糜。宜存陰泄陽。第脈弦澀。不宜過於苦寒。

生地川連新燈心茯神丹參赤麥冬暫淸上焦。

蘇梗橘紅大象貝杏仁桔梗桑白皮勞傷背痛。

當歸茯苓炙甘艸桂枝秦艽白芍藥肝陰內耗。厥陽易升。是以煩勞則瞀悶齒痛。法宜潛陽熄風。

熟地茯神虎脛骨當歸蓯蓉天冬左牡蠣牛膝龜版靑鹽白芍藥黃柏形丰脈微。陽气自薄。進以六味地黃。純陰礙陽。是以心悸陽痿。議用通陽。以消陰翳。

人參遠志鹿茸菟絲子附子細辛茯苓粉萆陽微飲阻。脘悶惡心。

於術半夏橘紅茯苓漧薑枳實風濕相搏。發熱身痛。

杏仁桂枝木防己米仁茯苓大豆捲血枯經閉。

方桉

烏賊骨丸

郁勃肝挹。右脇气逆。有形如瘕。腹痛身熱經漏。急爲調理。否則恐成郁損。

黑豆皮丹皮香附明潤琥珀澤蘭楂炭帶多身痛腹膨。法宜溫養。

新鹿角霜杜仲白薇沙苑蒺藜杞子當歸痰多惡心脘悶。

白旋復花鉤藤黑梔栝蔞仁霜茯苓橘紅有年陽微。飲逆咳嗽。

杏仁茯苓生薑桂枝炙艸大棗冷物傷中。脘痛脈沈。

杏仁藿梗半夏濃朴枳殼橘白久嗽。肺气燥劫。食下不降。得飲則適。有年致此。恐噎格之患。

枇杷葉膏兩尺空大。鼻衄時發。髒陰虧矣。陽失其守。議仿虎潛意。

熟地北五味虎脛骨黃柏茯神龜版肉蓯蓉川石斛牛膝靑鹽胸痺。

薤白白茯苓生薑汁半夏杏仁脈弦長。木火偏亢。嗜酒更助其膽熱矣。是以口糜味甜。法宜苦辛泄之。

金斛黑山梔白茯苓桑葉廣皮白半夏曲先寒後熱。是屬伏邪。體質陰弱。未宜發表。伏邪者﹑乘虛伏於裏也。當從裏越之。春溫篇

方桉

黃芩湯

木火偏熾。宜存陰泄陽。虛則補其母。實則瀉其子。與存陰泄陽相協。以是定方。

生地天冬柏仁棗仁豆皮條參茯神丹參川連眞阿膠髙年病後脈歇知饑。營血枯矣。勿以便艱而攻滌。

制首烏火麻仁肉蓯蓉白茯神枸杞子白牛膝食下拒納。此屬噎格。

方桉

小半夏湯

食下少運便泄。少腹气墜。脈細。命門火虛。淸陽下陷。日久有腹滿气急之患。

鹿茸菟絲子胡蘆巴人參白茯苓補骨脂穢气混於募原。脘悶惡心。

藿香杏仁枳殼濃朴半夏廣皮嗽逆脈數。肺陰耗耳。恐延肺痿。

北參霍斛茯神麥冬白扁豆皮陽微少運。脘不爽利。轉气則舒。府陽以通爲用明矣。

茯苓濃朴附子於術澤瀉漧薑下焦不納。衝逆咳嗽。煩勞則精濁。

茯苓炙艸胡桃肉桂枝北五味脈澀不利。夢泄食少內熱。此少陰陰虧。穀气水濕下注。乃陰虧濕熱之候也。

方桉

豬肚丸

此濕火上蒸。耳脹痛。且溢黃水。先宜淸之。而原本屬腎虛。

大豆捲金銀花米仁連軺綠豆皮夏枯艸通艸桔梗脈弦勁。木火偏亢。逼絡血溢。血失反能食。陽明亦熱矣。議用苦降法。

生地豆皮茜艸白芍側柏葉淡菜血𨿽止。脈尙弦數。晨起咳嗆。陰虧陽動不潛使然。靜養爲主。

熟地麥門冬眞阿膠茯神川石斛雞子黃陽明絡空。風濕乘之。右肢痺痛。且發紅痱。

生皮赤芍花粉歸身桂枝頭痛脇疼。

小柴胡湯去參有年陽微失護。客邪觸飲。咳嗽嘔逆。形寒身痛。

杏仁茯苓生薑桂枝炙艸大棗虛陽不潛。頭暈時作。

熟地茯苓杞子浙江黃菊萸肉牡蠣牛膝細川石斛風火郁於上焦。鼻流穢濁气腥。當薄滋味。

薄荷黑梔象貝連軺花粉菊花陰虧陽浮不潛。暮熱不寐。

生地柏仁左牡蠣阿膠茯苓料豆殼陰弱內熱。漸延骨損。

六味湯去萸加白芍九孔石決明料豆殼營虛心悸。神倦身痛。

熟地杞子柏仁歸身茯神杜仲失血後。脈澀咳嗆。宜養肺胃之陰。

北沙參茯神麥門冬白扁豆百合霍石斛脈弦。身熱從汗泄而解。此屬伏濕。恐其轉瘧。

杏仁半夏橘白濃朴茯苓煨姜痔血。

炒枯六味湯加柿餅炭炒槐花胃痛過於辛熱開泄。致尿血淋。今轉爲濁。莖尙痛。欲其兩顧。苦無成法可遵。姑理下焦。

方桉

黑珀散

因外瘍復煩勞。致營衛交損。寒熱咳嗽盜汗。經阻兩月。漸延幹血瘵疾。

方桉

小建中湯

左關弦。來去躁疾。右細澀。食減。陽明困頓。血液暗耗。日久恐有偏枯之累。此刻當理陽金斛茯苓半曲橘紅鉤藤桑葉溫養下焦。佐泄厥陰。

巴戟天茯苓胡蘆巴菟絲子川楝子桂心小茴香補骨脂勞傷肝陽絡松失血。左脈弦。

生地豆皮藕節茯神白牛膝珠菜气不宣達。胸痺。大便不行。

枇杷葉紫菀枳殼土蔞皮杏仁桔梗血後咳嗽。宜益肺胃。

北沙參麥冬霍斛白扁豆茯神右關沈澀。左脈弦勁。此木火內亢。陽明絡泣。脘痛嘈雜頭旋。

桑葉桃仁黑芝麻柏仁紅花大淡菜脈弦腹膨。气逆動怒致此。肝邪衝逆陽明也。切勿嗔怒。勢恐變幻。愼之愼之。

川楝子茯苓化橘紅大麥芽靑皮砂仁殼火郁發熱齒痛。

薄荷花粉黑梔生艸赤芍寒暖不調。邪阻肺衛。哮喘痰血。

旋復花米仁橘紅霜蔞仁蘇子浙苓脾陽下陷。便溏腸紅。

方桉

補中益气湯

失血咳嗆夢泄。皆屬下焦不藏。

熟地北沙參天冬旱蓮艸茯神川石斛山藥女貞子右寸獨大。

方桉

黃芩瀉白散

飲逆嘔惡。

半夏漧薑茯苓復受客邪。身痛脘悶。

蘇梗半夏枳殼橘紅杏仁麥芽气阻脘痺。

蘇梗汁香附汁枳殼汁桔梗汁陽微。濕阻汗泄。

方桉

術附湯

咳而嘔逆。脈虛弦。宜益肝胃。

人參旋復花淮小麥茯苓代赭石大南棗濕郁陽痺。形凜咳嗽。

方桉

玉竹桂枝湯

脈細神倦。气弱也。气弱則不能統攝。精濁不已。先宜調益心脾。

桑螵蛸湘蓮龍骨遠志柏子仁茯神龜版人參調益心脾。用王荊公法。

人參益智茯神炙艸麝香茯苓龍骨遠志廣木香辰砂

方桉

滚水法丸

左脈弦數。頭重味酸肢冷。病後致此。乃脾陽困頓。木火順乘。陽明少降使然。東垣謂補脾胃必先遠肝木。良有以也。

人參茯苓黃連新會皮靑皮白術半曲白芍生漧薑脈細𨿽屬少陰空虛。而中焦有伏飲。是以嗽逆嘔惡。先宜理之。

半夏茯苓漧薑秫米煎湯法丸脈澀淋濁。法宜導火。

方桉

導赤散

護陽則气宣矣。

於術附子煨姜茯苓桂枝南棗陰虧則陽亢。

生地龜版芡實旱蓮艸黃柏茯神丹皮女貞子咳嗽音嘶。

桑葉南參杏仁川貝花粉橘紅下虛不納。頭旋。食下少運。

方桉

桂七味丸

食物不調。脘脹噫气。

杏仁濃朴蘇子枳殼麥芽橘白疳積腹痛。形瘦脈虛。勿忽視之。

方桉

絳礬丸

嗽逆嘔逆不得臥。經謂嗽而嘔者屬胃咳也。此由嗽傷陽明之气。厥陰肝邪順乘使然。凡女科雜癥。偏於肝者居半。卽如是病。經一阻則遂劇矣。非泛泛咳嗽之比。

人參旋復花白芍茯苓代赭石南棗痰血用攝陰藥。谷食漸增。亦是佳境。

熟地霍石斛北參茯神麥門冬參山漆音嘶咽痛。脈細澀。的是少陰腎眞空虛。無以上承使然。切勿煩勞。夏暑炎蒸。宜綠蔭深處靜養爲要。

生地黃大天冬上淸阿膠雞子黃霍石斛元稻根須右寸大。此金燥作咳。莫作飲治。宜以淸潤爲主。

壯玉竹南沙參霍山石斛川貝母白茯神生扁豆白溫養腎眞爲主。所謂勞傷腎。勞者溫之之義。

大熟地枸杞子杜仲肉蓯蓉綫魚膠羊內腎茯苓菟絲子巴戟天舶茴香沙苑麋角霜陽虛自汗怯冷。

於術附子黃滚水泛丸寒熱脇痛。脈弦。溫邪襲於肝絡。吐血猶可。最怕成癰。

丹皮桃仁鉤藤黑梔茜艸桑葉咳嗽失血。左脈猶弦。此努力絡傷爲病。

生地牛膝豆皮珠菜茜艸鮮嫩藕左脈弦。嗽血气逆。酒客動怒致此。當理肝胃。

金斛茯苓白牛膝米仁牡蠣白扁豆疏肝宣胃。

川楝子大麥芽茯苓生香附小靑皮橘紅淸上焦气熱。

桑葉川貝蘆根花粉杏仁桔梗舌黃。脘中未爽。濕阻於中焦。

半夏白術廣皮白茯苓漧薑枳實皮溫邪作咳痰血。

桑葉花粉南沙參川貝杏仁生甘艸咳嗽失血。脈澀。下焦不納。春深气泄使然。

生地黃白茯神豆皮眞阿膠天冬肉鮮藕汁此衝任病也。帶多。血液下滲。厥气無涵。是以不時气逆。經事不至。卽有幹血之患。

枸杞白茯神當歸沙苑紫石英小茴香熱郁作咳。溺赤口渴。辛涼泄之。

薄荷葉象貝黑山梔天花粉連軺苦杏仁脈長弦數。陰虧陽不寧靜。食下便溏。亦腎爲胃關之義。

六味湯去萸加牡蠣失血气逆。咳嗆能食。宜乙癸同治。

熟地川石斛牡蠣天冬茯神牛膝溫邪未淨。脘悶咳嗽。

杏仁白茯苓桑皮半夏廣橘紅米仁下焦不納。咳嗽气逆。

都气湯加牛膝川斛靑鉛積寒腹痛。

吳萸白茯苓半夏漧薑面黃而瘦。腹痛。屬虫。

使君子肉雞肫皮五穀虫靑皮白榧子肉胡黃連白芍藥蕪荑大川楝子大麥芽癉脹腹皮反熱。下體怯冷。是陰盛格陽之象。飲必沸湯。稍溫則腹中不適矣。大小便不利。正屬陽气不得通行之義。陰邪滿之勢。癥非輕小。其勿忽視。

泡淡川附子﹝五錢﹞泡淡生漧薑﹝一錢五分﹞

公豬膽汁一个衝入調服。

脈弦而濡。气分殊弱。濕熱不能盡泄。不饑少寐。神倦痰多。宜健脾和胃。佐以遠木。

人參生穀芽木瓜神曲茯苓新會皮炙艸川連九竅不和。皆屬胃不能和。

大麥仁鮮蓮肉半夏曲白茯苓廣皮白宣木瓜脈沈小。久嗽足浮腹膨。少陰之陽已傷。故水飲欲泛。

茯苓木防己澤瀉牡蠣薏苡仁桂枝肺飲嗽逆。胸悶不爽。

枇杷葉蘇子薏苡仁旋復花橘紅癉脹。脾陽困頓。濁陰不泄。得之陰弱之體。最不易治。

茯苓桂心紫濃朴姜渣白芍生白術濕注跗踵。鍼之易泄。

米仁茯苓木防己澤瀉桂枝粉萆辛涼以肅余暑。

西瓜萃衣川通艸橘紅水飛滑石桑白皮杏仁正虛邪盛。瘧甚恐脫。

生益智仁廣陳皮知母生大穀芽烏梅肉生薑暑熱內郁。戰汗始解。否則昏閉狂亂。

川連濃朴飛滑石霍梗半夏廣皮白活血宣筋。

歸身牛膝穿山甲杜仲乳香桃仁生虎脛骨紅花暑瘧。先淸上焦。

竹葉心杏仁連軺白蔻仁飛滑石花粉陰虧气熱渴飲。

竹葉心石膏麥冬鮮生地知母燈心暑邪上阻。身熱頭脹。

絲瓜葉飛滑石連軺白豆蔻天花粉杏仁色黃。腹痛便溏。脾弱不運耳。

人參焦術廣皮神曲茯苓炙艸白芍麥芽一派風濕內郁。怕增腹痛喘急。

杏仁連軺木通白桔梗桑皮橘紅赤芍淡竹葉暑必挾濕。且宿有痰飲。濕痰交蒸。身熱爲冤。當治以苦辛宣通。

人參川連廣白茯苓藿梗半曲濕阻爲脹滿。小溲不利。議開太陽。

帶皮茯苓澤瀉寒水石桂心生於白術椒目木防己濃朴右脈尙弦。

帶皮茯苓藿香豬苓紫色濃朴廣皮澤瀉陰傷陽浮。咳血頭脹。

竹捲心川貝母南沙參鮮蓮肉天花粉白茯神肺熱作咳。鼻衄。

方桉

黃芩瀉白散

口漧食減。宜養胃陰。不必理痰。

扁豆川貝蓮肉茯神霍山石斛暑熱上阻。

絲瓜葉連軺橘紅飛滑石杏仁桑皮宣濕利气。

絲瓜葉杏仁米仁白蘆根桑皮通艸絡傷血溢。

參三七汁茯神茜艸生白扁豆藕節川石斛暑濕成瘧。

竹葉捲心石膏半夏飛淨滑石杏仁艸果暑風外襲。

鮮絲瓜葉香薷桑白皮杏仁飛淨滑石橘紅川通艸連軺饑飽不調。中气已困。暑邪外侵。法宜和之。

鮮絲瓜葉杏仁藿香浙江茯苓半夏橘白腎虛。精滑不固。

熟地女貞子金櫻子荷蓮須芡實北五味川石斛白茯神脈細數。髒陰下奪。虛損已露。

熟地霍石斛鮮藕汁茯神鮮蓮子白扁豆暑風上阻。頭脹鼻塞咳嗽。

絲瓜葉桑皮杏仁白蘆根桔梗薏米脈仍弦數。

鮮蓮子烏梅知母生穀芽茯神木瓜濕阻。間日瘧。頭痛不渴。

杏仁藿香橘白濃朴半夏白蔻濕阻蒸熱。頭痛脘悶。

藿香杏仁茯苓皮濃朴豆捲木防己气血不諧。脘痛。經不宣達。

歸身香附蘇梗丹皮白芍茯苓黃芩楂炭暑熱侵於上焦。癉熱。頭痛背脹。渴飲。

方桉

桂枝白虎湯

舌黃脈緩。脾胃之气呆鈍。濕邪未淨。故不饑。

益智半夏橘白濃朴茯苓漧薑飲邪作咳。

杏仁桂枝生薑茯苓炙艸米仁脈細數。咳嗆脘悶。宜淸暑邪。

鮮絲瓜葉濃朴桑皮杏仁飛淨滑石橘紅通艸連喬

方桉

保元方案

濕熱下陷。腹痛泄瀉。

藿梗神曲桔梗廣皮川連茯苓米仁澤瀉暑濕未淨。下利頻來。

人參茯苓姜炭炒陳皮焦術炙艸木瓜益智仁暑濕上阻。頭重脘悶。脈模糊。病勢正在方張。

藿香杏仁絲瓜葉連軺濃朴廣橘紅穢濁未淸。中焦气痺。

杏仁藿香廣橘白濃朴半夏生香附復感暑風。發爲風疹。

桑皮蘆根桔梗大力子薄荷連軺赤芍飛滑石滯下半載。猶然腹痛。積未盡耳。

熟地炭歸身炭炒黃柏澤瀉黑豆皮山楂炭百制軍赤苓脈細。食下格拒。宜理陽明。

方桉

小半夏湯

暑風上襲。頭重咳嗽。

絲瓜葉桑皮杏仁飛滑石橘紅米仁舌白。頭脹脘悶渴飲。此暑熱上阻耳。

絲瓜葉桑皮杏仁肉飛滑石通艸白蔻仁舌苔濁。宜愼食物。

絲瓜葉藿香杏仁橘白飛滑石半夏濃朴通艸陰火上亢。齦腐牙痛。

方桉

大補陰丸

暑濕頗盛。頭蒙脘悶。舌黃。

鮮絲瓜葉濃朴滑石半夏帶皮茯苓杏仁黃卷橘白理中陽以運飲。

方桉

外臺茯苓飲

脈大乍小。邪伏於中。宜括痧。再服藥。

連皮茯苓藿香陳皮大生香附濃朴澤瀉暑濕內伏。陽气怫郁。肢冷頭汗。脘悶噫气。

杏仁半夏藿梗豆蔻茯苓橘白脈數。陰虧陽亢。气逆失血。

方桉

都气丸

衝疝。

巴戟胡蘆巴川楝子茯苓小茴桂木暑邪阻於上焦。作之肺瘧。咳嗽渴飲。

方桉

桂枝白虎湯

暑熱傷陰。心中猶熱。頭重不饑。

竹葉心新鮮粗蓮子茯神川貝母朱砂拌麥冬燈心下焦陰虛。陽浮不納。耳鳴頭頃欲暈。

靈磁石川石斛萸肉熟地牛膝炭女貞子牡蠣茯苓食下拒納。完谷少運。

吳茱萸淡川附漧薑茯苓气弱神倦食少。

人參北五味茯神麥冬鮮蓮子霍斛暑熱阻於三焦。

竹葉飛滑石杏仁橘紅連翹通艸治利不利小溲。非其治也。

方桉

五苓散

肢痺。

方桉

蠲痛丹

瘧邪傷气。乏力用參。柰何。

生益智仁宣木瓜煨姜炒焦半曲生穀芽茯苓脾弱失統攝之司。便溏下泄。

歸身人參炙黑艸木瓜白芍焦術炮姜炭陳皮勞傷脫力。能食。

方桉

眞元飲

熱退脘痺。不饑不大便。

杏仁半夏連皮茯苓濃朴橘白炒熟麥芽風邪作咳。

旋復蘇子川貝母杏仁橘紅蔞仁霜脈微數。髒陰傷矣。沖气不納。作爲勞嗽。

方桉

都气丸

營痺气弱。右肢不舒。

黃皮片姜黃煨姜於術當歸身海桐皮桂木南棗勞傷挾暑。

歸身半曲扁豆葉木瓜茯苓炙甘艸瘧止。癉熱渴飲。頭痛脘悶。

絲瓜葉飛滑石連喬杏仁白通艸橘皮紅濃朴花粉勞傷營衛。咳嗽寒熱。日久有勞損之患。

方桉

小建中湯

气郁脘悶。

枇杷葉橘紅郁金苦杏仁枳殼茯苓暑邪成瘧。脘悶渴飲。

絲瓜葉滑石濃朴半夏白蔻仁杏仁藿香橘白脈細數。豈有陰精不奪乎。以脈論之。虛損已露。自知病因。保眞爲要。

水煮熟地川斛女貞天冬北五味子茯神芡實海參元武淨版旱蓮金櫻湘幹血瘵疾。不易調治。

方桉

炙甘艸湯

脘積如覆杯。食下脹噯气。邪在脾絡耳。恐延中滿。

生白術漧薑濃朴濃枳實半夏茯苓脾陽困頓。涎沫上泛。

生白術半夏枳實益智仁茯苓漧薑脈細數。陰气頗弱。夏暑外逼。食減神倦咳嗆。宜存陰淸暑法。

鮮蓮子霍斛朱冬川石斛川貝母燈心茯神嗽減鼻衄。左脈弦。

細生地生牡蠣天冬川石斛白茯神藕汁久嗽脈數。

方桉

都气丸

陰虧內熱。左脈弦數。乙癸同治。

熟地川斛茯神天冬牡蠣女貞暑風作咳。

杏仁蘆根通艸桑皮象貝米仁暑濕下利。左脈弦。鼻衄。

藿香木瓜炒扁豆川連赤苓廣陳皮暑熱阻於三焦。

飛滑石濃朴木通淡竹葉桑皮苓皮下焦陰虧。心陽上炎。神煩舌漧。當益陰潛陽。

生地小人參棗仁燈心天冬赤麥冬茯神川連暑風作咳。

絲瓜葉桑皮杏仁薏苡仁橘紅蘆根年五十。精神漸衰。宿癖難以攻滌。只宜兩和气血緩圖之。

白術﹝二兩﹞茯苓﹝二兩﹞荊三稜﹝二兩﹞白蒺藜﹝一兩五錢﹞靑皮﹝一兩﹞濃朴﹝一兩﹞

桂心﹝五錢﹞蓬莪術大麥芽﹝一兩五錢﹞片姜黃﹝一兩﹞

脈弦數。三陰頗虧。法宜塡攝。

熟地﹝四兩﹞綫膠﹝三兩﹞女貞子﹝一兩五錢﹞龜版﹝二兩﹞茯神﹝二兩﹞沙苑﹝一兩五錢﹞

﹝一兩﹞湘蓮靑鹽﹝一兩﹞二仙﹝二兩﹞旱蓮艸﹝一兩五錢﹞

已成關格大癥。又乏力用參。難延歲月矣。

白蜜半夏生薑汁肝郁不疏。腹痛至脘。

川楝吳萸生香附靑皮延胡川黃連暑風濕邪夏郁。怯風脘脹。

藿香杏仁茯苓濃朴半夏陳皮暑熱郁於上焦。

苦丁茶薄荷赤芍藥鮮荷蒂連喬黑梔皮濕熱下注。溺痛淋濁。

黑梔皮連喬飛滑石木通淡竹葉赤苓龍膽艸生艸梢陰弱挾暑。頭脹神倦。

竹葉心川貝鮮蓮子燈艸心茯神赤麥冬咳嗆拒納。此肝陽上逆。肺胃不降。病屬胃反。治之非易。

旋復花人參半夏代赭漧薑﹝川連三分泡湯浸炒﹞

火郁上焦。齦痛目赤。

竹葉心連軺黑梔皮飛滑石赤芍綠豆皮勞傷陽气。風侵背痛。

茯苓片炙艸生薑粗桂枝廣皮大棗藏眞日就削奪。全賴胃彊納谷。精血生於谷食是也。今晨起身熱。上焦未免暑熱畱焉。先宜存陰和陽。暑自卻矣。

人參麥冬鮮蓮肉茯神霍斛白粳米便溏下血。議用理中法。

陰弱失守。陽升牙宣。

方桉

大補陰湯

陽微。濁陰有僭逆之勢。膝冷腿浮。肢麻心悸。法宜溫之。

苓姜術桂附澤湯病後營衛不諧。不時寒熱。

方桉

小建中湯

气阻脘痺發熱。

枇杷葉半夏茯苓生薑汁杏仁橘白暑濕成瘧。脈虛。宜用和法。

藿香梗半夏連皮苓杏仁橘皮白木瓜老生薑暑熱鬱蒸發黃。分利三焦。亦爲正治。

滑石寒水石石膏濃朴豬苓連皮苓艸果杏仁桑皮白豆蔻茵陳澤瀉食物宜節。否則恐延脹滿。

穀芽半夏曲米仁廣皮茯苓宣木瓜炙艸砂仁淸養胃陰。

知母麥門冬川貝母霍斛甜竹茹嘉花粉失血色奪。脈弦。恐其食減。

熟地白扁豆北沙參川斛白茯神麥門冬溫熱未淨。不饑妨食。

藿梗穀芽半曲川連木瓜陳皮失血咳嗽。經事不至。漸延幹血。

細生地豆皮茯神生牡蠣川石斛鮮藕陽微自汗。

生於術防風根煨姜大南棗生黃淡附脈弦數。

細生地天冬豆皮淸阿膠茯神鮮蓮藕暑傷气。神倦無力。

黃片炙艸宣木瓜白茯苓歸身鮮蓮子此屬血格。當宣其絡。

枇杷葉桃仁栝蔞皮枳殼降香汁蘇子郁金汁紫菀飲邪作咳。

苦杏仁茯苓白芥子旋復花米仁橘皮紅邪阻肺痺。痰腥。漸延肺癰。

方桉

葦莖湯

久嗽陰傷晡熱。此屬虛損。

方桉

眞元飲

身熱二載。咳嗽咽漧。

玉女煎去牛膝脈弦澀。體質陰傷。陽浮不潛。咳嗽內熱。法宜塡攝藏眞。

熟地﹝四兩﹞川石斛﹝八兩﹞牡蠣﹝二兩﹞旱蓮艸﹝二兩﹞山藥﹝二兩﹞眞阿膠﹝一兩五錢﹞

兩﹞北五味﹝一兩﹞茯神﹝二兩﹞女貞子﹝二兩﹞湘蓮﹝二兩﹞麥門冬﹝一兩熱傷胃陰。知饑妨食。頭脹牙宣。

竹葉石膏湯去參夏加知母。

濕盛。飧泄便血。

茅術炙艸茯苓炮姜木瓜廣皮暑濕郁於衛。背冷。食下少運。

藿香梗茯苓陳皮半夏曲杏仁木瓜頭脹鼻衄。

犀角地黃湯加白茅花側柏葉暑阻上焦。頭重咳嗽。寒熱似瘧。

絲瓜葉桑皮杏仁飛滑石橘紅通艸溫瘧脘悶。

艸果半夏烏梅濃朴橘白杏仁食下拒納。此屬反胃。

旋復花半夏吳萸代赭石茯苓川連溫理陽明。

吳茱萸﹝五錢﹞川椒﹝三錢﹞茯苓﹝一兩五錢﹞附子﹝一兩﹞漧薑﹝七錢﹞

暑邪發熱脘悶。

絲瓜葉藿香滑石連軺白蔻仁杏仁濃朴橘白此新受暑風。郁於腠理。與宿糕無涉。

細香薷連軺杏仁飛滑石橘紅川通邪郁於肺。咳嗽痰稠。

桑白皮杏仁橘紅川貝母花粉桔梗沖气嗽逆。宜治少陰。

方桉

茯苓桂枝五味甘艸湯

嘔傷胃絡血來。莫作失血治。

鮮蓮子肉茯神木瓜鮮扁豆葉霍斛半曲脈數無序。陰陽挾邪難治。

麥冬肉鮮藕金釵川石斛鮮蓮肉茯神蜜水炒知母衝脈爲病。逆气至咽。

熟地伽南香汁茯苓黃柏片澤瀉白牛膝炭桂心紫石英飲阻於脘。

茯苓漧薑半夏脘痞不饑。脈沈弦。味酸苦。瘧後致此。宜苦辛開泄。

川連人參枳實漧薑茯苓半夏吐血。脈空大。最不爲宜。恐其暴湧气脫耳。當靜養爲要。

熟地參三七汁靑鉛鮮蓮子茯神川金石斛牛膝鮮藕汁咳傷肺絡失血。

旋復花桃仁蘇子冬瓜子橘紅杏仁此暑熱逼入胞絡。神昏亂語。心中熱。

竹捲心川黃連鮮蓮子赤麥冬白茯神白燈心失血。寒熱反止。營衛和矣。

葳蕤川貝母鮮藕茯神白沙參霍斛暑傷气。作之咳。

杏仁天花粉片桑皮蘆根西瓜萃衣川貝气弱濕阻。便溏下血。

人參廣皮炙艸茆術炭茯苓木瓜炮姜地楡炭血隸陽明而來。但脈芤而數。色痿少彩。少陰之陰傷矣。自知病因。葆眞靜養。庶幾扶病延熟地川斛麥冬北參茯神扁豆暑熱郁於少陽。頭脹偏左。齒痛。

苦丁茶大連軺赤芍藥菊花葉黑梔皮夏枯花暑熱侵於上焦。咳嗽身熱。主以辛涼。肅其肺衛。

鮮絲瓜葉杏仁桔梗活水蘆根桑皮花粉無形暑熱襲於肺衛。咳嗽脘悶。

鮮蘆根橘紅桑皮枇杷葉杏仁滑石熱郁上焦。頭脹咳嗽脘悶。

絲瓜葉橘紅杏仁枇杷葉桑皮桔梗脈糊。欲成三焦瘧。

竹葉豆蔻飛滑石杏仁連軺白通艸左脈弦數。肝陰不足切勿動怒。他日恐有失血之患。近今妨食惡心。暫和肝胃而已。

生穀芽茯苓半曲宣木瓜白芍陳皮暑濕內陷下利。

益智仁砂仁殼木瓜廣藿香白茯苓廣皮咳嗽失血。脈大而數。由濕邪未淨。延及少陰之損。將來有音啞之變。

熟地麥冬鮮蓮肉川斛茯神向來失血。近受暑邪。嘔惡胸悶咳嗽。暫降肺胃。

鮮枇杷葉杏仁泡淡黃芩橘紅茯濕熱內蒸。癉熱渴飲。

苑術炭澤瀉赤苓寒水石黃柏木瓜經事淋漓。帶下。下體怯冷。心悸。

大熟地杜仲人參紫石英鹿角霜沙苑茯神巴戟天桑椹子杞子白薇當歸身肝陰內耗。不時寒熱。咳嗽失血。

生地炙黑甘艸生白芍麥冬上淸阿膠白茯神暑熱郁於上焦。涕流气腥。主以辛涼。

薄荷梗絲瓜葉黑山梔皮連軺殼飛滑石大豆黃卷閱病原。參色脈。皆營陰不足。虛風萌動使然。法宜甘緩益陰。

人參枸杞子柏子仁茯神紫石英酸棗仁嗽久不已。病不在肺。而在少陰矣。且左脈弦數。法宜攝陰。

熟地鮮蓮肉茯神川斛左牡蠣天冬陰虧內熱。咳嗽咽漧。

方桉

北沙參固本湯

暑熱未肅。

絲瓜葉連軺象貝桑白皮杏仁桔梗嘔惡。气亂於胸。如梗不爽。議苦辛開泄。

枇杷葉白蔻半夏橘皮白杏仁茯苓肢麻肉偏左。脈澀。此虛風萌動。良由腎精肝血不足使然。

何首烏白蒺藜浙菊炭天麻枸杞子桑椹子嗽甚喉癢。

經霜桑葉生地霍斛天冬肉上淸阿膠南沙參麥冬大麻仁陰虧气燥。失血食少。

熟地鮮蓮肉藕川斛牛膝炭茯神營虛脇痛。

方桉

旋復花湯

柏子仁桃仁气弱神倦。知饑妨食。

人參穀芽宣州木瓜茯神霍斛鮮蓮子肉冷熱不調。陽傷哮喘。

桂苓五味甘艸湯加杏仁漧薑下利半月。脈澀。此陰暑傷中。

蓽茇濃朴茯苓丁香益智廣皮暑侵少寐。心陽不寧耳。

辰砂炒麥冬酸棗仁燈心細根小生地鮮蓮肉茯神肺胃不降。咳嗽嘔惡。

枇杷葉橘紅桔梗杜蘇子杏仁桑皮食物失調。腹脹下利。

生益智茯苓大澤瀉砂仁殼廣皮生穀芽左脈弦數。陰虧气熱。咳嗽口燥。

生地茯神麥門冬川斛天冬鮮蓮肉陰虧陽升。牙痛時發。

生地天冬條芩阿膠石決白芍脈沈細。脹漸甚。溺赤。

茯苓漧薑澤瀉附子白術米仁理衝不應。得毋肝陽郁乎。

方桉

越鞠丸

瘧𨿽止。色黃。脈呆鈍。濕未淨耳。

穀芽半曲陳皮茯苓木瓜烏梅暑熱阻於中焦。

藿梗橘白濃朴川連半夏茯苓暑侵上焦。

杏仁通艸橘紅桑皮蘆根桔梗胃气不蘇。濕熱內蘊耳。

竹茹半夏橘白枳實茯苓金斛暑阻中焦。發熱脘悶。

滑石半夏濃朴杏仁藿香連翹哮止。陰虧內熱。气逆。

方桉

都气丸

熱郁於肺。咳而咽漧。

桑葉杏仁生艸花粉桔梗川貝飧泄半載。脾陽困也。

焦術木瓜炮姜菟絲子益智茯苓濕阻泄瀉。

藿梗苓皮腹皮麥芽濃朴廣皮澤瀉豬苓絡傷嗽血。脈弦。切勿動怒。

丹皮生地豆皮黑梔茜艸鮮荷藕少陰腎眞下損。沖气不納爲嗽。擾絡痰血。金賴胃彊納谷。

熟地參三七霍石斛五味白茯神鮮蓮子肺陰已傷。熱神尙熾。咳嗽音啞。

方桉

補肺阿膠湯

舌黃。妨食內熱。濕熱郁於中焦。

藿香半夏茯苓川連木瓜橘白脾呆胃鈍。水谷之濕內阻。食下神倦。

方桉

資生丸

暑邪郁於上焦。身熱頭脹。

絲瓜葉滑石杏仁白蔻仁連軺桑皮霍亂後。中气未和。大便如溏如結。苦藥不宜。

人參穀芽木瓜茯苓煨姜陳皮嗽減溺頻。

方桉

都气丸

脈弦嘔惡。肝胃同治。

旋復花半夏川連代赭石茯苓漧薑脈數陰虧。气燥作咳。

桑葉川貝白沙參葳蕤花粉地骨皮脈澀胃痛。此營陰枯槁。絡气不疏使然。

柏仁新絳延延胡桃仁靑蔥麥芽肝郁不疏。味酸脘悶。

方桉

左金丸

陰弱。近受暑風。額痛鼻塞。宜用輕藥。

絲瓜葉連喬杏仁川貝母桔梗桑皮脾呆腹膨。

濃朴茯苓皮廣皮麥冬大腹皮砂仁殼气郁脘悶。

香附靑皮郁金麥冬茯苓橘紅脈小。咳嗽背冷。

杏仁桂枝湯去芍加米仁久嗽鼻塞。究屬邪郁於肺。

方桉

瀉白散

此勞傷腎也。

方桉

還少丹

伏暑。發熱形寒。脘悶身痛。惡心。

藿香杏仁橘白濃朴半夏滑石瘧後气弱。神倦無力。議用補中益气湯。

原方去升麻柴胡加木瓜茯苓肺熱嗽血。

蘆根鮮冬瓜子米仁熟桃仁舌白胸悶。

杏仁藿香半夏濃朴橘白滑石胸悶妨食。戰栗肢寒。气弱。伏暑之候。且以和法。

茯苓煨姜杏仁半曲橘白藿梗向有肝風乘胃。陰弱可知。近頭痛轉在右太陽。且鼻衄。上焦未免暑風侵焉。

桑葉囫圇大葳蕤南沙參川貝嘉定天花粉生甘艸暑伏上焦。身熱似瘧。

燈心竹葉心連軺白蔻仁川通艸加辰砂益元散此勞傷爲嗽。脈來弦大。食減則劇。

小建中湯去姜易茯神頭蒙。短气少寐。少陰空虛。陽浮不納使然。

方桉

桂七味丸

气郁脘悶噫气。病在肝胃。

竹茹熟半夏橘紅枳實白茯苓川連﹝吳萸泡湯拌炒﹞

少腹瘕聚。痛甚帶下。

泡淡吳萸﹝三錢﹞紫石英﹝二兩﹞黑豆皮﹝一兩﹞桂心﹝三錢﹞烏賊魚骨﹝一兩﹞小茴香﹝五錢﹞胡蘆巴﹝七錢﹞茯苓﹝一兩﹞粗當歸片﹝一兩﹞巴戟天﹝一兩﹞川楝子﹝五錢﹞白薇﹝一兩﹞明潤琥珀﹝三錢﹞

方桉

紅棗去核皮爲丸

頭風數載。不時舉發。邪已入腦兪矣。且左脈沈細。豈三陽爲患。隸在少陰也。弗至厥陰爲靈磁石﹝一兩﹞淡附﹝一兩﹞牛膝﹝一兩﹞鹿茸﹝一兩﹞細辛﹝一錢五分﹞當歸頭﹝五錢﹞

蔓荊﹝三錢﹞遠志﹝五錢﹞茯苓﹝一兩五錢﹞靑鹽﹝一兩﹞紫巴戟﹝一兩﹞菊瓣﹝五錢﹞枸杞子﹝二兩﹞川斛﹝四兩﹞

熱止嗽盛。

熟地茯神北沙參川斛麥冬鮮芡實陰瘧。頭痛咳嗆。

方桉

陽旦湯

气逆作咳。

杏仁桔梗白蘆根桑皮通艸枇杷葉气弱。右目昏花眶垂。宜益其虛。

參須黃柴胡當歸身蕤仁白芍升麻炙艸瘧止。脘痺不饑。咳嗽痰多。此陽傷濕未淨。治以溫泄。

半夏姜渣橘白茯苓濃朴杏仁陰弱。秋燥侵肺血發。金水同治。

熟地白茯神淸阿膠川斛天門冬麥門冬脈澀。背痛咳嗽。

熟地杜仲炒杞子茯神歸身牛膝炭經漏一載。腰痛帶下。此屬奇經失護使然。

宜用丸劑。

調理。近日嘔惡脈弦。先宜降胃。

鮮枇杷葉半夏竹茹大人參須茯苓橘白腫滿病。形羸脈微。二气交衰。治之豈易。所賴者﹑第以年富彊耳。

方桉

濟生腎气丸

瘧來卽三日一發。頭痛咳嗽渴飲。從手太陰治。

方桉

桂枝白虎湯

暑郁上焦。頭脹惡心。不饑。當開上焦。

杏仁蘆根通艸白蔻桑皮橘紅脈澀。

當歸茯苓廣皮煨姜白芍炙艸桂心南棗經來腹痛。脈澀。宜兩和气血。

當歸楂炭烏賊骨香附艾炭炒延胡暑熱傷气。神倦食減。

川連木瓜荷葉邊半曲茯苓廣皮白勞嗽音啞咽痛。胃彊能納。庶幾帶病撐持。

熟地茯神元稻根須天冬麥冬川金石斛陰陽絡熱失血。心悸晡熱。

細生地皮天冬阿膠大珠菜茯神燥侵咳嗽。

桑葉川貝花粉杏仁南參橘紅復受風邪。嗽反甚。頭反脹。暫以輕藥肅其上焦。

經霜桑葉南沙參生甘艸葳蕤大川貝母白元米四合泡湯代水伏邪發熱。

杏仁橘紅桑白皮連軺桔梗川通艸气弱少運。食減脘悶。

生穀芽半曲木瓜茯苓片廣皮川斛此腎虛腿痛。法宜溫補。

杞子杜仲沙苑蒺藜肉蓯蓉牛膝巴戟羯羊內腎小茴香脈浮。身熱頭痛。

桂枝湯加杏仁花粉黃芩舌白。身熱頭脹。

杏仁連軺桔梗蘇梗枳殼橘紅脹弦緊。形凜發熱。頭脹惡心。

藿香半夏生薑杏仁橘白濃朴此腎病也。腹脹腿麻。二便不利。診脈沈細。法宜溫納。理陰中之陽爲主。

方桉

天眞丹

燥侵作咳。但左脈弦數。恐絡動失血。

桑葉南沙參嘉花粉玉竹川貝母麥門冬邪壅於肺。日久絡痺嗽痰。胸中痺痛。恐延肺癰。

鮮枇杷葉蘇子杏仁鮮冬瓜子旋復米仁舌苔尙白。伏暑未肅。仍宜開泄。

鮮藿香橘白半夏枇杷葉杏仁茯苓下虛不納。失血便痛。宜攝少陰。

熟地龜版川斛茯神天冬脈數。少陰空虛。葆眞爲要。

熟地川斛山藥棗仁茯神牡蠣天冬黑殼建蓮養胃陰。谷增。不時形凜。理下焦保元爲主。

方桉

貞元飲

本爲少陰挾邪下利。但舌苔濁膩。脘悶不爽。太陰亦傷矣。癥勢最險。

方桉

眞武湯

衝疝。

茯苓當歸荔枝核桂枝小茴香痛止脈弦。

香附半夏廣皮靑皮茯苓麥芽食物不節。腹膨且痛。臍凸便泄。屬疳積也。宜愼食物。

焦術砂仁末神曲麥芽楂肉廣木香茯苓廣皮陰虛之質。因暑熱致嗽失血。復延肛瘍。暑熱乘虛內陷。釀成陰損矣。谷食不減。用藥庶幾有效。

熟地山藥皮川斛茯苓丹皮澤瀉元稻根須下體熱。肛癢便血。濕熱郁於陰分耳。

生地黃柏苦參槐花牡蠣皮脈弦。

鱉甲艸果知母烏梅生薑黃柏晨起必噦逆。痰多頭暈。當治膽胃。

溫膽湯加丹皮山梔原屬三瘧。今轉癉熱。陰弱邪郁耳。

鱉甲當歸細黃芩靑蒿知母制首烏脾弱少運。腹鳴且脹。

益智茯苓大腹皮靑皮廣皮砂仁殼遺泄。內熱咳嗽。髒陰不固。法宜攝納。

熟地芡實女貞子山藥龜版牡蠣金櫻子麥冬湘蓮茯神海參膠川斛伏暑發熱。脘悶。

杏仁半夏藿梗濃朴橘白茯苓身熱頭脹。

杏仁半夏橘白濃朴蘇梗茯苓左脈弦。癉熱知饑。色黃。

靑蒿知母丹皮白芍銀柴胡鱉甲瘧後不納。神倦。

穀芽木瓜廣皮當歸茯苓半曲炙艸白芍下焦空虛。沖气不納。遇寒則哮喘。非湯藥所能治。

方桉

桂七味湯

營虛气弱。經事後期。食下脹。心悸少寐。宜甘緩益虛。

黃白茯神酸棗仁當歸桂元肉柏子仁肝火挾痰上冒。頭旋腿麻。

鉤藤茯苓金石斛桑葉橘紅半夏曲不獨陰損。气亦乏矣。無力用參。柰何。

黃當歸南棗黃精茯神炙艸气弱少運。耳鳴便泄。

六君子湯加木瓜荷葉蒂嗽痰胸痺。

方桉

葦莖湯

背痛失血。屬腎虛不納。葆眞爲要。

熟地牛膝炭茯神杞子川石斛天冬腎虛。腰痛腿酸。下焦怯冷。

方桉

還少丹

癖積便血。此饑飽傷及脾胃所致。

方桉

絳礬丸

勞傷血發。

熟地牛膝炭茯神川斛豆皮藕咳嗽身熱。脈弦數。陰虛挾邪。勿輕視之。

玉竹麥門冬霍山石斛川貝南沙參鮮地骨皮頭旋心悸。帶多。

熟地紫石英牡蠣茯神萸肉炭川斛風邪作咳。

杏仁南沙參花粉桑葉川貝母橘紅胸痺。

小半夏湯加茯苓痛偏左右。肺气不宣。

鮮枇杷葉紫蘇子土栝蔞皮甜北沙參廣橘紅白旋復花脹後成痞。淸陽失曠。飲邪內阻耳。

方桉

苓姜術桂湯

究屬腎病。腎爲胃關。是以食少形倦。自宜溫納下焦爲主。但右脈弦而有力。虛之實。未必無是理也。先宜疏胃益脾。

人參廣皮穀芽半曲濃朴姜渣左脈弦數。內熱咳嗽痰血。髒陰暗耗。陽動不潛使然。

熟地川斛天冬阿膠茯神麥冬腹痛。得食則安。夢泄。

炙艸歸身茯神白芍南棗脈弦數。先寒後熱。頭脹脘悶。屬伏暑成瘧。當分三焦。

杏仁滑石藿香通艸濃朴半夏橘白連軺伏邪下利。脈弦。法宜和之。

藿梗廣皮澤瀉麥芽茯苓香附豬苓腹皮塡補皆效。復大便頻下。中气虛甚。乏力用參。柰何。

焦術菟絲餅芡實山藥炙甘艸建蓮利止嗽發。气逆火升。中脘尙痛。陰虧於下。气阻於中。先和其中。續攝其陰。是其治也。

桂枝淡漧薑茯苓炙艸風襲腦門。巓痛涕溢。最不易治。𨿽有成法。鮮能除根者。

蔓荊子川芎僵蠶白蒺藜辛夷茯苓左脈弦。

鱉甲知母首烏白芍丹皮牡蠣脈弦數。咳嗽𨿽緩。尙宜謹愼調攝。

生地川石斛知母阿膠川貝母麥冬气結有積。能食少運。疏之爲主。

方桉

阿魏丸

知饑少納。脾气弱也。

穀芽半曲木瓜煨姜茯苓陳皮炙艸南棗藏陰久耗。素多郁勃。厥陽化風。內燔擾土。爲泄爲熱。宜用甘緩化風法。

炒焦白芍藥炙黑甘艸片伏暑成瘧。神識不爽。良由邪盛故耳。

竹葉杏仁滑石連軺蔻仁濃朴半夏通艸脈弦澀。舌苔膩。濕邪阻於中焦。木火不能疏泄。濕火內蒸。升降之機失職。爲之脹滿。法宜香附汁廣皮藿梗小靑皮茯苓川連脈沈弦。腹膨不饑。

川楝子肉雞肫皮香附汁赤麥小芽靑皮汁山楂炭咳嗽失血。右脇痛引。陰先虧而先宜理其絡痺。

紫蘇子桃仁枇杷葉冬瓜子茜艸薏苡仁精關不固。耳鳴少寐。

靈磁石沙苑靑鹽湖蓮金櫻子五味熟地茯神綫魚膠芡實遠志覆盆陰傷腹痛。

黃芩茯神白芍知母牡蠣丹皮左脈弦數。嗽逆气急盜汗。

河車龜板川斛芡實天冬茯神熟地牡蠣五味阿膠山藥湘蓮脈弦數。咳嗆失血。

淡黃芩桑葉川貝母眞阿膠南參細生地嗽久失血音啞。由外邪傷陰。陰枯則陽浮上亢。爲少陰損也。

細生地元稻根須人中白元參雞子白粗旱蓮艸白桔梗生艸開肺不應。從陽失流行治。

桂枝茯苓白蜜煨姜診脈軟。心悸不耐煩。營虛气怯甚矣。

淮小麥茯神炙艸炒白芍棗仁建蓮濕去熱未已。面熱舌黃。

川黃連廣皮白金斛熟半夏綿茵陳茯苓右脇癖積。攻逆腹痛。不能納。邪在陽明之絡。日久有腹滿之累。

姜渣肉桂炙艸濃朴茯苓廣皮哮逆不得臥。脈弦。

方桉

桂苓五味甘艸湯

子後咳逆嗽甚。汗多脈細。

方桉

都气丸

脈細。形神疲倦。顯是命門眞火式微。爲之癉脹腫滿。王宇泰謂益火之源。以消陰翳。正此候也。

方桉

濟生腎气丸

午後用運理中陽法人參茯苓附子於術漧薑益智脈象平和。熱退頭暈。宜調肝胃。

靑蒿梗丹皮知母半夏曲橘紅茯苓身熱頭痛。身疼無汗。脈弦。

小柴胡湯去人參久泄腹滿。下焦怯冷。經數載余。述起產後。此傷在衝任矣。用藥自以溫納。惟恐病深難復。

鹿茸淡附子人參赤石脂川椒胡蘆巴炮姜補骨脂桂心茯苓片肉蔻菟絲子煩勞傷營。心悸脘痛。

人參當歸桂心煨姜茯神白芍炙艸南棗咳嗽痰血气腥。邪陷於肺絡。

方桉

葦莖湯

努力傷絡失血。

丹皮生地桃仁牛膝皮茜艸咽痛舌辣。晡熱。無一非陰枯陽熾也。

生地阿膠左牡蠣天冬茯神雞子黃三瘧。色黃。脈弦偏右。

艸果仁生薑知母烏梅寒熱咳嗽。

桂枝湯加花粉此肝火上冒耳。當養陰泄陽爲主。

羚羊角桑葉細生地石決明丹皮浙菊炭和營宣气。

柏子仁歸身香附子山梔棗仁廣橘紅撫芎陳神曲麥芽丹參嗽而嘔惡。肺胃不降耳。

枇杷葉橘紅茯苓旋復花杏仁竹茹脈右數。

羚羊角川貝綠豆皮石決明天花粉桑葉生甘艸細生地脈弦數。少腹气沖。映背交痛。此髙年陰血槁枯。少陰腎气不攝。勢欲爲奔豚。法宜溫養下焦。

茯苓紫石英小茴香杞子川楝子柏子仁風侵作咳身熱。

杏仁橘紅桑皮蘇梗通艸桔梗脈弦。不饑少納。濕痰陰於中焦耳。

半夏漧薑橘紅茯苓枳實皮濃朴營枯气阻胃痛。

當歸新絳柏子仁延胡桃仁桂圓肉陰虧陽動失血。

細生地大淡菜茯神豆皮天門冬藕汁熱傷气。作之咳。

桑葉川貝母靑蒿南參天花粉骨皮勞損嗽甚。气急。

方桉

都气丸

疝後肢冷汗泄。濁陰上干。陽乃傷矣。是以妨食脘悶。大便不行。從火虛治。

方桉

半硫丸

脈數不寧。

歸身人參炙艸木瓜白芍茯苓廣皮半曲嗽咳胸引痺痛。小溲頻數。肺陰漸涸矣。

麥冬甘艸地骨皮北參玉竹川貝母白元米煎湯代水午後背凜頭暈。余邪未盡。

鉤藤金石斛茯苓桑葉廣皮白半曲弦勁脈長。心悸嘈雜。此肝陽化風。衝激陽明所致。良由少陰不充。無以涵木耳。

熟地茯神柏子仁川斛牡蠣淡天冬中脘有形如梗。摩之有聲。據述不時舉發。此屬肝積耳。

濃朴姜渣白蒺藜肉桂茯苓廣皮白下利紅積。腹膨。

焦術廣皮炮姜茯苓木瓜益智濕痰上阻。咳逆不得臥。痰降嗽始卻。

杏仁旋復花白茯苓薑汁半夏蔞瓜霜白芥子竹瀝知饑不納。宜攝胃气。

大麥仁茯苓廣皮金石斛半曲木瓜熱郁於肺。

薄荷花粉杏仁桔梗連軺甘艸且疏肝气之郁。

香附汁川楝子桃仁大麥芽柏子仁橘紅左脈弦。

何首烏茯神巨勝子豆皮枸杞子桑葉菊花炭酸棗仁飲冷傷陽。下體怯冷。气逆嗽血。法宜溫納。

方桉

桂七味丸

濕神阻於上焦。不饑少納。

杏仁蘇梗枳殼濃朴橘紅半夏風熱作咳。

杏仁桑皮蘆根橘紅桔梗通艸陰傷。气阻脘悶。嗽逆气急。

熟地茯神丹皮牛膝炭川斛牡蠣澤瀉豆皮伏熱作咳。

桑葉川貝母杏仁南參天花粉梨汁身熱。頭痛渴飲。脈浮弦。

蘆根連軺杏仁桑皮花粉通艸發熱。舌黃脘悶。

淡豆豉黑山梔枳殼土蔞皮扁杏仁桔梗先卻風疹之邪。

薄荷連軺生艸射幹大力桔梗花粉赤芍伏暑。發熱脘痞。

藿香半夏廣皮白杏仁濃朴萊菔汁勞傷伏邪。發熱身痛。

當歸炙艸廣皮靑蒿白芍茯苓半曲黃芩中陽困頓。濕飲內阻。脘痛飧泄咳嗽。法宜溫陽。

方桉

苓桂術姜湯

精泄後尿血。陰傷气失宣化耳。

琥珀屑細生地黃粗木通甘艸梢大黑豆皮淡竹葉時病傷陰。陽浮不潛。神識時淸時昏。脈來弦數。宜益陰和陽。

生地丹參茯神飛金犀角赤麥冬燈珠廉珠心腎不交。心悸內怯。陽痿不舉。

淮小麥棗仁遠志柏仁龍齒建蓮濕阻身痛。

臺術粗桂枝薏苡仁茯苓晚蠶砂木防己四旬有二。須鬢頒白。未老先衰之象。良由陽气式微。是以痰飲泛溢。仲景謂治痰飲以溫藥撤之。蓋以陽微陰漧耳。早服金匱腎气丸。去桂膝加沈香萆。晚用外臺茯苓飲。去人參。

瘧止。脾气未振。知饑少運。噫气。

生穀芽半曲新會皮宣木瓜茯苓砂仁殼陽浮不潛。寤多寐少。神煩汗泄。

生地茯苓天冬川斛牡蠣柏仁中脘脹而髙凸。陽痺濕阻使然。

濃朴杏仁橘白茯苓枳實漧薑脈不寧靜。陡然失血。陽升擾絡使然。

藕汁細生地茯苓牛膝霍石斛伏暑濕成瘧脘悶。

藿梗茯苓半夏濃朴廣皮杏仁飲邪作咳。

茯苓杏仁炙甘艸桂枝米仁老生薑气阻。胸悶脘痛。

枇杷葉枳殼橘紅杏仁桔梗茯苓脘痞嘔惡。吐涎沫。水飲內結。中陽不宣使然。

川連半夏枳實漧薑茯苓橘白脈弦。飲逆作咳。

方桉

桂苓五味甘艸湯

此精虧也。法當溫養塡補。

綫魚膠羊內腎覆盆湘蓮龜版膠北五味沙苑靑鹽女貞子海參膠茯神咽痛時發。由火熱上炎耳。

元參射幹連軺桔梗桑葉川貝气郁胸悶。

枇杷葉橘紅杏仁土蔞皮桔梗通艸咳嗽少寐。陰虧气燥所致。

玉竹南沙參茯神川貝霍山斛骨皮色脈皆不妥。胃彊能納。庶幾望其痊可。

人參益智炒穀芽茯苓廣皮宣木瓜病後食物不節。下利。

益智仁廣皮大腹皮砂仁殼茯苓廣藿香濕阻。下利腹痛。

濃朴廣皮香附藿香茯苓陰虧气熱。

生地粉丹皮白芍藥澤蘭豆皮柏子仁帶多腰痛。

熟地鹿角霜杜仲沙苑枸杞子白薇脈澀心悸。內熱。

生地白薇柏子仁條芩豆茯神左牡蠣白芍風痰郁於肺衛。咳嗽鼻塞不利。

杏仁桑皮橘紅前胡桔梗姜皮伏暑癉瘧。汗多脈細。

生穀芽木瓜烏梅肉半夏曲知母細靑蒿動怒肝逆。絡松失血。

蘇子丹皮牛膝炭桃仁鉤藤黑山梔胃痛便艱。脈澀。營虛絡痺。恐延關格。

旋復花加柏子仁栝蔞皮桃仁濕伏蒸熱下利。

木瓜茯苓陳皮半曲藿香荷邊炙艸穀芽脈澀下利。少腹啾喞。此陽微積著使然。法當溫通。

焦術菟絲餅肉桂心胡蘆巴沈香汁久嗽失血。

熟地扁豆甜北沙參川斛茯神炒松麥冬陰損及陽。寒熱日加。脈數形瘦。其何以理。

方桉

貞元飲

寒熱後食物失宜。中气反困。食不甘味。神倦無力。法宜和之。

藿香梗濃朴茯苓木瓜砂仁末穀芽半曲廣皮脈小。利止食少。

益智仁煨姜穀芽半夏曲茯苓木瓜努力傷絡。寒熱脇痛。

當歸紅花茯苓五加皮秦艽桂木松節桑寄生風熱壅於肺衛。咳嗽鼻塞。

桑皮蘆根象貝桔梗通艸花粉頭痛身熱渴飲。

桂木木防己杏仁豆捲天花粉濃朴陰弱气燥。化熱逼絡。嗽血。心中辣熱。宜用甘藥和之。

葳蕤南參茯神川貝霍斛鮮藕脾陽呆鈍。食下少運。

焦術生穀芽廣皮小靑皮木瓜炒米仁茯苓炒神曲營血暗耗。心悸食減。

準小麥生白芍棗仁白茯神炙甘艸柏仁失血每入秋發。脈細澀。屬陰虧。气不收肅。擾絡致此。

酸棗仁白茯神丹參柏子仁豆皮建蓮寒熱後不能寐。舌漧。胃气不和耳。

竹茹茯苓木瓜半夏金斛知母濕邪阻於中焦。蒸熱。脘悶腹膨。法宜苦辛開泄。

杏仁藿香白蔻檳榔汁濃朴半夏廣皮白勞嗽气逆。胃气不減。帶病延年。不必見嗽見血。用藥治之。

方桉

都气丸

客邪發熱作咳。脈來細小無力。則爲淹纏之候。

桂枝湯加玉竹脈弦澀。體質陰虧。陽易外浮。不時寒熱。咳嗽失血。宜益陰和陽。

方桉

虎潛丸

脈沈弦。陰邪內郁。厥陰陽明不能疏泄。與泛泛下利不同。

方桉

來復丹

瘧後嘔惡頭腫。怕正虛難任。

藿香杏仁橘白濃朴半夏茯苓風動心悸嘈雜。

淮麥炙艸桂枝牡蠣茯神南棗龍骨棗仁久嗽傷營。形瘦食減。

方桉

小建中湯

食減少寐。

穀芽棗仁半曲茯苓建蓮橘紅下利後。時有頭暈神迷。利傷下焦之陰。厥陽有上冒之機。法宜攝陰。

六味去萸肉加牡蠣咳引脇痛。

旋復花苡仁桃仁冬瓜子橘紅靑蔥伏暑間瘧。脘悶不爽。

藿香半夏杏仁濃朴橘白生薑脈尙弦。

細生地丹皮茯苓豆皮牛膝川斛貧病饑寒。不能調攝。用藥有何益耶。

穀芽新會木瓜煨姜茯苓半曲色晦。脘悶腹痛。此冷濕內著。陽气怫郁使然。

杏仁藿香茵陳濃朴茯皮橘白神識𨿽淸。脈象殊數。

生地生左牡蠣龍骨棗仁茯神淡天冬建蓮柏仁濕從下受。腫由足起。延及腹滿食下脹痛。便溏不爽。脈來弦澀。其源起於三陰。而募原腑絡痺不疏。宜從先治標之旨議法。

方桉

大鍼砂丸

寒熱卻。脘中悶。疏其肝胃。

香附茯苓靑皮大麥芽半曲新會脈不流利。气血痺矣。

柏仁當歸桃仁延胡香附蘇梗晡熱月餘。陰分漸傷。恐延勞怯。

方桉

眞元飲

風熱上侵。身熱作咳。

杏仁花粉桔梗連軺桑皮薄荷气郁不宣。脘痺不饑。

金石斛半夏枇杷葉廣皮白杏仁枳殼下利脈小而遲。食物不節。脾陽戕矣。

焦術茯苓蓽茇漧薑益智新會痰飲內阻。陽失流行。晨起惡心。身痛便溏。

於術橘白漧薑茯苓半夏枳實皮遺精腰痛。下體怯冷。

沙苑肉蓯蓉茯苓魚膠鹿霜羊內腎杜仲補骨脂菟餅覆盆子巴戟胡桃舌白膩。咳嗽。入暮寒熱。復感新邪耳。

杏仁桔梗桑白皮藿香橘白老姜皮食下嘔惡。

方桉

溫膽湯

腹痛下蛔。上泛酸水。此蛔病也。宜忌甜物。

方桉

安蛔丸

气弱神倦。陽痿。气由精虛使然。

綫膠羊內腎杞子沙苑菟絲子茯苓邪未盡泄。肺气不降。咳逆短气。

枇杷葉蘇子橘紅蔞仁霜浙苓杏仁饑飽不調。中陽飲停。脘痺不饑。涎沫泛溢。宜理陽明。

外臺茯苓飲去術易半夏脈遲。便血。心中嘈雜。由操勞使然。傷在心脾。

方桉

歸脾湯

气弱不能運。腹痛由自而來。

人參菟絲餅茯苓姜炭焦術益智仁新會穀芽飲逆嗽不得臥。

杏仁茯苓橘紅濃朴半夏苡仁濕阻不泄。脘痺不饑。

杏仁半夏茵陳萊服子濃朴廣白苓皮檳榔汁間瘧脘悶。

艸果半夏生薑濃朴苓皮烏梅脈長尺垂。下焦藏眞不固。陽浮血溢神倦。屬虛損。非瘀也。

兩儀煎木火上炎。頭旋不耐煩勞。

細生地丹皮胡黃連石決明黑梔牛膝炭髒陰暗耗。气浮膚熱。脈數腹膨。陰虧漸及陽位。此屬虛損。最不易治。

方桉

豬肚丸

正弱滯下﹐法宜和之。

濃朴茯苓廣皮人參炮姜木瓜此木郁也。擾陽明則吞酸嘔逆。法宜疏之。

方桉

越鞠丸

客邪咳嗽。今脈右弦數。嗽盛汗泄。上病延及下焦矣。是以音漸失也。

方桉

都气丸

濕阻發黃。腰痛溺赤。

臺術小赤豆皮茵陳米仁連皮茯苓白苦參勞傷營衛。咳嗽寒熱。心悸。

方桉

小建中湯

陽傷气陷。下利腹膨。

人參益智仁茯苓焦白術炮姜胡蘆巴菟餅肉桂心左脇痺痛。气逆不舒。

桃仁靑蔥茯苓丹皮柏仁橘紅脈細如絲。

焦術益智蓽茇炮姜菟餅肉蔻宿飲咳逆哮喘。陡然形寒吐血。此亦陽傷渴幹耳。

桂枝半夏漧薑茯苓炙艸五味气郁痰滯。胸痺不舒。

枳殼檳榔檀香烏藥﹝四味磨汁﹞

向來孱弱。花甲又遭拂意逆境。致心營脾衛暗傷。陽明絡空。右肢酸不能舉。心中洞然。當以甘緩益虛。勿以肢痺而用搜剔之品。

黃當歸茯苓炙艸枸杞棗仁營虛衛薄。寒熱咳嗽汗多。法宜和之。

桂枝湯加玉竹濕痰上阻。胃逆不降。胸悶欲吐。

金斛茯苓枳實半夏橘白杏仁痛在下體。濕著居多。

杜仲﹝一兩﹞川萆﹝一錢﹞獨活﹝五分﹞金毛脊﹝五錢﹞附子﹝錢五分﹞晚蠶砂﹝三錢﹞

陽維爲病。苦寒熱。治以調和營衛。

桂枝湯加玉竹脈弦胃減。是以脘悶。食下脹。便溏不爽。良由脾陽呆鈍。不能點運水谷之濕滯。脾主升。胃主降。升降之機得宜。濕滯自宣。中脘自爽。莫謂體弱。卽投以膩滯補藥。

人參茯苓橘白半曲濃朴穀芽伏邪未淸。寒熱不罷。法宜和之。

當歸柴胡半曲橘白鱉甲赤芍茯苓黃芩色亮。脈弦澀。此飲阻於肺絡。咳嗽不已。如以虛論。飲愈阻矣。

旋復花蘇子萊菔子橘紅白芥子杏仁薏苡仁蔞仁霜體弱挾邪。咳嗽頭脹。怕其絡松失血。

桑葉川貝母南沙參玉竹北梨肉天花粉脈數無序。裏熱甚矣。勿忽視之。

薄荷黃芩山梔滑石連軺花粉木通桔梗壯年而成關格。定屬木火上亢。柔金被劫。失宣降之司耳。

枇杷葉蘇子土蔞紫菀須橘紅杏仁風熱上阻。咳嗽頭脹。宜治肺衛。

杏仁桔梗通艸桑皮橘紅蘆根舌黃。渴飲身熱。

桑葉竹茹橘白黑梔枳實半夏間瘧。便泄脘悶。

藿香杏仁廣皮白蔻濃朴半夏茵陳苓皮陽微形寒。腹痛下利。

人參炮姜焦術茯苓炙艸桂心此下焦陽微。飲邪上逆。嗽甚嘔惡。主以溫藥。

方桉

眞武湯

營陰枯槁。气燥作咳。

熟地天冬豆皮阿膠茯神雞子黃濕痰未淸。

杏仁浙苓米仁橘紅桑皮通艸形瘁脈數。陰枯气燥。絡松失血。以形脈論之。病不易治。

熟地牡蠣川石斛茯神皮鮮荷藕終傷失血。血去過多。不宜開泄。

生地藕汁茅花牛膝炭川斛童便丹皮側柏葉奇經暗傷。腰痛惡心。

熟地黃茯苓杞子紫石英白薇沙苑陰質體虧。近受燥火。咳嗆少寐。暫以甘寒肅其肺衛。續以培元爲妥。

葳蕤茯神桑葉南參霍斛梨肉濕飲上阻。頭脹嗽逆。以淡滲之。勿以溫泄。謂其濕阻蒸熱耳。

杏仁米仁橘紅桑皮浙苓濕延中滿。宜溫太陰。

姜渣茯苓廣皮白濃朴肉桂枳實皮脈黃發熱。咳嗆脘悶。其開上焦。

杏仁桑葉花粉黃芩川貝連軺右尺空大。陽火由下亢炎咽疼。繼而神倦無力。法宜塡攝下焦。

熟地女貞實茯神牛膝川斛黃柏濕邪內陷成痢。陰虧囊皆腫。病最延綿。

臺術茯苓桂心廣皮濃朴澤瀉豬苓太陰太陽同治。

生於術桂心廣皮紫濃朴茯苓澤瀉陽微陰泛。臥則痰逆。

方桉

眞武丸

肝火上衝。頭旋目赤。

石決明生地桑葉川石斛丹皮茯神脈虛軟。晨起惡心。胃陽薄也。

方桉

旋復代赭湯

左脈弦數。

靑蒿半夏曲黃芩丹皮知母川貝寒熱經阻。形瘦脈澀。此屬耗血。最不易治。

方桉

小建中湯

兩和气血。

方桉

香山丸

脈弦數。稟賦陰弱。陽動不潛。絡逆吐血。宜攝陰和陽。

犀角知母元參生地川斛藕汁陽郁形凜。脘悶身疼。

杏仁濃朴廣皮桂枝防己澤瀉久嗽痰濃。胃中伏濕耳。但形神憔悴。脈微。最不易治。

生白扁豆眞川貝燕窩霍山石斛白茯神米仁飲阻咳嗽。

旋復花米仁橘紅杏核仁浙苓白芥子汗止內熱。

生地阿膠川石斛麥冬炙艸火麻仁稟性豪爽。木火炎炎。柔金被侮。音低漸失。而已經一載。且年又花甲。肺陰日消。恐不易復。當忌炙爆濃味爲要。

上淸膏脈澀。經事先期。脘痛引及腰髀。不時寒熱此二維爲病也。良由營血不足耳。

鹿霜當歸茯苓杞子紫英茴香不時寒熱。飲食漸減。肌膚瘡痍。此長夏暑濕內伏。不獨在衛。而營亦阻矣。兩和營衛。令邪徐徐越出。始可望愈。

焦術歸身黃芩炙艸柴胡半曲白芍靑皮陳皮丹皮脈細。脘痛暮盛。吐出食物未化。此腎陽受戕。失宣降之司。所謂痛則不通是也。良由得之饑飽煩勞使然。以脈論之。日久恐有關格大患。未可不蚤爲圖之。

人參開花吳茱萸淡附子茯苓眞四川花椒淡漧薑此乳巖也。女科之最難治者。開懷怡養。斯爲第一要策。藥味緩圖。勿戕胃气。是屬第二義漏蘆穿山甲乳香土貝大麥芽紅花濕熱郁於營分。是以四末如烙。肌膚瘙癢。治以苦辛。

豆皮金銀花粉萆酒炒黃柏白苦參地膚子赤芍藥晚蠶砂白蒺藜艸尿血脈微。年已花甲。此腎陰下奪。陽失其化。是以血從小腸而下。腎藏失封固之本也。

紫巴戟粉萆黑豆皮生菟絲子淡蓯蓉雞內金大麋茸明琥珀屑伏暑蒸熱。頭痛身疼。

藿香杏仁陳皮濃朴半夏茯苓營陰暗耗。心陽不寧。怔忡漸至。

生地龍骨丹參天冬茯神柏仁督虛背凜。脈來微細。此陰中之陽傷矣。法宜柔溫養之。

鹿茸菟子歸身巴戟杜仲茯苓舌苔黃。脘脹。

杏仁茵陳濃朴連皮苓半夏廣皮艸果滑石粉陽郁不宣。形凜頭痛脘悶。

杏仁濃朴茯苓廣皮桂枝生薑气痺。咳嗽脘悶。

枇杷葉杏仁枳殼白桔梗橘紅桑皮吐血脈歇。二气憊矣。謹愼調理。

熟地黃茯苓川石斛參三七藕汁花蕊石腎虛濕著。腰爲之痛。

茯苓於術炙艸漧薑久鬱气血交痺。是以煩冤痰血。開懷爲主。

丹皮黑梔半夏橘紅柏仁丹參大建中法。

桂枝川椒飴糖煨姜嗽而嘔惡。胃气弱也。

白扁豆北沙參霍石斛川貝母麥冬肉塊茯苓左脈弦。

何首烏人參濕熱阻於上焦。頭脹惡風頤痛。

桂枝杏仁滑石豆捲川通花粉熱減妨食神倦。

穀芽川斛陳皮半曲茯苓知母伏邪發熱。

蘇梗橘紅杏仁濃朴花粉連軺濕瘧。頭重脘悶。瘧來神憒。由正弱邪盛耳。

茵陳濃朴半夏杏仁菖根橘白气阻脘痺。

枇葉杏仁枳殼蘇子橘紅桔梗娠五月。足太陰司胎。太陰與陽明爲表裏。陽明隸乎衝脈。衝脈空虛。是以易於墮胎。法宜人參菟絲子杜仲焦術條芩禹餘糧白薇湘蓮夢泄咽漧。責在少陰空虛。

熟地天門冬川斛茯神女貞子龜版久嗽。惡風寒熱。

方桉

小建中湯

陰虧燥侵。嗽甚。

玉竹川貝母麥冬霍斛南沙參茯神血後咳嗽咽漧。肺胃之陰虧耳。

北參麥門冬霍斛扁豆川貝母茯神肝气不疏。脘痛嘔惡。

川楝延胡索香附靑皮川連大麥芽橘紅瘧後濕熱未淨。脘中不爽且痛。味甜。

金斛麥芽半夏片茯苓橘白枳實皮瘧勢漸減。心悸神倦。

穀芽半夏曲木瓜橘白鮮蓮肉茯苓勞損嗽逆嘔惡。養胃陰固屬正治。然難奏績。

人參麥冬肉茯苓茯神炙艸白粳米南棗勞傷陽气。神倦便溏。

人參於潛術茯苓附子漧薑久嗽音啞咽痛。髒陰損矣。恐不易復。

熟地元參霍山石斛人中白天冬糯稻根須胃痛數載。脈虛而澀。經事先期。此屬營虛气痺。不宜過於辛燥。

旋復花湯加柏仁茯神橘紅陰弱濕瘧。心中熱。脘中悶。

鱉甲艸果知母生薑烏梅靑皮瘧傷太陰。腹膨裏急。

方桉

露姜飲

暑濕內伏。發熱脘悶。勢欲成瘧。

藿香滑石濃朴杏仁半夏橘白腎虛腰痛。

鹿茸附子杜仲菟絲巴戟茴香人參茯苓咳嗽盜汗鼻衄。脈數陰虧气浮使然。葆眞爲要。否則延怯。

熟地石斛白扁豆茯神北參麥門冬勞傷營衛。寒熱咳嗽。自汗妨食。

方桉

黃建中湯

脈弦。嗽逆不得臥。屬下虛不納。乃虛癥也。

方桉

都气丸

陽浮气動嘈雜。中脘刺痛。耳鳴。且攝陰以和陽。

熟地蓯蓉茯神萸肉川斛杞巴戟牛膝舌苔濁膩。

茵陳半夏濃朴滑石杏仁橘白脈長而弦。不時夢泄。相火內熾。髒陰失守。入春大气發泄。最慮失血。

熟地黃茯苓白芍丹皮旱蓮子女貞金櫻芡實天門冬海參牡蠣川斛陰弱气燥咳嗆。宜用甘藥。以養胃之陰。

葳蕤麥門冬霍山石斛南參北梨肉炒黃川貝陽升煩熱。自汗頭旋。

熟地天冬人參茯神牡蠣龍骨瘡瘍瘧發由濕熱者偏多。濕邪無有不戕陽气。陽傷則府气不宣。絡遂爲之凝泣。少腹塊壘。

若奔豚狀。府以通爲用。絡以辛爲泄。此其治也。

巴戟天茯苓沈香汁桂心胡盧巴琥珀川楝子澤瀉伏暑成瘧。體弱不宜過於攻泄。

藿梗杏仁橘白茯苓半夏木瓜陰弱伏暑發熱。鼻衄汗多。愼加調理。勿忽視之。

赤麥冬鮮蓮子霍斛木瓜茯神髙年陽衰。飲逆沖气咳嗽。

方桉

茯苓五味桂枝甘艸湯

勞傷腎。左脈弦數。

方桉

貞元飲

體質陰虧。燥侵作咳。

桑葉白沙參玉竹川貝天花粉生艸陰液枯槁。奇經無涵。身痛舌漧。

生地天門冬桂元肉枸杞子气郁脘痺。

蘇梗汁香附汁枳殼汁桔梗汁太陰陰瘧。妨食。涎沫泛溢。宜和中焦。

人參半夏茯苓橘白薑汁烏梅肝血內耗。已成幹血瘵疾。咽痛音啞。晡熱便溏。最不易治。

生地元稻根須川斛麥冬豆幹皮茯神復瘧。瞀悶渴飲。

鱉甲檳榔汁舌苔濁膩。色如松花。癉熱不渴。少腹隱隱痺痛。此陰濕著於募原。中陽怫郁不宣。切勿投以寒涼。恐成瘧痢。

藿香半夏紫色濃朴杏仁橘白連皮茯苓左脈澀。按之躍。腎陰空虛甚矣。急急葆眞。勿見咳投以淸潤肺藥。

熟地阿膠龜版天冬茯神牡蠣麥冬霍斛左寸數。

熟地天冬甜北沙參茯神霍斛炒松麥冬舌白。下利兩月。脾陽傷矣。有年當此。恐延及腎致脫。

理中湯加桂心茯苓濕鬱蒸熱。惡心。舌白。脈來弦數。轉瘧爲順。

藿香杏仁半夏濃朴橘白生薑左脈弦。陰虧陽浮不潛。咳嗽盜汗。

生地阿膠天冬茯神川斛牡蠣脈弦。胃痛年久。病在於絡。

桃仁歸須閩姜茯神柏仁延胡絡痺癖積。左脇脹痛。法宜通泄。

方桉

阿魏丸﹝一名鱉甲丸﹞

脈澀。脇肘痺痛。此气血窒痺。營絡不宣使然。日久有失血癰瘍之患。

歸須桃仁乳香麥芽橘紅新絳靑蔥伏邪發熱頭痛。

淡豉杏仁枳殼桔梗橘紅連軺陰液枯槁。蹺維失護。心中辣熱。四肢若痿。攝陰爲主。

生地阿膠天門冬茯神牡蠣料豆殼脘痛。經事淋漓。腹脹。此气阻絡痺。辛以潤之。

旋復花湯加柏仁橘紅歸須。

脈澀。腿痛艱於步履。溺後如膏。小溲易癃。此屬腎虛。延久恐成痿。

熟地龜版蓯蓉川斛靑鹽皮茯神虎骨陰虧咽痛。便溏。

方桉

滋腎丸

閱病原。診脈數。不獨髒陰內虛。气亦少附耳。最慮食減喘急。

都气丸人參湯送虛風內煽。上擾陽明。嘔噦涎沫。口耳牽引。肝胃同治。

旋復代赭人參半夏茯苓漧薑气阻脘脹。法宜疏之。

方桉

香砂枳術丸

濕郁成瘧。脈弦小。宜辛溫和之。

藿香半夏濃朴杏仁生薑橘白伏暑成瘧。

藿香半夏濃朴杏仁滑石白蔻脈澀。陰弱。气郁絡痺。胸臆不爽。失血。養陰佐以辛潤。與胃無礙。

柏仁生地豆皮茜艸丹參茯神片脈歇。飲邪內阻。咳嗽气逆。

方桉

眞武湯

脈弦澀。陰液漸次枯槁。淸陽勢欲上結。脘膈不利。咽喉如梗。乃噎格之象。切勿動怒。

枇杷葉半夏薑汁復瘧。舌黃脈弦。宜和肝胃。

穀芽半曲廣皮茯苓煨姜木瓜瘧轉下痢。脈細如絲。神倦不食。暑邪入裏。正憊不能泄越。癥險恐脫。

人參柴胡羌活川芎枳殼桔梗獨活炙艸前胡勞傷營衛。寒熱。

方桉

茯苓桂枝湯

暑風成瘧。頭脹惡心。

藿香杏仁半夏滑石通艸橘白不獨下焦陰損。中气亦憊矣。當歸家調理爲要。

人參茯苓半夏曲橘紅木瓜大麥仁色黃。腹膨形寒。

穀芽茯苓米仁半曲新會木瓜新涼外束。衛陽失護。背凜嗽逆。勢欲發時。

杏仁桂枝湯去芍加茯苓脈弦數。利後發熱。咳嗽頭脹。

香薷桑皮杏仁桔梗橘紅連軺脈數無序。少陰頗虛。

六味湯加牡蠣川斛天冬去萸舌白脈弦。

人參附子煨姜南棗吳萸茯苓肝胃气結痰多。

方桉

溫膽湯

風濕相搏。發熱頭重。肌膚搔癢。

茵陳桑皮豆捲杏仁浙苓米仁腎陽告衰。嗜寐呵欠。

人參附子遠志茯苓菟子鹿茸左脈獨弦。耳鳴偏左。木火無疑。

苦丁茶鮮荷葉連軺殼綠豆皮黃菊花陰弱陽浮。火升牙宣。

六味去萸加二至海參湘蓮麥冬川斛。

濕邪成瘧。脘悶。

艸果濃朴杏仁半夏廣白茵陳伏邪三瘧。

桂枝塊苓濃朴煨姜花粉橘白先理肝胃之逆。

旋復花人參茯苓代赭石半夏薑汁脈數。陰液內耗。气燥化熱。舌紅苔黑。咳嗽渴飲。

生地麥冬甘蔗汁阿膠知母霍石斛脈弦澀。嗽逆。此陰虧气浮使然。非客邪可散。先以胃藥。

北沙參霍斛扁豆麥冬茯神瘧久傷陽。癉脹腹大。二便不爽。最不易治。先開太陽。令其陽气宣達再商。

方桉

五苓散

左脈弦。瘧來頭脹。

小柴胡湯去參濕郁成痢。

茆術炭茯苓炙甘艸炒陳皮木瓜炮姜炭哮喘遇勞卽發。發則大便溏泄。責在少陰陽虛。

方桉

眞武丸

脈尙弦。

蘇子丹皮枇杷葉栝蔞皮桃仁紫菀黑山梔化橘紅﹝鹽水炙﹞

伏暑成瘧。舌苔濁膩。中脘不爽。惡心惡風。

藿香濃朴白豆蔻杏仁半夏廣皮白陡然失音。究屬少陰陰虧。不能上供使然。法宜滋陰。以肅腎系。

生地南沙參元稻根須元參川貝母小眞綠豆皮痛痺肢浮。形凜惡風。

蠲痛丹。

先淸風熱。

薄荷川貝桔梗連軺杏仁甘艸陽微伏邪。寒多熱少。間日一發。治以辛溫。

杏仁桂木生薑茯苓炙艸大棗腸紅日久。脾腎交虛。頭旋便溏。

方桉

黑地黃湯

濕邪內阻。腹痛下利。參之色脈。正气殊虛。勿忽視之。

五苓散加濃朴診脈細澀。便血已二十餘年。不時舉發。近來頭眩耳鳴。身若浮雲。似難撐持。肉肢麻此絡血下滲。營陰暗耗。厥陽無制。化風內煽。此屬髒病。關系甚巨。議用塡固髒陰。收攝浮陽。以息內風。是其治也。

熟地五味人參茯神龍骨牡蠣天冬湘蓮三瘧脈弦。

炙艸煨姜當歸身茯苓南棗粗桂木食下不運。中脘有形如梗。

白術半夏附子枳實漧薑茯苓脈數。努力勞傷失血。血去陰傷。气浮咳逆。漸延陰損。

生地茯神北沙參川斛麥冬豆皮下利身熱。

藿香防風廣皮濃朴茯苓煨姜行動气逆。咳嗽痰多。

方桉

附都气丸

遺精。气逆嗽痰。宜攝少陰。

熟地湘蓮金櫻子茯神芡實北五味肝气不疏。久利腹痛。

方桉

安蛔丸

復瘧。气弱神倦。

人參茯苓生薑穀芽陳皮烏梅陰虧气浮失血。便溏食減。

茯神白芍北沙參炙艸麥冬建蓮肉瘧熱逼絡牙宣。

生地石膏知母麥冬竹葉伏邪寒熱。身痛舌白。

花粉桂枝白芍炙艸生薑大棗濕邪內郁。腹痛便溏。

廣皮茯苓藿香梗濃朴香附砂仁殼風火上郁。頭目不淸。暫以辛涼。

薄荷桔梗黑梔皮桑皮象貝連軺殼遺泄頻來。

熟地芡實金櫻子龍骨牡蠣桑螵蛸五味茯神山藥湘蓮女貞遠志煉蜜食下脹。饑則尢甚。

熟地白茯苓枸杞炭沙苑紫石英牛膝炭臨服磨入沈香汁伏邪發熱。舌白。

桑皮杏仁通艸浙苓米仁蘆根痰飲內阻。淸陽失曠。脘痛拒納。乃噎格之象。開懷爲要。

半夏吳萸茯苓漧薑情志怫郁。心陽與腎眞不交。少寐陽痿。體質多濕。柔膩之品不合。宜用王荊公妙香法。

人參茯苓龍骨茯神炙甘艸湘蓮遠志辰砂廣木香益智仁復瘧。脈弦數。

人參九制首烏陰陽水煎露一宿伏暑。心中灼熱。頭脹。治以辛涼。

連翹花粉川貝益元散燈薪辰砂竹葉陰虧於下。气熱於上。鼻塞不利。頭目不爽。治以輕劑。

桑葉花粉連翹殼甘艸象貝黑梔皮陰虧气燥咳嗽。

玉竹桑葉南沙參川貝花粉扁杏仁左脈弦數。咳嗽脘悶寒熱。

小柴胡湯去參陰傷便血。

方桉

滋腎丸

正弱邪重。勿忽調理。

廣藿香濃朴廣皮連皮苓神曲靑皮麥芽大腹皮瘧久陽微失護。寒熱不已。法宜溫陰中之陽。

鹿茸附子當歸人參茯苓生薑气熱咳嗽痰血。

方桉

葦莖湯

陰虧气燥音嘶。

玉竹桑葉南沙參川貝花粉北梨汁夢泄咳嗽。此少陰不納也。

熟地川斛天門冬茯神麥芽北沙參陽气式微。行動气逆。

附子北五味胡桃仁茯苓沈香汁紫石英脈弦。胸脇痺痛引背。曾吐瘀食下拒納。此屬血格。

紅花桃仁旋復花橘紅生蔥管柏子仁脈澀。失血咳嗽。妨食盜汗。漸延勞怯之途。勿忽視之。須靜養爲妙。

方桉

小建中湯

漸延幹血。急急護陰。

熟地天冬川石斛阿膠茯神雞子黃暑風上受。首先犯肺。執蘊不解。逆傳心包。肝陽化風。盤旋舞動。神昏譫語。脈虛。急宜辛涼。開熱疏痰。俾神魂復攝﹐斯無變幻。爲今治法﹐須治上焦。苦降消克。是有形有質。

非其治矣。

犀角尖﹝二錢﹞鮮生地﹝一兩﹞甘艸﹝五錢﹞廉珠末﹝三分研細衝入﹞焦丹皮﹝二錢﹞連軺﹝一錢五分﹞赤芍﹝二錢﹞捲心竹葉﹝二錢﹞白燈心﹝五分﹞

煎成化服牛黃丸二分冰糖四兩烏梅一錢煎湯代藥病久陰陽兩傷。神迷微笑。厥逆便泄。正虛大著。若治病攻邪。頭緒紛紜。何以顧其根本。

莫如養正。以冀寇解。

人參﹝一錢五分﹞靑花龍骨﹝五錢﹞白芍藥﹝三錢﹞南棗﹝去核三枚﹞淘淨淮麥﹝一合﹞炙黑艸﹝一錢﹞

補正厥泄並止。邪少虛多彰明矣。淸火消痰理气辛開下乘方法。片瓣不得入口矣。急宜扶助肝陰。俾得陰陽交戀。不致離二。則厥逆自止。然非可旦夕圖功。希其不增別癥。便是驗處細北沙參﹝一兩﹞靑花龍骨﹝八錢﹞南棗﹝四枚﹞白芍﹝五錢﹞炙黑甘艸﹝一錢五分﹞上淸阿膠﹝二錢﹞淮麥﹝一兩﹞

粘痰咳嘔外出。邪有外達之機。神識頗淸。正有漸復之勢矣。但筋惕脈虛。元气實餒。扶過秋分大節。得不變幻。方可。

大淮生地汁﹝五錢煎三十沸﹞龍骨﹝五錢﹞白芍﹝三錢﹞天冬﹝一錢﹞鮮白花百合汁﹝五錢煎三十沸﹞人參﹝一錢﹞淮麥﹝五錢﹞南棗﹝二枚﹞上淸阿膠﹝一錢五分﹞炙黑甘艸﹝一將前四診合參。頗有功成之望。然日就坦途乃佳。

人參﹝一錢包舉大气﹞天冬﹝一錢淸滋金水﹞炙黑艸﹝五分調和解毒﹞麥冬﹝一錢五分滋金土﹞川斛﹝三錢養胃口生眞﹞生地汁﹝一兩搗同煎培益先天陰气﹞

鮮白花百合汁煎湯代水﹝淸金降火生津化熱﹞

夫用藥如用兵。須投之必勝。非徒紀律已也。況彊敵在前。未可輕戰。戢民固守。則是可爲今觀此癥本質素虧。時邪暑濕熱三气交蒸互郁。上犯淸靈。都城震驚。匪朝伊芳夕矣。藏精眞气神衰憊困窮。陽津陰液。久爲大傷。治惟保其胃口生眞培元固本。猶恐不及。何暇再顧其標之痰熱耶。仍主前法。

人參﹝一錢﹞阿膠﹝一錢五分米粉炒﹞豆皮﹝三錢﹞茯神去木﹝二錢﹞天冬﹝炒松一錢﹞

麥冬﹝炒松一錢﹞大生地﹝一兩炒黑﹞甜北沙參﹝四錢﹞

百合煎湯代水神气漸復。生機然。但受傷已久。未易收功。緩以圖之。靜以待之。

人參﹝一錢﹞熟地炭﹝四錢﹞炒松麥冬﹝一錢五分﹞阿膠﹝一錢五分﹞生地炭﹝四錢﹞炒松天冬﹝一錢五分﹞

百合湯代水痰中微帶紅色。此交節气代更。浮游之虛火上升。無足怪也。治宜淸上益下。

人參﹝一錢﹞霍石斛﹝三錢﹞生牡蠣﹝四錢﹞綠豆殼﹝三錢﹞麥冬﹝一錢五分﹞白粳米﹝三錢﹞白芍藥﹝三錢﹞淸阿膠﹝一錢五分﹞茯神﹝三錢﹞

百合湯代水膀胱主腎。睡熟小便自遺。足徵神气衰微所致。於此可見消痰理嗽辛燥和陽。均非善治。擬潤補法中佐以交通心腎。使水升火降。向導復職。方爲中的。若僅從事於脾胃。與經旨本末有乖矣。用是力辟通套。迸棄習俗獘竇。謹按內經撰方。

人參﹝一錢﹞阿膠﹝二錢﹞桂元肉﹝三錢﹞炒黑遠志﹝甘艸湯泡去心七分﹞茯神﹝三錢﹞棗仁﹝一錢五分炒﹞炙黑艸﹝七分﹞

淸補肺胃兩陰北沙參﹝一兩﹞朱砂拌麥冬﹝二錢﹞去木茯神﹝三錢﹞豆皮﹝三錢﹞鹽水煮石決﹝五分﹞

霍山石斛﹝三錢﹞

百合湯代水病勢大減。捨本理末可矣。蓋脾爲生痰之所。肺爲貯痰之具。治以淸肅上焦。佐以疏通中气鮮桑葉﹝二錢﹞北沙參﹝五錢﹞米仁﹝四錢﹞茯神﹝三錢﹞橘白﹝一錢﹞甜杏仁﹝去皮三錢﹞

冬瓜子﹝去殼三錢﹞去殼生穀芽﹝五錢﹞

方桉

復診方

川斛﹝三錢﹞麥冬﹝一錢五分﹞橘白﹝一錢﹞甘艸﹝五分﹞茯神﹝二錢﹞鮮藕﹝三片﹐去殼﹞

生穀芽﹝五錢﹞

再診大生地﹝四錢﹞川石斛﹝三錢﹞茯神﹝三錢﹞炒棗仁﹝一錢五分﹞豆皮﹝三錢﹞麥冬﹝一錢五分﹞

又診研細水麻仁﹝三錢﹞歸尾﹝一錢五分﹞焦麥芽﹝三錢﹞炒桃仁﹝二錢研﹞鹽水炒陳皮﹝一錢﹞

半曲﹝一錢五分﹞柏子仁﹝一錢五分﹞

方桉

又診方

炒黑遠志﹝一錢﹞柏子仁﹝二錢﹞鹽水炒陳皮﹝一錢﹞炒酸棗仁﹝二錢﹞白茯苓﹝三錢﹞眞陳半夏曲﹝一錢五分﹞

陽脈澀。陰脈弦。法當腹中急痛。今復沈鬱暴寒。宜更進一籌。擬方備采。

淡漧薑﹝一錢﹞淡附子﹝一錢炒﹞去皮濃肉桂﹝五分﹞炒白芍﹝一錢五分﹞白飴糖﹝二錢﹞

炙甘艸﹝一錢﹞炒香大棗肉﹝二錢﹞

方桉

復診方

川桂枝﹝一錢﹞淡漧薑﹝一錢﹞酒炒元胡索﹝一錢五分﹞五靈脂﹝酒炒二錢﹞白芍藥﹝一錢五分酒炒﹞開口眞川椒﹝三分炒﹞大棗肉﹝二錢﹞炙甘艸﹝五分﹞泡淡烏梅肉﹝炒枯一錢﹞

胞門气虛。胃气下泄。乃有是正喧之病。古人以膏發煎導之。今宜先用補中益气法。以升其气爲妙。

人參﹝一錢﹞炙黃﹝一錢五分﹞焦術﹝一錢五分﹞升麻﹝五分﹞炒柴胡﹝五分﹞血餘﹝二錢﹞當歸身﹝錢半﹞陳皮﹝一錢﹞炙艸﹝五分﹞眞阿膠﹝二錢生溶衝﹞

據述病原卽交腸癥。一名痼疾。搖擬一方。亦不過約略云爾。未敢希功。

生地﹝二錢﹞血餘﹝二錢﹞阿膠﹝二錢﹞炙艸﹝五分﹞

此按系己丑歲假叔父本抄錄至辛卯歲桃月初六日午刻始竣

