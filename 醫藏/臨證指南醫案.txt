

臨證指南醫案淸葉桂

卷一

中風

錢偏枯在左。血虛不縈筋骨。內風襲絡。脈左緩大。﹝肝腎虛內風動﹞

制首烏﹝四兩烘﹞枸杞子﹝去蒂二兩﹞歸身﹝二兩用獨枝者去梢﹞淮牛膝﹝二兩蒸﹞

明天麻﹝二兩面煨﹞三角胡麻﹝二兩打碎水洗十次烘﹞黃甘菊﹝三兩水煎汁﹞川石斛﹝四兩水煎汁﹞

小黑豆皮﹝四兩煎汁﹞

用三汁膏加蜜。丸極細。早服四錢。滚水送。

陳﹝四七﹞肝血腎液內枯。陽擾風旋乘竅。大忌風藥寒涼。

炒杞子桂圓肉炒菊花炙黑甘艸黃﹝去心﹞牡蠣金失血有年。陰气久傷。復遭憂悲悒郁。陽挾內風大冒。血捨自空。气乘於左。口肢麻。舌喑無聲。足痿不耐行走。明明肝腎虛餒。陰气不主上承。重培其下。冀得風熄。議以河間法。

熟地﹝四兩﹞牛膝﹝一兩半﹞萸肉﹝二兩﹞遠志﹝一兩半炒黑﹞杞子﹝二兩﹞菊花﹝二兩炒﹞

五味﹝一兩半﹞川斛﹝二兩四錢﹞茯神﹝二兩﹞淡蓯蓉幹﹝一兩二錢﹞

加蜜丸。服四錢。

沈﹝四九﹞脈細而數。細爲髒陰之虧。數爲營液之耗。上年夏秋病傷。更因冬暖失藏。入春地气升。肝木風動。遂令右肢偏痿。舌本絡彊。言謇。都因根蒂有虧之癥。庸俗泄气降痰。發散攻風。再劫眞陰。漸漸神憒如寐。倘加昏厥。將何療治。議用仲景復脈法。﹝液虛風動﹞復脈湯去姜桂。

又操持經營。神耗精損。遂令陰不上朝。內風動躍。爲痱中之象。治痰攻劫溫補。陰愈損傷。枯槁日甚。幸以育陰熄風小安。今夏熱益加發泄。眞气更虛。日餌生津益气勿怠。大暑不加變動。再商調理。固本丸去熟地加北味。

天冬生地人參麥冬五味金﹝六九﹞初起神呆遺溺。老人厥中顯然。數月來夜不得寐。是陽气不交於陰。勿謂痰火。專以攻消。乃下虛不納。議與潛陽。

龜腹甲心熟地炭幹蓯蓉天冬生虎脛骨淮牛膝炒杞子黃柏盧嗔怒動陽。恰值春木司升。厥陰內風乘陽明脈絡之虛。上淩咽喉。環繞耳後淸空之地。升騰太過。脂液無以營養四末。而指節爲之麻木。是皆痱中根萌。所謂下虛上實。多致巓頂之疾。夫情志變蒸之熱。閱方書無芩連苦降羌防辛散之理。肝爲剛髒。非柔潤不能調和也。﹝陽升熱蒸液虧﹞

鮮生地元參心桑葉丹皮羚羊角連翹心又生地阿膠牡蠣川斛知母汪﹝五三﹞左肢麻木。膝蓋中牽縱忽如鍼刺。中年後。精血內虛。虛風自動。乃陰中之陽損傷。﹝陰中陽虛﹞

淡蓯蓉幹﹝二兩﹞枸杞﹝三兩﹞歸身﹝二兩﹞生虎骨﹝二兩﹞沙苑﹝二兩﹞巴戟天﹝二兩﹞明天麻﹝二兩﹞桑寄生﹝四兩﹞

精羊肉膠阿膠丸。早服四錢。交冬加減。用人參丸服。

錢﹝五八﹞用力努掙。精從溺管瀝出。已經兩耳失聰。腎竅失司。顯然虛像。凡腎液虛耗。肝風鴟張。身肢麻木。內風暗襲。多有痱中之累。滋液熄風。溫柔藥涵養肝腎。經言肝爲剛髒。而腎臟惡燥。

若攻風劫痰。捨本求末矣。﹝陰陽並虛﹞

熟地枸杞蓯蓉石菖蒲當歸沙苑巴戟遠志張﹝四九﹞中風以後。肢麻言謇。足不能行。是肝腎精血殘憊。虛風動絡。下寒。二便艱阻。凡腎虛忌燥。

以辛潤溫藥。

蓯蓉枸杞當歸柏子仁牛膝巴戟川斛小茴陳﹝五九﹞中絡舌喑不言。痛自足起漸上。麻木脹。已屬痼疾。參苓益气。兼養血絡。僅堪保久。

人參茯苓白術枸杞當歸白芍天麻桑葉周大寒土旺節候。中年勞倦。陽气不藏。內風動越。令人麻痺。肉心悸。汗泄煩躁。乃裏虛欲暴中之象。議用封固護陽爲主。無暇論及痰飲他歧。﹝陽虛衛疏﹞

人參黃附子熟術某陽明脈絡空虛。內風暗動。右肩胛及指麻木。﹝胃虛表疏﹞玉屏風散加當歸天麻童桑。

兪﹝氏﹞寡居一十四載。獨陰無陽。平昔操持。有勞無逸。當夏四月。陽气大泄主令。忽然右肢麻木。

如墮不舉。汗出麻冷。心中卒痛。而呵欠不已。大便不通。診脈小弱。豈是外感。病象似乎痱中。其因在乎意傷憂愁則肢廢也。攻風劫痰之治。非其所宜。大旨以固衛陽爲主。而宣通脈絡佐之。﹝衛虛絡痺﹞

桂枝附子生黃炒遠志片姜黃羌活唐﹝六六﹞男子右屬气虛。麻木一年。入春口眼歪邪。乃虛風內動。老年力衰。當時令之發泄。忌投風藥。宜以固衛益气。﹝气虛﹞

人參黃白術炙艸廣皮歸身天麻煨姜南棗凡中風癥。有肢體緩縱不收者。皆屬陽明气虛。當用人參爲首藥。而附子黃炙艸之類佐之。若短縮牽攣。則以逐邪爲急。

胡﹝五六﹞陽明脈絡已空。厥陰陽气易逆。風勝爲腫。熱久爲燥。面熱。喉舌漧涸。心中塡塞。無非陽化內風。胃受衝侮。不饑不納矣。有年久延。頗慮痱中。﹝風陽燥熱﹞

羚羊角連翹丹皮黑山梔靑菊葉元參花粉天麻張﹝五七﹞痱中經年。眩暈汗出。陽气有升無降。內風無時不動。此竟夜不寐。屬衛陽不肯交於營陰矣。沈痼之癥。循理按法。尙難速效。紛紛亂藥。焉望向安。議用固陽明一法。﹝胃虛陽升﹞

桂枝木生黃川熟附炒遠志龍骨牡蠣姜棗劉﹝七三﹞神傷思慮則肉脫。意傷憂愁則肢廢。皆痿象也。緣髙年陽明脈虛。加以愁煩。則厥陰風動。

木橫土衰。培中可效。若窮治風痰。便是劫爍則謬。

黃於術桑寄生天麻白蒺藜當歸枸杞菊花汁加蜜丸包老年隆冬暴中。乃陰陽失交本病。脈左大右濡。內風掀越。中陽已虛。第五日已更衣。神憊欲寐。宗王先生議。陽明厥陰主治法以候裁。﹝肝胃同治﹞

人參茯苓白蒺藜炒半夏炒杞子甘菊某陽明虛。內風動。右肢麻痺。痰多眩暈。

天麻鉤藤半夏茯苓廣皮沈風中廉泉。舌腫喉痺。麻木厥昏。內風亦令阻竅。上則語言難出。下則二便皆不通調。考古人呂元膺。每用芳香宣竅解毒。勿令壅塞致危也。﹝胞絡熱邪阻竅﹞至寶丹四丸勻四服。

葛﹝三八﹞年未四旬。肌肉充盈。中病二年。猶然舌彊言謇。舌濃邊紫而納食便溺仍好。乃心胞絡間。

久積之熱彌漫。以致機竅不靈。平昔酒肉助熱動風爲病。病成反聚於淸空之絡。醫藥之治痰治火。直走腸胃。是以久進多投無效。﹝至寶丹﹞

程脈濡無熱。厥後右肢偏痿。口舌歪。聲音不出。此陰風濕晦中於脾絡。加以寒滯湯藥。蔽其淸陽。致淸气無由展舒。法宗古人星附六君子湯益气。仍能攻風祛痰。若曰風中廉泉。乃任脈爲病。與太陰脾絡有間矣。﹝風濕中脾絡﹞

人參茯苓新會皮香附汁南星﹝薑汁炒﹞竹節白附子﹝薑汁炒﹞

呂﹝五九﹞陽邪襲經絡而爲偏痱。血中必熱。艾灸反助絡熱。病劇廢食。淸涼固是正治。然須柔劑。不致傷血。且有熄風功能。﹝艾灸絡熱﹞

犀角羚角生地元參連翹橘紅膽星石菖蒲楊中後不復。交至節四日。寒戰汗泄。遂神昏不醒。是陰陽失於交戀。眞气欲絕。有暴脫之慮。

擬進回陽攝陰法。﹝脫﹞

人參漧薑淡附子五味豬膽汁又人參﹝三錢﹞附子﹝三錢﹞

又人參附子五味龍骨牡蠣龔﹝五七﹞厥癥。脈虛數。病在左軀。腎虛液少。肝風內動。爲病偏枯。非外來之邪。﹝腎陰虛肝風動﹞

制首烏生地杞子茯神明天麻菊花川斛徐﹝四一﹞水虧風動。舌彊肢麻。中絡之象。當通補下焦。復以淸上。

熟地淡蓯蓉杞子牛膝五味遠志羚羊角茯苓麥冬菖蒲蜜丸丁大寒節。眞气少藏。陽挾內風旋動。以致痱中。舌邊赤。中有苔滯。忌投攻風劫痰。益腎涼肝。

治本爲法。

生地元參麥冬川斛遠志石菖蒲蔗漿曾﹝五二﹞脈弦動。眩暈耳聾。行走气促無力。肛痔下垂。此未老欲衰。腎陰弱。收納無權。肝陽熾。虛風蒙竅。乃上實下虛之象。質濃塡陰。甘味熄風節勞戒飲。可免僕中。

虎潛去鎖陽知母。加大肉蓯蓉煉蜜丸。

張脈細小帶弦。冬季藏納少固。遂至痱中。百餘日來。諸患稍和。惟語言欲出忽謇。多言似少相續。此皆腎脈不營舌絡。以致機竅少宣。乃虛像也。早用地黃飲子煎法以治下。晚用星附六君子以益虛宣竅。

某﹝嫗﹞今年風木司天。春夏陽升之候。兼因平昔怒勞憂思。以致五志气火交並於上。肝膽內風鼓動盤旋。上盛則下虛。故足膝無力。肝木內風壯火。乘襲胃土。胃主肌肉。脈絡應肢。繞出環口。故唇舌麻木。肢節如痿。固爲中厥之萌。觀河間內火召風之論。都以苦降辛泄。少佐微酸。

最合經旨。折其上騰之威。使淸空諸竅毋使濁痰壯火蒙蔽。乃暫藥權衡也。至於頤養工夫。

寒暄保攝。尢當加意於藥餌之先。上午服。

金石斛﹝三錢﹞化橘紅﹝五分﹞白蒺藜﹝二錢﹞眞北秦皮﹝一錢﹞艸決明﹝二錢﹞

冬桑葉﹝一錢﹞嫩鉤藤﹝一錢﹞生白芍﹝一錢﹞

又前議苦辛酸降一法。肝風胃陽已折其上引之威。是諸癥亦覺小愈。𨿽曰治標。正合歲气節候而設。思夏至一陰來復。髙年本病。預宜持護。自來中厥。最防於暴寒驟加。致身中陰陽兩不接續耳。議得攝納肝腎眞气。補益下虛本病。

九制熟地﹝先用水煮半日徐加醇酒砂仁再煮一日曬漧再蒸如法九次幹者炒存性八兩﹞肉蓯蓉﹝用大而黑色者去甲切片盛竹籃內放長流水中浸七日曬漧以極淡爲度四兩﹞生虎膝骨﹝另搗碎研二兩﹞

淮牛膝﹝鹽水蒸三兩﹞制首烏﹝四兩烘﹞川萆﹝鹽水炒二兩﹞川石斛﹝八兩熬膏﹞

赤白茯苓﹝四兩﹞柏子霜﹝二兩﹞

上藥照方制末。另用小黑豆皮八兩。煎濃汁法丸。每早百滚水服三錢。

議晚上用健中運痰。兼制亢陽。火動風生。從外臺茯苓飲意。

人參﹝二兩﹞熟半夏﹝二兩﹞茯苓﹝四兩生﹞廣皮肉﹝二兩﹞川連﹝薑汁炒一兩﹞

枳實﹝麩炒二兩﹞明天麻﹝二兩煨﹞鉤藤﹝三兩﹞白蒺藜﹝雞子黃拌煮洗淨炒去刺三兩﹞地栗粉﹝二兩﹞

上末用竹瀝一杯。薑汁十匙。法丸。食遠開水服三錢。

又近交秋令。燥气加臨。先傷於上。是爲肺燥之咳。然下焦久虛。厥陰繞咽。少陰循喉。往常口燥。舌糜。是下虛陰火泛越。先治時病燥气化火。暫以淸潤上焦。其本病再議。

白扁豆﹝勿研三錢﹞玉竹﹝三錢﹞白沙參﹝二錢﹞麥冬﹝去心三錢﹞甜杏仁﹝去皮尖勿研二錢﹞

象貝母﹝去心勿研二錢﹞冬桑葉﹝一錢﹞捲心竹葉﹝一錢﹞

洗白糯米七合。淸湯煎。

又暫服煎方。

北沙參﹝三錢﹞生白扁豆﹝二錢﹞麥冬﹝三錢﹞幹百合﹝一錢半﹞白茯神﹝一錢半﹞甜杏仁﹝去皮尖一錢半﹞

又痰火上實。淸竅爲蒙。於暮夜兼進淸上方法。

麥冬﹝八兩﹞天冬﹝四兩﹞苡米﹝八兩﹞柿霜﹝四兩﹞長條白沙參﹝八兩﹞生白扁豆皮﹝八兩﹞甜梨汁﹝二﹞甘蔗漿﹝二斤﹞

水熬膏。眞柿霜收。每服五錢。開水送下。

又夏熱秋燥。陽津陰液更傷。口齒咽喉受病。者屬陰火上乘。气熱失降使然。進手太陰淸燥甘涼方法甚安。其深秋初冬調理大旨。以淸上實下。則風熄液潤。不致中厥。至冬至一陽初復再議。

燕窩菜﹝洗淨另熬膏一斤﹞甜梨﹝去皮核絹袋絞汁熬膏二十个﹞人參﹝另熬收三兩﹞九制熟地﹝水煮四兩﹞

天冬﹝去心蒸二兩﹞麥冬﹝去心四兩﹞黃皮﹝生用四兩﹞炙黑甘艸﹝二兩﹞五味﹝二兩蒸﹞云茯神﹝三兩蒸﹞

又左關尺脈。獨得動數。多語則舌音不淸。麻木偏著右肢。心中熱熾。難以鳴狀。此陽明脈中空乏。而厥陰之陽。挾內風以糾擾。眞气不主藏聚。則下無力以行動。虛假之熱上泛。爲喉燥多咳。卽下虛者上必實意。冬至後早服方。從丹溪虎潛法。

九制熟地﹝照前法制八兩﹞肉蓯蓉﹝照前制四兩﹞天冬﹝去心蒸烘四兩﹞當歸﹝炒焦二兩﹞生白芍﹝三兩﹞

川斛﹝熬膏八兩﹞黃柏﹝鹽水炒二兩﹞淮牛膝﹝鹽水蒸三兩﹞

上爲末。另用虎骨膠三兩。溶入蜜搗丸。服五錢。滚水送。

又太太諸恙向安。今春三月。陽气正升。肝木主乎气候。肝爲風髒。風亦屬陽。卦變爲巽。兩陽相合。其勢方張。內風挾陽動旋。脂液暗耗而麻痺不已。獨甚於四肢者。風淫末疾之謂也。經云。風淫於內。治以甘寒。夫痰壅無形之火。火灼有形之痰。甘寒生津痰火風兼治矣。

天冬﹝四兩﹞麥冬﹝八兩﹞長白沙參﹝八兩﹞明天麻﹝四兩煨﹞白蒺藜﹝照前制四兩﹞甜梨汁﹝一斤﹞

蘆根汁﹝流水者可用八兩﹞靑蔗漿﹝一斤﹞鮮竹瀝﹝八兩﹞柿霜﹝四兩﹞

先將二冬沙參天麻白蒺藜加泉水煎汁濾過。配入四汁同熬成膏。後加柿霜收。每日下午食遠服五錢。百滚水調服。

又下虛上實。君相火亢。水涸液虧。多有暴怒跌僕之虞。此方滋液救焚。使補力直行下焦。不助上熱。議鐵甕申先生瓊玉膏方。

鮮生地水洗淨搗自然汁二斤。綿紙濾淸。隨和入生白沙蜜一斤。另置一鉛罐。或圓鉛球。

盛前藥封堅固。用鐵鍋滿盛淸水。中做井字木架。放罐在上。桑柴火煮三晝夜。頻添水不可住火。至三日後。連器浸冷水中。一日頃取出。入後項藥。

人參﹝蒸烘研細末六兩﹞白茯苓﹝蒸研粉十六兩﹞眞秋石﹝銀罐內候冷研一兩﹞

三味拌入前膏。如幹豆沙樣。收貯小口瓷瓶內。紮好勿令泄气。每早百滚水調服五六錢。

又立冬後三日。診得左脈小弦動數。右手和平略虛。問得春夏平安。交秋後有頭暈。左目流淚。足痿無力。不能行走。舌生紅刺。微咳有痰。此皆今年天气大熱已久。熱則眞气泄越。虛則內風再旋。經言痿生大熱。熱耗津液。而舌刺咳嗽流淚者。風陽升於上也。上則下焦無气矣。

故補肝腎以攝納腎气爲要。而淸上安下。其在甘涼不傷脾胃者宜之。

制首烏﹝四兩﹞杞子﹝炒一兩半﹞天冬﹝去心二兩﹞茺蔚子﹝蒸二兩﹞黃甘菊﹝一兩半﹞黑豆皮﹝二兩﹞茯苓﹝蒸二兩﹞川石斛﹝熬膏八兩﹞虎骨膠﹝二兩水溶﹞

上末以川斛膏同溶化。虎骨膠搗丸。早上滚水服三四錢。

又久熱風動。津液日損。舌刺咳嗽。議以甘藥養其胃陰。老年納谷爲寶。

生扁豆﹝四兩﹞麥冬﹝四兩﹞北沙參﹝三兩﹞天花粉﹝二兩﹞甘蔗漿﹝十二兩﹞柿霜﹝二兩﹞

白花百合﹝四兩﹞

熬膏。加飴糖兩許。每服時滚水調服三四錢。晚上服。

又液燥下虧。陽挾內風上引。陰不上承。舌絡彊則言謇。气不注脈則肢痿乏力步趨。凡此皆肝腎臟陰本虛。鎭補之中。微逗通陽爲法。以髒液虛。不受純溫藥耳。

水制熟地﹝四兩﹞阿膠﹝二兩﹞女貞實﹝二兩﹞豆皮﹝二兩﹞淡肉蓯蓉﹝一兩﹞茯神﹝二兩﹞

旱蓮艸﹝二兩﹞川石斛﹝三兩﹞

用精羯羊肉膠爲丸。早上滚水服四五錢。

又暫服煎方。

生地沙參茺蔚子黑豆皮川斛牛膝又晚服丸方。

九蒸桑葉﹝八兩﹞三角胡麻﹝四兩﹞九制首烏﹝三兩﹞白茯神﹝三兩﹞人參﹝二兩﹞

炙甘艸﹝一兩﹞酸棗仁﹝二兩炒﹞苡仁﹝二兩﹞

上爲末。桂圓肉三兩煎湯法丸。每服三錢。百滚水下。

又今年天符歲會。上半年陽气大泄。見病都屬肝胃。以厥陰爲風髒。而陽明爲盛陽耳。陰陽不肯相根據。勢必暴來厥中。過大暑可免。以暑濕大熱。更多開泄。致元气不爲相接耳。然此本虛標實。气火升騰所致。經旨以苦寒鹹潤酸泄。少佐微辛爲治。議進補陽明泄厥陰法。

人參﹝一錢﹞生牡蠣﹝五錢﹞生白芍﹝二錢﹞烏梅肉﹝四分﹞川黃連﹝鹽水炒六分﹞熟半夏﹝醋炒淸水漂洗一錢﹞

上午服。

﹝丸方﹞人參﹝二兩﹞茯苓﹝三兩生﹞鹽水炒黃連﹝五錢﹞半夏﹝醋炒水洗淨一兩半﹞

鹽水炒廣皮﹝二兩﹞枳實﹝麩炒一兩半﹞白蒺藜﹝雞子黃制一兩半﹞生白芍﹝一兩半﹞烏梅肉﹝蒸一兩﹞

爲末。竹瀝法丸。早上服三錢。百滚湯下。

又夏月進酸苦泄熱。和胃通隧。爲陽明厥陰治甚安。入秋涼爽。天人漸有收肅下降之理。緣有年下虧。木少水涵。相火內風旋轉。燻灼胃脘。逆衝爲嘔。舌絡被燻。則絳赤如火。消渴便阻。

猶剩事耳。凡此仍屬中厥根萌。當加愼靜養爲宜。

生雞子黃﹝一枚﹞阿膠﹝一錢半﹞生白芍﹝三錢﹞生地﹝三錢﹞天冬﹝去心一錢﹞川連﹝一分生﹞

上午服。

又心火亢上。皆爲營液內耗。先以補心湯。理心之用。

人參﹝同煎一錢﹞川連﹝水炒六分﹞犀角﹝二錢鎊﹞元參﹝二錢﹞鮮生地﹝五錢﹞丹參﹝一錢﹞

捲心竹葉﹝二錢﹞

又苦味和陽。脈左頗和。但心悸少寐。已見營气衰微。仿金匱酸棗仁湯方。仍兼和陽。益心气以通肝絡。

酸棗仁﹝炒黑勿研五錢﹞茯神﹝三錢﹞知母﹝一錢﹞川芎﹝一分﹞人參﹝六分同煎﹞天冬﹝去心一錢﹞

陳脈左數。右弦緩。有年。形盛气衰。冬春之交。眞不相維續。內風日熾。左肢麻木不仁。舌歪言謇。此屬中絡。調理百日。戒酒肉。可望向愈。﹝痰火阻絡﹞

羚羊角陳膽星丹皮橘紅連翹心石菖蒲鉤藤川斛又羚羊角元參連翹花粉川貝母橘紅竹瀝又丹溪云。麻爲气虛。木是濕痰敗血。診左脈濡澀。有年偏枯。是气血皆虛。方書每稱左屬血虛。右屬气虛。未必盡然。

人參半夏廣皮茯苓歸身白芍炙艸桑枝又經絡爲痰阻。大便不爽。昨日跌僕气亂。痰出甚艱。轉方以宣經隧。

炒半夏石菖蒲廣橘紅茯苓膽星枳實竹瀝薑汁葉初春肝風內動。眩暈跌僕。左肢偏痿。舌絡不和。呼吸不爽。痰火上蒙。根本下衰。先宜淸上痰火。

羚羊角茯苓橘紅桂枝半夏郁金竹瀝薑汁又風熱爍筋骨爲痛。痰火气阻。呼吸不利。照前方去郁金竹瀝薑汁。加白蒺藜鉤藤。

又炒半夏茯苓鉤藤橘紅金石斛石菖蒲竹瀝薑汁又人參半夏枳實茯苓橘紅蒺藜竹瀝薑汁風爲百病之長。故醫書咸以中風列於首門。其論癥。則有眞中類中。中經絡血脈臟腑之分。其論治。則有攻風劫痰。養血潤燥。補气培元之治。蓋眞中𨿽風從外來。亦由內虛。而邪得以乘虛而入。北方風气剛勁。南方風气柔和。故眞中之病。南少北多。其眞中之方。前人已大備。不必贅論。其類中之癥。則河間立論云。因煩勞則五志過極。動火而卒中。皆因熱甚生火。東垣立論。因元气不足。則邪湊之。令人僵僕卒倒如風狀。是因乎气虛。而丹溪則又云。東南气溫多濕。由濕生痰。痰生熱。熱生風。故主乎濕。三者皆辧明類中之由也。類者僞也。近代以來。醫者不分眞僞。每用羌防星半烏附細辛。以祛風豁痰。虛癥實治。不啻如枘鑿之殊矣。今葉氏發明內風。乃身中陽气之變動。肝爲風髒。因精血衰耗。水不涵木。木少滋榮。故肝陽偏亢。內風時起。治以滋液熄風。濡養營絡。補陰潛陽。如虎潛固本復脈之類是也。若陰陽並損。無陰則陽無以化。故以溫柔濡潤之通補。如地黃飲子還少丹之類是也。更有風木過動。中土受戕。不能禦其所勝。如不寐不食。衛疏汗泄。飲食變痰。治以六君玉屏風茯苓飲酸棗仁湯之屬。或風陽上僭。痰火阻竅。神識不淸。則有至寶丹芳香宣竅。或辛涼淸上痰火。法𨿽未備。實足以補前人之未及。至於審癥之法。有身體緩縱不收。耳聾目瞀。口開眼合。撒手遺尿。失音鼾睡。此本實先撥。陰陽樞紐不交。與暴脫無異。

並非外中之風。乃純虛癥也。故先生急用大劑參附以回陽。恐純剛難受。必佐陰藥。以挽回萬一。若肢體拘攣。半身不遂。口眼邪。舌彊言謇。二便不爽。此本體先虛。風陽夾痰火壅塞。以致營衛脈絡失和。治法急則先用開關。繼則益气養血。佐以消痰淸火。宣通經隧之藥。气充血盈。脈絡通利。則病可痊愈。至於風痱。風懿。風痺。癱瘓。乃風門之兼癥。理亦相同。案中種種治法。余未能盡宣其理。不過略舉大綱。分類敍述。以便後人觀覽。余門仿此。﹝華岫云﹞

徐評凡風淫所勝之病。自內經以及唐宋名家。皆以辛涼甘寒爲本。而佐以驅風益血之藥。

至河間有地黃飲子之法。此乃治腎虛痱癥。有類中風。並非以此方治中風之急癥。乃近日諸醫遇中風之癥。總以人參附桂爲開手第一方。輕者不起。重者立斃。問所從來。曰本之葉先生。

余始亦信其說果從葉氏出。及閱此書。乃知此翁學有淵源。心思靈變。與前人所論。分毫不背。

其人參亦於病勢已退後。用以培元養气。當病甚時。必於驅風之藥同用。其分兩亦不過幾分至錢。無不中度。乃今之竊附其門墻。盜取其餘論者。事事相反。此翁有知。能無痛恨。而以此等邪說誣此翁以害人者。對此書能無愧死。

卷一

肝風

某內風。乃身中陽气之動變。甘酸之屬宜之。﹝肝陰虛﹞

生地阿膠牡蠣炙艸萸肉炭王陽挾內風上巓。目昏耳鳴不寐。肝經主病。

熟地炙炙龜甲萸肉五味磁石茯苓旱蓮艸女貞子曹﹝三二﹞辛寒淸上。頭目已淸。則知火風由髒陰而起。剛藥必不見效。緩肝之急以熄風。滋腎之液以驅熱。治法大旨如此。

生地阿膠天冬元參川斛小黑豆皮陳﹝四五﹞操持煩勞。五志陽气。挾內風上擾淸空。頭眩耳鳴。目珠痛。但身中陽化內風。非發散可解。

非沈寒可淸。與六气火風迥異。用辛甘化風方法。乃是補肝用意。

枸杞子桂圓肉歸身炙艸甘菊炭女貞子陸﹝四二﹞肝風陽气。乘陽明之虛上冒。牙肉腫痛。議和陽熄風。

生地阿膠牡蠣天冬茯神川斛旱蓮艸女貞子淩交節病變。總是虛癥。目泛舌彊。脊背不舒。溲淋便澀。皆腎液不營。肝風乃張。當宗河間濁藥輕服。名曰飲子。

熟地﹝五錢﹞咸蓯蓉﹝八錢﹞炒杞子﹝三錢﹞麥冬﹝二錢﹞云苓﹝一錢半﹞川石斛﹝三錢﹞

生沙苑﹝一錢﹞石菖蒲﹝一錢﹞遠志肉﹝四分﹞飲子煎法。

胡緩肝潤血熄風。

制首烏杞子歸身冬桑葉三角胡麻柏子仁茯神天冬黑豆皮蜜丸。

某髙年水虧。肝陽升逆無制。兩脇如熱。則火升面赤。遇煩勞爲甚。宜養肝陰和陽爲法。

九蒸何首烏﹝四兩﹞九蒸冬桑葉﹝三兩﹞徽州黑芝麻﹝三兩﹞小黑豆皮﹝三兩﹞巨勝子﹝二兩卽胡麻﹞浸淡天冬﹝去心一兩﹞

眞北沙參﹝二兩﹞柏子仁﹝一兩半去油﹞云茯神﹝二兩﹞女貞實﹝二兩﹞

上爲末。靑果汁法丸。早服三錢。開水送。

張﹝氏﹞肝陽虛風上巓。頭目不淸。陽明脈空。腰膝酸。議養血熄風。

菊花炭熟首烏牛膝炭枸杞子炭黑豆茯神沈沖气左升。當鎭肝攝腎。﹝肝腎陰虛﹞

地黃阿膠萸肉淡菜茯苓丁﹝四三﹞因縈思擾動五志之陽。陽化內風。變幻不已。夫陽動莫制。皆髒陰少藏。自覺上實下虛。法當介以潛之。酸以收之。味濃以塡之。偏寒偏熱。烏能治情志中病。

熟地萸肉五味磁石茯神靑鹽鱉甲膠龜版膠卽溶膠爲丸。

朱﹝嫗﹞心中熱辣。寤煩不肯寐。皆春令地气主升。肝陽隨以上擾。老年五液交枯。最有癇痙之慮。

生地阿膠生白芍天冬茯神小黑豆皮程﹝氏﹞伏暑深秋而發。病從裏出。始如瘧狀。熱气逼迫營分。經事不當期而來。舌光如鏡。面黯靑晦。而胸痞隱痛。正气大虛。熱气內閉。況乎周身皆痛。衛陽失和極矣。先擬育陰驅熱。肝風不旋。不致痙厥。五日中不興風波。可望向安。

生地阿膠天冬麥冬麻仁生牡蠣金﹝女﹞溫邪深入營絡。熱止。膝骨痛甚。蓋血液傷極。內風欲沸。所謂劇則螈。痙厥至矣。總是消導苦寒。冀其熱止。獨不慮胃汁竭。肝風動乎。擬柔藥緩絡熱熄風。

復脈湯去參姜麻仁生鱉甲湯煎藥。

王﹝氏﹞痛從腿肢筋骨。上及腰腹。貫於心胸。若平日經來帶下。其癥亦至。此素稟陰虧。衝任奇脈空曠。凡春交。地中陽气升舉。虛人气動隨升。絡血失養。諸气橫逆。面赤如赭。饑不欲食。耳失聰。寤不成寐。陽浮。脈絡交空顯然。先和陽治絡。

細生地生白芍生鱉甲生龜甲生虎骨糯稻根煎藥送滋腎丸﹝一錢半﹞

又前用滋腎丸。痛緩。面浮跗腫。血气俱乏。內風泛越。經言風勝則動。濕勝則腫。陰虛多熱之質。議先用虎潛丸。每服四錢。四服。

某﹝五三﹞下元水虧。風木內震。肝腎虛。多驚恐。非實熱痰火可攻劫者。

生地淸阿膠天冬杞子菊花炭女貞實胡久病耳聾。微嗆喉中不甚淸爽。是陰不上承。陽挾內風。得以上侮淸空諸竅。大凡肝腎宜潤宜涼。龍相寧。則水源生矣。

人參﹝一錢秋石一分化水拌烘漧同煎﹞鮮生地﹝三錢﹞阿膠﹝一錢﹞淡菜﹝三錢﹞白芍﹝一錢﹞茯神﹝一錢半﹞

又陰虛液耗。風動陽升。𨿽諸恙皆減。兩旬外大便不通。斷勿欲速。惟靜藥補潤爲宜。照前方去白芍。加柏子仁。

又大便兩次頗逸。全賴靜藥益陰之力。第納食未旺。議與胃藥。

人參茯神炒麥冬炙甘艸生穀芽南棗又緩肝益胃。

人參茯神生穀芽炙甘艸木瓜南棗周怒動肝風。筋脹脇板。喉痺。

阿膠天冬柏子仁牡蠣小麥吳脈弦小數。形體日瘦。口舌糜碎。肩背掣痛。肢節麻木。膚腠瘙癢。目眩暈耳鳴。已有數年。此屬操持積勞。陽升。內風旋動。爍筋損液。古謂壯火食气。皆陽气之化。先擬淸血分中熱。繼當養血熄其內風。安靜勿勞。不致痿厥。﹝陽升血熱﹞

生地元參天冬丹參犀角羚羊角連翹竹葉心﹝丸方﹞何首烏生白芍黑芝麻冬桑葉天冬女貞子茯神靑鹽某﹝嫗﹞脈右虛左數。營液內耗。肝陽內風震動。心悸眩暈少寐。﹝心營熱﹞

生地阿膠麥冬白芍小麥茯神炙艸吉﹝三五﹞心悸蕩漾。頭中鳴。七八年中頻發不止。起居飲食如常。此肝膽內風自動。宜鎭靜之品。佐以辛泄之味。

如枕中丹。﹝風陽擾神﹞

王﹝氏﹞驚悸。微腫。內風動也。

人參龍骨茯神五味煨姜南棗曹肝膽陽气。挾內風上騰不熄。心中熱。驚怖多恐。進和陽鎭攝方法。

龜甲龍骨牡蠣茯神石菖蒲遠志又神識略安。夜不得寐。胸臍閒時時閃爍欲動。乃內風不熄也。進補心法。

生地丹參元參茯神棗仁遠志菖蒲天冬麥冬桔梗朱砂王﹝氏﹞神呆不語。心熱煩躁。因驚而後。經水卽下。肉腠刺痛。時微痞。頭卽搖。肝風內動。變痙厥之象﹝血去陽升﹞

小川連黃芩阿膠牡蠣秦皮陳﹝嫗﹞虛風麻痺。淸竅阻塞。﹝風陽阻竅﹞

天麻鉤藤白蒺藜甘菊連翹桑枝包﹝嫗﹞右太陽痛甚。牙關緊閉。環口牽動。咽喉如有物阻。乃陽升化風。肝病上犯陽絡。大便欲閉。

議用龍薈丸。每服二錢。

又肝風阻竅。脈象模糊。有外脫之危。今牙關緊。咽痺不納湯水。𨿽有方藥。難以通關。當刮指甲末。略以溫湯調灌。倘得關開。再議他法。另以蘇合香擦牙。

鄭﹝三九﹞脈右弦。頭脹耳鳴火升。此肝陽上郁。淸竅失司。

細生地夏枯艸石決明川斛茯神桑葉陳夏季陽气暴升。煩勞擾動。致內風上阻淸竅。口舌彊。呵欠。機竅阻痺不靈。脈數。舌胎。忌投溫散。乃司气所致。非表邪爲病也。﹝絡熱竅痺﹞

犀角羚羊角郁金菖蒲膽星鉤藤連翹橘紅竹瀝薑汁又淸絡得效。火風無疑。忌投剛燥。

犀角羚羊郁金菖蒲連翹生地元參廣皮竹瀝薑汁又脈數面赤。肝風尙動。宜和陽熄風。

鮮生地元參羚羊角連翹菖蒲根鮮銀花麥冬汪如寐舌喑。面赤亮。汗出。未病前一日。頓食麵頗多。病來倉猝。乃少陰腎臟陰陽不續。厥陰肝風突起。以致精神冒昧。今七八日來。聲音不出。乃機竅不靈。治法以固護正气爲主。宣利上焦痰熱佐之。若地冬養陰。陰未驟生。徒使壅滯在脘。急則治標。古有諸矣。挨過十四十五日。冀有轉機。﹝痰熱阻竅﹞

人參半夏茯苓石菖蒲竹瀝薑汁江左脇中動躍未平。猶是肝風未熄。胃津內乏。無以擁護。此淸養陽明最要。蓋胃屬腑。腑彊不受木火來侵。病當自減。與客邪速攻。純虛重補迥異。﹝肝胃陰虛﹞酸棗仁湯去川芎加人參。

又諸恙向安。惟左脇中動躍多年。時有气升欲噫之狀。肝陰不足。陽震不息。一時不能遽已。

今谷食初加。乙癸同治姑緩。

人參茯神知母炙艸朱砂染麥冬調入金箔又鮮生地麥冬﹝朱砂拌﹞竹葉心知母衝冷參湯席﹝五七﹞脈來弦動而虛。望六年歲。陽明脈衰。厥陰內風暗旋不熄。遂致胃脈不主束筋骨。以利機關。肝陽直上巓頂。汗從陽气泄越。春月病發。勞力病甚。此气愈傷。陽愈動矣。法當甘溫益气。

攻病驅風。皆劫气傷陽。是爲戒律﹝胃虛表疏﹞

人參黃當歸炙艸冬桑葉麥冬地骨皮花粉孫﹝氏﹞胃虛。肝風內震。嘔痰咳逆。頭痛眩暈。肢麻。汗出寒熱。﹝胃虛痰滯﹞二陳湯加天麻鉤藤。

沈﹝五六﹞色蒼形瘦。木火體質。身心過動。皆主火化。夫吐痰沖气。乃肝膽相火犯胃過膈納食自少。

陽明已虛。解郁和中。兩調肝胃。節勞戒怒。使內風勿動爲上。﹝滋肝和胃﹞

枸杞子酸棗仁炒柏子仁金石斛半夏曲橘紅茯苓黃菊花膏丸梁木火體質。復加郁勃。肝陰愈耗。厥陽升騰。頭暈目眩心悸。養肝熄風。一定至理。近日知饑少納。漾漾欲嘔。胃逆不降故也。先當泄木安胃爲主。﹝泄肝安胃﹞

桑葉﹝一錢﹞鉤藤﹝三錢﹞遠志﹝三分﹞石菖蒲﹝三分﹞半夏曲﹝一錢﹞廣皮白﹝一錢半﹞

金斛﹝一錢半﹞茯苓﹝三錢﹞

又左脈弦。气撐至咽。心中憒憒。不知何由。乃陰耗陽亢之象。議養肝之體。淸肝之用。

九孔石決明﹝一具﹞鉤藤﹝一兩﹞橘紅﹝一錢﹞抱木茯神﹝三錢﹞鮮生地﹝三錢﹞

羚羊角﹝八分﹞桑葉﹝一錢半﹞黃甘菊﹝一錢﹞

沈年歲壯盛。脘有气瘕。噯噫震動。气降乃平。流痰未愈。睪丸腫硬。今入夜將寐。少腹气沖至心。竟夕但寤不寐。頭眩目花。耳內風雷。四肢麻痺。肌腠如刺如虫行。此屬操持怒勞。內損乎肝。致少陽上聚爲瘕。厥陰下結爲疝。衝脈不靜。脈中气逆混擾。气燥熱化。風陽交動。營液日耗。變亂種種。總是肝風之害。非攻消溫補能治。惟以靜養。勿加怒勞。半年可望有成。﹝怒勞傷肝結疝瘕﹞

阿膠細生地天冬茯神陳小麥南棗肉王﹝五十﹞驚恐惱怒動肝。內風陽气沸騰。脘痺咽阻。筋惕肌麻。皆風木過動。致陽明日衰。先以鎭陽熄風法。﹝驚怒動肝﹞

阿膠細生地生牡蠣川斛小麥茯神曹﹝氏﹞離愁菀結。都系情志中自病。恰逢冬溫。陽气不潛。初交春令。陽已勃然。變化內風。遊行擾絡。陽但上冒。陰不下吸。淸竅爲蒙。狀如中厥。舌喑不言。劉河間謂將息失宜。火盛水衰。風自內起。其實陰虛陽亢爲病也。旣不按法論病設治。至驚蟄雷鳴。身卽汗泄。春分气暖。而晝夜寤不肯寐。甚至焦煩。迥異於平時。何一非陽气獨激使然耶。夫肝風內擾。陽明最當其衝犯。

病中暴食。以內風消爍。求助於食。今胃脈不復。气愈不振。不司束筋骨以利機關。致鼻準光亮。肌肉浮腫。考古人虛風。首推候氏黑散。務以塡實腸胃空隙。庶幾內風可息。柰何醫者。

不曰淸火豁痰。卽曰膩補。或雜風藥。內因之恙。豈有形質可攻。偏寒偏熱。皆非至理。﹝風陽擾胃﹞

生牡蠣生白芍炒生地菊花炭炙甘艸南棗肉大凡攻病驅邪。藥以偏勝。如內經咸勝苦。苦勝辛之類。藉其克制。以圖功耳。今則情志內因致病。系乎陰陽臟腑不和。理偏就和。宜崇生气。如天地間四時陰陽疊運。萬物自有生長之妙。案中曰陽冒不潛。法當和陽以就陰。牡蠣體沈味鹹。佐以白芍之酸。水生木也。地黃微苦。菊微辛。從火炒變爲苦味。木生火也。益以甘艸大棗之甘。充養陽明。火生土也。

藥𨿽平衍無奇。實參軒岐底蘊。世皆忽略不究。但執某藥治何病者多矣。

經云。東方生風。風生木。木生酸。酸生肝。故肝爲風木之髒。因有相火內寄。體陰用陽。其性剛。主動主升。全賴腎水以涵之。血液以濡之。肺金淸肅下降之令以平之。中宮惇阜之土气以培之。則剛勁之質。得爲柔和之體。遂其條達暢茂之性。何病之有。倘精液有虧。肝陰不足。血燥生熱。熱則風陽上升。竅絡阻塞。頭目不淸。眩暈跌僕。甚則螈痙厥矣。先生治法。所謂緩肝之急以熄風。滋腎之液以驅熱。如虎潛。侯氏黑散。地黃飲子。滋腎丸。復脈等方加減。是介以潛之。酸以收之。濃味以塡之。或用淸上實下之法。若思慮煩勞。身心過動。

風陽內擾。則營熱心悸。驚怖不寐。脇中動躍。治以酸棗仁湯。補心丹。枕中丹加減。淸營中之熱。佐以斂攝神志。若因動怒郁勃。痰火風交熾。則有二陳龍薈。風木過動。必犯中宮。則嘔吐不食。法用泄肝安胃。或塡補陽明。其他如辛甘化風。甘酸化陰。淸金平木。種種治法。

未能備敍。然肝風一癥。患者甚多。因古人從未以此爲病名。故醫家每每忽略。余不辭杜撰之咎。特爲拈出。另立一門。以便後學考核云﹝華岫云﹞

徐評肝風卽中風一類。南方最多。卻不必另立一門。

卷一

眩暈

徐脈左浮弦數。痰多。脘中不爽。煩則火升眩暈。靜坐神識稍安。議少陽陽明同治法。﹝痰火﹞

羚羊角連翹香豆豉廣皮白半夏曲黑山梔某痰火風在上。舌漧頭眩。

天麻鉤藤菊花橘紅半夏曲茯苓山梔花粉某酒客中虛。痰暈。二陳加術白蒺藜鉤藤天麻。

江﹝五十﹞脈弦動。眩暈痰多。胸痺窒塞。此淸陽少旋。內風日沸。當春地气上升。最慮風痱。﹝內風挾痰﹞

明天麻白蒺藜桂枝木半夏橘紅茯苓苡仁炙艸又頭額悶脹。痰多作眩。外臺茯苓飲加羚羊角桂枝竹瀝薑汁法丸。

吳﹝四五﹞診脈芤弱。痰多眩暈。心神過勞。陽升風動。不可過飲助升。治痰須健中。熄風可緩暈。

九蒸白術炒杞子白蒺藜茯苓菊花炭周內風挾痰眩暈。吐出淸水。

半夏茯苓廣皮天麻鉤藤菊花張肝風內沸。劫爍津液。頭暈。喉舌漧涸。﹝肝風﹞

大生地天冬麥冬萸肉阿膠生白芍陳肝風動逆不熄。頭暈。

九制首烏﹝四兩﹞甘菊炭﹝一兩﹞杞子﹝二兩﹞桑椹子﹝二兩﹞黑芝麻﹝二兩﹞巨勝子﹝一兩半﹞牛膝﹝一兩半﹞茯神﹝二兩﹞靑果汁法丸。

洪﹝四十﹞內風逆。頭暈。

經霜桑葉﹝一錢﹞炒黃甘菊花炭﹝一錢﹞生左牡蠣﹝三錢﹞黑豆皮﹝三錢﹞

徽州黑芝麻﹝二錢﹞茯神﹝一錢半﹞

某兩寸脈浮大。气火上升。頭眩。甚則欲嘔吐。厥陰上干。久則陽明失降。土被木克。脾胃俱傷。

先當鎭肝陽。

制首烏豆皮炒杞子柏子仁紫石英茯神天冬南棗某操持驚恐。相火肝風上竄。目跳頭暈。陰弱欲遺。脈左弦勁。右小平。

生地白芍丹皮鉤藤天麻白蒺藜黃菊花橘紅王﹝六三﹞辛甘寒。眩暈已緩。此絡脈中熱。陽气變現。內風上冒。是根本虛在下。熱化內風在上。上實下虛。先淸標恙。﹝絡熱﹞

羚羊角元參心鮮生地連翹心郁金石菖蒲又照前方去菖蒲郁金加川貝花粉。

某﹝二四﹞暈厥。煩勞卽發。此水虧不能涵木。厥陽化風鼓動。煩勞陽升。病斯發矣。據述幼年卽然。藥餌恐難杜絕。﹝陰虛陽升﹞

熟地﹝四兩﹞龜版﹝三兩﹞牡蠣﹝三兩﹞天冬﹝一兩半﹞萸肉﹝二兩﹞五味﹝一兩﹞

茯神﹝二兩﹞牛膝﹝一兩半﹞遠志﹝七錢﹞靈磁石﹝一兩﹞

田﹝二七﹞煩勞。陽气大動。變化內風。直冒淸空。遂爲眩暈。能食膚充。病不在乎中上。以介類沈潛眞陽。鹹酸之味爲宜。

淡菜膠龜版膠阿膠熟地萸肉茯苓川斛建蓮山藥漿丸。

嚴﹝四五﹞營虛。內風逆。心悸頭暈。﹝營血虛﹞

炒杞子柏子仁三角胡麻川斛生左牡蠣冬桑葉李﹝七三﹞髙年頗得納谷安寢。春夏以來。頭暈。跗腫。不能健步。此上實下虛。腎气衰。不主攝納。肝風動。淸竅漸蒙。大凡腎宜溫。肝宜涼。溫納佐涼。乃復方之劑。﹝下虛﹞

附都气加車前淡天冬建蓮丸。

經云。諸風掉眩。皆屬於肝。頭爲六陽之首。耳目口鼻。皆系淸空之竅。所患眩暈者。非外來之邪。乃肝膽之風陽上冒耳。甚則有昏厥跌僕之虞。其癥有夾痰。夾火。中虛。下虛。治膽。治胃。治肝之分。火盛者。先生用羚羊山梔連翹花粉元參鮮生地丹皮桑葉。以淸泄上焦竅絡之熱。此先從膽治也。痰多者必理陽明。消痰如竹瀝薑汁。菖蒲橘紅。二陳湯之類。中虛則兼用人參。外臺茯苓飲是也。下虛者。必從肝治。補腎滋肝。育陰潛陽。鎭攝之治是也。至於天麻鉤藤菊花之屬。皆系熄風之品。可隨癥加入。此癥之原。本之肝風。當與肝風中風頭風門合而參之。﹝華岫云﹞

徐評眩暈淸火養肝。固爲正治。但陽气上升。至於身體不能自主。此非浮火之比。古人必用金石鎭墜之品。此則先生所未及知也。憶余初至郡中治病。是時喜用唐人方。先生見之。謂人曰。有吳江秀才徐某。在外治病。頗有心思。但藥味甚雜。此乃無師傳授之故。以後先生得宋板外臺祕要讀之。復謂人曰。我前謂徐生立方無本。誰知俱出外臺。可知學問無窮。讀書不可輕量也。先生之服善如此。猶見古風。所謂藥味雜。卽指金石品也。因附記於此。

卷一

頭風

趙右偏頭痛。鼻竅流涕。仍不通爽。咽喉疳腐。寤醒肢冷汗出。外邪頭風。已畱數月。其邪混處。

精華气血。鹹爲蒙閉。豈是發散淸寒可解。頭巓藥鉺。務宜淸揚。當刺風池風府。投藥仍以通法。苟非气血周行。焉望卻除宿病。﹝暑熱上蒙淸竅﹞

西瓜衣鮮蘆根苡仁通艸煎送臘礬丸。

何﹝四一﹞右偏風頭痛。從牙齦起。﹝木火上炎﹞

炒生地﹝三錢﹞蔓荊子﹝炒一錢﹞黃甘菊﹝一錢﹞茯苓﹝一錢半﹞炒杞子﹝二錢﹞

冬桑葉﹝一錢﹞炒丹皮﹝一錢﹞川斛﹝一錢半﹞

王﹝五一﹞中年陰中之陽已虛。內風偏頭痛。冷淚出。﹝陰中陽虛﹞還少丹。

徐﹝四一﹞頭風旣愈。復發。痛甚嘔吐不已。陽明胃虛。肝陽化風愈動。恐有失明之憂。﹝胃虛風陽上逆﹞

炒半夏茯苓苦丁茶菊花炭炒杞子柏子霜朱﹝五四﹞陽明脈弦大而堅。厥陰脈小弦數促。面赤。頭痛繞及腦後。驚惕肉。汗出。早晨小安。入暮偏劇。此操持怫郁。肝陽挾持內風。直上巓頂。木火戕胃爲嘔逆。陽越爲面赤汗淋。內因之病。加以司候春深。慮有暴厥痙之幻。夫肝爲剛髒。胃屬陽土。姑議柔緩之法。冀有陽和風熄之理。復脈去參姜桂加雞子黃白芍。

王始用茶調散得效。今宜養血和血。

川芎歸身白芍﹝酒炒﹞白蒺藜﹝炒﹞桑枝朱﹝三四﹞頭風目痛昏赤。火風上郁最多。及詢病有三四年。遇風冷爲甚。其衛陽淸气。久而損傷。非徒淸散可愈。從治風先治血意。

杞子歸身炒白芍沙苑菊花鉤藤頭風一癥。有偏正之分。偏者主乎少陽。而風淫火郁爲多。前人立法。以柴胡爲要藥。其補瀉之間。不離於此。無如與之陰虛火浮。气升吸短者。則厥脫之萌。由是而來矣。先生則另出心裁。以桑葉丹皮山梔荷葉邊。輕淸涼泄。使少陽郁遏之邪。亦可倏然而解。倘久則傷及肝陰。參入咸涼柔鎭可也。所云正者。病情不一。有气虛血虛。痰厥腎厥。陰傷陽浮。火亢邪風之不同。按經設治。自古分晰甚明。玆不再述。至於肝陰久耗。內風日旋。厥陽無一息之寧。痛掣之勢已極。此時豈區區湯散可解。計惟與復脈之純甘壯水。膠黃之柔婉以熄風和陽。俾剛亢之威。一時頓熄。予用之屢效如神。決不以虛諛爲助。﹝邵新甫﹞

卷一

虛勞

王﹝二二﹞此少壯精气未旺。致奇脈綱維失護。經云。形不足者。溫之以气。精不足者。補之以味。今納谷如昔。當以血肉充養。﹝陰虛﹞

牛骨髓羊骨髓豬骨髓茯神枸杞當歸湖蓮芡實溫﹝三二﹞陰虛督損。六味加麋角膠秋石川石斛膏。

陳﹝十七﹞勞在出幼之年。形脈生气內奪。冬月可延。入夏難挨。由眞陰日消爍。救陰無速功。故難治。兩儀煎。

陳﹝二一﹞春病至夏。日漸形色消奪。是天地大气發泄。眞气先傷。不主內守。爲損怯之癥。不加靜養。

損不肯復。故治嗽治熱無用。交節病加。尢屬虛像。脈左數甚。肛有漏瘍。最難全好。

熟地炒山藥建蓮茯苓豬脊筋徐﹝四一﹞淸金潤燥熱緩。神像乃病衰成勞矣。男子中年。行走無力。寐中咳逆。溫補剛燥難投。

天冬生地人參茯苓白蜜黃﹝二六﹞陰傷勞損。

淸阿膠雞子黃生地麥冬麻子仁炙甘艸南棗某攝陰得效。佐以益气。合補三陰之髒。

人參熟地炒杞子五味牛膝炭建蓮炒山藥芡實錢陽外泄爲汗。陰下注則遺。二气造偏。陰虛熱勝。腦爲髓海。腹是至陰。皆陽乘於陰。然陽气有餘。益見陰弱。無以交戀其陽。因病致偏。偏久致損。坐功運气。陰陽未協。損不肯復。頗爲可慮。今深秋入冬。天令收肅。身气泄越。入暮灼熱。總是陰精損傷。而爲消爍耳。

川石斛炒知母女貞子茯神糯稻根小黑豆皮又暮夜熱熾。陰虛何疑。但從前表散。致衛陽疏泄。穿山甲鉆筋流利後。致經絡气血劫撒。內損不復。衛陽藩籬交空。斯時亦可撐半壁矣。失此機宜。秋收冬藏主令。其在封固蟄藏耳。張季明謂元無所歸則熱灼亦是。

﹝丸方﹞人參河車熟地五味蓮肉山藥茯苓食後超時服六神湯。

張﹝六七﹞有年呼气頗和。吸气則脇中刺痛。是肝腎至陰髒絡之虛。初投辛酸而效。兩和肝之體用耳。大旨益腎當溫。復入涼肝滋液。忌投剛燥。

大熟地天冬枸杞柏子霜茯苓桂圓肉女貞子川斛蜜丸徐今年長夏久熱。傷損眞陰。深秋天气收肅。柰身中泄越已甚。吸短精濁。消渴眩暈。見癥卻是肝腎脈由陰漸損及陽明胃絡。納谷減。肢無力。越人所云。陰傷及陽。最難充復。誠治病易。治損難耳。

人參天冬生地茯神女貞遠志鐘﹝二十﹞少年形色衰奪。見癥已屬勞怯。生旺之气已少。藥難奏功。求醫無益。食物自適者。卽胃喜爲補。扶持後天。冀其久延而已。

魚鰾湖蓮秋石芡實金櫻子周﹝七十﹞脈神形色。是老年衰憊。無攻病成法。大意血气有情之屬。栽培生气而已。每日不拘用人乳。或牛乳。約茶盞許。燉暖入薑汁三分。

某﹝女﹞交夏潮熱口渴。肌膚甲錯。此屬骨蒸潮熱。

生鱉甲銀柴胡靑蒿黃芩丹皮知母湯﹝女﹞天癸未至。入暮寒熱。此先天眞陰不足。爲損怯延挨之病。腹膨減食治在太陰厥陰。

熟白術﹝二錢﹞生濃朴﹝一錢﹞當歸﹝二錢﹞丹皮﹝一錢半﹞淡黃芩﹝一錢﹞生鱉甲﹝五錢﹞

此一通一補之法。白術補太陰。濃朴通陽明。當歸補厥陰。丹皮泄少陽。黃芩淸气分之熱。

鱉甲滋血分之熱也。

陳﹝十二﹞稚年陰虧陽亢。春陽化風地升。暮熱晨汗。肌柔白。脈數虛。非客邪淸解。仿仲景復脈法。

本方去姜桂加甘蔗汁。

王﹝十二﹞稚年純陽。諸陽皆聚於骨。陰未充長。陽未和諧。凡過動煩怒等因。陽驟升巓爲痛。熟寐痛止。陽潛入陰也。此非外邪。常用錢氏六味丸。加龜甲知母咸秋石。以滋養壯陰。

曹﹝十三﹞肌肉蒼赤。脈小數疾。童眞陰未充長。囊下肛前。已有漏卮。陽獨升降。巓竅如蒙。常與壯水制火。猶慮變幻損怯。生六味去萸肉。加生白芍黃柏知母人中白。蜜丸。

施﹝三二﹞脈尺垂。少藏。唾痰灰黑。陰水內虧。陽火來乘。皆損怯之萌。可冀胃旺加餐耳。年歲已過三旬。苟能靜養百天。可以充旺。

熟地天冬川斛茯神遠志山藥建蓮芡實秋石豬脊髓丸張勞煩。夏秋气泄而病。交小雪不復元。咽中微痛。血無華色。求源內損不藏。陰中之陽不伏。

恐春深變病。

熟地炭淸阿膠川斛浸白天冬秋石﹝二分﹞

許﹝三二﹞陰傷及陽。畏風外冷。午後潮熱。舌絳渴飲。剛峻難進。腰脊墜。音啞。心嘈。姑與柔陽滋液。

首烏枸杞天冬黑豆皮茯神建蓮黃當純陽發泄之令。辛散亂進。火升。咽漧气促。病根在下焦。陰虛成勞。最難調治。

熟地炒山藥五味芡實茯神湖蓮又照前方加人參。

宋勞損三年。肉消脂涸。吸气喘促。欲咳不能出聲。必踞按季脇。方稍有力。寐醒喉中漧涸。直至胸脘。此五液俱竭。法在不治。援引人身脂膏。爲繼續之算。莫言治病。

鮮河車人乳汁眞秋石血餘灰吳﹝二八﹞遺濁已久。上冬喉中哽噎。醫投寒解。入夏不痊。緣腎陰爲遺消爍。龍雷不肯潛伏。於冬令收藏之候。反升淸空之所。內經以少陰之脈循喉嚨。挾舌本。陰質旣虧。五液無以上承。徒有浮陽蒸灼。柔嫩肺日傷。爲痺爲宣。不外陰虛陽亢。但養育陰气。貴乎寧靜。夫思煩嗔怒。誦讀吟詠。皆是動陽助熱。不求諸己工夫。日啖艸木藥汁生气暗傷。豈曰善策。然未嘗無藥也。益水源之弱。制火炎之熾。早用六味減丹澤。加阿膠秋石龜膠牡蠣湖蓮肉之屬以入下。介以潛陽。滋塡澀固。卻是至靜陰藥。臥時量進補心丹。寧神解熱。俾上下得交。經年可冀有成。﹝陰虛陽浮﹞

沈脈細澀。入尺澤。下元精虧。龍旺火熾。是口齒齦腫。皆下焦之虛陽上越。引火歸窟。未嘗不通。只以形瘦液少。慮其劫陰。致有瘍癰起患。當預慮也。虎潛去廣歸鎖陽。加山藥蓯蓉靑鹽。羊肉膠丸。

安脈堅。咽阻心熱。得噯气略爽。腰膝弱。精滑自遺。必因驚恐。傷及肝腎。下虛則厥陽衝逆而上。法宜鎭逆和陽。繼當塡下。

生白芍桂枝木生牡蠣龍骨茯神大棗小黑豆皮鄭脈數。垂入尺澤穴中。此陰精未充早泄。陽失潛藏。汗出吸短。龍相內灼。升騰面目。肺受燻蒸。嚏涕交作。兼之胃弱少谷。精濁下注。溺管疼痛。肝陽吸其腎陰。善怒多郁。顯然腎虛如繪。議有情之屬以塡精。仿古滑澀互施法。

牛骨髓﹝四兩﹞羊骨髓﹝四兩﹞豬脊髓﹝四兩﹞麋角膠﹝四兩﹞熟地﹝八兩﹞人參﹝四兩﹞萸肉﹝四兩﹞五味﹝三兩﹞芡實﹝四兩﹞湖蓮﹝四兩﹞山藥﹝四兩﹞茯神﹝四兩﹞金櫻膏﹝三兩﹞膠髓丸。

曹﹝二一﹞精气內奪。冬乏收藏。入夜气沖嗆逆。不得安寢。皆勞怯之末傳。難治。

人參鮮紫河車茯苓茯神五味紫衣胡桃肉姚﹝二三﹞脈左細右空。色奪神夭。聲嘶。乃精傷於下。气不攝固。而爲咳汗。勞怯重病。藥難奏功。用大造丸方。

程脈左弦搏。著枕眠臥。冷痰上升。交子後漧咳。此腎虛陽不潛伏。乃虛癥也。從攝固引導。勿驟進溫熱燥藥。

熟地炭生白芍山藥茯苓丹皮澤瀉車前牛膝胡桃肉蔣脈細促。三五欲歇止。頭垂欲俯。著枕卽气沖不續。此腎臟無根。督脈不用。虛損至此。必無挽法。

熟地五味茯苓靑鉛豬脊髓朱﹝二九﹞眞陰久傷不復。陽气自爲升降。行動卽覺外感。皆體質失藏。外衛不固矣。治在少陰。用固本丸之屬。加入潛陽介類。

固本丸加淡菜秋石阿膠。

金﹝二二﹞虛癥五年。眞陰旣損不復。長夏陰不生成。陽擾升越巓頂而爲痛脹。目患不痊。病根亦在肝腎。與潛陽以益乙癸。磁石六味加龜甲。

胡厥陽上衝。心痛振搖。消渴齒血。都是下焦精損。質重味濃。塡補空隙。可冀其效。

熟地﹝四兩﹞五味﹝二兩﹞茯神﹝二兩﹞建蓮﹝二兩﹞芡實﹝二兩﹞山藥﹝二兩﹞人乳粉﹝二兩﹞秋石﹝二兩﹞

生精羊肉膠丸。早服四錢。

程今年厥陰司天。春分地气上升。人身陽气上舉。風乃陽之化气。陰衰於下。無以制伏。上愈熱。斯下愈寒。總屬虛像。故龜膠人乳。皆血气有情。服之小效者。非沈苦寒威也。玆定鹹味入陰。介類潛陽法。

炒熟地龜膠阿膠炒遠志炒山藥湖蓮六七日後。仍進瓊玉膏減沈香。

蔣﹝三五﹞肝厥。用鹹味入陰。水生木體。是虛癥治法。夏令大气主泄。因煩勞病發。勢𨿽減於昔日。而脈癥仍然。必靜養經年。陰陽自交。病可全去。議介類潛陽。佐酸味以斂之。

熟地柏子霜萸肉五味鎖陽淡菜膠海參膠眞阿膠龜版膠茯苓湖蓮芡實靑鹽金肝血腎精無藏。陽乏根據附。多夢紛紜。皆陽神浮越。當以介屬有情。塡補下焦。

熟地淡菜阿膠萸肉小麥龍骨牡蠣又腎虛气攻於背。肝虛熱觸於心。都是精血內奪。神魂不主根據附。此重鎭以理其怯。塡補以實其下。血肉有情。皆充養身中形質。卽治病法程矣。

熟地牡蠣淡菜五味萸肉龍骨杞子吳﹝十八﹞診脈細數。左垂尺澤。先天最素薄。眞陰未充。當精通年歲。陰气早泄。使龍相刻燃。津液暗消。有虛怯根萌。藥宜至靜純陰。保養尢爲要旨。知柏六味去丹澤。加龜甲天冬。豬脊髓丸。

錢﹝五十﹞據說熱自左升。直至耳前後脹。視面色油亮。足心灼熱。每午後入暮皆然。上年用茶調散。

宣通上焦郁熱不應。此肝腎陰火乘竅。卻因男子精虧。陽不下交。經言以滋塡陰藥。必佐介屬重鎭。試以安寢竟夜乃安。參陽動陰靜至理。

熟地龜版萸肉五味茯苓磁石黃柏知母豬脊髓丸。

顧﹝二二﹞陰精下損。虛火上炎。脊腰髀酸痛。髓空。斯督帶諸脈不用。法當塡髓充液。莫以見熱投涼。

熟地﹝水煮﹞杞子魚膠五味茯神山藥湖蓮芡實金櫻膏爲丸。

陳﹝二十﹞喉痺。目珠痛。吸气短促。曾咯血遺精。皆陰不內守。孤陽上越諸竅。當塡下和陽。

熟地枸杞炭旱蓮艸菊花炭女貞茯苓某﹝三二﹞心煩不寧。目彩無光。少陰腎水枯槁。厥陽上越不潛。議用塡陰潛陽。

人參﹝一錢半﹞熟地﹝五錢﹞天冬﹝一錢﹞麥冬﹝三錢﹞茯神﹝三錢﹞龜版﹝一兩﹞

某﹝女﹞渴不欲飲。陰不上承。況寐醒神識不靜。易驚汗出。法當斂補。

人參熟地炭萸肉炭茯神五味炒遠志邵精血傷。气不潛納陽浮擾神。則魂魄不寧。髒陰不安其位。

人參炙艸建蓮茯神龍骨金箔盧有形血液。從破傷而損。神气無以擁護。當此冬令藏陽。陽微畏寒。奇脈少津。乏气貫布。行步欹斜。健忘若憒。何一非精气內奪之徵。將交大雪。純陰無陽。冬至一陽來復也。見此離散之態。平素不受暖補。是气元長旺。今乃精衰气竭之象。又不拘乎此例也。﹝陽虛﹞

人參鹿茸歸身炒杞子茯苓沙苑馬陰精走泄於下。陽气鬱冒於上。太衝脈衰。厥气上衝。陡然癇厥。陰陽旣失交偶。內隨陽掀旋。陽從汗泄矣。宜遠房幃。獨居靜室。醫治之法。從陰引陽。從陽引陰。大封大固。以蟄藏爲要。

百日可效。經年可以復元。

淡蓯蓉五味遠志茯神芡實建蓮生羊腰子孫﹝四二﹞形軀丰溢。脈來微小。乃陽气不足體質。理煩治劇。曲運神機。都是傷陽之助。溫養有情。栽培生气。卽古聖春夏養陽。不與逐邪攻病同例。用靑囊斑龍丸。

某﹝二十﹞少壯形神憔悴。身體前後牽掣不舒。此奇經脈海乏气。少陰腎病何疑。

淡蓯蓉甘枸杞當歸牛膝沙苑茯苓某陰陽二气不振。春初進八味。減桂之辛。益以味芍之酸。從陽引陰。兼以歸脾守補其營。方得效驗。玆當春升夏令。裏虛藏聚未固。升泄主令。必加煩倦。古人謂寒則傷形。熱則傷气。是當以益气爲主。通攝下焦兼之。仿內經春夏養陽。秋冬養陰爲法。非治病也。乃論體耳。

夏季早服靑囊斑龍丸方法。

鹿茸鹿角霜鹿角膠赤白茯苓熟地蓯蓉補骨脂五味子晚服歸脾。去木香。加枸杞子。

王﹝氏﹞凡女科書。首篇必論調經。旣嫁必究孕育。結十載。未能得胎。病在至陰之髒。延及奇經八脈。述經遲晨泄。心若搖漾。得食姑緩。肛瘍久漏。都屬下損。

人參麋茸紫石英茯苓當歸補骨脂棗艾湯泛丸。

汪﹝氏﹞女科首列調經。今經不調和。耳鳴心漾。汗出。畏恐神痺。兩足皆冷兼浮腫。冬至節交。病甚於前。都因肝腎內怯。陽不交陰所至。薛氏加減八味丸。淡鹽湯送三錢。

萬﹝二七﹞診脈數。左略大。右腰牽絆。足痿。五更盜汗卽醒。有夢情欲則遺。自病半年。脊椎六七節骨形凸出。自述書齋坐臥受濕。若六淫致病。新邪自解。驗色脈推病。是先天稟賦原怯。未經充旺。肝血腎精受戕。致奇經八脈中乏運用之力。乃筋骨間病。內應精血之損傷也。

人參﹝一錢﹞鹿茸﹝二錢﹞杞子﹝炒黑三錢﹞當歸﹝一錢﹞舶茴香﹝炒黑一錢﹞紫衣胡桃肉﹝二枚﹞

生雄羊內腎﹝二枚﹞

夫精血皆有形。以艸木無情之物爲補益。聲气必不相應。桂附剛愎。气質雄烈精血主髒。

髒體屬陰。剛則愈劫脂矣。至於丹溪虎潛法。潛陽堅陰。用知柏苦寒沈著。未通奇脈。余以柔劑陽藥。通奇脈不滯。且血肉有情。栽培身內之精血。但王道無近功。多用自有益。

朱﹝三六﹞辛溫咸潤。乃柔劑通藥。謂腎惡燥也。服有小效。是勞傷腎眞。而八脈皆以廢弛失職。議進升陽法。﹝陽虛奇脈兼病﹞

鹿茸蓯蓉歸身杞子柏子仁杜仲菟絲子沙苑範﹝二一﹞父母弱癥早喪。稟質不克充旺。年二十歲未娶。見病已是損怯。此寒熱遇勞而發。卽內經陽維脈衰。不司維續。護衛包舉。下部無力。有形精血。不得充涵筋骨矣。且下元之損。必累八脈。此醫藥徒補無用。

鹿茸杞子歸身巴戟沙苑茯苓舶茴香羊肉膠丸施沖气貫脇上咽。形體日漸枯槁。此勞傷肝腎。而成損怯。由乎精气不生。厥气上逆耳。議以通陽攝陰。冀其漸引漸收。非見病治病之方法矣。﹝陰陽並虛﹞

蓯蓉熟地五味枸杞柏子霜茯苓桑椹子砂仁靑鹽羊肉膠丸。

王﹝三十﹞陽虛背寒肢冷。陰虛火升煩驚。宿病偏傷不復。總在虛損一門。鎭攝之補宜商。

早用薛氏八味丸。晚歸脾。去木香。

某肝腎損傷。八脈無气。未老衰憊大著。姑議通陽守陰一法。俟明眼裁之。

淡蓯蓉熟地炭鹿角霜五味子肉柏子仁茯苓王﹝二九﹞搖精驚恐。肝腎臟陰大泄。陽不附和。陰中百脈之气。自足至巓。起自湧泉。以少陰之脈始此。欲使陰陽翕闔。譬諸招集潰散卒伍。所謂用藥如用兵。

熟地枸杞當歸五味遠志龜版鹿鞭羊肉某脈虛細。夜熱晨寒。煩倦口渴。汗出。髒液已虧。當春气外泄。宗內經凡元气有傷。當與甘藥之例。陰虛者用復脈湯。

炙甘艸﹝七分﹞人參﹝一錢﹞阿膠﹝二錢﹞火麻仁﹝一錢﹞生地﹝二錢﹞麥冬﹝一錢﹞

桂枝﹝三分﹞生白芍﹝一錢半﹞

某﹝二四﹞陰傷及陽。加以春夏大地陽气主泄。眞無內聚。形神痿靡。大凡熱必傷气。固气。正以迎夏至一陰來復。

人參熟地五味炒山藥芡實建蓮張﹝二四﹞髒陰久虧。八脈無力。是久損不復。況中脘微痛。臍中動气。決非滋膩涼藥可服。仿大建中之制。溫養元眞。壯其奇脈。爲通納方法。

人參生於術炙艸茯苓熟地淡蓯蓉歸身白芍眞潯桂枸杞五味蜜丸。服四錢。

許﹝十九﹞善嗔食減無味。大便溏瀉。三年久病。內傷何疑。但淸內熱。潤肺理嗽。總是妨礙脾胃。思人身病損。必先陰陽致偏。是太陰脾臟日削。自然少陽膽木來侮。宗內經補髒通腑一法。四君子加桑葉炒丹皮。

又虛勞三年。形神大衰。食減無味。大便溏瀉。寒起背肢。熱從心熾。每咳必百脈動掣。間或脇肋攻觸。種種見癥。都是病深傳徧。前議四君子湯。以養脾胃沖和。加入桑葉丹皮。和少陽木火。使土少侵。服已不應。想人身中二气致偏則病。今脈癥乃損傷已極。艸木焉得振頓。見病治病。諒無益。益气少靈。理從營議。食少滑泄。非滋膩所宜。暫用景嶽理陰煎法。參入鎭逆固攝。若不胃蘇知味。實難擬法。

又人參秋石山藥茯苓河車膠丸。

張汗多亡陽。是醫人不知勞倦受寒。病兼內傷。但以風寒外感發散致誤。淹淹半年。乃病傷不復。能食者以气血兼補。

人參白術茯苓沙苑蓯蓉歸身枸杞張﹝十九﹞陰傷成勞。因減食便溏寒熱。姑從中治者。以脾爲營。胃主衛也。異功加五味子。

吳﹝三六﹞虛損至食減。腹痛。便溏。中宮後天爲急。不必泥乎痰嗽縷治。異功散去術加炒白芍煨益智仁。

楊﹝氏﹞背寒心熱。胃弱少餐。經期仍至。此屬上損。﹝上損及胃﹞

生地茯神炒麥冬生扁豆生甘艸仲久嗽。神衰肉消。是因勞倦內傷。醫不分自上自下損傷。但以苦寒沈降。气泄汗淋。液耗夜。

熱。胃口得苦傷殘。食物從此頓減。老勞纏綿。詎能易安。用建中法。黃建中湯去姜。

又照前方加五味子。

又平補足三陰法。

人參炒山藥熟地五味女貞子炒黑杞子時﹝二十﹞脈細屬髒陰之損。平素畏寒怯冷。少年陽气未得充長。夏令暴瀉。是時令濕熱。未必遽然虛損若此。今谷減形瘦。步履頓加喘息。勞怯顯然。當理脾腎。﹝下損及中﹞

早服加減八味丸。晚服異功散。

某由陰損及乎陽。寒熱互起。當調營衛。參建中湯去薑糖。

某入夏發泄主令。由下損以及中焦。減谷形衰。陰傷及陽。畏冷至下。春季進河車羊肉溫養固髓方法。積損難充。不禁時令之泄越耳。古人減食久虛。必須胃藥。晚進參術膏。早用封固佐升陽法。長夏不復柰何。

鹿茸﹝生研一兩﹞鹿角霜﹝一兩﹞熟地﹝二兩﹞生菟絲子﹝一兩﹞人參﹝一兩﹞

茯苓﹝一兩﹞韭子﹝二兩﹞補骨脂﹝胡桃蒸一兩﹞枸杞子﹝一兩﹞柏子霜﹝一兩﹞

蜜丸。早服四錢。參湯送。

參術膏方人參四兩。另用泉水熬。九蒸於術四兩。另用泉水熬。各熬膏成以炭火濃掩幹灰。將藥罐燉收至極老爲度。每用膏二錢五分。開水化服。

李﹝二九﹞勞怯。形色奪。肌肉消。食減便滑。兼痰嗆喉痛。知醫理者。再無淸咽涼肺滋陰矣。病患述心事操持病加。顯然內損。關系髒眞。冬寒藏陽。人身之陽。升騰失交。收藏失司。豈見病治病膚淺之見識。據說食進超時。必有痛瀉。經言食至小腸變化。屈曲腸間有阻。常有諸矣。凡湯藥气升。宜丸劑疏補。資生丸食後服。﹝脾腎兼虛﹞

﹝晨服﹞人參坎茯苓黑殼建蓮五味芡實山藥漿丸。

楊發墮於少壯之年。能食不化。噫气。小溲淋濁。便糞漸細。少年脾腎損傷。宜暖下焦以醒中陽。濟生丸三錢。開水送下。

陳﹝十八﹞陰損於下。中焦運陽亦弱。見癥少年損怯。先天不充。以後天維續。但食少難化。膩滯勿用。

由陰損及陽。用雙補丸。

某久勞。食減。便溏不爽。气短促。異功加五味子。

王﹝二四﹞脈如數。垂入尺澤。病起肝腎下損。廷及脾胃。昔秦越人云。自下焦損傷。過中焦則難治。

知有形精血難復。急培無形之气爲旨。食少便溏。與錢氏異功散。

蔡久嗽气浮。至於減食泄瀉。顯然元气損傷。若淸降消痰。益損眞气。大旨培脾胃以資運納。

暖腎臟以助冬藏。不失帶病延年之算。異功散兼服。

熟地炭茯神炒黑枸杞五味建蓮肉炒黑遠志山藥粉丸。早上服。

葉﹝三一﹞病損不復。八脈空虛。不時寒熱。間或便溏。𨿽步履飲食如常。周身气機。尙未得雍和。倘調攝失愼。慮其反復。前丸藥仍進。煎方宗脾腎雙補法。

人參﹝一錢﹞茯苓﹝三錢﹞廣皮﹝一錢﹞炒沙苑﹝一錢﹞益智仁﹝煨研一錢﹞炒菟絲餅﹝二錢﹞

華﹝二八﹞勞損。加以煩勞。肉消形脫。潮熱不息。胃倒泄瀉。沖气上攻。則嘔。當此發泄主令。難望久延。﹝胃虛嘔瀉﹞

人參訶子皮赤石脂蒸熟烏梅肉新會皮炒白粳米呂衝年久坐誦讀。五志之陽多升。咽漧內熱。眞陰未能自旺於本宮。診脈寸口動數。怕有見紅之慮。此甘寒緩熱爲穩。不致胃枯耳。﹝陰虛陽浮兼胃陰虛﹞

生地天冬女貞茯神炙艸糯稻根須杜﹝二一﹞陰精久損。投以塡納溫潤。入夏至晚火升。食物少減。仍屬陰虧。但夏三月。必佐胃藥。

參須麥冬五味茯神建蓮芡實許脈左堅。上下直行。精損。熱自升降。

細生地玄參心女貞川斛糯稻根須又甜北沙參天冬炒麥冬茯神阿膠秋石又人參麥冬生甘艸扁豆胡﹝四三﹞補三陰髒陰。是迎夏至生陰。而暈逆欲嘔吐痰。全是厥陽犯胃上巓。必靜養可制陽光之動。久損重虛。用甘緩方法。金匱麥門冬湯去半夏。

王春半寐則盜汗。陰虛。當春陽發泄。胃口弱極。六黃苦味未宜。用甘酸化陰法。

人參熟地五味炙艸湖蓮茯神某﹝二一﹞誦讀身靜心動。最易耗气損營。心脾偏多。不時神煩心悸。頭眩脘悶。故有自來也。調養漑灌營陰。俾陽不升越。恐擾動絡血耳。﹝營虛﹞

淮小麥﹝三錢﹞南棗肉﹝一枚﹞炒白芍﹝一錢﹞柏子仁﹝一錢半﹞茯神﹝三錢﹞炙艸﹝四分﹞

某﹝四十﹞脈弦。脇痛引及背部。食減。此屬營損傳勞。

桂枝木﹝四分﹞生白芍﹝一錢半﹞炙艸﹝四分﹞歸身﹝一錢半﹞茯神﹝三錢﹞生牡蠣﹝三錢﹞

煨姜﹝一錢﹞南棗﹝三錢﹞

某﹝三十﹞脈。不嗜食。腰酸無力。咳煩勞。營虛所致。

當歸生白芍桂枝木茯苓炙艸飴糖煨姜南棗汪脈左小右虛。背微寒。肢微冷。痰多微嘔。食減不甘。此胃陽已弱。衛气不得擁護。時作微寒微熱之狀。小便短赤。大便微溏。非實邪矣。當創建中气以維營衛。東垣云。骨爲衛之本。營乃脾之源。偏熱偏寒。猶非正治。

人參歸身﹝米拌炒﹞桂枝木白芍﹝炒焦﹞南棗陸勞傷陽气。不肯復元。秋冬之交。余宗東垣甘溫爲法。原得小效。眾楚交咻柴葛枳朴是餌。

二气散越。交紐失固。閃气疼痛。脘中痞結。皆淸陽凋喪。無攻痛成法。惟以和補。使營衛之行。冀其少緩神蘇而已。

人參當歸炒白芍桂心炙艸茯神又右脈濡。來去澀。辛甘化陽。用大建中湯。

人參桂心歸身川椒茯苓炙艸白芍飴糖南棗汪勞倦陽傷。形寒骨熱。脈來小弱。非有質滯著。與和營方。

當歸酒炒白芍炙艸廣皮煨姜大棗程脈左甚倍右。病君相上亢莫制。都因操持勞思所傷。若不山林靜養。日藥不能卻病。﹝勞傷心神﹞

鮮生地玄參心天冬丹參茯神鮮蓮肉顏﹝三四﹞操持思慮。心營受病。加以勞力泄气。痰帶血出。脈形虛小。右部帶弦。議用歸脾湯。減桂圓。

木香。白術。加炒白芍。炒麥冬。

又勞心營液旣耗。气分之熱自灼。手足心熱。咽漧煩渴。多是精液之損。非有餘客熱。前議歸脾加減。乃子母同治法。今以滋淸制亢之劑。理心之用。以復五液。

人參生地天冬麥冬丹參茯神燈心竹葉心某神傷精敗。心腎不交。上下交損。當治其中。﹝中虛﹞參術膏米飲湯調送。

華﹝三七﹞春深地气升。陽气動。有奔馳饑飽。卽是勞傷。內經勞者溫之。夫勞則形體震動。陽气先傷。

此溫字。乃溫養之義。非溫熱競進之謂。勞傷久不復元爲損。內經有損者益之之文。益者。補益也。凡補藥气皆溫。味皆甘。培生生初陽。是勞損主治法則。春病入秋不愈。議從中治。據述晨起未納水谷。其咳必甚。胃藥坐鎭中宮爲宜。金匱麥門冬湯去半夏。

徐﹝二七﹞虛損四年。肛瘍成漏。食物已減什三。形瘦色黃。當以甘溫培中固下。斷斷不可淸熱理嗽。

人參茯苓山藥炙艸芡實蓮肉某積勞。神困食減。五心熱。汗出。是元气虛。陰火盛。宜補中。生脈四君子湯。

楊﹝二八﹞內損。陰及陽分。卽爲勞怯。胃弱少納。當以建中湯加人參。

朱﹝二七﹞旣暮身熱。汗出早涼。仍任勞辦事。食減半。色脈形肉不足。病屬內損勞怯。人參小建中湯。

楊﹝三二﹞知饑減食。外寒忽然。久病行走喘促。坐臥稍安。此勞傷不復。議從中以益營衛。

九蒸冬術炙甘艸煨姜南棗汪﹝三九﹞此勞力傷陽之勞。非酒色傷陽之勞也。胃口消憊。生气日奪。豈治嗽藥可以奏功。黃建中湯去姜。

仲﹝三八﹞久勞內損。初春已有汗出。入夏食減。皆身中不耐大气泄越。右脈空大色痿黃。衰極難復。

無卻病方法。議封固一法。

人參黃熟於術五味嚴﹝二八﹞脈小右弦。久嗽晡熱。著左眠稍適。二气已偏。卽是損怯。無逐邪方法。淸泄莫進。當與甘緩。黃建中去姜。

又建中法頗安。理必益气以止寒熱。

人參黃焦術炙艸歸身廣皮白煨升麻煨柴胡王﹝二六﹞脈大而空。亡血失精。午食不運。入暮反脹。陰傷已及陽位。纏綿反復至矣。歸芍異功散。

劉﹝女﹞年十六。天癸不至。頸項癭痰。入夏寒熱咳嗽。乃先天稟薄。生气不來。夏令發泄致病。眞气不肯收藏。病屬勞怯。不治。戊己湯去白術。

某陽傷背寒。胃傷谷減。小建中湯。

某畏風面冷。衛外陽微。參建中去姜加茯神。

華﹝二十﹞此勞怯損傷不復之病。已經食減。便溏。欲嘔。腹痛。二气交傷。然後天爲急。捨仲景建中法。

都是盲醫矣。建中湯去糖加人參。

尹﹝四九﹞中年衰頹。身動喘嗽。脈細無神。食減過半。乃下元不主納气。五液蒸變粘涎。未老先衰。卽是勞病。﹝腎气不納﹞

人參坎紫衣胡桃炒菟絲子茯苓五味炒砂仁山藥漿丸。

金﹝七十﹞寤則心悸。步履如臨險阻。子後沖气上逆。此皆髙年下焦空虛。腎气不納所致。八味丸三錢。先服四日。

淡蓯蓉﹝一兩﹞河車膠﹝一具﹞紫石英﹝二兩﹞小茴﹝五錢﹞杞子﹝三兩﹞胡桃肉﹝二兩﹞

牛膝﹝一兩半﹞五味﹝一兩﹞茯苓﹝二兩﹞沙苑﹝一兩半﹞補骨脂﹝一兩﹞桑椹子﹝二兩﹞

紅棗肉丸。

王久客勞傷。气分痺阻。則上焦淸空諸竅不利。初病在气。久則入血。身痛目黃。食減形瘦。由病患及乎元虛。攻補未能除病。思人身左升屬肝。右降屬肺。當兩和气血。使升降得宜。若再延挨。必瘀滯日甚。結爲腑聚矣。﹝气血滯升降阻﹞旋復花湯加桃仁歸須蔞皮。

郁﹝氏﹞失血咳嗽。繼而暮熱不止。經水仍來。六七年已不孕育。乃肝腎衝任皆損。二气不交。延爲勞怯。治以攝固。包舉其泄越。﹝肝腎衝任皆虛﹞

鮮河車膠黃柏熟地淡蓯蓉五味茯神蜜丸屠﹝二八﹞勞力傷陽。延三年。損傷延及中宮。狀如反胃。諸气欹斜。交會失序。遂有寒熱。脫力損傷脾胃。牛屬坤土。當以霞天膏。﹝勞力傷脾胃﹞

朱﹝十二﹞奔走之勞。最傷陽气。能食不充肌膚。四肢常自寒冷。乃經脈之气。不得貫串於四末。有童損之憂。﹝勞動傷經脈﹞

蓯蓉﹝二兩﹞當歸﹝二兩﹞杞子﹝一兩﹞茯苓﹝二兩﹞川芎﹝五錢﹞沙苑﹝五錢﹞

黃鱔一條爲丸。

邢﹝四四﹞努力傷。身痛無力。歸桂枝湯去姜加五加皮。

虛損之癥。經義最詳。其名不一。考內經論五臟之損。治各不同。越人有上損從陽。下損從陰之議。其於鍼砭所莫治者。調以甘藥。金匱遵之而立建中湯。急建其中气。俾飲食增而津血旺。以致充血生精。而復其眞元之不足。但用稼穡作甘之本味。而酸辛鹹苦在所不用。蓋捨此別無良法可醫。然但能治上焦陽分之損。不足以培下焦眞陰之本也。﹝賴先生﹞

引伸三才。固本。天眞。大造。桂枝龍骨牡蠣。復脈等湯。以及固攝諸方。平補足三陰法。爲兼治五臟一切之虛。而大開後人聾聵。可爲損癥之一助也。夫金匱又云。男子脈大爲勞。極虛亦爲勞。夫脈大爲气分泄越。思慮鬱結。心脾營損於上中。而營分萎頓。是歸脾。建中。養營。四君。五味。異功等湯之所宜也。脈極虛亦爲勞。爲精血內奪。肝腎陰不自立。是六味。八味。天眞。大造。三才。固本。復脈等湯。以及平補足三陰。固攝諸法所宜也。然仲景以後。英賢輩出。豈無闡揚幽隱之人。而先生以上。又豈無髙明好學之輩。然欲捨仲景先生之法。而能治虛勞者。不少槪見。卽如東垣丹溪輩。素稱前代名醫。其於損不肯復者每以參術爲主。有用及數斤者。其意謂有形精血難復。急培無形之气爲要旨。亦卽仲景建中諸湯。而擴充者也。又厥後張景嶽以命門陰分不足。是爲陰中之陰虛。以左歸飲。左歸丸爲主。命門陽分不足者。爲陰中之陽虛。以右歸飲。右歸丸爲主。亦不外先生所用三才。固本。天眞。

大造等湯。以及平補足三陰。固攝諸法。而又別無所見也。故後人稱仲景先生善治虛勞者。得其旨矣。﹝鄒滋九﹞

久虛不復謂之損。損極不復謂之勞。此虛勞損三者。相繼而成也。參其致病之由。原非一種。所現之候。難以縷析。大凡因煩勞傷气者。先生用治上治中。所以有甘涼補肺胃之淸。

津。柔劑養心脾之營液。或甘溫气味。創建中宮。不使二日偏。營衛得循行之義。又因縱欲傷精者。當治下而兼治八脈。又須知塡補精血精气之分。益火滋陰之異。或靜攝任陰。溫理奇陽之妙處。若因他癥失調。蔓延而致者。當認明原委。隨其機勢而調之。揣先生之用意。以分其體質之陰陽爲要領。上中下見癥爲著想。傳變至先後天爲生死斷訣。若逐節推求。一一有根可考。非泛泛然而湊用幾味補藥。漫言爲治也。﹝邵新甫﹞

徐評此老治虛勞之法。不外淸肺養胃滋腎。𨿽無大害。而毫無意義。輕者可愈。重者病日增而已。至其所遵仲景之法。又大失先賢本旨。當時仲景之所謂虛勞者。乃虛寒之癥。故其脈浮大芤遲。又方中用飴糖。乃因腹中痛而設。今日之所謂虛勞。乃陰竭而浮火上炎。脈皆細數。與建中湯正相反。乃亦以此爲治。此所謂耳食之學也。余曾目睹此老治陰虛火升之人。與建中而變喉痺血冒者。不下數人。當時此老竟不悟也。故附記於此。

卷二

咳嗽

某﹝五三﹞寒傷衛陽。咳痰。﹝寒﹞

川桂枝﹝五分﹞杏仁﹝三錢﹞苡仁﹝三錢﹞炙艸﹝四分﹞生薑﹝一錢﹞大棗﹝二枚﹞

某﹝三九﹞勞傷陽气。形寒咳嗽。桂枝湯加杏仁。

某﹝四四﹞寒熱咳嗽。當以辛溫治之。桂枝湯去芍加杏仁。

某﹝五十﹞形寒。咳嗽。頭痛。口渴。桂枝湯去芍加杏仁花粉。

某咳嗽寒熱。

杏仁﹝三錢﹞嫩蘇梗﹝一錢﹞桔梗﹝一錢﹞桑皮﹝一錢﹞象貝母﹝一錢﹞生甘艸﹝三分﹞

王﹝三一﹞脈沈細。形寒咳。

桂枝﹝一錢﹞杏仁﹝三錢﹞苡仁﹝三錢﹞炙艸﹝五分﹞生薑﹝一錢﹞大棗﹝二枚﹞

吳﹝四一﹞咳嗽。聲音漸窒。診脈右寸獨堅。此寒熱客气。包裹肺兪。郁則熱。先以麻杏石甘湯。﹝寒包熱﹞

又葦莖湯。

徐﹝四七﹞瘧屬外邪。瘧止聲音不揚。必是畱邪干於肺系。故咳嗽不已。納食起居如常。中下無病。但以搜逐上焦。勿令邪結。可望病已。

麻黃杏仁生甘艸射幹苡仁某﹝二八﹞風邪阻於肺衛。咳嗽面浮。當辛散之。

麻黃﹝先煎去沫五分﹞杏仁﹝三錢﹞生甘艸﹝三分﹞生石膏﹝三錢﹞

某﹝三十﹞風襲肺衛。咳嗽鼻塞。當以辛涼解散。﹝風﹞

杏仁嫩蘇梗桑皮象貝桔梗苡仁某﹝女﹞風熱上痺。痰多咳嗽。

杏仁嫩蘇梗橘紅桑葉白沙參通艸夏﹝五二﹞風郁。咳不止。

薄荷前胡杏仁桔梗橘紅桑皮連翹枳殼方煩勞衛疏。風邪上受。痰气交阻。淸竅失和。鼻塞音低。咳嗽甚。皆是肺病。辛以散邪。佐微苦以降气爲治。﹝風邪阻竅﹞

杏仁蘇梗辛荑牛蒡子苡仁橘紅桔梗枳殼項﹝二一﹞風溫。脈虛。嗽。﹝風溫﹞

桑葉薄荷杏仁象貝大沙參連翹沈脈右搏數。風溫嗆咳。

桑葉杏仁象貝苡仁栝蔞皮白沙參某﹝女﹞風溫發熱。咳。

薄荷連翹杏仁桑皮地骨皮木通黃芩炒楂某﹝十歲﹞頭脹。咳嗽。此風溫上侵所致。

連翹﹝一錢半﹞薄荷﹝七分﹞杏仁﹝一錢半﹞桔梗﹝一錢﹞生甘艸﹝三分﹞象貝﹝一錢﹞

某﹝十二﹞風溫上受。咳嗽。失音咽痛。

杏仁薄荷連翹桔梗生甘艸射幹邱向來陽气不充。得溫補每每奏效。近因勞煩。令陽气弛張。致風溫過肺衛以擾心營。欲咳心中先癢。痰中偶帶血點。不必過投沈降淸散。以辛甘涼理上燥。淸絡熱。蔬食安閒。旬日可安。﹝風溫化燥﹞

冬桑葉玉竹大沙參甜杏仁生甘艸苡仁糯米湯煎。

宋﹝二一﹞脈右浮數。風溫幹肺化燥。喉間癢。咳不爽。用辛甘涼潤劑。

桑葉玉竹大沙參甜杏仁生甘艸糯米湯煎某積勞更受風溫。咽漧熱咳。形脈不充。與甘緩柔方。

桑葉﹝一錢﹞玉竹﹝五錢﹞南沙參﹝一錢﹞生甘艸﹝五分﹞甜水梨皮﹝二兩﹞

又風邪鬱蒸化燥。發熱後。咳嗽口漧喉癢。先進淸肺。

杏仁花粉蘇子象貝山梔橘紅薛﹝三六﹞風熱咳。經月不止。

活水蘆根桑葉大沙參生苡仁地骨皮象貝滑石橘紅某風溫客邪化熱。劫爍胃津。喉間燥癢。嗆咳。用淸養胃陰。是土旺生金意。﹝風溫化燥傷胃陰﹞金匱麥門冬湯。

陸﹝二三﹞陰虛體質。風溫咳嗽。苦辛開泄肺气加病。今舌咽漧燥。思得涼飲。藥劫胃津。無以上供。先以甘涼。令其胃喜。仿經義虛則補其母。

桑葉玉竹生甘艸麥冬﹝元米炒﹞白沙參蔗漿某外受風溫郁遏。內因肝膽陽升莫制。斯皆肺失淸肅。咳痰不解。經月來。猶覺气壅不降。進食頗少。大便不爽。津液久已乏上供。腑中之气。亦不宣暢。議養胃陰以杜陽逆。不得泛泛治咳。

麥冬沙參玉竹生白芍扁豆茯苓某溫邪外襲。咳嗽頭脹。當淸上焦。﹝溫邪﹞

杏仁桑皮桔梗象貝通艸蘆根某﹝二六﹞咳嗽痰黃。咽喉不利。此溫邪上侵。肺气不淸故耳。

桑葉川貝母白沙參杏仁兜鈴鮮枇杷葉某﹝二八﹞陰虧。挾受溫邪。咳嗽頭脹。當以輕藥。

桑葉杏仁川貝白沙參生甘艸甜水梨皮某脈細數。咳嗽痰黃。咽痛。當淸溫邪。

桑葉杏仁川貝苡仁兜鈴鮮蘆根又照前方加白沙參冬瓜子。

某﹝四一﹞脈右弦大。咳嗽痰多黃。此屬溫邪上伏之故。

桑葉杏仁白沙參南花粉兜鈴甜水梨肉王﹝二六﹞脈小數。能食。漧咳暮甚。冬藏失納。水虧溫伏。防其失血。用復脈法。復脈湯去參姜桂。

張﹝十七﹞冬季溫邪咳嗽。是水虧熱气內侵。交驚蟄節嗽減。用六味加阿膠麥冬秋石金水同治。是瀉陽益陰方法。爲調體治病兼方。近旬日前。咳嗽復作。納食不甘。詢知夜坐勞形。當暮春地气主升。夜坐達旦。身中陽气。亦有升無降。最有失血之虞。況體丰肌柔。气易泄越。當暫停誦讀。數日可愈。

桑葉甜杏仁大沙參生甘艸玉竹靑蔗漿楊﹝二四﹞形瘦色蒼。體質偏熱。而五液不充。冬月溫暖。眞气少藏。其少陰腎臟。先已習習風生。乃陽動之化。不以育陰驅熱以卻溫气。泛泛乎辛散。爲暴感風寒之治。過辛泄肺。肺气散。斯咳不已。苦味沈降。胃口戕。而腎關傷。致食減气怯。行動數武。气欲喘急。封藏納固之司漸失。內損顯然。非見病攻病矣。靜養百日。猶冀其安。﹝陰虛感溫邪﹞

麥冬﹝米拌炒﹞甜沙參生甘艸南棗肉衝入靑蔗漿一杯。

王﹝二五﹞气分熱熾。頭脹痰嗽。﹝气分熱﹞

連翹石膏杏仁郁金薄荷山梔又照前方去山梔加蔞皮桔梗。

範﹝四十﹞脈左弱。右寸獨搏。久咳音嘶。寐則成噎阻咽。平昔嗜飲。胃熱遺肺。酒客忌甜。微苦微辛之屬。能開上痺。

山梔香淡豉杏仁栝蔞皮郁金石膏林﹝氏﹞宿病營衛兩虛。玆當燥气上犯。暴涼外侮。气餒衛怯。肺先受邪。脈浮數。咳喘欲嘔。上熱下冷。宜先淸化上气。有取微辛微苦之屬。

桑葉杏仁蘇梗山梔象貝苡仁糯米湯煎王﹝十歲﹞嗽緩。潮熱。稚年陰虧。气熱所致。

地骨皮﹝三錢﹞靑蒿﹝一錢﹞知母﹝一錢﹞生甘艸﹝三分﹞南沙參﹝一錢﹞川斛﹝三錢﹞

某嗽已百日。脈右數大。從夏季伏暑內郁。治在气分。

桑葉生甘艸石膏苡仁杏仁蘇梗史﹝四十﹞濕郁溫邪。總是阻遏肺气。嘔咳脘痞。卽病形篇中。諸嘔喘滿。皆屬於肺。不明口鼻受侵阻气之理。淸中疏導。乃過病所。伐其無病之地矣。﹝熱郁成毒﹞

鮮枇杷葉杏仁象貝黑山梔兜鈴馬勃又輕浮苦辛治肺。咳嗆頗減。咽痛紅腫。皆邪窒旣久。壅而成毒。嗌漧不喜飲。舌色淡不紅。仍淸气分。佐以解毒。

雞子白麥冬大沙參金銀花綠豆皮蔗漿陸秋暑燥气上受。先幹於肺。令人咳熱。此爲淸邪中上。當以辛涼淸潤。不可表汗。以傷津液。﹝暑﹞

靑竹葉連翹花粉杏仁象貝六一散又脈右大。癉熱無寒。暑郁在肺。當淸气熱。佐以宣通營衛。桂枝白虎湯加麥冬。

又熱止。脈右數。咳不已。

知母生甘艸麥冬沙參炒川貝竹葉汪﹝女﹞暑熱入肺爲咳。

花粉六一散杏仁橘紅大沙參黑山梔皮某﹝二九﹞咳嗽。頭脹口渴。此暑風襲於肺衛。﹝暑風﹞

杏仁﹝三錢﹞香薷﹝五分﹞桔梗﹝一錢﹞桑皮﹝一錢﹞飛滑石﹝三錢﹞絲瓜葉﹝三錢﹞

倪﹝二三﹞兩寸脈皆大。冷熱上受。咳嗽無痰。是爲淸邪中上。從暑風法。

竹葉蔞皮橘紅滑石杏仁沙參潘﹝氏﹞久咳不已。則三焦受之。是病不獨在肺矣。況乎咳甚嘔吐涎沫。喉癢咽痛。致咳之由。必衝脈之傷。犯胃擾肺。气蒸燻灼。淒淒燥癢。咳不能忍。近日晝暖夜涼。秋暑風。潮熱溏泄。客气加臨。營衛不和。經阻有諸。但食姜气味過辛致病。辛則泄肺气助肝之用。醫者知此理否耶。夫診脈右弦數。微寒熱。渴飲。擬從溫治上焦气分。以表暑風之邪。用桂枝白虎湯。

王﹝三歲﹞暑風入肺。熱咳嗽。防驚。

益元散黃芩竹葉花粉苡仁地骨皮張﹝二五﹞形瘦脈數。驟涼暮熱。肺失和爲咳。小暑後得之。亦由時令暑濕之气。輕則治上。大忌發散。﹝暑濕﹞

大竹葉飛滑石杏仁花粉桑葉生甘艸某咳嗽喉痛。溺澀。

西瓜翠衣﹝三錢﹞杏仁﹝三錢﹞六一散﹝三錢﹞桔梗﹝一錢﹞通艸﹝一錢半﹞桑葉﹝一錢﹞川貝﹝一錢半﹞連翹﹝一錢半﹞

曹水谷不運。濕聚气阻。先見喘咳。必延蔓腫脹。治在气分。﹝濕﹞

杏仁濃朴苡仁廣皮白蘇梗白通艸陸﹝二二﹞濕必化熱燻蒸爲嗽。气隧未淸。納谷不旺。必薄味靜養。壯盛不致延損。﹝濕熱﹞

飛滑石南花粉象貝苡仁綠豆皮通艸某渴飲咳甚。大便不爽。

石膏花粉通艸紫菀木防己杏仁苡仁某雨濕。寒熱汗出。痰多咳嗽。大小便不爽。胸脘不饑。臍左窒塞。﹝濕痰阻气﹞

杏仁萊菔子白芥子蘇子郁金蔞皮通艸橘紅朱﹝五十﹞中虛少運。濕痰多阻气分。咳嗽舌白。

炒半夏茯苓桂枝木炙艸苡仁馮脈右弦大而緩。形瘦目黃。久嗽聲嘶而濁。水穀气蘊之濕。再加時序之濕熱。壅阻气分。咳不能已。久成老年痰火咳嗽。無性命之憂。有終年之累。﹝濕熱痰火﹞

蘆根馬勃苡仁浙茯苓川斛通艸陳秋燥。痰嗽气促。﹝燥﹞

桑葉玉竹沙參嘉定花粉苡仁甘艸蔗漿又用淸燥法。

桑葉玉竹沙參苡仁甘艸石膏杏仁施脈沈弦爲飲。近加秋燥。上咳气逆。中焦似痞。姑以辛泄涼劑。暫解上燥。

栝蔞皮郁金香豉杏仁苡仁橘紅北沙參山梔胡﹝六六﹞脈右勁。因疥瘡。頻以熱湯沐浴。衛疏易傷冷熱。皮毛內應乎肺。咳嗽气塞痰多。久則食不甘。便燥結。胃津日耗。不司供肺。況秋冬天降燥气上加。漸至老年痰火之象。此淸气熱以潤燥。理勢宜然。倘畏虛日投滯補。益就枯燥矣。

霜桑葉甜杏仁麥冬玉竹白沙參天花粉甘蔗漿甜梨汁熬膏。

某﹝四十﹞脈弦。胸膈痺痛。咳嗽頭脹。此燥气上侵。肺气不宣使然。當用輕藥。以淸上焦。

枇杷葉桑葉川貝杏仁冬瓜子桔梗某﹝十九﹞舌白咳嗽。耳脹口漧。此燥熱上郁。肺气不宣使然。當用辛涼。宜薄滋味。

鮮荷葉﹝二錢﹞連翹殼﹝一錢半﹞大杏仁﹝三錢﹞白沙參﹝一錢﹞飛滑石﹝三錢﹞冬桑葉﹝一錢﹞

某﹝二五﹞邪爍肺陰。咳嗽咽痛。晡甚。

玉竹南沙參冬桑葉川斛元參靑蔗漿某﹝二四﹞鼻淵三載。藥投辛散。如水投石。未能卻除辛辣炙爆耳。近復咳嗽音嘶。燥气上逼肺衛使然。

杏仁連翹象貝白沙參桑皮兜鈴僧﹝三十﹞脈右寸獨大。气分咳。有一月。

桑葉杏仁玉竹苡仁沙參茯苓糯米湯煎。

某脈右大。寤咳寐安。病在气分。

桑葉川貝知母地骨皮梨汁蔗漿熬膏朱﹝女﹞肝陰虛。燥气上薄。咳嗽夜熱。

桑葉白沙參杏仁橘紅花粉地骨皮糯米湯煎。

陸﹝女﹞燥風外侵。肺衛不宣。咳嗽痰多。不時身熱。當用輕藥。以淸上焦。

桑葉杏仁花粉大沙參川貝綠豆皮戎咽阻咳嗆。兩月來聲音漸低。按脈右堅。是冷熱傷肺。

生雞子白桑葉玉竹沙參麥冬甜杏仁吳﹝七歲﹞燥气上逼咳嗆。以甘寒治气分之燥。

大沙參桑葉玉竹生甘艸甜梨皮某﹝十二﹞燥熱內伏。發熱。咳嗽口渴。

桑葉杏仁白沙參連翹囫圇滑石鮮蘆根費﹝十一﹞久瘧傷陰。冬季溫舒。陽不潛藏。春木升舉。陽更泄越。入暮寒熱。晨汗始解。而頭痛口渴咳嗽。陰液損傷。陽愈熾。冬春溫邪。最忌發散。謂非暴感。汗則重劫陰傷。迫成虛勞一途。況有汗不痊。豈是表病。診得色消肉爍。脈獨气口空搏。與脈左大屬外感有別。更有見咳不已。謬爲肺熱。徒取淸寒消痰降气之屬。必致胃損變重。嘗考聖訓。仲景云凡元气已傷。而病不愈者。當與甘藥。則知理陽气。當推建中。顧陰液。須投復脈。乃邪少虛多之治法。但幼科未讀其書。焉得心究是理。然乎否乎。

炙甘艸鮮生地麥冬火麻仁阿膠生白芍靑蔗漿又由陰傷及胃。痿黃食少餐。法當補養胃陰。虛則補母之治也。見咳治肺。生气日憊矣。金匱麥門冬湯。

某﹝五一﹞脘痺咳嗽。

鮮枇杷葉﹝三錢﹞叭噠杏仁﹝三錢﹞桔梗﹝一錢﹞川貝﹝二錢﹞冬瓜子﹝三錢﹞蜜炙橘紅﹝一錢﹞

周﹝三二﹞秋燥從天而降。腎液無以上承。咳嗽吸不肯通。大便三四日一更衣。脈見細小。議治在髒陰。

牛乳紫衣胡桃生白蜜薑汁吳久嗽因勞乏致傷。絡血易瘀。長夜熱灼。議養胃陰。﹝胃陰虛﹞

北沙參黃皮炒麥冬生甘艸炒粳米南棗某喉痺咳嗆。脈右大而長。

生扁豆麥冬北沙參川斛靑蔗漿毛上年夏秋病傷。冬季不得復元。是春令地气陽升。寒熱咳嗽。乃陰弱體質。不耐升泄所致。

徒謂風傷。是不知陰陽之義。

北參炒麥冬炙甘艸白粳米南棗某﹝二六﹞病後咳嗆。當淸養肺胃之陰。

生扁豆麥冬玉竹炒黃川貝川斛白粳米湯煎。

徐﹝二七﹞形寒畏風冷。食減久嗽。是衛外二气已怯。內應乎胃。陽脈不用。用藥莫偏治寒熱。以甘藥調。宗仲景麥門冬湯法。

張﹝十七﹞入夏嗽緩。神倦食減。渴飲。此溫邪延久。津液受傷。夏令暴暖泄气。胃汁暗虧。筋骨不束。兩足酸痛。法以甘緩。益胃中之陰。仿金匱麥門冬湯制膏。

參須﹝二兩﹞北沙參﹝一兩﹞生甘艸﹝五錢﹞生扁豆﹝二兩﹞麥冬﹝二兩﹞南棗﹝二兩﹞

熬膏。

湯﹝二四﹞脈左堅數促。冬溫咳嗽。是水虧熱升。治不中。胃陰受傷。穢濁气味。直上咽喉。卽淸肺冀緩其嗽。亦致气泄。而嗽仍未罷。先議甘涼益胃陰以制龍相。胃陰自立。可商塡下。

生扁豆米炒麥冬北沙參生甘艸冬桑葉靑蔗漿水錢﹝氏﹞脈右數。咳兩月。咽中幹。鼻气熱。早暮甚。此右降不及。胃津虛。厥陽來擾。

金匱麥門冬湯去半夏加北沙參。

某﹝十四﹞咳。早甚。屬胃虛。

生扁豆炒麥冬大沙參苡仁橘紅陳秋冬形體日損。咳嗽吐痰。診脈兩寸促數。大便通而不爽。此有年煩勞動陽。不得天地收藏之令。日就其消。乃虛癥也。因少納胃衰。未可重進滋膩。議用甘味養胃陰一法。金匱麥門冬湯。

錢久咳三年。痰多食少。身動必息鳴如喘。診脈左搏數。右小數。自覺內火燔燎。乃五液內耗。

陽少制伏。非實火也。常以瓊玉膏滋水益气。暫用湯藥。總以勿損胃爲上。治嗽肺藥。諒無益於體病。

北沙參白扁豆炒麥冬茯神川石斛花粉範﹝氏﹞兩寸脈大。咳甚。脘悶頭脹。耳鼻竅閉。此少陽郁熱。上逆犯肺。肺燥喉癢。先擬解木火之郁。﹝膽火犯肺﹞

羚羊角連翹梔皮薄荷梗苦丁茶杏仁蔞皮菊花葉陸﹝嫗﹞脈小久咳。背寒骨熱。知饑不食。厭惡食物气味。此憂思悒郁。皆屬內損。閱方藥。都以淸寒治肺不應。議益土泄木法。﹝郁火傷胃﹞

炙甘艸茯神冬桑葉炒丹皮炒白芍南棗尢﹝氏﹞寡居煩勞。脈右搏左澀。气燥在上。血液暗虧。由思郁致五志煩煎。固非溫熱補澀之癥。晨咳吐涎。姑從胃治。以血海亦隸陽明耳。

生白扁豆玉竹大沙參茯神經霜桑葉苡仁用白糯米半升。淘濾淸入滚水泡一沸。取淸湯煎藥。

又本虛在下。情懷悒郁。則五志之陽。上燻爲咳。固非實火。但久郁必气結血涸。延成幹血勞病。經候澀少愆期。已屬明徵。當培肝腎之陰以治本。淸養肺胃气熱以理標。剛熱之補。畏其劫陰。非法也。

生扁豆﹝一兩﹞北沙參﹝三錢﹞茯神﹝三錢﹞炙艸﹝五分﹞南棗肉﹝三錢﹞

﹝丸方﹞熟地﹝砂仁末拌炒四兩﹞鹿角霜﹝另研一兩﹞當歸﹝小茴香拌炒二兩﹞淮牛膝﹝鹽水炒炭二兩﹞

云茯苓﹝二兩﹞紫石英﹝醋水飛一兩﹞靑鹽﹝五錢﹞

另熬生羊肉膠和丸。早服四錢。開水送。

章﹝二五﹞自服八味鹿角膠以溫補。反咳嗽吐痰。形瘦減食。皆一偏之害。宜淸營熱。勿事苦寒。﹝營熱﹞

鮮生地麥冬元參心甘艸苦百合竹葉心某﹝二七﹞脈數。沖气咳逆。當用攝納腎陰。滋養柔金。爲金水同治之法。﹝勞嗽﹞

熟地﹝四錢﹞白扁豆﹝五錢﹞北沙參﹝三錢﹞麥冬﹝二錢﹞川斛﹝三錢﹞茯神﹝三錢﹞

王﹝三八﹞脈左尺堅。久嗽失音。入夏見紅。天明咳甚。而納谷減損。此勞損之癥。急宜靜養者。

麥冬大沙參玉竹川斛生白扁豆雞子白某久嗽。咽痛。入暮形寒。𨿽屬陰虧。形痿脈。未宜夯補。

麥冬南沙參川斛生甘艸糯稻根須某气急。咳頻欲嘔。下午火升。此上有燥熱。下焦陰虧也。

早都气丸晚威喜丸張今年春季時疫。大半皆有咳嗽咽喉之患。乃邪自上干。肺气先傷耳。近日身動气喘。聲音漸不揚。著左眠臥。左脇上有牽掣之狀。此肝腎陰虧。沖气上觸。冬藏失司。漸有側眠音啞至矣。勞傷致損。非淸邪治咳之病。

六味丸加陽秋石阿膠麥冬。蜜丸。

顧眞陰不旺。先後天皆虧。以塡精實下爲主。若淸熱冀圖治嗽。必胃損減谷。

熟地萸肉山藥茯苓湖蓮芡實五味人乳粉金櫻膏丸湯﹝三三﹞脈左弱右搏。久有虛損。交春不復。夜臥著枕。气沖咳甚。卽行走亦气短喘促。此乃下元根蒂已薄。冬藏不固。春升生气淺少。急當固納攝下。世俗每以辛涼理嗽。每致不救矣。

水制熟地五味湖蓮芡實茯神靑鹽羊內腎某﹝二七﹞气沖咳逆。行動頭脹。下體自汗。都气丸。

樂﹝二九﹞熱病兩三反復。眞陰必傷。當戌亥時厥昏汗出者。乃虛陽上冒。肝腎根蒂不牢。衝脈震動。

則諸脈俱逆。陽泄爲汗耳。此咳嗽乃下焦陰不上承。非肺病也。急當收攝固納。閱醫蘇子鉤藤。皆泄气鋒芒之藥。施於陰陽兩損之體。最宜斟酌。都气加靑鉛。

朱﹝五三﹞吸气息音。行動气喘。此咳嗽是腎虛气不收攝。形寒怯冷。護衛陽微。腎气丸頗通。形气不足。加人參河車。

王﹝五十﹞气急嗽逆。足冷。當用攝納。水中藏火法。薛氏加減八味丸三錢。淡鹽湯送下。

郭﹝二八﹞形瘦。脈垂尺澤。久嗽嘔逆。半年不愈。是腎虛厥气上干。醫藥淸寒治肺者不少。誤人匪淺。

坎人乳粉杞子五味胡桃肉茯神巴戟肉萸肉山藥漿丸。

某﹝六二﹞冬季咳嗽吐痰。漸至臥則气沖。喘急起坐。今三載矣。經以肺腎爲俯仰之髒。是肺主出气。

腎主納气。老年患此。按脈右弦左沈。爲腎气不收主治。不必因痔患而畏辛熱。腎气丸去牛膝肉桂加沈香蜜丸。

張﹝三十﹞冬季喘嗽。似屬外因。表散沓進反致失音。不得著枕臥眠。今戌亥時濁陰上干而喘急气逆爲甚。仍議引導納气歸腎。

六味加附子車前補骨脂胡桃沈香。

朱虛勞。食減便瀉。已無淸肺治嗽之法。必使胃口旺。冀其久延。此非藥餌可效之病。

人參﹝秋石泡湯拌烘﹞茯神山藥建蓮芡實苡仁訶子皮用糯稻根須煎湯。煎藥。

沈﹝十九﹞勞嗽食減便瀉。汗出。陰損已及陽腑。中宜扶胃。下固腎陰爲治。大忌淸肺寒涼。希冀治嗽。

熟地熟冬術五味芡實湖蓮山藥某气弱。久嗽痰多。午前爲甚。

早服都气丸三錢午服異功散。

某久咳。損及中州。脾失輸化。食減神倦。肺無所資。至咳不已。診得兩手脈弦細數。精气內損。

非泛常治咳消痰所可投。

熟地阿膠燕窩海參天冬茯苓紫石英紫衣胡桃肉孫脈搏大。陽不下伏。咳頻喉痺。暮夜爲甚。先從上治。﹝陰虛火炎﹞

生雞子白生扁豆皮玉竹白沙參麥冬地骨皮周﹝四八﹞脈來虛芤。形色衰奪。久患漏瘍。陰不固攝。經營勞動。陽气再傷。冬月客邪致咳。都是本體先虛。春深入夏。天地气泄。身中無藏。日加委頓。理固當然。此豈治咳治血者。議補三陰髒陰方法。

人參﹝秋石湯拌﹞熟地麥冬扁豆茯神白粳米施﹝氏﹞脈細數。漧咳咽燥。脊酸痿弱。此本病欲損。

阿膠雞子黃北沙參麥冬茯神小黑豆皮某左脈弦數。遺泄。久嗽痰黃。當用塡補。

炒熟地芡實扁豆女貞茯神糯稻根須丁﹝六三﹞秋令。天气下降。上焦先受燥化。其咳癥最多。屢進肺藥無功。按經云。久咳不已。則三焦受之。是不專於理肺可知矣。六旬又三。形體𨿽充。而眞气漸衰。古人於有年久嗽。都從脾腎子母相生主治。更有咳久。气多發泄。亦必益气。甘補斂攝。實至理也。玆議攝納下焦於早服。而純甘淸燥暮進。塡實在下。淸肅在上。凡藥味苦辛宜忌。爲傷胃泄气預防也。﹝腎陰胃陰兼虛﹞

早服水制熟地﹝八兩﹞白雲苓﹝乳蒸四兩﹞五味子﹝去核蒸烘三兩﹞建蓮﹝去心衣三兩﹞

淮山藥﹝乳蒸四兩﹞車前子﹝三兩﹞淮牛膝﹝鹽水拌蒸烘三兩﹞柴衣胡桃肉霜﹝連紫皮研三兩﹞

上爲末。用蒸熟豬脊髓去膜搗丸。服二三錢。開水送。

晚用益胃土以生金方法。

眞北沙參﹝有根有須者四兩﹞生黃薄皮﹝三兩﹞麥冬﹝去心二兩﹞生白扁豆﹝囫圇連皮四兩﹞

生細甘艸﹝一兩﹞南棗肉﹝四兩﹞

淡水煎汁。濾淸收膏。臨成加眞柿霜二兩收。晚上開水化服五錢。

徐﹝四八﹞色萎脈濡。心悸。嗆痰咳逆。勞心經營。气餒陽虛。中年向衰病加。治法中宮理胃。下固腎眞。

務以加谷爲安。縷治非宜。煎藥用大半夏湯。早服附都气丸。﹝中气虛﹞

某色白肌柔。气分不足。風溫上受而咳。病固輕淺。無如羌防辛溫。膏知沈寒。藥重已過病所。

陽傷背寒。胃傷減谷。病恙仍若。身體先憊。問誰之過歟。小建中湯。

又苦辛泄肺損胃。進建中得安。宗內經辛走气。以甘緩其急。然風溫客气。皆從火化。是淸養胃陰。使津液得以上供。斯燥癢咳嗆自緩。土旺生金。虛則補母。古有然矣。金匱麥門冬湯。

王亂藥雜投。胃口先傷。已經減食便溏。何暇紛紛治嗽。急急照顧身體。久病宜調寢食。異功去白術加炒白芍炒山藥。

髙甘藥應驗。非治嗽而嗽減。病根不在上。腹鳴便忽溏。陰中之陽損傷。

人參冬白術云茯苓炙甘艸炒白芍南棗徐﹝二六﹞勞損咳嗽。用建中法得效。乃無形之气受傷。故益气之藥。气醇味甘。中土寧。金受益。然必安谷加餐。庶幾可禦長夏濕熱蒸逼。眞气致泄反復。異功加歸姜棗。

某內損虛癥。經年不復。色消奪。畏風怯冷。營衛二气已乏。納谷不肯充長肌肉。法當創建中宮。大忌淸寒理肺。希冀止嗽。嗽不能止。必致胃敗減食致劇。黃建中湯去姜。

陳﹝二七﹞脈細促。久嗽寒熱。身痛汗出。由精傷及胃。黃建中湯去姜。

許﹝二七﹞久嗽不已。則三焦受之。一年來病。咳而气急。脈得虛數。不是外寒束肺。內熱迫肺之喘急矣。蓋餒弱無以自立。短气少气。皆气機不相接續。旣曰虛癥。虛則補其母。黃建中湯。

李﹝三四﹞久嗽經年。背寒足跗常冷。汗多。色白。嗽甚不得臥。此陽微衛薄。外邪易觸。而濁陰挾飲上犯。議和營衛。兼護其陽。黃建中湯去飴糖加附子茯苓。

任﹝五六﹞勞力傷陽。自春至夏病加。煩倦神羸不食。豈是嗽藥可醫。內經有勞者溫之之訓。東垣有甘溫益气之方。堪爲定法。歸建中湯。

張﹝二九﹞館課誦讀。動心耗气。凡心營肺衛受傷。上病延中。必漸減食。當世治咳。無非散邪淸熱。皆非內損主治法。黃建中湯去姜。

呂脈左細。右空搏。久咳吸短如喘。肌熱日瘦。爲內損怯癥。但食納已少。大便亦溏。寒涼滋潤。

未能治嗽。徒令傷脾妨胃。昔越人謂上損過脾。下損及胃。皆屬難治之例。自云背寒忽熱。且理心營肺衛。仲景所云元气受損。甘藥調之。二十日議建中法。黃建中去姜。

馬虛損脈弦。久嗽食減。小建中去姜。

鄭﹝二七﹞脈來虛弱。久嗽。形瘦食減。汗出吸短。久虛不復謂之損。宗內經形不足。溫養其气。黃建中湯去姜加人參五味。

某﹝二四﹞脈弦右大。久嗽。背寒盜汗小建中去姜加茯神。

朱﹝三九﹞五年咳嗽。遇風冷咳甚。是肌表衛陽疏豁。議固劑緩其急。黃建中湯。

吳﹝三六﹞勞力神疲。遇風則咳。此乃衛陽受傷。宜和經脈之气。勿用逐瘀攻傷之藥。當歸桂枝湯合玉屏風散。

某久咳神衰肉消。是因勞內傷。醫投苦寒沈降。致气泄汗淋。液耗夜熱。胃口傷殘。食物頓減。

黃建中去姜。

某脾胃脈部獨大。飲食少進。不喜飲水。痰多咳頻。是土衰不生金气。建中去飴加茯神接服四君子湯。

某風溫咳嗽。多勞。气分不充。戊己湯。

人參茯苓於術炙艸廣皮炒白芍某勞嗽。喜得辛暖之物。異功加煨姜南棗。

吳﹝嫗﹞病去五六。當調寢食於醫藥之先。此平素體質。不可不論。自來納谷恆少。大便三日一行。

胃气最薄。而滋膩味濃藥愼商。從來久病。後天脾胃爲要。咳嗽久非客癥。治脾胃者。土旺以生金。不必窮究其嗽。

人參鮮蓮子新會皮茯神炒麥冬生穀芽某脈虛。久嗽減食。四君子加南棗。

汪初咳不得臥。今左眠咳甚。並不口渴欲飲。周身汗出。此積勞內傷。木反乘金。不饑不納。滋膩難投。惟以培中土。制木生金。合乎內傷治法。﹝勞倦陽虛﹞

川桂枝茯苓淡漧薑五味子生甘艸大棗某﹝二一﹞咳逆欲嘔。是胃咳也。當用甘藥。﹝胃咳﹞

生扁豆﹝一兩﹞北沙參﹝一錢半﹞麥冬﹝米拌炒一錢半﹞茯神﹝三錢﹞南棗﹝三錢﹞

糯稻根須﹝五錢﹞

某伏邪久咳。胃虛嘔食。殆內經所謂胃咳之狀耶。

麻黃杏仁甘艸石膏半夏苡仁王﹝二七﹞脈沈短气。咳甚。嘔吐飲食。便溏泄。乃寒濕郁痺漬陽明胃。營衛不和。胸痺如。無非陽不旋運。夜陰用事。濁泛嘔吐矣。庸醫治痰順气。治肺論咳。不思內經胃咳之狀。咳逆而嘔耶。小半夏湯加薑汁。

石气左升。腹膨。嘔吐涎沫黃水。吞酸。暴咳不已。是肝逆乘胃射肺。致坐不得臥。﹝肝犯胃肺﹞安胃丸三錢。

範﹝嫗﹞久咳涎沫。欲嘔。長夏反加寒熱。不思食。病起嗔怒。气塞上衝。不能著枕。顯然肝逆犯胃衝肺。此皆疏泄失司。爲郁勞之癥。故滋膩甘藥。下咽欲嘔矣。小靑龍去麻辛甘加石膏。

顏﹝氏﹞久有痛經。气血不甚流暢。驟加暴怒。肝陽逆行。乘肺則咳。病家云。少腹沖气上干。其咳乃作。則知淸潤肺藥。非中之法。今寒熱之餘。咳不聲揚。但脇中拘急。不饑不納。乃左升右降不司旋轉。而胃中遂失下行爲順之旨。古人以肝病易於犯胃。然則肝用宜泄。胃腑宜通。爲定例矣。

桑葉丹皮鉤藤茯苓半夏廣皮威喜丸﹝三錢﹞

某脈弦右甚。嗽。午潮熱。便溏畏風。以大腸嗽治之。﹝大腸嗽﹞

生於術﹝一錢半﹞茯苓﹝三錢﹞赤石脂﹝一錢﹞禹糧石﹝二錢﹞薑汁﹝四分﹞大棗﹝三枚﹞

又照前方加白芍炙甘艸。

又脈數。右長左弦。上咳下溏。

生於術﹝一錢半﹞茯苓﹝三錢﹞炙艸﹝五分﹞木瓜﹝一錢﹞薑汁﹝四分﹞大棗肉﹝四錢﹞

石﹝四三﹞咳嗽十月。醫從肺治無效。而巓脹喉痺脘痞。顯是厥陽肝風。議鎭補和陽熄風。﹝肝風﹞

生牡蠣阿膠靑黛淡菜某昨議上焦肺病。百日未痊。形肌消爍。悉由熱化。久熱無有不傷陰液。擬咸補如阿膠雞子黃。復入芩連苦寒。自上淸气熱以補下。𨿽爲暫服之方。原非峻克之劑。細思手經之病。原無遽入足經之理。但人身气機。合乎天地自然。肺气從右而降。肝气由左而升。肺病主降日遲。

肝橫司升日速。咳嗆未已。乃肝膽木反刑金之兆。試言及久寐寤醒。左常似閃爍。嘈雜如饑。

及至進食。未覺胃中安適。此肝陽化風。旋擾不息。致嗆無平期。卽倏熱之來。升至左頰。其左升太過。足爲明驗。倘升之不已。入春肝木司權。防有失血之累。故左右爲陰陽之道路。陰陽旣造其偏以致病。所以淸寒滋陰。不能驟其速功。

阿膠雞子黃生地天冬女貞實糯稻根須姚脇痛久嗽﹝脇痛﹞旋復花湯加桃仁柏子仁。

某寒熱。右脇痛。咳嗽。

蘆根﹝一兩﹞杏仁﹝三錢﹞冬瓜子﹝三錢﹞苡仁﹝三錢﹞枇杷葉﹝三錢﹞白蔻仁﹝三分﹞

咳爲气逆。嗽爲有痰。內傷外感之因甚多。確不離乎肺臟爲患也。若因於風者。辛平解之。

因於寒者。辛溫散之。因於暑者。爲燻蒸之气。淸肅必傷。當與微辛微涼。苦降淡滲。俾上焦蒙昧之邪。下移出腑而後已。若因於濕者。有兼風兼寒兼熱之不同。大抵以理肺治胃爲主。若因秋燥。則嘉言諭氏之議最精。若因於火者。卽溫熱之邪。亦以甘寒爲主。但溫熱猶有用苦辛之法。非比秋燥而絕不用之也。至於內因爲病。不可不逐一分之。有剛亢之威。

木扣而金鳴者。當淸金制木。佐以柔肝入絡。若土虛而不生金。眞气無所稟攝者。有甘涼甘溫二法。合乎陰土陽土以配剛柔爲用也。又因水虛而痰泛。元海竭而諸气上衝者。則有金水雙收。陰陽並補之治。或大劑滋塡鎭攝。葆固先天一元精。至於飲邪竊發。

亦能致嗽。另有專門。兼參可也。以上諸法。皆先生臨證權衡之治。非具慧心手眼。能如是乎。﹝邵新甫﹞

徐評凡述醫案。必擇大癥及疑癥人所不能治者數則。以立法度。以啟心思。爲後學之所法。

今載百餘方。重復者八九。此非醫案。乃逐日之總簿耳。

卷二

吐血

朱形寒暮熱。咳嗽震動。頭中脘中脇骨皆痛。先經嗽紅。體气先虛。此時序冷熱不勻。夾帶寒邪致病。脈得寸口獨大。當淸解上焦。大忌溫散之劑。﹝寒邪﹞

桑葉蘇梗杏仁象貝玉竹大沙參某風溫上受。吐血。﹝風溫﹞

桑葉薄荷杏仁連翹石膏生甘艸徐陰虛風溫气逆嗽血。

生扁豆玉竹白沙參茯苓桑葉郁金顧﹝四十﹞寸口脈。搏指而勁。痰血能食。初因風溫咳嗽。震動絡血。以淸心營肺衛之熱。

小生地黑山梔地骨皮天花粉丹參連翹竹葉心汪右脈大。咽喉癢嗆。頭中微脹。此冬溫內侵。陽气不伏。絡熱血得外溢。當調其復邪。﹝冬溫﹞

桑葉山梔皮連翹白沙參象貝牛蒡子某脈小而勁。少年體丰。眞气易泄。經月咳嗆。自非外感。因冬溫失藏。咳頻震絡。痰帶血出。

當薄味以和上焦。气熱得淸。病患可卻。

桑葉山梔杏仁郁金象貝花粉糯米湯代水王﹝三五﹞脈右大。溫邪震絡。咳痰帶血。﹝溫熱﹞

桑皮杏仁山梔皮花粉大沙參石膏髙溫邪上郁淸空。目赤頭脹。咳嗆見血。此屬客病。不必爲內損法。

連翹黑山梔艸決明桑葉薄荷梗荷葉邊苦丁茶花粉藥用急火煎。

唐﹝二七﹞血後。喉燥癢欲嗆。脈左搏堅。

玉竹南花粉大沙參川斛桑葉糯米飲煎。

髙﹝二一﹞脈小澀。欲涼飲。熱阻。气升血冒。仍議治上。

嫩竹葉飛滑石山梔皮郁金汁杏仁汁新荷葉汁某春溫嗽痰。固屬時邪。然气質有濃薄。不可槪以辛散。且正在知識發動之年。陰分自不足。

以至咳嗆失血。當以甘寒潤降。以肅肺金。

鮮枇杷葉甜杏仁南沙參川貝甜水梨甘蔗漿郭熱傷元气。血後咳逆。舌赤。脈寸大。﹝熱﹞

鮮生地麥冬玉竹地骨皮川斛竹葉心又心眩。不饑。熱灼气升。

鮮生地玄參丹參郁金汁銀花竹葉心綠豆皮某脈澀。咳嗽痰血。不時寒熱。此邪阻肺衛所致。﹝寒熱郁傷肺﹞葦莖湯加杏仁通艸。

孫﹝二六﹞用力。气逆血亂。咳出腥痰濁血。用千金葦莖湯。

某邪郁熱壅。咳吐膿血。音啞。麻杏甘膏湯加桔梗苡仁桃仁紫菀。

倪﹝二七﹞肛瘍潰膿𨿽愈。陰气已經走泄。當陽气弛張發泄。今加嗽血痰多。胃納減於平昔。脈數促。

喘逆脘悶。姑淸肅上焦气分。﹝上焦气分蓄熱﹞

蘇子杏仁香豉黑梔皮郁金蔞皮降香桔梗汪﹝七十﹞天明至午。嗽甚痰血。春暖陽浮。是腎虛不藏。聞咳音重濁不爽。先議輕淸。治气分之熱。

桑葉南花粉黑梔皮桔梗甘艸橘紅某脈搏數。舌心灰。咳痰有血。頻嘔絡傷。致血隨熱气上出。仍理气分。

桑葉花粉苡仁川貝黃芩茯苓方夏熱泄气。胃弱衝逆。失血。﹝暑熱﹞

扁豆茯苓參三七茜艸施脈小數。舌絳。喉中癢。咳嗆血。因暑熱旬日。熱入營絡。震動而溢。凡肺病爲手太陰經。逆傳必及膻中。仍以手厥陰治。

竹葉心生地銀花連翹心玄參赤豆皮髙脈數。汗出身熱。吐血五日。胸脘不舒。舌色白。此陰虛本質。暑熱內侵營絡。漸有時瘧之狀。

小溲莖中微痛。宣通腑經爲宜。

鮮生地連翹郁金汁滑石竹葉甘艸梢又气阻不饑。

黑梔皮香豉蔞皮郁金杏仁橘紅王﹝氏﹞入夏嗆血。乃气泄陽升。幸喜經水仍來。大體猶可無妨。近日頭脹。脘中悶。上午煩倦。是秋暑上受。防發寒熱。

竹葉飛滑石杏仁連翹黃芩荷葉汁江積瘀在絡。動絡血逆。今年六月初。時令暴熱。熱气吸入。首先犯肺。气熱血湧。彊降其血。血藥皆屬呆滯。而淸空熱气。仍蒙閉於頭髓空靈之所。諸竅痺塞。鼻窒肉。出納之气。都從口出。顯然肺气鬱蒸。致腦髓熱蒸。脂液自下。古稱爍物消物莫如火。但淸寒直泄中下。淸空之病仍然。議以气分輕揚。無取外散。專事內通。醫工遇此法則。每每忽而失察。﹝暑熱郁肺阻竅﹞

連翹牛蒡子通艸桑葉鮮荷葉汁靑菊花葉臨服。入生石膏末。煎一沸。

某﹝二三﹞以毒藥燻瘡。火气逼射肺金。遂令咳嗆痰血。咽漧胸悶。診脈尺浮下焦陰气不藏。最慮病延及下。卽有虛損之患。姑以輕藥。暫淸上焦。以解火气。﹝火气逼肺﹞

杏仁﹝三錢﹞綠豆皮﹝三錢﹞冬瓜子﹝三錢﹞苡仁﹝三錢﹞川貝﹝一錢半﹞兜鈴﹝七分﹞

趙﹝三三﹞咳逆自左而上。血亦隨之。先以少陽膽絡治。﹝木火升逆擾動陽絡﹞

生地丹皮澤蘭茯苓降香末荷葉汁張﹝三六﹞耳目昏蒙。甚於午前。此屬少陽郁勃之升。嘔惡痰血。多是絡熱。治以開泄。莫投滋膩。

桑葉丹皮黑梔連翹菊葉蔞皮川貝橘紅董﹝十七﹞色蒼能食。脘有積气。兩年秋冬。曾有嗆血。此非虛損。由乎體稟木火。嗔怒拂逆。肝膽相火擾動陽絡故也。

金斛山梔郁金丹參川貝蘇子鉤藤茯苓又接用淸气熱。安血絡方。

生地麥冬玄參知母花粉百部桔梗川貝蜜丸嚴﹝四二﹞脈數澀小結。痰血經年屢發。仍能納食應酬。此非精血損怯。由乎五志過動。相火內寄肝膽。操持郁勃。皆令動灼。致絡血上滲混痰火。必靜養數月方安。否則木火劫爍。胃傷減食。病由是日加矣。

丹皮薄荷梗菊花葉黑梔淡黃芩生白芍郁金川貝顏入夏陽升。疾走驚惶。更令諸气益升。飲酒多食櫻桃。皆辛熱甘辣。絡中血沸上出。議消酒毒和陽。

生地阿膠麥冬嘉定花粉川斛小黑豆皮沈脈左堅上透。是肝腎病。血色紫。乃旣離絡中之色。非久瘀也。勞役暑蒸。內陰不生有諸仿瓊玉意。仍是陰柔之通劑。﹝陰虛﹞

鮮生地人參茯苓琥珀末張血止。脈左大。

天冬生地人參茯神炙艸生白芍女貞旱蓮顧﹝二八﹞脈左堅。陰傷失血。致咳。復脈去參桂姜加白芍。

凡咳血之脈。右堅者。治在气分。系震動胃絡所致。宜薄味調養胃陰。如生扁豆茯神北沙參苡仁等類。左堅者乃肝腎陰傷所致。宜地黃阿膠枸杞五味等類。脈弦脇痛者。宜蘇子桃仁降香郁金等類。成盆盈碗者。葛可久花蕊石散。仲景大黃黃連瀉心湯一癥而條分縷晰。從此再加分別。則臨癥有據矣。

趙﹝四一﹞虛不肯復謂之損。納食不充肌膚。臥眠不能著左。遇節令痰必帶血。脈左細。右勁數。是從肝腎精血之傷。延及气分。倘能節勞安逸。僅堪帶病永年。損癥五六年。無攻病之理。髒屬陰。議平補足三陰法。

人參山藥熟地天冬五味女貞張﹝四十﹞失血五六年。脈虛气喘。不運不饑。治在中下二焦。望其安谷精生。勿許攻病爲上。

人參炙艸白芍茯神炒熟地五味某﹝二七﹞勞力血復來。沖气咳逆。當用攝納爲要。

熟地﹝四錢﹞參三七﹝一錢﹞大淡菜﹝一兩﹞牛膝炭﹝一錢半﹞川斛﹝三錢﹞茯神﹝三錢﹞

某﹝四一﹞脈弦。脇痛已緩。血仍來。

大淡菜﹝一兩﹞參三七﹝一錢﹞牛膝炭﹝一錢半﹞茯苓﹝二錢﹞川斛﹝三錢﹞小黑豆皮﹝三錢﹞

某﹝四七﹞失血後。咳嗽。咽痛音啞少陰已虧耗。藥不易治。

糯稻根須﹝一兩﹞生扁豆﹝五錢﹞麥冬﹝三錢﹞川斛﹝一錢半﹞北沙參﹝一錢半﹞茯神﹝一錢半﹞

早服都气丸淡鹽湯下。

某﹝三四﹞脈虛數。失血。心悸頭眩。

大淡菜﹝五錢﹞牛膝炭﹝一錢半﹞白扁豆﹝一兩﹞白茯苓﹝三錢﹞藕節﹝三枚洗﹞糯稻根須﹝五錢﹞

某﹝四九﹞血來稍緩。猶能撐持步履。乃稟賦彊健者。且能納谷。陽明未敗可驗。而脈象細澀。陰傷奚疑。

北沙參﹝一錢半﹞扁豆﹝一兩﹞參三七﹝一錢半﹞炒麥冬﹝一錢﹞茯神﹝三錢﹞川斛﹝三錢﹞

施﹝二二﹞嗆血數發。是陽气過動。診脈已非實熱。夏至一陰來復。預宜靜養迎其生气。秋分後再議。

生脈六味去丹澤加阿膠秋石蜜丸。

張脈右弦數。左細澀。陰損。失血後久咳。食減便溏。

熟地炭茯神建蓮五味芡實炒山藥某﹝四三﹞失音咽痛。繼而嗽血。脈來澀數。已成勞怯。幸賴能食胃彊。勿見咳治咳。庶幾帶病延年。

細生地﹝三錢﹞玄參心﹝一錢﹞麥冬﹝一錢半﹞細川斛﹝三錢﹞鮮蓮子肉﹝一兩﹞糯稻根須﹝五錢﹞

沙﹝三六﹞陰虛。血後痰嗽。必胃彊加谷者。陰藥可以效靈。形羸食少。滋膩久用。必更反胃。靜養望其漸復。

熟地炭萸肉五味川斛茯神芡實建蓮山藥馬﹝五六﹞脈左堅右弱。木火易燃。營液久耗。中年春季失血嗽痰。由情志郁勃致傷。抑且少食羸。

古語謂瘦人之病。慮虛其陰。

生地阿膠北沙參麥冬茯神川斛某﹝女﹞脈左數。側眠嗽血。

生地阿膠麥冬淡菜生白芍炙艸金﹝氏﹞脈細。左小促。漧咳有血。寒熱身痛。經水先期。漸漸色淡且少。此髒陰傷及腑陽。奇脈無气。內損成勞。藥難驟效。

生地阿膠牡蠣炙艸麥冬南棗盧﹝氏﹞沈著濃濃。肝腎之血。

熟地炭炒杞子炒歸身牛膝炭茯神靑鉛砂仁末又照前方去牛膝靑鉛加桂圓肉天冬。

繆﹝二八﹞勞傷。血後咳。夜熱食少。淸骨散加生地。

耿﹝三七﹞久損。交節血溢。靑鉛六味去萸。加炒牛膝川斛。衝熱童便服。

某脈細弦數。陰分不足。痰中帶紅。腸風。春溫之後。再劫津液。以致上下失血。風淫於內。宜鹹寒。

生地炭阿膠龜膠玄參白芍女貞茯苓豆皮陶﹝二二﹞下虛。陽動失血。﹝陰虛陽升﹞六味去丹澤加阿膠淡菜。

陳日來寒暄不勻。煩勞陽升。咳嗆。震動絡血上沸。診脈左數。五心熱。知饑納谷。議育陰和陽方法。

生地淸阿膠天冬麥冬茯神川斛炒牛膝靑鉛童便陳﹝五一﹞形瘦。脈促數。吸气如喘。痰气自下上升。此屬腎虛气不收攝。失血後有此。乃勞怯難愈大癥。用貞元飲。

鄒﹝二一﹞內傷驚恐。肝腎臟陰日損。陽浮。引陰血以冒上竅。二气不交。日加寒熱。骨熱咽漧不寐。陰分虛。其熱甚於夜。阿膠雞子黃湯。

沈勞動陽升。血自左溢。

阿膠參三七甜北沙參茯神生白扁豆炒麥冬江﹝二二﹞少壯情志未堅。陰火易動。遺精淋瀝有諸。腎水旣失其固。春木地气上升。遂痰中帶血。入夏曁秋。胃納不減。後天生旺頗好。不致勞怯之憂。但酒色無病宜節。有病宜絕。經年之內屏絕。必得卻病。

熟地﹝水制﹞萸肉山藥茯神湖蓮遠志五味黃柏芡實金櫻膏丸。

陸﹝十六﹞知識太早。眞陰未充。龍火易動。陰精自泄。痰吐帶血。津液被爍。幸胃納安谷。保養少動宜靜。固陰和陽可痊。

熟地﹝水制﹞萸肉山藥茯苓芡實遠志五味牡蠣白蓮須蜜丸。

徐﹝四二﹞心腎精血不安。火風陽气熾。失血眩暈。心悸溺精。若過用心作勞。不能復元矣。

熟地萸肉山藥茯神芡實遠志建蓮五味海參膠彭﹝十七﹞陰虛有遺。痰嗽有血。誦讀久坐陽升。

桑葉生扁豆北沙參麥冬霍山石斛生甘艸苡仁茯苓吳﹝二八﹞失血在五年前。咳頻嘔噦。气自上衝逆。乃下元精血之虛。非外邪寒熱之咳。痰出鮏气。亦從下出。節欲勿勞力。胃壯可免勞怯。都气丸。

周﹝二七﹞左脈弦數。失血後。咳嗽音嘶少寐。陰虧。陽升不潛之候。當滋養爲主。

生地炭﹝三錢﹞生牡蠣﹝五錢﹞阿膠﹝一錢半﹞麥冬﹝一錢半﹞茯神﹝三錢﹞川斛﹝三錢﹞

周﹝三四﹞屢屢失血。飲食如故。形瘦面赤。稟質木火。陰不配陽。據說服桂枝治外感。卽得此恙。凡辛溫气味宜戒可以無妨。六味加阿膠龜甲天冬麥冬。

孫﹝二三﹞形瘦脈數。寸口搏指。浮陽易動上冒。都屬陰精不旺。幸胃納尙佳。數發不致困頓。然須戒酒淡欲。怡情靜養。水足火不妄動。絡血自必寧靜矣。六味加龜甲秋石。

趙﹝二八﹞屢遭客熱傷陰。逢夏气泄吐血。下午火升咳嗽。液虧。陰火自灼。胃口尙健。安閒絕欲可安。

熟地萸肉龜甲淡菜膠五味山藥茯苓建蓮蜜丸某內經分上下失血。爲陰絡陽絡。是腑絡取胃。髒絡論脾。今飲食甚少。柔膩姑緩。上下交病。

治在中焦。其午火升煩嗽。亦因血去陰傷。以胃藥從中鎭補。使生气自充也。

人參茯苓白術炙艸扁豆白芍山藥又因觸脇气閃。絡血復上。過戌亥時自緩。早上診脈。細促無神。左目珠痛。假寐喉息有音。足脛冰冷。皆血冒不已。孤陽上升。從肝腎引陽下納法。

人參熟地炭炒杞子茯神淡菜炒牛膝﹝四服﹞

又每下午戌亥。少陰厥陰龍相上越。絡中之血。隨气火上升。考五行之中。無形有聲。莫如風火。此皆情志之變動。必須陽潛陰固。方免反復也。

人參河車膠大熟地五味炒杞子茯苓炒牛膝倘嗆逆有聲加靑鉛。喉癢痛。加阿膠秋石。火升用秋石湯煎藥。加女貞子。便祕加咸蓯蓉柏子仁。血止幾日。或涉思慮惱怒。復有脇痛減食不甘。乃少陽木火犯脾。當泄膽益土。用四君加丹皮桑葉。

徐﹝二六﹞脈左垂右弦。陰精不足。胃納亦少。初冬痰中見紅。冬春寐有盜汗。難藏易泄。入夏當防病。

發。諸凡節勞安逸。經年可望安康。

熟地阿膠五味萸肉秋石山藥茯神川斛旱蓮艸膏丸。

又脈左細數。肉消肌爍气沖咳嗽嘔吐失血是肝腎內損下元不主納气厥陽上冒所致非肺咳矣。當交夏气升血溢。姑以鎭納。望其血止。靑鉛六味加牛膝白芍。

又脈兩手已和。惟煩動恍惚欲暈。議靜藥益陰和陽。三才湯加金箔。

葉講誦煩心五志之陽皆燃。恰值芒種節陰未來復陽气升騰絡中血不寧靜隨陽泄以外溢。午後上竅煩熱陰不戀陽之徵致頭中微痛。主以和陽鎭逆。

生地阿膠牛膝炭生白芍茯神靑鉛杜﹝二七﹞脈小數。入尺澤。夏季時令發泄。失血形倦。治宜攝固下焦。

熟地萸肉山藥茯神建蓮五味芡實綫魚膠金櫻膏丸。

蘇﹝三九﹞脈左堅。冬令失血。能食而咳。脊痛腰酸。乃腎臟不固少納。腎脈虛餒。五液不承。寐則口漧喉燥。宜固陰益气。固本丸加阿膠芡實蓮肉丸。

潘﹝二二﹞形色充偉。脈長關搏。述冬季血痰血。交夏不病。蓋夏月藏陰。冬月藏陽。陽不潛伏。升則血溢降則遺精。乃稟陽體。而性情喜動之累耳。

生地熟地天冬麥冬龜腹甲心秋石龍骨遠志梅﹝二九﹞性情過動失血。失血貴寧靜。不宜疏動。疏動則有泛溢之虞。瘦人陽有餘。陰不足。補陰潛陽法。﹝補陰丸﹞

某﹝五十﹞脈數咳血。曾咯腥痰若作肺癰。體質木火。因煩勞陽升逼肺。肺熱不能生水。陰愈虧而陽愈熾。故血由陽而出也。當金水同治爲主。

熟地﹝四兩﹞生地﹝二兩﹞天冬﹝二兩﹞麥冬﹝二兩﹞茯神﹝二兩﹞龜版﹝三兩﹞

海參膠﹝二兩﹞淡菜膠﹝二兩﹞川斛膏﹝四兩﹞女貞﹝一兩半﹞北沙參﹝二兩﹞旱蓮艸﹝一兩半﹞

膠膏丸。

鄒﹝二四﹞向有失血。是眞陰不旺。夏至陰生。伏天陽越於表。陰伏於裏。理宜然矣。無如心神易動。暗吸腎陰。絡脈聚血。陽觸乃溢。陰伏不固。隨陽奔騰。自述下有衝突逆气。血湧如泉。蓋任脈爲擔任之職。失其擔任。衝陽上衝莫制。皆腎精肝血不主內守。陽翔爲血溢。陽墜爲陰遺。腰痛足脛畏冷。何一非精奪下損現癥。經言精不足者補之以味。藥味宜取質靜塡補。重者歸下。

莫見血以投涼。勿因嗽以理肺。若此治法。元海得以立基。衝陽不來犯上。然損非旬日可復。

須寒暑更遷。凝然不動。自日逐安適。調攝未暇縷悉也。

人參﹝三錢﹞熟地﹝炒松成炭四錢冷水洗一次﹞鮮河車膏﹝一錢和服﹞茯苓﹝一錢半﹞炒黑枸杞子﹝一錢半﹞北五味﹝一錢研﹞沙苑﹝一錢半﹞紫石英﹝五錢生研﹞

血脫益气。用人參熟地兩儀煎方。謂人參同陰藥則補陰。茯苓入陽明。能引陰藥入於至陰之鄕。河車血肉溫養。同石英收鎭衝脈。兼以包固大气之散越。五味酸收。領其气液。

枸杞溫潤。同沙苑之松靈入肝絡。參方中之藥。應乎取味。況肝腎之病。同一治也。

劉﹝二十﹞脈左數入尺。是眞陰下虧。先有血癥。畢姻後。血復來下午火升嗆咳。陰中陽浮保扶胃口以塡陰。

阿膠淡菜生扁豆麥冬炙艸茯神婁﹝二八﹞思慮太過。心陽擾動。吸傷腎陰。時時莖舉。此失血皆矯陽獨升。夜不得寐。歸家談笑怡情可安。

人中白龜腹甲知母黃柏錢交夏陽气大升。陰根失涵。火升血溢。必在晡刻。衝年大忌。身心少持。必使陽和陰守爲要。

生地阿膠淡菜牛膝炭茯神川斛某口气腥臊。血色混濁。下元無根。恐難接續還元。事已至急。與王先生同議攝陰陽法。

人參川熟附熟地五味炙艸靑鉛某脈動極無序。血湧如泉。汗出畏冷。少焉熱躁。此無根之陽上冒。血凝成塊。非涼藥可止。

熟地炭生龍骨茯神五味潯桂生白芍鹽水炒牛膝又人參生龍骨熟地炭茯神炒杞子五味華﹝二五﹞陽動失血。皆系陰虧。如心悸咽漧咳嗽。都是陽浮上亢。必久進塡實髒陰。斯浮越自和。面亮油光。皆下虛少納。都气加龜版人乳粉。蜜丸。

徐陰根愈薄。陽越失交。初夏發泄。血湧吸短。心腹皆熱。豈止澀之藥可療。益气攝陰。乃據理治法。

人參熟地五味子羅上年脇痺。已屬絡傷。今夏四月。陽气升發。絡中血沸上溢。陰分熱蒸。下午乃甚。喉癢而嗆。

心中嘈雜。肝風內震顯然。﹝陰虛肝風動﹞

鮮生地阿膠丹參鹽水炒牛膝女貞子川斛童便龔咳嗽繼以失血。經言三焦皆傷。喉痛失音。乃陰液無以上承。厥陽燔燎不已。病深難於奏功。憑理而論。鎭胃制肝。乃和陽熄風之義。

淮小麥南棗阿膠茯苓北沙參天冬陸脈數。血後咳甚。痰腥。肢腫。陽升內風鼓動。最屬難治。

生地阿膠天冬麥冬生白芍茯神沈味進辛辣。助熱之用。致肺傷嗽甚。其血震動不息。陽少潛伏。而夜分爲甚。淸气熱而不妨胃口。甘寒是投。與內經辛苦急。急食甘以緩之恰符。

生甘艸玉竹麥冬川貝沙參桑葉又肝陽易逆。內風欲沸。不得著左臥。惡辛气。喜甘潤。治肝體用。潤劑和陽。

生地阿膠天冬茯神牡蠣小麥羅﹝十九﹞血去絡傷。陽气上蒸。胸脇微痛。非有形滯濁。脈得左關前動躍如浮。頭中微暈。陽气化風何疑。

鮮生地玄參心麥冬地骨皮知母川斛又左脈形略斂仍堅。微暈。喉燥脘痛。熱蒸。陽明津衰。厥陰陽風自動。而胃气欲逆。大便不爽。

是其明徵。熄風和陽。必用柔緩。少佐宣暢脘气。亦暫進之法。

鮮生地麥冬火麻仁桑葉郁金生香附汁又復脈去參姜桂加白芍。

某血後气沖。形寒。法當溫納。﹝血後沖气上逆﹞

茯苓﹝三錢﹞粗桂枝﹝八分﹞炙艸﹝五分﹞五味﹝七分﹞

何早晨未進飲食。咳逆自下焦上衝。有欲嘔之象。虛裏左脇。呼吸牽引震動。背部四肢寒冷。

入暮心腹熱灼。而舌上干辣。夫陽虛生外寒。陰虛生內熱。陽屬腑气。主乎外衛。陰屬髒眞。主乎內營。由絡血大去。新血未充。谷味精華。不得四布。知味容納。而健運未能自然。脇右少舒。

全系胃絡。下焦陰精損傷。中焦胃陽不振。夏至初。陰不主來復。交節絡血再動。總是旣損難以驟復之徵。大意下焦陰陽。宜潛宜固。中焦營衛。宜守宜行。用藥大旨如此。至於潛心滌慮。

勿擾情志。再於子午參以靜功。俾水火交。陰陽偶。是藥餌已外工夫。皆培植生气之助。﹝陰陽血虛﹞

養營湯去黃遠志。

又自服養營湯。溫補足三陰髒法。半月來諸癥皆減。惟午餘心腹中熱未罷。凡精血久損。

理必質重味濃塡納空隙。只因中焦運納不旺。況長夏時令。熱最耗气。議早進通陽守陰。晚用益中消暑。冀其生旺。非攻病也。

午服生脈散。

﹝早服﹞人參熟地杞子當歸蓯蓉肉桂茯神五味某﹝嫗﹞操持怫郁。五志中陽動極。失血嗆咳有年。皆緣性情內起之病。艸木難以奏安。今形色與脈。日現衰憊。系乎生气克削。慮春半以後。地气升。陽气泄。久病傷損。裏眞少聚。冬春天冷主藏。總以攝補足三陰髒。扶持帶病延年。就是人工克盡矣。

人參炒白芍熟地炭五味炙艸建蓮馬﹝四五﹞閱病原是腎虛嗽血。年分已久。腎病延傳脾胃。遂食減腹膨。病是老勞。難以速功。行走喘促。元海無納气之權。莫以淸寒理嗽。急急收納根蒂。久進可得其益。﹝陰陽並虛腎气上逆﹞

人參人乳粉坎枸杞沙苑五味茯苓胡桃宋髒脈附背。督脈行身之背。足少陰眞气不攝。唾中有血。吸气少入。而腰脊酸楚。寐泄魄汗。

皆眞气內損。若加嗔怒。再動肝陽。木火劫爍脂液。春木日旺。調之非易。

水制熟地蜜炙五味女貞茯神川斛炒山藥芡實湖蓮袁﹝三六﹞下虛。當春升之令。形無力。嗽血復來。以甘溫濃味。養其陰中之陽。﹝陰中陽虛﹞

枸杞沙苑歸身炭牛膝巴戟精羊肉錢一陽初萌。血癥卽發。下焦眞气久已失固。亡血後。飲食漸減。咳嗽則脘中引痛。沖气上逆。乃下損及中。最難痊愈。擬進攝納方法。﹝下損及中﹞

人參熟地五味茯神川斛紫衣胡桃調入鮮河車膠。

王﹝十七﹞少年陰火直升直降。上則失血咳逆。下墜肛瘍延漏。皆虛勞見端。食減至半。胃關最要。非可見熱投涼。以血嗽泥治。

熟地炭建蓮霍石斛茯神炒山藥芡實某﹝三二﹞診脈數澀。咳血气逆。晨起必嗽。得食漸緩。的是陰損及陽。而非六气客邪。可通可泄。法當養胃之陰。必得多納谷食。乃治此損之要著。

生扁豆﹝五錢﹞北沙參﹝一錢半﹞麥冬﹝一錢半﹞川斛﹝三錢﹞生甘艸﹝三分﹞茯神﹝三錢﹞

南棗肉﹝一錢半﹞糯稻根須﹝五錢﹞

鄭﹝二八﹞虛損四五年。肛漏未愈。其咳嗽失血。正如經旨陰精不主上奉。陽气獨自升降。柰何見血投涼。治嗽理肺。病加反復。胃困減食。夫精生於谷。中土運納。則二气常存。久病以寢食爲要。不必汲汲論病。

生黃黃精訶子肉白芨苡仁南棗淡水熬膏。不用蜜收。略饑用五錢參湯送。

某﹝五五﹞向衰之年。夏四月時令。陽气發泄。遇煩勞身中气泄。絡血外溢。髒液少涵。遂痰嗽不已。俗醫見嗽。愈投淸肺滋陰。必不效驗。此非少年情欲陰火之比。必當屏煩戒勞。早進都气。晚進歸脾。平補髒眞。再用嗽藥。必然胃減。﹝脾腎兼虛﹞

姜﹝十九﹞自上年冬失血。漸形減气弱。精血內損。不肯再復。延成勞怯。塡養精血。務在有情。庶幾不奪胃气。﹝腎胃兼虛﹞

人參鮮河車膠水制熟地五味茯神山藥芡實黑殼建蓮顧﹝二六﹞失血。血形濃濃。必自下先傷。胃減無力。气分亦損。此陰藥中。必兼扶胃。非沈滯淸寒所宜。

人參熟地建蓮芡實山藥茯苓邵﹝六八﹞脈堅。形瘦久咳。失血有年。食物厭惡。夜寢不適。固以培本爲要。所服七味八味湯丸。乃肝腎從陰引陽法。服之不效。此液虧不受桂附之剛。當溫養攝納其下。兼與益胃津以供肺。

﹝晨服﹞熟地蓯蓉杞子五味胡桃肉牛膝柏子仁茯苓蜜丸。

﹝晚服﹞人參麥冬五味炙艸茯苓鮮蓮子山藥胡﹝四三﹞冬季失藏。吐血。四月純陽升泄。病不致發。已屬萬幸。其痰嗽未宜窮治。用藥大旨。迎夏至一陰來復。兼以扶培胃气爲要。

人參熟地麥冬五味茯苓山藥王﹝十八﹞衝年形瘦。腹脹食減便溏。自上秋失血以來。日加孱弱。脈左堅右澀。𨿽陰虛起見。而中焦爲急。此非小恙。﹝勞傷中气虛﹞

人參茯苓炙艸白芍廣皮濃朴席半月前恰春分。陽气正升。因情志之動。厥陽上燔致咳。震動絡中。遂令失血。𨿽得血止。診右脈長大透寸部。食物不欲納。寐中呻吟囈語。由至陰損及陽明。精气神不相交合矣。議斂攝神气法。

人參茯神五味棗仁炙艸龍骨金箔又服一劑。自覺直入少腹。腹中微痛。超時自安。此方斂手少陰之散失。以和四髒。不爲重墜。至於直下者。陽明胃虛也。脈緩大長。肌膚甲錯。气衰血虧如繪。姑建其中。參建中湯去姜。

又照前方去糖加茯神。

又診脾胃脈。獨大爲病。飲食少進。不喜飲水。痰多嗽頻。皆土衰不生金气。金匱謂男子脈大爲勞。極虛者亦爲勞。夫脈大爲气分泄越。思慮鬱結。心脾營損於上中。而陽分萎頓。極虛亦爲勞。爲精血下奪。肝腎陰不自立。若脈細欲寐。皆少陰見癥。今寢食不安。上中爲急。況厥陰風木主令。春三月。木火司權。脾胃受戕。一定至理。建中理陽之餘。繼進四君子湯。大固气分。多多益善。

徐﹝四八﹞因積勞。久嗽見血。是在內損傷。先聖曰勞者溫之。損者益之。溫非熱藥。乃溫養之稱。甘補藥者。气溫煦。味甘甜也。今醫見血投涼。見嗽治肺最多。予見此治法。胃口立卽敗壞者不少。

歸脾去木香黃加杞子。

杜﹝二八﹞積勞思慮。內損失血。久病秋季再發。乃夏暑气泄。勞則气愈泄不收。絡空動沸。此與陰虛有別。色脈胃減。涼降非法。人參建中湯。

龐血大去。則絡脈皆空。其傷損已非一腑一臟之間矣。秋分寒露。天气令降。身中气反升越。

明明裏不肯收攝。虛像何疑。今診脈弱濡澀。肢節微冷。气傷上逆。若煙霧迷離。燻灼喉底。故作嗆逆。大旨以上焦宜降宜通。下焦宜封宜固。得安谷崇土。再商後法。

人參炒黑杞子炒黑牛膝茯神生苡仁炒山藥又血止。納谷甚少。不饑泄瀉。此脾胃大困。陰火上觸。面赤忽嘈。先理中宮。必得加餐爲主。大忌寒涼治嗽。再伐脾胃生气。

人參茯神新會皮山藥炙艸炒白芍又脈右濡。左未斂。

人參茯神熟術廣皮南棗又左脈靜而虛。右如數。初進谷食。宜培中宮。霜降後五日。以丸劑攝下。

人參茯神熟術廣皮南棗炒白芍炙艸陳脈如數。痰嗽失血。百日來反復不已。每咳嘔而汗出。此屬气傷失統。絡血上泛。凡寒涼止血理嗽。不但敗胃妨食。決無一效。從仲景元气受損。當進甘藥。冀胃土日旺。柔金自寧。

黃生白芍五味炙艸南棗飴糖某勞傷嗽血。

生黃皮﹝三錢﹞茯苓﹝三錢﹞炙黑甘艸﹝五分﹞黃精﹝三錢﹞南棗﹝三錢﹞

錢﹝四一﹞形神積勞。气泄失血。食減喘促。由气分陽分之傷。非酒色成勞之比。黃建中湯去姜桂。

陸脈細形瘦。血後久咳不已。復加喘促。緣內損不肯充復。所投藥餌。肺藥理嗽居多。當此天令收肅。根蒂力怯。無以攝納。陰乏戀陽。多升少降。靜坐勉可支撐。身動勃勃气泛。所納食物。

僅得其悍气。未能充養精神矣。是本身精气暗損爲病。非艸木攻滌可卻。山林寂靜。兼用元功。經年按法。使陰陽漸交。而生生自振。徒求諸醫藥。恐未必有當。建中湯去姜加茯苓。

董﹝三六﹞此內損癥。久嗽不已。大便不實。夏三月。大气主泄。血吐後。肌肉麻木。骨痿酸疼。陽明脈絡不用。治當益气。大忌肺藥淸潤寒涼。

黃炙艸苡仁白芨南棗米糖李﹝三一﹞飲酒少谷。中气先虛。酒力溫散助熱。絡血隨熱气以上沸。血止之後。頓然食減脘痞。顯是中气已困敗。靜坐稍舒。煩言咳急。當以調中爲急。若見血見咳。卽投寒涼。淸陽愈傷。日就敗壞矣。𨿽酒客忌甘。然救其苦寒藥傷。勿拘此例。戊己去術加南棗。

王﹝二八﹞脈。形勞失血。小建中加玉竹。

顧﹝二八﹞勞心。神耗營損。上下見血。經年日衰。今勉納谷不饑。中焦因不至運。滋陰淸肺。更令傷中。

無卻病好藥。欲冀其安。須山居靜養。寒暑無害。方得堅固。異功散。

錢﹝二七﹞形瘦脈左數。是陰分精奪。自述談笑或多。或胃中饑虛。必沖气咳逆。前年已失血盈碗。此下損精血。有形難復。以略精飲食。气返不趨。急以甘藥益胃。中流砥柱。病至中不可緩矣。

人參茯神炙艸山藥許﹝四八﹞勞倦傷陽。形寒。失血咳逆。中年不比少壯火亢之嗽血。黃建中湯。

徐﹝二九﹞奔走五日。卽是勞力動傷陽气。血從右起。夜有冷汗。乃陽絡空隙而泄越矣。凡治吐血之初。多投涼血降气。以冀其止。孰知陽愈滲泄。益增病劇屢矣。

黃精黃炙艸苡仁茯神汪肝風鴟張。胃气必虛。酒客不喜柔膩。肌柔色嫩。質體气弱。淸明春木大旺。理必犯土。急宜培養中宮。中有砥柱。風陽不得上越。而血可止矣。

人參炒黃炒山藥茯苓炒白芍炙艸朱﹝二二﹞秋暑失血。初春再發。診脈右大。頗能納食。金匱云。男子脈大爲勞。極虛者亦爲勞。要之大者之勞。是煩勞傷气。脈虛之勞。爲情欲致損。大旨要病根驅盡。安靜一年可愈。

生黃北沙參苡仁炙艸白芨南棗某勞力煩心失血。早食則運。暮食飽脹。疏補調中方。

人參茯苓炙艸生穀芽廣皮白芍馮﹝四五﹞脈弦勁。按之空豁。久嗽先有瀉血。大便不實。近又嗽血。是積勞久損。陰陽兩虧。今食不欲餐。先宜甘溫益气。但貧窘患此。參苓未能常繼。斯爲難調。

人參黃茯苓炙艸苡仁白芨許﹝四四﹞頻頻傷風。衛陽已疏。而勞怒亦令陽傷。此失血癥。當獨理陽明。胃壯則肝犯自少。脈右空大可證。若三陰之熱蒸。脈必參於左部。﹝胃陽虛衛疏﹞

人參﹝一錢﹞黃﹝三錢﹞炙艸﹝五分﹞煨姜﹝一錢﹞南棗﹝二錢﹞

又甘溫益胃。血止五日。食腥嗔怒。血咳復來。不獨衛陽疏豁。絡脈空動若谷。豈沈寒堵塞。冀獲片時之效。倘胃口拒納。無法可投。按脈微澀。議治心營肺衛。

人參黃炙艸南棗白芨茯神棗仁湯﹝二三﹞脈細促。右空大。爪甲灰枯。久嗽入春夏見紅。食減身痛。形容日瘁。是內損難復。與養營法。﹝營虛﹞

人參炒白芍歸身炙艸桂枝木廣皮煨姜南棗丁﹝二七﹞夏季痰嗽。入冬失血。自述晝臥安逸。微寒熱不來。則知二气已損傷。身動操持。皆與病相背。脈大無神。面無膏澤。勞怯不復元大著。溫養甘補。使寢食兩安。若以痰嗽爲熱。日餌滋陰潤肺。胃傷變癥。調之無益。歸異功散。

陳﹝二八﹞失血。前後心痛。歸建中去姜。

某形瘦色枯。脈濡寒熱。失血心悸。是營傷。歸建中去姜。

某脈芤。汗出。失血背痛。此爲絡虛。

人參炒歸身炒白芍炙艸棗仁茯神某﹝氏﹞失血半年。心悸忡脇下動。絡脈空隙。營液損傷。議甘緩辛補。

枸杞柏子仁棗仁茯神炙艸桂圓又生地阿膠小麥廣三七烏賊骨菟絲子茯神扁豆夜服三錢。

徐﹝四九﹞館課之勞。心脾營傷。食酸助木。中土更虧。春陽主升。血乃大吐。況茹素旣久。當培土。營陰損極。熱自內熾。非實火也。歸脾湯去參。

陳﹝二三﹞先患失血。復遭驚駭。平素有遺泄。獨處囈語。是有形精血。無形神气交傷。漫言治痰治血。

眞粗工卑陋矣。補精宜塡。安神宜靜。然無形眞气爲要。與心脾二經主治。

人參﹝一錢半﹞當歸﹝一錢半﹞茯神﹝三錢﹞棗仁﹝三錢﹞遠志﹝七分﹞炙艸﹝三分﹞

桂圓﹝二錢﹞龍齒﹝二錢﹞金箔﹝五張衝入﹞

宓遇節血癥反復。脈弱廢食。脇痛胃。無治咳止血之理。扶得胃口受納。可商調理。

人參炙黃當歸炭棗仁茯神炙艸桂圓肉又歸脾去木香遠志加枸杞子。

關﹝三二﹞思郁傷於心脾。二髒主乎營血。營出中焦。髒陰受損。陰虛生熱。燻蒸絡脈。致血不寧靜。食少痰多。色澤少華。皆虛像也。不宜久進涼潤嗽藥。當以錢氏異功散。間進歸脾湯減木香。

馬﹝六七﹞上秋下血。今年湧血。飲橘餅湯甘辛。心中如鍼刺。營枯液耗。不受辛藥。但以甘藥柔劑。與心脾有益。

人參黃精茯神柏子仁炙艸南棗某老弱虛咳。失血。

生黃皮歸身煨姜大棗馮診脈左手平和。尺中微動。右手三部。關前動數。尺脈帶數。夜臥不寐。咳嗆有血。晝日咳嗆無血。但行走微微喘促。夫陰陽互爲樞紐。隆冬天气藏納。緣煩心勞神。五志皆動。陽不潛伏。

當欲寐之時。气機下潛。觸其陽气之升。衝脈升動。絡中之血。未得寧靜。隨咳嗆溢於上竅。至於步趨言談。亦助其動搏气火。此咳嗆喘息失血。同是一原之恙。當靜以制動。投藥益水生金。以制君相之火。然食味宜遠辛辣熱燥。凡上實者必下虛。薄味淸肅上焦。正謂安下。令其藏納也。愚見約方。參末俟裁﹝勞心過度陽升﹞

生扁豆﹝一兩勿碎﹞麥冬﹝二錢﹞川斛﹝一錢半﹞上阿膠﹝二錢﹞小根生地﹝二錢﹞眞北沙參﹝一錢半﹞

又診脈同前述。心中怯冷。交四更咽中幹。咳嗆連聲。必血已盈口。論心營肺衛。皆在上焦。更擬斂心液滋肺津一法。

炒棗仁﹝五錢勿研﹞鮮生地﹝三錢﹞天冬﹝一錢﹞炒麥冬﹝一錢﹞茯神﹝一錢半﹞黑牛膝﹝一錢半﹞茜艸﹝一錢﹞參三七﹝一錢磨衝﹞

又熟地﹝四錢﹞生地﹝二錢﹞天冬﹝一錢﹞麥冬﹝一錢﹞北沙參﹝三錢﹞茯神﹝一錢﹞

臥時服天王補心丹。

查﹝二十﹞舌辣。失血易饑。﹝心營熱﹞

生地玄參連翹心竹葉心丹參郁金汁陳血止。脈兩寸未和。仍議心營肺衛方。

生地生扁豆麥冬北沙參丹參茯苓陳夜熱。邪迫血妄行。議淸營熱。

犀角鮮生地丹皮白芍邵營熱失血。

生地竹葉心玄參丹參川斛茯神王﹝二十﹞脈右大。失血知饑。胃陽上逆。咽漧喉癢。﹝胃陰虛﹞

生地扁豆玄參麥冬川斛新荷葉汁某﹝四九﹞脈右澀。初气沖失血。咳逆。能食。無味。血來潮湧。乃陽明胃絡空虛。血隨陽升而然。法當塡中爲要著。莫見血治咳。而用肺藥。斯癥可圖。正在此歟。

大淡菜﹝一兩﹞生扁豆﹝五錢﹞麥冬﹝三錢﹞川斛﹝三錢﹞茯神﹝三錢﹞牛膝炭﹝一錢半﹞

陶﹝十六﹞色黃。脈小數。右空大。咳嘔血溢。飲食漸減。用建中旬日頗安。沐浴气動。血咳復至。當以靜藥養胃陰方。金匱麥門冬湯去半夏。

郭脈右部不鼓擊應指。惟左寸數疾。昨晚失血之因。因於傴僂拾物。致陽明脈絡血升。今視面色微黃。爲血去之象。不宜涼解妨胃。仿古血脫必先益气。理胃又宜遠肝。

人參﹝秋石水拌烘﹞黃阿膠茯神炙艸生白芍王﹝三六﹞腸紅愈後。吐血一兩月必發。此陽明胃絡气血皆多。故吐後寢食如昔。久發陰虧。仍有內損之憂。宜養肺胃之陰以和陽。

生黃北沙參麥冬生甘艸茯神元米湯煎程﹝二七﹞吐血數發。肢震。面熱汗出。寐中驚惕。蓋陽明脈絡已虛。厥陰風陽上熾。飲食不爲肌膚。皆消爍之徵也。

生黃北沙參生牡蠣麥冬小麥南棗程﹝二一﹞脈左小數。右弦。食減不肌。易於傷風。大便結燥。冬春已見血癥。夫胃陽外應衛气。九竅不和。都屬胃病。由冬失藏聚。發生气少。遇長夏熱蒸。眞气漸困故也。急宜絕欲靜養。至秋分再議。

參須黃皮鮮蓮子茯神炒麥冬生甘艸某著右臥眠。喘咳更甚。遇勞動陽。痰必帶血。經年久嗽。三焦皆病。麥門冬湯。

華﹝三八﹞勞怒用力。傷气動肝。當春夏天地气機皆動。病最易發。食減過半。熱升衝咽。血去後。風陽皆熾。鎭養胃陰。勿用淸寒理嗽。

生扁豆沙參天冬麥冬川斛茯神又沖气攻腹繞喉。乃肝膽厥陽肆橫。久久虛損。而嘔痰減食。皆犯胃之象。若不靜養。經年必甚。

甜北沙參生白扁豆生黃皮茯神炙艸白糯米半升。泡淸湯煎藥。

徐陰髒失守。陽乃騰越。咳甚血來。皆屬動象。靜藥頗合。屢施不應。乃上下交徵。陽明絡空。隨陽气升降自由。先以柔劑塡其胃陰。所謂執中近之。金匱麥門冬湯去半夏加黃。

某﹝五九﹞失血後。咳嗽不饑。此屬胃虛。宜治陽明。

甜北參生扁豆麥冬茯神川斛陸食酸助木。胃土受侮。脘中陽逆。絡血上溢。內經辛酸太過。都從甘緩立法。谷少气衰。沈苦勿進。

生扁豆北沙參炒麥冬茯苓川斛甘蔗漿又甘涼養胃中之陰。痰少血止。兩寸脈大。心煩脊熱。汗出。營熱气泄之徵。議用竹葉地黃湯。

鮮生地竹葉心炒麥冬建蓮肉川斛茯神陶﹝四一﹞兩年前吐血咳嗽。夏四月起。大凡春盡入夏。气機升泄。而陽气弛張極矣。陽旣多動。陰乏內守之職司。絡血由是外溢。今正交土旺發泄。欲病气候。急養陽明胃陰。夏至後。兼進生脈之屬。勿步趨於炎烈日之中。可望其漸次日安。金匱麥門冬湯去半夏。

王﹝二八﹞見紅兩年。冬月加嗽。入春聲音漸嘶。喉舌漧燥。診脈小堅。濃味不納。胃口有日減之虞。此甘緩益胃陰主治。

麥冬雞子黃生扁豆北沙參地骨皮生甘艸盧﹝四四﹞脈大色蒼。冬月嗽血。納谷減半。迄今漧咳無痰。春夏間有吐血。夫冬少藏聚。陽升少制。安閒靜養。五志气火自平。可望病愈。形瘦谷減。當養胃土之津以生金。

甜北參麥冬玉竹木瓜生扁豆生甘艸某﹝二二﹞脈右大左虛。夏四月。陽气正升。煩勞過動其陽。絡中血溢上竅。血去必陰傷生熱。宜養胃陰。大忌苦寒淸火。

北沙參生扁豆麥冬生甘艸茯神川斛某﹝二九﹞脈搏。血湧。饑易納食。風陽過動而爲消爍。若不自保攝。餌藥無益。

生地天冬丹參茯苓生扁豆川斛倪﹝三一﹞陽明脈弦空。失血後。咽痺卽嗆。是納食𨿽彊。未得水谷精華之遊溢。當益胃陰。

北沙參生扁豆麥冬杏仁生甘艸糯米湯煎。

徐﹝三一﹞失血能食。痰嗽。色蒼脈數。可與甘涼養胃中之陰。胃和金生。痔血便躁。柔藥最宜。

生扁豆生地天冬麥冬銀花柿餅灰側柏葉某失血咽漧。

豆皮﹝三錢﹞丹參﹝一錢﹞麥冬﹝一錢半﹞川斛﹝一錢半﹞藕汁﹝一小杯﹞

陳胃虛。客气上逆爲呃噫。痰帶血星。咽中微痛。姑擬鎭攝法。﹝胃虛气逆﹞

人參熟地炭五味茯神靑鉛又照前方去靑鉛加麥冬川斛遠志炭。

孫﹝三五﹞脈小弦。血去食減。服地黃柔膩。反覺呆滯。且不喜肥甘。議兩和肝胃。﹝肝胃不和﹞

蘇子茯苓金石斛降香鉤藤黑山梔蔡﹝三九﹞新沐熱蒸气泄。絡血上溢退場門。平昔痰多。又不渴飲。而大便頗艱。此胃气不得下行爲順之旨。兼以勞煩嗔怒。治在肝胃。

金石斛紫降香炒桃仁橘紅苡仁茯苓萬脈數左堅。當夏四月。陽气方張。陡然嗔怒。肝陽勃升。絡血上湧。𨿽得血止。而咳逆欲嘔。眠臥不得欹左。此肝陽左升太過。木失水涵。陰虧則生熱。是皆本體陰陽疊偏。非客邪實火可淸可降之比。最宜恬澹無爲。安靜幽閒。經年不反。可望轉偏就和。但圖藥治。胃減損怯矣。經云胃咳之狀。咳逆而嘔。木犯胃土貫膈。卽至衝咽入肺。肺衰木反刑金。從內經甘緩以制其急。

米炒麥冬糯稻根須女貞子茯神生甘艸南棗肉又乙癸同治。益胃養陰。

人參﹝秋石湯洗烘榦爲末﹞生地熟地天冬麥冬以人參末收實。

某血去胃傷。當從中治。況五年前勞怒而得病。肝木無不克土。醫者溫補競進。气壅爲脹。至夜咽漧無寐。食物不思。杳不知味。爲嘔爲咳。全是胃陽升逆。經云。胃不和。則臥不安。而陽不潛降。似屬濁气膠痰有形之物。阻撓升降而然。古人有二虛一實。當先治實。以開一面之文。

余從胃病爲主。制肝救中。理气淸膈。乃不足中有餘圓通之治。此機勿得亂治。

人參枳實半夏杏仁甘艸竹茹生薑大棗李暴怒。肝陽大升。胃絡血湧甚多。已失气下行爲順之旨。仲淳吐血三要云。降气不必降火。

目今不饑不納。寒膩之藥所致。

炒蘇子降香汁山梔炒山楂郁金茯苓川斛丹參某左脈細堅搏指。肝陽逆。失血。汗。

熟地五味炙艸牛膝白芍桂心童便﹝衝﹞

李﹝氏﹞脈細小如無。素多鬱怒。經來卽病。冬月胃痛。隨有咯血不止。寒戰面赤。驚惕頭搖。顯是肝陽變風。絡血沸起。四肢逆冷。眞衰微。內經有肝病暴變之文。勢豈輕渺。議用景嶽鎭陰煎法。制其陽逆。仍是就下之義。

熟地炭牛膝炭肉桂茯神生白芍童便又經來血止。肝病何疑。

炒楂肉當歸炒延胡澤蘭桃仁茯苓沈﹝氏﹞血後久咳。脘痛食減。經閉便溏。擬進疏泄肝气。﹝肝气﹞

蘇子炒丹皮桃仁郁金鉤藤白芍蔡﹝三七﹞水寒外加。驚恐內迫。陰瘧三年。繼患嗽血。迄今七年。未有愈期。詢及血來紫塊。仍能知味安谷。參其瘧傷驚傷。必是肝絡凝瘀。得怒勞必發。勿與酒色傷損。亂投滋陰膩濁之藥。恐胃气日減。致病漸劇。﹝血絡痺阻﹞

桃仁﹝三錢﹞鱉甲﹝三錢﹞川桂枝﹝七分﹞歸須﹝一錢﹞大黃﹝五分﹞茺蔚子﹝二錢﹞

柴﹝二五﹞勞傷。寒暖不勻。脇痛嗽血。食物不減。宜降气和絡。

蘇子茯苓降香橘紅桔梗苡仁韭白汁陸交春分前五日。肝木升旺之候。涎血大吐。胸脘不爽。此久鬱气火灼熱。神志失守。遂多驚恐。絡中之血。隨火升气逆而上。當先降其气。不宜寒苦礙阻。

蘇子降香丹參楂肉桃仁郁金茯苓黑梔皮吳脈澀。能食咳血。

降香桃仁郁金蘇子炒山楂苡仁韭白汁﹝衝入﹞

姚﹝四五﹞此勞傷身動失血。脇有瘕聚。因咳甚而血來。先宜降气。

蘇子苡仁茯苓黑山梔丹皮降香荊芥炭牛膝炭藕汁吳﹝三四﹞形畏冷。寒熱。左脇有宿痞。失血咳嗽。曾驟勞力。經年羸。藥不易效。

旋復花新絳歸須炒桃仁柏子仁茯神何﹝三七﹞左乳傍脇中。常似鍼刺。汗出。心嘈能食。此少陽絡脈。陽气燔灼。都因謀慮致傷。將有絡血上湧之事。議淸絡宣通。勿令瘀著。

生地丹皮澤蘭葉桃仁郁金琥珀末又服通絡方。瘀血得下。新血亦傷。嘈雜善饑。陽亢燔灼。營陰不得涵護也。仍以和陽熄風方法。

阿膠雞子黃生地麥冬生甘艸生白芍王﹝二十﹞吐血後。不饑。胸背痛。

蘇子桔梗郁金蔞皮山梔皮降香羅﹝十八﹞因左脈堅搏。兩投柔劑和陽益陰。血未得止。而右胸似痞。左脇中刺痛。此少陽絡脈經由之所。夫膽爲淸淨之腑。陰柔滋養。未能宣通絡中。是痛咳未罷。議以辛潤宣暢通劑。

桃仁丹皮歸須柏子仁澤蘭降香末又照前方去降香末澤蘭加黑山梔皮。

又辛潤。痛嗽皆減。略進苦降。脇右皆痛。不但絡空。气分亦餒。古人以身半以上爲陽。原無取乎沈苦。

桃仁柏子仁鮮生地玄參鮮銀花程﹝四一﹞脈左弦。右小濡。據病原起於憂鬱。郁勃久而化熱。蒸迫絡脈。血爲上溢。凝結成塊者。離絡畱而爲瘀也。血後納食如昔。是腑絡所貯頗富。況腑以通爲用。血逆气亦上並。漉漉有聲。皆气火旋動。非有形質之物。凡血病五臟六腑皆有。是癥當淸陽明之絡爲要。至於病發。當治其因。又不必拘執其常也。

枇杷葉苡仁茯苓蘇子桑葉丹皮炒桃仁降香末某﹝二八﹞努力咳血。胸背悉痛。當用仲淳法。

蘇子降香汁炒丹皮苡仁冬瓜仁炒桃仁牛膝川貝母某冬令過溫。人身之气不得潛藏。陰弱之質。血隨气逆。診得陽明脈動。吐出瘀黑。絡中離位之血尙有。未可以止澀爲事。

生地丹參丹皮降香桃仁牛膝韭汁童便﹝衝﹞

某肝逆失血。

蘇子郁金降香汁炒丹皮鉤藤赤芍丹參茯苓白糯米湯煎。

侯﹝十九﹞胃脘當心。肝經交絡所過。上布於肺。咳嗽胃旁作酸。腹脹。絡气逆也。當慮失血。脈數能食。宜和絡气。

生地桃仁桑葉丹皮麥冬茯神陳﹝二七﹞吐血八日。脘悶脇痛。肢冷。絡傷气窒。先與降气和血。﹝血絡痺胸脇痛﹞

蘇子郁金杏仁茯苓桃仁降香翁﹝二二﹞問誦讀靜坐。痰血夏發。入冬不已。胸脇痛引背部。脈小微澀。非欲傷陰火。夫痛爲絡脈失和。絡中气逆血上。宗仲淳气爲血帥。

蘇子苡仁茯苓山楂桑葉丹皮降香末老韭白江診脈數。涕有血。嗽痰。冷熱外因動肺。緣素患肝痺。左脇不耐臥著。恐陽升血溢。微用苦辛泄降。不宜通劑。

黑山梔桑葉花粉知母栝蔞皮降香沈左脇岑脹。攻觸作楚。咳痰帶血。無非絡中不得寧靜。姑進降气通絡方。

降香汁蘇子苡仁茯苓橘紅鉤藤白蒺韭白汁又脈右長。嗆血。仍宜降气。

蘇子苡仁茯苓山梔丹皮鉤藤郁金金﹝二九﹞饑飽勞力。气逆血瘀。胸痛頻吐。此液耗陽升。上逆不已。血無止期。先宜降气通調。莫與膩塞。

蘇子降香桃仁丹參韭白汁山梔茯苓某﹝四一﹞脈弦。失血。脇痛气逆。

枇杷葉﹝三錢﹞冬瓜子﹝三錢﹞蘇子﹝一錢﹞苡仁﹝三錢﹞炒丹皮﹝一錢﹞桃仁﹝三錢﹞降香汁﹝八分﹞牛膝炭﹝一錢半﹞

方﹝四二﹞憂思怫郁。五志气火內燔。加以煙辛泄肺。酒熱戕胃。精華營液。爲熱蒸化敗濁。經云。陽絡傷則血外溢。蓋胃絡受傷。陽明气血頗富。猶勉彊延磨歲月。至於陽明脈絡日衰。斯背先發冷。右脇酸疼。而咳吐不已。胃土愈憊。肝木益橫。厥陽愈逆。穢濁气味。無有非自下泛上。大凡左升屬肝。右降屬肺。由中焦胃土旣困。致有升無降。壅阻交迫。何以著左臥眠。遏其升逆之威。且煩蒸熱灼。並無口渴飲水之狀。病情全在血絡。淸熱滋陰之治。力量不能入絡。玆定淸養胃陰爲主。另進通絡之義。肝膽厥陽少和。冀其涎少脇通。積久沈。調之非易。

桑葉丹皮苡仁蘇子鉤藤郁金降香桃仁又桑葉枇杷葉苡仁大沙參蘇子茯苓郁金降香又早服瓊玉膏。

胡﹝六七﹞有年冬藏失司。似乎外感熱熾。辛散苦寒。是有餘實癥治法。自春入夏。大气開泄。日見懨懨衰倦。呼吸喉息有聲。脇肋窒板欲痛。咯嗆紫血。絡脈不和。議以辛補通調。不致寒凝燥結。

冀免關格上下交阻之累。

柏子仁細生地當歸須桃仁降香茯神石﹝三四﹞先有骨痛鼓栗。每至旬日。必吐血碗許。自冬入夏皆然。近僅可仰臥。著右則咳逆不已。據說因怒勞致病。都是陽气過動。而消渴舌翳。仍納谷如昔。姑以兩和厥陰陽明之陽。非徒泛泛見血見嗽爲治。﹝怒勞血痺﹞

石膏熟地麥冬知母牛膝又石膏生地知母丹皮大黃桃仁牛膝蔣﹝六二﹞宿傷。怒勞動肝。血溢紫塊。先以降气導血。

蘇子降香末桃仁黑山梔金斛制大黃又天地杞圓加棗仁茯神。

某形盛脈弦。目黃。咳痰粘濁。嘔血。此胃有濕熱膠痰。因怒勞動肝。故左脇中痛。血逆而上。

非虛損也。當薄味靜調。戒嗔怒。百日可卻。

蘇子降香廣皮白生薑桃仁郁金金斛六服後。接服海粉丸半斤。

某向有背痛。尙在勞力。气逆咳血。乃勞傷病也。﹝勞力傷﹞歸建中去姜加茯苓。

某﹝二八﹞努力傷絡。失血面黃。口中味甜。脘中煩悶沖气。病在肝胃。勿以失血。治以滋膩。

旋復花代赭石半夏淡漧薑塊茯苓南棗肉呂﹝二九﹞脈數上出。右脇上疼。則痰血上溢。必因嗔怒努力勞煩。致絡中气阻所致。宜安閒靜攝。戒怒愼勞。一歲之中。不致舉發。可云病去。

降香末﹝八分衝﹞炒焦桃仁﹝三錢﹞丹皮﹝一錢﹞野郁金﹝一錢﹞茯苓﹝三錢﹞黑山梔﹝一錢﹞丹參﹝一錢﹞橘紅﹝一錢﹞

吳﹝氏﹞气塞失血。咳嗽心熱。至暮寒熱。不思納谷。此悒郁內損。二陽病發心脾。若不情懷開爽。服藥無益。﹝郁﹞

阿膠麥冬茯神白芍北沙參女貞子李﹝氏﹞情志久郁。气逆痰喘。入夏咳血。都因五志陽升。況脘有聚气。二年寡居。隱曲不伸。論理治在肝脾。然非藥餌奏功。

降香末枇杷葉蘇子郁金栝蔞皮黑梔皮茯苓苡仁吳﹝氏﹞郁損。咳血頻發。當交節气逆。嘔吐肢冷厥逆。所現俱是虛勞末路。豈是佳景。勉擬方。

生白芍烏梅炙艸炒麥冬茯神橘紅張﹝氏﹞失血。口碎舌泡。乃情懷郁勃內因。營衛不和。寒熱再熾。病郁延久爲勞。所喜經水尙至。議手厥陰血分主治。

犀角金銀花鮮生地玄參連翹心郁金失血一癥。名目不一。玆就上行而吐者言之。三因之來路宜詳也。若夫外因起見。陽邪爲多。蓋犯是癥者。陰分先虛。易受天之風熱燥火也。至陰邪爲患。不過其中之一二耳。其治法總以手三陰爲要領。究其病在心營肺衛如何。若夫內因起見。不出乎嗔怒郁勃之激傷肝臟。勞形苦志而耗損心脾。及恣情縱欲以賊腎臟之眞陰眞陽也。又當以足三陰爲要領。再審其乘侮制化如何。若夫不內不外因者。爲飲食之偏好。努力及墜墮之傷。治分臟腑經絡之異。要知外因而起者。必有感候爲先。裏因而起者。必有內癥可據。此三因根蒂用藥。切勿混亂。大凡理肺衛者。用甘涼肅降。如沙參麥冬桑葉花粉玉竹川斛等類。

治心營者。以輕淸滋養。如生地玄參丹參連翹竹葉骨皮等類。以此兩法爲宗。隨其時令而加減。若風淫津涸。加以甘寒。如蘆根蔗汁薄荷羚羊之品。若溫淫火壯。參入苦寒。如山梔黃芩杏仁石膏之品。若暑逼气分。佐滑石鮮荷之開解。在營與銀花犀角之淸芳。秋令選純甘以淸燥。冬時益淸補以助藏。凡此爲外因之大略。所云陰邪爲患者。難以並言也。

舊有麻黃人參芍藥湯。先生有桂枝加減法。至於內因傷損。其法更繁。若嗔怒而動及肝陽。血隨气逆者。用繆氏气爲血帥法。如蘇子郁金桑葉丹皮降香川貝之類也。若郁勃日久而傷及肝陰。木火內燃陽絡者。用柔肝育陰法。如阿膠雞黃生地麥冬白芍甘艸之類也。若勞煩不息。而偏損心脾。气不攝血者。用甘溫培固法。如保元湯歸脾湯之類也。若縱欲而竭其腎眞。或陽亢陰勝。或陰傷陽越者。有從陰從陽法。如靑鉛六味。肉桂七味。並加童便之類也。若精竭海空。气泛血湧者。先生用急固眞元。大補精血法。如人參枸杞五味熟地河車紫石英之類也。凡此爲內因之大略。至於不內不外因。亦非一種。如案中所謂煙辛泄肺。酒熱戕胃之類。皆能助火動血。有治上治中之法。如葦莖湯。甘露飲。茅根藕汁等劑。在人認定而用之可也。墜墮之傷。由血瘀而泛。大抵先宜導下。後宜通補。若努力爲患。屬勞傷之根。陽動則絡松血溢。法與虛損有間。滋陰補气。最忌凝澀。如當歸建中湯。旋復花湯。虎潛丸。金剛四斤丸。取其有循經入絡之能也。凡此爲不內外因之大略。但血之主司者。如心肝脾三髒。血之所生化者。莫如陽明胃腑。可見胃爲血癥之要道。若胃有不和。當先治胃也。仁齋直指云。一切血癥。經久不愈。每每以胃藥收功。想大黃黃連瀉心湯。

犀角地黃湯。理中湯。異功散。𨿽補瀉寒溫不同。確不離此旨。所以先生發明治胃方法獨多。有薄味調養胃陰者。如金匱麥冬湯。及沙參扁豆茯神石斛之類。有甘溫創建中陽者。

如人參建中湯。及四君子加減之類。有滋陰而不礙胃。甘守津還者。如復脈湯加減之類。

其餘如補土生金法。鎭肝益胃法。補脾疏胃法。寧神理胃法。腎胃相關法。無分癥之前後。

一遇胃不加餐。不饑難運諸候。每從此義見長。源源生化不息。何患乎病之不易醫也。﹝邵新甫﹞

徐評此老治血癥。其議論大端不信於古。而用藥全然不知。此等醫案。貽誤後人。不可紀極。

無容不辯。其大犯在用麥冬五味玉竹沙參。夫麥冬乃補肺之重劑。肺气虛極。气不能續。則用之以補肺气。然仲景往往與半夏同用。如麥門冬湯竹葉石膏是也。蓋防其窒膩耳。若吐血咳嗽。乃肺家痰火盤踞之病。豈宜峻補。從此無愈日矣。至五味之酸。一味收斂。仲景用之以治上气咳逆肺脈不合之癥。然必與漧薑同用。以辛散寒邪。從無獨用者。今吐血之嗽。火邪入肺。

痰凝血湧。惟恐其不散不降。乃反欲其痰火收住肺中。不放一毫出路。是何法也。其沙參玉竹之補肺。大略相近。嗚呼。此又不明後世永無吐血不死之人矣。舉世盡然。今爲尢甚。傷哉。古時虛勞與吐血。確是二病。虛勞是虛寒癥。以溫補爲主。吐血之癥不一。大槪屬陰虛火旺者爲多。此老頗得言之鑿鑿。但有時仍以建中湯爲治。則又誤以仲景虛勞治法。混入吐血門中。終是胸無定見也。五十年吐血者極少。諸前輩無不以服補肺藥爲戒。所以死者絕少。目今吐血者十人而五。不服藥者無不生。服麥冬五味者無不死。此𨿽時令使然。而藥誤亦不少也。可不畏哉。醫案亦多重復可刪。大半十同八九。令閱者厭煩。編書無識可笑。

卷二

失音

吳﹝三六﹞外冷內熱。久逼失音。用兩解法。﹝寒熱客邪迫肺﹞麻杏甘膏湯宋﹝三十﹞先失音。繼喉痺。是气分窒塞。微寒而熱。水飲嗆出。咯痰隨出隨阻。此仍在上痺。舌黃口渴。

議與苦辛寒方。

射幹麻黃杏仁生甘艸石膏苡仁陸﹝二二﹞秋涼燥气咳嗽。初病皮毛凜凜。冬月失音。至夏未愈。而納食頗安。想屢經暴冷暴暖之傷。

未必是二气之餒。仿金實無聲議治。

麻黃杏仁生甘艸石膏射幹苡仁又蘆根汁杏仁汁萊菔汁鮮竹瀝熬膏。

範﹝三一﹞气燥。喉痺失音。少陽木火犯上。﹝膽火爍喉﹞

生雞子白冬桑葉丹皮麥冬生白扁豆殼某喉幹失音。一月未復。津液不上供。肺失淸肅。右寸脈浮大。﹝气分燥津液虧﹞

枇杷葉﹝一錢半﹞馬兜鈴﹝八分﹞地骨皮﹝一錢﹞桑皮﹝八分﹞麥冬﹝一錢﹞生甘艸﹝三分﹞桔梗﹝六分﹞白粳米﹝二錢﹞

某血後音啞。便溏。﹝失血津液虧﹞

生扁豆炒白芍炙艸川斛山藥米糖大棗何勞損。气喘失音。全屬下元無力。眞气不得上注。紛紛淸熱治肺。致食減便溏。攺投熱藥。又是劫液。宜乎喉痛神疲矣。用補足三陰方法。﹝陰虛﹞

熟地五味炒山藥茯苓芡實建蓮肉孫﹝二一﹞久咳。失音喉痺。

陳阿膠﹝同煎二錢﹞生雞子黃﹝同煎一枚﹞炒麥冬﹝一錢半﹞川斛﹝三錢﹞甜北沙參﹝一錢半﹞炒生地﹝二錢﹞生甘艸﹝三分﹞茯神﹝一錢半﹞

夫宮商角徵羽。歌哭呼笑呻。此五臟所屬之音聲也。原其發聲之本在於腎。其標則在乎肺。病有虛實。由咳嗽而起者居多。或肺有燥火。外感寒邪。火气郁遏而喑者。有肺金燥甚。

木火上炎。咽漧喉痺而喑者。有風熱痰涎。壅遏肺竅而喑者。有嗔怒叫號。致傷會厭者。亦有龍相之火上炎。淩爍肺金。久咳不已而喑者。有內奪而厥。則爲喑俳。此腎虛也。是卽暴中之不能言者也。先生有金空則鳴。金實則無聲。金破碎亦無聲。此三言足以該之矣。有邪者。是肺家實也。無邪者。是久咳損肺。破碎無聲也。其治法有寒者散寒。有火者淸火。有風痰則祛風豁痰。若龍相上炎爍肺者。宜金水同治。若暴中之喑。全屬少陰之虛。宜峻補肝腎。或稍兼痰火而治之。其用藥總宜甘潤。而不宜苦燥。斯得之矣。﹝華岫云﹞

徐評久嗽失音。必由藥誤。麥冬五味。此失音之靈丹也。服之久。無不失音者。若全失。卽使其人力如虎。而走如馬。半年之後。無有不死。若風寒痰火偶爾失音者。卽不治亦愈。但更加以麥冬五味。則弄假成眞矣。此老竟茫然也。

卷二

肺痿

洪﹝三二﹞勞煩經營。陽气弛張。卽冬溫外因咳嗽。亦是气泄邪侵。辛以散邪。苦以降逆。希冀嗽止。而肺欲辛。

過辛則正气散失。音不能揚。色消吐涎喉痺。是肺痿難治矣。仿內經气味過辛。主以甘緩。﹝苦辛散邪傷肺胃津液﹞

北沙參炒麥冬飴糖南棗查﹝二四﹞脈細心熱。呼吸有音。夜寤不寐。過服發散。气泄陽傷。爲肺痿之。仲景法以胃藥補母救子。祟生气也。金匱麥門冬湯。

徐﹝四一﹞肺痿。頻吐涎沫。食物不下。並不渴飲。豈是實火。津液蕩盡。二便日少。宗仲景甘藥理胃。乃虛則補母。仍佐宣通脘間之格。

人參麥冬熟半夏生甘艸白粳米南棗肉沈積勞憂思。固是內傷。冬溫觸入而爲咳嗽。乃气分先虛。而邪得外湊。辛散。斯气分愈泄。滋陰非能安上。咽痛音啞。虛中邪伏。恰值春暖陽和。脈中脈外。气機流行。所以小效旬日者。生陽漸振之象。谷雨暴冷驟加。衛陽久弱。不能擁護。致小愈病復。診得脈數而虛。偏大於右寸。

口吐涎沫。不能多飲湯水。面色少華。五心多熱。而足背浮腫。古人謂金空則鳴。金實則無聲。

金破碎亦無聲。是爲肺病顯然。然內傷虛餒爲多。虛則補母。胃土是也。肺痿之。議宗仲景麥門冬湯。

王﹝三十﹞潰瘍流膿經年。脈細色奪。聲嘶食減。咳嗽。喉中梗痛。皆漏損脂液。陰失內守。陽失外衛。肺痿之。諒難全好。﹝液傷衛虛﹞

人參黃苡仁炙艸歸身白芨顧﹝三六﹞久咳神衰。气促汗出。此屬肺痿。

黃﹝蜜炙八兩﹞生苡仁﹝二兩﹞白百合﹝四兩﹞炙黑甘艸﹝二兩﹞白芨﹝四兩﹞南棗﹝四兩﹞

水熬膏米飲湯送。

湯肺气不降。咳痰嘔逆。﹝肺气不降﹞

鮮蘆根桃仁絲瓜子苡仁肺痿一癥。槪屬津枯液燥。多由汗下傷正所致。夫痿者。萎也。如艸木之萎而不榮。爲津亡而气竭也。然致痿之因。

非止一端。金匱云。或從汗出。或從嘔吐。或從消渴。小便利數。或從便難。又被快藥下之。重亡津液。故令肺熱幹痿也。肺熱幹痿。則淸肅之令不行。水精四布失度。脾气𨿽散。津液上歸於肺。而肺不但不能自滋其幹。亦不能內灑陳於六腑。外輸精於皮毛也。其津液畱貯胸中。得熱煎熬。變爲涎沫。侵肺作咳。唾之不已。故幹者自幹。唾者自唾。愈唾愈幹。痿病成矣。金匱治法。貴得其精意。大意生胃津。潤肺燥。補眞气。以通肺之小管。淸火熱。以復肺之淸肅。故外臺用炙甘艸湯。在於益肺气之虛。潤肺金之燥。千金用甘艸湯。及生薑甘艸湯。用參甘以生津化熱。姜棗以宣上焦之气。使胸中之陽不滯。而陰火自熄也。及觀先生之治肺痿。每用甘緩理虛。或宗仲景甘藥理胃。虛則補母之義。可謂得仲景心法矣。﹝鄒時乘﹞

卷三

遺精

陳厥後。吸短多遺。議攝下焦。﹝陰虛陽動﹞

熟地﹝四錢﹞桑螵蛸﹝二錢﹞覆盆子﹝一錢﹞五味﹝一錢﹞湖蓮﹝三錢﹞芡實﹝二錢﹞

茯神﹝三錢﹞山藥﹝二錢﹞

某﹝四十﹞夢遺精濁。煩勞卽發。三載不痊。腎臟精气已虧。相火易動無制。故精不能固。由煩動而泄。

當塡補下焦。俾精充陽潛。可以圖愈。

熟地﹝八兩﹞麥冬﹝二兩﹞茯神﹝二兩﹞五味﹝二兩﹞綫膠﹝四兩﹞川斛膏﹝四兩﹞沙苑﹝二兩﹞遠志﹝一兩﹞芡實﹝三兩﹞湖蓮﹝三兩﹞金櫻膏丸。

馬﹝二二﹞陰虛體質。常有夢泄之疾。養陰佐以澀劑。仍參入通藥可效。六味去丹澤加湖蓮芡實五味遠志秋石金櫻膏丸。

張陰精走泄。陽失根據附。上冒爲熱。坎水中陽不藏。古人必以濃味塡之。介類潛之。乃從陰以引陽。與今人見熱投涼不同。

熟地龜甲淡菜靑鹽茯神柏子仁女貞子山藥旱蓮艸某﹝二一﹞脈左弦右濡。夢遺。咳逆气急。

熟地麥冬萸肉五味牡蠣茯神女貞子山藥湖蓮川斛膏芡實金櫻膏加蜜丸。每服四五錢。淡鹽湯下。

楊脈垂入尺。有夢遺精。議塡陰攝固其下。

熟地萸肉五味山藥茯神覆盆子遠志綫膠湖蓮芡實金櫻膏丸鹽湯下。

劉先患目疾。流淚。嘈雜不欲食。內郁勃。陽气過動。陰虛不主攝納。春半連次遺泄。腰脊酸楚。皆肝腎病矣。

熟地龍骨萸肉茯神丹皮湖蓮芡實遠志某勞損漏瘍。大便時溏。陰火上升。下則遺滑。

熟地龜版芡實山藥女貞建蓮炙艸豆皮某少年頻頻遺精。不寐心嘈。乃屬腎中有火。精得熱而妄行。日後恐有腎消之累。

焦黃柏生地天冬茯苓牡蠣炒山藥某脈虛色白。陡然大瘦。平昔形神皆勞。冬至初陽動。精搖下泄。加以夜坐不靜養。暴寒再折其陽。身不發熱。時時驚惕煩躁。從仲景亡陽肉例。用救逆湯法。必得神气凝靜。不致昏螈之變。救逆湯去芍。

費色蒼脈數。煩心則遺。陽火下降。陰虛不攝。有濕熱下注。此固澀無功。﹝陰虛濕熱﹞

萆黃柏川連遠志茯苓澤瀉桔梗苡仁吳﹝二二﹞病形在腎肝。但得瀉頭中痛微緩。少腹陰囊亦脹。想陰分固虛。而濕熱畱著。致腑經之气。

無以承流宣化。理固有諸。先泄厥陰鬱熱。兼通腑气再議。

龍膽艸胡黃連萆丹皮茯苓澤瀉又閱病原。是髒陰陰精之虧。致陽浮頭痛。兼有遺精。月數發。下虛上實。純以補澀。決不應病。

性不耐丸劑。與通攝兩用。

龜版秋石熟地女貞遠志芡實湖蓮茯苓熬膏。

錢﹝二十﹞脈右弦左垂。陰虛濕熱。遺精瘡蝕。

黃柏知母熟地萆茯苓遠志蜜丸。

某夢遺病。乃是陰气走泄。而濕熱二气乘虛下陷。墜自腰中至囊。環跳膝蓋諸處可見。久遺八脈皆傷。議用通藥。兼理陰气。豬苓湯又熟地五味芡實茯苓湖蓮山藥宋﹝二三﹞無夢頻頻遺精。乃精竅已滑。古人謂有夢治心。無夢治腎。腎陰久損。陽升無制。喉中貯痰不淸。皆五液所化。胃納少而運遲。固下必佐健中。﹝下損及中兼治脾胃﹞

人參桑螵蛸生龍骨鎖陽芡實熟地茯神遠志金櫻膏丸。

華﹝二九﹞神傷於上。精敗於下。心腎不交。久傷精气不復謂之損。內經治五臟之損。治各不同。越人有上損從陽。下損從陰之議。然必納谷資生。脾胃後天得振。始望精气生於谷食。自上秋至今日甚。乃裏眞無藏。當春令泄越。生气不至。漸欲離散。從來精血有形。藥餌焉能驟然充長。

攻病方法。都主客邪。以偏治偏。閱古東垣丹溪輩。於損不肯復者。首宜大進參術。多至數斤。謂有形精血難生。無形元气須急固耳。況上下交損。當治其中。若得中蘇加谷。繼參入攝納塡精斂神之屬。方今春木大泄。萬花盡放。人身應之。此一月中。急挽勿懈矣。

參術膏米飲調送。

接進寇氏桑螵蛸散去當歸。

此寧神固精。收攝散亡。乃澀以治脫之法。

又半月來。服桑螵蛸散以固下。參術膏以益中。遺滑得止。其下關頗有收攝之機。獨是晝夜將寢。心中諸事紛紛來擾。神傷散越。最難斂聚。且思慮積勞。心脾營血暗損。血不內涵。神乃孤獨。議用嚴氏濟生歸脾方。使他髒眞气。鹹歸於脾。今夏前土旺司令。把握後天。於理最合。歸脾湯。

又立夏四日。診左脈百至余。頗有斂聚之意。右關及尺。芤動若革。按臍下過寸。動气似若穿梭。此關元內空。衝脈失養。而震躍不息。此女子胞胎。男子聚精之會也。大凡內損精血形气。

其胃旺納食者。務在滋塡。今食減不納。假寐片晌。必煩驚惕。醒而汗。自述五心熱熾。四肢骨節熱痿如墮。明是陰精內枯。致陽不交陰。轉枯轉涸。自下及中至上。前投桑螵蛸散。固澀精竅。遺滑經月不來。柰寢食不加。後天生气不醒。濃塡補。於理難進。卽參術甘溫益气。又恐益其枯燥。宜參生脈以滋三焦。晨進人乳一杯。使气血陰陽。引之導之。迎夏至一陰來復。早用人乳一盞。隔湯燉熱服。午後略饑。用生脈四君子湯。

又一月來。𨿽經反復。參脈癥形色。生陽頗有根蒂。近食蠶豆滯气。腹中微膨。食後口味酸濁。

是久臥重者。脾陽運動之機尙少。而火升心煩。動气汗出遺精。𨿽減於昔。未得平復。總是內損已深。若調治合宜。只要精气復得一分。便減一分病象。長夏脾胃主令。培土助納爲要。而精气散越。仍兼攝固之法。刻下味酸微膨。補脾少佐疏胃宜晚進。其早上另制補攝丸劑。益髒眞以招納散失之气。

﹝晚服方﹞人參茯苓白術炙艸廣皮麥冬五味神曲麥芽炒黃柏﹝早上丸方﹞人參桑螵蛸白龍骨淡蓯蓉五味芡實茯神棗仁金箔金櫻膏丸。淡鹽湯送三四錢。

又形色有漸復之象。較之夏至。病去三四。但診右脈弦大。尙少沖和。左脈細促未靜。谷進運遲。有吞酸脹。寐中仍欲遺精。此中焦之陽。宜動則運。下焦之陰。固則能守。乃一定成法。

午後服異功散加炒穀芽。

﹝晨服﹞遺癥固澀下焦。乃通套治法。想精關已滑。澀劑不能取效。必用滑藥引導。同气相求。古法有諸。

牛骨髓羊骨髓豬脊髓麋角膠白龍骨生牡蠣熟地萸肉茯神五味山藥芡實湖蓮遠志砂仁膠髓代蜜丸。晨服四錢。秋石二分化水下。

毛﹝二六﹞長夏暑溫熱郁。都令脾胃受傷。色黃神倦。气分自餒。因有遺泄一癥。在盛年陰虛爲多。及詢納食未爲彊旺。遺發必勞煩而來。脈象非數搏。議以養脾立法。歸脾去黃桂圓加益智龍骨。

項脈左弱右弦。色黃食少。腹脹便溏。常有夢遺泄。此非陰柔澀膩可服。用煦陽以涵陰。

生菟絲子覆盆子蛇牀子五味子韭子益智仁﹝煨﹞補骨脂龍骨建蓮粉丸。

丁陰精走泄。陽不內根據。欲寐卽醒。心動震悸。所謂气因精奪。當養精以固气。從前暖藥不錯。但不分剛柔爲偏陽。是以見血。莫見血投涼。﹝心腎兼治﹞

龜版﹝去墻削光一兩﹞桑螵蛸殼﹝三錢﹞人參﹝一錢﹞當歸﹝一錢﹞靑花龍骨﹝三錢飛﹞抱木茯神﹝三錢﹞

姚﹝二四﹞始於念萌不遂其欲。陽下墜而精泄。先夢者。心陽注腎。久則精血日損。不充養筋骨爲痛。

下損及中。食不運化。此非萸地膩膈。以及澀精可效。妙香散。

許﹝十八﹞陰气走泄遺精。務宜滋塡塞固。今納谷少而不甘。胃气旣弱。滋膩先妨胃口。議用桑螵蛸散。蜜丸服三四錢。

戈遺精數年。不但腎關不固。陽明脈絡亦已空乏。欲得病愈。宜戒欲寧心一年。寒暑更遷。陰陽漸交。用桑螵蛸散治之。

顧﹝十九﹞滑精。用陰藥頓然食減。藥先傷胃。據述夢寐驚狂。精走無以護神。當固無形矣。

人參生龍骨桑螵蛸益智仁茯神茯苓遠志木香呂﹝三七﹞有夢乃遺。是心有所觸而致。經營操持。皆擾神動心。說商賈客於外。非關酒色矣。妙香散。

兪﹝三七﹞壯年形質偉然。脈來芤虛。述心悸怔。多畏懼。夜寐不甚寧靜。此陽不易交於陰。過用勞心使然。用妙香散。

張﹝二四﹞形壯脈小。自述心力勞瘁。食減遺精。仿景嶽精因气而奪。當養气以充精。理其無形。以固有形。妙香散。

支﹝二二﹞痰多鼻塞。能食。有夢遺精。醫投疏泄肺气消痰。六十劑不效。問讀書夜坐。陽气必升。充塞上竅。上盛下衰。寐則陽直降而精下注爲遺。用補心丹。

黃﹝三一﹞眞陰損傷。而五志中陽。上燔喉痛。下墜爲遺。精髓日耗。骨痿無力。必延枯槁而後已。藥餌何足久恃。

早服補心丹晚服桑螵蛸散。

胡遺精四年。精關久滑不固。陰久傷。陽气不入陽蹺穴。夜寤不寐。前以鎭攝小效。獨心中怔悸不已。以桑螵蛸散。從心腎治。

畢﹝二六﹞有夢遺精。是心腎病。淸心固腎。是爲成法。得以水火交合。病當漸減。內傷病。從內起。豈得與外來六气混治。

熟地龍骨遠志五味茯神芡實建蓮金櫻膏丸。

程左脈剛堅。火升。神气欲昏。片刻平復。宛若無病。此皆勞心五志之陽動。龍相無制。常有遺泄之狀。先用滋腎丸三錢。淡鹽湯送。

又早服補陰丸晚服三才加炒黃柏砂仁。

又交霜降。絡中陡然熱蒸。肢節皆麻。火風震動。多因脾腎液枯。議用二至百補丸意。斑龍二至百補丸加黃柏。

林﹝十八﹞診脈細澀。寐則遺精。心熱口渴。不時寒熱。此腎陰內損。心陽暗熾。補心丹三錢四服。

某冬令煩倦嗽加。是屬不藏。陽少潛伏。兩足心常冷。平時先夢而遺。由神馳致精散。必鎭心以安神。猶喜胃彊納谷。若能保養。可望漸愈。

桑螵蛸金櫻子覆盆子芡實遠志茯神茯苓龍骨湖蓮煎膏。煉蜜收。饑時服七八錢。

楊﹝十八﹞衝年遺精。知識太早。難成易虧。眞陰不得充長。及壯盛未有生育。而久遺滑漏。褚氏謂難狀之疾者。蓋病傷可復。精損難復也。診脈上動尺芤。心動神馳。神馳精散。艸木性偏。焉得見長。務宜斷欲百日。以妙香散桑螵蛸散方。理心脾以交腎。固腎气以寧心。早晚並進。百日以驗之。

呂﹝二四﹞成婚太早。精血未滿久泄。必關鍵不攝。初則精腐變濁。久則元精滑溢。精濁之病。巢氏分晰彰著。經言腎虛气漫爲脹。鹹爲腎味。上溢口舌。皆下失攝納之權。﹝腎气不攝﹞

生菟絲子粉蛇牀子覆盆子陜沙苑子家韭子五味子鰉魚膠丸。

許﹝十九﹞脈虛芤。應乎失血遺精。先天旣薄。更易泄少藏。正褚氏所云難狀之疾。衝年須潛心靜處。

冀水火自交。可以精固。莫但圖藥餌。須堅守瞬刻彊制之功。

鮮河車膏九蒸熟地五味萸肉山藥湖蓮砂仁芡實金櫻膏丸。

李﹝二五﹞脈小色白。失血遺精屢發。猶喜納谷胃安。封藏固補。使其藏聚。若再苦寒瀉火。胃傷廢食。

坐以待困矣。

熟地萸肉五味覆盆子河車膏生菟絲粉山藥湖蓮茯苓芡實金櫻膏丸某脈左部數。有鋒芒。初夏見紅。久遺滑。入夜痰升肋痛。肝陽上冒。腎弱不攝。固攝助納。必佐涼肝。

熟地湖蓮芡實生白龍骨茯神川石斛章脈數虛。气沖心熱。嗆咳失血。屢因嗔怒。肝陽升則血湧。墜則精遺。春末土旺。入夏正當發泄主令。暮熱晨汗。陰陽樞紐失固。議進攝眞。其淸寒肺藥須忌。﹝兼失血﹞

魚鰾膠生龍骨桑螵蛸芡實茯苓五味秋石﹝調入﹞

陸﹝二一﹞肌肉松柔。脈小如數。常有夢遺。陰精不固。上年冬令過溫。溫則腠理反疏。陽動不藏。諸气皆升。絡血隨气上溢。見癥如頭面熱。目下肉心悸怔忡。四末汗出。兩足跗腫。常冷不溫。走動數武。卽吸短欲喘。何一非少陰腎气失納。陽浮不肯潛伏之徵。況多夢紛擾。由精傷及神气。法當味濃塡精。質重鎭神。佐酸以收之。甘以緩之。勿因血以投涼。莫見下寒。輒進燥熱。恪守禁忌以安之。經年冀有成功。所慮衝年志慮未純。貽憂反復。

水制熟地人參﹝秋石拌﹞白龍骨炒杞子五味炒山藥茯神牛膝炭遺精一癥。前賢各有明辧。其義各載本門。玆不復贅。大抵此癥。變幻𨿽多。不越乎有夢。無夢。濕熱。三者之範圍而已。古人以有夢爲心病。無夢爲腎病。濕熱爲小腸膀胱病。夫精之藏制𨿽在腎。而精之主宰則在心。其精血下注。濕熱混淆而遺滑者。責在小腸膀胱。故先生於遺精一癥。亦不外乎寧心益腎。塡精固攝。淸熱利濕諸法。如腎精虧乏。相火易動。陰虛陽冒而爲遺精者。用濃味塡精。介類潛陽。養陰固澀諸法。如無夢遺精。腎關不固。精竅滑脫而成者。用桑螵蛸散塡陰固攝。及滑澀互施方法。如有夢而遺。煩勞過度。及脾胃受傷。心腎不交。上下交損而成者。用歸脾湯。妙香散。參術膏。補心丹等方。心脾腎兼治之法。

如陰虛不攝。濕熱下注而遺滑者。用黃柏萆。黃連苓澤等。苦泄厥陰鬱熱。兼通腑气爲主。如下虛上實。火風震動。脾腎液枯。而爲遺滑者。用二至百補丸。及通攝下焦之法。如龍相交熾。陰精走泄而成者。用三才封髓丹。滋腎丸。大補陰丸。峻補眞陰。承制相火。以瀉陰中伏熱爲主。又有房勞過度。精竭陽虛。寐則陽陷而精道不禁。隨觸隨泄。不夢而遺者。當用固精丸。升固八脈之气。又有膏粱酒肉。飲醇濃味之人。久之脾胃釀成濕熱。畱伏陰中。

而爲夢泄者。當用劉松石豬肚丸。淸脾胃蘊蓄之濕熱。立法𨿽爲大備。然臨癥之生心化裁。存乎其人耳。﹝鄒滋九﹞

徐評遺精之法。固不外乎塡精鎭心。本無神妙方法。俗醫往往用溫熱及粘膩等物。必至傷人。此老全不犯此。但此癥總有伏邪爲患。如火如痰。如濕如風。不能搜剔余邪。兼以調和髒气。

委曲施治。方無變病。一味安神塡腎。猶多未盡之理也。

卷三

淋濁

某﹝三二﹞濕熱下注淋濁。當分利。﹝濕熱﹞

萆淡竹葉瞿麥赤苓細木通蓄某﹝二八﹞濕熱下注。溺痛淋濁。先用分利法。

萆淡竹葉木通赤苓茵陳海金沙魏脈數垂。淋濁愈後再發。肛脹便不爽。余滴更盛。

萆豬苓澤瀉白通艸海金沙晚蠶砂丹皮黃柏又滯濁下行痛緩。議養陰通腑。

阿膠生地豬苓澤瀉山梔丹皮毛﹝三四﹞壯盛體丰。當夏令濕熱蒸迫。水穀气墜而有淋濁。服寒涼。腹脹。得固澀無效。皆非腑病治法。子和桂苓飲。

又前用甘露飲。淋濁已止。而頭暈左肢麻木。胃脘腹中饑則欲痛。咽喉中似有物粘著。咳咯咽飲不解。診脈左勁右濡。據癥是水弱木失滋涵。肝陽化風。過膈繞咽達巓。木乘胃土。陽明脈衰。不司束筋骨以利機關。脘腹中痛。得食則緩者。胃虛求助也。今壯年有此。已屬痱中根萌。養肝腎之液。以熄虛風。補胃土以充絡脈。務在守常。勿圖速效。可望全好。

制首烏蓯蓉天冬杞子柏子霜茯神菊花炭靑鹽紅棗肉丸服四錢晚服豬肚丸方。

某膏淋濁膩。濕熱居多。然亦有勞傷腎傷。下虛不攝者。今以酒客。腹中气墜。便積。苦辛寒分消治。

黃柏茯苓萆海金沙川楝子靑皮防己蠶砂汪脈左堅入尺。濕熱下墜。淋濁痛。﹝陰虛濕熱﹞滋腎丸。

周﹝二二﹞便濁莖痛。滋腎丸﹝三錢﹞

吳﹝二四﹞久瘡不愈。已有濕熱。知識太早。陰未生成早泄。致陽光易升易降。牙宣齦血。爲濁爲遺。欲固其陰。先和其陽。仿丹溪大補陰丸。合水陸二仙丹。加牡蠣金櫻膏丸。

黃舌白气短。胸中痛。目暗。微淋。乃陰虛於下。气阻於上。暫停參劑。早上服都气丸三錢。晚服威喜丸二錢。

葉﹝三八﹞脈數形瘦。素有失血。自覺气從左升。痰嗽隨之。此皆積勞。陽气鼓動。陰弱少制。六味壯水和陽極是。近日便濁。𨿽宜淸熱。亦必顧其陰體爲要。

生地丹皮甘艸梢澤瀉山梔黑豆皮某陰虛。濕熱在腑爲濁。六味去萸加車前牛膝黃柏萆。

某遺由精竅。淋在溺竅。異出同門。最宜分別。久遺不攝。是精關不攝爲虛。但點滴莖中痛癢。

久腹堅滿。此屬淋閉。乃隧道不通。未可便認爲虛。況夏令足趾濕腐。其下焦先蘊濕熱。熱阻气不流行。將膀胱撐滿。故令脹堅。議理足太陽經。五苓散。

某﹝四五﹞淋濁。溺短澀痛。先通陽气。﹝下焦陽不流行﹞

萆﹝三錢﹞烏藥﹝一錢﹞益智﹝五分﹞赤苓﹝三錢﹞遠志﹝四分﹞琥珀末﹝五分﹞

蕭﹝四一﹞脈沈淋濁。﹝心火下陷﹞釐淸飲加山梔丹皮茯苓豬苓。

某﹝二三﹞淋濁。小便不利。當淸利火腑。導赤散生地用細者加赤苓瞿麥。

黃心熱。下遺於小腸。則爲淋濁。用藥以苦先入心。而小腸火腑。非苦不通也。旣已得效。宗前議定法。

人參黃柏川連生地茯苓茯神丹參桔梗石菖蒲王淋屬肝膽。濁屬心腎。心火下陷。陰失上承。故溺濁不禁。

人參川連生地茯神柏子仁遠志某﹝氏﹞气閉成淋。﹝气閉﹞

紫菀枇杷葉杏仁降香末栝蔞皮郁金黑山梔又食入痞悶。小便淋痛。照前方去紫菀黑梔加苡仁。

某﹝三四﹞小溲短赤。帶血。﹝膀胱熱血淋﹞導赤散加琥珀末五分赤茯苓。

胡﹝三五﹞熱入膀胱。小溲血淋。莖中猶痛。非止血所宜。議用錢氏導赤散。加知柏以淸龍雷。

許﹝十八﹞血淋。尿管溺出而痛。脈沈實。形色蒼黑。治從腑熱。

蘆薈山梔郁李仁紅花當歸酒大黃龍膽艸丹皮又血淋未已。用堅陰淸熱。

小生地粉丹皮黃柏知母淡竹葉山梔祝﹝五四﹞中年以後。瘦人陰虧有熱。飲酒。濕熱下墜。精濁痔血。皆熱走入陰。則陰不固攝。前方宗丹溪補陰丸。取其介屬潛陽。苦味堅陰。若用固澀。必致病加。﹝精濁陰虛﹞

水制熟地龜版膠咸秋石天冬茯苓黃柏知母豬脊筋搗丸。

範﹝二五﹞精走濁淋。脊骨生熱。屬陰虛。胃弱勿用膩滯。

龜腹甲心覆盆子五味歸身鹿角膠秋石芡實金櫻膏丸。

戈﹝四五﹞脈左細勁。腰酸。溺有遺瀝。近日減谷難化。此下焦髒陰虛餒。漸及中焦腑陽。收納肝腎。勿損胃气。﹝腎气不攝﹞

熟地杞子柏子仁當歸身紫衣胡桃補骨脂杜仲茯苓靑鹽蜜丸。

某﹝六五﹞六旬有五。下焦空虛。二便不爽。溺管痺痛。姑與腎气湯主治。腎气湯細絹濾淸服。

朱﹝三六﹞血淋管痛。腑熱爲多。經月來。每溺或大便。其墜下更甚。想陰精旣損。腎气不收故也。

咸蓯蓉柏子仁杞子大茴牛膝茯苓某淋濁經年。陽損腰痛。畏冷。

熟地杞子鹿角膠巴戟杜仲柏子仁湖蓮芡實葉﹝二七﹞淋屬肝膽。濁屬心腎。據述病。溺出混濁如膿。病甚則多。或因遺泄後。濁痛皆平。或遺後痛濁轉甚。想精關之間。必有有形敗精凝阻其竅。故藥中淸濕熱通腑。及固澀補陰。久餌不效。

先議通瘀腐一法。考古方通淋通瘀。用虎杖湯。今世無識此藥。每以杜牛膝代之。﹝敗精濁瘀阻竅﹞

用鮮杜牛膝根。水洗淨。搗爛絞汁大半茶杯。調入眞麝香一分許。隔湯燉溫。空心服。只可服三四服。淋通卽止。倘日後病發再服。

又淋病主治。而用八正釐淸。導赤等方。因熱與濕俱屬無形。腑气爲壅。取淡滲苦寒。濕去熱解。腑通病解。若房勞彊忍精血之傷。乃有形敗濁阻於隧道。故每溺而痛。徒進淸濕熱利小便無用者。以溺與精同門異路耳。故虎杖散小效。以麝香入絡通血。杜牛膝亦開通血中敗濁也。

韭白汁九制大黃﹝一兩﹞生白牽牛子﹝一兩﹞歸須﹝五錢﹞桂枝木﹝三錢生﹞炒桃仁﹝二兩﹞小茴﹝三錢﹞韭白汁法丸。

李敗精凝隧。通瘀痺宣竅已效。

生桃仁杜牛膝人中白生黃柏麝香﹝二分調入﹞

徐﹝五四﹞五旬又四。勞心陽動。陰液日損。壯年已有痔瘍。腸中久有濕熱。酒性辛溫。亦助濕熱。熱下注爲癃爲淋。故初病投八正五苓。疏气之壅也。半年不痊。气病漸入於血絡。考古方惟虎杖散最宜。虎杖散。

張丹溪謂五淋癥。濕熱阻竅居多。三年前曾有是病。月前舉發。竟有血塊窒塞。尿管大痛。不能溺出。想房勞彊忍。敗精離位。變成污濁瘀腐。且少腹堅滿。大便祕澀。髒气無權。腑气不用。

考瀕湖發明篇中。有外甥柳喬之病。與此適符。今仿其義。參入朱南陽法。

兩頭尖川楝子韭白小茴桂枝歸尾衝入杜牛膝根汁。

又痛脹皆減。滴瀝成淋。前投通濁已效。只要凝塊全無。便不反復。陰藥呆鈍。桂附劫液。通陽柔劑爲宜。

蓯蓉歸尾柏子仁炒遠志杞子茯苓小茴馬淋。屬肝膽居多。桂附劫陰。與剛髒不合。診脈沈澀無力。非五苓八正可投。議用朱南陽法。仍是厥陰本方耳。

老韭根白﹝一兩﹞兩頭尖﹝一百粒﹞小茴香﹝五分﹞川楝子肉﹝一錢﹞歸須﹝二錢﹞穿山甲末﹝一錢﹞

徐由淋痛漸變赤白濁。少年患此。多有欲心暗動。精離本宮。腐敗凝阻溺竅而成。乃有形精血之傷。三年久病。形消肉減。其損傷已非一臟一腑。然補精充髓。必佐宣通爲是。自能潛心安養。尙堪帶病延年。

熟地生麋角蓯蓉炒遠志赤苓牛膝某每溺尿管窒痛。溺後混濁。敗精阻竅。濕熱內蒸。古方虎杖散。宣竅通腐甚妙。若去麝香。必不靈效。較諸湯藥。更上一籌矣。

酒煨大黃炒龍膽艸炒焦黃柏牽牛子川楝子黑山梔小茴沈香汁某陰精上蒸者壽。陽火下陷者危。血淋久而成形窒痛。煩心。心火直升。老人陰精已憊。五液化成敗濁。阻竅不通。欲溺必痛。得泄痛減。卽痛則不通。痛隨利緩之謂。故知柏六味。及歸脾逍遙之屬。愈治愈劇。其守補升補。滋滯澀藥。決不中病。用琥珀痛減。乃通血利竅之意。然非久進之方。以不傷陰陽之通潤立方。

生地益母艸女貞子阿膠琥珀豆皮顧﹝二四﹞敗精宿於精關。宿腐因溺彊出。新者又瘀在裏。經年累月。精與血並皆枯槁。勢必竭絕成勞不治。醫藥當以任督衝帶調理。亦如女人之崩漏帶下。醫者但知八正釐淸。以濕熱治。亦有地黃湯益陰瀉陽。總不能走入奇經。﹝奇脈病﹞

鹿茸龜甲當歸杞子茯苓小茴鮑魚夏﹝六三﹞案牘神耗。過動天君。陽燧直升直降。水火不交。陰精變爲腐濁。精濁與便濁異路。故宣利淸解無功。數月久延。其病傷已在任督。凡八脈奇經。醫每棄置不論。考孫眞人九法。專究其事。欲涵陰精不漏。意在升固八脈之气。錄法參末。

鹿茸人參生菟絲粉補骨脂韭子舶茴香覆盆子茯苓胡桃肉柏子霜蒸餅爲丸。

劉﹝三九﹞脈緩澀。溺後有血。或間成塊。晨傾溺器。必有膠濁粘膩之物。四肢寒凜。納食如昔。病傷奇脈。

生鹿茸當歸杞子柏子仁沙苑子小茴王﹝五八﹞悲憂驚恐。內傷情志。沐浴燻蒸。外泄陽气。絡中不寧。血從漏出。蓋衝脈動。而諸脈皆動。任脈遂失擔任之司。下元眞气。何以固納。述小便欲出。有酸楚如淋之狀。診脈微小澀。最宜理陽通補。用靑囊斑龍丸。

淋有五淋之名。濁有精濁便濁之別。數者當察气分與血分。精道及水道。確從何來。大凡祕結宜通。滑脫當補。若因心陽亢而下注者。利其火腑。濕熱甚而不宣者。徹其泉源。气陷用升陽之法。血瘀進化結之方。此數端。人所易曉也。獨不知厥陰內患。其癥最急。少腹繞前陰如刺。小水點滴難通。環陰之脈絡皆痺。气化機關已息。先生引朱南陽方法。兼參李瀕湖意。用滑利通陽。辛鹹泄急。佐以循經入絡之品。豈非發前人之未發耶。若夫便濁之恙。只在气虛與濕熱推求。實者宣通水道。虛者調養中州。若虛實兩兼。又有益髒通腑之法。精濁者。蓋因損傷肝腎而致。有精瘀精滑之分。精瘀當先理其離宮腐濁。繼與補腎之治。精滑者用固補斂攝。倘如不應。當從眞調之。景嶽謂理其無形。以固有形也。然此癥。

但知治肝治腎。而不知有治八脈之妙。先生引孫眞人九法。升奇陽。固精絡。使督任有權。漏卮自已。可見平日若不多讀古書。而臨癥焉知此理。若不經先生講明。予今日亦不知此方妙處。又尿血一癥。虛者居多。若有火亦能作痛。當與血淋同治。倘淸之不愈。則專究乎虛。上則主於心脾。下則從乎肝腎。久則亦主於八脈。大約與前癥相同。要在認定陰陽耳。﹝邵新甫﹞

徐評治淋之法。有通有塞。要當分別。有瘀血積塞住溺管者。宜先通。無瘀積而虛滑者。宜峻補。不但煎丸各別。並外治之法亦復多端。宜博識而詳考之。案中並未見及也。

卷三

陽痿

徐﹝三十﹞脈小數澀。上熱火升。喜食辛酸爽口。上年因精滑陽痿。用二至百補通塡未效。此乃焦勞思慮郁傷。當從少陽以條暢气血。﹝郁﹞

柴胡薄荷丹皮郁金山梔神曲廣皮茯苓生薑仲﹝二八﹞三旬以內。而陽事不舉。此先天稟弱。心气不主下交於腎。非如老年陽衰。例進溫熱之比。

塡充髓海。交合心腎宜之。﹝心腎不交﹞

熟地雄羊腎杞子補骨脂黃節遠志茯苓胡桃靑鹽鹿筋膠丸。

王﹝五七﹞述未育子。向衰莖縮。凡男子下焦先虧。客館辦事。曲運神思。心陽久吸腎陰。用斑龍聚精茸珠合方。﹝勞心過度﹞

男子以八爲數。年逾六旬。而陽事痿者。理所當然也。若過此猶能生育者。此先天稟濃。所謂陽常有餘也。若夫少壯及中年患此。則有色欲傷及肝腎而致者。先生立法。非峻補眞元不可。蓋因陽气旣傷。眞陰必損。若純乎剛熱燥澀之補。必有偏勝之害。每兼血肉溫潤之品緩調之。亦有因恐懼而得者。蓋恐則傷腎。恐則气下。治宜固腎。稍佐升陽。有因思慮煩勞而成者。則心脾腎兼治。有郁損生陽者。必從膽治。蓋經云。凡十一臟皆取決於膽。又云少陽爲樞。若得膽气展舒。何郁之有。更有濕熱爲患者。宗筋必弛縱而不堅舉。治用苦味堅陰。淡滲去濕。濕去熱淸。而病退矣。又有陽明虛。則宗筋縱。蓋胃爲水谷之海。納食不旺。精气必虛。況男子外腎。其名爲勢。若穀气不充。欲求其勢之雄壯堅舉。

不亦難乎。治惟有通補陽明而已。﹝華岫云﹞

徐評陽痿之病。其癥多端。更僕難盡。非專論數千言不明。容當另詳。玆不復贅。

卷三

汗

某﹝二一﹞脈細自汗。下體怯冷。衛陽式微使然。﹝衛陽虛﹞

黃﹝三錢﹞熟附子﹝七分﹞熟於術﹝一錢半﹞炙艸﹝五分﹞煨姜﹝一錢﹞南棗﹝三錢﹞

朱﹝三六﹞脈微汗淋。右脇髙突而。色痿足冷。不食易饑。食入卽飽。此陽气大傷。衛不擁護。法當封固。

人參黃制川附子熟於術孫﹝五八﹞肉筋惕。心悸汗出。頭痛愈。畏風怕冷。陽虛失護。用眞武湯。

某勞傷。陽虛汗泄。

黃﹝三錢﹞白術﹝二錢﹞防風﹝六分﹞炙艸﹝五分﹞

顧﹝氏﹞勞力怫怒。心背皆熱。汗出。往時每以和陽治厥陰肝臟得效。今年春夏。經行病發。且食納頓減。褚氏謂獨陰無陽。須推異治。通補旣臻小效。不必見熱投涼。用鎭其陽以理虛。

人參半夏茯苓炙艸牡蠣小麥南棗張﹝五六﹞脈弦大。身熱。時作汗出。良由勞傷營衛所致。經云勞者溫之。﹝營衛虛﹞

嫩黃﹝三錢﹞當歸﹝一錢半﹞桂枝木﹝一錢﹞白芍﹝一錢半﹞炙艸﹝五分﹞煨姜﹝一錢﹞南棗﹝三錢﹞

某﹝二一﹞脈細弱。自汗體冷。形神疲瘁。知饑少納。肢節酸楚。病在營衛。當以甘溫。

生黃桂枝木白芍炙艸煨姜南棗某汗出寒凜。眞气發泄。痰動風生。用辛甘化風法。

生黃桂枝炙艸茯苓防風根煨姜南棗梅﹝四三﹞案牘積勞。神困食減。五心汗出。非因實熱。乃火與元气。勢不兩立。气泄爲熱爲汗。當治在無形。以實火宜淸。虛熱宜補耳。﹝勞傷心神﹞議用生脈四君子湯。

方茹素惡腥。陽明胃弱。致厥陰來乘。當丑時然汗出。少寐多夢。﹝胃陰虛﹞

人參龍骨茯神棗仁炒白芍炙艸煎藥吞送蒸熟五味子三十粒。

又鎭攝汗止。火升咳嗽。仍屬陰虛難得充復。育陰滋液爲治。

熟地炭人參炒麥冬五味炒萸肉川斛茯神女貞子接服瓊玉膏方。

經云。陽之汗以天地之雨名之。又云。陽加於陰。謂之汗。由是推之。是陽熱加於陰。津散於外而爲汗也。夫心爲主陽之髒。凡五臟六腑表裏之陽。皆心主之。以行其變化。故隨其陽气所在之處。而气化爲津。亦隨其火擾所在之處。

而津泄爲汗。然有自汗盜汗之別焉。夫汗本乎陰。乃人身之津液所化也。經云。汗者。心之液。又云腎主五液。故凡汗癥。未有不由心腎虛而得之者。心之陽虛。不能衛外而爲固。則外傷而自汗。不分寤寐。不因勞動。不因發散。溱溱然自出。由陰蒸於陽分也。腎之陰虛。不能內營而退藏。則內傷而盜汗。盜汗者。卽內經所云寢汗也。睡熟則出。醒則漸收。由陽蒸於陰分也。故陽虛自汗。治宜補气以衛外。陰虛盜汗。治當補陰以營內。如气虛表弱。自汗不止者。仲景有黃建中湯。先賢有玉屏風散。如陰虛有火盜汗發熱者。先賢有當歸六黃湯柏子仁丸。如勞傷心神。气熱汗泄者。先生用生脈四君子湯。如營衛虛而汗出者。宗仲景黃建中湯。及辛甘化風法。如衛陽虛而汗出者。用玉屏風散。附湯眞武湯。及甘麥大棗湯。鎭陽理陰方法。按癥施治。一絲不亂。謂之明醫也。夫復奚愧。﹝鄒滋九﹞

徐評汗出總由於心火不寧。屬熱者多。屬寒者少。今諸方皆用補陽治法。乃一偏之見。皆由不知汗出之液在何經也。誤人多矣。亡陽之汗。乃陽气飛越。下焦空虛。此乃危急之癥。非參附不能回陽。與自盜等大不相同。醫者全然不知。並爲一病。貽誤無窮。深爲可笑。

卷三

脫

陳遺尿。目瞑口開。面亮汗油。陽飛欲脫。無藥力挽。擬參附湯法。加入童便。圖元眞接續耳。﹝陽脫﹞

又子丑爲陰陽交界之時。更逢霜降。正不相續。後現脫象。進兩攝陰陽方。參附湯加五味子。

又陽回。汗止神蘇。無如陰液欲涸。心熱渴飲。姑救胃汁。

人參麥冬五味茯神建蓮又腎眞未全收納。便溺自遺。無如咽燥喉痛。陽𨿽初回。陰气欲盡。難進溫熱之補。大意收攝眞陰爲治。

人參麥冬五味熟地炭茯神遠志炭菖蒲根又胃虛。客气上逆爲呃噫。痰帶血腥。咽中微痛。用鎭攝法。

人參熟地北味茯神靑鉛周脈革無根。左尺如無。大汗後。寒痙。頭巓痛。躁渴不寐。此屬亡陽。平昔飲酒少谷。回陽辛甘。未得必達。

有漧嘔格拒之狀。眞危如朝露矣。勉議仲景救逆湯。收攝潰散之陽。冀有小安。再議治病。救逆湯加參附。

徐恰交第七日。鼾聲呵欠。目瞑煩躁。診脈微細而促。此皆二气不相接續。衰脫之徵最速。是淸神熄風方法。難以進商。急固根蒂。仿河間地黃飲。﹝陰陽並虛﹞

熟地附子蓯蓉萸肉杞子遠志菖蒲川斛黃腎脈不得上縈。肝風突起掀旋。呵欠鼾聲。口噤汗出。陰陽不續。危期至速。地黃飲子極是。

熟地炭萸肉炭川斛天冬淡蓯蓉牛膝炭五味遠志茯神飲子煎法。

淩脈大不斂。神迷囈語。陰陽不相交合。爲欲脫之象。救陰無速功。急急鎭固陰陽。冀其蘇息。

人參茯神阿膠淮小麥龍骨牡蠣又陰液枯槁。陽气獨升。心熱驚惕。倏熱汗泄。議用復脈湯。甘以緩熱。充養五液。復脈去姜桂加牡蠣。

又胃弱微嘔。暫與養陽明胃津方。

人參炒麥冬炒白粳米茯神鮮蓮子肉川斛又人參﹝秋石水拌烘﹞熟地炭天冬麥冬茯神鮮生地又秋燥上薄。嗽甚微嘔。宜調本。兼以淸燥。

人參﹝秋石水拌烘﹞麥冬玉竹生甘艸南棗白粳米又安胃丸﹝二錢﹞秋石拌人參湯送。

某﹝氏﹞脈如雀啄。色枯气促。身重如山。不思納谷。乃气血大虛。慮其暴脫。

人參生地阿膠麥冬炙艸左牡蠣又補攝足三陰。

人參熟地炭棗仁茯神五味鮮蓮子肉朱﹝氏﹞久損不復。眞气失藏。交大寒節。初之气。厥陰風木主候。肝風乘虛上擾。气升則嘔吐。气降則大便。寒則脊內更甚。熱則神煩不寧。是中下之眞气杳然。恐交春前後。有厥脫變幻。擬進鎭逆法。

人參生牡蠣龍骨附子桂枝木生白芍炙艸艾自半月前。寒熱兩日。色脈愈弱。食減寢少。神不自持。皆虛脫之象。議固之澀之。不及理病。

人參生龍骨牡蠣桂枝炙艸南棗肉又脈神稍安。議足三陰補方。

人參砂仁末炒熟地炒黑杞子茯神五味牛膝炭脫卽死也。諸病之死。皆謂之脫。蓋人病則陰陽偏勝。偏勝至極卽死矣。人之生也。負陰抱陽。又曰。陰在內。陽之守也。陽在外。陰之使也。是故陰中有陽。陽中有陰。其陰陽樞紐。自有生以至老死。頃刻不離。離則死矣。故古聖先賢。創著醫籍。百病千方。無非爲補偏救獘。和協陰陽。使人得盡其天年而已。夫脫有陰脫陽脫之殊。內經論之最詳。難經又言脫陽者見鬼。脫陰者目盲。此不過言其脫時之情狀也。明理者須預爲挽救則可。若至見鬼目盲而治之。已無及矣。今觀先生之治法。回陽之中必佐陰藥。攝陰之內必兼顧陽气。務使陽潛陰固。庶不致有偏勝之患。至於所脫之癥不一。如中風眩暈嘔吐喘衄。汗多亡陽之類。

是陽脫也。瀉痢崩漏胎產。下多亡陰之類。是陰脫也。痧脹幹霍亂。痞脹痙厥。臟腑窒塞之類。是內閉外脫也。陽脫於上。陰脫於下。卽人死而魂升魄降之謂也。總之陰陽樞紐不脫。

病𨿽重不死。然則陰陽樞紐何在。其在於命門歟。﹝華岫云﹞

卷三

脾胃

錢胃虛少納。土不生金。音低气餒。當與淸補。﹝胃陰虛不饑不納﹞

麥冬生扁豆玉竹生甘艸桑葉大沙參王數年病傷不復。不饑不納。九竅不和。都屬胃病。陽土喜柔偏惡剛燥。若四君異功等。竟是治脾之藥。腑宜通卽是補。甘濡潤。胃气下行。則有效驗。

麥冬﹝一錢﹞火麻仁﹝一錢半炒﹞水炙黑小甘艸﹝五分﹞生白芍﹝二錢﹞

臨服入靑甘蔗漿一杯。

某﹝二四﹞病後胃气不蘇。不饑少納。姑與淸養。

鮮省頭艸﹝三錢﹞白大麥仁﹝五錢﹞新會皮﹝一錢﹞陳半夏曲﹝一錢﹞川斛﹝三錢﹞烏梅﹝五分﹞

某﹝三四﹞脈澀。體質陰虧偏熱。近日不饑口苦。此胃陰有傷。邪熱內熾。古稱邪火不殺谷是也。

金石斛陳半夏曲生穀芽廣皮白陳香豉塊茯苓某理肺養胃。進以甘寒。﹝肺胃陰虛﹞

甜杏仁玉竹花粉枇杷葉川貝甜水梨汁某脈數。口渴有痰。乃胃陰未旺。

炒麥冬生白扁豆生甘艸白粳米北沙參川斛陳﹝二十﹞知饑少納。胃陰傷也。

麥冬川斛桑葉茯神蔗漿某胃陽受傷。腑病以通爲補。與守中必致壅逆。﹝胃陽虛﹞

人參粳米益智仁茯苓廣皮炒荷葉某食穀不化。胃無火也。

生白芍濃朴新會皮益智仁茯苓砂仁計﹝三三﹞陽微痰黑。食入不化。

人參生益智桂心茯神廣皮煨姜髙﹝六八﹞脈小帶弦。知饑不欲食。晨起吐痰。是胃陽不足。宜用外臺茯苓飲。

又人參白術茯苓廣皮半夏枳實皮白蒺藜地栗粉席﹝二三﹞脈右濡。臍上過寸有聚气橫束。幾年來食難用飽。每三四日一更衣。夫九竅失和。都屬胃病。上脘部位爲气分。淸陽失司。仿仲景微通陽气爲法。

薤白栝蔞汁半夏薑汁川桂枝鮮菖蒲某﹝三二﹞脈濡自汗。口淡無味。胃陽憊矣。

人參淡附子淡漧薑茯苓南棗王脈小。右弦。病屬勞倦。飲食不和。醫投柴葛。雜入消導。升表攻裏。致汗泄三日。脘中不饑。全是胃陽大傷。防有噦呃厥逆之變。

生益智仁薑汁半夏茯苓丁香炒黃米孫長夏熱傷。爲瘧爲痢。都是脾胃受傷。老年气衰。不肯自復。淸陽不肯轉旋。脘中不得容納。

口味痰吐不淸。脈弦右濡澀。下焦便不通調。九竅不和。都胃病也。此剛補不安。陽土不耐辛熱矣。議宣通補方。如大半夏湯之類。大半夏湯加川連薑汁。

又小溫中丸。

錢﹝二二﹞壯年肌柔色黯。脈小濡澀。每食過不肯運化。食冷物臍上卽痛。色脈參合病象。是胃陽不旺。濁陰易聚。醫知腑陽宜通。自有效驗。

良姜艸果紅豆蔻濃朴生香附烏藥汪舌灰黃。脘痺不饑。形寒怯冷。脾陽式微。不能運布气機。非溫通焉能宣達。﹝脾陽虛﹞

半夏茯苓廣皮漧薑濃朴蓽茇周﹝四十﹞脈象窒塞。能食少運。便溏。當溫通脾陽。

生白術﹝一錢半﹞茯苓﹝三錢﹞益智仁﹝一錢﹞淡附子﹝一錢﹞漧薑﹝一錢﹞蓽茇﹝一錢﹞

又溫通脾陽頗適。脈象仍然窒塞。照前方再服二劑。如丸方。當以脾腎同治著想。

吳酒多谷少。濕勝中虛。腹痛便溏。太陰脾陽少健。平胃合四苓加穀芽。

王﹝五十﹞素有痰飲。陽气已微。再加悒郁傷脾。脾胃運納之陽愈憊。致食下不化。食已欲瀉。夫脾胃爲病。最詳東垣。當升降法中求之。﹝脾胃陽虛﹞

人參白術羌活防風生益智廣皮炙艸木瓜張﹝十九﹞食加便溏。胃醒脾不運也。方藥當以太陰陽明是調。異功散加甘松益智。

周﹝四二﹞脈緩弱。脘中痛脹。嘔湧淸涎。是脾胃陽微。得之積勞。午後病甚。陽不用事也。大凡脾陽宜動則運。溫補極是。而守中及膩滯皆非。其通腑陽間佐用之。

人參半夏茯苓生益智生薑汁淡漧薑大便不爽。間用半硫丸。

朱﹝五四﹞陽微。食後吞酸。

茯苓﹝四兩﹞炒半夏﹝二兩﹞廣皮﹝二兩﹞生於術﹝二兩﹞濃朴﹝一兩﹞淡漧薑﹝一兩﹞

蓽澄茄﹝一兩﹞淡吳萸﹝一兩﹞公丁香﹝五錢﹞水法丸。

某﹝二八﹞脈弦。食下脹。大便不爽。水谷之濕內著。脾陽不主默運。胃腑不能宣達。疏脾降胃。令其升降爲要。﹝濕傷脾胃﹞

金石斛﹝三錢﹞濃朴﹝一錢﹞枳實皮﹝一錢﹞廣皮白﹝一錢半﹞苦參﹝一錢﹞神曲﹝一錢半﹞茯苓皮﹝三錢﹞麥芽﹝一錢半﹞

不運。洞泄之後。而神倦食減。濕傷脾胃淸气。用東垣淸暑益气主之。

淸暑益气法洪﹝嫗﹞脈虛澀弱。面乏淖澤。鼻冷肢冷。肌腠麻木。時如寒凜微熱。欲溺大便有不化之形。谷食不納。此陽气大衰。理進溫補。用附子理中湯。﹝脾腎陽虛﹞

趙﹝三七﹞气分本虛。衛少外護。畏風怯冷。冬天大气主藏。夏季气泄外越。此天熱煩倦一因也。是气分屬陽。故桂附理陽頗投。考八味古稱腎气。有通攝下焦之功。能使水液不致泛溢。其中陰藥味濃爲君。乃陰中之陽藥。施於气虛。未爲中。歷舉益气法。無出東垣範圍。俾淸陽旋轉。

脾胃自彊。偏寒偏熱。總有太過不及之獘。補中益气加麥冬北味。﹝中气虛﹞

又間服四君子湯。

宣﹝三五﹞痛而納食稍安。病在脾絡。因饑餓而得。當養中焦之營。甘以緩之。是其治法。﹝饑傷﹞歸建中湯。

戈小便短澀混濁。大便頻溏。不欲納谷。此傷食惡食也。當分消土。﹝食傷﹞

生益智廣皮茯苓澤瀉炒白芍炒山楂脾胃之論。莫詳於東垣。其所著補中益气。調中益气。升陽益胃等湯。誠補前人之未備。察其立方之意。因以內傷勞倦爲主。又因脾乃太陰濕土。且世人胃陽衰者居多。故用參以補中。二術以溫燥。升柴升下陷之淸陽。陳皮木香。

理中宮之气滯。脾胃合治。若用之得宜。誠效如桴鼓。蓋東垣之法。不過詳於治脾。而略於治胃耳。乃後人宗其意者。

凡著書立說。竟將脾胃總論。卽以治脾之藥。籠統治胃。舉世皆然。今觀葉氏之書。始知脾胃當分析而論。蓋胃屬戊土。

脾屬己土。戊陽己陰。陰陽之性有別也。髒宜藏。腑宜通。臟腑之體用各殊也。若脾陽不足。胃有寒濕。一臟一腑。皆宜於溫燥升運者。自當恪遵東垣之法。若脾陽不虧。胃有燥火。則當遵葉氏養胃陰之法。觀其立論云。納食主胃。運化主脾。脾宜升則健。胃宜降則和。又云。太陰濕土。得陽始運。陽明陽土。得陰自安。以脾喜剛燥。胃喜柔潤也。仲景急下存津。其治在胃。東垣大升陽气。其治在脾。此種議論。實超出千古。故凡遇稟質木火之體。患燥熱之癥。或病後熱傷肺胃津液。以致虛痞不食。舌絳咽漧。煩渴不寐。肌燥熱。便不通爽。此九竅不和。都屬胃病也。豈可以術升柴治之乎。故先生必用降胃之法。所謂胃宜降則和者。非用辛開苦降。亦非苦寒下奪。以損胃气。不過甘平。或甘涼濡潤。以養胃陰。則津液來復。使之通降而已矣。此義。卽宗內經所謂六腑者。傳化物而不藏。

以通爲用之理也。今案中所分胃陰虛。胃陽虛。脾胃陽虛。中虛。饑傷。食傷。其種種治法。最易明悉。余不參贅。總之脾胃之病。虛實寒熱。宜燥宜潤。固當詳辧。其於升降二字。尢爲緊要。蓋脾气下陷固病。卽使不陷。而但不健運。已病矣。胃气上逆固病。卽不上逆。但不通降。

亦病矣。故脾胃之治法。與各門相兼者甚多。如嘔吐腫脹泄瀉。便閉不食。胃痛腹痛。木乘土諸門。尢宜並參。互相討論。以明其理可也。﹝華岫云﹞

徐評發明亦切當。

卷三

木乘土

某肝厥犯胃入膈。﹝肝胃﹞

半夏薑汁杏仁栝蔞皮金鈴子延胡香豆豉白蔻鮑﹝三三﹞情懷不適。陽气郁勃於中。變化內風。掀旋轉動。心悸流涎。麻木悉歸左肢。蓋肝爲起病之源。胃爲傳病之所。飲酒中虛。便易溏滑。議兩和肝胃。

桑葉炒丹皮天麻金斛川貝地骨皮吳脈左數。右濡。气塞心痛。養胃平肝。

半夏茯苓炒麥冬柏子仁川楝子靑橘葉顧﹝五一﹞脈弦。胃脘痺痛。子後淸水泛溢。由少腹湧起。顯是肝厥胃痛之癥。

吳萸﹝五分﹞川楝子﹝一錢﹞延胡﹝一錢﹞茯苓﹝三錢﹞桂枝木﹝五分﹞髙良姜﹝一錢﹞

某﹝二九﹞脈左弦。右澀。中脘痛及少腹。病在肝胃。

川楝子靑皮生香附小茴茯苓南棗某﹝三二﹞舌白惡心。液沫泛溢。病在肝胃。當通陽泄濁。

吳萸﹝七分﹞漧薑﹝一錢﹞薑汁﹝三分﹞茯苓﹝三錢﹞南棗﹝一枚﹞

任﹝三八﹞此情志不遂。肝木之气。逆行犯胃。嘔吐膈脹。開懷談笑可解。凝滯血藥。乃病之對頭也。

延胡川楝子蘇梗烏藥香附紅豆蔻王﹝四三﹞胃脘痛。髙突而堅。嘔淸涎血沫。滴水不能下咽。四肢冷。肌膚麻木。捶背脊病勢略緩。此屬肝厥犯胃。

開口吳萸金鈴子炒延胡生香附髙良姜南山楂某脈左弦。少寐。气從左升。泄肝和胃。

生左牡蠣﹝五錢﹞川楝子肉﹝一錢﹞化州橘紅﹝一錢半﹞茯苓﹝三錢﹞澤瀉﹝一錢﹞

某脈緩。左弦。晨倦食減。在土旺之候。急調脾胃。戊己湯去甘艸加穀芽。

程﹝五六﹞曲運神機。心多擾動。必形之夢寐。診脈時。手指微震。食納痰多。蓋君相動主消爍。安谷不充形骸。首宜理陽明以制厥陰。勿多歧也。

人參枳實半夏茯苓石菖蒲某通補陽明和厥陰。

人參茯苓半夏髙良姜吳萸生白芍某﹝四一﹞肝逆犯胃。脘痛腹鳴。气撐至咽。

川楝子桂枝木淡漧薑川椒生白芍吳萸烏梅茯苓程﹝五二﹞操家。煩動嗔怒。都令肝气易逆。漧嘔味酸。木犯胃土。風木動。乃晨泄食少。形瘦脈虛。先議安胃和肝。

人參半夏茯苓木瓜生益智煨姜華﹝二三﹞據說气攻脇脹。春起秋愈。此內應肝木。飽食不和。肝傳胃矣。

焦白術半夏柴胡枳實生香附廣皮榦荷葉湯泛丸。

毛目微黃。舌黃。煩渴脇肋板實。呼吸周身牽掣。起於頻吐食物痰飲。卽胸脘痛脹。此肝木犯胃。諸气痺阻。𨿽平昔宜於溫補。今治病宜通气分。

半夏﹝一錢半﹞廣皮白﹝一錢﹞大杏仁﹝十粒﹞白蔻仁﹝八分﹞川楝子﹝一錢﹞炒延胡﹝一錢﹞生薑﹝五分﹞土栝蔞皮﹝一錢﹞

又心中懊惱噎痛。气分熱痰未平。用溫膽法。

竹茹﹝一錢炒黃﹞炒半夏﹝一錢﹞茯苓﹝一錢半﹞枳實﹝一錢﹞桔梗﹝八分﹞橘紅﹝一錢﹞生薑﹝三分﹞

王﹝十三﹞癖積。是重著有質。今痛升有形。痛解無迹。發於暮夜。衝逆。欲嘔不吐。明是厥气攻胃。由惱怒彊食。气滯紊亂而成病。發時用河間金鈴子散。兼以宣通陽明凝遏可愈。

金鈴子延胡半夏栝蔞皮山梔橘紅秦﹝二七﹞面長身瘦。稟乎木火之形。气阻脘中。食少礙痛。胃口爲逆。乃气火獨熾之象。忌用燥熱劫津。治以平肝和胃。

降香郁金山梔橘紅枇杷葉蘇子川貝母姜皮朱﹝五十﹞半百已衰。多因神傷思慮。夏四月大气發泄。遂加便溏。長夏暑熱。無有不大耗气分。寒熱之來。乃本气先怯。而六气得以乘虛。今不思納谷之因。皆寒熱二气擾逆。胃脘淸眞受戕。所以致困莫蘇。不煩不渴。胃陽虛也。凡醒胃必先制肝。而治胃與脾迥別。古稱胃气以下行爲順。區區術甘之守。升柴之升。竟是脾藥。所以鮮克奏效。

人參茯苓炒麥冬大麥仁木瓜烏梅董病久。正气已衰。喜熱惡寒爲虛。診得左脈尙弦。病在肝。但髙年非伐肝平肝爲事。議通補胃陽。

人參茯苓煨姜新會皮炒粳米炒荷葉蒂陸﹝三六﹞咽屬胃。胃陰不升。但有陽气燻蒸。致咽燥不成寐。衝逆心悸。震動如驚。厥陰內風。乘胃虛以上僭。胃脈日虛。肢肌麻木。當用十味溫膽。合秫米湯。通攝兼進。俾肝胃陽和。可以痊安。

人參茯苓棗仁知母竹茹半夏黃色秫米又用泄少陽。補太陰法。六君去甘艸加丹皮桑葉金斛湯法丸。

郭脈弦。心中熱。欲嘔。不思食。大便不爽。乃厥陰肝陽順乘胃口。陽明脈絡不宣。身體掣痛。當兩和其陽。酸苦泄熱。少佐微辛。

川連桂枝木生牡蠣烏梅生白芍川楝子芮前議肝病入胃。上下格拒。考內經諸痛。皆主寒客。但經年累月久痛。寒必化熱。故六气都從火化。河間特補病機一十九條亦然。思初病在气。久必入血。以經脈主气。絡脈主血也。此臟腑經絡气血。須分晰辧明。投劑自可入彀。更詢初病因驚。夫驚則气逆。初病肝气之逆。久則諸气均逆。而三焦皆受。不特胃當其衝矣。謹陳緩急先後進藥方法。厥陰篇云。气上撞心。饑不能食。欲嘔。口吐涎沫。夫木旣犯胃。胃受克爲虛。仲景謂制木必先安土。恐防久克難復。議用安胃一法。

川連川楝子川椒生白芍烏梅淡姜渣歸須橘紅內經以攻病克制曰勝方。補虛益體。須气味相生曰生方。今胃被肝乘。法當補胃。但胃屬腑陽。凡六腑以通爲補。黃連味苦能降。戴元禮云。諸寒藥皆凝澀。惟有黃連不凝澀。有姜椒歸須气味之辛。得黃連川楝之苦。仿內經苦與辛合。能降能通。芍藥酸寒。能泄土中木乘。又能和陰止痛。當歸血中气藥。辛溫上升。用須力薄。其气不升。梅占先春。花發最早。得少陽生气。非酸斂之收藥。得連楝苦寒。內經所謂酸苦泄熱也。以气與熱俱無形無質。

其通逐之法迥異。故辧及之。

又春分前七日。診右脈虛弦帶澀。左脈小弦勁而數。胃痛已緩。但常有畏寒鼓栗。俄頃發熱而解。此肝病先厥後熱也。今歲厥陰司天。春季風木主气。肝病旣久。脾胃必虛。風木郁於土宮。營衛二气。未能流暢於經脈。爲營養護衛。此偏熱偏寒所由來矣。夫木郁土位。古人制肝補脾。升陽散郁。皆理偏就和爲治。勿徒攻補寒熱爲調。今春半天令漸溫。擬兩和气血。佐以宣暢少陽太陰。至小滿气暖泄越。必大培脾胃後天。方合歲气體質調理。定春季煎丸二方。

人參茯苓廣皮炙艸當歸白芍丹皮桑葉姜棗湯法丸。

﹝間用煎方﹞人參廣皮穀芽炙艸白芍黃芩丹皮柴胡卜有年。冬藏不固。春木萌動。人身內應乎肝。水弱木失滋榮。陽气變化內風。乘胃爲嘔。攻脇爲痛。仲景以消渴心熱屬厥陰。內經以吐涎沫爲肝病。肝居左而病熾偏右。木犯土位之徵。

經旨謂肝爲剛髒。非柔不和。閱醫藥沈桂萸連。雜以破泄气分。皆辛辣苦燥。有剛以治剛之獘。倘忽厥逆螈柰何。議鎭陽熄風法。

生牡蠣阿膠細生地丹參淮小麥南棗又內風陽气。鼓動變幻。皆有形無質。爲用太過。前議鹹苦入陰和陽。佐麥棗以和胃制肝獲效。蓋肝木肆橫。胃土必傷。醫治旣僻。津血必枯。唇赤舌絳咽漧。谷味卽變酸膩。顯是胃汁受劫。胃陰不復。夫胃爲陽明之土。非陰柔不肯協和。與脾土有別故也。

生牡蠣阿膠細生地小麥炒麻仁炒麥冬炙艸張﹝五七﹞脈小弦。納谷脘中哽噎。自述因乎悒郁彊飲。則知木火犯土。胃气不得下行所致。議苦辛泄降法。

黃連郁金香淡豆豉竹茹半夏丹皮山梔生薑又前方泄厥陰。通陽明。爲沖气吐涎脘痞。不納谷而設。且便難艱阻。胸脹悶。上下交阻。有年最慮關格。與進退黃連湯。

江晨起腹痛。食穀微滿。是淸濁之阻。按脈右虛左弦。不思飲食。脾胃困頓。都屬虛像。古人培土必先制木。仿以爲法。

人參淡吳萸淡漧薑炒白芍茯苓周﹝五九﹞酒熱濕痰。當有年正虛。淸气少旋。遂致結祕。不能容納。食少。自述多郁易嗔。議從肝胃主治。

半夏川連人參枳實茯苓薑汁王﹝五五﹞噦逆舉發。湯食皆吐。病在胃之上脘。但不知起病之因由。據云左脇內結瘕聚。肝木侮胃。

明系情懷憂勞。以致气鬱結聚。久病至頗能安谷。非純補可知。泄厥陰以舒其用。和陽明以利其腑。藥取苦味之降。辛气宣通矣。

川楝子皮半夏川連薑汁左牡蠣淡吳萸唐痞逆惡心。是肝气犯胃。食入臥著。痛而且脹。夜寐不安。亦是胃中不和。貴乎平肝養胃致其復。若見有形衝逆之狀。攻伐兢進。有痞滿成脹之患。

川連神曲吳萸川楝子楂肉郁金姚寒熱嘔吐。脇脹脘痺。大便漧澀不暢。古云九竅不和。都屬胃病。法當平肝木。安胃土。更常進人乳薑汁。以益血潤燥宣通。午後議用大半夏湯。

人參半夏茯苓金石斛廣皮菖蒲胡﹝氏﹞經後寒熱。气沖欲嘔。忽又如饑。仍不能食。視其鼻準亮。咳汗气短。多藥胃傷。肝木升逆。非上焦表病。

炙甘艸小生地芝麻仁阿膠麥冬白芍牡蠣又照前方去牡蠣加人參。

又衝陽上逆。則煩不得安。仍是陰弱。夫胃是陽土。以陰爲用。木火無制。都系胃汁之枯。故腸中之垢不行。旣知陰虧。不必彊動大便。

人參鮮生地火麻仁天冬麥冬炙艸徐﹝氏﹞經候適來。肢骸若撤。環口肉蠕動。兩踝臂肘常冷。夫衝脈血下。蹺維脈怯不用。衝隸陽明。厥陰對峙。因驚肝病。木乘土位。以致胃衰。初則气升至咽。久則懶食脘痞。昔人有治肝不應。當取陽明。陽明不闔。空洞若谷。厥气上加。勢必嘔脹吞酸。然陽明胃腑。通補爲宜。剛藥畏其劫陰。少濟以柔藥。法當如是。

人參﹝二錢﹞半夏﹝薑汁炒三錢﹞茯苓﹝三錢﹞淡附子﹝七分﹞白粳米﹝五錢﹞木瓜﹝二錢﹞

胃虛益气而用人參。非半夏之辛。茯苓之淡。非通劑矣。少少用附子以理胃陽。粳米以理胃陰。得通補兩和陰陽之義。木瓜以酸。救胃汁以制肝。兼和半夏附子之剛愎。此大半夏與附子粳米湯合方。

張﹝氏﹞肝病犯胃。心痛。漧嘔不能納食。肢冷泄瀉。腑經陽失流展。非虛寒也。金鈴子散加川連烏梅桂枝生薑。

徐﹝氏﹞屢屢墮胎。下元气怯。而寒熱久嗽。气塞塡胸。湧吐涎沫。乃郁勃嗔怒肝膽內寄之相火風木。內震不息。犯胃則嘔逆吞酸。乘胸侵咽。必脹悶喉痺。漸漸昏迷欲厥。久延不已。爲郁勞之。此治嗽淸肺。重鎭消痰。越醫越凶。考內經肝病主治三法。無非治用治體。又曰治肝不應。當取陽明。蓋陽明胃土。獨當木火之侵侮。所以制其衝逆之威也。是病原治法大略。安胃丸椒梅湯送。

鮑﹝嫗﹞風泄已止。胃逆不納食。

人參川連烏梅木瓜川斛橘紅朱﹝氏﹞嗔怒動肝。气逆惡心。胸脇閃動。气下墜欲便。是中下二焦損傷不復。約束之司失職。擬進培土泄木法。亦臨時之計。

烏梅漧薑川連川椒人參茯苓川楝生白芍王﹝氏﹞寡居多郁。宿病在肝。邇日暑邪深入。肝病必來犯胃。吐蛔下利得止。不思谷食。心中疼熱。

仍是肝胃本癥。況暑濕多傷气分。人參輔胃開痞。扶胃有益。幸無忽致疲可也。

人參川連半夏薑汁枳實牡蠣又胃開思食。仍以制肝和胃。

人參金石斛半夏枳實茯苓橘紅呂﹝氏﹞季脇之傍。是虛裏穴。今跳躍如梭。乃陽明絡空也。況衝脈卽血海。亦屬陽明所管。經行後而病忽變。前案申說已著。玆不復贅。大凡絡虛。通補最宜。身前沖气欲脹。衝脈所主病。內經所謂男子內結七疝。女子帶下瘕聚。今也痛無形象。諒無結聚。只以冷汗跗寒。食入惡心。鼻準明。環口色靑。肝胃相對。一勝必一負。今日議理陽明之陽。佐以宣通奇脈。仲景於動气一篇。都從陽微起見。仿以爲法。

人參茯苓淡熟附子生蘄艾桂枝木炒黑大茴紫石英生杜仲朱﹝氏﹞上冬用溫通奇經。帶止經轉。兩月間。納谷神安。今二月初二日。偶涉嗔忿。卽麻痺漧嘔耳聾。隨卽昏迷如厥。診脈寸彊尺弱。食減少。口味淡。微汗。此厥陰之陽化風。乘陽明上犯。蒙昧淸空。法當和陽益胃治之。

人參﹝一錢﹞茯苓﹝三錢﹞炒半夏﹝一錢半﹞生白芍﹝一錢﹞烏梅﹝七分肉﹞小川連﹝二分﹞淡生薑﹝二分﹞廣皮白﹝一錢﹞

此厥陰陽明藥也。胃腑以通爲補。故主之以大半夏湯。熱擁於上。故少佐姜連以瀉心。肝爲剛髒。參入白芍烏梅。以柔之也。

又三月初五日。經水不至。腹中微痛。右脇蠕蠕而動。皆陽明脈絡空虛。衝任無貯。當與通補入絡。

人參﹝一錢﹞當歸﹝二錢﹞茺蔚子﹝二錢﹞香附﹝醋炒一錢﹞茯苓﹝三錢﹞小茴﹝一錢﹞生杜仲﹝二錢﹞

又照方去茺蔚杜仲白芍官桂。

某﹝氏﹞久有痛經。气血不甚流暢。驟加暴怒傷肝。少腹沖气上犯。逆行於肺爲咳。寒熱聲嗄。脇中拘急。不饑不納。乃左升右降不司轉旋。致失胃气下行爲順之旨。故肝用宜泄。胃腑宜通。爲定例矣。

鉤藤丹皮桑葉半夏曲茯苓廣皮白又威喜丸。

唐積勞內傷。脘悶脇脹。嘔吐格拒。眩暈不得臥。陽挾內風暴張。恐其忽然厥。議通胃平肝法。

小川連薑汁半夏牡蠣川楝子生白芍江拒按爲實。患目病來屬肝。痛必多嘔。大便祕澀。肝病及胃。當苦辛泄降。少佐酸味。

小川連生淡漧薑半夏枳實黃芩生白芍顧﹝五十﹞陽明脈衰。形寒。痞。饑不食。心痛。洞泄兼嘔。

人參吳萸茯苓半夏生薑炒黃粳米某勞怒傷陽。气逆血郁致痛。痞脹便溏。風木侮土。前方旣效。與通補陽明厥陰。大半夏湯去蜜加桃仁柏子仁當歸姜棗湯法丸。

某脈微小弱。是陽气已衰。今年太陰司天。長夏熱泄气分。不食不運。味變酸苦。脾胃先受困也。稍涉嗔怒。木乘土中。益加不安。從東垣培土制木法。

人參廣皮茯苓益智木瓜淡姜渣夏通補陽明。開泄厥陰。

人參半夏茯苓橘紅吳萸白芍汪﹝氏﹞气滯脾弱。﹝肝脾﹞

逍遙散加郁金砂仁末。

席大便未結。腹中猶痛。食入有欲便之意。胃陽未復。肝木因時令尙橫。用泄木安土法。﹝肝脾胃﹞

人參木瓜濃朴茯苓益智仁靑皮江鎭衝任。溫養下焦頗效。所議治嗽肺藥。寒涼淸火。背謬顯然。

炒黑杞子淡蓯蓉小茴香拌炒當歸沙苑石殼建蓮茯神紫石英煎湯。煎藥。

又動怒。脘下痛。不飲食。是肝厥犯脾胃。病外生枝。最非善調之理。理气皆破泄難用。議進制肝木益胃土一法。

人參﹝一錢﹞炒焦白芍﹝一錢半﹞眞枷南香﹝汁衝五小匙﹞炒焦烏梅﹝三分酸泄肝陽﹞茯苓﹝五錢切小塊甘淡益胃﹞化橘紅﹝五分宣通緩痛﹞

又人參嫩鉤藤明天麻化橘紅炒烏梅肉茯苓伽南香朱胃弱痰多。補虛宜通。肝陽易升。左頰赤。佐泄少陽。﹝肝膽胃﹞

人參炒半夏茯苓鉤藤經霜桑葉煨姜南棗範﹝五七﹞脾竅開舌。舌出流涎爲脾病。克脾者少陽膽木。以養脾泄膽治。﹝膽脾﹞

人參於術天麻姜黃桑葉丹皮某補太陰。泄少陽。

人參茯苓焦術炙艸廣皮白芍炒丹皮桑葉又照方去甘艸桑葉加木瓜。

李﹝五十﹞少陽木火。犯太陰之土。持齋淡薄。中虛熱灼。以補脾和肝。爲久長調理。四君子加芩芍桑葉丹皮。

金能食運遲。香紋裂。左頤肉腫。不喜飲水。太陰脾陽郁。法當補土泄木。

於術茯苓新會皮炙艸煨益智柴胡丹皮白芍張﹝二九﹞脈小弱。是陽虛體質。由郁勃內動少陽木火。木犯太陰脾土。遂致寢食不適。法當補土泄木。

人參﹝一錢半﹞白術﹝一錢半﹞半夏﹝一錢﹞茯苓﹝二錢﹞甘艸﹝五分﹞廣皮﹝一錢﹞丹皮﹝三錢﹞桑葉﹝一錢﹞姜﹝一錢﹞棗﹝二錢﹞

肝爲風木之髒。又爲將軍之官。其性急而動。故肝臟之病。較之他髒爲多。而於婦女尢甚。

肝病必犯土。是侮其所勝也。本髒現癥。仲景云。厥陰之爲病。消渴。气上撞心。心中疼熱。饑而不欲食。食則吐蛔。下之利不止。又內經所載肝病。難以盡述。大凡其脈必弦。脇或脹或疼。偏寒偏熱。先厥後熱。若一犯胃。則惡心漧嘔。脘痞不食。吐酸水涎沫。克脾則腹脹。便或溏。或不爽。肢冷肌麻。案中治法。有陰陽虛實之殊。略舉而敍述之。若肝陰胃陰未虧。肝陽亢逆犯胃。先生立法。用藥則遠柔用剛。泄肝如吳萸椒桂。通胃如半夏薑汁姜附。加益智枳朴等。則兼運脾陽。中虛必用人參。故大半夏湯。附子粳米湯。進退黃連湯。瀉心法。治中法。溫膽等湯是也。若肝陰胃汁已虛。木火熾盛。風陽擾胃。用藥忌剛用柔。養肝則阿膠生地白芍麻仁木瓜。養胃則人參麥冬知母粳米秫米等是也。至於平治之法。則剛柔寒熱兼用。烏梅丸。安胃丸。逍遙散。若四君六君異功戊己。則必加泄肝之品。用桑葉丹皮者。先生云。桑葉輕淸。淸泄少陽之气熱。丹皮苦辛。淸泄肝膽之血熱。用金鈴子散者。川楝苦寒。

直泄肝陽。延胡專理气滯血澀之痛。此皆案中之綱領也。余另分此一門者。因嘔吐不食。

脇脹脘痞等恙。恐醫者但認爲脾胃之病。不知實由肝邪所致。故特爲揭出。以醒後人之目耳。且世人但知風勞臌膈爲四大重癥。不知土敗木賊。肝气日橫。脾胃日敗。延至不救者多矣。可不究心於此哉。﹝華岫云﹞

徐評諸案大抵皆胸痺痞滿。及痰飲內蓄之癥。治痞痺之方。最忌人參。而此欲其壯土以制木。用者甚多。必有遺病。至於蓄痰癥。全不齒及。尢屬辧癥不淸。其中精思巧意。中病處頗多。亦得失參半也。

卷三

腫脹

某﹝五一﹞食穀不運。脹嘔惡。大便不爽。脈弦色黃。此胃陽式微。升降失司使然。法當溫通陽气。﹝胃陽虛﹞

吳萸﹝八分﹞半夏﹝三錢﹞蓽茇﹝一錢﹞淡漧薑﹝一錢﹞生薑汁﹝五分﹞廣皮白﹝一錢半﹞

陳﹝三八﹞診脈右大而緩。左如小數促。冬季寒熱身痛。汗出卽解。自勞役饑飽嗔怒之後。病勢日加。

面浮足腫。呼吸皆喘。目淚鼻衄。臥著气沖欲起。食納畱中不運。時序交夏。脾胃主候。睹色脈情形。中滿脹病日來矣。蓋此癥屬勞倦致損。初病卽在脾胃。東垣云。胃爲衛之本。脾乃營之源。臟腑受病。營衛二气。晝夜循環失度爲寒爲熱。原非瘧邪半表半里之癥。斯時若有明眼。必投建中而愈。經言勞者溫之。損者益之。建中甘溫。令脾胃淸陽自立。中原砥定。無事更遷。仲景亦謂男子脈大爲勞。則知內經仲景東垣垂訓。眞規矩準繩至法。且汗泄積勞。都是陽傷。醫藥辛走劫陽。苦寒敗胃。病患自述飲蔗卽中脘不舒。頃之少腹急痛便稀。其胃陽爲苦辛大傷明甚。又述咳頻。沖气必自下上逆。夫衝脈隸於陽明。胃陽傷極。中乏坐鎭之眞气。衝脈動。則諸脈交動。濁陰散漫上布。此臥著欲起矣。愚非遙指其脹。正合內經濁气在上。

則生脹。太陰所至爲腹脹相符也。昔有見痰休治痰。見血休治血。當以病因傳變推求。故辧論若此。

濃朴杏仁人參茯苓蜜煨姜南棗濃朴杏仁。取其能降气。參苓姜棗。取其創建胃中之淸陽。而和營衛也。

吳﹝二四﹞單脹溺少。溫通頗適。當用大鍼砂丸一錢二分。八服。﹝脾陽虛﹞

某食下脹。舌黃。當治脾陽。

生白術﹝一錢半﹞廣皮﹝一錢﹞茯苓﹝三錢﹞濃朴﹝一錢﹞木瓜﹝五分﹞淡附子﹝七分﹞

徐﹝三九﹞攻痞變成單脹。脾陽傷極。難治之癥。

生白術熟附子茯苓濃朴生漧薑錢食入腹脹。已五十日。且痛必有形攻動。頭中微痛。夫痞滿屬气。痛因气滯。二便旣通。其滯未必在乎腸胃。從太陰脾陽傷。以辛溫開泄主之。

桂枝生白芍淡漧薑濃朴又照方去白芍加生益智仁茯苓。

楊﹝五十﹞飲酒聚濕。太陰脾陽受傷。單單腹脹。是濁陰之气錮結不宣通。二便不爽。治以健陽運濕。

生茅術艸果附子廣皮濃朴茯苓蓽茇豬苓吳﹝四三﹞食下脹。便溏不爽。肢木不仁。此脾陽困頓。不能默運使然。溫通中陽爲主。

白術﹝三錢﹞附子﹝一錢﹞炮姜﹝一錢半﹞桂枝木﹝一錢﹞茯苓﹝三錢﹞蓽茇﹝一錢﹞

僧﹝四七﹞俗語云。膏粱無厭發癰疽。淡泊不堪生腫脹。今素有脘痛。气逆嘔吐。漸起腫脹。乃太陰脾臟之陽受傷。不司鼓動營運。陰土宜溫。佐以制木治。

生於術茯苓廣皮椒目濃朴益智仁良姜某﹝六七﹞左脈弦。脹滿不運。便泄不爽。當溫通脾陽。

艸果仁﹝一錢﹞茯苓皮﹝三錢﹞大腹皮﹝三錢﹞廣皮﹝一錢半﹞靑皮﹝一錢﹞濃朴﹝一錢半﹞木豬苓﹝一錢半﹞椒目﹝五分﹞

吳寒熱傷中。腹微滿。舌白。用治中法。

人參益智廣皮茯苓澤瀉金斛木瓜周﹝五五﹞久嗽四年。後失血。乃久積勞傷。酒肉不忌。濕郁脾陽爲脹。問小溲僅通。大便仍溏。濁陰乘陽。午後夜分尢劇。

生於術熟附子陳﹝五十﹞積勞。脾陽傷。食下脹。足腫。

生白術茯苓熟附子艸果仁濃朴廣皮某躬耕南畝。曝於烈日。漬於水土。暑濕內蒸爲瀉痢。邪去正傷。臨晚跗腫腹滿。乃脾陽已困。

諸气不司營運。濁陰漸爾竊據。內經病機。諸濕腫滿。皆屬於脾。

生白術艸蔻茯苓濃朴附子澤瀉鄒﹝三九﹞深秋霍亂轉筋。必有暴冷傷及脾胃。病機一十九條。河間皆謂熱。亦屬偏見。愈瀉愈脹。豈是實癥。夫酒客之濕。皆脾胃陽微不運。致濕邪凝聚。气壅成脹。見脹滿徹投攻下。不究致病之因。故曰難調之癥。

生白術艸果熟附子濃朴廣皮茯苓陳﹝四四﹞苦寒多用。胃陽久傷。右脇痛。嘔酸濁。皆濁陰上干。用辛甘溫中補虛痛減。病患述早上腹寬。暮夜气緊微硬。大便不爽。有單腹脹之憂。﹝脾胃陽虛﹞

人參生白術茯苓肉桂歸身益智廣皮煨姜趙﹝五四﹞胸腹脹滿。久病痰多。

生白術﹝二兩﹞茯苓﹝二兩﹞濃朴﹝一兩﹞肉桂﹝五錢﹞薑汁丸本艸云。濃朴與白術能治虛脹。仿潔古枳術之意也。佐茯苓通胃陽。肉桂入血絡。則病邪可卻矣。

楊脈沈小弦。中年已後。陽气不足。痰飲水寒。皆令逆趨。致運納失和。漸有脹滿浮腫。法以辛溫宣通。以本病屬脾胃耳。

人參﹝一錢﹞茯苓﹝三錢﹞白芍﹝一錢半﹞淡附子﹝一錢﹞薑汁﹝三分調﹞

倪﹝二十﹞腹膨。便不爽。腑陽不行。

生益智茯苓生穀芽廣皮砂仁殼濃朴又六腑不通爽。凡濁味食物宜忌。

雞肫皮麥芽山楂砂仁陳香櫞又脈沈小緩。早食難化。晚食夜脹。大便不爽。此腑陽久傷。不司流行。必以溫藥疏通。忌食閉气粘葷。

生白術附子濃朴艸果茯苓廣皮白檳榔汁浦﹝四九﹞腎气丸。五苓散。一攝少陰。一通太陽。濁泄溺通。腹滿日減。不爲錯誤。但虛寒脹病。而用溫補。閱古人調劑。必是通法。蓋通陽則濁陰不聚。守補恐中焦易鈍。諭氏謂能變胃。而不受胃變。苟非純剛之藥。曷勝其任。﹝腎胃陽虛﹞

議於暮夜服玉壺丹五分。晨進。

人參半夏薑汁茯苓枳實漧薑陳﹝六二﹞老人脾腎陽衰。午後暮夜。陰气用事。食納不適。腸鳴脹。時泄。治法初宜剛劑。俾陰濁不僭。陽乃復辟。

人參﹝一錢半﹞淡附子﹝一錢﹞淡漧薑﹝八分﹞茯苓﹝三錢﹞炒菟絲﹝三錢﹞胡蘆巴﹝一錢﹞

此治陽明之陽也。若參入白術甘艸。則兼走太陰矣。

某﹝三七﹞腫脹由足入腹。診脈細軟。不能運谷。當治少陰太陰。﹝脾腎陽虛﹞

生白術濃朴茯苓淡附子淡漧薑蓽茇馬﹝三六﹞暮食不化。黎明瘕泄。乃內傷單脹之癥。脾腎之陽積弱。據理當用腎气丸。

顧﹝四三﹞脈微而遲。色衰萎黃。蟹爲介屬。鹹寒沈降。凡陽气不足者。食之損陽。其致病之由。自試二次矣。久利久泄。古云無不傷腎。今浮腫漸起自下。是水失火而敗。若非暖下。徒見泄瀉有紅。

爲脾胃濕熱。必致中滿敗壞。

生茅術熟地炭熟附子淡漧薑茯苓車前某脾腎虛寒多瀉。由秋冬不愈。春木已動。勢必克土。腹滿。小便不利。乃腫病之根。若不益火生土。日喫疲藥。焉能卻病。

人參白術附子生益智菟絲子茯苓姚﹝四八﹞據說情懷不適。因嗔怒。痰嗽有血。視中年形瘁肉消。漸漸腹脹跗腫。下午漸甚。陽气日奪。

早服腎气丸三錢。晝服五苓散。﹝腎陽虛﹞

殷﹝氏﹞行動气墜於下。臥著气擁於上。此跗腫晝甚。頭脹夜甚。總是中年陽微。最有腹大喘急之事。濟生丸﹝十服﹞

某陽微陰結。腫脹。

附子苡仁白術木防己澤瀉細辛朱陽明胃逆。厥陰來犯。丹溪謂上升之气。自肝而出。淸金開气。亦有制木之功能。而痛脹稍緩。議以溫膽加黃連方。﹝肝胃不和﹞

半夏茯苓橘紅枳實竹茹川連生白芍某﹝二八﹞舌微黃。瘕逆。脘胸悉脹。當和肝胃。

桂枝木漧薑靑皮吳萸川楝子炒半夏秦兩年初秋發傷。脈絡气血不爲流行。而腹滿重墜。臥則頗安。臍左動气。臥則尢甚。吐冷沫。

常覺冷气。身麻語塞。肝風日熾。疏泄失職。經以肝病吐涎沫。木侮土位。自多脹。丹溪云。自覺冷者非眞冷也。兩次潰瘍之後。剛燥熱藥。似難進商。議以宣通肝胃爲治。有年久恙。貴乎平淡矣。

云茯苓﹝三錢﹞三角胡麻﹝搗碎滚水洗十次三錢﹞濃橘紅﹝一錢﹞嫩鉤藤﹝一錢﹞熟半夏﹝炒黃一錢半﹞白旋復花﹝一錢﹞濾淸。服一杯。四帖。

又接服大半夏湯。

熟半夏﹝炒二錢半﹞云苓﹝小塊五錢﹞薑汁﹝調服四分﹞人參﹝同煎一錢﹞

方﹝五九﹞診脈百至。右緩澀。左弦勁。始而腸鳴泄气。由漸腹滿脹。納食幾廢。便難溺少。此皆情懷少曠。淸气不轉。肝木侵侮胃土。腑陽窒塞。脹滿日甚。據云。先因胃脘心下痛癥。气郁顯然。非旦晚圖功之象。議河間分消法。﹝肝郁犯胃兼濕﹞

杏仁濃朴海金沙陳香櫞郁金萊菔子木通雞肫皮王﹝三七﹞食入不運。脘中脹。病由悒郁。經年不愈。視色黃形瘦。按脈小而澀。喜涼飲。惡熱。大便未經通調。九竅不和。皆胃病矣。

川連雞肫皮枳實廣皮桔梗栝蔞實半夏萊菔子郁金杏仁薑汁竹瀝丸。

楊﹝四十﹞肝郁乘胃爲脹。經年內結有形。用緩消一法。

生茅術雞肫皮川連生濃朴淡姜渣鍼砂﹝制﹞

椒目湯法丸。

畢濕熱。由腑滯及腸中。大便不爽。食入不適。平昔肝木易動。厥陰不主疏泄。少腹形脹。無非滯气之壅。久則凝瘀日踞。

小溫中丸三錢。十服。

程﹝三十﹞脈右弦。面黃。腹滿。按之漉漉有聲。每大便先腹痛。便不能幹爽。此胃气不降。陽气自滯。

由乎嗔怒不息。肝木橫逆。疏泄失司。脹之來。皆由乎此。議泄肝通腑。濁宣脹減之義。

杏仁紫濃朴豬苓郁金椒目檳榔汁接服小溫中九。

某﹝五七﹞不饑不運。少腹胃脘悉滿。診脈左弦。乃肝木犯胃。二腑不主流行。濁陰漸次彌漫。他日單脹之作。竟有難以杜患者。速速戒惱怒。安閒自在。誠治斯疾之良圖。

小溫中丸一錢五分。開水送下。

夏夏四月。脾胃主气。嗔怒怫郁。無不動肝。肝木侮土。而脾胃受傷。郁久气不轉舒。聚而爲熱。

乃壯火害气。宜乎減食脹矣。當作木土之郁調治。桂附助熱。萸地滋滯。郁熱益深。是速增其病矣。

鉤藤丹皮黑山梔川連靑皮子紫濃朴萊菔子廣皮白薄荷梗又脹勢已緩。脈來弦實。此濕熱猶未盡去。必淡泊食物。淸肅胃口。以淸滲利水之劑。服五六日再議。

豬苓澤瀉通艸海金沙金銀花茯苓皮黑豆皮又診脈浮中沈。來去不爲流利。气阻濕郁。膠痰內著。議用控涎丹六分。緩攻。

又服控涎丹。大便通而不爽。診右脈弦實。目黃舌燥。中焦濕熱不行。因久病神倦。不敢過攻。

議用丹溪小溫中丸。每服三錢。乃泄肝通胃。以緩治其脹。

謝形神勞煩。陽傷。腑气不通。疝瘕陰濁。從厥陰乘犯陽明。胃爲陰濁蒙閉。腸中气窒日甚。年前邪勢頗緩。宣絡可效。今閉錮全是濁陰。若非辛雄剛劑。何以直突重圍。脹滿日增。人力難施矣。

生炮川烏頭生淡川附子淡漧薑淡吳萸川楝子小茴香豬膽汁唐﹝氏﹞紫菀杏仁通艸郁金黑山梔又三焦不通。脘痺腹脹。二便皆祕。前方用開手太陰肺。苦辛潤降。小溲得利。兼進小溫中丸。

泄肝平胃。脹勢十減有五。但間日寒熱復來。必是內郁之气。陽不條達。多寒戰栗。議用四逆散和解。其小溫中丸仍用。

生白芍枳實柴胡黃芩半夏杏仁竹茹生薑張﹝嫗﹞腹臌脹。大便不爽。得暖气稍快。乃陽气不主流行。蓋六腑屬陽。以通爲補。春木地气來升。土中最畏木乘。勢猖熾。治當泄木安土。用丹溪小溫中丸。每服三錢。

張﹝氏﹞用鎭肝逆理胃虛方法。脈形小弱。吐涎沫甚多。仍不納谷。周身寒凜。四肢微冷。皆胃中無陽。濁上僭踞。而爲脹。所謂食不得入。是無火也。﹝肝犯胃陽虛﹞

人參吳萸漧薑附子川連茯苓丁﹝三十﹞嗔怒。气血逆亂。右脇不和。夜食噯噫脹。乃肝胃病。治以解郁。宣通气血。﹝木鬱气滯血澀﹞

鉤藤丹皮桑葉生香附茯苓神曲降香木炒黑楂肉徐平素肝气不和。脇肋少腹脹。气血不調。痰飲漸聚。厥陰陽明同治。

桃仁延胡歸尾小茴香附半夏茯苓橘紅神曲馬﹝三四﹞脈實。久病瘀熱在血。胸不爽。小腹墜。能食不渴。二便澀少。兩進苦辛宣腑。病未能卻。此屬血病。用通幽法。

桃仁郁李仁歸尾小茴紅花制大黃桂枝川楝子又晝日气墜少腹。夜臥不覺。甚則頭昏胸悶。今年五月。初用疏滯。繼通三焦。續進通幽。其墜脹仍若。議辛香流气法。

川楝子延胡小茴黑山梔靑木香橘核生香附磨汁法丸。

董初因下血轉痢。繼而大便祕艱。自左脇下有形。漸致脹大堅滿。小便自利。病在血分。久病兩年。形瘦气短。不敢峻攻。若五積成例。議用古禹餘糧丸。每日一錢。

鄭﹝氏﹞得食腹痛。上及心胸。下攻少腹。甚至筋脹。擾於周身經絡之間。大便欲解不通暢。此乃腸胃气阻。故痛隨利減。神保丸。﹝一錢﹞

張脈左弦。右浮澀。始因脘痛貫脇。繼則腹大髙凸。納食減少難運。二便艱澀不爽。此乃有年操持縈慮太甚。肝木拂郁。脾土自困。淸濁混淆。脹勢乃成。蓋髒眞日漓。腑陽不運。考古治脹名家。必以通陽爲務。若滋陰柔藥。微加桂附。凝陰沍濁。豈是良法。議用局方禹糧丸。暖其水髒。攻其穢濁。俟有小效。兼進通陽剛補是爲虛癥內傷脹滿治法。至於攻瀉劫奪。都爲有形而設。與無形气傷之癥不同也。﹝肝郁犯脾﹞局方禹餘糧丸。

陳﹝嫗﹞久郁。傷及脾胃之陽。面無華色。納粥欲嘔。大便溏泄。气陷則跗腫。气呆則脘悶。有中滿之憂。用治中法。﹝肝犯脾胃﹞

人參生益智煨姜茯苓木瓜炒廣皮程﹝女﹞脈數。惡心。脘脹。﹝肝脾不和夾暑邪﹞

炒半夏廣皮藿香﹝黃連一分煎水拌﹞茯苓郁金又暑傷脾胃。則肝木犯土。左腹膨。泄瀉。

人參濃朴廣皮炒澤瀉茯苓木瓜炙艸炒楂肉又人參炒柴胡炒白芍炒黃芩茯苓炙艸生薑大棗宋食入脘脹。此屬胃病。視色蒼形瘦。自述飲酒嘔吐而得。又述耳鳴肉。是木火犯中。郁勃病甚。議用逍遙減白術。合左金方。﹝木火犯土﹞

朱﹝四三﹞瘰馬刀。都是肝膽爲病。病久延及脾胃。腹滿便澀。舌黃微渴。非溫補可服。泄木火以疏之。和脾胃以調之。冀其脹勢稍減。

吳萸拌川連生於術川楝子炒山楂黑山梔濃朴靑皮椒目唐﹝女﹞气臌三年。近日跌僕嘔吐。因驚气火更逆。胸臆塡塞脹滿。二便皆通。自非質滯。喜涼飲。面起癉瘰。從病能篇驟脹屬熱。

川連淡黃芩半夏枳實漧薑生白芍鐵銹鍼顏﹝六三﹞今年風木加臨。太陰陽明不及。遂爲脹。小便不利。兩跗皆腫。大便澀滯。治在腑陽。用分消湯方。﹝肝犯脾胃陽虛有濕﹞

生於術茯苓澤瀉豬苓濃朴椒目海金沙湯煎。

吳今歲厥陰司天加臨。驚蟄節。病腹滿喘促。肢腫面浮。寒熱汗出。皆木乘土位。淸陽不得舒展。濁气痞塞僭踞。故泄气少寬。姑擬通腑以泄濁。

生於術茯苓椒目紫濃朴澤瀉淡姜渣朱﹝四九﹞郁勃久坐。中焦不運。寒熱。小溲不通。腹膨脹滿。脈小而澀。全是腑陽失司。與泄木通腑分消法。四苓加椒目濃朴大腹皮靑皮。

陳壯盛年歲。形消色奪。診脈右小促。左小弦勁。病起上年秋季。脘中卒痛。有形梗突。病後陡遇驚觸。漸次食減不適。食入不運。停畱上脘。腹形脹滿。甚則脇肋皆脹。四肢不暖。暮夜漸溫。

大便旬日始通。便後必帶血出。淸早未食。自按臍上气海。有瘕形甚小。按之微痛。身動飲水。

寂然無蹤。天气稍冷。爪甲色紫。細推病屬肝脾。气血不通。則爲郁遏。久則陽微痺結。上下不行。有若否卦之義。閱醫藥或消或補。總不見效者。未知通陽之奧耳。﹝肝脾不和淸陽痺結﹞

薤白桂枝栝蔞仁生薑半夏茯苓又薤白汁桂枝木栝蔞實川楝子皮半夏茯苓歸須桃仁延胡薑汁二汁法丸。

某脹滿跗腫。小溲短澀不利。便泄不爽。當開太陽爲主。﹝濕濁凝滯小溲不行當開太陽﹞

五苓散加椒目。

某﹝六七﹞少腹單脹。二便通利稍舒。顯是腑陽窒痺。濁陰凝結所致。前法專治脾陽。宜乎不應。當開太陽爲要。五苓散加椒目。

鄭兩投通裏竅法。痛脹頗減。無如陰陽不分。舌絳煩渴。不欲納谷。想太陽膀胱不開。陽明胃不司闔。法當仍與通陽腑爲要。但五苓桂術。斷不適用。議用甘露飲意。

豬苓茯苓澤瀉寒水石椒目炒橘核程今年長夏久熱。熱勝陽气外泄。水谷運遲。濕自內起。漸漸浮腫。從下及上。至於喘咳不能臥息。都是濁水凝痰。阻遏肺气下降之司。但小溲不利。太陽气亦不通調。此𨿽陽虛癥。若腎气湯中萸地之酸膩。力難下行矣。

茯苓桂枝木杏仁生白芍漧薑五味生牡蠣澤瀉馬﹝五一﹞初起胸痺嘔吐。入夏跗少腹悉腫。食穀不運。溲短不利。此陽气式微。水谷之濕內蘊。致升降之機失司。當開太陽。姑走濕邪。

豬苓﹝三錢﹞桂枝木﹝八分﹞茯苓皮﹝三錢﹞澤瀉﹝一錢﹞防己﹝一錢半﹞濃朴﹝一錢﹞

四帖。

邱﹝六歲﹞六齡稚年。夏至濕熱外薄。所食水谷之气。蒸爲濕滯。阻遏气機。脾不轉運。水道不通。腹笥滿脹。幼科但知消導。不曉通腑泄濕。致脾气大困。泄瀉不分陰陽。參苓之補。僅救消滌之害。

不能卻除濕滯。故𨿽受無益於病。病根都在中宮。泄肝以安胃。分利以通腑。必得小溲頻利。

冀有中之機。

豬苓澤瀉海金沙通艸椒目吳平昔濕痰阻气爲喘。玆因過食停滯。陰髒之陽不運。陽腑之气不通。二便不爽。跗腫腹滿。

診脈沈弦。猶是水寒痰滯。阻遏气分。上下皆不通調。當從三焦分治。頃見案頭一方。用菟絲子升少陰。吳茱萸泄厥陰。不知作何解釋。不敢附和。仍用河間分消定議。﹝濕壅三焦肺气不降﹞

大杏仁萊菔子豬苓澤瀉葶藶子濃朴桑白皮廣皮細木通又三焦分消。泄肝通腑。二便不爽如昔。診脈浮小帶促。聞聲呼息不利。是气分在上結阻。以致中下不通。喘脹要旨。開鬼門以取汗。潔淨腑以利水。無非宣通表裏。務在治病源頭。據脈癥參詳。急急開上爲法。合金匱風水反登義矣。

麻黃杏仁石膏甘艸苡仁朱初因面腫。邪干陽位。气壅不通。二便皆少。桂附不應。卽與導滯。滯屬有質。濕熱無形。入肺爲喘。乘脾爲脹。六腑開合皆廢。便不通爽。溺短混濁。時或點滴。視其舌絳口渴。腑病背脹。髒病腹滿。更兼倚倒左右。腫脹隨著處爲甚。其濕熱布散三焦。明眼難以決勝矣。經雲從上之下者治其上。又雲從上之下。而甚於下者。必先治其上。而後治其下。此癥逆亂紛更。全無頭緒。皆不辧有形無形之誤。姑以淸肅上焦爲先。

飛滑石﹝一錢半﹞大杏仁﹝去皮尖十粒﹞生苡仁﹝三錢﹞白通艸﹝一錢﹞鮮枇杷葉﹝刷淨毛去筋手內揉三錢﹞茯苓皮﹝三錢﹞淡豆豉﹝一錢半﹞黑山梔殼﹝一錢﹞急火煎五分服。

此手太陰肺經藥也。肺气窒塞。當降不降。杏仁微苦則能降。滑石甘涼。滲濕解熱。苡仁通艸。淡而滲气分。枇杷葉辛涼。能開肺气。茯苓用皮。謂諸皮皆涼。梔豉宣其陳腐鬱結。凡此气味俱薄。爲上焦藥。仿徐之才輕可去實之義。

某暴腫气急。小溲澀少。此外邪壅肺。气分不通。治當從風水皮水。宣其經隧。以能食能寢爲佳。勿得誅伐無過之地。

前胡蜜炙麻黃牛蒡子姜皮紫菀杏仁茯苓皮廣皮王髀尻微腫。小腿下腫甚。乃腑陽不行。病甚於暮。宜辛香通其經腑之郁。﹝下焦寒濕流經﹞

生於術炮川烏北細辛茯苓漢防己川獨活又中滿用餘糧丸獲效。得暖下泄濁之力。腹脹已去。而髀尻足跗肌肉腫浮。夫髒寒生滿病。

暖水髒之陽。培火生土是法。究竟陽未全復。四末流行未布。前議幽香通其下焦經脈。果得腫減。議用加味活絡丹。

炮川烏幹地龍乳香沒藥北細辛桂枝木用油松節三兩。酒水各半。煎汁法丸。

汪腫自下起。脹及心胸。徧身肌膚赤瘰。溺無便滑。濕熱蓄水。橫漬經隧。气機閉塞。呻吟喘急。

濕本陰邪。下焦先受。醫用桂附術。邪蘊化熱。充斥三焦。以致日加凶危也。﹝濕熱壅塞經隧﹞

川通艸﹝一錢半﹞海金沙﹝五錢﹞黃柏皮﹝一錢半﹞木豬苓﹝三錢﹞生赤豆皮﹝一錢半﹞眞北細辛﹝一分﹞

又前法腫消三四。仍以分消。

川白通艸豬苓海金沙生赤豆皮葶藶子茯苓皮晚蠶砂又間日寒戰發熱。渴飲。此爲瘧。乃病上加病。飲水結聚。以下痛脹。不敢用湧吐之法。暫與開肺气壅遏一法。

大杏仁蜜炒麻黃石膏又濕邪畱飲。發紅瘰。胸聚濁痰。消渴未已。用木防己湯。

木防己﹝一錢﹞石膏﹝三錢﹞杏仁﹝三錢﹞苡仁﹝二錢﹞飛滑石﹝一錢半﹞寒水石﹝一錢半﹞

通艸煎湯代水。

陳進神芎導水丸二日。所下皆粘膩黃濁形色。余前議腑气窒塞。水濕粘滯。濁攻犯肺爲痰嗽。水漬脈隧爲浮腫。大凡經脈六腑之病。總以宣通爲是。內經云。六腑以通爲補。今醫不分臟腑經絡。必曰參術是補。豈爲明理。然肢節足跗之濕。出路無由。必鍼刺以決其流。此內外冀可皆安。戊己丸三錢。用二日後。再進前藥一服。

薛﹝十九﹞腹滿下至少腹。三陰都已受傷。而周身疥瘡。數年不斷。脈絡中必有濕熱。就腹痛泄瀉。腑陽不通。不獨偏熱偏寒之治。常用四苓散。

豬苓﹝三錢﹞茯苓﹝三錢﹞澤瀉﹝一錢半﹞生於術﹝一錢﹞椒目﹝五分﹞

倪﹝嫗﹞濕熱香港腳。上攻心胸。脘中滿脹。嘔逆。乃濕上甚爲熱化。與苦辛先平在上之滿脹。用瀉心法。﹝濕熱香港腳﹞

川連黃芩枳實半夏薑汁杏仁湯囊腫腹脹。此屬瘡蠱。﹝濕郁瘡蠱﹞

茯苓皮海金沙白通艸大腹皮絨濃朴廣皮豬苓澤瀉某﹝三六﹞性躁。气有餘便是火。肝膽中木火入絡。成形爲脹。便溺皆赤。喉痛聲嘶痰血。肝病過膈犯肺。久延爲單腹脹難治。﹝木火入絡﹞小溫中丸三錢。

吳﹝五五﹞气逆脹。汨汨有聲。已屬絡病。難除病根。﹝气逆入絡﹞

老蘇梗生香附濃朴白蔻仁土栝蔞桔梗枳殼黑山梔汪脈右澀。左弱。面黃瘦。露筋。乃積勞憂思傷陽。濁陰起於少腹。漸至盤踞中宮。甚則妨食嘔吐。皆單鼓脹之象大著。調治最難。欲驅陰濁。急急通陽。﹝陽虛單脹濁陰凝滯﹞

漧薑附子豬苓澤瀉椒目又通太陽之裏。驅其濁陰。已得脹減嘔緩。知身中眞陽。向爲羣藥大傷。議以護陽。兼以泄濁法。

人參塊茯苓生漧薑淡附子澤瀉又陰濁盤踞中土。淸陽蒙閉。腹滿脹。气逆腹痛。皆陽气不得宣通。濁陰不能下走。擬進白通法。

生漧薑生炮附子衝豬膽汁。

黃﹝三八﹞停滯單脹。並不渴飲。晝則便利不爽。夜則小溲略通。此由气分郁痺。致中焦不運。先用大鍼砂丸。每服一錢五分。暖其水髒以泄濁。

某向有宿痞。夏至節一陰來復。連次夢遺。遂腹形堅大。二便或通或閉。是時右膝癰腫潰瘍。

未必非濕熱畱阻經絡所致。診脈左小弱。右緩大。面色靑減。鼻準明亮。納食必腹脹愈加。四肢惡冷。熱自裏升。甚則衄血牙宣。全是身中气血交結。固非積聚停水之脹。考古人於脹癥。

以釐淸气血爲主。止痛務在宣通。要知攻下皆爲通腑。溫補乃護陽以宣通。今者單單腹脹。

當以脾胃爲病藪。太陰不運。陽明愈鈍。議以緩攻一法。

川桂枝﹝一錢﹞熟大黃﹝一錢﹞生白芍﹝一錢半﹞濃朴﹝一錢﹞枳實﹝一錢﹞淡生漧薑﹝一錢﹞

三帖。

又診脈細小。右微促。畏寒甚。右脇中气。觸入小腹。著臥卽有形墜著。議用局方禹餘糧丸。暖水髒以通陽气。

早晚各服一錢流水送八服。

又脈入尺。弦勝於數。元海陽虛。是病之本。肝失疏泄。以致脹。是病之標。當朝用玉壺丹。午用疏肝實脾利水。分消太陽太陰之邪。

紫濃朴﹝炒一錢半﹞縮砂仁﹝炒研一錢﹞生於術﹝二錢﹞豬苓﹝一錢﹞茯苓﹝塊三錢﹞澤瀉﹝一錢﹞

又脈弦數。手足畏冷。心中兀兀。中气已虛。且服小鍼砂丸。每服八十粒。開水送。二服。以後藥壓之。

生於術云茯苓廣皮煎湯一小杯。後服。

又脈如澀。凡陽气動則遺。右脇汨汨有聲。墜入少腹。可知腫脹非陽道不利。是陰道實。水谷之濕熱不化也。議用牡蠣澤瀉散。

左牡蠣﹝四錢泄濕﹞澤瀉﹝一錢半﹞花粉﹝一錢半﹞川桂枝木﹝五分通陽﹞茯苓﹝三錢化气﹞紫濃朴﹝一錢﹞

午服。

又脈數實。惡水。午後手足畏冷。陽明中虛。水气聚而爲飲也。以苓桂術甘湯劫飲。牡蠣澤瀉散止遺逐水。照前方去花粉加生於術三錢。

又手足畏冷。不喜飲水。右脇汨汨有聲。下墜少腹。脈𨿽數而右大左弦。信是陽明中虛。當用人參熟附生薑。溫經補虛之法。但因欲回府調理數日。方中未便加減。且用前方。調治太陽太陰。

生於術﹝三錢﹞左牡蠣﹝生四錢﹞澤瀉﹝炒一錢﹞云苓﹝三錢﹞生益智﹝四分﹞桂枝木﹝四分﹞炒濃朴﹝一錢﹞午後食遠服。

朝服小溫中丸五十粒。開水送。仍用三味煎湯壓之。

楊﹝十六﹞味過辛酸。脾胃气傷結聚。食入則脹滿。曾服礞石大黃丸。滯濁旣下不愈。病不在乎腸中。

前賢治脹治滿。必曰分消。攻有形不效。自屬气聚爲瘕。疏胃宜淸。調脾當暖。此宗前賢立法。﹝脾胃气窒不和﹞

生茅術廣皮丁香皮黃柏艸豆蔻川黃連濃朴茯苓澤瀉水法丸。

腫脹證。大約腫本乎水。脹由乎气。腫分陽水陰水。其有因風因濕因气因熱。外來者爲有餘。卽爲陽水。因於大病後。因脾肺虛弱。不能通調水道。因心火克金。肺不能生腎水。以致小便不利。因腎經陰虧。虛火爍肺金而溺少。誤用行气分利之劑。漸至喘急痰盛。小水短赤。釀成腫證。內發者爲不足。卽爲陰水。若脹病之因更多。所脹之位各異。或因濕因郁因寒因熱因气因血因痰因積因虫。皆可爲脹。或在髒在腑。在脈絡在皮膚。在身之上下。表裏皆能作脹。更或始因於寒。久郁爲熱。或始爲熱中。末傳寒中。且也脹不必兼腫。而腫則必兼脹。亦有腫脹同時並至者。其病形變幻不一。其病機之參伍錯綜。更難敍述。故案中諸癥。有濕在下者。用分利。有濕在上中下者。用分消。有濕而著裏者。用五苓散通達膀胱。

有濕郁熱兼者。用半夏瀉心法。苦辛通降。有濕熱气郁積者。用雞金散加減。消利並行。有气血郁積。夾濕熱之邪。久畱而不散者。用小溫中丸。淸理相火。健運中州。有濕熱與水寒之气交橫。气喘溺少。通身腫脹者。用禹餘糧丸。崇土制水。暖下泄濁。有寒濕在乎气分。則用姜附。有寒濕入於血分。則用桂附。有濕上甚爲熱。則用麻杏膏苡等味。淸肅上焦之气。

有濕下著爲痺。則用加味活絡等劑。宣通下焦之郁。有藉乎薤白栝蔞者。滑潤气機之痺結於腹脇也。有藉乎制黃歸尾者。搜逐血沫之凝澀於經隧也。有藉乎玉壺控涎神保神芎者。視其或輕或重之痰。飲水積而驅之也。此皆未損夫髒气。而第在腑之上下。膜之表裏者也。若有胃陽虛者。參苓必進。脾陽衰者。術附必投。更有傷及乎腎者。則又需加減八味濟生等丸矣。其他如養陽明之大半夏湯。疏厥陰之逍遙散。蓋由証之牽連而及。是又案中法外之法也已。﹝姚亦陶﹞

徐評脹滿之爲病。卽使正虛。終屬邪實。古人愼用補法。又脹必有濕。濕則有熱。內經所以指爲熱癥。今多用溫補之藥。內𨿽有通利之品。而臣不勝主。貽誤必多。細閱諸案。恐愈者少。而不治者多也。

脹滿必有有形之物。宜緩緩下之。

卷四

積聚

葛嗔怒彊食。肝木犯土。腹痛。突如有形。緩則泯然無迹。气下鳴響。皆木火餘威。

乃瘕疝之屬。攻伐消導。必變腹滿。以虛中挾滯。最難速功。近日痛瀉。恐延秋痢。﹝木犯土虛中挾滯﹞

丁香濃朴茯苓炒白芍廣皮煨益智仁又下午倦甚。暮夜痛發。陽微。陰濁乃踞。用溫通陽明法。

人參吳萸半夏薑汁茯苓炒白芍又照前方去白芍加川楝牡蠣。

白﹝十四﹞瘧邪久畱。結聚血分成形。仲景有緩攻通絡方法可宗。但瘧母必在脇下。以少陽厥陰表裏爲病。今脈弦大。面色黃滯。腹大靑筋皆露。頸脈震動。純是脾胃受傷。積聚內起。气分受病。痞滿勢成。與瘧母邪結血分。又屬兩途。經年病久。正气已怯。觀東垣五積。必疏補兩施。

蓋緩攻爲宜。﹝脾胃傷气分結痞﹞

生於術雞肫皮川連濃朴新會皮姜渣水法丸。

馬﹝三二﹞病後食物失和。腸中變化。傳導失職。气滯釀濕。郁而成熱。六腑滯濁爲之聚。昔潔古東垣輩。於腸胃宿病。每取丸劑緩攻。當仿之。﹝气滯濕熱腑聚﹞

川連蘆薈﹝篛葉上炙﹞雞肫皮﹝不落水去垢新瓦上炙脆﹞煨木香小靑皮萊菔子南山楂紫濃朴蒸餅爲小丸。

陳﹝十八﹞濕勝脾胃。食物不化。向有聚積。腸腑不通。熱气固郁。當進和中。忌口勿勞。不致變病。﹝濕熱食滯﹞

黃芩枳實廣皮萊菔子白芍白術蒼術雞肫皮水泛丸吳﹝三一﹞右脇有形髙突。按之無痛。此屬瘕痞。非若气聚凝痰。難以推求。然病久僅阻在脈。須佐鍼刺宣通。正在伏天宜商。﹝痰凝脈絡﹞

眞蛤粉白芥子栝蔞皮黑梔皮半夏郁金橘紅姜皮曹著而不移。是爲陰邪聚絡。診脈弦緩。難以五積肥气攻治。大旨以辛溫入血絡治之。﹝脈絡凝痺﹞

當歸須延胡官桂橘核韭白王﹝三七﹞騎射馳驟。寒暑勞形。皆令陽气受傷。三年來。右胸脇形髙微突。初病脹痛無形。久則形堅似梗。是初爲气結在經。久則血傷入絡。蓋經絡系於臟腑外廓。猶堪勉彊支撐。但气鈍血滯。

日漸瘀痺。而延瘕。怒勞努力。气血交亂。病必旋發。故寒溫消克。理气逐血。總之未能講究絡病工夫。考仲景於勞傷血痺諸法。其通絡方法。每取虫蟻迅速飛走諸靈。俾飛者升。走者降血無凝著。气可宣通。與攻積除堅。徒入臟腑者有間。錄法備參末議。

蜣螂虫虫當歸須桃仁川郁金川芎生香附煨木香生牡蠣夏枯艸用大酒曲末二兩加水稀糊丸無灰酒送三錢。

某伏梁病在絡。日後當血凝之慮。脈數左大是其徵也。﹝伏梁﹞

濃朴﹝一錢﹞靑皮﹝八分﹞當歸﹝一錢﹞郁金﹝一錢﹞益母艸﹝三錢﹞茯苓﹝一錢﹞澤瀉﹝一錢﹞

某脈數堅。伏梁病在絡。宜气血分消。

桃仁﹝三錢炒研﹞郁金﹝一錢﹞茺蔚子﹝一錢﹞枳實﹝七分﹞濃朴﹝一錢﹞茯苓﹝三錢﹞

通艸﹝五分﹞

自難經分出積者陰气也。五臟所生。聚者陽气也。六腑所成。後巢氏病源。另立瘕之名。

以不動者爲。動者爲瘕。究之。亦卽難經積聚之意也。前賢有云。積聚者。就其肓膜結聚之處。以經脈所過部分。屬髒者爲陰。陰主靜。靜則堅而不移。屬腑者爲陽。陽主動。動則移而不定。故是案中又從而悟出云。著而不移。是爲陰邪聚絡。大旨以辛溫入血絡治之。

蓋陰主靜。不移卽主靜之根。所以爲陰也。可容不移之陰邪者。自必無陽動之气以旋運之。而必有陰靜之血以倚伏之。所以必藉體陰用陽之品。方能入陰出陽。以施其辛散溫通之力也。又云。初爲气結在經。久則血傷入絡。輒仗蠕動之物。松透病根。是又先生化裁之妙。於古人書引伸觸類而得。若夫薈肫之去熱滯芥蛤之。豁凝痰不過爲先生用古處也。案中積癥。第見伏梁。不能盡備。然宋時諸賢。於五積九積治法。載在書籍者頗多。大略消補兼施。並以所惡者攻。所喜者誘爾。業醫者。自當知之稔也。﹝姚亦陶﹞

徐評積聚之癥各殊。治法亦迥別。案中皆泛泛之方。治積聚之法。未及百分之一。學人宜廣求之。

卷四

痞

宋前議辛潤下气以治肺痺。謂上焦不行。則下脘不通。古稱痞悶都屬气分之郁也。兩番大便。胸次稍舒。而未爲全爽。此豈有形之滯。乃气郁必熱。陳腐粘凝膠聚。故脘腹熱气下注。隱然微痛。法當用仲景梔子豉湯。解其陳腐郁熱。暮臥另進白金丸一錢。蓋熱必生痰。气阻痰滯。一湯一丸。以有形無形之各異也。﹝痰熱內閉﹞

黑山梔香豉郁金杏仁桃仁栝蔞皮降香另付白金丸﹝五錢﹞

孫寒熱由四末以擾胃。非藥從口入以擾胃。邪熱。津液。互膠成痰。气不展舒。阻痺脘中。治法不但攻病。前議停藥。欲謬藥气盡。病自退避三舍耳。

人參川連﹝鹽水炒﹞枳實半夏郁金石菖蒲某脈不淸。神煩倦。中痞惡心。乃熱邪裏結。進瀉心法。﹝熱邪裏結﹞

炒半夏黃芩黃連漧薑枳實杏仁劉熱气痞結。非因食滯。胃汁消爍。舌漧便難。苦辛開气。酸苦泄熱。是治法矣。

川連生薑人參枳實橘紅烏梅生白芍顧气閉久則气結。不饑不食不大便。﹝气閉化熱﹞

川貝母白蔻仁郁金杏仁金銀花綠豆殼又气結必化熱。乃無形之病。故徒補無益。

鮮省頭艸川斛甜杏仁川貝母麻仁何﹝三七﹞煩勞之人。衛气少固。霧露雨濕。傷其流行淸肅。瘡痍外涸。脘脇反痺。乃經脈爲病。無關腑臟。

鉤藤生白蒺郁金白蔻仁桑葉橘紅又气窒熱郁。仍治上可以通痺。

杏仁郁金香附栝蔞皮黑山梔蘇梗周寒熱。嘔吐蛔虫自利。是暑濕熱外因。因嗔怒動肝。邪气入於厥陰。胸滿腹脹消渴。議以開痞方法。﹝熱邪入厥陰﹞

瀉心湯去參甘加枳實白芍。

伊芳因驚而得。邪遂入肝。故厥後熱。神識昏狂。視得面靑舌白。微嘔渴飲。胸次按之而痛。此屬痞結。乃在裏之癥。宗仲景以瀉心湯爲法。

川連半夏漧薑黃芩人參枳實尢面垢油亮。目黃。頭脹如束。胸脘痞悶。此暑濕熱气內伏。因勞倦。正气泄越而發。旣非暴受風寒。發散取汗。徒傷陽气。按脈形濡澀。豈是表癥。凡傷寒必究六經。伏气須明三焦。論癥參脈。壯年已非有餘之質。當以勞倦傷。伏邪例延醫。﹝暑濕伏邪夾食﹞

滑石黃芩濃朴醋炒半夏杏仁蔻仁竹葉又胸痞自利。狀如結胸。夫食滯在胃。而胸中淸气。悉爲濕濁阻遏。與食滯兩途。此淸解三焦卻邪湯藥。兼進保和丸消導。

淡黃芩川連淡漧薑濃朴醋炒半夏郁金白蔻仁滑石送保和丸三錢。

談﹝氏﹞胸痞不饑。熱不止。舌白而渴。此暑邪未盡。仍淸气分。﹝暑邪阻气﹞

鮮竹茹淡黃芩知母橘紅﹝鹽水炒﹞滑石桔梗枳殼汁郁金汁某﹝四一﹞惡寒泄瀉悉減。胸脘仍悶。余暑未盡。胃气未蘇故耳。

大麥仁﹝四錢﹞佩蘭葉﹝三錢﹞新會皮﹝一錢﹞半夏曲﹝炒一錢半﹞金斛﹝一錢半﹞茯苓﹝三錢﹞

劉濕熱。非苦辛寒不解。體丰。陽气不足。論體攻病爲是。胸中痞悶不食。議治在胃。﹝濕熱傷胃﹞

川連炒半夏人參枳實薑汁茯苓橘紅邱脈濡而緩。不饑不食。時令之濕。與水谷相並。气阻不行。欲作痞結。但體質陽微。開泄宜輕。﹝濕阻气分﹞

炒半夏茯苓杏仁郁金橘紅白蔻仁某﹝三六﹞舌白脘痛。嘔惡腹鳴。此濕阻气分。胃痺成痛。是不通之象。

炒半夏﹝三錢﹞髙良姜﹝一錢﹞廣藿香﹝一錢﹞橘紅﹝一錢﹞烏藥﹝一錢﹞香附﹝一錢半﹞

沈﹝二四﹞精气內損。是皆髒病。萸地甘酸。未爲背謬。緣淸陽先傷於上。柔陰之藥。反礙陽气之旋運。

食減中痞。顯然明白。病患食姜稍舒者。得辛以助陽之用也。至於黃麥冬棗仁。更蒙上焦。

斯爲背謬極。議辛甘理陽可效。﹝中陽不運﹞

桂枝湯去芍加茯苓。

汪脈沈。中脘不爽。肢冷。

人參﹝七分﹞淡漧薑﹝一錢﹞炒半夏﹝一錢半﹞川熟附﹝七分﹞茯苓﹝三錢﹞艸果仁﹝八分﹞

朱﹝嫗﹞目垂气短。脘痞不食。太陰脾陽不運。气滯痰阻。擬用大半夏湯。

人參炒半夏茯苓伽楠香汁又脈微有歇。無神倦欲寐。服大半夏湯。脘痛不安。不耐辛通。營液大虛。春節在邇。恐防衰脫。

人參炒麥冬北五味某舌白脘悶。中焦陽气不宣。

半夏艸果濃朴廣皮茯苓藿香梗張﹝五二﹞胃寒湧涎。中痞。﹝胃寒﹞

泡淡吳萸漧薑茯苓半夏橘紅川楝子平酒客脾胃陽微。下午陰气漸漫。脘中微痛。不饑。服苦降重墜辛燥。愈加不適者。淸陽再受傷觸也。宗仲景聖訓。以轉旋胸次之陽爲法。﹝胸次淸陽不運﹞苓桂術甘湯。

某气阻脘痺。飲下作痛。當開上焦。﹝肺气不降胸脘痺阻﹞

枇杷葉大杏仁蘇子降香汁白蔻仁橘紅張脈澀。脘痞不饑。口漧有痰。當淸理上焦。

枇杷葉杏仁山梔香豆豉郁金栝蔞皮加薑汁炒竹茹。

陳﹝三四﹞食進頗逸。而胸中未覺淸曠。宜辛潤以理气分。勿以燥藥傷陰。

枇杷葉大杏仁橘紅黑山梔香豉郁金栝蔞皮晨服。五劑後。接服桑麻丸。

楊瘧母用鍼。是泄肝膽結邪。瘦人瘧熱傷陰。夢遺。五心煩熱。亦近理有諸。繼患脘膈痞悶。不饑食減。大便不爽。乃气滯於上。與前病兩歧。焉得用滋陰凝滯之藥。思必病後飲食無忌。中焦淸濁不和所致。

杏仁土栝蔞桔梗半夏黑山梔枳實香附汁兪﹝女﹞脘痺身熱當開气分。

杏仁栝蔞皮枇杷葉廣皮枳殼汁桔梗王﹝四三﹞勞傷胃痛。明是陽傷。錯認箭風。釣藥敷貼。更服丸藥。心下堅實按之痛。舌白煩渴。二便澀少。喘急不得進食。從痞結論治。﹝寒熱客邪互結﹞

生薑汁生淡漧薑泡淡黃芩枳實薑汁炒川連半夏案中六淫外侵。用仲景瀉心湯。脾胃內傷。用仲景苓姜桂甘法。卽遵古賢治痞之以苦爲泄。辛甘爲散二法。其於邪傷津液者。用辛苦開泄。而必資酸味以助之。於上焦不舒者。旣有枳桔杏蔞開降。而又用梔豉除熱化腐。疏暢淸陽之气。是又從古人有形至無形論內。

化出妙用。若所用保和化食。白金驅痰。附姜暖中。參苓養胃。生脈斂液。總在臨癥視其陰陽虛實。靈機應變耳。﹝姚亦陶﹞

徐評痞有二義。痞結成形之痞。是病胸膈痞滿。是癥痞結之痞。卽積聚之類。另立一門亦可。

但痞滿之痞。不拘何病皆有。此癥如何另立一門。此非此老之故。乃編書之不明也。

卷四

噎膈反胃

吳脈小澀。脘中隱痛。嘔惡吞酸。舌絳不多飲。此髙年陽气結於上。陰液衰於下。爲關格之漸。

當開痞通陽議治。﹝陽結於上陰衰於下關格﹞

川連人參薑汁半夏枳實汁竹瀝盧陰陽逆亂。已成關格。議用附子瀉心湯。爲上熱下寒主治。

徐﹝七八﹞老人食入涎湧。吐痰略能咽粥。二便艱少。是陽不轉旋上結。陰枯於下便難。極難調治。勿用腥油味。脈弦大而搏。議妙香丸。

又妙香丸仍服。每五日服大半夏湯。

毛老年形消。不食不便。气沖湧涎。乃關格之癥。議用進退黃連湯。

川連淡漧薑半夏薑汁人參茯苓附子生白芍濮﹝七十﹞七旬有年。納食脘脹。大便漧澀。並不渴飲。痰气凝遏阻陽。久延關格最怕。

川連枇杷葉半夏薑汁杏仁枳殼杜﹝六四﹞老人積勞久虛。因渴飲冷。再傷胃陽。洞泄復加嘔吐。不受湯飲食物。上不得入。下不得出。

此爲關格難治。

人參半夏川連淡漧薑某淸陽日結。腹窄不能納谷。陰液漸涸。腸失潤。大便難。

桂枝川連半夏薑汁杏仁茯苓畢﹝五四﹞夏間診視。曾說難愈之。然此病乃積勞傷陽。年歲未老。精神已竭。古稱噎膈反胃。都因陰枯而陽結也。秋分後復診。兩脈生气日索。交早咽燥。晝日溺少。五液告涸。難任剛燥陽藥。

是病諒非醫藥能愈。大半夏湯加黃連薑汁。

某脈寸口搏大。按之則澀。形瘦气逆。上不納食。下不通便。老年積勞內傷。陽結不行。致脘閉陰枯。腑乏津營。必二便交阻。病名關格。爲難治。

人參枳實川連生漧薑半夏茯苓蘇﹝五四﹞向來翻胃。原可撐持。秋季驟加驚憂。厥陽陡升莫制。遂廢食不便。消渴不已。如心熱。嘔吐涎沫。五味中喜食酸甘。肝陰胃汁。枯槁殆盡。難任燥藥通關。胃屬陽土。宜涼宜潤。肝爲剛髒。

宜柔宜和。酸甘兩濟其陰。﹝肝陰胃汁枯﹞

烏梅肉人參鮮生地阿膠麥冬汁生白芍某陽明汁幹成膈。

梨汁柿霜玉竹天冬麥冬甜杏仁川貝生白芍三角胡麻王﹝五三﹞老年血气漸衰。必得數日大便通爽。然後脘中納食無阻。此胃汁漸枯。已少胃气下行之旨。噎癥萌矣。病乃操持太過。身中三陽。燔燥爍津所致。故藥餌未能全功。議用丹溪法。﹝煩勞陽亢肺胃津液枯﹞

麥冬汁鮮生地汁柏子仁汁甜杏仁什黑芝麻汁杜蘇子汁松子仁漿水浸布紙。絞汁濾淸。燉自然膏。

馬﹝六十﹞勞心勞力經營。向老自衰。平日服餌桂附生薑三十年。病食噎不下膈吐出。此在上焦之气不化。津液不注於下。初病大便艱澀。按經云。味過辛熱。肝陽有餘。肺津胃液皆奪。爲上燥。

仿嘉言淸燥法。

麥冬麻仁鮮生地甜水梨桑葉石膏生甘艸某脈澀左大。食入爲噎。是屬液虧。先宜理气。後用潤劑。﹝液虧气滯﹞

半夏云茯苓枇杷葉枳實竹瀝程舌黃微渴。痰多咳逆。食下欲噎。病在肺胃。髙年姑以輕劑淸降。﹝肺胃气不降﹞

鮮枇杷葉杏仁郁金栝蔞皮山梔淡香豉沈格拒食物。涎沫逆气。自左上升。此老年悒郁所致。必使腑通濁泄。僅可延年。議兩通陽明厥陰之法。﹝肝鬱气逆﹞

半夏苦杏仁茯苓橘紅竹瀝薑汁兪酒熱郁傷。脘中食阻而痛。治以苦辛寒。﹝酒熱郁傷肺胃﹞

小川連半夏香豉枳實茯苓薑汁又苦辛化燥。噎阻不舒。而大便不爽。治手太陰。

鮮枇杷葉紫菀蘇子杏仁桃仁郁金某憂思鬱結。凝痰阻礙。已屬噎塞之象。當怡情善調。﹝憂鬱痰阻﹞

炒半夏﹝一錢半﹞茯苓﹝五錢﹞秫米﹝三錢﹞枳實﹝一錢炒﹞薑汁﹝三小匙衝﹞

楊﹝四七﹞脈弦而小澀。食入脘痛格拒。必吐淸涎。然後再納。視色蒼。眼筋紅黃。昔肥今瘦。云是鬱怒之傷。少火皆變壯火。气滯痰聚日擁。淸陽莫展。脘管窄隘。不能食物。噎膈漸至矣。法當苦以降之。辛以通之。佐以利痰淸膈。莫以豆蔻沈香劫津可也。

川黃連杏仁桔梗土栝蔞皮半夏橘紅竹瀝薑汁朱﹝五二﹞未老形衰。納谷最少。久有心下忽痛。略進湯飲不安。近來常吐淸水。是胃陽日薄。噎膈須防。議用大半夏湯。補腑爲宜。﹝胃陽虛﹞

人參半夏茯苓白香粳米薑汁河水煎白﹝五六﹞少食頗安。過飽食不肯下。間有冷膩涎沫湧吐而出。此有年胃陽久餒。最多噎膈反胃之慮。飲以熱酒。脘中似乎快爽。顯然陽微欲結。所幸二便仍通。濁尙下泄。猶可望安。

熟半夏﹝薑水炒二兩﹞茯苓﹝二兩﹞生益智仁﹝一兩﹞丁香皮﹝五錢﹞新會皮﹝一兩﹞淡漧薑﹝一兩﹞

上藥淨末分量。用香淡豆豉一兩洗淨煎汁法丸。淡姜湯服三錢。

呂﹝六十﹞勞倦饑飽。皆傷胃陽。年及花甲。最慮噎膈翻胃。此面飯酒肉重濁之物。與病不合。

半夏薑汁香豉土栝蔞皮杏仁橘紅馮﹝六七﹞有年陽微。酒濕濃味。釀痰阻气。遂令胃失下行爲順之旨。脘窄不能納物。二便如昔。病在上中。議以苦降辛通。佐以養胃。用大半夏湯。

半夏人參茯苓薑汁川連枳實又胃屬腑陽。以通爲補。見癥脘中窒塞。納食不易過膈。膚淺見識。以白豆蔻木香沈香麝。冀獲速功。不知老人日衰。愈投泄气。斯沖和再無復振之理。故云岐子九法。後賢立辧其非。夏季宜用外臺茯苓飲加菖蒲。佐以竹瀝薑汁。辛滑可矣。

顧﹝四十﹞脈濡緩無力。中年胸脇時痛。繼以早食晚吐。此屬反胃。乃胃中無陽。濁陰腐壅。議仿仲景陽明辛熱宣通例。

吳萸半夏蓽茇淡漧薑茯苓又辛熱開濁。吐減。行走勞力。卽吐痰水食物。陽气傷也。用吳萸理中湯。

尢脈緩。右關弦。知饑惡食。食入卽吐。肢浮。便溏溺少。不渴飲。此胃陽衰微。開合之機已廢。老年噎膈反胃。乃大癥也。

人參茯苓淡附子淡漧薑炒粳米薑汁又通胃陽法服。腑病原無所補。只以老年積勞傷陽之質。所服之劑。開肺卽是泄气。芩連苦寒劫陽。薑汁與漧薑附子並用。三焦之陽皆通耳。若枳朴仍是泄气。與前義悖矣。

人參茯苓淡附子淡漧薑劉﹝五四﹞脈左小弦。右濡澀。五旬又四。陰陽日衰。勞煩奔走。陽愈傷。致淸气欲結。食入脘痛。痰涎湧逆。皆噎膈反胃見癥。其飲酒愈甚。由正气先餒。非酒能致病。

川連枳實汁茯苓半夏廣皮白黑山梔薑汁竹瀝包﹝六十﹞胸脘痞悶。噯逆。三四日必嘔吐粘膩。或黃綠水液。此屬反胃。六旬有年。是亦重病。

川連半夏枳實郁金竹茹薑汁陸脈沈微。陽气大傷。陰濁僭踞。旦食不能暮食。周身掣痛。背脹。病狀著難愈之癥。﹝陽虛陰濁凝滯﹞

人參附子漧薑茯苓澤瀉姚﹝六二﹞腑陽不通降。濁壅爲反胃。累遭病反。老年難以恢復。自能潛心安養。望其悠久而已。藥不能愈是病矣。

人參附子漧薑公丁香薑汁和丸某積勞有年。陽气漸衰。濁凝瘀阻。脘中常痛。怕成噎膈便塞之癥。﹝陽衰脘痺血瘀﹞

桃仁紅花延胡川楝子半夏橘紅郁金汁栝蔞皮李兩關脈緩澀。食入气阻。吐涎稍通。前已吐過瘀濁膠粘。此皆久積勞倦。陽气不主旋運。爲噎膈反胃之癥。此病最多反復。必須身心安逸。方可卻病。徒藥無益耳。

半夏薑汁桃仁韭白汁香豉栝蔞皮郁金某胃痛。得瘀血去而減。兩三年宿病復起。食進痞悶。怕其淸陽結而成膈。大意益气佐通。仍兼血絡爲治。

人參半夏茯苓新會皮木香生益智當歸桃仁水法丸。服三錢。

張﹝三三﹞早食暮吐。大便不爽。病在中下。初因勞傷胃痛。痰瘀有形之阻。

半夏枳實制大黃桃仁韭白汁經云。三陽結謂之膈。又云一陽發病。其傳爲膈。仲景云。朝食暮吐。暮食朝吐。宿谷不化。名曰胃反。丹溪謂噎膈反胃。名𨿽不同病出一體。多因气血兩虛而成。然歷觀噎膈反胃之因。實有不同。大抵飲食之際。气忽阻塞。飲食原可下咽。如有物梗塞之狀者。名曰噎。

心下格拒。饑不能食。或食到喉間。不能下咽者。名曰膈。食下良久復出。或隔宿吐出者。名曰反胃。夫噎膈一癥。多因喜怒悲憂恐五志過極。或縱情嗜欲。或恣意酒食。以致陽气內結。陰血內枯而成。治宜調養心脾。以舒結气。塡精益血。以滋枯燥。夫反胃乃胃中無陽。

不能容受食物。命門火衰。不能燻蒸脾土。以致飲食入胃。不能運化。而爲朝食暮吐。暮食朝吐。治宜益火之源。以消陰翳。補土通陽以溫脾胃。故先生於噎膈反胃。各爲立法以治之。其陽結於上。陰虧於下。而爲噎膈者。用通陽開痞。通補胃腑。以及進退黃連。附子瀉心諸法。上熱下寒爲治。其肝陰胃汁枯槁。及煩勞陽亢。肺胃津液枯而成噎膈者。用酸甘濟陰。及潤燥淸燥爲主。其液虧气滯。及陽衰血瘀而成噎膈者。用理气逐瘀。兼通血絡爲主。

其胃陽虛而爲噎膈反胃。及憂鬱痰阻而成者。用通補胃腑。辛熱開濁。以及苦降辛通。佐以利痰淸膈爲主。其肝鬱气逆而爲噎膈者。兩通厥陰陽明爲治。其酒熱郁傷肺胃。气不降而爲噎膈者。用輕劑淸降。及苦辛寒開肺爲主。而先生於噎膈反胃治法。可謂無遺蘊矣。張景嶽雲。治噎膈大法。當以脾腎爲主。其理甚通。當宗之。又有飲膈熱膈。及憂气恚食寒之膈。其主治各載本門。玆不復贅。﹝鄒滋九﹞

是證。每因血枯气衰致此。凡香燥消澀之藥。久在禁內。案中𨿽有一二仿用辛熱。而亦必諦審其爲陽微濁踞者。其餘或苦辛泄滯而兼潤養。或酸甘化液而直滋淸。或鬱悶於气分。而推揚穀气。或勞傷於血分。而宣通瘀濁。總以調化機關。和潤血脈爲主。陽气結於上。

陰液衰於下。二語。實爲証之確切論也。﹝姚亦陶﹞

徐評果系膈癥。百無一生。不必言治。若反胃則古人自有主方。不得泛用通治之品。此老尙未明也。

案中多用人參。其意以爲不食胃虛。不可不用參以補其精气。不知噎膈之癥。必有瘀血頑痰逆气。阻膈胃气。其已成者。百無一治。其未成者。用消瘀去痰降气之藥。或可望其通利。若用人參。𨿽或一時精气稍旺。而病根益深。永無愈期矣。

卷四

噫噯

王﹝二二﹞初用辛通見效。多服不應。想雨濕泛潮。都是濁陰上加。致胃陽更困。仿仲景胃中虛。客气上逆。噫气不除例。﹝胃虛客气上逆﹞

人參旋復花代赭石半夏茯苓漧薑某味淡。嘔惡噯气。胃虛濁逆。

白旋復花釘頭代赭炒黃半夏薑汁人參茯苓汪﹝三十﹞壯年飲酒聚濕。脾陽受傷已久。積勞饑飽。亦令傷陽。遂食入反出。噫气不爽。格拒在乎中焦。總以溫通鎭逆爲例。

白旋復花釘頭代赭茯苓半夏淡附子淡漧薑徐噫气不爽。食後甚。﹝脾肺郁﹞

杏仁半夏曲橘紅濃朴郁金桔梗陳﹝二十﹞多噎。胸膈不爽。胃陽弱。宜薄味。﹝胃陽虛﹞

生白術茯苓新會皮半夏曲益智仁濃朴生薑某噯气。腹微痛。脾胃未和。﹝脾胃不和﹞

人參焦白芍茯苓炙甘艸內經止有噫字。而無噯字。故經云。五气所病。心爲噫。又云。寒气客於胃。厥逆從下上散。復出於胃。故爲噫。夫噫噯一癥。或傷寒病後。及大病後。多有此癥。蓋以汗吐下後。大邪𨿽解。

胃气弱而不和。三焦因以失職。故淸無所歸而不升。濁無所納而不降。是以邪气畱連。噯酸作飽。胸膈不爽。而爲心下痞硬。噫气不除。乃胃陽虛而爲陰所格阻。陽足則充周流動。

不足則膠固格阻矣。仲景立旋復代赭湯。用人參甘艸養正補虛。姜棗以和脾養胃。所以安定中州者至矣。更以旋復花之力。旋轉於上。使陰中格阻之陽。升而上達。又用代赭石之重鎭墜於下。使戀陽畱滯之陰。降而下達。然後參甘大棗。可施其補虛之功。而生薑半夏。可奏其開痞之效。而前賢治噫噯一癥。無出仲景右矣。故先生於胃虛客气上逆。及胃陽虛。脾胃不和。肺气不降而爲噫噯者。每宗仲景法加減出入。或加杏仁桔梗以開肺。智仁朴術以散滿。甘艸白芍以和胃。靡不應手取愈。可謂得仲景心法矣。﹝鄒時乘﹞

卷四

嘔吐

髙﹝四四﹞咽阻。吞酸痞脹。食入嘔吐。此肝陽犯胃。用苦辛泄降。﹝肝犯胃﹞

吳萸川連川楝子杏仁茯苓半夏濃朴錢﹝三七﹞脈細。右堅大。向有气沖。長夏土旺。嘔吐不納食。頭脹脘痺。無非厥陽上冒。議用苦辛降逆。

酸苦泄熱。不加嗔怒。胃和可愈。

川連半夏薑汁川楝子皮烏梅廣皮白金﹝四三﹞脈細小而弦。風木乘土。當春勢張。食入不變。嘔吐。得小便通少緩。治以通陽。

炮附子人參半夏吳萸淡姜茯苓又脈右弦澀。陽微陰凝。食入則吐。胃痛脹甚。半月前用藥得效後。反大便欲解不通。腑陽不利。濁乃上攻。先用玉壺丹七分。四服。

蔣﹝三二﹞脈沈。食入嘔吐。忌冷滯食物。

吳萸半夏薑汁茯苓公丁香柄廣皮白顧脈濡弱。左脇下久有聚气。納食釀積於胃脘之中。兩三日嘔噫吞酸。積物上湧吐出。此皆怫怒動肝。肝木犯胃。胃中陽傷。不能傳及小腸。遂變化失司。每七八日。始一更衣。爲胃气不主下行故也。法當溫胃陽。制肝逆。宿病糾纏。恐多反復。

淡附子淡漧薑薑汁生白芍淡吳萸白粳米朱胃中不和。食入嘔吐。怒動而病。必先制肝。溫膽合左金爲宜。去甘艸茯苓加薑汁。

某气自左升。腹中膨滿。嘔吐涎沫黃水。暴咳不已。是肝气逆乘。過胃犯肺。當制肝和胃。安蛔丸某嘔黑綠苦水。顯屬下焦濁邪犯胃。

人參川椒烏梅茯苓紫石英桑螵蛸沈食過超時。漾漾湧涎欲吐。診脈濡澀。以胃虛肝乘。宗仲景旋復代赭法。

旋復花代赭石人參半夏茯苓廣皮王﹝四五﹞肝病犯胃嘔逆。口吐淸涎。頭暈。乳房痛。肢麻痺。

人參﹝二兩﹞茯苓﹝二兩﹞桂枝木﹝七錢生﹞川楝子﹝一兩蒸﹞川連﹝鹽水炒七錢﹞烏梅﹝一兩半﹞

當歸﹝一兩半﹞生白芍﹝一兩半﹞

某冷濕傷胃。肝木上侮。沖气欲嘔。腹痛。

淡吳萸濃朴艸蔻藿香梗木瓜茯苓毛﹝嫗﹞因驚。肝气上犯。衝逆。嘔吐涎。陽升至巓爲頭痛。脈右弱左弦。當從厥陰陽明治。

人參川連茯苓川楝川椒烏梅漧薑生白芍某脈弦虛。食已漾漾欲吐。咽阻。中痞有痰。

人參吳萸茯苓半夏廣皮薑汁陸鼻明。湯水下咽嘔吐。右脈小欲歇。明是勞傷。肝乘胃反。小半夏湯加檀香泥炒白粳米。

顏﹝氏﹞漧嘔脇痛。因惱怒而病。是厥陰侵侮陽明。脈虛不食。當與通補。大半夏湯加薑汁桂枝南棗。

某肥膩滯胃。肝木始得再乘土位。致气逆上壅嘔出。久病至節反劇。最屬不宜。總是調攝未盡善柰何。暫與降逆平肝安胃一法。

降香蘇子旋復花茯苓半夏廣皮韭汁範脇痛入脘。嘔吐黃濁水液。因驚動肝。肝風振起犯胃。平昔液衰。難用剛燥。議養胃汁。以熄風方。

人參炒半夏炒麥冬茯神廣皮白炒香白粳米又六味去萸換芍加麥冬阿膠秋石。

唐﹝氏﹞動气肝逆。痰性凝寒滯胃。卒然大痛嘔涎。乃逆滯上攻也。治肝厥以通例。

炒黑川椒烏梅肉生漧薑川桂枝木人參白芍某積勞傷陽。先已脘痛引背。昨頻吐微眩。脈弱汗出。胃中已虛。肝木來乘。防有呃忒吐蛔。仿仲景食入則嘔者。吳茱萸湯主之。

吳萸半夏茯苓薑汁粳米王﹝二四﹞早上水飲米粥。至晚吐出不化。知濁陰酉戌升逆。瘕形痛而漸大。丸藥吐出不化。胃陽乏極矣。兩進平肝理气不效。法當辛熱開濁。

吳萸熟附子良姜川楝子茯苓艸果某肝風犯胃。嘔逆眩暈。苦降酸泄和陽。佐微辛以通胃。

川連黃芩烏梅白芍半夏薑汁李厥吐。腹痛气沖。安胃丸。

王胃虛少谷。肝來乘克。嘔吐不能受納。蓋髒厥象也。

人參川連附子黃芩漧薑枳實張﹝氏﹞勉彊攻胎。气血受傷。而爲寒熱。經脈乏气。而爲身痛。乃奇經衝任受病。而陽維脈不用事也。內經以陽維爲病苦寒熱。維者。一身之剛維也。旣非外感。羌蘇柴葛三陽互發。世無是病。

又芩梔枳朴之屬。辛散繼以苦寒。未能中病。胃日屢傷。致湯飲皆噦出無餘。大便不通。已經半月。其吐出形色靑綠涎沫。顯然肝風大動。將胃口翻空。而腸中污水。得風翔如浪決。東西蕩漾矣。熄風鎭胃。固是定理。但危篤若此。不易圖也。

淮小麥﹝百粒﹞火麻仁﹝一錢﹞阿膠﹝二錢﹞生地﹝二錢﹞秋石拌人參﹝一錢﹞南棗肉﹝一錢﹞

陳﹝氏﹞未病先有耳鳴眩暈。恰值二之气交。是冬藏根蒂未固。春升之气泄越。無以制伏。更屬產後精气未復。又自乳耗血。血去液虧。眞陰日損。陽气不交於陰。變化內風。上巓犯竅。衝逆肆橫。胃掀吐食。攻腸爲瀉。襲走脈絡。肌肉皆腫。譬如諸門戶盡撤。遂致暴風飄漾之狀。醫者辛散苦降重墜。不但病未曾理。致陽更泄。陰愈涸。煩則震動卽厥。由二气不能自主之義。閱王先生安胃一法。最爲卓識。所參拙見。按以兩脈。右手澀弱。虛像昭然。左脈空大。按之不實。亦非肝气肝火有餘。皆因气味過辛散越。致二气造偏。玆以病因大旨。兼以經義酌方。

人參茯苓半夏白芍煨姜炒粳米周痛從少腹上衝。爲嘔爲脹。是厥陰穢濁致患。﹝厥陰濁逆﹞

韭白根淡吳萸小茴香桂枝木兩頭尖茯苓又炒橘核炙山甲末韭白歸尾川楝子延胡索小茴香徐﹝四六﹞气沖偏左。厥逆欲嘔。嘔盡方適。伏飲在於肝絡。辛以通之。

吳萸﹝泡淡八分﹞半夏﹝三錢﹞茯苓塊﹝三錢﹞淡漧薑﹝一錢﹞代赭石﹝三錢﹞旋復花﹝二錢﹞

某脈搏肢冷。嘔逆。下痢白積。生冷水寒郁生陽。气上塞心大痛。乃厥陰濁邪上攻。

吳萸丁香藿香川楝子木香廣皮茯苓褚﹝二二﹞淸涎上湧。食物吐出。乃饑飽傷及胃中之陽。禁鮮葷冷滑。經年可安。

﹝胃陽虛濁陰上逆﹞

半夏濃朴生益智薑汁生白術茯苓宋﹝三四﹞陽微不運。水谷悍气聚濕。致食入卽嘔。周身牽掣不和。乃陽明之脈。不用事也。久延恐致腫脹。苓姜術桂湯加濃朴椒目。

陸﹝十七﹞食已卽吐。病在胃也。用辛以通陽。苦以淸降。

半夏川連濃朴茯苓薑汁曹﹝四七﹞早食頗受。晚食必胃痛嘔吐。陽气日微。濁陰聚則有形。夜痛至曉。陰邪用事乃劇。

半夏薑汁淡漧薑秦椒濃朴茯苓王診脈右濡左弦。舌白不饑。瘀血上吐下瀉。胃陽大傷。藥餌下咽則湧。前醫用大半夏湯不應。詢知所吐皆系酸水痰沫。議以理陽方法。

人參茯苓川椒漧薑潘﹝十八﹞食後吐出水液。及不化米粒。二便自通。並不渴飲。五年不愈。宜理胃陽。用仲景法。

熟附子半夏薑汁白粳米又泄濁陰。劫水飲。以安胃陽。服四日腹脹吐水已減。知陽腑之陽。非通不闔。再宗仲景法。

眞武湯加人參。

範脈虛無神。聞谷漧嘔。汗出振寒。此胃陽大虛。不必因寒熱而攻邪。

人參茯苓炒半夏薑汁烏梅陳皮又脈微細小。胃陽大衰。以理中兼攝其下。

人參淡熟附子茯苓炒白粳米炒黃淡漧薑又人參茯苓漧薑煨益智仁廣皮生白芍金參藥不受。皆濁陰在上。阻塞气機。幾無法矣。勉與白通湯加人尿豬膽汁。急進以通陽泄濁。

附子生淡姜蔥白﹝五寸﹞人尿豬膽汁沈﹝二九﹞吹笛震動元海病。治宜塡實下焦。但嗆食吐出。又便溏不實。中無砥柱。陰藥下未受益。中再受傷矣。仿補益中宮。仍佐鎭逆一法。

人參焦術炒焦半夏茯苓旋復花代赭石吳寒熱邪气擾中。胃陽大傷。酸濁上湧吐出。脘痛如刺。無非陽衰。陰濁上僭。致胃气不得下行。髙年下元衰憊。必得釜底暖蒸。中宮得以流通。擬用仲景附子瀉心湯。通陽之中。原可泄熱開導。煎藥按法用之。

人參﹝一錢半﹞熟附子﹝一錢半﹞淡漧薑﹝一錢﹞三味另煎汁川連﹝六分﹞炒半夏﹝一錢半﹞

枳實﹝一錢﹞茯苓﹝三錢﹞

後四味。用水一盞。滚水一杯。煎三十沸。和入前三味藥汁。服。

江脈弦遲。湯水不下膈。嘔吐涎沫。此陽結。飲邪阻气。議以辛熱通陽。反佐苦寒利膈。用瀉心法。

人參附子漧薑先煎一杯。入薑汁四分。

川連黃芩半夏枳實滚水煎。和入前藥服。

孫﹝十四﹞食物隨入卽吐。並不渴飲。當年以苦辛得效。三載不發。今心下常痛如辣。大便六七日始通。議通膈上。用生薑瀉心湯。

生薑汁﹝四分調﹞川連﹝六分炒﹞黃芩﹝二錢泡十次﹞熟半夏﹝三錢炒﹞枳實﹝一錢﹞

人參﹝五分同煎﹞

又問或不吐食物。腹中腰膂似乎气墜。自長夏起。心痛頭重。至今未減。思夏熱必兼濕。在裏水谷之濕。與外來之熱。相洽結聚飲邪矣。當緩攻之。議用控涎丹五分。間日一用。

某﹝五二﹞診脈左弦右弱。食粥脘中有聲。气沖湧吐。此肝木乘胃。生陽已薄。皆情懷不適所致。大半夏湯。

某中焦火衰。食下不運。作酸嘔出。﹝中陽虛﹞

炒黃漧薑﹝一錢﹞川椒﹝炒三分﹞半夏﹝一錢炒﹞茯苓塊﹝三錢﹞炒飴糖﹝四錢﹞

黃﹝氏﹞靈樞經云。中气不足。溲便爲變。是崩淋泄瀉。皆脾胃欲敗之現癥。今湯水下咽。少頃傾囊湧出。豈非胃陽無有。失司納物乎。柰何業醫者。中懷疑惑。但圖疲藥。待其自安。怕遭毀謗耳。此癥一投柔藥。濁升塡塞。必致脹滿。仲景於陽明滿實。致愼攻下者。恐以太陰之脹誤治耳。今舌微紅微渴。皆是津液不肯升揚。脾弱不主散精四布。世豈有面色如白紙。尙不以陽气爲首重也耶。

人參熟於術炙甘艸炮姜茯神南棗張嘔吐脹悶。虛中气滯。

人參茯苓砂仁某﹝氏﹞脈微肢冷。嘔吐淸水。食不下化。帶下脊髀酸。陽气素虛。產後奇脈不固。急扶其陽。用附子理中湯。

附子人參生白術炮姜炙艸又暖胃陽以劫水濕。帶下自緩。照前方加胡蘆巴。

又脈象稍和。已得理中之效。議用養營法。

養營去遠志黃五味卽作丸方。

蔡﹝嫗﹞凡論病。先論體質形色脈象。以病乃外加於身也。夫肌肉柔白屬气虛。外似丰溢。裏眞大怯。蓋陽虛之體。爲多濕多痰。肌疏汗淋。唇舌俱白。漧嘔胸痞。煩渴引飲。由乎脾胃之陽傷觸。邪得僭踞於中。畱蓄不解。正衰邪熾。試以脈之短澀無神主義之。陽衰邪伏顯然。況寒涼不能攻熱。淸邪便是傷及胃陽之藥。今杳不納谷。大便漸稀。若不急和胃气。無成法可遵。所謂肥人之病。慮虛其陽。參擬一方。仍候明眼采擇。﹝胃陽虛邪伏不食﹞

人參半夏生於術枳實茯苓生薑吳﹝三六﹞壯年形偉。脈小濡。惡聞穢气。食入嘔噦。緣陽气微弱。濁陰類聚。口鼻受污濁異气。先入募原。募原是胃絡分布。上逆而爲嘔吐。此病理標者。用芳香辟穢。扶正气治本。以溫上通陽。﹝陽虛吸受穢濁气﹞

藿香艸果公丁香茯苓濃朴砂仁殼廣皮蓽茇又人參茯苓生益智胡蘆巴煨木香煨姜孫寒郁化熱。營衛气窒。遂發瘡痍。食入卽吐。胃中熱灼。當忌進腥油。先用加味溫膽湯。﹝嘔傷胃中邪熱劫津﹞

鮮竹茹﹝一錢半﹞半夏﹝一錢半﹞金石斛﹝三錢﹞茯苓﹝一錢半﹞廣皮白﹝一錢半﹞

枳實﹝一錢﹞薑汁﹝一匙調﹞

吳兩番探吐。脘痛立止。气固宣暢。胃津未能無損。風木來乘。外冷裏熱。診脈右大。並不搏指。

當少少進谷以養胃。多噫多下泄气。調和中焦爲宜。

炒竹茹半夏川斛橘紅黑山梔香豉曹﹝四三﹞少腹屬肝。肝厥必犯陽明胃腑。故作痛嘔。二年來病患已不知因何起病。醫徒見病圖治。

想肝腎必自內傷爲病。久則奇經諸脈交傷。經謂衝脈動。而諸脈交動也。議溫通柔潤劑。從下焦虛損主治。﹝肝腎虛衝脈气上逆﹞

淡蓯蓉幹﹝一錢半﹞茯苓﹝三錢﹞當歸﹝二錢﹞杞子﹝二錢﹞炒沙苑﹝一錢半﹞肉桂心﹝五分﹞

後加鹿角霜。

何寒熱嘔吐。胸中格拒。喜暖飲怕涼。平昔胃陽最虛。熱邪內結。體虛邪實。最防痙厥。﹝熱邪內結﹞

人參黃芩炒半夏薑汁川連枳實某舌赤。濁嘔。不寐不饑。陽邪上擾。治以苦辛。進瀉心法。

淡黃芩川連炒半夏枳實薑汁某郁熱阻飲痺嘔。有年最慮噎膈。

半夏金斛薑汁茯苓杏仁廣皮白毛﹝氏﹞舊有胃痛脘痺嘔吐之病。秋前舉發。已得小安。近痛嘔復來。身體熱。宿病未罷。而暑熱穢气上竅侵入。三焦混淆。恐內閉變現痙厥。﹝暑穢內結﹞

川連淡黃芩半夏薑汁黑山梔枳實汁某舌黃不渴飲。久嗽欲嘔吐。前用金匱麥門冬湯養胃小效。自述背寒口吐淸痰。暑濕客邪未盡。虛體。當輔正醒脾卻暑。

人參茯苓廣皮半夏薑汁郭﹝五八﹞知饑能納。忽有气沖。涎沫上湧。脘中格拒。不堪容物。內經謂肝病吐涎沫。丹溪云。上升之气。自肝而出。木火上淩。柔金受克。咳嗆日加。治以養金制木。使土宮無戕賊之害。滋水制火。

令金髒得淸化之權。此皆老年積勞致傷。豈攻病可效。﹝肝火刑金﹞

蘇子麥冬枇杷葉杏仁北沙參桑葉丹皮降香竹瀝曹﹝四五﹞勞倦嗔怒。嘔吐身熱。得汗熱解。而气急不寐不饑。仍是气分未淸。先以上焦主治。以肺主一身气化也。

杏仁郁金山梔香豉橘紅栝蔞皮嘔吐癥。內經與金匱論之詳矣。乃後人但以胃火胃寒痰食气滯立論。不思胃司納食。主乎通降。其所以不降而上逆嘔吐者。皆由於肝气沖逆。阻胃之降而然也。故靈樞經脈篇云。足厥陰肝所生病者。胸滿嘔逆。況五行之生克。木動則必犯土。胃病治肝。不過隔一之治。此理淺近易明。人乃不能察。而好奇之輩。反誇隔二隔三之治。豈不見笑於大方也哉。試觀安胃丸。理中安蛔丸。所用椒梅。及胃虛客气上逆之旋復代赭。此皆胃藥乎。抑肝藥乎。於此可省悟矣。今觀先生之治法。以泄肝安胃爲綱領。用藥以苦辛爲主。以酸佐之。

如肝犯胃而胃陽不衰有火者。泄肝則用芩連。楝之苦寒。如胃陽衰者。稍減苦寒。用苦辛酸熱。此其大旨也。若肝陰胃汁皆虛。肝風擾胃嘔吐者。則以柔劑滋液養胃。熄風鎭逆。若胃陽虛。濁陰上逆者。用辛熱通之。微佐苦降。若但中陽虛而肝木不甚亢者。專理胃陽。或稍佐椒梅。若因嘔傷。寒郁化熱。劫灼胃津。則用溫膽湯加減。若久嘔延及肝腎皆虛。沖气上逆者。用溫通柔潤之補。下焦主治。若熱邪內結。則用瀉心法。若肝火衝逆傷肺。則用養金制木。滋水制火。總之治胃之法。全在溫通。虛則必用人參。藥味皆屬和平。至於治肝之法。藥味錯雜。或寒熱互用。或苦辛酸鹹並投。蓋因厥陰有相火內寄治法不得不然耳。

但觀仲景烏梅丸法。槪可知矣。案輯六十有餘。大半皆由肝邪爲患。非先生之卓識。安能暢發此理乎哉。﹝華岫云﹞

徐評所錄諸方。屬蓄飲者四五。屬反胃者二三。反胃自有主治之法。蓄飲亦有成方可用。乃全不分別。惟以治肝胃之藥參錯成方。又用人參及姜附者七八。皆與反胃蓄飲相反。則嘔吐一癥。此老全未夢見也。患諸病者。亦大不幸矣。

洞庭有一金姓者。患嘔吐癥數年。其先人與此老甚相契。此老竭力治之年餘。皆用此等方。而病者幾殆。因求治於余。余曰蓄飲也。世無知者。爲制一方。其病立已。其人因受業於余。卽此可徵矣。

卷四

吐蛔

王厥陰吐蛔。寒熱漧嘔。心胸格拒。舌黑。渴不欲飲。極重之癥。﹝胃虛肝乘﹞

烏梅肉﹝一錢半﹞桂枝木﹝一錢﹞炒黑川椒﹝四分﹞白芍﹝一錢﹞小川連﹝三分﹞黃芩﹝一錢﹞

生淡漧薑﹝一錢﹞

席脈右歇。舌白渴飲。脘中痞熱。多嘔逆稠痰。曾吐蛔虫。此伏暑濕。皆傷气分。邪自裏發。神欲昏冒。濕邪不運。自利粘痰。議進瀉心法。半夏瀉心湯。

又凡蛔虫上下出者。皆屬厥陰乘犯陽明。內風入胃。嘔吐痰涎濁沫。如仲景厥陰篇中。先厥後熱同例。試論寒熱後。全無汗解。謂至陰伏邪旣深。焉能隔越諸經以達陽分。閱醫藥方。

初用治肺胃。後用溫膽茯苓飲。但和胃治痰。與深伏厥陰之邪未達。前進瀉心湯。苦可去濕。

辛以通痞。仍在上中。服後胸中稍舒。超時稍寐。寐醒嘔吐濁痰。有黃黑之形。大凡色帶靑黑。

必系胃底腸中逆湧而出。老年衝脈旣衰。所謂衝脈動。則諸脈皆逆。自述嘔吐之時。周身牽引。直至足心。其陰陽蹺維。不得自固。斷斷然矣。仲景於半表半里之邪。必用柴芩。今上下格拒。當以桂枝黃連湯爲法。參以厥陰引經。爲通裏之使。俾衝得緩。繼進通補陽明。此爲治厥陰章旨。

淡榦姜桂枝川椒烏梅川連細辛茯苓又肝郁不舒。理進苦辛。佐以酸味者。恐其過剛也。仿食穀則嘔例。

人參茯苓吳萸半夏川連烏梅又瘧來得汗。陰分之邪已透陽經。第痰嘔𨿽未減。靑綠形色亦不至。最屬可喜。舌心白苔未淨。舌邊漸紅。而神倦困憊。淸邪佐以輔正。一定成法。

人參半夏茯苓枳實汁漧薑川連又食入欲嘔。心中溫溫液液。痰沫味鹹。脊背上下引痛。腎虛水液上泛爲涎。督脈不司約束。

議用眞武撤其水寒之逆。二服後接服。

人參半夏茯苓桂枝煨姜南棗又別後寒熱三次。較之前發減半。但身動言語。气沖。湧痰吐逆。四肢常冷。寒熱。汗出時四肢反熱。此陽衰胃虛。陰濁上乘。以致淸气無以轉舒。議以胃中虛。客气上逆爲噫气嘔吐者。可與旋復代赭湯。仍佐通陽以制飲逆。加白芍附子。

又鎭逆方𨿽小效。究是彊制之法。凡痰飲都是濁陰所化。陽气不振。勢必再熾。仲景謂飲邪當以溫藥和之。前方劫胃水以蘇陽。亦是此意。議用理中湯。減甘艸之守。仍加姜附以通陽。

並入艸果以醒脾。二服後接用。

人參漧薑半夏生白術附子生白芍王脈沈弦。腹痛嘔吐。鼻煤舌絳。面帶靑晦色。夏秋伏暑發熱。非冬月。乃誤表禁食。胃气受傷。

致肝木上干胃土。蛔虫上出。遂成重病。常有厥逆之慮。擬進泄肝和胃。得痛止嘔緩。冀有轉機。

川椒川連烏梅漧薑人參茯苓生白芍川楝子程大病後。胃气極傷。肝木乘土。蛔欲透膈。脘脇陣痛。是土衰木克。古人以狐惑虫厥。都以胃虛少谷爲訓。

安胃丸人參川椒烏梅湯化送二錢。

周﹝三一﹞兩脇痛。尢甚於左。嘔吐蛔虫。年前好食生米。此饑飽加以怒勞。胃土不和。肝木來犯。試觀幼稚有食米麥泥炭者。皆裏滯久聚。初從濕熱鬱蒸而得。宜和陽宣腑。辛竄通絡。濕去熱走。

腑絡自和。

川連榦姜桂枝金鈴子延胡蘆薈白芍枳實烏梅丸服三錢。

李身不壯熱。二便頗通。已非風寒停滯之病。因驚動肝。厥气下泛。蛔虫上攻觸痛。嘔吐淸涎。

仲景云。蛔虫厥都從驚恐得之。人參安蛔法。

又古人云。上升吐蛔。下降狐惑。皆胃虛少谷。肝臟厥气上干耳。旣知胃中虛。客气上衝逆犯。斯鎭逆安胃方。是遵古治法。

人參代赭石烏梅肉川椒川楝子茯苓又人參茯苓炒當歸炒白芍桂心炙艸煨姜南棗又忽然痛再發。診脈微細。恰值立夏之交。正气不相接續。有復厥之慮。

人參桂枝木川楝子炒川椒生白芍烏梅肉川連細辛葉﹝十七﹞熱气上閉。耳聾身熱。神識不淸。當淸心營肺衛。﹝濕熱結於厥陰﹞

竹葉心飛滑石連翹川貝石菖蒲根生綠豆皮又暑濕熱內蒸。吐蛔。口渴耳聾。

川連﹝水炒四分﹞半夏﹝一錢半﹞枳實﹝一錢﹞廣皮白﹝三錢﹞菖蒲﹝一錢半﹞

杏仁﹝三錢﹞

又身熱。三候不解。胸痞。入暮譫語。耳聾吐蛔。此熱結厥陰。癥勢最險。

川連黃芩漧薑枳實半夏薑汁茯苓菖蒲吐蛔本屬肝胃癥。因厥陰之邪上逆。蛔不能安。故從上而出也。今所輯方案。皆因客邪病而致吐蛔者。𨿽有瀉心湯。桂枝黃連湯。安胃丸等。然皆不離乎仲景之烏梅丸法。以苦辛酸寒熱並用爲治。當與嘔吐門同參。至於幼稚有吐蛔瀉蛔。及諸虫之病。治標則有殺虫之方。治本則溫補脾胃。或佐淸疳熱。前人各有成法。不必重贅。﹝華玉堂﹞

徐評所列諸案。大半皆嘔逆癥。並非蛔病。其治吐蛔之方。亦惟烏梅丸一方加減。並無精思博識。隨癥立法。其用人參。𨿽本於烏梅丸之意。而多不對癥。知此老於此病未深講也。

卷四

不食

張脈虛緩。不食不饑。形寒浮腫。﹝胃陽虛﹞

人參生益智廣皮半夏曲茯苓生白芍煨姜楊﹝氏﹞胃傷惡食。絡虛風動浮腫。先與荷米煎。

人參新會皮檀香泥炒粳米炒荷葉蒂潘不饑不食。假寐驚跳。心營熱入。胃汁全虧。調攝十日可愈。﹝胃陰虛﹞

鮮生地麥冬知母竹葉心火麻仁銀花王熱損胃汁。不欲食穀。

麥冬蜜炒知母地骨皮川貝母竹葉心嘉定花粉生甘艸甜梨皮陸﹝二一﹞時病後。脈弦而勁。知饑不納。胃气未和。當靜處調養。

鮮省頭艸鮮蓮子茯神大麥仁川斛炒知母鄭﹝四三﹞脈濡無力。唇赤舌漧微眩。不饑不飽。此天暖气泄。而煩勞再傷陽气。夫衛外之陽。內應乎胃。胃旣逆則不納不饑矣。

炒麥冬木瓜烏梅肉川斛大麥仁某風濕气痺。不饑。﹝上焦濕熱阻气﹞

杏仁滑石土蔞皮連翹橘紅郁金翁﹝二二﹞夏季溫熱上受。首先入肺。河間主三焦極是。今世醫者。初用非發散。卽消食。散則耗气。消則劫胃。究竟熱蘊未除。而胃汁與肺气皆索。故不饑不食不便。上脘似格似阻。酸濁之气。皆是熱化。病延多日。苦寒難以驟進。先擬開提上焦气分。

蘇子杏仁土栝蔞皮枇杷葉黃芩降香有胃气則生。無胃气則死。此百病之大綱也。故諸病若能食者。勢𨿽重而尙可挽救。不能食者。勢𨿽輕而必致延劇。此理亦人所易曉也。然有當禁食與不當禁食之兩途。如傷寒之邪。傳入陽明之腑。胃有燥熱昏譫者。有幹霍亂之上下不通。或正值吐瀉之際。或痧未達於表。或瘟疫之邪客於募原。或瘧邪交戰之時。或初感六淫之邪。發熱脘悶。邪气充塞彌漫。嘔惡痞脹不饑。或傷食惡食等癥。此𨿽禁其谷食可也。其餘一切諸癥不食者。當責之胃陽虛。胃陰虛。或濕熱阻气。或命門火衰。其他散見諸門者甚多。要知此癥。淡飲淡粥。人皆惡之。或辛或咸。人所喜也。或其人素好之物。亦可酌而投之。以醒胃气。惟酸膩甜濁不可進。至於案中治法。一覽可盡。玆不重贅。﹝華玉堂﹞

卷四

腸痺

張食進脘中難下。大便气塞不爽。腸中收痛。此爲腸痺。﹝肺气不開降﹞

大杏仁枇杷葉川郁金土栝蔞皮山梔香豉夏﹝二十﹞食下脹。旬日得一更衣。腸胃皆腑。以通爲用。丹溪每治腸痺。必開肺气。

謂表裏相應治法。

杏仁紫菀冬葵子桑葉土栝蔞皮又腸痺開肺不效。用更衣丸三錢。

吳身重不能轉移。尻髀板著。必得撫摩少安。大便不通。小溲短少。不饑少飲。此時序濕邪。蒸鬱化熱。阻於气分。經腑气隧皆阻。病名濕痺。

木防己﹝一錢﹞杏仁﹝二錢﹞川桂枝﹝一錢﹞石膏﹝三錢研﹞桑葉﹝一錢﹞丹皮﹝一錢﹞

又舌白。不渴不饑。大便經旬不解。皮膚麻癢。腹中鳴動。皆風濕化熱。阻遏气分。諸經脈絡皆閉。昔丹溪謂腸痺。宜開肺气以宣通。以气通則濕熱自走。仿此論治。

杏仁栝蔞皮郁金枳殼汁山梔香豉紫菀沈﹝二五﹞濕結在气。二陽之痺。丹溪每治在肺。肺气化。則便自通。

紫菀杏仁枇杷葉土栝蔞皮郁金山梔皮枳殼汁桔梗汁蔣﹝三一﹞肺痺。鼻淵。胸滿。目痛。便阻。用辛潤自上宣下法。

紫菀杏仁栝蔞皮山梔香豉白蔻仁董髙年瘧後。內傷食物。腑气阻痺。濁攻腹痛。二便至今不通。診脈右部弦搏。渴思冷凍飲料。昔丹溪大小腸气閉於下。每每開提肺竅。內經謂肺主一身气化。天气降。斯雲霧淸。而諸竅皆爲通利。若必以消食辛溫。恐胃口再傷。滋擾憂癥。聖人以眞气不可破泄。老年當遵守。

紫菀杏仁栝蔞皮郁金山梔香豉又舌赤咽漧。陽明津衰。但痰多不饑不食。小溲不爽。大便尙祕。仿古人以九竅不利。咸推胃中不和論治。

炒半夏竹茹枳實花粉橘紅薑汁葉﹝女﹞二便不通。此陽痺。當治在肺。

紫菀杏仁蔞皮郁金黑山梔桔梗又威喜丸。

某癉瘧肺病。未經淸理。致熱邪透入營中。遂有瘀血暴下。今診舌白不渴。不能納食。大便九日不通。乃气痺爲結。宗丹溪上竅閉。則下竅不出矣。

杏仁枇杷葉栝蔞皮川郁金香豉苡仁又用手太陰藥。卽思納谷。陽明气痺無疑。

紫菀杏仁枇杷葉栝蔞皮郁金黑山梔腸痺本與便閉同類。今另分一門者。欲人知腑病治髒。下病治上之法也。蓋腸痺之便閉。

較之燥屎堅結欲便不通者稍緩。故先生但開降上焦肺气。上竅開泄。下竅自通矣。若燥屎堅閉。則有三承气。潤腸丸。通幽湯。及溫脾湯之類主之。然余謂便閉之癥。傷寒門中。當急下之條無幾。餘皆感六淫之邪。病後而成者爲多。斯時胃气未復。元气已虛。若遽用下藥。於理難進。莫若外治之法爲穩。用蜜煎導法。設不通爽。虛者間二三日再導。余見有漸導漸去燥糞五六枚。或七八枚。直至二旬以外第七次。導去六十餘枚而愈者。

此所謂下不嫌遲也。學人不可忽諸。﹝華玉堂﹞

卷四

便閉

葉﹝二十﹞陽气郁勃。腑失傳導。納食中痞。大便結燥。調理少進酒肉堅凝。以宣通腸胃中郁熱可效。

﹝大便閉郁熱燥結﹞

川連蘆薈萊菔子炒山楂廣皮川楝子山梔濃朴﹝薑汁炒﹞靑皮又熱鬱气阻。三焦通法。

杏仁郁金濃朴廣皮白蘆薈川楝子李﹝四九﹞診脈如前。服鹹苦入陰。大便仍祕澀。鍼刺一次。病無增減。可謂沈錮之疾。夫病著深遠。平素飲酒濃味。釀濕聚熱。漬筋爍骨。旣已經年不拔。區區湯液。焉能通逐。議以大苦寒堅陰燥濕方法。參入酒醴引導。亦同气相求之至理。﹝濕火﹞

黃柏茅術生大黃幹地龍金毛狗脊川連萆晚蠶砂穿山甲漢防己仙靈脾海金沙川獨活北細辛油松節白茄根黃酒燒酒各半。浸七日。

吳﹝嫗﹞脈右如昨。左略小動。肝風震動。裏气大燥。更議鎭重苦滑。以通火腑。逾六時便通濁行。亦肝喜疏泄之一助。﹝火腑不通﹞更衣丸一錢五分。

江脾宜升則健。胃宜降則和。蓋太陰之土。得陽始運。陽明陽土。得陰自安。以脾喜剛燥。胃喜柔潤。仲景急下存津。治在胃也。東垣大升陽气。治在脾也。今能食不運。醫家悉指脾弱是病。

但診脈較諸冬春。盛大兼弦。據經論病。獨大獨小。斯爲病脈。脾臟屬陰。胃腑屬陽。脈見弦大。

非髒陰見病之象。久病少餐。猶勉彊支撐。兼以大便窒塞。泄气不爽。坐談片刻。噯气頻頻。平素痔瘡腸紅。未向安適。此脈癥。全是胃气不降。腸中不通。腑失傳導變化之司。古人云。九竅不和。都屬胃病。六腑爲病。以通爲補。經年調攝。不越參術桂附。而毫乏應效。不必再進湯藥。議仿丹溪小溫中丸。服至七日。俾三陰三陽一周。再議治之義。﹝濕熱小腸痺﹞小溫中丸二兩﹝一錢﹞

朱足麻僂廢。大熱陰傷。內郁。大便不通。由懷抱不舒病加。先用滋腎丸四錢。鹽湯下四服。﹝腎燥熱﹞

某術守中。漸生滿脹。小便少。大便窒。腸气亦滯。病久延虛。補湯難進。議以每日開水送半硫丸一錢五分。以通經腑之陽。﹝虛風便閉﹞

吳有年。二气自虛。長夏大气發泄。肝風鴟張。見癥類中。投劑以來。諸恙皆減。所嫌旬日猶未更衣。仍是老人風祕。閱古人書。以半硫丸爲首方。今當采取用之。半硫丸一錢開水送三服。

陳﹝三八﹞用苦藥。反十四日不大便。腸中陽气窒閉。气結聚成形。非硝黃攻堅。半硫丸一錢二分。

又陽气窒閉。濁陰凝痞。成氏稱爲陰結。口甜夜脹。淸濁未分。每日用來復丹一錢五分。

甘﹝五三﹞脈左微弱右弦前議入夜反胃脘痛是濁陰上攻據說食粥不化早食至晚吐出仍是不變之形。火土不生。不司腐熟。溫藥一定至理。第气攻膈中。究瀉不得爽。必腸間屈曲隱處。無以旋轉機關。風動則鳴。議用半硫丸。

周﹝三一﹞減食過半。糞堅若彈丸。脾胃病。從勞傷治。﹝血液枯燥﹞

當歸麻仁柏子仁肉蓯蓉松子肉某液耗胃弱。火升便難。三才加麥冬茯神川斛。

天冬地黃人參麥冬茯神川斛潘肝血腎液久傷。陽不潛伏。頻年不愈。傷延胃腑。由陰漧及乎陽。越人且畏。凡肝體剛。腎惡燥。問大便五六日更衣。小溲時間淋濁。尢非呆滯補澀所宜。

炒杞子沙苑天冬桂酒拌白芍茯苓豬脊筋又精血損傷。五液必燥。問六七日更衣。以潤劑涵下。用後有遺精。而陽乘巓頂。法當潛陽固陰。

龜甲心生地阿膠鎖陽川石斛顧﹝嫗﹞陽明脈大。環跳尻骨筋掣而痛。痛甚足筋皆縮。大便燥艱常祕。此老年血枯。內燥風生。由春升上僭。下失滋養。昔諭氏上燥治肺。下燥治肝。蓋肝風木橫。胃土必衰。陽明諸脈。不主束筋骨。流利機關也。用微鹹微苦以入陰方法。

鮮生地﹝八錢﹞阿膠﹝三錢﹞天冬﹝一錢半﹞人中白﹝一錢﹞川斛﹝二錢﹞寒水石﹝一錢﹞

又鹹苦治下入陰。病樣已減。當暮春萬花開放。陽气全升於上。內風亦屬陽化。其下焦脂液。

悉受陽風引吸。燥病之來。實基乎此。髙年生生旣少。和陽必用陰藥。與直攻其病者有間矣。

﹝丸方﹞生地﹝三錢﹞阿膠﹝二錢﹞天冬﹝一錢﹞麥冬﹝一錢﹞柏子霜﹝二錢﹞松子仁﹝二錢﹞

虎潛丸去瑣陽加咸蓯蓉豬脊筋丸。

包陽升風祕。

柏子仁當歸紅花桃仁郁李仁牛膝吳液耗便艱。進辛甘法。

杞子柏子仁歸身茯神沙苑炒山楂某饑飽勞碌。中州受傷。中脘痛兩脇脹。噯泄气寬。靜則安。大便艱。

柏子仁歸須菠菜韭菜五靈脂桃仁丹皮某髙年下焦陰弱。六腑之气不利。多痛。不得大便。乃幽門之病。面白脈小。不可峻攻。擬五仁潤燥。以代通幽。是王道之治。

火麻仁郁李仁柏子仁松子仁桃仁當歸白芍牛膝李﹝三六﹞脈小弱。形瘦。腸風已久。年來食少便難。得噯噫泄气。自覺爽釋。夫六腑通卽爲補。仿東垣通幽意。

當歸桃仁紅花郁李仁冬葵子柏子霜蘆薈松子肉水熬膏。服五錢。

金﹝二十﹞湯飲下咽。噯噫不已。不饑不食。大便幹堅若彈丸。大凡受納飲食。全在胃口。已經胃逆爲病。加以嗔怒。其肝木之气。貫膈犯胃。斯病加劇。況平昔常似有形骨梗。脈得左部弦實。血郁血結甚肖。進商辛潤方法。﹝血結﹞

桃仁冬葵子皂莢核郁李仁大黃降香郁金李據云。兩次服辛溫藥。瘀濁隨溢退場門。此必熱瘀在肝胃絡間。故脘脇痞脹。大便阻塞不通。

蘆薈苦寒通其陰。僅僅更衣。究竟未能卻瘀攻病。有年久恙。自當緩攻。湯藥蕩滌。理難於用。

議以桃仁承气湯爲丸。

某﹝三十﹞左脈弦數。溺短而痛。﹝小便閉﹞導赤散加丹皮赤苓。

某舌白身熱。溺不利。﹝濕壅三焦﹞

杏仁﹝一錢半﹞桔梗﹝一錢﹞滑石﹝三錢﹞通艸﹝一錢半﹞連翹﹝一錢半﹞蘆根﹝一兩﹞

汪秋暑穢濁。由吸而入。寒熱如瘧。上咳痰。下洞泄。三焦皆熱。气不化則小便不通。擬芳香辟穢。分利滲熱。必要小溲通爲主。

藿香梗濃朴檀香汁廣皮木瓜豬苓茯苓澤瀉六一散又昨進分消方。熱勢略減。小便略通。所有濕熱穢濁。混處三焦。非臆說矣。其陰莖囊腫。是濕熱甚而下墜入腑。與方書莖腫款癥有間。議河間法。

飛滑石石膏寒水石大杏仁濃朴豬苓澤瀉絲瓜葉又川連淡黃芩生白芍枳實六一散廣皮白生穀芽陳暑熱不得解散。壅腫癃閉。宜通六腑。已現痙厥。非輕小癥。

防己茯苓皮豬苓通艸海金沙苡仁又經腑窒熱不通。治在气分。三焦之病何疑。

滑石石膏寒水石豬苓澤瀉蠶砂湯煎藥。

又定三焦分消。

葶藶杏仁濃朴大腹皮豬苓澤瀉海金沙煎湯。

陳﹝六七﹞昨用五苓通膀胱見效。治從气分。繼而亂治。溲溺不通。糞溏。急當通陽。﹝腎陽不通﹞

生漧薑爆黑川附子調入豬膽汁孔﹝六二﹞膏粱形體充盛。壯年不覺。釀積旣久。濕熱壅痺。致小腸火腑。失其變化傳導之司。二便閉阻日盛。右脇壅阻作疼。當以苦藥通調。必臻小效。﹝二便俱閉小腸火結﹞

蘆薈川楝子郁李仁炒桃仁當歸須紅花夜服小溫中丸二錢。

髙多郁多怒。諸气皆痺。腸胃不司流通。攻觸有形。乃肝膽厥逆之气。木必犯土。嘔咳惡心。致納食日減。勉進水谷。小腸屈曲不司變化。爲二便不爽。所謂不足之中而兼有餘。醫勿夯視。

﹝濕熱小腸痺﹞丹溪小溫中丸每服二錢五分。

邵﹝二三﹞气攻腹脇咽脘。得溲溺泄气乃安。此病由饑飽失和。小腸屈曲之處。不爲轉旋營運。二便皆致不爽。當用丹溪小溫中丸。

金濕熱在經。醫不對癥。遂令一身气阻。邪勢散漫。壅腫赤塊。初因濕熱爲泄瀉。今則竅閉。致二便不通。但理肺气。邪可宣通。﹝濕熱肺气不降﹞葦莖湯去瓜瓣加滑石通艸西瓜翠衣。

許暑濕熱。皆气分先病。肺先受傷。气少司降。致二便癃閉。此滋血之燥無效。今𨿽小安。宜生津淸養胃陰。

麥冬知母甜杏仁白沙參三角胡麻顧﹝四二﹞腹滿堅實。足跗脛痛腫。二便皆不通利。因濕熱壅其腑气也。此非中虛。當以宣通爲法。

﹝濕熱壅腑﹞

黃芩黃連濃朴枳實靑皮卜子丹皮山梔皮某少腹脹痛。二便皆祕。﹝腑陽不行﹞玉壺丹。

李﹝三四﹞能食知味。食已超時乃脹。小便不利。气墜愈不肯出。大便四日一通。治在小腸火腑。

﹝火腑不通﹞

先用滋腎丸。每早服三錢。淡鹽湯送。

某腹中脹滿。當通火腑。更衣丸一錢六分。

某脈動數。舌漧白。不欲飲水。交夏臍下左右攻痛。服米飲痛緩。超時復痛。六七日大便不通。

小溲甚少。部位在小腸。屈曲有阻乃痛。未便驟認虫病。凡六腑宜通。通則不痛。以更衣丸二錢。專通火腑之壅結。一服。

王日來便難溺澀。是下焦幽門气鈍血燥。議東垣通幽意。﹝血液枯燥﹞

咸蓯蓉﹝一兩﹞細生地﹝二錢﹞當歸﹝一錢半﹞郁李仁﹝二錢研﹞柏子霜﹝一錢半﹞牛膝﹝二錢﹞

張﹝四九﹞少腹微脹。小便通利方安。大便三四日一通。而燥堅殊甚。下焦諸病。須推肝腎。腑絡必究幽門二腸。閱所服藥。是香砂六君以治脾。不思腎惡燥耶。

當歸蓯蓉郁李仁冬葵子牛膝小茴茯苓車前蜜丸。

張﹝六六﹞脈左弦如刃。六旬又六。眞陰衰。五液涸。小溲血水。點滴不爽。少腹右脇聚瘕。此屬癃閉。非若少壯瀉火通利可效。

柏子霜小茴鹿角霜茯苓當歸蓯蓉馬﹝三六﹞脈實。病久瘀熱在血。胸不爽。小腹墜。能食不渴。二便澀少。兩進苦辛宣腑。病未能卻。此屬血病。用通幽法。﹝气血結痺﹞

桃仁紅花郁李仁制大黃歸須小茴桂枝木川楝子薛﹝嫗﹞大小便不爽。古人每以通絡。兼入奇經。六旬有年。又屬久病。進疏气開腑無效。議兩通下焦气血方。

川芎﹝一兩醋炒﹞當歸﹝一兩醋炒﹞生大黃﹝一兩﹞肉桂﹝三錢﹞川楝子﹝一兩﹞靑皮﹝一兩﹞

蓬術﹝煨五錢﹞三稜﹝煨五錢﹞五靈脂﹝醋炒五錢﹞炒黑楂肉﹝一兩﹞小香附﹝醋炒一兩﹞

上爲末。用靑蔥白去根搗爛。略加淸水淋濾淸汁泛爲丸。每日進食時服三錢。用紅棗五枚。生艾葉三分。煎湯一杯服藥。

王遠行勞動。肝腎气乏。不司約束。肛門痛墜。若是瘍癥。初起必然寒熱。排毒藥味。苦辛寒燥。下焦陰陽再傷。二便皆澀。此爲癃閉。背寒煩渴。少腹滿脹。議通厥陰。﹝厥陰熱閉﹞

老韭根穿山甲兩頭尖川楝子歸須小茴橘紅乳香又驅濁泄肝。僅僅泄气。二便仍不得通。仿東垣治王善夫癃閉意。滋腎丸三錢三服。

又气郁腸中。二便交阻。淸理腸胃壅熱。

川連黃柏川楝子吳萸黑山梔靑皮通艸五錢。海金沙五錢。煎湯代水。

又苦辛已效。當約其制。

川連黑山梔丹皮川楝子吳萸海金沙飛滑石按便閉癥。當與腸痺淋濁門兼參。其大便不通。有血液枯燥者。則用養血潤燥。若血燥風生。則用辛甘熄風。或鹹苦入陰。故三才五仁通幽虎潛等法。所必用者也。若血液燥則气亦滯。致气血結痺。又當於養陰潤燥中。加行气活血之品。若火腑祕結。宜苦滑重鎭者。用更衣丸以通之。若老人陽衰風閉。用半硫丸溫潤以通之。腑陽不行。則用玉壺丹。陽窒陰凝。淸濁混淆痞脹。用來復丹。若郁熱阻气。則用苦寒泄熱。辛以開郁。或用三焦通法。若濕熱傷气。阻遏經腑。則理肺气以開降之。此治大便之閉也。小便閉者。若小腸火結。則用導赤。濕壅三焦。則用河間分消。膀胱气化失司。則用五苓。若濕郁熱伏。致小腸痺郁。用小溫中丸淸熱燥濕。若腎與膀胱陰分蓄熱致燥。無陰則陽無以化。故用滋腎丸。通下焦至陰之熱閉。以上諸法。前人𨿽皆論及。然經案中逐一分晰發明。不啻如耳提面命。使人得有所遵循矣。至若膏粱曲。釀成濕火。漬筋爍骨。用大苦寒堅陰燥濕。仍用酒醴引導。又厥陰熱閉爲癃。少腹脹滿。用穢濁气味之品。直泄厥陰之閉。此皆發前人未發之祕。學人尢當究心焉。大凡小便閉而大便通調者。或系膀胱熱結。或水源不淸。濕癥居多。若大便閉而小便通調者。或二腸气滯。或津液不流。燥癥居多。若二便俱閉。當先通大便。小溲自利。

此其大略也。至若胃腑邪熱化燥便堅。太陽熱邪傳入膀胱之腑癃祕。又當於仲景傷寒門下法中。承气五苓等方酌而用之。斯無遺義矣。﹝華岫云﹞

大便燥結。本有承气湯。更衣等丸下之。外用豬膽蜜煎潤之。可謂無遺蘊矣。然竟有效有不效者。蓋因燥糞未嘗不至肛門。柰肛門如錢大。燥糞如拳大。縱使竭力努掙。而終不肯出。下旣不得出。則上不能食而告危矣。余友教人。先以膽汁或蜜煎導之。俟糞旣至肛門。

令病者親手以中指染油。探入肛門內。將燥糞漸漸挖碎而出。中指須要有指甲者爲妙。

竟有大便一次。燥糞挖作百餘塊而出者。據云此法輾轉授人。已救四五十人矣。若患此證者。切勿嫌穢而棄之。

徐評方案重復可厭。

卷四

肺痺

某肺气痺阻。面浮胸痞。寒熱。﹝上焦气分壅熱﹞葦莖湯。

某肺痺。臥則喘急。痛映兩脇。舌色白。二便少。﹝肺不開降﹞葦莖湯。

曹﹝二二﹞淸邪在上。必用輕淸气藥。如苦寒治中下。上結更閉。

兜鈴牛蒡子桔梗生甘艸杏仁射幹麻黃某經熱津消。咳痰痺痛。

桂枝桑枝木防己生石膏杏仁苡仁花粉又渴飲咳甚。大便不爽。餘熱壅於气分。

紫菀通艸石膏花粉木防己苡仁杏仁陸偏冷偏熱。肺气不和。則上焦不肅。用微苦辛以宣通。

薄荷梗桑葉象貝杏仁沙參黑山梔某﹝女﹞溫邪。形寒。脘痺。肺气不通。治以苦辛。

杏仁栝蔞皮郁金山梔蘇梗香豉曹﹝氏﹞肺痺。右肢麻。脇痛。咳逆喘急不得臥。二便不利。脘中痞脹。得之憂愁思慮。所以肺臟受病。

宜開手太陰爲治。

紫菀栝蔞皮杏仁山梔郁金汁枳殼汁某﹝二七﹞溫邪郁肺气痺。咳嗽。寒熱頭痛。開上焦爲主。

活水蘆根﹝一兩﹞大杏仁﹝三錢﹞連翹﹝一錢半﹞通艸﹝一錢半﹞桑皮﹝一錢﹞桔梗﹝一錢﹞

某﹝十歲﹞脘中稍爽。痰粘气逆。腹膨。開肺理气爲主。

枇杷葉濃朴杏仁滑石茯苓皮通艸白蔻仁苡仁王脈搏勁。舌漧赤。噯气不展。狀如呃忒。緣頻吐胃傷。諸經之气上逆。塡胸聚脘。出入幾逆。周行脈痺。肌肉著席而痛轉加。平昔辛香燥藥不受。先議治肺經。以肺主一身之气化耳。

枇杷葉汁杏仁共煎湯。衝桔梗枳實汁。

某天气下降則淸明。地气上升則晦塞。上焦不行。下脘不通。周身气機皆阻。肺藥頗投。謂肺主一身之气化也。气舒則開胃進食。不必見病治病。印定眼目。

枇杷葉杏仁紫菀苡仁桔梗通艸朱風溫不解。邪結在肺。鼻竅幹焦。喘急腹滿。聲音不出。此屬上痺。急病之險篤者。急急開其閉塞。葶藶大棗合葦莖湯。

又風溫喘急。是肺痺險癥。未及周歲。臟腑柔嫩。故溫邪內陷易結。前用葦莖湯。兩通太陰气血頗驗。仍以輕藥入肺。晝夜豎抱。勿令橫臥爲要。用瀉白散法。

桑白皮地骨皮苡仁冬瓜仁蘆根汁竹瀝某風溫化熱上郁。肺气咽喉阻塞。胸脘不通。致呻吟呼吸不爽。上下交阻。逆而爲厥。乃閉塞之癥。病在上焦。幼科消食發散苦降。但表裏之治。上气仍阻。久延慢驚。莫可救療。

蘆根桑葉滑石梨皮苡仁通艸李肺象空懸。气窒聲音不出。舌乃心苗。熱灼則舌本不展。以唇口肺微之病。乃辛熱酒毒之痺。主以輕揚爲治。乃無質之病。﹝濕熱傷肺﹞

羚羊角連翹心竹葉心野赤豆皮川貝母金銀花又暮服威喜丸二錢。

唐脈小澀。失血嘔逆之後。脘中痞悶。納谷脹。小便短赤。大便七八日不通。此怒勞致气分逆亂。從肺痺主治。﹝怒勞气逆﹞

鮮枇杷葉土栝蔞皮黑梔皮郁金杏仁杜蘇子紫降香鉤藤又更衣丸。

肺爲呼吸之橐。位居最髙。受臟腑上朝之淸气。淸肅之體。性主乎降。又爲嬌髒。不耐邪侵。凡六淫之气。一有所著。卽能致病。其性惡寒惡熱。惡燥惡濕。最畏火風。邪著則失其淸肅降令。遂痺塞不通爽矣。今先生立法。因於風者。則用薄荷桑葉牛蒡之屬。兼寒則用麻黃杏仁之類。若溫熱之邪。壅遏而痺者。則有羚羊射幹。連翹山梔兜鈴竹葉沙參象貝。

因濕則用通艸滑石。桑皮苡仁威喜丸。因燥則梨皮蘆根。枇杷葉紫菀。開气則蔞皮香豉。

蘇子桔梗蔻仁。其葦莖湯。葶藶大棗湯。一切藥品。總皆主乎輕浮。不用重濁气味。是所謂微辛以開之。微苦以降之。適有合乎輕淸嬌髒之治也。肺主百脈。爲病最多。就其配合之臟腑而言。肺與大腸爲表裏又與膀胱通气化。故二便之通閉。肺實有關系焉。其他如肺痿肺癰哮喘咳嗽失音。各自分門。玆不重贅。﹝華岫云﹞

徐評所列諸癥。不過喘咳气逆耳。另立肺痺一門。甚屬無謂。內經有肺痺之名。卻非此義。當考之。

卷四

胸痺

浦中陽困頓濁陰凝沍。胃痛徹背。午後爲甚。卽不嗜飲食。亦是陽傷。溫通陽气。在所必施。

﹝胸脘淸陽不運﹞

薤白﹝三錢﹞半夏﹝三錢﹞茯苓﹝五錢﹞漧薑﹝一錢﹞桂枝﹝五分﹞

華﹝四六﹞因勞。胸痺。陽傷。淸气不運。仲景每以辛滑微通其陽。

薤白栝蔞皮茯苓桂枝生薑王胸前附骨板痛。甚至呼吸不通。必捶背稍緩。病來迅速。莫曉其因。議從仲景胸痺癥。乃淸陽失展。主以辛滑。

薤白川桂枝尖半夏生薑加白酒一杯同煎。

謝沖气至脘則痛。散漫髙突。气聚如瘕。由乎過勞傷陽。

薤白桂枝茯苓甘艸臨服衝入白酒一小杯。

某﹝六五﹞脈弦。胸脘痺痛欲嘔。便結。此淸陽失曠。气機不降。久延怕成噎格。

薤白﹝三錢﹞杏仁﹝三錢﹞半夏﹝三錢﹞薑汁﹝七分﹞濃朴﹝一錢﹞枳實﹝五分﹞

徐﹝六一﹞胸痺因怒而致。痰气凝結。

土栝蔞半夏薤白桂枝茯苓生薑王﹝五七﹞气逆自左升。胸脘阻痺。僅飲米湯。形質不得下咽。此屬胸痺。宗仲景法。栝蔞薤白湯。

又脈沈如伏。痞脹格拒。在脘膈上部。病患述气壅。自左覺熱。凡木郁達之。火郁發之。患在上宜吐之。

巴豆霜﹝一分制﹞川貝母﹝三分﹞桔梗﹝二分﹞

爲細末服。吐後。服涼水卽止之。

某﹝二六﹞肺衛窒痺。胸膈痺痛。咳嗆痰粘。苦辛開郁爲主。當戒腥。

栝蔞皮炒桃仁冬瓜子苦桔梗紫菀川貝母華陽气微弱。胸痺。苓桂術甘湯。

某﹝二十﹞脈弦。色鮮明。吞酸胸痺。大便不爽。此痰飲凝沍。淸陽失曠。气機不利。法當溫通陽气爲主。

薤白杏仁茯苓半夏濃朴薑汁某﹝三八﹞气阻胸痛。

鮮枇杷葉半夏杏仁桔梗橘紅薑汁某脈沈。短气咳甚。嘔吐飲食。便溏瀉。乃寒濕郁痺。胸痺如。無非淸陽少旋。﹝寒濕郁痺﹞小半夏湯加薑汁。

王﹝三三﹞始於胸痺。六七年來。發必嘔吐甜水黃濁。七八日後漸安。自述病發秋月。意謂新涼天降。

郁折生陽。甘味色黃。都因中焦脾胃主病。仿內經辛以勝甘論。﹝脾胃陽虛﹞

半夏淡漧薑杏仁茯苓濃朴艸蔻薑汁法丸。

某痛久入血絡。胸痺引痛。﹝血絡痺痛﹞

炒桃仁延胡川楝子木防己川桂枝靑蔥管胸痺與胸痞不同。胸痞有暴寒鬱結於胸者。有火郁於中者。有寒熱互郁者。有气實塡胸而痞者。有气衰而成虛痞者。亦有肺胃津液枯澀。因燥而痞者。亦有上焦濕濁彌漫而痞者。若夫胸痺。則但因胸中陽虛不運。久而成痺。內經未曾詳言。惟金匱立方。俱用辛滑溫通。所云寸口脈沈而遲。陽微陰弦。是知但有寒癥。而無熱癥矣。先生宗之加減而治。亦惟流運上焦淸陽爲主。莫與胸痞結胸噎膈痰食等癥混治。斯得之矣。﹝華玉堂﹞

徐評此卽俗名心頭痛也。病有數種。偶然卒得者。不外仲景栝蔞薤白湯。其餘諸種。各有治法。非一煎劑所能必愈也。案中俱不能見及。

卷四

哮

王受寒哮喘。痰阻气。不能著枕。﹝寒﹞

川桂枝﹝一錢﹞茯苓﹝三錢﹞淡漧薑﹝一錢﹞五味﹝一錢同姜搗﹞杏仁﹝一錢半﹞

炙艸﹝四分﹞白芍﹝一錢﹞制麻黃﹝五分﹞

卜﹝十九﹞哮喘。當暴涼而發。診脈左大右平。此新邪引動宿邪。議逐伏邪飲气。小靑龍法。

徐﹝四一﹞宿哮廿年沈痼之病。無奏效之藥。起病由於驚憂受寒。大凡憂必傷肺。寒入背兪。內合肺系。宿邪阻气阻痰。病發喘不得臥。譬之宵小。潛伏裏。若不行動犯竊。難以彊執。𨿽治當於病發。投以搜逐。而病去必當養正。今中年諒無大害。精神日衰。病加劇矣。腎气去桂膝病發時。葶藶大棗湯或皂莢丸。

陳﹝四八﹞哮喘不臥。失血後。胸中略爽。葦莖湯加葶藶大棗。

某﹝十三﹞哮喘久咳。

桂枝木杏仁橘紅濃朴炒半夏炒白芥子馬﹝三二﹞宿哮痰喘頻發。﹝哮兼痰飲﹞眞武丸。

朱﹝五一﹞宿哮咳喘。遇勞發。小靑龍去麻辛加糖炒石膏。

鄒﹝七歲﹞宿哮肺病。久則气泄汗出。脾胃陽微。痰飲畱著。有食入泛嘔之狀。夏三月。熱傷正气。宜常進四君子湯以益气。不必攻逐痰飲。﹝气虛﹞

人參茯苓白術炙艸哮與喘。微有不同。其癥之輕重緩急。亦微各有異。蓋哮癥多有兼喘。而喘有不兼哮者。要知喘癥之因。若由外邪壅遏而致者。邪散則喘亦止。後不復發。此喘癥之實者也。若因根本有虧。腎虛气逆。濁陰上衝而喘者。此不過一二日之間。勢必危篤。用藥亦難奏功。此喘癥之屬虛者也。若夫哮癥。亦由初感外邪。失於表散。邪伏於裏。畱於肺兪。故頻發頻止。淹纏歲月。更有痰哮咸哮醋哮。過食生冷。及幼稚天哮諸癥。案𨿽未備。閱先生之治法。大槪以溫通肺臟。下攝腎眞爲主。久發中虛。又必補益中气。其辛散苦寒豁痰破气之劑。在所不用。此可謂治病必求其本者矣。此癥若得明理鍼灸之醫。按穴灸治。尢易除根。噫。然則難遇其人耳。﹝華玉堂﹞

卷四

喘

伊芳先寒後熱。不饑不食。繼浮腫喘嗆。俯不能仰。仰臥不安。古人以先喘後脹治肺。先脹後喘治脾。今由气分郁。以致水道阻塞。大便溏泄。仍不爽利。其肺气不降。二腸交阻。水谷蒸腐之濕。橫趨脈絡。腫由漸加。豈亂醫可效。粗述大略。與髙明論證。﹝肺郁水气不降﹞

肺位最髙。主气。爲手太陰髒。其髒體惡寒惡熱。宣辛則通。微苦則降。若藥气味重濁。直入中下。非宣肺方法矣。故手經與足經大異。當世不分手足經混治者。特表及之。

麻黃苡仁茯苓杏仁甘艸某气逆咳嗆喘促。小靑龍去桂枝芍艸加杏仁人參。

某气逆咳嗆喘急。

淡漧薑人參半夏五味茯苓細辛單瘡毒內攻。所進水谷不化。蒸變濕邪。漬於經隧之間。不能由腸而下。膀胱不利。濁上壅遏。

肺气不降。喘滿不堪著枕。三焦閉塞。漸不可治。議用中滿分消之法。必得小便通利。可以援救。

葶藶苦杏仁桑皮濃朴豬苓通艸大腹皮茯苓皮澤瀉汪脈弦堅。動怒气沖。喘急不得臥息。此肝升太過。肺降失職。兩足逆冷。入暮爲劇。議用仲景越婢法。﹝肝升飲邪上逆﹞

又按之左脇沖气便喘。背上一綫寒冷。直貫兩足。明是肝逆挾支飲所致。議用金匱旋復花湯法。

旋復花靑蔥管新絳炒半夏姜勞煩哮喘。是爲气虛。蓋肺主气。爲出气之髒。气出太過。但泄不收。則散越多喘。是喘癥之屬虛。故益肺气藥皆甘。補土母以生子。若上气散越已久。耳目諸竅之阻。皆淸陽不司轉旋之機。不必縷治。﹝中气虛﹞人參建中湯去姜。

沈﹝二三﹞晨起未食。喘急多痰。此竟夜不食。胃中虛餒。陽气交升。中無彈壓。下焦陰傷。已延及胃。難以驟期霍然。﹝胃虛﹞

黃精三角胡麻炙艸茯苓吳濁飲自夜上干塡塞。故陽不旋降。衝逆不得安臥。用仲景眞武法。﹝腎陽虛濁飲上逆﹞

人參淡熟附子生淡漧薑茯苓塊豬苓澤瀉徐﹝四二﹞色痿腠疏。陽虛體質。平昔喜進膏粱。上焦易壅。中宮少運。濃味凝聚蒸痰。頻年咳嗽。但內傷失和。薄味自可淸肅。醫用皂莢搜攢。肺傷气泄。噴涕不已。而沈錮膠濁。仍處胸背募兪之間。玉屏風散之固衛。六君子湯之健脾理痰。多是守劑。不令宣通。獨小靑龍湯。徹飲以就太陽。初服喘緩。得宜通之意。夫太陽但開。所欠通補陽明一段工夫。不得其闔。暫開復痺矣。且喘病之因。在肺爲實。在腎爲虛。此病細診色脈。是上實下虛。以致耳聾鳴響治下之法。壯水源以熄內風爲主。而胸次淸陽少旋。濁痰阻气妨食。於臥時繼以淸肅上中二焦。小劑守常。

調理百日圖功。至於接應世務。自宜節省。勿在藥理中也。﹝腎气不納﹞

熟地﹝砂仁制﹞萸肉龜甲心阿膠牛膝茯苓遠志五味磁石秋石蜜丸。早服。臥時另服威喜丸。竹瀝薑汁泛丸。

張﹝三十﹞幼年哮喘已愈。上年夏令。勞倦內傷致病。誤認外感亂治。其气泄越。哮喘音啞。勞倦不復。

遂致損怯。夫外感之喘治肺。內傷之喘治腎。以腎主納气耳。

加減八味丸每服二錢五分鹽湯下六服。

胡﹝六十﹞脈沈。短气以息。身動卽喘。此下元已虛。腎气不爲收攝。痰飲隨地气而升。有年。陡然中厥最慮。

熟地淡附子茯苓車前遠志補骨脂吳气不歸元。喘急跗腫冷汗。足寒面赤。中焦痞結。先議通陽。

熟附子茯苓生薑汁生白芍王﹝十九﹞陰虛喘嗆。用鎭攝固納。

熟地萸肉阿膠淡菜膠山藥茯神湖蓮芡實翁﹝四二﹞脈細尺垂。形瘦食少。身動卽气促喘急。大凡出气不爽而喘爲肺病。客感居多。今動則陽化。由乎陰弱失納。乃吸气入而爲喘。腎病何辭。治法惟以收攝固眞。上病當實下焦。宗腎气方法意。

熟地萸肉五味補骨脂胡桃肉牛膝茯苓山藥車前子蜜丸。

沈﹝二三﹞陰虛陽升。气不攝納爲喘。

熟地萸肉五味海參膠淡菜膠茯神山藥芡實湖蓮肉紫胡桃楊﹝六一﹞老年久嗽。身動卽喘。晨起喉舌漧燥。夜則溲溺如淋。此腎液已枯。气散失納。非病也。衰也。

故治喘鮮效。便難漧涸。宗腎惡燥。以辛潤之。

熟地杞子牛膝巴戟肉紫衣胡桃靑鹽補骨脂陳﹝氏﹞咳喘則暴。身熱汗出。乃陰陽樞紐不固。惟有收攝固元一法。

人參炙艸五味紫衣胡桃熟地萸肉炭茯神炒山藥又攝固頗應。

人參附子五味炙黃白術某瘡痍疥疾。致气喘咳出血痰。固是肺壅熱气。今飲食二便如常。行動喘急。與前喘更有分別。緣髙年下虛。腎少攝納。元海不固。气逆上泛。是腫脹之萌。宜未雨綢繆。六味丸加牛膝車前胡桃。

孫望八大年。因冬溫內侵。遂致痰嗽暮甚。診脈大而動搏。察色形枯汗泄。吸音頗促。似屬痰阻。此乃元海根微。不司藏納。神衰囈語。陽從汗出。最有昏脫之變。古人老年痰嗽喘癥。都從脾腎主治。今溫邪擾攘。上中二焦畱熱。𨿽無溫之理。然攝固下眞以治根本。所謂陽根於陰。

豈可不爲講究。

熟地炭胡桃肉牛膝炭車前子云茯苓靑鉛某熱熾在心。上下不接。衝逆陡發。徧身麻木。喘促昏冒。腎眞不固。肝風妄動。久病湯藥無功。

暫以玉眞丸主之。

喘癥之因。在肺爲實。在腎爲虛。先生揭此二語爲提綱。其分別有四。大凡實而寒者。必挾凝痰宿飲。上干阻气。如小靑龍桂枝加朴杏之屬也。實而熱者。不外乎蘊伏之邪。蒸痰化火。有麻杏甘膏。千金葦莖之治也。虛者。有精傷气脫之分。塡精以濃濃之劑。必兼鎭攝。腎气加沈香。都气入靑鉛。從陰從陽之異也。气脫則根浮。吸傷元海。危亡可立而待。思艸木之無情。剛柔所難濟。則又有人參河車五味石英之屬。急續元眞。挽回頃刻。補天之治。古所未及。更有中气虛餒。土不生金。則用人參建中。案集三十。法凡十九。其層次輕重之間。

絲絲入扣。學人宜深玩而得焉。﹝邵新甫﹞

徐評此篇治下之法已備。治上之法尙多遺漏。不可不講也。

卷四

呃

某面冷頻呃。總在咽中不爽。此屬肺气郁。當開上焦之痺。蓋心胸背部。須藉在上淸陽舒展。乃能曠達耳。﹝肺气郁痺﹞

枇杷葉炒川貝郁金射幹白通艸香豉王脈微弱。面亮戴陽。呃逆脇痛。自利。先曾寒熱下利。加以勞煩傷陽。髙年豈宜反復。乃欲脫之象。三焦俱有見癥。議從中治。﹝陽虛濁陰上逆﹞

人參附子丁香皮柿蒂茯苓生漧薑陳食傷脾胃復病。嘔吐發呃下利。診兩脈微澀。是陽气欲盡。濁陰衝逆。閱方𨿽有姜附之理陽。反雜入歸呆鈍牽掣。後方代赭重墜。又混表藥。總屬不解。今事危至急。捨理陽驅陰無別法。

人參茯苓丁香柿蒂炮附子漧薑吳萸某脈歇止。汗出呃逆。大便溏。此勞倦積傷。胃中虛冷。陰濁上干。

人參茯苓生淡漧薑炒川椒炒烏梅肉釘頭代赭石黃脈小舌白。气逆呃忒。畏寒微戰。胃陽虛。肝木上犯。議用鎭肝安胃理陽。

人參代赭石丁香皮茯苓炒半夏淡漧薑又舌白胎濃。胃陽未醒。厥逆。濁陰上干爲呃。仍用通法。

人參淡附子丁香皮淡漧薑茯苓又照方加薑汁柿蒂。

又人參炒川椒附子茯苓淡漧薑炒粳米呃逆一癥。古無是名。其在內經本謂之噦。因其呃呃連聲。故今人以呃逆名之。觀內經治噦之法。以艸刺鼻嚏。嚏而已。無息而疾迎。引之立已。大驚之亦可已。然歷考呃逆之癥。其因不一。有胃中虛冷。陰凝陽滯而爲呃者。當用仲景橘皮湯。生薑半夏湯。有胃虛虛陽上逆。病深聲噦者。宜用仲景橘皮竹茹湯。有中焦脾胃虛寒。气逆爲呃者。宜理中湯加丁香。

或溫胃飲加丁香。有下焦虛寒。陽气竭而爲呃者。正以元陽無力。易爲抑遏。不能暢達而然。宜用景嶽歸气飲。或理陰煎加丁香。有食滯而呃者。宜加減二陳加山楂烏藥之屬。或大和中飲加漧薑木香。凡此諸法。不過略述其端。其中有宜有不宜。各宜隨癥施治。不可以此爲不易之法。故先生謂肺气郁痺。及陽虛濁陰上逆。亦能爲呃。每以開上焦之痺。

及理陽驅陰。從中調治爲法。可謂補前人之不逮。丹溪謂呃逆屬於肝腎之陰虛者。其气必從臍下直衝上出於口。斷續作聲。必由相火炎上。挾其沖气。乃能逆上爲呃。用大補陰丸峻補眞陰。承制相火。東垣嘗謂陰火上衝。而吸气不得入。胃脈反逆。陰中伏陽卽爲呃。用滋腎丸以瀉陰中伏熱。二法均爲至當。審證參用。髙明裁酌可也。﹝鄒時乘﹞

徐評仲景治呃逆。以旋復代赭石湯爲主方。案中獨不用此方。而純用補熱之劑。其癥屬虛寒上逆者。固有此法。但不知何以俱屬寒逆。不識當時曾有誤用處否。

卷四

疸

沈﹝十九﹞能食。煩倦。手足汗出。目微黃。常鼻衄。夫熱則消穀。水谷畱濕。濕甚生熱。精微不主四布。故作煩倦。久則痿黃谷疸。當與豬肚丸。蒼術換白術。重用苦參。﹝谷疸﹞

張﹝三二﹞述初病似瘧。乃夏暑先伏。秋涼繼受。因不愼食物。胃脘气滯生熱。內蒸變現黃膽。乃五疸中之谷疸也。溺黃便祕。當宣腑濕熱。但不宜下。恐犯太陰變脹。

綿茵陳茯苓皮白蔻仁枳實皮杏仁桔梗花粉汪﹝三九﹞飲酒發黃。自屬濕熱。脈虛澀。腹鳴不和。病後形體瘦減。起居行動皆不久耐。全是陽气漸薄。兼之思慮勞煩致損。議兩和脾胃之方。﹝酒疸﹞

戊己加當歸柴胡煨姜南棗王右脇髙突刺痛。身面發黃。不食不便。瘀熱久聚。恐結癰瘍。﹝濕熱鬱蒸﹞

大豆黃卷木防己金銀花生牡蠣飛滑石苡仁張脈沈。濕熱在裏。鬱蒸發黃。中痞惡心。便結溺赤。三焦病也。苦辛寒主之。

杏仁石膏半夏薑汁山梔黃柏枳實汁黃一身面目發黃。不饑溺赤。積素勞倦。再感溫濕之气。誤以風寒發散消導。濕甚生熱。所以致黃。

連翹山梔通艸赤小豆花粉香豉煎送保和丸三錢。

劉﹝三九﹞心下痛年餘屢發。痛緩能食。漸漸目黃溺赤。此絡脈中凝瘀蘊熱。與水谷之气交蒸所致。

若攻之過急。必變脹滿。此溫燥須忌。議用河間金鈴子散。合無擇穀芽枳實小柴胡湯法。﹝脈絡瘀熱﹞

金鈴子延胡枳實柴胡半夏黃芩黑山梔穀芽蔣由黃膽變爲腫脹。濕熱何疑。法亦不爲謬。據述些少小丸。諒非河間子和方法。溫下僅攻冷積。不能驅除濕熱。仍議苦辛滲利。每三日兼進浚川丸六七十粒。﹝疸變腫脹﹞

雞肫皮海金沙濃朴大腹皮豬苓通艸張﹝三二﹞夏秋疸病。濕熱气蒸而成。治法必用气分宣通自效。蓋濕中生熱。外幹時令。內蘊水谷不化黃乃脾胃之色。失治。則爲腫脹。今調治日減。便通利。主腑已通。薄味自可全功。平昔攻苦。

思必傷心。郁必傷脾。久坐必升太過。降不及。不與疸癥同例。﹝疸後郁損心脾﹞歸脾丸。

楊﹝七十﹞夏熱泄气。脾液外越爲黃。非濕熱之疸。繼而不欲食便溏。用大半夏湯通胃開飲。已得寢食。露降痰血。乃气泄不收。肅令淺。不必以少壯熱癥治。順天之气。是老年調理法。﹝脾液外越﹞

人參炙艸生扁豆山藥茯神苡仁黃膽。身黃目黃溺黃之謂也。病以濕得之。有陰有陽。在腑在髒。陽黃之作。濕從火化。瘀熱在裏。膽熱液泄。與胃之濁气共並。上不得越。下不得泄。燻蒸遏郁。侵於肺則身目俱黃。熱流膀胱。溺色爲之變赤。黃如橘子色。陽主明。治在胃。陰黃之作。濕從寒水。脾陽不能化熱。

膽液爲濕所阻。漬於脾。浸淫肌肉。溢於皮膚。色如燻黃。陰主晦。治在脾。傷寒發黃。金匱黃疸立名𨿽異。治法多同。有辧證三十五條。出治一十二方。先審黃之必發不發。在於小便之利與不利。疸之易治難治。在於口之渴與不渴。再察瘀熱入胃之因。或因外並。或因內發。或因食穀。或因酣酒。或因勞色。有隨經蓄血。入水黃汗。上盛者。一身盡熱。下郁者。小便爲難。又有表虛裏虛。熱除作噦。火劫致黃。知病有不一之因。故治有不紊之法。於是脈弦脇痛。少陽未罷。仍主以和。渴飲水漿。陽明化燥。急當瀉熱。濕在上以辛散。以風勝。濕在下。

以苦泄。以淡滲。如狂蓄血。勢所必攻。汗後溺白。自宜投補。酒客多蘊熱。先用淸中。加之分利。後必顧其脾陽。女勞有穢濁。始以解毒。繼之滑竅。終當峻補腎陰。表虛者實衛。裏虛者建中。入水火劫。以及治逆變證。各立方論。以爲後學津梁。若云寒濕在裏之治。陽明篇中惟見一則。不出方論。指人以寒濕中求。蓋脾本畏木。而喜風燥。制水而惡寒濕。今陰黃一證。外不因於六淫。內不傷於嗜欲。惟寒惟濕。譬以卑監之土。須暴風日之陽。純陰之病。療以辛熱無疑矣。方𨿽不出。法已顯然。故不用多歧。恐滋人惑耳。今考諸家之說。丹溪云。不必分五疸。總是如醬相似。以爲得治黃之扼要。殊不知是言也。以之混治陽黃。𨿽不中。不致增劇。以之治陰黃。下咽則斃。何異操刃。一言之易。遺誤後人。惟謙甫羅氏。具有卓識。力辧陰陽。遵傷寒寒濕之指。出茵陳四逆湯之治。繼往開來。活人有術。醫𨿽小道。功亦茂焉。諭嘉言陰黃一證。竟謂仲景方論亡失。恍若無所循從。不意其注傷寒。注金匱。辧論數千言。而獨於關鍵處明文。反爲之蒙昧。𨿽云智者一失。亦未免會心之不遠也。總之。羅氏可稱勤求古訓。朱氏失於小成自狃。嘉言諭氏。病在好發議論而已。今觀葉氏黃膽之案。寥寥數則。而於案中所云。夏秋疸病。濕熱气蒸而成。其陽黃之治。了然於胸中。案中又有治黃也。而有非黃之論。揣其是病必求虛實。於是知其是病必辧陰陽。如遇陰黃。求治於先生者。決不以治陽之法治陰。而人長命也。苟非師仲景而藐丹溪。博覽羣賢之論。

而不陷於一偏之說者。烏能及此。名不浮於實。道之得以久行也固宜。﹝蔣式玉﹞

徐評疸之變癥不一。案中只有瀉濕熱一法。其餘並無良方。不知黃膽之疾。輕者卽愈。重者有黃水成窠。久而不化。變態百出。以至傷生。消水窠之法。不可不考。

卷五

風

某﹝二七﹞風傷衛。寒熱頭痛脘悶。﹝風傷衛﹞

蘇梗﹝一錢﹞淡豆豉﹝一錢﹞杏仁﹝三錢﹞桔梗﹝一錢﹞濃朴﹝一錢半﹞連翹﹝一錢半﹞

通艸﹝一錢﹞滑石﹝三錢﹞

某﹝二一﹞風邪外襲肺衛。畏風發熱。咳嗽脘悶。當用兩和表裏。

淡豆豉﹝一錢半﹞蘇梗﹝一錢﹞杏仁﹝三錢﹞桔梗﹝一錢半﹞連翹﹝一錢半﹞通艸﹝一錢﹞

江﹝五六﹞勞倦過月。气弱加外感。頭痛惡風。營衛二气皆怯。嗽則閃爍筋掣而痛。大凡先治表後治裏。世間未有先投黃連淸裏。後用桂枝和表。此非醫藥。﹝風傷營衛誤治﹞當歸建中湯。

沈虛人得感。微寒熱。﹝體虛感風﹞參歸桂枝湯加廣皮。

經云。風爲百病之長。蓋六气之中。惟風能全兼五气。如兼寒則風寒。兼暑則曰暑風。兼濕曰風濕。兼燥曰風燥。兼火曰風火。蓋因風能鼓蕩此五气而傷人。故曰百病之長也。其餘五气。則不能互相全兼。如寒不能兼暑與火。暑亦不兼寒。濕不兼燥。燥不兼濕。火不兼寒。

由此觀之。病之因乎風而起者自多也。然風能兼寒。寒不兼風。何以辧之。如隆冬嚴寒之時。卽密室重幃之中。人若裸體而臥。必犯傷寒之病。此本無風气侵入。乃但傷於寒。而不兼風者也。風能兼寒者。因風中本有寒气。蓋巽爲風。風之性本寒。卽巽卦之初爻屬陰是也。因風能流動鼓蕩。其用屬陽。是合乎巽之二爻三爻。皆陽爻也。如炎溽暑之時。若使數人扇一人。其人必致汗孔閉。頭痛惡寒骨節疼等。傷寒之病作矣。斯時天地間。固毫無一些寒气。實因所扇之風。風中卻有寒气。故令人受之。寒疾頓作。此乃因傷風而兼傷寒者也。故有但傷寒而不傷風之癥。亦有因傷風而致兼傷寒之癥。又有但傷風而不傷寒之癥。有因傷風而或兼風溫風濕風燥風火等癥。更有暑濕燥火四气各自致傷。而絕不兼風之癥。故柯韻伯所注傷寒云。傷風之重者。卽屬傷寒。亦有無汗脈緊。骨節疼諸癥。此柯氏之書。所以能獨開仲景生面也。至仲景所著傷寒書。本以寒爲主。因風能兼寒。

故以風陪說。互相發明耳。學人看書。不可不知此理。若夫臟腑一切內外諸風。各有現癥。

具載內經。尢當詳考。﹝華岫云﹞

卷五

寒

某﹝二二﹞客邪外侵。頭脹。當用辛散。﹝寒邪客肺﹞

蘇梗杏仁桔梗桑皮橘紅連翹某寒熱。頭痛脘悶。

淡豆豉嫩蘇梗杏仁桔梗濃朴枳殼某﹝五二﹞復受寒邪。背寒。頭痛。鼻塞。﹝風寒傷衛﹞桂枝湯加杏仁。

某﹝十九﹞時邪外襲。衛痺發熱。頭痛。先散表邪。﹝寒邪兼濕﹞

淡豆豉蘇梗杏仁濃朴木防己茯苓皮楊﹝四二﹞太陽脈行。由背抵腰。外來風寒。先傷陽經。雲霧自下及上。經气逆而病發。致嘔痰涎頭痛。

小溲數行病解。膀胱气通。斯逆者轉順矣。當通太陽之裏。用五苓散。倘外感病發再議。﹝寒客太陽膀胱經气逆﹞

某﹝二八﹞勞傷陽气。形寒身熱。頭疼脘悶。身痛。﹝勞倦陽虛感寒﹞

杏仁﹝三錢﹞川桂枝﹝八分﹞生薑﹝一錢﹞濃朴﹝一錢﹞廣皮﹝一錢﹞茯苓皮﹝三錢﹞

傷寒癥。仲景立法於前。諸賢注釋於後。先生𨿽天資穎敏。若擬其治法。恐亦不能出仲景範圍。其所以異於庸醫者。在乎能辧癥耳。不以冬溫春溫風溫溫熱濕溫伏暑內傷勞倦瘟疫等癥。誤認爲傷寒。其治溫熱暑濕諸癥。專辧邪之在衛在營。或傷气分。或傷血分。更專究三焦。故能述前人溫邪忌汗。濕家忌汗。當用手經之方。不必用足經之藥等明訓。垂示後人。此乃先生獨擅見長之處也。若夫傷寒之書。自成無己注解以後。凡注疏者不啻數百家。其尢著者。如嘉言三書。景嶽書。傷寒三注四注等篇。近有柯韻伯來蘇集。傷寒論翼方翼。王晉三古方選注中所解一百十三方。諸家析疑辧義處。𨿽稍有異同。然皆或登仲景之堂。或造仲景之室者。業醫者。當日置案頭。潛心參究。庶乎臨癥可無誤矣。﹝華岫云﹞

傷寒一癥。內經云。熱病者。皆傷寒之類也。又曰。凡病傷寒而成溫者。先夏至日者爲病溫。

後夏至日者爲病暑。又曰。冬傷於寒。春必病溫。其癥有六經相傳。並病合病。兩感直中。難經又言傷寒有五。有中風。有傷寒。有濕溫。有熱病。有溫病。其所苦各不同。再加以六淫之邪。有隨時互相兼感而發之病。且其一切現癥。則又皆有頭痛發熱。或有汗無汗。或惡風惡寒。不食倦臥煩渴等。則又大略相同。故其癥愈多。其理愈晦。毋怪乎醫者臨癥時。不能灼然分辧。卽其所讀之書。前人亦並無至當不易之論。將靈素難經之言。及一切外感之癥。逐一分晰辧明。使人有所遵循。故千百年來。欲求一鑑垣之士。察六淫之邪。毫不紊亂者。竟未見其人。幸賴有仲景之書。以六經分癥。治以汗吐下和寒溫諸法。故古人云仲景之法。不但治傷寒。苟能悉明其理。卽治一切六气之病與諸雜癥。皆可融會貫通。無所不宜。此誠屬髙論。固深知仲景者也。然余謂六淫之邪。頭緒甚繁。其理甚奧。卽匯集河間東垣丹溪。及前賢輩諸法而治之。猶慮未能兼括盡善。若沾沾焉。必欲但拘仲景之法而施治。此乃見聞不廣。膠柱鼓瑟。不知變通者矣。今觀葉氏之書。傷寒之法。固屬無多。然其辧明冬溫春溫風溫溫熱濕溫之治。實超越前人。以此羽翼仲景。差可嘉惠後學。觀者幸毋忽諸。﹝華玉堂﹞

徐評此卽俗名著寒之癥。偶爾受寒之小疾。不入經絡之病也。何必牽引傷寒大癥。發諸議論。及細閱此編。竟無治傷寒一門。卽此數方爲傷寒之法。不禁失笑。夫醫者之學問。全在明傷寒之理。則萬病皆通。故仲景之書只有二種。傷寒論治傷寒之法也。金匱治雜癥之法也。而金匱之方。則又半從傷寒論中來。則傷寒乃病中之第一癥。而學醫者之第一功夫也。今此編獨闕此一門。則平日所習何書。所治何病耶。此老數十年醫道大行。豈無數千百大癥經手。乃竟只錄此數方以了局。此非此老之過。乃編書之人胸中茫無定見耳。

卷五

風溫

僧﹝五二﹞近日風溫上受。寸口脈獨大。肺受熱灼。聲出不揚。先與辛涼淸上。當薄味調養旬日。﹝風溫傷肺﹞

牛蒡子薄荷象貝母杏仁冬桑葉大沙參南花粉黑山梔皮楊脈左實大。頭目如蒙。淸竅不爽。此風溫仍在上焦。擬升降法。

榦荷葉薄荷象貝連翹鉤藤生石膏末某風溫從上而入。風屬陽。溫化熱。上焦近肺。肺气不得舒轉。周行气阻。致身痛。脘悶。不饑。宜微苦以淸降。微辛以宣通。醫謂六經。輒投羌防。泄陽气。劫胃汁。溫邪忌汗。何遽忘之。

杏仁香豉郁金山梔栝蔞皮蜜炒橘紅葉風溫入肺。肺气不通。熱漸內郁。如舌苔。頭脹咳嗽。發疹。心中懊。脘中痞滿。猶是气不舒展。邪欲結痺。宿有痰飲。不欲飲水。議梔豉合涼膈方法。

出梔皮豆豉杏仁黃芩栝蔞皮枳實汁郭風溫入肺。气不肯降。形寒內熱。胸痞。皆郁之象。辛涼佐以微苦。手太陰主治。

黑山梔香豉杏仁桑葉栝蔞皮郁金秦﹝六三﹞體質血虛。風溫上受。滋淸不應。气分燥也。議淸其上。﹝風溫化燥熱﹞

石膏生甘艸薄荷桑葉杏仁連翹又照前方去連翹薄荷加陳蔞皮郁金梔皮某風火上郁。耳後結核。目眶痛。﹝少陽風火﹞

薄荷牛蒡子前胡象貝連翹黑梔皮赤芍生甘艸某風溫熱伏。更劫其陰。日輕夜重。煩擾不寧。﹝風溫傷陰﹞

生地阿膠麥冬白芍炙艸蔗漿馬﹝三五﹞風溫熱灼之後。津液未復。陽明脈絡不旺。骨酸背楚。治以和補。

生黃鮮生地北沙參玉竹麥冬歸身蜜丸某陰虛風濕。气從左升。桂枝湯加花粉杏仁。

風爲天之陽气。溫乃化熱之邪。兩陽燻灼。先傷上焦。種種變幻情狀。不外手三陰爲病藪。

頭脹汗出。身熱咳嗽。必然並見。當與辛涼輕劑。淸解爲先。大忌辛溫消散。劫爍淸津。太陰無肅化之權。救逆則有蔗汁廬根玉竹門冬之類也。苦寒沈降。損傷胃口。陽明頓失循序之司。救逆則有復脈建中之類。大凡此癥。驟變則爲痙厥。緩變則爲虛勞。則主治之方。總以甘藥爲要。或兼寒或兼溫。在人通變可也。﹝邵新甫﹞

卷五

溫熱

某﹝二十﹞脈數暮熱。頭痛腰疼。口燥。此屬溫邪。﹝溫邪入肺﹞

連翹淡豆豉淡黃芩黑山梔杏仁桔梗某溫邪化熱。肺痺喘急。消渴胸滿。便溺不爽。肺與大腸見癥。

淡黃芩知母鮮生地阿膠天冬花粉謝積勞傷陽。衛疏。溫邪上受。內入乎肺。肺主周身之气。气窒不化。外寒似戰栗。其溫邪內郁。

必從熱化。今气短胸滿。病邪在上。大便瀉出稀水。肺與大腸表裏相應。亦由熱迫下泄耳。用辛涼輕劑爲穩。

杏仁桔梗香豉橘紅枳殼薄荷連翹茯苓龔𦇤褓吸入溫邪。釀爲肺脹危癥。

蘆根桃仁苡仁冬瓜子施久患虛損。原寢食安舒。自服陰柔膩補。不但減食不寐。脘中常悶。渴欲飲涼。此口鼻吸入溫邪。先幹於肺。誤補則邪愈熾。气機阻塞。弱質不敢開泄。援引輕揚肅上。兼以威喜丸。淡以和气。上焦得行。可進養胃法。

白沙參苡仁天花粉桑葉郁金兼服威喜丸王溫邪發熱。津傷。口糜气穢。﹝溫邪劫津﹞

捲心竹葉嘉定花粉知母麥冬金石斛連翹某春溫身熱。六日不解。邪陷劫津。舌絳。骨節痛。以甘寒熄邪。

竹葉心知母花粉滑石生甘艸梨皮丁口鼻吸入熱穢。肺先受邪。气痺不主宜通。其邪熱由中及於募原。布散營衛。遂爲寒熱。旣爲邪踞。自然痞悶不饑。𨿽邪輕未爲深害。畱連不已。熱蒸形消。所謂病傷。漸至於損而後已。

﹝熱傷胃津﹞桂枝白虎湯。

又气分之熱稍平。日久胃津消乏。不饑不欲納食。大忌香燥破气之藥。以景嶽玉女煎。多進可效。忌食辛辣肥膩自安。竹葉石膏湯加鮮枸杞根皮。

楊伏邪發熱。煩渴。知饑無寐。乃胃津受傷所致。擬進竹葉石膏湯加花粉。

葉熱傷气分。用甘寒方。白虎湯加竹葉。

某右脈未和。熱多口渴。若再劫胃汁。怕有脘痞不饑之事。當淸熱生津。仍佐理痰。俟邪減便可再商。

麥冬人參石膏知母粳米竹葉半夏葉﹝二八﹞仲景云。陰气先傷。陽气獨發。不寒癉熱。令人消爛肌肉。條例下不注方。但曰以飲食消息之。後賢謂甘寒生津。解煩熱是矣。今脈數。舌紫渴飲。气分熱邪未去。漸次轉入血分。斯甘寒淸气熱中。必佐存陰。爲法中之法。

生地石膏生甘艸知母粳米白芍竹葉心毛﹝六十﹞溫邪熱入營中。心熱悶。脇肋痛。平素痰火。與邪膠結。致米飲下咽皆脹。老年五液已涸。忌汗忌下。﹝熱入心營﹞

生地麥冬杏仁郁金汁炒川貝橘紅馬少陰伏邪。津液不騰。喉燥舌黑。不喜飲水。法當淸解血中伏气。莫使液涸。

犀角生地丹皮竹葉元參連翹陳﹝嫗﹞熱入膻中。夜煩無寐。心悸怔。舌絳而幹。不嗜湯飲。乃營中之熱。治在手經。

犀角鮮生地黑元參連翹石菖蒲炒遠志又鮮生地元參天冬麥冬竹葉茯神金箔又陽升風動。治以鹹寒。

生地阿膠天冬人參川斛茯神麥冬張營絡熱。心震動。復脈湯去姜桂參加白芍。

陸﹝六九﹞髙年熱病。八九日。舌燥煩渴。譫語。邪入心胞絡中。深怕液涸神昏。當滋淸去邪。兼進牛黃丸。驅熱利竅。﹝熱邪入心胞﹞

竹葉心鮮生地連翹心元參犀角石菖蒲胡脈數。舌赤耳聾。胸悶。素有痰火。近日冬溫。引動宿病。加以勞復。小溲不利。議治胞絡之熱。

鮮生地﹝五錢﹞竹葉心﹝一錢﹞丹參﹝一錢半﹞元參﹝一錢半﹞石菖蒲根﹝六分﹞陳膽星﹝六分﹞

顧溫邪誤表劫津。邪入胞絡內閉。至寶丹。

王吸入溫邪。鼻通肺絡。逆傳心胞絡中。震動君主。神明欲迷。彌漫之邪。攻之不解。淸竅旣蒙。

絡內亦痺。幼科不解。投以豁痰降火理气。毫無一效。憶平脈篇。淸邪中上。肺位最髙。旣入胞絡。气血交阻。逐穢利竅。須藉芳香。議用局方至寶丹。

施溫邪如瘧。陰气先傷。苦辛再傷陽及胃。內風肆橫。肢掣螈。邪閉心胞絡中。痰潮神昏。乃熱气蒸灼。無形無質。此消痰消食淸火。竟走腸胃。與病情隔靴搔癢。速速與至寶丹三分。冷開水調服。若得神淸。再商治法。

顧飲酒又能納谷。是內風主乎消爍。當春盡夏初。陽气弛張。遂致偏中於右。診脈左弦且堅。

肌腠隱約斑點。面色光亮而赤。舌胎灰黃。其中必夾伏溫邪。所怕內閉神昏。治法以淸絡宣竅。勿以攻風劫痰。扶助溫邪。平定廓淸。冀其帶病久延而已。

犀角生地元參連翹心郁金小靑葉竹葉心石菖蒲又目瞑舌縮。神昏如醉。邪入心胞絡中。心神爲蒙。謂之內閉。前案已經論及。溫邪鬱蒸。乃無形質。而醫藥都是形質气味。正如隔靴搔癢。近代諭嘉言。議謂芳香逐穢宣竅。頗爲合理。絕癥難挽。聊盡人工。至寶丹四丸。勻四服。涼開水。調化。

包老年下虛。春溫上受。痰潮昏譫。舌絳黃苔。面赤微痙。先淸上焦。﹝熱邪閉竅神昏﹞

天竺黃金銀花竹葉心連翹竹瀝張溫邪自裏而發。喉腫口渴。舌心灰滯。上焦熱蒙。最怕竅閉昏痙。苦寒直降。攻其腸胃。與溫邪上郁無涉。

連翹黑梔皮牛蒡子杏仁花粉馬勃栝蔞皮夏枯艸金汁銀花露張周歲內。未得谷味精華。溫邪吸入。上焦先受。頭面頤頷腫浮。邪與气血混處。刀鍼破傷經絡。溫邪內閉熱壅。蔓延三焦。昏寐痰潮。舌刺捲縮。小溲點滴混濁。熱气結錮在裏。但膏連芩梔之屬。藥性直降。竟由胃達腸。而熱气如煙如霧。原非形質可蕩可掃。故牛黃產自牛腹。原從气血而成。混處气血之邪。藉此破其蘊結。是得效之因由也。夫溫熱時癘。上行气分。而漸及於血分。非如傷寒足六經。順傳經絡者。大抵熱气鴟張。必燻塞經絡內竅。故昏躁皆裏竅之欲閉。欲宣內閉。須得芳香。气血久郁。必致瘍毒內攻。謹陳大意參末議。用紫雪丹三分。

微溫開水調服。

褚溫邪中自口鼻。始而入肺。爲咳喘。繼傳膻中則嗆血。乃心營肺衛受邪。然邪在上焦。壅遏阻气。必聚爲熱。痰臭嗆渴。是欲內閉。惜不以河間三焦立法。或謂傷寒主六經。或謂肺癰專泄气血。致熱無出路。胸突腹大。危期至速矣。卽有對病藥餌。气湧沸騰。勢必湧吐無餘。焉望有濟。夫溫熱穢濁。塡塞內竅。神識昏迷。脹悶欲絕者。須以芳香宣竅。佐牛黃金箔深入髒絡。

以搜錮閉之邪。今危篤若此。百中圖一而已。紫雪丹。

陳溫邪逆傳膻中。熱痰蔽阻空竅。所進寒涼消導。徒攻腸胃。毫無一效。痰乃熱燻津液所化。

膻中乃空靈之所。是用藥之最難。至寶丹芳香。通其神明之竅。以驅熱痰之結極是。但稚年受溫邪。最易陰虧津耗。必兼滋淸以理久伏溫邪爲正。

犀角鮮生地元參連翹心丹皮石菖蒲化服至寶丹某濕爲漸熱之气。迷霧鬲間。神機不發。三焦皆被邪侵。豈是小恙。視其舌伸縮如彊。痰涎粘著。內閉之象已見。宣通膻中。望其少蘇。無暇淸至陰之熱。

至寶丹四分石菖蒲金銀花湯送下。

王﹝十八﹞夜熱早涼。熱退無汗。其熱從陰而來。故能食。形瘦。脈數左盛。兩月不解。治在血分。﹝熱陷血分﹞

生鱉甲靑蒿細生地知母丹皮淡竹葉許溫邪已入血分。舌赤音低。神呆潮熱。卽發斑疹。亦是血中熱邪。誤汗消食。必變昏厥。

犀角細生地元參丹皮郁金石菖蒲張舌絳裂紋。面色枯槁。全無淖澤。形象畏冷。心中熱焚。邪深竟入厥陰。正气已經虛極。勉擬仲景復脈湯。合乎邪少虛多治法。﹝熱入厥陰﹞復脈去人參生薑加甘蔗汁代水煎。

又熱病誤投。表散消導。正气受傷。神昏舌彊。勢如燎原。前進復脈法。略有轉機。宜遵前方。去桂加參。以扶正气爲主。復脈湯去桂加人參甘蔗汁代水煎藥。

又進甘藥頗安。柰陰液已涸。舌彊音縮。撫之幹板。較諸已前齦肉映血有間。小便欲解掣痛。

猶是陰气欲絕。欲寐昏沈。午間煩燥。熱深入陰之徵。未能穩許愈期也。

生白芍炙甘艸阿膠雞子黃人參生地麥冬炒麻仁某誤下熱陷於裏。而成結胸。所以身不大熱。但短气胸滿煩躁。此皆邪熱內燔。擾亂神明。內閉之象。棘手重恙。仿仲景瀉心法。備參末議。再候明眼定裁。﹝誤下熱陷成結胸﹞

川連黃芩半夏炮淡漧薑生薑枳實吳神气如迷。不饑不食。乃苦辛消導發散。劫奪胃津所致。蓋溫邪手經爲病。今世多以足六經主治。故致此。﹝誤治傷胃津液﹞

細生地竹葉心麥冬元參心連翹心郁金王﹝嫗﹞溫熱十三日。舌黃。心中悶痛。初病手經。不當用足經方。老人怕其液涸。甘寒醒胃卻熱。

鮮生地竹葉心麥冬郁金川斛菖蒲根吳﹝十五﹞近日天未寒冷。病虛气不收藏。所感之邪謂冬溫。參苓益气。薄荷桔梗杏仁泄气。已屬背謬。加補骨脂溫澀腎臟。尢不通之極。自述夜寐深更。有汗。稚年陰不充。陽易泄。論體質可卻病。﹝冬溫傷液﹞

桑葉大沙參玉竹苡仁生甘艸糯米湯煎藥陳﹝半歲﹞冬溫入肺。膠痰化熱。因未納谷之身。不可重藥消痰通利。

炒麥冬桑葉大沙參甜杏仁地骨皮某脈數右大。煩渴舌絳。溫邪。气血兩傷。與玉女煎。﹝气血兩傷﹞

生地竹葉石膏知母丹皮甘艸陳﹝二三﹞陰虛溫邪。甘寒淸上。﹝陰虛感溫邪﹞

白沙參甜杏仁玉竹冬桑葉南花粉生甘艸關陰虛挾溫邪。寒熱不止。𨿽不宜發散消食。徒補亦屬無益。擬進復脈湯法。

炙甘艸阿膠生白芍麥冬炒生地炒丹皮靑甘蔗汁煎黃體虛。溫邪內伏。頭汗淋漓。心腹窒塞。上熱下冷。舌白煩渴。春陽升舉爲病。猶是冬令少藏所致。色脈參視。極當謹愼。

阿膠生地麥冬生牡蠣生白芍茯苓張﹝五五﹞勞倦內傷。溫邪外受。兩月不愈。心中溫溫液液。津液無以上供。夜臥喉漧燥。與復脈湯去姜桂參。三服後可加參。﹝勞倦感溫陰液燥﹞

汪勞倦更感溫邪。陽升頭痛。寒熱戰栗。冷汗邪𨿽外達。陽气亦泄致神倦欲眠。舌赤黃胎。口不知味。當以育陰除熱爲主。辛散苦降非宜。復脈湯去參姜桂麻加靑甘蔗漿。

曹脈促數。舌白不饑。寒熱汗出。初起腹痛。臍右有形。乃久傷勞倦。復感溫邪。今病兩旬又六。

微咳有痰。並不渴飲。寒來微微齒痙。此營衛二气大衰。恐延虛脫。議固衛陽。冀寒熱得平。﹝勞倦感溫營衛胃陽兼虛﹞

黃桂枝白芍炙甘艸牡蠣南棗陳熱病後。不饑能食。不寐。此胃气不和。﹝病退胃不和﹞

香豉黑山梔半夏枳實廣皮白華﹝五五﹞口鼻受寒暄不正之气。過募原。擾胃系。寒熱已罷。猶不飽不饑。舌邊赤。中心黃。余邪未淸。

食入變酸。乃邪熱不勝谷。以溫膽和之。半曲溫膽去甘艸茯苓枳實。加郁金黑山梔。

林﹝氏﹞腹滿已久。非是暴癥。近日面頷腫脹。牙關緊閉。先有寒熱。隨現是象。診脈右搏數。左小。乃溫邪觸自口鼻。上焦先受。气血與熱膠固。致淸竅不利。倏有痺塞之變。理當先治新邪。況頭面咽喉結邪。必辛涼輕劑以宣通。若藥味重濁。徒攻腸胃矣。仿東垣普濟消毒意。﹝熱毒壅結上焦﹞

連翹牛蒡子馬勃射幹滑石夏枯艸金銀花露金汁席脈左數。右緩弱。陽根未固。陰液漸涸。舌赤微渴。喘促自利溲數。晡刻自熱。神煩囈語。夫溫邪久伏少陰。古人立法。全以育陰祛熱。但今見癥。陰分固有伏邪。眞陽亦不肯收納。議仿劉河間濁藥輕投。不爲上焦熱阻。下焦根蒂自立。冀其煩躁熱蒸漸緩。﹝陰虛邪伏﹞

熟地炭茯苓淡蓯蓉遠志炭川石斛五味子飲子煎法又晚診。陰中伏邪。晡時而升。目赤羞明。舌絳而渴。與育陰淸邪法。

生地炭元參心川石斛炒麥冬犀角石菖蒲又脈左數。右軟。舌漧苔白。小溲淋瀝。吸气喘促。煩汗。腎陰不承。心神熱灼蒙閉。議以三才湯。

滋水制熱。三才加茯神黃柏金箔。晚進周少川牛黃淸心丸一服。

又昨黃昏後。診脈。較諸早上。左手數疾頓減。惟尺中垂而仍動。囈語不已。若有妄見。因思腎熱乘心。膻中微閉。神明爲蒙。自屬昏亂。隨進周少川牛黃丸一服。俾迷漫無質之熱。暫可泄降。服後頗安。辰刻診脈濡小。形質大衰。舌邊色淡。下利稀水。夫救陰是要旨。讀仲景少陰下利篇。上下交徵。關閘欲撒。必以堵塞陽明爲治。以陽明司闔。有關無闔。下焦之陰。仍從走泄矣。議用桃花湯。

人參赤石脂炮姜白粳米又晚服照方加茯苓。

又脈左沈數。右小數。暮熱微汗。時煩。辰刻神淸。虛邪仍畱陰分。議用淸補。

人參茯苓川石斛炙甘艸黑豆皮糯稻根須又金匱麥門冬湯。

程﹝二八﹞溫熱病。已傷少陰之陰。少壯陰未易復者。恰當夏令發泄。百益酒釀造有灰。辛熱劫陰泄气。致形體頹然。藥難見效。每日餌雞距子生用。其湯飲用馬料豆湯。﹝邪熱兼酒熱傷陰﹞

冬傷於寒。春必病溫者。重在冬不藏精也。蓋煩勞多欲之人。陰精久耗。入春則裏气大泄。

木火內燃。彊陽無制。燔燎之勢。直從裏發。始見必壯熱煩冤。口漧舌燥之候矣。故主治以存津液爲第一。黃芩湯堅陰卻邪。卽此義也。再者在內之溫邪欲發。在外之新邪又加。蔥豉湯最爲快捷方式。表分可以整肅。至於因循貽誤。豈止一端。或因气燥津枯。或致陰傷液涸。

先生用挽救諸法。如人參白虎湯。黃連阿膠湯。玉女煎。復脈法。申明條例甚詳。余則治痙厥以甘藥緩肝。昏閉用幽芳開竅。熱痰之溫膽。蓄血而論通瘀。井井有條。法眞周到。﹝邵新甫﹞

徐評細詳諸案。俱是熱邪誤治入髒之壞癥居多。時邪溫熱之癥絕少。

卷五

暑

某大凡暑與熱。乃地中之气。吸受致病。亦必傷人气分。气結則上焦不行。下脘不通。不饑不欲食。不大便。皆气分有阻。如天地不交。遂若否卦之義。然無形無質。所以淸之攻之不效。﹝暑傷气分上焦閉郁﹞

杏仁通艸象貝栝蔞皮白蔻郁金汁姚奔走气亂。復飲燒酒。酒气辛熱。有升無降。肺气郁。上下不通。舌白消渴。气結自胸及腹。

自利不爽。周身膚腠皆痛。汗大出不解。無非暑濕熱气。始由肺受。漫布三焦。羣醫消導苦藥。但攻腸胃。在上痞結仍然。議淡滲佐以微辛。合乎軒岐上病治上之方。

西瓜翠衣川白通艸大豆黃卷馬兜鈴射幹苡仁範伏暑阻其气分。煩渴。咳嘔喘急。二便不爽。宜治上焦。

杏仁石膏炒半夏黑梔皮濃朴竹茹又痰多咳嘔。是暑郁在上。醫家亂投沈降。所以無效。

石膏杏仁炒半夏郁金香豉黑山梔王舌白煩渴。心中脹悶。熱邪內迫。气分阻閉。當治肺經。倘逆傳膻中。必致昏厥。

杏仁郁金滑石黃芩半夏橘紅栝蔞皮陳﹝四五﹞暑濕傷气。肺先受病。諸气皆痺。當午後陽升。煩喘更加。夫無形气病。醫以重藥推消。多見不效。

西瓜翠衣活水蘆根杏仁苡仁又酒客中虛。重鎭攻消。淸气愈傷。夫暑邪皆著气分。苟肺司淸肅。則其邪不攻自罷。議仍以廓淸爲法。若雨露從天下降。炎HT自蕩掃無餘。威喜丸二錢十服。

某﹝二二﹞身熱。頭脹脘悶。咳嗆。此暑邪外襲於肺衛。當淸上焦。

絲瓜葉﹝三錢﹞大杏仁﹝三錢﹞香薷﹝七分﹞通艸﹝一錢半﹞飛滑石﹝三錢﹞白蔻仁﹝五分﹞

陳脈左勁。右濡。頭痛脘悶。麻痺欲厥。舌白。此暑邪內中。蒙閉淸空。成瘧之象。平昔陰虛。勿犯中下二焦。

嫩竹葉連翹飛滑石野郁金汁大杏仁川貝母龔﹝二四﹞脈寸大。頭暈。脘中食不多下。暑熱气從上受。治以苦辛寒方。

竹葉杏仁郁金滑石香豉山梔張﹝四七﹞三瘧之邪在陰。未經向愈。春季洞利不食。想春雨外濕。水谷內聚亦濕。卽濕多成五泄之謂。瘡痍僅泄經隧濕邪。而裏之濕邪未驅。長夏吸受暑邪。上蒙淸空諸竅。咳嗽耳聾。的系新邪。非得與宿病同日而語。

連翹飛滑石嫩竹葉荷葉邊汁桑葉杏仁象貝黑山梔程﹝三六﹞暑風必挾濕。濕必傷於气分。斷瘧瘡發。卽濕邪內發之徵。濕伏熱蘊。致气壅塞咽底脘中。

及至進谷無礙。二便通調。中下無病顯然。

白通艸西瓜翠衣活水蘆根苡仁吳連朝驟熱。必有暑气內侵。頭熱目瞑。吸短神迷。此正虛邪痺。淸補兩難。先與益元散三四錢。用嫩竹葉心二錢。煎湯涼用三四小杯。常用綠豆煎湯服。

龔﹝六十﹞暑必挾濕。二者皆傷气分。從鼻吸而受。必先犯肺。乃上焦病。治法以辛涼微苦。气分上焦廓淸則愈。惜乎專以陶書六經看病。仍是與風寒先表後裏之藥。致邪之在上。漫延結錮。四十餘日不解。非初受六經。不須再辧其謬。經云。病自上受者治其上。援引經義以論治病。非邪僻也宗河間法。

杏仁栝蔞皮半夏薑汁白蔻仁石膏知母竹瀝秋露水煎。

又脈神頗安。昨午發疹。先有寒戰。蓋此病起於濕熱。當此無汗。肌腠气窒。至膚間皮脫如麩。

猶未能全泄其邪。風疹再發。乃濕因戰栗爲解。一月以來病魔。而肌無膏澤。瘦削枯槁。古謂瘦人之病。慮涸其陰。陰液不充。補之以味。然腥濁味。徒助上焦熱痰。無益培陰養液。況宿滯未去。腸胃气尙窒鈍。必淡薄調理。上气淸爽。痰熱不至復聚。從來三時熱病。怕反復於病後之復。當此九仞。幸加意畱神爲上。

元參心細生地銀花知母生甘艸川貝丹皮橘紅﹝鹽水炒﹞竹瀝此煎藥方。只用二劑可停。未大便時。用地冬汁膏。大便後。可用三才湯。

池伏暑至深秋而發。頭痛煩渴少寐。

薄荷淡竹葉杏仁連翹黃芩石膏赤芍木通張病幾一月。猶然耳聾。神識不慧。嗽甚痰粘。呼吸喉間有音。此非傷寒暴感。皆夏秋間暑濕熱气內郁。新涼引動內伏之邪。當以輕劑淸解三焦。柰何醫者不曉伏气爲病。但以發散消食寒涼淸火爲事。致胃汁消亡。眞陰盡爍。舌邊赤。齒板燥裂血。邪畱營中。有內閉螈厥逆之變。況右脈小數。左脈澀弱。熱固在裏。當此陰傷日久。下之再犯亡陰之戒。從來頭面。都是淸竅。旣爲邪蒙。精華气血不肯流行。諸竅失司聰明矣。此輕淸淸解。斷斷然也。議淸上焦气血之壅爲先。不投重劑苦寒。正仿古人肥人之病。慮虛其陽耳。

連翹心元參犀角郁金橘紅﹝蜜水炒﹞黑梔皮川貝鮮菖蒲根加竹瀝又昨進淸上焦法。諸癥𨿽然略減。而神識猶未淸爽。總由病久陰液內耗。陽津外傷。聰明智慧之气。俱被濁气蒙蔽。所以子後午前稍淸。他時皆不淸明。以陽盛時。人身應之也。擬進局方至寶丹。藉其芳香。足以護陽逐邪。庶無內閉外脫之虞。

至寶丹每服三分。燈心嫩竹葉湯送。

又脈右緩大。左弱。面垢色已減。痰嗽不爽。良由胃中津液。爲辛散溫燥所傷。心營肺衛。悉受熱焰蒸迫。致神呆喘急耳聾。淸陽阻痺。九竅不利。首方宣解气血。繼方芳香通竅。無形令其轉旋。三焦自有專司。豈與俗醫但曉邪滯攻擊而已。今已獲效。當與淸養胃陰肺气。體素丰盛。陽弱不耐沈寒。然深秋冬交。天气降則上焦先受。試觀霜露下垂。艸木皆攺容色。人在气交。法乎天地。兼參體質施治。

枇杷葉炒黃川貝橘紅郁金茯苓苡仁王暑風熱气入肺。上熱。痰喘嗽。﹝暑風傷肺﹞

石膏連翹竹葉杏仁桑皮苡仁橘紅生甘艸又肺气壅遏。身熱喘咳。溺少。葦莖合葶藶大棗湯。

某﹝二五﹞暑風外襲。肺衛气阻。頭脹咳嗆。畏風微熱。防作肺瘧。

絲瓜葉大杏仁香薷桔梗連翹六一散某舌灰黃。頭痛咳逆。左肢掣痛。此煩勞陽動。暑風乘虛襲入。最慮風動中厥。

鮮荷葉﹝三錢﹞鮮蓮子﹝五錢﹞茯神﹝一錢半﹞益元散﹝三錢﹞川貝母﹝一錢半﹞橘紅﹝一錢﹞

楊﹝女﹞暑熱穢濁。阻塞肺部。气痺腹滿。宜以輕可去實。

西瓜翠衣白通艸活水蘆根生苡仁臨好。加入石膏末二錢。

周﹝二三﹞暑風熱。神呆。

鮮荷葉苦丁茶滑石木通杏仁濃朴廣皮白蔻仁郁﹝二六﹞暑熱。頭脹。咳喉痛。

鮮荷葉杏仁射幹橘紅桑皮桔梗木通滑石胡不饑不食不便。此屬胃病。乃暑熱傷气所致。味變酸濁。熱痰聚脘。苦辛自能泄降。非無據也。﹝暑熱阻气中痞不運﹞半夏瀉心湯去甘艸漧薑加杏仁枳實。

王身熱自汗。腹痛。大小便不利。脈虛。右大左小。暑熱內閉。擬和表裏法。

薄荷枳實黃芩生白芍竹葉心黑山梔通艸甘艸程﹝四二﹞穢熱由淸竅入。直犯募原。初頭痛肌脹。今不饑痞悶。以苦辛寒法。

杏仁半夏濃朴橘紅竹葉黃芩滑石又脈虛。舌赤消渴。伏暑熱气。過衛入營。治在手厥陰。

竹葉犀角生地麥冬元參某﹝六一﹞舌黃。脘悶。頭脹。口渴。溺短。此吸受穢气所致。

飛滑石﹝三錢﹞白蔻仁﹝七分﹞杏仁﹝三錢﹞濃朴﹝一錢半﹞通艸﹝一錢半﹞廣皮白﹝一錢半﹞

某﹝三三﹞穢暑吸入。內結募原。脘悶腹痛。便泄不爽。法宜芳香逐穢。以疏中焦爲主。

藿香梗杏仁濃朴茯苓皮半夏曲廣皮香附麥芽楊秋暑內爍。煩渴。喜得冷凍飲料。脈右小弱者。暑傷气分。脈必芤虛也。此非結胸癥。宜辛寒以徹裏邪。

石膏知母濃朴杏仁半夏薑汁沈﹝二三﹞脈小色白。气分不足。兼之胃弱少食。聞穢濁要刮痧。陰柔之藥。妨胃助濁。常以豬肚丸養胃。入夏令。熱更傷气。每食遠進生脈四君子湯一劑。恪守日服。可杜夏季客暑之侵。生脈四君子湯長服豬肚丸。

卜﹝二八﹞春夏必吞酸。肢痿麻木。此體虛不耐陽气升泄。乃熱傷气分爲病。宗東垣淸暑益气之議。

人參黃白術甘艸麥冬五味靑皮陳皮澤瀉葛根升麻黃柏歸身神曲任﹝十六﹞衝年眞陰未長。逢長夏濕熱交迫。斯气泄煩倦。當靜坐涼爽。過月涼至。炎HT去。乃卻病之期。與淸暑益气之屬。淸暑益气湯。

徐﹝十四﹞長夏濕熱令行。肢起膿窠。煩倦不嗜食。此體質本怯。而濕與熱邪。皆傷气分。當以注夏同參。用淸暑益气法。

人參白術廣皮五味麥冬川連黃柏升麻葛根神曲麥芽穀芽鮮荷葉汁泛丸。

施﹝四七﹞以煩勞傷陽。交長夏發泄令加。見癥都是气弱。亦熱傷气也。煩渴有痰。先治其胃。蓋陽明經脈。主乎束筋骨以流利機關耳。﹝煩勞傷暑胃虛﹞金匱麥門冬湯。

吳診脈肝膽獨大。尺中動數。先天素弱。水虧。木少滋榮。當春深長夏。天地气機泄越。身中煩倦食減。皆熱傷元气所致。進以甘酸。充養胃陰。少俟秋肅天降。培植下焦。固納爲宜。

炒麥冬木瓜北沙參生甘艸烏梅程暑久入營。夜寐不安。不饑微痞。陰虛體質。議理心營。﹝暑入心營﹞

鮮生地元參川連銀花連翹丹參顧﹝十三﹞陰虛遺熱。小便淋瀝。近日冒暑。初起寒熱頭痛。汗出不解。肌肉麻木。手足牽彊。神昏如寐。

成瘧則輕。痙厥則重。

犀角元參小生地連翹心竹葉心石菖蒲滑石化牛黃丸二服某初病伏暑。傷於气分。微熱渴飲。邪犯肺也失治邪張。逆走膻中遂舌絳縮。小便忽閉。鼻煤裂血。口瘡耳聾神呆。由气分之邪熱。漫延於血分矣。夫肺主衛。心主營。營衛二气。晝夜行於經絡之間。與邪相遇。或涼或熱。今則入於絡。津液被劫。必漸昏寐。所謂內閉外脫。

鮮生地連翹元參犀角石菖蒲金銀花汪暑風久入營絡。微熱忽涼。議用玉女煎。﹝暑風入營﹞

玉女煎去麥冬牛膝加丹皮竹葉。

金熱止。津津汗出。伏暑已解。只因病魔日久。平素積勞。形色脈象虛衰。深慮變病。今飲食未進。寤寐未寧。議以斂液補虛。﹝暑病久延傷液﹞

人參茯神麥冬五味炒白芍塊辰砂一兩。綿裹同煎。

又熱久。胃汁被劫。不饑不便。亦病後常事耳。古人論病。必究寢食。今食未加餐難寐。神識未淸。爲病傷元气。而熱病必消爍眞陰。議用三才湯意。

人參天冬生地麥冬五味子顧右脈空大左脈小芤。寒熱麻痺。腰痛冷汗。平素積勞內虛。秋暑客邪。遂幹髒陰。致神迷心熱煩躁。刮痧似乎略爽。病不肯解。此非經絡間病。頗慮熱深劫陰。而爲痙厥。張司農集諸賢論暑病。謂入肝則麻痺。入腎爲消渴。此其明徵。議淸陰分之邪。仍以養正輔之。﹝暑熱深入劫陰﹞

阿膠小生地麥冬人參小川連烏梅肉某暑濕熱气。觸入上焦孔竅。頭脹脘悶不饑。腹痛惡心。延久不淸。有瘧痢之憂。醫者不明三焦治法。混投發散消食。宜乎無效。﹝暑濕彌漫三焦﹞

杏仁香豉橘紅黑山梔半夏濃朴滑石黃芩張舌白罩灰黑。胸脘痞悶。潮熱嘔惡。煩渴汗出。自利。伏暑內發。三焦均受。然淸理上中爲要。

杏仁滑石黃芩半夏濃朴橘紅黃連郁金通艸某﹝二六﹞暑熱郁遏。頭脹脘痛。口渴溺短。當淸三焦。

絲瓜葉飛滑石淡竹葉茯苓皮濃朴藿香廣皮通艸何暑濕皆客邪也。原無質。故初起頭脹胸滿。但傷上焦气分耳。酒家少谷。胃气素薄。一派消導。雜以辛散苦寒。胃再傷殘。在上濕熱。延及中下。遂協熱自利。三焦邪蒸。气沖塞塡胸。躁亂口渴。瓜果下脘。格拒相鬥。此中宮大傷。況進熱飲略受。其爲胃陽殘憊。而邪結內踞可知矣。

考暑門時風煩躁。淸濁交亂者。昔賢每以來復丹五六十粒。轉運淸濁爲先。攻補難施之際。

望其效靈耳。來復丹。

吳目黃脘悶。咽中不爽。嘔逆。寒少熱多。暑濕客气之傷。三焦不通。非風寒之癥。

大竹葉黃芩杏仁滑石陳皮濃朴半夏薑汁又暑濕熱。皆气也。並釀蓄濁痰於胃。遂口甜膩滯不饑。議以宣气理痰。

川貝母栝蔞皮杏仁黑山梔澤瀉另用二賢散某﹝四一﹞診脈弦。午後惡寒似熱。不饑。溺澀短赤。暑熱炎蒸。外襲肺衛。遊行三焦。致气分窒痺而然。

當用和法。宜薄滋味庶杜瘧患。

杏仁香薷木通飛滑石茯苓濃朴白蔻仁淡竹葉又照前方去香薷。加半夏。

楊﹝二八﹞暑熱必挾濕。吸气而受。先傷於上。故仲景傷寒。先分六經。河間溫熱。須究三焦。大凡暑熱傷气。濕著阻气。肺主一身周行之气。位髙。爲手太陰經。據述病樣。面赤足冷。上脘痞塞。其爲上焦受病顯著。緣平素善飲。胃中濕熱久伏。辛溫燥烈。不但肺病不合。而胃中濕熱。得燥熱錮閉。下利稀水卽協熱下利。故黃連苦寒。每進必利甚者。苦寒以勝其辛熱藥味尙畱於胃底也。然與初受之肺邪無當。此石膏辛寒。辛先入肺。知母爲味淸涼。爲肺之母气。然不明肺邪。徒曰生津。焉是至理。昔孫眞人未診先問。最不誤事。再據主家說及病起兩旬。從無汗泄。經云。暑當汗出勿止。气分窒塞日久。熱侵入血中。咯痰帶血。舌紅赤。不甚渴飲。上焦不解。

漫延中下。此皆急淸三焦。是第一章

旨。故熱病之瘀熱。畱絡而爲遺毒。注腑腸而爲洞利。便爲束手無策。再論濕乃重濁之邪。熱爲燻蒸之气。熱處濕中。蒸淫之气。上迫淸竅。耳爲失聰。

不與少陽耳聾同例。靑蒿減柴胡一等。亦是少陽本藥。且大病如大敵。選藥若選將。苟非愼重。鮮克有濟。議三焦釐淸治。從河間法。﹝初三日﹞

飛滑石生石膏寒水石大杏仁炒黃竹茹川通艸瑩白金汁金銀花露又暮診。診脈後。腹胸肌腠。發現癮疹。气分濕熱。原有暗泄之機。早間所談。余邪遺熱。必兼解毒者爲此。下午進藥後。診脈較大於早晨。神識亦如前。但舌赤中心甚漧燥。身體捫之。熱甚於早間。此陰分亦被熱气蒸傷。瘦人慮其液涸。然痰咯不淸。養陰藥無往而非膩滯。議得早進淸膈一劑。而三焦熱穢之蓄。當用紫雪丹二三匙。藉其芳香宣竅逐穢斯錮熱可解。濁痰不粘。繼此調理之方。淸營分。滋胃汁。始可瞻顧。其宿垢欲去。猶在旬日之外。古人謂下不嫌遲。非臆說也。紫雪丹一錢六分。

知母竹葉心連翹心炒川貝竹瀝犀角元參金汁銀花露又一劑後用。

竹葉心知母綠豆皮元參鮮生地金銀花又一劑後。去銀花綠豆皮。加人參麥冬。

又初十申刻診。經月時邪。脈形小數。小爲病退。數爲餘熱。故皮腠麩蛻。气血有流行之義。思食欲餐。胃中有醒豁之機。皆佳兆也。第舌赤而中心黃苔。熱蒸旣久。胃津陰液俱傷。致咽物咽中若阻。溺溲尿管猶痛。咯痰濃濃。宿垢未下。若急遽攻奪。恐眞陰更涸矣。此存陰爲主。而淸腑兼之。故亂進食物。便是助熱。惟淸淡之味。與病不悖。自來熱病。最怕食復勞復。舉世共聞。非臆說也。

細生地元參心知母炒川貝麥冬地骨皮銀花露竹瀝又脈癥如昨。仍議滋淸陰分餘熱。佐淸上脘熱痰。

照昨日方去地骨皮銀花露加鹽水炒橘紅。

某脈虛。傷暑。頭重脘悶。跗酸。

絲瓜葉﹝三錢﹞大杏仁﹝三錢﹞六一散﹝三錢﹞茯苓皮﹝三錢﹞漢防己﹝一錢半﹞綿茵陳﹝一錢﹞細木通﹝一錢﹞白蔻仁﹝五分﹞

某中惡暑厥。﹝暑厥﹞蒼術白虎湯加滑石。

王暑邪寒熱。舌白不渴。吐血。此名暑瘵重癥。﹝暑瘵﹞

西瓜翠衣竹葉心靑荷葉汁杏仁飛滑石苡仁萬暑邪不解。陷入厥陰。舌灰消渴。心下板實。嘔惡吐蛔。寒熱。下利血水。最危之癥。

﹝暑邪入厥陰﹞

川連黃芩漧薑生白芍川椒烏梅人參枳實江暑邪深入厥陰。舌縮。少腹堅滿。聲音不出。自利。上下格拒。危期至速。勉擬暑門酸苦泄熱。

輔正驅邪一法。

黃連淡漧薑烏梅生白芍半夏人參枳實某﹝十八﹞勞傷挾暑。肺气受戕。咳血口漧。先淸暑熱﹝暑兼血癥﹞

鮮荷葉白扁豆大沙參茯神苡仁朱﹝三二﹞三伏中。陰气不生。陽气不潛。其頭脹身痛。是暑邪初受。暑濕熱必先傷气分。故舌白口渴身痛。早晨淸爽。午夜煩蒸。狀如溫瘧。沐浴繞動血絡。宿病得時邪而來。仲景云。先治新病。後理宿病。是亦陰气先傷。陽气獨發也。

鮮生地石膏知母元參連翹竹葉心荷葉汁王﹝三九﹞𨿽是咳痰失血。然彊能食。不知饑。目黃晡熱。舌心黃。已現暑熱客邪癥象。此先宜淸理肺胃。莫因久恙而投膩補。

杏仁象貝母郁金川通艸桑葉石膏橘紅苡仁又晚服枇杷葉膏早六味加阿膠麥冬。

又阿膠雞子黃小生地麥冬桑葉炒黑丹皮徐﹝三六﹞勞傷挾暑。咳血不饑。

鮮荷葉汁﹝衝﹞大沙參生苡仁六一散綠豆皮杏仁橘紅白蔻仁天之暑熱一動。地之濕濁自騰。人在蒸淫熱迫之中。若正气設或有隙。則邪從口鼻吸入。

气分先阻。上焦淸肅不行。輸化之機。失於常度。水谷之精微。亦蘊結而爲濕也。人身一小天地。內外相應。故暑病必挾濕者。卽此義耳。前人有因動因靜之分。或傷或中之候。以及入心入肝。爲瘧爲痢。中痧霍亂。暴厥卒死。種種傳變之原。各有精義可參。玆不重悉。想大江以南。地卑气薄。濕勝熱蒸。當此時候。更須防患於先。昔李笠翁記中所謂使天只有三時而無夏。則人之病也必稀。此語最確。蓋暑濕之傷。驟者在當時爲患。緩者於秋後爲伏气之疾。其候也。脈色必滯。口舌必膩。或有微寒。或單發熱。熱時脘痞气窒。渴悶煩冤。每至午後則甚。入暮更劇。熱至天明。得汗則諸恙稍緩。日日如是。必要兩三候外。日減一日。方得全解。倘如元气不支。或調理非法。不治者甚多。然是病比之傷寒。其勢覺緩。比之瘧疾。

寒熱又不分明。其變幻與傷寒無二。其愈期反覺纏綿。若表之汗不易徹。攻之便易溏瀉。

過淸則肢冷嘔惡。過燥則唇齒燥裂。每遇秋來。最多是癥。求之古訓。不載者多。獨己任編名之曰秋時晚發。感癥似瘧。總當以感癥之法治之。要知伏气爲病。四時皆有。但不比風寒之邪一汗而解。溫熱之气。投涼卽安。夫暑與濕。爲燻蒸粘膩之邪也。最難驟愈。若治不中。暑熱從陽上燻。而傷陰化燥。濕邪從陰下沈。而傷陽變濁。以致神昏耳聾。舌漧齦血。

脘痞嘔惡。洞泄肢冷。棘手之候叢生。竟至潰敗莫救矣。參先生用意。宗劉河間三焦論立法。認明暑濕二气。何者爲重。再究其病。實在營气何分。大凡六气傷人。因人而化。陰虛者火旺。邪歸營分爲多。陽虛者濕勝。邪傷气分爲多。一則耐淸。一則耐溫。髒性之陰陽。從此可知也。於是在上者以辛涼微苦。如竹葉連翹杏仁。薄荷之類。在中者以苦辛宣通。如半夏瀉心之類。在下者以溫行寒性。質重開下。如桂苓甘露飲之類。此皆治三焦之大意也。

或有所夾。又須通變。至於治气分有寒溫之別。寒者宗諸白虎法。及天水散意。溫者從乎二陳湯。及正气散法。理營分知淸補之宜。淸者如犀角地黃。加入心之品。補者有三才復脈等方。又如濕熱沈混之蒼術石膏湯。气血兩燔之玉女法。開閉逐穢。與牛黃及至寶紫雪等劑。扶虛進參附。及兩儀諸法。隨其變幻。審其陰陽。運用之妙。存乎心也。附驥蕪詞。髙明教正。﹝邵新甫﹞

徐評所列諸案。皆平素伏暑之癥爲多。其卒然受暑之病絕少。若卒受之癥。則當以香茹飲爲主。不可不知也。

此老治暑邪。能用輕淸涼潤之品以和肺。是其所長。但暑邪深入。必有悶亂煩躁等癥。近於霍亂。此則更有治法。至於病重癥危。屬熱邪橫逆。不但人參不可輕用。而桂附漧薑服之。無不立斃。乃亦仿仲景傷寒壞癥治法。輕於一試。當時不知有害與否。而耳食之徒。竟以爲必用之藥。

名本於此老。我見死者甚多。傷心慘目。不得不歸咎於作俑之人也。

卷五

濕

馮﹝三一﹞舌白頭脹。身痛肢疼。胸悶不食。溺阻。當開气分除濕。﹝濕阻上焦肺不肅降﹞

飛滑石杏仁白蔻仁大竹葉炒半夏白通艸王﹝二十﹞酒肉之濕助熱。內蒸釀痰。阻塞气分。不饑不食。便溺不爽。亦三焦病。先論上焦。

莫如治肺。

以肺主一身之气化也。

杏仁栝蔞皮白蔻仁飛滑石半夏濃朴吳﹝五五﹞酒客濕勝。變痰化火。性不喜甜。熱聚胃口犯肺。气逆吐食。上中濕熱。主以淡滲。佐以苦溫。

大杏仁金石斛飛滑石紫濃朴活水蘆根孔心中熱。不饑不寐。目黃自利。濕熱內伏。

淡黃芩連翹炒杏仁白通艸滑石野赤豆皮某﹝二九﹞濕溫阻於肺衛。咽痛。足跗痺痛。當淸上焦。濕走气自和。﹝濕溫阻肺﹞

飛滑石竹葉心連翹桔梗射幹蘆根周病起旬日。猶然頭脹。漸至耳聾。正如內經病能篇所云。因於濕。首如裹。此呃忒鼻衄。皆邪混气之象。況舌色帶白。咽喉欲閉。邪阻上竅空虛之所。諒非苦寒直入胃中可以治病。病名濕溫。不能自解。卽有昏痙之變。醫莫泛稱時气而已。

連翹牛蒡子銀花馬勃射幹金汁李﹝三二﹞時令濕熱之气。觸自口鼻。由募原以走中道。遂致淸肅不行。不饑不食。但溫乃化熱之漸。

致機竅不爲靈動。與形質滯濁有別。此淸熱開郁。必佐芳香以逐穢爲法。﹝濕熱穢气阻竅﹞

栝蔞皮桔梗黑山梔香豉枳殼郁金降香末某吸受穢邪。募原先病。嘔逆。邪气分布。營衛皆受。遂熱蒸頭脹。身痛經旬。神識昏迷。小水不通。上中下三焦交病。舌白。渴不多飲。是气分窒塞。當以芳香通神。淡滲宣竅。俾穢濕濁气。由此可以分消。

苡仁茯苓皮豬苓大腹皮通艸淡竹葉牛黃丸二丸。

吳濕邪中傷之後。脾胃不醒。不饑口渴。議淸養胃津爲穩。﹝濕熱傷胃津﹞

鮮省頭艸知母川斛苡仁炒麥冬張﹝嫗﹞體壯有濕。近長夏陰雨潮濕。著於經絡。身痛。自利發熱。仲景云。濕家大忌發散。汗之則變痙厥。脈來小弱而緩。濕邪凝遏陽气。病名濕溫。濕中熱气。橫衝心胞絡。以致神昏。四肢不暖。

亦手厥陰見癥。非與傷寒同法也。﹝濕溫邪入心胞﹞

犀角連翹心元參石菖蒲金銀花野赤豆皮煎送至寶丹。

蔡陽虛挾濕。邪熱內陷。所以神識如蒙。議用瀉心法。﹝濕熱內陷﹞

人參生漧薑黃芩川連枳實生白芍張﹝六一﹞此濕蘊气中。足太陰之气。不爲鼓動營運。試以痞結胸滿。仲景列於太陰篇中。槪可推求其理矣。﹝濕郁脾陽﹞

半夏﹝醋炒﹞茯苓川連濃朴通艸湯煎。

周濕傷脾陽。腹膨。小溲不利。

茅術濃朴茯苓澤瀉豬苓秦皮又五苓散。

又二術膏。

範四肢乍冷。自利未已。目黃稍退。而神倦不語。濕邪內伏。足太陰之气不運。經言脾竅在舌。

邪滯竅必少靈。以致語言欲謇。必當分利。佐辛香以默運坤陽。是太陰裏癥之法。

生於術﹝三錢﹞濃朴﹝五分﹞茯苓﹝三錢﹞艸果仁﹝七分﹞木瓜﹝五分﹞澤瀉﹝五分﹞

又身體稍稍轉動。語謇神呆。猶是气機未爲靈轉。色脈非是有餘。而濕爲陰邪。不徒偏寒偏熱已也。

生於術茯苓苡仁郁金炒遠志石菖蒲汁又脾胃不醒。皆從前濕蒸之累。气升咳痰。參藥緩進。

炒黃川貝茯苓苡仁郁金地骨皮淡竹葉又濕滯於中。气蒸於上。失降不得寐。口數白疳。仍不渴飲。開上郁。佐中運。利腸間。亦是宣通三焦也。

生於術﹝五錢﹞苡仁﹝三錢﹞寒水石﹝一錢半﹞桔梗﹝七分﹞豬苓﹝一錢﹞澤瀉﹝一錢﹞

廣皮白﹝一錢半﹞

曹﹝三十﹞腸胃屬腑。濕久生熱。气阻不爽。仍以通爲法。﹝濕阻中焦陽气﹞

生於術川黃連濃朴淡生薑渣廣皮白酒煨大黃水法丸。服三錢。

李﹝四五﹞脈小澀。痰多上湧。食入脘阻。大便不爽。上秋至今夏不愈。自述饑飽失和。曾病黃膽。以濕傷气痺主治。

大杏仁苡仁半夏薑汁茯苓橘紅郁金香豉兪﹝五五﹞酒濕郁傷。脘中食阻而痛。治以辛苦寒。

小川連半夏薑汁枳實茯苓香豉某﹝五九﹞舌白目黃。口渴溺赤。脈象呆鈍。此屬濕郁。

綿茵陳﹝三錢﹞生白術﹝一錢﹞寒水石﹝三錢﹞飛滑石﹝三錢﹞桂枝木﹝一錢﹞茯苓皮﹝三錢﹞木豬苓﹝三錢﹞澤瀉﹝一錢﹞

李酒客中虛。粵地潮濕。長夏涉水。外受之濕下起。水谷不運。中焦之濕內聚。治法不以宣通經腑。致濕阻气分。郁而爲熱。自脾胃不主運通。水濕橫漬於脈腠之間。二便不爽。濕熱濁气。

交扭混亂。前輩治中滿。必曰分消。此分字。明明謂分解之義。但亂藥旣多。不能去病。就是脾胃受傷於藥。蔓延腿肢。腫極且痛。病深路遠。藥必從喉入胃。然後四布。病所未得藥益。淸陽先已受傷。此湯藥難以進商也。議用丹溪小溫中丸三錢。專以疏利腸中。取其不致流散諸經。亦一理也。小溫中丸八服。

某﹝三六﹞陽微體質。濕痰內聚。便溏脘悶。肌麻舌漧。淸理濕邪。气機升降自安。

金石斛茯苓半夏廣皮白鉤藤白蒺藜張脈右緩。濕著阻气。

濃朴廣皮煨艸果炒楂肉藿香梗炒神曲某﹝二二﹞不耐煩勞是本虛。脘悶便泄屬濕邪。先治濕。後治本。

藿香梗廣皮茯苓大腹皮濃朴穀芽陸濕滯如痞。

山茵陳艸果仁茯苓皮大腹皮絨濃朴廣皮豬苓澤瀉汪﹝三三﹞舌黃脘悶。穢濕內著。气機不宣。如久釀蒸。必化熱气。卽有身熱之累。

杏仁藿香茯苓皮滑石濃朴廣皮白某閱病源。皆濕熱內停之象。當去濕淸熱爲主。至於藥酒。蘊濕助熱。尢當永戒。

生白術赤小豆皮綿茵陳黃柏茯苓澤瀉某脈濡。頭脹。胸身重著而痛。寒熱微嘔。此濕阻气分。

濃朴杏仁白蔻仁木通茯苓皮大腹皮滑石竹葉某長夏外受暑濕。與水谷之气相並。上焦不行。下脘不通。气阻。熱從濕下蒸逼。不饑不食。目黃舌白。气分之結。

濃朴杏仁廣皮茯苓半夏薑汁某脈緩。身痛。汗出熱解。繼而復熱。此水谷之气不運。濕復阻气。郁而成病。仍議宣通气分。熱自濕中而來。徒進淸熱不應。

黃芩滑石茯苓皮大腹皮白蔻仁通艸豬苓方﹝四四﹞形質頹然。脈遲小澀。不食不寐。腹痛。大便窒痺。平昔嗜酒。少谷中虛。濕結陽傷。

寒濕濁陰鳩聚爲痛。

炒黑生附子炒黑川椒生淡漧薑蔥白調入豬膽汁﹝一枚﹞

王﹝二五﹞冷濕損陽。經絡拘束。形寒酒客少谷。勞力所致。

桂枝淡漧薑熟附子生白術莫﹝五十﹞今年夏四月。寒熱不饑。是時令潮气蒸。內應脾胃。夫濕屬陰晦。必傷陽气。吞酸形寒。乏陽營運。議鼓運轉旋脾胃一法。苓姜術桂湯。

某﹝十六﹞地中濕气。自足先腫。濕屬陰邪。陽不易復。畏寒。筋骨猶牽彊無力。以金匱苓姜術桂湯。

陳﹝五一﹞濁凝。气結有形。酒肉挾濕。

蓽茇生香附汁木香艸果茯苓廣皮白江脈緩。臍上痛。腹微膨。便稀。溺短不爽。此乃濕郁脾胃之陽。致气滯裏急。宗古人導濕分消。

用桂苓散方。

生茅術官桂茯苓濃朴廣皮白飛滑石豬苓澤瀉炒楂肉林﹝五二﹞中年淸陽日薄。忽然脘中痞悶。乃淸陽不自轉旋。酒肉濕濁之气。得以凝聚矣。過飲溏瀉。

濕傷脾胃。胃陽微。仲景法。以輕劑宣通其陽。若投破气開降。最傷陽气。有格拒之害。苓桂術甘湯。

嚴﹝三一﹞胸滿不饑。是陽不營運。嗜酒必挾濕凝阻其气。久則三焦皆閉。用半硫丸。二便已通。議治上焦之陽﹐苓桂術甘湯。

王﹝六二﹞病患述病中濃味無忌。腸胃滯𨿽下。而畱濕未解。濕重濁。令气下墜於肛。肛墜痛不已。胃不喜食。陽明失闔。舌上有白腐形色。議劫腸胃之濕。

生茅術人參濃朴廣皮炮姜灰生炒黑附子胡﹝二十﹞受濕患瘡。久瘡陽乏气泄。半年淹淹無力。食少。噯噫難化。此脾胃病。法以運中陽爲要。

茯苓桂枝生於術炙艸苡仁生薑汪夏令脾胃司气。兼以久雨泛潮。地中濕气上干。食味重濁少運。所謂濕勝成五泄也。古云寒傷形。熱傷气。芒種夏至。天漸熱。宜益气分以充脾胃。此夏三月。必有康健之理。補中益气湯。

某﹝五十﹞穢濕邪吸受。由募原分布三焦。升降失司。脘腹脹悶。大便不爽。當用正气散法。﹝濕邪彌漫三焦﹞

藿香梗濃朴杏仁廣皮白茯苓皮神曲麥芽綿茵陳蔡仲景云。小便不利者。爲無血也。小便利者。血癥諦也。此癥是暑濕气蒸。三焦彌漫。以致神昏。乃諸竅阻塞之兆。至小腹硬滿。大便不下。全是濕鬱气結。彼夯醫猶然以滋味呆鈍滯藥。

與气分結邪相反極矣。議用甘露飲法。

豬苓浙茯苓寒水石晚蠶砂皂莢子﹝去皮﹞

某﹝十四﹞脘悶。便溏。身痛。脈象模糊。此屬濕蘊三焦。

濃朴廣皮藿香梗茯苓皮大豆黃卷木防己川通艸苡仁牛向年積聚。誤服燥熱諸藥。頻與淸奪推陳致新乃安。身處江南濕熱之鄕。飲啖仍用山右濃重之味。畱熱由腸升膈。三焦不消。議攻無形之熱。淸心涼膈去芒硝加菖蒲。

韓﹝三一﹞冷酒水濕傷中。上嘔食。下泄脂液。陽气傷極。再加浮腫作脹則危。﹝酒濕傷陽郁生胃癰﹞

人參茯苓熟附子生於術生白芍生薑又酒濕類聚。例以分利。診脈微。陽气已敗。濕壅生熱至胃癰膿。淸熱則陽亡卽死。術苓運中祛濕。佐附迅走气分。亦治濕一法。

茯苓熟附子生白術左牡蠣澤瀉車前子龐﹝四四﹞濕久脾陽消乏。中年未育子。腎眞亦憊。仿安腎丸法。﹝陽衰濕傷脾腎﹞

鹿茸胡蘆巴附子韭子赤石脂補骨脂眞茅術茯苓菟絲子大茴香張﹝五四﹞陽傷痿弱。有濕麻痺。痔血。

生白術附子漧薑茯苓某﹝三八﹞舌白身痛。足跗浮腫。從太溪穴水流如注。此濕邪伏於足少陰。當用溫蒸陽气爲主。

鹿茸淡附子艸果菟絲子茯苓楊厥陰爲病。必錯雜不一。瘧痢之後。肝臟必虛。發癥左脇有痞。腹中塊外堅。脇下每常汨汨有聲。惡虛就實。常有寒熱。胃中不知饑。而又嘈雜吞酸。脈長而數。顯然厥陰陽明濕熱下滲前陰。陽縮而爲濕熱癥也。議用升發陽明胃气。滲泄厥陰濕熱。其癥自愈。﹝肝胃濕熱﹞

蒼術半夏茯苓橘紅通艸當歸柏子仁沙蒺藜川楝子茴香卽丸方。

浦﹝氏﹞胸膈迷漫。胃痛嘔食。肢節屈曲處冷痛。經落後。來時周身腰脊不舒。脈弦沈。痛卽便溏。此濕郁阻閉。气血不行。用藥先須斷酒。﹝濕郁肢節冷痛﹞

生茅術炮黑川烏薑汁白芥子濃朴廣皮蓽茇茯苓徐溫瘧初愈。驟進濁膩食物。濕聚熱蒸。蘊於經絡。寒戰熱熾。骨骱煩疼。舌起灰滯之形。面目痿黃色。顯然濕熱爲痺。仲景謂濕家忌投發汗者。恐陽傷變病。蓋濕邪重著。汗之不卻。是苦味辛通爲要耳。﹝濕熱入經絡爲痺﹞

防己杏仁滑石醋炒半夏連翹山梔苡仁野赤豆皮某﹝四七﹞風暑濕渾雜。气不主宣。咳嗽頭脹。不饑。右肢若廢。法當通陽驅邪。

杏仁﹝三錢﹞苡仁﹝三錢﹞桂枝﹝五分﹞生薑﹝七分﹞濃朴﹝一錢﹞半夏﹝一錢半﹞

漢防己﹝一錢半﹞白蒺藜﹝二錢﹞

某汗多身痛。自利。小溲全無。胸腹白疹。此風濕傷於气分。醫用血分涼藥。希冀熱緩。殊不知濕郁在脈爲痛。濕家本有汗不解。﹝濕郁經脈痛﹞

苡仁竹葉白蔻仁滑石茯苓川通艸濕爲重濁有質之邪。若從外而受者。皆由地中之气升騰。從內而生者。皆由脾陽之不運。

𨿽雲霧露雨濕。上先受之。地中潮濕。下先受之。然霧露雨濕。亦必由地气上升而致。若地气不升。則天气不降。皆成燥癥矣。何濕之有。其傷人也。或從上。或從下或徧體皆受。此論外感之濕邪。著於肌軀者也。此𨿽未必卽入於臟腑。治法原宜於表散。但不可大汗耳。更當察其兼癥。若兼風者。微微散之。兼寒者佐以溫藥。兼熱者佐以淸藥。此言外受之濕也。

然水流濕。火就燥。有同气相感之理。如其人飲食不節。脾家有濕。脾主肌肉四肢。則外感肌軀之濕。亦漸次入於臟腑矣。亦有外不受濕。而但濕從內生者。必其人膏粱酒醴過度。

或嗜飲茶湯太多。或食生冷瓜果及甜膩之物。治法總宜辧其體質陰陽。斯可以知寒熱虛實之治。若其人色蒼赤而瘦。肌肉堅結者。其體屬陽。此外感濕邪。必易於化熱。若內生濕邪。多因膏粱酒醴。必患濕熱。濕火之癥。若其人色白而肥。肌肉柔軟者。其體屬陰。若外感濕邪。不易化熱。若內生之濕。多因茶湯生冷太過。必患寒濕之癥。人身若一小天地。今觀先生治法。若濕阻上焦者。用開肺气。佐淡滲。通膀胱。是卽啟上閘。開支河。導水勢下行之理也。若脾陽不運。濕滯中焦者。用術朴姜半之屬。以溫運之。以苓澤腹皮滑石等滲泄之。亦猶低濕處。必得烈日曬之。或以剛燥之土培之。或開溝渠以泄之耳。其用藥總以苦辛寒治濕熱。以苦辛溫治寒濕。槪以淡滲佐之。或再加風藥。甘酸膩濁。在所不用。總之腎陽充旺。脾土健運。自無寒濕諸癥。肺金淸肅之气下降。膀胱之气化通調。自無濕火濕熱暑濕諸癥。若夫失治變幻。則有腫脹黃膽泄瀉淋閉痰飲等類。俱於各門兼參之可也。﹝華岫云﹞

徐評方案重復。令閱者生厭。編書者意欲何爲。治濕不用燥熱之品。皆以芳香淡滲之藥。

疏肺气而和膀胱。此爲良法。惟健脾消痰培土之方未備。則於固本之法。猶有缺耳。

卷五

燥

某脈右數大。議淸气分中燥熱。﹝气分熱﹞

桑葉杏仁大沙參象貝母香豉黑梔皮卞夏熱秋燥致傷。都因陰分不足。﹝肺胃津液虛﹞

冬桑葉玉竹生甘艸白沙參生扁豆地骨皮麥冬花粉某燥火上郁。齦脹咽痛。當辛涼淸上。﹝火郁上焦﹞

薄荷梗連翹殼生甘艸黑梔皮桔梗綠豆皮王﹝六七﹞老人舌腐。肉消肌枯。心事繁冗。陽气過動。致五液皆涸而爲燥。冬月無妨。夏月深處林壑。心境凝然。可以延年。﹝心陽過動傷液﹞每早服牛乳一杯。

陳秋燥復傷。宿恙再發。未可補澀。姑與甘藥養胃。﹝胃陰虛﹞

麥冬玉竹北沙參生甘艸茯神糯稻根須某上燥治气。下燥治血。此爲定評。今陽明胃腑之虛。因久病嘔逆。投以辛耗破气。津液劫傷。胃气不主下行。致腸中傳送失司。經云。六腑以通爲補。半月小效。全在一通補工夫。豈徒理燥而已。議甘寒淸補胃陰。

鮮生地天冬人參甜梨肉生白蜜張脈數虛。舌紅口渴。上干涸。腹熱不饑。此津液被劫。陰不上承。心下溫溫液液。用炙甘艸湯。﹝熱劫陰液﹞

炙甘艸阿膠生地麥冬人參麻仁某﹝氏﹞心中煩熱。正值經來。而熱渴不已。若淸肺气大謬。用復脈法。

炙甘艸生地阿膠麥冬棗仁蔗漿某陽津陰液重傷。餘熱淹畱不解。臨晚潮熱。舌色若赭。頻飲救亢陽焚燎。究未能解渴。形脈俱虛。難投白虎。議以仲景復脈一法。爲邪少虛多。使少陰厥陰二髒之陰少蘇。冀得胃關復振。因左關尺空數不藏。非久延所宜耳。

人參生地阿膠麥冬炙艸桂枝生薑大棗燥爲漧澀不通之疾。內傷外感宜分。外感者由於天時風熱過勝。或因深秋偏亢之邪。始必傷人上焦气分。其法以辛涼甘潤肺胃爲先。諭氏淸燥救肺湯。及先生用玉竹門冬桑葉薄荷梨皮甘艸之類是也。內傷者。乃人之本病。精血下奪而成。或因偏餌燥劑所致。病從下焦陰分先起。其法以純陰靜藥。柔養肝腎爲宜。大補地黃丸。六味丸之類是也。要知是癥大忌者苦澀。最喜者甘柔。若气分失治。則延及於血。下病失治。則槁及乎上。喘咳痿厥。三消噫膈之萌。總由此致。大凡津液結而爲患者。必佐辛通之气味。精血竭而爲患者。

必藉血肉之滋塡。在表佐風藥而成功。在腑以緩通爲要務。古之滋燥養營湯。潤腸丸。五仁湯。瓊玉膏。一丹。牛羊乳汁等法。各有專司也。﹝邵新甫﹞

徐評有因風而燥。當兼治風案中未備。

卷五

疫

朱疫癘穢邪從口鼻吸受。分布三焦。彌漫神識。不是風寒客邪。亦非停滯裏癥。故發散消導。

卽犯劫津之戒。與傷寒六經大不相同。今喉痛。丹疹。舌如朱。神躁暮昏。上受穢邪。逆走膻中。

當淸血絡。以防結閉。然必大用解毒。以驅其穢。必九日外不致昏憒。冀其邪去正復。﹝癘邪入膻漸干心胞﹞

犀角連翹生地玄參菖蒲郁金銀花金汁姚疫毒。口糜丹疹。喉啞。治在上焦。

犀角鮮生地玄參連翹石菖蒲銀花金汁至寶丹譚口鼻吸入穢濁。自肺系漸干心胞絡。初病喉痛舌燥。最怕竅閉神昏之象。疫毒傳染之癥。

不與風寒停滯同法。

玄參連翹郁金銀花石菖蒲靛葉射幹牛蒡衝入眞白金汁一杯楊吸入疫癘。三焦皆受。久則血分漸瘀。愈結愈熱。當以鹹苦之制。仍是輕揚理上。仿古大制小用之意。

玄參西瓜翠衣金銀花露瑩白金汁金﹝氏﹞人靜則神昏。癘邪竟入膻。王先生方甚妙。愚意兼以芳香宣竅逐穢。﹝至寶丹﹞

疫癘一癥。都從口鼻而入。直行中道。流布三焦。非比傷寒六經。可表可下。夫疫爲穢濁之气。古人所以飲芳香。采蘭艸。以襲芬芳之气者。重滌穢也。及其傳變。上行極而下。下行極而上。是以邪在上焦者。爲喉啞。爲口糜。若逆傳膻中者。爲神昏舌絳。爲喉痛丹疹。今觀先生立方。淸解之中。必佐芳香宣竅逐穢。如犀角菖蒲銀花郁金等類。兼進至寶丹。從表透裏。以有靈之物。內通心竅。搜剔幽隱。通者通。鎭者鎭。若邪入營中。三焦相混。熱愈結。邪愈深者。理宜鹹苦大制之法。仍恐性速直走在下。故用玄參金銀花露金汁栝蔞皮。輕揚理上。所謂仿古法而不泥其法者也。考是癥。惟張景嶽諭嘉言吳又可論之最詳。然宗張諭二氏。恐有遺邪畱患。若宗吳氏。又恐邪去正傷。惟在臨癥權衡。無盛盛。無虛虛。而遺人夭殃。方不愧爲良醫矣。﹝鄒滋九﹞

徐評治時疫不外此等方。若癘疫則一時傳染惡毒。非用通靈金石之品。虔制數種。隨癥施用。不能奏效也。

卷五

痧疹瘰

張伏气熱蘊三焦。心凜熱發。煩渴。徧體赤。夜躁不寐。兩脈數搏。﹝三焦伏熱﹞

羚羊角犀角連翹心玄參心鮮生地金銀花花粉石菖蒲又寒熱。必有形象攻觸。及於胃脘之下。口渴。喜飲暖湯。已發現。病不肯退。此邪气久伏厥陰之界矣。

桂枝川連黃芩花粉牡蠣枳實嚴濕溫雜受。身發斑疹。飲水渴不解。夜煩不成寐。病中彊食。反助邪威。議用涼膈疏斑方法。﹝濕溫﹞

連翹薄荷杏仁郁金枳實汁炒牛蒡山梔石膏又舌邊赤。昏譫。早輕夜重。斑疹隱約。是溫濕已入血絡。夫心主血。邪干膻中。漸至結閉。爲昏痙之危。苦味沈寒。竟入中焦。消導辛溫。徒劫胃汁。皆溫邪大禁。議淸疏血分輕劑以透斑。更參入芳香逐穢。以開內竅。近代諭嘉言申明戒律。宜遵也。

犀角玄參連翹銀花石菖蒲先煎至六分。後和入雪白金汁一杯。臨服研入周少川牛黃丸一丸。

江溫邪發疹。濕熱內蘊。便閉不通。先開上焦。

杏仁蘇子栝蔞皮紫菀山梔某風溫發痧。﹝風溫﹞

薄荷連翹杏仁牛蒡子桔梗桑皮甘艸山梔某風溫發疹。

薄荷赤芍連翹牛蒡子桔梗桑皮甘艸山梔費暴寒驟加。伏熱更熾。邪郁則气血壅遏。痧疹不肯外達。痰气交阻。神迷喘促。漸入心胞絡中。有內閉外脫之憂。熱注下迫。自利粘膩不爽。法當開其結閉。消毒解其膻中之壅。必得神淸。方保無變。﹝熱邪入胞絡﹞

連翹心飛滑石石菖蒲炒金銀花射幹通艸煎化牛黃丸一丸。

朱﹝十二﹞痧後痰多。咳嗽气急。﹝濕熱郁肺﹞

蘆根﹝一兩﹞杏仁﹝一錢半﹞桔梗﹝一錢﹞飛滑石﹝一錢半﹞桑皮﹝八分﹞通艸﹝一錢﹞

某痧後伏火未淸。內熱身痛。﹝痧後陰傷﹞

玉竹白沙參地骨皮川斛麥冬生甘艸某痧後熱不止。陰傷。

生白芍炙甘艸生扁豆炒麥冬川斛穀芽章涼風外襲。伏熱內蒸。秋金主令。內應乎肺。喘咳身熱。始而晝熱。繼而暮熱。自气分漸及血分。齦肉紫而肌壘發疹。辛寒淸散爲是。﹝外寒內熱﹞

薄荷連翹石膏淡竹葉杏仁桑皮苡仁吳病在暴冷而發。肌表頭面不透。是外蘊爲寒。內伏爲熱。肺病主衛。衛气分兩解爲是。

麻黃石膏牛蒡子枳殼汁杏仁射幹桔梗生甘艸尹環口燥裂而痛。頭面身半以上。發出癮疹赤紋。乃陽明血熱。久蘊成毒。瘦人偏熱。頗有是癥。何謂醫人不識。﹝陽明血熱﹞犀角地黃湯。

江溫邪自利。癮疹。﹝溫邪內陷﹞

黃芩連翹牛蒡子桔梗香豉薄荷杏仁橘紅通艸李﹝二七﹞發瘰熱腫。獨現正面。每遇九十月大發。五六月漸愈。七八年來如是。因思夏令。陽气宣越。

營衛流行無間。秋冬气凜外薄。气血凝滯。此濕熱漫無發泄。乃少陽木火之郁。及陽明蘊蒸之濕。故上焦尢甚耳。法以辛涼。佐以苦寒。俾陽分郁熱得疏。庶幾發作勢緩。﹝膽火胃濕鬱蒸﹞

夏枯艸鮮菊葉苦丁茶鮮荷葉邊羚羊角黑梔皮郁金苡仁唐﹝四五﹞麻木忽髙腫發瘰。必有風濕襲入皮膜。乃軀殼病。昔人每以宣行通劑。﹝風濕﹞

片姜黃羚羊角川桂枝撫芎半夏白芥子某﹝十九﹞風塊瘙癢。咳嗽腹痛。邪著表裏。當用雙和。

牛蒡子杏仁連翹桔梗桑枝象貝母煎藥送通聖丸。

者。有觸目之色。而無礙手之質。卽稠如錦紋稀如蚊迹之象也。或布於胸腹。或見於四肢。總以鮮紅起發者爲吉。色紫成片者爲重。色黑者爲凶。色靑者爲不治。蓋有諸內而形諸外。可決其臟腑之安危。邪正之勝負也。殆傷寒瘟疫諸癥。失於宣解。邪蘊於胃腑。而走入營中。每有是患耳。考方書之治。其法不一。大抵由失表而致者。當求之汗。失下而致者。必取乎攻。火甚淸之。毒甚化之。營气不足者。助其虛而和之。托之。至於陰一說。見象甚微。若必指定些些之點爲陰。猶恐不能無誤。想前人此例。無非覺後人勿執見爲實熱之義也。吾故曰。必參之脈象及兼證方妥。痧者疹之通稱。有頭粒而如粟象。癮者。卽疹之屬。腫而易癢。須知出要周勻。沒宜徐緩。不外乎太陰陽明之患。故繆氏專以肺胃論治爲精也。若先生之法。本乎四气。隨其時令之勝復。酌以辛涼辛勝。及甘寒苦寒鹹寒淡滲等法而治之。凡吾幼科諸友。於此尢當究心焉。﹝邵新甫﹞

卷五

痰

汪﹝五八﹞宿哮久矣不發。心悸震動。似乎懊之象。此屬痰火。治以宣通郁遏。勿徒呆補。﹝痰火﹞

半夏川連石菖蒲蛤粉枳實茯苓川郁金橘紅竹瀝薑汁法丸。

劉痰火郁遏。气滯。吸煙上熱助壅。是酒肉皆不相宜。古稱痰因气滯熱郁。治當淸熱理气爲先。

川連白術枳實濃朴茯苓半夏淡姜湯泛丸。

沈﹝三四﹞痰火久嗽。海蛤丸。

張﹝嫗﹞痰火風眩暈。防僕跌。

明天麻炒半夏茯苓橘紅羚羊角鉤藤竹瀝陳﹝嫗﹞老年痰火咳逆。痰有穢气。

蘆根苡仁桃仁絲瓜子葶藶大棗又下虛不納。濁泛嘔逆。痰穢气。

熟地炭紫衣胡桃肉炒杞子炒牛膝川斛茯神某痰火上逆蒙竅。耳鳴頭暈。二陳加天麻鉤藤甘菊羚羊蔞皮。

某夏至節。兩關脈弦長。五火燔燎。而肝陽胃陽尢甚。動怒抽掣爲肝病。食辛香濃味卽病至。

胃病使然。痰火根深。非頃刻可掃除。惟靜養勿恚忿。薄味以淸裏。此病發之勢必緩。由漸加功議藥。乃近理治法。

羚羊角犀角川連郁金山梔北秦皮牛黃膽星橘紅生石膏寒水石金箔方諸水法丸。竹葉燈心湯送。

何﹝嫗﹞診脈右關弦滑。痰多。舌漧微彊。語言似謇。蓋因痰火上蒙。津液不得上承。髙年頗慮風痱。

宜淸上宣通。勿進剛燥及膩滯之藥。

半夏金石斛橘紅黑山梔茯苓郁金生甘艸石菖蒲竹瀝薑汁張昏昏如寐。神憒如迷。痰熱內閉。勢非輕渺。﹝痰熱內閉神昏﹞

半夏石菖蒲桔梗枳實郁金橘紅竹瀝薑汁某郁痰。﹝郁痰﹞

半夏曲郁金石菖蒲明天麻白蒺藜橘紅茯苓鉤藤陶脈左弦堅搏。痰多。食不易運。此郁慮已甚。肝侮脾胃。有年最宜開懷。不致延及噎膈。

半夏薑汁茯苓杏仁郁金橘紅又脈如前。痰气未降。前方去杏仁加白芥子。

金﹝四六﹞濕熱內蒸。痰火日夥。根本漸怯。陽泄爲汗。陰泄遺濁。酒客喜於爽口食物。醫藥中滋膩補方。決不適用也。﹝濕熱蒸痰﹞豬肚丸方。

葉久寓南土。水谷之濕。蒸熱聚痰。脈沈弦。目黃。肢末易有瘡疾。皆濕熱盛。致气隧不得流暢。

法當苦辛寒淸裏通肌。仿前輩痰因熱起。淸熱爲要。

生茅術黃柏栝蔞實山梔萊菔子川連半夏濃朴橘紅竹瀝薑汁丸。

某病後。濃味蒸痰。

風化硝栝蔞仁霜枳實郁金生茯苓薑汁炒山梔竹瀝法丸。

汪脈脹。濕阻熱痰。

半夏茯苓黑山梔橘紅制蒺藜遠志降香徐陽動內風。用滋養肝腎陰藥。壯水和陽。亦屬近理。夏季脾胃主司。肝膽火風。易於貫膈犯中。中土受木火之侮。陽明脈衰。痰多。經脈不利矣。議淸少陽郁熱。使中宮自安。若畏虛滋膩。

上中愈實。下焦愈虛。二陳去甘艸加金斛桑葉丹皮。﹝木火犯中胃虛生痰﹞

又脈左浮弦數。痰多。脘中不爽。煩則火升眩暈。靜坐神識安舒。議少陽陽明同治。

羚羊角連翹廣皮炒半夏曲黑山梔皮香豉又脈兩手已和。惟煩動恍惚欲暈。議用靜藥。益陰和陽。

人參熟地天冬金箔汪痰火上盛。腎气少攝。朝用通攝下焦。暮服淸肅上焦方法。﹝肝腎虛上有痰火﹞

羚羊角半夏茯苓橘紅黑梔皮郁金苦丁茶煎湯法丸暮服熟地淡蓯蓉杞子五味牛膝茯苓遠志綫膠蜜丸。早服。

曹﹝五一﹞色鮮明。屬上有痰飲。蓋上實則下虛。半百年歲。未得種玉。診得脈左小不靜。右部弦滑。法當淸肺胃之熱痰。益腎肝之精血。仿曼倩衛生方法。

燕窩膠甜梨膏人參黃麥冬山藥茯苓於術黃節黑節鹿尾膠羊內腎淡蓯蓉故紙﹝胡桃蒸﹞靑鹽芮向來痰多食少。而參術服餌未合。此質爲陽。不受溫熱剛燥之劑。上年冬季溫暖。入春痰愈多。體中微倦。由乎藏聚未固。春气自地升舉之徵。法當攝腎固眞。乃治痰之本。方爲有益。﹝腎虛痰多﹞

熟地茯苓補骨脂胡桃肉杞子五味牛膝遠志車前蜜丸。

痰癥之情狀。變幻不一。古人不究標本。每著消痰之方。立消痰之論者甚多。後人遵其法而用之。治之不驗。遂有稱痰爲怪病者矣。不知痰乃病之標。非病之本也。善治者。治其所以生痰之源。則不消痰而痰自無矣。余詳考之。夫痰乃飲食所化。有因外感六气之邪。則脾肺胃升降之機失度。致飲食輸化不淸而生者。有因多食甘膩肥腥茶酒而生者。有因本質脾胃陽虛。濕濁凝滯而生者。有因郁則气火不舒。而蒸變者。又有腎虛水泛爲痰者。

此亦因土衰不能制水。則腎中陰濁上逆耳。非腎中眞有痰水上泛也。更有陰虛勞癥。龍相之火。上炎爍肺。以致痰嗽者。此痰乃津液所化。必不濃濃。若欲消之。不惟無益。而徒傷津液。其餘一切諸痰。初起皆由濕而生。𨿽有風火燥痰之名。亦皆因气而化。非風火燥自能生痰也。其主治之法。惟痰與气一時壅閉咽喉者。不得不暫用豁痰降气之劑以開之。

餘皆當治其本。故古人有見痰休治痰之論。此誠千古之明訓。蓋痰本飲食濕濁所化。人豈能禁絕飲食。若專欲消之。由於外邪者。邪散則痰或可淸。如寒痰溫之。熱痰淸之。濕痰燥之。燥痰潤之。風痰散之是也。若涉本原者。必旋消旋生。有至死而痰仍未淸者矣。此乃不知治本之故耳。今觀案中治法。有因郁因火者。必用開郁淸火爲君。以消痰佐之。有因濕因熱者。則用燥濕淸熱。略佐化痰之品。若因肝腎虛而生痰者。則純乎鎭攝固補。此眞知治痰之本者矣。若因寒因濕者。更當於痰飲門兼參而治之。﹝華岫云﹞

徐評所列方案。皆治肺胃浮痰之藥。若透經入絡。盤踞臟腑。及三焦隱處之老痰。尙有峻厲制煉之方。此等方不能奏效也。

卷五

痰飲

某﹝六一﹞髙年衛陽式微。寒邪外侵。引動飲邪。上逆咳嗽。形寒。仲景云。治飲不治咳。當以溫藥通和之。﹝外寒引動宿飲上逆﹞

杏仁﹝三錢﹞粗桂枝﹝一錢﹞淡漧薑﹝一錢半﹞茯苓﹝三錢﹞苡仁﹝三錢﹞炙艸﹝四分﹞

周向有耳聾鳴響。是水虧木火蒙竅。冬陽不潛。亦屬下元之虛。但今咳聾。喉下有痰音。脇痛。

臥著气沖。乃衝陽升而痰飲泛。脈浮。當此驟冷。恐有外寒引動內飲。議開太陽以肅上。

云茯苓粗桂枝榦姜五味﹝同姜打﹞白芍炙艸當午時服。

某﹝二一﹞新涼外束。肺受寒冷。气餒不降。宿飲上干。而病發矣。法當曖護背心。宿病可卻。

淡生薑粉半夏蛤蜊粉茯苓桂枝木苡仁煎湯。

某﹝五十﹞背寒咳逆。此屬飲象。先當辛通飲邪。以降肺气。﹝飲上逆肺气不降﹞

鮮枇杷葉杏仁茯苓橘紅生薑半夏某﹝五二﹞脈右大弦。气喘。咳唾濁沫。不能著枕。喜飲湯水。遇寒病發。此屬飲邪畱於肺衛。如見咳。投以淸潤。愈投愈劇矣。

葶藶子山東大棗徐﹝氏﹞痰飲上吐。喘不得臥。乃溫邪阻蔽肺气。气不下降。壅滯不能著右。議用宣通。開气分方法。

小靑龍去細辛麻黃加苡仁白糖炒石膏。

沈﹝嫗﹞冬溫。陽不潛伏。伏飲上泛。仲景云。脈沈屬飲。面色鮮明爲飲。飲家咳甚。當治其飲。不當治咳。緣髙年下焦根蒂已虛。因溫暖气泄。不主收藏。飲邪上擾乘肺。肺气不降。一身之气交阻。

燻灼不休。絡血上沸。經云。不得臥。臥則喘甚痺塞。乃肺气之逆亂也。若以見病圖病。昧於色診候气。必致由咳變幻。腹腫脹滿。漸不可挽。明眼醫者。勿得忽爲泛泛可也。玆就管見。略述大意。議開太陽。以使飲濁下趨。仍無礙於冬溫。從仲景小靑龍越婢合法。

杏仁茯苓苡仁炒半夏桂枝木石膏白芍炙艸方﹝氏﹞冷暖失和。飲泛气逆。爲浮腫喘咳。腹脹。臥則衝嗆。議用越婢方。

石膏杏仁桂枝炒半夏茯苓炙艸施﹝四七﹞勞煩太甚胃陽受傷。外衛單薄。怯寒畏冷。食物少運痰飲內起。气阻濁凝胸背皆痛。辛甘理陽已效。當此長夏。脾胃主令。崇其生气。體旺病可全好。﹝脾胃陽虛﹞六君子加益智木香。

黃﹝三四﹞身居沿海。氛瘴霧露客邪。侵入淸陽。陽傷畏寒。久嗽病患不知卻病護身。猶然用力承辦。

裏結飲邪。沈痼不卻病。茯苓桂枝湯。

胡﹝四六﹞脈沈而微。微則陽气不足。沈乃寒水陰凝。心痛怔忡。漸及兩脇下墜。由陽衰不主營運。痰飲聚气欲阻。致痛之來。其心震之謂。亦如波撼嶽陽之義。議用外臺茯苓飲合桂苓方。

人參茯苓半夏枳實桂枝薑汁白﹝二六﹞脈沈小弦。爲陰濁飲邪。質陽不充旺。胸中淸气不得舒展曠達。偶觸入寒冷。或誤進寒物飲邪暴冷。凝結胸痞。當平日食物。忌用酒肉腥濁。便淸陽流行。常服仲景苓桂術甘湯百劑。若病來因冷。卽服大順散。

戴病去。神已爽慧。但本脈帶弦。平素有飲。爲陽气不足之體。年紀漸多。防有風痺。此酒肉宜少用。勞怒當深戒矣。議外臺茯苓飲方。

人參茯苓廣皮枳實半夏金石斛朱﹝四九﹞煩勞太過。陽傷。痰飲日聚。陽蹺脈空。寤不成寐衛陽失護。毛髮自墜。乃日就其衰奪矣。

初進通飲濁以蘇陽。接服外臺茯苓飲。

吳﹝氏﹞脈弦。背中冷。左偏微痛。食少欲嘔。四肢牽彊。此飲邪內結。議通陽气。

桂枝茯苓半夏薑汁炙艸大棗某眩暈惡心胸脘不爽。脈右弦左弱。面色紅亮。此乃痰飲上泛。有厥中之事。

炒半夏制蒺藜橘紅煨天麻石菖蒲茯苓薑汁尢口中味淡。是胃陽虛。夫濁飲下降痛緩。向有飲濕爲患。若不急進溫通理陽。濁飲必致復聚。議大半夏湯法。

人參半夏茯苓枳實薑汁張﹝二七﹞酒客谷少中虛。常進疏散表藥。外衛之陽亦傷。其痰飲發時。胸中痞塞。自述或饑遇冷病來。其爲陽气受病何疑。不必見痰搜逐。但護中焦脾胃。使陽气健運不息。陰濁痰涎。焉有竊踞之理。﹝脾陽不運﹞

生於術川桂枝茯苓淡姜渣苡仁澤瀉姜棗湯法丸。

王﹝三二﹞脈沈爲痰飲。是陽气不足。濁陰欲蔽。當以理脾爲先。俾中陽默運。卽仲景外飲治脾之意。

苓桂術甘加半夏陳皮水法丸。

某﹝三四﹞舌白。咳逆不渴。非飲象而何。宜宣溫藥和之。

杏仁苡仁半夏漧薑粗桂枝茯苓濃朴炙艸某食後脘中痞阻。按之漉漉有聲。手麻脇痛。心煩。耳目昏眩。是气不流行。痰飲內聚中焦。用桂苓丸。竹瀝薑汁法丸。

又桂枝人參茯苓半夏廣皮炙艸黃味過甘膩。中气緩。不主運。延綿百天。聚气結飲。東垣云。病久發不焦。毛不落。不食不饑。乃痰飲爲患。飲屬陰類。故不渴飲。仲景五飲互異。其要言不繁。當以溫藥和之。通陽方法。固無容疑惑。大意外飲宜治脾。內飲治腎。是規矩準繩矣。議用苓桂術甘湯。

某形體似乎壯實。陽气外泄。畏風怯冷。脾陽消乏。不司健運。水谷悍气。蒸變痰飲。隧道日壅。

上實下虛。仲景謂飲邪當以溫藥和之。苓桂術甘得效。從外飲立方。

人參淡附子生於術枳實茯苓澤瀉荊瀝薑汁法丸。

某老人久嗽妨食。議以外飲治脾。苓桂術甘湯。

王﹝三四﹞脈沈。背寒。心悸如墜。形盛气衰。漸有痰飲內聚。當溫通補陽方復辟。斯飲濁自解。

﹝脾腎陽虛﹞

人參淡附子漧薑茯苓生於術生白芍馮陽虛則形寒汗出。痰飲痞聚。都是陰濁成形。乘陽气衰微。致上干竊踞。古人法則。必通其陽以掃陰氛。但宿病無急攻方。況平素憂鬱。气滯血澀。久耗之體。不敢純剛。防劫液耳。

人參熟附子淡漧薑炒川椒川桂枝烏梅肉生白芍另眞武丸﹝三兩﹞

程﹝四八﹞左脈沈靜。右脈微弦。四旬淸陽日薄。脾臟鼓運漸遲。加以煩心縈思。水谷悍气。蘊蒸痰飲。

仲景謂外飲當治脾陽。況中年常有遺泄之患。按脈非龍相之動搏。議固下益腎。轉旋運脾二方。分早晚服。早服從還少聚精七寶。參用丸方。

熟地蓯蓉枸杞五味萸肉茯神山藥菟絲覆盆魚膠菖蒲遠志龍骨靑鹽熟蜜同棗肉搗丸。早服五七錢。

茅術於術半夏茯苓廣皮生益智白蒺鉤藤姜棗湯泛丸。晚服三錢。開水下。

徐淸陽未展。濁陰欲踞。久延必結痰飲。議用眞武丸二錢五分。人參一錢煎湯送。胃陽得震。

濁當退避矣。十服。

某脈沈弦。飲泛嗆咳。乃下虛無以制上。議早服腎气丸。攝納下焦散失。以治水泛之飲。午服外臺茯苓飲。轉旋中焦。使食不致釀痰。茯苓飲去術。

某﹝七一﹞髙年久嗽。脈象弦大。寤不成寐。乃陽气微漓。濁飲上泛。仲景云。進溫藥和之。﹝脾胃陽虛飲逆咳嘔﹞

杏仁﹝三錢﹞茯苓﹝三錢﹞川桂枝﹝一錢﹞生薑﹝一錢﹞苡仁﹝三錢﹞炙艸﹝四分﹞大棗﹝二枚﹞

顧﹝二四﹞咳嗽數月。嘔出涎沫。建中不應。已非營衛損傷。視其面色鮮明。飲食仍進。仿飲邪主治。

小半夏湯加桂枝杏仁薑汁。

李﹝三八﹞勞傷陽气。內起痰飲。臥著气鈍飲阻。其咳爲多。痰出稍通勢緩。且體常汗泄。非風寒表邪不解。並不熱渴。亦非火炎爍金。仲景云。飲家而咳。當治飲。不當治咳。

茯苓桂枝木苡仁炙艸薑汁陳脈澀小。舌白不渴。身動嘔痰。身如在舟車中。此寒熱攻胃致傷。逆气痰飲互結。通補陽明爲正。白術甘艸守中。未能去濕。宜緩商。

人參汁半夏枳實汁茯苓竹瀝薑汁馬﹝三四﹞肌肉丰溢。脈來沈緩。始發右季脇痛。湯飲下咽。汨汨有聲。吐痰涎頭痛。此皆脾胃陽微。寒濕滯聚。年方壯盛。不必介懷。溫中佐其條達。運通爲宜。

茅術濃朴半夏茯苓陳皮淡姜渣胡蘆巴炙艸薑汁泛丸馬﹝四十﹞甘緩頗安。辛泄不受。此陽分气衰。將來飲邪日聚。然臥著咳多。淸气失旋。先用苓桂術甘湯。繼進外臺茯苓飲。

曹﹝四七﹞中年陽气日薄。痰飲皆屬陰濁。上干淸道。爲衝逆咳嗽。仲景治法。外飲治脾。內飲治腎。分晰甚明。昔年曾用桂苓澤術得效。是治支飲治法。數年眞气更衰。古人謂飲邪當以溫藥和之。須忌治嗽肺藥。

先用小靑龍去麻辛接服外臺茯苓飲。

程﹝五七﹞昔肥今瘦爲飲。仲景云。脈沈而弦。是爲飲家。男子向老。下元先虧。气不收攝。則痰飲上泛。

飲與气湧。斯爲咳矣。今醫見嗽。輒以淸肺降气消痰。久而不效。更與滋陰。不明痰飲皆屬濁陰之化。滋則堆砌助濁滯气。試述著枕咳嗆一端。知身體臥著。上气不下。必下衝上逆。其痰飲伏於至陰之界。腎臟絡病無疑。形寒畏風。陽气微弱。而藩籬疏撤。仲景有要言不煩曰。

飲邪必用溫藥和之。更分外飲治脾。內飲治腎。不讀聖經。焉知此理。﹝脾腎陽虛飲逆咳嘔﹞

桂苓甘味湯熟附都气加胡桃。

陳痛久气亂。陽微。水谷不運。蘊釀聚濕。胃中之陽日薄。痰飲水濕。必傾囊上湧。而新進水谷之气。與宿邪再聚復出。致永無痊期。仲景云。飲邪當以溫藥和之。又云不渴者。此爲飲邪未去故也。則知理陽通陽。誠有合於聖訓。斷斷然矣。眞武湯。

張﹝四一﹞痰飲喘咳。肌肉麻痺。痞脹不堪納谷。冬寒日甚。春暖日減。全是陽气已衰。陰濁逆干犯上。

肺藥治嗽。無非辛泄滋潤。蓋辛散則耗陽。滋淸助陰濁。濁阻在陽分。气不肅。爲夜不得臥。小靑龍意。主乎由上以泄水寒。直從太陽之裏以通膀胱。表中裏藥也。仲景謂飲邪當以溫藥和之。驅陰邪以復陽。一定成法。

早腎气去萸換白芍。炒楂炭水法丸。晚外臺茯苓飲。姜棗湯法丸。

程﹝六十﹞腎虛不納气。五液變痰上泛。冬藏失職。此病爲甚。不可以肺咳消痰。常用八味丸。收納陰中之陽。臨時撤飲。用仲景桂苓味甘湯。

孫未交冬至。一陽來復。老人下虛。不主固納。飲從下泛。气阻升降。而爲喘嗽。發散寒涼苦瀉諸藥。焉得中病。仲景云飲家而咳。當治飲。不當治咳。後賢每每以老人喘嗽。從脾腎溫養定論。是恪遵聖訓也。

桂枝茯苓五味子甘艸湯代水。加淡姜棗。

李腸紅久病。不必攻治。今者气沖喘嗽。脘脇痞阻。是飲濁上僭。最宜究悉。

川桂枝﹝七分﹞茯苓﹝三錢﹞漧薑﹝一錢﹞五味子﹝同姜合搗一錢﹞杏仁﹝一錢半﹞白芍﹝一錢﹞

炙艸﹝五分﹞生左牡蠣﹝三錢﹞

吳﹝二七﹞壯年下元久虛。收納气泄。每交秋冬受冷。冷气深入。伏飲夾气上衝。爲咳喘嘔吐。疏肺降气不效者。病在腎絡中也。蓋精血少壯不旺。難以搜逐。病根不去謂此。絕欲一年。小暑艾灸。

靜養一百二十天可愈。附都气加車前。﹝腎陽虛飲逆喘咳嘔﹞

潘﹝二九﹞勞力喘甚。肩背惡寒。飲泛上逆。皆系下元虛損。莫以喘用瀉肺等藥。薛氏八味丸。

王秋深天气收肅。背寒喘咳。飲濁上泛。緣體中陽气少振。不耐風露所致。最宜暖護背部。進通陽以治飲。

茯苓桂枝半夏薑汁苡仁炙艸又早腎气丸夜眞武丸陳脈虛微。春陽地升濁陰上干。喘不得臥。治在少陰。

人參淡熟附子豬膽汁又照前方加淡漧薑一錢半。

又脈弦。暮夜濁陰衝逆。通陽得效。議眞武法。以撤其飲。

人參淡附子生白芍茯苓薑汁又眞武泄濁。脘通思食。能寐昨宵已有渴欲飲水之狀。考金匱云。渴者飲邪欲去也。當健補中陽。以資納谷。

人參生於術淡附子茯苓澤瀉又早服腎气丸四五錢。晚用大半夏湯。

人參半夏茯苓薑汁董脈弦右濡。陽微惡寒。飲濁上干。咳吐涎沫。且食減胃衰。寒疝竊踞。陰濁見癥。豈止一端。諭嘉言謂濁陰上加於天。非離照當空。氛霧焉得退避。反以地黃五味陰藥附和其陰。陰霾衝逆肆虐。飲邪滔天莫制。議以仲景熟附配生薑法。掃羣陰以驅飲邪。維陽气以立基本。況尊年尢宜急護眞陽爲主。

人參茯苓熟附子生薑汁南棗戴十二月間。診得陽微。濁飲上干爲咳。不能臥。曾用小靑龍湯。減去麻黃細辛。服後已得著枕而臥。想更醫接用不明治飲方法。交驚蟄陽气發泄。病勢再熾。頃診脈來濡弱無神。痰飲咳逆未已。諒非前法可效。宗仲景眞武湯法。以熟附配生薑。通陽逐飲立法。眞武湯去白術加人參。

計不臥嗆喘。泛起白沫。都是腎病。議通太陽膀胱。﹝腎陽虛膀胱气化不通降﹞

茯苓川桂枝淡漧薑五味子白芍炙艸顧飲邪泛溢。喘嗽。督損頭垂。身動喘甚。食則脘中痞悶。臥則喘咳不得息。肺主出气。腎主納气。二髒失司。出納失職。議用早進腎气丸三錢。以納少陰。晚用小靑龍法。滌飲。以通太陽經腑。此皆聖人內飲治法。與亂投膩補有間矣。小靑龍去麻辛甘芍。加茯苓杏仁大棗。

某形盛面亮。脈沈弦。此屬痰飲內聚。暮夜屬陰。喘不得臥。仲景謂飲家而咳。當治其飲。不當治咳。今胸滿腹脹。小水不利。當開太陽以導飲逆。小靑龍去麻辛合越婢。

桂枝半夏漧薑五味杏仁石膏茯苓白芍某服三拗湯。音出喘緩。可見苦寒沈降之謬。素多嘔逆下血。中焦必虛。而痰飲畱伏顯然。議治其飲。

桂枝湯去甘艸加杏仁茯苓苡仁糖炒石膏。

某太陽經气不開。小水不利。下肢腫浮漸上。著枕气塞欲坐。濁飲上干。竟有坐臥不安之象。

醫者但以肺病刻治。於理未合。急用小靑龍法。使膀胱之气無阻礙。濁飲痰气自無逆衝之患矣。

桂枝杏仁漧薑五味半夏茯苓章伏飲陰濁上干。因春地气主升而發。嘔吐不饑。自然脾胃受傷。六君子宣補方法。未嘗不妙。今診得吸气甚微。小溲晨通暮癃。足跗浮腫。其腑中之气開闔失司。最慮中滿。夫太陽司開。陽明司闔。濁陰彌漫。通腑卽是通陽。仿仲景開太陽一法。

牡蠣澤瀉防己茯苓五味漧薑張﹝二七﹞嗆喘哮。坐不得臥。神迷如呆。气降則淸。水寒飲邪。上衝膻中。用逐飲開濁法。

﹝寒飲濁邪上衝膻中﹞

薑汁炒南星薑汁炙白附子茯苓桂枝炙艸石菖蒲某﹝三四﹞咳緩。痰少。脘中不爽。肌腠瘙癢。皆濕邪未盡。痰飲竊踞之象。當用六安法。﹝肺胃濕痰﹞

杏仁白芥子炒半夏茯苓淡漧薑橘紅王當年陽虛。濁飲上泛喘急。用眞武湯丸而效。因平素嗜酒少谷。中虛濕聚。熱蘊蒸痰。目黃齦血。未可爲實熱論治。議方用外臺茯苓飲。減甘艸佐以微苦。淸滲理其濕熱。以酒客忌甜故也。﹝中虛濕熱﹞

茯苓﹝四兩﹞人參﹝二兩﹞苡仁﹝四兩﹞枳實﹝一兩﹞半夏﹝二兩﹞廣皮﹝二兩﹞

金石斛八兩。煮汁爲丸。

汪面色鮮明。脘中漾漾欲嘔。因郁勃熱气。蒸爲痰飲。宜暫緩參術。務淸中焦熱痰。﹝中焦痰熱﹞

杏仁枳實汁橘紅栝蔞皮郁金半夏曲桔梗黑梔皮張﹝氏﹞痰飲挾燥。咳。喉中癢。﹝痰飲挾燥﹞

杏仁花粉茯苓象貝母橘紅半夏曲陳﹝嫗﹞痰飲挾气火上踞。脘痞脹不爽。宜理气熱。﹝气火不降﹞

半夏茯苓栝蔞皮黑梔皮橘紅郁金某脈弦右澀。面亮舌白。口漧不喜飲。頭重岑岑然。胸脘痺塞而痛。得噯气稍舒。酒客谷少中虛。痰飲聚蓄。當此夏令。地气上升。飲邪挾气上阻淸空。遂令前癥之來。金匱云。脈弦爲飲。色鮮明者爲畱飲。口漧不欲飲水者。此爲飲邪未去故也。況汗出。豈是風寒。春夏溫邪。辛溫發散爲大禁。自云身體空飄。年已六旬又四。辛散再泄其陽。不亦左乎。

半夏薑汁川連吳萸茯苓枳實竹瀝潘﹝三八﹞遠客路途。風寒外受。熱气內蒸。痰飲日聚於髒之外。絡脈之中。凡遇風冷。或曝烈日。或勞碌形體。心事不寧。擾動絡中宿飲。飲泛气逆。咳嗽。气塞喉底胸膈。不思食物。著枕嗆吐稠痰。

气降自愈。病名哮喘伏飲。治之得宜。除根不速。到老年歲。仍受其累耳。﹝哮喘伏飲﹞小靑龍湯去細辛。

童﹝五六﹞背寒。短气。背痛映心。貫脇入腰。食粥噫气脘痞。瀉出黃沫。飲邪伏濕。乃陽傷竊發。此溫經通絡爲要。緩用人參。﹝飲伏經絡﹞

川桂枝生白術炒黑蜀漆炮黑川烏濃朴茯苓葉﹝四十﹞脈右弦。舌黃不渴。當心似阻。昔形壯。今漸瘦。咳久不已。臥著則咳。痰出稍安。此淸陽少旋。

支脈結飲。議通上焦之陽。﹝胸次淸陽少旋支脈結飲﹞

鮮薤白栝蔞皮半夏茯苓川桂枝薑汁楊頭中冷痛。食入不消。筋脈中常似掣痛。此皆陽微不主流行。痰飲日多。气隧日結。致四末時冷。先以微通胸中之陽。

幹薤白桂枝半夏茯苓栝蔞皮薑汁又微通其陽已效。痰飲阻气。用茯苓飲去廣皮加薑汁。

程﹝三三﹞支脈聚飲。寒月喘甚。初因寒濕而得。故食辛稍安。﹝支脈結飲﹞

杏仁半夏濃朴苡仁茯苓薑汁法丸。

趙支飲。脇痛咳逆。小靑龍去麻辛。

汪﹝氏﹞支脈結飲。阻气喘脹。入脇則痛。厥逆爲眩。

茯苓桂枝半夏杏仁郁金糖炒石膏黃支脈結飲。發必喘急。病發用。

桂枝茯苓五味炙艸馮懸飲流入胃中。令人酸痛。湧噫酸水。當辛通其陽以驅飲。﹝懸飲﹞

桂枝木半夏茯苓炒黑川椒薑汁又照前方加淡附子。

施診脈右虛。左小弦。面色黃。少華采。左脇肋痛。五六年未愈。凡久恙必入絡。絡主血。藥不宜剛。病屬內傷。勿事膩補。錄仲景旋復花湯。加柏子仁歸須桃仁。

又初服旋復花湯。未應。另更醫謂是營虛。用參歸熟地桂芍炙艸。服後大痛。醫又轉方。用金鈴半夏桃仁延胡茯苓。服之大吐大痛。復延余治。余再議方。謂肝絡久病。懸飲流入胃絡。致痛不已。議太陽陽明開闔方法。

人參茯苓炙艸桂枝煨姜南棗服苦藥痛嘔。可知胃虛。以參苓闔陽明。用艸桂開太陽。並辛香入絡。用姜棗通營衛。生薑恐伐肝。故取煨以護元气。而微開飲气也。

又前方服之痛止議丸方。

人參半夏川椒茯苓桂枝煨姜南棗湯丸。

某夏季陽气大升。痰多嗆咳。甚至夜不得臥。谷味皆變。大便或溏或祕。診脈右大而弦。議以懸飲流入胃絡。用開闔導飲法。

人參茯苓桂枝炙艸煨姜南棗又早診脈。兩手皆弦。右偏大。凡痰气上湧。咳逆愈甚。日來小溲少。下焦微腫。議通太陽以撤飲邪。

人參茯苓桂枝炙艸五味漧薑又脈弦略數。不渴不思飲。此飲濁未去。淸陽不主營運。前方甘溫。主乎開闔。能令胃喜。次法開太陽以撤飲邪。亦主陽通。據自述心下胃口。若物阻呆滯。其濁錮陽微大著。其治咳滋陰。

適爲陰濁橫幟矣。議用大半夏湯法。大半夏湯加炒黑川椒。

內經止有積飲之說。本無痰飲之名。兩漢以前謂之淡飲。仲景始分痰飲。因有痰飲懸飲溢飲支飲之義。而立大小靑龍半夏苓桂術甘腎气等湯。以及內飲外飲諸法。可謂闡發前賢。獨超千古。與後人所立風痰濕痰熱痰酒痰食痰之法迥異。總之痰飲之作。必由元气虧乏。及陰盛陽衰而起。以致津液凝滯。不能輸布。畱於胸中。水之淸者悉變爲濁。水積陰則爲飲。飲凝陽則爲痰。若果眞元充足。胃彊脾健。則飲食不失其度。營運不停其機。

何痰飲之有。故仲景云。病痰飲者。當以溫藥和之。乃後人不知痰飲之義。妄用滚痰丸。茯苓丸。消痰破气。或滋塡膩補等法。大傷脾胃。堆砌助濁。其於仲景痰飲之法。豈不大相乖謬乎。然痰與飲。𨿽爲同類。而實有陰陽之別。陽盛陰虛。則水气凝而爲痰。陰盛陽虛。則水气溢而爲飲。故王晉三先生取仲景之小半夏茯苓。及外臺飲三湯。從脾胃二經分痰飲立治法。而先生又取仲景之苓桂術甘。外臺茯苓飲。腎气丸。眞武湯。分內飲外飲治法。而於痰飲之癥。無遺蘊矣。愚歷考先生治痰飲之法。則又有不止於此者。然而病變有不同。

治法亦有異。如脾腎陽虛。膀胱气化不通者。取仲景之苓桂術甘湯。茯苓飲。腎气眞武等法。以理陽通陽。及固下益腎。轉旋運脾爲主。如外寒引動宿飲上逆。及膀胱气化不通。飲逆肺气不降者。以小靑龍合越婢等法。開太陽膀胱爲主。如飲邪伏於經絡。及中虛濕熱成痰者。則有川烏蜀漆之溫經通絡。外臺茯苓飲去甘艸。少佐苦辛淸滲理濕之法。其飲邪上衝膻中。及懸飲流入胃中而爲病者。又有姜附南星菖蒲旋復川椒等。驅飲開濁。辛通陽气等法。絲絲入扣。一以貫之。病情治法。胸有成竹矣。非深於得道者。其孰能之。﹝鄒滋九﹞

卷六

郁

於﹝五五﹞郁損心陽。陽墜入陰爲淋濁。由情志內傷。卽爲陰虛致病。見癥亂治。最爲庸劣。心藏神。神耗如憒。諸竅失司。非偏寒偏熱藥治。必得開爽。冀有向安。服藥以艸木功能。恐不能令其歡悅。﹝郁損心陽﹞妙香散。

陸﹝二六﹞﹝心脾气結神志不淸﹞

人參桔梗烏藥木香各三分磨汁又夜服白金丸。

又久郁。心脾气結。利竅佐以益气。

人參石菖蒲龍骨棗仁遠志茯神胡﹝四六﹞悲泣。乃情懷內起之病。病生於郁。形象漸大。按之堅硬。正在心下。用苦辛泄降。先從气結治。﹝心下痞結﹞

川連漧薑半夏薑汁茯苓連皮栝蔞季﹝六九﹞老年情志不適。郁則少火變壯火。知饑。脘中不爽。口舌糜腐。心脾營損。木火劫爍精華。肌肉日消。惟怡悅開爽。內起郁熱可平。但執淸火苦寒。非調情志內因郁熱矣。﹝郁損心脾營內熱﹞

金石斛連翹心炒丹皮經霜桑葉川貝茯苓接服養心脾之營。少佐苦降法。

人參川連炒丹皮生白芍小麥茯神某脘痛已止。味酸。乃肝郁也。﹝肝郁﹞

金石斛黑山梔丹皮半夏曲橘紅枇杷葉某初起左邊麻木。舌彊。筋弔腦後痛。痰阻咽喉。此系肝風上引。必由情懷郁勃所致。

羚羊角連翹心鮮生地元參石菖蒲郁金汁某气郁不舒。木不條達。噯則少寬。逍遙散去白術加香附。

某肝郁成熱。加味逍遙去白術加郁金。

某郁熱吞酸。溫膽湯加山梔丹皮郁金薑汁炒黃連。

沈﹝四三﹞脈虛澀。情懷失暢。肝脾气血多郁。半載不愈。難任峻劑。議以局方逍遙散。兼服補中益气。

莫以中宮虛塞爲泥。﹝肝脾气血郁﹞

吳﹝四十﹞勞倦嗔怒致傷。病在肝脾。久有腦泄。髓脂暗損。暫以解郁。繼當宣補。

鉤藤生香附丹皮桑葉神曲白芍茯苓廣皮葉﹝氏﹞悒郁動肝致病。久則延及脾胃。中傷不納。不知味。火風變動。气橫爲痛爲脹。疏泄失職。便祕忽瀉。情志之郁。藥難霍然。數年久病。而兼形瘦液枯。若再香燥劫奪。必變格拒中滿。與辛潤少佐和陽。

柏子仁﹝二錢﹞歸須﹝二錢﹞桃仁﹝三錢﹞生白芍﹝一錢﹞小川連﹝三分﹞川楝子﹝一錢﹞

某惱怒肝郁。思慮脾傷。面黃脈澀。寤不成寐。宗薛氏法治之。

人參黃熟於術茯神棗仁桂圓肉當歸炙艸黑山梔丹皮遠志戴﹝氏﹞隱情曲意不伸。是爲心疾。此艸木攻病。難以見長。乃七情之郁損。以丹溪越鞠方法。

香附川芎小川連茯苓半夏橘紅炒楂肉神曲漿丸程﹝嫗﹞脈弦澀。外寒內熱。齒痛舌漧。無寐。乃肝脾鬱結不舒。

郁金鉤藤丹皮夏枯艸生香附薄荷廣皮茯苓吳﹝四一﹞操持過動。肝膽陽升。胃气日減。脈應左搏。從郁熱治。﹝肝膽郁熱﹞

丹皮黑山梔薄荷梗鉤藤廣皮白芍茯苓神曲陸﹝二四﹞郁傷。筋脹心痛。

鉤藤生香附郁金白蒺藜丹皮薄荷廣皮茯苓王﹝六三﹞勞怒傷陽。气逆血郁致痛。痞脹便溏。風木侮土。前方旣效。與通補陽明厥陰。

﹝肝犯胃气逆血郁﹞

大半夏湯加桃仁柏仁當歸姜棗湯法。

朱﹝三二﹞因抑鬱悲泣。致肝陽內動。陽气變化火風。有形有聲。貫膈衝咽。自覺冷者。非眞寒也。內經以五志過極皆火。但非六气外來。芩連之屬。不能制伏。固當柔緩以濡之。合乎肝爲剛髒。濟之以柔。亦和法也。﹝肝郁風火升﹞

生地天冬阿膠茯神川斛牡蠣小麥人中白熬膏趙﹝四四﹞郁勃日久。五志气火上升。胃气逆則脘悶不饑。肝陽上僭。風火淩竅。必旋暈咽痺。自覺冷者。非眞寒也。皆气痺不通之象。病能篇以諸禁鼓栗屬火。丹溪謂上升之气。從肝膽相火。非無據矣。

生地阿膠玄參丹參川斛黑豆皮朱﹝氏﹞脈弦右大。乳房刺痛。經阻半年。若遇勞怒。腹痛逆气上衝。此邪郁旣久。少火化爲壯火。气鈍不循。胞脈遂痺。治以泄少陽補太陰。气血流利。郁熱可解。﹝膽脾气血郁﹞

人參柴胡當歸白術丹皮甘艸茯苓吳﹝三八﹞脈弦澀數。頸項結癭。咽喉痛腫阻痺。水谷難下。此皆情志郁勃。肝膽相火內風。上循淸竅。

𨿽淸熱直降。難制情懷之陽。是以頻藥勿效也。﹝木火上升喉腫痺﹞

鮮枇杷葉射幹牛蒡子蘇子大杏仁紫降香朱情懷悒郁。五志熱蒸。痰聚阻气。脘中窄隘不舒。脹及背部。上焦淸陽欲結。治肺以展气化。

務宜怡悅開懷。莫令郁痺綿延。﹝木火上升肺不肅降﹞

鮮枇杷葉杏仁栝蔞皮郁金半夏茯苓薑汁竹瀝又脈左大弦數。頭目如蒙。背兪脹。都是郁勃熱气上升。气有餘便是火。治宜淸上。

羚羊角夏枯艸靑菊葉栝蔞皮杏仁香附連翹山梔又苦辛淸解郁勃。頭目已淸。而膈噯气。頗覺穢濁。此肝膽厥陽。由胃系上衝所致。丹溪謂上升之气。自肝而出。是其明徵矣。

川連薑汁半夏枳實桔梗橘紅栝蔞皮吳﹝氏﹞气血郁痺。久乃化熱。女科八脈失調。漸有經阻瘕帶諸疾。但先治其上。勿滋膩气機。

﹝郁熱先淸上焦﹞

黑山梔皮炒黃川貝枇杷葉栝蔞皮杏仁郁金橘紅徐﹝氏﹞火升頭痛。來去無定期。咽喉垂下心悸。二便不爽。帶下不已。固奇經。通補陽明。及養肝熄風。展轉未能卻病。病從情志內傷。治法惟宜理偏。議先用滋腎丸三錢。早上淡鹽湯送。四服。﹝陰火上炎﹞

虞﹝三四﹞脈數。舌白神呆。得之鬱怒。﹝郁熱﹞

犀角羚羊角野郁金炒遠志鮮石菖蒲炒丹皮黑山梔茯神王﹝三十﹞痰多咽痛。頻遭家難。郁傷。心中空洞。嗆逆不已。議與胃藥。﹝郁傷胃﹞金匱麥門冬湯。

陸﹝二五﹞病起憂慮上損。兩年調理。幾經反復。今夏心胸右脇之間。常有不舒之象。此气血內郁少展。支脈中必有痰飲气阻。是宣通流暢脈絡。夏季宜進商矣。﹝郁損脈絡痰飲阻气﹞

天竺黃茯神郁金橘紅遠志石菖蒲丹參琥珀竹瀝法丸趙﹝六二﹞脈左澀。右弦。始覺口鼻中气觸腥穢。今則右脇板痛。呼吸不利。臥著不安。此屬有年郁傷。

治當宣通脈絡。﹝血絡郁痺右脇痛﹞

金鈴子延胡桃仁歸須郁金降香王﹝女﹞陰虛。齒衄腸血。未出閣。郁熱爲多。與養肝陰方。﹝郁熱傷肝陰﹞

生地天冬阿膠女貞子旱蓮艸白芍茯神烏骨雞張﹝六六﹞情志連遭郁勃。髒陰中熱內蒸。舌絳赤糜漧燥。心動悸。若饑。食不加餐。內傷情懷起病。務以寬懷解釋。熱在至陰。鹹補苦泄。是爲醫藥。﹝肝腎郁熱﹞

雞子黃淸阿膠生地知母川連黃柏許厥陰少陰。髒液漧涸。陽升結痺於喉舌。皆心境失暢所致。藥無效者。病由情懷中來。艸木涼藥。僅能治六气外來之偏耳。﹝肝腎液涸陽升喉痺﹞

熟地女貞天冬霍山石斛柏子仁茯神龍﹝五六﹞久鬱气血不行。升降皆鈍。外涼內熱。骨節沈痛。肌腫腹膨。膚腠無汗。用藥務在宣通五郁六郁大旨。﹝經絡气血郁痺﹞

香附汁白蒺藜鉤藤丹皮山梔撫芎澤蘭姜黃神曲金气血久郁成熱脘脇痺悶不通。常有風疹腹痛。瘀痺已深。發時宜用通聖一劑。半時以通調气熱之郁。

土栝蔞皮枇杷葉黑山梔郁金桃仁杏仁楊驚惶忿怒都主肝陽上冒。血沸气滯。瘀濁宜宣通以就下。因誤投止塞。舊瘀不淸。新血又瘀絡中。匝月屢屢反復。究竟肝膽气血皆。郁仍宜條達宣揚。漏瘍在肛。得體中稍健設法。

旋復花新絳靑蔥管炒桃仁柏子仁趙﹝氏﹞瘰。寒熱盜汗。脘中瘕聚。經期不來。大便溏。嗆咳減食。春深至冬未痊。此乃郁損成勞。難治之癥。﹝郁勞﹞

香附丹皮歸身白芍川貝茯苓牡蠣夏枯艸胡﹝氏﹞頭項結核。暮夜寒熱盜汗。此乃憂鬱不解。气血皆虛。倘若經阻。便難調治。

炒當歸炒白芍炙艸廣皮茯神鉤藤南棗張﹝氏﹞據說喪子悲哀。是情志中起。因郁成勞。知饑不能食。內珠忽陷忽脹。兩脇忽若刀刺。經先期。色變瘀紫。半年來醫藥無效者。情懷不得解釋。艸木無能爲矣。

人參當歸生白芍炙艸肉桂炒杞子茯苓南棗素問六元正紀大論。言五郁之發。乃因五運之气。有太過不及。遂有勝復之變。由此觀之。天地且有郁。而況於人乎。故六气著人。皆能郁而致病。如傷寒之邪。郁於衛。郁於營。或在經在腑在髒。如暑濕之蘊結在三焦。瘟疫之邪。客於募原。風寒濕三气雜感而成痺癥。總之邪不解散卽謂之郁。此外感六气而成者也。前人論之詳矣。今所輯者。七情之郁居多。如思傷脾。怒傷肝之類是也。其原總由於心。因情志不遂。則郁而成病矣。其癥心脾肝膽爲多。案中治法。有淸泄上焦郁火。或宣暢少陽。或開降肺气。通補肝胃。泄膽補脾。宣通脈絡。若熱郁至陰。則用鹹補苦泄。種種治法未能按癥分析詳論。今舉其大綱。皆因郁則气滯。气滯久則必化熱。熱郁則津液耗而不流。升降之機失度。初傷气分。久延血分。延及郁勞沈。故先生用藥大旨。每以苦辛涼潤宣通。不投燥熱斂澀呆補。此其治療之大法也。此外更有當發明者。郁則气滯。其滯或在形軀。或在臟腑。必有不舒之現癥。蓋气本無形。郁則气聚。聚則似有形而實無質。如胸膈似阻。心下虛痞脇脹背脹。脘悶不食。气瘕攻衝。筋脈不舒。醫家不察。誤認有形之滯。放膽用破气攻削。迨至愈治愈劇。轉方又屬呆補。

此不死於病。而死於藥矣。不知情志之郁。由於隱情曲意不伸。故气之升降開闔樞機不利。𨿽內經有泄折達發奪。五郁之治。猶慮難獲全功。故疏五過論。有始富後貧。故貴脫勢。

總屬難治之例。蓋郁癥全在病者能移情易性。醫者構思靈巧。不重在攻補。而在乎用苦泄熱。而不損胃。用辛理气。而不破气用滑潤濡燥澀。而不滋膩气機。用宣通而不揠苗助長。庶幾或有幸成。耳。﹝華岫云﹞

卷六

肝火

秦﹝氏﹞年前肝風眩暈。主以涼血分。和陽熄風。一年未發。今歲正月春寒。非比天暖開泄。此番病發。必因勞怒觸動情志。至於嘔逆。微冷倏熱。交丑寅漸作耳鳴咽痺。食納久畱脘中。想少陽木火盛於寅。膽脈貫耳。犯逆之威。必向陽明而後上憑諸竅。脈右澀大。胃逆不降。食味不甘。

而脘中逆亂。燻蒸日熾。營血內耗。無以養心。斯寤不肯寐。心搖蕩漾。有難以鳴狀之象。今頭重脘痺。全是上焦爲木火升騰。阻遏淸陽。前方滋淸。血藥居多。必不奏功。今議湯劑方。以苦降其逆。辛通其痺。然湯宜小其制度。以久病體虛。初春若此。冬藏未爲堅固可知。其丸劑當以局方龍薈丸。暫服半月再議。﹝風火上郁﹞

連翹﹝一錢半﹞黑梔皮﹝一錢﹞羚羊角﹝一錢﹞鮮菊葉﹝三錢﹞紫菀﹝二錢﹞郁金﹝八分﹞

大杏仁﹝去皮尖勿研六粒﹞土栝蔞皮﹝一錢﹞鮮菖蒲根﹝四分忌鐵﹞午服。

沈﹝女﹞腹痛少減。嘔逆已止。上焦熱。下焦冷。肝陽尙未和平。擬進當歸龍薈法。

當歸龍膽艸川楝子蘆薈川連吳萸大茴黃﹝氏﹞肝膽風火上郁。頭面淸空之筋掣不和。治以淸散。

羚羊角犀角山梔連翹栝蔞皮荷葉梗薄荷梗靑菊葉鄭﹝氏﹞巓脹神迷。經脈抽痛。脹悶不欲納食。一月經期四至。此郁傷气血成病。龍薈丸二錢五分。三服。

葉﹝氏﹞厥陽擾亂神明。經色已黑。肢冷面靑便祕。龍薈丸一錢二分。十服。

闕﹝十八﹞誦讀吟詠。身𨿽靜坐。而心神常動。凡五志之動皆陽。陽冒無制。淸靈遂蒙。易旨以蒙乃外加之義。述病發之時。頭中欲掐。脘欲撫摩。二便必不自利。此腑气之窒。由乎肝膽厥怫逆起見矣。議從手經上焦治。﹝勞心陽動木火上蒙﹞

羚羊角連翹心元參石菖蒲根郁金麥冬竹葉唐﹝女﹞脈左澀右弦。气火不降。胸脇隱痛。脘不爽。最慮失血。﹝气火郁脘痛﹞

川貝山梔丹皮郁金汁鉤藤栝蔞皮茯苓橘紅又气火上郁。脘中窒痛。嘔涎。先以開通壅遏。

香豉栝蔞皮山梔郁金竹茹半夏曲杏仁葛嗔怒喧嚷。气火逆飛。致血痺咽痛。食物厭惡。耳前後繞肩閃刺。議解少陽。﹝怒動膽火﹞

夏枯艸丹皮桑葉鉤藤山梔地骨皮朱﹝五四﹞頭痛神煩。忽然而至。五行之速。莫如風火。然有虛實內外之因。非徒發散苦寒爲事矣。如向有肝病。目疾喪明。是陰气久傷體質。今厥陰風木司天。春深發泄。陽气暴張。卽外感而論。

正內經冬不藏精。春必病溫。育陰可使熱淸。大忌發散。蓋陰根久傷。表之再傷陽劫津液。仲景謂一逆尙引日。再逆促命期矣。余前主阿膠雞子黃湯。佐地冬壯水。芍甘培土。亟和其厥陽衝逆之威。鹹味入陰。甘緩其急。與內經肝病三法恰合。今已入夏三日。虛陽倏上。煩躁頭痛。當大滋腎母。以蘇肝子。補胃陰以杜木火乘侮。旬日不致反復。經月可望全好。﹝肝腎陰虛風陽上升﹞

人參熟地天冬麥冬龜膠阿膠北味茯神陸鼻左竅有血。左肩胛臂痛。皆君相多動。營熱气偏。脈得右虛左數。先以淸肝通絡。﹝絡熱﹞

丹皮山梔羚羊角夏枯艸蠶砂鉤藤連翹靑菊葉肝者將軍之官。相火內寄。得眞水以涵濡。眞气以制伏。木火遂生生之機。本無是癥之名也。蓋因情志不舒則生郁。言語不投則生嗔。謀慮過度則自竭。斯罷極之本。從中變火。攻衝激烈。升之不熄爲風陽。抑而不透爲鬱气。脘脇脹悶。眩暈猝厥。嘔逆淋閉。狂躁見紅等病。由是來矣。古人𨿽分肝風肝气肝火之殊。其實是同一源。若過郁者宜辛宜涼。乘勢達之爲妥。過升者宜柔宜降。緩其旋擾爲先。自竭者全屬乎虛。當培其子母之髒。至於犯上侮中乘下諸累。散見各門。可考。﹝邵新甫﹞

卷六

不寐

倪多痛陽升。陰液無以上注。舌涸赤絳。煩不成寐。當益腎水以制心火。﹝心火﹞

鮮生地元參麥冬綠豆皮銀花竹葉心吳少陽郁火。不寐。﹝膽火﹞

丹皮半夏鉤藤桑葉茯苓橘紅程﹝氏﹞上晝气逆塡脘。子夜寤不肯寐。乃陽气不降。議用溫膽湯。溫膽去枳實加金斛滚痰丸二錢五分。

顧﹝四四﹞須鬢已蒼。面色光亮。操心煩勞。陽上升動。痰飲亦得上溢。靈樞云。陽气下交入陰。陽蹺脈滿。令人得寐。今气越外泄。陽不入陰。勉飲酒醴。欲其神昏假寐。非調病之法程。凡中年已後。

男子下元先損。早上宜用八味丸。晚時用半夏秫米湯。﹝陽蹺脈虛﹞

某陽不交陰。夜臥寐躁。小半夏湯。

趙﹝氏﹞嘔吐眩暈。肝胃兩經受病。陽气不交於陰。陽蹺穴空。寤不肯寐。靈樞方半夏秫米湯主之。

又接用人參溫膽湯。

某﹝四二﹞脈澀。不能充長肌肉。夜寐不適。脾營消索。無以灌漑故耳。當用歸脾湯意溫之。﹝脾營虛﹞

嫩黃於術茯神遠志棗仁當歸炙艸桂圓新會皮某肝陽不降。夜無寐。進酸棗仁法。﹝膽液虧陽升虛煩﹞

棗仁知母炙艸茯神小麥川芎某不寐六十日。溫膽諸藥不效。嘔痰不適。明系陽升不降。用金匱酸棗仁湯。

棗仁知母茯苓川芎炙艸陳陰精走泄。復因洞瀉。重亡津液。致陽暴升。胃逆。食入欲嘔。神識不靜無寐。議酸棗仁湯。

棗仁﹝五錢﹞炙艸﹝五分﹞知母﹝二錢﹞茯苓﹝二錢﹞

某﹝三三﹞寤不成寐。食不甘味。羸。脈細數澀。陰液內耗。厥陽外越。化火化風。燔燥煽動。此屬陰損。

最不易治。姑與仲景酸棗仁湯。

棗仁﹝炒黑勿研三錢﹞知母﹝一錢半﹞云茯神﹝三錢﹞生甘艸﹝五分﹞川芎﹝五分﹞

田髒液內耗。心腹熱灼。陽气不交於陰。陽蹺穴空。令人寤不成寐。靈樞有半夏秫米法。但此病乃損及肝腎。欲求陽和。須介屬之咸。佐以酸收甘緩。庶幾近理。﹝肝腎陰虧陽浮﹞

龜膠淡菜熟地黃柏茯苓萸肉五味遠志又鹹苦酸收已效。下焦液枯。須塡實肝腎。

龜鹿膠熟地蓯蓉天冬萸肉五味茯苓羊內腎不寐之故。𨿽非一種。總是陽不交陰所致。若因外邪而不寐者。如傷寒瘧疾等暴發。營衛必然窒塞。升降必然失常。愁楚呻吟。日夜難安。當速去其邪。攘外卽所以安內也。若因裏病而不寐者。或焦煩過度。而離宮內燃。從補心丹。及棗仁湯法。或憂勞憤郁。而耗損心脾。

宗養心湯。及歸脾湯法。或精不凝神。而龍雷震蕩。當壯水之主。合靜以制動法。或肝血無藏。而魂搖神漾。有咸補甘緩法。胃病則陽蹺穴滿。有靈樞半夏秫米湯法。膽熱則口苦心煩。前有溫膽湯。先生又用桑葉丹皮山梔等。輕淸少陽法。營气傷極。人參人乳並行。陽浮不攝。七味八味可選。餘如因驚宜鎭。因怒宜疏。飲食痰火爲實。新產病後爲虛也。﹝邵新甫﹞

徐評不寐之因不一。案中十不得一。博考方知。

卷六

某陽升雜。﹝陽升﹞

麥冬﹝三錢﹞生地﹝二錢﹞柏子仁﹝一錢﹞川斛﹝三錢﹞茯神﹝三錢﹞黑豆皮﹝三錢﹞

某心中煩熱。頭上汗泄。汗止自安。易。﹝心陽熱﹞

淮小麥柏子仁茯神炙艸南棗辰砂程﹝氏﹞血虛心。咽嗆。﹝血虛﹞

生地天冬麥冬女貞子生白芍炙艸茯神麻仁某﹝氏﹞經半月一至。夜痛。﹝肝陰虛﹞

生地阿膠天冬茯神白芍丹參有虛實眞僞。其病總在於胃。經云飲入於胃。遊溢精气。上輸於脾。脾气散精。上歸於肺。

又云脾與胃以膜相連耳。又云脾主爲胃行其津液者也。由此觀之。脾屬陰。主乎血。胃屬陽。主乎气。胃易燥。全賴脾陰以和之。脾易濕。必賴胃陽以運之。故一陰一陽。互相表裏。合沖和之徳。而爲後天生化之源也。若脾陰一虛。則胃家飲食遊溢之精气。全輸於脾。不能稍畱津液以自潤。則胃過於燥而有火矣。故欲得食以自資。稍遲則雜愈甚。得食則可暫止。若失治則延便閉三消噎膈之癥。治當補脾陰。養營血。兼補胃陰。甘涼濡潤。或稍佐微酸。此乃脾陰之虛而致胃家之燥也。更有一切熱病之後。胃气𨿽漸復。津液尙未充。

亦有是癥。此但以飲食調之。可以自愈。此二種。乃爲虛癥。所謂實者。年歲壯盛。脾胃生發之气。與腎陽充旺。食易消磨。多食易饑而。得食卽止。此非病也。不必服藥。以上皆是眞癥。所云僞者。因胃有痰火。以致飲食輸化不淸。或現惡心。吞酸。微煩。眩暈。少寐。似饑非饑。𨿽飽食亦不能止。此乃痰火爲患。治宜淸胃。稍佐降痰。苦寒及膩滯之藥。不宜多用。

又有胃陽衰微。以致積飲內聚。水气泛溢。似有淩心之狀。淒淒戚戚。似酸非酸。似辣非辣。

飲食減少。此屬脾胃陽虛。治宜溫通。仿痰飲門而治之。此二種乃似之僞癥。若夫所云心者誤也。心但有煩而無。胃但有而無煩。亦不可不辧明之。今先生之法。僅有四案。倘有心之士更能搜采補入。則幸甚。﹝華岫云﹞

卷六

三消

計﹝四十﹞能食善饑渴飲。日加癟瘦。心境愁郁。內火自燃乃消癥大病。﹝郁火﹞

生地知母石膏麥冬生甘艸生白芍王﹝五八﹞肌肉瘦減。善饑渴飲。此久久煩勞。壯盛不覺。體衰病發。皆內因之癥。自心營肺衛之傷。漸損及乎中下。按脈偏於左搏。營絡虛熱。故苦寒莫制其烈。甘補無濟其虛。是中上消之病。﹝煩勞心營熱﹞

犀角﹝三錢﹞鮮生地﹝一兩﹞元參心﹝二錢﹞鮮白沙參﹝二錢﹞麥冬﹝二錢﹞柿霜﹝一錢﹞

生甘艸﹝四分﹞鮮地骨皮﹝三錢﹞

又固本加甜沙參。

楊﹝二八﹞肝風厥陽。上衝眩暈。犯胃爲消。﹝肝陽犯胃﹞

石膏知母阿膠細生地生甘艸生白芍某液涸消渴。是髒陰爲病。但胃口不醒。生气曷振。陽明陽土。非甘涼不復。肝病治胃。是仲景法。

人參麥冬粳米佩蘭葉川斛陳皮胡﹝五七﹞元陽變動爲消。與河間甘露飲方。﹝陽動爍津﹞河間甘露飲。

錢﹝十五﹞陽動消爍。甘緩和陽生津。

生地炙黑甘艸知母麥冬棗仁生白芍楊﹝二六﹞渴飲頻饑。溲溺混濁。此屬腎消。陰精內耗。陽气上燔。舌碎絳赤。乃陰不上承。非客熱宜此。

乃髒液無存。豈是平常小恙。﹝腎消﹞

熟地萸肉山藥茯神牛膝車前某脈左數。能食。﹝腎陰虛胃火旺﹞六味加二冬龜版女貞旱蓮川斛。

王﹝四五﹞形瘦脈搏。渴飲善食。乃三消癥也。古人謂入水無物不長。入火無物不消。河間每以益腎水制心火。除腸胃激烈之燥。濟身中津液之枯。是眞治法。﹝腎陰虛心火亢﹞玉女煎。

姜﹝五三﹞經營無有不勞心。心陽過動。而腎陰暗耗。液枯。陽愈燔灼。凡入火之物。必消爍漧枯。是能食而肌肉消癟。用景嶽玉女煎。

三消一癥。𨿽有上中下之分。其實不越陰虧陽亢。津涸熱淫而已。考古治法。惟仲景之腎气丸。助眞火蒸化。上升津液。本事方之神效散。取水中鹹寒之物。遂其性而治之。二者可謂具通天手眼。萬世準繩矣。他如易簡之地黃引子。朱丹溪之消渴方。以及茯苓丸。黃湯。生津甘露飲。皆錯雜不一。毫無成法可遵。至先生則範於法。而不囿於法。如病在中上者。膈膜之地。而成燎原之場。卽用景嶽之玉女煎。六味之加二冬龜甲旱蓮。一以淸陽明之熱。以滋少陰。一以救心肺之陰。而下顧眞液。如元陽變動而爲消爍者。卽用河間之甘露飲。生津淸熱。潤燥養陰。甘緩和陽是也。至於壯水以制陽光。則有六味之補三陰。

而加車前牛膝。導引肝腎。斟酌變通。斯誠善矣。﹝鄒滋九﹞

徐評消渴之癥有數種。案中俱未備。宜詳考之。

卷六

脾癉

某無形气傷。熱邪蘊結。不饑不食。豈血分膩滯可投。口甘一癥。內經稱爲脾癉。中焦困不轉運可知。﹝中虛伏熱﹞

川連淡黃芩人參枳實淡漧薑生白芍某口甜。是脾胃伏熱未淸。宜用溫膽湯法。

川連山梔人參枳實花粉丹皮橘紅竹茹生薑口甘一癥。內經謂之脾癉。此甘。非甘美之甘。癉卽熱之謂也。人之飲食入胃。賴脾眞以運之。命陽以腐之。譬猶造酒蒸釀者然。倘一有不和。肥甘之疾頓發。五液淸華。失其本來之眞味。則淫淫之甜味。上泛不已也。胸脘必痞。口舌必膩。不饑不食之由。從此至矣。內經設一蘭艸湯。其味辛。足以散結。其气淸。足以化濁。除陳解郁。利水和營。爲奇方之祖也。夾暑夾涇之候。每兼是患。以此爲君。參以苦辛之勝。配合瀉心等法。又如胃虛谷少之人。亦有是癥。又當宗大半夏湯。及六君子法。遠甘益辛可也。﹝邵新甫﹞

脾癉癥。經言因數食甘肥所致。蓋甘性緩。肥性膩。使脾气遏郁。致有口甘內熱中滿之患。

故云治之以蘭。除陳气也。陳气者。卽甘肥釀成陳腐之气也。夫蘭艸卽爲佩蘭。俗名爲省頭艸。婦人插於髻中。以辟發中油穢之气。其形似馬蘭而髙碩。其气香。其味辛。其性涼。

亦與馬蘭相類。用以醒脾气。滌甘肥也。今二案中。𨿽未曾用。然用人參以助正气。余用苦辛寒以開气泄熱。枳實以理气滯。亦祖蘭艸之意。卽所謂除陳气也。此癥久延。卽化燥熱。

轉爲消渴。故前賢有膏粱無厭發癰疽。熱燥所致。淡薄不堪生腫脹。寒濕而然之論。余於甘肥生內熱一癥。悟出治胃寒之一法。若貧人淡薄茹素。不因外邪。亦非冷凍飲料停滯。其本質有胃寒癥者。人皆用良姜丁香蓽茇吳萸漧薑附子等以溫之。不知辛熱剛燥能散气。

徒使胃中陽气。逼而外泄。故初用似效。繼用則無功。莫若漸以甘肥投之。或稍佐咸溫。或佐酸溫。凝養胃陽。使胃脂胃气日濃。此所謂藥補不如食補也。又有腎陽胃陽兼虛者。曾見久服鹿角膠而愈。卽此意也。未識髙明者以爲然否。﹝華岫云﹞

卷六

瘧

孫陰气先傷。陽气獨發。猶是伏暑內動。當與金匱癉瘧同例。﹝癉瘧﹞

竹葉麥冬生地玄參知母梨汁蔗漿施發熱身痛。咳喘。暑濕外因。內阻气分。有似寒栗。皆肺病也。

竹葉連翹薄荷杏仁滑石郁金汁又微寒多熱。舌心幹。渴飲脘不爽。此屬癉瘧。治在肺經。

杏仁石膏竹葉連翹半夏橘紅程陰气先傷。陽气獨發。有癉熱無寒之慮。

鮮生地知母麥冬竹葉心滑石唐未病。形容先瘦。旣病。暮熱早涼。猶然行動安舒。未必眞正重病傷寒也。但八九日。病來小愈。驟食粉團腥面。當宗食穀發熱。損谷則愈。仲景未嘗立方。此腹痛洞瀉。食滯阻其腸胃。大腑不司變化。究其病根。論幼科體具純陽。瘦損於病前。亦陽亢爲消爍。仲景謂癉瘧者。單熱不寒。本條云。陰气孤絕。陽气獨發。熱灼煩冤。令人消爍肌肉。亦不設方。但云以飲食消息之。嘉言主以甘寒生津可愈。重後天胃气耳。洞瀉旣頻。津液更傷。苦寒多餌。熱仍不已。暮夜昏譫。自言胸中格拒。腹中不和。此皆病輕藥重。致陰陽二气之殘憊。法當停藥與谷。諒進甘酸。解其煩渴。方有斟酌。

又鼻煤。唇裂舌腐。頻與芩連。熱不肯已。此病本輕。藥重於攻擊。致流行之气。結閉不行。郁遏不通。其熱愈甚。上則不嗜飲。不納食。小溲頗利便必管痛。三焦皆閉。神昏螈有諸。

連翹心﹝三錢﹞鮮石菖蒲汁﹝一錢半﹞川貝母﹝三錢﹞杏仁﹝二十粒﹞射幹﹝二分﹞

淡竹葉﹝一錢半﹞

又自停狠藥。日有向愈之機。胃困則痞悶不欲食。今𨿽未加餐。已知甘美。皆醒之漸也。童眞無下虛之理。溲溺欲出。尿管必痛。良由肺津胃汁。因苦辛燥熱烈气味。劫奪枯槁。腸中無以營運。庸醫睹此。必以分利。所謂泉源旣竭。當滋其化源。九竅不和。都屬胃病。

麥門冬﹝二錢﹞甜杏仁﹝四錢﹞甜水梨皮﹝三錢﹞蔗漿﹝一木杓﹞

張舌赤。煩汗不寐。肢體忽冷。乃稚年癉瘧。暑邪深入所致。

杏仁滑石竹葉西瓜翠衣知母花粉又熱甚而厥。幼稚瘧癥皆然。竹葉石膏湯去人參半夏加知母。

某風溫陽瘧。﹝溫瘧﹞

杏仁滑石連翹黃芩靑蒿淡竹葉丁脈右數。左小弱。面明。夏秋伏暑。寒露後發。微寒多熱。嘔逆。身痛。蓋素有痰火。暑必挾濕。病自肺經而起。致气不宣化。不饑不食。頻溺短縮。乃熱在气分。當與溫瘧同例。忌葛柴足六經藥。桂枝白虎湯加半夏。

胡按仲景云。脈如平人。但熱無寒。骨節煩疼。微嘔而渴者。病名溫瘧。桂枝白虎湯主之。桂枝白虎湯。

蓋今年夏秋久熱。口鼻吸暑。其初暑邪輕小。不致病發。秋深气涼外束。裏熱欲出。與衛營二气交行。邪與二气遇觸。斯爲熱起。臨解必有微汗者。气邪兩泄。然邪不盡。則混處气血中矣。故聖人立法。以石膏辛寒。淸气分之伏熱。佐入桂枝。辛甘溫之輕揚。引導涼藥以通營衛。兼知母專理陽明獨勝之熱。而手太陰肺。亦得秋金肅降之司。甘艸粳米和胃陰以生津。此一舉兼備。方下自注云。一劑知。二劑已。知者。謂病已知其對癥。已者。中病當愈之稱耳。

鄧寒少熱多。胸中痞脹。溫邪未解。謾言止截。

淡黃芩炒半夏薑汁生白芍艸果知母烏梅又照前方去半夏薑汁加鱉甲。

吳間日寒熱。目黃口渴。溫邪兼雨濕外薄爲瘧。

滑石杏仁白蔻仁淡黃芩半夏郁金又脈數。舌紅口渴。熱邪已入血分。

竹葉石膏生地丹皮知母靑蒿梗又飲食不節。腹中不和。瘧邪攻胃。

鮮首烏烏梅肉生鱉甲黃芩丹皮艸果知母送保和丸二錢又人參生穀芽枳實汁茯苓廣皮炒半夏曲朱舌黃煩渴。身痛。心腹中熱躁。暑熱不解爲瘧。經言暑脈自虛。皆受從前疲藥之累瘁。﹝暑瘧﹞

石膏知母生甘艸炒粳米麥冬竹葉何勞倦傷气。遺泄傷陰。暑邪變瘧。熾則煩冤最盛。分解使邪勢輕。參術附。皆固閉邪气也。

艸果仁知母淡黃芩川貝母靑蒿花粉馮暑傷气分。上焦先受。河間法至精至妙。後醫未讀其書。焉能治病臻效。邪深則瘧來日遲。

气結必胸中混如痞。無形之熱。漸蒸有形之痰。此消導發散。都是劫津。無能去邪矣。

石膏杏仁半夏濃朴知母竹葉黃脈數。目黃。舌心幹白黃胎。口中粘膩。脘中痞悶。不思納谷。由於途次暑風客邪內侵募原。營衛不和。致發瘧疾。夫暑必兼濕。濕也。熱也。皆气也气與邪搏。則淸濁交混。升降自阻。古稱濕遏必熱自生矣。聖帝論病。本乎四气。其論藥方。推气味。理必苦降辛通。斯熱气痞結可開。消導攻滯。香燥泄气。置暑熱致病之因於不治。不識何解。

川連黃芩花粉桔梗白蔻仁郁金橘紅六一散又苦降能驅熱除濕。辛通能開气宣濁。已經見效。當減其制。仍祖其意。

川連桔梗白蔻仁濃朴茵陳茯苓皮銀花白通艸胡間日瘧。痰多脘悶。汗多心熱。伏暑內熾。忌與風寒表藥。

滑石黃芩濃朴杏仁通艸白蔻半夏栝蔞皮知母又黃芩艸果知母半夏生白芍烏梅汪﹝氏﹞微冷熱多。舌白。脘悶嘔惡。暑穢過募原爲瘧。

杏仁郁金滑石濃朴黃芩炒半夏白蔻橘紅某舌白脘悶。寒起四末。渴喜熱飲。此濕邪內蘊。脾陽不主宣達。而成濕瘧。﹝濕瘧﹞

濃朴﹝一錢半﹞杏仁﹝一錢半﹞艸果仁﹝一錢﹞半夏﹝一錢半﹞茯苓﹝三錢﹞廣皮白﹝一錢半﹞

某﹝二五﹞瘧止。面浮漸及脘腹。

苡仁桑白皮茯苓大腹皮姜皮廣皮某間瘧。寒熱俱微。此屬濕瘧。

杏仁﹝三錢﹞濃朴﹝一錢﹞桂枝木﹝五分﹞飛滑石﹝三錢﹞艸果﹝八分﹞炒半夏﹝一錢半﹞

茯苓皮﹝三錢﹞綿茵陳﹝一錢半﹞

牛﹝四八﹞寒來喜飲熱湯。發熱後反不渴。間瘧已四十日。今𨿽止。不饑不思食。五味入口皆變。初病舌白漧嘔。濕邪中於太陰脾絡。濕鬱气滯。喜熱飲暫通其郁。邪蒸濕中生熱。六腑熱灼。津不營運。至大便硬祕。此爲气痺濕結。當薄味緩調。令气釐淸肅。與脾約似同。但仲景气血兼治。

此病卻專傷气分。

炒黃半夏生益智仁綿茵陳廣皮濃朴茯苓又瘧止。舌白。不饑。大便旬日不通。此皆畱邪堵塞經腑隧道之流行。久延必致腹脹瘕。

杏仁白蔻仁半夏濃朴生香附汁廣皮茯苓皮接服半硫丸二錢某脈右弦左弱。畱邪未盡。大便粘稀。最防轉痢。較七八日前。勢減一二。但去疾務盡。苦辛寒逐其蘊伏。而通利小便。亦不可少。

艸果知母濃朴茯苓木通滑石曹身痛。舌白口渴。自利。此濕溫客气爲瘧。不可亂投柴葛。仲景有濕家忌汗之律。﹝濕熱﹞

飛滑石杏仁郁金淡黃芩白蔻仁防己又濕甚爲熱。心痛。舌白便溏。治在气分。

竹葉心麥冬郁金菖蒲飛滑石橘紅化服牛黃丸又心下觸手而痛。自利。舌白煩躁。都是濕熱阻气分。議開內閉。用瀉心湯。

川連淡黃芩漧薑半夏人參枳實又神气稍淸。痛處漸下至臍。濕傷在气。熱結在血。吐咯帶血。猶是上行爲逆。熱病瘀畱。必從下出爲順。

川連黃芩漧薑半夏人參枳實白芍炒楂肉費舌白渴飲。身痛嘔惡。大便不爽。診脈濡小。乃暑濕從口鼻入。濕甚生熱。四末擾中。瘧發脘痞脹痺。當以苦辛寒淸上徹邪。不可謂遺泄而病。輒與溫補助邪。

黃芩知母白蔻郁金蔞皮濃朴杏仁半夏薑汁石膏又脈濡。口渴。餘熱尙熾。

人參知母石膏竹葉甘艸麥冬又熱緩。不欲食。津液受爍。當和胃生津。

人參五味知母橘紅炒白芍半夏曲張瘡家濕瘧。忌用表散。蒼術白虎湯加艸果。

曹寒從背起。汗泄甚。面無淖澤。舌色仍白。邪未盡。正先怯心虛痙震。恐亡陽厥脫。議用仲景救逆法加參。﹝陽虛﹞

又舌絳口渴。汗泄。瘧來日晏。寒熱過多。身中陰气大傷。剛補勿進。議以何人飲。

人參何首烏孫陽虛之體。伏暑成瘧。涼藥只宜少用。身麻屬气虛。用生薑瀉心法。

半夏生薑汁茯苓炙甘艸南棗肉沈陽微復瘧。

桂枝當歸黃防風鹿角屑薑汁南棗範﹝五三﹞勞瘧入陰。夏月陽气發泄。仍然勞苦經營。以致再來不愈。用藥以辛甘溫理陽爲正。但未易驟效耳。

人參當歸肉桂炙艸川蜀漆生薑南棗方寒甚於背。陽脈衰也。

人參鹿茸炒當歸炙艸鹿角霜官桂鱉甲煎丸吳﹝六一﹞背寒。舌白粉胎。知饑食無味。此爲無陽。溫中下以托邪。

生白術濃朴桂枝附子艸果仁茯苓又照方去茯苓加人參炙艸生薑。

程寒熱經月不止。屬气弱畱邪。以益气升陽。補中益气湯又生鹿茸鹿角霜人參歸身茯苓炙艸生薑某﹝氏﹞建中法甚安。知營衛二气交餒。夫太陽行身之背。瘧發背冷。不由四肢。是少陰之陽不營太陽。此汗大泄不已矣。孰謂非柴葛傷陽之咎歟。議用桂枝加熟附子湯。人參桂枝湯加熟附子。

華﹝氏﹞二十歲。天癸始通。面黃汗泄。內熱外冷。先天旣薄。瘧傷不復。內經謂陽維爲病。苦寒熱。

綱維無以振頓。四肢骨節疼痛通。八脈以和補。調經可以卻病。

淡蓯蓉鹿角霜當歸川芎杜仲小茴茯苓香附顧﹝氏﹞進護陽方法。諸癥已減。寒熱未止。乃久病陽虛。脈絡未充。尙宜通補爲法。

人參生鹿茸當歸紫石英茯苓炙艸煨姜大棗又經邪不盡。寒熱未止。緣瘧久營衛气傷。脈絡中空乏。屢進補法。僅能塡塞絡中空隙。不能驅除蘊伏之邪。擬進養營法。取其養正邪自卻之意。

人參當歸杞子生白芍茯神桂心炙艸遠志煨姜南棗袁﹝嫗﹞脈弦緩。寒戰甚則嘔吐噫气。腹鳴溏泄。是足太陰脾寒也。且苦辛寒屢用不效。俱不對病。反傷脾胃。

人參半夏艸果仁生薑新會皮醋炒靑皮又靈樞經云。中气不足。溲便爲變。況老年人驚恐憂勞。深夜不得安寐。遂致寒戰瘧發。當以病因而體貼諦視。其爲內傷實屬七八。見瘧通套。已屬非法。若云肺瘧。則秋涼不發。何傳及於冬令小雪。當以勞瘧稱之。夫勞必傷陽气。宜乎四末先冷。瘧邪傷中。爲嘔惡腹鳴矣。用露姜飲。

又陽陷入陰。必目瞑欲寐。寒則肉腠筋骨皆疼。其籬護衛太怯。杳不知饑。焉得思谷。老年人須血气充溢。使邪不敢陷伏。古賢有取升陽法。

嫩毛鹿角人參當歸桂枝炙甘艸又前議勞傷陽气。當知內損邪陷之理。凡女人天癸旣絕之後。其陰經空乏。豈但營衛造偏之寒熱而已。故溫脾胃。及露姜治中宮營虛。但畏寒不知熱爲牝瘧。蓋牝爲陰。身體重者。亦是陰象。此辛甘理陽。鹿茸自督脈以煦提。非比姜附但走气分之剛暴。驅邪益虛。卻在營分。

奇經曰。陽維脈爲病發寒熱也。

鹿茸鹿角霜人參當歸潯桂茯苓炙艸又正气和營瘧戰已止。當小其制。

人參鹿茸當歸炒杞子沙苑茯苓炙艸某瘧後。脾腎陽虛。便溏畏寒。肢體疲倦。當防腫脹。

附子白術茯苓澤瀉苡仁生薑大棗某陰瘧已亂汗多。

桂枝牡蠣生黃炙艸歸身五味煨姜大棗某脈沈。舌白。呃忒。時時煩躁。向系陽虛痰飲。瘧發三次卽止。此邪窒不能宣越。並非邪去病解。今已變病。陰沍痰濁阻塞於中。致上下气機不相維續。癥勢險篤。捨通陽一法。無方可擬。

必得中陽流運。瘧癥復作。庶有愈機。

淡附子﹝一錢半﹞生艸果仁﹝錢半﹞生白芍﹝三錢﹞茯苓﹝三錢﹞生濃朴﹝一錢﹞薑汁﹝五分﹞

一劑此冷香眞武合劑。

某伏暑冒涼發瘧。以羌防蘇蔥。辛溫大汗。汗多。衛陽大傷。胃津亦被劫幹。致渴飲。心煩無寐。

診脈左弱右促。目微黃。嗜酒必中虛谷少。易於聚濕蘊熱。勿謂陽傷驟補。仿內經辛散太過。

當食甘以緩之。﹝胃陽虛濕聚﹞

大麥仁炙艸炒麥冬生白芍茯神南棗又藥不對癥。先傷胃口。宗內經辛苦急。急食甘以緩之。仲景謂之胃減。有不饑不欲食之患。

議用金匱麥門冬湯。蘇胃汁以開痰飲。仍佐甘藥。取其不損陰陽耳。金匱麥門冬湯。去棗米。

加茯神糯稻根須。

又脈右大。間日寒熱。目微黃身痛。此平素酒濕。挾時邪流行經脈使然。前因辛溫大汗。所以暫養胃口。今脈癥旣定。仍從瘧門調治。

艸果知母人參枳實黃芩半夏薑汁項瘧已過月。形脈俱衰。平素陽虛。虛則邪難解散。腹脹是太陰見癥。治從脾胃。﹝脾胃陽虛﹞

人參﹝一錢﹞半夏﹝二錢﹞生於術﹝二錢﹞茯苓﹝二錢﹞艸果仁﹝二錢﹞淡姜﹝一錢﹞

陳邪伏於裏。積久而發。道路已遠。未能日有寒熱。汗出不解。攻表無謂。平昔肛垂骱痛。必有濕痰阻隧。舌白不喜飲。治在太陰陽明。

炒半夏濃朴艸果知母薑汁杏仁某遺泄損陰。瘧熱再傷陰。聲嘶火升。乃水源不充。易怒神躁。水不涵木之象。用何人飲。佐淸陰火。﹝陰虛﹞

制首烏人參天冬麥冬知母茯苓某﹝氏﹞瘧已半年。今但微熱無汗。身弱自乳。血去傷陰。此頭痛是陽气浮越。心痛如饑。晡熱。都是陰虛成勞。若不斷乳。經去不至爲幹血。則服藥亦無用。

生地﹝三錢﹞阿膠﹝一錢半﹞生白芍﹝一錢﹞炙黑甘艸﹝四分﹞麥冬﹝一錢半﹞

火麻仁﹝一錢﹞粗桂枝木﹝三分﹞

某瘧後。心悸气怯。便後有血。是熱入傷陰。用固本丸加首烏阿膠。

人參生地熟地天冬麥冬制首烏阿膠某陰液消亡。小溲短赤。皆瘧熱所傷。不饑不納。陰藥勿以過膩。甘涼養胃爲穩。

人參生地天冬麥冬川斛蔗漿另服資生丸鄭自來陰虛有遺泄。瘧邪更傷其陰。寐多盜汗。身動气促。總是根本積弱。不主斂攝。此養陰一定成法。﹝陰虛熱伏血分﹞

熟地生白芍五味炒山藥茯神芡實湖蓮肉張脈數。瘧來日遲。舌漧渴飲。積勞悒郁。內傷居多。致邪气乘虛。漸劫陰气。熱邪墜於陰。熱來小溲頻數。故汗多不解。議淸陰分之熱。以救津液。

活鱉甲知母艸果鮮生地炒桃仁花粉翁脈左弦。暮熱早涼。汗解。渴飲。治在少陽。

靑蒿桑葉丹皮花粉鱉甲知母沈﹝十九﹞用力失血。無非陽乘攻絡。瘧熱再傷眞陰。肌消食減。自述夏暑汗泄。頭巓脹大。都是陰虛陽升。淸火皆苦寒。未必能和身中之陽也。

鱉甲生白芍天冬首烏炙艸茯神某﹝氏﹞瘧熱傷陰。小溲淋痛。

生地鱉甲丹皮知母茯苓澤瀉朱﹝十五﹞瘧久後。陰傷溺血。炒焦六味加龜甲黃柏。

吳﹝十四﹞陰瘧後。內熱。淸骨散項陽气最薄。暑入爲瘧。先由肺病。桂枝白虎湯。气分以通營衛爲正治。今中焦痞阻。冷凍飲料不適。熱邪宜淸。胃陽亦須扶護。用半夏瀉心法。﹝熱邪痞結﹞

半夏川連薑汁茯苓人參枳實王汗出不解。心下有形。自按則痛。語言气窒不爽。瘧來鼻準先寒。邪結在上。當開肺痺。醫見瘧治瘧。焉得中病。﹝熱邪痞結肺痺﹞

桂枝杏仁炙艸茯苓漧薑五味又汗少喘緩。肺病宛然。獨心下痞結不通。猶自微痛。非關誤下結胸。陷胸等法未妥。況舌白渴飲。邪在气分。仿仲景堅開痞。

生牡蠣黃芩川桂枝薑汁花粉炒黑蜀漆又照前方去花粉加知母艸果。

又鱉甲煎丸﹝一百八十粒﹞

王舌白。不大渴。寒戰後熱。神躁欲昏。而心胸飽悶更甚。瘧系客邪。先由四肢以擾中宮。痰嗽嘔逆。顯是肺胃體虛。邪聚閉塞不通。故神昏煩悶鬱蒸。汗泄得以暫解。營衛之邪未淸。寒熱漫延無已。此和補未必中竅。按經設法爲宜。

白蔻仁大杏仁焦半夏薑汁黃芩淡竹葉又寒熱。瘧邪交會中宮。邪聚必脹悶嘔逆。邪散則安舒。當心胸之間。並無停食之地。夫不正之气爲邪。穢濁彌漫。原非形質可以攻消。苟非芳香。何以開其蒙閉之穢濁。欲少望見效。捨此快捷方式。無成法可遵。道中知否耶。牛黃丸二服。

樂﹝二九﹞熱多昏譫。舌邊赤。舌心黃。煩渴。脈弱。是心經熱瘧。醫投發散消導。津劫液涸。痙厥至矣。﹝心經瘧﹞

犀角竹葉連翹玄參麥冬銀花陳前方復瘧昏迷。此皆陽气上冒。救逆湯去姜加芍。

又鎭逆厥止。議養心脾營陰。乃病後治法。

人參炙艸杞子桂圓炒白芍棗仁茯神遠志某﹝四三﹞舌白渴飲。咳嗽。寒從背起。此屬肺瘧。﹝肺瘧﹞桂枝白虎湯加杏仁。

範脈寸大。汗退場門渴。伏邪因新涼而發。間日瘧來。議治手太陰。

淡竹葉大杏仁滑石花粉淡黃芩橘紅金﹝氏﹞肺瘧脘痞。

黃芩白蔻仁杏仁橘紅靑蒿梗白芍張﹝嫗﹞暑風入肺成瘧。

淡黃芩杏仁滑石橘紅靑蒿梗連翹陳﹝六歲﹞冷暖不調。夜熱多汗。咳嗽。忌葷腥油膩。可免疳勞。溫邪如瘧。當治手太陰。

竹葉心麥冬粳米飛滑石知母炙艸柳暑濕都傷气分。不渴多嘔。寒起四肢。熱聚心胸。乃太陰瘧也。仍宜苦辛。或佐宣解裏熱之郁。﹝脾瘧﹞

川連黃芩炒半夏枳實白芍薑汁煩躁甚。另用牛黃丸一丸。

某寒起嘔痰。熱久不渴。多煩。中焦之邪。仍以太陰脾法。

艸果知母生薑烏梅炒半夏桂枝木早服鱉甲煎方。

葛瘧久。舌白泄瀉。太陰脾傷。肌肉微浮。宜補中卻邪。大忌消克發散。

人參艸果白芍茯苓煨老姜炙艸王脈濡。不渴。嘔痰不饑。是太陰脾瘧。當辛溫以理中焦之陽。

生於術半夏艸果紫濃朴茯苓薑汁又太陰脾瘧。必有寒濕凝阻其運動之陽。所防久虛變幻。浮腫腹脹。人參未能多用。權以生術代之。但與絡方少遜。佐以通藥則無礙。

生於術桂枝木炒常山茯苓生鹿角生薑汁某﹝二二﹞寒起四末。渴喜熱飲。屬脾瘧狀。先當溫散。

杏仁濃朴艸果仁知母生薑半夏金旣成間日寒熱瘧。嘔吐痰涎。其瘧邪大犯脾胃。故不饑不食。脈仍虛。舌白。治在太陰。不必攻表。

人參半夏艸果橘紅黃芩知母薑汁沈﹝十歲﹞脈濡。寒熱。瘧日遲。腹微滿。四肢不暖。是太陰脾瘧。用露姜飲以升陽。

人參﹝一錢﹞生薑﹝一錢﹞露一宿。溫暖服。

華用劫藥瘧止。新沐瘧來。陽弱失衛。外邪直侵入裏。證以瘧來不得汗。邪不從外解大著。﹝厥陰瘧﹞

川桂枝炮黑川烏生白術炒黑蜀漆全蠍濃朴薑汁丸王﹝五二﹞暑濕傷气。瘧久傷陰。食穀煩熱愈加。邪未盡也。病已一月。不饑不飽。大便祕阻。仍有潮熱。

全是津液暗傷。胃口不得蘇醒。甘寒淸熱。佐以酸味。胃气稍振。淸補可投。﹝胃陰虛﹞

麥冬乾首烏烏梅肉知母火麻仁生白芍髙陰虛。溫瘧𨿽止。而腰獨痛。先理陽明胃陰。俾得安谷。再商治腎。

北沙參麥冬木瓜蜜水炒知母大麥仁烏梅周舌白。脈小。暑邪成瘧。麻黃劫汗傷陽。遂變痙癥。今痰咸有血。右脇痛引背部。不知饑飽。當先理胃津。

大沙參桑葉麥冬茯神生扁豆苡仁楊髙年瘧。熱劫胃汁。遂不饑不飽。不食不便。渴不嗜飲。味變酸濁。藥能變胃方蘇。﹝胃逆不降﹞

人參川連枳實牡蠣淡漧薑生薑徐脈數。左寸大。關弦。瘧後食大葷太早。胃气受傷。不得下降。致痞悶惡心。痰多唇燥。大便不利。俱是腑气不宣之象。擬進溫膽湯法。以和胃气。

炒焦竹茹炒焦半夏艸果仁生枳實杏仁橘紅金斛花粉黃瘧後不饑。咽卽吐。此脘膈痰與气阻。胃不降。則不受納。仿溫膽湯意。佐以苦味降逆。

鮮竹茹枳實炒半夏茯苓橘紅川連苦杏仁郁金汁李不饑。口湧甜水。瘧邪未淸。肝胃不和。﹝肝胃﹞

川連漧薑枳實栝蔞仁半夏廣皮白薑汁又口湧甜水。脾癉。

川連黃芩濃朴半夏生漧薑廣皮煎送脾約丸。

又橘半枳術丸。

金寒自背起。沖气由臍下而升。淸涎上湧嘔吐。遂饑不能食。此瘧邪深藏厥陰。邪動必犯陽明。舌白形寒。寒勝。都主胃陽之虛。然徒補鈍守無益。

人參半夏廣皮白薑汁川椒烏梅附子生漧薑方先厥而瘧。蛔虫下出。嘔逆腹鳴。脘痞窒塞。此厥陰瘧疾。勿得亂治。

川連淡漧薑薑汁川桂枝生白芍烏梅肉黃芩秋露水煎藥又陽微寒勝。瘧久不已理胃陽以壯中宮使四末之邪。不令徒犯脾胃。

人參炒半夏生薑烏梅艸果炒常山秋露水煎。

又辛酸兩和肝胃。已效。

人參艸果生薑生白芍烏梅炙鱉甲吳體丰色白。陽气本虛。夏秋伏暑。挾痰飲爲瘧。寒熱夜作。邪已入陰。冷汗頻出。陽气益傷。今診得脈小無力。舌白。虛像已著。恐延厥脫之慮。擬進救逆湯法。

人參龍骨牡蠣炙艸桂枝木炒蜀漆煨姜南棗又閩產。陽气偏泄。今年久熱傷元。初瘧發散。不能去病。便是再劫胃陽。致邪入厥陰。昏冒大汗。思肝腎同屬下焦。厥陽挾內風冒厥。吐涎沫膠痰。陽明胃中。久寒熱戕擾。空虛若谷。風自內生。閱醫藥不分經辧癥。但以稱虛道實。宜乎鮮有厥效。議用仲景安胃泄肝一法。

人參川椒烏梅附子榦姜桂枝川連生牡蠣生白芍又諸癥略減。寒熱未止。尙宜實陽明。泄厥陰爲法。

人參炒半夏淡榦姜桂枝木茯苓生牡蠣又天暴冷。陽傷泄瀉。脈得左手似數而堅。口微渴。舌仍白。陰液旣虧。飲水自救。非熱熾也。議通塞兩用。冀其寒熱再緩。

人參淡附子桂枝木茯苓生牡蠣炒黑蜀漆蔡惡進谷食。舌漧齦脹。不饑不知味。寤多寐少。皆由瘧汗嘔逆。都令諸陽交升。胃气不降。則不食。陽不下潛則無寐。肝風內震。則火升心熱。法當和胃陽。平肝气。肝平胃醒。必谷進能寢矣。

知母北沙參麥冬新會皮烏梅肉新谷露﹝衝﹞

金﹝七五﹞彊截瘧疾。裏邪痞結。心下水飲。皆嘔吐無餘。病在胃口之上。老年陽衰。防其呃厥。捨瀉心之外無專方。

人參枳實漧薑半夏川連黃芩又舌白。气沖心痛。噯噫味酸。嘔吐涎沫。皆胃虛肝乘。仿仲景胃中虛。客气上逆。可與旋復花代赭石湯。

旋復花代赭石人參半夏茯苓薑汁粳米又諸恙向安。寢食頗逸。平昔肝木易動。左脈較右脈弦長。味變酸木侮土。秋前宜愼。

人參半夏茯苓廣皮生穀芽生白芍馬瘧半月不止。左脇下已有瘧母。寒熱時。必气痞嘔逆。乃肝邪乘胃。有邪陷厥陰之象。擬進瀉心法。

川連黃芩漧薑半夏人參枳實朱﹝女﹞厥陰沖气上攻。眩暈。間瘧。安胃丸三錢椒梅湯送。

陳﹝氏﹞瘧母。是瘧邪入絡。與血气扭結。必凝然不動。今述遇冷勞怒。沖气至脘。痛必嘔逆。必三日气降痛緩。而後水飲得入。此厥逆之气。由肝入胃。衝脈不和。則經水不調。

延胡川楝子半夏蓬術蒲黃五靈脂薑汁韓﹝二七﹞瘧不止。欲吐。

炒半夏﹝一錢半﹞濃朴﹝一錢﹞靑皮﹝一錢﹞炒焦知母﹝一錢半﹞艸果仁﹝一錢﹞橘紅﹝一錢﹞

臨服調入薑汁一錢。

吳背寒。瘧來漸晏。邪有入陰之意。此伏邪不肯解散。都因久積煩勞。未病先虛也。飲水少腹如墜。脘中痞結不舒。中焦屢受邪迫。陽气先已餒弱。議兩和太陰陽明法。﹝脾胃﹞

艸果知母半夏濃朴薑汁烏梅黃芩花粉又進兩和陰陽。寒熱已止。診脈右濡。明是气衰。宜和胃生津。使余邪不攻自解。

人參知母炙鱉甲生白芍烏梅肉大麥仁炒丹皮又脈左數。舌絳暮渴。

炒麥冬人參首烏白芍丹皮茯神另更衣丸二錢陸﹝六十﹞口湧淸涎。不饑不食。寒熱邪气。交會中焦。脾胃日困。

半夏薑汁茯苓濃朴炒常山艸果烏梅又大半夏湯加艸果烏梅。

淩﹝十三﹞瘧久。脾胃气傷。不食倦怠。半年不肯復元。論理必用參術益气。但貧窘豈能久用。然久延不蘇。倘腹滿浮腫。便難調治。白術膏加砂仁末。

某﹝三一﹞瘧邪由四末以擾中宮。脾胃受傷無疑。但寒暑更遷。病邪旣久。臟腑眞气自衰。兩年來納谷不運。漸覺衰微。不耐風冷之侵。並無凝痰聚气見癥。此必胸中宗气自餒。致淸陽不司轉運。當以仲景苓桂術甘湯。

又六君子湯去甘艸加檀香泥桂枝木。

吳瘧已復瘧。溺濁淋痛。稚年脾瘧。食物不愼。色黃。腹膨有滯。脾胃愈衰。東垣云。中气不足。溲便乃變。初秋交冬。疊加反復。久則五疳勞瘵。當愼於食物。令脾胃气靈可效。宗脾胃論。升降疏補法。

人參茯苓炙艸廣皮使君子神曲楂肉麥芽澤瀉祝此勞傷陽气。更感冷熱不正之气。身熱無汗。肢冷腹熱。自利。舌灰白。微嘔。顯然太陰受病。

診脈小右濡。不饑。入夜昏譫語。但如寐。不加狂躁。論脾爲柔髒。體陰用陽。治法𨿽多。從未及病。當遵前輩冷香縮脾遺意。

人參益智仁茯苓新會皮生濃朴苡仁木瓜砂仁又脈右弦。來去不齊。左小弱。舌邊紅。舌心白黃微縐。鼻冷四肢冷。熱時微渴。不饑不思食。

前議太陰脾臟受病。瘧邪從四末乘中。必脾胃受病。鼻準四肢皆冷。是陽气微弱。因病再傷。

竟日不暖。但形肉消爍。不敢剛劫攻邪。以宣通脾胃之陽。在陰伏邪。無發散淸熱之理。

人參艸果炒半夏生薑茯苓新會皮蒸烏梅肉二帖後加附子。後又加牡蠣。

吳﹝十七﹞瘧傷脾胃。腹中不和。脈右澀。食入脹甚。前方通調气血。佐以泄木。服之積滯旣下。痛隨利減。仍宜制木安土。不可作陽虛溫補治。

生於術川連椒目麥芽雞肫皮廣皮濃朴炒山楂陳﹝四六﹞瘧邪由四末以擾中。皆陽明厥陰界域。陽明衰。則厥陰來乘。津液少。斯內風必動。昔賢以麻屬气虛。木是濕痰敗血。今戊亥頻熱。行走淋汗。顯然液虛。陽動風生。脂液不得灌漑肢末。

非濕痰气分之恙。﹝肝風﹞

冬桑葉﹝九蒸﹞熟首烏黑芝麻柏子仁茯神當歸杞子菊花炭蜜丸李脈左弦。嘔吐。發熱後。脘中痞悶不爽。宜愼口腹。淸肅上中二焦。不致再延成瘧。進苦辛法。﹝痞﹞

杏仁郁金山梔豆豉白蔻枳殼孫髙年發瘧。寒熱夜作。胸悶不欲食。煩渴熱頻。最慮其邪陷爲厥。進陽旦法。

桂枝黃芩花粉生白芍生左牡蠣煨姜南棗姬瘧脈沈澀。中脘痞結。此屬裏癥。用瀉心法。

半夏川連橘紅枳實黃芩生薑汁又脈沈。右關大。瘧未止。寒熱子後作。煩渴。中悶不欲食。

醋炒半夏杏仁黃芩花粉艸果生薑陸瘧截。虛气痞結。成身痛。

桂枝炒焦半夏薑汁廣皮白當歸茯苓錢﹝氏﹞暑熱傷气成瘧。胸痞結。嘔吐痰沫。皆熱气之結。前醫瀉心法極是。

人參汁枳實汁黃連黃芩炒半夏杏仁濃朴薑汁汪此濕熱與水谷交蒸。全在气分。嘗得三焦分消淸解。旣成間日瘧疾。邪正互爭。原無大害。

初誤於混指傷寒六經。再謬於參術守補。致邪彌漫。神昏喘急。譫妄痙搐。皆邪無出路。內閉則外脫。求其協熱下利。已不可得。診脈細澀。按腹膨滿。夫痞滿屬气。燥實在血。今洞利後而加腹滿。諸气皆結。豈非閉塞而然。潰敗決裂至此。難望挽救。

細葉菖蒲根汁﹝二錢﹞艸果仁﹝五分﹞茯苓皮﹝三錢﹞紫濃朴﹝一錢﹞綿茵陳﹝三錢﹞

辰砂益元散﹝五錢﹞連翹心﹝一錢半﹞金銀花﹝三錢﹞

另用牛黃丸一服用涼開水緩緩以茶匙挑化服。

潘﹝氏﹞伏邪發熱。厥後成瘧。間日一至。咳嗽痰多。惡心中痞。其邪在肺胃之絡。擬進苦辛輕劑。

杏仁黃芩半夏橘紅白蔻花粉程﹝氏﹞脈右大。寒熱微嘔。脘痞不納。四末瘧邪交於中宮。當苦辛泄降。酸苦泄熱。邪勢再減二三。

必從淸補可愈。

川連炒半夏薑汁黃芩知母艸果炒濃朴烏梅肉毛﹝氏﹞用玉女煎。寒熱未已。渴飲仍然。嘔惡已減。周身皆痛。診脈兩手俱數。舌色灰白邊赤。汗泄不解。擬用酸苦泄其在裏熱邪。務以瘧止。再調體質。

黃芩黃連艸果白芍烏梅知母用秋露水煎藥。

又寒熱由四末以擾中宮。胃口最當其殘害。熱悶不饑。胃傷邪畱。淸熱利痰。固爲要法。但有年气弱。兼之病經匝月。淸邪之中。必佐輔正。議用半夏瀉心法。

人參半夏黃連黃芩枳實薑汁方勞瘧再發。﹝勞瘧﹞

人參艸果生薑烏梅秋露水煎。

又補中益气湯加艸果知母姜棗。

陳絡虛則痛。陽微則脹。左脇有瘧母。邪畱正傷。此勞瘧。

人參當歸肉桂焦術炙艸茯苓廣皮生薑南棗四劑後。用五苓散一服。

某勞瘧畏寒。下虛不納。六味加肉桂五味。

某瘧未止。熱陷下痢。中痞不欲食。﹝瘧兼熱痢﹞

人參川連黃芩生白芍廣皮炒當歸炒山楂漧薑枳實銀花又瘧後勞復。

人參當歸白芍棗仁茯神廣皮生薑南棗範﹝三三﹞脈小澀。病起瘧後。食物不和。仍誦讀煩勞。遂至左肋。連及少腹。常有厥起。或攻胃脘。或聚腹中。凝著脹。古語云。瘧不離乎肝膽。亦猶咳不離乎肺也。蓋肝得邪助。木勢張揚。中土必然受侮。本气自怯。運納之權自減。淸陽旣少展舒。濁陰日踞。漸爲痞滿。上年溫養辛甘久進。

未見病去。其治體之法。諒不能卻。自述靜處病加。煩動小安。其爲气血久阻爲郁。議用通絡法。以病根由瘧久。邪畱絡中耳。﹝气血凝絡﹞

紫降香桃仁小香附淡姜渣神曲雞肫皮南山楂韭根汁法丸髙瘧發旣多邪入於絡。絡屬血分。汗下未能逐邪。仲景制鱉甲煎丸一法。搜剔絡中畱伏之邪。五六日必效。

早午暮各服七粒。

某瘧邪經月不解。邪已入絡。絡聚血。邪攻則血下。究竟寒熱煩渴。目黃舌膩。溺赤短少。全是裏邪未淸。凡腥葷宜禁。蔬食不助邪壅。閱醫藥柴葛攻表。消導通便。與瘧無與。用仲景鱉甲煎丸。早十粒。午十粒。黃昏十粒。開水送。

費瘧邪迫傷津液。胃減不饑。腸燥便紅。左脇微堅。有似瘧母結聚。當宣絡熱。以肅余邪。

生地知母丹皮麻仁生鱉甲某﹝氏﹞瘧邪內陷。變成陰瘧。久延成勞。務以月經通爽。不致邪劫幹血。

生鱉甲﹝一兩﹞桃仁﹝三錢﹞炒丹皮﹝一錢﹞穿山甲﹝三錢﹞楂肉﹝一錢半﹞生香附﹝一錢半﹞

顧左脇有瘧母。乃气血交結之故。治宜通絡。﹝瘧母﹞

鱉甲桃仁金鈴子牡蠣丹皮夏枯艸江遠客。水土各別。胃受食物未和。更遭嗔怒動肝。木犯胃土。瘧傷。脇中有形瘕聚。三年宿恙。

气血暗消。但久必入血。湯藥焉能取效。宜用緩法。以疏通其絡。若不追拔。致陽結陰枯。釀成噎膈難治矣。

生鱉甲桃仁麝香虫韭白根粉歸須郁李仁冬葵子熬膏吳﹝二四﹞瘧反復。左脇瘧母。

生鱉甲生牡蠣炒桃仁當歸須炒延胡柴胡梢桂枝木炒楂肉靑皮某夏秋濕熱瘧痢。正虛邪畱。混入血絡。結成瘕瘧母。夫濕气熱气。本屬無形。醫治非法。血脈蘊邪。故寒熱間發。仲景立法。務在緩攻。急則變爲中滿。愼之。兼服鱉甲煎丸。

知母艸果半夏黃芩烏梅生薑秋露水煎。

金﹝十一﹞經年老瘧。左脇已結瘧母。邪已入絡。與气血膠結成形。區區表裏解散之藥。焉得入絡通血脈。攻堅壘。佐以辛香。是絡病大旨。

生牡蠣﹝三錢﹞歸須﹝二錢﹞桃仁﹝二錢﹞桂枝﹝五分﹞炒蜀漆﹝一錢﹞公丁香﹝三粒﹞

某﹝三八﹞少陰三瘧已久。當升陽溫經。﹝三日瘧陽虛﹞

鹿茸熟附子人參粗桂枝當歸炒黑蜀漆呂﹝二四﹞陰瘧一年方止。羸瘦妨食。食入不運。不飲湯水。四肢無力。診脈微弱不鼓。屢進六君益气無效。當溫裏通陽。從火生土意。

人參熟附子生益智茯神白芍生薑吳﹝四一﹞三瘧愈後反復。寒多有汗。勞則陽泄致瘧。議護陽卻邪。

川桂枝熟附子生於術炙艸生薑南棗肉某陰瘧汗多。下焦冷。用升陽法。

人參鹿茸桂枝木當歸炙甘艸生薑大棗陸﹝四七﹞邪深畱陰。三日始有瘧發。但熱來必神昏譫妄。是膻中震動所致。議定未病兩日。日進淸心牛黃丸一服。試看後期。瘧至何如。﹝邪擾心營﹞

蔡﹝氏﹞三日瘧。一年有餘。勞則欲發內熱。素有結痞。今長大攻走不定。气逆欲嘔酸。經閉四載。當厥陰陽明同治。﹝肝胃﹞

半夏川連漧薑吳萸茯苓桂枝白芍川椒烏梅蔡﹝五三﹞三瘧。不饑不納。惡心。渴喜熱飲。診脈沈細。脾陽困頓。不能送邪外出。治以四獸飲。﹝脾陽虛﹞

沈﹝五二﹞三瘧。腹脹。不渴嘔水。邪在脾胃之絡。溫疏裏邪。勿用表散。

艸果粗桂枝生薑濃朴炒蜀漆茯苓又溫脾通胃得效。

生於術淡附子川桂枝炒黑蜀漆濃朴生薑某﹝四五﹞三瘧經年。至今復受濕邪。及發日來。舌白脘悶。渴喜熱飲。當溫太陰。

杏仁艸果知母桂枝半夏生薑濃朴烏梅詹﹝二九﹞三瘧。脾發。用露姜法。寒止熱盛。加入烏梅五分。取其酸味以和陰。謂其瘧久。陰亦傷耳。

胡陰瘧。滯傷脾胃。用苦辛溫得效。瘧未已。腹脹便泄。議理中陽。

人參益智木香茯苓濃朴廣皮生薑錢﹝三五﹞遇勞。瘧發數年。初起卽三陰。此傷損已在髒陰之絡。最難速效。甘溫益气。久進益气湯。

某﹝四三﹞三瘧早截。中陽窒塞。脘脹不運。背寒肢冷。

艸果仁杏仁半夏茯苓桂枝濃朴廣皮生薑某脈濡。面黃舌白。脘中格拒。湯水皆嘔。三日瘧一至。據色脈診。乃足太陰陽微飲結。當以溫藥和之。

半夏蓽茇丁香柄艸蔻濃朴薑汁李初病勞倦晡熱。投東垣益气湯。未嘗背謬。而得湯反劇。聞穀气穢。間日瘧來。渴思涼飲。此必暑邪內伏。致營衛周流與邪觸著。爲寒熱分爭矣。故甘溫益气。升舉脾臟气血。與暑熱異岐。胃中熱灼。陽土愈燥。上脘不納。腸結便閉。其初在經在气。其久入絡入血。由陽入陰。間日延爲三瘧。奇脈蹺維。皆被邪傷。內經謂陽維爲病。苦寒熱也。維爲一身綱維。故由四末寒凜而起。但仍是脈絡爲病。故參術附。不能固陽以益其虛。歸桂地芍無能養營以卻邪矣。

昔軒岐有刺瘧之旨。深慮邪與气血混成一所。汗吐下無能分其邪耳。後漢張仲景。推展聖經蘊奧。謂瘧邪經月不解。勢必邪結血中有瘕瘧母之累瘁。制方鱉甲煎丸。方中大意。取用虫蟻有四。意謂飛者升。走者降。靈動迅速追拔沈混气血之邪。蓋散之不解。邪非在表。攻之不驅。邪非著裏。補正卻邪。正邪並樹無益。故聖人另辟手眼。以搜剔絡中混處之邪。治經千百。歷有明驗。服十二日干支一周。倘未全功。當以升其八脈之气。由至陰返於陽位。無有不告安之理。﹝气血凝絡﹞

某陰瘧兩月。或輕或重。左脇按之酸痛。邪伏厥陰血絡。恐結瘧母。議通絡以逐邪。用仲景鱉甲煎丸。每早服三十粒。當寒熱日勿用。

昌﹝二四﹞三瘧皆邪入陰絡。故汗下爲忌。經年瘧罷。瘕瘧母。仍聚季脇。邪攻血气之結。攻逐瘀聚。

升降以通陰陽。乃仲景成法。但診脈細微。食減神衰。攻法再施。恐擾中滿。前與溫補通陽頗安。然守中之補。姑緩爲宜。﹝瘧母﹞

人參當歸淡附子淡漧薑茯苓肉桂鱉甲膠丸諸瘧由伏邪而成。非旦夕之因爲患也。六淫之气。惟燥不能爲害。而新涼收束。實屬有關考之聖訓。獨手三陽。手厥陰。卻無其癥名。醫者當辧其六气中。所傷何气。六經中病涉何經。若小柴胡專主少陽。豈能兼括也。夫溫瘧癉瘧。痰食瘴癘諸瘧。皆有成方。予不復贅。

但此癥春月及冬時間有。惟夏秋暑濕爲患者居多。暑必挾濕。專傷气分。第一要分別其上焦中焦之因。暑濕二气何者爲重。若暑熱重者。專究上焦肺臟淸气。瘧來時。必熱重而寒微。唇舌必絳赤。煩渴而喜涼飲。飲多無痞滿之患。其脈色自有陽勝之候。當宗桂枝白虎法。及天水散。加辛涼之品爲治。若濕邪重者。當議中焦脾胃陽气。瘧來時。𨿽則熱勢蒸燔。舌必有粘膩之苔。渴喜暖湯。胸脘覺痞脹嘔惡。其脈色。自有陽气不舒之情狀。當宗正气散。及二陳湯去甘艸。加杏蔻生薑之類主之。必要陽勝於陰。而後配和陽之劑。日後方無貽累。倘癥象兩兼。則兩法兼之可也。大凡是癥。若邪气輕而正不甚虛者。寒熱相等。

而作止有時。邪气重而正气怯者寒熱模糊。來勢必混而不分。又云邪淺則一日一發。邪稍深則間日一發。邪最深則三日一發。古稱爲三陰大瘧。以肝脾腎三髒之見癥爲要領。

其補瀉寒溫。亦不離仲景治三陰之法爲根蒂。可知陽經輕淺之方。治之無益也。所云移早則邪達於陽。移晏則邪陷於陰。陰陽勝復。於此可參。若久而不已。必有他癥之虞。太陰之虛浮脹滿。有通補之理中法。開腑之五苓湯。少陰之痿弱成勞。有滋陰之復脈湯。溫養之升奇法。厥陰之厥逆吐蛔。及邪結爲瘧母。有烏梅丸。與鱉甲煎法。又如心經瘧久。勢必動及其營。則爲煩渴見紅之累。肺經瘧久。理必傷及其津。則爲胃祕腸痺之候。一則涼陰爲主。一則淸降爲宜。然而瘧之名目不一。而瘧之兼癥甚多。若不達權通變。而安能一一盡善。卽如暑濕格拒三焦。而嘔逆不納者。宗半夏瀉心法。穢濁蒙蔽膻中。而淸靈昧甚者。

用牛黃淸心丸。心陽暴脫。有龍蠣之救逆。胃虛嘔呃。有旋復代赭之成方。如表散和解。通陽補气。滋陰化營。搜邪入絡。動藥劫截。辛酸兩和。營气並補。及陽瘧之後養胃陰。陰瘧之後理脾陽等法。已全備矣。匯集諸家。融通無拘。所謂用藥如用兵。先生不愧良工之名也。﹝邵新甫﹞

徐評皆依樣畫葫蘆之談。

又評古聖凡一病必有一主方。如瘧疾小柴胡湯主方也。瘧象不同。總以此方加減。或有別癥。則不用原方亦可。蓋不用柴胡湯而亦可愈者。固有此理。若以爲瘧而斷不可用柴胡。則亂道矣。余向聞此老治瘧。禁用柴胡。耳食之人。相傳以爲祕法。相戒不用。余以爲此乃妄人傳說。

此老決不至此。今閱此案。無一方用柴胡。乃知此語信然。則此老之離經叛道。眞出人意表者矣。夫柴胡湯少陽經之主方。凡寒熱往來之癥。非此不可。而仲景用柴胡之處最多。傷寒論云。

凡傷寒之柴胡癥有數論。但見一癥便是。不必悉具。其推崇柴胡如此。乃此老偏與聖人相背。

獨不用柴胡。譬之太陽癥。獨不許用桂枝。陽明癥獨不許用葛根。此必無知妄人。豈有老名醫而有此等議論者。眞天下之怪事也。

卷六

泄瀉

周因長夏濕熱。食物失調。所謂濕多成五泄也。先用胃苓湯分利陰陽。﹝暑濕熱﹞胃苓湯去甘艸。

溫長夏濕勝爲瀉。腹鳴溺少。腑陽不司分利。先宜導濕和中。胃苓湯。

又向年陰分傷及陽位。每有腹滿便溏。長夏入秋。常有滯下。此中焦气分積弱。水谷之气易於聚濕。或口鼻觸入穢邪。遂令脾胃不和。是夏秋調攝最宜加意。擬夏秋應用方備采。天暖气蒸。南方最有中痧痞脹諸恙。未受病前。心懷疑慮。卽飲芳香正气之屬。毋令邪入爲第一義。

藿香梗白蔻仁橘紅桔梗杏仁郁金降香濃朴夏至後。熱勝濕蒸。气傷神倦。用東垣益气湯。若汗退場門渴。兼生脈散斂液。

某秋暑穢濁。气從吸入。寒熱如瘧。上咳痰。下洞泄。三焦蔓延。小水短赤。議芳香辟穢。分利滲濕。

藿香濃朴廣皮茯苓塊甘艸豬苓澤瀉木瓜滑石檀香汁又進藥稍緩。所言穢濁。非臆說矣。其陰莖囊腫。是濕熱甚而下墜入腑。與方書莖款癥有間。

議河間法。

濃朴杏仁滑石寒水石石膏豬苓澤瀉絲瓜葉某陰瘧久傷成損。俯不能臥。脊彊。脈垂。足跗浮腫。乃督脈不用。漸至傴僂廢疾。近日暑濕內侵泄瀉。先宜分利和中。

濃朴藿香廣皮茯苓澤瀉木瓜炒扁豆炒楂肉炒砂仁蔡﹝二一﹞气短少續爲虛。近日腹中不和。泄瀉暑傷。先以淸暑和脾。預防滯下。

濃朴廣皮炙艸茯苓澤瀉炒扁豆麥芽木瓜炒楂肉砂仁又香砂異功散。

葉﹝五七﹞平素操持積勞。五志之火易燃。上則鼻竅堵塞。下有肛痔腸紅。冬春溫邪。是陽气發越。邪气乘虛內伏。夫所伏之邪。非比暴感發散可解。況兼勞倦內傷之體。病經九十日來。足跗日腫。大便日行五六次。其形粘膩。其色黃赤紫滯。小便不利。必隨大便而稍通。此腎關樞機已廢。二腸陽腑失司。所進水谷。脾胃不主營運。釀濕墜下。轉爲瘀腐之形。正當土旺入夏。脾胃主气。此濕熱內淫。由乎脾腎日傷。不得明理之醫。一誤再誤。必致變現腹滿矣。夫左脈之緩澀。是久病陰陽之損。是合理也。而右脈弦大。豈是有餘形質之滯。卽仲景所云。弦爲胃減。大則病進。亦由陽明脈絡漸弛。腫自下日上之義。守中治中。有妨食滋滿之獘。大旨中宜運通。

下宜分利。必得小溲自利。腑气開闔。始有轉機。若再延綿月餘。夏至陰生。便難力挽矣。四苓加椒目濃朴益智廣皮白。

又服分消方法五日。瀉減溺通。足跗浮腫未消。要知脾胃久困。濕熱滯濁。無以營運。所進水谷。其气蒸變爲濕。濕勝多成五瀉。欲使濕去。必利小便。然滲利太過。望六年歲之人。又當慮及下焦。久病入夏。正脾胃司令時候。脾臟宜補則健。胃腑宜疏自淸。扶正气。驅濕熱。乃消補兼施治去。晚服資生丸炒米湯送下。

﹝早服﹞人參廣皮防己濃朴茯苓生術澤瀉神曲黃連吳萸朱口腹不愼。濕熱內起。泄瀉復至。此濕多成五泄。气瀉則腹脹矣。﹝濕熱﹞

人參茅術川連黃芩白芍廣皮茯苓澤瀉楂肉陳脈緩大。腹痛泄瀉。小溲不利。此水谷內因之濕。鬱蒸腸胃。致淸濁不分。若不淸理分消。延爲積聚粘膩滯下。議用芩芍湯。

淡黃芩生白芍廣皮濃朴藿香茯苓豬苓澤瀉張脈緩澀。腹滿。痛瀉不爽。气郁滯久。濕凝在腸。用丹溪小溫中丸。

鍼砂小川連蒼術白術香附半夏廣皮靑皮神曲漿丸。

程診脈肝部獨大。脾胃緩弱。平昔納谷甚少。而精神頗好。其先天充旺不待言矣。目今水瀉。

少腹滿脹。少腹爲厥陰肝位。由陰陽不分。濁踞於下。致肝失疏泄。當以五苓散導水利濕。仿古急開支河之法。

黃﹝九歲﹞久瀉兼發瘡痍。是濕勝熱郁。苦寒必佐風藥。合乎東垣脾宜升。胃宜降之旨。

人參川連黃柏廣皮炙艸生於術羌活防風升麻柴胡神曲麥芽朱﹝三四﹞形瘦尖長。木火體質。自上年泄瀉。累用脾胃藥不效。此陰水素虧。酒食水谷之濕下墜。陰弱不能包涵所致。宜苦味堅陰。淡滲勝濕。

炒川連炒黃柏濃朴廣皮白茯苓豬苓澤瀉炒楂肉陳寒濕已變熱郁。六腑爲窒爲瀉。

生臺術濃朴廣皮白茯苓益智仁木瓜茵陳澤瀉某﹝三三﹞酒濕內聚痰飲。余濕下注五泄。常用一味茅術丸。

炒半夏茯苓苡仁刺蒺藜新會皮王﹝氏﹞頭脹。喜冷凍飲料。咳嘔心中脹。泄瀉不爽。此爲中暑。故止澀血藥更甚。舌色白。議淸上焦气分。﹝中暑﹞

石膏淡黃芩炒半夏橘紅濃朴杏仁王﹝二七﹞自春䢐冬。瀉白積。至今腹痛。小水不利。想食物非宜。脾胃水寒偏注大腸。當分其勢以導太陽。胃苓湯主之。﹝中陽濕滯﹞

胡﹝二三﹞三瘧劫截不效。必是陰髒受病。衄血熱渴。食入不化痛瀉。二者相反。思病延已久。食物無忌。病中勉彊進食。不能充長精神。卽爲滯濁阻痺。先以脹瀉調理。不必以瘧相混。

艸果濃朴陳皮木香茯苓皮腹皮豬苓澤瀉郁﹝四八﹞經營勞心。納食違時。饑飽勞傷。脾胃受病。脾失運化。夜屬陰晦。至天明洞瀉粘膩。食物不喜。脾弱。惡食柔濁之味。五苓通膀胱分泄。濕气已走前陰之竅。用之小效。東垣謂中气不足。

溲便乃變。陽不營運。濕多成五泄矣。

人參生白術茯苓炙艸炮姜肉桂某﹝五八﹞形寒便瀉。舌白。

濃朴廣皮半夏茯苓皮桂枝木生薑程﹝氏﹞寒濕腹痛。惡心泄瀉。﹝寒濕﹞

濃朴藿香梗益智仁廣皮炒茅術煨木香茯苓澤瀉吳﹝氏﹞寒凝胃陽。腹痛泄瀉。

艸果濃朴茅術廣皮吳萸炒楂肉程﹝氏﹞瀉後腹膨。

人參生益智炮姜茯苓濃朴廣皮砂仁陸﹝嫗﹞气滯爲脹。濕郁爲瀉。主以分消。

炒濃朴大腹皮茯苓澤瀉煨益智廣皮炒楂肉某﹝氏﹞雨濕涼气。乘於脾胃。泄瀉之後。腹膨減食。宜健中運濕。

焦白術炭濃朴廣皮生穀芽炒扁豆木瓜茯苓澤瀉程﹝女﹞濕郁脾陽。腹滿。肢冷泄瀉。四苓散加濃朴廣皮。

鄒﹝嫗﹞濕傷泄瀉。小便全少。腹滿欲脹。舌白不饑。病在足太陰脾。宜溫中佐以分利。

生茅術濃朴艸果廣皮茯苓豬苓澤瀉炒砂仁又早服眞武丸。姜湯送二錢五分。一兩。

夜服鍼砂丸。開水送一錢五分。六錢。

又人參附子枳實茯苓漧薑生白芍某﹝氏﹞脈沈緩。肌肉丰盛。是水土質。陽气少於營運。水谷聚濕。布及經絡。下焦每有重著筋痛。

食稍不運。便易泄瀉。經水色淡。水濕交混。總以太陰脾臟調理。若不中。恐防脹病。

人參茯苓白術炙艸廣皮羌活獨活防風澤瀉倪﹝六七﹞陽傷濕聚。便溏足腫。

粗桂枝生白術木防己茯苓澤瀉又脈緊。足腫便溏。陽微濕聚。气不流暢。怕成單脹。照前方加茵陳。

又晨泄肢腫。

生白術桂枝木淡附子茯苓澤瀉陸﹝五一﹞當臍動气。子夜瘕泄。晝午自止。是陽衰寒濕沍凝。腑陽不運。每瀉則脹減。宜通不宜澀。

制川烏生茅術茯苓木香濃朴廣皮朱消渴漧嘔。口吐淸涎。舌光赤。泄瀉。熱病四十日不愈。熱邪入陰。厥陽犯胃。吞酸不思食。久延爲病傷成勞。﹝肝犯胃﹞

川連烏梅黃芩白芍人參訶子皮陶﹝十八﹞病由春木正旺。中焦受克。先泄瀉。繼以腹痛。小便不利。食不思納。皆是六腑不和所致。夫胃爲陽土。肝屬陰木。腑宜通。肝宜柔宜涼。治胃必佐泄肝。制其勝也。閱方呆補。不知臟腑陰陽。故辧及之。

泡淡黃芩炒小川連炒廣皮濃朴生白芍炒烏梅肉豬苓澤瀉楊因驚而瀉。腹痛欲嘔。是爲蛔厥。當用酸苦。忌進甜物。

川椒烏梅肉川連淡漧薑金鈴子延胡索桂枝木生白芍唐胃中不和。不饑少寐。肝風震動。頭迷。溏泄。髙年經月未復。兩和厥陰陽明。

炒半夏人參枳實茯苓炒烏梅肉潘入夜咽漧欲嘔。食納腹痛卽瀉。此胃口大傷。陰火內風劫爍津液。當以肝胃同治。用酸甘化陰方。

人參﹝一錢半﹞焦白芍﹝三錢﹞訶子皮﹝七分﹞炙艸﹝五分﹞陳倉米﹝三錢﹞

又去陳米加南棗一枚。

又咽漧不喜湯飲。腹鳴溺濁。五液消爍。虛風內風擾於腸胃。

人參木瓜焦白芍赤石脂炙艸朱經月減食泄瀉。下焦無力。以扶土泄木法。

人參焦術炒益智茯苓木瓜廣皮某病後。陰傷作瀉。

烏梅白芍炙艸廣皮茯苓荷葉王霍亂後痛瀉已緩。心中空洞。肢節痿弱。此陽明脈虛。內風閃爍。蓋虛像也。異功去參術。

加烏梅木瓜白芍。

又上吐下瀉之後。中气大虛。身痛肢浮。虛風內動。以補中爲法。異功散加木瓜姜棗。

某腹鳴晨泄。巓眩脘痺。形質似屬陽不足。診脈小弦。非二神四神溫固之癥。蓋陽明胃土已虛。厥陰肝風振動內起。久病而爲飧泄。用甘以理胃。酸以制肝。

人參茯苓炙艸廣皮烏梅木瓜某頭痛損目。黎明腸鳴泄瀉。煩心必目刺痛流淚。是木火生風。致脾胃土位日戕。姑議泄木安土法。

人參半夏茯苓炙艸丹皮桑葉徐﹝六六﹞自春季胸脇肌腠。以及腹中疼痛。從治肝小愈。腹鳴泄瀉不止。久風飧泄。都因木乘土位。

東垣云。治脾胃必先制肝。仿此。﹝肝犯脾胃﹞

人參焦術炙艸木瓜烏梅炒菟絲餅程勞損經年。食入腹脹痛瀉。心中寒凜。膚腠熱蒸。此陽不內潛。脾胃久困。萬無治嗽淸降之理。議用戊己湯。扶土制木法。

葉﹝三六﹞左脇气脹。在皮膜之裏。此絡脈中病也。泄肝破气久服。脾胃受困。而爲泄瀉。得養中小愈。

然以藥治藥。脈絡之病仍在。

半夏桂枝茯苓遠志歸須橘紅姜棗湯泛丸。

張﹝嫗﹞腹鳴脹。淸晨瘕泄。先以熄肝風。安脾胃方。

人參茯苓木瓜炒烏梅炒菟絲子又泄肝醒胃方。

吳萸生白芍炒烏梅人參茯苓某脈右弦。腹膨鳴響痛瀉。半年不痊。此少陽木火郁傷脾土。久則浮腫脹滿。法當疏通泄郁。

非辛溫燥熱可治。﹝膽郁傷脾﹞

黃芩白芍桑葉丹皮柴胡靑皮吳陽虛惡寒。惡心吞酸。泄瀉。乃年力已衰。更飲酒中虛。治法必以脾胃扶陽。﹝脾胃陽虛﹞

人參茯苓附子白術漧薑胡蘆巴趙晨泄難忍。臨晚稍可寧耐。易饑善食。仍不易消磨。其故在乎脾胃陰陽不和也。讀東垣脾胃論。謂脾宜升則健。胃宜降則和。援引升降爲法。

人參生於術炮附子炙艸炒歸身炒白芍地楡炭炮姜灰煨葛根煨升麻又腸風鳴震。泄利得緩。猶有微痛而下。都緣陽气受傷。垢滯永不淸楚。必以溫通之劑爲法。

生茅術﹝三錢﹞炙艸﹝五分﹞生炮附子﹝一錢﹞濃朴﹝一錢﹞廣皮﹝一錢﹞制大黃﹝五分﹞

金﹝五八﹞能食不化。腹痛泄瀉。若風冷外乘。肌肉著冷。其病頃刻卽至。上年用石刻安腎丸。初服相投。兩旬不效。知是病在中焦。不必固下矣。自述行走數十里。未覺衰倦。痛處繞臍。議用治中法。足太陰陽明主治。

生於術生茅術生益智淡漧薑胡蘆巴茯苓木瓜蓽茇王﹝三五﹞三年久損。气怯神奪。此溫養補益。皆護元以冀卻病。原不藉乎桂附辛熱。以劫陰液。今胃減咽漧。大便溏泄經月。夏三月脾胃主候。宜從中治。

人參炒白芍炙艸煨益智炒木瓜茯苓廣皮金衝年遺恙。先天最薄。夏秋瘧傷。食少不運。痞脹溏瀉。都是脾胃因病致虛。當薄味調和。進治中法。

人參益智廣皮茯苓木瓜炒澤瀉穀芽煨姜李﹝氏﹞脈沈。形寒。腰髀。牽彊腹鳴。有形上下攻觸。每晨必瀉。經水百日一至。仿仲景意。

茯苓炮淡漧薑生於術肉桂某﹝氏﹞陽微濁滯。吐瀉心痛。當辛溫開气。胃陽蘇醒乃安。

炒半夏濃朴廣皮益智仁煨木香烏藥香附汁薑汁某﹝二十﹞色白。脈。體質陽薄。入春汗泄。神力疲倦。大便溏泄不爽。皆脾陽困頓。不克勝舉。無以鼓動生生陽气耳。刻下姑與和中爲先。﹝脾陽虛﹞

益智仁﹝八分﹞廣皮﹝一錢﹞姜灰﹝七分﹞茯苓﹝三錢﹞生穀芽﹝三錢﹞

楊小便不利。大便溏泄。補脾法中。佐以淡滲。分其陰陽。

人參熟術茯苓象牙屑澤瀉苡仁廣皮白芍薛﹝十三﹞水谷濕邪內著。脾气不和。腹膨不饑。便溏。四肢酸痺。

濃朴茯苓皮大腹皮防己廣皮澤瀉苡仁桂枝木又肢酸。腹膨便溏。

木防己生白術苡仁木瓜桂枝木澤瀉馬﹝四一﹞飲酒少谷。中气久虛。晨泄。下部冷。腎陽脾陽兩憊。知饑少納。法當理陽。酒客性不喜甘膩滋柔之藥。﹝脾腎陽虛﹞

茯苓覆盆子生益智炒菟絲餅補骨脂芡實朱﹝四十﹞酒濕內困。脾腎陽虛。用黑地黃丸蒸餅水煮和丸。

徐﹝五九﹞晨泄病在腎。少腹有瘕。亦是陰邪。若食葷腥濃味。病卽頓發。乃陽气積衰。議用四神丸。

席﹝五四﹞陰瘧初愈。不愼食物。淸陽旣微。健運失司。腸胃气滯。遂爲洞泄。且足跗微腫。慮其腹笥欲滿。夏季脾胃主令。尢宜淡薄。藥以通陽爲先。平時脾腎兩治。胃苓湯去白術甘艸接服黑地黃丸去五味。

朱﹝四一﹞久瀉無有不傷腎者。食減不化。陽不用事。八味腎气。乃從陰引陽。宜乎少效。議與升陽。

鹿茸人參陽起石茯苓炮附子淡漧薑又久瀉必從脾腎主治。但痛利必有粘積。小溲短縮不爽。溫補不應。議通腑气。

濃朴廣皮茯苓豬苓澤瀉川連煨木香炒山楂炒神曲僧﹝五五﹞瘕泄一年。食減腹鳴屬脾腎陽衰。近腹中微痛。兼理气滯。用陳無擇三神丸。

某背部牽掣入脇。晨瀉。苓桂術甘去甘加鹿角姜棗。

龔﹝五二﹞診脈兩關緩弱。尺動下垂。早晨未食。心下懊。納谷仍不易化。蓋脾陽微。中焦聚濕則少運。腎陰衰。固攝失司爲瘕泄。是中宜旋則運。下宜封乃藏。是醫藥至理。議早進治中法。夕用四神丸。

髙﹝氏﹞經來腹膨。臍脊酸垂。自秋季泄瀉不已。脘痞妨食。用濟生丸不應。

鹿角霜炒菟絲餅生杜仲淡蓯蓉茯苓沙苑焦歸身炒黑小茴陳﹝氏﹞產育十五胎。下元气少固攝。晨泄。自古治腎陽自下涵蒸。脾陽始得運變。王氏以食下不化爲無陽。凡腥膩沈著之物當忌。早用四神丸晚服理中去術艸加益智木瓜砂仁。

張﹝嫗﹞泄瀉。脾腎虛。得食脹。

人參炒菟絲子炒黃漧薑茯苓煨益智木瓜某瀉五十日。腹鳴渴飲。溲溺不利。畏寒形倦。寐醒汗出。用溫中平木法。

人參胡蘆巴炮姜茯苓訶子皮附子粟殼某脾腎不攝。五更瀉。

巴戟菟絲子五味補骨脂芡實建蓮山藥炙艸某久瀉。脈虛。

人參五味禹餘糧石張﹝氏﹞產後不復。腹疼瘕瀉。

炒菟絲餅鹿角霜生杜仲淡補骨脂炒黑小茴炒杞子茯苓顧﹝氏﹞閱病原。是勞損。自三陰及於奇經。第腹中气升胃痛。曁有形動觸。衝任脈乏。守補則滯。涼潤則滑。漏瘍久瀉寒熱。最爲喫緊。先固攝下焦爲治。

人參炒菟絲餅芡實湖蓮茯神赤石脂某腎虛瘕泄。

炒香菟絲子生杜仲炒焦補骨脂茴香雲茯苓又陽微。子後腹鳴。前方瘕泄已止。

人參炒菟絲子炒補骨脂湖蓮肉芡實茯苓顧脾腎瘕泄。腹膨肢腫。久病大虛。議通補中下之陽。

人參川熟附茯苓澤瀉炒黃漧薑某腎虛瘕泄。乃下焦不攝。純剛恐傷陰液。以腎惡燥也。早服震靈丹二十丸。晚間米飲湯調服參苓白術散二錢。二藥服十二日。

髙脈細下垂。髙年久咳。腹痛泄瀉。形神憔悴。乃病傷難復。非攻病藥石可愈。擬進甘緩法。

﹝中虛腹痛﹞

炙甘艸炒白芍炒飴糖茯神南棗王過食泄瀉。胃傷气陷。津不上涵。臥則舌漧微渴。且宜薄味調攝。和中之劑。量進二三可安。﹝食傷﹞

人參葛根生穀芽炙甘艸廣皮荷葉蒂泄瀉。注下癥也。經云。濕多成五泄。曰飧。曰溏。曰。曰濡。曰滑。飧泄之完谷不化。濕兼風也。

溏泄之腸垢污積。濕兼熱也。驚溏之澄淸溺白。濕兼寒也。濡泄之身重軟弱。濕自勝也。滑泄之久下不能禁固。濕勝气脫也。是以胃風湯治有血之飧泄。淸六丸療腸垢之熱溏。

溏便淸溺白。中有硬物。選用理中治中。滑泄脈微气脫。洞下不禁。急投四柱六柱飲。惟濡泄有虛有實。或以胃苓。或以術附。至於脾泄胃泄腎泄大腸泄小腸泄大瘕泄。痰泄郁泄。

傷酒傷食泄。古方古法。條載甚詳。其急則治標。必使因時隨癥理固然也。及其緩則治本。

惟知燥脾滲濕。義有未盡者乎。蓋脾同坤土。本至靜之體。而有幹健之用。生萬物而役於萬物。從水從火。爲寒爲熱。歷觀協熱下利者。十不得一二。從水之寒泄者。十常八九焉。言當然者。主治在脾。推所以然者。必求之水火。因思人身水火。猶權衡也。一勝則一負。火勝則水負。水勝則火負。五泄多濕。濕水同气。水之盛。則火之衰也。於是推少陽爲三陽之樞。

相火寄焉。風火扇胃。而熟腐五穀。少陰爲三陰之樞。龍火寓焉。燻蒸臟腑。而轉輸糟粕。胃之納。脾之輸。皆火之運也。然非雷藏龍。何能無燥無濕。勢有冒明燎上之HT。如果土奠水安。從此不泛不濫。定無淸气在下之患矣。吾故曰。五泄之治。平水火者淸其源。崇堤土者塞其流耳。令觀葉氏診記。配合气味。妙在淸新。縱橫治術。不離規矩。依然下者升。滑者固。寒者溫。熱者淸。脈弦治風。脈濡滲濕。總之長於辧癥立方。因而投劑自能輒效。所謂讀古而不泥於古。采方而不執於方。化裁之妙。人所難能者。余友吳子翼文。昔在葉氏門墻。

曾言先生洞達人情。諳練時務。使之應世。一人傑也。以故小道居此盛名。又聞其應酬之暇。好讀兩漢。出辭自必髙古。惜乎著作長案。不能一見。令人嘆息不忘耳。﹝蔣式玉﹞

徐評治瀉之法。不過釐淸降濁利水通气。案中方亦平妥。重復者七八。編書之人。意欲何爲。

凡泄瀉無不有痰有濕有寒有風。故腸內不和而生此病。案中一味蠻補蠻澀。人參五味方居其半。無邪而純虛者。或能有效。如正𨿽虛而尙有畱邪者。則此癥永無愈期矣。當時誤人亦不少也。當時此老名重。凡延診者。想必病重而久。故案中補澀之味甚多。而釐淸降濁者少也。

卷七

痢

沈暑必挾濕。傷在气分。古稱滯下。此滯字。非停滯飲食。言暑濕內侵。腑中流行阻遏。而爲滯矣。消導。升舉。溫補。暑邪無有出路。胸痞不饑。不食。粘膩未已。而肛門沈墜裏結。三焦皆受邪蒸。上下渾如兩截。延爲休息痢疾。纏綿展轉。豈旦晚驟愈之病。﹝暑濕熱﹞

淡漧薑生薑小川連淡黃芩人參枳實徐夏季痢癥。多是濕熱食積。初起宜分消其邪。但肌柔白嫩。乃气虛之質。且性情畏藥。只宜少與勿過。

檳榔汁靑皮陳皮濃朴川連黃芩木香炒黑山楂又濕熱下痢。必用苦辛寒爲治。粟殼澀腸止瀉。久痢成方。當此熱邪未淸。宣通。斯滯可去。因色白气弱。未敢峻攻耳。

濃朴黃芩川連木香汁楂肉炒銀花麥芽盧痢癥濕熱。皆是夏令伏邪。但以攻消。大傷胃气。不能去病。今微嘔。不饑不寐。大便欲解不通。是九竅六腑不和。總是胃病。

人參﹝一錢﹞吳萸炒川連﹝四分﹞泡淡生漧薑﹝五分﹞茯苓﹝三錢﹞川楝子肉﹝一錢﹞

生白芍﹝一錢半﹞

某﹝女﹞舌色灰黃。渴不多飲。不饑惡心。下利紅白積滯。小溲不利此。暑濕內伏。三焦气機不主宣達。宜用分理气血。不必見積。以攻滌下藥。

飛滑石川通艸豬苓茯苓皮藿香梗濃朴白蔻仁新會皮陸﹝氏﹞經來暑穢痧脹。心煩自利黑瘀。

淡黃芩枳實川連石菖蒲郁金橘紅陳﹝嫗﹞瀉痢兩月。肢體浮腫。髙年自屬虛像。但胸脘痞悶。納谷惡心。每利必先腹痛。是夏秋暑熱。

郁滯於中。虛體挾邪。焉有補澀可去邪扶正之理。恐交節令變癥。明是棘手重癥矣。

人參茯苓川連淡漧薑生白芍枳實某臍上靑筋突痛。太陰脾受傷。此前癥也。近日腹痛白積。兩旬不已。是新受夏秋暑濕。與病異岐。先理新病。導气分消主之。

藿香濃朴廣皮茯苓皮川連木香木瓜扁豆某痰哮宿病。正在初秋而發。又值寒熱下痢血積。腹痛吐逆。脈來右弦左弱。目黃羞明。必是暑濕凝滯著裏。以補虛之中。佐以淸邪。乃通劑法。

人參黃白芍廣皮石蓮子川連楂肉艸決明金銀花王痢疾古稱滯下。乃是濕熱气薄腸胃。阻閉气分。故利仍不爽。河間丹溪。僉用淸熱導气者爲此。﹝濕熱﹞

黃芩川連艸決明炒黑楂肉生白芍石蓮丹皮廣木香汁倪﹝六十﹞面垢舌白。心下脘中。淒淒痛窒。至圊復便不爽。此水谷之濕。內蒸爲熱。气道阻閉。

上熱下冷。若外受客邪。旣過募原。必有寒熱矣。

淡黃芩川連淡竹葉檳榔汁白芍濃朴廣皮白某濕溫下痢。脫肛。五苓散加寒水石。

江食物不調。腸胃蘊蓄。鬱蒸積聚而滯下。三月不愈淸疏帶補之。

人參川連炒白芍炒楂肉廣皮茯苓炒當歸烏梅陸濕熱內蘊。中焦痞結。陽气素虛體質。濕注自利不爽。神識昏亂。將變柔痙。

炒半夏人參枳實川連漧薑黃芩薑汁顧得湯飲。腹中漉漉。自利稀水。平昔酒客畱濕。濕勝內蘊。腸胃不爽。凝積。東垣淸暑益气。亦爲濕熱傷气而設。但脾胃久病。仍能納食。當苦味堅陰。芳香理脾。

生茅術﹝四兩﹞炒黑黃柏﹝二兩﹞炒黑地楡﹝二兩﹞豬苓﹝一兩半﹞澤瀉﹝一兩半﹞水法丸。服三錢。

葛﹝四十﹞酒客。大便久瀉。脇上曾發癰瘍。春夏脇下有形。腹形滿脹。此久蘊濕熱。癰膿自利。未能泄邪。腸胃气壅。利頻不爽。法當分消以去濕熱。若攻劫太過。必傷脾胃。議用丹溪小溫中丸。早進二錢五分。夜進二錢五分。三兩。

某潮熱。自利。腹痛。

黃芩生白芍枳實桔梗檳榔汁木香汁徐能食。腹痛。下痢。兼和其陰。

人參生白芍黃芩枳實川連漧薑某﹝十六﹞濕熱內蒸下利紅積。

炒黑神曲炒黑楂肉茯苓皮飛滑石新會皮濃朴淡竹葉扁豆葉祝﹝三八﹞十年久痢。須推飲食避忌。酒客濕滯腸中。非風藥之辛。佐苦味入腸。何以勝濕逐熱。久病飲食不減。腸中病也。

綿茵陳香白芷北秦皮茯苓皮黃柏藿香某形瘦陰虧。濕熱下痢。誤投消食。反劫津液。邪未盡。津先耗。咽喉痛。且嗆咳。所謂濕未罷。已上燥矣。

川連銀花通艸黃芩川貝茯苓皮某濕熱內阻气分。腹痛下痢。目黃。舌光不渴。議淸裏泄濕熱。

黃芩寒水石川連濃朴秦皮郁金山﹝五十﹞濕郁腹痛。利紅如豆汁。

生茅術﹝三錢﹞炒山楂﹝一錢半﹞濃朴﹝一錢﹞紅曲﹝一錢半﹞廣皮﹝一錢﹞豬苓﹝一錢﹞

某夏秋痢疾。固是濕熱傷气。脾胃气滯。後重裏急不爽。古方香連丸。取其淸裏熱。必佐理气。

謂气行斯濕熱積聚無容畱矣。知母生地。滋陰除熱。治陰分陽亢之火。與痢門濕熱大異。蓋滋則呆滯。气鈍窒塞。宜乎欲便不出。究竟濕熱畱邪仍在。桂附熱燥。又致肛墜。痛如刀割。補中益气東垣成法。僅僅升舉下焦淸陽。未能直透腸中。再用大黃重藥。兼知母生地等味。更令傷及下焦。書義謂諸痢久。都屬腎傷。小腹痛墜。忌冷。顯然是下癥。議與升陽。亦須下治。

人參茯苓澤瀉炙艸防風根羌活獨活細辛生薑大棗某舌白。渴不欲飲。心腹熱。每痢必痛。肛墜。痢又不爽。微嘔有痰。口味有變。頭中空痛。兩頰皆赤。此水穀气蒸濕熱。郁於腸胃。淸濁交混。忽加煩躁難鳴苦況。法當苦寒泄熱。苦辛香流气滲泄利濕。蓋積滯有形。濕與熱本無形質耳。

川連黃芩郁金濃朴豬苓槐米秦皮包先厥。下利膿血。腹痛嘔惡。乃寒熱互傷。﹝厥陰伏熱﹞

淡黃芩川連丹皮生芍炮姜炒銀花陳﹝氏﹞溫邪經旬不解。發熱自利。神識有時不淸。此邪伏厥陰。恐致變痙。

白頭翁川連黃芩北秦皮黃柏生白芍又溫邪誤表。劫津。神昏。恐致痙厥。

炒生地阿膠炒麥冬生白芍炒丹皮女貞子邱﹝嫗﹞進潤劑。痛緩積稀。知厥陰下利。宜柔宜通。血虛有風顯然。

生地阿膠丹皮生白芍銀花小黑豆皮某熱漸入裏。胸痞便泄。議酸苦泄熱。

黃芩川連枳實白芍廣皮白滑石甘艸穀芽蔡內虛邪陷。協熱自利。脈左小右大。病九日不減。是爲重癥。議用白頭翁湯方。加黃芩白芍。﹝協熱痢﹞

潘時令暑濕。都從口鼻而受。气郁則營衛失於轉運。必身熱無汗。其邪自上以及中。必循募原。致腸胃亦郁。腹痛瀉積。無非濕熱之化。此分消利濕則可。若以表藥。則傷陽气矣。

茯苓陳皮濃朴木香炒扁豆炒山楂又協熱下利。粘膩血水。是腸胃中濕熱之化也。

北秦皮白頭翁茯苓澤瀉炒銀花益元散某春溫內陷下痢。最易厥脫。

川連阿膠淡黃芩炒生地生白芍炙艸王熱毒逗畱不化。潮熱下利。

川連黃芩炒白芍茯苓澤瀉木瓜張﹝三三﹞江南地薄气弱。夏季食物內蘊。時令熱迫內聚。濕熱赤痢。入冬不愈。皆飲食不忌之累。宜淡薄滋味。﹝血痢﹞

生茅術濃朴南山楂艸果仁樗根皮槐花廣皮銀花又痢血三月。晝痢夜止。肛門欲墜。以气陷門戶不藏。

人參當歸白芍肉桂炙艸白術廣皮煨姜南棗某﹝二四﹞血痢半載。少腹痛。六味地黃加炒楂肉炒延胡。

某血積痛痢。起於夏令。秋半不減。明是濕熱滯於腸胃。久延。面色消奪。右脈搏大。乃痢癥所大忌。稍通積聚。兼以和血。

酒炒大黃川連黃芩丹皮肉桂歸身白芍生甘艸袁﹝二七﹞久痢。腹疼。下血。

生黃﹝三錢﹞生白術﹝三錢﹞炒歸身﹝一錢﹞炒楂肉﹝二錢﹞炒地楡﹝一錢半﹞廣皮﹝一錢﹞

濃朴﹝一錢﹞羌活﹝五分﹞防風根﹝五分﹞

朱﹝三九﹞下痢帶瘀血。肛中气墜。腹不痛。

炒黑樗根皮﹝一兩﹞生茅術﹝一錢﹞生黃柏﹝一錢﹞炒黑楂肉﹝三錢﹞炒黑地楡﹝一錢半﹞

炒焦銀花﹝一錢半﹞赤苓﹝三錢﹞豬苓﹝一錢半﹞

某痛痢不爽。已有血下。暑濕不獨在气分。且積勞茹素。攻奪宜愼。

當歸白芍南山楂濃朴艸果炮姜某脈緩。臍上痛。便稀溺短。此乃濕郁脾胃之陽。致气滯裏急。宗古人導濕分消意。﹝陽虛气滯﹞

生茅術廣皮濃朴官桂飛滑石茯苓豬苓澤瀉炒山楂張﹝五七﹞脈沈伏。久痢腹痛。畏寒少食。气弱腸滯。以溫通方法。

熟附子生茅術生大黃茯苓濃朴木香又溫下相投。腸滯不通。皆因腑陽微弱。古賢治痢。不離通澀二法。

當歸肉桂心茯苓濃朴南山楂生麥芽王﹝六二﹞平昔溫補相投。是陽不足之體。聞患痢兩月。不忌食物。脾胃滯壅。今加嘔惡。夫六腑宜通。

治痢之法。非通卽澀。肛腸結閉。陽虛者。以溫藥通之。

熟附子制大黃濃朴木香茯苓皮範﹝二七﹞痢稱滯下。謂有滯必先痛後下。況病起不愼口腹。陽气窒塞。積聚畱著。試閱前方。宣通者有效。守補則病劇。六腑皆以宣通爲用。

附子大黃茯苓濃朴生艸果廣皮又溫下已效。腸胃畱滯。都因陽不主運。再佐理气兼之。

附子制大黃茯苓廣皮濃朴生益智木香豬苓李痢將兩月。目微黃。舌白口漧。唇燥赤。腹滿。按之軟。竟日小便不通。病者自述肛門窒塞。努掙不已。僅得迸出粘積點滴。若有稀糞。自必傾腸而多。思夏秋間暑濕內著爲痢。軒岐稱曰滯下。謂滯著气血。不獨食滯一因。凡六腑屬陽。以通爲用。五臟皆陰。藏蓄爲體。先瀉後痢。脾傳腎則逆。卽土克水意。然必究其何以傳克之由。蓋伏邪垢滯從中不淸。因而下注矣。遷延日久。正气因虛。仲景論列三陰。至太陰篇中。始挈出腹滿字樣。脾爲柔髒。惟剛藥可以宣陽驅濁。但今二腸窒痺。气不流行。理中等法。決難通腑。考內經二虛一實者治其實。開其一面也。然必溫其陽。佐以導气逐滯。欲圖扭轉機關。捨此更無他法。

制附子生濃朴木香制大黃炒黑大茴又懈弛半月。脾腎復憊。脾敗不主健運。納食皆變痰沫。腎眞失司納气。水液上泛阻咽。皆痢傷濁壅。變脹末傳。脈見弦勁。是無胃气。小愈變病。最屬不宜。入冬爲藏陽之令。今陽漸潰散。

而陰液枯槁。渴不多飲。飲不解渴。治陽必用剛藥。其陰更涸矣。轉展無可借箸。勉與脾腎分調。脾陽動則冀運。腎陽靜可望藏。王道固難速功。揆之體用。不可險藥。

早服炒焦腎气丸午服參苓白術散加益智仁。

許﹝三三﹞勞倦咳嗽失血。仍然不避寒暑。食物腹中瀉痢。病上加病。後感。法當先治。以分病有新舊。﹝陽虛﹞

濃朴益智廣皮茯苓皮白芍炙艸木瓜炒扁豆又咳嗽瀉痢。藥治相背。治肺礙脾。治脾礙肺。方今交冬。治痢爲要。病患說早食相安。晚食脹滿。脾胃陽气已乏。勿徒消滯寒克矣。

白芍﹝桂酒拌﹞益智廣皮茯苓焦白術炙艸穀芽砂仁殼張下痢泄瀉之後。診脈右弦大。胃虛少納。陽弱不司運化。法當通腑之陽。

人參益智仁炒菟絲餅炒砂仁末茯苓廣皮白陸﹝二六﹞腹滿自痢。脈來濡小。病在太陰。況小便淸長。非腑病濕熱之比。法當溫之。

生於術附子茯苓濃朴漧薑許﹝二四﹞痢疾一年。已浮腫溺澀。古稱久痢必傷腎。月前用理陰煎不應。詢及食粥吞酸。色瘁脈濡。

中焦之陽日憊。水谷之濕不運。仍辛溫以蘇脾陽。佐以分利。用胃苓湯。去甘艸加益智。

陳痢積𨿽然少緩。諸款不減。面色靑晦。四肢厥冷。仍在險途。擬進益黃散法。

人參煨益智仁公丁香茯苓廣皮靑皮木瓜炒冬米某脈微細。肢厥。下痢無度。吳茱萸湯。但能止痛。仍不進食。此陽敗陰濁。腑气欲絕。用桃花湯。

赤石脂漧薑白粳米某痢後大便不實。食不健運。色脈俱是虛像。此淸陽失曠於中。陰气先走泄於下。先理中焦。

再當攝陰。

人參白術茯苓炙艸廣皮炮姜益智某自利不渴者屬太陰。呃忒之來。由乎胃少納谷。沖气上逆。有土敗之象。勢已險篤。議金匱附子粳米湯。

人參附子漧薑炙艸粳米某長齋有年。土薄气餒。加以久痢少谷欲嘔。脾胃之陽衰矣。由夏及今。半載不痊。倘忽腫脹。

何法施治。

人參白術漧薑炮姜丁香茯苓袁中下陽微。嘔呃下利。溫中不應。恐延衰脫。夫陽宜通。陰宜守。此關閘不致潰散。春回寒谷。

生气有以把握。候王先生主議。

人參附子炮姜炒粳米赤石脂生白芍某春痢入冬。痢止。腹痛食少。童年那有淫欲之擾。此系寒熱不和。脾胃受傷也。六君子湯加肉桂。

某脈沈微。下痢紅紫黑。舌胎粉白。並不渴飲。此太陰脾營虛寒也。仿理陰煎。﹝脾營虛寒﹞

當歸頭白芍炮姜炙艸茯苓益智唐﹝氏﹞下痢四十餘日。形寒腹痛。

炒當歸生白芍肉桂炒山楂靑皮茯苓沈議堵截陽明一法。﹝陽明不闔﹞

人參炒白粳米炮姜赤石脂某﹝六四﹞髙年下痢。痰多舌漧。脈右空大。神困音低。乃脾腎兩虧。二气交虛。有年致此。恐非宜。﹝脾腎兼虛﹞

人參﹝一錢半﹞菟絲子﹝一錢半﹞赤石脂﹝三錢﹞炮姜﹝一錢半﹞茯苓﹝三錢﹞木瓜﹝一錢﹞

王﹝五十﹞久痢久瀉爲腎病。下瀉久而陰傷气墜。四神丸治脾腎晨泄。辛溫香燥皆剛。佐入五味酸柔。不過稍制其雄烈。此肛墜尻酸。乃腎液內少而气陷矣。腥油肉食須忌。

熟地禹餘糧石五味子蔣﹝五一﹞久痢用辛甘溫而效。是脾陽久傷。治由東垣法極是。述食血腥。滑必便溏。四肢忽有肉疹。

營衛內應脾胃。气血未得充復。五旬外。下亦怯。用脾腎兩補。

人參山藥茯苓湖蓮芡實補骨脂蓯蓉萸肉五味巴戟菟絲覆盆子某下痢腹痛舌漧。肛墜。痢傷陰也。﹝痢傷陰液﹞

熟地炭炒歸身炒白芍炒楂肉茯苓炙艸某滯濁下行痛緩。議養陰通腑。

生地阿膠丹皮山梔豬苓澤瀉孫脈左數。下利。腹不甚痛。暮夜微熱。所伏暑熱。乘陰虛下陷。是淸熱理脾不效。當攝陰升陽。

熟地炭當歸炭山楂炭炒黑麥芽炙黑甘艸防風根炒黑升麻。

又照方去山楂麥芽加人參焦白芍。

又瀉痢久必陰損液耗。此口渴微咳。非實火客邪。與甘酸化陰。

人參山藥炙艸炒烏梅木瓜炒湖蓮肉蔡脈右數。左細數。面垢舌燥。白苔點點。肌膚甲錯。左脇動气。伏暑當秋涼而發。初病如瘧。當從苦辛寒法。裏邪熾烈。變爲下痢。胃津被劫。陰液大耗。昔賢於熱病液涸。急以救陰爲務。苟胃關得蘇。漸以冀安。否則犯諭氏所指。客邪內陷。液枯致危之戒矣。復脈湯去姜桂麻。

又酸甘化陰法。

人參生地烏梅炙艸麥冬木瓜鮑痢久。陰液消亡。無以上承。必唇燥舌漧。柰胃關不和。善噫難饑。此由陰膩柔劑所致。擇其不膩滯者調之。

人參炙艸炒白芍炒烏梅肉炒麥冬茯神周﹝五十﹞痢後气墜。都主陰傷。但嗔怒不已。木犯土。致病畱連。攝陰之中。聊佐和肝。

熟地茯苓炒山楂炒烏梅木瓜某陰液涸。則小水不通。胃气逆。則厭食欲嘔。此皆痢之款癥也。治以中下二焦爲主。議理陰煎。

熟地白芍附子五味炮姜茯苓吳﹝三十﹞痢久陰傷腹痛。肛門墜脹。秋病入冬不愈。已屬休息癥。和陰劑中。仍有升降。仿東垣法。

炒熟地炒當歸炒白芍炙艸生山楂生穀芽陳﹝三七﹞瀉痢久則傷腎。多見下焦沈墜。先傷在陰。剛藥不效。﹝久痢傷腎下焦不攝﹞

人參鹿茸菟絲子茯苓舶茴香制補骨脂砂仁張﹝五一﹞晨泄痢血屬腎病。無痛墜等因。用黑地黃丸。

範瀉痢起於長夏。醫謂時令濕熱。胃苓湯。芩芍法。固非謬訛。因髙年腎陽肝陰先虧。使客气內擾阻遏。中流乏砥柱坐鎭。致狂瀾滔天耳。病經兩旬不減。重陰無陽。驗諸神識尙淸。其外邪爲少。而內損爲多八脈無權。下無收攝。漏卮不已。理必生陽泄。下焦冷。此皆陰陽二气微絕治病則夯。治本爲宜。非置之不理。實究天人而已。

人參﹝二錢﹞鹿茸﹝二錢﹞炒黑當歸﹝三錢﹞生杜仲﹝三錢﹞生沙苑﹝一錢﹞茯苓﹝三錢﹞

李﹝五十﹞自痢五六年。卽周身痛痺。蓋腸胃病。致經絡筋骨籬疏撤。陽失衛。藥難效靈。書此代煎。

冬於術蓯蓉熟附子河水煎。

吳﹝四九﹞治痢大法。無過通塞二義。夏秋濕熱固多。初痢不痛。已非濕熱。色滯者。腸中陳腐也。至今痛而痢。痢後復痛。按之痛減屬虛。小雪不愈。陽不來復。久痢治腎。然非滋膩。先用苓姜術桂湯。

某﹝氏﹞治痢古法。不越通澀。經停有瘕。腹浮腫。八脈之病。醫惑於見痢。認爲脾胃癥。議用濟生腎气丸。

朱﹝五七﹞痢久肛墜。是下焦腎虛。失於收納。治脾胃藥無功。

熟地炭炒歸身赤石脂五味子炒楂肉周﹝四六﹞痢久必傷腎陰。八脈不固。腸膩自滑而下。但執健脾無用。病不在中。納谷運遲。下焦坎陽亦衰。用三神丸。

五味子補骨脂肉果某痢久陰陽兩傷。少腹肛墜。連兩腰胯脊髀酸痛。由臟腑絡傷。已及奇經。前議輕劑升陽頗投。仍從下治。

人參鹿茸附子炒當歸茴香菟絲子杜仲周轉方柔藥相安。顯然久痢傷及腎陰。當用理陰煎。兼用禹糧石脂丸。以攝固腸中。

熟地炭歸身炭人參炙甘艸五味子炒楂肉兼服禹糧赤石脂丸。

金﹝氏﹞脈數勁。下痢腹鳴痛。後墜。臥則气沖。咳嗽吐粘涎。產後過月。顯是下損至中。

納谷日少。形神日衰。勢已延成蓐勞。難期速功。

熟地炭人參茯神炒山藥建蓮赤石脂某﹝氏﹞休息痢。經二年。明是下焦陰陽皆虛。不能收攝。經期不來。小腹撫摩有形上行。似乎瘕。其實气結。若不急進溫補。恐滋擾腫脹之累也。

人參附子茯苓炙艸五味白芍某气虛下陷。門戶不藏。﹝气虛下陷﹞

人參黃廣皮炙艸歸身炒白芍防風升麻某痢經五十日來。小愈再發。獨見後重下墜。此爲气陷。則門戶不藏。亦胃弱內風乘襲。議陷者舉之。

人參歸身白芍炙艸升麻荷葉石瘧邪熱气。內陷變痢。延已三月。脾胃气衰。面浮肚膨。仍有裏急欲墜之象。中虛伏邪。進以和解。﹝瘧變痢﹞

黃芩柴胡人參丹皮炒當歸白芍穀芽炒山楂蔡神气索然。腹中動气。舌紅嗌漧。寒熱日遲。平素積勞致虛。邪伏厥陰。脈促細堅。溫淸難用。

勉議復脈湯。存陰勿涸。希圖援救。復脈湯。

又兩投復脈色脈略轉。所言平素積虛。不但瘧邪內陷陽結於上則胸痞。陰走於下則頻利。

非徒開泄攻邪也。救逆湯去姜。

又奔脈動气。皆是陽虛濁泛。當和營理陽。

人參茯苓歸身炙艸桂心牡蠣煨姜大棗又沖气塡塞。邪陷下痢。勢非輕小。用瀉心法。

人參淡漧薑熟附子川連黃芩枳實又人參淡漧薑生地炒桃仁張气衰熱伏。腹痛下痢。脘中痞悶。不欲納食。由瘧變痢。經邪入腑。斯病勢已重。淸理濕熱以開痞。延久必須扶正。

淡黃芩川連人參生白芍漧薑枳實某邪陷瘧後變痢。傷及厥陰。癥見气上撞心。饑不能食。漧嘔腹痛。全是肝病。肝爲至陰之髒。

相火內寄。仲景治法。不用純剛燥熱之藥。以肝爲剛髒故也。今正交土旺。土木爲仇。五日內未爲穩當。

人參炒當歸炒白芍炒烏梅肉茯苓淡吳萸生香附汁眞北秦皮孫下痢無積。肛墜。腸間汨汨有聲。此屬腸風。當用攝固。﹝腸風﹞

熟地炭萸肉炭炒歸身炒杞子川斷北味肉煎藥送赤石脂丸三錢。

某當年久痢。用三神丸得效。是脾腎兩因。兼理气分之滯。體質陽虛。遇冷病加。今病起長夏。小水不通。必系夏熱阻其宣化。久則气血凝著而爲腸紅。先與桂苓甘露飲。分消其濕。

於術茯苓豬苓澤瀉滑石桂心包﹝噤口痢﹞

川連人參黃芩白芍艸決明炒山楂炒銀花又噤口痢。乃熱气自下上衝。而犯胃口。腸中傳導皆逆阻似閉。腹痛在下尢甚。香連梅芍。僅宣中焦。未能泄下熱燔燎。若不急淸。陰液同歸於盡。姑明其理。以俟髙明備采。白頭翁湯。

又脈左細。數右弦。漧嘔不能納谷。腹痛裏急後重。痢積不爽。此暑濕深入著腑。勢屬噤口痢疾。癥非輕渺。議用苦寒淸解熱毒。必痛緩胃開。方免昏厥之變。

川連漧薑黃芩銀花炒山楂白芍木香汁又下午病劇。乃陰气消亡之徵。若但陰柔。恐生生不至。疏補胃藥。正宜進商。

生地阿膠人參生白芍炒山楂炒銀花矯初起無寒熱。卽瀉痢嘔惡不食。乃噤口痢重病。夫暑邪之傷。由口鼻吸气而入。邪與水谷交混。蒸變濕熱。釀爲積滯膿血。腸胃气窒。欲解不能通爽。遂致裏結後重。香連苦辛。理气導濕淸熱。初用頗是。皆緣勞碌之人。非膏粱溫養之質。淡薄積勞。中气易傷。四十日來。積少痛緩。醫稱病解。而食不下咽。不知饑飽。診得脈弦。形衰。舌白。不渴飲水。日瀉數行。全屬胃倒气奪。中宮損極。下關不攝。谷不能咽。焉能承受湯藥。藥味气劣。胃衰必惡。久痢久瀉。務在能食。

古人非醒脾胃。卽安腎攝納。再詢粉漿下咽。或嗆或噎。議以上脘宜通其淸陽。下焦當固攝其滑脫。仿古方中參苓白術散末。當以米飲日服二次。間以不膩滑之物。食些少勿多。以示胃之所喜爲補。必得胃气漸醒。方有轉危爲安。

人參﹝二錢﹞焦術﹝一錢半﹞茯苓﹝一錢半﹞炙艸﹝五分﹞炒扁豆﹝二錢﹞苡仁﹝一錢半﹞

桔梗﹝一錢﹞砂仁﹝七分炒﹞炮姜炭﹝一錢﹞肉豆蔻﹝一錢﹞

上藥研細。秤準分兩。每次用香粳米飲湯調服一錢五分。上藥須日進二次。

鮑舌心黃。邊白。渴飲。水漿停胃脘。漧嘔微微冷呃。自痢稀水。小便不利。診脈堅勁不和。八旬又二。暑濕熱邪內著。必脾胃气醒。始可磨耐。以髙年不敢過淸過消。用淸暑益气方法。

川連黃芩石蓮子煨漧葛靑皮人參茯苓濃朴豬苓澤瀉又口中漧燥。小水全無。泉源已竭。陰液無以上承。痢癥噤口。都是濕熱壅於胃口。下元衰憊。

衝脈气震髙突。此攻病保眞。理難捉摸矣。

川連黃芩艸決明石蓮子烏梅白芍痢癥。古名滯下。惟夏秋暑濕挾積者居多。其次則風淫火迫寒侵也。推之燥气。獨不爲患。

考前法。悉有定例。不必再述。至於暑者。有陰暑陽暑之源。其邪必兼乎濕。夫陰暑由於人之陽气先虧。加以貪涼喜冷。郁折生陽。故主於溫。陽暑由於天之熱伏。阻气化濁。則重於淸。而醫之下手工夫。於此須細心認定。但邪之來也。似水之流。臟腑間。一有罅隙。則乘虛而著。故有在气在血之分。傷髒傷腑之異。若表之邪郁。而气機下流不息者。諭氏論人參敗毒散。裏之積壅。而寒熱交粘者。潔古立芍藥湯。在气分。有苦辛調气。與辛甘益气等法。

在血分。有酸苦行血。及咸柔養血諸方。若表癥急。從乎三陽。有桂枝湯。葛根芩連湯。小柴胡湯。裏勢實。專究脾胃。有小承气湯。溫脾湯。總之。治腑以三焦見癥爲憑。治髒以足三陰爲要領。辧得虛實之情形。酌以或通或澀之法。則臨癥權宜。庶乎不錯矣。但是癥不治之條甚多。最難愈者。莫如休息痢。攻補之法非一。予亦不贅。最危險者。莫如噤口痢。卻有兩端。若因暑濕邪充。格拒三焦者。气機皆逆傳而閉。上下之勢。渾如兩截。若治不得其要。

則邪無出路。正立消亡。此丹溪立法最髙。後世都宗其旨。先生又借用半夏瀉心湯。減去守中之品。取補以運之。辛以開之。苦以降之。與病情尢爲允協。所以先生之見長。是集之奧妙。每每在此。又因脾腎之陽素虛。陰邪從中而下者。先傷太陰。繼傷少陰。關閘大開。痛泄無度。戊癸少化火之。機命陽無蒸變之力。此不饑不食。爲嘔爲脹。理宜然矣。與邪多積熱之候相比。絕然不同。參之仲景理中湯。腎气丸。及景嶽理陰煎。胃關煎等法可也。吾鄕姚頤眞先生。化出快捷方式良法。以大劑蓯蓉。配入參歸姜附桂制白芍之類治之。靡不應手而愈。想蓯蓉之性。溫能達下。咸可利胃。質之柔潤。以補陽中之陰。較地黃阿膠尢勝。與之腸膏竭盡。絡脈結澀而痛者。堪稱神品。自此推展。用治甚多。若曰某方某藥。但治某癥。

不知活用。反稱杜撰。則禁絕後人靈活之心。無從施發矣。﹝邵新甫﹞

徐評夏秋之痢。總由濕熱積滯。與傷寒傳入三陰之痢不同。案中合法者亦甚多。一遇老年及久痢。卽混入陰經治法。並參附烏梅五味等。全不對癥。隨筆亂書。並與案中之論。亦自己相背。想是習气使然。抑此中實無定見也。後人竟用溫補。以爲本之此老。殺人無算。觸目傷懷。

卷七

便血

鄭夏至後。濕熱內蒸。腸風復來。議酸苦法。﹝濕熱﹞

川連黃芩烏梅肉生白芍廣皮濃朴荊芥炭菊花炭又駐車丸二錢某脈右數。形色蒼黑。體質多熱。復受長夏濕熱內蒸。水穀气壅。血從便下。法以苦寒。佐以辛溫。薄味經月。可冀病愈。

茅術川連黃芩濃朴地楡槐米程年前痰飲哮喘。不得安臥。以辛溫通陽劫飲而愈。知脾陽內弱。運動失職。水穀气蒸。飲邪由濕而成。濕屬陰。久郁化熱。熱入絡。血必自下。但體質仍屬陽虛。凡腸紅成方。每多苦寒。若髒連之類。於體未合。毋欲速也。

生於術茯苓澤瀉地楡炭桑葉丹皮兪陽虛。腸紅洞瀉。議劫胃水。﹝陽虛寒濕﹞理中換生茅術生濃朴附子炭炮姜。

程﹝十七﹞脈沈糞後下血。少年淳朴得此。乃食物不和。腸絡空隙所滲。與升降法。

茅術濃朴廣皮炮姜炙艸升麻柴胡地楡又脈緩濡弱。陽气不足。過飲濕勝。大便溏滑。似乎不禁。便後血色紅紫。兼有成塊而下。論理是少陰腎臟失司固攝。而陽明胃脈。但開無合矣。從來治腑。以通爲補。與治髒補法迥異。

先擬暖胃通陽一法。

生茅術人參茯苓新會皮濃朴炮附子炮姜炭地楡炭程﹝三一﹞食入不化。飲酒濃味卽瀉。而腸血未已。蓋陽微健運失職。酒食气蒸。濕聚陽郁。脾傷淸陽日陷矣。議用東垣升陽法。﹝濕遏脾陽﹞

人參茅術廣皮炙艸生益智防風炒升麻某陽虛體質。食入不化。飲酒濃味卽瀉。而腸血未止。蓋陽微健運失職。酒食气蒸濕聚。脾陽淸陽日陷矣。當從謙甫先生法。﹝中虛濕下陷﹞

人參﹝二錢半﹞漧薑﹝二錢半煨﹞附子﹝三錢﹞茅術﹝五錢﹞升麻﹝三錢﹞白術﹝二錢半﹞

濃朴﹝二錢半﹞茯神﹝二錢半﹞廣皮﹝二錢半﹞炙艸﹝二錢半﹞歸身﹝一錢半﹞白芍﹝一錢半﹞

葛根﹝二錢半﹞益智﹝一錢半﹞地楡﹝三錢半﹞神曲﹝一錢半﹞

上藥各制。姜棗湯丸。

溫濕勝中虛。便紅。

焦術炒當歸炒白芍炙艸防風根煨葛根榦荷葉劉﹝六一﹞鬱怒。腸紅復來。木火乘腑絡。腹中微痛。議與和陰。﹝鬱怒木火犯土﹞

冬桑葉丹皮生白芍黑山梔廣皮榦荷葉邊生穀芽張二年前沖气入脘。有形痛嘔。糞前後有血。此屬厥陽擾絡。風動內爍。頭巓皆眩痛。每日用龍薈丸。

葉嗔怒動肝。絡血乃下。按之痛減爲虛。夫肝木上升。必犯胃口。遂脹欲嘔。淸陽下陷。門戶失藏。致裏急便血。參術炮姜。辛甘溫暖。乃太陰脾藥。焉能和及肝胃。丹溪云。上升之气。自肝而出。自覺冷者。非眞冷也。駐車丸二錢。

程﹝四六﹞少陽絡病。必犯太陰。脾陽衰微。中焦痞結。色痿如瘁。便後有血。論脾乃柔髒。非剛不能蘇陽。然郁勃致病。溫燥難投。議補土泄木方法。

人參當歸枳實汁炒半夏桑葉丹皮參歸。養脾之營。枳半通陽明之滯。桑丹泄少陽之郁。

某凡有痔疾。最多下血。今因嗔怒。先腹滿。隨瀉血。向來糞前。近日便後。是風木郁於土中。气滯爲膨。气走爲瀉。議理中陽。泄木佐之。﹝木郁土中﹞

人參附子炮姜茅術濃朴地楡升麻﹝醋炒﹞柴胡﹝醋炒﹞

某便紅脈數。﹝大腸血熱﹞

生地﹝三錢﹞銀花﹝三錢﹞黃芩﹝一錢﹞白芍﹝一錢半﹞槐花﹝一錢﹞

程﹝二三﹞脈數。能食腸紅。陰自下泄。腸腑熱熾所致。非溫補之癥。

細生地丹參黃柏黑豆皮地楡炭柿餅灰槐花金石斛某﹝三七﹞內熱。腸紅髮痔。當淸陰分之熱。

生地炒丹皮酒炒黃芩炒黑槐花柿餅灰元參銀花黑山梔汪嗽血已止。糞中見紅。中焦之熱下移。腸胃屬腑。止血亦屬易事。花甲以外年歲。熱移入下。

到底下元衰矣。

細生地川石斛柿餅灰天冬趙﹝三六﹞勞倦。便後血。

炒黑樗根皮﹝一兩﹞炒黑地楡﹝三錢﹞炒黑丹皮﹝一錢﹞五加皮﹝三錢﹞炒焦銀花﹝一錢半﹞

蒼術﹝一錢﹞茯苓﹝二錢﹞炒澤瀉﹝一錢﹞

錢﹝十八﹞陰虛內熱。腸紅不止。

炒黑樗根皮﹝一兩﹞炒生地﹝三錢﹞炒銀花﹝一錢半﹞炒黑地楡﹝二錢﹞歸身﹝一錢半﹞

生白芍﹝一錢半﹞炒丹皮﹝一錢﹞茯苓﹝一錢半﹞

蔡﹝三八﹞脈濡小。食少气衰。春季便血。大便時結時溏。思春夏陽升。陰弱少攝。東垣益气之屬升陽。

恐陰液更損。議以甘酸固澀。闔陽明爲法。﹝陽明不闔﹞

人參炒粳米禹糧石赤石脂木瓜炒烏梅某能食。腸血。脈細色痿。肛痔下墜。議酸苦熄風堅陰。

萸肉炭五味炭黃柏炭地楡炭禹糧石赤石脂吳﹝二八﹞中滿過於消克。便血。食入易滯。是脾胃病。血統於脾。脾健自能統攝。歸脾湯嫌其守。疏腑養髒相宜。﹝脾胃气滯﹞

九蒸白術南山楂茯苓廣皮穀芽麥芽姜棗湯法某﹝二三﹞便血如注。面黃。脈小。已經三載。當益胃法。﹝脾胃陽虛﹞

人參﹝一錢﹞焦術﹝三錢﹞茯苓﹝三錢﹞炙艸﹝五分﹞木瓜﹝一錢﹞炮姜﹝五分﹞

李﹝三十﹞上年夏季。絡傷下血。是操持損營。治在心脾。﹝心脾營損﹞歸脾飴糖丸。

朱入暮腹痛鳴響。睪丸久已偏墜。春正下血經月。顏色鮮明。此痛決非傷瘀積聚。乃營損寒乘。木來侮土。致十四載之纏綿。調營培土。以甘泄木。散郁宜辛。節口戒欲。百天可效。

人參炒當歸炒白芍肉桂炮姜茯苓炙艸南棗又細推病情。不但營气不振。而淸陽亦傷。洞泄不已。而辛潤宜減。甘溫宜加。從桂枝加桂湯立法。

人參桂枝茯苓生白芍炙艸肉桂煨姜南棗又仍議理營。

人參於術茯苓炮姜桂心白芍眞武丸﹝二錢﹞

某﹝十八﹞便後下血。此遠血也。﹝脾不統血﹞

焦術﹝一錢半﹞炒白芍﹝一錢半﹞炮姜﹝一錢﹞炙艸﹝五分﹞木瓜﹝一錢﹞

炒荷葉邊﹝二錢﹞

方脈小左數。便實下血。乃肝絡熱騰。血不自寧。醫投參歸桂甘辛溫暖。昧於相火寄藏肝膽。火焰風翔。上蒙淸空。鼻塞頭暈。嗆咳不已。一誤再誤。遺患中厥。夫下虛則上實。陰傷陽浮冒。乃一定至理。﹝血去陰傷虛陽上冒﹞

連翹心竹葉心鮮生地元參丹皮川斛又下血陰傷走泄。虛陽上升。頭目淸竅。參術桂辛甘助上。致鼻塞耳聾。用淸上五六日。右脈已小。左仍細數。乃陰虧本象。下愈虛則上愈實。議以滋水制火之方。

生地元參天冬川斛茯神炒牛膝又脈左數。耳聾脇痛。木失水涵養。以致上泛用補陰丸。

補陰丸五錢又虎潛丸羊肉膠丸。

某腸紅粘滯。四年不痊。陰气致傷。肛墜刺痛。大便不爽。藥難驟功。當以潤劑通腑。﹝陰虛血澀﹞

生地豆皮楂肉麻仁冬葵子歸須姚勞傷下血。絡脈空乏爲痛。營衛不主循序流行。而爲偏寒偏熱。診脈右空大。左小促。通補陽明。使開合有序。﹝勞傷營衛﹞歸建中湯。

唐﹝四七﹞內經以陰絡傷。則血內溢。蓋燒酒气雄。擾動髒絡聚血之所。𨿽得小愈。而神采爪甲不榮。

猶是血脫之色。肛墜便甚。治在脾腎。以脾爲攝血之司。腎主攝納之柄故也。﹝脾腎虛﹞

晚歸脾去木香早六味去丹澤加五味芡實蓮肉阿膠丸。

沈﹝五五﹞酒濕污血。皆脾腎柔膩主病。當與剛藥。黑地黃丸。

凡脾腎爲柔髒。可受剛藥。心肝爲剛髒。可受柔藥。不可不知。謙甫治此癥。立法以平胃散作主。加桂附漧薑歸芍。重加炒地楡以收下濕。用之神效。卽此意也。

吳﹝四二﹞腹痛下血。食荸薺豆漿而愈。乃泄肺導濕之藥。旣愈以來。復有筋骨痿寒熱。夜臥口漧。乃濕去气泄。陽明脈乏。不主用事。營衛失度。津液不升之象。天眞丸主之。去人參。

支﹝五六﹞痔血久下。肌肉痿黃。乃血脫气餒。漸加喘促浮腫。再延腹脹。便不可爲。此癥髒陰有寒。腑陽有熱。詳於金匱谷疸篇中。極難調治。

人參焦術茯苓炒菟絲子廣皮生益智木瓜楊﹝四八﹞中年形勞气餒。陰中之陽不足。且便血已多。以溫養固下。男子有年。下先虛也。﹝腎陽虛﹞

人參茯苓歸身淡蓯蓉補骨脂巴戟炒遠志生精羊肉熬膏丸。服五錢。

田﹝三八﹞久矣晨泄腹痛。近日有紅積。此屬腎虛。

補骨脂大茴香五味茯苓生菟絲陳﹝三七﹞脈左虛澀。右緩大。尾閭痛連脊骨。便後有血。自覺惶惶欲暈。兼之納谷最少。明是中下交損。八脈全虧。早進靑囊斑龍丸。峻補玉堂關元。暮服歸脾膏。涵養營陰。守之經年。形體自固。

鹿茸﹝生切薄另研﹞鹿角霜﹝另研﹞鹿角膠﹝鹽湯化﹞柏子仁﹝去油烘漧﹞熟地﹝九蒸﹞韭子﹝鹽水浸炒﹞菟絲子﹝另磨﹞赤白茯苓﹝蒸﹞補骨脂﹝胡桃肉搗爛蒸一日揩淨炒香﹞

上溶膏煉蜜爲丸。每服五錢。淡鹽湯送。

鹿茸壯督脈之陽。鹿霜通督脈之气。鹿膠補腎脈之血。骨脂獨入命門。以收散越陽气。

柏子涼心以益腎。熟地味濃以塡腎。韭子菟絲就少陰以升气固精。重用茯苓淡滲。本艸以陽明本藥。能引諸藥。入於至陰之界耳。不用萸味之酸。以酸能柔陰。且不能入脈耳。

胡﹝十八﹞上下失血。先瀉血。後便瀉。逾月。陰傷液耗。胃納頗安。且無操家之勞。安養閒坐百日。所謂靜則陰充。﹝腎陰虛﹞

熟地萸肉茯神山藥五味龍骨汪腎虛。當春陽升動咳嗽。嗽止聲音未震。糞有血。陰難充復。不肯上承。用陰藥固攝。

熟地白芍茯神黑豆皮炒焦烏梅肉陳﹝三十﹞腎陰虛絡中熱。肝風動。腸紅三載不已。左脇及腹不爽。少陽亦逆。多以補中調攝。故未見奏功。姑用疏補。爲益髒通腑。

熟地炭炒當歸炒楂肉炒地楡炒丹皮冬桑葉又益陰泄陽。四劑血止。但腰酸脘中痺。咽燥喜涼飲。肛熱若火烙。陽不和平。仍是陰精失涵。

用虎潛法。

熟地炭白芍當歸地楡炭龜膠知母黃柏豬脊髓丸某沫血鮮紅凝塊紫黑。陰絡傷損。治在下焦。況少腹疝瘕。肝腎見癥。前此精濁日久。亦令陰傷於下。

人參茯神熟地炭炒黑杞子五味炒地楡生杜仲又左脈小數堅。肛墜脹。

人參茯神湖蓮肉芡實熟地炭五味陳﹝氏﹞脈小。瀉血有二十年。經云。陰絡傷。血內溢。自病起十六載。不得孕育。述心中痛墜。血下不論糞前糞後。問脊椎腰尻酸楚。而經水仍至。跗膝常冷。而骨髓熱灼。由陰液損傷。傷及陽不固密。閱頻年服藥。歸雜入涼肝。焉是遵古治病。議從奇經升固一法。﹝奇脈傷﹞

鹿茸鹿角霜枸杞子歸身紫石英沙苑生杜仲炒大茴補骨脂禹餘糧石蒸餅漿丸。

張﹝三九﹞勞力見血。胸背脇肋諸脈絡牽掣不和。治在營絡。﹝勞力傷絡﹞

人參歸身白芍茯苓炙艸肉桂計﹝五三﹞瘀血必結在絡。絡反腸胃而後乃下。此一定之理。平昔勞形奔弛。寒暄饑飽致傷。苟能安逸身心。瘀不復聚。不然年餘再瘀。不治。﹝血瘀在絡﹞

旋復花新絳靑蔥桃仁當歸須柏子仁宋﹝氏﹞當年腸紅。繼衄血喉痛。已見陽气乘絡。絡爲气乘。漸若懷孕者。然气攻則動如梭。與胎動迥異。倘加勞怒。必有污濁暴下。推理當如是觀。

柏子仁澤蘭捲柏黑大豆皮茯苓大腹皮便血一癥。古有腸風髒毒脈痔之分。其見不外乎風淫腸胃。濕熱傷脾二義。不若內經謂陰絡受傷。及結陰之旨爲精切。仲景之先便後血。先血後便之文。尢簡括也。陰絡卽臟腑隸下之絡。結陰是陰不隨陽之徵。以先後分別其血之遠近。就遠近可決其臟腑之性情。

庶不致气失統攝。血無所歸。如漏卮不已耳。肺病致燥澀。宜潤宜降。如桑麻丸。及天冬地黃銀花柿餅之類是也。心病則火燃血沸。宜淸宜化。如竹葉地黃湯及補心丹之類是也。

脾病必濕滑。宜燥宜升。如茅術理中湯。及東垣益气湯之類是也。肝病有風陽痛迫。宜柔宜泄。如駐車丸。及甘酸和緩之劑是也。腎病見形消腰折。宜補宜塡。如虎潛丸及理陰煎之類是也。至膽經爲樞機。逆則木火煽營。有桑葉山梔柏子丹皮之淸養。大腸爲燥腑。每多濕熱風淫。如辛涼苦燥之治。胃爲水谷之海。多气多血之鄕。髒病腑病。無不兼之。宜補宜和。應寒應熱。難以拘執而言。若努力損傷者。通補爲主。膏粱蘊積者。淸疏爲宜。痔瘡則滋燥兼投。中毒須知寒熱。餘如黑地黃丸。以治脾濕腎燥。天眞丸。以大補眞气眞精。平胃地楡之升降脾胃。歸脾之守補心脾。斑龍以溫煦奇督。建中之復生陽。枳術之疏補中土。

禹糧赤脂以堵截陽明。用五仁湯復從前之腸液養營法善病後之元虛。此皆先生祖古方而運以匠心。爲後學之津梁也。﹝邵新甫﹞

徐評以上諸案。腸紅痔血。俱不能分別。人參姜桂一槪亂投。此老與此癥竟茫然無知。誤人不少。案中不但痔血一癥。混入腸紅。卽知其爲痔血矣。而痔血之方又不中病。蓋另有治法。

不得與腸紅方等也。便血腸中必有受之處。褚氏所謂腸有竅便血殺人是也。當知塡竅之法。今惟知用人參姜附及五味等燥熱收斂之藥。助其腸中之火。而於脫血之後。更劫其陰。苟非純虛。是益其疾矣。

卷七

脫肛

翁﹝六五﹞濕熱皆主傷气。气下陷墜肛而痛。溲溺後。陰囊筋牽著於肛。其痛爲甚。夫厥陰肝脈繞陰。

按脈濡弱。決非疏泄主治。議進陷者舉之。從東垣補中益气湯。﹝濕熱气虛下陷﹞

孫面色痿黃。腹痛下血。都因飲食重傷脾胃。气下陷爲脫肛。經月不愈。正气已虛。宜甘溫益气。少佐酸苦。務使中焦生旺。而稚年易虧之陰自堅。冀有向安之理。﹝气虛下陷﹞

人參川連炒歸身炒白芍炙艸廣皮石蓮肉烏梅又肛翻純血。不但脾弱气陷。下焦之陰亦不攝固。面色唇爪。已無華色。此益气乃一定成法。

攝陰亦不可少。然幼稚補藥。須佐宣通。以易虛易實之體也。

人參焦術廣皮白芍炙艸歸身五味升麻﹝醋炒﹞柴胡﹝醋炒﹞

某便後。少腹痛肛墜。溺則便滑。腎虛不攝。﹝腎气不攝﹞

熟地炭五味萸肉炭茯苓炒遠志炒菟絲子某肛墜尻痛。利多傷陰。

熟地炭五味茯神炒山藥炒楂肉炒菟絲子煎送禹糧石脂丸。

王﹝六二﹞陽气下陷。腎眞不攝。肛墜气泄如風。向老下元陽憊。非升柴能舉其陷。

人參鹿茸補骨脂炒大茴香茯苓調入陽起石三分。

吳﹝五六﹞脫肛漏血。遇勞卽發。病經十六載。色萎黃。背脊痛。診脈尺中下垂。法當升陽攝陰。兼理奇脈。斑龍丸加五味子。蜜丸。

脫肛一癥。其因不一。有因久痢久瀉。脾腎气陷而脫者。有因中气虛寒。不能收攝而脫者。

有因酒濕傷脾色欲傷腎而脫者。有因腎气本虛。關門不固而脫者。有因濕熱下墜而脫者。又肛門爲大腸之使。大腸受寒受熱。皆能脫肛。老人气血已衰。小兒气血未旺。皆易脫肛。經曰。下者舉之。徐之才曰。澀可去脫。皆治脫肛之法也。觀先生治脫肛之癥。亦不越乎升舉固攝益气三法。如气虛下陷而脫者。宗東垣補中益气湯。舉陷爲主。如腎虛不攝而脫者。宗仲景禹糧石脂丸。及熟地五味菟絲輩。固攝下焦陰气爲主。如肝弱气陷。脾胃气虛下陷而脫者。用攝陰益气。兼以酸苦泄熱爲主。如老年陽气下陷。腎眞不攝而脫者。

又有鹿茸陽起石等。提陽固气一法。汪庵云。有气熱血熱而肛反挺出者。宜用芩連槐柏。及四物升柴之類。愚謂卽或間有此癥。終非可訓之法。存之以質君子。﹝鄒滋九﹞

徐評脫肛多由濁气下降。濕痰毒火合並爲害。故腫痛異常此實癥也。必淸其大腸之火。而用外治之藥以收之。無不立愈。其有虛人病後淸气下陷。則用補中益气之法以提之。十不得一者也。乃不論何因。俱用升提收斂之法。肛門之痰火濁气。將升提而置之何地耶。又脫肛之疾屬熱多。又用溫燥。更非所宜。

卷七

痿

湯﹝六三﹞有年偏痿。日瘦。色蒼脈數。從金匱肺熱葉焦。則生痿論。﹝肺熱葉焦﹞

玉竹大沙參地骨皮麥冬桑葉苦百合甜杏仁徐﹝三歲﹞面瘰跗。此屬肺熱痿。

連翹花粉黑山梔赤小豆桑葉白通艸張濕中伏熱。沈著下焦。用苦勝濕。辛通气分。然必循經入絡。漸次達及陽明。﹝濕火﹞

綿茵陳﹝三錢﹞生茅術﹝五分﹞黃柏﹝一錢半﹞晚蠶砂﹝一錢﹞寒水石﹝三錢﹞茯苓皮﹝三錢﹞

又色蒼脈實。體質彊壯。𨿽年逾四旬。气元充旺。詢知平日善啖酒醴甘肥。此釀成濕火。蘊結下焦。今少腹微腫硬。二便滯澀。自覺少腹气脹上衝。兩足沈重。艱於步履。腿股皮中甚熱。卽內經所云。濕熱不攘大筋短。小筋弛長短爲拘。弛長爲痿也。更述曾因熬煉膏藥。中有虫蜈蚣等物。吸受穢濁毒瓦斯。未始非與濕熱糾蓄。沈伏下焦。前議苦辛寒燥。玆再佐以搜逐絡隧。然此病從口而入。必茹素戒飲。一二年之久。病根可拔。當恪守勿懈爲要。

綿茵陳﹝三錢﹞黃柏﹝一錢半﹞川萆﹝一錢﹞茯苓皮﹝三錢﹞金鈴子﹝一錢半﹞穿山甲﹝三錢﹞

大檳榔汁﹝一錢﹞

又綿茵陳萆茯苓皮黃柏蠶砂漢防己龍膽艸山梔靑黛又病去七八。常服二妙丸可也。

黃柏﹝八兩略炒﹞茅山術﹝米泔浸切片同烏芝麻拌飯上蒸三五次去芝麻焙漧三兩﹞

二味研末。水法丸。空心服三錢。開水下。

吳﹝二十﹞雨濕泛潮外來。水谷聚濕內起。兩因相湊。經脈爲痺。始病繼以瘡痍。漸致痿筋弛。气隧不用。濕𨿽阻气。而熱蒸爍及筋骨。久延廢棄有諸。﹝濕熱蒸爍筋骨﹞

大豆黃卷飛滑石杏仁通艸木防己廉﹝三二﹞診脈論體。從遺精漏瘍。繼而環跳穴痛。遂不堪行走。髒陰傷及腑陽。陽气日加窒塞。經脈不司舒展。食入壅脘欲吐。大便旬日不通。痞阻日甚。而爲痿癥。內經論治痿獨取陽明。無非流通胃气。蓋胃脈主乎束筋骨利機關竅也。議用加味溫膽湯。﹝胃气窒筋骨不利﹞

又大便旬日不通。用更衣丸。取意小腸火腑。非苦不通。非下不奪也。

某﹝五歲﹞頭目口鼻邪。繼而足痿。此邪風入絡所致。﹝邪風入絡﹞

羚羊角犀角元參細生地黃柏川斛川萆兪五旬又四。陽气日薄。陽明脈絡空乏。不司束筋骨以流利機關。肩痛肢麻頭目如蒙。行動痿弱無力。此下虛上實。絡熱。內風沸起。當入夏陽升爲甚。燥濕利痰。必不應病。議淸營熱以熄內風。﹝陽明虛營絡熱內風動﹞

犀角鮮生地元參心連翹心冬桑葉丹皮鉤藤明天麻陳陽明脈空。厥陰風動。自右肩臂漸及足跗痿。長夏气泄。秋半不主收肅。顯然虛癥。先用通攝方法。﹝肝胃虛內風動﹞

淡蓯蓉熟地杞子川牛膝川斛茯苓遠志﹝炒黑﹞石菖蒲夏﹝四四﹞自稚壯失血遺精。兩交夏月。四肢痿。不得轉動。指節亦不能屈曲。凡天地間。冬主收藏。

夏主發泄。內損多年不復元。陽明脈衰所致。﹝肝胃虛﹞

當歸羊肉膠杞子鎖陽菊花炭茯苓靑鹽吳﹝三九﹞下焦痿。先有遺泄濕瘍。頻進滲利。陰陽更傷𨿽有參術。養脾肺以益气。未能救下。卽如畏冷陽微。幾日飯後吐食。乃胃陽頓衰。應乎外衛失職。但下焦之病。多屬精血受傷。兩投柔劑溫通之補。以腎臟惡燥。久病宜通任督。通攝兼施。亦與古賢四斤金剛健步諸法互參。

至於胃藥。必須另用。夫胃腑主乎气。气得下行爲順。東垣有升陽益胃之條。似乎相悖。然芩連非苦降之气味乎。凡吐後一二日。暫停下焦血分藥。卽用扶陽理胃二日。俾中下兩固。經旨謂陽明之脈。束筋骨以利機關。諒本病必有合矣。﹝胃陽督腎皆虛﹞

鹿茸淡蓯蓉當歸杞子補骨脂巴戟天牛膝柏子仁茯苓川斛吐後間服大半夏湯加淡漧薑薑汁。

沈長夏濕熱。經脈流行气鈍。兼以下元絡脈已虛。痿弱不耐。步趨常似酸楚。大便或結或溏。

都屬肝腎爲病。然益下必佐宣通脈絡。乃正治之法。倘徒呆補。恐季夏後。濕熱還擾。須爲預理。﹝濕熱肝腎虛﹞

鹿角霜當歸生茅術熟地﹝薑汁制﹞茯苓桑椹子蓯蓉巴戟遠志小茴金气狗脊三斤。酒蒸。水熬膏和丸。淡鹽湯送下。

李﹝四九﹞痿在下。肝腎病多。但素飲必有濕熱。熱瘀濕滯。气血不行。筋縮。肌肉不仁。體質重者難移。無非濕邪之深沈也。若論陽虛。不該大發瘡痍。但久病非速攻。莫計效遲。方可愈疾。

細生地咸蓯蓉當歸須牛膝黃柏生刺蒺萆包﹝五三﹞寢食如常。脈沈而緩。獨兩腿內外肌肉麻木。五旬又三。陽脈漸衰。蹺維不爲用事。非三气雜感也。

溫通以佐脈絡之流暢。仿古賢四斤金剛之屬。

淡蓯蓉枸杞子牛膝茯苓白蒺藜木瓜川斛萆金毛狗脊膏丸。

郭兩足痿弱。遇冷筋掣。三年久病。藥力焉得速拔。況不明受病何因。徒見病而治。難期速功。據云精滑溺後。

通納下焦爲宜。

淡蓯蓉茯苓川斛生茅術生杜仲金毛狗脊沈﹝四四﹞眩暈怔忡。行走足肢無力。肌肉麻木。骨骱色變。早晨腹鳴瘕泄。此積勞久傷陽气。肝風內動。勢欲痿厥。法當脾腎雙補。中運下攝。固體治病。﹝脾腎陽虛﹞脾腎雙補丸山藥粉丸﹝繆仲淳方﹞

沈﹝三六﹞寢食如常。儀容日瘦。語言出聲。舌絡牽彊。手足痿弱。不堪動作。是肝腎內損。漸及奇經諸脈。乃痿痺之癥。未能驟期速功。﹝肝腎虛﹞地黃飲子去萸味桂。

席雨水後。診得右脈頗和。左關尺大。堅搏不附骨。春陽初萌。裏眞漏泄。有風動枯痿之慮。議乙癸同涵意。

熟地淡蓯蓉杞子五味萸肉牛膝川斛茯神菊花山藥粉丸李﹝氏﹞右肢跗足無力如痿。交子夜痰多嗆嗽。帶下且頻。是衝脈虛寒。浮火上升。非治嗽淸熱。夫衝爲血海。隸於陽明。女科八脈。奇經最要。內經論之。女子五七年歲。陽明日衰。今天癸將絕年歲。脈絡少气。非見病治病膚淺之見。愚意通陽攝陰以實奇脈。不必縷治。﹝衝脈虛寒﹞

薛氏加減八味丸二兩勻七服鹽湯送下。

許金瘡去血。乃經脈營絡之傷。若損及臟腑。倏忽莫救。後此嗔怒動肝。屬五志中陽气逆迸。

與客邪化火兩途。苦辛泄气。頻服旣多。陽遂發泄。形𨿽若丰盈。而收藏固攝失職。少腹約束。

陽道不舉。背脊喜靠。步履無力。皆是痿弱癥端。漸至痿廢。議以通納之法。專事涵養生眞。冀下元之陽。八脈之气。收者收。通者通。庶乎近理。﹝腎陽奇脈兼虛﹞

鹿角霜淡蓯蓉幹生菟絲粉生杜仲粉歸身五味大茴香遠志家韭子覆盆子云茯苓蒜汁泛丸。

唐﹝三四﹞脈左沈小。右弦。兩足腰膝酸無力。舌本腫脹。劑頸轟然蒸熱。痰涎湧出味鹹。此腎虛收納少權。

督脈不司約束。陰火上泛。內風齊煽。久延痿厥沈。病根在下。通奇脈以收拾散越之陰陽爲法。虎潛去知柏歸。。加枸杞靑鹽。羊肉膠丸。

萬脈濡弱。右大。心熱﹑煩渴。兩足膝腰髀伸縮不得自如。此乃下焦陰虛。熱爍筋骨而爲痿。﹝下焦陰虛﹞生虎潛去龜廣鎖加元參。

黃﹝二四﹞冬藏精气旣少。當春夏發泄。失血﹑遺精。筋弛骨痿。不堪行走。精血內怯。奇脈中少气。三年久損。

若不絕欲安閒。有僂廢難狀之疾。﹝骨痿﹞

鹿筋膠羯羊肉膠牛骨髓豬脊髓綫魚膠蓯蓉幹紫巴戟枸杞子茯苓沙苑子牛膝靑鹽某病後。陰傷骨痿。

生杜仲熟地龜甲黃柏虎骨牛膝當歸巴戟某癥如歷節。但汗出筋縱而痛。冬月爲甚。腰脊傴僂形俯。據述未病前。夢遺已久。是精血內損。無以營養筋骨。難與攻迫。議香茸丸。溫通太陽督脈。﹝督陽虛﹞

鹿茸﹝三兩﹞生當歸﹝二兩﹞麝香﹝一錢﹞生川烏﹝五錢﹞

雄羊腎三對。酒煮爛。搗丸。

經云。肺熱葉焦。則生痿。又云。治痿獨取陽明。以及脈痿筋痿肉痿骨痿之論。內經於痿癥一門。可謂詳審精密矣。柰後賢不解病情。以諸痿一癥。或附錄於虛勞。或散見於風濕。

大失經旨。賴丹溪先生。特表而出之。惜乎其言之未備也。夫痿癥之旨。不外乎肝腎肺胃四經之病。蓋肝主筋。肝傷則四肢不爲人用。而筋骨拘攣。腎藏精。精血相生。精虛則不能灌漑諸末。血虛則不能營養筋骨。肺主气。爲髙淸之髒。肺虛則髙源化絕。化絕則水涸。水涸則不能濡潤筋骨。陽明爲宗筋之長。陽明虛。則宗筋縱。宗筋縱則不能束筋骨以流利機關。此不能步履。痿弱筋縮之癥作矣。故先生治痿。無一定之法。用方無獨執之見。如衝任虛寒而成痿者。通陽攝陰。兼實奇脈爲主。濕熱沈著下焦而成痿者。用苦辛寒燥爲主。

腎陽奇脈兼虛者。用通納八脈。收拾散越之陰陽爲主。如下焦陰虛。及肝腎虛而成痿者。

用河間飲子虎潛諸法。塡納下焦。和肝熄風爲主。陽明脈空。厥陰風動而成痿者。用通攝爲主。肝腎虛而兼濕熱。及濕熱蒸灼筋骨。而成痿者。益下佐以溫通脈絡。兼淸熱利濕爲主。胃虛窒塞。筋骨不利而成痿者。用流通胃气。及通利小腸火腑爲主。胃陽腎督皆虛者。

兩固中下爲主。陽明虛。營絡熱及內風動而成痿者。以淸營熱熄內風爲主。肺熱葉焦而成痿者。用甘寒淸上熱爲主。邪風入絡而成痿者。以解毒宣行爲主。精血內奪。奇脈少气而成痿者。以塡補精髓爲主。先生立法精詳。眞可垂諸不朽矣。﹝鄒滋九﹞

徐評下體痿弱。確是屬虛者多。案中多溫補肝腎。亦不爲過。但其中必兼有風痰寒濕。一味蠻補。亦有未到之處。此等方起於宋而盛於明。古人不如是也。

卷七

痺

吳風濕相搏。一身盡痛。加以墮水。外寒裏熱。痛極發厥。此屬周痺。﹝周痺﹞

桂枝木片姜黃羚羊角海桐皮花粉白蒺藜又照前方去姜黃白蒺加大豆﹑黃卷﹑木防己鮑﹝四四﹞風濕客邪。畱於經絡。上下四肢流走而痛。邪行觸犯。不拘一處。古稱周痺。且數十年之久。豈區區湯散可效。凡新邪宜急散。宿邪宜緩攻。

蜣螂虫全蠍地龍穿山甲蜂房川烏麝香乳香上藥制末。以無灰酒煮黑大豆汁泛丸。

杜﹝三三﹞溫暖開泄。驟冷外加。風寒濕三气交傷爲痺。遊走上下爲楚。邪入經隧。𨿽汗不解。貴乎宣通。

桂枝杏仁滑石石膏川萆漢防己苡仁通艸又經脈通而痛痺減。絡中虛則痿弱無力。周身汗出。陽泄已多。豈可再用苦辛以傷陽泄气乎。內經以筋緩爲陽明脈虛。當宗此旨。

黃防風白術茯苓炙艸桂枝當歸白芍苡仁又大凡邪中於經爲痺。邪中於絡爲痿。今痺痛全止。行走痿弱無力。經脈受傷。陽气不爲護持。法當溫養通補。經旨春夏養陽。重在扶培生气耳。

黃﹝四兩﹞茯苓﹝三兩﹞生白術﹝三兩﹞炙艸淡蓯蓉﹝二兩﹞當歸﹝三兩﹞

牛膝﹝二兩﹞仙靈脾﹝二兩﹞虎骨膠金毛狗脊﹝十二兩無灰酒浸半日蒸熬膏﹞膠膏爲丸。

劉﹝三一﹞瀕海颶風潮濕。著於經脈之中。此爲周痺。痺則气血不通。陽明之陽不主司事。食腥膩遂不化爲溏瀉。病有六七年。正虛邪實。不可急攻。宜緩。

生白術生黃海桐皮川桂枝木羌活防風周痛勢流走而腫。後感外邪。參藥不可與也。從行痺治。﹝行痺﹞

羌活木防己石膏生甘艸海桐皮杏仁吳寒入陰分。筋骨痛。此爲痺癥。遺泄內虛。忌用表散劫眞。

當歸沙苑北細辛桂枝木生白術茯苓又虎骨當歸北細辛生白術茯苓又行痺入左足。

生虎骨防己萆苡仁半夏茯苓某﹝氏﹞風濕發熱。萃於經脈。腫痛遊走。病名行痺。世俗呼爲歷節風是也。

桂枝羌活石膏甘艸杏仁防風又行痺。腹中痛便難。不知饑。

栝蔞皮紫菀杏仁郁金半夏山梔桑枝兪肩胛連及臂指。走痛而腫。一年。乃肢痺也。絡虛畱邪。和正祛邪。﹝肢痺﹞

黃防風海桐皮生白術歸身川羌活片姜黃白蒺藜李﹝三四﹞脈小弱。當長夏四肢痺痛。一止之後筋骨不甚舒展。此衛陽單薄。三气易襲。先用陽明流暢气血方。

黃生白術漢防己川獨活苡仁茯苓朱﹝三二﹞肢痺痛頻發。

羚羊角木防己川桂枝尖晚蠶砂川萆白通艸生苡仁茯苓汪冬月溫暖。眞气未得潛藏。邪乘內虛而伏。因驚蟄節。春陽內動。伏气乃發。初受風寒。已從熱化。兼以夜坐不眠。身中陽气。亦爲泄越。醫者但執風寒濕三邪合成爲痺。不曉病隨時變之理。羌防葛根。再泄其陽。必致增劇矣。焉望痛緩。議用仲景木防己湯法。

木防己石膏桂枝片姜黃杏仁桑枝又气中伏邪得宣。右肢痺痛已緩。血分畱熱壅著。左肢痛勢未衰。足微腫。體質陰虛。仍以宣通輕劑。

羚羊角桂枝木片姜黃花粉木防己杏仁桑皮顧濕熱流著。四肢痺痛。

川桂枝木防己蠶砂石膏杏仁威靈仙某左脈如刃。右脈緩澀。陰虧本質。暑熱爲瘧。水谷濕气下墜。肢末遂成攣痺。今已便瀉減食畏冷。陽明气衰極矣。當緩調。勿使成疾。﹝寒濕﹞

生白術狗脊獨活茯苓木防己仙靈脾防風威靈仙又濕痺。脈絡不通。用苦溫滲濕小效。但汗出形寒泄瀉。陽气大傷。難以濕甚生熱例治。通陽宣行以通脈絡。生气周流。亦卻病之義也。

生於術附子狗脊苡仁茯苓萆徐﹝十九﹞長夏濕勝气阻。不饑不食。四肢痺痛。痛甚於午後子前。乃陽气被陰濕之遏。色痿黃。脈小澀。以微通其陽。忌投劫汗。

茯苓萆木防己晚蠶砂澤瀉金毛狗脊黎肢腠麻痺。足膝爲甚。

當歸杞子生虎骨油松節﹝各二兩﹞川芎狗脊萆淮牛膝仙靈脾檀香泥白茄根沙苑﹝各一兩﹞

火酒醇酒各半。浸七日。

某﹝三七﹞寒濕滯於經絡。身半以下筋骨不舒。二便不爽。若非迅疾飛走。不能效。蠲痛丹。

某勞力感濕。腰痺酸痛。四肢乏力。

生杜仲生苡仁沙苑子茯苓粗桂枝木金毛狗脊晚蠶砂木防己某十五年中。痺痛三發。述痛久流及肢節骨骱。屈曲之所皆腫赤。此寒濕變熱爲欲解。病在軀殼筋骨。無害命之理。但病深沈下甚。已屬陰邪。小腹脹。小溲全無。

川獨活﹝八分﹞漢防己﹝八分﹞川熟附﹝八分﹞粗桂枝木﹝一錢﹞茯苓﹝五錢﹞川萆﹝一錢﹞

木豬苓﹝一錢﹞

又生白術﹝三錢﹞茯苓﹝三錢﹞川熟附﹝一錢﹞川獨活﹝五分﹞北細辛﹝一分﹞漢防己﹝五分﹞

豬苓﹝一錢半﹞澤瀉﹝一錢﹞

又陽虛濕痺。痺愈。下焦無力。用斡旋其陽。

茯苓﹝四兩﹞生白術﹝二兩﹞泡淡生漧薑﹝一兩﹞肉桂﹝五錢﹞

以上四味。生研末。滚水泛丸。每早服三錢。開水下。

何﹝三六﹞脈沈。目黃舌腫。周身四肢疹發。胃痛。肢末皆腫彊。遇冷凍飲料涼卽病。此久伏濕邪。陽气傷損。議溫气分以通周行之脈。

川烏頭生白術桂枝木茯苓半夏薑汁唐﹝嫗﹞右後脇痛連腰胯。發必惡寒逆冷。暖護良久乃溫。此脈絡中气血不行。遂至凝塞爲痛。乃脈絡之痺癥。從陽維陰維論病。

鹿角霜小茴香當歸川桂枝沙苑茯苓王努力。經气受傷。客邪乘衛陽之疏而入。風濕阻遏經隧。爲腫爲痛。大汗連出。痛仍不止。而大便反滑。其濕邪無有不傷陽气者。固衛陽以卻邪。古人正治。以濕家忌汗耳。﹝風濕﹞

生於術﹝三錢﹞防風根﹝五分﹞生黃﹝三錢﹞片姜黃﹝一錢﹞桂枝木﹝五分﹞海桐皮﹝一錢﹞

羌活﹝五分﹞獨活﹝五分﹞

又人參﹝一錢﹞生於術﹝二錢﹞黃﹝三錢﹞炒當歸﹝一錢半﹞川桂枝﹝一錢﹞炙甘艸﹝五分﹞

煨姜﹝七分﹞南棗﹝二枚﹞

又風濕腫痺。舉世皆以客邪宜散。愈治愈劇。不明先因勞倦內傷也。蓋邪之所湊。其气必虛。

參術益气。佐以風藥。气壯托出其邪。痛斯止矣。病患自云。手足如墮如無。詎非陽微不及行乎四末乎。此皆誤治。致參藥過費耳。

人參﹝一錢﹞生於術﹝二錢﹞黃﹝二錢﹞歸身﹝一錢半﹞肉桂﹝三分﹞炙甘艸﹝三分﹞

煨姜﹝一錢﹞南棗﹝一枚﹞

又遺泄陰傷。兼以斂攝。

人參﹝一錢﹞生於術﹝二錢﹞黃﹝三錢﹞歸身﹝一錢﹞炙艸﹝五分﹞熟地﹝三錢﹞

茯神﹝三錢﹞五味﹝五分﹞白芍﹝一錢﹞

﹝丸方﹞人參﹝二兩﹞黃﹝四兩﹞茯神﹝二兩﹞杞子﹝二兩﹞鹿角霜﹝二兩﹞鹿茸﹝二兩﹞

歸身﹝三兩﹞炙艸﹝一兩﹞菊花炭﹝二兩﹞煉蜜丸。

王風濕痺痛。

防己生於術川獨活茯苓炒黃柏生苡仁又痺在四肢。

羚羊角白蒺藜海桐皮滑石大豆黃卷苡仁又照前方去蒺藜苡仁加連翹靑菊葉花粉。

又羚羊角犀角連翹海桐皮大豆黃卷花粉姜黃金銀花金風濕熱走痛。二便不通。此痺癥也。

杏仁木防己寒水石郁金生石膏木通李風濕肌腫而痛。畏熱。

炒黃柏茅術制蒺藜木防己秦艽鉤藤又黃柏防己茯苓苡仁萆虎骨楊四肢流走痺痛。風勝移走。濕凝爲腫。下焦爲甚。邪入陰分。蠲痛丹。

蔣﹝氏﹞便溏食少。腰腹以下骨骱肢節沈痛。

人參生於術制白松香茯苓漢防己北細辛川獨活苡仁王身半以上屬陽。風濕雨露從上而受。流入經絡。與气血交混。遂爲痺痛。經月來。外邪已變火化。攻散諸法。不能取效。急宜宣通淸解。毋使布及流注。

防己姜黃蠶砂杏仁石膏滑石毛﹝氏﹞風濕相搏。一身腫痛。周行之气血爲邪阻蔽。仿仲景木防己湯法。

木防己石膏杏仁川桂枝威靈仙羌活洪﹝四三﹞濕盛生熱生痰。漸有痿痺之狀。乃陽明經隧爲壅。不可拘執左屬血右屬气也。金匱云。經熱則痺。絡熱則痿。今有痛處。治在气分。﹝濕熱﹞

生於術﹝三錢﹞生黃﹝三錢﹞片姜黃﹝一錢﹞川羌活﹝一錢﹞半夏﹝一錢﹞防風﹝五分﹞

加桑枝﹝五錢﹞

又術固衛升陽。左肩胛痛未已。當治營中。以辛甘化風法。

黃當歸炙艸防風桂枝肉桂張骨骱走注行痛。身體重著。不能轉舒。此爲濕痺。但陽虛之質。忌辛散苦寒藥。

桂枝木木防己苡仁羚羊角大豆黃卷杏仁橘紅方左脈弦大。面赤痰多。大便不爽。此勞怒動肝。令陽气不交於陰。陽維陽蹺二脈無血營養。

內風爍筋。跗HT痺痛。暮夜爲甚者。厥陰旺時也。病在脈絡。

金斛晚蠶砂漢防己黃柏半夏萆大檳榔汁又痛右緩。左痛。濕熱未盡。液虛風動也。

生地阿膠龜版豆皮茯苓通艸某﹝十九﹞舌白目彩油光。腰痺痛。濕邪內蘊。尙未外達。必分利濕邪爲主。

杏仁蘇梗木防己濃朴茯苓皮花粉晚蠶砂茵陳吳﹝氏﹞風濕化熱。蒸於經絡。周身痺痛。舌漧咽燥。津液不得升降。營衛不肯宣通。怕延中痿。

生石膏杏仁川桂枝苡仁木防己又石膏杏仁木防己炒半夏橘紅黑山梔薑汁竹瀝石脈數右大。溫漸化熱。灼及經絡。气血交阻。而爲痺痛。陽邪主動。自爲遊走。陽動化風。肉腠浮腫。俗諺稱爲白虎歷節之謂。

川桂枝木防己杏仁生石膏花粉郁金又照前方去郁金加寒水石晚蠶砂通艸。

又脈大已減。右數象未平。痛緩什七。肌膚甲錯。發癢。腹微滿。大便不通。陽明之气未化。熱未盡去。陰已先虛。不可過劑。

麻仁鮮生地川斛丹皮寒水石鉤藤某久痺釀成歷節。舌黃痰多。由濕邪阻著經脈。

漢防己嫩滑石晚蠶砂寒水石杏仁苡仁茯苓宋病者長夏黴天奔走。內踝重墜發斑。下焦痛起。繼而筋掣。及於腰窩左臂。經云。傷於濕者。

下先受之。夫下焦奇脈不流行。內踝重著。陰維受邪。久必化熱爍血。風動內捨乎肝膽。所謂少陽行身之側也。診得右脈緩。左脈實。濕熱混處血絡之中。搜逐甚難。此由濕痺之癥失治。延爲痿廢沈矣。三年病根。非倉猝迅攻。姑進先通營絡。參之奇經爲治。考古聖治痿痺。

獨取陽明。惟通則畱邪可拔耳。﹝濕熱入血絡﹞

鹿角霜生白術桂枝茯苓撫芎歸須白蒺藜黃菊花某初病濕熱在經。久則瘀熱入絡。膿瘍日多未已。漸而筋骨疼痛。金匱云。經熱則痺。絡熱則痿。數年宿病。勿事速攻。夜服蒺藜丸。

﹝午服﹞犀角元參連翹心野赤豆皮細生地丹參姜黃桑枝張﹝二九﹞四肢經隧之中。遇天令陰晦。疼痛拘攣。癰疽瘍潰膿。其病不發。瘍愈病復至。抑且時常衄鼽。經以風寒濕三气合而爲痺。然經年累月。外邪畱著。气血皆傷。其化爲敗瘀凝痰。混處經絡。蓋有諸矣。倘失其治。年多气衰。延至廢棄沈。﹝痰血壅塞經絡﹞

當歸須﹝四兩﹞幹地龍﹝二兩﹞穿山甲﹝二兩﹞白芥子﹝一兩﹞小撫芎﹝一兩﹞生白蒺﹝二兩﹞

酒水各半法丸。

沈從來痺癥。每以風寒濕三气雜感主治。召恙之不同。由乎暑外加之濕熱。水谷內蘊之濕熱。外來之邪。著於經絡。內受之邪。著於腑絡。故辛解汗出。熱痛不減。余以急淸陽明而致小愈。病中復反者。口鼻復吸暑熱也。是病後宜薄味。使陽明气爽。斯淸陽流行不息。肢節脈絡舒通。而痺痿之根盡拔。至若溫補而圖速效。又非壯盛所宜。﹝暑傷气濕熱入絡﹞

人參茯苓半夏廣皮生於術枳實川連澤瀉竹瀝薑汁法丸。

暮服白蒺藜丸。

某冬月溫舒。陽气疏豁。風邪由風池風府。流及四末。古爲痺癥。忽上忽下。以風爲陽。陽主動也。診視鼻明。陽明中虛可見。卻邪之劑。在乎宣通經脈。﹝衛陽疏風邪入絡﹞

桂枝羚羊角杏仁花粉防己桑枝海桐皮片姜黃又癥已漸安。脈絡有流通意。仲景云。經熱則痺。絡熱則痿。知風淫於內。治以甘寒。寒可去熱。甘味不傷胃也。

甜杏仁連翹元參花粉綠豆皮梨汁又餘熱尙畱。下午足寒。晨餐頸汗。胃未調和。食不甘美。因大便微溏。不必過潤。

北沙參麥冬川貝川斛陳皮穀芽沈﹝三七﹞用養肝血熄風方。右指仍麻。行走則屈伸不舒。戌亥必心熱煩蒸。想前法不效。杞歸辛溫。

陽動風亦動矣。議去辛用咸。若疑慮途次瘧邪未盡。致脈絡畱滯。兼以通逐緩攻亦妙。﹝肝陰虛瘧邪入血絡﹞

熟地龜膠阿膠秋石天冬麥冬五味茯神蜜丸晨服。

桃仁穿山甲幹地龍撫芎歸須丹皮紅花沙苑香附汁丸。夜服。

某仲景以經熱則痺。絡熱則痿。今痺痛多日。脈中筋急。熱入陰分血中。致下焦爲甚。所謂上焦屬气。下焦屬血耳。﹝熱入下焦血分﹞

柏子仁當歸丹皮鉤藤川斛沙苑又痺痛。右膝甚。

生虎骨柏子仁牛膝萆苡仁茯苓某﹝四八﹞脈弦勁右足踝腫痛。得暖得摩稍適。此風寒濕三气。混入經隧而爲痺也。當用辛溫。宣通經气爲要。﹝風寒濕入下焦經隧﹞

活絡丹一丸。陳酒下。

某痺痛在外踝筋骨。妨於行走。邪畱經絡。須以搜剔動藥。

川烏全蠍地龍山甲大黑豆皮某病後過食肥膩。气滯熱郁。口膩粘涎。指節常有痺痛。當從气分宣通方法。﹝气滯熱郁﹞

蘇梗杏仁蔞皮郁金半夏曲橘紅陳﹝五四﹞勞動太過。陽气煩蒸。中年液衰風旋。周身痺痛。此非客邪。法宜兩調陽明厥陰。﹝肝胃虛滯﹞

黃生白術制首烏當歸白蒺藜黑豆皮張﹝五三﹞煩勞郁勃之陽。變現熱气內風。內經以熱淫風消。必用甘寒。前議謂酒客不喜甘味。且痰多食少。亦忌甘膩滋滯。用淸少陽膽熱者。酒气先入肝膽也。酒汁濕著。腸胃受之。理明以通胃。胃腸气機流行。食加。滑泄頗減。今者气熱。當午上冒。經絡痺痛亦減於平日。主以和陽甘寒。宣通經脈佐之。﹝肝膽風熱﹞

童桑羚羊角天門冬枸杞子白蒺藜丹皮茯苓霍山石斛共熬膏。

某﹝氏﹞血虛風痺。骨骱腫痛。

羚羊角細生地元參當歸桂枝桑枝白蒺藜金﹝三二﹞痺痛在下。重著不移。論理必系寒濕。但左脈搏數。經月遺泄三四。痛處無形。豈是六淫邪聚。然隧道深遠。藥餌未易奏功。佐以艾灸。冀得效靈。﹝精血虛﹞

枸杞子肉蓯蓉虎骨膠麋角膠杜仲桑椹子天冬沙苑茯苓溶膠丸。

孫脈右大。陽明空。气短閃爍欲痛。﹝气虛﹞

人參生黃熟白術炙艸廣皮當歸白芍半夏防風根羌活又益气頗安。知身半以上痺痛。乃陽不足也。

人參黃熟於術炙艸桂枝歸身白芍川羌沈痺痛在右。气弱有痰。

生於術川桂枝川獨活片姜黃白茯苓陳防己王辛香走竄。宣通經隧壅結气分之濕。有卻病之能。無補虛之益。大凡藥餌。先由中宮以布諸經。中焦爲營气之本。營气失養。轉旋目鈍。然攻病必藉藥气之偏。朝夕更攺。豈是去疾務盡之道。另於暮夜進養營一貼。﹝營虛﹞

人參茯苓桂枝木炙艸當歸炒白芍南棗吳﹝三六﹞筋縱痛甚。邪畱正痺。當此天暖。間用鍼刺以宣脈絡。初補气血之中。必佐宣行通絡之治。﹝筋痺﹞

生黃防風桂枝炒黑常山歸身靑菊葉汁某痺痛偏左。入夜尢甚。血中之气不行。﹝血中气滯﹞

歸須桑枝苡仁白疾黎姜黃木防己劉﹝三八﹞周禮采毒藥以供醫事。蓋因頑鈍沈痼。著於軀殼。非臟腑虛損。故必以有毒攻拔。使邪不畱存。凝著气血。乃效。旣效矣。經云。大毒治病。十去其五。當此只宜愛護身體。勿勞情志。便是全功道理。愚人必曰以藥除根。不知天地之气。有勝有復。人身亦然。谷食養生。可禦一生。

藥餌偏勝豈可久服。不觀方士煉服金石丹藥。疽發而死者比比。﹝血虛絡澀﹞

何首烏黑芝麻桑枝桂枝湯泛丸。

某脈沈小數。營中畱熱。骱骨尙有微疼。宜通經絡。佐淸營熱。﹝營中熱﹞

鉤藤細生地當歸須白蒺藜丹皮片姜黃此癥與風病相似。但風則陽受之。痺則陰受之。故多重著沈痛。其在內經。不越乎風寒濕三气。然四時之令。皆能爲邪。五臟之气。各能受病。其實痺者。閉而不通之謂也。正气爲邪所阻。臟腑經絡。不能暢達。皆由气血虧損。腠理疏豁。風寒濕三气。得以乘虛外襲。畱滯於內。致濕痰濁血。流注凝澀而得之。故經云。三气雜至。合而爲痺。又云風勝爲行痺。寒勝爲痛痺。濕勝爲著痺。以及骨痺筋痺脈痺肌痺皮痺之義。可知痺病之癥。非偏受一气足以致之也。然而病癥多端。治法亦異。余亦不能盡述。玆以先生治痺之法。爲申明一二。有衛陽疏。風邪入絡而成痺者。以宣通經脈。甘寒去熱爲主。有經脈受傷。陽气不爲護持而爲痺者。以溫養通補。扶持生气爲主。有暑傷气濕熱入絡而爲痺者。用舒通脈絡之劑。使淸陽流行爲主。有風濕腫痛而爲痺者。用參術益气。佐以風藥壯气爲主。有濕熱傷气。及溫熱入血絡而成痺者。用固衛陽以卻邪。及宣通營絡。兼治奇經爲主。有肝陰虛。瘧邪入絡而爲痺者。以鹹苦滋陰。兼以通逐緩攻爲主。有寒濕入絡而成痺者。以微通其陽。兼以通補爲主。有气滯熱郁而成痺者。從气分宣通爲主。有肝胃虛滯而成痺者。以兩補厥陰陽明爲治。有風寒濕入下焦經隧而爲痺者。用辛溫以宣通經气爲主。有肝膽風熱而成痺者。用甘寒和陽。宣通脈絡爲主。有血虛絡澀。及營虛而成痺者。以養營養血爲主。又有周痺行痺肢痺筋痺。及風寒濕三气雜合之痺。亦不外乎流暢气血。祛邪養正。宣通脈絡諸法。故張景嶽雲。治痺之法。只宜峻補眞陰。宣通脈絡。使气血得以流行。不得過用風燥等藥。以再傷陰气。亦見道之言也。﹝鄒滋九﹞

徐評案多重復。可刪。旣知風寒濕爲痺。則盡屬外邪可知。而用人參及溫補之藥者。十居二三。恐有畱邪之患。凡屬形體之疾。當外治。不明外治之法。服藥𨿽中病。僅得醫術之半耳。

卷七

痙厥

李先因嘔吐腹痛。隨卽昏迷。此气火痰上蒙淸神爲厥。先用烏梅擦牙。令牙關得開。然後用藥。﹝痰火上閉﹞至寶丹三分。

某陽气暴張。精絕。令人煎厥。﹝煎厥﹞

細生地﹝一兩﹞阿膠﹝三錢﹞出山鉛﹝打薄五錢﹞調珍珠末﹝一錢﹞

細生地元參龜膠阿膠淡菜蚌水又液涸消渴。都是髒陰爲病。前議塡陰。藥汁濃膩不能多進。但胃口不醒。生气何以再振。陽明陽土。非甘涼不復。況肝病治胃。自來有諸。

人參麥冬川斛新會皮白粳米榦佩蘭葉王﹝四一﹞經云。煩勞則張。精絕。辟積於夏。令人煎厥。夫勞動陽气弛張。則陰精不司畱戀其陽。𨿽有若無。故曰絕。積之旣久。逢夏季陽正開泄。五志火動風生。若煎熬者然。斯爲暈厥耳。治法以淸心益腎。使肝膽相火。內風不爲暴起。然必薄味靜養爲穩。

連翹心元參心竹葉心知母細生地生白芍某﹝二九﹞腎厥。由背脊而升。發時手足逆冷。口吐涎沫。喉如刀刺。蓋足少陰經脈。上循喉嚨。挾舌本。

陰濁自下上犯。必循經而至。仿許學士椒附意。通陽以泄濁陰耳。﹝腎厥﹞

炮附子淡漧薑川椒胡蘆巴半夏茯苓薑汁泛丸。

某腎厥。气逆至頭。玉貞丸二十粒盛﹝四九﹞臍上心下熱熾。咽喉間陳腐气。遂神昏僕厥。經時汗出而醒。病來口湧血沫。乃膻中熱擁以致心竅受蒙。若非芳香淸透。不能宣通絡中瘀痺。﹝膻中熱郁心竅蒙﹞

生烏犀角﹝一兩﹞天竺黃﹝一兩﹞丹參﹝一兩﹞郁金﹝一兩﹞云茯神﹝一兩﹞石菖蒲﹝五錢﹞

麝香﹝一錢﹞冰片﹝五分﹞

各生研。野赤豆皮煎湯泛丸。竹葉湯送下二錢。食後服。

謝﹝女﹞熱郁於內。則機竅不靈。春令升泄。木火化風旋擾。螈搐搦。有癲癇之慮。不可進通經。再劫其陰液。

細生地郁金犀角丹參石菖蒲生白芍竹瀝又火淫於內。治以苦寒。佐以鹹寒。

黃連黃芩黃柏黑山梔牡蠣生地衝入方諸水又脈左堅。經阻半載。戌亥陰時。厥逆肢掣。超時方蘇。卽欲渴飲。龍薈宣竅。鹹苦淸火未效。且大便兩旬不解。定是熱結在血。仿古人厥應下之義。用張子和玉燭散。玉燭散。

羅溫邪內陷。津液被劫。厥陽挾內風上逆。遂致痙厥。﹝溫邪劫液風陽上逆﹞

生牡蠣阿膠熟地炭生白芍炒遠志石菖蒲又厥陰誤進剛藥。五液劫盡。陽气與內風鴟張。遂變爲痙。平昔內損。繼以暴邪。本屬難調。此陰气竭絕。戌亥當防。

熟地炭磁石生白芍木瓜遠志茯神毛瘦人而病溫熱。神呆舌赤。診脈時。兩手牽掣震動。此津液受劫。肝風內鼓。是發痙之原。

議以養胃汁。熄肝風。務在存陰耳。用仲景復脈湯法。去參姜桂。

余脈細促。神迷。舌縮言謇。耳聾。四肢牽引。牙關不緊。病已月餘。乃溫邪劫液。陽浮獨行。內風大震。變幻痙厥危。議以育陰熄風法。必得痙止神淸。方有轉機。

阿膠﹝二錢﹞雞子黃﹝一枚﹞人參﹝秋石拌烘一錢﹞天冬﹝一錢﹞細生地﹝二錢﹞白芍﹝一錢半﹞

又神气稍蘇。脈來斂靜。五液交涸。風陽尙動。滋液救其焚燎。淸補和陽去熱。用藥全以甘寒。

津液來復。可望向安。

阿膠人參淡菜鮮生地天冬川斛毛少陰不藏。溫邪深入。喘促汗出。渴不多飲。舌辛似縮。癥非輕小。擬用復脈湯。爲邪少虛多之治。去姜。

又舌絳汗泄。齒燥痰膩。熱劫津液。最防痙厥。復脈湯去姜桂。

唐積勞伏暑。欲寐時。心中轟然上升。自覺神魂縹緲。此皆陽气上冒。內風鼓動。所以陡然昏厥。﹝暑邪內陷胞絡閉結﹞

石膏知母甘艸粳米生地麥冬竹葉心方熱閉神狂。因乎食復。畏人與肢筋牽動。仍屬暑病變痙。通三焦以淸神明。冀有轉機。紫雪丹二錢。

又舌欲痿。膚燥筋掣。熱劫脂液殆盡爲痙。用河間甘露飲。再服紫雪丹一錢。

楊暑由上受。先入肺絡。日期漸多。气分熱邪逆傳入營。遂逼心胞絡中。神昏欲躁。舌音縮。手足牽引。乃暑熱深陷。謂之發痙。熱閉在裏。肢體反不發熱。熱邪內閉則外脫。豈非至急。考古人方法。淸絡熱必兼芳香。開裏竅以淸神識。若重藥攻邪。直走腸胃。與胞絡結閉無干涉也。

犀角元參鮮生地連翹鮮菖蒲銀花化至寶丹四丸金暑熱結聚於裏。三焦交阻。上則神呆不語。牙關不開。下則少腹沖气。小溲不利。邪結皆無形之熱閉塞。漸有痙厥之狀。昨大便旣下。而現此象。豈是垢滯。議芳香宣竅。通解在裏蘊熱。

紫雪丹一錢五分開水化勻三服。

鮑舌白。渴欲冷凍飲料。气促。嗆咳而呃。胸悶昏譫。此暑風濕熱穢濁痺塞。宿垢尙在小腸。旬日間漸變痙厥。是爲險機。議逐穢結。以冀稍淸。

大杏仁連翹心竹葉心川貝母菖蒲根汁辰砂益元散煎藥化牛黃丸一服。

蔡暑濕熱。都著气分。乃消食苦降滋血亂治。熱熾津涸。舌板成痙。究竟邪閉阻竅。勢屬不穩。

人參生甘艸石膏知母粳米潘﹝二八﹞肝陽化風。上冒爲厥。風陽內爍。脂液涸而作痛。此非實癥。剛燥忌用。﹝肝風﹞

生地阿膠牡蠣天冬茯神生白芍夏﹝五二﹞中年以後。陽气日衰。是下焦偏冷。陽不及護衛周身。气分更虛。右肢如痿。當春地气上升。

身中肝風大震。心嘈嗔怒。痰湧音啞。乃厥象也。皆本气自病。最難見效。

熟地熟淡附子牛膝炭炒麥冬遠志炭茯苓馬面靑白。入夜顴頰漸赤。耳聾。舌心幹板而縮。並不渴飲。間有寒戰後熱。此厥陰肝臟液涸風旋。勢成痙厥危癥。勉從經旨之訓。肝苦急。當食甘以緩之。

甘麥大棗湯加阿膠。

陸面靑。頭痛動搖。手足搐搦牽掣。驚嚇惱怒。病從肝起。如饑求食。晝夜無寐。都是肝風盤旋鼓舞。漸爲癇厥。此乃五志之病。

阿膠牡蠣生地天冬小麥生白芍某沖气巓脹厥。龍薈丸一錢二分。

顧此痿厥也。蓋厥陰風旋。陽冒神迷則爲厥。陽明絡空。四末不用。而爲痿厥。午後黃昏。乃厥陰陽明旺時。病機發現矣。凡此皆屬絡病。金匱篇中有之。仲景云。諸厥宜下。下之利不止者死。明不下降之藥。皆可止厥。但不可硝黃再傷陰陽耳。但積年沈。非旦夕速效可知矣。

活鱉甲眞阿膠方諸水鮮生地元參靑黛又照前方去元參加天冬。

厥從肝起。其病在下。木必得水而生。陰水虧。斯陽風爍筋。而絡中熱沸卽厥。拙擬血屬介類。味鹹入陰。靑色入肝。潛陽爲法。

又陰絡空隙。厥陽內風掀然鼓動而爲厥。余用鹹味入陰和陽。介類有情之潛伏。頗見小效。

但病根在下深遠。湯劑輕浮。焉能塡隙。攺湯爲膏。取藥力味重以塡實之。亦止厥一法。

鮮鱉甲敗龜版豬脊髓羊骨髓生地天冬阿膠淡菜黃柏熬膏。早服七錢。午服四錢。

林據說六七年前。驚駭起病。气從左脇有聲。攻及胸膈。心中脹極。气降脹減。必汗出溲溺。

此屬肝厥。凡煩勞動怒。卽刻舉發。肝木風火內寄。其來必驟。且有聲音。久恙非湯藥可投。緩調須用丸藥。更發作自必輕減。

人參漧薑附子桂枝川椒小川連川楝子當歸白芍烏梅肉丸顧平昔腸紅。陰絡久傷。左脇下宿瘕。肝家風气易結。形瘦面靑。陰虛。陽气易冒。血絡不得凝靜。諸陽一並遂爲厥。沖气自下犯胃爲呃。癥似蓄血爲狂。柰脈細勁。咽喉皆痛。眞陰枯槁之象水液無有。風木大震。此剛劑彊鎭。不能熄其厥冒耳。

生雞子黃﹝一枚﹞眞阿膠﹝二錢﹞淡菜﹝泡洗五錢﹞龜版﹝五錢﹞衝入熱童便一杯。

戴酒客中虛多濕。陽明素虛。厥陰來乘。當谷雨土旺用事。風木與陽俱升逆。鬱冒而厥。此平昔積勞內因。與外邪無涉。閱醫多用風藥。是再傷肌表護衛之陽。乃召風以致中耳。

川桂枝羚羊角炒半夏橘紅明天麻茯苓當歸鉤藤吳﹝三十﹞肝風癇厥。迅發莫制。都因腎眞內怯。平素多遺。診脈芤弱。議用固本丸。固本加五味萸肉龍骨金箔蜜丸。

謝﹝五八﹞有年下虛。春木自地而升。陽浮上蒙淸竅。經云。下虛上實。爲厥癲疾。肝風內震。倘加惱怒。

必致厥僕痱中。大忌攻痰祛風藥。

熟地天冬萸肉五味牛膝龜甲磁石茯神遠志菖蒲夏﹝十九﹞少腹气攻有形。嘔吐頭脹。陰脈不至頭。而厥陰脈上至巓頂。四肢逆冷。卽厥象也。不是瘧母宿冷。肝脈環繞陰器爲遺泄。﹝厥陰寒厥﹞

炒黑川椒川楝子炒橘核靑木香小茴香茯苓王右脈已伏。左小緊。四肢冰冷。漧嘔煩渴。厥陰濁泛。胃陽欲絕。此屬痛厥。姑以辛熱泄濁通陽。

泡淡吳萸制附子川楝子延胡索淡漧薑茯苓又脈微爲無陽。下利冷汗。嘔逆不食。肢厥不肯回陽。一團濁陰阻蔽。卻有閉脘之危。議四逆之屬。護陽驅濁。

人參淡附子枳實茯苓生淡漧薑又肢厥惡心吞酸胸滿。大便不通有六日。

川連淡漧薑人參枳實陳皮半夏茯苓史溫熱已入厥陰。陰傷。致風陽上巓。遂爲痙厥。厥發丑寅。陽明少陽之陽震動。昨進鹹苦。淸其陰分之熱已效。今復入鎭陽以止厥。﹝厥陰熱邪﹞

生地天冬阿膠雞子黃生龍骨小麥蔣眩暈。心痛脹。嘔吐涎沫。周身麻木。此厥陰肝臟中陽。過胃貫膈。逆衝不已。有痙厥之意。

川連﹝吳萸煮﹞漧薑川楝子烏梅牡蠣白芍又開泄和陽入陰已效。當停煎藥。龍薈丸。

程厥邪熱深。生薑性辛溫。大泄肝陰。陽遂上冒。心熱暈厥。但陰虛熱熾。苦寒不可多進。以滋陰卻熱爲穩。

生鱉甲鮮生地生白芍知母山梔橘紅張未病先有驚恐。先寒戰。後發熱。心中極熱。漧嘔煩躁。渴飲冷。仍不解渴。診脈小弦。舌白無胎。曾肢冷如冰。此熱邪已入厥陰肝經。所謂熱深厥深也。病全入裏。極爲棘手。議用紫雪丹。

開深伏之熱結。取其芳香宣竅。冀得躁擾勢緩。方有轉機。紫雪丹二錢。

王心中疼熱。耳聾自利。熱邪已入厥陰。三日不厥。方有好音。

郁金川連秦皮黃芩連翹心石菖蒲汁某先發水痘。已感冬溫。小愈不忌葷腥。余邪復熾。熱不可遏。入夜昏煩。輒雲頭痛。邪深走厥陰。所以發厥。診脈兩手俱細。是陽極似陰。鼻煤舌漧。目黃。多屬邪閉壞敗。諒難挽回。用涼膈散。

伍﹝女﹞室女經來。衝脈自動。動則陽升。內風繞旋不息。爲薄厥煎厥。陽明虛。胃失降。厥陰熱。肝愈橫。風陽上冒。淸空神迷。諸竅似阻。皆入夏大地發泄之徵。本虛表實。先理其實。議用局方龍薈丸。純苦直降。非湯飲畱連腸胃之比。每服三錢。不拘二三次分服。接用復脈法。去參姜桂。﹝肝風爍陰﹞

施﹝氏﹞諸厥屬肝。肝病犯胃。爲嘔逆腹痛。乃定例也。診脈虛小。望色白。據述懷妊。病竟不發。思中流砥柱。斯肝木凝然。則知培植胃土。乃治病法程矣。﹝肝逆胃虛﹞六君子去術皮加芍藥木瓜煨姜南棗。

某﹝氏﹞厥屬肝病。幾番病發。都因經水適來。夫血海貯聚旣下。斯衝脈空乏。而風陽交動。厥之暴至之因由也。鹹寒濡潤。亦和陽泄內風之義。治之未應。下焦獨冷。喉嗆胸痺。思衝脈乃陽明所屬。陽明虛則失闔。厥气上犯莫遏。內經治肝不應。當取陽明。制其侮也。暫用通補入腑。取乎腑以通爲補。小半夏湯加白糯米。

龔﹝三一﹞諸厥皆隸厥陰。疝瘕。心熱脇脹。中消便難。乃肝陽內風。妄動消爍。犯及陽明矣。經言治肝不應。當取陽明。肝胃一臟一腑相對。不耐溫補者。是肝用太過。肝體不及也。

九孔石決明淮小麥淸阿膠細生地天冬茯神陳嗔怒微厥。肝陽升舉。宜益胃陰以制伏。﹝怒﹞

人參﹝冷衝﹞麥冬茯神鮮蓮子竹葉心生甘艸微溫服葉﹝氏﹞脈右大。熱升風動。鬱冒爲厥。宗陳無擇羚羊角散方。﹝奇脈虛風陽動﹞

羚羊角小生地元參丹參連翹黑豆皮又厥後驚惕汗泄。陽風無制。都緣陰枯不主戀陽。議用六味益陰和陽。炒六味去山藥加人參秋石。

又渴不欲飲。陰不上乘。況寐醒神識不靜。易驚汗出。法當斂補。

人參萸肉炭熟地五味茯神遠志又半月經水兩至。痛自下焦衝突而厥。病由陰維衝任。蓋八脈所司也。此養營僅到中宮。所以無效。

蓯蓉鹿角霜當歸柏子霜桂枝木茯苓又前法已中病情。須從奇經治義。照前方去桂枝木加鹿角膠。

又病去八九。僅以溫補下元爲法。不必窮治。

淡蓯蓉炒杞子當歸柏子仁茯苓小茴香陶﹝氏﹞脈數。厥止。熱在營中。﹝心營熱﹞

犀角元參丹皮連翹心膽星橘紅王口鼻觸入異气。胃傷嘔吐。土衰則木克。肝風內橫。三虫擾動爲痛。從蛔厥論治。﹝蛔厥嘔吐﹞

川椒榦姜桂枝木川楝子人參川連烏梅生白芍黃﹝二十﹞據述十一年前夏秋間。多用井水鹽梅。因此昏厥。以後三五日一發。病愈𨿽醒。日瘦日減。

間有語言不自接續。想其至理。水鹽梅酸。大泄肝腎臟陰。厥者。陽气逆亂。冒神憒憒。勢成沈痼。非癇厥門治痰治火淸竅者。是髒陰受病。髒主乎藏蓄。醫偏搜逐劫爍。凡陰涸欲絕。譬諸油盡。燈焰忽明忽昏。撲然息矣。先聖先賢從無成法。未敢湊藥欺人。﹝陰涸欲絕﹞常用人乳一杯。

某脈左動如數。右小濡弱。病起嗔怒。卽寒熱汗出心悸。繼而神魂自覺散越。夫肝臟藏魂。因怒則諸陽皆動。所見病源。無非陽動變化內風而爲厥。故凡屬厥癥。多隸厥陰肝病。考內經治肝。不外辛以理用。酸以治體。甘以緩急。今精彩散失。鎭固收攝。猶慮弗及。而方書泄肝平肝抑肝方法盡多。至於補法。多以子母相生爲治。此病全以肝腎下焦主法爲正。所服醫藥。

並無師古之方。未識何見。

阿膠﹝一錢半﹞雞子黃﹝一枚﹞人參﹝一錢﹞生地﹝三錢﹞金箔﹝五片﹞

某冷自足上貫於心。初起周身麻木。今則口鼻皆有冷气。病起驚恐。內傷肝腎爲厥。衝脈隸於肝腎。二髒失藏。沖气沸亂。其脈由至陰而上。故多冷耳。﹝肝腎虛沖气逆﹞

淡蓯蓉熟地炭五味子紫石英茯苓牛膝汪胃陽傷殘。濁气上攻。將爲痛厥。當治陽明之陽。﹝痛厥﹞

吳茱萸薑汁半夏茯苓粳米又照前方去吳萸加廣皮。

某熱甚而厥。其熱邪必在陰分。古稱熱深厥深。病中遺泄。陰傷邪陷。發表攻裏。斷難施用。和正托邪。是爲正法。﹝瘧厥﹞

艸果知母人參半夏薑汁烏梅厥者。從下逆上之病也。痙者。明其風彊之狀也。所以二字每每並言。原與傷寒門所載者有間。想是癥總。由气血日偏。陰陽一並而成。譬如風雷之猛烈。郁極而發也。若發而漸復者。猶可轉危爲安。若發而轉逆者。必至直拔根乃已。斯存亡之機。在乎命髒之盈虧耳。

考方書之名目不一。致病之因由亦繁。大抵可吐者。如痰食塡塞於胸中。用瓜蒂散之類。

及燒鹽探引方法。可淸可折者。如厥陽壯火升逆而莫制。用玉女煎。及宣明龍薈丸法。可開可降者如气厥。薄厥。而形气暴絕。有五磨飲子。及蒲黃酒法。穢濁蒙神。而昏亂無知。有牛黃至寶。及蘇合香丸之兩法。飛屍卒厥。先宜酒醴以引導。並可按穴而施鍼法及灸法。

若從虛而論者。如內奪而厥。則爲喑痱。有地黃飲子之通攝下焦法。煩勞陽張。令人煎厥有人參固本。加入金箔方諸水。爲壯水制火法。血厥而陽騰絡沸。參乎從陰從陽法。色厥而精脫於下。急與大劑挽元法。腎厥宗許學士之椒附以通陽。蛔厥有仲景之安蛔法。陽極用救陰峻劑。陰極有扶陽方法。種種規模已爲全備。及參案中。先生於是癥獨重在肝。

蓋肝者。將軍之官。善幹他髒者也。要知肝气一逆。則諸气皆逆。气逆則痰生。遂火沸風旋神迷魂蕩。無所不至矣。若犯於上者。不免淩金爍液。有門冬湯。及瓊玉膏之補金柔制法。

若犯於中。而爲嘔爲脹者。用六君去術。加木瓜姜芍之類。及附子粳米湯加人參。爲補胃凝肝法。若震及心脾。而爲悸爲消者。用甘麥大棗湯。合龍蠣之屬。爲緩急重鎭法。若挾少陽之威而乘巓搖絡者。用羚羊鉤藤元參連翹之劑。爲熄風淸絡法。若本髒自病。而體用失和者。以椒梅桂芍之類。爲益體宣用法。若因母髒之虛。而擾及子髒之位者。用三才配合龜甲磁朱。及復脈減辛味。復入雞黃之屬。爲安攝其子母法。至於痿厥之治。尢覺神奇。

取血肉介類。攺湯爲膏。謂其力味重實。塡隙止厥最速。此豈非補前人之未備。開後學之法門者乎。參是案者。幸毋忽諸。﹝邵新甫﹞

徐評案中所載甚雜。或有癇癥。或有痙癥。或有怔忡癥。或有火郁癥。或有驚恐癥。或有痰迷癥。皆謂之厥。此編書者之過也。至於當用人參。則厥癥十不得一者。乃居其三四。恐畱邪之害。

必有受之者矣。

卷七

驚

某驚則气逆。陽泄爲汗。用重鎭壓驚。﹝气逆陽泄﹞

川桂枝木﹝五分﹞黃﹝去心二錢﹞人參﹝一錢﹞龍骨﹝一錢半﹞左顧牡蠣﹝一錢半﹞

某驚恐傷神。不語。﹝痰火阻竅﹞

建蘭根汁薑汁金汁共和一處。隔湯燉。徐徐服。

某因驚外觸。見癥神怯欲迷。已經肢厥冷汗怕動。仿鎭怯理虛。﹝髒燥陽浮﹞

人參茯神棗仁生龍骨石菖蒲炙艸南棗陳淮小麥早上服楊﹝氏﹞經血期至。驟加驚恐。卽病寒熱。心悸不寐。此驚則動肝。恐則傷腎。最慮久延髒燥。卽有肝厥之患。

淮小麥天冬龍骨牡蠣白芍茯神陳﹝二九﹞心中若煙霧。噯則气散。少頃卽聚。易驚恐畏懼。嘔逆不渴。自述難鳴苦況。瀉後亡陰。熱藥劫陰。前議和胃不應。主以鎭之攝之。

炙甘艸淮小麥大棗棗仁靑龍骨某驟驚。陽逆暴厥。爲肝膽病。晝則心悸是陽動。夜則气墜屬陰虧。用收固腎肝可效。﹝肝腎陰虛陽浮﹞

生地﹝五錢﹞萸肉﹝一錢﹞龍骨﹝三錢﹞牡蠣﹝三錢﹞五味﹝一錢﹞眞金箔﹝三張﹞

經云。驚則傷膽。恐則傷腎。大凡可畏之事。猝然而至者謂之驚。若從容而至。可以宛轉思維者。謂之恐。是驚急而恐緩也。夫驚癥。大人亦有之。小兒最多。因其神志未堅。膽气未充。故每遇稍異之形聲。卽陡然而驚矣。驚之所傷。由心猝及乎膽。由膽卽及乎肝。遂致心主君火。兼肝膽中相火風木。驟然而起。癥現搐搦。神昏譫妄。肢冷厥逆。吐乳身熱。目竄口噤。種種所患。無非心肝膽之現癥。而實毫無外感之風邪。此因外受之驚。而動內之木火風也。故但當以一驚字。立爲病名。斯乃切當。因其內風沸起。遂加一風字。因病來迅速又加一急字故遂有急驚風之病名。此已屬牽彊附會矣。至於今之混稱爲急驚風者。更屬背謬。總因小兒陰气未充。外感之風溫風熱風火。以及寒邪化熱。並燥火諸癥。最易傷陰。陰傷則血不營筋。液傷則脈絡滯澀。熱盛。亦能使內之木火風相繼而起。所現之癥。與受驚者類亦相同。然實非因受驚而起。其所治之法。大有區別。如果因驚者。治宜安養心神。鎭驚定怯。甘涼淸內熱。柔潤熄肝風。或少佐芳香。通其竅絡。舒其結閉。至於剛熱燥澀。表散之藥。槪不可用。若無驚而但感外邪者。有宜於涼散。有宜於溫散。有宜於苦寒淸火。有宜於甘溫扶陽。或補或瀉。自當按六淫之邪而施治。與驚字毫無關涉。柰今之醫者。每遇非驚之癥。因不能辧明六气中所傷何气。卻定不出病名。遂彊將一驚字混入。藉口漫稱爲急驚風癥。掩飾欺人。病家亦酷信之。以爲小兒防範難周。焉有無驚之理。其所訂之方錯雜遊移不知治驚總以心肝膽爲主。若治時邪。須兼肺胃脾腎。三焦營衛經絡而論。大不相同也。更有一種稱慢驚風之病名者。尢屬怪誕不經。必當亟爲駁正。有論在幼科吐瀉之後。宜合觀之。﹝華岫云﹞

徐評風字最妙。凡肝膽之疾。無不因風。肝爲風髒。經云風者百病之長也。不但外風名風。卽內風亦名風。故大人口眼歪斜。神昏厥冒。亦名中風。與小兒亦相類。何獨小兒之病不得名風也。

卷七

癲癇

孫﹝十八﹞神呆脈沈。因驚恐以致癇疾。語言不甚明了。此痰火阻其靈竅。深戒酒肉濃味。靜室善調。

經年可愈。﹝驚恐痰火升﹞

黃連黃芩山梔枳實橘紅膽星菖蒲遠志陳動怒驚觸。乃外加擾內。致五志陽越莫制。古人集癲癇狂辧。以陽並於陰。陰並於陽。互異。

今以陽逆狂亂。非苦藥之降。未能淸爽其神識也。當歸龍薈丸三錢。

倪驟然驚惕。陽气上逆。遂神呆不寐。倏爾叫喊。不食不饑不便。有癲癇之象。龍薈丸二服。

盧﹝十四﹞痰病已成癇疾。難愈。

竹節白附子天竺黃陳膽星石菖蒲川連郁金茯神橘紅汪驚恐。陽升風動。宿癇遂發。吐痰嘔逆不言。絡脈失利也。﹝陽气郁竅絡阻﹞

羚羊角石菖蒲膽星遠志連翹鉤藤天麻橘紅曹﹝十四﹞春病及長夏。癇厥屢發。前用龍薈丸意。苦泄肝膽。初服卽瀉。此久病陰分已虛。議理陰和陽。入酸以約束之。

生雞子黃阿膠川連黃柏生白芍米醋金﹝二十﹞癇厥。神呆肢彊。

犀角羚羊角元參菖蒲炒半夏炒遠志郁金橘紅吳驚狂。乃木火擾動。𨿽得平靜。仍心悸怔忡。夜臥不寐。診脈虛細如絲。已非痰火有餘。議補心丹。以理心之用。﹝木火動心神虛﹞

人參茯神棗仁元參丹參天冬麥冬生地川連柏子仁菖蒲桔梗遠志葉﹝氏﹞每遇經來紫黑。癇疾必發。暮夜驚呼聲震。晝則神呆。面靑多笑。火風由肝而至。泄膽熱以淸神。再商後法。﹝木火郁血滯﹞

丹皮丹參細生地黑山梔茺蔚子胡黃連調入琥珀末張﹝二二﹞入冬不寐。癇疾遂發。此陽不潛藏。治在肝腎。﹝肝腎陽升﹞用虎潛法。

某癲疾。脈不鼓指。議交心腎。益神志。﹝火郁心腎不交﹞

生地龜甲黃柏川連﹝酒炒﹞菖蒲茯神遠志山梔竹葉葉﹝二九﹞五志陽升。神識迷惑。忽淸忽甚者。非有形質之邪。乃熱气化風上巓。致於竟夜不寐。攻痰疏利。決不效驗。先以極苦之藥。冀其亢陽潛降。﹝風陽陽亢﹞

生地龍膽艸丹參木通山梔蘆薈靑黛薄荷某平昔操持。身心皆動。悲憂驚恐。情志內傷。漸漸神志恍惚。有似癲癇。其病不在一臟矣。醫藥中七情致損。二千年來。從未有一方包羅者。然約旨總以陰陽疊偏爲定評。凡動皆陽。當宗靜以生陰是議。陽乘於絡髒陰不安。斂攝鎭固。久進可效。家務見聞。必宜屏絕。百日爲期。

﹝勞心太過﹞

人參廉珠茯神棗仁炙艸生龍骨萸肉五味金箔天地。一陰陽也。陰陽和則天淸地寧。一有偏勝。遂有非常之變。人身亦一陰陽也。陰陽和則神淸气定。一有偏勝。自致不測之。故內經曰。重陽者狂。重陰者癲。癇與癲。其原則同也。古人集癲癇狂辧。以爲陽並於陰。陰並於陽。此誠不刊之論。言乎現癥。狂則少臥不饑。

妄言妄笑。甚則上屋逾垣。其候多躁而常醒。癲則或歌或哭。如醉如癡。甚至不知穢潔。其候多靜而常昏。癇則發作無時。卒然昏僕。筋螈。口中作聲。後人因其聲似。分馬癇牛癇豬癇羊癇雞癇五名。其候經時而必止。推其病因。狂由大驚大怒。病在肝膽胃經。三陽並而上升。故火熾則痰湧。心竅爲之閉塞。癲由積憂積郁。病在心脾胞絡。三陰蔽而不宣。

故气郁則痰迷。神志爲之混淆。癇病或由驚恐。或由飲食不節。或由母腹中受驚。以致內臟不平。經久失調。一觸積痰。厥气內風。猝焉暴逆。莫能禁止。待其气反然後已。至於主治。

察形證。診脈候。以辧虛實。狂之實者。以承气白虎。直折陽明之火。生鐵落飲。重制肝膽之邪。虛者當壯水以制火。二陰煎之類主之。癲之實者。以滚痰丸。開痰壅閉。淸心丸泄火郁勃。虛者當養神而通誌。歸脾枕中之類主之。癇之實者。用五癇丸以攻風。控涎丸以劫痰。

龍薈丸以瀉火。虛者當補助气血。調攝陰陽。養營湯河車丸之類主之。狂癲癇三癥治法。

大旨不越乎此。今如肝風痰火者。苦辛以開泄。神虛火炎者。則淸補並施。肝膽厥陽化風旋逆者。以極苦之藥折之。神志兩虛者。用交心腎法。勞神太過者。宗靜以生陰意。爲斂補鎭攝。方案𨿽未詳備。而零珠碎玉。不悉堪爲世寶哉。醫者惟調理其陰陽。不使有所偏勝。

則郁逆自消。而神气得反其常焉矣。﹝龔商年﹞

卷八

衄

某溫邪衄血。﹝溫邪﹞

連翹元參淡黃芩黑山梔皮杏仁郁金某風溫衄血。﹝風溫﹞

丹皮元參連翹赤芍茅花黑梔皮某﹝三四﹞此熱蒸於水谷之濕。齦血鼽衄。納谷如昔。治在陽明。﹝濕熱胃火上蒸﹞

熟地知母石膏元參牛膝陳﹝女﹞常有衄血。今夏忽起神識如呆。診脈直上魚際。大忌驚恐惱怒。天癸得通可愈。

﹝膽火上升心營熱﹞

犀角丹參元參生地連翹知母林﹝二六﹞陽升。鼻衄不止。

細生地烏犀角炒知母牛膝黑山梔川斛丹皮炒黑側柏葉某努力傷。陽逆鼻衄。

犀角﹝二錢鎊﹞細生地﹝三錢﹞炒丹皮﹝一錢﹞元參﹝一錢﹞炒牛膝﹝一錢半﹞黑山梔﹝一錢﹞炒黑側柏葉﹝五錢﹞

臨服衝鮮荷葉汁一小杯。

趙﹝二十﹞脈左數。衄血火升。﹝陰虛陽冒﹞

生地阿膠天冬麥冬淡菜生白芍茯神炒山藥程從前衄血。都以養陰益气而愈。知非實熱。皆勞役陽冒。以致陰血之動也。今壯年肌肉不充。身動气促如喘。口中膩涎濁沫。竟是腎精帶傷。收納失職之象。急急保養。遠戒酒色。猶可向安。

熟地人參萸肉湖蓮芡實補骨脂山藥粉丸朱﹝十七﹞脈數。陰虧陽升。頭暈。心中煩雜。鼻衄。

生地元參金銀花川斛丹皮石決明某咳逆失音。衄血。

生地龜板丹皮牛膝山藥茯苓某﹝十歲﹞鼻衄時發。

生地元參丹皮山藥茯苓澤瀉黃柏人中白某食燒酒辛熱。及靑梅酸泄。遂衄血咳嗽。心腹極熱。五味偏勝。腑陽髒陰爲傷。此病以養胃陰和法。﹝酒熱傷胃﹞

生白扁豆北沙參麥冬白粳米血行淸道。從鼻而出。古名曰衄。與濁道之吐咯者不同。淸道卽指至髙之分。由山根以上睛明之次而來也。其穴乃手足太陽足陽明。陰陽蹺五脈之會。及衝脈交會其間。可見諸經皆能爲衄。不獨肺胃而然。諸書𨿽已詳明。惟景嶽辧之尢切。但衄之爲患。總由乎火。外爲六淫之變化。內因五志之掀騰。气血日爲錯亂。陰陽爲之相乘。天人交感之處。虛實攸分矣。若風寒壅盛於經。陽气郁而迫營者。宜參麻黃桂枝癥之大意。若溫風暑熱怫郁。而動血外溢者。用辛涼淸潤等劑。認定經絡之髙下。若火邪極甚。而載血上泛者。有苦寒鹹寒之法。審其原委之淺深。此外因主治法也。至於煩冗曲運。耗及木火之營。肝臟厥陽化火風上灼者。甘鹹柔婉。理所必需。多勞過欲。病及天一之眞。陽浮引陰血以冒上竅者。滋潛濃味。法從峻補血脫則挽回元气。格陽則導火歸源。因酒用和陽消毒之劑。因努力用培中益下之方。此內因主治法也。學人惟審內外兩因。庶乎施治無誤矣。﹝邵新甫﹞

徐評治衄諸方。爲案中最穩當。

卷八

疝

某七疝治法。最詳子和。其旨辛香以泄肝。得气疏泄而病緩矣。按法調理不愈。七味導引納腎。益气升舉脾陽。而墜气仍然。艾灸蒸臍。原得小安。內經任脈爲病。男子內結七疝。女子帶下瘕聚。同爲奇經主之。故疏泄諸方。能治气實。參術升補。僅治中虛下陷。與元海奇經中病無補。壯歲至老。病根不輟。下焦日衰。可知升陽一法。體癥頗合。衰年僅可撐持。勿使病加可矣。﹝督任陽虛﹞

生鹿茸﹝三錢﹞鹿角霜﹝一錢﹞當歸﹝二錢﹞生菟絲子﹝五錢﹞沙蒺藜﹝一錢﹞川桂枝尖﹝五分﹞

饑時服。

朱﹝二一﹞勞傷。溫裏已效。臍旁動气。少腹結疝。睪丸偏墜。皆陽气不自復。濁陰聚絡。不宜急於育子。﹝濁陰凝聚肝絡﹞

當歸舶茴香淡蓯蓉枸杞子安息香茯苓孫疝墜於右。筋縮連小腹痛。此寒主收引。議進溫通厥陰之絡。

川楝子﹝二兩﹞穿山甲﹝二兩炙﹞炮黑川烏﹝五錢去皮﹞炒黑小茴香﹝一兩﹞橘核﹝二兩炒﹞乳香﹝五錢﹞

用老韭白根汁泛丸。饑時服二錢五分。

明臍下少腹。形象橫梗。發必痛繞脇腰。以及陰囊。此乃厥陰肝气不宣。議以苦辛加左金。佐通經脈之凝澀。

川連吳萸穿山甲靑木香金鈴子延胡靑橘葉湯丸郁﹝十七﹞肝病。絡虛气聚。少腹滯脹。前用河間金鈴子散。加牡蠣橘葉。合鹹苦辛勝法。小效加食。述饑則脇腹鳴盛。而濁气下泄頗安。乃絡虛不足中之有餘。形質瘦怯。不可純攻。

桃仁當歸梢炒小茴橘核郁李仁南山楂蔥白汁丸謝﹝五七﹞七疝皆肝。少腹堅聚有形。是閉塞不通之象。百日久恙。血絡必傷。古人治疝。必用辛香。助燥气勝之品。宜緩商矣。

歸須杜牛膝根小茴香川楝子穿山甲柏子仁林脈右弦。左澀。當臍痛連少腹。已屬凝聚有形。嘔吐黃濁。大便欲解不通。若患處漉漉有聲。

痛勢稍減。惟臥著體不轉移。其痛更加。此屬肝气疝瘕。辛香流气。所稱通則不痛耳。

炒桃仁炒橘核金鈴子炒延胡韭白汁兩頭尖小茴靑皮此通泄厥陰气血方也。痛甚於下。濁結有形。非辛香無以入絡。非穢濁無以直走至陰之域。以子和方合奉議意。

施﹝四八﹞立冬前一日。寒戰後熱屬厥陰。食蟹鹹寒沈墜。浮腫囊大。溲溺甚少。至晚腫脹愈加。顯然陽微濁聚。治從气分開泄冷濕。

粗桂枝吳萸川楝子茯苓生牡蠣澤瀉磨靑皮汁十匙。

唐﹝三六﹞寒濕已入太陽之裏。膀胱之气不利。陰囊莖腫。﹝膀胱寒濕凝滯﹞

五苓散加獨活漢防己。

某肝風筋疝。怒勞致傷。宜通補熄風。﹝筋疝﹞

蓯蓉補骨脂歸須小茴韭子茯苓胡桃肉靑鹽羊內腎蒸熟和丸。

朱動气疝瘕。繞臍汨汨有聲。男子精气不充。是下焦損傷。溫補勿過剛燥。須察八脈。以推病情。﹝奇脈陽虛﹞

淡蓯蓉歸身炒枸杞小茴炒沙苑茯苓紅棗肉汪自云鬱怒不已。夏季忽起腹脹。醫以快气疏滯湯藥。其脹竟入小腹下墜。靑筋外突。脹甚延及腎囊。乃肝疝之癥。議子和法。﹝鬱怒肝疝腫脹﹞

歸須橘核靑木香靑皮小茴黑山梔靑蔥管周﹝三六﹞久久勞怒。肝木內震。脇中少腹。皆肝脈遊行之所。气凝聚爲脹。聚久結形爲瘕疝。情懷憂鬱。永不能痊。以內起情志。不專艸木微功耳。

炒小茴黑山梔川楝子延胡靑木香靑皮生香附橘核吳﹝六十﹞味酸。食不化。湧吐。述少腹厥气上衝。下有宿疝。以肝濁攻胃。經云。食出完谷。是無陽也。

﹝肝疝犯胃﹞

生炮黑附子生淡漧薑豬膽汁吳萸川楝子吳﹝二四﹞疝結少腹。按之堅。凡過饑必衝突至脘。吐酸脹。述病從怒勞而得。內應乎肝。肝逆犯胃。

饑則胃弱肝乘上噯下泄气則減。

肉桂眞橘核靑木香小茴穿山甲粗桂枝李根白皮項寒勝疝墜。亦屬厥陰。蓋陽明衰。厥邪來乘。須胃陽復辟。凝寒自罷。

人參﹝一錢半﹞炮烏頭﹝一錢﹞淡漧薑﹝一錢﹞吳萸﹝泡淡一錢﹞茯苓﹝三錢﹞

朱七疝在肝。內經謂衝脈爲病。但衝脈隸於陽明。肝木必乘克胃土。胃翻湧逆。致吐蛔嘔涎。

湯飲不入。呃忒不止。皆逆亂無已。爲髒厥危矣。肝體本剛。相火內寄。一派熱燥藥餌。以剛濟剛。竟有缺折之虞。欲泄其濁。擬用朱南陽法。

韭白根兩頭尖金鈴子延胡歸須肉桂心毛疝發已過。肢冷潮熱。其納食減半。濁陰內迫犯胃。無發汗攻表之理。議泄厥陰。以安陽明。

人參炒黑川椒附子茯苓川楝子胡蘆巴詹老年久疝。因嗔怒而腫大。熱痛。肝失疏泄。火腑濕熱蘊結不通。溫補升陽固謬。蓋肝性主剛濕閉反從燥化。此龍膽苦堅不應。議柔苦制熱。反佐辛熱。以開血中郁痺。用東垣滋腎丸。

﹝久疝濕熱郁﹞

戴﹝五二﹞濕熱下注。久則囊腫形堅。下焦血多气少。子和法中。原有虎潛諸論。後醫棄置不用。惜哉。

龍膽艸黃柏蘆薈山梔知母海金沙豬苓澤瀉細辛陳﹝三五﹞疝多肝病。宜乎辛泄。但形體參脈。是濕熱內蘊阻塞。二便不爲通爽。先以通太陽方。

寒水石海金沙豬苓澤瀉通艸木香汁倪疝瘕結聚少腹。大便閉阻。小溲短澀。舌白渴飲。不能納谷。無對癥方藥。姑與滋腎丸嘗服。

千粒分十服。

許﹝三六﹞久有疝癥。十年來。寒熱勞形。則右胸脇中。一股气墜。直走少腹。凡大小便用力皆然。面赤亮。痰多。食腥膩。更令病加。此濕熱久壅隧中。緩攻爲宜。

控涎丹四分。間日服。十服。

又脈沈。痰多。手骱赤瘡。宿疝在下。右脇气墜少腹。前議控涎丹逐痺未應。想久聚濕熱沈痼。

非皮膜經脈之壅。用浚川丸四十粒。勻二服。間日一進。竟通腑聚。然後再議。

又通腑宣壅。粘痰旣下。其疝仍聚於右。且盛於寒天冬月。臥安必有聲自消。行走勞動。必有形直墜陰囊。久病急攻無效。議辛甘化風方法。古人以疝爲肝病什居八九。

當歸鹿角桂枝肉桂小茴川芎炙艸茯苓生薑羊肉膠丸張﹝五九﹞痛自腎囊。漸踞少腹之左。夫厥陰之脈。繞乎陰器。操持謀慮。都主傷肝。一气結聚。變幻形象而痛。病名曰疝。疝分有七。暴疝多寒。久疝多熱。泄气痛緩。宣通可以卻病。

只因下焦乃深遠之鄕。气熱濕郁。槪可知矣。

川連小茴黑山梔橘核川楝子靑木香郁李仁冬葵子陳脈沈弦。舌灰邊白。腰跨气痛。腎囊睪丸腫大。此濕熱爲病。亂喫發散消導。濕熱下墜爲疝。

治當分消。

萆黃柏山梔茯苓丹皮防己豬苓澤瀉陳﹝二二﹞辛香流气以治疝。未嘗不通。服之五日。徧身疼痛。下午四肢浮腫。肌膚漸見髙突塊瘰。思走泄气勝。都是陽傷。附湯主之。﹝疏泄傷衛陽﹞

生黃﹝一兩﹞附子﹝二錢﹞

朱﹝二五﹞厥陰三瘧久延。邪攻肝經絡脈。少腹痛漸硬。气串繞陰器筋痛。乃結疝瘕之象。

病久。𨿽少壯。不可專於泄气。溫腎宣肝爲急。﹝疝兼瘧母﹞

淡蓯蓉歸身枸杞子炒黑小茴穿山甲全蠍陸﹝三九﹞瘧母十年。沈痼宿。藥不能效。夫瘧邪旣久。邪與气血兩凝。結聚絡脈。藥難入絡耳。瘧不離乎肝膽。疝不外乎肝病。七疝。子和分剖大著。虛質不可專以辛香。下墜爲甚。議有情溫通。

以培生气。

鹿茸大茴香穿山甲當歸水安息香炮黑川烏全蠍用黑大豆炒赤淋酒一杯。濾酒汁和丸。每服二錢。暖酒送。

經云。任脈爲病。男子內結七疝。女子帶下瘕聚。又督脈生病。從少腹上衝心而痛。不得前後爲衝疝。又曰。脾傳之腎。病名曰疝瘕。又曰三陽爲病。發寒熱。其傳爲疝。又曰邪客於足厥陰之絡。令人卒疝暴痛。此素問言諸經之疝也。又經脈等篇云。足陽明之筋病疝。

腹筋急。足太陰之筋病。陰器紐痛。下引臍兩脇痛。足厥陰之經筋病。陰器不用。此靈樞言諸經之疝也。後人因有筋水狐气血寒七疝之名。其主治各有專方。立法可謂大備。然其中不無錯雜之處。終非可訓之定法。惟仲景先生。獨以寒疝爲名。其所出三方。亦以溫散祛寒。調營補虛爲主。並不雜入气分之藥。而子和治法又以辛香流气爲主。謂肝得疏泄而病愈矣。其金鈴虎潛諸法。可謂發前人所未發。故疝病之本。不離乎肝。又不越乎寒。

以肝脈絡於陰器。爲至陰之髒。足太陽之脈。屬腎絡膀胱。爲寒水之經。故仲景所云寒疝。

腹中痛逆冷。手足不仁。腹滿。脈弦而緊。惡寒不欲食。繞臍痛。及脇痛裏急。是內外皆寒气作主。無復界限。其烏頭二方。專以破邪治標爲急。虛實在所不論。是急則治標之義也。其當歸羊肉一方。專以補虛散寒爲主。故以當歸羊肉辛甘重濁。溫暖下元。而不傷陰。佐以生薑。隨血肉有情之品。引入下焦溫散寒。是固本不治標也。子和所云。疝不離乎肝者。

以疝病有陰囊腫脹。或痛而裏急筋縮。或莖中作痛。或牽引睪丸。或少腹攻衝作痛。或號笑忿怒而致。此皆肝經脈絡之現癥。其金鈴散一法。以泄肝散逆爲主。故以川楝導膀胱小腸之熱。元胡和一身上下諸痛。以肝主疏泄故也。其所取虎潛一法。以柔緩導引爲主。

故方中用虎骨熄肝風。壯筋骨。羊肉龜板補髓塡精。佐以地黃補腎。當歸補肝。使以陳皮利气疏肝。芍藥通肝調營。是治肝而顧及於腎也。及觀先生治疝之法。又更有進焉者。其旨以暴疝多寒。久疝多熱。爲疝病之大綱。其餘隨癥施治。如气墜下結者。以鹿茸鹿角升陽爲主。其脹結有形。痛甚於下者。宗丹溪通陽泄濁爲治。其火腑濕熱鬱結不通者。用柔苦制熱。反佐辛熱。以開血中郁痺爲主。其寒濕下墜。太陽之裏。膀胱之气不和。二便不爲通利者。五苓散加減。通太陽膀胱爲主。其濕熱久聚。气墜少腹陰囊者。用控涎丹。浚川丸等。逐痺通腑分消。兼辛甘化風法爲主。如下焦陰陽兩虛煮。用有情溫通以培生气。兼通補熄風爲主。而先生於治疝之法。可謂曲盡病情。諸法備矣。仲景又有狐疝一方。究非王道之品。玆不具贅。﹝鄒滋九﹞

徐評治疝之法。大段亦不外此。惟疝血疝諸大癥。尙未有治法。想當時未及遇此等大癥也。

卷八

頭痛

徐﹝六七﹞冬月嘔吐之後。漸漸巓頂作痛。下焦久有積疝痔瘍。厥陰陽明偏熱。凡陽气過動。變化火風。迅速自爲升降。致有此患。﹝風火﹞

連翹心元參心桑葉丹皮黑山梔皮荷葉汁胡﹝六三﹞脈左弦數。右偏頭痛左齒痛。

連翹薄荷羚羊角夏枯艸花黑梔皮鮮菊葉苦丁茶榦荷葉邊某髙年气血皆虛。新涼上受。經脈不和。腦後筋掣牽痛。倏起倏靜。乃陽風之邪。議用淸散輕劑。

荷葉邊苦丁茶蔓荊子菊花連翹王﹝六三﹞邪郁。偏頭痛。

鮮荷葉邊﹝三錢﹞苦丁茶﹝一錢半﹞連翹﹝一錢半﹞黑山梔﹝一錢﹞蔓荊子﹝一錢﹞杏仁﹝二錢﹞木通﹝八分﹞白芷﹝一分﹞

郁﹝五十﹞風郁頭疼。

鮮荷葉苦丁茶淡黃芩黑山梔連翹蔓荊子木通白芷某﹝四七﹞內風頭痛淚冷。﹝肝風﹞

炒杞子制首烏柏子仁茯神炒菊花炭小黑豆皮沈﹝氏﹞痛在頭左腦後。厥陽風木上觸。

細生地生白芍柏子仁炒杞子菊花茯神孫﹝二四﹞暑伏。寒熱頭痛。﹝伏暑﹞

鮮荷葉邊連翹苦丁茶夏枯艸山梔蔓荊子濃朴木通某暑風濕熱。混於上竅。津液無以營運。凝滯。遂偏頭痛。舌彊漧涸。治宜淸散。

連翹石膏生甘艸滑石蔓荊子羚羊角荷梗桑葉程旣知去血過多。爲陰虛陽實之頭痛。再加發散。與前意相反矣。﹝血虛陽浮﹞復脈去參姜桂加左牡蠣又脈數虛而動。足徵陰气大傷。陽气浮越。頭痛筋惕。仍與鎭攝之法。

牡蠣阿膠人參生地炙艸白芍天冬朱據說就涼則安。遇暖必頭痛筋掣。外以摩掐可緩。大凡肝風陽擾。胃絡必虛。食進不甘。是中焦气餒。𨿽咸潤介屬潛陽獲效。說來依稀想象。諒非入理深談。聊以代煎。酸甘是商。且五旬又四。中年後矣。沈陰久進。亦有斫伐生气之獘。半月來。乏少診之功。姑爲認愼。用固本膏。

﹝肝陽犯胃上逆﹞

徐當年下虛。曾以溫腎涼肝獲效。春季患目。是陽气驟升。乃冬失藏聚。水不生木之徵也。頻以苦辛治目。風陽上聚頭巓。肝木橫擾。胃受戕賊。至於嘔吐矣。今心中漧燥如焚。頭中岑岑震痛。忽冷忽熱。無非陰陽之逆。肝爲剛髒溫燥決不相安。況辛升散越轉凶。豈可再蹈前轍。

姑以鎭肝益虛。冀有陽和風熄之理。

阿膠小麥麥冬生白芍北沙參南棗又倏冷忽熱。心煩巓痛。厥陽之逆。已屬陰液之虧。前案申明剛藥之非。代赭味酸气墜。乃彊鎭之品。亦剛藥也。考七疝中。子和慣投辛香走泄。其中虎潛一法亦采。可見疝門亦有柔法。

醫者熟匯成法。苟不潛心體認。皆希圖附會矣。今嘔逆旣止。其陰藥亦有暫投。卽水生涵木之法。議以固本成方。五更時從陽引導可也。加秋石。

葉﹝嫗﹞臨晚頭痛。火升心嘈。風陽上冒。防厥。

細生地阿膠牡蠣茯神麥冬生白芍史頭形象天。義不受濁。今久痛有髙突之狀。似屬客邪蒙閉淸華气血。然常餌桂附河車。

亦未見其害。思身半以上屬陽。而元首更爲陽中之陽。大凡陽气先虛。淸邪上入。气血瘀痺。

其痛流連不息。法當宣通淸陽。勿事表散。以艾按法灸治。是一理也。﹝厥陰气血邪痺﹞

熟半夏北細辛炮川烏炙全蠍薑汁又陽气爲邪阻。淸空機竅不宣。考周禮采毒藥以攻病。藉虫蟻血中搜逐。以攻通邪結。乃古法。而醫人忽略者。今痛滋腦後。心下嘔逆。厥陰見癥。久病延虛。攻邪須兼養正。

川芎當歸半夏薑汁炙全蠍蜂房張﹝二二﹞太陽痛。連顴骨耳後牙齦。夏令至霜降不痊。伏邪未解。治陽明少陽。﹝膽胃伏邪﹞

連翹羚羊角牛蒡子葛根赤芍白芷鮮菊葉頭爲諸陽之會。與厥陰肝脈會於巓。諸陰寒邪不能上逆爲陽气窒塞。濁邪得以上據。

厥陰風火。乃能逆上作痛。故頭痛一癥。皆由淸陽不升。火風乘虛上入所致。觀先生於頭痛治法。亦不外此。如陽虛濁邪阻塞。气血瘀痺而爲頭痛者。用虫蟻搜逐血絡。宣通陽气爲主。如火風變動。與暑風邪气上郁而爲頭痛者。用鮮荷葉苦丁茶蔓荊山梔等。辛散輕淸爲主。如陰虛陽越而爲頭痛者。用仲景復脈湯。甘麥大棗法。加膠芍牡蠣。鎭攝益虛。和陽熄風爲主。如厥陽風木上觸。兼內風而爲頭痛者。用首烏柏仁豆甘菊生芍杞子輩。

熄肝風。滋腎液爲主。一癥而條分縷析。如此詳明。可謂手法兼到者矣。﹝鄒時乘﹞

徐評頭風一癥。往往本熱而標寒。案中多淸火之藥。固能愈風火輕癥。或有寒邪犯腦。或有風寒外束。則溫散之法。固不可略。而外提之法。尢當博考也。

卷八

心痛

田﹝十三﹞脈細數。聞雷被驚。心下漾漾作痛。﹝驚傷﹞逍遙散去柴胡加鉤藤丹皮。

宋脈左澀伏。心下痛甚。舌白不能食穀。下咽阻膈。痛極昏厥。此皆積勞損陽。前者曾下瘀血。

延綿經月不止。此爲難治。﹝勞傷血滯﹞

生鹿角當歸須薑汁官桂桃仁炒半夏譚﹝三五﹞心痛引背。口湧淸涎。肢冷。气塞脘中。此爲脾厥心痛。病在絡脈。例用辛香。﹝脾寒厥﹞

髙良姜片姜黃生茅術公丁香柄艸果仁濃朴朱重按痛勢稍衰。乃一派苦辛燥。劫傷營絡。是急心痛癥。若上引泥丸。則大危矣。議用金匱法。﹝營絡傷急心痛﹞

人參桂枝尖川椒炙艸白蜜厥心痛一癥。古人辧論者。多且精矣。玆不復贅。但厥心痛與胃脘痛。情狀似一。而癥實有別。世人因內經胃脘當心而痛一語。往往混而視之。不知厥心痛。爲五臟之气。厥而入心胞絡。而胃實與焉。則心痛與胃痛。不得不各分一門。今先生案中。聞雷被驚者。用逍遙散去柴胡。加釣藤丹皮治之。以其肝陽上逆。不容升達。爲之養血以平調也。積勞損陽者。用歸鹿姜桂桃仁半夏治之。以其勞傷血痺。無徒破气。爲之通絡以和營也。脾厥心痛者。用良姜姜黃茅術丁香艸果濃朴治之。以其脾寒气厥。病在脈絡。爲之辛香以開通也。重按而痛稍衰者。用人參桂枝川椒炙艸白蜜治之。以其心營受傷。攻劫難施。爲之辛甘以化陽也。方案𨿽未全備。然其審病之因。制方之巧。無不一一破的。果能舉一反三。其義寧有盡乎。﹝龔商年﹞

徐評心痛胃痛確是二病。然心痛絕少。而胃痛極多。亦有因胃痛而及心痛者。故此二癥。古人不分兩項。醫者細心求之。自能辧其輕重也。

卷八

胃脘痛

嚴﹝二十﹞胃痛半年。漧嘔。﹝肝犯胃﹞

金鈴子延胡半夏茯苓山梔生香附張沖气上攻成形。痛嘔。痛後則散。此厥陰順乘陽明。陽明虛。筋骨亦掣痛。安蛔丸三錢四服椒梅湯送。

某﹝三五﹞勞力。气阻胃痛。

川楝子延胡炒半夏烏藥橘紅生香附汁陳宿病沖气胃痛。今飽食動怒痛發。嘔吐。是肝木侵犯胃土。濁气上踞。脹痛不休。逆亂不已。

變爲先寒後熱。煩躁面赤汗泄。此爲厥象。厥陰肝臟之現癥。顯然在目。夫痛則不通。通字須究气血陰陽。便是看診要旨矣。議用瀉心法。

漧薑川連人參枳實半夏薑汁吳﹝三七﹞食倉痛發。嘔水涎沫。六年久病入絡。述大便忽閉忽溏。患處漉漉有聲。議通胃陽。兼制木侮。

淡吳萸良姜半夏延胡炮川烏茯苓蒲黃李﹝氏﹞舌白胸痞。脘痛如束。漧嘔便難。气阻凝痰聚膈。當以泄降宣劑。若竟攻蕩。當夏熱土旺。傷及太陰。恐滋脹滿之憂。

醋炒半夏川楝子延胡橘紅杏仁濃朴王﹝氏﹞气逆塡胸阻咽。脘痺而痛。病由肝臟厥气。乘胃入膈。致陽明經脈失和。周身掣痛。夜甚晝緩者。戌亥至陰。爲肝旺時候也。此癥多從驚恐嗔郁所致。失治變爲昏厥。

半夏薑汁金鈴子延胡杏仁栝蔞皮香豉白蔻又痛緩。夜深復熾。前後心胸板掣。脈左數。病在血絡中。

金鈴子延胡桃仁歸須郁金白蔻仁董﹝氏﹞產後三年。經水不轉。胃痛。得食必嘔。汗出形寒。腰左動气閃爍。大便七八日始通。脈細弦。

右澀。舌白稍渴。脘中響動。下行痛緩。病屬厥陰順乘陽明。胃土久傷。肝木愈橫。法當辛酸兩和厥陰體用。仍參通補陽明之陽。俾濁少上僭。痛有緩期。

人參﹝同煎一錢﹞開口吳萸﹝滚水泡洗十次一錢﹞生白芍﹝三錢﹞良姜﹝七分﹞熟半夏﹝醋炒焦二錢﹞云茯苓﹝切塊三錢﹞

顧﹝氏﹞天癸當絕仍來。昔壯年已有頭暈。七年前秋起胃痛若嘈。今春悲哀。先麻木頭眩。痛發下部。膝脛冷三日。病屬肝厥胃痛。述痛引背脇。是久病絡脈空隙。厥陽熱气。因情志郁勃拂逆。

气攻乘絡。內風旋動。襲陽明。致嘔逆不能進食。﹝肝風犯胃液虛﹞

九孔石決明淸阿膠生地枸杞子茯苓桑寄生川石斛某脇痛入脘。嘔吐黃濁水液。因驚動肝。肝風震起犯胃。平昔液衰。難用剛燥。議養胃汁以熄風方。

人參茯苓半夏廣皮白麥冬白粳米姚胃痛久而屢發。必有凝痰聚瘀。老年气衰。病發日重。乃邪正勢不兩立也。今納物嘔吐甚多。味帶酸苦。脈得左大右小。蓋肝木必侮胃土。胃陽虛。完谷而出。且呃逆沃以熱湯不減。

其胃气掀騰如沸。不嗜湯飲。飲濁彌畱脘底。用藥之理。遠柔用剛。嘉言謂能變胃而不受胃變。開得上關。再商治法。﹝肝犯胃兼痰飲胸痺﹞紫金丹含化一丸。日三次。

又議以辛潤苦滑。通胸中之陽。開滌濁涎結聚。古人謂通則不痛。胸中部位最髙。治在气分。

鮮薤白﹝去白衣三錢﹞栝蔞實﹝三錢炒焦﹞熟半夏﹝三錢﹞茯苓﹝三錢﹞川桂枝﹝一錢﹞生薑汁﹝四分調入﹞

古有薤露之歌。謂薤最滑。露不能畱。其气辛則通。其體滑則降。仲景用以主胸痺不舒之痛。栝蔞苦潤豁痰。陷胸湯以之開結。半夏自陽以和陰。茯苓淡滲。桂枝辛甘輕揚。載之不急下走。以攻病所。薑汁生用。能通胸中痰沫。兼以通神明。去穢惡也。

某﹝氏﹞胃痛引脇。﹝肝郁化火犯胃﹞

川楝子柴胡黑山梔鉤藤半夏橘紅朱﹝氏﹞苦寒辛通。

川連土栝蔞皮白芥子茯苓炒半夏薑汁橘紅竹茹又肝厥胃痛。兼有痰飲。只因誤用術人參。固守中焦。痰气阻閉。致痛結痞脹。更醫但知理气使降。不知气閉熱自內生。是不中。前方專以苦寒辛通爲法。已得效驗。況酸味亦屬火化。議河間法。

金鈴子延胡川連黑山梔橘紅半夏張老年郁勃。肝陽直犯胃絡。爲心下痛。久則液枯气結成格。

金鈴子延胡黑山梔淡豆豉﹝炒香﹞

張﹝十九﹞壯年面色痿黃。脈濡小無力。胃脘常痛。情志不適卽發。或飲暖酒暫解。食物不易消化。脾胃之土受克。卻因肝木來乘。怡情放懷。可愈此病。﹝郁傷脾胃陽虛﹞

人參廣皮半夏茯苓苡仁桑葉丹皮桔梗山梔﹝薑汁炒﹞水泛丸。

某味淡短气。脘中微痛。﹝陽虛﹞

人參淡附子桂枝炒遠志煨姜某積滯久著。胃腑不宣。不時脘痛。已經數載。陽傷奚疑。

炒半夏淡漧薑蓽茇艸果廣皮茯苓汪﹝五七﹞診脈弦澀。胃痛繞背。谷食漸減。病經數載。已入胃絡。姑與辛通法。

甜桂枝﹝八分﹞延胡索﹝一錢﹞半夏﹝一錢﹞茯苓﹝三錢﹞良姜﹝一錢﹞蜜水煮生薑﹝一錢半﹞

張陽微不司外衛。脈絡牽掣不和。胃痛。夏秋不發。陰內陽外也。當冬寒驟加。宜急護其陽。用桂枝附子湯。

桂枝附子炙艸煨姜南棗戴﹝三九﹞始於傷陰。繼則陽損。脘痛似乎拘束。食物超時不運。當理中焦健運二陽。通補爲宜。守補則謬。

桂枝木茯苓生薑渣炒焦遠志炒黃半夏生益智仁余﹝三四﹞胃疼發。前後心冷。嘔吐。

淡吳萸炒半夏蓽茇淡漧薑艸果仁濃朴廣皮桂枝木某中州陽失健運。脘中痛。食不化。

益智仁穀芽廣皮炙艸茯苓檀香汁半夏曲炒荷葉顧﹝五十﹞淸陽失職。脘中痺痛。得噯曠達當辛以通之。

薤白半夏桂枝茯苓漧薑顧﹝五一﹞營虛胃痛。進以辛甘。﹝營絡胃陽兼虛﹞

當歸﹝一錢半﹞甜桂枝﹝一錢﹞茯苓﹝三錢﹞炙艸﹝五分﹞煨姜﹝一錢半﹞南棗肉﹝二錢﹞

費﹝二九﹞勞力气泄陽傷。胸脘痛發。得食自緩。已非質滯停蓄。然初病气傷。久泄不止。營絡亦傷。古謂絡虛則痛也。攻痰破气不去病。卽傷胃。致納食不甘。噯噫欲嘔。顯見胃傷陽敗。當以辛甘溫方。

人參桂枝茯苓炙艸煨姜南棗某胃痛已久。間發風疹。此非客气外感。由乎情懷郁勃。气血少於流暢。夫思慮鬱結。心脾營血暗傷。年前主歸脾一法。原有成效今食減形瘦。當培中土。而理營輔之。

異功加歸芍。用南棗肉湯泛丸。

程﹝氏﹞脈背寒。食入脘痛。

人參茯苓當歸白芍炙艸煨姜南棗某﹝女﹞形寒脘痛。得食甚。手按少緩。非有餘客邪病。擬進和營衛法。歸桂枝去芍加茯苓。

蔣陽微气阻。右脘痛痺。據云努力痛起。當兩調气血。﹝胃陽虛气滯血痺﹞

延胡半夏濃朴橘紅桂枝木良姜栝蔞皮茯苓某﹝二八﹞努力。饑飽失時。好飲冷酒。脈弦硬。中脘痛。

熟半夏﹝三錢﹞云茯苓﹝三錢﹞桃仁﹝去皮尖炒研二錢﹞良姜﹝一錢﹞延胡﹝一錢﹞

紅豆蔻﹝一錢去殼﹞﹝方丸﹞熟半夏﹝三兩炒﹞云茯苓﹝二兩﹞生濃朴﹝二兩﹞小附子﹝一兩炙﹞

艸果仁﹝去衣一兩﹞髙良姜﹝一兩生﹞

老薑汁法丸。每服三錢。

朱痛固虛寒。吐痰泄气稍緩。當通陽明。勿雜多歧。﹝陽虛痰滯﹞

人參半夏薑汁淡附子茯苓淡漧薑某﹝嫗﹞陽微痰滯。胃酸痛脹。用阿魏丸六分。

施﹝六二﹞胃痛。濁痰上逆。﹝陽虛陰濁凝阻﹞

代赭石炒半夏淡吳萸淡漧薑茯苓廣皮蓽茇生益智仁張﹝四八﹞陽微濁凝。胃下疼。

炒黑川椒﹝去目一錢﹞炮黑川烏﹝三錢﹞炮黑川附子﹝三錢﹞炮淡漧薑﹝一錢半﹞

髙﹝五十﹞素多鬱怒。陽气窒痺。濁飲凝。湯飲下咽。吐出酸水。胃脘痛痺。已經三載。

漸延噎膈。先與通陽徹飲俾陽气得宣。庶可向安。

半夏枳實皮桂枝木茯苓淡漧薑又脈右弦不饑。納谷不運。吞酸。濁飲尙阻。陽仍不宣。

半夏良姜桂枝木茯苓延胡淡漧薑髙脈虛澀。胃痛久。治在血分。﹝血絡瘀痺﹞

桃仁當歸桂枝茯神遠志炙艸錢﹝三六﹞酒肉滯气胃痛。鄕人稱爲穿心箭風。方書所無。不可稽考。苦辛泄降可效。

延胡川楝子桃仁蒲黃五靈脂盛﹝三六﹞胃痛喜得暖食。腸中泄气則安。數年痛必入絡。治在血中之气。

桂枝木桃仁韭白汁歸須茯苓塊又陽微胃痛。

當歸桂枝木桃仁炙甘艸煨姜南棗席經幾年宿病。病必在絡。痛非虛癥。因久延。體質气餒。遇食物不適。或情懷郁勃。痰因气滯。

气阻血瘀。諸脈逆亂。頻吐污濁而大便反祕。醫見嘔吐肢冷。認爲虛脫。以理中加附子溫裏護陽。夫陽气皆屬無形。況乎病發有因。決非陽微欲脫。憶當年病來。宛是肝病。凡疏通气血皆效。其病之未得全好。由乎性情食物居多。夏季專以太陰陽明通劑。今痛處在脘。久則瘀濁復聚。宜淡味薄味淸養。初三竹瀝泛丸仍用。早上另立通瘀方法。

蘇木人參郁金桃仁歸尾柏子仁琥珀茺蔚紅棗肉丸。早服二錢。

秦久有胃痛。更加勞力。致絡中血瘀。經气逆。其患總在絡脈中痺窒耳。醫藥或攻裏。或攻表。

置病不理。宜乎無效。形瘦淸減。用緩逐其瘀一法。

蜣螂虫﹝炙一兩﹞虫﹝炙一兩﹞五靈脂﹝炒一兩﹞桃仁﹝二兩﹞川桂枝尖﹝生五錢﹞

蜀漆﹝炒黑三錢﹞

用老韭根白搗汁泛丸。每服二錢。滚水下。

潘﹝氏﹞脈弦澀。經事不至。寒熱。胃痛拒格。嘔惡不納。此因久病胃痛。瘀血積於胃絡。議辛通瘀滯法。

川楝子延胡桂枝木五靈脂蒲黃香附吳﹝氏﹞气火郁。胃痛。﹝气火郁﹞

川楝子橘紅炒楂肉郁金黑山梔香附江﹝二十﹞胃疼緩。气逆不降。﹝气逆不降﹞

鮮枇杷葉杏仁生香附降香汁濃朴橘紅桔梗白蔻範﹝氏﹞諸豆皆能閉气。漿凝爲腐。宛是呆滯食物。食已脘痞痛脹。乃淸气之阻。診脈小澀。舌白粘膩。當理气以開曠胸中。

杏仁濃朴老蘇梗廣皮白白蔻仁枳殼汁桔梗汁陽明乃十二經脈之長。其作痛之因甚多。蓋胃者匯也。乃衝繁要道。爲患最易。虛邪賊邪之乘機竊發。其間消長不一。習俗辛香溫燥之治。斷不容一例而漫施。然而是病。其要何在。所云初病在經。久痛入絡。以經主气。絡主血。則可知其治气治血之當然也。凡气旣久阻。血亦應病。循行之脈絡自痺。而辛香理气。辛柔和血之法。實爲對待必然之理。又如飽食痛甚。得食痛緩之類。於此有宜補不宜補之分焉。若素虛之體。時就煩勞。水谷之精微。

不足以供其消磨。而營气日虛。脈絡枯澀。求助於食者。甘溫塡補等法。所宜頻進也。若有形之滯。堵塞其中。容納早已無權。得助而爲實實。攻之逐之等劑。又不可緩也。寒溫兩法。

從乎喜暖喜涼。滋燥之殊。詢其便澀便滑。至於飲停必吞酸。食滯當噯腐。厥气乃散漫無形。瘀傷則定而有象。蛔虫動擾。當頻痛而吐沫。痰濕壅塞。必善吐而脈滑。營气兩虛者。不離乎辣動悸。肝陽沖克者。定然煩渴而嘔逆。陰邪之勢。其來必速。郁火之患。由漸而劇也。﹝邵新甫﹞

徐評治胃痛之方。大段亦不外此。但痛必有外邪內積。不宜輕補。而用人參甚多。痛久則必熱。而用姜附甚多。俱爲太過。

卷八

脇痛

張﹝六五﹞脇脹夜甚。響動則降。七情致傷之病。﹝肝郁﹞

橘葉香附子川楝子半夏茯苓姜渣陳气熱攻衝。擾脘入脇。

川連牡蠣夏枯艸炒半夏香附炒白芥子徐﹝四九﹞勞怒陽動。左脇閃閃。腹中微滿。診脈弦搏。左甚。當先用苦辛。

郁金山梔半夏曲降香末橘紅金石斛湯﹝十八﹞气逆。咳血後。脇疼。﹝金不制木﹞

降香汁﹝八分衝﹞川貝﹝一錢半﹞鮮枇杷葉﹝三錢﹞白蔻仁﹝五分﹞杏仁﹝二錢﹞橘紅﹝一錢﹞

丁由虛裏痛起。左脇下堅滿。脹及臍右。大便澀滯不爽。用緩攻方法。﹝濕熱壅滯﹞小溫中丸。

某痰飲搏擊。脇痛。﹝痛兼痰飲﹞

半夏茯苓廣皮甘艸白芥子刺蒺藜鉤藤沈﹝三十﹞左脇下痛。食入則安。﹝營絡虛寒﹞當歸桂枝湯加肉桂。

朱﹝五二﹞左乳傍痛繞腰腹。重按得熱少緩。此屬陰絡虛痛。十一年不愈。亦痼疾矣。

當歸﹝三錢﹞肉桂﹝一錢﹞小茴﹝七分﹞丁香皮﹝五分﹞茯苓﹝二錢﹞淡漧薑﹝一錢﹞

尢﹝四五﹞痛從中起。繞及右脇。胃之絡脈受傷。故得食自緩。但每痛發。必由下午黃昏。當陽气漸衰而來。是有取乎辛溫通絡矣。

當歸茯苓炮姜肉桂炙艸大棗郭﹝三五﹞痛必右脇中有形攻心。嘔吐淸涎。周身寒凜。痛止寂然無蹤。此乃寒入絡脈。气乘塡塞阻逆。以辛香溫通法。﹝寒入絡脈气滯﹞

蓽茇半夏川楝子延胡吳萸良姜蒲黃茯苓汪﹝六八﹞嗔怒動肝。寒熱旬日。左季脇痛。難外舒轉。此絡脈瘀痺。防有見紅之事。靜調勿勞可愈。

﹝血絡瘀痺﹞

桃仁歸須五加皮澤蘭丹皮郁金又桃仁歸須丹皮桑葉川楝子皮黑山梔皮又絡虛則熱。液虧則風動。痛減半。有動躍之狀。當甘緩理虛。炙甘艸湯去姜桂。

又痛止。便難。液耗風動爲祕。議用東垣通幽法。

當歸桃仁柏子霜火麻仁郁李仁松子肉紅花淩肝著。脇中痛。勞怒致傷气血。

川楝子皮炒延胡歸須桃仁生牡蠣桂枝木沈﹝二一﹞初起形寒寒熱。漸及脇肋脘痛。進食痛加。大便燥結。久病已入血絡。兼之神怯瘦損。辛香剛燥。決不可用。

白旋復花新絳靑蔥管桃仁歸須柏子仁王﹝二四﹞左前後脇板著。食後痛脹。今三年矣。久病在絡。气血皆窒。當辛香緩通。

桃仁歸須小茴川楝子半夏生牡蠣橘紅紫降香白芥子水泛丸。

汪痛在脇肋。遊走不一。漸至痰多。手足少力。初病兩年。寢食如常。今年入夏病甚。此非臟腑之病。乃由經脈。繼及絡脈。大凡經主气。絡主血。久病血瘀。瘀從便下。諸家不分經絡。但忽寒忽熱。宜乎無效。試服新絳一方小效。乃絡方耳。議通少陽陽明之絡。通則不痛矣。

歸須炒桃仁澤蘭葉柏子仁香附汁丹皮穿山甲乳香沒藥水泛丸。

程﹝四八﹞診脈動而虛。左部小弱。左脇疼痛。痛勢上引。得食稍安。此皆操持太甚。損及營絡。五志之陽。動擾不息。嗌漧舌燥心悸。久痛津液致傷也。癥固屬虛。但參術歸補方。未能治及絡病。

內經肝病。不越三法。辛散以理肝。酸泄以體肝。甘緩以益。肝宣辛甘潤溫之補。蓋肝爲剛髒必柔以濟之。自臻效驗耳。

炒桃仁柏子仁新絳歸尾橘紅琥珀痛緩時用丸方。

眞阿膠小生地枸杞子柏子仁天冬刺蒺藜茯神黃菊花四兩丸。

朱肝絡凝瘀。脇痛。須防動怒失血。旋復花湯加歸須桃仁柏仁。

李﹝十九﹞左脇痞積攻疼。

生牡蠣南山楂炒延胡川楝子炒桃仁歸須丹皮桂枝木蔣﹝三六﹞宿傷。左脇腹背痛。

炒桃仁歸須炒延胡片姜黃五加皮桂枝木橘紅炒小茴沈暮夜五心熱。嗌漧。左脇痛。肝腎陰虧。﹝肝腎陰虛﹞

人參生地天冬麥冬柏子霜生白芍黃左脇骨痛。易饑嘔涎。肝風內震入絡。﹝肝風入絡﹞

生地阿膠生白芍柏子仁丹皮澤蘭又照前方去白芍澤蘭加桃仁桑枝又肝胃絡虛。心嘈如饑。左脇痛便燥少血。

生地天冬枸杞桂圓桃仁柏仁熬膏。加阿膠收。

程脇下痛犯中焦。初起上吐下瀉。春深寒熱不止。病在少陽之絡。﹝膽絡血滯﹞

靑蒿根歸須澤蘭丹皮紅花郁金胡﹝三四﹞診脈右弦。左小弱澀。病起積勞傷陽。操持索思。五志皆逆。而肝爲將軍之官。謀慮出焉。故先脇痛。晡暮陽不用事。其病漸劇。是內傷癥。乃本气不足。日餌辛燥。气泄血耗。六味滋柔膩藥。原非止痛之方。不過矯前藥之謬而已。內經肝病三法。治虛亦主甘緩。蓋病旣久。必及陽明胃絡。漸歸及右。肝胃同病。人臥魂藏於肝。夢寐紛紜。傷及無形矣。議用甘藥。少佐攝鎭。﹝肝腎皆虛﹞

人參棗仁茯神炙艸柏子仁當歸龍骨金箔桂圓肉煮濃汁。搗丸。

脇痛一癥。多屬少陽厥陰。傷寒脇痛。皆在少陽膽經。以脇居少陽之部。雜癥脇痛。皆屬厥陰肝經。以肝脈布於脇肋。故仲景旋復花湯。河間金鈴子散。及先生辛溫通絡。甘緩理虛。

溫柔通補。辛泄宣瘀等法。皆治肝著脇痛之劑。可謂曲盡病情。諸法畢備矣。然其癥有虛有實。有寒有熱。不可槪論。苟能因此擴充。再加詳審。則臨癥自有據矣。﹝鄒時乘﹞

徐評案中用藥。頗能變通。心思有不可及處。惟用補之處。未免太重耳。

卷八

腹痛

裴﹝氏﹞脈數。按之澀。腹痛嘔吐。恐痧穢格拒。宜宣通气分。﹝上中二焦气阻﹞

白蔻仁桔梗黑山梔香豉半夏廣皮白某﹝四十﹞腰痛腹痛。得冷愈甚。﹝陽气不通﹞

桂枝木茯苓蘄艾生香附靑皮炒小茴吳﹝五三﹞當臍微痛。手按則止。此絡空冷乘。陽气久虛之質。自述戒酒谷增。不可因痛。再以破泄眞气。

茯苓生薑﹝煨﹞熟術肉桂兪﹝十九﹞腹痛六七年。每發必周身寒凜。吐涎沫而痛止。此諸气郁痺。得湧則宣之象。法當升陽散郁。﹝郁傷脾陽﹞

半夏艸果金鈴子延胡濃朴生薑蘇梗程穢濁阻遏中焦。气機不宣。腹痛脘痺。當用芳香逐穢。兼以疏泄。﹝穢濁阻气﹞

藿香濃朴杏仁萊菔子半夏廣皮白鄭脈沈微。腹痛欲大便。陰濁內凝。乃陽气積衰。通陽必以辛熱。﹝陰濁內阻腑陽不通﹞

生白術吳萸良姜川熟附茯苓小茴某腑陽不通。腹痛。用禹餘糧丸。暖下通消。二便通。脹緩。腹仄。此無形之气未振。宜疏補醒中。

生白術濃朴廣皮半夏茯苓生益智薑汁某气結。腹痛食少。寒熱。﹝肝气郁﹞逍遙散去術加郁金香附。

某﹝氏﹞肝郁。腹痛有形。經不調。﹝肝郁血滯﹞

香附川芎當歸肉桂五靈脂木香吳萸炒白芍畢小便自利。大便黑色。當臍腹痛。十五年漸發日甚。脈來沈而結澀。此郁勃傷及肝脾之絡。

致血敗瘀畱。勞役動怒。宿乃發。目今冬深閉藏。忌用攻下。議以辛通潤血。所謂通則不痛矣。﹝郁傷肝脾絡血凝瘀﹞

桃仁桂枝木穿山甲老韭白煎送阿魏丸一錢。

徐﹝四十﹞疹發五六年。形體畏寒。病發身不大熱。每大便。腹痛裏急。此皆气血凝滯。當以郁病推求。

當歸酒制大黃枳實桂枝炙艸白芍某勞力傷气。浮腫。食入腹痛。姑用戊己調中。﹝勞傷中陽﹞

白芍﹝二錢﹞炙艸﹝五分﹞當歸﹝炒焦一錢半﹞生益智﹝七分研﹞廣皮﹝一錢﹞煨姜﹝一錢﹞

棗肉﹝三錢﹞河水煎。

袁﹝四五﹞當臍腹痛。發於冬季。春深漸愈。病發噯气。過饑勞動亦發。宜溫通營分主治。﹝營分虛寒﹞

當歸炙艸肉桂茯苓炮姜南棗華腹痛三年。時發時止。面色明亮。是飲邪。亦酒濕釀成。因怒左脇有形。痛繞腹中。及胸背諸兪。乃絡空。飲气逆攻入絡。食辛熱痛止復痛。蓋怒則郁折肝用。惟气辛辣可解。論藥必首推气味。﹝鬱怒飲气入絡﹞

粗桂枝木﹝一錢﹞天南星﹝薑汁浸炮黑一錢半﹞生左牡蠣﹝五錢打碎﹞眞橘核﹝炒香打一錢半﹞

川楝子肉﹝一錢﹞李根東行皮﹝一錢﹞

某長夏腹脹減食。微痛。是暑傷在气分。東垣每調和脾胃。疏泄肝木。最屬近理。若守中之補。

及膩滯血藥皆左。﹝暑傷中气﹞

人參廣皮白芍茯苓穀芽生益智仁腹處乎中。痛因非一。須知其無形及有形之爲患。而主治之機宜。已先得其要矣。所謂無形爲患者。如寒凝火郁。气阻營虛。及夏秋暑濕痧穢之類是也。所謂有形爲患者。如蓄血食滯瘕蛔蟯內疝。及平素偏好成積之類是也。審其痛勢之髙下。辧其色脈之衰旺。細究其因確從何起。大都在髒者以肝脾腎爲主。在腑者以腸胃爲先。夫髒有賊克之情。

非比腑病而以通爲用也。此通字。勿執攻下之謂。古之建中湯。理中湯。三物濃朴湯。及濃朴溫中湯。各具至理。考先生用古。若通陽而泄濁者。如吳茱萸湯。及四逆湯法。淸火而泄郁者。如左金丸。及金鈴散法。開通气分者。如四七湯及五磨飲法。宣攻營絡者。如穿山甲桃仁歸須韭根之劑。及下瘀血湯法。緩而和者。如芍甘湯加減。及甘麥大棗湯法。柔而通者。如蓯蓉柏子肉桂當歸之劑。及復脈加減法。至於食滯消之。蝤擾安之。瘕理之。內疝平之。痧穢之候。以芳香解之。偏積之類。究其原而治之。是皆先生化裁之法也。若夫瘍科內癰。婦科四癥。兼患是病者。更於各門兼參其法而用之。則無遺蘊矣。﹝邵新甫﹞

徐評腹痛久者必有積滯。必用消積丸藥以漸除之。煎方恐不足以愈久病也。案中用丸散。

絕妙。

卷八

肩臂背痛

徐邇日天令驟冷。診左脈忽現芤澀。痛時筋攣。繞掣耳後。此營虛脈絡失養。風動筋急。前法淸絡。涼劑不應。營虛不受辛寒。仿東垣舒筋湯意。﹝痛繞耳後﹞

當歸生黃片姜黃桂枝防風生於術煎藥化活絡丹一丸。

某勞倦。肩臂疼。﹝肩臂痛﹞

川桂枝木木防己五加皮茯苓生苡仁炒白蒺塗﹝六二﹞痛起肩胛。漸入環跳髀膝。是爲絡虛。

黃﹝五錢﹞於術﹝三錢﹞當歸﹝三錢﹞茯苓﹝二錢﹞防己﹝八分﹞防風根﹝五分﹞

羌活﹝五分﹞

又照前方去防風羌活加杞子沙苑。

鄒五旬又四。陽明脈衰。肩胛筋緩。不舉而痛。治當通補脈絡。莫進攻風。

生黃於術當歸防風根姜黃桑枝王﹝四二﹞陽明气衰。厥陰風動頭眩目昏。右肩痛麻。脇下有聚气。足厥陰主治。

枸杞子﹝四兩﹞歸身﹝三兩﹞羚羊角﹝生研二兩﹞制白蒺﹝去刺三兩﹞嫩黃皮﹝四兩﹞

胡天麻﹝二兩煨﹞

菊花二兩熬汁桑枝四兩熬汁丸。

徐﹝五二﹞左指脹痛引肩。男子血虛風動。病在肝。形脈不足。以柔藥溫養。

制首烏枸杞子歸身三角胡麻菊花炭柏子仁刺蒺藜桑枝膏丸。

兪﹝嫗﹞髙年陽明气乏。肩胛痛難屈伸。法當理衛陽通補。

黃桂枝歸身片姜黃海桐皮夏枯艸孫﹝二四﹞腎气攻背項彊。溺頻且多。督脈不攝。腰重頭疼。難以轉側。先與通陽。宗許學士法。﹝背痛﹞

川椒﹝炒出汗三分﹞川桂枝﹝一錢﹞川附子﹝一錢﹞茯苓﹝一錢半﹞生白術﹝一錢﹞

生遠志﹝一錢﹞

凡沖气攻痛。從背而上者。系督脈主病。治在少陰。從腹而上者。治在厥陰。系衝任主病。或塡補陽明。此治病之宗旨也。

汪﹝十二﹞肝濁逆攻。痛至背。

淡漧薑﹝八分﹞炒黑川椒﹝三分﹞炒焦烏梅肉﹝五分﹞小川連﹝三分﹞川桂枝木﹝五分﹞

北細辛﹝二分﹞黃柏﹝五分﹞川楝子肉﹝一錢﹞生白芍﹝二錢﹞

陳﹝氏﹞內經論諸痛皆寒。時當冬臘。口鼻吸受寒冷。阻气隧之流行。痛自胸引及背。甚則手足厥冷。只宜兩通气血主治。

川楝子延胡生香附橘紅吳萸烏藥紅花沈﹝氏﹞脈芤汗出失血。背痛。此爲絡虛。

人參炒歸身棗仁炒白芍炙艸茯神莊﹝三四﹞督虛背疼。脊髙突。

生毛鹿角﹝切片三錢﹞鹿角霜﹝一錢半﹞杞子﹝三錢﹞歸身﹝一錢﹞生杜仲﹝一錢半﹞

沙苑﹝一錢﹞茯苓﹝一錢半﹞靑鹽﹝調入三分﹞

張﹝三八﹞督虛背痛。遺泄。

生毛鹿角鹿角霜生菟絲子生杜仲沙苑子白龍骨茯苓當歸肺朝百脈。肺病則不能管攝一身。故肺兪爲病。卽肩背作痛。又背爲陽明之府。陽明有虧。不能束筋骨。利機關。卽肩垂背曲。至於臂。經絡交會不一。而陽明爲十二經絡之長。臂痛亦當責之陽明。但痛有內外兩因。虛實迥。異治分气血二致。通補攸殊。如營虛脈絡失養。風動筋急者。不受辛寒。當仿東垣舒筋湯之意。佐以活絡丹。勞倦傷陽。脈絡凝塞。肩臂作痛者。以辛甘爲君。佐以循經入絡之品。陽明气衰。厥陰風動。右肩痛麻者。用枸杞歸身黃羚羊桑枝膏。爲陽明厥陰營气兩虛主治。血虛風動者。因陽明絡虛。受肝臟風陽之擾。用首烏枸杞歸身胡麻柏子仁刺蒺藜藥等味。以柔甘爲溫養。失血背痛者。其虛亦在陽明之絡。用人參歸身棗仁白芍炙艸茯神。以塡補陽明。若腎气上逆。則督虛爲主病。宜用奇經之藥以峻補眞陽。至於口鼻吸受寒冷。阻鬱气隧。痛自胸引及背者。宗內經諸痛皆寒之義。以溫藥兩通气血。更有古法。如防風湯散肺兪之風。指迷丸治痰流臂痛。控涎丹治流痺牽引。此皆從實癥而治。所謂通則不痛也。醫者不拘守一法。洞悉病源。運巧思以制方。而技於是進。﹝龔商年﹞

徐評痛定於肩背。此著痺之類。必用外治之藥。以攻之提之。煎藥不能取效也。

卷八

腰腿足痛

曹﹝三九﹞濕郁。少腹痛引腰。右腳酸。﹝腰痛﹞

木防己晚蠶砂飛滑石茯苓皮杏仁濃朴艸果萆兪﹝五五﹞勞倦挾濕。腰疼。

川桂枝尖木防己生苡仁茯苓皮晚蠶砂萆何﹝四七﹞腰痛。環跳穴痛痺。

沙苑桂枝木小茴茯苓桑寄生炒杞子翁﹝三五﹞正努力傷腰疼。

生杜仲當歸五加皮炒牛膝枸杞子茯苓靑鹽生羊腰子吳﹝氏﹞脈虛身熱。腰髀皆痛。少腹有形攻觸。髒陰奇脈交傷。不可作外感治。

當歸炒白芍桂枝茯苓炙艸煨姜大棗汪﹝二三﹞脈澀。腰髀環跳悉痛。煩勞卽發。下焦空虛。脈絡不宣。所謂絡虛則痛是也。

歸身桂枝木生杜仲木防己沙苑牛膝萆小茴某便溏腰痛無力。術菟丸方。

朱脈細色奪。肝腎虛。腰痛。是絡病治法。

生羊內腎當歸枸杞子小茴紫衣胡桃茯神汪﹝嫗﹞老年腰膝久痛。牽引少腹兩足。不堪步履。奇經之脈。隸於肝腎爲多。﹝腰膝痛﹞

鹿角霜當歸肉蓯蓉薄桂小茴柏子仁王﹝三五﹞脈遲緩。飲酒便溏。遺精數年不已。近日腰髀足膝墜痛麻木。此濕凝傷其脾腎之陽。滋塡固澀。決不應病。先議用苓姜術桂湯。驅濕暖土。再商後法。

吳舌白漧涸。脘不知饑。兩足膝跗筋掣牽痛。𨿽有宿病。近日痛發。必挾時序溫熱濕蒸之气。

阻其流行之隧。理進宣通。莫以風藥。﹝膝腿足痛﹞

飛滑石石膏寒水石杏仁防己苡仁威靈仙蔣﹝七歲﹞足膝腫。疼久不止。內熱。

生虎骨炒牛膝萆金毛狗脊當歸仙靈脾又照前方加生鹿角黃柏。

張﹝四二﹞勞力傷。左腿骨麻疼。

生虎骨﹝四兩﹞當歸﹝二兩﹞五加皮﹝二兩﹞仙靈脾﹝二兩﹞牛膝﹝二兩﹞獨活﹝一兩﹞

白茄根﹝二兩﹞油松節﹝二兩﹞金毛狗脊﹝八兩﹞

朱痛著右腿身前。肌肉不腫。必在筋骨。且入夜分勢篤。邪畱於陰。間有偏墜。治從肝經。

生杜仲﹝一兩﹞當歸須﹝二錢﹞穿山甲﹝二錢炙﹞小茴香﹝一錢炒﹞北細辛﹝三分﹞

幹地龍﹝炙一錢﹞

某嘔逆吐涎。沖气攻心。足大拇指硬彊而痛。﹝足痛﹞

淡吳萸熟附子獨活北細辛當歸漢防己某兩足皮膜。撫之則痛。由厥陰犯陽明。胃厥所致。脈弦而數。治當疏泄。

川楝子延胡靑皮黑山梔歸須桃仁橘紅炒黑楂肉陸﹝二四﹞飽食則噦。是爲胃病。兩足骨骱皆痛。陽明胃脈不司束筋骨。攻痛。議轉旋陽气法。

苓姜術桂湯。

某右足患處麻木筋彊微腫。老人气血不得宣通。冬病至長夏。食不加餐。脈小弱。主以溫養。

虎脛骨﹝生打三錢﹞淮牛膝﹝一錢﹞歸身﹝炒一錢﹞杞子﹝炒三錢﹞生杜仲﹝三錢﹞

川斛﹝三錢﹞萆﹝一錢﹞白蒺藜﹝炒去刺研一錢﹞

腰者。腎之府。腎與膀胱爲表裏。在外爲太陽。在內屬少陰。又爲衝任督帶之要會。則腰痛一癥。不得不以腎爲主病。然有內因外因不內外因之別。舊有五辧。一曰陽虛不足。少陰腎衰。二曰風痺風寒。濕著腰痛。三曰勞役傷腎。四曰墜墮損傷。五曰寢臥濕地。其說已詳。

而景嶽更增入表裏虛實寒熱之論。尢爲詳悉。夫內因治法。腎臟之陽有虧。則益火之本。

以消陰翳。腎臟之陰內奪。則壯水之源。以制陽光。外因治法。寒濕傷陽者。用苦辛溫以通陽泄濁。濕郁生熱者。用苦辛以勝濕通气。不內外因治法。勞役傷腎者。以先後天同治。墜墮損傷者。辧傷之輕重。與瘀之有無。爲或通或補。若夫腿足痛。外感者。惟寒濕濕熱風濕之流經入絡。經云傷於濕者。下先受之。故當以治濕爲主。其間佐溫佐淸佐散。隨癥以制方。內傷則不外肝脾腎三者之虛。或補中。或塡下。或養肝。隨病以致治。古來治腰腿足痛之法。大略如此也。然審癥必如燃犀燭怪。用藥尢貴以芥投鍼。今閱案中。有飲酒便溏。遺精不已。腰痛麻木者。他人必用滋塡固澀等藥。先生斷爲濕凝傷脾腎之陽。用苓桂術姜湯。以驅濕暖土。有老年腰痛者。他人但撮幾味通用補腎藥以治。先生獨想及奇經之脈。

隸於肝腎。用血肉有情之品。鹿角當歸蓯蓉薄桂小茴。以溫養下焦。有痛著右腿。肌肉不腫。入夜勢篤者。先生斷其必在筋骨。邪流於陰。用歸須地龍山甲細辛。以辛香苦溫入絡搜邪。有兩足皮膜。撫之則痛者。似乎風濕等癥。先生斷其厥陰犯陽明。用川楝延胡歸須桃仁靑皮山梔。以疏泄肝臟。有飽食則噦。兩足骨骱皆痛者。人每用疏散攻劫。先生宗陽明虛不能束筋骨意。用苓姜術桂湯。以轉旋陽气。種種治法非凡手所及。要之治病。固當審乎虛實。更當察其虛中有實。實中有虛。使第虛者補而實者攻。誰不知之。潛玩方案。足以補後人之心智也。豈淺鮮哉。﹝龔商年﹞

徐評凡有著之邪。總以外攻。內經有腰痛論一篇。亦以服藥不足盡病也。

卷八

諸痛

陳久痛必入絡。气血不行。發黃。非疸也。﹝血絡瘀痺﹞

旋復花新絳靑蔥炒桃仁當歸尾龐﹝四八﹞絡虛則痛。有年色脈衰奪。原非香蔻劫散可效。醫不明治絡之法。則愈治愈窮矣。

炒桃仁靑蔥管桂枝生鹿角歸尾此旋復花湯之變制也。去覆花之鹹降。加鹿角之上升。方中惟有蔥管通下。余俱辛散橫行。則絡中無處不到矣。

又辛潤通絡。病愈廿日。因勞再發。至於上吐下閉。是關格難治矣。且痛勢復來。姑與通陽。

阿魏丸四錢。分四服。

李﹝四六﹞積傷入絡。气血皆瘀。則流行失司。所謂痛則不通也。久病當以緩攻。不致重損。

桃仁歸須降香末小茴穿山甲白蒺藜片姜黃煨木香韭白汁法丸楊﹝三一﹞由周身筋痛。繞至腹中。遂不食不便。病久入絡。不易除根。

歸身川桂枝茯苓柏子仁遠志靑蔥管章痛乃宿病。當治病發之由。今痺塞脹悶。食入不安。得頻吐之餘。疹形朗發。是陳腐積气膠結。因吐。經气宣通。仿仲景胸中懊例。用梔子豉湯主之。

又胸中稍舒。腰腹如束。气隧有欲通之象。而血絡仍然錮結。就形體畏寒怯冷。乃營衛之气失司。非陽微惡寒之比。議用宣絡之法。

歸須降香靑蔥管郁金新絳柏子仁黃痛則气亂發熱。頭不痛。不渴飲。脈不浮。非外感也。暫用金鈴散一劑。

金鈴子炒延胡炒桃仁桂圓又痛而重按少緩。是爲絡虛一則。气逆紊亂。但辛香破气忌進。宗仲景肝著之病。用金匱旋覆花湯法。

旋復花新絳靑蔥管桃仁柏子霜歸尾汪﹝嫗﹞脈小澀。久因悒郁。脘痛引及背脇。病入血絡。經年延綿。更兼茹素數載。陽明虛餒。肩臂不舉。倉卒難於奏效。是緩調爲宜。議通血絡潤補。勿投燥熱劫液。

歸須柏子仁桂枝木桃仁生鹿角片姜黃朱頭巓至足。麻木刺痛。熱熾。﹝陰分伏熱﹞

滋腎丸張初受寒濕。久則化熱。深入陰分。必暮夜痛甚。醫用和血驅風。焉能直入陰分。議東垣滋腎丸。搜其深藏伏邪。

肉桂﹝八錢忌見火﹞黃柏﹝四兩﹞知母﹝四兩﹞俱鹽水炒。水泛丸。

王脈數而細。忽痛必熱腫。且痛來迅速。思五行六气之流行。最速莫如火風。髙年脂液久耗。

人身之气。必左升右降。相火寄於肝龍火起於腎並從陰發越。本乎根蒂先虧。內乏藏納之職司矣。每日服東垣滋腎丸三錢。秋石湯送。以瀉陰中伏熱。

許﹝二一﹞痛爲脈絡中气血不和。醫當分經別絡。肝腎下病。必畱連及奇經八脈。不知此旨。宜乎無功。﹝肝腎奇經脈絡不和﹞

鹿角霜桑寄生杞子當歸沙苑白薇川石斛生杜仲範病後精采未復。多言傷气。行走動筋。謂之勞復。當與甘溫。和養气血。下焦痛。肝腎素虛也。

﹝肝腎虛下焦痛﹞

人參小茴香拌炒當歸沙苑蒺藜茯神炒杞子菊花炭經云。諸痛癢瘡。皆屬於心。夫心主君火。自當從熱而論。然此乃但言瘡耳。若瘍科之或癰或疽。則有陰有陽。不可但執熱而論矣。又如舉痛論中。所言十四條。惟熱畱小腸一條。則主乎熱。餘皆主乎寒客。故諸痛之癥。大凡因於寒者。十之七八。因於熱者。不過十之二三而已。如欲辧其寒熱。但審其痛處。或喜寒惡熱。或喜熱惡寒。斯可得其情矣。至於气血虛實之治。古人總以一通字立法。已屬盡善。此通字。勿誤認爲攻下通利講解。所謂通其气血。則不痛是也。然必辧其在气分與血分之殊。在气分者。但行其气。不必病輕藥重。攻動其血。在血分者。則必兼乎气治。所謂气行則血隨之是也。若癥之實者。气滯血凝。通其气而散其血則愈。癥之虛者。气餒不能充運。血衰不能滋榮。治當養气補血。而兼寓通於補。

此乃槪言其大綱耳。若夫諸痛之癥。頭緒甚繁。內因七情之傷。必先臟腑而後達於肌軀。

外因六气之感。必先肌軀而後入於臟腑。此必然之理也。在內者考內景圖。在外者觀經絡圖。其十二經遊行之部位。手之三陰。從髒走手。手之三陽。從手走頭。足之三陽。從頭走足。足之三陰。從足走腹。凡調治立方。必加引經之藥。或再佐以外治之法。如鍼灸砭刺或敷貼熨洗。或按摩導引。則尢易奏功。此外更有跌打閃挫。陰疽內癰。積聚瘕。蛔蟯疝痺。

痧脹中惡諸痛。須辧明證端。不可混治。今觀各門痛證諸案。良法盡多。難以槪敍。若撮其大旨。則補瀉寒溫。惟用辛潤宣通。不用酸寒斂澀以畱邪。此已切中病情。然其獨得之奇。

尢在乎治絡一法。蓋久痛必入於絡。絡中气血。虛實寒熱。稍有畱邪。皆能致痛。此乃古人所未及詳言。而先生獨能剖析明辧者。以此垂訓後人。眞不愧爲一代之明醫矣。﹝華玉堂﹞

徐評此等議論。以爲辧別精詳。分毫無誤。其實皆浮泛之談。無病不可套去。而於此癥眞詮。

全未夢得明之薛立齋張景嶽。終身迷入此中。其說愈繁。而去道愈遠。一派浮談。而古昔聖賢治一病必有一主方。千變萬化。不脫根本。此理遂消亡矣。

卷八

耳

某溫邪上郁。耳右脹。﹝風溫上郁﹞

薄荷馬勃桔梗連翹杏仁通艸某﹝二二﹞先起咳嗽。繼而耳脹痛。延綿百日不愈。此體質陰虧。觸入風溫。未經淸理。外因傷及陰分。少陽相火陡起。故入暮厥痛愈劇。當先淸降。再議育陰。

苦丁茶鮮菊葉金銀花生綠豆皮川貝母鮮荷葉梗益元散某﹝女﹞風溫發熱。左耳後腫痛。

榦荷葉苦丁茶馬勃連翹杏仁黑梔皮畢﹝三三﹞壯年脈來小促數。自春月風溫咳嗽。繼以兩耳失聰。據述苦降滋陰不效。是不明虛實經絡矣。內經以春病在頭。膏粱之質。濃味酒醴助上痰火。固非治腎治肝可效。每晚臥時。服茶調散一錢。

又鮮荷葉汁羚羊角石膏末連翹元參鮮菊葉牛蒡子午服。

又照前方去牛蒡菊葉加鮮生地鮮銀花。

葉火風侵竅。耳聾。

連翹薄荷甘菊淡黃芩苦丁茶黑山梔顧﹝二二﹞暑邪竅閉。耳失聰。﹝暑﹞

鮮荷葉鮮菊花葉苦丁茶夏枯艸蔓荊子連翹淡黃芩黑山梔某﹝十八﹞左耳痛。舌白。脈數。體質陰虛。挾受暑風。上焦气熱。宜用辛涼輕藥。

鮮菊葉苦丁茶黑山梔飛滑石連翹淡竹葉某﹝二五﹞暑熱上郁耳作脹。咳嗆。當淸气熱。

杏仁連翹殼淡竹葉川貝白沙參六一散宓頭重。耳脹。目微赤。少陽相火上郁。以辛涼淸解上焦。﹝膽火上郁﹞

連翹羚羊角薄荷梗丹皮牛蒡子桑葉某風木之郁。耳脹欲閉。

連翹羚羊角薄荷梗苦丁茶夏枯艸花黑山梔皮小生香附倪﹝十三﹞因大聲喊叫。致右耳失聰。想外觸驚气。內應肝膽。膽脈絡耳。震動其火風之威。亦能郁而阻竅。治在少陽。忌食腥濁。

靑蒿葉靑菊葉薄荷梗連翹鮮荷葉汁苦丁茶汪耳聾咳嗽。形體日瘦。男子眞陰未充。虛陽易升乘竅。書云。膽絡脈附耳。先議淸少陽郁熱。

以左耳爲甚故也。

桑葉丹皮連翹黑山梔靑蒿汁象貝母丁腎開竅於耳。心亦寄竅於耳。心腎兩虧。肝陽亢逆。故陰精走泄。陽不內根據。是以耳鳴時閉。

但病在心腎。其原實由於郁。郁則肝陽獨亢。令膽火上炎。淸晨服丸藥以補心腎。午服湯藥以淸少陽。以膽經亦絡於耳也。﹝郁傷心腎膽火上炎﹞

水煮熟地﹝四兩﹞麥冬﹝一兩半﹞龜版﹝二兩﹞牡蠣﹝一兩半﹞白芍﹝一兩半﹞北味﹝一兩﹞

建蓮﹝一兩半﹞磁石﹝一兩﹞茯神﹝一兩半﹞沈香﹝五錢﹞辰砂﹝五錢爲衣﹞

煎方夏枯艸﹝二錢﹞丹皮﹝一錢﹞生地﹝三錢﹞山梔﹝一錢﹞女貞子﹝三錢﹞赤苓﹝一錢半﹞

生甘艸﹝四分﹞

姚﹝三十﹞气閉耳鳴。﹝气閉﹞

鮮荷葉杏仁濃朴廣皮木通連翹苦丁茶防己金﹝三八﹞下虛。耳鳴失聰。﹝腎虛﹞磁石六味去萸加川斛龜甲遠志。

王腎竅開耳。膽絡脈亦附於耳。凡本虛失聰治在腎。邪干竅閉治在膽。乃定例也。今年已六旬。脈形細數。是皆腎陰久虧。肝陽內風上旋蒙竅。五行有聲。多動眞气火風。然非苦寒直降可效。塡陰重鎭。滋水制木。佐以鹹味入陰。酸以和陽。藥理當如是議。

熟地龜版鎖陽牛膝遠志茯神磁石秋石萸肉五味某八十耳聾。乃理之常。蓋老人𨿽健。下元已怯。是下虛上實。淸竅不主流暢。惟固補下焦。使陰火得以潛伏。磁石六味加龜甲五味遠志。

腎開竅於耳。心亦寄竅於耳。膽絡脈附於耳。體虛失聰。治在心腎。邪干竅閉。治在膽經。蓋耳爲淸空之竅。淸陽交會流行之所。一受風熱火郁之邪。與水衰火實。腎虛气厥者。皆能失聰。故先生治法。不越乎通陽鎭陰。益腎補心淸膽等法。使淸靜靈明之气。上走空竅。而聽斯聰矣。如溫邪暑熱火風侵竅而爲耳聾痛脹者。用連翹山梔薄荷竹葉滑石銀花。輕可去實之法。輕淸泄降爲主。如少陽相火上郁。耳聾脹者。用鮮荷葉苦丁茶靑菊葉夏枯艸蔓荊子黑山梔羚羊角丹皮。辛涼味薄之藥。淸少陽郁熱。兼淸气熱爲主。如心腎兩虧。肝陽亢逆。與內風上旋蒙竅而爲耳鳴暴聾者。用熟地磁石龜甲沈香二冬牛膝鎖陽秋石山萸白芍。味濃質重之藥。壯水制陽。塡陰鎭逆。佐以酸味入陰。鹹以和陽爲主。因癥施治。從虛從實。直如庖丁之導矣。﹝鄒時乘﹞

徐評耳聾之法多端。然大段不過淸上鎭下二條。案中方極穩當。至於外治之法。及虛寒等癥。則不可不知也。

卷八

目

某風溫上郁。目赤。脈左弦。當用辛以散之。﹝風溫﹞

桑葉夏枯艸連翹艸決明赤芍某﹝二三﹞失血後。復受燥熱。左目赤痛。當以辛涼淸之。﹝燥熱﹞

鮮菊葉冬桑葉生甘艸赤苓皮綠豆皮豆皮鮑﹝氏﹞秋風化燥。上焦受邪。目赤珠痛。

連翹薄荷黃芩山梔夏枯艸靑菊葉苦丁茶桑皮席用淡滲漸安。是暑入气阻。熱蒸濕郁。勿取大辛大苦之開泄。仿淸邪中上治法。﹝暑濕鬱蒸﹞

冬桑葉谷精艸望月砂苡仁川通艸綠豆皮茯苓顧﹝五四﹞頭額悶脹。目赤。﹝木火上郁﹞

羚羊角夏枯艸艸決明山梔皮連翹生香附潘戒飲。濁減十四。略可加谷。近日竟夕無寐。目珠赤痛。陽升不交於陰。暫停妙香散。

桑葉丹皮夏枯艸黑山梔川貝苡仁陸﹝嫗﹞郁勃气火。翳遮目睛。髙年苦辛難進。

夏枯艸穀精艸艸決明望月砂生香附連翹山梔皮丹皮某頭面風腫。目起星。是气中熱。

羚羊角夏枯艸薄荷梗谷精艸生香附小生地丹皮望月砂連翹山梔汪脈左弦。左目赤痛。淚多。

桑葉丹皮艸決明小胡麻夏枯艸穀精艸綠豆皮黑豆皮汪目痛偏左。翳膜紅絲。診脈左弦澀。由肝膽气熱所致。

艸決明冬桑葉夏枯艸小胡麻丹皮谷精艸某﹝十一﹞肝火上郁。目眶紅腫。

連翹赤芍菊花葉黑梔皮苦丁茶夏枯艸江脈數右大。郁久熱生目。障心痛。

夏枯艸花小生香附金石斛半夏曲茯苓橘紅某﹝八歲﹞目胞浮腫。不饑不運。﹝脾肺蘊濕﹞

桑皮﹝八分﹞茯苓皮﹝三錢﹞大腹皮﹝一錢﹞廣皮﹝一錢﹞姜皮﹝五分﹞苡仁﹝一錢半﹞

通艸﹝一錢﹞

王﹝嫗﹞髙年目暗已久。血絡空虛。气熱乘其空隙。攻觸脈絡。液盡而痛。當夜而甚。乃熱气由陰而上。想外科用酒調末藥。必系溫散攻堅。因此而痛。虛癥可知。﹝血絡虛熱﹞

羚羊角連翹心夏枯艸靑菊葉全當歸川桂枝丹皮葉微寒。汗大出。下有痔漏。左眼眶疼痛。此陰傷火郁。不可作時邪泛治。﹝陰虛火郁﹞六味去萸加芍蔓荊子丹皮重用某﹝三六﹞右目多淚。脹心嘈雜。陽明空虛。肝陽上擾使然。當調補肝胃。﹝胃虛肝風﹞

嫩黃﹝三錢﹞當歸﹝一錢半﹞白芍﹝一錢半﹞茯神﹝三錢﹞煨姜﹝一錢﹞南棗﹝一枚﹞

祝﹝四八﹞當夏形懶。不耐大气發泄。入冬兩目無光。精气無收藏。凡五臟精華。皆聚於目。失藏失聚。

內乏生眞。不獨一臟之損。當用養營湯。﹝營陰虛﹞

某﹝三六﹞脈澀細。左目痛。淚熱翳膜。此肝陰內虧。厥陽上越所致。﹝肝陰虛﹞

冬桑葉﹝一錢﹞炒枸杞﹝一錢半﹞小胡麻﹝一錢半﹞望月砂﹝三錢﹞制首烏﹝三錢﹞石決明﹝一具﹞

黃菊花﹝一錢﹞豆皮﹝三錢﹞

某﹝三六﹞目痛無光。﹝肝腎虛﹞

制首烏﹝六兩﹞枸杞子﹝二兩﹞柏子仁﹝一兩﹞細生地﹝二兩﹞石決明﹝四兩﹞小胡麻﹝三兩﹞

望月砂﹝三兩﹞刺蒺藜﹝二兩﹞冬桑葉﹝一兩半﹞黃菊花﹝一兩﹞

用豆皮八兩。谷精珠二兩。煎濃汁泛丸。每服五錢。開水送。

某脹目昏。心中嘈雜。當治肝腎。

熟地﹝六兩﹞枸杞子﹝三兩﹞桑椹子﹝二兩﹞沙苑﹝二兩﹞石決明﹝二兩﹞茯神﹝二兩﹞

女貞子﹝一兩半﹞靑鹽﹝一兩﹞黃菊花﹝一兩﹞川斛﹝四兩﹞

加蜜丸。早上開水送四錢。

某﹝三六﹞脈澀。痛。右目當風淚多。當治肝腎。

制首烏枸杞子炒歸身桑椹子沙苑子茯神某﹝二五﹞遺止。心嘈目淚。仍是陽气過動。當塡陰和陽。

熟地杞子天冬萸肉五味生地茯苓菊花山藥蜜丸某瞳神散大。左偏頭痛。先損左目。是焦煩郁勃。陽升化風。劫傷血液使然。法當兼補肝腎。

熟地枸杞子山萸肉五味茯神菊花生神曲谷精艸山藥眼科一癥。古有五輪八廓。七十二問之辧。傅氏又分爲一百零八癥。因名目太多。徒滋惑亂。至於見癥。楊仁齋已備論。具載景嶽。但陰陽虛實寒熱標本施治。不可紊亂。經云。五臟六腑之精華。皆上注於目。又云。目者肝之竅也。肝與膽爲表裏。肝液膽汁充足。目乃能遠視。故無論外感與內癥。皆與肝膽有關系焉。夫六淫之邪。惟風火燥居多。兼寒兼濕者。亦間有。內起之癥。肝膽心腎爲多。他髒亦間有之。若夫論治。則外感之癥。必有頭痛寒熱鼻塞。筋骨酸疼。脈見緊數。或浮洪。一切表癥。方可淸散。至於內因之癥。有虛實之殊。實者肝膽之風熱盛也。凡暴赤腫痛。脹悶難開。翳膜眵淚。酸澀作癢。斑瘡入睛。皆實癥也。當除風散熱。虛者。腎經之水火衰也。凡久痛昏暗。靑盲雀目。內障昏蒙。五色花翳。迎風淚出。皆虛候也。治宜壯水益火。若陰血𨿽虧。而風熱未盡。則當審其緩急。相參而治。若久服寒涼。虛陽轉盛。則當補以甘溫。從乎反佐。至於紅色淺淡而紫者爲虛熱。鮮澤而赤者爲實熱。瞳神內湧白睛帶赤者。爲熱癥。瞳神靑綠白睛枯槁者。爲寒癥。腫脹紅赤。眼珠刺痛。夜則尢甚。目不能開。而視物猶見者。爲邪火熾盛。若白翳遮睛。珠不甚痛。或全不痛。目仍能開。而視物不見者。爲眞火不足。當細察其形癥色脈。因癥而用藥。此內治之大法也。若日久失調。致气血凝滯。火熱壅結。而爲赤腫腐爛。翳膜遮蔽。致成外障。譬之鏡受污垢。必當濯磨。

須用點藥。若但服藥。必不能愈。至於內障之癥。但宜服藥。倘用點藥。徒傷其气血。必無益而有損。更當知目白珠屬陽。故晝痛。點苦寒藥則可效。瞳子黑睛屬陰。故夜痛。點苦寒藥則反劇。是外治之法。亦當以陰陽區別也。若夫偏正頭風。屬气虛痛者。朝重暮輕。血虛痛者。朝輕暮重。亦有外感內因之別。此癥當以補養正气爲主。略兼治表。倘槪以風熱而論。專於表散。最易損目。更有肝陰虧耗。木火上炎。頭痛惡心。眉稜骨痛。不欲飲食。眼胞紅腫。睛珠刺痛。眵淚如膿。白睛如。目珠上竄不下。不得寤寐。甚則巓頂腦後。如破如裂。此內發之風也。夫肝屬木。木主風。熱盛化風。其體必本陰虧。男子或有遺精白濁。腸風痔漏下血等疾。女子或犯淋帶崩漏諸癥。此系陰傷陽升。內風沸起。大忌發散。宜用育陰熄風。

柔肝滋腎等法。或可救十中之四五。凡羌活防風川芎細辛本升麻等藥。皆不可用。倘或失治。必致膏傷低陷。靑黃牒出。致成痼疾而不可救。專是科者。不可不畱意焉。葉先生𨿽非眼目專科。觀其案內諸法。眞補前賢之未備。較之慣用苦寒升散。及槪用點藥者。不啻如霄壤之殊矣。學人當細心而參玩之。﹝丁聖彥﹞

徐評眼科自有專家。其現癥各有主治之方。案中𨿽未必切中。然淸淡和平。無苦寒溫補等獘。反勝於近日之名爲眼科者。醫理苟明。則無不通矣。若欲深求。則有專門之書在。

卷八

鼻

鮑﹝十七﹞兩三年鼻塞不聞。淸涕由口嗆出。而气窒仍然。大凡頭面諸竅。皆淸陽交會通行之所。就外邪來乘。亦必霧露無質淸邪。邪郁旣久。气血失其流暢。進藥攻治。必不效驗。欲治其。須查手太陰自少商穴起。施鍼刺以泄邪流气。乃一法也。﹝淸邪郁久肺气窒塞無方﹞

徐﹝四十﹞頭面諸竅。皆淸陽遊行之所。邪處於中。則爲堵塞。陽气不司流行。必畏寒形頹。內痺必郁而成熱有鼻柱鼽衄。矣論理當用通聖散。遠處江外倉猝就診。不可輕投。用輕可去實。

苦丁茶榦荷葉邊蔓荊子連翹心飛滑石白芷毛﹝十四﹞熱壅。肺气失降。鼻柱窒痺。﹝熱壅肺气﹞

知母水梨肉川貝母水熬膏楊鹹降滋塡。鼻淵止。得寐。用虎潛法。減當歸陳皮。加天冬淡菜膠脊筋丸。﹝腦熱鼻淵﹞

沈﹝氏﹞素有痰火气逆。春令地中陽升。木火化風上引巓頂。腦熱由淸竅以泄越。耳鳴鼻淵。甚於左者。春應肝膽。气火自左而升也。宜淸熱散郁。辛涼達於頭而主治。

羚羊角黑山梔苦丁茶靑菊葉飛滑石夏枯艸花又照方去滑石加榦荷葉生石膏。

又性情躁急。陽動太過。气火上升。郁於隧竅。由春深病加。失其條達之性。經言春气病在頭也。考五行六气。迅速變化。莫若火風。腦熱暗泄而爲鼻淵。隧道失和。結成癭核。夫東垣升陽散火。丹溪總治諸郁。咸取苦辛爲法。然藥乃片時之效。欲得久安。以怡悅心志爲要旨耳。

連翹心土貝母海藻昆布黑山梔川芎小生香附郁金羚羊角夏枯艸榦荷葉邊生研末靑菊葉汁法丸苦丁茶煎湯送二錢五分。

汪形瘦尖長。稟乎木火。陰精不足。腦髓不固。鼻淵淋下。並不腥穢。暖天稍止。遇冷更甚。其爲虛證顯然明白。醫者愈以風寒中腦主治。發散滲泄。愈耗正气。豈但欲愈。勞怯是憂。用天眞丸。

﹝精虛鼻淵﹞

人參黃白術山藥蓯蓉當歸天冬羊肉經云。肺和則鼻能知香臭矣。又云。膽移熱於腦。令人辛鼻淵。傳爲衄瞑目。是知初感風寒之邪。久則化熱。熱郁則气痺而塞矣。治法利於開上宣郁。如蒼耳散。防風通聖散。川芎茶調散。菊花茶調散等類。先生則佐以荷葉邊苦丁茶蔓荊連翹之屬以治之。此外感宜辛散也。內熱宜淸涼者。如腦熱鼻淵。用羚羊山梔石膏滑石夏枯艸靑菊葉苦丁茶等類。苦辛涼散郁之法也。久則當用鹹降滋塡。如虎潛減辛。再加鎭攝之品。其有精气不足。

腦髓不固。淋下無腥穢之气者。此勞怯根萌。以天眞丸主之。此就案中大槪而言之也。然癥候錯雜。再當考前賢之法而治之。﹝華玉堂﹞

徐評此等病皆有專治之方。大槪以淸火驅風保肺爲治。於理無害。而藥不中。往往無效。

所以醫貴博極羣書也。

卷八

牙

某陰虧體質。溫气上蒸。齒痛連及頭巓。﹝溫邪﹞用玉女煎。

某火郁。巓頂屬厥陰。上結核。齦腫。﹝火﹞

犀角羚羊角元參知母生甘艸連翹黑山梔銀花夏枯艸王﹝四一﹞酒客牙宣。衄血痰血。形寒內熱。食少。陰藥濁味姑緩。﹝陰虛火炎﹞

小黑豆皮人中白旱蓮艸川斛左牡蠣澤瀉徐﹝二二﹞脈細數上出。體屬陰虛。內熱。牙癰後。頰車穴閉。口不能張。其病在絡。藥餌難效。擬進宣通絡痺方後﹝牙癰後絡痺﹞

羚羊角僵蠶川桂枝尖煨明天麻炒丹皮黑山梔鉤藤汪風熱上蒸。齦脹頭痛。當用輕淸上焦。﹝風熱﹞

活水蘆根囫圇滑石西瓜翠衣生綠豆皮連翹銀花牙癥不外乎風火虫虛。此但言其痛也。其他如牙宣牙HT。牙菌牙疳。牙癰穿牙毒。骨槽風走馬牙疳之類。皆由於濕火熱毒。蘊結牙牀。須分上下二齒。辧明手足陽明。及少陰之異。

又當察其專科而任之。﹝華玉堂﹞

卷八

咽喉

陸風火上郁。項腫咽痛。﹝風火﹞

薄荷連翹射幹牛蒡子馬勃綠豆皮邵風火上郁。咽痛頭脹。宜用辛涼。

西瓜翠衣滑石連翹桑皮射幹杏仁汪﹝二三﹞左脈弦數。咽痛脘悶。陰虧體質。不耐辛溫。當以輕藥。暫淸上焦。﹝肺燥熱﹞

桑葉生綠豆皮白沙參川貝元參川斛王﹝二七﹞勞傷恐有瘀腐。進辛潤宣血。初服身痛。繼漸平復。但喉間緊痺。而呼吸飲食仍不覺其苦。

眼白仍帶黃。議淸肺中气熱治。

百部大沙參鮮枇杷葉活水蘆根川貝地骨皮南花粉苡仁徐﹝五六﹞老勞咽疼。

生雞子白﹝一枚﹞糯稻根須﹝水洗五錢﹞甜北沙參﹝一錢半﹞炒麥冬﹝三錢﹞川石斛﹝一錢半﹞

生甘艸﹝三分﹞

楊未病陰气走泄爲虛。穢濁上受則實。咽喉腫痺。上竅邪蒙。日暮昏煩。陰傷日熾。肌膚柔白。

气分不足。此醫藥𨿽宜涼解淸上。但不可犯及中下。﹝穢濁上受喉腫痺﹞

連翹郁金馬勃牛蒡子竹葉心黑山梔杏仁橘紅艾上焦之病。都是气分。气窒則上下不通。而中宮遂脹。熱气蒸灼。喉舌疳蝕。淸气之中。必佐解毒。皆受重藥之累瘁。﹝气分熱毒﹞

銀花﹝二錢﹞川貝﹝三錢﹞馬兜鈴﹝五分﹞連翹心﹝一錢半﹞川通艸﹝一錢﹞白金汁﹝一杯﹞

活水蘆根汁﹝半杯﹞

又餘熱蒸痰壅气。當脘膈因咳而痛。議以潤降淸肅。

甜杏仁花粉川貝甘艸桔梗孫﹝四九﹞腎液不收。肝陽上越。巓脹流涕。咽喉微痛。﹝陰虛火炎﹞六味加牛膝車前五味伍﹝四六﹞咽喉痛痺。發時如有物阻膈。甚至痛連心下。每晚加劇。是陰液日枯。肝臟厥陽化火風上灼。法以柔劑。仿甘以緩其急耳。

細生地天冬阿膠生雞子黃元參心糯稻根須陳﹝三七﹞陰陽交虛營衛欹斜。爲忽冷忽熱。周身骸骨皆痛。百脈皆損。秋半天气已降。身中气反泄越。汗出喉痺。陽不入於陰。致自爲動搏耳。夫咽喉之患。久則喉痺喉宣。妨阻受納。最不易治。

從少陰咽痛例。用豬膚湯旬日。喉痛得緩。對癥轉方。

張﹝二三﹞陰損三年不復。入夏咽痛拒納。寒涼淸咽。反加泄瀉。則知龍相上騰。若電光火灼。𨿽傾盆豪雨。不能撲滅。必身中陰陽協和方息。此艸木無情難效耳。從仲景少陰咽痛用豬膚湯主之。

又陰涸於下。陽熾於上。爲少陰喉痛。乃損怯之末傳矣。用豬膚甘涼益坎。有情之屬而效。今肉腠消爍殆盡。下焦易冷。髓空極矣。何暇以痰嗽爲理。議滑澀之補味鹹入腎可也。

牛骨髓﹝四兩﹞羊骨髓﹝四兩﹞豬骨髓﹝四兩﹞麋角膠﹝四兩﹞

用建蓮肉五兩。山藥五兩。芡實二兩。同搗丸。

金﹝四二﹞髒液不充。陽气虛風鼓動。病起喉辣心震。頻頻舉發。多因勞怒。用內經甘緩一法。

人參萸肉炭白芍炙甘艸茯神小麥又復脈湯去桂。

內經云。一陰一陽結。謂之喉痺。一陰者手少陰君火。心之脈气也。一陽者。手少陽相火。

三焦之脈气也。夫二經之脈。並絡於喉。故气熱則內結。結甚則腫脹。脹甚則痺。痺甚則不通而死矣。卽今之所謂喉癬喉風喉蛾等類是也。夫推原十二經。惟足太陽別下項。其餘皆湊咽喉。然內經獨言一陰一陽結。爲喉痺者。何也。蓋以君相二火獨勝。則熱且痛也。愚歷考咽喉湯方。皆用辛散咸軟。去風痰。解熱毒爲主。如元參升麻湯。聖濟透關散。及玉鑰匙。如聖散。普濟消毒飲子。皆急於治標。而緩於治本。恐緩則傷人。故以治標爲急耳。又嘗考仲景傷寒論。咽喉生瘡等癥。每用甘艸桔梗半夏散及湯爲主。一爲少陰水虧。不能上濟君火。以致咽喉生瘡。不能出聲。故以半夏之辛滑。佐雞子淸利竅通聲。使以苦酒入陰。

劫涎斂瘡。桂枝解肌由經脈而出肌表。悉從太陽開發。而半夏治咽痛。可無燥津涸液之患。一爲陰火上結而爲咽痛。故用生甘艸甘涼泄熱。功在緩腎急而救陰液。佐以桔梗開提足少陰之熱邪。如腎液下泄。不能上蒸於肺。致絡燥而爲咽痛者。仲景又有豬膚一法。

潤燥解熱緩中。使其陰陽協和而後愈。是固本而兼治標者也。如風火上郁。陰虧脈數而爲咽痛者。先生又有辛涼淸上諸法。如咽喉緊痺。气熱而爲咽痛者。又有淸肺中气熱一法。如情志郁勃。相火上炎。而爲咽痛者。則又有降气開濁一法。如腎液不收。肝陽上越而爲咽痛者。宗錢氏六味湯。如陰陽交虛。龍相上灼而爲咽痛者。宗仲景豬膚湯法。﹝鄒滋九﹞

徐評凡病屬於經絡臟腑者。皆煎丸之所能治。一屬形體及九竅。則屬有形之病。實有邪气凝結之處。藥入胃中。不過气到耳。安能去凝結之邪。故煎丸之功。不過居其半耳。若欲速效。必用外治之法。可以應手而愈。博考方書。廣求祕法。自能得之。此老尙未知之也。故其治有形諸病。皆非所長。又外治之法。上古所鮮聞。因其用鍼灸之術。通神入妙。何必外治。此則外治之最者也。後世鍼法不傳。於是乎以藥代鍼。而多外治之法。若鍼灸旣廢。而外治之法亦不講。則天下之病。卽使用藥的當。只能愈其半耳。其外癥之必需外治者。竟無愈理。此亦醫道之一大關也。後之學人須知之。

卷八

瘡瘍

楊﹝十九﹞瘡痍四肢偏多。長夏入秋。懶倦欲眠。漧咳無痰。頗知味。聽納已少。此陽明胃陰。因熱致耗。

卽熱傷元气之徵。當與甘藥。養胃陰以供肺。如金匱麥門冬湯去半夏加黃皮。﹝瘡﹞

吳﹝十八﹞脈不浮大。非關外風。初起右掌二指。已不屈伸。頭面身半以上。常有瘡泡之形。此乃陽明脈絡。內畱濕熱。若非癘气吸入。定然食物中毒。姑與宣解緩攻。

連翹犀角赤芍酒煨大黃荊芥片姜黃又能食。二便通調。臟腑無病。初因膿瘡。瘡愈有泡。自面及肢體。至於右指掌屈伸皆痛。爲脈絡畱邪。以致隧道爲壅。前方辛涼入血。先開後降。已得小效。今制淸脈絡壅熱。藉酒力以引導。通復營衛。亦一法也。

銀花連翹犀角生大黃荊芥丹皮黃芩川芎當歸澤蘭羚羊角大豆黃卷用無灰酒十斤浸。

金﹝四六﹞血捨空隙。內風蠕動。外以熱湯先洗。濕熱蒸襲肌竅。遂有裂膿流水。況周身漸加麻痺。陽脈亦衰。

圖治之法。淸營以熄內風。疏利濕熱以肅隧道。辛辣腥鮮勿進。尙可緩以計功。

制首烏鮮生地柏子仁川斛黑豆皮虎骨蠶砂黃柏萆熬膏。

吳瘡痍之後。濕熱未去。壅阻隧道。水谷下咽。亦化爲痰。中焦受病。故不知饑餓。痰气上干。漸至喘悶矣。但服藥四十劑。純是破气消克。胃陽受傷。痰气愈不得去矣。

半夏茯苓紫老姜炒粳米又瘡痍大發。營衛行動於脈中脈外。可免腹滿之累矣。第谷食尙未安適。猶是苦劣多進之故。胃陽未復。仍以通調利濕主之。

半夏苡仁金石斛茯苓澤瀉秦﹝十七﹞久熱瘡痍五六年。環口燥裂。溺澀莖痛。

鮮生地熟首烏丹皮丹參茺蔚子銀花地丁紫艸共熬膏。

王血熱風動。膚癢。

荊芥防風地膚子赤芍銀花小生地木通甘艸張﹝三四﹞初因嘔吐。是肝胃不和致病。故辛香剛燥愈劇。然久病。必入血絡。熱則久瘡不愈矣。夫木火皆令燥液。易饑易飽。間有嘔逆。斯胃病仍在。凡呆滯藥味。皆非對癥。

三角胡麻冬桑葉生首烏杏仁郁金佩蘭葉茯苓苡仁熬自然膏。

楊﹝十五﹞身瘦久瘡。血分有熱。精通之年。最宜安養。脈象非有病。

生首烏﹝三兩﹞三角胡麻﹝一兩五錢搗碎水洗﹞細生地﹝四兩﹞地骨皮﹝二兩﹞金銀花﹝二兩﹞

丹皮﹝二兩﹞生白芍﹝二兩﹞生甘艸﹝一兩﹞蜜丸。早服。

王﹝三九﹞脈來濡浮。久瘡變幻未罷。是衛陽疏豁。不耐寒暄。初受客邪不解。混處气血。浸淫僅在陽分。肌腠之患。議升舉一法。气壯斯風濕盡驅。

人參生黃川芎當歸防風僵蠶蟬蛻炙艸生薑大棗蔣﹝四歲﹞鼻瘡口瘡。尿黃膚熱。

冬瓜皮苡仁鄒﹝四三﹞痰因於濕。久而變熱。壅於經隧。變現瘡疾疥癬。己釀風濕之毒。混在气血之中。邪正混處。

搜逐難驅。四肢爲甚。姑從陽明升降法。

連翹赤芍白僵蠶白蘚皮防風升麻滑石酒浸大黃汪﹝氏﹞風熱旣久未解。化成瘡痍。當以和血驅風。

當歸赤芍川芎夏枯艸花牛蒡子制僵蠶金頭巓熱癤。未能泄邪。此身熱皆成膿之象。辛涼兼理气血可愈。﹝癤﹞

連翹犀角銀花丹皮元參生甘艸靑菊葉某風熱毒閉。項後腫。﹝風熱項腫﹞

竹葉滑石蘆根牛蒡馬勃薄荷葉黑山梔連翹川貝生甘艸王疔毒咯血失血。都是暑入陰傷。﹝疔﹞

竹葉心元參心鮮生地黑豆皮麥冬知母屠﹝三四﹞秋痢。半年未愈。瘰堅硬痛。瘍膿。郁久成熱。腑經病。可冀其愈。﹝瘰痰核﹞

夏枯艸香附茯苓苡仁川貝丹皮糜﹝氏﹞頸項結核。腹膨足腫。肝木犯中。痰气凝滯。

夏枯艸﹝三兩﹞牡蠣﹝二兩﹞澤瀉﹝一兩半﹞茯苓﹝二兩﹞半夏﹝炒二兩﹞濃朴﹝一兩半﹞

橘紅﹝一兩﹞神曲﹝一兩半﹞

生香附一兩。水磨汁泛丸。

某气郁痰核。

夏枯艸生香附丹皮山梔連翹郁金赤芍橘紅王﹝十四﹞脈左數右長。頸項結癭。時衄。﹝癭﹞

生地﹝三兩﹞丹皮﹝一兩半﹞犀角﹝二兩﹞生夏枯艸﹝一兩半﹞生鉤藤﹝一兩半﹞黑山梔﹝二兩﹞土貝母﹝二兩﹞生薄荷﹝五錢﹞

陳躁急善怒。气火結癭。爍筋爲痛。熱郁化風。气阻痺塞。則腹鳴脘脹。苟非開懷歡暢。不能向安。

土貝母山梔栝蔞皮郁金白芥子海藻昆布夏枯艸沈﹝氏﹞肝气郁遏。宿痞乳癰。﹝乳﹞

川楝子夏枯艸薄荷梗丹皮黑山梔栝蔞實靑橘葉香附汁劉﹝氏﹞乳房爲少陽脈絡經行之所。此經气血皆少。由情懷失暢。而气血郁痺。有形而痛。當治在絡。恐年歲日加。竟成沈痼。非癰膿之癥。以脈不浮數。無寒熱辧之。

柴胡夏枯艸歸身白芍川貝茯苓甘艸某﹝氏﹞乳房結核。是少陽之結。此經絡气血皆薄。攻之非易。恐產育有年。釀爲瘍癥耳。

靑蒿香附橘葉靑菊葉丹皮澤蘭郁金當歸須孫因嗔忿失血以來。致頸項左右筋腫。痛連背部。此屬郁傷气血。經脈流行失司。已經百日不痊。竟有流注潰膿延綿之憂。治在少陽陽明。﹝流注﹞

小生香附夏枯艸鮮菊葉薄荷梗黑山梔鉤藤丹皮郁金陳脈左數實。血絡有熱。暑風濕气外加。遂發疹塊。壅腫瘙癢。是屬暑瘍。﹝暑瘍﹞

杏仁連翹滑石寒水石銀花晚蠶砂黃柏防己程瘍毒熱癥。與參不效。卽當淸解爲是。消導亦是未合。今者身熱正晡。神識欲昏。便溏溺赤煩渴。是暑气攻入。內侵肺胃。有痙厥之變。昨用宣肺解毒。𨿽與暑邪無益。然亦無害若加黃。又屬相反。大凡熱气蒙閉淸竅。都令神昏。當以牛黃淸心丸。淸痰气之阻。使其竅開。況暑門中大有是法。與解毒勿悖矣。

李﹝六四﹞初病濕熱在經。久則瘀熱入絡。膿瘍日多未已。漸至筋骨熱痛。金匱云。經熱則痺。絡熱則痿。數年宿病。勿事速攻﹝瘍﹞。

犀角連翹心元參丹參野赤豆皮細生地姜黃桑枝午服夜服蒺藜丸。

某﹝三七﹞瘡瘍。服涼藥。陽傷气阻。脘悶不運。腹膨。最怕瘍毒內閉。急宜通陽。

濃朴廣皮姜皮茯苓皮連皮杏仁桂枝木澤瀉大腹皮某服瘍科寒凝之藥。以致气沖作脹。喘急不臥。無非濁陰上攻。議來復丹。

顧﹝五八﹞脈微小。潰瘍半月。余腫未消。膿水淸稀。浮腫汗出。嘔惡惡食。此胃陽垂敗。癰毒內攻欲脫。

夫陽失煦。則陰液不承元气撒。則毒愈彌漫。淸解苦寒究竟斫伐生陽。議甘溫胃受。培植其本。冀陷者復振。余非瘍醫。按色脈以推其理耳。加桂理中湯。﹝潰瘍﹞

姚﹝嫗﹞潰瘍久不靨。气血耗盡。中宮營液枯涸。气不旋轉。得湯飲則痰涎上湧。勢如噎膈。況久恙若是。藥餌難挽。勉擬方。

人參炒麥冬代赭石化橘紅胡納食主胃。運化主脾。癰瘍痛潰。臥牀不得舒展。臟腑气機呆鈍何疑。外科守定成方術歸地。不能補托气血。反壅滯於裏。出納之權交失。且是癥乃水谷濕气下垂而致。結於足厥陰手陽明之界。若濕熱不爲盡驅。藉補托以冀生機。養賊貽害。焉能濟事。

金石斛﹝五錢﹞槐米﹝一錢半﹞金銀花﹝三錢﹞茯苓﹝一錢半﹞晚蠶砂﹝二錢﹞寒水石﹝二錢﹞

徐營傷心辣。納食無味。此傷痛大虛。當調其中。

人參歸身炒白芍木瓜熟術廣皮茯神炙艸某膿血去多。痛猶未息。胃傷不嗜谷。口無味左關尺細弱無力。正虛之著。據理進藥。仍宜補托。

人參熟地玉竹柏子仁歸身丹參茯神棗仁遠志某瘍潰膿血去多。元眞大耗。脈無力不嗜食。惡心。中州不振。寐則驚惕。神不守也。以養營法。

人參熟術廣皮茯神炙艸歸身白芍五味棗仁某﹝八歲﹞瘍損。能食身熱。六味湯加靑蒿節。

曹﹝三四﹞因瘍漏。過進寒涼。遂患腰痛。牽引脊膂。今晨起。周身不得自如。乃經脈絡脈之中。气血流行失暢。久病諒非攻逐。議兩和方法。﹝瘍漏﹞

羚羊角當歸黃白蒺藜桂枝桑枝顧潰瘍不合成漏。脂液滲去。必陽絡空隙。內風暗動。攻胃。則嘔逆吞酸。腹痛泄瀉不食。津液不升。舌焦黑。不渴飲。內外兼病。難治之癥。

人參﹝一錢同煎﹞炒烏梅肉﹝五分﹞炒黑川椒﹝三分﹞茯苓﹝三錢﹞生淡姜﹝五分﹞炒廣皮﹝一錢﹞

白芍﹝一錢半﹞

顧久損漏瘍。胃減腹痛。議用戊己湯意。

人參茯神白芍炙艸炒菟絲子王﹝四五﹞痛久。屈伸不得自如。經脈絡脈呆鈍。气痺血瘀。鬱蒸上熱。旬日頻頻大便。必有血下。復喘促煩躁。不饑不食。並無寒熱汗出。全是錮結在裏。欲作內癰之象。部位臍左之上。內應乎肝。

癰者。壅也血結必入於絡。吐痰口气皆臭。內癰已見一班矣。﹝肝癰﹞

炒桃仁新絳降香末野郁金汁紫菀冬瓜子金銀花某臍旁紫黑。先厥後熱。少腹痛如刀刮。二便皆澀。兩足筋縮。有腸癰之慮。﹝腸癰﹞

老韭白兩頭尖小茴香當歸須炙山甲某舌焦黃。小腹堅滿。小便不利。兩足皆痿。濕熱結聚。六腑不通。有腸癰之慮。

川楝子小茴丹皮山梔通艸靑蔥某壯熱旬日。周身筋脈牽掣。少腹堅硬。小便淋滴。忽冷忽熱。欲釀膿血。乃腸癰爲病。仿孫眞人牡丹皮大黃湯主之。

戴﹝十九﹞痔瘡下血。濕熱居多。今色衰微。顯是虛寒。無速效法則。當補脾胃。因痔瘡猶痛。腫勢尙存。

佐以淡滲通腑。﹝痔﹞

生於術生菟絲粉生象牙末生白蠟外癥本有專科。先生並非瘍醫。然觀其憑理立方。已勝專科什伯矣。惜其案無多。法亦未備。余不敍述。大凡瘍癥𨿽發於表。而病根則在於裏。能明陰陽虛實寒熱。經絡兪穴。大癥化小。小癥化無。善於消散者。此爲上工。其次能審明五善七惡。循理用藥。其刀鍼砭割。

手法靈活。敷貼燻洗。悉遵古方。𨿽潰易斂。此爲中工。更有不察癥之陰陽虛實。及因郁則營衛不和。致气血凝澀。釀成瘍癥。但知槪用苦寒攻逐。名爲淸火消毒。實則敗胃戕生迨至胃气一敗。則變癥蜂起矣。又有藉稱以毒攻毒祕方。類取毒藥。合就丹丸。隨癥亂投。希冀取效於目前。罔顧貽禍於後日。及問其經絡部位。癥之順逆。槪屬茫然。此殆下工之不如也。至於外治之法。瘍科尢當究心。若其人好學深思。博聞廣記。隨在畱心。一有所聞。卽筆之於書。更能博覽醫籍。搜采古法。海上實有單方。家傳豈無神祕。其所制敷貼膏丹。俱臨癥歷試百治百驗。能隨手應效者。卽上工遇之。亦當爲之遜一籌矣。﹝華玉堂﹞

徐評凡治病必有專家。一切丸散外治等法。一有不備。卽不能建愈功。理𨿽同而法各別。如欲治外癥。不可不另有一番功夫也。

卷九

調經

張﹝二九﹞經先期色變。膚腠刺痛無定所。晨泄不爽利。從來不生育。由情懷少歡悅。多愁悶。郁則周行之气血不通。而脈絡間亦致間斷蒙痺。例以通劑。﹝愁鬱气血滯﹞

川芎當歸肉桂生艾小茴茯苓生香附南山楂益母膏丸姚﹝二二﹞久嗽背寒。晨汗。右臥咳甚。經事日遲。脈如數而虛。谷減不欲食。此情志郁傷。延成損怯。

非淸寒肺藥所宜。﹝後期郁傷久嗽肺气虛﹞

黃桂枝白芍炙艸南棗飴糖肺爲气出入之道。內有所傷。五臟之邪。上逆於肺則咳嗽。此則久嗽背寒晨汗。全是肺气受傷。而經事日遲。不但气血不流行。血枯肝閉。可想而知。脈數虛火也。虛則不可以淸寒。

況谷減不欲食。中气之餒已甚。可復以苦寒損胃乎。與黃建中。損其肺者益其气。而桂枝白芍。非斂陰和血之妙品乎。

秦﹝二一﹞气沖心痛嘔涎。气墜。少腹爲瀉。經來後期。其色或淡或紫。病在衝脈。從厥陰陽明兩治。

﹝肝犯胃﹞

川連小茴川楝子歸尾炒半夏茯苓桂枝橘紅華﹝二三﹞郁傷肝脾。是因懷抱不暢。致气血不和。逍遙散減白術。加山楂香附。不欲其守中。務在宣通气血耳。今經來日遲。郁痺宜通。而气弱不主統血。況春深泄气之候。必佐益气之屬。方爲合法。﹝郁傷肝脾﹞歸脾湯。

又向有郁傷肝脾。用逍遙散歸脾湯甚合。今因動怒。少腹气沖。過胃上膈。咽喉腫痺。四肢逆冷。遂令昏迷。此皆肝木拂逆。甚則爲厥。夫肝臟相火內寄。病來迅速。皆動極之徵。爲肝用太過。宜制其用。前此術守補。不可用矣。安胃理中丸去黃柏細辛。

錢脈澀。脘悶減食。經水來遲。腹痛墜。

柴胡炒白芍黃芩郁金香附茯苓蘇梗神曲又諸恙未減。腹但痛不墜。逍遙散去白術甘艸加郁金香附神曲。

許﹝十八﹞經閉寒熱。便溏腹痛。加味逍遙散去山梔。

某血虛內熱。經不至。加味逍遙散去術。

某經遲腹痛。風疹絡血不寧。久郁成熱。法當通利。﹝血絡郁熱腹痛﹞涼膈去芒硝加丹皮赤芍。

孫﹝二九﹞奇脈下損。經遲腹痛。先用當歸建中湯。續商八脈治法。﹝奇脈虛寒滯﹞歸建中湯。

又久嗽。遇勞寒熱。歸建中去姜。

謝﹝三十﹞能食不運。瘕泄。經事愆期。少腹中漧涸而痛。下焦麻痺。衝心嘔逆。腹鳴心辣。八脈奇經交病。

人參茯苓艾葉制香附淡蓯蓉淡骨脂肉桂當歸鹿角霜小茴香紫石英益母膏丸。

王﹝三一﹞脈右緩左澀。經水色淡後期。嘔吐痰水食物。畢姻三載余不孕。此久郁凝痰滯气。務宜宣通。從陽明厥陰立方。

半夏廣皮茯苓濃朴茅術淡吳萸小香附山楂肉薑汁法丸又三月中。用辛溫宣郁方。痰瘀自下。胸次寬。嘔逆緩。今喜暖食惡寒。經遲至五十餘日。來必色淡且少。議用溫養衝任。栽培生气方法。八珍去術艸地加小茴肉桂蘄艾香附紫石英河車膠丸。

朱﹝二六﹞經水一月兩至。或幾月不來。五年來並不孕育。下焦肢體常冷。是衝任脈損。無有貯蓄。

暖益腎肝主之。﹝肝腎虛寒﹞

人參河車膠熟地﹝砂仁制﹞歸身白芍川芎香附茯神肉桂艾炭小茴紫石英益母膏丸。

程﹝三七﹞十三年不孕育。其中幻病非一。病患述經期遲至。來期預先三日。周身筋骨脈絡牽掣酸楚。不得舒展。凡女人月水。諸絡之血。必匯集血海而下。血海者。卽衝脈也。男子藏精。女子系胞。不孕經不調衝脈病也。腹爲陰。陰虛生熱。肢背爲陽。陽虛生寒。究竟全是產後不復之虛損。惑見病治病之誤。有終身不育淹淹之累。肝血陰虛。木火內寄。古人溫養下焦。必佐涼肝堅陰。勿執經後期爲气滯。亂投破气剛藥劫陰。﹝衝脈肝陰虛﹞

河車膠生地枸杞沙苑生杜仲白薇山楂黃柏白花益母艸朱經云。陽維爲病。苦寒熱。緣上年冰雪甚少。冬失其藏。春半潮濕。地气升泄。以肝腎血液久虧之質。春生力淺。八脈隸乎肝腎。一身綱維。八脈乏束固之司。陰弱內熱。陽微外寒矣。膂脊常痛。經事愆期。血海漸涸。久延虛怯。情景已露。局方逍遙散。固女科聖藥。大意重在肝脾二經。因郁致損。木土交傷。气血痺阻。和气血之中。佐柴胡微升。以引少陽生气。上中二焦之郁勃。可使條暢。今則入暮病劇。天曉安然。顯是肝腎至陰損傷。八脈不爲約束。故熱無汗。至陰深遠。古人謂陰病不得有汗也。當宗仲景甘藥之例。勿取气辛助陽可矣。﹝肝腎奇脈陰虛﹞

炙甘艸阿膠細生地生白芍麥冬牡蠣某陰虧內熱。經事愆期。﹝陰虛﹞

雄烏骨雞小生地阿膠白芍枸杞天冬茯苓茺蔚子女貞子桂圓上十味。用靑蒿汁童便醇酒熬膏。加蜜丸。

張﹝四三﹞寒熱間日。經來腹痛。﹝痛經郁傷气血滯﹞

小生地丹皮知母花粉生鱉甲澤蘭某﹝二十﹞先腹痛而後經至。气滯爲多。晨泄腹鳴。亦脾胃之病。與下焦瘕泄則異。

川芎當歸香附煨廣木香楂肉茯苓某﹝二六﹞寒熱無汗。經先腹痛。喉中燥癢咳逆。食物不思。此郁傷气血。八脈主病。姑先與澤蘭湯。

歸身澤蘭丹參白芍柏子仁茯神周﹝十七﹞室女經水不調。先後非一。來期必先腹痛。較之平日爲重。飲食大減。始於初夏。入秋下焦常冷。腹鳴。忽瀉忽結。究脈察色。是居室易於鬱怒。肝气偏橫。胃先受戕。而奇經衝任蹺維諸脈。皆肝胃屬隸。脈不循序流行。气血日加阻痺。失治。必結瘕聚痞之累。

南山楂生香附延胡當歸靑皮三稜蓬術牛膝川楝子澤蘭肉桂炒小茴蔥白汁丸。

顧經來筋掣腹痛。常有心痛漧嘔。此肝气厥逆。衝任皆病。務在宣通气血以調經。溫燥忌用。

自可得效。

川楝﹝一錢﹞丹皮﹝三錢﹞炒楂﹝二錢﹞胡連﹝八分﹞延胡﹝一錢﹞澤蘭﹝二錢﹞

歸須﹝二錢﹞生白芍﹝一錢半﹞

又柏子仁丸。

吳郁傷絡脈。痛經。

川芎當歸香附小茴烏藥茯苓紅棗費經水紫黑。來時嘈雜。脈絡收引而痛。經過帶下不斷。形瘦日減。脈來右大左弱。上部火升。

下焦冷徹骨中。陰陽乖違。焉得孕育。閱醫都以補血澀劑。宜乎鮮效。議通陽攝陰法。

鮑魚生地淡蓯蓉天冬當歸柏子仁炒山楂牛膝茯苓紅棗蘄艾湯法丸。

朱脈數。右肩痛痿。經不調。經來气攻觸。皆性躁。气分有熱。﹝气分熱﹞

細子芩白芍黑山梔鉤藤茯苓當歸須香附茺蔚子桑枝李酸澀入裏。气血呆鈍。痛自心胸。脹及少腹。昔經行三日。今四日猶未已。爲凝澀所致。痛脹何疑。讀內經遺意以辛勝酸主治。但辛气最易入表。當求其宣絡者宜之。﹝食酸气血滯﹞

韭白汁桃仁延胡小茴當歸須川楝子王﹝三八﹞苦辛泄降。胸脘脹悶已舒。此嗽血。皆肝膽气火上逆。必經來可安。﹝經閉木火郁熱﹞

南山楂桃仁黑山梔丹皮橘葉降香末老韭白汁朱當節令呵欠煩倦。秋深進食。微有惡心。病起至今。月事不來。夫衝任血海。皆屬陽明主司。

見癥胃弱。此陰柔膩滯當停。以理胃陽爲務。﹝胃陽虛﹞

人參半夏曲廣皮白茯苓生益智仁煨姜某脈數。形疲咳。經閉半年。已經食減。便溏浮腫。無淸嗽通經之理。扶持中土。望其加谷。﹝脾胃陽虛﹞

四君子湯某﹝三六﹞經閉兩月。脘痺嘔惡。此气窒不宣。胃陽礙鈍使然。當用和中爲主。﹝胃陽不運﹞

半夏曲老蘇梗茯苓廣皮枳殼川斛某夏令寒熱。經阻。少腹痛脹。血結洞瀉不爽。乃內傷气血不和。兼有時令濕邪。﹝濕滯腹痛瀉﹞

茯苓皮﹝三錢﹞大腹皮﹝一錢半﹞生益智﹝一錢﹞濃朴﹝一錢﹞蓬莪術﹝五分﹞靑皮子﹝五分炒研﹞

又服五劑後。气已略平。

蔥白丸用生蘄艾三分紅棗十五枚煎淸湯送。

某脈數。經閉。腹脹足腫。﹝气滯濕凝腫脹﹞

茯苓皮大腹皮靑皮小香附延胡炒山楂茺蔚子炒砂仁顧經停四月。腹滿。尻髀足肢盡腫。食納脹悶不化。大便溏瀉不實。女科認爲胎气。恐未必然。

方書謂先經斷而後腫脹者。治在血分。

生白術濃朴大腹皮茺蔚子椒目小黑豆皮傅大凡痞滿在气。燥實在血。腹脹。經水仍來。大便微溏。固是气分病也。下之暫愈。气得泄也。

繼而腹脹。經水不來。气與血俱病也。病非輕渺。議中滿分消方法。

生於術豬苓澤瀉椒目雞內金靑皮汁濃朴鄒﹝十八﹞腰以下腫。經閉四月。腹痛瀉不爽。議開太陽。導其气阻水濕。

牡蠣澤瀉豬苓茯苓生白術防己濃朴椒目何經阻腹滿。瀉後變痢。小溫中丸。

王﹝三一﹞居經三月。痞悶膨脹。無妊脈發現。詢知勞碌致病。必屬脾胃陽傷。中气愈餒。衝脈乏血貯注。洵有諸矣。﹝气血虛滯兼濕﹞

大腹皮絨半夏曲老蘇梗橘紅炒山楂茺蔚子又經停腹滿便祕。

郁李仁冬葵子柏子仁當歸須鮮杜牛膝王﹝十九﹞服阿魏丸。髙突已平。痛未全止。經閉已有十餘月。腹微膨。全屬气血凝滯。若不經通。病何以去。﹝气滯血澀﹞

川芎當歸延胡桃仁楂肉香附靑皮牛膝益母膏丸。

石﹝二二﹞入肝必麻木。諸厥皆厥陰。心痛。便燥。气痺血枯。乃勞怒情志不遂起見。

桃仁當歸須炒延胡生香附茺蔚子南山楂又辛潤气藥病減。血虛气滯。當以調經爲要。見病理病爲非。

桃仁當歸山楂茺蔚子澤蘭柏子仁某﹝二二﹞心下有形不饑。經水澀少漸閉。由气滯漸至血結。左右隧道不行。大便堅祕不爽。當與通絡。

炒桃仁炒五靈脂延胡蘇梗生香附木香汁半夏薑汁姚經閉一年。腹漸大。恐延血蠱沈。況聚瘕日久。形寒跗腫。議用大鍼砂丸。每服一錢二分。

六服。﹝血蠱﹞

金面無華色。脈右弦左澀。經阻三月。沖气攻左脇而痛。腹時脹。兩足跗腫。是血蠱癥。勿得小視。

桂枝茯苓澤瀉牡蠣金鈴子延胡吳﹝三九﹞經阻兩載。少腹堅硬。大便不爽。不時咯出紫血塊。此屬血蠱之象。

鮮生地汁﹝五錢﹞熟大黃﹝一錢半﹞潯桂心﹝五分﹞老生薑渣炒桃仁﹝三錢﹞郁李仁﹝一錢半﹞

四服某經閉腹脹。漸成蠱。

香附木香靑皮烏藥赤芍五靈脂廷胡當歸郁金王﹝二十﹞脈右虛。左虛弦數。腹痛兩月。胸痺咽阻。冷汗。周身刺痛。寒栗。此屬內損。有經閉成勞之事。﹝郁損營陰﹞桂枝湯加茯苓。

又照前方加當歸肉桂。

又內損情懷少暢。非偏寒偏熱可以攻病。方中溫養气血。以使條達。非因寒投熱之謂。開懷安養爲宜。勿徒恃藥。繼此可進養營法。歸桂枝去姜加茯苓。

潘﹝二七﹞經水不來。少腹刺痛鳴脹。大便不爽。心中熱痛。食辛辣及酒。其病更甚。不敢通經。姑與甘緩。﹝髒燥﹞甘麥大棗湯。

某陽升風動。眩暈心悸。鼻衄。經停兩月。﹝陰虛風陽動﹞

生地阿膠麥冬白芍柏子仁棗仁茯神炙艸顧﹝二八﹞病起經阻。形容日瘦。嘈雜刻饑。心腹常熱。此乃悲惋離愁。內損而成勞。陰髒受傷。陽脈不流。難治之癥。必得怡悅情懷。經來可挽。但通經敗血。斷不可用。﹝郁勞陰虛﹞

生地人參茯苓沈香汁琥珀末﹝調入﹞

陳自經阻寒熱。延及浮腫腹膨。小溲日少。入暮心腹中熱。此髒陰已涸。腑陽日痺。內因悒郁成勞。情志爲病。當收肅司令。而病日加增。料難入冬。無成法可遵。勉擬回生丹。每次服半丸。

冀通其壅痺气血。漫言治病也。

徐﹝二三﹞經水久不來。寒熱喉痛痺。郁勞。藥難取效。淸阿膠丸。雞子黃湯送。

董脈數色奪。久嗽經閉。寒從背起。熱過無汗。此非瘧邪。由乎陰陽並損。營衛循行失其常度。

經云。陽維爲病。苦寒熱矣。癥屬血痺成勞爲難治。痺阻气分。務宜宣通。﹝血痺成勞﹞

生鹿角川桂枝木當歸茯苓炙艸姜棗另回生丹二服仲﹝二三﹞先因經阻。繼以五心煩熱。咳吐涎沫。食減微嘔。面腫色瘁。乃肝陽化風。旋動不息。

幹血勞病。醫治無益。﹝陰虛肝風動幹血勞﹞

阿膠生地麥冬牡蠣小麥王面色白。脈來細促。久嗽不已。減食腹痛便溏。經閉半載。此三焦髒眞皆損。幹血勞怯之。極難調治。俗醫兒嗽見熱。多投淸肺寒涼。生气斷盡。何以挽回。﹝營虛幹血勞﹞

歸建中湯去姜尼﹝十七﹞少年形色衰奪。側眠咳血。天柱骨垂。經水已閉。皆不治見癥。歸建中湯去姜某脈弱無力。發熱汗出。久咳形冷。減食過半。顯然內損成勞。大忌寒涼淸熱治嗽。姑與建中法。冀得加谷經行。猶可調攝。

桂枝﹝五分﹞生白芍﹝一錢半﹞炙艸﹝五分﹞棗肉﹝三錢﹞飴糖﹝二錢﹞歸身﹝一錢半﹞

程﹝十九﹞幹血勞病。百脈枯槁。漸至危篤。三月間診脈一次。當面告辭。余非憒憒醫流。不肯因循誤事。

益母丸早晚服二三錢。

某營虛寒熱。咳血。經閉。

當歸炒白芍丹參棗仁遠志茯苓炙艸廣皮桂圓肉顧﹝三一﹞潮熱經阻。脈來弦數。營血被寒熱交蒸。斷其流行之機。卽爲幹血勞瘵。非小恙也。

桂枝﹝三分﹞白芍﹝一錢半﹞阿膠﹝一錢半﹞生地﹝三錢﹞炙艸﹝四分﹞麥冬﹝一錢半﹞

大麻仁﹝一錢﹞

朱﹝女﹞衝年天癸未至。春陽升動。寒熱衄血。平昔溺後腰痛。耳目甚聰明。先天質薄。陰本難充易虧。最多倒經之慮。﹝倒經﹞

雄烏骨雞生地生白芍茯神天冬知母牛膝茺蔚子女貞子阿膠諸藥除阿膠用水煎汁二次。其烏雞去毛及翅足。另以童便一碗。靑蒿汁四碗。醇酒二碗。米醋一碗。同煮。再加入前藥汁收膏。入阿膠收。燉暖服五錢。

張十七歲天癸不至。咳嗽失血。乃倒經重癥。先以順气導血。

降香末郁金鉤藤丹皮蘇子炒山楂黑山梔又震動气沖。咳嗆失血。

雞子黃阿膠鮮生地天冬生白芍炒半膝又脈細數。腹痛。營熱。經不通。

人參天冬鮮生地白芍丹參調入琥珀末三分易曰。乾道成男。坤道成女。女子屬陰。以血爲主。故女科治法。首重調經。經。常也。如潮汐之有信。如月之盈虧。不愆其期。故曰經水。又曰月事。又曰月信。內經云。太衝脈盛。月事以時下。景嶽雲。衝爲五臟六腑之海。臟腑之血。皆歸衝脈。可見衝脈爲月經之本也。然血气之化。由於水谷。水谷盛。則血气亦盛。水谷衰。則血气亦衰。是水谷之海。又在陽明。可見衝脈之血。又總由陽明水谷所化。而陽明胃气。又爲衝脈之本也。故月經之本。所重在衝脈。所重在胃气。所重在心脾生化之源耳。心主血。脾統血。肝藏血。凡傷心傷脾傷肝者。均能爲經脈之病。內經曰。二陽之病發心脾。有不得隱曲。女子不月。其傳爲風消。其傳爲息賁者。

死不治。不得隱曲。言情欲不遂。而病發心脾也。風消者。發熱消瘦。胃主肌肉也。息賁者。喘息上奔。胃气上逆也。此𨿽言病發心脾。而實重在胃气。因心爲胃之母。胃爲脾之腑也。內經又曰。有病胸脇支滿者。妨於食。病至則先聞腥臊臭。出淸液。先唾血。四肢淸。目眩。時時前後血。病名血枯。此得之年少時。有所大脫血。若醉入房中。气竭肝傷。故月事衰少不來也。治之以四烏骨一茹。二物並合之。丸以雀卵。大如小豆。以五丸爲後飯。飲以鮑魚汁。利腸中及傷肝也。此段經文。全重在气竭肝傷四字。爲通節之綱旨。胸脇。肝部也。支滿。

肝病也。妨於食。木邪淩土也。病則先聞腥臊臭。脾喜芳香。今脾土爲木邪淩虐。病則先聞腥臊。乃肝之旺气也。出淸液。脾虛不能敷化水精也。先唾血。脾傷不能統運營血也。四肢淸。陽衰不能傍達四末也。目眩。陽不充而水上溢於經也。前後血。陰受傷而血內溢於絡也。血枯。內有幹血。血不歸經。而結胞門也。良由年少不禁。气竭肝傷而致。月事衰少。或不來也。治以烏骨四分。取其味鹹走腎。性溫達肝。配以茹一分。取其辛散內風。溫去惡血。二物並合。功專破宿生新。丸以雀卵。取其溫補助陽。能調子髒精血。以五丸爲後飯者。

先藥後飯。使藥徐行下焦。力貴專功。五丸不爲少也。飲以鮑魚汁。利腸垢。和肝傷。取其臭穢之味。佐烏骨而辟宿積之血也。金匱要略言調經之法甚詳。後世如王節齋薛立齋諸賢。論癥透徹。用方精切。俱可爲程序。玆不具贅。今觀葉先生案。奇經八脈。固屬扼要。其次最重調肝。因女子以肝爲先天。陰性凝結。易於拂郁。郁則气滯血亦滯。木病必妨土。故次重脾胃。余則血虛者養之。血熱者涼之。血瘀者通之。气滯者疏之。气弱者補之。其不治之癥。直言以告之。誠一代之良工。女科之明鑑。學人當奉爲典型。更能參考內經仲景。及諸賢案論。自然學業日進。登峯造極矣。﹝秦天一﹞

徐評婦人之疾。除經帶之外。與男子同治。而經帶之疾。全屬衝任。治衝任之法。全在養血。故古人立方無不以血藥爲主者。案中大段亦養血爲先。而未能說著變化。蓋未得女科專門傳授也。

卷九

淋帶

某溫邪劫陰。帶下火升。胸痞。脈小數。﹝溫邪傷陰﹞

生地阿膠牡蠣川斛小麥茯苓某陽明脈虛。手麻足冷身動。帶下如注。用通攝方。﹝胃虛﹞

人參桂枝木桑螵蛸生杜仲歸身茯苓又胸中似冷。熱飲乃爽。照前方去杜仲加白芍炮姜。

陳﹝二七﹞色蒼脈數。是陰不足。心中泛泛。卽頭暈腹痛。經水仍來。兼有帶下。肝陽內擾。風木乘土。法當酸以和陽。鹹苦堅陰。﹝風陽乘土﹞

生白芍細生地淸阿膠牡蠣樗根皮黃柏又烏骨雞生地阿膠牡蠣天冬白芍白薇杜仲川斷湖蓮蔣帶下不止。少腹內踝連痛。至不能伸縮。絡脈不宣。最有結癰綿纏。不可不慮。醫云肝气。豈有是理。﹝血虛脈絡滯痛﹞

桂枝生沙苑遠志當歸鹿角霜杞子茯苓龔帶淋日久。脂液垂涸。奇脈俱傷。營衛亦偏。內風自動。則中焦气奪。浮腫腹膨。爲寒爲熱矣。

暫以鹹緩和陰。﹝液涸風動﹞

阿膠牡蠣蓯蓉柏子霜郁李仁袁舌光赤。頭脹身熱。帶下如注。此五液走泄。陽浮熱蒸。當用攝劑。若與鹿角霜沙苑。仍是升舉動陽。則無效矣。﹝陰虛陽浮﹞

熟地炭阿膠芡實茯苓湖蓮肉炒山藥又照前方去阿膠山藥加桑螵蛸萸肉炭。

吳崩帶淋漓。陰從下走。暈厥汗出。陽從上冒。逢谷雨暴凶。身中陰陽不相接續。怕延虛脫。戌亥時爲劇。肝腎病治。

人參阿膠生龍骨生牡蠣五味茯神又血液去則髒陰失守。神不內附。致目中妄見。非鬼祟也。當先鎭陽神爲主。若驟用陰藥。則有妨胃納矣。

人參龍骨五味茯苓芡實建蓮肉又淋帶黃白未淨。五更心悸汗出。

人參炒枸杞五味茯苓芡實湖蓮肉某﹝二五﹞脈左細。前用通補。據述痛起。得按痛緩。八脈空虛昭然。捨此補養。恐反增劇矣。﹝奇脈虛﹞

當歸烏賊骨紫石英杜仲杞子柏子仁沙苑茯神某女科病。多倍於男子。而胎產調經爲主要。淋帶瘕泄。奇脈虛空。腰背脊膂牽掣似墜。而熱气反升於上。從左而起。女人以肝爲先天也。醫人不曉八脈之理。但指其虛。剛如桂附。柔如地味。皆非奇經治法。先以震靈丹固之。每服一錢五分。

又淋帶瘕泄。諸液耗。必陰傷。此參附姜桂。劫陰不效。而膠地陰柔。亦不能效。蓋脈隧气散不攝。陰藥沈降。徒擾其滑耳。必引之收之固之。震靈丹意。通則達下。澀則固下。惟其不受偏寒偏熱。是法效靈矣。後方常用。

人參﹝一錢﹞鹿角霜﹝一錢半﹞沙苑﹝一錢半﹞桑螵蛸﹝三錢﹞炒杞子﹝一錢半﹞茯神﹝三錢﹞炙艸﹝五分﹞

人參﹝二兩隔紙烘研﹞麋茸﹝二兩切烘研﹞生菟絲子﹝二兩研﹞淡補骨脂﹝一兩半炒﹞

生紫石英﹝一兩二錢﹞生餘糧石﹝一兩二錢﹞茯苓﹝一兩半﹞炒黑小茴﹝五錢﹞炒黑遠志﹝五錢﹞

晚服妙香三錢。

姚﹝二三﹞自乳血耗。脈絡空豁。脊膂椎髀酸。帶下不已。問下部已冷。陰虛及陽。速速斷乳。不致延勞。

人參鹿角霜枸杞桑螵蛸殼杜仲茯苓沙苑白薇徐﹝四十﹞經漏成帶。下焦畏冷。眩暈。肝臟陽升。八脈空乏。

當歸炒白芍炒黑枸杞杜仲海螵蛸炒沙苑楊﹝三七﹞寡居。獨陰。自多愁煩思郁。加以鍼黹。目注凝神。陽上巓爲眩暈。八脈無气。自帶下下冷。

內風日動。痱疹麻木。常爲隱現。以暖下柔劑和其陰陽。可得小效。

制首烏三角胡麻枸杞甘菊花炭用紅棗搗丸早上服四錢。

王﹝二七﹞產後漏淋成帶。入暮溺頻不爽。驚恐神呆。骨骱盡痛。是肝腎內損。漸及奇經。不司束固。是產後虛在下。甘辛潤補肝腎。不與燥藥。以腎惡燥。肝忌剛也。

枸杞子﹝炒黑﹞鹿角霜歸身菟絲子﹝炒香﹞生杜仲沙苑子茯苓補骨脂﹝鹽水煎淡﹞

某少腹拘急。大便燥艱。淋帶赤白。此屬液涸。﹝陰陽並虛﹞

肉蓯蓉枸杞子河車當歸柏子仁郁李仁又淋帶年久。少腹拘急脹痛。溲不爽。大便艱澀。得泄气則脹寬。食物少納。脘中不降。必撫摩始下。此病久髒陰腑陽皆傷。熱藥難受。以通陽固陰兼之。

﹝早服﹞人參歸身炒杞子茯苓麋茸河車暮服震靈丹二十粒。

帶下者。由濕痰流注於帶脈。而下濁液。故曰帶下。婦女多有之。赤者屬熱。兼虛兼火治之。

白者屬濕。兼虛兼痰治之。年久不止。補脾腎兼升提。大抵瘦人多火。肥人多痰。最要分辧。

白帶。白濁。白淫三種。三者相似。而迥然各別。白帶者。時常流出淸冷稠粘。此下元虛損也。

白濁者。濁隨小便而來。混濁如泔。此胃中濁气。滲入膀胱也。白淫者。常在小便之後。而來亦不多。此男精不攝。滑而自出也。至於淋癥。由腎虛膀胱積熱所致。腎虛。則小便數。膀胱熱。則小便澀。淋有气血砂膏勞五者之殊。皆屬濕熱。气淋爲病。小便澀滯。常有餘瀝不盡。

血淋爲病。遇熱卽發。甚則溺血。痛者爲血淋。不痛者爲尿血。砂淋爲病。陰莖中有砂石而痛。溺不得卒出。砂出痛止是也。膏淋爲病。溺濁如膏。敗精結者爲砂。精結散者爲膏。又煮海爲鹽之義。勞淋遇勞卽發。痛引气沖。大約帶病。惟女子有之。淋濁男女俱有。景嶽雲。婦人淋帶。其因有六。一心旌搖。心火不靜而帶下者。先當淸火。宜朱砂安神丸。淸心蓮子飲之類。若無邪火。但心虛帶下。宜祕元煎。人參丸。茯菟丸之類。一欲事過度。滑泄不固而帶下者。宜祕元煎。苓術菟絲丸。濟生固精丸之類。一人事不暢。精道逆而爲濁爲帶者。初宜威喜丸。久宜固陰煎之類。一濕熱下流而爲濁帶。脈必滑數。煩渴多熱。宜保陰煎。加味逍遙散。若熱甚兼淋而赤者。宜龍膽瀉肝湯。一元气虛而帶下者。宜壽脾煎。七福飲。十全大補湯。若陽气虛寒。脈微澀。腹痛多寒。宜加姜附。家韭子丸。一脾腎气虛下陷多帶者。宜歸脾湯。補中益气湯之類。以上淋帶辧癥論治。仿佛已備。語云鴛鴦繡出從君看。莫把金鍼度與人。若求金鍼暗度。全憑葉案搜索。﹝秦天一﹞

卷九

崩漏

徐﹝三三﹞肝脾郁損。血崩。﹝郁損肝脾﹞人參逍遙散去柴術炙艸加桑螵蛸杜仲。

某經漏不止。久風飧泄。﹝肝風胃虛﹞

人參茯苓木瓜炒烏梅赤石脂餘糧石龔脈數。寒熱汗出。腹脇痛。病起經漏崩淋之後。是陰傷陽乘。消渴喜涼飲。不可純以外邪論。

和營衛調中。甘緩主治。﹝營陰傷髒燥熱﹞

當歸白芍淮小麥炙艸南棗茯神文﹝五五﹞產育頻多。衝任脈虛。天癸當止之年。有紫黑血如豚肝。暴下之後。黃水綿綿不斷。三年來所服歸脾益气。但調脾胃補虛。未嘗齒及奇經爲病。論女科衝脈卽是血海。今紫黑成塊。幾月一下。必積貯之血。久而瘀濁。有不得不下之理。此屬奇經絡病。與臟腑無異。考古云。久崩久帶。宜淸宜通。仿此爲法。﹝奇脈虛血滯﹞

柏子仁細生地靑蒿根淡黃芩澤蘭樗根皮接服斑龍丸。

張﹝五十﹞五旬天癸當止。而經淋周身牽掣。右肢漸不能舉。不但衝任督帶損傷。陽明胃脈衰微少气。乃最難向安之病。﹝衝任胃皆虛﹞

人參生黃炙艸炒沙苑炒杞子炒歸身朱崩漏兩年。先有帶下。始而半月發病。今夏季。每交申酉。其漏必至。思下午爲陽中之陰。陰虛陽動。衝脈任脈皆動。下無提防約束。夫奇經。肝腎主司爲多。而衝脈隸於陽明。陽明久虛。

脈不固攝。有開無闔矣。醫但以澀劑圖旦夕苟安。未及按經論病。宜毫無一效。

海螵蛸鮑魚茜艸生菟絲子石殼廣蓮肉接服烏賊魚骨丸。

顧髓虛。崩淋不止。筋掣痛。不能行。﹝髓虛筋痛﹞

蓯蓉枸杞柏子仁茯神川斛紫石英羊內腎靑鹽成衝任二脈損傷。經漏經年不痊。形瘦膚幹畏冷。由陰气走乎陽位。益气以培生陽。溫攝以固下眞。﹝衝任陽虛﹞

人參鹿角霜歸身蘄艾炭茯神炮姜紫石英桂心張﹝四三﹞經漏十二年。五液皆涸。衝任不用。冬令稍安。夏季病加。心搖動。腹中熱。腰膝跗骨皆熱。此皆枯槁日著。方書謂暴崩宜溫。久崩宜淸。以血去陰耗耳。﹝衝任陰虛﹞

人參生地阿膠天冬人乳粉柏子仁茯神棗仁白芍知母蜜丸張固補衝任。涼肝寧血。

﹝方丸﹞人參﹝二兩﹞生地﹝二兩﹞阿膠﹝二兩﹞白芍﹝二兩﹞茯苓﹝二兩﹞鮮河車膠﹝一兩﹞

石殼建蓮肉﹝四兩﹞

二膠如少。可加蒸熟山藥搗漿爲丸。早服四錢。參湯送。晚服二錢。

沈天癸當止之年。經來淋漓不斷。乃陰衰陽動。入秋深。夜寐甚少。汗泄四肢胸臆。夫衝脈隸於陽明。其气行乎身前。陽明脈空。陽越衛疏。陰火升舉。當宗丹溪補陰丸。或虎潛丸之屬。久病投湯太過。恐妨胃耳。

每早服丹溪補陰丸四錢十服。

黃長齋有年。脾胃久虛。瘧由四末。必犯中宮。血海隸於陽明。苦味辛散。皆傷胃系。𨿽天癸久絕。病邪藥味。擾動血絡。是爲暴崩欲脫。閱醫童便阿膠味鹹潤滑。大便溏瀉。豈宜潤下。卽熟地五味補斂陰液。咽湯停脘。頃欲吐淨。滋膩酸濁之藥。下焦未得其益。脘中先已受戕。議以仲景理中湯。血脫有益气之法。坤土陽和旋轉。喜其中流砥柱。倘得知味納谷。是爲轉機。

重癥之尢。勿得忽視。﹝苦寒辛散傷中陽﹞理中湯。

某停經三月。下漏成塊。少腹膨痛。議通和奇脈。﹝奇脈不和﹞

鹿角霜生杜仲桂枝木生沙苑當歸茯苓紅棗羅﹝二四﹞病屬下焦。肝腎內損。延及衝任奇脈。遂至經漏淋漓。腰脊痿弱。脈絡交空。有終身不得孕育之事。﹝肝腎衝任虛寒﹞

制熟地﹝砂仁制﹞河車膠當歸白芍人參茯苓於術炙艸蘄艾炭香附小茴紫石英陳﹝五十﹞五旬年歲。經漏如崩。繼以白帶綿綿。昔形充。今瘦損。當年飲酒濕勝。大便久溏。自病經年。

便幹不爽。夜熱多汗。四肢皆冷。气短腹鳴。上噫气。下泄气。腰足跗酸無力。食物日減。不知其味。此陽明脈衰。厥陰風木由乎血去液傷。衝任交損。內風旋轉而爲風消之象。病在乎絡。

故令久延。金匱謂絡熱則痿矣。﹝液傷絡熱風消﹞

人參黃苦參茯神牡蠣小麥濾淸人參湯收。

張外冷內熱。食過如饑。唇燥裂。渴飲下漏。漏多則陰虛陽亢。便溏不實。不可寒潤。﹝陰虛陽亢﹞

生地炭阿膠炒白芍湖蓮樗根皮茯神蘄艾炭又消渴心悸。

阿膠生雞子黃生地天冬生白芍茯神胡心痛如饑。口吐膩涎濁沫。值經來甚多。因驚動肝。陽化內風。欲厥之象。治以鹹苦。佐以微辛。使入陰和陽。

阿膠﹝二錢﹞牡蠣﹝三錢﹞川楝子﹝一錢﹞小川連﹝三分﹞川芎﹝二分﹞當歸﹝一錢﹞

又和陽固陰。諸病大減。因經漏陰傷。陽易浮越。心怔悸。肢末痛。內風未熄。藥以甘柔。使胃汁日充。則砥柱中流矣。

人參阿膠麥冬生白芍炙艸茯神邱﹝四四﹞經漏成帶。年餘醫療無功。乃衝任督帶交病。古稱久帶久崩宜淸。視其體丰松。陽气久虧。與內經血脫方法。烏魚丸鮑魚汁丸。

又照前方加阿膠人中白。

某經漏三年。診色脈俱奪。面浮跗腫。肌乏華色。納谷日減。便堅不爽。自脊膂腰髀酸楚如墮。

入夏以來。形神日羸。思經水必諸路之血。貯於血海而下。其不致崩決淋漓者。任脈爲之擔任。帶脈爲之約束。剛維蹺脈之擁護。督脈以總督其統攝。今者但以衝脈之動而血下。諸脈皆失其司。癥固是虛。日餌補陽不應。未達奇經之理耳。考內經於胸脇支滿妨食。時時前後血。特制烏丸。鹹味就下。通以濟澀。更以穢濁气味爲之導引。同气相需。後賢謂暴崩暴漏。

宜溫宜補。久漏久崩。宜淸宜通。正與聖經相符。況乎術皆守。不能入奇脈。無病用之。誠是好藥。借以調病。焉克有濟。夏之月。大气正在泄越。脾胃主令。歲气天和。保之最要。議以早進通陰以理奇經。午餘天熱气泄。必加煩倦。隨用淸暑益气之劑。順天之气。以扶生生。安穩百日。秋半收肅令行。可望其藏聚气交。而奇絡漸固。此久損難復。非幸試速功矣。﹝奇脈陰虛風陽動﹞

早上湯藥議以通陰潛陽方法。早服。

龜甲心﹝秋石水浸﹞鹿角霜眞阿膠柏子霜生牡蠣鎖陽另煎淸人參湯入淸藥。煎取五十沸。

鹿性陽。入督脈。龜體陰。走任脈。阿膠得濟水沈伏。味鹹色黑。熄肝風。養腎水。柏子芳香滑潤。養血理燥。牡蠣去濕消腫。咸固下。仲景云。病患腰以下腫者。牡蠣澤瀉湯。鎖陽固下焦之陽气。乃治八脈之大意。烏丸方。

烏骨四分﹝米醋炙去甲另研水飛﹞茹﹝一分﹞

上爲細末。用雀卵量搗爲丸。每服三錢。用藥前先飲淡鮑魚湯一小杯爲導引。

又進潛陽頗投。但左耳鳴甚。腸中亦鳴。肝陽內風升動未息。減气剛用柔。早服。

龜甲心﹝照前制﹞眞阿膠柏子霜天冬女眞實旱蓮艸另煎人參湯二錢。加入濾淸藥內。再煎五十餘沸。

又兩進柔潤淸補頗投。詢知病由乎悲哀煩勞。調理向愈。繼因目病。服苦辛寒散太過。遂經漏淋帶。年前七八日始淨。今則兩旬而止。此奇脈內乏。前議非誣。據述周身累現癮疹累。

瘙癢不寧。想脂液久滲。陰不內營。陽气浮越。衛怯少固。客气外乘。凡六淫客邪。無有不從熱化。內經以瘡痍諸病。皆屬於火。然內癥爲急。正不必以肌腠見病爲治。刻下兩三日間。又值經至之期。議進固脈實下。佐以東垣瀉陰火意。經至之先用此方。

龜甲心眞阿膠人參桑螵蛸生白龍骨旱蓮艸茯神知母早上服。

又當經行。周身寒凜。腰酸腹膨。白疹大發。議用固气和血方。

人參熟地阿膠川芎當歸白芍南山楂蘄艾早上服。

又經來腹墜腰酸。疹現肌癢。鼻孔耳竅皆然。想陰血下注。必陽气鼓動。內風沸起。風非外來。乃陽之化气耳。昨因經至。用膠艾四物湯。和補固經。今午診脈。右大而澀。左小數。中有堅疾如刃之象。洵乎液枯風動。初定烏魚丸當進。其早上湯藥。凡气味之辛裁去。𨿽爲補劑。勿取動陽耗液也。早上服。

人參生地天冬阿膠生白芍女貞子旱蓮膏地楡早上服。

又兩日早進淸補柔劑。夕用通固下焦衝任。是月經來甚少。起居頗安。與先哲云。暴崩當溫澀。久漏宜宣通。若合符節矣。連次候脈。必小弱爲少安。則知陽動不息。內風必旋。術呆守。歸艾辛溫。守則气壅。辛則陽動。皆不知變化之旨。坐失機宜耳。余未能久候。焉有經年經月之恙。驟期速愈。故丸藥創自內經七方之一。世多渺忽。實出軒岐祕奧。再議理陰熄風早用。諒不致誤。擬長夏調理二法晚服烏丸三錢。晨進養肝陰和陽熄風以安胃。蓋衝脈。卽血海。隸於陽明胃脈。乃仿經旨立方。

人參阿膠白芍生地旱蓮膏女貞子桑寄生咸秋石細子芩三角胡麻藥末。膠膏。再加熟蜜三兩。搗千餘杵。丸。宜細光。早上服四錢。小暑至處暑。生脈散送。

又此番經後。帶下仍有。久漏奇脈少固。前案申說已著。丸劑專司通攝衝任。恪守定然必效。

但外來寒暄易禦。內因勞嗔難調。余諄諄相告者爲此。

人參生地阿膠白芍茯神女貞子旱蓮膏小黑豆皮早上服。﹝初十日﹞

又昨晚煩冗。陽動气升。頭額震痛。經再下注。更定鎭攝一法。久後亦可備用。

人參生地阿膠龜甲心生牡蠣天冬黑殼建蓮又十二日午。診脈。仍用初十日早服方法。去豆皮加生牡蠣。

交小暑後驟熱。午後另煎生脈散微溫服一次。

盧停經半載。雨水節後。忽然暴崩。交春分節血止。黃白淋漓自下。寒則周身拘束。熱時煩燥口漧。晡至天明。汗出乃止。寐必身麻如虫行。四肢骨節皆痛。蓋血旣大去。衝任之脈傷損。而爲寒爲熱。陰損及乎陽位矣。書云。崩中日久爲白滯。漏下多時骨髓枯。由脂液蕩盡。致形骸枯槁。延爲瘵疾矣。天熱气暖。所當謹愼。

烏賊骨阿膠生地生白芍茜艸小麥程暴冷陽微後崩。﹝陽虛﹞附子理中湯。

崩如山冢崩。言其血之橫決莫制也。漏如漏卮難塞。言其血之漫無關防也。經云。陰在內。陽之守也。气得之以和。神得之以安。毛髮得之以潤。經脈得之以行。身形之中。不可斯須離也。去血過多。則諸病叢生矣。原其致病之由。有因衝任不能攝血者。有因肝不藏血者。有因脾不統血者。有因熱在下焦。迫血妄行者。有因元气大虛。不能收斂其血者。又有瘀血內阻。新血不能歸經而下者。醫者根據此類推。仿葉氏用筆靈活。於崩漏治法。無餘蘊矣。﹝秦天一﹞

徐評崩漏必用補血大劑。而兼黑色之藥。大槪輕劑不能中病。

卷九

胎前

秦﹝十七﹞經停三月。無寒熱。診脈大。系惡阻減食。﹝惡阻﹞

細子芩知母蘇梗砂仁橘紅當歸生白芍﹝方丸﹞細子芩﹝三兩﹞蘇梗﹝一兩生研﹞砂仁﹝五錢﹞白芍﹝一兩半﹞熟白術﹝二兩﹞當歸﹝一兩半﹞

靑薴湯法丸。

某懷妊將三月。肝气攻衝。脇痞。嘔吐紅痰。﹝肝气﹞

細條芩生白芍川楝子栝蔞皮半夏曲橘紅竹茹生薑程﹝二六﹞殞胎每三月。是肝虛。﹝肝虛滑胎﹞

人參阿膠當歸白芍川芎桑寄生錢﹝三九﹞上年夏產。過月經轉。今經停四个月。左脈弦滑流動。乃爲妊象。此气急脘痞咳嗽。熱气上乘。迫肺之徵。形肉日瘦。熱能爍陰耗气。議淸金平气。勿礙於下。﹝熱傷肺陰﹞

桑葉川貝桔梗廣皮黑山梔地骨皮茯苓甘艸楊血液僅僅養胎。春陽升舉。上焦易燥。喉嗆心嘈。皆液虧陽亢。

鮮生地茯神白扁豆元參心川斛謝始而熱入陰傷。少腹痛。溺不爽。秋暑再傷。霍亂繼起。今不饑不食。全是胃病。況懷妊五月。

胎气正吸脾胃眞气。津液重傷。致令咳逆。﹝胃虛咳逆﹞

人參知母炒麥冬木瓜蓮子肉茯神金懷妊五月得熱病。久傷陰液。身中陽气。有升無降。耳竅失聰。便難艱澀。議用仲景復脈法。

以生津液。﹝熱邪傷陰﹞

炙甘艸人參生地炭阿膠天冬麥冬生白芍麻仁某懷妊百日。丙丁養胎。胎熱。從戌亥時升。耳前赤痱刺痛。當養陰制火。

細生地茯神生白芍建蓮桑葉鉤藤某脈右虛左弦。身麻肢冷。胎衝脹悶。五六月當脾胃司胎。厥陰內風暗動。不饑吞酸。全屬中虛。﹝肝風犯脾胃﹞

人參枳殼半夏薑汁桔梗胡懷妊六月。陽明司胎。閃動絡脈。環跳痛連腰膂。最防胎气。﹝閃動絡脈﹞

歸身桂枝木炒杞子炙艸羊脛骨白茯苓某气逆壅熱於上。齦腫喉痺。胸悶腹腫。七月太陰司胎。法宜宣化淸上。﹝熱壅上焦﹞

川貝牛蒡子連翹蘇梗杏仁花粉菊花橘紅汪娠八月。胎動不安。脘悶不饑。宜涼血調气。可以安適。﹝气滯血熱﹞

黃芩知母橘紅生白芍當歸砂仁程娠八月。形寒气逆。神煩倦無寐。乃肝陽乘中之徵。擬進熄風和陽法。﹝肝風﹞

黃芩當歸生白芍生牡蠣橘紅茯神又肝風眩暈。麻痺少寐。

熟首烏炒黑杞子白芍女貞子茯神黑豆皮王先寒後熱。咳嗆。是春月風溫肺病。風爲陽邪。溫漸變熱。客气著人。卽曰時气。懷妊九月。足少陰腎脈養胎。上受熱气。肺痺喘急。消渴胸滿。便溺不爽。皆肺與大腸爲表裏之現癥。狀若繪矣。芎歸辛溫。參術守補。肉桂沈香辛熱。皆胎前忌用。致大熱煩悶。勢屬危殆。議以淸肺之急。潤肺之燥。俾胎得涼則安。去病身安。自爲不補之補。古人先治其實。實者邪也。﹝熱傷肺陰﹞

泡淡黃芩知母鮮生地花粉阿膠天冬又喘熱減半。四肢微冷。腹中不和。胎气有上衝之慮。昨進淸潤之方。有汗。可見辛燥耗血。便是助熱。今煩渴旣止。問初病由悲哀驚恐之傷。養肝陰。滋腎液爲治。穩保胎元。病體可調。復脈去桂麻姜棗加天冬知母子芩。

朱脈右澀小數。左弦促。納食脘脹。常有甘酸濁味。微嘔吐淸涎。旬朝始一更衣。仍不通爽。詢知病起情懷抑鬱。由气郁化熱。如內經五志過極。皆從火化。就懷妊惡阻。按徐之才逐月安養。亦在足少陽經。正取淸熱養胎。況肝膽相火內寄。非涼劑無以和平。古人治病。以偏救偏。

幸勿畏虛以貽患。﹝郁熱﹞

金石斛黑山梔茯苓半夏曲橘紅竹茹枳實某惡阻。本欲惡心厭食。今夾時邪。頭痛身熱。當先淸熱。﹝時邪發熱﹞

竹葉連翹生甘艸黃芩花粉蘇梗某交節上吐下瀉。況胎動不安。脈虛唇白。急用理中法。﹝吐瀉傷熱陽﹞

附子人參於術茯苓白芍周病中懷妊泄瀉。﹝泄瀉﹞

焦術炒白芍炒黃芩炒廣皮金懷妊若患時癥。古人重在保胎。今者喜暖惡寒。升則厥痛。墜微便痛繞腹。暖胎須避絡傷。以及奇脈。畏慮胎墜難挽。辛香溫柔之補。冀其止厥。﹝寒邪厥﹞

鹿角霜淡蓯蓉炒杞子柏子仁當歸炒沙苑炒大茴茯苓某固護胎元。諸癥俱減。惟心嘈覺甚。陰火上升。營虛之徵。﹝營虛火炎﹞

人參桑寄生熟地阿膠絲綿灰條芩白芍當歸茯苓香附某懷妊。痢滯半月。胃陰旣虧。陽气上逆。咽中阻。飲水欲噦。舌尖紅赤。津液已耗。燥補燥劫。恐陰愈傷。而胎元不保。議益胃和陽生津治之。﹝痢傷胃陰﹞

熟地烏梅白芍山藥建蓮茯苓用川石斛煎湯代水。

潘血液護胎。尙且不固。心中如饑空洞。食不能納。況又戰栗嘔逆。凡內外搖動。都是動胎。從來有胎而病外感。麻桂硝黃等劑。必加四物。是治病保胎第一要法。﹝熱邪傷陰﹞

小生地白芍阿膠知母黃芩靑蒿梗王臨月下痢膿血。色紫形濃。熱伏陰分。議用白頭翁湯。﹝熱邪下痢膿血﹞

又苦味見效。知溫熱動血。以小其制爲劑。可全功矣。

黃芩黃柏炒銀花炒山楂茯苓澤瀉某胎漏鼻衄。發疹而喘。﹝胎漏﹞

淡黃芩眞阿膠靑薴某觸胎下血。腹痛而墜。﹝觸胎下血﹞

人參炒白芍炙艸廣皮熟地炭炒砂仁末加紋銀一二兩靑薴一兩。

又照前方去熟地加炮姜熟術。

又人參熟地炒歸身炒白芍炙艸茯神廣皮炒砂仁陸﹝十八﹞形瘦。脈數尺動。不食惡心。證象惡阻。腰痛見紅。爲胎漏欲墜。

靑薴﹝二錢﹞建蓮﹝五錢﹞紋銀﹝一兩﹞砂仁﹝七分﹞白糯米﹝一錢﹞

某三月胎漏。用固下益气。

人參熟術熟地阿膠白芍炙艸砂仁艾炭華血下。殞胎未下。濁气擾動。暈厥嘔逆。腹滿。少腹硬。二便窒塞不通。此皆有形有質之阻。若不急爲攻治。濁瘀上冒。必致敗壞。仿子和玉燭散意。﹝殞胎不下﹞

川芎當歸芒硝茺蔚子大腹皮靑皮黑豆皮調回生丹程懷妊八月。子腫。腹漸墜。正气虛弱。補劑必須理气。預爲臨產之算。﹝子腫﹞

人參茯苓廣皮大腹皮蘇梗砂仁末易曰。大哉乾元。萬物資始。此言气之始也。又曰。至哉坤元。萬物資生。此言形之始也。人得父母之气。以生气生形。卽稟此乾坤之气也。兩儀旣兆。五行斯彰。故天一生水。水屬腎。腎臟先生。地二生火。火屬心。心又次生。天三生木。木屬肝。肝又次生。地四生金。金屬肺。肺又次生。天五生土。土屬脾。脾又次生。天旣以五行生五臟。而仁義禮智信之五徳。亦卽寓於其中。朱夫子所云。天以陰陽五行。化生萬物。气以成形。而理亦賦焉。此之謂也。因此古人重胎教。所以端其本也。而今不復講矣。然六淫之感。七情之傷。妊婦稟气有彊弱。小兒胎元有靜躁。故安胎之法。不可不詳。如惡阻胎淋胎暈胎腫胎懸及漏胎等癥。古人言之甚晰。玆不具贅。今閱葉先生案。胎前大約以涼血順气爲主。而肝脾胃三經。尢爲所重。因肝藏血。血以護胎。肝血失榮。胎無以蔭矣。肝主升。肝气橫逆。胎亦上衝矣。胎气系於脾。如寄生之托於苞桑。蔦與女蘿之施於松柏。脾气過虛。胎無所附。墮滑難免矣。至於胃爲水谷之海。妊婦全賴水谷之精華。以養身護胎。故胃气如兵家之餉道。不容一刻稍緩也。其餘有邪則去邪。有火則治火。陰虛則淸滋。陽虛則溫補。隨機應變。無所執著。學人更能引而伸之。觸類而通之。安胎之法。可一以貫之。無餘蘊矣。﹝秦天一﹞

徐評案方亦淸。無大出入。然非婦科專門。多有未到之處。當更博求之。

卷九

產後

欽初產汗出眩暈。胸痞。腹痛。宜通惡露。﹝新產惡露瘀滯﹞

炒山楂延胡郁金赤芍炒牛膝香附童便﹝衝﹞益母艸湯代水。

又腹痛少緩。但胸痞痰多。治從上焦。

炒山楂郁金丹參橘紅炒川貝甜花粉程衝脈爲病。男子內結七疝。女子帶下瘕聚。故奇脈之結實者。古人必用苦辛。和芳香。以通脈絡。其虛者。必辛甘溫補。佐以流行脈絡。務在气血調和。病必全愈。今產後體虛。兼瘀而痛。

法當益體攻病。日期已多。緩治爲宜。﹝體虛兼瘀﹞

生地生薑丹皮琥珀末﹝調入﹞

此苦辛偶方。加丹皮以通外。琥珀以通內。所以取效。

又回生丹取米醋煮大黃一味。約入病所。不礙無病之所。故亦效。二法皆入絡藥。

又小生地歸須紅花郁李仁柏子仁茯神又照前方去紅花郁李仁。加澤蘭。

某﹝二五﹞惡露淋漓。痛由腰起。攻及少腹。此督帶空虛。奇經气阻奚疑。奇經爲病。通因一法。爲古聖賢之定例。

當歸楂肉炭炒丹皮澤蘭川斷制首烏唐產後驟脫。參附急救。是挽陽固气方法。但損在陰分。其頭痛汗出煩渴。乃陽气上冒。凡開泄則傷陽。辛熱則傷陰。俱非新產鬱冒之治道。嘗讀仲景書。明本艸意。爲是擬方於後。亦非杜撰也。﹝鬱冒﹞

生左牡蠣﹝一錢﹞生地﹝二錢﹞上阿膠﹝二錢﹞炒黑楂肉﹝三錢﹞茺蔚子﹝一錢半﹞

吳新產陰气下泄。陽气上冒。日晡至戌亥。陽明胃衰。厥陰肝橫。肝血無藏。气沖擾膈。致心下格拒。气幹膻中。神亂昏譫。若惡露衝心則死矣。焉有天明再醒之理。回生丹酸苦直達下焦血分。用過不應。諒非瘀痺。想初由汗淋發熱。凡外感風邪。邪滯汗解。此熱昏亂。卽仲景之新產鬱冒也。倘失治。必四肢牽掣。如驚似風癇則危。議從亡陽汗出譫語例。用救逆法。

生龍骨﹝三錢﹞生牡蠣﹝三錢﹞桂枝﹝五分﹞淮小麥﹝百粒﹞炙甘艸﹝三分﹞南棗﹝二錢﹞

又气從湧泉小腹中。直衝胸臆。而心下痛。巓暈神迷。此肝腎內怯。無以收納自固。每假寐必魂魄飛越。驚恐畏懼。非止一端。救逆法鎭陽頗應。但少補虛寧神。益之固之耳。

人參﹝二錢﹞龍齒﹝三錢搗﹞棗仁﹝三錢﹞茯神﹝三錢﹞炒黑杞子﹝二錢﹞黑殼建蓮肉﹝五錢﹞

紫石英一兩。搗碎。用水三盞。煎減半。用以煎藥。

又兩法皆效。下元虛損無疑。八脈無气把握。帶下淋漓不止。夢魂跌僕。正經旨下虛則夢墜也。議鎭固奇脈方。

人參﹝二錢﹞龍齒﹝三錢﹞棗仁﹝三錢﹞茯神﹝三錢﹞桑螵蛸﹝炙二錢﹞炒黑遠志﹝五分﹞

用紫石英煎湯。煎藥。

又昨午憂悲嗔怒。大便後。陡然頭暈。繼以嘔逆。胸痞止。心洞嘈雜。仍不能食。子夜寒戰鼓栗。寅刻津津微熱。神昏妄見。巓痛乳脹。腹鳴。短气呵欠。似乎嘆息之聲。此乃下元根蒂未堅。偶觸心機。諸陽神飛旋動舞。仲景論先厥後熱。知饑不能食。漧嘔。列於厥陰篇中。蓋危病初效。未沾水谷精華。則胃土大虛。中無砥柱。俾厥陰風木之威。橫衝震蕩。一如釋典混沌劫。

於地水火風卒來莫禦矣。當此醫藥。全以護陽固陰。但血捨耗涸。剛猛及滋膩。總在難施之例。無暇理病。存體爲要。

人參﹝五錢﹞熟附子﹝一錢﹞川桂枝木﹝一錢﹞炮姜炭﹝一錢﹞炙黑甘艸﹝五分﹞

茯苓﹝三錢﹞

沈此產後陰虛瘧疾。鼻煤。喉燥舌漧。脘痞不饑。大便窒塞不通。乃陽明津枯。不上供肺。下少滋腸。風陽遊行。面腫耳聾。仲景謂陰气先絕。陽气獨發。後人以飲食消息。取義甘寒。則知辛溫逐瘀之謬。

人參炒麥冬棗仁烏梅肉蜜水炒黃知母又酸味泄肝。胃气乃降。大便通後。汗大出。心中刺痛。皆營液內耗。陽气衝突。仲景三病之鬱冒見端矣。𨿽痰吐咯。無苦燥耗气之理。

人參阿膠生地麥冬生白芍炙艸張產後鬱冒。汗出潮熱。腹痛。

炒生地炒山楂丹參茯神浮小麥黑豆皮吳產後十二朝。先寒戰。後發熱。少腹痛。腹膨滿。下部腰肢不能轉側伸縮。小溲澀少而痛。

此敗血流入經絡。延及變爲瘍癥。議用交加散。﹝敗血入經絡爲瘍﹞

小生地生薑車前牛膝五靈脂炒楂肉調入琥珀末一錢又十六朝。諸癥稍減。每黃昏戌亥時。沖气自下而上。至胸中卽脹悶。肢冷汗出。右腹板實。此厥陰肝臟。因驚气逆。今惡露未淸。重鎭酸斂。均爲暫忌。擬和血調血爲穩。

歸須炒桃仁延胡炒楂肉官桂香附川楝小茴又人參當歸白芍炙艸茯神香附桂心廣皮程脈濡。惡露紫黑。痛處緊按稍緩。此屬絡虛。治在衝任。以辛甘理陽。﹝營絡虛寒惡露未淸﹞

炒歸身炒白芍肉桂茯苓小茴杜仲又脈濡空大。營絡虛冷。

人參炒歸身炒白芍茯神炙艸桂心又當歸羊肉湯加茯苓茴香。

許產後陰虛。肝風動灼。喉幹嗆咳。晚則頭暈。﹝陰虛風陽動﹞

阿膠細生地天冬茯神小麥川斛程坐蓐過勞肝風陽气動。面浮气短。腹膨。惡露未淸。不可膩滯。須防痙厥。

小生地丹參澤蘭茯神黑豆皮琥珀末又血分旣虧。風陽動泄。汗出心悸。此辛气走泄須忌。所慮痙厥。如已見端。議靜藥和陽意。

阿膠雞子黃細生地生牡蠣丹參茯神某產後下焦陰虧。奇脈不固。陽浮乃升。風動則飧泄嘈雜。液損必消渴骨熱。治在肝腎。靜藥固攝。

熟地湖蓮炙艸五味芡實山藥旱蓮女貞某新產後。陰分大虛。汗出胸痞潮熱。陽浮衛不固。𨿽痰多咳頻。忌用苦辛表散。恐久延蓐勞耳。﹝陰虛陽浮汗泄﹞

炒生地炒麥冬生扁豆炙艸金石斛丹參茯神甘蔗漿某產後身痛。少腹滿。﹝血虛寒滯﹞

楂肉川芎﹝醋炒﹞延胡﹝醋炒﹞澤蘭丹皮艾葉小茴香附﹝醋炒﹞茯苓益母膏丸。

又當歸桂心茴香香附紫石英茯苓羊肉膠丸。

孫產難。傷力驚恐。面微浮。腹膨。小便不爽。﹝气血滯兼濕﹞

炒黑楂肉大黑豆皮大腹皮絨生香附茯苓澤瀉白花益母艸煎湯代水。

金腹脹气滯。久瀉。產後五日。﹝气滯脹瀉﹞

於術濃朴茯苓澤瀉南山楂延胡淩一歲四气之交。夏季發泄爲甚。凡夏至一陰初復。未及充盈。恰當產期。爲陰气未充先泄。

暑熱乘隙內侵。正如內經最虛之處。便是容邪之處矣。產科未明此旨。徒曉產後逐瘀成藥。

苦辛破血。津液愈劫。所伏暑熱。無由可驅。六气客邪。內迫臟腑。漸漸昏蒙內閉。攻熱害正。養正邪畱。藥難立方調治。幼讀仲景。揣摩聖誨。惟育陰可以除熱。況乎暑必傷气。人參非益气之聖藥乎。大隊陰藥。佐以人參。誠爲陰分益气之法。服之熱癤壘壘而起。惡露緩緩而下。扶正卻邪。並行不悖。今谷食已安。諒無反復。難成易虧之陰。須安養可望圖功。倘加情志感觸。

輕則奇損帶淋。重則髓枯蓐損。莫道贈言之不詳也。﹝陰虛夾暑﹞

雄烏骨雞﹝一隻﹞人參﹝二兩秋石拌﹞鮮生地﹝三兩﹞柏子仁﹝一兩半﹞天冬﹝一兩半﹞

麥冬﹝二兩﹞阿膠﹝二兩﹞建蓮肉﹝三兩﹞茯神﹝二兩﹞熬膏。

項初病舌赤神煩。產後陰虧。暑熱易深入。此亟淸營熱。所謂瘦人慮虛其陰。﹝暑傷營陰﹞

竹葉細生地銀花麥冬玄參連翹張產後十三朝。舌黃邊赤。口渴脘中緊悶。不食不饑。不大便。此陰分已虛。熱入營中。狀如瘧癥。大忌表散淸克。議滋淸營熱。救其津液爲要。

細生地天冬生鱉甲丹皮丹參茯神又產後血絡空虛。暑邪客气深入。瘧乃間日而發。嘔惡胸滿。口渴。皆暑熱爍胃津液也。此虛人夾雜時气。只宜和解。不可發汗膩補。

靑蒿梗淡黃芩丹皮郁金花粉川貝杏仁橘紅又脈緩熱止。病減之象。但舌色未淨。大便未通。產後大虛。不敢推蕩。勿進葷膩。恐滯蒸化熱。

蔬粥養胃。以滋淸潤燥。便通再議補虛。

生首烏麻仁麥冬蜜水炒知母蘇子花粉某濁陰上逆。惡心不食。冷汗煩燥。最防暴脫。不可但執惡露滯滿。而專瀉气攻血也。﹝陽虛欲脫﹞

人參漧薑附子澤瀉衝入童便某脈無神。神倦欲昏。汗出。乃陽气走泄。瀉利系陰气不守。產後見癥。是屬重虛。深恐節間暴脫。而寒熱胸痞腹痛。豈遑論及標末。

人參制附子人尿豬膽汁某﹝二五﹞產後驟加驚恐。陽上瞀冒爲厥。左肢麻木。耳竅失聰。皆陽挾內風。混入淸竅。以上實下虛。

鎭陽塡陰。味濃質靜之藥。﹝產後陰虛陽浮發厥﹞

熟地龜甲心天冬萸肉五味磁石茯神黑殼建蓮某產後去血過多。陰虛陽實。頭中眩暈。汗出肉。驚畏身熱等癥。最易昏厥。苦辛气味宜忌。

生地小麥炙黑甘艸麥冬阿膠茯神生左牡蠣顧﹝三一﹞產後眞陰不復。陽越風動。四肢麻木。先厥後熱。

熟地阿膠炒杞子生白芍茯苓菊花炭徐少腹衝及心下。脘中痛而脹滿。若云肝气犯胃。必有嘔逆。前法益陰和陽不應。顯是產後下虛。厥气上攻。議用柔陽之藥。﹝衝任虛气上逆脘痛脹﹞

炒歸身蓯蓉炒枸杞柏子仁小茴茯神又衝逆震動而痛。是產後衝任空乏。按定痛減。尢爲虛像。緣胃弱減谷。未便湯劑之多。防胃倒耳。

當歸蓯蓉紫石英茯苓河車鹿角霜又衝脈逆。則諸脈皆動。天朗晴和少安。由陰分虛及陽分可徵。前法包舉大气。溫養佐通。是爲絡方。日來春升。略有衄血。然無淸寒可投。加鹹味佐其入陰。從產後下焦先傷耳。原方減鹿霜歸身。亦恐升陽也。加枸杞桂圓。以痛在左。故養肝是議。

虞﹝三二﹞背寒心熱。天明汗出乃涼。產後兩三月若此。此屬下焦眞陰已虧。漸擾陽位。二气交乘。

並非客癥。頭暈耳鳴心悸。寒熱後必瀉。內風震動。當與靜藥。﹝陰虛風陽動﹐六月二十日﹞

人參炙艸白芍麥冬炒生地炒烏梅又前法酸甘。益陰和陽。諸病皆減。然此恙。是產後下焦百脈空乏。謂之蓐損。塡隙固髓爲正治。緣谷食未加。沈膩恐妨胃口。加餐可用丸藥。﹝七月初三﹞

人參炙艸阿膠生地麥冬又照前方加桂枝木茯苓南棗﹝八月初七﹞

又產後都屬下焦先損。百脈空隙。時序夏秋。天暖發泄加病。此扶陽益陰得效。今諸癥向愈。

寢食已安。獨經水未至。其衝任奇脈不振。須髒陰充旺。脈中得以遊溢耳。﹝九月初一﹞

熟地﹝水制﹞人參阿膠萸肉遠志炭山藥茯神建蓮烏骨雞膏丸。

吳坐蓐過勞。驚恐交迫。眞陰旣傷。經年不復。目暗昏花。煩動熱升。皆腎陰不得自充。何以涵養肝木。厥僕眩暈。陽挾肝風直上無制。則當靜藥塡陰。佐酸以收攝。

熟地阿膠五味萸肉北沙參茯神黑豆皮秋石﹝二分調入﹞

陳﹝二八﹞寒熱時作。經歲不痊。且產後病起。陽維爲病明矣。﹝陽維病寒熱﹞歸桂枝湯。

郭﹝二四﹞產後下元陰分先傷。而奇經八脈。皆麗於下。肝腎怯不固。八脈咸失職司。經旨謂陽維脈痛。苦寒熱。陰維脈病。苦心痛。下損及胃。食物日減。然產傷先傷眞陰。忌用桂附之剛。溫煦陰中之陽。能入奇經者宜之。﹝下損及胃奇脈虛﹞

人參鹿茸紫石英當歸補骨脂茯苓陳﹝四一﹞產後四月。腰痛牽引少腹。冷汗不食。﹝營絡虛寒腰腹痛﹞

當歸羊肉小茴桂枝木茯苓紫石英沈產後動怒。气血皆逆。痛嘔不臥。俯不能仰。面冷肢冷。口鼻气寒。痛必自下衝上。此屬疝瘕厥痛。﹝气血寒滯結瘕﹞

淡吳萸韭白兩頭尖川楝子桂枝木茯苓吳﹝二六﹞產後百日內。右脇下少腹痛堅膨。絡空無血。气乘於中。有結聚瘕之累。延及變成脹滿。

經水不轉。成大病矣。

當歸桂心生桃仁牛膝山楂炒黑小茴陸產後邪深入陰。气血膠結。遂有瘕疝之形。身體傴僂。乃奇脈綱維不用。充形通絡可效。仿仲景當歸羊肉湯意。

歸身蓯蓉杞子小茴茯苓紫石英羊肉膠丸某產後胞損溺淋。筋脈牽掣。治當攝下。﹝胞損﹞

桑螵蛸生沙苑萸肉炭炒黃柏茯神馮﹝四二﹞產後兩月。汗出身痛。﹝營衛兼虛﹞歸建中湯。

余產後不復。心悸欲嘔。遇寒腹痛。先議進和營衛。繼當補攝。歸桂枝湯加茯苓。

吳﹝三八﹞胃痛三月不止。茹素面黃。產後吞酸少食。中焦陽憊。豈宜再加攻泄。與辛補血絡方。

﹝陽虛胃痛血絡瘀滯﹞

桃仁歸須公丁香皮川桂枝半夏茯苓某產虛。下焦起病。久則延胃。不饑不食。乃陰損及陽。陽明脈空。厥陰風動掀旋。而頭痛面浮。

肢冷指麻。皆亡血家見象。﹝陰損及陽肝風犯胃﹞

人參﹝一錢﹞杞子﹝炒焦三錢﹞歸身﹝一錢﹞牛膝﹝鹽水炒焦一錢﹞巴戟天﹝一錢﹞

浙江黃甘菊花炭﹝五分﹞茯苓﹝一錢半﹞

﹝丸方﹞人參﹝二兩另研﹞茯苓﹝二兩蒸﹞萸肉﹝二兩炒焦﹞

五味﹝一兩半﹞杞子﹝二兩炒﹞桑螵蛸谷﹝鹽水煮烘一兩﹞生白龍骨﹝一兩﹞浙江黃菊花﹝一兩炙炭﹞

蜜丸。早服四錢。開水送。

楊﹝三一﹞自幼作勞。卽患頭眩。加之刮痧。一月之內。必發數次。前歲產後。體甚不健。右耳日夜響鳴。鳴卽頭眩。神色衰奪。唇黃舌白。帶下手冷腳腫。脈右大是陽明空。气泄不固。暖下溫中主之。﹝胃虛下焦虛寒﹞

人參﹝二兩﹞桑螵蛸﹝三兩制﹞鹿角霜﹝一兩半﹞淡蓯蓉﹝一兩半﹞炒杞子﹝二兩﹞

柏子霜﹝一兩半﹞茯苓﹝一兩半﹞紫石英﹝一兩半醋飛﹞白龍骨﹝一兩半﹞

紅棗四兩。蘄艾五錢。水煮搗丸。服四錢。

某胃痛欲嘔肢冷。痛引腰背。產後病發更甚。

當歸炒沙苑炒黑杞子炒黑小茴鹿角霜生精羊肉煎服。

﹝丸方﹞人參鹿茸生杜仲炒杞子當歸鹿角霜茯苓沙苑小茴羊腰子蒸熟搗丸。

鄒﹝三二﹞陽不入陰。不寐汗出。產傷。陰先受損。繼而損至奇經。前主溫養柔補。謂陰傷不受桂附剛猛。閱開列病情。全是陰虛陽浮。漏經幾一月。尢爲急治。夜進局方震靈丹五十粒。前方復入涼肝。益陰配陽。是兩固法則。﹝陰虛陽浮經漏﹞

人參麋茸枸杞天冬茯神沙苑某產後淋帶。都是衝任奇脈內怯。最有崩漏勞損淹纏之慮。但固補實下。須通奇經者宜之。

﹝奇脈虛淋滯﹞

桑螵蛸人參茯苓生杜仲沙苑芡實湖蓮陳產後百脈空隙。腰脊痛漏淋。

桑螵蛸鹿角霜龍骨淡蓯蓉炒杞子沙苑茯苓吳閱病原。產後陰虛液虧。加以平時嗔怒。陽气暴升。絡血不寧。奇空衝任少貯。帶淋暗泄等癥。

阿膠天冬當歸白芍淡黃芩靑蒿膏女貞子茯神烏骨雞炙蜜丸。

趙蓐損八脈。經水不來。帶下頻頻頗多。產後下焦先虛。繼及中宮。乃血液脂膏之涸。桂附熱燥。更助劫爍。此溫藥。是溫養之義。非溫熱之謂。

人參河車麋茸鹿角霜歸身茯苓紫石英楊瘕泄起於產後。三年方愈。下損已極。經水幾月一至。來必衰頹如病。奇經衝任交空。下焦畏冷。食冷則瀉。心中疼熱。暖下溫經主之。﹝虛寒瘕泄﹞

人參鹿角霜炒菟絲生杜仲炒杞子熟白術淡骨脂茯苓蒸餅丸。

金﹝三八﹞經後卽背寒不熱。逾月不愈。嗽痰有血。自秋令產蓐。屢屢若傷風咳嗽。正月至谷減。思產後不復是下虛。形寒減食。先調脾胃。卽和營衛法。﹝中虛﹞人參建中湯。

某易饑易怒。腹溏气墜。知饑不進食。自胎前至今。兩月不愈。並非客邪。用固攝升陽。﹝督任虛寒﹞

鹿茸鹿角霜熟地炭當歸桂枝五味茯苓某產後十年有餘。病發必頭垂脊痛。椎尻气墜。心痛冷汗。此督任气乖。蹺維皆不用。是五液全涸。艸木藥餌。總屬無情。不能治精血之憊。故無效當以血肉充養。取其通補奇經。

鹿茸鹿角霜鹿角膠當歸茯苓杞子柏子仁沙苑生杜仲川斷潘胎前水溢浮腫。喘滿不得臥。余用開太陽膀胱獲效。旣產浮腫自然漸退。女科不明產後下虛。專以破气寬脹。百日來腹大且滿。按之則痛。此皆气散彌漫。丸藥又補澀守中。益助其鈍气血凝澀。經候不來。爲難治之病。議腎气湯。藥成炭。取其气之通。勿令味濁。兼調琥珀末以調其血澀。仿古法中之所有。非杜撰也。﹝陽虛腫脹﹞

桂七味加車前牛膝。炒炭。水洗煎。臨服調入琥珀末。

徐﹝三六﹞產後九年。心中脹甚則瀉甚。肌浮足腫。食減過半。凡脹必有喘。產後先傷在下。用薛氏濟生丸三錢。十服。

某產後血去過多。下焦衝任空虛。跗腫腹膨。形寒面黃。脈濡。當用溫養。

鹿角霜﹝三錢﹞補骨脂﹝一錢﹞紫石英﹝三錢﹞茯苓﹝三錢﹞桂心﹝四分﹞炒黑小茴﹝七分﹞

方﹝三二﹞脈沈濡。產虛寒入。痛脹。腹鳴晨泄。病患述心痛嘔逆。其實治下爲是。

熟附子胡蘆巴良姜炒黑茴香茯苓廣木香朱﹝四六﹞脈微弱。形無華色。據說病起產後。食減吐瀉。是下焦不復。中焦又傷。漸加浮腫脹滿。倏甚忽平。皆下焦厥逆上衝也。下虛於產後。剛劑難以專任。是病之不易取效者在此。

淡蓯蓉炒黑杞子當歸小茴茯苓沙苑又濟生腎气丸﹝一兩二錢﹞

某﹝四五﹞產後未滿百日。胸脇骨節收引。四肢肌肉麻木。浮腫腹脹。早輕夜重。食減。畏寒便溏。

脈得右遲左弦。先與理中。健陽驅濁。

人參炮姜淡附子焦白術枳實茯苓範病脹起於產後。下焦先傷。濁陰犯中。不可以脹滿爲實癥。夫腑陽不通。腎气散漫。吸气不入。息音如喘。此身動便喘。非外客之邪干肺。春半溫气外侵。面腫頸項結核。曾以夏枯菊葉辛解得效。乃一時暴邪治法。至於本病之腹滿洞泄跗腫。未經調理。且脹勢侵晨至午頗減。

日暮黃昏脹形漸甚。中焦陽微。已見一斑。愚見脹滿在中。而病根在下。仲景於產後失調。都從下虛起見。閱女科湯藥一方。殊屬不解。思平居咽漧喉痺牙宣。肝腎眞陰下虧。不敢剛藥宣通。仿薛氏腎气法。減泄肝如牛膝肉桂之辛。不致劫陰。仍可通陽爲法。

六味去萸加芍藥附子牡蠣炒炭煎。

又小滿節。古云痛隨利減。今便利仍痛。非是實癥。肝失調暢。當理用以益水母。不取芍藥之和陰。加當歸小茴香拌炒焦黑。以通肝臟脈絡之陽。又辛散益腎也。照前方去芍。加茴香拌炒當歸。

某產後腫脹不愈。顯系下虛。肝腎气不收攝。形寒痞悶。食少痰多。脈細肉消。治從陰分。非分和攻消者。

濟生腎气丸沈香汁衝開水送接服金匱腎气丸。

王脹滿六年。產後小愈。今脹勢復甚。兼脫肛淋癥。大腿熱如滚水滚潑。食入臍中作痛。議治其腑。﹝溫熱腫脹﹞

小溫中丸﹝三錢﹞六服。

傅風勝爲腫。濕甚生熱。乃經脈爲病。但產後百日。精神未復。不可過劫。﹝風濕﹞

羚羊角木防己片姜黃川桂枝大杏仁苡仁方產後腹大。半年不愈。近日有形衝突。腸如刀攪。據述坐蓐艱產。血去盈斗。而腹形卽已脹滿。想八脈不用。腎气散越不收。非瘀血積气爲病。議用大全方烏雞煎丸。﹝奇脈虛腎气不攝腫脹﹞

烏骨雞人參蒼術附子烏藥肉桂陳皮艸果紅花海桐皮黃白術蓬術川烏延胡白芍木香肉果琥珀丹皮卽以雞去毛頭嘴爪腸雜。將藥放雞肚內。貯砂鍋中。以好酒一斗同煮。令幹。去雞骨。以油單盛焙令幹。爲末。蜜丸。

範衝任傷。督帶損。皆由產時勞怖。理難復元。固攝下眞。兼理奇脈。治非背謬。但腹滿膨痛。若徒固補。不以通調。恐滋脹腫。大意陽宜通。陰宜固。包舉形骸。和養脈絡。乃正治方法。病樣多端。紛紜縷治。難以立方矣。

人參鮮河車膠淡蓯蓉砂仁制熟地鹿角霜歸身茯苓紫石英小茴香羊腰子某產後下虛。血病爲多。今脘中痞脹。減食不適。全是气分之恙。但調气寬中。勿動下焦爲穩。

﹝气滯脘痞脹﹞

香附神曲蘇梗白蔻仁茯苓桔梗朱﹝四十﹞產後冬月。右腿浮腫。按之自冷。若論敗血。半年已成癰瘍。鍼刺泄气。其痛反加。此乃衝任先虛。蹺維脈不爲用。溫養下元。須通絡脈。然取效甚遲。恪守可望卻病。﹝下焦脈絡寒滯腫痛﹞

蓯蓉鹿角霜當歸肉桂小茴牛膝茯苓鹿角膠溶酒蜜丸。

某產後必病。陰虛可知。兩足跗中筋掣瘀痛。不耐走趨。當溫養肝腎。以壯筋骨。但食後脘中痞阻。按之漉漉有聲。手麻脇痛。心煩。耳目昏眩。宛是陽气不主流行。痰飲內聚之象。處方難以兼攝。議用分治法。﹝肝腎虛兼痰飲﹞

中焦藥。日中服。桂苓六君子。竹瀝薑汁法丸。

下焦藥。侵晨服。從四斤丸金剛丸參寫。

蓯蓉牛膝虎骨生杜仲粉天麻木瓜萆蜜丸。

程脈沈。喘咳浮腫。鼻竅黑。唇舌赤。渴飲則脹急。大便解而不爽。此秋風燥化。上傷肺气。气壅不降。水谷湯飲之濕。痺阻經隧。最多坐不得臥之慮。法宜開通太陽之裏。用仲景越婢小靑龍合方。若畏產後久虛。以補溫暖。斯客气散漫。三焦皆累。閉塞告危矣。﹝燥傷肺气水气痺阻﹞

桂枝木杏仁生白芍石膏茯苓炙艸漧薑五味陳﹝三十﹞夏季坐蓐。秋月熱病。半年來不寐不便。無皮毛焦落之象。是痰飲爲气所阻。以致升降失常。乃痺之基也。議宣肺以通腸。﹝痰飲阻气不寐不便﹞

紫菀﹝八錢﹞杏仁﹝三錢﹞枳殼﹝一錢﹞桔梗﹝一錢﹞栝蔞皮﹝一錢﹞郁金﹝一錢﹞

陸背寒。夜臥气沖欲坐。乃下元虛乏。厥濁飲邪皆令上泛。胎前僅僅支撐。產後變癥蜂起。柰何庸庸者流。泄肺冀其嗽緩。宜乎藥增病勢矣。﹝下虛飲濁上逆﹞

桂枝茯苓炙艸五味淡漧薑許實喘屬肺。虛喘屬腎。產後下虛最多。痰飲易於上泛。喘嗽食減。有浮腫脹滿。不得臥之憂。

不可小視。

茯苓生白芍漧薑五味王產後未復。風溫入肺。舌白面腫喘咳。泄瀉。小水漸少。必加腫滿。不易治之癥。﹝風溫客肺飲邪上逆﹞

蘆根苡仁通艸大豆黃卷又淡滲通泄气分。肺壅得開而臥。再宗前議。

通艸蘆根苡仁大豆黃卷木防己茯苓又過投絕產凝寒重藥。致濕聚阻痰。兩投通泄气分已效。再用暖胃滌飲法。

半夏薑汁黍米茯苓又支飲未盡。溏瀉不渴。神气已虛。用澤術湯。

生於術建澤瀉茯苓苡仁某脈小左弦。咳逆脘悶。小便不利。大便溏瀉。不思納谷。噯气臭穢。此皆胎前气上逆衝。濁得盤踞膈間。肺失淸肅降令。上竅痺。致下竅不利。湯食聚濕。气不宣行。怕延出浮腫腹滿。喘急不臥諸款。不獨以產後通瘀爲事。﹝濕濁踞膈肺不肅降﹞

郁金汁杏仁通艸桔梗茯苓皮苡仁沈產後未復。加以暑熱上干。暑必傷气。上焦先受。頭脹。微微嘔惡。脘悶不曉饑飽。暮熱早涼。

汗泄不已。經水連至。熱迫血絡妄動。蓋陰虛是本病。而暑熱系客气。淸上勿得礙下。便是理邪。勿混亂首鼠。致延蓐損不復矣。﹝暑傷上焦气分﹞

捲心竹葉生地炒川貝連翹心元參地骨皮袁﹝二一﹞神識不甚靈慧。陡然狂亂入井。夫暴病痰火風爲多。今診視色脈。產後未滿百日。多驚怕。

五味皆變。厥陰肝木。順乘陽明。古稱一陰一陽變亂爲癇。先以淸心胞解營熱。食進便通。再酌調理。﹝木火盛心營熱﹞

犀角生地菖蒲元參心羚羊角郁金竹葉心連翹心又復脈湯去參姜桂。

某﹝三五﹞產後不復元。仍自乳撫育。損不能復。卽是蓐勞。速速斷乳。藥力可扶。凡產必下焦先損。必以形質血气之屬。莫以心熱。再用寒涼。伐其生气。﹝蓐勞﹞

人參當歸沙苑杜仲補骨脂茯苓羊內腎﹝二枚﹞

沈時熱。屬上焦病。超時自解。緣體質素薄。長夏坐蓐。不但肝腎陰傷。諸气皆爲發泄。陰不主戀陽。衝脈上衝。而心熱骨痿。總是陰虧不肯復元。久久延成損癥。此與淸潤治肺之咳無預。

法宜塡補下焦。攝之固之。迎養秋收冬藏。胃納有加。庶乎漸安。

鮮紫河車人參眞秋石茯神水煮熟地歸身五味芡實山藥生羯羊肉膠共河車膠。二共和丸。

姚﹝三十﹞面少華色。脈似數。按之芤澀。產後三年。從未經來。腹中有形。升逆則痛。肩背映脇。卒痛難忍。咳吐都是涎沫。著枕气沖欲坐。食減便溏。身動語言喘急。此乃蓐勞損極不復。諒非艸木可以圖幸。由下焦元海少振。驚恐餒弱。衝脈動。斯諸脈交動。擬益元气。充形骸。佐重鎭以理怯。護持體質之義。非治病方藥矣。

人參杞子白龍骨茯苓紫石英羊肉鄒﹝二八﹞產後成勞損。先傷下焦血分。寒熱數發不止。奇經八脈俱傷。欲嘔不饑。肝腎及胃。有形凝瘕。議柔劑溫通補下。

人參當歸﹝小茴香拌炒﹞茯苓沙苑淡蓯蓉杞子鹿角霜生紫石英汪產後百日。寒熱消渴。心痛惡食。溏瀉。此蓐勞液涸。已屬沈難治。擬酸甘化陰扶胃。望其小安而已。

人參烏梅炙艸赤石脂木瓜茯神炒粳米張﹝二八﹞產後下虛。厥气上衝犯胃。食入嘔脹。脈絡日空。營衛兩怯。寒熱汗泄。淹淹爲蓐勞之病。最難調治。

淡吳萸﹝七分﹞桂枝﹝五分﹞茯苓﹝三錢﹞炮姜﹝八分﹞炒木瓜﹝一錢﹞南棗黃產後。陡然驚恐。陰虧。厥陽上逆。血湧吐痰。胸背脇兪大痛。乃八脈空乏之徵。蓐勞重癥延綿。最難全好。議鎭固一法。

熟地炭炒杞子五味紫石英茯神牛膝炭又脈少斂。痛止血緩。仍用鎭納。

熟地炒杞子五味女貞子芡實茯神又眩暈。腹鳴脘痛。

熟地炒杞子五味茯神阿膠萸肉菊花炭北沙參又烏骨雞阿膠熟地杞子五味桂圓茯神建蓮熬膏。人參湯送。

顧小產三日。脈數。頭痛。脘痞。小腹墜痛。欲厥。此屬鬱冒。﹝小產鬱冒﹞

連翹郁金汁丹皮鉤藤茯苓炒山楂益母艸湯煎。

某﹝二五﹞小產後。惡露淋漓。營血內虧。厥陽由是鼓動。頭脹耳鳴。心中洞然。病在下焦矣。

﹝營血虛陽升﹞

枸杞子﹝三錢﹞柏子仁﹝一錢﹞全當歸﹝一錢半﹞白芍﹝一錢半﹞豆皮﹝三錢﹞茯神﹝三錢﹞

朱脈小。半產一日。舌白。頻頻嘔吐靑綠水汁涎沫。左肢浮腫。神迷如寐。此胃陽大虛。肝風內泛。欲脫之象。急急護陽安胃。冀得嘔緩。再商治病。﹝胃陽虛肝風動嘔吐欲脫﹞

人參淡附子炒焦粳米煨老姜又𨿽得小效。必三陰三陽一周。扶過七日。庶有愈理。

人參淡附子熟於術炮姜茯苓南棗某小產不及一月。忽有厥逆痰潮。此陰分旣虛。厥陽上冒。今二便已通。神志似屬憒散。病𨿽已成癲癇。卻非痰火有餘。肝腎位遠。治宜鎭補。擬陳無擇琥珀散。﹝陰虛陽冒成癲癇﹞

人參白芍鐵落辰砂磁石遠志菖蒲牛黃琥珀孔形畏寒凜凜。忽然轟熱。腰膝墜脹。帶下汗出。由半產下焦之損。致八脈失其擁護。少腹不和。通攝脈絡治之。﹝奇脈陽虛不升固﹞

鹿角霜炒當歸杜仲菟絲子小茴香桂枝陳懷妊三月。小產半年不復。寒從背起。熱起心胸。經水後期不爽。帶下脈脈不斷。脊膂腰髀痿墜酸疼。膝骨跗脛易冷無力。由衝任督帶傷損。致陰陽維蹺不用。調治非法。有終身不肯孕育之累。﹝奇脈虛淋滯﹞

鹿角霜炒枸杞當歸炒沙苑桂枝小茴顧上年小產。下虛不復。冬令藏聚未固。春夏陽升。風溫乘虛上受。淸竅不利。耳失聰。鼻多塞。

咽燥痰稠。悉見上焦不淸。究竟下虛是本病。議食後用淸竅。早上用鎭納。﹝下虛上受風溫﹞

靑菊葉﹝三錢﹞羚羊角﹝一錢﹞黑梔皮﹝一錢﹞連翹心﹝一錢半﹞玄參心﹝二錢﹞苦丁茶﹝一錢﹞

磁石六味加龜膠北味。

程久瀉延虛。痛後而瀉。气弱不司營運。病因小產而來。法當中下兩調。﹝陽气虛久瀉﹞

人參炒菟絲子木香茯苓炒白芍炒補骨脂汪小產後。气沖結瘕。是奇經八脈損傷。醫謂病尙有形。僉從瘀血施治。半年來肌肉大消。內熱。咯痰帶血。食過脘下。輒云腹痛。蓋產後下焦眞陰大虧。攻瘀淸熱。气味苦辛。是重虛其虛。

藥先入胃。旣不中病先戕胃口。致令飲食廢矣。陰虛生熱。經訓灼然。只以胃口傷殘。難與滋膩之藥。此癥延成蓐勞。必得飲食漸和。方有調病之理。見病治病。貽害豈可再循前轍。議肝胃兩和方法。﹝蓐勞﹞

炒黑杞子﹝三錢﹞云茯神﹝一錢半﹞柏子仁﹝三錢﹞生沙苑﹝一錢﹞焦當歸﹝一錢﹞小茴﹝七分同當歸合炒﹞紫石英﹝五錢先煎廿滚入藥﹞

某三次兩月胎漏而下。是厥陰失養。脈數右大。腹痛惡露未盡。﹝肝虛血滯﹞

柏子仁炒楂肉丹皮澤蘭葉細生地調入琥珀末倪小產半月頗安。忽然腰腹大痛。或攢膝跗足底。或引脇肋肩胛。甚至湯飲藥餌。嘔吐無存。

娠去液傷。絡空風動。昔賢謂按之痛緩屬虛。勿道諸痛爲實。﹝液虛風動﹞

炙艸淮小麥南棗阿膠細生地生白芍又往常經候不調。乃瘕爲痛。蔥白丸。

金匱要略云。新產婦人有三病。一者病痙。二者病鬱冒。三者大便難。新產血虛。多汗出。善中風故令病痙。亡血復汗。寒多。故令鬱冒。亡津液。胃燥。故大便難。心典云。血虛汗出。筋脈失養。風入而益其勁。此筋病也。亡陰血虛。陽气遂厥。而寒復郁之。則頭眩而目瞀。此神病也。胃藏津液。而滲灌諸陽。亡津液。胃燥。則大腸失其潤。而大便難。此液病也。三者不同。其爲亡血傷津則一。故皆爲產後所有之病。卽此推之。凡產後血虛諸癥。可心領而神會矣。

張路玉云。產後元气虧損。惡露乘虛上攻。眼花頭暈。或心下滿悶。神昏口噤。或痰涎壅盛者。急用熱童便主之。或血下多而暈。或神昏煩亂者。芎歸湯加人參澤蘭童便。兼補而散之。又敗血上衛有三。或歌舞談笑。或怒罵坐臥。甚則逾墻上屋。此敗血衝心多死。用花蕊石散。或琥珀黑龍丹。如𨿽悶亂。不致顚狂者。失笑散加郁金。若飽悶嘔惡。腹滿脹痛者。此敗血衝胃。五積散。或平胃加姜桂。不應。送來復丹。嘔逆腹脹。血化爲水者。金匱下瘀血湯。

若面赤嘔逆欲死。或喘急者。此敗血衝肺。人參蘇木。甚則加芒硝蕩滌之。大抵衝心者十難救一。衝胃者五死五生。衝肺者十全一二。又產後口鼻起黑色。而鼻衄者。是胃气虛敗。

而血滯也。急用人參蘇木。稍遲不救。丹溪云。產後當大補气血。卽有雜癥。以末治之。一切病。多是血虛。皆不可發表。景嶽雲。產後旣有表邪。不得不解。旣有火邪。不得不淸。旣有內傷停滯。不得不開通消導。不可偏執。如產後外感風寒。頭痛身熱。便實中滿。脈緊數洪大有力。此表邪實癥也。又火盛者。必熱渴躁煩。或便結腹脹。口鼻舌焦黑。酷喜冷凍飲料。眼眵。

尿痛溺赤。脈洪滑。此內熱實癥也。又或因產過食。致停蓄不散。此內傷實癥也。又或鬱怒動肝。胸脇脹痛。大便不利。脈弦滑。此气逆實癥也。又或惡露未盡。瘀血上衝。心腹脹滿。疼痛拒按。大便難。小便利。此血逆實癥也。遇此等實癥。若用大補。是養虎爲患。誤矣。以上四家之論。俱屬產後治病扼要處。學人當細心體察。再參觀葉先生醫案。更能博考羣書。以治產後諸病。易如反掌矣。否則如眇能視。不足以有明也。如跛能履。不能以與行也。烏得稱司命哉。﹝秦天一﹞

婦人善病。而病由產後者爲更多。亦爲更劇。產後气血大虧。內而七情。外而六气。稍有感觸。卽足致病。使治之失宜。爲患莫測。朱丹溪曰。產後以大補气血爲主。𨿽有他癥。以末治之。此語固爲產後癥之宗旨。而癥實多端。論其常。未盡其變也。醫者惟辧乎脈候。以明內外之因。審乎陰陽。以別虛實之異。病根透徹。而施治自效。愼毋以逐瘀爲了事。亦毋以溫補爲守經。今觀先生案中。凡內因之實癥。未嘗不用攻治之劑。然如熱熾昏亂。有似惡露衝心者。先生則曰。陰气下泄。陽气上冒。從亡陽汗出譫語例。爲救逆法。如少腹衝及心脘。

痛而脹滿。有似肝气犯胃者。先生則曰。產後下虛。厥气上攻。惟用柔陽之藥。如頭痛汗出煩渴。有似感冒風寒者。先生則曰。開泄則傷陽。辛熱則傷陰。從仲景新產鬱冒之治以立方。至於奇經八脈。爲產後第一要領。蓋八脈麗於下。產後陰分一傷。而八脈自失所司。溫補鎭攝。在所必先。無柰世人罕知。卽有一二講論者。終屬影響模糊。惟先生於奇經之法。

條分縷析。盡得其精微。如衝脈爲病。用紫石英以爲鎭逆。任脈爲病。用龜板以爲靜攝。督脈爲病。用鹿角以爲溫煦。帶脈爲病。用當歸以爲宣補。凡用奇經之藥。無不如芥投鍼。若夫外因爲病者。風溫入肺。用葦莖湯甘寒淡滲。以通肺气。遇寒腹痛。用當歸桂枝湯。辛甘化陽。以和營衛。暑气上干。則陰虛是本病。暑熱是客气。淸上勿致礙下。便是理邪。如濕傷脾陽。而飲邪阻气。用苦溫淡滲之品。澤術湯治之。熱蒸化燥而胃阻腸痺。用首烏麻仁麥冬花粉淸滋潤燥之劑治之。熱乘陰虛而入營中。則忌表散淸克。惟育陰可以除熱。更如邪入營絡而成瘧癥。不得發汗膩補。當以輕淸和解爲主。要之先生於內因之癥。一一尋源探本。非同俗手漫謂補虛。於外因之端。種種審變達權。不以產後自爲荊棘。惟讀書多而胸具靈機。故於丹溪本末二字。尢爲神化無迹。此所謂知其要者。一言而終。不知其要者。流散無窮也。案中諸癥甚多。學人果能悟焉。則一以貫之矣。﹝龔商年﹞

徐評近來諸醫。誤信產後屬寒之說。凡產後無不用炮姜熟地肉桂人參等藥。不知產後血脫。孤陽獨旺。𨿽石膏竹茹。仲景亦不禁用。而世之庸醫。反以辛熱之藥戕其陰而益其火。無不立斃。我見甚多。案中絕無此獘。足徵學有淵源。惟喜用人參。而少用血藥。消痰淸胃之法。尙未見及。則有未到也。胎產之後。總由營虛大脫。不論有邪無邪。必養血爲主。其去瘀消痰降火驅風種種治法。皆從血分中推詳變化。不離本官。案中諸方多隨見施。竟有不似產後之方者。

此非專門之故也。

卷九

瘕

張久痛在絡。營中之气。結聚成瘕。始而夜發。繼而晝夜俱痛。陰陽兩傷。徧閱醫藥。未嘗說及絡病。便難液涸。香燥須忌。﹝營絡气聚結瘕﹞

靑蔥管新絳當歸須桃仁生鹿角柏子仁朱﹝二六﹞辛潤通絡。成形瘀濁吐出。然瘀濁必下行爲順。上湧𨿽安。恐其復聚。仍宜緩通。以去瘀生新爲治。無取沈降急攻。謂怒勞多令人傷陽耳。

當歸桃仁茺蔚子制蒺藜生鹿角茯苓香附汁法丸周﹝三十﹞瘕聚結左。肢節寒冷。病在奇脈。以辛香治絡。

鹿角霜桂枝木當歸小茴茯苓香附蔥白龔脈癥向安。辛甘化風方法非謬。據云痛時少腹滿脹。其有形疝瘕。狀亦略小。法宜益營之中。再佐通泄其气。古稱通則不痛耳。

人參當歸肉桂吳萸小茴茯苓靑蔥管欽疝瘕。少腹痛。

當歸生薑羊肉桂枝小茴茯苓又瘕痛已止。當和營理虛。

歸身紫石英白芍﹝酒炒﹞小茴淡蓯蓉肉桂丸方用養營去術桂。合杞圓膏。

朱﹝四十﹞疝瘕。腹痛有形。用柔溫辛補。

當歸生薑羊肉某右脇攻痛作脹。應時而發。是濁陰气聚成瘕。絡脈病也。議溫通營絡。

當歸﹝三錢﹞小茴﹝炒焦一錢﹞上桂肉﹝一錢﹞靑蔥管﹝十寸﹞

譚瘕聚有形髙突。痛在胃脘心下。或垂腰少腹。重按旣久。痛勢稍定。經水後期。色多黃白。

此皆衝脈爲病。絡虛則脹。气阻則痛。非辛香何以入絡。苦溫可以通降。﹝气血凝絡脘痛經阻﹞

延胡川楝香附郁金茯苓降香汁茺蔚子炒山楂烏藥又瘕聚痼結。痛脹妨食。得食不下。痛甚。今月經阻不至。帶淋甚多。病由衝任脈絡。擾及肝胃之逆亂。若不宣暢經通。日久延爲蠱疾矣。

炒桃仁當歸須延胡川楝子靑皮小茴吳萸紫降香靑蔥管柳﹝四二﹞絡血不注衝脈。則經阻。气攻入絡。聚而爲瘕乃痛。衝脈是陽明屬隸。痛升於右。

脹及中脘。作嘔淸涎濁沫。操家煩怒。犯胃莫如肝。泄肝正救胃。

金鈴子炒延胡蓬莪術靑橘葉半夏濃朴薑汁茯苓又蔥白丸二錢。艾棗湯送。

某臍下瘕形漸大。气塞至心胸及咽喉。飲不解渴。遂气攻至背部。經水百餘日不來。小溲得利。大便不爽。气滯血瘀。皆因情志易郁。肝膽相火內灼。衝脈之血欲涸。丹溪謂气有餘便是火。口甜。食後痞。用苦辛淸降。﹝木火鬱气滯血瘀﹞

胡黃連﹝八分﹞山梔仁﹝一錢半﹞南山楂﹝三錢﹞蘆薈﹝一錢﹞雞肫皮﹝不落水去垢炙脆五錢﹞

化服回生丹半丸。

陸﹝十六﹞經阻半年。腹形漸大。痛不拒按。溲短便通。據形色脈象。不是用通經丸者。下气還攻於絡。

有形若瘕。炒枯腎气丸。﹝腎气不攝經阻腹痛脹﹞

繆脈弦左搏。數年胃痛不痊。發時手不可按。脇中拘急。少腹左傍。素有瘕聚之形。气自下焦衝起。爲脹爲嘔。此乃驚憂嗔怒。致動肝木。乘其中土。胃傷失降。脈絡逆並。痛勢爲甚。初起或理气獲效。久發中衰。辛香气燥。脾胃不勝克伐矣。議疏肝木。安土爲法。冀其漸緩。再酌後法。

﹝气血凝絡肝逆胃痛嘔﹞

川楝子川連榦姜桂枝當歸川椒生白芍烏梅又少腹疝瘕多年。衝起散漫。胃脘兩脇痛甚欲嘔。年前用安胃泄肝頗效。但下焦至陰。足跗發瘰裂水。久畱濕熱瘀畱。經脈絡中交病。若非宣通气血壅遏。恐非至理。

桃仁柏子仁川芎當歸小茴小香附茯苓山梔﹝薑汁炒﹞

爲末。用靑蔥管百莖。加水一杯。取汁法丸。

某﹝五十﹞數年左脇聚瘕。發作必嘔吐涎沫。酸苦濁水。寤不成寐。便閉忽瀉。始於悒郁。病由肝失暢達。木必傳土。胃气受侮。病久入絡。气血兼有。緩圖爲宜。急攻必變脹病。

生牡蠣川楝子肉延胡桃仁半夏茯苓橘紅白芥子川連吳萸香附汁薑汁法丸。

趙脈小。身不發熱。非時气也。凡經水之至。必由衝脈而始下。此脈胃經所管。醫藥消導寒涼。

不能中病。反傷胃口。致衝脈上衝。犯胃爲嘔。攻胸痞塞。升巓則昏厥。經言衝脈爲病。男子內疝。女子瘕聚。今小腹有形。兼有動气。其病顯然。夫曰結曰聚。皆奇經中不司宣暢流通之義。

醫不知絡脈治法。所謂愈究愈窮矣。﹝肝逆犯胃奇絡虛滯﹞

鹿角霜淡蓯蓉炒當歸炒小茴生杜仲茯苓用紫石英一兩煎湯。煎藥。

蔣﹝四七﹞天癸將止之年。小腹厥陰部位起瘕。動則滿腹脹痛。形堅。或時脊巓掣痛。必有穢痰血筋吐出。此起於郁傷。久則液枯气結。內風陽气煩蒸。則心熱痞結咽阻。已屬痼疾。治必無效。倘腹大中滿則劇矣。﹝郁傷液涸陽升痛脹﹞

牡蠣生地阿膠小胡麻茯苓豆皮沈﹝四十﹞肢冷腹痛。有形爲瘕。久瀉。﹝厥陰寒滯嘔瀉﹞

當歸﹝炒黑﹞小茴﹝炒黑﹞上肉桂山楂﹝炒黑﹞茯苓又冷利有瘕。遇冷則嘔。

吳萸炒小茴延胡茯苓川楝子生香附某脘中瘕聚。﹝肝郁犯胃﹞

川楝子﹝一錢﹞延胡﹝一錢﹞吳萸﹝五分﹞靑皮﹝七分﹞良姜﹝一錢﹞茯苓﹝三錢﹞

林脈左弦澀。少腹攻逆。痛卽大便。肝气不疏。厥陰滯積。

香附﹝一錢半﹞雞肫皮﹝炙一錢半﹞茯苓﹝一錢半﹞麥芽﹝一錢﹞香櫞皮﹝八分﹞靑皮﹝五分﹞炒楂肉﹝二錢﹞砂仁殼﹝五分﹞

又少腹瘕聚攻逆。身熱。或噫。或濁气下泄。則諸恙悉舒。惱怒病發。厥陰肝木郁遏不疏。顯露一斑。

川楝子﹝一錢﹞小茴﹝五分﹞生牡蠣﹝三錢﹞桂枝木﹝五分﹞生白芍﹝一錢﹞靑皮﹝一錢﹞

程聚气疝瘕。大便不爽。必腹中痛。當通腑經气分。

蔥白丸二錢五分。紅棗湯送。

又仿朱南陽意。以濁攻濁。

韭白根﹝去須五錢﹞兩頭尖﹝一百粒﹞炒香橘核﹝一錢半﹞小茴香﹝七分﹞金鈴子肉﹝一錢半﹞

又瘕聚已解。用八珍丸。加香附小茴白花益母膏丸。

某瘕聚在左脇中。肝病。

桃仁川楝子延胡當歸橘紅香附王﹝四一﹞瘕聚季脇。漸加煩倦減食。入夏土旺气泄。用泄少陽。補太陰方。﹝膽克脾暑傷气﹞

人參茯苓炙艸當歸丹皮生地鱉甲澤蘭膏周痛久在絡。凝聚成形。仍屬經病。議用河間法。﹝痰气凝結﹞

川楝子栝蔞皮香附汁延胡生牡蠣又理气豁痰。痛止思食。仍以前法參用。

半夏栝蔞皮香附汁生牡蠣橘紅香豉葛﹝四一﹞用丹溪小溫中丸。脹利自減。知腸胃濕熱。皆阻腑陽之流暢。水谷之气。不主遊溢。瘕屬气聚。爲血結。由無形釀爲有形。攻堅過急。藥先入胃。徒致後天气乏。恐脹病必至矣。俗有痞散成蠱之說。可爲治此病之戒律。﹝濕熱結﹞

老韭根﹝生曬一兩﹞桃仁﹝一兩﹞生香附﹝一兩﹞炒楂肉﹝一兩﹞當歸須﹝一兩﹞山甲片﹝一兩﹞

小茴香﹝三錢﹞桂枝木﹝三錢﹞

胡﹝二十﹞少腹聚瘕。能食便不爽。腹微脹。﹝濕熱腹脹﹞小溫中丸。

王﹝二一﹞初病寒熱。半年經水不來。少腹已有瘕形。食又減半。當此年犯幹血勞慮。﹝寒熱食減幹血勞﹞

焦術茯苓廣皮香附當歸南山楂白芍夫者徵也。血食凝阻。有形可徵。一定而不移。瘕者假也。髒气結聚。無形成假。推之而可動。昔有七八瘕之說。終屬彊分名目。不若有形無形之辧爲明的也。二病在肝脾。而胃與八脈亦與有責。治之之法。卽從諸經。再究其气血之偏勝。气虛則補中以行气。气滯則開郁以宣通。血衰則養營以通絡。血瘀則入絡以攻痺。此治瘕之大略。古方甚多。而蔥白丸。烏雞煎丸。尢爲神效。瘕之外。更有癖腸覃石瘕內疝等癥。古人論之已詳。玆不必贅。今參先生方案。如營傷气阻者。於益營之中。佐通泄其气。如絡虛則脹。气阻則痛者。以辛香苦溫入絡通降。又如肝胃兩病者。以泄肝救胃。肝胃脾同病者。則扶土制木。肝臟之气獨郁不宣者。辛香專治於气。血痺絡迸失和者。辛香專理其血。病由衝任擾及肝胃之逆亂者。仍從肝胃兩經主治。以疏降溫通。凡此悉靈機法眼。藥不妄投。總之治瘕之要。用攻法。宜緩宜曲。用補法。忌澀忌呆。上逆則想肝臟衝病之源頭。下垂則究中气陰邪之衰旺。吞酸吐水。必兼剛藥。液枯腸結。當祖滋營。再辧脈象之神力。形色之枯澤。致病之因由。則治法自然無誤矣。﹝龔商年﹞

徐評案中方論。平正淸切。又極和潤。無剛燥克削等獘。但有形之疾。多有凝結而不可破者。

古人膏丸蒸熨等法。必不可少。此則全未見及。恐沈痼之疾。斷不能除也。

卷九

熱入血室

沈﹝氏﹞溫邪初發。經水卽至。寒熱耳聾。漧嘔。煩渴飲。見癥已屬熱入血室。前醫見咳嗽脈數舌白。

爲溫邪在肺。用辛涼輕劑。而煩渴愈甚。拙見熱深十三日不解。不獨气分受病。況體質素虛。

面色黯慘。恐其邪陷痙厥。三日前已經發痙。五液暗耗。內風掀旋。豈得視爲渺小之恙。議用玉女煎兩淸气血邪熱。仍有救陰之能。﹝熱邪內陷液傷發痙﹞玉女煎加竹葉心。武火煎五分。

又脈數。色黯。舌上轉紅。寒熱消渴俱緩。前主兩淸气血。伏邪已得效驗。大凡體質素虛。驅邪及半。必兼護養元气。仍佐淸邪。腹痛便溏。和陰是急。

白芍炙艸人參炒麥冬炒生地又脈右數左虛。臨晚微寒熱。復脈湯去姜桂。

吳﹝氏﹞熱病十七日。脈右長左沈。舌痿飲冷。心煩熱。神气忽淸忽亂。經來三日患病。血捨內之熱气。乘空內陷。當以瘀熱在裏論病。但病已至危。從蓄血如狂例。﹝蓄血﹞

細生地丹皮制大黃炒桃仁澤蘭人中白考熱入血室。金匱有五法。第一條主小柴胡。因寒熱而用。𨿽經水適斷。急提少陽之邪。

勿令下陷爲最。第二條。傷寒發熱。經水適來。已現晝明夜劇。譫語妄見。恐人誤認陽明實病。故有無犯胃气。及上二焦之戒。第三條。中風寒熱。經水適來。七八日。脈遲身涼。胸脇滿如結胸狀。譫語者。顯無表癥。全露熱入血室之候。自當急刺期門。使人知鍼力比藥力尢捷。第四條。陽明病。下血譫語。但頭汗出。亦爲熱入血室。亦刺期門。汗出而愈。仲景無非推展其義。教人當知通變。第五條。明其一癥。而有別因爲害。如痰潮上脘。昏冒不知。當先化其痰。後除其熱等語。所謂急者先除也。乃今人一遇是癥。不辧熱入之輕重。血室之盈虧。遽與小柴胡湯。貽害必多。要之熱甚而血瘀者。與桃仁承气。及山甲歸尾之屬。血捨空而熱陷者。用犀角地黃湯。加丹參木通之屬。表邪未盡。而表癥仍兼者。當合乎和解。熱輕而淸藥過投。气機致鈍者。不妨借溫通爲使。血結胸有桂枝紅花湯。參入海蛤桃仁之治。昏狂甚。進牛黃膏。調入淸气化結之煎。再觀案中。有兩解气血燔蒸之玉女法。熱甚陰傷。有育陰養气之復脈法。又有護陰滌熱之緩攻法。先聖後賢。其治總條分縷析。學人審癥制方。愼毋拘乎柴胡一法也。﹝邵新甫﹞

徐評向時閱此老親筆醫案。每多假借偏造之談。而文理亦有不貫串處。今所刻諸案不但文理通達。兼之筆力簡淨明達。近日時文家亦不能望其萬一。不知原文本來如是。抑編輯之人爲之筆削也。

卷十

幼科要略

按𦇤褓小兒。體屬純陽。所患熱病最多。世俗醫者。固知謂六气之邪。皆從火化。飲食停畱。

鬱蒸變熱。驚恐內迫。五志動極皆陽。柰今時治法。初則發散解肌。以退表熱。仍混入消導。繼用淸熱苦降。或兼下奪。再令病家禁絕乳食。每致胃气索然。內風來乘。變見驚癇。告斃甚多。附記世俗通套之方藥於左。不可不知。不足取法也。

防風荊芥葛根前胡桔梗木通赤芍卜子濃朴陳皮山楂麥芽枳殼神曲鉤藤夏佐香薷冬佐麻黃羌活。

兩三日熱不解。

柴胡前胡黃連黃芩山梔連翹薄荷葛根木通鉤藤濃朴枳實栝蔞實丸劑必用大黃。

四五日不解。但言食滯未盡。表裏不和。總以柴芩小陷胸。若嘔逆煩渴。用竹茹黃連半夏。若痰多喘促。卽用葶藶杏仁蘇子卜子膽星貝母。甚者加牛黃。此皆套法。所當戒也。

屢淸消不愈。便無方法。苟不變驚。必曰骨蒸孩勞。所用藥餌。不分气血陰陽。但知見癥施治。如早涼暮熱。必用。

地骨皮丹皮生地元參甘艸北沙參石斛知母有痰。加蘇子杏仁貝母橘紅膽星桔梗其鉤藤石斛茯苓穀芽之屬。每劑必用。總之取無故疲藥。待其自愈。倘有變癥。希冀掩飾而已。

愚按嬰兒肌肉柔脆不耐風寒。六腑五臟气弱。乳汁難化。內外二因之病自多。然有非風寒。竟致外感。不停滯已屬內傷。其故何歟。嘗思人在气交之中。春夏地气之升。秋冬天令之降。呼出吸入。與時消息。間有穢濁吸入。卽是三焦受邪。過募原直行中道。必發熱煩躁。倘幼醫但執前藥。表散消導。淸火通便。病輕或有幸成。病重必然顚覆。錢仲陽云。糞履不可近𦇤褓小兒。餘言非無據矣。四十年來治效頗多。略述其槪云。

夫春溫夏熱。秋涼冬寒。四時之序也。春應溫而反大寒。夏應熱而反大涼。秋應涼而反大熱。冬應寒而反大溫。皆不正之乖气也。病自外感。治從陽分。若因口鼻受气。未必恰在足太陽經矣。

大凡吸入之邪。首先犯肺。發熱咳喘。口鼻均入之邪。先上繼中。咳喘必兼嘔逆脹。𨿽因外邪。

亦是表中之裏。設宗世醫發散陽經。𨿽汗不解。幼稚質薄神怯。日期多延。病變錯綜。玆以四气常法列左。

卷十幼科要略

伏气

春溫一癥。由冬令收藏未固。昔人以冬寒內伏。藏於少陰。入春發於少陽。以春木內應肝膽也。

寒邪深伏。已經化熱。昔賢以黃芩湯爲主方。苦寒直淸裏熱。熱伏於陰。苦味堅陰。乃正治也。知溫邪忌散。不與暴感門同法。若因外邪先受。引動在裏伏熱。必先辛涼以解新邪。繼進苦寒以淸裏熱。況熱乃無形之气。幼醫多用消滯。攻治有形。胃汁先涸。陰液劫盡者多矣。

卷十幼科要略

備用方

黃芩湯蔥豉湯﹝新邪引動伏邪﹞涼膈散淸心涼膈散

卷十幼科要略

風溫

風溫者。春月受風。其气已溫。經謂春气病在頭。治在上焦。肺位最髙。邪必先傷。此手太陰气分先病。失治則入手厥陰心胞絡。血分亦傷。蓋足經順傳。如太陽傳陽明。人皆知之。肺病失治。逆傳心胞絡。幼科多不知者。俗醫見身熱咳喘。不知肺病在上之旨。妄投荊防柴葛。加入枳朴杏蘇卜子查麥廣皮之屬。輒云解肌消食。有見痰喘。便用大黃礞石滚痰丸。大便數行。上熱愈結。幼稚谷少。胃薄。表裏苦辛化燥。胃汁已傷。復用大黃大苦沈降丸藥。致脾胃陽和傷極。陡變驚癇。莫救者多矣。

按此癥風溫肺病。治在上焦。夫風溫春溫忌汗。初病投劑。宜用辛涼。若雜入消導發散。不但與肺病無涉。劫盡胃汁。肺乏津液上供。頭目淸竅。徒爲熱气燻蒸。鼻幹如煤。目暝。或上竄無淚。

或熱深肢厥。狂躁溺澀。胸髙气促。皆是肺气不宣化之徵。斯時若以肺藥。少加一味淸降。使藥力不致直趨腸中。而上痺可開。諸竅自爽無如城市庸醫。僉云結胸。皆用連蔞柴枳。苦寒直降。

致閉塞愈甚。告斃甚多。

按此癥。初因發熱喘嗽。首用辛涼。淸肅上焦。如薄荷連翹牛蒡象貝桑葉沙參梔皮蔞皮花粉。

若色蒼熱勝煩渴。用石膏竹葉辛寒淸散。痧癥亦當宗此。若日數漸多。邪不得解。芩連涼膈亦可選用。至熱邪逆傳入膻中。神昏目暝。鼻竅無涕淚。諸竅欲閉。其勢危急。必用至寶丹。或牛黃淸心丸。病減後餘熱。只甘寒淸養胃陰足矣。

卷十幼科要略

備用方

葦莖湯淸心涼膈散涼膈散瀉白散葶藶大棗湯白虎湯至寶丹淸心牛黃丸竹葉石膏湯諭氏淸燥救肺湯

卷十幼科要略

夏熱

夏爲熱病。然夏至已前。時令未爲大熱。經以先夏至病溫。後夏至病暑。溫邪前已申明。暑熱一癥。幼醫易眩。夏暑發自陽明。古人以白虎湯爲主方。後賢劉河間創議。迥出諸家。謂溫熱時邪。

當分三焦投藥。以苦辛寒爲主。若拘六經分癥。仍是傷寒治法。致誤多矣。蓋傷寒外受之寒。

必先從汗解。辛溫散邪是已。口鼻吸入之寒。卽爲中寒陰病。治當溫裏。分三陰見癥施治。若夫暑病。專方甚少。皆因前人略於暑詳於寒耳。考古如金匱暑痙之因。而潔古以動靜分中暑中熱。各具至理。玆不槪述。論幼科病暑熱夾雜別病有諸。而時下不外發散消導。加入香薷一味。或六一散一服。考本艸香薷辛溫發汗。能泄宿水。夏熱气閉無汗。渴飲停水。香薷必佐杏仁。以杏仁苦降泄气。大順散取義若此。長夏濕令。暑必兼濕。暑傷气分。濕亦傷气。汗則耗气傷陽。胃汁大受劫爍。變病由此甚多。發泄司令。裏眞自虛。張鳳逵云。暑病首用辛涼。繼用甘寒。再用酸泄酸斂。

不必用下。可稱要言不煩矣。然幼科因暑熱蔓延。變生他病。玆摘其槪。

卷十幼科要略

受熱厥逆

夏令受熱。昏迷若驚。此爲暑厥。卽熱气閉塞孔竅所致。其邪入絡。與中絡同法。牛黃丸至寶丹芳香利竅可效。神蘇以後。用淸涼血分。如連翹心竹葉心玄參細生地鮮生地二冬之屬。此癥初起。大忌風藥。初病暑熱傷气。竹葉石膏湯。或淸肺輕劑。大凡熱深厥深。四肢逆冷。但看面垢齒燥。二便不通。或瀉不爽爲是。大忌誤認傷寒也。

卷十幼科要略

疳

幼兒斷乳納食。值夏月脾胃主气。易於肚膨泄瀉。頭熱。手足心熱。形體日瘦。或煩渴善食。漸成五疳積聚。當審體之彊弱。病之新久。有餘者當疏胃淸熱。食入糞色白。或不化。當健脾佐消導淸熱。若濕熱內郁。虫積腹痛。導滯驅虫微下之。緩調用肥兒丸之屬。

卷十幼科要略

口疳

夏季秋熱。小兒泄瀉。或初愈未愈。滿口皆生疳蝕。嘗有阻塞咽喉致危者。此皆在裏濕盛生熱。

熱气蒸灼。津液不升。濕熱偏傷气分。治在上焦。或佐淡滲。世俗常刮西瓜翠衣治疳。取其輕揚滲利也。

卷十幼科要略

脹

夏季濕熱鬱蒸。脾胃气弱。水谷之气不運。溫者內蘊爲熱。漸至浮腫腹脹。小水不利。治之非法。

水濕久漬。逆行犯肺。必生咳嗽喘促。甚則坐不得臥。俯不能仰。危期速矣。大凡喘必生脹。脹必生喘。方書以先喘後脹者治在肺。先脹後喘者治在脾。亦定論也。金匱有風水皮水石水正水黃汗。以分表裏之治。河間有三焦分消。子和有磨積逐水。皆有奧義。學人不可不潛心體認。難以槪述。閱近代世俗論水濕喘脹之癥。以內經開鬼門取汗爲表治。分利小便潔淨府爲里治。

經旨病能篇。謂諸濕腫滿。皆屬於脾。以健脾燥濕爲穩治。治之不效。技窮束手矣。不知凡病皆本乎陰陽。通表利小便。乃宣經气利腑气。是陽病治法。暖水髒。溫脾腎。補方以驅水。是陰病治法。治肺痺以輕開上。治脾必佐溫通。若陰陽表裏乖違。髒眞日漓。陰陽不運。亦必作脹。治以通陽。乃可奏績。如局方禹餘糧丸。甚至三焦交阻。必用分消。腸胃窒塞。必用下奪。然不得與傷寒實熱同例。擅投硝黃枳朴。擾動陰血。若太陰脾臟飲濕阻气。溫之補之不應。欲用下法。少少甘遂爲丸可也。其治實癥選用方法備采。

卷十幼科要略

備用方

葶藶大棗湯瀉白散大順散牡蠣澤瀉散五苓散越婢湯甘遂半夏湯控涎丹五子五皮湯子和桂苓湯禹功丸茯苓防己湯中滿分消湯小靑龍湯木防己湯附記一徐姓小兒。單脹數月。幼科百治無功。僉用肥兒丸萬安散磨積丹綠礬丸雞肫藥俱不效。余謂气分不效。宜治血絡。所謂絡瘀則脹也。用歸須桃仁延胡山甲蜣螂虫靈脂山楂之類爲丸。十日全愈。

卷十幼科要略

吐瀉霍亂

吐瀉一癥。幼兒脾胃受傷。陡變驚搐最多。若是不正穢气觸入。或口食寒冷。應用正气散。六和湯。五積散之類。正气受傷。肢冷呃忒。嘔吐自利。卽用錢氏益黃散。有痰用星附六君子湯理中湯等。倘熱气深伏。煩渴引飲。嘔逆者。連香飲黃連竹茹橘皮半夏湯。熱閉神昏用至寶丹。寒閉用來復丹。

卷十幼科要略

食瓜果泄瀉

稚年夏月。食瓜果水寒之濕。著於脾胃。令人泄瀉。其寒濕積聚。未能遽化熱气。必用辛溫香竄之气。古方中消瓜果之積。以丁香肉桂。或用麝香。今七香餅治瀉。亦祖此意。其平胃散胃苓湯亦可用。

卷十幼科要略

瘧

瘧因暑發居多。方書𨿽有痰食寒熱瘴癘之互異。幼稚之瘧。都因脾胃受病。然气怯神弱。初病驚癇厥逆爲多。在夏秋之時。斷不可認爲驚癇。大方瘧癥。須分十二經。與咳癥相等。若幼科庸俗。但以小柴胡去參。或香薷葛根之屬。不知柴胡劫肝陰。葛根竭胃汁。致變屢矣。幼科純陽。

暑爲熱气。癥必熱多煩渴。邪自肺受者。桂枝白虎湯。二進必愈。其有冷食不運。有足太陰脾病見癥。初用正气。或用辛溫。如艸果生薑半夏之屬。方書謂艸果治太陰獨勝之寒。知母治陽明獨勝之熱。瘧久色奪。唇白汗多。餒弱。必用四獸飲。陰虛內熱。必用鱉甲首烏知母。便漸溏者忌用。久瘧營傷。寒勝加桂姜。擬國中末瘧門用藥於左。

初病暑風濕熱瘧藥脘痞悶枳殼桔梗杏仁濃朴﹝二味喘最宜﹞栝蔞皮山梔香豉頭痛宜辛涼輕劑連翹薄荷赤芍羚羊角蔓荊子滑石﹝淡滲淸上﹞

重則用石膏口渴用花粉煩渴用竹葉石膏湯熱甚則用黃芩黃連山梔夏季身痛屬濕。羌防辛溫宜忌。宜用木防己蠶砂。

暑熱邪傷。初在气分。日多不解。漸入血分。反渴不多飲。唇舌絳赤。芩連膏知不應。必用血藥。諒佐淸气熱一味足矣。

輕則用靑蒿丹皮﹝汗多忌﹞犀角竹葉心玄參鮮生地細生地木通﹝亦能發汗﹞

淡竹葉若熱久痞結瀉心湯選用。

又夏月熱久入血。最多蓄血一癥。語昏狂。看法以小便淸長者。大便必黑爲是。桃仁承气湯爲要藥。

幼稚瘧久。面腫腹膨。泄瀉不欲食。或囊腫。或跗腫。必用東垣益气以升陽。倘脾陽消憊。前方不應。用理中湯。或錢氏益黃散。得效二三日。須投五苓散一二日。再與異功參苓白術散之類。

必全好。徐忠可注金匱有云。幼兒未進谷食者。患瘧久不止。用冰糖濃湯。余試果驗。

瘧多用烏梅。以酸泄木安土之意。用常山艸果。乃劫其太陰之寒。以常山極走。使二邪不相並之謂。用人參生薑曰露姜飲。一以固元。一以散邪。取通神明去穢惡之气。總之久瘧气餒。凡壯膽气。皆可止瘧。未必眞有瘧鬼。又瘧邪旣久。深入血分。或結瘧母。鱉甲煎丸。設用煎方。活血通絡可矣。

卷十幼科要略

痢

痢疾一癥。古稱滯下。蓋裏有滯濁而後下也。但滯在气。滯在血。冷傷熱傷。而滯非一。今人以滯爲食。但以消食。並令禁忌飲食而已。

夫瘧痢皆起夏秋。都因濕熱鬱蒸。以致脾胃水谷不運。濕熱灼气血爲粘膩。先痛後痢。痢後不爽。若偶食瓜果冰寒卽病。未必卽變爲熱。先宜辛溫疏利之劑。若膿血幾十行。痛後重。初用宣通驅熱。如芩連大黃。必加甘艸以緩之。非如傷寒糞堅。須用芒硝咸以堅。直走破泄至陰。

此不過苦能勝濕。寒以逐熱。足可卻病。古云行血則便膿愈。導气則後重除。行血涼血。如丹皮桃仁延胡黑楂歸尾紅花之屬。導气如木香檳榔靑皮枳朴廣皮之屬。世俗通套不過如此。蓋瘧傷於經。猶可延挨。痢關乎髒。誤治必危。診之大法。先明體質彊弱。肌色蒼嫩。更詢起居致病因由。初病體堅癥實。前法可遵。久病气餒神衰。𨿽有腹痛後重。亦宜詳審。不可槪以攻積淸奪施治。聊附記一治驗備考。

施姓子年七歲。七月二十三日。天久雨陰晦。遂發泄瀉。數次。越日腹痛下痢紅白。延幼科二人。

調治五六日。至初二日。余診之。嘔逆不食。下痢無度。都是血水。其腹痛晝夜無寧刻。兩脈俱細。

右澀欲歇。坐次鼻聞藥气。乃大黃气。令其勿進。施云。有二醫在。枉先生一商何如。余惟之。入書室索方。一醫曰。下痢已來。全無糟粕。若非攻蕩去積。無別法可投。余曰肢冷下血液。七八日。痛不飲水。望面色。枯白中極气黯。脈形細。按之不鼓。明是冷濕中於太陰。仲景太陰九法。示不用下。乃急煎人參炙艸炮姜歸芍陳皮。少佐肉桂。二劑。垢滯得下。痛痢大減。繼以歸芍異功散。

參苓白術散。半月全安。

噤口不納水谷下痢。都因熱升濁攻。必用大苦。如芩連石蓮淸熱。人參輔胃益气。熱气一開。

卽能進食。藥宜頻頻進二三口。

小兒休息久痢。變爲糞後下血。最難速愈。有因气弱下陷者。補中益气。虛寒飲食不化者。錢氏益黃散。濕熱未淨。气分延虛者。淸暑益气湯。胃彊善食者。苦寒淸熱。更節飲食。須善調經月。

久瀉久痢。必傷及腎。以腎司二便也。必肛門後墜不已。與初病濕熱裏急下重不同。治以攝陰液。或佐疏補。久則純與攝納。

小兒熱病最多者。以體屬純陽。六气著人。气血皆化爲熱也。飲食不化。蘊蒸於裏。亦從熱化矣。

然有解表已復熱。攻裏熱已復熱。利小便愈後復熱。養陰滋淸。熱亦不除者。張季明謂元气無所歸著陽。浮則倏熱矣。六神湯主之。

卷十幼科要略

秋燥

秋深初涼。稚年發熱咳嗽。證似春月風溫癥。但溫乃漸熱之稱。涼卽漸冷之意。春月爲病。猶冬藏固密之餘。秋令感傷。恰值夏熱發泄之後。其體質之虛實不同。但溫自上受。燥自上傷。理亦相等。均是肺气受病。世人誤認暴感風寒。混投三陽發散。津劫燥甚。喘急告危。若果暴涼外束。

身熱痰嗽。只宜蔥豉湯。或蘇梗前胡杏仁枳桔之屬。僅一二劑亦可。更有粗工。亦知熱病。與瀉白散加芩連之屬。不知愈苦助燥。必增他變。當以辛涼甘潤之方。气燥自平而愈。愼勿用苦燥。

劫爍胃汁。

秋燥一癥。气分先受。治肺爲急。若延綿數十日之久。病必入血分。又非輕浮肺藥可醫。須審體質癥端。古謂治病當活潑潑地。如盤走珠耳。

翁姓子方數月。秋燥潮熱。咳嗽如瘧。幼科用發散藥二日不效。忙令禁乳。更醫用瀉白散。再加芩連二日。晝夜煩熱。喘而不咳。下痢粘膩。藥後竟痢藥水。延余診之。余曰稚年以乳食爲命。餓則胃虛气餒。肺气更不爽矣。與玉竹甘艸炒廣皮竹葉心。一劑熱緩。繼與香粳米南棗廣皮甘艸沙參二劑。與乳少進。令夜抱勿倒。三日全愈。

卷十幼科要略

冬寒

深秋入冬。暴冷折陽。外感發熱。頭痛身痛。嘔惡。必從太陽。若渴能飲水者。裏熱見癥。卽非純以表散。傷寒每以風傷衛。用桂枝法。寒傷營。用麻黃法。小兒肌疏易汗。難任麻桂辛溫。表邪太陽治用。輕則紫蘇防風一二味。身痛用羌活。然不過一劑。傷風癥亦肺病爲多。前杏枳桔之屬。辛勝卽是汗藥。其蔥豉湯。乃通用要方。若肢冷寒戰。嘔吐自痢。或身無熱。卽從中寒裏癥。三陰須分。但小兒科。太陰中寒最多。厥陰間有。若冬令應寒。气候溫暖。當藏反泄。卽能致病。名曰冬溫。

溫爲欲熱之漸。非寒癥得汗而解。若涉表邪一二。裏熱必兼七八。是癮疹丹痧。非徒風寒。或外受之邪。與裏邪相薄。亦令郁於經絡。或飲醇濃味。裏熱熾烈。而衛气不與營分相和。或不正直入內侵。卽有腹痛下痢諸癥。其治法按癥。必以裏癥爲主。稍兼淸散有諸。設用辛溫。禍不旋踵矣。至於痧痘時癘。須分四气也。

卷十幼科要略

看三關法

滑氏云。小兒三歲以內。看男左女右。手虎口三節。曰三關。紋色紫熱。紅傷寒。靑驚風。白疳病。黃色淡紅。乃平常小恙。其筋紋宜藏。不宜暴露。若見黑色。則爲危險。再脈紋見下截風關爲輕。中截气關爲重。上截命關爲尢重耳。直透三關爲大危。

卷十幼科要略

痧疹

﹝痧子吳音子浙江疹北音丹﹞

痧屬陽腑經邪。初起必從表治。癥見頭痛。喘急咳嗽。气粗嘔惡。一日二日卽發者輕。三五日者重。陽病七日外。隱伏不透。邪反內攻。喘不止。必腹痛脹祕悶危矣。治法宜苦辛淸熱。涼膈去硝黃。

方書謂足陽明胃疹。如雲布密。或大顆如痘。但無根盤。方書謂手太陰肺疹。但有點粒。無片片者。用辛散解肌。冬月無汗。壯熱喘急。用麻杏。如華蓋散三拗湯。夏月無汗。用辛涼解肌。葛根前胡薄荷防風香薷牛蒡枳桔木通之屬。

古人以表邪口渴。卽加葛根。以其升陽明胃津。熱甚煩渴。用石膏辛寒解肌。無汗忌用。

凡瘡疹辛涼爲宜。連翹辛涼。翹出眾艸。能升能淸。最利幼科。能解小兒六經諸熱。

春令發痧從風溫。夏季從暑風。暑必兼濕。秋令從熱爍燥气。冬月從風寒。

疹宜通泄。泄瀉爲順。下痢五色者亦無妨。惟二便不利者。最多凶癥。治法大忌止瀉。

痧本六气客邪。風寒暑濕。必從火化。痧旣外發。世人皆云邪透。孰謂出沒之際。升必有降。勝必有復。常有痧外發。身熱不除。致咽啞齦腐。喘急腹脹。下痢不食。煩躁昏沈。竟以告斃者。皆屬裏癥不淸致變。須分三焦受邪孰多。或兼別病累瘁。須細體認。上焦藥用辛涼。中焦藥用苦辛寒。下焦藥用鹹寒。

上焦藥。气味宜以輕。肺主气。皮毛屬肺之合。外邪宜辛勝。裏甚宜苦勝。若不煩渴。病日多。邪郁不淸。可淡滲以泄气分。

中焦藥。痧火在中。爲陽明燥化。多气多血。用藥气味。苦寒爲宜。若日多胃津消爍。苦則助燥劫津。甘寒宜用。

下焦藥。鹹苦爲主。若熱毒下注成痢。不必咸以堅。但取苦味堅陰燥濕。

古人以痧爲經腑之病。忌溫燥澀補。所謂痘喜溫暖。疹喜淸涼也。然常有气弱體虛。表散寒涼非法。淹淹釀成損怯。但陰傷爲多。救陰必扶持胃汁。气衰者亦有之。急當益气。稚年陽體純剛之藥忌用。幼科方書歌括曰。赤疹遇淸涼而消。白疹得溫暖而解。此溫字。卽後人酒釀檉木粗艸紙木棉紗之屬。𨿽不可不知。然近年用者多無益。

痧疳。濕盛熱蒸。口舌咽喉疳蝕。若不速治。有穿腮破頰咽閉喘促告斃矣。治之宜早。外治另有專方。若湯藥方法。必輕淡能解上病。或淸散亦可。

痧痢乃熱毒內陷。與傷寒協熱邪盡則痢止同法。忌升提。忌補澀。輕則分利宣通。重則苦寒解毒。

卷十幼科要略

痘

論痘首推錢仲陽陳文中二家。錢用寒涼。陳用溫熱。確乎相左。丹溪祖錢非陳。分解毒和中安表爲要。以犀角地黃湯爲主方。舉世宗之。莫敢異議。後之萬氏。以脾胃爲主。魏氏以保元爲主。

皆從二家脫化。費建中救偏。悉以石膏大黃。胡氏輒投汗下。松江東地。多宗秦鏡明。京口江寧。咸推管檉保赤。吾蘇悉遵翁仲仁金鏡錄。可謂家諭戶曉者。其取長在看不在乎治。看法精確。有可以前知之巧妙。後之翟氏聶氏。深以气血盈虧。解毒化毒。分晰闡揚錢陳底蘊。超出諸家。因分別太多。讀者目眩心憒。不若翁仲仁蕘悅口也。然眼目之功。須宗翁氏。而匯治講究。參之諸家可矣。姑舉看法。

大凡發熱三日。而後見標。是其常。好以熱勢參詳見癥。定其吉凶。翁仲仁鑫鏡錄甚明。玆不復贅。其未刻悉補入。

傷寒邪由外入。痘子熱從內起。但時邪引動而出。與傷寒兩途。

周歲小兒。初熱卽現驚搐昏迷之狀最多。世俗謂驚痘最好。此言未必皆然。方書云。先驚後痘者生。先痘後驚者死。頻頻驚厥。最多悶痘。蓋痘由腎至肝至心脾及肺。自裏至外。自深及淺。未發之前。痘熱先已內動。目現水晶光芒。腎熱也。水生木而入肝。木生火而入心。火生土而入脾。土生金而入肺。其先天痘毒。從至陰以過陽。全藉身中元气。領載充長。以化毒爲漿。漿必濃濃蒼老而始結痂。毒已外泄。元气內返。斯無變癥。周歲以內。身小元弱。常有熱一日卽出。

亦有順痘。但須看神气靜躁。熱勢輕重。見點徐徐而出。旣出卽長。熱緩安乳。便是好癥。若神气𨿽安。熱亦不盛。痘點𨿽不多。形呆色鈍。或作頭足落。脈懈不束筋骨。隱隱嘆息。或短气如喘。或嘔或瀉。最多悶癥。

若二三日間。痘苗已長。色亦頗好。竟夜終日。煩躁不止。最防隱處發疔。及發斑夾疹等癥。

一發熱煩躁。標點𨿽見。熱躁愈加。細詢無忽。再參兼癥。爲六气郁遏者。從時气治。爲內傷停滯者。從裏癥治。亦有表裏兩解治。亦有下奪者。但下法。寒涼之中。必須活血理气。防其凝澀冰伏。

初起必三次而出。熱止卽齊。其贈點亦有陸續發出者。須看顏色靈活。生气頃刻轉機變化爲要。察形辧癥。治法用藥。表藥活血疏肌。次則涼血解毒。實熱便閉者。微下之。虛弱气怯者。忌進疏解寒涼。間有虛寒弱稚。初發身不大熱。四肢皆冷。吐乳瀉乳。痘點不長。聞聲悠悠欲絕。望色慘淡無形。恰在一二朝間。余見程氏女。年甫半齡。布痘極多。痘形。色淡白。前癥疊見。近地幼科。僉用荊防蒡蟬紅花楂肉木通胡荽筍尖之屬。方𨿽寫而示以凶危。延余診視。余曰毒重气虛。法在不治。但身無熱。見癥虛寒。不因癘气表邪。焉用表藥。考萬氏始終以脾胃爲主。以理中湯加丁桂與服一劑。肢暖嘔止。再服利緩痘起。再用參歸鹿茸二服。以錢氏異功散而愈。

凡看痘。先論兒體彊弱。辧肌色。如色白多气虛。色蒼多血熱。形象羸有宿病。或渴乳。肌柔白嫩者。痘必鮮明。蒼黑皮粗者。色必暗晦。羸瘦病質。色燥形枯。必須辧根據期長養。內癥安和。

病軀出痘。卽平常無奇。亦難調理。歌訣云。形體羸瘦骨如柴。肌肉枯焦神思衰。徧體鋪排如此痘。縱能漿足亦堪嗟。

一初見腰痛足。不能起立者死。此毒伏於腎。

一初見腹脹胸髙。續增喘噦者死。

一初見目睛呆瞪。或暗無光。或黑白髙低。皆屬緊悶癥。

一初見痘。煩躁不止。卽防疔斑。疔必現於隱處。多死。

一初見痘。痘不續發。斑色深紫。漸變藍黑。六日內死。

一初見痘。紫斑漸起。痘反隱伏。此名紫斑白悶。

一初見痘。痘斑間雜。若似酒朱點墨必死。

以上皆論初見看法。以定凶危。發齊熱退後。皆無諸惡癥。翁仲仁云。三日四日。痘出當齊。點至足心。勢方安靜。若論幼小之兒。气血易周。常有未及三日。而發齊者。年長之體。四日以外。猶有贈發者。痘子稀少。數不盈百。不必點至足心。仲仁大意。謂發齊安靜。無慮變癥。然須辧明痘形痘色。是何等呈色。身體彊壯。痘屬上中。方可許其無慮。倘幼小弱質。或病後。或帶別病而後布痘。未可見痘好浪許。再以冬夏气候審詳。可以百千無誤。

今世用方初見宜解肌疏表通套法﹝十六味﹞

荊芥﹝四日不用﹞防風﹝三日不用﹞前胡﹝三日不用﹞牛蒡﹝四日不用﹞紫艸﹝二三日便滑忌﹞

木通紅花甘艸赤芍天虫楂肉川芎連翹桔梗廣皮蟬蛻﹝三四日不用﹞

方書中。未見點。用升麻葛根湯。今人不用。伍氏方法。見點忌升麻。後人謂葛根。表疏亦忌。

此輕揚升表通套藥。若裏癥急須兩解。

伍氏方。一二日用羌防透肌湯。今人不用。惡其辛溫气雄也。一二日壯熱气促。煩渴便祕。痘粒不發。翁仲仁云。若非風寒壅遏定是气虛不振。愚謂近世布痘。每盛發於君相風木燥金司令。

蓋非火不發也。火郁發之。升陽散火是已。但前癥若裏熱甚重。煎灼脂液。苟非苦寒下奪。佐以升表。不能用也。費建中方頗爲中的。

石膏大黃連翹赤芍靑皮﹝腹痛用﹞楂肉花粉紫艸木通丹皮﹝辛涼入血﹞

犀角﹝辛涼通血﹞

發齊後用黃連。

凡寒涼淸火解毒。必佐活血疏暢。恐凝滯气血也。

實熱便祕。通用涼膈通聖前胡枳殼湯四順淸涼飲痘四日發足。伍氏遵古方。用牛蒡熟末三分。用荸薺汁酒釀燉熱調勻。臨服刺入生雞冠血十餘滴與服。毒輕者卽起光潤之色。世皆宗之。

發齊已四五日。用涼血解毒湯藥。伍氏名四聖飲。非扁鵲原方。

生地連翹銀花紅花甘艸天虫桔梗紫艸﹝便滑用紫銚﹞

血熱加丹皮犀角火盛加黃連石膏羚羊角有斑加金汁元參頭面不起加川芎雞冠血咽喉痛加射乾元參山豆根狂亂躁擾加地龍汁毒重血凝加豬尾血冰片﹝量兒大小用﹞近世涼血解毒多用地丁銀花湯煎藥。

凡看痘。初起要根盤。其痘易長綻。倘尖瘦不肥多險。成漿之後。務要根盤卽化一綫。圈紅緊附。

頂滿滚圓。是爲毒化。若頂陷頂皺。根盤黯僵。其毒與气血交凝。實宜攻。虛宜補。

實火宜淸。攻不宜早。看來火色大赤。痘形色濕潤。方可攻托。否則搔擦立至。幹剝毒陷不治。

虛有血虛气虛之分。血虛爲熱。气虛爲寒。但虛熱與實熱不同。虛熱用滋淸方藥。

痘頂屬气。根盤屬血。气領血載。毒得煉化漿。凡體彊質實者多火。以淸涼之劑。火解漿成誤補則癰。癰者。壅也。其气虛血弱。色必淡白。形不雄偉。或頂陷。或皮皺。內癥則惡心。少食便溏。年少未進谷食者。腸胃薄劣。最多虛癥。七日以來。元气用事。不能勝毒。使之外出。多有內陷致變者。余最究心是癥。調之應手取效。魏氏保元湯。聶氏參歸鹿茸湯。陳氏木香異功散。腸滑不禁。

用七味豆蔻丸。白術散。理中湯。多獲奇效。甚者必用三服。

大凡兒肌白嫩者多虛癥。蒼黑者多實火。𨿽爲大槪。亦屬至要。白嫩發痘。色必鮮艷。勿謂便是善癥。蒼黑髮痘。色必晦昧。勿便許爲凶。總以神气安靜。顏色日換。形象漸長便吉。

六七日伍氏內托散。

生黃甘艸陳皮川芎當歸白糯米防風天虫角刺銀花血熱者不用防芎歸表疏者去天虫角刺血熱仍用丹皮地黃紫艸連翹羚羊豬尾雞冠雞鳴散達表之藥豬尾膏通裏之藥保元湯人參黃炙艸加川芎當歸名芎歸保元虛寒加肉桂升頂加鹿茸气滯正气加廣皮濃朴瀉加木香肉果質弱加坎河車嘔逆加丁香濃朴參歸鹿茸湯人參當歸鹿茸黃龍眼肉炙艸木香散人參木香丁香大腹皮桂心靑皮訶子半夏甘艸前胡赤苓異功散人參木香官桂廣皮當歸茯苓丁香白術附子肉果濃朴半夏豆蔻丸肉果木香砂仁枯礬訶子龍骨赤石脂白術散四君加藿香木香。

七八九日。頻用淸涼。痘火色旣退。漿不能透。或有半漿。頂有篛笠之形。不克充灌。今人多用桑虫漿生用。雞冠血生用。同酒漿和服。倘攻起。少頃後呆滯者。須用補托。

伍氏攻發藥用老人牙研極細。加麝香少許。每服二三分。名黑靈丹。

右天虫乃疏表風藥山甲乃攻經隧風藥。一味爲末。酒漿服。曰獨勝散。

凡虫蟻皆攻。無血者走气。有血者走血。飛者升。地行者降。凡漿足聲音啞者不妨。驟喘痰升者大忌。翁仲仁云。挫喉聲啞。漿行飽滿亦無妨。蓋痘漿因熱气以煉成。必升騰以達頭面。肺位最髙。熱上蒸迫。肺先受損。是以聲出不揚。倘喘急扶肚擡胸。乃火毒歸肺。必不治矣。

火毒歸肺。幼科每用珠子牛黃膏連之屬。多不效。余遵孫思邈葦莖湯。或仲景葶藶大棗湯。間有效者。肺气壅遏。苦寒直下。已過病所。故無效。

方書以六七日以前寒戰屬肺熱。六七日以後寒戰屬气虛。六七日以前切牙屬胃熱。六七日以後切牙屬血虛。亦屬定論。

八九日癢塌切牙。痘不起漿。或灰白。或涸或癟。危險極矣。速速溫補。亦可望生。翁仲仁云。塌陷切牙。便實聲淸猶可治。聲淸則上無熱壅痰聚。便實則腑陽未至盡泄。所以溫補得效耳。木香散異功散。

八九日順痘。漿色蒼黃。毒瓦斯悉化。亦云垂成。須謹防護持。搔損流膿裂血。倘正气大泄。毒從虛陷。常有不治之患。斯時預囑伴母勿懈。使痂靨幹結。肌肉完固。便是全功。若痘已破碎。聲不啞者。毒不陷也。無妨。

伍氏方用芍藥湯。

炒白芍苡仁茯苓地骨皮銀花百合山藥建蓮十一二日。漸次成痂之際。極好之癥。必有咳嗽。或夜暮身熱。世俗幼科。僉云毒瓦斯未盡。槪投苦寒。多有胃減廢食。釀成痘勞童怯者。吾嘗論痘自腎臟骨髓之中。由肝主筋。心主血脈。脾主肌肉。肺主皮毛。從內之外。毒乃渙釋。收疤之時。眞气歸裏。肺合皮毛。是爲末傳。處位髙。

體淸肅。從前灌脹成痂。蒸迫之气。受虧已極。气泄爲咳矣。況投利濕下注藥而結痂。其上焦已經轉燥。若毒仍畱伏。焉能收靨。此斷斷然也。再論幼稚。陽常有餘。陰未充長。布痘至於結痂。一身脂液大損。其陰气告匱可知。故暮夜屬陰時。爲煩爲熱者。正內經云。陰虛生內熱也。昔西郊吳氏女。年甫四歲。痘系順癥。幼科調治。至漿滿成痂之日。忽發煩躁。夜熱不寐。晨起安然。醫用保元。及錢氏五味異功加芍藥與服。熱躁益加。又更一醫曰。毒瓦斯未盡。乃誤補之故。用桑虫漿。曁涼解藥。

服後躁熱甚。而添泄瀉。邀余視之。睹漿痂形色。詢平素起居。時日當午。卽用六味地黃湯一服而安。此二條。人多忽而不究。故辧及之。旬朝後嗽。大法以甘寒生津胃藥。

蔗漿麥冬沙參綠豆皮地骨皮甘艸玉竹甜杏仁解餘毒藥。全以不傷胃气爲主。若用芩連必須酒制。翟聶二氏辧之詳矣。平和無奇斷不敗事。

如三豆飲之屬。若金銀花一味。本艸稱解毒不寒。余見脾胃虛弱者。多服卽瀉。伍氏用連翹飲子。亦取平和。

痘毒癰瘍。熱癥十有七八。虛寒十有二三。甚至骨出腐敗。亦有愈者。但外科大忌用火煉升藥。

其診看之法。亦如瘍毒。須分陰陽耳。

痘疳濕盛生熱。彊者用苦寒淸降。以苦能去濕也。若阻咽廢食。以及穿腮破頰者難治。

年長出痘。男女欲火已動。其初卽現膝痛腰酸。咽喉窒痛欲閉。苦辛寒藥。必不效驗。宜甘鹹寒。

滋水制火。佐以解毒。六七日來。痛勢日緩。聶氏有參麥淸補方。余每用錢氏六味。加龜膠元參秋石獲效者甚多。

若漿不肯起。頻吐粘涎者凶。

凡惡痘。凶危瞬刻。如諸悶癥。不過三五日。已發而縮。其危最速。總在七日內。再若蒙頭。鎖喉。懸鏡。纏腰。蜘窠。蠶種等。爲十惡癥。其袁氏十八惡癥。今人未嘗齒及。如此等痘。

治之不易。難望全生。更有糖沙夾斑。十朝危期。又根枝𨿽好。布於歲內幼小之兒。必八九風波不治。半漿毒陷之變。必斃於十一二四之期。若能食者。十救一二。

痘至八九旬日外無漿。則裏毒不化。必嗆啞瘙癢。痰潮不食。眼開。條款難以盡言。危期速矣。常有忽然連串片片之痘。裂水形如松脂桃膠外露。轉眼堆聚。內癥漸安。變凶轉吉。更有旬朝內外。幹板涸如焦鍋巴狀。毫無生气。忽從地角承漿諸處。裂縫流臭水。漸升頭額。堆腫髙濃若糊臉。名曰發臭。毒泄卽當補托。遲則气脫。

卷十幼科要略

驚

小兒倉猝驟然驚搐。古曰陽癇。從熱癥治。古人用涼膈散爲主方。

按急驚屬陽。熱病用涼膈。以淸膈間無形之熱。膈上邪熱逼近膻中。絡閉則危殆矣。此宣通乃一定之法。然必詢病因。察時候治之。

幼科以痰熱風驚四治。猶可說也。吾鄕有專科。立方鉤藤連翹木通薄荷前胡枳殼桔梗。加入表散消食。多不效驗。

驚爲七情。內應乎肝。肝病發驚駭。木彊火熾。其病動不能靜。且火內寄肝膽。火病來必迅速。後世龍薈芩連。必加冰麝硝黃。取其苦寒直降。鹹苦走下。辛香通裏竅之閉也。如牛黃丸。至寶丹。

紫雪。皆可選用。凡熱邪塞竅。神迷昏憒者仿此。

鉤藤丹皮之屬。僅泄少陽膽熱。與急驚暴熱內閉之癥無益。若火熱劫爍血液。苦寒鹹寒不中與也。宜用犀角地黃湯之屬。

方書有鎭墜金石之藥。有攻風劫痰之藥。𨿽非常用。不可不考。

驚與厥。皆逆亂之象。仲景云。蛔厥都從驚恐得之。凡吐蛔腹痛嘔惡。明是肝木犯胃。幼醫亂治。束手告斃。余宗仲景法每效。

慢驚古稱陰癇。其治法急培脾胃。理中湯爲主方。有痰嘔吐。用南星白附子六君子湯。聲音不出。開竅如竹瀝薑汁菖蒲根郁金之屬。

是病皆他病致變。其因非一。有過饑禁食气傷。有峻藥彊灌傷胃。有暴吐暴瀉。脾胃兩敗。其癥面靑白。身無熱。𨿽熱不甚。短气骨。昏倦如寐。皆溫補治之。惟嘔逆不受乳食。溫補反佐姜連。

連理湯錢氏益黃散錢氏異功散

卷十幼科要略

疳

稚年五疳。猶大方之五勞。𨿽方書有五臟之分。是癥夏令爲多。固從脾胃。蓋小兒乳食雜進。運化不及。初斷乳後。果腥雜進。气傷滯聚。致熱蒸於裏。肌肉消瘦。腹大肢細。名曰丁奚。或善食。或不嗜食。或渴飲無度。或便瀉白色。久延不已。多致凶危。宜忌食生冷腥肥凝滯。治法初用淸熱和中分利。次則疏補佐運。常有繼病。治之無效。待妊婦產過自愈者。

夏季霍亂吐瀉。通用藿香正气散。

水瀉。宜分利。四苓散。寒加姜桂熱用芩連。

腹痛宜疏气。調气用木香靑皮。有滯加炒楂肉濃朴。重則加萊菔子檳榔。

腹痛有熱。用芩芍枳實。有寒則用艸果砂仁吳萸。

吐瀉後。能食。便反祕結者愈。不能食。神怯色痿者。防慢驚。治法調中溫中。若有餘熱煩渴。甘寒或甘酸救津。故木瓜之酸。制暑通用要藥。

卷十幼科要略

春溫風溫

春月暴暖忽冷。先受溫邪。繼爲冷束。咳嗽痰喘最多。辛解忌溫。只用一劑。大忌絕谷。若甚者宜晝夜豎抱勿倒三四日。夫輕爲咳。重爲喘。喘急則鼻掀胸挺。

春溫皆冬季伏邪。詳於大方諸書。幼科亦有伏邪。治從大方。然暴感爲多。如頭痛惡寒發熱。喘促鼻塞身重。脈浮無汗。原可表散。春令溫舒。辛溫宜少用。陽經表藥。最忌混亂。至若身熱咳喘有痰之癥。只宜肺藥辛解。瀉白散。加前胡牛蒡薄荷之屬。消食藥。只宜一二味。若二便俱通者。

消食少用。須辧表裏上中下。何者爲急施治。

春季溫暖。風溫極多。溫變熱最速。若發散風寒消食。劫傷津液。變癥尢速。

初起咳嗽喘促。通行用。

薄荷﹝汗多不用﹞連翹象貝牛蒡花粉桔梗沙參木通枳殼橘紅桑皮甘艸山梔﹝泄瀉不用﹞蘇子﹝瀉不用降气﹞

表解。熱不淸。用。

黃芩連翹桑皮花粉地骨皮川貝知母山梔裏熱不淸。早上涼。晚暮熱。卽當淸解血分。久則滋淸養陰。若熱陷神昏。痰升喘促。急用牛黃丸至寶丹之屬。

按風溫乃肺先受邪。遂逆傳心胞。治在上焦。不與淸胃攻下同法。吾鄕幼科當此。初投發散消食。不應。攺用柴芩栝蔞枳實川連。再下奪不應。多致危殆。皆因不明手經之病耳。

若寒痰阻閉。亦有喘急胸髙。不可與前法。用三白吐之。或妙香丸。

卷十幼科要略

暑熱

暑邪必挾濕。狀如外感風寒。忌用柴葛羌防。如肌表熱無汗。辛涼輕劑無誤。香薷。辛溫气升。

熱伏易吐。佐苦降。如杏仁川連黃芩。則不吐。宣通上焦。如杏仁連翹薄荷竹葉。暑熱深入。

伏熱煩渴。白虎湯。六一散。

暑邪首用辛涼。繼用甘寒。後用酸泄斂津。不必用下。

暑病頭脹如蒙。皆濕盛生熱。白虎竹葉。酒濕食滯。加辛溫通裏。

小兒發熱。最多變蒸之熱。頭緒煩。不能載。詳於巢氏病源矣。然春溫。夏熱。秋涼。冬寒。四季中傷爲病。當按時論治。其內傷飲食治法。不宜混入表藥。消滯宜用丸藥。潔古東垣已詳悉。

徐評此卷論幼科及看痘之法。和平精切。字字金玉。可法可傳。得古人之眞詮而融化之。不愧名家。聞此老太翁爲幼科專門。名聞遠近。此老旣得家學淵源。又於大方諸書探取經絡藥性之義。而附益之。所以其理益精。其方益正。不若前所列之諸案。尙多可議處也。

卷十

痧疹

袁溫邪痰嗽。气喘肚膨。四日不解。防發痧。﹝溫邪﹞

連翹山梔牛蒡杏仁石膏汪痧將退。熱未去。肺气不淸。咳逆無痰。﹝熱邪畱肺﹞

前胡桑皮杏仁橘紅桔梗木通蘇子象貝王痧隱太早。咳喘發熱。宜開肺气。

薄荷杏仁象貝連翹桑皮木通紫菀郁金某溫邪發痧不透。熱毒內陷深藏。上燻肺爲喘。下攻腸則利。皆冬溫火化之癥。經云。火淫於內。治以苦寒。幼科不究病本。不明藥中气味。愈治愈劇。至此凶危。﹝熱邪內陷﹞

川連黃芩飛滑石炒銀花連翹甘艸丹皮地骨皮蔣喘爲肺病。脹乃肝病。因時痧寒熱未解。熱邪內陷所致。王先生用苦辛酸法極通。然浮腫腹痛未減。得非經腑之濕熱畱著歟。

木防己石膏杏仁大豆黃卷通艸苡仁連翹艾痧退後。呻吟不肯出聲。涕淚皆無。唇紫掀腫。乃毒火未經淸解。上竅漸閉。气促痰鳴。猶是溫邪客气致此。自當淸解務盡。其神識自和。柰何以畏虛滋肺。邪火愈熾矣。﹝毒火未淸﹞

川連元參杏仁甘艸黃芩連翹桔梗銀花王痧後。及暮加喉痛咳。

元參犀角鮮生地連翹花粉丹皮鄒咽痛鼻燥唇腫。自利。風溫熱化發疹。上焦熱熾。宜辛涼微苦以泄降。﹝風溫發疹﹞

連翹黃芩犀角桔梗牛蒡杏仁元參通艸譚﹝六歲﹞溫邪時癘。觸自口鼻。穢逆遊行三焦。而爲麻疹。目赤鼻煤。吐蛔瀉蛔。津津汗出。而喘渴欲飲。當與辛苦寒。劉河間法。世俗不知。僉曰發痧。但以荊防蟬殼升提。火得風。焰烈莫遏。津劫至變矣。﹝癘邪﹞涼膈去硝黃加石膏牛蒡赤芍。

張﹝三歲﹞手足煩熱。時發赤塊。

綠豆殼捲心竹葉

卷十

痘

程見點若隱若現。神倦不寧。勢如悶伏。表裏俱不宣暢。雙解固宜。再佐以芳香搜逐。使蘊伏之毒透發爲主。﹝見點悶癥﹞紫雪丹。

周熱閉心胞絡中。目綻。口開。舌縮。兩手撮空。發痙。溺通便澀。血分大傷。九日險期。按法圖幸。

勉與紫雪丹二錢。開水調緩緩下。用茶銚。倘得神蘇痙舒。方有生機。

又神醒。舌絳紫音縮。渴飲不已。心胞熱閉𨿽開。而在裏脂液已涸。古人以心熱消渴。多系髒陰現癥。不可攻奪明矣。

鮮生地竹葉心元參知母銀花露金汁先用紫雪﹝一錢﹞

龔初起腰足俱。肝腎蘊毒不得外越。目泛匝舌。繼增喘促。是緊悶不治之癥。諸醫僉用石膏大黃。然此藥僅通陽明胃腑之壅。未能搜逐肝腎至陰之髒。讀宋醫錢仲陽直訣。毒伏於陰。亦有下奪之法。其制方曰。棗變百祥丸。乃百中望一二生全者。﹝肝腎蘊毒悶癥﹞

紅芽大戟﹝五錢﹞紅棗﹝五枚﹞

水煮。至棗熟去核及大戟湯。但用棗肉研化開水送。

某毒伏不肯宣透。气滯血凝。焉能起綻成漿。七八險關。診視肉腫瘡枯。神躁不安。議疏利內壅。佐活血透肌法。

犀角紫艸炒楂鮮生地酒浸大黃紅花靑皮丹皮連翹牛蒡茅根筍尖湯代水。

兪發熱五六日來。神煩不寧。腹膨咳逆。詢知二三日前。眉間見點數粒。狀如麩。隨卽隱伏不見。乃毒重壅遏。悶伏景象。設或發出。亦屬重險。且甫生六月。胃乏穀气。難進湯藥。擬進紫雪須少。搜其蘊蓄之邪。使其神安再商。紫雪丹﹝一分﹞。

髙點𨿽繁密。根腳綻立。寒涼藥不宜太重。可以維持收功。

犀角連翹牛蒡炒楂紫艸丹皮天虫桔梗龐﹝二朝﹞神倦腹痛。點粒繁瑣。地界不淸。是時邪毒火兼重。急進雙解法。使大便稍通。六腑气宣。則痘毒外透再商。

犀角連翹牛蒡酒大黃紫艸靑皮桃仁炒楂木通生石膏荊芥筍尖程成片不立。頂焦黑滯。肝肺毒重。不能起脹。焉得化毒。今喘咳交加。九朝難過。

羚羊角元參連翹天虫土貝紫艸炒楂丹皮銀花地丁湯代水。

錢﹝三朝﹞𨿽未發齊。其點形繁密。色澤不潤。重險何疑。今痧未全退。尙宜淸解。

犀角生石膏炒楂紫艸連翹牛蒡赤芍桔梗木通程﹝三朝﹞身小气弱。布痘繁稠。用藥不宜寒涼。五日後受得補托。可冀有成。

連翹牛蒡炒楂紅花天虫川芎歸身桔梗炒榦荷葉毛身小气弱。漿發驚竄屬虛。

人參炒歸身炙艸廣皮炒白芍炒黃米童﹝四朝﹞痘形粘著肌肉。不肯起綻髙立。兼之繁紅殼薄。乃時火毒火交熾。而元气素虧體質。目今六日前。時癘未徹。宜先淸解活血提頂。希冀磊磊分成地界再究。

犀角羚羊元參丹皮炒楂秦皮紫艸茸銀花鄭痘發猶熱身熱咳嗽。乃風溫入肺未解。診其點粒粘著不爽。溫邪郁滯气血。更體質素虛。

議開肺气以宣之。活血以疏動之。冀其形色充長。若一進沈降。恐無好音。

連翹桔梗紅花牛蒡甘艸炒楂郁金丹皮雞冠血又昨進輕揚提頂活血。痘形頗長。所嫌色不光潤。蓬松盤。有幹塌無漿之慮。今明時气將解。气血用事。況正欲納谷。苦寒不但冰伏毒瓦斯。更防大傷胃口。古人於重癥更加詳愼者爲此。

川芎當歸天虫桔梗甘艸角刺紫艸茸丹皮炒楂又﹝六朝﹞進和气血法。形色略潤。究不肥綻。焉得起脹成漿。議進十宣散法。

人參川芎歸身廣皮紫艸茸天虫紅花白芷甘艸桔梗張﹝四朝﹞船小重載。難許全功。勉議進雞鳴散二分。

陸﹝五朝﹞點𨿽不密。色滯形痿。痰多嗆逆如嘶。是痘𨿽發出。毒猶在內。上衝心肺。故有喘咳不寧之象。進涼血透毒法。

羚羊桔梗甘艸紫艸丹皮川貝連翹元參射乾天虫西牛黃﹝一分﹞

朱﹝四朝﹞

炒黃米炒山楂紅花筍尖又﹝五朝﹞身小痘多。元气最薄。胃腑未納谷味。湯藥大過。須慮嘔泄。宜少少與藥。扶過八九風波。方得平安。

川芎炒當歸桔梗甘艸黃米雞冠血又﹝六朝﹞薄嫩無漿。仍宜內托。

黃防風歸身川芎紫艸茸丹皮天虫桔梗甘艸雞冠血宋﹝五朝﹞顴頰形似紅沙。余痘漧枯不潤。昨進淸毒活血。續發點子盈千。仲仁謂毒重壅閉气血。必幹焦退縮。今五朝形象。僅似初齊。痘以十二日爲常數。已經壅遏未發三日矣。當此質薄神弱。恐難延多日。卽或望其堆沙發臭。然必在旬日以外。目下總以解毒淸涼。八九波濤洶湧。

恐難人力穩全。

犀角羚羊角川連炒楂土貝母紫艸茸元參鮮生地連翹丹皮牛蒡子豬尾血吳﹝五朝半﹞痘子分顆。原屬純正。所嫌色滯漧枯。防八九癢塌。涼藥兼以活血。是爲平準方法。看守勿懈爲上。

羚羊角丹皮連翹炒楂紫艸茸黃連元參天虫生地雞冠血孫肌柔白嫩。體質是虛。但布痘必由時癘感觸。地中六气。鹹從火化。癘固客气。相混气血。若非淸解。何以透達。今視色油紅。按形松怯。再視面部肌肉先腫。痘形未具起脹之象。體癥未爲合局。慮進銳退速。淸涼解毒。佐以提頂。在五六日之法。然險癥變遷不一。未可以經常定論。

羚羊角連翹丹皮天虫生甘艸紫艸茸川連炒楂桔梗銀花湯煎。和入雞冠血數滴。

汪﹝五朝﹞痘形繁瑣成片。色紫滯。乃火毒重險癥。藉身大气旺。扶持十四險關。冀其發臭堆沙。庶幾可以圖幸。

犀角羚羊角桔梗炒楂連翹天虫紫艸茸丹皮石膏銀花地丁牛蒡豬尾血冰片又﹝六朝﹞𨿽血熱毒重。猶幸八齡體堅。急淸解活血。莫令痰阻廢食。扶持堆沙。可望向安。照前方去石膏地丁天虫牛蒡加川連元參土貝。

查痘子成漿。濕气蘊於皮毛。與熱气相蒸。內應乎肺。發出罩痘疹。宜忌葷腥。輕淸理肺。淡滲消其濕熱。驗其體質最薄。愼勿過劑。

苡仁茯苓連翹地骨皮通艸桑葉白沙參甘艸顧痘發由絡。其毒不化而轉陷。亦歸於絡。當世略曉攻補而已。讀古人書。辛香溫煦。乃治毒陷大法。

人參肉桂炙艸丁香濃朴訶子皮廣皮木香前胡茯苓徐未納谷食。但以湯藥。所以滑泄不止。頭仰胸突。擁痰身熱。肺熱未淸。不可驟補。翁仲仁有泄瀉安寧。大虛少毒之議。姑以和中淸咽再商。

桔梗甘艸炒歸川芎廣皮炒楂炒黃米湯煎。衝雞冠血。

又﹝七朝﹞身小痘密。气弱難任。𨿽淸漿三四。防護宜愼。八九日不致損破。可以有成。

人參黃炙艸紫茸天虫廣皮川芎歸身濃朴炒楂加炒冬米孫﹝七朝﹞色嬌皮薄。漿汁未灌。緣身小痘多。气血交虧。不能運毒化漿。八九日期。最有癢塌之慮。扶過十二朝無變。庶幾可望有成。進參歸鹿茸湯法。

人參歸身鹿茸生黃炙艸廣皮濃朴煨木香又﹝八朝﹞照前方加肉果炒冬米。

又漿淸四五。不能充灌。因元气餒弱不振。不能煉毒瓦斯成漿。恐有內陷之慮。再進補托。冀其堆沙。或可回春。

人參黃廣皮炙艸木香鹿茸歸身肉果坎官桂又﹝十三朝﹞靨痂甚薄。中凝血迹。兼之嗆逆帶嘔。食入便有不化之形。此虛中有毒。非純補純淸之癥。

炒川貝炒銀花茯苓苡仁甘艸地骨皮楊﹝八朝﹞闊塌癟陷。漿色白滯不榮。謂之气衰毒陷。所冀堆沙加食。一綫機耳。

人參黃川芎歸身木香炙艸廣皮桂心又﹝十一朝﹞漿滿堆沙。四肢圓綻。但气弱恐其不肯收痂。必實脾利水爲法。

人參冬術炙艸茯苓新會皮白芍又﹝十三朝﹞已經堆沙加食。都是向安之象。便溏滑膩。皆寒涼傷裏腸。中脂垢自下。當脾胃藥中。少佐固腸。以久延不已。尙貽變癥。

人參熟術訶子廣皮肉果白芍木香炙艸茯苓又﹝十六朝﹞納食不化腹膨便糞白色。要之胃滯當消。脾弱宜補。古稱痞滿屬气。气行滯通。但痘後虛體。純消猶恐變癥。

人參焦術炒楂木香焦麥芽廣皮茯苓澤瀉鮑﹝九朝﹞漿不外達。毒欲內陷。已經切牙。滑瀉嘔惡。內癥諸款。皆屬深畏。十二十四。總屬險關。痘子毒瓦斯。必气元旺。冀其托出。議以陳氏木香散。救裏托毒。

人參木香丁香官桂炒歸身濃朴廣皮肉果訶子皮孫面腫目泛。頭搖微嘔。肝風離體。乘上逆攻。此乃變驚欲厥之象。夫相火寄於肝膽。气斂痘痂。宜進涼解淸毒。倘得微熱緩。仍進谷。方有佳音。

羚羊角川連鉤藤石菖蒲黑山梔膽星天麻連翹又肝風熱定。疳蝕亦緩。仍宜淸熱解毒。但不可犯胃。

羚羊角連翹膽星丹皮炒銀花金石斛茯苓諸﹝十三朝﹞痘已收靨。然痂落太早。恐有餘毒。今瀉止溺短。宜進淸涼。佐以分利。

生苡仁百合茯苓川斛白沙參炒麥冬某已經回痂。不宜再進補劑。恐气血壅滯。致有餘毒變幻。宗翁仲仁淸涼以助結痂之法。

黃芩銀花川貝甘艸地骨皮桔梗連翹苡仁胡﹝十五朝﹞𨿽然堆沙靨痂。切牙發嗆。毒瓦斯未盡。上衝心肺。補淸皆在難進。扶過十八日後。

癰毒尙可療治。若發疳蝕。恐難全愈。

炒麥冬白沙參苡仁川貝炒銀花地骨皮沈﹝十三朝﹞漿未充滿。忽然漧涸。卽是倒靨。切牙寒戰。元气大虧。非峻補難挽。

人參鹿茸炒當歸桂心桂圓煨木香程回痂太早。餘毒流走四肢。臂腿腫痛。議活血解毒。

連翹小生地當歸赤芍刺蒺藜丹皮夏枯艸銀花酒半小杯吳﹝十四朝﹞嗆咳嘔逆腹膨。都是餘毒內閉。小便少。大便溏。不得爽。倘再加喘急。便是棘手。

必得瘍毒外發。可望挽回。

桑白皮大腹皮綠豆皮茯苓皮飛滑石生甘艸梢查痂後發痧。系肺熱未淸。宜辛涼佐以解餘毒。

連翹杏仁桑皮地骨皮黃芩木通銀花牛蒡夏枯艸吳﹝十四朝﹞薄漿回痂。毒瓦斯未化。已有疳蝕之患。理進淸解餘毒。但勉進稀粥。溏瀉未罷。

胃未旺相。脾气積弱。議以滲利分消。仿古痘毒當利小便意。

桑皮地骨皮連翹茯苓川貝苡仁銀花某痘未退痂痧火內逼爲喘。

川連犀角連翹銀花元參大貝丹皮地骨皮又痧火未淸。

川連黃芩山梔連翹銀花杏仁甘艸沈薄漿回痂。毒瓦斯未盡。只宜淸肺解毒。

炒川貝茯苓苡仁車前炒澤瀉炒銀花徐﹝十六朝﹞疳毒已發咳嗆未止。痂落如麩。肌色白。𨿽屬气血交虛。但痘後餘毒。未可驟補。議進和脾胃利濕方法。疳毒宜速調治。恐日久愈虛。致有慢驚之慮。

苡仁川斛茯苓百合廣皮炒澤瀉沈﹝二十一朝﹞痰嗆失音。不嗜食物。晝則稍安。暮夜煩躁。此肺熱未肅。磨耐多日。體气陽亢陰虧。肝風內熾。突起驚厥可慮。

地骨皮甘艸生地炭綠豆皮炒丹皮炒川貝川斛李﹝二十朝﹞納食嘔吐。脾胃不和。肝風內動。肢浮肉腫。治宜培土制木。以緩肝風。冀免驚疳之患。

人參茯苓炒芍生穀芽藿香廣皮半夏曲馮﹝二十八朝﹞痂靨粘連。神气昏昧。元爲漿泄而乏。變幻慢驚欲脫。此皆稚年陽亢陰虧。羞明目竄。肝陰乏絕。恐難再振。

人參茯神棗仁歸身炙艸炒杞子生白芍又﹝三十七朝﹞陽極則煩。陰涸爲躁。夜甚劇。自從陰分設法。益虛和陽爲治。

人參熟地芡實茯苓建蓮遠志炒山藥五味楊點來不爽。頂有水痕微焦。此時气傳染。胎毒未發。乃水赤之類痘耳。

連翹牛蒡丹皮赤芍飛滑石木通山梔甘艸邵痘中復感溫邪。口鼻觸入。由中道以布及絡脈。目泛失明。左肢不舉。少腹突起腫滿。兩足皆痿。詢知痘見六日。陡然頭搖煩躁而得。小便淋滴。大便漸塞。乃厥陰肝熱。疝瘕失其疏泄。

內風旋轉。腑陽不通。經言暴腫暴脹。皆風火變動。至於迅速病來。其能食消運。熱化自可殺谷。考古辛散酸泄甘緩三法。難圖腑絡壅結。仲景於厥陰條例。有下之利不止者死之大戒。

議進鹹苦以通在下結熱。愚見若此。再與髙明商酌良治。

川楝子小茴蘆薈山梔橘紅龍膽艸方諸水七匙。

徐評諸案切近。和平之中。又能沈著變化。備前人之所未備。去其疵而取其純。我郡有如此名家。而不師法。偏拾庸妄人唾餘。不論何人。不問虛實。總以石膏大黃種種惡毒之藥。大劑灌死。每當出痘之年。枉死載道。全不知慘。此等惡醫。皆有豺野狼之心也。

自古治痘名家。不啻廿數。各有精確卓識。以補前人之未備。𨿽各有所偏。實所以相濟也。

醫者貴統匯羣書。隨宜施治。安可執偏隅管見。以應無窮之變哉。先生治痘。夙稱神奇。觀其案中。寒熱攻補。不膠於一見。如毒火深伏。气血壅遏者。藉芳香以搜逐。用紫雪丹。气滯血凝。毒重火伏者。以酒大黃石膏靑皮桃仁荊芥犀角豬尾血之類主治。肝肺毒火不宣。

气血有焦燔之勢者。用犀角羚羊紫艸丹皮石膏鮮生地之類。元气不支。陽虛毒陷。而見灰白濕爛。泄瀉嘔惡等癥者。用辛香溫煦。如陳文仲之法爲要。气血極虛。而漿淸塌癢。全無實癥相兼者。當峻補气血。用參歸鹿茸湯。及坎湯之類。气虛莫外乎保元及四君子。

血虛不離於四物及補血湯。又有气虛血熱者。補气之中兼涼血。血虛气滯者。補血之中佐辛香。用攻法須分部位經絡。用補法當辧寒熱燥濕。過淸則有冰伏之慮。偏熱則有液涸之虞。此皆先生采擇先賢之法。因人見癥而施治。可謂善法古者矣。夫痘𨿽以形色辧其吉凶。然內癥尢爲緊要。如痘點旣起。或不愼風寒。而營衛凝澀。或縱恣飲食。而气機呆鈍。以致身熱不食。腹膨嘔惡泄瀉。漿水不行。不究治其病因。但執淸寒膩補。常有凶危之變。亦有痘形𨿽重。若神寧安靜。飲食二便如常。聲音淸響。調理得宜。亦可轉危爲安。大凡形老而色鮮明者。𨿽甚密。變幻恆少。形嫩而色晦滯者。𨿽稀疏。變幻恆多。表裏相參。審癥的確。然後設法處治。方無貽誤。至於逆癥條款已現。𨿽自昔名醫。亦莫能挽救。小兒夭枉者。不可勝數。深可憐憫。邇年以來。幸有種痘一法。盛行於世。實可挽回造化。凡有小兒者。

俟周歲後。卽可選用種痘之苗。引而發之。百不失一。此誠補痘科之未備。而爲最上一乘之法也。正痘有先賢諸成法。避險有種痘之良方。痘癥於是乎大全矣。﹝陸履安﹞

痘之發也。一由乎胎毒內伏。一由於外感時邪之气引導而出。其癥之順逆。若內毒輕而外感之气亦輕者。痘必稀疏。此爲順癥。苦內毒輕。而外感之气重者。慮其遏悶不齊。不易灌漿。若能至灌漿。則時邪漸退。後易收功。此爲先重後輕癥。若內毒重。而外感之气輕者。

慮其灌漿已後。毒難盡泄。不易收靨結痂。恐發痘毒疳蝕之患。此爲先輕後重癥。若內毒重而外感之气亦重者。痘必稠密。色不鮮澤。發熱見點之後。一路蹭蹬。難以收功。此爲逆癥。然胎毒之輕重。人皆易明。若外感之气。人莫能曉。夫天地間。只有六气。气平則爲和气。

不平則有勝復。勝復至極。則爲厲气。爲瘟疫气。瘴气。更有道塗中穢濁气。人若感之。不拘老幼俱病。今出痘所感之气。則異乎是。此气獨與未泄胎毒之小兒。兩相感觸。未聞痘癥盛行之時。已出過痘之兒。亦染病患也。考是气。自古迄今。從未有人申幫助白。確定爲何气。故前賢於痘癥一科。未嘗不殫心瘁慮。立論著方。因不明其气之源。不無偏執之獘。有喜於寒瀉者。有喜於溫托者。有先用寒瀉。而後用溫補者。有先用溫托。而後用淸火解毒者更有不審兒體之虛實寒熱。俱宗費建中救偏瑣言。每於發熱見點時。槪用大黃石膏黃連犀角羚羊茅根蘆根等。不知費氏之書。名爲救偏。乃救慣用熱藥之偏耳。若本不偏。

而宗其法。則不偏者。反至偏矣。嬰兒之命。其何以堪。幸古有種痘良法。相傳至今。其法簡易靈驗。至穩至當。蓋正痘因外感時邪而發。種痘則種於無病之時。故所出稀疏。輕者不過幾十粒。此豈非避危就安之妙法乎。倘愚人不信。何不將自出與種出。彼此相較。其理自明。假使一村之中。有百兒出天花。未嘗不延醫服藥。若能八九十收功。人咸稱爲太平痘矣。甚有竭力調治。而損傷幾及一半者。不聞其歸咎於醫生。惟有委命於天而已。今若種百兒之痘。設或損傷四五个。則必責罰種師。並不容其托足於此一村矣。人何篤信醫生。而不相信種師耶。與其委命於天。孰若以人功挽之。以此相較。則當種與不當種自決矣。至於種法。全在乎好苗夫。苗者。卽取他兒之痘痂也。必要用種出之痘。落下之痂。謂之種苗。此苗之中。毫無天行時毒之气在內。故放心可用。若自出天花之痂。謂之時苗。此苗之中。有時行之气。若不辧而用之。名𨿽爲種。實與傳染他兒天行時痘之气無異。此時苗之不可用也。然種苗之內。尙要揀擇。必取痘粒稀少。其色紅潤。灌漿濃濃。所結之痂。濃實光澤尖圓者。此气血充足。陰陽合徳。上好之苗也。俟痂落下。用紙包好。記明何日收得。收貯新瓷瓶內。緊護其口。置淸涼之處。勿觸穢熱之气。其苗在北方。天气涼。春月之苗。一月之內。尙可種。冬月之苗。四五十日尙可種。南方气溫。夏月之苗四五日。春月之苗二十日。

冬月之苗三十日。若延日久。則气薄無力。恐種不出矣。欲覓此等種苗。先訪有人家正在種痘之際。向彼明言其故。懇求四五粒。卽可源源而種。或平日於同道種師內。相與一二位志誠老實者。議明彼此互借。則苗亦可不斷。亦有膽大種師。於五六月中。覓貧家壯實之兒種之。不惟不索酬謝。反肯津貼銀錢。次遞傳種三四个兒。延至七月。則苗亦可以不斷矣。近有種師。因種苗已斷。權取時苗種之。往往有種出稠密棘手重痘者。皆時苗之過也。不知時苗之性。卽選上好者。亦必要傳種過四五兒俱各順當者。其苗性始和平。方能與種苗相等。至於下手種法。尢須詳愼。凡種一兒。用痘痂三四粒。兩兒則用六七粒。放於漧淨茶杯中。傾入淸水四五茶匙。用小指尖在內三四攪。則痂已濕。急將水傾去。用柳木杵研。其杵約長四寸。粗如筆管。兩頭要光圓。研十數轉足矣。如痂太幹。加入淸水一二滴。

切不可太潮。只要研如幹漿糊狀。用彈熟新棉花。捏一小團。如棗核大。兩頭要圓。其長短粗細。量兒鼻孔之大小爲之。其棉團不可太松軟。松則苗气易往外泄。且見涕則縮小。易於脫出。將棉團只用一頭。蘸痂末糊於上。塞兒鼻中男左女右。塞不可太進太進則兒不適意。亦不可太出。太出則易於脫落。總要寬緊淺深適中爲妙。塞後勿放小兒用手拈出。

若被噴嚏打出。急將苗仍塞入鼻。下苗後。以六个時辰爲度。天气熱。早取出數刻。天气寒。

多畱數刻。痘苗取出之後。其苗气漸次傳徧五臟。至七日。或八九日始發熱。發熱三日而見點矣。此誠至穩至當之種法也。種痘之苗。不過痘痂一味。今各處種師。詭稱痘痂之外。

尙要加他藥爲引導者。此系惑人謊語。切勿信之。旣種後。將發熱時。小兒頸項內。男左女右。必發一小塊。狀如痰核。此乃毒瓦斯結聚於此。故痘發必稀疏。此塊不必醫治。待落痂後。

則塊亦漸消矣。若用時苗種者。項中無塊。當以此辧之。又間有驚痘。於發熱時。小兒忽然驚搐。手足蜷。不語。目上視。有片時卽平復者。有發一二个時辰者。有發一次者。有發兩次者。總屬不妨。斯時切不可擾動叫喚之。待其自平卽已。不必服藥。須預對痘家幫助。免其憂慮以上諸論。皆時下種師之祕訣也。若夫辧兒之可種與不可種。須察兒體之虛實。及有無宿病。若調治之法。當節飲食。適寒溫。防驚嚇。此皆種師俱各明悉。玆不重贅。﹝鄭望頤﹞

卷十

疳

沈稚年歇乳進谷。脾胃气餒少運。腹膨目醫。是爲五疳。夏日中土司令。久病投以補气。恰合調其脾胃。近日嘔吐泄瀉身熱。乃寒暄失和。致食不易化。小溲旣少。腑气不和。余幼科久疏。

憶錢氏每以調中爲主而驅邪都主輕法。深慮脾土傷。則延驚癇耳。﹝脾胃虛腑气不和﹞

益智仁焦術茯苓廣皮藿香梗濃朴楂肉澤瀉張﹝四歲﹞五疳。腹脹數月。法當疏補。

人參茯苓麥芽炒楂肉廣皮半夏湖蓮又照前方去半夏湖蓮加澤瀉。

陳﹝五歲﹞官人自汗。短气咳嗽。風溫見癥。肌腠有痤痱之形。與疹喑腑病不同。但幼稚生陽充沛。春深入夏。形質日減。色脈是虛。而補脾辛甘不應。腹滿。按之自。二便原得通利。

腹痛時發時止。痛已卽能飲食。考幼科五疳。與大方五勞相類。疳必因郁熱爲積爲虫。此飲食不充肌膚也。病來非暴。攻之由漸。再論疳熱虫積。古人治肝治胃恆多。而潔古東垣。於內傷夾滯。每制丸劑以緩治。取義乎渣質有形。與湯飲異歧。刻下溫邪擾攘之餘。聊以甘涼之屬。淸養胃陰。

以化肺熱。其辛气泄表不宜進。﹝內傷夾滯虫積﹞

甜杏仁麥冬地骨皮生甘艸冬桑葉玉竹和入靑甘蔗汁一酒杯。

﹝丸方﹞仿治疳熱羸瘦。從陽明厥陰疏通消補兼施。

人參黃連蘆薈川楝子使君子茯苓白芍廣皮胡黃連南山楂某﹝七歲﹞食物不節。脾胃受戕。腹膨。大便不調。此屬脾疳。﹝食傷脾胃﹞

焦術茯苓廣皮益智仁大腹皮木瓜炮姜炒神曲吳﹝九歲﹞能食。色枯形瘦。暮熱泄瀉。此皆口腹不愼。值長夏溫熱。脾胃受傷。將成五疳。

靑蒿梗枳實炭胡黃連炒穀芽炒白芍炒山楂廣皮茯苓澤瀉王五疳已久。脾胃受傷。食物不運。腹膨溏瀉。此積聚未淸。中焦先餒。完谷不化。腫脹皆至。難治之癥。七香餅。

疳者。幹也。小兒腸胃柔嫩。若乳食失調。甘肥不節。運化不及。停積發熱。熱久津幹。此因積成疳者也。或五臟偏熱。或因病後。或醫藥誤下。致亡失津液。脾不輸化。積滯不行。此因幹致積者也。故五疳不離乎脾胃。其治法。胃滯當消。脾弱宜補。熱者用苦寒淸火。冷者宜辛溫健運。有虫者。兼用殺虫之品。其虛者。各隨本髒補其母。總宜丸劑緩調。不能旦夕速功。

或用雞肝納入治疳藥燉食。最爲有效。﹝陸履安﹞

徐評此老幼科痘癥。不僅名家。可稱大家矣。敬服敬服。

卷十

吐瀉

吳身熱。吐乳自利。溫邪內擾脾胃。稚年防驚。﹝溫邪﹞

藿香葉飛滑石王未到周歲。熱犯脾胃。嘔逆下利。壯熱不已。最多慢驚之變。

人參川連黃芩藿香梗廣皮生白芍烏梅某暑邪犯肺。交土王用事。脾胃素弱不運。暑濕。腹鳴。泄瀉。惡心。露睛。怕成慢驚。

﹝暑濕﹞

人參藿香炒濃朴木瓜川連茯苓炒扁豆澤瀉章傷食一癥。考古用五積散之義。取暖胃使其腐熟也。旣上湧頻吐。大便溏瀉。胃气益傷。陽气坐困日甚。淸不升。濁不降。痰潮漧嘔。腹鳴便遺。睡則露睛。齦黑唇紫。小溲竟無。陽不流行。

津液自耗。有慢驚昏厥之危。議通胃陽。讀錢氏薛氏之書。能知此意。﹝胃陽傷﹞

人參郁金炒半夏炒白附子茯苓菖蒲炒廣皮炒粳米又陽明胃陽受傷。腑病以通爲補。若與守中。必致壅逆。咋日用方。通勝於補獲安。幼稚非眞虛寒之病。

人參茯苓益智廣皮炒荷葉炒粳米又鼻明汗出。齦血。陽明虛。胃气未和。不宜涼降。六神湯加炒廣皮。

虞面色痿黃。脈形弦遲。湯水食物。入咽吐出。神气懨懨。欲如昏寐。此胃陽大乏。風木來乘。漸延厥逆。俗稱慢脾險癥。幼稚弱質。病延半月有餘。豈可再以疲藥玩忽。宗仲景食穀欲嘔者。

吳茱萸湯主之。

人參吳萸茯苓半夏薑汁又昨用泄木救胃土法。安受不見嘔吐。然中焦陽气大虛。濁气上僭。則爲昏厥。津液不升。唇舌漧燥。豈可苦寒再伐生气。今如寐神倦。陽陷於陰何疑。仲景通陽理虛。後賢錢氏薛氏。皆宗其義。

人參炒半夏茯苓廣皮煨姜南棗蘇周歲幼小。彊食腥面。身不大熱。神气呆鈍。上吐下瀉。最防變出慢驚。此乃食傷脾胃。爲有餘。因吐瀉多。擾動正气致傷耳。﹝食傷脾胃﹞

廣皮濃朴茯苓廣藿香生益智木瓜陳涼風外受。內郁熱伏。身發癮疹。便解血膩。煩渴。得汗。僅解外風。在裏熱滯未和。啾喞似痛。

大便仍有積滯。淸裏極是。但半歲未啖谷食。胃弱易變驚癥。少少與藥。﹝郁熱內伏﹞

藿香梗川連黃芩生白芍淡竹葉廣皮滑石炒楂肉余形神衰弱。瘕泄純白。而癰瘍疳蝕未罷。气喘痰升。總是損極。今胃虛納減。倘內風掀動。驚厥立至。孰不知因虛變病也。﹝胃陽虛﹞

人參炒粳米茯神炒廣皮炒荷葉蒂呂﹝十二﹞痰中帶血。食已嘔吐。因驚僕气逆。令胃不和。與黃連溫膽湯。因年弱質怯。以金石斛代之。﹝胃不和﹞

溫膽湯去甘艸加金石斛薑汁。

某﹝九歲﹞久嘔少食。﹝胃虛气逆﹞

人參半夏茯苓廣皮薑汁某蛔厥。少腹痛。欲嘔。安胃丸王﹝九歲﹞久瀉。兼發瘡痍。是濕勝熱郁。苦寒必佐風藥。合乎東垣脾宜升。胃宜降之旨。﹝濕熱﹞

人參川連黃柏炙艸廣皮白術神曲麥芽柴胡升麻羌活防風何﹝十一﹞夏病入冬。仍腹痛下積。稚年不愼食物。腸胃屢滯。利久陰傷。身熱發嗆。先與理陰。疏腑滯濁。﹝久痢傷陰積滯未淸﹞

熟地炭當歸炭山楂炮姜炙艸茯苓麥芽世俗所稱慢驚風者。不知起於何代。創是名者。其遺禍於嬰孩。已不啻萬億矣。蓋就其所指之病而論。如吐瀉兼作。气怯神倦。虛煩搐搦。痰喘不食。脈虛無神。睡則露睛等癥。乃與病名毫不相關。其所指之癥。是或由外感未淸。或諸病誤治。或飲食失調。或由病後而成。以致吐則傷胃。瀉則傷脾。土衰則不生金。中虛木必乘克。是皆肝脾肺胃之病。治宜急顧本原。扶土生金。安胃和肝。溫養腎陽。猶慮弗及。若就其名而治之。醫家胸中。先執慢驚風三字之名。槪用重墜之藥。鎭驚定怯。或散風淸火。豁痰破气。其遺禍可勝言哉。蓋是癥。

因中土已虛。風木已動。延久必現出似驚之狀耳。實則並非因驚而起也。柰何竟以慢驚風名之。豈非指鹿爲馬乎。要之慢字。若以急慢而論。則凡病之緩者。皆可稱爲慢。惟驚乃屬急癥。不可以慢字加之。若以傲慢。肆慢而講。於病名上。又甚荒唐。惟願觀幼科書者。當知其背謬不通。勿爲其所惑。則幸甚。今觀先生案中。並未嘗用及驚藥風藥。是明徵也。此癥更當兼參東垣立齋景嶽諸法而治之。則無遺蘊矣。﹝華岫云﹞

卷十

癇痙厥

周稚年癇厥。病發迅速。醒來二便自通此系陽气拂逆。阻其靈竅。姑與淸絡宣通方法。﹝熱邪阻竅﹞

犀角遠志膽星黑山梔元參菖蒲連翹竹葉心唐﹝十四﹞面靑脈濡。神呆。舌縮不伸。語寂寂然。癇癥。四肢皆震。口吐涎沫。此陰風已入脾絡矣。

﹝陰風入脾絡﹞

人參生術蜈蚣全蠍薑汁炒南星薑汁炒白附某伏邪經旬。發熱不解。唇焦舌渴。暮夜神識不淸。慮其邪陷心胞。有痙厥之變。﹝邪逼心胞﹞

犀角捲心竹葉鮮石菖蒲連翹元參心浙生地又化熱液枯。

生地竹葉心丹皮元參麥冬生白芍吳冬月伏邪。入春病自裏發。裏邪原無發散之理。更誤於禁絕水谷。徒以芩連枳朴。希圖淸火消食。以退其熱。殊不知胃汁再劫。肝風掀動。變幻痙厥危。診視舌絳。鼻竅黑煤。肌膚甲錯漧燥。渴欲飲水。心中疼熱。何一非肝腎陰液之盡。引水自救。風陽內爍。躁亂如狂。皆緣醫者未曾曉得溫邪從陰。裏熱爲病。淸熱必以存陰爲務耳。今延及一月。五液告涸。病情未爲穩當。所恃童眞。食穀多歲。錢氏謂幼科易虛易實。望其尙有生機而已。﹝熱邪傷陰肝風動﹞

阿膠生地天冬川石斛雞子黃元參心又咸潤頗安。其熱邪深入至陰之地。古云熱深厥深。內涸若此。陰液何以上承。慮其疳蝕阻咽。故以解毒佐之。

元參心眞阿膠眞金汁細生地天冬銀花露又胃未得谷。風陽再熾。入暮煩躁。防其復厥。

生地白芍麥冬金汁阿膠牡蠣金銀花露又神識略蘇。常欲煩躁。皆是陰液受傷。肝風不息。議毓陰和陽。

生地牡蠣阿膠麥冬木瓜生白芍又膻中熱熾。神躁舌漧。痰多咳嗆。皆火刑肺金。宜用紫雪丹一錢。

小兒癇痙厥。本屬險癥。十中每死二三。柰今之患者。十中常死六七。其故何也。蓋緣醫者。

不察病情。槪以芩連鉤藤菖蒲橘紅等。夾金石之藥投之。以冀淸火降痰而已。此醫之不善治也。而最可惡者。尢在病家之父母。失於調治。有名爲愛之。實以殺之之故。何也。小兒諸癥。如發熱無汗。煩躁神昏譫語之頃。或戰汗大汗將止之時。或嘔吐泄瀉之後。或痙厥漸蘇。或便久閉。而適然大便。或灌藥之後。斯時正元气與病邪交戰之際。若能養得元气一分。卽退一分病邪。此際小兒。必有昏昏欲睡。懶於言語。气怯神弱。身不轉動之狀。此正當養其元神。冀其邪退正復。乃病家父母。偏於此際。張惶驚恐。因其不語而呼之喚之。因其鼾睡而頻叫醒之。因其不動而搖之拍之。或因微有昏譫。而必詳詰之。或急欲以湯飲進之。或屢問其痛癢之處。嘵嘵不已。使其無片刻安寧。如此必輕變爲重。重變爲死矣。更有豪富之家。延醫數人。問候者多人。房中聚集者多人。或互談病情病狀。夜則多燃燈燭以照之。或對之哭泣不已。或信巫不信醫。祈禱疊興。舉家紛擾。此非愛之。實以殺之也。試以大人之病情體貼之。抑好安然寂靜乎。抑好喧嘩動擾乎。此理槪可知也。予曾見一孩。

患暑濕初瘧。半月有餘。病勢甚重。醫者投以蒼術白虎湯。夜半發汗。至寅時身體漸涼。冷汗不止。默默倦睡。口不肯言。气息甚微。醫云六脈安靜。並不煩躁。此病退之象也。因戒其父母。切勿擾動。直至申時。汗止聲出。而病已霍然矣。可見無論大人與小兒諸病。總宜安然寂靜爲主。其調養之法。有非筆墨所能罄者。惟在病家能細心體會。醫者能諄諄告戒。

勿以餘言爲迂。則幸甚。更有幼孩。發熱昏迷。手足厥冷。竅絡阻塞。哭不出聲。藥難下咽。斯時惟有請善於推拿者。可使立時蘇醒。然後再議用藥。至於治法。癇痙厥本屬三癥。與大方相類。玆不重贅。﹝華岫云﹞

徐評小兒無癇癥。不必另立一門。卽痙厥亦僅病中之一癥耳。

卷十

虫

陳﹝七歲﹞濕傷。脾胃失調。下注小腸。虫從溺竅而出。糞溏完谷。不可溫補。﹝濕熱﹞

黃柏茯苓豬苓槐米澤瀉萆又虫自小便而出。經月瀉皆粘膩及不化食物。此非虛寒。皆濕內蘊。運化失司。當苦藥勝濕兼理幼稚疳積。

黃連黃柏茅術濃朴澤瀉槐角子木通使君子淡竹葉三服後續進肥兒丸龔﹝七歲﹞濕熱生虫。腹痛便溏。惡食。

川連胡連生白芍烏梅枳實川椒炒楂靑皮水法丸。

許腸有濕熱生虫。用苦寒引導小腸。

苦楝皮北秦皮槐角子胡粉黃柏牡蠣生研末。豬肚腸一條漂潔。煮丸。

張﹝十三﹞丹溪云。小兒盜汗不須醫。以體屬純陽。汗乃陽泄故也。至於瘡多。濕熱浮腫脹滿。得攻下而消。此六腑以通爲補也。其少腹痛屢發。亦由濕熱生虫生積。當以酸苦泄熱。

川連胡連生白芍雞肫皮炒楂肉蘆薈枳實苦楝皮烏梅肉搗丸。

汪﹝十六﹞肛漏時腫。瀉過白虫。手足陽明熱甚。﹝陽明熱﹞

槐角子黃柏榧子肉生茅術樗根白皮小川連茯苓炒地楡蒸餅爲丸。

虫類𨿽多。其源皆由飲食停滯。濕熱鬱蒸。變化而成者也。凡面色痿黃。飲食不爲肌膚。起伏作痛。聚散不定。痛止卽能飲食者。皆有虫積。或從嘔。或從小便。或從大便而出。治法當觀其微甚。若虫勢驟急者。當用攻逐之劑。如黑醜檳榔大黃胡粉山稜莪術之類。虫去則調其脾胃。緩者用酸苦泄熱燥濕。兼以相制相畏之品。如川連胡連蘆薈苦楝烏梅川椒雷丸蕪荑使君榧肉之類。脾弱者兼運其脾。胃滯者兼消其滯。虫癥治法。大略如此。﹝陸履安﹞

徐評治虫有緩治之法。其病勢甚輕。而日久當用膏丸等藥。兼補兼消之。若病勢危急者。必另有峻厲之方。並奇藥祕方。可殺虫去積。否則元气消乏。不可補救矣。

附錄

案中所用諸方。開載於後。以便初學之士查閱。

桂枝湯桂枝白芍炙艸生薑大棗桂枝加附子湯卽桂枝湯加附子。

苓桂術甘湯茯苓白術桂枝炙艸小建中湯白芍桂枝炙艸生薑大棗飴糖桂枝去芍藥加蜀漆龍骨牡蠣救逆湯。

桂枝炙艸生薑大棗蜀漆龍骨牡蠣生薑瀉心湯生薑漧薑半夏黃芩黃連甘艸人參大棗甘艸瀉心湯甘艸漧薑半夏黃芩黃連大棗半夏瀉心湯半夏黃芩黃連人參炙艸漧薑大棗附子瀉心湯附子黃芩黃連大黃黃芩湯黃芩白芍甘艸大棗黃連阿膠湯黃芩黃連白芍阿膠雞子黃旋復花代赭石湯旋復花代赭石人參半夏甘艸生薑大棗炙甘艸湯﹝又名復脈湯﹞

炙艸桂枝人參麻仁生地阿膠麥冬生薑大棗烏梅丸烏梅人參當歸黃連黃柏桂枝榦姜蜀椒附子細辛白虎湯石膏知母甘艸粳米白虎加人參湯卽白虎湯加人參竹葉石膏湯竹葉石膏人參麥冬半夏甘艸粳米白頭翁湯白頭翁秦皮黃連黃柏大黃黃連瀉心湯大黃黃連豬膚湯豬膚白蜜白粉四逆湯甘艸漧薑附子人參四逆湯卽四逆湯加人參通脈四逆湯卽四逆湯加蔥白。更有隨癥加法。

通脈四逆加豬膽汁湯卽通脈四逆湯加豬膽汁。

白通湯蔥白漧薑附子白通加豬膽汁湯卽白通湯加豬膽汁人尿。

術附湯白術附子甘艸生薑大棗桂枝附子湯桂枝附子甘艸生薑大棗理中湯﹝丸同﹞

人參甘艸白術漧薑吳茱萸湯吳茱萸人參生薑大棗眞武湯茯苓白芍白術附子生薑桃花湯赤石脂漧薑粳米麻黃杏仁甘艸石膏湯。

麻黃杏仁甘艸石膏小靑龍湯麻黃桂枝白芍漧薑細辛五味子甘艸半夏梔子豉湯梔子香豉桃仁承气湯桃仁桂枝大黃芒硝甘艸四逆散柴胡枳實白芍甘艸白散桔梗貝母巴豆五苓散豬苓茯苓澤瀉白術桂枝豬苓湯豬苓茯苓澤瀉阿膠滑石牡蠣澤瀉散牡蠣澤瀉海藻蜀漆葶藶商陸根栝蔞根上仲景傷寒中方。

鱉甲煎丸鱉甲烏扇黃芩柴胡鼠婦漧薑大黃芍藥桂枝葶藶石葦濃朴丹皮瞿麥紫威半夏人參虫阿膠蜂窠赤硝蜣螂桃仁竈下灰淸酒千金方有海藻大戟。無鼠婦赤硝。

白虎加桂枝湯卽白虎湯加桂枝崔氏八味丸漧地黃山茱萸山藥丹皮茯苓澤瀉附子桂枝桂枝加龍骨牡蠣湯卽桂枝湯加龍骨牡蠣。

酸棗仁湯棗仁甘艸知母茯苓川芎黃建中湯卽小建中湯加黃。

皂莢丸皂莢蜜丸。棗膏湯送。

麥門冬湯麥冬半夏人參甘艸大棗粳米葶藶大棗瀉肺湯葶藶大棗千金葦莖湯葦莖苡仁桃仁瓜瓣栝蔞薤白白酒湯栝蔞實薤白白酒赤石脂丸蜀椒烏頭附子炮姜赤石脂附子粳米湯附子半夏甘艸粳米大棗當歸生薑羊肉湯當歸生薑羊肉甘遂半夏湯甘遂半夏芍藥甘艸﹝一本無﹞

木防己湯木防己石膏桂枝人參小半夏湯半夏生薑外臺茯苓飲茯苓人參白術枳實橘皮生薑桂苓五味甘艸湯桂枝茯苓五味甘艸越婢湯麻黃石膏甘艸生薑大棗防己茯苓湯防己黃桂枝茯苓甘艸大半夏湯半夏人參白蜜大黃牡丹湯大黃丹皮桃仁瓜子芒硝當歸建中湯卽小建中湯加當歸。

甘艸小麥大棗湯甘艸小麥大棗旋復花湯旋復花蔥新絳腎气丸與崔氏八味丸同。

上金匱要略中方六味地黃丸卽八味去桂附。煎服名六味地黃湯。

都气丸卽六味丸加北味。再加附子。名附都气丸。

還少丹熟地山藥牛膝枸杞山萸茯苓杜仲遠志五味子楮實小茴巴戟蓯蓉石菖蒲丹溪滋陰大補丸卽還少丹去楮實。

黑地黃丸蒼術熟地五味漧薑虎潛丸熟地虎脛骨龜板黃柏知母瑣陽當歸牛膝白芍陳皮羯羊肉天眞丸精羊肉肉蓯蓉山藥當歸天冬黃人參白術三才湯天冬熟地人參大造丸紫河車龜板人參熟地天冬麥冬黃柏牛膝杜仲人參固本丸人參天冬麥冬生地熟地補心丸生地人參元參丹參棗仁遠志茯神柏子仁天冬麥冬當歸五味桔梗石菖蒲辰砂枕中丹龍骨龜板遠志菖蒲大補陰丸黃柏知母熟地龜板豬脊髓滋腎丸黃柏知母肉桂斑龍丸鹿角膠鹿角霜熟地菟絲子柏子仁玉眞丸硫黃硝石石膏半夏薑汁糊丸來復丹玄精石硫黃硝石五靈脂靑皮陳皮半硫丸半夏硫黃黑錫丹黑鉛硫黃二至丸冬靑子旱蓮艸參苓白術散人參茯苓白術甘艸山藥扁豆苡仁建蓮砂仁桔梗陳皮玉屏風散黃防風白術四君子湯人參茯苓白術甘艸六君子湯卽四君子加陳皮半夏。

異功散卽四君子湯加陳皮。

四獸飲卽六君子湯加烏梅艸果生薑大棗。

六神散卽四君子湯加山藥扁豆姜棗煎。

補中益气湯人參黃白術甘艸陳皮當歸升麻柴胡生薑大棗三拗湯麻黃杏仁甘艸蔥豉湯蔥白淡豆豉川芎茶調散川芎薄荷荊芥羌活白芷甘艸防風細辛爲末。茶調服。

霞天膏牛肉熬膏加面。

防風通聖散防風荊芥麻黃連翹薄荷川芎當歸白芍白術山梔大黃芒硝黃芩石膏桔梗甘艸滑石姜蔥溫膽湯陳皮半夏茯苓甘艸枳實竹茹十味溫膽湯卽溫膽湯加人參遠志棗仁熟地。

逍遙散柴胡當歸白芍白術茯苓甘艸煨姜薄荷本方加丹皮山梔。名加味逍遙散。

六和湯砂仁藿香濃朴杏仁半夏扁豆木瓜人參赤茯苓白術甘艸姜棗藿香正气散藿香紫蘇白芷大腹皮茯苓白術陳皮半夏曲濃朴桔梗甘艸姜棗駐車丸黃連阿膠漧薑當歸越鞠丸香附蒼術川芎神曲山梔四物湯生地當歸白芍川芎張子和玉燭散歸尾生地川芎赤芍大黃芒硝甘艸歸脾湯人參白術茯神棗仁龍眼肉黃當歸遠志木香炙艸生薑大棗人參養榮湯人參茯苓白術甘艸當歸白芍熟地黃肉桂五味遠志陳皮加姜棗犀角地黃湯犀角生地白芍丹皮地黃飲子熟地巴戟山萸蓯蓉附子官桂石斛茯苓菖蒲遠志麥冬五味活絡丹川烏艸烏膽星地龍乳香沒藥附子理中湯卽理中湯加附子。

理中安蛔丸卽理中湯去甘艸加茯苓川椒烏梅。

連理湯卽理中湯加黃連茯苓。

治中湯卽理中湯加靑皮陳皮。

四神丸破故紙五味肉果吳萸淸暑益气湯人參黃白術蒼術靑皮陳皮神曲甘艸麥冬五味當歸黃柏澤瀉升麻葛根加姜棗生脈散人參麥冬五味益元散滑石甘艸辰砂大順散漧薑肉桂杏仁甘艸四苓散豬苓茯苓澤瀉白術桂苓丸肉桂茯苓蜜丸。

胃苓散卽平胃散合五苓散。

加味腎气丸卽六味丸加附子肉桂車前牛膝。

浚川散黑牽牛大黃甘遂芒硝郁李仁木香萆釐淸飲川萆石菖蒲烏藥益智仁甘艸梢食鹽茯苓禹功散黑牽牛茴香薑汁調或加木香。

瓊玉膏地黃茯苓人參白蜜仙加琥珀沈香。

通幽湯當歸升麻桃仁紅花甘艸生地熟地白虎加蒼術湯卽白虎湯加蒼術。

涼膈散連翹大黃芒硝甘艸山梔黃芩薄荷當歸龍薈丸當歸龍膽艸山梔黃連黃柏黃芩大黃靑黛蘆薈木香麝香蜜丸。姜湯下。

左金丸黃連吳萸水泛丸。

戊己湯黃連吳萸白芍甘露飲生地熟地天冬麥冬石斛茵陳黃芩枳殼枇杷葉甘艸一方加桂苓。名桂苓甘露飲。

河間桂苓甘露飲。滑石石膏寒水石甘艸白術茯苓澤瀉豬苓肉桂。每服五錢。張子和去豬苓。減三石一半。加人參漧葛藿香木香。亦名桂苓甘露飲。

瀉白散桑皮地骨皮甘艸粳米導赤散生地木通甘艸梢淡竹葉紫雪丹黃金寒水石石膏滑石磁石升麻元參甘艸犀角羚羊角沈香木香丁香朴硝硝石辰砂麝香淸骨散銀柴胡胡黃連秦艽鱉甲地骨皮靑蒿知母甘艸二陳湯半夏陳皮茯苓甘艸生薑二賢散陳皮甘艸控涎丹甘遂大戟白芥子滚痰丸靑礞石沈香大黃黃芩焰硝白金丸白礬郁金平胃散蒼術濃朴陳皮甘艸橘半枳術丸白術枳實橘皮半夏保和丸山楂神曲茯苓半夏陳皮卜子連翹水陸二仙丹金櫻膏芡實桑螵蛸散人參茯神遠志石菖蒲桑螵蛸龍骨龜板當歸蠟礬丸黃蠟白礬膠艾四物湯卽四物湯加阿膠艾葉。

柏子仁丸柏仁牛膝捲柏澤蘭續斷熟地上汪庵醫方集解中方。

補陰益气煎人參當歸山藥熟地陳皮炙艸升麻柴胡生薑兩儀膏人參熟地熬膏。白蜜收。

貞元飲熟地炙艸當歸玉女煎生石膏熟地麥冬知母牛膝理陰煎熟地當歸炙甘艸漧薑或加肉桂。

何人飲何首烏人參當歸陳皮煨姜參附湯人參制附子附湯黃制附子加生薑靑囊斑龍丸鹿角膠鹿角霜柏子仁菟絲子熟地茯苓補骨脂斑龍二至百補丸。

鹿角黃精杞子熟地菟絲子金櫻子天冬麥冬牛膝楮實子龍眼肉以上藥同鹿角熬成膏。加入煉蜜。調入後藥末。杵合爲丸。

鹿角霜人參黃芡實茯苓山藥知母熟地萸肉五味子十味爲細末。和前膏爲丸。

秫米半夏湯秫米半夏錢氏益黃散陳皮靑皮訶子肉炙艸丁香和中丸白術濃朴陳皮半夏檳榔枳實炙艸木香東垣和中丸人參白術炮姜炙艸陳皮木瓜神保丸木香胡椒幹蠍巴豆子和導水丸大黃黃芩滑石黑醜脾約丸大黃杏仁濃朴麻仁枳實芍藥華蓋散麻黃蘇子桑皮杏仁赤苓橘紅甘艸石刻安腎丸附子肉桂川烏川椒巴戟菟絲子破故赤石脂遠志茯神茯苓蒼術山茱萸杜仲胡蘆巴石斛韭子小茴蓯蓉柏子仁川楝子鹿茸靑鹽山藥王荊公妙香散人參龍骨益智仁茯神茯苓遠志甘艸朱砂豬肚丸白術苦參牡蠣豬肚一具劉松石方威喜丸茯苓豬苓黃蠟交加散生地生薑烏魚骨丸烏魚骨茹﹝卽茜艸根﹞雀卵鮑魚湯下。

三豆飲大黑豆赤小豆綠豆甘艸水煮。

萬氏牛黃淸心丸。

黃連黃芩山梔郁金辰砂西牛黃上景嶽全書中方。

以上四部書。諒業醫者必備。故但開藥品。其分量炮制加減服法。以及治癥。俱未載明。並內有峻利之方。所服不過幾釐幾粒者。須按方查閱。切勿艸率臆度。且不遵古法。不惟無效。反有遺誤。愼之。

淸燥救肺湯經霜桑葉﹝三錢﹞杏仁﹝七分去皮尖炒黃﹞麥冬﹝一錢二分去心﹞石膏﹝二錢半﹞

人參﹝七分﹞阿膠﹝八分﹞胡麻仁﹝一錢炒﹞甘艸﹝一錢﹞枇杷葉﹝一片去毛筋﹞

水一碗。煎六分。食遠服。

進退黃連湯川黃連﹝薑汁炒一錢半﹞漧薑﹝炮一錢半﹞人參﹝人乳拌蒸一錢半﹞桂枝﹝一錢﹞半夏﹝姜制一錢半﹞大棗上進法。用本方六味。不制。水三茶鐘。煎減半。溫服。退法。桂枝不用。黃連減半。或加肉桂五分。如上制。煎服。

當歸桂枝湯卽桂枝湯加當歸。

茯苓桂枝湯卽桂枝湯加茯苓。

參歸桂枝湯卽桂枝湯加人參當歸。

人參建中湯卽建中湯加人參。

參建中湯卽建中湯加人參黃。

歸建中湯卽建中湯加當歸黃。

吳萸理中湯卽理中湯加吳萸。

人參溫膽湯卽溫膽湯加人參。

黃連溫膽湯卽溫膽湯加黃連。

星附六君子湯卽六君子湯加制南星白附子。

生脈四君子湯卽生脈散合四君子湯。

生脈六味湯卽生脈散合六味湯。

養營湯卽人參養營湯。

六神湯卽陳無擇六神散。卽四君子加山藥扁豆。

戊己湯卽四君子湯加陳皮白芍。

苓姜術桂湯只此四味。

五子五皮湯卽五皮飲加杏仁蘇子葶藶白芥子卜子。

加桂理中湯卽理中湯加桂。

子和桂苓湯卽子和桂苓飲。

資生丸人參白術﹝土炒﹞苡仁﹝各三兩﹞山楂肉神曲橘紅﹝各二兩﹞扁豆蓮肉濃朴﹝各一兩﹞山藥茯苓麥芽芡實﹝各一兩半﹞桔梗甘艸﹝炙﹞藿香﹝各五錢﹞

澤瀉川黃連白豆蔻﹝各三錢半﹞

上制爲末。煉蜜丸每丸重二錢。每服一丸。醉飽後二丸。細嚼淡姜湯下。

聚精丸黃魚螵膠﹝一斤切碎蛤粉炒﹞沙苑蒺藜﹝八兩馬乳浸隔湯煮一炷香﹞

上爲末。煉蜜丸。每服八十丸。白湯下。

禹餘糧丸蛇含石﹝本艸名蛇黃大者三兩醋透﹞禹餘糧石﹝三兩層數多者佳醋透﹞鋼鍼砂﹝五兩醋透﹞

三物各研極細。配入下項藥。

羌活川芎三稜蓬術白蔻白蒺陳皮靑皮木香大茴﹝炒﹞牛膝當歸炮姜附子﹝炮﹞

肉桂﹝各五錢﹞

上制爲末。入前藥拌勻。神曲糊爲丸。如桐子大。食前或溫酒或白湯送下三十丸至五十丸。最要忌鹽。一毫不可入口。否則病發愈甚。日三服。兼用溫和調補藥助之。此方又名大鍼砂丸。此方去附子蓬術靑皮加茯苓。葉氏名鍼砂丸。

小溫中丸白術﹝二兩﹞茯苓﹝一兩﹞陳皮﹝一兩﹞熟半夏﹝一兩﹞甘艸﹝三錢﹞神曲﹝炒一兩﹞

生香附﹝一兩半﹞苦參﹝炒五錢﹞黃連﹝炒五錢﹞鍼砂﹝醋炒紅研如飛面一兩半﹞

爲末。醋水各半。打神曲糊爲丸桐子大。每服七八十丸。白術六錢陳皮一錢生薑一片煎湯下。虛甚者加人參一錢。本方去黃連加濃朴半兩。忌口。病輕服至六七兩。小便長甚者服一斤。小便始長。

繆仲淳脾腎雙補丸。

人參蓮肉﹝炒﹞山萸﹝烘﹞山藥﹝炒各一斤﹞五味子﹝蜜蒸﹞菟絲子﹝各一斤半﹞

橘紅砂仁﹝炒各六兩﹞車前子﹝米泔洗﹞巴戟肉﹝甘艸汁煮各十二兩﹞肉豆蔻﹝十兩﹞

補骨脂﹝鹽水浸二日炒一斤﹞

上爲末。煉蜜丸。如虛而有火者。或火盛肺熱者。去人參肉豆蔻巴戟補骨脂。忌羊肉羊血阿魏丸阿魏﹝七錢﹞鱉甲﹝二兩﹞黃廣皮枳實柴胡白術﹝各一兩﹞靑皮艸果黃芩當歸茯苓﹝各八錢﹞白蔻仁﹝七錢﹞山楂﹝一兩﹞神曲﹝一兩﹞延胡水法丸。

又方阿魏連翹胡黃連山楂靑皮山稜蓬術陳皮半夏麥芽濃朴萊菔子甘艸更衣丸朱砂﹝五錢研﹞蘆薈﹝七錢研﹞

好酒和丸。每服一錢二分。

濟生腎气丸卽八味丸加車前牛膝。葉氏用茯苓八兩爲君。熟地只用四兩。又薛氏濟生丸分量不同。

海粉丸蛤粉栝蔞實杏仁﹝各一兩﹞廣皮紫蘇﹝各二兩﹞白術土貝母﹝各四兩﹞紫菀﹝三兩﹞木香﹝五錢﹞煉蜜丸。

蔥白丸熟地﹝四兩﹞白芍當歸川楝子茯苓﹝各二兩﹞川芎枳殼濃朴靑皮神曲麥芽﹝各一兩半﹞三稜蓬術﹝各一兩﹞漧薑大茴木香﹝各七錢﹞肉桂﹝五錢﹞用蔥白汁丸。

又方人參阿膠川芎當歸濃朴用蔥白汁丸。

安胃丸烏梅川椒附子桂枝榦姜﹝各一兩﹞黃柏﹝二兩﹞黃連﹝五錢﹞川楝子肉廣皮靑皮﹝各二兩﹞白芍﹝三兩﹞人參﹝量加如有邪者可勿用﹞

再用川椒烏梅湯法丸。一方無廣皮。有當歸細辛。

妙香丸巴豆﹝三百十五粒去皮心膜炒熟研如面﹞牛黃﹝研﹞龍腦﹝研﹞麝香﹝研﹞輕粉﹝研各三兩﹞朱砂﹝研飛九兩﹞眞金箔﹝九十片﹞

上各研勻。煉黃蠟六兩。入白蜜三分同煉。勻爲丸。每兩作三十丸。

海蛤丸天冬栝蔞霜海浮石蛤粉風化硝桔梗橘紅香附竹瀝薑汁蜜丸。

術菟丸白術菟絲又景嶽新方苓術菟絲丸。

局方龍薈丸卽當歸龍薈丸。

白蒺藜丸卽一味。用山梔湯制爲丸。用大豆黃卷湯送下。

禹糧石脂丸卽二味爲丸。

橘術丸卽二味爲丸。

眞武丸卽眞武湯作丸。

歸脾丸卽歸脾湯料作丸。

桑麻丸桑葉黑芝麻蜜丸。

浚川丸卽浚川散。

禹功丸卽禹功散。

生脈六味丸卽六味丸合生脈散。

肥兒丸景嶽全書中有四方。

益母丸此方不一。總用益母艸膏爲君。有加四物香附山楂者。有去山楂加阿膠者。有加八珍香附砂仁楂肉者。

東垣淸心涼膈散連翹薄荷黃芩山梔桔梗甘艸竹葉水煎服。

金鈴子散金鈴子﹝卽川楝子去核一兩﹞延胡索﹝一兩﹞

爲末。每服三錢。酒調服。水煎服亦可。

虎杖散杜牛膝根汁﹝二三兩古方本用虎杖艸汁今人不識此艸故以土牛膝根汁代之﹞當門子麝香﹝一分研﹞

上將麝香入汁中和勻。隔湯燉溫服。

葛可久花蕊石散花蕊石存性。研如粉。以童便一盞。男人入酒少許。女人入醋少許。煎溫食後調服三錢。甚者五錢。能使瘀血化爲黃水。後用獨參湯補之。

歸芍異功散卽異功散加當歸白芍。

雞鳴散牛蒡子﹝炒香研細臨服加入雄鷄冠血五匙狀元紅酒少許調勻以炒荊芥三分煎湯送﹞

通聖散卽防風通聖散。

歸異功散卽異功散加當歸黃。

香砂異功散卽異功散加木香砂仁。

正气散卽藿香正气散。

玉壺丹卽扁鵲玉壺丸。治命門火衰。陽气暴絕。寒水臌脹。卻有神效。古吳王晉三先生得異授制法。當宗之。

好硫黃八兩。配眞麻油八兩。以硫打碎。入冷油內燉鑪上。炭火宜微勿烈。以桑條徐調。候硫溶盡。卽傾入大水內。急攙去上面油水。其色如金。取缸底淨硫。稱見若干兩。仍配香麻油若干兩。照前火候再溶再傾。連前共三轉。第四轉用眞棉花核油配硫若干兩。照前火候再溶。再傾入大水內。攙去上面油水。其色如絳。第五轉用肥皂四兩。水中同煮六時。第六轉用皂莢四兩。水中同煮六時。拔淨制硫之油。攙去其水。其色如硫火之紫。第七轉用鑪中炭灰淋碱水制六時。第八轉用水豆腐制六時。拔淨皂碱之性。第九轉用田字艸﹝出水荒稻田中其葉如田字八九月采﹞搗汁。和水煮六時。臨用研如飛面。凡淨硫一兩。配炒糯米粉二兩。或水法或濕搗爲丸。每服以硫三分爲準。漸加至一錢止。開水溫下。

回生丹大黑豆﹝三升用水浸取殼用絹袋盛殼用豆煮熟去豆不用將殼曬漧其汁畱用﹞紅花﹝三兩炒黃色入好酒四碗煎十餘滚去渣存汁聽用﹞

蘇木﹝三兩河水五碗煎汁三碗聽用﹞大黃﹝一斤爲末﹞陳米醋﹝九斤﹞

上將大黃末一斤。入淨鍋。下醋三斤。文火熬。用長木筋不住手攪之。將成膏。再加醋三斤熬之。又加醋三斤。次第加畢。然後下黑豆汁三碗。次下蘇木汁。次下紅花汁。熬成大黃膏。

取入瓦盆盛之。大黃鍋焦亦鏟下。入後藥同磨。

人參﹝二兩﹞川芎當歸熟地茯苓香附延胡蒼術﹝米泔浸炒﹞桃仁蒲黃﹝各一兩﹞

烏藥﹝二兩半﹞牛膝地楡橘紅白芍羌活炙艸五靈脂山萸三稜﹝各五錢﹞

良姜木香﹝各四錢﹞木瓜靑皮白術﹝各三錢﹞益母艸﹝二兩﹞乳香沒藥﹝各二錢﹞

馬鞭艸﹝五錢﹞秋葵子﹝三錢﹞

上三十味。並前黑豆殼共曬漧爲細末。入石臼內。下大黃膏。再下煉熟蜜一斤。共搗千捶爲丸。每丸重二錢七分。靜室陰漧二十餘日。不可烘曬。幹後止重二錢。外以蠟作殼護之。

用時去蠟調服。一方無益母艸馬鞭艸秋葵子三味。並不用蜜。醋止用八碗。

至寶丹犀角﹝鎊﹞朱砂﹝研水飛﹞雄黃﹝研水飛﹞琥珀﹝研﹞玳瑁﹝各一兩鎊﹞水安息香﹝一兩無灰酒熬成膏如無以旱安息香代之﹞西牛黃﹝五錢﹞麝香﹝一錢﹞龍腦﹝一錢﹞金銀箔﹝各五十片﹞

爲極細末。將安息香膏重湯煮。入諸藥搜和。分作百丸。蠟護。臨服剖。用參湯化下。

紫金丹牛黃冰片狗寶鴉片﹝各六分﹞廣木香﹝二兩﹞

上爲末。人乳丸。重五釐。金箔爲衣。

震靈丹禹糧石赤石脂紫石英代赭石﹝各四兩﹞

上四味作小塊。入淨鍋中。鹽泥封固。候幹。用炭十斤。炭盡爲度。入地出火气。必得二晝夜。研細末。

乳香﹝二兩﹞沒藥﹝二兩﹞朱砂﹝水飛一兩﹞五靈脂﹝二兩﹞

爲末。同前四味和勻。糯米飯丸。宜堅細。

四順淸涼飲大黃當歸芍藥甘艸各等分。水煎服。

露姜飲人參生薑水煎。露一宿。空心隔湯燉溫服。

子和桂苓飲卽桂苓甘露飲。

七香餅香附﹝一兩二錢﹞丁香皮﹝一兩二錢﹞甘松﹝八錢﹞益智仁﹝六錢﹞砂仁﹝二錢﹞

蓬術﹝二錢﹞廣皮﹝二錢﹞

阿膠雞子黃湯﹝非黃連阿膠湯﹞河間中滿分消湯淸阿膠丸蠲痛丹香連飲以上五方俟考。

按先生𨿽善用古方。然但取其法。而並不膠柱。觀其加減之妙。如復脈建中瀉心等類。至用牡蠣澤瀉散。只取此二味。故案中有但書用某方。而不開明藥味者。決非盡用板方。必有加減之處。觀者以意會之可也。

論中所述諸方開列於後以便查閱。

麻黃人參芍藥湯桂枝麻黃黃炙艸白芍人參麥冬五味當歸甘艸湯生甘艸生薑甘艸湯生薑人參甘艸大棗調中益气湯卽補中益气湯去當歸白術加木香蒼術。

升陽益胃湯羌活防風獨活白芍﹝各五錢﹞廣皮﹝四錢﹞黃﹝二兩﹞人參半夏炙甘艸﹝各五錢﹞

柴胡黃連﹝各二錢﹞白術茯苓澤瀉﹝各三錢﹞

每服三錢。加姜棗煎。

桂枝黃連湯卽仲景黃連湯。

黃連桂枝榦姜人參半夏炙艸溫脾湯漧薑肉桂心熟附子炙艸枳實濃朴﹝各二兩﹞大黃﹝四錢﹞用一兩水煎服。

橘皮湯橘皮生薑橘皮竹茹湯橘皮竹茹大棗生薑甘艸人參生薑半夏湯半夏生薑汁蒼術石膏湯蒼術石膏知母甘艸滋燥養營湯當歸生地熟地白芍甘艸黃芩秦艽防風蘭艸湯蘭艸﹝卽省頭艸﹞水煎服。

潔古芍藥湯芍藥歸尾黃芩黃連大黃木香檳榔甘艸肉桂葛根芩連湯葛根甘艸黃芩黃連茅術理中湯卽理中湯白術換茅術。

濃朴三物湯濃朴大黃枳實濃朴溫中湯濃朴陳皮甘艸木香艸蔻漧薑茯苓下瘀血湯大黃桃仁虫舒筋湯赤芍海桐皮當歸白術﹝各錢半﹞片姜黃﹝二錢﹞羌活炙艸﹝各一錢﹞

水姜煎。去渣。磨入沈香汁少許。食前服。

通气防風湯柴胡升麻黃﹝各一錢﹞防風陳皮羌活人參甘艸﹝各五分﹞本靑皮﹝各三分﹞

蔻仁﹝二分﹞黃柏﹝一分﹞

元參升麻湯元參升麻僵蠶牛蒡連翹防風黃芩黃連桔梗甘艸芎歸湯川芎當歸澤術湯澤瀉白術茵陳四逆湯附子漧薑炙艸茵陳坎湯﹝卽坎丹﹞

坎人乳粉熟地人參枸杞子酒釀白蜜同煉搗丸。米飲送。

補血湯黃當歸黃連竹茹橘皮半夏湯黃連竹茹橘皮半夏左歸丸熟地山藥枸杞山萸牛膝菟絲子鹿角膠龜膠右歸丸熟地山藥枸杞山萸菟絲子鹿角膠杜仲當歸肉桂附子金剛丸萆杜仲肉蓯蓉菟絲子四斤丸木瓜天麻蓯蓉牛膝附子虎骨或加乳香沒藥。

柏子仁丸柏子仁人參白術半夏北味牡蠣麻黃根麥麩棗肉丸。

五仁丸火麻仁郁李仁柏子仁松子仁桃仁指迷丸茯苓丸卽指迷茯苓丸。

淸六丸滑石甘艸紅曲蘇合香丸蘇合香安息香犀角冰片射香香附木香薰陸香沈香丁香白術煉蜜丸。朱砂爲衣。外作蠟丸。

五癇丸朱砂眞珠雄黃水銀黑鉛煉蜜丸如麻子大。每服三四丸。

朱砂安神丸朱砂黃連生地當歸甘艸人參丸人參茯苓茯神棗仁遠志益智仁牡蠣朱砂棗肉丸。

茯菟丸茯苓菟絲子建蓮酒糊丸。或加五味子。

苓術菟絲丸茯苓白術菟絲子蓮肉山藥炙艸五味子杜仲濟生固精丸牡蠣菟絲子韭子龍骨北五味桑螵蛸白石脂茯苓家韭子丸家韭子鹿茸肉蓯蓉牛膝菟絲子熟地當歸巴戟杜仲石斛肉桂炮姜烏雞煎丸烏骨雄鷄﹝一隻﹞烏藥蛇牀子丹皮白術人參黃﹝各一兩﹞茅術﹝米泔浸一兩半﹞

海桐皮紅花白芍肉桂附子﹝炮﹞川烏﹝炮﹞莪術陳皮﹝各二兩﹞熟地﹝洗焙﹞延胡木香肉果艸果琥珀﹝各五錢﹞

上細銼。以烏雞湯去毛及腸雜。將上藥納雞肚內。用新瓷瓶以好酒一斗同煮令幹。去雞骨。以油單盛焙榦爲末。煉蜜和丸如桐子大。每服三十丸。隨癥用湯引下。

安蛔丸卽理中安蛔丸。

侯氏黑散菊花白術防風桔梗黃芩細辛茯苓牡蠣人參礬石當歸漧薑川芎桂枝爲散。酒服。

雞金散雞內金沈香砂仁陳香櫞皮天水散卽六一散本事方神效散白海浮石蛤粉蟬蛻爲細末。用大鯽魚膽七个。調服三錢。

人參敗毒散人參羌活獨活柴胡前胡川芎桔梗茯苓甘艸枳殼薄荷生薑瓜蒂散瓜蒂赤小豆香豉蒼耳散白芷薄荷辛夷蒼耳爲末。蔥茶湯調服。

聖濟透關散雄黃豬牙皂莢藜蘆等分研末。先含水一口。用藥吹鼻。卽吐去水。備急如聖散有白礬等分。

花蕊石散花蕊石﹝四兩﹞硫黃﹝一兩﹞

研細。泥封赤。服一錢。童便下。

失笑散蒲黃五靈脂五積散白芷陳皮濃朴當歸川芎芍藥茯苓桔梗蒼術枳殼半夏麻黃漧薑肉桂甘艸姜蔥牛黃膏牛黃﹝二錢半﹞朱砂郁金丹皮﹝各三錢﹞冰片﹝一錢﹞甘艸﹝一錢﹞

煉蜜丸如舶子大。每服一丸。新水化下。

三才封髓丹天冬熟地人參黃柏砂仁甘艸琥珀黑龍丹﹝卽黑龍丹﹞

當歸五靈脂川芎良姜熟地﹝各二兩銼碎入砂鍋內紙筋鹽泥固濟火過﹞百艸霜﹝一兩﹞

硫黃乳香﹝各二錢﹞琥珀花蕊石﹝各一錢﹞

上爲細末。醋糊丸如彈子大。每用一二丸。炭火紅。投入生薑自然汁浸碎。以童便合酒調灌下。

左歸飲熟地山藥枸杞炙艸茯苓山萸右歸飲卽左歸飲去茯苓加杜仲肉桂附子。

溫胃飲人參白術炮姜扁豆當歸陳皮炙艸歸气飲熟地茯苓扁豆炮姜丁香藿香炙艸陳皮大和中飲陳皮枳實砂仁麥芽濃朴山楂澤瀉四柱飲人參附子茯苓木香六柱飲卽四柱飲加肉豆蔻訶子。

五磨飲子烏藥沈香檳榔枳實木香白酒磨服。

生鐵落飲生鐵落淸水浸研澄。飲水。

普濟消毒飲黃芩黃連陳皮甘艸元參連翹板藍根牛蒡薄荷僵蠶升麻柴胡桔梗馬勃或加人參便閉加大黃。

淸心蓮子飲石蓮肉人參黃茯苓柴胡黃芩地骨皮麥冬車前甘艸七福飲人參熟地當歸白術棗仁遠志炙艸胃關煎熟地白術山藥扁豆炮姜吳萸炙艸二陰煎生地麥冬棗仁甘艸元參茯苓黃芩木通祕元煎人參茯苓白術炙艸棗仁山藥芡實五味遠志金櫻子固陰煎人參熟地山藥山萸遠志炙艸五味菟絲子保陰煎生地熟地白芍山藥川斷黃芩黃柏甘艸壽脾煎人參白術炙艸當歸山藥棗仁炮姜建蓮肉遠志玉鑰匙馬牙硝﹝一兩半﹞硼砂﹝五錢﹞白僵蠶﹝一錢半﹞冰片﹝一字﹞

爲末。以紙管吹五分入喉中。

蒲黃酒蒲黃﹝一兩炒褐色﹞淸酒十爵沃之。溫服。

