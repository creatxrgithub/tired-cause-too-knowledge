《萬全養生四要》亦稱《萬氏家傳養生四要》﹐明代萬全撰於1549年。

卷一寡欲

全按﹕養生之法有四﹕曰寡欲﹑曰愼動﹑曰法時﹑曰卻疾。夫寡欲者﹐謂堅忍其性也﹔愼動者﹐謂保定其气﹔法時者﹐謂和於陰陽也﹔卻疾者﹐謂愼於醫藥也。堅忍其性﹐同不壞其根矣﹔保定其气﹐同不疲其枝矣﹔和於陰陽﹐則不犯其邪矣﹔愼於藥﹐則不遇其毒矣。養生之要﹐何以加於此哉﹗

夫食﹑色﹐性也。故飲食﹑男女﹐人之大欲存焉。口腹之養﹐射命所關。不孝有三﹐無後爲大。此屋廬子之無解於任人之難也。設如方士之說﹐必絕谷﹑必休妻而後可以長生﹐則枵腹之﹐救無不贍﹐使天下之人附墜劂者﹐非不近人情者之惑歟﹗

孔日曰「少之時﹐血气未定﹐戒之在色」。蓋男子八歲﹐腎气實﹐發長齒更﹔二八腎气盛﹐精气溢焉。精者﹐血之液﹔气者﹐精之導也。少之時﹐气方盛而易溢﹐當此血气盛﹐加以少艾之慕﹐欲動情勝﹐交接無度﹐譬如園中之花﹐蚤發必先痿也﹐況稟受怯弱者乎﹖古人三十而娶﹐其慮深矣。

古男子三十而娶﹐女子二十而嫁﹐大衍之數五十﹐天地之中數也。陽數二十五﹐陰數二十五。男子三十而娶﹐因其陽常不足﹐故益之以五﹔女子二十而嫁﹐因其陰常有餘﹐故損之以五也。是故長男在上﹐少女在下﹐震兌交而爲歸妹也﹔少男在上﹐長女在下﹐則懇巽交而爲蠱也。歸妹之吉﹐帝乙以之蠱之凶﹐晉侯之疾之不可爲也。

人能知七損之益﹐則形與神俱﹐而盡終其天年。不知者。早衰之道也。何謂七損八益﹖蓋七者﹐女子之數也﹐其血宜瀉而不宜滿﹔八者﹐男子之數也﹐其精宜滿而不宜瀉。故治女子者﹐當耗其气以調其也﹐不損之經閉而成疾矣﹔男子者﹐當補其气以固其精﹐不益之則精涸而成病矣。古人立法﹐一損之﹐一益之﹐制之於中﹐使气血和平也。

八羔丸﹐男子常服﹐補气固精﹕

熟黃酒拌﹐九蒸九曬﹐焙漧﹐八兩﹐忌鐵器。黃檗去皮﹐鹽水炒褐色﹐四兩。知母去毛皮﹐四兩。蓮肉去心﹐二兩。芡實肉二兩。

共爲細末﹐煉蜜﹐杵千餘下﹐如梧子大﹐每服五十丸﹐空心食前溫酒下﹐以米麵壓之﹐忌蘿卜。

七損丸﹐女子宜服﹐抑气調血﹕

香附米淨﹐斤﹐童便是浸三日﹐一日一換﹐取舂爛﹐焙漧當歸酒洗﹐四兩芎六兩爲細末﹐酒煮﹐神曲爲丸﹐如梧桐之大﹐每服五十丸﹐空心食前茴香湯送下。

今之男子﹐方其少也﹐未及二人而禦女﹐各通其精﹐則精未滿而先瀉﹐五臟有不滿之處﹐他日有難形狀之疾。至於半衰﹐其陰已痿﹐求女彊合﹐則陷曲不得﹐而精先泄矣﹔及其老也﹐其精益耗﹐復近女色以竭之﹐則腎之精不足﹐取給於臟腑﹔臟腑之精不足﹐取給於骨髓﹐故臟腑之精竭﹐則小便淋痛﹐大便漧澀﹔髓竭則頭傾足軟﹐腰脊酸痛﹐尸居於气﹐其能久乎﹖故呂純陽仙翁有詩云﹕

二八佳人體如酥﹐

腰間伏劍斬愚夫﹔

分明不見人頭落﹐

暗裏教君骨髓枯。

其男子傷精﹐病小便淋痛﹐大便漧澀者﹐以腎開竅於二陰﹐前溺塞者﹐气病也﹔後陰病難者﹐血病也。宜補其气﹐同津液行而溺自長﹔補其血﹐則幽開通而使自潤也﹐宜寂腎利竅丸主之﹕

熟黃制﹐四兩生黃當歸川彎白芍各二兩山藥半兩丹皮去心﹐一兩白茯苓二兩五味桂心各五錢人參七錢。

煉蜜爲丸﹐梧桐子大﹐每股五十丸﹐空心食前溫酒下。

男子夢交而泄精﹐女子夢交而成孕。或有淫气相感﹐妖魅爲崇﹐神志昏惑﹐魂魄飛揚﹐日久不愈﹐如顚如狂﹐乃召巫覡﹐以逐之抑末矣。苟非得道﹐如許旌陽薩守堅者﹐必不能驅治之也﹐惟務成子螢火丸可除也。

上三條﹐皆不能淸心寡欲之病。

螢火丸﹐主辟疾病瘟疫﹑惡气有鬼邪祟﹐五兵盜賦﹕

螢火鬼箭削取皮羽白蒺藜各一兩雄黃雌黃礬石枯﹐二兩羚羊角兩半煆竈灰兩半鐵鐘柄入趺處燒焦﹐一兩半爲末﹐以雞子黃及丹雄鷄頭一个﹐毛無間色者﹐搗和爲丸﹐如杏仁大樣﹐做作三角﹐以絳盛之﹐帶在左臂﹐或掛在戶上﹐若從軍者﹐系於腰中﹐勿離其身。

孟子曰﹕養心莫善於寡欲。寡之者﹐節之也。非若佛老之徒﹐棄人倫﹑滅生理也。精者﹐所以續綱常也﹔寡欲者﹐所以養性命也。予嘗集《廣嗣紀要》﹐一﹑修徳﹐二﹑寡欲者﹐其延齡廣嗣之大要乎﹗予嘗讀《易》﹐澤上有水曰「節」﹐滿而不溢﹐中𨿽悅暮﹐若險在前常恐﹐陷節之時﹐義大矣哉﹗若或反之﹐水在澤下﹐則以漸滲﹐泄其涸也﹐可立而待。困於坎中﹐猶有悅心﹐困而又困﹐𨿽有盧﹑扁﹐不可治也。生﹐人所欲也﹐所欲復有甚於生者乎﹗死﹐人所惡也﹐所惡復有甚於死者乎﹗惟其溺於聲色之中﹐蠱盛狂悖﹐有不用也﹔由是而死﹐有不辭也。詩曰「士也罔﹐二三其徳」﹐此之謂也。

有人於此嘗誤人曰﹕欲不可縱﹐縱欲成災﹔樂不可極﹐樂極生衰。可謂知養生矣。至於暗居獨處之時﹐目有所接﹐心火起﹐𨿽有災害﹐亦莫之顧。故曰寡欲只在謹獨。

今之養生者﹐曰﹕心﹐中之主也﹔腎者﹐精之府也﹔脾者﹐穀气之本也﹐三者交養﹐可以長生。苟神太煩則困﹐精太用則竭﹐谷太傷則減﹐𨿽有補益之功﹐不能勝其旦暮之耗矣。文成子曰﹕服藥千朝﹐不如獨宿一宵。誠哉﹐是言也﹗

今指利刃語人曰﹕是可蹈乎﹖曰﹕不可。指鴆毒語人曰﹕是可咽乎﹖曰﹕不可。因語人曰﹕佳麗之色﹐利於刀也﹔膏梁之味﹐毒於鴆也﹐遠而疏之﹐不可狎也。則羣笑而起。一朝病生﹐迎醫治之﹐貺以百金﹐不愛也。噫﹗曲突徒薪無恩澤﹐焦頭爛額爲上客﹐其此之謂也。

夫男子十六而精通﹐至六十四歲而精竭﹔女子十四面經行﹐至四十九歲而經斷。初生之時﹐形體𨿽具﹐精血猶未生也﹐必待乳哺之養﹐水谷之气﹐日生月長。男子十六而精始溢﹐女子十四而血乃瀉﹐成之何其難也﹗男子八八而精竭﹐女子七七而血盡﹐敗之何其易耶﹗以十年所生之精血﹐尙不免於百半之用。譬諸艸木﹐气聚於春者﹐復敗於秋也﹐𨿽欲之﹐只有許多分爲數﹐況以難成易敗之精血﹐不知愛惜﹐反暴棄之﹐此所以不待八八﹑七七之期而早斃矣。

交接多則傷筋﹐施泄多則傷精。肝之筋﹐陰之陽也﹐筋傷則陽虛而痿﹔腎主精﹐陰中之陰也﹐精傷則陰虛而易舉﹔陰陽俱虛﹐則時舉時痿﹐精液自出。念虛𨿽萌﹐隱曲不得矣。當是時也﹐猛省起來﹐運色斷想﹐移神於淸淨法界﹐歌舞以適其情﹐谷肉以養其身﹐上藥以補其虛﹐則屋破猶堪補矣。苟不悔悟﹐以妄爲常﹐乃求興陽之藥﹐習鑄劍之術﹐則天術折﹑地維絕﹐𨿽有女媧氏之神﹐終不能起冢中之枯骨也。

今人好事者﹐以禦女爲長生之術﹐如九一采戰之法﹐謂之奪气歸元﹐還精補腦。不知渾濁之气﹐渣滓之精﹐其機已發﹐如蹶張之弩﹐孰能禦之耶﹖已泄之精﹐自不能制﹐豈能采彼之精气耶﹖或謂我神不動﹐以采彼之气﹐不知從入之路何在也﹐因此而成淋瀝者有之﹔或謂我精欲出﹐閉而不泄﹐謂之黃河逆流﹐謂之牽轉白牛﹐不知停蓄之處﹐爲疽爲腫者有之。非以養生﹐適以害生也。

古人有見色不動﹐如鳩摩羅付之受宮人﹐這是鐵漢﹐如何學得。必如同司馬公之不置姬妾﹐關雲長之屏美女﹐劉琦之卻名姝﹐然後可養。此心不動也﹐堅白不至﹐而欲自試於磨涅﹐豈有不砭緇者幾希﹗

項羽暗啞叱吒﹐千人自廢垓下之變﹐乃與虞姬對泣﹔漢髙祖見太公置佾上﹐略無威容﹐誅戮功臣﹐何其忍也﹗病革之時﹐乃枕戚姬之膝而垂涕焉﹔蘇武在匈奴﹐吞氈嚙雪﹐所持節旌盡落而志不屈﹐何其彊也﹗乃納胡婦生子。𨿽曰項羽之位﹐虞姬恨別也﹔漢髙祖之泣﹐戚姬防患也﹔蘇武之納胡婦﹐爲養也。然尢物移人﹐終然不免。

古人教子舞刀﹑舞劍﹑學文﹐朝夕遊焉﹐所以涵養徳性﹐禁其非心也。故能气質淸明﹐徳譽成就﹐福壽綿長。今之人則不然﹐所以福徳不及古者遠矣。

配匹之際﹐承宗禮也﹔婚姻之時﹐成男女也﹔夫婦有別﹐遠情欲也。故身無屙疾﹐生子賢而壽。今人不知宗祀爲重﹐交接以時﹐情欲之感﹐形於戲謔﹔燕婉之私﹐朝暮陽臺﹐故半百早衰﹐生子多天﹐且不肖也。故曰寡欲者﹐延齡文嗣廣第一緊要也。

《內經》曰﹕天食人以五气﹐地食人以五味。谷肉菜果﹐皆天地所生﹐以食人者也。各有五气五味﹐人食之﹐先入本髒﹐而後養其血脈筋骨也﹐故五穀爲養﹐五畜爲助﹐五菜爲充﹐五果爲益﹐不可過也﹐過則成病矣。

又曰﹕陰之所生﹐本在五味﹔陰之五宮﹐傷在五味。陰者﹐五臟也。酸生肝。苦生心﹐甘生脾﹐辛生肺﹐鹹生腎﹐此五臟之生﹐本在五味也。多食酸﹐則傷肝﹔多食苦﹐則傷心﹔多食甘﹐則傷脾﹔多食辛﹐則傷肺﹔多食鹹﹐則傷腎﹐此陰之五宮﹐傷在五味也。故五味𨿽所以養人﹐多食則反傷人也。

四方之土產不同﹐人之所嗜﹐各隨其土之所產也。故東方海濱傍水﹐其民食魚而嗜咸﹔西方金下之域﹐其民食鮮美而嗜肥﹔北方髙陵之域﹐其民野外而食乳酷﹔南方卑濕之域﹐其民嗜酸而食月喜食不同﹐若所遷其居﹐變其食﹐同生病矣。孔子養生之備﹐衛生之嚴﹐其飲食之節﹐萬世之法程也﹐何必求之方外哉﹗

孔子之《愼疾》曰「肉𨿽多﹐不使勝食﹐气尙澹泊也﹔不爲酒困﹐愼禮節也﹔不多食﹐示儉約也。」平日之養生者﹐無所不愼如此。故康子饋藥﹐則不嘗自信﹐其無疾也﹔子路請褥﹐則不聽自知﹐其不獲罪於天也﹗苟不能自愼﹐而獲罪於天﹐𨿽巫醫獲何益﹗

人之性﹐有偏嗜者何如﹖曾哲嗜羊棗之類是也。然嗜有所偏﹐必生有所偏之矣疾。觀其多食鷓鴣﹐常食鳩子者﹐發女排咽喉之病﹐使非聖醫﹐知爲半夏之毒﹐急以生薑解之﹐則二人未必不以所嗜喪其生也。

飲食自倍﹐脾胃乃傷。自倍者﹐過於常度也﹔腸胃者﹐水谷之所藏也。飲食多少﹐常有分數﹐苟過多﹐則腸胃狹小﹐不能受容﹔不能受容﹐則或溢而上出﹔不上出﹐同停於中而不行﹔水不行﹐則爲畜水﹔食不化﹐則爲宿食﹐畜水宿食﹐變爲諸病。邵子曰﹕爽口物多終作疾﹐快心事過必爲殃。豈虛語哉﹗

因而大飲﹐則气逆。飲者﹐酒也﹐味甘辛苦﹐气大熱。苦入心而補腎﹐辛入肺而補肝﹐甘入脾﹐和气血而行榮衛。詩云﹕爲此春酒以介眉。壽酒才﹐誠養生之不可闕。古人節之於酒器以示警。曰爵者﹐有差等也﹔曰鐘者﹐中也﹔卮之象觴﹐云有傷之義﹐猶舟以載物﹐亦可以覆物也。若因而大飲﹐是不知節也。大飲則醉﹐醉則肺先受傷。肺主气﹐肺受傷同气上逆﹐面病吐衄也。豈不危乎﹗豈不傷乎﹗信哉﹐顚覆而殺身矣。

酒﹐𨿽可以陶情﹐通血脈﹐然耗气亂神﹐爛腸胃﹐腐筋膜﹐有甚於此者。故禹惡旨酒﹐周公作酒誥﹐衛武公誦賓筵﹐諄諄乎戒人﹐不可沈湎於酒也﹐彼昏不知﹐壹醉日富。

丹溪云﹕醇酒宜涼。飲醇酒﹐謂不濃不淡﹐气味之中和者也。涼謂微涼也。昔司馬公晚年得一侍妾﹐問其所能﹐答曰﹕能暖酒。卽是此意。蓋胃喜寒而惡熱﹐脾喜溫而惡寒﹐醇酒涼飲﹐初得其涼以養胃﹐次得其溫以養脾。人之喜飲熱酒者﹐善病胃脘痛﹐此熱傷胃﹐瘀血作痛也。喜飲涼酒者﹐善病腹痛﹐不嗜食而嘔﹐寒傷脾也。夫寒凝海﹐惟酒不冰﹐酒入气中﹐無竅孔得出。仲景云﹕酒客中風﹐不可服桂枝湯。謂有熱也。夫中風﹐乃宜桂枝之癥﹐而以桂枝爲禁﹐何也﹖以酒也。日醇於酒﹐寧無嘔血之病乎﹖

今人病酒者﹐與傷寒相似﹐切不可誤作傷寒治之﹐反助其熱﹐亦不可以苦寒之藥攻之。蓋酒性之熱﹐乃無形之气也﹐非汗之何以得散﹖酒體之水﹐乃有形之質也﹐非利之何以得泄乎﹖故以葛花解梧湯主之。所謂上下分消﹐以去其濕也。

葛花白豆蔻砂仁各五錢木香五分靑皮三錢陳皮人參白茯苓豬苓各錢半白術神曲澤瀉幹生薑各二錢爲細末﹐每服三錢﹐白湯調下﹐但得發汗﹐酒病去矣。酒客病酒﹐酒停不散﹐淸則成飲﹐濁則成痰﹑入於肺則爲喘﹑爲咳﹔人於心則爲心痛﹑爲怔忡﹑爲噫﹔入於肝﹐爲脇痛﹑爲小腹滿痛﹑爲嘔苦汁﹑爲目昧不開﹔入於脾﹐爲脹﹑爲腫﹑爲吞酸﹑爲健忘﹔入於腎﹐爲溺當澀﹑赤白濁﹑爲腰痛﹑爲背惡諸癥疾﹐種種莫名﹐不亟去之﹐養虎之患﹐以十棗湯主之﹐只一劑﹐根株悉拔﹐勿畏其峻而不肯服。《書》曰﹕若藥不瞑眩﹐厥疾不廖。

芫花炒﹐研末甘遂末大朝末﹐彊者三分﹐弱者折半大棗肥者十个﹐水一鐘半﹐煮棗至八分﹐去棗入藥﹐末攪勻服之﹐得怢﹔下淸水﹐其病去矣﹔不動﹐再作一股。動後糜粥自養。

因而飽食﹐筋脈橫解﹐腸遊爲痔。飽食者﹐太過也。食過常分則飽﹐飽則腸滿﹐滿則筋脈皆橫﹐則解散不相連屬矣。腸僻者﹐泄利也﹑痔也﹔積才﹐腸辟﹔爲痔﹐卽便血也﹐近則成痢﹐久而爲脾泄﹑爲髒毒矣。

脾者﹐卑職也﹐乃卒伍使令之職﹐以司轉輸傳化者也﹐故脾謂之使﹔胃者﹐倉稟之腑﹐乃水谷之所納出﹐故胃謂之市。人以穀气爲主者﹐脾胃是也。脾胃彊則穀气全﹐脾胃弱則穀气絕。全谷則昌﹐絕谷則亡。人於脾胃﹐可不知其所養乎﹗養脾胃之法﹐節其飲食而已。

脾胃者﹐土也。土寄旺於四時﹐脾胃寄養四髒﹐故四時非土﹐無以生長收藏之功﹔四髒非土﹐無以備精气筋脈之化。然有陽土﹐有陰土者。陰土﹐坤也﹐萬物之所歸藏也﹔陽土﹐艮也﹐萬物所成始成終也。陰土﹑陽土﹐非戊已之謂也。陽土備化﹐陰土司成﹐受水谷之入而變化者﹐脾胃之陽也﹔散水谷之气﹐以成榮衛者﹐脾胃之陰也。苟得其養﹐無物不長﹔苟失其養﹐無物不消。此之謂也。

