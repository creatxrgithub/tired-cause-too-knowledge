

《養生三要》

袁開昌﹝淸﹞

目錄

吳序

楊序

讀《養生三要》敬題

衛生精義

善養延年

古今異壽之理

「慈﹑儉﹑和﹑靜」四字可以延年

眠食二者爲養生之要務

陸淸獻公不藥之益壽丸

衰老病死妻子不能代

治身養性務謹其細

養生以不傷爲本

風寒暑濕及酒食生冷均能致疾

殉利殉名

勿以有涯隨無涯

三毋三寡

無價之藥

治心

除妄

受形

本气

津潤

分體

精之名義

精血

精﹑气﹑神

谷能補精

欲事傷精

忍精成疾

冬夏二至宜禁嗜欲

夏月尢宜藏精

恃彊則易戕生

懲忿窒欲

女戎尢可畏

寡欲多男

酒色

獨宿之妙

精薄不孕

知此則生子个个皆存

欲求偕老宜男者﹐能不知隨孕隨產及數月

小產之原因乎

問子

絕欲則康寧

戒酒爲忠孝

貧家有暗合養子之道

病家須知

存退步心能卻病

不藥之藥

病者不可以身試醫

愼擇良醫

病家誤

煎藥宜用瓦罐

煎藥之法不同

煎藥用水多少法

煎藥之火候

煎藥先後用水多少﹑火候緩急均宜區別

按時服藥

服藥活法

湯藥須冷熱得中﹐而又不宜促數

服藥後有宜行動者

服湯藥有宜忌酒者﹐有宜厚覆者

服瀉藥以利爲度

服藥有約

猛藥宜先少服

服酒藥以知爲度

服藥後有邪正相爭之現狀者﹐不可倉皇

服丸藥法

凡服應忌之品

服藥忌見之事

飲食應忌之品

瘡瘥宜愼口味

宜少宜戒

痔漏疳蜃者戒

腫脹者戒乙

癆嗽者戒

傷寒與水腫者戒

滑泄者戒﹖

病久者戒

有病切戒遷動遠行

病新愈者戒

有不必忌口者

有不能忌口者

久病後宜停藥

縱口者非﹐絕谷者尢非

節飲節食

灼艾後不可饕餮厚味

虛癆者宜知此

亦有病初愈而不可驟補者

病者忌與親友接談

墜跌暈絕者愼勿移動

墜跌暈絕者知此則生

生於憂患

醫師箴言

大醫須先發慈悲側隱之心

大醫須讀古今醫書﹐又宜兼通術數

習醫須先識字後讀書

醫學讀書法

醫書之大綱

外治法之專書

辧書

讀書要有識力

六不治

除疾

審微

八要宜審

用藥有君臣佐使

古方可爲楷模

古方權量

古書有方藥等分者﹐不可誤認爲一樣分量

煎藥用水歌

大醫口不言錢

醫師先當識藥﹑嘗藥﹑制藥丸﹐凡惡毒之

藥不可輕用

制器儲藥

藏藥

看疑難病宜靜坐思之

看病須細心審視

看病與文家相題無二

診視後始可斷定

醫者胸中不可預擬成見

醫者到病勢危篤之家﹐宜令其先行煮水

凡診危迫之病﹐必先與病家講明﹐方可下藥

不可妄肆翻案

羣醫共治﹐只宜隨眾處方﹐無過多言

食療治病

名醫難

宜誠忌傲

醫晶

同道務要謙和

方案字期淸楚﹐藥則共曉﹐藥引宜寫分量

診視婦女﹐必俟侍者在旁

貧病宜量力周給

當道延請﹐尢宜速去﹐病愈之後﹐切勿圖求匾

禮及關說人情

醫者須不陋不妄

醫者須愛養自家精力

醫者不可任意行樂﹐片時離寓

用藥宜戒殺生命

儉用置產

袁昌齡先生傳

跋

吳序

昔太白應長庚而生﹐有謫仙之目﹐觀其驅﹐云作采喝﹐月成吟漱﹐沆瀣於三霄﹐郁神明於五嶽﹐非徒搴榮香艸騰異翠虯而已﹐枳棘之棲﹐不迷於鸞鳳﹐竹柏之性﹐遠謝乎蜩蟬﹐故能越六凡﹑離五濁﹑飄飄平若嵩山之髙﹐滄海之深焉﹐誰爲嗣音﹐實難作者﹐或意豪而傷於盡﹐或气激而失之剽﹐身之不存﹐道將安附﹗是必言動無妄克庵有實踐之功淸﹐介居衷一﹐峯樂著書之趣﹐洗迂伐腐﹐砥行飭躬而後坐堪辟穀﹐行亦飡霞聚精气於三華﹐服金液於九轉﹐若樹珊者﹐殆能得家學之淵源﹐而導後儒之祕﹐蘊者乎古之養生者﹐沈浸禪機﹐咀含醫理﹐髙疆三折斷腸胃而膏神思邈千金分刀圭而必驗﹐所以範文正等爲醫於爲相﹐陸忠宣旣活國又活人﹐宜其學博﹐而通气閎﹐以達喬新涇野﹐如接乎宗乘若水﹐楓山早傳其法缽﹐今樹珊出﹐尊人所著《養生三要》﹐見示苟得其尊人全集而讀之﹐更可發滄浪之旨趣﹐通先賢之心傳﹐在彼法爲最上乘﹐在吾人爲成仙訣﹐閒拋南極﹐笑指東溟﹐樂鯉庭之得﹐三誠馬尾之當﹐五緇衣好賢美彰於繼世﹐靑箱績學光延於來玆﹐所惜商邱未獲全書﹐子湘已欽善本一字﹐見義萬趣﹐會文曲引﹐旁疏橫鉤﹐豎貫者其惟袁氏家乎﹐嗟嗟藤蘿無恙﹐未免靑山笑人﹐捲阿以安﹐只有白鷗招我﹐境負人乎﹐人負境乎﹗夫亦嘆遭遇之不常﹐而人生之如寄也。追憶前塵﹐宛如夢寐﹐東風一度﹐流水三生﹐後之蹤迹﹐可取而鑑焉。是爲序。民國八年己未夏五月庚午﹐鄕愚弟儀徵吳引孫拜序於滬瀆旅次

楊序

天地以陰陽二气化育萬物﹐萬物之中人爲最貴﹐推蒼蒼者好生之心﹐非不欲舉一世之人﹐一一躋之仁壽之域。顧有時不無遺憾者﹐寒暑之偏﹐發爲疹癘﹔秉賦之異﹐分爲彊弱。彼蒼𨿽極慈愛﹐能舉一世之人﹐置之於覆幬之內﹐而必不能使一世之人﹐同歸於仁壽之途﹐於是乎救獘補偏﹐有需國手扶羸起瘠﹐端賴仁人﹐此不爲良相﹐卽爲良醫。古聖賢念切恫瘭﹐所以弭陰陽造化之缺陷也。然則良相良醫有以異乎﹖日無以異也。良相本陰陽之調變﹐以一身握萬理之原﹔良醫助天地之生成﹐以一手活萬人之命﹐其事𨿽殊﹐其功則一﹐則信乎醫道之通於治道﹐而不可與尋常雜學等量而齊觀也。顧吾觀於世之業醫者而有慨焉。上古之世醫學肇於黃﹑農之二人者﹐古聖人也。商周以後﹐名賢輩出﹐自扁鵲﹑和緩﹑仲景﹑元化之屬下﹐而至於國朝諭氏﹑柯氏﹑葉氏﹑吳氏之倫﹔或極深研幾或著書立說其用互異﹐而其救危濟急之本旨﹐則彼此無不相同﹐柰何延至於今﹐世風日降﹐嗜利誤人之徒無論矣﹗他如一知半解﹑妄自懸壺﹑淺見寡聞﹑漫思問世﹐譾學者失之膚淺﹐矜才者失之鹵莽﹐數者之獘﹐造孽惟均﹐方諸古聖賢之用心相豎貫者其惟袁氏家乎﹐嗟嗟藤蘿無恙﹐未免靑山笑人﹐捲阿以安﹐只有白鷗招我﹐境負人乎﹐人負境乎﹗夫亦嘆遭遇之不常﹐而人生之如寄也。追憶前塵﹐宛如夢寐﹐東風一度﹐流水三生﹐後之蹤迹﹐可取而鑑焉。是爲序。民國八年己未夏五月庚午﹐鄕愚弟儀徵吳引孫拜序於滬瀆旅次楊序天地以陰陽二气化育萬物﹐萬物之中人爲最貴﹐推蒼蒼者好生之心﹐非不欲舉一世之人﹐一一躋之仁壽之域。顧有時不無遺憾者﹐寒暑之偏﹐發爲疹癘﹔秉賦之異﹐分爲彊弱。彼蒼𨿽極慈愛﹐能舉一世之人﹐置之於覆幬之內﹐而必不能使一世之人﹐同歸於仁壽之途﹐於是乎救獘補偏﹐有需國手扶羸起瘠﹐端賴仁人﹐此不爲良相﹐卽爲良醫。古聖賢念切恫瘭﹐所以弭陰陽造化之缺陷也。然則良相良醫有以異乎﹖日無以異也。良相本陰陽之調變﹐以一身握萬理之原﹔良醫助天地之生成﹐以一手活萬人之命﹐其事𨿽殊﹐其功則一﹐則信乎醫道之通於治道﹐而不可與尋常雜學等量而齊觀也。顧吾觀於世之業醫者而有慨焉。上古之世醫學肇於黃﹑農之二人者﹐古聖人也。商周以後﹐名賢輩出﹐自扁鵲﹑和緩﹑仲景﹑元化之屬下﹐而至於國朝諭氏﹑柯氏﹑葉氏﹑吳氏之倫﹔或極深研幾或著書立說其用互異﹐而其救危濟急之本旨﹐則彼此無不相同﹐柰何延至於今﹐世風日降﹐嗜利誤人之徒無論矣﹗他如一知半解﹑妄自懸壺﹑淺見寡聞﹑漫思問世﹐譾學者失之膚淺﹐矜才者失之鹵莽﹐數者之獘﹐造孽惟均﹐方諸古聖賢之用心相懸﹐眞如天壤矣﹗嗚呼﹐世有古今﹐道有升降﹐欲於衮衮之中﹐求良相固不可以﹐旦夕幾欲於庸庸之內覓良醫﹐又豈可以屈指數哉﹗江都昌齡袁先生﹐篤行力學之君子也。幼有至性﹐以孝友聞於鄕裏﹐弱冠後勤學好問﹐手不釋卷﹐湛深經術﹐旁通諸子百家。其於醫學一途﹐尢能實有心得﹐生平診治病癥﹐一以古人爲法﹐而神明變化﹐師古而不泥古﹐故偶一試用﹐輒能著手成春。蓋他人之治醫﹐名爲濟世﹐實則牟利。利之爲物﹐能令智昏。昌齡先生則異是。其一生之學問﹐莫不原本於性情﹐才大如海﹐而心細於發。一夫不治﹐若已推而納之溝中﹐惟其以伊尹之心爲心﹐故能以岐黃之學爲學﹐於何知之於其所輯《醫門輯要》一書而知之也。今夫醫之爲用﹐所以拯救民命者也。醫學家之著書﹐所以垂示後學者也。或者不察﹐而藉此以爲矜奇﹑炫異之資﹐於是書籍愈多﹐理論愈雜。一或不愼﹐流獘潛滋﹐以天士之慧悟而不免有指摘之端﹐以丹溪﹑東垣之深邃﹐而不免有溫涼﹑偏倚之誚。名賢如此﹐何論其他﹗今觀先生所輯之書﹐莫不鉤玄提要﹐薈萃斯編﹐所引醫師箴言﹐諸條婆心苦口﹐尢爲切中時病。足爲庸膚躁妄之輩﹐痛下鍼砭。晴窗抽暇﹐朗誦數周﹐乃益知先生能以聖賢之心爲心﹐宜其後福綿長直流﹐被於孝子賢孫﹐而方興未艾也。哲嗣樹珊﹐卜居鎭城之西﹐精通數理﹐冠絕儕輩﹐發於河洛象數之學問﹐亦涉獵一二。偶有疑義﹐馳函相質﹐玆蒙條晰縷示﹐弗稍吝教﹐直諒多聞之友﹐惟樹珊足以當

讀《養生三要》敬題

家學淵源有自來﹐父書能守嗣君才。一編珍重傳梨棗﹐會見人間壽域開。昌黎撰述能提要﹐莊子南華論養生。陳義過髙知者鮮﹐此篇詞旨極分明。喚醒癡迷釀太和﹐婆心苦口費搜羅。誰知人世生生理﹐都被先生指點過。奚須茹術更餐芝﹐吐納長生亦大癡。度與金鍼休漠視﹐從前難遇此良醫。世愚侄蘇澗寬拜槁

衛生精義

善養延年

於谷山曰「人之年壽長短﹐元气所稟﹐本有厚薄﹐然人能善養﹐亦可延年。如燭有長短﹐使其刻畫相同﹐則久暫了然。若使置長燭於風中﹐護短燭於籠內﹐則以彼易此﹐未可知也。」故養生之說﹐不可不知。

古今異壽之理

黃帝問於岐伯曰「余聞上古之人﹐春秋皆度百歲﹐而動作不衰。今時之人﹐年半百而動作皆衰者﹐時世異耶﹐人將失之耶﹖」岐伯曰「上古之人﹐其知道者﹐法於陰陽﹐和於術數《調養之法》﹐食飲有節﹐起居有常﹐不妄作勞﹐故能形與神俱﹐而盡終其天年﹐度百歲乃去。今時之人不然也﹐以酒爲漿﹐以妄爲常﹐醉以入房﹐以欲竭其精﹐以耗散其眞﹐不知持滿《不謹愼也》﹐不時禦神《不能四時調禦其神也》﹐務快其心﹐逆於生藥﹐起居無節﹐故半百而衰也﹐」《內經》

「慈﹑儉﹑和﹑靜」四字可以延年

圃翁曰﹕昔人論致壽之道有四﹕曰慈﹑曰儉﹑曰和﹑曰靜。人能慈心於物﹐不爲一切害人之事﹐卽一言有損於人﹐亦不輕發。推之戒殺生﹐以惜物命﹐愼剪伐以養天和﹐無論冥報不爽。卽胸中一段慈祥愷悌之气﹐自然災沴不幹﹐而可以長壽矣。人生享福﹐皆有分數。惜福之人﹐福嘗有餘。暴殄之人﹐易至罄竭。故老氏以儉爲寶﹐不止財用當儉而已﹐一切事常思節嗇之義﹐方有餘地。儉於飲食﹐可以養脾胃﹔儉於嗜欲﹐可以聚精神﹔儉於言語﹐可以養气息非﹔儉於交遊﹐可以擇友寡過﹔儉於酬酢﹐可以養身息勞﹔儉於夜坐﹐可以安神舒體﹔儉於飲酒﹐可以淸心養徳﹔儉於思慮﹐可以蠲煩去擾。凡事省得一分﹐卽受一分之益。大約天下事萬不得已者﹐不過十之一二。初見以爲不可已﹐細算之亦非萬不可已。如此逐漸省去﹐但日見事之少。白香山詩云「我有一言君記取﹐世間自取苦人多。」今試問勞擾煩苦之人﹐此事亦盡可已。果屬萬不可已者乎﹐當必恍然自失矣。人常和悅﹐則心气沖而五臟安。昔人所謂養歡喜

眠﹑食二者爲養生之要務

圃翁曰﹕古人以眠食二者爲養生之要務﹐臟腑腸胃﹐常令寬舒有餘地﹐則眞气得以流行﹐而疾病少。吾鄕吳友季善醫﹐每赤日寒風﹐行長安道上不倦。人問之﹐曰「予從不飽食﹐病安得入﹖」此食忌過飽之明證也。燔炙。熬煎﹐香甘肥膩之物﹐最悅口﹐而不宜於腸胃。彼肥膩易於黏滯﹐積久則腹痛气塞。寒暑偶侵﹐則疾作矣。放翁詩云「倩盼作妖孤未慘﹐肥甘藏毒鴆猶輕。」此老知攝生哉﹗炊飯極軟熟﹐雞肉之類只淡煮。菜羹淸芬鮮潔﹐渥之﹐食只八分﹐飽後飲六安苦茗一杯。若勞頓饑餓歸﹐先飲醇醪一二杯﹐以開胸胃。陶詩云「濁醪解劬饑。」蓋藉﹫之以開胃气也。如此﹐豈有不益人者乎。且食忌多品。一席之間﹐徧食水陸﹐濃淡雜進﹐自然損脾。予謂或雞魚鳧豚之類﹐只一二種飽食﹐良爲有益。此未嘗聞之古昔﹐而以予意揣當如此。安寢乃人生最樂。古人有言﹐不覓仙方覓睡方。冬夜以二鼓爲度﹐暑月以一更爲度。每笑人長夜酣飲不休﹐謂之消夜。夫人終日勞勞﹐夜則宴息﹐是極有味﹐何以消遣爲﹖冬夏皆當以日出而起﹐於夏尢宜。天地淸旭之气﹐最爲爽神﹐失之甚爲可惜。予山居頗閒﹐暑月日出則起﹐收水艸淸香之味。蓮方斂而未開﹐竹含露而猶滴﹐可謂至快。日長漏水﹐不妨午睡數刻﹐焚香垂幕﹐淨展桃笙《卽竹簟》。睡足而起﹐神淸气爽﹐眞不啻天際眞人。況居家最宜早起﹐倘日髙客至﹐僮則垢面﹫﹐婢且蓬頭﹐庭除未掃﹐竈突猶寒﹐大非雅事。昔何文端公居京師﹐同年詣之﹐日晏未起﹐久之方出。客問曰「尊夫人亦未起耶﹖」答曰「然。」「日髙如此﹐內外家長皆如此﹐一家奴僕﹐其爲姦盜詐僞﹐何所不至耶﹖」公瞿然。自此至老不晏起。此太守公親爲予言者。《聽訓齋語》

陸淸獻公不藥之益壽丸

足柴足米﹐無憂無慮﹐蚤完官糧﹐不驚不辱﹐不欠人債起利﹐不入典當門庭﹐只消淸茶淡飯﹐自可益壽延年。《治嘉格言》

衰老病死妻子不能代

饑寒痛癢﹐此我獨覺﹐𨿽父母不之覺也。衰老病死﹐此我獨當﹐𨿽妻子不能代也。自愛自全之道﹐不自畱心﹐將誰賴哉﹖《呻吟語》

治身養性務謹其細

《抱朴子》曰「凡夫不知益之爲益﹐又不知損之爲損。損易知而速﹐益難知而遲。損之者﹐如燈火之銷脂﹐莫之見也﹐而忽盡矣﹔益之者﹐如禾苗之播植﹐莫之覺也﹐而忽茂矣。」「故治身養性﹐務謹其細。不可以小益爲不足而不修﹐不可以小損無傷而不妨《惟益爲難而遲﹐故𨿽小而不可失﹔惟損爲易而速﹐故𨿽小而不可犯》。凡聚小﹐所以就大﹔損一所以至億也。若能愛之於微﹐成之於著者﹐則知道矣。」

養生以不傷爲本

養生以不傷爲本。才所不逮而困思之﹐傷也﹔力所不勝而彊舉之﹐傷也﹔悲哀憔悴﹐傷也﹔喜怒過差﹐傷也﹔汲汲所欲﹐傷也﹔戚戚所患﹐傷也﹔久談多笑﹐傷也﹔寢息失時﹐傷也﹔沈醉嘔吐﹐傷也﹔飽食卽臥﹐傷也﹔跳走喘息﹐傷也﹔歡呼哭泣﹐傷也。積傷至盡則早亡﹐是以養性之方﹐唾不及遠﹐行不疾步﹐耳不極聽﹐目不極視﹐坐不至久﹐臥不及疲。先寒而衣﹐先熱而解﹐不欲饑極而食﹐食不可過飽。不欲渴極而飲﹐飲不可過多。食多則結積聚﹐飲多則成痰癖。不欲甚勞其逸﹐不欲起晚﹐不欲汗流﹐不欲多啖生冷﹐不欲飲酒當風﹐不欲數數沐浴﹐不欲遠願廣志﹐不欲規造異巧。冬不欲極溫﹐夏不欲窮涼。不露臥星下﹐不欲眠中見扇﹐大寒大熱﹐大風大霧﹐皆不欲冒之。五味入口﹐不欲偏多。凡言傷者﹐亦不便覺﹐久則損壽。《此謂不見其損﹐有時而盡。》《抱朴子》風寒暑濕及酒食生冷均能致疾

沐浴臨風﹐則病腦風痛風﹔飲酒向風﹐則病酒風漏風﹔勞汗暑汗當風﹐則病中風暑風﹔夜露乘風﹐則病寒熱﹔臥起受風﹐則病痺厥。衣涼冒冷﹐則寒外侵﹔飲冷食寒﹐則寒內傷﹔早起露首跣足﹐則病身熱頭痛﹔納涼陰室﹐則病身熱惡寒﹔多食涼水瓜果﹐則病泄瀉腹痛﹔夏走炎途﹐貪涼貪冷﹐則病瘧痢。坐臥濕地﹐則病厲風痺厥﹔衝風冒雨﹐則病身重身痛﹔長著汗衣﹐則病麻木發黃﹔勉彊涉水﹐則病腳气攣痺﹔饑餓澡浴﹐則病骨節煩痛﹔汗出見濕﹐則病痤痱《痤﹐癤也。音坐﹐平聲﹐《集解》。

殉利殉名

鄒東廓曰﹕世之所謂彊有力者﹐權有無﹐節盈縮﹐以鶩於朝市﹐相靡以利﹐相炫以捷。蓋寒不得襲﹐暑不得陰﹐若是者什而三焉。世之所謂智者﹐商古今﹐課殿最﹐抵掌功名之會﹐相矜以辧﹐相搏以術﹐棄枯而集菀﹐避寒而競炎﹐若是者亦什而三焉。貪夫殉利﹐烈士殉名。殉名之與殉利﹐髙下有間矣。其於逐物以喪其生﹐鈞也。無爲利府﹐無爲名屍﹐超然立於物表﹐而物莫撓之﹐是謂衛生之術。壽考將自至﹐人負陰而抱陽﹐沖气以爲和﹐逆之則災害生﹐從之則屙疾不起。故滋味者﹐身之充也。而酸傷脾﹐鹹傷心﹐辛傷肝﹐甘傷腎《五行各有所克﹐此盛則彼傷》﹐則失其節也。﹐起居者﹐身之適也。而坐傷肉﹐臥傷气﹐行傷筋﹐立傷骨﹐則渝。其常以召之也。時其喜而喜也﹐時其怒而怒焉﹐時其好而好焉﹐時其惡而惡焉《喜怒好惡﹐各當其節﹐則必無殉名殉利之病﹐而起居飲食﹐更無論已》。若明鑑之照物﹐不將不迎﹐泰然而靜寂﹐怡然而動順﹐飲食有節﹐起居有常﹐喜怒有則﹐則气日完﹐精日積﹐神日定。若然者﹐憂患不能入﹐嗜欲不能侵﹐邪气不能襲﹐𨿽度百歲﹐而動作不衰。

勿以有涯隨無涯

吾生也有涯﹐而知也無涯﹐以有涯隨無涯﹐殆已。已而爲知者﹐殆而已矣。爲善無近名﹐爲惡無近刑﹐緣智以爲經﹐可以保生﹐可以全生﹐可以養親﹐可以盡年。《莊子﹖養生主》

無價之藥

呂叔簡曰「愚愛談醫﹐久則厭之﹐客言及者﹐告之曰﹕『以寡欲爲四物﹐以食淡爲二陳﹐以淸心省事爲四君子。無價之藥﹐不名之醫﹐取諸身而已。」

治心

賈文宿云「曾問長生不死有術乎﹐曰上壽不過百歲﹐長生不死﹐吾未見其人﹐不能知其術。無已﹐則有卻病延年焉。世之所云卻病者﹐咸曰薄滋味﹐節淫欲﹐寡言語﹐戒嗔怒﹐保形煉气﹐如是數者而已爾。然此猶治表之術也。余之所謂卻病者﹐卻吾心之病焉耳。「蓋人心本自定靜﹐本自泰然﹐何病之有﹖惟遇貨財則思爭奪﹐遇功名則思擠排﹐遇勢焰則思趨附﹐遇睚眥則思報復﹐遇患難則思推避﹐未遂則心病於患得﹐旣遂則心病於患失﹐以是日攻於心﹐則病日入於膏盲。𨿽有外之所養﹐終不勝其內之所擾﹝況乎外之所養﹐又足滋病﹞。此扁鵲之所以望而走焉者。壽焉得不促﹗苟欲治病﹐先治其心﹐一切榮辱得喪﹐俱不足爲吾心累。卽小之而疾病﹐不以疾病累其心﹐大之而生死﹐不以生死累其心﹐使淸明之气﹐常在吾躬﹐將見心日以廣﹐體日以胖﹐不期壽而壽益增﹐他又何術焉﹗道書亦云﹐黃老悲其貪著﹐乃以神仙之術﹐漸次導之耳﹐其微旨可識矣﹗然則世以爲眞有神仙﹐而必欲學而至者﹐無乃又墮貪著之障。

除妄

賈文宿云﹕眞空寺有老僧曰﹐妄想之來﹐其幾有三﹕或追憶數十年前榮辱恩仇﹐悲歡離合﹐及種種閒情﹐此是過去妄想也﹔或事到眼前﹐可以順應﹐卻乃畏首畏尾﹐三番四覆﹐猶豫不決﹐此是見在妄想也﹔或期望日後富貴榮華﹐皆如其願﹐或期望功成名遂﹐告老歸田﹐或期望子孫登庸﹐承繼書香﹐與夫一切不可必得之事﹐此是未來妄想也﹝此近於儒者正心之學﹐不得以其禪家語而廢之﹞。三者妄想﹐忽然而興﹐忽然而滅﹐禪家謂之幻心﹔能照見其妄﹐而斬斷念頭﹐禪家謂之覺心。故曰不患念起﹐惟患覺遲﹐此心若同太虛﹐煩惱何處安腳﹝若未能拔去病根﹐隨妄隨覺﹐全不濟事﹞。

受形

男女之合﹐二情交暢﹐陰血先至﹐陽精後衝。血開裹精﹐精入爲骨﹐而男形成矣。陽精先入﹐陰血後參﹐精開裹血﹐血入居本﹐而女形成矣。陽气聚面﹐故男子面重﹐溺死者必伏。陰气聚背﹐故女子背重﹐溺死者必仰。走獸溺死者﹐伏仰皆然。陰陽均至﹐非男非女之身﹐精血散分﹐駢胎品胎之兆。父少母老﹐產女必羸﹔母壯父衰﹐生男必弱。古之良工﹐首察乎此﹐補羸女先養血壯脾﹐補弱男則壯脾節色。羸女宜及時而嫁﹐弱男宜待壯而婚。此疾外所務之本﹐不可不察也。

本气

天地之气﹐周於一年。人身之气﹐周於一日。人身之陽气﹐以子中自左足而上循左股﹑左手指﹑左肩﹑左腦。橫過右腦﹑右肩﹑右臂﹑手指脇足﹐則又子中矣。陰气以午中自右手心通右臂﹑右肩﹐橫過左肩﹑左臂﹑左脇﹑左足﹑外腎﹑右足﹑右脇﹐則又午中矣。陽气所歷﹐克滿周流﹔陰气上不過腦﹐下遺指趾﹐二气之行﹐晝夜不息﹐中外必偏。一爲痰積壅塞﹐則痰疾生焉。疾證醫候﹐統紀浩繁。詳其本源﹐痰積虛耳﹐或痰積上﹐或積畱中﹐遏气之流﹐艱於流轉﹐見上气逆上﹐下气郁下﹐臟腑失常﹐形骸受害。曁乎气本衰弱﹐運轉艱遲。或有不周﹐血亦偏滯﹐風濕寒暑﹐乘間襲之﹐所生痰疾﹐與痰積同。凡人之生﹐熱而汗﹐產而易﹐二便順利﹐則气之通也。陽虛不能運陰气﹔無陰气以淸其陽﹐則陽濁治而爲熱﹔陰虛不能運陽气。無陽气以和其陰﹐則陰濁治而爲厥。脾以養气﹐肺以通气﹐腎以泄气﹐心以役气﹐凡髒有五﹐肝獨不與。在時爲春﹐在常爲仁﹐不養不通﹐不泄不役﹐而气常生。心虛則气入而爲蕩﹐肺虛則气入而爲喘﹐肝虛則气入而目昏﹐腎虛則气入而腰疼。四虛气入﹐脾獨不與。受食不化﹐气將日微﹐安能有餘以入其虛﹖烏乎﹐玆謂气之名理與。

津潤

天地定位﹐而水位乎中。天地通气﹐而水气蒸達。土潤膏滋﹐雲興雨降﹐而百物生化。人肖天地﹐亦有水焉。在上爲痰﹐伏皮爲血﹐在下爲精﹐從毛竅出爲汗﹐從腹腸出爲瀉﹐從瘡口出爲水。痰盡死﹐精竭死﹐汗枯死﹐瀉極死。水從瘡口出不止﹐幹卽死。至於血充目則視明﹐充耳則聽聰﹐充四肢則舉動彊﹐充肌膚身色白。潰則黑﹐去則黃﹐外熱則赤﹐內熱則上蒸喉﹐或下蒸大腸爲小竅。喉有竅則咳血殺人﹐揚有竅則便血殺人。便血猶可止﹐咳血不易醫。喉不停物﹐毫髮必咳。血滲入喉﹐愈滲愈咳﹐愈咳愈滲。飲搜溺則百不一死﹐服寒涼則百不一生。血𨿽陰類﹐運之者其和陽乎。

分體

耳﹑目﹑鼻﹑口﹑陰﹑尻﹐竅也﹔臂﹑股﹑指﹑趾﹐肢也﹔雙乳﹑外腎﹐關也﹔齒﹑發﹑爪﹑甲﹐余也﹔枝指﹑旁趾﹐附也。養耳力者常飽﹐養目力者常瞑﹐養臂指者常屈伸﹐養股趾者常步履。夏髒宜冷﹑冬髒宜溫。背陰肢末﹐𨿽夏宜溫。膻包心火﹐𨿽冬難熱。熱作腫而竅塞﹐血不行而肢廢﹐余有消長無疾痛﹐附有疾痛無生死者疣癅而已。以上《褚氏遺書》

精之名義

精者﹐極好之稱。人之精最貴而甚少﹐在身中通有一升六合。此男子二八未泄之成數。稱得一升﹐積而滿者至三升﹐損而喪之者不及一升。精與气相養﹐气聚則精盈﹐精盈則气盛。日啖飲食之華﹐美者爲精﹐故從米從靑﹐人年十六則精泄﹐凡交一次則喪半合﹐有喪而無益﹐則精竭身憊。故欲不節則精耗﹐精耗則气衰﹐气衰則病至﹐病至則身危。噫﹐精之爲物﹐其人身之至寶乎﹗《養性》精血

飲食五味﹐養髓骨﹑肉血﹑肌膚﹑毛髮。男子爲陽﹐陽中必有陰﹐陰之中數八﹐故一八而陽精外﹐二八而陽精溢﹔女子爲陰﹐陰中必有陽﹐陽之中數七﹐故一七而陰血外﹐二七而陰血溢。陽精陰血﹐皆飲食五味之實秀也。方其外也﹐智慮開明﹐齒牙更始﹐發黃者黑﹐筋弱者彊﹐曁其溢也。凡充身肢體﹑手足﹑耳目之餘﹐𨿽鍼芥之瀝﹐無有不下。凡子形肖父母者﹐以其精血嘗於父母之身﹐無所不歷也。是以父一肢廢﹐則子一肢不肖其父。母一目虧﹐則子一目不肖其母。𨿽雌鳥牝獸﹐無天癸而成胎者﹐何也﹖鳥獸精血往來尾閭也。精未通﹐而禦女以通其精﹐則五體有不滿之處﹐異日有難狀之疾﹐陰已痿﹐而思色以降其精﹐則精不出內敗。小便道澀而爲淋﹐精已耗而復竭之﹐則大小便道牽疼﹐愈疼則愈欲﹐大小便愈疼。女人天癸旣至﹐逾十年無男子合則不調﹐未逾十年思男子合亦不調﹐不調則舊血不出﹐新血誤行。或潰而入骨或變而之腫﹐或𨿽合而難子﹐出男子多則瀝枯。虛人產乳眾﹐則血枯殺人。觀其精血﹐思過半。矣。《褚氏遺書》

精﹑气﹑神

象川翁曰「精能生气﹐气能生神。榮衛一身﹐莫大於此。養生之士﹐先寶其精﹐精滿則气壯﹐气壯則神旺﹐神旺則身健﹐身健而少病。內則五臟敷華﹐外則肌膚潤澤﹐容顏光彩﹐耳目聰明﹐老當益壯矣。」﹝注釋榮﹕茂盛﹑興盛。敷﹕音﹐塗上。﹝譯文象川翁說﹕「精能產生气﹐气能產生神。護衛整个身體康健﹐再沒有比這更大的作用了。重視養生的人﹐要首先把自己的精當做寶物。如果精滿了﹐就一定气壯﹔气壯了﹐就一定神旺﹔神旺了﹐身體就一定健康﹔身體健康了﹐就一定少得病。這時﹐體內五臟都塗上華茂的色彩﹐體外的肌膚就一定潤澤光華。使自己容顏光彩﹐耳聰目明﹐老當益壯了。」

谷能補精

《內經》曰「精生於谷。」又曰「精不足者﹐補之以味。」然醴郁之味﹐不能生精。惟恬澹之味﹐乃能補精。《洪範》論味﹐而曰稼穡作甘。世間之物﹐惟五穀得味之正。但能淡食穀味﹐最能養精。凡煮粥飯﹐而中有厚汁滚作一團者﹐此精之精液所聚也﹐食之最能生精﹐試之有效。《眞詮》

欲事傷精

人身之血﹐百骸貫通。及欲事作﹐撮一身之血﹐至於命門﹐化精以泄。若不知節嗇﹐則百脈枯槁。交接無度﹐必損腎元。外𨿽不泄﹐精已離宮﹐定有眞精數點﹐隨陽之痿而溢出。如火之有煙焰﹐豈能復返於薪哉﹗《集解》忍精成疾

行房忍精不泄﹐阻於中途﹐每致成疾。如內而淋濁﹐外面便毒等癥﹐病者不自知其由﹐醫者鮮能察其故﹐用藥失宜﹐因而殞命者多矣﹐可不愼歟﹗《冷廬醫話》

冬夏二至宜禁嗜欲

關中隱士駱耕道常言﹐修養之士﹐宜書月令﹐置之左右﹐夏至節嗜欲﹐冬至禁嗜欲。蓋一陽初生﹐其气微矣。如艸木萌生﹐易於傷伐﹐故當禁之﹐不特節也。且嗜欲四時皆損人﹐但冬夏二至﹐陰陽相爭之時﹐尢損人耳。《趙長元》

夏月尢宜藏精

人但知冬不藏精者致病﹐而不知夏不藏精者更甚焉三嘗見怯弱之人﹐而當酷暑﹐每雲气欲悶絕﹐可知中暍而死者﹐直因气之悶絕也。夫人值搖精﹐恆多气促﹐與當暑之气悶﹐不甚相遠。經曰﹐熱傷气。又曰壯火食气。余故曰「夏令之炎威﹐甚於冬令之寒﹐苟不藏精﹐壯者至秋而發爲伏暑。怯者卽中喝而死。﹐』《唐立三《攝生雜話》

懲忿窒欲

祝無功曰「銷鑠人莫如忿與欲者。欲動水滲﹐怒盛火炎﹐懲之窒之﹐心火下降﹐腎水上滋﹐此亦吾儒坎離交媾功夫﹐何必仙家。」

女戎尢可畏

呂新吾曰「盜爲男戎﹐色爲女戎﹐人皆知盜之劫殺爲可畏﹐而忘女戎之劫殺﹐悲夫﹗」

寡欲多男

人惟精神耗散﹐情不專一﹐且不知撙節﹐時相侵犯﹐故往往不能成胎。若能戒淫﹐則陰騭旣大﹐元气復充﹐必然得子。又能淸秀無毒﹐易於長成。諺所謂寡欲多男子﹐洵不誣也。夫娶妻本爲生子﹐人顧徒思淫欲﹐豈知姬妾滿房﹐莫延宗嗣﹐寡妻是守﹐多獲佳兒。苟知嗣續爲重﹐尙其愼爾邪淫。《願體集》

酒色

薛敬軒曰「酒色之類﹐使人志气昏酣荒耗﹐傷身敗徳﹐莫此爲甚﹐俗以爲樂﹐余不知果何樂也。惟心淸欲寡﹐則气平體胖﹐樂可知矣。」

獨宿之妙

獨宿之妙﹐不但老年﹐少壯時亦當如此。日間紛擾﹐心神散亂﹐全在夜間鼾睡﹐以復元气。若日內心猿意馬﹐奔走馳驅﹐及至醉飽﹐又復恣情縱欲﹐不自愛惜﹐如泥水一碗﹐何時得淸﹗《願體集》

精薄不孕

世人無不急於生子﹐要知生子之道﹐精气交媾﹐鎔液成胎。故少欲之人恆多子﹐且易育﹐气固而精凝也。多欲之人常艱子﹐且易夭﹐气泄而精薄也。譬之釀酒然﹐斗米下斗水則釀酵﹐且耐久﹐其質全也。斗米倍下水則淡﹐三倍四倍﹐則酒非酒﹐水非水矣﹐其眞元少也。今人夜夜淫縱﹐精气妄泄﹐邪火上升﹐眞陽愈憊﹐安能成胎﹖卽僥幸生子﹐又安能必其有成﹖所以﹐年少生子者﹐咸多羸弱﹐欲勤而精薄也。老年生子者﹐反見彊盛﹐欲少而精全也。且凡嗜於飲者﹐酒亂其性﹐精半非眞﹐無非濕熱。勤於欲者﹐孕後不節﹐盜泄母陰﹐耗其胎气﹐所謂恣縱敗壞者﹐殆以是歟﹗《畜徳錄》

知此則生子个个皆存

古者婦人懷孕﹐卽居側室﹐與夫異寢﹐以淫欲最爲當禁。蓋胎在胞中﹐全賴气血育養﹐靜則神藏。若情欲一動﹐火擾於中﹐血气沸騰。三月以前犯之﹐則易動胎小產﹔三月以後犯之﹐一則胞衣太厚而難產﹐一則胎元漏泄﹐子多肥白而不壽。且不觀諸物乎﹐人與物均裹血气以生﹐然人之生子﹐不能胎胎順﹐个个存。而牛馬犬豕﹐胎胎俱易﹐个个無損﹐何也﹖蓋牛馬犬豕﹐一受胎後﹐則牝牡絕不相交。而人受孕﹐不能禁絕。矧有縱而無度者乎﹖《陳飛霞》

欲求偕老宜男者﹐能不知隨孕隨產及數月小產之原因乎

凡小產有遠近﹐其在二三月者謂之近﹐五月六月謂之遠。新受而產者其勢輕﹐胚久而產者其勢重﹐此皆人之所知也。至若尢有近者﹐則隨孕隨產矣。凡今艱嗣之家﹐犯此者十居五六﹐其爲故也﹐總由縱欲而然。蓋胎元肇始﹐一月如露珠﹐二月如桃花﹐三月四月而後血脈形體具﹐五月六月而後筋骨毛髮生。方其初受﹐不過一滴之玄津耳。此其橐龠正無依﹐根荄尙無地﹐鞏之則固﹐決之則流。故凡受胎之後﹐極宜節欲﹐以防泛濫﹐否則合污同流﹐已莫知其昨日孕而今日產矣﹐朔日孕而望日產矣。隨孕隨產﹐本無形迹﹐在明產者胎已成形﹐小產必覺﹔暗產者胎仍似水﹐直澑何知﹖故凡今之微微家多無大產﹐以小產占多也。娶娼妓者多少子息﹐以其子宮滑而慣於小產也。此外如受胎三月五月﹐而每有墮者﹐𨿽衰薄之婦常有之﹐然必由縱欲不節﹐致傷母气而墮者爲尢多也。故凡恃彊過勇者多無子﹐以彊弱之自相殘也。縱肆不節者多不孕﹐以盜損胎元之气也。豈悉由婦人之罪哉。《張景嶽》

問子

建平王﹐妃姬等皆麗﹐而無子。擇良家未笄女入禦﹐又無子。問曰「求男有道乎﹖」澄之對曰「合男女必當其年。男𨿽十六而精通﹐必三十而娶。女𨿽十四而天癸至﹐必二十而嫁﹐皆欲陰陽气完實﹐而後交合﹐則交而孕﹐孕而育﹐育而爲子堅壯彊壽。」。「今未笄之女﹐天癸始至﹐已近男色﹐陰气蚤泄﹐未完而傷﹐未實而動﹐是以交而不孕﹐孕而不育﹐育而子脆不壽﹐此王之所以無子也。然﹐好人有所產皆女者﹐有所產皆男者﹐大王誠能訪求多男婦人﹐謀置宮府﹐有男之道也。」王曰善﹐未再期﹐生六男。夫老陽遇少陰﹐老陰遇少陽﹐亦有子之道也。《褚民遺書》昌按﹕褚彥通先生謂合男女﹐必當其年﹐此當字﹐宜諦著。今人未冠而娶﹐未笄而嫁﹐傷其未完﹐動其未實﹐失當極矣。故有艱於孕育者﹐有促其天年者﹐知此而引爲大戒﹐何患不益壽毓麟哉﹗至訪求多男婦人﹐謀置宮府﹐爲有男之道之說﹐非常人所應爲﹐不可爲法。

絕欲則康寧

趙長元曰「魏將軍七十餘披甲上殿﹐不減少年。問其故曰﹕四十五時﹐已絕男女之欲。周和尙﹐廬陵人﹐九十餘﹐能行遠路﹐須髮不白﹐言無他術﹐壯年。能節欲耳。且云﹐人精液度能生人﹐若保守存畱﹐豈不能資生﹖」「太倉畫士張翠﹐九十餘﹐耳目聰明﹐尙能作畫﹐亦曰平生惟欲心淡﹐欲事節。或者賴此﹐無他術也。

」戒酒爲忠孝

宋蔡文忠公襄﹐性嗜曲蘗﹐飲量過人﹐及登第﹐沈酣晝夜﹐諫者勿聽﹐無能止之。時太夫人年髙﹐甚以爲憂。一日﹐山東賈存道先生過之﹐適其宿醒未起﹐先生乃大書於壁曰「聖君寵重龍頭選﹐慈母恩深鶴髮垂。君寵母恩俱未服﹐酒如爲患悔何追﹖」文忠起﹐見之大悟﹐卽日痛懲﹐終身不復至醉。

貧家有暗合養子之道

裴子曰﹕貧家有暗合養子之道﹐與富家異。蓋小兒受病有五﹕一曰暖。小兒質稟純陽﹐而火偏勝﹐保護無容過暖。禮曰﹕童子不良裘裳﹐此其義也。富家之子﹐一出母胎﹐卽蒙頭裹足﹐燠室藏之﹐稍長則未寒先寒﹐疊加絨纊﹐更日置之於火﹐爍其未足之陰﹐積熱之病﹐從此變生﹔貧家之子﹐見薄被單衣﹐隨地而擲﹐正得抑陽扶陰之至理。二日飽人傷腸胃﹐以淸虛爲和順﹐在小兒則尢要。小兒腸胃柔窄﹐受盛無多﹐且不自知饑飽﹐旋與旅啖。而富有之家﹐則有脂味充盈﹐恣情多啖﹐脾胃諸病﹐從此變生﹔貧家之子﹐則無物可食﹐則食亦淸簡有常﹐正得腸胃淸虛之至理。三曰怒。小兒獨陽無陰﹐恆易躁而多怒。惟抑怒可使全陰。富家之子﹐驕恣之習﹐越於恆情﹐怒動肝木﹐木旺生風﹐風木乘脾﹐驚癇諸病﹐從此變生﹔貧家之子﹐則素居窮蹇﹐無怒敢發﹐正得抑怒全陰之至理。四日遏。號。諺云﹕兒號卽兒歌。老子云終日號而不啞。則知兒之號﹐出於不自知﹐不自識﹐莫或使猶天籟﹫也。豈有遏之之理。況陽气爲小兒偏隆﹐最多火病﹐藉此呼號以泄之﹐不爲無益。而富家之父若母者﹐反生不忍﹐動以食慰﹐而遏其號﹐郁滯諸病﹐從此變生﹔貧家之子﹐則聽呼號而勿卹﹫﹐正得順通天和之至理。五曰傷藥。藥乃攻邪物﹐非養生物也。多服久服﹐鮮有不致傷生者。富家之子﹐則不論有病無病﹐日餌﹫無虛﹐甚至旦暮更醫﹐亂投湯劑而不知忌﹐有謂無傷﹐吾勿信也﹔貧家醫不暇求醫﹐無資取藥﹐縱兒有疾﹐安意守之﹐正得有病不服藥爲中醫之至理。《言醫》

病家須知存退步心能卻病

人當臥病﹐務須常存退步心。心能退步﹐則方寸之間﹐可使天寬地曠。世情俗味﹐必不致過戀於心﹐縱有病焉﹐可計日而起矣。不則﹐今日當歸﹑芍藥﹐明日甘艸﹑人參﹐是以江河塡漏卮﹐𨿽多無益也。先儒有言﹐予臥病時﹐常於胸前多書死字﹐每書數過﹐頓覺此心寂然不動﹐萬念俱灰﹐四大皆非我有﹐又何病之足慮哉﹗𨿽然﹐此惟可與達者言也。《言醫》

不藥之藥

有有病素不服藥者﹐不爲無見。但須得知病從何來﹐當從何去﹐便是藥餌。如饑則食﹐食卽藥也﹔不饑則不食﹐不食卽藥也﹔渴則飲﹐飲卽藥也﹔不渴則不飲﹐不飲卽藥也。惡風知傷風﹐避風便是藥﹔惡酒知傷酒﹐戒酒便是藥。逸可以治勞﹐靜可以治躁﹐處陰以卻暑﹐就燠以勝寒﹐衰於精者寡以欲﹐耗於气者守以默﹐怯於神者絕以思﹔無非對病藥也﹐人惟不自知耳。《言醫》

病者不可以身試醫【

蘇東坡曰﹕脈難明﹐古今所病也。至虛有盛候﹐而大實有羸狀﹐差之毫釐﹐疑似之間﹐便有生死禍福之異。此古今所病也。病不可不謁醫﹐而醫之明脈者﹐天下蓋一二數﹔騏驥不時有﹐天下未嘗徒行﹔和扁不出世﹐病者終不徒死﹐亦用其長而護其短耳。士人多祕所患以求診﹐以驗醫之能否《醫不可以人試藥﹐如何病者乃以身試醫耶》﹐使索病於冥漠之中﹐辧虛實寒熱於疑似之間﹐醫不幸而失﹐終不肯自謂失也﹐則巧飾遂非﹐以全其名﹐至於不救﹐則曰是固難治也。此世之通患而莫之悟者。吾生平求醫﹐蓋以平時默驗其工拙。至於有病而求療﹐以盡告其所患而後求診﹐使醫了然知患之所生也。然後虛實寒熱﹐一按指而脈之疑似﹐不能惑也。故𨿽中醫﹐治吾疾常愈﹐吾求疾愈而已﹐豈以困醫爲事哉﹗

愼擇良醫

疾病爲生死相關﹐一或有誤﹐追悔莫及﹐故延醫治病﹐乃以性命相托也﹐『何可不加意愼擇﹖如無的確可信之人﹐寧可不服藥以待命。乃世人獨忽於此﹐惟以耳爲目﹐不考其實學何如﹐治效何若﹐聞人稱說﹐卽延請施治﹐甚而日重一日﹐惟咎已病之難痊﹐不咎醫者之貽誤﹐服藥無效﹐毫不轉念。孰知藥果中病﹐卽不能速愈﹐必無不見效之理。不但服後奏功﹐當服時已有可徵者。如熱病服涼藥﹐寒病服熱藥之類。聞其气已馨香可愛﹐入於口卽和順安適。如不中病之藥﹐則聞其气必厭惡﹐入於腸必懊儂。《內經》云﹐臨病人﹐問所使。此眞訣也。今人則信任一人﹐卽至死不悔﹐其故莫解。想必冥冥之中﹐有定數也。又有與此相反者﹐偶聽人言﹐卽求一試﹐藥未盡劑﹐又易一醫﹐或一日而易數人﹐各自立說﹐茫無主張。此時卽有髙明之人﹐豈能違眾力爭﹐以遭謗忌﹖亦惟隨人惟諾而已。要知病之傳變﹐各有定期﹐方之更換﹐各有次第﹐藥石亂投﹐終歸不治﹐二者事異而害同。惟能不務虛名﹐專求實效﹐審察精詳﹐見機明決﹐庶幾不以性命爲兒戲矣。《愼疾芻言》

病家誤

天下之病﹐誤於醫家者固多﹐誤於病家者尢多。醫家而誤﹐易良醫可也。病家而誤﹐其獘不可勝窮。有不問醫之髙下﹐卽延以治病﹐其誤一也﹔有以耳爲目﹐聞人譽某醫﹐卽信爲眞﹐不考其實﹐其誤二也﹔有平日相熟人﹐務取其便﹐又慮別延他人﹐覺情面有虧﹐而其人又叨」任不辭﹐希圖酬謝﹐古人所謂以性命當人情﹐其誤三也﹔有遠方邪人﹐假稱名醫﹐髙談闊論﹐欺騙愚人﹐遂不復詳察﹐信其欺妄﹐其誤四也﹔有因至親密友﹐或勢位之人﹐薦引一人﹐情分難卻﹐勉彊延請﹐其誤五也﹔更有病家戚友﹐偶閱醫書﹐自以爲醫理頗通﹐每見立方﹐必妄生議論﹐私攺藥味﹐善則歸己﹐過則歸人。或各薦一醫﹐互相毀譽﹐遂成黨援。甚者各立門戶﹐如不從己﹐反幸災樂禍﹐以期必勝﹐不顧病者之死生﹐其誤六也﹔又或病勢方轉﹐未收全功﹐病者正疑見效太遲﹐忽而讒言蜂起﹐中道變更﹐又換他醫﹐遂至危篤﹐反咎前人﹐其誤七也﹔又有病變不常﹐朝當桂附﹐暮當芩黃﹐又有純虛之體﹐其癥反宜用硝黃。大實之人﹐其癥反宜用參術。病家不知﹐以爲怪癖﹐不從說﹐反信庸醫﹐其誤八也﹔又有吝惜錢財﹐惟錢是取﹐況名醫皆自作主張﹐不肯從我﹐反不若某某等和易近人﹐柔順受商﹐酬議可略。扁鵲云﹕輕身重財不治﹐其誤九也。此猶其大端耳。其中更有用參附則喜﹐用攻伐則懼﹐服參附而死﹐則委之命。服攻伐而死﹐則咎在醫﹐使醫者不敢對癥用藥。更有制藥不如法﹐煎藥不合度﹐服藥非其時﹐或更飲食起居﹐寒暖勞逸﹐喜怒言語﹐不時不節﹐難以枚舉。小病無害﹐若大病則有一不合﹐皆足以傷生。然則爲病家者當如何﹐在謹擇名醫而信任之﹐如人君之用宰相﹐擇賢相而專任之﹐其理一也。然則擇賢之法何若﹖曰﹕必擇其人品端方﹑心術純正﹐又復詢其學有根柢﹐術有淵源﹐歷考所治﹐果能十全八九﹐而後延請施治。然醫各有所長﹐或今所患其所長﹐則又有誤﹐必細聽其所論﹐切中病情﹐和平正大。又用藥必能命中﹐然後托之。所謂命中者﹐其立方之時﹐先論定此方所以然之故﹐服藥之後﹐如何效驗﹐或云必得幾劑而後有效﹐其言無一不應﹐此所謂命中也。如此試醫﹐思過半矣。若其人本無足取﹐而其說又怪癖不經﹐﹔或遊移恍惚﹐用藥之後﹐與其所言全不相應﹐則卽當另覓名家﹐不得以性命輕試。此則擇醫之法也。《醫論》

煎藥之法不同

》煎藥之法各殊。有先煎主藥一味﹐後入余藥者﹔有先煎眾味﹐後煎一味者﹔有用一味煎湯以煎藥者﹔有先分煎﹐後並煎者﹔有宜多煎者《補藥皆然》﹔有宜少煎者《散藥皆然》﹔有宜水多者﹔有宜水少者﹔有不煎而泡漬者﹔有煎而露一宿者﹔有宜用猛火者﹔有宜用緩火者。各有妙義﹐不可移易。今則不論何藥﹐惟知猛火多煎﹐將芳香之气散盡﹐但存濃厚之質。如煎燒酒者﹐將糟久煮﹐則酒气全無矣。豈能和營達衛乎﹗須將古人所定煎法﹐細細推究﹐而各得其宜﹐則取效尢捷。《愼疾芻言》

煎藥用水多少法

今之大小湯劑﹐每一兩用水二甌爲準﹐多則加﹐少則減之。如劑多水少﹐則藥味不出﹔劑少水多﹐又煎耗藥力也。《李時珍》

煎藥之火候

補湯須用熟﹐利藥不嫌生。補藥用水二盞﹐煎至八分﹐或三盞煎至一盞﹔利藥一盞半﹐煎至一盞﹐或一盞煎至八分。《入門》補藥欲熟﹐多水而少取汁﹔瀉藥欲生﹐少水而多取汁。《東垣》

煎藥先後用水多少﹑火候緩急均宜區別

若發汗藥﹐必用緊火熱服﹔攻下藥﹐亦用緊火煎熟﹐下硝黃再煎溫服﹔補中藥宜慢火溫服﹔陰寒急病﹐亦宜緊火急煎服之﹔又有陰寒煩躁﹐乃暑月伏陰在內者﹐在水中沈冷服。

按時服藥

古人服藥活法。病在上者不厭頻而少﹔病在下者不厭煩而多。少服則滋榮於上﹐多服則峻補其下。凡云分再服三服者﹐要令勢力相及﹐並視人之彊弱﹐病之輕重﹐以爲進退增減﹐不必泥法。《李東垣》

服藥活法

病在胸膈已。上者﹐先食而後服藥﹔病在心腹以下者﹐先服藥而後食﹔病在四肢血脈者﹐宜空服而在旦﹔病在骨髓者﹐宜飽滿而在夜。《千金》服藥之法﹐古方一劑必分三服﹐一日服三次﹔並有日服三次﹐夜服三次者。蓋藥味入口﹐卽行於經絡﹐驅邪養正﹐性過卽已﹐豈容間斷。今人則每日服一次﹐病久藥暫﹐此一暴十寒之道也。又有寒熱不得其宜﹐早暮不合其時﹐或與飲食相雜﹐或服藥時卽勞動冒風﹐不惟無益﹐反能有害。至於傷寒及外感痘癥﹐病勢一日屢變﹐今早用一劑﹐明晚更用一劑﹐中間間隔兩晝一夜﹐經濟已傳﹐病勢益增矣。《愼疾芻言》

湯藥須冷熱得中﹐而又不宜促數

凡服利湯﹐欲得侵早﹔凡服湯﹐欲得稍熱﹐服之卽易消不吐。若冷則嘔吐不下﹐若太熱則破人咽喉﹐務在用意。湯必須澄淸﹐若濁令人心悶不解﹐中間相去﹐如步行十里久再服。若太促數﹐前湯未消﹐後湯來衝﹐必當吐逆。仍問病者腹中藥消散﹐乃可進服。

服藥後有宜行動者

凡服補湯﹐欲得服三升半﹐晝三夜一﹐中間間食﹐則湯气灌漑百脈﹐易得藥力。凡服湯不得太緩太急﹐又須左右仰覆臥各一﹐食頃則湯勢偏行腹中。又於室中行一百步許皆可。一日勿外出﹐卽大益。

服湯藥有宜忌酒者﹐有宜厚覆者

凡服湯二日﹐當忌酒﹐緣湯忌酒故也。凡服治風湯﹐第一厚覆取汗﹐若得汗卽須薄覆﹐勿令大汗﹐中間亦須間食。不爾﹐人無力﹐更益虛羸。

服瀉藥以利爲度

凡服瀉藥﹐不過以利爲度﹐愼勿過多﹐令人下利無度﹐大損人也。《幹金》

服藥有約

黃帝曰「有毒無毒﹐服有約乎﹖」岐伯曰「病有新久﹐方有大小﹐有毒無毒﹐固有常制矣。大毒治病﹐十去其六﹔常毒治病﹐十去其七﹔小毒治病﹐十去其八﹔無毒治病﹐十去其九。谷肉果菜﹐食養盡之﹐無使過之﹐傷其正也。」《內經》

猛藥宜先少服

若用毒藥治病﹐先起如黍粟﹐病去卽止﹐不去倍之﹐不去十之﹐取去爲度。《幹金》

服酒藥以知爲度

凡服酒藥﹐欲得使酒气相接﹐無得斷絕﹐絕則不著藥力﹐多少皆以知爲度﹐不可令至醉及吐﹐則大損人也。《千金》

服藥後有邪正相爭之現狀者﹐不可倉皇

凡傷寒家服藥後﹐身熱﹐煩躁﹐發渴﹐冒瞀﹐脈兩手忽伏而不見﹐惡寒戰栗﹐此皆陰陽氤氳﹐正邪相爭﹐作汗之徵也。姑宜靜以待之﹐不可因而倉皇﹐及至錯誤。《王安道》

服丸藥法

凡丸藥皆如梧桐子大﹐補者十丸爲始﹐從一服漸加﹐不過四十九﹐過亦損人云。一日三度服﹐欲得引日﹐多時不闕﹐藥气漸漬﹐薰蒸五臟﹐積久爲佳﹐不必頻服﹐早盡爲善。徒棄名藥﹐獲益甚少。引日者﹐延長時日也。《千金》

瘡瘥宜愼口味

凡諸惡瘡瘥後﹐皆百日愼口味﹐不爾﹐卽瘡發也。《千金》

腫脹者戒

病腫脹旣平﹐當節飲食。忌鹽﹑血﹑房室。犯禁者﹐病再作﹐必死。

癆嗽者戒

病癆嗽﹐忌房室﹑膏粱﹐犯者死。

傷寒與水腫者戒

傷寒之後﹐忌葷肉﹑房事﹐犯者不救。水腫之後﹐禁房事﹐及油﹑鹽等三年。

滑泄者戒

滑泄之後戒油膩。

病久者戒

病久否閉。忽得湧泄﹐气血沖和﹐心腎交媾﹐陽事必舉。尢切戒房室。《佚名》

有病切戒遷動遠行

有病遠行﹐不可車載馬馱﹐是爲重擾﹐犯者卽死。

縱口者非﹐絕谷者尢非﹐病有縱口吻而死者矣。亦有絕其谷而視其死者焉。世都不察﹐幽潛沈冤者眾矣。念及此﹐深爲酸鼻。夫飲食﹐養生物也﹐可節而不可縱﹐然亦不可使之絕。故節之則生﹐不節而縱且絕則死。縱而死﹐病者之責矣。絕而視其死﹐伊誰之責耶﹖如傷寒﹑傷風﹑傷食等有餘之病﹐或脹﹑或痛﹑或嘔﹑或吐﹐感之暴而脈躁疾有力﹐且無虛証之兼者﹐𨿽不與之食亦可也。此不可與而不與﹐是節之﹐非絕之也。及久病久虛﹐久不飲食之人﹐陡覺穀气馨香﹐欲求啖而不敢遽啖﹐正胃气初回之候﹐法當徐投漿粥﹐或與適口不助邪之物﹐以充胃气。胃气充則元气亦充﹐而病自無不愈。若槪視飲食爲毒藥而不與﹐是絕之﹐非節之也。則幾微之胃气﹐將安恃乎﹗

節飲節食

病中固宜節食﹐尢宜節飲。食傷人所易知﹐飲傷人都不覺。不惟茶湯漿酒﹐以及冰泉瓜果之傷﹐謂之傷飲﹐卽服藥過多﹐亦謂之傷飲。其見證也﹐輕則腹滿腸鳴﹐爲嘔爲吐﹐重則腹急如鼓﹐爲喘爲呃。甚則緊閉牙關﹐涎流口角﹐昏憒不醒人事﹐狀類中風。患此癥者﹐滔滔皆是。或未有識﹐不得不爲來者言之。《言醫》

灼艾後不可饕餮厚味

灼艾後﹐惟「節飲食」三字爲首務﹐不可饕餮厚味﹐致傷胃气。今之人一經灼艾﹐便以食不勝人爲憂。其始也胃气未傷﹐猶能勉力啖嚼。數日後胃气被傷﹐卽脹滿而不能食﹐不瀉則吐﹐不吐則瘧與痢﹐所從出矣。且自不思自貽伊戚﹐而猶咎施艾者之無功﹐良可笑也﹐良可悲也。《言醫》

虛癆者宜知此

虛癆病﹐惟於初起時﹐急急早灸膏盲等穴爲上策﹐此外則絕房室﹑息妄想﹑戒惱怒﹑愼起居﹑節飲食﹐以助火攻之不逮。一或稍遲﹐脈旋增數﹐𨿽有良工﹐勿克爲已。葛可久曰「癆癥最爲難治﹐當治於微病之初﹐莫治於已病之後﹐深有旨也。至於藥餌則貴專而少﹐不貴泛而多﹐萬不可漫聽名流﹐積月窮年﹐不撤潤肺滋陰之藥。潤肺滋陰之藥﹐擅名固美﹐釀禍極深﹐不可不知﹐不可不愼。」《醫言》初起灼艾﹐固爲上策。然惟瘵癥爲宜。設屬眞陰虛損﹐滋陰之藥﹐在所必用﹐汪纘無功之詳矣。又未可再以艾火劫其陰也。《理虛元鑑》一書﹐尢不可不讀。《王孟英》

亦有病初愈而不可驟補者

凡瀉病﹑痢病﹑虫病﹑疳病﹑水病﹑酒病﹑疸病於初愈時﹐不可驟服滋補之藥。蓋此數病﹐以濕熱爲原。滋補之藥﹐乃助濕熱之尢者﹐驟而服之﹐鮮不致害。《言醫》瀉痢亦有宜滋補者﹐但須佐以堅陰淸熱之品﹐不可甘溫膩補耳。《王孟英》

病者忌與親友接談

凡有以問疾來者﹐勿得與之相接。一人相接﹐勢必人人相接﹐多費語言﹐以耗神气﹐以所契者﹐又因契而忘倦。所憎者﹐又因憎而生嗔。甚或坐盈一室﹐競起談風﹐縱不耐煩﹐又不敢直辭以去。嗟嗟﹗有病之人﹐力克幾何﹐而堪若此﹗恐不終朝而病已增劇矣。然此猶爲害之小者耳。更有一等搖唇鼓舌﹑好事生非﹐病者一或聽﹐必致惱怒塡胸﹐不知自愛。而其爲害﹐又不可言。智者於此﹐休將性命做人情。《言醫》》

墜跌暈絕者愼勿移動

凡從髙墜下而暈絕者﹐愼勿移動。俟其血气復定而救之﹐有得生者。若張皇扶掖以擾亂之﹐百無一生。余戚沈氏之女﹐年甫十歲﹐從樓墜地﹐暈死﹐急延醫視之﹐曰「幸未移動﹐尙可望生﹐否則殆矣。﹐﹐乃以藥灌之﹐移時漸蘇而安。治跌損者﹐人尿煮熱﹐洗之灌之﹐良。《陸定圃》

墜跌暈絕者知此則生

讀《續名醫類案》﹐而知移動之禁﹐非獨墜跌者宜然也。備錄之﹕張子和治叟年六十餘﹐病厥熱頭痛﹐以其用湧藥時﹐已一月間矣。加之以火﹐其人先利﹐年髙身困﹐出門見日﹐而僕不知人﹐家人驚惶﹐欲揉撲之。張曰「大不可擾。」與西瓜﹑涼水﹑蜜雪﹐少頃而蘇。蓋病人年髙﹐漏泄則脈易亂。身體內有炎火﹐外有太陽﹐是以跌僕。若更擾之﹐便不救矣。汪石山治人卒厥暴死﹐不知人﹕先因微寒發熱﹐面色姜黃﹐六脈沈弦而細﹐知爲中風久郁所致。令一人緊抱﹐以口接其气﹐徐以熱姜湯灌之﹐禁止喧鬧移動﹐則气不返矣﹐有頃果蘇﹐溫養半月而安。不特此癥爲然﹐凡中風﹑中气﹑中寒﹑暴厥﹐俱不得妄動﹐以斷其气。《內經》明言气復返則生。若不諳而擾亂﹐其气不得復返﹐以致夭枉者多矣。魏玉橫曰「遇卒暴病﹐病家﹑醫士﹐皆宜知此﹕蓋暴病多火﹐擾之則正气散而死也。余女年十八﹐忽暴厥﹐家人不知此﹐羣集喧鬧﹐又扶挾而徙之他所﹐致蘇而復絕﹐救無及矣。」今錄張汪二案﹐五內猶摧傷也。

生於憂患

病之加於小愈者﹐因小愈而放其心也。天下事處逆者恆」多易﹐處順者反多難。病當未愈而求愈時﹐欲不得逞﹐志不敢肆﹐凡語言動止﹐饑飽寒溫﹐以及情形喜怒之間﹐無不小心翼翼﹐自然逆可轉順﹐不期愈而不愈者鮮矣。愈則此心不覺康彊自慰﹐保護漸疏﹐恣口吻也﹐爽寒溫也﹐多語言也﹐費營慮也﹐近房室也﹐順情性而煩惱也﹐廣應酬而不自知爲勞且傷也。有謂病不反加於此者無之矣。因憶孟夫子生於憂患﹐死於安樂之說﹐信不可不書諸紳﹐而銘座右也。《言醫》

醫師箴言

大醫須先發慈悲惻隱之心

凡大醫治病﹐必當安神定志﹐無欲無求﹐先發大慈側隱之心﹐誓願普救含靈之苦。若有危厄來求救者﹐不得問其貴賤貧富﹐長幼妍媸﹐怨親善友﹐華夷愚智。普同一等﹐皆如至親之想。亦不得瞻前顧後﹐自慮吉凶﹐護惜身命。見彼苦惱﹐若已有之﹐深心淒愴﹐勿避險峨。晝夜寒暑﹐肌渴疲勞﹐一心赴救。無作夫形迹之想。如此可爲蒼生大醫。反之﹐則是含靈巨賊。《千金》

大醫須讀古今醫書﹐又宜兼通術數

凡欲爲大醫﹐必須諳《素問》《甲乙》《黃帝鍼經》《明堂流注》﹐十二經脈﹑三部九候﹑五臟六腑﹐表裏孔穴﹐本艸藥對﹐張仲景﹑王叔和﹑阮河南﹑範東陽﹑張苗﹑靳邵等﹑諸部經方。又須涉獵羣書妙經﹐解陰陽祿命諸家相法﹐及灼龜五兆﹐周易六壬﹐並須精熟。如此方得爲大醫。《千金》

習醫須先識字後讀書

凡爲醫師﹐當先讀書﹐凡欲讀書﹐當先識字。字者文之始也﹐不識字義﹐寧解文理﹐文理不通﹐動成窒礙﹐𨿽詩書滿目﹐於神不染﹐觸途成滯﹐何由省人。譬諸面墻﹐亦同木偶﹐望其拯生民之疾苦﹐顧不難哉。《本艸經疏》

醫學讀書法

一切道術﹐必有本源﹐未有目不睹漢唐以前諸書﹐徒記時尙之藥數種﹐而可爲醫者。今將醫學必讀之書並讀法﹐開列於左﹐果能專心體察﹐則胸有定見﹐然後將後世之書﹐徧觀博覽﹐自能辧其是非﹐取其長而去其短矣。﹖《靈樞經》。此明經絡﹑臟腑之所以生成﹐疾病之所由侵犯﹐鍼灸家不可不詳考﹐方脈家略明大義可也。《素問》。此明受病之源﹐乃治病之法。千變萬化﹐廠無能出其範圍。如不能全讀﹐擇其精要切實者﹐熟記可『也。《傷寒論》。此一切外感之總訣﹐非獨治傷寒也。明於此﹐則六淫之病﹐無不貫通矣。《金匱》。此一切雜病之祖方。其諸大癥﹐已無不備﹐能通其理﹐天下無難治之病矣。《神農本艸》。《神農本艸經》﹐止三百六十種。自陶弘景以後﹐藥味日增﹐用法益廣﹐至明李時珍《綱目》而大備。其書以《本經》爲主﹐而以諸家之說附之﹐讀者字字考驗﹐則能知古人制方之妙美﹐而用之不窮矣。《外臺祕要》《幹金方》二書﹐匯集唐以前之經方﹑祕方﹐及婦科﹑兒科﹑外科﹐無所不備﹐博大深微。必明乎靈素﹑仲景之書﹐方能知所審擇﹐不致泛濫而無所適從矣。婦科﹑兒科。婦人除經帶﹑胎產之外﹐與男子同﹐小兒除驚癇﹑痧痘而外﹐與老壯同。所以古人並無專科﹐後人不能通貫醫理﹐只習經產驚痘等方藥﹐乃有專科。若讀前所列之書﹐則已無所不能。更取後人所著《婦人良方》《幼幼新書》等﹐參觀可也。外科。其方亦具《千金》《外臺》》﹐後世方愈多而法愈備。如《竇氏全書》《瘍科選粹》﹐俱可采取。惟惡毒之藥﹐及輕用刀鍼﹐斷宜切戒。禦纂《醫宗金鑑》。源本靈素。推崇《傷寒論》《金匱要略》﹐以爲宗旨。後乃博采眾論﹐嚴其去取﹐不尙新奇﹐全無偏執﹐又無科不備﹐眞能闡明聖學﹐垂訓後人。習醫者卽不能全讀古書﹐只研究此書﹐足以名世矣。《本艸綱目》。可謂集諸氏之大成矣。踵之者有劉若金之《本艸述》﹐倪純宇之《本艸匯言》﹑趙恕軒之《綱目拾遺》﹐尢足以補李氏之闕矣。然皆不過貫穿融匯於金元諸名家而已。惟盧子繇之《本艸乘雅》﹑鄒潤安《本艸疏證》﹐力追上古﹐直溯長沙﹐抉發精微﹐推闡盡致﹐掃盡諸家蕪穢﹐而歸於至當。學者幸生其後﹐得讀其書﹐從此而心惟神悟﹐深造有得﹐庶上接神農之一脈哉。

醫書之大綱

本朝醫學極盛﹐醫書亦大備。傷寒之書﹐諭嘉言《尙論篇》﹑柯韻伯《來蘇集》﹑王晉三《古方選注》﹐俱獨出手眼﹐直抉心源。傷寒六經兼諸癥﹐柯氏發其端﹐溫熱等病究三焦﹐葉氏宣其旨。苕南吳坤安薈萃羣言﹐勒爲成書《傷寒指掌》﹐而傷寒之學無餘蘊矣。雜病之書﹐首稱葉天士《臨癥指南》﹐而張石頑《醫通》﹑秦皇士《證因脈治》次之。他如吳鞠通《溫病條辧》之溫﹐戴麟郊《廣瘟疫論》﹑劉松峯《松峯說疫》﹑余師愚《疫癥一得》之疫﹐吳師朗《不居集》之虛勞﹐蕭愼齋《女科經論》﹑沈堯峯《女科輯要》之女科﹐程鳳雛﹐《慈幼筏》之幼科﹐葉大椿《痘學眞傳》之痘科﹐顧澄江《瘍醫大全》之外科﹐皆突過前賢。本艸之書﹐劉若金《木艸述》﹑盧子繇《本艸乘雅半偈》﹑倪純宇《本艸匯言》﹑張隱庵《本艸崇原》﹑張潞玉《時經逢原》﹑鄒潤庵《本經疏注》﹑趙恕軒《本艸綱目拾遺》﹐罔不領異標新﹐足資玩索。醫案之書﹐魏玉橫之博大《續名醫類案》﹑兪東扶之精深《古今醫案按》﹑顧曉園之靈巧《吳門治驗錄》﹐並堪垂範來世。辧証之書﹐徐靈胎之《醫貫砭》﹐孔以立之《醫門普度》﹐劉松峯之《溫疫論類編》﹐姚頤眞之《景嶽全書發揮》《坊賈假托葉天士﹐其實乃姚所撰也》﹐均可覺迷振聵。單方之書﹐毛達可之《濟世養生集》《便易經驗集》﹐亦爲醫門珍笈。其餘著述如林﹐尙難悉數。有志於學者﹐誦習古書﹐而又研究諸家﹐棄駁取純﹐融會而貫通之﹐何患道之不明不行耶。《冷廬醫話》

外治法之專書

吳縣潘爵曰﹐天地﹐一气之所鼓蕩也﹐人身一气之所周流也。天地之气不順﹐變爲災枝﹔人身之气不和﹐釀成疾病。由是湯液之法主治內﹐敷貼之方主治外。內外分科﹐而治法亦判而爲二矣。錢唐吳君尙先﹐著有《理瀹駢文》﹐創用膏藥﹐並治內外諸癥。其法有五﹕審陰陽﹑察時行﹑求病機﹑度病情﹑辧病形﹐各有主膏﹐亦各有糝藥。其臟腑之寒熱相移者﹐則究其本始而治之。其病之兼臟腑者﹐則又分臟腑而治之。至婦女之經期﹑胎產﹑乳巖等癥﹐莫不本仲景經文爲用膏藥之大法﹐益附膏方二十有一﹐糝藥方二十有七﹐嘗行之於江北﹐治效歲以萬計。余自客歲旋裏養屙﹐僦居瀆川﹐兼施醫案﹐並宗其敷貼之法﹐而濟以鍼刺﹐俾鬱結之气宣。而膏藥之气尢易滲入﹐治病頗有奇效。大抵病之由外自內﹐流行於經絡臟腑者﹐固非一膏一藥所能治。若初感時邪﹐或爲六气所侵﹐或爲七情所郁﹐气凝血滯﹐及有形狀可按者﹐以膏藥按上中下三焦要穴而貼之﹐閉其外邪從入之途﹐而後或提或散﹐或淸或溫﹐糝之以藥﹐則通經活絡之方﹐視湯液尢爲得力。蓋其外治之法﹐實與內治並行﹐並可以內治之法﹐移爲外治。不待切脈﹐不煩飲藥﹐而自可奏功。且以膏藥治病﹐用之而效﹐固有奇功﹐偶或不效﹐亦無大害。較之孟浪用藥﹐一誤而不可救者﹐其存心之仁與不仁﹐豈可同日語哉﹗

辧書

褚澄曰﹕由漢而上﹐有說無方﹔由漢而下﹐有方無說。說不乖理﹐方不違義﹐𨿽出後學﹐亦是良師。固知君子之言﹐不求貧朽﹐然於武成之策﹐亦取二三。曰居今之世﹐爲古之工﹐亦有道乎﹖曰﹕師友良醫﹐因言而識變﹐觀省舊典﹐假筌以求魚﹐博涉知病﹐多診識脈﹐屢用達藥﹐則何愧於古人﹗

讀書要有識力

﹐爲醫者非博極羣書不可。第有學不識﹐𨿽博不知反約﹐則書不爲我用﹐我反爲書所縛矣。泥古者愚﹐其與不學無術者﹐相去幾何哉﹗故柯氏有讀書無眼﹐遂致病人無命之嘆。夫人非書不通﹐猶人非飯不活也。然食而化﹐𨿽少喫亦長精神﹔食而不化﹐𨿽多喫徒增疾病。所以讀書要識力﹐始能有用﹔喫飯要健運﹐始能有益。《王孟英》

六不治

扁鵲曰﹐病有六不治﹕驕恣不論於理﹐一不治也﹔輕身重財﹐二不治也﹔衣食不能適﹐三不治也﹔陰陽並藏气不定﹐四不治也﹔形羸不能服藥﹐五不治也﹔信巫不信醫﹐六不治也。《史記》

除疾

除疾之道﹐極其候證﹐詢其嗜好﹐察致疾之由來﹐觀時人之所患﹐則窮其病之始終也。窮其病矣﹐外病療內﹐上病救下﹔辧病藏之虛實﹐通病藏之母子﹐相其老壯﹐酌其淺深﹐以制其劑而十全﹐上功至矣。制劑獨味爲上﹐二味次之﹐多品爲下。酸通骨﹐甘解毒﹐苦去熱﹐咸導下﹐辛發滯。當驗之藥﹐未驗切戒亟投。大勢旣去﹐餘勢不宜再藥。修而肥者飲劑丰﹐羸而弱者受藥減。用藥如用兵﹐用醫如用將。善用兵者﹐徒有車之功。善用藥者﹐姜有桂之效。知其才智﹐以軍付之﹐用將之道也﹔知其方伎﹐以生付之﹐用醫之道也。世無難治之疾﹐有不善治之醫。藥無難代之品﹐有不善代之人。民中絕命﹐斷可識矣。

審微

疾有誤涼而得冷證﹐有似是而實非。差之毫釐﹐損其壽命。《浮栗經﹖二气篇》曰﹐諸瀉皆爲熱﹐諸冷皆爲節。熱則先涼髒﹐冷則先溫血。《腹疾篇》曰﹐幹痛有時當爲虫﹐產余刺痛皆變腫。《傷寒篇》曰﹐傷風時疫﹐濕暑宿痰﹐作瘧作疹﹐俱類傷寒。時人多瘧﹐宜防爲瘧。時人多疹﹐宜防作疹。春溫夏疫﹐內證先出。中濕中暑﹐誠以苓術投之﹐發散劑﹐吐﹑汗﹑下俱至﹐此證號宿痰﹐失導必肢廢。嗟乎﹐病有微而殺人﹐勢有重而易治﹐精微區別﹐天下之良工哉。以上《褚氏遺書》

八要宜審

治病有八要。八要不審﹐病不能去。醫無可去之術﹐非病不去也。故須辧審八要﹐庶不有誤。其一曰虛﹐五虛是也。脈細﹐皮寒气少﹐泄瀉前後﹐飲食不進﹐此爲五虛﹔二曰實﹐五實是也。脈盛﹐皮熱﹐腹脹﹐前後不通﹐悶瞀﹐此五實也﹔三曰冷﹐臟腑受其積冷﹐是也。四日熱﹐臟腑受其積熱﹐是也。五曰邪﹐非臟腑正病也。六曰正﹐非外邪所中也。七曰內病不在外也。八日外病不在內也。審此八要﹐參以脈候病機﹐乃不至於有誤。《法律》

用藥有君臣佐使

《柏齋三書》云﹐藥之治病﹐各有所主。主治者﹐君也﹔輔治者﹐臣也﹔與君相反而相助者﹐佐也﹔引經。及引治病之藥﹐至於病所者﹐使也。如治寒病用熱藥﹐則熱藥君也﹔凡溫熱之藥﹐皆輔君者也﹐臣也﹔然或熱藥之過甚﹐而有害也﹐須少用寒涼藥以監制之﹐使熱藥不至爲害﹐此則所謂佐也﹔至於五臟六腑﹐及病之所在﹐各須引導之藥﹐使藥與病相遇﹐此則所謂使也﹐余病推此。按﹕柏齋此論﹐乃用藥之權﹐最爲精切。舊謂一君﹑二臣﹑三佐﹑四使﹐爲定法﹐此未可泥。《藥性論》又以眾藥之和厚者定爲君﹐其次爲臣爲佐﹐有毒者多爲使﹐此說殊謬。設若削堅破積﹐大黃﹑巴豆輩﹐豈得不爲君乎﹗《諭嘉言》

古方可爲楷模

大抵古人名方之可爲楷模者﹐其用心爲最苦。蓋用藥如用兵﹐制方如廟算﹐必非信手拈撮﹐撫劍疾視﹐以敵一人。多算勝﹐少算不勝﹐而況於無算乎﹗宜只就本方對所治本證而細按之﹐思其何以用某藥﹐何以不用某藥﹐何以重用某藥﹐何以補泄兼施﹐何以辛酸並用﹐何以寒熱並行﹐明其所以然而思過半﹐則戰勝於廟堂之道也。《汪雙池》

古方權量

古方自靈素至幹金﹑外臺﹐所集漢﹑晉﹑宋﹑齊諸名方﹐凡云一兩者以今之七分六釐準之。凡云一升者﹐以今之六勺七杪準之。

古書有方藥等分者﹐不可誤認爲一樣分量

嘗讀古方﹐每有藥味之下﹐不注分兩﹐而於末一味下﹐注各等分者﹐今人誤認爲一樣分兩﹐余竊Q》不能無疑焉。夫一方之中﹐必有君臣佐使﹐相爲配合﹐況藥味有厚薄﹐藥質有輕重﹐若分兩相同﹐吾恐駕馭無權﹐難於合轍也。卽如地黃飲子之熟地﹑菖蒲﹐分量可等同乎﹖天眞丹之杜仲﹑牽牛﹐分量可等同乎﹖諸如此類﹐不一而足﹐豈可以各等分爲一樣分兩哉。或曰﹐子言是矣。然則古人之不爲注定﹐而云各等分者何謂耶﹖愚曰﹐各者﹐各別也。古人云﹐用藥如用兵﹐藥有各品﹐猶之將佐偏裨﹐各司厥職也。等者﹐類也﹐分類得宜。如節制之師﹐不致越伍而嘩也。分者﹐大小不等﹐各有名分也。惟以等字與上各字連讀﹐其爲各樣分兩﹐意自顯然。今以等字與下分字連讀﹐則有似乎一樣分兩耳。千里之錯﹐失於毫釐﹐類如是耳。窺先哲之不以分兩明示後人者﹐蓋欲令人活潑潑地﹐臨證權衡﹐毋膠柱而鼓瑟也。《朱應皆》

煎藥用水歌

急流性速堪通便﹐宣吐回溯水﹝卽逆流水﹞最宜。百沸气騰能取汗﹐甘瀾勞水意同之﹝流水﹐勺揚萬徧﹐名甘瀾水﹐又名勞水﹞。黃齏水吐痰和食﹐霍亂陰陽水可醫。新汲無根皆取井《將旦首汲﹐曰井華水﹔無時首汲﹐曰新汲水﹔出甕未放﹐曰無根水》﹐除煩去熱補陰施。地漿解毒兼淸暑﹝掘墻陰黃土﹐以入坎中﹐攪取漿澄淸用﹞﹐臘雪寒冰治疫奇。更有一般蒸汗水﹝如蒸酒法蒸水﹐以管接取﹐倒汗用之﹞﹐奇功千古少人知。功堪汗吐何須說﹐滋水淸金理更微﹝肺熱而腎涸﹐淸金則津液下澤﹐此气化爲水﹐天气下爲雨也。腎涸而肺熱﹐滋陰則津液上升﹐此水化爲气﹐地气上爲云也。蒸水使水化爲气﹐气復化水﹐有循環相生之妙﹐用之最精﹞。《醫砭》

大醫口不言錢

進士王日休云「吾鄕張彥明喜醫﹐僧道貧士﹐軍兵官員﹐及凡貧者求醫﹐皆不受錢。或反以錢米與之。人若來召﹐𨿽至貧亦去。富者以錢求藥﹐不問錢多寡﹐必多與藥﹐期於必效。未嘗萌再攜錢來求藥之心。病若危篤﹐知不可救﹐亦多與好藥以慰其心。終不肯受錢。予與處甚久﹐詳知其人爲醫﹐而口終不言錢﹐可謂醫人中第一等人矣。」「一日城中火災﹐周回蒸盡﹐煙焰中獨存其居。一歲牛災尢甚﹐而其莊上獨全。此神明佑助之明效也。其子讀書後﹐乃遇魁焉。孫有二三﹐龐厚俊爽﹐亦天道福善之信熱也。使其孜孜以錢物爲心﹐失此數者﹐所得不足以償所失矣。同門之人﹐可不鑑哉。」《名醫類案》

醫師先當識藥﹑嘗藥﹑制藥丸﹐凡惡毒之藥不可輕用

惡毒之藥﹐不宜輕用。昔神農徧嘗諸藥﹐而成《本艸》﹐故能深知其性。今之醫者﹐於不常用之藥﹐亦宜細辧其气味﹐方不至於誤用。若耳聞有此藥﹐並未一嘗﹐又不細審古人用法﹐而輒以大劑灌之﹐病者服之﹐苦楚萬狀﹐並有因此而死者﹐而已亦茫然不知其何故。若能每味親嘗﹐斷不敢冒昧試人矣。《徐洄溪》凡爲醫師﹐先當識藥。藥之所產﹐方隅」不同﹐則精粗頓異。收采不時﹐則力用全乖。又或市肆飾僞﹐足以混眞。苟非確認形質﹐精嘗气味﹐鮮有不爲其誤者。譬諸將不知兵﹐立功何自﹗醫之於藥﹐亦猶是耳。旣識藥矣﹐宜習修事。雷公炮炙﹐固爲大法﹐或有未盡﹐可以意通。必期躬親﹐勿圖苟且。譬諸飲食﹐烹調失度﹐尙不益人﹐反能增害。何況藥物關乎軀命者也﹐可不愼諸﹖《本艸經疏》

制器儲藥

凡醫藥應用之器具﹐俱要精備齊整﹐不得臨時缺少。至於選買藥品﹐必遵雷公炮制《炙》﹐或依方修合﹐或隨癥加減﹐湯散取辦於臨時﹐丸丹預制於平日﹐膏藥愈元愈靈﹐綫藥越陳越好。藥不吝珍﹐施必獲效。《陳實功》

藏藥

凡藥皆不欲數數曬曝。多見風日﹐气力卽薄歇﹐宜熟知之。諸藥未卽用者﹐俟天大晴時﹐於烈日中曝令大幹﹐以新瓦器貯之。泥頭密封﹐須用開取﹐卽急封之。勿令中風濕之气﹐𨿽經年亦如新也。其丸散以瓷器貯﹐蜜蠟封之﹐勿令泄气﹐則三十年不壞。諸杏仁及子等藥﹐瓦器貯之﹐則鼠不能進之也。凡貯藥法﹐皆須去地三四尺﹐則土濕之气不中也。《千金》

看疑難病宜靜坐思之

看病認不眞切﹐則靜坐思之。總於望聞問切四者中﹐搜求病機﹐必有得心之處。胸中了了﹐用藥方靈。若終於疑惑﹐而勉彊投方﹐竊恐誤人性命也。《石芝醫話》

看病須細心審視

醫家臨診辧癥﹐最要凝神定气。如曾世榮於船中治王幹戶子﹐頭疼額赤﹐諸治不效﹐動卽大哭。細審﹐知爲船篷小篾﹐刺入囟上皮內﹐鑷去卽愈。苟不細心審視﹐而率意妄治﹐吾恐醫者道少﹐病者人費矣。《重慶堂隨筆》

看病與文家相題無二

醫之看病﹐與文家之相題無二。病﹐題也。脈﹐題之旨也。藥﹐則詞章也。方法﹐局與勢也。善爲治者﹐脈癥旣詳﹐當思所以救之之法。而隨因法以立方﹐藥不過如卑賤之職﹐惟吾方法驅使耳

診視後始可斷定

醫到病家﹐未診視不可先講病。必待望而聞﹐問而切﹐脈癥詳明﹐始可斷定是寒﹑是熱﹑是實﹑是虛。病在某經﹐當於某經用藥﹐某日當瘥﹐某日當厄﹐庶藥與癥對﹐而不蹈妄投之獘。

醫者胸中不可預擬成見

醫者胸中預擬一成見不得。𨿽病者不爲自諱﹐詳告諄諄﹐亦未可遽執爲眞病情﹐眞病本也。且待診視後參較果否耳。至若侍奉者之傳言﹐延醫者之預達﹐尢不足憑。蓋學者胸懷空曠﹐了無執著﹐始得應變有方耳。

醫者到病勢危篤之家﹐宜令其先行煮水

余每到病勢危篤之家﹐未診視﹐先令急煮水。診視竣﹐水卽成湯矣。取藥煮之﹐差可濟急。《以上裴兆期》

凡診危迫之病﹐必先與病家講明﹐方可下藥

凡過危迫之病﹐欲盡人力挽回﹐此𨿽美念﹐然必須先與病家講明﹐方可下藥﹐更必壁彼藥資﹐則服藥有效﹐人自知感。如服藥無效﹐則疑怨難加於我﹐我亦自心無愧也。《馮楚瞻》

不可妄肆翻案

前醫用藥未效﹐後之接手者﹐多務翻案以求勝之。久寒則用熱﹐久熱則用寒﹐久瀉則用補﹐久補則用瀉﹐以爲取巧出奇之計。然而脈與因故在也﹐苟據脈審因﹐確見前醫識力未到﹐自當攺弦易轍﹐以正其誤。若不據脈審因﹐而妄生歧論﹐只圖求異於人﹐而罔其利﹐竟置病人吉凶於度外﹐其居心不可問矣。《王載韓》

羣醫共治﹐只宜隨眾處方﹐無過多言

巨室之疾﹐未必專任一醫﹐多有諸治罔效﹐下及其餘。然須察其勢不可爲者﹐緩言以辭之。其生气未艾﹐可與挽回者﹐愼勿先看從前之方﹐議其所用之藥﹐未免妨此礙彼﹐反多一番顧慮之心矣。當此危疑之際﹐切須明諭死中求活之理﹐庶幾前後諸醫﹐各無怨尢。且有匯集諸方議治﹐只宜隨眾處方﹐不可特出己見﹐而爲擔當。苟非惑其貪餌﹐得脫且脫。世未有日曆數醫﹐而可保全者。於是無稽﹫之口﹐隨處交傳﹐同人相向﹐往往論及﹐𨿽曰出之無心﹐安得謂之無過﹖多言多敗﹐金人首戒﹐愼之愼之。《張石頑》

食療治病

﹐孫眞人曰「醫者先曉病源﹐知其所犯﹐以食治之。食療不愈﹐然後命藥。不特老人小兒相宜﹐凡嬌養及久病厭藥﹐窮乏無財者﹐皆宜以飲食調治之也。﹐﹐《﹛入門》

名醫難

名醫身價甚髙﹐輕癥不卽延治﹐必病勢危篤﹐醫皆束手﹐然後求之﹐於是望之甚切﹐責之甚重。若眞能操人生死之權者﹐如知病之必死﹐示以死期而辭去﹐猶可負責。若猶有一綫生機﹐用輕劑以塞責﹐致病人萬無生理﹐則於心不安。用重劑以背城一戰﹐萬一有變﹐則謗議蜂起。前人誤治之責﹐盡歸一人。故名醫之治病﹐較之常醫信難也。《徐靈胎》

宜誠忌傲﹖

大醫之體﹐欲得澄神內視﹐望之儼然﹐寬裕汪汪﹐不皎不昧﹐省病診疾﹐至意深心﹐詳察形候﹐纖毫不失。處判鍼藥﹐無得參差。𨿽曰病宜速救﹐要須臨事不惑﹐惟當番諦覃思﹐不得於性命之上﹐率爾自逗俊快﹐邀射名譽﹐其不仁矣。又到病家﹐《縱綺》羅滿目﹐勿左右顧盼﹔絲竹湊耳﹐無得似有所娛﹔珍饈疊薦﹐食如無味﹐醽碌兼陳﹐看有若無。所以爾者﹐夫一人向隅﹐滿堂不樂。而況病人苦楚不離斯須﹐而醫者安樂歡娛﹐傲然自得﹐玆乃入神之所共恥﹐至人之所不爲﹐斯實醫之本意也。《幹金》

醫品

爲醫之法﹐不得多語調笑﹐談謔喧嘩﹐道說是非﹐議論人物﹐炫耀聲名﹐訾毀諸醫﹐自矜己徳。偶然治瘥一病﹐則昂頭戴面﹐而有自許之貌﹐謂天下無雙﹐此醫人之膏盲也。老君曰﹐人行陽徳﹐人自報之﹔人行陰徳﹐鬼神害之。尋此二途﹐陰陽報施﹐豈誣也哉﹗所以醫人不得恃己所長﹐專心經略財物﹐但作救苦之心﹐於冥運道中﹐自感多福者耳。又不得以彼富貴﹐處以珍貴之藥﹐令彼難求﹐自炫功能﹐諒非忠恕之道。《千金》

同道務要謙和

凡遇同道之士﹐切須謙和謹愼﹐不可輕侮慢人。年尊者恭敬之﹐有學者師事之﹐驕傲者遜讓之﹐不及者薦拔之。如此存心徳厚﹐可載福矣。《石芝醫話》

方案字期淸楚﹐藥則共曉﹐藥引宜寫分量

國家徵賦﹐單曰易知﹔良將用兵﹐法雲貴速。我儕之治病亦然。嘗見一醫﹐方開小艸﹐市人不知爲遠志之苗﹐而用甘艸之細小者。又有一醫﹐方開蜀漆。市人不知爲常山之苗﹐而令加漧漆者。凡此之類﹐如寫玉竹爲萎蕤﹐乳香爲薰陸﹐天麻爲獨搖艸﹐人乳爲蟠桃酒﹐鴿糞爲左蟠龍﹐竈心土爲伏龍肝者﹐不勝枚舉。但方書原有古名﹐而取用宜乎通俗。若圖立異矜奇﹐致人眼生不解﹐危急之際﹐保無誤事﹖又有醫人﹐正於艸書者﹐醫案人或不識﹐所系尙無輕重。至於藥名﹐則藥鋪中人﹐豈能盡識艸書乎﹗孟浪昔約略撮之而貽誤﹐小心者往返詢問而羈延。願我同人﹐凡書方案字期淸爽﹐藥期共曉。再如藥引中﹐生薑常寫幾片﹐燈心常寫幾根﹐竹葉﹑橘葉常寫幾瓣﹐蔥管﹑荷梗常寫幾寸。余謂片有厚薄﹐根有短長﹐瓣有大小﹐寸有粗細﹐諸如此類﹐皆須以分兩爲準。《顧雨田》

診視婦女﹐必俟侍者在旁

凡診視婦女﹐及孀婦尼姑﹐必俟侍者在旁﹐然後入房觀看。旣可杜絕自己邪念﹐復可明白外人嫌疑。習久成自然﹐品行永勿壞矣。卽至診視娼妓人家﹐必要存心端正﹐視如良家子女﹐不可一毫邪心兒戲﹐以取不正之名﹐久獲邪淫之報。

貧病宜量力周給

凡診視貧窘之家﹐及孤寡煢獨﹐尢宜格外加意。蓋富貴者不愁無人調治﹐貧賤者無力延請名師﹐何妨我施一刻之誠心﹐他便得一生之活命。至於孝嗣賢婦﹐因貧致病者﹐付藥之外﹐量力周給。蓋有藥而無飲食﹐同歸於死﹐務必生全﹐方爲仁術。若遊手流蕩貧病者﹐不必憐惜。

當道延請﹐尢宜速去﹐病愈之後﹐切勿圖求匾禮及關說人情

凡當道官府延請﹐尢宜速去診視。蓋富貴者性急而躁﹐何苦延緩片時﹐受彼怨尢輕薄。至於病愈之後﹐切勿圖求匾禮。蓋受人賜者常畏人﹐況富貴之人﹐喜怒不常﹐求榮每多受辱。若再說人情﹐圖厚利﹐尢多變生。罪戾牽涉﹐蕩費己財。故淸髙之術﹐尢必要立淸髙之品也。《馮楚瞻》

醫者須不陋不妄

怪癥奇疾﹐間或有之﹐不可謂古書盡誣也。卽尋常病癥之奇幻﹐亦有古書所未載者。少所見而多所怪﹐陋矣。彊不知以爲知﹐妄矣。不陋不妄﹐可爲名醫。

醫者須不陋不妄

怪癥奇疾﹐間或有之﹐不可謂古書盡誣也。卽尋常病癥之奇幻﹐亦有古書所未載者。少所見而多所怪﹐陋矣。彊不知以爲知﹐妄矣。不陋不妄﹐可爲名醫。

醫者須愛養自家精力

醫者常須愛養自家精力﹐精力不足則倦。倦生厭﹐厭生躁﹐厭躁相乘﹐則審脈辧證處方﹐皆苟率而無誠意矣。思欲救死全生﹐庸可期乎﹖今之醫者﹐鮮克不以奔競爲專務﹐徒勞苦而不自知﹐大戒也。《重慶堂隨筆》

醫者不可任意行樂﹐片時離寓

凡醫者﹐當時以利物爲念﹐不可任意行樂登山﹐攜酒遊玩﹐片時離寓。倘有暴病求援﹐寧無負彼倒懸望救之思﹐誤人性命垂危之慘。要知所司何事。諺云﹕閒戲無益﹐惟勤有功。《馮楚瞻》

用藥宜戒殺生命

自古名賢治病﹐多用生命以濟危急﹐𨿽曰賤畜貴人﹐至於愛命﹐人畜一也﹐損彼益己﹐物情同患﹐況於人乎﹗夫殺生求生﹐去生更遠。吾今此方﹐所以不用生命爲藥者﹐良由此也。其虻虫水蛭之屬﹐市有先死者﹐則市而用之﹐不在此例。《千金》

儉用置產

治病與治家之理實同。凡人不惜元气﹐嘶喪太過﹐則百病生焉。輕則身體支離﹐重則有傷性命﹔治家凡有所蓄﹐必須隨其大小﹐置買產業﹐以爲根本。旣有恆產﹐不但可存我之恆心﹐更可爲子孫立恆心矣。若不固根本﹐而尙奢華﹐饋送往來﹐求奇好勝﹐銀會酒會﹐流蕩日生﹐日用不節﹐肥甘厚奉﹐輕則無積﹐重則貧窘﹐口腹一身爽快﹐窮苦子孫受虧。況澹泊惜祿﹐乃長生之術﹔窮奢極欲﹐乃促命之基。卽祖宗不歸罪於我﹐而我寧無慚愧以見子孫乎﹖故曰﹕廣求不如儉用﹐何人不爲遠慮﹖直至饑寒無措﹐悔之已無及矣。《馮楚瞻》

