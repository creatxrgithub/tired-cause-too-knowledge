

推求師意明戴思恭

序

夫師者﹐指引之功也。必須學人隨事精察﹐眞積力久﹔而於師之引而不發者﹐始得見其躍如者焉。苟或不然﹐師者未必能引進﹐學人未必能起予。二者須先之也﹐夫何益之有哉﹖故曰﹕不憤不啟﹐不悱不發﹐舉一偶不以三隅﹐反則不復也﹐其斯之謂歟﹗予於斂之名家﹐獲睹是編﹐觀其中之所語﹐皆本丹溪先生之意﹐門人弟子惟求其意﹐而發其所未發者﹐此所謂引而不發﹐而得其躍如者焉﹗予深喜之﹐遂錄以歸﹐後休之。率口項君恬以疚﹐來就予治。予邑石墅陳子桷﹐以醫而至予館﹐因出以示之。二人者心意相得﹐一則曰﹕是可以益於吾疚也﹔一則曰﹕是可以補於吾醫也。乃相告於予曰﹕吾二人共梓之﹐以垂不朽﹐何如﹖予曰﹕醫乃仁術也﹐筆之於書﹐欲天下同歸於仁也。今若刻布以廣其傳﹐則天下病者有所益﹐而天下醫者有所補﹐其仁惠及於天下大矣﹗豈特二子然哉﹖此予之所深嘉也﹐又能善推予之所欲推矣﹐因題之曰﹕《推求師意》。故僭序之﹐以志喜焉。

時嘉靖甲午七月五日新安汪機省之序

序

玉峯子以病諗惟宜﹐惟宜醫學邃軒岐﹐厥治多奇療﹐士林推之﹐尋厥徼妙﹐則石山居士鑰之。石山早服儒﹐已旁摭古方書﹐搜厥大成﹐以醫名﹐時惟宜者﹐復感通其旨緒﹐相訂以言﹐相成以意。石山之精神命脈君子﹐於是乎謂其有世之者也。歲在午﹐玉峯子養病江村﹐適惟宜手其《推求師意》上下卷來示﹐且再拜請序。予展誦之﹐見其所論﹐陰陽變狀﹐並所原病脈﹐以酌厥劑者﹐直下膜見﹐參《素》《難》以出玄。詳其所著﹐知其爲丹溪未竟之意﹐其門人戴元禮者闡之﹐編而次其意者石山﹐校而壽其意者惟宜也。喟曰﹕甚矣﹗醫理之艱也﹐匪醫之艱﹐維意之艱。夫醫傳言也﹐言所弗傳忘言也﹐以神遇弗以言遇則竅﹐以神批竅﹐以意導理﹐生於及慧﹐生於弗及﹐刃有餘用﹐目無全解矣﹗否則糟粕也矣﹐膠焉而弗化也。奚其醫丹溪﹐授千古醫學之心法﹐弗能巧人也。元禮乃能冥會其意﹐而推闡其所未盡﹔石山會丹溪﹑元禮心法之精思﹐欲世其仁也﹔惟宜乃能宏拓其意﹐而成就其所欲爲。世恆道醫古今弗相及﹐今石山﹑惟宜邃厥醫以傳﹐謂爲丹溪。元禮非歟﹗故曰﹕廣丹溪之志者﹐元禮也﹕廣元禮之志者﹐維石山作之﹐維惟宜述之也。方今陰陽有﹐癘繁生﹐世可蔑斯人也與哉﹖或曰﹕所學於丹溪者眾﹐專其論著爲元禮也者。何姬曰﹕丹溪之門稱髙第者﹐元禮也。理邃以玄﹐論微而著。微元禮﹐吾弗知其有也﹐是故以是歸之也。

嘉靖甲午季秋之望玉峯王諷撰

卷之上雜病門

瘧

本艸於知母﹑艸果﹑烏梅﹑穿山甲皆言治瘧。然知母性寒﹐入治足陽明獨盛之火﹐使其退就太陽也﹔艸果性溫燥﹐治足太陽獨盛之寒﹐使其退就陽明也。二味合和﹐則無陰陽交作之變﹐故爲君藥。常山主寒熱瘧﹐吐胸中痰結﹐故用爲臣。甘艸和諸藥﹐烏梅去痰﹐檳榔除痰癖﹑破滯气﹐故用爲佐。穿山甲以其穴山而居﹐遇水而入﹐則是出陰入陽﹐穿其經絡於榮分﹐以破暑結之邪﹐故用爲使。若脾胃郁伏痰涎﹐用之必效﹐苟或無痰﹐止是暑結榮分﹐獨應足太陰血分熱者﹐當發唇瘡﹐此方無效。

《內經》諸病﹐惟瘧最詳。語邪則風﹑寒﹑暑﹑濕四气﹐皆得畱著而病瘧﹔語邪入客處所﹐則有腸胃之別﹐榮衛之舍﹐脊骨之間﹐五臟膜原與入客於髒者﹐淺深不一﹔語其病狀﹐則分寒熱先後﹔語寒熱多寡﹐則因反時而病﹐以應令气生長收藏之。此皆外邪所致也。濕在髒者﹐止以風寒中於腎。癉瘧者﹐止以肺素有熱。然冬令之寒得中於腎﹐其四髒令气之邪又寧無入客於所屬髒乎﹖旣肺本气之熱爲瘧﹐則四髒之气郁而爲熱者﹐又寧不似肺之爲瘧耶﹖舉例可知余也。陳無擇謂內傷七情﹑饑飽﹑房勞﹐皆得郁而蘊積痰涎﹐其病气與衛气並則病瘧。蓋內外所傷之邪﹐皆因客在榮气之舍﹐故瘧有止發之定期。榮气有捨﹐猶行人之有傳捨也。榮衛之气日行一周﹐歷五臟六腑十二經絡﹐界分必有其捨﹐捨與邪合﹐合則陰盛﹐陰盛則陽虛﹐於是陰陽相並而病作。其作也﹐不惟脈外之衛虛並入於陰﹐《靈樞》所謂足陽明與衛俱行者亦虛﹐陽明之气虛﹐則天眞因水谷而充大者亦暫衰﹐所以瘧作之際禁勿治刺﹐恐傷胃气與其眞也。必待陰陽並極而退﹐榮衛天眞胃气繼而復集﹐邪畱所客之地﹐然後治之﹔或當其病未作之先﹐迎而奪之。先生謂﹕瘧邪得於四气之初﹐胃气弱者卽病﹐胃气彊者伏而不動。至於再感﹐胃气重傷﹐其病乃作。此爲外邪﹐必用汗解。虛者先以參﹑術實胃﹐加藥取汗。惟足屬陰﹐最難得汗﹐汗出至足乃佳。取汗非特麻黃﹐但開郁通經﹐其邪熱則散爲汗矣。又云﹕瘧發於子後午前者﹐陽分受病﹐易愈﹔午後亥前者﹐陰分﹐難愈。必分陰陽气血藥以佐之﹐觀形察色以別之﹐嘗從是法以治。形壯色澤者﹐病在气分﹐則通經開郁以取汗﹔色稍夭者﹐則補虛取汗。挾痰者﹐先實其胃一二日﹐方服劫藥。形弱色枯則不取汗﹐亦不可劫﹐補養﹐以通經調之。形壯而色紫黑﹐病在血分﹐則開其澀滯。色枯者﹐補血調气。此其常也。至若取汗而不得汗﹐理血而血不開﹐非更求藥﹐切中病情﹐直造邪所著處﹐安能愈乎﹖一老人瘧﹑嗽半載﹐兩尺脈數有力﹐色稍枯﹐蓋服四獸飲等劑﹐中焦濕熱下流﹐伏結於腎﹐以致腎水上連於肺﹐故瘧﹑嗽俱作。參﹑術﹑芩﹑連﹑升麻﹑柴胡調中一二日﹐與黃柏丸兩日﹐夜夢交通。此腎熱欲解﹐故從前陰精竅而走散。無憂也﹐次日瘧﹑嗽頓止。

一富家子﹐年壯病瘧﹐自卯足寒﹐至酉分方熱﹐至寅初乃休﹐一日一夜止蘇一時。因思必爲入房感寒所致﹐問云﹕九月暴寒夜半﹐有盜急起﹐不著中衣﹐當時足卽冷﹐十日後瘧作。蓋足陽明與衝脈合宗筋會於气街﹐入房太甚則足陽明與衝脈之气皆奪於所用﹐其寒乘虛而入﹐捨於二經﹔二經過脛﹐會足跗上﹐於是二經之陽气益損﹐不能滲榮其經絡﹐故病作﹐卒不得休。因用參﹑術大補﹐附子行經﹐加散寒以取汗。數日不得汗﹐病如前。因思足跗道遠﹐藥力難及﹐再以蒼術﹑川芎﹑桃枝煎湯﹐盛以髙桶﹐扶坐﹐浸足至膝﹐食頃﹐以前所服藥飲之﹐汗出通身病愈。先生遇奇癥﹐則設規矩﹐旁求曲會﹐施行以權。

卷之上雜病門

消渴

太陰司天﹐寒水之勝﹐心火受郁﹐內熱已甚﹐則當治內熱爲急﹐內熱未甚﹐卽當散寒解郁爲急。如《宣明論》立方著於諸癥條下者﹐具治漏風而渴﹐用牡蠣﹑防風﹑白術﹐先治漏風爲急。若心移寒於肺爲肺消﹐則以心火乘肺傷其气血爲急﹐所移之寒﹐非正當其邪也﹐故用參﹑﹑熟地黃﹑北五味﹑桑皮﹑麥門冬﹑枸杞﹐先救血气之衰﹐故不用寒藥泄內熱也。若心移熱於肺傳於膈消﹐則以肺熱爲急﹐用麥門冬治肺中伏火爲君﹐栝蔞實﹑知母泄熱爲臣﹐甘艸﹑北五味﹑生地黃﹑葛根﹑人參生津液益气血爲佐。若心火上炎於肺﹐必由心有事會﹐不得其正﹐以致其髒气血之虛﹐故厥陰之火上逆﹐所以用茯神安心定志養神﹐竹葉﹑麥門冬之涼以安其宅﹐則火有所歸息矣。是三條消渴﹐便見河間﹐處方酌量標本緩急輕重之宜﹑臟腑切當之藥也。

卷之上雜病門

喉痛

因於相火之微甚﹐微則正治﹐甚則反治﹐撩痰出血﹐三者隨宜而施。或於手大指少商出血行气﹐若腫達於外﹐必外敷以藥。予嘗以鵝翎蘸水醋繳咽中﹐摘出其痰。蓋酸能收其痰﹐又能消積血。若乳蛾甚而不散者﹐以小刀就蛾上出血﹐皆用馬牙硝吹點咽喉﹐以退火邪﹐服射幹﹑靑黛﹑甘﹑桔﹑梔﹑芩﹑惡實﹑大黃之類﹐隨其攸利爲方﹐以散上焦之熱﹕外敷如生地黃﹑韭根﹑伏龍肝皆可用。若咽瘡白者多涎﹐赤者多血﹐大率與口瘡同例﹐如薔薇根皮﹑黃柏﹑靑黛煎噙細咽。先生言理中湯亦可治﹐詳口瘡條下。

卷之上雜病門

腸癰

一婦以毒藥去胎後﹐當臍右結塊﹐塊痛甚則寒熱﹐塊與臍髙一寸﹐痛不可按﹐脈洪數﹐謂曰﹕止瘀血流溢於腸外肓膜之間﹐聚結爲癰也。遂用補气血﹑行結滯﹑排膿之劑﹑三日決一鋒鍼﹐膿血大出﹐內如糞狀者臭甚。病婦驚怕﹐予謂气血生肌則內外之竅自合。不旬日而愈。

卷之上雜病門

肩癰

一人肩井後腫痛﹑身熱且嗽﹐其腫按之不堅﹐此乃濕痰流結也。遂用南星﹑半夏﹑栝蔞﹑葛根﹑芩﹑連﹑竹瀝作煎飲之﹐燒蔥根腫上﹔另用白芥子﹑白礬作小丸﹐用煎藥吞二十丸。須臾痰隨嗽出﹐半日約去三四碗而愈。

凡治病必分其主治之藥﹐先之以經气﹕在陽明治濕熱﹐鍛石﹑柏皮之屬﹔在厥陰治火熱﹐臘茶﹑腦﹑射之屬。次從所得之因﹕食積加蘆薈﹔磕傷加韭汁﹑沒藥。瘡膿潰而不出﹐加輕粉取之﹐無不愈。

卷之上雜病門

咳嗽

人之陽常有餘﹐陰常不足﹐故金﹑水二髒必保養之﹐使水不竭﹑金不虧﹐則木有制不猖狂矣。經曰﹕諸逆衝上﹐皆屬於火。《原病式》曰﹕五志色欲之動﹐皆屬相火水衰﹐火無所畏﹐得以衝逆於肺﹐其水莫能救母之鬼賊﹐則肺之陰愈虧﹐必須瀉火益水以救金可也。如姜﹑桂﹑半夏辛溫燥熱之劑﹐皆不宜用。然於瀉火﹐𨿽不比外邪郁發而爲風寒暑濕之至者﹐亦須分四髒所動之本气﹐各欲安之。且火不惟傷肺之陰。甚則亦害元陽﹐又必辧其所傷之陰陽孰輕孰重。此條止論虛者用參﹑術﹐其於益陰﹐如天麥門冬之屬無有也。至若治寒加細辛﹑漧薑之屬﹐亦無有也。是皆要者﹐尙且不備﹐況分經之劑乎﹖

卷之上雜病門

瘡瘍癮疹疥癬

《內經》有謂汗之則瘡已者﹐謂溫勝皮膚爲疥癬者也。治當飲以涼肌﹑和血﹑散濕熱怫郁在皮膚之藥﹔外以殺虫﹑潤燥﹑解痰涎凝結腠理之藥敷之。仲景謂﹕瘡不可汗﹐汗之則作。此熱郁肌肉﹐血腐爲瘡﹐宜解郁熱也。或飲食之積所致﹐皆不宜汗﹐熱有淺深故也。瘍卽頭瘡﹐乃火熱上炎﹐當治火於上﹐內使之降﹐外令其散﹐亦敷以殺虫﹐退熱之劑。世方皆得以治﹐不足深論。

卷之上雜病門

酒鼻

酒熱所致乎﹖曰﹕不然。不飲者﹐亦病此。蓋鼻者肺竅﹐而足陽明俠鼻上至目內﹐其位居面之中﹐屬土﹐爲呼吸气息出入之門戶﹐气血之精明者﹐皆上注於面﹐入於其竅。故胃中濕熱與中焦熱所化之血﹐上輸於肺﹐隨呼吸之息﹐燻蒸鼻端﹐凝結皮膚﹐遂成紅赤﹑甚則盈面﹐不獨在鼻也。予嘗以淩霄花爲末﹐和密陀僧﹐唾調敷﹐甚妙。

卷之上雜病門

健忘

安神之外﹐猶可論否﹖曰﹕方論𨿽言怵惕思慮所傷﹐憂欲過損﹐驚恐傷心﹐心傷則健忘也。予嘗思之﹐人生气稟不同﹐得气之淸﹐則心之知覺者靈﹔得气之濁﹐則心之知覺者昏。心之靈者﹐無有限量﹐𨿽千百世已往之事﹐一過目則終身記之而不忘﹔心之昏者﹐𨿽無所傷﹐而目前事亦不能記矣。劉河間謂水淸明﹐火昏濁。故上善若水﹐下愚若火﹐此稟質使然。設稟淸濁混者﹐則不能耐事煩擾﹐煩擾則失其靈而健忘。蓋血與气﹐人之神也。經曰﹕靜則神藏﹐躁則消亡。靜乃水之體﹐躁乃火之用﹐故性靜則心存於中﹐動則心忘於外﹐動不已則忘不已﹐忘不已則存於中者幾希﹐故語後便忘﹐不俟終日。所以老人多忘﹐蓋由役役擾擾紛紜交錯﹐气血之陰於斯將竭﹐求其淸明有所守。而不爲事物所亂者﹐百無一人焉﹗由是言之﹐藥固有安心養血之功﹐不若平心易气﹐養其在己而已。設使因痰健忘﹐乃一時之病﹐亦非獨痰也。凡心有所寄與諸火熱傷亂﹐其心皆健忘也。《靈樞》謂盛恐傷志﹐志喜忘。《內經》謂血並於下﹐气並於上﹐亂而喜忘。可不各從所由以治之哉﹖

卷之上雜病門

癆瘵

《內經》無癆瘵之名﹐而有癆瘵之因。凡外感六淫﹐內傷七情。其邪展轉乘於五臟﹐遂至大骨枯槁﹐大肉陷下﹐各見所合衰憊之癥﹐眞髒脈見則有死期。二陽之病﹐則爲風消﹑息賁。三陽爲病﹐其傳爲索澤癉﹐成爲消中。大腸移熱於胃﹐胃移熱於膀胱﹐膽則體養而瘦。嘗貴後賤﹐病從內生﹐名曰脫營﹐嘗富後貧﹐名曰失精。暴樂後苦﹐皆傷精气﹐精气竭盡﹐形體毀沮。離絕菀結﹐憂恐喜怒﹐五臟空虛﹐血气離守。《靈樞》曰﹕怵惕思慮則傷神﹐神傷則恐懼自失﹐破脫肉﹐毛瘁色夭﹐死於冬。又諸在膚肉脈筋骨之間者﹐各索所合之本髒﹐不得索於所不勝。後世張仲景立虛勞門﹐本於此也。巢元方有虛勞﹐有蒸病﹐有注病﹐皆推於此也。虛勞者﹐五勞六極七傷是也。五勞者﹐志勞﹐思勞﹐憂勞﹐心勞﹐瘦勞﹔六極者﹐气極﹐血極﹐筋極﹐骨極﹐肌極﹐精極也﹔七傷者﹐曰陰寒﹐曰陰萎﹐曰裏急﹐曰精連﹐曰精少陰下濕﹐曰精滑﹐曰小便苦數﹐臨事不舉。又曰﹕大飽傷脾﹐大怒气逆傷肝﹐彊力舉重﹐久坐濕地傷腎﹐形寒飲冷傷肺﹐憂愁思慮傷心﹐風雨寒暑傷形﹐大恐懼不節傷志。又五蒸病者﹐骨蒸﹐脈蒸﹐皮蒸﹐肉蒸﹐內蒸。徧身熱多﹐又因熱病愈後﹐食牛肉﹐或飲酒﹐或房欲而成。諸注候者﹐謂邪气居住人身之內﹐故名爲注。此由陰陽失守﹐經絡空虛﹐風寒暑濕勞役之所致也。或傷寒傳諸陰不時除﹐瘥而畱滯﹐或宿食冷熱不調而流注﹐或乍感生死之气﹐卒犯鬼物之精﹐皆能成病﹐變狀多端。凡此注之爲言住也﹐言其連滯停住﹐死又注易傍人也。以上虛勞蒸注等候﹐近世方論所列之藥眾矣﹐未有一言以歸其要者。蓋人之生气與形耳﹐气爲陽﹐形爲陰﹐偏於陽則熱﹐偏於陰則寒﹐況消萬物莫甚於火。夫癆瘵未有形不瘠肉不消也﹐皆由精血不勝气之熱火﹐當用寒涼以和之﹐益水以濟之耳﹗乃謂形不足須溫之以气﹐豈知﹐「溫」乃「溫存」。非溫熱也。气本陽而復得溫則成亢陽矣﹐已涸之精血而加之以溫熱﹐天眞何由而生耶﹖又有一等胎生骨細質弱者﹐精血必虧﹐此天癸已至而陰不能全盛與陽爲配﹐及情欲動中﹐或勞役所使﹐則君﹑相二火相扇而起﹐其虧少之陰水莫能制之﹐故內蒸五臟﹐外連四屬﹐如是者﹐以稟賦夭短﹐豈藥所能治哉﹗

卷之上雜病門

咳血

止從肺出﹐他無可言耶﹖曰﹕肺不獨咳血﹐而亦唾血。蓋肺主气﹐气逆爲咳﹔腎主水﹐水化液爲唾。腎脈上入肺﹐循喉嚨挾舌本﹐其支者從肺出﹐絡心注胸中﹐故二髒相連﹐病則俱病﹐於是皆有咳唾血也。亦有可分別者﹐涎唾中有少血散漫者﹐此腎從相火炎上之血也。若血如紅縷在痰中﹐咳而出者﹐此肺絡受熱傷之血也﹐其病難已。若咳白血﹐必死。白血淺紅色﹐似肉似肺也。然肝亦唾血﹐肝藏血﹐肺藏气﹐肝血不藏﹐亂气自兩脇逆上﹐唾而出之。《內經》有血枯癥﹐先唾血﹐爲气竭傷肝也。又有咯血﹐咯與唾少異。唾出於气﹐上無所阻﹔咯出於痰﹐气郁喉嚨之下﹐上不得出﹐咯而乃出。求病所屬之髒﹐咯﹑唾同出於腎也。余嘗治三人﹐不咳唾而血見口中﹐從齒縫舌下來者﹐每用滋腎水﹑瀉相火治之﹐不旬日而愈。

又治一人﹐因憂病咳唾血﹐面黧黑色﹐藥之不效。曰﹕此必得喜可解。其兄求一足衣食地處之﹐於是大喜﹐實時色退﹐不藥而瘳。經曰﹕治病必求其本。又曰﹕無失气宜。是知藥之治病﹐必得其病之气宜﹐苟不察其得病之情﹐𨿽藥亦不愈也。

卷之上雜病門

肺痿

出《金匱要略》﹐謂熱在上焦﹐因咳爲肺痿。痿得之或從汗出﹐或從嘔吐﹐或從消渴﹐小便利數﹐或從便難﹐或被快藥下利﹐重亡津液﹐故寸口脈數﹐而咳﹐口中反有濁唾涎沫。原其意從《內經》痿條擴廣﹐在髒气不得布榮衛行津液﹐反怫郁爲熱﹐聚結涎沫濁唾而後咳也。故附方或用炙甘艸湯﹐或用生薑人參大棗湯主之﹐所治大意似之矣﹗至若又謂肺痿吐涎沫而不咳﹐其人不渴﹐必遺尿﹐小便數﹐以上虛不能制下故也。此爲肺中冷﹐咳多涎唾﹐甘艸生薑湯以溫之。若服湯已﹐渴者﹐屬消渴﹐則此所治便與前條上焦熱者不同矣。上焦熱則怫郁﹐而肺之玄府燥澀﹐气不利則咳﹐津不布則渴﹔此云肺中冷者﹐非形寒飲冷之邪在其中﹐由上焦無陽故曰冷﹐陽气不足則不成熱﹐不熱則不咳亦不渴﹐惟气虛不能制約其水道之行也。肺與腎連髒﹐肺虛則腎亦虛﹐故水入咽直達於腎﹐腎亦不以水精四布於五臟﹐而徑出於溺矣。

卷之上雜病門

痿

血气劣弱﹐力不任用而名也﹐故名。《內經﹟痿論》敍其皮肉筋骨痿弱於四屬之外者﹐然而有諸外必本諸內。至若五臟精神气血﹐性情魂魄﹐司動靜之機於內者﹐而經亦嘗舉其端﹐所謂腎風而不能食﹐善驚﹐驚已心气痿者死。又太陰司天﹐濕气下臨﹐腎气上從﹐陰痿气大衰而不起﹐此非各從其所司之內癥者歟﹗今仲景更明肺臟所生气之虛實者又如此﹐脾﹑肝二髒𨿽無明文﹐觀此例則可知矣。六腑﹑九竅皆然。是故劉河間論气血者人之神﹐若气血或鬱結﹐或衰虛。

不能宣通﹐則神無所用﹐而不遂其機﹐故劣弱也。當隨其虛實補瀉之﹐使气血宣行﹐則神自淸利﹐而應機能爲用矣。

卷之上雜病門

怖

《內經》無有﹐始於《金匱要略》﹐奔豚條有驚怖﹐繼云驚恐﹐可見驚怖卽驚恐怖懼也。恐亦懼也﹐凡連稱驚恐者﹐以一陰一陽對待而言。如喜怒並稱者﹐喜出於心﹐心居在陽﹔怒出於肝﹐肝居在陰。志意並稱者﹐志是靜而不移﹐意是動而不定。靜陰也﹐動陽也。驚恐並稱者﹐驚因觸於外事﹐內動其心﹐心動則神搖﹔恐因惑於外事﹐內慊而精怯。《內經》謂驚則心無所倚﹐神無所歸﹐慮無所定﹐故气亂矣。恐則精怯﹐怯則上焦閉﹐閉則气外﹐外則下焦脹﹐故气不行矣。又謂嘗貴後賤﹐嘗富後貧﹐悲憂內結。至於脫營失精﹐病深無气﹐則灑然而驚﹐此類皆病後﹐從外事所動內之心神者也。若夫在身之陰陽盛衰而致其驚恐者﹐則驚是火熱躁動其心﹐心動則神亂﹐神用無方故驚之。變狀亦不一﹐爲驚駭﹐爲驚妄﹐爲驚狂﹐爲驚悸等。病恐則熱傷其腎﹐腎傷則精虛﹐虛則志不足﹐志本一定而不移﹐故恐亦無他狀。《內經》有驚病之邪﹐有火﹑熱二淫﹐司天在泉﹐勝復之气﹐有各經熱病所致﹐有三陽積並﹐有气並於陽﹐皆爲諸驚等病﹐故病機統而言曰﹕諸病驚駭﹐皆屬於火也。於恐病之邪者﹐有精气並於腎則恐﹐有血不足則恐﹐有少陽入陰﹐陰陽相搏則恐﹐有胃熱腎气微弱則恐﹐有腎是動者恐。然於肝之驚恐互作者﹐以其髒气屬陽﹐居陰納血藏魂﹐魂不安則神動﹐神動則驚﹔血不足則志慊﹐志慊則恐。故二者肝臟兼而有之。似此之類﹐於火﹑熱二淫並濕屬感邪之外﹐其餘驚恐皆因气之陰陽所動而內生也。驚恐二病與內外所因治法同乎﹖異乎﹖曰﹕驚則安其神﹐恐則定其志﹐治當分陰陽也。心爲離火﹐內陰而外陽﹔腎爲坎水﹐內陽而外陰。內者是主﹐外者是用﹐又主內者五神﹐外用者五气﹐是故心以神爲主﹐陽爲用﹔腎以志爲主﹐陰爲用。陽則气也﹐火也﹔陰則精也﹐水也。及乎水火旣濟﹐全在陰精上承以安其神﹐陽气下藏以定其志﹔不然﹐則神搖不安於內﹐陽气散於外﹐志感於中﹐陰精走於下。旣有二髒水火之分﹐治法安得無異﹖所以驚者必先安其神﹐然後散之則气可斂﹐气斂則陽道行矣﹔恐者必先定其志﹐然後走之則精可固﹐精固則陰气用矣。於藥而有二髒臣君佐使之殊﹐用內外所感者﹐亦少異會外事驚者。張子和謂驚者平之﹐平有二義﹕一云平常也﹐使病者時時聞之﹐習熟自然不驚﹔一云此固良法﹐不若使其平心易气以先之﹔而後藥之也。吾謂內气動其神者﹐則不可用是法﹐惟當以藥平其陰陽之盛衰而後神可安﹐心可定矣。

卷之上

雜病門

仲景謂太陽病發熱無汗﹐反惡寒﹐名曰剛者﹐爲中風發熱重﹐感於寒而得之。此《內經》所謂赫曦之紀﹐土羽爲﹐其義一也。如中風淫之﹐熱與火運以熱無少異﹐其重感於寒亦與土羽之寒同是外郁﹐熱因郁則愈甚﹐甚則熱兼燥化而無汗﹐气血不得宣通﹐大小筋俱受熱害而彊直﹐故曰剛。所謂太陽病發熱汗出﹐不惡寒﹐名曰柔者﹐爲太陽發熱重﹐感於濕而得之。此《內經》所謂諸項彊﹐皆屬於濕。又謂因於濕﹐首如裹﹐濕熱不攘﹐大筋軟短﹐小筋弛長﹐軟短爲拘﹐弛長爲痿。肝移熱於腎﹐傳爲柔。

注云﹕柔謂筋柔而無力﹐彊爲骨彊而不隨。三者之義﹐與仲景所言重感於濕爲柔者﹐豈不同是小筋得濕則痿弛而無力者乎﹖其搖頭﹐發熱﹐頭項彊急﹐腰背反張﹐螈口噤﹐與剛形狀等者﹐豈不同是大筋受熱則拘攣彊直者乎﹖後代乃以無汗爲表實﹐有汗爲表虛。不思濕勝者多汗﹐乃以汗爲表虛﹐而用姜附溫熱等劑﹐寧不重增大筋之熱歟﹗

卷之上雜病門

溫病

方中有治法者三﹕以人中黃療時行熱毒爲主﹔蒼術﹑香附散結郁爲臣﹐芩﹑連降火﹐人參補虛﹐桔梗﹑防風利气行經爲佐﹔熱毒鬱結則內外气液不通成燥﹐大黃苦寒而能蕩滌燥熱﹐滑石性滑味淡﹐將以利竅解結通气液以潤燥﹐二者一陰一陽﹐故用之爲使。此三治法﹐非特通治諸溫也。《內經》冬傷於寒﹐春必病溫﹐與冬不藏精病溫者﹐有虛實之異﹐有四時不正勝气郁之者﹐有君相二火加臨者﹐卽分君客之殊﹐有五運六气當遷﹐正值所勝抑之﹐不得升降﹐又當辧其所發之气以治﹐豈守三法俱用以治溫乎﹖先生曰﹕凡亢陽霖淫﹐暴風冰雹非常之變﹐必記以驗發於何時以爲治源也。

卷之上雜病門

手心熱

手心者﹐心之營名勞宮﹐手少陰脈入掌中﹐故心所生病﹐掌中熱痛。心主手厥陰包絡脈入掌中﹐是動則病手心熱﹐所生病者﹐煩心﹐掌中熱。是知手心熱者﹐皆二經之火﹐爲病百端﹐豈一癥一方可言哉﹖原其方旨﹐必是當時爲憂慮過節﹐津液不布﹐停聚成痰﹐溫郁伏心﹐火不得發越﹐故用此方﹐因集於此。

卷之上雜病門

發熱

陰血虛而熱者﹐敍之太略。陰陽之在人身﹐猶權衡之不可髙下。陽盛則熱﹐陰盛則寒。況天地之气﹐陽大而陰小﹐人稟之以生﹐故陽易勝﹑陰易乏﹐陰不敵陽則熱發於內而徹於外﹐故百病皆生於陰陽之勝負也。陽爲彊盛或客邪入害其正﹐則皆隨其勝負處發爲熱病﹐故《內經》諸篇﹐屢書不一。仲景明六經五臟之治法﹐河間明水火陰陽之微旨﹐東垣有內傷治火分經之藥。今先生參用三家之說﹐嘗謂相火易起﹐遇五性爲物所感﹐不能不動﹐動則厥陽之五火從而相扇﹐是相火起於妄﹐妄則煎熬眞陰﹐陰虛則病﹐陰絕則死﹐此水火陰陽爲病之源。先生治血虛發熱﹐而血亦分陰陽。

若血之陰不足﹐如芎﹑歸辛溫亦在不用﹔若血之陽不足﹐𨿽姜﹑桂辛熱﹐而亦用之。與瀉火之法有正治﹐有從治﹐皆在臨機應變﹐其不執方也如此。

卷之上雜病門

飲酒發熱

蓋酒大熱有毒﹐況人身陽气本熱﹐得酒則熱愈熾愈剛﹐陰气必破散﹐陽气亦消亡而死矣﹐豈止難治而已﹗設身之陰气因酒而耗﹐自熱不甚﹐惟酒熱而病﹐陰气之散有未絕﹐則猶有可治之理。姑書一二以驗之。

一人每晨飲燒酒數杯﹐後終日飲常酒﹐至五六月﹐大發熱﹐醫用水攤心腹﹐消復增之﹐內飲以藥﹐三日乃愈。

一人年二十﹐於四月病發熱﹐脈浮沈皆有﹐不足意﹐其間得洪數一種﹐隨熱進退﹐彼時知非傷寒也。因問必是過飲酒毒在內﹐今爲房勞﹐气血虛乏而病作耶﹖曰﹕正月間﹐每晨飲燒酒﹐喫大肉近一月矣﹗予得病情﹐遂用補气血藥﹐加漧葛以解酒毒。服一帖﹐微汗﹐反懈怠﹐熱如故。因思是病气血皆虛﹐不禁葛根之散﹐必得枸距子方可解也。偶有一小枝在書冊中﹐幸不腐爛而幹﹐加前藥內﹐煎服﹐一帖而愈。吁﹗孫眞人云﹕醫者意也。但患病情察之未到﹐藥味思之未得﹐若病藥兩投﹐何患不痊﹗

卷之上雜病門

香港腳

一人兩足酸重﹐不任行動﹐發則腫痛。一日在不發中﹐診脈二部皆大﹐兩手加蔥管無力﹐身半以上肥盛。予以其膏粱外家禦﹐嗜恣無窮﹐精血皆不足﹐濕熱太盛﹐因用益精血於其下﹐淸濕熱於其上。二方與之﹐或言香港腳無補法﹐故不肯服。三月後痛作﹐一醫用南法治不效﹐一醫用北法瀉之﹐卽死於溺器上。吁﹗不識病之虛實﹐執方誤人多矣。

卷之上雜病門

夢遺

經曰﹕腎屬水﹐受五臟六腑之精而藏之。又曰﹕主蟄﹐封藏之本﹐精之處也。又曰﹕陰陽之要﹐陽密乃固。故陽彊不能密﹐陰气乃絕﹔陰平陽祕﹐精神乃治﹔陰陽離決﹐精气乃絕。又曰﹕陰陽總宗筋之會﹐會於气街。《靈樞》曰﹕厥气客於陰器則夢接內。蓋陰器者﹐宗筋之所聚也﹐而足太陰﹑陽明﹑少陰﹑厥陰之筋﹐皆結聚於陰器﹐與衝﹑任﹑督三脈之所會﹐然厥陰主筋﹐故諸筋皆通於厥陰。腎爲陰﹐主藏精﹔肝爲陽﹐主疏泄。陰器乃泄精之竅﹐故腎之陰虛則精不藏﹐肝之陽彊則气不固。若陰客於其竅與所彊之陽相感﹐則精脫出而成夢。陽彊者﹐非髒眞之陽彊﹐乃肝臟所寄之相火彊耳﹗火盛不已﹐反有以消其髒之眞陽者。肝藏魂﹐髒眞之陽虛則遊魂爲變﹐變則爲夢﹐與肝虛多夢亡人無異。然病之初起﹐亦有不在腎肝而在心肺脾胃之不足者﹐然必傳於腎肝而致精之走也﹐有自然相傳之理焉﹗宗筋者﹐上絡胸腹﹐夾臍下﹐合橫骨﹐故《內經》謂其總宗筋之會﹐會於气街﹐主束骨而利機關也。五臟俱有火﹐相火寄於肝者﹐善者則發生﹐惡者爲害甚於他火﹐故平人肝气剛勇﹐充於筋而爲罷極之本也。

其陰器旣宗筋之所聚﹐乃彊於作用﹐皆相火充其力也。若遇接內得陰气與合﹐則三焦內外之火翕然下從﹐火從而動則百體玄府悉開﹐其資生之精盡趨會於陰器以躍出焉﹐豈腎之所藏者而已﹗所謂厥气客於陰器﹐厥气亦身中陰分所逆之气﹐與接內之气同是陰類﹐故夢猶接內之脫精也。夢則眞陽泄﹐未免形體衰憊﹐其气難復﹐不比平人接內一二時間气便可復也。曰﹕治法何如﹖曰﹕病從他髒起者﹐則以初感癥者爲本﹐腎肝聚病之處爲標﹔由肝腎自得者﹐獨治肝腎可也﹔由陰陽離決﹐水火不交通者﹐則旣濟之陰陽不相抱負者﹐則因而和之。陽虛補气﹐陰虛補血﹐陽旺者瀉火﹐火有正治﹑反治﹐從少﹑從多﹐隨其攸利。柰何今人不辧陰陽虛實﹐惟務溫之﹑熱之於內﹐灸之於外﹐甚至陰水耗竭﹐壯火獨炎﹐枯脂消肉﹐骨立筋痿﹐不可復救矣﹗余惟從經旨以治多驗。

一人二十餘歲﹐夜讀書至四鼓猶未已﹐遂發此病。臥間莖但著被與腿﹐便夢精遺﹐懸空則否﹐飲食日減﹐倦怠少气。余以用心太過﹐二火俱起﹐夜不得眠﹐血不歸肝﹐則腎水不足﹐火乘陰虛﹐入客下焦﹐鼓其精房﹐則精不得聚髒而走失矣。因玉莖著物﹐猶厥气客之﹐故作接內之夢。於是上則補心安神﹔中則調理脾胃﹐升舉其陰﹐下則益精生陰固陽。不三月而愈。

一老人﹐六十歲﹐患瘧而嗽﹐多服四獸飲﹐積成濕熱﹐乘於下焦﹐幾致危困。余診尺脈數而有力﹐與補中益气加涼劑﹐三日﹐與黃柏丸﹐次早尺數頓減﹐因問﹕有夜夢否﹖曰﹕然﹐幸不泄爾。余謂年老精衰﹐固無以泄。蓋以大熱結於精房﹐得泄火益陰之藥﹐其火散走於陰器之竅﹐病可減矣。再服二日﹐又夢﹐其瘧﹑嗽全愈。

一人每夜有夢﹐余連診二日脈﹐觀其動靜﹐終不舉頭﹐但俯視不正﹐必陰邪相著﹐叩之不言其狀。徧問隨其出入之僕﹐乃言至廟見侍女﹐以手撫摩其身久之﹐不三日遂病。令法師入廟毀其像﹐小腹中泥土皆濕﹐其病遂安。此則鬼魅相感耳﹗嘗觀仲景治下焦眞陽與精血兩虛﹐少腹弦急﹐脈芤動微緊﹐男子失精﹐女子夢交通者﹐用桂枝﹑龍骨之屬溫之﹑固之。若陽浮上而不降﹐悸衄﹐手足煩﹐咽漧口燥﹐陰獨居內﹐爲裏急腹痛﹐夢失精者﹐以小建中湯和之。皆可取以爲法也。

卷之上雜病門

淋

膀胱主水﹐水入於胞爲溲便。若飲食不節﹐喜怒不時﹐虛實不調﹐則髒不知﹐致腎虛膀胱有熱﹐腎虛則小便數﹐膀胱熱則水澀而數﹐澀則淋瀝不宣﹐故曰淋。小腹弦急﹐痛引於臍。又須分石﹑膏﹑血﹑勞﹑气﹑冷。其石淋﹐如沙石﹔膏淋﹐肥膩若脂膏﹐又名肉淋﹔血淋﹐心主血﹐气通小腸﹐熱甚則摶於血脈﹐血得熱則流行於胞中與溲俱下﹔勞淋﹐勞倦則發﹔气淋﹐胞內气賬﹐小腹堅滿﹐出少喜數﹐尿有餘瀝﹔冷淋﹐冷气客於下焦﹐邪正交爭﹐滿於胞內﹐水道不宣﹐先寒顫﹐然後便溺成淋﹕可謂得其病情矣。《內經》病因又不止此﹐若太陰作初气﹐病中熱脹﹐脾受積濕之气﹐小便黃赤﹐甚則淋。少陽作二气﹐風火郁於上而熱甚﹐病淋。蓋五臟六腑﹑十二經脈﹐气皆相通移﹐是故足太陽主表﹐上行則統主諸陽之气﹐下行則入膀胱。又肺者通調水道﹐下輸膀胱﹐脾胃消化水谷﹐或在表在上在中。凡有熱則水液皆熱﹐轉輸下之﹐然後膀胱得之而熱矣﹗且小腸是心之腑﹐主熱者也﹐其水必自小腸滲入胞中。諸熱應於心者﹐其小腸必熱﹐胞受其熱﹐經謂胞移熱於膀胱﹐則癃溺血是也。是知初起之熱邪不一。皆得傳於膀胱而成淋﹐故淋癥必治其本﹐若止治胞中之熱﹐未爲善也。夫淋必由熱甚生濕﹐濕生則水液混濁﹐凝結爲淋。又有服金石入房太甚﹐敗精流於胞中﹐及飲食痰積滲入者﹐皆能成淋。先生治小兒﹐在胎稟父母金石餘毒之气﹐病淋十五年﹐治以紫雪而愈。凡治病必求其本也。

卷之上雜病門

小便不通

治以吐法何也﹖曰﹕取其气化而已。經曰﹕三焦者﹐決瀆之官﹐水道出焉。膀胱者﹐州都之官﹐津液藏焉﹐气化則能出矣。故上﹑中﹑下三焦之气﹐有一不化﹐則不得如決瀆之水而出矣。豈獨下焦膀胱气塞而已﹗上焦肺者﹐主行榮衛﹐通調水道﹐下輸膀胱﹐而腎又上連肺﹐豈非小便從上焦之气化者乎﹖仲景謂胃气行則小便宣通。《內經》謂脾病則九竅不通。小便不利者﹐其病一也。由是三焦所傷之邪不一﹐气之變化無窮﹐故當隨處治邪行水﹐大要在乎陰陽無相偏負﹐然後气得以化。若方盛衰論曰﹕至陰虛﹐天气絕﹔至陽盛﹐地气不足。夫腎﹑肝在下﹐地道也﹔心﹑肺在上﹐天道也﹔脾胃居中﹐气交之分也。

故天之陽絕而不下交於地者﹐尙且白露不下﹐況人同乎天﹐其上之陽不下交於陰﹐則下之陰虛﹔在上之陽盛不務其徳而乘之﹐致腎气之不化﹐必瀉其陽而舉之﹐則陰可得而平也。若此條所敍之癥﹐皆用吐法﹐蓋因气道閉塞﹐升降不前者而用耳﹗其他眾法﹐何嘗捨之而獨施是哉﹖先生嘗曰﹕吾以吐法通小便﹐譬如滴水之器﹐開其上竅則下竅水自出焉﹗一婦年五十﹐患小便澀﹐治以八正散等劑﹐小腸脹急不通﹐身如芒刺。余以所感霖淫雨﹐濕邪尙在表﹐因用蒼術爲君﹐附子佐之發表﹐一服卽汗﹐小便隨通。

一人年八旬﹐小便短澀﹐分利太過﹐致涓滴不出。蓋飲食過傷﹐其胃气陷於下焦。用補中益气湯﹐一服卽通。

卷之上雜病門

泄瀉

泄瀉多類﹐得於六淫五邪﹑飲食所傷之外﹐復有雜合之邪﹐似難執方而治。先生治暴气脫而虛﹐頓泄不知人﹐口眼俱閉﹐呼吸甚微﹐殆欲死者﹐急灸气海﹐飲人參膏十餘斤而愈。治陰虛而腎不能司禁固之權者﹐峻補其腎。治積痰在肺﹐致其所合大腸之气不固者﹐湧出上焦之痰﹐則肺气下降而大腸之虛自復。治憂思太過﹐脾气結而不能升舉﹐陷入下焦而泄者﹐開其鬱結﹐補其脾胃﹐使穀气升舉也。

凡此不可枚舉。因問﹕先生治病何其神也﹖先生曰﹕無他﹐員機活法﹐具在《內經》﹐熟之自得矣﹗退讀《內經》三年﹐乃知先生於泄利癥﹐凡內外之邪﹐有傷生化之用﹐則陰陽失其居處之常﹐臟腑失其所司之政﹐以致腸胃傳化之職不修﹐故泄利也。

卷之上雜病門

膈噎

膈噎之病﹐得之七情﹑六淫﹐遂有火熱炎上之化﹐多升少降﹐津液不布﹐積而爲痰﹐爲飲﹐爲嘔吐。

必須外避六淫﹐內節七情﹐飲食自養﹐滋血生津﹐以潤腸胃﹐則金無畏火之炎﹐腎有生水之漸﹐气淸血和﹐則脾健運而食消磨﹐傳送送行矣﹗治者例用辛香燥熱﹐痰飲被劫﹐時暫得快﹐七情﹑飲食不節﹐其癥復作﹐前藥再行﹐積成其熱﹐血液俱耗﹐胃脘漧槁﹐大便祕少若羊矢﹐則難治矣。嘗治番胃未至於胃脘漧槁者﹐一少年﹐食後必吐出數口﹐卻不盡出﹐膈上時作聲﹐面色如平人。病不在脾胃而在膈間﹐問其得病之由﹐乃因大怒未止輒喫曲﹐卽有此癥﹐想其怒甚則死血菀於上﹐積在膈間﹐礙气升降﹐津液因聚爲痰爲飲﹐與血相摶而動﹐故作聲也。用二陳湯加香附﹑韭汁﹑萊菔子﹐服二日﹐以瓜蒂散﹑敗醬吐之﹐再一日又吐﹐痰中見血一盞﹐次日復吐見血一鐘而愈。

一中年人﹐中脘作痛﹐食已乃吐﹐面紫霜色﹐兩關脈澀﹐乃血病也。因跌僕後中脘卽痛﹐投以生新推陳血劑﹐吐血片碗許而愈。

卷之上雜病門

傷食

飲食入胃﹐多停中脘。中脘乃盛水谷之海﹑上脘只納食﹐行水谷﹐所化精悍之气﹐上輸於肺﹐下脘消化糟粕﹐入大小之腸。如食入於腸胃有停畱不化者﹐有食物已去而害其脾胃轉運之气者﹐有因之而致其淸濁不分者。三脘者﹐則皆惡食﹐其物停畱三脘有輕重。重在中下﹐則大小承气﹑備急丸之類﹔輕在中下﹐則枳術丸之類。食納上脘﹐未入中脘而傷之重者﹐而出之﹔其已入中脘﹐而食物塞之﹐其气反壅於下脘﹐致气口脈大於人迎二﹑三倍者﹐亦必吐之。經曰﹕上部有脈﹐下部無脈﹐其人當吐不吐者死。若物已去而脾胃中元气受傷者﹐則東垣內傷補益之法是矣。所謂食傷胸中如有物者﹐非所食穀肉之物﹐由飲食過度﹐消化之气淸濁不分﹐混亂之液自上脘至胸中﹐積成痰飲﹐乃傷之輕者﹐故宜釐淸濁﹑化痰飲﹑和中益胃﹑開郁則郁。

卷之下

大風

丹溪取醉仙﹑再造﹐以分上下用也。《內經》曰﹕脈風成﹐爲風。又曰﹕風寒客於肺而不去﹐名風。風者﹐榮衛熱﹐其气不淸﹐故使鼻柱壞而色敗﹐皮膚瘍潰。又謂風气與太陽俱入﹐行諸脈兪﹐散諸分肉之間﹐與衛气相干﹐其道不利﹐故使肌肉而有瘍﹐衛气有所凝而不行﹐故其肉有不仁也。《刺長節論》曰﹕病大風﹐骨節重﹐須眉墮﹐刺肌肉﹐汗出百日。﹝王注﹞泄衛气之怫熱﹐刺骨髓﹐汗出百日。﹝王注﹞以泄榮气之怫熱﹐凡二百日﹐須眉生而止。《靈樞》曰﹕風者﹐數刺其腫上﹐以鋒鍼鍼其處﹐按出其惡气﹐腫盡乃止﹐當食方食﹐毋食他食。經論分榮衛者﹐如此古方﹐但混泄風熱於榮衛﹐又無先後之分﹐惟《活法機要》用樺皮散治其衛﹐二聖散治其榮。二聖卽再造也﹐出《三因方》。先生言再造用郁金半兩﹐白醜六錢﹝半生半炒﹞﹐皂角刺﹝經年黑大者﹞。今選二方﹐分气血上下先後而用。蓋以气爲陽爲衛﹐血爲陰爲榮。身半以上﹐陽先受之﹕身半以下﹐陰先受之。再造治其病在陰者﹐用皂刺出風毒於榮血中。肝主納血﹐惡血畱止屬於肝也。虫亦主於厥陰風木所化﹐須是治其髒气﹐殺虫爲主﹐以大黃引入腸胃榮血之分﹐利下惡血虫物。醉仙散治其病在陽者﹐用鼠粘子出風毒徧身惡瘡﹐胡麻逐風﹑補肺﹑潤皮膚﹐蒺藜主惡血﹑身體風癢﹑通鼻气﹐防風治諸風﹐栝蔞根治瘀血﹑足熱腫﹐枸杞消風毒熱﹑散瘡腫﹐蔓荊子主賊風﹐苦參治熱毒風﹑皮肌煩躁生瘡﹑赤癩眉脫﹐八味治風至矣﹗然必銀粉爲使﹐乃下膈通大腸要劑﹐用其驅藥入陽經﹐開風熱怫郁痞結﹐逐出惡气臭穢之毒﹐殺所生之虫﹐隨經上行至牙齒嫩薄之分﹐出其臭毒之涎水。此藥傷齒﹐則以黃連末揩之﹐或先固濟以解銀粉之毒﹐銀粉在醉仙散有奪旗斬將之功﹐遂成此方之妙用﹐非他方可及。余邪未除﹐但調和榮衛藥中少加驅逐耳﹗一人面浮油光﹐微腫色變﹐眉脫﹐癢。二世癘風死者三人。與醉仙散﹐出涎水如盆而愈。

一人面腫﹐色變黑﹐燥癢﹐眉須脫落﹐手足皮燥濃折﹐痛癢無全膚﹐有時癢入骨髓﹐抓至血出﹐稍止復作﹐晝夜不眠﹐與二藥則愈。

一婦兩足脛瘡潰﹐眉落﹐與再造散一服愈。年少不能斷欲﹑忌口﹐一年復發。其前二人不復發者﹐非能如法調攝﹐由病得之未深﹐鼻柱未壞﹐瘡未潰故耳﹗故人抱病﹐不可不早治也。

卷之下

痛風

卽《內經》風寒濕三气雜至﹐合而爲痺也。𨿽言寒爲痛痺﹐然三者皆能作痛﹐但寒勝者痛甚如掣﹐濕者痛著如腫﹐風者其痛行動無常處﹐悉因凝滯之痺與流行榮衛眞气相擊搏﹐則作痛痺﹐若不幹其流行出入之道﹐則不痛但痿痺耳﹗隨其痺所在﹐或陽多陰少則爲痺熱﹐或陰多陽少則爲痺寒﹐或骨重﹐或筋攣不伸﹐肌肉不仁﹐或血脈凝而不流﹐或在皮則寒﹐或逢熱則縱。後人就中摘出爲痛者分六條﹐具數百方。夫藥在乎明道﹐不在多言。苟明其道﹐𨿽一言一方亦可類推﹔道若不明﹐奚適於用而取擇焉﹖今六條中﹐有謂由風寒濕气﹐則血凝澀不得流通﹐關節諸筋無以滋養﹐眞邪相搏﹐歷節痛者﹔有謂風百節痛者﹔有謂風气走注﹐痛無常處者﹐有謂白虎風者﹐或在骨節﹐或走四肢﹐晝靜夜發﹐發則痛徹入骨﹔有風腰痛者﹕豈非悉是風寒濕三气痺而痛乎﹖曰﹕《痺論》止言寒爲痛痺﹐未聞行痺亦痛。曰﹕《靈樞﹟周痺篇》有眾痺﹐有周痺﹐卽此云也。又《內經﹟四時刺逆從論篇》於六經皆云有餘不足悉爲痺。注曰﹕痺﹐痛也。

此非人气之邪亦作痛耶﹖今以一條而舉眾病何也﹖蓋因是集有所未備耳﹗且人身體痛﹐在外有皮肉脈筋骨之異﹐由病有不同之邪﹐亦各欲正其名﹐名不正將何以施治﹖如邪是六淫者﹐便須治邪﹔是人气者﹐便須補瀉其气﹔病在六經四屬者﹐各從其气。故制方須宜分別藥之輕重緩急﹐適當其所﹐庶得經意。

卷之下

疝

《內經》謂任脈爲病﹐男子內結七疝﹐女人帶下瘕聚﹔衝脈爲气逆裏急﹝云云﹞。又云﹕少陰脈滑﹐肺風疝﹔太陰脈滑﹐脾風疝﹔陽明﹐心風疝﹔太陽﹐腎風疝﹔少陽脈滑﹐肝風疝。由外邪入於木﹐木陽髒﹐起動風也﹐故滑脈曰風。然連稱疝者﹐蓋腎肝同居下焦﹐而足厥陰佐任脈之生化﹐固肝腎之气並逆﹐所以腎之陰气爲疝﹐肝之陽气爲風。又有莖垂者﹐身中之機﹐陰陽之候﹐津液之道﹐或飲食不節﹐喜怒不時﹐津液內溢﹐下流於睪﹐血道不通﹐血道不通則俯仰趨翔不便﹐又巢氏﹝云云﹞。而張戴人非之曰﹕此俗工所立謬名也。蓋環陰器﹐上抵少腹﹐屬足厥陰肝經部分﹐此是受病之處。或在泉寒勝木气﹐攣縮禁於此經﹔或司天燥勝木气﹐抑鬱於此經﹔或忿怒悲哀﹐憂抑頓銼﹔或藥淋外固﹐閉尾縮精壅於此經﹐與膀胱﹑腎﹑小腸了不相干也。且疝者﹐非肝木受邪﹐則肝木自甚也。由是於陰疝中亦立七名﹐曰寒疝﹑水疝﹑筋疝﹑血疝﹑气疝﹑狐疝﹑疝也。寒疝﹐囊冷結縮如石﹐陰莖不舉﹐或連控丸而痛﹐得於坐臥濕地及磚石﹐或冬月涉水﹐或值雨雪﹐或風冷處﹐使內過勞﹐宜以溫劑下之﹐久而無子。水疝﹐腎囊腫痛﹐陰汗時出﹐囊腫如水品﹐或囊癢搔出黃水﹐或小腹按之作水聲﹐得之飲水醉酒﹐使內過勞﹐汗出而遇水寒﹐濕气聚於囊中﹐故水多令人爲卒疝﹐宜以逐水之劑下之。筋疝﹐陰莖腫脹﹐或潰﹐或膿﹐或痛而裏急筋縮﹐或莖中痛﹐痛極則癢﹐或挺縱不收﹐或白物如精隨溲而下﹐得之於房室勞傷及邪術所使﹐宜以降心火之劑下之。血疝﹐狀如黃瓜﹐在小腹橫骨兩端約中﹐俗云便癰﹐得於重感春夏大燠﹐勞於使內﹐气血流溢滲入脬囊不去﹐結成癰腫﹐膿少血多﹐宜以和血之劑下之。气疝﹐其狀上連腎區﹐下及陰囊﹐或因號泣忿怒﹐郁而脹﹐怒號罷則气散是也﹐宜以散气之劑下之。小兒亦有此疾﹐俗曰偏气﹐得於父已年老﹐或年少多病﹐陰痿精怯﹐彊力入房﹐因而有此﹐乃胎病也﹐此病不治。狐疝﹐其狀如丸﹐臥則入腹﹐行立則出小腹入囊中﹐狐則晝出穴而溺﹐夜則入穴不溺﹐此疝出入上下往來﹐與狐相似﹐亦與气疝大同小異﹐今人帶鉤鈐是也﹐宜以逐气疏經之藥下之。疝﹐囊腫縋如升斗﹐不癢不痛是也﹐得之地气卑濕﹐故江淮湫溏之間多此﹐宜以去濕之劑下之﹐諸下去後﹐可調則調﹐可補則補﹐各量病勢﹐勿執俗法﹐經謂陰盛腹脹不通者﹐癃疝也﹐不可不下。𨿽然戴人旣用《內經﹟靈樞》《明堂》之論﹐止從足厥陰分﹐而不及任脈﹐蓋因力辧陰器屬厥陰部分受病﹐故未暇及任脈也。其治法因病在下皆先下之﹐不問虛實﹐欠於周悉。丹溪常論睪丸連小腹急痛者﹐或有形無形﹐或有聲無聲﹐人皆爲經絡得寒則收引不行而作痛﹐不知此痛始於濕熱郁遏至久﹐又感外寒﹐濕熱被郁而作痛也。初致濕熱之由﹐蓋大勞則火起於筋﹐醉飽則火起於胃﹐房勞則火起於腎﹐大怒則火起於肺﹐火郁之久﹐濕气便盛﹐濁液凝聚﹐並入血隧﹐流於厥陰﹐肝木性急﹐火又暴烈﹐爲寒所束﹐宜其病甚而暴也。此則發明戴人之未至。又疝不離三者之邪﹐熱則縱﹐寒則痛﹐濕則腫﹐須分三者多少而治之。兩丸俱病固然也﹐更有偏於一者。腎有兩﹐分左右﹐左屬水﹐水生肝木﹐木生心火﹐三部皆司血﹐統納左之血﹐肝木之職也﹔右屬火﹐火生脾土﹐土生肺金﹐三部皆司气﹐統納右之气﹐肺金之職也。是故諸寒收引則血泣﹐所以寒血從而歸肝﹐下注於左丸﹕諸气郁則濕聚﹐所以气濕從而歸肺﹐下注於右丸。且睪丸所絡之筋非盡由厥陰﹐而太陽﹑陽明之筋亦入絡也﹐往往見患偏左則痛多腫少﹐偏右則痛少腫多﹐可驗也。

一人病後飲水﹐病左丸痛甚﹐灸大惇﹐以摩腰膏摩囊上﹐上抵橫骨﹐炙溫帛覆之﹐痛卽止﹐一宿腫亦消。予舊有甘橘積﹐後山行饑甚﹐食橘﹑芋﹐橘動舊積﹐芋復滯气﹐實時寒熱﹐右丸腫大。先服調胃劑一二帖﹐次早注神使气至下焦﹐覺積動﹐嘔逆﹐吐之復吐﹐後和胃气﹑疏通經絡而愈。

卷之下

內傷

東垣謂百病之源﹐皆由喜怒﹑飲食﹑勞役所傷脾胃而然。其元气﹑穀气﹑營气﹔淸气﹑衛气﹑生發諸陽之气﹐此六者皆胃气之別稱也。脾胃旣傷﹐則中气不足﹔中气不足﹐則不能滋養元气﹔不能滋養元气﹐則臟腑之眞气皆不足﹐惟陰火獨旺﹐上乘陽分無形質﹐元气受病矣﹗系在上焦心肺之气絕於外﹐心主榮﹐肺主衛﹐故榮衛失守﹐諸病生焉﹗此論發熱盡由於內傷也﹐及河間所言則又不止此也。曰﹕天眞者﹐造化之元气也﹐在身亦得執天機而行六气﹐分地紀而運五行﹐巡歷周身﹐化生萬物。若調攝適宜﹐邪不能傷﹐或憂愁思慮﹑饑飽勞逸﹑大驚卒恐﹐眞气耗亂﹐血气分離﹐其五行六气遂有愆陽伏陰興衰之變﹐則百病作矣﹗於是著《原病式》以明其道﹐取《至眞要大論》之病機以爲提綱﹔用五運主病者以言五臟所屬木火土金水之變﹔用六气爲病者以言三陰三陽所屬風寒濕熱燥火气之變。在五行﹐則以金水易衰﹐火木易盛﹔在六气﹐則以濕熱相火二气爲病獨多。至於五行過極﹐亢則害﹐承乃制﹐反兼鬼賊之化﹐此皆得爲發熱之病﹐豈止由於脾胃所始乎﹖先生不以一家之學自至﹐益求其未至。乃謂天之陽﹐大於地之陰﹔地之陰﹐常不敵夫天之陽。人稟天之陽爲气﹐地之陰爲血﹐所以气常有餘﹐血常不足﹐此年四十而陰气已衰半矣﹗故人不可恣欲以自戕﹐必保養天和﹐庶幾陰無虧缺﹐可與陽齊﹐以終天年。夫天和者﹐天眞元气也。負陰抱陽﹐元精立其體﹐元神致其用。苟不搖其精﹐則體全而用不竭﹔不勞其神﹐則用專而體不虧。然精之祕﹐非惟奉養天眞而已﹐精祕則陰實。經曰﹕陰成形。陰實則形全﹐陰虛則形敝﹐敝則出入廢﹑升降息﹐孤陽之气安得不亢而飛越乎﹖先生嘗曰﹕人因喜怒﹑勞役﹑色欲之火﹐煎熬腎水﹑枯竭精血而病者十常六七。夫五臟皆屬陰而藏精者也﹐腎又五臟陰气之主﹐故受五臟之精而藏之﹐故諸陰精血之病皆本於腎。其輸納之際必詳察焉﹗大抵效仲景八味丸以五味各入五臟益其精﹐其中桂﹑附之辛開腠理﹑致津液﹑通气道﹐輸而與之。補腎之法﹐固不越規矩﹐然地道之陰虛﹐則天道之陽不降﹐或陽亂於下而少陰之气不得收藏者﹐或精絕辟積而不輸者﹐或兩腎陰陽自有偏者﹐必皆揆度以治。然元气者﹐在身有根有苗﹐在太虛非陰非陽。其根也自天地開發﹐周流上下四方﹐隨其所至以化行者﹐仲景所謂五臟元眞是也。在肝則溫化﹐其气升﹔在心則熱化﹑其气浮﹔在脾則沖和之化﹐其气備﹔在肺則涼化﹐其气降﹔在腎則寒化﹐其气藏﹕猶天以一元之气行於四時也。

此苗也﹐各從其本髒之元眞而論治。元气所化者不足﹐則從其所化補之﹔元眞所化者太過﹐則反其所化瀉之。然則論元气獨在脾胃者』此重水谷以資天眞也。先生兼之受精以全角者﹐則又重兩腎爲元精﹐立壽命本始之地也。錢仲陽於腎有補無瀉﹐正此意耳﹗二者皆從根本而治也。

卷之下

中風

中風論治﹐先生以《內經》正《局方》之非﹐以濕熱內傷補仲景之未備﹐獨河間﹑戴人﹑東垣能發明此三者。河間曰﹕中風癱瘓﹐非肝木實甚而發中之也﹐亦非外中於風﹐由乎平日衣服飲食﹐安處動止﹐精魂神志﹕情性好惡﹐五志過極﹐不循其宜﹐致失其常﹐久則气變興衰﹐而心火暴甚﹐腎水衰弱不能制之﹐則陰虛陽實而熱气怫郁﹐心神昏﹐筋骨不用﹐而卒倒無所知也。戴人曰﹕暴僵暴僕﹐皆屬厥陰肝木之無制也。肝木自甚﹐獨風爲然﹐蓋肺金爲心火所制﹐不能勝木故耳﹗東垣曰﹕凡人年逾四旬﹐气衰之際﹐或因憂喜忿怒傷其气者﹐壯歲肥盛之人﹐形盛气衰者﹐皆致中風﹐治法當和臟腑通經絡。或曰﹕劉﹑張二氏猶用風藥﹐佐輔瀉火之劑﹐以開鬱結﹐散其風熱﹐今丹溪全然不用﹐乃從痿治何也﹖曰﹕先生但不用其發表傷衛之劑﹐至若鼠粘子之散支節筋骨﹑咽喉風熱毒﹐起陰气﹐通十二經脈者也﹐則於是癥嘗用之﹐𨿽作痿治﹐然於散肝木之風﹐解鬱結之熱﹐皆在其中矣﹗其大法﹕泄心火則肺金淸﹐而肝木不實﹐故脾不受傷﹔補腎水則心火降﹐而肺不受熱。脾肺安則陽明實﹐陽明實則宗筋潤﹐能束骨而利機關矣﹗復以東垣所治﹐黃柏與黃等補藥爲佐輔﹐有兼痰積﹐有熱多﹐有濕熱相半﹐臨病制方﹐無一定之法﹐善於治痿者乎﹗竊論陽明者﹐胃脈也﹐胃乃水谷之海。經曰﹕人以胃气爲本﹐無胃气則死。蓋元精﹑元气﹑元神不可一日無水谷以養之﹐其水谷藥石入胃﹐而气屬陽﹐味屬陰。屬陽者﹐則上輸气海﹔屬陰者﹐則下輸血海。二海者﹐气血之所歸﹐五臟六腑﹑十二經脈皆取資於此。

故二海盈溢﹐則一身內外气血皆充足矣。气充則榮衛流行﹐而手足百骸之力湧出矣﹔血充則衝脈引以滲灌於溪谷﹐而四屬﹑九竅各爲之用﹐而帶脈得以約束十二經脈﹐不至於緩縱痿弱矣。先生用是以治中風癱瘓緩弱之病﹐可爲法於後矣﹗嚴氏必先理气爲說﹐是不識气因火而衝﹐反用辛溫助火散气﹐誤人多哉﹗

卷之下

暑

《金匱要略》云﹕太陽中﹐發熱惡寒﹐身重而痛﹐其脈弦細芤遲﹐小便已灑然毛聳﹐手足逆冷﹐小勞身卽熱﹐口開前板齒燥。若發汗則惡寒甚﹔加溫鍼則發熱甚﹔數下之則淋甚。其人汗出惡寒﹐身熱而渴﹐白虎加人參湯主之。其人身熱疼重﹐而脈微弱﹐此夏傷水﹐水行皮中所致﹐一物瓜蒂湯主之。

東垣分暑病有二﹕或避暑深堂大廈﹐靜而得之﹐名中暑。中暑陰癥也﹐必頭疼惡寒﹐身形拘急﹐支節疼痛而煩心﹐肌膚火熱無汗﹐當用大順散以發散是也。若行人﹑農夫於日中勞役﹐動而得之名中熱。

中熱陽癥也﹐爲熱傷元气﹐必苦頭痛﹐發燥熱﹐惡熱﹐捫之火熱﹐大渴引飲﹐汗大泄﹐無气以動﹐乃天熱外傷肺气﹐蒼術白虎湯主之是也。舉此二方以爲例耳﹐非令人執守之也。別論有先因勞役﹐飲食虛損脾胃宿疾之人﹐遇暑將理失宜﹐違時伐化﹔必困乏無力﹐精神短少﹐气弱气促﹐似喘非喘﹐諸陽虛之癥不一而見﹐甚則傳於腎肝﹐諸痿厥之病作矣﹐爲脾主四肢故也。制黃人參湯主之﹐在長夏濕熱之令﹐有淸暑益气湯主之﹐隨癥加減。

蓋此勞與行人之勞何異﹖此之饑飽於人寧無飲食之虛損者哉﹖豈非人參﹑黃可與白虎湯相參合一疊相爲用耶﹖𨿽在脾胃先損﹐後或受暑熱之勝﹐至大渴引飲﹐煩悶肌熱﹐亦必於黃人參湯中加石膏﹑知母爲佐可也。經曰﹕火淫所勝﹐治以辛寒﹐以甘瀉之。石膏味甘辛寒﹐治暑熱傷脾肌熱之功﹐他藥所不及。然而淸暑益气湯治暑﹐而無石膏何也﹖因脾胃虛損﹐當夏令火熱而病﹐非中其熱﹔又胃弱不耐石膏之寒降﹐恐生發之气不升故耳﹗或暑熱乘虛而感之﹐又安得不用其爲佐乎﹖若中熱者﹐𨿽以白虎爲主﹐或元气虛甚﹐亦安得不用參﹑爲佐乎﹖

卷之下

注夏

先生謂陽有餘陰不足﹐若恣欲泄精無度﹐至夏必陽气輕浮﹐有頭痛﹐腳軟﹐食少﹐發熱之患﹐卽注夏也。注者﹐灌也。先因陰虛不勝夏令暑熱﹐灌之其病則劇﹐非中熱也。仲景謂勞之爲病﹐其脈浮大﹐手足煩﹐春夏劇﹐秋冬瘥是也。東垣所謂脾胃元气先損﹐至夏而病作﹐用黃人參湯﹐亦注夏也。蓋暑熱之气﹐不止傷陰﹐而亦損陽。東垣治損陽者﹐重在於胃﹐以气爲要﹔先生治傷陰者﹐重在脾腎﹐以精血爲要。

精藏於腎﹐血化於脾﹐皆陰髒也。注夏之名固同﹐及分陰陽用藥則不同也。治陰虛者﹐非質重味濃屬脾胃之君藥﹐安能固其陽根而斂其輕浮之气乎﹖

卷之下

暑風

卽中暑也﹐可用吐法。其人必內先有火熱痰實﹑因避暑納涼﹐風入襲之﹐郁而成病﹐或身熱﹐或昏冒﹐是以用吐﹐吐中有汗﹐火郁得汗則解﹐風得汗則散﹐痰得湧則出﹐一舉三得。此先生當時治挾痰者﹐非通治暑風之大法也。無所挾者﹐惟宜汗散。

卷之下

濕

濕有天之濕﹐霧﹑露﹑雨是也﹐天本乎气﹐故先傷表之榮衛﹔水﹑泥﹐地之濕也﹐地本乎形﹐故先傷皮肉筋骨血脈﹔酒水﹑乳酪﹐飲食之濕也﹐胃爲水谷之海﹐故先損脾胃﹔有汗液之濕﹐亦气也﹐止感於外﹔有气之濕﹐屬足太陽所化者也。治天之濕﹐當同司天法﹐濕上甚而熱者﹐平以苦溫﹐佐以甘辛﹐以汗爲故﹔治地之濕﹐當同在泉法﹐濕淫於內﹐治以苦熱﹐佐以酸淡﹐以苦燥之﹐以淡泄之﹔飲食之濕﹐在上者吐之﹐在中者奪之﹐在下引而竭之﹔汗液同司天治。惟人气屬太陰脾土所化之濕者﹐在气交之分﹐與前四治有同有異。何則﹖土兼四气﹐寒熱溫涼﹐升降浮沈﹐備在其中。脾胃者﹐陰陽地位﹐更虛更實﹐更從更逆﹐是故陽盛則木勝﹐合爲風濕﹔至陽勝則火勝﹐合爲濕熱﹔陰盛則金勝﹐合爲燥熱﹔至陰勝則水勝﹐合爲寒濕。爲兼四气﹐故淫上下中外﹐無處不到。在上則嘔吐﹑頭重﹑胸滿﹔在外則身重﹑腫脹﹔在下則足脛跗腫﹑中滿痞塞。當隨其上﹑中﹑下﹐外兼寒﹑熱﹑溫﹑涼以爲佐使。至若先因乘克以致脾虛津積而成濕者﹐則先治勝克之邪﹐或脾胃本自虛而生濕者﹐則用補虛爲主﹔或熱郁而成濕者﹐則以散熱爲要﹔或脾胃之濕淫﹐流於四髒筋骨皮肉血脈之間者﹐大槪濕主痞塞﹐以故所受之髒气澀﹐不得疏通﹐故本髒之病因而發焉。其筋骨皮肉血脈受之﹐則發爲痿痺﹐緩弱痛重﹔不任爲用﹐所治之藥各有所入﹐凡切於治﹐便爲要藥﹐豈蒼術一味盡可用哉﹖先生寧肯語此以示人也。濕淫諸癥治藥﹐並在各病條下。

卷之下

郁病

郁病多在中焦。六郁例藥﹐誠得其要。中焦者﹐脾胃也。胃爲水谷之海﹐法天地﹐生萬物﹐體乾坤健順。備中和之气﹐五臟六腑皆稟之以爲主﹐榮衛天眞皆有穀气以充大。東垣謂人身之淸气﹑榮气﹑運气﹑衛气﹑春升之气﹐皆胃气之別稱。然豈盡胃气﹐乃因胃气以資其生。故脾胃居中﹐心肺在上﹐腎肝在下。凡有六淫﹑七情﹑勞役妄動﹐故上下所屬之髒气﹔致有虛實克勝之變。而過於中者﹐其中气則常先四髒﹐一有不平﹐則中气不得其和而先郁﹐更因飲食失節停積﹑痰飲寒濕不通﹐而脾胃自受者﹐所以中焦致郁多也。今藥兼升降而用者﹐蒼術﹐陽明藥也﹐气味雄壯辛烈﹐彊胃健脾﹐開發水穀气﹐其功最大﹔香附子﹐陰血中快气藥也﹐下气最速﹐一升一降以散其郁﹔撫芎﹐手足厥陰藥也﹐直達三焦﹐俾生發之气﹐上至目頭﹐下抵血海﹐疏通陰陽气血之使也。然此不專開中焦而已﹐且胃主行气於三陽﹐脾主行气於三陰﹐脾胃旣有水谷之气行﹐從是三陰三陽各臟腑自受其燥金之郁者﹐亦必用胃气可得而通矣﹐天眞等气之不達者﹐亦可得而伸矣﹗況蒼術尢能徑入諸經﹐疏泄陽明之濕﹐此六郁藥之凡例﹐升降消導﹐皆自《內經》變而致之﹐殆於受病未深者設也﹝云云﹞。下郁乃燥之別名﹐屬肺金之化。治郁之法﹐有中外四气之異。在表者汗之。

在內者下之。兼風者散之。熱微者寒以和之﹔熱甚者瀉陽救水﹐養液潤燥﹐補其已衰之陰。兼濕者審其溫之太過不及﹐猶土之旱澇也。寒濕之勝﹐則以苦燥之﹐以辛溫之﹔不及而燥熱者﹐則以辛溫之﹐以寒調之。

大抵須得仲景治法之要﹐各守其經气而勿違。

卷之下

火

髒气有實有虛。若陽盛水哀而動者﹐則從河間治法﹐瀉熱救水﹔若陽虛不足而動者﹐則陽愈虛﹐當從東垣必補胃气﹐次瀉其火。陽虛不安其位而火乘於陰﹐根據東垣自陰升陽提而出之﹔陽盛入於陰者﹐遵仲景下之。陰虛不勝夫火動者﹐用先生益精血﹑壯腎水以安之﹔或髒气盛與火齊發﹐先瀉其盛﹔本髒气血不足﹐先補其虛﹐次瀉其火﹔火與气相持﹐郁伏不行﹐則發髒气﹝云云﹞。其半則散火爲主﹐髒气郁其火。

卷之下

溺血

大抵溲血﹑淋血﹑便血三者﹐𨿽前後陰竅所出不同﹐然於受病不一﹐故治法分標本一也。其散血﹑止血之藥無下數十品﹐惟引導佐使各走其鄕者小異耳﹗溺血爲熱客下焦﹐本艸何仍用菟絲子﹑肉蓯蓉﹑續斷﹑鹿角輩溫補壯陽爲主﹖《內經》謂邪之所湊﹐其气必虛。東垣謂火與元气不兩立﹐一勝則一負。火者﹐熱也。腎气因熱而走﹐亦必用是髒眞之藥﹐始可補其虛﹐以固衛气之散走也。气血相須爲用﹐又何疑乎﹖

卷之下

痰飲

《內經》有脾胃濕土太過﹐爲積飲痞膈與飲積於中者數條﹐未有痰之名也。至仲景始分飲爲四﹕一曰痰飲﹐二曰懸飲﹐三曰溢飲﹐四曰支飲。而痰之義始見河間﹐分五運六气之病﹐於火淫條下則云﹕中風﹑風癩等病痰涎﹐因水衰熱甚﹐津液湧溢﹐聚於胸膈﹐熱燥以爲痰涎﹐初虞世言涎者﹐乃徧身之脂脈津液。於濕土條下云﹕濕气自甚﹐則爲積飲痞膈﹑中滿霍亂。又云﹕喘嗽之痰﹐爲因外感風寒﹐寒化爲熱﹐熱則生痰。

張戴人謂畱飲一癥﹐不過蓄水而已。又謂四飲者﹐觀病之形狀而定名也。其來有五﹐有郁而得之者﹐其气抑鬱不伸﹐則肝气乘脾﹐脾气不濡﹐故爲畱飲﹔有勞役乘困飲水﹐脾胃力衰﹐因時睡臥﹐不能布散於脈﹐亦爲畱飲﹔肝主慮﹐久慮不決則肝气不行﹐脾主思﹐久思不已則脾气結﹐亦爲畱飲﹔飲酒過多﹐以乘燥金﹐胞不滲泄﹐亦爲畱飲﹔隆暑津液焦涸﹐喜飲寒水過多﹐逸而不動﹐亦爲畱飲。又謂痰有五﹕曰風痰﹐曰熱﹐曰濕﹐曰酒﹐曰食。五者先生遵張﹑劉之說﹐謂痰飲之初起也﹐或飲食不謹﹐或外傷六淫﹐或內感七情﹐或食味過濃﹐皆致穀气不升資發﹐榮衛先郁滯而成膈熱﹐故津液不行﹐易於攢聚﹐因气成積﹐積气成痰。痰飲旣聚﹐展轉傳變﹐生病不一﹐爲嘔吐﹐爲反胃﹐爲喘滿﹐爲咳逆﹐爲膈噫﹐爲吞酸﹐爲嘈雜﹐爲膨脹﹐爲痞﹐爲痛﹐爲泄利﹐爲不食衝上﹐爲頭痛﹐爲眩運﹑嗌下﹐爲足腫﹐爲疝﹔散於表爲寒熱﹐爲腫﹐爲肢節痛﹐聚於心爲狂﹐爲癲昏僕﹐爲不語。凡人之病﹐皆痰爲邪﹐此數家敍痰爲病之始末也。

後世論治痰飲﹐必得溫乃行﹐及有痰因火熱反見水化﹐而覺其冷乃不知其熱也。先生故多不取﹐獨稱長沙治四飲之法﹐可表者汗之﹐可下者利之﹐滯者導之﹐郁者揚之﹐熱者寒之﹐寒者溫之﹐塞者通之﹐虛者補而養之﹐深得《內經》各隨攸利所治之意。竊謂痰飲之生﹐有生於脾胃﹐有生於六經﹐所起不同﹐若論感邪與爲病之形癥則一也。至於治之﹐必先從其邪之所起﹐而後及於病之所止。曰﹕痰飲因太陰濕土之化﹐生於脾胃﹐寧不生於六經乎﹖初虞世謂涎爲徧身之脂脈津液也﹐此非六經中之津液灌注於內外者歟﹖原其在經脈之由﹐卽《內經》所謂飲入於胃﹐遊溢精气﹐散精於脾﹐上歸於肺﹐通調水道﹐下輸膀胱﹐水精四布﹐五經並行。又謂水入於經﹐其血乃成。謂五臟化五液﹕心爲汗﹐肝爲泣﹐肺爲涕﹐脾爲涎﹐腎爲唾。故經脈之津液與血者﹐皆四布水精之所化。然經脈以胃气爲本﹐則其所化﹐亦六經中胃气土徳之沖和者以成之﹐由是同歸乎濕﹐滋育百體者矣。苟不善於化﹐則水積不行﹐亦如濕漂之爲害。故其水盛與血雜混﹐而不滋榮气之運﹐或不化液而不從衛气之用﹐聚於經脈以爲病﹐冷則淸如其飲﹐熱則濁如其痰﹐設值風火之迫﹐則湧溢而起﹐無處不到﹐痰飲爲病莫大於此。

卷之下

肺胗

許先生論梁寬父病右脇肺部也﹐咳而唾血﹐舉動喘逆者﹐肺胗也﹐發熱﹐脈數﹐不能食者﹐火來刑金﹐肺與脾俱虛也。肺脾俱虛而火乘之﹐其病爲逆。如此者﹐例不可補瀉﹐若補金則慮金與火持而喘咳益增﹐瀉火則慮火不退位而癖反盛﹐正宜補中益气湯先扶元气﹐少以治病藥加之。聞已用藥而未獲效﹐必病勢苦逆而藥力未到也﹐遠期秋涼庶可復耳﹗蓋肺病惡春夏火气﹐至秋冬火退﹐只宜於益气湯中﹐隨四時升降寒熱及見有癥增損服之。或覺气壅﹐間與加減枳術丸﹔或有飲﹐間服《局方》枳術湯。數日逆气少回﹐逆气回則治法可施﹐但恐今日已至色靑﹑色赤及脈弦﹑脈洪﹐則無及矣﹗病後不見色﹑脈﹐不能懸料。以旣愈復發言之﹐惟宜根據準四時用藥﹐以扶元气﹐庶他日旣愈不復發也。其病初感必深﹐且所傷物恐當時消導尙未盡停滯﹐淹延變生他癥﹐以至於今﹐宜少加消導藥於益气湯中﹐庶可漸取效也。

卷之下

雜合邪治法

丹溪曰﹕雜合邪者﹐當以雜合法治之。譬如惡寒發熱﹐得之感冒﹐明是外邪﹐脈得浮數而气口又緊盛﹐明是食傷。病者又倦怠﹐重按其脈俱有豁意﹐而胸膈痞滿牽引兩脇。輕者其脈又似乎弦﹐此又平時多怒肝邪所爲也﹔細取左尺又似沈弱﹐此又平時房勞之過也。治法宜以感冒一節放下﹐視其形色彊弱濃薄﹐且與補中化食行滯﹐後涼胃火﹐而以姜辣行之﹐中气稍回﹐傷气稍行﹐津液得和﹐通體得汗﹐外邪自解。若不審求﹐只管表散。又不推究兼見之邪脈﹐又不窮問所得之病。因與性情﹐執著及巧施雜合治法﹐將見正气自虛﹐邪气自固﹐皆拙工之過也。

卷之下

藥病須要適當

假如病大而湯劑小﹐則邪气少屈而藥力已乏﹐欲不復治﹐其可得乎﹖猶以一杯水救一車薪火﹐竟不得滅﹐是謂不及。若癥小而湯劑大﹐則邪气已盡而藥力有餘﹐欲不傷正﹐其可得乎﹖猶火熾昆崗﹐玉石俱焚﹐是謂太過。三者之論﹐惟中而已﹐過與不及﹐皆爲偏廢﹐然而太過尢甚於不及。蓋失於姑息﹐邪復勝正者﹐只是勞而無益﹐猶可勉而適中﹔或失苛暴﹐則正气被傷﹐因而羸瘠者有之﹐危殆者有之﹐此所謂尢甚也﹐可不戒哉﹗嘗考仲景於承气條下則曰﹕若更衣﹐止後服。於桂枝方下則曰﹕微汗乃佳﹐不可令如水淋漓。其旨深矣﹗

卷之下

小兒門

小兒脈當以大指按三部﹐一息六七至爲平和﹐十至爲發熱﹐五至爲內寒﹐緊爲風癇﹐沈緩爲傷食﹐促急爲虛驚﹐弦急爲气不和﹐沈細爲冷﹐浮爲風﹐大小不勻爲惡候﹑爲鬼祟﹐浮大數爲風﹑爲熱﹐伏結爲物聚﹐單細爲疳勞。凡腹痛﹑喘﹑嘔而脈浮者﹐爲有虫﹔浮而遲潮熱者﹐胃寒也﹐溫之則愈。

歌曰﹕小兒脈緊風癇候﹐沈緩食傷多吐嘔﹐弦急因知气不和﹐急促虛驚神不守﹐冷則沈細風則浮﹐牢實大便因祕久﹐腹痛之候緊而弦﹐脈亂不治安可救﹖變蒸之時脈必變﹐不治自然無過謬。單細疳勞洪有虫﹐大小不均爲惡候﹐脈浮而遲有潮熱﹐此必內寒求內寇。瀉利浮大不可醫﹐仔細酌量宜審究。

小兒未可辧脈者﹐俗醫多看虎口中紋顏色﹐與四肢冷熱驗之﹐亦有可取。

歌曰﹕紫風紅傷寒﹐靑驚白色疳﹐黑時因中惡﹐黃則困脾端。鼻冷定知是瘡疹﹐耳冷因知風熱癥﹐徧身皆熱是傷寒﹐上熱下冷傷食病。人若以此色﹑脈參佐驗之﹐所得亦過半矣﹗小兒病多是食積﹑痰熱﹑傷乳﹐大抵肝與脾病多。又云﹕小兒多肝病﹐大人亦然。肝只是有餘﹐腎常是不足。

卷之下小兒門

蛔虫

或臟腑虛弱﹐或食甘肥則虫動﹐動則腹中痛﹐發作腫聚﹐往來上下﹐痛不休止﹐上攻心痛﹐口喜吐涎及淸水﹐貫傷心者死。其脈凡腹痛法當沈弱而弦。今反洪大則是虫也。仲景用烏梅丸治之。諸殺虫藥皆可療﹐使君子尢良。蛔虫束行﹐吳茱萸根尢勝。

一人年十八﹐自小面帶微黃﹐五月間腹大痛。醫以小建中加丁香兩帖﹐不效﹐加嘔吐淸汁﹔又與十八味丁香透膈湯兩帖﹐食全不進﹐痛無休止﹐如此者五﹑六日﹔又與阿魏丸百餘粒﹐至夜發熱不睡﹐口卻不渴﹐脈左二部沈弦而數實﹐痛處不可按﹔遂與大柴胡湯四帖加甘艸下之﹐痛嘔𨿽減﹐食猶未進﹔遂與小柴胡湯去黃芩﹑人參﹐加芍藥﹑陳皮﹑黃連﹑生甘艸﹐二十帖而愈。

一人年十七﹐家貧多勞﹐十一月病惡寒而吐血兩三日﹐六脈緊澀﹐一月後食減中痞。醫投溫膽湯﹑枳殼湯﹐三日後發熱﹐口漧不渴﹐口中有痰。予曰﹕此感寒也。詢之﹐八日前曾於霜中渡水三﹑四次﹐心下有悲泣事﹐腹亦饑。遂以小建中湯去芍藥﹐加桔梗﹑陳皮﹑半夏﹐四帖而愈。

卷之下小兒門

丹癅

卽《內經》丹﹐由其丹之流走﹐故名丹癅。古方所謂赤遊腫﹐因肌肉虛﹐爲風毒熱气所乘﹐搏於气血﹐則肌膚赤而腫起﹐其風隨气行不定﹐故名。赤遊腫俗謂之癅﹐由風熱發丹﹐流走經絡﹐散發肌表﹐如丹之赤﹐如火之燒也。若徧身發赤﹐曰天火丹之類三十餘條。治法隨其所在而鐮之﹐泄去毒瓦斯﹔不爾﹐則丹毒入腹近心則死。但初發心痛者﹐不可鐮爾﹗用藥內飲﹑外敷各有方﹐大抵散風熱﹑和气﹑活血﹑涼肌而已。《原病式》亦曰﹕赤澑熱勝气也﹐火之色﹐相火主之。遊腫一一赤澑一也。

卷之下小兒門

脫肛脫囊

脫肛因下痢腸虛冷兼用驅气故也。脫囊者﹐陰核腫大墜下卽潰也。小兒多因啼怒驅气﹝云云﹞﹐陰气結聚不散所成也。陰气者﹐厥气也。二气下流納於厥陰﹐與大人之治法無異。大抵囊因寒則縮﹐因熱則縱﹐因濕則重也。

卷之下小兒門

木舌

心气蘊熱﹐上气隨脈上至於舌﹐則血脈脹起﹐漸腫滿口塞喉。若不急治﹐便至危殆。宜先砭射﹐用紫雪﹑朴硝﹑蒲黃之屬飲之。

卷之下小兒門

解顱

錢仲陽用地黃丸補其腎﹐與此不同而實同也。

卷之下小兒門

夜啼

卽驚啼。由風邪乘心﹐心臟精神不定﹐故臥不安也﹔夜啼﹐髒冷故也。夜﹐陰气盛﹐與冷相搏﹐則冷動﹐與髒气相並﹐或煩或痛﹐故夜啼。亦有觸犯禁忌而啼﹐可以法術斷之。軀啼者﹐胎傷風冷﹐邪气與正气相搏則腹痛﹐故軀脹蹙而啼。大率治驚啼﹐則以淸肝心﹑鎭神安魂之劑﹔治夜啼﹐則以溫平和利气血之劑﹔治軀啼亦然。《三因》以夜啼有四﹕曰寒﹐曰熱﹐曰重舌口瘡﹐曰客忤。腹痛﹐其啼面靑白﹐口有冷气﹐腹亦冷﹐曲腹而啼﹐此寒癥也﹔心燥面赤﹐小便赤﹐口中熱﹐腹暖﹐啼或有汗﹐仰身而啼﹐此熱癥也﹔客忤見生人之气﹐忤犯而啼也。治冷癥以大蒜﹑乳香和丸服﹐熱癥以燈花散﹔重舌以炒蒲黃摻舌﹐口瘡以牡蠣﹑甘艸摻口中﹔客忤以竈中土﹑蚯蚓糞﹐水和塗兒頭上及五心。由此而言﹐方不在備也。

卷之下小兒門

斑疹

受胎七月﹐其形已成﹐食母穢液入兒五臟﹐至十月滿胃脘中﹔生時口中有不潔﹐以手拭淨則無疾病﹐以黃連汁壓之﹐乃下臍糞及穢液也﹝云云﹞。內一臟受穢﹐乃出瘡疹﹐瘡疹未出﹐五臟皆見病癥。初欲病時﹐先呵欠﹑煩悶﹐肝也﹔時發驚悸﹐心也﹔乍涼乍熱﹐手足冷﹐脾也﹔面赤﹐腮頰赤﹐嗽嚏﹐肺也﹔惟腎在臟腑下﹐不能食穢﹐故無候也。凡五臟毒﹐若去歸一癥﹐肝則水﹐肺膿﹐心斑﹐脾疹﹐惟腎無癥。瘡黑屬腎﹐由不愼或內虛也﹐用抱龍丸數服愈﹐以其別無他候故也。又瘡疹因小兒眞气旣盛﹐正气旣旺﹐邪無所客﹐故是以或因寒之傷表﹐或傷裏﹐斑由是生焉﹗中外皆和﹐其斑自出。至於未顯時﹐外傷者﹐升麻湯主之﹔內傷者﹐枳術丸﹔若傷冷濕﹐神應丸﹔惡寒者﹐宜防風蒼術湯發之﹐表大熱者﹐奪之。通言三陽﹐陽盛則必气上行。大渴者﹐白虎湯﹔小渴者﹐涼膈散﹔大便祕結﹐桃仁承气湯下之。四順飲子﹑柴胡飲子察其在气在血﹔小便不通﹐導赤散﹑八正散之類﹐求上下二焦何經用之﹔驚者﹐涼驚丸﹐重者瀉靑丸﹐泄者治分寒熱﹐寒則異功散﹑四君子湯﹐熱則澤瀉茯苓湯。已顯斑癥出皮膚時﹐如出不快﹐化斑湯﹔出太多﹐犀角地黃湯﹑地骨皮鼠粘子湯﹑咽喉不利﹐甘桔粘子湯﹔煩者﹐甘桔梔子楊﹔肺不利﹐紫艸茸甘艸枳殼湯﹔太陽出不快﹐荊芥甘艸防風湯﹔四肢出不快﹐防風芍藥甘艸湯。或發不透﹑倒靨黑陷﹐極爲利害﹐紫艸﹑木通﹑甘艸﹑枳殼﹑黃等分服之。斑疹遺毒﹐或肝虛入眼﹐或肺虛爲疥癬﹐或爲癰癤﹐發在骨節腎虛也﹐發在肌肉脾虛也﹐或在筋﹐或在頭面﹐或齒疳蝕﹑咽喉腫痛﹐各隨本經而見﹐皆毒蘊積而成﹐由其始不早治﹐或醫者之失時也。斑疹膿不焦﹐此末治失淸涼也﹐察何經而涼之﹔或下之而成大肅之气﹐則必不致膿而不痂矣﹗斑疹﹐以瘡發腫於外﹐屬少陽三焦相火﹐謂之斑﹔以靨行於皮膚之中不出者﹐屬少陰﹐謂之疹﹝云云﹞。東垣謂太陽寒水起於右腎之下﹐煎熬左腎﹐足太陽膀胱寒水夾脊逆流上頭下額﹐逆手太陽丙丁火不得傳道﹐逆於面上故顯面赤諸癥。蓋壬癸水克丙丁也﹐斑癥皆從寒水逆流而作。夫胞者﹐一名赤宮﹐一名丹田﹐一名命門﹐主男子藏精施化﹐女人系胞受胎﹐俱是化生之原﹐非五行也﹐非水亦非火﹐天地之異名﹐象坤土之生萬物。

夫人始生﹐血海始淨﹐一日二日﹐精勝其血則爲男子﹔三日四日﹐血海已旺﹐精不勝血則爲女子。

乃二物相摶﹐常先身生謂之神﹐又謂之精﹐釋道以爲本來面目是也。其子在母腹中﹐十月之間﹐隨母呼吸﹐母呼亦呼﹐母吸亦吸者﹐陽气也﹐而主動作﹐滋益精气神﹐饑渴食飲母血﹐兒隨日長﹐皮肉筋骨形气血脈俱足﹐十月降生﹐口中尙有惡穢﹐啼聲一發﹐隨吸而下﹐復歸命門胞中﹐僻於一隅﹐伏而不發﹐直至內傷乳食﹐濕熱之气下流合於腎中﹐二火交戰﹐營气不從﹐逆於肉裏﹐惡血乃散發。諸斑瘡皆出於膀胱壬水﹐其瘍潰後﹐壞肉裏歸於陽明﹐此皆從足太陽傳變中來。當外發寒邪使令消散﹐內瀉二火不令交攻﹐其中又令濕气上歸﹐復其本位﹐可一二服立已﹐曰消毒救苦湯。又謂斑疹皆營气逆而寒覆其表﹐宜以四味升麻湯加歸身﹑連翹﹔如肺成膿﹐斑先顯﹐喘嗽﹐或气髙而喘促﹐加人參﹑黃芩以瀉伏火而補元气﹔如心出小紅斑﹐先血溢﹑驚悸﹐加黃連﹔如命門出癮疹﹐先必骨疼身熱。

其痛不敢動搖﹐少加生地黃﹑黃柏。諸疹先因乳食傷﹐脾胃不足﹐營气逆行﹐𨿽火勢內熾﹐陰覆其表﹐以四味升麻湯發之隨妥﹐皆本仲景分經絡﹐辧气血﹐定表裏﹐如傷寒而用耳﹗戴人謂瘡疹從胎毒而出者﹐三焦少陽相火爲也﹐癥發與傷寒兼行﹐必先發熱惡寒﹐頭項痛﹐腰脊彊﹐從太陽傳至四﹑五日始發﹐先從兩脇下有之﹐次及身表﹐漸及四肢。經曰﹕少陽客勝﹐丹外發﹔謂痛瘡癢﹐皆屬心火。豈有寒乎﹖初頭痛﹐身熱惡寒﹐此發瘡之候﹐脈皆浮大有力﹔亦與傷寒﹑時气﹑驚風﹑宿乳一槪難辧。宜先解之﹐有二法﹕亢陽炎熱之時﹐以辛涼解之﹔久寒凝冽之時﹐以辛溫解之。辛涼﹐涼膈﹑通聖散之類﹐辛溫﹐升麻葛根之類。二法之後﹐次以白虎加人參﹐冷服之勿輟﹐蓋防瘡疹發喘﹐人參止喘﹐四時皆宜﹐用以救肺金受火邪致不足也。或出不勻﹐大小不齊﹐以蟬殼燒灰﹐淡酒調服﹐不半日卽勻﹐或用百祥丸﹑柴甘飲子皆可﹐服至六七日瘡疹出全﹐可用調胃涼膈下之。每治黑陷腹內﹐喘乏死病者﹐白虎加人參﹐涼膈加當歸﹑桔梗﹐連進數服﹐使臥涼處﹐以涼水灌其面目手足﹐使循經而入﹐如醉而醒﹐是亦開結散郁之端﹐如此救活甚多。宋陳文中以瘡疹發遲倒陷等病﹐用木香散﹑異功散。大熱發之﹐豈宜例用﹖諸說不同﹐錢氏謂內外所傷﹔感其胎毒爲當﹐李氏謂皆因內傷者﹐不若錢氏以先微寒入而成瘡疹之一語爲該內外也。治是癥者﹐果二火熱盛﹐瀉之分气血表裏﹐辧時令寒熱﹑稟質壯怯﹑病狀輕重﹐隨宜用藥﹐初無執一之說。此篇所敍舉其大槪耳﹗其祥非筆舌可盡。

卷之下小兒門

驚

急慢驚風病機﹐以一言統之﹐謂諸熱瞀﹐諸病驚駭﹐皆屬於火﹝云云﹞。方論急驚爲陽癇﹐慢驚爲陰癇。治法淸心﹑涼肝﹑安神﹑定魄﹐用辰砂﹑牛黃﹑弔藤﹑蘆薈﹑全蠍﹑天麻﹑龍齒﹑虎睛﹑南星﹑膩粉﹑腦﹑麝之類。錢氏謂急驚屬腑受病﹐熱客於心膈﹐少陽相火旺﹐熱則生風﹐聞木音而作﹐蓋風木得火而發搐﹐火得邪風而動﹐用利驚丸﹑導赤散﹑瀉靑丸﹑地黃丸﹐搐服安神丸﹔慢驚屬髒受病﹐蓋因吐瀉病久﹐脾胃虛損﹑不早治而成也﹐螈似發搐不甚搐﹐因脾胃虛損﹐大便不聚﹐當去脾間風﹐先以利道﹐後用使君子丸﹑益黃散﹐則利自止矣﹗若脾胃俱虛﹐被肝木所勝爲慢驚﹐用溫補羌活膏。五福丸治急驚風﹐生蚯蚓一條﹐斫爛﹐入五福化毒研如泥﹐薄荷湯化下。有發搐﹐潮熱於寅卯辰位﹐是肝癥﹐補腎水以制心火﹐瀉肝木以止搐﹔潮熱於巳午未者﹐心熱也﹐導赤散﹐瀉靑丸瀉肝﹐益黃散補脾。夜發因大病後脾胃虛﹐補脾涼心。傷風發搐﹐口中熱﹐呵欠﹐頓悶急絕﹔手足搖﹐亦陰陽二癥﹐有汗無汗﹐用大靑膏﹑小續命湯之類。傷食發搐﹑煎羌活防風湯化下大靑膏﹐後用白餅子下其食﹐漸已﹐調中丸﹑異功散養其气。由是﹐急慢驚風卽爲癇也。先生治痰有輕重﹐未嘗獨用吐湧。若小兒胎气弱﹐色白﹐骨細﹐肉軟﹐聲微者﹐必用補气血兼治其驚。臟腑堅壯﹐痰壅不得已﹐而吐未常例施。小兒少火縱盛﹐陰气未壯﹐不當攻擊。《內經》謂肝腎虛者﹐脈急爲受寒。肝不足者皆發驚候﹐必隨所變而治。予述諸書五邪補瀉與先生之法而參用。

卷之下小兒門

疳

疳有五﹐皆以肥美而得之﹐故曰疳。五臟所受不同﹐在肝爲風疳﹐在心爲驚疳﹐在脾爲食疳﹐在肺爲气疳﹐在腎爲急疳。五疳之外。十二經气血所受變狀不一﹐復有驚絕疳﹑幹疳﹑漏疳﹑腦疳﹑絕急疳﹑無辜疳﹑齒疳﹑濁疳﹑痢疳﹑慝疳﹑五疳出虫等候﹝云云﹞。數百方中𨿽有攻補﹐終無先後設施與相兼分輕重而治的然之法﹐所治五疳﹐亦未見有分五臟補瀉之藥﹐且宜於金者不宜木﹐宜於火者不宜土。五臟升降浮沈之气﹐寒熱溫涼之性﹐不及則順而調之﹐太過則逆而治之。

喫黃土﹐因脾經濕熱﹐故口失味也。宜用漧黃土些少﹐碾細﹐炒過﹐濃煎黃連湯調服﹐或作丸服亦妙。

小便不通﹐炙內關三壯立通。

卷之下小兒門

變蒸

變蒸以長血气。變者﹐上气﹔蒸者﹐體熱。亦有輕重﹕輕者體熱微驚﹐耳冷﹐髖亦冷﹐上唇有白如魚目珠子﹐微汗出﹐近者五日而歇﹐遠者八﹑九日乃歇﹔重者體壯熱而脈亂﹐或汗﹐或不汗﹐不欲食﹐食輒吐無所苦也。十變蒸時﹐白睛微赤﹐黑睛微白﹐亦無所苦﹐蒸畢目自明矣。先變五日﹐後蒸五日﹐十月熱除。變蒸之時﹐不欲驚動﹐勿令傍邊多人。變蒸有早有晚﹐根據時如法者少也。初變之時﹐通日數熱甚不歇﹐用肝黑散﹐發熱汗不止﹐服紫霜丸﹐少瘥便止。變蒸時遇寒加之﹐則寒熱交爭﹐腹痛嬌啼不止者﹐慰之則愈。變蒸爲溫壯傷寒相似﹐若身熱﹔耳熱﹐髖熱﹐此乃他癥﹐非變蒸也。其變蒸日數﹐從初生至三十二日一變﹐六十四日再變﹐比三百二十日而十變﹐五蒸爲小蒸﹐後六十四日爲太蒸﹐凡四蒸﹐總積五百七十六日﹐而變蒸足气血就也。其變蒸運動於陰陽之間者少火也﹐少火運動﹐遂有生新推陳之功﹐气血之新者旣生﹐何胎毒不散之有﹖

卷之下

婦人門

安胎﹑固胎﹑養胎必當察其由來之邪﹐分其胎之所損在气在血﹐何者之虛﹖其胎與母受病孰先孰後﹖方制君臣佐使各適其宜﹐豈可守已定之方執而不通耶﹗

卷之下婦人門

惡阻與胎化不成

惡阻與胎化不成何如﹖曰﹕一月始形﹐二月始膏﹐三月精血始化爲胎﹐男女分矣。所謂惡阻與胎之成否﹐皆在三月相火化胎之時。惡阻者﹐由相火化精血爲胎﹐而子宮穢腐因火衝逆﹐上攻於胃﹐有傷其味﹐故食不得入﹐津液亦不化﹐停積爲痰爲飲爲嘔吐﹐此以子宮穢气所阻其食﹐故名惡阻。前人未明相火之道﹐故止言由中气壅實﹐故惡聞食气。

若夫不成胎者有二焉﹐一爲母身之天眞不足以化其胎﹐一爲父精不足﹐皆致子宮與天賦凝結之眞不全。故在三月則化不成形也。有當時卽漏下者﹐有待十月如產者。

一婦年三十餘﹐或經住﹐或成形未具﹐其胎必墮。察其性急多怒﹐色黑气實。此相火火盛﹐不能生气化胎﹐反食气傷精故也。因今住經第二月﹐用黃芩﹑白術﹑當歸﹑甘艸﹐服至三月盡止藥﹐後得一子。

一婦經住三月後﹐尺脈或澀﹐或微弱﹐其婦卻無病﹐知是子宮眞气不全﹐故陽不施陰﹐不化精血﹐𨿽凝終不成形﹐至產血塊﹐或產血胞。

一婦腹漸大如懷子﹐至十月﹐求易產藥。察其神色甚困難。與之藥﹐不數日﹐產白虫半桶。蓋由婦之元气大虛﹐精血𨿽凝不能成胎﹐而爲穢腐蘊積之久﹐濕化爲熱﹐濕熱生虫﹐理之所有。亦須周十月之气發動而產﹐終是不祥﹐其婦不及月死。濕熱生虫﹐譬之溝渠污濁積久不流﹐則諸虫生於其中矣﹗

卷之下婦人門

產難

或先漏去血而髒燥﹐或子髒宿挾疹病﹐或始覺腹痛﹐先驚動穢血早下﹐致子道漧澀﹐產婦力疲﹐皆令產難。其橫生﹑逆產﹐皆因用力太早﹐兒轉身未竟故也。若穢露盡而胎橫燥﹐子不得出﹐必死於腹。下胎之方﹐不過瞿麥﹑車前之屬。潤燥者牛穌﹐白蜜。又古方下死胎而用寒熱藥﹐蓋有意焉。或因漏血盡子死﹐或撲內傷子死﹐或久病胎萎子死。若此類臟腑气寒﹐胎血凝聚﹐湮於死子﹐气不升降﹐所以難產﹐宜附子湯溫其內﹐仍熱熨覆臍腹腰脇於外﹐使惡血漸動﹐蓋附子皆破寒墮胎﹐故胎必下﹔或熱病溫瘧之類﹐胎受熱毒﹐內外攻逼﹐因致產難﹐宜承气湯。產難有五不治﹕一﹑腹底不覺疼﹔二﹑抱著腳﹐足垂無力﹔三﹑病未退﹐徧身不暖﹔四臟腑泄吐淸涎及沫不止﹔五﹑項筋展舒無力﹕皆不治。死胎血凝﹐腹必脹大﹐宜硝石﹑水銀﹑KT砂﹐三藥性味不惟使胎化爛﹐輔以行血順气﹐必下矣﹗膏粱之婦﹐多食肥美而生內熱﹐則腎之陰水不足以養胎而胎萎弱﹐運動不健﹐所以陰虛陽盛﹐而气不降則胎不下﹔又或安逸久坐久臥皆傷其气﹐則气衰血滯﹐因此﹐母之气虛不能送胎﹐胎气弱不能番轉﹐故胎亦難下﹔悲憂離情﹐气必鬱結﹐血隨气行﹐气郁血必滯﹐故亦難也。下胎之藥﹐必分气結與气血弱而治余每於膏粱﹑安逸之婦﹐將產時無他癥者﹐必用參﹑術﹑芎﹑歸﹑甘艸﹑芍藥﹑黃芩﹑大腹皮。气虛甚者服此﹐使子母气健。及期﹐加益母艸﹐與一二服﹐不生余癥。憂悲气結气郁甚者﹐加枳殼﹑砂仁﹑香附。

大抵使子母气血健運﹐不惟使胎速下﹐且使產後無虛損病也。又有脾胃中气不足﹐气血二海﹑衝任之脈不得稟水穀气﹐致難產者﹐得參﹑術補气血藥以助之﹐則水谷榮衛之气流行﹐而產自易矣﹗豈獨守難產之病﹐槪與下胎之藥而已哉﹗

卷之下婦人門

試妊婦男女法

上圊時﹐夫從後急呼之﹐左回首是男﹐右回首是女。蓋男受胎於左子宮﹐女受胎於右子宮。男胎在左則左重﹐故回首時愼護重處而就左也﹔女胎在右則右重﹐故回首時愼護重處而就右也。推之於脈﹐其義亦然。胎在左則气血護胎而盛於左﹐故脈亦從之﹐而左疾爲男﹐左大爲男也﹔胎在右則血气護胎而盛於右﹐故脈亦從之﹐而右疾爲女﹐右大爲女也。經曰﹕陰搏陽別﹐謂之有子。言受胎處在臍腹之下﹐則血气護胎而盛於下﹐故陰之尺脈鼓搏有力﹐而與陽之寸脈殊別也。

又如癰癤發上﹐則血气從上而寸脈盛﹔發下﹐則血气從下而尺脈盛﹔發左﹐則血气從左而左脈盛﹕發右﹐則血气從右而右脈盛也。

