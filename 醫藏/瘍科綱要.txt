

瘍科綱要民國初年張山雷

卷上第一章

﹟外瘍總論

第一節

﹟論陰證陽證

瘍科辧證﹐首重陰陽。然陰陽二字﹐所包者廣﹐不僅以熱證爲陽﹑寒證爲陰﹐紅腫起爲陽﹑平塌堅硬爲陰也。王洪緒《外科證治全生集》儼儼然以癰疽二字判分陰陽﹐謂髙突紅腫者爲癰﹐爲陽證﹔堅塊不紅者爲疽﹐爲陰證。世之治外科者多宗之。𨿽曰借此字面以示區別尙無不可﹐然顧其名必思其義。一字之確詁﹐必須切合訓詁本旨﹐而後名正言順﹐可爲後學法守。其亦知癰疽二字之本義乎。癰者壅也﹐疽者沮也﹐阻也﹐皆爲气血壅閉﹐遏止不行之意。本是外瘍籠統之名詞﹐無所軒輕於其間﹐何嘗有一陰一陽之辧別。豈可自我作古﹐彊爲分析﹐而謂古人制字﹐當如吾意﹐獨具見解。此土豪劣紳﹐武斷鄕曲之故智﹐大不可也。

《醫宗金鑑﹟外科心法》不問陰陽﹐統稱癰疽﹐最是通論。凡古書之外瘍名詞﹐或稱某癰﹐或稱某疽﹐皆當認爲籠統之辭﹐斷不可誤信王氏之說﹐而執癰疽二字妄爲分別。惟陰陽二證𨿽無代表之字面﹐而未嘗無界限之可言﹐但取義亦非一端﹐必須融會貫通﹐悟徹至理﹐而後見微知著﹐直決無疑。

有可以經絡之部位分陰陽者﹐如頭面爲陽﹑背後爲陰﹐股外爲陽﹑股內爲陰之類是也。

有可以人體之向背分陰陽者﹐如面前及腦腹之部多陽證﹐腦後及腰背之部多陰證是也。古者聖人南面而立﹐向陽而治。故面前屬於陽﹐背後屬於陰﹐確有至理。

有可以病因之寒熱虛實分陰陽者。如熱病皆陽證﹐寒病皆陰證﹔實病多陽證﹐虛病多陰證是也。有可以病勢之遲速分陰陽者。其來也疾﹐三日五日而其形已巨者﹐皆陽證﹔其來也緩﹐旬日匝月而無甚變遷者﹐多陰證是也。有可以病形之淺深分陽陰者。發於膚表之間﹐不著筋骨而肢體之運動自如者﹐皆陽證﹔發於肌肉之理﹐推筋著骨﹐而身軀之動作不便者﹐皆陰證是也。有可以腫勢之堅軟分陰陽者。如其腫堅凝﹐按之如石者﹐多陰證﹔其腫𨿽巨﹐按之軟和者﹐多陽證是也。有可以痛勢之緩急分陰陽者。如暴戾迅速﹐掣痛猛烈者多陽證﹔頑木不仁﹐痛反和緩﹐或但覺酸楚牽彊﹐意不作痛者﹐多陰證是也。乃或者必以赤髙腫爲陽﹐漫腫不紅爲陰﹐但就表面言之﹐似亦未嘗不確。不知瘍患皮膚殷紅者﹐其病最淺﹐僅在腠理之間﹐所以膚表易於變色。如暑月熱癤痱疹癬疥之類﹐皆非外瘍重要之病。或則肌肉柔軟之部﹐如內﹑腋下﹑股陰﹑中諸處﹐乃其人之骨小肉脆﹐肌膚柔白者﹐生瘍往往發紅。

發紅腫者。如腦疽﹑背疽﹐病在太陽寒水之經﹐脈多細小﹐舌必白膩﹐均是陰証之確候﹐而外形亦或髙突發紅。則以此病初起﹐必先發見黍米一粒﹐頭白根堅﹐病卽在於肌膚之間﹐故能皮膚變色。此紅腫不足以槪陽証之確據也。若夫瘍發於肌肉之裏﹐去皮毛尙遠﹐則內縱成膿﹐而膚表必不攺色。或肩背肌膚致密之處及其人之色蒼皮老者﹐發瘍𨿽淺﹐色亦不變。又何得因其不紅﹐而槪謂之爲陰證。要之﹐見證論證﹐分別陰陽﹐務必審察其人之气體虛實及病源淺深﹐而始有定論。望色辧脈﹐兼驗舌苔﹐能從大處著想﹐則爲陰爲陽﹐屬虛屬實﹐辧之甚易。若僅以所患之地位爲據﹐已非通人之論。而顧拘拘於方寸間之形色﹐亦只見其目光之短淺﹐究竟於病情病理﹐兩無當也。

卷上第一章

﹟外瘍總論

第二節

﹟論腫

外瘍情勢皮相者﹐恆以發腫之大小緩急辧別輕重而已。然其實不可以外形論也。要在視其病源之淺深緩急及部位之虛實險夷爲主義。故有發腫甚巨﹐其勢可畏﹐而治療得宜﹐功成反掌者。亦有堅塊尙小﹐貌若易療﹐而費盡手續﹐始終不應者。此非醫家之技術有良莠﹐誠以受病之源﹐萬有不齊﹐切不可以一例觀也。若但以外形論之﹐大率腫在皮膚之表﹐肌肉之中﹐𨿽有大瘍﹐尙多易治。若在筋骨之間﹐大節之界﹐起病𨿽微﹐亦多難療。凡外瘍之淺者﹐腫必髙突而根圍收束﹐不甚平塌者﹐最是佳象。若散漫不聚﹐毫無畔岸者﹐則多棘手。而其深者﹐初發時﹐但酸痛不仁﹐甚者且微酸而不痛﹐然皮肉如故﹐無所謂腫硬堅塊也。至數日而重按之﹐始覺其中有僵硬之處﹐然後漸以延開﹐其勢日巨﹐而尙無髙突形象。其皮膚之色澤如故﹐其膚表之肌肉亦如故﹐此附骨大疽發腫之次序﹐病家恆不自知爲瘍證者也。若以腫勢之已發現者言之﹐則堅腫而四圍分明者﹐其證順﹔堅硬而畔岸散漫者﹐其證重。非毒勢之不聚﹐卽元气之不充也。若堅腫大痛﹐按之四圍皆硬﹐而其中有一點獨軟者﹐則內已成膿矣。亦有軟腫散漫﹐杳無邊際﹐其人但苦其重而不作痛﹐則气血大衰﹐斷非佳狀。此證甚有成膿而始終不痛者﹐蓋其人正不勝邪﹐神經之知覺不靈﹐邪正已不能相爭﹐所以毫不知痛﹐最爲敗象。又有病起皮膚間﹐一粒如黍上有白頭﹝吾吳俗語﹐謂之毒子。其形如暑天痱之覺化﹐必不甚小﹐此腦疽﹑背疽﹑腹皮癰及疔毒等諸大瘍之腫勢也。若頭面額顱﹐頤頰口唇間見此黍粒﹐而或爲麻木﹐或爲癢痛者﹐則尢爲疔毒之重候。初起亦不腫﹐至其漸形腫硬﹐而大波軒然作矣。若頭面漫腫﹐無此黍粒﹐其腫或堅或軟﹐或亦作痛作癢﹐頃刻而起﹐其勢甚速。或有寒熱﹐或無寒熱﹐則大頭疫也。此證病家必以爲外瘍﹐而瘍科或且不識﹐妄用刀鍼敷藥﹐誤人最多。實則風邪襲六陽之絡﹐疏表立驗。古所謂頭面腫爲風者﹐此病是也。又古有腳腫爲濕之語﹐亦是確論。但辧其寒濕與濕熱而已。如其紅腫光亮﹐皆屬濕火。若但腫而不紅﹐則濕盛也。果屬寒濕﹐腫必不堅﹐脈必遲澀﹐舌必白膩。古人之治香港腳﹐恆用溫燥﹐皆專爲寒濕立法。然大江以南﹐濕與熱並﹐凡腫處堅硬者﹐其濕最易化熱﹐非可與古書作一例論矣。腫瘍大旨﹐不過如斯。

若至潰後﹐則膿毒必求其爽利﹐自然腫處漸消﹐庶爲順境。膿不爽﹐則腫不能退。若膿已暢達﹐而腫猶堅硬﹐則膿水濃濃者﹐爲毒未淨﹐爲實證﹔膿水淸澈者﹐爲正不足﹐爲虛證。辧別治之﹐無餘蘊也。

卷上第一章

﹟外瘍總論

第三節

﹟論痛

外瘍之患﹐最普通者﹐惟腫與痛二者而已。顧腫之情勢﹐卽各不同。而痛之源流﹐亦非一致。故泛言之﹐則外瘍之發﹐無非气血之壅滯﹐古人所謂痛則不通﹐通則不痛﹐其大要也。而細辧之﹐則種種色色﹐各有原由。故有先腫而後痛者﹐有先痛而後腫者﹔有但痛而不腫者﹐有但腫而不痛者﹔有腫漸堅巨而漸覺痛者﹐有腫常綿軟而不甚痛者﹔有內欲釀膿而始作痛者﹐有內已成膿而竟不痛者﹔有痛發數處﹐同時並作者﹔有走痛無定﹐莫可指認者﹔有痛在肌肉之間者﹐有痛在筋骨之裏者﹔有痛勢大劇﹐片刻不休者﹔有痛勢和緩﹐時而間甚者﹐有隱隱作痛﹐手掌撫摩﹐而自覺愉快者﹐有頻頻作痛﹐手指按之﹐而竟如刀刺者﹔有腫已蔓延甚巨﹐而其痛僅在一處者﹔有腫漸散漫廣闊﹐而腫處無不大痛者﹔有形塊日久﹐不甚髙突﹐而堅硬不移﹐按之酸痛﹐尙不大痛者﹔有堅塊旣久﹐初不膨脹﹐而忽然發﹐有時抽掣﹐緩者﹔有潰後膿流不暢而痛不減者﹔有腐肉未脫而痛不休者﹔有膿血太多而痛轉盛者﹔有腐爛甚巨而始終不大痛者﹐有腐爛漸久﹐而先痛忽不痛者。情狀固萬有不齊﹐證勢卽因之大異。或爲順﹐或爲逆﹐或則漸臻佳境﹐或則陷入危途。或貌視之𨿽屬可危﹐而其實易療﹔或觀其狀似無大害﹐而其實難瘳。所以有痛勢大熾而應手成功者﹐亦有痛勢和平而卒歸不治者。

蓋病源有深淺﹐形證有險夷。或病本劇也﹐而治之如法﹐尙可轉敗爲功﹔或病似輕也﹐而根蒂已深﹐究竟百無一效。苟非識之旣確﹐辧之能詳﹐所見旣多﹐閱歷有素﹐奚以見微知著﹐洞察源流﹐而先事預防﹐死機立斷乎﹖試就腫痛之各有不同者而分析言之。要皆有理可求﹐有源可溯﹐非臆說也。凡先腫後痛者﹐其病淺。外瘍之常態﹐而亦外瘍之輕恙也。先痛而後腫者﹐其病深。非附骨著節之大證﹝穿骨﹑穿踝﹑骨槽﹐如附骨疽﹐環跳疽﹐皆是﹐﹞卽流痰流注內癰之屬也﹝癰﹑肚癰﹑腸癰等皆但內膿瘍之正。肉腐成膿﹐理無不痛也。內已成膿﹐而竟不痛者﹐瘍之變。神經已死﹐多難挽救也。痛發數處﹐同時並起﹐或先後相繼﹐更疊遞傳者﹐時邪之流注也﹔痛常走竄﹐忽彼忽此﹐或竟無定處﹐莫能指認者﹐風勝之行痺也。痛在肌肉之間者﹐其病必淺﹐𨿽有大證﹐當無大變﹔痛在筋骨之裏者﹐其患已深﹐治之不早﹐必多幻象。痛勢大劇﹐片刻不休﹐其膿已成也。痛勢和緩﹐有時間甚﹐膿猶未聚也。其隱隱作痛而喜撫摩者﹐病𨿽未劇﹐膿𨿽未成﹐然病發於陰﹐深藏不露﹐斷非輕恙不可忽視﹔其頻頻作痛﹐無時或休﹐而不可手按者﹐內已成膿﹐是宜鍼之使潰也。凡腫勢漫延而痛在一處者﹐膿毒有定﹐其形𨿽巨﹐可以冀其聚而不散﹔若腫勢散漫而無處不痛者﹐毒邪四散﹐其勢方張﹐苟非治療得宜﹐鮮不毒延四竄矣。形塊日久﹐不甚髙突﹐堅硬不移﹐酸而不痛者﹐瘰結痰痞積之流﹐蒂固根深﹐非可猝拔。若堅塊旣久﹐初不發﹐而忽然膨脹時覺掣痛者﹐乳巖石疽失榮之證﹔郁之日深﹐勢且迸裂矣。若吉﹐不痛則凶。此性命呼吸之機也。而昧者反以不痛爲苟安﹐則謬矣。腫勢旣束而痛反劇者﹐毒已成熟﹐由深而淺﹐此內膿已聚之徵也。而俗人或以大痛爲可駭﹐則惑矣。潰後膿泄而痛隨緩者﹐瘍之常﹐毒已達﹐勢已衰﹐浪靜波平﹐安瀾之朕兆也。潰後膿泄而痛不減者﹐瘍之變﹐非手術不精﹑膿流不暢﹐卽餘毒尙熾﹑死灰復燃也。潰後毒未盡而痛不衰者﹐惡毒不脫﹐新肌不生。

毒重者﹐化毒爲先。正衰者﹐補正宜亟。潰後膿過多而痛轉盛者﹐攻孔旣巨﹐調復需時﹐餘毒未消﹐則宜淸理。正气若餒﹐端賴扶持矣。腐爛旣巨而始終不甚痛者﹐惟濕瘍爲然。

皮膚之病﹐濕重熱輕﹐如瘡之類有之﹐則宜淸燥。而腦背疽之元气式微者﹐亦間有之﹐則非溫補托毒﹐鮮不敗矣。腐爛漸大﹐而先痛後不痛者﹐如其調治得宜﹐惡腐漸淨﹐是邪之退﹐正之充﹐庶幾順境。抑或腐未去﹐新未生﹐而忽然頑木痛癢不知﹐則爲內陷﹐危殆近矣。

痛﹐𨿽若相安無事﹐而盤踞要害﹐痼疾難療。乳巖石疽瘍之屬﹝其尢厲者﹞﹐而附骨流痰之倫之不當﹐卽手術之粗疏﹐或外治之藥﹐不合機宜。此皆醫師之不良﹐有以貽害。而自然之壞證﹐尙是無多。操司命之權者﹐尙其明辧篤行而弗致遺人夭殃﹐絕人長命﹐則庶幾矣。

卷上第一章

﹟外瘍總論

第四節

﹟論癢

外瘍發癢﹐其最普通者﹐皮膚病爲獨多﹐如疥癬﹑遊風﹑濕注﹑濕﹑黃水瘡﹑血風瘡等。其最著者﹐而溯其原因﹐則不外乎風燥與濕熱二者而已。風性善行。襲入肌膚﹐則走竄四注﹐故恆徧體癢搔﹐淫淫然如虫虱之遊行於肌表。惟風勝則燥﹐𨿽搔破血溢﹐而隨破隨收齡痧疹冒風﹐恆發痧瘡﹝蘭土語﹐謂之麻風疥。痧瘡二字﹐乃吾吳俗之通稱﹞﹐頻年累月﹐不濕生熱﹐蘊熱生虫﹐其癢尢烈﹐而浸淫四竄﹐黃水頻流﹐最易蝕腐﹐且多傳染﹐此濕淫爲病。凡遊風﹑瘡﹑黃水膿窠諸瘡﹐且癢且腐﹐愈腐而愈癢。此癢之屬於濕熱者﹐又其一也。

若腫瘍則恆無發癢之例。卽偶有之﹐在上部者﹐必兼風化﹔在下部者﹐必兼濕化。帷疔瘡大腫之時毒勢未達﹐膿猶未成﹐頗有肌裏作癢﹐淫溢四散者。此則疔毒之走散﹐最爲危候。苟非收束其根圍﹐透達其膿毒﹐惟恐毒陷內攻﹐爲禍甚速﹐是發癢之最忌者。而腦背疽之漫腫無垠﹐膿不暢達﹐有時發癢者﹐爲害亦同也。若潰瘍流膿已暢﹐而四圍余腫未消﹐亦有時微微作癢。此腫勢漸化﹑气血流通之朕兆﹐是爲佳象。亦有腐肉已脫﹐新肌盎然﹐皮肉間時作微癢﹐亦是除舊布新﹐气血貫注之故。但必以輕微淡遠隱隱流布﹐方是漸入佳境。抑或旣潰之餘﹐始尙相安﹐而忽爾奇癢難忍﹐則非外風之侵襲﹐卽是濕熱之鬱蒸﹐腫勢必隨之而更盛。是又當見景生情﹐隨機應變。必不可固執一見﹐謂潰瘍之發癢﹐定當作欲愈觀也。

卷上第一章

﹟外瘍總論

第五節

﹟論酸楚不痛

外瘍之初﹐有但覺酸楚而不痛者﹐大率皆勞力傷經﹐及寒邪深入。或體質薄弱﹐血气俱衰。或驟喪眞元﹐房幃不謹﹐陰虛受寒﹐皆陰證也。皆大証之發於骨節﹐或且傷及內藏者也。勞力傷經者﹐任重致遠﹐筋力旣疲﹐因而气滯血凝﹐停頓不前﹐其患多發於手足大節﹐如肩﹑肘﹑腕﹐膝﹑﹑環跳﹐跨陰等部。其始則經脈不舒﹐或酸或掣﹐治之於早絡應手成功。或更循其經脈﹐鍼刺以流通之﹐爲效尢捷。逮遷延日久﹐酸者作痛﹐腫勢有加﹐而爲害巨矣﹝手腕﹑足踝﹑環跳諸部之瘍﹐酸楚尢甚﹐且有腫形已巨﹐而仍大酸不痛者﹐此﹐痛。若郁久化熱﹐則痛多而發矣。體弱者﹐眞陰忒微﹐陽气亦餒﹐臟腑之蓋�旣�﹐營衛之布�難周﹐或爲腰疽﹐或爲腎兪﹐或爲虛損流痰﹐𨿽已有形而多不痛。此無他﹐正不勝邪﹑無相爭之力耳。蓋瘍之爲痛﹐皆正气與邪气搏戰之故。若正气旣不能敵﹐則逆來順受﹐痛於何有。凡骨小肉脆者﹐多有此證。治之及早﹐能投滋補﹐或有一綫之生機﹐否則怯瘵之始基﹑瘡癆之正軌也。甚且有外證未潰﹐而大命先傾者﹐復何論其潰後之成績耶。不僅者﹐閨房戕賊﹐欲後感寒﹐腎陰之根本久虛﹐肌表之衛陽必弱。況當百脈僨張之會﹐气血奔馳之時﹐腠理皆疏﹐感受外寒﹐更是易易。而直入經絡﹐深及骨髓﹐或爲腰膝酸軟﹐痿弱不仁﹐或爲環跳股陰﹐經制牽彊。馴致經絡短縮﹐漫腫堅凝。而皆酸楚者多﹐劇痛者少﹐亦是正不敵邪﹐無力爭勝之候。凡附骨﹑環跳﹑鶴膝﹑腰髀等證﹐酸在骨節間者﹐苟非其先天之不足﹐卽皆由房室之耗傷也。如其人體質猶彊﹐而及早治療﹐則溫經宣絡﹐合以滋養﹐亦多有效。

若素稟不堅﹐而復遷延漸久﹐邪勢旣張﹐正气更憊﹐則必不治。凡此皆瘍患之多酸少痛者﹐總之皆是重證。往往病者初不介意﹐不早調治﹐而淺者視之﹐又復不能洞燭病情﹐遷延坐誤﹐卽其後再遇明者﹐亦終無法外之法﹐挽此沈﹐殊可慨也。

卷上第一章

﹟外瘍總論

第六節

﹟論頑木不痛

癰疽爲患﹐痛者其常﹐不痛者其偶。如皮膚之病﹐暑熱之瘍﹐間有不痛者﹐則本非大證﹐無害其不作痛也。若夫腫勢猖狂﹐非不堅巨﹐而反覺頑木不仁﹐不痛不癢﹐則苟非大毒﹐可以劫制神經﹐使失知覺﹐何以致此。所以頑腫木腫之證﹐其爲害必較之大痛者倍而有餘。

如疔瘡之猛厲者﹐始發黍米之粒﹐而堅腫隨之﹐頃刻四溢。患者但覺肌膚之呆滯不靈﹐而無所謂痛也。此帷頭﹑面﹑額﹑顱﹑耳前﹑唇﹑頜諸疔有之。遷延不治﹐曾不崇朝而毒已內攻﹐胸滿惡心﹐神思昏憒。若非急急大劑淸解﹐勢多不救。此頑木不痛之屬於急證者一也。又有頑痼之病﹐初發堅塊﹐附筋著骨﹐並不痛癢﹐爲日𨿽多﹐而情勢如故﹐其在外之肌肉皮色亦如故﹐甚至有經年累月而不攺其常者。在病者且毫不介意﹐以爲相安已久﹐不復爲患。然偶有感觸﹐而形塊乃巨﹐於是有始作一抽之痛者﹐則大證已成﹐變動乃速。此惟石疽乳巖﹐有此奇變﹐而證已不可爲矣。此頑木不痛之屬於緩證者又其一也。此外有皮膚之瘍﹐腐潰日久﹐時而稍稍收斂﹐時而漸漸化開﹐反復頻仍﹐幾更寒暑﹐流水不徹﹐痛癢俱忘。此則久爛之餘﹐其肌肉之神經已死﹐而皮膚之顏色黯然﹐津液漧枯﹐有如槁木﹐則亦頑梗無知﹐搔爬不覺﹐𨿽似習慣自然﹐不爲大患﹐然而脂膏已耗﹐痊愈無期。此惟久潰瘡瘍﹐失於調治﹐致成壞證。在貧勞勞力之人﹐往往有之。又梅瘡﹑結毒治不得法﹐亦必如此。此皆久腐之餘﹐調理失宜﹐遷延歲月﹐气血不流﹐每令四圍未腐﹐肌膚漸爲頑木。則其後𨿽或治之合宜﹐幸得收斂﹐而其肌肉亦必痛癢不關﹐如非己有﹔抑且皮色斑駁﹐按之木彊。此卽局部神經失其功用﹐不能恢復使然。要皆久敗之瘡瘍﹐非尋常之軌範已。

卷上第一章

﹟外瘍總論

第七節

﹟論腫瘍辧膿之法

腫瘍當成潰之期﹐肌腠之內﹐必先蒸釀成膿。其發之最淺者﹐形塊髙聳﹐根圍收束﹐不問其膚色之紅與不紅﹐可一望而知其已成。以鍼決之﹐膿泄病去﹐不三五日而收全功。此有膿無膿之最易辧者﹐然皆極小極輕之恙。如暑月之熱癤等﹐縱不醫藥﹐亦必自愈﹐不可以癰疽論也。瘍之巨者﹐其發必深﹐漫腫無垠﹐必不髙聳﹐必不變色﹐內𨿽有膿﹐而尙在肌肉之底。如腫勢胖大﹐若肥人體丰﹐及股臀肉濃之部位﹐往往膿成於一二寸之裏﹐而皮裏之肌肉仍如故。昧者不察﹐謬以爲猶可消散﹐則內膿愈攻愈巨﹐外不達而內潰日深﹐釀成壞證﹐以致不可收拾者﹐所見甚多。皆不能早知其有膿﹐而貽禍無窮﹐殊堪浩嘆。辧之之法﹐漫腫不束﹐按之皆堅﹐痛勢未甚者﹐膿未成也。若按之已痛﹐而以指端重按一處﹐其痛最盛者﹐其中必已成膿﹐但深在肉裏﹐未便卽動刀鍼﹐多血多痛。在膏粱之體﹐柔弱之人﹐亦且望而生畏﹐則外必以圍藥束其四周﹐而內服透達之劑提膿外達。一二日而其腫較髙﹐其膿較淺﹐再按之而指下已軟﹐可以奏刀矣。若漫腫堅巨﹐以指端按之﹐四圍堅硬﹐而中有軟陷者﹐膿成而尙在淺處者也。或腫勢散開﹐延及盈尺﹐按之皆堅﹐而以兩指距離一二寸﹐彼此疊按﹐堅腫之下﹐隱隱軟陷者﹐亦深處之已成膿者也。若至漫腫起﹐皮膚繃急﹐甚至光亮﹐則不必旨者﹐惟气虛發腫爲然﹐必非外瘍。外瘍之腫﹐堅硬者多﹐按之必無凹形。若按之隨指陷下﹐而放手卽起﹐則惟內有多膿﹐攻孔極巨﹐而又極淺者爲然。卽上所謂皮膚光亮﹐一望可知者﹐又何取手指下之辧別。若內有大膿﹐而外面未腐之皮肉尙有三五分濃者﹐則必按之不陷﹐亦不隨手而起﹐何可槪以爲膿必未成。有謂按之皮膚熱者爲有膿﹐皮膚不熱者爲無膿。然肌膚之小癤﹐其發淺﹐𨿽未成膿﹐而膚亦熱﹔肉裏之大癰﹐其發深﹐𨿽已有膿而膚必不熱。且有謂漫腫無垠﹐以濕紙貼之﹐有一處先幹﹐則其處有膿者﹐皆是癡人說夢﹐並未親自經驗﹐而妄作理想之欺人語﹝壽頤按﹕爲此說者﹐其意蓋謂內已成膿﹐皮膚必熱﹐故濕紙當先幹。

究竟膿之成不成﹐全不關系於皮之熱不熱﹐直是生平未嘗見過瘍病﹐最是可笑。﹞惟勞力之人﹐不甚髙突者﹐則必以指尖細按﹐果有一點已軟﹐卽爲成膿之證。又有腹部空軟之地﹐內發腸癰﹐腫必不髙﹐形亦不巨﹐內𨿽成膿﹐而指下殊難分辧。若重按之則腹部本軟﹐隨手下陷﹐是其常態。然卽有堅塊﹐果能以指尖於成塊處﹐細細體會﹐自能得心應手。此必臨證漸多﹐閱歷有得﹐方能洞見隔垣。初非率爾操觚﹐心粗气浮者﹐所能倉卒論斷。但腹內生癰﹐辧膿𨿽難﹐而尢不可不辧之於早。蓋瘍生臂﹑﹑臀﹑腿等處堅實部位﹐膿成三五日而不能早決﹐勢必內潰日甚﹐不幸而穿腸或破內膜﹐卽爲壞證。醫者之決斷少遲﹐卽病患性命出入之界。胡可不愼之又愼﹐明辧秋毫。總之﹐胸腹﹑脇肋﹑腋下﹑腰間﹑背部等之癰疽﹐苟已有膿﹐則早一日泄毒﹐卽少一步內攻。若不能決之於先﹐以致穿膜入內﹐卒於不治者﹐無一非醫家耽誤之咎。一念及此﹐而始知最難辧別之病﹐卽最易殺人之機﹐是不可畏其難而置之不問者也。又有背疽﹑腦疽﹑腹皮癰三大證﹐初起皮膚一粒﹐漸以根圍堅腫﹐而腫處發現幾點白腐﹐其膿自外釀成﹐與他証之膿成皮裏者﹐顯然不同。此則內以托毒外出爲主﹐而外敷提膿拔毒﹐非精良之藥不爲功。苟得膿毒透達﹐卽可十全無憾。又頭面之疔毒﹐亦間有先起一點白粒﹐膿成自外者﹐則外治之藥﹐與腦背疽同。而內服宜重用淸解﹐只求疔頭腐肉﹐化膿脫落﹐而大功告成﹝腹皮癰之治法與疔瘡同﹐亦以淸解爲主。與腦背疽之宜用溫經托毒法者大異。﹞此又同是成膿﹐而來源去委之別開生面者矣。

卷上第一章

﹟外瘍總論

第八節

﹟論膿之色澤形質

瘍患成膿﹐污穢之質﹐惡臭之气﹐好潔者望望然去之﹐惟恐或浼﹐似不必形諸楮墨﹐辧其色相矣。𨿽然察色辧證﹐四診之要﹐惟膿與水﹐皆血肉所蘊釀﹐可以驗體質之盛衰﹐決病情之夷險。閱歷有得﹐一望可知﹐又安能置之弗談﹐顢頇從事。故以膿之形質言之﹐則宜稠不宜淸。稠濃者﹐其人之元气必充﹔淡薄者﹐其人之本眞必弱。惟膿成於內﹐日久不泄﹐攻孔深巨﹐蘊釀多時﹐則其質多不稠濃。決而去之﹐如水直流﹐色澤不晦﹐气臭不惡﹐尙是正宗﹐未爲敗象。其孔深膿多者﹐中必間以腐肉﹐累累如豬脂之筋膜﹐如腐渣之成團﹐則卽其肌肉間之血絡筋膜﹐腐化不盡﹐隨流而去也。凡大證潰決之後﹐二三日間﹐必常流淸淡之膿﹐甚者亦間有腐肉自出﹝如腐肉形巨﹐塞住決口﹐則膿水不暢﹐而腫不消﹐痛不減﹐必當設法盡言之﹐攻孔𨿽巨﹐成膿𨿽多﹐決潰之餘﹐痛除毒泄。胃旺能食者﹐往往不旬日而收全績。其經旬累日而不愈者﹐多是失治之壞證﹐未必皆其証之不易治也。﹞如其乍潰之時﹐膿本無多﹐而竟淸澈如水﹐或濁膩晦黯﹐如黑豆汁﹐如污泥漿﹐則必气血久衰﹐正气不敵﹐無力化膿。參之其人形色﹐無不形容枯槁﹐色脫肉消﹐脈細而微。如其胃气尙佳﹐可投滋補﹐或能冀其轉敗爲功。抑或有邪未淸﹐或胃納亦憊﹐礙難補益﹐則𨿽有盧扁﹐亦難挽回元气於無何有之鄕濁稠濃﹐而色澤鮮明者﹐气火有餘﹐宜投淸理。卽或膿質不稠﹐色白或黃﹐純淨瑩潔者﹐亦必順證。若膿色如靑如綠﹐稀薄不濃者﹐則蘊之多日﹐蒸釀而質薄者也。其有膿中兼以瘀血﹐色紫成塊﹐則血絡亦腐﹐血自絡出。積而成瘀也。有膿中雜見鮮血者﹐卽絡中之血與膿俱泄也。若膿血不分﹐形色不純者﹐已有正虛邪盛之慮。若膿血不稠﹐色雜不一﹐或淡白如粉漿﹐或污濁如穢水﹐則正气不充﹐不能托毒透泄之象。日久遷延﹐多有變幻。而甚者則紫黯晦滯﹐如降香之磨汁﹐雜以污泥﹔如腐敗之豬肝﹐捶爲爛醬﹔或且气則腥穢惡臭﹐色則黑白難名﹐如井底之淤泥﹐如溝中之積污﹐是膿是血﹐是水是漿﹐不可方物者﹐則正气不存﹐血肉之質﹐已爲異物﹐皆不治之證也。

卷上第一章

﹟外瘍總論

第九節

﹟論潰瘍之水

潰瘍流水﹐凡皮膚之病﹐皆濕盛也。如疥瘡﹑天泡瘡﹑黃水瘡之屬﹐奇癢異常﹐皆有水無膿﹐皆濕熱之淫溢於肌腠者也。其水黃濁而粘﹐其毒甚熾﹐最易浸淫四竄﹐不獨一人之身沾染此水﹐隨卽發粒癢搔﹐卽他人沾之﹐亦易傳染。而濕盛之人﹐感觸其气﹐亦卽同病﹐此濕疥﹑天泡瘡等證﹐所以爲流行病之一類。世俗之人﹐望而卻步﹐誠非無因﹐是爲瘍瘡水毒之滋蔓者。此外如遊風濕注﹐濕濕癬﹐旋耳瘡﹑燕窩瘡﹑陰瘡﹑腎囊風﹑坐板瘡諸證﹐膿毒已泄﹐余腫未消﹐亦必化水外溢﹐而後腫勢漸退﹐則其水不粘﹐或作淡黃色﹐或竟淸沏如泉﹐漸漸從瘡口溢出。必俟水盡復見稠膿﹐而始痊愈。則凡情勢較巨﹐內攻較深者﹐無不有此一候。然爲日無幾﹐至多不過四﹑五日﹐而新肌漸滿。是潰瘍順境﹐流水之必不爲害者。若潰已有日﹐其膿淸澈不稠﹐或僅見黃水﹐或竟流淸水﹐綿延漸久﹐是其人正气不充﹐滋養力薄﹐必以養胃健脾﹐助其生化之源﹐庶乎水盡見膿﹐肌肉漸能塡滿。否則水愈多而正愈傷﹐殊非佳境。凡普通瘍患﹐恆以潰膿爲順﹐流水爲逆﹐職是故也。別有足部之瘍﹐積濕蘊熱﹐忽發紅腫﹐情勢堅巨﹐浮紅光亮﹐按之隨指陷下﹐一時不能卽起。此證濕火若盛﹐化腐最易﹐卽是陽發大毒﹐俗名水疔。宜於未腐之先﹐以鈹鍼於光亮之處﹐刺八﹑九鍼或十數鍼﹝鍼盛之證﹐臂手背﹐亦間有之﹐惟發於足跗兩脛者最多﹐故俗有手發背﹑腳發背之名。

有濕香港腳者﹐又不時頻發﹐皆宜鍼之﹝此病吾吳俗名流火﹐濕熱俱盛﹐每易腐爛﹐卽所謂流水爲久﹐水色淡黃﹐日久則爲深黃﹐爲靑綠﹐粘稠異常﹐有如雞卵之白。此水流盡﹐調治較易。

此內潰成水之又一種也。若夫疔毒不聚﹐有水無膿﹐及腦疽﹑背疽﹐化膿不成﹐僅有黃水隱隱﹐則腫必大堅﹐毒易內陷﹐是爲險證。苟非調治有方﹐使大毒化膿透達﹐頗有大命之厄。

餘如瘰頑瘡﹐時而有膿﹐時而流水﹐則亦以見膿爲順﹐見水爲逆。流膿可冀成功﹐流水必難收效。而石疽﹑失榮﹑乳癖﹑乳巖脹裂之後﹐時而有水﹐時而有血﹐以及壞証之敗漿﹐血水污濁﹐色晦臭腥者﹐則皆百無一治。此又瘍患流水者之最惡候也。

卷上第一章

﹟外瘍總論

第十節

﹟論潰瘍之血

瘡瘍潰後﹐亦有偶爾見血之證﹐辧其形色﹐溯其源流﹐爲因爲果﹐有可得而言者。在刀鍼初動之時﹐膿隨血溢﹐血色鮮明﹐其血從皮肉之鍼口而來﹐非膿中之本兼有鮮血也﹝此惟初﹐血本易溢﹐而啼哭則火升气升﹐且挾心肝兩經忿怒之火﹐故其血更多。凡暑天熱癤﹐小兒最多﹐用鍼必須俟其皮薄膿多爲佳。早鍼則血多膿少﹐未必盡善。﹞有勞力傷經之瘍﹐則其絡溢﹐其血較多﹐是宜罨其鍼口以止之。蓋本是絡中流動之血﹐不宜聽其橫溢者也。亦有潰瘍太巨﹐並其大絡化腐﹐則一經震動﹐鮮血直流。泄之不宜﹐止之不易。此宜令其安睡勿動﹐而以手術其大絡﹐則血能止。有潰後膿色不純﹐與血混合﹐不白不赤﹐作桃花色者﹐則元气不足﹐血隨腐溢﹐最宜淸養。若至元气已敗﹐則潰後膿不成膿﹐血不成血﹐污濁垢膩﹐是敗漿之不可救藥者也。別有血癅﹐不宜妄鍼。若不知而誤鍼之﹐其血不止﹐最易僨事。亦有潰瘍初本無血﹐忽然鮮血噴溢者﹐或則動作過度﹐震傷大絡﹐苟能靜攝﹐亦尙無傷。或則大怒傷肝﹐血隨气湧﹐涼血淸肝﹐亦易有效。此外有血箭﹐有血痣﹐有肌衄﹐有大衄﹐皆血之無故自溢者﹐𨿽非癰疽之類﹐而皆是外證﹐治瘍者亦不可不知。要之無故血溢﹐皆由气火奔騰﹐以致血絡迸裂。是宜大劑淸心肝之火﹐鎭而抑之﹐庶幾龍相安潛﹐而洶湧波濤﹐於以大定。誠非杯水車薪﹐所能救此燎原之禍者也。

卷上第一章

﹟外瘍總論

第十一節

﹟論瘍科之外感六淫

風火暑濕燥寒﹐天之气也。人在气交之中﹐彊者弗能爲害﹐弱者卽畱而爲病。此五運六气之交乘﹐宜乎外感之病爲獨多。治內科學人﹐無不知時病爲一大綱﹐而外瘍亦何莫不然。

誠以气化之偏﹐時邪之勝﹐其襲入經絡臟腑者﹐則爲內病﹐而襲於肌腠筋肉者﹐卽發外瘍。

殊途同歸﹐理無二致。而謂治外瘍者﹐可不與時推移﹐先其所因﹐而伏其所主耶。試以諸瘍之系於六气者﹐約略言之﹐則頭面瘡瘍﹐發頤時毒﹐腮顴頷頰諸癰﹐牙槽骨槽諸腫﹐皆風淫所勝也。諸疔暴腫﹐陽發大癰﹐咽喉口舌諸疳﹐肉翻花諸候﹐皆火淫所勝也。而長夏鬱蒸﹐秋陽酷烈﹐暑濕熱三气之中﹐瘍患尢多﹐則熱淫所勝。流金鑠石之時﹐血肉之軀蘊毒﹐成癰釀膿作腐﹐尢其易易。況乎地气溽潤﹐天气炎﹐濕熱互蒸﹐瘡痍滿目﹐比屋皆然﹐故也。惟燥令旣行﹐气候凝肅﹐瘍患獨少。而津枯液耗者﹐每有肌膚皴揭﹐血燥風生之患﹐則又皮膚病之因於燥淫者也。若夫寒淫所勝﹐气滯血凝﹐則又有附著骨節之大疽﹐及寒襲經絡之腦背疽﹐皆宜溫經宣絡﹐以化寒邪者。林屋山人陽和一湯﹐若爲是證而設﹐最爲合轍。

獨惜其所著之全生集﹐乃反以通治乳疽乳巖﹐骨槽瘰﹐則皆有肝膽經之郁熱伏藏者。率爾操觚﹐貽禍巨矣。要之凡治瘍患﹐苟有六淫爲病﹐必先撤其外淫之邪﹐而癰腫乃有消散之望。所以瘡瘍大證﹐時邪流注﹐多有寒熱纏綿﹐數日不解﹐而瘍腫隨以發現者﹐苟非寒止熱除﹐不獨已發之癰腫必不能退﹐亦且繼續而生﹐糾纏不已。此非深明乎內科理法﹐泄化其在經絡之感邪﹐則瘡證全無把握。必至外邪俱解﹐身熱已淸﹐舌苔不濁﹐胃納加餐﹐及不治瘍而瘍亦自已。若專科家惟以外治爲能事﹐則病𨿽不重﹐而亦多變幻無窮。此亦瘍患中之最多數﹐而必不能專治其外瘍者也。迨膿潰之後﹐其毒已泄﹐以身熱自止爲順。蓋外瘍得膿﹐猶如傷寒得汗﹐汗後而熱不已者﹐是壞傷寒。卽膿後而熱不已者﹐爲壞瘍病。於此而補偏救獘﹐隨證斡旋﹐則無一不以內證爲主﹐殊非筆墨之所能曲盡其微者矣。

卷上第二章

﹟外瘍脈狀

第一節

﹟諸脈總論

脈學淵微﹐非悟徹神化之機﹐必不能心與神歸﹐見微知著。初非僅僅於浮﹑沈﹑遲﹑數﹑大﹑小﹑滑﹑澀之間﹐辧其迹象而已。可謂盡診察之能事﹐得脈理之精神者也。然爲初學言之﹐亦不能不先迹象而遽談化境﹐惟能審其眞理﹐觀其會通﹐乃有得心應手之妙﹐而拘拘於古人之成說無當焉。所以古今醫學諸家﹐據脈辧證﹐未嘗不極其詳備。形描摹形迹者﹐有時而失之呆滯﹔髙談玄理者﹐有時而失之鑿空。且有自古相承﹐久經定論﹐而一按其實在之情形﹐反覺不能切合病機者﹐則理想之辭﹐拘泥太甚﹐而不自知其不適於實用也。如必詳析辧論﹐求其坐可言而立可行﹐未免梗塞難終﹐言之辭費。此非自爲專書﹐不能詳盡。壽頤不揣愚陋﹐輯有《脈學正義》一篇﹐尙能闡發一二﹐以補古人所未及。然大率皆爲內科言之﹐於外瘍不能兼及。玆爲瘍科計﹐則證發於外﹐而脈見於裏﹐亦自有彼此附應﹐歷驗不爽之理。姑就各種脈象之切合於外瘍者﹐詳其形態﹐溯其源流﹐以定吉凶﹐以別疑似。頗覺世傳治瘍諸書﹐容有未盡明言其底蘊者﹐𨿽曰信手拈來﹐不無掛漏﹐或有一得之見﹐卽在此中。請舉所知﹐以告同嗜。

卷上第二章

﹟外瘍脈狀

第二節

﹟浮沈之脈

浮沈者﹐脈之淺深也。脈顯在上﹐輕手可得﹐謂之浮。脈隱在下﹐重手始得﹐謂之沈。

以稟賦言之﹐則體質壯盛﹐气血充實者﹐其脈有餘﹐輕按易得﹐有似於浮﹔體質孱弱﹐气血衰微者﹐其脈不及﹐輕取不見﹐有似於沈。以形質言之﹐則瘦人肉少﹐寸口瘠者﹐脈道顯者之之脈皆細軟﹐必近於沈。以天時言之﹐則春生夏長﹐气泄於外﹐脈亦爲之浮顯﹔秋收冬藏﹐气斂於中﹐脈亦爲之沈著。以人事言之﹐則勞力奔走﹐飲醇酒之餘﹐气血奮張﹐其脈無不浮露﹔而凝默寡言﹐安居靜坐之候﹐情志泰然﹐其脈無不沈靜。此皆恆常之脈象﹐各隨其人之气體動靜﹐而相與推移。竊謂凡二十八種脈象無一不當作如是觀﹐必不能倉猝下指﹐而卽知其若者主某病﹐若者主某病者也。卽以病脈之屬於浮沈者而言﹐昔人每謂浮脈主表屬腑屬陽﹐沈脈主裏屬髒屬陰。約略讀之﹐鮮不謂此以表裏內外陰陽﹐分別論證﹐必無不妥。抑知浮主表而沈主裏﹐亦尙是理想之論斷﹐籠統之泛辭﹐已不能切中病情﹐確合事理。而浮脈屬陽﹐沈脈屬陰﹐浮脈主腑﹐沈脈主髒﹐則頗有語病﹐未可拘執矣。蓋浮脈之可以診得表病者﹐惟表邪最盛時爲然﹔而外感之輕者﹐脈必不浮。若夫身熱甚厲之病﹐脈必洪大滑數﹐以其熱勢方張﹐所以亦見浮象。此則气火俱盛而輕按卽得﹐𨿽似於浮﹐實非浮脈之正旨。病此者表裏俱熱﹐必不當以其脈之浮﹐而只知其爲表病也。又風熱之外感者﹐其脈浮﹐是爲浮脈主表之一證。然肝陽恣肆﹐爲眩暈﹐爲頭痛者﹐气火升騰﹐其脈亦浮。則病本內因﹐亦非表證矣。若謂浮脈屬陽﹐而沈脈屬陰﹐亦只可以論其常。若陰盛於內﹐陽格於外﹐則脈且浮大﹐而重按無根﹐豈得槪謂之陽證。又熱結於裏﹐气道不通﹐則脈亦沈著而凝澀不流﹐豈得槪以爲陰證。至謂浮主腑病﹐沈主髒病﹐則宋金以前本無是說﹐而自明季以來﹐編入四言脈訣﹐幾於無人不讀。﹝四言脈訣﹐本宋人崔氏所著﹐而明人多有攺本﹐浮脈主表屬腑之說﹐尙非崔氏遂髒之表。若以全體言之﹐腑亦深藏於裏﹐安得謬以爲在表。豈可誤認此表之一字﹐而竟謂病在腑者﹐其脈當浮。假使腑病可作表病﹐而脈爲之浮﹐則經絡之病﹐肌肉之病﹐皮毛之病﹐其脈又當若何。此理之必不可通﹐而亦事之萬不能有者。然今之醫者﹐多讀脈訣﹐固無不知有浮脈主表﹐屬腑屬陽之八字﹐可見俗書誤人眞是不小。究之浮脈主表﹐沈脈主裏﹐尙是含混言之﹐或無不可﹐若必謂浮主腑病﹐沈主髒病﹐膠執太甚﹐最是不通。

頤謂古今脈書﹐所稱某脈主某病者﹐無不有是有非﹐得失互見。學人必須自具見解﹐識透眞理﹐方不爲古人所愚。

玆姑就浮沈一條﹐聊申是說﹐以爲舉一反三之計。只欲借以糾正世俗通行之誤﹐非好與古人作無端之辧難也。若以浮沈二脈之屬於外瘍者言之﹐則腫瘍脈浮﹐惟上焦風熱諸證有之。如發頤﹑腮﹑耳門牙槽諸癰﹐病本在表﹐而又屬風邪熱毒﹐蘊於上部﹐其脈無不浮數滑疾。有痰宜泄﹐有熱宜淸﹐亦不得以其脈浮屬表﹐而但與疏風解表﹐反令气火越浮﹐瘍患益熾。若時邪襲於經絡而發流注﹐則寒熱交熾﹐表邪全盛之時﹐其脈亦必浮數。此則解表消腫﹐雙方並進﹐而表邪得泄﹐腫瘍自化。若瘍已成膿﹐其毒全盛而未泄﹐脈亦應之爲浮數﹐爲滑大﹐則決去其膿毒而脈自靜。若潰後膿泄而脈仍浮者﹐苟非外感之未盡﹐卽防續發之成膿。若感邪旣化﹐瘍無續發﹐而尙見脈浮﹐則正气散耗﹐非吉癥也。若腫瘍脈沈﹐則惟附骨大疽﹑癖積聚之證﹐寒凝絡窒﹑气血壅塞者偶有之。其毒甚深﹐其勢固結﹐而脈爲之沈凝不顯﹐決非輕恙。苟不急與宣通﹐以疏達其凝結﹐必不易治。而尋常肌肉之癰腫﹐經絡之瘡瘍﹐於脈必無沈法。若夫癰疽旣潰﹐膿毒已泄﹐气血疏通﹐更無脈沈之理。如或有之﹐則其气猶結﹐其血猶凝﹐亦非佳象。總之﹐瘍患爲肌肉之病﹐𨿽曰痛則不通﹐脈必不宜過於浮露。

然壅者不化﹐結者不開﹐脈常沈澀不起﹐而治之不應﹐其爲害又當何如耶。

卷上第二章

﹟外瘍脈狀

第三節

﹟遲數之脈

遲數者﹐脈之緩急也。气火甚盛﹐脈來急疾﹐一息六七至者爲數﹐屬陽屬熱多實證。气血衰微﹐脈來怠緩﹐一息二三至者爲遲﹐屬陰屬寒多虛證。𨿽間亦有中气不充﹐脈形虛數﹐實積凝結﹐脈道遲滯者﹐而以尋常脈理言之﹐固數主有餘﹐遲主不及也。是以腫瘍脈數﹐皆爲病邪之有餘﹐其勢方張﹐其毒方盛﹐脈象應之﹐必兼數疾。或爲身熱﹐則數大而洪﹐或已釀膿﹐則緊數而實﹐脈病相合﹐是爲常態。若在旣潰之後﹐其毒已泄﹐脈以安靜爲吉。如仍數疾不減﹐則身熱之未淨﹐餘毒之未化也。初潰得之﹐尙無大害﹐化邪解熱﹐卽可向安。若其遷延旣久﹐正气日餒﹐邪气不衰﹐而脈數不退﹐或數大而中空﹐或細數而急疾﹐形神必憊﹐眞元消亡﹐斯爲壞證矣。腫瘍脈遲﹐多屬正气之不及﹐脈病不符﹐甚非佳象。此惟於虛弱之體偶見之﹐而尋常之瘍﹐所不應有者也。惟附骨環跳諸證﹐病因虛寒﹐初起酸疼經縮﹐脈象應之﹐沈遲爲正。溫養舒經﹐其毒自化。若腦疽﹑背疽﹐寒邪在經﹐遲脈亦爲正應。溫經宣托﹐收效亦佳。苟非此證﹐則陽病陰脈﹐宜求其故矣。若在潰後﹐邪勢已衰﹐脈遲𨿽似相宜﹐如果形證皆順﹐養胃調元﹐是爲正治。抑或神疲气餒﹐則餘毒未淨﹐而眞元欲漓﹐脈至無神﹐亦非吉象。

卷上第二章

﹟外瘍脈狀

第四節

﹟大小之脈

﹝洪細附見﹞

大小者﹐脈之形體也。气血有餘﹐指下壯盛﹐是之謂大。大而有力﹐則謂之洪。气血不及﹐指下一綫﹐則謂之小﹐亦謂之細。﹝大之與洪﹐一是形式之粗壯﹐一是气勢之勇悍﹐形神能分析爲二﹐故古人皆合爲一。﹞平人之脈﹐或大或小﹐大率皆其人之稟賦使然﹐初不以有病瘍气滯血凝﹐其病屬實﹐其脈宜大而不宜小。然所患苟非堅巨﹐或其人素稟脈小者﹐則小而有神﹐亦何往而非佳象。若大而有力﹐堅硬搏指﹐洪而气悍﹐洶湧奔騰﹐邪勢太甚﹐非吉證矣。潰瘍气泄血耗﹐其病屬虛﹐其脈宜小而不宜大。然所耗或尙無多﹐及其人身軀雄偉者﹐則大而有神﹐正是病魔退舍之機﹐元气未虧之兆。若脈小形﹐外瘍難斂﹐尢可慮也。惟腫瘍勢盛之時﹐而其脈過於小弱不起﹐則正不勝邪﹐斯爲危候。若大毒旣泄之後﹐而其脈或豁大無根﹐則元气已漓﹐無非敗象。是皆當以形證與脈神參互考訂﹐而孰吉孰凶﹐自有定論。

萬不能於指下求其形似﹐而卽以爲憑脈辧証之要訣﹐盡在此中也。

卷上第二章

﹟外瘍脈狀

第五節

﹟滑澀之脈

滑澀者﹐脈之气勢也。气旺血旺﹐其脈流利﹐是之謂滑。气少血少﹐其脈凝滯﹐是之謂澀。凡癰疽當腫勢堅硬之時﹐脈多澀滯﹐則气有所聚﹐血有所凝﹐蒂固根深﹐蟠結不化﹐是其徵也。而濕邪襲於經絡﹐及濕痰蒙蔽中州﹐胃呆腦痞者﹐其脈無不澀滯。此皆實邪窒塞﹐气行因而不利。治以疏通宣泄﹐則澀脈自起。若瘍已釀膿﹐則气血相搏﹐其勢方張﹐脈象應之必多滑數。故腫瘍已成未成之機﹐卽可以脈之滑澀決之。澀則內尙無膿﹐猶可消散﹔滑則膿已蒸釀﹐無不外潰矣。若癰疽卽潰﹐則气結已通﹐血滯已泄﹐脈以滑利爲順﹐澀滯爲逆。

蓋脈滑者﹐其正气之充﹐淸養化邪﹐調復必易。惟滑而大者﹐余焰方張﹐尙非正軌。而脈澀者則血液已耗﹐神色必疲。滋養扶元﹐所不可緩。若更澀而小弱﹐色奪形﹐尢其可慮。

卷上第二章

﹟外瘍脈狀

第六節

﹟長短之脈

長短者﹐脈之部位也。气血有餘﹐指下勢盛﹐尺寸皆溢﹐是謂之長。气血不足﹐指下勢促﹐尺寸不及﹐是謂之短。故脈長者﹐恆兼洪大滑疾﹔脈短者﹐恆兼虛弱細微。此多屬於其人稟賦﹐而憑脈辧證﹐卽隨之以決虛實焉。

長短二脈﹐合寸關尺三部而言。長者寸尺皆過於本位﹐短者寸尺皆不及本位﹐是以關部無所謂長短之象。昔人每謂關不診短﹐以寸關尺三部﹐本是一綫貫注﹐不能離異﹐故有寸不至關爲陽絕﹐尺不至關爲陰絕之說。然則關部卽不當有短脈﹐亦必不能以長脈論矣。又陽气上盛之病﹐脈長於寸﹐卽短於尺﹔相火下盛之病﹐脈長於尺﹐卽短於寸﹐則所謂上魚入尺之脈。偏盛於上者﹐必短於下﹔偏盛於下者﹐必短於上﹐與專論長短之合寸尺而言者不同。凡病而得長脈﹐若非其人之體質素彊﹐則病魔之勢焰方張也﹐或虛陽之浮露於外也。若更長而不實﹐長而無神﹐則形似有餘﹐而其實不及﹐非佳兆矣。凡病而得短脈﹐若非其人之體質素弱﹐則气血之俱衰也。否則實邪凝結於中﹐而气道不舒也。若復短而無神﹐形气俱餒﹐更難圖矣。故腫瘍脈長﹐無非陽邪之勢盛﹔而腫瘍脈短﹐則爲大毒之堅凝。若在潰後﹐膿毒已泄﹐气血已傷﹐於脈宜斂﹐則短者似尙合宜﹐長者必多變幻。苟非毒邪之不減﹐卽其元气之外浮﹐所謂證虛脈實﹐皆當顧慮。惟脈短終是正气不周﹐津液旣耗﹐而脈應之。滋液養陰﹐是爲正治。若其短澀無神﹐則眞陰欲竭﹐亦自可危。

卷上第二章

﹟外瘍脈狀

第七節

﹟虛實之脈

虛實者﹐亦脈學之綱領也。三部九候﹐力量有餘﹐皆可謂之實﹔三部九候﹐力量不及﹐皆可謂之虛。則凡言實者﹐可該弦勁洪緊諸脈﹔而凡言虛者﹐可該微弱遲軟諸脈。初非專以虛之與實﹐指定一種形象之名稱。而昔人每以浮而無力爲虛﹐欲以別於沈而無力之弱脈﹔以沈而有力爲實﹐欲以別於浮而有力之革脈。細分畛域﹐𨿽亦不爲無理。壽頤竊謂虛實二字之本義﹐不當如是。豈中候沈候之無力者﹐必不可以言虛﹐而浮按中按之有力者﹐必不可以言實耶。顧名思義﹐當亦恍然。所以診得實脈﹐苟非體質之壯盛﹐必其病勢之有餘。然堅實太過﹐搏指不撓﹐則邪勢方張﹐已失沖和之性。診得虛脈﹐或爲稟賦之素弱﹐無非元气之不充﹐而虛弱已甚﹐指下無神﹐則根本欲漓﹐幾等尸居餘气。故腫瘍脈虛𨿽曰病有餘而脈不及﹐然苟非大證﹐而其人形神未餒﹐則微見虛軟﹐未必遽爲大害。惟瘍患甚巨﹐而脈來虛弱已甚者﹐是爲脈證相反﹐必多不治。而腫瘍脈實﹐𨿽曰病是實邪﹐脈證相合﹐然果堅勁異常﹐則大毒盤踞﹐蒂固根深﹐寧不可慮。潰瘍脈虛﹐是爲气血乍泄﹐於法爲順。然必風波大定﹐余浪不興﹐淸養扶持﹐始登彼岸。如其惡腐未脫﹐毒焰未衰﹐而脈已虛軟不起﹐惟恐正气難扶﹐同歸於盡。若潰瘍脈實﹐必其餘毒尙盛﹐气血未和﹐如膿泄太多﹐脈反堅實者﹐必難善後也。

卷上第二章

﹟外瘍脈狀

第八節

﹟弦緊革牢之脈

弦者﹐脈之剛勁有力﹐端直而長者也﹐爲肝陽之自旺﹐爲痰飲之鬱結。緊者﹐脈之固定堅直﹐應指不撓者也﹐爲寒邪之外束﹐爲實邪之內凝。《素問》有脈實堅之說。《傷寒論﹟平脈篇》﹕寒則牢堅。《脈經》引之作寒則緊弦﹐是緊脈亦可謂之堅脈﹐皆以形容其指下有力耳。叔和以緊脈爲轉索無常﹐非是。蓋緊卽有力不散﹐亦與虛實之實脈相近。革者﹐浮候之堅大有力﹔牢者﹐沈候之堅大有力。一爲孤陽之浮越於外﹐一爲陰寒之凝結於中。脈理主病﹐適得其反﹐而情勢之堅固有力則一。此四者﹐皆脈象之屬於實者也。瘍患得此﹐無非病勢方張﹐其毒甚盛﹐可從上條實脈之例求之。

卷上第二章

﹟外瘍脈狀

第九節

﹟軟弱微散之脈

軟弱者﹐脈之應指無力者也。昔人每謂浮細無力爲軟﹐沈細無力爲弱﹐分爲二種。頤謂軟與弱﹐按其字義本難區別﹐若卽以一浮一沈定爲二候﹐但據脈之部位而言固無不可。然論其所主之病﹐則固同是气血之不足耳。似不如渾融言之﹐較爲圓相。《千金翼》始有濡脈一條﹐而後之言脈者﹐幾以濡脈軟脈﹐別爲兩類。考《素問﹟平人气象論》平肝脈來﹐軟弱招招﹐《脈經》引之則作濡軟。蓋濡卽軟字變體﹐最古只有字﹐後乃作﹐俗則作之字﹐漢人隸書亦多從需﹐二字音讀𨿽各不同﹐而字形字義皆近﹐遂至不可復正。所以《內經》脈之﹐後人竟作脈濡﹐實非濡濕濡滯之濡字。壽頤言脈﹐有無濡微脈者﹐卽軟之尢甚者也。若更渙散不收﹐指下似有如無﹐則爲散脈。此四者﹐皆脈象之屬於虛者。

以言外瘍﹐則未潰屬實﹐軟弱之脈﹐皆非所宜。然在病勢不重﹐瘍患不巨者﹐偶見軟弱﹐亦未必遽呈敗象。若在卽潰之後﹐其正已傷﹐脈形軟弱﹐尢爲合轍。惟微脈則無力太甚﹐未免元气不支。散脈則散漫不收﹐多是本實之先撥﹐無論腫瘍潰瘍﹐都無吉象。是皆當從上條虛脈之例以求之﹐亦可舉一反三者也。

卷上第二章

﹟外瘍脈狀

第十節

﹟緩脈

緩脈﹐本有二義。一爲和緩之緩﹐則一息四至﹐胃气之正﹐所謂不大不小﹐不剛不柔﹐意思欣欣﹐難以名狀者。無病之脈﹐當如是也。一爲怠緩之緩﹐則濡滯不前﹐濕阻中州者有之﹐而濕流關節者亦有之。故瘍病而得和緩之脈﹐卽合中和之气﹐無論已潰未潰﹐無非泰境。而得怠緩之脈者﹐亦無往而非濕邪之畱著也。

卷上第二章

﹟外瘍脈狀

第十一節

﹟芤脈

芤者﹐脈之中空者也﹐是爲失血之候。蓋血液旣泄﹐脈道不充﹐有如蔥管﹐凡失血家往往見之﹐固非昔賢之空言也。

而瘍病在未潰之時﹐於法當無芤象﹔如果有之﹐則其人平時之亡血者也。若在潰後﹐則膿血大泄﹐時亦偶一遇之。然苟非大證日久﹐膿去甚多者﹐亦不恆有此脈。補養滋塡﹐勢不可緩。

卷上第二章

﹟外瘍脈狀

第十二節

﹟動脈

動者﹐脈之一粒突起﹐如珠如豆﹐厥厥動搖者也。於法主痛。蓋痛則气滯﹐著而不行﹐脈道不能條達﹐因而凝聚一處﹐如珠動搖。此𨿽不恆有之脈象﹐𨿽閱歷多者﹐固時一見之。

﹝《素問》謂婦人手少陰脈動甚者﹐妊子也。是亦气血初凝﹐脈行不暢之理。診妊脈者﹐亦或爲此。否則痛盛气結﹐而脈應之。是皆當從事於宣通疏泄﹐而求其气機之條暢者也。

卷上第二章

﹟外瘍脈狀

第十三節

﹟伏脈

伏者﹐脈之沈伏不見者也。輕按不得﹐必極重按之﹐而始一應指。苟非病邪之深邃﹐則陰寒之凝固也。否則大痛气結﹐而脈爲之阻也。故以外瘍言之﹐病在肌肉﹐於脈必不當伏。

如果有之﹐則附骨大疽﹐盤根錯節﹐必非一朝一夕之故矣。而大毒釀膿﹐病勢極熾之時﹐亦偶一見之﹐則痛極不通﹐脈澀已甚﹐卽沈伏不見。如在潰後﹐則其毒已泄﹐其气已通﹐更不當再有伏藏之脈。尙亦見之﹐則其毒固結﹐不以膿成而稍減其勢﹐其凶何如。

卷上第二章

﹟外瘍脈狀

第十四節

﹟促脈

促脈﹐自叔和編《傷寒論》之辧脈法﹐及其自著之《脈經》﹐皆與結脈對待成文﹐以促爲數中之一止﹐結爲遲中之一止。而後之言脈者多宗之。頤謂促字本義﹐短也﹐速也。仲師本論言促脈者四條﹐殊無歇止之意。而於脈結代心動悸者﹐炙甘艸湯主之一條﹐明明以結脈與代脈對舉。結爲無定之歇止﹐代爲有定之歇止﹐並未言及促脈﹐則促非歇止﹐自可於言外得之。髙陽生《脈訣》謂促脈並居寸口﹐蓋獨盛於寸部之脈。主病爲上焦有結﹐故脈爲之促﹐頗與促字短速之義相合。楊仁齋等諸家皆承用是說﹐以視叔和數中一止之解﹐較爲圓通﹐且於本論促脈四條﹐無不可通。蓋惟陽盛於上﹐結澀不通﹐於脈應之﹐短而且速。臨證治驗﹐確然可徵。叔和以其旣短且速﹐急迫之態有似於不能聯屬之象﹐因以偶然一止引申其義。

似其立說之初﹐用意亦不甚相遠﹐但後之讀者﹐僅知有歇止一層﹐而忘其短速之象﹐遂與古人命名本旨﹐毫釐千里。﹝乾隆時日本丹波元簡《脈學輯要》亦主此說﹐引證尙爲明晰。﹞

以內科爲病言之﹐則陽升頭面﹐气結胸中﹐或痰聚上脘者﹐其脈皆獨盛於寸。促速不舒﹐是其明證。以外科言之﹐則上部實熱﹐壅而爲瘍者﹐亦當有此脈象。丹波氏謂獨盛於寸﹐與溢出上魚之脈相似﹐故其《脈學輯要》促脈條中﹐附以溢上魚際之脈。壽頤則謂上溢者﹐主陽升巓頂﹐故脈溢出寸部之上。而促主陽盛上焦﹐尙在寸脈本部﹐情勢亦自不同﹐是當分別觀之。

卷上第二章

﹟外瘍脈狀

第十五節

﹟結代之脈

結代皆歇止之脈。結爲無定之止﹐尙是气血失調﹐偶然停頓﹔代爲有定之止﹐竟是髒气缺陷﹐習爲故常。所以代生結生﹐顯然有別。然卽以內科言之﹐老人气血旣衰﹐循行不及﹐卽見代脈﹐亦未必遽是死徵。苟其頤養得宜﹐尙可綿延歲月。但終是不足之徵兆﹐殘齡風燭刻刻可虞耳。

以言瘍證﹐則腫瘍𨿽皆壅塞不通﹐惟皮肉經絡之病﹐苟非大證﹐必不當有結代之脈。而內癰固結﹐及痛勢極熾者﹐偶一見之。是當解結定痛﹐方能脈復卽安。久見結代﹐必非佳兆。若潰後則閉者已泄﹐滯者已通﹐脈道周流當無結塞。如其有之﹐則眞元不續﹐恐難爲力矣

卷上第二章

﹟外瘍脈狀

第十六節

﹟上魚入尺

上焦气火沸騰﹐脈必應之而上溢﹐甚者且弦出寸口﹐直上魚際。此心肝陽盛者有之。其證爲眩暈頭痛﹐直達頂巓﹐或且衝激腦經﹐昏瞀無識。而瘍家實火證亦有此脈﹐頭面疔毒﹐時一見之。下元相火不藏﹐脈必應之而下盛﹐甚者且垂入尺中﹐搏勁有力。此肝腎火熾者有之。於內證爲彊陽不痿﹐爲陰挺頑痛﹐爲陰汗濕癢﹐皆龍相之橫逆莫制者也。於瘍家亦主二陰毒火諸恙﹐如急性子癰﹐如濕熱外痔及便毒疽之勢焰方張時﹐恆有此垂長之脈。而足水疔﹐陽發大毒﹐頃刻化腐者﹐亦時一見之。

卷上第三章

﹟治瘍藥劑

第一節

﹟總論

瘍家藥劑﹐必隨其人之寒熱虛實﹐七情六淫﹐气血痰濕諸證而調劑之。故臨證處方﹐無論外形如何﹐要必以內證爲之主。此瘍醫之最上乘也。苟能精明乎內科治理﹐而出其餘緒﹐以治外瘍﹐𨿽有大證﹐亦多應手得效。試觀近今內科名手﹐本非治外專家﹐而偶治外瘍﹐亦復時有奇效﹐此事實之有可考者﹐而亦事理之最可信者﹐且亦天下之良醫所公認者也。惟是瘍之爲病﹐甚繁賾矣。卽其外候之變遷﹐亦復層出不窮﹐步驟次序﹐必不可紊。設非專心致志﹐研究一番﹐縱使長於內科﹐理法深邃﹐而移以治瘍﹐卽能大致楚楚﹐然細緘密縷﹐必有不逮﹔則按之實際﹐亦不能按部就班﹐銖兩悉稱。蓋治瘍大旨﹐𨿽無不以內證爲權衡﹐而對於外證﹐如消毒止痛﹐去腐生新之類﹐必須有二三味合宜之藥﹐爲之導引﹐而後內外各如其分。否則全無關系﹐又安能收復杯取效之應。況乎所發部位﹐各有分野﹔分經論治﹐尢不可籠統含糊﹐浮泛不切。而世俗所傳外科各書﹐且有百病通治之煎方﹐寧不隱約模糊﹐長如黑暗地獄。如通行之仙方活命飲﹑神授衛生湯等方﹐凡是瘍醫家言﹐無不列之首簡﹐謂爲能治一切癰疽﹐退毒定痛﹐如何神效云云。試爲考其實在作用﹐龐雜無紀﹐旣無法律可言﹐又安有效驗可望。蓋凡是一病﹐𨿽曰自有對病應驗之藥﹔然同此一病﹐而溫涼寒熱﹐虛實輕重﹐始傳末傳﹐亦復各各不同﹐已無預定一方可以通治之理。而乃曰古有成方﹐且可通治上下大小一切癰疽﹐未成卽消﹐已成卽潰﹐自治至終﹐無不合轍。揆之情理﹐其謬何如。須知見證治證﹐隨宜加浮蕪雜﹐無一是處。而乃大張其名﹐眩人耳目﹐一則曰仙方﹐再則曰仙授﹐自詡神通﹐適以彰其妄誕而已。今試以仙方活命飲一方論之。藥用乳香﹑沒藥﹑赤芍﹑甘艸節﹑歸尾﹑穿山甲﹑皂角刺﹑銀花﹑白芷﹑陳皮﹑花粉﹑貝母﹑防風十三味。乳香﹑沒藥固世俗所謂止痛之套藥也﹐其性粘韌﹐能合金刃創口﹐外敷止血定痛﹐最有神驗﹔又可研敷作外瘍生肌長絞肉子藥。此乳沒兩味之第一功用也。又其气芳香﹐能舒肝胃之气﹐則內服以治肝心隱痛﹐亦或有效。古人之用以止痛者如此。然其質是樹膠﹐一入煎劑﹐粘稠凝膩﹐其臭反惡﹐難於入口﹐卽令勉彊吞咽﹐亦必惹胃泛惡﹐甚者則吐。古人用此二味﹐皆入丸散﹐未見有作湯飲者。《本艸綱目》所引諸方﹐尙皆如此。而後之俗醫﹐乃以止痛二字亂入煎方。姑無論其有無效力﹐而令病者飲此濁膠﹐徒犯腸胃﹐亦已太酷。蓋俗醫只知人云亦云﹐並未深明古人用藥有法。若令醫家親啜一匙﹐吾知其亦必愁眉閉目而不能下咽。甘艸能治外瘍﹐乃甘爲土之正味﹐百毒入土而化﹐故甘艸能消外科之毒。然甘者必膩﹐若濕病痰病得之﹐必滿必嘔。古人成方﹐𨿽多以甘艸調和諸藥﹐而今人則用之甚少﹐誠有見於此中獘竇。況在外瘍﹐濕痰爲病最多。故患瘍者﹐舌苔多濃濁粘膩﹐甘味皆是禁藥﹐況大甘大膩如國老乎。又俗醫每謂甘艸節專治瘍患﹐其說不知何本。考李氏瀕湖《本艸綱目》引書最博﹐辧藥極詳﹐於甘艸有梢有頭﹐而獨無節。可知明代尙無此謬說。今就藥肆中持甘艸觀之﹐長者尺餘﹐兩端如一﹐其節安在。而俗醫處方﹐竟大書特書曰甘艸節若干﹐豈非以盲引盲之故態。﹝或謂甘艸﹐故專治瘍。其說頗似有理﹐然細思之﹐終覺可哂。﹞赤芍﹑歸尾破血活血﹐惟是血瘀者可用在肉裏﹐早用刀鍼﹐大是痛苦﹐不得已而用此二物﹐使之向外面皮膚透達﹐俾得從速用鍼﹐可免內攻化巨﹐亦是避重就輕之法﹔若內膿未成﹐猶可消散﹐而妄用之﹐適以助其成膿外潰﹐則小病化大﹐而大病可危。病者何辜。與醫何仇﹖而必令其慘痛號呼﹐膿血橫決﹐何其忍耶。陳皮﹑貝母惟上部熱痰爲患﹐如發頤痰核之類宜之。白芷芳香上行﹐可散頭面之風﹔防風辛溫﹐以散寒風﹐爲百藥長﹐而風熱已大非所宜。若在溫熱濕熱諸病﹐豈非鴆毒。銀花﹑花粉則淸涼之味﹐宜於溫熱而寒證所忌。似此溫涼並進﹐糅雜成方﹐而曰治一切癰疽﹐無論陰陽﹐寧非大謬。又《王氏全生集》有小金丹﹑醒消丸等方﹐頗爲時俗所尙﹐然亦無通治百病之理。而近更有所謂六神丸者﹐以珠黃﹑腦麝﹑蟾酥﹑腰黃六物爲方﹐以百艸霜爲衣﹐價值兼金﹐可爲貴重。而按之藥性病情﹐亦非外瘍有效之藥。乃俗人不察﹐羣認爲治瘍必效之神丹﹐甚至醫林亦推重之﹐不從效力上著想﹐而惟以重價爲佳﹐徒耗病家資財。庸陋之尢﹐更是可笑。壽頤秉師門家法﹐參以生平閱歷﹐頗覺一病有一病之方劑﹐尙必隨其人之气體﹐而相與變遷﹐已非板方所能必效﹐更安有預備數方﹐可以泛應曲當之理。但分證言之﹐亦未嘗無門徑之可尋。用是撮其大旨﹐分門別類﹐列舉各法﹐姑示涯略。𨿽曰東鱗西爪﹐必不能曲盡精微﹐要之門徑旣淸﹐則臨時制裁﹐自能變化。較之從事於古方之渾漠無垠﹐不分虛實﹐不辧溫涼者﹐不啻指南有鍼﹐導之覺路矣。至於外治各藥﹐退毒圍毒﹐溫散涼散﹐提毒消毒﹐止痛止血﹐收濕止癢﹐去腐生新諸法咸備﹐與內服煎劑﹐各收效果。更不可泛泛不切﹐敷衍了事。考之古書﹐成方千萬﹐可供實用者﹐竟百不得一﹐甚者且貽誤無窮。不能照書配用﹐幸圖一效。要知事倍功半﹐旣不當以臨牀爲練習之場。如果以藥試人﹐且不啻借病患作習射之鵠。爰以師門心法曁半生經驗各藥別爲一章﹐並錄於篇。務使一方有一方之效力﹐俾同學人習此一編﹐而隨宜施治﹐綽有餘裕﹐借以利濟蒼生﹐拯其疾苦﹐鯫生事業﹐差足自豪。若夫內服煎劑﹐分證治療﹐則各有攸宜﹐不能泛然立方﹐仍蹈通套之陋。因別采瘍科治案﹐輯爲平議一編。庶幾是是非非﹐具有經緯﹔治瘍一門﹐無餘蘊矣。

卷上第三章

﹟治瘍藥劑

第二節

﹟論腫瘍退消之劑

治瘍之要﹐未成者必求其消。治之於早﹐𨿽有大證﹐而可以消散於無形﹐病者不以爲功﹐醫者亦可省許多手續。此良醫之用心﹐而亦治醫之最上乘也。惟是消腫之法﹐最爲細密。

一病有一病之來源﹐七情六淫﹐三因各異。若不能於病之本探其源而治之﹐則斷無消散之希望。而或者乃僅僅於部位上形色上求之﹐抑末矣。如病本外因﹐則風寒暑濕之侵淫﹐旣各隨其感觸而成瘍患。如病本內因﹐則气血痰郁之壅滯﹐亦流注於經隧而發大癰。故凡退腫消毒之大法﹐以治外感﹐則有風者疏其風﹐有熱者淸其熱﹐有濕有寒者理其濕﹑祛其寒。以治內傷﹐則气滯者理其气﹐血瘀者行其血﹐痰凝飲積者導其痰﹑滌其飲。正本淸源﹐無一非退消之良劑。

此外惟有五志之火﹐七情之郁﹐其來以漸﹐結爲堅腫。如乳癖﹑乳巖﹑失榮﹑石疽等證﹐則由來已久﹐蒂固根深﹐𨿽有養液和榮﹑軟堅流气之良法﹐而苟非病者擺脫塵緣﹐破除煩惱﹐怡情悅性﹐頤養太和﹐則痼疾難療﹐必無希冀﹔而其餘諸證﹐批導﹐孰不。然必辧之也精﹐斯識之也確﹐因端竟委﹐探本窮源﹐已非庸耳俗目之頭痛醫頭﹐腳痛治腳之所能望其項背矣。

卷上第三章

﹟治瘍藥劑

第三節

﹟論腫瘍內已成膿之劑

腫瘍治療﹐總以消散爲第一要義。能於消腫各法﹐隨證分治﹐縱有大證﹐亦可衰減其勢。所謂大化爲小﹐小化爲無。病者隱受其惠於不知不覺之中﹐醫者亦有功而不居。仁人之用心﹐不當如是耶。至不得已而消之不盡﹐或治之已晚﹐內已釀膿﹐勢必不能全退。於斯時也﹐內服煎劑﹐亦惟以消散爲主﹔仍須分別病因﹐根據上條退消各法﹐隨證用藥。蓋以中𨿽成膿﹐而四周之腫猶在﹐故仍以消腫爲急﹐置其膿成於不問。庶幾余腫旣消﹐卽成潰亦必不巨。

萬不當早用透達之藥﹐令其迅速蒸膿﹐攻孔日大﹐收斂費時。山甲片﹑皂角鍼走竄極迅﹐透膿極易。未成膿者﹐早用之卽易蒸膿﹐不能全散。惟陰寒之證﹐堅塊漫腫﹐借其流動之勢﹐亦可消散凝滯。若有膿成肉裏﹐深藏不透﹐則用此並加川芎﹐能使腫勢髙突﹐透達於外﹐提深就淺﹐亦是一法。惟腫瘍苟非眞气大衰之人﹐必無用補之法。一投補劑﹐助桀爲虐。俗子不知﹐誤於張潔古黃爲瘡家聖藥一句﹐動輒亂投﹐致令輕證化大者不可枚舉﹐害人不淺。

而治瘍者皆不知其獘﹐良可浩嘆。

卷上第三章

﹟治瘍藥劑

第四節

﹟論腫瘍行气之劑

瘍之爲病﹐必腫必痛。其故無他﹐气血壅滯﹐窒塞不能而已。所以消腫止痛﹐首推行血行气爲必要之法。惟行血不可太猛。破血逐瘀之品﹐非可輕率亂投﹐轉滋流獘。而行气之藥﹐可以萬全無害。抑且血之壅﹐卽由於气之滯﹔苟得大气斡旋﹐則气行者血亦行﹐尢爲一舉而兩得。此則古人治瘍﹐注重气分﹐洵分握要之圖也。宋《李氏集驗》背疽方有五香連翹湯﹑內補十宣散﹐《竇氏瘡瘍經驗》有許多流气飲﹐𨿽方藥未免叢雜﹐而多用气分之藥﹐最是古人治瘍正軌。壽頤謂气爲血帥﹐血隨气行﹐天地之大﹐必以空气營運化生萬物。而人在气交之中﹐動作行爲﹐無一非此大气流行﹐爲之鼓蕩。所以凡治百病﹐必參以气分之藥﹐而後吹噓運用﹐功效乃神。

古人補血之方﹐首推四物。地黃濃膩﹐非得歸芎辛溫運動之力﹐則呆滯有餘﹐獘多利少。制方精義﹐卽在利用气藥。而俗人昧焉﹐且謂當歸﹑川芎卽是補血之物﹐於古人用藥眞義﹐未能體會﹐哪不可怪。況在瘍患﹐明是气滯不行爲病﹐苟不振動其气機﹐何能有濟。此固治瘍者始終利賴之捷訣﹐而凡通達經隧﹐宣絡脈之法﹐因無一不在行气二字之中者矣。

卷上第三章

﹟治瘍藥劑

第五節

﹟論外瘍治痰之劑

痰者﹐本非吾人體中應有之物質﹐而以觀近人病狀﹐則挾痰之證甚多。豈丹溪所謂東南地土卑濕﹐由濕生熱﹐濕熱生痰﹐果得之於土薄水淺﹐而非人力之所能爲耶。毋亦體質素弱﹐脾運失司﹐大气之斡旋無權﹐飲食之消化不力﹐坐令水谷之精﹐不爲津液﹐以灑陳於五臟﹐和調於六腑﹐而徒釀爲頑痰濁飲﹐有以助長病魔耳。古人恆謂肺爲生痰之源﹑胃爲貯痰之器者﹐以肺爲呼吸之道路﹐气機不利﹐則气化爲水﹐而水飲停畱﹔胃爲水谷之淵藪﹐運化不靈﹐則食卽生痰﹐而濁涎盤踞。此痰飲之潛滋暗長於肺胃中者﹐尢其淺而易知﹐顯而可據。

若夫經絡肌肉之間﹐而亦多痰病﹐則非其肺胃之痰﹐可以隨气血流行﹐以入經隧。蓋亦其人之營運不健﹐營衛周流﹐有時偶滯。遂令絡脈中固有之津液﹐畱頓於不知不覺之中。譬彼源泉﹐本是澄淸之故道﹐而下流旣阻﹐污朽積焉﹔有如山蹊﹐初亦行人之快捷方式﹐而爲閒不用﹐茅艸塞焉。此四肢百骸皮裏膜外﹐所以停痰積飲之淵源﹔而外發癰瘍﹐亦往往而多痰證。則治瘍者﹐可不於此加之意乎。惟痰能爲瘍﹐其基礎則本於气機之阻滯﹐其成就亦別有感觸之原因。有因外風時熱以激動其痰者﹐則風性升騰﹐上行而迅疾﹐其證多在頸項腮頤﹐如發頤﹑腮﹑項前頜下諸癰﹐皆本於結痰﹐而動於外風﹐成於血熱。則化痰也﹐而必泄熱疏風。

有因肝膽內熱以熬煉其痰者﹐則相火郁窒﹐入絡而貫聯﹐其證多在耳後項側﹐如瘰馬刀連絡成串﹐皆本於木火而煎爍血液﹐馴致堅凝。則化痰也﹐而必舒肝淸火。有胃絡之結痰﹐則乳房之結核是﹐宜兼泄胃家之實。若夫气液久虛﹐痰流經隧﹐歷久始發之流痰﹐則非培補不爲功。而久郁之痰﹐有年痼疾﹐如石疽﹑乳巖者﹐則根深蒂固﹔且其人必滿腹牢騷﹐又非藥力之可以抒愁解結者﹐夫豈「化痰」二字所能希冀百一。此𨿽同是痰病﹐而淺深大是不侔。

果能分別源流﹐投機處治﹐當亦可以十全八九。

又凡瘍患之挾痰者﹐尙有部位可據﹐亦必見證分治。則項側耳前後多風火﹐亦多肝火﹐宜辧內外之因﹔脇肋串有實火﹐亦有虛火﹐宜求銖兩之稱。若胸腹﹑肩背皆是流痰﹐而四肢之部﹐則惟兩臂間有流痰發生﹐而自股以下無之。學人愼弗以股脛之瘍﹐誤作挾痰論斷﹐而反以貽笑方家也。

卷上第三章

﹟治瘍藥劑

第六節

﹟論外瘍淸熱之劑

外瘍爲病﹐外因有四時六淫之感觸﹐內因有七情六郁之損傷﹐種種原由無不備具。而以最普通者言之﹐則熱病其多數也。蓋外感六淫﹐蘊積無不化熱﹔內因五志﹐變動皆有火生。

此則內科百病屬熱者亦必居其大半﹔況在外瘍﹐肌膚灼痛﹐肉腐成膿﹐謂非熱郁於中﹐有以消爍之而何。此世俗治瘍所以無不注重於淸潤寒涼一途﹐誠不能不謂其大有適用處也。𨿽然瘡瘍之屬於熱者固是最多﹐頤必不敢偏信林屋山人陽和一湯﹐謂爲泛應曲當﹐而妄加無辜者以炮烙之刑﹐聽其慘暴哀號﹐焦肌鑠骨。究之熱病情況﹐萬有不齊。欲求其分量咸宜﹐銖兩悉稱﹐似亦不易。固非如街頭賣藥﹐市上搖鈴者﹐記得芩﹑連﹑膏﹑黃﹑銀花﹑地丁數味﹐而可以盡瘍醫之能事者也。

試以瘍病之屬於熱﹐分別言之。有風熱之證﹐因風而生熱者﹐如頭面諸瘍及遊風之類是也。𨿽宜淸熱﹐而必先辛涼疏風﹐不得早用寒涼之藥。否則熱已退而堅塊猶存﹐久畱不消終爲頑證﹔甚者寒涼直折﹐反致血滯气凝﹐適以助虐。有濕熱之病﹐因濕而生熱者﹐如濕癢諸瘡及瘡流火是也。𨿽亦必淸熱﹐而尢須淡滲導濕﹐不得恃芩連等味。否則熱勢漸解﹐而濕積不化﹐腫腐難瘳。惟有毒火之證﹐發爲疔瘡﹐來勢迅疾﹐易散難聚﹐熱毒不僅直入血分﹐且必與心肝二髒有直接關系。所以毒散走黃﹝毒散而內陷﹐俗謂之「走黃」。字義極不可解而婦孺皆知有「走黃」二字。以患疔毒死者﹐或有全體發黃如金色者﹐實卽毒入經絡﹐不能自化﹐鬱蒸以成此變﹐「走黃」之名﹐蓋由於此﹞必有神志昏迷﹐肝火橫逆見證。則治法𨿽在芍均是必需之要。否則變幻異常﹐捷於奔馬﹐一擊不中﹐補救綦難。此瘍科中最爲激烈暴戾之證﹐所當救焚沃焦﹐重劑急進﹐不可輕描淡寫﹐杯水車薪﹐反致頃刻燎原﹐不可向邇者也。

療毒之易於走黃者﹐頭面諸疔爲甚。腫勢漫溢﹐堅硬異常﹐鍼之無血無水無膿﹐一至神思恍惚﹐言語模糊﹐宜其難療。早用犀﹑羚可治十九﹐亦是涼降以平气火﹐使之不復上攻耳。所以頭面之疔﹐易成危候也。又手指亦多疔瘡﹐用藥亦同此理﹐但其勢較緩﹐可治者多。

惟紅絲疔一種﹐自發腫之處生出紅暈一條﹐現於肌肉之表﹐從臂上行﹐漸以及腋﹐相傳謂此紅暈過腋入胸卽爲不治。而頤治瘍三十年﹐尙未見此壞證﹐或亦古人理想之辭。閬師謂此是心家之熱﹐藥以瀉心爲主﹐重用芩﹑連﹑梔﹑翹﹐投之輒效。總之皆淸心肝二髒之熱。蓋心肝是君相二火之源﹐證𨿽在表﹐而源本於裏﹐所謂病之輕者﹐皆在經絡﹐惟重病則涉及腑臟者也。外瘍之宜於大劑寒涼﹐而不虞其太過者﹐惟此一證。足部亦有所謂水疔者﹐初則紅腫蔓延﹐大熱大痛﹐不一二日而腐化甚巨。此其濕火毒邪﹐亦必犀﹑羚﹑芩﹑連大劑急投﹐可救危難﹐而又以淡滲導濕輔之。此是濕火與毒火相合之病﹐與專治毒火者﹐尙宜微分門徑。

若夫外瘍潰後﹐有火宜淸﹐則視其証之險夷﹐而辧銖兩。苟非陽發水疔﹝水疔亦稱陽發毒﹞﹐絕量﹐而惟以淸涼解毒四字﹐作爲枕中鴻寶﹐則瘍患之不死於病而死於藥者多矣。

卷上第三章

﹟治瘍藥劑

第七節

﹟論外瘍理濕之劑

普通瘍患﹐惟濕熱二者最多。偏於熱者﹐灼痛成膿﹔偏於濕者﹐發癢流水。大率痛癢﹑膿水之分途﹐卽熱毒濕邪之分證也。熱毒爲患多發於身半以上﹐濕毒爲患多發於身半以下﹐是火恆炎上﹐濕恆潤下之癥。且濕瘍浸淫﹐每在皮膚之表﹐四肢之末。則濕之積滯﹐其源由於脾土卑監﹔﹝卑監二字﹐借用《素問》之「土運不及﹐名曰卑監」﹐是土徳之卑下也。﹞而脾苟非濕與熱蒸﹐亦不四散走竄﹔惟與熱交並﹐乃始流注於肢體﹐外達於皮毛。所以治瘍之濕﹐亦必與淸熱之劑相助爲理。有濕而兼風熱者﹐如遊風之上行於頸項﹐洋溢於肩背﹐則淸化濕熱﹐而必佐之以疏風。有濕而兼血熱者﹐如疥癬之癢搔﹐則淸熱化濕﹐而必主之以涼血。

有脾胃濕熱而旁行於肌表者﹐則黃水瘡等之滋水頻仍﹐宜醒胃快脾﹐而分利以通之﹝俗稱天泡瘡者是﹞。有肝腎濕熱而下流於陰股者﹐則陰瘡等之濕癢不已﹝如前陰之腎囊風﹐後臀之坐板之三五日而腐爛盈尺﹐苟非大劑淸熱解毒﹐急起直追﹐鮮不誤事。此是燎原之火﹐救焚手段萬不容緩帶輕裘﹐從容貽誤者也。若夫濕重熱輕﹐流入關節則爲流注﹔寒濕互阻滯於經絡﹐則爲痺著﹔凝於筋骨則爲附骨﹑環跳﹑鶴膝﹑委中諸證。脈必澀滯﹐舌必白膩﹐是宜於燥濕宣絡﹐溫經流气。初起之時﹐必以溫運入手﹐苟得气血流通﹐投匕輒效。若至遲延淹久﹐濕郁於中﹐馴致化熱﹐內欲蒸膿﹐已難操十全之勝算矣。

卷上第三章

﹟治瘍藥劑

第八節

﹟論外瘍溫養之劑

外瘍非無寒病也。天寒則水澤腹堅﹐人血凝澀畱著不行﹐壅而爲瘍﹐理有固然﹐無足怪者。然而瘍病之寒﹐只是陽凝之气﹐襲於絡脈﹐非臟腑之眞寒可比。故治寒之劑﹐溫經宣絡﹐疏而通之﹐一舉手間無餘蘊矣﹐固無所用其大溫大熱﹐九牛二虎之力者也。以頤所見外瘍之宜於溫養者言之﹐大約只有二種證候。一則腦疽﹑背疽﹐寒之在於經絡者也。其外形且多紅腫發熱﹐惟病發腦後﹐部位屬陰﹐且太陽寒水之經﹐外證必惡寒畏風﹐舌必淡白無華。其濕痰盛者﹐則多白膩濃膩﹐尖邊亦必不紅絳。脈必細澀無力﹐卽間有混濁而大者﹐則毒盛腫盛之故也。然必不能洪數滑實。亦有按之有力者﹐則毒勢凝聚不化之徵﹐尢爲重證。治之如法﹐其毒得化﹐證勢少松﹐而脈卽無力矣。其項背必牽彊不利﹐皆寒邪之確證。於法必溫經宣化﹐且必升舉大气﹐通行經絡﹝此所謂升舉大气者﹐如川芎﹑羌活﹐可以透達皮毛﹐使毒得解者足短不伸﹐動則大痛﹐而皮膚肌肉尙未腫也。此時亦以溫經散寒﹐通經宣絡﹐數付必效。

迨遲至數日﹐內分堅腫﹐而病狀始著﹐病根漸深﹐然脈尙細澀﹐舌尙白膩﹐仍用溫化﹐猶可及也。更逾數日﹐則寒邪化熱﹐其腫越堅﹐其勢越大﹐脈漸轉數﹐舌漸轉紅﹐而內欲釀膿﹐則用藥頗費斟酌。而淺者只知是證利於溫通﹐至此猶用一派剛燥﹐則催其成潰﹐鮮不久延難斂﹐漸爲瘡勞﹐則醫者之手續費事﹐而病者之性命可危矣。

此外則鶴膝﹑踝疽有寒濕證﹐有虛寒證﹐腰疽﹑腎兪疽多虛寒證﹐皆可溫養﹐甚者亦可溫補。流痰﹑流注有寒濕證﹐亦有虛寒證﹔骨槽有寒痰證﹐皆可相度機宜參用溫化。然熱藥必不可過度﹐過則寒必化熱﹐助其成膿﹐皆藥之咎﹐非病之變也。

若夫痰核﹑串﹑乳疽﹑乳巖﹑失榮﹑石疽諸頑證﹐其始堅硬異常﹐未始非陰寒凝結之象。然此等病源﹐皆挾郁火﹐且多在陰虛之體﹐和血養陰﹐猶虞不濟。而論者每謂此是寒凝實證﹐吾以溫藥和之﹐則離光普照﹐冰雪皆消。王洪緒陽和一湯﹐在彼固說得幾於無病不治﹐而近人用之﹐每見其獘﹐未見其利。愼不可辧證不淸﹐一味盲從。壽頤同研友潘輔臣室人﹐丙辰冬月﹐如覺左乳結核﹐丁巳正月﹐自服陽和湯十六帖﹐日漸長大﹐至三月中延頤延醫﹐情勢髙突﹐周遭七八寸延至腋下﹐手不能挾﹐已不可爲矣。其人性情安和﹐處境尙順﹐無鬱結證﹐而乳巖頑病竟迅速異常﹐至於此極﹐若非陽和湯必不致此。延至七月以漸脹裂﹐竟爾慘死﹐大可憐也。

卷上第三章

﹟治瘍藥劑

第九節

﹟論外瘍補益之劑

俗傳瘍科諸書﹐鮮不謂癰疽大證﹐利用補托。所以舉世之治瘍者﹐凡見證候較巨﹐無不參﹑術﹑﹑苓﹐惟補是尙﹐而素習景嶽者無論矣。不知瘡瘍大毒﹐气血壅滯﹐窒而不行﹐畱而不去﹐一經補托﹐其象何若。淸夜捫心﹐亦當覺悟。而暑熱之互阻﹐寒濕之痺著者﹐蠻補之變﹐又當何若。壽頤治瘍秉承先師朱氏家學﹐每謂除虛損流痰﹑腰疽﹑腎兪﹑附骨環跳數者以外﹐絕少虛證。而世之習於補托者﹐每引《本艸經》黃主治癰疽久敗瘡﹐排膿止痛之說﹐且謂金元以後﹐皆稱黃爲瘡家聖藥﹐宜乎一遇瘍證﹐無論癰腫赤﹐風火暑自始至終輒以黃從事。而腫者越托越髙﹐潰者且補且腐。古人所謂養癰貽害者﹐眞是爲此等補藥寫照。而病家醫家彼此不悟﹐其故安在。蓋卽誤讀《本艸經》黃一條之害也。繹《本經》之意﹐所謂治癰疽之久敗者﹐黃是固表實表之主藥。表虛之病﹐獨擅勝場。凡病癰疽而至於久敗﹐則膿水淋漓﹐津液耗竭﹐其虛在表﹐惟黃能補其耗傷﹐固其元气。《本經》大旨﹐極易明曉﹐非謂大毒乍發﹐邪勢方張者﹐而亦必一例用固表法也。不謂淺者讀之﹐只見其治癰疽云云﹐而置久敗瘡三字於不問﹐且更爲之申一解曰﹐是癰疽聖藥。一若凡是癰疽﹐不論虛實寒熱﹐有毒無毒﹐非用黃不可者。於是立齋景嶽之書盛行﹐而欲排膿者﹐越排則膿越多﹔欲止痛者﹐越止則痛越劇。教猱升木﹐爲虎附翼。賈生所謂一脛之大幾如腰﹐一指之大幾如股者﹐於是實踐其說﹐而不知卽其排膿止痛﹐有以玉成之。甚矣﹐古書之不易讀也。壽頤治瘍﹐非不知自有當補之法﹐如虛損流痰及腰疽﹑腎兪﹑流注等證﹐皆爲气血俱衰﹐運化不健﹐痺著不行。非得補益之力流動其气機﹐則畱者不行﹐著者不去。然必非專恃參﹑數味﹐可以幸中。若腦疽﹑背疽卽經腐化而膿毒不暢﹐惡肉不脫﹐無非气血不充﹐不能托毒外泄﹐亦非補劑不爲功。而老人虛人﹐尢須溫補。更有瘍毒卽潰﹐膿水較多﹐而其人頓形瘠者﹐亦宜參用補法。然一二劑後﹐胃納旣蘇﹐精神旣振﹐卽當撤去補藥﹐仍與淸理。蓋餘毒未淸﹐終防死灰復燃﹐補而益熾。亦如治時證者﹐大勢乍平﹐必不當驟然蠻補﹐反以畱戀余邪﹐釀成變幻。總之醫以治病﹐非以治虛﹐有病則惟以去病爲主﹐補養二字決非通治百病之法。內外二科﹐皆此一理。而舉世之習於立齋景嶽者不知也﹐而富貴家之知有虛不知有病者﹐不悟也。然則補藥療病﹐殆專爲迎合富家心理之作用乎。而醫學從此掃地盡矣。若其人果有虛證必當補養者﹐則自有內科理法在﹐非瘍醫界內之事﹐玆亦不贅。

卷上第三章

﹟治瘍藥劑

第十節

﹟論外瘍提膿托毒之劑

外瘍爲病﹐血凝气滯實證爲多﹐泄之化之消之散之通之行之猶恐不及﹐初無所用其托裏之法也。自淺者誤讀潔古黃爲瘡家聖藥一句﹐而瘍醫家竟以托裏爲能事﹐開口黃﹐動乎參﹑術﹐縱能迎合富貴家嗜好﹐而養癰貽禍之說﹐於以實踐。豈以其腐爛不巨﹐不足以顯醫者之絕技﹐必補之托之使痛苦旣深﹐而痛者之呼號益切﹐然後托孤寄命而可以邀大功耶。壽頤治瘍﹐恆謂自腎兪﹑腰疽﹑虛損﹑流痰外無虛證。然卽對此虛證﹐亦必以宣絡行气爲先務﹐初非全恃蠻補而可有消散之希望。若誤認托裏爲必要之訣﹐則外證越巨﹐而元气越傷﹐未有不速其成膿而殞其生命。此補中托毒一層最爲頤之所腐心切齒者也。惟附骨大疽膿成於裏﹐不能透達外泄﹐一時未便奏刀﹐則不得不投透膿之劑速其外達﹐庶幾膿毒可泄。不然者內攻益劇﹐蝕骨腐筋爲害越厲。此則皂刺﹐甲片固亦有時而偶爲借重。若漫腫無膿之時﹐萬萬不敢輕投此物。蓋甲片攻堅﹐皂刺銳利﹐皆有釀膿速潰之能力。苟其證尙可消﹐而輕率用之﹐則不能內消而令外潰﹐則無堅不破無孔不穿矣。至如腦疽﹑背疽兩證﹐以有膿外達爲順﹐無膿內陷爲危﹐非用透膿之法不可。然不過宣通气機﹐疏達腠理而已。川芎歸斷足以了之﹐非皂刺﹑穿山之任也。又疔毒爲瘍家大證﹐毒聚膿流﹐𨿽困無害﹔毒敗無膿﹐𨿽小必險。則以解毒淸熱大劑﹐消其餘腫而膿毒自回﹔必不可雜以透膿之藥﹐而膿自無不透者。凡此皆以透膿爲主義﹐而所以使之得膿者﹐又各有其理。以此知一證自有一証之治法﹐必不能執一板方而謂某方可有若何之妙用者也。

卷上第三章

﹟治瘍藥劑

第十一節

﹟論潰後養胃之劑

外瘍旣潰﹐膿毒旣泄﹐其勢已衰﹐用藥之法爲淸其餘毒﹑化其餘腫而已。其尢要者﹐則扶持胃气﹐淸養胃陰﹐使納谷旺而正气自充。𨿽有大瘍﹐生新甚速。蓋當膿毒未決之先﹐痛苦備嘗﹐其气已憊﹐胃納必呆。一旦決之使潰﹐痛定體輕﹐如釋重負。果有餘毒未盡﹐仍以淸理爲先。如其毒急焰已衰﹐必以養胃爲主。無論如何大證﹐但得胃气一調﹐轉機立見。縱其潰爛綦劇﹐亦可指日收功。但不可惑於俗書﹐早投蠻補。須知大勢乍平﹐火焰𨿽息而餘燼未泯﹐一得補益則鑪中添炭﹐未有不死灰復燃者。卽曰膿泄已多﹐正气須顧﹐要之精神已餒﹐濃膩必所不勝﹐礙胃減食尢多變幻。彼治傷寒大病善後之法﹐知能淸養和胃者必是傷寒名家﹔而治瘍科潰後調理之時﹐能守輕淸養胃者﹐亦是瘍醫老手。惟膿去痛定之後﹐余腫漸消﹐胃气旣旺﹐則鮮豬白肉在所不禁。以豬爲水畜﹐味本鹹寒﹐亦有化熱化毒功用。燉取淸湯可養胃陰﹐以助津液。血肉有情﹐竹破竹補正是瘍家應需妙品﹐不比傷寒初越﹐嫌其膩滯﹐未可遽食也。

卷上第三章

﹟治瘍藥劑

第十二節

﹟論瘍科通用丸散

治瘍之有丸散尙矣。《千金外臺》已開其例﹐有舉莫廢﹐至今沿之﹐蓋取其服法簡易﹐用以治尋常之證﹐可代煎劑之繁瑣耳。然旣爲普通性質﹐則泛治百病﹐必不能絲絲入扣。惟大旨以行气通絡﹐活血解毒爲主﹐要亦不背於理。近今俗尙所通行者﹐以王氏《外科全生集》之醒消丸﹑小金丹等爲最著﹐而蘇滬市肆之六神丸尢爲赫赫有名﹐幾爲婦孺咸知﹐莫不以爲外瘍必需之要藥。實則王林屋所用之方﹐已是呆笨不靈﹐實效甚鮮﹔若所謂六神丸者﹐則匯集重價之品一陶同治﹐其值兼金非不寶貴﹐然試按之性情效力﹐亦可嘗有切合之影響。縱曰珠黃解毒﹐腦麝宣通﹐意亦猶是﹐究竟一金之值買得幾何。少服則力量甚微﹐多服則可破中人之產。費而不惠﹐最是可嗤。

壽頤治瘍﹐稟承先師朱氏家學﹐旣以煎劑爲之主﹐本無取於祕制丸散欺人炫世。惟輕淺之病授以丸子﹐亦可有功﹐則簡而易行﹐尙不失利物濟人之志﹔而大證用作輔佐﹐又可以助煎劑之不逮﹐交相爲用自不可少。玆錄習用之品﹐公之同好﹐固各有其實在之效力﹐非市上之泛而不切者所可等視。惟病情旣隨時而變遷﹐則服法亦必與爲推移﹐量度輕重。必謂制成丸散﹐呆守板法而可以無投不利﹐則固理之所必無者也。

卷上第三章

﹟治瘍藥劑

第十三節

﹟論外治之藥

瘡瘍爲病﹐發見於外﹐外治藥物尢爲重要。凡輕淺之證﹐專恃外治﹐固可以收全功﹔而危險大瘍﹐尢必賴外治得宜﹐交互爲用﹐此瘍醫之學。𨿽曰理法必本於治內﹐煎劑是其基礎﹐而薄貼﹑末子﹑洗滌等事﹐允爲專門學術﹐非研究有素﹐閱歷深而細心體會者﹐亦不能悟徹此中神化也。

壽頤讀古今治瘍各書﹐外治諸法﹐亦旣汗牛充棟﹐而按其實在之效力未可盡信。於此始知徐洄溪謂治瘍必有祕授之說爲不虛。可知此公之於此道﹐自有家法淵源﹐獨惜其所著之書引而不發﹐不肯將此中祕旨宣布一二﹐以告後學﹐蓋猶有吝惜之意﹐足見閉關時代習俗誤人。以此老之學識宏通﹐而尙有祕之一字在其胸中。

得毋所見猶小﹐然所學不傳﹐亦頗爲此老惜之。頤嘗謂吾國醫學﹐未必無出人意表之妙﹐而向來奉爲家祕不肯告人﹐因而輾轉失傳埋沒不少。此道不揚﹐亦正坐此。然又嘗謂所學果精﹐方藥果效﹐亦何必祕。凡深藏而不露者﹐卽其學問不可告人之處。壽頤承師門之學﹐經治驗而來﹐未嘗非世俗之所謂祕授﹐竊以爲可以救人苦難﹐可以闡揚學識﹐民胞物與﹐卽在此中。請傾筐倒篋而出之﹐以與同志共爲肄習。藥不必貴而奇﹐惟在適用而有實效。是固正直蕩平之道﹐人人之所能知能行者。𨿽只寥寥無幾﹐然已足以泛應而有餘。果能神而明之﹐化而裁之﹐竊謂向來各家祕鑰﹐不肯示人者﹐或亦無以過此。

卷下第四章

﹟膏丹丸散各方

第一節

﹟退毒丸藥方

治瘍患初起﹐不論大小各證﹐陰發陽發。宣通經絡﹐行气活血﹐消散退腫﹐解毒定痛如神。惟頭面疔毒忌之。

制香附西羌活全當歸川斷肉﹝各三兩﹞生遠志肉﹝二兩﹞明腰黃白明礬﹝各一兩﹞廣滴三錢﹞

以上各爲細末和勻﹐另用眞杜蟾酥二兩六錢汾酒浸化﹐同杵丸如綠豆大﹐辰砂爲衣。小證每服分許﹐大證須服一錢至一錢五分。如初起酸痛堅腫能飲酒者﹐用熱黃酒吞丸﹔不能飲酒者﹐當歸﹑木香煎湯送服。須囫圇吞﹐不可嚼碎。如腫痛已甚﹐勢欲釀膿者﹐亦可服﹐但稍減之﹔卽膿成後﹐四圍余塊尙堅者亦可服﹐以消盡堅腫爲度。

【方解】

外科之有蟾酥退毒丸舊矣﹐然其方頗雜﹐殊未易效。此黃墻朱氏攺定之方﹐壽頤於庚戌八月在滬上治一婦人﹐腰疽大痛﹐形已髙突﹐背脊酸楚異常﹐勢有蒸膿之狀﹐知是大證可危。授以是丸約三錢許﹐囑分三服﹐用熱陳酒吞﹐每日一服。不意此人並作一次服之﹐且飲酒不少。黃昏吞藥﹐至夜半大熱如焚﹝本有身熱但不甚熾﹞﹐神志迷蒙﹐幾至不識人事畢卽往視之﹐則熱已大退﹐神志已淸﹐自說背痛銳減﹐轉側輕捷。再與宣通煎劑﹐不勞更方而愈。可見是藥效力之神。藥不瞑眩﹐厥疾不瘳﹐是之謂乎。

卷下第四章

﹟膏丹丸散各方

第一節

﹟退毒丸藥方

治風熱痰壅﹑腮﹑發頤﹑時毒﹑痰核﹑瘰及咽喉腫痛腐爛﹑肺癰﹑胃癰咯吐膿血諸證。

象山貝母﹝六兩﹞關西牛黃﹝五錢﹞透明腰黃﹝二兩﹞

以上各爲極細末﹐以好黃酒化陳膽星﹐杵和爲丸如大豆﹐辰砂爲衣。密收弗透空气﹐弗用鍛石同藏。每服三﹑五﹑七丸﹐細嚼緩咽下。

【方解】

此丸主治各證﹐無一非風熱結痰﹐凝聚不化。方中淸熱解毒﹐開泄痰壅﹐重兼用風藥﹐反以煽動痰熱助之上揚﹐必有流獘。此制方之深意﹐非缺點也。五倍之澀亦以火焰方張﹐防其四散走竄﹐丸子之與煎劑所以不同之處亦在此。若以五倍用入煎藥﹐卽是大謬

卷下第四章

﹟膏丹丸散各方

第一節

﹟退毒丸藥方

治療瘡大毒﹐火焰方張﹔大便不行者用之。地道一通﹐其勢自緩。

明雄黃﹝一兩﹞生錦紋﹝二兩﹞巴豆霜﹝揀取白肉紙色﹐壓去油塗四兩﹞

以上三味各爲細末﹐少加飛面五﹑六錢﹐米醋同杵爲丸如鳳仙子大﹐每服五丸至七丸﹐最重證不過十二丸﹐不可多用。溫開水吞。泄一二次﹐預備綠豆淸湯冷凍飲料數口卽止。虛人孕婦勿用。小兒痰食實證﹐發熱大便不通者﹐每用二﹑三丸﹐杵細飼之﹐泄一次卽愈。

【方解】

疔毒皆實熱證。地道壅塞﹐是以火焰上淩﹐其毒益熾。是方卽仲景備急丸之﹐鍼鋒相對。小兒亦可用之者﹐惟其大實大壅﹐故可下奪﹐且所服無多﹐不嫌其厲。京都有盛行之保赤散﹐卽是巴霜﹑朱砂。世皆知其有功﹐而不識中是何物。若使明告以方﹐當無不駭爲可怪。須知每服不過一釐﹐自不爲害﹐但不可頻用以傷脾胃耳。近年滬上某兒醫﹐亦自制有幼科通治之某某丹。頤曾見其藥﹐色亦微紅﹐當卽是京都之物。某君於幼科頗負時名﹐經驗已富﹐而亦用此。當可知是藥之不致貽禍矣。

卷下第四章

﹟膏丹丸散各方

第一節

﹟退毒丸藥方

治脘痛腹痛﹐痞結堅塊將爲肚癰﹑腸癰者。力能消腫定痛﹐奏效甚捷。腹痛﹑腹脹﹐凡是實證﹐𨿽無痞塊者亦佳。

莎根香附子生玄胡索﹝弗炒﹐各一兩五錢﹞艸烏廣木香桃仁﹝各一兩﹞川濃朴陳皮靑皮﹝各八錢﹞乳香沒藥﹝去油淨﹐各六錢﹞原麝香﹝三錢﹞

各取細末﹐煎糯米濃漿打和丸﹐每丸重約錢許﹐每料作一百大丸﹐辰砂爲衣。每服一﹑二丸﹐臨用打碎爲小塊﹐溫陳酒吞服。弗嚼細。不能飲者﹐砂仁湯下。妊身忌服﹐小兒酌減

【方解】

脘痛﹑腹痛以致痞結有形﹐釀爲瘍患﹐無非气滯血凝。治之之法﹐活血行气病重藥輕﹐亦復無濟。內服煎劑恆以桃仁承气爲主﹐時亦有效﹐而不甚捷﹐其獘在此。朱氏是方﹐丸以緩治﹐能直達下焦﹐畱連以宣通之﹐所以投之輒應。作爲大丸者﹐欲其久藏而香气不泄。打作小塊吞咽者﹐欲其緩緩消化﹐方能達到腸間﹐猶有力量以及患所。丸以米飲﹐取其粘結而不速化。制方之意極精﹐皆不可忽略看過。

卷下第四章

﹟膏丹丸散各方

第一節

﹟退毒丸藥方

治停寒積飲﹐肝胃气痛﹐痞結脹滿﹐嘔逆酸水痰涎諸證。亦治寒中霍亂﹐上吐下瀉﹐心腹絞痛﹐厥逆脈微欲絕者。

天臺烏藥﹝六兩﹞北細辛﹝四兩﹞淡吳萸﹝一兩五錢﹞川古勇黃連﹝四錢﹞廣新會皮﹝五兩﹞廣木香廣郁金紫降香制半夏﹝各三兩﹞黑沈香﹝上重者水磨細末﹐日幹﹐弗烘﹐一兩﹞

各爲細末和勻﹐每服一錢至二錢﹐開水調吞。

【方解】

肝胃气痛﹐而至痞結脹滿﹐寒痰凝結者爲多。卽嘔吐淸水﹑酸水﹐陽無權﹐飲積不化﹐於法必當溫運。此與肚癰﹑腸癰相去亦只一間。但癰多郁熱﹐溫藥未可槪投﹔此則以痛爲主﹐非溫辛不能開痺。𨿽間亦有肝陽鬱結﹐不利溫燥之證﹐然大痛之時﹐每多發冷畏寒﹐甚者且冷汗淋漓。授以此散﹐往往桴應。惟當痛勢旣定之後﹐必須峻養肝陰﹐方爲培本正策耳。

﹝附﹞新方九痛丸治宿年九種胃痛﹐如刀如椎﹐絞結胸腹﹑腸胃之證﹐無不神應。

白川椒公丁香髙良姜廣木香明腰黃江子仁﹝卽巴豆﹐揀取白仁壓淨油質各一兩﹞五靈脂﹝八錢﹞西藏紅花﹝六錢﹞

各爲極細末﹐用汾酒泛丸如綠豆大﹐不可蜜丸。每服七釐﹐溫汾酒一杯吞服。泄一二次﹐飲冷粥湯一二口卽止。定痛極驗。重者不過三付。有年久恙﹐可根株。

【方解】

此吾鄕某氏年施送之藥﹐遠近來索﹐都稱捷驗。頤索得其方﹐溫下以除痼陰則正气益耗﹐再發當劇﹐不可不慮。

卷下第四章

﹟膏丹丸散各方

第一節

﹟退毒丸藥方

治梅毒下疳﹑淋漓陰諸證﹐眞陰已虛﹐不任攻伐者。

老色蘆薈﹝五錢﹞眞淨輕粉﹝三錢﹞關西牛黃﹝二錢﹞桃仁杏仁﹝去皮各三十粒﹞明淨腰雄黃﹝四錢﹞

以上爲細末﹐打和丸如綠豆大﹐壯者每服一錢至二錢﹐弱者減之。以鮮生地﹑仙遺糧﹑銀花三味煎湯送下﹐卽以此三味常服代茶。

【方解】

梅毒一證﹐非蕩滌不爲功﹐然毒焰囂張﹐眞陰已薄﹐一路攻削亦所不勝﹔況﹐惟此能祛絡脈之毒﹐主藥在是。淺者視之﹐每謂汞是劫毒﹐最防收入骨髓﹐轉滋變幻。

淸解輔之。二三日間梅瘡盡伏﹐其效如神﹔而毒得汞力﹐伏藏於內﹐遲之又久﹐然後發泄﹐則橫決淫溢不可復制。此方汞尙不多﹐而牛黃腰黃﹐卽以解此猛烈之毒﹐更用蘆薈二仁導之使泄﹐已無伏藏之慮。且又有湯引淸利通溲﹐二陰皆有去路﹐配合自有法度。朱閬師主治毒門﹐必以是丸爲主﹐投之輒應﹐頤見已多。惟效果稍緩﹐不能克日成功﹐則王者之師﹐固不如雜霸之君﹐必責效於旦夕。試觀東西醫學﹐於此一科﹐內服外治無不用汞。又有以白檀香油治淋濁者﹐亦必每丸中稍稍入三仙丹半釐許﹐取效亦極敏捷。以此知汞固毒門中之無上神丹也。若服之過度﹐則齦浮齒痛﹐卽是汞毒發見之證。是宜停藥﹐而大淸其胃。惟此丸則萬無斯獘﹐不必過慮。若能采得鮮仙遺糧﹐白色者﹝紅色者不入藥用﹞數十百斤杵碎﹐熬取濃汁如膏﹐日常代茶﹐尢多尢妙。毒門聖藥﹐大有效驗而無流獘。

卷下第四章

﹟膏丹丸散各方

第一節

﹟退毒丸藥方

治淋濁不論新久﹐皆效。

眞川黃柏﹝研細末﹞淨海金砂二味等分﹐以鮮豬脊髓﹐去皮﹐只用髓質生打和丸﹐日幹﹐每服二三錢﹐淡鹽湯吞。

【方解】

赤白濁是精竅病。溲淋結澀疼痛﹐𨿽似溺竅病﹐然血淋膏淋﹐流血流脂﹐亦所能﹐而以豬脊髓和丸﹐從奇經著想﹐竹破竹補﹐大有巧思﹐宜其投之輒應。

卷下第四章

﹟膏丹丸散各方

第一節

﹟退毒丸藥方

治小兒停痰積熱﹐發熱不退﹐大便不爽。亦治溫熱病胃腸實熱﹑斑疹丹痧﹐及暑濕痰熱﹑赤白滯下﹑實熱便閉﹑婦女血熱瘀垢﹑月事不調﹑瘍科瘰痰核﹑時毒發頤﹑腮溫毒﹑實熱咽喉腫爛﹑乳蛾喉疳﹑喉痺喉癬﹑牙疳﹑舌疳﹑口糜﹑重舌﹑暑天熱癤諸證。

眞陳上好膽南星生錦紋老色天竺黃紅芽大戟千金子霜﹝去淨油﹞生玄胡索象貝﹝二兩﹞麒麟竭明淨腰黃眞熊膽﹝各一兩五錢﹞當門麝香大梅片﹝各三錢﹞

以上各爲極細末﹐糯米飲杵爲錠。不拘大小﹐臨用磨服。大人四﹑五分至一錢﹐小兒減之﹐隨證酌量。妊身弗服。腫瘍亦可磨敷。

【方解】

萬應錠者﹐京師最有名之小兒通用藥也。杵丸如小棗核﹐金箔爲衣﹐故俗稱﹐生痰生熱﹐變生百病﹐苟非久瀉傷脾﹐無往而不爲實證。錢仲陽兒科聖手﹐試讀其《小兒藥證直訣》百數十方﹐消導淸熱者﹐十之八九﹔用巴霜﹑牽牛﹑大黃者﹐不一而足。不明此理﹐能不駭然。抑知小兒服藥﹐最是無多﹐如用尋常艸木﹐則幾微之藥﹐有何功力。惟猛烈者苟得數釐下咽﹐已能蕩滌垢穢﹐消融渣滓。不須再服﹐而已奏膚功。此正是古人之識力獨到處。此錠淸熱解毒﹐消食導滯﹐活血行气﹐力量雄濃且不用巴霜﹐尢其穩妥。但原方尙少痰藥﹐嫌未盡善。甲寅初冬﹐頤偶向吾師閬仙先生談及﹐先生謂可合用玉樞丹﹐法當損爲之。因除原方之乳沒﹐以旣有腦麝﹐則無取乎疊牀架屋。且膚庸之藥本無足重﹐又去自然銅。

以金石礦質﹐太嫌猛厲﹐幼孩臟腑柔脆不能勝任﹐且亦非必需之物。加入膽星﹑竺黃﹑大戟﹑毛菇﹑千金霜﹑腰黃﹐以成是方。則小兒實熱無往不宜﹐抑且解毒化痰。治時邪溫毒﹐溫熱斑疹﹐暑熱痧气﹐赤白帶下﹐停食結痰﹐气滯滿悶﹐實熱便閉﹐女科月水不利諸病﹐胥可借用﹔而外科熱毒﹐咽喉腫爛﹑乳蛾﹑舌疳﹑牙疳﹑口糜﹑發頤﹑時毒﹑腮﹑耳等證亦則疔瘡忌散﹐內風忌升﹐議去腦麝而加生牡蠣﹝自然粉﹞﹑生石膏﹝各三兩﹞﹑羚角﹝水磨﹐三錢﹞等潛降之品﹐別爲一料﹐則完美矣。

卷下第四章

﹟膏丹丸散各方

第二節

﹟薄貼各方

今之膏藥古稱薄貼。自退毒消腫﹐以及旣潰之後提膿化腐﹑搜毒生肌﹐無不惟薄貼是尙。𨿽另摻末藥﹐各有分寸﹐而膏藥本以藥物合成﹐亦必自有分別﹐不可溫涼寒熱混爲一陶。

市肆中物油質不淨﹐甚且助其化腐﹐固不可槪用。而瘍醫家自制薄貼﹐亦復只有一種﹐其意以爲但當於末藥中分別療治﹐已是各合其宜﹐則薄貼一層﹐亦可不復注意。黃墻朱氏備有數種﹐分治寒熱之證﹐實在至不可少。頤參觀新學﹐恆謂中醫舊法﹐太嫌粘膩﹐苟其腐化已劇﹐則油紙薄貼不能吸收膿水﹐殊未盡善﹐不如新法用脫脂棉紗較爲收濕。間嘗采取其法﹐而別以自制藥末分別用之。𨿽不中不西亦中亦西﹐俗子見之﹐不爲竊笑於其側者。然自謂執其兩端﹐而用其中﹐頗爲可取。玆亦並及之﹐慧眼人當不致以「騎墻派」三字妄生非議也。

卷下第四章

﹟膏丹丸散各方

第二節

﹟薄貼各方

治陽發紅腫及潰後膿水未淨者﹐各以應用末藥﹐摻上用之。

大生地﹝切薄片一斤﹞全當歸﹝八兩﹞羌活黃芩川柏﹝各三兩﹞玄參苦參甘艸﹝各四兩﹞白芷赤芍﹝各二兩﹞錦紋大黃﹝六兩﹞木鱉子﹝一兩﹞

以上各爲片﹐用眞芝麻油二十斤﹐大鍋煮沸﹐先入生地﹑木鱉子熬二十分鐘再入諸藥﹐俟焦枯離火﹐用細布漉去滓淨﹐另入淨鍋文火熬沸﹐乃以篩細廣丹﹑篩細定粉﹝卽鉛粉﹞各兩斤以離火﹐預研血竭﹑腰黃﹑輕粉﹑銀珠各一兩五錢﹝最好再加麝香﹑梅片不拘多少﹞同調勻。預以大缸注水﹐乘膏熱時傾入水中﹐浸至半涼時﹐卽在水中分作數團﹐約每團一斤許。另入甕中淸水養之﹐密封候用。日久不壞﹐油紙攤貼。

【方解】

此薄貼能消陽發腫塊﹐淸熱解毒﹐無論已潰未潰俱可通用。潰後並口。瘡瘍小癤卽貼此膏﹐不必另加摻藥﹐亦無不效。惟潰腐巨大者﹐油紙攤膏不吸膿水﹐宜用西法棉紗﹑棉花﹑鋅養油膏﹐再加提膿化腐末子爲佳。至新肌已滿膿水不多﹐覆蓋此膏卽易收口。

卷下第四章

﹟膏丹丸散各方

第二節

﹟薄貼各方

治陰發大證﹐形巨腫堅﹐酸痛徹骨﹐皮肉如故者﹔或但骨節酸楚﹐尙無形塊者﹐及肚癰腸癰﹐堅塊深邃等證。凡閃傷﹑跌撲﹐風寒濕邪三气痺著﹐肢節酸癰﹐舉動不利等證皆效。

急性子﹝五兩﹞大南星﹝三兩﹞川烏艸烏漧薑羌活獨活﹝各二兩﹞

以上各切片﹐用眞麻油十五斤煎沸﹐先入鳳仙莖熬二十分鐘﹐俟不暴﹐再入生地。又熬十餘分鐘﹐乃入諸藥煎枯漉淨﹐另入淨鍋﹐文火熬沸﹐入篩淨廣丹﹑篩細定粉約一斤半﹐柳木棍不住手攪極勻﹐滴入水中試老嫩。如上法膏成離火﹐預研細麝香五錢﹐乳香﹑沒藥去油各三兩﹐上安桂末丁香末各二兩調勻﹐入水成團﹐藏如上法。

潰瘍多宜淸涼﹐如元气虛寒﹐潰久不收之證﹐亦宜用此膏攤貼。如治跌撲損傷筋骨疼痛及寒濕痺著之證﹐則另加四溫丹和勻攤貼。市肆中有通行萬應膏尙不及此。搓成丸子捏如餅﹐亦貼風寒頭痛。如治陰疽大證﹐亦宜再加四溫丹和勻﹐攤濃膏藥貼之。

【方解】

唐人已有薄貼之名﹐知膏藥之發明已久。瘍證半多濕熱﹐不宜於溫﹐陰寒凝結之證﹐則淸涼正在所忌。而雜病之經絡筋骨肢節間證﹐亦有宜於外治者﹐此溫煦一法﹐正不可少。瘍科家有加味太乙膏一方﹐𨿽可通外瘍﹐惟於陰寒大證尙不貼切。敝師門朱氏自定此方﹐專爲虛寒及雜病立法﹐旣可宣絡活血﹐亦能消腫軟堅﹐適用處正復不少。欲治瘍科亦是不可不備之藥。

卷下第四章

﹟膏丹丸散各方

第二節

﹟薄貼各方

凡煎煉薄貼必先煉此油﹐漉淨另貯﹐則煎成薄貼﹐有時嫌老﹐可以此油隨意加入﹐如在三冬之月天气大冷﹐薄貼攤在紙上卽不粘手﹐貼於患處極易剝落﹐亦必以此油稍稍和勻攤貼﹐則膏嫩而粘。又此油可調藥末﹐敷諸瘡濕爛﹐比用生麻油爲佳。若以此煉成之油如上法調入黃丹﹑鉛粉卽成膏藥﹐亦可貼一切瘍患。另加應用藥粉﹐亦可敷衍應酬﹐但不能及上二方之速效耳。

生地﹝四兩﹞羌活獨活當歸甘艸﹝各三兩﹞龜板﹝八兩﹞

用麻油二十斤﹐先入龜板後入生地﹐又後入諸藥﹐煮枯去滓候用。

卷下第四章

﹟膏丹丸散各方

第二節

﹟薄貼各方

治眼癬漏睛瘡﹐鼻﹑唇疳﹑乳癬﹑乳疳﹑臍瘡﹑臍漏及肛瘍諸痔﹐莖疳﹑陰蝕等證﹐不能用拔毒去腐三仙等丹者。

川古勇連川柏皮玄參﹝各四兩﹞大生地生龜板﹝各六兩﹞當歸全﹝三兩﹞

以上各切片﹐用麻油五斤﹐文火先煎生地﹑龜板二十分鐘﹐再入諸藥煎枯漉滓淨﹐再上緩火﹐入黃蠟二十兩化勻﹐密收候用。

【方解】

此膏所治諸證﹐皆在柔嫩肌肉﹐旣不能用拔毒薄貼﹐然摻以提毒化腐則倍當其痛﹐且致加劇﹐故制是方淸熱解毒﹐亦能去腐生新。但必須時常洗滌﹐挹幹毒水用之﹐始有速效。

卷下第四章

﹟膏丹丸散各方

第二節

﹟薄貼各方

治頑瘡久不收口﹐膿水浸淫﹐浮皮濕癢﹐並不深腐之證。若足脛濕﹐久年不愈者此膏眞象皮﹝三兩﹐無眞者則以驢馬剔下之爪甲代之﹐可用四五兩﹞當歸全壯年人發﹝洗淨垢﹐各二兩﹞大生地龜板﹝各四兩﹞眞麻油﹝五斤﹞

先煎生地﹑龜板﹑象皮﹐後入人發﹐當歸熬枯去滓﹐入黃蠟﹑白礬各六兩﹐川連汁制上鑪甘石細末半斤﹐生石膏細末五兩﹐文火上調勻﹐弗煎沸﹐瓷器密收﹐油紙攤貼﹐量瘡口大小爲度﹐外以布條輕輕纏之﹐二日一換。膿水少者﹔三四日一換。此膏亦可攤於西法之脫脂棉紗上﹐較用油紙者易於收濕長肉。

【方解】

多年頑瘡﹐浮皮濕腐以及瘡﹐皆最不易速效。尋常去毒化腐﹐生肌收口之於粘合。此是朱閬師自制之方﹐用之四十餘年極有奇效。

光緒季年﹐閬師治一奇證。是蘇州鄕人﹐年三十餘。初起頭頂堅塊﹐漸大漸髙﹑不癢不痛亦不頑木﹐相安無事者五年餘﹐乃浮皮漸腐﹐稍有膿水﹐亦不甚痛﹐而眠食起居諸無所苦。百里內外醫家﹐幾於徧試﹐莫識何證﹐乃詣蘇垣天賜莊美國醫生柏樂文處就醫。柏謂外𨿽腐而內則大堅﹐若用割法血出必多﹐且內是腦蓋﹐堅塊附著腦蓋骨﹐割之必有流獘﹐宜以腐爛之藥漸漸滲之﹐使蝕去堅塊方可收功。而西法則無腐化之藥。聞中國治瘍家有腐蝕惡肉之法﹐能不傷好肉﹐汝可訪求中醫之長於外科者﹐請其用藥﹐將滿頭塊硬頑肉漸漸腐脫﹐則余當以西法爲汝收口。其人乃訪得黃墻治瘍素有聲譽﹐始孥舟來閬師處。則外形幾於頭上另有一頭﹐髙逾二寸﹐徑三寸有餘﹐其帽搖搖﹐不其發﹐使登龍山﹐必效孟生故事。視其腐處確在浮皮﹐但有滋水﹐而無膿無血﹐按之則堅如石亦不做痛﹐確不能識是何病﹐抑必不能言其病理若何。初亦只用普通化毒之藥﹐無甚進退。後病患述柏醫生說﹐乃摻以枯痔散﹝此散卽積半年餘﹐堅硬已盡﹐露出腦蓋完全光滑漧燥之骨﹐四圍毫無餘硬﹐直徑至四寸餘。師謂如此光滑﹐無絲毫肉質﹐𨿽無變證﹐飲食起居俱如無病﹐潰口亦不流血但微有膿水。蓋骨中合縫如犬牙相錯者﹐微微按之稍有稀膿﹐幸毫不痛癢﹐腦中亦不覺有病。以腦蓋之骨𨿽不甚濃﹐而兩面硬骨中夾一層如海絨之質﹐天然生理﹐所以保護腦髓者﹐本極周到﹐所以外皮蝕盡而腦不受傷﹐此証之所以終獲安全者亦在此。然收口必難﹐彼美醫柏氏﹐旣謂蝕去之後彼能收功﹐姑且令其求治於彼﹐則西法治外﹐素以神妙見稱﹐當必視吾家舊學﹐較易一籌。於是囑其再往柏處﹐以踐曩日之約。乃不數日而其人又來﹐述見柏之後﹐歷敍一路用藥之法並陳中醫收口必遲﹐請其施展妙腕﹐早竟大功。詎柏一見頑肉果盡﹐俯首沈思﹐謂中國醫學確有殊功﹐汝旣遇此能手﹐則渠旣有此術蝕盡惡腐﹐渠亦必有收口妙藥﹐以成全績﹐固無待余之越俎代庖﹐此亦君子不奪人功之意云云﹐所以復來求治於我公。柏醫之言﹐婉轉得體﹐大是善於辭令。閬師乃卽以此膏與之﹐復於四圍接連皮肉處﹐加用生肌藥末。初則漸漸有新肉絲絲﹐逐次蔓延骨上﹐而四旁緩緩收縮﹐但巓頂光滑之骨如故。積一年許收至闊二寸餘﹐前後尙三寸許﹐則常貼此膏﹐而絲絲之新肉﹐不復上延。更摻生肌藥粉﹐亦復不應﹐授以補劑內服﹐又隔多時﹐形仍如故。師乃謂此正頂光骨﹐歷久不收﹐藥力無效﹐則欲收全績﹐殆以難之。而病者必再四相問是否別有法子﹐𨿽費稍巨﹐尙可勉辦。師因憶及古人有天靈蓋入藥一層﹐意此證部位相合﹐或能收效。乃告以此證有此一法﹐但擾及枯骨天良說不過去﹐理所必不忍爲﹐無已則試以狗骨代之﹐當能有濟。又閱數日﹐其人竟持片骨來﹐請以合藥。乃烘焦﹐以和入生肌末藥中﹐囑摻在四周﹐仍以此膏蓋之﹐竟漸以漲滿﹐甫二三月而全功就緒。初則新肌光滑不能生發﹐遲至年餘﹐乃新發漸布﹐不復如牛山之濯濯。此人往來於黃墻村上者﹐前後凡三年餘﹐儼如舊友﹐頤至師處曾三四見之。厥後病愈而歲時饋問不絕。此是大奇之證﹐𨿽不能洞囑病機﹐幫助眞相﹐而前後治驗確有可傳。此膏之效亦可槪見。爰爲追述始末﹐附識簡端。可見吾師家法淵源﹐固自有加人一等者。黃墻醫學﹐洵非浪得虛譽云爾。

卷下第四章

﹟膏丹丸散各方

第二節

﹟薄貼各方

治大毒巨腐﹐膿水甚多﹐及濕頑瘡﹐淹久不收等證。

鋅氧粉凡士林杵勻成膏﹐以脫脂棉紗﹐量瘡口大小﹐攤膏貼之。棉紗背後﹐須襯脫脂棉花薄薄一層﹐膿水多者一日再易。此膏無粘性﹐須以脫脂棉紗長條輕輕纏之。

【方解】

大毒腐化已劇﹐舊法薄貼粘力太富﹐旣不能收濕吸膿﹐而又罨滿瘡口﹐閉塞侵襲﹐免染菌毒﹐初無化毒化腐效果。治彼之學人﹐固無不以此爲恆用之品﹐而萬病一律﹐太嫌呆板﹐功效殊不足言。然棉紗棉花吸收膿水﹐能令瘡口潔淨﹐不生穢气﹐是其所長﹐可以補舊法薄貼之未逮。頤借用其長﹐以治腐爛數寸之大瘍﹐卽以舊法應用化毒化腐生肌收口未子量度用之﹐旣能吸盡膿水使瘡口潔淨﹐而復有化毒去腐之能力﹐庶幾互濟其美﹐呈功尢速。惟膏無粘性﹐不得不用纏紮之法。然纏之不可太濃﹐紮之不可太緊﹐方能气血貫通﹐生肌迅速。而治彼之學人﹐只知纏紮嚴密﹐重量固護﹐甚者且雜以棉花﹐包裹丰濃。陽發熱毒﹐反以助其鬱蒸﹐腐爛益甚﹐則有良法而不善用之﹐適以爲害。試觀病患之從醫院出者﹐患處如被重裘﹐十人而九用其法而不悟其意﹐爲利爲獘﹐未有不得其反者﹐是亦可以深長思矣

卷下第四章

﹟膏丹丸散各方

第二節

﹟薄貼各方

治遊風濕注﹐黃水瘡﹐膿窩瘡等﹐膿水浸淫﹐癢不可耐者。

鋅氧粉東丹凡士林樟冰﹝量加﹞

同杵勻成膏。樟冰份量﹐須視癢之輕重﹐酌量成分﹐太多則痛﹐太少則病重藥輕﹐亦復無效。此等證膿水極多﹐濕熱之毒甚厲。膿水浸淫所及﹐卽令癢瘙蔓延四散分竄﹐並可傳染他人﹐不可不洗滌淨盡﹐挹幹膿水﹐再塗此膏。瘡重者﹐亦用棉紗輕輕纏之﹐一日一洗換。

﹐驗者是無投不利﹐取其修合最便故也。

卷下第四章

﹟膏丹丸散各方

第二節

﹟薄貼各方

癢瘡之輕者宜此膏。

鋅氧粉凡士林水楊酸用如上法。

【方解】

水楊酸亦西藥﹐收濕止癢﹐蓋亦樟冰同等之性﹐而無气臭。較之樟冰則和平而淡泊﹐輕證可用﹐癢重者不足恃。

卷下第四章

﹟膏丹丸散各方

第三節

﹟退毒膏丹

瘍患堅腫﹐初起可退﹐𨿽以內服煎劑爲主﹐而外治藥末必不可少。朱氏成法簡而易行﹐但分陰陽二證。度量輕重﹐已是無往不宜。可謂指南之車﹐金鍼度世也。

卷下第四章

﹟膏丹丸散各方

第三節

﹟退毒膏丹

治癰疽初起﹐不論深淺大小皆可用。

上瑤桂﹝去粗皮二兩﹞北細辛﹝去淨泥垢一兩﹞漧薑﹝八錢﹞公丁香﹝五錢﹞

各爲細末﹐小證每用二三分﹐上用溫煦薄貼蓋之﹔大證則用三五錢﹐調入溫煦薄貼料中攤貼﹐或再加麝香分許。

【方解】

此腫瘍初起形巨塊堅者通用之藥。凡酸痛漫腫﹐深在肉裏﹐附著骨節者﹐溫暑天熱癤初起時形塊𨿽堅者弗用。

卷下第四章

﹟膏丹丸散各方

第三節

﹟退毒膏丹

治癰瘍髙腫將欲成膿﹐及陽發初起﹐來勢迅速者。又乳瘍﹑乳發﹑胸臂腹皮諸癰﹐內挾肝膽相火﹐不能用四溫丹及溫煦薄貼者﹐宜以此膏粘於淸涼薄粘貼用之﹐未成可消﹐已成卽提膿髙腫﹐易於鍼潰﹐捷驗異常。

蓖麻子﹝去殼取淨白肉一斤﹞大天南﹝臘月牛膽汁制透六錢﹞乳香沒藥﹝制去油各三兩﹞急性子﹝一兩﹞銀朱血竭﹝各二兩﹞上好麝香﹝三錢﹞

以上先以蓖麻子置石臼中捶極細﹐綿稠如醬﹐乃入後七味﹐俱各先研細末﹐緩緩杵勻﹐瓷器密收聽用。

【方解】

此方以蓖麻爲君﹐銀朱﹑急性子等爲佐﹐消腫退毒﹐捷於影響。陽發瘍患初。古書稱蓖麻能墮胎云云﹐亦以其流動而過甚言之。然壽頤習用此膏﹐卽孕婦癰瘍皆不避忌﹐確未有因此墮胎者﹐以此知古說之未可盡信。亦猶古今本艸皆云凡食蓖麻者一生不可食大豆﹐犯此忌者必脹死﹔而壽頤在七八齡時﹐有人贈此種子﹐云是外國豆﹐蒔之後圃﹐秋收輒數十斤﹐炒熟之﹐闔家作爲消閒食品者凡六七年﹐不知是蓖麻子﹐亦不知忌食豆也﹐然全家幸未嘗一病。迨弱冠時﹐始知向之所謂外國豆者﹐原來卽是蓖麻之俗名。又其後研究醫藥﹐乃見有忌豆之說﹐於是悟到凡百醫書﹐大都人云亦云﹐未必皆爲確論。姑附識於此﹐以見此物之眞。後有君子﹐欲於醫藥中求實在效力﹐不可不從經驗閱歷四字上﹐有一番精細工夫。

若彼此懵懵﹐徒於故紙堆中尋生活﹐亦安往而不誤己誤人也耶。

卷下第四章

﹟膏丹丸散各方

第三節

﹟退毒膏丹

消堅腫﹐定酸痛﹐陰寒之證甚效。

急性子一味研末﹐隨證大小酌用﹐熱陳酒調敷患處﹐外用溫煦薄貼蓋之﹐或調入溫煦薄貼作濃膏藥貼亦佳。

【方解】

急性子性最激烈﹐內服催生墮胎﹐其效甚迅。以作外治﹐宜其通經入絡﹐散腫定痛﹐捷於影響。此壽頤以意爲之﹐試用頗應﹐命名「獨聖」﹐允無愧色。

卷下第四章

﹟膏丹丸散各方

第三節

﹟退毒膏丹

治暑瘍熱癤﹐小證初起﹐能消堅塊止痛。此酒色如醬油﹐耳食者皆謂西法醬油藥水可以消毒﹐卽此。

碘片﹝一錢五分﹞火酒﹝四兩﹞

此藥入酒卽化﹐用時以毛筆蘸酒塗患處﹐一抹卽幹。不可頻搽﹐須隔五六小時再搽一次﹐肌膚小癤自能消散。如搽之太過﹐卽令外皮腐爛﹐滋水侵淫﹐反以貽害。

【方解】

此西法也。西學家亦以爲普通用品。然碘片之力極厲﹐貯入瓷瓶中﹐如以木﹐自能深入肌腠﹐以消堅塊。但藥性自外而入﹐幾如硝鏹性質﹐頻頻用之﹐卽令肌膚髮腐﹐而內之堅塊如故﹐所以只能治小小之癤﹐淺在皮裏方能有效。若腫塊稍深﹐則藥力亦不及病所﹐縱使外皮腐爛﹐亦不能消其堅腫。恆見有並以治瘰痰核﹐深藏經絡之證﹐則未見其利﹐只見其獘﹐是不知於藥物性質上體會研究者也。

卷下第四章

﹟膏丹丸散各方

第四節

﹟退毒敷藥

瘍患初起﹐其有形塊者﹐但貼退消膏藥﹐已是適用﹔而漫腫無垠﹐不辧根腳者﹐則薄貼卽無所用之。此惟末子敷藥﹐可以徧塗患處﹐使之收束﹐其輕者亦可消散。市肆中有如意金黃散一種﹐未嘗普通習用之品﹐瘍醫書中無不載之。然藥味尙未免稍雜﹐輕證可效﹐重大者頗嫌不勝其任﹔且只此一方﹐而以通治寒熱虛實﹐總嫌籠統不切。徐洄溪所謂一證有一證切要之藥﹐非通套方劑﹐可以奏效云云﹐固亦有見於此。然必每證各備敷藥亦太繁瑣﹐此老蓋未免大言欺人。敝師門朱氏分溫涼兩種﹐如薄貼之例﹐亦已無施不可。簡而能賅﹐是可法也

卷下第四章

﹟膏丹丸散各方

第四節

﹟退毒敷藥

如意金黃散宜於陽熱而不利於陰寒。凡病在筋骨﹐先酸痛而後堅硬漫腫者﹐金黃散必不可用。黃墻朱氏數世研究﹐深知其獘。業師閬仙先生因訂此方﹐以治附骨﹑環跳等證初起隱隱痛楚﹐漸至成塊木腫者﹐其效最捷。並治跌僕損傷﹐筋骨掣痛﹐皆效。

炒香附﹝四兩﹞西羌活川獨活上安桂﹝去枯皮﹞生南星北細辛﹝各三兩﹞粉甘艸﹝四兩﹞川烏艸烏髙良姜﹝各二兩﹞公丁香﹝一兩﹞急性子﹝五兩﹞

各取極細淨末和勻﹐臨用時以無灰酒加連根蔥三五莖煎沸調藥﹐熱敷患處﹐絹包裹﹐一日再易。寒甚者﹐合四溫丹等分用。

卷下第四章

﹟膏丹丸散各方

第四節

﹟退毒敷藥

此則如意金黃散之變法。金黃散性偏寒涼﹐惟赤腫大熱者爲宜。若初起肌肉腫痛﹐猶未發赤﹐𨿽曰亦是陽證﹐但气滯血凝﹐藥宜疏通﹐乃可消散。遽以大涼之藥遏郁之﹐則气血堅凝﹐反不可散﹐是逼其團結﹐蘊釀成膿﹐適以助之成潰﹐伊芳誰之咎。治此者縱不可用溫藥助虐﹐亦必以通絡泄散爲惟一祕訣。閬仙朱先生手訂是方﹐淸涼而不偏於陰寒﹐散腫軟堅﹐疏泄郁熱﹐以治陽發紅腫熱﹐或尙未髙腫色赤﹐乳癰疔毒﹐漫腫堅硬者﹐無不應手捷效。其功實在金黃散之上。

羌活當歸甘艸﹝各三兩﹞陳皮黃柏大黃急性子﹝各二兩﹞南星白芷赤芍﹝各一兩五錢﹞馬牙硝銀朱﹝各一兩﹞綠豆粉﹝四兩﹞

以上取細末和勻密收。紅腫熱者﹐以忍冬藤杵自然汁調敷。大靑葉﹑芙蓉葉﹑馬頭﹑馬齒莧等自然汁皆可用。時毒﹑發頤用防風三錢﹐薄荷葉二錢煎湯調敷﹐或加薄荷油十許甘艸煎湯乘熱調敷。

卷下第四章

﹟膏丹丸散各方

第五節

﹟圍毒移毒

凡癰疽大毒﹐漫腫無垠﹐根腳四散﹐其毒不聚﹐最是惡候。難消難發﹐遲延日久﹐必多變幻。故收束瘡根一法﹐至不可少。又有瘡發於骨節轉側之間﹐釀膿化腐﹐恐礙關節﹐亦宜外敷移毒末子﹐使其移至一偏﹐讓開要害﹐則縱使成膿﹐可免損及運動。古法此類方藥﹐亦頗不鮮﹐而效者寥寥。此是朱氏恆用之藥﹐較古書成文爲效迅速﹐是收束瘡根必要之品。外科書中別有此名﹐用芙蓉葉﹑蒼耳艸二物搗塗﹐只用以治熱癤輕證﹐非此方可比。

大五倍子﹝去蛀屑微炒成團﹐候冷研細﹐三兩﹞杜蟾酥﹝幹研細﹐五錢﹞藤黃﹝三兩﹐先以好白芨山慈菇﹝各三兩﹞制南星﹝一兩﹞

以上先以後五物用陳米好醋二大碗文火熬濃﹐絞去滓﹐乃和入醋煮之藤黃同熬成膏﹐俟極濃乃和入五倍子﹑蟾酥﹑二礬細末。調勻離火﹐再入上麝香細末三錢﹐杵勻制成錠子﹐陰漧收藏。臨用時以醋磨濃﹐塗瘡根四圍﹐幹則潤之以醋﹐一日洗去再塗﹐極效。欲移毒使偏﹐則如上法塗其一偏﹐而塗藥處自能退腫﹐其毒聚於未塗藥之一偏矣。可保骨節不致損害﹐是卽避重就輕之法。

卷下第四章

﹟膏丹丸散各方

第六節

﹟化腐搜毒收濕止癢諸方

此卽升丹﹐一切潰瘍皆可通用﹐拔毒提膿最爲應驗。凡尋常之證﹐得此已足。但濕瘡有水無膿及頑證惡腐不脫﹐或起缸口﹐或黑腐粘韌﹐久潰敗瘍﹐則別有應用藥末﹐非此可愈。

凡潰瘍近口近目處弗用﹐乳頭﹑臍中﹑陰﹑下疳弗用。

水銀火硝枯礬﹝各一兩﹞

先將硝﹑礬研細入鍋底按平﹝用小鐵鍋﹞﹐中作凹形﹐坐入水銀﹐揀一平口渾圓瓷海碗覆之﹐聽碗中微有聲息﹐知硝礬自溶﹐看碗口無黃紫气飛出﹐方不走鑪﹝一見碗口出煙﹐汞已外泄一鑪﹝最好要隔一宿﹐﹞開看﹐碗中滿粘鮮紅一片﹐而鍋底只有白色藥底﹐最爲佳候。

碗中之藥﹐面上一層﹐輕浮如粉﹐先用雞翎掃下別貯。此藥性薄﹐只有輕證可用。掃盡浮藥﹐則碗上更有粘住一層。以粘住一層﹐以刀刮取﹐濃者成片。此藥力量較足﹐可治大毒重證。入油缽細細研之﹐極細乃可用。藥色以鮮紅如朱﹐明艷如赤霞者﹐最爲火候得中。若不及則色黃﹐且有淡黃色﹐卽市肆中之所謂黃升藥﹐力量最薄不可用﹐且火候未到﹐汞性未化﹐多見空气﹐則星星可辧﹐仍是水銀。以之摻入潰爛之處﹐爲禍甚矣。若火候太過﹐則其色焦紫或如醬色﹐亦不可用。間有滿碗如暈﹐一圈鮮紅﹐一圈深黃﹐一圈靑紫﹐圈圈異色者﹐則鑪火之作用﹐古人所謂藥鑪中自有神妙不測之理﹐確是不可多見者﹐實在功效亦同。如偶遇之﹐可各色掃開﹐分別貯之﹐以資博物。總之顏色以鮮紅明艷爲第一﹐亦偶有晦滯者﹐是爲壞藥。若上火時有煙騰出﹐則其汞已走﹐碗中可以一毫不存﹐不可不愼。炭要預先揀取有聲如銅者﹐方可合用﹐劣炭不可用。火候不佳藥力不及﹐功用必有不逮。市肆中有煉成者﹐嘗試用之﹐病者皆嫌作痛﹐而自制者則不痛﹐此必有故。俗謂陳久不痛﹐新煉者則痛﹐殊不盡然。頤嘗以新煉之丹試用﹐亦未作痛。但研必極細﹐用此只用新棉花蘸此藥末﹐輕輕彈上薄貼﹐只見薄薄深黃色已足﹐如多用之則大痛矣。門外人見之﹐必謂吝惜藥末不肯重用﹐而不知此丹力量甚濃﹐必不可多乎。

煉丹時鑪中所餘白色鑪底﹐亦可研細﹐和入疥瘡奇癢藥中。但枯礬收濕止癢﹐重用作痛﹐宜稍稍用之。

卷下第四章

﹟膏丹丸散各方

第六節

﹟化腐搜毒收濕止癢諸方

治疔瘡初起一粒﹐形如粟米﹐頂白無根﹐初覺頑木或則微癢﹐最是惡證。勢必腫散腐開﹐其毒甚熾﹐非三仙所能治﹐則需此散。先用鍼當頭點破半分許﹐稍稍見血乃用此藥少許摻於瘡頭上﹐以淸涼薄貼蓋之。一日再換﹐能束腫提膿﹐並能提出腐肉一塊﹐其韌異常﹐俗謂之疔頭。此腐一脫﹐大證皆平﹐是神丹也。腦疽﹑發背及其他頑瘡﹐苟有堅韌或粘如筋﹐或黑而臭﹐牽連好肉﹐鑷之不去﹐皆可以此散輕輕摻在惡肉上﹐亦能速之使脫。但必預護新肌﹐弗沾此藥。

斑蝥﹝七枚﹐糯米拌炒黃﹐去米弗用。此米大毒﹐宜埋土中﹞全蠍﹝漂淡土拌炒幹﹐三枚﹞玄參﹝炒松弗焦﹐三錢﹞爪兒血竭﹝研細﹐去粗硬塊﹐三錢﹞乳香沒藥﹝各一錢﹐取淨末﹞上梅各爲細末﹐和勻密藏。

此方加重斑蝥﹑全蠍各三倍﹐另爲一料﹐治代指初起﹐腫痛無頭。用藥一二分貼於痛處﹐以膏蓋之﹐輕者可退﹐重者提出速成﹐可不化大。咽喉痛者﹐以此藥少許﹐貼於頸外相近痛處﹐上以膏蓋。一周時揭去﹐皮有水泡﹐銀簪挑破泄去毒水﹐喉痛卽瘥。近有刊送咽喉異功散者﹐卽是此方﹐其應神速。

卷下第四章

﹟膏丹丸散各方

第六節

﹟化腐搜毒收濕止癢諸方

﹝此藥名各處通行﹐然藥各不同。此則朱氏家傳﹐大有經驗者也。﹞

治大證頑毒﹐三仙丹不能治。與拔疔散功相近﹐而提取膿水﹐威而不猛。大約腐肉不脫﹐利於拔疔﹐並無惡肉﹐而膿水頻仍﹐經久不愈則宜此丹。

全蠍﹝制同上方七枚﹞蜈蚣﹝炙大者七條﹞蜘蛛﹝炙大者七个﹞甲片﹝炙七片﹞白僵蠶﹝炙七條﹞

霜﹝淨者五錢﹞

各爲極細末﹐和勻瓷瓶密貯。每用少許摻瘡口上﹐以薄貼蓋之。凡虛寒瘍患﹐潰久不斂及潰後陽虛﹐惡腐不脫者﹐亦摻此丹﹐功在三仙丹之上。

卷下第四章

﹟膏丹丸散各方

第六節

﹟化腐搜毒收濕止癢諸方

治潰瘍毒盛﹐非三仙丹所能提毒化腐者。

露蜂房﹝有子者佳﹐瓦上炭﹞蟬蛻蜈蚣﹝各二錢﹐炒炭﹞全壁虎﹝十枚炒炭﹞三仙丹﹝五錢﹞明腰黃﹝四錢﹞元寸﹝五分﹞

研細和勻﹐用如上法。

【方解】

此亦上方之變法﹐大毒頑證﹐必以此二方爲主﹐始能有效。但黑虎丹利於虛寒之證﹐濕熱病忌之﹐此方則陽發亦可用﹐二方微有分別。

卷下第四章

﹟膏丹丸散各方

第六節

﹟化腐搜毒收濕止癢諸方

治疔毒及腦疽﹑背疽﹑腹皮大癰﹐潰後膿多或腐肉不脫。此藥提膿拔毒﹐能去惡腐﹐而不痛不猛﹐最爲王道﹐且收捷效。

三仙大紅升丹﹝須自煉者爲佳﹐二兩﹞天仙子﹝六兩﹐研極細﹞五虎拔毒丹﹝一兩﹞上梅片﹝三錢﹞

各研極細﹐和勻密貯。臨用挹盡膿水﹐須以一百倍石炭酸淋洗淨﹐棉紙挹幹。以此末子細細摻徧瘡口﹐以膏蓋之﹐一日兩換﹐吸盡膿腐﹐不傷好肉﹐不覺痛苦﹐最爲穩妥﹐而收奇效﹐眞是神丹。

【方解】

廣東藥市有所謂天仙子者﹐其形小圓而扁﹐其色深黃﹐光澤滑潤﹐一得水濕痛苦。惟疔瘡膿多及腦疽﹑背瘡﹑腹皮癰等大證﹐腐化已劇﹐膿水甚多者﹐以此提膿吸毒﹐去腐極易﹐並不苦痛。考《本艸綱目》有莨菪子﹐一名天仙子﹐而所載形色性情﹐實非此藥。或粵省所獨有﹐未入《本艸》之物。頤用之有年﹐恃爲利器。爰合以三仙丹數味配爲一種末子﹐專治大毒大腐﹐是新方之適宜於實用者﹐卽以粵東之名名是方﹐以旌其功﹐允足當佳名而無愧色。

卷下第四章

﹟膏丹丸散各方

第六節

﹟化腐搜毒收濕止癢諸方

三仙丹提毒化腐﹐性頗和平﹐不獨膿毒未淸惡腐不脫者賴以化毒去腐﹐卽至膿水淨盡﹐新肌盎然﹐亦可稍稍用之﹐卽以生肌收口。但金石之性﹐藉鑪火升煉而成﹐功最捷而吸力亦富﹐全在研之極細﹐摻之極勻。若撲藥太重﹐卽能作痛。恆有病家知是神丹﹐索藥自摻﹐往往不知分量﹐用之太多﹐反以貽害。又不容靳而不予﹐致貽吝惜之譏。乃爲匯集中正和平之品﹐俾與三仙並行不悖。旣有提膿拔毒之效﹐復無多用當痛之虞。是亦無法之法﹐命名「集仙」﹐以志其實。

大紅三仙升丹﹝一兩﹞明淨腰黃﹝二兩﹞生漂牡蠣粉﹝一兩﹞飛淨生石膏﹝四兩﹞廣丹﹝一兩﹞飛滑石﹝三兩﹞

各爲細末﹐和勻聽用﹐摻入瘡口﹐不妨略多﹐持以贈人﹐庶可聽其自用。

卷下第四章

﹟膏丹丸散各方

第六節

﹟化腐搜毒收濕止癢諸方

治瘡瘍久潰﹐流水不已﹐不能收口者。

生靑龍齒麒麟竭明腰黃炙龜板﹝各一兩﹞紅升丹海碘仿﹝各五錢﹞

各自研極細﹐和勻﹐加大梅片五錢密貯。

【方解】

海碘仿西名沃度仿漠﹐乃西藥外瘍通用之藥﹐色黃而气惡﹐有奇臭﹐俗名黃肌收口﹐計日呈功。

卷下第四章

﹟膏丹丸散各方

第六節

﹟化腐搜毒收濕止癢諸方

治大瘍潰後﹐膿毒漸衰﹐以此搜淨餘毒﹐卽以生新。

明腰黃﹝五錢﹞上血竭﹝四錢﹞眞輕粉﹝二錢﹞炒東丹﹝二錢﹞漂牡蠣粉﹝六錢﹞紅升丹﹝二錢﹞元寸﹝四分﹞梅冰﹝一錢﹞

各研極細﹐和勻聽用。

卷下第四章

﹟膏丹丸散各方

第六節

﹟化腐搜毒收濕止癢諸方

治禿瘡﹑疥瘡﹑濕注遊風﹐搔癢水多者﹐皆效。先洗淨而用之。

蛇牀子﹝炒研一斤﹞煙膠﹝八兩﹞白明礬枯礬﹝各一兩﹞大楓子仁﹝半斤﹐白者﹞硫黃﹝二兩﹞銅綠﹝一兩﹞雄黃﹝五兩﹞川椒﹝一兩﹐去目﹞

以上各爲細末﹐另研楓子仁﹐漸漸以諸藥末和之﹐研極勻﹐每一兩加樟冰二錢。癢瘡成片者麻油調﹐幹癢者幹擦之。每日洗淨然後敷此。

卷下第四章

﹟膏丹丸散各方

第六節

﹟化腐搜毒收濕止癢諸方

下疳等證﹐不能用三仙丹者﹐此方能拔毒而不痛。

上鑪甘石﹝最細膩者﹐黃連湯淬三四次﹐揀淨研細水飛漂二兩﹞上血竭﹝五錢﹞海螵蛸﹝去背五錢﹞眞輕粉﹝四錢﹞烏芋粉﹝二兩﹞漂牡蠣粉﹝一兩﹞各研極細﹐和勻密貯。

卷下第四章

﹟膏丹丸散各方

第六節

﹟化腐搜毒收濕止癢諸方

治下疳﹐消毒退腫﹐長肉生肌。

龍衣﹝大者兩條﹐紙吹火燒灰﹞龍骨﹝五錢﹞鵝管石海螵蛸﹝﹞鑪甘石﹝制﹑飛各四錢﹞烏芋粉﹝一兩﹞冰片﹝三錢﹞

各爲極細末和勻﹐雞子黃熬油調塗。

卷下第四章

﹟膏丹丸散各方

第六節

﹟化腐搜毒收濕止癢諸方

治惡瘡久不收口﹐及瘡多年不收者。瘰久潰﹐非此不效。

壯人頭髮豬毛羊毛雞毛鵝毛﹝各洗淨曬漧。雞毛﹑鵝毛須去中心硬梗。各淨四兩﹞

麝香﹝各一錢﹞

以上先以三種油入龜板五兩﹐煉二十分鐘﹐再入諸毛灼焦枯﹐離火片刻﹐細絹漉淨滓﹐文火再煮﹐入川占﹑腦麝﹐以飛淨黃丹六兩調成膏﹐油紙攤貼。可再加三靈丹摻藥。此油煉成亦可稍稍入鋅氧粉同調﹐用西法棉花棉紗攤貼治瘡口多水無膿者﹐更佳。

卷下第四章

﹟膏丹丸散各方

第六節

﹟化腐搜毒收濕止癢諸方

痔漏惡瘡﹐頑肉死肌腐不脫者。不去頑肉﹐不能收口。此方能蝕惡肉而不傷好肉。方見《外科正宗》﹐但天靈蓋無用﹐而害及枯骨﹐必非君子之心。朱氏不用﹐亦未嘗無捷效也。

砒霜﹝一兩﹞生白礬﹝二兩﹞輕粉﹝四錢﹞蟾酥﹝二錢﹞

先以信﹑礬入鐵鍋﹐碗蓋密﹐二炷香冷定﹐取藥細研﹐另研輕粉﹑蟾酥﹐和勻用之。

卷下第四章

﹟膏丹丸散各方

第六節

﹟化腐搜毒收濕止癢諸方

惡瘡頑肉﹐升丹天仙丹所不能化者﹐以此摻之﹐化腐不痛﹐與上方異曲同工﹐隨宜擇用巴豆白肉一味燒炭壓去油﹐加元寸同研。

卷下第四章

﹟膏丹丸散各方

第六節

﹟化腐搜毒收濕止癢諸方

疔毒最多肉髙突﹐其痛異常﹐塞住瘡口反使膿毒不泄﹐惟此丹能平之如神。方出《毛達可經驗集》。

眞烏梅肉﹝炒炭﹞大熟地﹝燒炭﹞

研細加上梅冰十分之二。

卷下第四章

﹟膏丹丸散各方

第六節

﹟化腐搜毒收濕止癢諸方

走馬牙疳外治藥﹐摻之立刻停腐。

大紅棗去核﹐每嵌白信石如豆大﹐炭火過﹐存性。時起濃煙﹐須避之。如有未化信石則去之﹐研細加冰片十分之四﹐輕摻腐處﹐不可吞入腹。

卷下第四章

﹟膏丹丸散各方

第六節

﹟化腐搜毒收濕止癢諸方

此西法藥﹐治瘰不問已潰未潰皆效。

碘片二錢﹐先用甘油少許同研化﹐水銀軟膏五錢﹐再合碘同研化﹐加莨菪軟膏四錢﹐凡士林少許﹐同研勻塗之﹐上以涼解薄貼覆蓋。

卷下第四章

﹟膏丹丸散各方

第六節

﹟化腐搜毒收濕止癢諸方

治湯火傷極效。立能止痛﹐可免腐潰﹐極易收功﹐百試百驗。

風化鍛石﹐淸水浸之﹐俟澄淸﹐吹去水面上浮衣淨﹐取淸水另貯﹐每水一杯﹐加麻油一杯﹐以筷調之﹐百匝如糊﹐卽以塗患處。

卷下第四章

﹟膏丹丸散各方

第六節

﹟化腐搜毒收濕止癢諸方

肛瘍成管﹐拔之不易﹐舊有掛綫法﹐未必有效。朱氏兩方﹐簡而極效﹐非外間所知。

壁虎尾尖﹐量管之大小剪取一段﹐插入管中﹐拔膿收口極速。有尾之五穀虫﹐漂淨炙焙存性﹐飛面和爲條﹐用之亦佳。

卷下第四章

﹟膏丹丸散各方

第六節

﹟化腐搜毒收濕止癢諸方

治遠年瘡神效。

紙錠灰﹝篩取極細者﹞東丹冰片豬板油搗勻攤貼。

卷下第四章

﹟膏丹丸散各方

第六節

﹟化腐搜毒收濕止癢諸方

疥瘡濕瘡﹐癢者捷效。

明淨硫黃入鐵鍋﹐文火熔化﹐傾入鹽鹵中凝定取出﹐再熔再淬﹐數十次﹐俟硫色深紫爲度。一味研細﹐熬雞子黃成油調敷。先須洗滌淨﹐挹幹敷藥﹐每日一洗再敷。

卷下第四章

﹟膏丹丸散各方

第七節

﹟洗滌諸方

外瘍旣潰﹐膿水浸淫﹐必以洗滌潔淨爲第一要義。庶幾毒菌不畱﹐方能生新收口﹔否則惡腐不除﹐必多滋蔓﹔而濕癢惡瘡﹐稠粘毒水尢易四竄﹐且必傳染及人﹐爲害尢厲。古法洗方不少﹐治陽證皆用淸熱燥濕解毒之藥﹐治陰證則用流气活血滋養之品。如《醫宗金鑑﹟外科心法》所錄諸方﹐已是盡美盡善用之不竭。惟邇來新學大昌﹐治瘍最重防腐消毒﹐於洗滌一門﹐尢其精神所貫注﹐可以去腐﹐可以生新﹐用藥極簡而條理秩然﹐較之吾國舊法﹐旣覺便利易行﹐而能確然有效。但藥方本猛﹐全在相度輕重恰合分寸﹐太過則非徒無益﹐反以有害。玆錄涯略﹐以爲參用西藥之法。

卷下第四章

﹟膏丹丸散各方

第七節

﹟洗滌諸方

「加波匿」是西語之譯名﹐東人名石炭酸﹐石炭卽煤﹐其名爲酸者﹐則華語精華之精也。藥是冰質﹐遇髙熱則融爲油。以水化之﹐每一份冰可化九分水﹐則爲油質﹔再以水化之﹐則十二份水﹐可化油質一份成水。然尙是原料﹐以洗潰瘍﹐必以此水加五十倍淸水化合﹐可洗腐瘍﹐能令惡腐淨盡﹐不傷好肉﹐不作大痛。必以脫脂棉紗輕輕洗滌﹐挹幹膿水再貼油膏。其癢瘡濕疥﹑遊風濕注﹑濕癢甚者﹐則三十倍淸水亦可用﹐不可太濃。如不滿三十倍﹐則痛甚矣。若大證膿水已少﹐腐肉已淨則用一百倍水及八十倍水可也。如癢瘡滋水結痂成片﹐粘連不脫﹐則用脫脂棉紗浸入三十倍藥水中﹐帶水貼於瘡上一二刻鐘﹐硬壓卽浮﹐再輕輕洗之。至新肌漸滿﹐膿水已盡﹐則不可再用此藥﹐當用硼酸水洗乃佳。凡用此水洗瘡﹐一日一度﹐不可多洗。

卷下第四章

﹟膏丹丸散各方

第七節

﹟洗滌諸方

此亦西藥﹐亦能解毒防腐而性和平﹐潰瘍輕證用之。大證至新肉已生﹐將收口時亦用之。下疳﹑陰瘡﹑乳瘍﹑乳癬﹑瘡﹑痔瘡﹑莖疳陰囊諸證﹐不可用石炭酸者﹐亦用之。喉舌腐爛﹑牙疳口瘡皆以此漱口去穢。目赤腫痛﹐淚流多眵及眼癬濕癢紅腐﹐硼酸一兩﹐沸湯十二兩泡化﹐候冷用之。輕證亦可加倍用水。

卷下第四章

﹟膏丹丸散各方

第八節

﹟止血諸方

瘍患蝕斷血絡﹐每易溢出鮮血﹐及病患肝陽太旺﹐火毒極熾之時﹐亦多鮮血自流。不止其血危險實甚。西法必以動脈鉗鉗定動脈﹐則血溢不多﹔而習中醫者不能用﹐則藥物尙矣。又如血箭﹑血痣﹑金刃創等﹐亦不可無急救之法。玆錄簡而效者二方﹐以備家庭之急。若古人成方﹐效者亦多﹐抄不勝抄﹐無取其多﹐徒侈篇幅。

卷下第四章

﹟膏丹丸散各方

第八節

﹟止血諸方

治金瘡能止血﹐及瘡瘍流血不已者。

紫金藤﹝卽降香﹐五兩﹞乳香沒藥﹝去油﹐各二兩﹞血竭五倍子﹝炒成團﹐各一兩五錢﹞

別研極細和勻﹐每藥末一兩加梅冰三錢﹐再研勻密藏弗泄。陳久更佳。

卷下第四章

﹟膏丹丸散各方

第八節

﹟止血諸方

止血定痛。

龍眼核剝去黑殼一層﹐炒研極細﹐每一兩加冰片二錢﹐和勻再研密貯。

卷下第四章

﹟膏丹丸散各方

第九節

﹟生肌諸方

生肌收口﹐古方多矣。然瘍患當腐盡新生之時﹐大功告成﹐其人自有滋養能力﹐卽不用藥﹐亦無虛其不能收口。惟偶有正气太薄﹐不易生肌者﹐則內服補養而外必以藥力助之﹐亦是治瘍者不可不備之法。世俗競尙犀黃珍珠﹐貴則貴矣﹐無非醫人斂財之計﹐究之實在效力亦不必金珠瑪瑙。玆錄恆用數則﹐以與同志揭明眞相。惟其效而惟其廉﹐恐市醫聞之﹐將搖首咋舌﹐莫明其妙矣。

卷下第四章

﹟膏丹丸散各方

第九節

﹟生肌諸方

大證毒淨非此不能速斂。

西血珀﹝五錢﹞明腰黃﹝五錢﹞漂牡蠣粉﹝一兩﹞雞脛骨狗脛骨﹝烘燥﹐研細﹐弗焦枯﹞綿西﹝烘燥研細篩去粗末﹐各四錢﹞靑龍齒﹝生研﹐五錢﹞烏賊骨﹝六錢﹞紅升丹﹝二錢﹞元寸﹝五分﹞大梅片﹝三錢﹞

細研和勻。

卷下第四章

﹟膏丹丸散各方

第九節

﹟生肌諸方

生肌收口﹐並治金瘡止血。

眞象皮﹝炒松﹐細研﹐五錢﹞眞輕粉﹝四錢﹞鋅氧粉黃蠟白占﹝各一兩﹞血竭﹝六錢﹞紫金藤﹝卽降香細末﹞密陀僧﹝各一兩﹞細生花龍骨﹝飛八錢﹞梅冰﹝三錢﹞

麻油一斤煮沸﹐下陀僧末再煮沸﹐入二蠟溶化離火﹐入諸藥調勻﹐刷棉紙上陰漧候用。

用時以沸水壺烘烊貼之﹐弗令見火。

卷下第四章

﹟膏丹丸散各方

第九節

﹟生肌諸方

外瘍毒淨以此收口。

上血竭﹝五錢﹞赤石脂牡蠣粉﹝漂淨﹞海螵蛸﹝去背殼研細漂淨﹞密陀僧﹝各一兩﹞

花龍骨﹝四錢﹞上冰片﹝四錢﹞

研細和勻輕摻﹐以淸涼薄貼蓋之。

【方解】

世俗治瘍﹐珠黃之外﹐血珀﹑珊瑚號爲八寶﹐無非借此貴重之名﹐聊以自髙其色﹐不惟其質﹐未能免俗﹐聊復爾爾。且此方生肌收口功效昭著﹐比諸珠玉寶貴﹐實無愧色﹐爰錫嘉名﹐亦旌功之曠典也。

卷下第四章

﹟膏丹丸散各方

第九節

﹟生肌諸方

收口藥與上大同。

飛滑石赤石脂冰片﹝少許﹞

卷下第四章

﹟膏丹丸散各方

第九節

﹟生肌諸方

收口宜之﹐毒未淨不可用。

【方解】

珠粉貴物也﹐壽頤則謂介屬耳。但用大塊牡蠣﹐洗淨泥垢杵散﹐淸水漂出細粉﹐去其粗滓﹐功與珠粉同﹐而價則十萬之一耳。名以珠粉﹐允無愧色﹐豈俗子能知此中功用耶﹖

卷下第四章

﹟膏丹丸散各方

第九節

﹟生肌諸方

卽荸薺﹐俗名地栗。用老而多渣者﹐去淨皮搗爛絞汁﹐其滓和水再研﹐絞去滓取汁澄澱爲粉﹐淸水漂二三次﹐去甜味﹐久藏不變。合眼藥﹑下疳藥﹐功在鑪甘石之上﹐亦治潰瘍﹐去腐生肌。單用此粉﹐專治目赤﹑翳星﹑肉﹐點入目內極有效力﹐毫不痛癢。允爲實火目病之神丹。

卷下第四章

﹟膏丹丸散各方

第十節

﹟咽喉口舌諸方

咽喉口舌諸證﹐本是內科﹐初非瘍醫界內之事﹐惟不可無外治之藥爲之輔佐。而晚近內科家多不備此藥物﹐於是此等病家﹐不得不求治於瘍醫之門。然究非長於內科理法者﹐必不易治。此邇來喉證﹐所以日甚一日﹐幾如疫癘﹐而喪亡枕藉者﹐此中亦有其故。況世且有號爲專於咽喉一科者﹐間嘗考其學識﹐固亦不過云爾者乎。業師朱氏﹐夙備藥物效驗有素﹐玆備錄之以廣其傳。是亦先閬師利物濟人之素志。𨿽仍是普通習用之品﹐而較之故紙堆中陳陳相因者﹐臨牀治驗或尙能較勝一籌也。

卷下第四章

﹟膏丹丸散各方

第十節

﹟咽喉口舌諸方

治咽喉痛﹑腐口疳﹑舌瘡﹑牙疳﹑重舌。

漂人中白﹝三兩﹞老月石﹝二兩﹞薄荷尖﹝二錢﹞梅花冰片﹝五錢﹞明腰黃﹝一兩﹞

各爲細末和勻﹐牙疳多血加蒲黃炭﹑棗信炭臨時和勻。

【方解】

此爲尋常咽喉口舌通用之藥。方以漂淨人中白爲主﹐淸熱解毒而導﹐最是喉證無上神丹。古人非不知用此﹐柰習俗惡其穢气﹐燒過用之﹐則僅存矸質﹐等於石灰﹐淸涼之性變爲燥烈﹐爲利爲害﹐胡可以道裏計。玆則研細水飛﹐取其浮潔淨者﹐帶水傾出澄澱﹐換水數十次﹐其白如粉﹐無气無味﹐豈獨喉證所必需﹐亦是口舌之要藥。以極賤之物﹐而用之得宜卽爲良劑。古語有云臭腐中自有神奇﹐此物是矣。治藥物學人﹐胡可人云亦云﹐不知細心體會耶。

卷下第四章

﹟膏丹丸散各方

第十節

﹟咽喉口舌諸方

治咽喉腐爛及口疳﹑牙疳﹑舌瘡等證。

漂淨人中白﹝二兩﹞西牛黃﹝五錢﹞老月石﹝二兩﹞雞爪川連﹝一兩﹞明雄黃﹝一兩五錢﹞眞川貝廣郁金﹝各八錢﹞金余炭﹝卽人指甲﹐洗淨炒松微焦﹐弗太過研細﹐六錢﹞

上梅片﹝四錢﹞

各爲極細末和勻﹐每用分許點患處極效。

【方解】

錫類散一方﹐自孟英王氏極推重之﹐乃風行於世。然方中象牙屑極難如治之不良﹐則其質甚堅﹐點入患處﹐非徒無益﹔又壁錢亦不易多覓﹐且此虫頗毒﹐似亦非必要之物。先師閬仙先生以意當損﹐重定是方﹐用之多年﹐大有應驗。似原方功力﹐亦不過如是。但牛黃有數種﹐關西者其價頗貴﹐頤亦嘗以廣東來者試用之﹐效力亦佳﹐而價則視西產爲廉﹐似乎實在功用﹐亦未嘗不相等也。耳食者聞此得不爲贗鼎亂眞乎。然藥物惟適效而已﹐本不必專求諸價等連城者。如必以貴是尙﹐則胡不方方皆用金玉耶。原方本是珍珠﹐師謂卽用中白則珠粉亦未必勝之。如必欲介類潛陽﹐則牡蠣淨粉﹐鹹寒淸熱而質又粘膩﹐能生新肌﹐功力亦在珍珠之上。

卷下第四章

﹟膏丹丸散各方

第十節

﹟咽喉口舌諸方

治喉痛紅腫等證極效﹐可以加入上兩方中。

西瓜霜秋涼後預藏西瓜不大不小者﹐俟過霜降節﹐擇瓜之不壞者﹐頂開小孔挖去瓜肉﹐畱薄靑瓜皮約一錢濃﹐弗破﹐另以提淨朴硝﹝火硝不用﹞貯滿瓜中﹐卽以所開之頂蓋上。麻綫做絡子絡瓜於中﹐懸檐下透風不見日曬雨淋之處。瓜下離一二寸﹐另絡一瓷盆承之。過冬至節瓜皮外結霜極濃﹐掃下研細吹喉。瓷盆中如有瓜中流出汁水﹐天寒亦結爲霜﹐亦可取用。瓜中未化出之硝﹐取出畱存明年﹐仍以納入瓜中﹐再令成霜。

卷下第四章

﹟膏丹丸散各方

第十節

﹟咽喉口舌諸方

治風火喉證及口疳﹑舌瘡。

眞小川連﹝一兩﹞條子芩﹝五錢﹞眞川柏﹝五錢﹞白僵蠶﹝炙燥三錢﹞漂人中白﹝一兩﹞老月石﹝一兩﹞薄荷葉﹝二錢﹞

各爲極細末和勻。臘月收鮮靑魚膽﹐帶膽汁盛藥末﹐綫紮掛當風處陰漧﹐去膽皮細研﹐每一膽傾去膽汁一半﹐乃入藥末﹐加指甲炭二錢﹐明腰黃五錢﹐西瓜霜一兩﹐蜒蝣制靑梅肉五錢﹐焙燥研﹐每藥末一兩﹐加上梅片一錢和勻密收。紅腫腐爛者皆效。若但紅腫而未腐者﹐此藥一兩可配枯礬二錢吹之。凡喉證用末藥﹐須用銅噴筒輕輕噴之。若用細竹管吹之﹐恐受風病變﹐不可不愼。

﹝附﹞制靑梅法鮮靑梅子擇肥大者﹐打碎去核﹐每梅肉一斤﹐以食鹽二兩漬之﹐捕活蜒蝣同漬﹐不拘多少﹐多則尢佳。漬四五日﹐取梅肉曝漧﹐還入原鹵中﹐再漬再曝﹐以汁盡爲度。去蜒蝣不用﹐焙燥研末密收。

【方解】

魚膽制咽喉藥﹐其法舊矣﹐此方亦閬師攺定﹐淸熱滌痰﹐而加以薄荷之辛涼泄風﹐兼顧外感﹐亦是一法。

卷下第四章

﹟膏丹丸散各方

第十節

﹟咽喉口舌諸方

治陰虛火炎﹐喉痺﹑喉疳﹑喉癬等證。

兒茶﹝三錢﹞川貝﹝三錢﹞牡蠣粉﹝漂淨八錢﹞西血珀﹝六錢﹞漂人中白﹝五錢﹞蒲黃炭﹝三錢﹞西牛黃﹝二錢﹞梅冰片﹝六分﹞麝香﹝三分﹞

各研極細和勻密貯。

卷下第四章

﹟膏丹丸散各方

第十節

﹟咽喉口舌諸方

治陰虛喉癬。

眞血餘炭﹝一錢﹞眞坎气﹝一條漂淨焙炭研﹞血珀﹝五分﹞腰黃﹝二錢﹞花龍骨﹝二錢﹞

上梅片﹝四分﹞

各爲細末和勻吹之。壽頤按﹕此方亦可加漂人中白。

【方解】

陰虛於下﹐陽浮於上﹐气火泛溢﹐上淩淸竅﹐每有咽喉燥痛﹑哽塞﹑音喑等證。病源與風熱外乘﹐閉塞喉嗌者絕不相同﹐而其見證亦大有區別。蓋痛而漧涸﹐𨿽哽塞必不腫﹐亦必不紅﹐嗌關內外皆作淡紅色﹐時有紅絲繚繞而已。蒂丁𨿽亦垂長﹐望之只見其燥﹐絕無痰涎盤旋之狀﹐舌亦不紅不膩不黃﹐甚者其人必足冷﹐脈必不浮不大不弦。此必不可以疏風淸熱消痰。治者六味都气﹐甚則並用附桂﹝桂宜作丸﹐八味湯必涼服﹐﹞惟外用末藥則亦一气。但終與實熱有別。此二方皆爲虛火之法﹐前方尙是普通喉痛治法﹐但不用苦寒遏抑及滌痰攻克之品。而加兒茶之粘滯以助眞陰﹐蒲黃之淸芬以息浮焰﹐已與實火證治不同﹔後方用血餘﹑坎气﹐借血肉有情﹐同气相應﹐顯與實火痰熱者大分徑庭。但血餘炭宜自爲佳﹐市肄中物與川椒同者必不可用。

卷下第四章

﹟膏丹丸散各方

第十節

﹟咽喉口舌諸方

﹝方見齊有堂醫案﹞

治急喉風﹐腫痛悶塞﹐痰涎粘閉﹐呼吸欲絕者必效。

明淨腰黃枯白礬生藜蘆豬牙皂角﹝炒黃弗焦去筋膜各等分﹞

各爲末和勻密收﹐臨用吹喉。此方可治紅腫﹐若已腐者不可用枯礬。極痛腫盛欲閉者﹐涼茶調如糊灌之﹐漸能入喉﹐吐出痰卽松。

【方解】

急喉風暴腫痰壅﹐喉關閉塞﹐呼吸不通﹐危在頃刻﹐苟非吐法先開其壅﹐則源最古﹐取效最神。頤二十年前見一幼孩﹐三歲﹐喉痛猝閉﹐呼吸不利﹐痰涎盤旋﹐欲視其喉﹐而舌腫已粘上﹐渾合不隙﹐勢極危急﹐恐不及救。卽以牙皂﹑明礬爲末與之﹐囑其勉彊納入﹐吐則或有一綫生機。乃去後不復來視﹐已疑其無望矣。後始知其一吐而安﹐不勞再藥。齊氏此方加腰黃解毒﹐亦有可取。尢在涇《金匱翼》用白礬﹑巴豆同煨焦赤﹐蜜丸芡實大﹐綿裹納口中近喉處﹐引吐亦佳。古法有以巴豆油染紙作紙撚﹐著火吹息納入喉間﹐令油煙气引吐痰涎者﹐其效尢捷。

﹝附﹞鍼刺法喉風閉塞﹐開關爲亟。稀涎散﹑江子仁油皆是急救之法﹐而鍼刺尢爲捷效。古法用三稜鍼刺兩少商出血﹐而有效有不效﹔惟內關一穴﹐刺三分畱四五呼旋鍼補瀉﹐能使喉塞頓開﹐可納湯飲﹐應驗綦捷。又兩合谷毫鍼深刺﹐須入一寸五分﹐使鍼頭通過手心勞宮穴﹐頻頻旋轉其鍼﹐气自流通﹐亦極桴應。此穴取法﹐在虎口上交叉骨間﹐令病者側豎其掌﹐乃以毫鍼緩緩直下﹐始則輕輕旋轉﹐令深入骨縫中間﹐不可使鍼頭在掌中透出。多畱爲上﹐時時旋轉之﹐旋之越重則行動極捷﹐開竅通絡無往不宜。卽猝厥暴死﹐昏不知人﹐皆能應手出聲﹐之刻淸醒。

卷下第四章

﹟膏丹丸散各方

第十一節

﹟耳目諸方

治眼赤星翳。

荸薺粉﹝二兩﹞老月石﹝六錢川連湯制﹞細鑪甘石﹝一兩﹞冰片﹝三錢﹞

各研極細﹐和勻點眼。

卷下第四章

﹟膏丹丸散各方

第十一節

﹟耳目諸方

治目赤星翳神效。

烏梅肉﹝七錢﹞鴨嘴膽礬﹝二錢﹞川椒﹝去目二錢﹞明礬﹝七錢﹞靑鹽﹝三錢﹞冰片﹝一錢﹞引綿小鍼﹝三支﹞

水十四兩浸一月可用﹐陳久不壞。

卷下第四章

﹟膏丹丸散各方

第十一節

﹟耳目諸方

先以核桃肉打油滴入﹐棉花卷淨入後藥﹐再滴核桃油二滴。

龍骨枯礬﹝各三錢﹞黃丹﹝二錢﹞元寸﹝二分﹞

各爲細末﹐如耳中流血膿者﹐單用龍骨末如上法。

