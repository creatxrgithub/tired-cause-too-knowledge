瘋門全書肖曉亭

序一

瘋門全書上下二卷。由廬陵王霞九自江西寄至粵東。言在江西已活數百人。囑爲刻印廣傳。校訂者爲髙要何石卿茂才傳瑤也。石卿見此書驚喜。謂廣東多麻瘋。醫治者多系單方。從未見有如此書之明備者。石卿知醫。因校訂此書。已治愈一家三人。喜極。請急付之梓。予謂此書於各癥。條分縷析。非單方治病者可比。必將全書了然於胸中。用藥方能得當。務望見此書者。多傳於知醫之人。施送日多。愈傳愈廣。活人功徳。可限量耶。粵東多好善君子。諒必與鄙人有同心也。

道光二十五年歲次乙巳春正月敬業堂重刻謹志

序二

鈐陽劉全石先生。博雅士也。亦端愨人也。自棄去舉子業。究心於天文地理。醫卜星數。特見精妙。垂老時在捨親歐陽質中昆季家。得挹其道範。數相把晤。忘年結契。並其家嗣東昌君。亦得間與道款。往時與廬陵廩膳生蕭君曉亭先生相友善。曉亭邃於醫。於治癘一門。尢屬專家。癘門本少傳書。亦乏良方。乃遵仲景六經之法。苦心冥索。三易寒暑。分列綱目。詳加注釋。成書二卷。名曰癘疾輯要。癘疾備要。以之治癘。百不失一。嘗言全活不下數百人。欲刻行世。未遂厥志。以其書托全石先生梓行。以先生惇气誼。重然諾。謂能不負所托。後先生商諸家孝廉春臺君。春臺偕同志慫恿就梓。未及付剞劂。而先生捐館捨矣。春臺亦頻歲畱滯京邸。此舉遂不果。今歲之暮春。東昌君已將是編授諸梓人。因丐一言以識顚末。行見書成。不脛而走天下。天下之染是疾者。立起沈。何濃幸也。東昌君可謂克廣徳心。能成父志矣。全石先生眞可謂有子。並幸能不負死友矣。事之成廢有時。殆亦有數存乎其間。信夫。

道光十六年暮春月宜陽曉村袁壯輿謹識

序三

疾病之最慘最酷最易傳染而不忍目睹者。曰瘟疫。曰癘瘋。仲景瘟疫論。兵燹後盡失其傳。賴姑蘇吳又可特辟手眼。破叔和之藩籬。接長沙之心傳。參伍錯綜。委曲詳明。至今兆民賴以生全。獨癘瘋幾千百年。

明哲代出。無不爲之束手。聖如丹溪。治效四人。後三人猶復發而斃。以故患是疾者。戚裏惡聞。骨肉遠避。

痛苦之餘。求死不能。求生不得。甚至有投水懸梁。自戕其命。而銜冤地下者。則癘瘋之慘酷。比之瘟疫。殆尢甚矣。乾隆嘉慶間。是疾吾省罕見。今則村落中十里五里。處處咸有。天地殺厲之气。愈積愈盛。或目爲正報。或諉爲劫運。余竊非之。夫病各有因。外而六淫。因乎天也。內而七情。因乎人也。癘瘋則地气所主。而天與人從此應之。大抵染是疾者。惟東南最盛。大河以北未有也。豈非東南地勢卑下。魚鱉龍蛇之蟠踞。

濕極生熱。熱極生濕。二气互蒸。常則爲嵐爲霧爲煙瘴。變則另有一種濁气穢气毒瓦斯。與夫似濁非濁。似穢非穢。似毒非毒之气。從地而起。人在气交中。如魚在水。無隙可避。輕則傷及肌膚。重則傷及筋骨。又重則傷及臟腑。苟非有人焉。仰觀俯察。洞見其源。而設法以救之。豈能使民無夭札哉。余賦性素懶。攻舉子業。亦不求甚解。而於岐黃術獨好深湛之思。每念百病皆有方法。何癘瘋一門。獨無專書行世。豈天道之好殺與。抑人事有未盡與。嘗以此語質之全石劉席觀先生。先生曰。是書吾家藏有善本。系廬陵蕭君曉亭所手著。治經千人。應如桴鼓。嘗欲刊印萬本。徧送鄕場應試諸公。惜有志未逮。臨終以其書授余。謂余能不負所托。今老矣。恐此書不成。無地見曉亭矣。子其有意乎。余聞而喜出望外。急索其書而讀之。見其論證精細。處藥和平。而又曲盡變態。得心應手。洞垣窺墻之技。不是過矣。爰集同人注而梓之。斯亦儒者隨地濟人之端乎。抑余因之有感矣。方今天下經驗奇方。當不止此。如蕪湖之藥酒。通州之眼藥。以及化痞諸膏。要皆私諸一家。以爲子孫射利之途。曉亭不傳其後嗣而獨傳先生。先生亦不傳其後嗣而獨傳余。非曉亭不能知先生。非先生亦不能不負曉亭。而諸君子之慷慨好義。俾余與先生與曉亭終相與有成也。亦非偶然矣。是爲序。

道光十二年庚寅秋後一日鈐陽春臺袁世熙序

序四

先大父醒初公。素稱博雅。廷試南歸。由蘇杭書肆。購有古今奇書。除經史百家外。如天文地理以及醫卜星數。無不精通其術。先君子曉亭公。幼承庭訓。口授最眞。而於醫道更詳。蓋以醫乃仁術。可以濟人。誠如範文正公所謂願爲良醫也。嗣是先君子醫人神效。素不受謝。遠近踵門求方者益眾。惟治癘一途。尢殫精竭力。旁搜遠索。又得各家祕本。斟酌損益。歷數寒暑而始集其成。而更遵仲景六經之法治之。以故醫癘百不失一。欲公諸世。誠恐傳非其人。或以此爲射利之門。一再傳後。有失其眞者矣。鈐陽劉全石先生孝友成性。古道照人。與先君子气誼相投。爲知心交。而於天文地理醫卜星數。互相參稽。如是者有年。歲辛酉。先君子病篤。遣價迎全石先生於分宜。至則縱論古今。其病若失。一夕謂先生曰。爾我治癘一法。所活不下數百人。欲將所注癘疾輯要。及所記癘疾備要二卷。俟歲貢後。刊刻萬本。卽在江西鄕場分送應試者。又聞粵東多癘。亦印送萬本。徧送鄕試諸公。今墓木拱矣。無後望矣。若成此事。非君未有可托者。乃檢出輯要備要二書。再拜而授之。先生亦再拜而受之。二人握手淚下。馨等亦泣而志之不敢忘。不逾月先君子捐館捨矣。厥後全石先生罕至吉州。而馨等兄弟亦橐筆遨遊羊城十有九年。饑軀根據人。未能刊布其書。今仲夏先生命其主器東昌君冒暑來舍。道及同邑孝廉袁春臺先生。欲集同人刊布此書。馨聞喜甚愧甚。愧者愧馨兄弟徒讀父書。不能成先志也。喜者喜善與人同。得有全石先生與孝廉袁君也。乃檢先君子手定原稿。交東昌君。其再拜授受亦如前。他日刊刻成書。分布天下。俾癘疾不降。民無夭札。是卽全石先生與孝廉袁君之功也。亦卽吾祖父之志也。而馨等兄弟何有焉。是爲序。

道光十年歲次庚寅季夏朔日廬陵一山氏蕭桂馨謹識

序五

余自幼愛治岐黃術。謂醫𨿽小道。有裨於人己。讀書人所宜旁及。顧不登門不索謝。據六經之法而治之。

求方者日益眾。嗣以有妨舉業。乃力辭而置之矣。惟治癘則尢汲汲不遑。常恐其不我遇。夫癘疾也。得之者。父子離散。夫妻暌違。戚友避之。行道叱之。非若他疾只傷一人。癘實傳染常多。或傷鄰友。或傷一家。至於無與爲婚而絕嗣者不少。張子云。疲癃生理殘障。皆吾兄弟之顚連而無告者也。不其然乎。顧治是疾。古今旣少專書。方亦寥寥。而庸輩偶得一二方。私爲祕本。挾此以索重資。及叩以病源藥性。茫然不知其故。精醫之士。又或畏其穢污而不經心。或目爲正報而托於緣定。使抱是病者。有病無藥。致自縊投水死者。往往有之。余甚憫焉。究心多年。治不下數百餘人。爰著此編。舉其綱。張其目。條分縷晰。三易寒暑。頗費苦心。

閱是編者。豈惟可以治癘。亦於分經治病之道。可得其槪矣。有心者廣而行之。亦吾輩隨地利人之一端也歟。

嘉慶元年孟夏月初九日曉亭主人書

述古八則

素問脈要精微論曰。脈風。成爲癘風。又風論曰。風寒客於脈而不去。名曰癘風。癘風者。營衛熱。其气不淸。故使鼻柱壞而色敗。皮膚瘍潰。

長刺篇論曰。大風骨節重。須眉墮。名曰大風。

靈樞曰。癘風者。數刺其腫上。已刺。以銳鍼鍼其處。按出其惡气。腫盡乃止。常食方食。毋食他食。

千金翼耆婆治惡病曰。疾風有四百四種。總而言之。不出五種。卽是五風所攝云。何名五風。一曰黃風。二曰靑風。三曰白風。四曰赤風。五曰黑風。其風合五臟。故曰五風。五風生五種虫。黃風生黃虫。靑風生靑虫。

白風生白虫。赤風生赤虫。黑風生黑虫。此五種虫。食人五臟。若食人脾。語變聲散。食人肝。眉睫墮落。食人心。徧身生瘡。食人肺。鼻柱崩倒。鼻中生息肉。食人腎。耳鳴啾啾。或如車行雷鼓之聲。食人皮。皮膚頑痺。食人筋。肢節墜落。五風合五臟。虫生至多。入於骨髓。來去無礙。壞於人身。名曰疾風。疾風者。卽癘病之根本也。病之初起。或如鍼椎所刺。名曰刺風。如虫走。名曰遊風。徧身掣動。名曰風。不覺痛癢。名曰頑風。肉起如桃李小棗核。從頭面起者。名曰順風。從兩腳起者。名曰逆風。如連錢團圓。赤白靑黑斑駁。名曰KT風。或徧體生瘡。或如疥癬。或如魚鱗。或如楡莢。或如錢孔。或癢或痛。黃汁流出。肢節壞爛。悉爲膿血。或不癢不疼。或起或滅。靑黃赤白黑。變易不定。病起之由。皆因冷熱交通。流入五臟。通徹骨髓。用力過度。飲食相違。

房室不節。虛動勞極。汗流徧體。因此積熱。風熱徹五臟。飲食雜穢。虫生至多。食人五臟骨髓皮肉筋節。久久壞敗。名曰癘風。

丹溪云。癘疾須分在上在下。在上者以醉仙散。取臭惡血於齒縫中出。在下者以通天再造散。取惡物蛔虫於穀道中出。所出𨿽有上下道路之異。然皆不外於陽明一經而已。看其証之上先見。上身多者。病在上也。下先見。在下體多者。病在下也。上下同得者。病在上下也。何則。陽明主胃與大腸。無物不受。多气多血。邪風之傷人也。气受之。上身多。血受之。下體多。气血俱受。上下皆多。自非醫者神手。病者鐵心。罕有效者。夫气爲陽爲衛。血爲陰爲營。身半以上。陽先受之。身半以下。陰先受之。是故再造散治病在陰分。用皂角刺逐風毒於營血中。肝藏血。惡血畱注不能運動。故虫生焉。必用此以治其髒气殺虫爲主。以大黃引入腸胃。利出瘀惡虫物。醉仙散治病在陽分。用牛蒡子驅風毒惡瘡於徧身。胡麻逐風補肺。潤皮膚。蒺藜去惡血。身體風癢。通鼻气。防風治諸風。栝蔞根治瘀血。消熱腫。枸杞消風熱。解毒瘡。蔓荊子逐賊風。苦參解熱毒。然必藉輕粉爲使。逐出胃腑惡毒臭穢之物。殺所生之虫。循經上行。至牙齒軟薄之分。而出其臭毒之涎水。服藥後。若損齒。則以黃連末揩之。或先佐入劑中。以解輕粉之毒。輕粉在醉仙散中。有奪旗斬將之功。遂成此方之妙用。非他方所可並及者。

薛新甫曰。癘瘍所患。非止一臟。然其气血。無有不傷。而其證亦無有不雜。況積久而發現於外。須分經絡之上下。審气血之虛實。不可槪施攻毒之藥。當先助胃壯气。使根本堅固。而後治其瘡可也。

癘瘍當知有變有類之不同。而治法有汗下砭刺灸補之不一。蓋類證當審輕重。變證當詳眞僞。而治法又當量其人之虛實。究其病之源委。而施治焉。夫虛者正气虛也。實者邪气實也。

癘瘍鍼砭之張子和。以一汗抵千金。蓋以鍼血不如發汗之周徧也。發汗鍼血。二者一律。若惡血凝滯在肌表經絡者。宜刺宜汗。取委中出血則效。若惡毒蘊結於髒。非蕩滌其內。則不能療。若毒在外者。非刺徧身患處。及兩臂腿腕手足指縫。其毒必不能散。若表裏俱受其毒者。非外鍼內泄。其毒決不能出透。若上身患多。宜用醉仙散。使內蓄惡血於齒縫中出。又刺十指甲並臂腕。以去肌表毒血。下體患多。宜用再造散。令惡血蛔虫於穀道出。仍鍼足指縫並腿腕。隔一二日再刺之。以血赤爲度。如有寒熱頭痛等證。又當因證而施治焉。

麻瘋二十一論

麻瘋者。古人呼爲癘風。又名惡疾。廣東呼爲大麻瘋。又名疙瘩。外省或呼爲大皮瘋。又曰癩皮瘋。染是疾者。夫妻兄弟子女離散。戚友避之。行道叱之。顚連無告。至此極矣。醫者不知受病之源。或言傳染。或言風水。𨿽非無因。然未必皆此之故也。蓋東南地卑近水之處。此疾尢甚。天气較炎。地气卑濕。濕熱相搏。乘人之虛。入於營衛。衛气受之。則上身證多。營血受之。則下體證多。營衛俱受。上下俱多。此其大槪也。究之無論上下。必气虛。邪始乘之而入。血虛。邪始乘之而凝。結於筋絡。積於肌肉腠理之間。郁久生熱。故此病血熱居多。又或臥於濕地。受其燻蒸。或汗出後浴洗冷水。或濕衣沾身。或房勞後浴冷臥濕。皆能受病。初則血滯不行。漸生麻痺。日久漸大。不知痛癢。鍼之不痛。今年發手。明年發足。或如癬形。或如瘡癩。或似虫行。

或筋痛肉跳。久則傷形變貌。面生紅堆。耳或長大。時如蟬鳴。臉如酒醉。又如油塗。手拳腳跛。口眼斜。鼻塌唇翻。不早治。成廢疾矣。

癘風古無法治。丹溪止用醉仙散。再造散二方。但服輕粉。多生輕粉毒。恐一疾未愈。又添一疾。又有大黃皂刺牽牛之類。然惟實者可用。气血虛者。反耗元气。東垣海藏。各有數方。亦兼他病而治之。至耆婆所列各方。藥多難制。外此方書所載。亦殊寥寥。若薜新甫癘瘍機要。詳於變證類證。而略於正治。要之濕熱相搏。邪气乘虛而入。總以涼血和血爲主。驅風驅濕爲佐。審元气之虛實。按六經以分治。斯治癘之要道也。

病之輕者。背腰手足之間。形如疥癬。不痛不癢。頭面或似虫行。或手足骨節間。撞之如刺痛。或時作熱。拭之又無。病之重者。手足生瘡。肉中結核。臉紅耳腫。口眼斜。至年久病深。壞形變貌。鼻塌肉崩。手指脫落。

足底爛穿。則難治矣。又身有麻木。數月卽發外。𨿽重易治。丹溪謂麻木乃癘疾之本是也。又手有痺肉。則虎口肉珠必焦。左手痺則左虎口肉焦。右手痺則右虎口肉焦。輕則肉珠瘦小。重則肉珠消陷。若兩手俱無痺肉。則虎口肉珠俱全。此法止可看手之輕重。面背腿足之疾。不驗之於此。

面帶紫色。常如醉人。且如油塗。俱有微浮。或黑而枯瘦。或黃而有浮光。其人身上。必有麻木。或數月卽發。

或數年或數十年始大發。近發易愈。遠發難治。原於初起不信之故耳。

南人謂藥治不過三五年。後必復發。俗云。此病只好治邪。不能除根。皆不通之論也。大凡染病者多貧。藥餌難繼。或半痊而囊空。或痊後不戒食物。不守禁忌。或治之未盡。有一二點痺肉未活。或痺肉活而皮色未撤消。以致復作。此疾最忌房事。蓋精乃骨髓。精泄則毒瓦斯乘虛而入。若不斷此。必不能治。愈後不再戒。一年必復發。

輕者腳未弔。手未拳。鼻未塌。肉未崩。證本可治。而服藥無效。或气虛未補其气。血虛未補其血。又或兼有別證。當詳審之。

病在外而浮者易愈。在內而沈者難痊。气血盛者易治。衰者難治。在外而浮者。麻木不久尙淺。重扭則痛。

毒發在外。或癬或紅堆。卽徧身濕爛。亦可速愈。在內而沈者。痺肉沈內。稍稍緣開面上。手足背腿。各處紅紫之色。浸入肉內。不但現於皮膚。重扭不疼。鍼刺不知。治之必須一二年方可全愈。

死肉紅堆。刺淺卽覺痛者。不必爛。刺深不知痛。刀割不知疼。鼠咬不覺。宜用藥爛去。然後用膏藥貼之。用生肌藥敷之。卽易平復。未見疾而有臭气逼人。此種一發必甚。亦易傳染。虫乃肝經風熱所生。肝不受病則無虫。謂瘋病無虫固非。謂瘋病有虫亦謬。損筋者。手拳足痿。手拳不硬。以手按之卽直。治之得法。手可復伸。硬者難伸。腳弔痿者。不焦可復舊。焦者難復。手焦亦然。折骨者手足脫落。四肢如冰。骨節挺露。形如枯樹。名爲濕墜。

濕閉久而生熱。熱郁久而生痰。輕則鼻塞。重則聲啞。法宜淸利肺經。痰自息。塞自通。啞自開。

肺主气。肝藏血。气行則血行。血凝因气滯。肺主皮毛。肝主經絡。肝盛而脾胃亦病。故現於面。面屬陽明胃也。發於四肢。四肢脾也。筋弛皮癢。肝之本證。聲啞鼻塞。肺之本證。折骨則腎病也。其初必由肝肺而致。又肝木能自生風生虫。肺失治節。故眉落筋弛。治瘋者。當以肝肺二經爲主。

大小便不同器。人皆知之。外此。病患喫煙。亦宜避之。不病患喫煙。見病患亦宜避之。病患之尿。不可淋煙艸。淋則喫者必生瘋病。此則人所不知。或謂人之气血。各歸其經。豈能傳染他人。不知疥癬尙有傳染。何況瘋乎。父精母血。交媾成形。而所生男女。或染或否。何也。病在內者無不傳。病在外者間有不傳。未病而先生子。能禁忌者不傳。至云瘋病無及子女者。則非也。精血交媾。夫妻豈有不傳。男傳女者少。女傳男者多。何則。女人因月水下而能泄其毒。故瘋病者少。或言婦人賣瘋之說。理亦可信。又言地土所產。室女亦必賣瘋。則終身不患此病。而所買之人則生瘋。若果有此。當於室女經水初至時。卽用藥治之。以去血熱爲主。以平祛肝經自生之風爲佐。但得一次現面則毒出矣。切不可用瘋門套藥。用之反致成瘋。存此以質髙明。

气血俱實。脈實而有力。表劑汗之。使從表解。峻劑下之。使從二陰而出。次以淸熱驅風養血之劑爲丸。相間而服。又重者。用藥煎水燻洗。自當速效。若气血俱虛者。以補血和血爲主。佐以涼血驅風之品。緩緩治之。亦無不效。大凡治瘋發出者。易治。服藥卽發亦易愈。

燻洗之法。務要露出頭面。凡痺肉無汗者。血死濕閉故無汗。汗卽血也。血枯之人。不可大汗。先養其血。血漸復。則可燻洗。若多服丸藥。久久汗出如常。不燻洗亦可。

痺者肉木而不痛。若不鍼出死血。勢必潰爛。膿血淋漓。但鍼出黑血。不妨再鍼。若鍼出鮮血。卽止。須一次鍼一處。不可連鍼數處。恐去血過多。血盡而人亡也。大抵爛之則效速。不若鍼之效𨿽遲較爲穩當也。

灸法。先將痺處以墨點記。然後以生薑一片粘貼。用艾丸灸之。覺痛卽止。但痺少則可灸。痺多則不勝其灸。當以服丸藥爲主。

死肌痺肉。寒濕永結。久則徧身發泡。爛而爲瘡。膿水淋漓。名曰風瘡。又名疙瘩。須用藥撒之。令膿水漧。則結痂。久之痂自脫落。亦有服藥得法。泡破而無膿水者。至狀若豆瘡。硬如牛乳肉豆。結核者。不妨鍼出惡血。鍼而不愈。以藥爛之。爛後以膏藥貼之。

男人血少。以養血和血爲主。驅風行滯爲佐。女人血多。以活血行血爲主。驅風燥濕爲佐。男人忌房事。女人尢忌。女不禁房事。恐受胎一二月。尙不知其虛實。投以瘋藥。而胎墜矣。胎墜則血气俱虛。毒更乘虛而入。而病愈重。況男女交接。毒又必傳染乎。又凡女人。必兼一二味調經之品。

癘𨿽惡疾。治之得法。卽常用平和之藥。亦無不效。蛇蠍猶可用。至若砒霜﹑蜈蚣﹑斑蝥﹑輕粉之劑。病之極重者。不得已而用之。不可恃此以爲常。川烏﹑艸烏﹑附子﹑肉桂。虛寒之人。病愈後以之結功則可。以之治病則不可。蓋辛熱之品。能燥血耗血。血虧而病愈加。不可不知。

發毒之物助毒。生冷之物凝血。凝滯之物固毒。煎炒之物助火。皆宜切戒二三年。若自死禽獸之肉。終身宜戒。母豬肉亦然。

瘋疾傳染。事故常有。但回避可也。不共享器。不同飲食。各房各牀。盡力求治。寬以歲月。無不全愈。否則亦當調停處置。令衣食不缺。若夫妻離棄之事。切莫勸解。

麻瘋三十六種辧癥圖說

大麻瘋

大麻瘋唇翻齒露。眼扯腳弔。手足指脫。鼻梁崩塌。損形變顏。種種惡狀。年深病重。無藥可治。必用毒藥攻之。

久久方效。蒺藜散之類主之。此麻瘋也。

麻瘋三十六種辧癥圖說

暑濕瘋

暑濕瘋手足先有麻木。次則身有死肉。或如瘡疹。或似疥癬。或皮肉常似虫行。或耳腫長大。或虎口肉焦。身有紅塊紅堆。臉有紅雲油光。筋跳肉痛。徧身瘙癢。或起白屑。或起黑皮。此大麻瘋之次也。小神散主之。此麻瘋也。

麻瘋三十六種辧癥圖說

紫HT瘋

紫HT瘋手足無痺。耳臉紅光。身有云斑。或有紫塊。或有紅塊。內紅外白。時浮時沈。或出風珠。或出風團。用前方主之。此似麻瘋。而實非麻瘋也。

麻瘋三十六種辧癥圖說

白HT瘋

白HT瘋徧身花白點。仍有痺肉。狀似汗斑。白轉紅。紅轉白。痺肉不甚死。非風濕。卽輕粉毒也。治之當兼擦洗。

立效。此非麻瘋。似是實非也。

麻瘋三十六種辧癥圖說

紫癜瘋

紫癜瘋皮血光亮如油珠狀。近火必紅。眉須先脫。手足麻痺。肉中結核。穿爛成瘡。愈而復發。以小神丸治之。

此非麻瘋。宜遵醫宗金鑑紫癜瘋治之。

麻瘋三十六種辧癥圖說

白癜瘋

白癜瘋毛髮俱白。臉如敷粉。自少至老。發於徧身。四體一色。手足軟弱。間有紅粒。一發不治。又有輕粉毒。亦類於此。此非麻瘋。遵醫宗金鑑白癜瘋治之。

麻瘋三十六種辧癥圖說

隱瘋內發

隱瘋內發染者不覺。勞熱則紅。近火則光。耳臉常熱。足有痺肉。臉似虫行。拭之不見。隱隱而出。一發卽爛。小神丸主之。此非麻瘋。初起照各經得病之因。用藥治之卽愈。

麻瘋三十六種辧癥圖說

幹瘋

幹瘋身有粗皮。臉淡紅色。身有痺肉。手足焦枯。此非麻瘋。照癥用藥治之。

麻瘋三十六種辧癥圖說

豬頭瘋

豬頭瘋臉紅耳腫。磊磊紅團。手足腫痺。身熱痰多。鼻塞聲啞。發之甚凶。治之易愈。此非麻瘋。不可妄指。擇方治之。

麻瘋三十六種辧癥圖說

拔發瘋

拔發瘋眉髮脫盡。然後痰出。手足麻痺。身有紅塊。預穿腳底。耳熱眼跳。手拳足弔。癢痛無時。蒺藜散主之。此麻瘋也。

麻瘋三十六種辧癥圖說

侵熱瘋

侵熱瘋初起勢驟。徧體蒸熱。然後病發。用通瀉之劑。佐以涼血。如臉有紅塊。以八寶丹治之。此非麻瘋也。審癥用藥。治無不愈。

麻瘋三十六種辧癥圖說

侵寒瘋

侵寒瘋體旣虛弱。因受地气。地濕所侵。初亦不覺。身有痺肉。手足焦枯。肢體拘攣。蒺藜散主之。此非麻瘋。

麻瘋三十六種辧癥圖說

癩癬瘋

癩癬瘋患如癬癩。徧身瘙癢。身多死肉。皮多麻木。久則拘攣。眉髮脫落。蒺藜散主之。此麻瘋也。

麻瘋三十六種辧癥圖說

癩皮瘋

癩皮瘋如豬癩。有密疹。耳臉俱發。手足破爛。眉髮稀少。搔之皮飛。身體瘦弱。輕用搜風散。重則蒺藜散。此麻瘋也。

麻瘋三十六種辧癥圖說

牛皮瘋

牛皮瘋皮破色淡。抓之如竹殼。不知痛癢。色如牛皮。面蒼黃。手足瘦削。輕用蒺藜散。重則不治。此麻瘋也。

麻瘋三十六種辧癥圖說

蛇皮瘋

蛇皮瘋身如蛇鱗。足有破爛。紅而兼黑。身體瘦削。手足麻木。且多痰嗽。輕用蒺藜散。重則不治。或喫蛇中毒。

亦致此病。此麻瘋也。

麻瘋三十六種辧癥圖說

牛蹄瘋

牛蹄瘋風癢多年。十指脫落。筋骨損傷。狀如牛蹄。不治。此麻瘋也。因失治誤治。以致於此。可不愼之。

麻瘋三十六種辧癥圖說

雞爪瘋

雞爪瘋受病多年。血不榮筋。麻木不仁。十指拳曲。狀如雞爪。蒺藜散主之。此似瘋而非瘋。失治誤治。以至於此。照書中治之。

麻瘋三十六種辧癥圖說

面遊瘋

面遊瘋面如虫走。拭之不覺。身如虱咬。尋之又無。漸漸麻木。微發紅塊。大麻瘋之根也。用搜風散治之。此非麻瘋也。若誤治失治。則成麻瘋。

麻瘋三十六種辧癥圖說

金錢瘋

金錢瘋紅圈如錢。內紅外白。麻木不知。或則痛癢。婦人多患此癥。因月事時受濕而發。或經水滯於皮膚。狗寶丹治之。此非麻瘋也。急早治之。不致成瘋。

麻瘋三十六種辧癥圖說

銀錢瘋

銀錢瘋塊如錢大。內紅外白。刺之無血。白色如銀。先發於身。後上面部。隱隱在內。輕用狗寶湯。重用蒺藜散。

此似瘋而非瘋。急照書治之。

麻瘋三十六種辧癥圖說

胎毒瘋

胎毒瘋父精母血。遺毒子女。治法不一。相證用藥。此非麻瘋也。

麻瘋三十六種辧癥圖說

淫毒瘋

淫毒瘋夫妻傳染。身覺多痛癢。臉如虫行。面時作熱。用八寶丹。或狗寶湯。此偶傳染。而非麻瘋。急治則愈。

麻瘋三十六種辧癥圖說

肺毒瘋

肺毒瘋大腸燥結。風痰時發。臉如酒醉。又現紅雲。眉毛先脫。四肢浮腫。用小神丸。此非麻瘋。照肺經相癥用藥。

麻瘋三十六種辧癥圖說

心毒瘋

心毒瘋心經受病。面多紫雲。且多鼻衄。此非麻瘋。照心經得病。用藥治之。重則照方法治之。

麻瘋三十六種辧癥圖說

肝毒瘋

肝毒瘋厥陰受病。傷目損筋。肉中結核。皮膚燥裂。或穿爛成瘡。以小神丸治之。此似麻瘋。而非麻瘋。初起急治。小神丸最妥。

麻瘋三十六種辧癥圖說

脾毒瘋

脾毒瘋太陰受病。四肢焦枯。虎口無肉。身多麻木。徧身紅癬。刺之又無血。發稀足裂。輕用小神散。重則蒺藜散。本非麻瘋。初起失治。延久則成。照方治之。

麻瘋三十六種辧癥圖說

腎毒瘋

腎毒瘋少陰受病。腳底先穿。骨節疼痛。多因房勞傳染。或病已發。不禁房事。此癥多因風俗。婦女賣瘋。而所買者。則成瘋。因貪淫傳染。不禁房事。法在不治。若能攺過遷善。向書中求之。按癥用藥方妥。

麻瘋三十六種辧癥圖說

血熱瘋

﹝又名血瘋﹞

血熱瘋濕熱相搏。血凝气滯。結於皮膚。發泡生瘡。且多痺肉。小神丸。八寶丹主之。此非麻瘋也。

麻瘋三十六種辧癥圖說

疹毒瘋

疹毒瘋痘麻失調。餘毒流於肌肉。又或臥濕浴冷。麻木少而疹痘多。𨿽無甚利害。卻難斷根。此非麻瘋。切不可指爲麻瘋。其過不少。審癥治之。

麻瘋三十六種辧癥圖說

瘕毒瘋

﹝一名松子瘋一名珍珠瘋﹞

瘕毒瘋面有油光。疹粒如珠。身有死肉。重者粒大臉紅。用蒺藜散。粒小者小神丸。此似是而非。初起速治。照上方主之。

麻瘋三十六種辧癥圖說

軟腳瘋

軟腳瘋身上病少。濕熱入筋。足痿難行。𨿽屢鍼刺。不知疼痛。蒺藜散主之。此濕熱入於筋。足痿難行。𨿽鍼刺不知痛。可照濕痺治法。或參上方。此非麻瘋也。

麻瘋三十六種辧癥圖說

破傷瘋

破傷瘋打破跌傷。致風寒暑濕。客於經絡支節之間。年深月久。遂成痺肉。或紅或腫。治法不一。相癥用藥。並治病源。此非麻瘋也。因久失治。以成此癥。急照書中。參酌方法治之。

麻瘋三十六種辧癥圖說

暗滯瘋

暗滯瘋手足有痺。徧身淡點。眉疏皮癢。足似蛇行。染者不覺。小神丸主之。此非麻瘋也。審癥用藥。或以上方治之。

麻瘋三十六種辧癥圖說

流毒瘋

流毒瘋前因染病。曾餌輕粉。屢發瘡疹。因成麻木。仍有紅塊。或破或爛。眉稀發少。前方治之立效。此非麻瘋也。初起治之卽愈。

麻瘋三十六種辧癥圖說

感癘瘋

感癘瘋純是熱毒之气。裹於皮膚之間。濕气又藏骨肌之內。皮紅生點。須眉盡落。徧體腐爛。臭气不可聞。以補腎健脾。散風去濕之劑主之。此感瘴癘之气。而成大麻瘋也。

按以上三十六瘋。種類𨿽多。苟能審其表裏虛實。察其病根之淺深。寒熱之輕重。系何經之證。兼何經之部位。以何藥爲主。何藥爲使。引入某經。有是證卽用是藥。又何必區別其名目哉。﹝曉亭識﹞

五不治﹝輕亦可治﹞

一皮死麻木不仁﹝易治﹞二肉死刀剖不斷。﹝患處少亦可治﹞三血死潰爛。膿水淋漓。

﹝可治﹞四筋死手足脫落。

﹝不治﹞五骨死鼻梁崩塌。﹝難治卽治亦不能撤消﹞耳聾聲全啞者。﹝難治﹞陽事不起者。﹝難治﹞

不斷房事者。﹝不必治﹞正報者必不可治。又肝經受病。先損其目。不治。﹝曾以目疾各方治之亦無不愈﹞

五主治

心經受病。面起紫雲。梔仁主之。重則徧身生瘡。上損眼目。黃連主之。

肺經受病。眉毛先脫。聲破鼻塞。梔仁桑皮主之。重則鼻梁崩塌。聲啞語變。或生息肉。黃芩主之。外加杏仁。

脾經受病。徧身如癬。苦參鮮皮主之。重則語變聲散。土不能生金。四肢浮腫。甘艸補之。蒼術燥之。

肝經受病。眉睫先落。皮膚瘙癢。面發紫泡。荊芥川芎主之。重則損目。蔓荊菊花主之。荊芥爲使。若手足拘攣。乳香沒藥主之。鉤藤天麻爲佐。

腎經受病。耳鳴啾啾。枸杞首烏主之。重則足底先穿。黃柏玄參爲主。

內治九法

一﹑統治寶鑑換肌散海藏愈風湯當歸飲胡麻散白花蛇丸行藥方乳香丸防風天麻丸大麻仁酒紫茄子根散人參消風散﹝以上古方﹞

八號丸通聖散三黃解毒湯寬胸行气散蒺藜苦參丸除根蒺藜丸﹝卽小神丸﹞大神丸涼血八寶湯行藥方巴豆散曾氏水藥方丸藥方﹝以上今方﹞

二﹑分治病究其源。藥疏其流。曰分治。

分五臟經絡酌用引藥瀉靑瀉白瀉黃逍遙散三﹑緩治本气不足。或由藥壞。若求速效。則病愈深。緩以治之。

何首烏散獨活寄生湯四﹑峻治受病旣久。投緩劑則藥不靈。峻以治之。

蒺藜散雷丸散五﹑補治或本气不足。或因藥壞汗下所至。治之宜補。此條多采薛氏。

气虛血虛血气虛陽虛陰虛陰陽虛六﹑瀉治气血凝滯。濕熱相搏則虫生。濕熱郁久則痺甚。治之宜瀉。

行藥方追命散通天再造散三黃敗毒散七﹑兼治先患癘而兼他證。或因病而成癘。病雜藥雜。故曰兼治。

如眼目之類分六經傷寒婦人調經八﹑類治似癘非癘。非癘實癘。其病不同。其理則一。治以類合。故曰類治。

痘麻後餘毒赤白癜烏白癩癮疹九﹑余治爲山九仞。功虧一簣。非計之得也。治𨿽曰余。到頭一著。幸毋忽視。

除其根善其後補其血气壯其筋骨

外治六法

﹝結於筋絡。凝於皮膚。患處旣多。勢難攻裏。宜治其外。﹞

鍼法灸法燒法燻洗法爛法敷法

瘋門總論

瘋古人名爲癘瘋。又名惡疾。黑白癩。赤白癜。皆其類也。但癜癩有麻木者少。瘋斷無不麻木者。丹溪云。麻止淅淅然。尙有气血攻衝之狀。木則气血已痺而不仁。莫知其痛癢也。癘瘋初起者。其手足必先麻木。而後皮膚傷潰。靈樞曰。衛气不行。則爲麻木。素問曰。營气虛則不仁。衛气虛則不用。營衛俱虛。則不仁且不用。又素問脈要精微論。脈風成爲癘瘋。又風寒客於脈而不去。名癘瘋。癘瘋者。營衛熱。其气不淸。

薛氏則又以爲外邪所乘。衛气內伏。濕熱日久。血隨火化而致。故治者當以涼血和血爲主。驅風驅濕爲佐。以各經引藥爲使。少加淸熱解毒之品。無不全愈。但宜分輕重內外治之。

瘋門總藥

此爲瘋門中活法。悟後則隨證加減。觸手生春。若膠柱鼓瑟。反失制方本意。

風子肉赤芍藥香獨活白蘚皮金銀花胡麻仁土麻仁﹝卽火麻仁﹞白蒺藜條黃芩白苦參北防風薄荷葉威靈仙梔子仁當歸尾川黃連眞蘄蛇川羌活白僵蠶明天麻大川烏荊芥穗濃黃柏黑玄參老枳殼浙白術漂蒼術大秦艽香白芷眞川芎錦大黃鮮紅花牡丹皮紅棗皮酸棗皮俱系山萸肉

正治諸方

小神丸攺名蒺藜苦參丸。統治三十六種惡疾。

白蒺藜﹝去刺二兩﹞北蟬蛻﹝去頭足三錢半﹞北全蠍﹝米汁洗糯米水炒二錢半或薑汁炒﹞

荊芥穗﹝二錢半﹞北防風﹝二錢半﹞大風子肉﹝殼不用黑豆煮七次去淨油否則傷目二錢半﹞

大羌活﹝五錢﹞全當歸﹝酒洗三錢半﹞大川芎﹝酒洗二錢半﹞土麻仁﹝一兩半﹞白苦參﹝酒洗錢半無癬者此味不用﹞

血熱。加生地。胃熱現面。加白芷知母。鼻塞。加桑皮黃芩。陰虛。加首烏。肝熱。加丹皮。目昏。加蔓荊菊花。痺多。加元參。面多紅雲紅堆。或油光。加白附僵蠶。血枯。加丹參。面腳浮腫。加防己。

拘攣。加鉤藤鉤。或茯神白術。

上爲末。老米飯搗爛和爲丸。每服四五錢。茶下。早晚各一次。空心服。間時方進飯食。並忌熱湯熱茶。

丸藥亦不可多服。恐丸藥難化。服完。未發外者卽發。已發外者或更甚。蓋毒旣攻出。卽徧身潰爛。亦無妨。但要麻木處。漸輕漸狹。卽漸浮漸闊。或別處再發一二處。亦是藥力攻散之功。勿疑。

又須知小神丸服十日。卽停三日。此三日服行藥丸十粒。三日三次。後又服小神丸。俱照此例。若大瀉。

卽停勿服。﹝行藥方列二卷﹞

大神丸服小神丸後尙未除根。服此以斷根。倘毒瓦斯再發。外復施鍼灸燻洗各法治之。

熟川烏﹝黑豆水煮五錢﹞制艸烏﹝薑汁甘艸水煮五錢﹞大風子﹝去油殼淨五錢﹞白僵蠶﹝三錢﹞北全蠍﹝薑汁炒五錢﹞北蟬蛻﹝五錢﹞穿山甲﹝土炒成珠五錢﹞明雄黃﹝二錢﹞

臺烏藥﹝五錢﹞漂蒼術﹝童便浸一宿五錢﹞北防風﹝四錢﹞荊芥穗﹝四錢﹞

蘇薄荷﹝四錢﹞綠升麻﹝二錢半﹞全當歸﹝五錢﹞大川芎﹝四錢﹞大秦艽﹝酒洗五錢﹞

條甘艸﹝去皮五錢﹞

又加羌活﹝七錢﹞生地黃﹝四錢半﹞

上老米飯爲丸。梧桐子大。加減同前小神丸法。每服百丸。茶送下。忌鐵。倘服藥欲嘔。須煮烏豆一勺食之。若全愈。明年再服小神丸一料。連服二三年。病根永除。

搜風散治三十六種惡疾。臉起紅雲。身有紅塊。四肢麻木。神驗。

白附子﹝麵粉包煨二兩﹞白蒺藜﹝炒去刺二兩﹞熟川烏﹝一兩﹞艸烏﹝二烏用黑豆煮一兩﹞

北全蠍﹝洗去泥沙薑汁炒一兩﹞豬牙皂﹝一兩﹞白頭翁﹝一兩﹞釵石斛﹝一兩﹞條甘艸﹝一兩﹞

上爲細末。每服一錢。酒送下。

驅毒疏風方涼肝八寶湯治內。此方治外。

大羌活﹝五分﹞捶鹿茸﹝八分﹞川烏﹝濕紙包煨三錢﹞艸烏﹝黑豆煮三錢﹞風子肉﹝去油淨二錢﹞漂蒼術﹝八分﹞大秦艽﹝八分﹞白僵蠶﹝炒去絲八分﹞北全蠍﹝洗去泥沙薑汁炒一錢﹞

北蟬蛻﹝洗去泥六分﹞荊芥穗﹝五分﹞北防風﹝六分﹞炒梔仁﹝二錢﹞揀歸身﹝八分﹞

大川芎﹝八分﹞蘇薄荷﹝六分﹞條甘艸﹝三分﹞

上燈心引。與八寶丹相間服之。俱一日各一次。覆渣時又送八寶丸百粒。

活血解熱湯服小神丸。毒必攻出。服此以驅熱毒。

全當歸﹝五錢﹞大生地﹝二錢﹞白苦參﹝三錢﹞京赤芍﹝一錢﹞川黃連﹝一錢﹞炒梔仁﹝一錢﹞

荊芥穗﹝一錢﹞北防風﹝一錢﹞蘇薄荷﹝一錢﹞石菖蒲﹝五分﹞明雄黃﹝研末衝服一錢﹞條甘艸﹝三錢﹞

燈心引。或加綠豆半杯。

涼肝八寶丹生犀角﹝銼末一兩﹞羚羊角﹝爲末一兩﹞眞阿膠﹝酒化一兩﹞好京墨﹝一兩﹞大生地﹝酒浸二兩﹞全當歸﹝酒浸四兩﹞大川芎﹝酒洗二兩﹞杭白芍﹝酒炒二兩﹞威靈仙﹝兩半﹞

上先將阿膠京墨入銅杓內好酒熔化。入各藥末搗勻。再入米糊爲丸。每服百丸。茶送下。

涼血狗寶丹專治積熱與气血相搏。久成癩癘。此方大能涼血淸熱。除濕回痺。平肝之妙劑。

芭蕉頭﹝去泥四兩﹞苦楝根皮﹝洗淨四兩﹞新桑根皮﹝四兩﹞綠豆子﹝四兩﹞白雲苓﹝一兩﹞

豬後腿精肉﹝半斤﹞小狗子﹝一隻產下二十日止盈月者不用以繩弔死去毛切作四塊﹞

上用酒三升。入大銅杓內。或砂罐。炭火細細煨之。煨至肉爛。約湯二三碗。卽住火。夜半飲之。勿使人知。

次日將肉加酒。再煎。半夜再飲。服此湯後。當忌油膩。只好喫綠豆白米粥。外用苦楝子皮。或葉亦可。搗爛。加生薑二片再搗。布包擦各患處。輕者無不全愈。

又此方治婦人血蠱紅崩。神效。

舒筋蒺藜散治麻瘋筋拳骨折。十指脫落。或指曲不伸。身多死肉。外有粗皮。黑如蛇鱗。白似魚鱗。口眼歪。鼻塌聲啞。足底潰爛。已成不治。惟此能治之。但非病重難瘳。不可輕投也。

白砒霜﹝四兩﹞黑鉛﹝八兩﹞眞麝香﹝一錢﹞蜈蚣虫﹝去足炒五錢﹞地龍﹝去泥焙漧二錢﹞土狗子﹝焙漧五十隻﹞番木鱉﹝炒黃十个﹐卽馬錢子主治熱病痺痛痞塊然必去淨毛豆腐制過再炒焦方可用否則傷人﹞

上將黑鉛打扁。分作數塊。砒霜亦碾爲末。用一堅濃土罐。口小身長者。將鉛一塊放下罐內。令平。鉛上放霜一層。上又放鉛一塊。鉛上又放霜。如此放完。再用新燈盞一隻。仰蓋罐口。鐵絲紮定。用黃泥封固。

盞內不用泥。若是陽城罐。不須泥封。再取鐵釘三个釘地上。作品字樣。以罐架釘上。初將炭火細燒。待泥將幹。蓋文武火。及至盞內熱極。時以筆點水。搽濕盞心。引砒霜气上升。候三炷香完。徐徐退火。仍以筆蘸水搽盞心。候冷方揭。次日開罐。鉛熔在底。藥升在盞下。取脫砒霜。再取梨汁一盞。入銅杓內共煮。

如無梨汁。燒酒代之。將余藥共爲細末。入砒霜再碾。瓷罐收貯。照後法服之。

服藥法。體實者。每次五釐。日二次。體虛。日一次。冷茶調下。服後。勿食熱飲食。十歲以上。每日服一次三釐。十歲以下服二釐。五歲上下。難治。

服藥至六七日。徧身俱腫。飲食減少。卽服後涼血解毒湯。三日一劑。若牙齦臉頸齊腫。齒縫虫出者勿畏。亦勿停藥。此以毒攻毒。故毒瓦斯發外。服至百日。方腫消皮脫。指直筋舒。一切油膩魚肉。鹽醋椒醬及菜蔬各物。俱宜戒之。只好綠豆煮白米粥食。

涼血解毒湯服蒺藜散。腫惡特甚。不可停藥。惟間服此方解之。

白苦參﹝錢半﹞大生地﹝錢半﹞牡丹皮﹝錢半﹞炒梔仁﹝錢半﹞北防風﹝錢半﹞白蒺藜﹝錢半﹞條甘艸﹝一錢﹞

加綠豆一合。燈心四十條爲引。不拘服。三日一帖。

防風通聖散治癘疾先服此藥三五劑。連服丸藥。至十日又停丸藥三日。每日服一劑。三日三劑。後仍服丸子。如此接續間服。

北防風荊芥白附白芷白蒺藜僵蠶蒼術白蘚皮﹝無癬不用﹞靈仙苦參﹝無癬去之﹞

元參赤芍川芎黃柏﹝足痺作熱用之﹞川連焦梔檳榔銀花牛子大黃苦硝枯芩生石膏條甘艸燈心大黃苦硝二味。俟起藥時放下。令二三沸止。若大便洞泄。去硝黃。相證加減。

何首烏散治癘疾。

首烏﹝一斤米汁浸十日逐日換水竹刀切片九蒸九曬﹞胡麻子﹝四兩九蒸九曬﹞

上爲末。每服二錢。食前酒調服。或薄荷湯送下。

羅氏何首烏散統治癘疾諸證。蜜丸亦可。

首烏枸杞苦參石菖蒲甘菊蔓荊子靈仙荊芥上末。每服三四錢。酒調下。茶淸蜜調亦可。此爲癘疾之總方。

血熱。加丹皮梔仁。潰爛。加牛子骨皮。拘攣拳曲。加天麻鉤藤。麻木甚。加蒺藜土麻仁。面上紅雲紅堆。加白附僵蠶。面如油光。加白附蟬蛻。鼻塞聲散。加桑皮黃芩。肉痺。加元參。足麻木潰爛。加黃柏銀花土茯苓。骨節疼痛。加獨活。瘙癢。加丹皮蟬蛻。癬多。加鮮皮浮萍。紅堆紅圈。加山甲皂刺。熱甚。加川連。徧身麻木。非花蛇不能。

若作散。足少陽。加柴胡。太陽。加羌活防風。陽明。加白芷。厥陰。加柴胡川芎。少陰。加獨活細辛。

手太陰。加浮萍。甚則麻黃。足太陰。加苦參。熱甚痺不回者。用硝芩水藥。以各法加減通聖散服之。

但方曰苦參。非脾經實熱之證勿用。

初服九味羌活湯羌活細辛蒼術白芷防風生地川芎赤芍黃芩粉艸姜皮燈心引。服五劑。

二服防風通聖散薄荷元參黃芩焦梔荊芥赤芍大黃枳殼北防風條甘艸身上燥癢。加紅花﹑蒺藜﹑苦參﹑鮮皮﹑姜皮。燈心引。五劑。

三服三黃解毒湯黃連黃柏黃芩赤芍枳殼木通元參獨活防風薄荷甘艸姜皮燈心引。

三方俱食遠服。

初服磨風丸此方看何經病重。照前方加減。若未發可根據方用藥。

眞蘄蛇﹝酒洗三次用肉三兩﹞大風子﹝用紙淨油四兩﹞白藜蒺﹝去刺微炒八兩﹞北防風﹝二兩二錢﹞土麻仁﹝淘淨土泥炒六兩﹞片黃芩﹝酒炒兩半﹞

蜜丸桐子大。每日早午晚三次。各服一錢。茶送下。服一匕。徧身發燥。骨節疼痛爲驗。後食後腿精肉一二斤止之。食肉之日。不必服丸。次日照前再服。

二服追風丸重服二料。輕止服一料。

蘄蛇肉﹝二兩﹞風子肉﹝四兩﹞白蒺藜﹝四兩﹞北防風﹝一兩﹞土麻仁﹝六兩﹞胡麻仁﹝二兩﹞片黃芩﹝酒浸二兩﹞尾赤芍﹝酒炒一兩﹞

蜜爲丸。服法照前。

三服解熱除毒丸此方可常服。

川黃連﹝薑汁拌炒八兩﹞片黃芩﹝酒蒸一兩二錢﹞黑元參﹝乳蒸一兩五錢﹞土麻仁﹝三兩﹞

淨銀花﹝酒蒸一兩一錢﹞川羌活﹝二兩一錢﹞白蒺藜﹝炒去刺四兩﹞白蘚皮﹝酒蒸一兩一錢﹞

眞蘄蛇﹝二兩﹞風子肉﹝四兩﹞

米糊。冬蜜四兩爲丸。服法照前。

四服搜風潤腸丸去六腑積熱。舒暢經絡。可常服。

紋大黃﹝酒拌九蒸九曬三兩﹞家桃仁﹝開水泡去皮尖淨油一兩﹞淨銀花﹝酒蒸一兩﹞片黃芩﹝一兩﹞郁李仁﹝取淨肉五錢﹞土麻仁﹝炒一兩﹞胡麻仁﹝炒一兩﹞黑元參﹝一兩﹞嫩苦參﹝酒蒸一兩﹞威靈仙﹝酒蒸一兩﹞香獨活﹝二兩﹞白蘚皮﹝酒蒸一兩﹞京赤芍﹝酒炒一兩﹞

白蒺藜﹝三兩﹞陳枳殼﹝一兩﹞

蜜爲丸。每日早晚服二次。每次三錢。滚水送下。

五服收功斷根丸白僵蠶﹝一兩﹞胡天麻﹝一兩﹞川黃連﹝三味俱薑汁蒸五錢﹞北全蠍﹝去頭尾炒八錢﹞

川獨活﹝酒蒸一兩﹞土麻仁﹝炒三兩﹞白芷梢﹝一兩﹞北防風﹝一兩﹞白蒺藜﹝四兩﹞風子肉﹝四兩﹞制首烏﹝五錢﹞

首烏須發出五經後收斂。方可用。若未出現。減去不用。

米糊和冬蜜爲丸。日三服。每服三錢。甘艸湯送下。

六服撤消固本丸此方生气血。扶元神。健筋骨。活經絡。回痺水。潤顏色。年四十以上。六脈微細。气血衰敗。方可服。

北枸杞﹝一兩﹞紅棗皮﹝兩半﹞蓮花須﹝一兩﹞淮牛膝﹝一兩﹞川續斷﹝上皆酒蒸一兩﹞揀歸身﹝兩半﹞牡丹皮﹝二味酒洗二兩﹞川杜仲﹝一兩﹞光澤瀉﹝兩半﹞川萆﹝土鹽水洗二兩﹞北五味﹝蜜蒸一兩﹞白雲苓﹝乳蒸一兩﹞天門冬﹝去心兩半﹞淮山藥﹝微炒一兩﹞芡實米﹝微炒一兩﹞熟地黃﹝一兩﹞川黃柏﹝一兩﹞敗龜板﹝酒炙十兩﹞

眞虎骨﹝酒炙十次十兩﹞

將骨板二味打碎。用佳酒二十四碗。熬至三四碗。去滓取汁。預將余藥爲末。入汁內。打糊爲丸。每早空心服四錢。或內加節參更妙。

瘋病愈後平常浸酒方此方伸筋活血。滋腎明目。回痺理脾。潤顏色。

浙白術淮熟地絲杜仲破故紙淮山藥苡仁米全當歸川牛膝節羌活香獨活威靈仙大秦艽川萆尋風藤﹝卽靑風藤主治風濕麻痺﹞北防風漢防己五加皮杭白芍廣木香小甘艸加烏豆殼一撮。紅棗數粒。酒浸三日。空心服。

蘄蛇酒眞蘄蛇﹝一條﹞北秦艽﹝五錢﹞香獨活﹝五錢﹞威靈仙﹝五錢﹞嫩桑枝﹝兩半﹞蔓荊子﹝一兩﹞

川萆﹝一兩﹞甘菊花﹝一兩﹞淨銀花﹝一兩﹞百部﹝一兩﹞大生地﹝二兩﹞白苦參﹝一兩﹞

丹參﹝一兩﹞當歸﹝一兩﹞赤芍﹝一兩﹞赤茯苓﹝一兩﹞枸杞﹝一兩﹞黃柏﹝一兩﹞牡丹皮﹝一兩﹞

佳酒煮。退火七日飲。

生熟地黃丸大熟地﹝三兩﹞幹生地﹝三兩﹞淮山藥﹝乳蒸兩半﹞柏子仁﹝炒二兩﹞遠志肉﹝甘艸水蒸四兩﹞

敗龜板﹝童便炙四兩﹞白雲苓﹝乳蒸兩半﹞光澤瀉﹝鹽水炒兩半﹞牡丹皮﹝酒蒸兩半﹞丹參﹝酒蒸一兩﹞全當歸﹝酒洗二兩﹞杭白芍﹝酒炒二兩﹞

上爲細末。用釵石斛四兩。銀花十二兩。熬膏煉蜜爲丸。每早淡鹽湯吞四錢。

吉水李先生傳瘋病經驗方相證加減。

眞蘄蛇﹝一條中十二兩﹞白蒺藜﹝水洗淨八兩﹞大風子﹝淨油四兩﹞白僵蠶﹝二兩﹞威靈仙﹝一兩半﹞川黃連﹝炒二兩﹞濃黃柏﹝二兩﹞黑梔仁﹝三兩﹞土麻仁﹝洗淨焙榦爲末六兩﹞

蜜爲丸。早晚茶送各六錢。先三日服水藥三帖。方服丸藥十日。卽停三日。一日服水藥一帖。

水藥方川羌活﹝一錢﹞香獨活﹝一錢﹞白蒺藜﹝錢半﹞白附子﹝一錢﹞北防風﹝錢半﹞荊芥穗﹝錢半﹞

白蘚皮﹝錢半﹞川芎﹝一錢﹞赤芍藥﹝錢半﹞川黃連﹝錢半﹞濃黃柏﹝二錢﹞梔子仁﹝三錢﹞

土麻仁﹝錢半﹞滑石末﹝三錢﹞熟石膏﹝二錢﹞老枳殼﹝一錢﹞川濃朴﹝錢半﹞淨銀花﹝三錢﹞

黑牽牛﹝一錢﹞生大黃﹝二錢﹞石朴硝﹝錢半﹞

燈心引。硝黃後下。

丸藥方大花蛇﹝十二兩﹞白蒺藜﹝七兩﹞白附子﹝二兩﹞白僵蠶﹝去絲二兩﹞風子肉﹝二兩﹞威靈仙﹝二兩半﹞川羌活﹝二兩﹞香獨活﹝二兩﹞小云連﹝一兩﹞黑元參﹝二兩半﹞炒丹參﹝四兩﹞土麻仁﹝五兩﹞續斷﹝三兩﹞

蜜爲丸。早晚各服五錢。

水藥方威靈仙﹝錢半﹞川羌活﹝一錢﹞香獨活﹝一錢﹞荊芥穗﹝錢半﹞蔓荊子﹝一錢﹞白蒺藜﹝三錢﹞

石菖蒲﹝一錢﹞白菊花﹝錢半﹞白苦參﹝酒炒錢半﹞炒丹參﹝三錢﹞胡麻仁﹝炒二錢﹞何首烏﹝三錢﹞

甘枸杞﹝三錢﹞

丸藥方白花蛇﹝三兩﹞香獨活﹝二兩﹞白蒺藜﹝八兩﹞風子肉﹝二兩﹞白附子﹝二兩半﹞白僵蠶﹝三兩半﹞

威靈仙﹝一兩半﹞黑元參﹝二兩﹞土麻仁﹝六兩﹞黃連﹝四兩﹞焦梔子﹝二兩﹞濃黃柏﹝二兩﹞

蜜爲丸。各服五錢。

水藥方防風﹝錢半﹞荊芥﹝錢半﹞白芷﹝一錢﹞羌活﹝錢半﹞靈仙﹝一錢﹞元參﹝錢半﹞

梔仁﹝一錢﹞黃柏﹝一錢﹞黃芩﹝一錢﹞連翹﹝錢半﹞滑石﹝三錢﹞枳殼﹝一錢﹞

濃朴﹝一錢﹞牛子﹝錢半﹞丑牛﹝七分﹞大黃﹝錢半﹞芒硝﹝錢半﹞甘艸﹝六分﹞

服三劑。硝黃二味。另包後下。

瘋病經年滿身紅腫燥癢潰爛水不乾方北綿﹝蜜炙五錢﹞北直參﹝三錢﹞白苦參﹝酒蒸曬半幹炒一錢﹞地骨皮﹝甘艸水浸炒幹如此三次一錢﹞炒丹參﹝酒炒三錢﹞木鱉子﹝一錢﹞土茯苓﹝錢半﹞香附米﹝薑汁制一錢﹞綠升麻﹝五分﹞白附子﹝陳壁土炒一錢﹞直僵蠶﹝茶泡炒去絲一錢﹞

香白芷﹝一錢﹞炙甘艸﹝一錢﹞

木鱉子。丹參二味。生過楊梅瘡者用之。否則減去。水煎。服十劑。

滿面紅塊徧身癢點方白苦參﹝酒浸炒三兩﹞何首烏﹝四兩﹞土麻仁﹝炒另研四兩﹞黑梔仁﹝酒炒二兩﹞牡丹皮﹝酒炒三兩﹞牛蒡子﹝酒炒三兩﹞漂蒼術﹝兩半﹞威靈仙﹝米泔浸一夜曬漧另研二兩﹞白蒺藜﹝連刺研六兩﹞白附子﹝二兩﹞白菊花﹝炒二兩﹞白芷﹝兩半﹞直僵蠶﹝二兩﹞荊芥穗﹝三兩﹞

蜜爲丸。米糊亦可。

兩手麻痺方明乳香﹝去油勿令黑三兩﹞鉤藤鉤﹝二兩﹞威靈仙﹝二兩半﹞石菖蒲﹝二兩﹞明天麻﹝二兩﹞北防風﹝二兩﹞荊芥穗﹝三兩﹞黑元參﹝酒炒去白二兩半﹞白苦參﹝酒炒錢半﹞

炒丹參﹝三錢﹞何首烏﹝三錢﹞甘枸杞﹝三錢﹞白菊花﹝錢半﹞

水煎。服三劑。

手足自搖筋弛痿痺不仁方眞虎骨﹝兩半﹞上關茸﹝四兩﹞上肉桂﹝兩半﹞炒丹參﹝三兩﹞炒續斷﹝二兩半﹞

川牛膝﹝兩半﹞宣木瓜﹝兩半﹞胡麻仁﹝三兩﹞制川烏﹝兩半﹞沒藥﹝去油二兩﹞茯神木﹝二兩﹞威靈仙﹝三兩﹞白蒺藜﹝三兩﹞香獨活﹝兩半﹞明天麻﹝兩半﹞桑寄生﹝三兩﹞

明乳香﹝去油二兩﹞

煉蜜爲丸。陰虛者去肉桂﹑川烏。加五加皮﹑歸身﹑川芎。

新墟裏曾克廣梓行方﹝序﹞

昔在萬安縣百嘉地方。遇一良醫。善治瘋癩惡疾。活人甚眾。余甚奇之。具金百餘。求得此方。歸家後。適鄕鄰有患此證者。根據方用之。不數月而愈。頻年以來。遠近用此方者。十愈八九。屢試屢驗。眞神妙方也。

今特付梓。以廣其傳。諒亦不無小補云。

初服方節羌活漂蒼術荊芥穗北防風銀柴胡黑元參京赤芍片黃芩白蘚皮老枳殼淨銀花條甘艸水煎。服四劑。

次服方羌活細辛白芷生地條防風知母黃芩川芎甘艸水煎。服二劑。

三服方大黃朴硝銀花桃仁枳殼云連黃柏黃芩元參水煎。服三劑。

四服方荊芥北防風川烏﹝童便浸後米汁煮﹞白附子﹝薑汁蒸﹞天麻僵蠶﹝薑汁蒸﹞

蒺藜﹝水提過炒去刺﹞獨活元參風子土麻仁﹝洗去土炒﹞苦參赤芍黃柏銀花條甘艸枳殼水煎。服十劑。以上根據次空心服。俱不加引。

五服方元參﹝二兩﹞赤芍﹝一兩﹞土麻仁﹝一斤﹞枳殼﹝二兩﹞銀花﹝一兩﹞蒺藜﹝一斤﹞

白芷﹝二兩﹞獨活﹝二錢﹞風子﹝一斤﹞制川烏﹝一隻﹞北防風﹝十兩﹞蘄蛇﹝十二兩﹞

蛇去頭尾。用熱酒浸二三日。秋冬浸六日。浸松後去骨蒸熟。焙榦研末。和前藥蜜爲丸。每日早午晚三次。各服四錢。茶送下。

麻木不仁方有麻木而未出現者。此數方治之。然不若何首烏散尢妙。

白花蛇﹝二錢﹞蒺藜﹝七錢﹞白附子﹝兩半﹞僵蠶﹝一兩﹞靈仙﹝一兩﹞風子肉﹝一兩﹞

土麻仁﹝六兩﹞元參﹝一兩﹞川連﹝五錢﹞焦梔仁﹝一兩﹞

蜜爲丸。早晚各服五錢。茶送下。服此丸十日。卽服宣毒去風湯三五劑。連續間服勿停。

宣毒去風湯川連黃柏黃芩元參赤芍梔仁續斷花檳榔大黃朴硝石膏末銀花荊芥北防風鮮皮獨活燈心引。朴硝後下。

不仁丸﹝第二﹞

白花蛇﹝二兩﹞白附子﹝五錢﹞僵蠶﹝五錢﹞蒺藜﹝七兩﹞風子肉﹝五錢﹞靈仙﹝五錢﹞

土麻仁﹝六兩﹞元參﹝一兩﹞黃柏﹝一兩﹞梔子﹝一兩﹞

蜜爲丸。照前服法。

不仁神效丸艸蒼耳子靈仙北防風白附子僵蠶黃柏黃芩川朴赤芍梔仁銀花歸尾黑丑牛生大黃朴硝甘艸石膏燈心引。

初服方羌活靈仙獨活防風薄荷菖蒲苦參黃柏烏藥枳殼木通牛膝桃仁大黃朴硝甘艸水煎。燈心四十根爲引。空心服五六劑。卽服再造散。

三花飲菊花銀花紅花艾絨藿香甘松白芷蟬蛻僵蠶薄荷防風荊芥羌活獨活蒺藜蔓荊川芎歸尾甘艸燈心引。

解毒湯輕者服此。

荊芥蒼術羌活白芷黃柏黃芩丹皮赤芍大黃當歸川芎枳殼澤瀉甘艸銀花燈心引。食遠服。

二次解毒湯不必下者服此。下後亦服此。

荊芥防風白芷鮮皮元參歸尾赤芍丹皮黃柏黃芩木通銀花甘艸燈心引。

涼血解毒湯服丸藥毒出於外。服此解之。

當歸生地苦參﹝有癬者用之﹞元參赤芍丹皮梔仁黃連﹝熱不甚者勿用﹞銀花牛蒡子菖蒲防風荊芥蒺藜甘艸燈心引。或加綠豆。半杯。亦可。

神授麻黃散統治三十六種惡疾。

捶麻黃制艸烏川芎甘艸上爲末。每服一錢。燒酒調下。兼進驅風活血丸。

驅風活血丸皂角刺﹝二兩﹞山甲珠﹝二兩﹞酥油﹝一兩搽入藥內﹞蟾酥﹝二兩﹞地龍﹝去泥二兩﹞

蛇牀子﹝洗二兩﹞靑葙子﹝六兩﹞蒼耳子﹝炒去尾刺二兩﹞風子肉﹝煮七次淨油六兩﹞

五加皮﹝二兩﹞苡仁米﹝二兩﹞香白芷﹝二兩﹞明天麻﹝薑汁炒三兩﹞北防風﹝二兩﹞

蘇薄荷﹝二兩﹞制艸烏﹝豆腐煮一兩﹞淨蟬蛻﹝洗去泥二兩﹞北全蠍﹝洗淨鹽炒二兩﹞

白蒺藜﹝二兩﹞川芎﹝二兩﹞幹生地﹝酒浸三兩﹞朽龜板﹝酥油炙二兩﹞京赤芍﹝炒二兩﹞胡麻仁﹝炒四兩﹞

赤茯苓﹝去皮二兩﹞川牛膝﹝去蘆二兩﹞條甘艸﹝一兩﹞內宜加黃連﹝二兩﹞元參﹝三兩﹞

上將各味研末。如無蟾酥。將藥末用紙貼於筲箕內。取癩蝦蟆十隻。活抑在筲箕內。放箕在鍋內。漫火蒸炕。少時酥出。流入藥末內。再將風子末攤在筲箕內。架放鍋內。蓋蒸半炷香久。傾入臼內。擂爛。加全蠍。再搗。方入前末。老米打糊爲丸。每日服二錢。麻黃散。只服一料。此方未全愈者。須再制一料。服藥七日。須用燻洗諸法治之。

第一萬字丸加減同何首烏散。

白花蛇﹝去頭皮腑骨一條﹞白蒺藜﹝七兩﹞白僵蠶﹝一兩﹞白附子﹝一兩﹞威靈仙﹝一兩﹞

風子肉﹝一兩﹞土麻仁﹝六兩﹞川黃連﹝乳蒸五錢﹞

蜜爲丸。早晚空心各服五錢。如紅暈不退。加白附子五錢。僵蠶五錢。茶下。

第二驗字丸如服此方不驗。必加人參一錢。象皮二兩。用甘艸水炒過。或又加土茯苓一兩。五味子一兩。老者加枸杞一兩。肉桂一兩。方內蒺藜土麻仁每味減二兩。添在後生扶之藥。其效如神。

白花蛇﹝一兩﹞白蒺藜﹝去刺七兩﹞風子肉﹝七兩﹞胡麻仁﹝六兩﹞小川連﹝五錢﹞

蜜爲丸。照前吞服。

第三靈字丸白苦參﹝生用脾經無病勿用三兩﹞白花蛇﹝一兩﹞白蒺藜﹝七兩﹞風子肉﹝一兩﹞土麻仁﹝六兩﹞小云連﹝五錢﹞

蜜爲丸。吞服同前。

第四感字丸白花蛇白蒺藜白僵蠶白蘚皮風子肉荊芥穗北防風香白芷漂蒼術蘇薄荷香獨活白苦參土麻仁大熟地杭酒芍當歸尾小川連濃黃柏片黃芩焦梔子牡丹皮川芎花檳榔淨銀花條甘艸米糊爲丸。茶送下。

寬胸行气散服上藥後。胸前覺滯且多痰。間服此。

桔梗木通枳殼香附烏藥芥子杏仁陳皮川芎酒芍甘艸燈心引。

第五神字丸服四劑。紅點紅堆不退。再投此以收功。

艸穀精艸白菊花鮮紅花威靈仙蔓荊子直僵蠶蒼耳子五味子朽龜板黑元參赤芍藥濃黃柏枯黃芩牛蒡子米糊爲丸。早晚各三錢。茶送下。

第六丹字丸龜板﹝一斤醋炙七次﹞黃芩﹝二兩酒炒﹞梔仁﹝二兩酒炒﹞防風﹝二兩﹞

蜜爲丸。照前服二次丸後。間服三黃解毒湯。

三黃解毒湯川連黃柏枯芩赤芍﹝愼用﹞苦參元參枳殼檳榔川芎大黃銀花蒺藜鮮皮獨活甘艸熟石膏二錢爲引。服三劑。

第七普字藥酒方酒浸斷根。

熟地黃﹝八錢﹞全當歸﹝二錢﹞杭白芍﹝五錢﹞川芎﹝三錢﹞炒杜仲﹝八錢﹞破故紙﹝八錢﹞

續斷﹝八錢﹞甘枸杞﹝五錢﹞遠志肉﹝五錢﹞山萸肉﹝五錢﹞堅云苓﹝二錢﹞眞虎骨﹝五錢﹞

朽龜板﹝一兩﹞牡丹皮﹝八錢﹞松節﹝五錢﹞寬筋藤﹝五錢﹞天仙藤﹝五錢﹞濃黃柏﹝三錢﹞

五加皮﹝一兩﹞條甘艸﹝三錢﹞

上共浸冬酒十升。加龍眼肉三錢。紅棗一二兩。老姜煨過五錢。黑豆微炒二兩。冬浸七日。春秋五日。夏三日。復渣加酒五升。每日早晚各服一次。手足冷者。去黃柏。加肉桂﹑川烏五錢。

第八濟字丸如病已愈。只皮膚不能撤消光潤。或骨節間有酸疼。服此以去餘毒。

羌活﹝二錢﹞獨活﹝二錢﹞防風﹝二錢﹞荊芥﹝二錢﹞﹝二錢﹞靈仙﹝二錢﹞

桑寄生﹝二錢﹞白芷﹝錢半﹞僵蠶﹝錢半﹞細辛﹝一錢﹞首烏﹝一兩﹞龜板﹝五錢﹞

枸杞﹝五錢﹞當歸﹝五錢﹞川芎﹝二錢﹞白芍﹝二錢﹞元參﹝二錢﹞丹皮﹝二錢﹞

烏藥﹝五錢﹞檳榔﹝二錢﹞銀花﹝二錢﹞牛蒡子﹝二錢﹞

有熱。加川連錢半。黃柏錢半。米糊爲丸。每次二錢。早午晚三次。茶送下。

胡麻散治風熱癮疹瘙癢。或兼赤暈。發寒惡熱。形病俱實者。

胡麻仁白苦參何首烏﹝各八兩﹞白菊花威靈仙蔓荊子白蒺藜﹝去刺﹞荊芥穗北防風石菖蒲牛蒡子條甘艸共爲末。酒調下三錢。

天麻散治一切癘疾。

天麻子﹝二兩﹞威靈仙白蒺藜蔓荊子荊芥穗石菖蒲薄荷葉甘菊花何首烏胡麻子白苦參﹝愼用﹞

地骨皮牛蒡子上爲末。每服三錢。酒調下。或茶送下。食前服半月。食後服半月。

防風天麻散丸治癘疾癩疾。此方神仙所傳。一年中常療數人。初服藥有嘔吐者。不可怪。再服卽安。其效如神。

防風﹝去蘆﹞天麻升麻靈仙細辛蔓荊子蜈蚣﹝二對﹞山甲首烏人參丹參苦參川芎白附子元參紫參每藥末二兩。先將胡麻一斤。淘淨曬漧。炒香熟。另研爲末。與各藥末和勻。蜜爲丸。共九十九丸。細嚼。溫漿水送下。日三服。大忌房事。將息愼口。食淡白粥一百二十日。

蔓荊子散治肺臟蘊熱風毒。如癇。變成惡風。

蔓荊子﹝生用﹞甘菊花明天麻天南星胡麻子枸杞子白苦參上爲末。每服二錢。荊芥煎湯送下。或茶送下。日服二錢。

透經解攣湯亦治風熱筋骨痛。

山甲珠﹝二錢﹞鮮紅花﹝七分﹞蘇木﹝七分﹞羌活﹝七分﹞防風﹝七分﹞白芷﹝一錢﹞

明天麻﹝七分﹞蟬蛻﹝七分﹞當歸﹝七分﹞川芎﹝五分﹞炒連翹﹝五分﹞條甘艸﹝七分﹞荊芥穗﹝七分﹞

水與酒各半煎服。

海藏愈風丹治癘病手足麻木。眉毛脫落。徧身生瘡。及癘風癮疹。皮膚瘙癢。搔破成瘡。並皆治之。

黃花蛇﹝去頭尾腸酒浸取淨內曬榦爲末﹞白花蛇烏梢蛇﹝制同上﹞白苦參﹝一斤取末四兩﹞

皂角﹝一斤銼寸許無灰酒浸一宿以水一碗搗成汁去渣入砂罐中文武火熬﹞

上爲末。成丸梧子大。每服六七十丸。煎通聖散。空心送下。後食幹物壓之。日三服。間日浴身。汗出爲度。

準繩曰。果系癘風。用之必效。若肝經血熱。脾經血虛。腎經虛火。脾肺气虛。徧身作癢。搔破成瘡。或內熱生風。而眉毛脫落。或皮膚赤暈。或搔起白屑而類癘風者。服之反成癘風矣。

按癘風。必有死肉麻木。鍼之不痛。然後發現於外。甚則破爛。若無麻木。非癘也。類癘者。當審何經之風熱。何經之部位。用藥治之。气虛則補气。血虛則補血。外有火衰作癢一證。並無紅點。亦無白屑。當重用附桂。大補元陽則善矣。

人參消風散治面毒瘙癢。或眉毛脫落。耳鳴鼻塞。皮膚頑痺。並婦人血風。頭皮腫癢。眉骨疼。旋欲倒。痰逆惡心。凡風上攻者皆治之。

人參川芎茯苓濃朴廣皮藿香羌活防風荊芥蟬蛻僵蠶甘艸羌活當歸散治風熱傷血。徧身疙瘩。及癮疹瘙癢。

羌活荊芥防風白芷升麻黃連黃芩連翹牛蒡子當歸川芎甘艸手指拳曲。加鉤藤。血虛者。佐以加味逍遙散。加鉤藤。气虛者。佐以補中益气湯。加皂刺鉤藤。或並服逍遙散。

上用酒拌。曬漧。水煎服。

寶鑑換肌散治癘久不愈。眉毛脫落。鼻梁崩陷。

白花蛇黑花蛇﹝各三兩酒浸﹞木鱉子地龍艸烏頭漂蒼術木賊北細辛威靈仙蔓荊子香白芷白蒺藜定風艸荊芥穗甘菊花石菖蒲大川芎不灰木白苦參沙參紫參天門冬赤芍藥全當歸何首烏胡麻子粉甘艸﹝各一兩﹞

俱爲末。每服五錢。溫酒下。食後酒送尢妙。

樺皮散保命樺皮﹝去瓤燒存性四兩﹞荊芥穗﹝二兩﹞枳殼﹝去瓤存性四兩﹞杏仁﹝水煎取出令榦研末二兩﹞

上爲末。每服三錢。食後溫酒調下。

醉仙散寶鑑北防風蔓荊子白蒺藜白苦參胡麻子﹝炒﹞枸杞子牛蒡子栝蔞根﹝各五錢﹞

上爲細末。每一兩五錢。入輕粉二錢。拌勻。每服一錢。茶淸調。晨午各一服。至五七日。於牙縫中出臭涎。

令人如醉。或下膿血。病根乃除。仍量病之輕重用藥。如病重。先以再造散下之。候元气將復。方用此藥。

此藥忌一切炙爆濃味。只可食淡粥。時菜諸蛇。以淡酒蒸熟食之。可以助藥勢。

按非重證難治。輕粉不可用。

瀉淸丸羌活防風當歸川芎膽艸梔子煨大黃上各等分。研末。煉蜜爲丸。如雞頭大。每服一丸。煎竹葉湯。同沙糖溫水化下。按膽火不甚大。宜去膽艸。加赤芍。

瀉白散桑白皮﹝二兩﹞地骨皮﹝二兩﹞粉甘艸﹝五錢﹞

上爲末。每服二錢。水一碗。入粳米百粒煎服。易老方。加黃連。

瀉黃散錢氏海藏雲。此劑瀉肺熱。

藿香﹝七錢﹞防風﹝四兩﹞石膏﹝五錢﹞梔仁﹝二兩﹞甘艸﹝二兩﹞

上銼。同蜜酒微炒香爲細末。每服二錢。水一盞。煎沸調下。

雷丸酒紫石英﹝細研水飛過五錢﹞雷丸﹝一兩﹞朱砂﹝研水飛過一兩﹞阿魏﹝二兩﹞雄黃﹝細研水飛過七錢半﹞雌黃﹝細研七錢半﹞藜蘆﹝五錢﹞犀角屑﹝五錢﹞斑蝥﹝去頭足翅芝麻炒二十个﹞芫靑﹝去頭足翅用芝麻一協議炒二十个去芝麻不用﹞硝石﹝一兩細研﹞

上爲細末。取苦參四五兩。同硝石搗碎。用生絹袋盛入瓷瓶內。用無灰酒一斗。浸七日。每服一中盞溫過。食前調雷丸散二錢。

雷丸散神效阿魏﹝二錢半﹞雷丸雄黃朱砂滑石紫石英牛黃﹝研各五錢﹞斑蝥芫靑﹝各二十个同糯米炒﹞白蘞﹝二錢半﹞犀角屑﹝五錢﹞

上二方。皆本耆婆而增損之。以藥有難致。拘方取足。則畢生不得矣。小有出入。亦何不可。故備列焉。準繩。

白花蛇丸丹陽荊上捨得癘疾。一僧療之而愈。以數百求方。祕不肯傳。館賓袁生窺知藏納衣領中。

因醉之而竊錄焉。用者多效。

白花蛇﹝一條﹞烏梢蛇﹝一條並去頭尾生用﹞北防風﹝二兩﹞荊芥穗﹝兩半﹞白蒺藜﹝一兩﹞

北全蠍﹝一兩醋浸一日去鹽味﹞北蟬蛻﹝二兩去土﹞北細辛﹝一兩﹞蔓荊子﹝一兩﹞威靈仙﹝一兩﹞

何首烏﹝一兩﹞生地黃﹝二兩﹞白苦參﹝二兩﹞大川芎﹝二兩﹞枸杞子﹝二兩﹞胡麻子﹝一兩炒香﹞

金毛狗脊﹝一兩﹞川牛膝﹝一兩﹞烏藥﹝一兩﹞天花粉﹝一兩﹞漏蘆﹝半斤去苗洗淨四兩﹞小川連﹝一兩﹞枯黃芩﹝一兩﹞山梔仁﹝一兩﹞濃黃柏﹝一兩﹞北連翹﹝一兩﹞槐花﹝二兩﹞牛蒡子﹝炒一兩﹞淨銀花﹝二兩﹞

上頭面者。加白芷一兩。肌膚潰爛者。加大皂角一兩。一加尋風藤一兩。共研末。米糊爲丸。桐子大。每服五六十丸。茶送下。午後臨臥各一服。

乳香丸明乳香﹝二十兩﹞白苦參﹝四兩去蘆肥者好﹞

先用好酒五升。浸苦參。將瓶入湯煮一伏時。當用文武火漫熬。令小沸爲候。一伏時。取出濾去渣。將酒浸乳香。於銀砂石器內煎如餳。入天麻末四兩。火麻仁二兩。於乳香膏內攪令勻。漫火熬之。可丸卽丸。

如梧子大。每服二十丸。用火麻仁酒送下。空心服。早晚二次。

火麻仁酒用火麻仁三升。水淘淨。候幹。以酒一斗。浸一宿。和酒研取白汁。用生絹濾過。入瓷瓶中。重湯煮數沸。卽止。每服一小盞。溫過下藥。仍兼紫茄子根散。相間服之。

紫茄子根散紫茄子根﹝一斤細切曬漧搗爲末﹞白芍﹝二兩﹞炙艸﹝兩半﹞

上爲末。每服二錢。溫湯送下。日進三服。自早至晚。常令均勻服之。

神仙退風丹知母貝母烏梅肉海桐皮金毛狗脊上各等分爲細末。煉蜜爲丸。如桐子大。每日早晨。日中。臨睡。各服三十丸。又每夜第一次睡醒時。急於頭邊取三十丸便服。並用羊蹄根自然汁下。大忌酒及房事。一切發風之物。只喫淡粥一百日。皮肉漸皆復舊。半年後。尢忌房事。服藥時每夜專用一二勤愼人。在睡處坐守。等候第一次睡覺時。便扶起喫藥一次。華宮使親見林承務服之。取效。但不守禁忌者。毫無益耳。

張眞君麻瘋方出洞天奧旨茅山蒼術﹝一斤﹞蒼耳子﹝三兩﹞

研末。米飯爲丸。日三服。每服二錢。服一月。卽全愈。須忌房事。犯則不救。

白鹿洞方治大麻瘋眉毛脫落。手足拳攣。皮肉潰爛。後翻眼綻。口歪身麻。肉不痛癢。面生紫斑。並治如神。

風子肉﹝四兩淨細﹞明天麻﹝四兩酒浸﹞北防風﹝四兩﹞香白芷﹝四兩酒浸﹞香獨活﹝六兩﹞蘇薄荷﹝六兩﹞北全蠍﹝六兩洗去鹽﹞直僵蠶﹝六兩炙去足﹞蟬蛻﹝六兩去足﹞金頭蜈蚣﹝二兩炙去頭足﹞眞蘄蛇﹝八兩去皮骨酒浸焙漧﹞穿山甲﹝燒二兩﹞金毛狗脊﹝四兩去毛酒浸﹞

白菊花﹝四兩﹞漢防己﹝四兩﹞何首烏﹝四兩忌鐵﹞川當歸﹝四兩酒浸﹞好苦參﹝四兩﹞

大川芎﹝二兩﹞京赤芍﹝六兩﹞山梔仁﹝炒二兩﹞北連翹﹝二兩﹞白蘇﹝二兩﹞

共爲末。酒糊爲丸。梧子大。每服七八十丸。空心好酒送下。臨臥再一服。忌气怒房事。油膩煎炒。雞﹑魚﹑蝦﹑蟹﹑芋頭﹑山藥﹑糟﹑魚﹑肉﹑鵝﹑生冷。春酸食。冬冷物。冬月亦不可烘火。宜綿暖淨室坐定。保守性命。節飲食。

斷妄想。服藥時宜仰臥。令藥力徧行有功。如不守禁忌。徒勞心力。亦無效也。服此藥只宜食鴨魚牛肉。俱宜淡食。

祕傳漆黃蟾酥丹鮮螃蟹﹝四斤﹞眞生漆﹝一斤﹞眞蟾酥﹝二兩﹞明雄黃﹝二兩﹞

先將瓷鐔裝蟹。次入漆封口。埋在土中。十四日足。方取開看。二物俱化成水。去渣淨。將水入鍋。熳熳火煮焙漧。爲細末。方入雄黃蟾酥二味末攪勻。瓷罐收之。每日空心臨臥各一服。好酒送下二錢。不過一月。其瘡全好。除根。妙不可言。治大麻瘋。如手取之妙。況所費不多。莫輕忽修合。亦勿妄傳匪人。祕之。

六香散耆婆零陵香甘松﹝去土﹞茅香香白芷制香附藿香川芎﹝各二錢﹞山柰子﹝五錢﹞

上除三柰子另研。餘七味分作四劑。每一劑。以水六大碗。煎成三碗。去渣。入三柰攪勻。乘熱洗瘡。若瘡不破者。用鍼於疙瘩瘍上刺破。令惡血出盡。然後淋洗。一伏時洗一番。浴室毋令透風。臥處須令火暖得宜。一月之間。不可出外。若熱不可飲冷。水洗淨拭漧。用八金散點之。

八金散禹餘糧石金精石銀精石陽起石元精石磁石石膏滑石上件各等分。研末。入金銀鉗鍋子內盛之。用鹽泥固濟口。以文武火煉透紅。放冷。研爲粉。入水銀五錢。輕粉一錢。研令不見星。令患人先洗瘡拭漧。便用小油調稠。硬作餅子。於有瘡處搽上。忌飲水。以口中涎出爲度。涎出。卽用貫仲四兩。黑豆半升。煮湯。急漱其口。切不可咽下藥汁。見效卽止。

神效淸目飲惡疾攻目。以此治之。並治惡疾。

白菊花﹝二錢﹞白蒺藜﹝錢半﹞蔓荊子﹝錢半﹞荊芥穗﹝錢半﹞綠升麻﹝五分﹞

麻黃﹝一錢表證輕者不用﹞靈仙﹝一錢﹞石菖蒲﹝五分﹞何首烏﹝二錢﹞苦參﹝一錢無癬不用﹞

黑梔仁﹝一錢﹞枯黃芩﹝一錢﹞小川連﹝一錢﹞肥知母﹝一錢﹞條甘艸﹝六分﹞

明目解毒湯目昏目赤目斜。急服此湯。不致損目。

菊花荊芥防風羌活艸決明蔓荊子薄荷柴胡蒺藜川連谷精艸連翹芍藥車前土麻仁甘艸生薑二片引。

豬肝散凡目內起白翳者。服之神效。

石決明夜明沙﹝水淘去土﹞白蒺藜川木賊白菊﹝去梗蒂﹞蟬蛻﹝去足翅﹞谷精珠痘疹。加望月沙。各等分。用豬肝二兩。切薄片入藥。滚水沖。蓋定甑內蒸。取出。先燻後喫。並肝與藥汁喫之。渣入罐內再煮。

又豬肝散石決明﹝二錢﹞夜明沙﹝二錢﹞豬肝﹝二兩﹞

上二味和勻。以竹刀切肝作二片。或三四片亦可。但令相連勿斷。以藥末敷於肝內。以綫紮緊。勿令泄出。取米泔水一碗。入砂罐內。並入豬肝同煮。臥時連肝服之。

又方石決明天鼠矢白蒺藜木賊艸菊花蟬蛻谷精珠﹝各等分﹞

麻木不仁方艸威靈仙條防風白附子白僵蠶赤芍藥梔子仁片黃芩濃黃柏川濃朴蒼耳子當歸尾淨銀花紋莊黃石朴硝黑丑牛甘艸﹝硝黃二味各包另下﹞

石膏燈心引。空心服十劑。若瘋病身上有癩癬。另用銅綠﹑松香﹑黃柏各五錢。研末油調塗。

麻木不仁丸藥方眞蘄蛇﹝五錢﹞風子肉﹝五錢﹞蒺藜子﹝一斤﹞土麻仁﹝一斤﹞白附子﹝兩半﹞白僵蠶﹝一兩﹞

威靈仙﹝一兩﹞杭元參﹝一兩﹞川黃連﹝五錢﹞

蜜斤半爲丸。初服此丸一半。卽服宣下去風解毒藥五帖。然後服丸藥。服完之後。又服宣下去風解毒藥五帖。

宣下去風解毒方白蘚皮荊芥穗北防風香獨活黑元參濃黃柏赤芍藥片黃芩花檳榔川續斷梔子仁大莊黃石朴硝川黃連金銀花﹝各一錢﹞

石膏燈心引。空心服十劑。

又第二丸子方眞蘄蛇﹝五錢﹞風子肉﹝五錢﹞白附子﹝五錢﹞白僵蠶﹝五錢﹞蒺藜子﹝八兩﹞

威靈仙﹝五錢﹞土麻仁﹝八兩﹞黑元參﹝一兩﹞濃黃柏﹝二兩﹞川黃連﹝三錢﹞

蜜一斤。照前制服。

變治諸方

果系气血兩虛。身上並未潰爛。略有麻木似風。初起者宜之。若風病已成。須相證加減。如補中益气湯。

或加蔓荊子﹑麻仁﹑蒺藜﹑苦參﹑風子肉等藥。六味丸。或加續斷﹑靈仙﹑枸杞﹑虎脛骨等藥。神而明之。

存乎其人。至病因藥壞。𨿽桂附亦在所不拘。取以回陽起痿丸終焉。

神效黃湯北綿﹝二兩﹞人參﹝二兩﹞白芍﹝一兩﹞陳皮﹝五錢去白﹞蔓荊子﹝二錢﹞甘艸﹝炙一兩﹞

有熱。加黃柏。小便淋澀。加澤瀉。

當歸飲白當歸﹝錢半﹞生地黃﹝錢半﹞大川芎﹝錢半﹞杭白芍﹝錢半﹞何首烏﹝一錢﹞北綿﹝一錢炙﹞

白蒺藜﹝錢半﹞北防風﹝錢半﹞荊芥穗﹝一錢﹞

水煎服。

生脈散北五味肥麥冬揀人參淸涼飲一名四順飲子。

大黃﹝酒蒸﹞甘艸﹝炙﹞當歸﹝酒洗﹞芍藥﹝酒炒﹞

上咀。每服五錢。用水一盞半。薄荷十葉。同煎至七分。去渣。溫服。若過服克伐之藥而渴者。气血虛也。

急用八珍湯﹑六味丸等劑。

小柴胡合四物湯治寒熱往來。或耳聾。脇痛。肝木熾盛者宜之。

揀人參﹝錢半﹞當歸身﹝錢半﹞大生地﹝錢半﹞京赤芍﹝錢半﹞大川芎﹝錢半﹞生薑﹝三片﹞

法半夏﹝錢半﹞大棗﹝三枚﹞枯黃芩﹝一錢﹞炙甘艸﹝一錢﹞

水煎服。拘攣。加鉤藤。

獨活寄生湯桑寄生香獨活大秦艽北防風北細辛揀歸身杭白芍熟地黃北杜仲川牛膝堅云苓揀人參肉桂心炙甘艸淸心蓮子飲天門冬﹝去心﹞石蓮子堅云苓條黃芩地骨皮車前子北黃揀人參炙甘艸﹝各一錢﹞

一方。加遠志﹑石菖蒲各一錢。另用天門冬二十粒。水二盞。煎一鐘。水中沈冷。空心溫服。發熱。加柴胡﹑薄荷。

潤腸丸東垣當歸尾﹝五錢﹞胡麻子﹝一兩﹞淨桃仁﹝一兩去皮尖﹞煨大黃﹝一兩﹞節羌活﹝五錢﹞

研末。蜜爲丸。如桐子大。每服三十五丸。空心白湯送下。若腸胃气虛血虛不通。用十全大補湯。若肝膽邪盛。脾土受侮而不能輸化者。用小柴胡湯加山梔﹑郁李仁﹑枳殼治之。若燥在直腸而不通者。用豬膽汁灌入穀道導之。

竹葉石膏湯仲景石膏﹝一斤﹞竹葉﹝二把﹞門冬﹝一升﹞粳米﹝半升﹞人參﹝三兩﹞半夏﹝半斤﹞炙艸﹝二兩﹞

上七味。以水一斗。煮取六升。去滓。內粳米煮熟湯成。去米。溫服一升。日三服。

人參平肺散東垣治肺受熱而喘。

揀人參﹝二錢炒﹞天門冬﹝一錢去心﹞肥知母﹝錢半﹞桑白皮﹝二錢炒﹞地骨皮﹝一錢﹞珠靑皮﹝六分﹞廣陳皮﹝六分﹞五味子﹝三十粒﹞炙甘艸﹝錢半﹞

生薑五片引。食遠溫服。

四君子湯揀人參堅云苓焦白術炙甘艸四物湯揀歸身大川芎杭白芍懷熟地六味丸懷熟地懷山藥酸棗皮堅云苓牡丹皮光澤瀉八味丸熟附片土肉桂懷熟地淮山藥牡丹皮堅云苓光澤瀉酸棗皮﹝卽山萸肉﹞

補中益气湯北黃揀人參揀歸身炙甘艸廣陳皮銀柴胡綠升麻焦白術凡癘疾初起。非虛弱者。忌術。以固表壅中。爲潰瘍所忌。

十全大補湯肉桂黃雲苓焦術炙艸熟地歸身川芎白芍人參歸脾湯茯神龍眼肉淨棗仁北綿揀人參炒於術廣木香炙甘艸生薑紅棗引。薛氏加遠志肉﹑當歸各一錢。

養血湯揀北﹝一兩﹞揀歸身﹝五錢﹞

人參理中丸人參白術漧薑甘艸四神丸肉豆蔻﹝二兩﹞補骨脂﹝四兩﹞五味子﹝二兩﹞吳茱萸﹝一兩浸炒﹞老姜﹝八兩﹞

紅棗百粒。煮熟。取棗肉和末爲丸。如桐子大。每服五十丸。白湯下。

淸暑益气湯北﹝錢半﹞人參﹝五分﹞白術﹝五分﹞蒼術﹝錢半﹞歸身﹝三分﹞五味﹝九粒﹞黃柏﹝三分﹞神曲﹝五分﹞陳皮﹝五分﹞靑皮﹝三分﹞澤瀉﹝五分﹞升麻﹝三分﹞葛根﹝三分﹞甘艸﹝三分﹞

食遠服。

癘疾回陽起痿方附片﹝二兩﹞肉桂﹝一兩﹞破故紙﹝一兩﹞續斷﹝兩半﹞蛇牀子﹝兩半﹞首烏﹝二兩﹞枸杞﹝二兩﹞

升麻湯﹝補﹞

升麻﹝三分﹞防風﹝三錢﹞官桂﹝二錢﹞人參﹝三錢﹞云苓﹝三錢﹞羌活﹝二錢﹞犀角﹝二錢﹞

共爲末。每服四錢。

小兒麻木徧身多癬方﹝補﹞

苦參﹝三兩﹞當歸﹝二兩﹞川芎﹝二兩﹞元參﹝二兩﹞土麻仁﹝四兩﹞防風﹝二兩﹞

蟬蛻﹝一兩﹞羌活﹝二兩﹞全蠍﹝二兩﹞風子肉﹝二兩﹞蒺藜﹝六兩﹞大黃﹝兩半煨﹞

老米糊爲丸。早晚各四錢。茶送下。

四生散兼治耳目癢。腳膝生瘡。及徧身生癬。

北綿節羌活白蒺藜節白附﹝生用各等分﹞

上爲末。每服五錢。薄荷湯送下。如腎臟風。下腫生瘡。以豬腰子劈開入藥二錢。合定紙包煨熟。空心細嚼。鹽湯送下。

攻下諸方

通天再造散與小神丸相連間服。虛者愼用。

煨大黃﹝七錢﹞郁金﹝三錢﹞皂刺﹝兩半﹞丑牛﹝六錢卽牽牛子﹞

上爲末。早起面東服五錢。酒調下。食後必瀉出惡物。及各色虫。先服三早。次服小神丸。至十日。又停三日。每日服末藥一次。三日後。又服丸藥如前。

追命散此方較通聖散稍緩而力勇。

川大黃﹝斤半﹞皂角刺﹝斤半﹞川郁金﹝五兩﹞

上爲末。酒調。每服三錢。量人虛實加減。瀉下赤虫。其病日近。瀉下黑色者日久。隔五六日服一次。以虫盡爲度。勿令病患知。恐藏匿不出。

二聖散保命大黃﹝半兩﹞皂角刺﹝三錢﹞

先將皂角刺燒灰爲末。用大黃煎湯。調下二錢。早服樺皮散。中以升麻湯下瀉靑丸。晚服二聖散。

行藥方巴豆肉﹝五錢淨油﹞生大黃﹝一錢﹞明雄黃﹝一錢﹞廣木香﹝一錢﹞

上將巴豆肉搗爛。取老米飯數合。醋煮。擂爛成糊。入各藥杵勻爲丸。如桐子大。每服十丸。茶送下。如大瀉。卽停勿服。服小神丸十日。卽停三日。每日服行藥丸十粒。三日三次。後又服小神丸。以後俱照此例。

又服小神丸。當兼鍼灸燻洗諸法治之。令病易愈。宜謹守戒忌。

汗後下藥方﹝補﹞

家桃仁﹝一錢﹞京赤芍﹝一錢﹞當歸尾﹝八分﹞尖檳榔﹝一錢﹞老枳殼﹝錢半﹞淮木通﹝錢半﹞

條黃芩﹝八分﹞小甘艸﹝八分﹞

姜皮燈心引。另包大黃四錢。芒硝三錢。衝服。

外治諸方

洗癘瘡方蓖麻皮苦楝皮馬齒莧槐樹皮﹝各四兩﹞

煎水洗。

又洗藥方艸蒼耳子北防風鮮松毛杉葉左纏藤側柏葉荊芥銀花共煎水洗。

發汗方洗同。非徧身麻木。但洗可也。

蔓荊﹝一兩﹞荊芥穗﹝一兩二錢﹞威靈仙﹝兩半﹞麻黃﹝兩半﹞蛇牀﹝一兩﹞北細辛﹝八錢﹞

白芷﹝六錢﹞蒼術﹝一兩﹞川花椒﹝一兩﹞嫩苦參﹝一兩﹞川黃柏﹝一兩﹞何首烏﹝八錢﹞

此方宜洗不宜服。

外加苦參皮﹑過墻艸﹑側柏葉﹑家艾葉﹑同煎水洗之。後用川花椒五錢。爲末。醋調擦身。除虫止癢。

平常燻洗方淨銀花花椒葉老松毛側柏葉蒼耳艸老艾葉過墻艸苦楝皮同煎水洗。

洗大麻瘋方蒼耳艸朴硝燻洗方洗法見後鮮松毛﹝一斤﹞蘇葉﹝四兩﹞九里明﹝四兩﹞苦瓜葉﹝四兩﹞金銀花﹝六兩﹞紫浮萍﹝二兩﹞

洗後卽服八寶丹二百粒。次日。仍服前小神丸。

專退紅雲方治臉上紅雲。及徧身紅點紅堆。

蓖麻子﹝二錢取肉﹞杏仁﹝二錢去皮﹞生川烏﹝三錢研末﹞水銀﹝五錢擂不見星﹞雄黃﹝三錢研末﹞松香﹝三錢要老紅色者﹞膽礬﹝三錢﹞

先將水銀同川烏擂爛。若水銀難擂。卽入松香同擂。候水銀不見星時。再入蓖麻子﹑杏仁﹑雄黃﹑明礬。共研細末。每次以豬膽調稀。每夜睡時。薄薄敷於臉上紅處。次早必幹。仍剝落放在碗內。再加豬膽汁擂。

次夜再敷。其藥可用三次。若身上紅雲紅堆。用薑汁調塗。久用自愈。若不愈。用鍼刺法。

又吉水李先生傳方良姜南星薄桂生川烏生艸烏蒼術艾絨僵蠶香附桂皮蔥共研。入鍋炒熱。用好醋淬入。乘熱同敷痺肉處。冷則再炒再敷。愈多愈妙。

又方水銀﹝四錢﹞錫花﹝二錢﹞銅綠﹝二錢﹞輕粉﹝二錢﹞

外采野菊花四五斤。搗爛搾汁。倒落鍋內熬成膏。加豬膽三四个。取汁再熬。將水銀四味。共擂爲末。拌入膏內和勻。每夜照法敷之。藥幹。再加豬膽汁浸濕。擂用。

又方生牡蠣﹝二兩研末﹞生黃柏﹝一兩研末﹞生南星﹝五錢﹞生大黃﹝五錢﹞苦參﹝一兩研末﹞甘艸節﹝五錢﹞

共爲細末。雞子白調敷。好醋亦可。藥只好調一次。

又方野芋量芋多少。刮去皮洗淨搗爛。加入酒糟一大杯。每夜搗敷患處。或更加紅腫無妨。切忌敷臉。恐藥入目。

卽前二方。亦宜絹帛紮眼。結於腦後。恐藥入目傷明。

擦退紅雲紅塊方並治白癬癜及頑癬疥瘡。

信石﹝五錢去腳﹞艸烏﹝五錢去蘆﹞白附﹝五錢﹞輕粉﹝二錢﹞膽礬﹝二錢﹞樟腦﹝二錢﹞雄黃﹝五錢﹞

共爲細末。淸油薑汁調勻。擦患處。一日一次。以愈爲度。勿使藥入口目。並勿沾腎囊。

擦痺肉方生川烏﹝五錢﹞生艸烏﹝五錢﹞芥菜子﹝五錢生研﹞韭菜頭﹝一兩﹞

共搗爛。入淸油拌。濕搽二三次。肌肉復生。死肉卽爛。若愈後復痺。再搽之。

回痺方良姜﹝五錢﹞山柰﹝五錢﹞肉桂﹝五錢﹞丁香﹝二錢﹞艸蔻仁﹝三錢﹞

上爲末。濃酒煮熟。敷患處。先以艾絨敷患處。以熨斗運之。覺熱去艾葉。敷藥卽回。如不回。再敷一次。

塗頑癬方銅綠﹝五錢﹞松香﹝五錢﹞黃柏﹝五錢﹞

研末。桐油調塗。

治紅堆方土茯苓先以鍼三根。夾入食箸內。紮緊露鋒半分許。刺紅堆出血。方用土茯苓末和酒糟炒熟。趁熱敷上患處卽愈。

治心經面起紅雲紅點不退方白枯礬﹝一錢﹞香白芷﹝一錢﹞上潮腦﹝一錢﹞上黃丹﹝一錢﹞白附子﹝二錢﹞

鉛粉﹝二錢﹞朱砂﹝五錢﹞

共研末。每夜將白果汁調搽上。酒腳亦可。

治脾經徧身癢癩如松皮疼痛方硫黃﹝二兩﹞豬大腸﹝半條﹞

先將硫黃研末。貫入腸內。連油兩頭紮緊。放砂鍋內。久煮爛。同搗成膏如泥。粗布兜揩徧身。

又治脾經徧身癢癩瘡汁不乾方棉花子﹝八兩炒﹞老松毛﹝八兩﹞老桐葉﹝八兩﹞家艾葉﹝四兩﹞

共焙漧。捶爛。分作團子數十个。每夜取二三个入桶內。用缽盛著火燒之。人坐其上。候煙久燻爲妙。

治腎經腳先破傷久不幹水方川黃連﹝五分﹞川黃柏﹝一錢﹞黑元參﹝一錢﹞當歸身﹝一錢﹞軟防風﹝一錢﹞荊芥穗﹝一錢﹞

薄荷葉﹝一錢﹞上血結﹝一錢﹞堅白蘞﹝一錢﹞白芷梢﹝一錢﹞蛇牀子﹝八分﹞山甲珠﹝三錢﹞

蜈蚣﹝一條﹞小甘艸﹝三分﹞

上用牛尿。不拘多少。將前藥末用小罐熬至一半。除渣。又熬成膏。加滴乳香﹑明沒藥各八分。白龍骨火。眞象皮壁土炒成珠﹑淨黃丹﹑赤石脂火各一錢。眞輕粉五分。冰片八分。麝香一分。共擂細末。候膏藥溫冷。將藥末傾入。攪勻。瓷罐收好。先將鹽茶洗腳破傷處候幹。用此藥敷上。油紙紮定。一夜一換。

又方麻黃﹝四兩﹞白蠟﹝三錢﹞黃蠟﹝三錢﹞

先將三味熳火熬成珠。後加黃丹一兩半。又攪成膏。再加滴乳香﹑明沒藥﹑上血結﹑白虎骨﹑眞象皮﹑細乳茶各八分。上冰片﹑麝香各一分。共擂細末。候膏藥溫冷。加入在內攪勻。開成膏藥貼患處。

治手足麻木不知痛癢或火炙傷或湯水泡傷如斑蝥虫泡已破汁水不乾方川黃柏﹝一兩生用﹞赤石脂﹝五錢﹞白枯礬﹝三錢﹞淨黃丹﹝三錢﹞公豬膽﹝一枚﹞

和前藥濕透三四次。炙三四次。焙榦研末。搽傷處。

搽方靑皮﹝甘艸水浸炒再浸再炒三次﹞兒茶﹝各一錢﹞冰片﹝一分﹞僵蠶﹝泡去絲一錢﹞苦參﹝酒炒一錢﹞

雞蛋白調塗患處。一日五六次。

敷爛腳方此方射火燒爛。或風自爛。俱可搽。

漧薑﹝二錢﹞山柰﹝三錢﹞肉桂﹝二錢﹞麝香﹝一錢﹞雄黃﹝二錢﹞明礬﹝三錢燒﹞

蛇牀子﹝三錢﹞木鱉子﹝十粒﹞

先用桐油蘸紙條燒。知痛後。醋調藥末塗之。立效。

又敷爛足方卽腳底穿者。敷之無不愈。

乳香﹝二錢﹞沒藥﹝一錢去油﹞龍骨﹝三錢竹葉包定水濕火煨﹞黃丹﹝三錢﹞白蠟﹝五錢另研﹞冰片﹝二錢﹞鑪甘石﹝二錢紅黃連荊芥黃柏水煎淬七次陰漧﹞

研末和勻。將藥末撒上患處。外用雞子白﹑麻油煎餅。如閒常煮蛋皮法。量患處大小煎一塊。蓋上。布裹紮住。次日解開。用蔥煎湯洗。或銀花湯洗亦可。再撒藥。貼蛋餅。不旬而愈矣。

敷足上爛肉方黃柏大黃黃芩硫黃銀花蛇牀子研末。麻油調敷。以布紮住。三四日勿解。如不愈。再敷一次。卽效。

大白膏肉痺不知痛癢。鍼灸燒割。不若以此藥摩之。一日三五次。

白芷﹝二兩﹞白術﹝二兩﹞前胡﹝二兩﹞吳萸﹝二兩﹞川芎﹝一兩﹞川椒﹝一兩﹞

當歸﹝七錢﹞桂心﹝七錢﹞細辛﹝七錢﹞

上以苦酒二升。浸一宿。取出。下水豬油二斤半。銅器煎油。去渣。入各藥。俟白並黃色。膏成。以瓷瓶貯之。

隨病處摩之卽愈。若徧身生瘡。膿血潰爛。作大黑膏摩之。

大黑膏烏豆川芎雄黃胡粉防己升麻黃連雌黃藜蘆礬石﹝各兩半﹞杏仁﹝去皮尖﹞巴豆﹝各四十粒﹞

黃柏﹝一錢八分﹞松脂﹝如雞子大﹞亂髮﹝如雞子大﹞

上搗篩爲末。以豬油二斤合藥。煎亂髮消盡。膏成用塗瘡上。先以鹽湯洗。拭漧。然後塗藥。若患眉睫墮落不生者。服藥後。經百日外。卽以鐵漿洳其眉睫處。一日三度洗之。生毛則速出。一大半眉睫與不患時同也。

當歸膏當歸﹝一兩﹞生地﹝一兩﹞紫艸﹝五錢﹞麻黃﹝五錢﹞防風﹝五錢﹞木鱉子﹝五錢去殼﹞

大風子﹝五錢淨油﹞黃柏﹝五錢﹞元參﹝五錢﹞麻油﹝八兩﹞黃蠟﹝二兩﹞

先將九味入麻油熬枯。去渣。再將油復入鍋內熬。至滴水成珠。再下黃蠟。試水中不散爲度。候稍冷。傾入蓋碗內。坐水中出火毒。三日聽用。

生眉毛方側柏葉﹝炒香﹞漧薑皂刺肉桂上制造爲末。醋和。加老薑汁一匙。每日搽眉處二次。

側柏葉丸須脫者照法服之。亦能再生。

側柏葉不拘多少。九蒸九曬。研末。蜜爲丸。每服四錢。早晚二次。夜一次。白湯下。

生眉散皂角刺﹝焙漧﹞新鹿角﹝燒存性各等分﹞

爲末。薑汁調塗。一日塗一二次。不數日而眉生。

瘋後生眉毛妙方天南星捲黃柏﹝曬漧﹞老漧薑皂角刺濃肉桂每味制二錢。醋和老薑汁搽塗卽效。

生眉毛方附子黑芝麻油丁香木香鐵生末生薑汁羊糞﹝三十粒﹞垣衣﹝卽磚墻城墻上苔衣七錢半﹞訶黎勒皮研末。入油薑汁。以不津器盛。於馬糞中埋三七日。取藥。用中指在生鐵器內摩三七分。卽塗上熱揩之。

以幹爲度。十五日內。眉須皆生。

畫眉丹石燕﹝一對火醋淬三四次﹞黃丹﹝二錢﹞

共研末。薑汁調搽二眉根上。眉自復生。

治口橫縱方鱔魚血﹝一合﹞麝香﹝半分﹞

研末調勻。左縱塗右。右縱塗左。每塗三次。三五日勿洗去。神效。

白丁香散治癘疾眼生肉。

白丁香川貝母研末。入乳汁調勻。點眼內。

洗眼方卽煎神效淸目飲﹑明目解毒湯﹑豬肝散﹑又豬肝散皆可服。

北蟬蛻白蒺藜艸決明白甘菊川連丹皮甘艸加桑葉三五片。煎水燻洗。

通鼻塞方巴豆肉不拘多少。研爲細末。用姜一塊。去皮如指大。拌藥末少許。納入鼻中。勿令取出。一夜卽通。

細辛散治鼻息肉。不聞香臭。

北細辛瓜蒂研末。綿裹如豆大。塞鼻中。

又方雄黃﹝錢半﹞瓜蒂﹝一錢﹞白礬﹝一錢﹞細辛﹝一錢﹞

研末。搐鼻。

通關散治腦風鼻息不通。不聞香臭。或流淸涕。

白附子益智子白蒺藜蘇薄荷白苦參蠶蛾瓦焙漧。共研末。每服三錢酒下。

鼻赤祕方梔子苦參蒼術﹝各等分﹞

研末。每服一錢。酒調。白湯送下。早服之去左邊赤。晚服去右邊赤。神效。外以生白礬末。每洗面時置少許。掌中滴酒搽患處。數日卽白。

又鼻赤方硫黃白礬﹝各等分﹞

茄子汁調搽。

椿根湯治疳食目鼻。

椿根﹝去皮切一升﹞蔥白﹝細切半升﹞豆豉﹝半升﹞鹽﹝半合﹞川椒﹝半合﹞

上和以醋及淸泔三升。煎數十沸去渣。約一升。分三服卽效。服此有惡物下出。病自愈矣。

爛肉妙方新鍛石水靛水﹝各等分﹞

調勻塗上自爛。

去面上紅黑點方白芷白附共研末幹搽。

艸藥涼血方九里明﹝卽野菊﹞采取不拘多少。去枝根用葉。入酒少許。搗爛。以布絞出汁。煎服。每飲三四碗。外將渣敷患處。神效。

又方馬鞭艸不拘多少。摘葉洗淨。搗爛加酒絞汁。每日服之。

鍼法

服小神丸一匕。卽用灸法燒法。如痺處死肉不能盡燒。當於手彎足彎或腿膝靑筋處。鍼出黑血。實者五六日鍼一次。虛者半月﹑一月一次。鍼出紫黑血。不妨再鍼。若出鮮血卽止。須一次鍼一處。不可連鍼數處。

灸法

擦蘄艾成條。大者如筆管。小者如食箸。按痺處灸之。每處灸五六壯。艾丸宜長半寸以上。

燒法

裁紙作條。大者如食箸。入淸油中浸透取出。放杉木上滲幹。燃時如不爆。先將各處死肉。以簪試之。不痛。

卽以墨點記。次用油紙條燃火。照墨點記燒。燒起火泡。更妙。泡破爛卽以膏藥貼之。

燻洗法

﹝藥方在前﹞

用木盆一隻。上放一橫板。兩頭長過盆弦二三寸。先搗生薑蔥。搽病患徧身令周。更令病患飽喫飯食。卽將藥水乘熱傾入盆內。令病患坐在橫板上。又以一板擱腳。外用席圍住。外又用濃被蓋住。勿令藥气走泄。但要露出頭面。俟水稍冷。緩緩揭開。令病患自洗其身。卽服八寶丹一百丸。次日仍服小神丸。

用新鍛石﹑靛水調勻。塗紅塊上。藥將幹時。以指按其痛否。如痛勿再塗。亦勿撥去。若不痛。刮去原藥。再塗新藥。卽覺痛矣。不可撥動。任其自生新肉。上面自脫。若一撥動。愈後有泡。此方不但痺肉紅雲紅塊紅堆。

卽面上黑痣。頸上瘰包癅等恙。治無不驗。又無膿水。數日脫靨。自然平復。

點痣法

﹝附﹞

鍛石﹑碱水和勻。略帶硬。以糯米十粒。插入灰內。少時略發。卽以米粘在痣上。每一痣一粒。令其自脫。則黑皮粘在米上。

瘰爛法

﹝附﹞

瘰在頭上。及兩腋胸前者。皆可爛。但爛一二處卽止。俟脫落後再爛別處。其法於有瘰處。以黑圈點。

塗藥圈內。久則痛。不痛再塗一次。以痛爲度。勿去其藥。稍有黑陷。第三日核自出。若搖動難脫者。用巴豆四粒。飯一撮。搗成綿條。圍在核上。外以膏藥封之。三日一換。自然脫落。尋以生肌散敷之。不旬日而愈。

又頸上皮光肉嫩之處。搽上卽爛。若肉濃處不妨濃塗。蓋薄塗則爛淺。濃塗則爛深也。

雷火鍼法

﹝補﹞

蘄艾葉放在箕內。擦成絨。以紙緊包成條。如筆管大。先以粗紙折二三重。置各患處。以艾條燃火。按患處隔紙燒射。知痛卽止。如泡起用鍼挑破。水漧自愈。如爛卽以松香膏貼之。外江呼爲射火。醫家又名雷火。

鍼凡瘋痺鶴膝風腫痛風之類皆用之。

服初次丸。卽以艾擦條圈圍燒死肌肉。不可空一絲。勿燒穴火。服至第二次丸。便要灸穴火。上兩肩井﹑兩曲池﹑招搖﹑虎口。如風气已收。卽要灸對眼二穴。下體兩風門﹑三里﹑魚肚﹑解肌﹑斷根各穴。相時勢。每穴三五壯或七八壯。

對眼穴在腦後對眼處。

肩井穴提起手來。肩膀後自有一窩。卽是穴。

曲池穴在手兩肱關節處。

招搖穴在手掌背上關節處。

虎口穴在大指食指中間。

風門穴在中股交骨間。要其人平身立定。以手中指陷入處卽是。

三里穴有內外兩穴。今所灸乃外三里。其人自手從膝上屈下。以手指掏入有窩處卽是。

魚肚穴在腳膝彎下。似魚肚樣不窩處卽是。

解肌穴在腳背上總筋有穴處。

斷根穴在腳大拇指二指中間。

雷火鍼法

戒口歌

六畜自死肉。豬狗與牛羊。馬鹿鵝雞等。東黃二瓜妨。大菜及茄芋。黃豆同椒姜。團魚並鱔蝦。水族總發瘍。

麵食及番薯。生冷兼諸香。煎炒偕滯气。生鹽與醋醬。菜油並麻油。不食始爲良。冬酒宜少飲。燒酒莫舉觴。

更宜切戒者。夫妻莫同房。

雷火鍼法

宜食歌

豬肉後腿美。海參老鴨嘗。海帶偕木耳。綠黑二豆良。蘿卜莧菜美。豆角苦瓜芳。萵苣自可食。苦白菜香。

魚惟靑魚好。鹽炒乃無妨。茶油堪烹飪。食料此中詳。

千金方

﹝附﹞

治大麻瘋惡疾方豆用細粒烏豆。擇取摩之皮不落者。取三月四月天雄烏頭苗及根。淨去土。勿洗。搗絞取汁。漬豆一宿。漉出曬漧。如此七次。始堪服。初服三枚。漸加至六七枚。日一服。禁房室。豬魚雞蒜。畢身毛髮卽生。

犯者不瘥。衍義。豆黑色通腎。制以天雄烏頭。力破風毒。故治爲之首推。

岐伯神聖散治癘病癰疽。癩疥癱風痿。骨肉疽敗。百節痛。眉毛髮落。身體隱隱躍躍癢。目痛爛。耳聾齒齲。痔漏方。

天雄白附茵芋﹝外臺作茵艸﹞躑躅細辛烏頭石南漧薑﹝各一兩﹞川椒防風菖蒲﹝各二兩﹞白術獨活﹝各三兩﹞

共研末篩。酒服方寸匕。日三。勿增之。

衍義。驅除風毒之峻藥。萃聚方中。非岐伯不能創。非千金不能用。惟形壯气實邪正俱旺者爲宜。

野狼毒散野狼毒秦艽﹝各等分﹞

共研末篩。酒服方寸匕。日三服。五十日愈。

衍義。野狼毒殺虫辟毒。秦艽逐濕痺。允爲癘風專藥。

又方煉松脂投冷水中二十徧。蜜爲丸。服二兩。遇饑卽服之。日三。鼻柱斷離者二百日服之瘥。斷鹽及雜食房室。又以天門冬酒服百日愈。

衍義。松脂去風燥濕。天門冬酒服。取其潤燥也。

鍛石酒主生毛髮須眉。去大風。

鍛石﹝一石酒拌濕蒸令气足﹞松脂﹝煉成十斤爲末﹞上曲﹝斗二升﹞黍米﹝一石﹞

上四味。先以大鍋內炒鍛石。以木紮箸灰中。火出爲度。以枸杞根銼五斗。水一石五斗。煮取九斗。去渣。

以淋鍛石三徧澄淸。以鍛石汁和漬曲。用汁多少。如釀酒法。訖。封四七日開服。常令酒气相及爲度。百無所忌。不得觸風。其米泔及飯糟一事。不得使人畜及犬鼠食之。皆令深埋。此酒九月作二月止。恐熱。

隔上熱者。服後進冷飯三五口壓之。婦人不能飲食。黃瘦積年。及蓐風。不過一石卽瘥。其松脂末初釀酒攤飯時。均散著飯上。待飯冷乃投之。此酒飯宜冷。不爾卽醋。宜知之。

衍義。鍛石烈火出。性最暴。故本經治疽瘍毒熱惡瘡。痼疾。死肌。墜眉殺虫。去黑子。息肉。松脂貫歷風霜。質乘剛彊。燥散。本經治癰疽惡瘡。腳攣手折。頑瘍白禿。配以枸杞根之甘寒。本經有五內邪气。熱中消渴。周痺。風濕。久服堅筋骨。用以釀酒。能生眉髮。非去大風之明驗乎。

商陸根方治大風。眉髮落。赤白癩病。八風十三痺。筋急肢節緩弱。水腫癰疽。疥癬惡瘡。腳攣手折。眼暗洞泄。痰飲宿寒冷諸證。

商陸根蒼耳子﹝各二十五斤﹞曲以三味。合於甕中。水一斛漬之。炊黍米一石。釀如家法。使曲米相淹。三釀畢。密封三七日開視。曲浮酒熟。澄淸。溫服三升。輕者二升。藥發吐下爲佳。宜食軟煮飯。牛羊鹿羹。禁生冷醋骨及豬犬雞魚等。

衍義。前鍛石酒。治大風頑痺。此商陸酒。治大風痺爛。然惟血气未憊。形體浮腫。可勝蕩滌。宜之。

治瘋身體如虫行方用鹽一斗。水一石。煎減半。澄淸。溫洗浴三四徧。並治一切風熱。

又方淳灰汁洗面。不過一月卽愈。

又方以大豆漬飯漿水。旦旦溫洗面。洗頭髮。不淨少加面。勿以水濯之。不過十度。

又方雄黃松脂﹝各等分﹞

合煉和蜜爲丸。如桐子大。飯水下十丸。日三服。百日愈。忌酒肉鹽等。

衍義。鹽湯浴體。取其導水。灰汁洗面。取其逐濕。燥濕通痺。大風惡疾之專藥也。

治身體瘙癢白如癬狀方楮子﹝三枚﹞豬﹝一具﹞鹽﹝一升﹞礬石﹝一兩合搗燒﹞

上四味。以苦酒一升合搗。令熱。拭身日三次。

又方以三年陳醋磨烏賊骨。先以布拭肉令赤。敷之。

又方以醋摩硫黃塗上。集驗方磨硫黃﹑附子使熱。將臥。以布拭病上。乃以藥敷之。

又方蜣螂搗爛塗之。當揩令熱封上。一宿瘥。

又方白蘞薰陸香﹝卽乳香﹞

共爲末揩上。並水服之。

又方硫黃水銀槲皮﹝燒各等分﹞蛇蛻﹝一具﹞

上四味。搗篩。以淸漆合和。薄塗白處。欲塗先以巴豆半截拭白處。皮微破。然後敷之。不過三兩度卽愈。

又方硫黃水銀礬石竈墨﹝各等分﹞

搗末。內研槽中。以蔥涕和研。臨臥敷病上。

衍義。風毒襲於气分。血不榮於肌膚。而成瘙癢者。白癜證也。方用楮實入腎去風。豬礬石。辟除穢毒。

烏賊骨散血脈中風也。石硫黃破陰邪毒。蜣螂拔毒消腫。白蘞﹑乳香。解毒散結。硫黃﹑水銀﹑礬石﹑竈墨。蔥涕調敷。滌垢化虫。皆白癜瘋外治之法。

九江散治白癜瘋。及二百六十種大風方。

當歸﹝七分﹞石南藤﹝六分﹞白附子﹝一錢六分﹞羊躑躅﹝一錢六分﹞秦艽﹝一錢六分﹞

菊花﹝一錢六分﹞漧薑﹝一錢六分﹞防風﹝一錢六分﹞雄黃﹝一錢六分﹞丹砂﹝一錢六分﹞

麝香﹝一錢六分﹞斑蝥﹝一錢六分﹞川椒﹝八分﹞連翹﹝八分﹞鬼箭羽﹝八分﹞石長生﹝八分﹞

知母﹝八分﹞鬼臼﹝八分﹞人參﹝一錢二分﹞王不畱行﹝一錢二分﹞石斛﹝一錢二分﹞天雄﹝一錢二分﹞烏頭﹝一錢二分﹞獨活﹝一錢二分﹞防己﹝一錢二分﹞莽艸﹝一錢二分﹞水蛭﹝百枚﹞

蜈蚣﹝三隻﹞虻虫﹝十粒﹞地膽﹝十粒﹞

諸虫皆去足翅。熬炙令熟。同各末藥爲散。酒服方寸匕。日再服。其病入發令發白。服之百日愈。發還黑。

又方以酒服生胡麻油一合。日三服。稍稍加至五合。忌生冷豬雞魚蒜等。百日服五斗瘥。

又方天雄白蘞黃芩﹝各三兩﹞漧薑﹝四兩﹞白附子﹝一兩﹞商陸羊躑躅﹝各一升﹞

以上七味。研末篩。酒服五分匕。日三服。

治白癜瘋礬石硫黃﹝各等分﹞

爲末。醋調敷。

又方平旦以手掉取蔥頭露塗之。極效。

又方蘿摩艸煮汁拭之。

又方蛇脫皮熬摩數百徧。棄置艸中。

又方樹空中水洗。桂末唾和塗之。日三。

又方水銀數數拭之令熱。卽消。瘥乃止。

又方凡身諸處白駁漸漸長似癬不瘥。取鰻鱺魚脂塗之。先揩病上使痛。然後塗之。

又方灸左右手中指節去延外宛中三壯。未瘥敷之。

衍義。九江散中。類集祛風破血。散結辟毒諸藥。散白癜風之諸藥。風毒入發。令人發白。服之百日還黑。

豈非風毒去而气血復之一驗乎。方以雄黃。漧薑散結。白蘞。黃芩解毒。商陸。躑躅破水。味𨿽簡略。而功力較前方不殊。礬石﹑硫黃。辟除陰毒。蔥頭上露。滋燥散血。蘿摩揩拭。祛風軟堅。鍛石。松脂。通痺逐濕。蛇皮專於祛風。桂末力能破血。水銀殺虫辟毒。鰻鱺脂亦能化虫。兼可滋血。

去皮中紫赤疵痣去靨穢方漧漆雌黃礬石﹝各三錢﹞雄黃﹝五兩﹞巴豆﹝十五粒﹞炭皮﹝一斤﹞

上六味。治末節。雞子白和塗故帛。貼病上。日二易。

治赤疵方京墨大蒜鱔血共塗患處。

治贅疵痣方礬石巴豆茹藜蘆雄黃硫黃珍珠﹝各一兩﹞

上七味。研末篩。以眞漆合和如泥。塗點病上。須成瘡。及去面皮中紫。不耐漆人不宜用。以雞子白和之。

衍義。風毒入傷血分。瘀滯搏於皮膚。而成疵痣者。紫雲風也。方用漧漆散血。二黃辟毒。礬石逐垢。巴豆破頑。炭皮散火。雞子解毒。並和諸藥之性。又以蒜穢通濁。鱔血散瘀。炭皮散火之義。贅疵專須辟毒破頑。眞漆力倍於漆。不耐漆者。仍以雞子白和之。

去疣目方松柏脂合和塗之。一夜失矣。

又方石硫黃揩六七徧。

又方杏仁燒黑。研膏塗之。

又方以豬脂癢處揩之。令少許血出。卽瘥。

又方苦酒漬鍛石六七日。滴取汁點疣上。卽落。

又方牛口涎數塗自落。

又方蘄艾炷疣目上灸之。三壯卽除。

衍義。松柏之脂。並能燥濕。石硫黃辟除陰毒。杏仁灰專辟垢膩。豬脂滋燥解毒。苦酒漬鍛石。善落死肉。

牛口中涎。滋化毒熱。不若艾灸最捷。

治凡有瘡疥腰胯手足皆生疵疥方栝蔞根﹝四兩﹞薔薇根﹝三兩﹞雀李根皮﹝三兩﹞宣黃連﹝三兩﹞川黃柏﹝三兩﹞芍藥﹝三兩﹞北綿﹝二兩﹞當歸﹝二兩﹞黃芩﹝二兩﹞白苦參﹝二兩﹞石龍芮﹝二兩﹞大黃﹝一兩﹞

續斷﹝一兩﹞

上十三味。研末。蜜爲丸。如桐子大。以薔薇飲服二十丸。日三服。加至三十丸。瘥乃止。若干疥白癬勿服。

千金翼云。癰疽皆可服之。

治寒熱瘡及風疥諸雜瘡方韭根﹝一兩﹞礬石﹝一兩﹞雄黃﹝一兩﹞藜蘆﹝一兩﹞瓜蒂﹝一兩﹞白蜜﹝一兩﹞豬脂﹝一斤﹞

茹﹝二兩﹞巴豆﹝十四粒﹞

上九味。先煎松。令消盡。納松脂白蜜。三上三下納末。更一沸上敷之。

又方水銀礬石川連雄黃蛇牀子藜蘆茹﹝各一兩﹞

爲末。以豬脂合相攪。不見水銀爲熟。敷之。凡諸瘡疥癬。久不瘥者。皆用水銀﹑豬脂。研合極細塗之。

治指節彎曲漸至脫落方﹝補﹞接前六香散用。

蓖麻子﹝去殼﹞黃連﹝各一兩﹞

用水泡浸。水漸添。春夏二日。秋冬五日。取蓖麻抓破。平旦面東以浸藥水。服一粒。漸加四五粒。微利。忌豬油。

治肺經口眼斜方﹝補﹞

防風黃芩艸決明柴胡歸身銀花芍藥蔓荊子羌活薄荷甘艸燈心引。服五劑。

補气泄營湯升麻連翹﹝各六分﹞蘇木當歸全蠍川連地龍北﹝各五分﹞黃芩﹝分半﹞甘艸﹝分半﹞人參﹝二分﹞生地﹝四分﹞桃仁﹝五分﹞桔梗﹝五分﹞麝香﹝三釐﹞桐淚﹝一分﹞水蛭﹝三條﹞虻虫﹝三个﹞

上銼如麻豆大。去連翹。另銼梧桐淚。研白豆蔻二分。爲細末。二味另放。麝香﹑虻虫﹑水蛭﹑三味。爲末。另放。

外都作一服。水二大盞煎。酒一匙。入連翹煎至一盞六分。再入梧桐淚﹑白豆蔻二味。並麝香等三味。再上火煎一二沸。去渣。稍熱。早飯後午飯前服。忌酒油面生冷硬物。活法機要云。先樺皮散從少至多。

服五七日。灸承漿穴七壯。灸瘡愈再灸。再愈。三灸之後。服二聖散。泄熱祛血去邪戒房室。三年病愈。此先治其衛。後治其營也。試效方治段庫使用補气泄營湯。此治營多於衛也。

解砒霜黴方﹝補﹞米醋芝麻油生綠豆末。敷砒瘍患處作痛或腐潰。用濕泥頻塗換之。若毒入胸膈苦楚。或作吐泄。飲米醋三杯。卽止。

多少不妨。或生綠豆。芝麻油俱可。

解雄黃毒方﹝補﹞

敷貼雄黃藥悶亂或吐泄。用防己煎湯解之。

解川烏艸烏毒方﹝補﹞

大豆遠志防風甘艸蓋中其毒者。悶亂流涎。或昏憒嘔吐。或出血吐血。仍用四味煎湯解之。未應。用生薑汁甘艸解之。

解巴豆毒方﹝補﹞

生川連敷貼巴豆之藥。患處作痛。肌肉潰爛。用水調末敷之。若毒入內。吐泄頻作。急以水調二錢飲之。或赤小豆菖蒲汁可。

解藜蘆毒方敷貼。毒入內。急煎生蔥湯解。

