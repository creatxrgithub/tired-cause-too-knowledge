走馬急疳眞方宋滕伯祥

序

吾滕氏﹐自唐迄今六百餘年﹐科第聯芳﹐箸纓相繼﹐詩禮傳家﹐淸明持守﹐至大父舉應﹐賢良方正﹐能言極諫﹐科不仕﹐蒙賜號廉靜處士。吾父國學進士﹐亦應是科﹐年一十六而奄棄﹐獨遺不肖﹐早孤失學無聞﹐惟謹是持﹐而惟善是務耳。寶慶攺元﹐吾時年二十八﹐仲春具牲醴﹐詣墓拜掃封塋﹐途遇一老叟﹐貌古而奇﹐气舒而泰﹐風度飄飄﹐精神落落﹐顧吾若欲與語者﹐以是趨進長揖﹐叟執吾手﹐笑而謂曰﹕子善人子也﹐何少讀書耶﹖今𨿽不得貴﹐亦當致子富也。吾卒然感而思之﹐富貴果人心之所愛者﹐然吾向乏嗣﹐不若以此爲請於叟乎。於是敬上白焉。叟曰﹕子旣不以富貴爲欲﹐而以子嗣爲欲﹐宜乎。吾當以子壽。繼而出受一書﹐囑曰﹕願子將此多濟人子嗣﹐則子子嗣必多矣。使吾向日拜﹐起而叟遂失焉。駭感良久﹐謹捧書歸﹐焚香開讀﹐乃治小兒《急疳走馬眞方》也。按方精修合﹐施於人﹐果甚奇驗﹐百發百中。未幾生﹐長仕吳江州司訓﹐生淸。迨今吾年八十餘矣。噫﹗叟之言﹐神且信也﹐其書敢不敬乎﹗烏可易而視之哉﹖是用識於篇首﹐示吾子孫當保是書﹐而精修藥餌﹐惟以濟人爲心﹐不以利爲心可也。

徳佑元年歲次乙亥孟夏吉日樂善老人南陽滕伯祥撰

治法

凡治口疳﹐必先以壓舌﹐壓定其舌﹐以杖子挑起上﹐務細觀其咽喉中有無﹐次及上下﹑舌底﹑齒根﹐如有紫腫處﹐用三稜鍼刺出毒血﹐或有黃泡爛肉﹐以靑生絹裹指﹐蘸新汲井花水﹐拭擦去淨﹐用二聖散幹敷患處﹐以消毒散生蜜調與食後服。若疳延於上﹐用綠袍散敷之﹐毒涎從其流出﹐或咽下亦不妨。或用聖餅子貼於足心﹐男左女右﹐以帛紮定。如延及咽喉﹐用藥筒納紫金散吹入﹐治以甘露飲﹐煎﹐食後。倘有黑爛惡肉﹐攻成潭穴者﹐爲至重之癥﹐須以刀取去惡肉﹐但不知疼痛者﹐不可治矣。若覺痛﹐速以紫金散敷之﹐以甘露飲加皺面還丹濃煎與服﹐庶幾得生。

凡發痘疹生疳﹐敷治並同上法﹐但以胡荽煎湯﹐停溫﹐代前井化水用。

凡治耳HT內生疳﹐必先以綿杖子三五枚﹐或七九枚﹐十一﹑十三枚﹐務令榐其耳內膿水漧淨﹐然後以鵝毛管納藥吹入﹐待幹爲愈。

凡治胎毒頭疳﹐膿血滿頭﹐鮏臭滋水淋漓﹐或痛或癢﹐延及肢體者﹐先以米泔水煎二妙丹﹐去渣﹐令溫洗之﹐無風處拭漧﹐再用鹿兒膏加茅君散﹐香油調勻敷之﹐內服肥兒丸。乳母忌食辛熱發毒之物。如鼻疳﹐用蘭香散幹敷。

凡治頭面手足徧身疳瘡﹐先用米泔湯洗之﹐再以豬油調十仙丹敷上。若癢﹐加二妙丹。

痛不必加。內服肥兒消疳丸。均可忌一切發毒辛熱之物。

凡治大人徧體生疳﹐或疥癬肥瘡﹐亦用十仙丹加二黃散﹐豬油調敷。忌食諸般發毒﹑動風﹑辛熱之物。

凡治下疳之法﹐須審內發外染二種。內發者﹐自父母稟體所遺﹐根柢甚深。外染者﹐衣服不潔﹐傳染而得﹐病尙膚淺。用二妙丹以絹包之﹐入濃米泔中煎數沸﹐去渣停溫﹐勿添生水﹐於避風處淨拭漧滋水﹐用冰黃散幹敷﹐以香油調敷﹐忌口如前列諸般發毒﹑動風﹑辛熱之物。

凡治五疳之法﹐須辧新久﹑冷熱。若疳之新者﹐爲熱疳﹐則面黃瞼赤﹐骨熱盜汗﹐鼻幹口臭﹐唇焦煩渴﹐心躁驚悸﹐情意不樂。若疳之久者﹐爲冷疳﹐則目腫腹脹﹐便利不定﹐瀉糞肥膩﹐或似油珠﹐煩渴黃瘦。熱疳病多在外﹐冷疳病多在內。又有冷熱二癥交互﹐非新非久﹐不內外因者。然初病肥熱﹐久病瘦冷﹐小兒易爲虛實﹐脾虛不任寒溫﹐服寒藥則生冷﹐服溫藥則生熱﹐當識此理﹐以爲治療之綱領。消積和胃﹐滋血調气﹐隨宜用藥以扶之﹐淡薄飲食以養之﹐久久自然充實。疳之爲病﹐名狀固多﹐而治療之方亦不少﹐惟消疳丸﹑保童丸二方治五疳﹐品味平和﹐用之穩當﹐量兒大小﹑新久﹑冷熱﹑虛實﹐以意消息增損與服﹐得效如神﹐是用表而出之。

凡藥品異名﹐皆出於胡氏《圖經本艸》﹑陶氏《本艸衍義》﹑進士侯君《藥譜》中所采而用之者﹐決非杜撰胡爲耳。後之用是方者﹐尙當稽索﹐則亦自有進益之處焉。

藥方

紫金散

治徧口生疳﹐作穢臭爛﹐延及咽喉﹐敗壞甚速﹐故名曰走馬疳。

明羽澤﹝卽明礬﹐﹐三錢﹞溺中﹝卽人中白﹐﹐二錢﹞百虫倉﹝卽五倍子﹐﹐五錢﹞赤鉛華﹝卽東丹﹐炒紫色﹐一錢﹞玉虛﹝卽冰片﹐一分﹞水銀臘﹝卽輕粉﹐三分﹞

詩曰﹕赤鉛華在明羽澤﹐溺中合水銀臘﹐百虫倉有玉虛﹐治走馬急疳第一方。

上以前四味各等精制﹐並研羅過﹐加後二味少許﹐再研勻極細末用。

綠袍散

治癥同前。

山屠粉﹝卽黃柏末﹞藍寶華﹝卽靑黛﹞羽KT灰﹝卽枯礬﹞玉虛﹝卽冰片﹞

詩曰﹕山屠粉和玉虛﹐藍寶華同羽澤灰﹐善治急疳名走馬﹐綠袍散是藥之魁。

上以前三味各研細末﹐和成柳葉色﹐然後加入後一味少許﹐再研勻用。

二聖散

治癥同前。

黃山屠﹝卽黃柏﹞白羽KT﹝卽白礬﹐存性﹞

詩曰﹕黃口生疳何用醫﹐速求二聖散無疑﹐黃山屠和白羽KT﹐爲末頻頻幹敷之。

上二味等分爲極細末用。

立效散

治HT內生疳腫脹﹐膿血臭穢。

羽KT灰﹝卽枯礬﹞片胚子﹝卽幹胭脂﹞拔萃團﹝卽麝香﹞

詩曰﹕立效散治耳HT疳﹐羽澤灰成拔萃團﹐更加一味片胚子﹐爲末吹之卽便安。

上二味等分﹐研細後加下一味少許﹐研勻用。

鹿兒膏

治胎毒頭疳﹐膿血滿頭﹐鮏臭滋水淋漓﹐延及肢體﹐或痛或癢。

赤鉛華﹝卽黃丹﹐水飛﹐四兩﹞琥珀絲﹝卽松香﹐研細﹐八兩﹞

詩曰﹕頭疳紅藥鹿兒膏﹐四兩赤鉛華水淘﹐飛過炒如霞紫色﹐八兩琥珀絲共熬﹐蔥齏汁內煎數沸﹐重研極細末爲髙﹐更加一分茅君散﹐香油和拌要勻調。

上二味制度研細﹐貯蔥管內入於齏汁中煮數沸﹐去蔥取藥﹐再研細﹐加茅君散四兩﹐水銀臘一錢﹐和勻用。其茅君散﹐蒼術也。

茅君散

治濕毒疳瘡。

偸蜜珊瑚﹝卽甘艸﹐三兩﹞赤伯淡﹝卽濃朴﹐三兩﹞茅君寶筵﹝卽蒼術﹐五兩﹞陳貴老﹝卽陳皮﹐三兩﹞

詩曰﹕鹿兒膏內茅君散﹐茅君寶篋五兩羅﹐偸蜜珊瑚赤伯淡﹐陳貴老加三兩和。

上磨極細末用。

十仙丹

治頭面手足偏身疳瘡。

靜風尾﹝卽荊芥﹐一斤﹞黃子伯﹝卽黃柏﹐一斤﹞琥珀絲﹝卽松香﹐一斤﹞白藥須﹝卽煎艸﹐一斤﹞鎖眉根﹝卽苦參﹐一斤﹞蛇兒米﹝卽蛇牀子﹐一斤﹞兩平章﹝卽獨話﹐一斤﹞若梓皮﹝卽海桐皮﹐半斤﹞白羽KT﹝卽白礬﹐半斤﹞風兒肉﹝卽大風子肉﹐四兩﹞

詩曰﹕琥珀絲有靜風尾﹐兩平章運蛇兒米﹐黃子伯生白藥須﹐鎖眉根要均勻爾﹐白羽KT上若梓皮﹐減半分兩磨羅起﹐風兒肉比又減半﹐調理疳生周徧體﹐米泔湯洗豬油調﹐癢加二妙疼還去﹐若增二黃更有治﹐大人疥癬瘡無此。

上磨羅爲極細末用。

二妙丹

治癢﹐殺虫﹐去濕。

銅華精﹝卽銅靑﹞枯羽澤﹝卽枯礬﹞

上二味研等分﹐爲極細末用。

二黃散

治癢﹐殺虫﹐去毒。小兒藥中勿用。

昆侖黃﹝卽硫黃﹐一兩﹞黃食石﹝卽雄黃﹐三錢﹞

上研爲細末﹐加入十仙丹內。每貼一匕。

詩曰﹕二妙丹中何爲妙﹐銅華精枯羽澤良﹐二黃散內有二味﹐黃食石佐昆侖黃。

冰黃散

治下疳。

蘆公石﹝卽蘆甘石﹞玉虛﹝卽冰片﹞水銀臘﹝卽輕粉﹞珠子香﹝卽乳香﹞

孩子茗﹝卽孩兒茶﹞麒麟血﹝卽血竭﹞蠻龍古血﹝卽沒藥﹞

詩曰﹕蘆公石煮玉虛﹐孩子茗煮珠子香﹐水銀臘和麒麟血﹐更入蠻龍古血良。

上各等分﹐研爲極細末用。

消毒散

治濕毒口疳。

太淸尊者﹝卽朴硝﹐一兩﹞冰喉尉﹝卽薄荷﹐二兩半﹞黃香影子﹝卽山梔﹐一兩七錢﹞苦督郵﹝卽黃芩﹐一兩半﹞偸蜜珊瑚﹝卽甘艸﹐四兩五錢﹞無聲虎﹝卽大黃﹐一兩三錢﹞度厄錢﹝卽連翹﹐三兩﹞

詩曰﹕太淸尊者冰喉尉﹐偸蜜珊瑚苦督郵﹐黃香影子無聲虎﹐度厄錢因消毒酬。

上各制過﹐磨羅如數稱﹐並爲細末用。

甘露飲

治癥如上。

洞庭奴隸﹝卽枳殼﹐去白﹐面炒﹞林蘭﹝卽石斛﹐去蘆﹞蘆橘葉﹝卽枇杷葉﹐去毛﹞

顚勒﹝卽天冬﹐去心﹐焙﹞國老﹝卽甘艸﹞羊韭﹝卽麥冬﹐去心﹞腐賜﹝卽黃芩﹞茵陳熟芭﹝卽熟地﹞

詩曰﹕顚勒生地出洞庭﹐腐賜熟芭要茵陳﹐林蘭國老生蘆橘﹐羊韭和成甘露春。

上咀﹐每服三錢﹐水一盞﹐煎七分﹐食後溫服。

消疳丸

治疳生於內﹐面黃腹脹﹐潮熱﹐便濁腹疼﹐及虫痛羸瘦。

黑金屑﹝卽鐵屑﹐一兩﹐苦酒炒﹞茅君散﹝卽平胃﹐二兩﹞

詩曰﹕磨積消疳丸妙絕﹐苦酒炒幹黑金屑﹐茅君散和醋糊丸﹐空心米飲服爲捷。

上以苦酒拌黑金屑﹐炒幹﹐入茅君散和勻﹐用醋糊丸﹐空心米飲服。

保童丸

治五疳。

風梭禦史﹝卽使君子﹐炒黑色﹞散雪玉塵﹝卽面炒黑色﹞

詩曰﹕五疳保童治五疳﹐風稜禦史玉塵兼﹐二味各炒令黑色﹐米飲送下面糊丸。

上爲末﹐麵糊爲丸﹐空心米飲下。

肥兒丸

治疳瘦﹐進飲食﹐健脾胃﹐殺虫淸積。

化米先生﹝卽神曲﹐炒﹐一兩一錢﹞綬米帶﹝卽麥芽﹐六錢﹞風梭禦史﹝卽使君子﹐淨﹐五錢﹞滴膽芝﹝卽黃連﹐一兩二錢﹞脾家瑞气﹝卽檳榔﹐二錢五分﹞大通綠﹝卽木香﹐二錢五分﹞

詩曰﹕化米先生綬米帶﹐風梭禦史滴膽芝﹐脾家瑞气大通綠﹐洗瘴丹能肥小兒。

上爲細末﹐麵糊爲丸黍米大﹐空心米湯下。

聖餅子

治走馬急疳。用此能拔毒。

抱靈居士﹝卽香附﹐去毛﹞痰宮霹靂﹝卽半夏﹞

詩曰﹕聖餅抱靈居士耳﹐痰宮霹靂兩均研﹐雞子淸調和作餅﹐男左女右足心淹。

上二味等分爲末﹐以雞子淸調和成餅﹐男左女右貼於足心﹐幹則易之。

蘭香散

治鼻疳爛。

銅華精﹝卽銅靑﹐五分﹞蘭香葉﹝二錢﹞水銀臘﹝卽經粉﹐二分﹞

詩曰﹕蘭香散用蘭香葉﹐水銀臘與銅華精﹐能治鼻疳瘡作爛﹐爲末幹敷一掃平。

上爲細末﹐看瘡大小幹貼之。

藥品異名括

大淸尊者朴硝爾偸蜜珊瑚甘艸名脾家瑞气內豆蔻抱靈居士香附更羽KT羽澤皆礬石銅華精卽是銅靑幹胭脂做片胚子苦督郵只爲黃芩痰宮霹靂當半夏大通綠染木香形蠻龍古血沒藥也鎖眉根號曰苦參茅君寶篋蒼術鮮連翹便是度厄錢顚勒羊韭天麥冬熟地生地爲芭黃香影子山梔子赤鉛華煉作黃丹雄黃異名黃食石麝香和作拔萃團溺中號人中白金釵石斛成林蘭百虫倉卽五倍子松脂化作琥珀絲獨活號稱兩平章珠子香焚卽乳香風兒肉喚大風子昆侖黃配作硫黃陳皮久曰陳貴老無聲虎畏伏大黃洞庭奴隸爲枳殼甘艸又名國老當黃芩亦可爲腐賜黑金屑卽鐵屑稱風稜禦史使君子黑面是散雪玉塵綬米帶乃麥芽號神曲乃化米先生滴膽芝卽是黃連諸般藥品多異名

