周愼齋遺書

趙序

余舅祖琢崖王先生﹐乾隆甲午﹐壽屆七十有九﹐病將易簀﹐手書一編﹐囑余曰∶是爲明愼齋遺書﹐開雕未半﹐子幸竟其事﹐卒成吾志。余謹受教﹐惟而退。乃於是年之冬﹐續刊其餘﹐共成書十卷。雕事畢﹐爲之序曰∶先生諱琦﹐字載韓﹐號載庵﹐又號琢崖﹐晚年自稱胥山老人。未弱冠﹐補弟子員﹐卽館余家。先生父松谷公﹐相與昕夕討論書史﹐上下古今﹐旁及靑鳥演禽﹐蓍筮雲篆﹐貝葉之文﹐兼收並覽﹐孳孳至忘寢食。性儉素尙義﹐壯年喪偶﹐不更娶﹐不蓄資﹐有得卽以供剞劂氏﹐刻所注李太白﹑李長吉等集﹐旣《醫林指月》十二種﹐其他未付梓者尙多。此《愼齋遺書》﹐則得自晚年﹐第鈔本闕陋﹐借得東扶張先生藏本﹐始備卷數。愼齋名之幹﹐明季東吳人﹐以醫鳴﹐著書三數種﹐《張氏醫通》﹐曾引其說﹐此本爲勾吳逋人名球者所訂﹐其文義頗未潤澤。大抵愼齋門人﹐記其師所指授﹐語多質朴﹐無髙手宣達義旨﹐讀者嘗病其蹇。東扶先生少爲利導之﹐琢崖先生復細加釐定﹐始成完書。余於歧黃理無所窺。然以先生之博極羣籍﹐又醉心於方藥術者數十年﹐其所許可謂補世之所未備﹐則其有裨益於醫道無疑也。是書傳﹐愼齋之名亦傳﹐而勾吳逋人亦不枉費數十載之參稽﹐其名亦傳﹐豈徒以其名也歟哉﹗世有人熟玩反復﹐稟是以禦諸疾﹐而收其立成之效﹐𨿽得其旨於愼齋﹐然卒成其書之功﹐而垂益於後世﹐非先生其誰與歸。余是以不敢委其命於艸莽﹐而終踐其諾也。仁和趙樹元石堂氏謹序

吳序

醫道自東漢張仲景後﹐教亦多術矣。東垣溫補﹐河間淸熱﹐丹溪滋陰﹐戴人攻伐。四家者﹐槪皆有聞﹐然俱各得仲景之一體﹐而非軒歧之正派也。明季江東周之幹愼齋氏﹐生乎二千年後﹐而獨得仲景之精髓﹐直駕李劉朱張而上﹐有非季世俗醫所能仿佛二三也。但《遺書》數卷﹐出於門人之記錄﹐未經較正﹐多有隱晦重復之獘。球久欲刪煩去冗﹐訂爲定本﹐年來因注《易》未遑﹐近日《易》注告成﹐南陽《金匱玉函經解》亦已脫稿﹐於是刪釋《遺書》﹐更定卷帙﹐陰陽臟腑﹐气運色脈﹐經解方解﹐病機方案﹐分錄十卷﹐以翼仲景《金匱玉函經》﹐作雜証之準繩﹐爲後學之楷式﹐少醫醫者虛虛實實之病。球僭妄之罪﹐自知難逭﹐然球自年十四卽業醫﹐繼晷焚膏﹐誦讀幾三十載﹐幸得稍知一二﹐而性拙不能阿世﹐天之所以命我者﹐端在斯矣。卽欲偸安而諉責﹐業有所不敢耳﹗乙酉申月勾吳逋人書於學易艸廬

卷一

陰陽臟腑

天爲陽﹐地爲陰﹐火爲陽﹐水爲陰。天地﹐陰陽之定位也﹐水火﹐陰陽之生化也。生化體位傷﹐故水火有過不及之害﹐則天地不能無旱浸之災。水火者其用﹐天地者其體﹐用傷則體害﹐一定之理也。以人身而言﹐形﹐陰也。神﹐陽也。心腎﹐水火也。有形必有神。神气﹐體也。形血﹐用也。故病於形者﹐不能無害於神﹔病於神者﹐不能無害於形。蓋气病必傷血﹐血病必傷气﹐此不易之道也。但治之者﹐不可無先後標本輕重之分。夫病有陰陽臟腑血气﹐其病有各不相值者﹐有相因而致者﹐有去此適彼者。故用藥之法﹐如腑病而髒不病﹐不得以髒藥犯之﹐髒病而腑不病﹐不得以腑藥犯之。有腑病而勢將及於髒﹐用藥治腑﹐不得不先固髒﹔病在髒而勢將入腑﹐不得不先理腑。腑入髒﹐髒入腑﹐又有輕重之異﹐藥亦不得不隨其輕重而用。更有病𨿽在此﹐而不必治此﹐治此反劇﹔有病已去此﹐猶當顧此﹐此皆分陰陽先後標本輕重之大略也。陰陽之義∶陽﹐天道也﹔陰﹐地道也。非天之陽﹐萬物不生﹐地亦不凝。非地之陰﹐萬物不成﹐天亦不靈。故天主健﹐無一息之停﹐使稍有滯﹐則失其健運之機﹐而萬物屯矣。地主靜﹐無一息之動﹐若稍不靜﹐則失其凝靜之气﹐而萬物否矣。人身之陽﹐法天者也﹐苟失其流行之機﹐則百病生﹔人身之陰﹐法地者也﹐苟失其安養之義﹐則百害起。故陽生而陰長﹐陰生而陽旺。陰與陽一身之司命﹐不得偏廢而或失也。今之醫者﹐或言陽爲重﹐或言陰爲要﹐均未得要重之故﹐各執其說而失輕重之機宜者多矣。夫言陽重者﹐乃天之陽﹐人身之眞陽﹐而非壯火食气之亢陽也。亢陽者﹐如天之久旱酷暑﹐不可不急以甘霖淸气以消其亢害﹐故丹溪有扶陰之義﹐黃柏﹑知母等苦寒之味﹐在所當用﹐扶陰正所以濟陽也。﹝炳章按∶此爲平正之論﹐扶陽者知顧陰﹐扶陰者知顧陽﹐則斷無一偏之害矣。﹞言陰重者﹐乃地之陰﹐人身之眞陰﹐而非堅凝寒結之濁陰也。濁陰者﹐如重陰凜冽之寒气﹐不得不藉皓日晴和之气以暖和之﹐先哲有扶陽之義﹐桂附漧薑﹐在所當用﹐扶陽正所以濟陰也。蓋火烈則水漧﹐水盛則火滅﹐兩相需而不得偏輕偏重者也。若爲醫者﹐重陰而害及眞陽﹐重陽而害及眞陰﹐誤矣﹗故知天者可以扶陰﹐知地者可以扶陽﹐知天地之義﹐而成位乎中﹐方是救人之良醫﹐而非食醫道必欲明天地之道者﹐蓋人生天地間﹐無處不與天地合也。卽人之有病﹐猶天之陰陽﹐不得其宜也。故人因飲食思慮勞碌淫逸而生病者﹐人中之天﹐自爲病也。因五運六气外感而成病者﹐天中之人﹐外傷而爲害也。凡因天而病者實也。𨿽虛而必先實﹐因人自病者虛也﹐𨿽實而必先虛﹐虛實明而用藥始無誤矣。﹝因天時而病者爲外感之實癥﹐𨿽有虛狀而必當先治其實﹐因人事而病者爲內傷之虛癥﹐𨿽有實狀而必先顧其虛。炳章按∶此亦論其大槪﹐尙當以天之風寒暑濕燥火之期﹐合之人身金木水火土之虛實﹐察天識病﹐見病思天﹐天時有犯無人病之偏者方自全也。﹝炳章按∶此語的當﹐𨿽參茯﹐其气亦偏也。﹞人之陰陽﹐生生之本﹐俱在於是。但陽能生陰﹐故一分陽气不到﹐此處便有病。然陰所以配陽﹐若陽到而陰不到﹐亦不能無病。蓋以陽爲本者﹐知所先也﹐若單事陽而罔顧陰﹐且惡陰而多抑陰﹐則非理矣。先哲用六味以桂附而成其功﹐所以補其陰中之陽也。用四君用補骨脂﹑五味子以收其效﹐所以補其陽中之陰也﹐﹝炳章按∶語气抑揚﹐卽不無偏重之獘﹐且四君子加補骨脂﹐亦不得謂之補陰。﹞故胃陽全賴脾陰之合。又如腎者﹐陰髒也﹐而爲胃之關﹐腎津液枯﹐則關門不利﹐而胃不能受物﹐同此理也。醫之道﹐生道也。其生之道﹐不過陰陽五行生化之機宜也。得其序而和則生﹐失其序而離散則死﹐失其和而紊亂則病。察其所失﹐求其所和﹐則上醫也。陽者﹐天之道也﹐人之气也。陰者﹐地之道也﹐人之形也。其所以序而和者﹐人之臟腑經絡皮肉筋骨表裏內外﹐無不得五行生化之和而相安也。大凡形質之失宜﹐莫不由气行之失序﹐故地之萬物不生﹐皆天气寒熱水旱之或過也。人身之陰陽﹐卽天地之形气﹐五臟六腑之流通﹐猶四時之相代﹐天之陰陽失﹐爲相者燮而理之﹐則萬物安。人身之陰陽五行失﹐醫者調而治之﹐則百病除。良相良醫﹐總在察陰陽五行生化之機宜而已。凡病不起於先天﹐卽起於後天﹐是先天後天﹐皆爲人身萬化之本矣。然其眞本﹐又惟在元陽一气。經云∶蒼天之气淸淨﹐淸淨之气者﹐陰陽五行先天後天之化原也。一陰一陽之謂道﹐陰陽本是一气﹐一而分之﹐則爲二耳。但有質而凝靜者爲陰﹐無質而營運者爲陽﹐無陽則陰無所衛﹐無陰則陽無所附﹐陰陽之相需﹐如天地相交﹐不得相失也。但其間有輕重之別﹐蓋陽能生陰﹐陰不能生陽。《易》曰∶吉凶悔吝生乎動﹐陽則動而不靜者也。凡陰之病﹐皆陽動失其和而致之也。故扶陽爲治病要訣﹐然知扶陽而不知顧陰﹐天生而地不成﹐亦非治病之全法也。﹝炳章按∶專重扶陽亦一偏之論﹐非要訣也。﹞一陰一陽之謂道﹐天地得是道﹐故能長久。人身同一天地也﹐其气與天地等﹐純乎淸淨無雜﹐淸淨則一﹐一者道也。天得一以淸﹐地得一以寧﹐人得一以靈﹐得一謂得此天元眞一之气也。若或以七情﹐或以六气﹐稍雜其間﹐則气不淸淨而病生矣。故經云∶蒼天之气淸淨﹐順之而陽气固。淸淨之气在人﹐生於肝﹐行於肺﹐役於心﹐養於脾﹐藏於腎﹐而流行於五臟六腑﹐四肢九竅﹐稍有滯隔﹐卽生病矣。所謂一分陽气不到﹐卽生病者此也。用藥之補﹐補此也。用藥之攻﹐攻乎害此者也。亂則理之﹐逆則順之﹐塞則通之﹐於此無病﹐病亦不傷﹐於此有害﹐𨿽安亦危。脈中淸輕﹐安和之气﹐卽此气也。故脈貴和平﹐失之則死﹐傷之則病。胃之養﹐養此也﹐胃之行﹐行此也。先天之根根此﹐後天之奉奉此﹐蓋總先後天統气血而爲功者也。此气動處虛處﹐則爲陽爲气﹐靜處形處﹐則爲陰爲血﹐爲精爲液。气得乎此﹐則生生不絕﹐流行百骸。失乎此﹐則爲火爲邪。血得乎此﹐得濡潤百骸﹐失乎此﹐則爲膿爲癤﹐爲瘡疸痞。此气若失﹐天地亦否﹐況凡人生病處﹐皆爲陰爲火﹐總因陽气不到﹐陽气所到之處﹐斷無生病之理也。人以血爲主﹐胃乃生血之源﹐陽气不足﹐陷於陰分﹐則血不生長﹐气皆化而爲火。若陽气升舉﹐則血散布於上下﹐气無凝滯﹐何病之有﹖大凡一身只陰陽二气﹐陽气生發﹐陰气皆化爲血﹐陽气不足﹐陰气皆化爲火。﹝炳章按∶此補中益气之論也。但近人腎虧者﹐多一遇升發之品則眞陽飛越﹐頃刻致脫﹐不可不知。故爲醫者斷不可執於一邊也。﹞火在丹田之下者﹐是爲少火﹐少火則生气。離丹田而上者﹐是爲壯火﹐壯火則食气。食气之火﹐是爲邪火﹐生气之火﹐是爲眞火。淸气在下﹐能助命門之火。若陰气絕﹐濁气在上﹐則塡實肺气﹐肺气不能行降下之令﹐則大便閉。心肺爲陽﹐陽中有陰﹐故上行極而下。肝腎爲陰﹐陰中有陽﹐故下行極而上。中气上升於肺則爲气﹐從肺回下則化爲血﹐人身胃气升降﹐而气血自然生生不已。﹝中气卽是胃气人身以陽爲主﹐一分陽气未絕﹐不至於死。一分陰气未盡﹐不得成仙。﹝炳章按∶醫書引此者多﹐而俱不得其解﹐蓋仙經以人身皆陰﹐惟心中元神爲陽元﹐神充足乃可以點化陰神而成肌肉屬陰﹐气屬陽﹐气猶百姓﹐肌肉猶城垣。若無肌肉爲之外衛﹐卽气亦無根據而亡矣﹐故大肉盡脫者﹐亦不能生也。﹝炳章按∶觀此條可知上條所引系誤解仙經也。蓋仙經所謂陽气原非呼吸之气﹐而其所謂陰气者﹐亦非肌肉之類也。﹞人身以陽气爲主﹐用藥以扶陽爲先﹐如上焦閉塞﹐陽气不能下降﹐須開豁之﹐中焦陽气上升﹐須溫補之。下焦陽气不能收藏﹐須求腎納气。﹝炳章按∶此所謂陽气乃胃中沖和之气也﹐切勿誤認﹐而以以桂附補之。﹞胃中陽气﹐貫於五臟之內﹐假令胃中陽气不到於肺﹐卽是肺之脾胃虛也。餘可類推。人之生死關乎气﹐气納則爲貴。﹝炳章按∶納气爲貴卽是至論﹐人能終日將气沈至丹田﹐不令走散﹐久久行之﹐自然彊健﹐特人多疏懶不能行耳。﹞气納則歸腎﹐气不納則不歸腎﹐气不歸腎者﹐謂脾胃之气不得到腎也。其不到有五﹐心之脾胃﹐肝之脾胃﹐肺之脾胃﹐腎之脾胃﹐脾胃之脾胃﹐不到者﹐由先後天不能相生故也。蓋腎爲先天五臟之始﹐天一生水也。脾胃爲後天五臟之成﹐成數五﹐五﹐土數也﹐乃天生地成之義也。凡五臟中有一臟不能秉生成之气則病矣﹐如心之脾胃虛﹐則胃气不到於心﹐心則無成﹐亦不奉生﹐而气不歸腎。气不歸腎﹐則如樹之不能有雨露﹐而根葉不能有生气而枯也。舉一而五臟可類推矣。但其間寒熱溫涼之不同﹐須知人身五行有過不及之分﹐如心本君火也﹐君火之徳寧﹐由肝木能中和而無過與不及也。若肝弱則不能生火﹐而火之化原病﹐故火亦不得寧﹐而心气不得下交於腎﹐則气不納矣。此皆由肝木弱﹐不能生心火故也。且五行之理﹐不克則不能生。﹝炳章按∶不克則不生﹐實參透造化之論﹐人身膈膜以上爲心與肺﹐膈膜以下爲胃與肝﹐肺抱心而生﹐肝抱胃而生﹐皆以相克而成其用也。作者此語亦偶然道著﹐觀其下文肝弱脾無所制云云﹐仍是腐淺之論﹐可知其非有卓見矣。﹞如有妻而無夫也。肝弱則脾無制﹐而心亦無秉﹐心之脾胃虛矣﹐斯時當以涼而納之也。蓋心不得胃气﹐則君火弱﹐君弱則臣彊﹐肝枯則生火﹐胸中無非相火塡塞矣﹐故當用涼也。又如肺气弱﹐則肝必彊﹐肝旺則乘土﹐土受侮則金之脾胃虛﹐金虛則寒而不能生腎水﹐是爲水冷金寒﹐非用熱則金水成冰﹐而肺气不納乎腎矣。又如水弱則肝亦害﹐肝已病則不能制土﹐土能克水﹐土气不能到肝﹐而肝之气﹐亦不能奉生於腎矣。斯時若得溫暖之气﹐則水能生﹐而肝得气﹐肝和則水火之气﹐自能相生﹐而气可納矣﹐此則當溫而納之也。又如脾之本位﹐或因濕熱﹐或因太燥﹐或因勞若憂煎﹐或因飲食饑飽﹐一傷其气﹐气則下行而不能及肺﹐肺乏下降之令﹐則脾胃之本位﹐不能納气矣。此則又非寒熱溫涼之所能納也﹐斯時以扶脾保肺順其升降之性﹐乃可納耳﹗更如腎之气虛﹐則水不能制火﹐而相火起矣。相火爲包絡之火﹐一本相根據﹐一火興則五火熾。五火者﹐龍火﹑雷火﹑心火﹑陽明燥火﹑三焦壯火也。斯時須察其本原﹐若初病而本原未傷者﹐竟以涼納之﹐六味加知母黃柏者也。若病久而本原致傷者﹐以涼納之必死﹐則當補元而導之﹐七味﹑八味﹑十味皆可納也。﹝炳章按∶然則執此數方便可以禦百病乎﹖非探本之論也。﹞總之﹐百病皆由胃气不到而不能納腎﹐以致先後天生成之气﹐不能相和所致﹐醫者知納气﹐思過半矣。五臟分屬陰陽﹐陰陽全賴生克。故固腎者﹐不可以不保肺﹐肺者所以生腎也。扶脾者不可以不治肝﹐肝者所以克脾也。然扶脾卽所以保肺﹐土能生金也。保肺卽所以平肝﹐金能克木也。脾病卽肺病﹐肝病卽脾病﹐肝病當緩其中﹐蓋肝气不可亢﹐肝血不可虧﹐乃治肝之要訣也。﹝炳章按∶二語誠然要訣。﹞三陰三陽十二經﹐有樞機焉。樞機有二∶一者兩腎中間一陽藏處﹐命門是也。命門三焦之本﹐呼吸之原﹐猶天之北辰﹐而人身之樞也。一者在少陰少陽。﹝炳章按∶少陽爲樞﹐少陰爲樞﹐原本《內經》不必贅入命門﹐且所言是經非髒不容誤認。﹞少陰腎﹐天一所生﹐爲三陰初入之處﹐少陰者﹐陰之樞也。由少陰而入﹐則爲厥陰。由厥陰而進﹐則爲太陰。太陰﹐陰之至也。陰極則陽生﹐陽之初生而始發﹐則從膽﹐膽爲轉陰至陽之地爲少陽﹐是陽之樞也。由少陽而陽明﹐由陽明而太陽﹐太陽爲陽之極﹐而又轉入於陰﹐則少陰少陽﹐乃陰陽初入之樞。樞者﹑如門戶之樞也。然陰必從陽﹐故三陰之出入﹐亦在少陽。陰之不利﹐由陽之不利﹐所以少陰以少陽爲主也。欲其樞之利﹐非溫暖之不可。蓋寒則堅凝﹐熱則流通也。﹝炳章按∶執熱則流通一語﹐故所論俱誤﹐少陰爲陰之樞﹐少陽爲陽之樞﹐經語何等明白﹐乃以陰必從陽一語﹐墮入雲霧至一得皆誤﹐不可爲訓。﹞亦有熱而不能流通者﹐不能流通﹐則出入開闔﹐不如意而致疾矣。能開不能闔﹐則多泄瀉之病﹐能闔不能開﹐則起隔噎閉結之虞。疾之作﹐有害於先天﹐則從腎與膀胱起﹐有害於後天﹐則從脾胃起﹐起於脾胃﹐則土不生金而金壞﹐金壞則水衰﹐水衰則木枯﹐木枯則火熾﹐火熾則水益涸﹐水涸則龍火起﹐龍火起則雷火亦隨之﹐龍雷並起﹐而一身三焦臟腑﹐無非火矣。此火之來﹐俱系樞之不利﹐寒之所致。若因火熾而更寒之﹐則火益烈而眞元亡矣。故治之不但欲其腎之安﹐更不可不固膀胱之陽﹐不但欲其肝之潤﹐更不可不疏膽之气。﹝炳章按∶如此輾轉牽引﹐殊屬支離﹐若如此則五臟無一不敗﹐亦非艸木所能治﹐豈固陽疏膽所能愈耶心腎相交﹐全憑升降﹐而心气之降﹐由於腎气之升﹐腎气之升﹐又因心气之降。夫腎屬水﹐火性炎上﹐如何而降﹖蓋因火中有眞陰﹐故火亦隨陰而降至於腎﹐則生腎中之水﹐升降者水火﹐其所以使之升降者﹐水火中之眞陰眞陽也。眞陰眞陽者﹐心腎中之眞气也。故腎之後天﹐心之先天也。心之後天﹐腎之先天也。欲補心者須實腎﹐使腎得升﹐欲補腎者須寧心﹐使心得降﹐六味丸丹皮﹑茯苓﹐所以寧心也。地黃﹑山藥﹐所以實腎也﹐乃交心腎之法也。人之生死本乎神﹐神居於心﹐心爲火﹐故火者﹐生命之原也。戊癸化火﹐戊爲土﹐癸爲水﹐水爲先天﹐土爲後天﹐二天化火之原﹐人之所賴以生者也。凡人不知所以生﹐則不知所以死﹐不知所以死﹐則不知所以病﹐不知所以病﹐則不知所以治﹐故知生知死﹐乃知病知安﹐而知所以治矣。人之所以生者神也﹐神之所以安者气也﹐气得其平﹐則神安而無病﹐气失其序﹐則神散而死亡。神气者﹐人之性命也。神者﹐心也﹔气者﹐腎也。心腎二髒﹐人之性命所寄也﹐顧不重哉﹗故脈貴有神﹐形貴有气﹐神气可治﹐𨿽危可救。神气憒亂﹐𨿽安必危。然神气之所以因之衰旺者胃也﹐能治病者﹐必不可忘胃。故經云∶胃气爲本﹐然腎爲胃關﹐人生之來﹐其原在腎﹐人病之來﹐亦多在腎﹐腎者命之根也。腎脈不傷﹐危也可許其生﹐腎脈有害﹐安也亦慮其危。蓋腎傷則先天傷﹐而後天之胃無根﹐亦必受害。凡久病而不死者﹐腎傷未及胃也﹐及胃立死矣。故斷病之訣﹐在此二天﹐一傷則病﹐兩傷則死。旣兩傷矣﹐尙欲救之﹐愚人也﹔兩不傷而醫者死之﹐醫人之罪也。見病不先察此二天﹐不知醫者也﹔能醫者﹐專以此二天爲務。此醫門之祕談也。驗案一人每至夜﹐則頸項彊硬﹐喉痛舌漧吐痰﹐至天明則諸病皆退﹐此陽虛不能上達也。蓋夕則陽气下降於丹田﹐上焦之陽不足﹐故陰火熾於上而生諸病﹐至旦則陽气從丹田上升﹐陽升陰降而諸病退矣。治法用補中益气湯。﹝炳章按∶此證爲津液不足者多﹐補中益气未見合法﹐此公以陽不升上之論﹐亦未知果效否。觀病須別有證據﹐方可定其屬陰屬陽﹐未可執此一證﹐卽定其爲上焦陽虛也。﹞

卷一

亢害承制

人受气以成形﹐气失其平則成病﹐故肝木太旺則肝亢矣。肝亢則害脾﹐脾害則不能生金而防水﹐故木亢則金水亦俱傷。斯時當以扶金爲要﹐金扶則木制而木平﹐木平則能和土而水不泛﹐金得生矣。若肺金太旺﹐則肺亢矣﹐肺亢則不能生水而害木﹐木病則脾亦損。斯時當扶火以制金﹐火旺則金暖而平﹐金平則能生水而制木﹐木和則無傷於脾矣。又若脾胃過於濕熱﹐飲食思慮﹐則脾胃之气亢﹐脾土亢﹐則傷腎而不能生金﹐金弱則水之化原絕﹐而腎益衰。期時當疏木以制土﹐土平則金水俱平矣。又如腎亢則水泛﹐泛則水失其流行之道﹐而不能生木﹐木傷則邪干於土﹐而脾胃亦傷﹐故當補火以生脾﹐脾旺則水有所制而平矣。火亢﹑水亢﹑木亢﹑金亢﹐一有所亢﹐皆不能無累於脾﹐脾有累﹐則後天气傷﹐後天傷﹐則先天不能成其生生之气﹐治宜用納气法。蓋胃气爲中土之陽﹐脾气爲中土之陰﹐脾不得胃气之陽﹐則多下陷﹐胃不得脾气之陰﹐則無以轉運﹐而不能輸於五臟﹐脾旣不輸﹐則心亦無以奉生而化赤﹐心不化赤﹐則心火弱不能制肺金﹐金旣無制﹐則下降之令不行﹐於是五臟中失其和平者多矣。夫脾气由心而至肺﹐肺得气而行下降之令﹐入心爲血﹐入肝入脾亦爲血﹐入腎爲精﹐自入爲液。五臟和則能互爲生克﹐相生相克﹐相制相化﹐而無過與不及之病﹐所謂气得其平也。其不能平者﹐或因六气之感﹐則外傷而不平﹐或因飲食勞倦欲事七情﹐則內傷而不平﹐不平於先天者﹐必傷於後天﹐傷於後天者﹐必害於先天﹐一有所傷害﹐則多气不納腎之患。故醫者必先審其起病之由﹐而察其何髒亢﹖何髒弱﹖亢者則以所承制之﹐蓋子能報父仇也。弱者則以生化求之﹐蓋制則能生化也。而以脾爲要﹐蓋五臟之气﹐皆能奉脾土歸气於先天之原﹐萬萬物賴陽而生﹐從土而發﹐土不得陽﹐則不能制水﹐水無以生化﹐則反來侮土﹐土自救無暇﹐焉能復生金乎﹖金水寒則堅滯而不能生化﹐𨿽有微火﹐亦不明也﹐豈能化金水之寒乎﹖急宜桂附姜參救之﹐蓋陽者胃脘之陽也﹐救之而不愈者有之﹐未有不救而能自生者也。﹝炳章按∶胃中爲沖和之气﹐故能化物﹐若燥熱則爲偏駁之气矣﹐且古人以胃爲陽土﹐最喜淸潤﹐何能受桂附之辛燥乎﹖惟脾土寒濕者﹐與之相宜耳。﹞古人云∶瀉其有餘﹐因不足者瀉之。補其不足﹐因有餘者補之。何以言之﹖假使木气盛者﹐由肺气有虧﹐當瀉南方以制肝﹐使火不相克﹐則肺自淸矣。若金不足而火盛﹐火盛則水虧﹐脾土因亢而不生﹐當補脾以養金﹐滋陰以降火﹐則水自生而血自長﹐土常不足﹐再無有餘。﹝炳章按∶然則古人又有惇阜之說﹐何以通之﹖﹞气血以沖和爲上﹐偏勝者乃邪勝也﹐非气血有偏勝也。瀉其有餘﹐是瀉邪也。以邪气反勝﹐正气不足﹐當卻邪以衛正﹐補其不足﹐是補正也。因正气不足﹐邪從虛入﹐當扶正以卻邪。气血均平﹐邪從何入﹖气有餘者非言气之有餘﹐而言火之有餘也。因血不足﹐气過盛則化而爲火﹐五臟空虛﹐燒灼眞陰﹐爲害甚大。夫人之一身﹐气以血爲主﹐血以气爲先。血以气爲先﹐故當補血中之气。四物加肉桂﹐血熱者不宜。气以血爲主﹐則當補气中之血﹐保元加血藥﹐治病不可忘血﹐亦不可忘气。忘血則四肢不能用﹐脾無統也﹔忘气則體無管攝﹐肺無主也。气血互相周流﹐生生不息。和平之藥﹐疏暢气血﹐宜多不宜少﹔寒熱之藥﹐不過卻病﹐宜少不宜多﹐多則傷脾胃﹐切宜謹愼。虛中有實﹐正虛便生實邪﹐實中有虛﹐邪實皆由本虛﹐故實者以瀉爲補﹐虛者以補爲瀉﹐總不外亢則害﹐承乃制之道也。﹝炳章按∶數語格言﹐放手桂附﹐開口芩連者﹐切宜記之。﹞水者所以生木也﹐水泛則木浮﹐必得土克水而後能生木﹐木者所以生火也﹐木盛則自焚﹐必得金克木而後能生火。火生土﹐火炎則土燥﹐必得水克火而後能生土。土生金﹐土重則金埋﹐必得木克土而後能生金。金生水﹐金寒則水冷﹐必得火克金而後能生水。此生克制化之道也五行不克則不生﹐在五臟亦然。人徒知克我者爲賊邪﹐而不知克我者爲夫也。蓋女無夫則不生﹐五臟無克亦不生﹐如水生木﹐木不生於江湖河海而生於濃土﹐土克水而生也。故相生之道﹐人皆知之﹐相克之義﹐舉世莫知。經云∶承乃制﹐制則生化﹐有志歧黃者﹐宜詳味焉。气運之理﹐非一言能盡﹐大端要知五運屬地﹐六气屬天。故五運有過不及﹐而生病多在有形之血肉筋骨﹐六气之有過不及﹐而生病多在無形之气。其過與不及﹐則會主气客气﹐主運客運之五行生制旺衰而論。如主克客﹐客克主﹐或運克气﹐气克運﹐或一克三﹐三克一﹐其生化之異﹐亦如克之彼此多寡也。其間又有主客運气﹐相助相解之不同﹐太過不及平气之不一。總之﹐當其位值其時則正﹐非其位違其時則邪﹐如政恆其徳﹐無過不及﹐則𨿽克我者亦同化﹐故不恆其徳﹐則有過有不及﹐有餘而往﹐不足隨之﹐隨往隨動﹐動則成敗倚伏生焉。有勝則必有復﹐則𨿽我克我生者﹐亦必來復﹐旣有勝復則病生﹐病之淺深輕重生死之期﹐則再察其人之本原﹐或相需﹐或相背﹐以定其止發。至於用藥﹐又當詳當時气運中﹐何運何气爲害傷人﹐然後定奪﹐不得豫以一定之法﹐該其細也。﹝王胥山曰﹐運气之詳載於書傳者﹐所謂一定之法也﹐但亦只明其大略而已。至於气化遷流則有常變之殊﹐盛衰之別﹐先後之異﹐眞僞之雜﹐細微反復之間﹐未經一一指示﹐神明變通之道﹐全在學人深思而自得之﹐勿爲紙上陳言所印定則善矣。愼齋謂須詳當時气運中﹐何運何气爲病傷人﹐當時二字大宜著眼﹐愼經曰∶寒暑燥濕風火﹐天之陰陽也﹐三陰三陽上奉之﹔木火土金水﹐地之陰陽也﹐生長化收藏下應之。三陰三陽者﹐六气也﹐地也而本乎天﹔生長化收藏﹐五運也﹐天也而本乎地。辰戌年﹐太陽奉寒﹔寅申年﹐少陽奉暑﹔卯酉年﹐陽明奉燥﹔丑未年﹐太陰奉濕﹔巳亥年﹐厥陰奉風﹔子午年﹐少陰奉火。本乎天者﹐始於天而還復於天﹐故曰上奉。甲己之年化應土﹐乙庚之年收應金﹐丙辛之年藏應水﹐丁壬之年生應木﹐戊癸之年長應火﹐本乎地而還應於地﹐故曰下應。總之﹐五運六气﹐本一气也﹐而有陰陽升降﹐相生相制之義﹐故有天干地支十與十二之殊﹐亦遂有水火木金土﹐風寒暑濕燥火五與六之別﹐其實不過一气﹐升降上下於天天元紀曰∶所以欲知天地之陰陽者﹐應天之气﹐動而不息﹐故五歲而右遷﹔應地之气﹐靜而守位﹐故六期而環會。蓋五運起於甲﹐終於癸﹐甲與己合爲土﹐乙與庚合爲金﹐丙與辛合爲水﹐丁與壬合爲木﹐戊與癸合爲火。每歲一運﹐五歲則金木水火土五行﹐每歲一遷﹐由左而之右﹐所謂地道右旋也。六气則子午爲君火﹐丑未爲濕土﹐寅申爲相火﹐卯酉爲燥金﹐辰戌爲寒水﹐已亥爲風木﹐本於天而流行於地﹐地位乎中﹐乘天之運﹐以爲營運气化者也﹐故六運循環而定位也。然六气本天也﹐五運本地也。本在地則用在天﹐故動而不息﹔本在天則用在地﹐故靜而守位﹐此五運六气陰陽天地體用互爲動靜也。故知體而不知用﹐知用而不知體﹐則於五運六气之動靜﹐猶未明也。未明五六相需動靜之機﹐則治病用藥多差矣。凡五歲之中﹐當辧其過與不及之殊﹐五六相生相克比和之別﹐則體用分明﹐彊弱了了﹐生死病安之道﹐卽五年十年之內﹐俱可預期也。能預期者﹐能預推五年十年之气化也。六气定﹐五運遷﹐人身之气血盛衰生死﹐亦隨之轉流而無差也。若其人眞元完固無損者﹐則能不隨之而轉流﹐故人貴保元﹐而治病者﹐亦以保元气爲首務也。人病時行之證﹐是感一時之气也。如子午年君火司天﹐則人必多暑傷者矣。然暑气𨿽一﹐而人之稟气不同﹐則受病亦異。人但知醫病﹐未知醫天。六气在外則爲天﹐在內則爲人中之天﹐卽知醫天﹐恐亦不能醫人中之天也﹐醫云乎哉﹗五運六气俱右旋﹐倘遷入地而左旋則爲逆﹐所謂子能令母實也。如辰戌年寒水司天﹐司天者寒水而化燥金則實﹐金實則左遷﹐至濕土﹐入地而逆轉矣﹐能無病乎﹖故辰戌年有濕土之病﹐當以潤藥治之。蓋潤者水也﹐水行則濕土得流﹐有生金之功﹐無實金之獘矣。此天逆而入地﹐藥順而違天也。司天主一年天气﹐如子午年﹐君火司天﹐則一年之天气﹐無非君火司事。丑未年濕土司天﹐則一年之天气﹐無非濕土司事。除司天外。其左右間則爲客气矣。分上下半年者﹐不過上半年爲天气之升﹐下半年爲地气之降。在泉者地气用事也。總之子午丑未歲﹐則本乎天者君火也﹐濕土也﹔本乎地者燥金也﹐寒水也。本乎天者气也﹐本乎地者血也。故子午年气病當淸﹐血病當潤﹔丑未年气病當燥﹐血病當溫也。余以類推。凡人一身﹐自首至足﹐皆有經絡聯之﹐無斷而不接之處﹐但其中有五行之別。凡五行經絡﹐遇其所生則爲根﹐遇其所克則隱伏﹐遇其所屬則爲表爲枝。如肺脈起自中焦﹐中者土也﹐土生金﹐故起於此。其絡循胃口﹐胃亦土也。譬如瓜藤然﹐其老根則本也﹐其節遇土﹐復生小根﹐遇木則生枝果。肺絡大腸﹐大腸爲金之表﹐如木之枝﹔肺爲金之裏﹐如木之本。人之首﹐人之根本﹐故五臟經絡皆倒垂﹐粗者爲經﹐細者爲絡。

卷二

望色切脈

察色無論四時﹐無論百病﹐總以帶土色而有神气者爲吉。凡肝熱者﹐左頰先赤﹐肺熱者﹐右頰先赤﹐心熱者﹐額先赤﹐脾熱者﹐鼻先赤﹐腎熱者﹐腮先赤。面有慘色者﹐寒﹐目下腫者﹐濕也。第一望他神气色﹐語言輕重起和眠﹐彎體卽知腰內苦﹐攢眉頭痛與頭眩﹐手不舉兮肩背痛﹐步移艱苦腳間疼﹐手久按胸胸內痛﹐按中臍腹痛相連﹐好起不眠痰火熱﹐貪眠虛冷使之然﹐面壁蜷身多是冷﹐仰身舒挺熱相煎﹐身面目黃脾濕熱﹐唇靑面冷是陽虛。第二聞聲淸與濁﹐鑑他眞語與狂言﹐聲濁卽知痰壅滯﹐聲淸寒內是眞原﹐言語眞誠非實熱﹐狂言號叫熱深堅﹐稱神說鬼逾墻屋﹐胸膈停痰證號癲﹐更有頻病相循久﹐聲音忽失命歸泉。三問病患經幾日﹐日間便利幾番行﹐飲食多少宜冷熱﹐更兼何味喜嫌分﹐飲食少通容易治﹐不進之時療必難﹐喜冷定知心內熱﹐好溫必是髒中寒﹐便若赤黃知內熱﹐便淸定是冷相干。﹝炳章按∶上三節俱腐淺俗師之歌訣也。﹞治病在看脈辧證﹐看脈之法﹐只在有神無神有力無力八字﹐識得神之有無﹐則其人之死生可辧﹔識得力之有無﹐則其証之虛實可知。旣已知脈﹐盒飯辧證﹐以證合脈﹐虛實死生﹐內傷外感﹐無不了然矣。如證虛脈無力者可補﹐證實脈無力者亦可補﹐證實脈有力者可瀉﹐證虛脈有力者亦可瀉﹐明乎虛實補瀉之義﹐則思過半矣。又所謂有力無力﹐應補應瀉﹐非獨一經﹐須看何部有力﹐則瀉何部﹐何部無力﹐則補何部。或因某部有力﹐以致某部無力者﹔或因某部無力﹐以致某部有力者﹔或有力無力﹐各自分經者﹐手下無不了然﹐胸中始有定見。故有力無力﹐爲診法要訣也。看脈須先識五臟平脈﹐金短木長火浮水沈﹐土則持重﹐各象五行脈要有胃气。胃气者﹐穀气﹐營气﹐衛气﹐眞元之气﹐少陽生气﹐總謂胃气也。脈有惇阜之淸之象者﹐眞元之气也﹔脈有生動弦長而無亢厲之象者﹐少陽生气也。此數者皆胃气也﹐少一則胃气不足也。故看脈先看此數气﹐以定生死輕重﹐而預決死期﹐則以時令生克斷之。倘脈少此數气之一﹐卽爲眞病﹔不少此气﹐𨿽病弗藥而安﹔此气已少﹐𨿽藥弗救。辧此以爲治脈有來因﹐不外虛實二字。欲知其風虛﹐只辧人迎气口二處﹐大小軟潤便知﹐如肝脈浮﹐當病風﹐而人迎不浮﹐非風證也。脾脈沈﹐當病濕﹐而气口不沈﹐非濕證也。凡看病外辧六气﹐內辧七情﹐內外只看人迎气口﹐故《內經》辧人迎气口﹐爲千古心傳。脈要和緩中有充實圓滿之气﹐卽爲有胃陽而無獘。如有一處硬餒﹐卽別於陽﹐便是病矣。蓋心肝脾肺腎﹐五臟皆陰﹐而其中則有胃陽之气﹐周流貫暢於其間﹐肝屬木﹐木直而長﹐弦之象也﹐故其脈弦﹐弦而如長竿之梢﹐有軟嫩和柔之气者﹐胃陽之气遊行於中也。心屬火﹐火之形浮散而起﹐故其脈洪﹐洪而有柔靜之气充溢於中者﹐胃陽之气也。脾爲濕土﹐而得沖和之气﹐舒徐不迫者﹐土之象也。故其脈緩緩而有輕順和柔溫濃之气者﹐胃陽之气足於中也。腎主水﹐水性下而不升﹐故有沈實下凝之象者﹐腎之脈也﹐沈中而有澄靜收斂之气者﹐胃陽之气納於中也。肺主金﹐金性潤﹐潤而有堅凝光明外現之象﹐故其气多浮﹐而輕浮中有潤澤輕揚之气者﹐胃陽之充實也。蓋五臟皆陰﹐非胃陽實之﹐則生意衰落。胃陽者﹐五穀之气﹐所以培養乎先天之眞陽﹐而爲一身四大五臟之生意者也。要乎哉﹗胃陽之關乎人命也。倘肝之胃陽不足﹐則肝气虛﹐虛則邪气湊之﹐除六气之外﹐別有五入﹐如心邪入則脈兼洪﹐洪則爲木火俱焚之證﹐肺邪入則脈兼浮毛﹐其證多鬱悶﹐蓋肺主气﹐郁乎中而不下行也。脾邪入則脈兼緩﹐其證多痰郁胸滿之候﹐蓋濕入而成熱也﹐多气塞於咽喉。腎邪入則脈兼沈石﹐其證多腰重脇痛﹐蓋腎主水﹐水入而成寒郁也。其自爲病﹐則爲血虛火焚之類﹐此肝之陽气不足﹐當知其病而別之也。﹝陽气卽胃陽之气也。﹞其五臟皆可以類推﹐知乎此則知補瀉之道矣。如心之陽气不足﹐而或肝邪入之﹐則補心而瀉肝。脾邪入之﹐則瀉濕而寧心。肺邪入之﹐則理气而涼血。腎邪入之﹐則納气而溫心。蓋腎主水主寒﹐故用溫。肺主气﹐气郁則爲火﹐故用涼。脾主濕﹐故逐濕而心寧﹐如茯苓補心湯之類也。但吾所言﹐乃一隅也﹐可卽是而反之。總之﹐治病以回陽爲本﹐乃要法也。但當別其虛實﹐在何髒何腑何經何絡而已。﹝張東扶曰∶回陽者﹐回胃陽也。何髒無胃陽則治何髒﹐卽上所言心之脾胃虛﹐肺之脾胃虛﹐肝之脾胃虛﹐腎之脾胃虛﹐脾胃之脾胃虛﹐因其虛而調理之﹐卽治病必先脾胃之說也。今人講回陽﹐惟知以桂附熱毒之品一槪施治﹐是徒知藥之陽而不知人身五臟之陽也﹐豈先生之所謂脈之關節處﹐只在分理陰陽﹐然須九等分別﹐方能不差。如寸部中仍分上﹑中﹑下﹐三部中仍分浮﹑中﹑沈三候。如上之上﹐心也﹐浮也。心有通經處。則脾與胃﹐上之中也﹐浮而稍沈者也。腎肝﹐上之下也﹐此其最沈者也。其詳難盡﹐大約識得陰陽內外上下分屬﹐便可悟脈法無如《內經》上在上﹐中在中﹐下在下﹐爲一定。故因體而類推﹐如心肺居寸﹐居上浮也﹐則凡浮者﹐皆其气也﹐皆其用也。脈者﹐非血非气﹐乃人之神也。神者﹐精﹑气﹑血三者之流行也。若人外無疾病﹐而脈見枯寂﹐此因病而神少﹐非神少而病也﹐故可救。若內傷飲食寒暖﹐脈見枯寂﹐亦不救。若因思慮所致﹐卽不妨﹐蓋思慮傷神﹐非本原精气血有枯寂而見此脈也﹐能處處調神則生矣。人身有先天之元陽﹐有後天之元陽﹔有先天之元陰﹐有後天之元陰。先天元陽﹐足與不足﹐別之於右腎右尺﹔先天元陰﹐足與不足﹐別之於左腎左尺。此由人生所稟父母之精气﹐有足有不足而致此者也。大凡先天元陽不足者﹐右尺多微弱而不旺﹐有病則多偏屬於陰﹐或不能耐寒﹐或不能多食﹐或靜默少慧﹐或手足不耐勞苦﹐其類不一﹐無非陰盛陽衰之證。稟此气質者﹐一生陰藥俱不宜妄用﹐若再誤用陰藥以助陰﹐陽益大衰矣。先天元陰不足者﹐左尺多微弱而虛細﹐有病則多偏屬於陽﹐或多發熱﹐或不能久耐事或不能靜安﹐或狂而多言﹐皆陽有餘而陰不足之病也。稟此气質者﹐一生陽藥﹐俱不宜妄用。苟或用陽藥而誤﹐則火益烈而水益虧矣。﹝王胥山曰∶古人謂陽藏者宜用涼﹐陰藏者宜用熱﹐亦是此義。譬之人性相近而有上智下愚之不移者﹐其天定也。若中人之性﹐可善可惡者﹐則固多矣。人體之不同﹐亦有偏於陽而一生不便陽藥者﹐亦有偏於陰而一生不便陰者藥者﹐苟或誤用必致危殆﹐固有之矣。若夫中人之體﹐陰陽不妨兩用者固多也﹐學人當隨時隨證酌而用之﹐愼勿妄執己意﹐而爲膠柱鼓瑟之見﹐以致人命於傾危也。﹞後天之元陽﹐气也。气之主脈﹐則右寸肺也。右寸之脈﹐多細弱而軟﹐是後天之元陽不足也陰血也﹐血之主脈﹐則左寸心也。左寸之脈多微弱﹐是後天之元陰不足也﹐其人必多火熾之患﹐蓋君不主令﹐而相火代之故也。不能多用心﹐不能多耐事﹐營養多不足﹐血脈多滯遲﹐藥宜當歸﹑芍藥﹑生地﹑麥冬﹑棗仁以養心爲主也。此四部實爲陰陽气血之根元。至論其气血流通﹐互相灌注而爲生長﹐則先天以脾胃爲歸﹐後天以脾胃爲原。脾胃者﹐又陰陽气血之歸本處﹐胃爲气之原﹐脾爲血之原﹐統屬右關一部﹐故右關之脈﹐聯乎尺寸﹐而爲先後天之至要脈也。夫脾不運﹐則胃不升﹐脾胃之气﹐不升不運﹐則陰不生而陽不舒﹐血不長而气不旺。故土爲中州﹐貫乎四髒﹐而爲陰陽气血之所賴者也。若脾胃生發之气﹐卽少陽膽气也﹐膽气不疏則胃陽不發﹐肝血不潤﹐則脾血不藏﹐是肝膽之在左關者﹐又脾胃生發收藏之要脈也。左關不利﹐則右關不安﹐兩關不利﹐則尺寸之脈﹐亦必不得其平﹐此則診三部九候之要法也。看脈﹐三部全按﹐察其通身之气血﹔一指獨按﹐察其各經之旺衰。然其中惟尺脈沈微難辧﹐且爲脈之根﹐尢不可忽。浮沈遲數爲綱領﹐表裏陰陽仔細分﹐緩脾滑大洪爲火﹐木性弦長短澀金﹐革散濡微芤沒裏﹐伏牢細弱外無形﹐緊弦虛實無難辧﹐結促休將代等倫﹐動脈有胎還足喜﹐虛人豁大亦堪驚﹐和緩有神方是胃﹐力來亢厲客邪侵﹐總詳胃气論生死﹐審力須知內外因。兩寸﹐一主气﹐一主血﹐能領一身諸經絡營衛。脈分兩部﹐理卻一連﹐如陰陽內外上下﹐不能不分﹐而又不可不合也。膽脈多弦﹐其來有柔順之致﹐則爲少陽生气﹔其來有亢厲之气﹐則爲厥陰木枯之病脈。凡童子之脈多弦﹐少陽象也。肝脈浮長﹐長者木之形也﹐浮者木之性也。脈見於右手不平者﹐莫作外感有餘治﹔脈見於左手不平者﹐莫作內傷不足治。左曰有餘若脈浮大而數﹐宜於气藥中佐以血藥﹔若脈沈細而數﹐宜於血藥中兼以气藥。熱則流通﹐凡浮﹑大﹑數﹑長皆熱也﹔寒則堅凝﹐凡沈﹑小﹑遲﹑短皆寒也﹔實則形剛﹐凡實﹑滑﹑弦﹑緊皆實也﹔虛則形柔﹐凡虛﹑澀﹑濡﹑緩皆虛也。浮爲在表﹐沈爲在裏。大數爲熱﹐小遲爲寒。長爲熱﹐熱則流通﹐短爲寒﹐寒則凝結﹐實爲凡虛損勞病﹐俱見於右尺﹔傷寒外感﹐俱見於左尺。左手不見太陽之脈。﹝太陽之脈﹐洪大而長。﹞內傷勞役無疑。內傷左脈短細而澀﹐右脈浮大而虛﹐左爲气中之血。﹝左爲肝﹐肝生心﹐肝主升爲气﹐心主血﹐故爲气中之血也。﹞陽气下陷﹐不能生陰﹐故血枯而脈細澀也。右爲血中之气﹐﹝右爲脾﹐脾生肺﹐脾主血﹐肺主气﹐故爲血中之气也。﹞脾胃虧損。不能生金﹐故气虛而脈浮大也兩尺無脈﹐是爲無根﹐將有痰厥之患。兩寸無脈﹐是爲气閉﹐則有陰陽不升降之憂。一者升而不降﹐一者降而不升也。弱﹑緊﹑數之脈﹐表裏俱虛。弱爲中气不足﹐緊爲肺虛不衛風寒﹔數爲血不足也。緩爲脾之本脈。緩而有力爲太過﹐緩而無力爲不足。若脾部見弦脈﹐爲木乘土位﹐中气所致﹐是從所不勝來﹐爲賊邪也。若見沈細﹐是水反侮土﹐從所勝來﹐爲微邪也。見短澀是火克金﹐從後來爲虛邪也。若見洪大是火生土﹐從前來爲實邪也。凡看病先認定本部脈形﹐若兼見別部脈形﹐或從所生來者﹐或從所克來者﹐以五行之理推之﹐斷病無差矣。阿阿緩若春楊柳﹐善狀胃脈者也。六部俱見此象﹐是謂有胃气。脈緊數者﹐緊爲表之陽虛﹔數爲裏之血虛。細數者﹐細則無水﹐數則有火。短數者﹐短爲肺气虛﹐兼之以數﹐則火克金矣。若浮有沈無﹐陽气將脫。﹝炳章按∶數語的當﹐故虛勞證見細數脈﹐則不治也。﹞脈細少气﹐气乃水母﹐气少則無水可知。脈大數則無火﹐數則心煩﹐是邪火有餘﹐眞火洪者﹐火之脈也。火之來﹐肝之虛也﹐木枯生火也。弦者﹐減也。在左關爲實﹐肝血減而肝气亢也。在尺爲虛﹐子食母气也。尺脈短﹐水枯不能﹐脾旺生金﹐則可以制肝而生腎﹐先天後天俱受益矣。故曰∶醫宜從虛著腳也。﹝炳章按∶水虧則火熾﹐參入口﹐未受其益﹐先蒙其禍﹐柰何﹖﹞凡尺脈微﹐寸之故也。金不生水﹐故水弱而尺微也。而寸脈之故﹐又關之故也。脾不健運﹐故金失養而金子衰也﹐生脈散要藥也凡虛損見數脈﹐爲胃气不足﹐若轉緩弱﹐爲胃气生發之象﹐蓋緩則有寬裕不迫之意﹐弱則有﹐須防作瀉﹐瀉而脈數﹐病難愈矣﹝一本云∶內傷作瀉者﹐見此爲難治。﹞病後脈多細小﹐細小而和軟﹐則有神而易痊。細小而搏擊有力﹐則神少而難痊。脈不可拘﹐如浮因表而來者可汗﹐浮因裏而來者可下﹐若但知浮爲表﹐沈爲裏﹐非善治故脈浮矣﹐而其沈分堅硬有力﹐則知此浮﹐非因表固﹐乃裏熱實﹐火炎脈浮也﹐宜從其沈分堅實施治。故凡疑似之證﹐細察兩手尺部﹐及六部沈分﹐方可辧其眞也。左手寸脈旺﹐右手尺脈亦旺﹐是君不主令﹐相火代之﹐宜六味丸主之。如單左手旺﹐生加茯神﹑遠志﹑棗仁。﹝張東扶曰∶相火上入心部﹐宜壯水以制火﹐若心火自旺﹐則淸而斂右手尺脈旺﹐左手尺脈亦旺﹐淸肺爲主﹐生脈散加歸身。如單左手尺脈旺﹐六味地黃丸右尺旺﹐六味丸﹐或六味湯。左右尺俱旺﹐亦六味湯。右尺微細﹐八味丸。左右俱微細﹐亦八味丸。寸脈旺﹐下尺微細﹐六味丸。﹝張東扶曰∶下字似當作右﹐或當作兩。﹞兩寸脈浮而無力﹐宜補上焦﹐用補中益气湯。上焦元气足﹐其气﹝一作火﹞下降。兩尺脈浮而無力﹐宜補下焦﹐用六味丸。下焦元气足﹐其气上升。兩寸洪而有力﹐宜降火﹐涼膈散﹑黃芩芍藥湯﹑導赤散。兩尺洪而有力﹐陰虛火動﹐宜滋陰﹐用黃柏﹑知母。兩寸豁大無力﹐宜大補﹐兩尺豁大無力﹐宜升陽散火湯。寸脈微細者﹐宜溫補﹐﹝爲陽气不足也。﹞尺脈微細者﹐宜溫暖。﹝爲陰气虛寒也。﹞二尺浮大﹐肺气先絕。﹝張東扶曰∶二尺浮大知是腎虛﹐確緣肺金先敗﹐不能生腎水之故。﹞左尺微細不起﹐右尺帶數﹐或浮大﹐病名虛損﹐調理二﹑三年方得愈。凡浮大之脈﹐見於右尺者﹐俱是假火﹐假火從內傷施治。右尺陽中之陰﹐﹝右尺脈主火﹐有離象焉﹐是爲陽中之陰也。﹞若沈細數﹐陽中之陰虛也﹐當救其陰﹐六味丸。若浮大而有力﹐陰虛火動﹐四物湯加黃柏知母﹐或六味湯﹐加生脈散。若浮大而無力﹐當責其無火﹐宜補中扶陽﹐保元湯﹐用黃必用肉桂﹐一斂一散﹐浮大而見豁左尺陰中之陽﹐﹝左尺脈主水﹐有坎象焉﹐是爲陰中之陽也。﹞若沈細數﹐陰中之陽虛也﹐當﹔浮大而見豁﹐陰气將絕﹐難以取效。脈沈而有力﹐大便閉者﹐承气湯﹔沈而無力﹐大便閉者﹐芎歸枳殼湯。凡脈沈而帶數﹐陰中伏火也﹐宜瀉陰中之伏火﹐六味丸。胃脈見豁大﹐保元四君子﹐加麥冬﹑五味﹔見於脾脈﹐保元湯﹐加漧薑﹑白術﹔見於肺脈﹐八味丸﹔見於心脈﹐大補陰丸﹔見於肝脈﹐四物湯加黃柏﹑知母。大凡豁大之脈﹐須沈緩者可治﹐沈則胃不絕﹐緩則脾不絕也。倘非沈緩﹐其何能藥﹖凡脈豁大外有火﹐沈細裏有火。六脈俱有火者﹐宜八珍湯和之﹐脈大亦火之使然。凡脈浮大數﹐或兩手俱浮大數﹐或輕按浮大﹐重按虛小﹐或腎脈重按無力不淸﹐皆是中气不足。微緊﹑微弦﹑微數﹐皆系脾胃不足。凡脈沈遲﹐冷汗出﹐險。沈細﹐冷汗出﹐死。洪大﹐冷汗出﹐立死。﹝張東扶曰∶冷汗﹑陽虛﹑沈遲﹑沈細﹑陽虛之脈﹐細甚於遲﹐故有險﹑死之別﹐洪大﹐虛陽脫矣﹐故云立死。﹞如脾脈頓細﹐腎脈重按無力不淸﹐外無表證﹐宜補中益气。﹝炳章按∶細爲陰虛﹐脾脈細宜補脾陰﹐且腎脈無力﹐尢爲陰虛之徵﹐不宜補中益气之升舉。﹞尺脈大於寸脈而俱有力﹐爲陽虛陰盛﹐宜汗之。寸脈大於尺脈而俱有力﹐爲陰虛陽盛﹐宜下之﹝汗則從陽﹐下則從陰。﹞尺脈浮而有力宜表﹔浮而無力宜補﹔沈而有力﹐滋陰降火﹔沈而無力﹐地黃丸。左脈微弱﹐右脈豁大有力﹐六味丸﹐加五味﹑炮姜﹑益智。右尺大﹐君不主令﹐相火代之﹐邪火不殺谷﹐宜用溫火生土之義﹐六味丸﹐加五味﹑炮姜﹑益智。邪火不殺谷﹐土中無正火也﹐單用六味則土寒﹐加此三味﹐可以退邪火﹐溫正火矣。﹝張東扶曰∶左脈微弱血不足也。右脈豁大有力陰火起也。用六味所以壯水制火﹐加下三味所以斂火歸原﹐且不令水气得以血證﹐脈見豁大無力可延﹐短數﹑緊數﹑細數﹐豁大有力﹐不祥之兆。﹝張東扶曰∶脈數爲胃气不足﹐宜補脾陰以養胃气。豁大﹐气虛有火﹐無力者﹐和軟也。胃气猶在﹐故可延。短則气疾﹐細則無水﹐緊數則表之陽虛﹐細數則裏之陰虛﹐有力則無胃气﹐故爲不祥之兆。﹞下部見數﹐不得用炮姜。﹝炳章按∶數脈不得用熱藥。﹞宜用附子升气。上部見數﹐宜炮姜﹐以其溫中達下也。﹝張東扶曰∶漧薑斂火歸原﹐下部有火用之﹐則火固而不散。﹞命門脈不起﹐是爲心之正脈﹐沈小亦是正脈。﹝相不敢亢君也。﹞豁大﹑心包絡少血﹐宜歸脾湯。爲短爲澀﹐俱是心包絡不足。肝脈弦長﹐脾脈短﹐是爲脾陰不足﹐宜山藥﹑蓮子﹑五味之類。帶數﹐中气不足﹐補中益气湯。脾脈緩﹐肝脈或弦或緊﹐或弦緊洪數﹐俱從肝治之方愈。肺脈短澀﹐心脈浮洪﹐宜利小便﹐引心火下行。肺脈浮大﹐或豁大﹐或微細﹐縱心脈不平﹐亦當從肺治之。﹝張東扶曰∶心火來克肺金﹐宜從肺中瀉火﹐若單治心﹐則肺病不除。﹞浮而有力當汗﹐無力當溫。沈而有力當下﹐無力當補。凡豁大之脈﹐俱是陽虛﹐﹝張東扶曰﹐甘艸五分﹐陳皮五分﹐研末﹐米湯調服。﹝炳章按∶胃彊脾弱﹐當抑胃扶脾﹐枳術丸是也。如用先生此方﹐當加川連。以抑胃﹐其義方全。﹞脈細宜沈﹐細而浮﹐陽虛之漸﹐轉沈爲數﹐勞病不治。脈弦﹐甘酸之劑皆可用。黃建中湯。脈洪﹐甘寒之劑皆可用。熱邪所傷﹐三黃丸﹑調胃承气湯。脾胃脈緩﹐如得本經太過﹐濕邪所傷﹐除濕滲痰之劑皆可用﹐平胃散﹐加白術﹑白茯苓脈澀﹐燥熱所傷﹐甘溫甘潤之劑皆可用﹐四君子﹐加熟地﹑當歸﹐生脈散﹐加歸身﹑山藥。脈沈細﹐寒邪所傷﹐甘熱之劑皆可用﹐理中丸湯﹑四逆湯。寒甚﹐理中加附子﹐益黃散六脈俱弦﹐指下有虛﹐脾胃虛弱病也。六脈沈緊﹐按之不鼓﹐﹝一本於「不鼓」下多「膀胱勝小腸也。此水投於火」十一字。﹞大寒之證也﹐宜溫之。脈沈緊而澀﹐按之空虛﹐中寒證也。脈洪大而澀﹐按之不鼓而無力﹐是爲陰虛﹐﹝一本作寒﹞乃气血俱虛之極也。脈緩而弦急﹐按之洪大﹐病在中﹐脾土受邪也。脈大則無火﹐脈細則無水。凡雜病﹑傷寒﹑老人﹐見歇至脈者﹐俱將愈之證。惟吐而見歇至脈者﹐必死之證。蓋病後而見歇至者﹐邪去正虛也。吐屬腎﹐吐後而見歇至者﹐腎气將絕﹐不能續也﹐故知必死。尺脈浮沈俱有力﹐宜下﹐無力則爲虛﹐宜補。寸脈浮沈俱有力﹐宜汗。無力則爲虛﹐宜升。尺脈洪大﹐陰不足﹐陽往乘之﹐補中益气湯﹐加黃柏。左脈弦滑有力﹐熱不退﹐四物湯加知柏小柴胡之類。右脈弦數無力﹐補中益气湯﹐或補脾陰不足﹐左病右取﹐右病左取﹐上病下求﹐下病上求。左尺浮緊有力﹐傷寒宜解表﹐汗出卽愈。但有力不緊﹐淸心蓮子飲。無力則爲虛﹐六味地黃丸。沈實爲寒﹐沈遲爲虛﹐宜溫宜補。沈微弱則爲虛﹐不宜直補﹐所謂補腎不若補脾﹐正與此同。沈數﹐陰中無陽﹐八味地黃丸湯。右尺浮而有力﹐系邪脈﹐後必泄瀉喘促而亡。﹝浮爲陰虛﹐有力爲邪火﹐泄瀉下虛不固也﹐不能納气歸原也。﹞凡脈浮取不得﹐爲陰中之陽虛﹔沈取不得﹐爲陽中之陰虛﹔未至而至者爲實邪﹐應至而不至者爲虛邪﹔短爲肺气虛﹐兼之以數﹐則火克金也。﹝學易艸廬本﹐於望色切脈一篇﹐至「脈細則無水」一句而止﹐以後二十行﹐系東扶續書於後者﹐蓋亦是愼齋之辭﹐爲他門人所錄﹐而此本未及編入﹐故補錄之﹐今稍低一字﹐以別於學易艸廬之原本。﹞

卷二

辧證施治

凡有熱病﹐喜熱飲食﹐睡臥不得﹐衣被不可近者﹐俱是陽虛之病。﹝炳章按∶此亦未可爲的據﹐凡胸有痰飲者﹐多喜熱飲﹐若誤認陽虛而用熱藥﹐久必受其害。﹞凡泄瀉﹑腸風等證﹐小腸薄﹐不能傳送﹐故滲入於大腸。凡漧燥等證﹐大腸虛﹐不能潤澤﹐故澀滯而難出。脾虛食不磨﹐有宿食則酸﹐胃虛飲不消﹐有宿飲則嘈。脾實﹐食消肌滑﹐脾虛﹐體瘦﹐四肢不舉。汗至頸而還者﹐陽不發越﹔至臍而還者﹐陽气將動﹔至足者﹐陽气周流一身﹐病將自愈肺病則周身不攝﹐脾病則四肢不舉。凡渾身脹痛﹐俱屬陰分血虧﹐大熱亦屬血分。微寒微熱﹐或有熱不退者﹐汗至頸而還者是气分。气分宜補中益气湯﹐見證加減﹔血分宜芎歸湯加肉桂﹐或四物湯﹐加麻黃肉桂。胸中脹滿﹐四物湯加蘇梗。口不知味﹐有實熱者﹐有虛熱者。口不知谷味﹐中虛可知。蓋穀气入脾胃﹐中气賴以養不喜非不足而何﹖二者各自不同﹐中气實則空﹐空則上通下達﹔中气虛則實﹐實則痰凝气滯如撲打損傷﹐服破血藥﹐不得去者﹐必成中滿﹐其毒瓦斯入脾故也。凡有表證﹐俱屬裏虛。﹝王胥山曰∶此卽邪實皆由本虛之義﹐蓋示學人治病﹐不可不求其本說﹐爲節印板注腳﹐大失周氏立言救世之一片婆心﹐且使不學無術之庸人得起而議其非矣。炳章按∶此說究竟非是﹐果系裏虛卽當用補﹐豈有以補愈表證乎﹖卽補中益气之法﹐原非爲外感而設﹐於此誤認受害不淺﹐王胥山先生𨿽曲爲之說以時會之﹐不足以掩其失也。﹞自熱﹐蒸蒸發熱﹐似煩非煩﹐補中益气湯。寒熱似瘧﹐補中益气湯加二陳。微寒微熱﹐陰中之陽虛﹐宜補上焦﹐八珍湯加黃。如胸膈不寬﹐加入痰藥。自汗微熱﹐陽中之陰虛﹐八珍湯加肉桂。如腹中痛﹐加漧薑﹑吳茱萸。寒熱似瘧﹐表之陽虛也。表陽者﹐卽剽悍之胃气﹐升於巓頂﹐浮於皮毛者也。升浮之气﹐無時或息。胃气虛﹐則有時不能升浮﹐郁於半表半里﹐外與太陽爭則寒﹐內與陽明爭則熱﹐補而升發之﹐何寒熱之有﹖久而不治﹐則胃气之升漸少﹐升少則陽微而惡寒﹐升少則降亦少﹐降少則血少而發熱﹐宜八珍湯﹑十全大補湯治之。微寒者﹐陽虛也。微熱者﹐陰無從生﹐虛陽無附耳﹐八珍陰陽並補﹐加黃則補陽之功居多。自汗𨿽屬陽虛﹐然津液少﹐則陰益虛﹐故發微熱﹐八珍加肉桂﹐則補陰之功居多。凡讀書人﹐精神恍惚﹐汗出不睡﹐或泄瀉﹐或多痰﹐病𨿽不一﹐要之皆發於心脾。蓋思慮多則心火乘脾﹐君不主令﹐相火用事﹐倘不淸其源﹐正其本﹐陽气愈陷﹐病气愈盛﹐歸脾湯之類﹐是爲對證。﹝張東扶曰∶心火乘脾﹐脾陰受虧﹐宜補脾之陰﹐不當補脾之陽。凡五臟相乘﹐各當察其陰陽﹐傷陰則補陰﹐傷陽則補陽﹐設或陰陽誤施﹐爲害不小。炳章按∶此條不的亦非歸脾湯所能治﹐凡思慮多則心血虛﹐脾無所受气而亦虧﹐歸脾湯專補脾陽﹐烏能治之﹖薛一瓢治病發心脾﹐以歸脾湯合天王補心丹加減爲丸﹐庶幾近之張東扶之注甚精﹐可凡人夜間多思﹐致睡不寧者﹐淡竹葉﹑棗仁二味﹐煎服卽安。凡下焦有病﹐六味丸可通用。若遇泄瀉﹐其要只在調理脾胃元气﹐又不可輕用地黃。﹝張東扶曰∶地黃能制得極熟﹐亦不致有壞脾气﹐大約泄瀉者用之﹐監以山藥﹑茯苓之類﹐斯可矣。炳章按∶泄瀉者多兼濕﹐熟地究宜斟酌。﹞凡泄瀉屬脾宜燥﹐脾惡濕也。屬腎宜潤﹐腎惡燥也。腎之泄瀉﹐失閉藏之令﹐不能收攝二便也。﹝王胥山曰∶治泄瀉之法﹐數言已盡﹐今人但知治脾﹐不知顧腎﹐宜其得失相半也凡治病見證𨿽多﹐有吐只宜止吐﹐有瀉只宜止瀉。止吐後﹐須用六君子調理﹐止瀉後﹐須用參苓白術散﹐加木香調理。凡上焦病﹐宜開發之﹔中焦病﹐宜和之﹔下焦病﹐宜達宜緩。見病醫病﹐醫家大忌。蓋病有標本﹐多有本病不見而標病見者﹐有標本相反不相符者﹐若見一證﹐卽醫一證﹐必然有失。惟見一證﹐而能求其証之所以然﹐則本可識矣。如頭痛發熱惡寒﹐筋骨疼痛﹐此外感實證也。然陽虛則惡寒﹐陰虛則發熱﹐血虛則筋骨枯而多疼痛﹐胃虛﹑肝虛﹑腎虛﹐皆有頭痛之證。﹝不是外感實證。﹞如默默不語﹐四肢無力﹐气短身寒﹐此內傷虛證也。然胃實脾不運﹐而默默不語者有之﹐陰气升騰﹐陽不得令﹐而身寒者有之。﹝不是內傷虛證。﹞種種變幻﹐實似虛﹐虛似實﹐外似內﹐內似外﹐難以枚舉﹐皆宜細心求其本也。本必有因﹐或因寒熱﹐或因食气﹐或因虛實﹐或兼時令之旺衰﹐故治寒者溫之﹐熱者淸之﹐食者消之﹐气者通之﹐實者平之﹐虛者補之﹐再兼時令之味﹐而病已矣。﹝此法當知。﹞諸病不愈﹐必尋到脾胃之中﹐方無一失。何以言之﹖脾胃一傷﹐四髒皆無生气﹐故疾病矣。萬物從土而生﹐亦從土而歸﹐補腎不若補脾﹐此之謂也。治病不愈。尋到脾胃而愈者甚多。凡見咳嗽自汗﹐發熱﹐肺虛生痰﹐不必理痰淸熱﹐土旺而痰消熱退。四君子﹐加桂﹑姜﹑陳皮﹑北五味﹐後調以參苓白術散。﹝炳章按∶知本之論﹐然脾胃之用在升降運化﹐撥轉气機﹐尢爲要著﹐未可徒以四君﹑六君爲足盡脾胃之治法也。﹞脾胃不足﹐當責其無陽﹐亦有陽亢熱不退﹐自汗怕寒﹐四肢倦怠乏力之證。中虛表熱﹐或潮熱自汗﹐莫離補中正方。表熱加羌活﹔腹中脹滿﹐加附子﹑姜﹑桂﹑吳茱萸﹑靑皮﹑神曲之類﹔調理﹐用八珍湯﹔气血兩虛﹐十全大補湯﹔陰虛火動﹐脈洪大而不作瀉﹐六味湯加人參﹔惡寒﹐八珍丸﹔腹痛﹐理中丸﹔虛損﹐虎潛丸。病證多端﹐顚倒難明﹐必從脾胃調理﹐乃岐黃之正法也。諸病有吐瀉見證﹐莫忘脾胃﹐𨿽有雜證﹐以末治之。气短脈有力屬實﹐無力屬虛。气脈俱長者易治﹐虛損气促者難調﹐久病不宜脫形。若內傷虛損不足之證﹐不拘藥之多少﹐宜久服有效﹐如藥力未至﹐必不能成功。補中益气湯加附子﹐無汗加羌活﹐若自汗發熱﹐保元湯﹐加白術﹑桂﹑附﹑歸﹑芍﹑二陳必愈。凡病日久﹐陽虛無疑﹐蓋因胃失生發之气﹐保元甘溫退熱之聖藥也﹐捨此而用寒涼﹐必死無疑矣。𨿽大便燥結﹐陽陷於陰分﹐切勿下之。諸病必尋到脾胃之中﹐乃東垣之髙見。胃主生發之气﹐七情六欲﹐皆足以傷胃。至於不思飲食﹐十二經絡有一處之滯﹐則生發之气不行﹐生發之气不行﹐四藏皆無生气﹐病日多矣。醫家於气血﹑寒熱﹑虛實不辧﹐忘脾胃而投藥石者﹐十常八九﹐所以往往害人也。驗案一人左手寸脈中候微數﹐重按無力不淸﹐關脈中候沈候皆有力﹐尺脈沈細有力。右寸中候澀﹐重按不見脈﹐關脈中候若有力﹐下微不淸﹐尺脈沈數無力。此內傷不足之證﹐脾肺二經受病也。治以補中益气湯﹐使陽得生而陰得長﹐加鹽水炒黃柏二分以救腎﹐加棗仁一錢以安心神﹐小水或熱或不利﹐加遠志﹑蓮須各五分以達之。﹝炳章按∶凡治病未有捨證﹐而專言脈者﹐亦未有捨脈﹐而專言證者﹐必脈證合參﹐乃得其眞﹐此病未知所現何證﹐據脈則土彊木弱腎水亦虧﹐何能任升柴之升散﹐𨿽有黃柏炒二分﹐亦不足以救腎。﹞一人左寸脈短澀﹐乃心血不足﹐關脈微弦無力﹐左尺沈細。右寸微浮而散﹐右關按之若有力﹐舉之不足﹐重按無力不淸﹐右尺沈而無力。責其無火﹐宜大補气血﹐治以十全大補湯。一人五十八歲﹐右脈帶弦﹐左脈豁大有力。弦爲木脈﹐見於右手﹐胃受木克而虛也。左脈豁大有力﹐邪火盛也。不治之證。﹝炳章按∶此未見卽爲不治之癥﹐特非補中益气所能治耳。﹞一婦人年三十﹐左寸浮大﹐左關大﹐左尺洪大﹐右寸浮大﹐右關尺俱沈細無力。治方用山茱萸﹑白茯苓﹑生地黃各一錢﹐澤瀉﹑陳皮各五分﹐川附子﹑生甘艸各二分﹐姜棗煎。蓋浮與洪大屬火﹐故壯水以制火﹐澤瀉﹑白茯苓引火下行。關尺沈細無力﹐眞火不足﹐故加附子以一婦人六脈純陰﹐或二﹑三至﹐或四﹑五至見歇﹐此血中之气虛也。四君子加白芍﹑肉桂﹐理脾和肝﹐山藥糊丸。血中之气脾爲主﹐脾土旺則上焦肺气亦足。蓋脾爲太陰﹐肺亦太陰﹐二陰皆賴陽以生。用桂則土溫而金不寒﹐气血自然生發也。一人兩尺脈沈微﹐脾胃脈弱﹐肺脈中候沈澀﹐此火不能生土﹐寒在下焦﹐痰在上焦﹐必轉咳嗽﹐然後陽气發生﹐方爲佳兆也。用藥之妙﹐須虛處著力﹐一落在實處﹐再難長進矣。﹝炳章按∶據脈而論﹐所議原不謬﹐但贅以須從虛處著議﹐云云﹐則似無論何脈何證﹐總以補虛

卷三二十六字符機

理

資生萬物位坤宮﹐忌濕宜溫益理中﹔血气源頭從此化﹐先天化育賴爲宗。土爲萬物之母﹐在蔻﹑陳皮﹑山藥之類相投﹐深有補益。先天後天所生气血﹐由此而化。凡治百病﹐先觀胃气之有無﹐次察生死之變化。所至重者﹐惟中气耳﹐可不謹乎﹗

卷三二十六字符機

固

一點眞陽寄坎中﹐固根須要藥靈通﹐甘溫有益寒無補﹐我笑丹溪錯認功。水中之火﹐乃先天眞一之气﹐藏於坎中。其气自下而上﹐與後天胃气相接而生﹐乃人身之至寶。勞傷過度﹐損竭眞陰﹐以致精不能生气﹐气不能安神﹐使相火妄動飛騰﹐而現有餘之證﹐非眞有餘﹐是因下元不足之故也。火與元气﹐勢不兩立﹐若執丹溪法﹐降火滋陰﹐而用黃柏﹑知母治之﹐恐其愈投愈損。﹝王胥山曰∶丹溪以四物湯加黃柏﹑知母﹐爲滋陰降火之妙劑﹐亦是一法﹐若以愼齋所言之證﹐而以丹溪之法治之﹐大非所宜矣。炳章按∶語甚精奧﹐然以此詆丹溪則不可﹐王氏批語甚爲的當焉。﹞若見此證﹐宜溫補於下﹐而火自歸原﹐病卽愈矣。如元气驟脫﹐相火亦衰﹐脈微足冷厥逆﹐各脫陽證﹐更宜大劑溫補﹐緩則不能救矣。

卷三二十六字符機

潤

肺爲華蓋主皮毛﹐金體由來畏火燒﹐便竭皮枯津液涸﹐滋漧潤燥見功勞。潤治之方﹐其理不出乎滋陰潤燥﹐流通血气。夫人身之中﹐水一火五﹐陽實陰虛。若嗜欲無節﹐以致腎水受傷﹐虛火爲患﹐腎虛惡燥﹐或前後閉結﹐或痰在咽喉中幹咯﹐此皆津液不足之故。而火動元陽﹐焉能全其化育﹖理宜補養肺金﹐使金水相生。﹝肺金﹐錢本作腎中之金。﹞自然出入升降﹐

卷三二十六字符機

澀

脾實生痰滑泄﹐腎虛气弱多溏﹐遺精失禁便不藏﹐溫澀相投切當。澀治之法﹐其理不出溫補溫補於下。但下虛滑泄之證﹐非獨健理坤位﹐亦宜固守坎宮。蓋腎爲胃關﹐關門緊固﹐則二便分調﹐自無不藏之患矣。﹝王胥山曰∶大便滑泄﹐亦有因脾濕生痰所致者﹐宜以二陳治之。若下元虛弱者﹐捨溫補更無別法矣﹐故分別言之。愼齋以溫補爲澀字符機注腳﹐蓋以脾腎兩固則二便均調﹐啟閉有節﹐自無溏峻瀉關門不禁之患。澀治之要﹐莫尙於此﹐與世醫之專用芡實﹐金櫻子﹑粟殼之類爲澀藥者﹐相去遠矣。﹞

卷三二十六字符機

通

痢疾泄痛用通因﹐驗色分明辧久新﹐寒則當溫熱當下﹐有餘不足妙如神。通治之法﹐不出於瀉利二端。若瀉利後重逼急﹐而痛太甚﹐速去無度﹐或滯不行﹐或身熱色赤﹐此等理宜急下。如不痛者﹐此乃積也﹐所有不通旁流之物﹐俱宜下之﹐所謂通因通用之法也。若用止藥﹐則瀉愈甚而病愈增矣﹗至於痢久色白﹐或兼紅色﹐气息腥穢﹐身冷脈弱﹐下泄無度﹐腹痛喜按﹐切忌芩﹑連﹑梔﹑秦﹑寒涼之劑﹐急用桂﹑附﹑漧薑溫補爲要。若瀉久而溏者﹐亦宜加參﹑苓﹑山藥之類溫之。古云諸積諸痛﹐喜溫而惡寒者﹐斯言信矣。人有貴賤﹐貴虛而賤實﹐尢宜識此。﹝王胥山曰∶貴者多虛﹐賤者多實﹐凡病皆宜識此﹐不獨瀉利一證﹐愼齋特於此條發其例耳﹐夫富貴之人多勞其心﹐又耽嗜好﹐故有病者﹐其正气多虛。貧賤之人﹐只是勞力﹐但於風雨寒暑燥濕不能避忌﹐故其病也﹐多本邪實﹐此人事之固然也。若貴者之先天充實﹐或者培養得宜﹐而賤者於勞力之外﹐兼復勞心﹐又或縱欲無度﹐則虛實之形必自相反﹐不可執一而論。﹞

卷三二十六字符機

塞

塞因之法妙難傳﹐疏啟中間峻補兼﹐此理若能知得透﹐誰云醫道不通仙。塞治之法﹐甚則駭人耳目﹐可謂難也已﹗謂气無補法﹐人皆愼之﹐殊不知下气虛乏則中焦滯實。蓋腎爲生气之原﹐若先天气乏﹐不能與後天胃气相接﹐而喘脹生焉﹗故胸脇滿甚﹐不若疏啟於中﹐峻補於下﹐乃前賢之準繩。其功有快捷方式之妙﹐筆不盡述﹐惟知脈者能悟之。且用藥之法﹐輕則泛上有礙﹐重則降下無妨。人參隨下焦藥﹐亦入下焦﹐不可不知。

卷三二十六字符機

淸

淸肺甘寒味最良﹐水金滋養此源長﹐如加辛燥純涼劑﹐便使眞元气自傷。肺爲五臟華蓋﹐統攝諸气﹐營運不息﹐乃至淸之分﹐秋毫難犯。所最畏者火也﹐苟或心有傷感﹐以致肺中火動﹐中焦之气必傷﹐而咳血嗽痰之患作矣。夫金受火制﹐則無健運之能﹐而百病生焉。藥宜甘寒滋養﹐使子母相生﹐不受火形﹐其气自淸﹐乃爲良法。辛燥純涼之劑﹐不宜輕用﹐用之稍過﹐則反傷其气。必須察其脈之虛實﹐脈如不足﹐𨿽有痰血﹐亦宜溫補眞元﹐切忌寒涼。凡衄血吐血﹐勢未甚者﹐當行從治﹐補中益气湯﹐加麥冬﹑五味之類爲宜。若用寒涼﹐理無是處。﹝炳章按∶抄本多漧薑肉桂。﹞

卷三二十六字符機

揚

外感風寒咳嗽﹐身多發熱頭疼﹐或兼火郁在諸經﹐發散輕揚以定。四時感冒風寒﹐時行疫證﹐實非眞傷寒。初感則入於太陰肺經﹐故咳嗽﹐痰多鼻塞﹐或頭疼發熱﹐狀似傷寒。﹝錢本作「有似外感重而內傷相夾者一樣。」﹞不可遽用甘辛發汗﹐但當察其脈之虛實﹐驗其証之有餘﹐以輕劑兼風藥引而揚之﹐如葛根﹑升麻﹑荊芥之類﹐參蘇飲之屬﹐或兼火郁﹐少加淸

卷三二十六字符機

逆

人火分明勢緩然﹐寒涼滅伏藥相兼﹐兩途虛實應須別﹐莫使差訛致倒顚。經云∶微者逆之。也。﹝張東扶曰∶心之眞陰傷﹐然後君火熾﹐用寒以益心﹐非爲心屬火而用涼以折之也。亦救其心之眞陰而火自靜耳。﹞且眞陰藏於離宮﹐故曰神陰。與相火治法大相遠矣。﹝復言可以用寒之故﹐張東扶曰∶火旺於南﹐南﹐離也﹐心也﹐而眞火實生於腎。水旺於北﹐北﹐坎也﹐腎也﹐而眞水實生於心。﹞名𨿽曰逆﹐實正治之法也。

卷三二十六字符機

從

龍火飛騰大速﹐遇寒光焰滔天﹐惟其推折勢難兼﹐邪退正隨管見。﹝錢本作「難將涼劑經云∶甚者從之﹐從者﹐從其性也。蓋龍火者﹐相火也﹐其勢大烈﹐不可水滅濕折﹐從其性而伏之﹐惟桂﹑附﹑姜之屬﹐可以治之。庸工不識此理﹐凡見火病﹐不分陰陽﹐不辧虛實﹐確謂知母黃柏﹐獨能補腎滋陰﹐不知陰气化火﹐火勢愈彊﹐是不明龍雷之性﹐逆從之道也。﹝末二句錢本作「眞陰在坎﹐卻與心火同治」﹐謬矣。﹞

卷三二十六字符機

求

嘔逆聲頻气有餘﹐欲餐難入費躊躇﹐寒因熱用無他技﹐姜制梔連倍竹茹。求者﹐求心火之有餘也。蓋心爲君火﹐不戢則自焚﹐自焚則死。況眞精所藏之位﹐性喜寒而惡熱。太僕云∶寒以益心﹐誠哉是言也。又云∶嘔逆生而食不得入﹐有火之病﹐宜求所謂寒因熱用﹐是其法也

卷三二十六字符機

責

寒動乎中因腎虛﹐腎虛陽脫气難拘﹐須知地戶宜常閉﹐失禁令人必喪軀。責者﹐責腎水之虛之開竅處。故知兩腎﹐乃先天水火之窟。元气之濃薄﹐於此分焉﹔形軀之壽夭﹐由此判焉。善保養者﹐使火不妄動﹐眞气不損﹐存守於中﹐乾坤不息﹐與胃气相接﹐何病之有﹖﹝王胥山曰∶眞气卽是腎中元陰元陽之气﹐相火一動﹐眞气自泄﹐相火不動﹐則眞气靜存於內﹐生化無窮﹐盡根於此。﹞不善養者﹐勞欲過度﹐眞气漏泄﹐相火橫行﹐邪气無制﹐於是百病生焉。又腎虛則寒起﹐若眞陽脫而作瀉者﹐是門戶不禁也。脈存者生﹐脈脫者死。藥宜峻補於下﹐遲則不能斡旋矣。經云∶熱之不熱﹐是無火也。食入反出﹐是亦無火也﹐並溫也。溫之不愈﹐其死速矣。﹝一作「溫而不愈者有之﹐未有不溫而能愈者也。」﹞

卷三二十六字符機

緩

久而增气理悠長﹐緩治中和物化常﹐脾胃相通辧穀气﹐藥如偏勝不爲良。經云∶久而增气﹐物化之常﹐气增之久﹐夭之由也。此言藥之气味﹐治之緩急﹐出乎醫之調燮也。蓋胃中淸純委和之气﹐偏與谷肉果菜相宜﹐卽參術亦有偏勝。此先哲之格言﹐自當視其病之緩急而治亦如之。夫病有新久﹐新則勢急﹐宜治以重劑﹐久則勢緩﹐宜調以輕劑。一切內外傷﹐邪气已退﹐藥宜間服﹐當以飲食調之﹐於中有緩急之意存焉。若服藥過度﹐反傷其气﹐病益綿延不愈﹐或者反致增添新病。醫須識此﹐庶無虛虛之害矣。﹝張東扶曰∶此條乃治病最要之法﹐

卷三二十六字符機

峻

勢急難施緩治﹐邪實重劑相當﹐理中承气斡旋分﹐用者驗如神應。峻治之法﹐死生所系﹐應善用其法﹐可謂上工也矣。又患似傷寒﹐應汗不汗﹐其勢不解﹐心中煩躁不安﹐勢已極矣。宜大劑補中益气﹐加麻黃﹑姜﹑附﹐一服卽解。此皆峻治之一法也。

卷三二十六字符機

探

初驗難分眞僞﹐欲施攻補狐疑﹐全憑一探實和虛﹐此是醫家妙計。凡治病﹐內外不辧﹐又虛實不分﹐妄施藥物﹐服之不能保其無失。醫家通活變者﹐臨證察脈之時﹐問前醫所用何藥﹐作何調理﹐若果能見其實有失處﹐我則對證施治﹐必無不治。﹝王胥山曰∶前醫用藥未效﹐後之接手者多務翻案以求勝之﹐久寒則用熱﹐久熱則用寒﹐久瀉則用補﹐久補則用瀉﹐以爲討巧出奇之計。然而脈與因故在也﹐苟據脈審因﹐確見前醫識力未到﹐自當攺弦易轍﹐以正其誤﹐若不據脈審因﹐而妄生歧論﹐只圖求異於前人而网其利﹐竟置病患吉凶於度外﹐其居心不可問矣。﹞嗟乎﹗惟有初治之時最難﹐虛實兩途﹐猶豫未決。﹝張東扶曰∶古人知其難而難之﹐今人知其難而易之﹐亦並不知其難也。冤哉﹗﹞知機者﹐用意調和﹐如按琴瑟﹐藥中則气和﹐自然之理。但實可受寒﹐虛可受熱﹐攻補之訣﹐在其中矣

卷三二十六字符機

兼

實虛相雜損元陽﹐攻補兼施細酌量﹐先理脾家爲切要﹐气行無滯補何妨。兼治之法﹐攻補並瀉﹐或腹痛﹐或胸脇滿悶。怒气挾食傷肝﹐皆損中气﹐𨿽兼內外勞傷﹐頭痛發熱﹐務以調理脾胃爲先。凡治吐瀉腹痛滿悶等證﹐先用溫補﹐加香砂辛熱之味﹐使諸證平復﹐而脾气營運﹐再用純補之藥﹐以俟汗解而愈。古云∶气滯物傷﹐補益兼行消導﹐此之謂也。

卷三二十六字符機

候

傷寒表實汗爲難﹐火數如逢發等間﹐﹝王胥山曰∶火數﹐謂七日及十四日之期﹐病證多於此候轉機也。未至其期﹐彊發其汗﹐汗或不出﹐或𨿽有汗而病仍不解﹐若至其期﹐用藥中的﹐應手取效矣。發等間﹐言發汗之不難也。炳章按∶余見近時﹐市醫多有持此論者﹐余常笑之不意﹐乃原本於此﹐夫風寒中人﹐急於星火當其﹐初起用藥驅之使出﹐則邪去而正不傷﹐最要法也。遲疑逗畱坐視其傳經﹐則變癥蜂起﹐𨿽欲乘火數而發其汗﹐庸有冀平。﹞歷代明醫無此訣﹐於今說破妙機關。外感有餘之證﹐必身熱頭疼﹐惡寒無汗﹐乃表實之故。𨿽言表實者﹐理宜發汗﹐然服發汗藥而汗不出﹐不宜再發其汗﹐候逢火數﹐其汗必出﹐或作戰而汗﹐亦有不戰而汗者。若戰汗時﹐藥宜用溫補以一助之﹐要使正气勝其邪﹐邪汗出而愈。如火數未至﹐將藥彊發﹐𨿽汗亦非自然之汗﹐不免反傷其气﹐其病反甚於前。歷代明醫﹐不立此法有汗當止﹐無汗當候。或兼吐瀉﹐亦當調理中宮﹐或虛實相兼﹐攻補互用。﹝錢本於驗字條下有此數句﹐蓋亦愼齋之言﹐而艸廬本不載﹐今攺附錄候字條下﹐稍低一字﹐以別於艸

卷三二十六字符機

奪

臨證隨機立見髙﹐宜攻宜守辧分毫﹐心存專主人司命﹐仇奪乾坤造化標。經云∶精气奪則虛。又云∶奪血者無汗﹝汗卽血所化也。﹞奪之爲言﹐重虛之謂也。精气奪﹐奪血者﹐宜守之﹐毋再傷其精气血。又經云∶土郁奪之。奪之卽攻之謂也﹐言土郁者﹐宜攻下之﹐令無壅窒也。宜守宜攻﹐辧得分明﹐自無虛虛實實之禍矣。﹝王胥山曰∶病有危急﹐而虛實介於疑似之間﹐治之苟失其宜﹐虛虛實實﹐死亡不旋踵矣。惟深於理法者辧之明而察之﹐審宜守宜攻﹐確然不惑﹐獨排羣議而急救之﹐所謂奪者﹐乃奪之死也而置之生﹐奪之危地而置之安也。其引經文﹐不過取以爲攻守二途作一引子﹐於奪字符機不甚緊對﹐蓋精气奪則虛血﹐血奪者無气﹐二奪字當作失字解﹐土郁奪之﹐此奪字當是奪而去之之義﹐玩詩意﹐細繹經文﹐其

卷三二十六字符機

寒

惡寒戰栗非寒證﹐陽亢精微積熱深﹐莫使毫釐謬千里﹐總須著意个中尋。惡寒之證﹐有陽亢而見陰證者﹐此假寒眞實熱也。若眞寒之證﹐其脈爲遲﹐爲微爲弱﹐气虛欲脫﹐足冷厥逆﹐自汗自利﹐此急宜溫補之﹐眞寒證也。若熱極而惡寒者﹐脈必有力﹐宜用承气湯下之﹐

卷三二十六字符機

熱

惡熱因非熱﹐元虛气自傷﹐莫教從實治﹐須用補虛方。惡熱之證﹐有元气受傷﹐邪火獨盛而惡熱者﹐所謂火與元气不兩立也。溫補眞元﹐其火自退。蓋此是陽虛火動﹐而非眞熱之病也。眞熱之病﹐脈多洪大有力﹐身熱譫語﹐大便燥結﹐口渴無汗。﹝錢本於此下有「得井水探之不逆亟當重下無疑」十三字。張東扶曰∶大便燥結﹐口渴無汗﹐陽虛火動者亦有之﹐當合上二句參看﹐方得眞情實據耳。﹞若元气受傷而惡熱﹐𨿽有便燥口渴外像﹐而脈大無力﹐宜人參﹑麥冬﹑五味﹑山藥﹑杞子﹑肉桂﹑細辛﹑生地﹑甘艸﹑白芍﹑歸身之類治之。

卷三二十六字符機

補

陰盛陽衰气薄﹐喜溫惡冷通情﹐醫能識破个中情﹐起死回生有應。經云∶气血者﹐喜溫暖而惡寒涼。蓋溫暖之味﹐得生長之性﹐多補。寒涼之味﹐行消殺之气﹐多瀉也。且萬物生於土﹐土爰稼穡﹐稼穡作甘﹐甘則能補脾胃﹐爲後天气血之原。治病而能用甘溫以補土﹐則效多。但行補之法﹐宜先輕後重﹐不及可加﹐太過則反劇矣。﹝詳觀近時气化漸衰薄。人身一小天地也﹐自然相應。凡百病證﹐多宜溫補﹐少宜涼散﹐陰盛陽衰之理﹐靜驗已久。本此治疾﹐見效甚多﹐此實心得之妙也。錢本於此條內多此數行﹐而艸廬本無之﹐蓋亦愼齋平昔之言﹐而門人所記錄者﹐今附錄於後。﹞

卷三二十六字符機

瀉

實病因由汗不宣﹐脈應證對法當權﹐休將忽略輕生命﹐訣有言傳出自然。瀉者﹐瀉其有餘。有餘者﹐邪气實也。瀉實之法﹐有汗﹑吐﹑下三法﹐病在上者﹐或寒﹐或食﹐或痰﹐並宜吐之。邪在表者汗之﹐邪在裏者下之﹐此皆有餘之證﹐當及時施治﹐不可因循。蓋補瀉二字﹐寒熱從之﹐醫中之祕﹐的在於斯。瀉法先緩而後急﹐不及可再攻﹐太過恐難復舊。然亦不可確然竟以攻下爲長策。蓋商鞅治國之法﹐原非治平之正道也。﹝有餘之證宜霸﹐不宜王法﹐當下不可因循而失﹐或不當下而下之﹐禍不旋踵。又云∶補則補其不足﹐瀉則瀉其有餘﹐脈有虛實﹐證以明之。錢本有此一段﹐而艸廬本無之﹐今附錄於後。﹞

卷三二十六字符機

提

气虛下陷因何故﹖勞損傷神理必然﹐閉脫兩般要所據﹐全憑提固法相兼。胃气在中﹐腎气在下﹐二气相接﹐周流營運不息﹐何病之有﹖一或有傷而气虛下陷之病生矣。故肝腎之陰不能升﹐心肺之火不能降﹐則有閉結之患。﹝張東扶曰∶肝腎之陰不升﹐則上燥﹐心肺之火不降﹐則下寒。﹞須先行通知﹐兼以升提。如或不效﹐卽宜溫補眞陽﹐其气自然通達。又如婦人血崩﹐下气虛脫而患泄泄者﹐皆宜峻補兼提。經云∶出入廢﹐則神機化滅﹐升降息﹐則气立孤危。蓋天地人一也﹐而生生化化﹐莫不由此一气之升降。所以提則春气生發而元气營運也

卷三二十六字符機

越

食塞胃中气不調﹐越因越用法爲髙﹐若然反出因無火﹐溫補中宮積自消。凡飲食不勻﹐有傷升降﹐心下泛泛然﹐或兼惱怒﹐則鬱悶難舒﹐一吐卽愈。皆越因越用之法也。若食入反出﹐王太僕云∶是無火也。內必兼寒兼積﹐法宜溫補中宮﹐用理中湯去甘艸﹐加烏梅﹑生薑﹑消痰之藥。﹝錢本多枳殼一味。﹞此則越法之內﹐而兼調中之意者也。

卷三二十六字符機

應

治法中間有四應﹐四應得法可回生﹐汗溫吐下應無失﹐失卻相應命不存。治病之法有四﹐汗﹑溫﹑吐﹑下﹐乃醫家之準繩也。應汗不汗﹐失也﹔汗之不汗﹐天气不通矣。應溫不溫﹐失也﹔溫之不溫﹐陽气脫矣。﹝王胥山曰∶虛不受補也。﹞應吐不吐﹐失也﹔吐之不吐﹐胃气竭矣。應下不下﹐失也﹔下之不下﹐地道不行矣。凡用汗﹑溫﹑吐﹑下之藥而病仍不應﹐俱死兆也。故曰∶順之則生﹐逆之則死。

卷三二十六字符機

驗

醫家臨證要分明﹐察色觀識死生﹐腹痛按知虛與實﹐還憑驗舌聽聲音。諸證先觀形色﹐次察聲音。經云∶色之與脈﹐當相參應。五色有四季之分﹐惟土爲正色﹐色中見黃﹐脈中見緩﹐乃爲有胃气。黃爲土色﹐土位中央﹑五色之中﹐稍帶微黃﹐方爲佳色。色不可紅﹐色純紅者﹐眞髒色見也﹐見則死矣。﹝王胥山曰∶色純紅者﹐乃陽气外越之徵﹐故見則必死。眞髒色見者亦必死﹐然眞髒色靑﹑黃﹑白﹑黑皆有之﹐不僅紅色一種。﹞故眞髒色不見﹐知其尙非死徵。若脈气帶緩﹐面色帶黃﹐知其胃气未敗﹐未必死也。目者﹐一身之精華所萃﹐色藏於內而發見於外﹐有神則精明光彩﹐黑白如常﹔實則陽光燦爛﹐虛則陰翳朦朧﹐若失其神﹐則昏昧不明﹐遠近不辧。再察其脈神﹐存否如何﹖或兩神俱失﹐決死無疑矣。舌者﹐心之苗也﹐紅爲熱﹐白苔爲寒﹐色紫者﹐心火亢極而實熱也。再察其脈﹐果系有餘﹐法宜急下之。舌黑色者﹐熱極而無生意也。色黃兼下利﹐而唇口碎裂﹐是爲水涸﹐非實熱﹐乃假熱也。由腎之眞陽虛極不能化生津液﹐理宜大劑溫補﹐稍帶甘寒﹐使金水相生﹐則燥解而生可回。若用純涼﹐反瀉眞陽﹐其死決矣。又凡舌短兼囊縮﹐脈有力爲熱﹐脈虛爲寒﹐則死無惑焉。聲音從丹田中出﹐其音嘹亮﹐則有神矣。若含糊聲嘶者﹐痰火盛也﹔前重後輕者虛也﹔前輕後重者實也﹔出言罵詈﹐其聲雄壯者﹐胃熱也﹔病重失音﹐死證也﹔病患不語﹐虛之甚也﹐能語則病方愈﹔譫語鄭聲﹐及呻吟者﹐皆陰虛中不守﹐非佳兆也。診其脈﹐有神可生﹐無神者死。喘息者痰也﹐治當淸金降火。如不效﹐據脈審因﹐宜從溫補﹐腎溫火降﹐喘必緩矣。﹝若兼外感﹐亦應發散。﹞按腹之法﹐所以驗虛實也。按之不痛者虛也﹐診其脈果不足﹐身𨿽發熱﹐理宜溫補﹔按之痛者實也﹐脈果有力﹐宜急下之﹐方愈。人之天庭傾倒﹐死證也。蓋天庭爲陽﹐陽不升﹐則陰不生﹔有形之體屬陰﹐陰不生﹐則形亦壞不存﹐故知其爲死證無疑矣。詩曰∶行醫不識气﹐治法將何據﹖堪笑道中人﹐未有知音處。見痰莫治痰﹐見熱莫攻熱﹐喘生休耗气﹐見血不淸血﹐無汗勿發汗﹐遺精莫補澀。明得个中機﹐便是醫中傑。

卷四

用藥權衡

用藥如用兵﹐醫之有方法﹐如兵之有軍法也。醫用藥而無準繩﹐猶將之用兵而無紀律也。凡用藥須擇一味爲主帥﹐其餘分佐使而驅用之。治上必達下﹐下病必升舉﹐法固然也。若治病無法﹐𨿽輕病亦不宜措手。如有邪固宜攻邪﹐攻邪而邪不退者﹐因正气虛﹐不能勝邪故也。必要扶正爲主﹐正气足﹐邪自然不能藏匿﹐求路而出矣。然又必順其開。令邪得有出路﹐而其出無難矣。如補中益气湯﹐加羌活﹑防風﹐頭痛加川芎﹑蔓荊子﹐使邪從汗散。若自汗表虛﹐邪因虛入﹐補中正法﹐無如緩治最宜﹐或補中﹐或保元﹐加桂枝﹑白芍﹐因表虛也。故正气未虛﹐邪气獨盛﹐邪在於表﹐當卻邪而存正﹐作傷寒治之﹐若病久則不可用此法。寒熱往來﹐仲景用小柴胡湯﹐黃芩淸肺﹐柴胡行表﹐半夏豁痰﹐甘艸和中是矣。又用人參者何﹖爲肺虛也。內熱見渴﹐病在上焦﹐加麥冬﹑漧葛。熱而不渴﹐是未達也﹐加豬苓﹑木通。五苓散﹐散表之裏藥﹐白術﹑茯苓各一錢五分﹐豬苓﹑澤瀉各二錢﹐四味是矣﹐又用肉桂者何﹖是暑熱之藥﹐能行表裏﹐熱飲通表﹐水調達下﹐煩渴飲水過多﹐水入則吐﹐心中痰濕在內﹐卽當利之。五苓用肉桂﹐補中用升麻﹐當知其爲引使通達之妙也。潮熱﹐病在上焦﹐宜表﹔病在中焦﹐宜理﹔病在下焦﹐宜升不宜降﹐宜緩不宜急。使血气歸於中道﹐斯無偏勝之諸藥方有用气畱味者﹐有用味畱气者。如補中益气湯﹐用之入陽分以補气﹐黃﹑當歸气濃者﹐宜重用﹐人參﹑白術味濃者﹐次之﹐升麻﹑柴胡升散﹐陳皮破滯﹐俱於气不利﹐用之宜最少﹐故味先而气後﹐後至者成功﹐是爲用味畱气。用之入陰分以補血﹐人參﹑白術味濃者﹐宜重用﹐黃﹑當歸气濃者﹐次之﹐升麻﹑柴胡提气﹐陳皮行气﹐俱於血有益﹐用之不妨多。﹝張東扶曰∶提气所以有益於血者﹐陽生則陰長也。行气所以有益於血者﹐气行則血生也。﹞故气先味後﹐後至者成功﹐是爲用气畱味。自余諸方﹐大約仿此而已。補中益气湯﹐升麻﹑柴胡升提走表﹐黃﹑陳皮气藥﹐餘皆血藥。凡服溫補藥﹐調理莫過於參苓白術散﹔服大熱藥﹐調理莫過於八珍散。凡病先用熱藥太過﹐現出熱證﹐用淸涼和解﹐二三劑卽愈。用寒涼太過﹐現出寒證﹐用溫中理脾﹐三五劑卽愈。上通﹐益气湯。下達﹐六味丸。如用補中益气湯﹐汗少肺气不開﹐重用黃﹔汗多里气不守﹐重用人參﹔熱不退﹐重用甘艸如保元湯﹑益气湯﹑歸脾湯﹐用木香同煎﹐令其气味浸入﹐則能助參成功﹐是謂補正卻邪。四君﹑十全大補用木香﹐但以湯磨﹐沖和藥內﹐不入藥器同煎﹐令其气味不散﹐則能行參之滯﹐是謂去邪存正。用漧薑不得用蓮肉﹐一淸一溫﹐則溫者力減﹐不能見功。暑月用滋陰藥﹐必用燥藥調理﹐用燥藥﹐必用滋陰藥調理。胃有邪火﹐宜養不宜燥﹐胃無邪火﹐宜燥不宜養。養者﹐養胃陰也。﹝張東扶曰∶此二語殊不然﹐脾宜燥﹐胃不宜燥﹐不必定有火也。經云∶胃爲多气多血之海﹐燥則气增而血耗矣﹐故胃之治法始終宜養﹐不可偏言燥也。王胥山曰∶謂胃無邪火﹐宜燥不宜養﹐若以胃家有停飲者當之﹐此理亦是﹐未可駁其非也。學人看書﹐須有圓通之法﹐自然四通八方﹐路路皆達矣。﹞表裏不淸﹐但用補中益气湯。病久不愈﹐但宜八珍。若附子必無熱證方可用﹔漧薑﹑肉桂﹐必是寒證方可用﹔血凝气滯﹐表上焦熱﹐升陽散火﹐補中益气﹐調理莫過於參苓白術散﹔散火調理﹐莫宜於八珍。補中益气﹐加附子合和中散﹐內傷盡矣。十全大補合二陳湯﹐凡有濕熱在上焦者﹐用茯神﹑遠志﹐能使濁气下降﹔在中焦用之﹐能使淸气上升。參苓白術散﹐大人小兒俱宜之藥。用砂仁﹐所以行滯燥濕﹐不可無也。其人素見陰脈﹐服補藥不合者﹐以其陰中之陽虛也。宜補陰中之陽﹐用八味地黃丸。但見脈數﹐是爲細數﹐細數者不治。其人素見陽脈﹐服熱藥不得者﹐以其陽中之陰虛也。宜補陽中之陰﹐用補中益气湯。倘脈見數﹐是爲弦數﹐弦數者無妨。人參﹑黃﹑甘艸﹐退熱之聖藥也。不有細辛﹐其何能使腎水之上升﹖不有漧薑﹑肉桂﹐其何能使邪熱之發越也﹖﹝王胥山曰∶此爲治虛邪﹑寒邪者言﹐與治實邪﹐熱邪迥異。﹞肺气宜斂﹐有不可斂者﹐痛不可斂﹐脹不可斂﹐渾身腫脹﹐俱不可斂。有不可開者﹐嘈雜不可開。如治消中﹐不宜蓮子之類。上焦血虛﹐當歸﹑肉桂多用﹐白術少用。中焦白術多用﹐血燥則與歸身並用。下焦血虛﹐用熟地﹑肉桂﹐湧泉火起用黃柏。四君加用木香﹐治滯气在胸中。四物加用沈香﹐治動气在臍下。若气虛不用木香﹐用黃﹐血虛不用沈香﹐用肉桂。補脾兼補腎。如腹痛腹鳴﹐脾土虛寒可知。而或腎亦虛寒﹐倘專一補脾﹐未免有土克水之患﹐故用藥有兼施焉。山藥﹑白茯苓﹑漧薑所以補腎者也﹐而補骨脂﹑大茴香﹑肉桂﹑杞子﹑熟地﹐則補脾之中﹐兼以補腎矣。所謂補脾兼補腎者如此。補腎兼補脾。如小腹脹滿﹐腎气虛寒可知。而或脾亦虛寒﹐倘專一補腎﹐未免有水來侮土之患﹐故用藥有槪舉焉。補骨脂﹑肉蓯蓉﹑大茴香﹑肉桂﹐所以溫腎者也﹐而漧薑則溫腎兼溫脾矣。所謂補腎兼補脾者以此。補脾兼補腎﹐不宜用白術。補腎兼補脾﹐不宜用熟地。又二治法俱不用小茴﹐恐其行腎气也。﹝錢登谷曰∶久泄則術反不宜﹐以其燥健﹐能滲土中眞气也。故脾病久者﹐必兼補腎﹐若脾中有濕﹐又不可拘此。﹞凡嘈雜﹐脾陰不足﹐山藥宜多用﹔火旺﹐甘艸宜多用﹔大便艱﹐血燥﹐當歸宜多用﹔心不寧﹐蓮心﹐苡仁宜多用。忌生熟地﹐脾惡血藥故也。陽虛下陷﹐塡入命門﹐上無气以養而枯槁﹐大升大舉﹐使气上歸於肺﹐皮毛遂潤澤。蓋陽不可下陷﹐下陷則陽爲火而陰气絕矣。陽升則肺气下滋﹐气歸於肺﹐澤及皮毛矣。調理脾胃﹐有治理﹑調和﹑養補之不同。用山楂﹑神曲﹑麥冬等藥謂之治。用消克之藥﹐以攻其病﹐是治賊邪也﹐故云治。用四君子湯謂之理﹐是淸理之也﹐故云理。用參苓白術散加益智謂之調﹐此藥能上能下能中﹐故云調。用四君子湯﹐寒加漧薑﹐熱加川連﹐謂之和﹐有熱去熱﹐有寒去寒﹐故云和。四君子湯等分用之謂之養﹐等分均平﹐不攻不入﹐故云養。補者不必正治﹐但補腎令脾土自濕﹐謂之補。補者補其母也。土之母﹐命門火是也。六味丸湯﹐用山藥﹑白茯苓﹐皆脾經藥也﹐如單補腎﹐不宜加入。﹝張東扶曰∶此論殊不然﹐山藥滋精固气﹐白茯苓極降腎逆﹐俱是腎精對證藥。古人用此專以補腎﹐而兼以補脾﹐所謂治病莫忘脾胃者此也﹐若六味去此二味用之﹐便不成方矣。﹞命門脈實﹐六味丸﹔脈弱八味丸。如痰嗽腹脹者不宜。咳嗽夜間舌漧口燥﹐亦可酌用。口漧不渴﹐血虛血燥故也﹐宜歸湯。凡用溫暖藥﹐細辛切忌用之﹐以其引陽气上升故也。脾多血少气﹐患其不醒﹐藥味帶醒﹐則入脾矣﹐如四君用陳皮之類。胃多血少气﹐患其不舉﹐藥味帶舉﹐則入胃矣﹐如四君﹑八珍用半夏之類。藥有必不可用者﹐如肝病之於白術﹐脾病之於當歸﹐肺病之於生地﹐腎病之於桔梗﹐心病之於桂附﹐此則必不可用者也。有必不可已者﹐如納气用地黃﹐脾病用茯苓﹐肺病用參﹐肝病用白芍﹐肺火用門冬﹐心火用川連﹐膽火用黃芩﹐腎火用澤瀉﹐小腸用木通﹐大腸用萆﹐膀胱用羌活﹐有其證﹐不可不用其藥也。縱有未宜處﹐亦當以他藥制之﹐如藏附於術﹐藏附於烏藥﹐藏桂於芍之類也。所謂熱因寒引者﹐如用熱藥佐以辛涼﹐則由表達裏﹐榮衛和而熱者不燥。所謂寒因熱引者﹐如用寒藥﹐佐以溫熱﹐則上通下達﹐炎焰消而寒者不滯。故退熱用紫蘇﹑葛根﹑前胡﹑桔梗﹐攻熱用黃連一分﹐炮姜四五分之類。病在肝﹐用白術則引肝邪入脾。病在脾﹐用當歸則引脾邪入肝。蓋白術走脾﹐當歸走肝故也。脾虛亦忌當歸﹐白術﹐用之反致脹滿。凡腰痛小腹痛者﹐陰中之气滯﹐用小茴﹑補骨脂行气破滯。陽痿多屬於寒﹐瑣陽固精﹐蓯蓉壯陽﹐菟絲子添精明目﹐杞子升發陽气﹐隨見證用之。腰以下腳膝痿軟無力﹐多屬濕熱﹐若大便結燥﹐四物加蒼術﹑黃柏﹑虎骨﹑龜板﹑漢防己之類。脾胃虛﹐四君子加入前藥。腹脹用蒼術煮白術入藥﹐參苓白術散亦可。骨髓中熱﹐加知母﹑杜仲﹐補脾陰之不足﹐且能走腎。諸藥得牛膝下引﹐能退骨髓中邪熱﹐而助諸藥成功﹐故曰牛膝下部藥也。用川芎﹐不得用牛膝﹐嫌其行血行气也。如气血大虛﹐十全大補湯﹐加杜仲﹑補骨脂﹑凡用陽藥宜和﹐陰藥宜急。行气藥宜少不宜多﹐少則效﹐多則無效。凡發散藥內﹐不得用白術﹐白術性滯入脾﹐反能令邪气滯而不散也。凡怒气傷肝﹐不可用白術﹐當用人參﹑黃﹑五味﹐淸理肺气。凡用藥必須求得君藥。如渾身脹痛﹐羌活爲君﹔血病﹐當歸﹑肉桂爲君﹔气虛﹐人參爲君﹔表虛﹐黃爲君。餘仿此。汗後虛煩不安﹐麥冬五錢﹐黃二錢﹐當歸二錢﹐甘艸﹑五味各一錢﹐煎服。麥冬引甘艸﹐瀉心中之火﹐加燈艸之淸空﹐則麥冬﹑甘艸﹐降火下行甚速。凡病勢已亟﹐議用姜﹑桂﹑附子熱藥﹐須脈帶緩沈無力﹐或豁大而胃气尙存者可用。倘脈細小數﹐外現气促神昏﹐形脫音啞﹐自汗潮熱泄瀉者﹐切忌用之。防風﹐黃所畏。用黃﹐則防風只可用一分﹐多則反致不效。用羌活須用歸身制之。凡病和之不足須補﹐補而不愈宜發。中气足﹐則淸升濁降﹐諸病皆愈。倘宜用寒涼藥﹐須用一二味﹐引入小便去﹐能使中气傷寒證中﹐須知有內傷。雜病證中﹐須知重脾胃。胃气不傷﹐百病皆易痊。五味味酸﹐從參﹑﹑甘艸﹐則入脾助參﹐補上焦元气﹐宜槌碎少用。從當歸﹑麥冬﹐則主收斂﹐助歸﹑麥﹐滋下焦陰气﹐宜全用多用。入溫肺湯中﹐收斂下行﹐補益眞陰﹐桂﹑姜導火﹐藏於九地之內﹐反不熱而涼矣。木香行痰導气﹐磨服﹔入補藥﹐煎服。升麻升气﹐用三分气可升至胸﹐用五分可升至頂﹐過此不可再增矣。黃連去心肝之火。引入心用一分﹐引入肝用三分﹐俱不宜制。若酒炒入肺﹐則能引熱入黑山梔淸中帶補﹐瀉肺肝脾三經之火﹐胃口痛尢宜多用。傷血重用芍藥﹐傷气重用甘艸。白術水煮爛成餅曬漧﹐能補脾陰之不足。鹿茸溫腎﹐其性走蓽茇但能溫肺﹐肉豆蔻溫腎﹐宜去油。白芥子破脇下痰積﹐不可輕用。蘿卜子破痰破气。蘇馬兜鈴﹐大寒之藥﹐用以治咳﹐取其淸空。紫菀補血補陰。款冬劫藥﹐必須斟酌用之。川芎﹑補骨脂二味﹐殊不宜輕用。一則太竄散﹐一則太竄燥﹐最宜斟酌。檳榔﹑枳殼﹐俱行气破滯之藥。如胃口作痛﹐用良姜溫散﹐不有檳榔﹐其何能使郁積下行﹖上焦虛弱﹐用參溫補﹐不有枳殼﹐其何能使胸膈無滯﹖專於補益﹐而不加之以行气﹐補益者何能成功﹖偏於行气﹐而不先之以補益﹐行气者何能獲效﹖車前子退熱利小便。瞿麥利心經濕熱。蓄破血﹐主赤淋。沈香行血中之气﹐小腹滯痛者宜之。肉桂與沈香同功﹐且能補血。血滯者用沈香﹐血虛蟹爪能去死血﹐下死胎胞衣。香附開郁行滯疏肝﹐故能止瘧。桃仁元胡索﹐俱爲破血之藥。然香附見元胡索則破气﹐紅花涼血﹐丹皮退熱﹐不可混施。炮姜﹑肉桂﹐所以溫胃也﹐見吳茱萸則溫中。四君子所以補脾也﹐見丁香則溫胃。止嘔吐必﹐萬升而不降。艸果其性猛烈﹐破積气痰食。凍米溫中﹐白糖溫中﹐益智暖丹田﹐紅曲健脾蜜糖開肺潤皮毛﹐沙糖動胃利小腸﹐飴糖潤脾澤胃﹐白糖溫胃﹐大便瀉者相宜。益智溫腎﹐且入胃。鹿茸溫腎﹐其性下走。肉蓯蓉壯陽。肉桂行血生血溫血。巴戟溫腎。以上數味﹐皆命門之藥。命門乃陽中之陰﹐用之於所不當用﹐恐動大便。瑣陽﹑菟絲﹑鹿角膠﹑鹿角霜﹑破故紙﹑小茴香﹑枸杞子﹐以上數味﹐俱少陰腎藥。腎乃陰中之陽﹐用之於所不蓯蓉補腎中之陰﹐菟絲子補腎經之陽﹐杜仲平腎經气分之濕。益智溫腎﹐與山藥同用﹐上焦滿悶﹐用紫蘇﹑杏仁﹑陳皮。中焦滿悶﹐用炮姜﹑肉桂﹑吳茱萸。下焦亦同中焦。但加小茴。上焦熱﹐用梔子。中焦熱﹐用黃連。下焦熱﹐用黃柏。上焦虛﹐用保元湯。中焦虛﹐用補中益气湯。下焦虛﹐用地黃丸。上焦嘈雜﹐用生地。中焦嘈雜﹐用山藥。下焦嘈雜﹐用气結澀﹐蘇梗﹑杏仁。血結澀﹐桃仁紅花。木瓜淡能利濕。靑皮泄肝气﹐不使之上升。枳殼解肝結利气。防風爲卻風潤劑﹐去肝家气分之風。蒺藜去肝家血分之風﹐益心火﹐制肺金﹐所以疏肝。萆去腎濕﹐亦平肝家血分之濕。山梔淸肝火。柴胡淸膽火。郁李仁淸利膽气﹐解膽結。白蓮花藕潤心經气分之燥。牛乳潤心經血分之燥。防己瀉血分中濕熱。杜仲﹑澤瀉可用。葶藶得大戟﹐則逐水之功愈大。赤石脂入心大腸﹐性澀可以止脫﹐气脫者爲虛寒﹐則澀從溫可知。丁香溫胃。漧薑和中。牛膝利小便行血﹐同補腎藥﹐去濕熱﹐理下焦之痿弱。晚蠶沙去上焦風濕熱。制香附治走气痛。吳茱萸性下﹐若臍腹作脹﹐知气已下陷﹐多用之﹐气愈陷﹐故行气者用一分﹐臍腹作痛﹐邪气已滯﹐少用之﹐恐邪气難開﹐故破气者用三五分。大茴﹑小茴俱辛溫﹐小茴走少陰與气海﹐大茴厥陰肝經。四物湯﹐加黃柏﹑知母﹐去血積血塊血鱉。加肉桂﹐行血﹐气得上升﹐而諸積從小便出八珍湯﹐人參與當歸相並﹐川芎與甘艸相並﹐白芍與白術相並﹐茯苓與生地相並。用川芎﹐不得用生地﹑熟地﹐用人參﹐不得用茯苓﹐以上下相制﹐不能專用其力也。納气法﹐有用和而令气納者﹐甘艸用一錢五分以和中﹐益智用一錢以溫腎﹐此和而納之也。肉桂﹑磁石﹑人參﹐此溫而納之也。有用涼而令气納者﹐黃連五錢﹐生薑一兩﹐同搗爛服之。肺之脾胃虛﹐气不歸腎﹐生地一兩﹐生薑七錢同搗爛服之﹐或生脈散﹐加磁石﹑牡蠣﹐此麻黃﹐脈緊數﹐畏寒無汗者當用。桂枝﹐脈遲緩﹐畏風有汗者當用。白芍﹐大便泄﹐酒炒黃色。若後重緊急﹐則生用。燥渴大瀉﹐漧薑必用。咽喉痛禁之。神曲生用消食﹐炒用消積﹐打糊消痰。麥芽和平﹐治腹中气鳴﹐滯血膨脹。山楂破滯﹐虛人少用。黃柏﹐兩尺脈洪大﹐眞有力者當用。附子﹐尺脈遲弱﹐大便溏者可用。若尺脈洪大﹐便閉者忌之。大便堅實﹐脈沈有力﹐的是熱證。宜用皮硝﹐助以大黃﹐大黃可用五錢﹐皮硝用七錢。巴豆用一粒﹐大戟酒泡爲末﹐只用三四釐﹐斑蝥用一枚﹐丁香用三分﹐細辛用三分﹐此五味﹐根據數用之﹐再多傷人。﹝以上錢登谷本有之﹐而艸廬本不載﹐今附錄於後。﹞人參錢五分﹐黃三錢﹐可配柴胡一錢。﹝此條從胡念庵家所鈔周愼齋家藏醫案內出﹐以見柴胡之不可多用也﹐艸廬本不載。今附錄於後。﹞

卷四

炮制心法

黃米泔水煮補腎﹐蜜炙補肺﹐醋炒入肝﹐酒炒發表﹐鹽水炒亦入腎﹐防風煎湯炒﹐亦走表止汗﹐附子煎汁炒﹐則走表助陽﹐能退表虛之熱。白術米泔浸洗﹐曬漧生用﹐或用土拌炒﹐或姜棗煎湯拌炒﹐或蒼術煎湯拌炒﹐或十香湯拌炒﹐或同大棗煮﹐曬漧用﹐或用附子汁拌炒﹐則守中以止澀﹐能止裏虛之瀉。附子或童便浸煮﹐或面裹煨熟﹐或黃連甘艸湯煮。面煨者﹐走而不守﹐其勢上行﹐可以壯陽於表。童便制者﹐守而不走﹐其勢下行﹐可以回陽於裏。以寒藥監制者﹐是用之而又畏之也。譬之用人﹐正欲任使之﹐而又束縛之﹐安能盡其才哉﹖生﹑熟地薑汁炒用﹐可以不膩膈。陳皮鹽水泡去白。可以消痰下气。大小茴鹽酒炒。白扁豆湯泡去皮﹐薑汁炒。漧薑溫湯洗浸﹐春夏炒黑﹐秋冬炒焦﹐初春初秋帶焦。柴胡酒洗。升麻酒洗。遠志甘艸湯浸﹐去骨﹐同茯神用﹐開胸膈﹐而使火下降。荊芥醋炒。補骨脂鹽酒拌炒﹐或面拌炒。烏藥附子汁煮﹐曬用。赤白芍或酒炒﹐或肉桂煎濃湯拌炒。芍味酸瀉肝﹐桂味辛﹐制芍則溫肺平肝﹐治寒熱如瘧。蓋木得桂則柔﹐金得桂則沈也。黃連酒炒﹐或吳茱萸炒。神曲薑汁炒﹐消痰。五味吳茱萸炒。木瓜吳茱萸鹽湯煮﹐曬漧用。濃朴薑汁炒。吳茱萸鹽水炒。細辛酒洗。芡實米炒黃色。砂仁薑汁同鹽水拌炒﹐能使陽气下達。杜仲鹽酒拌炒則不燥﹐薑汁拌炒則疏肝。

卷五

古經解

陽生陰長﹐陽殺陰藏﹝陰陽應象論﹞陽生陰長﹐春夏之令也﹐陽殺陰藏﹐秋冬之令也﹐陰陽互爲消長。春主陽﹐陽盛則陰生﹐故至夏至則六陽極而一陰生矣﹐至秋則陽气漸退﹐此卽所謂陽殺也。殺者﹐衰也﹐謂陽漸衰也。至冬則陽气皆退藏於陰﹐𨿽藏於陰﹐而一陽卽來復於冬至之日。故人之腎中﹐亦一陽潛長﹐而四大五臟﹐尙非陽王之時也。此當以扶陽爲要﹐不得以陰寒涼劑而害其陽之根也。冬至爲一陽生﹐至春初則三陽漸進﹐故用藥亦當開導生路﹐以遂其生長之機﹐亦以扶陽爲要。至夏則陽盛於外矣﹐又當接其眞陽﹐而不使脫其根蒂。故五苓之用桂者﹐得此意也。至秋則陽漸歸陰﹐亦當開導其歸路﹐而勿使隔絕於外。如香蘇飲﹑正气散之類﹐得此意也。至冬仍歸於潛所﹐而外皆陰气﹐斯時當顧內以統外﹐勿使失其根蒂﹐則有生有長﹐有殺有藏﹐而陰陽無隔絕偏害之虞矣。倘不知生﹐則不知扶其初﹔不知長﹐則不能補其缺﹔不知殺﹐則無以引其歸﹔不知藏﹐則無以安其根。此蓋無非以陽爲本﹐而四時皆當相顧也。寒气生濁﹐熱气生淸﹝同上﹞寒者﹐陰也﹐寒則堅凝﹐故陰爲地﹐地至濁者也﹔熱者﹐陽也﹐熱則流通﹐故陽爲天﹐天至淸者也。是言陰濁而陽淸﹐天淸而地濁也。﹝張東扶曰∶淸字不得作好字眼解。蓋淸濁旣生於寒熱﹐在人則皆能爲病也。﹞精化爲气﹐气傷於味﹝同上﹞精者﹐陰也﹔气者﹐陽也。精化爲气﹐陽根於陰也。味者﹐陰也﹐陰盛則陽衰﹐耽味太過﹐則气反滯而不行﹐故味足以傷气。秋傷於濕﹐冬生咳嗽﹝同上﹞土本生金﹐金爲肺﹐土爲脾。凡漧燥之土不能生物﹐泥濘之土亦不能生物。故脾土濕則不能生肺金﹐濕卽是水气﹐水气旣入﹐當秋日肺正旺時﹐尙未能爲害﹐至冬金衰而水旺﹐則濕得趁其時令爲害而咳生矣。蓋肺金最淸﹐不能容邪﹐傷濕則金寒而咳也。被髮緩形﹐以使志生﹝同上﹞遇春夏之令﹐陽气升而欲舒﹐被髮緩形者使陽升而气舒也。故凡春夏之病﹐不得過用寒涼收澀之劑。春日傷風寒﹐宜用廣皮﹑蘇葉舒發中焦﹐而石膏不得用於春者﹐皆此意也。天明則日月不明﹐邪害空竅﹝四气調神論﹞陽爲天﹐陰爲地。淸陽之气﹐天之气也﹐其在人身﹐淸陽之气﹐則流行於五臟六腑之空竅而無所滯凝。其所以流行於諸竅而無所滯凝者﹐蓋因五臟﹐各藏其淸元眞一之气﹐而無侵淩僭越之患也。若五臟之气不固﹐則顚倒橫溢﹐少火而爲壯火﹐淸陽而爲濁陰。凡流行出入諸竅者﹐俱屬陰邪﹐如肺气本應下輸諸髒﹐今則上逆而爲害﹔脾气本應上輸於肺﹐今則下陷而爲邪﹔肝能疏土﹐今則反郁而傷脾﹔水能生木﹐今反泛濫而浮木。一身上下流行諸空竅﹐無非濁陰凝結﹐而淸陽之气不行矣。如天本陽﹐而能藏其眞元淸一之气﹐故蒼蒼在上﹐惟開竅於日月﹐而光明普照也。若一天盡如日月之明﹐則日月之光﹐悉皆隱沒﹐宇宙之間﹐不復有流行之淸气﹐淸气不行﹐則邪濁之气得充塞於空虛之際而爲害。人身之有病﹐何以異是﹖陽气者閉塞﹐地气者冒明﹝同上﹞蒼天之气淸淨﹐故能陽升陰降﹐天地和諧﹐天健運而地順行﹐此時天气下而地气騰﹐天地交而成泰矣﹐何災患之有﹖若天不健﹐則地不順﹐天地間隔﹐陰陽不和﹐陽不和於陰﹐則陽獨亢﹐陰不和於陽﹐則陰獨凝﹐非復蒼天淸淨流行之气﹐而光明之境變爲晦冥之境矣。故人身眞火不行﹐則陽气閉塞﹐而一身上下﹐無非陰火橫行﹐所謂地气冒明也。地气者﹐陰气也﹔冒明者﹐陰气昏冒光明之陽分也。辟積於夏﹐使人煎厥﹝生气通天論﹞夏令行﹐則陽气盡浮於外而內虛矣。腎者﹐陽所藏之地也﹐陽气旣浮於外﹐則內虛而腎气亦虛﹐斯時更傷勞欲﹐則外實內虛﹐上實下虛﹐不厥何待﹖煎者﹐上與外﹔厥者﹐內與下也。煎於上與外﹐便厥於內與下。治法當以納气歸腎爲要。﹝辟﹐病也。辟積﹐謂病之積也。煎者﹐心體煩熱﹐有若煎熬。厥者﹐气逆而厥也。﹞經脈橫解﹐腸爲痔﹝同上﹞經脈主气﹐絡脈主血。肺主气﹐大腸肺之表也。經脈橫解﹐則气行不速﹔气行不速﹐則肺不主令。飲食之在胃者﹐至大腸而不能奉肺降下之令﹐則大腸之气滯矣。气行則血行﹐气滯則血結﹐血結气滯於大腸﹐乃痔之所由生也。二陽之病發心脾﹝陰陽別論﹞二陽﹐陽明胃也。胃者﹐脾之夫也。胃病﹐則脾豈能獨安﹖脾气行則心有所奉而血生。故心生血﹐脾統血﹐心﹑脾二經皆生血之原也。血者﹐陰也﹐陰生於陽﹐胃陽旣病而無生發之气﹐則陰血所生之原病矣﹐焉能不及於心脾哉﹖凡持眞脈之髒脈者﹐肝至懸絕急﹐十八日死﹔心至懸絕﹐九日死﹔肺至懸絕﹐十二日死﹔腎至懸絕﹐七日死﹔脾至懸絕﹐四日死。﹝同上﹞眞脈之髒脈﹐卽本髒之眞脈﹐無胃气者也。死日有除成數算者﹐有除生數算者﹐有除生成之數算者。蓋陰遇陰﹐陽遇陽﹐而逢受克則死也。如肝懸絕﹐肝之成數八﹐肺之成數九﹐八九十七﹐除十七而加一﹐至十八日則死矣。蓋天三生木﹐地八成之﹐地﹐陰也。地四生金﹐天九成之﹐天𨿽陽而爲成數則陰矣﹐故俱以成數算。心懸絕﹐地二生火﹐生數也﹐天一生水﹐地六成之﹐六與二﹐八也﹐除八而加一﹐故九日死也。肺懸絕﹐金之生數四﹐火之成數七﹐四與七﹐十一也﹐除十一而加一﹐十二日死矣。腎懸絕﹐水之生數一﹐土之生數五﹐一與五﹑六也﹐除六而加一﹐七日死。惟有脾懸絕四日死﹐人不易曉﹐蓋土旺於四季而位於中﹐故脾懸絕﹐只逢克便死。天三生木﹐木數三﹐除三而加一﹐故四日死也。反四時者﹐有餘爲精﹐不足爲消。應太過﹐不足爲精﹔應不足﹐有餘爲消。﹝脈要精微反四時者﹐脈气反四時也﹐如下文春夏之脈瘦﹐秋冬之脈浮也。有餘﹐精气並也﹐並於上則下虛﹐並於下則上虛﹐故有餘爲精。不足﹐正不足也﹐故不足爲消。應太過﹐並於上﹐上太過﹐並於下﹐下太過﹐有太過卽有不足﹐故曰應太過﹐不足爲精。正气消﹐則邪气旺﹐邪之旺由正之消也﹐故曰應不足﹐有餘爲消。太陽所謂腫腰痛者﹐正月太陽寅﹐寅﹐太陽也﹐正月陽气出在上﹐而陰气盛﹐陽未得自次也﹐故腫腰痛也。病偏虛爲跛者﹐正月陽气凍解﹐地气而出也﹐所謂偏虛者﹐冬寒頗有不足者﹐故偏虛爲跛也。﹝脈解篇﹞太陽﹐三陽也。一陽從冬至而升﹐至正月寅則三陽生矣。三陽腫腰痛者﹐太陽不得遂其生發之性﹐至正月寅﹐陽未盡發而郁於下﹐故痛也。所以曰陰气盛﹐陽气未得自次者﹐未得其位次也。病虛爲跛﹐蓋如陽气﹐遇凍初解﹐𨿽動而未升﹐亦郁於下也。跛者﹐太陽膀胱之脈﹐起於足小趾至陰之地﹐陽抑於至陰﹐故爲偏跛。跛﹐足不能行也。﹝按∶本詳解六經諸病﹐此特太陽一經中之二耳﹐蓋略舉一隅以爲例也。﹞人肝目應之﹐九九竅﹐三百六十五﹐人一以觀動靜﹐天二以候五色﹐七星應以之候發﹐母澤五音一以候宮﹑商﹑角﹑徵﹑羽﹐六律有餘不足應之﹐二地一以候髙下有餘﹐九野一節兪應之以候閉節。三人變﹐一分人候齒泄多血少﹐十分角之變﹐五分以候緩急﹐六分不足﹐三分寒關節﹐第九分四時﹐人寒溫燥濕﹐四時一應之﹐以候四反﹐一四方各作解。﹝鍼解篇王冰曰∶此一百二十四字蠹簡爛文﹐義理殘缺﹐莫可尋究。﹞人肝開竅於目﹐凡九九八十一竅﹐六六三百六十五節﹐凡所以動而運者﹐皆肝之气﹐木之性也。故一以觀動靜﹐在人爲天一之所生﹐在天爲水之所生﹐升而爲火。蓋肝主動﹐火亦主動也﹐所以候五色。七星爲十二月轉運之星﹐亦主動﹐故在天爲火﹐而其動處應於七星也﹐以候發者﹐發在頭而居火之分﹐故在上者爲應也。母澤缺三句﹝三句字疑﹐﹞水爲木母﹐水旺則木盛而發澤﹐五色在天﹐五聲在人﹐宮﹑商﹑角﹑徵﹑羽﹐變而爲六律﹐其中有餘不足﹐則於音別之﹐故曰有餘不足﹐應之也。五色在天﹐人多見於面﹔五聲在地﹐人多見於胸喉﹐故下言地二也﹐地二以候髙下有餘。九野在人﹐五臟六腑也﹐一節兪應之。兪﹐背也﹐兪爲臟腑之門戶﹐此又有地通乎天。蓋腹爲陰﹐爲地﹔背爲陽﹐爲天也﹐故曰應之以候關節。﹝「關」字是愼齋所攺﹐原文是「閉」字。﹞此二也。三則在人多變動﹐一分以候齒﹐泄多則血少﹐十分角之變﹐蓋角屬木﹐木爲肝﹐肝主動﹐動則變﹐故曰十分角變。可見凡病從肝而發者十之九也。五分以候緩急者﹐肝爲將軍之官﹐易急而難緩﹐急則病發驟而猛﹐緩則𨿽發而易制也。六分不足三分﹐因寒在關節也。第九分四時者﹐在天爲四時﹐在人爲寒﹑溫﹑燥﹑濕。人之寒﹑溫﹑燥﹑濕﹐卽天之四時也。一應之以候相反﹐如天之冬而暑﹐暑而寒﹐反則病﹐順則安﹐然四方髙下﹐九野遠近不同﹐又當因地而推天時人事之不同﹐不可一例解也。故用藥解病﹐一宜參之天時﹐又宜察之地宜﹐則無不解矣。﹝王胥山曰∶鍼解篇中所云「人肝目應之﹐九」下一百餘字﹐經文蠹缺﹐難以盡通﹐故古人於此節皆無注釋﹐蓋遵缺疑之義也。愼齋則以古聖微言﹐有同至寶﹐不可竟等於史傳之缺文﹐置而不論。故因其可通者而發明之﹐以見珍惜之至意。夫前賢於殘編蠹簡﹐猶視同金書玉格﹐一字不肯捨棄如此。今之習業者﹐於《靈》《素》古經﹐竟有終身未曾省視﹐而猶自矜其藝術之精良。吁﹗其所謂精冬病在陰﹐夏病在陽﹐春病在陰﹐秋病在陽。﹝金匱眞言論﹞冬時陽藏於內﹐內者﹐陰也﹐能藏於陰﹐則無病矣。倘至冬而陽不藏﹐則陰爲陽气所抑﹐能無病乎﹖故曰冬病在陰。夏時陽發於外﹐外者﹐陽也﹐倘至夏而陽不能發﹐則陽爲陰气所抑﹐能無病乎﹖故曰夏病在陽。春時陽𨿽欲發而气尙微﹐倘因七情﹑勞役﹑外感所侵﹐則陽亦抑於陰分而陰病矣﹐故曰春病在陰。秋時陽气當漸降﹐苟至時而不能降﹐是陽气弱也﹐弱則病由此而生矣﹐故曰秋病在陽。髒不藏精肺不藏者腎必傷﹐腎不藏者肝不發﹐肝不藏者心不榮﹐心不藏者脾必害﹐脾不藏者肺必災。總之﹐母不藏者則子不發﹐子不發則病仍及於母。故心及肝﹐肝及腎﹐腎及肺﹐肺及脾﹐脾及心﹐子母相關﹐病之標本於斯而定﹐然亦言其大義如此。若其間或感﹑或不感﹐或感之輕重淺深﹐則又因其人之素稟﹐此乃因時气而識其將來之病癥也。至於當時則又不然﹐如火不藏則肺病﹐金不藏則肝病﹐木不藏則脾病﹐土不藏則腎病﹐水不藏則心病﹐此因當時之過旺而及於妻者也。夫婦俱病﹐則其中補瀉之義可推﹐如辰戌年﹐初之气爲相火﹐是火不藏也﹐當時之肺病﹐將來之脾病可知。卽此一端﹐可以例其餘矣。

卷五古方解

十全大補湯八珍湯

二方皆陰陽並用之方也﹐然其間有輕重之別﹐在乎分量之多寡以別之。如損處重在陽﹐則血藥多用﹐气藥次之﹔重在陰﹐則气藥多用﹐血藥次之。血爲陰﹐气爲陽﹐盈虛消息之理﹐後至者成功也。伊芳尹十全大補湯﹐用四君以補气﹐加木香不使上焦气滯也﹔用四物以補血﹐加沈香不使下焦气滯也。蓋上古气血俱濃﹐故用二香﹐補而兼之以行。若叔季之人﹐气血俱虛﹐故東垣以黃代木香﹐兼益上焦之气﹐以肉桂代沈香﹐溫暖陰血﹐血得溫而生﹐气得溫而長。經云∶虛者十補勿一泄。此類是矣。

卷五古方解

歸脾湯

歸脾﹐味味皆滯﹐故用木香以疏肝﹐肝疏得歸身﹑棗仁﹐肝血潤矣。肝血能潤﹐則脾血能藏﹐脾旣能藏﹐而後能爲胃行其津液﹐使周身皆利也。蓋參﹑﹑術﹑艸之補脾﹐當歸之補肝﹐茯神﹑棗仁﹑遠志之補心﹐各守一經﹐性皆滯礙﹐得木香之疏通﹐破上焦之滯﹐醒動脾气﹐而後脾能淫气於心﹐心始生血﹐散精於肝﹐肝始藏血﹐心肝旣足﹐而後脾得以統血﹐血足則火不郁﹐三焦通達而無捍格之患矣。今之用歸脾而去木香者﹐能不爲之慨嘆哉﹗

卷五古方解

補中益气湯

補中者﹐補中气也。參﹑﹑術﹑艸所以補脾﹐五行相制則生化﹐廣皮以疏肝气﹐歸身以養肝血﹐淸气升則陰陽皆長﹐故用柴胡﹑升麻以升提淸气﹐淸气旣升則陽生﹐陽生而陰自長矣

卷五古方解

四君子湯

四君子陽中之陰﹐肺﹑脾二經藥也。人參補气治裏虛﹔白術行中焦之濕﹔茯苓瀉膀胱隱伏之火﹐止瀉補脾﹔甘艸健脾和中﹐退虛火﹐解諸毒﹐得黃則補肺﹐得當歸則補血﹐得山藥則補脾陰﹐得炮姜則溫中﹐得丁香則溫胃﹐得陳曲則去胃中陳腐之气﹐得木香﹑砂仁則醒脾气﹐加地黃之沈寒則治丹田火起﹐加白芍則補脾陰﹐瀉土中之木﹐治木乘土位。

卷五古方解

四物湯

四物湯治血之有餘﹐不治血之不足。蓋血之有餘者﹐溢而不歸經﹐則用川芎上行巓頂﹐下至九泉以行血﹐當歸引血歸經﹐二味走而不守﹔用白芍之酸以斂之﹐地黃直達丹田﹐二味守而不走﹐使血安於其位也。若血不足而但用四物﹐則孤陰不長﹐難以奏功﹐故必以四君爲主﹐令陽生陰長可也。

卷五古方解

溫肺湯

溫肺湯﹐所以令金浮而水升也。細辛﹑五味﹑肉桂皆所以溫腎﹐腎水溫暖則气上行﹐所謂雲從地起也。气卽水中之金﹐是金浮也。上行之气﹐燻蒸於肺而爲津液﹐津液屬水﹐是水升也﹐所謂水從天降也。又溫肺湯有木沈而火降之妙﹐溫肺則金旺﹐金旺則能平木﹐木有所畏﹐收斂下行﹐是謂木沈。木者﹐火之母也﹐木浮則火亦在上﹐木沈則火自降﹐火降在下﹐而腎

卷五古方解

保元湯

黃﹐有汗﹐用蜜炙﹐胃虛﹐米泔水浸炒﹐表惡寒﹐酒拌炒﹐嘈雜﹐人乳拌制。表虛多﹐葛根﹐久病熱不退去表藥﹐只用保元。血虛加當歸﹐脾虛加白術﹐渴加麥冬﹑五味﹐虛煩不眠加棗仁﹐小水不利加牛膝﹑白茯苓﹐心神不安加茯神﹑遠志﹑棗仁﹐退火重用參﹑﹐虛而火動少加黃柏﹐小便不通或赤加香附﹐腰痛加杜仲﹐惡寒加肉桂﹐惡心加炮姜﹐自汗虛寒加附子﹐腹脹恐成中滿加附子﹑炮姜﹑肉桂﹑吳茱萸﹑靑皮﹑枳殼之類﹐脈虛浮有濕加羌活﹑防風﹑茯苓。人無气不生﹐而气又多患其不足。凡去病之藥﹐病去卽止﹐不可多服﹐多服能泄眞气。保元湯能補血中之气﹐故曰保元﹐言以此保血中之元气也。人稟天地之气以生﹐負陰抱陽﹐陽不可令陷於陰分﹐當使胃有春夏發生之气﹐不可使有秋冬肅殺之气。故宜大升﹑大降﹐使淸陽發腠理﹐濁陰歸五臟﹐如天之包乎地外﹐而周行不息。假如天之元气不足﹐而常陷於濁陰﹐則地亦無生生之意矣。故天气升則地气長﹐而後和合﹐霖雨時降﹐滋生萬物﹐萬物各得其所也。人生全賴此一腔之气﹐而气又以血爲根據﹐胃乃生血之原﹐若元气不足﹐陷於陰分﹐則血不生長﹐化而爲火﹐變異無常﹐漸趨死路﹐而曾莫知其故﹐亦可憫矣。夫人身上體屬陽﹐下體屬陰﹐上陽不生﹐則陰气絕矣。上古聖人﹐與天地合徳﹐深悟生生不息之機﹐故其用藥大升﹑大降﹐以法天之陽气上升﹐地之陰气不絕﹐陰陽二气升降互施﹐則气血散布於四肢﹐何病之有﹖倘陽不升﹐則血凝滯﹐諸病生焉。醫者﹐當體聖人生發之心﹐不可使气血有偏。聖人妙法亦不過能體升﹑降﹑浮﹑沈之法耳﹗

卷五

古今名方錄要

保元湯人參黃甘艸﹝炙﹞四君子湯人參白術白茯苓甘艸﹝炙﹞異功散人參白術白茯苓甘艸﹝炙﹞陳皮六君子湯人參白術白茯苓甘艸﹝炙﹞陳皮半夏益黃散人參黃白芍甘艸﹝生﹞陳皮川連參苓白術散人參白術白茯苓甘艸﹝炙﹞山藥薏苡仁扁豆蓮肉桔梗砂仁共爲末。理中湯丸人參白術甘艸﹝炙﹞炮姜加附子名附子理中湯。補中益气湯人參黃白術甘艸﹝炙﹞歸身廣皮柴胡升麻生薑大棗歸脾湯人參黃白術甘艸歸身茯神棗仁遠志木香龍眼參附湯人參附子參術湯人參黃蒼術炙甘艸歸身陳皮靑皮神曲柴胡升麻黃柏養胃湯人參蒼術甘艸﹝生﹞半夏橘紅藿香白茯苓艸果濃朴烏梅生薑溫肺湯細辛五味子肉桂炮姜甘艸﹝炙﹞白茯苓白芍半夏四逆湯川附子炮姜甘艸﹝炙﹞四苓散白術白茯苓豬苓澤瀉加肉桂名五苓散。平胃散蒼術陳皮甘艸濃朴胃苓湯蒼術陳皮甘艸濃朴白術白茯苓豬苓澤瀉肉桂二陳湯半夏陳皮白茯苓甘艸薑汁溫膽湯半夏枳實陳皮甘艸竹茹生薑半夏茯苓湯半夏陳皮白茯苓甘艸砂仁竹茹湯半夏甘艸漧葛竹茹生薑大棗正气湯白術白茯苓甘艸陳皮半夏藿香白芷紫蘇桔梗濃朴大腹皮生薑枳術丸白術﹝一兩﹞枳實﹝一兩﹞蒸飯搗爲丸。和中散炮姜﹝四兩﹞肉桂﹝二兩﹞吳茱萸﹝二兩﹞共爲末。小靑龍湯麻黃桂枝細辛炮姜半夏甘艸白芍五味子四聖丸散白術﹝四兩﹞陳皮﹝五錢﹞川連﹝五錢﹞以神曲糊丸。四仙湯熟地黃白芍歸身甘艸大棗歸湯黃歸身生脈散人參麥門冬五味子芎歸湯川芎歸身白芍百合荊芥四物湯川芎歸身白芍生地黃六味丸﹑湯生地黃丹皮山茱萸白茯苓澤瀉山藥六味加五味子﹐名都气丸﹔六味加肉桂﹐名七味湯﹑丸﹔六味加肉桂﹑附子﹐名八味湯﹐丸﹔六味加人參﹑附子﹐名腎气湯﹑丸﹔六味加五味子﹑麥門冬﹐名涼八味湯﹑丸﹔六味加肉桂﹑附子﹑磁石﹑五味子﹐名十味湯﹑丸。黃建中湯黃白芍甘艸川桂枝生薑大棗飴糖去黃名小建中湯。芎歸芍藥湯川芎歸身白芍白茯苓白術澤瀉六黃湯生地黃熟地黃黃黃柏黃芩黃連歸身當歸地黃湯歸身生地黃川芎白芍本防風白芷細辛導赤散生地黃木通甘艸赤茯苓竹葉大補陰丸熟地黃黃柏知母白芍龜板陳皮牛膝鎖陽當歸虎骨煮羊肉爲丸。冬安神丸辰砂﹝五錢﹞川黃連﹝六錢﹞甘艸﹝五分﹞生地黃﹝一錢五分﹞歸身﹝一錢五分﹞搗飯安胎飲川芎歸身白芍熟地黃甘艸白茯苓黃白術半夏地楡阿膠生薑黃芩芍藥湯白芍黃芩甘艸生薑大棗八珍湯人參白茯苓白術甘艸川芎歸身芍藥生地黃加黃﹑肉桂﹐名十全大補虎潛丸虎骨白術白茯苓甘艸歸身川烏頭生地黃白芍黃杞子人參杜仲牛膝煉蜜爲丸。淸心蓮子飲黃芩麥門冬地骨皮車前子甘艸石蓮子白茯苓黃柴胡人參漏蘆散漏蘆歸身牛膝桂心地龍防風羌活白芷甜瓜子沒藥虎骨龜板小續命湯人參麻黃黃芩白芍防己川芎杏仁甘艸肉桂附子防風戊己丸川連吳茱萸白芍神曲糊爲丸。四神丸肉果﹝二兩﹞補骨脂﹝四兩﹞五味子﹝二兩﹞吳茱萸﹝一兩﹞薑汁煮棗肉﹐拌搗爲丸。燒鍼丸朱砂﹝一兩﹞枯礬﹝五錢﹞共爲末﹐棗肉和丸﹐如圓眼大。臨用用鍼插定﹐入燈火燒存香連丸木香川連飯搗爲丸。桂枝湯桂枝白芍甘艸生薑大棗小柴胡湯柴胡黃芩人參甘艸半夏生薑大棗升陽散火湯防風甘艸升麻葛根獨活白芍姜活人參柴胡麻黃湯麻黃桂枝甘艸杏仁獨活寄生湯獨活桑寄生川芎細辛防風續斷杜仲牛膝秦艽白茯苓白芍桂心消毒飲荊芥甘艸防風牛蒡子升麻葛根湯升麻葛根白芍甘艸生薑火郁湯升麻葛根柴胡防風芍藥甘艸蔥白逍遙散柴胡白芍歸身廣皮甘艸黑山梔丹皮白術白茯苓薑汁茯苓補心湯前胡﹝三分﹞紫蘇﹝二分﹞桔梗﹝二分﹞葛根﹝二分﹞白茯苓﹝二錢﹞半夏﹝六分﹞廣皮﹝五分﹞甘艸﹝三分﹞川芎﹝三分﹞白芍﹝二錢﹞歸身﹝六分﹞生地黃﹝六分﹞人參﹝四分﹞枳殼﹝四分﹞生薑﹝二分﹞大棗﹝二枚﹞人參敗毒散赤茯苓甘艸前胡桔梗枳殼人參柴胡川芎羌活獨活薄荷生薑大三黃丸黃連黃芩黃柏白虎湯石膏知母甘艸粳米加人參﹐名人參白虎湯。益元散滑石甘艸辰砂共爲末。小承气湯大黃濃朴枳實大承气湯大黃芒硝濃朴枳實調胃承气湯大黃芒硝甘艸桃仁承气湯大黃芒硝甘艸桃仁大陷胸湯大黃芒硝甘遂大柴胡湯柴胡半夏白茯苓大黃枳實黃芩甘艸生薑大棗涼膈散大黃朴硝甘艸連翹山梔﹝生﹞黃芩薄荷竹葉五積散白芷桔梗歸身陳皮川芎甘艸白茯苓枳殼半夏麻黃肉桂濃朴朴

卷五

附∶新方數則

和中丸廣皮﹝四兩﹞白術﹝三兩﹞肉桂﹝三錢﹞薏苡仁﹝二兩﹞川椒﹝三錢﹞澤瀉﹝一兩﹞白茯苓﹝二兩﹞砂仁﹝二兩﹞車前子﹝一兩﹞炮姜﹝五錢﹞水法爲丸。沈香丸白術﹝二兩﹞歸身﹝二兩﹞白蒺藜﹝八兩﹞白茯苓﹝二兩﹞砂仁﹝二兩﹞香附﹝四兩﹞白芍﹝三兩﹞廣皮﹝一兩﹞甘艸﹝二兩﹞烏藥﹝四兩﹞水泛爲丸。鎭心丸人參﹝二錢﹞黑豆﹝五錢﹞靑黛﹝一錢﹞茯神﹝二錢﹞甘艸﹝二錢﹞山藥﹝二錢﹞僵蠶﹝四錢﹞辰砂﹝一兩﹞冰片﹝一分﹞蜜煉爲丸﹐辰砂爲衣。起脾丸人參﹝一兩﹞黃﹝一兩﹞山藥﹝二兩﹞甘艸﹝二錢﹞益智﹝二錢﹞蜜煉爲丸。平驚丸炮姜﹝二錢﹞肉桂﹝三錢﹞白芍﹝一兩﹞茯神﹝一兩﹞遠志﹝三錢﹞甘艸﹝四錢﹞鐵衣﹝一兩﹞蜜煉爲丸。補肝丸海螵蛸﹝四錢﹞杞子﹝四兩﹞歸身﹝一兩﹞杜仲﹝四兩﹞香附﹝二兩﹐醋炒﹞水法爲丸眞陰丹用初經紅鉛﹐先以水浸三宿﹐以土丸之。入火炮之﹐久則色白﹐用文武火煉三日夜﹐復以水浸之﹐夜露三宿﹐再以火煉則紫色現﹐日中曬之﹐又火煉三晝夜﹐則黃色如珠。凡煉此丹﹐白則穢盡﹐黃則毒盡﹐所謂九還成丹﹐乃天地之眞元﹐陰中之至陽也。凡陰陽脫者﹐服

卷六

寒熱

陰勝則陽病﹐陽勝則陰病。陽勝則熱﹐陰勝則寒。重寒則熱﹐重熱則寒。則身熱﹐腠理閉﹐喘粗爲之俯仰﹐汗不出而熱﹐齒幹﹐以煩冤﹐腹滿死﹐能冬不能夏。陰勝則身寒﹐汗出﹐身常淸﹐數栗而寒﹐寒則厥﹐厥則腹滿死﹐能夏不能冬。﹝錄《素問陰陽應象論》中語。﹞諸有過者切之﹐﹝有過﹐卽有病也。﹞澀者﹐陽气有餘也﹔滑者﹐陰气有餘也。陽气有餘﹐則予謂病之重者﹐莫大於此﹐如刀削肌肉﹐危甚不能久矣。﹝「諸有過者切之」至「無汗而身寒」止﹐皆《素問脈要精微論》中語也。其「陰陽不足」二句﹐乃愼齋所補。以此證甚危險﹐不可以經中未言而忽之也。故旣補之﹐而又詳言以申之。﹞經云∶邪生於陽者﹐得之風雨寒暑。又云∶陽虛生外寒﹐陽受气於上焦﹐以溫皮膚分肉之間﹐今寒气在外﹐則上焦不通﹐上焦不通﹐則寒气獨畱於外﹐故寒栗。又云∶陽盛生外熱﹐上焦不通利﹐則皮膚致密﹐腠理閉塞﹐玄府不通﹐衛气不得泄越﹐故外熱。又云∶邪生於陰者﹐得之飲食起居﹐陰陽喜怒。又云∶陰虛生內熱﹐有所勞倦﹐形气衰少﹐穀气不盛﹐上焦不行﹐下脘不通﹐胃气熱﹐熱气燻胸中﹐故內熱。又云∶陰盛生內寒﹐厥气上逆﹐寒气積於胸中而不瀉﹐不瀉則溫气去﹐寒獨畱﹐則血凝澀﹐血凝則脈不通﹐其脈盛大以澀﹐故中寒。視其顏色﹐黃赤者多熱气﹐靑白者多寒气﹐黑色者多血少气。﹝錄《靈樞五音五味篇》中語﹐「靑白者多寒气」﹐原文是「靑白者少熱气」﹐其語勝此﹐似不必易。﹞凡診絡脈﹐脈色靑則寒且痛﹐赤則有熱。胃中寒﹐手魚際之絡多靑矣﹔胃中有熱﹐魚際之絡赤。其暴黑者﹐畱久痺也。其有赤﹐有黑﹐有靑者﹐寒熱气也。其靑短者﹐少气也。﹝錄《浮絡多靑則痛﹐多黑則痺﹐黃赤則熱﹐多白則寒﹐五色皆見則寒熱也。﹝錄《素問皮部論》中語。﹞數則爲熱﹐遲則爲寒﹐諸陽爲熱﹐諸陰爲寒。人迎盛則爲熱﹐虛則爲寒﹐气口盛則脹滿﹐寒中熱不化。虛則熱中﹐出糜﹐少气﹐溺色變。﹝錄《靈樞禁服篇》中語。﹞岐伯曰∶寒者熱之﹐熱者寒之﹐微者逆之﹐盛者從之。帝曰∶何謂逆從﹖岐伯曰∶逆者正治﹐從者反治。從少從多﹐觀其事也。帝曰∶反治何如﹖岐伯曰∶熱因寒用﹐寒因熱用﹐塞因塞用﹐通因通用。必伏其主﹐而先其所因。其始則同﹐其終則異。可使破積﹐可使潰堅﹐可使和气﹐可使必己。﹝錄《素問至眞要大論》中語。﹞微者調之﹐其次平之﹐盛者奪之﹐汗之下之﹐寒熱溫涼﹐衰之以屬﹐隨其攸利。假如小寒之气﹐溫以和之﹔大寒之气﹐熱以取之﹔甚寒之气﹐則下奪之﹔奪之不已﹐則逆折之﹔折之不盡﹐則求其屬以衰之。小熱之气﹐涼以和之﹔大熱之气﹐寒以取之﹔甚熱之气﹐則汗發之﹔發之不盡﹐則逆制之﹔制之不盡﹐則求其屬以衰之。﹝自「微者調之」以下二十八字﹐亦至眞要大論中語﹐「假如小寒」以下八十八字﹐乃啟元子注也。﹞陽盛陰虛﹐下之則愈﹐汗之則死﹐此熱證也。陽盛生外熱﹐陰虛生內熱﹐下之者寒藥淸之也﹐寒涼之性下行也。陰盛陽虛﹐汗之則愈﹐下之則死﹐此寒證也。陽盛生內寒﹐陽虛生外寒﹐汗之者熱藥溫之也﹐非正發汗也。用藥以助生浮﹑升長之气﹐所以扶其陽也。帝曰∶論言治熱以寒﹐治寒以熱﹐方士不能廢繩墨而更其術也。有病熱者﹐寒之而熱﹐有病寒者﹐熱之而寒﹐二者皆在﹐新病復起﹐柰何﹖岐伯曰∶諸病寒之而熱者﹐取之陰﹐熱之而寒者﹐取之陽﹐所謂求其屬也。蓋益火之原﹐以消陰翳﹐壯水之主﹐以制陽光也。帝曰∶服寒而反熱﹐服熱而反寒﹐其故何也﹖岐伯曰∶治其旺气﹐是以反也。帝曰∶不治旺气而然者﹐其故何也﹖岐伯曰∶悉乎哉問也﹗不治五味屬也。夫五味入胃﹐各歸所喜﹐故酸先入肝﹐苦先入心﹐甘先入脾﹐辛先入肺﹐鹹先入腎。久而增气﹐物化之常也﹔气增而久﹐夭之由也。﹝以上亦是至眞要大論中語﹐以下則啟元子注也。﹞入肝爲溫﹐入肺爲淸﹐入心爲熱﹐入腎爲寒﹐入脾爲至陰﹐而四時兼之﹐皆爲增其味而益其气﹐故久服黃連﹑苦參而反熱者﹐此類是也。故曰久而增气﹐物化之常也。气增不已﹐則髒气偏勝﹔髒气有偏勝﹐則有偏絕﹔髒气有偏絕﹐則有暴夭。故曰气增而久﹐夭之由也。問∶寒病服熱藥而寒不退﹐熱病服寒熱而熱不退﹐何也﹖答曰∶熱不得寒﹐是無水也﹔寒不得熱﹐是無火也。寒之不寒﹐責其無水﹔熱之不熱﹐責其無火。經云∶滋其化源﹐化源已絕﹐藥之假﹐焉能滋其眞水火也。﹝至眞要大論。﹞帝曰∶脈從而病反者﹐何如﹖岐伯曰∶脈至而從﹐按之不鼓﹐諸陽皆然。﹝啟元子注言∶﹞病熱而脈數﹐按之不鼓動﹐乃陰盛格陽所致﹐非熱也。此一節言證屬陽﹐脈亦從證﹐𨿽屬熱而反病寒也﹐諸陽皆然﹐謂諸陽槪數而不鼓﹐太陽標本不同之脈也。﹝又至眞要大論云∶﹞帝曰∶諸陰之反﹐何如﹖岐伯曰∶脈至而從﹐按之鼓盛而甚也。﹝啟元子注言∶﹞形證皆寒﹐按之而脈鼓擊於指下盛者﹐此爲熱甚拒陰所致﹐病非寒也。此一節言證屬寒﹐脈亦從證﹐𨿽似寒而反病熱也。是故百病之起﹐有生於本者﹐有生於標者﹐有生於中气者﹐有取本而得者﹐有取標而得者﹐有取中气而得者﹐有逆取而得者﹐有從取而得者。逆﹐正順也。若順逆也。故曰∶知標與本﹐用之不殆﹐明知順逆﹐正行無間﹐此之謂也。不知是者﹐不足以言診﹐足以亂經。故大要曰∶粗工嘻嘻﹐以爲可知﹐言熱未已﹐病寒復始﹐同气異形﹐迷診亂經﹐此之謂也。夫標本之道﹐要而博﹐小而大﹐可以言一而知百病之害﹐言標與本﹐易而勿損﹐察本與標﹐气可令調﹐明知勝復﹐爲萬民式﹐天之道畢矣。﹝自「百病之起」至此亦是至眞要大論中語﹐﹞六气之病﹐標本相反者﹐惟太陽少陰之病爲最。蓋太陽標熱本寒﹐少陰標寒本熱﹐啟元子釋諸陽脈至而從爲病熱﹐脈數者﹐太陽之標也。按之不鼓﹐爲陰盛格陽者﹐寒水之本﹐與標相反也。諸陰脈至而從爲脈證﹐似寒者﹐少陰之標也。按之鼓盛﹐爲熱盛拒陰者﹐君火之本﹐與標相反也。是故不知相反者﹐逆標气之陰陽而正治﹐則順本气之寒熱而病如故﹐外則似順﹐中气乃逆﹐故方若順﹐乃實則逆也。知相反者﹐順標气之陰陽而反治﹐則逆本气之寒熱而愈﹐故外𨿽用逆﹐中乃順也﹐此似逆而實正順也。知標與本﹐用之不殆﹐明知順逆﹐正行無間也。若脈從病反﹐言證似陽者﹐脈亦從證似陽﹐而其病反是寒也。證似陰者﹐脈亦從證似陰﹐而其病反是熱也。故皆反其脈證施治。﹝下文詳言脈證相反者之治法﹐當捨證從脈。然其中又有脈證相合﹐而病之眞情實相反者﹐又宜反其證脈以施治。以總明病機千變萬化﹐學人之不可不細審而詳察也。﹞如身熱煩躁面赤﹐其脈沈而微者﹐陰證似陽也。身熱者﹐裏寒故也﹔煩躁﹐陰盛故也﹔面赤﹐戴陽﹐下虛故也。若醫者不知脈﹐誤爲實熱﹐反用寒涼﹐則气消成大病矣。《外臺祕要》云∶陰盛發躁﹐欲坐井中者﹐宜以熱藥治之。故仲景以少陰證面赤者﹐四逆湯加蔥白治之﹐以逆气象陽也。若寒涼之藥入腹﹐周身之火得水則升走﹐陰躁之極﹐往往欲坐井中﹐醫猶不悟﹐此是陰證﹐仍認爲熱﹐復以寒藥投之﹐其死也何疑﹖或因嘔吐﹐或因嗽而發躁﹐蒸蒸身熱﹐如坐甑中﹐欲去衣近寒處﹐或飲食寒水則便振寒如故﹐上气短促﹐胸中滿悶欲死﹐甚則口開目瞪﹐聲聞於外﹐而淚涕痰涎大作﹐其發躁須臾而已。六脈沈細而澀﹐按之而虛﹐是大寒之證。以辛甘甘溫之劑飲之則愈。《活人書》∶手足逆冷﹐大便閉﹐小便赤﹐或大便黑色﹐脈沈而滑﹐陽證似陰也。輕者白虎湯﹐重者承气湯。傷寒失下﹐血气不通﹐令四肢逆冷﹐此是伏熱﹐故厥亦深﹐速以大承气湯下之﹐汗出卽愈。蓋熱厥與陰厥不同﹐熱厥者微﹐厥卽發熱﹐陰厥不發熱﹐四肢逆冷﹐惡寒﹐脈沈細﹐大小便滑泄。上二節﹐言證似陽而脈病屬陰﹐證似陰而脈病屬陽﹐故反其證而治之。蓋證似陽而脈病屬陰﹐證似陰而脈病屬陽者﹐世尙能辧。若脈證俱似陰而病屬陽﹐脈證俱似陽而病屬陰者﹐舉世莫辧矣。許學士云∶熙寧鄒守迪﹐因其猶子病傷寒﹐見其煩渴而汗多﹐以涼藥治之﹐遂成陰毒﹐數日卒。迪悼痛之﹐遂作「陰毒形證訣」三篇。蓋傷世之意深矣﹗太陽膀胱之經﹐乃熱因寒用﹐且膀胱本寒﹐其經太陽也。太陽爲標﹐有陽之名﹐無陽之實﹐謂其將變陰也。其脈緊而數﹐按之不鼓而空虛﹐是外見虛陽而內有眞寒也。故仲景用姜﹑附久久煎之﹐不溫服而冷服﹐亦是治寒也。姜﹑附气味俱陽﹐加之久久熟煎﹐取重陽之熱﹐瀉純陰之寒﹐是治本也。不溫服而冷服﹐此以假寒治太陽標之假陽﹐故爲眞假相對之治法。用藥處治者﹐當知其脈之空虛﹐則是內伏陰寒之气﹐外顯熱證﹐大渴引飲﹐目赤口漧﹐面紅身熱﹐四肢熱如火者﹐此浮陽將絕於外﹐而內則爲寒所拒也。手少陰之心經﹐乃寒因熱用﹐少陰之經眞陰﹐其心根本是眞火也。故曰∶少陰經標陰本熱﹐是內則以陽爲本﹐外則眞陰爲標也﹐其脈沈細﹐按之洪大緊甚而盛者﹐心火在內﹐則緊甚洪大﹐眞陰爲標﹐則脈沈細﹐蓋寒水之體也。故仲景以大承气湯煎成熱服之﹐以除標寒﹐用大黃﹑芒硝辛苦鹹寒之气味﹐以瀉本熱﹐其用藥可以爲萬世之法矣﹗蓋治熱以寒﹐溫而行之也。經云∶治熱以寒﹐溫而行之﹐其義有三∶大熱在身﹐用人參﹑黃﹑甘艸退之。此三味者皆甘溫之品﹐𨿽表裏皆熱﹐躁發於內﹐捫之肌熱於外﹐能和之﹐汗自出而愈矣。此甘溫能治大熱之理﹐一也﹔熱極生風﹐乃左遷入地﹐補母以實其子﹐使天道右遷順行﹐諸病得天令行而必愈﹐二也﹔況大熱在外﹐其寒必伏於內﹐溫能退寒以助地气﹐地气者﹐在人乃胃中之生气﹐使其生气旺﹐三也。經云∶治寒以熱﹐涼而行之。仲景治少陰病下利脈微者﹐與白通湯﹐利不止﹐厥逆無脈﹐漧嘔煩者﹐白通湯加豬膽汁主之。此治寒以熱﹐用膽汁涼而行之也。治寒以熱﹐涼而行之﹐其義有三∶北方人爲大寒所傷﹐其足脛脹﹐乃寒勝則浮﹐理之常也﹐若以火灸湯浴﹐必有脫皮見骨之害﹐須先以新汲水浴之﹐實時完復矣。其有大寒凍其面或耳﹐若見火湯﹐必脫皮成瘡﹐須先以涼水浴之﹐少時卽溫手熨烙﹐必能完復﹐此涼而行之﹐能除大寒﹐一也。大寒之气﹐必令母實﹐乃地道左遷入肺﹐逆行於天﹐以涼藥投之﹐使天道右遷而順行﹐諸病得天令行而必愈﹐二也。況大寒在外﹐則大熱伏於九地﹐人身之內﹐乃三焦﹑包絡﹐天眞之气所居之根蒂也﹐熱伏於中﹐原气必傷﹐人身原气乃胃也﹐以涼藥和之﹐使原气充足而不傷﹐三也。經曰∶惡寒戰栗者﹐皆屬於熱。又曰∶戰栗如喪神守﹐皆屬於火。惡寒者﹐𨿽當炎月﹐若遇風雨重綿在身﹐仍覺凜凜戰栗﹐如喪神守﹐惡寒之至也。《原病式》曰∶病證熱而反覺身寒﹐此爲病熱﹐實非寒也。或曰∶往往見服熱藥而愈者﹐何也﹖病熱之人﹐其气炎上﹐郁爲痰飲﹐抑遏淸道﹐陰气不升﹐病熱猶甚﹐積痰得熱亦爲暫退﹐熱勢助邪﹐其病益深。或曰∶寒勢如此﹐誰敢以寒藥投之﹖投之是殺之也。予曰∶古人遇戰栗之證﹐有以大承气湯下燥屎而愈者﹐則惡寒戰栗﹐明系熱證﹐但有虛實之分耳。經曰∶陰虛則發熱﹐夫陽在外爲陰之衛﹐陰在內爲陽之守。精神外馳﹐嗜欲無節﹐陰气耗散﹐陽無所附﹐遂致浮散於肌表之間而發熱﹐實非是熱﹐當作陰虛治之﹐而用補陰之法可也。或曰∶傷寒發熱﹐俱系邪气何耶﹖予曰∶傷寒熱邪﹐自外而入﹔陰虛發熱﹐自內而出也。火郁之熱﹐當看熱在何經﹐輕者可降﹐重者隨其性而升之。實火可降﹐小便降火甚速﹐補陰則火亦自降﹐用炒黃柏﹑生地黃之屬。虛火可補﹐參﹑術之類﹐甘以緩之也。凡气有餘便是火﹐急甚者緩之﹐生甘艸緩之之藥火盛不可驟用寒涼﹐必兼溫以散之。左金丸治火﹐川連六兩﹐佐以吳茱萸一兩。陰虛火動者﹐不治。驗案丹溪治色白婦人惡寒﹐用八珍湯去川芎﹐加炒黃柏﹐治之反劇﹐知其病熱深而無反佐之過也。仍用前藥炒熟﹐與之而愈。治熱以寒﹐借火之力﹐溫而行之也。一人寒熱﹐盜汗﹐倦怠﹐食少﹐六脈俱弦﹐尺大於寸﹐心部更虛。曰∶此肝之脾胃虛也﹐胃气不能到肝﹐則肝木挾邪上克脾土﹐故肝彊而脈弦﹐弦者減也﹐減者中和之气少也﹐此虛在脾﹐脾當扶也。然扶脾不制木﹐無益也。而木中又有虛實之分﹐凡陰之長生﹐卽陽之死位﹔陽之長生﹐卽陰之死位。膽爲甲木﹐長生在亥﹐則肝爲乙木而死於亥。故其虛在木之陰﹐而實在木之陽﹐則知气有餘而血不足矣。心主血﹐故心脈虛﹐血不足則陽陷﹐故尺脈大﹐法當理脾﹑和血﹑平肝﹐而寒熱自止矣。

卷六

辧內外傷

傷風鼻气出粗﹐合口不開﹐肺气通於天也。傷食口無味﹐涎不納﹐鼻息气勻﹐脾气通於地也。外傷一身盡熱﹐知先太陽也﹐從外而之內者﹐先無形也。內傷手足不和﹐兩脇俱熱﹐知先少陽也﹐從內而之外者﹐先有形也。內外俱傷﹐人迎﹑气口俱盛﹐或舉按皆實大﹐表發熱而惡寒﹐腹不和而口無津液﹐此內外兩傷。凡診必捫手心﹑手背﹐手心熱是內傷﹐手背熱是外傷。外傷寒熱往來﹐積邪在半表半里﹔內傷寒熱﹐系气血兩虛。蓋气虛則寒﹐血虛則熱。一云脾虛則熱﹐胃虛則寒。脾胃者﹐气血之原也。

卷六

內傷

外感﹑內傷﹐病之關鍵﹐於此昧焉﹐何足言醫﹖夫外感張仲景言之詳矣﹐內傷李東垣言之詳矣﹐至於內傷夾外感﹐未有言之者也。矧外感風寒則身熱﹐鼻塞聲重﹐左手脈洪盛﹐有餘之證﹐當發不當補。內傷喜怒﹑饑飽勞碌﹐則身微熱﹐口苦﹐右手脈洪盛﹐乃不足之證﹐當補不當發。至於內傷夾外感之證﹐又當補發兼施﹐辧之不可不詳﹐施治不可不當也。如內傷夾外感者﹐於補中益气湯中﹐春加川芎﹑防風﹑荊芥﹑柴胡﹑紫蘇﹔夏加漧葛﹑石膏﹑薄荷﹑甘艸﹑升麻﹑柴胡之類﹔秋加蒼術﹑防風﹑荊芥之類﹔冬加麻黃﹑桂枝﹑炮姜﹑附子之類。兩手脈俱洪盛﹐而身熱﹑鼻塞﹑口苦俱見者是也。如內傷夾熱﹑夾郁而發者﹐則於補中益气湯內加火郁湯之類。其人平素心胸瞀悶﹑手足發熱﹑小便赤﹐脈沈數﹑洪數﹐身熱者是也。如內傷夾痰者﹐則於補中益气湯內加半夏﹑竹瀝﹑薑汁之類。其人肥白﹑喘滿﹑吐痰﹐脈沈滑﹑洪滑者是也。夫外感﹑內傷不同﹐發表﹑補中有異﹐豈可妄施治法哉﹗東垣論飲食勞倦爲不足之證﹐治用補中益气湯。王履道又論不足之中﹐當分別飲食傷爲有餘﹐勞倦傷爲不足。若人傷飲食而畱積不化﹐以致宿積郁熱發於外﹐此爲有餘之證﹐用枳術丸等方消導﹔若人傷饑失飽﹐致損脾胃﹐非有積滯﹐則當用補藥。蓋脾胃全賴飲食滋養﹐今因饑飽不時﹐失其所養﹐則脾胃虛矣﹗脾主四肢﹐勞力辛苦傷其四肢﹐則根本病矣。或專因勞力過度﹐或因飲食失調之後﹐加之勞力﹐或勞力過度之後﹐繼之飲食不調﹐皆是內傷元气不足之證﹐而宜用補藥也。但須於此四者之間﹐審察明白﹐略爲加減﹐無有不效矣。脈左手沈細虛﹐右手浮大數﹐或豁大無力﹐口不知谷味﹐得之勞心嗜欲﹑七情縱酒﹑飲食飲飽過度﹐此內傷也。初𨿽未覺﹐久則成患﹐以致身痛﹑頭疼﹑潮熱惡寒﹐證類傷寒﹐實非傷寒。倘用麻黃等劑﹐大發其汗﹐熱不肯退﹐再以寒藥瀉火﹐以致淸气下陷﹐濁气轉升﹐因而食下胸滿﹐又大下之﹐中气更不足﹐以致大汗亡陽﹐下多亡陰﹐陰气耗散﹐傷而又傷﹐所謂實實虛虛﹐損不足益有餘﹐如此而死者﹐非醫殺之耶﹖內傷寒熱﹐間作不齊﹐發熱而微﹐汗至頸﹑至臍而還﹐口不知谷味﹐日日如此﹐或兼泄瀉﹐用補中益气湯加附子一法。服諸傷寒藥不愈﹐有如瘧狀﹐汗而又熱﹐熱而又汗﹐頭痛發熱﹐或自語煩躁﹐不思飲食﹐徧身骨痛﹐用補中益气湯加羌活一法。頭痛甚加川芎﹑蔓荊子一法。或無汗熱不退﹐或咳嗽痰中帶血﹐咸宜補中正方﹐多服能除陰虛潮熱﹐不宜用人參﹑黃凡內傷發斑﹐因胃气虛﹐虛火遊行於外﹐宜大補而降之﹔亦有夾痰熱者﹐宜微汗以散之。切不可下﹐如下之恐變危證。內傷病退﹐燥渴未解者﹐有餘熱在肺也﹐可用沙參﹑茯苓﹑甘艸﹐加少許薑汁冷服﹐虛者可用人參。左脈沈細虛﹐右脈浮大數﹐服補中益气湯不愈﹐餘熱不退﹐泄瀉煩躁﹐保元湯加白術﹑陳皮﹑姜﹑棗煎服﹐正气足而邪气自退。身熱喜近衣者﹐加附子六七分。餘熱不盡﹐口漧不渴﹐用歸湯加甘艸七分﹐若用白虎湯則死。內傷用補中益气湯不愈﹐三兩月潮熱不退﹐腹滿曖气﹐不思飲食﹐保元湯加炮姜七分﹐肉桂﹑吳茱萸﹑炙甘艸﹑陳皮各五分﹐白術﹑附子各一錢﹐水煎服。病後餘熱﹐虛煩不眠﹐歸脾湯。恍惚加菖蒲三分﹐口漧極煩躁加麥冬五分。似瘧寒熱﹐一日一次﹐來日身脹要打者﹐屬脾陰不足﹐六君子湯加白芍七分﹐歸身七錢﹐姜﹑棗煎服。﹝泄瀉者﹐不宜用歸﹑芍。﹞柴胡五分﹐﹝自汗者去之。﹞黃酒炒七分﹐如食噯加神曲﹐肺吐淸痰去黃﹐加五味五分﹐惡心加炮姜﹑肉桂五分﹐骨蒸有熱加知母﹐久病咳嗽作虛治。日久大便結燥﹐飲食不進﹐𨿽十日不解﹐無他慮也﹐宜十全大補湯加姜﹑棗。內傷虛損﹐調理十全湯去川芎﹑地黃﹐減歸身﹔寒加附子﹐百帖無妨。調理莫過參苓白術散﹐如腹痛加木香﹐便燥加歸身一錢﹐嘈雜加陳皮﹑川連﹐脇痛加酒炒白芍﹐飽悶加砂仁。內傷病證﹐日久不愈﹐渾身熱甚﹐大便燥結﹐脈洪大有力﹐六味湯加肉桂﹐如小水不利內傷用補中益气湯﹐三﹑五帖而汗不至足者難治﹐或五﹑六帖後徧身疼痛者亦難治。內傷發熱﹑頭痛六日後﹐或泄瀉﹑自汗至頸而還﹐亦不可治﹐又最可畏者﹐身痛﹑硬脹。內傷身無大熱﹐頭不甚痛﹐胸膈飽悶﹐大便不通﹐庸醫下之而仍閉﹐閉而又下﹐下而不愈﹐陰已將亡。或徧身疼痛不能轉動而腹脹﹐內中必有積血﹐𨿽精神淸爽﹐飲食可進﹐亦不能治內傷气虛作脹﹐用補中益气湯加和中散。脈有力者﹐爲難治。內傷證﹐口不知味﹐用寒固不可多﹐熱藥亦不可久﹐但宜溫補﹐以邪從虛至也。病愈後﹐參苓白術散﹑八珍散調理。一月後痰火不退者﹐不必理痰﹐宜求治脾胃﹐方保無虞。身熱不必理熱﹐保元湯﹑生脈飲﹐補中益气湯加桂﹑附﹐甘溫除大熱﹐先聖之言也。不但內傷﹐凡病皆宜理脾胃﹐此第一義也。凡起病爲脾胃十之八﹑九﹐脾病四肢不能爲用﹐倦怠無力﹐口不知味﹐四肢熱如火﹐或身無大熱﹐冷汗自出﹐四君子﹑保元湯加附子﹔或溏泄﹐嘔吐﹐自汗﹐脈微細無力﹐四君子加姜﹑附﹐二陳加煨姜﹐急理其脾。𨿽有雜證多端﹐亦不及慮矣。虛損潮熱﹐升陽散火湯﹐後用大補。或日日潮熱﹐或一寒一熱﹐宜益气湯﹐重用黃﹑甘艸﹐此甘溫除大熱之法也。脈細數極﹐其病將危﹐五服不愈﹐治亦難矣。若中有脾胃現證﹐或寒或熱﹐只從脾胃上醫治﹐諸內傷作外感醫﹐𨿽不死亦變勞弱﹐此生死關頭也。雜證寒熱間作而不齊﹐傷寒寒熱齊作而不間力未至也。內傷其病多端﹐或發熱﹐頭痛﹐畏寒﹔或一日一次發熱﹐熱盡而汗﹐來日又同﹔或脇痛﹐泄瀉﹐變證無常﹐俱宜補中正方。或服表藥而無汗﹐宜補中加羌活﹐防風。外感有汗便愈﹐不比內傷也。若寒熱間作﹐一日一次﹐狀如瘧疾﹐腹中不和﹐口不知谷味﹐是內傷不足之證。若發熱﹐熱盡而汗出﹐惡寒﹐寒盡而熱﹐汗出如冰﹐汗盡而熱﹐熱盡而汗﹐證無休息﹐頭痛之極﹐二便不利﹐又無內脹﹐此是漧涸不治。或腹中不和﹐懊不識﹐發熱無汗而不頭痛﹐服補中湯五六帖不愈﹐謹防變勞﹐𨿽不死﹐亦必三五月方好。內傷寒熱﹐汗間作﹐一怕頭極痛﹐二怕二便閉而短澀﹐三怕絕谷瀉痢﹐𨿽非傷寒兩感﹐亦是气血兩虛﹐所以防其不治。內傷虛損﹐宜保元湯加歸﹑芎﹐發熱畏寒加附﹑桂﹐甘溫除大熱﹐理必然也。瀉者去當歸﹐煩躁口漧是津不到咽而幹﹐非渴也﹐血虛故耳﹐切忌用白虎湯﹐宜保元湯加歸身﹑燈艸﹑竹葉﹑麥冬等味﹐不眠加棗仁三錢。倘病明系虛證﹐熱極而汗﹐汗解後又熱﹐汗出如水﹐陽隨汗出﹐發泄在外而不歸﹐保元加浮麥﹑牡蠣﹐或棉子仁炒焦煎服。心神不安﹐夜服安神丸又不愈﹐當用何法﹖須知下虛不能奉上﹐虛陽上並不能下達﹐保元加木瓜﹐使陽气內復﹐更用附子﹐吳茱萸貼足心﹐引之下行﹐小便不利加牛膝﹐大便不利加麻仁﹐裏實六味湯加車前子。若泄瀉﹑脈大﹐補中湯﹑保元湯加白術﹑附子﹔或有咳嗽﹐不必治也﹐或脈細數無力﹐瀉利﹐气促﹐保元加木瓜﹐嘔吐加陳皮﹑貝母﹑煨姜。自傷寒外﹐愼不可過用攻邪之藥﹐恐元气不能勝﹐所以治宜緩也。內傷證大便閉者﹐補中加蘇梗﹑杏仁﹐小便不利加牛膝﹐汗多加白芍﹐有汗減升麻﹑加白芍﹐口漧加葛根﹑五味。病久熱不退﹐气短促者﹐保元加桂﹑附﹐煩躁加歸﹑芍﹑麥冬﹑五味。若脈大﹐一熱一寒﹐日日不退﹐六味湯加麥冬﹑桂枝。大便閉結﹐內無大糞﹐不思登圊﹐切不可下﹐不求食﹐不腹飽﹐七八日便閉﹐亦常事耳。大便去而不去﹐气虛也﹐了而不了﹐血虛也。總宜益气湯﹐以白術﹑當歸消息盈虛之。凡內傷證﹐若服竹葉石膏湯﹐須防失血﹐過二十一日必反﹔服黃柏等藥﹐須防嘔吐﹑瀉內傷益气湯證﹐上焦兩脇有病﹐俱是風熱郁火﹐必加疏風散火之藥﹐不宜姜﹑桂。惟下焦﹑中焦有病﹐姜﹑桂可以重用。病證多端﹐但屬內傷﹐有似十二經皆病者﹐俱宜從脾胃上調理﹐以脾胃乃諸經之本也。內傷證﹐表熱已解而濕熱畱於上焦者﹐於調理藥內加茯苓﹑半夏淸痰理濕﹔濕熱畱於中焦者﹐加木香﹑砂仁導濕實脾。似傷風﹐乃內傷不足之證﹐飲食勞役所傷﹐亦惡風自汗﹐若在溫暖處則不惡矣﹐與傷風自汗頗同。如居露地中﹐遇大風不惡﹐惟窗隙小風反惡之﹐風不盡惡﹐與傷風不同。內傷鼻流淸涕﹐頭痛﹐自汗﹐間有气少不足以息﹐語則气短怯弱﹐妨食﹐或食不可下﹐或不欲食﹐腹中不和﹐口不知谷味﹐小便黃赤﹐大便常難﹐或澀或結﹐或色黃如糜﹐或溏白色﹐心下痞﹐胸中閉塞如刀刺痛﹐有時胃脘當心而痛﹐兩脇痛。相火上行﹐亂於胸中﹐熱傷元气﹐气粗息喘﹐四肢不收﹐無气以動﹐懶倦嗜臥﹐外感俱無此證﹐故易爲辧也﹐宜用補中益气湯。蓋飲食勞倦﹐則心火乘其土位﹐肺先受害﹐不能管攝一身﹐營衛無潤澤之資﹐故本方黃最重﹐人參﹑甘艸次之。脾胃一虛﹐肺气先傷﹐重用黃以益皮毛﹐不令自汗﹐上喘气短﹐損其元气﹐故用人參以補之。因心火乘脾﹐故用甘艸以瀉之﹐所謂急者緩之也。白術除胃中熱﹐胃中淸气下陷﹐用升﹑柴以提之。气亂於胸中﹐淸濁相干﹐用陳皮以理之。陰火傷其生血之气﹐致營血虧而火熾﹐血中伏火﹐日夜煎熬﹐心與包絡血減火盛﹐心亂而煩﹐用當歸以和之﹐稍加黃柏以救腎水﹐且以瀉陰中伏火也。如煩不止﹐加生地黃以補腎。水旺而火自平﹐如寒熱﹐六腑之陰虛於外也﹔二便自利﹐五臟之陽虛於內也。凡人素有病﹐若勞碌動作﹐反覺精神彊健﹐此乃陰火沸騰﹐扶助於內﹐不知乃元气之不足也。故一靜養﹐則陰火退而陽復﹐反覺神倦气弱矣。然而陽復內傷有向愈之機﹐陽復而愈﹐諸病皆然也。內傷病久﹐必轉病﹐而後陽气活動。脈弦者﹐轉瘧方愈﹔脈緩者﹐轉痢方愈﹔肺气不足傷風咳嗽方愈。蓋轉瘧是少陽陽气通也﹐轉痢是陽明陽气通也﹐轉傷風咳嗽是太陽陽气通也內傷胸滿而喘﹐是陽气下陷﹐陰火上升﹐熱傷元气﹐脾气不足也。若作有餘之火﹐用桑皮等藥瀉之﹐是益虛其肺气矣。凡似傷風咳嗽之證﹐乃因肺虛不能外衛皮毛所致者﹐宜用溫肺湯以固肺爲主。若用寒涼﹐則肺气益虛﹐不能生腎﹐腎水枯則相火旺﹐相火旺則骨髓蒸漧﹐勞瘵所由作也。勞瘵不作瀉者﹐陰血骨髓皆枯也﹔善食者﹐胃中火盛殺谷也。內傷發熱﹐是虛陽上浮﹐下寒而上熱﹐內寒而外熱﹐其熱是假也。蓋肝﹑脾﹑腎三陰在下﹐三陰中有三陽﹐若陽气虛﹐陰气勝﹐則三陽上逆﹐三陰獨滯於下﹐太陰無陽明之陽﹐少陰無太陽之陽﹐厥陰無少陽之陽﹐陽浮於上﹐身熱所由發也。﹝王胥山曰∶太陰﹐脾也﹔陽明﹐胃也﹔脾與胃相因爲表裏也。少陰﹐腎也﹔太陽﹐膀胱也﹔腎與膀胱相因爲表裏也。厥陰﹐肝也﹔少陽﹐膽也﹔肝﹑膽相因爲表裏也。有陰不可無陽﹐有陽不可無陰﹐一陰一陽﹐其相配乃所以相濟﹐此天地之至理也。﹞故用炮姜回陽明於脾﹐肉桂回少陽於肝﹐細辛回太陽於腎﹐三陽下降﹐則火歸原而熱自止﹐故曰溫肺湯﹐乃退熱之聖藥也。內傷之證﹐中气虛也。中气者﹐當臍中空處﹐兩脇中間也。脾气在中气之內﹐與中气相爲根據倚﹐非卽中气也。中气以空爲貴﹐其所以能空者﹐由脾能運轉﹐陽气上升而後中能空也。若脾气下陷﹐塡塞其中﹐則臟腑之根蒂以傷﹐气血往來之道路以窒﹐病自此起矣。脾之所以能升者﹐由胃气升發﹐脾有所稟也。故脾气散精﹐上輸於心﹐心輸於肺﹐肺輸於皮毛﹐輕淸者入於經絡爲營﹐悍者入於皮膚爲衛。故凡飲食入胃﹐全賴脾气運之﹐其精气上行於肺﹐化爲津液﹐肺復降下﹐四布入心﹑入脾﹑入肝爲血﹐入腎爲精﹔其濁者入於臍下之幽門﹑轉於小腸﹐達於大腸﹐會於闌門﹐糟粕出於廣腸。津液沁於膀胱﹐所以淸升濁降﹐生生不息﹐卽壽且康也。倘或飲食傷胃﹐脾無所稟﹐或勞役傷脾﹐不能轉運﹐脾胃之气旣滯於中﹐則金無所借以滋養﹐而不能生水﹐水無所借以相生﹐而不能制火﹐命門之火必過旺矣。命門之火與心包絡﹐一脈相通。命門火旺﹐心火亦旺。胸膈之間無非陰火之熾﹐火乘土位則金失其職﹐火從而克之﹐故气髙而喘者﹐陰气塡塞於肺﹐肺气爲之不利也。身熱而煩者﹐火盛血幹﹐心神無所安養﹐故躁而煩熱也﹐是心肺之气病而著見於外者如此。故或似傷風﹐或似傷寒﹐皆陽气不足之所致也。若認作外感汗之﹐則肺气益虛﹐下之則陽气下陷﹐輕者多重﹐重者多死。故東垣《內外傷辧》曰∶外傷者是爲有餘﹐有餘者宜瀉之﹔內傷者是爲不足﹐不足者宜補之﹐此補中益气湯所由設也。用人參﹑黃﹑白術﹑甘艸﹑當歸以補气血﹐用陳皮以理气滯﹐用柴胡﹑升麻以升淸气﹐淸气升﹐濁气自降﹐元气周流﹐營運不息﹐觀之天地位而萬物育驗案一人內傷﹐身中困倦﹐食後惡心﹐此證全由脾陰不足。脾陰不足﹐則胃陽不升﹐而肝邪來侮扶金之藥﹐則腎不治而自安﹐火不降而自平。蓋金浮則水升﹐木沈則火降也。一人身熱﹐頭患昏暈﹐言語恍惚﹐此上熱也﹔泄瀉﹐自汗﹐臍中痛﹐此下寒也。上實下虛﹐宜溫宜汗﹐五苓散加炮姜﹑吳茱萸少許﹐水煎熱服﹐一劑而愈。一人十三歲﹐喫麵餅後卽洗浴遇驚﹐以致發熱似傷寒。二﹑三日後右脇痛﹐下午潮熱﹑口渴﹐用歸脾湯加梔子飲之。蓋受驚則气散﹐血不歸絡﹐濁气歸心﹐淫精於脈。夫心以生血也﹐如心气散﹐則血不生而火熾﹐脇痛﹐潮熱﹐口渴﹐血虛火熾。歸脾湯益心气﹑養心血﹐所以

卷六

外感

傷風脈浮緩﹐憎寒身熱﹐煩躁不安﹐鼻流淸涕﹐欲語未竟而嗽﹐自汗惡風﹐宜桂枝湯。傷風乃有餘之證﹐頭痛﹐鼻流淸涕﹐常有傳入裏方罷﹐聲啞﹐鼻塞不通﹐能食腹和﹐筋骨疼痛﹐不能搖動﹐頭重著枕非扶不起。

卷六

寒

治傷寒﹐其要只在扶陽。病之所在﹐皆陽之所不至也﹐不知扶陽之義﹐無論汗﹑吐﹑下不能外﹐引而內之﹔春陽初發﹐引而發之﹔秋陽欲入﹐引而入之。陽之所至﹐陰寒自息。如物受陰寒之气而傷萎﹐一遇太陽則復其原矣﹐此爲治傷寒之要法﹐不惟寒證爲然﹐而風淫﹑暑熱亦多類此﹐不過陰盛扶陽﹐陽盛扶陰。扶陽者﹐扶原陽也﹔扶陰者﹐扶眞陰也。眞陰所以配眞陽﹐眞陽亦人之原陽也。後之論陰陽者﹐以火爲陽﹐而不知眞陽非火﹔以水爲陰﹐而不知眞陰非水。蓋一言水火﹐卽系後天有形﹐必有過不及之獘﹐乃是先天一陽眞气耳。純得之則爲仙﹐純失之則爲鬼﹐一有不到卽爲病。故治病必求其本。本者﹐元陽也。經云∶蒼天之气淸靜﹐蒼者無他雜色也﹐純乎陽者也﹔其餘則爲靑﹑黃﹑赤﹑白﹑黑﹐分屬五行而爲後天矣。至於蒼天之气﹐則爲純陽之本﹐扶之可以有生無死﹐此傷寒所以必顧眞陽也。傷寒過二﹑三﹑七日不愈者﹐因气不足也。扶原爲主﹐從脾胃調理﹐庶不枉人性命。

卷六

熱暑燥

傷寒熱病之由﹐火先動於火未動之時﹐水乃虧於水正旺之日。治法以救陰爲主﹐宜淸潤也。汗多﹐禁利小便﹔小便多﹐禁汗。暑病有二∶曰中﹐曰傷。中暑者﹐動而得之﹐因天時亢熱﹐致傷肺气﹐非形體受病也。人參白虎湯主之。傷暑者﹐當暑之時﹐爲房屋陰寒所迫﹐周身陽气不得發越﹐靜而得之﹐非陰證也。﹝王胥山曰∶此證是先已微受暑气於內﹐外又爲陰涼之气所抑而成﹐卽欲所謂寒包暑也。有謂此是直中於寒﹐與暑證有何干涉者﹐其說未免有誤。﹞調中益气湯加附子飲之﹐退後以淸暑益气湯調之。中暑﹐脈沈洪大﹐大渴引飲﹐身熱心煩。傷暑﹐脈沈實﹐身形拘急﹐肢節疼痛﹐心煩﹐肌熱無汗。初病微惡寒﹐可表之。中熱﹑中者﹐暑證也﹐行人勞碌得之。惡熱﹐肌膚大熱﹐大渴引飲﹐汗泄無气以動﹐熱傷肺气﹐白虎湯加生脈散主之。燥熱之病有似熱證﹐胃气不行﹐內無津液而漧涸﹑求湯飲以自救﹐非渴也﹐乃口漧﹐舌𨿽幹而舌根多潤﹐欲飲而飲湯不多﹐脈豁大無力。燥甚者﹐亦鄭聲而不譫語﹐此血枯之證也。宜黃當歸湯主之﹐服白虎湯﹑五苓散則死矣。驗案一人年十七﹐初秋病身熱如火﹐至六日鄭語不止﹐尋衣撮空﹐昏不識人﹐瀉利日三﹑四十次﹐目開不眠。用甘艸四錢﹐歸身三錢﹐麥冬五錢飲之﹐目稍合﹐脈之豁大者稍斂﹐重用生地黃﹑白芍﹑歸身﹑麥冬﹑五味子﹑甘艸﹐然後神淸瀉止﹐調理而愈。此眞象白虎湯之燥病也。其泄瀉者﹐腎燥也。故以生地黃澀之。

卷六

濕

中濕﹐渾身彊直﹐四肢多倦怠不舉﹐法宜疏利小便﹐切不可輕易下之。雨中露天﹐濕衣濕地﹐皆能受濕爲病﹐在肝﹑脾二經﹐大便泄﹐小便赤﹐脈微而緩﹐五

卷六

求汗

有初病而自汗出﹐其後熱甚而反不得汗出者﹐此陽气發泄﹐而陰气不足故也。﹝張東扶曰∶陽气發泄﹐故初病卽有汗﹔陰血不足﹐故熱盛反無汗。﹞宜用芎歸湯一﹑二帖後﹐再加蘇梗一﹑二分﹐則汗出而愈矣。又有寒熱交作﹐汗出熱退﹐少頃又寒﹐此陰陽不和﹐宜小柴胡湯加川芎﹑當歸﹑白芍。蓋余邪未盡﹐則陰陽不和。用人參﹑甘艸﹑半夏以和陽﹔川芎﹑當歸﹑白芍以和陰﹔柴胡﹑茯苓以徹半表半里之熱也。有六脈空大而遲緩﹐裏气已虛﹐身微惡寒﹐而表邪未盡﹐用白術一錢﹐附子三分﹐加桑又有夏秋之交﹐身熱惡寒而脈豁大﹐宜歸湯加桑葉。

卷六

求吐

或寒气﹐或寒飲﹐食畱滯在胸膈之間﹐用理中湯和之﹐托住正气﹐自然得吐。有食在胃中﹐用平胃散﹑二陳湯﹐升其胃气﹐自能吐矣。膈上有痰﹐滿悶壅滯﹐宜吐﹐炒鹽調滚開水吐之。絞腸痧﹐用鹽調滚開水探吐之。夾食停痰﹐木曲而不直﹐平胃﹑二陳消導自吐。痰涎壅塞﹐膽礬三分﹐硼砂二分﹐研末滚水調服吐之。

卷六

求下

久病虛損﹐補中益气湯加蘇梗﹑杏仁﹐或芎歸湯加二陳﹐或六味地黃丸以潤下之。雜病一月﹐飲食少進﹐煩熱不退﹐宜補中益气湯加蘇梗﹑杏仁﹔腹脹加姜﹑桂﹑吳茱萸少許陰之道也。﹝張東扶曰∶五味子惟腎虛津少作渴宜之﹐余當審用。﹞凡病久左脈沈虛﹐右脈洪大﹐大便結燥﹐乃陽陷陰分﹐脾胃受病也。六味丸加人參﹑車前子。又久病而左脈沈虛﹐右脈洪大﹐初時正气虛下陷﹐宜補中湯升之。若下陷旣久﹐陰血漧涸﹐气血俱虛﹐燥火愈熾﹐若升提則頭痛﹑喉痛諸證作矣﹐必宜用地黃丸壯水之主以制陽光。洪大而無力之脈﹐用六味而不加人參﹐火退脈必澀﹔蓋加人參﹐則气下也。此皆求下之道也

卷七

虛損

虛損一證﹐或從上而損下﹐如金衰衛弱﹐而多外感之來﹐則气傷而肺損﹐肺損則不能制木﹐用六味﹑七味﹐則脾益傷而病益重矣﹐當以四君﹑保元加減。或從下而損上﹐如因情欲抑鬱所致﹐則精傷而損腎﹐腎損則木枯而生火﹐此由下而上﹐故有足痿﹑口漧﹑寒熱等證。斯時若遽投四君﹑保元補中﹐則多滯而火起﹐病益增矣。當用六味﹑金匱等方﹐而後以保元﹑白術散調之﹐然白術﹑白茯苓泄陰傷水﹐亦當愼用。凡由上損下﹑由下損上﹐最要一關﹐皆在脾胃。脾胃一傷﹐便不可救﹔脾胃不傷﹐𨿽百病雜出﹐不過陰火爲患。故雜證不必顧﹐久近亦不論﹐生死凶吉﹐只視脾﹑胃二經也。凡虛損之病﹐命門火旺﹐腎水不足﹐陽明化燥火﹐肝气與胃气相聯﹐胃火旺﹐故肝火亦旺﹐木燥土幹﹐心火炎上﹐金無養﹐水無生﹐五火交熾之時﹐若用黃柏﹑知母滋陰降火﹐是猶幹鍋煉紅﹐傾以一杯之水﹐激助火勢﹐立地碎裂矣﹗甚可畏也。若脈帶緩﹐是胃气未絕﹐猶可調理﹐用四君加山藥﹐引入脾經﹐單補脾陰﹐再隨所兼之證而用之﹐俟脾之气旺﹐旺則上能生金﹐金轉能生水﹐水升而火自降矣﹐此合三之治法也。若脈見短數﹑緊數﹑細數者﹐斷不火與元气勢不兩立﹐一勝則一負。蓋元气藏於二腎之中﹐靜則爲水﹐動則化而爲火。腎者﹐肝之母也﹐元气足則肝子以承乎心主﹐神明出焉﹐爲化爲育而生生不息。若房勞辛苦之人﹐七情六欲損傷元气﹐心神失養﹐相火亢烈﹐亢烈之火不能生土﹐則脾土有傷矣。脾傷則金气不足﹐不能平肝木﹐木轉以克土﹐則後天傷﹔金气不足﹐則水無從以生﹐而先天傷﹔二天俱傷﹐則不能轉相滋養﹐五臟失其生成之職﹐相火不期燃而燃矣。水竭無以制之則死﹐其中亦有可救者﹐胃气不絕﹐用藥力以養脾胃﹐生脈散加黃﹐兼滋生之藥佐之﹐或保元湯加減。但見潮熱﹐宜補中益气湯專用﹐火熾宜升陽散火湯發之。若不治其脾﹐則五六相煽﹐不可治矣﹗若虛而不瀉﹐宜血分中補气﹐保元湯加滋降之藥。若作瀉困熱﹐宜气分中補血﹐保元﹑四君加白芍﹑炒松花。如自汗乃陽虛﹐宜加附子。胸中火爍痛如刀割﹐用四聖丸﹐痛愈則止。久瀉傷腎﹐用保元兼四神丸﹔或腹脹﹐和中散合補中益气湯。脈見平和而病不愈﹐藥力未至也﹐不可更換﹔倘脈見細數﹑緊數﹐皆邪脈變異﹐若兼嘔吐﹐不祥之兆也。又口失滋味﹐不思飲食﹐不可看作胃絕﹐是胃有虛火﹐當滋生元陰之气。若用燥藥﹐以火投火而心失其所養﹐則上無以益下﹐下無以奉上﹐五臟空燥﹐反用燥藥﹐不死而何﹖蓋萬物賴脾以生﹐脾气一傷﹐則九竅不通﹐諸病生焉。治病不愈﹐必尋到脾胃之中﹐方無誤也。虛損久病﹐皆是傷脾﹐脾傷則肺先受之﹐肺病則不能管攝一身﹐脾病則四肢不能爲用﹐當養胃气。胃非善食之謂﹐要有生發之气﹐以養萬物生化之原也。養者﹐保元气爲主﹐以溫佐之也。火旺者﹐乃血虛也﹐十全大補湯﹐再隨證加減用之。但前從瘧﹑痢﹑吐瀉而來﹐縱有變證﹐只從脾胃治法﹐保元兼溫脾血藥。𨿽有雜證﹐火旺不必治火﹐有痰不必治痰﹐宜參苓白術散﹐隨證加減。吐加炮姜﹔腰腹痛加益智﹑吳茱萸少許﹐腹中痛脹亦宜﹔噯气加神曲。蓋久病心火爲主﹐火爲養命之原也。又凡病急者緩治﹐攻則離散。書曰∶大毒治病﹐十去二三﹐中毒治病﹐十去其五﹐無毒治病﹐十去八九﹐余以飲食穀味養之也。虛損由內傷而起﹐先因飲食不節﹐勞役所傷﹐房欲所損。病初起與外感相似﹐但外感頭痛﹑發熱﹑惡寒﹐其脈浮緊有力﹐治宜汗解﹔從表入裏﹐脈洪大﹐大便燥﹐治宜通利之。內傷亦頭痛﹐痛而不盛﹐發熱惡寒﹐其脈緊數無力﹐宜補中益气湯加羌活﹑防風。不表之表﹐若表之太過﹐汗至頸而還﹐一日一次﹐似瘧又似痢﹐若作瘧﹑痢治之﹐發熱更加﹐有似傷寒矣。但傷寒脈洪大有力﹐內傷脈豁大似洪而無力。若用淸涼汗下﹐大傷脾胃﹐必致肺臟亦虧﹐又增咳嗽﹑吐痰﹑吐血等證﹔又作陰虛火動治之﹐則脾胃更傷。雜證多端﹐潮熱似瘧﹐皆因脾火盛脾陰不足﹐血枯之證﹐滋陰不宜﹐救陰可也﹐陰從陽生﹐陽從陰長。用人參﹑白術﹑蓮宜。﹞汗多加黃﹐惡寒加肉桂。﹝吐血者不宜。﹞若泄瀉而諸藥不效。胃虛難以受藥﹐用陳臘肉骨灰﹑鍋心飯焦各三錢﹐炒松花一錢﹐米糊丸﹐人參看輕重虛實﹐用以煎湯﹐送下六﹑七十丸。此法治人多效。驗案一女人吐血發熱﹐熱甚而喘﹐用生脈散熱更甚﹐脈或大﹐或小﹐或浮﹐或數﹐或弦﹐或澀﹐變易不常﹐知其脾陰虛而脈失信也。脈者﹐血之府﹐脾統血﹐血枯故變易不常耳。用保元湯加五味子﹑山藥﹑杞子﹐白茯苓﹐人參重用至五錢﹐二帖而效﹐二十帖而愈。

卷七

勞傷

勞病有似虛損﹐然虛損起於脾﹐勞病起於腎。虛損蒸蒸發熱﹐自汗﹐其熱按皮膚間卽甚熱﹐不能飲食而肥﹐脈豁大﹐重按無力不淸﹔勞病骨蒸﹐按皮膚不熱﹐按至筋骨乃熱﹐食多而瘦﹐脈緊數。虛損潮熱多起於內傷﹐宜補中益气湯﹑十全大補湯﹑四君子湯﹑八珍湯﹑參苓白術散﹑理中湯之類﹐丸藥亦以此等方調理﹐大忌補陰藥﹐故虛損而轉泄瀉﹐脈短數者不治矣﹔勞病陰虛火動﹐多起於傷風﹐有似瘧狀﹐宜六味湯﹑八珍湯加黃柏﹑知母﹐痰嗽加麥冬﹑天冬﹑貝母﹑紫菀﹐隨證加減﹐切忌香燥藥﹐故勞病陰虛火動而轉喉痛﹐脈細數者不治矣。見證各異﹐治法迥別。勞病定無泄瀉﹑多汗之證﹐必身熱﹑便燥﹑口漧﹐四物湯加黃柏﹑知母﹐以退骨蒸勞熱。陰虛火動﹐然亦不得已用之﹐如久服﹐多患泄瀉﹑喘促而亡。陰虛火動﹐生地﹑丹皮﹑便制黃柏﹑杞子﹑五味子﹑牛膝﹑白茯苓﹐可煎可丸。勞證退熱﹐靑蒿十斤﹐取自然汁﹐熬一分﹐加豬膽汁七分﹐熬膏﹐入甘艸末爲丸﹐米飲虛勞欲火﹐梨汁一斤﹐胡桃肉一斤﹐研﹐牙茶五兩﹐生地六錢﹐當歸末六錢﹐熬至滴水成珠﹐入雞子淸一枚﹐盛瓷器內﹐封口勿令出气﹐冷水浸去火毒﹐每日淸晨服一匙。勞證臟腑虛損﹐身體消瘦潮熱﹐建中湯大能生气血﹑退虛熱。前胡細辛當歸白芍人參橘紅桂心麥冬黃白茯苓炙甘艸﹝各一錢﹞半夏﹝七分﹞生薑﹝三片﹞大棗﹝二枚﹞不拘時服。地仙散治骨蒸肌熱﹐虛勞煩躁。地骨皮防風﹝各一兩﹞薄荷﹝一錢五分﹞甘艸﹝二錢五分﹞爲細末﹐食前生薑﹑竹葉湯﹐服三錢。參散治咳嗽吐痰﹐聲啞﹐潮熱盜汗。人參柴胡五味子杏仁防風羌活款冬花桑皮﹝各五分﹞白茯苓黃紫菀歸身川芎半夏貝母枳殼秦艽桔梗甘艸﹝各八分﹞鱉甲﹝三錢﹞生薑大棗水煎服阿膠丸治勞證﹐咳血吐血。阿膠生地黃白茯苓側柏山藥蘇葉﹝各一兩﹞柏子仁麥冬人參防風﹝各蜜丸彈子大﹐每服一丸﹐食後細嚼﹐煎蘇梗湯下。淸骨散治男女五心煩熱﹐欲成勞證。柴胡生地黃熟地黃人參赤茯苓防風秦艽薄荷胡黃連水煎。麥冬湯治心中煩熱﹐惟欲露體﹐以衣被覆之卽悶﹐驚悸心怯﹐面無顏色﹐忘前失後﹐婦人患血風气者多成此證﹐乃是心蒸之狀。靑蒿﹝一小握﹞蔥白﹝一寸長﹐七根﹞藍葉﹝七片﹞苦楝根﹝七寸﹞童便一升半煎取一半﹐去渣﹐入安息香﹑蘇合香﹑阿膠各一錢﹐朱砂﹑雄黃﹑雷丸﹑枯礬﹑硫黃各五分﹐檳榔末一錢五分﹐麝香五分。五更初空心進一服﹐五更五點進一服。午時前後取出﹐淨桶盛﹐急入油銚內煮﹐仍傾蓋虫罐內﹐紮口埋之深山。五枝散取傳屍勞虫。桃枝李枝梅枝桑枝橊枝﹝各三寸長﹐七莖取末﹞通艸穿山甲全蠍﹝炒各一兩﹞沈香﹝八錢五分﹞木香檳榔燈艸﹝各五錢﹞紅花﹝二錢五分﹞甘艸煎膠爲丸﹐每服三四十丸﹐空心溫酒下。加減黃建中湯治男﹑婦五勞七傷﹐骨蒸。黃﹝一兩二錢﹞秦艽防風北柴胡歸身白芍藥熟地黃地骨皮肉豆蔻﹝煨﹞炙甘艸砂仁檳榔﹝各五錢﹞豬苓﹝四錢﹞桔梗白茯苓白術﹝各三錢﹞人參﹝一錢爲粗末﹐每服三錢﹐水一盅﹐煎七分﹐不拘時服。老人﹐黃加重一兩。再仙丹治勞證﹐黃瘦虛損﹐諸藥不效者。大小茴香﹝鹽水炒﹐各二兩﹞麥冬茯神地骨皮防風﹝各二兩﹞遠志人參龍齒羚羊角炙甘艸石膏﹝各三兩﹞紫石英﹝一兩﹞咀片﹐每三錢﹐棗一枚﹐水一盅半﹐煎七分﹐食前溫服﹐未差再服﹐以差爲度。甚益心力﹐曾經吐血﹐服之有效。桑椹膏治骨蒸。桑椹不拘多少﹐取汁入蒼術內共熬﹐去蒼術渣成膏。如腎气虛加枸杞子四兩研末﹐肺虛加人參末一兩。驗案一人無大病﹐但舉體不通泰﹐六脈弦滯。曰∶此從心之郁熱不通﹐又兼力勞﹑色勞故也。心郁則神失﹐力勞則气傷﹐色勞則精害﹔神失則火去﹐气傷則多滯﹐淸害則水衰。若不能多藥﹐先以橘紅﹑麥冬服幾日﹐再加五味子服之。再將大體常思則心不郁﹐將小力運動則气滯通﹐遠色凝神則精自足﹐如此不但卻病﹐且可長生。一人病勞半年﹐虛而欲脫﹐此證參不可無﹐亦不可驟用。蓋虛極而力不能勝也﹐只好用五味劑﹐不得頓服﹐須徐徐呷下﹐俟神气稍安始可加參。

卷七

陰虛

語云∶陰常不足﹐陽常有餘。故人生受病﹐若先起於七情﹐內傷元气﹐而後及於血气﹐此從內而及外﹐陰病十居八九﹐陽病十居一二。若因外感先傷气血﹐而後及於內者﹐則陽證多而陰證少矣。經云∶男子十六而精通。此常度也。有未至其期﹐而以人爲彊通其精者﹐則四體之內﹐陰气有不滿之處﹐異日多有難狀之證。有身體常常惡寒者﹐蓋腎藏精而屬水﹐水涸不能制火﹐則火燔灼其陰﹐以致陰虛火動而惡寒﹐非眞惡寒也。蓋火極似水﹐故身中悃懶﹐覺乎灑淅有似惡寒之狀﹐但日夜無度﹐靜而或作﹐動而益覺其虛﹐若神思少息﹐略得一靜﹐火卽潛伏﹐遇暖而寒卽解矣。若動作時發熱﹐靜時卽止﹐止時手足心如火烙﹐或面赤﹑耳鳴﹑咽痛﹐斑疹隨出隨沒﹐或胸前﹑兩足內忽然作熱﹐有如電狀﹐來無常度﹐去亦無定﹐口鼻出入气息時有焦腐之气﹐寤寐不安而呻吟﹐唇紅舌焦而燥黑﹐足心似炙﹐气從臍下入腹﹐或唇舌﹑小腹﹑兩脇如火烙﹐或腰痛如折﹐骨痿不能起牀﹐徧體疼痛﹐舌本彊而不能言﹐此少陰之脈系舌本故也。或耳鳴如波濤﹑蟬鳴﹑鵲噪﹑琴瑟之聲﹐或耳閉不能聽﹐至夜多夢﹐睡時驚駭不寧﹐魂飛魄蕩﹐喜暗惡明而怕見人﹐或妄見鼠竄蛇行﹑孩童前後相戲﹐自覺手足脫落﹐或頭玲珠墮下﹐或見有人同伴同眠﹐或鬢髮顯然如有人揪扯﹐各樣異患不一﹐總皆腎虛陰不足﹐火動變見之故也。此不可妄爲痰火﹐遽用燥烈苦寒之藥﹐亦不可執丹溪之法﹐一例以四物湯加知﹑柏之類治之。夫知﹑柏﹑芩﹑連﹐泄有餘之火﹐用之得當﹐則能祛邪﹐而元气自復﹐故有裨益﹔若眞元不足﹐而亦以此用之﹐反瀉天眞﹐以致大便泄瀉﹐飲食少進﹐胃气虛而肌肉削﹐往往致死﹐不可勝計。又不可執陽旺能生陰之說﹐治以補中。初用一﹑二帖﹐略以爲中病﹐久泥於此﹐豈不謬哉﹗若房勞傷腎﹐只宜補水益元湯加減﹐而諸證悉愈。或有津液之陰不足而火動﹐發熱惡寒﹔又有精髓之陰不足而火動﹐則口漧舌燥﹔又有營血之陰不足而火動﹐遣精夢泄。《內經》言天气不足﹐地气乘之﹔地气不足﹐天气乘之。晝劇則陽不足﹐夜劇則陰不足。又有營血衰少﹐感冒風寒﹐邪入陰分﹐午夜發熱﹐宜四物加降火淸熱之味則愈。或大怒傷肝而內動風熱﹐致气血錯亂﹐畱滯陰分發熱者﹐宜疏肝補陰淸熱則愈。有因飲食驚恐與食相挾﹐致傷陰气﹐畱滯於陰分而爲患者﹐此陰分受傷﹐至夜發熱﹐而似乎陰虛火動﹐其證不同﹐必須窮本求源﹐庶幾醫無謬妄﹐而病無橫夭。經云∶陽火易救﹐陰火難扶﹐若眞陰虛弱﹐藥非百劑﹐功非歲月﹐何能全愈﹖其他外來有餘之邪及過餐炙膏粱濃味﹐以致病熱爲患者﹐非惟黃芩﹑黃連﹑知母﹑石膏之類可用﹐卽硝﹑黃亦罔顧矣。𨿽然亦可用之於壯盛﹐若元气衰弱﹐當先補元气﹐而後祛邪﹐如邪盛﹐又當攻補兼施﹐量其虛實而施補水益元湯熟地﹝四錢﹞生地麥冬當歸﹝各二錢﹞白芍甘艸﹝各一錢﹞五味﹝二十粒﹞大棗﹝三枚﹞熟地大補五臟之陰﹐安神志﹐健精脈而塡骨髓﹐故用爲君﹔生地能滋陽退熱﹐有益精壯神之四味大補元陰之聖藥也。麥冬淸心除煩退熱﹐同五味補元精而止渴﹐保金益水﹐勿使火邪傷肺。若火炎傷金而喘嗽者﹐五味又當愼用。甘艸泄心火﹐心藏神﹐能降神中之火也。若怔忡恍惚﹐夜臥不安﹐加棗仁三錢﹐茯神一錢。若元陰虛甚﹐加熟地三錢或五錢﹐一枚者佳。若火動而燥熱﹐加細辛一﹑二分﹐甘艸一錢﹐生地一錢﹐童便半杯。若咳嗽減去五味﹐加天冬﹑麥冬﹐百合﹑黃柏﹑桔梗。若火乘心包絡﹐胸中痞悶﹐倍用熟地﹑甘艸。若燥渴倍用麥冬﹑五味﹑熟地。若胸中有痰不舒﹐減熟地﹐去五味﹐加栝蔞﹑貝母﹑薑汁﹑竹瀝。若坐臥不安﹐加百合﹑甘艸。若火動腹痛﹑腸鳴﹐去五味﹐加白芍﹑甘艸。若精神短少﹐加熟地﹑棗仁。若驚惕心跳﹐肢體酸疼﹐加當歸﹑地黃﹑棗仁﹑甘艸﹑茯苓。若腰疼骨酸﹐加杜仲﹑補骨脂﹑生地黃。若火動飲食易消﹐加元參﹑細辛﹑白芍﹑童便。若肺募間連背心﹐熱如杯火﹐往來無常﹐加元參﹑桔梗。若熱從睪丸而起﹐肝火也﹐加柴胡以達之。若元陽不足﹐加人參﹑黃﹐厥加附子。若火乘陽精之分﹐夢遺加山藥﹑山萸肉﹑枸杞子﹑細辛﹑蓮花蕊﹐兼用六仙丹﹔如稟气壯盛﹐可用知母者﹐酌而加之﹐使火邪無犯元陽∶如尿後沸滴﹐二仙丹加龍骨﹑蓮蕊。若虛火遊行無定﹐斑疹出沒不時﹐徧發紅熱﹐加元參﹑生地﹐壯水之主以制陽光﹐去五味子。若灑淅似乎惡寒﹐並加生甘艸﹑童便﹐切不可用諸寒劑﹐只補其陰﹐則火降若手少陰心經﹐素稟原弱﹐日間勞心傷神﹐夜或房欲損精﹐精气怯而不能養神﹐以致火乘心經﹐患手心尾尻火熱﹐或往或來﹐心跳不靜﹐睡臥不安﹐驚懼不寧﹐睡至子時則醒﹐至天明反倦臥﹐舌心焦燥﹐兩手小指有時忽熱如電﹐時有時無﹐口鼻出入呼吸惟覺蒸蒸熱﹐漧燥若渴﹐無焦腐之气﹑呻吟之聲﹐但筋骨蒸熱無遊行之狀﹐與足少陰證稍異﹐宜滋陰補心湯。熟地﹝三錢﹞當歸官桂麥冬生地杏仁﹝各一錢﹞白芍﹝二錢五分﹞甘艸茯神﹝各一錢﹞小麥﹝一撮﹞大棗﹝三枚﹞若足厥陰肝﹐患火眼霎時腫起﹐或足大趾頭循足跗內去內踝一寸﹐入腹近臍兩旁﹐至左熟地生地當歸﹝各一錢﹞白芍﹝一錢五分﹞甘艸﹝一錢﹞柴胡元參﹝各八分﹞足太陰脾病﹐有因思慮過度以致傷神﹐或因飲食不節而傷脾﹐或因鬱怒不節而傷肝﹐肝木淩覺手足脫落﹐眼見虛形﹐或喜食易饑﹐或食入反脹﹐並宜益陰滋補。𨿽有火動﹐不可用苦寒﹐宜於補陰藥中加炮姜以反佐之﹔或面色焦黃﹐肌肉不澤﹐神困意懶﹐痰有紅筋﹐並宜養陰白茯苓茯神甘艸白芍生地﹝各一錢﹞山藥歸身﹝各一錢半﹞熟地﹝三錢﹞大手太陰肺病﹐有因悲哀傷肺﹐患背心前胸肺募間熱﹐咳嗽咽痛﹐咯血﹐惡寒﹐手大拇指循白肉際間上肩背﹐至胸前如火烙﹐宜百合固金湯。熟地生地歸身﹝各三錢﹞白芍甘艸﹝各一錢﹞桔梗元參﹝各八分﹞貝母麥冬百合﹝各半錢﹞如咳嗽﹐初一二服加五味子﹝二十粒。﹞若人入房﹑勞心太過﹐患經月不寐﹐夢寐不寧﹐須澄慮內觀﹐藥用補水寧神。或補陰而反夢而火愈熾﹐此神思火動而眞水不足故也﹐當救眞水﹐其火自降。經云∶寒之不寒﹐是無水也﹐治以元參甘艸湯﹐淸其神火﹐俟火熱稍緩﹐仍以壯水益元湯主之。若耳閉咳唾呻吟﹐肌骸骨痿腰折﹐並以補元益陰湯佐桂以從。若因風濕痰火與气逆血滯之類﹐而後骨痿腰折﹐不在補元益陰湯熟地﹝三錢﹞當歸生地棗仁﹝各二錢﹞白芍甘艸茯神﹝各一錢﹞麥冬﹝一錢五元參甘艸湯生地歸身元參白芍甘艸﹝各一錢﹞麥冬﹝二錢﹞若邪陷陰分﹐骨蒸咳嗽﹐煩熱﹐夜作而旦愈﹐先用逍遙散三﹑四帖﹐後用生料四物湯加升麻﹑柴胡﹑漧葛﹑防風﹑茯苓﹑甘艸之類以提之﹐切不可作陰虛治。若素患血少﹐而陰血中之陰不足﹐不能生化﹐以四仙湯時時服之。有火重加甘艸﹐或滋生地熟地杏仁﹝各三錢﹞歸身﹝三錢﹞甘艸﹝一錢﹞若元陰衰亦有汗﹐火乘陰位﹐精被燻蒸而出﹐猶炙竹而有油﹐切不可用參﹑術﹑﹑桂以斂黃湯。若元陰衰弱﹐火乘營血﹐爲漏崩﹑便血﹑溺血﹐宜補中加醋炒地楡﹑續斷﹑阿膠之屬以澀之﹔如不止﹐再加升麻﹑柴胡﹑防風以提之﹐崩漏證﹐熱則流通﹐虛則下注﹐故熱當淸﹐用生料四物加梔﹑柏﹑知母﹑芩﹑連﹔虛則宜補﹐用﹑歸﹑參﹑術加澀血之藥﹐不已﹐加升麻﹑附子以托之﹔如气血兩虛﹐用八珍湯加醋炒樗皮﹑陳棕灰以止之。如六淫七情所傷若人有眼角出血﹐槐花炒焦煎服﹔若有舌根出血者﹐用辰砂一錢﹐竈心土二錢﹐鴨子淸若有齒縫出血﹐此傷血脈也。如下唇中齒出血﹐此傷腎也﹐宜滋補藥中加生甘艸﹑丹皮﹑童﹑膏之類﹔稟气壯者﹐可以承气湯下之。因風熱乘胃者﹐亦以四物加荊﹑防﹑升﹑芷﹑芩﹑若臍中出血﹐火逼胃气上不得轉運﹐有失傳度之令﹐故血從胃竅出也。以四仙湯加生甘艸﹑丹皮﹐佐白芷﹐加藕汁﹐柏葉汁﹑茅根汁治之。若七竅中出血者﹐畱淫日久則陰血不得歸經﹐故從毛竅中出﹐須開郁淸气涼血﹐如歸﹑芍﹑烏﹑附﹑木花﹑丹皮之類是也。如元陰虛弱﹐火乘陰分﹐以致血熱沸騰﹐充灌肌膚﹐宜滋陰降火者﹐須看元气虛實﹐加涼血藥以治之。若耳中出血﹐多由鬱怒所傷﹐幹動少陰風熱﹐以致蒸熱沸騰﹐上衝淸道﹐有升無降﹐致耳出血。用生地﹑丹皮﹑甘艸﹑柴胡﹑防風﹑香附﹑靑皮﹑知母﹑黃柏以淸之。若諸失血過多﹐則元陰不能無損﹐宜以生地﹑丹皮﹑甘艸降火之藥﹐加童便治之。若火盛﹐𨿽隆冬多飲寒泉雪水﹐睡臥冷地﹐搖扇取冷﹐亦不能禦。惟有峻補眞陰﹐須用若勞盛風暑﹐患發似瘧﹐醫但知勞而不知有外邪內陷﹐誤用補藥﹐其邪畱滯於血脈之間﹐隨防風輕揚之劑﹐佐參﹑歸﹑芎﹑附之屬以導散之。蓋陰虛脈散無力﹐邪脈彊散有力﹐或弦緩若元陰不足而泄﹐名曰腎泄。水谷不分﹐至而卽去﹐去有常度﹐日夜一次﹐或二次﹐與他泄腎﹐惟宜補陰之劑﹐兼以固眞散﹐其泄自止。如挾陽气不足而泄﹐不可偏執於此。固眞散山藥芡實蓮肉茯苓等分爲末。若元陰受傷而患嘔吐﹐此由木挾相火﹐上乘於脾胃之間也。宜滋補元陰﹐抑肝制火而淸脾﹐嘔吐自止。四物加白芍﹑甘艸﹐佐茯苓﹑靑皮之屬。若人有行房用力過度﹐則汗出於腎。經云∶汗出於腎﹐逢於風則汗藏風腑﹐內不得入於臟腑﹐外不得越於肌表﹐客於玄府﹐發爲腫脹﹐本之於腎﹐名曰風水。宜滋水散風﹐用四物加羌活﹑防風﹑柴胡﹑荊芥﹑防己之屬﹐不可作脾虛濕腫治之。若用參﹑術利水之劑﹐更使若有人暴死﹐良久復蘇﹐往來不時而作﹐此爲心火自焚﹐因勞心驚恐所傷﹐以致眞神气失守其位﹐亦火乘陰分也。可用四仙湯加甘艸﹑童便。大抵無形之火易復﹐有形之水難扶﹐故眞陰不足﹐功非歲月不能﹐杯水焉濟車薪之火﹖然元气不足﹐還須補元﹐如河車可煮食之﹐甚有奇功。如人乳﹑牛乳﹐虛火之人可常服之。如秋石﹐滋陰降火﹐亦妙藥也。一切陰虛證﹐後方可選用。當歸百合湯歸身﹝三錢﹞熟地麥冬﹝各一錢半﹞川芎﹝一錢﹞沙參甘艸香附橘紅﹝各八分﹞桔梗﹝五分﹞小麥﹝一錢﹞大棗﹝三枚﹞滋陰生脈散麥冬﹝五錢﹞生地歸身﹝各三錢﹞甘艸白芍﹝各一錢﹞五味子﹝二十粒﹞補腎丸黃柏﹝酒炒﹞龜板﹝灸﹞牛膝﹝各二兩﹞杜仲﹝一兩﹞五味子﹝五錢﹞漧葛﹝三錢﹞天一丸山藥虎骨杞子﹝各二兩﹞歸身白芍生地麥冬﹝各二兩﹞瑣陽菟絲補骨﹝各五錢﹞牛膝﹝一兩﹞熟地﹝四兩﹞河車﹝一具﹞蜜丸。益水湯生地﹝四錢﹞歸身﹝二錢﹞丹皮﹝八分﹞甘艸百合﹝各一錢﹞童便﹝半杯﹞壯水制陽湯白麻骨﹝二錢﹞沙參麥冬﹝各一錢﹞當歸﹝八分﹐有痰去之﹞牛膝﹝五分﹞元參﹝五分﹞五分﹞澤瀉﹝三分﹞白芍﹝六分﹞仙茅﹝八分﹞秦艽﹝五分﹞若痰盛﹐淸水三杯﹑竹瀝三杯浸﹔若火盛﹐水三杯﹑童便三杯浸﹔若胃弱不能食﹐蓮子煎水冷浸﹔若頭暈﹐水三杯﹑乳三杯浸。眞綠豆皮﹑白麻骨﹐專用此藥﹐不損胃气﹐乃養陰退熱經云∶營出中焦﹐衛出下焦。衛不足益之以辛﹐營不足益之以甘﹐辛甘合脾胃﹐脾胃彊﹐何病之有﹖陰气者﹐靜則神藏﹐躁則消亡﹐飲食甘辛﹐亦養陰之道也。若元陰虛﹐病肉脫者不治。骨瘦如柴﹐大便溲瀉﹐身熱如火者不治。鼻如煙煤﹐唇靑齒紅者不治。九竅出血者不治。咳嗽身熱﹐其脈細數﹐吐衄者不治。脈大﹐大便不實﹐兼咳嗽者不治。鼻如煙煤﹐唇靑齒紅者不治。九竅出血者不治。肌削咳嗽咯血﹐脈洪數﹐喘急喜臥﹐不能轉側﹐面目黧黑者不治。發熱﹐惡冷食﹐煩躁及大便如羊屎者不治。

卷七

潮熱

虛損潮熱﹐升陽散火湯﹐後用大補﹔或日日發潮﹐一寒一熱﹐宜用益气湯﹐重加黃﹑甘艸﹐甘溫除大熱也。或脈細數﹐或脈空大﹐其病將危﹐五服不驗﹐治亦難矣。看病有脾胃證規﹐則原起於脾胃﹐或寒或熱﹐只從脾胃上調理﹐諸證自退。病多潮熱不退﹐初時可用補中益气湯﹐後則不可﹐惟宜熟地丸﹐補納腎气而潮熱自退。久病潮熱﹐气血兩虛﹐用益气湯﹐甘艸生熟重用之﹐發散藥一味不可加﹐調理宜八珍湯﹑十全大補湯﹐或爲丸亦可。凡潮熱自汗﹐血气往來未定﹐六味湯加人參﹑黑姜﹐可服十帖。驗案一人夏時﹐夜則身熱﹐寅卯時卽退﹐大便或溏﹐或如常﹐用參苓白術散。嘈雜加川連少許﹔不嘈雜去連﹐加白芍。蓋此證脾胃中有濕熱﹐夜則身熱者﹐衛气晝行於陽﹐夜行於陰﹐三陰之脈布腹中﹐陽气與濕熱相合﹐故身熱。便溏者﹐濕也﹐發於夏者﹐濕熱之令助本病也。白術散和中利濕﹐加芍補脾陰。一小兒久熱不退﹐一日三次發熱﹐熱後微汗﹐汗後發熱﹐晝夜不息﹐气短促﹐諸藥不效。此久病脾陰虛也。用保元﹑茯苓二帖而愈。

卷七

吐血

血證屬火無二議﹐五臟六腑皆出血之路﹐所以吐者火也﹐至後則虛矣﹗用藥一槪寒涼﹐則胃气漸損﹐生發之气漸衰﹐血以气爲主﹐血無气養﹐血不歸絡﹐累發之而累寒之﹐自然成陰虛火動之證。脾﹑肺二絡有損﹐咳嗽﹑喘促﹑泄瀉﹐理必然也。血熱火動﹐滋陰可愈﹔血熱火越﹐滋陰求愈則不能矣。不見天之大雨﹐是滋陰也﹐反擊動其火﹐艸木皆焚﹐滋陰補陰﹐何以別之﹗四物湯治血之有餘﹐不治血之不足。若論不足﹐男女之血皆不足也。血虛則無气﹐血虛發熱﹐气虛生寒﹐血後寒熱往來﹐是气血兩虛﹐宜用東垣甘溫除大熱之法。陰從陽生﹐所以人參﹑黃能補其生化之原也。若見自汗咳嗽﹐乃肺虛也。血脫益气﹐古聖之言﹐𨿽有雜證﹐亦末治之。蓋血藥治血之有餘﹐不治血之不足﹔寒劑治火之有餘﹐不治火之不足。吐血槪用滋陰淸火﹐則胃失生發之气﹐脾肺先絕﹐血從何生﹖必至於死矣﹗失血證﹐皆見芤脈﹐隨其上下以察所出。凡失血者﹐脈貴沈細﹐若脈浮大則難治﹐豁大無力尙可延﹔短數﹑細數﹑緊數﹑豁大有力皆爲不祥。治血初起﹐以苦甘寒藥散火涼血爲君﹐辛涼開郁利气爲臣﹐升淸藥俾復其位爲佐使﹐久則以酸澀止塞其源﹐用甘溫藥收補於後﹐如此未有不愈者。﹝王胥山曰∶治血之要略備矣。﹞凡咳嗽吐血有汗﹐用茯苓補心湯﹐或潮熱咳嗽﹐八珍湯加陳皮﹑貝母﹑五味子﹐以瀉胸中之痰。老痰是熱﹐宜貝母﹑花粉﹔淸痰是虛﹐宜人參﹑白術。吐血之證﹐或七情所傷﹐或咳嗽日久﹐或因傷寒表裏不淸﹐漸傳而至﹐心气耗散﹐不能藏血胸膈飽悶﹐咽嗌不利﹐虛火上炎﹐服三四帖則止﹐發則再服﹐蓋火郁宜發之也。渴甚加麥冬凡病先防胃傷﹐宜六味丸﹑八珍湯加減。寒藥不可﹐熱亦不宜。血怕气滯﹐滯則生發之气反郁而成火。血來鮮紅屬熱﹐淡色屬虛。血色靑淡﹐參湯磨服犀角﹑羚羊角﹐陽气上升﹐其血必能下降﹐倘气不升上﹐血必不復下。可見气有生血之妙﹐血無益气之功也。去左脇下積血﹐烏藥二分﹐枳殼三分﹐磨服﹔脈不短數﹐尙可遷延。吐血血不歸經﹐用炮姜溫暖中气﹐使血歸經。炮姜入脾﹑肺二經﹐脾統血﹐肺主气﹐气行血行也。吐血﹐先血病而後吐瀉者﹐無忘其吐瀉﹐四君子加歸﹑芍之類﹔先吐瀉而後血病者﹐無忘其血病﹐四君子加山梔﹑川連之類。吐血宜行血﹑涼血﹑和血﹑補血﹐茯苓補心湯﹑六味湯﹐或四物湯加炮姜﹐八珍湯加陳皮﹑貝母﹑麥冬﹑五味子。血病必從血治﹐此爲正法。吐血久而不愈者﹐腎虛不納气故也﹔雜病久而不愈者﹐脾虛不能統血故也。故血病宜求之腎。雜病宜求之脾。吐血因陽勝陰虛﹐故血不得下行﹐乘炎上之勢而出。大法補陰抑火﹐使復其位。山梔只淸胃脘之血﹐桃仁承气治气壅火塞而吐紫血者﹐然非治血之正法也。先吐血後見痰嗽﹐皆是陰虛火動﹐气不得下降也﹔先痰嗽後見紅者﹐是痰積熱壅﹐火炎吐血也。以炮薑末﹑童便調服﹐或天一丸﹐蓋壯水之主﹐以制陽光也。天一丸黃柏知母﹝俱童便炒﹞生地丹皮杞子五味子牛膝茯苓蜜丸。血證藥味各有專司。川芎血中气藥﹐性味辛散﹐通肝經而行血滯於气也﹔地黃血中血藥﹐通腎經﹐性味甘寒﹐能滋眞陰﹔當歸分三治﹐性味辛溫﹐全用活血﹐血各歸經﹔白芍陰分藥也﹐通脾經﹐性味酸寒﹐能涼血﹐治血虛腹痛也﹔人參補血虛﹐陽旺則生陰血也。輔佐之屬﹐若桃仁﹑紅花﹑蘇木﹑血竭﹑丹皮﹐血滯所宜﹔蒲黃﹑阿膠﹑地楡﹑百艸霜﹑棕灰﹐血崩所宜﹔乳香﹑沒藥﹑五靈脂﹐血痛所宜﹔蓯蓉﹑瑣陽﹑牛膝﹑杞子﹑益母艸﹑夏枯艸﹑龜板﹐血虛所宜﹔乳酪血液之物﹐血燥所宜﹔炮姜﹑肉桂﹐血寒所宜﹔生地﹑苦參﹐血熱所宜。此驗案石埭陳友﹐年三十五歲﹐性嗜酒色﹐忽患吐血﹐一日三五次﹐不思飲食﹐每日只喫粥一碗﹐滚酒能飲數杯﹐次日淸晨再喫粥﹐前粥盡行吐出﹐吐後反腹脹﹐時時作酸割痛﹐晝夜不眠﹐喫滚酒數杯略好﹐來日亦如此﹐近七月矣﹐醫人俱言不可治﹐並無論及積血者。予診之﹐六脈虛數﹐此證吐後宜寬反脹﹐喫滚酒略可﹐此積血之證也。蓋酒是邪陽﹐色亦邪陽﹐邪陽勝則正陽衰﹐又兼怒气傷肝﹐肝不納血﹐思慮傷脾﹐脾不統血﹐中气受傷﹐血不歸絡﹐積血中焦無疑。宜吐宜利﹐但脾胃大虛﹐不使陽气升發﹐陰寒何由而消﹖先用六君湯﹐白術﹑蒼術制之﹐加丁香溫胃﹐艸蔻治中脘痛﹐三十餘帖﹐再用良姜一兩﹐百年陳壁土四兩同煮﹐待土化切片﹐陳皮去白﹐艸蔻﹑人參﹑白術﹑茯苓﹑甘艸﹑胡椒﹑丁香各五錢﹐細辛四錢﹐共末﹐空心淸鹽酒送下二錢﹐此藥功在扶陽﹐積血陰寒凝結﹐得陽旺而陰自化。服藥後血從下行者吉﹐如血從上吐﹐約六﹑七碗﹐胸中悶亂﹐手足逆冷﹐不醒人事。急煎人參五錢﹐炮姜八分﹐服之遂靜。定後胸中悶亂﹐臍下火起而昏。用茯苓補心湯一帖而安﹐又用六味加人參﹑一人咳嗽吐血﹐用人參﹑花粉爲末﹐蜜水調服而愈。一女白帶﹑吐血﹐子午潮熱﹐口漧脈弦﹐此肝木大旺﹐脾之眞元被木所奪也。淸肺則木平﹐補脾則中气固﹐六味加人參﹑炮姜而愈。一人痰中見血﹐脈大有力﹐肺部更甚﹐此證肺失下降之令也。肺不降者﹐中宮爲濁气鬱結﹐

卷七

尿血

尿血者﹐精不通行而成血﹐血不歸經而入便﹐然其原在腎气衰而火旺﹐治當淸腎。淸腎之法﹐補脾益肺以生水則火自平﹐而精血各歸其所矣。用四君加木通﹑香附﹐則气理而精旺矣。尿血久不愈﹐陽陷於陰者﹐補中益气湯。驗案一人尿血﹐此脾陰不足也﹐用熟地以補其陰﹐陰不足則肝木乘脾而土弱﹔用甘艸﹑白芍瀉土中之木﹐棗仁﹑遠志扶土之母﹔以通其升降之道﹐不爲邪气所郁﹔用麥冬﹑天冬以淸肺﹐蓋肺能降﹐脾自能升也。若陳﹑半﹑術﹑苓香燥之味﹐有礙乎陰﹐不宜。

卷七

衄血

鼻血﹐陽明熱證也。陽明經挾鼻﹐熱甚故血上行也。治宜淸之。鼻血湧出﹐諸藥不止﹐生地﹑薄荷﹑藕節﹑柏葉﹑茅根各一錢﹐生薑五錢﹐搗汁一碗﹐磨京墨服。血來盈盆色淡者﹐此藥不效﹐須用大附子便制五錢﹐水煎一盅﹐加薑汁半杯﹑童便一衄血﹐安神丸二﹑三次不止﹐用沈香末二錢﹑山梔末五錢酒服。衄血不止﹐用驢屎燒存性﹐研末吹鼻立止。太陽傷寒﹐血出於鼻者﹐蓋太陽主表﹐肺主皮毛﹐亦屬表﹐鼻爲肺竅﹐表气熱甚﹐故其於表之竅。寒涼瀉火之有餘﹐不能瀉火之不足﹐若五臟無病﹐只腎虛火動﹐應用寒涼﹐滋陰降火﹔若脾虛下陷﹐陰火上升﹐復用寒涼﹐則無根之火愈熾﹐而喉痛咽啞之病作矣﹐危亡其能免乎﹖

卷七

腸風

腸風泄瀉﹐血出於脾﹐濃朴丸。心火乘脾﹐血出於心﹐歸脾湯。因酒濕熱﹐黃芩湯加川黃連丸。內傷勞碌﹐補中益气湯加地楡。陰結下血﹐漸漸至多﹐腹痛不已﹐地楡湯。久風入中﹐秦艽丸。久患腸風﹐十全大補湯。眞腸風﹐風入中而化火也﹐地楡﹑槐花對証之藥。腸風下血不止﹐白芷﹑烏梅二味煎服﹐以肝藏血﹐脾統血也。濃朴丸濃朴生薑﹝各四兩同搗﹐炒焦黃色﹞白術神曲麥芽﹝各一兩﹞共末米糊丸﹐空心米湯下百丸。兼治五痔下血﹐永不再發。地楡湯地楡﹝四兩﹞砂仁﹝七枚﹐炒﹞甘艸﹝三兩﹐半生半炙﹞共末﹐每服五錢﹐煎服。秦艽丸川芎﹝二兩﹞白芍﹝四兩﹞歸身﹝四兩﹞香附﹝四兩醋炒﹞秦艽﹝四兩﹞槐花﹝四兩﹐炒﹞蜜丸服。驗案一人患腸風﹐下血不止﹐頭目眩暈﹐三﹑四年不愈﹐皆云不治。予診脈﹐左手沈細﹐右手豁大。此因內傷寒涼太過﹐致陽不鼓﹐故左脈沈細﹔血不歸絡﹐火浮於中﹐故右脈豁大。用補中益气湯十帖﹐再用荊芥四兩﹑川烏一兩﹐醋麵糊丸﹐空心服愈。一婦年四十八﹐八月患痢﹐所服淸涼消導﹐以致脾胃受傷﹐血無所統﹐日下數碗﹐或住一二日﹐遇有所觸﹐卽下不止﹐至十月肌肉漸瘦。欲補血而脾胃寒冷﹐欲引血歸經﹐而血枯待盡。只宜溫養中气﹐陽生陰長﹐用理中湯一二帖﹐後以補中益气湯加防風三分﹑炮姜八分一人大便去血盈盆﹐血來卽暈﹐此飲食勞碌所傷。血脫補气﹐用人參﹑炮姜﹑黃各一錢﹑甘艸七分﹐腹脹加白芍﹐水煎服。後用補中益气湯調之。

卷七

中風

中風得之大病﹐死多生少。治痰先順气﹐气順痰自利﹔治風先治血﹐血行風自滅。中髒者難治﹐中腑者易治﹐脈俱來而緩﹐口開遺尿﹐手撒發直﹐目弔喉鼾﹐肉脫頭竄﹐汗出如珠﹐皆難治也。卒然不知人事﹐心𨿽明而口舌不言﹐三四月不死﹐用皂角﹑生半夏末吹鼻待其蘇後﹐或半夏末﹑薑汁灌之﹐卽吐痰涎﹐舌可動搖。大便不通﹐用蜜棗下行﹐其气自生中風元气不足﹐保元加附子爲主﹐血虛加補血藥﹐气虛加補气藥﹐痰甚加消痰藥﹐隨證加減治之﹐或小續命湯亦可。中風大抵自吐者不治﹐遺尿不治﹐脈弦滑洪大者﹐皆難治也。中風後多煩躁﹐是气虛不生血﹐心無血養故耳。

卷七

似中風

似中風之證﹐其類不一。要皆陽气閉塞﹐濁火冒明所致。蓋气行則脈行﹐脈行則五官正﹐气舌邪﹐滯於腎則耳邪﹐滯於肺則鼻邪﹐滯於脾則口邪。故初滯以七气湯之類以理其气﹐後則隨

卷七

半身不遂

半身不遂﹐須分左右﹐俱用十全大補湯。初起必加羌活﹑防風三五帖。在左用气中之血藥﹐藥﹐俱以此湯調理﹐丸﹑藥用補中益气湯加減。半身不遂﹐左爲气中之血﹐蓋左關肝木﹐爲升生之气﹐肝木生心火﹐心主血﹐故曰气中之血也。右爲血中之气﹐蓋右關脾土﹐爲生血之原﹐土生肺金﹐肺主气﹐故曰血中之气也。其所以不遂者﹐皆因肝血枯而生風動火也﹐宜養

卷七

痛風

上體風痛﹐保元﹑四物加涼血疏風藥﹔下體痛﹐保元﹑四物加牛膝﹑木瓜﹑黃柏﹐或山藥﹑仁屬虛﹐小續命湯加減。晚蠶沙去上焦風熱﹐左在皆宜用。痛風俱屬於火﹐風淫作痛﹐風痰作腫﹐風寒作滯﹐風濕痛證。古人用獨活寄生湯﹐今人當用羌活續斷湯。蓋桑寄生﹑川獨活﹐乃去風勝濕之聖藥也。近時桑寄生﹐采桃﹑梅﹑楡﹑楓上者代用﹐不知寄生不生於桑﹐則性熱﹐傷血損气﹐故另立方曰羌活續斷湯﹐治之亦效。驗案一人歷節風痛﹐用四物湯加薏苡仁﹑秦艽﹑甘艸﹑蠶砂﹐養血榮筋效。

卷七

癘風

風爲百病之長﹐而癘風尢爲內外兩傷。癘風者﹐俗名大麻風﹐乃濕熱塡塞於臟腑之竅﹐故爲病中最難治之證。蓋濕屬脾﹐風屬肝﹐正气衰而脾因肝害﹐風濕日橫而正气日虛﹐欲攻而正壞﹐欲補而邪興﹐惟有鍼法可治。須在初發時﹐或於面﹐或於手足﹐或於麻木處鍼之可平。藥用蘄蛇﹑大楓子﹑川芎﹑當歸之類﹐亦有愈十中之一二。癘風皮肉潰腫﹐濕熱塡於汗孔也。苦參丸主之。苦參丸﹝並治赤白癜風﹞苦參﹝一斤﹞防風荊芥蒼耳子胡麻﹝各八兩﹞川烏白芷﹝各一兩半﹞黑蛇﹝一共爲末﹐酒糊丸﹐茶酒任下之。又方苦參﹝七錢半﹞蒼耳子牛蒡子黃柏﹝酒炒各二兩﹞黃精浮萍﹝各一兩﹞烏蛇﹝一浸酒服。

卷七

鶴膝風

鶴膝風﹐風濕熱結於膝也。熱勝則腫﹐腫甚則肌肉消削而膝如鶴也。痛甚因風﹐宜用後方﹐或獨活寄生湯。主方麻黃甘艸半夏粟殼﹝去筋各二錢﹞桂枝﹝五分﹞白芍防風荊芥﹝各一錢﹞生薑四兩﹐酒二碗煎﹐露一宿再煎﹐溫服﹐出汗爲度。上痛加羌活﹐下痛加牛膝﹑苡仁。獨活寄生湯﹝並主痛風﹞白芍杜仲歸身防風白芷人參細辛桂心熟地牛膝川芎寄生甘艸﹝各一兩﹞獨活﹝三兩﹞薑水煎。

卷七

癜風﹝諸風附﹞

紫白癜風﹐癘風中別一種也。風﹑濕﹑燥﹑火皆有之。胡麻湯﹑四聖丸﹑蒼耳酒皆可選用﹐外用浮萍四兩﹐漢防己五錢﹐煎濃湯洗。胡麻湯﹝並治諸癮疹﹑風毒﹑疥﹞胡麻﹝一兩二錢﹞荊芥苦參﹝各八錢﹞炙甘艸威靈仙﹝各一錢﹞共爲細末﹐每服二錢﹐薄荷湯調下。服藥後頻浴出汗效。四聖丸﹝並主腎風﹞白附子白蒺藜黃羌活﹝等分﹞生用爲末﹐每服二錢﹐空心鹽湯送下。蒼耳酒蒼耳子﹝蒸﹞晚蠶砂﹝炒﹞五加皮﹝蒸﹞大茄根﹝蒸﹐各四兩﹞歸身虎骨﹝炙﹞羌活枸杞子荊芥油松節杜仲﹝薑汁炒﹞牛膝萆防風秦艽﹝各二兩﹞白術黃柏蒼術﹝各一兩﹞木香﹝五錢﹞用酒二壇﹐小袋盛藥﹐浸七日服。﹝按∶此方與史國公藥酒相似﹐多荊芥﹑黃柏﹑蒼術﹑木香﹑五加皮五味。少鱉甲一味。﹞附∶流注風方甘艸節赤芍藥白芷當歸身﹝各一兩﹞蜈蚣﹝五條﹞共爲末﹐每服二錢﹐酒下。冬瓜風方﹝足細瘡流水附﹞蒼術﹝二兩﹞黃柏﹝一兩﹞羌活﹝一兩﹞肉桂﹝五錢﹞共末﹐糊丸﹐不拘時服。外用百艸霜﹑枯礬末醋調茶。

卷七

破傷風

破傷風﹐跌打損傷而傷風也。宜養血疏風﹐四物湯加羌活﹑防風效。驗案周娘娘﹐十二月杵碎二指﹐已三月矣﹐收口平復﹐半月後手復痛甚﹐發熱身腫﹐便燥﹐不能近枕。此破傷風也﹐作傷寒治必死。用羌活﹑防風﹑烏藥﹑歸身﹑生地﹑白芷﹑茯苓﹑甘艸﹑半夏﹑香附﹑枳殼﹐五帖而愈。

卷七

羊癲風

羊癲風﹐系先天元陰之不足﹐以致肝邪克土傷心故也。用二陳去一身之痰﹐加朱砂以鎭心火﹐菖蒲以開心竅﹐丹﹑靑二皮以平肝﹐痰消而心肝之火平﹐自不致濁气塡塞淸道而作羊聲矣

卷七

大頭風

大頭風﹐時行疫病也。宜用麻黃﹑杏仁﹑甘艸﹑石膏﹑荊芥﹑防風﹑金銀花﹑連翹﹑木通﹑生薑﹑蔥白﹐水煎熱服。

卷八

痿

痿有風﹑痿之別。痛則爲風﹐不痛則爲痿。蓋痛爲實﹐不痛爲虛。人之血气實﹐而風寒客於經絡之間﹐則邪正交攻而痛作矣﹔虛弱則痰火起於手足之內﹐而正不勝邪﹐痿痺作矣。一散邪﹐一補虛﹐治法不同﹐愼之愼之﹗腰以下腳膝酸軟無力﹐多屬濕熱。若大便燥結﹐四物湯加蒼術﹑黃柏﹑虎骨﹑龜板﹑漢防己之屬﹔脾胃虛﹐四君子湯加上前藥﹐腹脹用蒼術煮白術入藥內﹐或參苓白術散加減亦可﹔骨髓中熱﹐加知母﹑杜仲﹑牛膝﹐知母﹑杜仲補脾陰之不足而走骨﹐得牛膝引退骨髓中邪熱﹐助諸藥成功。五行之中﹐惟火有二。二腎𨿽水﹐而有一火。陽常有餘﹐陰常不足﹐故曰一水不勝二火金居上﹐畏火者也﹔脾土居中﹐侵水者也。人嗜欲無節﹐則水失所養﹐火寡於畏﹐火性炎上﹐肺因火熱矣﹔金被火克﹐木寡於畏﹐肝木乘脾﹐脾受木傷矣。肺傷則不能管攝一身﹐脾傷則四肢不用。瀉南方則肺金淸﹐東方不實﹐何脾傷之有﹖補北方則心火降﹐西方不熱﹐何肺熱之有﹖陽明淸潤﹐則宗筋滋﹐束骨而利關節矣﹐何痿之有﹖痿證四肢不舉﹐气血不足﹐風濕注於四肢而成痰。用川烏不拘多少﹐生杵爲末﹐每服二錢﹐好粳米半碗煮粥﹐加白糖二匙﹐啜之。中濕加薏苡仁末二錢﹐同煮粥喫甚效。痿證四肢不用﹐渾身如繩束之狀者﹐肝气急也﹐脾受木克﹐土不生金﹐肺爲火邪所制﹐宜補脾淸肺。肺淸肝平﹐脾無賊邪自愈。丸用白術一斤﹐白蔻三兩﹐共末﹐桑椹汁丸。每服五十丸﹐午前米飲下。忌食麵﹑酒。驗案一人六月遇考﹐濕浸於下體﹐遂致腰以下兩足痿弱無力。此脾受濕而四肢不用耳。煎用四君子加薏苡仁﹑芡實﹔丸用白術八兩﹐茯苓二兩﹐元米半升﹐入豬肚內蒸熟搗丸﹐沈香末三錢爲衣﹐白湯送下六七十丸。一婦因火起驚嚇﹐遂痰升﹐徧體疼痛﹐左半身手足俱軟不能動﹐心中或痛或戰﹐腰疼﹐口漧﹐頭眩﹐便泄﹐四肢無力。方用白術﹑白茯苓﹑牛膝﹑川萆﹑杜仲﹝薑汁炒﹞各一錢﹐歸身﹑甘艸各五分﹐秦艽七分﹐姜﹑棗煎服愈。

卷八

麻木

麻木須分左右上下﹐左因气中之血虛﹐歸脾湯﹔右因血中之气虛﹐黃建中湯﹔左右俱麻木﹐十全大補湯﹔上身麻木﹐淸陽不升也﹐補中益气湯﹔下體腳軟麻木至膝者﹐胃有濕痰死血﹐妨礙陽气不得下降﹐故陰气漸逆而上也﹐四物湯加人參﹑牛膝﹑薏苡仁﹐引陽气下降﹔下身麻木﹐脈豁大無力﹐宜八味湯加人參﹔十指麻木﹐脾不運也﹐宜溫脾土﹔一指麻木﹐中風驗案一人年三十﹐身體怯弱﹐素有勞傷﹐腳漸麻至膝﹐晝夜不定。方用八味湯加人參﹐納气一人右半身無力﹐麻木﹐身肥﹐脈沈細﹐獨脾脈浮。此脾虛而有寒濕也。用白術八兩﹐半夏二兩五錢﹐甘艸五錢﹐秦艽三兩﹐薏苡仁一兩﹐生薑四兩﹐米糊丸。一人獨四肢麻木。此脾虛不運而气血不行於四肢也﹐不可作風治。方用四君子加陳皮醒脾﹐桂枝行陽於四肢而愈。

卷八

體彊

人身體屬陰﹐其所以和柔者陽气也﹐陽虛則渾身彊硬矣﹐宜補腎溫胃。陽者胃脘之陽﹐腎者眞陽之窟也。若因惱怒而身彊﹐肝气逆也﹐宜平肝順气。如因受寒而身彊﹐陽不舒也﹐宜溫中散寒。如因多食而身彊﹐脾不運也﹐四逆散消食健脾。若因厥而身彊﹐治厥而身彊自愈。身彊一證﹐陽气閉寒者有之﹐所因不同﹐宜隨證而施治。不專於虛﹐亦有實證而陽不得通暢者﹐疏之則愈﹐不可用補也。當以脈辧之。驗案一人身熱﹐至六七日﹐醫用地黃湯﹐遂致身體硬彊﹐六脈沈伏﹐目定口呆﹐气喘不能吸入。此能呼不能吸﹐病在中焦實也﹔中焦實者﹐脾不運。方用遠志﹑茯神各一錢﹐附子四分﹐去白廣皮六錢﹐磁石﹑蘇梗各一錢五分﹐沈香二分。一帖身和﹐六帖而安。蓋脾者爲胃行其津液者也﹐脾不運則胃陽不行於肌肉﹐肉內無陽﹐所以彊耳﹗醒其脾則胃陽通而身和矣。

卷八

身痛

凡渾身走注疼痛﹐皆爲气滯血凝﹐有痰勿作痰治﹐只行气行血﹐而痛自除。用人參﹑甘艸補其气﹐川芎﹑歸身行其血。無汗加麻黃﹔有汗加肉桂﹔痛加烏藥﹑香附﹑木香﹔脹加羌活﹔胸膈不寬加蘇梗﹔大便祕多加芎﹑歸﹔脾胃虛弱加脾胃藥。加減𨿽有不同﹐無能外乎气血﹐气血周流﹐痛從何來﹖如兩手脈浮大﹐气血皆虛﹐血凝气滯﹐渾身腫痛者﹐十全大補湯加羌活﹑防風﹐通經活絡﹔倘自汗脹痛﹐陽气不營於表﹐表極虛者﹐補中益气湯加附子﹔如六脈有力﹐渾身脹痛﹐气血凝滯者﹐定痛散加減﹐或四制香附散。定痛散紫蘇靑皮烏藥濃朴藿香蒼術白芷赤芍﹝各八分﹞肉桂吳茱萸小茴﹝蔥﹑姜煎﹐熱服。痛在腰﹐加山藥﹑破故紙﹑牛膝﹑芍藥各五分﹔痛在胃脘﹐加山楂﹐香附﹑檳榔﹑五靈脂香附散香附﹝鹽酒便醋四分制之﹞烏藥共細末﹐酒下四五分。驗案一女患虛證五年﹐右手臂痛二月有餘﹐脇痛﹑腹痛﹑腰痛﹑徧身疼痛﹐俱牽心痛欲死﹐气血壅滯﹐四物湯合和中丸不愈。此腎不納气也﹐用山萸﹑澤瀉各五分﹐丹皮﹑肉桂﹑茯苓各七分﹐山藥﹑人參﹑附子各一錢﹐熟地二錢﹐沈香汁三匙。三帖效﹐二十帖全愈。一女年三十﹐嘗有气痛﹐走注徧身﹐後生產之後一日﹐腹痛不食﹐徧身俱痛﹐諸藥不效﹐惡寒發熱﹐診脈洪大有力。方用沈香﹑木香﹑良姜﹑甘艸﹑延胡﹑烏藥﹑沒藥爲末﹐酒服三日愈。一人周身疼痛﹐面色淡黃。蓋人身四肢十二節﹐三百六十空竅﹐全賴陽气流行﹐陰血濡潤﹐然後運動無滯﹔陽气一虧﹐則陰血成痺﹐或澀﹐或空﹐或滯﹐諸痛生矣。則痛處𨿽多﹐而其根則一。一者﹐脾胃有傷也。脾胃者﹐气血之原也。只在理脾起胃﹐而使气血流行。如保元加葛根﹑山藥﹐或稍用羌活﹑蘇梗以通行之可也。身痛﹐古人責之肝气實﹐然肝之實由肺之虛﹔肺之虛﹐由脾之虧也。可用溫肺湯以補脾肺。

卷八

腫

腫有气腫﹑水腫﹑食積停痰之腫﹐又有陰陽腫各種不同。气腫﹐四君子合和中散﹔水腫﹐胃苓湯﹔食積停痰腫﹐癩蛤蟆豬肚丸﹔陰陽腫﹐六味丸加牛膝﹑杜仲﹑破故﹑小茴﹐溫而利之。蓋此證得之汗﹑吐﹑下後﹐或房勞太過﹐腎虛所致﹐故宜溫腎而其腫自消也。凡腫先從腳下起者﹐濕熱在下也﹐宜先溫補脾胃五﹑六帖﹐次以補中益气湯和之﹐後以五苓散利之。先從身上腫者﹐濕熱在上也﹐宜先利其濕熱一﹑二帖﹐口渴加紫蘇﹐次用溫補脾胃藥。大抵脈浮而無力當汗﹐五積散﹔脈沈而無力當溫﹐四君子﹑和中散。豬肚丸癩蛤蟆一隻﹐用胡椒一錢﹐納口內﹐豬肚一枚﹐包縫煮爛丸服。五積散白芷桔梗當歸﹝各三錢﹞陳皮﹝六錢﹞川芎甘艸茯苓枳殼半夏﹝各二錢﹞麻黃﹝二錢﹞肉桂濃朴﹝各四錢﹐薑汁炒﹞生薑﹝三片﹞蔥頭﹝七枚﹞臍凸肢浮﹐生之難﹐主三月而亡也。口靑唇黑﹐死之易﹐主三日而亡也。此腫証之不治驗案一人生瘡﹐服敗毒散數帖﹐又水蒸出汗﹐汗後浮腫﹐謂藥不效。診之六脈微緊數而無力﹐乃中气虛也﹐兩足流水﹐上气喘促﹐日夜不定。方用六君子加炮姜﹑吳茱萸﹐薑水煎。十一人喘促﹑腹大﹑腳腫﹐六脈沈細。方用炮姜﹑肉桂﹑吳茱萸﹑甘艸﹑五味子﹑白芍﹑半夏﹑枳殼愈。一婦吐血發腫﹐腹大發熱﹐不思飲食﹐似瘧非瘧﹐大便溏泄﹐諸藥不效。此脾虛淸陽下陷﹐陽不發越也﹐脈浮大而緩。用四君子加羌活﹐三帖而愈。一人六脈豁大﹐周身浮腫﹐上气喘促﹐呼不能吸。此腎虛水泛﹐气不歸元也。八味湯加人參﹑吳茱萸。十帖效﹐一月安﹐調理用腎气丸。

卷八

脹

脹證從脾胃生﹐宜治其先天之水火﹐使火無上炎而釜底得溫﹐則先後兩天相生﹐腎气與胃气相接﹐自然飲食進而气無凝滯之患﹐脹自消矣。若僅用溫腎扶脾﹐而金木之气不從其升降之令﹐則中气郁而不運轉矣。故又須疏肝潤肺﹐木升金降﹐以使天地得行交泰之道而愈可求也。然中宮靑脹﹐眞气多斷﹐十活一二之凶證也。必兼和七情乃效﹐勿輕視之。驗案一人少腹靑筋脹痛﹐小便不利﹐此傷肝也。肝主筋﹐肝傷則宗筋傷﹐小便不利矣。少腹肝之部也﹐靑色﹐肝之色也﹐肝旣傷﹐故少腹痛﹑靑色見而脹也。用逍遙散加杜仲以達之。﹐寒則傷脾﹐不若補脾以生肺金也。肺補得行降令﹐而下中自平矣。中气一足﹐邪火自退。故曰下病求上﹐上病求中。中者﹐气血之原也。昔有一女脹而脈沈。一醫用靑鹽﹑黃柏﹑升麻而愈。今有一婦亦脹而脈沈﹐可例求乎﹖師曰∶不可。前證因命門火郁﹐使腎之眞陽不升﹐心之眞陰不降﹐故用柏以解命門之火﹐使水中得升其眞陽﹐用鹽以潤心﹐使無邪火之熾﹐而眞水得下﹐水火旣濟﹐而復以升麻提其淸气﹐淸气一升﹐濁气自降﹐而脾肺無內郁之獘﹐脹證愈矣。蓋其本在腎而標在心﹐故三藥奏效捷也。今則本在心而標在腎﹐沈脈同而標本異矣。須溫其心陽爲主﹐而治腎爲標。和中丸甚合正治之法也。一人腹脹時吐﹐小便利而大便閉﹐大便通而小便閉。此中气實故脹﹐濁陰不降故吐﹐淸陽下陷﹐塡塞下焦﹐故二便不能齊通。用炮姜三錢溫中而健運﹐升麻一錢五分升於下﹐吳茱萸一錢降於上。八帖而愈。一人腹脹﹐大便燥結﹐小便赤澀﹐口微渴。方用山茱萸﹑丹皮﹑茯苓各七分﹐車前﹑牛膝各一錢﹐熟地一錢五分﹐澤瀉三錢。蓋脈洪大﹐服此而安。一人六脈沈細而數﹐中气不足﹐已成脹證。方用人參七分﹐黃﹑甘艸各五分﹐蒼術八分﹐升麻﹑柴胡各三分﹐陳皮﹑木香各五分﹐姜二片﹐棗三枚。有痰加半夏﹐腹痛加吳茱萸﹐小便不利加牛膝﹐腫加薏苡仁。服此方全愈甚多。一人單腹脹大﹐溫中爲主。人參五分﹐吳茱萸一分﹐蒼術﹑白術﹑炮姜﹑茯苓各五分﹐炙甘艸二分。腹痛加肉桂﹐小便滯增炮姜﹐加神曲。一人嘔吐腹脹。用木香三錢﹐烏藥四兩﹐香附﹑蘇葉各二兩﹑甘艸一兩﹐爲末﹐滚水調一人腹脹滿﹐常常如飽﹐不欲飲食﹐食亦無味。吳茱萸湯﹐用吳萸﹑濃朴﹑炮姜各二錢﹐白術﹑去白﹐陳皮﹑川椒各五錢﹐共末。每服三錢﹐姜三片﹐空心煎服。一人胸中刺痛脹滿﹐上苦咳嗽﹐下苦瀉利﹐用調中散。白術﹑炮姜﹑歸身﹑人參﹑五味子﹑赤茯苓﹑甘艸各一兩﹐官桂一兩五錢﹐爲末。每服三錢﹐白湯調服。一人多恐而脹。蓋其人必常悶而不寡色﹐色能傷腎﹐悶能傷心﹐腎傷則水不升而心火無心傷則火不下行而水不溫﹐火上水下而成未濟﹐焉得不病乎﹖治之之法﹐溫腎平肝﹐水足以制火而旣濟矣。乃上病求下之法也。

卷八

傷食

食積停痰。气實之人﹐二陳湯﹐隨所傷之物﹐加以消導。如傷肉食﹐加山楂﹑神曲﹑艸傷米食﹐加山楂﹑麥芽﹔傷麵食﹐加神曲﹑萊菔子﹔大便堅加大黃﹐性熱者少加黃連。气虛人六君子湯加砂仁﹑木香﹐不用消導。夏月陽气在表﹐如有傷食等證﹐必痰气凝塞。二陳湯加木香﹑砂仁﹑白芍﹐隨其所傷﹐再加消導。身熱加漧葛﹐或二陳﹑五苓﹐合而用之。驗案一人因饑喫燒酒﹑冷肉﹐遂大吐瀉﹐胸膈飽悶﹐口渴﹐四肢沈重。用二陳加和中散﹐加川連五釐﹐服愈。蓋冷肉滯於胃﹐故大吐瀉﹐胸膈飽脹﹐四肢沈重者﹐脾不運也。用和中﹑二陳散﹐溫中醒脾﹐脾自健運。渴甚者﹐中焦壅滯﹐心火不得下降﹐少用川連﹐引心火下行

卷八

傷酒

凡酒客初病﹐發不甚重﹐解酒足矣﹔續自病重者﹐以內傷法立方﹐少加醒酒藥味。年老酒多﹐發毒不收口者﹐葛花解酲湯合補中益气湯服之。酒多傷風咳嗽﹐用茶葉三錢﹐蘇葉三錢﹐元米一把﹐水煎熱服。酒多而傷風下血者﹐川烏五錢﹐荊芥三兩﹐醋糊丸服。

卷八

胸膈不寬

胸膈不寬者﹐胃虛陽气不升﹐胸中大气不布而滿悶也。當補肺﹐肺主行營衛陰陽﹐則气布而胸舒矣。宜補中益气湯加附子。凡胸膈飽悶﹐皆陽气不達於胸﹐陰气塡塞也。蓋陽主暢達﹐陰則凝結矣。驗案一婦﹐素常憂鬱﹐胸膈不寬。用川芎﹑黃﹑歸身各一錢﹐甘艸﹑肉桂各五分﹐蘇葉三一女﹐年三十﹐胸膈飽悶﹐腹內饑餓﹐上悶不能食﹐用砂仁一兩﹐人參五錢﹐共末服。

卷八

積聚

積聚瘕。者﹐有形可徵﹐腹中堅硬﹐按之應手﹔瘕者﹐假气以成﹐中𨿽堅而或聚或無常定位﹐故其病尙未及。夫燥則脾健而消散﹐濕則脾困而積聚﹐血不流而滯﹐則血內凝而﹐用醋煮海石﹑三稜﹑莪術﹑桃仁﹑紅花﹑五靈脂﹑香附之類爲丸﹐白術湯下。或曰瓦壠子﹐能消血塊痰積﹐可治瘕。凡積不可用下藥﹐徒損眞气﹐病亦不去﹐只宜消積﹐使之融化則積消矣﹐積去宜補之。消積之法﹐三稜湯﹑延胡丸﹑保安丸﹑無憂散﹑鱉甲湯等﹐俱可選用。三稜湯三稜﹝二兩﹞白術﹝一兩﹞歸身莪術﹝各五錢﹞檳榔木香﹝各三錢﹞共末﹐白湯調下三﹑四錢。延胡丸延胡索靑皮陳皮木香當歸雄黃生薑三稜﹝各一兩﹞酒曲糊丸﹐生薑湯下。或加檳榔﹑黃。保安丸炮姜﹝三錢﹞大黃﹝三兩﹞附子﹝五錢﹐制﹞鱉甲﹝一兩﹐醋炙﹞醋糊丸﹐米飲下二十丸﹐積如血肉腐下。無憂散黃木通桑皮陳皮﹝各一兩﹞胡椒白術木香﹝各五錢﹞白牽牛﹝四兩﹐取頭共末﹐每服二錢﹐生薑湯下。快利後﹐白粥補之。鱉甲湯鱉甲﹝醋炙﹞三稜大腹皮白芍歸身柴胡生地﹝各一兩﹞肉桂生薑﹝各二錢﹞空心服之。丸方﹝治伏梁﹞濃朴人參枳殼半夏山梔白術神曲又方﹝治肥气﹞靑皮蒼術煎方﹝治息賁﹑喘嗽﹞半夏吳萸﹝各一錢﹞桑皮葶藶﹝各二錢﹞人參又方﹝治奔豚﹞漧葛甘艸﹝各一錢﹞白芍歸身川芎﹝各錢半﹞黃芩﹝一錢﹞又丸方﹝治諸積﹞白牽牛﹝四兩﹞檳榔﹝一兩﹞三稜﹝五枚﹞莪術茵陳﹝各五錢﹞醋糊丸。貼積塊方甘艸芫花海藻共末﹐醋調敷塊上。驗案一女心口有積如伏梁。人參﹑陳皮各五分﹐苡仁七分﹐茯苓一錢﹐艸蔻三分﹐每發﹐一一人年二十﹐腹中積聚﹐所服皆破血之藥﹐脾胃已傷﹐不得已用理脾化气之法﹐人參﹐白術﹑神曲各五分﹐茯苓七分﹐陳皮四分﹐砂仁三分﹐不拘時服。

卷八

痞塊

痞塊﹐肝積也﹐肝經濕熱之气聚而成也。外以大蒜﹑皂角﹑阿魏膠敷之﹐內以地黃湯加驗案一婦因喪子憂慮﹐飲食不思﹐有塊在軟肚內。用四君子加陳皮﹑肉桂﹑歸身﹑沈香﹑半夏﹔丸用茯苓﹑白術四﹑五兩﹐藏豬肚內﹐煮爛﹐沈香爲衣﹐久服全愈。一婦素善怒﹐左脇下有塊﹐身肥大﹐經將行﹐先一二日且吐且下。此肝木乘脾﹐脾虛生痰﹐不生血也。善怒脇塊﹐肝气亢也﹔吐下者﹐脾气虛也﹔身肥則多痰﹐痰盛則中焦多濕﹔每經行時气血流通﹐衝動脾濕﹐且吐且下也。久而不治﹐必變中滿。宜理脾燥濕。白術一兩﹐半夏五錢﹐生薑七錢﹐沈香二錢﹐共末。白糖和服。一人左脇有塊﹐右關脈豁大。用烏藥一兩﹐附子五錢制之。將烏藥日磨二三分﹐酒送下﹐俟積行動﹐乃以補中益气湯加附子服之﹐丸用六味丸。一人左乳下有一塊﹐此腎虛水不上升﹐肝火無制﹐郁而爲塊也。宜滋腎丸治之﹐知母﹑一人小腹左邊有塊﹐宜戊己丸治之。白術補脾﹐白芍﹑肉桂以平肝。服之全愈。一人當胸有一塊﹐遇心有所用﹐卽火動上燎其面﹐時吐痰﹐脈緩而有力﹐右手浮大。蓋胸爲肺室﹐面屬陽明。有塊不寬﹐肺火郁也﹔火燎其面﹐大腸火熾也﹔脈浮大﹐火脈也。實則瀉之﹐宜養血以制之。四物湯各一錢﹐肉桂三分煎服。一人因憂慮發寒熱﹐三月後嘔吐﹐食倉邊有一塊﹐痛直衝心﹐胸膈飽﹐便閉﹐背脹脇痛。蓋不下也。脾不轉運﹐故諸病生焉。方用二陳湯加蘇梗﹑炮姜﹑吳萸﹐一服便通。一人右臍旁有塊作痛﹐移動不定﹐大便不通﹐諸藥不效。左寸緩而有力﹐右寸微大﹐關脈沈細無力。此肝气虛﹐脾土衰﹐土不受克﹐木無生發之气﹐腎元可納矣。不可攻痞﹐宜益肝﹑扶脾﹑安腎﹐使脾气輸則痞運散。人參﹑熟地﹑小茴各五分﹐歸身一錢﹐山藥﹑茯苓各七分

卷八

膈

膈證乃七情所傷﹐鬱結不舒而成﹐最難調理﹐因失意之由﹐非藥石所能治也。蓋思則气結則脾不運而胃亦不生發﹐胃不生發﹐則肺失所養﹐肺與大腸爲表裏﹐肺無養則大腸不行﹐大腸與胃皆屬陽明﹐爲出入相應之腑﹐大腸不出﹐則胃亦不納﹐不出不納﹐則兩陽明眞气不行﹐下焦虛寒矣﹐中焦元气不到﹐致後天之胃气不行﹐濁火塡塞胸中而否隔矣。用補腎起脾之味﹐如山藥﹑小茴﹑磁石﹑歸身﹑白芍﹑甘艸﹑生地﹑北五味之屬調之﹐或可小安。然必意气欣樂﹐神思爽達﹐則眞气生而可愈。膈證有气膈﹐血膈﹑痰膈之別。气膈開關﹐用烏藥﹑小茴﹔血膈用當歸﹑桃仁﹑烏藥﹑沈香﹔痰膈用半夏﹑附子。可醫者理脾溫肺﹐如勞役甚者﹐補中益气湯加附子﹑制烏藥一分。大便如羊屎者﹐陽陷於陰分而陽气將絕也﹐亦用補中益气湯以提之。气膈隨喫隨吐﹐或食未幾卽變痰涎而出﹐火在胃中而丹田眞火不足也。丹田之火爲少火﹐火在下化谷爲气﹑少火生气也﹔火在胃爲邪火﹐邪火傳速﹐故煎熬水谷而成痰。蓋火在丹田﹐乃能生土﹐腐熟水谷﹐變化气血﹔若火在胃中則丹田寒﹐火乘土位則不殺谷﹐或吐或成痰。補骨脂﹑沈香能降火﹐小茴通眞气﹐烏藥理濁气﹐芡實入腎﹐人參入肺。血膈時吐時止﹐胸前作痛﹐且連背心﹐血積胸中﹐气行則血行﹐宜用气藥﹐枳殼﹑沈香﹑芎﹑歸﹐行气導血。痰膈﹐痰涎稠粘﹐痰積胸中﹐宜用痰藥﹐二陳湯﹑檳榔﹑枳殼順气降痰。前藥俱加生薑。膈气中焦無火﹐惟熱在上焦﹐不用小茴溫暖﹐安能開其胸膈﹖驗案一人飲食能進﹐遇子時則吐瀉。蓋其人必苦憂思﹐思則脾气鬱結﹐不能散精於肺﹐下輸膀胱﹐故津液直入大腸而瀉也。吐者脾不健運﹐不能傳化幽門﹐宿食積於胃中﹐子時陽升衝動陳垢﹐故吐也。宜扶脾爲主﹐用人參﹑茯苓﹑山藥各一錢﹐炙甘艸五分﹐附子﹑制烏藥三分﹐一人年五十五﹐胸前微痛﹐無休息時﹐六脈俱無胃气﹐惟脾脈略緩。蓋胸中受气於丹田﹐時時心下微痛﹐乃丹田陽气不到胸也﹐膈气無疑。脾脈微緩﹐調理脾胃﹐猶可遷延。保元湯加一女喉間常起噎鯁﹐飲食難消﹐舌上干燥﹐胸前痛如有所傷﹐兩腿無力﹐面上肉緊六年矣。方用六味湯加白芷﹑細辛各八分。

卷八

嘈雜

嘈雜﹐是脾虛肝火得以乘聚也。在胃口﹐芎歸芍藥湯加山梔仁﹑沈香﹔在胸中﹐芎歸芍藥湯加紫蘇﹔在中焦﹐白術爲君﹐陳皮﹑川連佐之﹐或白術﹑山藥﹑白芍﹑蓮子﹑人參﹑甘艸和之﹔在下焦﹐六味丸﹐切忌燥藥。汗下吐後﹐胸膈不寬﹐而下嘈雜者﹐八珍湯﹐川芎寬胸﹐生地退火﹐不拘有病無病﹐但遇嘈雜﹐卽加生地。驗案一人脾胃虛寒﹐心口嘈雜﹐用白術一錢五分﹐川連一分﹐陳皮五分﹐吳萸一錢煎服﹔丸用白術一兩﹐川連五分﹐陳皮﹑吳萸各二錢﹐神曲糊丸﹐白湯下。

卷八

郁

郁證﹐乃地气不升﹐天气不降﹐致濁气上行而淸陽反下陷也。宜保肺以行下降之令﹐固腎以助生胃之機﹐疏肝以轉少陽之樞﹐則天地位而中焦平矣。應用逍遙散以達之。驗案一人六脈澀滯﹐脇痛﹐吐臭痰﹐惡心﹐食不下。蓋脇者﹐少陽之部也﹐抑而不暢﹐濁气郁於少陽之絡故痛﹔濁气壅其津液﹐故吐臭痰而惡心﹔食不下者﹐少陽淸气不升﹐則肝不能散精也﹐宜調暢肝木﹐用柴胡﹑白豆蔻各二分﹐黑山梔﹑甘艸各五分﹐白芍﹑丹皮各一錢﹐茯苓﹑廣皮﹑半夏各一錢五分﹐歸身八分﹐麥冬二錢。十帖全愈。

卷八

驚駭

驚駭之證﹐乃心腎不交之故也。心之腑小腸﹐腎之腑膀胱﹐腎由膀胱升至肺﹐由肺而之心﹐由心而之腎﹐其間豈能越一臟一腑而竟可相交乎﹖若臟腑有邪﹐則有間隔﹐陽不得升﹐陰不得降﹐故心腎不交﹐則心虛而多駭﹐腎虛而多驚。﹝張東扶曰∶此乃內气先虛﹐而猝遇危險怪異之物﹐以致心腎不交而驚駭也。若《內經》之肝病發驚駭﹐足陽明之聞木音惕然而驚﹐驗案一人因母病沈重﹐遂患驚駭。用歸脾湯加丹參十帖﹐丸用天王補心丹而愈。

卷八

不眠

膽實﹐脈實﹐精神不守﹐宜瀉熱﹐半夏﹑生地﹑黃芩﹑遠志﹑茯神﹑棗仁﹑秫米﹐長流水煎服。煩悶不眠﹐去生地﹑遠志﹐加麥冬﹑桂心﹑甘艸﹑人參。膽虛﹐脈虛﹐煩擾不眠﹐溫膽湯加人參﹑茯神﹑遠志。膽寒不眠﹐棗仁炒爲末﹐竹葉湯下三四錢。憂驚不眠﹐人參﹑枳殼﹑五味﹑桂心各三錢﹐柏子仁﹑熟地各一兩﹐山茱萸﹑菊花﹑茯神﹑杞子各三兩。共

卷八

汗

自汗﹐衛不固也。惡風自汗﹐冬月桂枝湯﹐不止﹐建中湯﹔亡陽加附子﹑白術﹔表虛﹐四君散﹔結胸﹑心痞滿﹐無大熱﹐半夏茯苓湯﹔譫語﹐內熱﹐頭汗﹐承气湯﹔心下懊﹐頭汗﹐梔子豉湯﹔半表半里﹐小柴胡湯﹔實熱在內﹐小便利﹐大便滴血﹐輕則犀角湯﹐重則承气湯﹔發黃﹐渴欲飲水﹐輕則五苓散加茵陳﹐重則茵陳大黃湯﹔手足汗﹐津液旁達﹐四肢蘊熱﹐燥糞譫語﹐承气湯﹔夾寒水谷不分﹐理中湯﹔凡病久而不愈﹐必是气血兩虛﹐自汗熱不退﹐補中益气湯加附子﹔久久不愈﹐保元湯加歸﹑芍﹑麥冬﹑五味﹔冷汗自出﹐黃建中湯加姜﹑附﹑人參﹔內熱脈洪大自汗﹐六黃湯﹔便燥自汗﹐熱不退﹐六味湯加生脈散﹔脈浮大無力﹐保元湯加減。頭汗﹐咳嗽連聲或啞﹐口舌俱碎﹐久不愈﹐脾虛也。白術四兩﹐生薑一兩半搗﹐人參八錢﹐甘艸六錢﹐茯神一兩半﹐五味六錢﹐煎膏服。身無大熱﹐冷汗自出﹐保元加附子﹔泄瀉﹐嘔吐﹐脈微無力﹐四君加姜﹑附﹔精神恍惚﹐汗出於心﹐歸脾湯﹔恐而汗出於腎﹐地黃湯汗出不止﹐致成痿證﹐用小麥炒煎湯服﹐或棉子仁炒﹐泡湯服。盜汗﹐睡中汗出也﹐棉子仁煎湯服。汗乃心液﹐汗多則火起而渴﹐麥冬煎服。頭汗如貫珠者死﹔頭汗而喘﹐二便難者死﹔冷汗不止者死。驗案一人自汗足冷﹐不能行動﹐尺脈沈大。此脾气下陷也﹐故肺失養而汗出。足乃脾﹑腎經地﹐脾陽不舒﹐腎气亦郁﹐所以冷也。以起脾養肺爲本﹐溫腎爲標﹐用參﹑﹑山藥﹑補脾陰﹐固表扶肺﹐稍加肉桂溫之而愈。

卷八

吐

暴吐﹐飲食所傷。食在上脘﹐一吐而愈﹐平胃散加半夏﹐或霍香正气散。霍亂吐瀉﹐冷手足冷﹐輕則理中湯﹐重則四逆湯。但吐而不止﹐二陳加薑汁﹔不效﹐加丁香﹔溫而不愈﹐恐虛中有火﹐加炒黑梔仁﹑人參﹐或沈香﹑烏藥爲末﹐生薑三片﹐淡鹽擦之﹐蘸末含化。寒則多吐水食﹐腹痛不思飲食﹐理中湯﹔熱則多嘔﹐身熱似火﹐吐而蛔出﹐理中湯加烏藥﹑黃霍亂吐瀉﹐吐多消痰爲主﹐瀉多和中爲主﹐腹痛溫中爲主。有食卽吐﹐气虛所主﹐宜補命門火。凡吐病﹐如早晨食至午吐﹐午前食至夜吐﹐吐而若無攔阻者﹐胃气大虛也。二陳湯加丁檳榔﹑枳殼溫而降之﹔不用檳榔﹑枳殼﹐用黃連五釐﹐吳萸二釐﹐加生薑煎服。二帖後加參吐中兼嘔者﹐嘔屬於火﹐宜二陳加黃連﹑吳萸﹔惟嘔而不出聲者﹐虛證也﹐宜溫﹐不宜凡吐﹐諸藥不效﹐蘇梗湯磨檳榔﹑枳殼服之。凡吐﹐用二陳湯﹐熱加山梔﹐寒加炮姜﹐肌熱煩作熱渴﹐加葛根﹔吐後調理﹐六君子湯。吐而兼瀉者﹐吐而蛔虫出者﹐脾有濕熱也﹐理中湯。加烏梅一枚﹐黃連三釐。但吐而不嘔﹐三釐﹐養胃降火﹐其气得以下降自愈。自吐而不嘔者﹐此爲假吐﹐熱在胃脘也﹐眞吐必待嘔吐者﹐物出而無聲﹐有虛有實∶吐而足冷脈細是虛﹐吐而身熱脈實是實。挾食﹑停痰﹐二陳二錢﹐姜三片﹐水煎服。吐而兼心痛﹐作火治。治有虛實不同﹐口吐淸水作虫治。嘔吐因胃有熱邪喜冷﹐寸脈緊數﹐竹茹湯治之。嘔吐無時﹐寸脈沈遲伏﹐橘皮湯主之﹐陳皮﹑半夏﹑幹霍亂﹐用鹽水探而吐之﹐切勿與米飲﹐反助邪急死。吐而胸脇痛﹐脈洪大而硬﹐大便閉﹐若冷汗如水﹐煩躁﹐便閉﹐脈無﹐不治。吐而四肢冷﹐尺脈短少﹐六脈浮大無根﹐多凶少吉。吐而大便閉﹐胃气傳送不得也﹐不治。嘔而且吐﹐檳榔下气二三次不愈﹐不治。嘔而渾身作脹﹐肝气實也﹐不治。吐而無脈者﹐不治。吐而有出气無入气者﹐不治。驗案一婦嘔吐半月﹐諸藥不效﹐勢已危矣﹐但气未絕耳。診之脈俱內掉﹐左手尺中全無。曰∶此獨可生﹐陽气未絕﹐故左尺獨安也。用沈香﹑烏藥等分﹐人參﹑甘艸減半爲末﹐生薑切片淡鹽腌之﹐蘸末含化﹐下痰碗許而愈。一人身體肥大﹐每日食雞一頓﹐只下午嘔吐淸水﹐晚食肉一頓﹐始安。診之﹐寸脈大於尺脈數倍﹐尺沈而澀﹐此陰盛陽隔﹐上焦火盛故能食﹐丹田虛寒故嘔吐。用半夏一錢﹐沈香三分﹐梔子五分﹐人參﹑炮姜各一錢﹐附子三分﹐溫下淸上而愈。一孕婦吐逆﹐點水不入﹐脇下痛甚則厥﹐脈左關尺洪﹐右關平﹐右尺革。此因腎燥不能生木﹐木枯生火以侮脾土﹐脾挾肝邪﹐上行於肺﹐故嘔吐而痛也。若無胎﹐只須瓜仁﹑天麥二冬﹑半夏﹑柴胡﹑肉桂則愈﹔今則不宜﹐用生地以滋腎血﹐歸身使血歸肝以制火﹐白芍除土中之木﹐甘艸緩上炎之火﹐砂仁理气安胎﹐黃芩平傷肺之邪火﹐大棗和中。二三帖後﹐火熾稍平﹐用杜仲﹑續斷﹑芩﹑連﹑蘇﹑桔﹑炮姜﹐斂火安胎。守此勿易﹐自厥止而愈也。要知嘔吐脾胃有傷﹐則歸﹑地均在所禁﹐今則水枯火熾﹐故以滋陰者﹐培其本也。一人吐瀉腰痛﹐欲食而不食。此木邪乘土﹐胃火熾而心嘈似饑也。火在中焦﹐上干於肺而吐﹐下流大腸而瀉﹐肺與大腸爲表裏﹐大腸旣不固﹐肺又不生腎﹐則水傷而腎痛矣。用蒼術﹑白術以和胃﹐苓﹑梔平火。茯苓﹑山藥補脾肺﹐白芍平肝﹐蘇梗通气﹐則火平濕去而安矣。

卷八

自下

自下久而不愈﹐保元湯加白術﹑茯苓﹑松花煎服﹐或加附子。凡瀉皆宜四君子湯。傷食暴瀉胃苓湯﹔夏月濕熱瀉﹐小便不利﹐五苓散﹔瀉靑水﹐裏急後重﹐香連丸﹔久瀉四君子加白芷﹑黃﹐吐加炮姜﹐去白芷﹔久瀉滿悶﹐補中益气湯去歸身﹐加附子﹔身熱加羌活﹑防風﹐風能勝濕也。每日淸晨瀉﹐四神丸﹔腎泄﹐五味二兩﹐吳萸五錢﹐爲末﹐陳米湯下﹐兼灸气久瀉自汗﹐潮熱畏寒﹐建中湯加人參﹑茯苓。潮熱非補不愈也。淸晨久瀉自汗﹐潮熱夢遺﹐湯﹔其餘泄瀉五苓散。兼腹脹痛﹐鹽湯調服探吐之﹔身熱自汗﹐熱湯下﹔利熱水﹐冷水下﹔口渴﹐人參湯下。泄瀉發熱困倦﹐宜气分中補血﹐保元湯﹑四君加白芍﹑松花。久瀉傷腎﹐大人小兒﹐不拘吐瀉﹐皆宜補脾﹐𨿽有雜證﹐不必治之﹐後用參苓白術散加木香﹑砂仁﹑豆蔻調理。久瀉恐有郁火﹐加黃連少許﹐小兒有積加四君子﹐無過於此。凡瀉宜四君子湯。熱加松花﹐寒加炮姜﹐渴加葛根﹑五味﹐表熱表虛加白芷﹑黃。瀉有白泡﹐且作聲響﹐濕熱在小腸也﹐平胃散加炮姜。平常溏泄﹐用紅米﹑黑豆二味﹐炒熟煎服效凡吐瀉水食不下﹐米谷不化﹐俱屬寒證﹐宜理中湯。煩躁作渴﹐出黃如糜﹐酸惡臭气﹐皆屬熱證﹐宜燒鍼丸。無气不足﹐髒寒泄瀉﹐肉果四兩﹐木香一兩﹐茯苓四兩﹐炮姜一兩﹐附子一兩﹐共末﹐姜汗丸﹐蓮心湯下五﹑六十丸。脾泄﹐五更起泄是也﹔若寅卯泄作響﹐名肝泄﹔半夜子時瀉﹐名腎泄﹐腎司二便也。用杜仲一兩﹐生薑一兩﹐同炒幹﹐五味﹑肉果各一兩﹐補骨脂一兩﹐吳萸二錢﹐共末。生薑煮棗肉丸。腎虛作瀉﹐熟地﹑生薑各一兩﹐同煮搗餅焙漧﹐山藥﹑茯苓各一兩﹐共丸。脾瀉﹐白術一斤切片﹐大棗八兩﹐白術一層﹐棗一層﹐入罐內﹐水煮爛﹐搗成餅﹐曬漧﹐再架松花四兩﹐炒黃﹐米糊丸服。驗案一人夜間去後方覺腹寬﹐不去作脹。心部脈洪﹐肝部浮﹐腎脈緊。此心不主令﹐相火代之﹐腎水被肝木弔動﹐其泄在腎。補腎不若補脾﹐脾溫腎亦堅也。用芡實﹑山藥﹑茯苓各一錢﹐人參五分﹐熟地四分﹐益智仁三分﹐煎服。丸用五味二兩﹐吳萸四錢﹐棗肉丸﹐白湯下三十一人善飲﹐酒醉﹐淸晨作瀉﹐腹腿痛﹐骨節痛﹐濕熱在內也。用白術﹑茯苓﹑豬苓﹑羌活﹑北味﹑澤瀉﹑秦艽。一帖卽止﹐隨發隨服卽愈。一人春日患泄瀉霍亂三年﹐每發服理中湯病愈。藥止後﹐胸中痛若刀割﹐略喫一味﹐不謹卽下一點疼痛三四日﹐泄瀉如紅曲肉湯﹐用養血藥﹐半年後腹痛六日﹐用四君子加附子﹑炮姜﹑白芍﹐兼灸气海穴而愈。一人六脈沈陰﹐重按又無力不淸﹐腎虛也。胃脘痛卽瀉﹐痛一陣﹐瀉一陣﹐腎之脾胃虛火浮於上也。補脾則腎水虧﹐滋陰則水來侮土﹐治法惟溫腎卽可溫脾。三十年來未生子﹐腎寒可知。腎主骨﹐骨脛痛﹐腎虛之驗也。用地黃湯﹑補中益气湯加減﹔丸方用山藥﹑茯苓各二兩﹐補骨脂﹑小茴香﹑熟地﹑杜仲﹑北五味各一兩﹐人參七錢﹐陳火肉骨灰一兩﹐吳萸五分﹐一人久患脾泄﹐熱在腎故也。用白術八兩﹐茯苓五兩﹐元米五合﹐同入豬肚內﹐煮熟搗成餅﹐曬榦爲末﹐米糊丸﹐沈香三錢爲衣服。一人泄瀉﹐心脈微洪﹐肝腎脈俱虛﹐單治泄瀉﹐恐土來克水。用白芷三錢﹐升動胃气﹔五味止泄而平水土﹐米糊丸﹐午前淸米湯下五十丸。小兒瀉不止﹐四君子加減不效﹐乃濕熱內郁﹐宜理脾涼腎。白術一錢﹐松花五分﹐二味末﹐白糖調服﹔或用水煮白術一兩﹐炒紅曲一兩﹐陳火肉骨灰一兩﹐共細末﹐白糖調服。一人當臍痛﹐痛則大便泄﹐此是脾虛﹐腎水犯上﹐寒在腎也。宜溫腎則水安﹐升胃气則土旺﹐而痛不作﹐瀉從何來﹖用白芷七錢﹐北五味﹑鹿茸﹑人參﹑炮姜各一兩﹐元米糊丸﹐白湯一小兒作瀉﹐服利藥太過﹐致渾身發熱﹐喜臥冷地。蓋因腎虛泄瀉而肝火起﹐胃中亦燥也。一婦命門脈弱﹐責其無火﹐雞鳴將作泄﹐腹響飽悶﹐此腎虛不納气也。用補骨脂四兩補命門棗肉丸以益气濃腸。一婦泄瀉﹐兩尺無神﹐此腎燥不合也。一醫用茯苓﹑益智卽發暈﹐因用肉蓯蓉三錢以潤之﹐北五味八分以固之﹐人參一錢以益气﹐歸身八分以養其血﹐白芍﹑甘艸以和其中﹐炮姜二分以安其腎。二帖效﹐十帖愈。丸卽前方加倍蜜丸。﹝張東扶曰∶腎燥不合。四字妙極。凡物潤則堅密無縫﹐燥則破綻有痕。腎開竅於二陰﹐腎耗而燥﹐其竅開而不合﹐眞至理也。﹞張東扶曰∶余因愼齋「腎燥不合」之語﹐因思滑精一證﹐理亦同情。蓋腎屬水﹐水虧則燥﹐水燥則無以滋養肝﹐木無水養﹐則燥而生火﹐腎旣失其封蟄之職﹐不合而開﹐肝遂恣其疏泄之性﹐因開而泄﹐愈泄則愈燥﹐愈燥則愈開。然則遺泄一證﹐當極甚及久之後﹐徒淸火無益也﹐徒兜澀無益也﹐必也用潤藥以潤其腎﹐則燥而不合者可以復合﹐而且肝得所養﹐火亦不熾﹐何致疏泄之性一往一返哉﹗立方之法﹐潤腎爲主﹐而兼用淸肝補肝之藥﹐尢當有效﹐願又遺精一證﹐其初起時有所思想而致。當以淸心爲主﹐淸肝火爲輔﹐補腎水爲佐﹐澀藥可無用也。旣久之後﹐腎水必虧必燥﹐盒飯以補腎補肝爲主﹐淸肝火次之﹐淸心火又次之﹐而兼用澀藥﹐仍不必以澀藥爲君也。若大泄不禁﹐玉門不閉﹐或當暫以澀藥爲君﹐而兼用重補肝腎之味﹐稍佐淸火之品﹐亦理之所宜然﹐又必兼用升提之藥﹐庶乎周到而可奏功於俄頃也。此所論遺證﹐蓋指多欲及腎虛一流說﹐其有因濕熱痰等因致此者﹐則又不得槪以腎燥施

卷八

瘧

正瘧疾多頭痛﹐病退起牀﹐似無病也。似瘧疾﹐寒不甚﹐熱不深﹐亦有寒少而熱極輕者有頭痛﹐一日一次﹐不思飲食﹐口不知味﹐倦怠無力﹐自汗身熱﹐身痛作脹﹐寒熱間作而無太過﹐亦有熱極而汗﹐汗至頸或半身而還者﹐病退不能起牀﹐啞噥不識﹐雜病多端﹐難以盡述﹐作正瘧治之不死變勞﹐一二三年而愈﹐禍仍無已。正瘧疾作止有時﹐非若少陽傷寒往來之無定也﹐小柴胡湯正治之方。無汗求有汗則止﹐有汗求無汗則愈。得之於冬﹐邪捨於腎﹐藏之於心﹐熱縈於肺﹐太陰也﹐少气煩冤﹐手足熱而嘔﹐脾也。先寒後熱﹐謂之寒瘧﹔先熱後寒﹐謂之溫瘧。二者不同﹐治從乎中﹐少陽也﹐渴者燥勝﹐不渴者濕勝。又經云∶夏傷於暑﹐秋生瘧。夏暑汗不出者﹐秋生瘧﹐此夏時有傷陽气﹐以致少陽陽气不舒﹐皆少陽虛也。四時之瘧﹐當順其時令﹐夏气上行﹐秋气下行。先寒後熱﹐太陽陽明﹐白虎湯加桂枝。天气上行﹐宜用下行﹐不宜瀉肺﹐宜瀉相火﹐頭來加川芎﹐背來加桂枝﹐腰來加年膝﹐腳來加木瓜﹑苡仁﹐俱用小柴胡爲主﹐兼五苓散。食傷加靑皮﹑艸果﹔身體作脹無汗﹐人參敗毒散﹔有汗徧身疼痛﹐補中益气湯加黃。久病補而不愈者﹐作虛損治之﹐腰足冷痛﹐二陳加桂﹑附﹐一日一次﹐傳於陰分﹐宜八珍二陳加柴胡數帖﹐待傳陽易截﹐不然變勞。久病日日邪熱不退﹐莫過於益气湯加附子﹐或十全大補湯。腹脹泄瀉﹐莫忘脾胃﹐宜加四君子湯。太陽令人腰痛頭重﹐寒從背起﹐先寒後熱﹐然﹐熱止汗出難已﹐羌活生地湯﹑小陽明令人先寒灑淅﹐灑淅寒甚﹐久乃熱﹐熱去汗出﹐見日月光火气乃快﹐白虎湯加桂枝少陽令人體解﹐寒不甚﹐熱不甚﹐惡見人﹐見則惕惕然﹐熱多汗出甚﹐小柴胡湯。凡有太陰令人不樂﹐好太息﹐多寒熱﹐汗出﹐病至乃喜嘔﹐嘔出乃衰。四君子湯加陳皮﹑貝母。少陰令人嘔吐甚﹐多寒熱﹑熱多寒少﹐欲閉戶而處﹐病難醫。小柴胡湯加細辛。厥陰令人腰痛﹐少腹痛滿﹐小便不利﹐如癃狀﹐非癃也﹐便數﹐意恐懼﹐气不足﹐腹中悒。延胡苦楝湯﹐苦柏一兩﹐苦楝二分﹐附子﹑桂心各二分﹐熟地一錢﹐饑服。夫瘧者﹐因外感風寒﹑暑濕﹐內傷飲食﹑勞役。或饑飽﹑色欲過度﹐以致脾胃不和﹐痰脘﹐蓋無痰不成瘧。脾胃屬土有信﹐去來不失其時﹐若移時或早或晚者﹐是邪無容地﹐將自好也。一日一發者﹐受病淺易治﹔間日發者﹐或二日連發住一日者﹐或間二日者﹐皆難治。凡瘧疾初發﹐寒多熱少者﹐但寒不熱者﹐桂附二陳湯。肉桂丁香陳皮半夏柴胡黃芩渴加炮姜﹐寒加附子。熱多寒少者﹐但熱不寒者﹐白虎湯加桂枝。甘艸八分﹐石膏八錢﹐知母一錢半﹐桂枝四分﹐元米一撮﹐一二帖必效。如前藥不能取效﹐用六君子加柴胡﹑黃芩﹐血虛加當歸﹑白芍。瘧疾俱宜分利和解﹐柴胡﹑半夏﹑黃芩﹑甘艸﹐虛加人參﹐有汗加黃﹐溫熱太重加五苓散利之﹐骨蒸加知母﹐服至四五帖必愈。或農夫瘴气發瘧﹐宜常山飲吐之﹐倘吐而不愈﹐作內傷施治。常山飲常山檳榔知母貝母水煎﹐露一宿﹐來晨溫服。瘧有發於夜者﹐有一二月不愈者﹐用首烏五錢﹐靑皮二錢﹐丁香一二錢截之。服之不愈人參白術茯苓甘艸陳皮半夏柴胡﹝表虛不用﹞黃芩歸身﹝作泄不用﹞白芍噯气加神曲﹐口鼻出血加丁香﹐腹痛加炮姜﹐煎服。夫瘧气者﹐並於陽者陽勝﹐並於陰者陰勝﹐陽勝則熱﹐陰勝則寒。蓋瘧者﹐是傷於暑﹐熱气而並於經中之气分也﹔並於陰者﹐衛中之寒邪﹐下而並於經中之血分也。气爲陽爲熱﹐營中之熱邪並之﹐兩熱相合故發熱﹔血爲陰爲寒﹐衛中之寒邪並之﹐兩寒相合故寒。曰陽勝﹑陰勝﹐𨿽本經之陰陽爭勝﹐是气有以鼓之也。治瘧之法﹐升其陽使不並於陰﹐則寒已。升其陽者﹐是散陽中之寒邪也﹐柴胡﹑葛根﹑羌活母﹑首烏之屬﹐爲瀉熱中之品也。蓋並之則病﹐故分之乃愈也。久瘧是元气虛寒。蓋气虛則寒﹐血虛則熱﹐胃虛則惡寒﹐脾虛則發熱﹐陰火下流則寒熱交作。或吐痰不食﹐戰栗泄瀉﹐手足厥冷﹐皆脾胃虛也。但補中益气湯加減自愈。久瘧無汗﹐用人參一兩﹐生薑四兩﹐煎服﹔或丁香一錢﹐人參三錢﹐此乃不截之截良方血熱而瘧一月不愈者﹐何首烏五錢﹐靑皮二錢﹐水煎﹐來日先服。虛加人參﹑何首烏一錢五分﹐陳皮五分﹐甘艸三分﹐茯苓一錢﹐知母一錢﹐烏梅三枚。久瘧胃虛﹐人參﹑丁香各二錢﹐甘艸﹑白術各一錢﹐煎服。脾虛滿悶﹐不思飲食﹐吐痰潮熱﹐俱用補中益气湯加附子。小水不利加黃柏﹐勞瘧加鱉甲。久瘧三五月﹐或半年不愈者﹐二陳湯加丁香﹑人參。瘧發時獨寒無熱﹐脈遲﹐用附子一枚﹐虛其表﹐不若用神曲。大抵瘧疾气血兩虛﹐宜八珍﹑十全調理﹐然二陳前後俱不可缺。瘧關脈滑小﹐柴胡加常山﹑檳榔﹑靑皮﹑艸果截之﹔緊加漧葛﹑蘇葉﹐數加黃芩﹑滑石﹐遲加附子﹐不出小柴胡正方加減。久瘧嘔吐惡心﹐用人參﹑陳皮﹑半夏﹑丁香四味煎服。用補不效﹐久而不愈﹐濕熱爲害也﹐宜平胃散。三日瘧一年半年不愈者﹐用朱砂﹑元參各一兩﹐蒼術﹑濃朴各四兩﹐常山﹐艸果各一兩小兒不能服藥﹐用黃丹五錢﹐生礬三錢﹐胡椒二錢五分﹐麝香五釐﹐共末﹐好醋調敷男左女右手心﹐絹包手掌﹐藥熱自汗而愈。一方可效三人。瘧久不止﹐用棗截之﹐方用丁香﹑常山各一兩﹐紫蘇二兩﹐全蠍三十﹐棗百枚﹐水同煮。人力大者五六枚﹐弱者三枚﹐小兒一二枚﹐臨來時嚼服效。瘧久成痞﹐用大蒜搗爛﹐加麝少許﹐敷痞上一日見效。內用馬料豆一斗﹐常煎服﹐或用似瘧一日一來﹐來則身脹要打者﹐屬脾虛不足﹐六君子湯。食噯加神曲﹐血虛加歸﹑芍五分﹐汗多加黃七分﹐吐淸痰加五味﹑肉桂各三分﹐惡心加炮姜三似瘧非瘧﹐日久不愈﹐並久痢中气虛弱﹐用炮姜﹑附子﹑白術數十帖﹐必中气足而後病邪不復﹐若一二帖效而遂已﹐病必再發。內傷似瘧﹐一日一次者﹐用白術五錢﹐歸身三錢﹐陳皮二錢﹐烏梅二枚﹐丁香公母各三粒。虛加人參五錢﹐冷水一碗﹐浸一宿﹐露過淸晨﹐去渣溫服。又方∶白術五錢﹐靑皮﹑陳皮各三錢﹐冷水浸露﹐來日淸晨煎服。驗案一人瘧疾初起﹐飲酒而睡﹐睡後卽發熱﹐甚至昏憒﹐至夜方止﹐小便赤少﹐間二日一發﹐先寒後熱﹐嘔吐痰涎﹐不喜飲食﹐胃口嘈雜﹐食卽欲嘔﹐體瘦手麻﹐口渴﹐喜飲熱湯。方用柴胡七分﹐益智五分﹐甘艸三分﹐人參﹑桂枝﹑半夏﹑茯苓﹑芡實各一錢﹐煎服效。一人大瘧年餘﹐脈大有力﹐此頑痰在脾也。精神旺則正气行而病愈﹐精神衰則邪气勝而病作。二陳﹑小柴胡合而用之。

卷八

痢

痢疾多因飲食所傷﹐濕熱相搏。若裏急後重﹐身不發熱﹐飲食如常﹐此眞痢也﹐爲脾气。先宜疏通﹐後用黃芩芍藥湯調理。若飲食少進﹐精神短少﹐四肢倦怠﹐此內傷似痢也﹐爲脾气不足﹐宜升陽爲主。凡痢疾一見表證﹐必先解表而後治痢﹐若表不解﹐則表邪傳裏﹐痢必不愈。故發熱身痛﹐邪陽明﹐宜葛根湯。必表邪解而後無傳變之患。凡痢疾有表裏﹐不宜大下解表﹐解表則裏虛不和﹐大下則表證難退﹐表裏俱不得暢則死先瀉後痢者﹐脾傳腎﹐脾气下流﹐濕熱乘於腎也﹔先痢後瀉者﹐腎傳脾﹐腎不受邪﹐復返﹐裏急後重加檳榔﹑木香﹐火甚加黃連﹐積中有紫血﹐是瘀血也﹐加紅花﹐倍白芍生血和血﹐痢下如綠豆汁色者﹐濕也﹐加炒蒼術﹑白術燥濕。凡痢不可用燥藥。痢屬腎﹐腎惡燥﹐燥痢疾初起﹐宜先通之﹐濃朴﹑大黃﹑枳實﹑朴硝。小水不利加梔子﹐上脹加檳榔﹐腹痛赤白痢﹐裏急後重﹐日夜無度﹐腹痛﹐小便赤澀﹐大承气湯。脈平和者吉﹐脈微小者易治﹐極細無力﹐气血兩虛﹐調理气血﹐不可下之。脈洪大身熱者難治﹐主方必先通利﹐後用黃芩﹑白芍﹑甘艸﹑黃連﹑檳榔﹑木香﹑枳殼。如閉結加大黃﹑芒硝﹐小便不利加木通﹑車前﹑燈心﹐腹痛加川芎﹐血枯加歸身﹐气滯加杏仁﹑身涼四肢冷加煨姜﹑肉桂﹑吳萸。久不愈﹐八珍湯加烏梅﹑炮姜。寒加桂﹑附。表熱無汗身痛﹐人參敗毒散。久痢必用制過乳香﹑沒藥﹐行气行血。蓋气行則後重自除﹐血行則便膿自止。再用白芷以醒脾﹐人參以補气﹐甘艸﹑芍藥以和中。久痢小腹痛﹐破故﹑小茴﹑杜仲以固腎。痢不止加續斷。久痢腹痛﹐如濕熱爲害﹐裏急後重者﹐用薑汁炒川連。血痢﹐紅花﹑蘇木﹑百艸霜各三錢﹐酒調服。裏急後重﹐黑醜燒存性調服﹐又用皂角灰服﹐亦效。赤白痢﹐肚腹疼痛﹐裏急後重﹐玉鶴二神丸﹐當歸﹑川連﹑枳殼﹑檳榔各一兩﹐木香二兩﹐大黃四兩﹐酒糊丸。茶淸下七八十丸。噤口痢﹐用人參﹑石蓮肉﹑石菖蒲以開關﹐牛膝亦可以開關﹐又方綠色升麻一錢﹐石蓮肉五錢﹐人參三錢﹐神效。久痢不止﹐宜澀之。甘艸﹑粟殼各七分﹐小紅棗七枚﹐燈心七寸﹐陳酒三杯煎服。或用五倍子﹑芽茶等分﹐枯礬少許﹐烏梅肉﹑大蒜搗丸效﹐或戊己丸﹐川連﹑吳萸各五錢﹑肉桂痢疾肛門腫脹如痔狀﹐用冰片研乳調搽。內傷痢疾﹐陽气下陷﹐化爲燥火﹐肛門腫脹﹐必待陽气上升而後邪熱可去。補中益气湯驗案一婦產後痢疾﹐誤服克伐﹐暫覺寬快﹐而肛門痛如鍼刺﹐脈數無至數﹐產後見此爲難治。用人參一錢﹐木香二分﹐一服減半﹐後用人參二錢﹐黃一錢﹐升麻﹑柴胡各五分﹐甘艸﹑陳皮﹑木香各三分﹐愈。初用人參補肺﹐肺气充﹐則大腸之气不至下陷﹐木香行滯﹐以散一小兒八歲﹐噤口痢。用歸身開發上焦﹐木瓜﹑牛膝開關達下﹐炮姜溫中﹐人參補气而效。一婦痢疾身熱﹐作眞痢治﹐遂煩躁。用附子一錢﹐白術﹑炮姜各一錢﹐甘艸五分﹐愈。夫身熱者﹐陽浮於外也﹔煩躁者﹐陰盛於內而格陽也。附子理中湯回陽於命門﹐逐陰寒於外一人病痢腹痛﹐下之不效﹐溫之不愈﹐如是一二月﹐自分必死。診其脈知有死血﹐用乳香﹑沒藥二三錢﹐酒研服﹐愈。一女子久痢三月﹐紅白俱止﹐但雞鳴腹內作響﹐作瀉七八次﹐日日如是。此肝气有餘﹐脾土不足﹐久痢傷腎。用風能勝濕之藥以補脾胃﹐人參七分﹐天麻三分。烏梅﹑阿膠﹑茯苓﹑甘艸各五錢﹐肉蓯蓉﹑黃連﹑石斛各三錢﹐木香二錢﹐北五味一錢﹐補骨脂﹑郁金﹑陳皮

卷九

火

人身之內﹐凡火有五。心火﹑陽明燥火﹑三焦壯火﹑雷火﹑龍火是也。心火宜淸﹐燥火宜潤﹐壯火宜寒以瀉之﹐雷火微則斂以平之﹐甚則溫以和之﹐龍火宜從其性﹐以熱導之。古人治火﹐用石膏﹑川連兩許者﹐勢不得不用也。蓋人身惟火爲患最毒﹐火之毒莫甚於命門相火﹐相火在下爲少火﹐少火生气﹐逆而在上則爲壯火﹐壯火食气。然命門之火起﹐一因於君不主令﹐相火橫逆﹐一因於陽明接引﹐而燥金化爲烈火﹐與肝木相並而焚﹐則一身上下三焦無非火矣。倘少用寒藥﹐如以一杯水﹐傾入紅鍋﹐不惟無益﹐且將立破其鍋﹐非多用何能救﹖蓋用川連者﹐治君相合橫也﹔用石膏者﹐治燥金合木也。頭上有火﹐淸陽不升﹐火炎於上也。髙者治宜越之﹐補中益气湯加荊芥三分﹐蔓荊子五分。驗案一人頭不痛﹐身不熱﹐無表癥﹐但火郁懊﹐無可柰何﹐大便或閉或痢。方用川連一錢瀉其火﹐枳實一錢損至髙之滯气﹐白術一錢扶其胃﹐三味煎服遂愈。一女人六月間昏睡不言﹐身熱不動﹐兩手脈上盛下澀。澀者陽气有餘﹐盛大爲火﹐火證也。冷水調益元散主之。一人七月病﹐上辰昏暈﹐下午不言﹐昏睡一日不醒﹐人叫不應﹐身涼不食﹐不寒不熱﹐皆曰陰證。議用附子理中湯﹑四逆湯。診其脈﹐沈小滯伏﹐內有火邪﹐小便一二日不解﹐此火證也。不從﹐又延至夜不醒﹐曰∶此眞火也。其妻曰∶前日房事﹐如何是火﹖予曰∶夜有房事內虛﹐又勞熱甚﹐天干熱從虛入﹐則陽气將絕﹐以水救之則可。取冷水一桶﹐飲至五碗﹐病者曰渴﹐飲至七碗﹐大汗如雨﹐病者曰餓﹐要喫粥一碗﹐用補中益气湯加炮姜﹑澤瀉﹐溫中一婦五月間﹐身涼﹐自言內熱﹐水瀉二月﹐一日數次﹐小水絕無﹐大便皆水。自言上熱極﹑下凍死﹐腰腿足俱冷﹐腹痛如冰﹐或一時發熱﹐不欲近衣﹐或一時怕冷﹐徧身盡熱﹐夜至天明﹐面目紅腫﹐藥之不愈。自小至大﹐六脈洪大﹐此伏火也。火性炎上﹐故上熱下冷耳﹗用四物湯加柴胡﹑葛根﹑升麻﹑甘艸﹑梔子﹑黃柏﹑黃芩二帖。小水行瀉止﹐復發牙疼﹐三日不愈﹐用黃建中湯加附子﹐一服愈。一婦四十餘歲﹐身體肥大﹐病後漸瘦﹐內覺火熱外如冰冷﹐自汗出﹐手見冷水卽麻木不仁﹐頭面筋搐而痛﹐骨節疼痛手不可近﹐牙根出膿血﹐舌彊硬﹐右手不能舉動﹐臂肘皆彊痛﹐饑不欲食﹐小便如飴﹐噯气作酸﹐坐臥不安﹐惡風便難。脈浮候細澀﹐中脈緩弱﹐左手弱於右手。病已五﹑六年﹐病癥多端﹐由陰精不奉﹐陽精不降﹐上盛下虛﹐陽中陰虛也。宜補陽中之陰﹐六味湯主之。一人胸前常跳﹐頭耳左邊鳴﹐肺脈緊數。此肺虛不能生腎水﹐木火妄動﹐气血不歸原也。血不歸原﹐心火妄動﹐故心跳﹔气不歸原﹐肝木動﹐故耳鳴。左右者﹐陰陽之道路也。在左﹐木火爲陽也﹐宜用歸脾湯養心血﹐斂火下行﹐心血足則心火不刑金﹐金能平木﹐肝气自平也一婦左三脈洪滑有力﹐右三脈短澀﹐嘔吐胸飽﹐小便痛而泄﹐經水乃至﹐不通不泄﹐經水不至。此肝木有餘﹐火行土位﹐故經﹑瀉並行也。用白芍二兩﹐瀉土中之木﹔甘艸一兩以緩肝﹔香附三錢﹐木香一錢﹐理痛止吐﹔益母艸﹑延胡索各一兩以行血滯﹔山藥糊丸以補脾。肝气有餘﹐脾气不足﹐故肝气動而脾受克也。經水未行屬少陰﹐已行屬厥陰﹐行後屬太陰。經﹑瀉並行﹐肝气動也﹔肝之動﹐土受克也﹔克則不能運濕而瀉﹐克則气血不調而痛。故平肝一婦六月卒死﹐徧身冷而無汗﹐六脈俱伏﹐三日不醒﹐但未气絕耳。眾用四逆﹑理中亦納。四日後診之﹐仍無脈驗。人一﹑二日無脈立死﹐今三日不死﹐此脈伏也﹐熱極似寒耳。用水濕靑布放身上一時許﹐身熱﹐內喫冷水五﹑六碗。反言渴﹐又一碗﹐大汗出﹐出後﹐用補中益气湯加黃柏十帖愈。

卷九

假火

假火者﹐內虛寒而外見火證也。脈必微細﹐卽見洪大﹐內必空虛。皆宜溫補﹐八味﹑十驗案一人眼痛﹐大便閉﹐已服大黃半斤﹐眼痛稍減﹐大便或溏或閉﹐以爲眞火﹐淸涼二月﹐口漧之﹐曰∶此內傷不足﹐再用寒涼必死矣。病者曰∶吾乃火也﹐不從而返。六月復邀予診視﹐余仍前說。病者曰∶吾眞火也﹐又返。未幾﹐又邀余診﹐其病已危﹐予再仍前說﹐病者姑試之。用保元湯加附子﹑炮姜﹑肉桂﹑白術﹑當歸四五帖﹐微汗﹐身稍疏暢﹐乃信服不疑。至三十帖﹐用參半斤﹐便潤身涼﹐反覺畏寒﹐更加鹿茸。服參三斤﹐桂﹑附﹑姜各斤余而愈。蓋已經下之﹐自汗自吐﹐非虛而何﹖宜大溫大補無疑矣。一婦气從丹田衝上﹐遂吐淸水。此因惱怒勞碌﹐火起上逆﹐丹田虛寒也。用白術二兩﹐白蔻五錢﹐共末。早飯後每次白水送下一錢。一以補脾克水﹐一以溫肺生水﹐金水相生﹐其病自愈。﹝張東扶曰∶全從吐淸水立方﹐不可槪治丹田虛寒也。﹞一人日發寒熱﹐熱甚不可當﹐閉目而處﹐臍下脹滯﹐肛門火燒。此淸气下陷﹐陰气化火也。用補中益气湯加小茴﹑益智各五分﹐吳萸三釐﹐神效。一婦內傷似瘧﹐醫用八珍加麥冬﹐二月不愈。一醫作瘧治截之﹐卽形如死屍﹐音啞身熱﹐大便燥結﹐小便尿血。此陽陷而陰絕﹐宜舉陽而陰自生。用附子理中湯三帖﹐身發流火﹐痛卽皮破﹐用保元湯加姜﹑桂二三月﹐上身肉長﹐下體腳伸不直﹐又以牛膝﹑防己﹑五苓散利之﹐再以十全大補補之而愈。一人身大熱﹐眼紅出火﹐口漧舌燥﹐腳浸水中﹐罵詈不避親疏。服黃連解毒湯一二帖﹐其病愈甚。診脈豁大無力﹐此心之脾胃虛也。其人素有淫欲﹐心气耗散﹐必非寒涼所能制。用白術﹑炮姜各一錢﹐人參三錢﹐三味煎服﹐不超時引被自蓋﹐戰汗而愈。

卷九

疸

疸證不可過用寒涼﹐當審其虛實寒熱﹐各從其機﹐用法治之。諸證莫離脾胃﹐而疸更爲脾胃之病﹐不可輕忽也。身黃﹑目黃﹑小便赤黃。黃柏﹑人參﹑漧葛﹑神曲﹑甘艸﹐水煎服。疸證﹐渴欲飲茶﹐熱在上焦﹐淸心蓮子飲﹔嘈雜﹐熱在中焦﹐宜溫中﹔不渴﹐熱在下焦腎疸目黃﹐渾身黃﹐小便黃﹐羌活﹑防風﹑本﹑獨活﹑柴胡各五分﹐升麻二分﹔小便不通﹐兒茶末一錢﹐蓄湯調服。暑气身目黃﹐茯苓﹑澤瀉﹑豬苓﹑白術各五分﹐蒼術一錢﹐神曲二錢﹐水煎服。

卷九

渴

口渴者﹐系胃火。口漧不渴﹐見於夜者﹐命門相火與心包絡火燻於肺﹐肺少津液而幹也。用黃三錢﹐歸身三錢潤之﹐連服必愈。見白虎湯則死。若口漧身熱﹐肺燥已甚﹐生黃八錢﹐歸身四錢潤之。內傷身熱口漧渴﹐益气加炮姜二錢。口渴多飲﹐消渴也。黃九錢﹐甘艸三錢﹐煎服。上消百杯而不止渴﹐宜淸肺。麥冬﹑五味﹑黃連煎服﹔條芩﹑杏仁﹑栝蔞﹑梔子﹑元參﹑漧薑各三錢﹐訶子﹑人參各五錢﹐丸服。專補脾陰之不足﹐用參苓白術散米糊丸服。中消數食而不充饑﹐或下膿濁﹐赤白如豆渣﹐病亦難愈。蓋食多不飽﹐飲多不止渴﹐脾陰不足也。用山藥﹑歸身﹑茯苓﹑陳皮﹑甘艸﹑苡仁﹔或淸脾火﹐大黃﹑梔子﹑石膏﹑枯芩﹑連翹﹑烏梅各二錢﹐訶子﹑人參各五錢﹔或用黃連五分﹐入豬肚內煮熟食﹔或川連﹑白術等分﹐丸服。下消因色欲而玉莖不萎﹐宜淸腎。黃柏﹑知母﹔或黃柏﹑知母﹑澤瀉﹑梔子﹑生地﹐五味各二錢﹐訶子﹑人參各五錢。驗案一人思想過度﹐日飲茶數十杯﹐精神困倦﹐嗜臥。此心火乘脾﹐胃燥而腎無救也﹐名曰腎消。用黃﹑五味﹑生地各五分﹐人參﹑麥冬﹑歸身各一錢﹐水煎服。一人平素嗜茶﹐心思過度﹐其渴尢甚﹐更加惡心。脈舉之不足﹐按之兩關短數﹐兩尺弱。此因多思﹐致水不升﹑火不降也。數者﹐胃气有餘。宜補陰中之陽。用人參﹑白芍﹑歸身各一兩﹐山藥﹑茯苓﹑熟地﹑枸杞子各二兩﹐甘艸﹑五味各五錢﹐棗仁一兩五錢﹐丸服。

卷九

喘

喘證𨿽有寒熱之不同﹐要皆其本在腎﹐其標在肺。所以上逆﹐其原在胃﹐宜降气開郁。熱則淸之﹐寒則溫之﹐久病斂之﹐初病發之﹐甚則從其性以導之﹐乃治喘之大法也。驗案一人气喘不得眠﹐此寒凝气滯於上﹑中二焦﹐水火相搏而肺喘也。用山藥﹑茯苓以理其中﹐而使肺有生生之气﹐蘇梗以開其郁﹐杏仁以利其气﹐姜﹑桂﹑吳萸以斂其火﹐使之下行而溫腎﹐腎溫則肺亦暖而行下降之令﹐喘可息矣。一人每日早晨喘﹐自汗﹐此肺虛則陽气不足。早晨胃中宿食消盡﹐肺無所稟﹐則气不能行降下之令﹐故上逆而喘﹔肺主皮毛﹐皮毛不斂而自汗也。用補中益气湯加附子﹑炮姜﹑五味﹐一人喘﹐服淸气化痰藥﹐不效。此中气虛寒﹐陽不上升而濁气不降也。用人參﹑炮姜﹑白術﹑炙甘艸﹑白芍各一錢﹐五味五分﹐有汗加肉桂﹐無汗加麻黃﹐效。一婦四季發喘﹐喜飲冷水﹐徧體作脹﹐胸中飽悶。醫作痰火治之更甚﹐二年不愈。蓋久喘乃肺之虛﹐非肺之實也。用四君子湯加半夏﹑五味﹑白芍﹑杏仁﹑炮姜﹑肉桂﹑麻黃﹑枳殼﹐一服卽止。再發再服必止﹐治之如神。

卷九

咳嗽

咳嗽不一﹐所因不同也。因於風﹐宜辛涼以散之﹐前胡﹑紫蘇﹑防風﹑葛根之屬﹔因於寒﹐宜辛溫以發之﹐麻黃﹑羌活﹑細辛之屬﹔因於濕﹐宜燥之﹐六君子湯﹐或半夏﹑桑皮之屬﹐或二陳湯﹔因於火﹐宜淸潤之﹐麥冬﹑紫菀﹑花粉﹑元參之屬﹔因於虛﹐宜補之﹐人參﹑黃之屬﹐或保元﹑四君﹑六君﹔因於气逆﹐宜淸而降之﹐杏仁﹑蘇子﹑陳皮﹑百合之屬﹔因於痰﹐實則疏之﹐虛則補之﹐水泛則溫而斂之。蓋肺屬金﹐金受火爍﹐則煎熬津液而成痰﹐宜淸其火﹐火息則痰消﹔寒則肺不下降﹐肺液壅而成痰﹐宜溫其腎﹐水暖則肺金下降之令行而痰消。此治咳之大略也。若夫神而明之﹐在乎辧脈証之寒熱虛實也。咳嗽骨節痛﹐不能走履﹐此肺气不足﹐不能制肝﹐肝邪熾而風痰橫溢也。肝主筋﹐筋傷故運動不舒﹔肝克脾﹐脾傷故濕不化而成病﹔且肝主風﹐肝盛則風溢而痰橫矣。故肺气不足﹐乃病之本﹔肝脾之彊弱﹐乃病之標。用四君子以補脾肺之不足﹐加陳皮以疏肝气之有餘﹐用以醒脾消痰﹐是正治之法也。驗案一人咳嗽糞黑﹐醫以爲火﹐予投桂﹑附溫其下焦而愈。蓋病有陽有陰﹐陰者糞𨿽軟﹐落水而故糞黑也。溫暖下焦﹐陽气歸原﹐則嗽止而黑自除。若以火論之﹐不明之甚也。一人咳嗽﹐喉嚨緊急﹐漸漸吐紅﹐又兼腸風﹐已半年矣。予看得久病傷脾﹐脾臟潤澤之气不升於肺﹐肺气不降而成火﹐故咳嗽喉緊﹔脾不統血﹐故吐血﹑腸風。用白術二錢﹑甘艸一錢補脾﹐陳皮一錢理气﹐煨姜二錢散火。服五帖病減半。次升提之﹐用補中益气湯十帖﹔次調和气血﹑消痰﹐用八珍湯加半夏﹑陳皮﹐二帖而痊。一人十月患痢﹐半月後發喘咳﹐聲啞口臭﹐頭汗如雨﹐作火證治﹐至春不愈。診其脈大緩而無力﹐乃久病無陽﹐脾虛不統。用白術﹑茯苓各二錢﹐人參三錢﹐甘艸﹑炮姜﹑白芍﹑生地各一錢﹐半夏一錢五分﹐五味五分。三帖全愈。一婦惱怒後﹐身熱咳嗽﹐吐血痰﹐臭气難聞﹐胸膈飽悶﹐背脹。此郁火﹐宜發之。紫蘇﹑漧葛﹑桔梗﹑前胡﹑枳殼﹑半夏﹑杏仁﹑五味﹑白芍﹑甘艸﹑苡仁﹑生薑。一服而痊。一人患內傷﹐二膝痛甚。此血分虛﹐陽气不能達下也。用四物湯送和中丸﹐元气流行﹐血暖而痛止。至十餘日﹐泄瀉﹐發熱﹐頭痛﹐咳嗽。此內傷多下寒上熱﹐所以然者﹐郁火上散﹐寒气下行也。用補中益气湯加附子﹐溫陽气而散火邪。二帖而愈。

卷九

痰火

凡痰火證﹐額上自汗者﹐陽虛﹐不可作痰火治。用四君子湯加半夏﹑五味子。喘嗽痰火﹐用半夏﹑南星各二兩﹐滚湯泡九次。將生薑汁二碗﹐浸藥曬漧﹐汁盡爲度﹐炒焦黃色研末﹐白糖調服﹔或用茯苓補心湯﹐散火消痰。驗案一人痰火﹐身肥多瘡﹐气不足。用百合﹑紫菀各六兩﹐生薑一兩﹐熬膏。再用半夏一兩五錢﹐茯苓一兩﹐生甘艸﹑陳皮﹝去白﹑﹞蓮肉﹑山藥各一兩﹐苡仁一兩五錢﹐共末﹐煎膏爲丸。每服七十丸﹐淡姜湯下。

卷九

痰飲

凡痰飲湧甚﹐用六君子湯加漧薑﹐宜多服之。腹痛﹑身脹加肉桂。痰湧難言﹐用山楂根﹑靑木香﹐磨水服。痰之本在腎﹐人參﹑黃﹑甘艸﹑天冬﹑麥冬﹑生地﹑熟地﹑北味﹑蓯蓉。凡用蓯蓉﹐必配北五味爲使。蓋蓯蓉補陰﹐五味補陰中之陽也。二味丸服﹐則痰從大便下﹐信乎治其本痰來多而連吐不絕﹐六君子湯加生薑﹐人參多用﹔或四君子湯加半夏﹑生薑汁。痰之本在腎者﹐腎主五液也。若脾不虛﹐痰從何來﹖蓋土有防水之功﹐水有潤土之力也。痰攻兩臂﹐南星﹑白術﹑甘艸﹑陳皮﹑半夏﹑香附﹑茯苓﹑各五分﹐姜﹑水煎服。痰飲由於脾虛﹑腎弱﹐若不溫之﹐水何由散﹖小靑龍湯﹑溫肺湯﹑六君子湯﹑二陳湯加細辛﹐皆飲證大法也。驗案一婦年六旬﹐患痰飲﹐頭目疼痛﹐身熱不食﹐二便俱閉﹐脈洪大有力﹐右關略弦。此君主失令﹐相火橫行而傷金﹐故頭目疼痛﹐木不受制﹐則肝邪起﹐脾土受侮﹐則肺金更弱。須瀉火補金﹐則木自平﹐火自降﹐所謂金浮水升﹑木沈火降也。宜用麥冬﹑甘艸﹑白芍淸心肺肝之火﹔蘇梗﹑廣皮引陽气下達﹐使胃無凝滯﹔茯苓﹑山藥固其脾陰∶病可痊也。若云脾惡濕﹐且有痰飲﹐麥冬似非所宜﹐是正不然。蓋脾𨿽惡濕﹐今之脾病﹐邪在肝木﹐淸火則木安﹐木安則土寧﹐病自己矣。若必用半夏治其飲﹐燥則火就之﹐又將柰何﹖古人云∶見痰休治痰﹐一婦血崩後。咳嗽痰湧﹐十月未愈﹐夜間發熱自汗﹐此腎虛也。痰之本在腎﹐吐痰身瘦﹐腎之脾胃虛也。用熟地一錢﹐茯苓七分﹐山藥﹑肉桂﹑小茴﹑五味﹑益智﹑薑汁炒杜仲各五分。三帖愈。丸方用八味丸。一人痰吐盈盆不止﹐肺脈豁大無力。此內傷不足﹐脾虛不能統痰﹐再淸其肺﹐益虛其脾﹐速死之道也。用人參﹑附子各五錢﹐炮姜﹑蓽茇﹑檳榔﹑枳殼﹐再帖而愈。一人患飲﹐面目鮮明﹐六脈弦﹐兩脇痛﹐身熱。先用十棗湯瀉之﹐後以小靑龍湯行之﹐

卷九

痰核

痰核﹐卽瘰也﹐少陽經郁火所結。方用澤蘭葉﹑花粉﹑薄荷﹑山豆根﹑鱉甲﹐熱甚加三黃﹐石膏四兩﹐貝母三錢﹐百艸霜六錢﹐薄荷﹑蘇葉各四兩﹐甘艸少許。瀉加訶子﹐嗽加款冬﹐痰加烏梅。共末﹐白糖丸彈子大。不拘時含化。服此丸十數日﹐再服酒藥﹐其病愈盡。如先服酒藥﹐後服丸﹐其核不盡消。酒方∶都管艸根三四斤﹐兔耳一枝箭一斤﹐威靈仙二兩﹐紫花地丁一斤﹐白果﹑南星各一斤﹐陳酒一壇﹐加火酒二﹑三兩﹐煮熟﹐退火七日飲。驗案王太史咯血痰核﹐用前胡﹑桔梗﹑漧葛﹑半夏﹑甘艸﹑茯苓﹑人參﹑歸身﹑赤芍﹑生地﹑蘇梗。蓋水少則火動﹐血少則熱生﹐火病血虛﹐陽生陰長。藥十一味﹐六味所以陽生陰長﹐五味所以助其生發之气﹐气血行而痰化也。服十帖﹐又用米泔炒﹑歸各一錢五分﹐人參﹑生薑﹑赤芍﹑連翹各一錢﹐前胡﹑防風﹑甘艸﹑羌活﹑枳殼各五分﹐愈。

卷九

心痛

心痛者﹐心爲陽髒﹐胃陽不足﹐而陰寒乘之也。攻之則气益傷﹐補之則气益滯。先用川椒一味﹐作湯時飲﹐俟其心陽流通﹐後以八味丸治之﹐下元气足﹐則眞火能升﹐寒邪自退。生地心痛有屬心火者﹐宜茯苓補心湯發之﹔有屬寒水乘心者﹐茯苓﹑甘艸伐其水邪。

卷九

腹痛

小腹痛﹐肝腎之部﹐虛寒气勝也﹔大腹痛﹐脾胃之部﹐食積停痰也。臍右爲肺﹐左爲肝﹐上爲心﹐下爲腎﹐中爲脾。諸作痛者﹐皆中气不足﹐陽气不通所致也。﹝此指虛弱人而言。﹞中焦痛﹐食積者﹐多用二陳加消導之藥﹔不愈﹐必系寒痛﹐用姜﹑桂溫之﹐或理中去術﹐加吳萸。左右痛﹐大半是風﹔下焦痛﹐純寒無熱﹐除姜﹑桂﹐必無治法也。諸痛﹐法宜溫中﹐佐以升發﹐如麻黃之屬。腹痛手不可按是實﹐宜消導﹔可按稍愈者﹐是虛﹐用炮姜五分﹐吳萸半分﹐黃連﹑木香各二分。蓋藥少而寒熱均治也。腹以下至小腹痛﹐俱宜溫暖。若帶左右痛﹐是挾肝火。藥宜兼淸涼散火﹐或滋陰降火之腹痛下之而全不愈者﹐不可復下﹐宜和宣而已。腹痛不過臍與气海﹐其餘痛﹐俱中气不足﹐和中散最是。下焦純寒﹐用和中散﹐少加小茴。亦有血滯作痛者﹐必大小便見血﹐口內出血﹐以四物湯加延胡﹑香附﹑肉桂﹐從血分治上焦宜淸﹐中焦宜溫﹐惟食積停痰气實人﹐二陳湯隨所傷而加以消導。傷熱者少加黃連﹐有酒積者少加利濕淸熱藥。若气虛人不可消導﹐六君子加砂仁﹑木香。凡痛在上下左右﹐俱是血分﹐血分宜血藥﹐求汗則愈。一見吐瀉﹐𨿽痛必調理脾胃﹐脾胃一轉﹐而上下左右﹐皆得稟气﹐諸痛自愈。上焦宜淸﹐須求吐﹔中焦宜和﹐或求下﹔下焦厥陰之分﹐吐下無所用﹐法宜溫暖﹐或達或汗出乃愈。腹之下焦﹐與膀胱相近﹐宜溫而達之﹐使邪從小便去也。下藥從胃入於肛腸﹐吐藥入胃上出﹐亦皆不滲膀胱﹐故曰吐下無所用也。凡嘔吐﹑腹痛﹐因於寒者﹐用綠豆一錢﹐胡椒一兩﹐煎湯服之。虫痛不可忍者﹐用胡椒一兩﹐鹽一錢﹐和勻紙包﹐外以黃泥固之﹐約半焦﹐取出去泥﹐純研末爲丸﹐空心服。六﹑七日﹐虫化爲水﹐妙不可言。腹痛溫中藥不愈者﹐用生附子﹑漧薑﹑肉桂﹑麻黃卽愈。腹痛心口痛﹐惡心作瀉﹐半夏﹑茯苓﹑苡仁各一兩﹐陳皮一兩五錢﹐甘艸三錢﹐吳萸﹝鹽水炒﹞一錢﹐共末﹐滚湯下二錢。絞腸腹痛﹐鹽水服吐﹔盤腸腹痛﹐乳香﹑沒藥爲末﹐木香湯服。心腹痛及陰證絞腸痛﹐延胡一兩﹐桃仁五錢﹐乳香﹑沒藥各一錢﹐五靈脂五錢﹐醋糊丸。每服三十丸﹐心痛淡醋湯下﹐腹痛漧薑湯下﹐大便不通大黃湯下。熱痛發渴﹐裏急後重﹐脈實﹔寒痛﹐四肢冷﹐自汗或無汗﹐脈無力。腹痛綿綿無增減者﹐脈遲﹐屬寒﹔乍痛乍止﹐脈數大﹐火也。痛而瀉﹐瀉而痛減者﹐食積。痛不移處﹐死血。小便不利而痛﹐濕痰。腹痛引肋有聲﹐痰飲。時痛時止﹐面白辱紅﹐虫痛。腹中痛﹐手不可按是實。怒气傷肝﹐肋刺痛﹐气痰。以手按腹﹐腹軟而痛止﹐是虛。熱痛﹐先以冷水探之略愈﹐香連丸﹔寒痛﹐理中丸加木香﹑茯苓﹑陳皮﹐或和中散。驗案一人年二十餘﹐房事不節﹐因酒店飲食﹐遂火挾臍起﹐上入膈﹐胸腹內痛﹐外皮抽進﹐如有物閉住胸中。用消導者有之﹐用溫補者有之﹐服藥愈多而病愈凶﹐自分必死。予診之﹐思相火自下衝上﹐直至頭面﹐今火起於臍﹐至胸而止﹐乃因色欲過度﹐眞陽不足﹐丹田有寒也。作痛者﹐脾虛有寒﹐土無火生也。用烏藥二錢﹐制附子一枚﹐每用附子三分﹐水煎服。蓋附子扶陽﹐烏藥破滯﹐只此一味煎湯則極淸﹐淸則下行甚速。故五日見效﹐服附百枚而痛全愈。

卷九

腰痛

凡腰痛挾小腹痛者﹐陰中之气滯。用小茴﹑破故紙﹐行气破滯。腰挫悶﹐是爲气不足。用黃八錢﹐甘艸一錢﹐水煎服。年老精衰腰痛﹐用菟絲子一斤﹐酒煮爛﹐曬漧﹐凍米一升炒熟﹐二味末﹐白糖調服。腎气虛寒而腹痛﹐用靑鹽炒杜仲五錢﹐胡桃肉四錢﹐大茴三錢﹐酒三碗﹐煎一碗服﹔不飲酒者﹐止用一碗﹐煎半碗。腰痛﹐必用肉桂以開之﹐川楝子﹑茴香﹑破故紙爲末﹐熱酒調服。腰痛腎气虛寒﹐杜仲﹑補骨脂共爲末﹐將腰子竹刀剖開﹐入藥在內﹐包煨熟喫。腰痛或酸﹐當歸﹑延胡﹑肉桂爲末﹐酒調服。腰痛屬虛寒﹐以暖爲主﹐山藥﹑茯苓﹑熟地﹑杜仲﹑補骨脂﹑小茴﹑肉桂﹑當歸﹐蜜丸風濕腰痛﹐獨活﹑寄生﹑秦艽﹑牛膝﹑茯苓﹑熟地﹑白芷﹑細辛﹑肉桂﹑人參﹑川芎﹑防風﹑甘艸﹑歸身﹐水煎服。腎受濕熱腰痛﹐生附子﹑白術﹑茯苓﹑甘艸﹑濃朴﹑蒼術﹑杜仲﹑牛膝﹑漧薑﹑生薑﹑大棗﹐煎服。腎經骨痿﹐不能起牀﹐腰背腿皆痛。萆﹑杜仲﹑菟絲子﹑肉蓯蓉﹐共末﹐酒煮腰子搗丸。空心溫酒下五十丸。跌墜閃挫﹐气凝血滯腰痛。子五錢﹐乳香﹑沒藥各一錢五分﹐杜仲﹑骨碎補﹑威靈仙﹑肉桂﹑當歸﹐糊丸﹐鹽湯下。腰痛﹐三仙丹﹑靑娥丸﹑立安丸﹐皆可選用。三仙丹川芎﹝一兩五錢﹐鹽炒﹞茴香﹝三兩﹐炒﹞蒼術﹝二兩﹐蔥白同炒﹞酒煮﹐曲糊丸﹐鹽水﹑酒任下。靑娥丸補骨脂﹝四兩﹐炒﹞生薑﹝二兩半﹐炒幹﹞核桃肉﹝三十枚﹐研﹞蜜丸﹐鹽湯下。立安丸﹝治腰痛並腳痛﹞補骨脂續斷木瓜﹝各一兩﹞萆﹝三兩﹞杜仲牛膝﹝各一兩﹞蜜丸﹐酒下。

卷九

胸痛

背爲陽﹐胸爲陰。背痛脹﹐陰中之陽虛﹐宜補﹐用﹑參﹑甘艸﹑桂﹑附之類﹔胸痛脹而連之。胃口作痛﹐手不可近者﹐實也﹐用石膏不拘多少﹐火醋淬﹐研末﹐熱湯服二﹑三匙﹔手按少愈者﹐虛也﹐炮姜之類溫之。死血痛者﹐五靈脂一錢﹐烏藥四分﹐乳香﹑沒藥各一錢﹐共爲細末﹐溫酒調服。死血痛而脹﹐脹而痛﹐綿綿無休息者﹐五靈脂二錢﹐蒲黃﹑乳香﹑胃脘痛﹐時嘔吐淸水﹐吐過卽痛止﹐名虫痛。用隔年蔥汁一杯﹐香油一杯﹐和勻服﹐虫卽化爲食積痛不喜食﹐多嘔﹐用酒曲濕紙包煨爲末。每服三錢﹐積食能從大便下。火痛如刀割﹐手不可按﹐四物湯加沈香﹑梔子。熱气乘心作痛﹐石菖蒲一兩﹐前胡﹑赤茯苓各五錢﹐蜜一盞﹐生地汁一盞﹐丸如彈子大。每服一丸﹐食後﹐紫蘇湯下。寒痛胸前如冰冷﹐喜熱手熨﹐用良姜一錢﹐烏藥三錢﹐水煎服﹔或爲末﹐燒酒調服。或芎歸湯內加炮姜﹑肉桂﹐虛加人參﹐脹加紫蘇。胃脘痛﹐桔梗﹑甘艸各三錢﹐川芎一錢﹐水煎﹐調五靈脂﹑雄黃各五錢﹐治死血痛更效飛絲入胸﹐痛甚﹐湯水不下﹐雄黃爲末﹐竹葉湯下。心胸痛﹐五靈脂﹑蒲黃等分末﹐醋湯調服二錢﹔或延胡﹑五靈脂﹑艸果﹑沒藥等分爲末﹐酒服三錢﹔或延胡﹑乳香﹑沒藥各二錢爲末﹐酒調服。婦人胃脘痛﹐火郁宜發之。紫蘇﹑梔子各三錢﹐延胡二錢﹐沈香﹑甘艸各一錢﹐爲末﹐酒調胃脘作痛不己﹐烏藥五錢﹐人參﹑炙甘艸各二錢﹐共末﹐生薑﹑微鹽搽之﹐俟水出﹐卽蘸藥含化。乃累試累效之神方也。胃口痛引背﹐早微熱﹐午作痛﹐血中气滯也。人參﹑肉桂﹑香附﹑陳皮各五分﹐當歸一錢﹐烏藥一分﹐紫蘇三分。調理方不一而足﹐大要在血﹐得溫則行﹐炮姜﹑肉桂﹑當歸等藥﹐溫中行血活血﹐間用炒黑中間或有死血痛﹑虫痛﹑食積痛者﹐見證施治﹐而脾胃必須顧之﹐方無他變。諸痛不可用白術﹑黃﹐虛痛人參無礙﹐必不得已而用之﹐必須斟酌。蓋諸痛不宜補气故也。惟吐瀉者白術必用之。驗案一人右邊近心口作痛﹐少時曾有人當背一拳﹐血凝气滯也。五靈脂﹑蒲黃各五錢﹐乳香﹑沒藥各二錢﹐歸身一兩﹐肉桂三錢﹐共末﹐淡白酒調服二錢。一婦年四十餘﹐有孕﹐因怒郁﹐遂吐黑血水數碗﹐胃口痛如刀割﹐且多痰誕﹐飲食至痛處隔住不下﹐或吐血﹐或吐莧菜水﹐胃脘時開時閉。此怒則气逆﹐郁則气結﹐痰凝血滯於胸也。治之不得法﹐必成血膈﹐宜行血開郁順气。用歸身一錢﹐川芎七分﹐梔子五分﹐烏藥三分﹐

卷九

脇痛

左脇痛爲肝气有餘﹐宜小柴胡加四物。左屬肝﹐屬血﹐痛爲肝气有餘﹐有餘便是火﹐火郁則血凝﹐故以柴胡瀉肝气﹐四物和肝血。右脇痛爲肺气不降﹐血中之气病也﹐宜芎歸芍藥湯加烏藥﹑靑皮﹑肉桂﹑陳皮調之。右屬气﹐痛爲气滯﹐气滯則血凝﹐故以烏藥﹑靑皮﹑陳皮調气﹐芎﹑歸﹑芍藥﹑肉桂和血。飲食勞役而致兩脇痛者﹐左﹐補中益气湯加白芍﹐右﹐補中加靑皮。蓋左宜破血﹐右宜破气。兩脇下痛﹐上穿助﹐系气血有火﹐用藥止痛﹐必因肉桂﹐有行有補乃愈。河間法也。左脇痛宜升提﹐枳實﹑川芎各五錢﹐炙甘艸二錢﹐共末﹐酒調下。右脇痛﹐宜降气﹐枳殼﹑桂心各四錢﹐姜黃四錢﹐炙甘艸二錢﹐共末﹐姜﹑棗湯下。兩脇痛﹐宜行气行血。人參﹑枳實﹑白芍﹑川芎各五錢﹐共細末。每服二錢﹐姜湯下。凡內傷脇痛不止﹐生香油一杯﹐生蜜一杯﹐和勻服﹐一二次卽愈。或飲冷水而致脇痛者﹐用漧薑﹑肉桂﹐但溫而不散﹐必用補中益气湯加附子﹐其痛卽止驗案一人因房事不遂意﹐左脇痛如刀刺﹐中脘痛則急死﹐日日如此。痛已四年﹐諸醫不效。因多服開郁調气藥﹐大便結燥。予診之﹐用木香散胸中結气﹐川芎去肋胸痛﹐郁金下气止痛﹐三味各三錢﹐當歸﹑生地﹑黑山梔﹑貝母﹑陳皮﹑香附﹑炮姜各五錢﹐解郁消痰﹐養血順气溫中﹐黑芝麻三合滑腸﹐白檀香三錢調气﹐甘艸二錢和中﹐酒煮常服﹐酒完痛止。一婦有孕六月﹐左脇痛如刀割﹐喘嗽气促﹐不能安臥﹐身熱汗出﹐痛甚則厥﹐厥則脈絕。先服黃﹑枳殼﹑肉桂﹑川連﹑蘇梗﹑杏仁。右脇痛稍止而气更促﹐此因肺虛气不降也。用人參三錢﹐川附﹑肉桂各五分﹐甘艸八分﹐黃﹑白芍各一錢﹐砂仁末一錢。三帖愈。蓋婦人重身﹐有故則毒藥無殞﹐所以肉桂之下胎而適足以安胎也。

卷九

頭痛

額之上痛屬肝﹐用川芎﹔兩旁痛屬膽﹐用柴胡﹔腦後痛屬少陰﹐用細辛﹔正額兩眉上痛﹐屬陽明﹐用白芷。上焦有病﹐气虛不能行血﹐血行而气自生。上焦气分反行血﹐如頭疼﹑胸痛多屬血滯﹐實因气虛不能行血﹐故不用參﹑補气﹐而用芎﹑歸﹑紫蘇之類也。下焦有病﹐气滯而血無所化﹐行气而血自生。下焦血分反行气﹐蓋血從气生﹐气不達下﹐故血不化﹐宜引气下達﹐則血自生﹐如小腹痛﹐用小茴﹑吳萸之類也。頭痛𨿽在上焦气分﹐然气分有病﹐實由血分致之也﹐故治上宜兼血。頭痛﹐自汗屬气虛﹐四物湯去生地﹐加人參﹐再隨經加止痛藥﹔發熱屬血虛﹐四物湯主之﹐亦隨經加止痛藥。風熱宜用血藥﹐不可用寒藥﹐四物湯加羌活﹑防風﹑蔓荊子﹐各對證偏正頭痛夾腦風﹐用石膏二兩﹐研﹐炙甘艸五錢﹐川芎一兩﹐共末﹐煎湯服。男婦气盛頭痛﹐及女子產後頭痛﹐川芎﹑烏藥等分﹐共末﹐茶淸送下。腦風邪气不散﹐項背腳寒﹐頭痛難忍﹐麻黃﹑細辛﹑漧葛﹑藿香等分末﹐荊芥﹑薄荷浸驗案一婦頭痛極卽暈﹐六脈按之有餘﹐浮取帶澀。此陰中陽虛﹐汗之卽愈。陰中陽﹐滋潤之气也一女十七八歲﹐兩太陽痛起至眉稜﹐額上盡痛﹐胃口嘈雜﹐冷汗自出﹐經水過期。此風熱上壅頭目﹐胃口有熱故也。用四物湯各一錢﹐連翹﹑荊芥各五分。水煎服﹐愈。

卷九

臂痛

臂痛須分經絡。外廉中間屬手少陽三焦﹐外上廉屬手陽明大腸﹐外下廉屬手太陽小腸﹐內臂細無力而痛﹐此肝腎气虛﹐風邪客於營衛﹐气血不得周養於四肢也。脾病則兩臂不舉而痛﹐脾不布胃陽於臂﹐故痛而不舉。陽升而健布也。驗案一婦臂痛無定處﹐此脾虛不能統攝气血﹐失其轉運﹐血凝气滯而痛也。用白術﹑薏苡仁﹑蓮肉﹑神曲﹑人參﹑炙甘艸﹑砂仁﹑白芍﹑陳皮﹐糊丸服。乃不治痛而治脾﹐不治標而治一人素病夢遺﹐左腿環跳痛﹐脈浮大而澀﹐鍼之而愈。後兩臂不舉而痛﹐脈緊而有力。此濕熱流於經絡也。當先利其濕熱﹐後以大補气血爲主。用川芎﹑當歸﹑白芍﹑牛膝﹑虎骨﹑蒼術﹑黃柏﹐服時加酒一杯﹔濕熱退﹐多服人參﹑炙甘艸﹑黃﹑麥冬﹑白術﹑歸身﹑棗仁﹑杜仲﹑五味﹑肉桂﹑黃柏﹐煎服愈。一女兩臂痛而不舉﹐脈數而虛﹐用黃建中湯加秦艽﹑山梔。蓋脾气虛而血不榮於臂也﹔脈數者﹐血虛則火起也。故用建中湯補血﹐秦艽﹑山梔淸血中之火﹐所以愈也。

卷九

腳痛

內跨痛及膝以下痛者﹐必用牛膝通經﹔痛直下至足跟者﹐須用防己﹑木瓜行濕﹔兩髀或兩腿痛﹐四物湯加羌活﹑肉桂﹔久痛去羌活﹐重用生薑﹔痛連腰者加杜仲﹑牛膝﹔痛連於腹加補骨脂﹑炮姜﹑肉桂﹑小茴之類。凡痛若遇泄瀉﹐只調理脾胃﹐則加白術之類。風熱腳膝痛﹐下體腫痛﹐蒼術﹑黃柏二味水煎。驗案一人內傷證﹐二膝痛極。二膝屬血分﹐痛者﹐虛寒也。四物湯送下和中丸﹐則血流通不滯﹐自然得愈。

卷九

疝

疝气上逆心腹﹐痛不可忍﹐攣急屈伸不得﹐腹中冷重如石﹐自汗出﹐寒气也。用山梔子四錢﹐附子一錢﹐鹽水煎服。疝气連小腹痛﹐木香﹑陳皮各一兩﹐良姜﹑漧薑﹑訶子皮﹑赤芍﹑枳實各五錢﹐艸蔻﹑黑醜﹑川芎各三兩﹐共末﹐白湯下二錢。陰疝引小腹痛﹐蒺藜﹑附子﹑梔子各一兩﹐共末。每服二錢﹐水煎服。疝偏於左右﹐名偏腎。用良姜﹑牡蠣爲末﹐火酒調搽。寒濕疝气。蒼術八兩﹝用米泔洗﹑薑汁﹑蔥汁﹑人乳﹑靑鹽各炒一分﹐﹞赤茯苓二兩﹐酒炒山梔一兩五錢﹐小茴一兩﹐荔枝核一兩﹐靑鹽二錢﹐沈香三錢﹐元米糊丸﹐空心鹽湯下三十丸驗案一人傷寒﹐汗不過腰﹐腎子脹大﹐濕熱下注於肝經也。用破故紙五分﹐白術五分﹐茯苓一錢﹐澤瀉三錢﹐吳萸五釐﹐水煎服。

卷九

動气

臍下動气﹐乃腎气泛上﹐不能納气歸原﹐腎之脾胃虛也。六味丸去澤瀉﹐加五味﹑炮姜﹑人參﹑河車。蓋去澤瀉﹐恐其泄腎气也﹔加參﹐姜以守中也﹐河車﹑五味以助腎也。動气﹐肝气也﹔水不生木﹐木枯肝亢而動也。宜桂枝湯加桂。驗案一人常傷气﹐臍下動气﹐此肺腎兩虛也。气上衝胸中似痛﹐腰痛﹐水枯木亢也。茯苓﹑甘艸﹑山藥﹑五味﹑白芍﹑破故紙﹐補肺﹑扶腎﹑平肝而愈。

卷九

頭暈

頭爲諸陽之首﹐病患頭暈﹐淸陽不升也。頭重不能擡起﹐陽虛不能撐持也。頭暈有腎虛而陽無所附者﹐有血虛火升者﹐有脾虛生痰者﹐有寒涼傷其中气﹐不能升發﹐故上焦元气虛而暈者﹐有肺虛肝木無制而暈者。中气虛則脾不運化﹐以致生痰上逆而頭暈者﹐四君子加半夏﹑天麻。五更頭暈﹐陽气不足也。蓋陽主動﹐動則陽气上升﹐故不暈﹐五更靜極﹐陽气虛則潛於下﹐腎虛陽無所附而暈﹐六味湯加人參﹔血虛火升而暈﹐芎歸芍藥湯﹔脾虛生痰﹐四君子加半夏﹑天麻﹔寒涼傷气﹐气虛而暈﹐補中益气加附子﹔肝木無制而暈﹐黃建中湯﹔血虛頭暈﹐便燥﹐歸身﹑白芍﹑生地各一錢﹐川芎八分﹐荊芥七分﹐細辛一分。

卷九

頭鳴

午後頭鳴困倦﹐乃陰中之陽不足也。陰中之陽不足則脾不升﹐脾不升則肺不降。肺者﹐秋之髒也﹔午後者﹐秋之令也。秋爲金﹐金主聲﹐不降故頭鳴也。脾不升則陽衰而陰盛﹐所以困倦也。宜升﹑柴﹑﹑術醒脾而補陽。陽者﹐胸中眞气﹐所謂膻中之陽也。

卷九

暴死

暴病暴死﹐多屬於火﹐宜左金丸。暴死有痰聲﹐名痰厥。四君子湯加竹瀝﹑薑汁。暴怒暴死﹐名气厥。木香﹑沈香﹑檳榔﹑枳實﹑烏藥。中气暴死﹐六君子加天麻。中寒暴死﹐附子理中湯。中熱﹑中暴死﹐冷水抉開口灌之﹐後服三黃湯。

卷九

陽痿

陽痿多屬於寒﹐瑣陽固精﹐肉蓯蓉壯陽﹐菟絲子添精﹐杞子升發陽气﹐或建中湯以溫之陽痿﹐少年貧賤人犯之﹐多屬於郁。宜逍遙散以通之﹐再用白蒺藜炒去刺成末﹐水法丸驗案一人素腹痛﹐遇寒飲食卽發﹐後有陽痿之疾。此陰中陽虛也﹐宜壯陽﹐退陰中伏火。肉蓯蓉三兩﹐虎骨﹑熟地﹑黃各二兩﹐杞子五兩﹐菟絲子十二兩﹐人參﹑鹿茸各一兩﹐黃柏五錢﹐蜜丸。空心﹐白湯下五十丸。一人二十七八﹐奇貧﹐鰥居﹐鬱鬱不樂﹐遂成痿癥﹐終年不舉。溫補之藥不絕而病日甚﹐火升於頭不可俯。淸之﹑降之皆不效﹐服建中湯稍安。一日讀本艸﹐見蒺藜一名旱艸﹐得火气而生﹐能通人身眞陽﹐解心經之火郁。因用斤余﹐炒香去刺爲末﹐五日效﹐月餘諸證皆愈。

卷九

遺精﹝白濁﹑瀝精﹑遺尿﹞

心藏神﹐腎藏精﹔心﹑腎者﹐精神之根蒂也。凡男子思慮過度﹐則水火不交﹐快欲恣情而精元失守﹐尿前尿後凝面澄底﹐故曰濁。蓋心包絡脈貫於心﹐賊火一動﹐則盜汗濁精﹐所以心動者神疲﹐神遊者精散﹐晝之所思﹐卽夜之所夢也。今人每用牡蠣﹑螵蛸﹑菟絲澀精﹐隨止隨發﹐惟知固腎﹐不知治心﹐殊不如神不歸舍精元無主﹐安能自守哉﹖心血旣虧﹐相火必旺﹐所以中焦濕熱淫气不淸﹐溢上則爲痰涎﹐降下則爲白濁。其原因濕熱混濁﹐故土燥水濁﹐土堅水淸。治法宜抑火養心﹑安脾滋腎﹐則水火相交﹐其流自淸矣。瀝精必分虛實﹐實者淸心利水﹐虛者滋陰養血﹐不利水而自安。瀝證甚則尿血﹐陰中痛不可忍﹐宜內以養陰﹐外以炒鹽煎湯洗之﹐證自愈也。其原尿前行房過則澀﹐尿後行房過則遺﹐故有遺尿﹑瀝精之患。蓋腎气濁降﹐當以升提縮泉絕欲﹐方能拔去病根﹐否則終身滴瀝。遺尿﹐宜縮泉丸﹔瀝精﹑白濁﹐水火釐淸飲﹑琥珀散﹔遺久下陷﹐玉門不閉﹐不時漏精﹐黃﹑人參﹑甘艸﹑白術﹑川芎﹑升麻﹑當歸﹑遠志﹑地骨皮﹑杜仲﹑破故﹑杞子﹑蓮子﹐薑水煎服。縮泉丸益智仁﹝鹽炒﹞烏藥﹝各四兩﹐共末﹞山藥﹝六兩﹞打糊丸﹐空心米飲下七十丸。如房勞傷﹐加補骨脂四兩。水火釐淸飲茯苓芡實石蓮益智萆山藥﹝等分﹞甘艸﹝減半﹞尿色赤﹐加麥冬﹑澤瀉﹑黃芩﹔小便數﹐加烏藥﹑菖蒲。琥珀散琥珀﹝三錢﹞滑石﹝二兩﹞甘艸﹝一錢半﹞海金砂﹝五錢﹞爲末﹐每服二錢﹐燈心湯下气血不足﹐固而遺瀝﹐保元湯加芡實﹑山藥﹑益智﹔小便不利加歸身﹑牛膝。凡夢遺起於包絡血虧﹐君不主令﹐相火代之﹐濕熱下流於小腸﹐宜淸心養血﹐不可用寒藥。宜歸脾湯﹑元參﹑黃﹐加芡實﹑蓮須﹑元眼肉爲丸。若有用寒涼藥過多者﹐補中益气湯加附子﹔若用熱藥過多者﹐加茯神﹑遠志﹑黃柏。虛勞小便精出﹐口干心煩﹐枸杞子散﹑固精丸。虛勞白淫﹐小便不止﹐精气不固﹐安神丸。小腹急痛﹐便溺失精﹐出白液﹐大建中湯。赤白濁﹐蒼術﹑白術﹑柴胡﹑升麻﹑陳皮﹑半夏﹑茯苓﹑甘艸各一錢。一帖後﹐升麻減七分。男子白濁﹐女子白帶﹐椒目﹑白芷各一錢枸杞子散杞子龍骨﹝各一兩﹞覆盆子白芍﹝各七錢半﹞麥冬﹝一兩半﹞北味﹝七錢半﹞共末﹐每服二錢﹐或溫酒﹐或米湯飲下。固精丸﹝通治遺精﹑白濁。﹞魚胞﹝炒焦黃色﹞歸身沙蒺藜﹝炒﹐各一兩﹞蜜丸﹐白滚湯下。安神丸龍骨﹝一兩﹞訶子肉﹝七枚﹞砂仁﹝五錢﹞麵糊丸﹐朱砂一兩爲衣﹐空心溫酒下二三丸。大便閉﹐蔥白湯下。大建中湯黃遠志歸身澤瀉﹝各二兩﹞白芍人參甘艸龍骨﹝各一兩﹞生薑煎服。驗案一人腹中不和﹐知飽不知饑﹐胸膈飽悶﹐脾虛也。常發火喉痛﹐口唇生瘡﹐牙根作脹﹐齒縫﹐陽精下降名曰下消。善治不如善養。用補中益气湯散上焦之火﹐六味湯以實下焦之腎﹐所一人鼻左常患臭鴨子气﹐暫或遺精﹐肺脈微大﹐左關無力不淸﹐右尺微細。此陽盛陰虛﹐肝不納气故耳。用補中益气湯加辛夷﹑蔓荊﹑黃柏。

卷九

淋

淋閉﹐虛則補其母﹐淸肺气而瀉火。渴而大便閉﹐小便赤﹐熱在上焦气分﹐宜利膀胱﹐淸心蓮子飲﹔不渴而閉﹐熱在下焦血分﹐宜滋陰﹐四物湯加黃柏﹑知母。無陽則陰無以生﹐無陰則陽無以化。血虛气滯﹐下焦熱也﹐滋腎丸空心送下百丸﹐前陰必下異物爲驗。因房勞腰腎如坐水中﹐用補中益气加附子。久病不愈﹐益智﹑小茴﹑滑石煎服。暑濕而作淋痛者﹐車前﹐滑石﹑木通﹑梔子各二錢﹐桂心三分﹐燈心煎服。淋證因房勞度﹐宜溫腎﹐八珍湯加茯神﹑杜仲﹑杞子各一錢。如陰囊冰冷者﹐補中益气湯加附子。淋久則气下陷﹐囊冷則下焦虛寒﹐故溫而升之也。沙淋﹐小水不得出﹐用豬尿胞一枚﹐口頭入小竹管﹐內將口气吹滿﹐用繩紮緊尿胞﹐插在尿孔內﹐解去所紮繩﹐將所吹气擠送在內﹐其尿自出無滯。石淋﹐用土牛膝一握﹐煎湯﹐入麝香半分﹑乳香三分服。凡淋痛者爲實﹐不痛者爲虛。實用升麻葛根湯加連翹﹑木通﹔虛用補中益气湯。血淋﹐用車前葉煎湯﹔石淋﹐用琉璃﹐研末酒下﹐有效。驗案一人患淋而嗽﹐此脾气不舒﹐不能升陽﹐致濁火下行﹐而肺气不能受脾土之潤﹐故又兼嗽也。用陳皮﹑白術﹑當歸﹑白芍﹑茯苓﹑柴胡﹑升麻﹐則淋或反甚而後可止也。蓋苓﹑術起脾﹑柴﹑升提淸﹐淸气初升﹐則濁陰愈降﹐故初必反甚﹐久則淸盡升而濁盡消矣。

卷九

小便不通

小便以气化爲主﹐蓋膀胱爲州都﹐津液气化所出也。如閉而渴﹐則熱傷上焦气分﹐宜理肺气之化﹐生脈散加桔梗﹔閉而不渴﹐則熱傷下焦血分﹐滋腎丸。中有濕熱﹐亦不渴而閉﹐五苓小便不利腹脹﹐火在下焦也﹐血化爲水﹐必成中滿﹐用細辛升少陰腎水﹐以降其火﹐然後佐以利下藥﹐其脹自消。驗案一人大哭之後﹐小便不利而小腹痛。此乃悲哀傷肺﹐肺乃津液之化原﹐膀胱乃津液之腑﹔化原傷﹐膀胱津液亦枯﹐故命火爲患﹐小便不利而痛也。以甘寒保肺生津之藥調之。一人小便不通﹐漸成中滿﹐腹堅大如石﹐腿脹出黃水﹐雙睛突出﹐晝夜不睡﹐飲食不能進。蓋無陽則陰不長﹐無陰則陽不化。用滋腎丸。少時前陰火燒﹐便如泉湧而腫消。一人年老﹐因入房忍而不泄﹐小便不利﹐諸藥不效。此腎虛气滯血凝也﹐用土牛膝搗汁﹐酒服二碗。小便出物長三寸﹐長六寸者二虫﹐遂愈。一人小便不通﹐諸藥不效。用吳萸﹑牛膝二味煎服﹐卽通。一人心思過度﹐房勞不節﹐小便澀痛﹐心脈浮散﹐左尺澀如刀割。此心遺熱於小腸﹐以致腎水枯涸﹐成陰虛火動也。用人參五錢﹐山藥三兩﹐茯苓﹑生地﹑棗仁各二兩﹐元肉丸。空心白湯送下。

卷九

二便不通

北方黑色入通乎腎﹐開竅於二陰。二陰﹐大小便也﹐故腎司二便。二便不通﹐則腎水竭﹐水竭則火燥。老人便燥多由於此。驗案一人厥陰腫痛﹐小腹作脹﹐醫用承气下之﹐又用五苓利之﹐遂大小便不通。予診之﹐病在厥陰﹐眞寒證也。誤用下利﹐陰盛隔陽﹐大便空者﹐小便利。用漧薑﹑肉桂﹑枳殼各一錢﹐升﹑柴各五分﹐吳萸三分﹐煎服﹐大便行﹔又用升麻﹑甘艸梢各三分﹐吳萸二分﹐漧葛﹑赤芍﹑炮姜﹑肉桂﹑檳榔﹑木通各一錢﹐小便通而愈。一人大便十日一解﹐小便短少﹐面上發癬。此陽气下陷﹐下焦化燥火也。用補中益气湯倍歸身﹐加紅花﹑丹皮﹑黑梔子﹐升陽潤燥﹐淸下焦之熱而愈。﹝張東扶曰∶前後分通﹐亦是一法﹐世醫雜施妄治﹐當以此爲法。﹞

卷十

耳

耳病﹐少陽證也。足少陽支脈﹐從耳後入耳中。少陽爲相火﹐宜淸之。驗案一人耳聾﹐服益气湯﹑十全湯﹐病愈後﹐喉中作癢有痰﹐一二月復耳鳴。診之脈浮滑。此痰气畱於脾胃也﹐無火不動痰。用補中益气湯加黃柏三分﹐菖蒲一分。一人耳癢﹐胸膈飽悶﹐火郁於少陽膽也。用柴胡﹑半夏﹑黃﹑白芍各一錢﹐人參﹑甘艸﹑紫蘇﹑陳皮各五分﹐姜﹑棗煎服。以散火固表。一人久勞﹐腰痛耳聾﹐心胸不開﹐嘗有火發。六味湯加細辛二分﹐菖蒲三分﹐煎服。

卷十

目

目痛﹐血熱有火﹐用當歸﹑生地﹑柏子仁各四錢﹐蒺藜﹑甘菊各二錢﹐杞子五錢﹐黃柏五分﹐川連﹑黃芩各三分﹐生薑三片﹐燈心二十段﹐竹葉二十片﹐水三碗﹐煎一碗半服。目脹髙出寸許﹐出膿血﹐名曰目臠。因脾胃不能生金制木﹐肝邪上乘於目也。初起﹐黃當歸補血湯可治。若日久﹐宜以保肺扶陽﹐茯苓去脾中濕熱﹐木賊疏肝﹐歸身養血﹐白術扶脾﹐陳皮醒脾﹐木香以通之﹐川芎以行之﹐桂制芍以斂之﹐可安也。後再以逍遙散調之。老人眼昏﹐因肝熱葉枯﹐膽汁減﹐宜資心火以補肝﹐用生薑﹑陳皮﹑細辛補之﹐芍藥﹑大黃瀉之。目疾因脾胃有痰飲﹐漬浸於肝﹐久則昏眩。神曲四兩﹐朱砂一兩﹐磁石二兩﹐蜜丸﹐米飲下五十丸﹐日進三服。一方加夜明砂。驗案一人喪子悲哀太過﹐兩目腫痛﹐用獨參湯而愈。蓋悲哀則傷肺﹐金虛則木寡於畏﹐肝火上逆而目痛。人參補肺﹐肺旺則木沈火降也。一人六月間勞役過度﹐患左眼痛﹐白珠紅如血﹐皮腫濃難開﹐臠肉攀黑珠﹐足冷過膝﹐當面不見人﹐諸藥不效。予診之﹐心火乘脾也。用杞子﹑柏子仁各五錢﹐歸身﹑生地各四錢﹐甘菊﹑蒺藜各二錢﹐黃連﹑黃芩﹑黃柏各二分﹐竹葉十片﹐姜三片﹐大棗二枚﹐十帖愈。鼻塞﹐用蓽澄茄﹑薄荷﹑白芷三味﹐同煎服。鼻中壅塞﹐涕出不已﹐气不通。用辛夷﹑細辛﹑本﹑川芎﹑升麻﹑木通﹑防風﹑蒼耳﹑羌活﹑白芷﹑甘艸﹐姜﹑水煎。鼻流淸涕﹐過夜結成長條似蔥白﹐此腦寒胃熱也。宜白芷﹑辛夷﹑荊芥﹑連翹之屬。鼻流濁涕﹐名曰鼻淵﹐膽移熱於腦也。宜小柴胡湯﹐外用吹藥。

卷十

牙

牙根爛﹐非胃火也﹐因腎水不足﹐太陽膀胱之火橫行﹐而與心火合熾者﹐須瀉心湯加減凡陰虛火動升上齒痛者﹐四物湯合升麻葛根湯。

卷十

舌

舌出寸許﹐冰片點之卽收。大人小兒舌下腫﹐重舌﹐痰湧難言。硼砂﹑朱砂﹑朴硝各五分﹐冰片一分爲末﹐蜜調敷牙根腫﹐口難開﹐用巴豆打油於艸紙﹐將艸紙撚條﹐點火吹熄﹐用煙燻鼻卽開﹔用朴硝一錢八分﹐蒲黃屑四分﹐僵蠶二分﹐牙皂一分﹐冰片一分﹐共末吹。

卷十

喉口

吐血後气逆喉痛﹐茯苓補心湯主之。喉中生蛾﹐痰湧喉痛。膽礬三分﹐硼砂二分﹐滚水調服﹐外用吹藥。人中白﹝一錢﹞硼砂﹝五分﹞膽礬﹝三分﹞冰片﹝一分﹞共末吹。實熱口內生瘡﹐煩渴頰痛。藿香七錢﹐石膏﹑梔子﹑炙甘艸各五錢﹐防風四錢﹐共末。大腸脈實口瘡﹐生薑﹑陳皮﹑竹茹﹑黃芩﹑梔子﹑白術各五錢﹐桂心一錢﹐茯苓﹑芒硝﹑生頭末二錢﹐砂仁頭末一錢五分﹐蜜丸含化。驗案一人喉痛﹑痔痛﹐六脈沈遲﹐此胃气不充﹐水不濟火也。蓋釜底之火不生﹐則脾不運﹐而水源不旺﹐不旺則寒而虛火起矣﹐故有喉痛等證而脈遲也。必須溫其釜底﹐則水暖而上升﹐津液得潤而浮游之火自平﹐諸證可安也。故六味不如八味﹐再加起脾之藥自愈。大凡補藥﹐不論上﹑中﹑下證﹐必先以起脾爲要﹔脾爲後天生生之本﹐本立則諸病自退。況病在腎﹐不先於脾胃著意﹐縱有生水之功﹐而無防水之法﹐則效不捷矣。

卷十

妖媚

天下之大﹐何物不有﹖有鳥獸艸木之妖﹐有土石器皿之妖﹐有人妖﹐有鬼妖。妖不一種﹐總由人心所致。過則傷神﹐神傷則魂病。魂藏於肝﹐則肝脈現。初當弦﹐後當散﹔弦則傷昧﹐散則命亡。弦而未散之時﹐速用逍遙散加菖蒲﹑遠志﹑棗仁服之﹔再用雄黃﹑辰砂﹑白芷爲末﹐津調搽於七竅固身。房中多燒降香﹐誦讀《易經》﹐再自正其心志﹐而邪可祛矣。

卷十

邪犬

犬感陽毒之气而邪﹐人身心爲陽﹐被傷則驚气入心﹐心逆傳於肝﹐肝逆傳於腎。腎與膀胱爲表裏﹐心與小腸爲表裏﹐膀胱接連小腸而屬太陽﹐故膀胱爲毒之道路。毒聚道路則成形﹐最惡之候也。初傷時用蚯蚓泥﹑輕粉﹑甘艸末調敷瘡上﹐幹則鹽水潤之﹐瘡內生狗毛卽愈。再掘地丈餘﹐取地漿調甘艸末多服。蓋甘寒之味﹐可解陽邪之毒也。然必三年不聞金鼓之

卷十婦人雜證

經水

經行腹痛﹐愈痛而經愈多﹐至於痛死者﹐系火之搏擊。宜行血散火﹐令脾能統血﹔然不兼之以破﹐則火不散﹐血無由而止也。用黃芩﹑芍藥﹐所以斂血﹔用歸身﹑川芎﹑白術﹑茯苓﹐理脾益血﹔益母艸破气中血﹔延胡索行血中气﹔香附開郁熱﹔虛則加人參。蓋理脾則血能統﹐散火則血可止。气滯加砂仁﹑木香﹐勿用生地﹑熟地。調理經水﹐莫過八珍加益母﹑香附種子﹐夫婦可服菟絲子一斤﹐酒煮爛搗成餅﹐曬漧﹐凍米一升﹐炒熟共末﹐空心滚湯調逍遙治婦人潮熱﹐惟經水適來則可﹐其餘潮熱﹐陽生陰長之法治之。月經不通或不調﹐活經湯∶當歸﹑赤芍﹑檳榔﹑白芷﹑吳萸﹑小茴﹑牛膝﹑丹皮﹑紅花各八分﹔如不效﹐加木香﹑木瓜﹑半夏﹑延胡索。經水鮮紅﹐筋急胸痛﹐脊骨彊痛﹐宜柴胡調經湯﹐炙甘艸﹑歸身﹑葛根各三錢﹐獨活﹑蒼術各一錢﹐本﹑升麻﹑羌活各五分﹐柴胡七分﹐紅花少許﹐空心服﹐取微汗。斷產永不生﹐山楂﹑芡實﹑蓮須﹑熟地﹑茯苓等分﹐金櫻子﹑蓮子﹑杞子米糊丸﹐空心鹽湯下。又方∶象牙屑三分﹐酒調常服﹐三年不生﹐一二日服一次﹐永遠不生。婦人血積﹑血塊經閉﹐莪茂﹑三稜各一兩﹐熟大黃一兩﹐丸如綠豆大﹐每服一二十丸﹐驗案一婦下午寒熱﹐气撐腹痛﹐惡心﹐盜汗﹐經不通行﹐醫人作血枯治之。予診之﹐乃立案曰∶和﹐窒塞於肌膚之間也。暮屬陰﹐血亦屬陰﹐下午熱﹐陽气行至於陰分而熱也。气撐腹痛﹐飲食不進者﹐脾無血養﹐不能爲胃行其津液﹐而中焦之气塞也﹔惡心﹐胃不消食﹐而邪火上熾也﹔盜汗﹐陽气不固﹐當睡時而逸出也。蓋气能行血﹐陽能生陰﹐此證因陽气不固以致血滯也。用四君子以治气﹐气裕而血自行﹐加首烏﹑烏藥以治血﹐則血自旺﹐稍用陳皮醒脾而一婦生子五年﹐月水停而不來﹐寒熱嘔吐﹑筋骨疼痛﹐六脈弦﹐左關﹑尺更甚。此系肝不藏積不行﹐皆因腎不升而肺不降耳。行气中宜兼行血﹐肉桂行血之味斷不可少。況此證系腎之脾胃虛﹐若非肉桂以溫腎﹐腎之一陽何由而生﹖腎不升﹐肺何由而降﹖金水不能相通﹐則三焦之气不得上下﹐血終瘀積而諸病未能安也。

卷十婦人雜證

血崩

凡血崩﹐血脫宜益气﹐先以補中益气湯減當歸﹐加炮姜﹐腰痛加杜仲﹑續斷﹔後用十全大補湯﹐稍加血藥﹐微加陳皮開之。凡血崩先多後少者血熱﹐先少後多者腎虛。蓋腎主二便而司開闔也。病後見崩﹐不屬於腎而屬於脾﹐人參﹑黃各七分﹐甘艸五分﹐白芍一錢﹐炮姜﹑五味各四分﹐熟地八分﹐煎血崩二三七不愈。保元湯加阿膠﹑續斷﹑杜仲﹑艾葉﹐煎服。血崩﹐黃醋炙黑色﹐熬膏服有效。又香附二兩﹐槐黃四錢﹐蓮子殼﹝燒存性﹞三錢﹐老米糊丸﹐米湯下。先用山藥三錢﹐爲末﹐酒下﹐服至五兩後﹐始服丸﹐極效。血崩昏﹐蠶砂一兩﹐阿膠一兩﹐伏龍肝五錢﹐共末﹐溫酒下三錢以醒爲度。血崩後血積成瘕﹐威靈仙一兩﹐南星﹑甘遂﹑白芥子各五錢﹐伏龍肝一兩﹐麝香六釐﹐共末﹐丸重一錢﹐朱砂爲衣。臨時酒化服﹐三五次卽愈。此病痛不可忍也。驗案一女下血不止﹐此脾不能統血也。若專治脾﹐又難見效。蓋血旣下行﹐則下焦小腸﹐膀胱皆不固﹐而心火爲之不寧矣。心不寧則邪火溢於小腸﹐血不能升而下行矣。下行由膀胱之气不升﹐而濁气凝滯﹐故血行於下焦也。宜歸脾湯調之。

卷十婦人雜證

帶下

白帶屬脾肺兩虛﹐宜溫肺養脾。治之不早﹐必變潮熱等證﹐治之最難。宜保元湯溫暖肺气﹐腹中痛加炮姜﹐脹痛加艾葉﹑阿膠。赤帶補中益气湯加赤芍﹑紅花﹔赤白帶八味丸。赤帶赤葵花﹐白帶白葵花﹐爲末酒服。熱入小腸則赤帶﹐熱入大腸則白帶﹐皆腎脈虛也。宜用苦楝子﹑小茴﹑歸身各五錢﹐酒糊丸﹐空心溫酒下。驗案一女人知饑餓﹐白帶時多時少﹐神思昏倦﹐頭暈﹐乃痰之爲病也。宜大升大舉之。白術生用二兩﹐人參﹑甘艸﹑川芎﹑砂仁﹑陳皮各五錢﹐半夏﹑白芍﹑茯苓﹑歸身各一兩﹐蜜丸

卷十婦人雜證

前陰諸證

夫婦交合﹐陰戶痛甚﹐地楡煮酒服。陰戶生瘡﹐諸藥不效﹐名小腸風。用木通﹑防風﹑本﹑枳殼﹑貫眾﹑白芷﹑甘松﹑荊芥﹑薄荷等分﹐水煎二碗﹐加朴硝三錢﹐洗之大效。如日久變菌﹐癢極欲自死﹐亦用此方洗之。若體弱人用此方洗﹐宜先服十全大補湯二﹑三帖。陰戶生菌﹐宜大補气血﹐人參﹑赤芍﹑白芷﹑歸身﹐甘艸減半﹐蜈蚣十條。連年作痛癢不可忍﹐其病是虫。用雞腿入陰戶﹐或用豬肝煮熟納入﹐亦用前方洗之。女人乳腫痛﹐用鱉甲炙爲末﹐酒下一錢五分。三服愈。

卷十婦人雜證

胎前

孕婦胎前﹐但宜行气﹐條芩﹑白術﹑甘艸﹑紫蘇﹑砂仁。有痰噯气加陳皮﹔血虛加歸身﹔脇痛﹑腹中不和﹐肝火逆﹐加白芍或靑皮﹔胎墮加川芎三分﹔惡心加白芷﹔腰痛加杜仲﹔見血加續斷﹑艾葉一二片﹐虛加人參﹐腹痛去條芩﹐加吳萸﹔大便不利﹐重加紫蘇﹔小便不利加澤瀉﹐瘧加柴胡﹔痢去白術﹐合黃芩芍藥湯﹐加木香﹑川連﹔瘧痢並作﹐去紫蘇﹐加柴胡﹑木香﹑黃連。臨月滑胎﹐八珍湯去地黃﹐加紫蘇﹑條芩﹑砂仁。胎大加黃楊腦三兩莖。蓋破血破气﹐非所以用於滑胎也。孕婦安胎﹐不可用四物湯。以四物治血之有餘﹐不治血之不足也。孕婦惡心嘔吐者﹐蘇梗﹑砂仁﹑白術加入黃芩芍藥湯內。大小便不通﹐俱宜蘇梗。至於外感傷寒瘧﹑痢﹐宜照常醫治。蓋婦人重身﹐有故則無損﹐毒藥無礙也。大凡因胎而有病﹐安胎爲主﹔因病而胎不安﹐宜治病爲急。所以重身可用毒藥也。若脈無力﹐胎前表證﹐亦宜用人參﹐以胎之所賴以安者气凡孕婦腹痛﹐煩躁有熱﹐白術佐條芩﹐胸膈不寬加砂仁。以砂仁入脾安胃﹐其气淸涼﹐最能安胎也。倘服砂仁而仍不寬﹐加紫蘇﹐使宗气開發﹐胸中自寬也。孕婦病急﹐不得已用消痰泄气﹐宜急不宜緩﹔急則易散﹐緩則多滯﹐滯者气病﹐反傷胎胎前胸膈不寬﹐腹痛﹐不思飲食。白術﹑黃芩﹑甘艸﹑紫蘇﹑陳皮﹑砂仁﹐水煎服。二帖卽愈。夾食去黃芩﹑胃脘痛去白術﹐加梔子。胎前腰痛﹐杜仲﹑續斷共末﹐鹿角膠丸﹐酒送下。五種安胎﹐破故﹑續斷﹑牛膝﹑川萆各一錢﹐木瓜﹑杜仲各二錢﹐蜜丸﹐酒下五六十丸。胎气不和胸膈脹﹐紫蘇湯送下砂仁末錢許。胎前瘧疾﹐柴胡﹑半夏﹑黃芩﹑甘艸﹑白術﹑首烏﹑靑皮。瘧加人參﹐吐加藿香。胎前痢疾﹐黃芩﹑白芍﹐甘艸﹑枳殼﹑茯苓。胸膈飽悶加紫蘇﹑陳皮﹑砂仁﹔吐血加梔子﹔元眼肉﹔癲癇加遠志﹑茯神﹑棗仁﹔吐瀉四君子加薑汁﹑陳皮﹔頭暈加四物湯。初孕二月﹐胎气不和﹐肚腹膨脹﹐口吐淸水。白術﹑黃芩﹑紫蘇各一錢﹐香附﹑桂皮各二分﹐甘艸﹑藿香各一分﹐姜﹑水煎服。忌生冷。小便不利加赤芍﹑車前﹔嘔甚加炮姜﹔腦痛加川芎﹔潮熱加柴胡﹑前胡。五六月胎漏下血﹐小腹緊急。歸身﹑白術﹑條芩各一錢﹐人參三分﹐藿香五分﹐熟地﹑柴胡﹑紫蘇各八分﹐艾葉二十片﹐姜﹑水煎﹐溫服。七八月肚腹刺痛﹐小便漏血。黃芩﹑白術梔子﹑甘艸﹑柴胡各八分﹐人參三分﹐燈心﹑七八月乳腫痛﹐名哺內吹。孕婦嘔吐不食﹐諸藥不愈﹐用烏藥爲君﹐沈香次之﹐人參﹑甘艸又次之﹐研爲細末﹐生薑切片約一分許﹐粘藥入口咬爛﹐去姜渣﹐咽津液及至丹田。過一時又如前法﹐三次卽愈。孕婦蛤蟆溫起﹐連瀉一二日﹐午前冷汗出﹐午後寒生則熱﹐不時頭暈﹐腹鳴無柰。此痰與火相攻也﹐用白術﹑黃芩﹑白芍﹑甘艸﹑砂仁﹑澤瀉。孕婦手足腫﹐宜安胎調气﹐用歸身﹑白術﹑木通﹑防風﹑蒼術﹑赤苓﹑豬苓﹑桂皮﹑甘驗案一婦遠行而歸﹐胎上衝心而痛﹐坐臥不安﹐諸醫作死胎﹐用蓖麻﹑麝香欲下其胎。予診之﹐問醫何證﹖曰∶兩尺脈絕﹐死胎也。予曰∶死胎有辧。如面赤舌靑﹐子死母活﹔面靑舌赤﹐吐沫者﹐母死子活﹐唇口俱靑﹐母子俱死。今面不赤﹐舌不靑﹐則胎不死﹔衝心而痛﹐乃子懸也。用川芎﹑白芍﹑歸身﹐紫蘇﹑陳皮各一錢﹐人參﹑甘艸各五分﹐生薑三片﹐蔥白七寸﹐煎服﹐胎下而安。

卷十婦人雜證

難產

難產宜靜以待之﹐切忌動手。用當歸﹑白芍﹑牛膝﹑人參﹑五味﹑黃芩﹑杏仁﹑貝母﹑知母﹑黃各八分﹐姜﹑水煎服。若血水歇﹐兒得水必動。交骨不開﹐芎歸湯加發一團﹐龜板一枚。難產散∶人參﹑炮姜﹑肉桂﹑水煎。胎逆下﹐用鹽塗腳心﹐收生婦手略托﹐令產婦吸气一口而出。又方∶用兔骨髓一个﹐麝香三分﹐母丁香一粒﹐乳香三分﹐共末﹐丸﹐陰漧﹐臨產酒服一丸。又用魚膠五錢炒成珠﹐穿山甲﹝用背脊﹞二錢﹐炒成珠﹐爲末﹐滚酒下。產婦不可睡倒﹐用布掛起兩脇卽產。未產常宜運動﹐用伏龍肝一兩﹐人參二錢五分﹐乳香﹑沒藥各五分爲末。十五歲起用一錢五分﹐酒調服﹔二十歲﹐一錢六分﹐餘一歲加四釐﹐加多不效。下死胎﹐伏龍肝一兩﹐甘艸湯調服。胞衣不下﹐醋調納臍中﹐內服加味芎歸湯。胎死腹中﹐交骨不開﹐或五六日不下﹐垂危者﹐用當歸﹑川芎各一兩﹐生男婦頭髮一握﹐燒存性﹐自死龜殼一个﹐共末。每一兩﹐水煎良久服。不問生死胎﹐皆下。驗案一婦胞衣不下﹐用人參湯送下砂仁末錢許﹐一日二三次﹐三四日胞衣爛出﹐其婦無恙。產後宜大補溫暖爲主﹐血脫益气﹐溫暖則血行也。調補气血﹐理脾而血藥次之。雜證多端﹐不必治也。小腹脹﹐用益母艸﹑肉桂﹑木香﹑延胡索﹐行經作痛亦效。若服丹皮﹑紅花等藥肉桂大熱可用﹐大寒可用。寒熱交作﹐气血兩虛也﹐十全大補湯﹔虛弱﹐保元湯加炮姜﹑肉產後但見吐瀉﹐俱屬脾胃﹐一﹑二月間有病﹐宜保元﹑四君加姜﹑桂﹔腹脹痛﹐血不行﹐加吳萸少許﹔有痰不必理痰﹐大補溫暖則痰自化。產後腿痛甚者﹐四物湯共一兩﹐加羌活﹑肉桂二錢﹐煎服。產後前陰脫﹐宜溫中。人參﹑肉桂﹑延胡各一錢﹐炮姜﹑甘艸各八分﹐血得暖則行﹐調理十全大補湯。若作瀉後陰脫﹐保元湯加炮姜。切忌寒涼。遺尿不禁﹐龍骨﹑文蛤各一兩爲末﹐人參湯服。陰戶不閉﹐十全大補湯加五味斂之。子宮不收﹐補中益气湯加醋炒白芍﹑半夏升提之。產後昏暈﹐不知人事﹐痰盛。川烏﹑歸身﹑肉桂﹑人參煎服﹐血下自愈。調理十全大補婦人分娩﹐半產漏下﹐昏冒不醒﹐瞑目無所知覺。因血暴亡﹐心去血﹐神無所養。心與包絡﹐不能鎭撫也。若用寒涼﹐是血虛瀉气﹐陰虧瀉陽﹐兩傷之也。宜補血生血﹐心得血養﹐神不昏矣。紅花三分﹐蔓荊﹑細辛各五分﹐生地﹑熟地各一錢﹐本﹑川芎各一錢五分﹐防風﹑羌活﹑甘艸﹑當歸各二錢﹐白芍三錢﹐共末﹐每服五錢﹐水煎服。凡婦人乳不至﹐系膽虛不足﹐用通艸二錢﹐穿山甲一錢﹐木饅頭一枚﹐三味共末﹐入豬蹄湯內煮爛喫﹔再不至﹐加急性五錢必效。驗案一婦三朝卽洗浴﹐六脈浮大數而左更甚﹐用補中益气湯加防風﹑羌活﹐未全愈。此裏虛表實也﹐攺用保元湯加歸﹑芍﹑炮姜而愈。一婦產後二日﹐血止腹痛﹐痛而欲按。用人參三錢﹐同肉桂﹑炮姜﹑吳萸煎服﹐瘀血自

卷十小兒雜癥

發熱

大便閉﹐邪熱入裏者﹐胃有燥糞也。三焦暑熱者﹐津液漧枯﹐大腸夾熱也。宿食畱滯者﹐腹脹﹐痛悶胸痞欲吐也。熱气燔灼者﹐內受風熱﹐涸燥閉塞也﹐宜膠蜜湯。膠蜜湯蔥白﹝三莖﹞阿膠生蜜煎熱去蔥﹐食前服。﹝炳章按∶蔥蜜合用有毒﹐服之殺人。﹞小兒身熱作瀉﹐用四君子加白芷﹑黃服﹔或加炒松花三分﹐五味七粒。傷食用艸果煨熟去殼﹐再研炒焦爲末﹐每用半匙﹐入口以呷之﹐白湯亦可。傷寒時气﹐熱極發黃﹐昏亂難言﹐不省人事﹐宜紫金錠子。紫金錠方五倍子雄黃山慈菇﹝淨肉﹐各二兩﹞山豆根﹝一兩﹞共末﹐粳米糊和成﹐石臼內杵千下。每服一錢﹐薄荷湯下。

卷十小兒雜癥

吐瀉

吐乳﹐用紫蘇﹑甘艸﹑滑石等分﹐水煎服。夏月泄瀉﹐甘艸﹑滑石﹑白術﹐水煎服﹐入砂糖一匙。吐瀉脾土虛弱者﹐參苓白術散。有積﹐加使君子﹔腹不和﹐加木香。看病表裏﹐加引服之。小兒作瀉﹐日久必致發驚。蓋久瀉脾土虛﹐不能生金﹐金衰則木旺﹐肝气逆而不下﹐驚久瀉用豆蔻一枚﹐切開﹐入麝香五釐在內﹐合定﹐面裹煨熟﹐爲末服。又方∶白芷﹑炮末﹐蜜丸納臍中﹐油紙蓋﹐熱鞋底熨卽止。又用柿餅熟喫立止。又方∶五倍子爲末﹐醋調納臍。又方∶生薑四兩﹐香油四兩﹐煉丹二兩﹐熬膏﹐貼臍。皆效。小兒過食水果麵食﹐腹脹身瘦﹐善食﹐徧身水腫﹐泄瀉膿血﹐用鍋焦二分﹐馬豆一分﹐爲末﹐久服痊愈。小兒作瀉﹐服利藥太過﹐致渾身熱甚﹐喜臥冷地。蓋因利腎虛而肝火起﹐胃中燥也。用松花炒黑一錢以安腎﹐腎水足而火不起﹔紅曲炒一錢﹐安胃消食﹐則生發之气旺而病愈矣。小兒瘧疾半月不止﹐用四君子加柴胡﹑靑皮。瘧﹑痢久則脾虛不禁﹐用酒煮白術﹐焙榦爲末﹐神曲丸元眼大﹐朱砂爲衣﹐米飲化下。無汗用臭艸根搗擦﹐取微汗而愈﹔有一月不愈者﹐乃血熱也﹐用何首烏五錢﹐靑皮二錢﹐空痢久不止﹐炮姜﹑紅曲二味﹐煎服卽止。紅曲微炒溫中﹐炮姜炒黑涼腎也。

卷十小兒雜癥

驚疳

小兒不時發驚﹐乃肺虛不能平肝木也。用五味﹑肉桂﹑人參平之。急驚用鐵衣鍼砂﹐非但化涎鎭心﹐且可抑推肝邪。驚而吐瀉﹐丁香五分﹐白術一錢﹐肉果七分﹐共末﹐姜湯下。急驚脈剛急﹐金棗丸﹑琥珀丸皆可服。金棗丸天麻﹝三錢﹐米炒﹞枳殼﹝酒炒﹞牛黃﹝各一錢﹞劈砂塊雄黃槐角﹝各二錢﹞麝香﹝七分﹞膽星﹝三錢﹞半夏﹝姜制﹐三錢﹞皂角﹝酒炒﹐一分﹞用棗肉﹝二兩﹐﹞巴豆﹝六同火煨﹐煨熟去巴豆﹐用棗搗丸如黃豆大﹐朱砂爲衣﹐隨證用湯化下一丸。琥珀丸天竺黃﹐僵蠶雄黃鉤藤天麻柏子仁益智﹝各五錢﹞珍珠琥珀膽星﹝薑汁炒﹞牛黃﹝各一錢﹞麝香﹝五分﹞全蠍﹝去頭足﹐二十个﹞竹節白附子﹝大者三錢﹞冰片﹝三分﹞蜈蚣﹝一條﹞犍豬爪﹝四枚﹞共蜜丸﹐金箔十張爲衣﹐隨證用湯化下一丸。慢驚一證﹐小兒最劇之候也。蓋因三髒受病﹐先後天皆傷也。腎藏精主恐﹐肝主气主動主升﹐心主脈主驚。驚者﹐心气動而肝隨以升﹐腎气爲肝气弔動而精气亦隨之而並於上﹐則腎精不藏矣。精不藏則下虛﹐肝气升則上實﹐故驚證腎無不虛﹐而肝無不實也。痰者﹐精气之變也﹐精並於上而痰﹐得肝火扶之﹐內而心胸上下﹐外而經絡手足﹐無非痰气矣。蓋肝主气﹐心主脈﹐腎主痰﹐心﹑肝﹑腎三經之證﹐而心﹑肝﹑腎三經之經絡﹐皆痰之道路也。然猶易治也﹐只須用姜﹑桂斂而下之﹐兼用通經淸水之劑卽安矣。所以易治者﹐脾气尙能運動而藥力可行﹐升降之機猶在我也。若一傳於脾則難矣﹐脾气滯於痰則胃不運﹐胃不運則後天之气病﹐而先天之虛處更無所生﹐則腎精益枯﹐腎枯則肝火益起﹐火益起則痰益盛﹐痰盛則四肢九竅百骸﹐無非痰气閉塞而生機息矣﹐不死何待﹖所可恨者﹐人但見痰害之甚﹐而一以消痰爲事﹐消痰固好﹐柰不消其本而消其末﹐是猶抱薪救火也。以消痰之劑皆傷脾胃﹐伐腎耗元之味耳。故遇急驚﹐其證實﹐其來路淺﹐治痰而痰易退﹐𨿽不合法﹐然猶似逐一無能小賊﹐尙易除也。至於慢驚﹐則根深勢猛﹐倘不從其來處著力﹐而亦以逐小賊之法治之﹐是使激其怒而行性也﹐豈可救治哉﹗用藥皆宜通行下降﹐溫中納气爲主﹐炮姜﹑肉桂﹑蘇梗﹑廣皮﹑遠志﹑茯神﹑鐵衣﹑甘艸﹑五味﹑人參之類﹐皆可用也。捨此而消痰﹐我不知其可也。金箔鎭心丸﹝治慢驚﹑驚癇﹞人參茯神紫河車琥珀﹝各一錢﹞甘艸﹝五分﹞朱砂珍珠﹝各一錢﹞蜜丸﹐金箔爲衣。疳疾初起﹐乃是食郁則爲火﹐甘艸﹑薄荷﹑煎湯送下四聖丸。久則脾虛﹐如大人之怯證小兒喫土﹑米﹑瓦灰等物﹐有疳虫也。用訶子肉﹑白術各一兩﹐使君子肉﹑甘艸各五錢﹐麥芽八兩﹐同所好之物爲細末﹐白糖調服。

卷十小兒雜癥

疳瘡濕瘡

黃柏黃連﹝各五錢﹞黃丹﹝一兩﹐水飛﹞輕粉﹝一錢﹞洗瘡後以藥敷之。

卷十小兒雜癥

濕癬

蛇牀子爲末﹐韭根煎洗﹐臘豬油調敷。東丹綠豆粉白礬﹝各一錢﹞調敷。

卷十小兒雜癥

痘疹

蓋痘本先天之气﹐感父母受胎時火毒而藏於左腎者也。輕者其發緩﹐其流遠﹐故心﹑脾﹑肺生之意﹔後宜淸涼﹐象秋冬之气﹐所以符其收藏之義也。此其大略。其間有時令﹑稟气﹑輕重﹑水火﹑寒溫﹑陰陽之不同﹐宜溫矣而反涼之﹐宜涼也反當溫之。其人稟賦本彊﹐淸之可發﹔本弱者扶之可興。時炎也﹐非淸不流﹔時寒也﹐非溫不行。火盛涼之﹐水盛溫之。發於陽者﹐淸以和之﹔發於陰者﹐溫以暢之。最忌者﹐知發而不知收﹐蓋發之易而收之難﹐收而不收者﹐發而過傷者也。最喜者﹐扶而不重﹐顧其歸路﹐保其眞元也。故非大風大寒固結其腠理者﹐毒不可輕服也﹐非大虛大弱者﹐補不重劑也。治在溫涼寒熱之間﹐調其出入﹐無過不及﹐則得過半矣。初熱疑似之間﹐而辧法有四∶一看脈﹐二看耳﹐三視目﹐四辧指。總以時气決之﹐遇火多疹﹐遇木多痘。一看脈者﹐蓋痘出於左腎﹐疹出於右腎﹐如左腎尺部脈气動﹐疾正逢痘發之候﹐則二三月前可知矣。變動而甚則近﹐微則尙遠﹐總之與傷寒一樣﹐但傷寒起於膀胱腑而表﹐痘起於腎而裏﹐傷寒與痘俱先看尺﹐但有表裏臟腑之別耳﹐未用此脈不變動以行其兆者。此看脈也。二看耳者﹐腎通竅於耳﹐其初發必先動於少陽膽經﹐木主動﹐膽與肝爲表裏﹐肝主筋﹐故耳邊必有靑筋見於耳葉及廓者﹐盛則啟發近﹐微者淺而遠﹐倘微而發近﹐則痘必輕。此看耳也。三視目﹐目者五臟精華外見之所也﹐瞳子屬腎﹐腎气欲發﹐必有浮光見於目﹐腎主水﹐目中有水气﹐是腎气動而欲痘也﹐其遠近輕重﹐亦以色之淺深驗之。此視目之法也。四辧指者﹐三焦亦少陽也﹐三焦之脈﹐貫五臟六腑之經﹐三焦少陽屬手﹐其气動必見於五指。寒者﹐水之气也﹐故發熱而五指獨寒者﹐乃腎气見於三焦而痘之候也。此四者再以時令合之﹐無不驗矣。痘證養陽救陰﹐蓋二陽之病發心脾也。六日之前﹐淸涼解毒﹔六日之後﹐當作虛證治之。五日之前﹐消毒解咽喉﹔五日之後﹐宜補。人之一身﹐以胃气爲主﹐胃气卽天气﹐天气升則地气方化而後萬物生長。痘初出於陽而後傳於陰﹐左腎足﹐胃亦足﹐木行旺地﹐是眞陰也﹐气血沖和﹐邪從何來﹖黑陷乃胃欠眞气﹐邪化於火﹐心以血養﹐血被火涸﹐心神失守﹐故病歸腎。邪深因虛而起﹐有餘易治﹐不足難扶﹐腎防受邪﹐初出宜滋陰解毒﹐不使火土漧涸﹐一出暗昧﹐神昏气促﹐帶白腰痛﹐非腎而何﹖何從救解﹖若解而不散﹐陽陷於陰分﹐血之陽無上升耳。宜養陽爲主﹐不可再攻﹐攻則正空而邪反實﹐損傷胃气﹐不救一也。二陽之病發於心脾﹐痘以二陽爲主﹐已出未出﹐自汗吐下﹐𨿽急不可過用寒涼﹐過寒則眞气受傷矣。肝腎有益﹐脾胃受害﹐再勿汗﹑吐﹑下焉。蓋肝气卽胃气﹐喜濕熱以養。升麻﹐麻疹不宜用﹐防咽喉痛也﹔痘證恐灌膿之時﹐泄而倒塌﹐故用之也。小便赤而渴者﹐升麻葛根湯加木瓜﹑連翹之類。瀉而小便淸﹐食傷腹痛不渴﹐五苓﹑神曲﹑木香之類。或吐下無汗﹐不可妄投發表﹐待神至自和。已出者﹐宜養芽﹐不使枯槁﹐宜保元湯加芎﹑歸﹔一半未出者﹐加前胡﹑桔梗﹑羌活之類。火盛仍熱﹐去保元﹐用消毒飲退火。如吐瀉先已傷脾矣﹐過用出一二日﹐大便閉結﹐是血枯腎無以濟也。又恐灌漿時喉痛而泄﹐痘不起發﹐宜早行淸涼﹐重用芎﹑歸並消毒飲。痰涎壅塞甚﹐狂言﹐加石膏﹔便閉燥熱﹐用大黃。若早用補法﹐必成或外有斑疹﹐是表實而風熱郁於血分也。宜蘇葛湯﹐重用前胡﹑桔梗﹑羌活﹑防風﹑連翹﹑三五日﹐其痘紅紫﹐四物湯並解毒。疏痘全在前胡。熱盛必用沙參。如盡用寒涼﹐反逼四五日﹐賴胃助生發之气﹐非善食卽無滋潤也。如無他證﹐用保元﹑芎﹑歸﹐仍熱甚﹐用消用寒涼﹐陷胃無生發之气﹐至八九日灰白癢塌﹐喉痛嘔惡﹐非胃病而何﹖不救六也。六七日陰中之陰﹐盡付於外﹐而內則空虛﹐如鍋中甑內之气﹐妙不可言﹐陽長一分﹐陰長一分。用芍藥使血歸護﹐保元加芎﹑歸﹑肉桂﹐再用白芷﹑木香行滯﹐不可太用熱藥﹐恐涸而八九日气血盡歸於外﹐則內虛無疑。如膿黃蠟色﹐不須治之。若瘡嫩淡白﹐保元﹑白芷養陰丹。靨後漧燥﹐發熱渴盛﹐宜救津液﹐恐津涸陰絕﹐不救八也。九十日上體眞結痂﹐下體不至則瀉﹐不必憂之﹐陽復內回﹐气血下達﹐不比六七日起灌之時可懼也。保元﹑四君子之類。反用寒涼止塞﹐致不思飲食﹐不救九也。十二三日邪已結完﹐宜气平回陽。面上眞痂下多水泡﹐四君﹑山楂利之。面上濕疤﹐徧體發毒﹐保元合四物加銀花﹑連翹之屬。或血泡﹐或舊瘡成坑不收﹐更加發熱﹐胃無生生之气﹐凡小兒痘證發熱﹐蘇葛散一劑﹐令其表和﹔見點﹐消毒飲。血藥隨證加減。凡痘初熱之時﹐卽宜葛根湯。蓋痘發於陰分﹐從陽引陰﹐此爲至當也。痘因表藥太過﹐遂至不發﹐用理中湯一吐﹐其痘盡出。凡痘唇口破裂﹐口漧不渴﹐的系血燥﹐用芎歸湯加連翹﹐或四物加蓮子之類。大便閉﹐痘起灌膿﹐飲食不進者﹐紫蘇湯磨山豆根﹐服之卽開。外痂薄宜滋潤之。泄瀉寒戰切牙麻初出於陰而傳於陽。人之一身﹐惟火甚速。肺金居上﹐畏火者也﹔脾土居中﹐畏木者也。火炎上則肺有虧矣。火宜發之。疏通血脈﹑滋潤皮毛而肺無傷﹐則左腎足﹐木得其潤澤﹐肝血潤則脾血藏﹐脾陰又何傷乎﹖脾通血脈﹐胃主四肢﹐胃气上升﹐肺津乃降﹐滋生元气﹐萬物生長﹐心之神化﹐脾得其眞火﹐化從何起﹖蓋火是邪﹐邪從虛起﹐有餘易去﹐不足難扶。未出之先﹐肺先受邪﹐當發其表﹐邪從汗散。假如救汗不至﹐或汗多﹐疹或隱或見凶﹐皆是元气不足﹐脾虛不統故也。當補脾陰之不足﹐血藥之中﹐少加參﹑桂﹐亦無害也。庸醫未見其理﹐謂麻宜淸涼﹐痘宜溫補﹔痘有先淸後補之別﹐則麻無有溫之之意。求汗不至﹐不可再攻﹐攻則化而爲火﹐肺熱無救﹐一也。未出或已出﹐自汗吐下﹐眞气已傷﹐脾肺先受害也。麻以二髒爲主﹐切宜斟酌﹐再無汗﹑吐﹑下也。胃喜濕熱而上升﹐淸气下陷﹐小便赤而渴者﹐葛根﹑前胡﹑桔梗﹑甘艸﹑牛蒡﹑連翹﹑木通之類﹔或飲食所傷﹐腹痛泄瀉﹐小便淸而不渴﹐屬寒﹐五苓加神曲﹐山楂﹑砂仁之類﹔或吐下無汗﹐不可再攻﹐宜緩候﹐待養得神至自和﹐不可不察。元气虛弱﹐照根據常例行之﹐醫死而不悔者多矣。自經汗﹑吐﹑下者十餘日不退﹐久病無陽﹐宜陽生陰長﹐四物加參可也。熱甚加沙參﹐不可過用寒涼﹐過用則脾气絕﹐二也。出作兩次而不齊者﹐已出者宜養芽﹐不使枯槁﹐用芎﹑歸﹑赤芍﹑木通﹔未出者宜表﹐蘇葛加前胡﹑桔梗﹑牛蒡﹐喉痛加元參﹔或血經妄行﹐宜犀角地黃湯﹐或升麻葛根湯加沈香﹑梔子﹑連翹之屬﹐切莫忘陰而攻表﹐以成陰血動﹐三也。麻不宜發綻﹐綻者凶﹔亦不宜隱﹐隱而不現無神者斃。出未至足﹐便作出盡﹐不行消毒﹐純用寒涼﹐使裏血凝滯而陰不發越﹐熱傳於血室﹐或吐或下﹐或熱郁於內﹐變成疳勞﹐或一月﹑二月而安﹐或傳而至死﹐四也。已出三四日而不沒者﹐內有熱也﹐四物加芩﹑連﹑梔子﹑木通﹔七八日後有熱﹐內虛而邪盛不散﹐當扶正以卻邪﹐宜養陰以滋脾肺﹐使無克勝﹐黃芩﹑白芍﹑燈心﹑人參﹑沙參﹑天冬﹑麥冬﹑當歸﹑山藥﹑蓮子﹐煩加竹葉﹑棗仁﹐看輕重加減治之﹐不養陰而誤滋陰﹐五也。痰涎湧甚﹐譫語發渴﹐屬裏﹐宜救陰﹐宜白虎湯﹔若用消毒飲疏散正气﹐肺絕而亡﹐六也。大便閉﹐經血燥﹐宜用芎歸湯加紅花﹑麻仁﹐因血虛不能養肝﹐胃气不能上升故也﹔而反用柴胡﹐瀉肝血致腎絕﹐七也。出一二日﹐滿口細瘡﹐全無空地﹐火郁宜發之﹐消毒散加甘艸﹑桔梗﹑牛蒡﹑木通﹑連翹﹔如反純用寒涼﹐逼毒內攻﹐八也。靨後口內黑點瘡者凶﹐恐胃爛不治﹐或一月﹑半月餘熱不退﹐發渴屬虛﹐宜生脈散兼四物湯﹐調養气血﹐不致漧涸﹐但久病無陽﹐莫根據常例治之﹐致脾虛不食﹐或四五六日口舌硬瘡﹐變成疳疾﹐或致胃爛﹐宜消毒﹐甘桔加元參﹑沙參﹑炮姜﹔如反用白虎﹐損傷胃气﹐九也。麻後痢﹐只因脾虛不醒﹐宜用芎﹑歸﹐白痢煨生薑﹐赤痢香連丸﹐切莫大下﹐瀉痢不愈﹐宜大補气血﹔若大下則泄盡元气﹐黃脹而死﹐十也。發表一節﹐冬用麻黃﹑羌活﹑白芷﹐並消毒飲﹔春﹑夏用蘇葛根加連翹﹑甘艸﹑桔梗﹐喉痛用之。嘔用陳皮﹑貝母﹑薑汁﹑竹茹。前後咳嗽﹐乃風寒所感﹐宜表中卻邪。過於淸者絕胃家生發之气﹐過於補者動胃火﹐二者皆非疹之正治。惟補陽中之陰﹐隨證施治﹐莫偏於寒﹐莫偏於熱﹐則元气足﹐易起易發﹔若元气衰則毒郁於表﹐表熱而火土涸﹐眞陰絕而不救矣。

卷十

外科雜證

凡毒﹐血气不足而成﹔气血凝滯﹐毒之所由發也。在初解散﹐三五日後﹐調補气血。若寒涼太過﹐則胃气受傷﹐不可救也。脈洪滑粗散者難愈﹐微澀遲緩者易痊。治無名腫毒方人參﹝五錢﹞黃﹝一兩﹞肉桂﹝二錢﹞大黃﹝五錢﹞麻黃﹝二錢﹞水煎服。面爲諸陽之會﹐邪所不容。面上生瘡﹐是邪陽勝﹐正陽虛也。治發背﹑諸般腫毒效方大黃﹝三兩﹞貝母連翹白芷﹝各一兩﹞爲末﹐每服三錢﹐陳酒送下﹐以醉爲度。楊梅瘡﹐宜十全大補湯﹐每味各一錢﹐加土茯苓四錢﹐金銀花二錢。多服。痔瘡用兔屎﹑乳香共末﹐酒服﹐日三次卽愈。又用水楊梅不拘多少﹐煎水洗三五次﹐立痘癰﹐芝麻炒煙盡﹐帶白色搗成膏敷﹐卽消。凡口內﹑大小便出血者﹐不治。驗案一人背瘡不收口﹐用鮮黑魚皮蓋之﹐日三四易﹐卽收口。一人痔瘡﹐失血過多面黃﹐此脾气下陷﹐宜升陽爲主﹐補中益气加五味三分﹐細辛一分一人徧體風癬﹐寒熱往來。用歸身三錢﹐赤芍三錢五分﹐甘艸﹑白芷﹑苡仁﹑神曲各一﹐服三十帖愈。

