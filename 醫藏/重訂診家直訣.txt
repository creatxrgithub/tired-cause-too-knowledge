重訂診家直訣序目

醫有四科﹐曰脈﹑曰證﹑曰藥﹑曰方﹐

知脈而後知證﹐知藥而後能方﹐故脈尢汲汲也。

拙著脈義簡摩﹐脈簡補義﹐診家直訣﹐辧脈平脈章句﹐凡四種。都十二卷﹐博采百家﹐參以已說﹐名𨿽四種﹐義實相承﹐卷帙旣繁﹐脈絡難貫﹐專取一種﹐又苦弗完﹐玆特撮其要者﹐簡之又簡﹐別爲此編﹐名曰重訂診家直訣﹐其篇目如左﹕

【卷上】

【一】指法總義

【二】八法總義

【三】微甚兼獨

【四】二十四象會通

【五】位數形勢

【卷下】

【一】獨取寸口本義

【二】血气形勢直解1

【三】說神

【四】初診久按不同

【五】脈有兩側

【六】脈有動搖

【七】脈有內曲外曲

【八】脈有變易無定

【九】外診撮要

【十】三關脈體通考

【十一】左右表裏直解

【十二】辧止

【十三】單診總按不同

【十四】脈有頭本

【十五】脈有俯仰

【十六】脈有無數細絲

【十七】脈有起伏中途變易

2

【卷上】

【一】指法總義

診脈之指法﹐見於經論者﹐曰舉﹑曰按﹑曰尋﹑曰推﹐曰初持﹐曰久按﹐曰單持﹐曰總按﹑無求子消息七法。

曰上竟﹑下竟﹑曰內推﹑外推﹐曰浮按﹑中按﹑沈按﹐

更有﹕側指法﹐挽指法﹐輾轉指法﹐俯仰指法﹐

舉而復按﹐按而復舉﹐是操縱指法﹐若是者﹐皆有舊論可考也。

至於私心所創獲﹐與得諸益友所訓示者﹐則又有移指法﹐直壓指法。

夫脈有四科﹐位﹑數﹑形﹑勢﹑而已。

﹝一﹞位者﹕浮﹑沈﹑尺﹑寸也

﹝二﹞數者﹕遲﹑數﹑促﹑結也

﹝三﹞形者﹕長﹑短﹑廣﹑狹﹑厚﹑薄﹑粗﹑細﹑剛﹑柔。猶算學家之有綫面體也。

﹝四﹞勢者﹕斂﹑舒﹑伸﹑縮﹑進﹑退﹑起﹑伏﹑之有盛衰也﹐勢因形顯﹐

斂舒成形於廣狹﹐

伸縮成形於長短﹐

進退成形於前後﹐3

起伏成形於髙下﹐

而盛衰則貫於諸勢之中﹐以爲之綱者也﹐

此所謂脈之四科也。

指法卽由此而辧﹐

曰舉法﹐以診髙深也。

曰上下﹐以診長短也。

曰尋推﹐以診皮廣狹厚薄曲直也。

曰初持久按﹐以診遲數滑濇止代也。

曰單持總按﹐以診去來斷續也。

病者﹐气口處骨肉不平﹐須用側指法﹐

病者﹐不能平臂而側置﹐須用挽指法﹐

俯仰者﹕三指輕重相畸也﹐

輾轉者﹕一指左右相傾也﹐

操縱者﹐舉按疊用﹐以察根气之彊弱﹐難經所謂按之耎﹐舉指來疾者此也

惟三指總按﹐橫度三關﹐三指縫中﹐各有其隙﹐若三部脈形不同﹐如寸濇尺滑﹐前小後大卽﹐無由得其接續之眞迹﹐昔有同學示以移指法4

﹐如先診三關﹐再略退半部﹐以食指加寸關之交﹐中指加關尺之交﹐終以有隙。而其眞不見﹐後乃自創一指直壓之法﹐以食指直壓三關﹐而眞象並露矣。

小兒脈位狹小﹐以食指橫度脈上﹐而展轉以診之。

【二】二十四象會通﹕

﹝一﹞浮沈﹕

以診气之升降也﹐

陽不能降﹐則脈見於浮﹐

陰不能升﹐則脈見於沈﹐

前人每以脈之在浮在沈﹐與脈之能浮能沈相混﹐

能浮能沈乃髙深之義也

﹝二﹞遲數﹕

以診气之躁靜也﹐

躁有因熱﹐有因燥﹐

靜有因寒﹐有因虛﹐

而皆有因郁5

按內經﹕手躁足靜﹐與遲數不同﹐手經之道近﹐其气至也迫﹐足經之道遠﹐其气至也緩﹐故有躁靜之殊也。然先至者不能先去﹐必待後至者去﹐而始能與之俱去﹐故無遲數之異也。

滑伯仁謂﹕察脈須識上﹑下﹑去﹑來﹑至﹑止﹐

至止卽察躁靜之事也﹐

察其停於下者之久暫﹐

又察其鼓於上者之久暫﹐

而陰陽噓吸之躁靜了然矣。

﹝三﹞彊弱﹕

以診勢之盛衰也﹐

應指有力謂之彊﹐

無力謂之弱﹐

前人每以脈形之軟硬﹐與脈勢之盛衰相混﹐

內經凡言脈之大小﹐多指動勢之盛衰也。

﹝四﹞剛柔﹕以診形之軟硬也﹐6

形軟有因血虛﹐有因濕熱﹐

形硬有因血實﹐有因風寒﹐

此卽內經之所謂緩急也

﹝五﹞滑濇﹕

以診形之枯潤也﹐

血有餘則脈滑﹐

血不足則脈濇﹐

然血由气行﹐故亦可徵气之盛衰云﹐

气血必有津已載之﹐始能推行滑利﹐

故內經以滑爲陰有餘﹐濇爲陽有餘﹐陰卽津液也。

﹝六﹞斷續﹕

以診气血之通塞盛衰也﹐

有形之斷續﹐長短是也﹐

有動之斷續﹐促結濇代是也﹐

此條專言動之斷續﹐

應指有力有神﹐屬於通塞﹐

無力無神﹐關於盛衰﹐7

亦有無力而有神者﹐微衰而兼塞也﹐

來去停勻﹐五十不代﹐謂之續﹐

參伍不調﹐有來有去﹐謂之斷。

其敗也﹐蝦遊﹐魚翔﹑屋漏﹐雀啄﹐

塞者血塞也﹐衰者气衰也﹐敗者气血俱敗也。

﹝七﹞長短﹕

以診气之郁暢也﹐气暢則𨿽弱而亦長﹐气郁則𨿽彊而亦短。

按气有出入﹐有升降﹐出入橫也﹐升降直也﹐

風寒外束﹐气出不利﹐脈來弦緊﹐

痰飲中結﹐气升不利﹐脈來厥厥如豆﹐

是長短皆有气郁也﹐

經曰﹕長則气治﹐短則气病﹐亦言其大槪而已。

﹝八﹞髙深﹕

以診气之噓吸也﹐此指來去之遠近﹐

所謂息之深深﹐達之覺覺者﹐气之操縱也﹐

浮沈是陰陽噓翁之已然﹐

髙深是陰陽噓翁之方然﹐8

一言气之所在﹐一言气之所至。

﹝九﹞厚薄﹕

以診血之盈虛也﹐

以形體言﹐非浮沈之謂也﹐

故有浮而厚﹐有沈而薄﹐

浮中沈三候俱有﹐按之不斷﹐謂之厚。

僅在一侯﹐按之卽斷謂之薄。

﹝十﹞寬窄﹕

以診气血之寒熱盈虛也﹐

气熱則血漲﹐

气寒則血消﹐

血實則气充﹐

血虛則气怯

﹝一一﹞斂散﹕

以診气之寒熱也﹐以兩旁之邊際言﹐非寬窄之謂也﹐

寬窄指脈體之大小﹐9

斂散指脈邊之淸濁﹐

故气寒血盈﹐寬而亦淸﹐

气熱血虛﹐窄而亦濁﹐

亦非剛柔之謂也﹐

一﹑剛柔指脈體之硬軟﹐

二﹑斂散指脈遲之緊松﹐

故血虛气寒﹐軟而亦緊﹐

血實气熱﹐硬而亦松﹐脈中有脊﹐而兩邊渾渾不淸也。

﹝一二﹞粗細﹕

以診气血之寒熱盈虛也﹐寬厚相搏謂之粗﹐窄薄相搏謂之細。

會通者﹐二十四象互相加乘﹐以求合於古脈﹐而診百病也﹐

如浮薄而硬﹐革也。

浮薄而耎﹐芤也。

浮厚而斂﹐弦也。

浮薄而散﹐微也。

長硬而斂﹐緊也。10

短耎而散﹐濡也。

髙而數﹐促也。

深而遲﹐伏也。

短而剛彊﹐動滑也。

斷而柔弱﹐結代也。

長厚硬斂﹐弦牢也。

長厚柔散﹐洪緩也。

是故﹕

芤﹑血虛也﹐

遲﹑气寒也。

伏﹑气閉也。

代散﹑气脫也。

血弱虛微﹑气血俱虛也。

細緊﹐气血俱寒也。

革﹑陰盛於上也。

牢﹑陰盛於下也。

洪促﹑气熱於气分也。

動滑﹑气熱於血分也。

浮數﹑气熱於气分也。11

沈遲﹑气寒於血分也。

弦革﹑气寒於气分也。

緊結﹑气結於血分也。

細﹑血中气寒也。

緩﹑血中气熱也。

長短﹑同有气郁。

气橫於气分則長。

气結於血分則短也。

滑濇同有﹑血虛血實。

寒凝於血分則實而濇。

熱亢於气分則虛而滑也。

而且寒極似熱﹐熱極似寒﹐實極似虛﹐虛極似實。

如滑主痰也﹐而痰亦見濇﹐

弦主肝也﹐而肝亦見濡﹐

上气喘促脈虛虛大﹐也而亦有緊細伏匿﹐

孕脈必滑也﹐而亦有虛濇不調﹐

又弦緩相反也﹐而風弦與熱緩相似﹐12

滑濇相反也﹐而熱濇與虛滑相似。

搏與散相反也﹐而摶而累累不續﹐卽與散同論。

洪與伏相反也﹐而屍厥霍亂。伏與洪同斷﹐

長與盛相反也。而長而勁﹐短而搏﹐同主气逆气郁。

散與結相反也﹐而同主癥痂。

正气未衰則結﹐正气旣衰則散﹐亦有乍病食滯而脈斂者。

胃气新亂而未復也﹐或其人素有濕熱﹐加之新傷﹐而中气溢潰也﹐

有以無脈爲病所者﹐芤脈中空﹐卽內主精血之傷也﹐

有以有脈爲病所者﹐緊脈浮數﹐卽外主風寒之感也。

抑尢有要焉。

滑伯仁曰﹕察脈須識上下去來至止六字眞訣。故審脈者﹐凝神於指下起伏去來頭本之勢﹐而脈之眞象無遁﹐卽病之升降斂散之眞機﹐亦並露而無遁矣。

明乎此者﹐必知脈證斷無相反﹐何則﹐有所以相反者在也﹐

脈病斷無不應﹐何則﹐有所以不應者在也﹐

仲景曰﹕邪不空見﹐中必有姦

景嶽曰﹕脈之假者﹐人見之不眞耳﹐脈亦何從假哉。13

【三】八法總義﹕

靈樞邪气藏府病形篇﹐以緩急大小滑濇立綱。而以微甚緯之﹐實開千古診法之奧﹐後世有以浮沈遲數分剛者﹐則其義淺而不備矣。今擬合二者共十字﹐仍似微甚緯之﹐於十字中縱橫離合﹐卽二十八脈﹐不待擬議﹐而形狀嘹然﹐然此特其形狀耳﹐未足以盡脈理之妙也﹐

﹝一﹞滑氏曰﹕凡察脈﹐須識得上下來至止﹐蓋求明脈理者。須先將位數形勢﹐講得眞切﹐便於百脈無所不賅﹐不必立二十八脈之名可也﹐

位者﹑浮沈前後也﹐

數者﹑遲數也﹐

形者﹑虛實滑濇也﹐

勢者﹑卽滑氏所謂上下去來至止也﹐四者爲經﹐

更緯之以微甚兼獨﹐百病之虛實寒熱﹐全從此八字上分合剖析﹐

每診一人﹐卽於各部中按此八字﹐次第求之﹐反復尋之﹐則眞假無遁情﹐而气分血分之病﹐亦到指便見矣。此其泄天地之祕者也﹐

指到脈上﹐14

卽心先擬其脈﹐浮耶沈耶﹐在寸在尺耶﹐

繼存其息﹐遲耶數耶﹐

繼察其體﹐長耶短邪﹐虛耶實耶﹐滑耶濇耶審此三者﹐指下必已有定象﹐

卽就定象上﹐揣其微耶甚耶﹐獨見一脈耶﹐兼見何脈耶﹐至此而气更定矣﹐

於是玩其上下起伏之盛衰﹐動止之躁靜﹐而本原無不並露焉﹐大抵診脈﹐以察來去之勢爲最要﹐此陰陽噓翁之气機也。

【四】位數形勢

﹝一﹞位數形勢者﹐正脈之堤綱也。

位卽三部九候也﹐或在寸﹐或在尺﹐或在浮﹐或在沈﹐

數以紀其多寡也﹐數與滑促﹐其數皆多。遲與濇結﹐其數皆少﹐卽屋漏雀啄﹐蝦遊魚翔。舉該於數之類也﹐

至於形勢﹐分見互見﹐各有妙蘊﹐

挺互於指下而靜者﹐形也﹐血之端倪也。

起伏於指下而動者﹐勢也﹐气之徵兆也。

﹝二﹞內經曰﹕渾渾革革至如湧泉﹐15

又曰﹕脈至如火新然。

脈經曰﹕三部脈如釜中湯沸﹐此血不惟气﹐勢之獨見者也﹐

內經曰﹕其肝脈至﹐如循刀刃責責然﹐

眞心脈至﹐如循意苡子累累然﹐

此气不運血。形之獨見者也﹐

故形勢分見者﹐皆气血偏絕之死脈也﹐

若在平人﹐無不气血相融﹐形勢相洽者﹐

然气血稍病﹐卽於相融相洽之中﹐不無彼此勝負之致﹐尢不可以不辧﹐

﹝三﹞如形勁於外者﹕﹐

气悍於中﹐是動與大也﹐

气不堪悍﹐是弦與緊也﹐

﹝四﹞若气甚歉﹐則爲細矣﹐爲芤矣﹐形微勝於气者此也﹐

如形弱於外者﹕

气悍於中﹐是洪與滑也﹐

气不堪悍﹐是濡與弱也﹐

﹝五﹞若气甚歉﹐則爲散矣﹐爲微矣﹐气微勝於形者此也﹐

﹝六﹞是故人之診脈也﹐指到脈上﹐先察其形之粗細硬軟﹐再審其气之至也﹐充於脈管之中﹐微溢脈管之外﹐旣將脈形撐寬﹐而又起伏髙深有力﹐無來去盛衰之參錯﹐斯爲气血和同焉﹐16

何者﹖脈之正管﹐其四旁必有無數微絲細管﹐以達其气於肌肉﹐所謂腠理也﹐

若寒盛而陽气不敵﹐則微絲細管先爲寒束﹐脈气之來﹐不能旁溢﹐此卽緊脈之象也﹐

更有脾肺中气不足﹐不能充於脈中﹐往往脈形挺然指下﹐而气來如綫﹐從脈中馳過﹐旣不能撐寬﹐更不能起伏矣﹐此脈形𨿽粗﹐脈气自細也﹐

更有中焦痰飲停結﹐其濕熱濁气﹐上蒸肺中﹐肺气不能淸肅﹐脈管爲之膹莞﹐挺然指下﹐而中气爲痰飲格拒﹐不能暢達﹐其來如綿﹐過於指下﹐旣不能撐寬﹐亦不能起伏矣﹐此脈形𨿽硬﹐脈气自軟也﹐此非脈管自硬﹐乃濁气壅塞使然﹐是動脈之中﹐有推蕩不動之气也﹐

李士材論芤脈有云﹕

一﹑其狀加按慈蔥﹐以指浮候之﹐著上面之蔥皮﹐

二﹑中候之﹐正當蔥之中空處﹐

三﹑沈候之﹐又著下面之蔥皮矣﹐17

此非獨芤脈之診也﹐脈管本自如此﹐但有時緊時松﹐時盛時實之異﹐芤脈中虛﹐遂易顯耳﹐

﹝七﹞芤脈屬浮﹐只動於上面之皮﹐其下面之皮不動也﹐此脈形𨿽厚﹐脈气自薄也﹐勢有來去﹐有起伏﹐形有中邊﹐有底面﹐

﹝八﹞是故平人之身﹐榮衛調和﹐脈中脈外﹐气行度數相應﹐指下每不見脈之硬管﹐及气之來﹐乃覺正管旣充﹐而又微見旁溢焉﹐且微絲管之所系大矣﹐倘衛陷入榮﹐中外隔絕﹐脈在指下﹐一條扛起﹐是壯火耗津﹐脈絡不能濡潤而閉塞也﹐往住有眩冒顚僕﹐偏枯痿易之虞﹐

﹝九﹞昔者兪春山嘗言﹕老人虛人﹐久病將死﹐其脈皆獨然一條扛起﹐似與肌肉不相連絡﹐是气血不交﹐榮衛相離﹐猶老樹將枯﹐根上旁須﹐先見憔悴﹐不得土气矣﹐此察形之至微者也﹐

至於察脈之勢﹐非但察其來去之盛衰也﹐必且來去之間﹐循環相續﹐自沈從容上浮﹐自浮從容下沈﹐其情如環﹐無驟折之迹﹐

﹝十﹞嘗見有一種脈﹐其來也有頃而一掣﹐其去也有頃而一掣﹐一息亦不過四五至﹐未嘗數於常脈﹐而指下鵠突﹐無容與迥環之度﹐此爲津虛血熱﹐气燥而旋轉不利也﹐內經謂之躁脈﹐18

故夏脈如鉤者﹐以其來盛去衰﹐不能如環之圓﹐鉤卽環之缺其一面者也﹐躁則來去如一﹐並無所缺﹐而驟來驟去﹐不爲圓轉﹐而爲直折﹐

﹝十一﹞蓋扁鵲所謂其至跳者﹐

內經又謂脈之動也﹐陽气前至﹐陰气後至﹐是又於脈气方動之頃﹐分別前後﹐以察陰陽之微機﹐

於是難經有﹕

前大後小﹐頭痛目眩﹐

前小後大﹐胸滿短气之論﹐

﹝十二﹞仲景有﹕脈來頭小本大﹐其病在表之談﹐

後人有動前脈盛气有餘﹐脈衰气不足﹐應後脈盛血有餘﹐脈衰血不足之辧﹐是皆剖析微芒﹐脈學之上乘診家之慧業也。

【五】微甚兼獨

微甚兼獨者﹐變脈之提綱﹐卽體察形勢之權衡也﹐凡物之輕重也﹐非特極輕極重之並處也﹐必有微輕微重者介乎其間﹐故微甚不可不知也。如難經所論一脈十變﹐與靈樞之論緩急大小滑濇﹐其義大矣。

19

第脈有以微見爲善者﹐有以甚見爲善者﹐固不盡微卽皆輕﹐甚卽皆重也﹐萬象之變化無定也﹐形形色色﹐舉在分分合合之中﹐故有一象而兼數象者﹐直須辧明主客﹐知其孰爲正象﹐孰兼象气﹐庶幾施治用藥之輕重﹐乃有所準矣。

李東垣云﹕脈之相合﹐各有虛實﹐不可只作一體視之﹐假令﹕

弦洪相合﹐弦主也﹐洪客也﹐子能令母實也﹐

洪弦相合﹐洪主也﹐弦客也﹐母能令子虛也﹐余脈仿此。

可以類推﹐夫所謂主客者﹐髒府之病气﹐皆各有主脈﹐如﹕

肝臟與風气之病﹐其脈皆弦。

心臟與熱气之病﹐其脈皆洪﹐

若其間有挾痰挾食挾血挾虛之異。卽其脈之所見﹐必有兼象﹐所謂客也﹐是故脈

無單見﹐古人立二十八脈﹐亦不過懸擬其象﹐以明大綱﹐使學者有所據﹐以爲講明之地﹐講明乎五藏六气之主脈﹐斯知髒脈之變有萬﹐無非各主藏之脈所互乘也﹐病脈之變有萬﹐無非各主病之脈所互乘也﹐

20

倘執著而不知會通﹐紙上之象﹐幾無一合於指下之象﹐指下之象﹐更無一合於紙上之象矣﹐開卷了然﹐臨診茫然﹐是何爲者﹐

況微甚有因兼獨而分﹐兼獨每因微甚而見﹐故﹕

寬而兼厚﹐以實兼實﹐是甚實也﹐

薄而兼窄﹐以虛兼虛﹐是甚虛也。

厚而兼窄﹐是微實也。

薄而兼寬﹐是微虛也。

更有大謬之語﹐難爲人道者﹐厚而兼薄也。寬而兼窄也﹐粗而兼細也﹐滑而兼濇也﹐長而兼短也﹐浮而兼沈也﹐遲而兼數也﹐於萬萬相反之事﹐而忽並於三指之下﹐此叉何說以處之﹐曰此必有一微一甚也﹐此必一見於形﹐一見於勢也﹐亦有相間而疊呈者﹐卽難經所謂陽中伏陰﹐陰中伏陽也﹐故常有於綿軟之中﹐忽夾一至﹐挺互指下﹐

如弦之象﹐此﹕

有因气逆上衝﹐

有因气郁猝發﹐

有因气脫不返﹐宜察其脈之神而決之﹐此卽來大時小﹐來小時火之類

又常有於遲緩之中﹐忽夾一至躁疾﹐上馳如射﹐此亦有﹕

鬱气之猝發﹐21

或伏熱之乍升﹐

宜察其脈之沈分而參之﹐

脈經曰﹕尺脈上應寸﹐時如馳﹐半日死。此又气之脫也﹐

若沈分大而有神﹐只是气滯熱伏耳﹐總之講脈學者﹐先求脈在人身﹐爲何等物﹐再將脈象之綱領條目﹐從自心中一一爲之分析﹐不必倚傍舊說﹐而自推見本原﹐如位也數也﹐形也勢也﹐此綱領也﹐

位之在寸在尺在浮在沈也﹐

數之爲遲謂數爲疏爲密也﹐

形之長短廣狹厚薄粗細軟硬堅松也﹐

勢之彊弱髙深也﹐此條目也﹐

於此各推求其所以然之故﹐了然心中﹐然後彼此參互﹐如微甚兼獨之疊見者﹐亦皆有以得其變化之本﹐臨診自有條理﹐不致眩惑﹐大凡人之病也﹐邪甚脈甚﹐邪微脈微﹐不待言矣﹐而且兩邪合病﹐則兩脈並見﹐三邪合病﹐則三脈並見。

如仲景論脈諸文﹐所謂﹕

脈弦而大﹐弦則爲寒﹐大則爲虛。

脈浮而緊﹐浮爲衛气實﹐緊爲榮中寒﹐22

是皆分析各脈之主證。而後合訌主病之正脈﹐故學者總須先求其分﹐再求其合。分者苟能剖析微芒﹐則其合者﹐特分者爲之參錯耳﹐若起手不知探原﹐拘泥文字﹐逐末忘本﹐卽將脈名增爲百數﹐亦不足以盡天下之變矣﹐恐終身無見眞之日也。

23

【卷下】

【一】獨取寸口本義﹝附人迎气口本義﹞

難經首章﹐汲汲發明獨取寸口之義者﹐以其法奇而旨奧也﹐寸口賅寸關尺三部言﹐其義本於內經經脈別論﹐第別診之義﹐注重在得气之平﹐以此脈發源心肺﹐直達寸口﹐自首至尾﹐脈管之體無曲屈﹐無大小﹐噓發之气﹐適得其勻﹐故曰气歸於權衡﹐而又得程途遠近之適中﹐故曰權衡以平也﹐

難經之義﹐注重在得气之全﹐以此脈發源心肺﹐直達寸口﹐心爲百脈之根源﹐肺爲宗气之蠹鑰﹐故曰脈之大會。

自首至尾﹐無中途歧出以分其气﹐無他脈來會﹐以攙其气﹐完而不偏﹐純而不雜﹐故曰手太陰之所終始也。

他部動脈﹐𨿽亦發源心肺﹐而或已貫他髒他府而來﹐或已分他經他絡而去﹐气有偏至﹐故弗取之﹐分寸關尺者﹐經藏居上﹐其气前﹐至故診於關前﹐經藏居下﹐其气後至﹐故診於關後﹐

內經曰﹕手經之道近﹐其气至也疾﹐手足之經且然﹐況部位之髙下乎﹐分左右者﹐心居中﹐而血發於左﹐肝居右﹐而气噓於左﹐肺葉右大﹐脾卽甜肉﹐右端亦大﹐故皆气行於右也﹐近日西人﹐以此脈爲心肺之專﹐不能分診五臟六府﹐聖人正以此脈得心肺之全﹐乃可偏診五臟六府﹐妙識精微﹐下愚豈容輕議。

【二】三關脈體通考

﹝一﹞世謂寸口﹐正取無脈﹐覆手取之而得者﹐謂之反關脈。

﹝二﹞近武進費伯雄﹐又有斜飛脈之說。

﹝三﹞張石頑曰﹕脈之反關者﹐皆由脈道阻礙﹐故易位而見﹐

有一手反關者﹐

有兩手反關者﹐

有從關斜走至寸而反關者﹐

有反於內側近大陵而上者﹐

有六部如絲﹐而陽溪列缺﹐別有一脈大於正位者。

有諸部細小不振﹐中有一粒如珠者。

所謂從關斜走至寸而反關者﹐外斜脈也。

所謂反於內側近大陵而上者﹐內斜脈也。

所謂陽溪列缺﹐別有一脈大於正位者﹐似反關而非反關也﹐謂之臂外脈。

蓋諸處本有細絡﹐與手太陰脈通﹐而手太陰之正管﹐實由寸部透於反背﹐出於陽溪﹐趨於合谷﹐正管有阻﹐其气不能直達﹐則散溢諸絡﹐迂道而達﹐非正管移於諸處也。

﹝四﹞靈樞邪客曰﹕手太陰之脈﹐出於大指之端﹐

內屈﹐循白肉際﹐至本節之後太淵﹐畱以詹﹐

外屈﹐上於本節下﹐

內屈﹐與陰諸絡會於魚際﹐數脈並注﹐其气滑利﹐伏行壅骨之下﹐

外屈﹐出於寸口而行﹐上至於肘內廉﹐入於大筋之下﹐

內屈﹐上行臑陰﹐入腋下﹐內走肺﹐此順行逆數之屈折也。

【注】﹕此言手太陰脈﹐

自大指外側﹐內屈下魚抵太淵﹐太淵者﹐寸口去本節甚遠﹐但正直本節之後耳﹐復自太淵外屈﹐上於本節下﹐

此節所說外斜脈﹐大指本節下合谷穴處也﹐自合谷內屈﹐會陰諸絡於魚際﹐伏行壅骨之下﹐壅骨大陵穴處也﹐

外屈出於寸口者﹐自伏而出斜﹐行與前抵太淵者會﹐此卽所謂內斜脈也。

此脈與外斜之脈﹐出於合谷者﹐雙歧如叉。

﹝五﹞脈經云﹕從寸口斜入上者﹐名曰解脈。

﹝六﹞王冰謂不合而歧出﹐如繩之解股是也﹐

外斜脈﹐常與三關平等﹐

而內斜脈常細﹐

曾見有人﹐時而內斜脈盛﹐時而外斜脈盛﹐其外斜脈盛﹐無苦﹐而內斜脈盛﹐卽苦气逆胸滿。

蓋嘗思之﹐

一﹑其外斜脈盛無苦者﹐气行之正經也﹐

二﹑內斜脈盛卽有所苦者﹐此與手心主相會之絡也﹐絡不當盛﹐必木火逆橫﹐致壅遏肺气﹐不得暢耳。

﹝七﹞又有三部﹕

別有一細脈﹐自尺至寸﹐與正脈並行者﹐此細脈﹐

或與正脈平排﹐並行指下﹐如引二綫也﹐

或行於正脈之上﹐浮只見細脈﹐沈之始

或行於正脈之下﹐按之隱隱有一細脈﹐自動於正脈之內也﹐

此等最宜畱心﹐若正脈中自見細綫挺然指下者﹐爲寒﹑爲痰﹑爲瘀﹑爲癥瘕。若別具一脈﹐動而流連﹐則是稟賦然矣。

﹝八﹞世謂雙弦脈﹐指下如引二綫者死﹐未足爲據﹐蓋𨿽引二綫﹐而指下來往流連者﹐乃是本象﹐其挺然指下﹐無來去者﹐卽不二綫﹐庸有濟乎。

﹝九﹞張石頑曰﹕反關脈﹐

較平人細小者爲常﹐

較平人反大者絕少﹐不可以爲指下變異﹐謂之怪脈也﹐

凡遇反關﹐殊異常脈﹐如須細詢其較之平時稍大﹐卽爲邪盛﹐較之平時愈小﹐卽爲气衰﹐仍以所見諸證參之﹐

﹝十﹞更有正取反取俱無脈﹐細尋卻在手臂鼠肉之上者﹐亦反關之類也﹐但此脈已無常﹐似難憑脈﹐必須察其病證何如﹐元气何如﹐以斷吉凶﹐此論極爲精當。

【三】血气形勢直解

﹝一﹞

气無形也﹐血有形也﹐

气動也﹐血靜也﹐

脈之行也﹐以息往來﹐其動則气也﹐其管則血之質也﹐

病在气分﹐候動之勢﹐

病在血分﹐候脈之形﹐

气主咰之﹐血主濡之﹐

﹝二﹞而﹕

病卽當累气﹐故候形者必兼審勢﹐

气病久乃累血﹐故察勢者﹐不必泥形﹐

气虛血實﹐脈𨿽弱﹐而按之必有形﹐

血衰气盛﹐脈𨿽空﹐而其來必有勢﹐

﹝三﹞是故﹕

凝痰瘀血﹐無論脈勢彊弱﹐按之必有勁綫﹐或如珠粒﹐

气化升降不利﹐無論脈形虛實﹐其動也﹐必有疏密不勻﹐彊弱不均﹐或寸弱於尺﹐或尺弱於寸﹐或應指少力﹐或中道而還。

血實者脈形必厚﹐血虛者脈形必薄﹐牢實與芤革可推也﹐

气盛者來勢必盛﹐气衰者來勢必衰﹐濡弱與洪滑可例也﹐

气周於外﹐血實於中﹐故气寒而血爲所束﹐脈卽細緊﹐

血虛而气無所歸﹐脈卽微散也﹐

气郁與血結必殊﹐血虛與气弱不類﹐此分見者也﹐

血熱卽見气脈﹐气寒則見血脈﹐此又互見者也﹐

﹝四﹞且夫勢衰而形實者﹐有气虛不能運血﹐有血滿致郁其气﹐何以辧之﹖

曰﹕

﹑血累气者气不虛﹐其勢𨿽來去不大﹐而按之必有倔疆欲起之情﹐似動似滑﹐所謂陰中伏陽也﹐

气累血者﹐血不行﹐指下堅細而已﹐

﹝五﹞勢盛而形虛者﹕有气亢以耗其血﹐有气旺將生其血﹐何以辧之﹖

曰﹕

气耗血者﹐輕診必帶弦而來多去少。

气生血者﹐輕診必見濡﹐而來去停勻也。

﹝六﹞經曰﹕

脈濇而堅者﹐血實气虛也﹐

脈浮而大者﹐气實血虛也。

气熱者﹐血未嘗不奔逸﹐然淸其气而血卽平﹐若正入血分﹐則腫腐矣﹐但淸其气無功也。

气寒者﹐血未嘗不凝滯﹐然溫其气而血卽通﹐若正入血分﹐則頑塊矣﹐但溫其气無功也﹐

﹝七﹞故吾嘗謂病之在經絡也﹐有在气分﹐有在血分﹐其在髒府也﹐止可以在气分﹐而不可以在血分。

﹝八﹞前人每言病在某藏某府血分者﹐仍指其經絡言之也﹐或指其血爲气累者也﹐果在血分﹐謂體壞而死矣。

【四】左﹑右表裏直解

﹝一﹞王海藏曰﹕

傷寒以左脈爲表﹐右爲裏。

雜病以右脈爲气﹐左爲裏。

予初診不盡驗﹐心以爲此特一法耳﹐固不可拘也﹐近二年來﹐深察病情脈象﹐有可得而言者凡﹕

一六

外感風寒濕之邪﹕

一﹑深者﹕皆系左脈沈細於右﹐

二﹑淺者﹕但兩手浮弦﹐或右關前浮弦而已。

外感暑熱之邪﹕

一﹑深者﹕皆系左脈弱散於右淺者﹐但兩手浮滑﹐或右關前浮大而已。

﹝二﹞

溫病之由於伏气內發者﹐前人皆以右大於左爲詞﹐謂邪從中道﹐胃气郁濁之故﹐

以吾歷診春溫﹑冬溫﹑喉痧疫疹諸癥﹐凡﹕

一﹑右大於左﹐而左脈不甚細弱者﹐眞陰未損﹐冶之易愈。

二﹑若左脈沈細而數﹐斷續不勻﹐眞陰已竭﹐十難救一﹐

三﹑是當以左小於右﹐定正气之成敗﹔

四﹑不當專以右大於左﹐定邪气之微甚也。

﹝三﹞又診夏行秋令時疫﹐有所謂癟螺痧者﹕

其證先見頭痛心嘈﹐四肢麻冷﹐螺紋陷下﹐或吐或瀉﹐旋卽昏厥﹐

重者卽死﹐

輕者﹐醒後越一二日而死﹐醒後心中煩悶﹐其苦難言﹐而神識淸明﹐額汗不止﹐其脈皆兩手沈細﹐短伏關後﹐而左手尢甚。

此天行肅殺之气﹐傷其心肝生陽之气﹐亦由其人生陽之本虛也﹐

﹝四﹞又診﹕

水腫之人陰邪極盛﹐亦莫不左沈脈小於右。

此外一切大病久病﹐邪气深入者﹐莫非左陷於右。

元气虧甚者﹐亦莫非左弱於右﹐其將愈也。

則又右脈先盛﹐左脈後復﹐必待左脈復盛﹐乃爲元根充固。其病可無慮反復矣病气輕淺﹐左脈決不受傷﹐

惟癥瘕積聚﹐其病𨿽深﹐必隨其經絡之部位﹐而見於﹐不能拘於此例耳。

﹝五﹞由此觀之﹐

左裏右表者﹐百病之通診﹐傷寒豈能獨異耶﹗

故吾以左脈察邪气之淺深﹐卽以左脈察元气之虛實﹐其脈象須各因病﹐而定不得專以大小二字賅之﹐

寒邪以細而急爲甚。

熱邪以薄而散爲甚。

陰虛以浮虛而短爲甚。

陽虛以沈細而短爲甚。

其敗也﹐總歸於躁疾散斷﹐全無神力而已矣。

﹝六﹞海藏之劈分傷寒雜病者﹐彼蓋以雜病爲勞倦內傷也﹐由气分漸傷入血分﹐血傷而左脈敗矣﹐故左爲裏也﹐寒爲陰邪﹐先傷於陽﹐內傳胃實﹐而右脈大矣﹐故右爲裏也﹐殊不知陽明胃實證﹐乃陽气之內郁﹐而盛有撐邪外出之機﹐不得謂之寒邪內陷﹐寒邪內陷者﹐少陰厥陰之寒證是也﹐是扔當在左手矣。

﹝七﹞大凡病之始生也﹕

屬陽虛與寒甚者﹐左脈常沈小於右。

屬陰虛與熱甚者﹐右脈常浮大於左。

若沈小之極﹐而右脈亦陷﹐則胃陽絕矣。

浮大之極﹐而左脈亦散﹐則腎气絕矣。

故喉痧之死脈﹐皆右關與左脈﹐同其短數。

癟螺痧之治脈﹐皆右關緩滑有力﹐左脈𨿽伏﹐而不至散斷者也。

左脈重尺﹐右脈重關。

﹝八﹞『盛啟東』以

新病之死生﹐主乎右手之關脈﹐

久病之死生﹐主乎左手之關尺。

義正如此﹐此皆取其偏重者言之也。

﹝九﹞若夫邪气之猝至﹐𨿽兩手脈伏﹐尙不爲凶。病久邪雜﹐陰陽藏府俱困者﹐但一部脈壞﹐卽爲不吉﹐是又在於圓機應變者。

【五】說神

﹝一﹞脈貴有神﹐由來舊矣﹐其說約有數端﹕

一曰應指有力也

一曰來去從容也

一曰來去如一也﹝亦曰陰陽俱停﹐陰陽同等﹞

一曰形體柔和也

四者固俱本聖經﹐而有皆似是而非之處﹐不可以不辧。

﹝二﹞

所謂有力者﹐謂其气來應指之際充然有餘﹐而無怯然不進之象﹐若謂搏擊滑大﹐失本意矣。

所謂從容者﹐謂其來去中途和緩﹐而無一擊卽來﹐一掣卽去﹐躁疾不安之象﹐

若怠緩之脈﹐其气來至中途﹐而不欲前﹐去至中途﹐而卽欲止﹐豈從容之謂耶﹐

所謂如一者﹐來能髙滿於其分﹐去能深極於其底﹐而無來盛去衰﹐與來不盛去反盛之嫌也﹐

若來如釜沸﹐去如弦絕﹐則非是矣形﹐

﹝三﹞體柔和者﹐眞气充於脈中﹐而脈管之四傍﹐又與肌肉相親也﹐外緊內空﹐內結外散﹐均非是矣。獨是四者之義﹐乃指平脈之神﹐非病脈之神也﹐

病者正气若虛﹐應指豈必有力﹐況乎陽盛陰衰﹐陰盛陽衰﹐血虛气實﹐气虛血實﹐又豈能從容如一而柔和耶﹗然則何以見其神也﹐神妙萬物﹐平脈之神尙難揣摩﹐病脈之神﹐孰能擬議﹐神不可言﹐言神所見之處可乎﹐

﹝四﹞前人謂應指有力﹐是脈旣動之後也﹐吾謂神不在旣動之後﹐而在方動之初﹐

其來也﹐意似浩然湧出﹐無力倦不能來﹐與迫欲急來﹐不安於內之情﹐

其去也﹐意似坦然折﹐入無怠不欲去﹐與應指卽散不見其去之象﹐

如此﹐則應指卽令少力﹐卽今不能從容如一﹐而柔和而神﹐自卓然在也﹐來去二者之中﹐又以去爲尢要﹐何者﹖去乃眞陰之內吸也﹐若回折有勢﹐如石投水﹐是陰气猶全﹐元根未撼。此察神於方動之頃也。

﹝五﹞內經曰﹕靜者爲陰﹐動者爲陽﹐

所謂靜者﹐脈气方停﹐未來未去之間也﹐

察其未來之先﹐停於下者之久暫﹐而知眞陰之盈虧﹐卽可知眞陽噓力之盛衰也﹐

察其旣來之後﹐停於上者之久暫﹐而知眞陽之衰旺﹐卽可知眞陰吸力之彊弱也。

此察神於末動之始也﹐方來也﹐方去也﹐未來也﹐未去也﹐皆神所流露之處也﹐

聖經未嘗不明言之﹐但後人讀書﹐不能領會﹐今略爲拈出﹐以俟來哲之發揮﹐豈敢謂義盡於此耶。至於神之發源﹐生於胃气﹐本於命門﹐前人論之夥矣﹐不煩絮聒。

【六】辧止

﹝一﹞凡﹕

癥瘕積聚﹐痰凝水溢﹐跗腫痞滿﹐喘促咳逆﹐畜血停食﹐風熱癮疹﹐寒濕筋骨疼痛﹐心胃气痛﹐以及憂愁抑鬱大怒﹐久思久坐﹐夜深不寐﹐

與夫因病過服涼泄﹐胃气遏伏不通﹐

婦人月閉妊娠﹐脈皆常有停止﹐有停一二至者﹐有停二三十至﹐而復來者﹐卽仲景所謂厥脈也﹐

﹝二﹞又小兒脈多雀斗不勻﹐此其多寡疏密﹐舉不足爲吉凶之據也﹐詳考其辧﹐蓋有四端﹕

一察其不停之至﹕應指之有力無力﹐起伏之有勢無勢也﹐力與勢盛﹐卽爲有神。力與勢衰﹐卽爲無神。

一察其停至之頃﹕是在脈气下伏之後﹐其力不能外鼓而然者﹐是爲邪所遏﹐陽不能噓﹐若在脈气上來之後﹐其力不能內返﹐因從指下卽散﹐如弦之絕﹐而不見其下者﹐是元根已離﹐陰不能吸﹐其餘气遊弋經絡之中﹐而將外脫也﹐

一察其停至之至﹕是於脈气下伏之後﹐全不能起﹐徑少一至﹐是邪气內結也。若非全不能起﹐已至中途﹐不能上挺指下﹐喘喘然搖擺而去者﹐是中气內陷不振﹐而將上脫也﹐稍遲﹐卽當變見蝦遊魚翔之象矣。

一察其旣停之後﹕復來之至﹐將起未起之際﹐有努力上掙﹐艱濇難起之意者﹐卽知其停﹐是邪气所阻也﹐若起伏自然﹐如常流利﹐略無努掙艱濇之情﹐是其停爲元根已離﹐其餘气徘徊於三焦胸腹之空中﹐進退無定﹐而將上脫也﹐稍遲卽變見雀啄屋漏之象矣。

﹝三﹞更察其脈之形﹐無論爲緊斂﹐爲洪大﹐但能通長勻厚﹐應指有力﹐髙下停勻﹐或來微衰而去盛者﹐吉也。

若應指少力﹐來盛去衰﹐及實大中挾一細綫﹐指下挺互不移﹐

或上駛如馳如射﹐又斷而累累如珠﹐及指下如自變量綫﹐不能斂聚者﹐是中气敗散﹐爲痰所隔而不合﹐卽所謂解索也。

﹝四﹞故有﹕

偶停一二至﹐而卽決其必死者﹐爲其气敗而不續也﹐

有久停二三十至﹐而仍決其可治者﹐爲其气閉而內伏也。

﹝五﹞更察其證﹕

有病之人﹐必痰塞气逼﹐不得宣暢﹐神識昏迷﹐譫妄躁擾﹐狂越可駭者﹐吉也。

若气髙不下﹐時時眩冒﹐及神識淸明而靜者﹐凶也。

無病之人﹐必胸膈不淸肋脹腹痛﹐气悶不舒﹐心中驚惕﹐寐中肢掣﹐夜夢紛紜﹐及見惡物入暗洞者﹐吉也。

若四肢無力﹐稍動卽喘﹐气髙不能吸納﹐胸中時時如饑﹐而又不欲食﹐二便淸利頻數者﹐凶也。

【七】初診久按不同﹝出張石頑﹞

問脈有下指浮大﹐按久索然者﹐有下指濡耎﹐按久搏指者﹐有下指微弦﹐按久和緩者﹐何也﹖

答曰﹕

﹝一﹞夫診客邪暴病﹐應指浮象可證﹐

﹝二﹞若切虛贏久病﹐當以根气爲本﹐

如下指浮大﹐按久索然者﹐正气大虛之象﹐無問暴病久病﹐𨿽證顯灼熱煩擾﹐皆正衰不能自主﹐隨虛陽發露於外也。

下指濡耎﹐按久搏指者﹐裏病气和之象﹐非藏气受傷﹐卽堅積內伏﹐不可以脈沈﹐誤認爲虛寒也﹐

下指微弦﹐按久和緩者﹐久病向安之象﹐气血𨿽殆﹐而藏气未敗也﹐然多有變證多端﹐而脈漸小弱﹐指下微和﹐似有可愈之機者﹐此元气與病气俱脫﹐反無病象發見﹐乃脈不應病之候﹐非小則病退之比﹐

大抵病人之脈﹐初下指﹐𨿽乏力﹐或弦細不和﹐按至十餘至漸和者﹐必能收功﹐

若下指似和﹐按久微濇﹐不能應指﹐或漸覺弦硬者﹐必難取效﹐設病𨿽牽纏﹐而飲食漸進﹐便尿自調﹐又爲胃气漸復之兆﹐

經云﹕安鼓榖昌﹐

又云﹕漿粥入胃﹐則虛者活﹐此其候也。

【八】單診總按不同

脈有單診總按不同者﹐

或單診彊﹐總按弱也﹐

或單診弱﹐總按彊也﹐

或單診細﹐總按大也﹐

或單診大﹐總按細也﹐

﹝一﹞凡單按弱﹐總按彊者﹐此必其脈弦滑﹐一指單按﹐气行自暢﹐無所搏激﹐三指總按﹐則所按之部位大﹐气行不暢﹐而搏激矣﹐此脈本彊﹐而總按更彊於單按也﹐

﹝二﹞單按彊﹐總按弱者﹐此必其脈气本弱﹐但食指較靈﹐單指按下較顯﹐各中二指較木﹐總按卽不顯其振指也﹐此脈本弱﹐而總按更弱於單按也﹐

﹝三﹞單按細﹐總按大者﹐是其脈體弦細﹐而兩旁有暈也﹐總按指下部位大﹐而暈亦鼓而脈指矣﹐

﹝四﹞單按大﹐總按細者﹐必其人血虛气燥﹐脈體細弱﹐而兩旁之暈較盛也﹐食指靈而暈能應指名中二指木﹐而暈不能應指矣﹐

﹝五﹞更有單按浮﹐總按沈﹐單按沈﹐總按浮者﹐其浮卽暈也﹐抑或脈體本弱﹐輕按气無所搏﹐力不能鼓﹐重按气乃搏鼓也﹐

又有醫者﹐操作用力﹐指尖動脈盛大﹐與所診之脈气相擊﹐而亦見盛大者﹐

又有醫者﹐久行久立﹐指頭气滿﹐皮膚膹起﹐因與脈力相隔﹐而不顯者﹐

此皆極瑣細之處﹐前人所不言﹐而所關正非淺鮮也﹐

大抵單診總按﹐而指下顯判大小彊弱之有餘不足者﹐其有餘總屬假象﹐在無病之人﹐固爲正气衰微﹐卽有病之人﹐亦正气不能鼓載其邪﹐使邪气不能全露其形於指下﹐而微露此幾希也﹐當以正虛邪實例治之﹐固不得重於用攻﹐亦不得以爲邪气輕微﹐專於用補也﹐

卽如總按大單診細者﹐其細多是指下梗梗如弦﹐起伏不大﹐其中气之怯弱可知﹐

單診大﹐總按細者﹐其細多是指下駛疾﹐累累似滑﹐是气力不足於上充﹐而勉彊上爭也﹐其中气之竭蹶﹐更可知矣﹐

彊弱亦如是也﹐總是稟賦薄弱﹐或勞倦內傷﹐或久病气血困憊﹐胸中窄狹﹐動作乏力﹐乃多見之﹐是因虛生實﹐淸濁混處﹐气郁不舒之象也。

【九】脈有兩側

﹝一﹞

脈要精微論曰﹕

尺內兩傍則季脇也﹐尺外以候腎﹐尺裏以候腹﹔

中附上﹕左外以候肝﹐內以候鬲﹐右外以候胃﹐內以候脾。

上附上﹕右外以侯肺﹐內以候胸中﹐左外以候心﹐內以候膻中。

王冰云﹕兩傍﹐兩尺外側也。

李中梓曰﹕內外二字﹐諸家皆說兩側﹐此必脈形扁闊﹐或有兩條﹐否則於義不通矣﹐觀易卦六爻﹐自下而上﹐上三爻爲外卦﹐下三爻爲內卦﹐則上下之爲內外﹐不昭然乎。

一﹑故內者﹐每部之後半部也。

二﹑外者﹐每部之前半部也。

﹝二﹞

李氏之解經﹐誠新穎矣﹔然脈實有兩側診法﹐非扁闊與兩條之謂也。

凡指平按脈上﹐其形如此﹐及側指於內側拍之﹐而其形如彼﹐及側指於外側拍之﹐而其形又如彼矣﹐此可以脈之緩急滑濇﹐察病之虛實寒熱。

內側主裏。外側主表。祇可取以與正脈合參﹐不能專恃此以決病﹐亦不能加正脈之分二十八脈﹐各有主病也。

一﹑每診正脈微弱﹐側診弦而兼滑﹐則知有痰飲矣。其微弱乃气虛﹐又爲痰飲所困耳。

二﹑又如外側見弦﹐內惻見滑﹐便是表寒裏熱﹐與浮弦沈滑同斷﹐餘仿此。

頃讀韓氏醫通有云﹕左寸指法﹐按如六菽之重。在指頂爲陰﹐屬心。在指節爲陽﹐屬小腸。餘部仿此﹐此卽兩側診法也。但不言側指內﹐側指外﹐而言指頂指節﹐似從正面平按﹐未免蹈李氏扁闊兩條之謂耳。

【十】脈有頭本

﹝一﹞內經曰﹕脈之動也﹐陽气前至﹐陰气後至。

辧脈曰﹕脈來頭小本大者﹐名曰覆﹐病在表也。

一﹑上微頭小者﹐則汗出。

二﹑下微本大者﹐則爲關格不通﹐不得尿。

三﹑蓋脈之來也﹐自筋骨之分﹐而上於皮膚之際﹐乍擊於指﹐此陽气之前至也﹐謂之頭。

四﹑旣應於指﹐而脈尙未去﹐橫度指下﹐此陰气之後至也﹐謂之本﹐

五﹑有來之初勢有力﹐而旋卽衰弱﹐不見脈气之橫趨者﹐此頭大本小也﹐

六﹑有來之初勢不甚有力﹐而旋見脈气湧湧續上者﹐此頭小本大也。

﹝二﹞脈如曰﹕

動前脈盛﹐气有餘。

動前脈衰﹐气不足。

應後脈盛﹐血有餘。

應後脈衰﹐血不足。

此正與頭本之義相發明﹐故頭本者﹐就脈來之際分前後﹐以別陰陽气血﹐非謂來爲頭﹐去爲本也﹐舊說有指爲寸尺﹐指爲浮沈者﹐皆未合云。

【十一】脈有動搖

﹝一﹞此所謂動搖﹐是脈之本象﹐非如緊脈之因病而見也﹐

﹝二﹞扁鵲曰﹕

少陽之脈﹐動搖六分﹐正月二月王。

太陽之脈﹐動搖九分﹐三月四月王。

陽明之脈﹐動搖三分﹐其至跳﹐五月六月王。

少陰之脈﹐動搖六分﹐七月八月王。

太陰之脈﹐動搖九分﹐九月十月王。

厥陰之脈﹐動搖三分﹐十一月十二月王。

此動搖之本於自然者也﹐夫常脈之動搖﹐人人所共有﹐亦人人所必有﹐必有動搖﹐而後見其气來之盛也﹐須於指下脈來應指初回之際﹐細審之﹐自見矣。

﹝三﹞泰西有審脈表﹐凡脈之起﹐而將落未落旋轉之際﹐必有振撼之迹﹐此气之噓力大盛﹐與吸力兩相激蕩之勢也。

﹝四﹞若緊脈﹐熱爲寒束。其動搖﹐卽在脈勢初起之始﹐乃熱力與寒相搏﹐脈形挺亙﹐故動搖之勢益顯﹐世遂以動搖專屬之緊矣﹐更有﹕

濕熱痰盛﹐气郁而搖者﹐或不暢也﹐

有腎熱內沸﹐气喘而搖者﹐气不靜也﹐有命火脫泄﹐气怯而搖者﹐气已無根﹐如人之力弱而舉重也。

【十二】脈有俯仰

﹝一﹞平人之脈﹐寸浮尺沈﹐關脈在中﹐診時﹐食指略輕﹐名指略重﹐此常法也。

若所謂俯仰者﹐或寸沈尺浮﹐是前俯後仰也﹐

或寸更浮﹐尺更沈﹐是前仰後俯也。

此三部之俯仰也。

又有一部二部﹐前後相爲俯仰﹐此皆常有之事。

脈經曰﹕

從少陰斜至太陽者﹐陰維也﹐﹝尺沈寸浮﹞。動苦肌肉痺癢﹐僵僕羊鳴﹐手足相引﹐甚者失音不能言﹐

從少陽斜至厥陰者﹐陰維也﹐﹝尺浮寸沈﹞﹐動苦癲癇﹐肌肉淫痺﹐汗出惡風﹐前後俯仰之專脈也。

二維有病﹐卽見其脈﹐其實奪常診脈﹐多用此法﹐以審气之升降彊弱﹐奚必二維哉。

又內經陰陽結斜﹐多陰少陽﹐其義亦可通﹐

此謂尺寸脈緊濇而傾斜﹐前仰後俯﹐浮少沈多﹐所謂肝腎並沈爲石水也﹐

扁鵲曰﹕不俯不仰﹐不低不昂﹐此爲平脈﹐此俯仰二字所本也。

【十三】脈有內曲外曲

﹝一﹞

脈要精微論曰﹕

推而外之﹐內而不外﹐有心腹積也。

推而內之﹐外而不內﹐身有熱也。

所謂外者﹐脈外近臂前廉﹐手陽明大腸脈之部也。

所謂內者﹐脈內近大筋手厥陰心包脈之部也。

是脈形之弓曲﹐或外贏﹐或內朒也﹐

一﹑寒結之則脈形內曲。

二﹑熱鼓之則脈形外曲。

三﹑與小兒診三關脈紋內外之法﹐其義同。

﹝二﹞

陰陽別論曰﹕陰陽結斜﹐多陰少陽﹐曰石水﹐少腹腫﹐

向來注者﹐罔知斜曲之義﹐夫﹕

結者﹐堅而濇也。

斜者﹐如弓之曲也。

多陰少陽者﹐謂其斜之弓曲向內﹐近於少陰﹐而遠於腸明也。

石水少腹腫﹐是爲單腹脹﹐卽心腹寒積之類也。

﹝三﹞張石頑診趙明遠曰﹕左手三部﹐弦大而堅﹐從人迎斜內向寸﹐是爲三陽經滿溢入陽維之脈也﹐當有顚僕不仁之虞。

所謂﹕

斜內向寸者﹐必先外越﹐乃折而內向上寸也。

三陽滿溢﹐卽內經身熱之類也。

﹝四﹞脈經曰﹕

從尺邪入陽明者﹐大風寒熱也。﹝大風厲風﹐亦曰寒熱。詳見風論﹞邪入少陰者。

女子漏下赤白﹐男子溺血﹐陰痿不起﹐引少腹疼﹐是正气虛則內曲﹐邪气實則外曲也。

﹝五﹞扁鵲脈法曰﹕

外句者﹐久澼也。

內捲者﹐十日以還﹐

是又以內曲外曲﹐分食積之新久也。

大抵脈之曲者﹐皆因於積﹐而又中气虛也。

偏於熱多則外撐﹐偏於寒多則內倚。

﹝六﹞嘗診一婦﹐病胃脘痛﹐過服泄气之劑﹐右脈內倚﹐藏於筋下﹐左手弦勁﹐問之曰左腹素有塊也﹐用溫元補中二劑﹐而脈復常。

【十四】脈有無數細絲

﹝一﹞此痰脈也﹐气過指下﹐似覺拖帶粘涎﹐宛然中有無數細絲﹐此心包絡﹐與肺胃之有痰也﹐必有嘈雜惱儂﹐呼吸不利之證。

﹝二﹞若平人常見此脈﹐且兼洪弦﹐又貪厚味﹐多房室﹐身肥﹑項短﹑時覺骨節不便﹐胸膈不舒﹐眼目少神﹐夢寐不安﹐久必有類中風證﹐此脈形勢﹐介在滑濇之間﹐而實不可以滑濇名也。痰多气弱﹐故其形似滑﹐而其勢甚濇也。

﹝三﹞王叔和﹕以系水交馳爲死脈﹐眞陽盡﹐而脈中津液﹐悉化爲痰也。系水者﹐懸水多股﹐卽無數細絲﹐其絲忽斷忽續而不聚﹐故遂主死矣。

﹝四﹞又有風馳脈﹐其气沖指而過﹐如大風馳驟狀﹐此血虛而痰火相摶也﹐宜補血化痰主之。

【十五】脈有變易無定

﹝一﹞虛損久病﹐脈象早晚不一﹐時遲時數﹐時大時小﹐甚至起坐之間﹐舉手換診﹐亦有攺變﹐此由元气不能自主﹐或痰飲屍疰所爲。

﹝二﹞易思蘭曰﹕久病气虛﹐早晚脈同﹐𨿽危可療。

﹝三﹞韓飛霞曰﹕重大之病﹐一日三脈多變﹐難治沈苛。日日脈不移﹐亦難治。

﹝四﹞脈經曰﹕左手寸口﹐乍大乍小﹐朝來浮大﹐暮夜沈伏﹐住來無常者﹐楡葉枯落而死﹐

﹝五﹞愼柔曰﹕癆瘵脈﹐酉戌時洪盛﹐寅卯時細弱者﹐陽气虛陷也﹐忌用苦寒﹐當助陽以復其寅卯之位﹐微加瀉陰火而已﹐此皆虛勞鬼疰之類。

﹝六﹞此外更見有兩種﹕

一種婦人﹐初孕一二月內脈來忽大忽小﹐忽如病危﹐忽如無病﹐其證亦時而逼急欲死﹐時而舒暢如常也﹐

一種血虛內躁之體﹐火灼於內﹐濕閉於外﹐陰陽升降失度﹐腠理開合不時﹐心常懊儂﹐身常癮疹﹐上下往來﹐遊移無定﹐其脈或寸大尺小﹐或寸小尺大﹐或左盛右弱﹐或右盛左弱﹐長短浮沈﹐逐日變易﹐連日診之﹐無一同象﹐凡遇此脈﹐卽宜細心察神審證﹐或是燥火內燔﹐或巳屍气內伏﹐一當養陰宣陽﹐一當理血殺虫也。

﹝七﹞大抵脈象無定﹐在困病﹐爲陰陽之不交﹐在平人﹐爲血气之不和﹐當求所以不交不和之故而治之。

【十六】脈有起伏中途變易

舊說脈之浮沈不同者﹐不過浮大沈小﹐浮小沈大﹐浮滑沈濇﹐浮濇沈滑而已。未有於起伏之間﹐察其中途變易者也﹐近來診視﹐曾見有兩種脈﹕

﹝一﹞一種其气之初起﹐

一﹑自沈分而至於中也﹐滑而踴躍有勢﹐

二﹑及至中分﹐忽然衰弱無力﹐緩緩而上至於浮﹐形加泥漿﹐

三﹑其返也﹐亦自浮緩緩而下於中﹐由中至沈滑而有勢﹐輕按重按﹐指下總是如此﹐四﹑其證身體困倦﹐終日昏迷﹐似寐非寐﹐心中驚惕﹐惡聞人聲﹐目畏光明﹐面帶微熱﹐四肢微冷﹐不饑不欲食﹐但口渴索飲不止﹐

五﹑此衛濕營熱﹐風燥在肺﹐痰熱在胃也。身中伏有濕邪﹐而又吸受亢燥之新邪也﹐以﹕

防風﹑果本﹑通衛陽﹐驅表濕。

紫苑﹑白薇﹑杏仁﹑蔞皮﹐宣泄肺中濁气。

焦查﹑竹茹﹑段石膏﹑段瓦楞子﹐降滌胃中熱痰。

兼以自芍淸肝。

天竹黃淸心而神淸气爽﹐身健胃開矣。

﹝二﹞一種脈气正與此相反﹐

一﹑其初起﹕自沈而中也﹐艱濇少力﹐由中而浮也﹐躁疾如躍。

二﹑其返也﹕亦由浮而疾下於中﹐由中而沈﹐遲弱無勢﹐輕按重按﹐指下總是如此﹐其人嗜好洋煙﹐飲食不彊﹐陰痿不起﹐此表分病而裏有痰飲。又上虛熱﹐下虛寒也﹐治法當疏中溫下。

三﹑此二脈者﹐皆古書所未言也﹐豈眞古人未見此脈哉﹐見之而詞不能達﹐徒以浮滑沈濇﹐浮數沈遲了之﹐不知浮沈之間﹐遲數不能有二﹐滑濇各自不同﹐與此之起伏中變者迥別也﹐故凡著醫案﹐於脈證曲折處﹐必不憚反復犘繪﹐方能開發後學也。

【十七】外診撮要

﹝一﹞目色主五臟﹐面色主六府﹐舌苔主辧表裏寒熱﹐血气存亡者也﹐前人分气與色爲二﹐又分光與色爲二﹐其說甚精﹐具在外診簡摩中。

﹝二﹞靈樞五色篇﹕論面色有所起所向﹐凡色起處﹐必緊而深厚﹐所向處必漸淺而銳﹐故曰﹕上銳首空﹐上向﹐下銳﹐下向﹐察其起於何部﹐便知病處何藏﹐所向何部﹐便知病人何藏﹐以此參考病證﹐決其吉凶。

﹝三﹞凡察面色﹐以初見而乍視之爲準﹐又須兼正面側面並看之﹐須知粗老與枯

燥不同﹐明潤與浮焰不同﹐大抵面色不怕濃濁﹐而怕夭薄﹐不怕滿面﹐而怕一綫。

﹝四﹞凡察面色﹐以初起如粟如珠如絲者爲眞﹐又須察其色深連肉裏﹐若滿面滯晦者﹐气也﹐光也﹐𨿽甚枯暗﹐常主病而不主死﹐以其肉裏色猶潤焉。

﹝五﹞脈有眞藏﹐色亦有眞藏﹐凡黃色深重﹐如土堆於皮面﹐或繞眉目﹐或繞顴鼻﹐或繞唇口﹐皆大凶。

﹝六﹞鬢前兩太陽下﹐及耳前﹐爲福徳部﹐

忽滯晦者﹐將病也。

常滯晦者﹐腎與膀胱陽气不足也。又主身世偃蹇﹐

忽明而浮焰者﹐凶也。

漸明者﹐久病將愈也。

常明者﹐主康彊安樂。

常赤者﹐主有血分燥熱病﹐又主勞碌風波。

又兩鬢勻圓﹐性情寬厚有福﹐

細長下垂﹐多機心也。

﹝七﹞面色﹕

以天中爲主﹐赤色黑色爲最忌﹐

若見如粟如豆﹐卽凶。

他部有色應之﹐其禍更速﹐

孕婦赤色﹐主產厄﹐

平人男婦﹐並主兵厄火厄。

﹝八﹞面目色﹕宜相生﹐忌相克﹐

病人面色生目色﹐其愈速。

目色生面色﹐其愈遲。

目色克面色﹐其死遲。

面色克目色﹐其死速。

凡病日加劇﹐而面色愈見光焰﹐目光愈似有神﹐勝於平日者凶。

﹝九﹞面色散漫﹐主病而已﹐若入竅爲入門戶井竈﹐主凶。

千金方言之甚詳﹐入竅者﹐卽入眉目鼻孔口吻也﹐凡面色兩部﹐色並起﹐漸見相連者凶。

﹝十﹞凡久患濕痰困重人﹐脾濕肝郁﹐山根下﹐多見一橫道滯暗﹐

若內含微赤者﹐伏熱也﹐色𨿽深重﹐不死。

旁連目胞下及兩顴﹐卽凶。

﹝一一﹞凡繞鼻準兩迎香紫黯﹐而鼻準兩顴與唇﹐俱光浮似腫者﹐下體有楊梅瘡也﹐不治。

﹝一二﹞凡面色﹕

起於內部而外行者﹐內部漸開﹐主病散﹐故滿面色𨿽惡﹐而印堂山根鼻準明潤深厚者﹐𨿽困無危。

起於外部而內行者﹐主病深爲凶﹐自下上行過顴﹐自上下行過目﹐皆凶。

﹝一三﹞又內經謂﹕

男子左爲逆﹐右爲從。

女子右爲逆﹐左爲從。

﹝一四﹞凡察目舊以四白爲忌﹐其實不然﹐

久病胞肉消瘦﹐能無露白乎﹐當以黑睛爲主﹐瞳人緊斂﹐邊際分明﹐神光內涵者﹐壽相也﹐𨿽困無危。

瞳人暴大及縮小﹐邊際散漫﹐神光昏濁﹐皆忌。

小兒初生﹐瞳人寬大者夭。

白晴黃者﹐濕熱也。

靑睛黃者﹐濕熱甚也﹐亦主血虛﹐

黑睛黃者﹐腎虛也。

黃甚者﹐皆爲疸累歷癰疽。

有赤脈貫瞳子﹐不治。

平人白睛﹐常多赤脈者﹐主有大風波。

天中及兩眉兩顴﹐有赤色應之﹐卽發。

﹝一五﹞凡察舌﹐須分舌苔舌質﹐舌苔𨿽惡﹐舌質如常﹐胃气濁惡而己﹐苔從舌裏生出﹐刮之不能全淨者﹐气血尙能交紐﹐爲有根也。

一﹑凡舌苔﹐以勻薄有根爲吉﹐

二﹑白而厚者﹐濕中有熱也﹐

三﹑忽厚忽薄者﹐在輕病﹐爲肺气有權﹐在困病﹐爲腎气將熄﹐

四﹑邊厚中薄﹐或中道無苔者﹐陰虛血虛也。

五﹑中道一綫深陷﹐極窄如隙者﹐胃痿也。

六﹑舌根髙起﹐累累如豆﹐中路人字紋深廣者﹐胃有積也。

七﹑舌上星點赤而鼓起者﹐胃熱也。

八﹑在兩旁﹐主肝熱﹐在尖﹐主心熱。

九﹑淡而陷下者﹐胃虛也。在小兒爲有滯有虫﹐

十﹑望似有苔﹐一刮卽淨﹐全無苔迹者﹐血虛也。

十一﹑一片厚苔﹐或黃或白﹐如濕粉所塗﹐兩邊不能漸勻漸薄者﹐胃絕也。

﹝一六﹞

黑苔者﹐血瘀也﹐

灰苔者﹐血瘀而挾痰水也。

婦人傷寒時病﹐最易生黑苔﹐不得遽以爲凶。

舊法﹐

黑苔以芒刺燥烈﹐濕潤細膩分寒熱﹐歷診瘀血﹐苔黑﹐𨿽內熱﹐而不遽起刺﹐

有煙癮人﹐苔易燥刺﹐而非必內有眞熱﹐不過肺胃津傷耳。

凡見灰黑二苔﹐總宜兼用行血﹐其證寒熱甚者﹐必神昏譫語﹐無寒熱者﹐必胸肋有一塊結熱﹐內煩而夜不安眠也﹐若僵縮言語不利﹐或身重不能轉側﹐又一邊不能眠﹐乃凶。

舌枯晦而起剌者﹐血燥熱極也﹐𨿽結黑殼﹐猶有生者。

光平如鏡﹐乃凶。

亦有平人﹐胃中夙有冷痰瘀血﹐舌上常見一塊﹐光平如鏡﹐臨診宜詳問之﹐又凡有痞積及心胃气疼者﹐病時﹐舌苔多見怪異﹐婦科尢甚。

凡久病﹐齒光無垢者凶﹐齒枯黃﹐似垢非垢﹐或𨿽有垢﹐而一卽卸淨而全無者﹐皆腎气將絕也﹐

唇靑﹐黯淡無華也。

人中滿﹐寬縱不能起稜也﹐唇吻反﹐兩吮下垂﹐如弓反也﹐

凡察耳﹐宜與面目同色﹐若不同者﹐視其好惡﹐辧其生克以決之﹐耳輪忽枯如塵垢者﹐凶也。平人面色蒼潤﹐而耳輪常焦黑而不枯者﹐反爲腎气充實之相。

凡身瘦肉削﹐而筋與骨緊附﹐皮與肉緊著者﹐及皮膚𨿽枯燥白屑﹐而未跌結起栗者﹐無慮也﹐

若筋骨相離﹐皮肉相離寬縱如頹囊者﹐皮上如淋豆累手﹐身𨿽熱無汗﹐但背心心窠額上準上有汗者﹐手掌食指大指後露骨者﹐目胞四圍深陷如削者﹐項後大筋正中深陷如坑者﹐並大忌之﹐

大筋兩旁陷者﹐常也。正中不陷﹐無妨。蓋肌肉脂膏﹐消瘦可也。

筋絡腠理枯縮廢弛﹐不可也。

形養於血﹐色生於血﹐病重血濁﹐病久血虛﹐形色相應常也﹐血亂血散﹐血枯血死﹐形色不相應﹐非常之變也。

