

醫經國小明劉純

序

嘗謂吳陵劉氏純所輯玉機微義以發明之。復采集名論爲初教之資也。並刻之。名曰醫經國小。以傳其書。首本艸。次脈訣。次經絡。次病機。次治法。次運气。凡六卷。一本於素問靈樞難經。及張仲景王叔和至近代劉守眞張潔古李明之朱仲修諸家之書。撮其切要。綴爲韻語。類粹。以便初學。本末條理。明切簡備。醫學之指南。而端本之書也。凡善學人。皆務本。況醫人之司命其可昧本而苟乎哉。學醫者誠能熟究是編。融會於心。將所行皆正途。所用皆正法。觸類長之。於幾歲十全何有哉。此書非劉氏莫之爲。非陳公亦莫之傳。學醫之幸。生民之幸也。純字宗濃。吳陵人。其父叔淵。仲修之髙弟。授受有自云。

正統三年己未歲九月甲子光祿大夫柱國少師兵部尙書兼華蓋殿大學士國史總裁同知經筵事廬陵楊士奇序

序

醫意也。臨病立意以施治也。其書內經載運气病源靡不悉備。候天地之變。究疾病之機。盡調治之理。此神聖愛人之仁。拯羸救枉濟物之至道也。醫道斯立。秦越人演其精義述難經。

漢張仲景論傷寒。用藥定方。晉王叔和集次及撰脈經以示後學。意亦至哉。經去聖遠。遺文錯簡。後學專方而惑意。幸唐太僕令王冰重整其義。啟大法之幽玄。釋神運之奧妙。析理於至眞之中。俾學人遇諸審脈。用藥去病。根本無貶損醫之道明矣。而其爲法。制勝伐其勢。

資化助其生。扶危定亂之功。本諸經論。知气識病。治理得焉。嗟乎學必本於經。病必明於論。治必究於方。而能變通而無滯斯能盡夫立醫之意矣。昔丹溪朱先生。以醫鳴江東。家君親從之遊。領其心授。純度。竊以先生之旨。輯其醫之可法。本諸經論之精微。節目更爲定次。歌語引例具圖以便記習。至於脈訣之未備者。亦爲增正。名曰醫經國小。蓋欲初學人。

得以因流尋源而不蹈夫他歧之惑。有志於古神聖愛人濟物之道者。其無誚愚以管窺而蠡測。或有未至。矜其志而加正焉。則不惟醫道之幸。亦斯民之幸也。

洪武二十一年冬十一月朔日吳陵劉純序。

醫之可法爲問

李東垣先生曰。自伏羲神農黃帝而下。名醫𨿽多。所可法者有幾人哉。至於華氏之剖腹。王氏之鍼妖。術非不神也。後人安得而仿之。非若岐伯之聖經。雷公之炮炙。伊芳摯之湯液。箕子之洪範。越人之問難。仲景之傷寒。叔和之脈訣。士安之甲乙。啟玄子之傳注。錢仲陽之論議。潔古之方書。皆活法所可學人。豈千方萬論。印定後人眼目者所能比哉。其間徳髙行遠。奇才異士。與夫居縉紳。隱艸野者。𨿽有一節一法之可觀。非百代可行之活法。皆所不取也。予豈好辧哉。欲使學人觀此數聖賢。而知所向慕而已。或有人焉。徒知廣覽泛誦。自以爲多學。而用無益者。豈其知本歟。

或問丹溪朱彥修先生曰。醫之爲事。切脈察病用藥。先生必以讀儒書者能之何也。曰。

非四書無以窮理盡性。成格物致知之功。非易無以窮陰陽造化功用。消長生成之道。升降浮沈之理。孫眞人曰。不知易者。不足以言太醫。

問曰。醫書何先。曰必須先讀內經。本艸。脈經。非內經無以識病。非本艸無以識藥。

非脈經何以診候。然後卻參諸家之說。

又問仲景傷寒。出證見方。爲醫學之祖。亦先須看否。答曰。凡先入者爲主。內經盡陰陽之妙。變化無窮。諸書皆出於此。如越人演八十一難。止得內經中一二。仲景取其傷寒一節。

河間以熱論變仲景之法。東垣以飲食勞役立論。恐先仲景書者。以傷寒爲主。恐誤內傷作外感。先東垣書者以胃气爲主。恐誤外感爲內傷。先河間書者。以熱爲主。恐誤以寒爲熱。不若先主於內經。則自然活潑潑地。

問曰。今之醫但看脈訣。以爲診視。越諸方書。便可治病。以爲簡便。先生之教讀內經。𨿽識病無方可據。脈經千條萬緒。難以撫尋。曰。正欲如此。人之生命至重。非積歲月之功。

豈可便視人之疾。前人立論制方。有與內經意合者。有穿鑿者。有立意偏者。有因病而以病人之虛實形气脈證而制方者。病之變化無窮。人之形志苦樂不一。地土所宜。證有相似。治有不同。不讀內經。便欲據方施治。若有差誤。死不復生。人𨿽不知。於心安乎。脈理精微。通陰陽造化之理。千變萬化。聖人尙論其端緒。祕其蘊奧。善爲脈者。從而推展。豈髙陽生數語之脈訣能盡無窮之病邪。

先生曰。劉張之學。其論臟腑气化有六。而於濕熱相火三气致病爲甚多。以推陳致新。

瀉火之法療之。此固髙出前代矣。然有陰虛火動。或陰陽兩虛。濕熱自甚者。又當消息而治之。

東垣之謂飲食勞倦。內傷元气。則胃脘之陽。不能升舉。並心肺之气陷入於中焦。而用補中益气等藥治之。此亦前人所無也。然天不足於西北。地不滿於東南。天陽而地陰。西北之人陽气易降。東南之人陰气易升。苟不知此。而徒取其法。則於气之降者。固可以獲效。﹐而於气之升者。亦從而用之。吾恐反增其病矣。當以三家之論。去其短而取其長。又曰。陰不足而陽有餘。因而思之。故人病气升者多。气降者少。是其驗也。補其陰與陽齊等。則水火自然升降。所謂乾坤定位。而坎離交也。

凡治病用藥。以前人方論未可者。切不宜孟浪。須沈潛思繹。千條萬緒。必求气之所在而取之。不過格物致知之功。久久自入窮通變化之妙。

論曰。五運六气。內經備論。諸方所略。其理奧妙。未易造入。願發明焉。曰。學醫之初。

且須識病機。知變化。論人形而處治。若便工於气運。恐流於馬宗素之徒。而云某生人於某日。病爲某經。用某藥治之之類也。人之臟腑。外應天地。司气司運。八風動靜之變。人气應焉。豈不切當。苟不知此。爲醫未造其理。何以調之。楊太受常云。五運六气。須每日候之。記其風雨冥晦。而有應時作病者。有伏气後時而病者。有故病衝而動者。體認純熟。久則自能造其至極。

治病用藥猶權衡。不可毫釐輕重也。若以執古方而治今病。更不酌量。吾不知其不能無少差也。

先生曰。吾每治病。用東垣之藥。效仲景處方。庶品味數少。則藥力專精也。問曰。讀素問有不曉者柰何。曰。乃上古之書。中間多有闕文訛舛。且通其所可通。缺其所可疑。又王冰釋於彊解。及失經意者亦有之。須自要著力熟讀玩味。

問曰。素難之外。更看何書爲要。曰。外感法重景。內傷法東垣。則仲景治法。更合內經。然於讀書皆須覽過。以長識見。

問曰先生治病有證同而異治者。又非地土不同。老幼苦樂之異何也。曰。陰陽气運。參差不齊。賦生有濃薄。五气有偏勝。臟腑剛柔不同。用藥以抑彊扶弱取中而治。豈得而同也。

問曰諸方立論。有多用熱者。有多用寒者。時之異耶。地勢之然也。曰。看方須要知其立意。取其所長。去其所短。人性偏執。其通疏者。自古及今。寧幾人歟。

問曰一人之證。久伏牀枕。處方旣定。前後又有加減者何也。曰。內有國中虛實之異。

外有八風之變。四時更易。气運疊遷。七情所動。是以主病之藥𨿽不更。佐使豈無加減也。

問曰何以謂之通疏。曰。無先入之主。能窮變化之神。識時措之宜。致二五之精妙合爲沖和之气。虛則補之。實則瀉之。寒者熱之。熱者寒之。上者抑之。下者舉之。無所偏負。則自然天地位。而萬物育矣。

嘗看成無己注傷寒論曰。夫傷寒之病。以陽气爲主。只此一句。已見深造聖蘊。蓋天之邪气感。則傷人气也。飲食起居七情動。則傷人形也。然此其深者。气病形乃應。形气病乃從。治病必求其本。

先生曰。仲景治傷寒以寒字爲主。用辛熱甘熱等藥者。主卽病而言。河間治熱病。以熱字爲主。用辛涼等劑者。主不卽病。寒毒藏於肌膚。至春變溫。至夏變爲熱病之意也。

問曰。陰陽之體用。先生嘗以陰不足。而陽有餘。遠取諸天地日月爲譬其體也。近取呼吸升降爲諭其用也。則得聞命矣。然陰陽虛實之體𨿽不同。而其升降之用。所乘之機。旣無降殺。則陰之體本虛。曷用補哉。

先生曰。邵子謂天地自相根據附。天根據形。地附气。其形也有涯。其气也無涯。人之形質有涯者也。天癸絕後。形則衰矣。苟不益陰以內守。則陽亦無以發揚爲健運之能。是天失所根據也。而爲飄散飛蕩如喪家之狗耳。陽旣飄散。則地愈失所附也。形气不相根據附則死矣。人其補養殘衰傷朽之質。又何云哉。

先生曰。治病必分血气。如气病補血。𨿽不中病亦無害也。血病補气。則血愈虛散。散則气血俱虛。是謂誅罰無過也。病或晝輕夜重者血病也。晝重夜輕者气病也。蓋晝陽夜陰也。

座右銘曰。學問所以別理欲。開昏閉。衣食所以防饑寒。廣恩惠。言行要畱好樣與兒孫。心術要不得罪於天地。

衛生藥室銘曰。治病之方。先顧元气。攻病擊邪。斟酌藥劑。邪輕劑輕。邪峻劑峻。元气或虛。峻劑當愼。必求其本。如流有源。泥標忘本。白首不痊。血病治血。气病治气。臟腑經絡。逐一點視。虛的施補。實的施瀉。察色聽聲。勿差纖芥。屬寒治寒。屬熱治熱。屬濕燥火。細心分別。气微則逆。气甚則從。逆爲正治。從乃反攻。從少從多。各觀其事。其始則同。其終則異。必先歲气。毋伐天和。違時伐化。夭殃斯多。寒熱溫涼。用之遠之。升降浮沈。順時爲宜。厥逆厥順。道理玄微。或有所假。不必拘之。在表治表。在里治裏。汗下之間。反掌生死。上制以緩。下制以急。緩急不分。無過受擊。新病猛除。久病寬治。不久不新。寬猛相濟。求治之誠。必當自寶。毋得苟就。輕此至道。病不可治。必當速已。毋得容情。啟人之毀。凡此數條。聖師至訓。洞然於胸。正行無問。

廣陵丘克容先生曰。今醫之專門於劉張者。率以發汗吐下施治。蓋本諸張子和十形三療。若曰風。寒。暑。濕。燥。火。內傷。外傷。內積。外積。視其中人。身之上若下。必三法之可已。果子和之遺意歟。何其與內經仲景之言大不相似也。內經不曰。邪气盛則實。精气奪則虛。又曰。虛則補之。實則瀉之。邪盛而實當瀉。三法或可已也。精奪而虛當補。將無他治歟。第曰。木郁則達之。火郁則發之。土郁則奪之。金郁則泄之。水郁則折之。是亦發汗吐下之別稱也。向使此無彼遏。果例用歟。仲景治外感。分六經。別腑臟。亦嘗發汗吐下也。而太陽有解肌。少陽則三禁。並病用刺法。豈無其故歟。子和亦曰。不讀本艸。焉知藥性。又曰。識病得法。工中之甲。仗三療療十形。又何必知藥性求得法哉。豈子和眞書亡於金源氏之南遷。此特後人附會其說。而執迷妄意者。遂以鹵莽之言爲的確之論。甚至認虛爲實。假寒爲燠。其於適事爲故。與夫各安其气之說。略不加究。志古之士。獨無憾焉。

夫醫道之有內經以來。歷代名醫著述之藏有司者。至有元時得一百七十九家。二百九部。一千二百五十九卷。不爲不多矣。然其要者寧幾歟。惟七書而下。所可法者。如有宋成無己傷寒明理論。金之劉守眞原病式。元李明之內外傷辧。醫學發明。活法機要。王好古此事難知。羅謙甫衛生寶鑑。朱彥修局方發揮。及聖朝滑伯仁十四經發揮。徐用誠本艸發揮。皆啟七書之精奧。爲體用之本領云。

卷之一

醫學指南總訣二首

﹝並出玉匱密鑰﹞不讀本艸。焉知藥性。專泥藥性。決不識病。假饒識病。未必得法。識病得法。工中之甲。能窮素問。病受何气。便知用藥當擇何味。

不誦十二經絡。開口動手便錯。不通五運六气。檢徧方書何濟。經絡明。認中標。運气明。認得本。求中標。只取本。治千人。無一損。

卷之一本艸第一

藥本五味一首

﹝集次見內經至眞大論諸篇﹞酸爲木化气本溫。能收能澀味肝經。苦因火化气終熱。能燥能堅心臟丁。甘始土生气化濕。

能開緩摻從脾行。辛自金生气帶燥。能散潤濡通肺竅。咸從水化气生寒。下走軟堅足腎導。

淡之其爲五行本。運用須知造化要。

卷之一本艸第一

藥性指掌九十首

﹝集次見東垣珍珠囊增六十三味。﹞羌活苦溫散表風。利支節排巨陽癰。更除新舊風寒濕。手足太陽表裏通。升麻苦除陽明風。引石膏能治齒疼。挾諸藥行四經分。升陽气於至陰中。柴胡苦寒除脇疼。更安潮熱往來生。

在髒調經內主血。在肌主气上行經。白芷辛溫去面風。陽明經藥引能通。治及痺疼膚燥癢。

止足陽明頭痛攻。防風甘辛气本溫。明晴亦療腦門疼。以其气味能泄肺。以全體用治諸風。

當歸甘辛頭止血。身還養血潤於中。稍能破血流而下。全用能調榮气充。獨活苦甘風可除。

更安頸項自難舒。療風寒濕痺痿足。腎經藥引得斯歟。木香味苦气微溫。和胃行肝气有功。

調和諸气爲神妙。瀉肺無斯治不中。檳榔苦辛气性溫。滯气攻開又殺虫。墜諸藥性若鐵石。

治後重時如馬奔。吳茱萸味苦辛熱。除咽嗌塞寒气噎。脾胃停冷冷閉胸。心腹作痛而不歇。

藿香葉甘气本溫。溫中快气治心疼。開胃口能進飲食。止霍亂除嘔逆攻。川芎气溫味本辛。

上行頭角淸陽經。止頭痛能行血室。養新生血有神靈。黃連味苦气寒沈。主治便混雜紅。

消痞瀉心除目病。療瘡瘍腫有深功。黃芩苦味枯飄者。瀉肺除風熱在肌。堅者大腸除熱用。

膀胱得助化源宜。大黃味苦气寒沈。瘀血消之結熱分。奪土滌腸通郁滯。令名因是號將軍。

黃柏苦寒調痿厥。下焦伏火大能除。上安虛噦蛔虫出。下腹消疼補腎虛。玄明粉有酸辛味。

宿垢畱腸用此蠲。軟積開痰消癖瘕。大除胃熱保神全。白術利水味甘溫。去濕彊脾健胃經。

佐黃芩可安胎气。君枳實能消痞膨。人參甘溫能止渴。甚生津液又和中。肺寒可服熱猶忌。

定魄安魂至有功。黃甘溫益元气。溫內分而實腠理。補三焦更托諸瘡。

虛勞自汗服卽止。甘艸甘平生瀉火。炙之健胃可和中。解諸藥毒無爭競。養血通經更有功。

半夏辛溫治濕痰。大和脾胃吐能安。寒痰更有腸鳴者。痰厥頭疼並速餐。陳皮味苦性辛溫。

畱白和脾健胃經。去白消痰能泄气。膈開痰熱气須憑。靑皮苦寒攻滯气。削堅積治下宜良。

厥陰經藥斯能引。下食安脾得此彊。枳殼微寒味苦酸。消心下痞化痰涎。胃中宿食兼壅气。

去逐仍消積聚堅。枳實苦酸能削積。胸中虛痞又能除。心間宿水宜斯逐。日久稠痰亦可祛。

桔梗微溫味辛苦。止咽痛治肺之癰。寬胸利鼻無壅塞。引藥須知入肺中。知母苦寒除腎火。

能蠲有汗之骨蒸。補虛可療陽明熱。益腎滋源化气徵。本微溫味苦辛。治頭痛於巓頂中。

太陽寒客能消散。婦女陰寒痛可通。生地黃寒甘苦味。瘀血衄血皆搗餐。涼血瀉脾之濕熱。

淸心乃治五心煩。熟地黃溫味甘苦。封塡骨髓滋腎陰。療傷寒後脛股痛。除新產罷腹臍疼。

五味酸溫滋腎水。更收肺耗散之金。消煩止渴生津液。益气充虛乃壯陰。川烏味辛熱有毒。

浮也陽中之少陽。能開臟腑寒邪气。破諸積冷痛尢良。白芍酸寒有小毒。扶陽气治腹間疼。

墮胎通血彊脾臟。能損肝經卻緩中。白茯苓溫味甘淡。和中益气濕能行。安驚利竅生津液。

白入壬癸赤丙丁。澤瀉甘鹹性本寒。收陰汗乃止虛煩。去胞垢又生新水。濕腫淋HT作聖丹。

薄荷之葉味辛涼。新病痊時勿更餐。治熱淸陽於頭面。除風癇證不能安。麻黃甘苦性微溫。

發汗除寒去節根。根節將來還可用。止虛盜汗作湯餐。濃朴用之隨气味。苦除濕滿脹而膨。

性溫益气能攻溫。散結調中可濟生。杏仁有毒苦甘溫。定喘安驚气自任。大腸閉燥能通潤。

冷嗽投之散肺陰。巴豆大毒味辛熱。臟腑沈寒堅積結。治之水穀道能通。戒愼方中勿輕設。

黑附子辛熱有毒。其性走而浮不沈。補三陽之厥逆證。除六腑之寒病深。蒼術气溫其味甘。

調脾更治濕之痰。寬中發汗功過白。除濕之功白術戡。秦艽辛苦性微溫。利水施之亦有功。

療徧體之金色疸。除風濕在四肢中。白僵蠶咸更辛平。陰內生陽其性溫。去膚風動如虫狀。

治黑生於面門。地楡酸苦性微寒。血痢投之卽可安。入下部能消積熱。更安不禁血崩難。

白豆蔻味本辛溫。退翳還除冷在胸。上焦元气尢能補。卻消滯气於肺中。連翹微寒味苦平。

消諸經熱有深功。心間熱與瘡瘍腫。功效柴胡粘子同。阿膠甘溫能益肺。

又能止嗽唾如膿。補虛更可安胎气。治痿彊陰壯骨隆。桃仁甘苦性還寒。潤大腸經之祕難。

破經久蓄之陳血。去滯生新治血幹。生薑辛制半夏毒。佐大棗有濃腸功。溫經散表除風气。

止噦之能效最工。石膏甘辛性大寒。淸金制火肺寧安。除頭痛渴日晡熱。更安胃熱奪其餐。

官桂味辛熱有毒。墮胎止汗補勞傷。用枝气薄能開表。用肉生溫補腎良。細辛辛溫乃無毒。

升也爲陽有二功。除風數變三陽證。去首少陰合病疼。梔子大寒其味苦。療心胸悶不能眠。

通臍下血滯便祕。象肺資陰降火炎。葛根甘寒能發表。胃虛消渴服之安。解除中酒之苛毒。

更止溫瘧之往還。栝蔞根味苦沈寒。止渴之功若聖丹。退熱消煩淸气血。補虛通濟月經安。

豬苓味淡更甘平。大燥功爲治濕能。利小水還除濕腫。常人多服腎虛增。漧薑生辛炮則苦。

利肺气入气血行。生逐寒邪而發表。炮除胃冷可調中。艸龍膽苦性沈寒。退散肝經之熱煩。

若病下焦之濕腫。服之卽可得痊安。蘇木甘鹹升可降。產停敗血逐能行。瘡瘍死血用之散。

散處還滋新血生。杜仲甘辛其性溫。壯筋骨脈彊精神。止腰疼痛滋陰腎。酥炙除絲用自靈。

天門冬苦性大寒。保肺不得熱相干。涸枯榮衛宜斯潤。定喘寧神燥悶安。麥門冬寒味甘辛。

消肺隱伏之火禁。補金不足潤燥渴。養气充虛熱不侵。木通寒瀉小腸火。小便熱閉大能通。

通經利竅宜施用。導滯無他可比功。地骨皮寒味苦平。除風無定表間乘。解肌退熱能涼血。

有汗傳尸之骨蒸。桑白皮寒其味甘。補虛益气保神全。有餘肺气宜斯瀉。嗽有痰紅必此蠲。甘菊苦甘除目疾。八風上注苦頭眩。目疼欲脫連頭痛。熱擁睛紅淚不幹。紅花辛溫能養血。腹停惡血又能除。止產敗血血之暈。補虛少血血之虛。赤石脂甘酸且溫。固腸胃有斂收功。胎衣不下宜斯逐。順落不爲峻急攻。通艸甘通陰竅澀。更消水腫閉難行。用之澀閉俱通暢。因乃呼之通艸名。烏梅酸溫收肺气。生津止渴更除煩。又安泄痢調和胃。去熱其來在骨間。川椒味辛熱有毒。溫中去冷服之安。上除兩目之云膜。下治六腑之沈寒。葳蕤甘除四末風。治目淚出爛而蒙。男子濕流腰胯痛。女人黑面斑重。秦皮寒苦治驚癇。女子崩中帶下難。靑白遮晴之幻翳。風寒濕痺治居安。白頭翁苦溫無毒。赤痢衄血得效速。男子偏腫陰疝長。

小兒膻腥頭燥禿。牡蠣鹹寒治便滑。除榮衛虛往來熱。女人赤白帶崩中。男子夢寐精遺泄。漧漆味辛溫有毒。削年堅。更除祕結停畱血。血气攻心亦可蠲。南星有毒味辛苦。中風不省墜痰涎。破傷身彊如屍狀。服此回生致引年。商陸酸辛微有毒。生之異者類如人。導疏腫气通胸腹。療水功能效若神。葶藶苦寒消水腫。膀胱畱熱更能淸。肺家喘促宜斯用。積飲停痰得此行。海藻鹹寒通水道。能開透軟結之便。气停水結通身腫。非此之功不得痊。竹葉性寒其味苦。風邪煩熱服能除。上沖气勝令人喘。進此安寧气自舒。蔥白辛溫能解表。陽明頭痛急投之。傷寒下痢服之效。止痛除風又自奇。天麻辛治驚癇藥。風熱頭眩得此蠲。麻痺不仁風可療。語言不遂瘓能痊。大棗甘溫可壯神。又能助脈健天眞。大和脾胃安中脘。中滿之時忌入唇。威靈仙苦溫無毒。癢皮膚風可消。冷痛膝腰痰出唾。腹中新舊滯皆調。鼠粘子辛消瘍毒。盈肌癮疹主風濕。退諸風熱咽不通。利凝滯气入腰膝。艸豆蔻溫其辛味。補虛進食療心疼。胃脾積滯寒能逐。心腹久新痛可攻。玄胡索溫味苦辛。破血又治小腸疼。活精血療產後疾。安胎調攝產前經。雄黃有毒性平甘。肉喉風用最堪。能殺精邪蛇虺毒。妊娠佩帶轉生男。廣州出產石硫黃。治疥堅筋去瘡。逐冷壯陽陰癖。老人風祕是仙方。水銀本是朱砂液。取置鑪中養成。消化五金除疥虱。婦人難產用催生。砒霜有毒仍酸苦。治瘧除效若神。膈內風痰堪用吐。若還多服必傷人。牛膝爲君味苦酸。主除膝痛及拘攣。月經若閉能通利。精髓如虛可補塡。蒲黃無毒味甘平。行血如何又治崩。炒過用之方補澀。若還生用卽通經。香薷下气除煩熱。消腫調中暖胃家。霍亂轉筋心腹痛。佐方煮飲服之瘥。前胡下气更消痰。推致陳新用最堪。主療傷寒寒熱病。安胎止嗽治兒疳。澤蘭甘苦能行气。癰腫瘡膿可內消。更治損傷並打撲。並除身面四肢浮。三稜專治消癖。更治陰人血不通。治气削堅除撲損。產余腹痛亦能攻。肉豆蔻溫能止痢。解酲消食更調中。主除霍亂心膨痛。益气消脾虛冷攻。補骨脂名破故紙。主攻血气理勞傷。陽衰腎冷精流出。研爛胡桃合服良。縮砂下气能消食。主療虛勞冷气頻。暖胃溫脾能止利。炒除腹痛保妊娠。蓬莪術治心脾痛。消血通經理內傷。癖奔豚諸積聚。得同酒醋用爲良。莎艸根名香附子。主除胸腹熱無時。婦人得此爲仙藥。下气寬中用最宜。常山味苦性微寒。治瘧功多大吐涎。黃細形如雞骨勝。苗名蜀漆1HT看。赤皮甘遂能消水。利飲寬膨更破。主療四肢頭面腫。若逢甘艸便相刑。

白芨主消癰腫毒。性同白蘞反烏頭。去除白癬並破裂。更療邪气緩不收。大戟苦寒除虫毒。專工利水治諸風。苗名澤漆同消腫。甘艸逢之必反攻。牽牛名以牽牛得。下水消膨利小便。專治腰疼並腳痛。更消水腫落胎元。馬兜鈴子如鈴狀。根卽名爲土木香。肺熱咳痰成喘促。瘡血痔用之良。白附子能除帶下。更行藥勢主心疼。去除面上諸般病。又治風瘡及中風。酸棗仁平安五臟。除風去痺骨能堅。補中益气寧心志。更治虛煩不得眠。丁香除腫消風毒。治气溫中用最堪。非特益脾能止嘔。更攻齒痛病風疳。沈香療除風水腫。順气調中用最良。又止轉筋心腹痛。去除惡气壯元陽。檀香不特消風腫。抑且能收霍亂功。腎气上攻心气痛。濃煎服餌卽能通。乳香止痛消風腫。邪气能除補益精。主療諸瘡收泄。又調血气又催生。蘇合香油能辟惡。去虫殺鬼達神明。更消虫毒除溫瘧。久服令人夢不生。沒藥止痛仍破血。主除折跌治金瘡。更宜產後諸餘疾。推致新陳理內傷。山茱萸主通邪气。逐痺除風療耳鳴。婦女得之調月水。男人補腎更添精。大腹皮功專下气。健脾開胃更通腸。气因冷熱攻心腹。煎用姜鹽入藥良。密蒙花主能明目。虛翳靑盲用最良。若是小兒麩豆毒。熱疳入眼亦能醫。益智和中仍暖胃。主除虛漏及精遺。若人夜起多便溺。捶碎鹽煎效便奇。

紫艸苦寒通九竅。腹心邪气疽皆醫。消膨治脹利水道。豆疹瘡危用最宜。紫菀苦辛除咳逆。

熱寒胸結气皆消。療唾膿血止喘悸。嬰稚驚癇亦可調。赤芍酸寒攻血痺。消破血逐經良。

止疼解熱除癰腫。益血榮脾白芍彊。芒硝苦寒消積聚。蠲痰潤燥性傷胎。胃中食熱血結閉。

大小便癃澀盡開。香子是小茴香。開胃調中得酒良。主治腹疼並霍亂。更通腎气及膀胱。

防己除風溫熱邪。四肢拘急口斜。足疼水腫並風腫。濕嗽癰瘡腫亦佳。姜黃烈似郁金功。

理損消癰止暴風。主治瘕兼下气。月經壅滯亦能通。甘松無毒味甘香。浴體令香可作湯。

下气更能除惡气。腹心痛滿是奇方。阿魏無眞卻有眞。臭而止臭乃爲珍。殺虫下气除積。

及治傳屍更辟瘟。遠志苦溫除咳逆。益精補气壯心神。祛邪利竅止驚悸。彊志聰明智能人。

五倍一名文蛤是。主除齒及瘡膿。更攻五痔多便血。洗眼猶能去熱風。菟絲子味辛無毒。

駐色延年治熱中。主療虛寒餘瀝病。添精補髓去腰疼。蠍卽HT蜥宜緊小。主除癮疹療諸風。

小兒驚搐方多用。酒服尢能治耳聾。龍骨澀精收泄痢。本切主治女人崩。縮便收汗陰瘡蝕。

齒療顚邪又鎭驚。麝香通竅攻風疰。有孕催生救產難。殺鬼辟邪除腹痛。更安客忤與驚癇。

牛吐生黃味苦平。主除狂躁治天行。安魂定魄除邪惡。更治風癇及熱驚。羚羊角苦寒無毒。

益气安心辟不祥。明目去風兼易產。更宜時气治驚狂。犀角苦寒能解毒。驅風明目鎭肝家。

並除心熱狂言語。又治時行辟鬼邪。虎骨主除邪惡气。傷寒濕气用尢良。更攻風毒拘攣痛。

治產安驚去惡瘡。石蜜甘平安五臟。補中止痛養心脾。調和百藥兼益气。止痢須知蠟更宜。

龜甲破除漏下。小兒合囟治頭瘡。更攻瘧痔並陰蝕。勞復傷寒用作湯。斑蝥主治瘡疽瀝。

墮胎通淋破血。入藥要知當熟炒。令人吐瀉只緣生。眞珠潤澤安心志。敷面令人好面容。

粉點目中磨翳障。裹綿塞耳可除聾。鱉甲治崩仍療瘧。瘕癖用尢奇。又除骨節間勞熱。

雞子同餐卻不宜。靈脂治產昏迷證。通利陰人血不行。更治腸風並逆气。若還炒過可除崩。

瓜蒂除浮仍治疸。欲消息肉鼻中吹。有人胸腹中間病。此藥猶能吐下之。假蘇本卽名荊芥。

下气除勞治血風。瘡疥傷寒爲要藥。更除血暈與頭疼。紫蘇下气仍開胃。治脹痰利大腸。煮汁飲之除蟹毒。若安喘嗽子尢良。芫花去水消浮腫。咳逆喉鳴必用之。痰唾疼心腹痛。惡風痺癢亦能醫。訶梨勒苦能開胃。冷气奔豚是本功。消食化痰並止痢。更除漏及腸風。枸杞子功能補气。去風明目益元陽。根名地骨皮堪用。寒熱虛勞各載方。琥珀元來是木脂。千气入地化而爲。鎭心定魄仍消血。若治諸淋效更奇。艸果味辛消气脹。主除濕勝治脾寒。解瘟辟瘴化瘧母。散逐寒痰及吐酸。牡丹皮能涼骨熱。腸胃積血亦能平。止吐衄瀉陰火。無汗虛勞之骨蒸。麥甘溫消宿食。破結益气虛人。上焦滯血能行散。心腹滿脹宜此伸。滑石利竅能泄气。利水通津入太陽。大腸與胃有積聚。推蕩重令化气彊。艾葉生寒熟則溫。灸除百病可延生。溫中暖胃和肝气。調血能令下吐平。貝母寒平咳逆气。主除煩熱療傷寒。更消腹結心下滿。止汗和中解郁煩。茶茗苦消痰熱渴。淸神能治卒頭疼。

瘡可療兼下气。利小便令化气徵。醋斂咽瘡消腫毒。治黃膽病破堅。婦人產後血虛暈。

燻鼻收神保十全。酒通血脈濃腸胃。消憂發怒大扶肝。滋形辟惡養脾气。痛飲傷神損壽元。蓬砂消痰能止嗽。甘緩之功破結。喉痺初生宜進此。陰陽气散自無凝。靈砂性溫通血脈。安魂養气益精神。止陰煩滿殺邪魅。主五臟之百病。

卷之一本艸第一

妊娠服禁

﹝出便產須知﹞班水蛭及虻虫。烏頭附子配天雄。野葛水銀並巴豆。牛膝薏苡與蜈蚣。三稜代赭芫花麝。

大幹蛇蛻黃雌雄。牙硝芒硝牡丹桂。槐花牽牛皂角同。半夏南星與通艸。瞿麥漧薑桃仁通。

砂漧漆蟹甲爪。地膽茅根莫用好。

卷之一本艸第一

引經藥報使

﹝一首出本艸﹞小腸膀胱屬太陽。本羌活是本鄕。三焦膽與肝包絡。少陽厥陰柴胡彊。大腸陽明並足胃。葛根白芷升麻當。太陰肺脈中焦起。白芷升麻蔥白鄕。脾經少與肺部異。升麻兼之白芍詳。少陰心經獨活主。腎經獨活加桂良。通經用此藥爲使。豈有何病到膏肓。

卷之一本艸第一

六陳

藥有六味。陳久者良。野狼茱半橘。枳實麻黃。

野狼毒。茱萸。半夏。橘皮也。

卷之一本艸第一

十八反﹝二首並出儒門事親﹞

本艸名言十八反。半蔞貝斂芨攻烏。

謂半夏。栝蔞。貝母。白芨。白蘞。與烏頭相攻。

藻戟遂芫俱戰艸。

海藻。大戟。蕪花。甘遂。俱與甘艸相反。

諸參辛芍叛藜蘆。

苦參。人參。沙參。玄參。細辛。芍藥。俱與藜蘆相反。凡湯藥丸散中不可合用也。若要令反而吐者則不忌也。

卷之一本艸第一

十九畏﹝一首﹞

硫黃元是火之精。朴硝一見便相爭。水銀莫與砒相見。野狼毒最怕密陀僧。巴豆性裂最爲上。偏與牽牛不順情。丁香莫與郁金見。牙硝難合京三稜。川烏艸烏不順犀。人參又忌五靈脂。

官桂善能調冷气。若逢石脂便相欺。大凡修合看逆順。炮炙爆要精微。

卷之一本艸第一

用藥法象﹝一首﹞

天有陰陽彰六气。

風寒暑濕燥火。

濕熱涼寒總於四。

溫熱者。天之陽。涼寒者。天之陰。此天之陰陽四時也。

地有陰陽化五行。

金木水火土。

生長收藏五味成。

辛甘爲地之陽。酸苦鹹爲地之陰也。

輕淸成像親乎上。

味薄者。本乎天親上。

重濁成形本乎地。

味濃者。本乎地親下。

辛甘發散气爲陽。酸苦漏泄陰爲味。

輕淸重濁之分。气味濃薄之異。

淸之淸者發腠理。陽中之陽濃之气。

附子气之濃者。乃陽中之陽。故經云發熱。

淸之濁者實四肢。陽中之陰薄气使。

茯苓淡爲在天之陽也。陽當上行。何爲利水而泄下。經云。气之薄者。乃陽中之陰。所以茯苓利水而下行。然而泄下亦不離乎陽之體。故入手太陰。

濁之濁者走五臟。陰中之陰乃濃味。

大黃味之濃者。乃陰中之陰。故經云泄下。

濁之淸者歸六腑陰中之陽薄味爾。

麻黃苦。爲在地之陰也。陰當下行。何爲發汗而升上。經云。味之薄者。乃陰中之陽。

所以麻黃髮汗而升上。亦不離乎陰之體。故入足太陽。

辛散酸收淡滲泄。鹹軟苦泄甘緩結。

各有所能。或散或聚。或緩或急。或堅或。四時五臟病。各隨五味之所宜也。

橫行直達要消詳。五味之能須悉別。

藥有橫行者。若辛甘之類。直達者。若酸苦之類。

身半上病藥取根。身腰以下梢宜用。根升梢降合天眞。述類象形堪妙應。炮炙制度劑所宜。熟降生升毒須制。

藥用火炮。湯炮。煨炒者。皆制其毒也。用酒蒸焙蜜炒。皆欲上騰也。酒浸洗。醋浸。

姜制。酥炙。皆欲行經活血。如去皮。去心。取核。去蘆節枯朽之類。皆不可違其制也。

藥味專精大得能。新陳粗細擇須備。

品味薄則用近新者擇揀。勿用腐朽之類。

湯散丸方分兩銖。

湯者。蕩也。去新久病皆能之。散者。散也。去急病用之。丸者。舒緩而治之也。古者方劑分兩。與今不同。如咀者。銼若麻豆大是也。云一升者。今之大一盞也。云銖者。六銖乃一分。卽二錢半。云三兩者。今之一兩。二兩者。今之六錢半也。

君臣佐使從其制。

主病爲君。佐君之謂臣。應臣之謂使。

服藥有法及有期。

病在上。不厭煩而少。病在下。則頓而多。病在上。先食而後藥。病在下。先藥而後食。病在四肢。宜饑食。而服藥在旦。病在骨髓。宜飽食。而服藥在夜。

升降浮沈補瀉之。

如肝膽之病。以辛味補之。鹹瀉气。溫補涼瀉之類也。

重輕气味施當審。勿伐天和歲气時。

必先歲气。勿伐天和。藥例見後證例中。

卷之二脈訣第二

診脈入式

﹝一首集次王適齋等脈訣﹞人身元气由太極動靜陰陽一如式。陰血靜兮陽气動。血逐气行無暫息。周流身體似循環。榮養百骸由此力。五行五臟布其中。妙合乾坤纖芥悉。上中下體號三焦。在診排名寸關尺。寸爲陽分尺爲陰。關者陰陽界限位。天眞始注手太陰。百脈周流所朝會。右爲气口左人迎。腑臟脈宗榮見爾。脈行三寸呼吸中。呼吸定息行六寸。十二時周數幾何。一萬三千五百息。气行八百一十丈。脈循五十度周身。復還會於手太陰。此是平人形之道。度合陰陽晝夜停。不大不小脈曰平。呼吸來停至脈勻。數遲數至違呼吸。損曰離經與奪精。一息四至號平和。更加一至大無。三遲二敗冷所謂。六數七極熱之多。八脫九死十命盡。十一十二魂入墓。三至爲遲一二敗。兩息一至死非怪。遲寒數熱古今傳。難經越度分明載。

意見九難。

寸關尺內十二經。臟腑陰陽合五行。惟有君火更相火。母子相通眞气生。

意見十八難。

失正邪干乃相克。各有剛柔位相逢。

意見十難。

陰陽變病脈危殆。關格覆溢與相乘。

意見三難。後有圖。

太過不及分輕重。診後先須部分定。左心小腸肝膽腎。右肺大腸脾胃命。卽心主包絡也。

女人反此背看之。尺脈第三同斷病。

言男子面南受气。則兩寸居前亦陽。脈之三陽從上走下。女人面北受气。則兩尺居前亦陰。

脈從下走上。經所謂男子陽生。脈在關上。寸脈常盛女陰生。脈在關下。尺脈常盛。是其常也。

心與小腸居左寸。肝膽同歸左關並。腎居尺脈合膀胱。用意調和審安靜。肺與大腸居右寸。

脾胃脈從關裏認。三焦心包絡脈同。尺中仔細須尋趁。若診他脈覆手取。要自看時仰手認。

三部須教指下明。九候了然心裏印。上部頭。候聽會。迎香。人迎之動脈也。以察頭面之疾。中部手。候合谷。神門。經渠之動脈也。以察頭下至臍上之疾。下部足。候太溪。衝陽。

太衝之動脈也。以察臍下至足之疾。

大腸共肺爲傳送。心與小腸爲受盛。脾胃相通五穀消。膀胱腎合爲津慶。三焦無狀空有名。

寄在胸中膈相應。肝膽同爲津液府。能通眼目爲淸淨。智者能調五臟和。自然察認諸家病。

掌後髙骨號爲關。骨下關脈形宛然。以次推排名尺澤。三部還須仔細看。關後爲陰乃是尺。

關前爲陽名寸口。陽弦頭痛定無疑。陰弦腹痛何方走。陽數卽吐兼頭痛。陰微卽瀉臍中吼。

陽實應知面赤風。陰微盜汗勞兼有。陽實大滑應舌彊。陰數脾熱並口臭。陽微浮弱定心寒。

陰滑食注脾家咎。關前關後辧陰陽。察病根源應不朽。

經云。謹熟陰陽。無與眾謀。此之謂也。

病脈傳見舉要中。脈經素難尢宜究。

見後方脈舉要。

春弦夏洪秋似毛。冬石根據經分節气。阿阿緩若春楊柳。此是脾家居四季。浮芤滑實弦緊洪。七表還應是本宗。微沈緩澀遲並伏。濡弱相兼八里同。九道脈名長短是。虛促結代勞動細。在意專心察脈理。二十四種眞玄微。互須脈證參虛實。勿失於邪病脈機。

脈所當然之圖凡在左者皆克諸右。凡在右者皆受左克。此臟腑五行自相克制。脈所當然也。至如太過不及。當視本位及邪干自異爾。

五行子母相生之圖兩手交義。則六脈五行。子母毒相生養。本心包絡與三焦二脈。皆系右尺。今脈訣以兩腎分兩尺。則遺失心心包絡一經矣。

右手太陰陽明金。生左尺足太陽少陰水。太陽少陰水。生左關足厥陰少陽木。生左關足厥陰少陽木。厥陰少陽木。

生左寸手太陽少陰火。太陽少陰火。通右尺手心主少陰火。通右尺手心主少陽火。手心主少陽火。生右關足太陰陽明土。足太陰陽明土。復生右寸手太陰陽明金。此皆五行子母更相生養者也。

卷之二脈訣第二

診脈入式

左手頭指火之子。五行造化豈虛偏若將兩腎脈分二。何獨三焦經獨專。水火相生滋養處。土金涵育委和全。自然神气存斯理。不識天眞道不傳。素問脈類五十餘種。後世類爲二十四種。至如拒格者。素問謂陰勝格陽。陽勝拒陰。非死脈也。皆宜詳審。

卷之二脈訣第二

診脈入式

脈是人身造化機。要須指下識其微。浮洪動滑弦如緊。微澀濡虛緩類遲。覆溢代牢誠莫療。細芤實弱可扶持。短長促結沈伏別。寒熱參差必誤醫。

臟腑陰陽寒熱圖關格覆溢脈例圖

卷之二脈訣第二

二十四種脈體

浮脈不足舉有餘。芤脈中空兩畔居。滑體如珠中有力。實形與長俱。弦如始按弓弦狀。

緊若牽繩轉索初。洪舉按之皆極大。此名七表不同途。浮爲中風芤失血。滑吐實下分明別。

弦爲拘急緊爲疼。洪大從來偏生熱。

浮爲在表爲風。﹝應人迎﹞爲气。﹝應气口﹞爲熱。爲痛。爲嘔。爲脹。爲痞。爲喘。爲厥。

爲內結。爲滿不食。浮大爲鼻塞。浮緩爲不仁浮大長。爲風眩癲疾。浮滑疾。爲宿食。

浮滑爲飲爲走刺。浮大而澀。爲宿食滯气。浮短爲肺傷諸气。浮細而滑爲傷飲。浮滑疾緊。爲百合病。浮數。﹝大便堅小便數﹞浮緊爲淋爲癃閉。

芤爲血寸芤爲吐血。微芤爲衄血。關芤爲大便出血。尺芤爲下焦虛小便出血。

滑爲吐爲滿。爲咳。爲熱。爲伏痰。爲宿食。爲蓄血。爲經閉。爲鬼疰。爲血气俱實。滑散爲癱緩。滑數爲結熱。滑實爲胃熱滑而大小不勻。必吐。爲病進。爲泄利。滑而和爲妊娠。滑而浮大小腹痛。弱則陰中痛。大便亦然。

實爲熱爲嘔。爲痛。爲气塞。爲喘咳。爲大便不禁。實緊爲陰不勝陽。爲胃寒。

爲腰痛弦爲寒爲痛。爲飲。爲瘧。爲水。爲中虛。爲厥逆。爲拘急。爲寒癖。弦緊爲惡寒。爲疝瘕爲癖。雙弦脇急痛。弦爲鉤。爲脇下刺痛。弦長爲積隨左右上下。緊爲寒爲痛。爲嗽。爲喘。爲滿。浮緊爲肺有水。緊滑爲蛔動。爲宿食。爲逆吐。

緊急爲遁屍。緊數爲寒熱。

洪爲脹爲滿。爲瘡。爲熱。

爲煩。洪實爲癲。洪緊爲癰疽。爲喘急。亦爲脹。洪大爲祟。洪浮爲陽邪來見。

微來如有又如。無沈舉都無按有餘。遲緩息間三度至。﹝訣云。緩脈一息四至。遲脈。

一息三至也。﹞濡來散止細仍虛。伏須切骨沈相類。弱脈沈微指下圖。﹝診而細。沈按之乃得。舉之若無爲弱。﹞澀脈如刀輕刮竹。分明八里坦如途。﹝脈澀體細而遲。往來難而散。﹞遲寒緩結微爲痞。澀因血少沈气滯。伏爲物聚濡气虛。弱則筋痿須審記。

微爲虛爲弱。爲衄。爲嘔。爲泄。爲亡汗。爲拘急。微弱爲少气。爲中寒。

沈爲在裏爲實。爲水。爲寒。爲喘。爲。爲瘕。沈弱爲寒熱。沈滑爲風水。

爲下重。沈細爲少气。臂不能舉。沈緊爲上熱下冷沈重而直前絕者爲瘀血。沈重而中散。爲寒食成瘕。沈重不至寸。徘徊絕者爲遁屍。沈緊爲懸飲。沈遲爲痼冷。沈重爲傷暑發熱緩爲在下爲風。爲寒。爲弱。爲痺。爲疼。爲不仁。爲虛。爲气不足。爲眩暈。緩而滑爲熱中。緩而遲。虛寒相搏。食冷則咽痛。

澀爲少血爲亡汗。熱气不足。爲逆冷。爲下痢。爲惡寒。爲心痛。澀而緊爲痺。

爲寒濕。澀細大寒。

遲爲寒爲痛遲而澀。爲瘕咽酸。遲而滑爲脹。遲而緩爲寒。

伏爲霍亂爲疝瘕。爲水气。爲溏泄。爲停痰。爲宿食。爲諸气上衝。爲惡膿貫肌濡爲虛爲痺。爲自汗。爲气弱。爲下重。濡而弱爲內熱外冷自汗爲小便難弱爲虛爲風熱。爲自汗。

長脈流利通三部。短脈本部不及須。虛脈遲大而兼軟。促脈來數急促歟結脈時止而遲緩。代脈不還眞可吁。﹝結脈與代脈相類。但代脈不能自還。﹞牢脈如弦而更實。衝脈鼓動無定居。

細脈𨿽有但如綫。九道之形乃自殊。

細爲气血俱虛爲病在內。爲積。爲傷濕。爲後泄。爲寒。爲神勞。爲憂傷過度。爲腹滿。通刺痛。細而緊。而瘕積聚。細而滑。爲僵僕。爲發熱。爲嘔吐。

動爲痛爲驚。爲攣。爲泄。爲恐。

虛爲寒爲虛。爲腳弱。爲食不消化。爲傷暑。

促脈有五一曰气。二曰血。三曰飲。四曰食。五曰痰。但髒熱則脈數。以气血痰飲畱滯不行則止促。非惡脈也。

結爲痰爲飲。爲血。爲積。爲气。

長爲熱爲癇。長而緩。病在下。脈經有散脈而無長脈。陳氏釋曰六腑气絕於外。主手足寒而上气。五臟气絕於內。則下不禁。甚者不仁。其脈皆散。散則不聚。病亦危矣。

短爲气病短而急病在上。脈經有數脈。而無短脈。陳氏釋曰。數爲熱。爲虛。爲煩渴。爲煩滿。

牢﹝脈經作革﹞爲滿。

爲急。爲虛寒相搏。婦人半產漏下。○三因釋曰。革者。革也。固結不移之狀。三部應之皆危脈也。

代爲一臟气絕。

卷之二脈訣第二

怪脈﹝一首﹞

雀啄連在三五啄。屋漏半日一點落。彈石硬來尋卽散。搭指散亂眞解索。魚翔似有一擬無。蝦遊靜中跳一躍。寄語醫家仔細看。六脈一見休餌藥。

卷之二脈訣第二

脈相類﹝二十四首﹞

脈浮猶如水漂木。表有餘兮裏不足。浮而無力則爲芤。傍實中空應淖衄。

浮與洪相類洪脈蕩蕩浮泛泛。力薄爲浮濃者洪。浮洪二象由來異。迷於專言易拙工。

卷之二脈訣第二

脈相類﹝二十四首﹞

弦似張弓緊似經。經方體駛十分精。緊言其力弦言象。識此超然付老成。

卷之二脈訣第二

脈相類﹝二十四首﹞

脈滑往來極流利。指下如珠圓替替。數則專言至數加。分明滑數非同類。

卷之二脈訣第二

脈相類﹝二十四首﹞

實大而長指下全。按如鼓革最牢堅。較之實脈不應別。隱指仍彊然。

卷之二脈訣第二

脈相類﹝二十四首﹞

舉無按有脈名沈。伏極其沈深復深。沈伏要知眞脈象。淺深深淺細斟尋。

卷之二脈訣第二

脈相類﹝二十四首﹞

小之又小號微脈。短細遲難是爲澀。良工診候倘逢之。細密精詳爲消息。

卷之二脈訣第二

脈相類﹝二十四首﹞

軟脈優柔其力薄。極軟如無則爲弱。莫教軟弱一般論。一脈才差一切錯。

卷之二脈訣第二

脈相類﹝二十四首﹞

脈遲一息來三至。緩比之遲仍小駛。遲爲病冷緩爲和。緩大虛風之病起。

卷之二脈訣第二

脈相類﹝二十四首﹞

力柔爲軟本非遲。軟與形合細推之。軟則但將其力取。遲來三息又何疑。

卷之二脈訣第二

脈相類﹝二十四首﹞

出三關者是爲長。弦則非然但滿張。弦脈與長爭較遠。良工尺度自能量。

卷之二脈訣第二

脈相類﹝二十四首﹞

脈洪眞似湧波濤。細細而來气勢髙。虛脈廓然微曠蕩。消詳分析在絲毫。

卷之二脈訣第二

脈相類﹝二十四首﹞

脈號於洪力不輕。其中微曲似鉤形。只緣舉按皆彊盛。實脈於焉別立名。

卷之二脈訣第二

脈相類﹝二十四首﹞

厥厥動搖如豆大。脈名爲動幾曾停。圓圓轉轉底名滑。脈脈誰知有逕庭。

卷之二脈訣第二

脈相類﹝二十四首﹞

表病脈浮輕手得。所以爲虛爲無力。毫髮差殊便不同。工意之人能自識。

卷之二脈訣第二

脈相類﹝二十四首﹞

脈來無力號爲虛。外像豁然中則枯。弱比虛來虛更甚。按之如有亦如無。

卷之二脈訣第二

脈相類﹝二十四首﹞

微似慈蔥細似綫。細大於微殊易辧。應之指下得之心。心內了然皆洞見。

卷之二脈訣第二

脈相類﹝二十四首﹞

根據根據細細爲微脈。弱則虛之而又虛。弱是體虛微細小。細尋眞象莫模糊。

卷之二脈訣第二

脈相類﹝二十四首﹞

三五不調名曰澀。如雨沾炒短且難。遲惟一息二三至。非短非難力但寬。

卷之二脈訣第二

脈相類﹝二十四首﹞

短於本部爲不及。短復遲難爲澀脈。休將短澀一般看。短自時長滑時澀。

散與大相類﹝散爲浮大爲洪之別名也﹞脈形渙漫名爲散。有表那堪裏卻無。大則其中還翕翕。好將二脈較錙銖。

卷之二脈訣第二

脈相類﹝二十四首﹞

緩而時止復來者。便可將爲結脈呼。止不能爲方是代。結生代死必殊途。

卷之二脈訣第二

脈相類﹝二十四首﹞

脈來旣數復中止。便呼爲促莫狐疑。陰盛而然非能代。須知止脈易差池。

卷之二脈訣第二

脈相類﹝二十四首﹞

伏則全無絕則然。過饒厥逆命難全。按之隱隱其形伏。不覺開通病便痊。

卷之二脈訣第二

方脈舉要

﹝一首以上出劉三點脈訣﹞人身之脈。本乎榮衛。榮者陰血。衛者陽气。榮行脈中。衛行脈外。脈不自行。隨气而至。

气動脈應。陰陽之義。气如。血如波瀾。血脈气息。上下循環。十二經中。皆有動脈。

手太陰經。可得而悉。此經屬肺。上系吭嗌。脈之大會。息之出入。初持脈時。令仰其掌。掌後髙骨。是謂關上。關前爲陽。關後爲陰。陽寸陰尺。先後推尋。寸關與尺。兩手各有。

揣得髙骨。上下左右。男女脈同。惟尺則異。男弱女盛。反此病至。調停自气。呼吸定息。

四至五至。平和之則。三至爲遲。遲則爲冷。六至爲數。數卽熱證。轉遲轉冷。轉數轉熱。

在人消息。在人差別。遲數旣得。卽辧浮沈。浮表沈裏。深淺酌斟。浮數表熱。沈數里熱。

浮遲表虛。沈遲冷結。察其六部。的在何處。一部兩經。一臟一腑。左寸屬心。合於小腸。

關爲肝膽。尺腎膀胱。右寸主肺。大腸同條。關則脾胃。尺命三焦。﹝命。卽心包絡脈也。﹞不特臟腑。身亦主之。上下中央。三部分齊。寸候胸上。關候膈下。尺下於臍。直至跟踝。

左脈候左。右脈候右。病隨所在。不病者否。浮沈遲數。有內外因。外因於天。內因於人。

天則陰陽。風雨晦暝。人則喜怒。憂思恐驚。外因之浮。則爲表證。沈裏遲寒。數則熱甚。

內因脈浮。虛風所爲。沈气遲冷。數燥何疑。表﹝浮﹞裏﹝沈﹞寒﹝遲﹞熱﹝數﹞風﹝浮﹞气﹝沈﹞冷﹝遲﹞燥。﹝數﹞辧內外因。脈證參考。浮沈之脈。亦有當然。浮爲心肺。沈屬腎肝。脾者中州。浮沈之間。肺重三菽。皮毛相得。六菽爲心。得之血脈。脾九菽重。得於肌肉。肝與筋平。重十二菽。惟有腎脈。獨沈之極。按之至骨。舉指來疾。脈理浩繁。總括於四。謂浮沈遲數也。﹞六難七難。專衍其義。析而言之。七表八里。又有九道。其名乃備。浮而無力。

是名芤脈。有力爲洪。形狀可識。沈而有力。其脈爲實。無力微弱。伏則沈極。脈遲有力。

滑而流利。無力緩澀。漫同一例。數而有力。脈名爲緊。小緊爲弦。疑似宜審。合則爲四。

雜爲七八。天機之祕。神授之訣。舉之有餘。按之不足。泛泛浮浮。如水漂木。芤脈何似。

絕類慈蔥。指下成窟。有邊無中。滑脈如珠。往來轉旋。舉按皆盛。實脈則然。弦如張弦。

緊如細綫。洪較之浮。大而力健。隱隱約約。微脈難尋。舉無按有。便指爲沈。似遲不遲。

是謂之緩。如雨沾沙。澀難而短。遲則極緩。伏按至骨。濡而軟軟。弱則忽忽。旣知七表。

又知八里。九道之形。不可不記。諸家九道。互有去取。不可相無。可以相有。過於本位。

相引日長。短則不及。來者乖張。形大力薄。其虛可知。促結俱止。促數結遲。代止不然。

止難回之。三脈皆止。當審毫釐。牢比弦緊。轉益堅勁。動則動搖。厥厥不定。細如一綫。

小而有力。弦大虛芤。脈曰攺革。渙漫不收。其脈爲散。急疾曰數。數則易見。卽脈求病。

病無不明。病參之脈。可決死生。然有應病。有不相應。此最宜詳。不可執定。人安脈病。

是曰行屍。人病脈和。可保無危。中風脈浮。滑兼痰气。其或沈滑。勿以風治。或浮或沈。

而微而虛。扶危降痰。風未可疏。寒中太陽。浮緊而澀。及傳而變。名狀難悉。陽明則長。

少陽則弦。太陰入裏。遲沈必兼。及入少陰。其脈遂緊。厥陰熱深。脈伏厥冷。在陽發汗。

次利小便。表解裏病。其脈實堅。此其大略。治法之正。至於大法。自有仲景。傷寒有五。

脈非一端。陰陽俱盛。緊澀者寒。陽浮而滑。陰濡而弱。此名中風。勿用寒藥。陽濡而弱。

陰小而急。此非風寒。乃濕溫脈。陽脈浮滑。陰脈濡弱。更遇於風。變成風濕。陽脈洪數。

陰脈實大。更遇濕熱。變爲溫毒。陽脈濡弱。陰脈弦緊。更遇濕气。變爲濕溫。陰陽俱盛。

重感於寒。變爲溫瘧。病同異名。同脈異經。

滑氏曰。傷寒例。言濕疫。而無濕溫。叔和言濕溫。而無溫疫。此亦異耳。

陰陽俱盛。病熱之極。浮之而滑。沈之散澀。惟有濕病。脈散諸經。各隨所主。不可指名。暑傷於气。所以脈虛。弦細芤遲。體狀無餘。或澀或細。或濡或緩。是皆中濕。可得而斷。瘧脈自弦。弦遲自寒。弦數多熱。隨時變遷。風寒濕气。合而爲痺。浮澀而緊。三脈乃備。腳气之脈。其狀曰四。浮弦爲風。濡弱濕气。遲澀因寒。洪數熱郁。風汗濕溫。熱下寒熨。腰痛之脈。皆沈而弦。兼浮者風。兼緊者寒。濡細則濕。實則閃肭。指下旣明。治斯不忒。尺脈虛弱。緩澀而緊。病惟足痛。或時痿痺。澀則無血。厥寒爲甚。尺微無陰。下利逆冷。熱厥脈伏。時或而數。便必祕難。治不可錯。疝脈弦急。積聚在裏。牢急者生。弱急者死。沈遲浮澀。疝瘕寒痛。痛甚則伏。或細或動。風寒暑濕。气郁生涎。下虛上實。此暈而眩。風浮寒緊。濕細暑虛。涎弦而滑。虛脈則無。治眩暈法。尢當審諦。先理痰气。次隨證治。滑數爲嘔。代者霍亂。微滑者生。澀數死斷。偏弦爲飲。或沈弦滑。或結或伏。痰飲停結。咳嗽所因。浮風緊寒。數熱細濕。房勞澀難。右關濡者。飲食傷脾。左關弦短。疲極肝衰。浮短肺傷。法當咳嗽。五臟之嗽。各視本部。浮緊虛寒。沈數實熱。洪滑多痰。弦澀少血。形勝脈細。不足以息。沈小伏匿。皆是死脈。惟有浮大。而嗽者生。外證內脈。參考稱停。下手脈沈。便知是气。沈極則伏。澀弱難治。其或沈滑。气兼痰飲。沈弦細動。皆是痛證。心痛在寸。腹痛在關。下部在尺。脈象顯然。心中驚悸。脈必代結。飲食之悸。沈伏動滑。癲癇之脈。浮洪大長。滑大堅疾。痰蓄心狂。乍大乍小。乍短乍長。此皆邪脈。神志昏亂。肝脈浮虛。或濡或澀。軟散洪大。渴飲無餘。遺精白濁。當驗於尺。結芤動緊。二証之的。鼻頭色黃。小便必難。肺浮弦澀。名爲不便。便血則芤。數則赤黃。實脈癃閉。熱在膀胱。諸證失血。皆見芤脈。隨其上下。以驗所出。大凡失血。脈貴沈細。設見浮大。後必難治。水瀉之證。有陰有陽。察脈視象。問證須詳。陰脈沈遲。其色靑白。不渴而瀉。小便淸澀。脈或沈數。色赤而黃。燥屎赤溺。兼渴爲陽。脹滿脈弦。脾制於肝。洪數熱脹。遲弱陰寒。浮爲中滿。緊則中實。浮則可治。虛小危急。痞脈則滑。爲有痰結。弦伏亦痞。澀則气劣。肝積肥气。弦細靑色。心爲伏梁。沈芤色赤。脾气積痞。浮大而長。其色脾土。中央之黃。肺積息賁。浮毛色白。奔豚屬腎。沈急面黑。五臟爲積。六腑爲聚。積在本位。聚無定處。駛緊浮牢。小而沈實。或結或伏。爲聚爲積。實彊者生。沈小者死。生死之別。病同脈異。气口緊盛。爲傷於食。食不消化。浮滑而疾。滑而不勻。必是吐瀉。吐瀉之脈。脈代勿訝。夏月泄瀉。脈大暑濕。洪而數溲。脈必虛極。治暑濕瀉。分其小便。虛脫固腸。罔或不痊。無積不痢。脈宜滑大。浮弦爲死。沈細無害。五疸濕熱。脈必洪數。如或微澀。其證虛弱。骨蒸勞熱。脈數而虛。熱而澀小。必殞其軀。如汗加嗽。非藥可除。頭痛陽弦。浮風緊寒。風熱洪數。濕細而堅。痰气頭痛。𨿽弦必澀。痰厥則滑。腎厥堅實。癰疽浮數。惡寒發熱。若有痛處。癰疽所發。脈數發熱。而疼者陽。不數不熱。不疼陰瘡。發癰之脈。弦洪相搏。細沈時滑。肺肝俱數。寸數而實。肺癰已成。寸數虛澀。肺痿之形。肺癰色白。

脈宜短澀。死者浮大。不白而赤。腸癰難知。滑數可推。數而不熱。腸癰何疑。遲緊未膿。

下以平之。洪數膿成。不下爲宜。陰搏於下。陽別於上。血調气和。有子之象。手之少陰。其脈動甚。尺按不絕。此爲有孕。少陰屬心。心主血脈。腎爲胞門。脈應於尺。或寸脈微。關滑尺數。往來流利。如雀之啄。或診三脈。浮沈一止。或平而虛。當問月水。婦人有病。而無邪脈。此孕非病。所以不月。男女之別。以左右取。左疾爲男。右疾爲女。沈實在左。浮大在右。右女左男。可以預判。離經六至。沈細而滑。陣痛連腰。胎實時脫。血瘕弦急。而大者生。虛小弱者。卽是死形。半產漏下。革脈主之。弱卽血耗。立見傾危。診小兒脈。浮沈爲先。浮表沈裏。便知其源。大小滑澀。虛實遲駛。各根據脈形。以審證治。大凡婦人。及夫嬰稚。病同丈夫。脈卽同例。惟有婦人。胎產血气。小兒驚疳。變蒸等類。各有方法。與丈夫異。要知婦孺。貴識證形。問始知詳。脈難盡憑。望聞問切。神聖工巧。愚者昧之。明者了了。病脈診法。大略如斯。若夫持脈。尢所當知。謂知春弦。夏洪脈鉤。秋則脈毛。冬則爲石。實彊太過。病見於外。虛微不及。病決在內。四脈各異。四時各論。皆以胃气。而爲之本。胃气者何。脈之中和。過與不及。皆是偏頗。春主肝木。夏主心火。脾土乘旺。則在長夏。秋主肺金。冬主腎水。五臟脈象。與五運配。肝脈弦長。厭厭聶聶。指下尋之。如循楡葉。益實而滑。如循長竿。是謂太過。受病於肝。急如張弦。又如循刃。如按琴瑟。肝死之應。浮大而散。心和且安。累累如環。如循瑯。病則益數。如雞足舉。死操帶鉤。前曲後距。浮澀而短。藹藹如蓋。此肺之平。按之益大。病如循羽。不下不上。死則消索。吹毛揚揚。沈濡而滑。腎平則若。上大下銳。滑如雀啄。腎之病脈。啄啄連屬。連屬之中。然而微曲。來如解索。去如彈石。已死之腎。在人審識。脾爲中州。平和不見。

然亦可察。中緩而短。來如雀啄。如滴漏水。脾臟之衰。脈乃見此。人有肥瘦。修長侏儒。

肥沈瘦浮。短促長疏。各分診法。不可一途。難盡者意。難窮者理。得之於心。應之於指。

勉�小子。日誦瑯瑯。造道之玄。筌蹄可忘。

卷之二脈訣第二

傷寒脈一首

﹝出傷寒百證歌﹞大浮數滑動陽脈。陰病見陽生可得。沈澀弦微弱屬陰。陽病見有陰終死厄。陰陽交互最難明。

輕重斟量當別白。輕手脈浮爲在表。表實浮而兼有力。但浮無力表中虛。自汗惡風常淅淅。

重手脈沈爲在裏。裏實脈沈來亦實。重手無力大而虛。此是裏虛宜審的。風則虛浮寒牢堅。

水停水必沈潛。動則爲痛數則熱。支飲應須脈急弦。太過之脈爲可怪。不及之脈亦如然。

榮衛太盛名髙章。髙章相搏名曰綱。榮衛微時名卑。卑相搏損名彰。榮衛旣和名緩遲。

緩遲名沈此最良。九種脈中辧虛實。長沙之訣妙難忘。瞥瞥有如羹上肥。此脈定知陽气微。

縈縈來似蛛絲細。卻是體中陰气衰。脈如瀉漆之絕者。疾人亡血更何疑。陽結藹藹如車蓋。

陰結循竿亦象之。陽盛則促來一止。陰盛則結緩而遲。縱橫逆順宜審察。殘賊災怪要須知。

脈靜人病內虛故。人安脈病曰行屍。右手气口當主气。主血人迎左其位。气口緊盛食必傷。

人迎緊盛風邪熾。數爲在腑遲爲髒。浮爲在表沈在裏。浮緊兼澀寒傷榮。脈浮而緩風傷衛。

脈浮大忌令人吐。欲下猶防虛且細。沈微气弱汗爲難。三者要須常審記。陽加於陰有汗證。

左手沈微卻應未。跗陽胃脈定死生。太溪腎脈爲根蒂。脈來六至與七至。邪气漸深須用意。

浮大晝加並屬陽。沈細夜加分陰位。九至以上來短促。狀若湧泉無入气。更加懸絕漸無根。

命絕天眞當死矣。病患三部脈調勻。大小浮沈遲速類。此是陰陽气已和。勿藥自然應可喜。

卷之二脈訣第二

傷寒死脈一首﹝同前﹞

傷寒死脈定難痊。陽病見陰端可憐。上气脈散爲形損。耳聾浮澀命難全。譫言身熱宜洪大。

沈細而微壽不延。腹大泄利當微細。緊大而滑定歸泉。吐衄若得沈細吉。浮大而牢嘆逝川。

陰陽俱虛熱不止。乍疏乍數命歸天。如屋漏如雀啄來。如彈石去如解索。蝦遊魚翔脈證乖。

轉豆偃刀形候惡。下不至關陽气絕。上不至關陰气鑠。代脈來時不用醫。必定傾危難救藥。

卷之三經絡第三

十二經本一脈

﹝一首集次見東垣醫學發明﹞中焦肺起脈之宗。出手大指之端衝。大腸卽手起次指。上行環口交鼻裏。胃經源又下鼻交。

出足大指之端饒。脾脈就足指端上。注於心中少陰向。心經中之入掌循。手內端出小指行。

小腸從手小指起。上斜絡於目內。膀胱經就目內生。至足小指內側停。腎脈動於小指下。

起注胸中過腹胯。心包出處又屬胸。循手小指次指終。三焦向手次指側。環走耳前目銳息。

膽家接生目銳傍。走足大指三毛間。足肝就起三毛際。注入肺中循不已。

卷之三經絡第三

奇經八脈

﹝一首集次見內經骨空論等篇﹞督脈起自下極。並於脊裏上風府。過腦額鼻入齦交。爲陽脈海都綱要。任脈起於中極底。

上腹循喉承漿裏。陰脈之海妊所謂。衝脈出胞循脊中。從腹會咽絡口唇。女人成經爲血室。

脈並少陰之腎經。與任督本於陰會。三脈並起而異行。陽蹺起足之跟裏。循外踝上入風池。

陰蹺內踝循喉嗌。本足陰陽脈別支。諸陰交起陰維脈。發足少陽築賓郗。諸陽會起陽維脈。

太陽之金門是。帶脈周回季脇間。會於維道足少陽。所謂奇經之八脈。維系諸經乃順常。

卷之三經絡第三

十二經脈

﹝十二首集次見靈樞經脈論﹞手太陰肺中焦生。下絡大腸出賁門。上膈屬肺從肺系。系橫出腋中行。肘臂寸口上魚際。

大指內側爪甲根。支絡還從腕後出。接次指屬陽明經。此經多气而少血。是動則病喘與咳。

肺脹膨膨缺盆痛。兩手交瞀爲臂厥。所生病者爲气嗽。喘渴煩心胸滿結。臂之內前痛。

小便頻數掌中熱。气虛肩背痛而寒。气盛亦疼風汗出。欠伸少气不足息。遺失無度溺變別。

陽明之脈手大腸。次指內側起商陽。循指上連出合谷。兩筋歧骨循臂肪。入肘外廉循外。

肩端前廉柱骨傍。從肩下入缺盆內。絡肺下膈屬大腸。支從缺盆直上頸。斜賁頰前下齒當。

環出人中交左右。上俠鼻孔注迎香。此經气盛血亦盛。是動頸腫並齒痛。所生病者爲鼻衄。目黃口漧喉痺生。大指次指難爲用。肩前外痛相仍。

胃足陽明交鼻起。下循鼻外上入齒。還出俠口繞承漿。頤後大迎頰車裏。耳前髮際至額顱。支下人迎缺盆底。下膈入胃絡脾宮。直者缺盆下乳內。一支幽門循腹裏。下行直合气沖中。

遂由髀關抵膝臏。跗中指內關同。一支下漆注三里。前出中指外間通。一支別走足跗指。

大指之端經盡已。此經多气復多血。是動欠伸面顏黑。淒淒惡寒畏見人。忽聞木音心震懾。

登髙而歌棄衣走。甚則腹脹仍賁響。凡此諸疾皆厥。所生病者爲狂瘧。濕溫汗出鼻流血。

口唇胗又喉痺。膝臏疼痛腹脹結。气膺伏兔外廉。足跗中指俱痛徹。有餘消穀溺色黃。

不足身前寒振栗。胃房脹滿食不消。气盛身前皆有熱。

太陰脾起足大指。上循內側白肉際。核骨之後內踝前。上循經膝裏。股內前廉入腹中。

屬脾絡胃與膈通。俠喉連舌散舌下。支絡從胃注心宮。此經气盛而血衰。是動其病气所爲。

食入卽吐胃脘痛。更兼身體痛難移。腹脹善噫舌本彊。得後與气決然衰。所生病者舌亦痛。

體重不食亦如之。煩心心下仍急痛。泄水溏瘕寒瘧隨。不臥彊立股膝腫。疽發身黃大指痿。

手少陰脈起心中。下膈直與小腸通。支者還從心系走。直上咽喉系目瞳。直者上肺出腋下。

後肘內少海從。臂內後廉抵掌後。銳骨之端注少衝。多气少血屬此經。是動心脾痛難任。

渴欲飲水咽漧燥。所生脇痛目如金。脇臂之內後廉痛。掌中有熱向經尋。

手太陽經小腸脈。小指之端起少澤。循手外側出踝中。循臂骨出肘內側。上循外出後廉。

直過肩解繞肩甲。交肩下入缺盆內。向腋絡心循咽嗌。下膈抵胃屬小腸。一支缺盆貫頸頰。

至目銳卻入耳。復從耳前仍上頰。抵鼻升至目內。斜絡於顴別絡接。此經少气還多血。

是動則病痛咽嗌。頷下腫兮不可顧。肩如拔兮似折。所生病主肩痛。耳聾目黃腫腮頰。

肘臂之外後廉痛。部分猶當細分別。

足經太陽膀胱脈。目內上起額尖。支者巓上至耳角。直者從巓腦後懸。絡腦還出別下項。

仍循肩膊俠脊邊。抵腰膂腎膀胱內。一支下與後陰連。貫臀斜入委中穴。一支膊內左右別。

貫胂俠脊過髀樞。臂內後廉中合。下貫內外踝後。京骨之下指外側。是經血多气猶少。

是動頭疼不可當。項如拔兮腰似折。髀彊痛徹脊中央。如結兮如裂。是爲踝厥筋乃傷。

所生瘧痔小指廢。頭囟頂痛目色黃。腰尻腳疼連背。淚流鼻衄及癲狂。足經腎脈屬少陰。

小指斜趣湧泉心。然谷之下內踝後。別入跟中內侵。出內廉上股內。貫脊屬腎膀胱臨。

直者屬腎貫肝膈。入肺循喉舌本尋。支者從肺絡心內。仍至胸中部分深。是經多气而少血。

是動病饑不欲食。喘嗽吐血喉中鳴。坐而欲起面如垢。目視KTKT气不足。心懸如饑常惕惕。

所生病者爲舌漧。口熱咽痛气賁逼。股內後廉並脊疼。心腸煩痛疸而。痿厥嗜臥體怠惰。

足下熱痛皆腎厥。

手厥陰心主起胸。屬包下膈三焦宮。支者循胸出脇下。脇上連腋三寸同。仍上抵腋循內。

太陰少陰兩經中。指透中衝支者別。少指次指絡相通。是經少气原多血。是動則病手心熱。

肘臂攣急腋下腫。甚則胸脇支滿結。心中或大動。善笑目黃面赤色。所生病者爲煩心。

心痛掌中熱之極。手經少陽三焦脈。起自小指次指端。兩指歧骨手腕錶。上出臂外兩骨間。

肘後外循肩上。少陽之後交別傳。下入缺盆膻中分。散絡心包膈裏穿。支者膻中缺盆上。

上項耳後耳角旋。屈下至頤仍注頰。一支出耳入耳前。卻從上關交曲頰。

至目內乃盡焉。是經少血還多气。是動耳鳴喉腫痺。所生病者汗自出。耳後痛兼目銳。

肩肘臂外皆疼。小指次指亦如廢。足脈少陽膽之經。始從兩目銳生。抵頭循角下耳後。

腦空風池次第行。手少陽前至肩上。交少陽右上缺盆。支者耳後貫耳內。出走耳前銳循。

一支銳大迎下。合手少陽抵項根。下加頰車缺盆合。入胸貫膈絡肝經。屬膽仍從脇裏過。

下入气街毛際縈。橫入髀厭環跳內。直者缺盆下腋膺。過季脇下髀厭內。出膝外廉是陽陵。

外輔絕骨踝前過。足跗小指次指分。一支別從大指去。三毛之際接肝經。此經多气乃少血。

是動口苦善太息。心脇疼痛難轉移。面塵足熱體無澤。所生頭痛連銳。缺盆腫痛並兩腋。

馬刀挾癭生兩旁。汗出振寒瘧疾。胸脇髀膝至骨。絕骨踝痛及諸節。厥陰足脈肝所終。

大指之端毛際叢。足跗上廉太衝分。踝前一寸入中封。上踝交出太陰後。循內廉陰股充。

環繞陰器抵少腹。俠胃屬肝絡膽逢。上貫膈裏布脇肋。俠喉頏顙目系同。脈上巓會督脈出。支者還生目系中。下絡頰裏環唇內。支者便從膈肺起。此經血多气少焉。是動腰疼俯仰難。男疝女人少腹腫。面塵脫色及咽漧。所生病者爲胸滿。嘔吐洞泄小便難。或時遺溺並狐疝臨證還須仔細看。

卷之三經絡第三

十五絡脈一首﹝出鍼經﹞

人身絡脈一十五。我今逐一從頭舉。手太陰絡爲列缺。手少陰絡卽通裏。手厥陰絡爲內關。

手太陽絡支正是。手陽明絡偏歷當。手少陰絡外關位。足太陽絡號飛陽。足陽明絡丰隆記。

足少陽絡爲光明。足太陰絡公孫寄。足少陰絡名大鐘。足厥陰絡蠡溝配。陽督之絡號長彊。

陰任之絡爲尾翳。脾之大絡爲大包。十五絡名君須記。

卷之三經絡第三

經脈交會八穴一首﹝同前﹞

公孫衝脈胃心胸。內關陰維下總同。臨泣膽經連帶脈。陽維目銳外關逢。後溪督脈內頸。申脈陽蹺絡亦通。列缺肺任行肺系。陰蹺照海隔喉嚨。

卷之三經絡第三

經穴起止一首﹝同前﹞

手肺少商中府起。大腸商陽迎香二。足胃厲兌頭維三。脾部隱白大包四。膀胱睛明至陰間。

腎經湧泉兪府位。心包中衝天池隨。三焦關衝耳門繼。膽家竅陰瞳子。厥肝大惇期門至。

手心少衝極泉來。小腸少澤聽宮去。十二經穴始終歌。學人銘於肺腑記。

卷之三經絡第三

十二經气血一首﹝集見內經形志篇﹞

多气多血經須記。大腸手經足經胃。少血多气有六經。三焦膽腎心脾肺。多血少气心包絡。膀胱小腸肝所異。

大腸﹝手陽明﹞胃﹝足陽明﹞三焦﹝手少陽﹞膽﹝足少陽﹞腎﹝足少陰﹞心﹝手少陰﹞脾﹝足太陰﹞肺﹝手太陰﹞心包﹝手厥陰﹞膀胱﹝足太陽﹞小腸﹝手太陽﹞肝﹝足厥陰﹞

卷之三經絡第三

十二經井榮經合穴一首﹝出鍼經﹞

少商魚際與太淵。經渠尺澤肺相連。商陽二三間合谷。陽溪曲池大腸原。少衝少府屬於心。

神門靈道少海尋。少澤前谷後溪腕。陽谷小海小腸經。大惇行間太衝看。中封曲泉屬於肝。

竅陰俠溪臨泣膽。丘墟陽輔陽陵泉。隱白大都太白脾。商丘陰陵切要知。湧泉然谷太溪穴。

復澑陰谷腎之經。厲兌內庭陷谷胃。衝陽解溪三里隨。至陰通谷束京骨。昆侖委中是膀胱。

中衝勞宮心包絡。大陵間使曲澤傳。焦關衝液門中渚。陽池支溝天井源。

卷之三經絡第三

經脈流注一首﹝同前﹞

肺寅大卯胃辰經。脾巳心午小未中。申膀酉腎心包戌。亥三子膽丑肝通。

卷之三經絡第三

十二經納甲一首﹝同前﹞

甲膽乙肝丙小腸。丁心戊胃己脾鄕。庚屬大腸辛屬肺。壬屬膀胱癸腎臟。三焦亦向壬中寄。包絡同歸入癸方。

卷之三經絡第三

周身經穴賦

手太陰兮大指側。少商魚際兮太淵穴。經渠兮列缺。孔最兮尺澤。俠白共天府爲鄰。雲門與中府相接。﹝凡十一穴。左右二十二穴。﹞手陽明兮大腸之經。循商陽兮二三而行。﹝二間三間也﹞歷合谷陽溪之。過偏歷溫澑之臏。

下廉上廉三里而近。曲池肘膠五里之程。﹝卽臂肩二穴。﹞上於巨骨。天鼎紆乎扶突。禾唇連。迎香鼻迫。﹝凡二十穴。左右共四十穴。﹞胃乃足之陽明。厲兌趨乎內庭。過陷谷衝陽之分。見解溪丰隆之神。下巨虛兮條口陳上巨虛兮三里仍。犢鼻引入於梁丘陰市之下。伏兔上貫於髀關气沖之經。歸來兮水道。大巨兮外陵。

運天樞兮滑肉。禮太一兮關門。梁門兮承滿。不容兮乳根。乳中之膺窗屋翳。庫房之气戶缺盆。气捨水突。人迎。大迎。地倉兮臣績。四白兮承泣分。禦頰車於下關。張頭維於額垠。﹝凡四十五穴。左右共九十穴。﹞足太陰兮脾中州。隱白出兮大指頭。赴大都兮膽太白。訪公孫兮至商丘。越三陰之交。

而漏谷地機可卽。步陰陵之泉。而血海箕門是求。入衝門兮府捨軒豁。解腹結兮大橫優遊。腹袤食竇兮。接天溪而同派。胸鄕周榮兮。綴大包而如鉤。﹝凡二十一穴。左右共四十二穴。﹞迨夫眞心爲手少陰。少衝出乎小指。少府直乎神門。陰通理兮。靈道非遠。少海靑靈兮。極泉何深。﹝凡九穴。左右一十八穴。﹞手之太陽。小腸之榮。路從少澤。步前谷後溪之隆。道遵腕骨。觀陽谷養老之崇。得支正於小海。逐肩貞以相從。值兮遇天宗。乘乘風兮曲垣中。肩外兪兮肩中兪。啟天窗兮見天容。匪由顴。曷造聽宮。﹝凡十九穴。左右三十八穴。﹞足膀胱兮太陽。交背部之二行。窮至陰於通谷之口。尋束骨於京骨之鄕。申脈命僕參以前導。昆侖辟金門於踝傍。奮跗陽飛陽之志。轉承山承筋之行。至於合陽委中委陽。浮殷門以岐往。扶承秩邊而胞肓。入志室兮肓門胃倉。開意捨兮振彼陽綱。出魂門兮隔關。乃噫噫乎神堂。膏肓兮在四椎之左右。魄門兮附帶分而會陽。下中次上之。白環中膂之房。膀胱兪兮小腸。大腸兪兮在傍。三焦腎兪兮胃兪接。脾膽肝膈兮心兪當。厥陰肺兪之募。風門大杼之方。天柱豎兮玉枕。絡卻通天溪兮。見彼承光。自五處曲差而下。造攢竹睛明之場。﹝凡六十三穴。左右共一百二十六穴。﹞足少陰兮腎屬。湧泉流於然谷。太豁大鐘兮水泉綠。照海復澑兮交信續。從築賓兮上陰谷。

掩橫骨兮大赫麓。气穴四滿兮中注。肓兪上通兮商曲。守石關兮陰都寧。閉通谷兮幽門肅。

步廊神封而靈墟存。神藏或中而兪府足。﹝凡二十七穴。左右五十四穴。﹞手厥陰心包之絡。中衝發中指之奇。自勞宮大陵而往。逐內關間使而馳。叩門於曲澤。酌天泉於天池。﹝凡九穴。左右一十八穴。﹞手少陽三焦之脈。在小指次指之端。關衝開乎液門。中渚陽池外關。支溝會宗三陽絡。

四瀆天井淸冷淵。消濼會肩相連。天處天牖之下。翳風讓脈居先。顱息定而角孫近耳。

絲竹空而和倒懸。耳門旣辟。夏蚋聞焉。﹝凡二十三穴。左右共四十六穴。﹞足少陽兮膽經。穴乃出乎竅陰。沂俠溪兮地五會。過臨泣兮丘墟平。懸鐘兮陽輔光明。

外丘兮陽交陽陵。西出陽關兮。抵中瀆風市之境。環跳居兮。循維道五樞之名。考夫帶脈。詢至京門。日月麗兮輒筋榮。淵液泄兮肩井盈。臨風池兮腦空鳴。窮竅陰兮完骨明。舉浮白於天衝。接承靈於正營。目窗兮臨泣。陽白兮本神。率谷回兮曲鬢出。懸釐降兮懸顱承。頷厭兮嘉客主人。聽會兮童子迎。﹝凡四十三穴。左右八十六穴。﹞厥陰在足。肝經所鐘。起大惇於行間。循太衝於中封。蠡溝中都之會。膝關曲泉之營。

襲陰包於五里兮。陰廉乃發。尋羊矢於章門兮。期門可攻。﹝凡十三穴。左右二十六穴。﹞至若任脈。行乎腹與胸。承漿泄兮廉泉通。窺天突於璇璣。搗華蓋於紫宮。登玉堂兮膻中集。履中庭兮鳩尾衝。瞻巨闕兮二脘上中。過建裏兮下脘攸同。水分兮神闕縹緲。陰交兮气海鴻。石門直兮關元中極。曲骨橫兮。會陰乃終。﹝凡二十四穴。﹞督脈行乎背部中。兌端接兮齦交從。素在鼻兮水溝疏通。神庭入發兮。上星瞳朦。囟會現兮前項。百會儼兮尊崇。後項輔兮彊間逢。腦戶蔽兮風府空。啞門通於大椎兮。陶道坦夷。

身柱縹於神道兮。靈臺穹窿。至陽立下筋縮。春中接脊懸樞。命門重重。歌陽關兮舞腰。

願長彊兮壽無窮。﹝凡二十七穴。﹞

卷之四病機第四

五運主病一首﹝集見原病式﹞

諸風掉眩乃肝木。痛癢瘡瘍心火屬。濕腫滿本脾土經。气郁痿肺金伏。寒之收引腎水鄕。五運主病樞要目。

卷之四病機第四

六气爲病﹝六道同前﹞

諸暴彊直。支痛裏急。縮戾。本足厥陰。肝膽二經。風木之气。

諸病喘嘔及吐酸。暴注下迫轉筋難。小便混濁血溢泄。癅气結核瘍疹斑。癰疽吐下霍亂證。

郁腫脹鼻塞幹。鼽衄淋祕身發熱。惡寒戰栗驚惑間。笑悲譫妄衄污。腹脹鼓之有聲和。

少陰君火手二經。眞心小腸气之過。與彊直積飲。霍亂中滿諸膈痞。體重吐下腫痿。

肉如泥之按不起。太陰濕土二足經。脾與從中胃之气。

諸熱瞀筋惕惕。悸動搦搐螈極。暴喑冒昧躁擾狂。罵詈驚駭气上逆。腑腫疼酸嚏嘔瘡。喉痺耳鳴聾欲閉。嘔湧溢食下不能。目瞇不明翳。或禁栗之如喪神。暴病暴死暴注利。少陽相火手二經。心包絡與三焦气。諸澀枯涸閉。幹勁揭皴起。陽明之燥。金肺與大腸气。上下水液出澄冷。瘕疝堅痞病。腹滿急痛利白淸。食已不饑吐利腥。屈伸不便與厥逆。厥逆禁固太陽經。腎與膀胱爲寒水。陰陽標本六气裏。

卷之四病機第四

病機略一首﹝集次見凡例﹞

病本十形。風寒燥濕。暑火二分。

春溫。君火之气。夏熱。相火之气。

內傷外傷。內積外積。六气四因。病機以明。

內傷者。不因气動而病生於內。謂畱飲。辟食。饑飽。勞傷宿食。霍亂。非恐。喜怒。

想慕。憂結之類。外傷者。不因气動而疾生於外。謂瘴气。賊寇虫蛇。蠱毒。蜚食。鬼擊。衝薄。墜墮。風寒。暑濕。斫射。刺割。捶撲之類。內積者。因气動而內成。謂積聚。瘕。癅气。癭起。癲癇之類。外積者。因气動而外成。謂癰疽。瘡瘍之類。六气爲見病之下。

气固形實。形虛中風。

風中府者。面加五色。有表證脈浮而惡風惡寒。拘急不仁。或中身之後。或中身之前。

或中身之側。皆易治。中藏者。唇吻不收。舌不轉而失音。鼻不聞香臭。耳聾而眼昏。大小便閉結。皆難治。經云。風中腑臟之兪爲偏風。風气循風府而上爲腦風。入系頭爲目風。飲酒中風爲漏風。入房汗出中之爲首風。久風入中爲腹風餐泄。外在腠理爲泄風之類。久幹於榮衛。則肌肉不仁。手足戰掉。

或爲寒熱。或爲熱中。﹝證多目黃﹞或爲寒中。﹝目自泣下﹞或爲厲風。﹝皮膚瘍潰爲病﹞或爲偏枯。半身不遂。﹝左癱右瘓﹞此率多痰。或屬血虛。

血虛少。則血不養筋。筋不束骨。

在左死血。在右屬痰。痰壅盛者。口眼斜。不能言語。皆用吐法。

治法以發散順气。祛痰淸熱。疏風吐下之類。更以傷中感三證別辧爲治乃妙。

气虛卒倒。降痰益气。火熱而甚。燥熱潮熱。隨經治之。陰虛補虛。

陰虛火動亦發熱。

勿驟涼治。

虛熱勿用涼寒藥爲治。

輕可降散。實則可瀉。重者難療。從治可施。

此治熱之例。如寒涼藥正治。熱不退。加熱劑從而治之。

中寒感寒。陰毒陰逆。四肢厥冷。腹痛唇靑。

經云。痛有不可按者。有按之無益者。乃寒气客經脈之中。與正气相搏。則脈滿。故痛而不可按。寒气客於俠脊之脈。深按不能及。故按之無益。重中於寒。則痛久不能止。寒气客於腸胃之間。膜原之下。血不得散。小絡急引故痛。按之則血气散。故按之而痛止。寒气客於衝脈。則脈不通气因之故喘動應乎。寒气客於背兪之脈。則血脈泣。泣則血虛。虛則痛。其兪注於心。故相引心背而痛。寒气客於脈中。則血泣脈急。故脇肋與少腹相引而痛。厥气客於陰股及小腹。血泣在下相引。故腹痛引陰股。寒气客於小腸膜原之間。絡血之中。血泣不得注於大經。气稽畱不得行。故久而成積。寒气客於五臟。厥逆上泄。陰气竭。陽气未入。故卒然痛如死狀。不知人。气復反則生。寒气客於腸胃。厥逆上出。故痛而嘔。寒气客於小腸。小腸不得成聚。故後泄腹痛。寒气正少腹。故痛而不得大小便。病亦名曰疝中。謂不因气動。偶然當而爲病。感因形動。虛而感入。厥者。陰陽气不相順接。便爲厥而手足逆冷是也。

退陰正陽。急可溫中。

治例見陰證要略。

傷寒所致。病有二。發熱惡寒。頭頸項彊。腰脊反張。口噤面赤。螈如癇。有汗柔。無汗名剛。春傷於風。夏生飧泄。

肝气乘脾。故泄利。

夏傷於暑。秋必痢瘧。秋傷於濕。冬生咳嗽。冬傷於寒。春必溫病。

冬時中寒而卽病者爲傷寒。不卽病。寒毒藏於肌膚。至春變爲溫病。至夏變爲暑病者。

熱極重於溫也。亦先夏至曰爲病溫。後夏至曰爲病暑。溫暑之病。皆本於傷寒也。古人言感四時乖戾之气通謂之傷寒。

夏月身熱。汗出惡寒。身重脈微。渴乃中。

傷寒論中證者三無治法。惟東垣淸暑益气之法至允。宜擴充之。

春時病溫。溫疫溫毒。溫瘧風溫。脈證分異。五種疾因。

溫疫病。如傳染一家盡病是也。

溫毒或發斑致痙。爲病至重。有寒熱往來者爲溫瘧。風溫多頭疼身熱常自汗之類。

中濕風濕。暑成濕溫。三種可別。濕熱可分。

以上三證。皆自表而之裏。中濕或小便不利。大便反快。風濕則一身盡痛。或熱。濕溫則發熱頭痛如傷寒狀。濕熱有自裏而之表。發黃是也。亦有寒濕病。則肌膚不仁。或痛爲痺也。

寒痰香港腳。食積勞煩。要知四證。乃似傷寒。

此四形證。類似傷寒。診視宜分別。

傷寒之病。見中風脈。中風之病。得傷寒脈。大小靑龍。治例必識。調衛調榮。斯須兩得。

桂枝湯則發衛之邪。麻黃湯者。並榮衛而治之。至於靑龍湯。治傷寒見風脈。傷風見寒脈。仲景云。汗出惡風者服之。則筋惕肉。故此證尢難用。必須形證諦當。方可行之。

瘧本傷暑。或痰有食。老瘧瘧母。

有風暑爲病。或食致。或痰病。久瘧有癖塊者爲瘧母。

久則羸疲。

謂病如淩虐人之狀。久不已。令人瘦也。

三日一發。病經一歲。間日發者。受病半年。一日一發。新病所以。連二日發。住一日者。气血俱病。或用截法。或隨經治。

五臟六腑瘧。有圖在後治例中。如但熱而不寒爲癉瘧。先熱而後寒爲溫瘧。先寒而後熱爲寒瘧。夏暑汗不出。秋成風瘧連歲不已。脇下有積。是爲瘧。猶老瘧也。

嗽多感寒。當分六气。

經云。風嗽者。日夜無度。汗出頭痛。涎痰不利。甚則喘。熱嗽者。急喘而嗽。面赤潮熱。手足寒。火嗽者。咳喘上气。壅唾出血。甚者七竅血溢。燥嗽則气壅不利。百節內痛。頭面汗出。寒熱往來。皮膚漧枯。細瘡燥癢。大便澀。唾稠粘。寒嗽者。因形寒飲冷。坐臥濕地。或胃冷風寒感之。喘急而嗽。濕嗽者。脛重。或腫。或腹大。或喘。飲發於中。喘咳有聲也。亦有五臟之咳。久不已。乃移於六腑。又有气嗽痰嗽勞嗽之類。

六本一標。病機所祕。風熱與寒。隨證治之。暑燥淸金。濕則利水。有聲無痰。有痰咳少。痰可降蠲。咳隨本治。

有聲無痰爲咳。當治其本。

喘有气虛。或因痰壅。或因气逆或倚息使。

亦有熱甚而喘。腹脹而喘。咳甚而喘。水乘肺而喘之類。

痢本濕熱。

或暑郁於下焦。或熱甚而不食。欲云噤口痢。或因食致。腹痛下血。

或如豆汁。魚腦。濁水。黃膿。血沫之類。

後重不利。

裏急後重也。治可通散。

或發散。或下。

勿便澀住。濕熱未消。成休息痢。

因澀藥之過。病少減則不能止。成休息痢。

瀉泄多濕。熱食气虛。﹝此四證例﹞如本脾泄。脹而嘔吐。洞泄不禁。腸泄則疼。瘕泄不便。﹝小便不利﹞後重莖痛。胃泄色黃。食飲不化。太素分五。﹝五等泄﹞溏泄泄飧濡滑泄。

溏則便尙稠如鴨糞溏也。飧則米谷不化。濡或糞若水。滑則大便不禁。

滲祕闌門。澀實對證。

闌門爲分水之道。在小腸下口也。如以上證候分治。

疸乃濕熱。曲相似。

有食積。亦發黃膽病也。因濕熱相出黃。

消渴熱因。

渴飲水多而小便多者。名消渴。若飲食多而不甚渴。小便數而漸瘦者。名消中。渴而飲水不絕。腿消瘦。小便有脂液者。名腎消。其燥熱一也。

水腫气致。

水腫治之。利小便者謂潔淨府。順气而發散其表。謂開鬼門。木气郁爲病。或陰虛或濕熱。或濕勝。皆宜分治。

自汗陽虧。盜汗陰虛。東垣有法。對證可施。頭風頭痛。有痰者多。血虛與熱。分經治可。

有气虛頭痛。心煩頭痛。濕熱風動頭痛。足少陽經少壅爲偏頭痛。有眞頭痛者。甚則腦盡痛。犯大寒則厥逆頭痛。風湊於上成巓頂痛。或痰厥頭痛。六經頭痛者。太陽經則惡風。少陽則往來寒熱。陽明自汗發熱惡寒。太陰則痰盛體重。或腹痛。或痰癖。少陰則經不流行。而足寒气逆爲寒厥。厥陰則項亦痛。或痰唾涎沫厥冷也。有大寒犯腦齒亦痛。名曰腦風。有眉骨痛。亦曰眉稜痛。

頭眩眩運。火積其痰。或本气虛。治痰爲先。要痛濕熱。本或腎虛。或兼瘀血。腰痛有寒濕痛者多。風熱痛者少。大抵腰者腎之府。腎气虛。則邪气客之爲痛矣。經云。諸經腰痛。太陽則引項脊尻。背如重狀。少陽腰痛。如以鍼刺其皮中。循循然不可以俯仰反顧。陽明腰痛。不可以顧。如有見者善悲。足少陽腰痛引脊內廉。厥陰則腰中如張弓弦。其病令人言。默默不慧。有太陽散行之解脈。腰痛者。帶脈腰痛。同陰之脈。足少陽之別絡爲腰痛。陽維之脈腰痛。衡絡之脈。乃太陽之外絡爲腰痛。足太陽會陰之腰痛。陰維飛陽之脈腰痛。陰蹺昌陽之脈腰痛。太陰別脈散脈爲腰痛。少陽肉裏之脈爲腰痛。其本各不同也。如閃挫實痛。又不同論。以上濕熱腎虛瘀血。皆當求本。

脇痛多气。或肝火盛。或有死血。或痰流注。

或感寒气郁。病多不同。必察其本。

勞瘵陰虛。

陰虛則陽無所附。火熾血涸。成勞瘵之類。

癲狂陽熾。

心熱極則病癲。肝熱極則病狂。

嘔吐咯衄。

謂口吐。或嘔或咯唾血也。衄。謂鼻中出血。

气虛脈洪。火載血上。錯經妄行。溺血便血。病同所因。夢遺精滑。濕熱之乘。或腎气虛脫。

便濁本熱。

小便混濁也。

有痰或虛。

痰結气郁。或腎气不足。膀胱熱甚而濁。

白濁屬衛。赤濁屬榮。

白者气熱。赤血熱也。

熱極成淋。气滯不通。

謂小便淋瀝。有淋下痛甚者。成沙石淋也。

血虛驚悸。气虛耳聾。

經云。邪气盛則實。精奪則虛。血不足則心虛而驚悸。气不足則耳無精榮。故聾。

噦因胃病。

嘔吐噦俱屬胃。胃者。總司物盛滿而上溢也。吐或有物無聲。爲血病。有聲無物。爲气病。

有聲有物。血气俱病也。如膈噎皆本於熱。經云。三陽結則爲膈。或有傷酒食。或因气郁。

或胃感風寒。皆爲病吐。故有十膈五噎之分。但十膈例不能以盡病情。如血逆漧槁之類。學者自宜推格。

疝本肝經。

經云。厥陰脈滑爲狐疝。少陽脈滑爲肺風疝。太陰脈滑爲脾風疝。陽明脈滑爲心風疝。

太陽脈滑爲腎風疝。少陰脈滑爲肝風疝。𨿽他脈中皆言風疝者。本足肝經之气也。亦有疝瘕。厥疝。疝。寒疝。水疝。筋疝。血疝。气疝之類。皆厥陰發病。所謂本一標諸也。

痿惟濕熱。气弱少榮。

經云。痿者多主於肺。肺气熱葉焦也。大經空虛爲脈痿。思想無窮。入房太甚。宗筋縱而爲筋痿。或傷於濕。發痺不仁爲肉痿。勞役而大渴。渴則陽气內伐。熱捨於腎則髓空。爲骨痿之類。

厥多痰气。虛熱所乘。

經云。陽气衰於下爲寒厥。陰气衰於下爲熱厥。或令人腹滿。或暴厥不知人。或至半日遠一日。乃醒而知人也。如六經厥者。太陽則腫首頭重。足不能行。發爲僕。陽明之厥。則癲疾欲走呼。腹滿不得臥。面赤而熱。妄見而妄言。少陽之厥。則暴聾。頰腫而熱。脇痛。

不可以運。太陰厥。則腹滿脹。後不利。不欲眞。食則嘔。不得臥。少陰之厥。則口漧溺赤。腹滿心痛。厥陰之厥。則少腹腫痛。腹脹。莖溲不利。好臥屈膝。陰縮腫內熱之類是也。

手麻气虛。手木濕痰。或死血病。

有感風濕。手膊或痛或木者。

霍亂吐瀉。感風濕。

病則揮霍撩亂而吐瀉。或風甚則轉筋。或有幹霍亂者不吐瀉也。

心痛脾疼。陰寒之設。

有熱厥心痛者。身熱足寒。痛甚則煩躁而吐。頭汗出。有大實心痛者。因气而實。卒然發痛也。寒厥心痛者。手足逆而通身冷汗出而不渴。有寒厥而暴痛者。其眞心痛。手足靑至節者卽死。中脘痛者。亦屬脾疼之類。气熱煩勞。令人煎厥。

煎厥則气逆。目盲耳閉。

气逆大甚。使人薄厥。

因大怒傷肝。肝气逆。胸中不和。甚則嘔血衄血也。

濁气在上。則生脹。淸气在下。則生飧泄。

濁气不降。淸气不升爲病。

陰火之動。發爲喉痺。

心主與三焦气熱一也。一陰一陽。內結爲喉痺。

陽水變病。飧泄乃是。

卽淸气在下生瀉痢也。

三陽病結。乃發寒熱。下生癰腫。及爲痿厥。

大小腸膀胱之脈爲三陽結。謂之隔也。

二陽之病。病發心脾。男子少精。女子不月。

手足陽明之脈爲二陽結。則爲消。心受之。則血不流。脾受之。則味不化。一陽發病。

少气嗽泄。

三焦之脈不利。乃上爲咳。下爲泄利。

心火不寧。其動若掣。

心掣不定。胸中刺气痞壅。上若咳。下若泄利也。

三陰俱寒。結气化水。痿易不足。四肢不舉。

脾肺肝脈爲病。

二陰一陽。脹滿善气。

心腎膽脈俱逆。故下虛上盛爲病。

二陽一陰。病發風厥。

肝膽心主之脈變病。

結陽肢腫。

諸陽脈不行。陰府畱結成熱。爲四肢腫滿。

結陰便血。

陰气內結。不得通行。血气無宗。滲入腸。則下血也。

榮虛衛寒。病乃肉苛。腎虛身冷。名爲骨痺。肉苛不仁。骨痺腰痛。

血虛則气實。肌肉不仁。致乃重。腎虛。風寒濕客之。則節攣腰痛。如人身寒。湯火濃衣不能熱。是腎脂枯不長。虛而身冷。

寒客在上。胃寒腸熱。水谷不化。痞脹而泄。熱气居上。腸寒胃熱。消穀善饑。腹脹便澀。蘊熱怫郁。乃生諸風。風寒與濕。合而成痺。

經云。風寒濕合疾爲行痺。獨陽勝者爲痛痺。濕勝者爲著痺。在血脈之中。乃周於身爲周痺。

小腹上按之內痛。若沃以湯。澀於小便上爲淸涕。者爲胞痺。如多飲不得溲。時脹痛飧泄。

食不消。或气喘者。爲腸痺。陽气多。陰气少。肌內熱。上如鼠行。然而悶爲熱痺。陽气少。陰气多。與病相益爲寒痺。濕勝則痺多汗。筋攣節痛不可行爲筋痺。

骨痛不可舉而酸疼者爲骨痺。凡痺之客五臟者。肺痺則煩滿喘而嘔。心痺者。脈不通。煩則心下鼓暴。上气而喘嗌漧肝。痺者。夜臥則驚。數小便。腎痺則善脹。行踵不前。頭不舉。

脾痺者。四肢怠墮。發咳嘔汁。上爲大。寒痺在於骨則重。在於脈則血凝而不流。在於筋則屈不伸。在於肉則不仁。在於皮則寒。此五者。則又不痛也。凡痺之類。逢寒則屈。逢熱則縱也。膏粱之變。饒生大疔。

言飲食膏粱濃味之人。臟腑蘊積熱毒。或服金石之藥。毒瓦斯傷血。血結成諸瘡腫也。如疔瘡有發蛇眼疔者。則有兩个。麻子疔。則如麻子。臍疔。多生臍上者是。刀鐮疔者。因受傷成瘡。茱萸疔。內凹外起。水泡疔。極癢透骨。搔則快然。紅絲疔者。瘡邊有紅絡直上如綫。火疔極紅。三日大發腫。墨疔者。如黑泡。櫻桃疔。如櫻桃之狀。浮漚疔。半低半髙。脇疔。

生脇上者是。爛疔。則瘡水流到處便成瘡。雌疔者。或又有一个在他處。以水之則見。有石疔。色黑如豆而硬。又每日添生三疔六疔之類。

榮气不從。逆於肉理。乃生癰腫。

諸惡毒腫生瘡。大而淺者爲癰。小而根深者爲疽也。有發腦者。生頭上。初如黍米。四畔赤腫硬。徧耳項。或發成癰也。如腦疽者。初如黃枳實。破後如盞底。深寸許。發背者。發於背兪。亦搭背之類。熱毒內聚。血气不行。結而成胃脘雍。或生肺癰。或腸痛。或有著骨上生者爲附骨癰。貼骨癰也。或諸惡瘡。有面露瘡。作膿窠如香瓣類。髭須瘡則有膿窠。金腮瘡能蝕透腮頰。初生如米豆大。鬈毛瘡在頭中。初生如葡萄。痛不能止。髮際瘡初生如黃米大。或癢或痛。咽漏瘡者。生結喉上。如癰腫。破後有眼子。綠唇瘡。徹耳瘡。鼻疳瘡。能侵蝕鼻柱也。睛漏瘡。生目大。必出膿汁。有孔子。頤頦瘡。又名獨骨瘡。生腮後者是也。玉枕瘡。生枕骨上。如癰。破後有筋頭。粉鈴瘡繞項赤爛。多汁。天柱瘡。生脊大椎上。如錢大。赤色。出黃汁不止。婦人爲小兒吮乳所吹腫者。爲吹乳。或熱毒而成。乳頭烈有乳癰。乳崖。乳核。亦名乳。有乳汁不出。蓄積內結成癰名妒也。有魚眼瘡。瘡。透掌漏瘡。反花瘡。破則肉反於外。浸淫瘡生於身。初生微癢。後有水出。下注瘡生於腳膝間。膿水不絕。連年不愈。水毒腫。因傷於濕。肌肉不仁成瘡也。冷瘡者。因經年不愈而成。熱瘡初發。赤根白頭瘭汁出。甚者腐爲膿血。或痛或癢。月蝕瘡小兒生於兩耳上。及竅旁者是。或云小兒指月而生。此未必然。蓋風濕熱毒也。凍爛腫瘡者。因寒。气血凝聚不流。則皮肉不溫。成聚赤腫痛而成瘡也。俗謂之凍爛瘡者。赤根白頭。相對並生。如小豆。或如茱萸子。

浸淫癢痛。抓之汁出。有漆瘡者。中漆毒也。有灸瘡。因爲火艾過多。毒不根據六兪。及食毒不愼房室。腫痛久不瘥者。瘡者。瘡久膿潰不止。內經謂陷脈爲也。有熱腫。毒腫。气腫。風腫。瘡腫。小而出膿血者爲癤。受風濕而肌膚中生中浸淫。或搔之汁者。或白屑起者。爲癬爲疥。熱毒莞於四肢而腫爲結陽。筋骨熱甚。爪甲成瘡而脫落。名伐指丹毒者。熱毒之气。暴發於皮膚。其色如塗丹之赤。流移不定。暈入腹卽死。痱瘡者。經謂汗出見濕。乃生痤痱。俗謂之痱子。有惡脈者。其狀赤絡忽起。蘢蓯而聚。若死之狀。有畱气上結如核。多生於耳旁。此畱气結核及爲瘰。有馬刀挾癭瘡。螻蛄瘡。則走串。櫻桃瘡者。有如顆粒髙起。紅赤。若其狀若下垂瘡。便毒天瘡。無名惡腫之類。故經云。營逆則血郁。血郁則熱聚爲膿。以上瘡論治例。並出聖濟總錄。

瘡瘍恁脈。治乃不惑。身重脈緩。濕勝除濕。身熱脈大。躁熱發腫。退熱涼榮。眩運動搖。

痛而脈弦。降痰去風。气澀衛滯。燥渴脈澀。補血瀉气。食少惡寒。脈緊細者。宜瀉寒水。

辧經部分。詳審爲治。

以上治瘡脈訣也。

濕熱生虫。

厥陰風水生虫。三焦陽火熱甚。而肺多受克。金被火克。不能制木。木甚。兼脾胃濕熱。是以生虫如寸白長蛔血鱉之類。

水積痰飲。

如人素壯今瘦。水走腸間。歷歷有聲。謂之痰飲。有飲後水流在脇下。咳唾引痛。謂之懸飲。水流於四肢。當汗出而不出汗。身體重痛。謂之溢飲。咳逆倚息。短气不得臥。其形如腫。謂之支飲。又有畱飲者。背寒如手大。或短气而渴。四肢歷節疼。脇下痛引缺盆咳則轉甚。則伏飲者。膈滿嘔吐喘咳。發則寒熱腰背痛。目注出。其人振振惡寒。身惕。痰證如風痰。熱痰濕痰。酒痰。食痰。寒痰之類。

目痛赤腫。精散榮熱。

目之五輪。乃臟腑之精華。宗脈之所聚。其白人屬肺金。肉輪屬脾土。赤脈屬心火。黑水神光屬腎水。兼屬肝木。如白人變赤。火乘肺也。肉輪赤腫。火乘脾也。黑水神光被翳。火乘肝與腎也。赤脈貫目。火自甚也。有雀目病。則不能夜視及內障。乃暴怒大憂所致。暴赤腫痛。羞明隱澀。腫痛不已。眼匡紅爛。生眵淚下。拳毛倒睫。視物昏花。翳膜遮睛。皆精榮失守。

風熱盛及血熱也。

牙痛齦宣。寒熱亦別。

牙有惡寒作痛者。有惡熱作痛。有惡寒又惡熱而作痛者。有惡寒飲少熱飲多而作痛。有惡熱飲少寒飲多而作痛。有牙齒動搖作痛。有齒袒而爲痛。有齒齦爲疳所蝕缺血出爲痛。有齒齦腫起爲痛。有腺胃中有風邪。但覺風雨作痛。又有牙上多爲虫所蝕。其齒缺少而色變爲虫牙。齒縫中有血出不止爲牙宣。有胃气少不能於寒。袒露其齒作痛。有痛而穢臭不可近者。蓋手陽明之脈。貫絡下齦。惡寒飲而喜熱。足陽明之脈。貫絡上齦。喜寒飲而惡熱。牙者腎之餘。亦喜寒。寒者堅牢。爲病不一。熱甚則齒動。齦齦相脫作臭。痛不已。有風熱內甚而痛。有風寒客之爲痛。大寒犯腦赤連牙痛之類。

五臟本病。熱爭重HT﹝音捏﹞經云。肝熱病者。小便先黃。腹痛多臥。煩赤身熱。熱爭則狂。脇下滿而痛。煩躁不安。心熱病。則心不樂乃熱。熱爭心痛而煩悶善嘔。頭痛面赤。熱而無汗。脾熱則頭重頰痛。顏靑欲嘔。身熱煩心。腹滿泄瀉。熱爭則腰痛。肺熱則灑灑然惡寒。舌黃而身熱。熱爭喘咳。痛走胸背。不得太息。頭痛不堪。汗出而惡寒。腎熱病。則腰痛酸。渴而身熱。熱爭項彊。

寒且酸。足熱而言懶。頭痛然。如五气所病。心爲意。肺爲咳。肝爲語。脾爲吞。腎爲欠。胃爲气逆。爲噦爲恐。大小腹爲泄。下焦溢爲水。膀胱不利爲癃。

不約爲遺溺。五病所發。五邪所亂之類。

六腑不和。畱結爲癰。五臟不和。九竅不通。腑臟相移。傳變爲病。不可勝紀。經云。

心移寒於肺。則爲肺消證。心移熱於肺。則胸滿煩心。煩躁引飲短气。鬲熱爲鬲消證。肝移寒於心則狂。肝移熱於心心病謂之生陽。不過四日死。脾寒移肝。癰腫而筋攣。肺寒移腎。其證如囊裹漿。或徧身腫滿。按腹不堅。疾行則濯濯有聲。或咳不定。爲湧水證。脾熱移肝。則血溢爲驚衄證。膽受胃熱。鼻中血妄行爲衄。或血污不止。膽移熱於腦。腦熱滲下。則濁涕不止。久而不已。成衄血疾。腎熱移脾。則傳爲虛腸。死不治。膀胱本熱則爲癃。病溺血。膀胱移熱於小腸。隔腸不便。上爲口縻證。大腸移熱於胃。則善食而瘦。胃熱移膽。俱爲食證。腎寒移脾。則癰腫少气。腸有積熱。則津液壅滯腹痛而便澀。爲瘕證。病幾治例。見宣明論。間藏者存。傳其所生。

經云。假令心病傳脾。脾傳肺。肺傳腎。腎傳肝。肝傳心。是傳其所生。故有病𨿽重必生。

七傳者死。傳其所制。

如心病傳肺。肺傳肝。肝傳脾。脾傳腎。腎傳心。火受水之傳一也。肺金復受火之傳再也。

自心而始。以次相傳。至肺之再。是七傳也。故七傳者死。一臟不受再傷也。是傳其所勝爾。

五臟有積。肝曰肥气。在左脇下。大如覆杯。或有頭足。久則變病。咳逆瘧。

連歲不已。心積伏粱。病起臍上。其大如臂。上至心下。如久不愈。令人煩心。脾積痞气。

其在胃脘。覆大如盤。久而不愈。四肢不舉。乃發黃膽。𨿽食而瘦。肺積息賁。在右脇下。

覆大如杯。如久不已。令人寒熱。喘發肺癰。腎積奔豚。發於小腹。上至心下。乃若豚狀。

下上無時。如久不已。令人喘逆。骨痿少气。經云。積者。一臟因受勝己之邪。而傳干己之所勝。適當旺時。拒而不受。復還於勝己者不肯受。因結爲積也。有食積。則酸心腹滿。酒積。目黃口漧。气積。噫气痞寒。涎積。咽如拽鋸。痰積。涕唾稠粘。癖積。兩脇刺痛。水積。足脛脹滿。血積。打撲肭瘀。及肉面一切物食所積之類。在六腑爲聚。鼓脹發蠱。

有腹脹。寒脹。熱脹。气脹。大熱脹。水腫而脹。甚則爲蠱。夫脹者。由脾胃之气虛弱。不能運化精微而制水谷。聚而不散。而成脹也。有心腹脹滿。旦食不能暮食。致胃逆不散者名鼓脹。有小腹急痛。便溺失精。溲而出白液。亦名爲蠱病。中滿郁痞。

經云。髒寒生滿病。如太陰所至爲中滿。爲蓄滿。濕土之化。脾濕有餘。腹滿食不消。

無陽則不能生化也。如脹之類郁。如气不能消散升降爲結聚而痞悶也。心下滿而不痛爲虛痞。積飲隔滯爲實痞也。

開提其气。升降是宜。

此治郁閉痞滿之大法。

人身之本。脾胃爲主。頭痛耳鳴。九竅不利。脹胃所生。胃气之虛。虛極變病。五亂互作。

五臟五行之气不和。更相傳變爲病也。

東垣所論。王道之學。

東垣李明之先生。述脾胃盛衰論。一虛一實。

气亂於衛。血逆於經。血气不和。故一虛一實。乃气血之並也。見素問調經論。五實五虛。

五實者。脈盛爲心。皮熱爲肺。腹脹爲脾。前後不通爲腎。悶瞀爲肝也。五虛者。脈細爲心。皮寒爲肺。气少爲肝。前後泄利爲腎。飲食不入爲脾也。謂一病五者悉具。

五勞七傷。六極乃HT。

久視傷血。久臥傷气。久坐傷肉。久立傷骨。久行傷筋。又志思憂心與疲勞爲五勞也。肝傷善夢。心傷善忘。脾傷善飲。肺傷善痿。腎傷善唾。骨傷善饑。脈傷善嗽。爲七傷也。傷勞爲六極。气血筋骨髓精病也。

五郁七情。九气所爲。怒則气上。喜則气緩。悲則气消。恐則气下。寒則气收。炅則气泄。

驚則气亂。勞則气耗。思則气結。﹝此爲九气﹞憂愁思慮。甚則傷心。形寒飲冷。過則傷脾。

恚怒气逆。過則傷肝。飲食勞倦。甚乃傷脾。坐臥濕地。彊力入水。故乃傷腎。﹝次爲七情﹞此因气動。形神自病。喜怒不節。勞形厥气。气血偏盛陰陽相乘。陰勝陽病。陽勝陰病。陽勝則熱。陰勝則寒。重寒則熱。重熱則寒。寒則傷形。熱則傷气。气傷則痛。形傷則腫。先痛後腫。气傷形也。先腫後痛。形傷气也。陰陽變病。標本寒熱。如大寒甚。熱之不熱。謂以熱藥治寒不退。

是無火也。熱來復去。晝見夜伏。夜發晝見。時節而動。是無火也。當助其心。心虛則熱收於內。故外熱不常。

如熱而甚。寒之不寒。

謂以寒涼藥治熱病。而熱不能退。

是無水也。寒動復止。倏忽往來。時動時止。是無水也。當助其腎。

腎虛則寒動於中。故外寒不常。

內格嘔逆。食不得入。是有火也。病嘔而吐。食入反出。

謂食入良久乃吐。

是無火也。暴逆注下。食不及化。是有火也。溏泄而久。止發無常。是無水也。心盛生熱。腎盛生寒。

此心火極而發熱。腎水盛而生寒。非虛熱虛寒比。

又熱不寒。是無火也。寒不得熱則無水也。寒之不寒。責其無水。熱之不熱。責其無火。熱之不久。責心之虛。寒之不久。責腎之少。

又熱不寒者。或因寒勝格陽在外。本非熱也。寒不得熱者。或因陽極似陰。火盛拒寒在外。

而不得熱。本非寒也。寒之不寒。乃水之源衰。火之勝也。熱之不熱。火不源衰。水之勝也。

審察病機。無失气宜。紀於水火。餘气可知。婦室病多。帶下赤白。瘕疝。婦人有病。

六气四因。皆同男子。余胎產經水之疾。不可枚舉。如帶下赤者。熱入小腸。白者。熱入大腸。若痢下也。若經水不調。血聚爲瘕。小腹下腫硬。爲疝之疾。

气血爲病。經閉不行。

婦人有胃熱。善食瘦而津液不生。血海竭而名血枯。或脾胃久虛。或形羸气血俱衰。而致經水不行者。非以上之病。經成孕乃不行也。

或漏不止。

濕熱太迫。則經漏不止。或心气不足。火熱大熾。旺於血脈中。或身體困熱。心煩不得眠臥。而致經水漏下。陰虛陽搏爲崩。

經過作痛。虛中有熱。

經水行過而腹中作痛者。血虛有熱也。

行而痛者。血實之設。

將行而作痛乃血實。

如不及期。血熱乃結。過期血少。閉或血枯。淡者痰多。紫者熱故。熱極則黑。調榮降火。

婦人經水。如行不根據期。非有妊娠。皆以上之病。治須調血養血。淸陽降火。有寒者溫之。

調理妊娠。淸熱養血。

妊娠有正气不足。寒熱不調。陰陽不得升降。故病有發風痺。忽悶不識人而眩倒者。爲子癇證。有胎气上逼而脹滿或疼者爲子懸。身忽如水腫多於足腫者爲子腫。小便澀者爲子淋。煩悶者爲子煩。腹大甚者胎有水气。或發寒熱。或胎漏下血。或動爲轉胞及不能言語之類。皆胎气不足。治須順气淸熱養血也。

一當產後。如無惡阻。大補气血。

惡阻者。如惡露不盡。血上搶心腹痛之類。治可下去其敗血。如虛汗不止。徧身疼痛。

或虛煩。小便不禁。玉門不閉。蓐勞血虛而暈之類。皆虛甚也。皆當大補血益气。

𨿽有雜證。以末治之。

產後如中風傷寒六气爲病之類。𨿽正治。亦須兼補其气血。經言切不可犯禁。謂汗下利小便也。

大凡小兒。過暖生熱。熱極生風。風痰積熱。隨病爲治。生有胎惡。月裏生驚。生赤生嘔。生黃不便。臍風撮口。

受胎毒甚者。則發驚搐。生赤則如丹塗肌肉。邪气上而嘔吐。母受濕熱。傳胎而發黃。

有生下日久不得大便者。臍風多在生下半月內有此證。蓋受胎惡之甚也。

變蒸發熱。

小兒變蒸。乃長經脈及腑臟智意也。

風癇癲癇。

錢氏分五癇。有犬癇。羊癇。牛癇。雞癇。豬癇。其狀各不同。

急慢驚風。

如身熱面赤。卽發搐搦。目睛上視。牙關緊急者。陽證爲有餘。如因吐利。或吐不瀉。

日漸困而色黃。脾虛冷發驚。不甚搐搦。目微上視。手足動者。陰證爲不足也。

螈驚愕。

驚風熱甚。則手足戰掉。攣驚恐愕然也。

驚悸昏冒。

驚則心悸不寧。熱甚則昏昧。

暴喘吐。

有喘甚者。俗言馬脾風。吐乳食爲。

腹脹鼻嗽。

脹有寒脹。熱脹。脾脹之類。傷風寒爲嗽者多。或爲乳食鹽物所傷而發喘。

中惡天弔。

有中惡气卒然而病。如目直上視。搦身直彊宮瞪之類爲天弔。

鵝口重舌。

白屑滿舌爲鵝口。舌下附腫如舌而短爲重舌。心脾熱甚也。

木舌弄舌。舌脹大爲木舌。脾熱甚。舌絡緊。乃弄舌也。

客忤夜啼。

心气不足。遇人客或物。則忤而驚。脾臟冷而痛。多夜啼。

膿耳鼻疳。

耳內生瘡。膿耳汁出。三焦气熱病也。鼻內有瘡生疳。

眉煉丹流。

眉骨上生瘡。太陽經風熱也。丹流者。俗云火焰丹。肌肉上若塗丹。血熱甚也。

陰腫便濁。

睪丸發腫。肝經熱勝也。小便或白濁亦濁。

舌爛口臭。

心熱下陷。風自盛也。胃熱則口臭。

齦蝕牙疳。

風熱所勝。蝕牙齦至快。俗言走馬牙疳。

虫痛吐蛔。

小兒哭而坐臥不安。自按心腹。時大叫。或靑或黃。唇慢。目無精光。虫痛也。

疳瘦解顱。

錢氏分五臟疳。筋疳骨疳之類。腎虛解顱也。

便靑頰赤。

驚气內感。脾气不和。故瀉。色靑。心熱上攻。故頰赤。

食土飲水。

食土者。胃气不足也。身熱飲水。病在內。不飲水。熱在外也。

吐瀉靑白。

瀉利靑白色。谷不化者胃寒。乳不化者傷食。瀉黃紅赤黑者。脾胃熱毒故也。

昏睡露睛。

睡而露睛者胃虛熱。不露睛者胃實熱。睡而嚏悸者。將發瘡疹也。

呵欠面黃。

呵欠而面赤者風熱。靑者驚風。黃者脾虛。驚而睡者內熱。呵欠气熱者。

傷風也。

呷牙咬齒。

手足陽明內熱爲病。

瀉痢脫肛。

瀉痢久則肛門縱下。濕熱甚而緩縱也。

癰瘍癮疹。瘡痘發斑。

錢氏論。小兒受胎惡。發瘡疹。初欲發時。有五臟現證。呵欠頓悶者。肝也時發驚悸。

心也。乍涼乍熱。手足冷。脾也。面赤。腮頰赤。噴嚏。肺也。惟腎在腑之下。不能食穢。胎毒不受。無候也。毒出歸一證。肝水泡。肺膿泡。心斑。脾疹也。

驚疳諸積。

如食積乳積之類。

大率爲病。肝與脾經。

此二經病多。

脈治憑允。

小兒虎口色脈。如紫。傷風。紅傷寒。靑驚。白色疳。黑卽中惡。黃脾病也。

錢氏方論。男女病情。飲食居處。暴樂暴苦。始樂後苦。皆傷精气。先富後貧。病日失精。

先貴後賤。𨿽不中邪。病從內生。名曰脫營。身體日減。气虛無精。良工勿失。脈病證治。

知微可已。舉腹痛經。陰證治例。海藏所云。玄機之祕。中脘痛者屬脾土。臍腹痛者屬少陰。少腹小腹厥陰分。三部殊塗細酌斟。太陰中土主理中。少陰四逆眞武同。厥陰宜當歸四逆。重則回陽霹靂攻。當汗不汗卽生黃。當汗汗多因致。不當汗而若汗之。蓄血定應無攺易。汗多或有變亡陽。陰證脈候須仔細。﹝並出此事難知﹞傷寒咳逆脈散死。仲景之言不虛僞。大抵源流失下生。咳逆喉中陰不內。便惟宜用瀉心。便硬尢宜大承气。二藥神功作者誰。東垣潔古爲良制。

卷之四病機第四

以上三病例並傷寒法﹝出陰證略例﹞

傷寒一日在太陽。頭頸項痛腰脊彊。

太陽傳陽明。爲巡經傳。少陽名曰越經傳。傳太陰名誤下傳。傳少陰名表傳裏。傳厥陰名巡經得度傳。

二日陽明傳已受。身熱目疼鼻幹候。三日少陽胸脇疼耳聾俱病在表經。三陽經絡或一病。未入於髒實汗證。

經大略言之。三陽亦有入腑者。入腑則宜下。

四日陽極傳太陰。腹滿嗌漧脈近沈。五日少陰傳向裏。口燥舌漧渴不已。六日病經循厥陰。煩滿囊縮熱劇深。三陰已病卽當下。

三陰亦有在經者。在經則宜汗之溫之。

若重感之未易瀉。何知病爲兩感寒。太陽病與少陰連。頭痛口漧煩滿渴。榮衛不通腑臟熱。

陽明卽與太陰病。腹滿身熱食不進。譫語傳見二日中。三日少陽與厥陰。耳聾囊縮更乃厥。

水漿不入不知人。五臟已傷六腑閉。榮衛不行委和滯。

凡此之際宜切思。溫吐汗下須仔細。其不兩感病傳者。七日太陽病且愈。以下一日退一經。

六經病愈藏脈通。至十二日大邪盡。病患神爽血气平。若感異气變他病。大法當如治壞證。

表之表者大發汗。表之裏者下且緩。裏之裏者下卽通。裏之表者潤漬同。適當盡脈陰陽理。

表裏因之勿妄攻。

卷之四病機第四

傷寒證候﹝一首集次見傷寒百證歌﹞

傷寒之候。悉須審別。證傳惟六。

足三陰三陽爲六經證。

經常有九。

六經外有太陽陽明。正陽陽明。少陽陽明三證也。

陽表陰裏。

表爲陽。裏爲陰也。

傳變兩感。

傳爲次第傳經。變爲不傳經而成異證者。陰陽俱病曰兩感又曰雙傳。

謂表裏證俱也。

病有壞異。

有失於治之誤爲壞證者。有形證相應。服藥間病忽變異。是災怪也。

合病並病二陽俱病爲合病。若二陽先俱病。後一陽自病曰並病也。

一病百合。

病有首尾。只有一經者。如百脈一宗俱病曰百合病。

辧風與暑濕溫痙六證與傷寒不同。

寒本陰邪。郁而變熱。怫結轉盛。手經冤熱。

傷寒只病足經。如不大便。煩躁發喘。斑證衄血之類。皆手經之冤熱病也。又守眞云。

陽邪爲病傳手經。陰邪爲病傳足經。

表裏虛實。

謂表虛裏實。表實裏虛。

表裏寒熱。

有外寒內熱。外熱內寒者。

表裏停水。

表有水則多熱。或咳或利。裏有水則脇下痞。或硬。身涼汗出脇痛。

寒熱發厥。

有寒厥熱厥證。

陽證陽毒。

三陽獨盛。陰虛暴絕也。

陰證陰毒。

三陰病深。陷而陽絕也。

陽證似陰。

陰證見而脈沈滑有力。

陰證似陽。

陽證見而脈沈微。

陽盛拒陰。陰盛格陽。陰陽偏盛。陽結陰結。

陽熱之邪。偏結於內。陰气不能相雜。故其證能食。不大便。此爲內實。名曰陽結。陰寒之邪。偏結於內。陽气不能相雜。故其證不能食。身體重大便反硬。名曰陰結陰易陽易。

男子病新瘥。而婦人與之交。病曰陽易。婦人新病瘥。而男子與之交。病曰陰易也。

發熱潮熱。

熱動復止。而熱不常。或日晡發熱。皆爲潮熱。

惡風惡寒。

傷風則惡風。如惡寒發熱者。病在陽。只惡寒。病在陰。如汗後惡寒者。表虛也。

往來寒熱。

或寒或熱。休作有時也。

汗後熱在。

汗後復熱。多內實。或他經熱在。

下之仍熱。

有表證未盡。或陰微而復熱。

結胸與痞。

按之心下痛爲小結胸。不按自痛爲大結胸。按之不痛。胸中气結。或滿爲痞也。

髒結蛔厥。

大便閉爲髒結。胃中虛冷。因成蛔厥。吐長虫也。

發黃髮狂。

有蓄血發黃。太陽傳本也。有結胸發黃。下之早。太陽陽明本也。有濕熱發黃。陽明與太陰也。有寒濕髮黃。少陽與太陰也。肝熱者狂。心熱者顚。

發癮疹。

有下早。有失下。或胃熱極而發。皆陽明熱甚入於手太陰。斑則紅點暈。癮疹起疙瘩也。

發喘咳逆。

气逆則喘。難布息也。裏病失於下。則咳逆。

衄血證諦。

鼻出血曰衄。熱結下焦爲蓄血失血證諦。

唾膿咯血。

重亡津液。熱在上焦。肺痿而吐膿血也。

譫語鄭聲。

實則譫語。虛則鄭聲。

煩躁發渴。

火入於肺成煩。火入於腎成躁。少陰證多渴咳水也。六經皆有渴證。

心中懊。

反復顚倒不安。心亂如有所失也。

心下悸動。

振寒而動曰悸。亦曰怔忪。

气上衝胸。

若吐若下後而裏虛。心下逆滿。气沖上也。

外气怫郁。

汗吐或下後。虛極腹熱。則外邪郁於表。

驚惕冒悶。

忽身體振動曰驚惕。昏冒如悶。

霍亂頭疼。

吐利並作曰霍亂。三陽與厥陰傷寒俱有頭疼多。

漧嘔吐逆。

曰漧嘔。食入卽吐曰吐逆。

腹脇咽疼。

有腹內時發痛者。有脇下痛者。咽嗌漧痛者。

膈內拒痛。

表未解。更胃中虛邪乘入結於內。故痛。

身疼身重。

榮血不利爲疼。濕勝也。汗後疼者。邪未盡也。

咳嗽涎盛。

火乘肺爲嗽。停水傷風寒濕气。皆爲嗽。脾熱則涎盛。

頭汗自汗。

裏虛表實。陽气上行。故頭上汗出。或際頸而還。病發黃也。凡傷風。風溫。風濕。中暑。柔。霍亂。下利。四肢逆冷。及陽明證。皆自汗。

漏汗不止。

陽气不足。因發汗而益虛。皮腠不固而汗不止。

陽躁無汗。

陽極而躁熱無汗。

腹滿遺尿。

气澀不通。壅而爲腹滿。下焦不禁。遺溺出也。

舌上滑胎。

丹田有熱。胃中有寒也。

下利便血。

泄瀉曰下利。曰飧泄。下焦不約。熱甚而便血也。

晝夜偏劇。

陰虛則夜不寧。陽虛則晝不安。

口燥咽漧。

陰證內熱。津液不足也。

婦人傷寒。熱入血室。

發熱間。經水適來。而血室空虛。故邪气乘入也。

傷寒似瘧。

忽寒忽熱。休作有時。或汗已復熱。

邪中二焦淸邪中於上。濁邪中於下。

有多眠證。

衛气陷於陰病。及風濕狐惑等證。皆多眠。

或不得眠。

陰躁或熱甚。心煩則不能眠。

二便不通。

大便堅曰脾約。不通曰不更衣。小便不通。下焦不利也。胃中幹。或熱甚故爾。

耳聾喉痺。

經壅而不利爲聾。淸气不得上通也。熱气上壅爲痺。

渾身壯熱。

陰微陽勝也。

食復勞復。

瘥後勞復。肉食所傷。再病曰食復也。

小腹硬滿。

熱气深陷。客於下焦。便小腹硬滿也。甚則尿血。

大便堅黑。

熱邪深陷也。

手足逆冷。

陽虛陰勝。厥逆也。

漱水不咽。

熱邪在經。未傳裏也。

肉上粟起。

發熱病。因冷水之故也。

腹內雷鳴。

寒气相搏也。

下利溏垢。

寒則泄如鴨溏。熱則垢膩。

身難轉側。

濕勝也。

或如虫行。

身癢如虫行者。久虛故也。

臍內築動。

心气虛而腎气發動也。

項彊KTKT太陽病。表實也。

揚手擲足。循衣撮空。

肝熱甚乘肺也。

狐惑聲嗄。

虫食上部聲嗄曰惑。蝕下部咽漧曰狐。

筋惕肉。

體惕振搖而動。證也。

瞪目直視。

心腎气欲絕也。

汗出如油。

正气已脫。

喑啞不言。

熱傷少陰之絡脈也。

舌捲囊縮。

陰邪下陷也。

鼻內煤煙。

陰毒之深也。

指甲靑黑。

肝气絕也。

目盲見鬼。

脫陰脫陽也。

九竅出血。

下厥上竭也。

環口黧色。

脾气絕也。

螈口噤。

變證也。

轉筋入腹。

邪气入裏。與宿積相連。引痛入陰筋也。

腳攣嚙齒。

風痺甚。陰气不足也。

叉手冒心。

胸中陽气不足故也。

常須識此。傷寒壞異。觀其脈證。傳變復逆。

傳爲有常之傳經也。變爲不常。陽忽變陰也。復如食復勞復。逆謂若汗吐下後仍不解。此犯逆也。若以上壞証之類。許叔微傷寒百證歌分類可見。並宜熟讀。

謹熟陰陽。隨證爲治。各使其宜。

傷寒傳變不常。宜熟辧陰陽之證。各得治法之宜。可汗可和。可不可潤。可吐可火。可灸可水。可鍼可溫。

圖可汗者。表之證也。可和者。榮衛不諧。宜和解也。可下者。裏證也。可潤者。

陰燥也。可吐者。食在上脘之類。可火者。陰毒證也。可灸者。陰證下陷也。可水者。

熱而燥也。可鍼者。並病也。可溫者。裏寒也。

詳其不可。究傷寒論。審識病機。制法之例。勉之祕之。誦之無HT。HT猶厭也。

卷之四病機第四

陰虛本病﹝一首集見格致餘論﹞

夫天地物。各一太極。動而生陽。靜而生陰。陽動則變。陰動則合。而生五行。各稟其性。惟人得備。形气所受。天地气生。陽气爲气。陰气爲血。身中之神。元气之根。根於內者。

名曰神機。根於外者。名曰气立。與天地參。气正而通。气交之中。隨天地气。升降浮沈。

陽實陰虛。气常有餘。血常不足。所與天地。日月四時。虛盈並同。陰平陽祕。形志以寧。

陽本在外。爲陰之衛。陰本在內。爲陽之守。性或物感。精神外馳。嗜欲無節。陰气耗散。

陽無所附。遂致病作。惡寒非寒。惡熱非熱。證類實邪。此陰虛熱。熱乃火動。有君相別。

相火所謂。龍雷天火。君火所謂。人火暑熱。故火乃二。備於六气。以名而言。形气相生。

配於五行。命曰君火。以位而言。生於虛無。守位稟命。因動而見。謂之相火。天以此火。

而爲陽气。以生萬物。人以此火。以生一身。道气沖和。助我元气。元气不足。相火獨盛。

火與元气。不能兩立。一勝一負。乃致陰虛。陰虛火動。五亂俱施。金危木盛。土困水微。

疊相爲制。母子背違。陽彊不密。陰气乃離。腑臟經絡。偏實偏虛。遂失其正。邪悉由矣。

虛邪外入。實邪內起。取經治正。補瀉所宜。肝主司瀉。腎主藏閉。肝爲相火。有瀉無補。

有補無瀉。腎爲眞水。水火變病。虛實所以。夏月陽極。其已陰虛。水少火多。陽實陰虛。

虛甚傷暑。冬月陰極。其本陽虛。水多火少。陰實陽虛。虛甚傷寒。病未傳變。初治責虛。

傷寒助陽。淸暑益气。虛者十補。勿一泄之。除邪養正。平則守常。陽動陰靜。五行之幾。

根本化源。由乎土水。水爲物元。土爲物母。人能自存。益其根本。徧相濟養。是謂和平。

生化不已。交互克伐。變亂失常。郁而無伸。甚而無制。造化息矣。病𨿽爲邪。造化之道。

在其中矣。

卷之五治法第五

五郁一首﹝集見內經至元正紀大論﹞

木郁達之謂吐越。火郁發之乃汗泄。奪土下利令無壅。金泄滲利解表同。水郁折其充逆爾。治之大體須明此。

卷之五治法第五

三法一首﹝集見內經至眞大論篇﹞

法無定體。應變而施。藥不執方。合宜而用。備三法焉。國中與末。乃更變權。初治之道。

猛峻可先。緣病新感。大劑急蠲。中治之道。寬猛濟兼。緣病少久。得中藥然。去邪養正。

罔或不痊。未治之道。藥必寬緩。性味平善。廣服必安。此其大法。所用之體。制君臣佐。

各使其宜。主病爲君。佐君爲臣。應臣爲使。適大小制。各安其气。寒者熱之。熱者寒之。

微者逆之。甚者從之。堅者削之。客者除之。勞者溫之。結者散之。畱者行之。燥者潤之。

急者緩之。散者收之。損者溫之。逸者行之。驚者平之。上者下之。摩之浴之。薄者劫之。

開之發之。適事爲故。逆者正治。從者反治。反治之謂。熱因寒用。寒因熱用。塞因塞用。

通因通用。伏其所主。先其所因。其始則同。其終則異。可使破積。可使潰堅。可使气和。

可使必已。其病之气。惟標與本。先受爲本。次者爲標。或爲兼證。知逆與從。正行無問。

知標本者。萬舉萬全。不知標本。是謂妄行。六气爲本。三陰三陽。經病爲標。病气爲本。

受病經絡。臟腑爲標。急則治標。緩則治本。治之要極。無失色脈。用之不惑。治之大則。

逆從倒行。標本不得。神亡命失。

卷之五治法第五

五治一首﹝集見此事難知﹞

夫抑火升水。養陰退陽。流濕潤燥。推陳致新。漬形爲汗。潤腸爲下。溫經散寒。補中益气。調經破血。痛隨利減。風從汗出。發表攻裏。斂表滲泄。雙解獨攻。應變從權。治由有五。其細味之。和取從折。屬其備兮。如假小熱。以涼和之。和之不已。次用取之。爲熱勢大。寒藥以取。取之不已。更用從之。因熱旣甚。從以溫藥。從之不已。以法折之。爲恐衝逆。味隨所爲。寒因熱用。或更發之。折之不已。求屬衰之。求屬之法。同气同聲。法制之體。五治所因。經言不分。邪僻內作。工不能禁。此之謂也。

卷之五治法第五

七方一首﹝集見儒門事親本內經至眞大論篇﹞

七方之法爲繩墨。大小緩急奇偶復。小方劑少飲須徐。大方劑兼宜頓服。戀膈味薄自緩遲。

攻下气濃乃峻促。奇謂單奇只一法。偶方相合如配匹。復重並制三四方。病謂寒溫反佐術。

劑和六合實類聚。各據方隅更審悉。大抵處方要在合宜而用。不可務取品味。數多過制。越此反不爲效矣。本艸云。三百六十五種內。相須者止二十種。其單行者七十一。相使者九十。畏者七十八。相惡者六十。相反者十八。相殺者二十六。是以丹溪先生曰。余以某藥治某病。某藥監某藥。某藥爲引經。其意則得之矣。

卷之五治法第五

十劑一首﹝集見儒門事親﹞

十劑補瀉宣與通。滑澀燥濕重輕倫。瀉爲泄實治閉滿。補卽能調虛損人。宣非瀉劑乃越吐。

通因開流輕義勻。滑知養竅濡結燥。澀以酸同收斂因。燥攻水液寒淸冷。濕潤漧枯涸揭皴。

重當鎭墜抑而減。輕爲燻揚泄汗陳。十劑由來三法中。發汗燥澀輕可。下本重濕通滑瀉。

吐惟宣劑旨須論。三法用之猶有補。驅邪扶正益天眞。

卷之五治法第五

望聞審切例一首﹝出脈訣﹞

醫門理法至微玄。大要胸中有轉旋。望聞審切四件事。缺一偏枯不備全。第一看他神气色。

潤枯肥瘦起和眠。活潤死枯肥是實。瘦爲虛弱古今傳。謙體卽知腰內苦。攢眉頭痛與頭眩。

手不舉兮肩背痛。步行艱苦腳間疼。叉手按胸胸內痛。按中臍腹痛相連。但起不眠痰夾熱。

貪眠虛冷使之然。面壁蜷身多是冷。仰身舒挺熱相煎。身面目黃脾濕熱。唇靑面黑冷同前。

第二應聲淸與濁。鑑他眞語及狂言。聲濁卽知痰壅滯。聲淸寒內是其源。言語眞誠非實熱。

狂言號叫熱深堅。稱神說鬼逾墻屋。胸膈停痰證號癲。更有病因循日久。音聲遽失命歸泉。

三問病因經幾日。日間便利幾番行。飲食少多宜冷熱。更兼多少不同論。飲食稍通容易治。

不進之時療必難。喜冷定知心內熱。好溫乃屬髒中寒。尿色赤黃眞內熱。尿淸定是冷相干。

切脈是居爲四末。浮沈遲數病之端。四事略陳通梗槪。舉隅善反一同看。

卷之五治法第五

察病輕重一首﹝出圖經本艸﹞

凡欲療病。先察其源。先候病機。五臟未虛。六腑未竭。血脈未亂。精神未散。服藥必活。

若病已成。可得半愈。病勢已過。命將難全。自非明醫。聽聲察色。至於眞脈。其孰能知。

未病之病。

卷之五治法第五

水火分治一首﹝出玉匱密鑰﹞

肝膽由來從火治。三焦包絡都無異。脾胃常將濕處求。肺與大腸同濕類。腎與膀胱心小腸。

寒熱臨時旋商議。惡寒表熱小膀溫。發熱表寒心腎熾。十二經。最端的。四經屬火四經濕。

四經有熱有寒時。攻裏解表細消息。裏熱裏寒宜越竭。表熱表寒宜汗釋。濕同寒。火同熱。

寒熱到頭無兩說。六分分來火熱寒。寒熱中停直浪舌。熱寒格拒病機深。亢則害。承乃制。

別緊寒。數熱脈。正邪標本求之眞妙訣。休治風。休治燥。治得火時風燥了。當解表時莫攻裏。當攻裏時莫解表。表裏如或兩可攻。後先內外分多少。治濕無過似決川。此个筌蹄最分曉。感謝軒岐萬世恩。爭柰醯雞笑天小。

卷之五治法第五

三陰三陽標本分治一首﹝同前﹞

少陽從本爲相火。太陰從中濕土坐。厥陰從中火是家。陰明從中濕是我。太陽少陰標本從。

熱寒二气相包裹。風從火齦汗之宜。燥與濕兼下之可。萬病能將火濕分。掣開軒岐無縫鎖。

卷之五治法第五

辧證用藥例略

一首。集見此事難知。元戎。保命等書。大抵醫之用藥。必本七方十劑。旋爲增損。求合聖賢之旨。以自通變。今不得已而逐證具其方例。智者幸勿哂其拘執也。故附東垣先生立方本旨於後。可以求其旨趣爲法。又如海藏雲。凡治中風用藥。止可扶持疾病。要收全功。火艾爲良。內經言鍼法多於用藥是也。其要並見鍼灸四書。資生等經。故不復贅云。

傷寒雜病殊非定。陰陽內外先明證。

﹝陰證﹞身靜重。語無聲。气難布息。目睛不了了。鼻中呼不出。吸不入。往來口與鼻中气冷。水漿不入。面上惡寒如刀刮。

﹝陽證﹞身動輕。語有聲。目睛了了。鼻中呼吸出入。能往而能來。口與鼻中气皆熱。

﹝身表﹞涼。知在陰經也。名曰陰證。

﹝身表﹞熱。知在陽經也。名曰陽證。

﹝傷風﹞鼻中气出粗。合口不開。肺气通於天也。

﹝傷食﹞口無味。液不納。鼻息气勻。脾气通於地也。

﹝外傷﹞一身盡熱。先太陽也。從外而之內者。先無形也。

﹝內傷﹞手足不和。兩脇俱熱如火。先少陽也。從內而之外者。先有形也。

﹝內外﹞俱傷者。人迎气口俱盛。或舉按皆實。大發表熱而惡寒。腹不和而口多液。此內外俱傷也。凡診則先捫手心背。手心熱則內傷。手背熱則外傷。次以脈別之。

證脈傷寒無所疑。攻裏解表須詳訂。

﹝表﹞實。麻黃湯。虛。桂枝湯。○表裏俱虛。汗之則愈。

腑臟之表。桂枝麻黃各半湯。

腑臟之裏。芍藥甘艸附子湯。

﹝裏﹞實。大承气湯。虛四逆湯。

﹝中﹞實。調胃承气湯。虛小建中湯。○表裏俱實。下之則愈。

六腑之表。承气湯。五臟之裏。承气抵當等湯。

﹝表證當汗﹞脈浮。宜急汗之。用麻黃湯。脈沈。宜緩汗之。用麻黃附子細辛湯。

﹝裏證當下﹞脈浮。宜緩下之。用小承气湯。脈沈。宜急下之。用大承气湯。

﹝三陽﹞證。汗則當急而下當緩。

﹝三陰﹞證。汗則當緩而下當急。

熱在表。黃芩。○寒在表。桂枝黃附子。

熱在裏。大黃。○寒在裏。漧薑。良姜。吳茱萸。附子。○傷寒中風。發表攻裏。本自不同。如麻黃湯。太陽經表藥也。五苓散。爲太陽之裏藥也。六經皆有表裏藥也。因病有內外虛實邪气深淺不同。亦不能拘。而隨病變爲治也。如傷寒論方證及諸變病方。分見保命集中。

桂枝湯二十八證。方有一十四道。麻黃湯十證。方五道。葛根湯四證。方三道。靑龍湯五證。方二道。茈胡二十證。方五道。承气湯一十七證。方三道。陷胸湯十二證。方三道。瀉心湯九證。方五道。抵當湯六證。方三道。梔子湯五證。方二道。發黃四證。方三道。五苓十五證。方七道。漧薑四逆十五證。方七道。云岐子云。大抵脈爲人之司命。故以脈爲主。多從脈而少從證也。舉脈證交互二法。亦當臨時消息。從標本之化爲法可也。詳見云岐子脈訣。

有汗不得服麻黃。無汗桂枝湯豈應。

﹝傷寒﹞發汗之劑。各隨經用之。如太陽麻黃湯。少陽小柴胡湯。陽明葛根湯之類。止汗之劑。如太陰桂枝湯。少陰四逆湯之類。

﹝雜病﹞發汗之劑。隨病用之。如風證小續命湯。排風湯。風熱防風通聖散。痺气寒濕不換金正气散。五積散之類。更根據傷寒法各分經用之。則無犯禁逆之害矣。○止汗之劑。如二建湯。麥煎散。知母茯苓湯之類。陽證忽得脈候弦。急宜和解莫犯禁。

如傷寒少陽證。脇痛。往來寒熱而嘔。或咳而耳聾。脈尺寸俱弦者。忌發汗。忌利小便。忌下。宜小柴胡湯。漬形而汗解也。謂不可犯經禁。

陰證如見脈沈遲。正陽回陰當用意。

用正陽散。附子漧薑之類。溫之。或灸之。

脈病當分何一經。如渴便從所制例。

太陽病渴。脈浮無汗者。用五苓散滑石之類。

陽明渴。脈長有汗者。白虎湯涼膈之類。

少陽渴。脈弦而嘔者。小茈胡加栝蔞根之類。

太陰渴。脈細不欲飲。縱飲思湯不思水之類。

少陰渴。脈沈自利者。豬苓湯三黃湯之類。

厥陰渴。脈微引飲者。可少少與之。

結胸審用陷胸三。虛痞瀉心分五劑。

傷寒心下硬滿。狀若柔。宜大陷胸丸。頭痛項彊反下之。心中懊。邪動於膈。故陽气內陷。心下結硬。手不可近。宜大陷胸湯。如心下按之痛。脈浮而滑。表證未罷。宜小陷胸湯。

熱痞用大黃黃連瀉心湯。陰陽不和而痞。附子瀉心湯。陰盛陽虛而痞。半夏瀉心湯。甘艸瀉心湯。生薑瀉心湯。選而隨證用之。非瀉心之熱。瀉心之痞也。

四時腹痛證不同。海藏例其玄所祕。

中脘痛。太陰也。理中。建中。黃湯之類。

臍腹痛。少陰也。四逆。眞武。附子湯之類。

少腹痛。厥陰也。當歸四逆湯。

重則正陽。回陽之類。

雜病腹痛。四物苦楝湯。酒煮當歸。

丸增損當歸丸。導气湯之類。

四時腹痛。芍藥甘艸湯之類。

圖如腹不滿者加棗。若滿者不加。犯病禁也。脾虛滿。黃湯芍藥停濕如中滿勿食甘。二藥用甘引至滿所。脾實滿。平胃散蒼術燥濕如大便祕實痞濃朴枳實如大便利虛痞芍藥陳皮痞滿燥實四證全。急治可施大承气。

太陽陽明。大承气湯。如大滿。則胸腹脹滿。狀若合瓦。大實則不大便也。

痞滿燥實四證備則用之。

少陽陽明。小承气湯。痞實滿者用之。

正陽陽明。調胃承气湯。實而不滿。腹中轉失气。有燥屎。不大便而譫語燥實堅證見。可用仲景小承气湯。雜病同此。名三物濃朴湯。

大黃芒硝大實燥屎浮手足陽明大腸胃沈手足太陰肺脾痞大滿枳實濃朴大柴胡湯。治表復有裏。或脈浮。或頭痛。或惡風。或惡寒。四證或有一二尙在者。過經不解是也。或譫語妄言。或直手揚視。皆裏之急者也。欲汗之。則裏證已急。欲下之。則表證仍在。故以小柴胡中藥加味。調和三陽。使不犯三陽禁忌。以芍藥下安太陰。令邪气不內。

以大黃去地道不通。以枳實去心下痞悶。或濕熱自利蒸。表裏證已急。通宜用之。

三焦寒熱藥所宜。濕溫中暑法猶異。

上焦熱梔子黃芩。上焦寒。陳皮濃朴藿香。中焦熱黃連芍藥。中焦寒。

白術漧薑丁香。下焦熱黃柏大黃。下焦寒。肉桂附子沈香。

有一身盡熱有一身盡寒地骨皮瀉腎火。總治熱在外。地爲陰。骨爲裏。皮爲表。

牡丹皮治胞中火。無汗之骨蒸。

知母瀉腎火。有汗之骨蒸。

如平旦發熱。熱在行陽之分。肺气主之。故用白虎湯以瀉气中之火。

如日晡潮熱。熱在行陰之分。腎气主之。故用地骨皮散以瀉血中之火。

如瀉各經火熱。俱在主治本經气血之藥。

﹝肺﹞气石膏血黃芩﹝腎﹞气知母血黃柏﹝肝﹞气柴胡血黃芩﹝心﹞气麥門冬血黃連﹝脾﹞气白芍藥血生地黃﹝大腸﹞气連翹血大黃﹝小腸﹞气赤苓茯血木通﹝三焦﹞气連翹血地骨皮﹝膽﹞气連翹血柴胡﹝胃﹞气葛根血大黃﹝膀胱﹞气滑石血黃柏﹝心包絡﹞气麥門冬血牡丹皮瀉各經之寒。俱有主治本經气血之藥。

﹝肝﹞气吳茱萸血當歸﹝心﹞气桂心血當歸﹝脾﹞气吳茱萸血當歸﹝肺﹞气麻黃血漧薑﹝腎﹞气細辛血黑附子﹝膽﹞气生薑血川芎﹝胃﹞气生薑血吳茱萸﹝大腸﹞气白芷血秦艽﹝小腸﹞气茴香血玄胡﹝三焦﹞气黑附子血川芎﹝膀胱﹞气麻黃血桂枝﹝心包絡﹞气黑附子血川芎﹝上焦熱﹞連翹飲子淸神散涼膈散犀角地黃湯﹝中焦熱﹞小承气湯洗心散調胃承气湯四順淸涼飲﹝下焦熱﹞大承气湯石韋散八正散﹝上焦寒﹞桂附丸鐵刷湯胡椒理中湯﹝中焦寒﹞二气丹大建中湯附子理中丸﹝下焦寒﹞還少丹天眞丹八味丸﹝气分熱﹞柴胡飲子白虎湯﹝血分熱﹞淸涼飲子桃仁承气湯﹝通治大熱﹞三黃丸黃連解毒湯﹝气分寒﹞桂枝加芍湯人參新加湯桂枝加附湯﹝血分寒﹞巴戟丸神珠丹﹝通治大寒﹞大已寒丸四逆湯熱蒸病有五蒸湯爲主。隨各證虛實加減用之。方見醫壘元戎。

嘔吐血出於胃實者犀角地黃虛者小建中加黃連衄涕血出於肺犀角升麻黃芩芍藥紫參丹參生地黃咯唾血出於腎天門冬紫菀知母貝母熟地黃麥門冬桔梗遠志痰涎血出於脾葛根黃黃連芍藥沈香甘艸下血。先便後血。此遠血也。先血後便。此近血也。仲景赤小豆當歸散等方。痔漏下血及便血。子和淨固丸槐角丸。

腑臟瘧法湯液圖。更有吐截亦可治。

心瘧令人煩心。甚欲得淸水。反寒多不甚熱。桂枝加黃芩湯。

肝瘧令人色蒼蒼然太息。其狀若死者。四逆湯。通脈四逆湯。

脾瘧令人寒。腹中痛。熱則腸中鳴。鳴已汗出。小建中湯。芍藥甘艸湯。

肺瘧令人心寒。寒甚則熱。間善驚如有見者。桂枝加芍藥湯。

腎瘧令人灑灑腰脊痛宛轉。大便難。目然。手足寒。桂枝加當歸芍藥湯。

太陽證。令人腰痛頭腫。寒從脊起。先寒後熱。然熱止。汗出難已。羌活加生地黃湯。

小柴胡加桂湯。

少陽證。令人身體解。寒不甚。熱不甚。惡見人。見人心惕惕然。熱多汗出甚。小柴胡湯。

陽明證。令人先寒灑淅甚。久乃熱。熱去汗出。喜見日光火气乃怏然。桂枝二白虎一湯。黃芩芍藥加桂枝湯。

太陰證。令人不藥。好太息。不嗜食。多寒熱。汗出。病至則善嘔。嘔已乃衰。小建中湯。異功散。

少陰證。令人嘔吐甚。多寒熱。熱多寒少。欲閉戶牖而處。其病難已。小柴胡加半夏湯。

厥陰證。令人腰痛。小腹滿。小便不利如癃狀。非癃也。數便意恐懼。气不足。腹中悒悒。四物玄胡苦楝附子湯。

上以上皆各經解表和解之劑也。

治濕熱燥脾之劑。寶監雙解飲子局主常山飲易簡七寶飲人參養胃湯嚴氏淸脾湯三因四獸飲消瘧母之劑仲景鱉甲煎丸嚴氏鱉甲飲子消食瘧之劑三因紅丸子吐瘧之劑常山飲藜蘆散截瘧之劑宣明辟邪丹辰砂丹寶鑑溫脾散痰嗽從來本所殊。用藥要知方各備。

風之嗽防風通聖散大人參半夏丸暑之嗽白虎湯洗心散涼膈散火之嗽黃連解毒湯三黃丸濕之嗽五苓散桂苓甘露飲白術丸燥之嗽木香葶藶散大黃連阿膠丸寒之嗽寧神散寧肺散桂枝湯痰气嗽二陳湯橘蘇飲導痰湯四七湯肺熱嗽而自汗人參淸肺飲知母茯苓湯咳嗽素問論玄微。各隨臟腑圖湯液。

心嗽桔梗湯小腸失气芍藥甘艸湯肝嗽小柴胡湯膽嘔黃芩加半夏生薑湯脾嗽升麻湯胃吐烏梅丸肺嗽麻黃湯大腸遺失赤石脂禹餘糧湯桃花湯不止可用豬苓湯腎嗽麻黃附子細辛湯膀胱遺溺苓茯甘艸湯久嗽不已。三焦受之。其狀咳而腹滿。不欲飲食。痰聚於胃。關於肺。使人多涕唾而面浮腫。气逆也。

痰飲有解表之劑大靑龍湯參蘇飲金沸艸散治懸飲濕痰攻下之劑十棗湯三因控涎丹三花神丸治支飲脇滿者金匱濃朴大黃湯吐劑。瓜蒂散。三聖散。稀涎散之類。並出三陽可吐藥例。古今吐法。以病在頭。或在胸中。但在上焦皆可用也。

治風痰之劑靑州白丸子天南星丸玉壺丸水煮金花丸治熱痰之劑小陷胸湯機要小黃丸人參半夏丸治寒痰之劑淸肺消飲丸實鑑溫胃丸溫中化痰丸理气降痰之劑局方四七湯指迷茯苓丸降气墜痰溫補之劑蘇子降气湯降痰滋陰之劑金匱順气丸中風風熱與傷風。對證設施無不遂。

中風發表之劑寶鑑秦艽升麻湯金匱續命湯小續命湯排風湯攻裏之劑機要三化湯子和搜風丸發表攻裏之劑防風通聖散川芎石膏湯調血養气之劑大秦艽湯羌活愈風湯天麻丸理气之劑烏藥順气散八味順气散理血之劑六合湯愈風湯通關透肌骨之劑至寶丹牛黃淸心丸發明云。凡用丹劑者。爲風入骨髓。不能得出。故用龍腦牛雄等。皆入骨髓透肌骨之劑。使風邪得以外出也。若中血脈中腑之病。初不宜用龍麝牛黃。恐引風入骨髓。如油入面。莫之能出。若中藏痰涎昏冒煩熱者宜用之。下痰鎭墜淸神。

治痰通經去風之劑靑州白丸子三生飲省風湯風熱天麻散神芎散防風通聖散川芎石膏湯宣明仙術芎散傷風分六經用藥。可謂發諸家之本末。如足太陽經用桂枝湯。足陽明用杏子湯。足少陽用柴胡加桂湯。足太陰用桂枝芍藥湯。足少陰用桂附湯。足厥陰用八物湯。其方以桂枝三味。加以各經之藥。皆是辛溫解表之劑。與傷寒傳變相似。此六方以盡其變也。

辛平解表之劑消風百解散川芎茶調散消風散辛涼解表之劑柴胡升麻湯辛溫解表之劑小續命湯辛涼解表攻裏之劑錢氏大靑膏防風通聖散泄痢治之勿參差。升汗實腸分注利。

﹝泄瀉﹞治濕之劑胃苓湯茯苓湯五苓散機要白術芍藥湯治風之劑神術散胃風湯蒼術防風湯機要防風芍藥湯治熱之劑局方戊己丸治暑之劑來復丹香薷飲桂苓甘露飲治寒之劑白術湯理中湯機要漿水散治風寒之劑本事曲芎丸止澀之劑仲景桃花湯實腸散眞人養髒湯去積之劑本事溫脾湯升發之劑東垣升陽除濕湯益胃升陽湯升陽除濕防風湯調補脾胃之劑錢氏白術散易簡白術湯﹝滯下諸痢﹞治熱之劑黃連阿膠丸芍藥柏皮丸導滯湯仲景白頭翁湯

卷之五治法第五

機要黃芩芍藥湯

治寒之劑局方桃花丸嚴氏當歸丸訶黎勒散冷熱之劑古方駐車丸局方香連丸戊己丸治風濕之劑與泄瀉方選而用之治暑之劑黃連香薷飲桂苓甘露飲攻下之劑大承气湯宣明玄靑丸導滯湯消積之劑脾胃論聖餅子元戎聖功丸止澀之劑仲景桃花湯眞人養髒湯水煮木香丸宣明香連丸嚴氏禹餘糧丸收斂之劑嚴氏烏梅丸元戎烏梅散補劑十全大補湯噤口痢倉湯百一選方澹寮方六經頭痛無牙疼。各以引經爲佐使。

﹝諸經頭痛﹞陽明頭痛自汗發熱白芷少陽頭痛脈弦往來寒熱柴胡太陽頭痛惡風惡寒川芎太陰頭痛痰物理重腹痛半夏蒼術少陰頭痛手三陰三陽經不流行而足寒逆爲寒厥細辛厥陰頭痛吳茱萸虛頭痛黃當歸巓頂痛本眉稜痛白芷羌活有一身盡痛。疏風秦艽羌活湯之類。除濕守眞除濕丹之類。

﹝傷寒頭痛﹞太陽經無汗麻黃湯有汗桂枝湯陽明經白虎湯少陽經小柴胡湯太陰脈浮桂枝湯脈沈理中湯少陰脈沈發熱麻黃附子細辛湯厥陰經桂枝麻黃各半湯﹝諸牙齒痛治例﹞治風熱牙疼。喜冷惡熱。生地黃。牡丹皮。當歸。升麻。黃連。

治寒多熱少牙疼。艸豆蔻。細辛。升麻。骨灰。當歸。黃連。防風。

治大寒犯腦。牙齒疼痛。白芷。桂枝。升麻。吳茱萸。艸豆蔻。本。

治寒邪風邪犯腦疼牙痛。細辛。白芷。桂枝。麻黃。骨灰。羌活。升麻。防風。

治人口臭不可近。牙齒疳蝕。牙齦肉脫落血不止。東垣神功丸。

治虫牙疼蝕動甚者。取虫或燻之。蓋手足陽明濕熱甚而生虫也。

熱痛涼膈散。疳蝕出血者。桃仁大黃下之。

陽明經標有風濕客痛。大戟。芫花。細辛。蒼耳葉。花椒。小麥。

標有血滯。經郁而痛。用蔥白。艾葉。黑豆。花椒。

或風毒腫痛。細辛。艸烏白芷。

化虫治積本其因。甚者隨例當默識。

﹝諸積藥例﹞肉積。砂。巴豆。甚者信石。

酒積。漧葛。神曲。麥。甚者甘遂。牽牛。

血積。當歸梢。桃仁。甚者水蛭。虻虫。

气積。木香。檳榔。甚者枳殼。牽牛。

水積。牽牛。澤瀉。郁李仁。甚者芫花。甘遂。大戟。

涎積。雄黃。膩粉。甚者瓜蒂。甘遂。

食積。砂仁。香附。牽牛。甚者礞石。巴豆。

痰積。半夏。南星。甚者瓜蒂。黎蘆。

癖積。三稜。蓬術。甚者甘遂。蠍梢。

虫積。寶鑑化虫丸。補金散。

膈噎方隨治十般。寒熱明分散與丸。

﹝十般膈气﹞冷膈熱膈風膈气膈痰膈憂膈悲膈喜膈水膈食膈皆病源也寶鑑十膈气散五膈嘉禾散木香流气散治喘滿痰嗽悶冒壅滯成熱膈寶鑑人參利膈丸治五噎寒膈寶鑑漢防己散豆蔻散破經調血微行衛。補气猶滋血乃安。

調諸經閉而不行方。兼行其气者。溫經湯。通經丸。

經血虛實經因气結不通。實痛者玉燭散。血虛四物湯。

血虛寒小腹痛。增損四物湯。姜黃湯。

血虛寒熱勞倦者。逍遙散。

經過作痛良方。當歸散。小柴胡湯。合四物之類。

經行而痛良方。桃仁散。

去惡血活血。當歸梢。蘇木。紅花。

經水暴下崩漏不止。蒲黃散。寶鑑涼血地黃湯。備金散。

幹血气經不行。大全良方。琥珀散。桃仁散之類。

血積瘕良方。通經丸之類。

諸虛不足髓竭不足。生地黃。當歸。

肺气不足。天門冬。麥門冬。五味子。

心气不足。上黨參。茯神。菖蒲。

肝气不足。天麻。川芎。

脾气不足。白術。白芍藥。益智。

腎气不足。熟地黃。遠智。牡丹皮。

膽气不足。細辛。酸棗仁。地楡。

神昏不足。朱砂。預知子。茯神。

非天雄。不能治上焦之陽虛。

非附子。不能治下焦之陽虛。

天眞丸。三建丹。皆補陽虛之劑也。

地黃丸。滋腎丸。皆補陰虛之劑也。

補陰虛陽竭。仲景八味地黃丸。

調陰陽升降脾胃之气飲食勞役者。補中益气湯。隨證加減用之。此補气滋血之大法也。

補元气須用人參。黃。

補胃虛。進飲食。陳皮。人參。甘艸。

補三焦元气。調和諸藥共力成功者。炙甘艸。

治諸虛痛宜調理。實痛惟施下乃痊。

脇下痛。往來熱。用柴胡。丹溪龍薈丸。

气刺痛。用枳殼。以引經藥導之。

血刺痛。用當歸。

莖中痛。用甘艸梢。

胃脘痛。用艸果。

內傷物食諸痛。備急丹之類。

心痛藥。臨時隨證爲用。當分寒熱虛實。

寒痛。鐵刷湯。熱痛。瀉心湯。气痛。木香乳香之類。血痛。四物湯。

臂痛。用蒼術。半夏。南星。陳皮。香附。茯苓之類。

腰痛。腎虛者。杜仲。補骨脂。瘀血作痛。桃仁紅花。濕熱而痛。用蒼術。杜仲。黃柏。川芎之類。或子和煨腎散。痰者南星。

閃肭打擊。諸實痛者。宜當歸承气等湯下之。

眼暴赤腫瀉諸熱。喉痺淋癃治亦然。

赤腫及痛气實而熱腫。用涼膈散。

气虛而熱腫。用淸心蓮子飲。

血實而熱腫。犀角地黃湯。柴胡之類。

血虛而熱腫。四物湯。黃連之類。

風熱目赤。或自淚。用防風通聖散。川芎石膏湯之類。

內障靑盲雀目。羊肝丸。瞀昏翳膜。明目地黃丸之類。

喉痺輕者甘桔湯涼膈散腫痛者僵蠶大黃閉者膽礬巴豆入明礬枯過者雄黃塵煤芒硝等吹之皆可選用淋赤白濁痛白屬气熱而淋八正散寶鑑海金砂散赤屬血熱而淋導赤散石韋散內傷痞郁及气滯。脹滿當分熱與寒。

東垣內傷法消食彊胃枳術丸丁香爛飯丸寬中進食丸傷冷物胃脘痛感應丸木香見唄丸艸豆蔻丸備急丹虛痞者气也實痞者物也非白術不能行濕非枳實不能消痞五志所過。非藥可治者。五勝爲宜。

憂勝怒。肝屬木。在志爲怒。過節則反自傷。故曰怒傷肝。故以所勝者制之。

恐勝喜。心屬火。在志爲喜。過節則反自傷。故曰喜傷心。故以所勝者制之。

怒勝思。脾屬土。在志爲思。過節則反自傷。故曰思傷脾。故以所勝者制之。

喜勝憂。肺屬金。在志爲憂。過節則反自傷。故曰憂傷肺。故以所勝者制之。

思勝恐。腎屬水。在志爲恐。過節則反自傷。故曰恐傷腎。故以所勝者制之。

六郁隨丹溪越鞠丸加減用之。

﹝气﹞香附蒼術撫芎﹝濕﹞蒼術撫芎白術﹝痰﹞海石香附栝蔞半夏﹝熱﹞香附撫芎靑黛蒼術山梔﹝血﹞桃仁香附紅花撫芎靑黛﹝食﹞蒼術神曲香附山楂鍼砂气郁。乃因憂愁思慮甚多所成。

局方分心气飲木香分气飲七气湯鹽煎散蟠蔥散之類气虛气弱者陳皮黃人參气實气結者靑皮濃朴木香沈香熱脹。及中滿鼓脹。气脹。水气脹。大熱脹。寶鑑中滿分消丸。

寒脹。及中滿寒疝。大小便不通。陰躁。足不收。四肢厥逆。食入反出。下虛中滿。腹中寒。心下痞。脈沈虛弱者。宜中滿分消丸。

大實腹滿。大小承气湯選用之。

虛脹。則升降其气。陳皮。濃朴。升麻。柴胡之類。

水气實滿宣明神金散。十棗湯之類。

十二經中但有瘡。皆血結气聚。必用連翹於諸托裏散內。出瘡毒。消瘡腫。黍粘子。

瘡出膈以上。須用防風上節。羌活。桔梗。

瘡出身中以下。須用灑水各半煎藥。

瘡堅而潰者。昆布。廣術。三稜。

瘡痛者。黃芩。知母。黃連。

瘡出而嘔吐者。半夏。生薑。

瘡出而渴悶者。黃連。

大便燥結而常難者。桃仁。麻子仁。郁李仁。

上焦有瘡。須用黃芩。

中焦有瘡。用黃連。

下焦有瘡。用黃柏。知母。防風。瘡藥中用皂角鍼者。以其能引藥直達入瘡也。

疔瘡惡腫。初起甚者。有用毒藥攻。如穿山甲。蟾酥。枯礬。全蠍。乳香。信石。輕粉。蝸牛。蜈蚣之類也。

必先歲气分時令。三法隨宜大意完。

必先歲气。無伐天和。隨四時用之。爲去病之藥。不可犯時禁。﹝春﹞防風。升麻。

﹝夏﹞黃芩。知母。白芍藥。﹝秋﹞澤瀉。茯苓。﹝冬﹞桂姜。

三法藥吐劑如瓜蒂。銅綠。齏汁。滄鹽。可以吐痰。梔子。豆豉。吐傷寒懊。黃連。黃芩。

吐風熱。苦參。藜蘆。吐中風。常山吐瘧。木香。濃朴。吐气郁。當隨證用用之。

汗劑如桂枝。麻黃。五積敗毒。皆發汗辛熱之藥也。升麻。葛根。解肌逼毒。皆辛溫之汗藥也。大小柴胡飲子。若寒之汗藥也。通聖當歸飲子。皆辛涼之汗藥也。通聖當歸飲子。皆辛涼之汗藥也。故外寒內熱。宜辛涼。外熱內寒。宜辛溫之類。下劑如枳實。檳榔。杏仁。下气之痞滯也。巴豆膩粉下諸積。大黃。朴硝下諸熱。芫花。大戟。甘遂。牽牛。下諸水。石蜜。郁李仁。豬羊血。下燥。當擇气味。隨證選而用之。

欲求活要知方制。試舉元戎掌上看。

王海藏醫壘元戎。備見加減用藥例。今以六气分方制法陳於下。臨證當審內外虛實。加減如元戎用之可也。

風制法風淫於內。治以辛涼。佐以甘辛。以甘緩之。以辛散之。

防風通聖散防風天麻散消風散排風散小續命湯防風湯暑治法熱淫於內。治以鹹寒。佐以甘苦。以酸收之。以苦發之。

桂苓甘露飲白虎湯玉壺丸益元散玉露散石膏湯濕制法濕淫於內。治以苦熱。佐以鹹淡。以苦燥之。以淡泄之。

白術木香散葶藶木香散橘皮白術散桂苓白術散大橘皮湯益元散火制法火淫於內。治以鹹寒。佐以甘辛。以酸收之。以苦發之。

黃連解毒湯涼膈散諸承气湯八正散調胃散神芎丸瀉心湯燥制法燥淫於內。治以苦溫。佐以甘辛。以辛潤之。以苦下之。

神功丸麻仁丸脾約丸寒制法寒淫於內。治以甘熱。佐以苦辛。以辛散之。以苦堅之。

姜附湯四逆湯二姜湯附子理中湯大己寒丸術附湯東垣立方本旨夫脾胃虛者。因飲食勞倦。心火亢甚而乘其土位。其次肺气受邪。須用黃最多。人參甘艸次之。脾胃若虛。肺气先絕。故用黃以益皮毛而閉腠理。不令自汗上喘气短損其元气。人參以補之。心火乘脾。炙甘艸之甘溫。以瀉火熱而補脾胃中元气。若脾胃急痛。腹中急縮者宜多用之。經云。急者緩之。白術苦甘溫。除胃中熱。利腰臍間血。胃中淸气在下。升麻柴胡以引之。引黃甘艸甘溫之气味上升。能補衛气之散解而實其表也。又緩帶脈之縮急。二味苦平之薄者。陰中之陽。引淸气上升也。气亂於胸中。爲淸濁相干。用陳皮以理之。又能助陽气之升以散滯气。

助諸甘辛爲用也。脾胃气虛。不能升浮。爲陰火傷其生發之气。榮血大虧。陰火熾盛。是血中伏火日漸煎熬。血气日減。心主血。血減則心無所養。致使心亂而煩。病名曰。者。

心惑而煩悶不安也。故加辛甘微溫之劑生陽气。陽旺則能生陰血。更以當歸和之。是名補中益气湯。或少加黃柏以救腎水。能消陰中之伏火。如煩不止。少加生地黃補腎水。腎水旺而心火自降。如心气浮亂。更以朱砂安神丸鎭固之。補中益气湯加減例略。

如心下痞或痛中寒者加附子痞而腹脹加枳實濃朴木香砂仁痞而有痰脈緩加半夏黃連心下痞不能食加生薑陳皮心下痞劣悶者加芍藥黃連頂痛腦痛加本細辛嗌痛頷腫脈洪面赤加黃芩桔梗鼠粘子腹中痛加白芍藥在寒時加益智豆蔻頭痛加蔓荊子川芎脇下痛倍加柴胡

卷之五治法第五

傷寒汗吐下禁例略﹝三首集見傷寒論﹞

咽喉閉燥莫發汗。淋家若治同斯斷。瘡家發汗瘡卽愈。猶畏表虛作痙變。汗多又發必恍惚。亡血發之自寒栗。榮气微或衄吐人。不可汗此奪血證。陰陽俱虛本不宜。陽盛陰虛汗之忌。心之悸者汗不須。津液和時形自漬。太陽少陽病合作。頭項彊痛或眩悶。時又結胸心下痞。法刺大椎汗卻未。脈弦而細𨿽頭疼。發熱只屬少陽經。法當下之不可汗。汗則譫煩悸不寧。上下左右有動气。如若發之他病至。諸脈得數微弱動。濡弱弦微上下易。嗽極煩吐似瘧形。有寒無熱虛而栗。厥而脈緊本少陰。不可汗此諸病勢。咳而遺溲諸厥逆。又有病之微汗出。類中風熱更頭疼。汗藥施之恐增劇。心中懊自宜吐。太陽脈細吐之誤。寸脈微浮胸痞硬。气上衝咽吐可用。少陽中風耳自聾。目赤心煩吐不中。胸中實則可越之。膈上有寒越又禁。食畱上脘支厥冷。吐法施之气自順。中風痰實猶可施。嘔吐咯血吐還忌。此其大法春所宜。中病則止不盡劑。

陽虛陰盛下勿用。外證未罷猶爲禁。太陽陽明喘而滿。只可汗而逆自定。下於汗後脈浮者。

此爲施早轉逆甚。結胸髒結實可攻。髒結無熱未可同。結胸煩躁脈浮大。此其危殆難所通。

病先解表後攻痞。攻之早者協熱利。嘔多心滿合面紅。諸病陽明下不中。溏而不滿勿大推。

微和胃者小承气。汗出溲行下非閉。可下宜行蜜道劑。裏證赤澀脈弦遲。勿以下之爲可治。

諸虛脈弱反寸關。四肢厥逆攻亦難。動气咽塞下虛極。愼勿下攻誠定式。

卷之五治法第五

鍼法﹝一首以下並出鍼經﹞

先說平鍼法。含鍼口內溫。按揉令气散。陷穴故教深。持鍼安穴上。令他嗽一聲。隨嗽歸天部。停鍼再至人。再停歸地部。待气候鍼沈。气若不來至。指甲切其經。次提鍼向病。鍼退天地人。

先以揉按令其气散。次掏穴定力。重此最好。右手持鍼。安於穴上。隨令患者嗽一聲。

左右用鍼轉入天部。皮膚之間也。少時左右進至人部。肌肉之間也。再少時進至地部。筋骨之間也。凡穴當一寸許。如此作三次進之。大抵疼痛實瀉。麻痺虛補。經云。鍼法手如握虎。如待貴人。凡取穴手指。前哲又有八法。彈而怒之。迎而奪之。使經气腹滿。令邪气散而正气行也。循而捫之。隨而濟之。撫摩上下。見動脈之處。攝而按之。推而納之。以手指加力按所鍼之穴。使邪气泄而易散。病者不知其鍼。爪而下之。切而散之。方寸旣見。其穴端正。

使鍼易入不瘥。病患亦不知其痛。

補必隨經刺。令他吹气頻。隨吹隨左轉。逐歸天地人。待气停鍼久。三彈更熨溫。出鍼口吸气。急急閉其門。瀉欲迎經取。吸則內其鍼。吸時須右轉。根據次進天人。轉鍼仍復吸。根據法要停鍼。出鍼吹出气。搖動大其門。

凡出鍼不可猛出。必須作兩三次。徐徐轉而出之。則無血。若猛出者。必見血也。有暈鍼者。奪命穴救之。男左女右。取左不回。卻再取右。女亦然。此穴正在手膊上。側筋骨陷中。

卽是蝦蟆兒上邊也。從肩至肘。正在當中。凡刺之道。必須知禁忌。經云。毋刺渾渾之脈。

之熱。漉漉之汗。如大風大雨。嚴寒盛暑。卑濕煩躁。便黑吐血。暴然失聽。失明。失意。失便溺。失神。及七情五傷醉飽。皆不可刺。乘車馬遠來。亦候气。血定。然後刺之。

卷之五治法第五

大乙人神﹝一首﹞

立春艮上起天畱。戊寅己丑左足求。春分左脇倉門震。乙卯日見定爲仇。立春戊辰己巳巽。

陰絡宮中左手愁。夏至上天丙午日。正值膺喉離首頭。立秋玄委宮右手。戊申己未坤上游。

秋分倉果西方兌。辛酉還尋右脇謀。立冬右足加新洛。戊戌己亥乾位收。冬至坎方臨葉蟄。

壬子腰尻下竅流。五臟六腑並臍腹。招遙諸戊己中州。潰治癰疽當須避。犯其天忌疾難瘳。

卷之五治法第五

血忌﹝一首﹞

行鍼須明血忌。正丑三寅二未。四申五卯六酉。七辰八戌九巳。十亥十一月午。臘子更逢日閉。

卷之五治法第五

逐年尻神

﹝一首上古尻神法一歲起宮二歲來加辰逐年飛九宮﹞坤踝尻神震齒牙。巽頭口乳並無瘥。中宮正作肩尻位。幹背那堪面目遮。兌宮手膊難砭灸。艮項腰間艾莫加。離宮膝肋鍼難下。坎肘都來肚腳家。

卷之五治法第五

逐日人神﹝一首﹞

初一十一二十一晷。足拇鼻柱手小指。初二十二二十二。外踝髮際外踝位。初三十三二十三。股內牙齒足及肝。初四十四二十四右。腰間胃脘陽明手。初五十五二十五並。口內徧身足陽明。初六十六二十六同。手掌胸前又在胸。初七十七二十七。內踝气沖及在膝。初八十八二十八辰。腕內股內更在陰。初九十九並二十九。在尻在足膝脛後。初十二十三十日。腰背內踝足跗覓。

卷之五治法第五

禁鍼穴﹝一首﹞

禁鍼穴道要先明。腦戶囟會及神庭。絡卻玉腕角孫穴。顱囟承泣隨承靈。神道靈臺膻中忌。

水分神關並會陰。橫骨气沖手五里。箕門承筋並靑靈。更加臂上三陽絡。二十二穴不可鍼。

孕女不宜鍼合谷。三陰交內亦通倫。石門鍼灸應須忌。女子終身無妊娠。外有雲門並鳩尾。缺盆客主人莫深。肩井深時人悶到。三里急補人還平。

卷之五治法第五

禁灸穴﹝一首﹞

禁灸之穴四十五。承光啞門及風府。天柱素臨泣上。睛明攢竹迎香數。未顴系竹空。

頭維下關與脊中。肩貞心兪白環瑜。天牖人迎共乳中。周榮淵液斧鳩尾。腹哀少商魚際位。

經渠天府及中衝。陽關陽池地五會。隱白漏谷陰陵泉。條口犢鼻兼陰市。伏兔髀關委中穴。

殷門申脈承扶忌。

卷之六運气第六﹝並出玉匱密鑰﹞

天元五運經天﹝一首﹞

甲己HT天其色黃。土運宮音長夏當。乙庚素天白色流。金運商音應秋收。丁壬蒼天靑色行。

木運角音應春生。戊癸丹天赤色朗。大運徵音應夏長。丙辛玄天黑色彰。水運羽音應冬藏。

五太甲丙戊庚壬。陽爲大過速來臨。五少乙丁己辛癸。陰爲不及常徐起。五正如期命曰平。

支幹加臨見之矣。

卷之六運气第六﹝並出玉匱密鑰﹞

六化司十二支﹝一首﹞

巳亥厥陰。風木飄怒。子午少陰。君火爲暑。丑未太陰。濕土爲溽。寅申少陽。相火爲燠。卯酉陽明。燥金淸肅。辰戌太陽。寒水爲主。

卷之六運气第六﹝並出玉匱密鑰﹞

運與天歲徳符異名﹝一首﹞

運同天化號天符。運臨本辰名歲直。運同歲直又同天。是謂三合名太乙。太運若與在泉俱。

此年名曰同天符。少運若與在泉類。此年名曰同歲會。運臨四孟歲無殊。又有同天支徳符。

壬寅之歲斯云乎。又有同歲支徳符。癸巳之年斯謂歟。運如不及𨿽寒气。得逢月幹來相契。

或當大寒气交初。日時幹與運相配。三者皆名幹徳符。气化及期是平歲。

天地左右六步主气交時候大寒厥陰爲初气。春分少陰二气逢。小滿少陽三气至。大暑太陰四气通。秋分陽明五之气。小雪太陽六气終。

卷之六運气第六﹝並出玉匱密鑰﹞

天地三用時位﹝一首﹞

司天主一歲之天。在泉主一歲之地。司天又主上半年。在泉又主下半年。司天又主初之气。

在泉又主終之气。左右間是陰陽路。每到六旬移一步。司天三位以玆分。時位初終隨度數。

卷之六運气第六﹝並出玉匱密鑰﹞

六十年運气相臨異名﹝一首﹞

司天生運父臨子。名爲順化當如此。運生司天子臨父。名爲小逆倒之故。司天克運號天刑。

大過天刑運反平。五運若犯司天克。當分太少觀差忒。少運勝天爲不和。太運勝天爲太運。

少運勝天或天勝。其位反同天正化。順化小逆無勝負。此由運與天和睦。天刑不和與天逆。

災變分爭想非一。三者皆從何處來。運與司天不相得。運同天化是相符。名逐加臨與消息。

卷之六運气第六﹝並出玉匱密鑰﹞

定交六气時刻﹝一首﹞

法以四年爲一紀。年遇三合周復始。申子辰爲初六天寅子亥酉申午起。巳酉丑爲六二天。

蛇兔虎鼠豬雞裏。寅午戌爲六三天。申午巳卯寅子是。亥卯未爲六四天。定入晡早禺出爾。

每气六十日方換。常餘八十七刻半。初三與五欲交時。從初一刻根據期算。二四與六欲交時。從申定刻隨時斷。二十四步百刻周。方成一度如魚貫。前三十日謂之初。天气用時地气伏。後三十日謂之中。地气用時天來從。天用事則地气上。地用事則天气降。地气升時入太虛。天气降時入有質。升而已降降而升。升降相因變乃出。凡言天者求之本。風暑火濕燥寒附。凡言地者求之位。二火土木金水議。凡言人者求气交。多少常差其分際。天气不足地气隨。地气不足天气來。運居其中常先應。歸所同和惡不勝。上勝天气降而下。下勝地气遷而上。微者小瘥甚大瘥。佐易變生觀病狀。

卷之六運气第六﹝並出玉匱密鑰﹞

六化標本正對生成﹝一首﹞

午未酉戌亥及寅。正化從本其數生。子丑寅卯巳及申。對化從標其數成。正化令實勝無復。對化令虛勝復行。運從成數皆因少。生數都緣太與平。

卷之六運气第六﹝並出玉匱密鑰﹞

一歲之中五運交日﹝一首﹞

初起大寒無攺易。二起淸明前三日。三起夏至前之五。四起處暑後之七。五起立冬後五朝。

各七十二循環畢。主運木火土金水。運生一運周而始。陽年起太陰年少。太少之各相間起。

角徵宮商羽疊排。每年自覺輪無已。欲推客气尋誰問。當年運是初之運。五音支小逐陰陽。

運運相生體前論。

卷之六運气第六﹝並出玉匱密鑰﹞

五太從運化﹝一首﹞

五太之年𨿽異紀。司天止有羽與徵。太角運與上商同。上徵逢時气逆衝。戊火然爲太徵歲。

上羽還同正徵議。大徵更見徵司天。收气必晚難齊至。太商若更遇上徵。便與正商無少異。

運或本羽見上羽。長气不化乖常度。惟大宮年本气專。更無他候奪其權。縱逢上羽及上徵。

終莫虧盈土化宣。

卷之六運气第六﹝並出玉匱密鑰﹞

五少從運化﹝一首﹞

五少之年從鬼化。司天惟有角商宮。若逢相克比和者。更逐天音與正同。

卷之六運气第六﹝並出玉匱密鑰﹞

五運不及災宮﹝一首﹞

辛一丁三己五中。乙七癸九是災宮。勝從各分時與位。誰知五臟與宮同。

卷之六運气第六﹝並出玉匱密鑰﹞

五郁發期﹝一首﹞

土火之郁發於四。金髮於五爲常事。木郁之發無相期。水郁二火前後至。气有多少發微甚。

微厥下承如气應。盛者差三十度奇。气猶未去乖常令。運太過者其至先。運不及者其至後。

當先反後後反先。發不如期是災咎。木達火發土奪之。金泄水爲之折制。觀其虛盛與調之。

過者折之以其畏。鹹瀉腎兮酸瀉肝。甘瀉脾兮辛瀉肺。苦瀉心兮自古同。客勝無妨假其气。

卷之六運气第六﹝並出玉匱密鑰﹞

五臟五邪相乘

虛邪之病母乘子。心火熱乘脾土是。實邪之病子乘母。肺金燥乘脾土裏。微邪之病妻乘夫。

腎水寒乘脾土耳。賊邪之病夫乘妻。肝木气乘脾土矣。正邪之病爲本病。脾土自甚濕如此。

所謂微實正虛邪。從微至甚求其理。細言各有甚與微。其餘以此類推之。

卷之六運气第六﹝並出玉匱密鑰﹞

六气先取化元﹝一首﹞

辰戌之紀號太陽。瀉水補火當在九。卯酉之紀號陽明。瀉金補水六月取。寅申之紀號少陽。

瀉火補金在龍口。丑未之紀號太陰。瀉土補水迎馬首。子午之紀號少陰。瀉火補金辰上候。

巳亥之紀號厥陰。瀉木補土年在丑。只要先時取化源。此是玄珠斡天手。啟玄注素別些个。

用藥施鍼兩俱可。卻於四月始迎風乍前十二先發火。玄珠五穴分明說。數有生成多少別。木瀉太衝火太陵。土白金淵水溪穴。衰者還宜預補之。陰陽自有玄珠說。

卷之六運气第六﹝並出玉匱密鑰﹞

天地藥食所宜﹝一首﹞

上角或下角。治以辛涼且無駁。上下徵或火。鍼而寒者自來可。上宮或下宮。若加之熱古今同。上宮中或角與徵。上用苦熱而已矣。下宮如遇徵其中。下使甘溫如喝起。下宮下若更逢宮。下主苦溫隨表裏。下宮或值中商羽。下非甘熱將何據。上商與下商。苦小溫又良。下商中角徵商羽。治下酸溫是正方。上羽宜苦溫。下羽宜苦熱。上羽中逢宮羽商。上宜甘熱一言決。下羽中商角羽宮。下當甘熱別無說。下屬地。上屬天。藥食隨宜愼勿偏。假若上宮宜苦熱。苦若用時須髮泄。苦能燥熱濕能通。甚者更加奪與越。苦熱如將補濕家。縱無肉潰須皮裂。

卷之六運气第六﹝並出玉匱密鑰﹞

運气活法﹝一首﹞

病如不是當年气。看與何年運气同。便向某年求活法。方知都在至眞中。

卷之六運气第六﹝並出玉匱密鑰﹞

六气化變勝復淫治略﹝一首﹞

夫六化六變。勝復淫治。不可綱紀。六气所至。和平暄埃。炎暑淸勁。時化之常。璺啟舒榮。圓盈行出。庚倉藏斂。司化之常。風雨霧露。形見蕃鮮。生長收藏。气化之常。六气生終。寒溫溽潤。毛羽介。鱗生羽化。皆謂生成。徳化之常。生榮濡茂。堅藏之謂。布政之常。大涼驟注。燔燎散落。自埃水雹。气變之常。髙明光顯。沈陰暝晦。勁切淒鳴。堅芒剛固。令行之常。爲病裏急。瘍疼身熱。積飲痞隔。嚏嘔瘡瘍。浮虛身腫。病形之常。肢痛驚惑。惡寒戰栗。譫妄驚躁。瞀時蓄滿。尻膝病。病內之常。﹝音備﹞戾悲妄。衄嘔湧。霍亂吐下。喉閉耳鳴。皴揭寢汗。經病之常。脇痛嘔泄。語筆重。暴注。流注禁止。病主之常。凡十二變。報徳以徳。報化以化。報政以政。報令以令。气髙則髙。气下則下。气後則後。气前則前。气中則中。气外則外。位之常也。風勝則動。熱勝則腫。燥勝則幹。寒盛則浮。濕勝濡泄。甚則變病。水閉腑腫。隨气所在。以言其變。六气之用。各歸不勝。而故爲化。太陰雨化。施於太陽。太陽寒化。施於少陰。少陰熱化。施於陽明。陽明燥化。施於厥陰。厥陰風化。施於太陰。各命所在。徵兆之耳。

卷之六運气第六﹝並出玉匱密鑰﹞

司天勝復六診﹝一首﹞

衝陽胃土足跗上。微則食減絕則喪。﹝厥陰司天視診。﹞尺澤在肘內廉文。金肺內絕火邪旺。

﹝少陰司天。﹞太溪內踝後跟中。土來克水。腎家恙。﹝太陰司天。﹞天府肺气肘內側。腋下三寸。火應相。﹝少陽司天。﹞太衝在足大指後。本節三寸。屬肝臟。﹝陽明司天。﹞神門掌後銳骨端。心气難與太陽亢。經言六脈絕不治。聊爲歌式備遺忘﹝太陽司天。﹞

卷之六運气第六﹝並出玉匱密鑰﹞

十二月七十二候﹝一首﹞

立卻春來春气動。一夜東風能解凍。土底蟄虫已振搖。水上跳魚相戲泳。自從交得雨水後。

獺也祭天貪應候。忽聞鴻雁音聲北。那知艸木萌芽透。驚蟄如箭去難畱。開卻桃花未肯休。

倉庚叫罷還重叫。催得胡鷹變作鳩。春色平分才一半。向時玄鳥重相見。三聲五聲天際雷。

一閃兩閃雲間電。正芳菲裏報淸明。忙殺梧桐枝上英。田鼠化人不見。虹橋垂淚雨初晴。

洽數歷日早谷雨。浮萍上斷閒洲渚。鳴鳩自拂其羽毛。戴勝降在何桑樹。立夏那曾與物爭。

知他螻蟈爲誰鳴。無端蚯蚓縱橫出。有意王瓜取次生。可憐小滿成虛度。閒尋苦菜曾榮處。

靡艸於村死欲枯。微暑一簾推不去。芒種一番新換互。不謂螳螂遽如許。鳴HT千聲復萬聲。

反舌盧都無半語。夏至始知造化功。鹿頭角解養新茸。陰陰柳上鳴蜩日。細細田間半夏風。

小暑乍來渾未覺。溫風特特褰簾幕。屋壁才容蟋蟀居。山崖已見蒼鷹學。大暑𨿽炎猶自好。

且看螢光流腐艸。勻勻潤土散溽蒸。時時大雨蘇焦槁。大火西流又立秋。涼風直透曲房幽。

一庭新露空如玉。幾个寒蟬聒樹頭。一瞬中間處了暑。鷹銜鳥祭誰教汝。天地屬金始整肅。

禾稼登場漸淸楚。無可柰何白露秋。大鴆小雁來南州。且教玄鳥都歸去。教令諸禽各養羞。

自入秋分轉寂寞。許犬雷聲也收卻。蟄戶如何敢不壞。水痕只見從今涸。寒露人言晚節佳。

鴻爲賓客也離家。雀投大水化爲蛤。菊繞疏籬黃幾花。休言霜降非天意。豺野狼用獸班秋祭。

艸木皆黃落葉天。蟄虫更不擡頭起。誰著書來立冬信。水始成冰寒日進。地凍荒郊裂似龜。

雉入大水潛爲蜃。逡巡小雪年華暮。斷虹不見藏何處。天騰地降兩不交。閉塞如城如禁固。

入得大雪轉淒迷。嫌誰不肯啼。虎初交後風生壑。荔挺出時霜滿蹊。短日漸長冬至矣。

蚓結黃泉都不起。漸漸林間角解麋。溫溫井底泉搖水。去歲小寒今歲又。雁聲北鄕春去舊。

鵲尋髙處始來巢。雉入寒煙時一。一年時盡大寒來。雞始乳兮如乳孩。鷙心厲疾飛還勁。

澤腹彌堅凍不開。五朝一候如鱗次。二歲從頭七十二。達人觀此發天機。多少乾坤無限事。

