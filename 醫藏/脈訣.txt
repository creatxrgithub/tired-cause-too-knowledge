金匱篇脈訣說崔嘉彥

人身之脈本乎榮衛榮者陰血衛者陽气榮行脈中衛行脈外脈不自行隨气而至气動脈應陰陽之義

气如橐口血如波瀾血脈气息上下循環十二經中皆有動脈手太陰經可得而息此經屬肺上系吭嗌

脈之大會息之出入初持脈時令仰其掌掌後髙骨是謂關上關前爲陽關後爲陰陽寸陰尺先後推尋

寸關與尺兩手各有揣得髙骨上下左右男女脈同惟尺則異陽弱陰盛反此病至調停自气呼吸定息

四至五至平和之則三至名遲遲則爲冷六至爲數數卽熱證轉遲轉冷轉數轉熱在人消息在人差別

遲數卽得卽辧浮沈浮表沈裏深淺酌斟浮數表熱遲數里熱浮遲表虛沈遲冷結察其六部的在何處

一部兩經一臟一腑左寸屬心合於小腸關爲肝膽尺腎膀胱右寸主肺大腸同條關則脾胃尺命三焦

不特臟腑身亦主之上下中央三部分齊寸候胸上關候膈下尺候於臍直至跟踝左脈候左右脈候右

病隨所在不病者否浮沈遲數有內外因外因於天內緣於人天則陰陽風雨晦明人喜怒憂思悲恐驚

外因之浮則爲表證沈裏遲寒數則熱盛內因浮脈虛風所爲沈气遲冷數躁何疑表裏寒熱風气冷燥

辧內外因脈證參考浮沈之脈亦有當然浮爲心肺沈屬腎肝脾者中州浮沈之問肺重三菽皮毛相得

六菽爲心得之血脈脾九菽重得於肌肉肝與筋平重十二菽惟有腎脈獨沈之極按之至骨舉指來疾

脈理浩繁總括於四六難七難專衍其義析而言之七表八里又有九道其名乃備浮而無力是名芤脈

有力爲洪形狀可識沈而有力其脈爲實無力微弱伏則沈極脈遲有力滑而流利無力緩澀退同一例

數而有力脈名爲緊小緊爲弦疑似宜審合則爲四離爲七八天機之祕神授之訣舉之有餘按之不足

泛泛浮浮如水漂木芤脈何似絕類慈蔥指下成窟有邊無中滑脈如珠往來轉旋舉按皆盛實脈則然

弦如張弦緊如細綫洪較之浮大而力健隱隱約約微渺難尋舉無按有便指爲沈似遲不遲是謂之緩

如雨沾沙澀難而短遲則極緩伏按至骨濡則軟軟弱則忽忽旣知七表又知八里九道之形不可不記

諸家九道互有去取不可相無可以相有過於本位相引曰長短則不及來去乖張形大力薄其虛可知

促結俱止促數結遲代止不然止難回之三脈皆止當審毫釐牢比弦緊轉堅轉勁動則動搖厥厥不定

細如一綫小而有力弦大虛芤脈曰攺革渙漫不收其脈爲散急疾曰數脈最易見卽脈求病病無不明

病參之脈可決死生然有應病有不相應此最宜詳不可執定人安脈病是曰行屍人病脈和可保無危

中風脈浮滑兼痰气其或沈滑勿以風治或浮或沈而微而虛扶危溫痰風未可疏寒中太陽浮緊而澀

及傳而變各狀難悉陽明則長少陽則弦太陰入裏遲沈必兼及入少陰其脈遂緊厥陰熱深脈伏厥冷

在陽當汗次利小便表解裏病其脈實堅此其大略治法之正至於大法自有仲景傷寒有五脈非一端

陰陽俱盛緊澀者寒陽浮而滑陰濡而弱此名中風勿用寒藥陽濡而弱陰小而急此非風寒乃濕溫病

陰陽俱盛病熱之極浮之而滑沈之散澀惟有溫病脈散諸經各隨所在不可指名暑傷於气所以脈虛

弦細芤遲體狀無餘或澀或細或濡或緩是皆中濕可得而斷瘧脈自弦弦遲多寒弦數多熱隨時變遷

風寒濕气合而爲痺浮澀而緊三脈乃備香港腳脈其狀有四浮弦爲風濡弱濕气遲澀因寒洪數熱郁

風汗濕溫熱下寒熨腰痛之脈皆沈而弦兼浮者風兼緊者寒濡細則濕實則閃肭指下旣明治斯不忒

尺脈虛弱緩澀而緊病爲足痛或者痿病澀則無血厥寒爲甚尺微無陰下痢逆冷熱厥脈伏時或而數

便祕必難治不可錯疝脈弦急積聚在裏牢急者生弱急者死沈遲浮澀疝瘕寒痛痛甚則伏或細或動

風寒暑濕气郁生涎下虛上實皆暈而眩風浮寒緊濕細暑虛涎弦而滑虛脈則無治眩暈法尢當審諦

先理痰气次隨證治滑數爲嘔代者霍亂微滑者生澀數凶斷偏弦爲飲或沈弦滑或結或伏痰飲中節

咳嗽所因浮風緊寒數熱細濕房勞澀難右關濡者飲食傷脾左關弦短疲極肝衰浮短肺傷法當咳嗽

五臟之嗽各視本部浮緊虛寒沈數實熱洪滑多痰弦澀少血形盛脈細不足以息沈少伏匿皆是死脈

惟有浮大而嗽者生外證內脈參考秤停下手脈沈便知是气沈極則伏澀弱難治其或沈滑气兼痰飲

沈弦細動皆气痛證心痛在寸腹痛在關下部在尺脈象顯然心中驚悸脈必代結飲食之悸沈伏動滑

癲癇之脈浮洪大長滑大堅疾痰蓄心狂乍大乍小乍長乍短此皆邪脈神志昏亂汗脈浮虛或澀或濡

軟散洪大渴飲無餘遺精白濁當驗於尺結芤動緊二証之的鼻頭色黃小便必難脈浮弦澀爲不小便

便血則芤數則赤黃實脈癃閉熱在膀胱諸證失血皆見芤脈隨其上下以驗所出大凡失血脈貴沈細

設見浮大後必難治水腫之證有陰有陽察脈觀色問證須詳陰脈沈遲其色靑白不渴而瀉小便淸澀

脈或沈數色赤而黃燥屎赤溺兼渴爲陽脹滿脈弦脾制於肝洪數熱脹遲弱陰寒浮爲虛滿緊則中實

浮則可治虛則危急胸痞脈滑爲有痰結弦伏亦痞澀則气劣肝積肥气弦細靑色心爲伏梁沈芤色赤

脾積痞气浮大而長其色脾土中央之黃肺積息賁浮毛色白奔豚屬腎沈急面黑五臟爲積六腑爲聚

積在本位聚無定處緊浮牢口小而沈實或結或伏爲聚爲積實彊者生沈小者死生死之別病同脈異

气口緊盛爲傷於食食不消化浮滑而疾滑而不勻必是吐瀉霍亂之候脈代勿訝夏月泄瀉脈應暑濕

洪而數溲脈必虛極治暑溫瀉分其小便虛脫固腸罔或不痊無

不痢脈宜滑大浮弦急死沈細無害

五疽實熱脈必洪數如或微澀證其虛弱骨蒸勞熱脈數而虛熱而澀小必殞其

如汗加咳非藥可除

頭痛陽弦浮風緊寒風熱洪數溫細而堅气虛頭痛𨿽弦必澀痰厥則滑腎厥堅實癰疽浮數惡寒發熱

若有痛處癰疽所發脈數發熱而疼者陽不數不熱不疼陰瘡發癰之脈弦洪相搏細沈而滑肺肝俱數

寸數而實肺癰已成寸數虛澀肺痿之形肺癰色白脈宜短澀死者浮大不白而赤腸癰難知滑數可推

數而不熱腸癰何疑遲緊未膿下以平之洪數膿成不下爲宜陰搏於下陽別於上血气和調有子之象

手之少陰其脈動甚尺按不絕沈爲有孕少陰屬心心主血脈骨爲胞門脈應於尺或寸脈微關滑尺數

往來流利如雀之啄或診三部浮沈一止或平而虛當問月水男女之別以左右取左疾爲男右疾爲女

沈實在右浮大在右右女左男可以爲口離經六至沈細而滑陣痛連腰胎實時脫血瘕弦急而大者生

虛小弱者卽見死形半產漏下革脈主之弱卽血耗立見傾危診小兒脈浮沈爲先浮表沈裏便知其源

大小滑澀虛實遲容根據脈形以審證治大凡婦人及夫嬰稚病同丈人脈卽同例惟有婦人胎產血气

小兒驚疳變蒸等類各有方法與丈夫異要知婦孺貴識證形問始之詳脈難盡憑望聞問切神聖工巧

愚者脈脈明者了了病脈診法大略如斯若乃持脈猶所當知謂如春弦夏名鉤脈秋則爲毛冬則爲石

實彊大過病見於外虛微不及病決在內四脈各異四時各論皆以胃气而爲之本胃气者何脈之中和

過與不及皆是偏頗春主肝木夏主心火脾土乘旺則在長夏秋主肺金冬主腎水五臟脈象與五運配

肝脈弦長厭匕聶匕指下尋之如循揄葉益堅而滑如循長竿是謂太過受病於肝急如張弦又如循刀

如按琴瑟肝死之應浮大如散心和且安累匕如環如循瑯

病則益數如雞舉足死操帶鉤後踞前曲

浮澀而短藹匕如蓋此肺之平按之益大病如循羽不下不上死則消索吹毛匕

沈濡而滑腎乎則若

上大下銳滑如雀啄腎之病脈啄啄連屬連屬之中然而微曲來如解索去如彈石已死之腎在人審識

脾者中州平和不見然亦可察中大而緩來如雀啄如滴漏水脾臟之衰脈乃見此又有肥瘦修長侏儒

肥沈瘦浮短促長疏各分診法不可一途難盡者意難窮者理得之於心應之於指勉旃小子日誦瑯瑯

造道之玄

