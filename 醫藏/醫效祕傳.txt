

醫效祕傳淸葉桂述

卷之一

要書說

古吳葉桂天士述後學吳金壽子音校傷寒之病﹐不外六經﹐欲明六經﹐當知其要。要者何。定其名﹐分其經﹐審其癥﹐察其脈﹐識陰陽﹐明表裏﹐度虛實﹐之標本者﹐是也。定其名者﹐是定其正傷寒﹑或感冒﹑與風溫﹑溫毒之類也。分其經者﹐是分其陽經﹑陰經﹑直中之類。審其癥者﹐是審其陽癥﹑陰癥﹑表癥﹑裏癥﹑虛癥﹑實癥﹑寒癥﹑熱癥之原。察其脈者﹐是察其有力﹑無力﹑及浮﹑沈﹑遲﹑數﹑弦﹑滑之類也。識陰陽者﹐謂識其陽病﹑陰病﹑陽虛﹑陰虛之候。名表裏者﹐是明其在表﹑在裏﹑或在半表半里之間。度虛實者﹐是度其表虛﹑裏虛﹑表實﹑裏實之病耳。知標本者﹐欲知其一經之中﹐而有標病﹑本病之類也。誠能若是﹐可謂知其要矣。旣知其要﹐則仲景三百九十七法﹐一百一十三方﹐不出握中矣。何患癥之不明﹐病之難愈哉。經曰﹑知其要者﹐一言而終﹐不知其要﹐流散無窮。又曰﹑知其要者﹐萬舉萬當﹐不知其要﹐則支離破碎。猶涉海而問津﹐故曰傷寒要書。

卷之一六經圖

足太陽膀胱經手小腸

足太陽膀胱經﹐乃諸陽之首﹐故多傳變受病者爲先﹐其脈起於目內皆﹐從頭下後項﹐連風府﹐行身之背﹐終於左足外踝﹐故頭項痛﹐腰脊彊。發熱惡寒﹐尺寸俱浮者﹐太陽經受病也。若頭痛發熱﹐汗出惡風是風傷�气﹐乃表虛﹐宜解肌﹐桂枝湯主之。若頭痛發熱﹐無汗惡寒﹐是寒傷營血﹐乃表實﹐宜發散﹐麻黃湯主之。頭痛﹑發熱﹑惡寒者﹐此太陽表癥﹐標病也。不拘日數多少﹐便宜發散。若發熱煩渴﹐小便不利者﹐此太陽本府受病也﹐宜利小便﹐五苓散主之。若小便利者﹐不可再利﹐利之則引熱入裏﹐而爲熱結膀胱﹑其人如狂等癥。又不可下﹐下之則表邪乘虛入裏﹐而爲痞滿結胸﹑協熱下痢等癥。故曰太陽經癥切不可下﹐下之則表邪乘虛內陷﹐而傳變不可勝數。又不可利小便﹐利之則引邪入裏﹐其害不淺。又曰﹑有汗不可服麻黃湯﹐無汗不可服桂枝湯。又曰﹑有汗不可再汗﹐汗多不可利小便也。

卷之一六經圖

足陽明胃經手大腸

足陽明胃經﹑乃兩陽合明於前也。胃府者﹑府居中土﹐萬物所歸也。其脈起於鼻﹐上額﹐絡於目﹐循於面﹐行身之前﹐終於左足內踝。經曰﹑尺寸俱長﹐陽明受病也。若頭額痛﹑目疼﹑鼻幹﹑不得眠﹐此陽明經標病也。不拘日數多少﹐卽宜解肌﹐葛根湯。若身熱煩渴﹐汗出惡熱﹐此陽明經本病也﹐宜淸邪熱。若潮熱自汗﹐譫語發渴﹐不惡寒﹐反惡熱﹐揚手擲足﹐斑黃便硬等癥﹐此陽明胃本實也﹐急宜下之。故曰﹑在經當解肌﹐在府當平熱﹐府實則宜下。

卷之一六經圖

足卲陽膽經手三焦

足少陽膽經﹑乃前有陽明﹐後有太陽﹐居二陽之中﹐所以主半表半里﹐以膽爲淸淨之府﹐無出入之路﹐不論在經在府﹐治法俱同。其脈起於目銳皆﹐上頭角﹐絡耳中﹐循胸�行身之側﹐終於右足外踝。經曰﹑尺寸俱弦﹐少陽受病也。其癥頭角痛而目眩﹐胸痛而耳聾﹐寒熱嘔而口苦﹐皆少陽癥也。此經有三禁﹐不可汗﹐不可下﹐不可利小便也。只宜小柴胡湯加減和之。

凡頭角痛耳烘烘而鳴﹐耳之上下腫痛﹐皆少陽所主部分邪火爲之也。

卷之一六經圖

足太陰脾經手肺

足太陰脾經﹑爲三陰之首﹐其脈始於左足內踝大指﹐行至腹﹐絡於嗌﹐連舌本﹐行身之前。若寒邪卒中﹐直犯本經者﹐一時便發﹐腹痛﹑或吐﹑或利﹑俱宜溫之。若四五日而發﹐腹滿嗌漧﹐此傳經之邪也﹐又宜和之。如不渴而利者﹐寒也﹐理中湯溫之。渴而利者﹐熱也﹐豬苓湯淸之。

寒熱二癥﹐皆有腹滿﹐以熱陷於內﹐邪气盛而充塞也﹐寒盛於內﹐胃气虛而壅滯也。

卷之一六經圖

足少陰腎經手心

足少陰腎經﹑爲人身之根蒂﹐其脈始於左足內踝足心﹐上行貫脊﹐循喉嚨﹐絡舌本﹐散舌下﹐注心中﹐行身之前。若一二日無熱惡寒﹐足冷蜷臥﹐或厥逆﹐脈沈無力者﹐宜溫經散寒。若五六日而發﹐口燥舌漧﹐脈沈有力者﹐此傳經之熱邪也﹐急宜下之。大抵少陰傷寒﹐多因勞欲損傷腎經而致﹐切不可妄投涼藥。若脈沈足冷﹐𨿽發熱﹐急宜溫腎以扶元气。經曰﹑少陰病始得之﹐其脈沈﹐其癥反熱﹐此少陰自受風寒以起病﹐當汗之。若一日﹑則用麻黃附子細辛湯﹐二日則用麻黃附子甘艸湯﹐切要記其日子用藥。

若三日後﹐不可妄汗也。經曰﹑誤發少陰汗者﹐必動陰血﹐死不治。少陰病不問利不利﹐當分寒熱而治。

若脈沈實有力﹐此熱也﹐當下之。若脈沈弱無力﹐此寒也﹐宜溫之。然寒熱二癥皆令有厥﹐以陽熱內附﹐致手足冷也﹐陰寒獨勝﹐亦手足冷也。然寒癥亦有渴者﹐以少陰主水﹐腎虛水燥而渴﹐欲引水自救﹐故少陰虛寒亦有渴癥也。

卷之一六經圖

足厥陰肝經手心胞

足厥陰肝經﹐厥者盡也﹐六經之尾也﹐其脈始於右足大指﹐環陰器﹐抵少腹﹐循肋﹐上唇口﹐與督脈會於巓頂﹐行身前之側。若本經不足﹐寒邪直入﹐一二日便發﹐吐利少腹疼﹐脈沈無力﹐無熱惡寒﹐甚則唇靑厥冷﹐嘔吐涎沫﹐舌捲囊縮﹐此直中厥陰之寒癥﹐急溫之。又曰﹑脈沈有力﹐飲水不止﹐此熱也﹐是卽傳經之熱癥﹐急下之。微細無力﹐或沈伏不見﹐此寒也﹐急溫之。然寒熱二癥皆有舌捲囊縮﹐以熱主煎迫﹐寒主收引也﹐須仔細辧之。

卷之一

傷寒綱領

傷寒一癥﹐𨿽有活人書﹑明理論﹑指掌圖﹑傷寒論全生集等書﹐其間有論缺方﹐有分失論﹐有脈無癥﹐有有癥無法者﹐何哉。蓋緣歷年旣久﹐遺失頗多﹐實非仲景之全書也。後之王叔和﹑以斷簡殘編而補方造論﹐成無己﹑以順文注釋而集成全書﹐所以遺禍至今而未止也。嗟乎﹐仲景之書失全﹐傷寒之病枉死。

蓋傷寒原無定體﹐或入於陽﹐或入於陰﹐入陽則太陽爲首﹐入陰則少陰爲先﹐故傳變不一﹐治法不同。

而其要總不越乎陰﹑陽﹑表﹑裏﹑虛﹑實﹑寒﹑熱﹐知八者之要﹐悉在浮中沈三脈有力無力中分辧之﹐有力者爲陽﹑爲實﹑爲熱﹐無力者爲陰﹑爲虛﹑爲寒。若能明此八字﹐則仲景三百九十七法﹐一百一十三方﹐了然於胸中矣。今之治傷寒者﹐一二日﹐不問屬虛﹑屬實﹐便用麻黃﹑桂枝湯以汗之。三四日﹐不問在經﹑在府﹐便用柴胡﹑葛根湯以和之。五六日﹐不問在表在裏﹐便用承气等湯以下之。致令陰陽俱病﹐變癥蜂起。

夫麻桂兩湯﹐仲景專爲冬月正傷寒而立也﹐今人乃以通治非時暴寒溫暑。又將傳經陰癥﹐與夫直中陰癥﹐混同立論﹐豈不誤哉。學者平時之際﹐須將脈癥講明﹐方論詳審﹐臨病之時﹐得心應手﹐則陽癥陰癥之別﹐發汗吐下之宜﹐了然於心﹐確然無疑。又須如珠走盤﹐活潑潑地﹐見太陽癥﹑直攻太陽﹐見少陰癥﹑直攻少陰﹐不可泥於始太陽﹑終厥陰之論。仲景曰﹑日數𨿽多﹐有表癥而脈浮者﹐宜汗之。日數𨿽少﹐有裏癥而脈沈者﹐宜下之。乎仲景處方立論甚嚴﹐曰﹑可溫﹐曰﹑可下﹐曰﹑與下﹐曰﹑急下﹐與夫先溫其裏﹑乃攻其表﹐先解其表﹑乃攻其裏﹐切不可執定一二日宜發汗﹐三四日宜和解﹐五六日方下。更須審脈驗癥﹐辧府定經﹐一一親切無疑﹐方可下手。眞知其表邪而汗之﹐眞知其直中陰經而溫之﹐桂枝承气﹐投之必差﹐姜附理中﹐發而必當﹐可謂得其綱領者也。

卷之一

傷寒論

寒者﹑冬月嚴寒殺厲之气也﹐然有冒﹑有傷﹑有中之不同。冒者﹑皮膚受寒﹐鼻寒眼脹﹐灑淅寒熱﹐微覺拘倦者是也。傷者﹑卽下文傳經之癥也。中者﹑因體虛腠理豁﹐寒邪直入三陰之經﹐不從表傳﹐其癥四肢厥冷﹐臍腹絞痛﹐脈沈遲無力者是也。蓋自霜降後至春分前﹐乃天令嚴寒﹐水冰地凍﹐而成殺厲之气﹐人觸犯之﹐實時而病者﹐名爲正傷寒。其不卽病﹐寒毒藏於肌膚﹐至春而發者﹐爲溫病。至夏而發者﹐爲熱病。古人均爲之傷寒也。然傷寒從表入裏﹐必次第而傳﹐如發於一二日間﹐便覺頭項痛﹐腰脊彊﹐發熱惡寒﹐尺寸俱浮﹐乃太陽經受病也﹐若以次傳經﹐必傳於胃。如發於二三日間﹐便覺目疼鼻幹不得眠﹐日晡潮熱﹐不惡寒﹐反惡熱﹐尺寸俱長﹐乃陽明經受病也﹐若以次傳經﹐必傳於膽。如發於三四日間﹐便覺胸痛而耳聾﹐寒熱嘔而口苦﹐尺寸俱弦﹐乃少陽經受病也﹐若以次傳經﹐必傳於脾。如發於四五日間﹐便覺腹滿嗌漧﹐自利不渴﹐尺寸沈細﹐乃太陰經受病也﹐若以次傳經﹐必傳於腎。如發於五六日間﹐便覺口燥舌漧而渴﹐尺寸俱沈﹐乃少陰經受病也﹐若以次傳經﹐必傳於肝。如發於六七日間﹐便覺煩渴囊縮﹐尺寸微緩﹐乃厥陰經受病也。則六經之形癥已明矣。然六經旣明﹐未可便視爲一定不易之序﹐有始於太陽﹐以次傳入陰經﹐而終於厥陰者﹐或太陽不傳於陽明﹑少陽﹐而及傳於少陰者﹐或不由陽經而直入陰經者﹐或始終只在一經而不傳者﹐或二陽三陽同受而爲合病者﹐或太陽陽明先後而爲並病者﹐緣經無明文﹐後人妄治﹐蒙害者多矣。

卷之一傷寒論

傷寒標本

夫標本而曰先受病爲本﹐次傳流受病爲標﹐此言標本之大略也。假令病人發熱惡寒﹐頭痛身疼﹐則知是太陽經表癥﹐標病也。若加發熱煩渴﹐小便不利﹐則知是太陽經入府﹐本病也﹞。假令病人目痛鼻幹不眠﹐則知是陽明經表癥﹐標病也。若加煩渴欲飲﹐汗出惡熱﹐則知是陽明經入府﹐本病也。若加潮熱譫語﹐發渴﹐不惡寒﹐反惡熱﹐揚手擲足﹐斑黃狂亂﹐則知是陽明經傳入胃府﹐實病也。假令病人頭角痛而耳聾﹐寒熱嘔而口苦﹐則知是少陽經經病也。緣少陽居表裏之間。而膽又無出入之路﹐故皆以小柴胡湯和解之。假令病人腹中滿﹐嗌漧﹐自利不渴﹐則知是陽經熱邪傳入太陰經﹐標病也。若加燥渴腹滿﹐則知是太陰經本病也。若初起便就怕寒吐利﹐則知是太陰經直中﹐本病也。假令病人舌漧口燥﹐大便不通﹐則知是陽經熱邪傳入少陰經﹐標病也。若初起便怕寒蜷臥﹐腹痛吐瀉﹐則知是少陰經直中﹐本病也。假令病人囊縮消渴舌捲﹐則知是陽經熱邪傳入厥陰經﹐標病也。若初起就怕寒﹐嘔吐涎沫﹐少腹疼痛﹐舌捲囊縮﹐則知是厥陰經直中﹐本病也。若總以六經言之﹐而不分標病本病﹐謬之甚矣。故曰知標知本﹐萬舉萬當﹐不知標本﹐如者失杖而行﹐有路而不知也。

卷之一傷寒論

表裏虛實

有表虛﹐有裏虛﹐有表實﹐有裏實﹐仲景用麻黃湯﹐爲表實而設也﹐用桂枝湯﹐爲表虛而設也﹐裏實用承气﹐裏虛用四逆。昔華陀治倪尋﹑李延﹐俱患頭疼身熱﹐陀曰﹑尋當下﹐延當汗。或疑其異。陀曰﹑尋內實﹐延外實﹐是以異也。

卷之一

發表之藥用溫攻裏之藥用寒溫裏之藥用熱論

表有邪則爲陽虛﹐溫之所以助陽也﹐陽有所助﹐則陰邪由以自消﹐發表之藥用溫者此也﹐卽經曰陽虛陰盛﹐汗之則愈是也。邪傳裏則化熱傷陰﹐寒之所以抑陽也﹐陽受其抑﹐則眞陰得以自長﹐攻裏之藥用寒者此也。故經曰陰虛陽盛﹐下之則愈是也。若陰經自受寒邪﹐則陽不足而陰有餘﹐故用辛熱以助陽抑陰﹐此溫裏之藥用熱者是也。

傳足不傳手論謂傷寒傷足不傷手﹐可也﹐謂傷寒傳足不傳手﹐則不可也。蓋手之六經﹐皆屬金火﹐故金火不畏寒者也。其足之六經﹐曰土﹑曰木﹑曰水﹐以水遇寒則凍冰﹐木遇寒則葉落﹐土遇寒則裂不堅﹐是不能勝其寒也﹐故能傷之。由是觀之﹐豈非傷足不傷手者乎。傳之一字﹐必是書寫之誤﹐有感而云。

卷之一

十六種治法

仲景傷寒正名十六種﹐其餘發狂﹑譫語﹑鄭聲﹑結胸﹑痞滿等癥﹐皆系十六種正病傳變所致﹐豈可槪論作傷寒稱之。

卷之一十六種治法

一傷寒

傷寒者﹐冬時冒寒邪﹐而病卽發者也。其癥頭項痛﹐腰脊彊﹐發熱惡寒﹐不煩躁﹐無汗﹐脈來浮緊而澀﹐若在冬時霜降後及春分前﹐宜用麻黃湯。

卷之一十六種治法

二傷風

傷風者﹐感冒風邪也。其癥頭痛﹑身熱﹑惡風﹑自汗﹐脈來浮緩﹐宜桂枝湯。脈緊而澀﹐無汗惡寒者﹐傷寒也﹐緊爲惡寒﹐澀爲無汗。然寒傷營屬陰﹐陰主必藏﹐是以無汗﹐故用麻黃輕揚以發表。浮緩惡風者﹐傷風也﹐浮爲傷風﹐緩爲自汗﹐故用桂枝甘溫以解肌。

卷之一十六種治法

三傷寒見風

傷寒見風者﹐其人初感於寒﹐續中於風是也。外癥寒多熱少﹐不煩躁﹐脈當浮而緊﹐今反浮而緩者﹐此傷寒而見風脈﹐乃營並傷之癥也。

卷之一十六種治法

四傷風見寒

傷風見寒者﹐其人先中於風﹐而重感於寒者是也。外癥惡風﹑發熱﹑煩躁﹐脈當浮而緩﹐今反浮而緊者﹐此傷風而見寒脈﹐亦營並傷之癥﹐俱用大靑龍湯﹑或九味羌活湯加減治之。

卷之一十六種治法

五濕

病有傷濕﹐有中濕﹐有風濕。傷濕者﹐濕傷太陽膀胱經者是也。中濕者﹐濕中太陰脾經或腎經者是也。

風濕者﹐或先傷於濕﹐後傷於風﹐風濕相搏而爲病者是也。蓋東南窊下之地﹐水多聚焉﹐居其處多濕﹐或中風雨霧露﹐是名中濕﹐此脾經與腎經受病也。其癥一身盡疼﹐發熱身黃﹐脈沈而緩﹐治宜燥勝可也。或素有濕﹐又中於風﹐是爲風濕。其癥肢體疼痛﹐難以轉側﹐脈沈而澀﹐治宜微表以去其風行燥以去其濕。大抵治濕之法﹐咸用羌防以勝之﹐二術以燥之﹐苓澤以滲之﹐或用附子以溫之﹐看所挾風寒濕熱之有無﹐及上下微甚以治之﹐切不可大發汗﹐汗之則風气去而濕气存﹐又不可下﹐下之則額上汗出微喘而死矣。

卷之一十六種治法

六濕溫

濕溫者﹐其人素傷於濕﹐又中於暑者也。其癥兩脛逆冷﹐腹滿多汗﹐頭目痛﹐或妄言﹐切不可發汗﹐發汗則使人不能言﹐耳聾﹐不知痛處﹐身靑﹐面色變﹐名曰重暍﹐重暍宜白虎湯加蒼術﹐去暑燥濕故也。

卷之一十六種治法

七風溫

風溫者﹐其人素傷於風﹐復傷於熱﹐風熱相搏故也。其癥四肢不收﹐頭疼身熱﹐常自汗出﹐治在少陰﹑厥陰。仲景曰﹑汗出身熱者爲風溫﹐治宜辛涼﹐疏風解熱爲主﹐切不可汗﹐汗之則發譫語﹐又不可下﹐下之則小便難﹐更不可溫鍼﹐溫鍼則耳聾而難言矣。

濕溫汗之名重暍﹐風溫汗之多致死﹐但取小汗﹐淸解表裏爲佳。

卷之一十六種治法

八冬溫溫毒

冬溫者﹐冬感溫气而成﹐實時行之气也。何者。冬令嚴寒而反溫熱﹐人觸冒之﹐名曰冬溫。冬溫之病﹐與傷寒大異﹐以溫則气泄﹐是失其閉藏之令矣﹐故古人用補中益气帶表藥以治之。

溫毒者﹐或冬令嚴寒﹐觸冒寒邪﹐待天气暄熱而發。或傷寒之熱未已﹐再遇溫熱﹐變爲溫毒。溫毒爲病最重也﹐治宜寒涼大解其熱。若邪熱日深﹐毒气不泄﹐發爲癮疹斑斕與時气發斑﹐其病尢重﹐或升麻葛根湯﹐或化斑湯治之。

卷之一十六種治法

九中暍

中暍者﹐夏月所得熱病也﹐與傷寒相類﹐與熱病相同。其癥身熱大渴﹐自汗煩躁﹐不甚惡寒﹐身體疼痛者是也。蓋中暍者熱傷太陽經﹐中暑者熱傷心脾經也。𨿽與傷寒相似﹐切不可作傷寒治之。然手足𨿽冷﹐脈息𨿽虛﹐又不可用熱﹐宜淸心利小便﹐或用淸暑之藥可也。

活人書曰﹑夏日有四癥﹐傷寒傷風﹐脈癥互見﹐中暑熱病﹐疑似難明。然脈緊惡寒﹐謂之傷寒。脈緩惡風﹐謂之傷風。脈盛壯熱﹐謂之熱病。脈虛身熱﹐謂之傷暑。醫者可不明辧。又有饑飽勞役之癥﹐以致肌膚燥熱﹐大渴引飲﹐面紅目赤﹐脈洪而虛﹐重按全無者﹐此血虛發熱也。癥類白虎﹐惟脈不長實爲異耳﹐服白虎湯者必死﹐故東垣用當歸補血湯治之。嗟乎﹐中暑果類傷寒矣﹐殊不知有類中暑者﹐可不愼歟。

卷之一十六種治法

十溫病

溫病者﹐冬時感冒寒邪﹐不實時而病﹐藏於肌肉之中﹐至春溫暖而發者是也。其癥發熱而渴﹐不惡寒者爲溫病也。或用升麻葛根湯﹐或用葛根解肌湯。大抵治溫病之法﹐無正汗之理﹐此怫郁之熱﹐自內達外﹐無表癥明矣﹐宜辛平之劑發散之。

卷之一十六種治法

十一熱病

熱病者﹐冬傷於寒不卽發﹐至春又不發﹐郁而至夏發者是也。其病身熱頭痛﹐煩渴﹐不惡寒﹐脈洪而盛。

蓋因夏月時熱兩盛﹐治宜苦辛寒﹐淸解爲主。寒邪郁久化熱﹐經曰﹑熱病者傷寒之類也﹐故主苦辛寒法以救之。

溫病熱病﹐其脈洪大有力﹐此陽癥見陽脈也﹐可治。若脈來沈微細小﹐此陽癥見陰脈也﹐必死。經曰﹑溫病攘攘﹐大熱脈小足冷者死。

卷之一十六種治法

十二晚發

晚發者﹐淸明後﹑夏至前﹑而發者是也。其癥身熱頭疼﹐或惡風惡寒﹐或有汗無汗﹐或煩躁脈來洪數。亦由冬時感寒所致﹐比之溫熱二癥稍輕耳。不宜峻劑﹐宜淸解邪熱﹐通用槴子生麻湯加減治之。

卷之一十六種治法

十三痙病

痙病者﹐太陽經傷風﹑重感寒濕而致也。又曰﹑大發濕家汗﹐則成痙。其癥頭項彊直﹐身熱惡寒﹐搖頭噤口﹐背反張者是也。外癥發熱惡寒﹐與傷寒相似﹐但其脈沈遲弦細﹐兩目圓張﹐而項背反張彊硬﹐如發癇之狀。當視其有汗﹑無汗﹐以分剛痙﹑柔痙﹐若無汗惡寒﹐名剛痙﹐宜葛根湯。有汗不惡寒﹐名柔痙﹐桂枝加葛根湯﹐如汗下太過﹐重亡津液﹐以致筋脈失養﹐不柔和而變痙者﹐又宜補養气血爲主。更有產後或金瘡一切去血過多之癥﹐皆能成痙﹐亦當補養爲先。此則似痙而非痙者﹐豈可一例﹐而用風藥之。

卷之一十六種治法

十四溫瘧

溫瘧者﹐由傷寒之熱未已﹐再感於寒﹐變爲溫瘧﹐或過經壞病變爲溫瘧而寒熱羈畱者﹐皆因寒熱相搏而成。治宜散寒解熱爲主﹐並用加減小柴胡湯。如熱多倍加柴胡﹐寒多﹐倍加桂枝而或柴胡葛根散其寒﹑石膏知母解其熱也。

卷之一十六種治法

十五時行

時行者﹐謂春應暖而反寒﹐夏應熱而反涼﹐秋應涼而反熱﹐冬應寒而反溫是也。蓋四時不正乖戾之气﹐流行期間而有其气﹐是以一歲之中﹐長幼之病相似﹐此則時行之气也。其外癥有類傷寒﹐治宜解散﹐並用升麻葛根湯。然時行猶外入之感冒﹐而瘟疫乃內出之邪毒也。

卷之一十六種治法

十六寒疫

寒疫者﹐非時感冒之暴寒﹐亦時行之气也。傷寒例曰﹑從春分以後﹐至秋分節前﹐天有暴寒﹐皆時行寒疫也。其癥憎寒惡風﹐頭痛身熱﹐或用消風百解散﹐或用六神通解散加減。大抵此病與溫病及暑病相似﹐但治理有殊耳。然溫暑之熱﹐自內而出﹐寒疫之邪﹐寒抑陽气﹐乃外感者也。故治宜解表。若溫暑﹐又兼表裏者也。

卷之一

溫熱論從種福堂本補入

溫邪上受﹐首先犯肺﹐逆傳心胞﹐肺主气屬﹐心主血屬營﹐辧營气血﹐𨿽與傷寒同﹐若論治法﹐則與傷寒大異。蓋傷寒之邪﹐畱戀在表﹐然後化熱入裏﹐溫邪則熱變最速﹐未傳心胞﹐邪尙在肺﹐肺主气﹐其合皮毛﹐故云在表﹐在表初用辛涼輕劑﹐挾風則加入薄荷牛蒡之屬﹐挾濕加蘆根滑石之流﹐或透風於熱外﹐或滲濕於熱下﹐不與熱相搏﹐勢必孤矣。不爾﹐風挾溫熱而燥生﹐淸竅必幹﹐謂水主之气﹐不能上榮﹐兩陽相劫也。濕與溫合﹐蒸鬱而蒙蔽於上﹐淸竅爲之壅塞﹐濁邪害淸也。其病有類傷寒﹐其驗之之法﹐傷寒多有變癥溫熱𨿽久﹐在一經不移。以此爲辧。

前言辛涼散風﹐甘淡驅濕﹐若病仍不解﹐是漸欲入營也。營分受熱﹐則血液受劫﹐心神不安﹐夜甚無寐﹐或斑點隱隱。卽撤去气藥﹐如從風熱陷入者﹐用犀角竹葉之屬﹐如從濕熱陷入者﹐犀角花露之品﹐參入涼血淸熱方中。若加煩躁大便不通﹐金汁可以加入﹐老年或平素有寒者﹐以人中黃代之﹐急急透斑爲要。若斑出熱不解者﹐胃津亡也﹐主以甘寒﹐重則如玉女煎﹐輕則如梨皮蔗漿之類。或其人腎水素虧﹐𨿽未及下焦﹐先自彷徨矣﹐必驗之於舌﹐如甘寒之中﹐加入鹹寒﹐務在先安未受邪之地﹐恐其陷入易易耳。若其邪始終在气分流連者﹐可冀其戰汗透邪﹐法宜益胃﹐令水與汗並﹐熱達腠開﹐邪從汗出。解後胃气空虛﹐當膚冷一晝夜﹐待气還﹑自溫暖如常矣。蓋戰汗而解﹐邪退正虛﹐陽從寒泄﹐故漸膚冷﹐未必卽成脫癥﹐此時宜令病者安舒靜臥﹐以養陽气來復﹐旁人切勿驚徨﹑頻頻呼喚﹐擾其元神﹐使其煩躁。但診其脈﹐若虛軟和緩﹐𨿽倦臥不語﹐汗出膚冷﹐卻非脫癥。若脈急疾﹐躁擾不臥﹐膚冷汗出﹐便爲气脫之癥矣。更有邪盛正虛﹐不能一戰而解﹐停一二日再戰汗而愈者﹐不可不知。再論气病有不傳血分﹐而邪畱三焦﹐亦如傷寒中少陽病也﹐彼則和解表裏之半﹐此則分消上下之勢﹐隨癥變法﹐如近時杏朴苓等類﹐或如溫膽湯之走泄﹐因其仍在气分﹐猶可望其戰汗之門戶﹐轉瘧之機括。大凡看法﹐之後﹑方言气﹐營之後﹑方言血﹐在汗之可也﹐到气才可淸气﹐入營猶可透熱轉气﹐如犀角玄參羚羊等物﹐入血就恐耗血動血﹐直須涼血散血﹐如生地丹皮阿膠赤芍等物﹐否則前後不循緩急之法﹐慮其動手便錯﹐反至慌張矣。且吾吳﹑濕邪害人最廣﹐如面色白者﹐須要顧其陽气﹐濕勝則陽微也。

法應淸涼﹐然到十分之六七﹐卽不可過於寒涼﹐恐成功反棄﹐何以故邪﹐濕熱一去﹐陽亦衰微也。面色蒼者﹐須要顧其津液﹐淸涼到十分之六七﹐往往熱減身寒者﹐不可就云虛寒而投補劑﹐恐鑪煙𨿽熄﹐灰中有火也﹐須細察精詳﹐方少少與之﹐愼不可直率而往也。又有酒客裏濕素盛﹐外邪入裏﹐裏濕爲合﹐在陽旺之軀﹐胃濕恆多﹐在陰盛之體﹐脾濕亦不少﹐然化熱則一。熱病救陰則易﹐通陽最難﹐救陰不在血而在津與汗﹐通陽不在溫而在利小便。然較之雜癥﹐則有不同也。

再論三焦不得從外解﹐必致成裏結﹐裏結於何﹐在陽明胃與腸也。亦須用下法﹐不可以气血之分﹐就不可下也。但傷寒熱邪在裏﹐劫爍津液﹐下之宜猛﹐此多濕邪內搏﹐下之宜輕﹐傷寒大便溏爲邪已盡﹐不可再下﹐濕溫病大便溏爲邪未盡﹐必大便硬﹐愼不可再攻也﹐以屎燥爲無濕矣。再人之體﹐脘在腹上﹐其地位處於中﹐按之痛﹐或自痛﹐或痞脹﹐當用苦泄﹐以其入腹近也。必驗之於舌﹐或黃或濁﹐可與小陷胸湯或瀉心湯﹐隨癥治之。或白不燥﹐或黃白相兼﹐或灰白不渴﹐愼不可亂投苦泄。其中有外邪未解﹑裏先結者﹐或邪郁未伸﹐或素屬中冷者﹐𨿽有脘中痞痛﹐宜從開泄﹐宣通气滯﹐以達歸於肺﹐如近俗之杏蔻橘桔等是﹐輕苦微辛﹐具流動之品可耳。

再前云舌黃或濁﹐須要有地之黃﹐若光滑者﹐乃無形濕熱﹐中已虛像﹐忌前法。其臍以上爲大腹﹐或滿或脹或痛﹐此必邪已入裏矣﹐表癥必無﹐或十之存一。亦要驗之於舌﹐或黃甚﹐或如沈香色﹐或如灰黃色。或老黃色﹐或中有斷紋﹐皆當下之﹐如小承气湯﹐用檳榔靑皮枳實元明粉生首烏等。若未現此等舌﹐不宜用此等法﹐恐其中有濕聚太陰爲滿﹐或寒濕錯雜爲痛﹐或气壅爲脹﹐又當以別法治之。

再黃胎不甚厚而滑者﹐熱未傷津﹐猶可淸熱透表。若𨿽薄而幹者﹐邪𨿽去而津受傷也﹐苦重之藥當禁宜甘寒輕劑可也。

再論其熱傳營﹐舌色必絳﹐絳﹑深紅色也。初傳絳色中兼黃白色﹐此气分之邪未盡也﹐泄透營﹐兩和可也。純絳鮮澤者﹐胞絡受病也﹐宜犀角鮮生地連翹郁金石菖蒲等。延之數日﹐或平素心虛有痰﹐外熱一陷﹐裏絡就閉﹐非菖蒲郁金等所能開﹐須用牛黃丸﹑至寶丹之類以開其閉﹐恐其昏厥爲痙也。

再色絳而舌中心幹者﹐乃心胃火燔﹐劫爍津液﹐卽黃連石膏亦可加入。若煩渴煩熱﹐舌心幹四邊色紅﹐中心或黃或白者﹐此非血分也﹐乃上焦气熱爍津﹐急用涼膈散散其無形之熱﹐再看其後轉變可也。愼勿用血藥﹐以滋膩難散。至舌絳望之若干﹐手捫之原有津液﹐此津虧濕熱燻蒸﹐將成濁痰蒙閉心胞也。

再有熱傳營血﹐其人素有瘀傷宿血在胸膈中﹐挾熱而搏﹐其舌色必紫而暗﹐捫之濕﹐當加入散血之品﹐如琥珀丹參桃仁丹皮等。不爾﹐瘀血與熱爲伍﹐阻遏正气﹐遂變如狂發狂之癥。若紫而腫大者﹐乃酒毒衝心﹐若紫而幹晦者﹐腎肝色泛也﹐難治。舌色絳﹐而上有粘膩似苔非苔者﹐中挾穟濁之气﹐急加芳香逐之。舌絳﹐欲伸出口而抵齒難驟伸者﹐痰阻舌根﹐有內風也。舌絳而光亮﹐胃陰亡也﹐急用甘涼濡潤之品。若舌絳而漧燥者﹐火邪劫營﹐涼血淸火爲要。舌絳而有碎點白黃者﹐當生疳也﹐大紅點者﹐熱毒乘心也﹐用黃連金汁。其有𨿽絳而不鮮﹐漧枯而痿者﹐此腎陰涸﹐急以阿膠雞子黃地黃天冬等救之﹐緩則恐涸極而無救也。其有舌獨中心絳幹者﹐此胃熱﹐心營受灼也﹐當於淸胃方中加入淸心之品﹐否則延及於尖﹐爲津幹火盛也。舌尖絳獨幹﹐此心火上炎﹐用導赤散瀉其府。

再舌胎白厚而漧燥者﹐此胃燥气傷也﹐滋腎藥中加甘艸﹐令甘守津還之意。舌白而薄者﹐外感風寒也﹐當疏散之。若白幹薄者﹐肺津傷也﹐加麥冬花露蘆根汁等輕淸之品﹐爲上者上之也。若白苔絳底者﹐濕遏熱伏也﹐當先泄濕透熱﹐防其就幹也﹐勿憂之﹐再從裏透於外﹐則變潤矣。初病舌就幹﹐神不昏者﹐急養正﹐微加透邪之藥。若神已昏﹐此內匱矣﹐不可救藥。又不拘何色舌﹐上生芒刺者﹐皆是上焦熱極也﹐當用靑布拭冷薄荷水揩之﹐卽去者輕﹐旋卽生者險矣。舌苔不燥﹐自覺悶極者﹐屬脾濕盛也。或有傷痕血迹者﹐必問曾經搔挖否﹐不可以有血而便爲枯癥﹐仍從濕治可也。再有神情淸爽﹐舌脹大不能出口者﹐此脾濕胃熱郁極化風﹐而毒延口也﹐用大黃磨入當用劑內﹐則舌脹自消矣。

再舌上白苔粘膩﹐吐出濁厚涎沫者﹐口必甜味也﹐爲脾癉病﹐乃濕熱气聚﹐與榖气相搏﹐土有餘也﹐盈滿則上泛﹐當用省頭艸﹐芳香辛散以逐之則退。若舌上苔如者﹐胃中宿滯挾濁穟郁伏﹐當急急開泄﹐否則閉結中焦﹐不�煤隱隱者﹐不渴肢寒﹐知挾陰病。如口渴煩熱﹐平時胃燥舌也﹐不可攻之。若燥者﹐甘寒益胃。若潤者﹐甘溫扶中。此何故﹐外露而裏無也。

若舌黑而滑者﹐水來火﹐爲陰癥﹐當溫之。若見短縮﹐此腎气竭也﹐爲難治﹐欲救之﹐加人參五味子勉希萬一。舌黑而幹者﹐津枯火熾。急急瀉南補北。若燥而中心厚者﹐土燥水竭﹐急以鹹苦下之。

舌淡紅無色者﹐或幹而色不榮者﹐當是胃津傷而气無化液也﹐當用炙甘艸湯﹐不可用寒涼藥。

若舌白如粉而滑﹐四邊色紫絳者﹐瘟疫病初入募原﹐未歸胃府﹐急急透解﹐莫待傳陷而入爲險惡之病。且見此舌者﹐病必見凶﹐須要小心。凡斑疹初見﹐須用紙撚照看胸背兩﹐點大而在皮膚之上者爲斑﹐或雲頭隱隱﹐或瑣碎小粒者爲疹。又宜見而不宜見多。按方書謂斑色紅者屬胃熱﹐紫者熱極﹐黑者胃爛﹐然亦必看外癥所合﹐方可斷之。然而春夏之間﹐濕病俱發疹爲甚﹐且其色要辧﹐如淡紅色﹐四肢淸﹐口不甚渴﹐脈不洪數﹐非虛斑﹑卽陰斑。或胸微見數點﹐面赤足冷﹐或下利淸榖﹐此陰盛格陽於上而見﹐當溫之。若斑色紫小點者﹐心包熱也。點大而紫﹐胃中熱也。黑斑而光亮者﹐熱勝毒盛﹐𨿽屬不治﹐若其人气血充者﹐或根據法治之﹐尙可救。若黑而晦者﹐必死。若黑而隱隱四旁赤色﹐火郁內伏﹐大用淸涼透發﹐間有轉紅成可救者。若夾斑帶疹﹐皆是邪之不一﹐各隨其部而泄。然斑屬血者恆多﹐疹屬气者不少﹐斑疹皆是邪气外露之象﹐發出宜神情淸爽﹐爲外解裏和之意﹐如斑疹出而昏者﹐正不勝邪﹐內陷爲患﹐或胃津內涸之故。

再有一種白﹐小粒如水晶色者﹐此濕熱傷肺﹐邪𨿽出而气液枯也﹐必得甘藥補之。或未至久延傷及气液﹐乃濕郁分﹐汗出不徹之故﹐當理气分之邪。或白如枯骨者多凶﹐爲气液竭也。

再溫熱之病﹐看舌之後﹐亦須驗齒。齒爲腎之餘﹐齦爲胃之絡。熱邪不燥胃津﹐必耗腎液。且二經之血皆走其地﹐病深動血﹐結瓣於上。陽血者色必紫﹐紫如漧漆。陰血者色必黃﹐黃如醬瓣。陽血若見﹐安胃爲主。陰血若見﹐救腎爲要。然豆瓣色者多險﹐若癥還不逆者﹐尙可治﹐否則難治矣。何以故耶﹐蓋陰下竭﹑陽上厥也。

齒若光燥如石者﹐胃熱甚也。若無汗惡寒﹐偏勝也﹐辛涼泄胃﹐透汗爲要。若如枯骨色者﹐腎液枯也﹐爲難治。若上半截潤﹐水不上承﹐心火炎上也﹐急急淸心救水﹐俟枯處轉潤爲妥。若咬牙嚙齒者﹐濕熱化風﹐痙病。但咬牙者﹐胃熱﹐气走其絡也。若咬牙而脈癥皆衰者﹐胃虛﹐無榖以內榮﹐亦咬牙也。何以故耶﹐虛則喜實也。舌本不縮而硬﹐而牙關咬定難開者﹐此非風痰阻絡﹐卽欲作痙癥﹐用酸物擦之卽開﹐酸走筋﹐木來泄土故也。

若齒垢如灰糕樣者﹐胃气無權﹐津亡濕濁用事﹐多死。而初病齒縫流淸血﹐痛者胃火衝激也﹐不痛者龍火內燔也。齒焦無垢者死﹐齒焦有垢者﹐腎熱胃劫也﹐當微下之﹐或玉女煎淸胃救腎可也。

再婦人病溫﹐與男子同﹐但多胎前產後﹐以及經水適來適斷。大凡胎前病﹐古人皆以四物加減用之謂護胎爲要﹐恐來害。如熱極﹐用井底泥藍布浸冷覆蓋腹上等﹐皆是保護之意。但亦要看其邪之可解處﹐用血膩之藥不靈﹐又當審察﹐不可認板法。然須步步保護胎元﹐恐損正邪陷也。至於產後之法﹐按方書謂愼用苦寒藥﹐恐傷其已亡之陰也。然亦要辧其邪能從上中解者﹐稍從癥用之﹐亦無妨也。不過勿犯下焦﹐且屬虛體﹐當如虛怯人病邪而治。總之﹐毋犯實實虛虛之禁。況產後當血气沸騰之候﹐最多空竇﹐邪勢必乘虛內陷﹐虛處受邪﹐爲難治也。如經水適來適斷﹐邪將陷血室﹐少陽傷寒﹐言之詳悉﹐不必多贅。但數動與正傷寒不同﹐仲景立小柴胡湯﹐提出所陷熱邪﹐參棗扶胃气﹐以衝脈隸屬陽明也﹐此與虛者爲合治。若邪熱陷入與血相結者﹐當宗陶氏小柴胡湯去參棗加生地桃仁查肉丹皮或犀角等。若本經血結自甚﹐必少腹滿痛﹐輕者刺期門﹐重者小柴胡湯去甘藥加延胡歸尾桃仁﹐挾寒加肉桂心﹐气滯者加香附陳皮枳殼等。然熱陷血室之癥﹐多有譫語如狂之象﹐防是陽明胃實﹐當辧之﹐血結者身體必重﹐非若陽明之輕旋便捷者。何以故耶。陰主重濁﹐絡脈被阻﹐側旁气痺連胸背皆拘束不遂﹐故去邪通絡﹐正合其病﹐往往延久上逆心胞﹐胸中痛﹐卽陶氏所謂血結胸也。王海藏出一桂枝紅花湯加海蛤桃仁﹐原爲表裏上下一齊盡解之理。看此方大有巧手﹐故錄出以備學者之用。

卷之一

瘟疫附

瘟疫者﹐因傷寒之熱未已﹐更感時行之气﹐而爲瘟疫也。其癥身熱頭疼﹐煩渴嘔逆﹐或有汗﹐或無汗。皆由溫熱相合而成﹐治宜寒涼解熱爲主。經曰﹑更遇溫气﹐變爲瘟疫。則知是再感溫气而成瘟疫﹐更感溫熱而成溫毒者也。何活人書混注冬溫癥下﹐而百病歌彊以冬溫溫疫爲一病。不知冬溫是感非節之气﹐長幼之病相似﹐時行之气爲病也。溫疫乃傷寒再感溫气而成﹐實相似而非也。敢錄之。

卷之一

瘟疫附

瘟疫者﹐渾身壯熱﹐惛惛不爽﹐沿門闔境﹐遞鄕傳染﹐盛於春夏之間者是也。𨿽因時气而得﹐然所感者皆由惡毒異气而成﹐非若春寒夏涼秋熱冬溫之類也。夫天地間之气﹐升於春﹐浮於夏﹐不無有惡毒者在焉。人在气中莫知也﹐若正气虛者﹐遂致傳染。或病者身熱﹐其气蒸蒸浮越於外﹐若正气虛者﹐亦致傳染。然感天地之邪者﹐在春夏間﹐感病人之邪者﹐無分春夏者也。是以獄中此病﹐四時無間﹐最易傳染﹐其不染者﹐由正气內實邪不能感也。然感是邪者﹐從口鼻而入也﹐由是正被邪侵﹐怫郁煩擾﹐而病作矣。𨿽因天地之邪﹐實自內出者也。故感受之因﹐異傷寒﹐異溫暑﹐異非時感冒之寒疫。其治法亦異也﹐故丹溪用人中丸﹐補﹑散﹑降三法並施。明醫雜著用淸熱解毒湯﹐內﹑外兼施。斯二者﹐乃治瘟疫之大法也﹐大率當辟邪散气﹐扶助正气爲主。若與長幼相似之時行混論﹐則非矣。今人多以溫病熱病名時行﹐又以溫毒爲瘟疫﹐謬之甚矣。噫﹐非造道之元﹐烏能識此。

西山記曰﹑近穢气﹐傷眞气。孫眞人曰﹑乘馬夜行﹐當沐浴更衣﹐方可近小兒﹑使不聞馬毒气﹐不然則多天弔急驚也。錢仲陽曰﹑步糞穢之履﹐毋近嬰兒。亦此意也。

雍正癸丑﹐疫气流行﹐撫吳使者屬先生制此方﹐全活甚眾﹐時人比之普濟消毒飲云。

先生云﹑時毒癘气﹐必應司天。癸丑太陰濕土气化運行﹐後天太陽寒水﹐濕寒合徳﹐挾中運之火﹐流行气交﹐陽光不治﹐疫气乃行。故凡人之脾胃虛者﹐乃應其厲气﹐邪從口鼻皮毛而入。病從濕化者﹐發熱目黃﹐胸滿﹐丹疹﹐泄瀉。當察其舌色﹐或淡白﹐或舌心幹焦者﹐濕邪猶在气分﹐用甘露消毒丹治之。若壯熱旬日不解﹐神昏譫語﹐斑疹﹐當察其舌﹐絳幹光圓硬﹐津涸液枯﹐寒從火化﹐邪已入營矣﹐用神犀丹。

卷之一瘟疫附

甘露消毒丹

飛滑石十五兩淡芩十兩茵陳十一兩藿香四兩連翹四兩石菖蒲六兩白四兩薄荷四兩木通五兩射幹四兩川貝母五兩神糊爲末。

卷之一瘟疫附

神犀丹

犀尖六兩生地一斤熬膏香八兩熬膏連翹十兩黃芩六兩板藍根九兩銀花一斤金汁十兩元參七兩花粉四兩石菖蒲六兩紫艸四兩卽用生地香金汁搗丸﹐每丸重三錢﹐開水送下。

卷之一類傷寒四癥

痰癥

痰者﹐津液所化。蓋由風傷肺﹐肺气不淸而生痰﹐濕傷脾﹐脾气凝濁而生痰。其人亦憎寒壯熱﹐惡風自汗。但胸膈病滿﹐气上咽不得息﹐皆因肺气不舒。故𨿽類傷寒﹐但頭不痛﹐項不彊﹐或寸脈浮滑﹐或沈伏爲異爾。宜瓜蒂散或稀涎散吐之。

卷之一類傷寒四癥

傷食

傷食類傷寒者﹐以其亦有發熱惡寒頭疼等癥﹐但非若傷寒之甚者也。其癥或兼惡食﹐或噫气作酸。

或飽悶作痛﹐气口脈緊者是也。當於消食門中求之。

卷之一類傷寒四癥

虛煩

煩者熱也﹐心中鬱鬱不安﹐故謂之煩也﹞蓋緣其人素弱有勞損。因而損气﹐气衰則精虛﹐精虛則火旺﹐卽內經所謂陰虛生內熱也。以內有熱。則應於外。然𨿽發熱而無惡寒頭疼身痛等癥。治宜補中益气湯加黃柏。

卷之一類傷寒四癥

腳气

腳气類傷寒者﹐以其有發熱頭疼身痛等癥﹐但起初足脛腫痛﹐或足膝屈彊不能移動爲異爾。其病始於受濕﹐復感挾風寒暑熱而成﹐故陳無澤曰﹑腳气不專主一气﹐亦不專在一經﹐若自汗走注爲風勝﹐無汗攣急爲寒勝﹐腫滿重者爲濕勝﹐煩渴熱蒸爲暑勝﹐若四气兼中﹐但推其多者爲勝。又曰﹑足脛焮赤而腫者﹐濕熱也。黃白而腫者﹐寒濕也。大法用二術以燥濕﹐苓柏以淸熱﹐歸芍以調血﹐木香檳榔以行气﹐烏附行經絡以除濕散寒﹐羌獨利關節以散風勝濕﹐防己牛膝﹐行之下引﹐以去濕消腫。更看所梜風寒暑熱之有無微甚﹐及在表在裏﹐總當於腳气門中求之。切不可用補劑﹐及湯藥淋洗﹐並冷藥攤﹖﹐使毒气上入心腹﹐胸痺气喘﹐死矣。

卷之一添加類傷寒四癥

瘡毒

瘡毒初生﹐必有寒熱交作﹐不可作傷寒治之。蓋癰毒浮於肌表﹐脈亦浮數﹐經絡爲邪壅遏﹐身亦發熱﹐熱毒居表﹐陽气不能衛外﹐故亦惡寒﹐其人飲食起局如常﹐或偏著一處痛者﹐此卽癰毒病也。當驗其頭面身體手足﹐若有痛處﹐或紅腫或堅塊﹐或疔毒者﹐須瘍科治之。

卷之一添加類傷寒四癥

瘀血

瘀血類傷寒者﹐以其有寒熱故也。蓋因素有痰火﹐或胯縫﹐或腋下﹐略有動作﹐必腫硬疼病﹐脈來弦數無力者﹐爲異也。宜調養气﹑養血﹑活血﹐有熱者﹑或滋陰﹑降火﹑淸痰。

卷之一添加類傷寒四癥

勞發

勞發有類傷寒﹐以其虛寒虛熱故也。其人或因於勞倦﹐或傷於七情酒色﹐以致精神疲憊﹐營衛失司﹐惡寒發熱﹐骨節疼痛﹐其脈或浮芤虛數﹐或弦澀沈緊﹐或博堅﹐階其候也。治當察其陰虛陽虛﹐上損下損﹐以分藏性之陰陽喜惡而調理之﹐總當於虛勞門中求之。

卷之一添加類傷寒四癥

痘疹

凡幼﹖之兒﹐並長成之輩﹐忽然發熱憎寒﹐頭疼身痛﹐唇紅臉赤﹐嚏欠嘔吐﹐狀類傷寒﹐不可遽施汗下﹐須問其曾否出痘。如未出﹐當驗其尻骨耳尖並足心皆冷者﹐再觀耳後有紅脈赤縷﹐卽令專門調治之。

卷之一

傷寒治例三十七條

凡治傷寒﹐須識陰陽二癥。如初起之時﹐頭疼身痛﹐發熱惡寒﹐脈來浮大﹐卽是陽經之表癥也。自此以後﹐煩躁作渴﹐或不大便﹐卽是陽經傳入陰經之熱癥也。脈𨿽沈伏﹐不可﹖作陰癥治之。如初起之時﹐臍腹絞痛手足﹐厥逆唇靑指冷﹐脈來沈伏﹐卽是直中陰經之寒癥也。

一﹑或曾是陽癥﹐其人素弱﹐不任轉下。醫者下之太過﹐忽然臍腹絞痛﹐洞泄不止﹐手足厥逆﹐此陽癥而轉爲陰癥也。當溫之。

一﹑或曾是陰癥﹐其人素有內熱﹐醫者補之太過﹐忽然煩躁作渴﹐大小便不通﹐此陰癥而轉爲陽癥也。

當解之。

凡治傷寒﹐須識表裏﹐汗下無﹖。如病在表而反下之﹐則乘虛入裏﹐微爲痞气結胸﹐甚爲腸滑洞泄﹐此皆﹖下之壞癥也。如病在裏而反汗之﹐則表益虛而裏益實矣﹐或爲﹖血斑黃﹐甚則亡陽﹐此皆﹖汗之壞癥也。

凡治傷寒﹐不論日數﹐但有頭疼身痛﹐惡風惡寒﹐脈來浮大﹐卽是表癥。𨿽有便難小便不利﹐亦當先解其表﹐後攻其裏也。

凡治傷寒﹐不論日數﹐但有腹痛吐利﹐脈來沈弱﹐卽是裏癥也。𨿽有惡風惡寒﹐亦當先救其裏﹐後解其表也。

凡治傷寒﹐先視兩目。若黑白分明﹐內無熱也。目不明者﹐裏有熱也。

凡治傷寒﹐須看唇舌。若唇紅而鮮濕者﹐內無熱也。唇漧而燥者﹐熱入裏也。若舌白滑者﹐表未解也。舌黃者﹐熱漸深也。舌黑者﹐熱已劇也。

凡欲發汗﹐須審其頭眞痛﹐項眞彊﹐風寒眞惡﹐卽當用湯藥汗之﹐不可妄用水攻火劫之法。

凡欲攻下﹐須審其頭不痛﹐風寒不惡﹐其便果硬﹐其腹果滿﹐卽當以湯藥下之﹐亦不可妄用丸藥。

凡傷寒在霜降以後﹑春分以前﹐名爲正傷寒﹐宜用辛熱之藥以發之。若至春而發﹐名爲溫病。至夏而發﹐名爲熱病。宜用辛涼之藥以解之。若入裏者﹐宜用苦寒之藥以下之。若直中者﹐宜用辛熱之藥以溫之。其在四時﹐有辛然感冒﹐當視其寒暄﹐或用辛熱﹐或用辛涼要在適中。

凡風寒始傷太陽﹐必用辛溫散之﹐如麻黃桂枝之類。若傳入陽明﹑少陽﹐必用辛涼解之﹐如葛根柴胡之類。至邪傳入胃府﹐必用苦寒下之﹐如承气之類。夫邪自表而入裏﹐用藥由溫而漸寒。若﹖治而致熱入﹐攻之必宜苦寒。

凡服汗藥﹐不可太過﹐過則反致陽虛。如服一劑無汗﹐再作湯與之﹐又復無汗﹐此營衛乏絕﹐法當養陰輔正而再汗之﹐三治無汗者死。

凡服下藥﹐燥屎已來﹐又得溏泄﹐此已解也。如服下藥﹐但利淸水一二次﹐又無燥屎﹐痞滿如故﹐此未解也﹐再當下之。如服下藥二三次而不通者﹐此腸胃枯苦�也﹐當下取之﹐取之而不通者死。

凡治傷寒﹐須審胸腹若何。胸滿而痛﹐名爲結胸。胸滿不痛﹐名爲痞气。如未經下而有之﹐此傳經之邪也已經下而有之﹐此﹖下之壞癥也。未經下﹐飲水多而得者﹐此水气也。

凡治傷寒﹐須按其腹痛與不痛﹐硬與不硬。若腹中痛與硬者。此燥屎也。臍下硬而痛者。此燥屎與蓄血也。臍下築築然痛﹐上衝於心者﹐此奔豚气也。腹中響﹐气下趨者﹐欲作瀉也。燥屎者﹐小便不利﹐而臍下如疙瘩狀。蓄血者﹐小便利﹐而臍下如懷孕狀。

凡治傷寒﹐須問其渴與不渴。渴而不飲水者﹐邪在表也。渴而飲水多者﹐內熱甚也。含水不欲吞者﹐欲作﹖也。

凡傷寒得死癥﹐其脈尙可治者﹐則當棄癥從脈﹐虛補之﹐實瀉之。

凡傷寒得死脈﹐其癥有可治者﹐則當棄脈從癥﹐表急解之﹐裏﹑急攻之﹐熱則淸之﹐寒則溫之。

凡傷寒脈洪大浮數動滑﹐此陽脈也﹐陽癥宜見此脈﹐若陰癥得此者凶。脈來沈澀弱弦微﹐此陰脈也﹐陰癥宜見此脈﹐若陽癥得此者凶。

凡傷寒頭疼身熱﹐忽然無脈而昏冒﹐此欲汗之候﹐如天將明﹐六合皆晦之象﹐不須服藥。

凡傷寒頭疼身熱﹐便是陽癥﹐不可服熱藥。

太陰﹐頭不痛﹐身不熱。少陰﹐有反發熱而無頭疼。厥陰﹐有頭疼而無身熱。

凡傷寒之癥﹐不可驟用補益。

凡傷寒不思飲食﹐不可就用溫補脾胃藥。

凡傷寒腹痛﹐亦有熱癥﹐不可槪用溫暖藥﹐當參脈癥治之。

凡傷寒自利者﹐當看陰陽﹐不可便用止瀉溫補。

凡傷寒手足厥冷﹐當分熱厥﹑冷厥。

凡傷寒若見吐蛔虫者﹐𨿽有大熱﹐忌用寒涼。

凡服下藥﹐另用鹽炒麩皮於病人腹上款款熨之﹐使得熱﹐則行而易通。

凡服藥吐出不納﹐須用薑汁半鐘熱飲﹐其吐卽止。

凡傷寒發黃﹐用生薑周身擦之。若心胸�下結實﹑滿悶﹑硬痛﹐用姜渣炒熱﹐於患處熨之。若加�水﹐更妙。

凡傷寒吐血不止﹐用韭汁磨京墨呷下。如無韭汁﹐雞子淸亦可。

凡傷寒熱病﹐亢極不解﹐用黃連煎湯一盞﹐井中頓冷﹐浸於靑布上﹐搭在胸中﹐徐徐易之﹐候熱稍退卽除。

凡傷寒腹中痛甚﹐將河水一鐘飲之﹐其痛稍可﹐屬熱﹐當用涼藥淸之﹐淸之不已急用寒藥下之。若飲水愈加作痛﹐屬寒﹐當用溫藥和之﹐和之不已﹐急用熱藥救之。

凡直中眞寒陰癥﹐或痛甚無脈﹐或吐瀉脫元無脈﹐須用酒釀薑汁各半鐘服之﹐脈來可治﹐脈不來者﹐死。

凡直中陰經之直寒癥﹐或腹中絞痛﹐或嘔逆厥冷﹐或不省人事﹐或藥不得入口﹐或六脈暴絕﹐將�白三寸搗成餅﹐先用麝半分塡於臍中﹐後放�餅在上﹐以火熨之﹐連易二三餅﹐稍醒﹐灌入薑汁﹐然後煎服回陽急救湯﹐如不醒﹐再灸關元﹑气海﹐若得手足溫和汗出者﹐生。

凡傷寒陰病﹐不論熱與不熱﹐不分脈之浮沈大小﹐但指下無力﹐或重按全無﹐便是陰病也。最爲良法。

卷之一傷寒治例三十七條

表癥

表癥者﹐發熱惡寒﹐頭疼身痛﹐而脈浮者是也。然惡寒者﹐表癥也﹐惡寒爲表之虛﹐此屬太陽﹐宜汗之。若熱多寒少﹐脈來微弱﹐或尺脈遲者﹐不可汗。﹖血下血者﹐不可汗也。壞病者﹐不可汗也。經水適來者﹐不可汗也。風溫者﹐不可汗也。濕溫者﹐不可汗也。虛煩者﹐不可汗也。動气者﹐不可汗也。又有三陰病﹐不可發汗﹐發汗則動經血。若太陰癥脈浮者﹐宜微汗之。少陰癥發熱脈沈者﹐又宜麻黃附子細辛湯汗之。

卷之一傷寒治例三十七條

裏癥

裏癥者﹐不惡寒﹐反惡熱﹐潮熱譫語﹐腹脹滿﹐大便硬﹐脈沈而滑者是也。然惡熱者﹐裏癥也﹐惡熱爲裏之實﹐此屬陽明﹐宜下之。若脈浮者﹐不可下也。虛細者﹐不可下也。嘔吐者﹐不可下也。不轉矢气者﹐不可下也。小便淸者﹐不可下也。三陰﹐大約可溫而不可下﹐然有積癥﹐又當下也。如太陰腹滿時痛﹐少陰口燥咽漧﹐或腹滿不大便﹐或下利淸水﹐心下痛﹐此積癥也。

卷之一傷寒治例三十七條

表裏俱見癥

病人脈浮而大﹐卽是表癥當汗之。其人發熱煩渴﹐小便志�﹐卻當下。此是表裏癥俱見也﹐五苓散主之。

傷寒不大便六七日﹐頭痛有熱﹐卽是裏癥﹐當下之。其人小便淸者﹐知不在裏﹑仍在表也﹐當發汗。此是兩癥俱見﹐未可下﹐宜桂枝湯。

病人心下滿﹐不欲食﹐大便硬﹐卽是裏癥﹐當下之。其人頭汗出﹐微惡寒﹐手足冷﹐卻當汗。此是兩癥俱見﹐仲景所謂半表半里﹐小柴胡湯主之。

卷之一傷寒治例三十七條

無表裏癥

傷寒四五日﹐或十餘日﹐無表癥﹐無裏癥﹐俱用小柴胡湯﹐隨癥加減用之。

卷之一傷寒治例三十七條

陽癥

陽癥者﹐卽太陽﹑陽明﹑少陽也。初病發熱頭疼項彊﹐以後唇焦口燥﹐煩渴喜冷﹐面色光彩﹐語言淸亮﹐手足溫暖﹐爪甲紅潤﹐大便或閉或硬﹐小便或赤或�﹐脈來浮洪數大﹐此階陽癥之候也。其治或汗或和或下可也。

卷之一傷寒治例三十七條

陰癥

陰癥者﹐卽直中太陰﹑少陰﹑厥陰之寒癥也。初病無頭疼﹐無身熱﹐無口渴﹐就便惡寒或戰栗﹐面如刀刮﹐身體沈重﹐難以轉側﹐嘔吐瀉利﹐小便淸白﹐蜷臥欲寐﹐手足厥冷﹐爪甲靑面﹐面色慘黯而無光﹐脈來沈澀而細小﹐此皆陰癥之候也。其治或溫或補可也。

卷之一傷寒治例三十七條

陽毒

陽毒者﹐陽气獨盛﹐陰气暴絕所致也。或陽癥﹖服溫熱之藥﹐或吐下後變成陽毒。其人壯熱發躁﹐或狂走罵詈﹐妄見鬼神﹐或口吐膿血而發錦斑﹐或舌捲焦黑﹐鼻如�媒﹐或咽喉腫痛﹐下利黃赤﹐六脈洪大而數。輕者陽毒升麻湯﹐重則靑黛一物湯。

卷之一傷寒治例三十七條

陰毒

陰毒者﹐陰气獨盛﹐陽气暴絕所致也。或虛癥﹖服寒涼之藥或吐瀉後變成陰毒。其人臍腹攪痛﹐身如被杖﹐或四肢厥冷﹐六脈沈細微弱。陰毒甘艸湯主之。

卷之二傷寒諸證論

發熱

發熱者﹐怫怫然發於皮膚之間﹐熇熇然散而成熱者是也。與潮熱﹑寒熱﹑煩躁之熱不同。煩躁之熱﹐熱在內者也。潮熱之熱﹐有時而熱﹐不失其時。寒熱之熱﹐寒已而熱﹐相繼而發。至於發熱﹐則無時而發也。

然有翕翕發熱﹐蒸蒸發熱之異。翕翕發熱者﹐若合羽所覆﹐明其熱在外也﹐故與桂枝湯汗以散之。蒸蒸發熱者﹐若燻蒸之蒸﹐明其熱在內也﹐故與調胃承气湯下以除之。然發屬表者﹐卽風寒客於皮膚﹐陽气怫郁所致也。發熱屬裏者﹐卽陽气下陷入陰中所致也﹐觀其熱所從來﹐而汗下之癥明矣。若熱先自皮膚髮者﹐知邪气在外者也。熱先自裏生而達於表者﹐知邪气在裏者也。舉斯二者﹐則邪之在表在裏又明矣。惟其在表在裏俱有發熱﹐故半表半里亦有發熱﹐何者以表癥未罷﹐邪气傳裏﹐裏未作實﹐是爲半表半里。然同一發熱也﹐或始自皮膚﹐而漸傳爲裏熱﹐或始自內熱﹐而外達於肌表。故邪气在表而發熱者﹐表熱而裏不熱也。邪气在裏而發熱者﹐裏熱甚而達於表也。其在半表半里而發熱者﹐則表裏俱發熱者也。難經云﹑發熱惡寒者﹐發於陽也﹐無熱惡寒者﹐發於陰也。然太陰厥陰﹐皆不發熱﹐維少陰病始得之﹐𨿽有發熱之癥亦脈沈下利手足冷爲異爾﹐故與麻黃附子細辛湯汗以散之。然有汗後發熱者﹐或表邪未盡﹐或裏癥已具﹐或邪在半表半里之間。有下後發熱者﹐或宿垢未盡﹐或丸藥﹖下。有勞復發熱者﹐蓋因新瘥後津液未復﹐血气尙弱﹐或語言以傷气﹐思慮以傷神﹐邪熱隨至﹐原病復舉﹐當調和營衛﹐淸解邪熱爲佳也。有食復發熱者﹐須滌邪扶正﹐消食丸爲妙也。𨿽然﹐發熱﹑傷寒之常也﹐如有陰陽俱虛﹐及下利與新汗後﹐又皆惡其熱也。豈可一槪論耶。

卷之二傷寒諸證論

惡寒

惡寒者﹐風寒客於營衛之中也。惟其風寒客於營衛﹐則灑淅然惡寒也。惟其營衛之受風寒﹐則嗇然不欲舒也。其惡寒者﹐非惡寒熱之寒﹐又非惡風也。蓋惡風﹑見風則惡﹐若居密室之內﹐幃帳之中﹐則坦然自舒也。至於惡寒者﹐𨿽不見風﹐亦自裏寒𨿽身大熱﹐亦欲近衣﹐始發之間﹐戰栗鼓頷﹐甚則體振﹐肌膚粟起﹐毫毛畢直﹐𨿽在幃帳之中﹐重衣厚被﹐亦不能禦其寒也。且寒熱之寒﹐謂寒熱更作﹐熱至則寒無矣。其惡寒者﹐𨿽身發熱﹐而不欲去衣﹐甚至向火覆被﹐猶不遏其寒也。所以然者﹐由陰气上入陽中﹐或陽微﹐或風虛相搏所致。惡寒一切屬表﹐若下癥悉具而微惡寒者﹐是表猶未解﹐當先解表﹐乃可攻裏也。經曰﹑發熱惡寒﹑發於陽﹐無熱惡寒﹑發於陰。如傷寒或已發熱﹐或未發熱﹐若先惡寒﹐必繼之以發熱﹐此則發於陽也。若惡寒而蜷臥﹐脈細而緊﹐此則發於陰也。在陽者可發汗﹐在陰者可溫裏。惡寒𨿽悉屬表﹐而在表自有虛實之別。若汗出而惡寒者﹐爲表虛﹐可解肌。無汗而惡寒者﹐爲表實﹐可發活。如汗後仍不解﹐反惡者。虛故也﹐芍藥甘艸附子湯之。如或少陰病﹐惡寒而蜷臥﹐手足厥冷﹐自利煩躁﹐脈不至者﹐又爲不治之癥。

按發熱惡寒﹐明是傷寒之候﹐然亦有近似傷寒者。如脈浮而數﹐發熱惡寒﹐是傷寒癥也﹐若脈浮而發熱惡寒﹐或有痛處﹐是癰疽癥也。脈浮而澀﹐發熱惡寒﹐或膈實嘔吐﹐噫噯吞酸﹐是傷食癥也。脈浮而弦﹐發熱惡寒﹐或惡食﹐是欲作瘧也。由是觀之﹐發熱惡寒之癥﹐豈同一而語哉。

卷之二傷寒諸證論

背惡寒

背爲陽﹐腹爲陰。背惡寒者﹐陽气不足﹐陰寒气盛故也。若風寒在表而惡寒﹐則一身盡寒矣。若陽气衰﹐陰气盛﹐寒邪在裏﹐口中和﹐無熱而背惡寒者﹐屬少陰也﹐宜溫之﹐附子湯主之。若陰气微﹐陽气威﹐熱邪陷內﹐口燥熱而背惡寒者﹐屬陽明也﹐宜淸之﹐白虎加人參湯主之。三者均自巨惡寒也﹐有陰陽寒熱之不同﹐而於口中潤燥得之。

卷之二傷寒諸證論

惡風

惡風者﹐見風則怕﹐在密室之中﹐無所惡也。蓋因風邪傷衛﹐衛气虛弱﹐腠理不密﹐所以汗出而惡風也。

然衛气者﹐能溫分肉﹑充皮膚﹑肥腠理﹑司開闔者也。若風邪中於衛﹐則必惡風﹐何也。風則傷衛﹐寒則傷營﹐衛爲風邪所中﹐分肉不溫而熱矣﹐皮毛不充而緩矣﹐腠理失其肥﹐則�而不密﹐開闔失其司﹐則泄而不固﹐是以惡風也。然惡風惡寒二癥﹐均爲表癥﹐以惡風與惡寒比之﹐惡寒者﹐嗇嗇然而憎寒卽不當風而自惡寒。其惡風者﹐得居密室之中﹐幃帳之內﹐舒緩而無所畏也﹐或用扇﹐或當風﹐則淅淅然而惡﹐此爲惡風也。惡寒﹐有屬於陽﹐有屬於陰﹐若是惡風﹐悉屬於陽﹐非若惡寒有陰陽之別也﹐故三陰之癥﹐並無惡風者是也。然惡風𨿽悉屬表﹐而發散又有不同。若無汗而惡風﹐爲傷寒﹐當發其汗。汗出而惡風﹐爲中風﹐當解其肌。若下癥悉具﹐而惡風未罷者﹐當先解其外也。又有汗多亡陽與風濕﹐皆有惡風之癥。若發活過多﹐遂漏不止﹐衛虛亡陽﹐惡風脈浮者﹐必以桂枝加術附陽溫其經而固其衛。若風濕相搏﹐骨節煩疼﹐濕勝自汗﹐皮腠不密﹐惡風短气﹐必用甘艸附子湯散其濕而固其衛。由是觀之﹐惡風屬衛﹐明矣。

卷之二傷寒諸證論

寒熱

寒熱者﹐謂往來寒熱也。經曰﹑血弱气虛﹐腠理受邪﹐陰陽相勝﹐邪正相爭而作矣。若邪气之入也﹐而正气不與之爭﹐但熱而無寒也。今熱而寒者﹐謂正气與邪气分爭﹐於是寒熱作矣。爭則气郁不發於外﹐而寒熱爭焉﹐爭甚則憤然而熱﹐故寒已而外熱作焉﹐斯乃寒熱之理也。或謂寒熱者﹐陰陽爭勝也﹐以陽勝則熱﹐陰勝則寒﹐斯乃陰陽之爭也。何則。以寒爲陰而熱爲陽﹐以裏爲陰而表爲陽。邪之客於表者爲寒﹐邪與陽爭﹐則爲寒矣。邪之入於裏者爲熱﹐邪與陰爭﹐則爲熱矣。其邪半在表半在裏﹐外與陽爭而爲寒﹐內與陰爭而爲熱﹐是則表裏不拘﹐內外不定﹐或出或入﹐由是寒熱且往且來而間作也﹐是以往來南戴熱﹐多屬半表半里之癥。一云﹑陽不足﹐則陰邪出表而與之爭﹐故陰勝而爲寒﹐陰不足﹐則陽邪入裏而與之爭故陽勝而爲熱。邪居表多則多寒﹐邪居裏多則多熱﹐邪在半表半里﹐則寒熱平半矣。審其寒熱多少﹐視其邪气深淺﹐俱用小柴胡湯和之﹐若寒多﹑加桂枝﹐熱多﹑加大黃﹐是大法也。

卷之二傷寒諸證論

似瘧

似瘧者﹐與發熱惡寒﹐往來寒熱﹐相似而實非也。寒熱似瘧者﹐作止有時﹐若往來寒熱﹐則作止無時﹐或往或來﹐日有至三五發﹐甚則十數發勢是也。至於發熱惡寒者﹐爲發熱時惡寒並不見﹐惡寒時發熱亦不見也。不若此寒已而熱﹐熱已而寒也。然有太陽似瘧﹐有陽明似瘧﹐有厥陰似瘧﹐有婦人熱入血室似瘧﹐癥𨿽同而用藥異也。

卷之二傷寒諸證論

潮熱

潮熱者﹐若潮水之潮﹐其來不失其時﹐一日一發﹐日晡時至者是也。日若三五發﹐卽是發熱﹐非潮熱也。

潮熱者﹐以表邪傳至陽明胃府﹐胃實而致潮熱也。蓋陽明旺於未申時﹐所以發於日晡﹐是日晡所發潮熱者﹐屬陽明也。惟其陽明﹐故潮熱爲可下之癥。經曰﹑潮熱者﹐胃實也。又曰﹑潮熱者﹐此外欲解﹐可攻其裏。又曰﹑若熱不潮﹐未可與承气湯。𨿽然﹐潮熱屬裏實可下之癥﹐或脈浮而緊﹐潮熱而利﹐或小便難﹑大便溏﹐與夫潮熱於寅卯﹐則屬少陽﹐潮熱於巳午﹐則屬太陽﹐是皆尙有表邪未全入裏﹐先須解表﹐待小便利﹑大便硬而燥渴者﹐方可攻之。

卷之二傷寒諸證論

自汗

自汗者﹐不因發散而自然汗出者是也。蓋衛爲陽﹐能護衛皮膚﹐肥實腠理﹐禁固津液不得妄泄。若邪干於衛﹐不能衛固於外﹐則皮膚爲之緩﹐腠理爲之�﹐由是淨液妄泄﹐濈濈然潤﹐﹖﹖然出﹐謂之自汗也﹐故曰風暑濕邪干之﹐皆令自汗。惟傷寒人獨不出汗﹐因傷營而不傷衛﹐以寒气收藏故也。若寒漸入裏﹐傳而爲熱﹐亦令汗出﹐以熱則營衛通﹐腠理開﹐而汗泄矣。然自汗之癥﹐又有表裏之別﹐虛實之異。

若汗出惡風﹐及微惡寒﹐皆表未解﹐必待發散而後愈。至於漏不止而惡風﹐及發汗後惡寒﹐又皆表虛﹐必得溫經而後愈。大抵傷風則惡風自汗﹐傷濕則身重自汗﹐中暑則脈虛自汗﹐中暍則煩渴自汗﹐濕溫則妄言多汗﹐風溫則鼾睡自汗﹐霍亂則吐瀉自汗﹐柔痙則搐搦自汗﹐陽明則潮熱自汗﹐陰虛則身倦自汗﹐亡陽則遂漏不止自汗﹐各開本條﹐不及細詳。設或汗如貫珠﹐喘而不休﹐又爲衛絕不治之癥也。

卷之二傷寒諸證論

盜汗

盜汗者﹐謂睡去則出﹐醒來則止。然雜癥盜汗﹐責其陽虛。傷寒盜汗﹐由邪气在半表半里使然也。何則。

以邪气在表﹐幹於衛中﹐則自然汗出。此則邪气侵行於裏﹐外連於表﹐睡則衛气行裏﹐表中陽气不致﹐津液得泄﹐故睡則汗出﹐覺則气散於表﹐而汗止矣。且自汗有虛有實﹐而盜汗悉皆知表而已。

卷之二傷寒諸證論

頭汗

頭者諸陽之會﹐邪博諸陽津液上湊則汗見於頭也。若邪熱內蓄﹐蒸發腠理﹐徧身汗出﹐謂之熱越。今瘀熱在裏﹐不能發越﹐熱蒸於陽﹐故令頭汗出也。何者。以三陰之經﹐至頸而還﹐不循於頭﹐獨諸陽脈上循於頭耳。夫頭汗出者﹐五內漧枯﹐津液衰少﹐愼不可再汗也。一云﹑將欲發黃﹐先出頭汗﹐則頭汗之癥﹐發黃癥也﹐治宜淸理濕熱。又有水結而頭汗出者﹐宜溫散水气。若半表半里而頭汗出者﹐當和營衛。

其或瘀熱在裏﹐或熱入血室﹐並虛煩之癥﹐皆令頭汗﹐或吐或下﹐以去其邪。設或小便不利﹐濕家下後﹐又爲陽脫而不可治也。

卷之二傷寒諸證論

手足汗

手足﹐卽四肢也。四肢乃諸陽之本﹐而胃主四肢﹐手足汗出者﹐是陽明之癥也然有自汗出﹐有頭汗出﹐有手足汗出者﹐悉屬陽明也。何者。若一身汗出﹐謂之熱越﹐是熱外達者也。若頭汗出﹐是熱不得越﹐而熱气上達者也。今手足汗出﹐爲熱聚於胃﹐逼其津液而旁達於四肢者也。或謂熱聚於胃﹐故手足汗出矣﹐而寒聚於胃﹐獨無汗出者﹐何故。經曰﹑蘊熱則燥屎譫語﹐手足汗出者﹐承气湯主之。挾寒則水谷不分﹐手足冷﹐汗自出者﹐理中湯主之。是以有承气理中之不同。

卷之二傷寒諸證論

無汗

傷寒無汗﹐何以明之。蓋腠理者﹐津液湊泄之所﹑爲腠﹐文理縫會之中﹑爲理。如津液爲風暑濕气所幹﹐外湊皮腠﹐則爲自汗。若寒邪中經﹐腠理致密﹐津液內滲﹐則爲無汗。然無汗之由﹐又有數種﹐如寒邪在表﹐及邪气行於裏﹐或水飲內蓄﹐與夫已陽久虛﹐皆令無汗者也。如或當汗不汗﹐服湯劑病癥仍在﹐至三劑不汗者﹐死。

卷之二傷寒諸證論

頭痛

頭痛者﹐寒邪入足太陽經﹐邪气上攻於頭所致也。蓋三陽之脈﹐皆上於頭﹐而頭疼獨太陽爲專主也。

若太陰少陰之脈﹐至頸而還﹐不上循頭﹐則無頭疼之癥。稚厥陰之脈﹐循喉嚨﹐入頏顙﹐連目眥﹐上出額﹐𨿽有頭疼﹐卻無身汗。故發熱惡寒頭痛者﹐太陽也。至於頭痛不大便﹐潮熱譫語者﹐承气湯主之。頭痛口苦脈弦者﹐小柴胡湯主之。頭痛吐沫者﹐吳茱萸湯主之。設或兩感於寒而頭痛﹐與夫痛連入腦﹐手足靑至節﹐又爲直頭痛而不可治也。

卷之二傷寒諸證論

身體痛

身體痛者﹐蓋因風寒入於肌膚﹐孔竅閉塞﹐血脈漸滯不和所致﹐乃太陽經病也。然有發汗溫經之不同。如太陽身痛﹐惡寒發熱﹐頭疼無汗者﹐麻黃湯。風濕身痛﹐一身困重﹐莫能轉側者﹐桂枝湯加附子。陰癥身痛如被杖﹐脈沈自利者﹐四逆湯。至若脈寸遲而身痛﹐與汗後脈沈遲而身痛者﹐皆血不足也﹐並用黃建中湯。勞倦之人身體疼痛者﹐必脈虛因倦﹐用補中益气湯。茗瘡家身體痛﹐切不可發汗﹐汗之則成痙。

卷之二傷寒諸證論

痛

乃少陽部分﹐傷寒傳至少陽﹐則痛之病現矣。然有表裏水气而痛者﹐有邪熱攻注而痛者﹐有食積相連而痛者﹐有積痰咳喘而痛者﹐有惡血停蓄而痛者之不同。

項彊項彊者﹐頸硬而不能回顧左右者也。蓋太陽感受風寒﹐則經脈不利﹐而項爲之急﹐巠爲之彊耳。是則傷寒頸項彊急﹐乃太陽表癥也﹐發散則解。若結胸項彊﹐誤下之癥。寒濕項彊﹐則多痙癥。一云﹑太陽病﹐項背彊幾幾﹐反汗出惡風者﹐桂枝加葛根湯主之。太陽病﹐項背彊幾幾﹐無汗惡寒者﹐葛根湯主之。二者均是項背彊急﹐而發散則有輕重之不同。以發熱汗出惡風爲表虛﹐可解肌。無汗惡寒爲表實﹐可發汗。是以治之不同也。

卷之二傷寒諸證論

頭眩

有眩運者﹐有眩冒者﹐運爲轉運之運﹐此爲頭斿者是也﹐冒爲蒙冒之冒﹐此爲昏迷者是也﹐乃少陽爲病。以少陽屬木﹐木能生風﹐風主運動﹐故時目斿而頭眩也。鍼經曰﹑上虛則眩﹐下虛則厥。則知是少陽表邪漸行於裏﹐表中陽虛﹐故有此癥也。然有太陽漏汗不止而頭眩﹐有陽明風病善食而頭眩﹐有汗吐下後气虛而頭眩﹐有素因怯弱血少而頭眩﹐有火載痰上而頭眩﹐有正气虛脫而頭眩﹐有婦人經水適來而頭眩﹐有易病眞元耗奪而眩運﹐輕則起方眩運﹐重則臥亦斿轉矣。一云﹑不經汗吐下﹐脈眩而眩運者﹐小柴胡湯主之。若經汗吐下後而眩運者﹐宜用溫經之藥﹐故仲景治頭眩而用茯苓桂枝白術甘艸﹑眞武之類。

卷之二傷寒諸證論

頭重

傷寒頭重有二癥。有太陽惡寒項彊頭疼而不能舉﹐宜發散寒邪。有易病百節解散而眩運不能舉﹐宜補益眞元。

卷之二傷寒諸證論

咽痛

咽痛者﹐熱毒上衝所致也﹐宜甘桔﹑苦酒湯主之。然有陰陽二病。脈浮數﹐面赤斑斑如錦紋﹐而咽痛吐膿血者﹐此陽毒也。脈沈遲﹐手足冷﹐或吐利﹐而咽痛者﹐此少陰也。

卷之二傷寒諸證論

咽癢

咽癢者﹐或陽厥誤汗而致﹐或寒伏於腎﹐陰火上而致。

卷之二傷寒諸證論

身癢

身癢者﹐或太陽不能作汗而致﹐或陽明久虛無汗而致﹐或厥陰似瘧不能得小汗而致。

卷之二傷寒諸證論

耳聾

耳聾者﹐邪傳少陽之經也。若未曾經汗﹐宜和解﹐曾重發汗﹐宜補。

卷之二傷寒諸證論

胸滿

胸滿者﹐謂膈間气塞滿悶﹐非心下滿也。滿者﹐謂助下气塞塡滿﹐非腹中滿也。蓋邪气自表傳裏﹐必先自胸膈﹑助﹐以次至腹入胃。是以胸滿多帶表癥﹐治宜發散。滿爲半表半里癥﹐治宜和解。若腹滿﹐又爲裏癥﹐而用通利之法也。大抵胸滿者﹐以邪气初入裏﹐未停畱爲實﹐气郁積而不行﹐致生滿也﹐發散和解之斯可矣。若邪气畱於胸中﹐聚而爲實者﹐非湧吐不可也。

卷之二傷寒諸證論

心下滿附結胸痞气髒結

心下滿者﹐謂正當心下﹑髙起滿硬者是也。若不經下後而滿﹐則有吐下之殊。若下後而滿﹐則有結胸痞气之別。一云﹑實邪畱結﹐則爲硬爲痛﹐名結胸也。虛邪畱滯﹐則爲痞滿﹐滿而不痛﹐名虛痞也。經云﹑病發於陽﹐而反下之﹐熱入於裏﹐因作結胸。病發於陰﹐而反下之﹐因作痞气。病發於陽者﹐謂身熱惡寒也。

應宜發汗﹐若由下之﹐則表邪乘虛而入﹐結於心下﹐而爲結胸也。病發於陰者﹐謂無熱惡寒也﹐先宜解表﹐若由下之﹐則邪气入於中焦﹐而爲痞气。是以結胸痞气等癥﹐皆因下早而成﹐當分大﹑小﹑寒﹑熱﹑水五者以治之。若不按而痛﹐或腹臍堅硬﹐手不可近者﹐大結胸也﹐大陷胸湯主之。心下滿﹐按之方痛者﹐小結胸也﹐小陷胸湯主之。懊�滿悶﹐身無熱者﹐寒結胸也﹐三物白散或枳實理中湯主之。懊�煩躁﹐舌上燥渴者﹐熱結胸也﹐大陷胸湯主之。心下怔忡﹐頭微汗出﹐身無大熱﹐揉之汩汩有者﹐水結胸也﹐小半夏加茯苓湯主之。大抵結胸與痞﹐皆應下之﹐若表未解﹐不可攻之﹐仲景曰﹑當先解表﹐待表解乃可攻之﹐解表宜桂枝湯﹐攻痞宜大黃黃連瀉心湯。一說﹑治痞服瀉心不愈﹐然後可用陷胸下之。節痷曰﹑結胸因下由而成﹐若未經下﹐非結胸也﹐乃表邪傳至胸中﹐未入乎腑﹐癥𨿽滿悶﹐尙在於表﹐只須小柴胡湯加枳桔可也。世醫但見心下滿﹐便呼爲結胸﹐用瀉利之藥﹐反成眞結胸﹐有之也。設或結胸癥煩躁者﹐不治。髒結者﹐其癥如結胸狀﹐飲食如故﹐時時下利﹐仲景無治法﹐故曰髒結者死。

一切結胸等癥﹐先用枳桔以寬其气﹐外用姜渣揉熨﹐法甚良。

卷之二傷寒諸證論

腹滿

腹滿者﹐腹中脹滿也。脾爲中央土﹐所以腹滿者多屬太陰癥也。當分虛實而治。經曰﹑腹滿不減者﹐爲裏實﹐當下之。腹滿時減者﹐爲裏虛﹐當溫之。然腹滿𨿽爲裏癥﹐亦有淺深之別。經曰﹑表已解而內不消﹐非大滿﹐未可下。是未全入腑也。若大滿大實﹐堅硬燥屎﹐日數𨿽少﹐當下之。是邪气已人腑也。若陽邪陷內而爲腹脹﹐則口燥咽漧。陰寒入裏而爲腹脹﹐則吐利厥逆。一說﹑腹脹滿者正虛邪勝﹐陰陽不和﹐淸濁相混﹐用桔梗半夏湯最良。

卷之二傷寒諸證論

少腹滿

少腹滿﹐卽臍下滿也。若胸中滿﹐皆爲邪气﹑而非物﹐今少腹滿﹐則爲有物﹑而非邪气。玆若腹中滿者﹐則有爲之燥尿矣。經曰﹑淸陽出上竅﹐濁陰出下竅。當出不出﹐積而爲滿。是知在上而滿者﹐气也。在下而滿者﹐物也。所謂物者﹐溺與血也。如小便利者﹐則爲畜血也。小便不利者﹐乃爲溺澀之癥。此攻血﹑滲利﹐宜分兩途。

卷之二傷寒諸證論

腹痛

腹痛﹐皆邪气入裏與正气相搏故也。經曰﹑諸痛爲實。又曰﹑痛隨利減。此則言其實也。若虛而作痛者﹐豈可一例視之乎。大凡不可按﹑不可揉者﹐實也。可按﹑可揉者﹐虛也。時痛﹑時止者﹐虛也。痛無休息者﹐實也。陽邪傳裏﹐裏气作實﹐腹痛大便硬者﹐實也。陰邪入裏﹐裏气停寒﹐腹痛瀉利者﹐虛也。脈來滑大有力者﹐實也。弦細無力者﹐虛也。又當分其大﹑小﹑少﹑三腹而治之。大腹痛者﹐卽心腹痛也﹐爲有寒邪食積﹐屬大陰。小腹痛者﹐卽臍腹痛也﹐爲有熱邪燥屎屬少陰。少腹痛者﹐卽臍以下丹田穴痛﹐爲有瘀血結熱﹐屬厥陰。若陽邪傳裏而腹痛不常﹐當以辛溫之劑和之﹐如小建中湯之類。若陰寒入裏而腹痛﹐則痛無休時﹐常欲作利﹐當以熱劑溫之﹐如附子理中湯之類。若燥屎譫語﹐不大便﹐腹滿而痛者﹐宜以藥下之﹐如承气湯之類。

卷之二傷寒諸證論

煩

煩者﹐熱也﹐與發熱若同而異。發熱者﹐怫怫然發於肌表﹐有時而已者是也。煩者﹐其熱無時而歇者是也。二者均是表熱。而煩熱而熱所煩﹐非若發熱而時發時止﹐故爲煩熱。經曰﹑病人煩熱﹐汗出則解。又曰﹑發汗熱已解﹐半日許腹煩﹐脈浮數者﹐再與桂枝湯。卽此觀之﹐煩爲表熱﹐明矣。又有煩疼﹐卽是熱疼﹐煩渴﹐卽是熱渴也。以煩爲熱﹐又何疑乎。至於胸中煩﹑心中煩﹑內煩﹑虛煩﹐皆爲熱也。

卷之二傷寒諸證論

虛煩

虛煩者﹐心中欲吐不吐﹐攪亂轉側不安﹐鬱悶不舒之貌。蓋因邪熱傳裏﹐故有胸中煩﹑心中煩﹑虛煩之別﹐非若煩熱而爲表熱也。如不經汗吐下而煩﹐則是傳經之熱﹐不作膈實﹐但多和解而已。若因汗吐下後而煩﹐則是內陷之煩﹐但多湧吐而已。一云﹑先煩而悸者﹐爲實。先悸而煩者﹐爲虛。學觀其熱所後來﹐審其虛實而治﹐則無�矣。

卷之二傷寒諸證論

煩躁

煩爲攪亂而煩﹐躁爲憤怒而躁。合而言之﹐煩躁皆熱也。析而言之﹐煩也躁也﹐有陰陽之別焉。煩者陽﹐躁者陰也。經曰﹑心熱則煩﹐陽盛陰虛。又日﹑腎熱則躁﹐陰盛陽虛。煩爲熱之輕﹐躁爲熱之甚也。若煩疼﹑煩滿﹑煩渴﹑虛煩者﹐皆以煩爲熱也。若不煩而躁者﹐爲怫怫然便作躁悶﹐此陰盛格陽也﹐𨿽大躁欲於漏水中臥﹐但水不得入口者是也。所謂煩躁者﹐先發煩而漸至躁也。所謂躁煩者﹐先發躁而迆邐復煩也。煩躁之由﹐又各不同。有邪气在表而煩躁者﹐有邪气在裏而煩躁者﹐有火劫而煩躁者﹐有陽虛而煩躁者﹐有陰盛而煩躁者。經云﹑當汗不汗﹐其人煩躁。又曰﹑脈浮而數﹐不汗出而煩躁。俱用大靑龍湯主之。是邪气在表而煩躁者也。病人不大便五六日﹐繞臍下硬痛﹐煩躁發作有時﹐此有燥屎也﹐承气湯主之。是邪气在裏而煩躁者也。太陽病以火燻之不得汗﹐其人必躁。太陽病火熨其背﹐令大汗出﹐大熱入胃﹐亦令煩躁。是火劫而煩躁者也。若已下﹑腹發汗﹐晝日不得眠﹐夜而安靜﹐不嘔不渴﹐無表裏癥﹐脈沈徵﹐身無大熱而煩躁者﹐漧薑附子湯主之。此陽虛而煩躁者也。少陰吐利﹐手足厥冷﹐煩躁欲死者﹐吳茱萸湯主之。此陰盛而煩躁者也。諸如此者﹐乃癥之常﹐非熱也。設或結胸證具而煩躁﹐吐利四逆而煩躁﹐惡寒蜷臥而煩躁﹐皆爲死證而不治也。

卷之二傷寒諸證論

不得眠

夜以陰爲主陰气盛則目閉而安臥﹐若陰虛爲陽所勝﹐則終夜煩擾而不眠也。心臟神﹐大汗後則陽气虛﹐故不眠心主血﹐大下後則陰气弱﹐故不眠。熱病邪熱盛﹐神不淸﹐故不眠。新瘥後﹑陰气未復﹐故不眠。若汗出鼻幹而不得眠者﹐又爲邪入表也。

卷之二傷寒諸證論

欲寐

衛气者﹐晝則行陽﹐夜則行陰﹐行陽則寤﹐行陰則寐。今欲寐者﹐蓋因陽气虛﹑陰气盛﹐故目瞑而多眠也﹐乃邪傳陰而不在陽也。然傷寒之多眠﹐𨿽屬於少陰居多﹐而亦有不同。如太陽十餘日﹐脈沈細﹐惡寒蜷臥而欲寐者﹐此神气昏也。汗出身重﹐鼻幹語�﹐目不了了而多眠者﹐此風溫病也。唇黑有瘡﹐咽漧聲啞﹐默默而多眠者﹐此狐惑也。若汗下後﹐邪气已退﹐正气已復﹐身涼脈微﹐鼾息酣睡﹐此吉兆也。

卷之二傷寒諸證論

澳�

澳�者﹐心中澳�﹐鬱悶不舒之貌﹐比之煩悶尢甚者也。蓋因表邪未解﹐而遽下之﹐陽气內陷於心胸之間﹐郁而不發﹐心中惱亂不安﹐甚則爲結胸也。若邪在心胸﹐宜吐。在胃府﹐宜下。已吐下後﹐邪气壅塞而未盡﹐心中鬱悶而不舒﹐又當隨其虛實以治之。

卷之二傷寒諸證論

拘急

拘急者﹐手足屈伸不便﹐如蜷臥惡風之貌﹐以四肢乃諸陽之本﹐因發汗亡陽﹐陽虛而有此癥也。

卷之二傷寒諸證論

舌胎

舌者﹐心之官﹐應南方火﹐本紅而澤。若傷寒邪熱爍﹐則津液枯涸﹐是以心苗漧槁﹐而舌生胎矣。若邪熱在表﹐則生白胎﹐邪熱在裏﹐則生胎刺﹐其或黃﹐或黑﹐或澀﹐或滑﹐或生芒刺﹐或生裂紋者﹐爲熱气之淺深者也。故曰﹑胎白而滑﹐邪熱漸深﹐胎黑而裂﹐邪熱尢極﹐病則危篤矣。大抵鮮紅濕潤者吉﹐燥澀漧裂者凶。又有一種陰寒癥﹐水極反來�火﹐亦現黑胎等癥﹐其胎必濕冷而滑﹐不燥不澀﹐不渴不熱﹐脈必沈細﹐癥必足冷﹐又當以四逆湯溫之。夏月人病黑胎者﹐因時火與邪火內外炎爍﹐尙有可生﹐未可斷其死癥。若冬月黑胎者﹐必死。此心傳之妙也。

一切白胎之癥﹐用生薑片薰蜜擦之。黃胎之癥﹐用靑布裏指薰薄荷湯或冷水頻擦之。至若胎黑而裂﹐乃水刊於心火也。經曰﹑熱病口漧舌黑者﹐死。

卷之二傷寒諸證論

血附少陰

�血﹐鼻中出血者是也。蓋因經絡熱甚﹐陽气擁重﹐迫血妄行﹐出於鼻者﹐爲﹖也。𨿽然熱甚﹐邪猶在經﹐愼不可發汗﹐𨿽云桂枝湯治﹖﹐非治﹖也﹐正欲發散其經中之邪气耳。故雜病﹖者﹐積熱在裏。傷寒﹖者﹐積熱在表。然﹖血𨿽爲欲解﹐若﹖不止﹐而頭汗﹑身無汗及發熱不止﹐又爲不治之癥也。凡﹖血點滴成流﹐此邪欲解﹐少頃自愈。若點滴不成流﹐邪尙在經﹐未得解散﹐卻須調治。又云﹑﹖血下一二升不止﹐不必驚惶﹐以綿紙折疊數層﹐冷水浸濕﹐卻與病人項後及鼻梁﹑兩太陽穴上﹐頻頻搭之卽。愈陰癥有﹖血者何。然陰癥無熱﹐何緣有﹖。經云﹑少陰病﹐但厥無汗﹐而彊發之﹐必動其血﹐未知從何道出﹐或從口鼻﹐或從耳目﹐是名下厥上竭﹐爲難治也。

卷之二傷寒諸證論

吐血

吐血﹐口中血出是也。蓋因當汗失汗﹐邪熱入髒﹐積瘀於內所致也。若見眼閉目紅﹐神昏語短﹐眩冒迷妄﹐煩躁漱水﹐驚狂譫語﹐背冷足寒﹐四肢厥冷﹐胸腹急滿﹐小便自利﹐大便黑者﹐皆瘀血癥也。不必悉具﹐但見一二﹐便作血癥主張。宜淸解熱毒﹐使血順下則安。凡治血癥﹐上焦﹐犀角地黃湯。中焦﹐承气湯。下焦﹐抵當湯。

卷之二傷寒諸證論

噦附噫气

噦與漧嘔相似﹐噦者其聲濁而長﹐嘔則聲短而小﹐皆有聲而無物出﹐是嘔爲輕﹑噦爲重也。經曰﹑木衰者枝葉枯落﹐病深者其聲噦。蓋因胃气本虛﹐汗下太過﹐胃气虛冷則噦﹐或恣飲冷水﹐水寒相搏則噦﹐是則胃中虛寒故也。理中湯主之。又有熱气郁遏﹐上塞不下通則﹐輕則和解之﹑﹖利之﹐甚則溫散之。至若噦而不屎者﹐則病篤矣。又有所謂噫气者﹐胸喉間气不得下通﹐然而無聲也。蓋因寒气客胃﹐厥逆上行﹐復出於胃﹐故爲噫也。理中湯加橘皮半夏丁香之類。

卷之二傷寒諸證論

呃逆

呃逆﹐气自腹中時逆上衝﹐才發聲於咽喉則遽止﹐軋軋然連續數聲﹐其聲短促不長﹐俗謂之呃忒。古謂之噦﹐非也。且其气皆從胃中起﹐至胸嗌之間而爲呃忒也。若將呃逆紊爲噦與咳逆﹐誤人多矣。然呃逆之病﹐或胃中實熱失下而作﹐或服寒涼太過﹐胃中虛冷而作﹐或胃中痰水�逆而作﹐或水气停畜而作﹐或食積壅塞而作。寒者溫中以散寒﹐熱者涼膈以逐熱﹐水停者分利之﹐食積者消導之﹐痰逆者開豁之。俱用引而伸之﹐達而降之﹐推而逐之﹐由而順之﹐無不愈也。

卷之二傷寒諸證論

咳嗽

肺主气﹐肺爲邪所幹﹐气逆而不下﹐故令人咳嗽。有肺寒而咳﹐有停飲而咳﹐有邪在半表半里而咳﹐治各不同。其水咳三癥﹐不可不辧。小靑龍湯﹐太陽之表水也。十棗湯﹐太陽之裏水也。眞武湯﹐少陰之水气也。

卷之二傷寒諸證論

喘

喘者﹐气逆而上行﹐衝衝而气急﹐喝喝而息數﹐張口﹖肩﹐搖身掀肚者是也。有邪在表而喘﹐有邪在裏而喘﹐有水气之喘。在表者﹐因太陽表邪未解所致﹐必必腹滿而不堅﹐治宜發散。在裏者﹐因陽明內實失下而致﹐必心腹脹滿﹐治宜攻下。指掌賦云﹐微喘緣表之未解。喘滿而不惡寒者﹐當下而痊。若飲水過多﹐水气泛溢而喘﹐必心下怔忡﹐治宜行水。若身汗如油﹐喘而不休﹐又爲絕候。

卷之二傷寒諸證論

嘔吐附漧嘔

嘔者﹐聲物俱有而漸出。吐者﹐無聲有物而頓出。較其輕重嘔甚於吐也。若有聲無物﹐爲漧嘔也。蓋因表邪傳裏﹐裏气上逆﹐則爲嘔也。大抵傷寒嘔吐﹐多屬半表半里。間有胃熱而嘔吐者。經曰﹑嘔吐𨿽有陽明癥﹐不可攻之﹐爲气逆未收斂爲實也。若胃熱而嘔吐者﹐脈弦數﹐口燥渴是也。胃寒而嘔吐者﹐脈弦遲﹐逆冷是也。水气而嘔吐者﹐先渴後嘔鬲間怔忡是也。膿血而嘔吐者﹐喉中腥腥﹐血逆上衝是也。

又有所謂漧嘔者﹐因邪熱在胃脘﹐熱气與穀气相並﹐逆上�胸﹐故有此癥。大率與嘔吐治法不遠。

若太陽汗出而漧嘔﹐桂枝湯﹐主自汗也。少陰下利而漧嘔﹐姜附湯﹐生主下利也。厥陰吐涎沫而漧嘔﹐吳茱萸湯﹐主涎沫也。邪去則嘔自止矣。又有水气之癥﹐當之表裏別之。

卷之二傷寒諸證論

悸

悸者﹐心中築築然動﹐而不能自安﹐卽名怔忡﹐此屬心﹐心虛﹑故築然而動﹐若人捕焉。然悸癥有九﹐其治法惟三。一曰﹑气虛﹐因發表太過﹐气衰神弱﹐心虛不能自持。二曰﹑水停心下﹐水气乘心﹐心火畏水不能安。三曰﹑汗爲心液﹐汗之過多﹐液去心空﹐無所倚根據。各從癥治﹐或養神﹐或補气﹐或溫經分水可也。

卷之二傷寒諸證論

振

振者﹐聳然動搖者是也。蓋汗吐下太過﹐使气血虛而作。傷寒振者責其虛寒﹐至於欲汗之時﹐其人素虛﹐必蒸蒸而振卻發熱﹐汗出而解。振﹑近戰者也﹐而輕者爲振矣。戰則正與邪爭﹐爭則鼓栗而戰﹐振則虛而不至爭﹐故止聳動而振也。下後復發汗者振寒﹐謂其表裏俱虛也。血家發汗﹐寒栗而振者﹐謂其气血俱虛也。諸如此者﹐都是振聳耳。玆若振振欲擗地﹐有聲爲振搖﹐二者皆發汗過多之陽經虛﹐不能主持﹐身爲振搖也﹐非振栗之比﹐皆用溫經助陽滋血益气之劑。一說﹑气血俱虛﹐不能營養筋骨﹐身不能主持﹐故爲振搖也。須大補气血﹐曾用人參養營湯數服甚效。有一人身搖不得眠﹐以十昧溫膽湯倍用人參得效﹐

卷之二傷寒諸證論

戰栗

戰栗者﹐陰陽相爭﹐肢體振動是也。經曰﹑戰者身爲之戰搖﹐栗則心戰是也。形𨿽相似﹐實非一也。旣分爲二﹐更有內外之別焉。戰者﹐外也﹐屬陽。栗者﹐內也﹐屬陰。邪气外與正气爭﹐則爲戰﹐戰其愈者也。邪气內與正气爭﹐則爲栗﹐栗爲甚者也。戰者正气盛﹐栗者邪气勝也。一云﹑戰之與振﹐振輕而戰重也。戰之與栗﹐戰外而栗內也。昧者通以爲戰栗﹐非也。傷寒六七日﹐欲解時﹐必發戰而汗解也。戰則正气勝﹐故得汗而解。栗則不戰﹐而但心戰﹐搖頭鼓頷﹐遂成寒逆﹐此陰气內勝﹐正气虛極﹐不能勝邪﹐宜姜附四逆湯以救之﹐故經曰﹑陰中於邪內必栗也。正气內實﹐邪不能爭﹐則便汗出而不發戰。若邪气欲出﹐其人本虛﹐邪與正爭則爲振﹐甚則爲戰﹐戰已發熱汗而解矣。若正不勝邪﹐𨿽戰無汗﹐爲難治。若至半日或至夜有汗﹐亦解也。七日﹐或十四日﹐或五日﹐或十一日﹐忽然身寒鼓頷戰栗﹐急與姜米湯熱飲﹐以助陽气﹐須臾戰止汗出而解矣。

卷之二傷寒諸證論

短气

短气者﹐似喘非喘﹐呼吸短促﹐不相接續者是也。然有爲之實者﹐有爲之虛者﹐有在表者﹐有在裏者之不同。經曰﹑跌陽脈微而緊﹐緊爲寒﹐微爲虛﹐微緊相搏﹐則爲短气。金匱要略云﹑短气不足以息者爲實。

大抵心腹脹滿而短气﹐邪在裏而爲之實。心腹濡滿而短气﹐邪在表而爲之虛。又有水停心下﹐亦令短气。

卷之二傷寒諸證論

渴附舌漧口燥

渴者﹐裏熱也。津液爲熱所耗﹐故令渴也。傷寒傳至厥陰﹐則爲消渴﹐謂飲水多而小便少也。輕曰﹑脈浮而渴屬太陽﹐小靑龍湯去半夏加花粉。有汗而渴屬陽明﹐白虎湯加人參﹐便實者宜下之。自利而渴屬少陰﹐承气湯主之。至於厥陰﹐則熱之極矣﹐俱宜下之。大抵胃實熱甚而渴﹐當損其有餘。胃虛陰火上浮而渴﹐當補其不足。太陽癥無汗而渴者﹐不可與白虎。陽明癥汗多而渴者﹐不可與五苓。至若六七日渴欲得水﹐此爲欲愈﹐宜少與之。若汗下過多﹐耗奪津液﹐亦令口渴。又有所謂舌漧口燥者﹐蓋因邪熱聚胃﹐消耗津液﹐胃汁幹也﹐宜調胃承气湯。少陰舌漧口燥﹐此內外枯極﹐熱消腎汁﹐宜急下之。若汗下過多﹐津液衰少﹐或病方瘥﹐血气尙虛﹐以致心火不降﹐腎水不升﹐而口燥咽漧者﹐宜滋陰養气之劑。

卷之二傷寒諸證論

發黃

經曰﹑濕熱相交﹐民多病癉。癉者﹐單陽而無陰也。蓋因當汗不汗﹐當下不下﹐當利小便不利小便所致也。太陰脾土﹐濕熱相蒸﹐色見於外﹐必發身黃。若濕气勝﹐則如燻黃而晦﹐一身盡痛﹐乃濕病也。熱气勝﹐則如橘黃而明﹐一身不痛﹐乃黃病也。傷寒至此﹐熱勢已極﹐且與蓄血癥大抵相類。若小便不利﹐大便實﹐爲發黃﹐小便自利﹐大便黑﹐爲蓄血也。發黃﹐宜通利小便﹐分導其气﹐流行其濕可也。故曰治濕不利小便﹐非其治也。玆若形體煙燻﹐環口黧黑﹐柔汗發黃﹐又爲脾絕而不可治也。

卷之二傷寒諸證論

發狂

經曰﹑重陽者狂﹐重陰者癲。又曰﹑邪入於陽則狂﹐邪入於陰則癲。又曰﹑陽邪並於陽則狂﹐陰邪並於陰則癲。又曰﹑熱毒在胃﹐並入於心﹐使神不寧﹐而志不定﹐遂發狂也。蓋因陽癥失汗﹐使陽熱入深﹐又失下﹐使陽气重盛﹐陰气暴絕﹐獨陽而無陰者也。始則少臥頻起﹐妄語妄笑﹐甚則登髙而歌﹐棄衣而走﹐逾垣上屋﹐熱莫可遏﹐治宜寒涼之劑勝之。傷寒至於發狂﹐邪熱至極﹐非大吐不能已也。若手足和暖﹐神气淸爽﹐脈息洪大﹐目睛光彩﹐此爲可治。若反目直視﹐四肢厥冷﹐六脈沈微﹐狂言不食﹐此爲必死。

凡發狂奔走﹐勢不可遏﹐煩置火盆於病人處﹐用醋一碗傾於火炭上﹐令其气沖入病人鼻內﹐仍將薑汁噴其頭面身體手足卽安﹐方可察其陽狂陰躁﹐而施治療。

凡熱病發狂﹐切不可掩閉牀帳﹐須要揭開﹐候爽气良久﹐遂用銅鏡按在心胸問﹐俟熱勢稍退卽除。若熱太盛﹐燥渴不止﹐將硝一斤研細﹐以水一盆﹐用靑布三五塊浸於硝水中﹐微攪半幹﹐搭在病人胸膛並心上﹐頻頻易之﹐如得睡汗乃愈。

卷之二傷寒諸證論

如狂

如狂者﹐勢緩而尙能阻當﹐非若發狂勢凶而不能抵禦者也。惟起臥不安未至於狂耳。輕曰﹑熱結膀胱﹐其人如狂﹐此畜血癥也﹐治以抵當湯或桃仁承气湯。

卷之二傷寒諸證論

驚狂

驚狂﹐乃亡陽驚惕之狂﹐非若重陽奔走之狂也。蓋因陽邪在表﹐發汗再之而汗不行﹐以致津液內竭﹐正气耗散﹐或置火�榻之下﹐或燒鍼灼艾﹐劫奪取汗﹐變爲此癥﹐所以焂然而起﹐惕然而動﹐精神耗亂﹐肢體不寧。實者煩躁不已﹐虛者眞陽脫亡。法當柴芩以卻熱﹐龍牡以收神又當視其虛實而酌治之。

卷之二傷寒諸證論

陰躁

陰癥而發躁者﹐亦如發狂狀﹐實非狂也。其病初起無頭疼﹐但躁煩欲坐泥水井中﹐或欲陰涼處坐﹐躁亂不心﹐此陰極發躁者也。但手足逆冷﹐脈沈細﹐𨿽煩渴不能飲水者﹐爲異也。用霹靂散治之﹐更須冷服。甚則身發微熱面赤戴陽﹐足冷煩躁﹐脈數無力﹐乃裏寒下虛﹐虛陽伏陰所致﹐宜人參四逆湯冷服。

欲醫乃以面赤身熱而誤作陽狂實熱﹐反成大害者﹐有心矣。須用涼水半盞試之﹐入口卽吐出而不納者是也。又須詳脈﹐脈來有力無力者。此爲良法。

卷之二傷寒諸證論

發斑

發斑者﹐蓋因傷寒當下失下﹐邪熱蘊蓄於胃而致。不當下而下早﹐邪熱乘虛入胃。又有陽癥誤服熱藥者﹐熱極焦腐而至。若汗下後熱不解﹐足冷耳聾﹐煩悶欲嘔﹐便是發斑之癥。然斑癥有二﹐一曰溫毒發斑﹐二曰熱病發斑﹐皆邪熱傷血﹐血熱不散﹐發於皮膚﹐輕爲癮疹﹐重爲錦紋也。俱用化斑湯主之。切不可發汗﹐汗則重令開泄﹐更增斑斕也。大抵身溫足暖﹐脈洪數者﹐爲順。身涼足冷﹐脈微細者﹐爲逆。如紅潤起發者﹐吉。稠密成片者﹐凶。微者赤斑﹐五死一生。甚者黑斑﹐十死一生。夫斑之方萌﹐與蚊迹相似﹐然發斑多見胸腹﹐蚊迹只見於手足。又脈來洪大﹐其人昏憒﹐先紅後赤者﹐斑也。脈不洪大﹐病人自靜﹐先紅後黃者﹐蚊迹也。

卷之二傷寒諸證論

霍亂

經曰﹑有發熱頭疼﹐身痛惡寒﹐而吐利兼作者﹐此屬何病。答曰﹑此名霍亂是也。然有幹霍亂﹑濕霍亂之異。濕霍亂者﹐上吐下利﹐所傷之物﹐得以盡出而自愈矣。幹霍亂者﹐上不得吐﹐下不得利﹐物不能泄出﹐擁閉邪气﹐關隔陰陽﹐煩擾擾悶亂﹐絞腸腹痛而死矣。大抵傷寒吐利﹐邪气所傷。雜病吐利﹐飲食所傷。嗚呼﹐飲食有節﹐起居有常﹐豈能霍亂耶。飲食自倍﹐腸胃乃傷﹐喪身之由﹐實自至耳。

卷之二傷寒諸證論

鄭聲

鄭聲者﹐聲如鄭衛之音﹐不能正也。孔子曰﹑惡鄭聲之亂雅樂也。經曰﹑虛則鄭聲﹐蓋因汗下過多﹐表裏虛竭﹐以致陽脫陰勝﹐其人正气衰而本音失﹐精神奪而語句重﹐手足並冷﹐神昏舌短﹐音響糊塗﹐與譫語回不相同。此癥十無一治﹐不得已﹑姑用獨參湯或白通湯。

卷之二傷寒諸證論

言嚴語

言嚴語者﹐謂呢喃而語﹐又作譫語﹐謂妄有所見而言也。皆由眞气昏亂﹐神識不淸之所致也。又曰﹑表邪不散﹐陷入於胃﹐胃中熱盛﹐上乘於心﹐心爲熱冒﹐則神气昏亂﹐妄有所見而言也。輕則睡中呢喃﹐重則不睡亦語。有錯語﹐有獨語﹐有狂語﹐有語言不休﹐有語言舛亂者之不同﹐各以見熱之輕重也。大抵熱入於胃﹐水涸糞燥﹐必發譫語。經曰﹑邪气盛則實﹐實則譫語。

卷之二傷寒諸證論

動气

動气者﹐築築然跳動者是也。蓋因其人素有積气﹐偶感傷寒﹐醫者妄施汗吐下法﹐致動其气﹐隨髒所主﹐而見於臍之左右上下﹐是皆眞气不足。動及當臍者﹐以脾爲中州﹐發汗吐下﹐先動脾气﹐故不待言之也。故眞气內虛﹐髒气不治﹐愼不可汗下也。又有腎臟之气內虛﹐水結不散﹐气與水搏﹐卽發奔豚。通宜理中去術加桂﹐以術能燥腎水而閉气﹐桂能泄奔豚故也。

卷之二傷寒諸證論

瘈瘲

瘈者﹐筋脈急也。瘲者﹐筋脈緩也。急則引而縮﹐緩則縱而伸﹐或伸動而不止﹐名曰瘈瘲﹐俗謂之搐是也。

然瘈瘲者﹐風痰也﹐故癲癇則瘈瘲焉。傷寒瘈瘲者﹐皆由汗下之後﹐脾土受傷﹐肝木時旺﹐肺金不能制之﹐是以木生火﹐火生熱﹐熱生風﹐風火交﹖﹐則手足動搖而搐搦也。傷寒至此﹐可謂危矣。治須平木降火﹐佐以和血脈﹑祛風痰之劑﹐倘勢稍減﹐癥可治也。

卷之二傷寒諸證論

鬱冒

郁者﹐爲鬱結而气不舒。冒者﹐爲昏冒而神不淸。世謂之昏迷者是也。經曰﹑諸虛乘寒﹐則爲鬱冒不仁。

又曰﹑冒家汗出自愈。由此觀之﹐鬱冒爲虛寒可知矣。若少陰病下利而頭眩﹐時時自冒者﹐又爲死證﹐謂其虛極而脫也。觀其若是﹐幸毋忽焉。

卷之二傷寒諸證論

自利

自利者﹐不經攻下﹐而自然泄瀉者是也。然有協熱﹑協寒之別﹐須當明辯之。夫協熱者﹐卽表邪傳裏﹐裏虛協熱﹐而自下列者是也。又有不應下而誤攻之﹐內虛協熱﹐亦爲下利者是也。協寒者﹐卽三陰經病。

協熱利者﹐臍下必熱﹐渴欲飲水﹐泄下黃赤﹐發熱後重﹐脈數者是也。協寒利者﹐臍下必寒﹐自利不渴﹐泄下淸谷﹐脈微惡寒者是也。蓋傷寒自利多種﹐須識陰陽二字。如三陽下利﹐則身熱。太陰下利﹐則手足溫。少陰﹑厥陰下利﹐則身涼無熱。此確論也。大抵傷寒下利﹐挾太陽脈證﹐便不得用溫藥。俗醫但見下利﹐便作陰癥而用溫熱之藥﹐其不發黃生斑也幾希。至若下利而有頭疼腰痛﹐肌熱目疼﹐鼻幹脈長者﹐此太陽陽明合病﹐葛根湯主之。若下利而有頭疼脈滿﹐口苦咽漧﹐或往來寒熱﹐脈弦而嘔者﹐此太陽少陽合病也﹐柴苓湯主之。若下利而有身熱�痛﹐往來寒熱﹐或漧嘔﹐脈弦而長者﹐此陽明少陽合病﹐承气湯主之。若脈不弦者順﹐脈弦者逆也。若風邪入胃﹐木來侮土﹐故令暴下。其治法或溫﹐或攻﹐或淸下焦﹐或利小便﹐切不可發汗耳。設或下利而發熱﹐下利而厥逆﹐下利而肺實﹐下利而煩躁不得眠。

皆不可治也。

傷寒不利﹐十有六七﹐俗人不識﹐呼爲潰底﹐遽用溫燥止澀之劑以助邪﹐變爲危癥﹐深可哀憫。

卷之二傷寒諸證論

不大便

不大便﹐謂大便不通。蓋因熱蓄於胃﹐胃土燥裂﹐津液潰耗﹐以致大便不通。若見發渴譫語﹐潮熱自汗﹐脈實脹滿等證﹐宜三承气湯選用。若以下後或發汗後﹐而大便乃不通者﹐此津液內竭﹐宜用蜜導或�膽導法。若帶嘔者﹐未全入府人﹐𨿽有陽明癥﹐不可攻之。若小便淸者﹐知邪不在裏﹐而仍在表﹐亦不可攻心。若瘥後食早﹐胃气不能運行而不便﹐分輕重以消導之。若病後血少﹐腸胃燥澀而不便者﹐又分老壯以滋潤之。

卷之二傷寒諸證論

小便自利

太陽癥下焦有熱﹐小腹必滿﹐應小便不利﹐今反利者﹐血癥諦也。抵當湯主之。陽明癥自汗出﹐腹發汗應小便少﹐今反利者﹐津液內竭也﹐尿𨿽硬﹑不可攻之﹐宜蜜導法。少陰癥而小便利者﹐虛寒癥也﹐四逆湯主之。

卷之二傷寒諸證論

小便不利

膀胱乃津液之府﹐气化則能出焉。若熱畜於下﹐濕蘊於中﹐气因熱傷﹐結而不散﹐甚則小腹硬滿而痛﹐小便閉而不通也。若飲水過多﹐或中濕髮黃﹐皆以利小便爲先。如汗後亡津液﹐陽明汗多﹐則以利小便爲戒。

卷之二傷寒諸證論

小便難

經曰﹑陰虛則小便難。陰虛者﹐陽必湊之。蓋因膀胱受熱﹐﹐故小便�而不能流利。

卷之二傷寒諸證論

小便數

小便數者﹐腎與膀胱俱虛﹐而有客熱乘之也。二經旣虛﹐致受客熱﹐虛則不能制水﹐故令數﹐小便數則水行�﹐�則小便不快﹐故令數。

卷之二傷寒諸證論

四逆附厥

四逆者﹐四肢逆而不溫也。厥者﹐手足寒冷﹐甚於四逆也。節庵曰﹑邪在表則手足熱﹐邪在半表半里則手足溫﹐邪在陰經則手足逆冷。然自熱致溫﹐自溫至冷﹐此傳經之邪也﹐輕則四逆散﹐重則承气湯。若乃直中陰經之邪﹐初得病便手足厥冷﹐輕則理中湯﹐重則四逆湯。陽厥初有頭痛身疼﹐發熱惡寒﹐喜冷便祕﹐譫語﹐露手揚衣﹐發渴﹐脈沈數者﹐承气湯。陰厥初無頭疼身熱﹐惟怕寒戰栗﹐倦臥欲眠﹐下利淸谷﹐引衣自蓋﹐脈沈遲者﹐四逆湯。按四逆散方用柴胡枳實芍藥甘艸﹐皆寒冷之物﹐而治四逆之疾﹐是知傳經之邪﹐非虛寒癥也﹐故忌用溫熱之劑。今將傳經﹑直中兩癥﹐分作陰厥﹑陽厥﹐則四逆與厥判然分明矣。

卷之二傷寒諸證論

畜血

畜血者﹐瘀血立細結於內也。蓋因邪熱相攻﹐血畱不行﹐故成此癥也。經曰﹑太陽隨經瘀血在裏﹐血爲熱搏結而不行﹐畜於下焦所致也。然血畜於上﹐則爲善妄。血畜於下﹐則爲如狂。若少腹急滿﹐小盒飯不利﹐令反利而大便黑者﹐血癥諦也。宜用鹹寒苦泄勝血之劑﹐或抵當湯之類。若小便不利﹐則津液畱結﹐可利其小便。若小便自利﹐則是畜血之癥﹐可下其瘀血也。

卷之二傷寒諸證論

遺溺

膀胱不利爲癃﹐不約爲遺溺。若腎虛﹐則膀胱之气不約﹐故小便出而不自知也。其治法有陰陽虛實之別。若陽邪譫妄﹐神昏熱甚而遺尿者﹐當淸心解熱。若陰邪厥逆﹐脈微寒極而遺尿者﹐當溫腎散寒。

設或狂言直視而遺尿者﹐又爲腎絕而不可治也。

卷之二傷寒諸證論

搖頭

頭者諸陽之會﹐諸陽脈皆上於頭﹐陽脈不治﹐則頭爲之搖矣。然搖有三。一曰﹑搖頭言者﹐裏病也﹐以裏有痛﹐語言則劇﹐欲言而頭搖矣。二曰﹑獨頭搖﹐卒口噤﹐背反張者﹐痙病。以風盛於上﹐風主動搖﹐故頭搖也。然裏病﹑非邪病也﹐痛使之然。痙病﹑非厥逆也﹐風使之然。至於陽反獨畱﹐形體如煙燻﹐直視而搖頭者﹐又爲心絕也。

卷之二傷寒諸證論

怫郁

怫郁者﹐蓋因表邪發熱汗出﹐覆蓋不周﹐汗出不徹﹐或甲遏風邪﹐是以陽气郁於肌膚﹐蒸於頭面﹐聚而不散也。若陰盛而面赤者﹐其色黯而不光。陽盛而面赤者﹐其色明而且潤。治須察其虛實﹐不可見面紅便作陽火治之。

卷之二傷寒諸證論

藏厥

傷寒七八日﹐脈微膚冷﹐煩躁無時暫安者﹐此名藏厥。多難治﹐始當用四逆湯。

卷之二傷寒諸證論

除中

傷寒厥深﹐下利脈遲﹐當不能食﹐而反能食者﹐名曰除中。除中者﹐中气已絕﹐病不可治也。

卷之二傷寒諸證論

不仁

不仁者﹐肌膚頑麻而不知痛癢寒熱也。蓋因發汗過多﹐亡其營血﹐不能周流經絡﹐乃爲寒邪輳襲﹐血脈凝泣而不仁也。設或身汗如油﹐喘而不休﹐水漿不入﹐形體不仁﹐又爲絕候也。

卷之二傷寒諸證論

直視

直視者﹐視物而目睛不轉動者是也。傷寒至於直視﹐爲邪气已極﹐候已逆﹐多難治也。設或目中不了了者﹐又爲可治之癥也。二者形癥相近﹐爲工者宜熟思之。

卷之二傷寒諸證論

筋惕肉目閏

內經曰﹑陽气者﹐精則養神﹐柔則養筋。發汗過多﹐津液枯少﹐陽气大虛﹐筋肉失養﹐故惕然而跳﹐目閏然而動也。治宜溫經養營之劑﹐故張氏特設眞武湯以救之。

卷之二傷寒諸證論

熱入血室

王冰曰﹑衝爲血之至。言諸經之血﹐朝會於此。其脈起於腎下﹐並足陽明之經。若衝脈得熱血必妄行故。

在男子則爲下血譫語﹐以邪熱傳入﹐正場明府病也。在婦人則爲寒熱似瘧﹐以邪熱乃隨經而入也。

故曰婦人則隨經而入﹐男子由陽明而傳。一說﹑傷寒中風﹐偶遇經水適來﹐邪隨而入﹐或經水適斷﹐血熱而結﹐或胸滿膽語﹐或往來寒熱﹐或如瘧狀﹐皆爲熱入血室也。皆不可汗下﹐無犯胃气及中上二焦﹐並用小柴胡湯加歸芍生地丹皮以治之。

卷之二傷寒諸證論

吐虫尢

吐虫尢者﹐蓋因傷寒胃虛之人﹐素有積冷﹐妄發其汗﹐以致胃中虛冷﹐饑不欲食﹐食卽吐虫尢也。先用理中湯﹐次用烏梅丸。待虫尢已定而熱不退﹐或嘔惡脈數者﹐方用小柴胡湯。此癥身𨿽躁熱﹐口𨿽燥渴﹐忌用寒涼。

卷之二傷寒諸證論

狐惑

狐惑者﹐猶豫不決﹑進退之義也。蓋傷寒失汗﹐邪熱入腹﹐以致飲食少而腸胃空虛﹐三虫舉而求食。其候四肢沈重﹐精神困倦﹐惡聞食气﹐默默欲臥﹐目閉﹐舌白齒晦﹐面眉間赤白黑色變易無常。然虫蝕下部爲狐。下唇有瘡﹐其咽漧﹐虫蝕其藏﹐爲惑。上唇有瘡﹐其聲惡﹐通用治蠶桃仁湯。

卷之二傷寒諸證論

漱水不下咽

漱水不下咽有三。若見表癥而不下咽者﹐必作﹖﹐以邪熱在經﹐迫血妄行也。若無表癥﹐加之腹滿如狂﹐此爲瘀血停畱也。若陰極發躁﹐渴欲飲水﹐水入卽吐﹐此無根之火遊於咽嗌之間﹐假作渴也。若能盡飲不解渴﹐而睡臥不寧者﹐此實火作渴也。

卷之二傷寒諸證論

饑不欲食

饑不欲食者﹐由胃气虛﹑客熱在胸中所致也﹐宜吐之。仲景曰﹑手足厥冷﹐脈乍緊﹐心煩﹐饑不欲食﹐病在胸﹐瓜蒂散吐之。

卷之二傷寒諸證論

過經不解

傷寒﹐六日傳六經﹐爲一候﹐七日當解。若不解﹐再傳﹐至十三日謂之過經。然去傷寒之邪﹐不過汗吐下三法﹐三法得當﹐則隨手而愈矣。若當汗失汗﹐則邪熱內陷﹐當下失下﹐則邪熱畱滯﹐傳變不已﹐過經而不解也。亦有汗吐下後藥力欠至﹐邪气未盡宿垢凝結於腸胃﹐餘毒壅窒於經絡﹐亦致過經而不解也。大法﹐虛者視輕重而調養之﹐實者量怯弱而再下之。

卷之二傷寒諸證論

百合病

傷寒病後﹐失於調理﹐余邪未盡﹐陰陽錯攻﹐當汗反下﹐當下反汗﹐以致爲逆﹐邪不能解﹐故爲百脈一宗﹐舉皆受病﹐無復經絡傳次﹐所以欲食不食﹐欲臥不臥﹐欲行不行﹐似寒無寒﹐似熱無熱﹐默默不知﹐口苦便赤﹐藥入口卽吐利愈劇﹐如有邪祟﹐其脈微數﹐此爲百合病﹐故用百合等湯。若溺時頭痛﹐六十日愈。

溺時頭不痛﹐淅然寒者﹐四十日愈。若溺快然而頭眩者二十日愈。

卷之二傷寒諸證論

壞病

傷寒邪未盡﹐又感風寒暑濕燥火﹐而成壞病﹐或汗吐下溫鍼仍不解或小柴胡證罷而熱尙在﹐亦爲壞病。蓋病已過經﹐熱畱臟腑﹐陰陽壞亂﹐日久不痊﹐气血漸衰﹐變爲此癥。視其何逆﹐以法治之。

卷之二傷寒諸證論

勞復

勞﹑爲勞動之勞﹐復﹑爲再病之復也。蓋因傷寒新瘥﹐血气未平﹐餘熱未淨﹐勞動其熱﹐熱气還經﹐遂復熱也。非止彊力搖體﹐持重遠行﹐至於梳頭洗面﹐夏悲思慮﹐皆能復也。﹖其過用者乎。其飲食復者﹐乃曰多食﹐過食內滯則復﹐余邪因食滯而復聚也。又曰﹑食穀則危﹐飲酒則劇。經曰﹑傷寒瘥後更發熱者﹐小柴胡湯和之。脈浮數者﹐以汗解之。脈沈實者﹐以下解之。然傷寒之邪﹐自外入也。勞復之邪﹐自內發也。

嗚呼﹐食復也﹐勞復也﹐諸復可治﹐而禦內則死矣。

昔顧子獻不以華尃之診爲信﹐臨死致有舌出數寸之驗。由此觀之﹐可不駭哉。

卷之二傷寒諸證論

易病

易病者﹐乃陰陽交易之謂也。蓋大病方瘥﹐余邪未淨﹐車取動淫欲﹐毒气返遏﹐互相爲病也。若男病新瘥﹐婦人與之交而反得病者﹐謂之陽易。婦病新瘥﹐男子與之交而反得病者﹐謂之陰易。若不因易而自病重舉者﹐名曰女勞復﹐通用逍遙散加減。在男子則陰腫﹐少腹絞痛。在婦人則裏急腰胯重﹐連腹內掣痛。其癥熱上�胸﹐气乏身重﹐頭重不舉﹐足不能移﹐眼中生花﹐四肢拘急﹐百節解散﹐男子卵縮入腹﹐婦人痛引陰中﹐俱用燒﹖散﹐或豭鼠糞﹑竹皮等散﹐待小便利﹑陰頭腫退爲愈。若手足拳攣﹐舌吐﹐而脈離經者﹐又爲不治之癥也。

卷之二傷寒諸證論

發頤

傷寒汗不下徹﹐邪結在耳後一寸二分﹐或兩耳下俱腫硬者﹐名曰發頤。此皆余邪熱毒不淸﹐速宜消散﹐緩則腫潰矣﹐宜連翹敗毒散。

卷之二傷寒諸證論

厥

夫陽气衰於下﹐則爲寒厥。陰气衰於下﹐則爲熱厥。經云﹑陽气起於足五指之表﹐陽脈集於足下﹐而聚於足心﹐故陽气勝則足下熱。陰气起於足五指之裏﹐陰脈集於膝下﹐而聚於足心﹐故陰气勝則從足五指至膝上寒。其他傷寒時疫﹐熱極入深﹑手足厥冷者﹐所謂熱深厥亦深﹐陽極似陰也。若誤認爲寒﹐而用熱藥﹐則殺人於俄頃矣。宜承气湯﹑白虎湯﹑大柴胡湯。若眞是陰寒而厥者﹐則宜附子理中陽。陰衰熱厥﹐宜滋陰以制火。又有火郁脾土之中﹐手足熱甚者﹐東垣升陽散火湯所由設也。

卷之二傷寒諸證論

疝

疝气者﹐睪丸連少腹急痛。有痛在睪丸者﹐有在五樞穴者﹐皆足厥陰經也。

按經云﹑任脈爲病﹐男子內結七疝。則諸經之疝﹐無不以任脈爲原矣。七疝者﹐衝﹑狐﹑﹖﹑瘕﹑﹖﹑癃。寒則多痛﹐熱則多腫﹐濕則腫墜﹐虛亦腫。气分多動﹐血分不移。在左丸屬寒﹐在右丸屬气。痛少腹多。後人謂七疝者﹐筋﹑水﹑狐﹑﹖﹑气﹑血﹑寒。

卷之三

陰虛論

太極﹑動而生陽﹐靜而生陰。陽動則變﹐陰動則合﹐而生五行﹐各稟其性。惟人得備形气之正﹐所受天地生气。陽气爲气﹐陰气爲血﹐身中之神﹐元气之根。根於內者﹐名曰神機。根於外者﹐名曰气立。與天地參而在气交之中﹐隨天地之气以升降浮沈。陽實陰虛﹐气常有餘﹐血常不足﹐所與天地日月﹑四時盈虛﹑並同。陰平陽祕﹐形志以寧陽本在外﹐爲陰之衛。陰本在內﹐爲陽之守。性惑物感﹐精神外馳﹐嗜欲無節﹐陰气耗散﹐陽無所附﹐遂至病作。惡寒非寒﹐惡熱非熱﹐證類實邪﹐此實陰虛發熱。熱乃火動﹐有君相之別。相火﹑所謂龍雷天火﹐君火﹑所謂人火。暑熱故火﹑乃有二﹐備於六气。以名而言﹐形气相生﹐配於五行﹐命曰君火。以位而言﹐生於虛無﹐守位稟命﹐目動而見﹐謂之相火。天以此火而爲陽气﹑以生萬物。人以此火以生一身。道气�和﹐助我元气﹐元气不足﹐相火燭盛。火與元气﹐不能兩立﹐一勝一負﹐乃致陰虛火動﹐五亂俱施﹐金危木盛﹐土困水橫﹐疊相爲制﹐母子背違。陽彊不密﹐陰气乃離﹐府藏經絡﹐偏實偏虛﹐遂失其正﹐邪悉由矣。虛邪外人﹐實邪內起﹐取經治正﹐補瀉所宜。肝主﹖泄﹐腎司閉藏。肝爲相火﹐有瀉無補。腎爲眞火﹐有補無瀉。水火變病虛實。所以夏月陽極﹐其本陽虛﹐水多火少。陰實陽虛﹐甚至傷寒﹐病未傳變﹐初治責虛。傷寒祛寒助陽﹐暑病淸暑益气。虛者十補勿一泄之﹐卻邪養正﹐平則守常。陽動陰靜﹐五行之機﹐根本化源﹐由乎水土。水爲物元﹐土爲物母。人能自存﹐益其根本﹐遞相濟養﹐是爲和平﹐生化不已。若交互�伐﹐變亂失常﹐郁而無伸﹐甚而無制造化息矣。

卷之三陰虛論

腸澼下血

夫飲食不節﹐起居不時﹐則陰受之。陰受之則入五藏﹐爲月眞滿﹐爲歹食泄﹐久爲腸澼。腸澼者﹐水谷與血另作一派女泄桶湧出。又有藏毒﹐乃風暑熱蘊毒藏府﹐而下瘀血。腸風﹑乃風邪入藏﹐而下淸血。糞前爲近血﹐糞後爲遠血。宜升補陽明﹐不可純用寒涼﹐須知寒因熱用之法﹐酒浸炒芩連槐花升麻秦艽白術四物歸脾之類。果是風邪﹐如荊芥防風。邪減收澀﹐用烏梅地楡。溫散﹐加炒漧薑。

卷之三陰虛論

治脾腎要知燥潤得宜

大抵人之虛﹑多是陰虛火動﹐脾胃衰弱。眞陰者水也﹐脾胃者土也。土𨿽喜燥﹐然太燥則艸木枯槁。水𨿽喜潤﹐然太潤則艸木濕爛。是以補脾胃及補腎之劑﹐務在燥潤得宜﹐隨病加減爲妙。

卷之三

經論要旨

�之升降﹐天地之更相爲用也。天�下降﹐气流於地﹐地气上升﹐�騰於天。故髙下相召﹐升降相因﹐出入廢則神機化滅﹐升降息則气立孤危。

出入﹑謂喘息也﹐升降﹑謂化气也。夫毛﹑羽﹑﹖﹑鱗﹑介及飛走蚑行﹐皆生气根於身中﹐以爲動靜之主﹐故曰神機。然金玉土石鎔延艸木﹐皆生气根於外﹐假气以成立主持﹐故曰气立。故非出入﹑則無以生長至壯老﹐非升降﹑則無以生長化收藏﹐是以升降出入﹐無器不有。

包藏生气﹐皆謂生化之气觸物然。夫竅橫者﹐皆有出入去來之气﹐竅�者﹐皆有陰陽升降之气﹐往復於中。何以明之。則壁窗戶間﹐兩面同之﹐皆承來气沖擊於人﹐是出入气也。夫陽升則井寒﹐陰升則水暖﹐以物投井﹐及葉墜空中﹐翩翩不疾﹐皆升气所礙也。虛管漑滿﹐撚上懸之﹐水固不泄﹐爲無升气而不能降也。空瓶小口﹐頓漑不入﹐爲气不入而不能入。由是觀之﹐升無不降﹐降無不升﹐無出則不入﹐無入則不出﹐有識無識﹐有情無情﹐去出入升降而云存者﹐未之有也。故曰升降出入﹐無器不有。

元气凝空﹐水始生也。赤气炫空﹐火始生也。蒼气浮空﹐木始生也。素气橫空﹐金始生也。黃气際空﹐土始生也。人生十歲﹐始定血气﹐已通其气在下﹐故好走。二十歲血气已盛﹐肌肉方長﹐故好趨。三十歲五藏大定﹐肌肉堅固﹐血脈盛滿﹐故好步。四十歲五藏六府皆大盛以平定﹐腠理始﹖﹐榮華頹落﹐發頗斑白﹐平盛不搖﹐故好坐。五十歲肝气始衰﹐肝葉始薄﹐膽汁始減﹐目始不明。六十歲心气衰﹐苦憂思﹐血气懈惰﹐故好臥也。七十歲脾气虛﹐皮膚枝。八十歲肺气衰﹐魄離﹐故言善誤。九十歲腎气焦﹐四藏經脈空虛。

百歲五藏皆虛﹐神�皆去﹐形骸獨居而終矣。

生之來﹐謂之精。丙精相搏﹐謂之神。隨神往來者﹐謂性魂。並精出入者﹐謂之魄。所以任物者﹐謂之心。心有所憶﹐謂之意。意之所存﹐謂之志。因志而存變﹐謂之思。因思而遠慕﹐謂之慮。因慮而處物﹐謂之智。夫人之生﹐惟精與气。爲毛骨血肉者﹐精也。爲呼吸冷熱者﹐气也。然人爲萬物之靈﹐非木石比﹐故其精其气﹐莫不各有神焉。精之神﹑爲之魄﹐气之神﹑爲之魂。耳目所以視聽者﹐魄之爲也。此心之所以思者﹐魂之爲也。合魂與魄﹐乃陰陽之神﹐而理實貫具乎其中。惟其魂魄之中有理具焉﹐是以靜則爲仁義禮智之性﹐動則爲寊隱羞惡恭敬是非之情﹐胥此出也。

夫天卽气﹐地卽血。天包地﹐气載血。今人骨肉藏府﹐皆血也﹐魄也。神機靈運﹐皆气也﹐魂也。人死乃魂去魄存﹐气靜血尙聚也。是以貴養气﹐气降﹑气轉耗也。

人身之天爲首﹐而一身之气自流行貫通﹐脈絡相連﹐如耳目口鼻﹐爲�之出入﹐皆在於首﹐而爲气﹐必自下而上﹐故目如日月﹐而五藏皆屬之﹐豈非自地而起乎。天包地﹐地之上下有天﹐天之气循環轉旋﹐無一息之停止。如人身自腹以上爲天﹐腹之下爲地﹐人身之气﹐自足之湧泉而起﹐至於頭頂﹐又降而下﹐循環不窮。然謂之陰陽﹐亦以其上下言之爾。天气在地下者爲陰﹐在地上者爲陽﹐其爲形𨿽有陰陽之殊﹐其爲气則一也。

營者﹑谷之精气﹐和調於五藏﹐灑陳於六府﹐乃能入於脈﹐故循脈上下﹑貫五藏六府也。衛者﹑水谷之悍气﹐其气栗疾滑利﹐故循皮膚之中﹑分肉之間﹐燻於盲膜﹐散於胸腹﹐不能入於脈也。

人有精﹑气﹑津﹑液﹑血﹑脈﹐以爲一�乃辧爲六名﹐其所以然者﹐兩神相搏﹐合而成形﹐常先身生﹐是爲精。上焦開發﹐宣五穀味﹐燻府﹑充身﹑澤毛﹐若霧露之漑﹐是爲气。腠理發泄﹐汗出溱溱﹐是爲津。谷入气滿﹐淖澤注於骨憐骨屬屈伸﹐泄澤﹐補益腦髓﹐皮膚潤澤﹐是爲液。中焦受气取汁﹐變化而赤﹐是爲血。壅遏營气﹐令無所避﹐是爲脈。十二經脈﹐三百六十五絡﹐其血气皆上於面﹐而走空竅。其精陽气上走於目而爲睛﹐其別气走於耳而爲聽﹐其宗气上出於鼻而爲臭﹐其濁气出於胃走唇舌而爲味﹐其气之津液皆上燻於面。而諸陰脈皆至頸胸中而還﹐獨諸陽脈皆上至頭耳﹐故人面獨耐寒也。婦人無須者﹐衝任二脈皆起於胞中﹐上循腹裏﹐爲經絡之海﹐不足於血﹐以其數脫血﹐衝任之脈不營於唇口﹐故須不生。有天宦者﹐此天之所不足也﹐其衝任不盛﹐宗筋不成﹐有气無血﹐唇口不營﹐故須不生。

九竅者﹐肝開竅於目﹐心開竅於耳﹐肺開竅於鼻﹐脾開竅於口﹐腎開竅於二陰。胃者水谷之海﹐衝脈者十二經脈之海﹐膻中爲气之海﹐腦爲髓之海。

形與气任則壽﹐不相任則夭。皮與肉裏則壽﹐不相裏則夭。血气筋絡勝形則壽﹐不勝形則夭。形充而皮膚緩者則壽﹐形充而脈小以弱者气衰﹐气衰則危矣。形充而顴不起者骨小﹐骨小則夭矣。形充而大肉月困堅分理者肉堅﹐肉堅則壽矣﹐形充而大肉無分理不堅者肉脆﹐肉脆則夭矣。平人而气勝形者壽﹐病而形肉脫﹑气勝形者死﹐形勝气者厄。

太陽常多血少气﹐少陽常少血多气﹐陽明常多血多气﹐太陰常多气少血﹐少陰常少血多气﹐厥陰常多血少气。五運生病者﹐謂諸風掉眩﹐皆屬於肝。諸痛癢瘡﹐皆屬於心。諸濕腫滿﹐皆屬於脾。諸气膹郁﹐皆屬於肺。諸寒收引﹐皆屬於腎。

六�爲病者﹐謂諸暴彊直﹐支痛﹖戾﹐裏急筋縮﹐皆屬於風。厥陰風木﹐乃肝膽之气也。諸病喘嘔吐酸﹐暴注急迫﹐轉筋﹐小便洞濁﹐腹滿月眞脹﹐鼓之如敼﹐癱疽瘍疹﹐癅气結核﹐吐下霍亂﹐瞀郁腫脹﹐鼻塞鼻﹖﹐血溢血泄﹐淋閉身熱惡寒戰栗﹐驚癇﹑悲笑﹑譫妄﹖蔑血污﹐皆屬於熱。少陰君火之熱﹐乃心小腹之气也。諸痙彊直﹐積飲﹑痞膈中滿﹐霍亂吐下﹐體重跗腫﹐肉如泥﹑按之不起﹐皆屬於濕。太陰濕土﹐乃脾胃之气也。諸熱瞀瘈﹐暴瘖昧﹐躁擾狂越﹐罵詈驚駭﹐跗腫酸疼﹐气熱上衝﹐禁栗如喪神守﹐嚏嘔﹐瘡瘍喉痺﹐耳鳴耳聾﹐嘔湧溢食不下﹐目昧不明﹐暴注目閏瘈﹐暴病暴死﹐皆屬於火。少陽相火之熱﹐乃心包三焦之气也。諸澀枯涸﹐幹勁皴揭﹐皆屬於燥﹐陽明燥金﹐乃肺大腸之气也。諸病泄利﹐所出水液澄澈淸冷﹐癥瘕﹖疝﹐堅痞﹐腹滿急滿﹑下利淸白﹐食已不饑﹐吐利腥穢屈伸不便﹐厥逆禁固﹐皆屬於寒。乃腎與膀胱之气也。

六極者﹐盡力謀慮﹐勞傷乎肝﹐應乎筋極。曲運神機﹐勞傷乎心﹐應乎脈極。意外過思﹐勞傷乎脾﹐應乎肉極。預事而憂﹐勞傷乎肺﹐應乎气極。矜持志節﹐勞傷乎腎﹐應乎骨極。此因五勞應乎五極者也。然精極者﹐五藏六腐之气皆衰﹐形體皆極﹐眼視無明﹐齒焦發落﹐體重耳聾﹐行履不正﹐邪气通於六府﹑厥於五藏﹐故成精極。

中熱消癉則便寒﹐寒中之屬則便熱。胃中熱﹐則消穀令人善饑﹐臍以上皮熱。腸中熱則出黃如糜﹐臍以下皮熱。胃中寒則腹脹。腸中寒則腸鳴歹食泄。胃中寒﹑腸中熱﹐則脹而且泄。胃中熱﹑腸中寒﹐則疾饑﹑少腹痛脹。气海有餘者﹐胸中悗息面赤。气海不足者﹐少气不足以言。血海有餘﹐則常想其身大﹐怫然不知其所病。血海不足﹐則常想其身小﹐狹然不知其所病。水谷之海有餘﹐則腹滿能食。水谷之海不足﹐則饑而不受谷食。髓海有餘﹐則身輕有自過其度。髓海不足﹐則腦空耳鳴﹐脛酸眩冒﹐目無所見﹐懈惰嗜臥。

肝藏血﹐血捨魂﹐肝气虛則恐﹐實則怒。脾藏營﹐營捨意﹐脾气虛則四肢不用五藏不安﹐實則腹脹﹑經溲不利。心藏脈﹐脈捨神﹐心气虛則悲﹐實則笑不休。肺藏气﹐气捨魄﹐肺气虛則鼻塞不利少气﹐實則喘喝﹑胸盈抑息。腎藏精﹐精舍志﹐腎气虛則厥﹐實則脹。

肝病者﹐兩�下痛引少腹﹐令人善怒﹐虛則目目巟目巟無所見﹐耳無所聞﹐善恐如人將捕之狀﹐逆則頭痛耳聾﹐則宗脈虛﹐虛則下澑脈有所竭者﹐故耳鳴人之自嚙其舌者﹐此厥逆走上﹐少陰气至則嚙舌﹐少陽气至則嚙頰﹐陽明气至則嚙唇矣。故邪之所在﹐皆爲不足。故上气不足﹐腦爲之不滿﹐耳爲之苦嗚﹐頭爲之苦傾﹐目爲之眩。中气不足﹐溲便爲之變﹐腸爲之苦鳴。下气不足﹐則爲痿厥心悗。人之善忘者﹐上气不足﹐下气有餘﹐腸胃實而心肺虛﹐虛則衛畱於下﹐久不以時上﹐故善忘也。人之善饑而不嗜食者﹐精气並於脾﹐熱气畱於胃﹐胃熱則消穀﹐谷消則善饑﹐胃气逆上則胃脘寒﹐故不嗜食也。病而不得臥者﹐衛气不得入於陰﹐常畱於陽﹐則陰气虛﹐故目瞑也。病而不得視者﹐衛气畱於陰﹐不得行於陽﹐則陽气虛﹐故目閉也。病有標本﹐故有在標而求之於標﹐有在本而求之於本﹐有在本而求之標﹐有在標而求之本﹐故知標本者﹐萬舉萬當﹐不知標本﹐是謂妄行。先病而後熱者﹐治其本。先熱而後者﹐治其標。先寒而後生病者﹐治其標。先病而後生寒者﹐治其本。先熱而後生病者﹐治其本。先熱而後生中滿者﹐治其標。先病而後泄者﹐治其本。先泄而後生中滿者﹐治其標。先中滿而後煩心者﹐治其本。大小便不利﹐治其標。大小便利﹐治其本。病發而有餘﹐本而標之﹐先治其本﹐後治其標。病發而不足﹐標而本之﹐先治其標﹐後治其本。

卷之三經論要旨

因形气以定診之說

逐脈審察者﹐一成之短。隨人變通者﹐圓機之士也。瘦小之人﹐气居於表﹐六脈常帶浮洪。肥盛之人﹐气斂於中﹐六脈常帶沈數。性急之人﹐五至方爲平脈。性緩之人﹐四至便作熱醫。身長之人﹐下指宜﹖。身短之人﹐下指宜密。北方之人﹐每見彊實。南方之人﹐每多柔弱。少壯之脈多大。老年之脈多虛。酒後之脈多數。飯後之脈多洪。遠行之脈必疾。久饑之脈必空。室女尼姑多濡弱。嬰兒之脈常七至。經曰﹑形气相得者生﹐三五不調者死。其可不察於此乎。

卷之三經論要旨

脈貴提綱之說

脈者﹐气血之先﹐先陰陽之兆﹐貴得其綱領而提挈之也。左手爲陽﹐右手爲陰。關前爲陽﹐關後爲陰。浮取爲陽﹐沈取爲陰。躁數爲陽﹐遲慢爲陰。有力爲陽﹐無力爲陰。長大爲陽﹐短小爲陰。明乎此﹐而脈之大端已在是矣。故曰﹑約而言之﹐只浮沈遲數﹐已見其梗槪。博而致之﹐𨿽二十四字﹐未盡其精詳。經曰﹑知其要者﹐一言而終﹐不知其要﹐流散無窮。此之謂也。

卷之三經論要旨

陰陽相乖相伏

浮取之候﹐兩關之前﹐皆陽也。若見緊小短澀之類﹐是陽不足而陰乘之也。沈取之候﹐兩關之後﹐皆陰也。若見洪大數滑﹐是陰不足而陽乘之也。陰脈之中﹐陽脈間一見焉﹐此陰中伏陽也。陽脈之中﹐陰脈間一見焉﹐此陽中伏陰也。陰乖陽者﹐必惡寒。陽乘陰者﹐必發熱。陰中伏陽者﹐期於夏。陽中伏陰者期﹐於冬。以五行之理推之﹐而月節可期也。

卷之三經論要旨

脈無根有兩說

一以尺中爲根。人之有尺﹐猶樹之有根﹐水爲天一之元﹐先天命根也。王叔和曰﹑寸關𨿽無﹐尺猶不絕﹐如此之流﹐可憂殞滅﹐謂之有根也。若腎脈獨敗﹐是無根矣。一以沈候爲根。經曰﹑諸脈浮而無根者皆死﹐是謂有表無裏﹐是謂孤陽不生造化﹐所以﹖萬古而不息者﹐一陰一陽﹑互爲其根。陰旣絕矣﹐孤陽豈能獨乎。此二說似乎不同﹐而實則一致。兩尺爲腎部﹐沈候之﹑六脈皆腎也。然則兩尺之無根與沈取之無根﹐總爲腎水絕也。

卷之三經論要旨

經脈直指

夫脈者﹐气血之先。气平則和﹐气盛則洪﹐气衰則微﹐气滯則澀﹐气縮則短﹐气虧則虛﹐气急則促﹐气大則長﹐气搏則浮﹐气郁則沈﹐气寒則遲﹐气而數﹐气結則歇止見矣。若以脈之盛者察諸病原﹐未有不得其情者也。左寸盛者﹐風寒也。右寸盛者﹐痰火也。左關盛者﹐气郁也。右關盛者﹐內傷也。左尺盛者房勞也。左尺盛者﹐勞力也。兩寸俱盛者﹐傷風生痰也。兩關俱盛者﹐气郁傷食。兩尺俱盛者﹐房勞兼之勞力也。左寸與右關盛者﹐風寒挾食也。左寸與右尺盛者﹐勞力受寒也。右寸與左關盛者﹐气郁生痰也。右寸與左尺盛者﹐陰虛火動也。左寸與左關盛者﹐感寒鬱气也。左寸與左尺盛者﹐房勞受寒也。右寸與右關盛者﹐食積生痰也。右寸與右尺盛者﹐勞傷元气﹑感受風邪也。左關與右尺盛者﹐气郁勞傷也。左關與左尺盛者﹐房勞鬱气也。右關與左尺盛者﹐醉飽房勞也。右關與右尺盛者﹐飽食勞役也。又有六脈皆浮者爲風﹐滑者爲痰﹐遲則爲冷﹐濡則爲濕﹐洪則爲火﹐緊則爲痛﹐沈則爲气﹐數則爲熱﹐弦則爲寒﹐弱則爲虛﹐芤則爲失血﹐澀則爲少气﹐弦緊者爲風寒﹐微弱者爲陽虛﹐短縮者爲陰虛﹐浮滑者爲風痰﹐洪大爲火邪﹐弦大者爲實熱﹐實大爲有餘﹐虛大爲不足。

卷之三經論要旨

婦人脈

婦人女子﹐尺脈常盛﹐而右手脈大﹐皆其常也。若腎脈微澀﹐左手關後尺內脈浮﹐或肝脈沈急﹐或尺脈滑而斷絕不勻﹐皆經閉不調之候也。婦人三部浮沈正等﹐脈來流利均勻和平﹐無他病而不月者﹐娠也。尺脈滑大﹐數而旺者﹐亦孕也。又左手尺脈洪大爲男﹐右手沈實爲女。又曰洪大爲女。經曰﹑陰搏陽別﹐謂之有子。尺內陰脈搏手﹐則其中有陽脈也。陰陽相谷﹐故能有子也。凡女子天癸未行之時﹑屬少陰﹐旣行﹑屬厥陰﹐已絕﹑屬太陰﹐胎產之病﹑屬厥陰。凡婦人室女﹐病傷寒熱病及諸寒熱气滯﹐須問經事若何﹐產後須問惡露有無多少。

卷之三經論要旨

辧胎脈

脈動入產門者﹐有胎也。尺中脈滑而旺者﹐胎脈。左手尺脈浮洪者爲男﹐右手尺脈沈實爲女。關脈滑者爲男。左手寸口脈大爲男﹐右手寸口脈沈細爲女。足太陽膀胱洪大是男﹐足太陰脈洪是女。陽脈皆爲男﹐陰脈皆爲女。陰中見陽爲男﹐陽中見陰爲女。手少陰脈動者﹐�子也。兩手尺部俱洪者爲兩男﹐兩尺俱沈實者爲兩女。左手脈逆爲三男﹐右手脈順者爲三女。寸關尺大小連疾相應﹐是爲一男一女。脈滑而疾者﹐三月胎候也。但疾而不散者﹐五月也。關上一動一止者一月。一動二止者二月。根據此推之﹐萬不失一中。衝是陽明胃脈聯系﹐脈來滑疾者﹐孕及九旬﹐尺脈沈細而滑或離經﹐夜中覺痛﹐日中則生矣。

卷之三經論要旨

傷寒不治癥

大發熱﹐汗出不止如貫珠﹐此本气衰者﹐不治。爪甲靑爲陽气衰者﹐不治。循衣摸牀﹐喘而不休﹐衛气絕者﹐不治。聲如鼻鼾﹐肺絕者﹐不治。身體如僵﹐正气脫也。喘而不休邪气勝也。汗出如油﹐喘而不休﹐水漿不下﹐形體不仁﹐午靜乍亂者﹐此爲命絕也﹐不治。汗出發潤﹐喘而不休者﹐此爲肺絕也。陽反獨畱﹐形體如煙燻﹐直視搖頭者﹐此心絕也。唇吻反靑﹐四肢﹖習汗出者﹐此肝絕也。環口黧黑﹐柔汗發黃者﹐此脾絕也。溲便失遺狂言﹐目反直視者﹐此腎絕也。皆不治也。

醫書﹑生死書也﹐最忌迂而不切﹐晦而不明﹐以滋學者之惑﹐而傷寒一書尢甚。吾師因由博反約﹐采取前賢往論﹐集成二卷﹐復講明陰陽升降之理﹐切脈審癥之要﹐爲一卷﹐名曰醫效祕傳。書僅盈寸﹐而旨趣無窮﹐此吾師不得已成此槪明且切之書﹐以使學者觸眼卽豁﹐不致低徊沈索﹐亦行遠自邇﹑登髙自卑之意也。然讀是書者﹐不得因其觸眼卽豁而低徊沈索﹐又大非吾師繼往開來之深意矣。幹降七年五月望日門人陸得楩禹川百拜敬識附諸方桂枝湯桂枝芍藥甘艸生薑大棗麻黃湯麻黃桂枝杏仁甘艸桂麻各半湯卽桂枝湯合麻黃湯。

麻桂飲官桂當歸炙甘艸麻黃陳皮五苓散豬苓茯苓苓術澤瀉桂葛根湯葛根麻黃生薑桂枝芍藥甘艸大棗桂枝加葛根湯卽前方除麻黃。

柴葛解肌湯柴胡葛根羌活白芷黃苓芍藥桔梗甘艸加姜﹑棗﹑石膏煎。

小柴胡湯柴胡黃苓人參甘艸生薑半夏大棗大柴胡湯柴胡半夏黃苓芍藥生薑大棗枳實大黃理中湯白術漧薑甘艸人參附子理中湯卽前方如附子。加枳實﹑茯苓﹐蜜丸﹐卽枳實理中丸。

豬苓湯豬苓茯苓阿膠滑石澤瀉麻黃附子細辛湯麻黃附子細辛麻黃附子甘艸湯卽前方去細辛﹐加甘艸。

大承气湯大黃芒硝厚朴枳實小承气湯大黃厚朴枳實調胃承气湯大黃芒硝甘艸漧薑附子湯漧薑附子四逆湯附子漧薑甘艸冷服。

四逆加人參湯卽前方加人參。

大靑龍湯麻黃甘艸桂枝杏仁石膏生薑大棗小靑龍湯麻黃桂枝芍藥細辛甘艸漧薑半夏五味子九味羌活湯羌活防風蒼術細辛川芎白芷生地黃苓甘艸加生薑﹑蔥白煎。

白虎湯石膏知母甘艸粳米人參白虎湯卽前方加人參。

補中益气湯黃耆人參甘艸白術陳皮當歸升麻柴胡生薑大棗升麻葛根湯升麻葛根芍藥甘艸加姜煎。

化斑湯卽白虎湯除粳米﹐加人參。

當歸補血湯黃耆當歸空心腹。

�豉湯肥�子香豉升麻湯升麻蒼術麥冬麻黃黃苓大靑石膏淡竹葉消風百解散荊芥白芷陳皮麻黃蒼術甘艸用蔥白﹑生薑煎。

人中黃丸大黃人中黃蒼術桔梗滑石人參黃連黃苓防風香附神麯爲丸。

淸熱解毒湯黃黃黃苓芍藥生地人參石膏羌活知母甘艸升麻葛根生薑瓜蒂散甜瓜蒂赤小豆稀涎散皂角白礬回陽救急湯附子漧薑肉桂人參白術茯苓半夏陳皮甘艸五味子加姜煎。入麝三釐調服。

陽毒升麻湯升麻甘艸犀角射漧黃苓人參陰毒甘艸湯升麻鱉甲當歸甘艸消食丸砂仁陳皮三稜蓬術神麯麥芽香附麯和丸。

芍藥甘艸附子湯卽四逆湯去漧薑﹐加芍藥。

桂枝附子去桂加白術湯附子甘艸白術生薑大棗甘艸附子湯甘艸附子白術桂枝吳茱萸湯吳茱萸人參大棗生薑小建中湯桂枝生薑芍藥甘艸大棗飴糖黃耆建中湯卽前方加黃耆。

眞武湯附子白術茯苓白芍生薑附子湯卽前方法生薑﹐加人參。

甘桔湯甘艸桔梗苦酒湯半夏雞子白苦酒大陷胸湯大黃芒硝甘遂小陷胸湯黃連半夏栝蔞三物白散桔梗貝母巴豆小半夏加伏苓湯半夏生薑茯苓大黃黃連瀉心湯大黃黃連桔梗半夏湯半夏陳皮茯苓甘艸結梗加姜煎。

犀角地黃湯生地白芍犀角丹皮抵當湯水蛭﹖虫桃仁大黃十棗湯芫花甘遂大戟大棗人參養營湯人參白術白芍黃耆當歸茯苓熱地甘艸陳皮桂心遠志五味加姜﹑棗煎。

十味溫膽湯半夏茯苓陳皮甘艸枳實竹茹遠志棗仁人參熱地加姜煎。

桃仁承气湯桃仁大黃芒硝甘艸桂枝霹靂散附子眞臘茶水煎﹐冷服。

獨參湯人參去蘆煎。

白通湯附子漧薑�白柴苓湯卽小柴胡湯合五苓散。

蜜煎導法以蜜煉如餳﹐撚成指大﹐長二寸許﹐納穀道中。

豬膽導法豬膽汁入醋少許﹐用竹管長三四寸﹐以一半納豰道中﹐將汁灌入。

四逆散柴胡芍藥枳實甘艸烏梅丸烏梅細辛桂枝人參黃連漧薑川椒當歸附子黃柏苦酒治蜜桃仁湯桃仁槐子艾棗百合地黃湯百合生地黃汁燒﹖散取婦人中﹖近隱處者﹐剪燒灰﹐以水和服。婦人病﹐取男子﹖襠。

豭鼠糞散韭根豭鼠糞連翹敗毒散人參羌活獨活柴胡前胡川芎枳殼桔梗茯苓甘艸連翹金銀花加姜﹑薄荷煎。

升陽散火湯柴胡防風葛根升麻人參白芍炙艸生艸羌活獨活加姜﹑棗煎。

歸脾湯黃耆當歸龍眼肉木香茯神遠志酸棗仁甘艸人參白術姜﹑棗煎。

四物湯當歸生地芍藥芎藭竹皮湯靑竹皮

