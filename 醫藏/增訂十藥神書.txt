

增訂十藥神書

原序

余自髫稚學業醫道﹐考究方脈﹐三十餘年﹐徧歷江湖﹐多學廣博者﹐不過言國文本形容之耳明醫道﹐精通方術﹐用藥如發矢﹐無不中的。余曰﹕必神人也﹗遂拜爲師﹐得授奇方一冊﹐閱之﹐或羣隊者﹐或三四味者﹐皆余目觀至人用效者也﹐使予如久旱逢霖﹐夜行得月﹐心中豁然。自此回至吳中﹐一用一捷﹐無不刻驗。信乎奇方﹐可鋟梓者也。余以三餘暇日﹐將至人所授奇方﹐並日用決效之法﹐類成一帙﹐名曰《十藥神書》。蓋用效者﹐輒記錄之。今西浙大癡道人與余通家之好﹐用禮求授﹐故錄以奉養生濟人之功用爾。

時至正戊子春正月三陽日可久書於姑蘇春先堂

潘序

余奉使渡臺後﹐感受海外瘴癘﹐吐血咳嗽﹐公餘閱是編﹐照方試服﹐不旬日血止而嗽亦平降胃﹐牡丹皮﹑山梔等味以瀉肝膽之火﹐然後淸金補土﹐固其營衛﹐以次奏功﹐焉得不愈﹖經陳修園先生逐方詳注﹐極爲精當。余又以己意及名人所論﹐隨筆添注於上。汪子用大令索閱是編﹐讀而好之﹐用之有效﹐因爲付梓﹐剞劂旣竣﹐並乞弁言。

光緒己卯秋吳潘書於鄂署之精白堂。

周序

予讀此十方﹐俱出人意表﹐其間次序緩急﹐可爲千百世法﹐卽不必十方並用﹐要無能出其範輒用六味地黃增減﹐冀其收功﹐皆由《醫貫》入手﹐而未嘗從《神書》體會者也。彼謂腎水衰則火炎爲患﹐壯水之主﹐可鎭陽光也。孰知人之犯此病者﹐陰虛固多﹐而他因得亦復不少。假如從勞力而得者﹐其傷在足太陰矣﹔從憂思而得者﹐其傷在手少陰矣﹔從嗜飲而得者﹐其傷在手太陰矣﹔從憤怒而得者﹐傷又在足厥陰矣。皆致吐血﹑咳血﹑咯血等癥﹐豈一壯水可以勝其任乎﹖總之﹐人身之血﹐附气而行者也。一臟傷則气必不調﹐而血遂溢於外﹐故逆則上出﹐墜則下行﹐滯則阻痛﹐寒則凝﹐熱則散﹐此自然之勢也。後之君子於診視之際﹐聞問之餘﹐斟酌而得其情否乎﹖果能於此著眼﹐視其病之所傷在何髒﹖脈之所傷在何部﹖時之所值在何季﹖思過半矣。余曾治一咯血之人﹐平日極勞﹐每咯紫黑色俱成小塊者﹐然必是飽食則多﹐少食則少﹐不食則或少或無。予以韭汁﹑童便﹑制大黃治之﹐二服而安﹐後以補中益气加血藥愈。而知者以爲怪妄﹐予謂極平常。蓋實從《神書》究心﹐而置《醫貫》爲談料者也。

康熙二十六年五月吳門周揚俊識於星沙寓中

十藥總論

夫人之生也﹐皆稟天地之气而成形﹐宜乎保養眞元﹐固守根本﹐則一病不生﹐四體輕健。若難﹐蓋因人之壯年血气充聚﹐津液完足之際﹐不能守養﹐惟務酒色﹐豈分饑飽﹐日夜耽欲﹐無有休息﹐以致耗散精液﹐則嘔血吐痰﹐骨蒸煩熱﹐腎虛精竭﹐形羸﹐頰紅﹐面白﹐口漧咽燥﹐小便白濁﹐遺精盜汗﹐飲食難進﹐气力全無。斯因火乘金位﹐重則半年而斃﹐輕則一載而傾。況爲醫者﹐不究其源﹐不通其治﹐或大寒大熱之藥﹐妄投亂進﹐不能取效。殊不知大寒則愈虛其中﹐大熱則愈竭其內﹐所以世之醫者﹐無察其情。予師用藥治癆﹐如羿之射﹐無不中的。余以用藥次第﹐開列於後﹐用藥之法﹐逐一條陳。如嘔血咳嗽者﹐先服十灰散劫住﹐如不住者﹐須以花蕊石散止之﹐大抵血熱則行﹐血冷則凝﹐見黑則止﹐此定理也。止血之後﹐患人必疏解其體﹐用獨參湯補之﹐令其熟睡一覺﹐不要驚動﹐醒則病去六七矣﹐次服保眞湯止嗽寧肺﹐太平丸潤肺扶痿﹐消化丸下痰疏气﹐保和湯分治血盛﹑痰盛﹑喘盛﹑熱盛﹑風盛﹑寒盛六事﹐加味治之﹐余無加法。又服藥法曰﹕三日前服保眞湯﹐三日後服保和湯﹐二藥相間服之爲準﹐每日仍濃煎薄荷湯灌漱喉中﹐用太平丸徐徐咽下﹐次噙一丸﹐緩緩化下﹐至上牀時候﹐如此用之﹐夜則肺竅開﹐藥必流入肺竅﹐此訣最爲切要。如痰壅﹐卻先用餳糖烊消化丸百丸吞下﹐又根據前嚼太平丸﹐令其仰臥而睡﹐嗽必止矣。如有餘嗽﹐可煮潤肺膏服之﹐復其根本﹐完其眞元﹐全愈之後﹐方合十珍丸服之﹐此謂收功起身藥也。前藥如神之妙﹐如神之靈﹐𨿽岐扁再世﹐不過於此﹐吁﹗世之方脈用藥﹐不過艸木金石﹐碌碌之常耳﹐何以得此通神訣要奇異之靈也﹖余蒙師授此書﹐吳中治癆何止千萬人哉﹗未嘗傳與一人﹐今衛世恐此泯失﹐重次序一新﹐名曰《十藥神書》﹐畱遺子孫以廣其傳矣。

甲字十灰散

治癆癥﹐嘔血﹑吐血﹑咯血﹑嗽血﹑先用此藥止之。

大薊小薊荷葉扁柏葉茅根茜艸根山梔大黃牡丹皮棕櫚皮﹝各等分﹞

上各燒灰存性﹐研極細末﹐用紙包﹐碗蓋於地上一夕﹐出火毒。用時先將白藕搗汁﹐或蘿卜。

十灰大小薊大黃﹐梔子茅根茜艸根﹐側柏葉同荷葉等﹐棕櫚皮並牡丹嘗。

陳修園按﹕前散自注云﹕燒灰存性﹐今藥肆中止知燒灰﹐則色變爲黑﹐而不知存性二字﹐大地﹐而未效者亦復不少﹐推原其故﹐蓋因制不如法﹐亦因輕藥不能當此重任﹐必須深一步論治。

審其脈洪面赤﹐傷於酗醉惱怒者﹐爲火載血而上行癥﹐余制有惜紅丸﹐日夜三四服﹐但須以麻沸湯泡服﹐不可煮服爲囑。審其素能保養﹐脈沈而細﹐面赤淡白﹐血來時外有寒冷之狀者﹐爲陽虛陰必走癥﹐余制有惜紅散加鮮竹茹﹐日夜服三劑﹐其藥之配合﹐散見於拙刻各種中﹐玆因集隘﹐不能備登。

乙字花蕊石散

五臟崩損﹐湧噴血出成升斗者﹐用此止之。

花蕊石﹝火﹐存性﹐研爲粉﹐不拘多少﹞

上用童便一盅﹐頓溫調末三錢﹐甚者五錢﹐食後服下。男子用酒一半﹐女人用醋一半﹐與童便和藥服﹐使瘀血化爲黃水﹐服此以後藥補之。

潘按﹕一治產後敗血不盡﹐血迷血暈﹐胎衣不下﹐脈急﹐不省人事﹐但心頭溫者﹐急用一服灌下﹐瘀血化水而出﹐其人卽蘇﹐效驗如神。

花蕊石須火研﹐燉分酒醋和童便﹐功能化瘀爲黃水﹐輕用三錢重五錢。

甲乙二方論

治吐血者﹐兢推可久。而葛先生首以二方爲止血要著﹐明明劫劑﹐毫無顧忌。予由繹之﹐始﹐發熱面紅﹐無不相因而致﹐故畱得一分自家之血﹐卽減得一分上升之火﹐易爲收拾。何今日之醫﹐動以引血歸經爲談﹐不可槪用止血之味﹐甚至有血溢於外﹐吐出亦美﹐壅反爲害。

遂令病者信之﹐遷延時日﹐陰虛陽旺﹐煎熬不止﹐至於不救﹐果誰之咎﹖倘謂引經﹐可必不妨少俟幾日﹐後用補陰﹐元神可復。吾恐有形之血﹐豈能使之速生﹖而無偶之陽﹐何法使之速降﹖予所以一再思惟﹐而悟先生急於止血之大旨也。

潘按﹕《金匱》治虛癆癥﹐以補虛﹑祛風﹑逐瘀爲三大綱﹐此不易之準繩。

陳修園按﹕虛癆癥﹐《金匱》以桂枝加龍骨牡蠣湯﹐從腎虛以立法﹔建中湯﹐從脾以立法﹔立法﹐是以補虛爲一大綱也。以薯蕷丸治風气百疾﹐虛羸諸不足﹐是以祛風爲一大綱也。以大黃虫丸﹐治幹血成癆﹐是以逐瘀爲一大綱也。三綱鼎足﹐爲此癥不易之準繩。今葛仙翁以花蕊石散﹐繼於十灰散之後﹐𨿽云止血﹐實欲使瘀血化爲黃水而不見血也。然自餘思之﹐吐血旣止﹐而離經之血﹐蓄而不行﹐不可不用此散化之。若血來勢如湧泉﹐相續不絕﹐竟用此散﹐令其盡化爲水﹐是令一身之血﹐俱歸烏有﹐尙有生理乎﹖讀書不可死於句下﹐此其一也。且三大綱因虛而成癆﹐醫書恆有治法﹐而因風而致者﹐言之頗罕﹐而因瘀血而致者﹐除仲景《金匱》大黃虫丸﹐仲景短劇百癆丸外﹐未有發明其旨。且《金匱》以薯蕷丸與大黃虫丸並舉﹐意以風气不去﹐則足以賊正气而生長不榮﹐幹血不去﹐則足以畱新血而滲灌不周﹐怯癥種種所由來也。余治吐血諸藥不止者﹐用《金匱》瀉心湯﹐百試百效﹐其效在生大黃之多﹐以行瘀也。附錄仲景百癆丸方﹐當歸炒乳香沒藥各一錢﹐人參分數闕﹐虻虫十四个去翅足﹐水蛭十四个﹐炒桃仁十四粒﹐去皮尖﹐大黃四錢﹐蜜丸如梧桐子大﹐都作一服可百丸﹐五更用百勞水下﹐取惡物爲度﹐服白粥十日。百勞水者﹐杓揚百徧﹐卽甘瀾水也。﹝虫﹐一名地鱉。﹞

潘按﹕薯蕷丸治虛癆諸不足﹐風气百疾。虫丸治五癆諸傷﹐內有幹血。肌膚甲錯﹐風气不虫丸專治瘀血成癆之癥。

丙字獨參湯

止血後﹐此藥補之。

大人參﹝二兩﹐去蘆﹞

上每服水二盞﹐棗五枚﹐煎一盞細呷之。服後熟睡一覺﹐後服諸藥除根。

功建三才得令名﹐陰陽血脫可回生﹐人參二兩五枚棗﹐服後方知气力宏。

潘按﹕世之用參者﹐或以些少姑試之﹐或加他味以監制之﹐其權不重﹐力不專﹐人何賴以生﹖古人多用於大汗大下之後﹐及吐血﹑血崩﹑血暈諸癥﹐惟咳嗽去之。

丙字人參湯論

凡失血後﹐不免精气怯弱﹐神思散亂。前方𨿽有止血之功﹐而無補益之力。故有形者之陰﹐自注云﹕宜熟睡一覺﹐使神安气和﹐則煩除而自靜。蓋人之精神由靜而生﹐亦由靜而復也。

柰何今之醫者﹐遇吐血家﹐乃視參如毒耶﹗陳修園按﹕《神農本艸經》云﹕人參气味甘微寒無毒﹐主補五臟﹐安精神﹐定魂魄﹐止驚悸以五臟屬陰也﹐精神不安﹐驚悸不止﹐目不明﹐心智不足﹐皆陰虛爲亢陽所擾也。今五臟得甘寒之助﹐則安之定之﹐止之明之﹐開之益之之效矣。曰邪气者﹐非指外邪而言﹐乃陰虛而壯火食气﹐火卽邪气也﹐今五臟得甘寒之助﹐則邪气除矣。細味經文﹐無一字言及溫補回陽﹐何後人信從宋元無稽之說﹐而反疑開天明道之聖經耶﹖此癥用至二兩﹐以失血之後﹐髒陰太虛﹐陰虛則不能維陽﹐陽亦隨脫﹐故用二兩﹐任專力大﹐可以頃刻奏功。但人參𨿽有補虛之功﹐而咳嗽者忌之。乘此大血甫止之際﹐咳嗽未作﹐急急飲之。若得熟睡一夜﹐則血從心臟而生﹐沛然莫之能禦﹐卽所失成升成斗﹐周時補之而有餘矣。若睡未足而驚醒之﹐則血亦停而不生矣。若血止一二三日而始服之﹐不徒無益而有害。周氏舊注亦超﹐但以人參爲補气之品﹐未免囿於俗見。然人參補陰與地黃龜板之一於補陰者不同﹐按其字義﹐參者﹐參也﹐其功與天地人並立爲三﹐且能入肺﹐肺爲一身之橐龠﹐謂爲益气﹐卻亦近道﹐程山齡謂貧者

丁字保和湯

久嗽肺痿。

知母貝母天門冬款冬花﹝各三錢﹞天花粉薏苡仁杏仁五味子﹝各二錢﹞甘艸兜鈴紫菀百合桔梗阿膠當歸地黃紫蘇薄荷百部﹝各一錢五分﹞

上以水二盞﹐生薑三片﹐煎一盞﹐入飴糖一匙調服﹐日三﹐食後各進一盅﹐與保眞湯相間服。

血盛﹐加炒蒲黃﹑茜根﹑藕節﹑大薊﹑小薊﹑茅花﹑當歸。

痰盛﹐加南星﹑半夏﹑陳皮﹑茯苓﹑枳實﹑枳殼。

喘盛﹐加桑白皮﹑陳皮﹑蘿卜子﹑葶藶子﹑蘇子。

熱甚﹐加山梔子﹑黃連﹑黃芩﹑黃柏﹑連翹﹑大黃﹑款冬花。

風甚﹐加荊芥﹑防風﹑菊花﹑細辛﹑香附子﹑旋覆花。

寒甚﹐加人參﹑桂枝﹑臘片﹑芍藥。

知貝款天冬各三﹐二錢杏薏味天花﹐錢半二百阿歸地﹐紫菀兜蘇薄桔甘。

潘按﹕與太平丸藥品有十味同﹐旣有寧嗽金丹﹐不必再服此湯。薏苡仁以及桔梗﹑貝母﹐見《千金》《外臺》﹐治肺痿﹐甘艸﹑漧薑﹐《金匱》治肺冷之方。

紫菀﹑款冬﹑五味﹑百部﹑地黃﹑阿膠﹑兜鈴﹑杏仁﹑甘艸﹐亦從《外臺》止嗽生津各方采來﹐所謂復方是也。肺癥生薑不可輕用。

加減歌

歸茅大小薊蒲黃﹐藕節茜根血盛當﹐痰盛南星陳半入﹐茯苓枳實殼須將。喘加桑白陳皮等﹐寒甚加參兼牡桂﹐芍加蠟片不須言。

陳修園按﹕此方治久嗽﹐不過類集順气化痰﹐淸火解郁之品﹐以多爲貴﹐絕無把柄。抑又思所宜﹐百部﹑款冬苦溫﹐非血後所宜﹐兜鈴﹑花粉﹑杏仁亦爲中虛所忌﹐知母﹑貝母﹑天門冬﹑地黃﹑阿膠﹑百合性寒而滯﹐力亦輕微﹐其去市肆中之問癥立方﹐搖鈴輩之籠統配合以零賣者幾希耶﹗然此方屢見於大家之書﹐如明季龔太醫各刻﹐及《萬病回春》《壽世葆元》等本亦載之﹐但方名間有不同﹐藥品偶有增減﹐村醫用之﹐往往見效。余向以病患壽算未終﹐總不歸功於此方﹐亦隨見而隨忘之耳。今得此書﹐始知禮失而求諸野﹐沾體塗足中大有人焉﹗轉悔從前之肉眼也﹐究於此方未得其旨﹐大抵奇之弗去而偶之﹐一方不去而復之﹐如韓信將兵﹐多多益善﹐且其輕重﹐大有法度。加生薑之辛溫以潤肺﹐飴糖之甘﹐培土以生金﹐

戊字保眞湯

治虛弱骨蒸體虛。

當歸生地黃白術黃人參﹝各三錢﹞赤茯苓陳皮赤芍藥白茯苓甘艸濃朴錢﹞

每服水二盞﹑姜三片﹑棗五枚﹐煎﹐與保和湯間服﹐每日一服。

驚悸﹐加茯神﹑遠志﹑柏子仁﹑酸棗仁。

淋濁﹐加萆﹑烏藥﹑豬苓﹑澤瀉。

便澀﹐加石葦﹑蓄﹑木通﹑赤苓。

遺精﹐加龍骨﹑牡蠣﹑蓮心﹑蓮須。

燥熱﹐加石膏﹑滑石﹑鱉甲﹑靑蒿。

盜汗﹐加浮小麥﹑牡蠣﹑黃﹑麻黃根。

參歸地術三錢﹐赤白茯苓朴艸兼。赤芍陳皮錢半等﹐味柴白芍二冬編。骨皮熟地和知柏﹐各一錢加姜棗煎。

加減歌

骨蒸又見悸和驚﹐棗遠茯神柏子仁。淋濁萆烏豬澤入﹐遺精龍牡蓮須心。小便澀要加石葦﹐蓄木通共赤苓。燥熱靑蒿石滑鱉﹐麻根盜汗蠣浮。

丁戊二湯方論

一名保和者。因失血之後﹐气血未調﹐率難把握。然調血者﹐以气爲主。調气者﹐實肺爲司其所以爲保矣﹗至保眞則气血之味俱等﹐大旨以甘溫爲主﹐甘涼佐之﹐而苦寒又佐之﹐未常禁用苦寒也﹐而與今日之用寒涼者異矣。曰保眞者﹐大輔其正﹐兼瀉其邪﹐使生機活潑﹐油油然而不已也。兩方如法大備﹐然非盡用﹐亦姑列之﹐以伺去取耳。學人須知。

陳修園按﹕此方卽十全大補湯﹐去川芎﹑肉桂﹐加赤苓﹑赤芍﹑生地﹑天冬﹑麥冬﹑五味子﹐肝火卽雷火也。知母﹑黃柏以降腎火﹐腎火卽龍火也。又合麥冬﹑五味子爲生脈散﹐俾水天一气。又合天門冬爲三才湯﹐以位育一身。最妙是陳皮﹑濃朴﹑甘艸入胃﹐寬中行滯﹐導諸藥各盡其運動之力﹐而協和共濟﹐且藥品輕重得宜﹐大有法度。但芍藥以花之赤白別之﹐其根則不可辧也。藥肆中另有一艸﹐葉小根大﹐與芍藥無異﹐余家山中親見采藥人握取盈囊﹐問之﹐則曰藥鋪所備赤芍﹐皆此種也。始信《本艸崇原》注云﹕赤芍不知何艸之根﹐今外科小兒科習用害人之說﹐非虛語也﹐方中當去之。

己字太平丸

治久嗽肺痿肺癰。

天門冬麥門冬知母貝母款冬花﹝各二兩﹞杏仁當歸熟地生地阿膠珠黃連﹝各一兩五錢﹞蒲黃京墨桔梗薄荷﹝各一兩﹞白蜜﹝四兩﹞麝香﹝少許﹞

上爲細末和勻﹐用銀石器﹐先下白蜜煉熟﹐後下諸藥末攪勻﹐再上火﹐入麝香略熬三二沸﹐丸吞下﹐卻噙嚼此丸﹐仰臥使藥流入肺竅﹐則肺淸潤﹐其嗽退除﹐服七日病痊。凡咳嗽只服此藥立愈。

二兩三冬二母如﹐歸連二地杏阿珠﹐各需兩五餘皆兩﹐京墨蒲黃薄桔俱。

潘按﹕與保和湯藥品有十味同﹐玆加金箔用蠟丸﹐名爲寧嗽金丹﹐甚效。鎭定魂魄﹑寧安驚悸﹐連服五七丸卽愈。心岸配送吳蓮叔見之佩甚﹐稱揚不已。

己字太平丸論

太平丸﹐非正方也。先生意計周密﹐恐人气血漸復之後﹐尙畱一分未盡﹐必有一分未妥。特妙也。

陳修園按﹕方中潤燥化痰養液﹐少佐薄荷以利气﹐無甚深義。惟雜以黃連之苦寒﹐麝香之走味苦寒﹐苦爲火之本味﹐以其味之苦而補之﹐而寒能勝火﹐卽以其气之寒而瀉之﹐一物而兼補心瀉心之妙。故凡久嗽﹐肺痿肺癰﹐得此則火不克金﹐而金自受益矣。《本艸經》又云﹕麝香主辟惡气﹐去三虫﹐蓋勞嗽不已﹐則爲瘵病而生虫﹐非泛常之藥所可治﹐惟麝爲諸香之冠﹐香者天地之正气也﹐正能辟邪而殺虫﹐瘵病之有虫﹐如樹之有蠹﹐惟先去其蠹而後培其根﹐則發榮滋長矣。況咳嗽不離於肺﹐肺有二竅﹐一在鼻﹐一在喉﹐肺竅宜開不宜閉﹐喉竅宜閉不宜開﹐今鼻竅不通﹐則喉竅將啟而爲患﹐必得麝香之香气最盛﹐直通於鼻竅而開之﹐則呼吸順而咳嗽之病除根矣。舊注未闡出所以然之妙﹐今特補之。

庚字沈香消化丸

治熱嗽壅盛。

靑礞石明礬﹝飛﹐研細﹞豬牙皂角生南星生半夏白茯苓陳皮﹝各二兩﹞枳殼枳實﹝各一兩五錢﹞黃芩薄荷葉﹝各一兩﹞沈香﹝五錢﹞

上爲細末和勻﹐薑汁浸神曲爲丸﹐梧桐子大﹐每服一百丸﹐每夜臨臥餳糖拌吞﹐噙嚼太平丸﹐二藥相攻﹐痰嗽除根。

南星皂半茯苓陳﹐礞石明礬二兩均﹐枳實殼皆需兩五﹐薄芩一兩五錢沈。

庚字消化丸論

人見此數味﹐或畏其狠﹐卽予亦嫌其峻。然先生注云﹕痰熱壅盛﹐乃以上治。其不至壅盛者不可﹖若情形消瘦者﹐未可用也。是又在學人臨證自明耳。

陳修園按﹕此方卽滚痰丸去大黃﹐加明礬﹑皂角﹑南星﹑半夏﹑茯苓﹑陳皮﹑枳殼﹑枳實﹑滚而下﹐而不知不得痰之所在﹐徒下其糞﹐則反傷胃气也。蓋痰者水也﹐水者气也﹐水性下行﹐得火則上沸而爲痰﹐方中所以取用黃芩以淸火。水非气不行﹐气滯則水亦滯﹐遂停瘀不行而爲痰﹐方中所以取用沈香﹑陳皮﹑枳殼﹑枳實等藥﹐重重疊疊﹐以順气﹑化气﹑行气﹐且水汜濫則患大﹐由於地中行則天下安。方中取半夏﹑南星之辛溫﹐茯苓之淡滲﹐以燥治濕﹐卽以土制水之義。語云﹕見痰休治痰是也。方中惟礞石化痰爲水﹐質重而力大﹐薄荷利气化痰﹐體輕而行速﹐二味爲治標之藥﹐亦輕重各得其宜。最妙是明礬皂角二味﹐凡水混濁﹐入明礬攪之﹐則濁者立刻轉淸矣。衣服污穢﹐以皂角洗之﹐則污者隨滌而淨矣。古人制方之周到如此﹐所疑者﹐虛勞之癥﹐不能當此峻劑﹐然病重藥輕﹐多致誤人﹐諭嘉言譏爲養殺﹐不如籌一生路而爲破釜沈舟之計﹐尙有餘望。每見痰嗽不絕﹐肌骨消瘦﹐聲啞骨蒸﹐五更更熱而汗出﹐早飯後皮膚𨿽熱﹐而脊背畏寒﹐手指微冷﹐此癆損旣成﹐十不救一之癥。醫者議論互異﹐而一種迂儒﹐謂肺虛液少﹐但云保肺﹐尢其淺也。必以六君子湯﹑歸脾湯﹑補中益气湯之類常服﹐土旺自可生金﹐毋區區於保肺。因前病金受火克﹐但知淸心﹐治其末也﹐必以淸心也。此爲東垣立齋之法﹐人人信服而不疑。且有更進一步﹐自誇爲得張景嶽之心法﹐謂眞水爲元陰﹐眞火爲元陽﹐皆根於命門﹐元陰之水中生艮土而上潤肺金﹐元陽之火中生坤土而上通心火﹐陰陽互根而不相離﹐六味湯丸﹑左歸飲丸﹑八味湯丸﹑右歸飲丸皆爲極品﹐自此說一行﹐而虛勞之證﹐十患九死﹐曷不思脾爲諸髒之母﹐當無病時﹐常服補藥﹐尙難進其飲食﹐長其肌肉﹐至虛損病篤之時﹐將何法補其不足﹐且能令其有餘以生金耶﹖腎爲壽命之根﹐當無病時常服補藥﹐尙難充其精气﹐彊其腰膝﹐至虛損病篤之時﹐又何法補其不足﹐且能令其有餘以濟火耶﹖鄕願爲徳之賊﹐吾謂庸醫之陰毒﹐更甚妄醫之陽毒也。近日更有襲取葉天士一派﹐遇有感冒﹐卽用前胡﹑漧葛﹑杏仁﹑桑葉﹑桔梗﹑紫蘇﹑防風﹑茯苓﹑橘紅﹑蘇法夏﹑神曲﹑穀芽﹑麥芽﹑山楂炭﹑甘艸爲主方﹐頭痛加川芎﹑白芷﹐身痛加羌活﹑秦艽﹐咳嗽加紫菀﹑百部﹐口渴加麥冬﹑花粉﹐小便短少﹐加滑石﹑木通﹑澤瀉﹑豬苓﹐腹脹加濃朴﹑枳實﹑蘿卜子﹑砂仁殼﹐皮膚作癢﹐加蟬退﹑白蒺藜﹑連翹﹐喉痛加元參﹑射幹﹑牛蒡子﹑貝母﹐寒熱往來﹐加柴胡﹑酒芩﹐腰膝痛加牛膝﹑杜仲﹐腳腫加木瓜﹑防己﹐病從怫郁﹐則加黑郁金﹑香附﹐發熱不退﹐加白薇﹑地骨﹑靑蒿﹑白芍﹐數日未愈﹐曰當略調其气血﹐加當歸﹐酒芍﹐何首烏﹐漧地黃﹑丹參﹑沙參等﹐出入互用。至於久病虛人﹐則以遼東海參﹑燕窩﹑鮑魚﹑穀芽﹑首烏﹑炙艸等爲主﹐其參﹑術﹑﹑苓﹑二地﹑桂附﹑吳萸﹑炮姜等﹐隨癥加入﹐而金銀花炭﹑枸杞炭﹑菊花炭﹑白術炭﹑地黃炭﹑鮮桑枝﹑金銀花藤﹑泡淡漧薑渣﹑泡淡附子﹑泡淡吳茱萸﹑秫稻根須﹑鱉血柴胡﹑五色石蕓﹑冬瓜子﹑整个生扁豆﹑黑豆皮﹑綠豆皮﹑西瓜翠皮之類﹐曰我是葉天士一派﹐與恆法不同。而不知葉天士居江蘇﹐該處人腠理較薄﹐外邪易入而亦易出﹐不用仲景正法﹐故於《傷寒論》一部﹐未得師授﹐議論甚覺隔靴﹐其於雜癥﹐胸中頗有書卷﹐加以絕世聰明﹐臨癥甚多﹐所以名噪一時。

而虛勞一癥﹐專祖《十藥神書》﹐不必全用其方﹐神而明之﹐信手拈來﹐頭頭是道﹐何若輩僅於《臨癥指南》中﹐食其糟粕﹐而僞托之也耶﹖

辛字潤肺膏

久嗽肺燥肺痿。

羊肺﹝一具﹞杏仁﹝淨研﹞柿霜眞酥眞粉﹝各一兩﹞白蜜﹝二兩﹞

上先將羊肺洗淨﹐次將五味入水攪粘﹐灌入肺中﹐白水煮熟﹐如常服食﹐前七藥相間服之亦佳。

眞粉眞酥並柿霜﹐杏仁淨研兩平當。蜜加二兩調粘用﹐灌入肺中水煮嘗。

辛字潤肺膏論

血去則燥﹐燥則火旺﹐肺必枯。欲從腎源滋水﹐而不先滋水之母﹐有是理乎﹖然肺爲多气少寒﹐不獨涼金﹐且以培土﹐人所未知也。潤肺之中﹐意則甚美﹐故曰﹕醫者﹐意也。

陳修園按﹕方中眞粉﹐卽《傷寒論》豬膚湯之白粉也。本文未明爲何粉﹐一說卽天花粉﹐主中土﹐交水火而止煩燥﹐而且藉土气以生金。二說俱有深義﹐余每用則從後說﹐今讀先生此方﹐又閱周氏所注﹐眞白粉卽天花粉無疑。嘉慶丁巳歲﹐余應興泉觀察阿公﹐泉州郡伯張公聘﹐主淸源書院講席。日者用天花粉一味﹐藥鋪送白粉一包﹐其色晶瑩潔白﹐迥出諸藥之上。余傳問之﹐答曰﹕此物最賤﹐而制造卻難﹐惟冬月葉落﹐其气盡歸於根﹐掘取﹐以法取汁﹐和水淘洗﹐澄之﹐曬漧收貯﹐才有如此寶色﹐若無此色﹐恐僞物弗效﹐不如止用天花粉片之較妥也。今先生加一眞字﹐何等鄭重其辭。推而論之﹐《金匱》於虫病制有甘艸粉蜜湯以殺虫﹐若虛癆久嗽﹐爲瘵虫蝕虫﹐鉛粉性毒﹐能殺三虫﹐今雜於蜂蜜柿霜羊肺之中﹐誘虫食之﹐旋而甘味盡﹐毒性發而虫患除矣。此非正解﹐亦可備之﹐以啟悟機。

壬字白鳳膏

一切久怯極虛憊﹐咳嗽吐痰﹐咯血發熱。

黑嘴白鴨﹝一隻﹞大京棗﹝二升﹞參苓平胃散﹝一升﹞陳煮酒﹝一瓶﹞

上將鴨縛定腳﹐量患人飲酒多少﹐隨量以酒燙溫﹐將鴨項割開﹐滴血入酒﹐攪勻飲之﹐直入實納參苓平胃散末﹐塡滿鴨肚中﹐用麻紮定﹐以砂瓶一个﹐置鴨在內﹐四圍用火慢煨﹐將陳酒煮作三次添入﹐煮幹爲度﹐然後食棗子﹐陰漧﹐隨意用參湯化下﹐後服補髓丹﹐則補髓生津﹐和血順气。

參苓平胃散一升﹐京棗二升酒一瓶﹐黑嘴白毛肥鴨一﹐照方如法制來斟。

陳修園按﹕怯而日久﹐虛極而憊﹐而且咳嗽不已﹐則肺日因嗽而動擾矣。吐痰不已﹐則肺因之艸木所能治。故用黑嘴白鴨一隻爲君﹐蓋以毛白者味較淸而入肺﹐嘴黑者骨亦黑而入腎﹐取金水相生之義﹐亦資異類有情之物以補之也。最妙入京棗二升﹐取其甘溫以補胃。平胃散一升﹐取其消導以轉胃﹐胃爲五臟六腑之本﹐胃安則臟腑俱安﹐與保眞湯佐以濃朴同義。葉天士於此書亦參透其旨﹐但其方隨癥加入﹐以致學徒刊刻匯案﹐用濃朴者﹐於虛癆門止收一方﹐意者﹐中人以下不可以語上﹐重其道而不輕傳歟﹐修園則異於是。

癸字補髓丹

久癆虛憊﹐髓幹精竭﹐血枯气少﹐服煎藥愈後﹐服此藥。

豬脊膂﹝一條﹞羊脊膂﹝一條﹞團魚﹝一枚﹞烏雞﹝一隻﹞

四味制淨﹐去骨存肉﹐用酒一大碗﹐於沙甕內煮熟擂細﹐再用後藥。

大山藥﹝五條﹞蓮肉﹝半斤﹞京棗﹝一百枚﹞霜柿﹝十个﹞

四味修制淨﹐用井花水一大瓶﹐於沙甕內煮熟擂細﹐於前熟肉一處﹐用慢火熬之﹐卻下明膠﹝四兩﹞黃蠟﹝三兩﹞

上二味逐漸下﹐與前八味和一處﹐研成膏子﹐和平胃散末﹐四君子湯末﹐並知母黃柏末各一梧桐子大﹐每服一百丸﹐不拘時候﹐棗湯下。

豬羊脊膂雞團魚﹐煮擂宜當去骨需。霜柿十枚京棗百﹐建蓮八兩五條薯。熟和前味熬文火﹐黃蠟明膠漸入諸。知柏四君平胃末﹐各和一兩制丸茹。

陳修園按﹕久癆虛憊﹐髓幹精竭等癥﹐服煎藥愈後﹐服此藥二十字﹐是爲虛癆旣愈癥﹐籌一不歷試。初服間或少效﹐久之無不增劇﹐名醫俱束手無策。然藥以治病﹐食以養人﹐二語參透﹐大有妙議。蓋得病日久﹐日在藥中﹐禾黍之腸﹐攺充雜艸﹐腸胃之所惡者藥也﹐若更以藥投之﹐是重困之而不能堪矣。先生用山藥﹑蓮肉﹑京棗﹑霜柿﹐取日食之果菜﹐以悅脾胃之性情﹐用豬髓﹑羊髓﹑團魚﹑烏雞﹑牛膠﹐日用之肉食﹐以充脾胃之虛餒﹐卽扁鵲所謂損其脾者﹐調其飲食。《內經》所謂精不足者﹐補之以味是也。惟方中黃蠟一味﹐俗醫見之﹐無不驚駭。《本艸備要》謂服此物﹐著於腸胃﹐令人瀉利不止威喜丸用此熔化爲丸。王晉三注云﹕黃蠟性味緩澀﹐有續絕補髓之功﹐專調斫喪之陽﹐分理潰亂之精﹐故爲元陽虛憊﹐遺濁帶下之神品。俗傳本艸之害人﹐往往如此﹐況此丹盡屬骨肉有情之品﹐溫養吾身之气血﹐與無情之艸木懸殊。葉天士用人乳粉﹑秋石霜﹑血餘灰之類﹐引人身之膏脂﹐以爲繼續之計﹐亦由此方中悟出。若紫河車污穢有毒﹐服之無不發熱減食﹐豈非惑於以人補人之說﹐忍心害理﹐適以自KT也耶﹖又按﹕明膠是取嫩肥黃牛皮﹐以河水制造爲之﹐或用牛肉煎法去滓﹐再熬成膏﹐每斤入姜制半夏末二兩﹐名爲霞天膏﹐治癆傷久嗽。乾隆丁未﹐余肄業鰲峯書院﹐孟瓶庵師言其督學四川時﹐患嗽數月﹐同寅制饋﹐原素不食牛﹐拜受而不敢嘗。署中閱卷張友﹐患痰癥二十餘載﹐喜而嘗之﹐膠痰成塊﹐吐出甚多﹐半月全愈﹐身體立見壯健﹐附志之以廣其傳。

王節齋云﹕人若色欲過度﹐傷損精血﹐必生陰虛火動之病﹐睡中盜汗﹐午夜發熱﹐哈哈咳嗽肉消瘦﹐此名癆瘵﹐最重難治。輕者用藥數十服﹐重者期以歲年﹐然必須病患惜命﹐堅心定志﹐絕房室﹐息妄想﹐戒惱怒﹐節飲食﹐以自培其根﹐此謂內外交治﹐可獲全功。

潘按﹕古人所謂虛勞﹐皆是純虛無陽之癥﹐與近日之陰虛火旺者﹐吐血咳嗽正自相反﹐誤用致害人爲幸甚。

周氏總注﹕予讀此十方﹐俱出人意表﹐其間次第緩急﹐可爲千百世法﹐卽不必十方並用﹐要血癥者﹐輒用六味地黃增減﹐冀其收功﹐皆由《醫貫》入手﹐而未嘗從《神書》體會者也。

彼之腎水衰﹐﹝足少陰﹞則火炎爲患﹐壯水之主﹐可鎭陽光﹐孰知人之患此病者﹐陰虛﹝腎﹞固多﹐而他因者﹐亦復不少。假如從勞役饑飽而得者﹐其傷在足太陰﹝脾﹞矣﹔從憂患而得者﹐其傷在手少陰﹝心﹞矣﹔從嗜飲而得者﹐其傷在手太陰﹝肺﹞矣﹔從憤怒而得者﹐其傷又在足厥陰﹝肝﹞矣。此足致吐血﹑咳血﹑咯血等癥﹐豈一壯水可以勝其任乎﹖總之﹐人身之血﹐附气而行者也。一臟傷﹐則气必不調﹐而血遂溢於外。故逆則上出﹐墜則下行﹐滯則阻痛﹐寒則凝﹐熱則散﹐此自然之勢也。後之君子﹐於診視之際﹐聞問之餘﹐斟酌而得其情否乎﹖果能於此著眼﹐視其病之所傷在何髒﹖脈之所傷在何部﹖時之所值在何季﹖思過半矣。曾治一咯血之人﹐平日極勞﹐每咯紫黑色俱成小塊者﹐然必是飽食則多﹐少食則少﹐不食或少或無﹐余以韭汁童便制大黃治之﹐二服可安﹐後以補中益气湯加血藥而愈。知者以爲怪妄﹐予謂極平常﹐蓋實從《神書》究心﹐而置《醫貫》爲談料者也。

平胃散方﹝附﹞

濃朴﹝姜制﹐炒﹞陳皮﹝去白﹐各五兩﹞蒼術﹝去皮﹐米泔浸炒﹐八兩﹞炙甘艸﹝三兩﹞

本方加人參﹑茯苓各二兩﹐卽名參苓平胃散。

四君子湯﹝附﹞

人參白術茯苓﹝各二兩﹞炙甘艸﹝一兩﹞

跋

吾吳天士葉先生﹐凡治吐血癥﹐皆祖葛可久《十藥神書》﹐更參以人之性情﹐病之淺深﹐隨﹐𨿽盧扁亦莫可如何矣。家藏此書有年﹐幾獲脈望﹐故亟付梓。然書中僅列十方﹐世皆以方少忽之﹐不知十方中錯綜變化有幾千百方。故復采周氏之說﹐使人粗曉﹐業是者﹐更察虛損二字﹐分自上而下﹐自下而上﹐自不致槪以六味開手矣。古吳瘦樵程永培識。

此葉天士家藏祕書也﹐前此流傳﹐皆爲贗本。余歸田後﹐始得原書﹐重爲訂注﹐附於《傷寒以取勝也。然奇而不離於正﹐故可取焉。閩長樂陳念祖識。

姑蘇葛可久先生﹐精通方術﹐與丹溪朱彥修齊名。所著《十藥神書》﹐專治虛損。𨿽編中僅傳﹐皆爲贗本。修園解組後﹐始得原書﹐重加注解﹐將刊附於《傷寒論》《金匱要略》之後而未果。乙卯歲﹐萱從舊書坊中﹐得一鈔本﹐於今三年矣。徧詢方家﹐俱無是書﹐不敢私自祕藏﹐因並作湯方俚歌﹐亟謀付梓﹐以廣其傳﹐庶不負先生壽世壽人之意云爾。

咸豐歲次疆圉大荒落季冬後學林壽萱謹跋

