傷寒辧要箋記程門雪

辧六經

仲師舉傷寒而括陰陽﹐建六經而標病位﹐其論至簡至易﹐實爲前古不刊之訓矣。

徐洄溪曰﹕欲讀傷寒論﹐必先識六經之本證﹐然後論中所言源流變態﹐形證色脈﹐合並疑似﹐用藥加減異同之故﹐可以曉然﹐不致眩惑貽誤矣。

物茂仰曰﹕三陽三陰﹐陽明厥陰之說﹐與「易」之老陽老陰有別﹐蓋醫家一家言也。

賀屋恭曰﹕史遷所記﹐旣有六經之目﹐而與本書所設三陰三陽自別﹐所謂三陰三陽﹐因非經名也。《扁鵲傳》好言臟腑﹐而是書不言之﹐其立論之意﹐大有徑庭也。太陽少陽太陰少陰之言﹐始見於《子華子》《易言》四象﹐而不分太少陰陽。三陰三陽﹐他書無所見﹐是必醫家之所立﹐設以辧病體者也。

藤本廉曰﹕三陰三陽之目﹐何謂而設﹖凡疾病有六等之差﹐而地位脈證不相同也。

吉益猷曰﹕三陰三陽﹐皆因形狀所名之病名﹐而非六經之謂也﹐故終篇稱某病﹐而無稱某經者可以知矣。

雉間煥曰﹕抑古人言稱六經﹐動及陰陽﹐其志蓋始於取譬﹐則區別其証之目耳。

淺也徽曰﹕傷寒所稱三陰三陽者﹐卽仲景所以標病位而分陰陽﹐故也單稱爲六部也﹐後人以爲經絡﹐其意不通。朱肱﹐王好古﹐陶華輩﹐鑿鑿費解﹐多見其違道矣。夫以六經爲經絡﹐則《素問》之義。與標病位而分陰陽者﹐因別也。

雪按﹕淺田粟原翁曰﹕三陰三陽﹐諸家皆主經絡臟腑﹐而各有異同﹐畢竟穿鑿拘泥﹐無效實用。上所錄者﹐卽其所箸六經考中徵引東國諸家所論也。大旨都謂六經是借標病位﹐不做臟腑經絡解。復有中西惟中﹐山田正珍二家﹐意也差同﹐其說已另錄﹐玆不贅。其大旨均爲傷寒六經與《素問》不同﹐《素問》是言經絡﹐傷寒不本素問﹐但假此以分表裏之部位﹐配脈證以爲之統名也。山田又曰﹕以六經立名﹐猶數家者流﹐以甲乙爲記號耳。東國諸家所言如此﹐幾若一說﹐余意不然﹐六經病證表現與素問臟腑經絡主病﹐合者十九﹐偶有一二未合耳﹐謂不必拘於臟腑經絡之說則尙可﹐謂必盡指臟腑經絡之說則嬌枉過正矣。余以爲言六經諸家說中﹐只程應旄《後條辧》贅餘數語爲最合﹐最得眞理﹐蓋學識經驗並到之警語也。其言曰「素問六經是一病共具之六經﹝謂一病傳移於六經時﹐所各具之狀態也﹞﹐仲景之六經﹐是異病分部之六經﹝謂六經各自爲病也﹞﹐素問是因熱病而原及六經﹐仲景是設六經以盡賅眾病。」數語字字金玉﹐爲諸家所遠不及。明乎此﹐則素問與傷寒之同異處﹐﹝素問熱論所言六經病證﹐與傷寒同者甚多也﹞可以了然無礙﹐一以貫之矣。

辧太陽病﹕

邪盛於表﹐謂之太陽。蓋邪初犯表﹐正气不暢﹐屈而爲惡寒﹐激而爲發熱﹐使血脈動惕逆行﹐是以顯脈浮﹐頭痛﹐項彊﹐惡寒發熱等證也。此病大端有二﹕一則其人腠理開疏﹐邪不內迫﹐徒泛漫肌肉﹐故脈浮緩汗同﹐是如中風﹐對傷寒緊縮之邪而稱﹐其輕者耳。一則腠理緊閉﹐邪气怫郁﹐遂迫骨節﹐故脈浮緊﹐無汗﹐骨節煩痛﹐是爲傷寒﹐對中風散漫之邪而稱﹐其重者耳。此卽表病之大綱﹐而桂枝麻黃之分也。

雪按﹕以下徧記太陽篇諸條方治﹐文多不錄﹐以無精彩處也。又按﹕太陽正病是大靑龍湯﹐人所未曉﹐以桂枝麻黃證用之﹐當可以一二劑解﹐未有變化續起也。大靑龍則有麻黃之外證﹐而內見煩躁﹐卽原文所謂「脈靜者不傳﹐頗欲吐﹐煩躁脈數急﹐爲傳也」之傳證是已。一起卽有傳證﹐知其來勢鴟張﹐方興未艾。太陽之大小靑龍﹐與少陽之大小柴胡﹐陽明之大小承气﹐同爲三陽大邪小邪﹐正病副候之主要方治﹐人能知此意﹐則於原文所載﹐朗若觀星﹐明如印月矣。

辧陽明病﹕

陽明病﹝外之身熱﹐惡熱﹐潮熱﹐內之腹滿譫語﹐燥屎﹞所謂胃家實是也。胃熱散漫﹐未結實﹐脈洪大浮滑﹐腹滿身重﹐譫語遺尿﹐爲白虎湯﹐口漧舌燥者爲白虎加人參湯。

胃熱結實者三治﹕一﹕胃气不和﹐惡熱心煩﹐爲結實﹐調胃承气湯。二﹕脈滑而疾﹐譫語發潮熱﹐大便堅﹐腹大滿不通者﹐小承气湯﹐﹝第二條原有未致燥屎四字﹐不妥﹐故去之﹞。三﹕脈已實大遲﹐燥屎轉結﹐手足濈然汗出﹐身重短气﹐腹滿而喘﹐譫語如見鬼狀者﹐爲大承气湯。

若不識人﹐循衣摸牀﹐惕而不安﹐微喘直視﹐爲胃實之熱﹐其脈弦者﹐精气尙存﹐宜下之﹐若脈微澀﹐爲精气萎縮不振之候。

此皆太陽少陽之邪漸陷於胃者﹐其證屬緩下之治。﹝雪按﹕大承气以下重證﹐當移於下面正病自發之中爲當。﹞若目中不了了﹐睛不和﹐或汗多﹐或腹滿痛者﹐劇熱迅傳﹐勢近危急﹐與少陰大承气證﹐同屬急下之例。

雪按﹕上大承气證下﹐腹滿而喘﹐譫語如見鬼狀﹐循衣摸牀云云﹐均當移在此下。

此陽明之正治也﹝雪按﹕此則正陽明病自發重證﹐與移傳燥屎緩下之候大殊﹐此見與余暗合﹐故詳錄之﹞

雪按﹕至太陽表證未解之桂枝﹐麻黃湯﹐胸脇滿而嘔之小柴胡湯﹐是太陽陽明並病﹐少陽陽明並病﹐先治太少之例也。梔子豉爲陽明初治﹐介於表裏之間﹐豬苓湯非陽明正文﹐實引証之例﹐淺田翁謂是陽明之旁證﹐未盡合也。惟熱入血室﹐熱結膀胱﹐瘀熱發黃諸證﹐乃眞陽明旁證耳。至外導諸方﹐當例之過汗移傳燥實之下﹐蓋卽緩下之至輕者也。又陽明胃寒諸條﹐是另言引證﹐以別於胃家實之陽明病也﹐此陽明二字﹐但作胃腑解﹐與指胃家實熱之陽明大相懸殊﹐勿拘泥爲一解也。

記曉嵐曰﹕乾隆癸丑間﹐京中疫﹐以景嶽法治﹐十死八九﹐以又可法治﹐亦不甚驗﹐桐城一醫以重劑石膏治馮星寔﹝通是﹞之姬人﹐呼吸將絕﹐應手輒痊。有一劑用至八兩﹐一人服至四斤者﹐踵其法者﹐活人無算﹐考喜用石膏﹐重過於明廖仲淳﹐本非中道﹐王懋竑﹝通宏字﹐意也通﹞白田集﹐有石膏論﹐力辯其非﹐不知何以取效如此﹖此也五運六气適值其年﹐未可執爲通例也。趙藜村治袁倉山陽明經署瘧﹐以石膏西瓜﹐見效亦同。﹝郭按﹕張錫純說﹐石膏乃外感實熱証之金丹﹐我於臨牀中也屢用得效﹐辧證眞確﹐不必疑慮。﹞

辧少陽病﹕

熱稍去表﹐而不專裏﹐邪屯巡表裏之間﹐邪气不借物而結﹐但與正气更互分爭﹐畱於胸脇而上薰﹐爲少陽病﹐惟小柴胡一方正爲的對﹐故以往來寒熱﹐胸脇苦滿﹐默默不欲食﹐心煩喜嘔爲本﹐以口苦﹐咽漧﹐目眩爲標﹐其來路必經太陽﹐﹝爲柴胡加桂枝湯﹐柴胡漧薑湯之法所出也﹞其去路多歸陽明﹝大柴胡﹐柴胡加芒硝湯之法所由出也﹞﹐其服柴胡已渴者﹐爲屬陽明﹐無大熱而煩躁者﹐爲陷陰位也。

劉茝﹝郭按﹕茝音﹐古書上說的一種香艸﹐卽「白芷」﹐山茝﹐槁本也。――《廣雅》﹞庭曰﹕吳又可主疫邪自口鼻入﹐蓋膜原實少陽之部﹐而達原三消有地方之宜﹐或驗於今。然審其主證﹐猶不能出大小柴胡之例也﹐想當其時﹐邪勢最厲﹐遽犯半表裏﹐遂立此說耳。董氏《南塘感證》引傷寒心法稱﹐見今世甚少太陽證﹐其書適與吳氏時世相近﹐可以證矣。世有墨守吳氏法﹐忌用麻桂﹐視柴胡爲餘熱治法﹐故附識於玆。

雪按﹕小柴治餘熱甚隹﹐大柴則不爾﹐人未辧別耳。大柴實少陽主方也﹐《蘇沈良方》小柴胡加減條曰﹕元佑二年﹐時行﹐無長幼皆咳﹐服此﹝去參﹐大棗﹐生薑﹐加五味子﹐漧薑者﹞皆愈﹐當時上壅痰實﹐只依本方﹐食後臥時服﹐甚妙。赤白痢尢效﹐痢藥中無如此妙者﹐蓋痢多因伏署﹐此藥極解署毒也。﹝雪按﹕治咳治痢有效可信﹐記以備對証之用﹐惟謂此藥極解署毒﹐恐未必然耳。﹞

郭按﹕評語正確。回憶七十年代﹐我在風西村時﹐當時正搞合作醫療﹐那年痢疾盛行﹐因痢疾多有腹痛證狀﹐我偶用痛瀉要方治一人得效﹐當時我表哥也當赤腳醫生﹐他把方抄去後﹐從亮兵大隊衛生所中﹐一次便照方拿了幾十付藥﹐村中凡得痢疾而願服中藥者﹐便給予一二付煎服﹐幾無不愈者﹐視爲神方。當時我們二人都是初學醫﹐只是想當然的用方就是了﹐並不會辧證﹐在後來的行醫中﹐我也屢用之﹐但有效有不效﹐何以那年的痢疾如此有效﹐後來卻不能盡效呢﹖這里有辧證準確與否的問題﹐有致病細菌菌株對此方藥敏感與否的問題﹐﹝當然﹐前人也許還認識不到這些﹞所以不能一槪而論。

辧太陰病﹕

感寒邪從裏化﹐胃气屈弱﹐﹝雪按﹕是脾寒證也﹞腹滿而吐﹐食不下﹐腹痛自利﹐故理中四逆溫其髒﹐爲的治矣。﹝雪按﹕原文明言髒有寒﹐髒者脾臟﹐證治俱符﹐乃東醫諸公欲避去臟腑經絡不言﹐遂硬指爲胃寒﹐謂髒卽指胃也。如直寬士粟《六經析義》卽云爾﹐實亦太過。三陰指髒﹐三陽指腑﹐斑斑可考﹐證治都合﹐何必硬避不言耶﹖謂不必拘拘於臟腑經絡之說可也﹐必謂不關臟腑經絡﹐則大謬矣。三因方﹐活人書﹐皆療本病用理中丸及湯﹝陰證略例亦然﹞爲能得經旨矣。金鑑以厚朴生薑半夏人參爲本篇治法﹐此大邪已去﹐只剩腹滿一證者﹐與本篇胃寒腹滿迥異也﹐

﹝雪按﹕金鑑說不誣﹐確是太陰病也﹐只稍輕耳﹐大邪𨿽去﹐病位不易﹐安可謂其非太陰耶﹖此段蓋全本之六經析義者引其文也﹞至陽明中寒諸證﹐皆轉系太陰﹐可見太陰陽明﹐殆其同局﹝雪按﹕脾胃同宮﹐本極有系屬者﹞而虛實一轉﹐互相變也。按本篇曰﹕下之必胸下結硬﹐朱肱曰﹕近人多不識陰證﹐但見胸膈不快﹐便投食藥﹐非其治也。大抵陰證由冷物傷脾胃﹐陰經受之﹐主胸塡滿﹐面唇皆無色澤﹐手足冷﹐少情緒﹐脈沈細﹐投快利藥﹐胸膈愈不快﹐或吐而利﹐一二日遂致不救﹐蓋不知寒中太陰也﹐近世此證頗多﹐余與增損理中丸﹐救活甚多﹐因拈古人治驗於右。

外臺崔氏曰﹕時行四五日﹐大下後﹐或不下﹐皆患心下結滿﹐兩脇痞塞﹐胸中气急﹐厥逆欲絕﹐心胸髙起﹐手不可近﹐不過二三日便死﹐用瀉心﹐大小陷胸﹐並不得療。此下後虛逆﹐气已不理﹐毒復上攻﹐毒气相搏﹐結於胸中﹐縱不下者毒已入胃﹐胃中不通﹐復搏於气﹐故致此病﹐當先理其气﹐次下諸疾﹐與增損理中丸。又曰﹕用此效的神速﹐下咽則折﹐不過六七丸﹐胸中豁然矣﹐藥之速無如此者﹐然渴者當加栝萎﹐下利者當加牡蠣﹐不渴不下則除之﹐於時枳實乃爲之貴﹐療气理結﹐重過理中丸﹐然漧薑性熱﹐故減其分﹐茯苓通津﹐栝蔞除渴﹐牡蠣止利﹐謹審其宜﹐無不得矣。﹝以下驗案數則﹐不錄﹞此行功自敍也﹐余與此丸與枳術湯兼服﹐理無不驗﹐可以徵焉。﹝雪按﹕理中治痞﹐蓋本之論中桂枝加人參湯而加減者﹐加栝蔞牡蠣法亦出小柴方後加減例中﹐蓋仍由傷寒論中悟出者焉﹐百變不離其中﹐此仲師所以媲絕千古也歟。

辧少陰病﹕

雪按﹕淺田宗伯少陰門無精義﹐惟附錄尙可取耳﹐藥就所記﹐參諸家而詳爲分析之。少陰以但欲寐﹐惡寒自利﹐脈細沈爲候。

一﹕本證自感表邪﹐但素陽虛﹐別無裏證者﹐麻黃附子細辛甘艸湯微發汗﹐溫經散邪﹐治反發熱﹐脈沈無裏證者﹐此是少陰經邪自病﹐諸家解太陽之表﹐少陰之裏二感者﹐非也。﹝雪按﹕反發熱𨿽本虛寒﹐尙有抵抗力也﹐否則但寒不熱矣。﹞

二﹕深一層﹐無發熱﹐背惡寒﹐或身體骨節痛﹐手足寒者﹐附子湯溫陽逐寒﹐加腹痛下利等裏證者﹐眞武湯溫陽利水。

三﹕更進一層﹐虛寒下利甚﹐手足厥逆﹐嘔煩﹐裏寒外熱﹐熱假寒眞者﹐分二等﹕一﹐脈不出﹐或厥逆無脈。一﹐脈微欲絕。山田正珍分二法甚隹﹐今從之。

白通湯﹐白通加豬膽汁湯﹕治寒盛遏陽﹐厥逆無脈﹐脈伏不出﹐自利煩躁等證﹐是寒閉也。

四逆湯﹐通脈四逆湯﹕治虛寒之甚﹐脈微欲絕﹐手足厥逆﹐反不惡寒﹐下利淸谷﹐裏寒外熱等證﹐是虛寒也。

又附二法﹕通脈四逆加豬膽汁湯﹕治閉脫相兼﹐癥勢更重者。吳茱萸湯﹕治吐利﹐煩躁欲死﹐厥冷﹐厥少相兼者也。﹝雪按﹕吳茱萸重在吐而煩躁欲死﹐是厥少二陰病也﹐四逆重在利而厥冷﹐是少陰病也﹐一重吐﹐一重利﹐爲同中之別﹐此表裏純陰﹐少陰虛寒治法也。﹞至少陰熱證三條﹐最重者一﹐緩證二﹐玆列於下﹕

一﹕大承气湯﹕治少陰伏气陰毒證﹐自利淸水﹐色純淸﹐心下必痛﹐此少陰伏熱﹐急下存陰之治也﹐淺田以爲陰寒化熱﹐非也。

二﹕黃連阿膠湯﹕治心中煩﹐不得臥﹐是少陰心陰不足﹐心陽有餘之病﹐正珍引外臺治大病瘥後之文﹐以證原文二三日之誤﹐大有助於本證﹐蓋人皆疑此方此證非二三日所應有﹐而惜無以証之﹐得正珍說乃豁然矣。

三﹕豬苓湯﹕治心煩不得眠﹐咳而嘔渴下利﹐下焦水熱相並者﹐﹝雪按﹕黃連阿膠湯育陰淸熱﹐豬苓湯育陰利水﹐治心煩不得眠同﹐而兼證相異得也。又少陰本但欲寐爲主證﹐此卽心煩不得眠爲要點﹐是正相對舉﹐可資研究者也。此二條皆緩證﹐與虛寒實熱急證重證﹐遠相異民。至四逆散是厥陰少陰相錯之治﹐謂少陰病極不合﹐其冒首三字﹐必誤不疑。又若桃花湯﹐𨿽惟忠發明是眞武湯證服後不效﹐繼見便膿血之治方﹐以日數見證等爲言﹐似甚有理﹐然終覺牽合﹐不似仲師原法之率眞簡白﹐余謂桃花湯之治虛寒下利便膿血﹐與白頭翁之治熱利下重口渴﹐赤石脂禹餘糧之治下焦滑脫下利﹐原不必限定厥陰少陰證也﹐一是腸寒﹐一是腸熱﹐一是腸滑不收﹐同爲下利對證治療之妙法﹐所云傷寒轉雜病壞證者是也。必斤斤於厥陰少陰雲云﹐反失活潑用方之妙矣。其它咽痛咽瘡諸方﹐不過少陰治標之藥耳﹐淺田言是﹐正珍謂是叔和摻入﹐原非屬少陰原文﹐尢爽絕也。瓜蒂散﹐以證相似對示之條﹐原非本門所有﹐更不論焉。少陰厥陰門中﹐因類證變異這故﹐所收非本門應有條甚多﹐後人每作本門病解之﹐大誤也。至本門應有之文﹐又多散見太陽三篇之內﹐須意會收輯之﹐以便歸納而分析焉。

獲野原凱曰﹕天明間﹐溫疫流行﹐其證似胃實﹐而微見陰狀﹐殆與嶺南瘴瘧類﹐醫用大黃則死﹐用附子則生﹐爾後年年所行﹐疫證頗同﹐多用附子以免危﹐其以大黃治者﹐十不過二三也。

梯謙曰﹕天寶間﹐凡疫汛濫﹐闔門伏枕﹐大率上盈下虛及少陰證﹐當時遵用古方者﹐專爲汗下﹐或主吳氏疫論﹐薦投駛藥﹐而不顧正气之虧﹐故服大黃死者﹐十居其九﹐服附子死者﹐百中一二耳。

辧厥陰病﹕

蓋厥陰者﹐三陰之極﹐無有所傳﹐然物極則必反﹐於是有陰變陽﹐寒化熱之證﹐﹝物極必變﹐陰變陽﹐寒化熱之語﹐厥陰主旨﹞。

雪按﹕由少陰而厥陰﹐其極而不變化者﹐則誠如山田正珍所云﹐厥陰爲至深至極之候﹐其文𨿽缺﹐以意推之﹕四肢厥逆﹐煩躁吐利﹐脈微欲絕等等﹐固不竢言﹐當較少陰證爲更急焉﹐然如篇中所載吳茱萸湯條﹐四逆湯條﹐通脈四逆湯條﹐均爲少陰篇所固有之證﹐淺田所謂「治法與少陰極地者無異」是也﹐然則何必於少陰之外另立厥陰一門哉﹖知其所重不獨在此﹐而另注目於陰變陽﹐寒化熱之證﹐此證則厥陰所獨。如《素問﹖熱論》﹐六日厥陰之後漸有來復之機者﹐則物極必變之理﹐而厥陰篇中熱厥互見諸條所淵源者也。又按﹕先熱者後必厥﹐先厥者後必熱﹐熱五日﹐厥亦五日﹐若厥日少﹐熱日多﹐爲欲愈。則熱不退純從熱化﹐或咽痛﹐或便膿血﹐必居其一﹐此餘熱蘊畱之所致也。若熱日少﹐厥日多﹐則於病爲進﹐爲陽气衰少而有偏﹐或少陰虛寒厥逆之証之傾向矣﹐故吾謂厥陰之厥﹐倘不熱而從寒化﹐則是少陰﹐倘熱盛而從熱化﹐則有向愈之機﹐轉向少陽之機會﹐原文所謂「厥而發熱﹐下利必自止」﹐正是陽回勝陰之表示也。山田但知至深至極一面﹐而不知另一面實有陰盡陽生之機﹐故謂厥陰之要文已止﹐淺田宗伯則知之而未能暢其旨﹐所論如漧薑黃連黃芩人參湯之於吐下﹐是化熱未離虛寒者也﹐白頭翁湯之於下利渴欲飲水﹐則已專於熱者也﹐二條尙是厥陰正證﹐至如小柴胡湯條﹐是嘔吐之比較證﹐梔子豉湯條是煩躁之比較證﹐小承气湯是下利之比較證﹐白虎之熱厥條﹐瓜蒂之寒實厥條﹐茯苓甘艸之心下有水悸厥條﹐均是因厥一條引爲較比者﹐種種均與厥陰無關﹐不過以其證相近﹐列於一處﹐以資辧別耳。此或後人所排者﹐非一定原次也﹐乃淺田均以爲寒化熱之治法及旁證﹐豈非大誤耶﹖吾固謂其𨿽知而未能暢其旨也。

又按﹕厥陰消渴﹐气上撞心一條﹐直寬士粟以爲上熱下寒﹐極合。正珍謂叔和所撰者非也。烏梅丸主之﹐厥陰正經也﹐煩躁有時﹐得食嘔吐﹐吐蛔而厥之蛔厥﹐亦厥陰正證﹐烏梅丸所言同也。若髒寒髒厥﹐脈微膚冷﹐躁無暫安時者﹐淺田謂治與少陰無異﹐則當用四逆白通輩矣﹐吾謂從躁無暫安時著想﹐從厥陰髒寒論治﹐則漧嘔吐涎沫之吳茱萸湯﹐大可借用﹐且少陰病之吐利煩躁欲死者﹐亦借用此方﹐則本門之躁無暫安者﹐不更合耶﹖當以兼證旁參之。

三陰皆元气不足﹐腸胃虛乏﹐邪气直入﹐攻奪眞元者﹐故見自利﹐厥逆﹐脈沈細﹐嘔噦振寒等證﹐治宜理中﹐四逆﹐吳茱萸﹐白通等﹐譬飛騎突入重圍﹐使旣散眞陽復合﹐以勝陰復陽者也。

雪按﹕此但就三陰虛寒一面泛而論之﹐大槪𨿽爾﹐非精細辧認也﹐中川故曰﹕凡每歲自春至秋初﹐少陰狀者多﹐此爲常。然厥陰狀者亦間雜其中﹐治深以淺禍不旋踵。又曰﹕余幼時太陰狀者流行﹐名護屋玄醫之徒能治之﹐大有聲譽。其後少陰之狀者大行﹐當時余旣過冠﹐故親療之﹐﹝雪按﹕此日殆亦少陰之狀者大行其道之時也﹐否則﹐何以人人桂附﹐乃不爲害耶﹖附記一笑。﹞然此二者﹐世未有載之書者﹐故當今𨿽多有厥陰狀者﹐漫然療這﹐無得其治法者也。

雪按﹕此說頗新奇﹐殆卽陸九芝所云大司天運气所系之故歟。醫家每云見證治證最妙﹐於此運會推移之說﹐十九不然﹐然觀今日滬醫家之大用桂附﹐亦殊有效﹐則此說不爲無理﹐故錄以備考﹐且此以六經治法分屬之﹐似更明白了當﹐易於仿學者焉。

辧合病﹕

合者同也﹐會也﹐二病三病相混也﹐謂之合病。蓋其初感邪表裏同時受病﹐故設此目﹐以爲治法之標準也。張介賓曰﹕今時之病﹐皆合病並病耳﹐合並二者﹐治法之緊關﹐不可不明核﹐若內外並治﹐則不止難愈﹐百壞變出﹐古人云﹐發表未除﹐不可攻裏﹐上盛未除﹐不可攻下﹐亦合病之謂也。

雪按﹕此說非一定﹐如經方桂枝人參湯﹐桂枝大黃湯均表裏並治之方也﹐須審證所要而施﹐不可一言限定耳。又按﹕三陽合病﹐多是伏邪蘊發熱證﹐如太陽陽明合病﹐葛根黃芩黃連湯﹝而淺田所云﹕熱盛於表﹐勢迫及裏﹐下奔爲利﹐上逆爲嘔者是也﹐原文葛根湯是或誤﹐淺田因之﹐未詳審矣。至不下利但嘔之葛根加半夏證﹐乃太陽陽明合病輕證﹐所以示別於必自下利﹐伏邪蘊發之合病重證也。以二條相連﹐人多信爲一方不疑﹐不知其大有不同者也﹞。少陽明明合病﹐黃芩湯﹝原文是太陽少陽﹐余早疑是少陽陽明﹐已見開美本傷寒批上﹞﹐又陽明少陽合病﹐大承气湯﹐均必自下利﹐均治以苦寒淸下之劑﹐而三陽合病之口不仁﹐面垢﹐譫語﹐遺尿﹐腹滿﹐身重難轉側﹐若自汗出者﹐白虎湯主之。更可見是伏溫蘊發﹐三陽混合之證無疑矣。

安時云﹕三陽皆有合病﹐三陰無合病﹐劉茝庭曰﹕三陰病機𨿽各異﹐其位相同﹐此所以無合病。中西深齋曰﹕三陰不設合病之名﹐直舉其脈證﹐以具之治法耳。

雪按﹕三陰未嘗無合病﹐第溫裏之藥﹐大槪相同﹐故不舉其名﹐但具之脈證治法中耳。如少陰之吐利﹐煩躁欲死﹐則厥少二陰同病也﹐少陰見厥﹐十九皆同厥陰﹐又有陰陽合病者﹐如下利淸谷﹐裏寒外熱﹐身體疼痛﹐先溫其裏﹐乃攻其表﹐溫裏四逆﹐攻表桂枝等條﹐卽是陰陽合病之證也。龐言旣非﹐劉言亦未妥﹐須辧之。

雪又按﹕合病是伏邪各自蘊發﹐同時而見﹐其癥重劇﹐並病是一邪轉移變化﹐其證輕減﹐此合病與並病大異之點﹐山田諸公但知合病爲重﹐而不解其所以然也。淺田亦然﹐玆特舉之。

辧並病﹕

張璐玉曰﹕並病者﹐一陽經病未罷﹐又加一經證見﹐二經連貫爲病也。

雪按﹕並病是一邪轉移傳變﹐與合病之由蘊伏自發者﹐大不相同﹐淺田乃謂合病與並病𨿽有緩急之別﹐於其治法﹐則無有異焉﹐大謬甚矣。蓋由未細審仲師所用合病諸方之故﹐粗疏之過難辭。大法﹐太陽陽明並病﹐太陽表病未罷者﹐當先表後裏﹐太陽證罷﹐但有陽明證者﹐始可攻裏也。太陽少陽並病﹐柴胡桂枝湯太少並治﹝原文太少並病之條﹐一﹐頭項彊痛或眩冒﹐或如結胸﹐心下痞硬者﹐愼不可發汗﹐汗則譫語。二﹐心下硬﹐頸項彊而眩也﹐愼勿下之。﹞

雪按﹕不可下﹐固也﹐不可汗﹐汗則譫語﹐轉或胃中燥實﹐殆指麻黃葛根等大發汗劑而言﹐若桂枝當不在此例﹐則太少並病﹐亦當先治太陽﹐則當用桂枝無疑﹐今以桂柴各半爲治﹐則最妥當之法矣。太陽證罷﹐但有少陽證者﹐小柴胡湯和之。少陽陽明並病﹐先治少陽﹐﹝雪按﹕如陽明病脇下硬滿及陽明病胸脇滿不去者﹐均以小柴胡治之是也﹐畑惟和曰﹕論中合並之病﹐陽明多﹐少陽少﹐則言陽明病﹐實則冒首無關系也﹞或陽明證多者﹐則兩顧之﹐而仍以少陽爲重﹐如柴胡加芒硝湯是也。

雪按﹕此余節其所言這大槪而分析之﹐得先後之例如上﹐可見三陽並病﹐先表後裏爲必然之理﹐此就三陽淺深表裏見證﹐而分別論治﹐固有大用﹐以現在所見之癥﹐一經單純者少﹐惟合病之旨﹐深微難解﹐而癥又重劇﹐較此並病相去宵壤﹐昔人多以合並並言豈知其中固遠有別耶﹖余於合病一層﹐頗多創獲﹐另文詳之﹐此特示意耳。辧表熱裏寒﹝雪按﹕淺田此篇無甚發明﹐且舉例亦未淸晰妥當﹐今依其所言﹐而再爲分析之如下﹞

一﹕表有邪而裏寒者﹐治分二法﹐其證如外有寒熱表證﹐而裏下利淸谷者。先裏後表﹐例如先服四逆湯治裏寒下利淸谷﹐後以桂枝湯治身體疼痛之表﹐此先裏後表之治也。

表裏並治﹕例如桂枝人參湯一方﹐中含理中以治下利﹐桂枝一味﹐以解表邪﹐此並治也。大槪裏重於表者﹐先裏後表﹐如第一例下利是少陰證﹐故先治裏也。第二例下利是太陰證﹐不若少陰之甚﹐故可表裏並治焉。

一﹕表熱全是假象﹐裏寒卻爲眞寒﹐因眞寒而見假熱﹐如少陰厥陰下利淸谷﹐裏寒外熱諸條皆是。但裏無表﹐例如四逆湯之治內寒外熱﹐下利淸谷﹐通脈四逆湯之治裏寒外熱亦然﹐所謂眞寒假熱﹐一於救裏是也。

雪按﹕表熱裏寒﹐不出上列二大法﹐及三種方治﹐至如桂枝加附子湯﹐桂枝去芍加附子湯等﹐是表未解而陽已虛﹐不在此例之中﹐淺田之言固然﹐惟桂枝人參湯證﹐則正在此例中者﹐乃也謂在例外﹐誤矣。附子瀉心湯與表熱裏寒不和﹐是寒熱錯雜之治﹐不當徵引及之也。又首引太陰病脈浮桂枝湯﹐少陰病反發熱麻黃附子細辛湯﹐甘艸湯二條﹐謂是從表治﹐及表裏相參之治之例﹐亦微有不和﹐二證是陰經本經受邪治法﹐非表裏並病也﹐惟麻黃附子細辛之治﹐亦可如桂枝人參湯之例﹐列在表裏並治中乎﹖則余尙以爲不可﹐蓋裏寒以自利爲主﹐此無自利也。況原文明謂無裏證﹐不過因陰經受寒﹐故用溫經以散寒耳。當與桂枝加附等湯證﹐﹐事屬例外﹐乃引爲正例﹐其不當甚矣。此淺田見識所未及﹐辧認所示眞也歟。

表熱裏寒﹕則先表而後裏﹐先實裏者﹐恐脫證悠至﹐邪也從陷也﹐裏旣實﹐從事於表﹐亦不爲遲。

雪按﹕溫裏之藥﹐且也兼能散表寒也。

表熱裏實﹕則先表而後裏﹐先攻表者﹐恐表邪並入﹐裏熱壅重也﹐表已解﹐從事於裏﹐亦不爲遲﹐設先攻裏﹐則胃空邪乘﹐爲壞病矣。

雪按﹕此劉茝庭說也。仲景明律﹐確如此分別﹐甚隹。畑惟和曰﹕裏寒格陽﹐𨿽身有大熱﹐內證口𨿽漧渴﹐必不喜冷﹐飲不多﹐舌𨿽有黑﹐苔必滑潤﹐或小水淸頻﹐气短懶言﹐色暗神倦﹐或錯語鄭聲﹐或斑如蚊迹﹐淺紅細碎﹐與紫赤極熱者不同﹐此假斑也。假熱之脈﹐必沈細遲弱﹐或𨿽浮大緊數﹐而無力無神﹐此熱在皮膚﹐寒在臟腑﹐但使元陽漸復﹐熱必退藏﹐外臺祕要曰﹕陰躁欲坐井中﹐宜熱藥﹐須冷服﹐熱因寒用之法也。

假熱象﹕大熱大渴﹐舌短舌腫﹐唇焦齒逢出血﹐譫語發狂﹐手足躁擾﹐撚衣摸牀﹐肌熱如蒸如火遼﹐面目俱赤﹐煩躁有汗﹐欲坐臥於水中。

眞寒據﹕脈七八至﹐按之則散﹐或洪而數﹐弦而大﹐按之則眞虛或全無﹐舌白苔而滑﹐或質黑而光潤。

此陽浮於外﹐陰伏於內﹐內眞寒而外假熱﹐無根之火也﹐宜用大劑回陽﹐腎气﹐參附﹐四逆之屬﹐冷飲之﹐虛火歸源﹐諸證自止。

此節錄李明之說也。

雪按﹕仲師之言﹐眞寒假熱也﹐必以下利淸谷爲主候﹐此眞寒之確據也﹐確據旣得﹐假象可明矣。再以脈之細微欲絕﹐合之身之大熱而手足厥冷﹐尙何可疑耶﹖其言簡而明﹐人人可知可舉者也﹐後賢則論過玄奧﹐甚至謂大便閉結﹐小便赤澀者﹐亦有假熱象﹝如畑惟和所云﹐未錄入﹞卽如明之所辧﹐𨿽似詳備﹐然均不言下利淸谷一主候也﹐於許多熱證證據中﹐僅憑脈之空虛一點﹐而投死生系焉之藥﹐戛戛乎難矣哉﹐與仲師之法平易近人﹐證據充足者﹐大相懸疑矣。吾意後賢所言﹐𨿽髙而空﹐若過信之﹐一有不當﹐貽禍非淺﹐不若仲師之腳踏實地﹐不衿奇而眞確可靠也﹐吾從仲師矣。

辧外寒裏熱﹕

一﹕假寒眞熱﹕

一名熱厥﹐是陽气郁內﹐不能四布於外也﹐以祛裏熱爲主。

四逆散﹕邪壅半表裏而爲厥者也。

白虎湯﹕熱結在裏﹐散漫無實﹐大煩渴﹐脈滑而厥者也。

大承气﹕胃家燥實﹐熱實而厥者也。

烏梅丸﹕寒熱錯雜之蛔厥也﹐與外寒裏熱者略異。

雪按﹕此言厥非屬寒而屬熱者各方法也﹐至豬苓湯﹐白頭翁湯﹐漧薑芩連人參湯無厥證證象﹐淺田翁之誤也。

一﹕外寒裏熱﹕例如桂枝白虎湯﹐一面用白虎淸裏熱﹐一面用桂枝散表寒是也﹐此爲外寒束其內熱者之治。

雪按﹕此一條﹐不可無者也﹐淺田所未及﹐故爲補之。外寒裏熱﹐不出二者之外矣﹐但以第一條爲重候焉。

厥深熱深﹐厥應下之﹐反發汗﹐必口傷爛赤﹐是言熱厥證者也﹐素問諸陰之反﹐脈至而從﹐按之鼓甚而盛﹐是論熱厥之脈者也。

假寒象﹕手足逆冷﹝卽厥也﹞或畏寒﹐或戰栗﹐此熱極於內﹐而寒見於外﹐熱極反爲寒化也。

眞熱證據﹕﹝脈﹞沈伏而滑﹐頭上有汗﹐手𨿽冷﹐時復指爪溫﹝朱肱說﹞﹐沈滑有力﹐或滑實有力﹐舌苔漧燥﹝畑惟和說﹞。

證﹕大便祕﹐小便赤﹐或大便黑色﹝朱肱說﹞﹐聲壯气粗﹐形彊有力﹐苔焦﹐舌黑漧燥芒刺﹐沈香色﹐口渴欲冷﹐口臭煩躁﹐小便澀赤﹐大便祕結﹐或下利純水﹐色靑﹐中仍有燥糞及矢气太臭﹝畑惟和說﹞。

治﹕不內實﹐腹滿身重﹐譫語﹐遺尿﹐口漧﹐舌燥﹐大煩渴者﹐白虎湯。

內實燥屎﹐腹滿而喘﹐譫語如見鬼狀者﹐或下利純淸﹐心下滿痛者﹐大承气湯﹐稍輕者﹐小承及調胃承气選用﹐或寒熱者﹐大柴胡下之。

雪按﹕當云﹐小柴胡加大黃也。

