

花韻樓醫案顧徳華

序

何謂乎醫案也。斷病與處方而已。蓋醫案汗牛充棟。大都統治男婦雜癥爲居多。而專治婦科則甚少。吾吳顧云女士。婦科名醫也。道咸間吳下士大夫皆爭延診而欽仰之。曾著有花韻樓醫案一卷。惜乎未刊行世。知醫者偶一道及。有欲求不得之憾。余向藏有顧女士醫案鈔本。其論治透徹。立方平善。洵是經驗之作。方之現今女醫中實罕有與匹。余屢欲鐫刊以供海內諸君子之研究。然深慚力棉。未能如志公諸同好。意誠怏怏也。爰是函商紹與醫藥學報社裘君吉生。謀付剞劂以廣流傳。幸承允可。自玆以往。風行寰宇。則顧女士濟世利人之婆心。旣可不致湮沒。裘君之贊揚功宏。亦並垂不朽云。

民國紀元十年辛酉季冬吳縣張元瑞玉田氏序於吳趨靑選書屋。

正文

汪﹝醫案﹞

小產之後。血崩月餘。音低气怯。寐少咽漧。面目浮腫。幹嗆陣作。良由血去過多。一派虛像集矣。古人以血崩爲之崩中。中者。卽脾胃也。前方純用滋納固澀。久服不效。何以尙不悟其理耶。蓋肝主藏血。脾主攝血。脾失統血之司。血從內滲不已。由於滋之澀之。凝滯絡中。所以時或淋漓若淨。忽又瘀塊如掌大者絡繹而下。自覺心神無根據。肢冷泄汗。經云。陰陽互根。如環無端。陰從下滲。陽從上冒。其中樞紐。能無慮其不續耶。急進歸脾法以爲砥柱中流之計。

大有黨參﹝三錢﹞九制於術﹝一錢﹞新會皮﹝七分﹞丹皮炭﹝一錢五分﹞大有黃﹝二錢﹞

大熟地炭﹝五錢﹞地楡炭﹝三錢﹞元眼肉﹝三錢﹞歸身﹝一錢﹞白芍﹝一錢五分﹞棗仁﹝三錢﹞用藕肉﹝二兩﹞湘蓮肉﹝五錢﹞煎湯代水汪﹝又診﹞

前進血脫益气法。兼淸營分。虛火崩決之陣頓止。胸脘乃覺舒和。略思納谷。可知從前謬執黃閉气之誤。然肝腎空乏。八脈交虛。最慮腹膨漏帶。幹嗆寒熱。此四者崩後極易見之。不可不爲預防。

人參須﹝一錢五分﹞大有﹝一錢五分﹞陳阿膠﹝二錢﹞地楡皮﹝三錢﹞西黨參﹝三錢﹞

制於術﹝一錢五分﹞炒丹皮﹝一錢五分﹞棗仁﹝三錢﹞白芍﹝一錢五分﹞云苓﹝三錢﹞元眼肉﹝三錢﹞湘蓮肉﹝四錢﹞

汪﹝又診﹞

崩止三日。神脈皆振。頭暈轟熱。時仍有之。必得營陰恢復。風陽遊行之象。方可全熄耳。

人參﹝一錢﹞制冬術﹝一錢五分﹞陳阿膠﹝二錢﹞牡蠣﹝五錢﹞棗仁﹝三錢﹞黃﹝二錢﹞西黨參﹝三錢﹞熟地炭﹝四錢﹞川貝﹝三錢﹞白芍﹝一錢五分﹞加鮮藕肉﹝一兩﹞

汪﹝又診﹞

肝風漸定。諸癥較平。夜寐漸安。惟面色指爪白不堪。胃气𨿽醒。脾少健運。知饑不任油膩。

須得屏除煩勞。靜養百日。气血充復可期也。

人參須﹝一錢五分﹞制於術﹝一錢五分﹞甘枸子﹝三錢﹞炒棗仁﹝三錢﹞綿黃﹝三錢﹞

炙甘艸﹝四分﹞陳阿膠﹝二錢﹞炙陳皮﹝七分﹞元眼肉﹝三錢﹞大黑棗﹝二枚﹞加建蓮﹝三錢﹞

汪﹝又診﹞

日來精神大勝於前。唇漸轉紅。眠食頗佳。陽明血液日長矣。

黨參﹝三錢﹞炒棗仁﹝三錢﹞炒米仁﹝三錢﹞九制於術﹝一錢五分﹞黃﹝二錢﹞炒白芍﹝一錢五分﹞炙陳皮﹝五分﹞炙黑甘艸﹝三分﹞陳阿膠﹝二錢蛤粉炒﹞元眼肉﹝三錢﹞大黑棗﹝兩枚﹞

張﹝醫案﹞

脾腎陽衰。早食暮吐。完谷不化。是無火也。並非火熱暴迫之完谷下趨耳。舌質淡而苔白。脈細帶。溫中以理气分。

上肉桂淡吳萸白茯苓老蘇梗益智仁煨肉果炒白芍新會皮戈半夏張﹝又診﹞

水谷入胃。易生痰濕者。多由脾虛土衰。今且肝木來侮。上則噯腐吐食。下則便泄腹脹。升降皆屬格礙。專理中宮之陽爲的當也。

淡漧薑益智仁云苓新會皮淡吳萸甘艸炭炒白芍姜半夏幹玫瑰花張﹝又診﹞

溫煦脾胃。中焦气機已得旋暈。果然陰復遲而陽復速也。

制附子煨肉果炒白芍苡仁制濃朴淡吳萸橘白建曲云苓張﹝又診﹞

反胃已止。當扶脾胃之气。佐以養肝之血。

人參條云苓新會皮淨歸身生冬術炙艸炭姜半夏炒白芍炒苡仁香穀芽停藥劑後以香砂六君丸﹝三錢﹞每朝炒黃米泡湯送下。

謝﹝醫案﹞

思慮傷脾。鬱怒傷肝。血崩之下。气營大虛。徹夜不寐。神不自持。觸事驚疑。此乃怔忡疑慮之癥。並非癲癇類也。

脈癥合參。脾藏气血大傷。脾爲營之源。𨿽云心主生血。然血不自生。須得脾气運液。中焦取汁。變化而成。心虛而不知補脾。絕其生血之源矣。且大便亦溏。膽怯異常。顯屬不足之癥。切勿執定痰火有餘也。

大生地炒白芍炒棗仁云苓制冬術廣郁金元眼肉麥冬蓮肉川貝謝﹝又診﹞

脈象細而帶弦。微見虛數。血崩本屬气虛下陷。血去陰液亦虧。心中悸惕。驚疑無主。尋源求本之計。宜補立中气爲先。倘專淸痰火。必有延成痼疾者也。

黨參制冬術大麥冬歸身黃炙黑艸血餘炭白芍云苓棗仁川貝母加龍眼肉大黑棗謝﹝又診﹞

日來脈象。頗形起色。元气漸振。故恐懼憂疑之象。已可支持。肝郁日暢。寡有惱怒。誠佳機也。心脾血液未充。尙須怡養爲佳。

制洋參云茯神五味子川貝制冬術左牡蠣元眼肉苡仁棗仁生甘艸加金橘餅野薔薇露臨臥服白金丸﹝三分﹞

謝﹝又診﹞

不寐陽升。脾气下陷。風陽遊行無定。腎志少液。當引陽潛藏之法。

黨參大熟地左牡蠣白芍黃制附子池菊瓣棗仁橘白炙艸川石斛元眼肉加雞子黃謝﹝又診﹞

大便得實。腎液藏而脾气運矣。神情漸復。惟或感心事。肝陽猶易擾及包絡。亦由心營血气未能充足耳。

黨參元參心遠志炭炒棗仁黃川貝母大熟地柏子仁山藥炙甘艸龍眼肉謝﹝又診﹞

行動步履有力。眠食亦均勻適中。中气𨿽復。血虛猶少營養。血不養肝。肝經郁火。欲達未達。

現值暑令。當於補劑之中。參入淸暢之品。秋涼肅降時。可冀無恙。仿許學士法加減。

大生地黨參赤芍川貝烏犀尖云苓玳瑁山藥麥冬橘白加囫圇雞子黃白荷花露張﹝醫案﹞

新產兩朝。瘀不下行。發熱神蒙。肢麻汗多。脈芤舌紅。酷暑外迫。陰气鬱冒。血隨气逆。時有昏暈。

變險可危。急扶產母端坐椅中。敞軒以湘簾護風。切勿聽信嫗輩。膠執喫熱苦艸湯也。急囑。急囑。

細生地廣郁金懷牛膝歸身川貝母白蒺藜西琥珀赤芍丹皮白薇鮮藕肉童便張﹝又診﹞

熱退神淸。气火平降。瘀亦下行。兩臂尙麻。少腹楚。仍從養血通瘀。卽是治風先治血之意也。

細生地淨歸身茺蔚子赤芍炒山藥白蒺藜懷牛膝丹皮白薇楂炭琥珀湯﹝醫案﹞

郁火越冒。衝心爲厥。厥後心悸不寐。驚恐疑懼。劫肺而爲痰血。不時形凜轟熱。經行如崩。月行二次。盛暑而濃衣。稀粥不敢下咽。以脈癥參之。非眞寒。實由疑慮過深所致也。金先生指爲勞損不起之癥。竊恐未確。當放膽啖飯。不必避風。以怡暢襟懷。佐以藥力。可許向痊者。

烏犀尖小川連云苓麥冬大生地廣郁金白芍橘白棗仁川貝加建蓮子湯﹝又診﹞

病患深信所囑。肝膽舒暢。寒熱未作。人咸異之。卽俗名疑心病也。信能堅決。何疑之有。所謂智能劍斬煩惱魔。須藥餌外求之者。仍須淸暢郁火。補養心脾。方無反復。

細生地烏犀尖小川連麥冬生於術羚羊角川貝母棗仁米仁紅棗湯﹝又診﹞

谷食如常。神情安適。心悸咳血皆止。鼻流腥水如注。此乃郁火從心包而暢於肺經也。養陰佐以淸和肺肝。

制首烏元參心川貝母白芍羚羊角蔓荊子淮山藥生甘艸薄荷葉湯﹝又診﹞

鼻淵𨿽止。其郁火未淨。心脾气血未復。諸恙和平。癸水尙易驂前。仍從前法減輕爲治。

細生地羚羊角川楝子左牡蠣生冬術川貝母元參心大麥冬云苓小紅棗張﹝醫案﹞

冬溫乍發。月事適行。陰气先虛。邪從內傳。一候之前。失於開泄肺經。今病交十三日。曾服小柴胡湯微微得汗。惟邪轉充斥肺胃。兼入營分矣。晝夜煩躁。神魂飛越。脈澀弦數。舌絳苔濃。痰滯並阻。大便溏泄。深恐痙厥。必多風波變險。

淡豆豉牛蒡子丹皮川貝母細生地淡黃芩楂炭廣郁金苦桔梗秦艽赤苓張﹝辰刻又診﹞

病交兩候。癸水淋漓未淨。色帶紫黑。營熱熾甚。通宵不寐。寅卯時肝風內動。指痙發厥。目竄痰湧。徧體汗泄而定。頃診右脈洪數。舌苔根濃。色轉灰黃。大便連泄。自覺火熱下注。溫邪欲陷。

昏閉可慮。但營分滲泄於下。肺邪壅遏於上。斷不能執煞熱入血室之古法也。

細生地淡黃芩丹皮薄荷小川連廣郁金赤芍生甘艸天花粉生麥芽白茆根張﹝酉刻又診﹞

溫邪自口鼻吸入。肺先受之。逆傳心包。入暮病劇。脈較晨間數甚。再與淸解。勿致昏閉爲妙。

鮮生地玉捲心丹皮川貝淡黃芩元參心麥冬桔梗天花粉生甘艸張﹝又診﹞

昨宵煩躁陣作。風痙略緩。子後稍稍得寐。寐醒痰火上升。欲厥未厥。便泄溲短。陰傷熱戀。

熱化庶無變幻。

烏犀角天竺黃元參赤芍細生地竹捲心麥冬花粉知母淡芩張﹝又診﹞

溫邪自肺傳入手厥陰經。煩躁譫語。痰潮昏湧。疊進淸滋化熱。內保心陰。𨿽然不致內閉。其邪欲達未達。包絡淸虛之所。邪火爍津凝痰蒙閉。非芳香宣竅莫解。

陳金汁﹝二兩﹞化服至寶丹﹝四分﹞

張﹝又診﹞

昨診脈後。狂躁厥逆。卽以至寶丹服下。神志漸定。吐咳濃痰頗暢。黎明時得寐。寐醒尙覺气逆。

便泄已止。口苦咽關疳點密布。冬溫化毒。乃外泄之機。

烏犀尖鮮霍斛苦桔梗甘中黃鮮生地元參心天竺黃土貝黃芩赤芍加陳金汁野薔薇露張﹝酉刻又診﹞

胸膈肌膚熱勢大減。額上解而不了了。脈息左含靜意。右寸關尙見滑數。舌絳苔少。疳點起腐痛甚。

心中煩擾。月水將淨。淸化上焦痰熱爲主。

羚羊角淡芩海浮石土貝鮮霍斛元參白杏仁甘中黃天花粉廣郁金枇杷葉鮮蘆根張﹝又診﹞

冬溫失治於前。病涉三候。溫邪化燥。幾至內陷。幸得邪從疳化。熱退轉機。經水乍止。營陰虧乏。

肺胃餘熱尙熾。須防液涸。

烏犀尖鮮霍斛元參知母鮮生地淡黃芩麥冬土貝飛靑黛甘中黃陳金汁銀花露張﹝又診﹞

舌苔焦黃已化。脈數頗緩。汗多如注。疳勢蔓延亦定。白腐漸退。音閃渴飲。痰多黃濃。口中膩涎若湧。

外邪將淨。脾虛血熱。濕火內生以玉女煎合甘露飲加減。

大生地生洋參知母川貝生石羔生冬術川連甘中黃鮮霍斛鮮竹茹白粳米鮮蘆根張﹝又診﹞

汗尙多。熱退極淨。大便三日未行。邪滯已得歸並胃腑。可免傳變之慮。口膩渴飲均減。小便漸利。陽明餘燼未熄。仍恐復燃。

生洋參細生地甘中黃鮮竹茹鮮霍斛生石羔川貝母生枳殼肥知母全栝蔞鮮蘆根枇杷葉露張﹝又診﹞

疳痛大緩。谷食可進。寐醒之後。溲急欲遺。數而且多。是餘熱宿垢蘊結陽明。迫其膀胱津液下行也。

汗泄又多胃津更傷。大腸愈燥。燥火更易傷陰。納谷未多。能勿慮其液涸乎。傷寒論有可下不可下。並急下存陰等法。兩者俱是回生要關。但須用之的當。今見口竭引飲。舌苔老黃漧裂。根尢濃濁。脈象數實。按腹微痛。如斯確據。誠乃急下存陰時候矣。每見邪未歸府。誤下致逆。不可勝數。

生西參元明粉全栝蔞生白芍鮮霍斛火麻仁萊菔子生甘艸大麥冬白粳米張﹝又診﹞

矢气頻轉。而便未行。舌苔化動。納谷較多。仍守昨法。

西洋參鮮首烏火麻仁生甘艸鮮霍斛元明粉生白芍白粳米大麥冬甜梨汁張﹝又診﹞

昨晚大便後。夜臥極安。胃思納谷。神脈安靜。小便合度。腸胃宿垢已徹。余邪下注肛側。結有小瘰。且痙厥時擦傷皮膚。滋水頻滋。兩相蔓延。頗形痛楚。𨿽屬微末。猶恐妨礙眠食。亦屬節外生枝之累也。

西洋參鮮首烏生白芍川柏鮮霍斛火麻仁生甘艸肥知母橘白加大黑豆﹝五錢﹞

綠豆﹝五錢﹞

張﹝又診﹞

大便續通。自覺脘腹舒暢。安寐安谷。腑邪化淨。瘍痛亦緩。偶觸惱怒。心悸耳鳴。胃陰初長。不勝木火之煽爍也。溫邪病後。調養失愼。三復可慮。重言以申明之。

西洋參鮮霍斛生白芍生甘艸細生地淡天冬天花粉甜梨汁濂珠粉燕窩屑張﹝又診﹞

神怡。气陰漸復。飲食寒暖。愼調是囑。

人參須川石斛山藥茯苓細生地鮮竹茹白芍橘白生穀芽小紅棗家母﹝痢癥﹞

操勞之體。眞陰不足。夏令心陽少暢。交秋肺气郁而不宣。肝木挾暑濕。先從上擾。巓痛咳嗽。

舊恙發而未甚。適觸穢气。濁邪壅遏。反從下走。先瀉轉痢。赤白雜下。表有微熱。正虛邪盛。勢正方張。擬表裏合解。邪宜速達。則免傷正。

廣藿梗赤芍靑皮枳實秦艽赤苓楂炭建曲白蔻仁鮮佛手家母﹝又診﹞

表熱得汗而解。痛勢裏急後重。痢次晝夜數十徧。赤白紫滯。納谷勉彊。口苦舌糙。乃血郁熱結也。每於痢下甚時。積多糞少。後重極甚。細參病機。寐中略有咳嗽。醒時痛緩。乍醒痛緩之時。

積少糞下極暢。似乎寐則气火下行。陰液得養。肺气開而腸胃積滯能下。當顧腎陰而化裏邪。

逆流挽舟法。斷不能用。謹以辧癥之法。質諸髙明。教正焉。

廣藿梗桔梗靑皮楂炭丹皮枳實建曲白芍赤苓益元散家母﹝又診﹞

气分濕滯已減。但痛勢盛於下午。邪伏血分何疑。痢色紫滯夾白。气陰兼理。

西黨參﹝五錢建曲一錢五分同炒﹞白蒺藜﹝三錢﹞靑皮﹝五分﹞烏藥﹝一錢﹞阿膠﹝二錢﹞

薺菜花﹝三錢﹞丹皮﹝一錢五分﹞銀花炭﹝三錢﹞側柏炭﹝一錢﹞山楂炭﹝三錢﹞加香連丸﹝一錢﹞

家母﹝又診﹞

舌苔漸化。納谷較增。痢暢而稀。其痛勢𨿽在胃脘。觀食下時並不作痛。關脈弦數。屬血分之邪發越。

肝木並逆也。

當參﹝三錢建曲一錢五分同炒﹞丹皮炭﹝一錢五分﹞枳殼﹝三分﹞銀花炭﹝三錢﹞阿膠﹝二錢﹞靑皮﹝五分﹞白蒺藜﹝三錢﹞側柏炭﹝一錢﹞烏藥﹝一錢﹞益元散﹝三錢﹞

家母﹝又診﹞

血分之暑邪郁邪俱化。痛止痢亦將止。脾气腎陰。虛機略振。便時指尖微冷。寐少耳鳴。守髒眞爲主。和腸胃爲佐。

老山人參﹝三錢﹞炮姜炭﹝二分﹞五味子﹝五分﹞棗仁﹝三錢﹞熟地炭﹝三錢﹞

煨木香﹝三分﹞白芍﹝一錢五分﹞云苓﹝三錢﹞陳皮﹝三分﹞小紅棗﹝三枚﹞

家母﹝又診﹞

胃气頗醒。知味加谷。食後气覺下墜欲便。小溲尙少。然痢必傷腎。不宜滲利。蓋膀胱爲津液之府。

與腎爲表裏者也。

人參﹝三錢﹞於術﹝一錢五分﹞制首烏﹝四錢﹞炒棗仁﹝三錢﹞黨參﹝三錢﹞生﹝一錢五分﹞

阿膠﹝二錢﹞炒白芍﹝一錢五分﹞陽春砂仁﹝五分﹞炒苡仁﹝三錢﹞炙甘艸﹝三分﹞

大伯母﹝痺痛﹞

肝火濕熱下注陽明之絡。外束風寒。兩腿痛甚。艱於步履。脈細舌白。姑先疏解外風。但癥系內傷虛痺。最屬淹纏者也。

桂枝﹝四分﹞赤芍﹝一錢﹞白蒺藜﹝三錢﹞赤苓﹝三錢﹞秦艽﹝一錢五分﹞

苡仁﹝三錢﹞嫩桑枝歸須﹝一錢五分﹞防己﹝三錢﹞萆﹝三錢﹞

大伯母﹝又診﹞

環跳痛緩。移於內。左脈轉數。外風已漸化火。蓋陽明主一身之絡。气血虧。不能灌漑絡脈。

郁火濕熱。乘隙內踞。而焉脾痛。去秋曾患流注。病𨿽異而其源則一也。擬補血湯兼理濕熱。

黃﹝一錢五分﹞川柏﹝五分﹞秦艽﹝一錢﹞防己﹝三錢﹞白蒺藜﹝三錢﹞郁金﹝五分﹞

苡仁﹝三錢﹞天麻﹝五分﹞萆﹝三錢﹞歸身﹝三錢﹞滑石﹝三錢﹞桑枝﹝一兩酒炒﹞

大伯母﹝又診﹞

肝風濕熱。逗畱經絡。痺痛夜甚。脈軟帶弦。舌紅苔黃。此內因之病。不宜峻劑。攻風劫痰。

再傷血液。須防血枯筋攣而肢廢。或痺乘中土而變腹脹。當養肝陰。佐以化瘀定痛。

細生地﹝四錢﹞生冬術﹝一錢五分﹞防己﹝三錢﹞歸身﹝三錢﹞小胡麻﹝三錢﹞

淡漧薑﹝三分﹞木瓜﹝一錢﹞杞子﹝三錢﹞金毛脊﹝三錢﹞苡仁﹝三錢﹞加乳香﹝三分﹞

沒藥﹝三分後下﹞

大伯母﹝又診﹞

昨宵痛緩得寐。脈數和而舌苔稍化。病由气血兩虧。用藥愼其偏勝。爲要。擬萎蕤加味。

萎蕤﹝一兩﹞生冬術﹝一錢﹞木瓜﹝一錢五分﹞金毛脊﹝五錢﹞細生地﹝四錢﹞

細大通﹝三分﹞漧薑﹝三分﹞歸身﹝三錢﹞炒米仁﹝三錢﹞云苓﹝三錢﹞杞子﹝三錢﹞

生甘艸﹝五分﹞

大伯母﹝又診﹞

意傷憂愁。則肢廢。蓋脾主四肢。心陽不暢。肝失生發之機。水谷入胃。易生痰濕。少於生血。

血不養筋。右腿拘牽。不能伸屈。且持齋百日。陽明血液之虧。不待言矣。所慮延爲痼疾。然治法不外乎養肝培脾和胃而化濕熱耳。

羚羊角﹝二錢﹞肥玉竹﹝三錢﹞杞子﹝三錢酒炒﹞鉤勾﹝三錢﹞白蒺藜﹝三錢﹞

漢防己﹝三錢﹞木瓜﹝一錢酒炒﹞金毛脊﹝三錢﹞川石斛﹝三錢﹞苡仁﹝三錢﹞

阿膠﹝二錢﹞歸身﹝三錢﹞桑枝﹝一兩﹞

大伯母﹝又診﹞

血枯經絡少舒。內風痰多並阻。仍守昨法。

羚羊角﹝三錢﹞防己﹝一錢五分﹞苡仁﹝三錢﹞小胡麻﹝三錢﹞秦艽﹝七分﹞鉤勾﹝四錢﹞

靑蔗汁﹝一杯﹞肥玉竹﹝五錢﹞木瓜﹝五分﹞歸身﹝三錢﹞白芥子﹝三分﹞加白麻骨﹝五錢﹞

桑枝﹝五錢﹞煎湯代水大伯母﹝又診﹞

昨今兩日。痛勢大緩。環跳經絡。俱未抽掣。惟足刺痛。痛幸式微。郁火濕熱全化矣。

羚羊角白芍﹝一錢五分﹞松子仁﹝三錢﹞鉤勾﹝三錢﹞淡蓯蓉﹝三錢﹞歸身﹝三錢﹞

木瓜﹝五分﹞桑枝﹝三錢﹞棗仁﹝三錢﹞靑蔗汁﹝一杯﹞

大伯母﹝又診﹞

肝火已化。和補陽明气血爲主。

人參須﹝一錢﹞細生地﹝三錢﹞肥玉竹﹝三錢﹞歸身﹝一錢五分﹞生冬術﹝一錢五分﹞

懷牛膝﹝一錢五分﹞云苓﹝三錢﹞白芍﹝一錢五分﹞枸子﹝三錢﹞鉤勾大伯母﹝又診﹞

陽明气血日旺。漸能行動。惟步履力不足耳。

人參須﹝一錢﹞細生地﹝四錢﹞肥玉竹﹝三錢﹞歸身﹝一錢五分﹞生冬術﹝一錢五分﹞

杜仲﹝三錢﹞米仁﹝三錢﹞云苓﹝三錢﹞杞子﹝三錢﹞白芍﹝一錢五分﹞

尹﹝醫案﹞

痰阻胃陽惡心。暑邪乘虛內陷。大瘧發經四次。神疲納少。脈弦濡。舌白膩。邪在太陰。達之非易。

擬東垣法爲主。

人參須﹝一錢﹞升麻﹝二分﹞陳皮﹝七分﹞大防風﹝一錢﹞柴胡﹝二分﹞

冬術﹝一錢五分﹞茯苓﹝三錢﹞鮮藿香﹝一錢五分﹞姜半夏﹝一錢五分﹞鮮佛手﹝一錢五分﹞

尹﹝又診﹞

瘧早且輕。邪能速達。正气亦可速復矣。

參須﹝一錢五分﹞川朴﹝五分﹞白芍﹝一錢五分﹞防風﹝一錢﹞冬術﹝一錢五分﹞

升麻﹝二分﹞歸身﹝一錢五分﹞藿香﹝一錢五分﹞建曲﹝三錢﹞

某氏﹝醫案﹞

咳嗆淡紅血痰。證起三載。肺脾津气兩竭。不治癥也。擬金匱培土生金法。以爲帶疾延年之計。

人參﹝七分﹞川貝母﹝二錢﹞肥玉竹﹝三錢﹞云苓﹝三錢﹞麥冬﹝二錢﹞扁豆衣﹝三錢﹞

懷山藥﹝三錢﹞生甘艸﹝三分﹞阿膠﹝一錢五分﹞白粳米﹝四錢﹞白花百合﹝一兩﹞

李﹝醫案﹞

交秋肅降。暑風濕熱。壅迫二腸。發爲赤白二痢。起經四月。先有寒熱。脘腹大痛。汗泄如注。見谷漾漾欲嘔。邪勢壅遏三焦。髙年深恐不能支持。經云。病有急當救裏救表者。今裏重表輕。當從疏爲急。每見裏滯充斥者。誤用敗毒散。多變噤口。

川朴﹝五分﹞枳實﹝七分﹞丹皮﹝一錢五分﹞赤芍﹝一錢五分﹞川連﹝四分﹞霍梗﹝一錢五分﹞

靑蒿﹝一錢﹞靑皮﹝一錢﹞秦艽﹝一錢﹞紅曲﹝三錢﹞楂炭末﹝七分﹞

李﹝又診﹞

痛減痢稀。伏邪尙盛。肝木乘胃虛上逆。爲惡心悸惕。表熱退淨。略可安谷。病𨿽轉機。尙非坦途也。

人參須﹝五分﹞川朴﹝七分﹞藿梗﹝一錢五分﹞赤芍﹝一錢﹞淡吳萸﹝二分﹞川連﹝五分﹞

楂炭末﹝一錢﹞靑皮﹝五分﹞神曲﹝三錢﹞砂仁末﹝五分﹞鮮佛手﹝一錢五分﹞

李﹝又診﹞

表熱退淨。痛減過半。痢稀挾糞。惡心止而谷食加。洵稱佳兆。但痢傷腎陰。腎爲胃關。舌心光紅。髙年患痢。液涸生糜之風險。務宜預防。

人參﹝七分﹞藿梗﹝一錢五分﹞烏梅炭﹝四分﹞炒米仁﹝三錢﹞川連﹝三分﹞

靑皮﹝五分﹞焦白芍﹝一錢五分﹞炒楂炭﹝三錢﹞阿膠﹝一錢五分﹞薺菜花﹝三錢﹞

生甘艸﹝三分﹞

李﹝又診﹞

病交一候。痢已全止。髙年气陰兩虧之體。邪達迅速。誠大幸也。納谷未旺。神脈尙弱。擬益气生津以恢復之人參須﹝一錢五分﹞制首烏﹝四錢﹞焦六曲﹝三錢﹞歸身﹝一錢五分﹞綿黃﹝一錢五分﹞

五味子﹝五分﹞炒苡仁﹝三錢﹞白芍﹝一錢五分﹞阿膠﹝一錢五分﹞薺菜花﹝三錢﹞

棗仁﹝三錢﹞

華﹝醫案﹞

大瘧已近半載。納少腹膨。質小任重。理之非易。

連葉蘇梗﹝一錢五分﹞秦艽﹝一錢﹞桔梗﹝五分﹞赤芍﹝一錢﹞防風﹝一錢五分﹞

靑蒿﹝一錢﹞建曲﹝三錢﹞益元散﹝二錢﹞牛蒡﹝一錢五分﹞

華﹝又診﹞

寒熱漸減輕。病機向佳。腹形膨大已久。脾陽衰象也。蓋無有中气不虛而患瘧痢者。誰謂小兒無補法哉。況幼稚血气未充。病久轉虛。扶本祛邪。一定之理。

人參須﹝七分﹞元武版﹝四錢﹞桔梗﹝七分﹞歸身制首烏﹝一兩﹞炙鱉甲﹝五錢﹞

靑蒿﹝二錢﹞赤芍加左金丸﹝一錢五分﹞

華﹝又診﹞

寒勢大減。熱亦漸緩。脾胃素弱。仍須扶本驅邪。以防腹滿浮腫。

人參須﹝一錢﹞元武版﹝五錢﹞秦艽﹝一錢﹞歸身﹝一錢五分﹞制首烏﹝四錢﹞

炙鱉甲﹝四錢﹞冬術﹝一錢五分﹞赤芍﹝一錢﹞老蘇梗﹝一錢﹞大腹皮﹝一錢五分﹞建曲﹝三錢﹞麥芽﹝三錢﹞加益元散﹝三錢﹞

華﹝又診﹞

瘧發漸早。邪從陰分轉入陽分。守法治之。

人參須﹝一錢﹞炒冬術﹝一錢﹞姜半夏﹝一錢五分﹞防風﹝五分﹞綿黃﹝一錢五分﹞

炙鱉甲﹝三錢﹞小靑皮﹝五分﹞建曲﹝一錢五分﹞歸身﹝一錢五分﹞煨姜﹝五分﹞

紅棗﹝二枚﹞

華﹝又診﹞

腹膨日松。神情健旺。汗泄𨿽暢而覺冷。此卽是气虛也。

人參﹝七分﹞桂枝﹝五分﹞炙鱉甲﹝五錢﹞云苓﹝三錢﹞制首烏﹝四錢﹞漧薑﹝三分﹞

蘇梗﹝一錢﹞炙甘艸﹝三分﹞歸身﹝一錢五分﹞紅棗﹝三枚﹞

華﹝又診﹞

大瘧兩期未至。脾陽振而伏邪俱化矣。

人參須﹝七分﹞制首烏﹝四錢﹞漧薑﹝三分﹞白芍﹝一錢五分﹞炒冬術﹝一錢五分﹞

炙鱉甲﹝四錢﹞米仁﹝三錢﹞云苓﹝三錢﹞歸身﹝一錢五分﹞麥芽﹝三錢﹞紅棗﹝三枚﹞

華﹝又診﹞

瘧止匝月。脾胃元气已復。腹膨全可。神采日旺。前定扶正托邪之法。原屬正治。小兒穀气不足。脾土最易虧損。

擬資生丸調攝。

人參須﹝一錢五分﹞制首烏﹝四錢﹞川斛﹝三錢﹞白芍﹝一錢五分﹞炒冬術﹝一錢﹞

苡仁﹝三錢﹞云苓﹝三錢﹞麥芽﹝三錢﹞歸身﹝一錢五分﹞南棗﹝三枚﹞

王肝風從絡外達。腿足卽能舒展。初診面許必愈。豈謬談哉。此乃血熱生風。壠於陽明大絡。狀如類中。實非中也。誤投桂枝辛溫。故以犀角湯救其逆。竟得應手焉。現下步履如初。入夜足力稍軟。

血液未充。風陽上旋作眩。擬養肝陰和陽明調攝爲主。

綿﹝一錢五分﹞川斷﹝三錢﹞米仁﹝三錢﹞云苓﹝三錢﹞生冬術﹝一錢五分﹞阿膠﹝三錢﹞木瓜﹝一錢﹞橘絡﹝一錢五分﹞制首烏﹝三錢﹞歸身﹝三錢﹞小紅棗﹝三枚﹞靑蔗漿﹝一杯﹞

尢脈癥合參。始由气不攝血。血崩陰傷。自患大瘧而產。產後旋卽腹脹如臌。服過斗門方。戒鹽半載。病已磨久。而腹大依然。半月或旬日一發。肝脾傷而陽气式微也。脈細如絲。當從癥治之。

仿仲景法。

人參須﹝七分﹞制附子﹝三分﹞炒米仁﹝三錢﹞云苓﹝三錢﹞生皮﹝一錢五分﹞

制首烏﹝四錢﹞炒棗仁﹝三錢﹞元眼肉﹝一錢五分﹞桑白皮﹝一錢五分﹞大腹皮﹝一錢五分﹞

蘇梗汁﹝五分﹞竹葉﹝三錢﹞

尢﹝接服方﹞

人參須﹝五分﹞左牡蠣﹝一兩﹞茯苓皮﹝三錢﹞白芍﹝一錢五分﹞制首烏﹝四錢﹞

炒苡仁﹝三錢﹞大腹皮﹝一錢五分﹞元眼肉﹝一錢五分﹞棗仁﹝三錢﹞蘇梗汁﹝三分﹞

淡竹葉﹝三錢﹞

尢﹝又診﹞

陽回脈起。舌彊漸平。腫脹亦減。諸恙皆輕。自覺神情頗振。此亦气旺之明徵。擬宗血脫益气法。

冀其便血勿崩。

病之扼要也。

制附子﹝三分﹞左牡蠣﹝七錢﹞帶皮苓﹝三錢﹞炒建曲﹝三錢﹞制首烏﹝四錢﹞

車前子﹝三錢﹞焦米仁﹝三錢﹞大腹皮﹝三錢﹞蘇梗﹝三分﹞榦竹葉﹝三錢﹞紅棗﹝三錢﹞

加赤小豆﹝三錢﹞煎湯代水。

尢﹝又診﹞

腹形癟小。便血稍見。心悸不寐皆減。時值夏至大節。營衛兩虛之體。船路尢易觸動風熱。還宜謹愼。

人參﹝一錢﹞川連﹝三分﹞丹皮炭﹝一錢五分﹞制首烏﹝四錢﹞黃﹝一錢五分﹞

棗仁﹝三分﹞地楡炭﹝三錢﹞生冬術﹝一錢五分﹞黨參﹝三錢﹞小紅棗﹝三枚﹞

尢﹝又診﹞

交節前後。便血未行。神脈皆段。

人參﹝一錢﹞制附子﹝三分﹞春砂仁﹝五分﹞云苓﹝三錢﹞綿﹝一錢五分﹞地楡炭﹝三錢﹞

炒棗仁﹝三錢﹞苡仁﹝三錢﹞左牡蠣﹝八錢﹞小紅棗﹝三錢﹞元眼肉尢﹝又診﹞

便血匝月未發。中气有權攝血矣。血得貯於營。則虛陽不致上越。所以自覺精神行動。頗屬安適也。

臺人參﹝一錢五分﹞制附子﹝三分﹞炒棗仁﹝三錢﹞左牡蠣﹝八錢﹞黃﹝三錢陳皮五分泡湯炙﹞

煨木香﹝三分﹞炒木瓜﹝一錢﹞炒丹皮﹝一錢五分﹞炒冬術﹝一錢五分﹞春砂仁﹝五分﹞

大黑棗﹝三錢﹞

尢臨經旬日前。腹痛不已。入夜交寅卯時更覺痛極難堪。肝郁血分也。擬疏其痰气。養其營血。可許得痊。

旋復花﹝一錢五分﹞廣郁金﹝三分﹞甘枸子﹝一錢五分﹞白芍﹝一錢五分﹞老蘇梗﹝一錢﹞

瓦楞子﹝三錢﹞杜仲﹝三錢﹞靑皮﹝五分﹞歸身﹝三錢﹞棗仁﹝三錢﹞

尢﹝又診﹞

疊進養血化痰法。是月月事如期。病勢大減。眠食並適。仍守前意。

旋復花﹝三錢﹞老蘇梗﹝一錢﹞小茴香﹝三分﹞川斷﹝二錢﹞白蒺藜﹝三錢﹞

廣郁金﹝五分﹞炒丹皮﹝一錢五分﹞眞橘絡﹝一錢五分﹞歸身﹝三錢﹞小靑皮﹝一錢﹞

尢﹝又診﹞

癸水甫淨。養心脾佐調奇脈。

炒枯熟地﹝三錢﹞廣郁金﹝三分﹞川貝母﹝三錢﹞歸身﹝一錢五分﹞紫石英﹝三錢﹞

懷牛膝﹝一錢五分﹞老蘇梗﹝一錢五分﹞白芍﹝一錢五分﹞炒棗仁﹝三錢﹞橘白﹝五分﹞

尢﹝又診﹞

日來脈情和緩。營衛气血流通。擬培養奇經八脈。佐理肝脾。

熟地炭﹝二錢砂仁末拌﹞川杜仲﹝三錢﹞川貝母﹝三錢﹞云苓﹝三錢﹞白蒺藜﹝一錢五分﹞

浮歸身﹝一錢五分﹞炒棗仁﹝三錢﹞靑皮﹝七分﹞苡仁﹝三錢﹞炙橘白﹝一錢﹞

尢﹝又診﹞

气爲血帥。气順則營血循序。疊進和肝運脾。諸恙皆安。仍守前法。冀其臨經痛止焉妙。

尢﹝又診﹞

痛經止後。懷麟三月矣。微見嘔痰納少。𨿽屬惡阻餘波。卽是肝胃不和也。

制首烏川斷冬術白芍濃杜仲山藥黃芩生甘艸川貝母砂仁棗仁橘白加川石斛煎湯泛丸尢乳房結。大小不一。起經四載。屢發酸。痛楚則更堅大。胸膈梗痛如束。脈弦舌紅。一派肝郁。

結於陽明部分也。有關格之根柢。怡養爲佳。

制首烏﹝四錢﹞烏藥﹝一錢﹞靑皮﹝三分﹞歸身﹝一錢五分﹞川貝母﹝三錢﹞

廣郁金﹝三分﹞橘絡﹝一錢五分﹞白芍﹝一錢五分﹞栝蔞皮﹝三錢﹞杞子﹝二錢﹞左金丸﹝五分﹞

尢﹝又診﹞

乳痛緩脹松。胸脘亦舒。脈癥合參。究系營虛肝郁也。

制首烏﹝四錢﹞川貝母﹝二錢﹞棗仁﹝三錢﹞歸身﹝一錢五分﹞元參﹝一錢五分﹞

枸杞﹝三錢﹞柿霜﹝三錢﹞東白芍﹝一錢五分生炒各半﹞廣郁金﹝四分﹞

蔡歷節風痛已緩。四肢尙是麻木。內風未化也。

生皮﹝三錢﹞明天麻﹝七分﹞姜半夏﹝一錢五分﹞歸身﹝三錢﹞白蒺藜﹝三錢﹞

廣郁金﹝五分﹞鉤勾﹝四錢﹞生甘艸﹝五分﹞秦艽﹝三錢﹞桑枝﹝七分﹞蔗漿﹝一杯﹞

羹暑風暑熱。蘊伏於經。病交四日。昨午壯熱無汗。煩躁昏譫。熱逼肝膽。气火直升犯胃。嘔吐痰少。頻頻噯气。夜半得汗極暢。表熱退淨。脈尙濡數。舌紅苔黃。伏邪未必卽化。轉瘧可慮。

金石斛﹝三錢﹞枳殼﹝一錢五分﹞赤芍﹝一錢五分﹞鮮佛手﹝一錢五分﹞炙鱉甲﹝三錢﹞

靑蒿﹝一錢五分﹞鮮竹茹﹝一錢五分﹞老枇杷葉﹝一錢五分﹞

加白荷花露﹝一兩﹞

羹﹝又診﹞

暑風郁伏肺衛。暑溫熱蒸營分。爭而爲間日瘧。寒輕熱重。曾發兩度。邪猶蘊蓄。治宜先解衛風。繼淸營熱。非比秋邪入少陽。而用小柴胡和解者也。

帶葉藿梗﹝一錢五分﹞苦桔梗﹝五分﹞郁金﹝五分﹞歸身﹝一錢五分﹞牛蒡子﹝一錢五分﹞

靑蒿﹝一錢五分﹞黑梔﹝一錢五分﹞赤芍﹝一錢五分﹞鱉甲﹝四錢﹞秦艽﹝一錢五分﹞

丹皮﹝一錢五分﹞鮮佛手﹝一錢五分﹞

羹﹝又診﹞

暑瘧今交三度。寒勢減輕。汗易泄而熱退頗早。營陰素虛之質。伏熱猶深。非垣途也。

牛蒡子﹝一錢五分﹞廣郁金﹝五分﹞丹皮﹝一錢五分﹞赤芍﹝一錢五分﹞香靑蒿﹝二錢﹞

炙鱉甲﹝五錢﹞黑梔﹝一錢五分﹞鮮佛手﹝一錢五分﹞秦艽﹝一錢五分﹞益元散﹝三錢﹞

羹﹝又診﹞

辰刻指尖微淸。實時壯熱。渴飲如長鯨吸川。神煩譫語。酉刻得汗。汗多如注。小溲頻數。此乃癉瘧明徵。經云。陰气孤絕。陽气獨發。但熱不寒。是爲癉瘧。細參其文。旣云不寒。卽是陽明潮熱矣。

此不寒。但身不覺寒。其指尖微淸。背覺微寒。皆作但熱不寒例看。故云飲以桂枝白虎湯。二進必愈。內經金匱文辭深奧。非精思參悟。則臨癥不明其妙也。同議方。以冀應手。

鮮生地﹝五錢﹞肥知母﹝一錢五分﹞桑葉﹝一錢五分﹞小靑皮﹝五分﹞生石膏﹝七錢﹞

川貝母﹝三錢﹞丹皮﹝一錢五分﹞生甘艸﹝五分﹞生鱉甲﹝五錢﹞白粳米﹝五錢﹞

羹﹝又診﹞

連進白虎湯。瘧來熱短且緩。口渴譫語並少。再守前意。益其津气。以化余邪。

鮮霍斛﹝一兩﹞肥知母﹝一錢五分﹞淡芩﹝三錢﹞大竹葉﹝三錢﹞靑蒿﹝一錢五分﹞

川貝母﹝一錢五分﹞丹皮﹝一錢五分﹞鮮蘆根﹝一兩﹞秦艽﹝一錢﹞益元散﹝三錢﹞

羹﹝又診﹞

瘧將止。養陰淸理爲主。

生洋參﹝一錢五分﹞金石斛肥知母﹝一錢五分﹞鮮竹茹細生地﹝七錢﹞羚羊角﹝一錢五分﹞

天花粉﹝三錢﹞竹捲心﹝三錢﹞鱉甲﹝四錢﹞川貝母﹝二錢﹞靑蒿﹝一錢﹞白茆根﹝一兩﹞

羹﹝又診﹞

瘧止熱化。胃中痰气未淸。治以疏通腑濁。佐理脾元。

生洋參﹝一錢五分﹞生冬術﹝一錢五分﹞枳殼﹝三分﹞川貝﹝一錢五分﹞生鱉甲﹝四錢﹞

制半夏﹝一錢﹞栝蔞﹝二錢﹞建曲﹝三錢﹞金石斛﹝三錢﹞廣郁金﹝一錢﹞佛手露﹝一兩﹞

羹﹝又方﹞

細生地﹝五錢﹞生冬術﹝一錢﹞川斛﹝三錢﹞建曲﹝一錢五分﹞生洋參﹝一錢人參須一錢同蒸﹞

金石斛﹝三錢﹞橘白﹝五分﹞藿梗﹝一錢五分﹞鮮竹茹﹝一錢五分﹞鮮蓮子﹝三錢﹞

兪經居三月之餘。驟然腹痛。墜不已。曾經小產。手厥陰經絡受傷。脈胎巳至脫根。气從下陷。深恐血崩之慮。仿東垣法。

人參﹝三錢﹞柴胡﹝二分﹞新會皮﹝五分﹞云苓﹝二錢﹞黃﹝二錢﹞棗仁﹝三錢﹞

春砂仁﹝五分﹞炙艸﹝三分﹞冬術﹝一錢五分﹞

兪﹝又診﹞

昨進補中益气湯。酸墜之勢𨿽緩。而瘀下如崩。肢冷發痙。幸元气尙屬扶住。未知厥脫。

然胎尙未下。須防气陷血脫。濁瘀下泛。

人參須﹝七分﹞老蘇梗﹝一錢五分﹞炮姜炭﹝四分﹞陳皮﹝五分﹞炒冬術﹝一錢五分﹞

春砂仁﹝三分﹞棗仁﹝三錢﹞茯苓﹝三錢﹞歸身﹝一錢五分﹞胎產金丹﹝半粒﹞

兪﹝又診﹞

血崩止之後。自覺胎元躍躍如常而動。肝升煩熱。寅卯更衣。感冒寒邪。形冷發搐。郁木內擾。

悲從中來。驟然哭泣。面色泛。神志模糊。脈細無神。此屬血去胎傷。又失於調養。胎殞腹中。

濁向上蒙。至危至險候也。

人參須﹝一錢﹞大腹皮﹝一錢五分﹞陳皮﹝七分﹞老蘇梗﹝一錢﹞炮姜炭﹝一錢﹞

江枳殼﹝一錢﹞砂仁﹝五分﹞赤苓﹝三錢﹞廣郁金﹝五分﹞胎產金丹﹝半粒﹞

兪﹝又診﹞

藥後得寐。神志漸淸。面略轉。少腹酸楚。急墜極甚。如欲大便而便閉。蓋小產胎殞。重於大產。

或有气衰血熱。或因內外感觸。損其根柢。漏紅之後。本當調養气血。聽其自然。但血去已多。

胎涸難於下行。不得已。用平胃法。宜佐保本爲要。

人參須﹝七分﹞元武版﹝五錢﹞大腹絨﹝三錢﹞炙陳皮﹝五分﹞炮姜炭﹝一錢﹞

元明粉﹝七分﹞江枳殼﹝一錢五分﹞焦白芍﹝一錢五分﹞老蘇梗﹝一錢五分﹞歸身﹝一錢五分﹞

兪﹝又診﹞

昨投平胃散加元明以下瘀濁。佛手散溫通气血。刻間腹中墜異常。穢水下行極多。卽覺舒和。因知人立方之神妙也。但瘀濁尙有未淨。胞衣或有畱頓。亦宜畱意虛陽上冒。愼調至囑。

熟地炭﹝四錢﹞炮姜﹝五分﹞陳皮﹝七分﹞歸身﹝一錢﹞炒於術﹝二錢﹞丹皮﹝三錢﹞

云苓﹝二錢﹞白芍﹝一錢﹞炒棗仁﹝三錢﹞靑皮﹝五分﹞穀芽﹝三錢﹞益母艸﹝煎湯代水﹞

兪﹝又診﹞

瘀露下而黑色。停瘀畱頓未化。胃納漸安。寐亦穩貼。神脈皆涉和平。但恐有胎元未化。仍宜畱意也。

熟地炭﹝四錢﹞川石斛﹝三錢﹞煨棗仁﹝三錢﹞川貝母﹝二錢﹞生冬術﹝一錢五分﹞

白蒺藜﹝三錢﹞浮歸身﹝一錢五分﹞粉丹皮﹝一錢五分﹞西琥珀﹝五分﹞陳皮﹝一錢﹞

云苓﹝三錢﹞桃仁﹝七粒﹞

兪﹝又診﹞

益陰通瘀之下。夜寐得安。脈息稍靜。正气漸醒。今晨瘀中𨿽下茄蒂之象。此卽胞胎之根柢也。前日或指停經。或指崩漏。定可剖析分明而無惑矣。仍守昨法。

熟地炭﹝四錢﹞懷牛膝﹝一錢五分﹞川貝﹝二錢﹞炒冬術﹝一錢五分﹞紫石英﹝三錢﹞

棗仁﹝三錢﹞白芍﹝一錢五分﹞旋復花﹝三錢﹞西琥珀﹝五分﹞益母膏﹝三錢﹞

兪﹝又診﹞

小產後。肝腎陰虛。虛陽易升。逆胃焉汗泄气急。脈見芤數。陽衰已復。陰血尙難速長。眠食向安。

自可日臻佳境。百日內務宜愼養。

生洋參﹝一錢五分﹞制首烏﹝四錢﹞川貝母﹝二錢﹞歸身﹝一錢五分﹞生冬術﹝一錢五分﹞

金石斛﹝三錢﹞艽蔚子﹝三錢﹞白芍﹝一錢五分﹞西琥珀﹝五分﹞棗仁﹝三錢﹞茯苓﹝三錢﹞

小紅棗﹝三枚﹞

兪﹝又診﹞

日來色已轉。脈維右寸關尙弦數。由乎盜汗自汗互傷營液。故易於心悸也。今瘀已淨。可以補中。

寓以收攝法矣。

黨參﹝三錢﹞熟地炭﹝四錢﹞甘枸子﹝一錢五分﹞炒白芍﹝一錢五分﹞炒冬術﹝一錢五分﹞五味子﹝三分﹞炒棗仁﹝三錢﹞生甘艸﹝三分﹞炒竹茹﹝一錢五分﹞菟絲子﹝三錢﹞炒香穀芽﹝三錢﹞

蔣產虛未復。鬱怒動肝。肝火上薰肺胃。寅卯時咳嗆纏綿。半載未能全止。納谷勉彊。五心煩熱。脈細。

左部虛細。右寸關弦數。慮涉損途。急挽可許向吉。

北沙參﹝三錢﹞天花粉﹝一錢五分﹞栝蔞皮﹝一錢五分﹞廣郁金﹝四分﹞羚羊角﹝一錢五分﹞眞川貝﹝三錢﹞炙橘白﹝五分﹞生穀芽﹝三錢﹞制首烏﹝四錢﹞懷牛膝﹝一錢五分﹞

滁菊瓣﹝一錢﹞扁豆衣﹝一錢五分﹞

蔣﹝又診﹞

五更咳嗆得緩。癸水先期而至。舌心露質。診脈左見數象。脇中刺痛。產後營虛肝郁也。

北沙參﹝四錢﹞天花粉﹝一錢﹞栝蔞皮﹝三錢﹞廣郁金﹝五分﹞羚羊角﹝一錢五分﹞

川貝母﹝二錢﹞靑蒿梗﹝一錢五分﹞炙橘白﹝五分﹞制首烏﹝四錢﹞阿膠﹝二錢﹞

懷牛膝﹝一錢五分﹞鮮稻葉﹝五錢﹞懷山藥﹝三錢﹞

蔣﹝又診﹞

前進平肝養陰。寅卯時咳嗆漸稀。脈息左部弦數。右尺虛軟。經事乍過。毓陰平肝爲主。

生西洋參﹝一錢五分﹞川貝母﹝三錢﹞栝蔞皮﹝一錢五分﹞炒白芍﹝一錢五分﹞制首烏﹝四錢﹞

元武版﹝五錢﹞廣郁金﹝三分﹞懷山藥﹝三錢﹞金鈴子﹝一錢﹞鮮佛手﹝一錢﹞

蔣﹝又診﹞

郁火已化。陰血不致爲其所耗矣。脾气尙弱。納谷不多。大便少調。脾胃之根。在乎金水流行。

水火升降。爲佳。

參須﹝七分﹞羚羊角﹝一錢五分﹞炒木瓜﹝五分﹞五味子﹝三分﹞麥冬﹝二錢﹞

金石斛﹝三錢﹞杜仲﹝三錢﹞白芍﹝一錢五分﹞懷山藥﹝三錢﹞橘白﹝五分﹞生穀芽﹝三錢﹞鮮佛手﹝一錢五分﹞

兪陰虛之體肝火劫傷胃液痰气凝結於胃下午腹痛。痛甚無寐。頭眩便燥患經五月。防痛甚致厥。

瓦楞子﹝三錢﹞姜半夏﹝一錢五分﹞靑皮﹝一錢﹞白芍﹝一錢五分﹞金鈴子﹝一錢五分﹞

枳實﹝一錢﹞烏梅﹝一錢﹞使君子﹝三錢﹞老蘇梗﹝五分﹞鮮佛手﹝一錢五分﹞

兪﹝又診﹞

前進兩和肝胃。脘痛得減。痰血未嘔。大便續通未暢。唇色泛紫。瘀痰猶滯絡中也。

蘇梗﹝五分﹞炙鱉甲﹝五錢﹞枳殼﹝一錢﹞木瓜﹝五分﹞瓦楞子﹝三錢﹞使君子﹝三錢﹞

靑皮﹝七分﹞單桃仁﹝三錢﹞川楝子﹝一錢五分﹞烏梅﹝七分﹞鮮佛手﹝一錢﹞

兪﹝又診﹞

疊進平肝和胃。蛔厥之痛勢𨿽止。陰血已傷。起居宜愼。

制首烏﹝四錢﹞炙鱉甲﹝五錢﹞川楝子﹝一錢五分﹞香蘇梗﹝五分﹞炒山藥﹝三錢﹞

烏梅肉﹝一錢﹞瓦楞子﹝三錢﹞宣木瓜﹝五分﹞川石斛﹝三錢﹞

沈肝陽化火生風。從衝脈逆行乘胃。巓頂脹痛。不能轉側。面部肌肉跳躍。屢發屢止。今春煩勞之下。

陽气越胃淩心。而致煎厥。每進滋納腎肝得平。自後萌發頗稀。宗內經治肝第三法鎭守中州以靖逆气。

西黨參﹝三錢﹞杜仲﹝四錢﹞烏梅肉﹝一錢﹞生炒白芍﹝各三錢﹞生炙甘艸﹝各四分﹞

大熟地﹝六錢﹞牡蠣﹝一兩﹞宣木瓜﹝一錢﹞北五味﹝五分﹞新會皮﹝一錢﹞佛手露﹝一兩﹞

車肝火逆上觸心絡傷血從口溢。竟有盈碗之多。近增便泄。暑濕亦兼內襲也。左脈細弦。胃气衰穀气自少旋暈。

益气淸暑爲治。

烏犀尖﹝一錢五分﹞生皮﹝一錢五分﹞肥知母﹝一錢五分﹞生甘艸﹝三分﹞鮮霍斛﹝五錢﹞

五味子﹝五分﹞丹皮﹝一錢五分﹞鮮稻葉﹝三錢﹞麥冬﹝二錢﹞扁豆﹝三錢﹞

車﹝又診﹞

前進淸暑益气法。納谷知味。天气酷暑外迫。愼防嘔血復萌。

北沙參﹝三錢﹞生牡蠣﹝五錢﹞天花粉﹝一錢五分﹞炒白芍﹝一錢五分﹞大麥冬﹝二錢﹞

金鈴子﹝一錢﹞宣木瓜﹝七分﹞生甘艸﹝三分﹞羚羊角﹝一錢五分﹞紫石英﹝三錢﹞

懷山藥﹝三錢﹞鮮稻葉﹝三錢﹞五味子﹝三分﹞

周心脾兩虧。經行先期。心悸寐少。舌心光剝。脈息細數。气分亦怯。養血毋庸重滋。

人參須﹝五分﹞牡蠣﹝一兩﹞天冬﹝一錢五分﹞大白芍﹝三錢﹞大麥冬﹝二錢﹞

龍齒﹝三錢﹞杜仲﹝四錢﹞生甘艸﹝四分﹞柏子仁﹝三錢﹞五味子﹝九粒﹞靑蒿﹝二錢﹞

生穀芽﹝五錢﹞炒棗仁﹝三錢﹞

周﹝又診﹞

疊進養血安神。頗合病機。諸恙皆輕。擬守前法。

生洋參﹝一錢五分﹞龍齒﹝五錢﹞柏子仁﹝三錢﹞生白芍﹝二錢﹞大麥冬﹝二錢﹞

鉤勾﹝三錢﹞棗仁﹝三錢﹞生甘艸﹝三分﹞靑蒿﹝一錢﹞穀芽﹝三錢﹞鮮藕節﹝一兩﹞

白荷花露﹝一兩﹞

張前進養血平肝法。哮發減輕過半。脈息左數右弦。心中似乎煩擾。寐不安貼。癸水將至。

營虛血熱。再防反復。當加意養金水爲妙。

烏犀尖﹝一錢五分﹞細生地﹝四錢﹞杜蘇子﹝五分﹞秦艽﹝一錢五分﹞羚羊角﹝一錢五分﹞

栝蔞皮﹝三錢﹞萊菔子﹝一錢五分﹞白薇﹝一錢五分﹞川貝母﹝三錢﹞銀杏肉﹝三錢﹞

左金丸﹝五分﹞

張﹝又診﹞

喘哮每發於經至之前。營虛顯然矣。今值癸水將至。其病必發。無外感可驅。急先存陰平木。兼以治風先治血法。冀能由漸轉輕爲幸。

羚羊角﹝二錢﹞廣郁金﹝五分﹞焦杏仁﹝三錢﹞歸身﹝一錢五分﹞細生地﹝四錢﹞

栝蔞皮﹝三錢﹞懷牛膝﹝二錢﹞赤芍﹝五分﹞秦艽﹝一錢五分﹞川貝母﹝三錢﹞銀杏肉﹝三錢﹞

左金丸﹝五分﹞

蔡脾經素虧。經事愆期。血不養肝。肝木挾痰。上循少陽經絡。結爲瘰成串。交節續增。自頸下連於季脇。約有二三十枚。曾經潰過。時有寒熱。乃虛勞根柢也。仿逍遙歸脾合而加減。

羚羊角﹝一錢五分﹞廣郁金﹝三分﹞川貝母﹝二錢﹞歸身﹝一錢五分﹞制冬術﹝一錢﹞

制首烏﹝四錢﹞生皮﹝一錢五分﹞白芍﹝一錢五分﹞左牡蠣﹝五錢﹞鮮竹茹﹝一錢五分﹞

棗仁﹝三錢﹞云苓﹝三錢﹞鮮稻葉﹝三錢﹞元眼肉﹝五枚﹞

蔡﹝又診﹞

日來串痛緩。核俱流動。癸水逾期未至。五心焦熱。頭目眩暈。培太陰脾土。暢少陽木火以治。

綿黃﹝一錢五分﹞杭甘菊﹝一錢﹞川貝母﹝二錢﹞歸身﹝一錢五分﹞制冬術﹝一錢五分﹞

白蒺藜﹝一錢五分﹞杞子﹝二錢﹞白芍﹝一錢五分﹞棗仁﹝三錢﹞云苓﹝三錢﹞鮮稻葉﹝三錢﹞

華肝脾气陷。便後下血。患經數載。近則脫肛。血下無度。小溲淋痛。寒熱時作。舌光起刺。脈形芤數虛弦。情志內傷藥力斷難奏效者也。所慮秋令肅降。有血從下脫之變。

柴胡﹝三分醋炒﹞丹皮﹝一錢五分﹞歸身炭﹝一錢﹞炙川柏﹝七分﹞生冬術﹝一錢﹞

黑山梔﹝一錢﹞地楡炭﹝三錢﹞赤苓﹝三錢﹞細生地﹝三錢﹞小靑皮﹝五分﹞

華﹝又診﹞

寒熱二日未作。納谷亦增。便血未下。溲淋痛楚仍然。適交冬至。加意愼調焉囑。

生冬術﹝一錢五分﹞鹿角霜﹝一錢五分﹞左牡蠣﹝一兩﹞木瓜﹝五分﹞細生地﹝四錢﹞

元武版﹝五錢﹞川柏﹝五分﹞生甘梢﹝四分﹞西琥珀﹝四分﹞靑皮﹝五分﹞丹皮﹝一錢五分﹞

華﹝又診﹞

淋痛減輕。稍有咳嗽。舌漧𨿽潤。光剝未能立苔。心腎陰虛也。

細生地﹝五錢﹞焦米仁﹝四錢﹞麥冬﹝一錢五分﹞木通﹝五分﹞川連﹝三分﹞五味子﹝五分﹞生甘梢﹝五分﹞送服補中益气丸﹝三錢﹞

師太脾虛血熱。濕火生瘡。耳菌翻花。流血之後。目光四散。旋有蠅飛撩形。擬淸脾甘露飲加減治之。

生冬術﹝一錢五分﹞鮮霍斛﹝一兩﹞丹皮﹝一錢五分﹞赤芍﹝一錢﹞細生地﹝四錢﹞

川連﹝四分﹞炒白芍﹝一錢五分﹞云苓﹝三錢﹞橘白﹝五分﹞白茆根﹝五錢﹞

顧郁火濕熱。內傷肝脾。痰火化風。升擾陽明。脈弦舌紅。有類中之機。防眩暈傾跌。

人參須﹝七分﹞生冬術﹝一錢﹞杜仲﹝三錢﹞歸身﹝三錢﹞制首烏﹝四錢﹞整玉竹﹝三錢﹞

牡蠣﹝一兩﹞白芍﹝一錢五分﹞廣郁金﹝三分﹞川貝母﹝三錢﹞棗仁﹝三錢﹞鹽半夏﹝一錢五分﹞

