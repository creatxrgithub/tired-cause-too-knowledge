

重訂靈蘭要覽明王肯堂

原序

醫自軒岐重民生﹐諄諄問答﹐通天地之化﹐洞陰陽之理﹐比之典謨﹐更爲窮頤﹐其愼重若此。故明於此道者﹐自周曆漢﹑晉﹑唐﹑宋﹑金﹑元﹐著述可法者不過數十家﹐亦各有所長﹐此道之難又若此。然稟上資不得原委師承﹐終亦鹵莽﹐昔扁鵲得禁方於長桑﹐太倉授診奇於陽慶﹐葛洪承祕術於鄭隱﹐思邈得仙法於龍宮﹐元素之夢授李明之正傳﹐朱丹溪之埽門於羅太無﹐王光庵之啟鑰於戴元禮﹐故吳中醫派﹐得其正脈。宇泰先生飛聲翰苑﹐博綜經史﹐少好方書﹐自《素》《難》《金匱》《甲乙》諸經﹐下逮諸子﹐莫不精探淵奧。其自敍云﹕餘發始燥﹐慕範文正公存心濟物﹐立志甚切。攜李孝廉謙所先生與先生同年惟契﹐謙所先生蜃川簡肅公仲子﹐英華偉量﹐惇好奇書。得先生醫論﹐欲廣濟宇內﹐不祕帳中。每命諸英輩刊布未遑。宇泰先生嘗云﹕吳中自王光庵得元禮之祕﹐再傳啟東諸賢﹐醫道大振。又云﹕《丹溪纂要》諸書﹐非丹溪手筆﹐謬於選擇﹐爰命髙生訪求朱氏原本重訂﹐斫輪遊刃﹐莫不臻妙。此書若江海之波瀾﹐山嶽之嶺峯﹐舟楫之帆檣﹐壁壘之標幟。其爲證治諸書之選錄﹐安可忽諸。又覽先生發熱論云﹕《靈》《素》《甲乙》諸書﹐發熱鍼法大妙﹐世醫罕知所取。其五臟補瀉之經絡﹐用藥可代。余欲一一立方﹐但恐印定後人眼目﹐則知先生圓神﹐又出竿頭矣。

攜李殷仲春頓首序

卷上

中風

《素問﹟風論》黃帝問曰﹕風之傷人也﹐或爲寒熱﹐或爲熱中﹐或爲寒中﹐或爲癘風﹐或爲偏枯﹐﹝滑云﹕枯當作風。﹞或﹝當作均﹞。爲風也。其病各異﹐其名不同。或內至五臟六腑﹐不知其解﹐願聞其說。岐伯曰﹕風气藏於皮膚之間﹐內不得通﹐外不得泄。風者善行而數變﹐腠理開則灑然寒﹐閉則熱而悶﹐其寒也﹐則衰食飲。其熱也﹐則消肌肉。故使人而不能食﹐名曰寒熱。﹝音突﹐忽忘也。又音退。栗﹐寒戰也。﹞風气與陽明入胃﹐循脈而上至目內。

其人肥則風气不得外泄﹐則爲熱中。而目黃人瘦則外泄而寒﹐則爲寒中﹐而泣出。風气與太陽俱入行諸脈兪﹐散於分肉之間﹐與衛气相干﹐其道不利﹐故使肉﹝音忿眞。﹞而有瘍。衛气有所凝而不行﹐故其肉卽不仁也。癘者有﹝疑當作因﹞。榮气熱﹐﹝腐同﹞。其气不淸﹐故使鼻柱壞而色敗﹐皮膚瘍潰﹐風寒客於脈而不去﹐名曰癘風。﹝滑云﹕此當在上收假癘者上﹞。或曰名寒熱。﹝五字疑衍。﹞以春甲乙傷於風者爲肝風﹐以夏丙丁傷於風者爲心風﹐以季夏戊己傷於風者爲脾風﹐以秋庚辛中於邪者爲肺風﹐以冬壬癸中於邪者爲腎風。風中五臟六腑之兪﹐亦爲臟腑之風﹐各入其門戶所中﹐則爲偏風。風气循風府而上﹐則爲腦風。風入系頭﹐則爲目風眼寒。飲酒中風﹐則爲漏風。入房汗出中風﹐﹝書云﹕中右爲眞气已絕﹐較中左更深﹐余嘗治右偏類中數人﹐皆用養血祛風﹐佐以化痰利濕而愈。已於《治驗錄》詳言之﹐參觀卽知。﹞則爲內風。新沐中風﹐則爲首風。久風入中﹐則腸風飧泄。外在腠理﹐則爲泄風。故風者﹐百病之長也。至其變化﹐乃爲他病也。無常方﹐然致有﹝當作皆﹞風气也。帝曰﹕五臟風之形狀不同者何﹖願聞其診﹐及其病態。岐伯曰﹕肺風之狀﹐多汗惡風﹐色然白﹐時咳短气﹐書晝日則瘥﹐暮則甚。診在眉上﹐其色白。﹝仲景云﹕肺中風者﹐口燥而唾﹐身暈而重﹐冒而腫脹。﹞心風之狀﹐多汗惡風﹐焦絕善怒哧﹐赤色﹐病甚則言不可快。診在口﹐其色赤。﹝仲景云﹕心中風者﹐翕翕發熱﹐不能起﹐心中饑﹐食則嘔。﹞肝風之狀﹐多汗惡風﹐善悲﹐色微蒼﹐嗌漧善怒﹐憎女子。診在目下﹐其色靑。﹝仲景云﹕肝中風者﹐頭目﹐反脇痛﹐常嘔﹐令人嗜甘。﹞脾風之狀﹐多汗惡風﹐身體怠惰﹐四肢不欲動﹐色薄微黃﹐不嗜食。論在鼻上﹐其色黃。﹝仲景云﹕脾中風者﹐翕翕發熱﹐形如醉人﹐肢中煩重﹐目皮而短气。﹞腎風之狀﹐多汗惡風﹐面龐然浮腫﹐脊痛不能正立﹐其色炱﹐隱曲不利﹐診在肌上﹐其色黑。﹝《奇病論》云﹕有龐然如水狀﹐切其脈大緊﹐身無痛處﹐形不瘦﹐不能食﹐食少。名爲何病﹖岐伯對曰﹕病生在腎﹐名爲腎風。不能食﹐善驚而心气痿者死。﹞胃風之狀﹐頸多汗惡風﹐飲食不下。膈塞不通﹐腹善滿﹐失衣則脹﹐食寒則泄。

論形瘦而腹大。首風之狀﹐頭面多汗﹐惡風。當先風一日﹐則病甚頭痛﹐不可以出內﹐至風日則痛少愈。漏風之狀﹐或多汗﹐常不可單衣﹐食則汗出﹐甚則身汗﹐喘息惡風﹐衣常濡﹐口漧善渴﹐不能勞事。泄風之狀多汗﹐汗出泄衣上﹐口中幹﹐上漬其風﹐不能勞事﹐身體盡痛則寒。

中風最宜辧閉脫二癥﹐閉癥宜開﹐脫癥宜固﹐惟當辧其脈虛大以爲別。至於閉癥气塞﹐亦有六脈俱絕者﹐不得以其無脈而誤認爲脫癥也。

中風將發預防之方黃﹝蜜炙﹐五錢﹞防風﹝一錢五分﹞人參﹝一錢五分﹞橘紅﹝一錢﹞歸身﹝酒洗﹐二錢五分﹞木通﹝二錢五分﹞山梔﹝一錢﹞甘艸﹝五分﹞紅花﹝三分﹞。

脾胃虛弱﹐語言無力﹐再加人參三錢﹐幹山藥一錢五分﹐薏仁二錢﹐白術一錢。內熱加山梔至二錢﹐仍多啖悉尼妙。渴加麥冬二錢五分﹐五味子五分。眩暈加明天麻一錢。痰多而暈﹐更加旋復花五分﹔腳膝麻痺無力﹐加杜仲薑汁炒去絲﹐牛膝﹐酒浸﹐石斛﹐酒浸﹐各一錢五分。夜臥不安﹐或多驚恐﹐心神不寧﹐加炒酸棗仁﹐茯神各一錢五分。上用水二鐘﹐煎至一鐘﹐入竹瀝一杯﹐梨汁一匙﹐溫服無時。

方書每以六經形證爲定法﹐用小續命湯加減。豈不知《內經》云﹕風爲百病之長﹐善行而數變﹐必審十二經見證﹐庶無實實虛虛之誚矣。

中風將發之前﹐未有不內熱者。熱極生風﹐能令母實﹐故先輩謂以火爲本﹐以風爲標﹐治法先以降心火爲主﹐心火旣降﹐肝木自平矣。此實則泄其子之法也。若作風治而以辛熱之藥疏之者﹐固貽害不小﹐而調气一法﹐亦百無一驗﹐明者更精思之。

《太平廣記》載﹕唐﹟梁新見一朝士診之曰﹕風疾已深﹐請速歸去。其朝士復見州馬醫趙鄂﹐乃復診之﹐言疾危與梁說同矣。曰﹕只有一法﹐請官人試喫消梨﹐不限多少﹐咀不及﹐絞汁而飲。到家旬日﹐惟喫消梨首爽矣。此亦降火除熱之驗也。《本艸》云﹕有士人病危﹐諸治不應﹐遂就診楊吉老。令服悉尼擔余而瘳﹐與此朝士相仿佛。

卒中之初﹐有決不可吐者﹐有決不可進辛劑﹐卽姜湯亦禁用者﹐不可不知。

今人治五臟气絕﹐口開手撒﹐眼合遺尿﹐鼻聲如鼾﹐昔人所不治者﹐以大劑參﹑濃湯灌之﹐多有得生者。可見世無不可醫之證﹐而昔人徒認此證爲有餘﹐不知其不足﹐見投之以順气疏風之藥﹐往往長逝。﹝順气疏風而妄損元眞﹐豈可不明辧以悟人哉。﹞遂目爲气絕不治之候也。

則其他之爲虛癥﹐而爲醫所誤﹐或幸而獲痊﹐或不幸而斃者﹐可勝計哉。

每見時師初用八味順气散﹐多不得效。﹝八味順气散爲治痰多實証之方﹐涉虛者是抱薪救火。

今人不辧虛實﹐以爲治風主劑﹐則遺誤非淺﹐今特正之。﹞已而用二陳﹐四物﹐加膽星﹑天麻之類﹐自謂穩當之極﹐可以久而奏功﹐而亦竟無一效﹐何也﹖蓋妄以南星﹑半夏爲化痰之藥﹐當歸﹑川芎爲生血之劑﹐而泥於成方﹐變通無法故也。正不知通血脈﹐助眞元﹐非大劑人參不可﹐而有痰者﹐惟宜竹瀝﹐少加薑汁佐之。不宜輕用燥劑。至於歸﹑地甘粘﹐能滯脾气﹐使脾精不運﹐何以能愈癱緩。豈若人參出陽入陰﹐少則畱而多則宜無所不達哉﹖其能通血脈﹐𨿽明載《本艸》﹐人誰信之。

裏中一老醫﹐右手足廢﹐不起於牀者二年矣。人傳其不起﹐過數月﹐遇諸途。訊之﹐曰﹕吾之病幾危矣﹐始服順气行痰之藥﹐了地無應驗。薄暮神志輒昏﹐度不可支﹐令家人煎進十全大補湯﹐卽覺淸明。遂日服之﹐浹數月﹐能扶策而起﹐無何﹐又能拾策而步矣。經云﹕邪之所湊﹐其气必虛。吾治其虛﹐不理其邪﹐而邪自去﹐吾所以獲全也。余曰﹕有是哉﹐使進順气疏風之藥不輟者﹐墓木拱矣。然此猶拘於成方﹐不能因病而變通﹐隨時而消息﹐故奏功稍遲。吾早爲之﹐當不止是也。姑書之以俟明者采焉。

此老始亦服順气疏風﹐病延載余﹐繼因病久年老气虛﹐試服補劑而有效。遂日進一帖﹐沈若失﹐遂保其身。然亦不幸之幸﹐執方治病﹐病必殆是也。

卷上

卒中

凡卒中之時﹐不可驚惶搬攪﹐只掐其人中﹐徐徐以藥灌之。

《儒門事親》記一老人患頭痛吐下﹐灸火後出門﹐見日而僕﹐家人欲揉撲之。戴人立止曰﹕大不可攪。蓋病患衰老湧泄﹐血脈易亂﹐身體內有灸火﹐外有太陽﹐是以跌僕。若又攪之﹐便不救矣。惟安神思待之以靜﹐靜便屬水﹐自然無事。

古人治病﹐先審其用﹐次辧體質彊弱﹐然後治之﹐如射之的。而市井傭工﹐何能夢見。

按﹕卒中﹐大癥也。聊聊數語﹐毋乃太簡乎﹖世稱卒中者﹐國中風時﹐如口眼斜﹐半身不遂者﹐《內經》爲偏枯。其左癱右瘓﹐及畏腿風﹐皆卒倒後邪淺之見證。其舌彊不言﹐唇吻不收﹐經稱爲痱病﹐卽《千金》風懿之候﹐乃卒倒後邪深之見證。而東垣以中腑邪淺易治﹐中髒邪深難治。今考樓英﹑孫一奎二家立法﹐分晰最善﹐乃明乎冒﹑傷﹑中三者﹐權輕重而用藥﹐其重者﹐卽太陽病﹑頭項痛﹑腰脊彊﹐治以桂枝湯。謂之傷風。其輕者﹐四時皆有﹐爲感冒﹐卽冒風也﹐治以九味羌活湯加柴胡﹐爲各經活套法也。其極重者﹐卽三陰中寒癥﹐及六經卒中癥﹐治以辛熱溫中法也。

卷上

瘧

凡病多能爲寒熱﹐但發作有期者﹐瘧也。無定期者﹐諸病也。瘧之爲病﹐若邪淺則一日一發﹐邪深則間一日或二三日而一發﹐邪在陰陽之分﹐則日與夜各發﹐邪在陽分上半日發﹐邪在陰分則下半日發。有先寒後熱者﹐先傷寒後傷風﹐名曰寒瘧。有先熱後寒者﹐先傷風而後傷寒﹐名曰溫瘧。有但熱不寒者﹐陰虛不能制陽﹐而陽气獨發﹐名曰癉瘧。有但寒不熱者﹐陽虛不能制陰﹐而陰气獨勝﹐名曰牝瘧。至瘧脈自弦﹐弦數者多熱﹐弦遲者多寒﹐弦小緊者下之﹐弦遲者溫之﹐弦緊數淸之﹐浮大吐之﹐浮弦數者風發也﹐以飲食消息止之。虛微無力爲久病﹐洪數無力與微皆虛也。﹝脈無力虛微﹐重按幾無﹐皆正虛邪盛之候。﹞暑但熱不寒﹐或熱多寒少﹐面垢口渴﹐𨿽熱退後而身常有汗﹐心熱而煩﹐脈洪而虛。風則惡寒自汗﹐煩躁頭疼﹐轉而爲瘧。風﹐陽气也﹐故先熱而後寒。寒則惡寒而無汗﹐攣痛面慘﹐轉而爲瘧。寒﹐陰气也﹐故先寒而後熱。二癥初發之際﹐風寒在表﹐𨿽寒熱過後﹐而身體常自疼痛﹐常自畏風﹐宜以發散爲主。濕則身體重﹐骨節痛﹐嘔逆脹滿﹐因冒襲雨濕﹐汗出澡浴得之。食則若饑而不能食﹐食則中滿﹐嘔逆腹痛﹐因飲食無節﹐饑飽有傷得之。痰則發時痰涎上壅﹐兀兀欲吐﹐或時眩暈﹐兼平時有痰之人﹐一得瘧卽當以豁痰爲主。古人云﹕無痰不成瘧故也。虛則久瘧之後﹐表裏俱虛﹐眞元未復﹐瘧𨿽暫止﹐小勞復來﹐名曰勞瘧。大抵間作者多﹐日作者少。積則久瘧不止﹐邪气伏藏脇間﹐結爲癥癖﹐謂之瘧母。大抵感暑邪爲多﹐衛气與邪相並則病作﹐與邪相離則病休。並於陰則寒已﹐離於陽則熱止﹐至次日又集而並合﹐則復病也。其間日者﹐由邪气內薄五臟﹐連募原﹐其道遠﹐其气深﹐其行遲﹐不能與衛气俱行﹐不得皆出﹐故間日乃作也。

寒多者﹐宜升其陽﹐使不並於陰﹐則寒自已。熱者多﹐宜降其陰﹐使不並於陽﹐則熱自已。寒熱交作者﹐一升一降﹐而以滲利之藥從中分之﹐使不交並﹐此祕訣也。暑熱則淸之﹐風寒則散之﹐濕則燥之﹐有食消食﹐有痰行痰﹐虛者補之﹐有癥癖者﹐以緩消之。不可急攻也。

辧癥精詳﹐分六气感傷而加減﹐啟迪後進非淺。師其法者細心研究﹐則致病之源亦獲矣。

主方柴胡一錢五分﹐升麻﹑葛根﹑羌活﹑防風各五分﹐以上五味﹐俱甘辛气淸﹐能升陽气使離於陰﹐而寒自已。知母一錢﹐石膏三錢﹐黃芩枯飄者五分﹐以上三味﹐母﹑芩味苦﹐石膏體重﹐俱性寒而下行﹐故能引陰气下降﹐使離於陽而熱自已。豬苓一錢五分分利陰陽﹐令不交並。穿山甲一錢﹐﹝此物能水能陸﹐故借其气引諸藥出陰入陽﹐穿走經絡﹐無不利道。﹞甘艸五分。﹝調和諸藥。嘗聞一方士言﹐瘧忌甘艸﹐能助脾經濕熱耳。﹞此餘五六年前自制方也。尋常治人﹐只一服便止不復發﹐蓋表裏驅逐其邪﹐令無停畱之處﹐故寒熱立已﹐而他人得此方者﹐尙爲方所泥﹐不能盡操縱變通之妙﹐時或不效。緣伏暑鬱蒸﹐滯而爲气﹐郁而爲痰﹐皆爲寒熱之根﹐而此無利气行痰之藥故也。今議加姜制濃朴一錢以利气﹐三和曲一錢五分以行痰﹐更立加減法於後﹐治瘧之法﹐盡於此矣。

暑瘧熱多寒少者﹐減柴胡以下五味三分之二﹐母﹑芩﹑石膏倍原數用之。但熱不寒者﹐去柴胡以下五味及山甲﹑豬苓﹐﹝卽非寒熱交並﹐只宜退熱爲主﹐故去此七味。﹞仍加粳米一勺﹐人參一錢五分。﹝石膏善瀉胃气﹐故用粳米佐之﹐使胃气不受傷﹐人參亦此意。且熱傷气﹐故用補气之藥爲主。﹞此卽白虎湯加人參也。煎藥外仍宜進消暑丹一二百粒。以疏伏暑而行積痰。﹝見傷暑門。﹞暑病必自汗﹐其無汗者﹐乃當風取涼﹐閉汗不泄而致﹐宜芎蘇散發之。﹝見傷寒門。﹞不可與白虎湯。風瘧宜芎蘇散﹐不必覆蓋衣服﹐待其自然微微汗出﹐卻以本方視寒熱多少﹐發作早晏﹐消息與之。蓋爲已自汗﹐不可更大發汗﹐故但微微取汗﹐去其寒邪而已。寒瘧宜芎蘇散取汗﹐汗不出加麻黃一二錢以發之﹐發後不除﹐以本方消息與之。濕瘧用除濕湯一劑服﹐﹝見傷濕門。﹞卻以本方消息與之。食瘧宜於傷食門中消導之法﹐兼陳平飲﹑局方雙飲子﹑淸脾飲﹐俱可服。陳平飲乃二陳湯合平胃散也。凡虛人久瘧脈弱﹐不能食者﹐愼勿用瘧藥﹐每發五更以人參一兩﹐生薑﹝一兩﹞﹐同煎連進二服﹐立止。

治瘧之法﹐詳於《內經》。今但言夏秋病瘧﹐而不詳明脈癥﹐僅取升散之藥五種﹐苦寒之藥三種﹐𨿽王金壇得意之作﹐竊有異議﹐誠恐後進誤會﹐不審病原﹐輒用其方﹐未必盡效。蓋病有萬變﹐未可執一也。諺云﹕執方治病﹐病必殆是也。假如正气不能勝邪﹐若再升散殆矣。此方用在初期﹐固能逐邪外出﹐有升降陰陽之妙。若正虛久瘧﹐用必增劇。余每用白蔻仁一錢易穿山甲﹐取其辛香﹐宣逐膈膜之壅蔽﹐流行榮衛﹐較原方尢效。用古方妙在化裁﹐未可拘執﹐則敏捷矣。余治久瘧﹐審其所因﹐每以六八味加減﹐何人休瘧爲佐﹐詳治驗中。但師其法﹐不泥其方。

卷上

痰

人身無痰﹐痰者津液所聚也。五穀入於胃﹐共糟粕﹑津液﹑宗气分爲三隧。故宗气集於胸中﹐出於喉嚨﹐以貫心肺﹐而行呼吸焉。榮气者﹐泌其津液﹐注之於脈﹐化以爲血﹐以榮四末﹐內注五臟六腑﹐以應刻數焉。衛气者﹐出其悍气之疾﹐而先行於四末分肉皮膚之間﹐而不休者也﹐書行於陽﹐夜行於陰﹐常從足少陰之分﹐間行於五臟六腑﹐實則行﹐虛則聚﹐聚則爲痰﹐散則還爲津液气血。初非經絡臟腑之中﹐別有邪气穢物﹐號稱曰痰。﹝蓋論痰者﹐當詳痰之原。痰卽水也﹐水卽气之所化﹐故無病不關於气﹐無病而不有痰。痰之淸者又爲飲﹐乃火不化水者也。

﹞以爲身害。必先去之而後已者也。余幼喜唾痰﹐兪唾愈多﹐已而戒之。每喉間梗梗不可耐﹐輒呷白湯數口﹐咯退場門中﹐用舌攪研令碎﹐因而咽之百餘。津液滿口﹐卽隨鼻中吸气咽下﹐以意送至丹田﹐默存少頃﹐咽間淸泰矣。如未淸﹐卽再漱再咽﹐以化盡爲度。方咯出時﹐其味甚鹹﹐漱久則甘﹐世人乃謂瘀濁之物﹐無澄而復淸之理﹐何其謬哉。吾嘗渡河矣﹐見舟人掬濁流而入之甕﹐摻入礬末數分﹐實時澄淸﹐此可以悟治痰之法也。故上焦宗气不足﹐則痰聚胸膈﹐喉間梗梗﹐鼻息喘短﹔中焦榮气不足﹐則血液爲痰﹐或壅脈道﹐變幻不常。下焦衛气不足﹐則勢不悍疾﹐液隨而滯四末分肉之間﹐麻木壅腫。治其本則補之宜先﹐治其標則化之有法。略露端倪﹐以須穎者之自悟云。

痰由津液所凝﹐聚上中下三焦﹐榮气不足﹐壅塞脈道﹐變幻不測。王隱君有曰﹕怪癥奇病﹐皆屬於痰。善治者﹐調其榮衛﹐諸恙自瘳矣。

如稠而不淸﹐宜用澄之之法。散而不收﹐宜用攝之之法。下虛上溢﹐宜用復之之法。上壅下塞﹐宜用墜之之法。何謂澄之之法﹖如白礬有卻水之性﹐旣能澄濁流﹐豈不足以淸痰乎﹐然猶不可多用﹔至於杏仁亦能澄淸﹐而濟水之性淸勁﹐能穴地伏流﹐煮而爲膠﹐濟水𨿽淸勁﹐惟近世之阿膠僞者日多﹐柰何﹖最能引痰下膈。體此用之。所謂澄之之法也。何謂攝之之法﹖如大腸暴泄脫气﹐及小便頻數者﹐益智仁一味﹐﹝益智仁善調气攝涎﹐又能固脫﹐功效至捷。最能收功。蓋有安三焦﹐調諸气﹐攝涎唾﹐而固脫滑之妙。故醫方每以治多唾者﹐專取其辛而能攝﹐非但溫胃寒而已。此所謂攝之之法也。何謂復之之法﹖腎間眞气不能上升﹐則水火不交﹐水火不交﹐則气不通﹐而津液不注於腎﹐敗濁而爲痰。宜用八味丸﹐地黃﹑山藥﹑山茱萸以補腎精﹐茯苓﹑澤瀉以利水道﹐肉桂﹑附子以潤腎燥。肉桂﹑附子熱燥之藥﹐何以能潤﹖曰﹕經不云乎﹐腎惡燥﹐急食辛以潤之﹐開腠理﹐致津液通气也。所謂復之之法也。此治腎虛寒痰之良法。何謂墜之之法﹖如痰液聚於咽膈之間﹐爲嗽爲喘﹑爲膈爲噎﹑爲眩爲暈﹐大便或時閉而不通﹐宜用養正丹﹑靈砂丹﹐重劑以引之使不並﹐所謂墜之之法也。至於寒者熱之﹐熱者寒之﹐微者逆之﹐甚者從之﹐堅者削之﹐客者除之﹐勞者溫之﹐結者散之﹐畱者攻之﹐濕者燥之﹐燥者濡之﹐急者緩之﹐損者溫之﹐逸者行之﹐驚者平之﹐薄者劫之﹐開之發之﹐見於《素問﹟至眞》﹐應變不窮﹐尢爲治痰之要法。在圓機之士﹐熟察而妙用之﹐不可一途而取也。若乃虛癥有痰﹐勿理其痰﹐但治其虛﹐虛者旣復﹐則气血健暢﹐津液流通﹐何痰之有。今人乃謂補藥能滯气而生痰﹐此聾聵之言﹐流害無窮矣。

痰乃津液所結﹐固未可盡化﹐但使津液流通﹐何痰之有。惟在調血和气之要。丹陽賀魯庵﹐年七十餘﹐膈間有痰不快﹐飲食少思﹐初無大害﹐就醫京口﹐投以越鞠丸﹑淸气化痰丸﹐胸次稍寬。日日吞之﹐遂不輟口。年餘﹐困頓不堪﹐僦舟來訪﹐問脈於余。則大肉已脫﹐兩手脈如遊絲﹐太溪絕不至矣。見余有難色﹐因曰﹕吾亦自分必死﹐但膈間脹滿太甚﹐大便祕結不通﹐殊以爲苦﹐但得稍寬﹐卽瞑目無憾也。固彊余疏方﹐以至親難辭﹐教用人參﹑白術之類﹐大劑進之﹐少頃如廁﹐下積痰升許﹐胸膈寬舒﹐更數日而歿。夫二丸乃時師常用之藥﹐本欲舒郁﹐適增其痞﹐本欲淸痰﹐反速其斃﹐豈不悖哉。明效若是﹐而病家乃無悔悟懲創之心﹐豈宿業已深﹐大命垂絕﹐故天塞其衷﹐而使之決不可返耶。不然﹐何不論於理﹐而甘就屠戮者之眾也。

過服辛散﹐正气暗受其戕。久則涸津液之源﹐气道塞其輸機﹐遂致痰結日盛﹐胸腹愈脹﹐大便久祕﹐遂至大命垂絕。嗚呼﹗身無大病而喜服藥者之殷鑑歟﹖

卷上

喘

經云﹕秋脈者﹐肺也。秋脈不及則喘﹐呼吸少气而咳﹐上气見血﹐下聞病音﹐其治法則生脈散之類是也。李明之云﹕腹脹彭彭而喘﹐胸膈滿﹐壅盛而上奔者﹐於癥用藥方中多加五味子﹐人參次之﹐麥門冬又次之﹐黃連少許。如甚則交兩手而瞀﹐其眞气太虛也。若气短加黃﹑五味子﹑人參。气甚去五味子﹑人參﹐加黃芩﹑荊芥穗。冬月去荊芥穗﹐加艸豆蔻仁。仲景治火逆上气﹐咽喉不利﹐止逆下气﹐以麥門冬湯主之。用麥門冬七升﹐半夏一升﹐人參四兩﹐甘艸二兩﹐粳米三合﹐大棗十二枚﹐水一斗二升﹐煮取六升﹐溫服一升﹐日三夜一。經云﹕歲火太過﹐炎暑流行﹐肺金受邪﹐民病火气咳喘。又﹕熱淫所勝﹐病寒熱喘咳﹐宜以人參﹑麥冬﹑五味子救肺﹐喘有虛實之分﹐須細辧之。生脈散乃熱傷气虛而設。童便炒黃柏降火。

《本事方》治咳嗽上喘急﹐以人參一味爲末﹐雞子淸投新水調下一錢。昔有二人同走﹐一含人參﹐一不含。俱走三五里許﹐其不含者大喘﹐含者气息自如﹐乃人參之力也。樓全善治一婦人五十餘歲﹐素有痰嗽﹐忽一日大喘﹐痰如泉湧﹐身汗出如油﹐脈浮而洪﹐似命絕之狀。速用麥門冬四錢﹐人參二錢﹐五味子一錢五分﹐煎服一帖﹐喘定汗止﹐三帖後痰亦漸少。更栝蔞仁﹑白術﹑當歸﹑芍藥﹑黃芩各一錢﹐服十帖而安。

喘而無汗煩躁﹐脈浮大者汗之。喘而有汗腹滿﹐脈沈實者下之。喘有內外感傷之別﹐外感煩躁無汗而喘者﹐宜汗。腹滿有汗而喘﹐脈沈實者﹐宜下。仲景云﹕上气喘而躁者﹐屬肺脹。欲作風水﹐發汗則愈。又云﹕咳而上气﹐此爲肺脹。其人喘﹐目如脫狀﹐脈浮大者﹐越婢加半夏湯主之。﹝麻黃六兩﹐石膏半斤﹐生薑三兩﹐大棗十五枚﹐甘艸一兩﹐半夏八兩﹐以水六升﹐先煮麻黃去上沫﹐入諸藥﹐煮取三升﹐分三服﹞。又云﹕肺脹咳而上气﹐煩躁而喘﹐脈浮者﹐心下有水﹐小靑龍加石膏主之。﹝肺脹﹐咳而上气者﹐水寒之標邪也。治以小靑龍湯平其沖气。況方中安內攘外﹐各盡其妙。余仿其法﹐以治寒嗽﹐莫不有桴應鼓之效也。

麻黃﹑芍藥﹑桂枝﹑細辛﹑甘艸﹑漧薑各三錢﹐五味子﹑半夏各半升﹐石膏二兩﹐用水一斗﹐先煮麻黃去上沫﹐內諸藥﹐煎服取三升。彊人服一升﹐羸者減之﹐日三服﹐小兒服四合﹞。喘而自汗﹐腹滿便祕﹐气口脈大於人迎﹐下之無疑。外此則不宜輕下也﹐羅謙甫平气散可用。仲景云﹕膈間支飲﹐其人喘滿﹐心下痞堅﹐面色黧黑﹐其脈沈緊﹐得之數十日﹐醫吐之不愈﹐木防己湯主之。木防己三兩﹐石膏如雞子大十二枚﹐桂枝二兩﹐人參四兩﹐以水六升﹐煮取二升﹐溫分二服﹐虛者卽愈﹐實者三日復發復與。不愈者宜木防己湯去石膏﹐加茯苓芒硝湯主之﹐微利卽愈。痰多者﹐亦气短而喘﹐須察其平昔﹐非因勞倦气脫之癥而發﹐脈浮滑而大﹐咽喉不利﹐四七湯甚效。气郁痰凝﹐俗名梅核气是也。仲景治婦人胸中如有炙臠﹐用半夏濃朴湯﹐卽此是也。如是風痰﹐可用千緡湯﹐半夏七个煨四片﹐破之。皂角去皮尖二枚﹐甘艸炙一寸﹐生薑如指大﹐水一碗煎﹐去半頓服。又治因傷風而痰作喘逆﹐兀兀欲吐﹐惡心欲倒﹐如夏月有此癥﹐爲大熱也。蓋此癥隨四時爲寒熱溫涼﹐宜以酒黃連﹑酒黃柏﹑酒知母各等分﹐爲細末﹐熟湯丸桐子大﹐每服二百丸﹐白湯送下﹐空心服之﹐仍多飲湯﹐服畢少時﹐便以善膳壓之﹐使不得停畱胃中﹐直至下元﹐以瀉衝脈之逆也。衝脈上干逆气不降之故。平居則气平和﹐動則气促而喘者﹐亦衝脈之火﹐宜用酒黃柏﹐酒知母之屬。凡瀉气下痰定喘之藥﹐施之形實痰多者爲妙。降气行痰之藥﹐損人眞元﹐正虛者宜審。若一切虛癥﹐及脈浮大﹐按之而澀者﹐下之必死﹐須謹之。陰虛而喘﹐脈弱而澀﹐四肢寒者﹐去死不遠﹐愼勿下之。宜用人參﹑麥門冬﹑五味﹑當歸﹑生地﹑童便﹑竹瀝之屬。《素問﹟逆調論》云﹕夫不得臥則喘者﹐是水气之客也。夫水者﹐循津液而流也。腎者﹐水藏。主津液﹐主臥與喘也。漢防己﹑茯苓之屬主之。又云﹕不得臥而息有音者﹐是陽明之逆也。足三陽者下行﹐今逆而上行﹐故息有音也。陽明者﹐胃脈也。胃者﹐六腑之海。其气亦下行﹐陽明逆不得從其道﹐故不得臥也。﹝陽明徑道壅塞﹐則其气不能從道﹐故不臥矣﹞《下經》曰﹕胃不和則臥不安。此之謂也。熟半夏﹑橘紅之屬主之。

卷上

瀉

泄瀉之病﹐水谷或化或不化﹐但大便泄水﹐並無努責後重者是也。脈細﹑皮寒﹑少气﹑瀉利﹑不食﹐爲五虛死。泄瀉而犯五虛﹐中土已竭﹐危候也﹐參附湯尢不能挽﹐必加七味白術湯﹐可以追其旣失之脾陽﹐而固其元气﹐試之效捷。用人參附子之類救之﹐亦有得生者。脈緩﹑時小結﹐或微下畱連者﹐皆可治。浮大洪數﹐或緊或弦急﹐皆難治。脈數疾爲熱﹐沈細爲寒﹐虛豁爲气脫﹐澀實爲積滯﹐弦而遲者爲气泄。心脈止者﹐爲驚泄。濕則瀉水﹐腹不痛。風則米谷不化而完出。火則腹痛瀉水﹐腸鳴﹐痛一陣﹐瀉一陣。痰則或瀉或不瀉﹐或多或少。食則腹痛甚而瀉﹐瀉後痛減。腎虛則五更時便瀉﹐常時則否。寒則腹中冷痛﹐洞下淸水﹐腹內雷鳴﹐米飲不化。濕者燥之﹐虛者補之﹐熱者淸之﹐寒者溫之﹐有痰者行痰﹐有積者消積﹐气陷則升之﹐气脫則澀之。主方﹕白術﹐炒二錢﹐燥濕補脾﹐白茯苓﹐去粗皮﹐分水﹐白芍﹐炒﹐各一錢五分﹐止腹痛﹐又能補脾而伐肝。陳皮﹑去白﹐一錢﹐行气。甘艸﹐五分﹐炙﹐和中。如的系傷濕者﹐去白術以蒼術代之﹐蓋白主收斂﹐不若蒼能發散也﹐仍加羌活一錢﹐風能勝濕。豬苓﹑澤瀉各五分﹐治濕不利小便﹐非其治也。

脾虛者加人參一錢﹐補脾气之要藥。木香﹑砂仁各五分﹐脾虛則气不運﹐故以藥之辛溫行气而溫中﹐以腐水谷也。仍服﹝戊癸丸﹞﹐方見脾門。或將前方加蓮肉五錢﹐陳糯米一合炒熟俱爲末﹐加白砂糖﹐每朝空腹以白湯調服﹐其功尢捷。

腎虛者加破故紙一錢五分﹐益腎气﹐肉豆蔻一錢﹐止虛泄。二藥气味相合﹐能使脾腎之气交相通而化水谷。仍多服戊癸丸。熱瀉糞色赤黃﹐彈響作痛﹐肛門焦痛﹐糞出穀道如湯之熱﹐煩渴﹐小便不利﹐宜以赤茯苓代白茯苓﹐用爲君﹐蓋赤火色﹐取其相入也。熱旣並入於大腸而作瀉﹐今欲引歸前陰以分其勢﹐故用爲君。仍加豬苓﹑澤瀉滲利之藥﹝各五分﹞以佐之﹐又加茵陳﹑山梔仁各五分﹐二味俱苦寒﹐俱能解邪熱而利小便。兼進如金丸﹐方見後。痰瀉加半夏曲一錢五分﹐行痰。用陳皮﹑白茯苓各二錢﹐治痰以行气爲先﹐而茯苓能利水行津液故也。

虛者加人參一錢﹐蓋痰气多由脾虛不能運化也。用竹瀝﹑薑汁一盞加入服之。

如體實能食者﹐不若加元明粉一錢﹐就其勢從大便去之﹐卻服收澀之劑。食積瀉多噫气如敗卵臭﹐宜去白芍藥﹐加枳實﹑木香另磨﹐俱理气之藥一錢﹐砂仁五分﹐仍看所傷之物而用藥。如傷肉食者加山楂﹐傷米食者加神曲﹐傷麵食者加蘿卜子﹐傷酒者加漧葛各一錢﹐傷蟹者加丁香五分﹐仍進保和丸﹐方見傷食。酒積每晨起必瀉﹐本方內加人參﹑漧葛各一錢﹐白豆蔻仁﹑吳茱萸各五分。寒瀉加人參一錢﹐熟附子﹑漧葛各五分﹐陽气不足則寒﹐故用人參補气﹐姜﹐附已寒。

不能食者進八味丸。元是寒瀉﹐因瀉而寒燥引飲﹐轉飲轉瀉者﹐去白芍藥﹐加漧薑﹑黃連﹑人參各一錢。漧薑治初得之寒﹐黃連解添加之熱﹐寒何由動﹐熱瀉久而虛﹐故有虛熱也﹐須用人參補之。此理中湯加黃連也﹐名連理湯﹐多有奇效。

有一等盛暑﹐又復內傷生冷﹐及熱瀉暑瀉﹐諸藥不效者﹐疑似之間﹐尢宜用此。風瀉完谷不化﹐丹溪以爲脾虛﹐前已列脾虛一條﹐若用補脾藥不效﹐盒飯治風。《素問》云﹕久風入中爲飧泄。又云﹕春傷於風﹐夏生飧泄。而《史記﹟倉公傳》又名之爲回風。足知完谷不化﹐﹝完谷不化乃回風之候﹐連理湯必佐羌防以升之﹐關竅通而伏風自去。﹞乃風癥也。宜本方內以蒼術代白術﹐加羌活﹑防風各一錢﹐﹝辛溫通關竅而去風﹞升麻﹑柴胡各加五分﹐又經云﹕淸气在下﹐則飧泄。故以二藥助甘辛之味引淸气而上升。仍絕不與食一二日﹐泄當自止。暑月泄瀉與熱瀉同﹐仍宜服六和湯﹐﹝方見暑門。﹞並啖浸冷西瓜數片。又有一種气瀉﹐腸鳴气走﹐胸膈痞悶﹐腹急而痛﹐瀉則腹下寬﹐須臾又急﹐气塞而不通者﹐此由中脘停滯﹐气不流轉﹐水谷不分所致﹐宜於本方內以蒼術代白術﹑去白芍藥﹐以其酸收故去之。加姜制濃朴﹑﹝結散气﹞﹐大腹皮﹝主气攻心腹﹞﹐各一錢﹐白蔻仁五分﹐﹝辛溫能下气理中﹐﹞仍磨入木香汁服之。﹝木香治腹中气不轉運﹐又火煨之﹐能實大腸。﹞如小便不利﹐加豬苓﹑澤瀉各五分﹐並調進車前子散。如口渴引飲﹐加人參﹑麥冬各一錢﹐﹝二藥何爲能生津而止渴﹐蓋脾气上升於肺﹐肺气下降﹐乃生津液﹐而二藥能補脾肺故也﹞。升麻五分﹐﹝引淸气上朝於口。

﹞烏梅肉五个﹐﹝酸能止渴。﹞如久瀉气脫加人參一錢﹐罌粟殼五个﹐﹝酸能止渴﹞。訶子皮﹐﹝二藥俱酸澀﹐故能斂脫气而止瀉﹞。肉豆蔻各一錢﹐木香﹐煨另磨。砂仁各五分﹐﹝肉蔻止泄之要藥﹐澀以固脫﹐煨木香實大腸﹐砂仁理气。﹞瀉久气必下陷﹐須用升舉之藥﹐加升麻﹑柴胡各一錢﹐羌活﹑防風各五分﹐﹝風藥能鼓舞元气上升。﹞有久瀉不止﹐及瀉已愈而隔年及後期復瀉者﹐有積故也。宜本方內加三稜﹝醋煮﹞﹐莪術醋煮焙漧﹐二藥消積﹐各一錢。木香﹑砂仁各五分﹐﹝理气。﹞兼進保和丸。凡大便泄﹐服理中湯﹐小便不利﹐大便反泄﹐不知气化之過﹐本肺不傳化﹐以純熱之藥治之﹐是以轉泄﹐少服則不瀉﹐多服則愈熱﹐所以不分﹐若以陳皮﹑靑皮之類治之則可。經曰﹕膀胱者﹐津液之府﹐气化則能出矣。

《儒門事親》云﹔昔聞山東楊先生者﹐治府主洞泄不已﹐楊初未對病患﹐與眾人談日月星辰纏度﹐及風雲雷雨之變﹐自辰至未﹐而病者聽之﹐而忘其圊。楊嘗曰﹕治洞泄不已之人﹐先問其所好之事。﹝良醫治法變通化裁﹐出奇制勝﹐而愈其病。非拘執藥餌一法﹐其用心智能﹐非庸工所可揣度。好棋者與之棋﹐好樂者與之笛笙不輟﹞。

按﹕玆法匪直可以治泄﹐卽七情虛勞之類亦宜然﹐是故枚生《七發》。楚太子聞吳客之辯﹐澀然汗出﹐霍然病已。𨿽是寓言﹐實有此理也。

第曉日風雲之變者﹐世已難其人﹐而況可求之庸醫中乎。可嘆﹗可嘆﹗《白雲集》云﹔黃子濃者﹐江西人也﹐精醫術。鄰郡一富翁病泄瀉彌年﹐禮致子濃診療﹐浹旬莫效。子濃曰﹕予未得其說﹐求歸一月。讀《易》至乾卦天行健﹐朱子有曰﹕天之運旋不息﹐故閣得地在中間﹐如人弄碗﹐只運動不住﹐故空中不墜﹐少有息則墜矣。因悟向者富翁之病﹐乃气不能舉﹐爲下脫也。又時持水滴吸水﹐初以大指按滴上竅﹐則水滿筒﹐放其按﹐則水下澑無餘。乃豁然悟曰﹕吾可以治翁證矣。卽治裝往﹐翁家驚喜﹐至卽爲治艾灸百會穴﹐未三四十壯﹐泄瀉止矣。

一人服內托藥﹐大便大泄﹐小便祕﹐或用五苓散則全祕﹐與陳皮﹑茯苓气化則效。

一人病虛﹐服附子熱藥小便閉﹐諸藥不效﹐惟得黃連﹑黃芩則效。

卷上

水腫

《旣效方》云﹕有人陰腫﹐醫以赤玉塗之﹐令服八味丸而愈。若久病而陰腫﹐病已不可救﹐宜速灸水分穴。蓋水分能分水谷﹐水谷不分故陰腫。不特陰腫﹐他處亦腫﹐尢宜急服禹餘糧丸。

《資生經》雲﹕水腫惟得鍼水溝﹐若鍼余穴﹐水盡卽死。然灸水分則有效。﹝灸水分穴爲治水腫至捷良法﹐﹞乃爲要穴也。有裏醫爲李生治水腫﹐以藥飲之不效﹐一日忽爲灸水分與气海穴﹐翌早視其如削矣。信乎水分之能治水腫也。

《儒門事親》云﹕一男子目下腫﹑如臥蠶狀﹐戴人曰﹕目之下﹐陰也。水亦陰也。臀以爲水之主﹐其腫至於目下固也。此由房室交接之時﹐勞汗遇風﹐風入皮腠﹐皮腠得寒則閉﹐風不能出﹐與水俱行。﹝經云﹕面腫曰風﹐足脛腫曰水。仲景名之曰風水。﹞故病如是﹐不禁房室則死。

趙以徳云﹕嘉定沈氏﹐年十八﹐患胸腹身面俱腫﹐醫治半月餘不效。余診其脈﹐六部俱不出﹐用紫蘇﹑桔梗之類煎服一盞﹐胸有微汗﹐再服則身盡汗﹐其六部和平之脈皆出﹐一二日其脈悉平。

卷上

鼓脹

《九靈山房集》云﹕鐘女病腹脹如鼓﹐四肢骨立﹐醫或以爲孕﹑爲虫﹑爲瘵也。項彥章診其脈告曰﹕此气薄血室。鐘曰﹕服芎﹑歸輩積歲月﹐非血藥乎﹖彥章曰﹕失於順气也。夫气道也﹐血水也﹐气有一息之不運﹐則血有一息之不行矣。經曰﹕气血同出而異名﹐故治血必先順其气﹐俾經墜得通﹐而後血可行。气爲血帥﹐气行而血亦行﹐專治其血﹐無益矣。乃以蘇合香丸投之。三日而腰作痛﹐彥章曰﹕血欲行矣﹐急治芒硝﹑大黃峻逐之﹐下污血累累如瓜者﹐可數十枚﹐應手而愈。彥章所以知鐘女之病者﹐以脈弦滑而且數。弦者气結﹐滑者血聚實邪也。故气行而大下之瘳。

卷上

脹

趙以徳云﹕松江一男子年三十餘﹐胸腹脹大﹐發煩躁渴﹐面赤不得臥而足冷。余以其人素飲酒﹐必酒後入內﹐奪於所用﹐精气溢下﹐邪气因從之上逆﹐逆則陰气在上﹐是生脹。

濁气在上﹐淸气在下﹐則生脹。其上焦之陽﹐因下逆之邪所迫﹐壅塞於上﹐故發煩躁。

此因邪從下上而盛於上者也。於是用吳茱萸﹑附子﹑人參輩﹐以退陰逆水邪﹔冷凍飲料之﹐以解上焦之浮熱﹐入咽覺胸中頓爽﹐少時腹中气轉如牛吼﹐泄气七次﹐明日其證愈矣。《範氏方》云﹕凡腹脹經久﹐忽瀉數升﹐晝夜不止﹐服藥不效﹐乃爲气脫。宜用益智仁煎濃湯服之立愈。

卷上

脾胃

今人只知脾胃虛則當補﹐補之不應﹐則補其母﹐如是足矣。而不知更有妙處﹐補腎是也。趙養葵云﹕補脾不若補腎﹐果腎虛﹐命火微弱﹐用八味丸爲要方﹐許叔微之二神丸法亦妙。脾土克腎水不相爲用﹐如何反補其所勝以滋肝木﹐曰﹕不然﹐此其妙正在相克處也。五行以相克爲用﹐所以《尙書》大禹謨說个水火金木土谷惟修﹐此聖人立言之妙﹐其說長甚。

今且以水與土言之﹐水不得土﹐何處發出﹐何處安著﹐土不得水﹐卻是一个燥坌﹐物事如何生出﹐萬物以水土相滋﹐動植化生﹐此造化相克之妙﹐而醫家所以謂脾爲太陰濕土﹐濕之一字﹐分明土全賴水爲用也。故曰補脾必先補腎。至於腎精不足﹐則又須補之以味﹐故古人又謂補腎不若補脾。二言各有妙理﹐不可偏廢也。

《本事方》云﹕有人全不進食﹐服補脾藥皆不效。余授二神丸方服之﹐頓能進食﹐此病不可全作脾气治。蓋腎气怯弱﹐眞元衰削﹐是以不能消化飲食。譬之鼎釜之中﹐置諸米谷﹐下無火力﹐終日米不能熟﹐其何能化。黃魯直嘗記服菟絲子﹐淘淨酒浸曝漧﹐日挑數匙﹐以酒下之﹐十日外﹐飲啖如湯沃雪。亦知此理也。

《巖氏濟生方》云﹕人之有生﹐不善攝養﹐房勞過度﹐眞陽衰虛﹐坎火不溫﹐不能上蒸脾土﹐沖和失布﹐中州不運﹐是以飲食不進﹐胸膈痞塞﹐或不食而脹滿﹐或食不消﹐大腑溏泄。古人云﹕補腎不如補脾﹐余謂補脾不如補腎。腎气若壯﹐丹田火盛﹐益火之原﹐以消陰翳。上蒸脾土﹐脾土溫和﹐中焦自治﹐膈開能食矣。

按﹕許巖之說﹐皆與余說冥合。然卻不知水土相滋之妙﹐故猶諄諄以火爲言﹐是混水火爲一途也。薛氏云﹕余嘗病脾胃﹐服補藥及鍼灸脾兪等穴﹐不應﹐幾殆。吾鄕盧丹谷先生令余服八味丸﹐飲食果進﹐三料而平。余兄年逾四十﹐貌丰气弱﹐遇風則眩﹐勞則口苦生瘡﹐胸嘗有痰﹐目嘗赤澀。又一人脾虛發腫﹐皆以八味丸服之而愈。此皆補腎之明驗也。楊仁齋醫學﹐恐當在丹溪之右。有云﹕脾腎之气交通﹐則水谷自然克化﹐其見亦及此。

卷上

傷食

《肘後》辧脾胃所傷變易形法﹕凡諸脾脈﹐微洪傷苦澀物﹐經云﹕咸勝苦。微澀傷辣辛物﹐經云﹕苦勝辛。微滑傷腥咸物﹐經云﹕甘勝咸。洪緩傷甜爛物﹐經云﹕酸勝甘。弦緊傷酸硬物﹐經云﹕辛勝酸。微弦傷冷硬物﹐經云﹕溫以克之。微遲傷冷痰積惡物﹐經云﹕溫胃化痰。飲食過多﹐脹痞不下﹐尋常率以破气之藥投之。﹝傷食惡食﹐必有噫腐吞酸之候。﹞是食物旣傷之前﹐藥劑又攻之於後﹐脾气安得而健暢也。必須以平補之藥爲主﹐佐以他藥﹐一升一降﹐使脾腎交通﹐而水火旣濟﹐自然腐化矣。

卷上

積聚

治積之法﹐理气爲先﹐气旣升降﹐津液流暢﹐積聚何由而生。丹溪乃謂气無形而不能作塊成聚﹐只一消痰破血爲主誤矣。天地間有形之物﹐每自無中生﹐何止積聚也。戴復庵以一味大七气湯﹐﹝調气和血﹐使其升降自如﹐津液周流﹐灌漑臟腑﹐無滯窒則積聚不攻而自化矣。﹞治一切積聚﹐其知此道歟。肝積肥气﹐用前湯煎熟待冷﹐卻以鐵器燒通紅﹐以藥淋之﹐乘熱服。

肺積息賁﹐用前湯加桑白皮﹑半夏﹑杏仁各五分。心積伏梁﹐用前湯加石菖蒲半夏各五分。脾之積痞气﹐用前湯下紅丸子。腎之積奔豚﹐用前湯倍桂加茴香炒楝子肉各五分。

卷上

諸气

今人治一切气疾﹐止知求之脾肺﹐而不知求之腎﹐所以鮮效。夫腎間動气﹐爲五臟六腑之本﹐十二經脈之根﹐呼吸之門﹐三焦之原。房勞過度﹐或稟受素弱﹐腎經不足﹐气無管束﹐遂多郁滯﹐是生諸疾。﹝諸气郁﹐皆屬於肺。气主煦之﹐若鬱結不舒﹐气機凝滯﹐血亦因之痺塞﹐則諸病生矣﹐故百病皆生於郁﹐是其明證﹞。醫者以爲是當理气﹐殼朴﹑香附﹑烏藥之類﹐雜然而前陳﹐而气愈不可理矣。宣之泄之﹐以快藥下之﹐而人之死者過半矣。於是醫之中見稍髙者﹐以爲脾虛不能運化精微之故﹐而從事於補脾。然僅可以苟延歲月﹐而多至於因循蹉跎而不救。此不知補腎之過也。宜以破故紙﹑茴香子﹑葫蘆巴之類主之。气藥內須兼用和血之藥佐之﹐蓋未有气滯而血能和者﹐血不和則气益滯矣。

卷上

諸血證

攖寧生《卮言》云﹕古人言諸見血非寒證﹐皆以血爲熱迫﹐遂至妄行﹐然皆復有所挾也。或挾風﹐或挾濕﹐或挾气。又有因藥石而發者﹐其本皆熱﹐上中下治各有所宜﹐在上則梔子﹑黃芩﹑黃連﹑芍藥﹑犀角﹑蒲黃﹐而濟以牡丹皮﹑生地黃之類。古人云﹕有冒風寒﹐正以陽明火邪爲風所扇﹐而血爲之動﹐中間有桂﹐取其能伐木也。若蒼術﹑地楡﹑白芍藥之類﹐而濟以火劑﹐大腸血以手陽明火邪爲風爲濕也﹐治以火劑風劑﹐風能勝濕也﹐如黃連﹑黃芩﹑芍藥﹑柏皮﹑荊芥﹑防風﹑羌活之類﹐兼用雞冠花﹐則又述類之義也。血溢血泄諸蓄妄癥﹐其始也﹐余率以桃仁﹑大黃行血破瘀之劑﹐以折其銳气。﹝凡初期驟然吐血﹐亟宜快藥下之﹐折其銳气。若日久正气已虛﹐法當調攝。

仲景云﹕亡血虛家﹐不可下是也。﹞而後區別治之。𨿽往往獲中﹐然猶不得其所以然也。後來四明﹐遇故人蘇伊芳舉曰﹕吾鄕有善醫者﹐忘其姓字﹐每治失血蓄妄﹐必先以快藥下之﹐或問失血復下﹐虛何以當﹐則曰﹕血旣妄行﹐迷失故道﹐不去蓄積﹐則以妄爲常﹐曷以潔之。且去者自去﹐生者自生﹐何虛之有﹖余聞之愕然曰﹕名言也。昔之疑﹐今而後釋之矣。

又云﹕婦人之於血也﹐經水蓄則爲胞胎﹐蓄者自蓄﹐生者自生﹐及其產育爲惡露﹐則去者自去﹐生者自生。其蘊而爲乳﹐則無腹下漏而爲月矣﹐失血爲血家妄逆﹐產乳婦人常事﹐其去其生﹐則一同也。

失血家須用下劑破血﹐蓋施之於蓄妄之初﹐亡血虛家不可下﹐蓋戒之於亡失之後。又云﹕驚而動血者﹐屬心。怒而動血者﹐屬肝。憂而動血者﹐屬肺。思而動血者﹐屬脾。勞而動血者﹐屬腎。又云﹕吐血﹐則足陽明隨經上行﹐滲溢胃脘而爲之也。小便血﹐足太陽隨經入膀胱也。又云﹕大便前後下血﹐便前由手陽明隨經下行﹐滲入大腸﹐傳於廣腸而下者也。

便後由足陽明隨經入胃﹐﹝陰絡傷血內溢﹞。淫溢而下者也。古人所謂近血遠血是也。又云﹕咯血爲病最重﹐﹝咯血乃虛勞之漸﹐其癥最危。﹞且難治者﹐以肺手太陰之經﹐气多血少。又肺者金象﹐爲淸肅之藏﹐今爲火所制﹐迫而上行﹐以爲咯血﹐逆之甚矣。上气見血﹐下病聞音﹐謂喘而咯血且痰咳嗽也。又云﹕從髙墜下﹐驚僕擊搏﹐流滯惡血﹐皆從中風論﹐終歸於厥陰。此海藏之說。蓋厥陰多血﹐其化風木﹐是以然也。有形當從血診﹐無形當從常治﹐夏仲庸因蹈海驚悸﹐心爲不寧﹐是爲無形﹐從風家治之而愈。又云﹕唾血責在下焦陽火煎迫擊爲之也。﹝唾血屬腎虛火炎。﹞腎主唾﹐爲足少陰﹐少血多气﹐故其癥亦爲難治。又有所謂腸風藏毒者﹐腸風則足陽明積熱﹐久而爲風﹐風有所以動之也。髒毒則足太陰積熱﹐久而生濕﹐從而下流也。風則陽受之﹐濕則陰受之。曹氏《必用方》云﹕吐血須用漧薑﹑甘艸作湯與服﹐或四物理中湯亦可。如此無不愈者﹐若服生地黃﹑竹茹﹑藕汁﹐去生便遠。

卷上

出血不止

《九靈山房集》云﹕湖心寺僧履者﹐一日偶搔﹝音國﹐曲腳也。﹞中疥﹐忽自血出﹐如湧泉。﹝肌衄者﹐《內經》名之血汗是也。《集驗方》用黃芩漬水擦之﹐屢試良方也。﹞竟日不止。瘍醫治療勿效。邀呂元膺往視﹐履時已困極﹐無气可語﹐及持其脈﹐惟尺部如蛛絲﹐他部皆無。

卽告之曰﹕夫脈气血之先也﹐今血妄溢﹐故榮气暴衰﹐然兩尺尙可按﹐惟當益營以瀉其陰火﹐乃作四神湯加荊芥穗﹑防風﹐不間晨夜並進﹐明日脈漸出﹐更服十全大補湯﹐一劑遂痊。

卷上

嘔血

宜降气﹐不宜降火。水曰潤下﹐火曰炎上﹐引其气而使之下﹐卽以水克火之理﹐是降气卽所以降火也。若用苦寒之藥以降火﹐火萬無降理﹐蓋炎上作苦﹐苦先入心﹐故芩﹑連之苦﹐本助火入心經之藥﹐而名爲降火者﹐徒以其寒耳。寒能凝血﹐苦能傷胃﹐是非但不能抑上升之气﹐而使之平行﹐橫溢之血﹐而使之歸源﹐害且有不可勝言也﹐可不戒哉。宜行血不宜止血﹐凡嘔血之癥﹐其始也﹐未有不病胸脇痛者﹐蓋由平日起居失節﹐致血停瘀之久﹐不能歸源﹐滿而溢焉。遂發爲嘔﹐殆非一日之積矣﹐使其流行宣暢﹐散行百脈﹐又何嘔之有。故凡治嘔血之癥﹐必須用行血之藥﹐宣其餘滯﹐而推陳以致新焉﹐血旣流行﹐胃脘淸楚﹐自不出矣。是行之乃所以止之也﹐醫往往拘泥犀角地黃湯等﹐過於涼血﹐𨿽間或止之﹐其後常患胸脇大痛﹐腫滿等癥﹐以致不起。

蓋血得涼則陳者不行﹐新者不生﹐瘀物愈積﹐而眞元愈削故也。況血不可止﹐而彊欲止之奚得乎。

恙由郁久化火﹐外襲暑熱﹐故傾盆嘔出﹐危殆已極。諸藥不受﹐余曾治一婦﹐危在頃刻﹐因思諸藥皆苦寒﹐是以投以卽嘔﹐借用八汁飲﹐冀其甘寒可以入胃淸上﹐血止再商﹐投之果應。

方載《治驗錄》﹐參觀可也。

宜補肝不宜伐肝。肝藏血﹐血陰物也﹐陰難成而易虧﹐又肝爲東方木﹐於時爲春﹐爲發生之髒﹐宜滋養而不宜克伐﹐先醫謂肝無補法﹐大謬論也。失血之後﹐肝藏空虛﹐汲汲焉實之不暇﹐而敢以纖毫平肝之藥伐之哉﹐往往見其治疝脹諸癥﹐謂爲肝火有餘﹐而用平肝之藥﹐以致爪靑囊縮而不起者﹐則肝之不可伐也﹐亦明矣。

餘外兄虞檢庵病嘔血﹐醫欲用降火平肝止血之藥﹐而余貽尺牘止之﹐柰𨿽用餘言﹐從事於補﹐而時止時作﹐大率吐後新血旣生﹐四五日還復吐出﹐遷延歲月﹐忽得散脈﹐知決不可爲矣。更數日卒。蓋自得病以來﹐未嘗瞑目而臥也﹐肝爲藏血之髒﹐故人臥則血歸肝﹐今肝臟虛極﹐不足以攝血﹐而榮衛之气﹐亦不復行於表分﹐故不復瞑目而臥﹐則血無所歸矣。血無所歸﹐故積久而復吐出﹐自然之理也。餘一時思不及此﹐心常缺然﹐歲己卯秋﹐始晤繆仲淳於白下﹐相得甚歡﹐忽謂余曰﹐補血須用酸棗仁。余灑然有省﹐嗟乎﹐一人之心思有限﹐而病態無窮﹐非博覽而約取﹐捨己而從人﹐卽精如盧扁﹐不能無失也。而況資庸智喑﹐學儉識寡者乎﹐旣用自箴﹐因書之以詔來者。

庸俗每言伐肝﹐貽害匪淺﹐往往延成痼疾﹐殞身者有之。第未明肝爲藏血之髒﹐人臥血歸於肝﹐若肝虛不足以攝血﹐故目不瞑﹐若用補血養肝﹐血有所歸﹐如茯神﹑龍眼肉﹑酸棗仁等﹐隨癥擇用﹐所以醫貴博覽約取﹐虛心研究﹐以匡其不逮。

卷上

眩暈

《北夢瑣言》云﹕有少年苦眩暈眼花﹐常見一鏡子。趙卿診之曰﹕來晨以魚奉候﹐及期延於內﹐從容久饑﹐候客退﹐方得交接。俄而臺上施一甌芥醋﹐更無他味﹐少年饑甚﹐聞芥醋香﹐逕啜之﹐逡巡再啜﹐遂覺胸中豁然﹐眼花得見。卿云﹕君喫魚太多﹐故權誑而愈其疾。

古名醫治病﹐必詳其原﹐隨病化裁﹐出奇制勝﹐以冀必效。近世稍有微名﹐一切書籍﹐置之髙閣﹐自以爲得軒歧眞傳﹐若是者﹐誤人匪淺。午夜捫心﹐能無愧乎﹐余𨿽昏耄﹐仍不敢掉以輕心﹐若應一診﹐歸必記病源﹐參稽古籍﹐所以愼之也。

卷上

頭痛

東垣云﹕髙巓之上﹐惟風可到。故味之薄者﹐陰中之陽﹐自地升天者也。所以頭痛皆用風藥治之。總其大體而言之也。然患痛人血必不活﹐而風藥最能燥血﹐故有愈治而愈甚者﹐此其要尢在養血﹐不可不審也。一人寒月往返燕京﹐感受風寒﹐遂得頭痛﹐數月不愈。一切頭風藥無所不服﹐厥痛愈甚﹐肢體瘦削﹐扶策踵門求余方藥。餘思此癥明是外邪﹐緣何解散不效﹐語不云乎﹐治風先治血﹐血活風自滅。本因血虛而風熱入之﹐今又疏泄不已﹐烏乎能愈也。又聞之痛則不通﹐通則不痛﹐用當歸生血活血﹐用木通通利關竅血脈﹐以行當歸之力﹐問渠能酒乎﹐曰﹕能而且多。近爲醫戒之不敢飲﹐因今用鬥酒﹐入二藥其中﹐浸三晝夜﹐重湯煮熟﹐乘熱飲之至醉。則去枕而臥﹐臥起其痛如失。所以用酒者﹐欲二藥之性上升於頭也。至醉乃臥者﹐醉則浹肌膚﹐淪骨髓﹐藥力方到。臥則血有所歸﹐其神安也。有志活人者﹐推此用之﹐思過半矣。火郁於上而痛者﹐經云﹕火淫所勝﹐民病頭痛﹐治以寒劑﹐宜酒芩﹑石膏之類治之﹐又不可泥於此法也。又一方﹕用當歸二錢﹐川芎二錢﹐連翹二錢﹐熟地二錢﹐水煎六分去渣﹐以龍腦薄荷二錢﹐置碗底﹐將藥乘滚衝下﹐鼻吸其气﹐俟溫卽服。服卽安臥﹐其效甚速。然此亦爲血虛者設耳。

頭痛六經各有見證﹐如太陽頭痛﹐上至巓頂項彊﹐腰脊必痛。陽明痛在額前﹐必目珠亦痛﹐便祕口渴。少陽痛在頭角﹐口苦咽漧目眩是也。太少兩陰﹐若有痰气壅塞﹐淸陽不升﹐頭亦爲之痛。挾六淫之所幹﹐所血之盛衰﹐皆能致痛也。

卷上

腦痛

腦者﹐髓之海也。髓不足則腦爲之痛﹐宜茸珠丹之類治之。若用風藥﹐久之必死。腦爲元神之府﹐稍受微邪﹐卽現不支之態。《內經》謂之眞頭痛﹐旦發夕死﹐𨿽進茸珠丹﹐恐亦無濟於事矣。

卷上

牙疼

牙疼以平胃散入梅花片腦少許﹐研勻擦之立效。﹝有胃熱腎虛之因﹐分辧明晰﹐庶免遺誤。平胃加片腦﹐僅散濕熱而已。﹞

卷上

心痛

《難經》云﹕陰維爲病苦心痛。陰維行諸陰而主榮﹐榮爲血﹐血屬心﹐故苦心痛也。潔古云﹕其治在足少陽二陰交。仲景太陰證則理中湯﹐少陰證則四逆湯﹐厥陰證則當歸四逆吳茱萸湯。

陰維爲病苦心痛﹐若手足厥逆﹐危候也。

卷下

目痛

目赤腫痛﹐人知降火而不知活血﹐所以不得力﹐只用四物湯﹐內地黃用生﹐芍藥用赤﹐加酒蒸大黃﹐赤茯苓﹑薄荷葉治之甚妙﹐此戴復庵法。又云﹕早晨鹽湯下養正丹二三十粒。又云﹕若眼赤久而不愈﹐用諸眼藥不效﹐早用蘇子降气湯下黑鉛丹﹐臨臥則以消風散下三黃丸﹐日中則以酒調黑神散﹐此數藥不獨治久赤眼﹐諸眼皆治之。

降火必兼活血﹐發前人所未發。若不活血﹐寒仍凝澀﹐火何由而降。气血流通﹐火亦隨之而降矣。

卷下

口糜

經云﹕膀胱移熱於小腸﹐膈腸不便﹐上爲口糜﹐宜以淸涼之劑利小便﹐用五苓﹑導赤散﹐卻合服之神效。又云﹕少陽之火气內發熱﹐上爲口糜。則又當用苦寒之劑也。

如二法不效﹐則宜炮姜之類反佐之。

卷下

身重

身重之癥﹐時師止知燥濕﹐而不知補虛。《素問﹟示從容論》篇。歷言肝虛﹑腎虛﹑脾虛﹐皆令人體重煩冤﹐足知身重乃虛癥也。宜補中益气湯加減﹐八味丸消息與之。正所虛則邪易侵感﹐治標不治本﹐非法也。

卷下

脇痛

《九靈山房集》云﹕昔鐘姓者一男子﹐病脇痛﹐眾醫以爲癰也。設諸香﹑姜﹑桂之屬益甚。

項彥章診其脈告曰﹕此腎邪病﹐法當先溫利而後補之﹐投神保丸﹐下黑溲痛止。卽令更服神芎丸。

若疑其太過。彥章曰﹕向用神保丸﹐以腎邪透膜﹐非全蠍不能導引﹐然巴豆性熱﹐非得芒硝﹑大黃蕩滌之﹐後遇熱必再作﹐乃大泄數次病已。項彥章所以知男子之病﹐以陽脈弦﹐陰脈微澀﹐弦者痛也﹐澀者﹐腎邪有餘也。腎邪上薄於脇不能下﹐且腎惡燥﹐熱方發之﹐非得利不愈﹐經曰﹕痛隨利減﹐殆謂此也。房勞過度﹐腎虛羸怯之人﹐胸脇之間﹐每有隱隱微痛﹐此腎虛不能約﹐气虛不能生血之故。气與血猶水也﹐盛則流暢﹐少則壅滯。故气血不虛則不滯﹐旣虛則鮮有不滯者。所以作痛﹐宜用破故紙之類補腎﹐芎﹑歸之類和血﹐若作尋常脇痛治﹐則殆矣。

當辧左右气血而施治﹐痛在左﹐肝火挾气也。痛在右﹐脾火挾痰食也。治從潤肺柔肝﹐而得捷效﹐乃肝移邪於肺之明證也。

卷下

腰痛

腰者﹐腎之所附﹐腎气虛而邪客之﹐則能作痛。邪者﹐風熱濕燥寒也﹐大抵寒濕多而風熱少﹐有風有濕﹐有寒有熱﹐有挫閃﹐有瘀血﹐有滯气﹐有痰積。風傷腎而痛﹐其脈必帶浮﹐或左或右﹐痛無常處﹐牽引兩足﹐宜五積散。每服加防風五分﹐或加全蠍三个尢好﹐小續命湯﹑獨活寄生湯﹐皆可選用﹐仍合三仙丹。杜仲薑汁炒研末﹐每一錢空心溫酒調服﹐名杜仲酒﹐治腎气腰痛﹐兼治風冷爲患。

傷濕而痛﹐如坐水中﹐蓋腎屬水﹐久坐水濕處﹐或爲兩露所著﹐濕流入足太陽經﹐以致腰痛﹐其脈必帶緩﹐遇天陰或久坐必發﹐身體必帶遲重﹐宜滲濕湯主之。不效。宜腎著湯﹐或生附湯。

感寒而痛者﹐腰間如水﹐其脈必緊﹐見熱則減﹐見寒則增﹐宜五積散去桔梗﹐加吳茱萸五分﹐或姜附湯加辣桂﹑杜仲主之。傷熱而痛者﹐脈必洪數而滑﹐發渴便閉﹐宜甘豆湯加續斷﹑天麻。間服敗毒散﹐若因挫閃﹐或撲傷損而痛者﹐宜乳香趁痛散﹐及黑神散﹐和復元通气散﹐酒調下。不效﹐則必有惡血停滯﹐宜先用酒調服蘇合香丸﹐以五積散加大黃五分﹐蘇木五分﹐當歸倍元散。若因勞役負重而痛﹐宜用和气散﹐或普賢正气散。楊仁齋云﹕勞力而痛﹐宜十補湯下靑娥丸。瘀血爲痛﹐其脈必澀﹐轉側若錐刀之刺﹐大便黑﹐小便赤或黑﹐日輕夜重﹐名瀝血腰痛。宜蘇沈麝香丸﹐及桃仁酒調黑神散﹐或四物湯加桃仁﹑紅花﹑枳殼﹑烏藥之屬。丹溪用補陰丸中加桃仁﹑紅花主之。气滯而痛﹐其脈必沈﹐若鬱悶而不伸﹐宜人參順气散﹐烏藥順气散加五加皮﹑木香﹑甘艸少許﹐煎湯調下。痰注而痛﹐其脈必滑或伏﹐宜二陳湯加南星﹑香附﹑枳殼主之。大抵諸腰痛皆起於腎虛﹐旣挾邪气﹐則須除其邪﹐如無外邪積滯而自痛﹐則惟補腎而已。腰肢痿弱﹐身體疲倦﹐腳膝酸軟﹐脈或洪或細而皆無力。﹝脈細便淸爲陽虛﹐重按必沈而無力。﹞是其候也。亦分寒熱二癥。脈細而無力﹐怯怯短气﹐小便淸利﹐是爲陽虛。宜腎气丸﹑茴香丸﹐並戴復庵法﹐以大建中湯加川椒十粒﹐下腰腎丸﹐及生料鹿茸丸之類﹐仍以豬腰切作薄片﹐勿令斷﹐層層摻炒茴香末﹐濕紙裹煨熟﹐細嚼酒下﹐此所以補陽之不足也。脈洪大而無力﹐﹝脈洪大無力爲陰虛。其小便必黃赤。﹞小便黃赤﹐虛火時炎﹐是爲陰虛。東垣所謂膏粱之人﹐久服湯藥﹐醉以入房﹐損其眞气﹐則腎气熱﹐腎气熱則腰脊痛不能舉﹐久則髓減骨枯﹐發爲骨痿。宜六味地黃丸﹑滋腎丸﹑封髓丹之類﹐治陰之不足也。

楊仁齋云﹕經曰﹐腰者腎之府﹐轉搖不能﹐腎將憊矣。審如是﹐則病在少陰﹐必究其受病之源而處之爲得。𨿽然﹐宗筋聚於陰器﹐脹者腎之同系也。五臟皆取气於谷﹐脾者﹐腎之倉廩也。鬱怒傷肝﹐則諸經縱弛﹐憂思傷脾﹐則胃气不行﹐二者皆能爲腰痛之寇﹐故並及之。鬱怒傷肝﹐發爲腰痛﹐宜調肝散主之。憂思傷脾﹐發爲腰痛﹐宜沈香降气湯﹐和調气散﹐姜棗煎主之。又有沮挫失志傷腎而痛者﹐和劑七气湯﹐多加白茯苓﹐少加沈香﹑乳香主之。《保命集》云﹕煨腎丸﹐治肝腎損及脾損﹐谷不化﹐腰痛不起者﹐神效。瘧痢後腰痛﹐及婦人月經行後腰痛﹐俱屬虛﹐宜補之﹐於气血藥加杜仲﹑側柏葉主之。丹溪云﹕久腰痛必用官桂開之方止﹐腹脇痛亦然。

橘香丸治腰痛﹐經久不瘥﹐用官桂﹐亦開之意也。

腰爲腎府﹐若腎气虛﹐隨六淫之邪爲轉移則痛作﹐調其榮衛﹐損有餘﹐補不足﹐究其致痛之由﹐而治之爲得也。

卷下

虛損

補精之藥﹐固忌溫熱。然以天道驗之﹐時非溫熱﹐則地气不能升而爲雨﹐人身之道﹐何莫不由斯。

然則腎气𨿽寒﹐補實資乎溫助﹐故昔人蓯蓉﹑巴戟﹑故紙﹑茴香之類﹐發揚腎气﹐使陰陽交蒸而生精﹐知此理也。自丹溪出﹐而以黃柏﹑知母爲補腎之藥﹐誤人多矣﹐夫黃柏﹑知母﹐﹝知母﹑黃柏﹐僅可用於火熾體盛者初期暫服﹐久則反從火化。﹞𨿽北方寒水之气而生﹐然其性降而不升﹐殺而不生﹐暫用其寒﹐可以益水﹐久服其苦﹐反能助火。經不云乎﹐久而增气﹐物化之常也。气增而久﹐夭之由也﹐可不愼歟。加減四柱飲﹐治虛勞短气乏力﹐語言無力﹐飲食少思者。人參﹑黃﹑幹山藥﹑白茯苓﹑熟附子五分﹐去皮臍﹐童便換浸三晝夜﹐紙裹煨三次咀片﹐川椒紅二十四粒﹐去目及閉口者﹐上生薑三片﹐棗一枚﹐煎服。

卷下

勞瘵

《瑣碎錄》云﹕男子勞傷而得瘵疾﹐漸見瘦瘠﹐用童便二盞﹐無灰酒一盞﹐以新瓷瓶貯之﹐入全豬腰一對。﹝取血肉有情之品﹐以類相從﹐故收效速﹐是損其腎者﹐益其精﹐補之於味也。﹞泥封﹐日晚慢火養熟﹐至中夜止﹐五更初更以火溫之﹐飲酒食腰子﹐病篤者只一月效。平日瘦怯者﹐亦宜服此﹐蓋以血養血﹐勝一切金石艸木之藥也。祕方﹕治虛癥有火﹐服參﹑則作喘嗽﹐服歸﹑地則少飲食。服降火滋陰藥則反削元气﹐而火又不降﹐宜用此方。甘枸杞﹑石斛﹝酒蒸多用﹞﹐麥門冬﹝去必多用﹞﹐天門冬﹑幹山藥。以上五味﹐皆補虛藥。﹝而甘涼者又不滯脾气﹐以虛癥有火者絕妙。﹞山茱萸﹑酸棗仁﹐炒研多用﹐薏苡仁﹑白茯苓。若咳嗽宜用五味子十餘粒﹐漧薑二三分﹐薄荷四五分﹐忌桑皮﹑杏仁﹑蘇子﹑降气等藥。若發躁﹐宜倍用收斂之藥﹐攝火歸源。忌用知母﹑黃柏苦寒之藥﹐犯之則躁愈甚矣。

卷下

夢遺

王海藏雲﹕余嘗治脫精不止者﹐以澀劑止之不能﹐不若瀉心火。瀉心火不能止之﹐不若用升陽之劑。如風藥之類止之。﹝風藥善升﹐使陽气上舉﹐而不下降也。﹞非能止之也﹐舉其气上而不下也。《藥要或問》云﹕鄭叔魯﹐年二十餘﹐攻舉業﹐夜讀書至四鼓猶未已﹐忽發病﹐臥間但陰著物﹐便夢交接脫精﹐懸空則無懸﹐飲食日減﹐倦怠少气。蓋以用心太過﹐二火俱起﹐夜不得眠﹐血不歸經﹐腎水不足﹐火乘陰虛。﹝陰虛火炎﹐鼓灼精房﹐失於退藏而外泄也。﹞入客下焦﹐鼓其精房﹐則精不得聚藏而欲走﹐因陰著物﹐由厥气客之﹐故作接內之夢﹐於是上補心安神﹐中調脾胃升舉其陽﹐下用益精生陰固陽之劑﹐不三月而病安矣。《醫學集成》記江單醫云﹕遺泄一癥﹐尋常只治心腎﹐未有別治。以《素問》﹑仲景考之﹐當服此屢效。丸方﹕濃朴﹝姜制二兩﹞﹐羊脛﹝三兩﹞﹐炭火通紅窨殺﹐別研細如粉﹐上二味﹐陳黃米糊丸﹐桐子大﹐每服百丸至三百丸﹐米湯下。

卷下

不得臥

《九靈山房集》云﹕浙省平章左答納失理在帥閫時﹐病無睡﹐睡則心悸神懾﹐如處孤壘﹐而四面受敵﹐達旦目眵眵無所見﹐耳無所聞﹐𨿽堅臥密室﹐睫未嘗交也﹐卽選醫之良者﹐處劑累月勿瘳。後召元膺翁診視﹐翁切其脈﹐左關之陽浮而虛﹐察其色﹐少陽之支溢於目﹐卽告之曰﹕此得之膽虛而風上﹐獨治其心而不祛其膽之風﹐非法也。因投藥方﹐烏梅湯﹑抱膽丸。日再服﹐遂熟睡。一方﹕治多疑不得眠如狂﹐用溫膽湯加酸棗仁一兩﹐炒研煎。

從來不寐之證﹐前人皆以心腎不交治也﹐投劑無效。竊思陰陽違和﹐二气亦不交。椿田每用制半夏﹑夏枯艸各五錢﹐取陰陽相配之義﹐濃煎長流水﹐竟覆杯而臥。治病切勿執著﹐拘泥古方﹐妙在隨癥用藥﹐變通化裁﹐精思過人﹐是爲良工。

卷下

妄見

《道山淸話》云﹕張子顏少卿晚年﹐嘗目前見白光閃閃﹐中有白衣人如佛相者﹐子顏信之彌謹﹐乃不食肉﹐不飲酒﹐然體瘠而多病矣。時泰寧不豫﹐汪壽卿自蜀入京診禦脈﹐壽卿醫道盛行﹐其門如市。子顏一日從壽卿求診﹐壽卿一見大驚﹐不復言﹐但投以大丸數十﹐小丸千金粒﹐囑曰﹕十日中服之當盡﹐卻以示報。旣數日﹐視所視白衣人衣變黃﹐而光無所見矣。乃欲得肉食﹐思飲酒﹐又明俱無所見﹐覺气體異他日矣。乃詣壽卿以告﹐卿曰﹕吾固知矣。公脾初受病﹐爲肺所乘﹐心脾之母也。公旣多疑﹐心气一不固﹐自然有所睹。吾以大丸實其脾﹐小丸補其心﹐肺爲脾之子﹐旣不能勝其母﹐其病自愈矣。子顏大神之﹐因密問所診禦脈何如﹖卿曰﹕得春气當絕﹐𨿽司命無如之何﹐時元符攺元八月矣﹐至三年正月﹐泰寧宴駕﹐壽卿後入華山﹐年已八十。

汪君診法﹐可謂神而明之。辧證用藥﹐精蘊畢呈。他人難測者﹐皆有所指歸。

卷下

發熱

楊仁齋云﹕凡壯熱煩躁﹐柴胡﹑黃芩解利之。其熱乍輕而不退去﹐用黃芩﹑川芎﹑甘艸﹑烏梅作劑。或用黃連﹑生地﹑黃赤芩同煎﹐臨熟入燈心一撚主之﹐其效亦速﹑蓋川芎﹑生地﹐皆能調血﹐心血一調﹐其熱自退。﹝心者﹐君主之官焉。心淸熱自退﹐善治熱者﹐先調血﹐血調气疏﹐自無蒸灼之外熱也。﹞《心法附余》云﹕退熱之法﹐全在淸心。必用麥門冬﹑燈心艸﹑白術﹑茯苓。蓋心者﹐一身之主宰﹐而萬事之根本﹐萬令從心﹐心不淸則妄動﹐而熱不退。然熱又能傷血﹐血滯則气郁﹐而熱愈不退。退熱之法﹐所以又在調血﹐法用川芎﹑當歸。若夫陽浮於外﹐則當斂而降之。大法用參苓白術散﹑姜﹑棗煎服。

卷下

渴

治渴必須益血。蓋血卽津液所化﹐津液旣少﹐其血必虛﹐故須益血丸。吐血之後﹐多能發渴﹐益知渴病生於血虛也。

血虛津液不能上承﹐則口渴也。

卷下

盜汗

問﹕人之盜汗﹐何气使然﹖曰﹕陽气不足﹐而陰气有餘也。衛气晝行陽二十五度﹐則目張而寤。夜行陰亦二十五度﹐則目瞑而臥。臥而气不榮於陽分﹐則腠理開﹐腠理開﹐則津液泄矣。陽者﹐衛外而爲固者也。寤而目張﹐則陽气復反於陽分﹐故倏然而止也。止汗以黃爲君﹐固其陽也。

其於五臟有所屬乎。曰﹕心主五液﹐而腎主水也。人之一身﹐子時一陽生﹐心中有赤液下入於腎﹐午時一陰生﹐腎中有白气上入於心﹐心腎交﹐水火濟﹐而無病也。心腎俱耗﹐則水火不交﹐故至陰之下有僭陽焉﹐骨爲之熱矣。諸陽之會有純陰焉﹐額爲之汗矣﹐額亦心之分也。有但見於額與心﹐他處無之者﹐此由心腎俱虛﹐水液枯涸﹐勢不足以周身之汗﹐故但見於心之分也。余嘗病怔忡盜汗﹐補心腎尙無功﹐加豬心數片引之遄已﹐藥貴向導﹐不可不審也。

卷下

白濁

赤白濁總屬腎虛﹐無寒熱之別。玄菟丹﹐小菟絲子丸﹐八味丸﹐山藥丸﹐皆可斟酌用之。不宜妄用利水淸痰燥熱溫涼之藥﹐愼之愼之。有因內傷﹐以補中益气湯主之。經曰﹕中气不足﹐則溲便爲之變是也。﹝《內經》謂中气不足﹐則溲便爲之變﹐夫中气者﹐脾土也。脾虛濕熱下注﹐當升淸以降濁﹐而濁自愈也。﹞有思想不遂﹐意淫於外者﹐宜淸其心﹐如遠志﹑茯苓﹑龍骨﹑石蓮﹑菟絲子之類。有入房過度﹐傷精而致者﹐宜補其精。如鹿角膠﹑肉蓯蓉﹑桑螵蛸之類。經曰﹕思想無窮﹐所願不得﹐意淫於外﹐入房太甚﹐宗筋弛縱﹐發爲筋痿﹐又爲白濁是也。有精竭而赤濁﹐虛之極也。宜峻補其精。若妄用涼藥﹐必至不起。又《藥要或問》曰﹕白濁多因濕熱下流膀胱而來﹐赤白濁卽《靈樞》所謂中气不足﹐溲便爲之變是也。先須補中气﹐使升舉之﹐而後分其臟腑气血赤白虛實以治之﹐其他邪熱所傷者﹐固在瀉熱補虛﹐設腎气虛甚﹐或火熱亢極者﹐則不宜峻用寒涼之藥﹐必以反佐之﹐要在權衡輕重而已。

卷下

淋

外兄賀晉卿因有不如意事﹐又當勞役之後﹐忽小腹急痛欲溺﹐溺中有白物如膿並血而下﹐莖中急痛不可忍﹐正如滯下後重之狀﹐日數十行﹐更數醫不效﹐問方於余。余作瘀血治﹐下以牛膝四兩﹐去蘆酒浸一宿﹐長流水十二碗﹐煎至八碗﹐再入桃仁﹝一兩去皮尖炒﹞﹐紅花二錢五分﹐當歸梢一兩酒浸﹐赤芍藥一兩五錢﹐木通一兩﹐生甘艸二錢五分﹐薴麻根二莖﹐同煎至二碗去渣﹐入琥珀末二錢﹐麝香少許﹐分作四服﹐一日夜飲盡﹐勢減大半。按﹕《素問﹟奇病論》云﹕病有癃者﹐一日數十溲﹐此不足也。今瘀血𨿽散﹐宜用地黃丸加菟絲子﹑杜仲﹑益智仁﹑牛膝之屬﹐補腎陰之不足﹐以杜復至。因循未及修治﹐遂不得全愈。

或閉或一夜數十起﹐溺訖痛甚﹐逕服前丸﹐及以補腎之藥入煎劑調理而安。從兄淳甫得淋疾﹐日數十溲﹐略帶黃﹐服五苓散頓減。因腹中未快﹐多服利藥三五日﹐復忽見血星﹐醫以八正散治之不應﹐索方於余。詢知其便後時有物如膿﹐小勞卽發﹐診得六脈俱沈細尢甚﹐此中气不足也﹐便後濃血﹐精內敗也。經云﹕中气不足﹐則溲便爲之變。宜補中益气湯﹐加順气之藥﹐以滋其陽。六味地黃丸﹐疏內敗之精﹐以補其陰。更加五味子斂耗散﹐牛膝通血脈﹐終劑而安。

此余初學醫時所錄﹐以用藥頗中肯綮﹐故存之。小便黃赤﹐有寒熱虛實之別。《素問》曰﹕諸病水液混濁﹐皆屬於熱。宜黃柏﹑知母之類治之﹐此熱癥也。《脈經》云﹕尺澀足脛逆冷﹐小便赤﹐宜服附子四逆湯﹐此寒癥也。

《素問》云﹕胃足陽明之脈盛﹐則身已前皆其有餘。胃則消穀善饑﹐溺色黃﹐宜降胃火。

又云﹕肝熱病者﹐小便先黃﹐宜降肝火﹐皆實癥也。又云﹕肺手太陰之脈﹐气虛則肩背痛而寒﹐少气不足以息﹐溺色變﹐宜補中益气湯之類﹐又補肺气。又云﹕冬脈者﹐腎脈也。冬脈不及﹐則令人眇中淸﹐脊痛﹐小便變﹐宜地黃丸之類以助腎脈﹐此虛癥也。小便遺失﹐責在肺不在腎﹐蓋肺者腎之上源﹐又其母也﹐上源治則下流約矣。《甲乙經》云﹕肺脈不及﹐則少气不足以息﹐卒遺失無度。故東垣云﹕宜安臥養气﹐禁勞役﹐以黃﹑人參之類補之。不愈﹐當責有熱﹐加黃柏﹑生地。

淋有五種﹐气﹑血﹑砂﹑膏﹑勞。今莖中疼痛﹐乃血瘀爲患﹐用血藥獲效﹐是治其源也。若點滴澀痛﹐爲津液涸﹐莖中挾膿者﹐乃中气不足﹐且肺爲水之上源。若肺虛气不上承﹐亦爲淋也。《治驗錄》辧之晰矣。

卷下

小便不通

膀胱者﹐州都之官﹐津液藏焉﹐气化則能出矣。何謂气化﹐津液乃气所化也。﹝小便不通﹐是气化不行也。經謂膀胱者﹐津液之府﹐气化則能出矣。﹞《經脈別論》云﹕飲入於胃﹐遊溢精气﹐上輸於脾﹐脾气散精﹐上歸於肺﹐通調水道﹐下輸膀胱﹐水精四布﹐五經並行。蓋譬之蒸物然﹐湯气上燻釜甑﹐遂有液而下滴﹐此脾气燻蒸肺葉﹐所以遂能調水道而輸膀胱也。故小便不通之癥﹐審系所虛而水涸者﹐利之益甚﹐須以大補。人參少佐升麻﹐煎湯飲之﹐則陽升陰降﹐是地气上爲云﹐天气下爲雨也。自然通利矣。丹溪嘗治一人傷寒﹐得汗熱退後﹐脈尙洪﹐﹝傷寒得汗脈﹐必洪而無力。﹞此洪脈作虛論﹐與人參﹑黃﹑白術﹑炙甘艸﹑當歸﹑芍藥﹑陳皮﹐數日﹐其脈仍大﹐又小便不通﹐小腹下妨悶﹐頗爲所苦﹐但仰臥則點滴而出﹐日以補藥服之未效﹐於前藥內倍加黃﹑人參﹐大劑與服﹐兩日而小便方利。彊力入房﹐過忍小便而不通者﹐小菟絲子丸﹑六味丸治之﹐多服取效﹐下焦有熱者﹐鳳髓丹﹑滋腎丸之屬。楊仁齋云﹕大凡水道不行﹐其本在腎﹐其末在肺。合用牽牛﹑澤瀉﹑便自通。虛人老人﹐又不在此例。王海藏雲﹕年老人虛祕﹐是下亡津液也。以升麻湯舉之﹐陽升陰降﹐是地气上爲云﹐天气下爲雨也﹐所以通利。又云﹕小便不通﹐非小腸膀胱厥陰也﹐彊力房勞﹐過忍小便之過也。一男子病小便不通﹐他醫治以利藥益甚﹐丹溪診之﹐右寸頗弦滑﹐曰﹕此積痰也。積痰在脈﹐脈爲上焦﹐而膀胱爲下焦﹐上焦閉則下焦塞﹐譬如滴水之器﹐必上竅通而後下竅之水出﹐乃以法大吐﹐吐已病如失。經云﹕膀胱者﹐津液之府﹐气化則能出矣。又云﹕肺气通調水道﹐下泄膀胱。《脈訣》云﹕肝膽同歸津液府﹐所以太陽厥陰同爲一治。又云﹕膀胱腎合爲精府。此腎主大小二便難也。

著眼在肺气通調﹐水津四布二語。

卷下

大便不通

《金匱眞言論》云﹕北方黑色﹐入通於腎﹐開竅於二陰﹐故腎陰虛則大小便難﹐宜以地黃﹑蓯蓉﹑車前子﹑茯苓之屬﹐補眞陰﹐利水道﹐少佐辛藥開腠理﹐致津液而潤其燥﹐施之於老人尢宜。若大小便燥結之甚﹐求通不得﹐登廁用力太過﹐便仍不通﹐而气被掙脫﹐下注肛門﹐有時泄淸水﹐而裏急後重﹐不可忍者﹐胸膈間梗梗作惡﹐漧嘔有聲﹐渴而索水﹐飲食不進﹐呻吟不絕﹐欲利之則气以下脫﹐合用葶藶﹑桑白皮﹐二者得兼﹐必然中病﹐其間更以木通﹑滑石佐之﹐尢能透達﹐𨿽然﹐大便小便脈絡相貫也﹐人有多日小便不通﹐但用神保丸。﹝血燥津液涸﹐皆致便難。神保丸等治實癥固妙﹐而年老液涸者﹐不可不審。﹞作葶藶丸﹐大瀉數行﹐小便自利。按﹕此法實者可用﹐不可不審。二便俱閉﹐只利大便﹐小便須臾自下。若气已脫﹐下之卽絕﹐固之則溺與燥矢膨滿腹腸間﹐恐反增劇﹐升之使气自舉﹐而穢獨不爲气所結﹐自然通利﹐則嘔惡不堪﹐宜何處之。家姑八十餘﹐嘗得此患﹐余惟欲調气利小便之藥﹐𨿽僅獲效﹐而不收全功。嘗慰之﹐令勿性急﹐後因不能忍﹐遽索末藥利下數行﹐不以告余。自謂稍快矣﹐而脈忽數動一止﹐气息奄奄﹐頹然牀褥﹐余知眞气已泄﹐若不收攝﹐恐遂不救。急以生脈藥投之﹐數劑後﹐結脈始退﹐因合益血潤腸丸與服﹐勸以勿服他藥﹐久之自有奇效。如言調理兩月餘﹐而二便通調﹐四肢康勝如平時矣。向使圖目前之快﹐蔑探本之明﹐寧免於悔哉。便祕是老人常事﹐蓋所固而不泄﹐故能壽考。而一時難堪﹐輒躁擾而致疾﹐若求通潤之方﹐非益血而滋腎﹐烏乎可也。丸方𨿽爲家姑設﹐而可以通行天下﹐故表而出之﹐以爲孝子養親﹐仁人安老之一助云。

益血潤腸丸﹐熟地黃六兩﹐杏仁炒去皮尖﹐枳殼麩皮炒黃﹐麻仁揀去殼令淨﹐殼反澀大腸也﹐備三兩﹐以上三味各杵膏﹐橘紅三兩五錢﹐阿膠炒﹐肉蓯蓉酥煮透烘漧各一兩五錢﹐蘇子炒研﹐瑣陽酥煮﹐荊芥各一錢。

上末之﹐以前三味膏﹐同杵千餘下﹐仍加煉蜜丸﹐桐子大﹐每服五六十丸﹐空心白湯下。

大法云﹕大便祕﹐服神芎丸。大便不通﹐小便反利﹐不知燥濕之過﹐本大腸少津液﹐以寒燥之藥治之。是以轉燥﹐少服則不濟﹐多服則亡血。所以不通﹐若用四物﹑麻子﹑杏仁之類則可。經云﹕燥則爲枯。濕劑所以潤之。腎燥便難也。

益血潤腸丸﹐乃王道之師﹐非神芎丸之瞑眩。若津涸液少﹐當用四物潤燥﹐間服益血潤腸丸。

卷下

疝

朱丹溪於此道中甚有發明﹐而其臨癥處方﹐又多以扶植元气爲主﹐孰慮人遭厄運﹐其手書皆不傳﹐而傳於世者﹐皆爲盲夫俗子裁剪增續﹐疵謬實多。《纂要》一書﹐其舛尢甚。凡丹溪長處皆爲刪去﹐甚可恨也。卽如疝癥一門﹐首載云﹕專主肝經﹐與腎虛而致者甚多。肝乃腎之子﹐而前陰腎之竅也﹐欲補其肝﹐能無顧其母乎﹐而世俗執肝無補法之論﹐逢一疝癥﹐輒爲肝實﹐過用克伐﹐死者多矣。今《纂要》中全不載一補法﹐時師旣無正悟之明﹐又無他書足考﹐焉得而不誤也。按﹕丹溪云﹐疝有挾虛而發者﹐其脈不甚沈緊﹐而豁大無力者是也。當以參﹑術爲君﹐疏導藥佐之﹐何嘗封鎖補法哉。張仲景治寒疝腹中痛﹐又脇痛裏急者﹐當歸生薑半肉湯主之。《本艸衍義》稱其無不應驗﹐豈非補肝之效乎。余每治病甚气上衝心危急者﹐以八味丸投之立應﹐又補腎之一驗也。又大便不通者﹐當利大便﹐如許叔微﹑羅謙甫﹐皆用芫花是已。今如《纂要》云﹕不幹腎經﹐則五苓不當用。又言﹕疝不可下﹐則芫花不當用。而所列者﹐惟數種破血之藥﹐苦辛雜收﹐寒熱無別﹐旣不能補肝腎之眞陰﹐又不能通利二竅﹐使邪有所泄﹐而耗其气於冥冥之中﹐且日趨於危而不自覺也﹐豈不悖哉。

疝有七種﹐治當分別。虛實寒熱﹐未可泥於溫補。亦不可過用破气之品﹐景嶽言之詳矣。

卷下

痔論

《內經﹟生气通天論》云﹕風客淫气精乃亡﹐邪傷肝也。因而飽食﹐筋脈橫解﹐腸爲痔。

蓋風气通於肝﹐而淫气者﹐陰陽之亂气也。因其相亂﹐而風客之則傷精﹐傷精則邪入於肝矣。

而又飲食自倍﹐腸胃乃傷﹐陰陽不和﹐關膈壅滯﹐熱毒下注﹐血滲大腸﹐腸痔漏﹐安得以免。

气虛濕熱下注大腸。

卷下

附骨疽

一人生附骨疽﹐膿熟不得泄﹐潰而入腹﹐精神昏憒﹐粥藥不食﹐醫皆束手。延余治之﹐診其脈細如蛛絲﹐气息奄奄欲絕。余曰﹕無傷也﹐可以鈹鍼刺其腹﹐膿大泄﹐然皆淸稀﹐時若蟹吐沫﹐在法爲透膜不治。或譏余。余曰﹕無傷也﹐可治﹐參﹑﹑附子加厥陰行經之藥﹐大劑飲之﹐爲制八味丸﹐丸成服之﹐食大進﹐日啖飯升餘﹐約數旬而平。余所以知可治者﹐潰瘍之脈洪實者死﹐微細者生。今脈微細﹐形病相合﹐知其受補。故云可治也。所以刺其腹者﹐膿不泄﹐必有內攻之患﹐且按之而知其深﹐卽刺之無苦也。所以信其不透膜﹐卽透膜無損者﹐無惡候也。所以服八味者﹐八味丸補腎﹐腎气壯而上升﹐則胃口開而納食故大進也。泄濃旣多﹐刀圭之藥﹐其何得濟﹐遷延遲久﹐且有他患﹐故進開胃之藥﹐使多食粱肉以補之﹐肌乃速生﹐此治潰瘍之要法也。

古瘍醫必審經絡﹐明虛實﹐別臟腑脈候榮衛气血之源﹐非今之瘍醫﹐僅知敷貼﹐不明經絡臟腑﹐是庸工也。

卷下

乳癰

庚午餘自秋闈歸﹐則亡妹已病﹐蓋自七月乳腫痛不散﹐八月火鍼取膿﹐醫以十全大補湯與之﹐外敷鐵箍散不效。反加喘悶﹐九月產一女﹐潰勢益大﹐兩乳房爛盡﹐延及胸腋﹐膿水稠粘﹐出膿幾六七升﹐略無斂勢﹐十一月始歸就醫﹐醫攺用解毒和中平劑﹐外摻生肌散﹑龍骨﹑寒水石等劑﹐膿出不止﹐流濺所及﹐卽腫泡潰膿﹐兩旁紫黑﹐瘡口十數﹐胸前腋下﹐皆腫潰不可動側﹐其勢可畏。余謂產後毒瓦斯乘虛而熾﹐宜多服黃解毒補血﹐益气生肌﹐而醫鑑前獘不敢用。

十二月中旬後益甚﹐瘡口二十餘﹐諸藥盡試不效。始攺用余藥﹐時膿穢粘滯﹐煎楮葉豬蹄湯沃之頓爽﹐乃制一方﹐名黃托裏湯﹐黃甘溫﹐以排膿益气生肌爲君。甘艸補胃气解毒﹐當歸身和血生血爲臣﹐升麻﹑葛根﹑漏蘆﹑爲足陽明本經藥﹐及連翹﹑防風﹐皆散結疏經﹐栝蔞仁﹑黍粘子﹐解毒去腫。皂角刺引至潰處﹐白芷入陽明﹐敗膿生肌﹐又用川芎三分﹐及肉桂炒柏爲引用。每劑入酒一盞﹐煎送白玉霜丸﹐疏膿解毒﹐時膿水稠粘﹐方盛未已﹐不可遽用龍骨等藥﹐理宜追之﹐乃制靑霞散外摻。明日膿水頓稀﹐痛定穢解﹐始有向安之勢。至辛未新正﹐患處皆生新肉﹐有紫腫處俱用蔥熨法﹐隨手消散。但近腋足少陽分尙未斂﹐乃加柴胡一錢﹐靑皮三分﹐及倍用川芎﹐膿水已盡者﹐卽用戴糝散摻之。至元霄後遂全安。凡治癰疽﹐須審經絡部分﹐今所患正在足陽明之分﹐少侵足少陽經分﹐俗醫不更審別﹐一槪用藥﹐藥無向導﹐終歸罔功。甚可嘆也。近有患之劇甚如亡妹所苦者﹐一癢友就余求方。余以冗未及應﹐諸瘍醫卒拱手以待斃。余甚傷之﹐議布其方﹐不忍自祕也。隆慶辛未九月九日記。

古名醫見病知源﹐況必先審經絡部分﹐然後制方﹐用之咸宜。惟世風不古﹐庸工借以需索﹐而病家亦甘受其詐欺﹐若稍劇之患﹐每束手無策。金壇心存濟世疾苦﹐特將祕方刊布﹐以廣流傳也。

靑霞散治癰疽潰爛﹐膿多不斂﹐先用楮葉豬蹄湯洗過﹐以此敷之。

飛靑黛二錢﹐乳香一錢五分﹐沒藥一錢五分﹐韶粉一錢﹐海螵蛸一錢﹐枯礬一錢﹐白蘞一錢﹐寒水石一錢﹐冰片三分﹐紅粉霜另研極細和勻﹐後再研入一錢﹐杏仁去皮尖二十四个﹐有死肉加白丁香五分﹐大癰疽爛甚腐多﹐加銅綠一錢五分此方專治潰瘍。因血熱肉腐化而爲膿﹐故用靑黛涼血解毒而使肉無腐爲君。乳香﹑沒藥活血止痛而消腫爲臣。寒水石之寒﹐佐靑黛以涼血肉使不腐。枯礬之收澀排腫而追毒﹐韶粉﹑海螵蛸之收濕止膿汁之多而不燥﹐霜粉之拔毒﹐白蘞之斂創﹐冰片之透肌以爲佐使。諸藥多燥﹐又假杏仁之油以潤之﹐此制方之旨也。

卷下

子嗣

嚴冬之後﹐必有陽春。是知天地之間﹐不收斂則不能發生﹐不中和則不能發生﹐自然之理也。今人旣昧收藏之理﹐縱欲竭精﹐以耗散眞气﹐靡所不至。及其無子﹐旣云血冷﹐又謂精寒﹐燥熱之劑投﹐而眞陰益耗矣﹐安得有子。大抵無子之故﹐不獨在女﹐亦多由男子。男子房勞過度﹐施泄過多﹐精淸如水﹐或冷如冰﹐及思慮無窮﹐謀望髙遠﹐皆難有子。蓋心主神﹐有所施則心馳於外﹐致君火傷而不能降﹐腎主智﹐有所勞則智亂於中﹐俾腎虧而不能升﹐上下不交﹐水火不構﹐而能生育者﹐未之有也。﹝求嗣者﹐廣積陰功﹐然後節欲保精﹐自獲天錫﹐佳兒非徒恃藥餌無益﹐而有損﹐愼之。余《治驗錄》中已縷晰言之矣。又有天稟男子陰痿﹐女子瘕疝﹐及體肥脂實者﹐皆無子之端﹐不可執一而治。治之之法﹐若系房勞過度﹐精淸如水﹐冷如冰者﹐六神丸主之。精竭者﹐五味補精丸主之。精方衰微﹐不能遠射者﹐六子丸主之。稟賦元弱﹐气血虛損者﹐腎气丸加鹿茸主之。思慮多與心火太盛不能節欲者﹐大鳳髓丹主之。仍以六神丸間服﹐上下午服﹐臨臥服定志丸。或安神丸之類。若審系虛寒者﹐固眞丸亦可服﹐其陰痿痺等癥﹐仍當於本癥門求之。

女人無子﹐當調其經。於月事門求之﹐﹝調經首在治肝滋水﹐肝气爲患﹐婦女尢甚﹐往往左脇下痞積脹滿﹐嘔逆﹐皆先天肝血不足﹐治從滋養則平。若誤投疏伐則殆。若血虧肝旺﹐上犯胃脘﹐下侵兩足﹐納食則吐﹐兩足攣痛﹐遂發痙厥﹐乃肝病入絡﹐因血少不能流通﹐愼勿執肝無補法﹐妄用克伐﹐宜滋水生肝﹐乙癸同源之治。﹞若體中有熱者﹐增損地黃丸﹐艾附當歸丸主之。

仍間服逍遙散。若稟賦素弱﹐及脾胃气虛﹐不能榮養衝任者﹐補中丸主之。肢體本實﹐但多鬱怒﹐遂致月事失期﹐不能成孕者﹐煮附丸﹐或香附散主之。體肥脂實﹐不能成孕者﹐《良方》蕩胞之法﹐並坐導之法﹐亦可采用。亦當常服經驗育胎丸。若的系稟受素弱﹐起居失節﹐恣啖生冷﹐致子宮虛寒﹐不能成孕者﹐宜以育胎丸爲主﹐壬子丸之類﹐亦可間服。

以上服藥之時﹐俱宜謹戒房室﹐方能奏功﹐卽念慮之間亦不可輕動﹐蓋心火一動﹐眞精卽從而走失﹐前功盡棄矣﹐戒之戒之。

按﹕種子之道有四﹐一曰擇地﹐二曰養種﹐三曰乘時﹐四曰投虛。何謂地﹐母血是也。

何謂種﹐父精是也。何謂時﹐精血交感之會是也。何謂投虛﹐去舊生新之初是也。古法以月經行後三十時辰爲準﹐過此子宮閉﹐𨿽交而不孕﹐卽乘時之理也。總以淸心寡欲﹐爲最上乘妙法也。余治胎產三十餘年﹐遇大險大危之候﹐竟得十全八九者﹐皆用補得法﹐不隨流俗以治標逐瘀爲先務。余《治驗錄》中擇載甚多﹐參閱可增智識也。

