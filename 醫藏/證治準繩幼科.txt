

證治準繩﹟幼科明王肯堂

自序

醫家以幼科爲最難﹐謂之啞科﹐謂其疾痛不能自陳說也﹐稱黃帝之言曰﹕吾不能察其幼小爲別是一家料理耳。

吾獨謂不然。夫幼小者﹐精神未受七情六欲之攻﹐臟腑未經八珍五味之漬﹐投之以藥﹐易爲見功﹐猶膏粱之變難窮﹐而藜藿之腹易效也﹐何謂難乎。然古今輯是科書未有能善者﹐如《心鑑》之蕪穢﹐《類萃》之粗略﹐《新書》則有古無今﹐《百問》則掛一漏萬﹐皆行於世﹐未足爲幼科準繩也﹐故吾輯爲是編﹐而麻痘一門尢加詳焉。平生聚麻痘書百數十家﹐率人所寶祕﹑千金不傳者﹐然多猥陋﹐不足采擇﹐益可以見世之無具眼矣。或曰﹐夫人之病﹐無論男女長幼﹐未有能越五臟者也﹐子於它科不分五臟﹐而獨幼科分之何居﹖曰正以精神未受七情六欲之攻﹐臟腑未經八珍五味之漬﹐獨有髒气虛實勝乘之病耳﹐粗工不能精究而臆指之曰﹐此爲內傷﹐此爲外感﹐此爲痰﹐此爲驚﹐此爲熱﹐妄投湯丸﹐以去病爲功﹐使輕者重﹐重者死﹐亦有不重不死﹐幸而得愈者﹐然已傷其眞元﹐夭其天年矣﹐吾之獨分五臟﹐以此也。大中丞沈太素公﹐從大梁寄餘俸金百﹐以助刻費﹐而是書稿適成﹐遂鳩工刻之﹐又逾年﹐始竣﹐因序而識之﹐使後之人有考焉。

時萬曆三十五年在丁未夏五十又三日念西居士王肯堂宇泰甫書

卷之一﹟初生門證治通論

錢氏論五臟所主

心主驚﹐實則叫哭發熱飲水而搐﹐虛則臥而悸動不安。肝主風﹐實則目直大叫呵欠項急頓悶﹐虛則前﹝《綱目》作咬﹞牙多欠﹐气熱則外生﹐气溫則內生﹝《綱目》外生內生下﹐皆有風字。﹞脾主困﹐實則困睡身熱飲水﹐虛則吐瀉生風。肺主喘﹐實則悶亂喘促﹐有飲水者﹑有不飲水者﹐虛則哽气長出气。腎主虛﹐無實也﹐惟瘡疹腎實則變黑陷。

更當別虛實證﹐假如肺病又見肝證前牙多呵欠者易治﹐肝虛不能勝肺故也。若目直大叫哭﹐項急頓悶者難治﹐蓋肺久病則虛冷﹐肝彊實而反勝肺也。視病之新久虛實﹐虛則補母﹐實則瀉子。

卷之一﹟初生門證治通論

五臟病

肝病哭叫﹐目直呵欠﹐頓悶項急。心病多叫哭驚悸﹐手足動搖﹐發熱飲水。

脾病困睡泄瀉﹐不思飲食。肺病悶亂﹐哽气長出气﹐气短喘急。腎病無精光﹐畏明﹐體骨重。﹝潔﹞熱則從心﹐寒則從腎﹐嗽而气上從肺﹐風從肝﹐瀉從脾。假令瀉兼嗽又气上﹐乃脾肺病也﹐宜瀉白﹑益黃散合而服之﹐脾苦濕﹐肺苦燥气上逆也。

其癥見瀉﹐又兼面色黃﹑腸鳴呦呦者宜服理中湯﹐瀉而嘔者宜服茯苓半夏湯﹐如瀉而渴﹑熱多者宜服黃芩濃朴湯﹐不渴而熱少者宜服白術濃朴湯。其他五臟若有兼癥﹐皆如此類推之。更詳後論﹐四時推移用藥。

卷之一﹟初生門證治通論

五臟相勝

肝病秋見﹝一作﹐日晡﹞肝勝肺也﹐肺怯不能勝肝﹐當補脾治肝﹐益脾者母能令子實也﹐補脾﹑益黃散﹐治肝﹑瀉靑丸主之。肺病春見﹝一作﹐早辰﹞肺勝肝也﹐肝怯故受病﹐當補肝腎治肺﹐補肝腎﹐地黃丸﹐治肺﹐瀉白散主之。肝病見秋﹐木旺﹐肝勝肺也﹐宜補肺瀉肝﹐輕者肝病退﹐重者唇白而死。肺病見春﹐金旺﹐肺勝肝也﹐當瀉肺﹐輕者肺病退﹐重者目淡靑﹑必發驚﹐更有赤者﹐當搐﹝海藏雲﹕爲肝怯﹐故目淡靑色也。﹞心病見冬﹐火旺﹐心勝腎也﹐當補腎治心﹐輕者心病退﹐重者下竄不語﹐腎怯虛也。

腎病見夏﹐水勝火﹑腎勝心也﹐當瀉腎﹐輕者腎病退﹐重者悸動當搐。脾病見四旁﹐皆仿此治之﹐順者易治﹐逆者難治﹐脾怯當面目赤黃。五臟相反﹐隨證治之。

﹝婁﹞右五臟相勝﹐病隨時令﹐乃錢氏擴充《內經》髒气法時論之旨﹐實發前人所未發者也﹐假如肝病見於春及早晨﹐乃肝自病於本位也﹐今反見於秋及日晡肺之位﹐知肺虛極﹐肝往勝之﹐故當補脾肺﹑瀉肝也﹐餘仿此。﹝潔﹞肝勝肺﹐則肝病身熱發搐﹐又見肺虛喘而气短﹐病見於申酉戌時是肝眞彊也﹐《內經》云﹕受所制而不能制﹐謂之眞彊﹐法當補脾肺而瀉肝﹐導赤散﹑瀉黃散主之。

劉宗濃云﹕此皆五臟相勝﹐病機不離五行生克制化之理者﹐蓋小兒初生𦇤褓﹐未有七情六欲﹐只是形體脆弱﹐血气未定﹐臟腑精神未完﹐所以有髒气虛實勝乘之病﹐但世俗不審此理﹐往往遇是率指爲外感內傷而用藥﹐致枉死者多矣﹐悲夫﹗錢氏論時有脫略﹐幸而潔古補之。今特參附﹐誠無窮之惠也。

卷之一﹟初生門證治通論

潔古論五臟五邪相乘補瀉大法

五臟子母虛實﹐鬼賊微正﹐若不達旨意﹐不易得而入焉。在前者爲實邪﹐子能令母實﹐拒賊傷於母﹐其子又引母所克者妻﹑來相助﹐故曰實邪也。在後者爲虛邪﹐母引子之鬼賊至﹐由母能使子虛也﹐《內經》云﹕子能令母實﹐母能令子虛﹐此之謂也。妻來乘夫爲微邪﹐夫來乘妻爲賊邪﹐法當瀉鬼補本髒。本髒自病爲正邪﹐當虛則補之﹐實則瀉之﹐《內經》云﹕滋苗者必固其根﹐伐下者必枯其上﹐逆其根﹐伐其本﹐則敗其眞矣。心主熱﹐自病或大熱﹐瀉心湯主之﹐實則煩熱﹐黃連瀉心湯主之﹐虛則驚悸﹐生犀散主之。肺乘心﹐微邪﹐喘而壯熱﹐瀉白散主之。肝乘心﹐虛邪﹐風熱﹐煎大羌活湯下大靑丸主之。脾乘心﹐實邪﹐泄瀉身熱﹐瀉黃散主之。腎乘心﹐賊邪﹐恐怖惡寒﹐安神丸主之。肺主燥﹐自病則喘嗽﹐燥則潤之﹐實則喘而气盛﹐瀉白散主之﹐虛則喘而少气﹐先益黃散﹑後阿膠散主之。心乘肺﹐賊邪﹐熱而喘嗽﹐先地黃丸﹑中導赤散﹑後阿膠散﹑主之。肝乘肺﹐微邪﹐惡風眩冒昏憒嗽﹐羌活膏主之。腎乘肺﹐實邪﹐憎寒嗽淸利﹐百部丸主之。脾乘肺﹐虛邪﹐體重吐痰泄瀉嗽﹐人參白術散主之。肝主風﹐自病則風搐拘急﹐肝苦急﹐急食甘以緩之﹐佐以酸苦﹐以辛散之﹐實則風搐力大﹐瀉靑丸主之﹐虛則風搐力小﹐地黃丸主之。

心乘肝﹐實邪﹐壯熱而搐﹐利驚丸﹑涼驚丸主之。肺乘肝﹐賊邪﹐气盛則前伸呵欠微搐﹐法當瀉肺﹐先補本髒﹐補肝﹐地黃丸主之﹐瀉肺﹐瀉白散主之。脾乘肝﹐微邪﹐多睡體重而搐﹐先當定搐﹐瀉靑丸主之﹐搐止再見後證﹐則別立法治之。腎乘肝﹐虛邪﹐憎寒呵欠而搐﹐羌活膏主之。脾主濕﹐自病則泄瀉多睡﹐體重昏倦﹐脾苦濕﹐急食苦以燥之﹐實則泄瀉赤黃﹐睡不露睛﹐瀉黃散主之﹐虛則泄瀉色白﹐睡露睛﹐白術散主之。肝乘脾﹐賊邪﹐風瀉而嘔﹐茯苓半夏湯主之。心乘脾﹐虛邪﹐壯熱體重而瀉﹐羌活黃芩蒼術甘艸湯主之。肺乘脾﹐實邪﹐能食不大便而嘔吐嗽﹐煎檳榔大黃湯下葶藶丸。腎乘脾﹐微邪﹐惡寒泄瀉﹐理中丸之類主之。腎主寒﹐自病則足脛寒而逆﹐人之五臟﹐惟腎無實﹐小兒瘡疹變黑陷﹐則是腎實﹐水克退心火。心乘腎﹐微邪﹐內熱不惡寒﹐桂枝湯主之。肺乘腎﹐虛邪﹐喘嗽皮澀寒﹐百部丸主之。肝乘腎﹐實邪﹐拘急气搐身寒﹐理中丸主之。脾乘腎﹐賊邪﹐體重泄瀉身寒﹐理中丸主之。凡五臟虛弱﹐是自己正令不行﹐乃鬼賊之所克害﹐常補本髒之正气﹐假令肺病喘嗽﹐時於初春見之﹐法當補腎﹐見於夏﹐救肺﹐見於秋﹐瀉肺﹐見於冬﹐補心﹑瀉本髒﹐又名寒嗽。大抵五臟各至本位﹐卽气盛不可更補﹐到所克位﹐不可更瀉。

卷之一﹟初生門證治通論

五臟補瀉法

﹝錢﹞凡病先虛或已經下﹐有合下者﹐必先實其母﹐後瀉其子也﹐假令肺虛而痰實﹐此可下之證﹐先當益脾﹐後方瀉肺也。瀉靑丸又名瀉肝丸。錢氏謂肝無補法﹐故無補肝藥﹐王海藏以四物湯內加防風﹑羌活等分﹐爲細末﹐煉蜜丸﹐名補肝丸。

又以瀉靑丸去梔子大黃﹐名鎭肝丸﹐治肝虛。導赤散瀉丙小腸。瀉心湯瀉丁心。

安神丸治心虛疳熱﹑神思恍惚。海藏八物定志丸﹐補心正藥。益黃散又名補脾散﹐海藏雲﹕此劑補脾以燥濕。東垣云﹕治胃中寒濕嘔吐﹐腹痛瀉利淸白之聖藥也。瀉黃散又名瀉脾散﹐海藏雲﹕瀉脾熱。阿膠散又名補肺散﹐海藏雲﹕杏仁本瀉肺﹐非若人參﹑天門冬﹑麥門冬之類也。瀉白散又名瀉肺散﹐海藏雲﹕治肺熱骨蒸自汗﹐用此直瀉之。梔子﹑黃芩亦瀉肺﹐當以气血分之。地黃丸卽金匱八味丸去桂附﹐海藏雲﹕治腎虛解顱﹐卽魃病也﹐治脈毛而虛。錢氏謂腎無瀉法﹐故無瀉腎藥。

海藏瀉腎丸治脈洪而實﹐卽前地黃丸熟地攺生地﹑去山茱萸是也﹐此治左手本部脈﹐若右尺洪實﹐以鳳隨丹瀉之。﹝詳見五臟各門總論﹞

卷之一﹟初生門證治通論

察色

古稱望而知之謂之神﹐而小兒醫號爲啞科﹐脈來駛疾﹐難於指下分明﹐尢以察色爲要﹐故首敍之。夫嬰兒﹑惟察其面部必有五色﹐以知病源﹐人身五體﹐以頭爲首﹐首中有面﹐面中有睛﹐睛中有神﹐神者目中光彩是也﹐隱顯橫衝﹐應位而見﹐以應五臟。五色者靑黃赤白黑﹐五臟之色﹐心赤﹑肝靑﹑脾黃﹑肺白﹑腎黑﹐五臟所主病證蘊於內﹐必形色見於外﹐故小兒有病先觀其本部形色﹐以論其五行生克吉凶﹐形色若不相應﹐然後聽聲切脈。

﹝錢﹞面上證﹕左腮爲肝。﹝合左手關位肝膽之分﹐應於風木﹐爲初之气。﹞右腮爲肺。﹝合右手寸脈肺與大腸之分﹐應於燥金﹐爲五之气。﹞額上爲心。﹝合左手寸口心與小腸之分﹐應於君火﹐爲二之气。﹞鼻爲脾。

﹝合右手關脈脾胃之分﹐應於濕土﹐爲四之气。﹞頦爲腎。﹝合左手尺下腎與膀胱之分﹐應於寒水﹐爲終之气。﹞赤者熱也﹐黃者積也﹐白者寒也﹐靑黑者痛也﹐隨證治之。《永類鈐方》云﹕靑色者爲驚積不散﹐欲發風候。紅赤色者爲熱﹐爲痰積壅盛﹐驚悸煩躁增進。黃色者亦爲熱﹐爲食積癥傷﹐欲作疳候﹐或作痞癖。若神思昏沈﹐其候潮熱气粗困倦﹐或嘔噦﹐或瀉痢。白色爲寒﹐爲肺气不利﹐大腸滑泄﹐欲作吐利。黑色者爲痛﹐所傳不煩﹐變證卽爲逆候﹐榮衛失序﹐爲疾危惡。《全嬰方》云﹕左頰屬肝﹐東方之位﹐春見微靑者平﹐深靑者病﹐白色者絕﹐赤色主身熱拘急﹐肝熱生風﹐靑黑色主驚悸腹痛﹐淺赤色主潮熱夜間發﹑日中歇﹐唇紅焦燥﹐脈必緊數。右頰屬肺﹐西方之位居右﹐秋見微白者平﹐深白者病﹐赤色者絕﹐淺色主潮熱﹐或大便堅而气粗壅嗽﹐靑白色主咳嗽惡心﹐靑色主風入肺﹐時時咳嗽﹐靑黑色主驚風欲發﹐或肚疼盤腸內弔。額上屬心﹐南方之位﹐火性炎上故居上﹐夏見微赤者平﹐深赤者病﹐黑色者絕﹐赤色主心經有風熱﹐心躁驚悸﹐睡臥不安﹐靑黑色主心中有邪﹐驚風腹疼﹐手足螈而啼叫﹐靑黑甚主心腹疼﹐黃色主驚疳骨熱渴﹐皮毛漧燥﹐夜多盜汗﹐頭髮焦黃。

鼻上屬脾﹐中央之位故居中﹐而四季見微黃者平﹐深黃者病﹐靑色者絕﹐赤色主身熱不思乳食﹐深黃色主小便不通﹐鼻孔漧燥﹐气粗鼻衄﹐夜間多哭﹐淡白色主泄瀉食不化﹐靑色主吐乳﹐口鼻漧燥﹐大小便不利。下頦屬腎﹐北方之位﹐水性潤下故居下﹐冬見微黑者平﹐深黑者病﹐黃色者絕﹐赤色主膀胱與腎﹐爲表裏有熱﹐則水道不利﹐故小便癃閉。《永類鈐方》肝部所主﹐睛中瞳人﹐內藏其神﹐外究五輪。

眶HT屬脾﹐熱卽生眵﹐兩總心﹐熱痛如鍼﹔白屬肺家﹐熱赤生砂﹐黃屬肝臟﹐昏瞀翳障﹐中心瞳人﹐腎熱不明﹐眼忽眨竄﹐發風發驚。心部所主﹐顴面臉頰﹐皆屬心位﹐黑卽沈困﹐靑卽驚悸﹐赤心發風﹐白卽疳气﹐虛黃衛積﹐浮腫气逆﹐心絕何因﹐大叫數聲﹐過關不叫﹐必作鴉聲﹐加熱驚﹐散熱淸心。脾部所主﹐唇口見病﹐人中承漿﹐四圍上下﹐合口脾鄕﹐開口屬心﹐心脾有熱﹐唇裂舌瘡﹐三焦積熱﹐唇紅如血﹐深紅重渴﹐鵝口慕口﹐木舌重舌﹐脾肺熱就﹐口內噴臭﹐脾腎气寒﹐色如死肝﹐大驚一嚇﹐口漧唇白﹐常時積驚﹐漸必傳心﹐心气不足﹐令兒煩哭﹐何知脾絕﹐指甲皆黑﹐目無神光﹐定難用藥﹐五種撮口驚風﹐更惡不治證。肺部所主﹐鼻準兩孔﹐並連山根﹐大小二﹐肺部所存﹐鼻孔黑煤﹐卽肺經焦﹐黑煤如墨﹐肺經卽絕﹐鼻中赤癢﹐疳盛蛔長﹐或瀉白涕﹐腦寒困寐﹐或流淸涕﹐傷風喜睡﹐肺熱鼻塞﹐因息吹得﹐或感風寒﹐亦閉關隔﹐鼻爛卽疳﹐鼻臭積熱。腎部所主﹐耳穴之前﹐名曰耳花﹐耳孩名輪﹐輪裏名廓﹐輪廓焦黑﹐腎家虛熱﹐其黑如炭﹐腎絕死旦﹐耳門生瘡﹐衛積非常﹐耳中膿出﹐腎熱疳極﹐臭名耳﹐膿汁不止﹐瘡癢如烈﹐其候虛熱﹐忽聽不聰﹐心腎气壅﹐常作哄哄﹐熱气上攻﹐或如虫刮﹐榮虛衛熱﹐耳輪如冰﹝更看耳後有紅絲。﹞麻痘相侵﹐耳葉紅熱﹐傷寒是則﹐熱極內痛﹐腫气相攻﹐淸心涼膈﹐關竅通塞﹐兒孩兩腎﹐常虛無病﹐切莫攻擊﹐補更無益。﹝潔﹞肝病面白。肺病面赤。脾病面靑。腎病面黃。心病面黑。若肝病驚搐﹐而又加面白痰涎喘急之類﹐此皆難治﹐餘仿此推之。假令春分前﹐風寒也﹐宜用地黃﹑羌活﹑防風﹐或地黃丸及瀉靑丸相間服之。春分後﹐風熱也﹐宜用羌活﹑防風﹑黃芩﹐或瀉靑丸﹑導赤散下之。立夏後﹐熱也﹐宜用三黃丸﹑導赤散。夏至後﹐濕熱也﹐宜用導赤散﹑瀉黃散﹑合而服之﹐或黃芩﹑人參﹑木香之類。秋分後用瀉白散。立冬後用地黃丸主之﹐謂腎不受瀉也。﹝薛﹞靑主驚積不散欲發風候﹐紅主痰積驚悸﹐黃者食積癥傷欲作疳癖﹐白主泄瀉水谷更欲作吐﹐黑主臟腑欲絕。印堂﹐靑主初患驚瀉﹐紅主大驚夜啼﹐黑主客忤。山根﹐靑主二次驚瀉後發躁﹐黑黃甚者死。年壽﹐平陷主夭﹐靑主發熱生驚﹐黑主利死﹐紅主躁死﹐微黃曰平﹐黃甚曰霍亂。承漿﹐靑主食時被驚﹐黃主吐逆﹐亦主血利﹐黑主驚風。面眼黑睛黃主有熱﹐白睛黃主食積疳﹐白睛靑主驚風﹐黑睛黃主傷寒。眉上﹐靑吉﹐忽紅主煩躁夜啼﹐黃主霍亂﹐久病紅者死。風气二池﹐靑主風候﹐紫主吐逆或發熱﹐黃主吐逆﹐赤主煩躁夜啼。兩顴﹐赤主肺有客熱。兩太陽﹐靑主二次受驚﹐靑自太陽入耳者死﹐紅主血淋。兩臉﹐靑主客忤﹐黃主痰溢﹐赤主風熱。兩頰﹐赤主傷寒。兩頤﹐靑主吐虫。兩金匱﹐靑主第三次驚風。黑繞口二日死。靑連目入耳七日死。

兩風門﹐紅主風熱﹐黑主疝﹐靑主水驚。黑從眉入耳卽日死﹐唇黑不食者死。面靑眼靑肝病。面赤心病。面白肺病。面黃脾病。面黑腎病。額間﹐赤色主心經有熱﹐煩躁驚悸﹐若飲水或叫哭﹐屬本經實熱﹐用瀉心散以淸心火。微赤困臥驚悸﹐熱渴飲湯屬虛熱﹐用祕旨安神丸以生心血。靑黑主驚風腹痛﹐或螈啼叫﹐用五味異功散加木香﹑柴胡﹑釣藤鉤﹐補脾肝。靑黑主心腹作痛﹐此寒水乘心﹐用益黃散。微黃主驚疳﹐用安神丸。左臉﹐靑或兼赤﹐主肝經風熱﹐項彊頓悶﹐目札螈﹐用柴胡淸肝散。色微赤﹐倏熱切牙屬虛熱﹐用地黃丸。靑黑主肝克脾而驚搐腹痛﹐用六君子加姜桂。微赤主潮熱血虛心躁﹐先用祕旨安神丸﹐次用地黃丸。右臉﹐赤主風邪﹐气粗咳嗽﹐發熱飲水爲實熱﹐用瀉白散﹐若哽气出气﹐唇白气短屬虛熱﹐用五味異功散﹐若脾熱所傳﹐用淸胃散﹐心火所刑﹐用人參平肺散。淡赤主潮熱心躁或大便堅祕﹐用《宣明》柴胡飲子以疏導﹐如潮熱未止﹐更用釣藤飲以淸肝。色靑白主咳嗽惡心﹐先用惺惺散解表邪﹐健脾土﹐更以六君子湯調補中气。

色靑黑主驚風腹痛﹐盤腸內釣﹐用六君﹑釣藤鉤平肝補脾。鼻﹐微黃爲平。

赤主脾胃實熱﹐身熱飲水﹑乳食如常﹐用瀉黃散淸熱理脾。微赤主脾經虛熱﹐身涼飲湯﹐乳食少思﹐用五味異功散補中健脾。色深黃主小便不通﹐鼻中漧燥﹐气粗衄血﹐乃脾熱傳於肺腎﹐先用《濟生》犀角地黃湯﹐後用地黃丸。色淡白乃脾虛泄瀉﹐乳食不化﹐用六君子湯調補中气。靑色主脾土虛寒﹐肝木所勝﹐用五味異功散加木香﹑炮姜溫中平肝。黑爲死候。頦間﹐色赤主腎與膀胱气滯熱結﹐而小便不通﹐用五苓散以分利。鼻準微黃﹐兼右腮微赤﹐乃脾肺燥熱不能化生腎水﹐用黃芩淸肺飲。膀胱陰虛陽無所生﹐用滋腎丸。若頦間微赤﹐乃膀胱陽虛陰無所化﹐用六味地黃丸。若小腹脹滿﹐或陰囊腫脹﹐屬陰虛濕熱壅滯﹐用六味丸加車前﹑牛膝。

脾肺气虛﹐不能通調水道者亦用前藥。其小便赤色﹐久而尿血﹐亦屬肝腎气虛有熱﹐用六味地黃丸﹐如不應﹐則用補中益气湯益脾肺﹑生肝腎。若小便後出白津﹐或莖中作痛﹐屬肝經濕熱﹐先用龍膽瀉肝湯﹐後用六味地黃丸。印堂﹐靑黑主腹痛夜啼﹐此脾气虛寒也﹐脾爲至陰﹐故夜間腹痛而啼﹐用釣藤飲。色淡白主泄瀉乳食不化﹐屬脾气虛弱﹐用五味異功散加木香。人中﹐黃主傷乳胃逆。靑主下利乳食不化﹐噯气酸腐﹐此脾虛停滯﹐先用大安丸消食﹐後用異功散健脾。黑主蛔虫咬痛。

唇﹐色白主吐涎嘔逆﹐或吐血便血﹐乃脾气虛弱﹐不能攝涎統血歸源﹐急用六君子湯。色赤漧燥而皺者﹐主脾經熱渴﹐大便不通﹐煩熱不寐﹐先以淸胃散治其熱﹐次以四君﹑黃連﹑山梔調其脾。黃主食積泄瀉﹐乳食不化﹐以六君子湯健脾。色赤兼白主衄血﹐乃脾肺虛熱﹐不能攝血歸源﹐用《聖濟》犀角地黃湯淸熱補血﹐用四君子湯以補脾气﹐如久不應﹐用麥門冬散或人參安胃散。口畔﹐色黃主脾經積熱﹐用淸胃散﹐久病用四味肥兒丸以治疳熱。唇口抽動主驚熱不安﹐用異功散加山梔﹑釣藤鉤﹑補脾平肝。若口流涎唇色紫﹐乃脾气虛寒﹐用異功散加炮姜﹑木香。若腹中痛口吐涎﹐乃虫作痛﹐先用蕪荑散﹐後用調中丸。不吐涎是積痛也﹐用異功散。

手足厥冷用理中湯加烏梅溫補中气﹐而痛自止。或吐後或大便去後而痛止者﹐先用下積丸﹐後用異功散。白﹐主失血死。靑﹐主驚風死。黑色繞口者﹐不治。耳後微赤﹐此少陽經風熱﹐用柴胡飲子淸肝生血。微黃﹐主睡中驚悸切牙﹐用四君子加芎﹑歸﹑升麻﹑以調理脾气。耳漧燥﹐主骨疳蒸熱﹐作渴盜汗﹐用地黃丸。若小便後出白津﹐或玉莖癢痛﹐屬肝經濕熱﹐先用龍膽瀉肝湯﹐後用地黃丸。若稟賦腎气不足﹐或早近女色﹐致小便澀滯﹐或作痛如淋者﹐急用地黃丸﹑補中益气湯滋其化源。或大小便去後﹑穀道牽痛者﹐其虛尢甚﹐用前丸加牛膝﹑車前﹑肉桂。如手足逆冷﹐或畏寒少食﹐陽气虛寒也﹐急加附子﹐多可得生。大抵多因稟賦髒气不平﹐或乳食寒暑失節﹐或妊娠﹑乳母﹑飲食起居六淫七情所致﹐若初病元气無虧﹐乳食如常﹐發熱壯熱﹐二便祕結﹐作渴飲水﹐睡不露睛者﹐悉屬形病俱實﹐當治邪气。若病久元气已虧﹐食少發熱﹐口漧飲湯﹐嘔吐泄瀉﹐肢體畏寒而露睛者﹐悉屬形病俱虛﹐當補正气。更宜審胎气之虛實﹐臟腑之相勝而治之﹐庶無誤矣。

﹝錢﹞目內證﹕赤者﹐心熱﹐導赤散主之。淡紅者﹐心虛熱﹐生犀散主之。靑者﹐肝熱﹐瀉靑丸主之。淺淡者補之。黃者﹐脾熱﹐瀉黃散主之。無精光者﹐腎虛﹐地黃丸主之。如見面目浮腫﹐主久咳嗽﹐乃脾受疳積也。

凡小兒唇白﹐主吐涎嘔逆﹐吐血便血。唇紅﹐渴飲煩躁﹐如久渴瀉唇紅者﹐是虛證也﹐不可用涼藥。唇黃﹐主脾受積後發腫。唇口紫及吐涎者﹐主虫痛。不吐涎者是積痛。唇口四畔黃如橘﹐主口臭﹐乃脾之積熱也。唇靑﹐主血虛脾寒﹐爲冷所乘﹐蓋唇主脾土﹐木來克土﹐知脾弱不能食也。

凡小兒舌漧﹑舌白﹑舌燥﹑舌胎﹑舌黃﹑舌赤腫﹐皆主大便不通﹐或通利﹐必色焦黃。如舌裂﹑舌上芒刺﹑舌上出血﹐皆熱極陽毒也。舌上生瘡﹐心脾有熱。舌捲﹐主驚。久患瀉利﹐舌黑必潤﹐不可認爲熱﹐蓋久病上焦虛熱故也。久瀉痢舌黑者﹐必死。

卷之一﹟初生門證治通論

聽聲

重實聲重實雄聲體熱爲﹐三焦气壅在心脾﹐傷風咳嗽喉咽痛﹐結澀腸中糞出遲。

悲焦聲聲悲焦有燥﹐恐怖欲生風﹐重濁聲沈靜﹐疳攻必耳聾。

啼哭聲但哭無啼只是驚﹐多啼不哭痛分明﹐聲輕顫嗄風癇病﹐速緩聲頻吐瀉成。

HT煎聲HT煎煩躁病難安﹐燥促聲音爲感寒﹐語短气微尿主澀﹐長遲聲細痢多般。

遲緩聲語短聲遲緩﹐腸鳴泄瀉頻﹐嗄聲多不響﹐風熱肺家因。

卷之一﹟初生門證治通論

脈法

候兒脈﹐當以大指按三部﹐一息六七至爲平和﹐八九至爲發熱﹐五至爲內寒。

脈弦爲風癇﹐沈緩爲傷食﹐促急爲虛驚﹐弦急爲气不和﹐沈細爲冷﹐浮爲風﹐大小不勻爲惡候﹑爲鬼祟﹐浮大數爲風﹑爲熱﹐伏結爲物聚﹐單細爲疳勞。凡腹痛﹐多喘嘔而脈洪者爲有虫﹐沈而遲﹑潮熱者胃寒也﹐溫之則愈。訣曰﹕小兒脈緊風癇候﹐沈緩食傷多嘔吐﹐弦急因知气不和﹐急促急驚神不守﹐冷則沈細風則浮﹐牢實大便應祕久﹐腹痛之候緊而弦﹐脈亂不治安可救﹐變蒸之時脈必亂﹐不治自然無過繆﹐單細疳勞洪有虫﹐大小不勻爲惡候﹐脈沈而遲有潮熱﹐此必胃寒來內冠﹐瀉利脈大不可醫﹐仔細酌量宜審究。﹝云岐子云﹕未及五歲﹑不可視聽者﹐未可別脈﹐五歲以上﹐方可以脈別浮沈遲數。按﹕錢氏論﹐又不拘五歲上下也。﹞

脈應雜病﹕諸數脈爲熱﹐屬腑。

諸遲脈爲冷﹐屬髒。

陽數脈主吐逆﹐不吐必發熱。

陰微脈主泄瀉﹐不瀉必盜汗。

沈數脈寒熱﹐寒多熱少﹐亦主骨蒸熱。

緊數脈寒熱﹐熱多寒少﹐又主骨熱﹐急則驚癇。

沈緊脈心腹痛﹐短數同﹐亦主咳嗽。

沈細脈乳食不化﹐亦主腹痛下痢。

沈伏脈爲積聚﹐亦主霍亂。

微緩脈乳不化﹐泄瀉﹐沈緩亦同。

微澀脈螈筋攣。

微急脈寒熱唾血。

浮滑脈宿食不消﹐亦主咳嗽。

浮緊脈疳气耳聾。

浮弦脈頭疼身熱。

緊滑脈吐血惡。

心脈急數驚癇。不驚者疳淋。

肝脈急甚顚癇風癇﹐痰涎流液。

肺脈浮實鼻塞﹐並大小便不通。

關脈緊滑主蛔虫﹐尺脈沈﹐亦主蛔。

尺脈微細溏泄冷痢﹐乳食不化。

尺脈微澀便血﹐無血者必盜汗。

脈過寸口入魚際主遺尿。

審脈逆順﹕驚搐脈浮數順﹐沈細逆﹐身溫順﹐肢冷逆。

夜啼脈微小順﹐洪大逆﹐身冷逆。

心腹痛沈細順﹐浮大逆﹐身溫順﹐肢冷逆。

傷寒脈洪弦順﹐沈細逆﹐浮大順﹐微伏逆。

汗後脈沈細順﹐洪緊逆﹐困睡順﹐狂躁逆。

溫病脈洪大順﹐沈細逆﹐身熱順﹐腹痛逆。

咳嗽脈滑浮順﹐沈細逆﹐身溫順﹐肢冷逆。

霍亂脈浮洪順﹐遲微逆﹐身溫順﹐肢冷逆。

吐脈浮大順﹐沈細逆﹐身溫順﹐肢冷逆。

泄瀉脈緩小順﹐浮大逆﹐身溫順﹐肢冷逆。

諸痢脈沈細順﹐浮大逆﹐身溫順﹐肢冷逆。

諸渴脈洪數順﹐微細逆﹐身溫順﹐肢冷逆。

諸腫脈浮大順﹐沈細逆﹐髒實順﹐腸泄逆。

腹脹脈浮大順﹐虛小逆﹐髒實順﹐泄瀉逆。

痰喘脈滑大順﹐沈細逆﹐身溫順﹐肢冷逆。

寒熱脈緊數順﹐沈細逆﹐倦怠順﹐彊直逆。

疳勞脈緊數順﹐沈細逆﹐髒實順﹐脾泄逆。

虫痛脈緊滑順﹐浮大逆﹐身溫順﹐唇靑逆。

諸失血沈細順﹐浮數逆﹐身溫順﹐發熱逆。

中惡腹脹緊細順﹐浮大逆﹐身熱順﹐身冷逆。

黃膽脈浮大順﹐沈細逆﹐腹寬順﹐泄瀉逆。

火癉脈浮洪順﹐沈細逆﹐身熱順﹐身冷逆。

錢仲陽云﹕小兒之脈﹐气不和則弦急﹐傷食則沈緩﹐虛驚則促急﹐風則浮﹐冷則沈細﹐脈亂者不治。《水鏡訣》云﹕陰陽運合﹐男女成形﹐已分九竅四肢﹐乃生五臟六腑﹐部分旣別﹐逆順難明﹐若憑寸口之浮沈﹐必乃橫亡於孩子﹐須明虎口﹐辧別三關﹐消詳用藥﹐始無差誤。未至三歲﹐看虎口食指第一節

名風關﹐脈初見易治﹐第二節

名气關﹐脈見病深難治﹐第三節

名命關﹐脈見死不治。三關靑是四足驚﹐赤是水驚﹐黑是人驚﹐紫色瀉利﹐黃色雷驚。三關通度﹐是極驚之癥﹐必死。或靑或紅﹑有紋如綫一直者﹐是乳食傷脾﹐必發驚熱。左右一樣者﹐是驚與積齊發。有三條﹑或散﹐是肺生風痰﹐或似聲。有赤﹐是傷寒及嗽。如紅火﹐是瀉。紅黑相兼﹐主下痢﹐靑多白痢﹐紅多赤痢﹐紫色相兼﹑加渴。虎口脈紋亂﹐主胃气不和。

靑是驚與積。靑黑髮慢驚。脈入掌﹐乃內釣。指紋曲裏﹑風盛﹐彎外﹑食積。此論三歲以上之法。若三歲以下﹐更用一指按髙骨﹐乃分三關﹐定其息數﹐呼吸八至爲平脈﹐九至不安﹐十至危困。浮主風。沈遲主虛冷。實主有熱。緊主癲癇。洪主熱盛。沈緩主虛瀉。微遲有積有虫。遲澀主胃脘不和。沈主乳食難化。沈細主乳食停滯。緊弦主腹中熱痛。牢實主大便祕。沈而數者﹐骨中有熱。弦長是肝膈有風。緊數乃驚風爲患﹐四肢掣顫。浮洪乃胃口有熱。沈緊主腹痛有寒。虛濡者有气﹐又主慢驚。芤主大便利血。四歲以下用一指衮轉尋三部﹐以關爲準﹐七八歲移指少許﹐九歲次第根據三關部位尋取﹐十一十二歲亦同﹐十四十五歲根據大方脈部位診視。

凡看脈﹐先定浮沈遲數﹐陰陽冷熱﹐沈遲爲陰﹐浮數爲陽。更兼看部位﹐靑主驚風﹐白主虛瀉﹐赤主痰熱﹐黑色病甚﹐黃主脾疳。以此相參﹐察病治療﹐庶無誤矣。《全幼心鑑》云﹕小兒半歲之際有病﹐當於額前﹑眉端﹑髮際之間﹐以名中食三指曲按之﹐兒頭在左舉右手﹐在右舉左手﹐食指爲上﹐中指爲中﹐名指爲下﹐三指俱熱主感風邪﹐鼻塞气粗﹐發熱咳嗽。若三指俱冷﹐主外感風寒﹐內傷飲食﹐發熱吐瀉。

若食中二指熱﹐主上熱下冷。名中二指熱﹐主夾驚之疾。食指熱﹐主胸滿食滯。又當參辧脈形主之。流珠形﹐主飲食所傷﹐內熱欲吐﹐或腸鳴自利﹐煩躁啼哭﹐用助胃膏消飲食﹐分陰陽﹐若食消而病仍作﹐用香砂助胃膏以補脾胃。環珠形﹐主脾虛停食﹐胸膈脹滿﹐煩渴發熱﹐用五味異功散加山楂﹑枳實健脾消食﹐後用六君子湯調養中气。長珠形﹐主脾傷飲食積滯﹐肚腹作痛﹐寒熱不食﹐先用大安丸消其積滯﹐次以異功散健其脾气。來蛇形﹐主脾胃濕熱﹐中脘不利﹐漧嘔不食﹐此疳邪內作﹐先用四味肥兒丸治疳﹐後用四君子湯補脾。去蛇形﹐主脾虛食積﹐吐瀉煩渴﹐气短喘急﹐不食困睡﹐先用六君子湯加枳實健脾消積﹐次以七味白術散調補胃气。

弓反裏形﹐主感冒寒邪﹐哽气出气﹐驚悸倦怠﹐四肢稍冷﹐小便赤色﹐咳嗽吐涎﹐先用惺惺散助胃气﹐祛外邪﹐後以五味異功散加茯苓﹑當歸養心血﹑助胃气﹐若外邪旣解﹐而驚悸指冷﹐脾气受傷也﹐宜用七味白術散補之﹐若悶亂气粗﹐喘促哽气者難治﹐脾虛甚故也。弓反外形﹐主痰熱心神恍惚﹐夾驚夾食﹐風癇痰盛﹐先以天麻防風丸祛外邪﹐又用五味異功散調中气。槍形﹐主風熱生痰發搐﹐先用抱龍丸﹐如未應﹐用牛黃淸心丸﹐若傳於脾肺﹐或過用風痰之藥而見一切諸癥者﹐專調補脾胃。魚骨形﹐主驚痰發熱﹐先用抱龍丸治之﹐如未應﹐屬肝火實熱﹐少用抑靑丸以淸肝﹐隨用六味丸以補肝﹐或發熱少食﹐或痰盛發搐﹐乃肝木克脾土﹐用六君子湯加柴胡補脾土以制肝木。水字形﹐主驚風食積﹐胸膈煩躁﹐頓悶少食﹐或夜啼痰盛﹐口噤搐搦﹐此脾胃虛弱﹐飲食積滯而木克土也﹐先用大安丸消導飲食﹐次以六君﹑釣藤鉤﹑補中淸肝﹐若已服消食化痰等劑而病不愈者﹐用四君﹑升麻﹑柴胡﹑釣藤鉤升補脾气﹑平制肝木。鍼形﹐主心肝熱極生風﹐驚悸頓悶﹐困倦不食﹐痰盛搐搦﹐先用抱龍丸祛風化痰﹐次用六君子加釣藤鉤平肝實脾。透關射指形﹐主驚風痰熱﹐聚於胸膈﹐乃脾肺虧損﹐痰邪乘聚﹐先用牛黃淸心丸淸脾肺﹑化痰涎﹐次用六君子湯加桔梗﹑山藥補脾土﹑益肺金。透關射甲形﹐主驚風肝木克制脾土之敗癥﹐急用六君﹑木香﹑釣藤鉤﹑官桂溫補脾土﹐未應﹐卽加附子以回陽气﹐多得生者。嘗聞古人云﹕小兒爲芽兒﹐如艸之芽﹐水之漚﹐蓋因臟腑脆嫩﹐口不能言﹐最難投劑﹐當首察面色而知其所屬﹐次驗虎口以辧其所因﹐實爲治法之簡要也。

虎口三關脈紋十三指形流珠只一點紅色。環珠差大。長珠圓長。以上非謂圈子﹐總皆紅脈貫气之如此。

來蛇卽是長珠﹐散一頭大﹐一頭尖。去蛇亦如此﹐分上下朝﹐故曰來去。角弓反張﹐向裏爲順﹐向外爲逆。槍形﹐直上。魚骨﹐分開。水字﹐卽三脈並行。鍼形﹐卽過關一二粒米許。射甲﹐命脈向外。透指﹐命脈曲裏。𨿽然﹐余常治之亦有不專執其形脈而投劑者﹐蓋但有是癥﹐卽服是藥﹐而亦多驗。

卷之一﹟初生門證治通論

死證

凡小兒囟腫囟陷﹐汗出不流﹐如珠如油﹐舒舌退場門﹐舌腫發驚﹐瀉黑黯血﹐發直如麻﹐皮膚無血色﹐此心絕也﹐並壬癸曰死。病重啼哭無淚﹐及病不哭下淚﹐爪甲靑黑﹐眼深如陷﹐舌捲囊縮﹐發搐目斜﹐連唇口動﹐手如抱頭之狀或腳面直﹐《素問》云﹕其華在爪﹐其充在筋。肝絕也﹐並庚卒日死。人中滿﹐人中黑﹐唇縮反張﹐唇焦枯燥﹐唇幹紫黑﹐唇不蓋齒﹐血腫尿血﹐舌縮或捲﹐鼻孔開張﹐齒禁冷涎如油﹐嘬口如囊﹐面如土色﹐四肢逆冷如濕石之狀﹐喫乳不收﹐瀉糞赤黑﹐脾絕也﹐並甲乙日死。有熱咽湯水並藥食喉中鳴﹐是胃脆直不能蔭肺﹐此證醫書少有﹐蓋累曾試之有驗﹐並死不治。目直靑鮮﹐气喘不回﹐喫食噎嗽﹐痰涎塞口﹐喉中鳴響﹐鼻塞不通﹐鼻漧黑燥﹐肺脹胃膈﹐頭汗四肢冷﹐此肺絕也﹐並丙丁日死。面黑神昏﹐眼黑眼腫﹐目無光彩﹐耳葉靑黃焦枯﹐疳牙齒落﹐發疏黃燥﹐皮膚黑燥﹐驚風咬乳﹐戛齒泄屁﹐黑色繞口﹐此腎絕也﹐並戊己日死。

小兒死證十五候眼上赤脈下貫瞳人﹐囟門腫起﹐兼及作坑﹐鼻漧黑燥﹐肚大靑筋﹐目多直視﹐睹不轉睛﹐指甲黑色﹐忽作鴉聲﹐虛舌退場門﹐嚙齒咬人魚口﹐气急啼不作聲﹐蛔虫旣出﹐必是死形﹐用藥速救﹐十無一生。小兒病困﹐汗出如珠﹐著身不流者死。小兒病﹐其頭髮皆上逆者必死。小兒病而囟陷﹐其口唇幹﹐目皮反﹐口中气出冷﹐手足四垂﹐其臥如縛﹐掌中冷﹐皆不治。小兒中風熱﹐喘鳴肩息﹐脈緩則生﹐急則死。小兒痢疾﹐脈浮大而腹痛者必死。乳子病熱﹐脈懸小﹐手足溫則生﹐寒則死。

卷之一﹟初生門證治通論

𦇤褓

《千金》論云﹕小兒﹐用父故絮著衣﹐女用母故衣﹐勿使新綿﹐切不可過濃﹐恐令兒壯熱﹐生瘡發癇﹐皆自此始。巢氏云﹕兒始生﹐肌膚未成﹐不可暖衣﹐則令筋骨緩弱﹐宜時見風日﹐若都不見風日﹐則令肌膚脆軟﹐便易傷損。嬰兒若常藏在幃幕之內﹐重衣溫暖﹐譬如陰地艸木﹐不見風日﹐軟脆不任風寒。嬰兒皆當以故絮著衣﹐莫用新綿也。天气和暖無風之時﹐令母將抱日中嬉戲﹐數見風日﹐則令血凝气剛﹐肌肉硬密﹐堪耐風寒﹐不致疾病。嬰兒又當習薄衣之法﹐當從秋習之﹐不可以春夏卒減其衣﹐則令兒中風寒。嬰兒冬月但當著夾衣及衲衣之類﹐極寒卽漸加以舊綿﹐人家多愛子﹐乃以綿衣過濃﹐適所以爲害也。已嬰兒又當消息無令汗出﹐汗出則致虛損﹐便受風寒﹐晝夜寤寐﹐皆當戒之。初生兒出月﹐必須人𦇤褓﹐𦇤褓之道﹐必須得宜﹐如春夏之月﹐乃萬物生長之時﹐宜教令地臥﹐使之不逆生長之气﹐如秋冬之月﹐乃萬物收藏之時﹐宜就溫暖之處﹐使之不逆收藏之气﹐然後血凝气和﹐則百病無自而入矣。丹溪曰﹕人生十六歲以前﹐血气俱盛﹐如日方升﹐如月將圓﹐惟陰常不足﹐養之之道﹐不可不謹。童子不衣裘帛﹐煎哲格言具在人耳﹐裳﹑下體之服﹐帛﹐溫暖甚於布者也﹐裘皮服﹐溫軟甚於帛者也﹐蓋下體主陰﹐得寒涼則陰易長﹐得溫暖則陰暗消﹐是以下體不與綿絹夾濃溫暖之服﹐恐妨陰气﹐實爲確論。

卷之一﹟初生門證治通論

乳哺

湯氏曰﹕小兒乳哺﹐須要得法﹐乳者﹑你也﹐哺者﹑食也﹐乳後不得便與食﹐哺後不得便與乳﹐小兒脾胃怯弱﹐乳食相並﹐難以克化﹐周歲以上﹐必成乳癖食癖﹐於腹中作疼作熱﹐疳病從此起也。丹溪曰﹕血气俱盛﹐食物易消﹐故食無時﹐然腸胃尙脆而窄﹐若稠粘漧硬﹐酸鹹甜辣﹐一切魚肉﹐水果﹐濕面﹐燒炙煨炒﹐俱是發熱難化之物﹐皆宜禁絕﹐只與熟菜白粥﹐非惟無病﹐且不縱口﹐可以養徳﹐此外﹐生栗味鹹﹐幹柿性涼﹐可爲長陰之助﹐然栗太補﹐柿太澀﹐俱爲難化﹐亦宜少與﹐婦人無知﹐惟務姑息﹐畏其啼哭﹐無所不與﹐積成痼疾﹐𨿽悔何及﹐所以富貴驕養﹐有子多病﹐迨至成人﹐筋骨柔弱﹐有食則不能忌口以自養﹐居喪則不能食素以盡禮﹐小節不謹﹐大義亦虧﹐可不愼歟。至於乳母﹐尢宜謹節﹐飲食下咽﹐乳汁便通﹐情欲中動﹐乳脈便應﹐病气到乳﹐汁必凝滯﹐兒得此乳﹐疾病立至﹐不吐則瀉﹐不瘡則熱﹐或爲口糜﹐或爲驚搐﹐或爲夜啼﹐或爲腹痛﹐病之初來﹐其溺必少﹐便須詢問﹐隨證治母﹐母安亦安﹐可消息於未形也。

卷之一﹟初生門證治通論

乳哺

凡乳母血气﹐爲乳汁也﹐五情善惡﹐悉血气所生﹐宜戒喜怒﹐一切禁忌﹐不用狐臭﹑癭﹑气嗽病者﹐及身體疥癬﹐頭瘡發少﹐緊唇耳聾﹐音啞鼻﹐癇病等﹐方可乳兒。夏中盛熱時﹐乳母浴後﹐或兒啼﹐不可與你﹐能使兒成胃毒﹐秋成赤白痢﹐浴後可令定息﹐良久﹐熱燥乳之﹐故無患也。聶氏曰﹕盛啼﹐不可食乳﹐恐气逆不順﹐聚而爲﹐亦能成驚風也。《千金》論曰﹕凡乳兒不可過飽﹐飽則溢而成嘔吐﹐若乳來多猛﹐取出﹑後再乳﹐切須乳時﹐合先令捏去宿熱乳﹐然後乳之﹐如乳母欲臥寐﹐當以臂枕之﹐令乳與兒頭平﹐母欲睡著時﹐卽奪其乳﹐恐其不知飽足﹐亦成嘔吐﹐父母交合之間﹐兒臥於側﹐或驚起﹐不可乳兒﹐蓋气亂未定﹐必能殺兒也。巢氏云﹕小兒啼未定﹐气息不調﹐母不可以乳飲﹐蓋恐乳不得下﹐停滯胸膈﹐則爲嘔吐也。《顱囟經》曰﹕夏不去熱乳﹐令兒嘔吐﹐冬不去寒乳﹐令兒泄瀉復痢﹐尢不可不謹。夜間乳兒﹐母起身坐﹐抱兒餵之。每淸早欲飲乳﹐皆須捏去宿乳。乳汁勿投於地﹐虫蟻食之﹐令乳無汁﹐可沃東壁上佳。

卷之一﹟初生門證治通論

乳哺

喜乳﹐涎喘生驚。﹝孫兆云﹕令兒上气﹑顚狂﹐亦令兒生痰喘息﹐或生驚。﹞怒乳﹐疝气腹脹。﹝《千金翼》云﹕怒乳令兒疝气。扁鵲云﹕女子則腹脹。﹞寒乳﹐你片不化。﹝《史記﹟華佗論》云﹕乳气寒虛冷﹐令故便靑而啼。《千金翼》云﹕令兒咳嗽。﹞熱乳﹐面黃不食。﹝《千金翼》云﹕令兒嘔吐。張氏云﹕熱乳傷損肺气﹐令兒龜胸。﹞气乳﹐吐瀉腹脹。﹝《寶鑑》云﹕令兒面黃白﹐乳哺減少﹐夜啼﹐乳。﹞病乳﹐能生諸疾。﹝令兒黃瘦﹑骨蒸﹑盜汗﹑煎﹑夜哭。孫氏云﹕病乳則致虛羸及生諸疾。﹞壅乳﹐吐逆生痰。﹝《靈祕》云﹕壅乳成痰涎﹑涎壅生驚﹐《寶鑑》云﹕﹕壅乳成奶癖﹐又吐逆生痰﹞乳﹐腹急藏冷。﹝《寶鑑》云﹕腹急而瀉﹐胸行皆熱﹐夜啼肌瘦﹐一如積塊。﹞醉乳﹐恍惚多驚。﹝《千金翼》云﹕令小兒熱﹐腹急痛。扁鵲云﹕醉淫隨亂﹐乳兒恍惚多驚。﹞淫乳﹐必發驚癇。﹝《寶鑑》云﹕乳母淫佚﹐情亂乳兒﹐令吐瀉身熱﹐啼叫如鴉﹐不治﹞以上乳﹐急欲乳兒﹐能生諸病﹐不可不忌也。凡喜怒气亂未定﹐乳兒則成吐瀉腹痛﹐疳黃不食﹐寒熱壅積不散﹐乳兒則成痰癖涎嗽﹐肺脹龜胸。醉淫喘乳﹐多發驚癇﹐《聖惠方》云﹕醉淫喘乳﹐能殺小兒。《聖濟經》論﹕乳者﹐夏不欲熱﹐熱則致吐逆。冬不欲寒﹐寒則致下痢。母不欲怒﹐怒則令上气顚狂。母不欲醉﹐醉則令身熱腹滿。母方吐下而乳﹐則致虛羸。母有積熱而乳﹐則變黃不能食。新房而乳﹐則瘦悴交脛不能行。大抵乳食不便﹐則生疾病。

卷之一﹟初生門證治通論

乳哺

《肘後》云﹕兒初生三日﹐應開腹助谷神﹐碎米濃作飲如乳酪﹐與兒大豆許﹐數令咽之﹐頻與三豆許﹐三七日﹐可哺。《千金》云﹕兒哺早﹐不勝穀气﹐令頭面體生瘡﹐愈而復發﹐又弱難養﹐三十日後﹐𨿽哺勿多﹐不嗜食﹐彊與之﹐不消﹐復生病。哺乳不進﹐腹有痰癖﹐四物紫丸微下之﹐節哺數日﹐自愈。《寶鑑》云﹕兒五十日﹐可哺如棗核﹐百日﹐彈丸﹐早晚二哺。莫抱檐下澡浴﹐當風解衣。哭未斷而乳﹐冒冷而哺﹐又不可在神佛驢馬畔﹑各房異戶之親﹑諸色物器並不可觸犯之﹐害子性爲驚癇。經云﹕三歲未滿﹐勿食雞肉﹐子腹生虫。錢乙云﹕兒多因愛惜過當﹐三兩歲猶未飲食﹐致脾胃虛弱﹐平生多病﹐半年後宜煎陳米稀粥﹑粥面﹐時時與之﹐十月後漸與稠粥爛飲﹐以助中气﹐自然易養少病﹐惟忌生冷油膩甜物等。《外臺﹟崔氏》初哺兒法﹐以平﹑定﹑成日﹐丑﹑寅﹑辰﹑巳﹑酉日﹐大吉。男忌戊﹑巳日﹐女忌丙﹑丁日。

卷之一﹟初生門證治通論

乳哺

小兒年至四五歲當斷乳﹐而不肯斷者﹐宜用畫眉膏斷乳之道﹐方可漸與肉食﹐則無疳癖之患。

畫眉膏山梔﹝參个﹐燒存性﹞雄黃﹝少﹞朱砂上爲極細末﹐入生麻油﹑輕粉各少許調勻。候兒睡著﹐濃抹於兩眉上﹐醒來便不食乳。未效﹐再用﹐加黃丹一錢。

卷之一﹟初生門證治通論

雜將護法

萬全論田婦護兒﹐絕無他疾﹐譬之艸木生於深山大澤﹐容易合抱﹐至於異果奇材﹐縱加培養﹐間有不秀實者﹐豈貴賤異哉﹗兒數見風日﹐卽血凝气剛﹐肌肉硬密﹐堪耐風寒﹐以田舍兒較之相似。田氏曰﹕大凡小兒過暖生熱﹐熱極生風﹐提抱生癰﹐餵飼生癖﹐最宜愼之。張渙曰﹕乳母須每日三時摸兒項後風池﹐若壯熱者﹐卽須熨之﹐使微汗卽愈。諺云﹕戒養小兒﹐謹護風池。風池在頸項筋兩轅之邊﹐有病乃治之﹐疾微﹐切不可妄鍼灸﹐亦不用輒吐下﹐所以然者﹐鍼灸傷兒經絡﹐吐下傷動臟腑故也。嬰兒暑中﹐常令在稍涼處﹐乳母勿禁新水﹐卽不宜多。嬰兒春夏間有疾﹐不可亂有動下﹐使下焦虛﹐上焦熱﹐變成大病矣。嬰兒須看稟受南北之殊﹐蓋地土寒溫不同故也。嬰兒生後兩盈月﹐卽目瞳子成﹐能笑﹐識人﹐乳母不得令生人抱之﹐及不令見非常之物。嬰兒百﹐任脈生﹐能反復﹐乳母當存節喜怒﹐適其寒溫。嬰兒半﹐尻骨已成﹐乳母當教兒學坐。嬰兒二百日﹐外掌骨成﹐乳母教兒地上匍匐。嬰兒三百日﹐臏骨成﹐乳母教兒獨立。嬰兒周﹐膝骨已成﹐乳母教兒行步。上件﹐並是定法﹐蓋世之人不能如法存節﹐往往抱兒過時﹐損傷筋骨﹐切宜戒之﹐爲吉。羅謙甫曰﹕一小兒五月間﹐因食傷冷粉﹐腹中作痛﹐遂於市藥鋪中贖得神芎丸服之﹐臍腹漸加冷疼﹐時發時止﹐逾七八年不已。因思古人云寒者熱之﹐治寒以熱﹐良醫不能廢其繩墨﹐而更其道也﹐據所傷之物﹐寒也﹐所攻之藥﹐亦寒也﹐重寒傷胃﹐其爲冷痛可知矣。凡人之脾胃﹐喜溫而惡冷﹐況小兒血气尙弱﹐不任其寒﹐故陽气潛伏﹐寒毒畱連﹐久而不除也。治病必先其本﹐當用和中養气之藥﹐以救前失﹐服之月餘方愈。嗚乎﹐康子饋藥﹐孔子拜而受之﹐以未達﹐不敢嘗﹐此保生之重者也。柰何常人拱默而令切脈﹐以謂能知病否﹐且脈者﹐人之血气﹐附行經絡之間﹐熱勝則脈疾﹐寒勝則脈遲﹐實則有力﹐虛則無力﹐至於所傷何物﹐豈能別其形象乎﹗醫者不可不審其病源﹐而主家亦不可不說其病源﹐且此子之父不以病源告醫﹐而求藥於市﹐鋪中發藥者﹐亦不審病源而以藥付之﹐以致七八年之病﹐皆昧此理也。孫眞人云﹕未診先問﹐最爲有準。東坡云﹕只圖愈疾﹐不欲困醫。二公之語﹐其有功於世﹐大矣。

卷之一﹟初生門

初生

﹝薛﹞小兒在胎﹐稟陰陽五行之气﹐以生臟腑百骸﹐藉胎液以滋養﹐受气旣足﹐自然生育﹐分娩之時﹐口含血塊﹐啼聲一出﹐隨卽咽下﹐而毒伏於命門﹐遇天行時气久熱﹐或飲食停滯﹐或外感風寒﹐驚風發熱等因﹐發爲瘡疹。須急於未啼時﹐用軟帛裹指﹐挖去其血﹐用黃連﹑豆豉﹑朱蜜﹑甘艸解之﹐後𨿽出痘﹐亦輕矣。

有咽入實時腹脹嘔吐﹐短气不乳者﹐用茯苓丸治之﹐但黃連性寒﹐若稟母气膏粱積熱者宜服﹐若滋味淡薄﹐胎气元弱者又不宜用﹐其朱砂固能解毒﹐恐金石鎭墜﹐不若只以牛黃分許﹐蜜調與吮爲佳。世多用犀角解毒丸﹐其胎气虛寒虛弱者﹐反傷脾胃生气﹐甚致不育。又有嬰兒因其難產﹐或冒風寒而垂危者﹐切不可便斷臍帶﹐急烘綿絮﹐包抱懷中﹐急以胎衣置火中煨燒﹐更用大紙撚於臍帶上往來燎之﹐使暖气入腹﹐須臾气復自蘇。尢戒洗浴﹐恐腠理不密﹐元气發泄而外邪乘之也。

卷之一﹟初生門初生

拭口法

嬰兒新產出胎﹐急以綿裹指﹐揩拭兒口中﹐舌上惡血穢露﹐謂之玉銜﹐若啼聲一發﹐卽入腹﹐成百病。又看舌下﹐若連舌有膜如石橊子﹐若啼不出﹐聲不轉﹐速以指爪摘斷之﹐或用葦刀子割之﹐微有血出﹐卽活。若舌下血出多者﹐以燒亂髮灰同豬脂少許和塗之。﹝《聖惠》云﹕看齒根有黃筋兩條﹐以葦刀割斷﹐點豬乳佳。如兒口難開﹐先點豬乳。﹞兒上下唇與齒齦連處﹐皆有一筋牽引﹐若上唇筋緊﹐卽生上煉﹐下唇筋緊﹐卽生下煉。

上煉﹐生瘡滿頭﹐或眉間如癬狀﹐瘙癢不已﹐復流黃汁﹐至處生瘡。下煉﹐起腰背漸至四肢﹐患亦如上。若疾甚不治﹐或頭面上下相通﹐累年不輕﹐又夭折或成大病﹐是惟每日早辰拭口﹑佳。

卷之一﹟初生門初生

浴兒法

兒生三日﹐以桑﹑槐﹑楡﹑桃﹑柳﹑各取嫩枝三寸長者﹐二三十節煎湯﹐看冷熱﹐入豬膽汁二三枚﹐浴之。浴湯用豬膽﹑益母艸﹐不生瘡疥。用金銀﹑虎頭骨﹑麝﹑丹砂﹐辟惡气﹑客忤﹑驚癇。用桃﹑梅﹑李﹑楮根葉﹐解體熱溫壯之病﹐須浴時煮。湯須不冷不熱﹐於無風密室浴之﹐勿令久。浴訖﹐以粉摩之﹐或以光粉﹑蚌粉﹐撲身辟邪﹐吉。《紀用經》浴法﹐寅﹑卯﹑酉日吉﹐壬午﹑丁未﹑癸巳凶﹐不能上三日﹐勿犯下三日。﹝三日﹑五日﹑七日浴。﹞小兒洗浴﹐不可先斷臍帶﹐候洗了方斷﹐不致水濕傷臍﹐可免臍風﹑臍瘡﹑等證﹐用淸油調發灰敷臍。洗兒﹐不可用水打濕臍帶。

卷之一﹟初生門初生

斷臍法

《千金》云﹕臍不得以刀割﹐隔單衣咬斷﹐以暖气呵七徧﹐卽纏結﹐所畱帶致兒足趺上斷訖﹐連臍帶中多有虫﹐急剔撥去﹐不爾﹐入臍成疾。臍當長六寸﹐長則傷肌﹐短則傷髒﹐不以時斷及汁不盡﹐暖气漸微﹐卽生寒令兒臍風。《寶鑑》論﹕斷臍若用剪刀﹐先於懷中令暖。又﹐水入臍﹐多天釣﹐痛苦啼叫﹐面靑黑。臍傷動﹐令久不幹。傷外風﹐卽口噤不可救。

卷之一﹟初生門初生

灸臍法

《聖惠》云﹕兒生一宿﹐抱近明無風處﹐看臍上有赤脈直上者﹐卽於脈盡頭灸三壯﹐赤散﹐無患矣。

卷之一﹟初生門初生

裹臍法

《千金》論﹕治白練令柔軟﹐方四寸﹐新綿濃半寸﹐與帛等合之裹臍﹐調其緩急﹐急則吐﹐二十日乃解﹐若十許日怒啼﹐必衣中有刺﹐或臍燥刺腹﹐當更裹臍﹐冬時須閉戶下帳﹐然火令溫暖﹐換衣亦然﹐仍以溫粉﹑粉之。

卷之一﹟初生門初生

服藥下胎毒法

《心鑑》曰﹕古《方書》言兒始生落艸﹐服汞粉﹑朱砂﹑白蜜﹑黃連﹐欲下胎毒﹐今人率承用之﹐不知今人稟受攝養﹐與古人不同﹐其藥乃傷脾敗陽之藥﹐若與兒服﹐後必生異證﹐只宜用淡豆豉煎濃汁﹐與三五口﹐其毒自下﹐又能助養脾气﹐消化乳食。然古人之法﹐終不可湮沒﹐今人用之而效者多﹐或不至如《心鑑》所云者﹐今次第列於左方。

張渙云﹕嬰兒初生第一日﹐才斷臍袍訖﹐看兒形色﹐若面紅潤色赤﹐啼聲響快者﹐宜用汞粉法﹐良久﹐有臍糞便下﹐爲佳。次用甘艸法﹐次用朱蜜法﹐臨時更看形色﹐若面色多靑白﹐啼聲不響﹐卽不須服﹐次用牛黃法。古方又有黃連法﹑韭汁法﹑豬乳法等﹐在人看兒寒熱怯壯﹐擇所宜而用之爾。

甘艸法用好原州甘艸中指一節許﹐拍碎﹐以水二蜆殼﹐煎一蜆殼﹐以綿纏蘸﹐令兒吮之﹐若吐出惡汁﹐爲佳。若服一蜆殼不吐﹐卽不須更服。不問嬰兒虛實寒熱﹐皆須服之。﹝《肘後方》吐後更與﹐兩服吐止﹐須盡一合。﹞薛氏預以甘艸細切少許﹐臨產時以綿裹﹐沸湯盞內覆溫﹐收生之際﹐以軟綿裹指﹐蘸甘艸汁拭其口﹐次用黃連法﹑朱蜜法。

黃連法《集驗方》初生兒惡汁畱胸膈壅塞﹐易生蘊熱驚癇瘡癤﹐用好肥黃連數塊﹐槌碎﹐綿裹如奶頭狀﹐湯內浸成黃汁﹐拈摭一二點兒口中﹐惡汁自下﹐乳食便美﹐未盡﹐用空綿別浸黃連後﹐以朱蜜間與之。海藏方﹐淨黃連一錢﹐水一盞﹐預先煎下﹐待兒生未出聲時﹐便用灌下﹐以去腹中惡物臍屎﹐兼解胎中蘊積熱毒﹐終身不生瘡﹐又去臍風等病。

韭汁法《本艸》云﹕兒初生﹐與韭根汁灌之﹐卽吐出惡水。《聖惠方》甘艸後﹐暖水浸韭子汁塗兒唇上﹐幹又塗﹐數次止﹐不令入口。

朱蜜法好朱砂一大豆許﹐細研﹐水飛﹐煉赤蜜一蜆殼﹐看稀稠﹐和成膏。每用一豆大﹐乳汁化下﹐時時滴口中﹐三日內﹐止三粒。臨時更看形色﹐若面色多靑白﹐啼聲不響﹐卽不須服。

牛黃法《千金方》朱蜜竟﹐與牛黃﹐不獨益肝膽﹐除熱定精神﹐止驚辟惡气﹐又除百病。張渙法﹐眞牛黃一塊﹐好蜜煉熟和成膏。每服一豆大﹐乳汁化﹐時時滴口中。形色不實者不宜多服﹐若嬰兒胎熱﹐或身體黃色﹐宜多服之。

汞粉法張渙方兒紅潤色赤﹐啼聲響快者﹐用汞粉半錢﹐旋旋令兒吮之﹐良久﹐有臍糞便下﹐爲佳。《寶鑑》銀粉抹口舌上下左右兩頰﹐然後飼朱蜜。

豬乳法嬰兒初生至盈月內﹐常時時旋取豬乳滴口中佳。豬兒飲母次﹐便提後腳離乳﹐急捋之﹐卽得。

臍帶法用本兒落下臍帶﹐瓦上焙燥﹐爲末﹐入辰砂﹑黃連﹑甘艸﹐各末五分﹐和勻蜜拌。做三五次塗乳母乳上﹐俟兒吞之﹐必使一日夜吞盡﹐次日﹐惡毒皆從大便而出﹐日後不但痘疹稀疏﹐竟有不出痘者﹐俟臍帶落下﹐卽便制服﹐在六七日之間爲妙。其辰砂必須研極細末﹐以甘艸湯飛過﹐任服無害。此方一以解毒﹐一以補養﹐蓋臍帶乃有生初之河車也﹐系於母之命門﹐兩腎之所主﹐乃以腎補腎﹐腎旣充足﹐卽不受邪﹐故無他日變黑歸腎之證﹐亦無囟門不合之疾﹐生一兒卽得一兒﹐眞保生第一良法。

藏衣法﹝卽胞衣﹞崔氏云﹕兒衣淸水洗﹐勿令沙土艸污﹐又淸酒洗之﹐仍內錢一文在衣中﹐盛新瓶內﹐靑綿裹瓶口﹐密蓋﹐置便宜處三日﹐後根據月吉地向陽髙燥處﹐入地三尺埋之﹐瓶上土濃一尺七寸﹐須牢築﹐令兒長壽智能﹐若不謹﹐爲豬狗食﹐令顚狂。虫蟻食﹐令病惡瘡。犬鳥食﹐令兵死。近社廟﹐令見鬼。近深水污池﹐令溺死。近故竈﹐令驚惕。近井傍﹐令聾盲。棄道路街巷﹐令絕嗣。當門戶﹐令聲不出耳聾。著水流下﹐令靑盲。棄火裏﹐令生爛瘡。著林木頭﹐令自絞死。此忌須愼。

每於天徳月空處埋之﹝正月天徳在丁﹐月空在﹐丙壬﹐余詳官本歷日﹞若遇反支﹐宜掛宅外福徳上向陽髙燥處﹐待過月﹐然後根據法埋藏﹐吉。甲乙日生﹐丙丁日藏。丙丁日生﹐戊巳日藏。戊巳日生﹐庚辛日藏。庚辛日生﹐壬癸日藏﹐吉。

剎頭法《集驗方》云﹕小兒初剃頭﹐俱不擇日﹐皆於盈月日剃之﹐蓋風俗所尙﹐前產婦未得出房﹐於盈月卽與兒俱出﹐謂胎發穢惡﹐有觸神竈﹐令小兒不安﹐故於此日必剃頭而出。凡剃頭﹐就溫暖避風處﹐仍剃後須以杏仁三枚去皮尖研碎﹐入薄荷三葉再同研﹐卻入生麻油三四滴﹐膩粉拌和﹐頭上擦﹐以避風邪﹐免生瘡疥熱毒﹐其後小兒﹐亦宜此法。

附方﹝海﹞百壽散小兒初生未盈月已裏用之者﹐老無瘡疥。

黃連﹝一兩﹞朱砂﹝一錢﹞

上水煎。令老母拭去口涎淨﹐灌下。余藥傾盆中浴兒﹐徧身搽﹐妙。

《顱囟》兒初生日與平和飲子﹝《指迷》兒生三日後﹐與母服。﹞

人參茯苓甘艸升麻﹝各二錢五分﹞

水一盞﹐煎一合半。時時與之。乳母忌油膩。盈月及百﹐如時冷加白術﹐熱加硝﹐各半錢。

卷之一﹟初生門

生下胎疾

﹝月內不測諸病﹞

卷之一﹟初生門生下胎疾

總論

《千金》論曰﹕芽兒出腹﹐骨肉未斂﹐肌肉未成﹐猶尙是血﹐血凝﹐則堅而成肌肉也。又云﹕如水上之泡﹐艸頭之露。夫初生一臘之內﹐天地八風之邪豈能速害﹐良由在胎之時﹐母失愛護﹐或勞動气血相干﹐或坐臥饑飽相役﹐飲酒食肉﹐冷熱相制﹐恐怖驚撲﹐血脈相亂﹐蘊毒於內﹐損傷胎气﹐故降生之後﹐有胎熱胎寒﹐胎肥胎怯﹐胎驚胎黃﹐諸證生焉﹐外因浴洗拭口﹐斷臍灸囟之不得法﹐或繃HT驚恐﹐乳哺寒溫之乖其宜﹐致令噤口臍風﹐鎖肚不乳等證﹐病患致此﹐亦難救療﹐坐視其斃﹐良可哀憫﹐故黃帝云﹕吾不能察其幼小﹐謂別是一家調理耳。用藥者必明消息形候﹐審定生死﹐察病患之淺深﹐知藥性之寒溫﹐而後庶乎少失也。

卷之一﹟初生門生下胎疾

初生輒死

《千金》兒初生輒死﹐視兒口中懸癰前上有胞者﹝《翼》云赤胞﹐以指甲摘取頭﹐決令潰去血﹐勿令血入咽﹐入咽殺兒﹐愼之。﹞

卷之一﹟初生門生下胎疾

不能啼

《三因》云﹕小兒初生气絕不能啼者﹐必是難產或冒寒所致﹐急以綿絮包裹抱懷中﹐未可斷臍帶﹐且將胞衣置鑪炭中燒之﹐仍撚大紙條蘸油點火﹐於臍帶下燻之﹐蓋臍帶連兒﹐火燻時有火气由臍入腹﹐更以熱醋湯蕩洗臍帶﹐須臾气回﹐啼哭如常﹐方可洗浴﹐了﹐卽斷臍帶。嬰兒哭遲者﹐以蔥白細鞭背上﹐卽啼。《水鑑方》云﹕胎風生下不能啼﹐須使園中小葉葵﹐搗取汁調熊膽末﹐才交入口免傾危。看舌下法見前。兒生下地﹐卽不啼哭﹐不能吞乳﹐奄奄如死者﹐急看喉間懸癰前上有一泡﹐用指摘破﹐以帛拭去惡血﹐勿令咽下﹐卽能通聲吞乳。

卷之一﹟初生門生下胎疾

眼不開

兒生﹐眼閉﹐口開﹐常呻吟﹐因受胎熱﹐用涼五臟藥天竹黃散﹝方見重舌﹞及與母喫﹐復以竹筒煎湯洗眼。小兒初生眼閉者﹐由產母食熱物毒物﹐致成斯疾﹐治法﹐當以熊膽少許蒸水洗眼上﹐一日七次﹐如三日不開﹐用生地黃湯服﹐仍須乳母服山茵陳湯。凡初生小兒﹐須洗令淨﹐若洗不淨﹐則穢汁浸漬於眼中﹐使眼赤爛﹐至長不瘥。

生地黃湯治初生小兒眼不開。

漧地黃赤芍藥川芎當歸﹝去蘆﹞栝蔞根甘艸上爲細末。少許﹐用燈心煎湯調﹐抹入口中。速服。

四聖散治嬰孩胎受熱毒﹐生下兩目不開。

燈心黃連秦皮木賊棗子﹝各半兩﹞

上咀。每服二錢﹐水一盞﹐煎七分﹐澄淸去滓﹐無時頻洗﹐兩目自開。

洗眼方黃連秦皮燈心大棗﹝各等分﹞

上用竹筒煎湯。

卷之一﹟初生門生下胎疾

不乳

謂初出胞胎而不吮乳也。嬰兒初出胎時﹐其聲未發﹐急以手拭其口﹐令惡血淨盡﹐不得下咽﹐卽無他病﹐若拭口不全﹐惡穢入腹﹐則令腹滿气短﹐不能吮乳﹐或產母取冷過度﹐胎中受寒﹐致令兒腹痛也﹐宜用茯苓丸及木香檳榔散治之。

茯苓丸赤伏苓川黃連﹝去須﹞枳殼﹝炒﹞

上等分。爲末﹐煉蜜丸桐子大。每服一丸﹐乳汁調下。治穢惡入腹﹐令兒嘔吐不乳方木香漧薑﹝生﹞茯苓甘艸酸木瓜丁香﹝各等分﹞

上爲粗末。一撚﹐水煎﹐綿蘸滴與之。

《外臺》方乳兩合﹐蔥白一寸。煎一兩沸。去蔥喫﹐卽乳。

《聖惠》人參丸人參龍膽黃連馬牙硝甘艸﹝炙微赤﹞枳實﹝麩炒微黃﹐各二兩﹞

上搗﹐羅爲細末﹐煉蜜﹑丸如桐子。乳汁研二丸﹐灌口中﹐日四五服﹐瘥。

朱砂丸治三歲以下﹐胃口閉﹐不喫乳。

朱砂牛黃麝香丁香甘艸﹝炙微赤﹞人參﹝各一分﹞犀角黃石膏﹝細研﹐水飛﹞

五靈脂﹝各半兩﹞

上搗羅研勻﹐蜜﹑丸如綠豆。熟水下三丸﹐日四五服。

灸法兒生二七日內不吮奶多啼者﹐客風中臍﹐循流心脾。灸承漿﹐在下唇稜下宛宛中。次灸頰車﹐在耳下頰骨後﹐炷如雀屎﹐各七壯。此非灸不療。兒喉中鳴﹐咽乳不利。灸旋璣三壯﹐在天突下一寸陷者中。

卷之一﹟初生門生下胎疾

吐不止

﹝錢﹞初生下吐﹐因穢惡下咽故也﹐用木瓜丸主之。凡初生﹐急須拭淨口中﹐否則啼聲一發﹐穢物咽下﹐致生諸病。﹝田﹞月裏生嘔﹐先用朱砂丸下之﹐如利後﹐用朱沈煎墜其邪气﹐使穢物自下而不嘔也。

﹝錢﹞木瓜丸木瓜麝香膩粉木香檳榔﹝各等分﹞

上同研細末﹐麵糊﹑丸如小黃米大。每服一二丸﹐甘艸水下﹐無時。

﹝薛﹞芽兒初生之患﹐多因乳母不愼七情﹐不節濃味﹐傳兒爲病﹐當審其因以調治其母﹐前所用之藥﹐恐臟腑脆嫩﹐不能勝受﹐用者審之。

《聖惠》藿香散治兒生﹐至半月﹐嘔逆不止。

藿香紫菀﹝洗去苗土﹐各一分﹞甘艸﹝炙赤﹐半兩﹞麥門冬﹝三分﹐去心﹐焙﹞桂心﹝半分﹞

上爲散。每服一錢﹐水一盞﹐煎五分﹐去滓﹐溫﹐綿點滴口中。

卷之一﹟初生門生下胎疾

不小便

小兒初生不尿者﹐多因在胎時母恣食啖﹐熱毒之气﹐流入胎中﹐兒飲其血﹐是以生而臍腹腫脹﹐如覺臍四旁有靑黑气色及口撮﹐卽不可救也﹐如未有靑黑色不飲乳者﹐宜服蔥乳湯。

蔥乳湯蔥白三四寸﹐四破之。以乳汁半盞煎灌。一方﹐蔥生用﹐搗爛﹐人乳拌﹐入兒口內﹐再與乳吮﹐咽下卽通。

豆豉膏黑豆﹝一勺﹞田螺﹝十九个﹞蔥﹝一大把﹞

上搗爛。芭蕉汁調﹐貼臍下。

按﹕觀丹溪治鄭廉使之子患淋病﹐乃因父服下部熱藥﹐遺毒在胎﹐畱於子之命門而然﹐以紫雪和黃柏末爲丸投之﹐下如黍如粟者碗許而安﹐則初生不尿癥﹐其當審因而處治﹐不言可知也。

卷之一﹟初生門生下胎疾

不大便

俗名鎖肚﹐由胎中受熱﹐熱毒壅盛﹐結於肛門﹐閉而不通﹐無復滋潤﹐所以如此。至若第三日不通﹐急令婦人以溫水漱口﹐吸咂兒前後心﹑並臍下﹑手足心﹑共七處﹐凡四五次﹐仍以輕粉半錢﹐蜜少許﹐溫水化開﹐時時將少許服之﹐以通爲度。

如更不通﹐卽是肛門內合﹐當以物透而通之﹐金簪爲上﹐玉簪次之﹐須刺入二寸許﹐以蘇合香丸納入孔中﹐糞出爲快。若肚腹膨脹﹐不能乳食﹐作呻吟聲﹐至於一七﹐難可望其生也。田氏治法﹐先用硬蔥鍼肛門﹐如大便不下﹐後用牛黃散﹝方見喘﹞送朱砂丸﹐一時自見。

卷之一﹟初生門生下胎疾

大小便不通

小兒初生﹐腹脹欲絕﹐大小便不通﹐亦如前法吸咂胸前﹑背心﹑手足心﹑臍下﹑七處﹐以紅赤色爲度﹐須臾自通。

卷之一﹟初生門生下胎疾

垂癰

《千金》云﹕小兒出腹六七日後﹐其血气收斂成肉﹐則口舌喉頰裏淸淨也﹐若喉裏舌上有物如蘆籜盛水狀者﹐若懸癰有脹起者﹐可以綿纏長鍼畱刃處如粟米許大﹐以刺決之﹐令气泄去靑黃赤血汁也﹐一刺之止﹐消息一日﹐未消者﹐來日又刺之﹐不過三刺﹐自消盡﹐余小小未消﹐三刺亦止﹐自然得消也。有著舌下如此者名重舌﹐有著頰裏及上如此者名重﹐有著齒齦上者名重齦﹐皆刺去血汁也。刺後﹐用鹽湯洗拭﹐急用如聖散或一字散摻刷。

如聖散鉛霜眞牛黃太陰玄精石朱砂﹝水飛﹐曝漧﹞

上四味﹐各研極細﹐秤準各二錢五分﹐拌勻﹐入白龍腦五分﹐再研勻。每用藥抄一字至半錢﹐止摻兒口中﹐時時用。

一字散朱砂硼砂﹝各半錢﹞龍腦朴硝﹝各一字﹞

上爲極細末。用蜜﹑調少許﹐鵝翎蘸刷口內﹐咽下無妨。

卷之一﹟初生門生下胎疾

重舌

巢氏云﹕心候於舌而主血﹐脾絡脈又出舌下﹐心火脾土二髒﹐子母也。有熱卽血气俱盛﹐其狀﹐附舌下近舌根﹐形如舌而短﹐名重舌。指爪摘斷及葦刀子割法﹐見前拭口法條。《惠眼》鵝口﹑重舌﹑重﹑口瘡﹐皆上焦熱﹐因受胎時大受極熱﹐急以雞內金爲末幹摻口內﹐及朱砂膏﹑地黃膏﹑輪流摻之﹐仍服天竺黃散。

地黃膏郁金﹝皂莢水煮幹﹐切﹐焙﹞豆粉﹝各半兩﹞甘艸﹝一分﹐炙﹞馬牙硝﹝研﹐一錢﹞

生地黃汁﹑蜂蜜對合﹐熬成膏和藥。每服兩皂子大﹐香熟水含化﹐或鵝翎掃口內。

金朱飲治驚壯熱﹐傷寒伏熱﹐上焦虛熱﹐重舌口鼻生瘡致赤眼方。﹝本名天竺黃散﹞

川郁金﹝銼﹐皂莢水煮幹。細者﹑如膽狀﹐佳﹞天竺黃甘艸﹝炙﹞馬牙硝﹝各半兩﹞

朱砂﹝一分﹐研﹞蟬殼﹝十四个﹐水洗去土﹞麝香﹝少許﹞

上爲末。每服半錢至一錢﹐蜜湯調下。

卷之一﹟初生門生下胎疾

重齦重

《千金》治法﹐總前垂癰門。刺去血汁後﹐鹽湯洗拭﹐一字散塗刷﹐法同前條。

茅先生云﹕心熱壅滯﹐先用朱砂膏﹝見驚積門﹞塗舌上﹐後用牛黃膏﹝見膈熱門。﹞

《聖惠》牛黃散﹝一方﹐無前三味﹐有玄明粉﹞

牛黃白龍腦朱砂﹝各一分﹞鉛霜﹝半兩﹞太陰玄精石﹝一兩﹞

上細研爲散。先於腫處﹑以鍼鈹破出血﹐鹽湯洗拭口後﹐摻藥﹐神效。

卷之一﹟初生門生下胎疾

口中有虫

《外臺》療兒喫奶不穩﹐七日以來壯熱﹐顏色赤﹐鼻孔黃﹐恐作撮口及牙關﹐虫似蝸牛﹐亦似黃頭白蚌螺﹐用竹瀝半合和少許牛黃服﹐瘥。又豬肉拭口﹐卽虫出。

卷之一﹟初生門生下胎疾

噤風

巢氏云﹕兒口內忽結聚生舌上如黍﹐不能取乳﹐名噤﹐由在胎熱入髒﹐心偏受熱。

《聖惠》初生兒須防三病﹐一撮口﹑二著噤﹑三臍風﹐皆急病﹐著噤尢甚﹐過一臘方免。牙關緊急﹐喫乳不穩﹐啼聲漸小﹐口吐涎沫﹝茅有閉眼﹐﹞人見大小便通﹐以爲冷熱所得﹐不知病在喉舌﹐狀亦極重﹐善救療者十不得三四﹐根據將護法防於事先﹐必無此患。但有此證﹐急看兒上有點子﹐先以指甲輕輕刮破﹐次服定命散﹑辰砂全蠍散之類﹐如口噤不開﹐服諸藥不效者﹐生南星去皮臍﹐研爲極細末﹐龍腦少許合和﹐用指蘸生薑汁於大牙根上擦之﹐立開。凡臍風﹑撮口﹑噤風﹑三者𨿽異﹐其受病之源則一也﹐大抵裏气鬱結﹐壅閉不通﹐並宜服煎豆豉汁與喫﹐取下胎毒。《千金》云﹕小兒初生﹐其气髙盛﹐若有微患﹐卽須下之﹐若不時下﹐則成大疾﹐難爲療矣﹐紫霜丸﹑量而與之。

定命散治初生兒口噤不乳。

蟬蛻﹝二七枚﹐去嘴腳﹞全蠍﹝二七个﹐去毒﹞

上爲極細末﹐入輕粉少許和研。用乳汁乳遠調化服。

辰砂全蠍散治初生兒口噤。

辰砂﹝水飛﹐半錢﹞全蠍﹝頭尾全去毒﹐二十枚﹐炙﹞硼砂龍腦麝香﹝各一字﹞

上爲極細末。用乳母唾調塗口唇裏及牙齒上﹐或用豬乳少許﹐調入口內。

紫霜丸﹝方見變蒸。﹞

﹝張渙﹞立聖散治妊娠之時﹐母服熱藥過多﹐或食炙爆熱物等﹐致令嬰兒初生下口噤不乳﹐口舌上瘡如黍粟大﹐KT多啼﹐名曰口噤。

幹蜘蛛﹝一个﹐去口足﹐以新竹火上炙﹐取油一蜆殼許﹐浸一宿﹐炙令焦﹐取末﹞幹蠍稍﹝七个﹐爲末﹞

膩粉﹝末﹐一錢﹞

上件﹐並同研極細。每服一字﹐乳汁調﹐時時滴口中。

《千金》治口噤﹐赤者心噤﹐白者肺噤。

雞糞白﹑棗大﹐綿裹﹐水一合﹐煮二沸﹐分再服。﹝《聖惠》用豆大三枚﹐水下﹞

又雀糞四枚﹐末之﹐著乳頭飲。兒大﹐十枚。

《外臺》著噤﹐病在咽﹐如麻豆許﹐令兒吐沫不乳。

水銀﹐如黍﹐與服﹐下咽便愈﹐以意量之﹐不過小麻子許。﹝事急用﹞

《食療》茶莓研汁﹐灌口中﹐死亦生。﹝生下濕莖端三葉﹐花黃﹐子赤﹐似覆盆子﹞

《聖惠》川椒一兩﹐搜面裹三角HT樣﹐燒黃熟﹐以綿蓋兒口﹐掐去尖如箸頭﹐使椒气入口﹐效﹐未覺再作。

蜈蚣方治小兒口噤不開﹐不能吮乳。

赤腳蜈蚣﹝半條﹐去足﹐炙令焦﹐爲末﹞麝香﹝少許﹞

上以豬乳和之。蓋豬乳能獨主小兒口噤不開。

蜘蛛方治小兒口噤不開﹐不能吮乳。

蜘蛛﹝一枚﹐去足及口﹐炙令焦﹐細研﹞

用豬乳一合和﹐爲三服﹐徐徐灌之﹐神妙。入麝香﹑治牙疳極好。

牛涎方取東行牛口沫﹐塗小兒口及額上﹐卽效。

治噤搐鼻法用郁金﹑藜蘆﹑瓜蒂﹑爲末﹐水調﹐搐之。

茅先生云﹕兒生一百二十日內犯風噤﹝病同著噤﹐﹞因母受胎有疾﹐故受毒瓦斯﹐生來血气未調﹐又被風邪所擊致之。治法﹐先與奪命散吐風涎﹝見急慢驚門﹐﹞後下醒脾散﹝一見胃气不和門﹐一見慢脾風門﹞夾勻气散與服﹝見胃气不和門﹐﹞又下雄朱散﹝見赤白痢﹞夾朱砂膏﹝見急驚﹞

常服卽愈。如手提拳﹐噤口不開﹐死。

卷之一﹟初生門生下胎疾

鵝口

巢氏云﹕兒初生﹐口裏白屑滿舌上﹐如鵝之口﹐故名﹐由在胎受穀气盛﹐心脾熱气﹐燻發於口。治用發纏指頭﹐蘸井花水揩拭之﹐睡時﹐黃丹﹐出火气﹐摻於舌上。如用前法﹐其舌上白屑不脫﹐可煮栗汁令濃﹐以綿纏指頭拭之﹐若春夏無栗﹐可煮栗木皮﹐如用井花水法。《簡要》用牙硝細研﹐於舌上摻之﹐日三五度。

《祕錄》用桑白皮汁和胡粉敷之。雞黃皮﹐燒末﹐水和服。

張渙保命散治嬰兒初生七日內胎毒者﹐其舌上有白屑如米連舌下﹐有膜如石橊子大﹐令兒語不發﹐名曰鵝口病。

白礬﹝燒灰﹞朱砂﹝水飛。各二錢半﹞馬牙硝﹝半兩﹞

上各研極細﹐再同研。每服一字﹐取白鵝糞﹐以水攪取汁﹐調塗舌上﹑頷頰內。

未用藥時﹐先以手指纏亂髮﹐揩拭舌上垢﹐然後使藥敷之。

茅先生論﹕兒喉中壅一塊肉癅閉卻﹐爲喉痺。身大熱﹐舌硬不轉﹐爲木舌。口開滿口黃如膏﹐名鵝口。三候皆熱甚生風﹐風壅熱毒至﹐此爲實熱﹐先用三解牛黃散﹝見實熱門﹞微與通吐惡涎﹐後用勻气散﹝見胃气不和門﹞及用天竺黃散﹝見重舌門﹞夾牛黃膏﹝見發熱門﹞與服﹐愈。如喉響似鋸﹐及眼視﹐面靑黑﹐不奶食﹐死候。

卷之一﹟初生門生下胎疾

撮口

外證舌彊唇靑﹐聚口撮面﹐面目黃赤﹐气息喘急﹐啼聲不出﹐飲乳有妨。若口出白沫而四肢冷者﹐不可救療。其或肚脹靑筋﹐弔腸卵疝﹐內气引痛﹐皆腸胃鬱結不通致之﹐治法貴乎疏利﹝辰砂膏是也。﹞初生一臘乃免﹝七日也﹞。

《千金》云﹕小兒初出腹﹐骨肉未斂﹐肌肉猶是血也﹐血凝﹐乃堅成肌肉耳﹐其血沮敗﹐不成肌肉﹐則使面目繞鼻口左右悉黃而啼﹐閉目﹐聚口﹐撮面﹐口中漧燥﹐四肢不能伸縮者﹐皆是血脈不斂也﹐多不育﹐若有如此者﹐皆宜與龍膽湯也。

龍膽湯方治嬰孩小兒胎驚﹐月內气盛發熱﹐臍風撮口壯熱。

龍膽艸釣藤柴胡﹝去蘆﹞黃芩﹝炒﹞桔梗﹝去蘆﹐炒﹞赤芍藥﹝炒﹞茯苓﹝去皮﹞

甘艸﹝炙。各五錢﹞蜣螂﹝二枚﹐去翅足﹐炙﹞大黃﹝一分﹐紙裹煨﹞

上合研爲極細末。用棗去核煎﹐或加防風去蘆﹑麥門冬去心﹐以導心熱﹐食前調服。

張渙云﹕嬰兒胎气挾熱﹐亦因母有邪熱傳染﹐或生下洗浴當風﹐𦇤褓失度﹐致令嬰兒啼聲不出﹐乳哺艱難﹐名曰撮口不開﹐病七日之內尢甚﹐急風散主之。

急風散方蛇蛻皮﹝微炒﹞釣藤幹蠍稍﹝各一分﹐搗羅爲細末﹞朱砂﹝一分﹐細研﹑水飛﹞好麝香眞牛黃﹝各半錢﹐並研極細﹞

上件﹐都拌勻﹐再研爲細末。每服一字﹐取竹瀝一兩﹐點同乳汁﹑調下。

辰砂僵蠶散治初生撮口。

辰砂﹝水飛﹐半錢﹞僵蠶﹝眞的﹐去絲嘴炒﹐一錢﹞蛇蛻皮﹝炒﹐一錢﹞麝香﹝研﹐半錢﹞

上爲極細末。少許﹐用蜜調敷唇口。

撮風散治小兒撮口。

赤腳蜈蚣﹝半條﹐炙﹞釣藤﹝二錢半﹞朱砂直僵蠶﹝焙﹞全蠍稍﹝各一錢﹞麝香﹝一字﹞

上爲末。每服一字﹐取竹瀝調下。竹瀝解熱極好。

辰砂膏辰砂﹝三錢﹞硼砂馬牙硝﹝各一錢五分﹞玄明粉﹝二錢﹞全蠍眞珠末﹝各一錢﹞麝香﹝一字﹞

上爲末﹐和棗同好單包起﹐自然成膏。每服一字﹐或一豆許。治諸驚﹐用金銀薄荷湯下﹐潮熱﹑甘艸湯下﹐月內嬰兒用乳汁調敷奶上﹐令吮下。

臍風鎖口方金頭蜈蚣﹝一个﹞蠍稍﹝五个﹞直僵蠶﹝七个﹞瞿麥﹝半錢﹞

上爲末。每一字﹐吹入鼻中﹐啼。則可用薄荷湯調下一字﹐然後服《千金》龍膽湯﹑朱銀丸。

僵蠶方直僵蠶﹝二枚﹐去嘴﹐略炒﹐爲末。調敷唇口中。﹞

甘艸方治小兒撮口﹐取吐。

甘艸﹝一錢﹞

上﹐煎服。令吐出痰涎﹐卽以豬乳點入口中﹐卽瘥。

卷之一﹟初生門生下胎疾

臍風

《千金》有臍風﹑臍濕﹑臍瘡﹑三者皆因斷臍後爲風濕傷而成﹐夫風入臍﹐臍腫腹脹﹐四肢不利﹐多啼不能乳﹐甚者發搐﹐爲臍風。腫濕經久不幹﹐爲臍濕。風濕相搏﹐令臍生瘡久不瘥﹐爲臍瘡。有一不已﹐入於經脈﹐多變爲癇﹐癇成﹑作癇治。

臍風者﹐謂斷臍之後﹐被水濕風冷所乘﹐風濕之气入於臍而流入心脾﹐遂令肚腹脹滿﹑臍腫﹐身體重著﹐四肢柔直﹐日夜多啼﹐不能吮乳﹐甚則發爲風搐﹐若臍邊靑黑﹐撮口不開﹐是爲內搐﹐不治。爪甲黑者﹐卽死。其或熱在胸堂﹐伸縮努气﹐亦令臍腫﹐宜《千金》龍膽湯主之﹝方見前條。﹞錢氏云﹕小兒洗浴﹐拭臍不幹﹐風入作瘡﹐令兒撮口﹐甚者是脾虛胃气不和﹐宜調气﹐益黃散主之﹝方見脾部。﹞《類萃》云﹕宜先用控痰飲吐風痰﹐次用益脾散和脾﹐又用辰砂膏利驚卽愈。或手足攣拳﹑噤口不開者﹐不治。曾氏法先投劫風膏﹐次以五苓散加寬气飲入薑汁﹑蔥白﹑燈心煎湯調服﹐與解風痰﹐及用一字金﹑煎荊芥湯或薄荷湯調抹口內﹐證輕卽快。如稟賦充實﹐發熱﹑有痰﹑驚搐﹐投黑白飲﹐溫蜜湯空心調下﹐微泄似茶褐色二三行﹐進白芍藥湯﹐水﹑姜棗煎服﹐常用此法﹐亦妙。若臍凸﹝音疊﹞肚緊﹐微有靑色﹐口撮不開﹐肝風盛而脾土受制﹐不可施治﹐凡有此候﹐百無一治﹐縱使得安﹐亦非長壽。

控痰散蠍尾銅靑﹝各半錢﹞朱砂﹝一錢﹞膩粉﹝一字﹞麝香﹝少許﹞

上爲末。每服一字﹐臘茶淸調下。先吐風痰﹐然後和胃﹐或用前甘艸方吐痰﹐隨輕重用。

益脾散白茯苓人參艸果﹝煨﹞木香﹝濕紙裹煨﹞甘艸陳皮濃朴﹝姜制﹞紫蘇子﹝炒﹐各等分﹞

上﹐爲末。每服一錢﹐姜棗水煎。

辰砂膏﹝方見前。﹞

宣風散治初生兒因斷臍後外傷風濕﹐唇靑口撮﹐多啼不乳﹐口出白沫。

全蠍﹝二十一个﹐頭尾全去毒﹐用無灰酒少許塗炙﹐爲末﹞麝香﹝一小字﹐別研﹞

上研爲極細末。用半字﹐金銀煎湯﹑或麥門冬去心煎湯調化﹐食遠服。

防風散治初生兒臍風。

防風﹝去蘆﹞羌活黃當歸川白芷甘艸﹝各半錢﹞

上爲極細末。少許﹐用燈心﹑麥門冬去心煎湯調化﹐不拘時候服。

劫風膏治急慢驚搐﹐臍風撮口﹐牙關緊閉﹐痰涎壅盛﹐咽喉腫痛。

葳靈仙﹝去蘆﹐一兩半﹐細銼﹐焙﹐研爲末﹞

上﹐用皂莢三兩﹐去皮弦槌損﹐挪溫水一碗﹐絹濾過﹐慢火熬若稀糊﹐入醇醋半兩﹐再熬三五沸﹐去火候冷﹐用前藥末亭分乳缽內杵勻﹐丸芡實大。先用鹽梅肉擦牙根﹐次以此膏一丸或二丸﹐溫白湯濃調﹐抹入左右牙關內﹑卽開﹐續進別藥。熬時﹐得瓦器爲上﹐銀器尢佳。及解風痰壅盛﹐淡姜湯調化﹐無時少與含咽。咽喉腫痛﹐溫茶淸調下﹐或薄荷湯。

五苓散寬气飲﹝俱驚﹞

一字金治初生嬰孩一七之外﹑欲成臍風撮口﹐及卒中急慢驚風﹐牙關緊閉﹐壅上痰涎。

僵蠶﹝炒﹐去絲﹞葳靈仙﹝去蘆。各四錢﹞明白礬﹝生用﹐二錢﹞細辛﹝去葉﹐一錢﹞

甘艸﹝生用﹐二錢半﹞

上銼焙爲末。每服一字至半錢﹐薑汁沸湯調勻﹐以指抹入牙關內。治卒中急慢驚證﹐口噤不開﹐用鹽梅湯調擦上下牙根二處。

黑白飲治臍風气實者﹐及急驚壯熱發搐。

黑牽牛﹝半生半炒﹞白牽牛﹝半生半炒﹞大黃﹝生用﹞陳皮﹝去白﹞檳榔﹝各半兩﹞

甘艸﹝炙﹐三錢﹞玄明粉﹝二錢﹞

上﹐除檳榔不過火﹐餘五味或曬或焙﹐仍合檳榔爲末﹐同玄明粉入乳缽內再杵勻。每服半錢至一錢﹐溫蜜湯調化﹐空心投服﹐或無時。此藥新合最妙﹐久則效遲。

白芍藥湯﹝方見疝﹞

張渙封臍散治嬰兒初生﹐因乳母不謹﹐洗浴水入臍中﹐或兒尿在袍之內﹐濕气傷於臍中﹐或解脫﹑風冷邪气所乘﹐令兒臍腫多啼﹐不能乳哺﹐名臍風病﹐宜急用此。

好川當歸﹝半兩﹐洗﹐焙漧﹞天漿子﹝三个﹐微炒﹞亂髮﹝一錢﹐燒灰存性﹞

上件同搗﹐羅爲細末﹐入麝香一字拌勻。用藥一字至半錢敷臍中﹐時時用。

《三因》小兒初生﹐一七日內忽患臍風撮口﹐百無一效﹐坐視其死﹐良可憫也。

有一法﹐世罕知者﹐凡患此證﹐看兒齒齦上有小泡子如粟米狀﹐以溫水蘸熟帛﹐裹指輕輕擦破﹐卽開口便安﹐不藥神效。

小兒初生﹐臍風撮口﹐諸藥不效者。灸然谷﹐穴在內踝前起大骨下陷中﹐可灸三壯﹐鍼入三分﹐不宜見血﹐立效。臍風﹐目上插﹐刺絲竹空。臍腫﹐灸腰對臍骨節間三壯﹐炷如麥。

臍風撮口﹐在百日內﹑多不治。

卷之一﹟初生門生下胎疾

臍濕

嬰兒臍中腫濕﹐經久不瘥﹐若至百日﹐卽危急﹐宜速療之。《顱囟經》治臍濕方﹕枯礬﹑龍骨﹑爲末﹐入麝少許﹐拭臍幹﹑用﹐避風。絳帛灰敷臍中。幹蝦蟆﹑牡蠣各一枚﹐燒灰細研﹐少許敷臍中﹐日三兩上﹐瘥。

封臍散甑帶灰亂髮灰白姜灰紅帛灰﹝四灰﹐不得夾別灰﹞南星白蘞當歸頭赤小豆五倍子血竭龍骨赤石脂﹝﹞海螵蛸百艸霜胭脂﹝各半錢﹞

上合研爲極細末。濕﹐幹敷。幹則淸油塗。忌生水浴臍。

又方紅綿灰黃牛糞灰龍骨發灰幹胭脂﹝各半錢﹞

上爲極細末。濕﹑幹摻﹐幹﹑淸油塗臍。

又方治臍內出水汁﹐不幹。

當歸頭﹝去蘆﹐一錢﹞綿﹝縛臍帶燒灰一錢﹐或舊綿﹞

上爲極細末﹐入麝香一小字同研。少許﹐幹摻臍。

錢乙檗墨散黃柏釜下墨亂髮灰﹝各等分﹞

上爲細末。每用少許﹐敷之。

張渙胡粉散胡粉漧薑﹝燒灰﹞白石脂﹝燒存性﹞

上各等分﹐研極細﹐再同研勻。用藥一字至半錢﹐敷臍中﹐時時用。

﹝莊﹞气臍﹐大如栗﹐虛腫而軟疼﹐用竹瀝塗﹐日數上﹐消。兒臍濕淹﹐破屋爛艸爲末﹐頻摻﹐效。

卷之一﹟初生門生下胎疾

臍瘡

巢氏曰﹕因浴兒﹐水入臍中﹐或尿濕袍﹐致臍中受濕﹐腫爛成瘡﹐或解脫爲風邪所襲﹐入於經絡﹐則成風癇﹐若臍腫不幹﹐久則發搐。《肘後》幹蝦蟆燒灰敷﹐日三四﹐佳。﹝聖惠有枯礬。﹞

異功散治臍中瘡。

龍骨﹝﹞薄荷葉蛇牀子﹝各二錢﹞輕粉﹝半錢﹞

上爲極細末。少許﹐幹摻臍。

龍骨散治臍中瘡。

龍骨﹝﹞輕粉﹝各半錢﹞黃連﹝去須﹐一錢半﹞

上爲極細末。少許﹐幹摻臍。

治兒盈月﹐啼叫臍中出血﹐用白石脂﹑炒研極細末﹐幹摻。

治兒因剪臍﹑傷於外風﹐致臍瘡不乾方白明礬﹝﹞龍骨﹝﹐各半錢﹞

上研爲極細末。幹摻。

張渙金黃散治臍瘡久不瘥﹐風气傳於經絡﹐變爲癇疾。

川黃連﹝二錢半﹞胡粉龍骨﹝燒灰。各一錢﹞

上各另研﹐復合研爲細末。每用少許﹐敷臍中﹐時時用。

卷之一﹟初生門生下胎疾

預防

初生兒﹐臍風﹑著噤﹑撮口最爲急證﹐十難救一﹐預治之法﹐宜時用軟帛包指﹐拭口中﹐牙齦上有筋兩條﹐便用葦刀輕輕割斷﹐以豬乳點。

黃連﹝去須﹐半錢﹞豆豉﹝二十四粒﹞甘艸﹝一寸﹞蔥白﹝二寸﹞

上用童子小便煎。綿蘸﹐拭口中。

抱兒向明﹐看臍上有赤脈直上﹐便赤脈頭上灸三壯者﹐生。

卷之一﹟初生門生下胎疾

臍突

初生之兒有熱在胸堂﹐則頻頻伸引﹐呃呃作聲﹐努脹其气﹐抑入根本之中﹐所以臍突腫亦﹐虛大可畏﹐無識之夫﹐將謂斷臍不利而使之然者﹐非也。此由胎中母多驚悸﹐或恣食熱毒之物所致﹐宜對癥與藥﹐其熱自散﹐其臍歸本﹐不必以藥敷之﹐恐反爲害。曾氏曰﹕臍突一證﹐又非臍風﹐此亦因初生洗浴﹐系臍不緊﹐穢水侵入於內﹐產後旬日﹐外臍忽光浮如吹﹐撚動微響﹐間或驚悸作啼﹐治用白芍藥湯加薏苡仁水煎﹐空心溫服﹐次以外消散塗貼﹐自然平復。

白芍藥湯﹝見疝﹞

外消散治嬰孩初生旬日外臍突﹐或痛或不痛﹐痛則啼聲不已。及療小兒因感濕熱搏﹐致陰器﹑膚囊浮腫。

大黃牡蠣﹝各半兩﹞朴硝﹝二錢﹞

上﹐前二味銼焙爲末﹐仍入朴硝﹐乳缽內同杵勻。抄一錢或二錢﹐取田螺淨洗﹐再以水半碗﹑活過一宿﹐去螺﹐用水調塗腫處﹐卽消。其螺仍放水中﹐勿害之﹐昔賢有曰﹕殺生救生﹐去生遠矣﹐物命𨿽微﹐亦可戒也。治陰器﹑膚囊腫﹐車前子煎湯﹐候冷﹐調敷。

二豆散治嬰孩小兒臍突腫。

赤小豆﹝不去皮﹞豆豉天南星﹝去皮臍﹞白蘞﹝各一錢﹞

上爲極細末。半錢﹐用芭蕉自然汁調﹐敷臍四傍﹐一日一次﹐二日二次﹐若得小腑下白﹐卽安。

卷之一﹟初生門生下胎疾

胎驚

小兒壯熱吐﹐心神不寧﹐手足抽掣﹐身體彊直﹐眼目反張﹐是胎驚風證。胎驚者﹐以妊婦調攝乖常﹐飲酒嗜欲﹐忿怒驚撲﹐母有所觸﹐胎必感之﹐或外挾風邪﹐有傷於胎﹐故子乘母气﹐生下卽病也。其候﹐月內壯熱﹐翻眼握拳﹐噤口切牙﹐身腰彊直﹐涎潮嘔吐﹐搐掣驚啼﹐腮縮囟開﹐或頰赤﹐或面靑眼合﹐﹝凡胎風眼合﹐不可誤作慢脾﹐妄用溫藥﹞其有搭眼噤口之類﹐亦此一種之所發也。視其眉間气色﹐赤而鮮碧者可治﹐若黯靑黑者不治﹐虎口指紋曲入裏者可治﹐反出外者不治。先宜解散風邪利驚﹐化痰調气﹐及貼囟法﹐甚則以朱銀丸利之﹐若面靑拳搐﹐用保命丹﹝通治急慢驚﹑﹞釣藤散﹝方見慢驚﹞﹑全蠍散﹝方見偏風口噤﹞之類﹐大抵小兒臟腑脆弱﹐不可轍用銀粉鎭墜之劑﹐如遇此候﹐急取豬乳﹐細研牛黃﹑麝香各少許﹐調抹入口中﹐仍服導赤散以瀉肝之子﹐卽愈矣。

石壁經歌﹕未出胎中一月來﹐母驚成患子臨胎﹐腰直哭時先口撮﹐面靑拳搐縮雙腮﹐眼閉切牙筋脈急﹝受气時﹐若陰气弱﹐胎易驚落﹐肉消甚﹔陽气弱﹐胎難驚落﹐手足細﹐肌肉瘦﹐皆不盡天年。若日月滿﹐因驚落口撮﹑腮臉起﹑鼻塞﹑口噤﹐勿作驚治﹐微汗﹐次治驚調气﹐乳母服調气藥﹐兒貼囟。﹞任喚千聲眼不開﹐退卻風涎爲治療﹐涎去驚邪自不回。﹝失治則目瞑﹐先治驚則吐瀉﹐秋夏必脾風﹐初見勿作脾風治﹐恐汗不出生別候﹐鳳髓烏犀丸﹐次生銀丸﹐並急慢驚門。﹞﹝錢﹞白日內發搐﹐眞者﹑不過三兩次必死﹐假者﹐頻發不爲重﹐眞者﹑內生驚癇﹐假者﹑外傷風冷﹐蓋血气未實﹐不能勝任﹐乃發搐也﹐欲知假者﹐口中气出熱﹐治之可發散﹐大靑膏主之﹐可用塗囟法。﹝田﹞月裏生驚﹐急取豬乳﹐細研辰砂牛黃各少許﹐調抹口中﹐神效。乳母服防風通聖散三劑。其驚自消。﹝斗﹞小兒未盈月﹐驚搐似中風欲死者﹐用辰砂以新汲水濃磨汁﹐塗五心上﹐最效。﹝湯﹞治胎癇驚風﹐皆可服全蠍頭尾全者﹐用生薄荷葉包﹐外以麻綫纏﹐火上炙燥爲末﹐別研生朱﹑麝香各少許﹐煎麥門冬湯調下。﹝薛﹞一小兒患胎驚﹐諸藥不應。用紫河車研爛如泥﹐每用錢許﹐乳化服之﹐更以十全大補湯加釣藤鉤﹑漏蘆與母服﹐兩月餘舉發漸輕﹐服年餘舉發漸稀﹐服年餘不再發。至出痘後復發﹐取紫河車研爛﹐入糯米粉丸﹐小豆大﹐每服百丸﹐以乳送下﹐服二具﹐全瘥。畢姻又發﹐仍用前丸及十全大補湯﹑六味丸加當歸﹑黃﹑肉桂﹑五味子﹐年餘﹐喜其能遠帷幕﹐得痊。後因勞役更作﹐又用前丸及十全大補等藥不應﹐用大劑獨參湯﹐服數斤﹐然後舉髮稍緩﹐乃用人參二兩﹐附子一錢﹐數服頓止﹐仍用前藥﹐間用獨參湯而痊。一小兒患胎驚﹐用紫河車丸及十全大補湯及釣藤膏而愈。畢姻後復發﹐用大劑獨參湯﹑六味丸加五味子﹑黃﹑當歸﹐煎服半載﹐舉髮稍輕﹐年餘不再發。後每勞役怒气仍發﹐卽用前藥﹐隨愈。又傷寒愈後復作﹐虛癥悉具﹐莫能名狀﹐用紫河車二具﹐獨參煎湯﹐十餘斤而痊。後患傷風咳嗽﹐咽漧內熱﹐用六味地黃丸料加五味子煎服﹐及十全大補湯而痊。

獨活湯治胎驚﹐發散風邪。

獨活羌活﹝各一分﹞檳榔天麻麻黃﹝去節﹞甘艸﹝各半分﹞

上銼散。每服半錢﹐煎服。於內加南星末蜜調下﹐可貼囟用。

驅風散胡黃連﹝二錢半﹞全蠍﹝去毒﹐焙﹞犀角天竺黃麻黃﹝去節﹐各半錢﹞麝香﹝一字﹞

上爲細末。用乳汁調化﹐食遠服。

上二方﹐發散之劑﹐實有表證﹐方可用之。

靑金丸治嬰孩小兒﹐解散胎熱﹑化痰涎﹑鎭驚邪。

人參﹝去蘆﹞天麻﹝煨﹞茯神﹝去皮木﹞白附子﹝炮﹞牛膽南星﹝炒。各二錢﹞甘艸﹝炙﹐一錢半﹞

靑黛﹝一錢﹞朱砂﹝水飛﹐半錢﹞麝香﹝一字﹞

上爲極細末﹐煉白蜜丸如梧桐子大。用釣藤﹑皂莢子煎湯研化﹐不拘時候服。

太乙散治芽兒胎驚。病瘥﹐亦宜常服。

天漿子﹝去殼﹐微炒﹞南星白附子﹝各微炮﹞天麻防風茯苓﹝各二錢﹞全蠍朱砂﹝各一錢﹞麝香﹝少許﹞

上爲末。每服半錢﹐乳汁化下。張渙方﹐天漿﹑蠍稍各二十一个﹐防風﹑天麻﹑朱砂各半兩﹐麝香一錢﹐無茯苓﹑白術。

參蠍散治小兒胎驚﹐定心神。

天漿子天竺黃人參朱砂全蠍天麻蟬蛻﹝各等分﹞麝香﹝少許﹞

上爲末﹐煉蜜丸桐子大。每服一丸﹐金銀湯下。

豬乳膏治小兒諸驚﹐胎癇。

全蠍﹝一个﹐焙﹞琥珀朱砂﹝少許﹞

上爲末。每服一字﹐麥門冬煎湯調下。

朱銀丸治小兒胎風﹐壯熱痰盛﹐翻眼口噤﹐取下胎中蘊受之毒﹐亦治驚積。但量與之。

水銀﹝一錢﹑蒸棗研如泥﹞白附子﹝一錢半﹞全蠍南星朱砂﹝各一錢﹞天漿子蘆薈牛黃﹝各半兩﹞鉛霜﹝半錢﹐和水銀﹐研﹞腦﹝一字﹞麝香﹝少許﹞直僵蠶﹝炒﹐七个﹞

上爲末﹐煉蜜丸桐子大。薄荷湯化下。

張渙聖星丹諸癇皆宜服之﹐曾經大效。

天南星一般大者四十九个﹐端午取活蠍四十九个﹐瓦器盛﹐鹽泥固濟﹐弔靜室中﹐臘日取出﹐揀南星蠍蜇著處有小竅子者﹐其餘不用﹐只將蠍蜇南星﹐以酒浸一宿﹐焙﹑研細末。次用﹕牛黃麝香龍腦﹝各一錢﹐研細﹞辰砂﹝細研﹐水飛﹐二錢半﹞

上件﹐再一處研勻﹐薑汁和桐子大。服一粒至二粒﹐人參﹑薄荷湯化下。

白金散治諸癇﹑潮發不省者。

白僵蠶﹝半兩﹐湯洗﹐炒微黃﹐搗﹑羅爲細末。次用﹞天竺黃﹝二錢五分﹞牛黃﹝一錢﹞麝香龍腦﹝各半錢﹞

細研﹐拌勻。每服半錢﹐薑汁調﹐放溫灌之。

烏金膏治胎癇﹑潮發頻並。

烏梢蛇﹝一條﹐取淨肉﹐酒浸一宿﹐焙﹞蠶紙﹝一張﹐燒灰﹞蟬殼全蠍朱砂﹝飛。各半兩﹞

金箔﹝二十片﹞龍腦麝香﹝各半錢﹞

上各取細末﹐研勻﹐蜜和如皂子。每服一粒﹐人參﹑薄荷湯化下。

天南星煎治胎癇﹑潮發遲省。

天南星﹝微炮﹞白附子白花蛇﹝酒浸﹐去皮骨﹐炙黃。各一兩﹞幹蠍﹝炒﹞天麻﹝各半兩﹞

以上搗羅爲細末﹐用好酒兩大盞﹐慢火熬﹐不住手攪﹐以酒盡爲度。次用朱砂﹝細研﹑水飛﹐半兩﹞膩粉﹝二錢五分﹞牛黃麝香龍腦﹝各半錢﹞

細研﹐入膏內和如皂子。每服一粒﹐竹瀝化下﹐無時。

祛風散治胎癇﹑多啼叫。

胡黃連﹝半兩﹞全蠍犀角天竺黃麻黃﹝去節。各二錢五分﹞

上各取細末和勻。每服半錢﹐入麝一字﹐乳汁調下。

鐵粉散驚風面赤口漧﹐大便不利﹐尢宜服。

錢粉﹝半兩﹞郁金牛黃眞珠胡黃連﹝各二錢五分﹞

各研細﹑拌勻。每服一字﹐溫蜜湯調下。

羌活膏治胎癇﹑昏困不省。

羌活獨活﹝各一兩﹞天麻全蠍人參﹝去蘆﹞白僵蠶﹝微炒﹐各半兩﹞烏蛇肉﹝一兩﹐酒浸一宿﹐焙﹞

上搗﹐羅爲細末﹐煉蜜和膏。每服皂子大﹐麝香﹑荊芥湯化下。

麝香膏治胎癇﹑不得安臥。

麝香﹝研﹞牛黃﹝研﹞白附子蠶蛾﹝微炒﹞白僵蠶﹝微炒。各二錢五分﹞全蠍﹝二十一个﹞

上取淨末﹐更研細﹐蜜和膏如皂子。每服一粒﹐人參﹑荊芥湯化下。

卷之一﹟初生門生下胎疾

胎癇

﹝曾﹞胎癇者﹐因未產前腹中被驚﹐或母食酸鹹過多﹐或爲七情所汨﹐致傷胎气﹐兒生百日內有者是也。發時﹐心不寧﹐面微黃﹐气逆痰作﹐目上視﹐身反張﹐啼聲不出。先用參蘇飲和解﹐次以不驚丹﹑或琥珀抱龍丸間投﹐輕則可愈﹐重者難全。

參蘇飲﹝發熱﹞不驚丹﹝驚﹞琥珀抱龍丸﹝驚﹞

卷之一﹟初生門生下胎疾

胎風

小兒初生﹐其身有如湯潑火傷者﹐此皆乳母過食膏粱所致也﹐其母宜服淸胃散﹝方見雜病牙齒門。﹞及逍遙散﹝方見女科虛勞門。﹞以淸其气血﹐兒亦飲數滴可也。有身無皮膚而不赤者﹐皆由產母脾气不足也﹐用粳米粉敷之。赤發熱者﹐皆由產母胃中火盛也﹐用石膏敷之。經謂﹕脾主肌肉﹐肺主皮毛。故知病脾肺也﹐如腦額生瘡者﹐火土相合﹐遂成濕熱下流﹑攻擊腎水也﹐難治。如腳上有瘡者﹐陰虛火盛也﹐此﹑不滿五歲而斃。如未盈月而撮口握拳﹐腰軟如隨者﹐此肝腎中邪勝正弱所致也﹐三日內必不治。如男指向裏﹑女指向外尙可治﹐眉紅亦不可治﹐可治者用全蠍散﹝方見口噤﹑﹞釣藤散﹝方見慢驚﹞等類治之。若因大病虧損胃气而諸髒虛弱所致者﹐用補中益气湯﹝方見虛羸﹑﹞

錢氏地黃丸﹝方見腎臟。﹞若面唇赤色﹐正屬腎水不足﹐肝經陰虛火動而內生風熱爾﹐當滋腎水以制陽光。其身軟者﹐內稟气不足﹑肌肉未堅也﹐常參五軟﹑而施治之。《聖惠》所云胎風﹐原與胎驚混濫﹐故此不取。

卷之一﹟初生門生下胎疾

胎熱

兒在胎中﹐母多驚悸﹐或因食熱毒之物﹐降生之後旬日之間﹐兒多虛痰﹐气急喘滿﹐眼閉目赤﹐目胞浮腫﹐神困呵欠﹐呢呢作聲﹐徧體壯熱﹐小便赤色﹐大便不通﹐時復驚煩﹐此因胎中受熱﹐或誤服溫劑﹐致令熱蓄於內﹐燻蒸胎气﹐故有此證﹐若經久不治﹐則鵝口﹑重舌﹑木舌﹑赤紫丹癅﹐自此而生﹐宜先以木通散煎與母服﹐使入於乳﹐令兒飲之通心气﹐解煩熱﹐然後以四聖散溫洗兩目﹐目開﹐進地黃膏﹑天竺黃散﹑及牛蒡湯﹑當歸散﹐亦令母服。凡有胎疾﹐不可求速效﹐當先令乳母服藥﹐使藥過乳﹐漸次解之﹐百無一失﹐若卽以涼藥攻之﹐必生他病。乳母﹑仍忌辛辣酒面﹐庶易得安﹐不致反復。

生地黃湯﹝湯氏﹞治小兒在胎時﹐因母有熱﹐或恣飧酒面熱毒之物﹐傳於胎中﹐令兒生下面赤眼閉﹐身體壯熱﹐哭聲不止﹐口熱如湯﹐乃胎熱之候也。

生地黃赤芍藥川芎當歸栝蔞根上件等分﹐咀。每服半兩﹐水一盞﹐煎六分。產婦亦可服﹐以些少抹入兒口中。

木通散主小兒上膈熱﹐小府閉﹐諸瘡丹毒。母子同服。

木通地蓄﹝各半兩﹞大黃甘艸赤茯苓﹝各三錢﹞瞿麥滑石山梔子車前子黃芩﹝各貳錢半﹞

上﹐水一鐘﹐燈心三莖﹐或入薄荷同煎。

釀乳法豬苓﹝去黑皮﹞澤瀉赤茯苓﹝去皮﹞天花粉茵陳生甘艸生地黃山梔﹝去殼﹞

上﹐銼散。用水煎﹐食後令乳母捏去宿乳﹐卻服此藥。

甘豆湯治小兒胎熱。

甘艸﹝一錢﹞黑豆﹝二錢﹞淡竹葉﹝七莖﹞

上咀。用水一鐘﹐入燈心七莖煎﹐不拘時候服。

四聖散主芽兒胎受熱毒﹐生下兩目不開。

燈心黃連秦皮木賊棗子﹝各半兩﹞

上﹐水一鐘﹐煎﹐澄淸去滓﹐無時起洗﹐兩目自開。後服地黃膏。

地黃膏治胎熱。

山梔仁綠豆粉﹝各一兩半﹞粉艸﹝六錢﹞

上爲末﹐用生地黃爛杵一兩半﹐和好蜜一兩半﹐以薄瓦器盛﹐在銅銚中煮成膏﹐如稀糊相似﹐候冷﹐停分入前藥末﹐同在乳缽內再研﹐勻芡實大。每以半丸﹐麥門冬湯化服。

天竺黃散﹝見口瘡﹞牛蒡湯﹝見咽喉﹞當歸散﹝見潮熱﹞淸胃散﹝見雜病牙齒門﹞

薛氏治胎熱用此。

卷之一﹟初生門生下胎疾

胎寒

嬰兒初生﹐百日內﹐覺口冷腹痛﹐身起寒栗﹐時發戰栗﹐曲足握拳﹐晝夜啼哭不已﹐或口噤不開﹐名曰胎寒。其證﹐在胎時母因腹痛而致產﹐經云﹕胎寒多腹痛。

亦有產婦喜啖甘肥生冷時果﹐或胎前外感風寒暑濕﹐治以涼藥﹐內傷胎气﹐則生後昏昏多睡﹐間或乳瀉白﹐若不早治﹐必成慢驚﹑慢脾。凡有此候﹐宜以沖和飲﹑當歸散﹑合和﹐水煨姜煎服﹐使之微泄﹐泄行﹐進勻气散調補﹐泄止气勻﹐神安痛定﹐手足舒伸﹐次用參苓白術散以養胃气﹐白芍藥湯去其寒濕。乳母宜節生冷凍飲料食﹐庶易瘥也。又有手足稍冷﹐唇面微靑﹐額上汗出﹐罔顧乳食﹐至夜多啼﹐頗似前證﹐但無口冷寒戰﹐名曰髒寒。其疾夜重日輕﹐腹痛腸鳴﹐泄瀉淸水﹐間有不泄者﹐此證亦在百日內有之﹐皆因臨產在地稍久﹐冷气侵逼﹐或以涼水參湯洗兒﹐或斷臍帶短﹐而又結縛不緊﹐爲寒气所傷如此﹐宜以白芍藥湯及沖和飲加鹽炒茴香﹑茱萸﹐水姜煎服﹐並乳母同服。﹝湯﹞小兒胎中有寒﹐生下不能將護﹐再傷於風﹐其候面色靑白﹐四肢逆冷﹐手足顫動﹐口噤不開﹐乃胎寒之故﹐或寒乘虛入髒﹐作腹疼盤腸內弔﹝治法詳寒腹痛條。﹞

沖和飲當歸散﹝方見潮熱﹞白芍藥湯﹝見疝﹞勻气散﹝見疝﹞參苓白術散異功散薛氏治胎寒用此。

卷之一﹟初生門生下胎疾

胎肥胎怯

錢氏曰﹕胎實面紅﹐目黑睛多者﹐善笑。胎怯面黃﹐目黑睛少﹑白睛多者﹐多哭。更別父母肥瘦﹐肥不可生瘦﹐瘦不可生肥也。

胎肥者﹐生下肌肉濃﹐徧身血色紅﹐盈月以後﹐漸漸羸瘦﹐目白睛粉紅色﹐五心煩熱﹐大便難﹐時時生涎﹐浴體法主之。

天麻﹝二錢﹞蠍尾﹝去毒﹞朱砂﹝各五分﹞烏蛇肉﹝酒浸﹐焙漧﹐爲末﹞白礬﹝各三錢﹞

麝香﹝一字﹞靑黛﹝三錢﹞

上研勻。每用三錢﹐水三碗﹐桃枝一握並葉五七枝﹐同煎至十沸﹐溫熱浴之。

勿浴背。

大連翹飲治胎熱臍風﹐小便不通及諸般瘡毒。

連翹瞿麥荊芥木通赤芍藥當歸防風柴胡滑石蟬殼甘艸﹝炒。各一錢﹞

山梔子黃芩﹝各半錢﹞

上爲末。每服二錢﹐加紫艸﹐水煎。熱甚加大黃﹐更詳證加減。

薛氏曰﹕胎肥乃受母胃熱所致。兒用浴體法以疏通其腠理。乳母服大連翹飲。

胎怯者﹐生下面無精光﹐肌肉薄﹐大便白水﹐身無血色﹐時時哽气多噦﹐目無精采﹐亦宜以浴體法主之。初虞世曰﹕母气不足則羸瘦而肉薄﹐父精不足則解顱眼白多。

卷之一﹟初生門生下胎疾

胎黃

小兒生下徧體面目皆黃﹐狀如金色﹐身上壯熱﹐大便不通﹐小便如梔汁﹐乳食不思﹐啼哭不止﹐此胎黃之候﹐皆因乳母受濕熱而敷於胎也﹐凡有此證﹐母子皆宜服地黃湯及地黃飲子。有生下百日及半周﹐不因病後身微黃者﹐胃熱也。若自生而身黃者﹐胎疸也。經云﹕諸疸皆熱﹐色深黃者是也。犀角散主之。若淡黃兼白者﹐胃怯也﹐白術散主之。

生地黃湯治小兒生下胎黃。

生地黃赤芍藥川芎當歸栝蔞根﹝各等分﹞

上﹐咀。每服半兩﹐水煎。乳母服﹐時時少抹入兒口中。

地黃湯生地黃赤芍藥天花粉赤茯苓﹝去皮﹞川芎當歸﹝去蘆﹞豬苓澤瀉甘艸茵陳﹝各等分﹞

上﹐銼散。用水煎﹐食前服。

地黃飲子治小兒生下滿身面目皆黃﹐狀如金色﹐或面赤身熱﹐眼閉不開﹐大便不通﹐小便如梔子汁﹐滿身生瘡。

生地黃赤芍藥﹝各二錢﹞羌活﹝去蘆﹞當歸﹝去蘆﹞甘艸﹝一錢﹞

上爲極細末。用燈心煎湯﹐食前服。乳母宜服﹐仍忌酒面五辛之物。

犀角散治小兒胎黃﹐一身盡黃。

犀角茵陳栝蔞根升麻﹝煨﹞甘艸龍膽艸生地黃寒水石﹝﹐等分﹞

上﹐咀。用水煎﹐不拘時候服。

卷之一﹟初生門生下胎疾

胎赤

田氏云﹕月裏生赤﹐肌膚如赤丹塗者﹐先用牛黃散托裏﹐續用藍葉散塗外。乳母服淸涼飲子三大劑。﹝牛黃散﹐或卽牛黃奪命散﹐方見喘門﹔淸涼飲﹐方見腹痛。﹞張渙云﹕嬰兒初生﹐須洗目令淨﹐若洗不淨﹐則穢汁浸漬於眼中﹐使瞼赤爛﹐至長大不瘥者﹐名曰胎赤﹐宜用二金散。﹝曾﹞純陽之子﹐始生旬月﹐忽兩目俱紅﹐弦爛澀癢成翳﹐此因在胎爲母感受風熱﹐傳於心肝而得﹐先以百解散加當歸散﹑水姜﹑燈心煎服﹐次導赤散及牛蒡湯加黃連﹑木賊﹑蟬殼水煎服﹐自效。有因難產胎气頗澀﹐轉側差緩﹐其血壓於兒首﹐遂至濺血滲下﹐盛則灌注其眼﹐不見瞳人﹐輕則外胞腫赤﹐上下弦爛﹐若投涼藥﹐必寒髒府﹐宜與生地黃湯主之。

百解散﹝方見驚搐﹞當歸散導赤散﹝方見心臟﹞牛蒡湯﹝方見喉痺﹞

二金散方黃連﹝去須﹞黃柏﹝各一錢﹞

上﹐搗爲粗末﹐以乳汁浸一宿﹐焙漧。每用少許﹐以新綿裹﹐用荊芥湯浸﹐放溫熱﹐時時洗之。

眞金散治小兒初生﹐洗眼不淨﹐則穢汁浸漬於眼中﹐使瞼赤爛﹐至長不瘥﹐母食熱物熱藥﹐名曰胎赤。

黃連﹝去須﹞黃柏當歸赤芍藥﹝各一錢﹞杏仁﹝去皮﹑尖﹐半錢﹞

上﹐銼散﹐乳汁浸一宿﹐曬漧﹐爲極細末。用生地黃汁調一字﹐頻頻點眼﹐新綿裹﹐荊芥湯浸溫﹐時時洗浴。母服洗心散。

洗心散甘艸﹝生﹞當歸麻黃芍藥白術荊芥穗大黃﹝煨。各半錢﹞

上﹐爲極細末。用生薑﹑薄荷煎湯調化﹐食遠服。

生地黃湯﹝見眼不開﹞

卷之二﹟肝臟部

肝

﹝錢﹞肝﹐主風。實則目直大叫﹐呵欠項急頓悶。虛則切牙多欠。气熱則外生﹐气溫則內生。肝病﹐哭叫目直視﹐呵欠頓悶項急。外生感風﹐呵欠頓悶﹐口中气熱﹐當發散﹐大靑膏主之。若能食﹐飲水不止﹐當大黃丸微下之。余不可下。

肝熱﹐手尋衣領﹐及亂撚物﹐瀉靑丸主之。壯熱飲水喘悶﹐瀉白散主之。肝有風﹐目連札﹐不搐﹐得心熱則搐﹐治肝瀉靑丸﹐治心導赤散。肝有熱﹐目直視﹐不搐﹐得心熱則搐﹐治肝瀉靑丸﹐治心導赤散。肝有風甚﹐身反折彊直﹐不搐﹐心不受熱也﹐當補腎治肝﹐補腎﹐地黃丸﹔治肝﹐瀉靑丸。凡病或新或久﹐皆引肝風﹐風動而上於頭目﹐目屬肝﹐風入於目﹐上下左右如風吹不定﹐兒不能任﹐故目連札也。若熱入於目﹐牽其筋脈﹐兩俱緊﹐不能轉視﹐故目直也。若得心熱則搐﹐以其子母俱有實熱﹐風火相搏故也。﹝潔古曰﹐肝主謀勇﹐熱則尋衣撚物﹑目連札﹑直視不能轉視﹐或極則身反彊直折﹐皆風熱也﹐目者肝之竅﹐屬木﹐木性急﹐故如是。﹞肝病秋見﹝一作日晡﹐﹞

肝彊勝肺﹐肺怯不能勝肝﹐當補脾肺﹐治肝。益脾者﹐母令子實故也。補脾﹐益黃散﹔治肝﹐瀉靑丸主之。肝病春見﹝一作早晨﹞﹐肺勝肝﹐當補腎肝﹐治肺臟﹐肝怯者受病也。補肝腎﹑地黃丸﹐治肺﹑瀉白散﹐主之。五臟相勝輕重﹐肝病見秋﹐木旺肝勝肺也﹐宜補肺瀉肝﹐輕者肝病退﹐重者唇白而死。﹝婁﹞五臟相勝﹐病隨時令﹐乃錢氏擴充《內經》藏气法時論之旨﹐實發前人所未發者也﹐假如肝病見於春及早晨﹐乃肝自病於本位也﹐今反見於秋及日晡肺之位﹐知肺虛極﹐肝往勝之﹐故當補脾肺瀉肝也﹐餘仿此。

﹝潔﹞肝主風﹐自病則風搐拘急﹐急食甘以緩之﹐佐以酸苦﹐以辛散之。實則風搐力大﹐瀉靑丸主之。虛則風搐力小﹐地黃丸主之。心乘肝﹐實邪﹐壯熱而搐﹐利驚丸﹑涼驚丸主之。肺乘肝﹐賊邪﹐气盛則前伸呵欠微搐﹐法當瀉肺﹐先補本髒﹐補肝﹐地黃丸主之﹔瀉肺﹐瀉白散主之。脾乘肝﹐微邪﹐多睡體重而搐﹐先當定搐﹐瀉靑丸主之﹐搐止﹐再見後證﹐則別立法治之。腎乘肝﹐虛邪﹐增寒呵欠而搐﹐羌活膏主之。﹝劉﹞凡肝得病﹐必先察其肺腎兩髒﹐根其病之所起﹐然後審其肝家本髒之虛實﹐方可治療﹐然腎者肝之母﹐金者木之賊﹐今肝之得病﹐若非腎水之不能相生﹐必是肺金之鬼來相攻擊﹐不得不詳審而求之﹐故其來在肺﹐先治其肺﹐攻其鬼也。其來在腎﹐先補其腎﹐滋其根也。然後審其肝家本髒之虛實而寒溫之。﹝薛﹞若肝經實熱而外生風者﹐宜用大靑膏散之。若旣服而前證仍作﹐或益甚者﹐此邪气已去﹐而脾气虧損也﹐宜用異功散加芎﹑歸補之。若肝經虛熱﹐或因克伐而內生風者﹐宜用異功散﹑地黃丸補之。若風邪入髒﹐能食飲冷﹑大便祕結者﹐此邪气內實也﹐宜用大黃丸下之。若旣下而食少飲湯﹐或腹作脹者﹐此脾气內虛也﹐宜用白術散補之。气血素弱﹐或因病後﹐或服攻伐之劑﹐而手尋衣領﹐切牙呵欠﹐目淡靑者﹐乃肝經虛甚也﹐急用地黃丸以補腎肝。哽气﹐短气﹐長出气﹐乃肺經虛甚也﹐急用異功散以補脾肺。若申酉時叫哭直視﹐呵欠頓悶﹐項急驚悸﹐手足搖動﹐發熱飲水者﹐此風火相搏而勝肺金也﹐用柴胡梔子散以治肝火﹐生肝血。

用異功散補脾土﹐生肺金。若唇白者﹐爲脾絕不治。

﹝海﹞肝苦急﹐急食甘以緩之﹐廿艸。肝欲散﹐急食辛以散之﹐川芎。以辛補之﹐細辛。以酸瀉之﹐芍藥。肝虛以生薑﹑陳皮之類補之。虛則補其母﹐腎者肝之母也﹐以熟地﹑黃柏﹑補腎﹐如無他證﹐錢氏地黃丸補之。補肝丸﹐四物湯內加防風﹑羌活等分﹐爲細末﹐煉蜜爲丸是也。鎭肝丸﹐卽瀉靑丸去梔子﹑大黃是也。治肝虛﹐錢氏補腎地黃丸肝實﹐以白芍藥瀉之。如無他證﹐錢氏瀉靑丸主之。實則瀉其子﹐心乃肝之子﹐以甘艸瀉心。

瀉靑丸﹝錢氏﹞又名瀉肝丸當歸﹝去蘆﹐焙﹞龍膽﹝焙﹞川芎山梔子﹝仁﹞川大黃﹝濕紙裹﹐煨﹞羌活防風﹝去蘆。各等分﹞

上爲末﹐煉蜜和丸﹐芡實大。每服半丸至一丸﹐煎竹葉湯﹑同沙糖溫水化下。

﹝薛﹞前方﹐足厥陰經解散肌表﹐疏通內熱之藥也﹐若大便祕結﹐煩渴飲冷﹐飲食如常者﹐屬形病俱實﹐宜用此以瀉之。若大便調和﹐煩渴飲冷﹐目淡靑色﹐屬病气實而形气虛﹐宜用抑肝散平之。若大便不實﹐作渴飲湯﹐飲食少思﹐肢體倦怠者﹐屬形病俱虛﹐宜用地黃丸補之。

抑肝散治肝經虛熱發搐﹐或發熱切牙﹐或驚悸寒熱﹐或木乘土而嘔吐痰涎﹐腹脹少食﹐睡臥不安。

軟柴胡甘艸﹝各五分﹞川芎﹝八分﹞當歸白術﹝炒﹞茯苓釣藤鉤﹝各一錢﹞

上水煎。子﹑母同服。如蜜丸﹐名抑靑丸。

大靑膏﹝方見驚搐﹞大黃丸﹝方見腹脹﹞異功散﹝方見吐瀉﹞白術散﹝方見渴﹞柴胡梔子散﹝方見諸熱﹞利驚丸涼驚丸羌活膏﹝三方俱見驚搐﹞洗心散

卷之二﹟肝臟部

驚

﹝婁﹞驚﹑搐﹐一也﹐而有晨夕之分﹐表裏之異。身熱力大者爲急驚。身冷力小者爲慢驚。僕地作聲﹐醒時吐沫者爲癇。頭目仰視者爲天弔。角弓反張者爲痙。而治各不同也。

卷之二﹟肝臟部驚

臟腑旺時補瀉法

﹝錢﹞因潮熱發搐在寅卯辰時者﹐此肝用事之時也﹐身體壯熱﹐目上視﹐手足動搖﹐口內生熱涎﹐項頸彊急﹐此肝旺也﹐當補腎治肝﹐補腎﹐地黃丸﹝方見腎部。﹞治肝﹐瀉靑丸﹝方見。肝部﹞﹝薛﹞寅卯辰時搐而發熱作渴﹐飲冷便結﹐屬肝膽經虛熱﹐用柴芍參苓散。作渴引飲﹐自汗盜汗﹐屬肝膽經血虛﹐用地黃丸。口吻流涎﹐屬肝木克脾土﹐用六君子湯。一小兒寅卯時發熱痰搐﹐服抱龍丸而愈。後復患﹐因自用前藥﹐更加咳嗽气喘﹐不時發搐﹐面赤或靑黃﹐或浮腫﹐或流涎﹐余謂咳嗽气喘﹐乃脾肺气虛﹐不時發搐﹐乃木乘土位﹐面靑而黃赤﹐乃肝助心脾﹐浮腫流涎﹐乃脾气虛弱﹐用益智丸以補心神﹐補中益气湯以養脾肺﹐頓愈。

﹝錢﹞因潮熱發搐在巳午未時者﹐此心用事之時也﹐心惕﹐目上視﹐白睛赤色﹐牙關緊急﹐口內涎生﹐手足動搖﹐此心旺也﹐當補肝治心﹐治心﹑導赤散﹑涼驚丸﹐補肝﹑地黃丸。廣親宅七太尉﹐方七歲﹐潮熱數日﹐欲愈。錢謂父二大王曰﹐七使潮熱將安。八使預防驚搐。王怒曰﹐但使七使愈﹐勿言八使病。錢曰﹐八使過來日午間﹐卽無苦也。次日午前果作搐﹐急召錢治之﹐三日而愈。蓋預見其目直視而腮赤﹐必肝心俱熱﹐更坐石杌子﹐乃欲就冷﹐此熱甚也﹐又肌膚素肥盛而本實﹐其脈急促故發搐﹐克言午時者﹐自寅至午皆心肝用事之時﹐治之乃瀉心肝補腎﹐自安矣。﹝薛﹞巳午未時發搐﹐若兼作渴飲水﹐屬風火相搏﹐以地黃丸補肝﹐導赤散﹑涼驚丸治心。若作渴飲湯﹐體倦不乳﹐土虛而木旺也﹐用地黃丸以補腎﹐六君子湯以補脾。一小兒巳午時搐熱驚悸﹐發時形气倦怠而黃﹐懶食流涎飲湯。此心火虛而不能生脾土也。不信﹐自服涼心之藥﹐更加吐瀉﹐睡而露睛﹐幾成慢脾風。用六君﹑姜﹑桂﹐佐以地黃丸而愈。一小兒七歲﹐驚搐發熱不已﹐巳午未時益甚﹐形气殊倦﹐熱定飲湯。此心脾气虛。朝用補中益气湯加益智仁﹐夕用六君﹑當歸﹑釣藤鉤尋愈。後飲食過多﹐復作吐瀉﹐或治以保和丸﹐反加寒熱發搐。此脾土復傷而肝木所侮也。用六君﹑柴胡﹐寒熱止而飲食進﹐但午未時仍泄﹐用補中益气湯加茯苓﹑半夏﹑釣藤鉤而全。

﹝錢﹞因潮熱發搐在申酉戌時者﹐此肺用事之時也﹐不甚搐而喘﹐目微斜視﹐身熱如火﹐睡露睛﹐手足冷﹐大便淡黃水﹐是肝旺﹐當補脾﹑益黃散﹝方見脾部﹞﹐治肝﹑瀉靑丸﹐治心﹑導赤散。﹝潔古云﹕脾病肝彊﹐法當補脾﹐恐木賊害﹐宜先瀉心肝以挫其彊﹐而後補脾爲當。﹞徐氏子三歲﹐病潮熱﹐每日西則發搐﹐身微熱而目微斜﹑露睛﹐四肢冷而喘﹐大便微黃。請錢與李同治﹐錢問李曰病何搐也﹖李曰有風。何身熱微溫﹖曰四肢所作。

何目斜睛露﹖曰搐則目斜。何肢冷﹖曰冷厥心內熱。曰何喘﹖曰搐之甚也。曰何以治之﹖曰涼驚丸鼻中灌之﹐必搐止。錢又問曰旣謂風病溫壯﹐搐引目斜露睛﹐內熱支冷﹐及搐甚而喘﹐並以何藥治之﹖李曰皆此藥也。錢曰不然﹐搐者心肝實也﹐身微熱者日西肺用事之時也﹐肺主身溫﹐今且熱者肺虛也﹐目微邪露睛者﹐肝肺相乘勝也﹐四肢冷者﹐脾虛也﹐肺若虛甚﹑則脾母亦弱﹐木气乘脾﹑四肢卽冷﹐治之當先補脾肺﹐用益黃散﹑阿膠散﹐得脾虛證退﹐然後治其心肝﹐用瀉靑丸﹑導赤散﹑涼驚丸治之﹐九日愈。﹝薛﹞申酉戌時微搐而喘﹐目微斜﹐身似熱﹐睡而露睛﹐大便淡黃﹐屬脾肺虛熱﹐用異功散。手足逆冷﹐或喘瀉不食﹐屬脾肺虛寒﹐用六君﹑炮姜﹑木香。久病而元气虛者﹐用六君子﹑六味丸二藥主之。

﹝錢﹞因潮熱發搐在亥子丑時者﹐此腎用事之時也﹐不甚搐而臥不穩﹐身體溫壯﹐目睛緊斜視﹐喉中有痰﹐大便銀褐色﹐乳食不消﹐多睡不省﹐當補脾治心﹐補脾﹑益黃散﹐治心﹑導赤散﹑涼驚丸。﹝潔古云﹐皆因大病後脾胃虛損﹐多有此疾。﹞﹝薛﹞亥子丑時微搐身熱﹐目睛緊斜﹐吐瀉不乳﹐厥冷多睡﹐屬寒水侮土﹐用益黃散﹐未應﹐用六君﹑姜﹑桂。

卷之二﹟肝臟部驚

表裏

﹝錢﹞傷風發搐﹐因傷風後得之﹐口中气出熱﹐呵欠頓悶﹐手足動搖﹐當發散﹐大靑膏主之。小兒生來怯弱者多此病也。﹝潔﹞傷風發搐﹐因傷風而得之﹐證同大人傷風寒痰之類﹐當辧有汗無汗﹐陰陽二證﹐用大靑膏﹑小續命之類﹐開發則愈。

﹝大靑膏﹐陰證﹔小續命﹐陽證也。﹞﹝薛﹞傷風發搐﹐口气不熱﹐肢體倦怠﹐用異功散補脾土﹐釣藤飲淸肝木。若因風邪內郁﹐發熱而變諸證者﹐當理肺金﹐淸風邪。若外邪旣解﹐而內證未除﹐當理肺補脾。若肺經虧損﹐而致驚搐等證者﹐當補脾肺﹐以平肝心﹐則驚搐自止矣。一小兒月內發搐鼻塞﹐乃風邪所傷。以六君子湯加桔梗﹑細辛﹐子母俱服﹐更以蔥頭七莖﹐生薑一片﹐細擂﹐攤紙上﹐合置掌中令熱﹐急貼囟門﹐少頃﹐鼻利搐止。

大靑膏天麻﹝末﹐一分﹞白附子﹝末﹐生﹐一錢半﹞靑黛﹝一錢﹐研﹞蠍尾﹝去毒﹐生末﹞烏蛇稍肉﹝酒浸﹐焙漧﹐取末。各半錢﹞朱砂﹝研﹞天竺黃﹝研﹞

上同再研細﹐生蜜﹑和成膏。每服半皂子大至一皂子大﹐月中兒粳米大﹐同牛黃膏﹑溫薄荷水﹐化一處服之﹐五歲以上﹐同甘露散服之。

小續命湯﹝方見中風﹞

﹝錢﹞傷食發搐﹐因傷食後得之﹐身體溫﹐多唾多睡﹐或吐不思乳食而發搐﹐當先定搐﹐搐退﹐白餅子﹝方見癖﹞下之﹐後服安神丸﹝方見心臟。﹞﹝潔﹞傷食發搐﹐謂不因他證﹐忽然而搐﹐此因飲食過度﹐致傷脾胃﹐故兒多睡多吐﹐不思飲食﹐脾胃旣虛﹐引動肝風則發搐﹐當先定其搐﹐如羌活﹑防風﹑煎下瀉靑丸﹐後用白餅子下其食﹐漸漸用調中丸﹝方見腹痛﹞﹑異功散﹝方見吐瀉﹞養其气。﹝薛﹞停食發搐﹐嘔吐乳食者﹐宜用消食丸。若食旣消而前證仍作﹐或變他證者﹐脾土傷而肝木乘之也﹐用六君子加釣藤鉤﹐以健脾平肝。﹝消食丸方見傷食。﹞

﹝垣﹞外物驚﹐宜鎭平之﹐以黃連安神丸﹐若气動所驚﹐宜寒水石安神丸。﹝婁﹞外物驚者﹐元气本不病﹐故治以黃連安神之苦寒﹐气動驚者﹐不因外物驚﹐元气自有病﹐故治以寒水石安神之甘寒也。

黃連安神丸黃連﹝淨﹐酒炒﹐一錢半﹞朱砂﹝細研﹐水飛﹞生地黃當歸﹝各一錢﹞甘艸﹝炙﹐五分﹞

上爲極細末﹐蒸餅和丸如黃米大。每服十丸﹐津下。

寒水石安神丸﹝卽錢氏安神丸﹐方見心臟﹞

鎭心丸涼心經﹐治驚熱痰盛。

甜硝﹝白者﹞人參﹝去蘆﹐取末﹐各一兩﹞甘艸﹝炙﹞寒水石﹝燒﹐各一兩半﹞幹山藥﹝白者﹞白茯苓﹝各二兩﹞朱砂﹝一兩﹞龍腦麝香﹝各一錢﹐三味俱研﹞

上爲末﹐熟蜜丸如雞頭大。如要紅﹐入坯子胭脂二錢﹝卽染胭脂﹞﹐溫水化下半丸至一二丸﹐食後。

卷之二﹟肝臟部驚

急慢驚總論

小兒急慢驚風﹐古謂陰﹑陽癇也﹐急者屬陽﹐陽盛而陰虧。慢者屬陰﹐陰盛而陽虧。陽動而躁疾﹐陰靜而遲緩﹐皆因臟腑虛而得之。虛能發熱﹐熱則生風﹐是以風生於肝﹐痰生於脾﹐驚出於心﹐熱出於肝﹐而心亦熱﹐以驚﹑風﹑痰﹑熱合爲四證﹐搐﹑搦﹑掣﹑顫﹑反﹑引﹑竄﹑視﹐爲八候﹐凡眨眼搖頭﹐張口出舌﹐唇紅臉赤﹐面眼唇靑﹐及瀉皆靑﹐髮際印堂靑筋﹐三關虎口紋紅紫或靑者﹐皆驚風候也。

大抵肝風﹑心火﹐二者交爭﹐必挾心熱而後發﹐始於搐﹐故熱必論虛實﹐證先分逆順﹐治則有後先﹐蓋實熱爲急驚﹐虛熱爲慢驚﹐慢驚當無熱﹐其發熱者虛也﹐急驚屬陽﹐用藥以寒﹐慢驚屬陰﹐用藥以溫﹐然又必明淺深輕重﹑進退疾徐之機﹐故曰熱論虛實者此也。男搐左視左﹐女搐右視右﹐男眼上竄﹐女眼下竄﹐男握拇指出外﹐女握拇指入裏﹐男引手挽﹑左直右曲﹐女引手挽﹑右直左曲﹐凡此皆順﹐反之則逆﹐亦有先搐左而後雙搐者﹐但搐順則無聲﹐搐逆則有聲﹐其指紋﹑彎弓入裏者順﹐反外者逆﹐出入相半者難痊﹐故曰證分逆順者此也。陽病陰脈﹐陰病陽脈﹐亦爲反。凡熱盛生痰﹐痰盛生驚﹐驚盛生風﹐風盛發搐﹐治搐先於截風﹐治風先於利驚﹐治驚先於豁痰﹐治痰先於解熱﹐其若四證俱有﹐又當兼施並理﹐一或有遺﹐必生他證﹐故曰治有先後者此也。綱領如此﹐若分三者言之﹐暴烈者爲急驚﹐沈重者爲慢驚﹐至重者肝風木之克脾土﹐則爲慢脾風矣。﹝婁﹞急驚﹐證屬木火土實也﹐木實則搐而力大﹐目上目札﹐所謂木太過曰發生﹐其動掉眩﹐癲癇是也。火實則身熱面赤。土實則不吐瀉﹐睡合睛。故其治法合涼瀉而用涼驚丸﹑利驚丸之類。慢驚﹐證屬木火土虛也﹐木虛則搐而力小﹐似搐而不甚搐﹐經所謂木不及曰委和﹐其病搖動注恐是也﹐謂手足搐動﹐腹注泄﹐心恐悸也。火虛則身冷口气冷﹐土虛則吐瀉﹐睡露睛﹐故其治法合溫補而用羌活膏﹑益黃散﹐有熱者用東垣黃益黃散﹐其東垣﹑非錢氏羌活膏。治慢驚者謂土虛泄瀉﹐火木乘之﹐謂手掌與腹俱熱之證﹐若火木土俱虛而搖動恐悸﹑注瀉﹑手腹冷者﹐非羌活膏不能治之。﹝丹﹞小兒驚風有二﹐急驚屬痰熱宜涼瀉﹐慢驚屬脾虛所主﹐多死﹐宜溫補。急驚用降火下痰丸﹐養血藥作湯下之。慢驚當補脾﹐兼用朱砂安神丸﹐淸米湯下﹐更於血藥中求之﹐﹝如四物﹑四君﹑東垣黃益黃散之類。﹞世以一藥通治之﹐甚妄。

卷之二﹟肝臟部驚

急驚

急驚之候﹐亦曰眞搐﹐牙關緊急﹐壯熱涎潮﹐竄視反張﹐搐搦顫動﹐唇口眉眼眨引頻並﹐口中气冷﹐臉赤唇紅﹐大小便黃赤﹐其脈浮數洪緊﹐此內挾實熱﹐外感風邪﹐心家受熱積驚﹐肝家生風發搐﹐肝風心火﹐二髒交爭﹐血亂气並﹐痰涎壅盛﹐百脈凝滯﹐關竅不通﹐風气蕃盛﹐無所發泄﹐故暴烈也。又有搐搦反張﹑斜視﹑而牙關不緊﹐口無痰涎而气熱﹐未可直指以爲驚風﹐恐是傷風﹑傷寒﹑夾食﹑夾驚﹑疹痘等證﹐此卽錢氏假搐之說﹐又各根據本證施治矣。又急驚搐搦﹐不可把握﹐但扶持之﹐否則風癇逆入經絡﹐遂使手足拘攣成廢疾。﹝錢﹞急驚﹐因聞大聲或大驚﹐而後發搐﹐發過則如故﹐此無陰也﹐當下﹐利驚丸主之。急驚﹐本因熱生於心﹐身熱面赤引飲﹐口中气熱﹐大小便黃赤﹐劇則發搐﹐蓋熱甚則風生﹐風屬肝﹐此陽盛陰虛也﹐故利驚丸主之﹐以除其痰熱﹐不可用巴豆及溫藥大下之﹐恐搐虛熱不消也﹐小兒熱痰客於心胃﹐因聞大聲非常﹐則動而驚搐矣﹐若熱極﹐𨿽不聞聲及驚﹐亦自發搐。﹝閻﹞氏云﹕急驚﹐內有熱卽生風﹐又或因驚而發﹐則目上連札﹐潮涎搐搦﹐身體與口中气皆熱﹐及其發定或睡起﹐卽了了如故﹐此急驚證也﹐當其搐勢漸減時﹐與鎭心治熱之藥一二服﹐如麝香丸﹑鎭心丸﹑抱龍丸﹑辰砂丸﹑紫雪之類﹐候驚勢已定須臾﹐以藥下其痰熱﹐如利驚丸﹑軟金丹﹑桃枝丸之類﹐利下痰熱﹐心神安寧﹐卽愈。潔古云﹕急驚者﹐陽證也﹐俱府受病﹐熱痰客於心肺﹐是少陽相火旺﹐經云﹕熱則生風。因聞大聲而作﹐蓋謂東方震卦﹐得火气而發搐﹐火本不動﹐焰得風而動﹐當用利驚丸﹑導赤散﹑瀉靑丸﹑地黃丸﹐搐止﹐宜服安神丸。

﹝垣﹞治驚﹐大忌防風丸﹐防風辛溫之藥﹐必殺人﹐何也﹖辛散浮溫熱者﹐火也﹐能令母實助子之气盛﹐皆殺人也。如因驚而瀉靑色﹐先鎭肝以朱砂之類﹐勿用寒涼之藥﹐大禁涼驚丸﹐風木旺必克脾胃﹐當先實其土﹐後瀉其子。﹝丹﹞急驚風發熱口噤﹐手足心伏熱﹐痰嗽痰喘並用湧法﹐重則用瓜蒂散﹐輕則用苦參﹑赤小豆末﹐以酸齏汁調服﹐候少定﹐用通聖散蜜丸服之﹐間以桑樹上桑牛﹑陰榦研末調服﹐以平其風﹐﹝桑牛﹐比楊牛則色白黃者是。﹞又以北薄荷葉﹑寒水石﹑各一兩﹐靑黛﹑白僵蠶﹑辰砂各一錢﹐全蠍二枚﹐豬牙皂角﹑槐角各五分﹐並爲末﹐燈心湯和乳汁灌之。角弓反張﹐目直視﹐因驚而致﹐宜南星﹑半夏入薑汁﹑竹瀝灌之﹐更灸印堂。初驚用防風導赤散﹕生漧地黃﹑川木通﹑防風﹑甘艸等分﹐用竹葉三錢煎服。須用寧神膏﹕麥門冬去心﹑天竹黃﹑茯神﹑朱砂各一兩﹐麝香一錢﹐各搗研極細﹐煉蜜和﹐捏作小餅子﹐臨臥﹐薄荷湯化下﹐一夜一餅。老醫常言﹑小兒驚搐多是熱證﹐若先便用驚風藥白附子﹑全蠍﹑僵蠶﹑川烏之類﹐便是壞證。後有醫幼科者﹐只用導赤散加地黃﹑防風﹐進三服﹐導去心經邪熱﹐其搐便止﹐次服寧神膏﹐神效。﹝從孫道潤﹐幼時患驚搐甚危﹐延京口諸有名幼科醫療之﹐益困篤﹐其祖易庵兄求方於余﹐以是授之﹐二服立愈﹐自後常以救人﹐無不效者﹐恐人忽易﹐故著之。﹞﹝曾﹞急驚之論﹐前代書所不載﹐惟曰陽癇。大槪失所愛護﹐或抱於當風﹐或近於熱地﹐晝則食多辛辣﹐夜則衾蓋太濃﹐鬱蒸邪熱﹐積於心﹐傳於肝﹐再受人物驚觸﹐或跌撲叫呼﹐雷聲鼓樂﹐雞鳴犬吠﹐一切所驚。未發之時﹐夜臥不穩﹐困中或笑或哭﹐嚙齒咬乳﹐鼻額有汗﹐气促痰喘﹐忽爾悶絕﹐目直上視﹐牙關緊急﹐口噤不開﹐手足搐掣﹐此熱甚而然﹐況兼面紅脈數可辧。蓋心有熱而肝有風﹐二髒乃陽中之陽﹐心火也﹐肝風也﹐風﹑火﹑陽物也。風主乎動﹐火得風則煙焰起﹐此五行之造化﹐二陽相鼓﹐風火相搏﹐肝藏魂﹐心藏神﹐因熱則神魂易動﹐故發驚也。心主乎神﹐獨不受觸﹐遇有驚﹐則發熱﹐熱極生風﹐故能成搐﹐名曰急驚。治之之法﹐先以五苓散加黃芩﹑甘艸﹑水煎﹐或百解散發表。次通心气木通散﹑三解散。疏滌肝經﹐安魂退熱﹐牛蒡湯﹑防風湯主之。驚風旣除之後﹐輕者投半夏丸﹐重者下水晶丹﹐與之去痰﹐免成癡疾﹐但不可用大寒涼藥治之﹐熱去則寒起﹐亢則害﹐承乃制。若倉卒之間﹐驚與風證俱作﹐只用五苓散加辰砂末﹐薄荷湯調服﹐少解其證﹐蓋五苓散內有澤瀉導小便﹐心與小腸爲表裏﹐小腸流利﹐心气得通﹐其驚自減﹐內有桂﹐木得桂則枯﹐是以能抑肝之气﹐其風自停﹐況佐以辰砂﹐能安神魂﹐兩得其宜。大略要解熱涼心肝後﹐惟可用平和湯散調理﹐稍熱之劑則難用﹐醫者宜審之。愚嘗感慨諸人每見驚風搐作﹐不明標本﹐混爲一證﹐遽然全用金﹑石﹑腦﹑麝﹑蜈﹑蠶﹑蛇﹑蠍﹑大寒搜風等劑投之﹐耗傷眞气﹐其證愈甚﹐多致弗救﹗殊不知驚生於心﹐風生於肝﹐搐始於气﹐是爲三證﹐其驚與風﹐首已詳及﹐然所謂蓄气而成搐﹐陳氏之論最爲明理﹐但未著其方﹐余於此證﹐則用寬气飲治之﹐只以枳殼﹑枳實﹑爲主。蓋其气也﹐四時平和則身安﹐一息壅滯則疾作﹐況小兒啼哭不常﹐其气蘊蓄﹐內則不能升降﹐外則無由發泄﹐輾轉經時﹐亦能作搐﹐善醫者審察病源﹐從而療之﹐萬無一失。更辧陰陽虛實﹐不可輕忽﹐若陽實證﹐煎五和湯﹑調三解散主之﹐此急驚有搐之類。若陰虛證﹐煎固眞湯﹑調寬气飲治之﹐此慢驚有搐之類。

若暴感此證﹐未別陰陽虛實﹐先用五苓散﹑和寬气飲﹐及少加寬熱飲﹐三藥合用﹐薑汁沸湯調灌卽解。大抵治搐之法﹐貴以寬气爲妙﹐气順則搐停﹐此自然之理。大凡幼稚欲令常時驚悸不作﹐在乎腎臟和平﹐故戴氏曰﹕治驚不若補腎。謂心屬火﹐火性燥﹐得肝風則煙焰起﹐致生驚悸﹐補腎則水升火降﹐邪熱無侵﹐𨿽有肝風﹐不生驚駭。其法﹐當於申時進補腎地黃丸一服﹐或琥珀抱龍丸。用申時者﹐蓋水生於申﹐佐之以藥﹐則腎水得平﹐心火不炎﹐自無驚矣。《鈐方》治法﹐大要用藥有次序﹐有輕重﹐通關以後﹐且與截風定搐﹐風搐旣定﹐卻下痰熱﹐理爲至當。若患在痰熱﹐未有驚風﹐只可退熱化痰﹐不可妄投驚風藥﹐蓋藥中多用寒涼﹐恐引痰熱入經絡。凡病在熱﹐不可妄治痰﹐止當解表。病在驚﹐不可妄治風﹐蓋驚由痰熱得﹐只可退熱化痰﹐而驚自止。病在痰﹐不可便治驚﹐急須退熱化痰。病在風﹐不可便治搐﹐蓋風由驚作﹐只可利驚化痰﹐其風自散。若也有搐﹐須用截風散驚﹐至妙之道。若治驚而痰不化﹐熱亦不退﹐驚安得自止。化其痰﹐熱若不退﹐風亦不散﹐痰安得去。是知不治之治﹐所以治之之謂歟。急驚初傳﹐風搐得定﹐而痰熱一泄﹐又須急與和胃定心之劑﹐若搐定而痰熱無多﹐則但用輕藥消痰除熱可也。然急驚𨿽當下﹐切不可過用寒涼﹐及水銀﹑輕粉﹑巴豆﹑芒硝等蕩滌太驟﹐或當劑之﹐皆不得已﹐但使疾去卽止﹐或不當用而用﹐或可用而過焉﹐由此遂成慢驚矣。且如只下痰熱﹐不必太驟﹐但斟酌處用大黃一品足矣﹐且急驚證源在於去肝風﹐降心火﹐《幼幼書》以爲至要之說也。﹝薛﹞急驚之候﹐牙關緊急﹐壯熱涎湧﹐竄視反張﹐搐搦顫動﹐口中气熱﹐頰赤唇紅﹐脈浮洪數者﹐此肝經血虛﹐火動生風﹐蓋風生則陰血愈散﹐陰火愈熾﹐火動則肺金愈虧﹐肝木愈盛﹐宜滋肝血﹐養脾气﹐若屢服祛風化痰﹐瀉火辛散之劑﹐便宜認作脾虛血損﹐急補脾土。若風火相搏﹐抽搐目﹐筋急痰盛者﹐用四物湯以生肝血﹐加釣藤鉤﹑山梔仁以淸肝火﹐更用四君子以補脾﹐六味丸以滋腎。若肺金克木而兼呵欠者﹐用瀉白散以泄肺邪﹐地黃丸以益肝血。若邪入肝﹐則用柴胡淸肝散加龍膽艸亦可。邪入心﹐用梔子淸肝散加炒黃連亦通。邪入腎﹐用六味地黃丸。邪入肺﹐用地骨皮散。邪入脾﹐用六君子加柴胡﹑山梔。若不養肝血﹐不補脾气﹐純用祛風化痰之藥不已﹐則脾益虛﹐血益損﹐邪气延綿﹐必傳慢驚矣。初有痰熱﹐未有驚風﹐先且解表﹐祛肝風﹐降心火。

《和劑》香蘇散解肌加漧葛﹝見傷寒太陽癥。﹞

參蘇飲解驚風煩悶﹐痰熱作搐﹐咳嗽气逆﹐脾胃不和。

人參﹝去蘆﹞紫蘇﹝和梗﹞前胡﹝去蘆﹞漧葛半夏赤茯苓﹝去皮。各七錢半﹞

枳殼陳皮﹝去白﹞桔梗﹝銼﹐炒﹞甘艸﹝各五錢﹞《鈐方》去人參﹐加川芎。

上銼。每服二錢﹐水一鐘﹐姜二片﹐煎七分。無時溫服。

人參羌活散治初作急驚﹐散風邪﹐除風熱。

羌活獨活柴胡川芎人參甘艸﹝炙﹞白茯苓﹝各一兩﹞前胡桔梗地骨皮天麻﹝酒浸﹐焙。各半兩﹞枳殼﹝一兩﹐麩炒﹞

上咀。每服一錢﹐水半盞﹐姜一片﹐薄荷一葉﹐棗半个﹐煎服。疹痘未發﹐亦可服。《直指方》每服三字末﹐紫蘇﹑薄荷湯調。搐制緊急者﹐去節麻黃煎湯調。

或惺惺散加荊芥﹑防風亦可﹐免得遽施腦﹑麝。

惺惺散除風熱﹐及傷寒時气﹐瘡疹發熱。

白茯苓﹝淨﹞細辛桔梗栝蔞根人參甘艸﹝炙﹞白術川芎﹝各等分﹞

上爲末。每服一錢﹐水半盞﹐姜一片﹐薄荷三葉﹐同煎。湯氏﹐細辛減半。

獨活湯治胎驚﹐發散風邪。

羌活獨活﹝各一分﹞檳榔天麻麻黃﹝去節﹞甘艸﹝炙。各半分﹞

上銼散﹐每服半錢﹐水煎。於內加南星末蜜調﹐可貼囟門。

木通散治小兒肝心有熱驚悸﹐用此藥瀉肝風﹑降心火﹑利驚熱。

羌活山梔子﹝各二錢﹞大黃﹝煨﹞木通赤茯苓甘艸﹝各一錢﹞

上銼碎﹐每服二錢﹐入紫蘇葉些少﹐用水一盞﹐煎至五分﹐不拘時服。

已風丹祛風退驚。

天竹黃﹝細研﹞防風釣藤﹝各一兩﹞白僵蠶幹全蠍白附子﹝各半兩﹞

上爲細末﹐煉蜜和如芡實大。每服一粒至二粒﹐麝香﹑荊芥湯化下。

加味導赤散生地黃﹝上﹞木通﹝上﹞防風﹝中﹞甘艸﹝中﹞山梔子﹝中﹞薄荷葉﹝下﹞麥門冬﹝中﹞

入燈心艸﹑竹葉﹐水煎。

﹝仁齋﹞犀角湯治心驚熱盛。

犀角防風木通赤茯苓桑白皮﹝炒﹞甘艸﹝炙﹐各等分﹞

上銼細。每三字﹐水煎服。

急驚初傳﹐且可通關﹑定驚搐。諸風搐搦﹐關竅不通﹐痰涎潮塞﹐气實使之。

先用蘇合香丸﹐以姜自然汁浸﹐薄荷湯調與服﹐使气下則痰下﹐關竅自通。

通關散治小兒驚風搐搦﹐關竅不通。

南星﹝炮﹞僵蠶﹝炒。各一錢﹞麝香﹝一字﹞豬牙皂角﹝二定﹞赤腳蜈蚣﹝一條﹐炙﹞

上爲末﹐以手點薑汁﹐蘸藥少許擦牙﹐或用物引滴入藥兩三點。涎自出﹐口自開。皂角﹐略燒存性﹐爲末。

嚏驚散半夏﹝一錢﹞豬牙皂角﹝半錢﹞

上爲末。用一豆許﹐用管子吹入鼻。立醒。

茅先生奪命散銅靑朱砂﹝各二錢﹞膩粉﹝半錢﹞麝香﹝少許﹞蠍尾﹝十四个﹐去鍼﹞

上爲末。每服半錢﹐薄荷﹑臘茶淸調下。此治天釣﹑臍風﹑客忤﹑卒死﹑撮口﹑鵝口﹑木舌﹑喉痺﹑胙腮﹑風壅吐涎﹐後根據證調理。

錢氏涼驚丸艸龍膽防風靑黛﹝各三錢﹞釣藤﹝二錢﹞黃連﹝五錢﹞牛黃麝香龍腦﹝各一字﹞

麵糊丸粟米大。每服三﹑五丸﹐金銀湯下。

《局方》天麻防風丸治小兒驚風﹐身熱喘粗﹐多睡驚悸﹐手足搐搦﹐精神昏憒。

天麻防風人參﹝各一兩﹞甘艸朱砂雄黃﹝各二錢半﹞蠍尾﹝炒﹞僵蠶﹝炒。各半兩﹞牛黃麝香﹝各一錢﹞

上爲末。煉蜜丸櫻桃大﹐朱砂爲衣。每一丸﹐薄荷湯化下。

《三因方》治陽癇驚風熱證﹐面赤﹑身熱﹑發搐﹑直視﹑牙緊。

蘆薈白附子甘艸﹝各二錢﹞胡黃連朱砂﹝各一錢﹞膩粉麝香﹝各半錢﹞蠍稍僵蠶﹝炒。各七个﹞金箔﹝七片﹞赤腳娛蚣﹝一條﹐炙﹞

上爲末。二歲以上服半錢﹐金箔﹑薄荷湯下。

《全嬰方》睡紅散治小兒急﹑慢驚風﹐手足搐搦﹐目瞪神昏。

牛黃硼砂腦子眞珠水銀﹝砂子。各半錢﹞靑黛蠍尾﹝炒﹞京墨﹝燒﹞南星半夏﹝同上﹐姜制一宿﹞蛇含石﹝淬。各一錢﹞金銀箔﹝各十片﹞麝香﹝一字﹞烏蛇尾﹝並項下七寸﹐酒浸一宿﹐取出﹐去皮骨﹐炙﹐一錢﹞

上爲末。三歲一字﹐薄荷湯下。

按﹕此治風熱痰藥﹐通關透肌骨之劑也﹐非風邪下陷者﹐不可輕用。

定搐散治小兒急驚﹐定搐。

赤腳蜈蚣﹝大者一條﹐酒浸﹐炙﹞麻黃﹝去節﹞南星﹝炮﹞白附子直僵蠶﹝炒﹞羌活代赭石﹝醋淬七次﹞蠍稍川姜黃﹝各二錢﹞朱砂﹝一錢﹞

上爲末。每服一字﹐荊芥﹑紫蘇煎湯調下。如搐不止﹐加烏蛇肉。

順搐散解男右女左搐不順者。

枳殼﹝制﹞釣藤﹝去鉤﹞荊芥羌活防風﹝去蘆﹞甘艸﹝各半兩﹞

上碎。每服二錢﹐水一盞﹐順切姜二片﹐煎七分﹐無時﹐溫服。或入薄荷同煎。

瀉靑丸治竄視﹑發搐﹐痰熱。

龍膽艸﹝焙﹞梔子仁大黃﹝煨﹞羌活防風﹝各一錢﹞川芎﹝一錢半﹞

上爲末。煉蜜丸梧子大。每一丸﹐煎竹葉泡薄荷湯調下。錢氏有當歸。

﹝羅氏﹞鎭肝丸治小兒急驚風﹐目直上視﹐抽搐昏亂﹐不省人事﹐是肝經風熱也。﹝此方﹐瀉靑之變﹞

天竹黃﹝研﹞生地黃當歸竹葉艸龍膽川芎大黃﹝煨﹞羌活防風﹝各二錢半﹞

上爲細末﹐煉蜜丸如雞頭大。每服二丸﹐沙糖水化下。先服此﹐後服天麻散。

凡欲下之﹐須當審問前人已下﹑未下﹐或曾經吐瀉否﹐已下及吐瀉者﹐不可再下﹐但驅風﹑化痰﹑消熱﹑而已﹐大約痰熱十分﹐且泄其三之二﹐下劑中須用枳殼﹑菖蒲﹑寬心通气之類佐之。急驚﹐急在一時﹐治不可緩﹐緩則候加深﹐若一時體認不明﹐又不可妄施藥餌。急驚旣已傳截風﹑定搐﹐次第﹐風驚已定﹐而痰熱下劑有三﹐初且輕下﹐又稍重下﹐又加重下之劑﹐下後和胃助气﹐而後定志寧神﹐驅風鎭驚﹐防其再發﹐若下後諸證猶存﹐未易痊愈﹐更勿再下﹐當作慢驚推詳。

﹝急驚輕下法﹞防風湯治風熱痰壅﹐大便不通。

防風羌活枳實﹝各半兩﹞川芎甘艸﹝炙﹞大黃﹝煨。各二錢半﹞

銼末。每服三字﹐姜棗煎。

小柴胡湯加枳殼﹑防風﹐最利風熱﹐解血熱。免用銀粉﹑巴﹑硝重劑。一方﹐加大黃少許。

宣風散疏導風﹑熱﹑驚風﹑痰熱﹑四證俱備者﹐極效。

雞心檳榔﹝二个﹞甘艸橘紅﹝各半兩﹞黑牽牛﹝取末﹐二兩﹐半生半炒﹞

上爲末。每服半錢﹐蜜湯調下。

定命丹治急驚﹑天弔﹑撮口﹐通利痰熱。

全蠍﹝七个﹞天麻南星﹝炮﹞白附子﹝各二錢半﹞朱砂靑黛﹝各一錢半﹞輕粉麝香﹝各半錢﹞龍腦﹝一字﹞

上爲末。粟米糊﹑丸綠豆大。每一丸﹐荊芥﹑薄荷﹑湯調下。先研半丸﹐吹入鼻中。

疏風散治驚風痰熱四證俱盛。

檳榔陳皮﹝去白﹐各二錢﹞牽牛大黃﹝略煨﹐各三錢﹞

上爲末。每服半錢﹐生蜜調下。演山加朴硝一錢。

《保嬰方》大黃﹑黑牽牛﹑白牽牛﹑三味各半生半熟﹐檳榔﹐各半兩﹐細末﹐蜜湯調。痰多﹐加輕粉。

﹝演山﹞治四證已作﹐八候未具﹐截風丹。

全蠍﹝去毒﹐炒﹞僵蠶﹝炒﹞白附子﹝炮﹞南星﹝炮﹞天麻﹝各二錢半﹞朱砂﹝一錢﹞

赤足蜈蚣﹝一條﹐酒炙﹞麝香﹝一字﹞

上爲末﹐煉蜜丸梧子大。每服三丸﹐金銀薄荷湯化下。

定搐散治急驚﹑四證八候並作。

天麻白附﹝炮﹞南星﹝炮﹐各半兩﹞蠍稍﹝炒﹞白花蛇頭﹝酒炙。各二錢半﹞

朱砂雄黃乳香﹝各一錢﹞代赭石﹝一兩﹐米醋淬七次﹞赤腳蜈蚣﹝一條﹐酒炙﹞

龍腦麝香﹝各一字﹞

上爲細末。每服半錢﹐金銀薄荷湯下。煉蜜丸﹐調亦佳。

牛黃淸心丸治四證八候﹐去風痰﹐散驚熱。

南星半夏白附川烏﹝各一兩﹐並洗﹞川郁金﹝半兩﹞

上五味﹐爲粗末﹐用臘月黃牛膽兩三枚取汁和藥﹐入膽中札﹐懸當風處一月﹐幹﹐取出﹐入添馬牙硝﹑朱砂﹑雄黃﹑硼砂各一錢﹐腦﹑麝少許﹐如膽藥一兩﹐硝﹑砂四味各一錢﹐稀麵糊﹑丸麻子大。金銀薄荷湯下。一歲十丸﹐二歲倍之。

﹝鄭氏﹞比金丸治急驚壯熱﹐喘粗痰嗽﹐大小便不利。

輕粉滑石﹝各錢半﹞南星﹝一錢一字﹞靑黛﹝半錢﹞

爲末。稀糊丸小豆大。一歲二丸﹐薄荷湯調下。急驚頭熱足冷﹐口噤面靑痰﹐加一丸。桃皮湯下﹑名桃符丸﹐疏流蘊積涎熱﹐瘡痘餘毒﹐宜服。又去靑黛﹑加蠍稍半錢﹐名小靑丸﹐同治。

利驚丸急驚痰熱潮搐。

輕粉靑黛﹝各一錢﹞牽牛末﹝半兩﹞天竹黃﹝二錢﹞

上爲末﹐糊丸或煉蜜丸小豆大。薄荷湯化下。

太白散急驚搐搦涎盛。

粉霜﹝二錢﹞輕粉白牽牛﹝炒。各一錢﹞

上爲末。每服一字﹐薄荷湯調。吐痰﹐效。

防風丸治驚風痰熱﹐神昏驚悸。

天麻防風人參川芎﹝各一兩﹞全蠍甘艸僵蠶朱砂雄黃牛膽南星﹝各二錢五分﹞

上爲末﹐蜜丸雞頭大。每一丸﹐薄荷湯下。

《保嬰方》全蠍散治急﹑慢驚風發搐﹐服之神效。﹝急慢二證加減方法在內﹐制法更佳﹞

全蠍﹝二十四个﹐新薄荷葉包﹐以竹夾住﹐於慢火上炙數次﹐或榦薄荷葉酒浸開包炙亦可﹞僵蠶﹝半兩﹐炒去絲嘴﹐用薄荷根據法炙﹞南星﹝一兩﹐取末﹐以生薑一兩切片﹐新薄荷葉二兩同搗和﹐捏作餅﹐曬漧﹞

如急驚﹐不用南星﹐加大黃一兩﹐煨。若慢驚﹐不用大黃﹐加制南星。

白附子﹝炮﹐三錢﹞防風﹝去蘆叉﹞天麻甘艸﹝炙﹞朱砂﹝水飛﹞川芎﹝各半兩﹞

上爲末。一歲兒﹐服一字﹐二歲兒﹐服半錢﹐薄荷湯調下﹐量大小歲數加減。

身熱發搐﹐煎後火府散調。慢驚吐瀉後發搐﹐生薑湯調。急驚搐﹐煎火府散加大黃湯調。

火府散面赤﹑切牙﹑發熱﹑唇口漧燥﹑小便赤澀﹐一切虛﹐實邪熱並治。

生地黃木通﹝各一兩﹞黃芩甘艸﹝炙。各半兩﹞

上咀。每服二錢﹐水煎﹐溫服。無時。

﹝湯氏﹞金星丸治急驚﹐壯熱痰壅﹐大便不通。

郁金﹝末﹞雄黃﹝各二錢半﹞膩粉﹝半錢﹞巴豆﹝七个﹐取霜﹞

上爲末。醋糊﹑丸黍米大。一歲二丸﹐薄荷湯下。

﹝茅先生﹞朱砂膏治驚熱﹐驚積。

朱砂﹝半兩﹞硼砂馬牙硝﹝各三錢﹞眞珠﹝一錢﹞玄明粉﹝二錢﹞龍腦麝香﹝各一字﹞

各研﹐拌久自成膏。如諸驚﹐黃豆大﹐金銀薄荷湯化。潮熱﹑甘艸湯。狂躁惡叫﹑生地龍自然汁。月內兒﹐調塗乳頭﹐令吮。

大黑龍丸治小兒急慢驚風﹐神效。

膽星礞石﹝硝。各一兩﹞天竺黃靑黛﹝各半兩﹞蘆薈﹝二錢半﹞辰砂蜈蚣﹝燒灰﹐一錢半﹞

僵蠶﹝五分﹞

上﹐爲末。甘艸汁﹑爲丸如雞頭大﹐每服一丸或二丸﹐姜蜜薄荷湯下。如慢驚﹐用桔梗白術湯下﹐卽愈。

小黑龍丸冶小兒急驚輕者。

靑礞石﹝﹐一兩﹞靑黛﹝一錢﹞蘆薈﹝一錢半﹞膽星﹝一兩﹞

上爲極細末﹐甘艸湯﹑爲丸如雞頭大。每一丸﹐姜蜜薄荷湯下。

上二方﹐礞石﹑膽星治痰之劑爲君﹐痰多者宜之。

﹝急驚重下法﹞﹝謝氏﹞奪命丹治急驚不省人事﹐眼定不動﹐牙關不開﹐唇白並黑者。

南星半夏﹝各四錢﹐爲末﹐並以生薑汁和作餅子﹐曬漧﹞眞珠﹝新白者﹐二錢﹞巴豆﹝去油淨﹐一錢﹞

朱砂﹝四錢﹞金箔銀箔﹝各十片﹞輕粉麝香﹝各半錢﹞

上﹐各爲末﹐和勻﹐飛羅面打糊爲丸﹐如黍米大。每一歲兒一丸﹐燈心湯下。

比金丸治小兒風熱丹毒﹐急慢啞驚。

前﹐奪命丹中減去金銀箔﹐加眞郁金末三錢﹐丸如上法。

利驚丸前﹐比金丸中去郁金﹐加腦子半錢﹐白頸蚯蚓一條﹐用刀截斷首尾兩頭齊跳者用之﹐去土秤二錢﹐丸服如上法。

按﹕此三方導痰藥也﹐白餅子加減法。

﹝演山﹞靑金丸治驚風痰熱﹐四證壅盛。

巴霜﹝半錢匕﹞靑黛﹝二錢半﹞南星﹝半兩﹐炮﹞輕粉﹝一錢﹞滑石全蠍﹝去毒﹐炒。各二錢﹞

上爲末﹐稀糊丸如麻子大。一歲五丸﹐二歲七丸﹐大小加減﹐薄荷﹑茶淸下。

以通爲度。一方﹐加白附子。

珍珠天麻丸治驚風痰熱壅盛﹐及弔腸﹑鎖肚﹑撮口﹐絕效。

南星﹝炮﹞天麻白附子﹝炮。各一錢﹞膩粉﹝半錢﹞巴霜﹝一字﹞蕪荑﹝炒﹞全蠍﹝面炒﹞

滑石﹝各一錢半﹞

上爲末﹐糊丸粟米大。一歲五﹑七丸﹐二歲十丸﹐大小加減﹐薄荷湯點茶淸﹐送下。

﹝鄭氏﹞驅風膏肝風筋脈拘急﹐面紅目靑﹐眼上驚搐﹐及胎風。

辰砂蠍尾當歸龍膽艸川芎山梔仁大黃羌活防風甘艸﹝各一錢﹞

上爲末﹐入麝香一字﹐煉沙糖﹐丸雞頭大。三歲三丸﹐薄荷﹑竹葉﹑蜜﹑湯化下。

睡安散治急﹑慢驚風潮搐﹐不得安睡。

辰砂﹝水飛﹞乳香血竭﹝各一錢﹐並細研﹞麝香﹝半錢研﹞人參酸棗仁﹝炒﹞南星﹝炮﹞

白附﹝各半兩﹞全蠍﹝二十一枚﹞蜈蚣﹝一條﹐酥炙黃﹐酒浸一宿﹞

上爲末。一歲一字﹐薄荷汁﹑好酒煎沸調下。得睡效。

蛇頭丸治急慢驚﹐風涎搐搦來去﹐不問陰陽二候。

蛇頭﹝一个﹐炙﹞赤足蜈蚣﹝三條﹞朱砂﹝三錢﹞鉛白霜輕粉﹝各二錢﹞龍腦麝香﹝各一錢﹞鐵液粉百艸霜﹝各半兩﹞蛇含石﹝一兩﹐醋淬﹞一方﹐加全蠍﹝一分﹞

上爲末﹐米糊丸雞頭大。三歲半丸﹐薄荷湯磨下。一方﹐慢驚加附子半兩﹑去皮尖﹐血竭一分。

《直指》天麻丸利驚下痰﹐弔腸﹑鎖肚﹑撮口﹑可通用。

南星﹝炮二錢﹞白附﹝炮﹞馬牙硝天麻川靈脂全蠍﹝焙﹐各一錢﹞輕粉﹝半錢﹞

巴霜﹝一字﹞

上爲末﹐稀糊丸麻子大。每一丸﹐薄荷﹑姜錢﹐泡湯送下。

上﹐重下之劑﹐惟上壅下閉﹐血气充實﹐脈沈而有力者宜之。又閻氏所謂﹕候搐勢定﹐下其痰熱之類﹐是已。

﹝利驚後調胃助气定志寧神防作慢驚﹞《直指》銀白散助胃驅風﹐嘔吐作慢驚候者﹐通用。

蓮肉扁豆﹝炒﹞白茯苓﹝各一分﹞人參天麻白附子﹝炮﹞全蠍﹝炒﹞木香甘艸﹝炙﹞

藿香﹝半分﹞陳米﹝炒香﹐三錢﹞一方﹐加白術﹝一分﹞

上爲末。每一錢﹐姜錢一片﹐入冬瓜子仁七粒同煎或陳米。調下。

醒脾散﹐大醒脾散﹐王氏惺惺散﹐皆和胃助气﹐可通用。三方見慢驚。

定志丸治驚風已退﹐神志未定﹐以此調之。禦院有乳香。

琥珀茯神遠志肉﹝姜制﹐焙﹞人參白附子﹝炮﹞天麻天門冬﹝去心﹞甘艸﹝炙﹞酸棗仁﹝炒﹞

上爲末﹐煉蜜丸﹐皂子大﹐朱砂爲衣。每服一丸﹐燈心﹑薄荷湯調下。

溫膽湯治驚悸煩痰。

制半夏枳實﹝炒﹞酸棗仁﹝湯浸﹐去殼。各二錢半﹞白茯苓﹝半兩﹞陳皮﹝去白﹞甘艸﹝各一錢半﹞

上銼散。每服一錢﹐入竹茹少許﹑姜棗煎。

加味地黃丸地黃﹝八兩﹞山藥山茱萸﹝各四兩﹞澤瀉牡丹皮茯苓﹝各三兩﹞羌活防風﹝各二兩﹞

上爲末﹐煉蜜丸﹐如桐子大。量兒大小加減。

﹝海﹞五福丸治急驚風。生蚯蚓一條﹐研爛﹐入五福化毒丹一丸﹐再研如泥。煎薄荷湯少許調化﹐旋灌﹐量兒大小﹐加減服之。

五福化毒丹治驚熱﹐涼心膈。

生地黃熟地黃﹝焙。各五兩﹞天門冬麥門冬﹝去心﹐焙。各三兩﹞甜硝玄參甘艸﹝各二兩﹐炙﹞靑黛﹝一兩半﹞

上﹐上六味爲細末﹐後研入硝﹑黛﹐煉蜜丸﹐如雞頭大。每服半丸或一丸﹐食後﹐熟水化下。

安神丸治小兒驚悸﹐熱渴心悶﹐脈實面紅﹐頰赤口燥。

麥門冬馬牙硝白茯苓山藥寒水石﹝各半兩﹞朱砂﹝一兩﹞甘艸﹝半兩﹞龍腦﹝一字﹞

上爲末﹐煉蜜丸﹐如雞頭大。每服半丸﹐沙糖水下。

上四方﹐甘寒瀉火之劑爲君﹐小兒血气虛而急驚者宜之。又﹐潔古﹑閆氏所謂﹕候搐止勢減﹐宜安神鎭心之類﹐是已。

﹝曾氏方﹞五苓散解傷寒﹑溫濕﹑暑毒﹑霍亂﹐分陰陽﹐理煩渴。

澤瀉﹝去粗皮﹐二兩半﹞白茯苓﹝去皮﹞豬苓﹝去皮﹞白術﹝各一兩半﹞肉桂﹝去粗皮﹐七錢半﹐不過火﹞

上碎﹐入桂同研爲末。每服一錢﹐溫湯調下。不拘時。若作咀﹐用赤茯苓﹑分兩同前﹐每服二錢﹐水一盞﹐煎七分﹐溫服。

百解散主和解百病。虛慢陰證不宜。

漧葛﹝二兩半﹞升麻赤芍藥﹝各二兩﹞黃芩﹝一兩﹞麻黃﹝制﹐七錢半﹞薄桂﹝去粗皮﹐二錢半﹞甘艸﹝一兩半﹞

上碎。每服二錢﹐水一盞﹐姜二片﹐蔥一根﹐煎七分。無時溫服。有風熱盛﹐加薄荷同煎。

木通散主上膈熱﹐小府閉﹐煩躁生嗔及淋證﹐諸瘡丹毒。

木通﹝去皮節﹞地蓄﹝去老梗。各半兩﹞大黃甘艸赤茯苓﹝去皮﹐各三錢﹞瞿麥﹝去幹根﹞滑石﹝末﹞

山梔仁車前子黃芩﹝各二錢半﹞

上件﹐咀。每服二錢﹐水一盞﹐燈心三莖﹐煎七分。無時﹑溫服。或入薄荷同煎。

三解散主上焦蘊熱﹐傷風面紅目赤﹐狂躁气急渴水﹐驚啼煩悶﹐丹毒口瘡﹐痰嗽﹑搐制。

人參﹝去蘆﹞防風﹝去蘆﹞天麻茯神﹝去皮木根﹞郁金﹝無﹐以山梔仁代﹞白附子大黃﹝各二錢半﹞

赤芍藥黃芩僵蠶﹝各五錢﹞全蠍﹝十五尾﹐去尖毒﹞枳殼﹝水浸潤﹐去穣﹐銼片﹐麩炒微黃﹐二錢﹞

粉艸﹝六錢﹞

上﹐碎﹐焙爲末。每服半錢至一錢﹐用溫薄荷湯﹐無時調下。或燈心湯。

牛蒡湯主傷風發熱煩躁﹐鼻塞气喘﹐痰嗽驚啼﹐及諸瘡﹑赤紫丹毒﹐咽喉腫痛。

牛蒡子﹝三兩﹐略炒﹐研碎﹞大黃﹝一兩半﹞防風﹝去蘆﹞薄荷﹝去老梗﹐各一兩﹞荊芥﹝去根老梗﹐四兩﹞

甘艸﹝一兩一錢半﹞

上件﹐咀。每服二錢﹐水一盞﹐煎七分﹐無時﹑溫服。

防風湯治急驚後餘熱未退﹐時復手足搐制﹐心悸不寧﹐及風邪中入肝經﹐兩目視人開眨不常。

防風﹝去蘆﹞川芎大黃白芷黃芩甘艸﹝各半兩﹞細辛﹝去葉﹐二錢﹞薄荷葉﹝二錢半﹞

上件﹐銼﹑焙爲末。每服一錢﹐用溫湯無時﹑調服。

半夏丸治痰證神效。若驚搐後風涎潮作﹐服之神效。

半夏﹝生用﹐二兩﹞赤茯苓﹝去皮﹞枳殼﹝制。各一兩﹞風化朴硝﹝二錢半﹞

上﹐前三味爲末﹐入乳缽同朴硝杵勻﹐用生薑自然汁煮糯米粉爲丸﹐綠豆大。

每服三十丸至五十丸﹐仍以淡姜湯﹑食後臨睡送下。兒小﹐煮﹐丸如粟谷大。

水晶丹﹝方見癖積。﹞

寬气飲主通利關節﹐除胸膈痞結﹐消痰逐水﹐進美飲食﹐及治蓄气而成搐﹐傳變急﹑慢驚風﹐气逆不和﹐精神昏倦。

枳殼﹝水浸﹐去穣﹐麩炒微黃﹞枳實﹝制同上。各一兩﹞人參﹝去蘆﹞甘艸﹝炙。各半兩﹞

上﹐銼﹑焙﹑爲末。每服半錢至一錢﹐淨湯﹐無時調服。驚風發搐﹐薑汁蔥湯同調。

熱極者﹐入寬熱飲﹑薄荷﹑蜜湯調下。或麥門冬湯。

五和湯主宣利臟腑積熱﹐調和榮衛。

當歸﹝酒洗﹞赤茯苓﹝去皮。各半兩﹞甘艸﹝炙﹞大黃枳殼﹝水浸潤﹐去穣銼片﹐麩炒微黃。各七錢半﹞

上件﹐咀。每服二錢﹐水一盞﹐煎七分。無時﹐溫服。

寬熱飲﹝方見發熱﹞

茯神湯治心气不足﹐虛而驚悸﹐日常煩哭﹐及嬰孩生下羸瘦多驚﹐宜子母同服﹐自然有效。

茯神﹝去皮木根﹐一兩﹞人參﹝去蘆﹞當歸﹝去蘆尾﹐酒洗。各半兩﹞甘艸﹝炙﹐二錢﹞

上件﹐咀。每服二錢﹐水一盞﹐煎七分。無時﹐溫服。有微熱煩躁﹐入麥門冬去心﹐同煎。

鎭驚丸主急﹑慢二驚﹐風痰上壅﹐手足抽掣﹐口眼科﹐煩躁生嗔﹐精神昏悶。

常服﹐寧心鎭驚﹐疏風順气。

人參﹝去蘆﹐三錢﹞粉艸﹝半生半炙﹞茯神﹝去皮木根﹞僵蠶﹝去絲﹞枳殼﹝同前制﹐各五錢﹞白附子南星﹝制﹞白茯苓﹝去皮﹞硼砂牙硝朱砂﹝水飛。各二錢半﹞全蠍﹝十尾﹐去尖毒﹞麝香﹝一字﹞

上﹐除牙硝﹑硼砂﹑麝香﹑朱砂四味﹐用乳缽細研﹐餘九味﹐烙爲末﹐入乳缽內和勻﹐前四味用糯米粉水煮﹐淸糊爲丸﹐梧桐子大﹐就帶潤﹐以銀朱爲衣。

每服三丸至五丸或七丸。急驚用溫茶淸磨化服。慢驚以生薑﹑熟附子煎湯研化溫服﹐薄荷湯化下或麥門冬湯。

截驚丸治驚風搐制﹐煩躁有熱﹐兩目上視﹐口噤牙關。

龍膽艸﹝去蘆﹞防風﹝去蘆﹞靑黛釣藤﹝和鉤﹞黃連﹝淨﹞牛黃甘艸朱砂﹝水飛﹐各五錢﹞薄荷葉﹝二錢半﹞麝香﹝半錢﹞

上﹐除牛黃﹑麝香外﹐餘八味銼﹑炒爲末﹐仍同前二味﹐乳缽內杵勻﹐煉蜜丸﹐如芡實大。每用一丸至二丸﹐溫湯化服。或茶淸。

朱砂膏主五心煩熱﹐喉痰壅盛﹐驚風搐搦﹐渴飲無時﹐睡中不寧﹐見人煩躁﹐口瘡糜爛。

朱砂﹝水飛﹐五錢﹞馬牙硝硼砂玄明粉﹝各二錢半﹞麝香﹝一字﹞金箔銀箔﹝各十五片﹞白附子枳殼﹝麩炒微黃。各三錢﹞川芎粉艸﹝各四錢﹞人參﹝去蘆﹞黃芩薄荷葉﹝各二錢﹞

上﹐前七味入乳缽細研﹐後七味銼焙爲末﹐仍入缽中同前藥和勻﹐煉蜜丸﹐芡實大。每服一丸至二丸﹐用麥門冬熟水﹐無時化服。

不驚丹治因驚气而吐逆作搐﹐痰涎壅塞﹐手足掣縮﹐目睛斜視。常服﹐疏風順气﹐自不作驚﹐和脾胃﹐進飲食。

枳殼﹝去穣﹐麩炒微黃﹐一兩﹞淡豆豉﹝焙漧﹞南星茯神﹝去皮根木﹐各半兩﹞蠍稍﹝五十尾﹐去尖毒﹞

淨蕪荑﹝二錢半﹐先入乳缽內極細研爛﹞

上﹐除蕪荑外﹐餘五味焙爲末﹐再同蕪荑乳缽內杵勻﹐醋煮糯米粉糊爲丸。

周歲內嬰孩﹐粟谷大﹐每服三十丸至五十丸﹐乳汁下﹐三歲以上者麻仁大﹐每服五十丸及六十丸﹐溫米淸湯下。候一時﹐得喫乳食。

﹝薛氏方﹞四物湯﹝見吐血﹞四君子湯六味丸﹝卽補腎地黃丸﹞瀉白散﹝見肺臟﹞柴胡淸脾散梔子淸肝散﹝並見發熱﹞

參術柴苓湯治肝經風熱﹐脾土受克﹐其證善怒﹐睡中抽搐﹐徧身作癢﹐飲食少思。

人參白術茯苓陳皮﹝各一錢﹞柴胡升麻﹝各七分﹞山梔﹝炒﹐八分﹞釣藤鉤﹝一錢﹞甘艸﹝炒﹐五分﹞

每服一二錢﹐姜棗﹐水煎。

安神鎭驚丸驚退後調理﹐安心神﹐養气血﹐和平預防之劑也。

天竺黃﹝另研﹞人參茯神南星﹝姜制。各五錢﹞酸棗仁﹝炒﹞麥門冬當歸﹝酒洗﹞生地黃﹝酒洗﹞赤芍藥﹝炒。各三錢﹞薄荷木通黃連﹝薑汁炒﹞山梔﹝炒﹞辰砂﹝另研﹞

牛黃﹝另研﹞龍骨﹝。各二錢﹞靑黛﹝一錢﹐另研﹞

上爲末﹐蜜丸綠豆大。每服三五丸﹐量兒大小加減﹐淡姜湯送下。

卷之二﹟肝臟部驚

慢驚

慢驚之候﹐或吐或瀉﹐涎鳴微喘﹐眼開神緩﹐睡則露睛﹐驚跳搐搦﹐乍發乍靜﹐或身熱﹐或身冷﹐或四肢熱﹐或口鼻冷气﹐面色淡白淡靑﹐眉唇間或靑黯﹐其脈沈遲散緩。蓋由急驚過用寒涼﹐或轉太驟﹐傳變成之。又有吐利不止而成者。有气虛暴吐瀉而成者。有夏月脾胃伏熱大吐瀉﹐當解暑熱不可專曰固陽。有髒虛洞泄成者。

有久痢气脫而成者。有下積取瀉成者。有吐血瀉血而成者。有傷寒傳變陰證成者。

有得之久嗽作癇者。有得之發癇不已者。有得之虫積衝心者。有得之卵腫疝气腹痛﹐其或汗出太過﹐脾困煩渴﹐四肢浮腫﹐大小便閉﹐走馬急疳﹐並傳慢候。惟吐瀉積痢成虛致之﹐則證變甚速。凡才經吐瀉﹐便是慢驚﹐須用溫中扶裏。或搐來緊急﹐乃慢驚初傳﹐尙有陽證﹐不可誤作急驚用藥。世言搐慢爲慢驚﹐非也﹐若泥此﹐往往指慢脾爲慢驚矣。凡慢驚﹐男子以瀉得之爲重﹐女子以吐得之爲重。又﹐吐有五證﹐瀉有五證﹐各明所因主治﹐古云﹕病家怕驚不怕瀉﹐醫家怕瀉不怕驚﹐如因泄瀉不止﹐且先治瀉﹐若更治風﹐則驚風愈甚。如因他證例﹐當循原施治也。其慢驚候若從急驚傳來﹐只可截風調胃﹐均平陰陽﹐不可全用陽藥﹐使陽歸陽﹐復作急驚之候﹐用藥施治﹐無過﹑不及﹐可也。急驚以關格不通﹐略施腦麝開通﹐定其搐搦尙可﹐慢驚陰重陽虧﹐諸經已虛﹐不宜通關又涼其髒﹐易作慢脾風。慢驚危急﹐如眼睛昏定﹐定而眨﹐𨿽眨﹐不左右顧或竄視﹐四肢厥冷﹐汗出如流﹐口面黲黯﹐指甲黑﹐四體垂﹐至重。慢驚證眼半開半合﹐似睡不睡是也﹐其脈或浮或沈﹐身或熱或涼﹐或吐或瀉﹐或不吐瀉﹐或食乳﹐或阻乳﹐名半陰半陽合病﹐卽如傷寒半表半里也。治法﹐大要審問源流施治﹐不可槪曰慢驚證﹐如因吐瀉得之﹐用湯氏醒脾散之類﹐他證可以類推﹐次第於後﹐然慢驚已傳屬陰﹐亦須準較陰陽虧盛淺深﹐不可溫燥之劑太過。﹝錢﹞慢驚因大病後或吐瀉﹐或只吐不瀉﹐變成脾胃虛損﹐徧身冷﹐口鼻气出亦冷﹐手足時螈﹐昏睡露睛﹐此無陽也﹐宜栝蔞湯主之。東都王氏子吐瀉﹐諸醫用藥下之至虛﹐變慢驚﹐其候﹑昏睡露睛﹐手足螈而身冷。錢曰此慢驚也﹐與栝蔞湯﹐其子胃气實﹐卽開目而身溫。王疑其子不大小便﹐令諸醫以藥利之﹐醫畱八正散等數服﹐不利而身復冷﹐令錢氏利小便。錢曰不當利小便﹐利之必身冷。一二日果身冷矣﹐因抱出﹐錢曰不能食而胃中虛﹐若利大小便﹐則脾胃俱虛﹐當身冷而閉目卽死﹐今幸胎气實而難衰也。錢氏用益黃散﹑使君子丸四服﹐令微能飲食。至日午﹐果能飲食﹐所以然者﹐謂利大小便脾胃虛寒﹐當補脾﹐不可別攻也。後又不語﹐諸醫作失音治之。錢曰旣失音﹐何開目而能飲食﹐又牙不緊而口不噤也﹐諸醫不能曉。以地黃補腎﹐錢曰此因用涼藥利小便﹐致脾腎俱虛﹐今脾已實﹐腎尙虛﹐故補腎必安﹐治之半月而能言﹐一月而痊。﹝潔﹞慢驚者﹐陰證俱﹐髒受病﹐蓋小兒吐瀉病久﹐脾胃虛損﹐若不早治﹐則成慢驚﹐名曰螈﹐似搐而不甚搐也。因脾胃虛損﹐故大便不聚﹐當去脾間風﹐先用宣風散導之﹐後用益黃散﹑使君子丸﹑平之﹐則其利自止﹐旣已失治﹐則脾胃俱虛﹐致被肝木所乘﹐是爲慢驚﹐當用溫補﹐羌活膏主之。﹝垣﹞閻孝忠編集錢氏方﹐以益黃補土﹐誤矣。

其藥有丁香辛熱助火﹐火旺﹐土愈虛矣﹐靑橘皮瀉肺金﹐丁香辛熱大瀉肺與大腸﹐脾實當瀉子﹐今脾胃虛﹐反更瀉子而助火﹐重虛其土﹐殺人無疑矣。其風木旺證﹐右關脈洪大﹐掌中熱﹐腹皮熱﹐豈可以助火瀉金。如寒水來乘脾土﹐其病嘔吐﹑腹痛﹐瀉痢靑白﹐益黃散聖藥也。今立一方﹐先瀉火補金﹐大補其土﹐是爲神治之法﹐以黃二錢﹑人參一錢﹑炙甘艸五分﹑加白芍藥一錢﹐此四味皆甘溫能補元气﹐甘能瀉火﹐《內經》云﹕熱淫於內﹐以甘瀉之﹐以酸收之。白芍藥酸寒﹐寒能瀉火﹐酸味能瀉肝而大補肺金﹐所補﹐得金土之位﹐金旺火虛﹐風木何由而來克土﹐然後瀉風之邪。夫益黃散﹑理中丸﹐養神之類﹐皆治脾胃寒濕大盛﹐神品之藥也﹐若得脾胃中伏火﹑勞役不足之證﹐及服熱藥巴豆之類﹑胃虛而成慢驚之證﹐用之必傷人命。

夫慢驚風者﹐皆由久瀉脾胃虛而生也﹐錢氏以羌活膏療慢驚風﹐誤矣。脾虛者﹐由火邪乘其土位﹐故曰從後來者爲虛邪﹐火旺能實其木﹐木旺故來克土﹐當於心經中以甘溫補土之源﹐更於脾土中瀉火以甘寒﹐更於脾土中補金以酸涼﹐致脾土中金旺火衰﹐風木自虛矣。﹝海﹞驚啼﹐手足螈﹐睡臥不穩﹐四君子加全蠍去尾尖毒炒﹐釣藤﹑白附子炒﹐等分﹐同煎。脾胃虛弱﹐生風多困﹐四君子加炒半夏曲﹑沒石子﹑等分﹐爲細末﹐入冬瓜子少許﹐同煎服。﹝丹﹞頻吐瀉﹐將成慢驚﹐用錢氏白術散加山藥﹑扁豆炒﹐肉豆蔻面煨﹐各一錢﹐入姜一片﹐煎服。若慢驚已作﹐加細辛﹑天麻﹑各一錢﹐全蠍三个去稍﹐白附子八分面煨。驚而瀉﹐用參﹑苓﹑芍藥酒炒﹑白術﹑姜煎﹐夏月加黃連﹑甘艸﹑竹葉服之。﹝曾﹞治慢驚者﹐考之古書﹐亦無所據﹐惟載陰癇而已。蓋慢驚屬陰﹐陰主靜而搐緩﹐故曰慢﹐其候皆因外感風寒﹐內作吐瀉﹐或得於大病之餘﹐或傳誤轉之後﹐目慢神昏﹐手足偏動﹐口角流涎﹐身微溫﹐眼上視或斜轉﹐及兩手握拳而搐﹐或兼兩足動制﹐各辧男左女右搐者爲順﹐反此爲逆。口气冷緩或囟門陷﹐此虛極也﹐脈沈無力﹐睡則揚睛﹐謂兩目半開半合﹐此眞陽衰耗而陰邪獨盛﹐陰盛生寒﹐寒爲水化﹐水生肝木﹐木爲風化﹐木克脾土﹐胃爲脾之府﹐故胃中有風﹐螈漸生。其螈證狀﹐兩肩微聳﹐兩手垂下﹐時復動搖不已﹐名爲慢驚。宜以靑州白丸子﹑蘇合香丸﹐入薑汁杵勻﹐米飲調下﹐虛極者加金液丹﹐次用沖和飲同七寶散﹐水煨姜煎服﹐使气順風散﹐少解吐瀉﹐間以胃苓湯救其表裏﹐若吐不止可投定吐飲﹐瀉不減宜服六柱散或曰生湯去胃風﹑定螈﹑淸神气﹐五苓散導其逆﹑調榮衛﹑和陰陽﹐若痰多唇白﹐四肢如冰﹐不省人事﹐此虛慢之極﹐用固眞湯速灌之以生胃气﹐胃气旣回﹐投醒脾散﹑沈香飲﹑調理。﹝薛﹞慢驚之證﹐吐瀉痰鳴气喘﹐眼開神緩﹐昏睡露睛﹐驚跳搐搦﹐乍發乍靜或身熱身冷﹐面淡靑白或眉唇靑赤﹐其脈遲沈而緩是也﹐稟賦不足﹐或久病脾虛﹐及常服克伐之藥者﹐多致此證。若因土虛不能生金﹐金不能平木﹐木來侮土而致前證者﹐以五味異功散加當歸﹑酸棗仁﹐佐以釣藤飲子補土平木。若脾土虛寒者﹐用六君子加炮姜﹑木香﹐不應﹐急加附子以回陽气﹐蓋陰血生於脾土﹐宜四君子﹑當歸﹑酸棗仁。凡元气虧損而至昏憒者﹐急灸百會穴﹐若待下痰不愈﹐而後灸之﹐則元气脫散而不救矣。

卷之二﹟肝臟部驚

慢脾風

慢脾風之候﹐面靑額汗﹐舌短頭低﹐眼合不開﹐睡中搖頭吐舌﹐頻嘔鮏臭﹐噤口切牙﹐手足微搐而不收﹐或身冷身溫而四肢冷﹐其脈沈微﹐陰气極盛﹐胃气極虛﹐十救一二。蓋由慢驚之後﹐吐瀉損脾﹐病傳已極﹐總歸虛處﹐惟脾所受﹐故曰脾風﹐若逐風則無風可逐﹐若治驚則無驚可治﹐但脾間痰涎﹐虛熱往來﹐其眼合者﹐脾困气乏﹐神志沈迷﹐痰涎凝滯而已。然慢脾之名﹐又曰虛風﹐小兒或吐或瀉之後﹐面色虛黃﹐因虛發熱﹐才見搖頭斜視﹐昏困額汗﹐身亦粘汗﹐聲沈小而焦﹐卽脾風之證﹐不必皆因急慢風傳次而至﹐又當識之。又﹐慢脾之候﹐言脾而不言胃何也﹐蓋胃爲腑屬陽﹐非若脾乃陰髒也﹐故小兒病傳在腑多自愈﹐在髒不可不治﹐蓋小兒純陽之气﹐在腑爲順﹐在髒爲逆﹐古人皆理其髒﹐未言治腑也。又﹐腎一臟﹐常主虛﹐不可攻治﹐若腎臟有患﹐但淸心肺﹐緣心與腎﹐卽旣濟也﹐肺與腎﹐又子母也﹐無與腎藥及諸補藥也。慢脾惟吐與瀉﹐積與痢傳入﹐慢候其證變至速﹐虛又速也﹐治必循次平和﹐無令速愈之理﹐藥和且平﹐調脾養胃﹐不可過劑也﹐錢氏有黃土湯以土勝水﹐木得其平﹐則風自止﹐以脾土爲本也。治法﹐大要生胃回陽﹐若眼半開半合﹐手足不冷﹐證候尙在慢驚﹐則勿用回陽﹐或已入慢脾而陽气未甚脫者﹐亦未可卽用硫黃﹑附子﹑等劑﹐手足漸暖﹐仍以醒脾散等調之。

曾氏用靑金丹﹑天麻飲灌服﹐或六柱散﹑固眞湯。

﹝錢氏方﹞栝蔞湯栝蔞﹝二錢﹞白甘遂﹝末﹐一錢﹞

上同於慢火上炒焦黃﹐研勻。每服一字﹐麝香﹑薄荷﹑湯調服。

上栝蔞湯﹐錢氏治慢驚法﹐脈有力者宜用﹐蓋濕痰積於膈中﹐使風火不得開發而身冷﹐故用栝蔞湯劫去濕痰﹐使風火得伸而身溫搐止﹐若脈無力者﹐不宜用之﹐盒飯補脾及溫白丸﹑羌活膏之類。

靑州白丸子治小兒驚風﹐大人諸風。

半夏﹝生﹐七兩﹞南星﹝生﹐三兩﹞白附子﹝生﹐二兩﹞川烏﹝生﹐半兩﹐去皮臍﹞

上爲末。以生絹袋盛﹐井花水擺出﹐如未出者﹐更以手揉出﹐如有滓﹐更研﹐再入絹袋﹐擺盡爲度。於瓷盆中日曬夜露﹐至曉﹐撇去舊水﹐別用井花水攪﹐又曬﹐至來日早﹐再換新水﹐攪如此法。春五日﹐夏三日﹐秋七日﹐冬十日﹐去水曬漧後﹐如玉片。研細﹐以糯米粉煎粥淸﹑丸綠豆大。每服三﹑五丸﹐薄荷湯下。

癱風﹐酒下。並無時。

異功散溫中和气﹐治吐瀉不思食。﹝方見吐瀉。﹞

溫白丸治小兒脾气虛困﹐泄瀉瘦弱﹐冷疳洞利﹐及因吐瀉或久病﹐成慢驚螈。

天麻﹝生﹐半兩﹞白僵蠶﹝炒﹞白附子﹝生﹞天南星﹝銼﹐湯洗﹐焙漧。各一兩﹞

幹蠍﹝去毒﹐一錢﹞

上爲末﹐湯浸寒﹐食麵爲丸﹐如綠豆大。仍於寒食麵中養七日﹐取出用。每服五七丸至二三十丸﹐空心﹐生薑米飲下﹐量病勢漸加丸數服之。﹝寒食麵﹐謂寒食日煮喫麵﹐取之﹐以焙漧貯用也。﹞

釣藤飲子治吐利﹐脾胃气弱﹐虛風慢驚。

釣藤﹝七錢半﹞蟬殼防風﹝去蘆﹞人參﹝去蘆﹞麻黃﹝去節﹞白僵蠶﹝炒黃﹞

天麻蠍尾﹝炒﹐去毒。各半兩﹞甘艸﹝炙﹞川芎﹝各二錢五分﹞麝香﹝一錢﹐另研﹞

一方﹐有蜣螂三个﹐去頭足炙黃。

上爲末。每服二錢﹐水一盞﹐姜三片﹐煎六分﹐溫服﹐量多少與之。寒多者加附子半錢﹐服無時。

羌活膏治脾胃虛﹐或吐瀉後爲慢驚者。亦治傷寒﹐無不效。

防風﹝去蘆﹞川芎人參﹝去蘆﹞白附子﹝炮﹞赤茯苓﹝去皮。各半兩﹞天麻﹝一兩﹞

白僵蠶﹝湯浸﹐炒黃﹞幹蠍﹝炒﹐去毒﹞白花蛇﹝酒浸﹐焙。各一分﹞川附子﹝炮去皮臍﹞

麻黃﹝去節。各三錢﹞肉豆蔻沈香母丁香藿香葉木香﹝各二錢﹞輕粉眞珠末牛黃﹝各一錢五分﹞龍腦﹝半字﹞麝香辰砂雄黃﹝各一錢。以上七味各另研﹞羌活﹝半兩﹞

上爲細末﹐煉蜜作劑﹐旋丸如豆大。每服一二丸﹐食前服﹐或薄荷湯﹑或麥門冬湯化下。實熱急驚﹐勿服﹐性溫故也。

海髒返魂丹治小兒諸癲癇﹐潮發螈﹐口眼相引﹐項背彊直﹐牙關緊急﹐目直上視。及諸病久虛﹐變生虛風多睡者﹐因荏苒不解﹐速宜服之。

烏犀﹝銼屑﹐二兩﹞水銀天麻﹝酒洗﹐焙漧﹞檳榔﹝各半兩﹞僵蠶﹝去絲嘴﹐微炒﹞

硫黃﹝半兩﹐研末﹐入水銀﹐置磁石盞內﹐慢炒成沙﹐火要看緊慢﹞白附子﹝炮﹞川烏﹝炒通赤﹐畱煙少許﹐入碗內﹐以一盞子蓋上﹐新土圍之﹐待冷取出﹞獨活﹝去蘆﹞幹蠍﹝炙﹞萆﹝炒。

各一兩﹞肉桂﹝去粗皮﹞當歸﹝酒浸﹐焙漧﹐炒﹞細辛﹝根﹞防風﹝去蘆﹞天南星﹝薑汁煮軟﹐炒黃﹞阿膠﹝杵碎﹐炒﹞藿香﹝洗去土﹞烏蛇﹝酒浸一宿﹐炙熟﹐去皮骨﹞沈香槐膠羌活白花蛇﹝酒浸一宿﹐炙熟﹐去皮骨﹞麻黃﹝去根節﹞半夏﹝薑汁浸三宿﹐炒﹞羊角﹝鎊﹞陳皮﹝去白﹐炒。以上各一兩﹞天竺黃﹝研﹞木香人參﹝去蘆﹞漧薑﹝炮﹞茯苓﹝去皮﹞蔓荊子﹝去白皮﹞晚蠶砂﹝微炒﹞敗龜板﹝醋酒炙黃﹞本﹝去土﹞桑螵蛸﹝炒﹞

白芷何首烏﹝米泔浸一宿﹐煮﹐焙﹞虎骨﹝酒醋塗﹐炙黃﹞砂仁白術﹝泔浸一宿﹐切﹐焙﹞

枳殼﹝炒﹐去白﹞丁香濃朴﹝去皮﹐薑汁塗炙。各三分﹞蟬殼﹝炒﹞川芎附子﹝水浸泡﹐去皮尖﹞

石斛﹝去根﹞肉豆蔻﹝去殼﹐微炒﹞龍腦﹝另研﹞雄黃﹝研﹐水飛﹞朱砂﹝研﹐水飛。各一兩﹞

膩粉﹝另研﹞麝香﹝另研。各一錢﹞烏雞﹝一隻﹐去嘴翅足﹞狐肝﹝三具。二味﹐臘月內入瓦瓶固濟﹐火赤﹐候冷﹐取出﹐研用﹞金箔﹝三拾片﹐爲衣﹞

上藥五十八味﹐炮制如法﹐煉蜜合和﹐搗三五千下﹐丸如桐子大﹐金箔爲衣。

每一歲兒﹐溫薄荷自然汁化下。無時。

上﹐閻氏﹑宗錢氏治慢驚法﹐脈無力者宜之。其法以靑州白丸子兼異功散﹑羌活膏﹑溫白丸﹑釣藤飲子之類﹐服之至有往往死中得生者。

﹝湯氏法﹞凡吐瀉成虛風慢脾﹐先用奪命散﹑靑州白丸子末﹑煎如稀糊﹐入蜜調﹐控下涎後﹐服祛風醒脾等藥。

奪命散﹝方見後通治急慢驚下﹞

治虛風八仙散風盛者服之。

白天麻白附子花蛇肉防風南星半夏冬瓜子全蠍﹝各等分﹞加川烏上咀。每服一錢﹐水半盞﹐姜二片﹐棗半枚﹐煎二分﹐熱服。加薄荷尢佳。

醒脾散昏困者服之。

白術人參甘艸橘紅茯苓全蠍﹝各半兩﹞半夏木香﹝各一分﹞白附子﹝炮﹐四个﹞

南星﹝炮﹐兩枚﹞陳倉米﹝二百粒。一方無白術﹑半夏﹐加蓮肉一錢﹐亦可﹞

上爲末。每服一錢﹐水半盞﹐姜二片﹐棗半个﹐煎二分﹐漸慚服之。不可頓服﹐頓服必吐。

釀乳方人參木香藿香沈香橘皮神曲麥芽﹝各等分﹞丁香﹝減半﹞

上咀。每服四錢﹐水一碗﹐姜十片﹐紫蘇十葉﹐棗三枚﹐煎至半碗。乳母食後須去乳汁盡﹐方取服之﹐卽仰臥霎時﹐令藥入乳之絡﹐次令兒吮數口﹐不可過飽﹐此良法也。如嘔定一日﹐急宜截風﹐服八仙散﹐兩日後﹐宜醒脾散﹐如前件藥俱用不效﹐危困可憂﹐須診太衝脈﹐未絕者﹐當灸百會一穴﹐前後髮際兩耳尖折中﹐乃是穴也﹐《方書》所載﹐但云頂上旋毛中﹐殊不審有雙頂者﹐又有旋毛不正者﹐庸醫之輩﹐習循舊本﹐誤人多矣。灸後卽當控涎﹐用靑州白丸子末再煎如稀糊﹐入煉蜜調奪命散﹐良久涎下﹐細研靈砂﹐米飲調﹐旋抹口中﹐漸看退證。

如風盛服八仙散﹐昏困服醒脾散﹐常令減乳﹐乳母服釀乳藥﹐如此調理﹐無不愈者。間有稟受不堅﹐五行數短者﹐𨿽神聖工巧﹐不能奪其造化矣。若涎已離膈﹐但在喉中如鋸﹐藥不能入﹐又不可控﹐當用別法撩之﹐兼搐鼻噴嚏得出﹐次服奪命散﹐庶免再作。

撩痰方川烏尖白附尖﹝各七个﹐去皮﹐生用﹞蠍稍﹝七枚﹞石綠﹝少許﹞

上爲末﹐一處和勻。用軟雞翎蘸藥﹐入喉中逐漸抽出﹐頻用帕子拭之。

上﹐湯氏治慢驚法﹐先用奪命散﹑白丸子控涎﹐候涎下一回﹐用八仙﹑醒脾﹐等一回令乳母用釀乳法﹐如危極者﹐卻灸百會及撩痰法。但奪命用礞石﹐气虛者難用﹐必與東垣益黃散相兼服之﹐可也。

﹝陳氏法﹞治慢驚風﹐先服芎蠍散﹐用手法斡出寒痰冷涎﹐自不癡呆﹐次服油珠膏﹐後服益眞湯溫壯元气﹐時服前朴散寬上實下。

芎蠍散治小兒腦髓受風﹐囟顱開解﹐皮肉筋脈急脹﹐腦骨縫靑筋起﹐面少血色﹐或腹中气響﹐時便靑白色沫﹐或嘔吐痰涎﹐欲成慢驚搐﹑足脛冷者。

川芎蓽茇﹝各一兩﹞細辛半夏﹝酒浸一宿﹐湯洗﹐焙。各二錢﹞蠍稍﹝去毒﹐一錢﹞

上細末。一周兒﹐抄一銅錢﹐用數沸湯調﹐稍熱﹐饑服。如痰滿胸喉中﹐眼珠斜視﹐速與服。若目上直視﹑不轉睛者﹐難救。或痰气壅塞﹐不能咽藥﹐用一指於兒喉靨中探入﹐就斡去痰涎﹐气稍得通﹐次用補脾益眞湯﹐或以油珠膏選用﹐此方累世活人多矣。

油珠膏治气逆嘔吐﹐風痰作搐。

石亭脂﹝硫黃中揀取如蠟者﹞滑石﹝各半兩﹞黑附子﹝炮﹐去皮臍﹞半夏﹝酒浸一宿﹐湯洗七次﹐焙漧﹞南星﹝醋浸一宿﹐湯洗七次﹐焙漧。各一錢﹞

上細末。每服一錢﹐用冷淸齏汁半盞﹐滴麻油一點如錢﹐抄藥在油珠上﹐須臾墜下﹐卻去齏汁﹐與兒服之﹐更用淸齏汁三五口咽下﹐肚饑服。服訖後一時﹐方與乳食。

補脾益眞湯治胎弱﹐吐乳便淸﹐而成陰癇﹐气逆涎潮﹐眼珠直視﹐四肢抽掣。或因變蒸﹑客忤﹐及受驚誤服涼藥所作。

木香當歸人參黃丁香訶子陳皮濃朴﹝姜制﹞甘艸﹝炙﹞肉豆蔻﹝面裹﹐煨﹞艸果茯苓白術桂枝半夏﹝湯泡﹞附子﹝炮。各半兩﹞全蠍﹝炒﹐每服加一枚﹞

上咀。每服三錢﹐水一盞半﹐姜一片﹐棗一枚﹐煎六分﹐稍熱﹐饑服。服訖﹐令揉心腹﹐以助藥力﹐候一時﹑方與乳食。渴者﹐加茯苓﹑人參﹑甘艸﹐去附子﹑丁香﹑肉蔻。瀉者﹐加丁香﹑訶子肉。嘔吐﹐加丁香﹑半夏﹑陳皮。

腹痛者﹐加濃朴﹑良姜。咳嗽﹐加前胡﹑五味子﹐去附子﹑官桂﹑艸果﹑肉蔻。

足冷﹐加附子﹑丁香﹑濃朴。惡風自汗﹐加黃﹑官桂。痰喘﹐加前胡﹑枳實﹑赤茯苓﹐去附子﹑丁香﹑肉蔻﹑艸果。气逆不下﹐加前胡﹑枳殼﹑檳榔﹐去當歸﹑附子﹑肉蔻。腹脹﹐加濃朴﹑丁香﹑前胡﹑枳殼。

前朴散治心腹結气﹐或嘔噦吐瀉﹐腹脹痛﹐驚悸。

前胡白術人參陳皮良姜藿香甘艸濃朴﹝各等分﹞

上銼。每服三錢﹐水一盞﹐煎七分﹐稍熱﹐空心服。

小兒誤服涼藥﹐或用帛蘸水繳口﹐因此傷動脾胃﹐或泄瀉﹐或腹脹﹐或腹中響。

小兒面少血色﹐常無喜笑﹐不看上而視下。小兒囟顱髙急﹐頭縫靑筋﹐時便靑糞。

小兒肥壯﹐糞如淸涕﹐或如凍汁。小兒時時紮眼﹐糞便靑白沫﹐有時漧硬。以上五證﹐忽然嘔吐者﹐必成陰癇﹐俗謂慢驚是也。小兒頭𨿽熱﹐眼珠靑白而足冷。

或腹脹而足冷。或瀉而足冷。或嘔而足冷。或渴而足冷。﹝頭熱﹑目赤﹑痰塞鼻喉咽﹐皆無根之火逆也。﹞以上五證﹐忽然吐而作搐者﹐名曰慢脾風﹐速與補脾益眞湯一服﹐三錢重加蠍一枚。如因驚而搐者﹐前朴散一服﹐三錢重加附子﹑前胡各半錢﹐同煎。

上﹐陳文忠治慢驚法﹐其治之次第﹐自成一家﹐故另錄之﹐以備采用。其醫案所言芎蠍散﹑油珠膏累累取效。

﹝曾氏方﹞沖和飲治感冒風寒﹐頭疼發熱﹐肩背拘急﹐惡心嘔吐﹐腹痛膨脹﹐兼寒濕相搏﹐四肢拘急﹐冷气侵襲﹐腰足痛疼。

蒼術﹝米泔水浸一宿﹐去粗皮﹐銼片﹐炒微黃色﹐一兩二錢﹞人參﹝去蘆﹞前胡﹝去蘆﹞桔梗﹝炒。

各五錢﹞枳殼﹝去穣﹐麩炒微黃色﹞麻黃﹝去節﹞陳皮﹝去白。各三錢﹞川芎白芷半夏﹝湯洗七次﹐薑汁浸﹐曬漧﹐炒﹞當歸﹝酒洗﹞薄桂﹝去粗皮﹞白芍藥赤茯苓﹝去皮。各一錢半﹞漧薑濃朴﹝去粗皮﹐薑汁浸一宿﹐慢火炒幹﹐各二錢﹞甘艸﹝炙﹐七錢半﹞

上銼。每服二錢﹐水一盞﹐姜二片﹐蔥一根﹐煎七分﹐無時溫服。傷冷﹑惡心嘔吐﹐煨姜同煎。開胃進食﹐加棗子煎﹐空心溫投。寒疝痛﹐入鹽炒茱萸﹑香﹑同煎。

七寶散治時气﹑傷風﹑傷寒﹐頭昏﹑體熱﹑咳嗽﹐及脾胃肺臟不和﹐口中鮏气異常﹐或牙縫微有鮮血﹐兼調理諸病後小證得中﹐以其品味不僭不燥﹐爲佳。

紫蘇﹝去老梗﹞淨香附﹝各三兩﹞甘艸陳皮﹝去白﹞桔梗﹝銼﹐炒。各二兩半﹞

川芎白芷﹝各一兩﹞

上咀。每服二錢﹐水一盞﹐姜二片﹐煎七分﹐無時﹐溫服。痰嗽﹑加制半夏﹐口鮏气﹑入鹽煎﹐調理諸疾﹑加棗子煎。

六柱散治吐痢泄瀉﹐胃虛脾慢﹐手足俱冷﹐六脈沈微。

人參﹝去蘆﹞白茯苓﹝去皮﹞熟附子南木香肉豆蔻白術﹝六味各半兩﹞

上碎。每服二錢﹐水一盞﹐姜二片﹐棗一枚﹐煎七分﹐不拘時溫服。

日生湯治吐瀉痢後﹐將傳慢驚﹑慢脾﹐神昏脈弱﹐飲食不進﹐睡露揚睛﹐晝輕夜重﹐急宜投服。

北南星﹝一兩﹐銼碎﹐瓦器盛﹐東壁土同醋﹑煮少時﹐濾幹﹐切片﹐焙﹞人參﹝去蘆﹞

冬瓜子仁﹝打碎。各五錢﹞

上件﹐咀。每服二錢﹐水一盞半﹐姜三片﹐慢火煎七分﹐候溫﹐無時﹑少與緩服。投之急﹐必吐。

固眞湯主吐瀉痢後﹐胃虛脾慢﹐四肢口鼻气冷﹐沈困不省人事。

人參﹝去蘆﹞附子﹝湯浸泡裂﹐去皮臍﹞白茯苓﹝去皮﹞白術﹝各二錢五分﹞山藥﹝去黑皮﹞黃﹝蜜水塗炙﹞肉桂﹝去粗皮﹞甘艸﹝濕紙裹﹐煨透。各二錢﹞

上件﹐咀。每服二錢﹐水一盞﹐姜三片﹐棗一枚﹐煎七分﹐空心溫服﹐或無時。

醒脾散主醒脾養胃﹐止吐痢﹐進飲食。及調理病後神昏﹑目慢﹑貪睡﹑多困﹑脈弱﹑微有痰涎﹐並宜投服。

人參﹝去蘆﹞白茯苓﹝去皮﹞藿香葉白術甘艸﹝炙。各五錢﹞丁香﹝四十粒不見火﹞大南星﹝八錢﹐銼作小塊﹐紙裹﹐水透濕﹐炮過用﹞縮砂仁﹝四十粒﹞

上碎。每服二錢﹐水一大盞﹐姜三片﹐冬瓜子仁五拾粒﹑掐碎﹐慢火煎七分﹐空心﹐緩投服之。急必吐。

沈香飲治吐痢後神昏倦怠﹐飲食減少﹐脾胃气虛﹐水谷不化﹐或隨時直五心煩熱﹐盜汗常出﹐或聞食心惡。

沈香丁香南木香藿香葉﹝各二錢半﹞陳皮﹝去白﹞白術半夏﹝湯洗七徧﹐薑汁制﹞白茯苓﹝去皮﹞肉豆蔻﹝各五錢﹞粉艸﹝炙﹐三錢﹞

上除沈香﹑丁香﹑木香不過火﹐餘七味或曬或焙﹐仍同三味研爲細末。每服半錢至一錢﹐用紫蘇﹑木瓜煎湯﹐空心調服﹐棗湯亦好。

天麻飲治諸般風搐﹐不省人事。

天麻﹝明亮者﹞川烏﹝炮制﹐去皮臍。各七錢﹞

上銼。每服二錢﹐水一盞﹐姜三片﹐慢火煎若稀糊﹐無時勤與溫服。

﹝薛氏方﹞術附湯治風濕相搏﹐身體煩疼﹐不能轉側﹐不嘔不渴﹐大便堅硬﹐小便自利。及風證頭目眩重等證。

白術﹝四兩﹞甘艸﹝炒二兩﹞附子﹝炮﹐去皮臍﹐一兩﹞

上爲末。入附子每服三錢﹐姜五片﹐棗一枚﹐水煎服。

愚按﹕附子溫中回陽﹐爲慢脾之聖藥也﹐如元气未脫﹐用之無有不應﹐須用每只重一兩三四錢﹐端正不尖﹐底平﹐周遭如蓮花瓣者佳﹐否則誤用川烏也。制法﹐切去皮尖﹐以童便浸之﹐秋冬七日﹐春夏五日﹐每日一換﹐浸畢﹐切作四塊﹐以濕艸紙包數層﹐微火煨半日﹐取出切開﹐無白星爲度﹐如急用﹐炮至裂紋﹐卽投童便中﹐良久浸透﹐切片﹐如色白﹐再微炙之。气脫甚者急﹐生用﹐亦效。

太乙保生丹治慢驚尙有陽證者。

全蠍﹝靑者﹐十四个﹞白附子﹝生用﹞眞僵蠶牛膽南星蟬殼琥珀防風朱砂﹝各一錢﹞麝香﹝五分﹞

上爲末﹐米糊丸﹐桐子大。金箔爲衣。每服一﹑二丸﹐薄荷湯化下。

聚寶丹治慢驚。

人參茯苓琥珀天麻眞僵蠶全蠍﹝炙﹞防風牛膽南星白附子﹝生用﹞烏蛇肉﹝酒浸﹐焙一錢﹞朱砂﹝半錢﹞麝香﹝少許﹞

上爲末﹐煉蜜丸﹐桐子大。每服二丸﹐菖蒲湯下。

金箔鎭心丸治風壅痰熱﹐心神不寧﹐驚悸煩渴﹐唇焦頰赤﹐夜臥不安﹐譫語狂妄。

朱砂﹝一兩﹞白茯苓人參甘艸﹝各半兩﹞山藥﹝一兩半﹞片腦牙硝﹝各一錢半﹞

麝香﹝五分﹞金箔﹝十二帖﹞艸紫河車﹝二錢半﹐黑豆煎者﹞

上爲末﹐煉蜜爲丸﹐每用五錢﹐作五十丸﹐以金箔爲衣。每服一丸﹐薄荷湯化下。含化亦得。

天南星散治慢驚﹐驅風豁痰。

南星﹝重八九錢者一个﹐掘地坑深尺許﹐先用炭五斤燒通紅﹐以好米醋一碗灑坑中﹐卽投南星﹐以火炭密蓋﹐又用盆覆﹐時許取出﹞

上爲末﹐入琥珀﹑全蠍各一錢。每服二字﹐煎生薑﹑防風湯下。

烏沈湯治慢驚﹐驅風助胃。

天麻﹝二錢﹞人參眞川烏﹝生用﹞全蠍﹝焙﹞南星﹝焙﹞木香沈香﹝各一錢﹞

甘艸﹝炒﹐半錢﹞

上爲末。每服三﹑五分﹐姜﹑水煎服。

沈香散助胃气﹐止吐瀉。

茯苓﹝二錢﹞沈香丁香木香藿香濃朴﹝制﹞甘艸﹝炙。各一錢﹞

上爲末。每服一字﹐米飲湯調下。

蘇靑丸蘇合香丸﹝一分﹞靑州白丸子﹝二分﹞

上和勻。每服五分﹐姜湯調下。

銀白散治胃虛吐瀉。

糯米﹝炒﹐二兩五錢﹞扁豆﹝蒸二兩﹞藿香﹝二錢﹞白術﹝炒﹐一兩﹞丁香﹝二錢﹞

甘艸﹝炙﹐三錢﹞

上爲末。紫蘇﹑米飲調下。《直指方》加炮白附子﹑全蠍﹑木香﹑石蓮﹐薑水煎。

釣藤散治吐利﹐脾胃气虛生風。

釣藤鉤﹝二錢﹞蟬殼天麻防風蠍尾﹝去毒﹞人參﹝各半兩﹞麻黃僵蠶﹝炒﹞

甘艸﹝炙﹞川芎﹝各二錢五分﹞麝香﹝五分﹞

上爲末。水煎服。虛寒﹐加附子一錢。

黑附子湯治慢脾風﹐四肢厥冷。

附子﹝炒﹐去皮﹐三錢﹞木香人參﹝各一錢半﹞白附子﹝一錢﹞甘艸﹝炙﹐五分﹞

上爲散。每服三錢﹐姜五片﹐水煎。若手足旣溫﹐卽止後服。

生附四君子湯治吐瀉﹐不思乳食。凡虛冷病﹐先與數服﹐以正胃气。

人參白術附子木香茯苓橘紅甘艸﹝各等分﹞

上爲末。每服五七分﹐姜棗水煎服。

辰砂膏治慢脾冷痰壅滯﹐手足冷而微搐者。

黑附子﹝一枚重一兩以上者﹐去皮臍﹐頂上挖一孔﹐入辰砂末一錢﹐仍用附子塞之﹐炭火燒﹑存性﹞牛膽南星﹝半兩﹞白附子﹝炮﹞五靈脂蠍稍﹝各二錢半﹞

上爲末﹐煉蜜丸﹐桐子大。每服二三錢﹐生薑汁泡湯下。

七寶辰砂丹治風痰奇效。慢驚﹑慢脾﹐以辰砂爲主﹐木香佐之﹐用開元錢一个﹐背後上下﹑有兩月片者﹐放鐵匙上炭火內燒﹐少頃成珠子﹐取入盞中﹐作一服﹑用木香煎湯送下﹐人參湯亦可。

觀音全蠍散治小兒外感風寒﹐內傷脾胃﹐致吐瀉不止﹐遂成慢驚等證。

全蠍﹝二十一个﹞天麻﹝炮﹞防風﹝去蘆﹞羌活﹝各半錢﹞川白芷甘艸﹝炙﹞扁豆﹝姜制﹞黃﹝蜜炙。各三錢﹞砂仁赤茯苓﹝各五錢﹞

上﹐同爲末。每服一錢﹐用冬瓜仁煎湯﹐不拘時調服。

吉州醒脾散治小兒慢驚﹐神昏目慢﹐多困有痰。

人參白術木香白茯苓白附子天麻全蠍﹝炒﹞僵蠶﹝去絲嘴﹐炒。各等分﹞

上銼碎。每服二錢﹐水一盞﹐生薑三片﹐棗一枚﹐煎至五分﹐不拘時服。

﹝雜方﹞﹝世﹞治慢驚神效。用一粒丁香﹑一个蠍﹐一字辰砂﹑一點血。以上俱爲末﹐男用男左手中指血﹐女用女右手中指血﹐蘸末擦唇上﹐愈。

﹝本﹞醒脾丸治小兒慢脾風﹐因吐利後虛困昏睡﹐欲生風癇。

濃朴白術硫黃﹝入豆腐中煮三五沸﹞天麻全蠍防風官桂人參﹝各一錢﹞

上爲細末﹐酒浸蒸餅和丸﹐如雞頭大。每一丸﹐捶碎﹐溫米飲下。

蠍稍丸治小兒胎虛气弱﹐吐利生風﹐昏困嗜臥﹐或潮搐。

全蠍﹝微炒﹞白附子﹝煨裂。各半兩﹞硫黃半夏﹝薑汁制﹐焙漧。各一兩﹞

上爲末﹐薑汁糊丸﹐如麻子大。每服三十丸﹐荊芥湯下。量兒大小﹐加減服之。

﹝世﹞治小兒慢驚風身冷螈方天麻防風川烏全蠍﹝去翅足﹐薄荷葉包炒﹞南星上咀﹐等分﹐水煎服。

湯氏治慢驚方眞川烏﹝一枚﹐去皮﹐生用﹞全蠍﹝等分﹞

上二件﹐咀。分二服﹐水二盞﹐姜十片﹐煎半盞﹐旋旋滴入口中。

﹝無﹞陰癇﹐卽慢驚風。

黑附子﹝生用﹐去皮臍﹞南星﹝生﹞半夏﹝各二錢﹞白附子﹝一錢半﹞

上研細。井水浸七日﹐每日換水﹐浸訖﹐控幹﹐入朱砂二錢﹑麝香一錢﹐研勻。

每服一字﹐薄荷湯調下﹐量兒加減。一方﹐用黑附子﹐生﹐去皮臍﹐爲末﹐每服二錢﹐以水一盞半﹐生薑二片﹐煎至半盞﹐分二服﹐量兒加減。吐者﹐入丁香五个﹐同煎﹐空心服﹐或水浸炊餅爲丸﹐如粟米﹐每服二十丸﹐生薑湯下﹐亦可。

﹝錢﹞回生散治小兒吐瀉﹐或誤服冷藥﹐脾虛生風﹐成慢驚。大南星重八九錢以上者﹐用地坑子一个﹐深三寸許﹐用炭火五斤燒紅﹐入好酒半盞在內﹐然後入南星﹐卻用炭火三兩條蓋在地坑上﹐候南星微裂﹐取出銼碎﹐再炒勻熟﹐不可稍生﹐放冷﹐爲末。每服半錢﹐濃煎生薑﹑防風湯﹐調下。

又方梓朴散濃朴半夏﹝湯洗七次﹐薑汁浸半日﹐曬漧﹐一錢﹞

上﹐米泔三升﹐同浸一百刻﹐水盡爲度﹐如百刻水未盡﹐少加火熬幹﹐去濃朴﹐只將半夏爲末﹐每服五分或一字﹐薄荷湯調下﹐無時。

豆捲散治小兒慢驚﹐多因藥性太溫﹐及熱藥治之﹐有驚未退而別生熱證者﹐有因病愈而致熱證者﹐有反爲急驚者﹐甚多﹐當問病幾日﹐因何得之﹐曾以何藥療之﹐可用解毒藥﹐無不效﹐宜此方。

大豆黃卷﹝水浸黑豆生芽是也﹐曬漧﹞管仲板藍根甘艸﹝炙。各一兩﹞

上爲末。每服半錢﹐水煎服。甚者三錢﹐藥水內入油數點煎。又治吐虫﹐服不拘時。

上﹐諸家雜治慢驚﹐其首一方﹐用人血蘸藥末擦唇者甚效﹐後一方﹐解藥太過之毒﹐尢見錢氏憂人之切也。

黃益黃散治胃中風熱。

黃﹝二錢﹞人參甘艸﹝半生半炙﹞陳皮﹝不去白﹐各一錢﹞白芍藥﹝七分﹞

黃連﹝少許﹞白茯苓﹝四分﹞

上爲粗末。每服﹐水二盞﹐煎五沸﹐去滓﹐溫服。

﹝丹﹞治驚而有熱者。

人參茯苓白芍藥﹝酒炒﹞白術上入生薑煎服。暑月加黃連﹑生甘艸﹑竹葉﹐煎服。

陳明遠治小兒驚﹐因脾虛肝乘之﹐手足搐動﹐四肢惡寒而食少方白術﹝二錢﹞茯苓﹝一錢﹞

上煎湯。入竹瀝﹐熱下龍薈丸二十丸﹐保和丸二十丸。

生气散丁香﹝三字﹞白術靑皮﹝各二錢﹞甘艸﹝炙﹞木香人參﹝各一錢﹞

上爲末。每服半錢﹐沸湯點服。或用《和劑方》調气散亦可。

參苓白術散﹝見不能食﹞理中湯﹝見吐瀉﹞

王氏惺惺散治小兒吐瀉脾弱﹐內虛生驚。

人參茯苓木香天麻扁豆全蠍﹝全﹐炙﹞陳米﹝炒。各等分﹞

上銼散。每服二錢﹐姜棗煎服。

醒脾散治吐瀉脾困不食﹐痰作驚風。

人參白茯苓白附子﹝炮﹞天麻﹝焙﹞甘艸﹝炙﹞石菖蒲﹝一寸九節者﹞木香石蓮肉白術﹝各一錢﹞全蠍﹝焙﹐半錢﹞

上爲末。每三字﹐姜棗煎服。有熱去木香﹐或加南星﹑半夏﹑陳皮﹑陳米。

大醒脾散治吐瀉﹐脾困不能食﹐痰作驚風。

南星白茯苓淨陳皮﹝各一分﹞全蠍﹝焙﹞甘艸﹝炙﹞白附子﹝炮﹞蓮肉人參木香﹝各半分﹞陳倉米﹝二百粒﹞

上爲末。每服三字﹐姜棗煎。驅風﹑醒脾﹐二方通用﹐亦可釀乳﹐小兒胃虛﹐不消乳食﹐尢須節約。

﹝演山﹞觀音全蠍散因吐後傳慢驚候﹐淸神固气﹐補虛益脈﹐開胃止吐。

黃人參﹝各一分﹞木香炙甘艸蓮肉﹝炒﹞扁豆﹝炒﹞白茯苓白芷全蠍防風羌活﹝各一錢﹞天麻﹝二錢﹞

爲末。每一錢﹐棗半个煎﹐無時服。慢脾尢宜服。

湯氏醒脾散吐瀉不止﹐痰作驚風﹐脾困不食。

白術人參甘艸﹝炙﹞淨陳皮白茯苓全蠍﹝各半兩﹞半夏曲木香﹝各一分﹞白附﹝四个﹐炮﹞南星﹝一个﹐炮﹞陳倉米﹝二百粒﹞

﹝演山﹞加天麻﹑僵蠶﹐無陳皮﹑半夏﹑陳米。

上爲末。每服一錢﹐水半盞﹐姜二片﹐棗半个煎﹐時時服。頻則吐。

《直指》星香全蠍散治慢驚風已傳﹐昏述痰搐。

南星﹝濕紙煨﹐二錢﹞木香人參淨陳皮﹝各一錢﹞全蠍﹝炙﹐二个﹞甘艸﹝炙﹐半錢﹞

銼細。每服一錢﹐入紫蘇﹑姜﹑棗濃煎﹐旋以匙送下。有熱﹐加防風。

烏蠍四君子湯四君湯加生川烏﹐焙過全蠍﹐爲末﹐各少許﹐每服半錢﹐姜棗煎服。如再服﹐卽去川烏。

調气散治小兒慢驚之後﹐以此調之。

木香香附子人參陳皮藿香甘艸﹝各等分﹞

上銼散。每服二錢﹐姜三片﹐棗一枚﹐水一盞﹐溫服。

定志丸﹝見前急驚﹞

上方﹐皆以參﹑﹑白術﹑甘艸爲主﹐乃治慢驚之正藥也。

黑附湯﹝卽前黑附子湯無人參﹞

金液丹舶上硫黃﹝十兩﹐研細﹐用瓷合盛﹐令八分﹐水和赤石脂封縫﹐鹽泥固濟﹐曬漧﹐地上埋一小甑子﹐盛水滿﹐安合子在上﹐又以鹽泥固濟﹐以炭火三日三夜﹐候冷取出﹐爲末﹞

上以柳木槌﹑乳缽﹐研極細﹐每服二錢﹐生薑湯下。

生附四君子湯上以四君子湯加生附子四分之一﹐厥逆者對加﹐每服一錢﹐姜三片﹐煎一匙﹐送下。

異功散人參茯苓白術甘艸橘紅木香﹝各等分﹞

上銼散。每服三字﹐姜棗煎。一方﹐無木香。

天麻飲六柱散﹝二方並見前。﹞

大醒脾散治慢脾風﹐內虛昏悶不省。

人參茯苓木香﹝炮﹞全蠍﹝焙﹞南星﹝炮﹞白術陳皮石蓮肉甘艸﹝炙﹞丁香砂仁白附子﹝炮。各等分﹞陳米﹝一撮﹐炒﹞

上銼碎。每服二錢﹐用水一盞﹐生薑三片﹐棗一枚﹐煎至五分﹐不拘時服﹐量兒大小加減與服。

實脾散治脾胃虛冷﹐吐瀉不止﹐乳食不進﹐慢脾等證。

人參白茯苓白術砂仁麥芽神曲陳皮石蓮肉漧山藥良姜﹝炮﹞靑皮冬瓜仁﹝各五錢﹞丁香木香薏苡仁﹝炒﹞扁豆﹝姜炒﹞香附子﹝炒﹞甘艸﹝炙﹞陳米﹝炒。各二錢﹞肉豆蔻﹝二枚﹐煨﹞

上爲細末。每服半錢或一錢﹐用米湯﹐不拘時調服。

固眞湯﹝方見前﹞

上﹐皆慢脾風之主藥也。

卷之二﹟肝臟部驚

通治急慢驚

急驚合涼瀉﹐慢驚合溫補﹐此定法也﹐其間有急驚涼瀉而不愈﹐變爲慢驚﹐有慢驚溫補而不愈﹐變爲急驚者﹐宜用通治急慢驚藥。

﹝湯﹞奪命散大能控風涎﹐不問急慢驚風﹐痰潮壅盛﹐塞於咽喉﹐其響如潮﹐名曰潮涎﹐百藥不能過咽﹐命在須臾﹐但先用此藥﹐入喉痰卽墜下﹐功有萬全﹐奪天地之造化也。

靑礞石﹝一兩﹐入甘窩子﹐同焰硝一兩﹐炭火通紅﹐須硝盡爲度﹐候冷﹐如金色﹐取用﹞

上爲細末。急驚風痰壅上﹐身熱如火﹐用生薄荷自然汁入蜜調﹐微溫服之﹐良久﹐其藥自裹痰墜下﹐從大便出﹐如稠涕膠粘﹐乃藥之功也﹐次服退熱﹑祛風﹑截驚﹑等藥。慢驚風亦以痰涎潮上﹐塞住咽喉﹐藥食懼不能入﹐醫者技窮勢迫﹐以待其盡﹐但用此藥﹐以靑州白丸再研爲末﹐煎如稀糊﹐熟蜜調下﹐其涎卽墜入腹﹐次服花蛇﹑川烏﹑全蠍﹑蜈蚣等藥。

大黑龍丸治小兒急慢驚風﹐神效。﹝方見急驚條。﹞

鎭驚丸琥珀辰砂眞珠母靑皮甘艸﹝各二錢半﹞靑黛蘆薈柴胡靑礞石﹝硝。各半兩﹞天竺黃膽星﹝各二兩﹞天麻乳香﹝各一兩﹞雄黃﹝一錢半﹞

上爲末﹐甘艸膏丸﹐如雞頭大。慢驚﹐參術湯下﹐急驚﹐薄荷姜蜜湯下。

﹝曾氏﹞鎭驚丸﹝方見急驚。﹞

小兒急慢驚風全蠍﹝四十九个﹐微炒黃﹞辰砂﹝半兩﹐研極細﹐和勻﹞

上取蚯蚓十條﹐洗淨﹐入小瓶內﹐以溫火﹐蚯蚓化爲水﹐和丸如胡椒大。每服三丸﹐用順流水化下。

小兒急慢驚風僵蠶﹝三條﹞辰砂﹝豆大一粒﹞全蠍﹝一个﹞眞珠末﹝一撮﹞

上末。取蓬蒿中小虫兒﹐每一个研作一丸﹐如麻子大。每一粒﹐用乳汁下。

保命丹《本事》治小兒急慢驚風﹐四肢逆冷﹐眼直口噤﹐涎不止。

虎睛﹝一對﹐安瓦上﹐以瓦蓋之﹐慢火逼幹﹞朱砂﹝半兩﹞全蠍麝香﹝各半錢﹞

天麻﹝一分﹞蜈蚣﹝二條﹐去頭尾﹐赤腳者﹞

上爲細末﹐煉蜜丸﹐如大豆大﹐瓦罐貯之﹐又入腦麝窨定。急驚﹐薄荷蜜湯化下﹐慢驚﹐薄荷湯化下﹐各三丸。

溫驚丸﹝一名粉紅丸﹞

南星﹝爲末﹐入臘月牛膽中陰漧百日﹐爲末﹐四兩﹞朱砂﹝一錢半﹞天竺黃﹝一兩﹞

坯子胭脂﹝半錢﹞龍腦﹝五分﹐另研﹞

上用牛膽汁和丸﹐如雞頭大。每服一丸﹐小者半丸﹐沙糖水下。

抱龍丸治傷風瘟疫﹐身熱昏睡气粗﹐風熱痰實壅嗽﹐驚風潮搐﹐及蠱毒中暑沐浴後並可服﹐壯實小兒宜時與服之。﹝丹溪云﹐抱龍丸﹐心肺肝藥也﹞

南星﹝如無牛膽者﹐只將生者銼﹑炒熟用﹐四兩﹞天竺黃﹝一兩﹞雄黃﹝水飛﹞辰砂﹝另研。各半兩﹞麝香﹝另研﹐一錢﹞

上爲細末﹐煮甘艸膏﹑和丸皂莢子大。溫水化下。百日小兒﹐每丸分作三四服﹐五歲兒一二丸﹐大人三五丸。亦治室女白帶。伏暑﹐用鹽少許嚼一二丸﹐新汲水送下。臘月雪水煮甘艸和藥尢佳。一法﹐用漿水或新水浸南星三日﹐候透﹐煮軟﹐三五沸取出﹐乘軟切去皮﹐只取白軟者薄切﹑焙漧﹑炒黃色﹐取末八兩﹑以甘艸二兩半﹐拍破﹐用水二碗浸一宿﹐慢火煮至半碗﹐去滓﹐漸漸傾入南星末內﹐慢研﹑令甘艸水盡﹐方入余藥。

琥珀抱龍丸﹝曾氏﹞

抱龍之義﹐抱者﹑保也﹐龍者﹑肝也﹐肝應東方靑龍木﹐木生火﹐所謂生我者父母也﹐肝爲母﹐心爲子﹐母安則子安﹐心藏神﹐肝藏魂﹐神魂旣定﹐驚從何生﹐故曰抱龍丸。理小兒諸驚﹐四時感冒風寒﹐溫疫邪熱﹐致煩躁不寧﹐痰嗽气急﹐及瘡疹欲出發搐﹐並宜可投﹐其藥性溫平﹐不僭不燥﹐常服祛風化痰﹐鎭心解熱﹐和脾胃﹐益精神。

眞琥珀天竺黃檀香﹝細銼﹞人參﹝去蘆﹞白茯苓﹝去皮。各一兩半﹞粉艸﹝三兩﹐去節﹞枳殼﹝水浸﹐去穣﹐麩炒微黃﹞枳實﹝水浸﹐去穣﹐麩炒微黃。各一兩﹞朱砂﹝五兩﹐先以磁石引去鐵屑﹐次用水﹐乳缽內細杵﹐取浮者飛過﹐淨器內澄淸﹐去上餘水﹐如此法一般精制﹐見朱砂盡﹐曬漧用﹞山藥﹝去黑皮﹐一斤﹐銼作小塊﹐慢火炒令熱透﹐候冷用﹞南星﹝一兩﹐銼碎﹐用臘月雄黃牛膽釀﹐經一夏﹞金箔﹝百片﹐去護紙﹐取見成藥一兩﹐同在乳缽內極細杵﹐仍和勻前藥末用﹞

上﹐前十二味除朱砂﹑金箔不入碾﹐內餘十味﹐檀香不過火外﹐九味或曬或焙﹐同研爲末﹐和勻﹐朱砂金箔每一兩重﹐取新汲井水一兩重﹐入乳缽內略杵勻﹐隨手丸如雞頭子大﹐陰漧﹐晴霖略曬﹐日色燥甚則拆裂﹐宜頓放當風處﹐取其自幹。治法﹑並用蔥湯無時化服﹐或薄荷湯。痰壅嗽甚﹐淡姜湯下。痘瘡見形有驚﹐溫淨湯下。心悸不安﹐燈艸湯下。暑天悶迷﹐麥門冬熟水下。百日內嬰兒每丸作三次投﹐二歲以上者﹐止一丸或二丸。其品劑修合之時﹐但缺一味不根據制度﹐必無效矣。常用瓦瓶入麝香同收﹐毋使散泄气味。入珍珠末一兩合和﹐名金珠散﹐蓋珍珠能鎭心寧肝﹐墜痰尢效。治法湯使同前。

又琥珀抱龍丸專治小兒急慢驚風發熱﹐咳嗽作搐﹐痰喘驚悸﹐生薑薄荷湯下。時行痘疹發熱﹐嘔吐驚跳﹐白湯下。傷風發熱﹐咳嗽鼻寒﹐驚哭﹐蔥湯下。因著驚發熱﹐睡臥不寧﹐燈心湯下。夏月發熱嘔吐﹐麥門冬湯下。因母發熱﹐過乳溫熱不寧﹐甘艸湯下。脾胃不和﹐頭熱黃瘦懶食﹐砂仁湯下。周歲小兒服一丸﹐未及者半丸﹐連進一二丸﹐無不效驗。忌食魚鮏生冷﹐食乳者﹐乳母同忌。

琥珀﹝二錢半﹐包在精豬肉內煨過﹐取出研末﹐二錢﹞牛膽南星﹝一兩六錢﹐臘月用牛膽作成者妙﹞僵蠶﹝二錢﹐炒﹞雄黃辰砂人參白伏苓﹝各三錢﹞天竺黃﹝五錢﹞

釣藤﹝全用鉤子﹐一兩五錢﹞眞正牛黃﹝五分﹞眞麝香﹝一錢﹞

上各味﹐不可短少分釐﹐碾爲極細末﹐用粉甘艸八兩銼碎﹐以水四大碗﹐熬膏二盞﹐入藥末爲丸﹐每一丸五分重﹐金箔爲衣﹐外用黃蠟包之。一料二百丸。

又琥珀抱龍丸治病法如前。

琥珀﹝一兩五錢﹐研﹞牛黃﹝一錢﹐研﹞人參檀香白茯苓﹝各一兩半﹞朱砂﹝研﹞珍珠﹝各五錢研﹞

枳殼枳實牛膽南星天竺黃﹝各一兩﹞山藥﹝十兩﹞甘艸﹝三兩﹐以上各爲細末﹞

金箔﹝四百片﹞蜂蜜﹝二斤﹞黃蠟﹝二十五斤﹞

此藥﹐一料五百丸﹐每丸五分重。專治嬰孩小兒諸驚﹐四時感冒﹐瘟疫邪熱﹐煩躁不寧﹐痰嗽气急﹐瘡疹欲出發搐﹐並皆治之。其藥性溫平﹐不寒不燥﹐驅風化痰﹐鎭心解熱﹐安魂定驚﹐和脾健胃﹐添益精神﹐蔥白煎湯或薄荷湯下。痰壅咳甚﹐生薑湯下。痘疹見形有驚﹐白湯下。心悸不安﹐燈心湯下。並不拘時服。初生數月者﹐每丸作四次服﹐或三分之一﹐或半丸﹐數歲者﹐每服一丸。

更量兒大小﹐加減酌用可也。

﹝世﹞奪命散治急慢驚風﹐諸藥無效﹐此藥隨手奏功。

白附子﹝三錢﹞黑附子﹝炮去皮臍﹐半兩﹐急驚不用。﹞南星﹝炮﹐一兩﹞天麻﹝三錢﹞

辰砂﹝另研﹐二錢半﹞防風半夏﹝各半兩﹞全蠍﹝去毒﹐七枚﹞蜈蚣﹝炙﹐一條﹞

麝香﹝半錢﹞僵蠶﹝炒慢驚不用。﹞

上爲末。三歲兒半錢﹐薄荷﹑生薑自然汁加好酒﹑沸湯各少許調服。急驚加輕粉﹑腦子各少許。

太乙保生丹﹝見慢驚﹞

﹝湯﹞治慢驚甚驗。

赤腳蜈蚣﹝酒炙﹐一條﹞白僵蠶﹝炒﹐七條﹞辰砂﹝另研﹐一字﹞全蠍﹝用薄荷葉包炙﹐七枚﹞

靑州白丸子﹝三十丸﹞

上爲末﹐入麝香少許。慢驚﹐人參﹑麥門冬湯調下。急驚﹐加腦子﹑牛黃各少許﹐金銀薄荷湯調下。

﹝羅﹞天麻散治小兒急慢驚風﹐及大人中風涎盛﹐半身不遂﹐言語艱澀﹐不省人事。

半夏﹝七錢﹞天麻﹝二錢半﹞甘艸﹝炙﹞茯苓白術﹝各三錢﹞

上﹐用水一盞﹐入瓷罐內煮藥﹐令水漧﹐將老姜三錢同煮﹐候幹﹐爲細末。每服一錢五分﹐姜棗湯調下。

雄黃散主暴中急慢驚風﹐痰涎滿口﹐及雨侵閉汗不通﹐或涼或熱﹐坐臥生煩。

雄黃﹝紅亮者﹐二錢半﹞白藥﹝去黑皮﹞川烏頭﹝炮裂﹐去皮臍﹞艸烏頭﹝炮裂﹐去皮﹞

天麻﹝明亮者﹞川芎﹝五味各半兩﹞

上﹐除雄黃外﹐五味銼焙﹐同雄黃爲末。驚風痰湧﹐每服半錢或一錢﹐用薑汁茶淸調下。發汗﹐姜蔥薄荷水煎。並投三服取效。

﹝經﹞治驚風墜涎。天南星一个重一兩者﹐換酒浸七伏時取出﹐新瓦上炭火炙幹烈﹐地上去火毒﹐搗末﹐入朱砂二錢半﹐研爲細末。每服五分﹐荊芥湯空心及午時各調下一服。

﹝田﹞天麻防風丸治小兒驚風﹐身熱喘粗﹐多睡驚悸﹐搐掣神昏﹐痰涎不利等證。

天麻防風人參﹝各一兩﹞蠍尾﹝去毒﹐半兩﹞甘艸朱砂雄黃牛黃麝香﹝各一錢﹞

僵蠶﹝炒﹐半兩﹞

上爲末﹐煉蜜丸﹐如櫻桃大﹐朱砂爲衣。每服薄荷湯下一二丸。

﹝云﹞七味羌活膏治急慢驚風壯熱。

羌活獨活天麻全蠍﹝去毒﹞人參僵蠶﹝炒。各半兩﹞烏蛇肉﹝酒浸一宿﹐焙漧﹐一兩﹞

上爲末﹐煉蜜和丸﹐如皂子大﹐每兩作五十丸。每服一丸﹐荊芥湯下。

﹝經﹞治小兒驚風。全蠍一錢﹑不去頭尾﹐用薄荷葉裹﹐炙幹﹐同研爲末﹐作四服﹐白湯下。

﹝衍﹞治小兒驚風。僵蠶﹑蠍稍等分﹐天雄尖﹑附子尖共一錢﹐炮過爲末。每調一字﹐姜湯調下。

﹝羅﹞小兒驚風釀乳方。用白羊頭一个﹐丁香同熬至熟﹐乳母空心盡食之。

﹝丹﹞孫女因胎中受濕熱﹐日午發搐﹐唇黑面靑﹐每日作一次﹐未半周﹐難與藥﹐且釀乳飲之。

白術陳皮半夏芍藥靑皮﹝各五分﹞人參川芎木通﹝各三錢﹞黃連﹝二錢﹞

甘艸﹝炙﹐一錢﹞

上﹐分八服﹐姜五片﹐與乳母煎服。

小兒急慢驚風發熱﹑口瘡﹑手足伏熱﹑痰熱﹑痰喘﹑痰嗽﹐並用湧法﹐重劑以瓜蒂散﹐輕劑苦參赤小豆末﹑酒酸齏汁調服之﹐後用通神散蜜丸服之﹐間以桑牛陰漧﹐研末調服﹐以平其气。

﹝本﹞褊銀丸治小兒急慢驚風積痼。

靑黛﹝三錢﹞水銀﹝一皂角子大﹐同黑鉛錫炒砂子﹞寒食麵黃明膠﹝炒焦爲末。各二錢﹞

輕粉﹝炒﹐豆許﹞雄黃粉霜朱砂﹝各一兩﹞巴豆﹝二十一粒﹐去油﹞腦麝﹝少許﹞

上研細﹐滴水爲丸﹐如麻子大﹐捏匾﹐曝漧﹐瓷盒盛之。一歲一丸﹐隨意加減﹐煎棗子湯送下。不得化破。

﹝博﹞治急慢驚風。乳香﹑甘遂各半兩﹐同研細。每服半錢﹐用乳香湯調下﹐或用童便調下尢妙。

劫風膏治急慢驚搐﹐臍風撮口﹐牙關緊閉﹐痰涎壅盛﹐咽喉腫痛。

葳靈仙﹝去蘆﹐一兩半﹐細銼﹐焙﹐研爲末﹞

上用皂莢三兩﹐去皮弦捶損﹐挪溫水一碗﹐絹濾過。慢火熬若稀糊﹐入醇醋半兩﹐再熬三五沸﹐去火﹐候冷﹐用前藥末亭分乳缽內杵勻﹐丸芡實大。先用鹽梅肉擦牙根﹐次以此膏一丸或二丸﹐溫白湯濃調﹐抹入右上牙關內﹐卽開﹐續進別藥。熬時﹐得瓦器爲上﹐銀器尢佳。及解風痰壅盛﹐淡姜湯調化﹐無時少與含咽。

咽喉腫痛﹐溫茶淸調下﹐或薄荷湯。

以上諸方﹐通治急慢驚風﹐蓋謂虛實兩見﹐急慢互出﹐故有通治之法﹐合而言之﹐急慢𨿽異﹐皆本之於痰﹐故礞石﹑星﹑半之屬﹐通能治之者也﹐分而言之﹐礞石之屬瀉痰﹐靑黛之屬瀉木﹐朱砂之屬瀉火﹐皆治气實之劑﹐參﹑艸之屬補土﹐天麻﹑全蠍之屬補木﹐烏﹑附之屬補火﹐又皆治气虛之劑﹐故補瀉兼施﹐虛實通治之法也。

霹靂散解急慢驚風﹐不省人事。

豬牙皂角﹝三錢﹞細辛川芎白芷﹝三味各二錢﹞躑躅花﹝一錢半﹞

上銼﹐曬﹐爲末。每以少許﹐用大燈心三寸長﹐蘸點鼻內﹐得噴嚏爲驗。前藥不可焙﹐焙則不應。

卷之二﹟肝臟部驚

目睛動

﹝薛﹞目者﹐肝之竅也﹐肝膽屬風木﹐二經兼爲相火﹐肝藏血﹐血不足則風火內生﹐故目睛爲之動﹐經曰﹕曲直動搖。風之象也。宜用四物益其血﹐柴胡﹑山梔﹑淸其肝﹐陰血內榮﹐則虛風自息矣。若因肝經血燥而自病者﹐用六味丸以滋其源。

因肺金克肝木者﹐用瀉白散以平金邪。若眼眶動者﹐肝木乘脾土也﹐用抱龍丸。

若愈後驚悸不寐﹐或寐中發搐切牙﹐目睛動者﹐血虛不能榮筋脈也﹐用補中益气湯或歸脾湯加茯苓﹑五味。蓋有餘者﹐邪气實也﹐不足者﹐眞气虛也﹐凡病气有餘﹐當認爲不足﹐此證兼屬肝脾﹐多爲慢驚之漸。

卷之二﹟肝臟部驚

唇口蠕動

﹝薛﹞唇爲脾之華﹐口乃脾之竅。又陽明之脈﹐環唇口而交人中﹐陽明胃也﹐是以脾胃虛者﹐多有此證﹐不獨病後而已。夫脾主涎﹐脾虛則不能收攝﹐多兼流涎﹐或誤認爲痰﹐而用祛逐之藥﹐則津液益枯﹐不能滋養筋脈﹐遂致四肢抽搐﹐病勢愈甚﹐原其治法﹐與慢脾風相同﹐當用大補脾胃之藥加升麻﹑柴胡﹐切勿用靑皮﹑龍膽艸之類。兼察其色﹐黃者脾弱也﹐靑者肝勝也﹐靑黃不澤﹐木來克土也﹐靑赤相兼﹐木火風熱也﹐黑爲寒水反來侮土﹐白爲气虛亡陽﹐凡此﹐宜用六君子湯加小柴胡湯。若四肢微搐﹐或潮熱往來﹐或泄瀉嘔吐﹐面色痿黃﹐皆脾胃有傷也﹐宜用白木﹑黃﹑川芎﹑當歸﹑人參﹑陳皮﹑肉豆蔻﹑神曲﹑漧葛﹑白芍藥﹑黃連﹑炙甘艸﹑白茯苓以補胃气。若脾胃虛弱者用五味異功散﹐虛寒﹐加木香﹑炮姜。若脾气下陷者用補中益气湯以升其陽。作渴者用七味白術散以生津液。若肝木侮脾者用補中益气湯加茯苓﹑半夏﹑芍藥﹐以制肝補脾。

卷之二﹟肝臟部驚

目直視

﹝薛﹞小兒忽然驚搐目直者﹐皆肝之風熱也﹐若肝虛生風﹐則目連札而不搐﹐及多欠切牙。若肝經風實﹐則目直大叫﹐呵欠項急頓悶。若肝經有熱﹐則目直視不搐﹐得心熱則搐﹐气熱則外生﹐气溫則內生。其證﹐手尋衣領及亂撚物﹑宜用瀉靑丸。

壯熱飲水喘悶﹐宜用瀉白散。凡病之新久﹐皆能引肝風﹐風內動則上入於目﹐故目爲之連札。若熱入於目﹐牽其筋脈﹐兩俱緊﹐不能轉視﹐故目直也。亦有飲食停滯中焦﹐致淸陽不升﹐濁陰不降﹐肝木生發之气不得升﹐致生虛風者﹐須詳審之﹐若胸滿腹痛﹐嘔吐惡食﹐輕則消導化痰﹐重則探吐滯積﹐更須審其所傷寒物熱物。

亦有因感冒吐瀉﹐致使土敗木侮而生虛風者﹐不可遽服驚藥﹐宜用六君子加芍藥﹑木香﹑柴胡制肝補脾。若因脾土虛而自病者﹐用五味異功散。凡飲食停滯﹐痰涎壅滿而見驚證者﹐實因脾土虛弱﹐不能生金﹐金虛不能平木﹐故木邪妄動也﹐宜健脾消食﹐其證自愈。若輒用驚風之藥﹐反成其風而益其病也﹐況臟腑脆嫩﹐不可投以峻厲之劑﹐治者愼之。

卷之二﹟肝臟部驚

睡中驚動

﹝薛﹞小兒睡中驚動﹐由心腎不足所致﹐蓋心主血與神﹐肝藏血與魂﹐肺主气與魄﹐腎主精與恐﹐小兒臟腑脆弱﹐易爲驚恐﹐恐則气下﹐驚則心無所根據﹐神無所歸﹐且夫人之神气﹐寤則行於目﹐寐則棲於腎﹐今心腎旣虛﹐則不能寧攝精神﹐故睡中驚動也﹐治宜淸心安神﹐用茯苓補心湯加酸棗仁﹑茯神﹑五味子。亦有驚嚇而作者﹐因擊動其肝﹐故魂不安也﹐治宜鎭驚定魂﹐用安神鎭驚丸。若飲食間因驚而停滯者﹐用六君子加神曲﹑濃朴。食旣消而驚未定﹐用茯苓補心湯。若木火太過而心神不寧者﹐用導赤散。風熱相搏者﹐用柴胡梔子散。食郁生痰﹐驚動不安者﹐用四君以健脾﹐神曲﹑半夏以化痰﹐山梔﹑芍藥以淸熱。

卷之二﹟肝臟部驚

目動切牙

﹝薛﹞小兒驚後目微動切牙者﹐皆病後亡津液﹐不能榮其筋脈也﹐亦有肝經虛熱而生風者﹐當審其气血有餘不足而治之。其日中發熱飲冷而動者﹐气有餘也﹐用瀉靑丸。夜間盜汗及睡不寧而動者﹐血不足也﹐用地黃丸。或因肝經風邪傳於脾腎者﹐亦令切牙﹐先用柴胡淸肝散﹐次用五味異功散﹑六味地黃丸。若因脾胃虛熱﹐用補中益气湯加芍藥﹑山梔。實熱用瀉黃散。蓋牙牀屬手足陽明故也。若肝腎熱﹐用六味地黃丸。

卷之二﹟肝臟部驚

泄瀉

﹝薛﹞小兒驚瀉者﹐肝主驚﹐肝木也﹐盛則必傳克於脾﹐脾土旣衰﹐則乳食不化﹐水道不調﹐故泄瀉色靑或兼發搐者﹐蓋靑乃肝之色﹐搐乃肝之證也。亦有因乳母脾虛受驚﹐及怒動肝火而致者﹐經曰﹕怒則气逆﹐甚則嘔血及飧泄﹐法當平肝補肺﹐愼勿用峻攻之藥﹐脾气益虛﹐肝邪彌甚﹐甚至抽搐反張者﹐亦肝火熾盛﹐中州虧損之變證也。凡見驚證﹐卽宜用四君﹑六君﹑異功散﹑等方加白附子定風﹐柴胡平肝引經以杜漸﹐則必不至瀉搐而自安矣﹐今已見瀉吐驚搐﹐尙不知補脾平肝﹐以保命﹑抱龍﹑鎭驚等藥治之﹐其亦去生遠矣。

卷之二﹟肝臟部驚

腹痛

蟬蛻釣藤飲治肚疼驚啼。

釣藤鉤天麻茯苓川芎白芍藥﹝各三錢﹞甘艸蟬蛻﹝各一兩﹞

上﹐入燈心﹐水煎服。

卷之二﹟肝臟部驚

煩渴

閻氏云﹕驚風或泄瀉等證煩渴者﹐皆津液內耗也﹐不問陰陽﹐宜煎錢氏白術散﹐使滿意取足飲之﹐彌多彌好。

淸心丸治驚熱煩躁。

人參茯神防風朱砂柴胡﹝各三錢﹞金箔﹝三十片﹞

上爲末﹐煉蜜丸﹐如桐子大。每服一二丸﹐竹瀝調下。

神芎丸治風熱壅滯﹐頭目昏眩﹐口舌生瘡﹐牙齒疳蝕﹐或徧身瘡疥﹐切牙驚惕怔忡﹐煩躁作渴﹐或大便澀滯﹐或積熱腹滿﹐驚風潮搐等證。

大黃﹝生﹞黃芩﹝各二兩﹞生牽牛末﹝一兩﹞滑石﹝四兩﹞黃連薄荷葉川芎﹝各半兩﹞

上爲末﹐水糊丸桐子大。每服三四丸﹐溫熱水下。

卷之二﹟肝臟部驚

潮熱似瘧

﹝曾﹞又有急驚天釣之後﹐變作潮熱﹐手足逆冷有似瘧疾﹐蓋因病愈之時﹐不善將護﹐外感風邪﹐乘虛而入於經絡﹐再未解散﹐以致如此。經曰﹕重陽必陰。又曰﹕亢則害﹐承乃制。此其義也。宜服柴胡加桂湯及當歸散﹐气實者則以烏犀丸﹑水晶丹略與通利﹐勻气散止補﹐後以參苓白術散調理﹐自然平愈。此證所用藥品﹐間使苦寒之味﹐務在消陽盛之火﹐肺金得勝﹐肝木自平﹐而風邪亦散﹐斯爲良法。

柴胡加桂湯﹝見傷寒﹞當歸散﹝見痢﹞烏犀丸水晶丹﹝並見癖積﹞勻气散﹝見腹痛﹞

參苓白術散﹝見泄瀉﹞

卷之二﹟肝臟部驚

雜證類驚

海藏雲﹕心神不安﹐四君子加辰砂半分﹐棗湯調下。又有一證﹐欲發瘡疹﹐先身熱驚跳﹐或發搐搦﹐此非驚風﹐當用發散藥。﹝曾﹞暑風一證﹐因夏月感冒風熱太甚﹐致面垢唇紅﹐脈沈細數﹐忽發驚搐﹐不省人事﹐治用消暑淸心飲﹑辰砂五苓散及琥珀抱龍丸自安﹐切勿以溫劑調補。

消暑淸心飲解伏熱中暑﹐煩躁作渴﹐神气不淸﹐及有驚搐﹐名暑風證﹐投之卽效。

香薷﹝去老梗﹞澤瀉﹝去粗皮。各一兩﹞扁豆﹝炒熟﹐去殼﹐研﹞淨黃連羌活豬苓﹝去皮﹞濃朴﹝去粗皮﹐薑汁浸透﹐炒﹞白術漧葛赤茯苓﹝去皮﹞升麻川芎﹝各半兩﹞甘艸﹝三錢﹞

上銼。每服二錢﹐水一盞﹐煎七分﹐無時﹐帶涼服。治暑風證先投此劑得效﹐次服卻暑丹﹐其搐不發矣。

薛氏於急慢驚癇之外﹐又出驚風一證﹐其候虛惕怔忡﹐气怯神散﹐痰涎來去﹐泄瀉色靑﹐蓋驚之輕而虛者也。若驚入心﹐則面赤夜啼﹐用梔子淸肝散加黃連。入肝則面靑眼竄﹐用柴胡淸肝散。入脾則面黃嘔吐﹐虛汗嗜臥﹐用六君加柴胡﹑山梔。

入肺則面白喘急﹐用異功散加柴胡﹑桔梗。入腎則面黑﹐嚙奶切牙﹐用六味地黃丸。

若因乳母恚怒肝火﹐或膏粱積熱﹐遺兒爲患﹐或兒吐瀉傷脾﹐淸气不升﹐風木陷入太陰傳變等因﹐皆能致此﹐當隨主治﹐否則必成慢脾也﹐須預愼防爲善。

卷之二﹟肝臟部驚

鍼灸

小兒急驚﹐灸前頂一穴﹐三壯﹐取法﹐在百會前一寸﹐若不愈﹐灸兩眉心﹐及鼻下人中一穴﹐炷如小麥大。小兒慢驚﹐灸尺澤穴﹐各三壯﹐在肘中橫紋約上動脈中﹐炷如小麥大。若睡中驚掣﹐灸足大趾次趾之端去爪甲如韭葉許﹐各一壯。若角弓反張身彊﹐灸鼻上入髮際三分﹐三壯﹐次灸大椎下節間﹐三壯。若睡中驚﹐不合眼目﹐灸屈肘後橫紋中三分﹐各一壯。

卷之二﹟肝臟部驚

診

﹝錢﹞切牙甚者﹐發驚。目直面靑﹐身反折者﹐生驚。呵欠面靑者﹐驚風。

呵欠面黃者﹐脾虛驚。目赤兼靑者﹐發搐。

驚癇發搐﹐男發搐﹐目左視無聲﹐右視有聲。女發搐﹐目右視無聲﹐左視有聲。

相勝故也﹐更有發時證。﹝潔古先生云﹕男爲木﹐故左視木位無聲﹐右視金位﹐相擊則有聲。

女爲金﹐故右視金位無聲﹐左視木位亦相擊有聲。﹞李寺丞子三歲﹐發搐自卯至巳﹐目右視﹐大叫哭。錢見曰此逆也﹐男爲陽﹐本發左視無聲則順﹐右視有聲則逆﹐所以然者﹐左肝木也﹐右肺金也﹐逆則二髒相戰﹐金木相擊﹐而有聲也﹐治宜瀉彊補弱。假令女發搐﹐目左視﹐是肺來乘肝﹐肝不能任﹐故叫哭也﹐當瀉其肺﹐後治其心﹐續治其肝﹐若病在秋﹝日西時同﹐﹞肺兼旺位﹐當大瀉其肺﹐若病在春﹝早晨時同﹐﹞此肝旺之時尙不能勝肺﹐是肺彊而肝火弱也﹐當補其肝腎﹐大瀉其肺。若男發搐﹐目右視﹐是肝來勝肺而叫哭﹐當瀉其肝心若病在春夏﹝早晨日中時同﹞﹐肝心旺時﹐當大瀉其肝﹐若病在秋冬﹝日晡時同﹐﹞此肺旺之時尙不能勝肝﹐是肝彊而肺極虛也﹐當補其肺﹐大瀉其肝。所以言目反視者﹐乃肝主目也﹐凡搐則是風熱相搏於內﹐風屬肝﹐故外見於目也。今此病男反女證﹐故稍易治於女也﹐先瀉其肺﹐以瀉肺湯主之﹐二日不悶亂﹐知病退也﹐後用地黃丸補腎﹐三服後﹐用瀉靑丸各二服﹐以瀉心肝﹐五日而愈。又﹐肺虛不瀉者何也﹖曰假令男目右視﹐木克金﹐肝旺勝肺﹐而但瀉肝﹐若更病在春夏﹐金气極虛﹐故當補其肺﹐愼勿瀉也。﹝湯﹞凡搐﹐男左女右爲順﹐易治﹐男右女左爲逆﹐難治。《脈訣啟蒙》曰﹕小兒脈促急﹐爲虛驚。《直指》云﹕浮數洪緊﹐爲急驚。沈遲散緩﹐爲慢驚。虎口脈紋靑紫﹐爲驚風。紅者風熱輕。赤者風熱盛。紫者驚熱。靑者驚積。

靑紫相半﹐驚積風熱俱有﹐主急驚風。靑而淡紫﹐伸縮來去﹐主慢驚風。紫絲靑絲或黑絲隱隱相雜﹐似出而不出﹐主慢脾風。情勢灣入裏者順。出外者逆。

卷之二﹟肝臟部驚

不治證

搐而不休﹐休而再搐。驚叫發搐。汗出足冷。痰滿胸喉。口開目直。

急驚眼睛翻轉﹐口中出血﹐兩足擺跳﹐肚腹搐動﹐或神緩而摸體尋衣﹐或證篤而神昏气促﹐噴藥不下﹐通關不嚏﹐心中熱痛﹐忽大叫者不治。慢驚四肢厥冷﹐吐瀉咳嗽﹐面黯神慘﹐鴉聲胃痛﹐兩脇動气﹐口生白瘡﹐發直搖頭﹐眼靑不轉﹐涎鳴喘嗌﹐頭軟﹐大小二便不禁﹐手足一邊牽引者﹐皆爲不治。慢脾身冷粘汗﹐直臥如屍喘嗽﹐頭軟背直﹐口噤搖頭﹐痰如牽鋸之聲﹐面無潤澤之色﹐縮唇气粗者﹐不治。

卷之二﹟肝臟部驚

禁忌

治小兒急驚方搐﹐不用驚擾﹐此不足畏﹐慢驚𨿽靜﹐乃危病也。急驚方搐時但扶持之﹐不可擒捉﹐蓋風气方盛﹐恐流入筋脈﹐或至手足成拘攣也。

卷之二﹟肝臟部

驚悸

﹝薛﹞人身有九髒﹐心藏神﹐肝藏魂﹐二經皆主於血﹐血虧則神魂失寧而生驚悸也。經曰﹕東方靑色﹐入通於肝﹐其病發驚駭。又曰﹕二陽一陰發病﹐主驚駭。驚者﹐心卒動而恐怖也﹐悸者﹐心跳動而怔忡也﹐二者因心虛血少﹐故健忘之證隨之﹐用四物安神之類。丹溪謂﹕亦有屬痰者﹐宜用溫膽湯加辰砂﹑遠志﹑之類。若思慮便動﹐虛也﹐用養心湯。時作時止﹐痰也﹐用茯苓丸。觸事易驚﹐心膽虛怯也﹐用溫膽湯。臥驚多魘﹐血不歸源也﹐用眞珠母丸。夢寐不寧﹐肝魂失守也﹐用定志丸。

恐畏不能獨處﹐膽气虛冷也﹐用茯神湯。睡臥煩躁﹐膽气實熱也﹐用酸棗仁丸。眩運驚悸﹐風痰內作也﹐用《本事》辰砂遠志丸。思慮鬱結﹐脾虛气滯﹐用歸脾湯。

前證𨿽曰屬心與肝﹐而血之所統﹐實主於脾﹐脾之志曰思﹐思慮多則血耗損﹐而不能滋養於肝心者﹐脾使之也。思慮內動﹐未嘗有不役其心者﹐夫心爲君火之髒﹐十二官之主也﹐夫君之徳﹐不怒而威﹐無爲而治﹐故宜鎭之以靜謐﹐戒之以妄動﹐動則相火翕合﹐煽爍陰精﹐精血旣虧﹐則火空獨發﹐是以驚悸怔忡之所由生﹐五志之火﹐心所不能制者矣。故治脾者不可不知養心﹐養心者不可不知鎭靜而寡欲﹐然人孰無思也﹐思之正﹐則無妄動之欲矣。朱子曰﹕必使道心常爲一身之主﹐而人心每聽命焉。此善養於心者也。

溫膽湯治心膽虛怯﹐觸事易驚﹐或夢寐不祥﹐遂致心驚膽懾﹐气郁生涎﹐涎與气搏﹐變生諸證﹐或短气悸乏﹐或復自汗﹐膽虛不能制脾﹐則脾之水飲作矣。

半夏﹝湯洗﹞竹茹枳實﹝麩炒﹞橘皮﹝去白。各二兩﹞甘艸﹝炙﹐一兩﹞白茯苓﹝一兩半﹞

上﹐每服四錢﹐水一盞半﹐姜五片﹐棗一枚﹐煎七分﹐食前服。

寧志丸治心虛多驚﹐若有痰﹐宜吐之。

人參白茯苓茯神柏子仁琥珀當歸酸棗仁﹝溫酒浸半日﹐去殼﹞遠志﹝炒。各半兩﹞乳香朱砂石菖蒲﹝各三錢﹞

上爲末﹐蜜丸桐子大。每服三十丸﹐食後棗湯下。

茯神散治五臟气血虛弱﹐驚悸怔忡﹐宜用此安神定志。

茯神﹝去木﹞人參龍齒﹝另研﹞遠志﹝去心﹞桂心防風獨活酸棗仁細辛白術﹝炒。各三錢。﹞漧薑﹝炮﹐三兩﹞

上爲末。每服四五錢﹐水煎服。蜜丸亦可。

《治要》茯苓補心湯治心气不足﹐喜悲愁怒﹐衄血面黃﹐五心煩熱﹐或咽喉間痛﹐舌本作彊。

茯苓﹝四錢﹞桂心甘艸﹝炒。各三分﹞紫石英﹝﹞人參麥門冬﹝去心。各一錢﹞

大棗﹝二枚﹞

上﹐水煎服。

茯神湯治膽气虛冷﹐頭痛目眩﹐心神恐畏﹐不能獨處﹐胸中煩悶。

茯神﹝去木﹞酸棗仁﹝炒﹞黃﹝炒﹞梔子仁﹝炒﹞白芍藥﹝炒﹞五味子﹝杵﹐炒﹞

桂心熟地黃﹝自制﹞人參﹝各一兩﹞甘艸﹝五錢﹐炒﹞

上﹐每服五錢﹐薑水煎。

酸棗仁丸治膽气實熱﹐不得睡臥﹐神志不安﹐驚悸怔忡。

茯神﹝去木﹞酸棗仁﹝炒﹞遠志﹝去心﹞柏子仁﹝炒﹞防風﹝各一兩﹞枳殼﹝麩炒﹞

生地黃﹝杵膏。各半兩﹞靑竹茹﹝二錢五分﹞

上爲末﹐蜜丸梧子大。每服七八十丸﹐滚湯下。

定志丸治心神虛怯﹐所患同前﹐或語言鬼怪﹐喜笑驚悸。

人參茯苓﹝各一兩五錢﹞菖蒲遠志﹝去心。各一兩﹞

上爲末﹐蜜丸如梧子大。每服七八十丸﹐滚湯下。

《治要》茯苓散治心經實熱﹐口漧煩渴﹐眠臥不得﹐心神恍惚。

茯神麥門冬﹝各一兩半﹞通艸升麻﹝各一兩二錢半﹞紫菀桂心﹝各七錢五分﹞

知母﹝一兩﹞大棗﹝十二枚﹞淡竹茹﹝五錢﹞赤石脂﹝一兩七錢五分﹞

上﹐每服一兩﹐水煎。

朱雀丸治心病怔忡不止。

白茯苓﹝二兩﹞沈香﹝半兩﹞

上爲末﹐蜜丸小豆大。每服三十丸﹐人參煎湯下。

世傳密陀僧散治驚气入心絡﹐不能語者。昔有人爲野狼及犬﹑蛇所驚﹐皆以此而安。

密陀僧﹝研極細末如粉﹞

上﹐茶淸調一錢匕。

丹溪朱砂丸治勞役心跳。

朱砂當歸身白芍藥側柏葉﹝各三錢﹞川芎陳皮甘艸黃連﹝炒。各一錢半﹞

上用豬心血爲丸﹐粟米大。每服百丸﹐龍眼湯下。

《本事》辰砂遠志丸消風化痰﹐鎭心安神。

人參石菖蒲﹝去毛﹞遠志﹝去心﹞茯神﹝各一兩﹞川芎山藥白附子麥門冬細辛鐵粉辰砂﹝各五錢﹞

上爲末﹐用生薑汁入水糊丸﹐綠豆大﹐以朱砂爲衣。每服一二十丸﹐臨睡生薑湯下。

加味歸脾湯去丹皮山梔﹐卽歸脾湯治脾虛弱損﹐健忘驚悸等證。

人參黃茯神﹝去木﹐各一錢﹞甘艸﹝五分﹞白術﹝炒一錢﹞木香﹝五分﹞

遠志﹝去心﹞酸棗仁﹝炒﹐研﹞龍眼肉當歸牡丹皮山梔﹝炒。各一錢﹞

上水煎服。

愚按﹕前方﹐若乳母憂思傷脾﹐血虛發熱﹐食少體倦﹐或脾虛不能統攝﹐以致陰血妄行﹐或健忘怔忡﹐驚悸少寐﹐或心脾作痛﹐自汗盜汗﹐或肢體腫痛﹐大便不調﹐或婦人經候不調﹐晡熱內熱﹐或繭唇流注等證﹐致兒爲患者﹐令子母俱服之。

辰砂膽星膏治小兒痰熱气熱﹐气急喘嗽﹐驚悸不安。

辰砂﹝一錢﹞牛膽南星﹝一兩﹞琥珀靑礞石末﹝各一錢﹞天竺黃﹝二錢﹞甘艸﹝五分﹞

麝香﹝少許﹞

上爲細末﹐煉蜜丸﹐如芡實大。每服半丸﹐不拘時﹐生薑湯化下。

木通散治小兒肝心有熱驚悸﹐用此藥瀉肝風﹐降心火﹐利驚熱。

羌活山梔子﹝各二錢﹞大黃﹝煨﹞木通赤茯苓甘艸﹝各一錢﹞

上銼。每服二錢﹐入紫蘇葉些少﹐水一盞﹐煎至五分﹐不拘時服。

卷之二﹟肝臟部

癇

﹝婁﹞驚癇﹐卽急慢之證﹐但驚癇發時僕地作聲﹐醒時吐沫﹐急慢驚則不作聲﹐不吐沫也。仁齋曰﹕癇﹐小兒之惡候也﹐蓋小兒血脈不斂﹐气骨不聚﹐爲風邪所觸﹐爲乳哺失節﹐停結癖積而得之。其候﹐神气怫郁﹐瞪眼直視﹐面目牽引﹐口噤涎流﹐腹肚脹膨﹐手足搐掣﹐似死似生﹐或聲或啞﹐或項背反張﹐或腰脊彊直﹐但四體柔弱﹐發而時醒者爲癇﹐若一身彊硬﹐終日不醒﹐則爲痙證矣。

卷之二﹟肝臟部癇

陰陽二癇

陽癇初作時﹐病先身熱螈﹐驚啼叫啖而後發﹐脈浮者爲陽癇﹐乃急驚也﹐內在六腑﹐外在皮膚﹐爲易治。若病先身冷﹐不驚﹐不啼呼﹐而作脈沈者爲陰癇﹐乃慢驚也﹐此病內在五臟﹐外在骨髓﹐劇者難治。﹝曾﹞陽癇者﹐因感驚風三次發搐﹐不與去風下痰則再發﹐然三次者﹐非一日三次也﹐或一月﹑或一季﹑一發驚搐﹐必經三度﹐故曰三次﹐所謂驚風三發便爲癇﹐卽此義也。其病﹐主身熱自汗﹐兩目上視﹐嚼沫切牙﹐手足制搦﹐面色紅紫﹐六脈浮數﹐以百解散加五和湯﹑水煎疏解﹐次下痰﹐用水晶丹或半夏丸。陰癇者﹐因慢驚後去痰不盡﹐痰入心包而得﹐四肢逆冷﹐吐舌搖頭﹐口嚼白沫﹐牙關緊閉﹐但不甚驚搐作啼﹐面色或白或靑﹐脈息沈微﹐故《嬰孩寶書》云﹐睡中吐舌更搖頭。正此之謂﹐治以固眞湯加曰生湯同煎﹐調寬气飲和解。

卷之二﹟肝臟部癇

風驚食三癇

《千金》云﹕小兒之癇有三﹐風癇﹐驚癇﹐食癇也。風癇﹐緣衣暖汗出﹐風因入也﹐初時﹐先屈指如數物乃作。驚癇﹐起於驚怖大啼乃作。食癇﹐其先不哺乳﹐吐而變熱後發。然風癇﹑驚癇﹐時時有之﹐十兒之中未有一二﹐凡是先寒後發熱者﹐皆食癇也。驚癇皆按圖灸之﹐風癇當以豬心湯﹐食癇當下乃愈﹐紫霜丸佳。

按﹕此論三癇﹐蓋有三因之分﹐風癇屬外因﹐驚癇屬內因﹐食癇屬不內外因也。

又按﹕《全嬰方》云。風癇因將養失度﹐血气不和﹐或濃衣汗出﹐腠理開舒﹐風邪而入之﹐其病在肝﹐肝主風﹐驗其證目靑﹑面紅﹑發搐﹐宜驅風膏﹑大靑膏﹑琥珀散﹑鎭驚藥﹐有熱四順飲﹐退後與利驚丸下其痰涎。驚癇因血气盛實﹐臟腑生熱﹐或驚怖大啼﹐精神傷動﹐外邪所入爲之﹐其病在心﹐心主驚﹐驗其證忽然叫聲發搐﹐宜琥珀散﹑紅龍散﹑鎭心丸﹐有熱四順飲﹑利驚丸下之﹐不生別病也。食癇其病在脾﹐脾納食﹐驗其證噯吐气﹐卽發搐﹐此病或大便酸臭﹐紫丸子下之。以上三證﹐大同小異﹐並屬陽也﹐各目睛鮮斜﹐手足潮搐﹐或作豬聲﹐發過卽瘥﹐皆十生一死也。

卷之二﹟肝臟部癇

五臟癇

《三因》云﹕古方有五癇﹑五臟癇﹑六畜癇等﹐名證不同﹐難於備載。《別錄》有五癇之證﹐一曰馬癇﹐作馬嘶鳴﹐以馬屬在午﹐手少陰君火主之﹐故其病應於心。

二曰羊癇﹐作羊叫聲﹐以羊屬未﹐足太陰濕土主之﹐應乎脾。三曰雞癇﹐作雞叫聲﹐以雞屬酉﹐足陽明燥金主之﹐應乎胃。四曰豬癇﹐作豬叫聲﹐以豬屬亥﹐手厥陰心包主之﹐應乎右腎。五曰牛癇﹐作牛吼聲﹐以牛屬醜﹐手太陰濕土主之﹐應乎肺。此五癇應乎五畜﹐應乎五臟者也﹐發則旋暈顚倒﹐口眼相引﹐目睛上搖﹐手足搐搦﹐背脊彊直﹐食頃乃蘇﹐各隨所感﹐施以治法。﹝錢﹞凡治五癇﹐皆隨髒治之﹐每髒各一獸﹐犬癇反折上竄﹐犬叫﹐肝也。羊癇目瞪吐舌﹐羊叫﹐心也。牛癇目直視腹滿﹐牛叫﹐脾也。雞癇驚跳反折手縱﹐雞叫﹐肺也。豬癇如屍吐沫﹐豬叫﹐腎也。

五癇重者死﹐病後甚者亦死﹐輕者五色丸主之。﹝薛﹞面赤目瞪﹐吐舌嚙舌﹐心煩气短﹐其聲如羊者﹐曰心癇。面靑唇靑﹐兩眼上竄﹐手足攣掣反折﹐其聲如犬者﹐曰肝癇。面黑目振﹐吐涎沫﹐形體如屍﹐其聲如豬者﹐曰腎癇。面如枯骨﹐目白反視﹐驚跳反折﹐搖頭吐沫﹐其聲如雞者﹐曰肺癇。面色痿黃﹐目直﹐腹滿自利﹐四肢不收﹐其聲如牛者﹐曰脾癇。五癇﹐通用五色丸爲主﹐仍參以各經之藥。心癇屬血虛者用養心湯。發熱飲冷爲實熱﹐用虎睛丸﹐發熱飲湯爲虛熱﹐用妙香散。肝癇者﹐虛證用地黃丸。抽搐有力爲實邪﹐用柴胡淸肝散。大便不通用瀉靑丸。腎癇者﹐用地黃丸﹑紫河車丸之類﹐腎無瀉法﹐故徑從虛治之。肺癇者﹐屬气虛﹐用補肺散。面色痿黃者﹐土不能生也﹐用五味異功散。面色赤者﹐陰火上衝於肺也﹐用地黃丸。脾癇者﹐用五味異功散。若面靑瀉利﹐飲食少思﹐用六君子加木香﹑柴胡。

按﹕《千金》敍六畜癇﹐無五臟之分屬﹐錢氏始分之﹐而無馬癇一證﹐曾氏謂初發作羊犬聲者﹐咽喉爲風痰所梗﹐聲自如此﹐其理甚明﹐言六畜者﹐特彊名耳﹐故丹溪謂於經旣無所據﹐而治法亦未見有五者之分﹐所以不必分五也。

卷之二﹟肝臟部癇

治法

仁齋曰﹕大槪血滯心竅﹐邪气在心﹐積驚成癇﹐通行心經﹐調平血脈﹐順气豁痰﹐乃其要也。假令小兒有熱有痰﹐不欲乳哺﹐眠睡不安﹐常常驚悸﹐此皆發癇之漸﹐卽以紫霜丸導之﹝方見變蒸熱﹐﹞時間量與紫霜丸﹐減其盛气﹐則無驚風癇釣之患。癇證方萌﹐耳後髙骨間必有靑紋紛紛如綫﹐見之則爲爪破﹐須令出血啼叫﹐尢得气通。

諸癇發不能言者﹐蓋咽喉爲气之道路﹐風傷其气﹐以掩聲音道路之門﹐抑亦血滯於心﹐心竅不通所致耳﹐南星炮爲末﹐雄豬膽汁調和﹐少許啖之﹐輒效。若夫錢氏五癇丸並南星散﹐以菖蒲煎湯調下。甘遂豬心湯和蘇合香丸一丸﹐皆治癇之要藥也。﹝劉﹞小兒神尙弱﹐驚則神不守舍﹐捨空則痰涎歸之﹐或飲食失節﹐脾胃有傷﹐積爲痰飲﹐以致痰述心竅而作者﹐治法當尋火﹑尋痰﹐而前人多用鎭墜淸心之藥﹐固可以治熱﹐可以淸痰﹐若有頑痰膠固者﹐此藥未易驅逐﹐在上者必用吐﹐吐後方宜服此藥﹐有痰實在裏者﹐亦須下之﹐隨病輕重而用之也。﹝潔﹞如有客痰發熱而有聲﹐煎大黃﹑荊芥湯下五色丸。潮熱有時﹐積熱也﹐桃枝丸主之﹝方見積熱﹞。壯熱不退﹐當用地骨皮散﹝方見潮熱﹞下五色丸。風熱﹐當用防風﹑黃芩湯下大靑膏。身溫不熱﹐當用白虎湯加蒼術下五色丸。﹝薛﹞此皆元气不足之證﹐須以紫河車﹝卽小兒胞衣﹞丸爲主﹐而以補藥佐之﹐設若泛行克伐﹐復傷元气﹐則必不時舉發﹐久而變危﹐多至不救。一老人生子方周歲﹐秋初暴冷﹐忽發搐似驚癇﹐過則气息奄奄。

此元气虛弱所致﹐與補中益气湯而愈。一小兒十歲﹐一小兒七歲﹐各有癇證﹐歲發二次﹐後因出痘及飲食停滯﹐舉發頻數﹐用六君子﹑補中益气﹑二湯而愈。一小兒患前證﹐每發吐痰困倦﹐半餉而蘇﹐諸藥不應﹐年至十三而頻發。用紫河車﹑生研爛﹐入人參﹑當歸末﹑丸桐子大﹐每服三五十丸﹐日進三五服﹐乳化下﹐一月漸愈﹐又佐以八珍湯全愈。一小兒七歲發驚癇﹐每作﹐先君令其恣飲人乳﹐後發漸疏而輕。至十四歲復發﹐仍用人乳﹐不應﹐余令用肥濃紫河車研爛﹐人乳調如泥﹐日服二三次﹐至數具而愈﹐後常用加減八味丸而安。至二十三歲發而手足厥冷﹐仍用前法﹐佐以八味丸﹑十全大補湯而痊。

卷之二﹟肝臟部癇

通治五癇

錢氏五色丸朱砂﹝研﹐半兩﹞水銀﹝一分﹞雄黃﹝熬﹐一兩﹞鉛﹝三兩﹐同水銀熬﹞珍珠末﹝研﹐一兩﹞

上﹐煉蜜丸﹐如麻子大。每服三四丸﹐金銀薄荷湯下。

《三因》六珍丹雄黃雌黃未鉆珍珠﹝各一兩﹞鉛﹝二兩﹐熬成屑﹞水銀﹝一兩半﹞

上﹐研令極勻﹐蜜丸﹐桐子大。每服三丸至五丸﹐姜棗湯下。須搗二三萬杵﹐乃可丸。

卷之二﹟肝臟部癇

風癇

《口議》云﹕先用化痰寬利胸膈﹐開通關竅﹐安鎭心神﹐然後與治風癇藥服之。

又云﹕先用化風丹﹑去其風熱﹐次服奪魂散定癇。

散風丹治小兒風癇﹐先用此藥。

牛膽南星﹝二錢﹞羌活獨活防風天麻人參川芎荊芥穗細辛﹝各一錢﹞

上爲末﹐煉蜜爲丸﹐如梧桐子大。每服二丸﹐用薄荷﹑紫蘇﹑湯不拘時送下。

保安丸治小兒諸風癇﹐久後亦驗。

五靈脂﹝半兩﹞川烏﹝生用﹐去皮尖﹐二錢半﹞

上爲末﹐豬心血爲丸﹐如梧桐子大。每服一丸﹐用生薑湯化下﹐不拘時服。

獨活湯治小兒風癇﹐解表通裏。

獨活麻黃﹝去節﹞川芎﹝各一錢﹞大黃甘艸﹝炒。各半錢﹞

上銼碎。每服二錢﹐用水一鐘﹐生薑二片﹐煎至四分﹐不拘時﹑溫服。

細辛大黃湯治小兒風癇內熱。

天麻防風﹝各半兩﹞細辛大黃﹝焙﹞川芎﹝各二錢半﹞甘艸﹝炙﹐一錢半﹞

上銼碎。每服二錢﹐入犀角少許﹐用水一鐘﹐煎至四分﹐不拘時服。

牛黃丸治小兒風癇迷悶﹐抽掣涎潮。

牛膽南星全蠍﹝焙﹐去毒﹞蟬殼﹝各二錢半﹞防風牛黃白附子﹝生﹞直僵蠶﹝炒﹐去絲嘴﹞

天麻﹝各一錢半﹞麝香﹝半錢﹞

上爲末﹐以煮棗去皮復選肉﹐和水銀半錢﹐研極細﹐次入藥末和丸如綠豆大。

每服三五丸﹐用荊芥﹑生薑煎湯送下﹐不拘時服。

化風丹涼風化痰﹐退熱定搐。

牛膽南星﹝二錢﹞羌活獨活天麻防風甘艸荊芥穗人參川芎﹝各一錢﹞

上件﹐爲末﹐煉蜜爲丸﹐如皂子大。每服一丸﹐薄荷湯化開服。﹝一方﹐有全蠍一枚一方﹐有細辛﹐無甘艸。﹞

卷之二﹟肝臟部癇

驚癇

《口議》先涼三焦﹐利驚去熱﹐安神定志﹐平調臟腑﹐溫化痰涎﹐然後與治驚癇藥服之。

比金丹人參白茯苓遠志﹝去心﹞山藥辰砂天麻石菖蒲川芎甘艸﹝炙。各一分﹞天南星﹝炮﹐二錢﹐生薑汁制﹞麝香﹝一字﹞

上爲細末﹐煉蜜爲丸﹐皂子大。每服一粒﹐煎金銀﹑薄荷湯化下。一方﹐有琥珀﹝二錢﹞靑黛﹝一錢﹞﹐無山藥。

﹝錢氏﹞蛇黃丸治驚癇﹐因震駭恐怖﹐叫號恍惚﹐是也。

蛇黃﹝眞者三个﹐火﹐醋淬﹞郁金﹝七分一處爲末﹞麝香﹝另入一匙﹞

上爲末﹐飯丸﹐桐子大。每服十二丸﹐煎金銀﹑磨刀水化下。

鎭驚丸治小兒一切驚癇。

茯神﹝去木﹞鐵粉遠志﹝去心﹐姜制焙﹞紫石英﹝燒﹐醋淬﹐研﹞人參﹝去蘆﹞

琥珀滑石蛇黃﹝﹐醋淬﹞南星﹝炮。各二錢半﹞龍齒熊膽﹝各半分﹞輕粉﹝三分﹞

上爲細末﹐煉蜜爲丸﹐如梧桐子大﹐朱砂爲衣。每服三五丸﹐煎金銀湯磨化﹐不拘時服。

虎睛丸治小兒驚癇﹐邪气入心。

虎睛﹝細研﹞遠志﹝姜制焙﹐去心﹞犀角﹝鎊﹞大黃﹝濕紙裹煨﹞石菖蒲麥門冬﹝去心。

各二錢半﹞蜣螂﹝三枚﹐去足翅炒﹞

上爲細末﹐粟米粉打糊爲丸﹐如梧桐子大。每服五七丸﹐竹葉煎湯磨化﹐或金銀煎湯亦可﹐不拘時服。

七寶鎭心丸治小兒驚癇心熱。

遠志﹝去心﹐姜制焙﹞雄黃鐵粉琥珀﹝各二錢﹞朱砂﹝一錢﹞金銀箔﹝四片﹞麝香﹝少許﹞

上爲細末﹐煮棗取肉爲丸﹐如梧桐子大。每服三五丸﹐煎去心麥門冬湯化下﹐不拘時服。

淸神散治小兒驚癇。

犀角白蘚皮石菖蒲遠志﹝去心﹐姜制焙﹞半夏﹝湯泡。各二錢半﹞茯神﹝半兩﹞

大黃﹝焙﹞人參甘艸﹝炙。各一錢半﹞

上爲末。每服半錢﹐煎去心麥門冬湯調﹐不拘時服。

卷之二﹟肝臟部癇

食癇

妙聖丹治小兒食癇﹐通利。

雄黃蠍稍朱砂代赭石﹝﹐醋淬﹞輕粉麝香﹝各二錢半﹞巴豆﹝三个﹐去皮出油﹞

杏仁﹝去皮尖﹐微炒﹐二錢﹞

上爲末﹐蒸棗肉爲丸﹐如梧桐子大。每服三五丸﹐木香煎湯磨化﹐不拘時服。

天麻丸治小兒食癇﹐有痰。

南星﹝炮﹐二錢﹞白附子﹝炮﹞天麻牙硝川靈脂全蠍﹝焙。各一錢﹞輕粉﹝半錢﹞巴豆霜﹝去油﹐二錢半﹞

上爲末﹐稀麵糊爲丸﹐如麻子大。每服十丸﹐用薄荷煎湯或姜湯﹑送下亦可﹐不拘時服。

卷之二﹟肝臟部癇

淸鎭

蛇黃散治小兒諸癇。

蛇黃﹝一个﹐﹐醋淬七次﹐研細﹞郁金雄黃﹝各二錢﹞靑礞石朱砂﹝各一錢﹞

鐵粉﹝篩淨﹐細研﹐三分﹞

上爲末﹐搗粳米飯爲丸﹐如梧桐子大。每服三五丸﹐人參煎湯磨化﹐不拘時服。

地龍散治小兒諸癇﹐發歇無時。

幹地龍﹝半兩﹐焙﹞虎睛﹝一對﹐炙﹞人參﹝二錢半﹞金銀箔﹝三十片﹞天竺黃朱砂代赭石﹝煨﹐醋淬﹞鐵粉﹝各二錢半﹞雄黃﹝一錢半﹞輕粉﹝半錢﹞

上爲末。每服半錢﹐紫蘇湯調﹐不拘時服。

龍腦安神丸茯苓﹝三兩﹞人參地骨皮甘艸麥門冬桑白皮﹝各二兩﹞馬牙硝﹝二錢﹞龍腦麝香﹝各三錢﹞牛黃﹝半兩﹞朱砂﹝二錢﹞烏犀﹝一兩﹞金箔﹝三十五片﹞

上爲細末﹐煉蜜爲丸﹐如彈子大﹐金箔爲衣。如風癇﹐冬月溫水化下﹐夏月涼水化下﹐不以時。二三歲者日進二服﹐小兒一丸分二服。虛勞發熱咳嗽﹐新汲水下。

奪魂散定癇。

白僵蠶﹝去絲﹐炒令黃色﹐半兩﹞蛇含石﹝燒紅﹐用米醋淬七八次﹐碾碎﹞白附子﹝炮﹐各二分﹞生銀生金牛黃﹝如無﹐以膽制﹐倍加用之﹞烏梢蛇頭﹝七八寸許﹐酒炙﹞

白茯苓天麻﹝各二錢﹞天南星﹝末﹐一分﹐生薑汁浸一宿﹐焙﹞半夏﹝末﹐二錢﹐薑汁浸一宿﹐焙﹞

赤腳蜈蚣﹝一條﹐酒浸炙焦﹞犀角﹝鎊﹐二錢﹞腦子﹝少許﹞麝香﹝少許﹞

上件爲末﹐蒸棗肉爲丸﹐如麻子大。每服十丸至十五丸二十丸﹐煎金銀﹑薄荷﹑湯下。朱砂爲衣。

《本艸》古鏡﹐味辛﹐無毒。主驚癇邪气﹐小兒諸惡疾。煮取汁﹐和諸藥煮服之。彌古者﹐尢佳。

卷之二﹟肝臟部癇

鎭心

雌黃丸治小兒癲癇欲發﹐眼暗螈﹐聲惡嚼舌。

雌黃黃丹﹝各一兩﹞麝香﹝研﹐一錢﹞

上爲末﹐拌令極勻﹐用牛乳汁半升熬成膏﹐入前藥末﹐杵三五百下﹐丸如綠豆大。每服三丸﹐溫熱水下﹐一日三服。此方得自名醫之家﹐極有神效。

《拔萃》妙香丸安神﹑通關﹐辟惡气。

辰砂﹝研﹐九兩﹞龍腦膩粉麝香﹝研。各七錢半﹞牛黃﹝半兩﹞金箔﹝九十片﹐研﹞

上合研勻﹐煉蜜去蠟淨﹐入沙蜜白者七錢半同煉勻爲丸﹐每兩作三十丸。米飲化下。

鎭心丸朱砂龍齒牛黃﹝各一錢﹞鐵粉琥珀人參茯神防風全蠍﹝七个﹐炙﹞

上爲末﹐燈心湯調下。三歲﹐一字。

密陀僧散治心癇不語及諸驚失音。用密陀僧爲末﹐每服一匙﹐米醋湯調下。大人服一錢﹐熱酒下。

代赭石散治陰陽癇。

代赭石﹝﹐醋淬﹐研爲末﹐水飛過﹐曬漧﹞

上爲末。每服半錢﹐以金銀煎湯﹐和金箔銀箔調﹐連進二服。腳脛上有赤斑﹐乃邪气發出﹐可治﹐無赤斑﹐則難治。

神應丹辰砂﹝不以多少﹐研﹞

上以豬心血和之得所﹐以蒸餅裹劑﹐蒸熟取出就丸﹐如桐子大。每服一丸﹐後食﹑臨臥﹐煎人參湯下。

卷之二﹟肝臟部癇

淸心

牛黃淸心丸治小兒躁悶﹐項背彊直﹐腰背反張﹐時發時醒。

牛黃﹝一兩二錢﹐研﹞麝香﹝研﹞龍腦﹝另研﹞羚羊角﹝末鎊﹐各一兩﹞當歸﹝去蘆﹞

防風﹝去蘆﹞黃芩麥門冬﹝去心﹞白芍藥白術﹝各一兩半﹞柴胡﹝去苗﹞杏仁﹝去皮尖雙仁﹐麩炒黃﹐另研﹞桔梗白茯苓﹝去皮﹞芎﹝各一兩二錢半﹞阿膠﹝銼碎﹐蛤粉炒﹞

肉桂﹝去粗皮﹞大豆捲﹝碎﹐炒。各一兩七錢半﹞蒲黃﹝炒﹞人參﹝去蘆﹞神曲﹝炒﹐各二兩半﹞

甘艸﹝炒﹐五錢﹞雄黃﹝八錢﹐另研飛﹞白蘞漧薑﹝各七錢半﹞金箔﹝一千二百片﹐內四百片爲衣﹐余入藥內﹐另研﹞犀角﹝末二兩﹞幹山藥﹝十兩﹞大棗﹝一百枚﹐蒸熟去皮核﹐爛研成膏入藥﹞

上﹐除棗﹑杏仁﹐及牛黃﹑麝香﹑雄黃﹑龍腦四味﹐另爲細末﹐入前藥和勻﹐煉蜜與棗膏爲丸﹐每兩作十丸﹐用金箔爲衣。每服一丸﹐溫白湯化下﹐食後服。

小兒驚癇﹐卽酌度多少﹐以竹葉煎湯﹐溫溫化服。

比金丸虎睛丸﹝二方俱見前﹞

淸神湯治驚癇。

犀角﹝鎊﹞遠志﹝姜制﹐焙﹞白蘚皮石菖蒲人參甘艸﹝炒。各一錢半﹞

上爲末。每服五七分﹐麥門冬煎湯調下。

酸棗仁丸﹝見驚悸﹞

卷之二﹟肝臟部癇

養心

定志丸﹝見驚悸﹞

養心湯治心血虛怯驚癇﹐或驚悸怔忡﹐盜汗無寐﹐發熱煩躁。

黃白茯苓茯神半夏曲當歸川芎辣桂柏子仁酸棗仁五味子人參﹝各三錢﹞

甘艸﹝炒﹐四錢﹞

上﹐每服一二錢﹐姜棗水煎。

妙香散治心气不足﹐驚癇或精神恍惚﹑虛煩少寐﹑盜汗等證。

辰砂﹝三錢﹞麝香﹝一錢﹞木香﹝煨二錢五分﹞茯苓山藥茯神遠志黃﹝炒。

各一兩﹞桔梗甘艸人參﹝各五錢﹞

上﹐各另爲末。每服一錢﹐溫酒或白湯調服。

卷之二﹟肝臟部癇

治痰

半夏丸﹝方見驚搐﹞

星蘇散治諸風口噤不語。

天南星﹝略炮﹐銼﹞

上﹐每服五七分﹐姜四片﹐紫蘇五葉﹐水煎﹐入雄豬膽少許﹐溫服。

治癇方治太陽陽明二經爲病。

荊芥穗﹝四兩﹞白礬﹝爲細末﹐二兩﹞

上﹐棗肉爲丸﹐如桐子大。每服二十丸﹐荊芥湯下﹐次三十丸﹐四十丸﹐又次五十丸﹐俱食前。

礬丹虢丹晉礬﹝各一兩﹞

上﹐用磚鑿一窠﹐可容二兩許﹐先安丹﹑在下﹐次安礬在上﹐以炭五斤﹐令炭盡﹐取出細研。以不經水豬心血﹑爲丸如綠豆大。每服十丸至二十丸﹐橘皮湯下。

《元戎》二白丸白礬﹝一塊﹐約一兩﹞

上用生蒸餅劑裹﹐蒸熟去皮﹐可丸﹐入輕粉一字或半錢﹐量虛實加減﹐丸桐子大。每服二三十丸﹐生薑湯下。小兒丸小。

朱砂滚涎散治小兒五癇。

朱砂白礬﹝生用﹞赤石脂硝石﹝各等分﹞

上爲細末﹐研蒜膏爲丸﹐如綠豆大。每服三十丸﹐食後﹐荊芥湯下。

琥珀壽星丸天南星﹝一个﹐掘坑﹑用火燒﹐坑紅﹐出炭淨﹐入好酒一升在火穴中﹐放入南星﹐蓋穴﹐勿令通气﹐過一宿取出﹐焙﹐末﹞琥珀﹝四兩﹞朱砂﹝二兩半﹐爲衣﹞

上以豬心血打幹糊﹑丸如桐子大。每服五十丸﹐煎人參湯送下。

南星五生丸南星半夏川烏白附子大豆﹝去皮。各一兩﹞

上爲細末﹐滴水爲丸。每服二丸至五丸﹐不過七丸﹐姜湯下。

斷癇丸治小兒諸癇痰盛。

皂角﹝盈尺者三挺﹐去皮﹐捶碎﹐水三升浸﹐收汁濾過﹐瓷器內熬成膏﹞白礬﹝枯﹐研細﹐一兩半﹞

蠍稍﹝炒﹞直僵蠶﹝炒﹞雄黃﹝另研﹞朱砂﹝另研﹞白附子﹝各半兩﹞麝香﹝一錢﹐另研﹞

烏蛇﹝酒浸﹐取肉﹐焙漧﹐二錢半﹞南星﹝濕紙裹﹐炮熟﹐一兩﹞赤蜈蚣﹝一條﹐酒浸炙﹐去頭足﹞

上爲末﹐用水煮半夏糊﹑和前項皂角膏﹑爲丸如梧桐子大。每服三五丸﹐用生薑湯磨化﹐不拘時服。

定癇丸治小兒五癇。

赤腳蜈蚣﹝一條﹐去頭足﹐酒浸﹐炙﹞蠍稍﹝去毒﹞烏蛇肉﹝酒炙﹞白附子﹝生﹞天南星﹝末﹞丸白半夏﹝末﹐用薑汁和一宿。各二錢半﹞熊膽白礬﹝新瓦上枯。各一錢二分半﹞

上爲末﹐稀麵糊﹑爲丸如梧桐子大﹐朱砂爲衣。每服二三丸﹐用薄荷煎湯磨化﹐不拘時服。

治小兒驚癇。

膽星﹝二兩﹞全蠍﹝去毒﹐炒﹐半兩﹞白附子僵蠶﹝炒﹞川芎﹝各一兩﹞薄荷﹝半兩﹞

上爲末﹐粥丸﹐靑黛爲衣。每服一二丸﹐姜湯下。

卷之二﹟肝臟部癇

吐痰

碧穹丹石綠﹝研九度﹐飛﹐十兩﹞附子尖烏頭尖蠍稍﹝各五十个﹞

上爲末﹐入石綠令勻﹐麵糊丸﹐如雞頭。每服﹐用薄荷汁半盞﹐化下一丸﹐更以酒半合溫服之﹐須臾﹐吐先痰涎﹐然後隨證治之。

卷之二﹟肝臟部癇

下痰

控涎丸川烏﹝生﹞半夏﹝各半兩﹞僵蠶﹝生薑汁浸一宿﹐半兩﹞全蠍﹝去尖﹐七个﹞鐵粉﹝三錢﹞甘遂﹝二錢半﹞

上爲末﹐生薑自然汁﹐或薄糊丸﹐如綠豆大﹐朱砂爲衣。每服十五丸﹐姜湯下。

忌甘艸。

治小兒癇。用甘遂末一錢﹐豬心一个﹐取三管頭血三條﹐和甘遂末﹐將豬心批作兩片﹐入藥在內﹐以綫縛定﹐外濕紙包裹﹐入文武火﹑煨熟﹐不可過度﹐取藥細研﹐入辰砂末一錢﹐和勻﹐分作四丸。每服一丸﹐豬心湯化下﹐再服另取豬心煎湯。

此方神效。

卷之二﹟肝臟部癇

下劑

水晶丹﹝方見癖積﹞四順飲五和湯﹝二方並見熱﹞利驚丸﹝方見驚搐﹞紫霜丸﹝方見變蒸熱﹞

當歸大黃湯治小兒諸癇作熱﹐利下心中惡血。

大黃﹝濕紙裹﹐微煨﹞甘艸﹝炙﹞當歸赤芍藥﹝各三錢﹞半夏﹝制﹞川芎﹝各二錢﹞

爲末。每服一錢或二錢﹐水八分鐘﹐煎四分﹐無時服。

卷之二﹟肝臟部癇

表劑

百解散大靑膏﹝並見驚搐﹞驅風膏﹝瀉靑加辰砂﹑全蠍﹞

卷之二﹟肝臟部癇

溫劑

﹝治陰癇宜之﹞

固眞湯曰生湯﹝並見驚搐﹞茯神湯﹝方見驚悸﹞

《元戎》小靈寶丹附子﹝炮﹐一兩﹞天麻全蠍白僵蠶﹝炒﹞藿香葉南星﹝炮﹞白附子﹝炮。各半兩﹞

上爲末﹐酒糊丸﹐桐子大。溫酒下一十五丸。

羅謙甫治魏敬甫之子四歲﹐從長老摩頂授記﹐眾僧念咒﹐因而大恐﹐遂發驚搐﹐痰涎壅塞﹐目多白睛﹐項背彊急﹐喉中有聲﹐一時許﹑方醒﹐後每見皂衣人輒發﹐多服朱﹑犀﹑龍﹑麝﹑鎭墜之藥﹐四十餘日前證猶在﹐又添行步動作﹑神思如癡。

予診其脈沈弦而急﹐《黃帝鍼經》云﹕心脈滿大﹐癇筋攣。又云﹐肝脈小急﹐癇筋攣。蓋小兒血气未定﹐神气尙弱﹐因而驚恐﹐神無所根據﹐又動於肝﹐肝主筋﹐故癇筋攣。病久气弱﹐小兒易爲虛實﹐多服鎭墜寒涼之劑﹐復損其气﹐故添動作如癡。《內經》云﹕暴攣癇眩﹐足不任身﹐取天柱穴是也。天柱穴乃足太陽之脈所發﹐陽蹺附而行也。又云﹕癲癇螈﹐不知所苦﹐兩蹺主之﹐男陽女陰。潔古云﹕晝發治陽蹺申脈﹐夜發治陰蹺照海﹐先各灸兩蹺各二七壯﹐次處沈香天麻湯。

沈香益智川烏﹝炮去皮臍。各二錢﹞天麻防風半夏﹝湯泡﹞附子﹝炮去皮臍。

各三錢﹞羌活﹝五錢﹞甘艸﹝炙﹞當歸姜屑﹝各一錢半﹞獨活﹝四錢﹞

上咀。每服五錢﹐生薑三片﹐水煎﹐溫服。《舉痛論》云﹕恐則气下﹐精怯而上焦閉。又云﹕從下上者引而去之。以羌活﹑獨活﹑苦溫﹐味之薄者﹐陰中之陽﹐引气上行﹐又入太陽之經爲引用﹐故以爲君。天麻﹑防風﹑辛溫以散之﹐當歸﹑甘艸﹑辛甘溫以補气血之不足﹐又養胃气﹐故以爲臣。黑附子﹑川烏頭﹑益智仁﹑大辛溫行陽退陰﹐又治寒客傷胃。腎主五液﹐入脾爲涎﹐以生薑﹑半夏﹑燥濕化痰。《十劑》云﹕重可去怯﹐沈香辛溫﹐體重气淸﹐去怯安神﹐故以爲使。气味相合﹐升陽補胃﹐恐怯之气﹐自得平矣。

牛黃丸治因驚中風﹐五癇﹐天釣﹐客忤﹐潮涎灌壅。

白花蛇﹝酒浸取肉﹞白附子全蠍眞川烏﹝一枚半兩者﹐生﹞天麻薄荷葉﹝各半兩﹐以上六味﹐先爲細末﹐次入﹞雄黃﹝五兩﹞辰砂﹝三錢﹞腦子﹝另研﹐半兩﹞牛黃﹝三錢﹞

麝香﹝一錢﹞

上爲一處和勻。麻黃去根二兩﹐酒一升﹐煎麻黃至一盞﹐去麻黃用酒﹐熬藥得所﹐勿至焦赤﹐眾手﹑疾丸如芡實大﹐密器盛之。一丸作五服﹐煎金銀﹑薄荷﹑湯磨化。大能發散驚邪。

治五癇得效方露蜂房﹝焙﹞石綠﹝各一兩﹞桂心遠志﹝去心﹞人參﹝各半兩﹞朱砂﹝一錢﹞

上爲末﹐粥丸﹐如桐子大。每服二三十丸﹐白湯下。

卷之二﹟肝臟部癇

補劑

斷癇丹治癇瘥後復作﹐連綿不除﹐服之有驗。

黃﹝蜜水塗炙﹞釣藤鉤細辛甘艸﹝炙﹐各半兩﹞蛇蛻皮﹝二寸﹐酒炙﹞蟬蛻﹝去土﹐四个﹞牛黃﹝一錢﹐另研﹞

上爲末﹐煮棗肉丸﹐麻子大。煎人參湯下。每服數丸﹐量兒加減。

紫河車丸紫河車﹐卽小兒胞衣﹐肥濃者一个﹐洗淨﹐重湯蒸﹐爛研﹐化入人參﹑當歸末﹐和勻爲丸如芡實大。每服五六丸﹐乳汁化下。

八味地黃丸﹝卽六味地黃丸加附子﹑肉桂各一兩﹞治稟賦命門火衰﹐不能生土﹐以致脾土虛寒﹐或飲食少思﹐或食而不化﹐臍腹疼痛﹐夜多漩溺等證。經云﹕益火之源﹑以消陰翳。蓋謂此也﹐或乳母命門火衰﹐兒飲其乳致前證者﹐子母並宜服之。

加減八味丸治稟賦腎陰不足﹐或吐瀉久病﹐津液虧損﹐口漧作渴﹐或口舌生瘡﹐兩足發熱﹐或痰气上湧﹐或下足厥冷等證。﹝卽地黃丸加肉桂一兩﹐五味子四兩。﹞

地黃丸治小兒肝經虛熱血燥﹐或風客淫气﹑而患瘰結核﹐或四肢發搐﹐眼目抽動﹐痰涎上湧。又治腎疳腦熱﹐肢體消瘦﹐手足如冰﹐寒熱往來﹐滑泄肚脹﹐口臭漧渴﹐齒齦潰爛﹐爪黑面黧﹐徧身或兩耳生瘡﹐或耳內出水﹐或發熱自汗盜汗﹐便血諸血﹐失音等證﹐其功不能盡述。﹝卽六味地黃丸。方見腎臟。﹞

八珍湯治气血俱虛﹐陰火內熱﹐或因克伐之劑﹐脾胃虧損﹐肌肉消瘦等證。﹝卽四君﹑四物二湯。方見虛勞。﹞

十全大補湯治气血虛弱﹐或稟賦不足﹐寒熱自汗﹐食減體瘦﹐發熱作渴﹐頭痛眩暈﹐最宜用之。﹝方見虛勞﹞

卷之二﹟肝臟部癇

灸法

小兒癲癇驚風目眩。灸神庭一穴﹐七壯﹐在鼻柱直上入髮際五分。小兒諸癇如噦吐淸沫。灸巨闕穴三壯﹐在鳩尾下一寸陷中是穴。小兒雞癇﹐善驚及掣目搖頭。

灸少陰二壯﹐取法﹐在掌後去腕半寸陷中是穴。小兒驚癇者﹐先驚叫乃發也。

灸頂上旋毛中三壯﹐及耳後靑絡脈﹐炷如小麥大。小兒驚癇。灸鬼祿一穴﹐三壯﹐取法﹐在上唇內中央弦上是穴。小兒食癇者﹐先寒熱灑淅乃發也。灸鳩尾穴上五分﹐三壯。小兒牛癇﹐目視直腹脹乃發也﹐灸鳩尾一穴﹐三壯﹐取法﹐胸蔽骨下五分陷中是穴。小兒馬癇﹐張口搖頭﹐身折反﹐馬鳴也。灸僕參穴﹐各三壯﹐取法﹐在足跟骨下白肉際陷中﹐拱取之是穴。小兒羊癇﹐目瞪吐舌﹐羊鳴也。灸第九椎下節間﹐三五壯。按﹕《靈樞經》云﹕暴攣﹐足不任身﹐取天柱﹐天柱穴﹐足太陽也。又云﹕癲癇螈﹐不知所苦﹐兩蹺之下﹐男陽女陰。潔古云﹕晝發灸陽蹺﹐夜發灸陰蹺﹐各二壯。陽蹺起於跟中﹐循內踝上行至咽喉﹐交貫衝脈﹐照海穴也。

卷之二﹟肝臟部癇

不治證

﹝錢﹞五癇﹐重者死﹐病後甚者﹐亦死。小兒癇病﹐目直無聲﹐目睹不轉﹐眼生白障﹐眼慢唇黑﹐瞳人瞬動﹐目間靑黑﹐面靑指黑﹐口出涎沫如白膿﹐口噤肚脹不乳﹐喉如牽鋸之聲多睡不乳﹐身熱下血不乳﹐身體痿軟不醒﹐腹內虛鳴﹐唇逆而痛﹐吐利不止﹐汗出壯熱不止﹐臥久不寢﹐身體反張﹐大人脊下容一手﹐小兒脊下容一指﹐並不治。

卷之二﹟肝臟部

中風

張渙等方有中風方論﹐今見小兒絕無患者﹐而用藥多犯香燥﹐恐血熱生風﹑類中風證﹐誤用之﹐則爲害不淺﹐故一切削而不載。薛氏云﹕中風之證﹐西北方有之﹐東南气溫﹐腠理疏泄﹐人患之者皆類中風也。況小兒元气未充﹐皮毛不固﹐易虛易實﹐外邪乘之﹐則壯熱抽掣﹐气粗涎湧﹐甚至昏憒口噤﹐卽似中風﹐誤以續命等湯投之﹐多至不救﹐大人且無眞中﹐況小兒乎。凡有前證﹐當辧其因﹐若陽明經气虛﹐風邪所乘﹐筋脈拘急者爲外因。足厥陰肝火熾盛﹐筋脈偏急者爲內因。脾肺虛弱﹐腠理不密﹐外邪乘入﹐或驚風過服金石之劑﹐耗損肝血﹐或吐瀉後內亡津液﹐不能養肝﹐致口眼斜者﹐皆肝血不足﹐肝火生風之類中風之類證也。

卷之二﹟肝臟部

角弓反張

﹝錢﹞肝有風﹐甚則身反張彊直﹐不搐﹐心不受熱﹐當補腎治肝。補腎﹐地黃丸﹐治肝﹐瀉靑丸。丹溪云﹕痙比癇爲虛﹐宜帶補﹐多是气虛有火兼痰﹐用人參竹瀝治之﹐不用兼風藥。此論實發前人所未發﹐湯氏𨿽云痙候十無一生﹐蓋未嘗有此法施於人也。﹝薛﹞錢仲陽曰角弓反張者﹐由風邪客於太陽經也﹐經曰﹕風從上受。

足太陽主周身之气﹐其脈起於目內而行於背﹐肝屬木主風﹐所以風邪易侵也。夫小兒肌膚未密﹐外邪易傷﹐肝爲相火﹐其怒易發﹐若身反張彊直﹐發熱不搐者﹐風傷太陽也﹐宜用人參羌活散﹑小續命湯。若因暴怒而擊動其肝火者﹐宜用瀉靑丸。

若飲前劑﹐其證益甚者﹐此邪气已去而脾气虧也﹐宜用異功散加芎﹑歸補之。若因肝經虛熱﹐或因克伐眞气﹐虛熱生風者﹐宜用異功散﹑地黃丸補之。若因下而脾气困憊﹐腹肚膨脹者﹐此中气損也﹐宜用白術散補之。若气血素弱﹐或服攻伐之劑﹐而手尋衣領﹐切牙呵欠者﹐肝經虛甚也﹐急用地黃丸以補之﹐仍與肝臟參覽。

一小兒忽腰背反張﹐目上視﹐面靑赤。曰靑屬肝主風﹐赤屬心主火﹐此風火相搏。用柴胡梔子散倍加釣藤鉤頓安﹐而痰如舊﹐又用抱龍丸而愈。一小兒忽腰背反張﹐服治驚之藥後不時舉發﹐面色黃白﹐肢體甚倦。余用五味異功散十餘劑而愈。後因驚兼飲食不節﹐不時舉發﹐隨用前藥卽愈。遂日以參術末每服五七分﹐炮姜﹑大棗煎湯調下﹐服至二兩而不發。以上二證﹐元气虛而病气實也﹐若用攻邪之藥﹐皆誤矣。一小兒素患前證痰盛﹐面色素白而兼靑。余謂肺气不能平肝﹐肝气乘脾﹐脾气虛而生痰耳。先用抱龍丸二服以平肝﹐隨用六君子湯以補脾肺﹐月餘而痊。半載之後復發﹐謂非逐痰不能全愈﹐遂用下劑﹐痰涎甚多﹐而咽喉如鋸聲。余曰乃脾不能攝涎也﹐咽間鳴﹐乃肺气虛甚也﹐遂用人參五錢﹑炮姜三分﹐水煎服而醒﹐至第四劑後﹐加棗二枚﹐人參服數兩而愈。後每發﹐非獨參湯不應﹐若執常方﹐鮮有不誤者。

人參羌活散﹝方見驚搐﹞小續命湯﹝方見雜病中風﹞瀉靑丸﹝方見肝臟﹞異功散﹝方見吐瀉﹞柴胡梔子散﹝方見積熱﹞抱龍丸﹝方見驚搐﹞六君子湯﹝方見吐瀉﹞

卷之二﹟肝臟部角弓反張

灸

角弓反張。鼻上入髮際三分﹐灸三壯。大椎下節間﹐灸三壯。

卷之二﹟肝臟部角弓反張

診

湯氏曰﹕身軟時醒者爲癇﹐身彊直反張如弓﹐不時醒者爲痙﹐痙候﹐十無一生。

卷之二﹟肝臟部

搖頭

﹝湯﹞肝風搖頭﹐諸方不載﹐鄭都丞子患七年搖頭﹐三年下血﹐已服百餘方﹐前後所服治搖頭者﹐無非風藥﹐止血者﹐或作痢﹐或作腸風﹐百藥無效。予旣視其病﹐又知其詳﹐亦不明其標本﹐退而思之﹐乃肝血液盛﹐外有風熱乘之﹐肝屬木﹐盛而脾土爲木所克﹐脾與肺是子母﹐俱爲肝所勝﹐而血遂漬於大便﹐故便血不止﹐遂處一方﹐但損肝祛風而益脾﹐初亦一時之見﹐只數服而愈﹐十餘日後﹐血止而下白膿﹐遂得以安。

淸肝益胃丸犀角屑甘艸﹝各一分﹞栝蔞根黃﹝蜜炙﹞羌活白芍藥﹝冬半兩﹞蛇蛻皮﹝炙赤﹞

釣藤鉤麻黃﹝去節。各一錢﹞防風﹝五兩﹞

上爲末﹐棗肉丸。食後薄荷湯下。只二服﹐作效﹐頭搖卽止﹐便血隨愈﹐次間服胃風湯﹐數日頓除。沈舍人子服之亦驗。

﹝薛﹞經曰﹕諸風掉眩﹐皆屬肝木。木得風則搖動﹐乃肝經火盛而生虛風也。便血者﹐風木搖動﹐則土受淩瘧而不能統血也﹐或食酸味過多﹐以益其脾﹐致令陰結﹐經曰﹕結陰者便血一升﹐再結二升﹐三結三升。又﹐邪在五臟則陰脈不和﹐陰脈不和則血畱之。結陰之病﹐陰气內結﹐不得外行﹐滲入腸間﹐故便血也。血亦有乳母而搖頭不止﹐後一老醫至﹐於常服藥中加入紫河車﹐實時愈。按﹕紫河車﹐艸名﹐《神農本經》名早休。《唐本》名金綫重樓。《錢氏方》名白甘遂。主治驚癇搖頭弄舌﹐乃《本經》正文﹐古人謂遵白字療病﹐多效。不虛也。

卷之二﹟肝臟部

偏風口噤

﹝薛﹞小兒偏風者﹐屬少陽厥陰肝膽二經證也﹐噤者筋急﹐由風木太甚而乘於脾﹐以勝水濕則筋太燥﹐然燥金主於收斂勁切故也。又曰﹕風之爲病﹐善行而數變﹐或左或右﹐其因一也﹐治須審而藥之。若足陽明胃經气虛﹐風邪所乘﹐其筋脈偏急者屬外因。若足厥陰肝經風熱乘脾﹐筋脈偏急者屬內因。若脾肺虛弱﹐腠理不密﹐外邪所乘﹐成服金石之劑﹐耗損肝血﹐或吐瀉後內亡津液﹐不能養肝﹐致口眼歪斜﹐或半身不遂諸證﹐皆屬肝血不足﹑肝火生風﹐宣滋腎水﹐養肝血﹐壯脾土。治法﹐脾胃虛而動風者﹐異功散加柴胡﹑釣藤鉤。脾肺虛而外邪所乘者﹐用釣藤飲。肝火血燥者﹐用六味地黃丸。津液不足者﹐用白術散。若兼目緊上視﹐寒熱往來﹐小便淋漓﹐面色靑潔﹐兩脇脹痛之類﹐皆肝經之本病也。或唇口歪斜﹐腹痛少食﹐目胞浮腫﹐面色靑黃﹐肢體倦怠之類﹐皆肝木乘脾之證也。當審五臟相勝而主之﹐設執其見證﹐槪投風藥﹐反成壞證者有矣。一小兒口眼斜﹐面色或靑或赤。此肝心風火乘脾也。朝用柴胡淸肝散﹐夕用異功散加釣藤鉤而愈。其時﹐有患前證服祛風導痰之藥者﹐皆不能起。一小兒痢後患前證發搐﹐面色痿黃﹐肢體倦怠。此元气虛﹐克伐多矣。余用補中益气湯加釣藤鉤子﹐服而漸愈。後因乳母七情飲食失宜﹐或兒乳食過多﹐前證仍作﹐服補中益气湯﹑五味異功散而愈。

﹝錢﹞全蠍散治小兒驚風中風﹐口眼斜﹐言語不正﹐手足偏廢不舉。

全蠍﹝去毒﹐炒﹞僵蠶﹝直者﹐炒﹞川芎黃芩﹝去心﹞甘艸桂枝赤芍藥麻黃﹝去節﹐各一兩﹞天麻﹝六錢﹞大南星﹝湯泡七次﹐去皮臍﹐切﹐焙漧﹐五錢﹞

上爲粗末。每服三錢﹐水一鐘半﹐姜七片﹐煎七分。溫服﹐無時﹐量大小與之﹐一日三四服。忌羊肉。

胃風湯治風冷乘虛入客腸胃﹐水谷不化﹐泄瀉注下﹐及腸胃濕毒﹐下如豆汁或瘀血﹐日夜無度。

人參白茯苓芎肉桂當歸白芍藥白術﹝各等分﹞

上爲散。每服二錢﹐入粟米數粒同煎。食前服。

卷之二﹟肝臟部

口失音

﹝論見前中風條﹞

朱砂丸治小兒口眼斜﹐筋脈牽引。

朱砂﹝五錢﹞全蠍﹝炒﹞天麻白附子﹝炮﹞僵蠶﹝炒去絲嘴﹞漧薑﹝炮﹞牛黃﹝各五分﹞麝香﹝一分﹞

上爲末﹐粳米糊﹑丸如黍米大。每服三十丸﹐用薄荷湯不拘時化服。

全蠍散治小兒口眼斜﹐語言不淸。

全蠍﹝炒﹞川芎黃芩僵蠶﹝炒去絲嘴﹞赤芍藥甘艸朱砂南星﹝湯泡﹐去皮臍﹐焙﹞天麻﹝各三錢﹞

上爲細末。每服一錢﹐用生薑湯﹑不拘時調服。

寬气飲治小兒風痰壅滿﹐風傷於气﹐不能言語。

枳殼﹝去穣﹐一兩﹞人參﹝去蘆五錢﹞天麻僵蠶﹝炒去絲嘴﹞羌活甘艸﹝炙﹐各三錢﹞

上銼碎。每服二錢﹐用水一盞﹐生薑三片﹐煎五分。不拘時服。

木通湯治小兒血滯於心﹐心竅不通﹐語言不出。

木通石菖蒲﹝多用﹞防風枳殼全蠍﹝焙﹞僵蠶﹝炒﹞甘艸木香南星﹝炮。各等分﹞

上銼碎。每服二錢﹐用水一盞﹐豬心三片﹐生薑一片﹐紫蘇五葉﹐煎至五分。

不拘時服。

卷之二﹟肝臟部

天釣

﹝內釣附﹞

天釣﹐亦驚風之證﹐但天釣發時頭目仰視﹐驚風則無也。

﹝湯﹞小兒螈不定﹐翻眼擡睛﹐狀若神祟﹐頭目仰視﹐名爲天釣。凡有此疾﹐宜服蘇合香丸﹐灸兩手大拇指兩甲肉相半﹐男先灸左﹐女先灸右﹐及兩足大拇趾中間各三五壯﹐又灸前後手心各五壯﹐此皆得效之法。

九龍控涎散治天釣。

赤腳蜈蚣﹝酒塗炙﹐一條﹞滴乳天竺黃﹝二味另研。各一錢﹞臘茶雄黃﹝另研﹞甘艸﹝炙。各二錢﹞

荊芥穗﹝炒﹞白礬﹝枯。各一錢﹞綠豆﹝半生半炒﹐一百粒﹞

上爲末。每服半錢﹐人參薄荷湯調下。

釣藤飲治天釣潮熱。

釣藤人參犀角屑﹝各半兩﹞全蠍天麻﹝各二分﹞甘艸﹝半分﹞

上爲末。每服一錢﹐水煎服。

﹝張﹞小兒心膈壅滯邪熱﹐痰涎蘊積﹐不得宣通﹐或乳母飲酒食肉﹐煩毒之气流入乳中﹐令兒宿滯不消﹐邪熱毒瓦斯乘於心神﹐致使驚悸﹐眼目翻騰﹐壯熱不休﹐四肢螈﹐其病名曰天釣﹐甚者﹐爪甲皆靑﹐狀如神祟﹐今集經效名方﹐治之於後。

一字散醒風爽精神。

天南星﹝半兩﹐微炮裂﹞蟬殼﹝微炒﹞幹蠍白僵蠶﹝各一分﹞

上件搗﹐羅爲細末﹐次入蕎麥麵一分﹐用醋石橊殼一枚﹐將諸藥入在石橊殼內﹐以鹽泥封裹﹐於竈下慢火上燒之﹐泥漧燥爲度﹐取出﹐再研勻。每服一字﹐溫酒調下。

雙金散治天釣驚風﹐目久不下。

蜈蚣﹝一个﹐去頭足尾﹐用眞酥塗﹐慢火炙黃﹐置砧子上面南立﹐用竹刀子當脊縫中亭利作兩半个﹐左邊者入一帖子內﹐寫左字﹐右邊者亦入一帖子內﹐寫右字﹐不得交錯卽大誤矣﹞

麝香﹝一錢﹐細研﹐先將左邊者同於乳缽內研作細末﹐卻入在左字貼內﹑收起﹐別用乳缽﹑將右邊字者入麝香同研極細﹐卻入右字貼內收﹐不得相犯﹐每有病者眼睛釣上﹐止見白睛﹐兼角弓反張﹐更不能出聲者﹞

上﹐用細葦筒子﹐取左字貼內藥少許﹐吹在左邊鼻裏﹐右亦如之﹐用藥不可多﹐若眼未全下﹐更添些小﹐以意量度﹐其眼隨手便下﹐卽止。

牛黃散淸心截風。

牛黃﹝半兩﹐細研﹞朱砂﹝細研水飛﹞麝香天竺黃﹝並細研﹞蠍稍釣藤﹝俱爲末。

各一分﹞

上件﹐一處研勻。每服一字﹐新汲水調下。

白銀丹治驚風涎潮。

天南星﹝一兩﹐一半炮﹐一半生用﹞白僵蠶﹝半兩﹞全蠍白附子﹝各一分﹞牛黃﹝研﹞

麝香﹝研﹞粉霜﹝各半分。以上﹐搗羅爲細末﹐次用牛黃等同研勻用﹞水銀﹝半兩﹐煮靑州棗肉二十个﹐同研水銀﹐星盡成膏﹞

上都和上件藥﹐石臼內搗一二百下﹐如黍米大。每服五粒至七粒﹐薄荷湯下。

抵聖丹治驚風胸膈不利﹐乳食不下。

錫脂﹝一兩﹐細研水飛﹐淘去黑水令盡﹞牛黃﹝研﹞鉛霜﹝細研﹞熊膽﹝各一分﹐研﹞

麝香﹝半分﹐研﹞蟾酥﹝一錢﹐研﹞

上件﹐通研勻﹐粳米飯和﹐如黍米大。每服五粒至七粒。新汲水下。

﹝薛﹞天釣者﹐發時頭目仰視﹐驚悸壯熱﹐兩目反張﹐淚出不流﹐手足搐掣﹐不時悲笑﹐如鬼祟所附﹐甚者﹐爪甲皆靑﹐蓋因乳母濃味積毒在胃﹐致兒心肺生熱痰郁滯﹐或外挾風邪爲患﹐法當解利其邪﹐用釣藤飲。上气喘粗者用烏蠍四君子湯。

內釣者﹐腹痛多喘﹐唇黑囊腫﹐傴僂反張﹐眼尾赤﹐此胎中受風﹐及外驚所致﹐若五內抽掣﹐作痛狂叫﹐或泄瀉縮腳﹐內證一作﹐外證亦然﹐極難調理﹐內證服聚寶丹﹐外證服釣藤飲﹐進乳食者可治。若腹痛﹑唇黑﹑囊腫之類﹐用聚寶丹。若外驚﹑內藏抽搐之類﹐用釣藤飲。若因乳母醇酒濃味﹐積毒在胃﹐用加味淸胃散。若因乳母鬱怒﹐積熱在肝﹐用加味逍遙散﹑加味歸脾湯﹑俱加漏蘆﹐子母俱服。凡母食膏粱濃味﹐飼兒之時﹐先擠去宿乳﹐然後吮之。一小兒因乳母受驚﹐發搐時目赤壯熱﹐腹痛哭而曲腰。用四物加柴胡防風﹐又用加味逍遙散加熟地黃以淸肝熱﹑生肝血﹐再用地黃丸滋腎水以生肝木﹐母子俱安。一小兒曲腰而啼﹐面靑唇黑。

此寒气所乘﹐內釣腹痛也。用五味異功散加木香﹑漧薑一劑﹐與母服之﹐頓愈。

後因母感寒﹐腹痛而啼﹐用人參理中湯一劑﹐與母服﹐其子亦安。一小兒曲腰幹啼﹐手足並冷。用六君加漧薑﹑木香服之﹐未應﹐又加肉佳﹐母子俱服而愈。一小兒忽幹啼作瀉﹐睡中搐﹐手足冷。此脾土虛寒﹐肝木侮之而作發搐﹐乃內釣也。

用益黃散一劑而安﹐用四君加柴胡﹑升麻﹐乳食漸進而安。一小兒幹啼﹐面靑或赤﹐手足並熱﹐或用淸熱之劑﹐久不愈。診其乳母﹐有肝火气滯﹐用加味逍遙散及越鞠丸以治其母﹐時灌子數滴﹐不旬日﹐子母並愈。一小兒患前證﹐服魏香散而愈。後復作﹐服祛風鎭驚之藥﹐上气喘粗。此元气虛寒也。余先用烏蠍四君子湯﹐稍愈﹐但倦怠殊甚﹐用補中益气湯及五味異功散而痊。一小兒﹐因母每感寒腹痛飲燒酒﹐發熱痰盛面赤﹐手足並熱。屬胃經實熱之天釣也。用淸胃散﹐子母服之並愈。後因傷乳吐瀉﹐面色或靑或白﹐手足並冷。屬脾气虛寒。用六君﹑木香﹑漧薑而愈。三歲後傷食腹痛﹐唇黑作瀉﹐數去後而無糞﹐或糞少而靑。此气虛寒下陷。

用補中益气湯﹐漸愈。一小兒啼哭陰囊腫大﹐眼目上翻﹐赤脈流淚。此肝熱內釣。

用柴胡淸肝散加釣藤鉤治之﹐諸證漸愈﹐又用釣藤飲而痊。後復發﹐或用祛病根之藥﹐致乳食日少﹐肚中脹痛﹐手足浮腫。余先用六君﹑升麻﹑柴胡數劑﹐諸證稍愈。又傷乳食吐瀉﹐用平胃散一服卽愈。一小兒﹐因乳母懷抱鬱結﹐腹痛發搐﹐久而不愈。用加味歸脾湯加漏蘆﹐母子並服﹐漸愈。又母大怒發厥而蘇﹐兒遂食乳腹痛作瀉﹐面靑作嘔。先用小柴胡湯二劑﹐母子並服﹐少愈﹐其母又咽酸腹脹﹐用越鞠丸﹑加味歸脾湯﹐佐以加味逍遙散而痊。

釣藤膏魏香散﹝二方並見腹痛﹞

釣藤飲治小兒髒寒夜啼﹐陰極發躁﹐此方主之。

釣藤茯神茯苓川芎當歸木香甘艸芍藥﹝各一錢﹞

上爲末。每服一錢﹐姜棗水煎。若心經熱﹑臉紅﹑舌白﹑小便赤澀﹐用釣藤飲去木香﹑加朱砂末一錢﹐木通湯下。

釣藤飲治天釣風搐。

釣藤犀角天麻﹝各七分﹞全蠍﹝五个﹞木香甘艸﹝各五分﹞

上作一服。水一鐘﹐生薑三片﹐煎至五分﹐不拘時服。

釣藤飲子治驚風天釣﹐卒然驚悸﹐眼目翻騰。

釣藤﹝炒五分﹞麻黃﹝去節﹞甘艸﹝炙。各三分﹞天麻川芎防風人參﹝各七分﹞

全蠍﹝炒﹐去毒﹐五个﹞僵蠶﹝炒﹐七个﹞

上作一服。水一鐘﹐生薑三片﹐煎至五分﹐不拘時服。

乳香丸治驚風內釣﹐腹痛驚啼。

乳香﹝半錢﹞沒藥沈香﹝各一錢﹞蠍稍﹝十四个﹞雞心檳榔﹝一錢半﹞

上爲末﹐蜜丸﹐桐子大。每服二三錢﹐菖蒲﹑釣藤鉤﹑煎湯下。

木香丸治仝前。

木香全蠍﹝各五分﹞沒藥香釣藤鉤﹝各一錢﹞

上各別爲末﹐以大蒜研爛﹑和丸桐子大﹐曬漧。每服二丸﹐釣藤煎湯下。

牛黃丸治小兒一切驚風﹐五癇天釣﹐客忤痰涎﹐四肢抽掣。

白花蛇﹝酒浸﹐取肉﹞白附子全蠍川烏﹝一隻﹐重半兩﹐生用﹐去皮臍﹞天麻薄荷葉﹝各半兩。以上先爲細末﹐次入﹞雄黃﹝半兩﹞辰砂﹝三錢﹞牛黃﹝一錢﹞麝香片腦﹝各半錢﹐另研﹞

上件﹐爲細末﹐一處和勻。麻黃﹑去節二兩﹐酒一升﹐煎麻黃至一盞﹐去麻黃用酒﹐入蜜少許﹐熬成膏﹐劑前藥末爲丸如芡實大﹐用金箔爲衣。每服一丸﹐用薄荷湯化下。大能發散風邪。

塗頂膏治天釣風﹐備急。

烏頭﹝生用﹐去皮臍﹞蕓苔子﹝各二錢﹞

上爲末。每用一錢﹐新汲水調敷兒頂上。

天漿子散治小兒天釣驚風。

天漿子﹝炙﹞蠍稍犀角屑丹砂﹝另研﹞雄黃﹝另研﹞附子﹝去皮臍﹞南星﹝炮﹐去皮﹞

白附子半夏水銀﹝另研﹞乳香﹝另研﹞白僵蠶膩粉﹝另研﹞牛黃﹝另研。各一錢﹞

麝香﹝一字﹐另研﹞銀箔﹝五片﹐另研﹞

上爲細末﹐和勻。每服一字﹐用薄荷湯調下﹐量兒大小加減服。

靑黛丸治小兒天釣﹐客忤﹐五疳﹐八痢﹐十二種驚癇。

靑黛天竺黃幹蛤蟆﹝一个﹐黃泥包裹﹐燒赤去泥﹞幹蝸牛殼黃連人參地龍﹝去土﹞

釣藤﹝炒﹞龍膽艸﹝各二錢半﹞蘆薈熊膽﹝各半兩﹞牛黃麝香雄黃丹砂﹝各一錢﹞

夜明砂﹝去土淨﹞胡黃連﹝各三錢﹞

上爲細末﹐蒸餅糊爲丸﹐如麻子大。一歲﹐三丸﹐空心米飲湯送下。

再生散治小兒天釣﹐驚風潮搐﹐項筋緊彊﹐手足厥冷。

烏蛇﹝酒浸取肉﹞天麻南星﹝炮﹐去皮﹞全蠍﹝炒﹐去毒。各二錢半﹞麝香膩粉﹝各五分﹞

丹砂﹝二錢另研﹞牛黃﹝另研﹞白附子﹝炮。各一錢﹞

上爲細末﹐和勻。每服半錢﹐煎金銀薄荷湯調下﹐量兒大小加減服。

三白散治小兒盤腸气釣﹐先服此藥﹐後服釣藤膏。

白牽牛﹝一兩﹐炒﹞白術桑白皮陳皮木通﹝各三錢﹞

上爲細末。每服半錢﹐用生薑湯調﹐不拘時服。

《廣利方》治癇迷﹑嚼舌﹑仰視。牛黃大豆許﹐和蜜水調。

卷之二﹟肝臟部

拘攣

續命湯治小兒手足拘攣﹐不能屈伸。

麻黃人參黃芩川芎芍藥甘艸﹝炙﹞防風杏仁﹝去皮尖炒﹞官桂﹝去皮﹞

防己附子﹝炮裂﹐去皮臍。各等分﹞

上銼碎。每服二錢﹐水一鐘﹐生薑三片﹐煎至五分﹐不拘時服。

追風散治小兒感冒發熱﹐手足拘攣。

人參茯苓防風川芎柴胡羌活枳殼桔梗甘艸﹝各等分﹞

上銼碎。每服二錢﹐水一鐘﹐生薑三片﹐煎至五分﹐不拘時服。

卷之二﹟肝臟部拘攣

手拳不展

張渙云﹕小兒所受肝气怯弱﹐致筋脈攣縮﹐兩手伸展無力。薏苡丹主之。

薏苡丹治手拳不展。

薏苡仁﹝湯浸去皮﹐研細﹞當歸﹝洗﹐焙﹞秦艽﹝去苗﹞防風酸棗仁﹝炒﹞羌活﹝各等分﹞

上爲細末﹐煉蜜和﹐如芡實大。每服一粒至二粒﹐麝香荊芥湯化下﹐不拘時候。

《聖惠方》兒在胞﹐母臟腑虛﹐爲風冷所乘﹐兒生﹐肝气不足﹐致筋脈攣縮﹐不得伸展﹐故手拳不展。

薏苡仁散﹝前方﹐就此加減﹐以其平和﹐故列於首﹞

薏苡仁﹝七錢五分﹞秦艽防風酸棗仁﹝微炒﹞甘艸﹝微炙赤。各半兩﹞當歸﹝焙﹞

桂心﹝各二錢半﹞

爲散。每一錢﹐水一小盞﹐煎五分﹐不計時候﹐量兒加減。

羚羊角散治兒手不展﹐是風邪滯气所客﹐令榮衛不通。

羚羊角羌活五加皮白蘚皮桂心﹝各二錢半﹞麻黃﹝半兩﹐去根節﹞甘艸﹝炙微增﹐一錢二分半﹞

爲散。每服一錢﹐水一小鐘﹐煎五分﹐量兒加減﹐不計時﹐溫服。

卷之二﹟肝臟部拘攣

腳拳不展

張渙云﹕緣稟受腎气不足者﹐气血未榮﹐腳指拳縮無力﹐不能伸展。海桐皮散主之。

海桐皮散治腳拳不展。

海桐皮當歸﹝湯洗﹐焙漧﹞牡丹皮熟地黃牛膝﹝酒浸﹐焙。各一兩﹞山茱萸補骨脂﹝各半兩﹞

上爲細末﹐每服一錢﹐水八分﹐入蔥白二寸﹐煎至五分﹐去滓﹐溫服﹐食前。

《聖惠》兒在胞﹐母臟腑有積冷﹐爲風邪所乘﹐生後﹑腎气不足﹐气血未榮﹐故腳指拳縮不展。

宜當歸散當歸﹝焙﹞麻黃﹝去根節。各半兩﹞羌活酸棗仁﹝微炒﹞人參杜仲﹝微炙﹞桂心﹝各二錢半﹞

上爲細末。每服一錢﹐水一小盞﹐姜少許﹐姜五分﹐量兒大小﹐乳前分減服。

漧地黃丸生地黃郁李仁﹝湯浸﹐去皮尖微炒。各半兩﹞牛膝防風桂心海桐皮羌活白茯苓薏苡仁﹝各二錢半﹞

上爲末﹐蜜丸﹐如綠豆。乳前﹑溫酒下七丸﹔量兒加減。

卷之二﹟肝臟部

驚癱鶴膝

﹝曾﹞肝者﹐東方靑龍木也﹐其動則應於風﹐病則主驚駭。諸熱引肝風﹐有風則生痰﹐有痰亦作搐﹐小兒驚風之際﹐手足動掣﹐當聽其自定﹐然後療之﹐免生異證﹐或父母見其病勢可畏﹐從而按伏之﹐豈知筋者﹑肝之合也﹐臨病發時﹐若按束其手足﹐則筋不舒伸﹐遂至經絡爲風所閉﹐終爲廢人。《內經》曰﹕頑弱名緩風﹐疼重名濕痺﹐又有四肢痿痺不仁﹐致手足稍脹痛不堪忍者﹐此風毒之气使然﹐故傳曰﹕風淫末疾是也。凡小兒心悸不常﹐及徧身腫痛﹐或手足不隨﹐此爲驚癱候也﹐若治之稍遲﹐至臂﹑腕﹑膝﹑脛﹑骨節之間﹐流結頑核﹐或膝大而腫﹐肉消骨露﹐如鶴膝之狀﹐或爲癱爲癤﹐此名鶴膝候也。以上形證﹐並宜發汗爲先﹐使腠理開通﹐則風熱可除﹐有濕亦去﹐用百解散和咀五苓散倍加麻黃﹐水姜蔥煎服﹐微得汗爲度﹐或以麻黃湯發散尢佳﹐次防己湯﹑祛風散及獨活湯加桑寄生投服﹐並防風湯或黑虎丹﹑作小丸子間服﹐使風不生而痰不作﹐則其疾易愈。若爲癰爲癤疼重者﹐用黑牽牛半生半炒﹐略研碎﹐前無灰酒調下五苓散﹐以除流注之寒濕﹐則腫毒可消。如大腑閉而不通﹐此是風熱內蘊﹐其右腮紅紫﹐及右手三部脈浮而實滑﹐宜五和湯﹐或當歸散﹑枳殼丸治之。其加減之法﹐尢在臨機審處﹐若泥一方﹐非良醫也。前證﹐更宜間服排風湯。

﹝薛﹞鶴膝風者﹐其腿漸細﹐其膝愈粗﹐狀如鶴膝﹐是以名之。此因稟腎經不足﹐外邪所乘而患之﹐初則膝內作痛﹐外色不變﹐伸屈艱難﹐若一二月間﹐腫色赤而作膿者可治。腫硬色白而不作膿者難治。初起者用大防風湯爲主﹐佐以益气養榮湯。

膿成者用補中益气湯爲主﹐佐以大防風湯。切勿用十宣﹑流气﹑等藥﹐若不潰﹑不斂﹐或發熱等證者﹐須調補脾胃爲善﹐否則必變敗證矣。

大防風湯治鶴膝風﹐腫痛不消﹐或潰而不斂。

附子﹝炮﹞牛膝﹝酒炒。各一錢﹞白術羌活人參防風﹝各二錢﹞杜仲﹝去皮﹐姜制﹞川芎肉桂﹝去皮﹞黃﹝炒﹞熟地黃﹝自制﹞芍藥﹝炒﹐各一錢五分﹞

甘艸﹝一錢﹞

上﹐每服三五錢﹐水煎﹐仍量兒大小用之。

獨活寄生湯獨活桑寄生杜仲﹝炒﹞細辛牛膝﹝酒炒去土﹞秦艽茯苓白芍藥﹝炒﹞桂心川芎防風甘艸人參熟地黃當歸﹝各等分﹞

上﹐每服二三錢﹐水煎﹐空心﹐乳母同服。

益气養榮湯﹝瘰﹞百解散﹝驚﹞五苓散﹝驚﹞麻黃湯﹝傷寒﹞

防己湯治感冒風濕之气失於解表﹐流注兩足﹐疼痛至兩膝﹐浮腫不能屈伸﹐傳成癱瘓。

防己﹝去黑皮﹞麻黃﹝去節存根﹐功全表裏﹐銼碎﹐湯泡﹐濾過﹐焙漧用﹞薄桂﹝去粗皮。各半兩﹞

赤芍藥赤茯苓﹝去皮﹞蒼術﹝米泔水浸一宿﹐去粗皮﹐濾﹐銼片﹐火炒至微黃。各一兩﹞甘艸﹝炙﹐七錢半﹞

上件﹐咀。每服二錢﹐水一盞﹐姜二片﹐蔥一根﹐煎七分﹐空心熱服。或入薤白同煎。

祛風散治卒暴中風﹐不能言全﹐口眼斜﹐驚癱搐掣﹐痰實煩躁﹐神昏有熱﹐睡臥不穩。

防風﹝去蘆﹞南星﹝生用﹞甘艸﹝生用﹞半夏﹝制﹞黃芩﹝各一兩﹞

上碎。每服二錢﹐水一盞半﹐姜三片﹐慢火煎七分﹐不拘時﹑溫服。

獨活湯治驚癱鶴膝及中風濕﹐日久致腰背手足疼痛﹐晝輕夜重﹐及四肢痿痺不仁。

川獨活﹝黃色﹑如鬼眼者佳﹐半兩﹞當歸﹝酒洗﹞白術黃﹝蜜水塗炙﹞薄桂﹝去粗皮﹞

川牛膝﹝酒洗﹐各二錢半﹞甘艸﹝炙﹐三錢﹞

上件﹐咀。每服二錢﹐水一盞﹐姜二片﹐薤白一根﹐煎七分﹐空心熱服﹐或無時。

防風湯﹝驚﹞

黑虎丹治諸般風證。

艸烏﹝去黑皮﹐一兩生用﹞川烏﹝去黑皮﹐生用﹞甘艸﹝各七錢半﹞麻黃﹝不去根節﹞

甘松熟漧地黃﹝淨洗﹞藿香葉白芷油煙墨﹝燒存性﹞豬牙皂莢川芎當歸何首烏南星﹝生用﹞僵蠶﹝去絲﹞赤小豆羌活白膠香木鱉子﹝去油。各半兩﹞

上件﹐銼碎﹐或焙或曬﹐研爲細末﹐糯米粉煮糊丸﹐麻仁大。每服三十丸至五十丸﹐或七十丸﹐稍空心﹐用淡姜湯下。兒小者﹐丸作粟谷大﹐治法如前。

五和湯﹝熱﹞當歸散﹝熱﹞枳殼丸﹝大便祕﹞

排風湯治中風狂言﹐失音不語﹐精神昏困﹐驚癱鶴膝等證﹐及腫疾才愈後偶感外風﹐滿面徧體虛浮﹐並宜可服。

白蘚皮白術白芍藥薄桂﹝去粗皮﹞防風﹝去蘆﹞川芎當歸﹝酒洗﹞杏仁﹝湯泡﹐去皮尖﹞甘艸﹝炙。各半兩﹞川獨活麻黃﹝去根節﹞白茯苓﹝去皮。各七錢半﹞

上﹐每服二錢﹐水一盞﹐姜二片﹐煎七分﹐無時溫服。

卷之二﹟肝臟部

眼目

﹝薛﹞經曰﹕目者﹐五臟六腑之精﹐榮衛魂魄之所常營也﹐神气之所常主也。又曰﹕諸脈者皆屬於目﹐目得血而能視。五臟六腑精气皆上注於目﹐而爲之精。故白睛屬肺﹐黑睛屬肝﹐瞳人屬腎﹐上下胞屬脾﹐兩屬心﹐而內又屬膀胱。五腑五色﹐各有所司﹐心主赤﹐赤甚心實熱也﹐用導赤散﹐赤微者心虛熱也﹐用生犀散。肝主靑﹐靑甚者肝熱也﹐用瀉靑丸﹐淡靑者肝虛也﹐用地黃丸。脾主黃﹐黃甚者脾熱也﹐用瀉黃散﹐淡黃者脾虛也﹐用異功散。目無睛光﹐及白睛多黑睛少者﹐肝腎俱不足也﹐用地黃丸加鹿茸。晝視通明夜視罔見者﹐因稟陽气衰弱﹐遇夜陰盛則陽愈衰﹐故不能視也﹐用沖和養胃湯。凡赤脈翳物從上而下者屬足太陽經﹐用東垣選奇湯。

從下而上者屬足陽明經﹐用《局方》流气飲。蓋翳膜者﹐風熱內蘊也﹐邪气未定謂之熱翳而浮於外﹐邪气已定謂之冰翳而沈於內﹐邪气旣深謂之陷翳﹐宜升發之﹐退翳之藥佐之。若上眼皮下出黑白翳者屬太陽寒水﹐從外至內者屬少陽風熱﹐從下至上綠色者屬足陽明及肺腎合病也。疳眼者﹐因肝火濕熱上衝﹐脾气有虧﹐不能上升淸气﹐故生白翳﹐睫閉不開﹐眵淚如糊﹐久而膿流﹐遂至損目﹐用益气聰明湯﹑茯苓瀉濕湯及四味肥兒丸。目閉不開者﹐因乳食失節﹐或過服寒涼之藥﹐使陽气下陷不能升舉﹐故目不開﹐用柴胡復生湯。若胃气虧損﹐眼睫無力而不能開者﹐用補中益气湯。暴赤腫痛者﹐肝火熾盛也﹐用龍膽瀉肝湯。多淚羞明者﹐肝心積熱也﹐用生犀散。亦有肝腎虛熱者﹐用地黃丸。風沿爛眼者﹐膈有積熱也﹐用淸胃散。時時作癢者﹐濃潰生虫也﹐用點藥紫蘇膏。眼睫連札者﹐肝經風熱也﹐用柴胡淸肝散。若生下目黃壯熱﹐大小便祕結﹐乳食不思﹐面赤眼閉者﹐皆由在胎時感母熱毒所致﹐兒服瀉黃散﹐母服地黃丸。若乳母膏粱積熱﹐致兒目黃者﹐令母服淸胃散。若肢體﹑面目﹑爪甲皆黃﹐小便如屋塵色者﹐難治。又有痘疹後餘毒未盡﹐上侵於目者﹐屬腎肝虛也﹐用滋陰腎气丸。前證多宜審治其母﹐兼調其兒。

初生眼不開胎赤﹝並見初生門﹞

卷之二﹟肝臟部眼目

目赤腫痛

﹝曾﹞熱極挾風﹐則目赤腫痛﹐晝夜不開﹐驚啼不已。先用九仙散水姜蔥煎服﹐次三解散溫米泔水調下﹐及點以黃連膏。若夫天行時證暴赤腫痛﹐晝夜苦甚﹐久則昏蒙﹐治法先以九仙散解表﹐次以小柴胡湯去半夏加大黃﹑薄荷﹑竹葉﹑生地黃﹑水煎服﹐並投艸龍膽散﹐及點以黃連膏﹐貼以淸涼膏。有孩兒胃气素虛﹐脾气實盛﹐眼胞赤腫﹐羞澀不開﹐遽按苦寒之劑以退赤腫﹐反傷脾胃﹐不吐則瀉﹐或四肢微冷﹐復以溫藥調治﹐則目疾轉加﹐宜先用咀五苓散﹐水﹑姜﹑燈心煎服﹐次投瀉黃散自愈。有心脾蘊熱經久﹐及肝受邪熱﹐致兩目羞明﹐眼胞浮腫﹐微有紫色﹐大腑閉或流利﹐小便澀或通順﹐先以百解散發表﹐次投明目飲﹐自然平復﹐仍忌酒葷三五日。有小兒薄劣﹐多致塵埃入目﹐揩摩成腫﹐發熱作痛﹐啼哭不已﹐宜用辟塵膏治之﹐立效。

﹝湯﹞導赤散治心熱小便赤﹐眼目赤腫。

赤芍藥羌活防風﹝各半兩﹞大黃甘艸﹝各一錢﹞

上爲末。燈心﹑黑豆同煎﹐食後服。

余平生無赤眼之患﹐用之如神﹐大人小兒可通用。凡眼赤澀之初﹐只用自己小便﹐張目溺出﹐用一指接抹眼中﹐便閉目﹐少頃卽效﹐此以眞气逼去邪熱也。

﹝本﹞治小兒赤熱腫眼。

大黃白礬﹝各等分﹞

上爲末。同冷水調作罨子﹑貼眼﹐立效。

小防風湯治小兒熱毒眼患。

大黃﹝蒸﹞山梔子甘艸﹝炙﹞赤芍藥川當歸﹝洗﹞防風羌活﹝各等分﹞

上銼碎。每服五錢﹐水一鐘﹐煎至五分﹐食後服。

小流气飲治小兒風毒眼患。

蟬蛻﹝去足﹞甘艸羌活天麻川當歸防風大黃薄荷赤芍藥杏仁﹝各等分﹞

上銼碎。每服五錢﹐水一鐘﹐煎至五分﹐食後服。

小菊花膏治小兒積毒眼患。

黃連黃芩大黃菊花羌活蒼術﹝米泔浸﹞荊芥穗防風上﹐各等分﹐爲末﹐煉蜜和膏﹐如小指頂大。每服一餅﹐細嚼﹐白湯咽下﹐不拘時服。

通頂散治眼疼﹐風熱腫脹作楚。

瓜蒂藜蘆﹝各一錢﹞皂角肉﹝半錢﹞麝香﹝少許研﹞

上爲細末﹐研勻。每少許﹐吹入鼻中。

九仙散解諸目疾﹐不拘歲月遠近﹐並宜先服。

柴胡﹝去蘆﹞蒼術﹝米泔浸﹐刮去粗皮﹐銼﹐炒燥。各二兩﹞赤芍藥荊芥甘艸﹝各六錢半﹞

麻黃﹝銼去節﹐湯泡濾﹐焙漧﹞川芎薄荷﹝連梗。各半兩﹞旋復花﹝去老梗﹐三錢﹞

上碎。每服二錢﹐水一盞﹐姜二片﹐蔥一根﹐煎七分﹐不拘時﹑溫服。

三解散﹝一名寧心湯﹞主上焦蘊熱﹐傷風面紅﹐目赤狂躁﹐气急渴水﹐驚啼煩悶﹐丹毒口瘡﹐痰嗽搐掣。

人參﹝去蘆﹞防風﹝去蘆﹞天麻茯神﹝去皮木﹞郁金﹝無﹐以山梔仁代﹞白附子大黃﹝各二錢半﹞赤芍藥黃芩僵蠶﹝各五錢﹞全蠍﹝十五尾﹐去尖毒﹞枳殼﹝水浸去瓤﹐麩炒﹐二錢﹞粉艸﹝六錢﹞

上﹐焙爲末。每服半錢至一錢﹐用溫薄荷湯無時調下﹐或燈心湯。

艸龍膽散治暴赤火眼﹐晝夜澀痛﹐作腫淚多。

艸龍膽木賊﹝去節﹞荊芥菊花防風﹝去蘆﹞艸決明﹝半生半炒﹞甘艸﹝七味。各半兩﹞

上銼。每服二錢﹐水一盞﹐煎七分﹐無時溫服。痛甚加羌活﹑乳香同煎。

明目飲治心脾蘊熱﹐肝受風邪﹐致兩目羞明﹐經久不愈。

山梔仁淨香附﹝各一兩﹞夏枯艸﹝去梗﹐半兩﹞

上銼。每服二錢﹐水一盞﹐蜜一匙﹐煎七分﹐無時溫服。

金波散治時行赤眼﹐腫痛成翳﹐有熱多淚。

淨黃連﹝一兩﹞硼砂寒水石大黃﹝各二錢﹞海螵蛸銅靑﹝各一錢﹞玄明粉﹝二錢半﹞

全蠍﹝去尖毒﹐七枚﹞麝香﹝一字﹞

上﹐除玄明粉﹑麝香﹐餘七味銼﹑曬爲末﹐仍入玄明粉﹑麝香﹐乳缽內同前藥末杵勻。每用一字至半錢﹐溫淨湯或涼水調化﹐澄淸去滓﹐無時頻洗。有風夾虫作癢﹐入輕粉取效。仍忌酒葷三五日。

黃連膏治時行火眼﹐赤腫澀痛﹐晝夜煩啼。

淨黃連﹝二錢半﹞

上件﹐細銼。雞子一枚﹐箸嘴札開一頭大處﹐取淸﹐瓦盞盛﹐入黃連和勻﹐釀一時﹐見黃色﹐以絹濾過成膏。患者仰面臥﹐外令人挑一字許頻點目內﹐覺口中有苦味滿舌上﹐藥之驗也。豆瘡餘毒攻眼﹐眵多有熱﹐用之驗。

淸涼膏治暴赤火眼腫痛﹐及血癤作疼發熱。

大黃淨黃連黃柏赤葛細辛﹝和葉﹞薄荷葉風化朴硝﹝七味。各一兩﹞

上﹐前六味或曬或焙﹐爲末﹐臨入朴硝﹐乳缽內同杵勻。每用一錢至二錢﹐冷水加薑汁調﹐塗太陽﹐或新汲井水調妙﹐熱癤以涼米湯水調搽患處。

辟塵膏治小兒塵埃入目﹐揩成腫熱作痛﹐啼哭不已。

上﹐以油煙細墨﹐新汲井水濃磨﹐入玄明粉半錢和勻爲膏。用筆多點目內﹐三五次卽效。仍忌飲酒一晝宵。

速效飲治長成小兒﹐因他物或跌著觸損兩目﹐血脹腫痛。

荊芥穗薄荷葉﹝微炒﹞艸決明﹝微炒。各一兩﹞甘艸﹝三錢﹐生用﹞

上爲粗末﹐和半生半炒芝麻等分。抄二錢﹐掌中盛﹐幹嚼之﹐味盡﹐吐去滓。

如此法投三五次卽效。

﹝薛﹞小兒目赤作痛﹐切牙寒熱。余謂肝經風熱。用柴胡飲子一劑﹐而赤痛止﹐又用四物﹑參﹑﹑白術﹑柴胡而寒熱退﹐又用補中益气湯而飲食加。一小兒眼素白或靑﹐患眼赤作痛﹐服降火之劑﹐眼如血貫﹐脈洪大或浮緩﹐按之皆微細。

用十全大補湯加柴胡﹑山梔﹐數劑﹐外證漸退而脈漸斂﹐又數劑而愈。一小兒患眼赤痛﹐服大黃之藥﹐更加寒熱如瘧。余謂脾胃復傷。用四君﹑升麻﹑柴胡﹑炮姜﹑釣藤鉤而寒熱愈﹐又用補中益气湯間服﹐而目疾痊。一小兒目痛﹐恪服瀉火治肝之藥﹐反加羞明隱澀﹐睡中驚悸悲啼。此肝經血虛﹐火動傷肺也。用五味異功散加山梔補脾肺淸肺金﹐用地黃丸滋腎水生肝血而安﹐仍兼服四味肥兒丸而瘥。

龍膽瀉肝湯﹝方見疝﹞生犀飲﹝方見心﹞

生熟地黃散治眼初患之時﹐因誤築打蹙﹐肝受驚風﹐致目腫赤痛癢。

生地黃﹝洗﹞熟地黃﹝各一兩﹞麥門冬﹝去心﹐五錢﹞當歸枳殼﹝米泔浸﹐去瓤﹐麩炒﹞甘艸﹝炙﹞防風杏仁﹝湯泡﹐去皮尖﹐麩炒赤﹞赤芍藥﹝各二錢半﹞

上﹐每服一錢﹐黑豆七粒﹐水煎服。

犀角飲治脾火眼疼。

犀角﹝一兩﹐鎊﹞射漧艸龍膽﹝炒﹞黃芩﹝炒。各五錢﹞人參﹝二兩﹞茯苓﹝二錢五分﹞

釣藤鉤﹝七錢半﹞甘艸﹝三錢﹞

上﹐每服一錢。水煎。

﹝東垣﹞廣大重明湯治兩瞼或兩赤爛﹐熱腫疼痛﹐及眼胞癢極﹐抓之至破爛赤腫﹐眼楞生瘡痂﹐目多眵淚﹐隱澀難開。

艸龍膽防風生甘艸根細辛苗葉﹝各一錢﹞

上﹐用水一碗半﹐煎龍膽至七分﹐入余藥再煎至半碗。熱洗﹐日五七次。洗畢﹐合眼須臾﹐瘥。

﹝東垣﹞助陽和血補气湯治發後熱壅﹐白睛紅多﹐眵淚癮澀﹐此過服涼藥而眞气不能通九竅也。

防風﹝七分﹞黃﹝一錢﹞蔓荊子白芷﹝各二分﹞升麻﹝七分﹞炙甘艸柴胡當歸身﹝酒洗。各五分﹞

水一鐘﹐煎至半鐘。稍熱服。

潔古方治眼赤暴發腫。

防風羌活黃芩﹝炒﹞黃連﹝炒。各等分﹞

上銼。每服一錢﹐水煎。如大便祕﹐加大黃二分﹐痛甚﹐加川當歸﹑地黃﹝各二分﹞﹐煩躁不得臥﹐加梔子仁﹝三分﹞。

《保命》點眼藥除昏退翳﹐截赤定痛。

當歸黃連﹝各二錢﹞防風﹝二錢五分﹞細辛﹝五分﹞甘艸﹝一錢﹞

上﹐水一大碗﹐文武火熬﹐滴水中不散爲度﹐入熟蜜少許﹐點用。

柴胡復生湯治紅赤羞明﹐淚多眵少﹐腦頂沈重﹐睛珠痛應太陽﹐眼睫無力﹐常欲垂閉﹐久視則酸疼﹐翳下陷者。

本蔓荊子川芎羌活獨活白芷﹝各二分半﹞白芍藥﹝炒﹞炙甘艸薄荷桔梗﹝各四分﹞蒼術茯苓黃芩﹝炒。各五分﹞柴胡﹝六分﹞五味子﹝十二粒﹐杵﹞

上﹐每服二錢﹐水煎﹐食後服。

黃連羊肝丸治目中赤脈洪甚﹐眵多。

黃連﹝爲末﹐不以多少﹞白羊肝﹝一具﹞

先以竹刀將羊肝刮下如糊﹐除去筋膜﹐再擂細﹐入黃連末﹑丸桐子大。每服十丸﹐茶淸送下。

卷之二﹟肝臟部眼目

外障

小兒病目生翳﹐不可輕用點藥﹐只以服藥內消爲主﹐看赤脈上下內外﹐分經處治﹐已見雜病第七卷

及前薛氏總論﹐玆不贅錄。﹝薛﹞一女子年十四﹐因恚怒﹐先月經不行﹐寒熱脇痛﹐後兩目生翳靑綠色﹐從外至內。余謂寒熱脇痛﹐足厥陰之證也﹐翳從外起﹐足少陽之證也﹐左關脈弦數按之而澀﹐肝經風熱兼血滯也。遂以加味逍遙散加防風﹑龍膽艸﹑四服﹐而寒熱脇痛頓減﹐用六味丸月餘而翳消。一小兒十五歲﹐兩目白翳﹐腹膈徧身似疥非疥﹐晡熱口漧﹐形體骨立。此肝疳之證也。

用六味肥兒丸而痊。後陰莖作癢﹐小便澄白﹐瘡疥益﹐狀如大風。用大蘆薈四味肥兒丸﹐諸證漸愈﹐又用大蕪荑湯而痊。一小兒九歲﹐素有肝火﹐兩目生翳﹐服蘆薈﹑肥兒﹑等丸隨愈。至十四歲後﹐遇用心過度﹐飲食不節﹐卽夜視不明﹐用補中益气湯﹑人參補胃湯﹑四味肥兒丸﹑而愈。一小兒﹐眼每生翳。皆因乳母恚怒而作。用九味蘆薈丸﹑柴胡梔子散﹑母子並服而愈。一小兒﹐乳哺失節﹐服藥過劑﹐腹脹少食﹐大便不調﹐兩眼生花﹐服治眼之藥﹐漸生浮翳。余用異功散加當歸﹑柴胡﹐飲食漸進﹐便利漸調﹐少佐以九味蘆薈丸﹐其眼漸明﹐乃用人參補胃湯﹑肥兒丸﹑而痊。一小兒十二歲﹐傷寒咳嗽發熱﹐服發散之藥﹐目漸不明﹐服降火等藥﹐飲食日少﹐目漸生翳。余謂中气虛。用人參補胃湯﹐飲食漸進﹐又用千金補肝丸﹐及燻眼之法而痊。一女子十二歲﹐目生白翳﹐面黃浮腫﹐口漧便泄。用四味肥兒丸而痊。

《本事方》治太陽寒水陷﹐翳膜遮睛。

防風白蒺藜﹝各一兩﹞羌活﹝一兩半﹞甘菊花﹝三兩﹞

上爲末。每服二錢﹐入鹽少許﹐百沸湯點服。

《保命》羚羊角散治冰翳﹐久不去。

羚羊角﹝屑﹞升麻細辛﹝各等分﹞甘艸﹝減半﹞

上爲末﹐一半煉蜜丸﹐桐子大﹐每服五﹑七十丸。一半泔水煎﹐吞送丸子。

發陷翳﹐亦羚羊角散之類﹐用之在人消息﹐若陰虛有熱者﹐兼服神仙退云丸。

﹝東垣﹞補陽湯治陽不勝其陰乃陰盛陽虛﹐則九竅不通﹐令靑白翳見於大﹐乃足太陽﹑少陰﹑經中郁遏厥陰肝經之陽气﹐不得上通於目﹐故靑翳內阻也﹐當於太陽﹑少陰經中是九泉之下以益肝中陽气﹐衝天上行﹐此乃先補其陽﹐後於足太陰標中瀉足厥陰之火下伏於陽中﹐《內經》曰﹕陰盛陽虛則當先補其陽﹐後瀉其陰。

每日空心服升陽湯﹐臨臥服瀉陰丸。須預期調養體气和平﹐天气晴明服之﹐補其陽﹐使上升通於肝經之末﹐利空竅於目矣。

羌活獨活當歸身﹝酒洗﹐焙漧﹞甘艸稍熟地黃人參黃白術﹝各一兩﹞澤瀉橘紅﹝各半兩﹞生地黃﹝炒﹞白茯苓知母﹝炒黃色。各三錢﹞柴胡﹝二兩﹞防風白芍藥﹝各五錢﹞肉桂﹝一錢﹞

上﹐每服五錢﹐水煎﹐空心服。候藥力行盡﹐方可飲食。

﹝東垣﹞羌活退翳湯柴胡甘艸黃﹝各三錢﹞羌活黃連五味子升麻當歸身﹝各二錢﹞防風﹝一錢五分﹞黃芩黃柏﹝酒浸﹞芍藥艸龍膽﹝酒洗。各五錢﹞石膏﹝二錢五分﹞

上﹐分二服﹐水煎﹐入酒少許﹐臨臥熱服。忌言語。

﹝謙甫﹞五秀重明丸治眼翳膜遮睛﹐隱澀昏花﹐常服淸利頭目。

甘菊花﹝五百朵﹞荊芥﹝五百穗﹞木賊﹝去節﹐五百根﹞楮實﹝五百枚﹞

上爲末﹐煉蜜﹑丸桐子大。每服五十丸﹐白湯送下。

鎭肝散去痰熱﹐退翳。

胡黃連梔子仁﹝各一兩﹞甘艸﹝微炙﹞馬牙硝靑葙子﹝各半兩﹐以上﹐搗羅爲細末﹐次用﹞眞珠末﹝研﹞牛黃﹝研。各二錢半﹞

上件﹐都拌勻﹐細研。每服一錢﹐水八分﹐入荊芥﹑薄荷各少許﹐煎四分﹐去滓﹐溫服﹐食後。

井泉石散治眼疳﹐邪熱攻於眼目﹐漸生障翳﹐致損睛瞳。

井泉石﹝一兩﹞石決明甘菊花夜明砂﹝微炒﹞黃連﹝去須﹞晚蠶砂﹝微炒。各半兩﹞

上件﹐搗羅爲細末。每服一錢﹐用米泔一盞﹐入生豬肝少許﹐煎五分﹐肝爛爲度。放溫﹐時時服﹐乳食後。

﹝羅氏﹞煮肝散治小兒疳眼翳膜﹐羞明不見﹐服十日﹐必退﹐如大人雀目者﹐一服效。

夜明砂靑蛤粉谷精艸﹝各一兩﹞

上件﹐爲細末。每服一錢﹐五七歲以上二錢。豬肝一大片﹐批開﹐糝藥在內﹐攤勻﹐麻綫纏定﹐以米泔半碗﹐煮肝熟﹐取出﹐肝湯傾碗內燻眼﹐分肝作三服﹐嚼訖﹐卻用肝湯下﹐一日三服﹐不拘時候。大人雀目﹐空心服﹐至夜便見物﹐如患多時﹐日二服。

龍臘飲子治疳眼流膿生疳翳﹐濕熱爲病﹐神效。不治寒濕爲病者。

靑蛤粉蛇蛻皮谷精艸﹝各半兩﹞羌活艸龍膽﹝各三錢﹞麻黃﹝二錢半﹞黃芩﹝炒﹞升麻﹝各二錢﹞郁金甘艸﹝炙。各半錢﹞

上爲細末。每服二錢﹐食後﹐茶淸調下。

灸雀目疳眼法小兒雀目﹐夜不見物。灸手大指甲後一寸內廉橫紋頭白肉際﹐各一壯﹐炷如小麥大。小兒疳眼。灸合谷二穴﹐各一壯﹐炷如小麥大﹐在手大指次指兩骨間陷中。

卷之二﹟肝臟部眼目

內障

﹝東垣﹞人參補胃湯治勞役飲食不節﹐內障眼痛﹐神效。

黃根人參﹝各一兩﹞炙甘艸﹝八錢﹞蔓荊子白芍藥﹝炒﹞黃柏﹝酒拌炒四次。各三錢﹞

上﹐每服二三錢﹐水煎﹐稍熱服。臨臥三五服。

沖和養胃湯治內障初起﹐視覺微昏﹐空中有黑花﹐神水變淡綠色﹐次則視岐﹐睹則成二﹐神水變淡白色﹐久則不睹﹐神水變純白色。

柴胡﹝七錢﹞人參當歸炙甘艸幹生薑升麻葛根白術羌活﹝各一兩﹞防風﹝五錢﹞黃﹝一兩五錢﹞白茯苓﹝三錢﹞白芍藥﹝六錢﹞五味子﹝二錢﹞

上﹐每服二錢﹐水煎服。

滋陰腎气丸治神水寬大漸散﹐昏如霧露中行﹐漸睹空中有黑花﹐視物二體﹐久則光不收及內障﹐神水淡白色者。

熟地黃﹝三兩﹞當歸尾牡丹皮五味子幹山藥柴胡﹝各五錢﹞茯苓澤瀉﹝各二錢半﹞

生地黃﹝酒炒﹐四兩﹞

上爲末﹐煉蜜﹑丸如桐子大﹐辰砂爲衣。每服十丸﹐空心滚湯化下。

瀉熱黃連湯治內障有眵淚﹐。

黃芩黃連大黃﹝並酒洗﹞柴胡﹝各一兩﹞升麻﹝五錢﹞龍膽艸﹝三錢﹞

上﹐每服一錢﹐水煎﹐午前服。

《千金》補肝散治目失明。

靑羊肝﹝一具﹐去膜﹐薄切﹐以火燒新瓦上炙幹﹞決明子﹝一錢半﹞蓼香﹝一合﹐熬令香﹞

上爲末。每服方寸匕﹐日二服。久而有驗。

《局方》菊睛丸治脾腎不足﹐眼花昏暗。

枸杞子肉蓯蓉﹝酒浸炒﹞巴戟﹝去心。各一兩﹞甘菊花﹝四兩﹞

上爲末﹐煉蜜丸﹐梧子大。每服十丸﹐空心﹑白湯送下。

眞珠膏專治眼病久不瘥﹐不見物。

眞珠末﹝細研﹞甘菊花﹝爲末﹞香豉﹝炒黃﹐爲末﹞井泉石﹝細研。各二錢半﹞

上拌勻﹐用白蜜一合﹐鯉魚膽一枚﹐同藥慢火熬成膏﹐入好龍腦一錢同拌勻。

每用少許﹐時時點眼中。

生熟地黃散﹝見前﹞

卷之二﹟肝臟部眼目

雀盲

《千金》治雀盲方地膚子﹝五兩﹞決明子﹝一升﹞

上爲末﹐煮米飲和丸。每服二﹑三十丸。

世傳方治雀盲。

蒼術﹝米泔浸﹐去皮﹐切片﹐焙﹐四兩﹞

上爲末。豬肝二兩﹑批開﹐摻藥在內﹐用麻絲紮定﹐以粟米一合﹐水一碗﹐砂鍋內煮熟﹐燻眼。候溫﹐臨臥﹐每服三錢﹐大效。

《聖惠方》治雀盲﹐不計時月﹐用蒼術一兩爲末﹐每服一錢。

復明散治小兒每至日暮卽不見物﹐乃雀目也。

蒼術﹝米泔浸﹐刮去皮﹐銼片﹐焙漧﹐二兩﹞谷精艸﹝一兩﹞地膚子決明子黃芩﹝各半兩﹞

上件﹐搗羅爲細末。每服一錢﹐水八分﹐入荊芥少許﹐煎五分﹐去滓﹐溫服﹐食後。

卷之二﹟肝臟部眼目

眼白多

初虞世曰﹐眼白多﹐多屬虛山茱萸丸主之。

山茱萸﹝二兩﹞熟地黃牡丹皮牛膝茯苓澤瀉﹝各一兩﹞鹿茸﹝半兩﹞

上爲末﹐煉蜜丸﹐如梧子大。食後﹐鹽湯下二十丸。

﹝薛﹞一小兒白睛多﹐吐痰發搐。先用抑靑丸四服而痰搐止﹐後用地黃丸年許而黑睛多。一小兒白睛多﹐三歲不能行﹐語聲不暢﹐兩足非熱則冷﹐大便不實。朝用補中益气湯加五味子﹑幹山藥﹑以補脾肺﹐夕用地黃丸加五味子﹑牛膝﹑鹿茸﹑補肝腎﹐不三月而瘥。一小兒眼白﹐腿軟﹐兩足熱面似愁容。服地黃丸兩月餘漸健﹐服年餘﹐白睛漸黑﹐出痘無恙。

卷之二﹟肝臟部眼目

通睛

湯氏牛黃丸治小兒通睛﹐皆因失誤築打﹐觸著頭面額角﹐兼倒撲﹐令兒肝受驚風﹐遂使兩目斗睛﹐名曰通睛﹐宜服此。

牛黃白附子﹝炮﹞肉桂全蠍芎石膏﹝。各一錢﹞白芷朱砂﹝各二錢﹐研﹞

藿香﹝半兩﹞麝香﹝一分﹞

上爲末﹐煉蜜丸﹐如芡實大。三歲以下﹐每服一丸﹐薄荷湯下﹐乳食後。忌油面豬肉。

卷之二﹟肝臟部眼目

眼札

﹝薛﹞小兒雀盲﹐眼札。服煮肝丸而目明﹐服四味肥兒丸而目不札。一小兒發搐目紮。屬肝膽經風熱。先用柴胡淸肝散治其肝﹐後用地黃丸補其腎而愈。一小兒因驚眼札﹐或搐。先用加味小柴胡湯加蕪荑﹑黃連以淸肝熱﹐又用六味地黃丸以滋腎生肝而痊。一小兒兩目連札﹐或色赤﹐或時拭眉。此肝經風熱﹐欲作肝疳也。用四味肥兒丸加龍膽艸而瘥。

目睛動目直目動﹝俱見驚搐門﹞

胎黃﹝見初生門﹞

卷之二﹟肝臟部

小便不通

﹝曾﹞嬰兒小便不通者﹐有陰陽二證。陰閉者﹐爲冷濕乘虛入裏﹐因而不通﹐名曰陰閉﹐以白芍藥湯加南木香﹐及用炒鹽以絹帕兜﹐令帶熱熨臍四圍﹐並投五苓散入靈砂末﹐鹽湯空心調服﹐其效尢速。陽閉者﹐因暴熱所逼﹐澀而不通﹐名曰陽閉。

又有癃閉﹐與淋不同﹐《內經》宣明五气篇曰﹕膀胱不利爲癃。蓋癃者﹐乃五內气虛﹐受熱壅滯﹐宣化不行﹐非澀非痛﹐但閉不通﹐腹脹緊滿﹐但以咀五苓散加車前子﹑燈心﹑之類﹐及投木通散﹑玉露飲﹑益元散皆可用之﹐或貼姜豉餅於臍上取效﹐不拘陰陽二證﹐悉能療之﹐並與萬安飲尢妙。﹝薛﹞東垣云﹕小便不利﹐有在气在血之異﹐夫小便者﹐足太陽膀胱之所主﹐長生於申﹐申者金也﹐金能生水﹐肺中伏熱﹐水不能生﹐是絕小便之源也﹐治法﹐用淸燥金之正化气薄之藥﹐茯苓﹑豬苓﹑澤瀉﹑琥珀﹑燈心﹑通艸﹑車前﹑瞿麥﹑蓄之類﹐皆爲淡滲能泄肺中之熱﹐而滋水之化源也。若不渴﹐熱在下焦﹐是熱澀其流而溺不泄也﹐須用气味俱濃﹐陰中之陰藥治之。二者之病﹐一居上焦﹐在气分而必渴﹐一居下焦﹐在血分而不渴﹐血中有濕﹐故不渴也﹐二者之殊﹐至易分別耳。竊謂前證若津液偏滲於腸胃﹐大便瀉利﹐而小便澀少者﹐宜分利。若熱蘊於下焦﹐津液燥而小便不行者﹐宜滲泄。若脾胃气澀﹐不能通調水道者﹐宜順气。若乳母肝心二經有熱者﹐用梔子淸肝散。肝經怒火者﹐用柴胡梔子散。若因父母曾服燥劑而致者﹐用四物﹑麥門﹑甘艸。數而黃者﹐用四物加山茱萸﹑黃柏﹑知母﹑五味﹑麥門。肺虛而短少者﹐用補中益气加山藥﹑麥門。陰挺痿痺而頻數者﹐用地黃丸。熱結膀胱而不利者﹐用五淋散。脾肺燥不能化生者﹐用黃芩淸肺飲。膀胱陰虛﹐陽無以生而淋瀝者﹐用滋腎丸。若膀胱陽虛﹐陰無以化而淋瀝者﹐用六味丸。若因乳母濃味﹑酒面積熱者﹐用淸胃散﹑五淋散。

仍參諸淋覽之。一小兒十四歲﹐肢體倦怠﹐發熱晡熱﹐口漧作渴﹐吐痰如湧﹐小便淋瀝﹐或面目赤色﹐躁不欲衣。此稟賦腎虛陰躁也。用補中益气湯﹑加減八味丸而愈。一兒五歲﹐小便不利﹐用五苓散分利澹泄之藥﹐益加不通﹐小便陰囊漸腫。

先兄謂﹕前藥復損眞陰也。用六味丸料加牛膝﹑肉桂﹑車前子﹐佐以補中益气湯而痊。一兒八歲﹐先小便澀滯﹐服五苓散益甚﹐加木通﹑車前之類﹐腹脹吐痰﹐加枳殼﹑海金砂﹐而胸滿陰腫﹐徧身發浮。余用六味丸煎送滋腎丸而痊。此皆稟父气所致﹐其作濕熱痰气治之﹐而歿者多矣。一兒八歲﹐先因小便黃赤﹐服五苓﹑導赤﹑等散﹐後患便血。余以爲稟賦虛熱也﹐用六味丸﹐及補中益气湯而痊。

﹝錢﹞撚頭散治小便不通。

玄胡索川苦楝﹝各等分﹞

上同爲細末。每服半錢或一錢﹐撚頭湯調下﹐量大小多少與之﹐食前服。﹝撚頭湯卽沸湯中滴油數點是﹞

﹝湯﹞木通散治心經伏熱﹐小便不通﹐啼叫。

木通﹝一兩﹞牽牛子﹝炒﹐半兩﹞滑石﹝一兩﹞

上爲末。燈心﹑蔥白水煎服。

冬葵子散治小兒腹急悶。

冬葵子﹝一兩﹞木通﹝半兩﹞

上爲末。每服一錢﹐水煎。

﹝張﹞葵石散治小便不通﹑悶亂者。

葵根﹝一握﹐銼﹞滑石木通﹝各一兩﹞牽牛子﹝半兩﹐炒﹞

上件﹐搗爲粗末。每服一錢﹐以水一大盞﹐入燈心﹑蔥白各少許﹐煎六分﹐去滓﹐放溫服﹐乳食前。

車前散治熱盛﹐積於小腸﹐甚則尿血。

牡蠣﹝燒爲粉﹐半兩﹞車前子甘艸﹝炙微黃﹐銼﹞川朴硝﹝各一分﹞

上件藥﹐搗羅爲散。每服一錢﹐以水一小盞﹐煎至五分﹐去滓﹐溫服﹐不拘時。

量兒大小加減。

芎黃散治臟腑有熱﹐小便澀﹐兼大便不通。

芎﹝一兩﹞川大黃﹝銼﹐微炒﹞郁李仁﹝湯浸去皮﹐微炒。各七錢半﹞

上件﹐搗羅爲散。每服一錢﹐以溫水調下。量兒大小加減。

朱砂丹治證同前。

朱砂﹝細研水飛﹞續隨子﹝各半兩﹞膩粉﹝一錢﹞

上件藥﹐都研令勻﹐煉蜜和﹐如黍米大。每服七粒﹐以溫水下﹐量兒大小加減﹐乳食後。

朱砂散治心神煩躁﹐小便赤澀不通。

朱砂﹝一兩﹐另研細﹞滑石犀角屑﹝各半兩﹞黃芩甘艸﹝炙微赤﹐銼﹞車前子﹝各七錢半﹞

上件藥﹐搗羅爲散﹐入朱砂同拌勻。每服半錢﹐煎竹葉湯調下﹐食前。

﹝曾﹞白芍藥散﹝見疝﹞五苓散﹝見驚﹞玉露飲益元散萬安飲﹝俱見積熱﹞木通散﹝見驚﹞

淸肺散治渴而小便閉﹐或黃或澀。

五苓散加琥珀﹝半錢﹞燈心通艸車前子﹝炒。各二錢半﹞瞿麥﹝半錢﹞木通蓄﹝各一兩七錢半﹞

上爲粗末。每服三錢﹐水煎﹐食前服。

﹝薛﹞八正散治蘊熱咽漧口燥﹐大渴引飲﹐心忪面熱﹐煩躁不寧﹐目赤睛疼﹐或咽舌生瘡﹐小便赤閉﹐或熱淋血淋。

車前子瞿麥﹝炒﹞大黃﹝面裹煨﹞山梔滑石蓄木通甘艸﹝炙。各一兩﹞

上爲末。每服二三錢﹐入燈心水煎﹐食前服。

梔子仁散治小便不通﹐臍腹脹悶﹐心神煩熱。

梔子仁﹝五枚﹞茅根冬葵子﹝各半兩﹞甘艸﹝炙二錢﹞

上爲末。每服一錢﹐水煎﹐空心服。

滋腎丸梔子淸肝散柴胡梔子散﹝卽柴胡淸肝散﹐三方並見發熱﹞

卷之二﹟肝臟部

淋

﹝曾﹞《巢氏病源》曰﹕諸淋皆腎虛所致﹐腎與膀胱爲表裏﹐主水下入小腸﹐通於胞﹐行於陰而爲溲﹐腎气通於陰﹐下流之道也。淋有五名﹐曰膏﹑曰冷﹑曰熱﹑曰血﹑曰石﹐各具於後。膏淋﹐見小便有肥脂似膏﹐而浮於小便之上﹐此腎虛不能制其肥液﹑而下行也。冷淋﹐先戰栗而後小便﹐此亦腎虛而下焦受冷﹐冷气入胞﹐與正气交爭﹐故小便澀而戰栗。熱淋﹐下焦有熱﹐熱气傳於腎﹐流入於胞﹐其溺黃多而澀﹐間有鮮血而同來者。血淋﹐熱之極也。心者血之主﹐外行經絡﹐內行臟腑﹐熱盛﹑則失其常道﹐心與小腸爲表裏﹐故下流而入於胞﹐則爲血淋。石淋﹐腎主水﹐水結則化爲石﹐腎爲熱所乘﹐遇小便則莖中痛﹐不得流利﹐痛引小腹﹐則沙石從小便出﹐甚至塞痛﹐令人昏悶﹐徧身有汗而後醒﹐此痛之使然。蓋五淋者﹐𨿽曰腎虛所致﹐然小腸爲受盛之府﹐气通於膀胱﹐膀胱爲津液之府﹐气通於腎﹐余化下流而不通﹐皆曰腎气不足。熱入膀胱﹐水道澀而不利﹐出入起數﹐臍腹急痛﹐蘊作有時﹐或如豆汁膏血﹐並以《局方》五淋散下龍腦雞蘇丸﹐自然平愈﹐及香芎丸﹑補腎地黃丸﹑與之疏導補益爲上。﹝薛﹞夫小兒諸淋者﹐腎與膀胱熱也﹐二經相爲表裏﹐俱主水道﹐水入小腸﹐下行於胞則爲溺﹐若膀胱熱﹐則津液內涸﹐水道不通。腎气熱﹐則小便淋瀝﹐或少腹引臍而痛。夫淋有五﹐石淋者﹐腎熱化石﹐內塞水道﹐痛引膀胱。气淋者﹐肺气壅熱﹐小腹脹滿﹐小便澀滯。熱淋者﹐三焦有熱﹐傳入腎﹑膀胱﹐流入於胞﹐小便赤澀。血淋者﹐心熱﹐血散﹐失其常經﹐溢滲入胞。

寒淋者﹐膀胱气冷﹐與正气交爭﹐寒戰气解是也。亦有因妊母肝熱﹐及乳母恚怒者﹐當分五臟蓄熱治之。若心臟有熱者﹐導亦散加黃連。肝臟有熱者﹐柴胡梔子散。大便不通瀉靑丸。脾臟有熱者﹐瀉黃散。脾气不足者﹐異功散。脾气下陷﹐補中益气湯。肺臟有熱者﹐瀉白散。肺气虛熱異功散加炒黑山梔。腎臟有熱者﹐地黃丸。

或因乳母肝經熱者﹐用梔子淸肝散。恚怒者﹐用柴胡淸肝散。乳母濃味者﹐用加味淸胃散。心小腸熱者﹐用淸心蓮子飲。或兒早近色欲﹐小便澀滯或作痛﹐及更去後大小便牽痛者﹐皆屬肝腎不足也﹐用六味地黃丸﹑補中益气湯加牛膝﹑車前﹑肉桂﹐未應﹐當參五臟所勝﹐不可輕用滲泄寒涼之藥﹐大損胃气﹐仍參前小便不通證覽之。

一小兒小便不通﹐服五苓之類不應﹐頦間及左腮色赤。乃肝腎虛熱也。用四物﹑山梔﹑及地黃丸而愈。後因感冒誤汗﹐小便仍不利﹐余用補中益气湯加麥門﹑五味﹑而安。一小兒小便不利﹐莖中澀痛﹐時或尿血。此稟父腎熱爲患也。先用五淋散以疏導﹐又用滋腎丸﹑地黃丸﹐補肝腎漸愈。後出痘﹐色紫﹐小便短赤﹐頦間右腮或赤或白﹐用補中益气湯﹑六味地黃丸﹐前證並愈。﹝丹﹞鄭廉使之子年十六﹐初生七个月患淋病﹐五七日必一發﹐其發則大痛﹐水道下狀如黍如粟者約一杯許﹐然後定。診其脈輕則澀﹐重則弦﹐視其形瘦而長﹐其色靑而蒼﹐意其父必因多服下部藥遺毒在胎﹐畱於子之命門而然。遂以紫雪和黃柏末﹐丸桐子大﹐曬極幹﹐熱湯下百丸﹐以食物壓之﹐又半日﹐痛大作腰連腹﹐水道乃行﹐下如黍如粟者一大碗許﹐其病減十分之八﹐後又與陳皮一兩﹐桔梗﹑木通﹑各半兩﹐作一帖與之﹐又下如黍粟者一合許而安。父得燥熱﹐且能病﹐子況母得之者乎。予書此以證東垣紅癅之事﹐此亦熱在血分也。

五淋散赤茯苓﹝去皮﹞赤芍藥﹝炒﹞山梔子﹝去殼﹞甘艸﹝生﹞當歸﹝去蘆﹞黃芩﹝炒﹞

車前子淡竹葉燈心木通﹝去皮節﹞滑石﹝水飛﹞葵子葶藶﹝炒﹞

上咀。用蔥白一莖水煎﹐入車前艸杵搗取汁﹐用五苓散調化﹐食前服。或硝石末調化服。白淋﹐白茅根燈心煎湯服。有气淋﹐小腹脹滿﹐尿後有餘瀝﹐木通煎湯服。熱淋﹐小便赤而淋瀝﹐臍下痛﹐新水煎服。或黃芩煎湯服。

石淋﹐莖內痛﹐尿澀有砂石﹐令人悶絕﹐滑石膈紙炒焦爲細末﹐葵子煎湯服。

《局方》五淋散治膀胱有熱﹐水道不通﹐淋瀝不出﹐或尿如豆汁﹐或成砂石﹐或如膏﹐或熱怫便血。

赤茯苓﹝六錢﹞當歸甘艸﹝各五錢﹞赤芍藥山梔子﹝各二錢﹞

上咀。每服三錢﹐水一小盞﹐入燈心煎服。

導赤散治小兒血淋。

生地黃木通﹝各二錢﹞黃芩甘艸﹝生用。各一錢﹞

上爲末。每服一錢﹐井水入燈心煎服。仍以米飲調油發灰﹐空心灌下。

葵子散治小兒諸淋。

葵子車前子木通桑白皮﹝炒﹞瞿麥赤茯苓山梔子炙甘艸﹝各等分﹞

上﹐水一盞﹐煎服。

香芎丸治諸淋證﹐若患風閉﹐尢效。

淨香附﹝鹽水炒﹞川芎赤茯苓﹝去皮。各半兩﹞海金砂滑石﹝各一兩﹞枳殼﹝泡﹐去瓤﹐麩炒黃﹞澤瀉石韋﹝去老梗﹐取葉﹞檳榔﹝不過火。各二錢半﹞

上﹐銼曬爲末﹐糯米粉煮爲淸糊﹐丸麻仁大。每服三十三丸至五十五丸或七十七丸﹐並用麥門冬熟水空心送下。若小便澀痛﹐滴三五點者﹐取流水﹐用火微溫﹐入鹽少許調勻﹐空心咽下。

木通散﹝見驚﹞

淸心蓮子飲治小兒上盛下虛﹐心火炎上﹐口苦咽漧﹐煩渴微熱﹐小便赤澀﹐或欲成淋﹐並宜服之。

黃芩車前子甘艸﹝炙﹞麥門冬﹝去心﹞地骨皮﹝各半兩﹞黃﹝蜜炙﹞白茯苓石蓮肉﹝去心﹞人參﹝各七錢半﹞

上銼碎。每服五錢﹐水一盞﹐煎至六分﹐去滓﹐食前服。如發熱加柴胡薄荷。

金沙散治小便淋瀝不通。

郁金海金砂滑石甘艸﹝各等分﹞

上爲末。每服一錢﹐煎地膚子湯調下。燈心﹑木通﹑亦可。

又方冬瓜﹐最治實熱小便不通﹐內熱口渴。

立效散治小兒諸淋不通﹐莖中作痛。

木通甘艸王不畱行胡荽滑石海金砂山梔子檳榔﹝各等分﹞

上﹐每服一錢﹐水煎。

治血淋神效方紫艸連翹車前子﹝各等分﹞

水煎服。

又方海螵蛸生地黃白茯苓上﹐等分爲末。柏葉﹑車前艸煎湯調下。

治气淋赤芍藥﹝一兩﹞檳榔﹝一枚﹐面裹煨﹞

上爲末。燈心同棗子煎湯調下。

﹝張﹞石燕丹治小便淋澀痛悶。

石燕﹝燒赤﹐醋淬﹐放冷﹐細研﹞瞿麥滑石﹝各一兩﹞木通﹝銼﹞海蛤﹝細研。各半兩﹞

上件﹐搗羅爲細末﹐煉蜜和﹐如黍米大。每服十粒﹐以蔥白湯下﹐食前。量兒大小加減。

石韋散治諸淋澀水道中痛﹐臍下妨悶。

石韋﹝去毛﹐一兩﹞冬葵子木通﹝銼﹞赤茯苓﹝各半兩﹞車前子瞿麥楡白皮滑石甘艸﹝各二錢半﹞

上件藥﹐搗羅爲散。每服一錢﹐以水一小盞﹐入蔥白五寸﹐煎至六分﹐去滓﹐溫服﹐如人行十里﹐再服。量兒大小加減。

葵子散治腎熱水結﹐化爲石淋﹐甚者水道中澀痛不可忍。

冬葵子﹝一兩﹞石楠楡白皮﹝銼﹞石韋﹝去毛﹞木通﹝銼。各半兩﹞

上件藥﹐搗﹑羅爲散。每服半錢﹐以蔥白湯調下﹐日二服。量兒大小加減。

滑石散滑石栝蔞根石韋﹝去毛。各等分﹞

上件藥﹐搗﹑羅爲散。每服半錢﹐煎大麥飲淸調下﹐日二服。量兒大小加減。

蒲黃散治膀胱熱甚血淋﹐水道澀痛。

蒲黃冬葵子生地黃﹝各半兩﹞

上件藥﹐搗﹑羅爲細末。每服一錢﹐以水一大盞﹐煎至六分﹐去滓﹐溫服。量兒大小加減。

卷之二﹟肝臟部

遺尿

《原病式》云﹕遺尿不禁者爲冷。《內經》云﹕不約爲遺溺。仁齋曰﹕小便者﹐津液之餘也﹐腎主水﹐膀胱爲津液之府﹐腎與膀胱俱虛﹐而冷气乘之﹐故不能拘制其水﹐出而不禁﹐謂之遺尿﹐睡裏自出者﹐謂之尿牀。此皆腎與膀胱俱虛﹐而挾冷所致也﹐以雞腸散主之。亦有熱客於腎部﹐幹於足厥陰之經﹐挺孔鬱結極甚﹐而气血不能宣通﹐則痿痺而神無所用﹐故液滲入膀胱﹐而旋溺遺失﹐不能收禁也。薛氏用六味地黃丸。脾肺气虛者用補中益气湯加補骨脂﹑山茱萸。曾氏謂﹕乃心腎傳送失度﹐小腸膀胱關鍵不能約束﹐有睡夢而遺者﹐皆是下元虛冷所致﹐亦因稟受陽气不足﹐用《三因方》家韭子丸治之﹐及參苓白術散﹑補腎地黃丸﹐然又當實土以存水﹐乃免滲泄之患﹐所謂補腎不如補脾﹐是也。平胃散倍加益智仁銼碎﹐姜棗燒鹽煎﹐空心溫服。

雞腸散雞腸﹝一具﹐男用雌雞﹐女用雄鷄﹐燒﹑存性﹞牡蠣茯苓﹝去皮﹞桑螵蛸﹝炒。各五錢﹞

桂﹝去粗皮﹞龍腎﹝各二錢半﹞

上爲極細末﹐仍以雞一具﹐雞腸一具﹐燒存性﹐研極細末。每用前藥末一錢﹐用溫酒調化﹐食前服。

﹝張﹞雞腸散治因膀胱有熱﹐服冷藥過多﹐小便不能禁止﹐或遺尿病。

雞腸艸龍骨麥門冬﹝去心﹐焙﹞白茯苓桑螵蛸﹝各半兩﹞牡蠣粉﹝七錢半﹞

上件藥﹐搗爲粗散。每服一錢﹐水一小盞﹐入生薑少許﹐棗二枚﹐煎至六分﹐去滓﹐溫服。量兒大小加減。

按﹕此與前方﹐蓋一方而傳寫之訛﹐竊詳用雞腸較是﹐而張氏﹑婁氏﹑薛氏﹑皆主用艸﹐今兩存之。

益智丸治脾腎虛熱﹐心气不足﹐遺尿白濁。

益智仁茯苓茯神﹝各等分﹞

上爲末﹐煉蜜丸﹐桐子大。每服五六十丸﹐空心﹑白滚湯下。

破故紙散治膀胱虛冷﹐夜間遺尿﹐或小便不禁。用破故紙爲末﹐每服一錢﹐熱湯調下。

又方破故紙﹐炒爲末﹐黃柏湯調下。

《外臺》療小兒睡中遺尿不自覺﹐桂末﹑雄鷄肝等分﹐搗﹐丸如小豆大。溫水下﹐日三服。

初虞世治小兒遺尿。薏苡仁一合﹐去心不去殼﹐敲碎﹐入鹽一小撮﹐同炒黃色﹐用水二鐘﹐煎至半鐘﹐空心服之。累效。

《三因》家韭子丸﹝方見雜病小便不禁﹞

卷之二﹟肝臟部

尿白便濁

仁齋曰﹕小兒尿白如米泔狀﹐由乳哺失節﹐有傷於脾﹐致令淸白不分而色白也﹐久則成疳﹐此亦心膈伏熱﹐兼而得之。《全嬰方》云﹕小便初出微赤﹐良久白濁者﹐乃熱疳之邪也。初出黃白﹐久白濁者﹐乃冷疳之候也。冷者﹐益黃散主之。熱者﹐牛黃丸主之。冷熱者﹐蘆薈丸主之。純下白濁者﹐濃朴丸主之。諸失津液欲成疳而小便白者﹐茯苓散主之。薛氏曰﹕小便如泔﹐或良久變白﹐亦有脾虛食積﹐濕熱下注者﹐先用茯苓散五七服﹐次用四味肥兒丸。若乳食少思﹐或肚腹脹大﹐小便頻數﹐此脾虛元气下陷也﹐朝用五味異功散﹐夕用四味肥兒丸。若肥體色黃﹐小便不調﹐發黃脫落﹐鼻下瘡痍﹐嗜土少食﹐大便靑褐者﹐用梔子茯苓湯。仍審其乳母飲食七情﹐治之。一小兒發熱懶食﹐小便良久變白。余用四味肥兒丸卽愈。或誤以爲積熱﹐用淸涼祛逐之劑﹐形體頓弱﹐虛證悉至﹐小便如疳﹐用補中益气湯及四味肥兒丸而愈。一小兒面色痿黃﹐眼胞微腫﹐作渴腹脹﹐飲食少思﹐小便澄白﹐大便不實。此脾疳之證也。用四君子加山梔﹑蕪荑﹐兼用四味肥兒丸而愈。一小兒白濁﹐兩耳內﹑耳外生瘡﹐膿水淋漓。用大蘆薈丸而愈。後徧身如疥﹐肌體消瘦﹐發熱作渴﹐大便酸臭﹐小便白濁。用九味蘆薈丸﹑五味異功散﹑而愈。一小兒白濁﹐發熱口漧﹐體瘦骨立。余謂腎經虛羸﹐朝用補中益气湯﹐夕用六味地黃丸而愈。

後兩目或生白翳﹐面黃浮腫﹐小便仍白。此變肝脾疳證﹐用四味肥兒丸﹑月餘漸瘥。

益黃散﹝方見脾臟﹞牛黃丸﹝方見疳積﹞蘆薈丸﹝方見疳﹞

君朴丸治小兒小便白濁﹐久則黃瘦﹐不長肌肉。

使君子﹝煨﹐去殼﹞濃朴﹝制﹞黃連﹝各一兩﹞木香﹝三錢﹞

上爲末﹐蒸餅糊丸﹐桐子大。每服一二十丸﹐米湯下。

茯苓散治乳食傷脾﹐或心經伏熱﹐小便白濁。

三稜﹝煨﹞蓬莪術﹝煨﹞砂仁赤茯苓﹝各半兩﹞靑皮陳皮滑石甘艸﹝各一錢半﹞

上爲末。每服一錢﹐燈心湯﹑調下。

三稜散治小兒尿白﹐久則成疳﹐宜補脾消食化積。

三稜﹝炒﹞蓬莪術﹝炒。各一兩﹞益智仁甘艸神曲﹝炒﹞麥芽橘皮﹝各半兩﹞

上爲末。每服一錢﹐白湯﹐點下。

淸心蓮子飲﹝見前﹞

又方用大甘艸頭﹐煎湯服。

梔子茯苓湯卽大蕪荑湯﹝方見疳﹞

香砂丸治嬰孩小便白濁。

香附子﹝炒﹐一兩﹞縮砂﹝去殼﹐五錢﹞三稜﹝煨﹞蓬莪術﹝煨﹞陳皮麥﹝炒﹞

蘆薈﹝各五錢半﹞

上爲極細末﹐煮麵糊﹐丸如黍米大。用米飲﹑鹽湯﹐食前服。

卷之二﹟肝臟部

疝

﹝曾﹞按《內經》大奇論曰﹕腎脈大急沈﹐肝脈大急沈﹐皆爲疝證。心脈搏滑急爲心疝。肺脈沈搏爲肺疝。蓋疝者﹐寒气結聚之所爲﹐故令臍腹絞痛者是也。又﹐巢元方曰﹕諸疝者﹐陰气積於內﹐復爲寒气所傷﹐榮衛不調﹐二气虛弱﹐風冷入腹而成。故《脈經》云﹕急者﹐緊也﹐緊則爲寒﹐爲實﹐爲痛﹐血爲寒泣﹝音澀﹞則爲瘕﹐气爲寒聚則爲疝﹐皆因本髒气虛﹐外感於寒濕﹐內傷於生冷﹐遂使臍腹絞刺激搏而痛﹐無有定處﹐倉卒之際不堪忍者﹐謂之疝也。並宜先用五苓散沸湯調服和解﹐輕則但以白芍藥湯﹑烏梅散﹑釣藤膏爲治﹐重者金茱丸﹑散气丸﹐未有不愈也。﹝仁齋﹞疝者﹐陰核气結腫大而釣痛也﹐多因小兒啼怒不止﹐動陰气﹐故陰气下系﹐結聚不散而得之﹐或胎婦啼泣過傷﹐令兒生下﹐小腸气閉﹐亦變此證﹐惟是陰气不得流行﹐加以風冷入焉﹐白水聚焉﹐故水气上乘於肺﹐先喘急而後疝痛﹐其狀有如李者﹐亦有稀軟者﹐亦有並腎腫大者﹐亦有大硬者﹐臍下痛楚﹐皆不能忍﹐用藥行心气逐腎邪﹑利其大小二便﹐更無補法。﹝薛﹞小兒陰腫疝气者﹐多屬肝腎气虛﹐及坐臥寒濕之地﹐或風邪所傷﹐血气相搏﹐或啼叫气逆﹐水道不行﹐或稟父肝經虛熱﹐或妊娠肝气鬱結﹐或乳母怒動肝火而致者。若兒肝經熱﹐用梔子淸肝散。兒啼躁怒﹐用勻气散。乳母恚怒﹐用柴胡淸肝散。肝火气逆﹐用加味逍遙散。小腹作痛﹐小便澀滯﹐用龍膽瀉肝湯。久坐冷地﹐小便不利﹐用四苓散加柴胡﹑山梔﹑車前子。不時寒熱者﹐加味小柴胡湯。經云﹕肝气熱則莖痿﹐宗筋弛縱﹐腎莖腫脹﹐或出白液癢痛﹐或裏急筋縮﹐挺縱不收﹐或精隨便下者﹐此名筋疝﹐俱屬肝火﹐不系於腎﹐宜詳治之。

茱萸內消丸治小兒陰﹐偏大上攻﹐臍腹痛﹐膚囊腫脹﹐或生瘡瘍﹐時出黃水。

川楝子﹝炒﹐一兩半﹞大腹皮五味子海藻﹝洗﹞玄胡索﹝各一兩二錢半﹞桔梗靑皮山茱萸﹝去核﹐各一兩﹞木香﹝七錢半﹞香﹝炒﹞桂心川烏頭﹝炮﹐去皮臍﹞

吳茱萸桃仁﹝麩炒﹐另研﹞食茱萸﹝各五錢﹞

上爲細末﹐酒糊爲丸﹐如麻子大。每服三十丸﹐空心﹐溫酒送下。

當歸散治小兒疝。

牽牛﹝微炒﹐取仁﹞辣桂﹝各半兩﹞當歸大黃﹝各二錢半﹞全蠍﹝一錢半﹞

桃仁﹝湯泡﹐去皮尖﹐二錢半﹞

上銼碎。每服三錢﹐水一鐘﹐入蜜半匙﹐煎至五分﹐食前服。以利爲度。

川楝丸治小兒疝﹐小腹痛引腰脊﹐攣曲身不能直。

木香檳榔三稜蓬莪術﹝炮﹞靑皮﹝去白﹞陳皮﹝去白﹞川楝肉芫花﹝米醋浸﹐炒。各半兩﹞辣桂牽牛﹝生﹐取仁。各三錢﹞巴豆﹝不去油﹐一錢﹞

上爲細末﹐飛麵糊爲丸﹐如麻子大。每服三丸﹐空心﹐用生薑湯送下。

五苓散﹝方見驚搐﹞

﹝曾﹞白芍藥湯治冷疝腹痛﹐及誤汗誤下﹐卽壞證傷寒是也﹐並宜先服﹐次投對証之劑。

白芍藥﹝一兩半﹞澤瀉﹝去粗皮﹐七錢半﹞甘艸﹝二錢﹐炙﹞薄桂﹝去粗皮﹐一錢半﹞

上件﹐咀。每服二錢﹐水一盞﹐煎七分﹐空心﹐溫服。誤汗﹑誤下﹐加人參﹑南木香各二錢﹐臍下痛﹐入生薑及鹽同煎﹐或加釣藤亦好。

烏梅散治腹疼﹐及初生嬰孩臍下冷痛﹐疝气等疾。

烏梅﹝去核﹞玄胡索粉艸﹝半生半炙。各五錢﹞乳香沒藥釣藤﹝各二錢半﹞

上件﹐咀。每服二錢﹐水一盞﹐煎七分﹐空心﹑溫服。

金鈴散治疝气腹痛﹐投諸藥後﹐愈而復作﹐宜服。

金鈴子肉﹝六錢﹞三稜﹝炮﹐銼﹞莪術﹝醋煮﹐銼﹞靑皮﹝去白﹞陳皮﹝去白。各二錢半﹞

赤茯苓﹝去皮﹞香﹝各半兩﹞南木香﹝二錢﹞甘艸﹝炙﹐四錢﹞檳榔枳殼﹝去瓤﹐麩炒黃﹞釣藤﹝和鉤。各三錢﹞

上﹐除檳榔﹑木香﹑不過火﹐余銼焙﹐仍同檳榔﹑木香爲末。每服半錢至一錢﹐仍用炒香煎無灰酒﹐空心﹐調服。不飲酒者﹐煎炒香湯調下。

釣藤膏﹝方見夜啼﹞

金茱丸治冷疝气痛及膚囊浮腫。

金鈴子肉﹝一兩﹞家園茱萸﹝半兩﹞

上研末﹐酒煮麵糊丸﹐麻仁大。每服三十丸至五十丸﹐空心﹐溫鹽湯下。溫酒亦可。兒小者丸粟粒大﹐丸數﹑下法﹑同前。

散气丸理諸疝气小便利或不通﹐臍下作痛﹑不可忍者。

海藻﹝湯浸洗七次﹐焙漧﹞澤瀉﹝去粗皮﹞香﹝炒﹞車前子﹝焙﹞蘿卜子﹝瓦上﹑慢火幹焙﹞川楝肉﹝用斑蝥九枚去翅足﹐同炒﹑少時﹐去斑蝥﹞大腹皮﹝淨洗﹐焙漧。各一兩﹞

上﹐銼焙爲末﹐酒煮麵糊丸﹐綠豆大。每服三十丸至五十丸﹐南木香煎酒﹐空心下﹐或防風﹑牡丹皮﹑煎酒下﹐不能飲者﹐於木香湯﹑防風﹑丹皮湯中﹐各少入酒﹐並空心投﹐亦可。再﹐用鹽炒香煎湯尢妙。

﹝湯﹞治小腸疝气家傳妙方芫花﹝醋浸﹐炒﹞木香檳榔三稜﹝各半兩﹞茯苓靑皮全蠍桂枝附子砂﹝各二錢半﹞

上爲末﹐將砂浸﹐澄去土﹐頓在湯瓶上﹐候成膏子﹐和糖醋打麵糊爲丸﹐如豆大。每服三十丸﹐空心﹑溫酒下。未效﹐再服。

勻气散主調補通利後及冷疝腹痛﹐气滯不和。

桔梗﹝二兩﹐銼﹐炒﹞陳皮﹝去白﹐一兩﹞縮砂仁香﹝各半兩﹞白姜﹝二錢半﹐炮﹞

粉艸﹝四錢炙﹞

上﹐銼焙爲末。每服半錢或一錢﹐空心﹐沸湯調服。冷疝腹痛﹐燒鹽湯調下。

木香飲治小兒小腸气痛。

川楝肉﹝十个﹐用巴豆七粒﹐同炒令黃色﹐去巴豆不用﹐入香半兩﹞玄胡索﹝半兩﹞南木香﹝二錢﹞使君子﹝五枚﹐去殼﹞

上﹐爲極細末。用米飲﹐食前調服。

梔子淸肝散柴胡淸肝散﹝二方並見發熱﹞

龍膽瀉肝湯治肝經濕熱不利﹐下部生瘡﹐兩拗腫痛﹐或腹中作痛﹐小便澀滯等證。

龍膽艸﹝酒拌﹐炒黃﹞澤瀉車前子﹝炒﹞木通生地黃﹝酒拌﹞當歸﹝酒拌﹞山梔黃芩﹝炒﹞甘艸﹝各三分﹞

上﹐水煎﹐食前服。

四苓散卽五苓去桂小柴胡湯﹝方見發熱﹞

卷之二﹟肝臟部

陰腫

《全嬰方》云﹕小兒陰腫核腫者﹐由兒啼怒﹐气逆不順﹐乘虛而行﹐陰核偏大。

又因甘肥不節﹐生冷過度﹐致生疳气﹐气結不行﹐流入陰中。或傷暑毒﹐或觸風邪﹐使血气與邪气相搏﹐停結不散﹐則成陰腫也。仁齋云﹕若腎經气虛﹐或坐石不起﹐冷气凝之﹐或近地經久﹐風邪濕气傷之﹐不爲陰腫﹐幾希矣。間有啼叫怒气﹐閉系於下﹐結聚不散﹐加以水竇不行﹐亦能發爲此疾。治用桃仁丸主之。丹溪謂﹕脫囊腫大﹐墜下不收﹐用紫蘇莖葉爲末﹐水調﹐荷葉包之﹐一人傳此方﹐用野白紫蘇爲末﹐濕則摻之﹐幹則香油調敷﹐𨿽皮潰子墜﹐皆有神效﹐此用紫蘇﹐蓋亦同功也。﹝曾﹞巢元方論曰﹕諸筋會於陰器﹐邪客於厥陰少陰之經﹐與冷气相搏﹐則陰囊腫痛﹐而引縮經中﹐𨿽分四證曰腸﹑气﹑水﹑卵﹐然小兒患此﹐若治之不早﹐則成痼疾﹐如腰曲腹痛﹐冷汗自出﹐而陰囊二子﹐弔縮入腹﹐痛止方出﹐名爲內弔。

用烏梅散﹑勻气散﹑金茱丸﹑金鈴散爲治。有陰莖全縮不見﹐有陰囊光腫不痛﹐此因肝腎气虛﹐宜以橘子仁煎湯﹐調下金鈴散﹑勻气散﹐皆可投之。《內經》曰﹕癃疝膚脹者﹐陰亦盛而脈脹不通﹐故曰癃疝。由是觀之﹐乃陰气盛而致有此﹐弔縮者﹐筋急也﹐筋遇寒則引縮﹐遇熱則弛張﹐故《三因》所用方法﹐以寬小腸气﹐疏風爲治﹐然小兒此證﹐多因坐陰潤之地﹐感風濕而得﹐用當歸散加檳榔﹑蒼術﹐水姜煎服﹐並靑木香湯﹑釣藤膏﹐外以立消散敷之。有外腎無故﹐而膚囊腫大﹐不燥不痛﹐光亮如吹﹐此名气虛所致﹐以勻气散調治﹐《三因方》家韭子丸主之。

一證﹐外腎膚囊赤腫通明﹐及女兒陰戶腫脹﹐乃心熱之所傳﹐皆以木通散﹑導赤散﹑爲治﹐或用薏苡仁煎湯調五苓散﹐及以外消散敷之﹐並投天花散﹐用無灰酒煎下﹐不能飲者水煎﹐少入酒同服亦好。張渙曰﹕小兒足少陰之經虛而受風邪者﹐衝於下經則成陰腫病﹐桃仁丹主之。

桃仁丹桃仁﹝七錢半﹐湯浸﹐去皮尖﹑雙仁者﹐麩炒微黃﹞牡丹皮白蒺藜﹝微炒﹐去刺﹞

桂心﹝各半兩﹞郁李仁﹝二錢半﹐湯浸﹐去皮﹐微炒﹞

上件藥﹐搗羅爲細末﹐煉蜜和﹐黍米大。每服十粒﹐以溫酒下﹐乳食前。量兒大小加減。亦可水煎服。

胡連散治陰腫生瘡。

胡黃連﹝去須﹞胡粉﹝各半兩﹞白礬﹝枯﹐二錢半﹞

上﹐搗﹑羅爲細末。每用少許﹐以生油﹑調塗患處。

﹝湯﹞小兒陰腫﹐由啼叫怒气閉縱於下﹐成此疾﹐宜海蛤散海蛤﹝三錢﹞香﹝炒﹐七錢半﹞薏苡仁白術檳榔﹝各半兩﹞

上爲末。食前﹐溫酒調下﹐大小加減。

桃仁丸桃仁﹝去皮尖﹐麩炒﹐三錢﹞桂枝﹝去皮﹞牽牛﹝炒﹐頭末﹞蒺藜牡丹皮﹝各二錢﹞

上爲細末﹐煉蜜丸﹐如黍米大。用靑皮﹑木香﹑蔥白﹑入鹽少許同煎湯﹐食前服。

三白散治小兒解國中腫疾﹐四肢膚囊浮脹﹐大小便不利﹐皆因膀胱蘊熱﹐風濕相乘。

桑根白皮﹝炒﹞白術木通﹝去皮節﹞陳皮﹝去白﹞白牽牛﹝半生半炒﹞甘艸﹝炙。各五錢﹞

上咀。用水煎﹐食前服。

﹝丹﹞脫囊﹐卽外腎腫大。

木通甘艸當歸黃連黃芩上﹐水煎服。

﹝錢﹞蚯蚓散治腎子腫硬成疝﹐用幹蚯蚓爲末﹐唾調敷﹐常避風冷濕地。﹝先用花椒蔥湯避風處洗﹐卻用此敷之累驗﹞

﹝世﹞治小兒囊腫如升﹐用甘艸煎汁﹑調地龍末塗之﹐立退。累效。

敷藥方牡蠣粉﹝二分﹞幹地龍﹝碾末﹐一分﹞

上用津唾調﹐敷外腎。熱者﹑雞子淸調敷。

牡蠣散治小兒外腎腫大﹐莖物通明。

用牡蠣粉研十分細﹐先以唾津塗腫處﹐次以牡蠣粉摻。

又方治小兒卵腫﹐研桃仁﹐唾調敷。

﹝曾﹞烏梅散勻气散金茱丸金鈴散﹝方並見疝﹞當歸散﹝見痢﹞

牡蠣大黃湯治三五歲小兒﹐感受溫濕之气﹐侵襲膀胱﹐致陰莖﹑膚囊浮腫作痛。

牡蠣﹝用熟黃泥包裹﹐炭火透﹐出地上﹑候冷用﹞大黃﹝紙裹﹐水浸透﹐煨過﹐候冷用。二味各一兩﹞

上銼研爲末。每服一錢﹐無灰溫酒空心調服﹐不能飲者﹐溫湯調﹐少入酒同服。

靑木香湯治小兒陰莖無故而腫﹐或痛縮﹐因陽明經有風熱濕气相搏﹐法當寬此一經﹐自愈﹐蓋陽明受病﹐不能養其宗筋故也﹐咳嗽痰喘﹐亦宜服之。

靑木香﹝去蘆﹞枳殼﹝浸﹐去穣﹐麩炒。各半兩﹞甘艸﹝二錢半﹞

上每服二錢﹐水一盞﹐煎七分﹐不拘時﹐溫服。

立消散治膀胱久受熱毒﹐致陰器膚囊赤腫脹痛。

赤小豆赤芍藥生枳殼商陸風化朴硝﹝另研﹐後入。各半兩﹞

上件﹐不過火﹐銼﹑曬爲末。柏枝煎湯候冷﹐調二錢或三錢塗腫處﹐仍服咀五苓散加車前子﹑薏苡仁﹑水煎。

木通散﹝見驚﹞

天花散治外腎膚囊腫痛。

天花粉﹝二兩﹞甘艸﹝三錢﹞

上銼。每服二錢﹐無灰酒一盞﹐煎七分﹐空心﹐溫服。不能飲﹐用水煎﹐少入酒同服。

卷之二﹟肝臟部

偏墜

﹝田﹞小兒狐疝气﹐偏有大小﹐時時上下者。蜘蛛十四枚熬焦﹐桂枝半兩﹐二物爲散﹐每服八分﹐日再﹐酒調下﹐蜜丸亦通。

黑散黃連黃芩大黃黃柏﹝各二錢﹞

上同燒﹐存性﹐爲極細末。雄豬膽汁﹑蜜﹐同調敷。

偏墜亦宜防葵丸。令兒坐於土中﹐午時灸印下偏墜之處七壯。﹝防葵丸未詳﹞

小兒偏墜若非胎中所有﹐在後生者。於莖下﹑腎囊前中間弦子上﹐灸七壯﹐立愈。

﹝明﹞胎產疝卵偏墜。囊縫後十字紋上﹐灸三壯。﹝春灸夏瘥﹐夏灸冬﹑瘥﹞

卷之二﹟肝臟部

陰瘡

臘茶散治小兒陰囊生瘡﹐疼痛水出﹐久不瘥。

臘茶五倍子﹝各五錢﹞膩粉﹝少許﹞

上爲末。先用蔥椒湯洗﹐後用香油調敷。

一方治陰囊生瘡疼痛。

上先用川椒﹑荊芥﹑槐枝﹑柳枝﹑蛇牀子﹐煎湯洗﹐後用朴硝爲末﹐雞子淸調敷。

一方治陰生瘡﹐膿水不幹。

上﹐用烏賊魚骨爲細末﹐幹摻患處。

一方用紫蘇葉煎湯淋洗﹐及作細末摻之﹐妙。

一方治小兒陰生瘡﹐不幹。

上﹐用輕粉﹑密陀僧﹐爲末貼之。如癢﹐加山梔子﹑訶子﹐燒存性﹐研﹐同前藥爲末﹐先將米泔水洗淨﹐然後敷貼此藥。

卷之二﹟肝臟部

不寐

﹝薛﹞經曰﹕陽明﹐胃脈也﹐胃者六腑之海﹐其气亦下行﹐陽明逆﹐不得從其道﹐故不得臥也。又曰﹕胃不和則臥不安。夫人身之衛气﹐晝則行於陽﹐夜則行於陰﹐陽主動﹐陰主靜﹐寤則魂魄志意散於腑臟﹐發於耳目﹐動於肢體﹐而爲人身指使之用﹐寐則神气各歸五宮﹐而爲默運之妙矣﹐若脾胃气盛﹐則腑臟調和﹐水谷之精﹐各各融化以爲平和之气﹐若胃气一逆﹐則气血不得其宜﹐腑臟不得其所﹐不寐之證﹐由此生焉﹐當用四君﹑遠志酸棗仁。肝腎虛熱者﹐六味丸。心血不足者﹐眞珠母丸。

思慮過度者﹐歸脾湯。精神短乏者﹐人參養榮湯。病後餘熱者﹐酸棗仁湯。膽虛不得眠者﹐人參竹葉湯。肝火不寧者﹐加味小柴胡湯。振悸不得眠者﹐四君﹑生薑﹑酸棗仁。夜啼驚哭不寐﹐各詳別證﹐當參求之。

仲景酸棗湯治虛勞虛煩不得眠。

酸棗仁﹝炒﹐一錢﹞甘艸知母﹝炒﹞茯苓芎生薑﹝各五分﹞

上﹐水煎服。

《本事》鱉甲丸治膽虛不得眠﹐四肢無力。

鱉甲酸棗仁﹝炒﹞羌活黃﹝炒﹞牛膝﹝酒炒﹞人參﹝各一兩﹞五味子﹝五錢﹞

上爲末﹐煉蜜丸﹐梧子大。每服三四十丸﹐溫酒下。

《聖惠》治骨蒸勞熱﹐煩心不得眠。用酸棗仁三錢﹐水煎熟﹐下地黃汁一蛤蜊殼服之。

《本事》眞珠母丸治肝膽二經﹐因虛內受風邪﹐臥則魂散而不守﹐狀若驚悸。

眞珠﹝別研細﹐七錢半﹞當歸熟地黃﹝各一兩半﹞人參酸棗仁﹝炒﹞柏子仁﹝各一兩﹞

犀角屑茯神沈香龍齒﹝研。各半兩﹞

上爲末﹐煉蜜丸﹐小豆大﹐辰砂爲衣。每服二十丸﹐白湯下﹐日午夜臥﹐各一服。

人參竹葉湯治虛煩不得眠。

人參竹葉甘艸﹝各二錢﹞半夏小麥麥門冬﹝各一錢五分﹞

上﹐每服二三錢﹐姜二片﹐粳米一撮﹐水煎服。

人參養榮湯﹝見盜汗﹞歸脾湯﹝見驚悸﹞

卷之二﹟肝臟部

咽喉

《心鑑》咽喉爲一身之總要﹐與胃气相接﹐呼吸之所從出﹐若胸膈之間蘊積熱毒﹐致生風痰﹐壅滯不散﹐發而爲咽喉之病。喉內生瘡﹐或狀如肉腐﹐爲HT爲痛﹐窒塞不通﹐吐咽不下﹐甚則生出重舌﹐治之尢宜先去風痰﹐以通咽膈﹐然後解其熱毒﹐遲則有不救之患。又有熱毒衝於上而生瘡﹐謂之懸癰。及腑寒亦能令人咽閉﹐吞吐不利。臨病詳審治之。咽喉之疾﹐本傷熱毒上攻也﹐四時受熱﹐藏心腑之間﹐一旦所觸﹐上攻咽喉﹐所謂腎傷寒也﹐然其證有單肉蛾﹑雙肉蛾﹐有重舌﹑木舌﹑腮﹐有懸癰腫脹﹐有裏外皆腫﹐甚者上攻頭面皆腫。大法﹐先洗去口中舌上白胎﹐其次掃去風涎﹐如是單﹑雙肉蛾﹐可鍼則鍼﹐有不可鍼者﹐則用燻摻藥﹐退後﹐方根據次用服藥。如是木舌﹐服藥之外﹐仍用摻藥。腮則用塗藥﹐輕者但服藥而自退﹐不須用鍼及藥﹐點其瘡而自消也。﹝薛﹞小兒喉痺﹐因膏粱積熱﹐或稟賦有熱﹐或乳母七情之火﹑飲食之毒﹐當分其邪蓄表裏﹐與証之輕重﹐經之所主而治之。

若左腮色靑赤者﹐肝膽經風熱也﹐用柴胡梔子散。右腮色赤者﹐肺經有熱也﹐用瀉白散。額間色赤者﹐心與小腸經熱也﹐用導赤散。若兼靑色﹐風熱相搏也﹐用加味逍遙散。鼻間色黃﹐脾胃經有熱也﹐用瀉黃散。若兼靑色﹐木乘土位也﹐用加味逍遙散。兼赤色﹐心傳土位也﹐用柴胡梔子散。頦間色赤﹐腎經有熱也﹐用地黃丸。

凡此積熱內蘊﹐二便不通者﹐當疏利之。風邪外客而發寒熱者﹐當發散之。外感風邪﹐大便閉結﹑煩渴痰盛者﹐當內疏外解。若因乳母膏粱積熱者﹐母服東垣淸胃散。

若因乳母恚怒肝火者﹐母服加味逍遙散。稟賦陰虐者﹐兒服地黃丸。大槪當用輕和之劑﹐以治其本﹐切不可用峻利之藥以傷眞气也。一小兒喉間腫痛﹐驚悸飲水﹐服驚風降火之藥益甚﹐仍欲攻風痰。余曰驚悸飲水﹐心經虛證﹐蓋胃爲五臟之本﹐先用五味異功散以補胃﹐加桔梗甘艸以消毒﹐諸證頓退﹐後用牛蒡子湯加柴胡而愈。

一小兒發熱引冷﹐大便黃色﹐手足並熱﹐不能吮乳。視口內無患﹐捫其喉間則哭﹐此喉內作痛﹐乃脾胃實熱也。用瀉黃﹑淸胃二散﹐各一劑﹐母子並服而愈。後因乳母飲酒﹐兒躁不安﹐口內流涎﹐仍用前二散而愈。一小兒喉間腫痛﹐發熱咳嗽﹐大便祕結。此肝與大腸有熱也。先用牛蒡子湯加硝。黃一服﹐大便隨通﹐乃去硝黃﹐再劑頓愈。審其母有肝火發熱﹐用柴胡淸肝散﹐母子並服而痊。

甘桔湯治嬰孩感冒風熱﹐火气燻逼痘瘡﹐蘊毒上攻﹐咽喉腫痛﹐痰气不順﹐咳嗽失音。

人參﹝去蘆﹐半兩﹞桔梗﹝蜜浸﹐炒﹐一兩﹞甘艸﹝半生半炙﹐三錢﹞

上銼散。用水煎﹐不拘時候服。

立效散治嬰孩小兒﹐咽喉痺痛﹐不能吞咽。

硼砂龍腦雄黃朴硝﹝各半錢﹞

上爲極細末﹐幹摻。

吹喉散治嬰孩咽喉腫痛﹐气塞不通。

甘艸﹝生﹐二錢半﹞朴硝﹝一兩﹞

上爲極細末。幹摻喉中﹐如腫甚者﹐用小竹管吹入喉內。

牛蒡湯主傷風發熱煩躁﹐鼻塞气喘﹐痰嗽驚啼﹐及諸瘡赤紫丹毒﹐咽喉腫痛。

牛蒡子﹝三兩﹐略炒﹐細研﹞大黃﹝一兩半﹞防風﹝去蘆﹞薄荷﹝去老梗。各一兩﹞

荊芥﹝去根梗﹐四兩﹞甘艸﹝一兩一錢半﹞

上咀。每服二錢﹐水一盞﹐煎七分﹐無時﹐溫服。

化毒湯解風熱上攻﹐咽喉腫痛﹐飲食不便。

桔梗﹝銼﹑炒﹐半兩﹞薄荷葉荊芥穗甘艸﹝各二錢半﹞山豆根﹝取淨皮一錢半。以上五味俱焙爲末﹞牙硝硼砂朴硝雄黃朱砂﹝各二錢。以上五味﹐乳缽細研﹞

上﹐五味焙爲末﹐五味研爲末﹐同一處﹐再研勻。每用一字至半錢﹐幹點舌上化下﹐或以溫湯濃調﹐少與含咽﹐亦可。

備急散治小兒諸般骨哽﹐咽喉腫痛。

五倍子﹝一兩﹐研﹞先春茶末﹝半兩﹞

上二味﹐和勻。抄一錢﹐溫湯半盞調化﹐無時﹐少與咽下。根據法服餌﹐不過三五次卽效。如骨出或刺破處血來多者﹐硼砂末六錢﹐水煎消毒散飲調服﹐血止痛住﹐腫消食進。

牛蒡子湯牛蒡子﹝炒﹐杵﹞玄參升麻桔梗﹝炒﹞犀角﹝鎊﹞黃芩木通甘艸﹝各等分﹞

上﹐每服一二錢﹐水煎。

《拔萃》桔梗湯治熱腫喉痺。

桔梗﹝炒﹞甘艸﹝炒﹞連翹梔子﹝炒﹞薄荷黃芩﹝各等分﹞

上爲末。每服一二錢﹐水煎服。

消毒飲解急驚風毒﹐赤紫丹癅﹐壯熱狂躁﹐睡臥不安﹐胸膈滿悶﹐咽喉腫痛﹐九道有血妄行﹐及徧身瘡疥。

牛蒡子﹝六兩﹞荊芥穗﹝二兩﹞甘艸﹝一兩﹞

上銼。每服二錢﹐水一盞﹐煎七分﹐無時﹐溫服。

柴胡飲﹝見積熱﹞東垣人參安胃散﹝見吐利﹞《三因》玉鑰匙九味蘆薈丸﹝見疳﹞

《濟生》犀角地黃湯﹝見吐血﹞五味異功散﹝見吐利﹞柴胡淸肝散﹝見發熱﹞

卷之三﹟心臟部一

心

﹝錢﹞心﹐主驚。實則叫哭發熱﹐飲水而搐﹐虛則困臥﹐悸動不安。心病﹐多叫哭驚悸﹐手足動搖﹐發熱飲水。視其睡﹐口中气溫﹐或合面睡﹐及上竄切牙﹐皆心熱也﹐導赤散主之。心气熱則心胸亦熱﹐欲言不能﹐而有就冷之意﹐故合面臥。

心气實則气上下行澀﹐若合面臥﹐則气不得通﹐故喜仰臥﹐使气得上下通也﹐瀉心湯主之。心病見冬﹐火旺﹐心勝腎也﹐當補腎治心﹐輕者心病退﹐重者下竄不語﹐腎怯虛也。﹝補腎﹑地黃丸﹐治心﹑瀉心湯﹞﹝潔﹞心主熱﹐自病或大熱﹐瀉心湯主之。實則煩熱﹐黃連瀉心湯主之。虛則驚悸﹐生犀散主之。肺乘心﹐微邪﹐喘而壯熱﹐瀉白散主之。肝乘心﹐虛邪﹐風熱﹐煎大羌活湯下大靑丸主之。脾乘心﹐實邪﹐泄瀉身熱﹐瀉黃散主之。腎乘心﹐賊邪﹐恐怖惡寒﹐安神丸主之。﹝劉﹞凡心臟得病﹐必先調其肝腎兩髒﹐腎者心之鬼﹐肝气通則心气和﹐肝气滯則心气乏﹐此心病先求於肝﹐淸其源也。五臟受病﹐必先傳其所勝﹐水能勝火﹐則腎之受邪﹐必傳於心﹐故先治其腎﹐逐其邪也﹐故當退腎气﹑益肝气兩方。或診其脈肝腎兩髒俱和﹐而心自生疾﹐然後審其心家虛實治之。﹝薛﹞仰面臥者﹐因其心胸實熱﹐故喜仰面而向虛也。合面臥者﹐因心胸虛熱﹐故喜合臥而就實也。實則調治心肝﹐虛則調補脾肺﹐二者別之﹐盡其狀矣。其切牙等證﹐多有雷同﹐不必拘泥。如用瀉心﹑導赤﹑等劑﹐邪气𨿽去而病仍作﹐當調補元气﹐或反甚﹐急溫補元气。其心气冬見﹐或亥子時病益甚﹐或下竄不語者﹐乃腎水虛而心火甚也﹐用地黃丸﹐其乳下嬰兒﹐須母服之。若叫哭發熱﹐作渴飲水﹑抽搐有力﹐仰面而睡者﹐屬心經實熱﹐用瀉心湯﹑導赤散。若發熱飲湯﹐抽搐乏力﹐驚竄切牙﹐合面而睡者﹐屬心經虛熱﹐用補心散。

若喘嗽面赤﹐壯熱飲水﹐肺乘心也﹐用瀉白散。若搖頭札目﹐身熱抽搐﹐肝乘心也﹐用柴胡淸肝散。若合目昏睡﹑泄瀉身熱﹐脾乘心也﹐用瀉黃散。若竄視驚悸﹐切牙足熱﹐腎乘心也﹐用安神丸。

﹝海﹞心苦緩﹐急食酸以收之﹐五味子。心欲軟﹐急食鹹以軟之﹐芒硝。

以咸補之﹐澤瀉。以甘瀉之﹐人參﹑黃﹑甘艸。心虛﹐以炒鹽補之。虛則補其母﹐肝乃心之母﹐以生薑補肝。如無他證﹐錢氏安神丸﹐是也。

安神丸﹝錢氏﹞治心虛疳熱﹐神思恍忽。

麥門冬﹝去心﹐焙﹞馬牙硝白茯苓幹山藥寒水石﹝研﹞甘艸﹝各半兩﹞朱砂﹝一兩﹐研﹞龍腦﹝一字﹐研﹞

上﹐末之﹐煉蜜爲丸﹐芡實大。每服半丸﹐沙糖水化下﹐無時。

八物定志丸﹝海藏﹞補益心神﹐安定魂魄﹐治痰﹐去胸中邪熱﹐理肺腎。

人參﹝一兩半﹞菖蒲遠志﹝去心﹞茯神﹝去心﹞茯苓﹝去皮。各一兩﹞朱砂﹝二錢﹞

白術麥門冬﹝去心。各半兩﹞牛黃﹝二錢﹐另研﹞

上爲細末﹐煉蜜丸﹐如桐子大。米飲湯﹑下三十丸﹐無時。

髓竭不足﹐加生地黃當歸。肺气不足﹐加天門冬﹑麥門冬﹑五味子。心气不足﹐加上黨參﹑茯神﹑菖蒲。脾气不足﹐加白術﹑白芍藥﹑益智。肝气不足﹐加天麻﹑川芎。腎气不足﹐加熟地黃﹑遠志﹑牡丹皮。膽气不足﹐加細辛﹑酸棗仁﹑地楡。神昏不足﹐加朱砂﹑預知子﹑茯神。

心實﹐以甘艸瀉之﹐如無他證﹐重則瀉心湯﹐輕則導赤散。

瀉心湯﹝錢氏﹞瀉丁心。

黃連﹝一兩﹐去須﹞

上爲極細末。每服一字至半錢一錢﹐臨臥﹐溫水調下。海藏雲﹕易老單方瀉心湯出於此﹐乃實邪也﹐實則瀉其子。

導赤散﹝錢氏﹞瀉丙小腸。

生漧地黃木通甘艸﹝各等分﹞

上﹐同爲末。每服三錢﹐水一盞﹐入竹葉同煎至五分﹐食後溫服。一本﹐不用甘艸﹐用黃芩。

﹝薛﹞瀉心散﹑導赤散﹐瀉心小腸實火之劑﹐蓋心爲脾母﹐脾爲心子﹐然心旣病﹐則脾土益虛矣﹐用者審之。

生犀散﹝錢氏﹞治心經虛熱。

生犀﹝錯取末﹐二錢﹞地骨皮﹝自采﹐佳﹞赤芍藥柴胡根漧葛﹝銼。各一兩﹞

甘艸﹝炙﹐半兩﹞

上爲粗末。每服一二錢﹐水一盞﹐煎至七分﹐溫服﹐食後。

﹝薛﹞前方云﹕治心經虛熱﹐其所用藥﹐多屬瀉心﹑瀉肝脾之劑﹐虛熱二字﹐恐魯魚也﹐如心經自病而血虛熱者﹐用祕旨安神丸。脾虛奪心之气而熱者﹐用祕旨補脾湯。肝木不能生心火而虛熱者﹐用地黃丸。

祕旨安神丸治心血虛而睡中驚悸﹐或受驚嚇而作。

人參半夏﹝湯泡﹞酸棗仁﹝炒﹞茯神﹝各一錢﹞當歸﹝酒洗﹞橘紅赤芍藥﹝炒。

各七分﹞五味子﹝五粒﹞甘艸﹝炙﹐三分﹞

上爲末﹐薑汁糊﹑丸芡實大。每服一丸﹐生薑湯化下。

卷之三﹟心臟部一發熱

辧證

﹝錢﹞風溫熱﹐壯熱﹐相似。潮熱﹐時間發熱﹐過時卽止﹐來日根據時又熱﹐此欲發驚候也。壯熱者﹐一向熱而不已﹐甚則發驚癇也。風溫者﹐身不熱﹐而口中气熱又有風溫證者﹐但溫而不熱。傷寒熱﹐口熱呵欠頓悶項急。﹝曾云﹕傷寒熱﹐十指稍冷﹐鼻流淸涕﹐發熱無汗﹐面慘淩振﹐右腮有紫紋。﹞痘瘡熱﹐噴嚏﹐悸動﹐耳尖冷。﹝曾云﹕麻豆熱﹑面赤足冷﹐身發壯熱﹐呵欠﹑頓悶﹑咳嗽﹑腰疼﹐時或作驚﹐腹痛目痢﹑及中指獨冷者﹐是也。﹞變蒸熱﹐唇上白泡珠起﹐耳冷。﹝曾云﹕變蒸熱﹑溫溫微熱﹑气粗驚少﹐乳瀉黃﹐上唇尖有小泡﹑如水珠子﹐卽變蒸也﹐不須用藥攻治。﹞疳熱﹐面黃﹐喫炭土﹐羸瘦﹐鼻下赤爛。驚風熱﹐發搐悸癇﹐脈數煩躁﹐顚恍忽。﹝曾云﹕驚風熱﹑徧身發熱﹐面光自汗﹐心悸不寧﹐脈數煩躁﹐治法與急驚證同﹐所用藥餌﹐必先解表。﹞﹝楊﹞小兒之病﹐惟熱居多﹐夫熱有潮熱﹐驚熱﹐夜熱﹐餘熱﹐食熱﹐疳熱﹐壯熱﹐煩熱﹐積熱﹐風熱﹐虛熱﹐客熱﹐癖熱﹐寒熱﹐血熱﹐瘡疹熱﹐十六者大同而小異。熱之始發﹐必有所因也﹐其潮熱發歇有時﹐驚熱顚叫恍忽﹐夜熱夕發旦止﹐餘熱寒邪未盡﹐食熱肚腹先發﹐疳熱骨蒸盜汗﹐壯熱一向不止﹐煩熱心躁不安﹐積熱頰赤口瘡﹐風熱汗出身熱﹐虛熱困倦少力﹐客熱來去不定﹐痰熱涎嗽飲水﹐寒熱發如瘧狀﹐血熱辰巳發熱﹐瘡疹熱耳鼻尖冷﹐諸證得之﹐各有所歸。其間或有三兩證交互者﹐宜隨其輕重而處治之。﹝薛﹞小兒之熱﹐有肝心脾肺腎五臟之不同﹐虛實溫壯四者之不一﹐及表裏血气﹐陰陽浮陷﹐與夫風濕痰食﹐各當詳之。心熱者﹐額上先赤﹐心煩心痛﹐掌中熱而噦﹐或壯熱飲水﹐巳午時益甚。肝熱者﹐左頰先赤﹐便難轉筋﹐尋衣撚物﹐多怒多驚﹐四肢困倦﹐寅卯時益甚。脾熱者﹐鼻上先赤﹐怠惰嗜臥﹐身熱飲水﹐遇夜益甚。肺熱者﹐在頰先赤﹐手掐眉目﹐喘咳﹐寒熱飲水﹐日西熱甚。腎熱者﹐頦下先赤﹐兩足熱甚﹐骨蘇蘇如虫蝕﹐熱甚不能起於牀﹐夜間益甚。仍當辧其虛實﹐實則面赤气粗﹐口燥唇腫﹐作渴飲冷﹐大小便難﹐或掀衣露體﹐煩啼暴叫﹐伸體而臥﹐睡不露睛﹐手足指熱﹐宜用表下。虛則面色靑白﹐恍忽神緩﹐口中虛冷﹐噓气軟弱﹐喜熱惡寒﹐泄瀉多尿﹐或乍涼乍溫﹐怫郁驚惕﹐上盛下泄﹐夜則虛汗﹐屈體而臥﹐睡而露睛﹐手足指冷﹐宜用調補。壯熱者肢體大熱﹐熱不已則發驚癇。溫熱者肢體微熱﹐熱不已則發驚搐。陰虛則內熱。陽盛則外熱。以手輕捫之則熱﹐重按之不熱﹐此皮毛血脈之熱﹐熱在表也。重按之筋骨之分則熱﹐輕手則不熱﹐此筋骨之熱﹐熱在裏也。不輕不重﹐按之而熱﹐此肌肉之熱﹐熱在表裏之間也。以虛實分屬表裏而言之﹐壯熱惡風寒﹐爲元气不充﹐表之虛熱也。壯熱不惡風寒﹐爲外邪所客﹐表之實熱也。壯熱飲湯﹐爲津液短少﹐裏之虛熱也。壯熱飲水﹐爲內火銷爍﹐裏之實熱也。若夫內外皆熱﹐則喘而渴﹐齒幹煩冤腹滿﹐四肢熱﹐逢風寒如炙於火﹐能冬不能夏﹐是皆陽盛陰虛也。脈尺寸俱滿爲重實﹐尺寸俱弱爲重虛。脈洪大﹐或緩而滑﹐或數而鼓﹐此熱盛拒陰﹐𨿽形證似寒﹐實非寒也。熱而脈數按之不鼓﹐此寒盛格陽﹐𨿽形證似熱﹐實非熱也。發熱惡熱﹐大渴不止﹐煩躁肌熱﹐不欲近衣﹐其脈洪大﹐按之無力﹐成兼目痛鼻幹者﹐此血虛發躁也﹐當補其血。如不能食而熱﹐自汗者气虛也﹐當補其气。仲景論內外不足﹐發熱自汗之證﹐禁不可發汗﹔如飲食勞役﹐𨿽病發熱﹐誤發其汗﹐則表必虛也。身熱而汗出者﹐風也。發熱身疼而身重黃者﹐濕也。憎寒發熱﹐惡風自汗﹐脈浮胸痞者﹐痰也。發熱頭痛脈數者﹐食也。

寸口脈微﹐爲陽不足﹐陰气上入陽中則惡寒﹐尺脈弱爲陰不足﹐陽气下入陰中則發熱﹐陰陽不歸其分﹐則寒熱交爭也。晝則安靜﹐夜則發熱煩躁﹐是陽气下陷入陰中也﹐晝則發熱煩躁﹐夜則安靜﹐是重陽無陰也﹐當亟瀉其陽﹐峻補其陰。至若身熱脈弦數﹐戰栗而不惡寒者﹐癉瘧也。發熱惡寒﹐脈浮數者﹐溫病也。若四肢發熱﹐口舌咽漧﹐是火熱乘土位﹐濕熱相合﹐故煩躁悶亂也。若身體沈重﹐走注疼痛﹐乃濕熱相搏﹐風熱郁而不得伸也。

卷之三﹟心臟部一發熱

五臟熱

﹝錢﹞肝熱﹐手尋衣領及亂撚物﹐瀉靑丸主之。壯熱﹐飲水喘悶﹐瀉白散主之。

﹝薛﹞肝熱者﹐左頰先赤﹐便難轉筋﹐多怒多驚﹐四肢困倦﹐寅卯時益甚﹐宜瀉靑丸﹑柴胡飲子。

心熱﹐視其睡﹐口中气溫﹐或合面睡及上竄切牙﹐皆心熱也﹐導赤散主之。﹝心气熱﹑則心胸亦熱﹐欲言不能﹐而有就冷之意﹐故合面臥。﹞﹝薛﹞心熱者﹐額上先赤﹐心煩心痛﹐掌中熱而噦﹐或壯熱飲水﹐巳午時益甚﹐宜瀉心湯﹑導赤散﹑安神丸。

脾熱﹐則目黃肚大﹐怠惰嗜臥﹐身熱飲水﹐四肢不收﹐瀉黃散主之。﹝薛﹞脾熱者﹐鼻上先赤﹐其熱在肌肉﹐遇夜益甚。

肺熱﹐手掐眉目鼻面﹐甘桔湯主之﹔咳嗽寒熱﹐壯熱飲水﹐涼膈散主之﹔若肺虛熱﹐唇深紅色﹐少服瀉白散。﹝薛﹞肺熱者﹐右頰先赤﹐日西熱甚﹐輕則用瀉白散﹐重則用涼膈散及地骨皮散。

腎熱﹐兩足不喜衣覆﹐地黃丸主之。﹝薛﹞腎熱者﹐頦下先赤﹐兩足熱甚﹐骨酥酥如虫蝕﹐熱甚不能起於牀﹐夜間益甚﹐宜用滋腎丸。

瀉靑丸﹝見肝臟﹞瀉心湯導赤散安神丸﹝並見心臟﹞瀉黃散﹝見脾臟﹞瀉白散﹝見肺臟﹞

梔子淸肝散﹝一名柴胡梔子散﹞治三焦及足少陽經風熱發熱﹐耳內作癢生瘡﹐或出水疼痛﹐或胸乳間作痛﹐寒熱往來。

柴胡梔子﹝炒﹞牡丹皮﹝各一錢﹞茯苓川芎芍藥當歸牛蒡子﹝炒。各七分﹞

甘艸﹝三分﹞

上﹐水煎服。

柴胡淸肝散治肝膽三焦風熱怒火﹐或乍寒乍熱﹐往來寒熱﹐發熱或頭髮瘡毒等證。

柴胡﹝一錢半﹞黃芩﹝炒﹞人參川芎﹝各一錢﹞山梔﹝炒﹐一錢半﹞連翹甘艸﹝各五分﹞

桔梗﹝八分﹞

上﹐水煎服。

柴胡飲子解肌熱﹑蒸熱﹑積熱﹐或汗後餘熱﹐脈洪實弦數﹐大便堅實。

黃芩﹝七分﹞甘艸﹝四分﹞大黃﹝八分﹞芍藥﹝七分﹞柴胡人參﹝各五分﹞

當歸﹝一錢﹞

上﹐每服一錢﹐薑水煎。

龍腦飲子此瀉脾經熱﹐可代瀉黃散用﹐治小兒蘊熱﹐咽喉腫痛﹐赤眼口瘡﹐心煩鼻衄﹐咽漧多渴﹐睡臥不寧﹐及除痰熱咳嗽﹐中暑煩躁﹐一切風壅。

甘艸﹝四兩﹐炙﹞大梔子﹝三兩﹐炒﹞藿香葉﹝半兩﹞石膏﹝一兩﹞縮砂栝蔞﹝各七錢半﹞

上爲末。每服一錢﹐蜜水調服﹐不拘時。治傷寒餘毒﹐潮熱虛汗﹐加竹葉煎服。

滋腎丸治腎熱。

黃柏﹝酒拌﹐炒焦﹐三錢﹞知母﹝二錢﹞肉桂﹝五分﹞

上爲末﹐熟水丸﹐桐子大。每服二十丸至三十丸﹐食前﹐百沸湯下。

卷之三﹟心臟部一發熱

實熱

小兒實熱者﹐頭昏頰赤﹐口內熱﹐小便赤澀﹐狀如豆汁﹐大便堅硬﹐或祕澀不通﹐腹急﹐宜四順飲子﹑大黃朴硝湯﹑八珍散﹐略挨動臟腑﹐卽安。﹝楊﹞實則面赤濃黃﹐气粗口熱﹐燥渴唇腫﹐大小便難﹐掀揭露衣﹐煩啼暴叫﹐宜四順淸涼飲加柴胡。薛氏又有伸體而臥﹐睡不露睛﹐手足指熱等證。

按﹕實中宜分表裏﹐表實宜汗﹐裏實宜下﹐半表半里宜和解﹐今一以利下爲主﹐非通論也。治法並方﹐更於後表裏條內求之。云岐云﹕小兒實熱在內者﹐四順飲之類﹐在上者﹐吐之。丹溪云﹕小兒熱病﹐六一散妙藥也。

﹝茅先生﹞三解牛黃散治實熱﹐潮熱。

白僵蠶全蠍﹝炙﹞防風白附子桔梗川大黃甘艸﹝炙﹞白茯苓川黃芩人參川郁金﹝皂角水煮﹞

等分﹐未服半錢一錢﹐薄荷蜜湯調。

牛黃涼膈丸治風壅痰實﹐蘊積不散﹐頭痛面赤﹐心煩潮熱﹐痰涎壅塞﹐咽膈不利﹐精神恍忽﹐睡臥不安﹐口漧多渴﹐唇焦咽痛﹐頷頰赤腫﹐口舌生瘡。

牛黃﹝一兩一分﹞甘艸﹝﹐十兩﹞寒水石牙硝﹝枯﹞石膏﹝各二十兩﹞紫石英﹝飛﹞

腦麝﹝各五兩﹞膽星﹝柒兩半﹞

末之﹐蜜丸﹐每兩作三十丸。溫薄荷人參湯﹑嚼一丸﹐食後服。常服﹐半丸。

治急驚﹐並薄荷水化。

卷之三﹟心臟部一發熱

虛熱

虛熱者﹐因患後平復﹐血气未勻﹐四體羸弱﹐時多發熱﹐治宜調气補虛﹐其熱自退﹐如錢氏白術散﹑異功散﹑四君子湯﹑之類﹐或未退﹐人參生犀散治之。﹝楊﹞虛則面色靑白﹐恍忽神緩﹐口中淸冷﹐噓气軟弱﹐泄瀉多尿﹐夜出虛汗﹐宜惺惺散。

﹝薛﹞又有喜熱惡寒﹐乍涼乍溫﹐怫郁驚惕﹐上盛下泄﹐屈體而臥﹐睡而露睛﹐手足指冷等證。﹝曾﹞虛熱﹐因病後發熱無時﹐一日三五次者﹐此客熱乘虛而作﹐先以胃苓湯加黃末﹐溫米淸湯調服﹐次投錢氏白術散﹐或固眞湯帶涼服﹐及用溫鹽湯參入涼水﹐送下黑錫丹固守元气。海藏雲﹕風熱邪熱﹐四君子湯加生薑﹑荊芥﹑煎。云岐云﹕小兒客熱在內﹐先用導赤散﹐次用益黃散。薛氏﹐以虛實分屬表裏﹐及熱盛拒陰﹑寒盛格陽﹑血虛气虛發熱等證﹐俱仲景東垣諸聖醫辧證妙法﹐宜詳玩而熟記之﹐則虛熱似實熱之證﹐庶幾不至誤認而全活眾矣。﹝錢﹞朱監簿子五歲﹐忽發熱。醫曰此心熱也﹐腮赤而唇紅﹐煩躁引飲﹐遂用牛黃丸三服﹐以一物瀉心湯下之。來日不愈﹐反加無力而不能食﹐又下之﹐便利黃沫。錢曰心經虛而有畱熱在內﹐必被涼藥下之﹐致此虛勞之病也﹐錢先用白術散生胃中津液﹐次以生犀散治之。

朱曰大便黃沫如何﹖曰胃气正﹐卽瀉自止﹐虛熱也。朱曰醫用瀉心湯如何﹖錢曰瀉心湯者﹐黃連一物耳﹐黃連性寒﹐多服則利﹐能寒脾胃也。坐久﹐眾醫至﹐皆曰實熱。錢曰虛熱﹐若實熱﹐何以瀉心湯下之不安﹐又加面黃頰赤﹐五心煩躁﹐不食而引飲。醫曰旣虛熱﹐何大便黃沫﹖錢笑曰﹐便黃沫者﹐服瀉心湯多故也。錢與胡黃連丸﹐治愈。鄭人齊郎中者﹐家好收藥散施﹐其子忽髒熱﹐齊自取靑金膏三服並一服餌之﹐服畢﹐至三更﹐瀉五行﹐其子困睡。齊言子睡多驚﹐又與靑金膏一服﹐又瀉三行﹐加口漧身熱。齊言尙有微熱未盡﹐又與靑金膏。其妻曰﹐用藥十餘行未安﹐莫生他病否﹐召錢氏至。曰已成虛羸﹐先用前白術散時時服之﹐後服香瓜丸﹐十三日愈。嘉靖甲寅﹐敬臣之女年十二﹐患脾胃素弱﹐自夏入秋﹐時瀉時止﹐小腹微痛﹐至八九月間﹐遂成疳積之證﹐發熱凡二十餘日不止﹐汗泄熱解﹐汗已復熱﹐自中脘至小腹膨脹堅直﹐大便溏﹐气喘咳嗽作噯﹐俱晝輕夜重﹐徹夜煩躁不睡﹐鼻塞眼暗語。其母以爲必死矣。立齋先生診之曰﹐脈浮大而無根﹐此大虛證也﹐非獨參湯不可。乃用參一兩﹐加熟附三分﹑煨生薑三片﹐日進二劑﹐仍並渣煎服之﹐大下疳積﹐其气則腥﹐腹漸寬﹐熱漸減﹐脈漸斂﹐然手猶尋撚不已﹐鼻孔出血。先生曰﹐此肝證也﹐煎六味丸料與之﹐一服如脫。乃晝服獨參姜附湯﹐夜服六味丸料﹐脈漸有根﹐諸證漸退。先此手足恆熱﹐至是乃始覺寒﹐先生喜曰﹐此病邪盡退﹐而眞气見矣。然猶飲食不進﹐乃單用六君子湯加炮姜﹐遂能食﹐咳嗽獨甚﹐與補中益气湯﹐嗽遂止﹐夜始有睡。凡弱女之得生﹐皆先生力也﹐向非先生卓有定見﹐專治其本而其末自愈﹐則爲丘中之骨﹐必矣﹗敬書施療之顚末﹐以告同患此者﹐幸無所誤。亦推展先生一念之仁於萬一云爾。王敬臣書。

惺惺散﹝方見痘疹﹞錢氏白術散﹝方見渴﹞異功散﹝方見吐瀉﹞人參生犀散﹝見後條﹞

固眞湯﹝見慢驚﹞黑錫丹﹝見雜病頭痛﹞

當歸補血湯治肌熱躁熱目赤﹐面紅煩渴﹐晝夜不息﹐其脈洪大而虛﹐重按全無﹐此脈虛血虛也﹐若誤服白虎湯﹐必死﹐宜此主之。

黃﹝三錢﹞當歸﹝一錢﹞

上﹐水煎服。

補中益气湯治中气虛弱﹐體疲食少﹐或發熱煩渴等證。

人參黃﹝各八分﹞白術甘艸陳皮﹝各五分﹞升麻柴胡﹝各二分﹞當歸﹝三分﹞

上﹐姜棗水煎﹐空心午前服。

加味逍遙散去牡丹皮山梔卽逍遙散。治肝脾血虛等證。

當歸甘艸﹝炙﹞芍藥﹝酒炒﹞茯苓白術﹝炒﹞柴胡﹝各一錢﹞牡丹皮山梔﹝炒。各七分﹞

上﹐水煎服。

愚按﹕前方﹐若乳母肝脾血虛﹐內熱寒熱﹐徧身搔癢﹐肢體作疼﹐頭目昏重﹐怔忡頰赤﹐口燥咽漧。或發熱盜汗﹐食少不寐。或口舌生瘡﹐耳內作痛﹐胸乳腹脹﹐小便不利﹐致兒爲患﹐尢宜用之。又治婦人陰虛發熱﹐兒飲其乳以致患瘡者。

卷之三﹟心臟部一發熱

表裏

﹝錢﹞身熱不飲水者﹐熱在外。身熱飲水者﹐熱在內。﹝海﹞四順飲子﹐治熱在內而不厥。連翹飲﹐治熱在外而不厥。﹝薛﹞壯熱﹐惡風寒﹐爲元气不充﹐表之虛熱也。壯熱﹐不惡風寒﹐爲外邪所客﹐表之實熱也。壯熱飲湯﹐爲津液短少﹐裏之虛熱也。壯熱飲水﹐爲內火銷爍﹐裏之實熱也。

按﹕傷風惡風﹐傷寒惡寒﹐豈可以惡風寒爲元气不充﹐而不惡風寒爲外邪所客乎。薛氏之意本圓而語則滯﹐癡人前豈可說夢﹐須以東垣外感內傷辧細別之﹐則無失矣。

卷之三﹟心臟部一發熱

表熱

薛云﹕熱而二便調和﹐風邪蘊結於裏而發者﹐用惺惺散加麻黃汗之。

敗毒散治傷風﹑瘟疫﹑風濕﹑頭目昏眩﹐四肢作痛﹐憎寒壯熱﹐項彊睛疼﹐或惡寒咳嗽﹐鼻塞聲重。

柴胡前胡川芎枳殼﹝炒﹞羌活獨活茯苓桔梗人參﹝各一兩﹞甘艸﹝半兩﹞

上﹐每服二錢﹐生薑薄荷水煎。

消風散治小兒解脫﹐致令風邪客於皮毛﹐入於臟腑﹐則令惡風發熱﹐胸膈痰涎﹐目澀多睡。﹝卽消風丸見風癇。﹞

淸解散治感風發熱頭疼﹐鼻塞涕流﹐及溫壯﹐悉主之。

北參防風天麻北前胡茯苓北梗枳殼﹝銼﹞甘艸﹝各二錢﹞細辛柴胡﹝各一錢半﹞川芎﹝三錢﹞

上末。每一錢﹐水小盞﹐薄荷榦三葉略煎﹐溫和服。

《集驗》荊術散治小兒傷風傷寒﹐或瘡或疹﹐此藥﹐無寒無熱﹐疏風順气。一切諸熱證。

荊芥穗赤芍藥﹝各一兩﹞蒼術﹝二兩﹐制﹞甘艸﹝半兩﹐炒﹞

細末。隨大小一二錢。又名沖和散。傷風傷寒﹐壯熱咳嗽﹐鼻塞聲重﹐生薑蔥白湯下。傷風潮熱﹐或變蒸發熱﹐薄荷湯下。風熱傷肺﹐鼻涕气粗﹐紫蘇湯下。暴卒急驚風熱﹐宜急驚門疏風散。久病後急慢驚熱﹐《保嬰》全蠍散。發汗﹐去節麻黃湯調。盜汗自汗﹐牡蠣浮麥湯調。丹毒風熱﹐煎四順飲湯調。眼暴赤熱腫﹐煎羌活黃芩生地黃湯調。口舌腮項熱腫生瘡﹐煎防風牛蒡子湯調。

咽喉重舌﹐煎升麻枳殼大黃防風薄荷湯調。

人參羌活散治傷寒發熱﹐頭痛身疼﹐或潮熱煩渴﹐痰實咳嗽。

羌活白獨活柴胡川芎人參甘艸﹝炙﹞白茯苓枳殼﹝各一兩﹞前胡桔梗地骨皮天麻﹝酒浸﹐焙。各半兩﹞

咀。每一錢﹐水半盞﹐姜一片﹐棗半个﹐薄荷一葉煎﹐溫服﹐無時。瘡疹未發﹐亦可服。

羌活散治傷風時气﹐頭痛發熱﹐身體煩疼﹐痰壅咳嗽失音﹐鼻塞聲重﹐及解時行下痢赤白。

人參﹝去蘆﹞羌活赤茯苓﹝去皮﹞柴胡﹝去蘆﹞前胡﹝去蘆﹞川芎獨活桔梗﹝銼﹐炒﹞枳殼蒼術﹝各如前制﹞甘艸﹝各一兩﹞

上銼。每服二錢﹐水一盞﹐姜二片﹐薄荷三葉﹐煎七分﹐無時溫服。發散風邪﹐入蔥白同煎。痢證﹐姜倉米煎。

人參辛梗湯治小兒傷風發熱﹐鼻塞咳嗽﹐時行瘡疹。

人參﹝七分﹞細辛﹝五分﹞桔梗漧葛升麻白術茯苓柴胡﹝各七分﹞薄荷甘艸﹝各五分﹞

每服﹐水一鐘﹐姜三片﹐煎五分﹐不拘時服。

紅綿散治小兒四時感冒寒風﹐徧身發熱﹐變蒸諸驚﹐胎驚丹毒等熱﹐並皆治之﹐及急慢驚風﹐亦宜服之。

人參﹝二錢半﹞天麻﹝洗﹞僵蠶﹝炒﹞麻黃﹝去節﹞全蠍﹝去毒。各二錢﹞甘艸﹝炙﹞

辰砂﹝一錢半﹐細研﹞

上件爲末﹐然後入朱砂和勻﹐再乳極細。每服半錢﹐用水半盞﹐煎數沸﹐入幹胭脂少許﹐再煎一沸﹐溫溫服﹐不拘時。

惺惺散﹝見痘﹞

卷之三﹟心臟部一發熱

裏熱

四順淸涼飲治小兒血脈壅實﹐臟腑蓄熱﹐頰赤作渴﹐五心煩熱﹐睡臥不安﹐四肢驚掣﹐及因乳哺不時﹐寒溫失度﹐令兒血气不順﹐腸胃不調﹐大小便澀﹐欲發驚癇﹐或風熱結核﹐頭面生瘡﹐目赤咽痛﹐瘡疹餘毒。一切壅滯挾熱﹐泄瀉不止﹐加木香﹑煨大黃。

赤芍藥當歸甘艸大黃﹝各等分﹞

銼碎。三歲小兒用二錢﹐水六分﹐薄荷二葉﹐煎八九沸﹐去滓﹐不拘時服。小便不通﹐加燈心木通。

大黃朴硝湯治小兒驚熱涎風﹐前後不通。

川大黃﹝蒸﹞甘艸﹝生﹞朴硝﹝各一兩﹞

上銼碎。每服二錢﹐水半盞﹐入蜜少許﹐煎至三分﹐不拘時服。

柴胡飲子治傷寒五六日﹐發熱潮熱﹐大便祕﹐乳母多服。

柴胡人參芍藥當歸黃芩大黃甘艸﹝炙。各半兩﹞

咀。隨大小加減﹐姜煎。

五和湯主宣利臟腑積熱﹐調和榮衛。

當歸﹝酒洗﹞赤茯苓﹝去皮。各半兩﹞甘艸﹝炙﹞大黃枳殼﹝水浸潤﹐去穣﹐銼片﹐麥麩炒微黃。各七錢半﹞

上件咀。每二錢﹐水一盞﹐煎七分﹐無時﹑溫服。

寬熱飲主伏熱在裏﹐風壅滿﹐气促昏悶﹐或脾胃停滯日久﹐飲食減少﹐面黃脈實﹐發熱無時﹐並宜服之。

枳殼﹝去穣﹐一兩﹐銼片﹐巴豆十五粒﹐作二片﹐去殼膜心﹐同炒枳﹐殼見微黃色﹐去巴豆﹞

大黃﹝一兩﹞粉艸﹝七錢半﹞玄明粉﹝二錢半﹞

上﹐前三味銼焙爲末﹐臨入玄明粉﹐乳缽內同前藥末杵勻。無時﹐調服半錢至一錢﹐兒小者抄一字﹐並用姜蜜湯或薄荷湯。

三黃丸治三焦積熱﹐眼目赤腫﹐頭項腫痛﹐口舌生瘡﹐心膈煩躁﹐不美飲食﹐大小便祕澀﹐五臟實熱﹐或下鮮血﹐瘡癤熱證。

黃連黃芩大黃﹝煨。各等分﹞

上爲末﹐煉蜜﹑丸桐子大。每服三十丸﹐白滚湯下。量大小加減服。

卷之三﹟心臟部一發熱

表裏俱熱

七寶散治小兒溫壯伏熱﹐傷寒煩躁﹐面赤气喘﹐夜熱曉涼。此藥涼心臟﹐消風熱。

川大黃﹝蒸﹞赤芍藥甘艸﹝炙﹞川當歸﹝各二錢半﹞麻黃白術荊芥穗﹝各二錢﹞

上爲末。一歲一錢﹐水半盞﹐蔥白一寸﹐薄荷一葉﹐煎至三分﹐不拘時溫服。

雙解飲子﹝卽通聖散合六一散﹐方見傷寒太陽病發熱條。﹞

白虎湯治傷寒或吐或下後七八日邪毒不解﹐熱結在裏﹐表裏俱熱﹐時時惡風﹐大渴舌上干燥而煩﹐欲飲數升者﹐宜服之。又治夏月中暑﹐汗出惡風寒﹐身熱而渴。

知母﹝三兩﹞甘艸﹝一兩﹐炙﹞石膏﹝八兩﹐另研﹞糯米﹝三合﹞

上每服二三錢﹐水煎﹐至米熟爲度。

卷之三﹟心臟部一發熱

半表半里熱

小柴胡湯治傷寒溫熱﹐身熱惡風﹐頭痛項彊﹐四肢煩疼﹐往來寒熱﹐脇痛耳聾﹐嘔噦痰實﹐中暑﹑瘧疾﹐並服之。﹝方見傷寒少陽病。﹞

愚按﹕前方﹐若肝膽經風熱﹐肝火瘰﹐寒熱往來﹐日晡發熱潮熱不欲飲食。

或怒火口苦﹐耳聾咳嗽。或脇痛滿﹐小便不利。或泄瀉吐酸苦水。或肢體搐動﹐唇目抽掣。及乳母有前證﹐致兒爲患者﹐並宜服之。

卷之三﹟心臟部一發熱

餘熱

餘熱者﹐謂寒邪未盡傳經之遺熱也。仁齋曰﹕傷寒汗下後而熱又來﹐乃表裏俱虛﹐气不歸元﹐陽浮於外﹐不可再用涼藥﹐蓋熱去則寒起﹐古人戒之﹐法當和胃气﹐使陽气收斂歸內﹐其熱自止﹐宜以參苓白術散主之。﹝曾﹞有小兒熱證用表裏藥後﹐其熱俱退﹐旣退﹐復熱者何也。療病至此﹐難以槪舉﹐或再解表攻裏﹐或施涼劑﹐熱見愈甚﹐以陰陽辧之﹐何者爲是﹐推其原乃表裏俱虛而陽浮於外﹐陰伏於內﹐所以又發熱﹐宜用溫平之藥和其裏﹐則體熱自除﹐投錢氏白術散去木香﹐加扁豆﹐水煎﹐及黃六一湯﹑安神散﹐自然平復。若日久汗多煩渴﹐食減﹐脈微緩﹐喜飲熱﹐可服眞武湯﹐𨿽附子性溫﹐取其收斂陽气﹐內有芍藥性寒﹐一寒一溫﹐停分得宜﹐用之無不驗矣。﹝薛﹞汗後血虛而熱益甚者﹐六神散加粳米。汗後气虛而惡寒發熱者﹐補中益气湯。汗後陰虛﹐陽無所附而熱者﹐用四物湯加參。汗後陽虛﹐陰無所附而熱者﹐用四君湯加芎歸。

實脾散治小兒餘熱不除。

川芎茯苓甘艸白術上銼散。用水煎﹐食遠服。

參苓白術散主脾胃虛弱﹐飲食不進﹐多困少气﹐中滿痞﹐噫嘔吐逆﹐此藥不寒不熱﹐性味和平﹐常服﹐調脾悅色﹐順正去邪。

人參﹝去蘆﹞白茯苓﹝去皮﹞粉艸白術白扁豆﹝如前制﹞山藥﹝去黑皮﹞

縮砂仁薏苡仁桔梗﹝銼﹑炒。各一兩﹞蓮子肉﹝去心﹞

上﹐銼﹑焙爲末。每服半錢至一錢﹐用棗湯﹑空心調服﹐或溫米湯亦可。

安神散治吐瀉諸病後心虛煩悶﹐觸物易驚﹐气郁生涎﹐涎與气搏﹐睡不得寧﹐預防變生他證。

人參白茯苓半夏﹝制﹞甘艸﹝炙﹞陳皮﹝去白﹞枳實﹝制。各五錢﹞

上銼。每服二錢﹐水一盞﹐姜二片﹐棗一枚﹐竹茹小團﹐煎七分﹐無時溫服。

有微熱渴﹐入麥門冬去心同煎。

《簡易》凝神散治小兒經汗下熱去復作﹐收斂胃气﹐淸涼肌表﹐神效。

人參白術白茯苓山藥﹝炒。各一兩﹞扁豆粳米知母生地黃甘艸﹝各半兩﹞

淡竹葉地骨皮麥門冬﹝各一分﹞

細末。每二錢﹐水小盞﹐姜二片﹐棗一枚煎﹐無時。

錢氏白術散﹝見渴﹞黃六一湯﹝見自汗﹞眞武湯﹝見自汗﹞六神散﹝見夜啼﹞

卷之三﹟心臟部一發熱

壯熱

壯熱者﹐一向不止﹐由血气壅實﹐五臟生熱﹐蒸熨於內則眠臥不安﹐精神恍忽﹐燻發於外則表裏俱熱﹐煩躁喘粗﹐甚則發驚癇也。輕劑﹐火府丹﹑地黃煎。重劑﹑雙解飲﹑七寶散﹑大黃朴硝湯。

地黃煎治小兒壯熱煩心﹐眠臥不安。

生地黃﹝汁一升﹞白沙蜜﹝三合﹞酥﹝三合﹞生門冬﹝汁三合﹞

上﹐重湯煮至成膏﹐每服數匙。

火府丹治小兒壯熱。

生地黃木通甘艸黃芩上﹐水一鐘﹐煎服。

金蓮飲子治小兒蘊積壯熱﹐赤眼口瘡﹐心煩躁悶﹐咽漧多渴﹐潮熱不止。

防風甘艸﹝炙﹞連翹柴胡﹝去蘆﹞山梔子﹝各半兩﹞

上爲末。每服二錢﹐用水六分﹐煎至三分﹐食後服。

黃龍湯治發熱不退﹐或寒熱往來。

柴胡﹝五錢﹞黃芩﹝炒﹞甘艸﹝炙。各二錢﹞赤芍藥﹝三錢﹞

上﹐每服一錢﹐姜棗水煎。

牛黃膏治壯熱﹐咽喉涎響﹐或不省人事﹐或左右手偏搐﹐或唇口眼鼻顫動﹐此熱涎內蓄﹐風邪外感也﹐宜急服之。

蠍尾﹝四十九枚﹞巴豆肉﹝去油膜﹐一錢半﹞梅花腦﹝半匙﹞辰砂﹝研﹐二錢﹞郁金﹝三錢﹐皂角水煮﹞牛黃﹝少許﹞麝香﹝一匙﹞

上爲末。每服一匙﹐蜜水調下。量兒虛實用之。

梔子仁湯治陽毒壯熱﹐百節疼痛﹐下後熱不退者。

梔子仁﹝酒炒﹞赤芍藥大靑知母﹝各一兩﹞升麻黃芩﹝酒炒﹞石膏﹝各二兩﹞

柴胡﹝一兩半﹞甘艸﹝五錢﹞杏仁﹝二兩﹐浸﹐去皮﹐麩炒微黃﹞

上﹐每服三錢﹐生薑三片﹐水煎服。

六物黃芩湯治壯熱腹大短气﹐往來寒熱﹐飲食不化。

黃芩﹝酒炒﹞大靑甘艸﹝炙﹞麥門冬﹝去心﹞石膏﹝各半兩﹞桂﹝一錢﹞

上﹐每服一二錢﹐水煎服。

五物人參飲治壯熱咳嗽﹐心腹脹滿。

人參甘艸﹝各半兩﹞麥門冬﹝去心﹞生地黃﹝各一兩半﹞茅根﹝半握﹞

上﹐每服二三錢﹐水煎服。

卷之三﹟心臟部一發熱

溫壯

溫壯與壯熱﹐相類而有小異﹐一向熱而不止是壯熱也。但溫溫然不甚盛是溫壯也。若大便臭而黃者﹐此腹內有伏熱﹐以四順飲子治之。若糞白而酸臭﹐則挾宿食不消﹐當服紫霜丸﹐輕者少服﹐重者節乳哺﹐增加丸藥﹐當取微利可也。

紫霜丸﹝見癖積﹞

柴苓湯治小兒溫壯﹐伏熱來去。

柴胡﹝三錢半﹞麥門冬﹝去心﹞人參﹝去蘆﹞赤茯苓甘艸﹝各二錢半﹞黃芩﹝五錢﹞

上銼散。用水煎﹐入小麥二十粒﹑竹葉三片。

二黃犀角散治溫壯﹐心熱神不安﹐大腑祕結。

犀角屑大黃﹝酒浸﹐蒸﹞釣藤鉤梔子仁甘艸黃芩﹝各半兩﹞

上爲末。每服五分﹐熱湯調下﹐量兒加減。

牛黃散治溫壯﹐常熱或寒熱往來。

牛黃﹝研﹞甘艸﹝各半兩﹞柴胡梔子﹝酒炒﹞龍膽艸﹝酒炒﹞黃芩﹝炒﹐各二錢半﹞

上爲末。每服半錢﹐以金銀薄荷湯調下。

卷之三﹟心臟部一發熱

驚熱

驚熱者﹐徧身發熱﹐或熱而不甚﹐面靑自汗﹐睡夢虛驚﹐顚叫恍忽﹐有因驚而生熱者﹐有因熱而生驚者﹐錢氏導赤散﹑涼驚丸﹑安神散之類﹐皆其治也。

七寶散﹝見前﹞

天竺黃散治小兒驚風熱。

天竺黃﹝研﹞川郁金山梔子白僵蠶﹝炒﹐去絲嘴﹞蟬殼﹝去土﹞甘艸﹝各等分﹞

上爲末。一歲半錢﹐熟水﹑薄荷湯皆可﹐服不拘時。

甘露散治小兒驚熱﹐通利小腸﹐去驚涎﹐淸心腑﹐止煩渴。安神穩睡加朱砂﹐名加朱甘露散。

寒水石﹝研﹐軟而微靑﹑中有細紋者是﹞石膏﹝研。各二兩﹐堅白﹑有墻壁﹐如無﹑以方解石代之﹞生甘艸末﹝一兩﹞

上件爲末和勻。量兒大小﹐或一錢或半錢﹐熱月冷服﹐寒月熱服﹐用薄荷湯調或燈心湯調。被驚心熱不安臥皆可服。小便不通快﹐麥門冬燈心湯。若驚熱﹐入朱砂少許﹐不拘時服。一方﹐有赤茯苓一兩。《蘇沈方》用滑石﹐不是石膏。錢氏名玉露散﹐每服一字或半錢或一錢﹐食後﹐溫白湯調下。

辰砂金箔散治小兒心膈邪熱﹐神志不寧﹐驚惕煩渴﹐恍忽怔忡﹐夜臥不安﹐齒齦腫爛﹐及痰實咳嗽﹐咽膈不利。

辰砂﹝另研﹞桔梗﹝各二錢半﹞人參白茯苓﹝各一錢半﹞蛤粉﹝四錢﹐飛研﹞

牙硝﹝枯﹐一錢半﹞甘艸﹝炙﹐一錢二分半﹞片腦﹝一分半﹞半金箔﹝一片﹞

上爲末。一歲半錢﹐薄荷湯調﹐不拘時。百小兒臟腑多熱﹐睡臥不穩﹐大便不利﹐蜜湯調一字。

﹝本﹞治小兒驚熱。

全蠍天南星﹝取心﹐爲末﹐一錢﹞人參﹝三錢﹞蛇蛻﹝三錢﹞

上爲末。薄荷蜜湯調下。

卷之三﹟心臟部一發熱

骨蒸熱

小兒一歲至十歲﹐衣絮皆不得著新綿﹐又不得冬月以火烘衣被﹐勿令食桃杏楊梅果實﹐又不得食炙爆熱面之類﹐皆令兒體熱。或因傷寒後食肉太早﹐令兒體熱者有之﹐或作骨蒸者﹐宜服生犀散﹑克效湯﹑地骨皮飲﹑七寶散﹑金蓮飲子﹐治之。

﹝曾﹞骨蒸熱﹐身體虛羸﹐遇晚而發﹐有熱無寒﹐醒後渴汗方止﹐此乃疳病之餘毒﹐傳作骨蒸。或腹內有癖塊﹐有時微痛。用參苓白術散﹑姜棗三稜煎湯調服。或投化癖丸先療脾虛宿滯。次以柴胡飲爲治。仍忌雞酒羊面毒物。

人參生犀散治小兒骨蒸肌瘦﹐頰赤口漧﹐日晡潮熱﹐夜有盜汗﹐五心煩躁﹐四肢困倦。及大病瘥後餘毒不解。或傷寒病後食羊肉﹐體熱不思食。

羚羊角﹝鎊﹞地骨皮秦艽﹝去土﹞麥門冬﹝去心﹞枳殼﹝麩炒﹞川大黃﹝蒸﹞

柴胡﹝去蘆﹞赤茯苓﹝去皮﹞赤芍藥桑白皮﹝炒﹞黃人參鱉甲﹝去裙﹐醋炙黃。

各等分﹞

上銼碎。每服二錢﹐水半盞﹐烏梅半个﹐煎至三分﹐不拘時服。

地骨皮飲治小兒骨蒸﹐潮熱往來﹐心膈煩悸﹐及傷寒後气未解。

柴胡﹝去蘆﹞地骨皮﹝各二兩﹞知母甘艸﹝炙﹞鱉甲﹝醋炙黃﹞黃芩人參﹝各二錢半﹞赤茯苓﹝半兩﹞

上銼碎。一歲二錢﹐水六分﹐姜﹑梅各一片﹐煎三分﹐不拘時服。

柴胡飲治骨蒸疳气﹐五心煩熱﹐日晡轉盛﹐口漧無味﹐渴多身瘦﹐胸滿痰緊﹐小便黃色﹐食減神昏。

北柴胡人參當歸﹝酒洗﹞黃芩赤芍藥甘艸﹝炙。各一兩﹞大黃桔梗﹝去蘆﹐銼炒﹞

北五味﹝去梗﹞半夏﹝各半兩﹞

上銼。每服二錢﹐水一盞﹐烏梅小角﹐姜二片﹐煎七分﹐無時溫服。

鄭氏犀角飲治小兒骨蒸潮熱﹐盜汗肌瘦。

犀角屑鱉甲﹝醋炙﹞柴胡知母﹝各半兩﹞地骨皮胡黃連﹝各一兩﹞川大黃桃枝﹝各半兩﹞

咀。三歲一錢﹐水半盞煎服﹐無時。

靈犀飲治骨蒸潮熱﹐盜汗咳嗽﹐可食多渴﹐面黃肌瘦﹐肚急气粗。虛熱餘熱通用。

犀角屑胡黃連﹝各半兩﹞白茯苓人參川芎秦艽甘艸羌活柴胡桔梗地骨皮﹝各一兩﹞

咀。三歲一錢﹐水半盞﹐烏梅﹑竹葉各少許煎。

克效湯﹝見潮熱﹞化癖丸﹝見癖﹞

卷之三﹟心臟部一發熱

煩熱

五心熱甚﹐煩躁不安﹐手足時欲露出﹐小便赤澀﹐謂之煩熱。八珍飲子﹑七寶散皆可服之﹐若唇深紅﹐飲水不止﹐以竹葉石膏湯﹑加朱甘露散治之。

一粒金丹治小兒五臟蘊熱﹐胸膈煩悶﹐五心煩熱。

人參犀角玳瑁琥珀防風﹝各一錢﹞茯苓寒水石﹝﹞甘艸﹝各二錢﹞

龍腦朱砂﹝水飛。各半錢﹞

上爲細末﹐入麝半錢﹐用陳米糊丸﹐芡實大﹐金箔二十五片爲衣。麥門冬去心煎湯﹑下。

絳雪丹治小兒煩熱。

芒硝﹝一兩﹞朱砂﹝一兩﹞

上爲末﹐飯丸﹐芡實大。三歲一丸﹐沙糖水化下。

地黃煎丸治小兒風壅﹐上膈熱煩﹐鼻衄口瘡﹐咽喉腫痛﹐口舌生瘡﹐或血熱五心常熱﹐多渴飲水。

生地黃熟地黃﹝各一兩﹞薄荷葉﹝一兩一錢﹞甘艸﹝微炙﹞山梔仁玄參﹝各七錢半﹞

片腦﹝半錢﹞

上爲末﹐煉蜜﹑爲丸如芡實大。每服一丸﹐白湯磨化﹐乳後服。

竹葉石膏湯治小兒虛羸少气﹐气逆欲吐﹐四體煩熱。

石膏﹝三兩﹞半夏﹝洗﹞人參﹝各七錢半﹞麥門冬﹝去心﹐一兩﹞甘艸﹝炙﹐七錢半﹞

淡竹葉﹝半把﹞

上銼碎。每服二錢﹐用水六分﹐粳米三四十粒﹐生薑二片﹐煎至三分﹐去滓﹐不拘時服。

加朱甘露散﹝見驚熱﹞

卷之三﹟心臟部一發熱

潮熱

熱有作止﹑每日應時而發﹐謂之潮熱﹐如潮信之不失其期也。錢氏云﹕假如潮熱﹐是一臟實一臟虛而內發虛熱也﹐法當補母而瀉本髒則愈。且如日中發潮熱者﹐是心虛也﹐肝爲心之母﹐則宜先補肝﹐肝實而後瀉心﹐心得母气則內平﹐以潮熱愈也。醫見潮熱﹐妄謂其實﹐乃以大黃﹑朴硝﹑輩諸冷藥利之﹐利旣多矣﹐不能禁約﹐而津液內竭﹐縱取一時之瘥﹐鮮有不成疳病而身瘦也。﹝薛﹞潮熱有風寒﹑疳積﹑食癖﹑之分﹐陰陽﹑虛實﹑五臟﹑之異﹐如汗出身熱﹐呵欠面赤者﹐風熱也。

傷寒時疫﹐陰陽相勝﹐外感熱也。肌瘦口漧﹐骨蒸盜汗﹐疳熱也。大小便祕澀﹐汗下不解﹐積熱也。腹背先熱﹐夜發旦止﹐食熱也。涎嗽飲水﹐乳食不消﹐癖熱也。

又有煩熱者﹐气粗喘促﹐心躁不安﹐頰赤口瘡﹐兼發癇證。瘡疹熱者﹐耳鼻尖冷。

血熱者﹐巳午間發﹐至夜則涼。虛熱者﹐困倦少力﹐發於病後。陽邪干心﹐則來去不定。陰陽相勝﹐則寒熱如瘧。前證在小兒﹐有因乳母或妊娠七情濃味遺熱﹐或飲食停積﹐衣衾過暖﹐及頻浴熱湯而爲患﹐若寅卯辰時熱而力盛飲水者﹐肝經實熱也﹐用柴胡淸肝散。熱而力怯飲湯者﹐肝經虛熱也﹐用六味地黃丸。巳午時熱﹐心經也﹐實﹐用導赤散﹔虛﹐用祕旨安神丸。申酉戌時熱﹐肺經也﹐實﹐用瀉白散﹔虛﹐用祕旨保脾湯。亥子丑時熱﹐腎經也﹐用地黃丸。大凡壯熱飲水﹐大便祕結﹐屬實熱﹐用二黃犀角散下之。熱渴飲湯﹐大便如常﹐屬血虛﹐用四物湯補之。若下後陰虛﹐陽無所附而仍熱﹐用四物參。汗後陽虛﹐陰無所生而仍熱﹐用四君芎歸。若汗下後煩渴面赤﹐血虛發躁也﹐當歸補血湯﹔若見驚搐等證﹐肝血虛而內生風也﹐用四物﹑天麻﹑釣藤鉤。頰赤口漧﹐小便赤澀﹐大便焦黃﹐表裏俱實熱也﹐用淸涼飲子。

如大便已利或熱未止﹐表邪未解也﹐惺惺散﹐未應﹐加麻黃微汗之﹔旣汗而仍熱﹐此表裏俱虛﹐气不歸源﹐陽浮於外而虛熱也﹐六神散加粳米。陽气下陷於陰中而發熱者﹐用補中益气湯。若乳下嬰兒﹐當兼治其母。曾氏﹐先用百解散發表﹐次以當歸散及三解散治之﹐脈實者以大柴胡湯下之﹐虛浮數者百解散微汗之﹐若發熱而嘔者小柴胡湯和解之。

﹝錢﹞地骨皮散治虛熱潮作﹐亦治傷寒壯熱及餘熱。

知母甘艸﹝炙﹞半夏﹝洗七次﹞銀柴胡﹝去蘆﹞人參地骨皮赤茯苓﹝各等分﹞

如有驚熱﹐加蟬蛻﹑天麻﹑黃芩。若加秦艽﹐名秦艽飲子。

上爲細末。每服二錢﹐生薑三片﹐水煎﹐食後﹐溫服。量大小加減。﹝海藏雲﹕地骨皮散﹑卽小柴胡湯加減法﹐自汗者﹑地骨皮散﹐無汗者柴胡湯﹑三黃湯﹐仲景所用﹐錢氏攺諸丸散﹐加減並出古法。﹞

生犀散﹝見心部﹞

﹝田﹞犀角散治小兒骨蒸肌瘦﹐頰赤口漧﹐晚潮熱﹐夜有盜汗﹐五心煩躁﹐四肢困倦﹐飲食𨿽多﹐不生肌肉。

犀角末地骨皮麥門冬枳殼﹝麩炒﹞大黃﹝蒸﹞柴胡茯苓赤芍藥黃桑白皮人參鱉甲﹝醋塗炙。各等分﹞

上爲粗末。每二錢﹐入靑蒿少許﹐水煎。量兒大小加減。一鐘煎八分﹐食後﹐溫服。

﹝丹﹞小兒潮熱盜汗。胡黃連﹑柴胡等爲細末﹐煉蜜﹑丸芡實大。每二丸﹐酒化開﹐入少水﹐煎小沸﹑服。

﹝錢﹞秦艽散治潮熱﹐減食﹐蒸瘦。

秦艽﹝去頭﹐切焙﹞甘艸﹝炙。各一兩﹞薄荷葉﹝切﹑焙﹐半兩﹞

上爲粗末。每服二錢﹐水一鐘﹐煎八分﹐食後﹐溫服。

﹝潔﹞潮熱有時﹐胸滿短气者﹐桃枝丸。﹝見積熱。﹞

人參芎歸散治小兒虛勞﹐內熱潮熱﹐或徧身瘡。

北參當歸遠志﹝浸﹐取肉姜制﹐焙﹞北前胡柴胡地骨皮防風北桔梗枳殼﹝制﹞半夏曲﹝各一錢半﹞川芎赤芍藥茯苓麥門冬﹝去心。各二錢﹞甘艸﹝三錢﹐焙﹞

上銼細。每服二錢﹐水小盞﹐姜三片﹐紫蘇葉三四葉。發瘡者﹑兼服豬肚黃連丸﹐方見疳門﹐別作小丸﹐不惟治瘡治渴﹐其發熱而脹者﹐可與服二十丸。

十味人參散治潮熱身體倦怠。

柴胡甘艸人參茯苓半夏白術黃芩當歸芍藥葛根上咀。水一鐘﹐姜三片﹐煎服。

薛方柴胡淸肝散﹝見肝熱﹞六味地黃丸﹝見腎﹞導赤散﹝見心部﹞祕旨安神丸﹝見心部﹞

瀉白散﹝見肺部﹞祕旨保脾湯﹝見脾部﹞二黃犀角散﹝見溫壯﹞四物湯﹝見失血﹞當歸補血湯﹝見虛熱﹞六神散﹝見夜啼﹞

﹝曾氏方﹞百解散主和解百病。虛慢陰證不宜。

漧葛﹝二兩半﹞升麻赤芍藥﹝各二兩﹞黃芩﹝一兩﹞麻黃﹝制﹐七錢半﹞薄桂﹝去粗皮﹐二錢半﹞甘艸﹝一兩半﹞

上碎。每服二錢﹐水一盞﹐姜二片﹐蔥一根﹐煎七分﹐無時溫服。有風熱盛﹐加薄荷同煎。

當歸散順調气血﹐和解表裏﹐爽利心腹﹐疏理百病﹐及治溫熱停積自痢﹐煩躁不寧。

當歸﹝去蘆﹐酒洗﹞赤芍藥﹝各二兩﹞甘艸﹝半生半炙﹐一兩﹞大黃﹝半生半泡﹐一兩二錢﹞川芎麻黃﹝制。各半兩﹞

上碎。每服二錢﹐水一盞﹐姜二片﹐煎七分﹐無時溫服。

三解散﹝一名寧心湯﹞主上焦蘊熱﹐傷風面紅﹐目赤狂躁﹐气急渴水﹐驚啼煩悶﹐丹毒口瘡﹐痰嗽搐掣。

人參防風﹝各去蘆﹞天麻茯神﹝去皮木根﹞郁金﹝如無﹐山梔仁代﹞白附子大黃﹝各二錢半﹞赤芍藥黃芩僵蠶﹝各五錢﹞全蠍﹝十五尾﹐去尖毒﹞枳殼﹝二錢﹐如前制﹞

粉艸﹝六錢﹞

上碎﹐焙﹐爲末。每服半錢至一錢﹐用溫薄荷湯﹐無時調下。或燈心湯。

大柴胡湯解利風熱痰嗽﹐腹脹﹐及裏證未解。

柴胡﹝去蘆四兩﹞黃芩芍藥﹝各一兩半﹞大黃半夏﹝如前制。各七錢半﹞枳實﹝如前制﹐七錢﹞

甘艸﹝一兩小方故加用﹞

上碎。每服二錢﹐水一盞﹐姜二片﹐煎七分﹐無時溫服。

小柴胡湯﹝半表半里熱﹞

卷之三﹟心臟部一發熱

晝熱

《全嬰方》小兒每早食後發熱﹐夜則涼﹐世醫多謂虛勞﹐或爲疳熱﹐不知此血熱證也﹐宜龍膽丸﹑地黃膏﹑之類﹐時時與服節瘥。

接﹕《全嬰方》所云血熱者﹐巳午發熱﹐遇夜則涼﹐與東垣所謂夜則發熱﹐晝則明了﹐不同﹐然東垣所云血熱者﹐指陰虛而生內熱也﹐夜則發熱﹐晝則明了﹐取其晝陽夜陰也﹐鄭氏所云血熱者﹐指小兒血盛實而言也﹐蓋謂巳午者﹐心火用事之時也﹐心主血﹐血气行至巳午﹐則陽气盛﹐陽气與正气相搏﹐故至期而發熱﹐非其時者﹐非血熱也。

﹝薛﹞一小兒寅卯時發熱﹐或兼搐有痰。服抱龍﹑瀉靑﹑二丸而愈。後復患﹐服前藥兼咳嗽气喘﹐不時發搐﹐面赤色﹐或靑黃﹐或浮腫﹐或流涎。予謂咳嗽气喘脾肺气虛也﹐不時發搐肝木乘脾也﹐面靑黃肝入心脾也﹐浮腫流涎脾气虛也。用益智丸以養心血﹐補中益气湯以補脾气而愈。一小兒巳午時發熱驚悸﹐發時形气倦怠﹐面黃懶食﹐流涎飲湯。予謂心气不足所致。不信﹐反服涼心之藥﹐更加吐瀉﹐睡而露睛﹐手足並冷﹐幾至慢脾風。先用六君姜桂湯佐以地黃丸而愈。一小兒申酉時發熱面赤﹐腹中作痛﹐或用峻利之劑下之﹐致發搐吐痰﹐作渴腹痛﹐按之卽止。此脾胃傷而變證也。用七味白術散﹑補中益气湯頓安。

龍膽丸治小兒食後多發熱﹐或夜則涼﹐此血熱證。疳熱皆可治。

宣黃連﹝去毛﹞赤芍藥﹝各半兩﹞艸龍膽﹝去苗﹞靑皮﹝去穣。各二錢半﹞檳榔﹝一个大者﹞

麝香﹝少許﹞

上爲末。豬膽汁少入麵糊爲丸﹐蘿卜子大。每三﹑二十丸﹐米飲﹐空心服。

六合湯治小兒血熱﹐每日巳午間發熱﹐遇夜則涼。

當歸大黃川芎熟地黃上爲末。三歲一錢﹐水半盞﹐煎至三分﹐無時服。

豬膽丸治小兒每日早飯後發熱﹐夜則身涼﹐此血熱也。

胡黃連﹝二錢半﹞宣黃連赤芍藥﹝各半兩﹞

上爲末﹐豬膽汁和成劑﹐入在膽中懸﹐用漿水煮熟﹐取出﹐飯爲丸﹐如豆大。

三歲三十丸﹐米湯送下﹐日三服﹐無時。

卷之三﹟心臟部一發熱

夜熱

海藏雲﹕夜熱屬陰﹐四順飲之類﹐此血熱在夜也。《脈經》云﹕小腸有宿食﹐嘗暮發熱﹐明日復止。此宿食夜熱也。﹝薛﹞治一小兒亥子時發熱﹐形气倦怠﹐面黃懶食﹐流涎飲湯。用益黃散而愈。後復發﹐服前藥及淸熱之劑﹐病發不時﹐嗜臥露睛﹐作渴少食﹐大便頻黃。此脾虛而肝木勝之﹐兼元气下陷也。用補中益气湯﹐佐以地黃丸而愈。又治一小兒夜間發熱腹脹。此脾虛肝盛。朝用五味異功散﹐夕用四味肥兒丸﹐熱止﹐乃朝用六味地黃丸﹐夕用異功散而痊。﹝錢﹞朱監簿子五歲﹐夜發熱﹐曉卽如故。眾醫有作傷寒治者﹐有作熱治者﹐以涼藥解之不愈﹐其候多涎而喜睡﹐他醫以鐵粉丸下涎﹐其病益甚﹐至五日﹐大引飲。錢曰不可下之﹐乃取白術散一兩﹐煎藥汁三升﹐使任意取足服。朱生曰飲多不作瀉否。錢曰無生水不作瀉﹐縱多﹐不足怪也﹐但不可下耳。朱生曰先治何病。錢曰止瀉﹑治痰﹑退熱﹑淸神﹐皆此藥也。至晚服盡﹐錢視曰更可服三升﹐又煎白術散三升﹐服盡得稍愈﹐第三日又服白術散三升﹐其子不渴無涎﹐又投阿膠散二服而安。﹝湯﹞風痰熱﹐晚熱早涼﹐喫水無時﹐此候乃痰作潮而生風熱﹐卽宜金星丸下之﹐或气弱者不可下﹐宜奪命散以控下涎﹐次服惺惺散﹐加南星﹑白附子。

四順飲﹝見裏熱﹞益黃散﹝見脾﹞補中益气湯﹝見虛熱﹞地黃丸﹝見腎﹞

異功散﹝見吐瀉﹞四味肥兒丸﹝見疳﹞白術散﹝見渴﹞

金星丸治風熱結聚﹐喉內痰鳴﹐喘粗咳嗽﹐面紅腮腫﹐咽膈壅塞﹐發熱狂躁多渴。

郁金末雄黃﹝另研。各一分﹞膩粉﹝半分﹞巴豆﹝七枚﹐去油﹞

上爲末﹐米醋糊丸﹐麻子大。薄荷臘茶下。

奪命散﹝見驚﹞惺惺散﹝見痘﹞

四物二連湯治血虛勞﹐五心煩熱﹐晝則明了﹐夜則發熱﹐脇肋並一身盡熱﹐日晡肌熱。

當歸生地黃白芍藥川芎黃連胡黃連﹝各等分﹞

上﹐水煎服。

卷之三﹟心臟部一發熱

積熱

久熱也﹐疳熱亦久﹐但兼面黃﹑喫炭土﹑鼻下爛也。《三因》小兒積熱者﹐表裏俱熱﹐徧身皆熱﹐頰赤口漧﹐小便赤﹐大便焦黃。先以四順淸涼飲子利動臟腑則熱去﹐旣去復熱者﹐內熱已解﹑而表熱未解也﹐當用惺惺散﹑紅綿散﹑加麻黃微發汗﹐表熱乃去﹐表熱去後又發熱者何也。世醫到此﹐盡不能曉﹐或再用涼藥﹐或再解表﹐或以謂不可醫﹐誤致夭傷者甚多。此表裏俱虛﹐气不歸元﹐而陽浮於外﹐所以再發熱﹐非熱證也﹐只用六神散入粳米煎﹐和其胃气﹐則收陽歸內﹐身體便涼﹐熱重者﹐用銀白散。﹝曾﹞積熱﹐眼胞浮腫﹐面黃足冷﹐發熱從頭﹐至肚愈甚﹐或聞飲食之气﹐惡心及腸疼嘔吐。治法﹐詳載傷積論中。

按﹕曾氏所謂積熱﹐乃指腹中有癖而熱﹐與久積之積不同﹐不妨並存之。

淸涼飲子﹝裏熱﹞惺惺散﹝痘疹﹞

紅綿散白僵蠶﹝炒﹐二兩﹞天麻﹝生用﹐一兩﹞南星﹝切薄片﹐油浸黃﹐二兩﹞蘇木節﹝另研﹐二兩半﹞

上爲末。每服一錢﹐水一小盞﹐入紅綿少許﹐同煎至六分﹐溫服。凡小兒風熱﹐頭目不淸﹐並宜服之。若傷寒有表證發熱者﹐每服入去節麻黃末五分。有裏熱心燥渴者﹐入滑石末半錢﹐同煎服之。

六神散人參白茯苓幹山藥白術白扁豆甘艸﹝炙。各等分﹞

上爲末。每服一大錢﹐水一小盞﹐棗一枚﹐姜二片﹐同煎至五分﹐服。此藥用處甚多﹐治胃冷﹐加附子。治風證﹐加天麻。治痢。加鶯粟殼。

銀白散幹山藥白術白茯苓﹝各半兩﹞人參白扁豆知母甘艸﹝炙﹞升麻﹝各等分﹞

上爲末。每服一大錢﹐水一小盞﹐棗一枚﹐生薑二片﹐同煎﹐溫服﹐不拘時候。

桃枝丸疏取積熱及結胸。又名桃符丸。

巴豆霜大黃黃柏﹝各一錢﹞輕粉砂﹝各半錢﹞

上細末﹐麵糊丸﹐粟米大。煎桃枝湯下。一兒五七丸﹐五七歲二三十丸。未兒二三丸﹐臨臥服。

梔豉飲子治小兒畜熱在中﹐身熱狂躁﹐昏迷不食。

梔子仁﹝七枚﹞豆豉﹝半兩﹞

上用水三盞﹐煎至二盞﹐看多少服之﹐無時。或吐不吐﹐立效。

梔子湯治小兒積熱心臟﹐小便赤腫﹐口內生瘡。

梔子仁木通當歸尾白芷﹝各二錢﹞防風甘艸﹝各一錢﹞

上爲細末。麥門冬煎湯送下。

三黃丸﹝裏熱﹞

﹝曾﹞玉露飲治頰赤咽漧﹐心煩躁﹐睡不穩﹐身熱頭痛。兼中暑發渴昏悶﹐小便不通﹐驚气入腎﹐夢中切牙﹐加金珠散﹐薄荷湯﹑空心調服。

寒水石﹝中有細紋手可碎者﹞石膏﹝潔白堅硬而有墻壁者。各一兩﹞甘艸﹝三錢﹐曬漧﹐天陰火焙﹞

上﹐除前二味外﹐甘艸銼曬或焙﹐同爲細末。每服半錢至一錢﹐溫湯﹐無時調服。或麥門熟水。

益元散解暑毒﹐利小便﹐理煩渴﹐除驚悸。

滑石﹝六兩﹞粉艸﹝一兩﹐細銼﹞

上二味﹐或曬或焙﹐研爲細末。每服一錢至二錢﹐溫熱水﹐無時調服。涼水亦可。

萬安飲推陳致新﹐除邪輔正﹐和益脾胃﹐宣通气血﹐調順飲食﹐疏解風寒﹐寧心化痰﹐去煩理熱﹐不拘證在表裏﹐並宜可投。常服﹐百病不生﹐眞元益固﹐補養諸虛﹐亦有奇驗。此與《宣明論》當歸飲相類不遠﹐治法最多﹐其藥品之外惟加枳殼﹑半夏。

人參﹝去蘆﹞當歸﹝酒洗﹞大黃﹝生用﹞柴胡﹝去蘆﹞枳殼﹝去瓤炒﹞半夏﹝炮裂﹞

芍藥﹝洗淨﹞黃芩防風﹝去蘆﹞甘艸﹝十味各一兩﹞滑石末﹝六兩﹞

上銼。除滑石末臨入和勻。每服二錢﹐水一盞﹐姜二片﹐煎七分﹐無時溫服。或加棗一枚同煎。

調胃散桃枝丸取積熱後服之。

人參﹝三錢﹞白術﹝二錢半﹞甘艸﹝炙﹞白茯苓鶯粟子﹝各一錢﹞白附子﹝半分﹞

藿香丁香﹝各半錢﹞

上爲末。紫蘇湯下半錢或一錢。

卷之三﹟心臟部一發熱

寒熱

寒熱者﹐證如瘧狀﹐陰陽相勝也﹐先寒而後熱陽不足﹐先熱而後寒陰不足﹐寒多而熱少﹐陰勝陽也﹐熱多而寒少﹐陽勝陰也﹐寒熱相半﹐陰陽交攻也﹐寒熱隔日陰陽乍離也﹐陽盛發熱﹐陰盛發寒也。其有頭疼汗出者﹐有嘔吐不食者﹐有憎寒而飲水者﹐壯熱而飲湯者﹐有筋骨疼痛者﹐或瀉或祕﹐或內寒而外熱﹐或內熱而外寒﹐又有寒而腹中痛﹐熱而腹中鳴﹐是有食積也。治法﹐因於食積者﹐當用白餅子下之﹐次行補助﹐以錢氏白術散。寒多熱少者小柴胡湯加桂。熱多寒少者白虎湯加桂。寒熱相半者並用小柴胡湯主之。﹝薛﹞經曰﹕陽虛則外寒﹐陰虛則內熱﹐陽盛則外熱﹐陰盛則內寒。寒熱往來﹐此乃陰陽相勝也﹐故寒气並於陰則發寒﹐陽气並於陽則發熱﹐寸口脈微爲陽不足﹐陰气上入陽中則惡寒﹐尺脈弱爲陰不足﹐陽气下入陰中則發熱﹐陽不足則先寒後熱﹐陰不足則先熱後寒﹐陰陽不歸其分則寒熱交爭也。又上盛則發熱﹐下盛則發寒﹐陽勝則乍熱﹐陰勝則乍寒﹐陰陽相勝﹐虛實不調﹐故邪气更作而寒熱往來﹐或乍寒乍熱也。少陽膽者﹐肝之府﹐界乎太陽陽明之間﹐半表半里之分﹐陰陽之气﹐易於相乘﹐故寒熱多主肝膽經證﹐以小柴胡湯加減調之。若只見寒熱﹐起居如常﹐久而不愈﹐及大病後元气未復﹐悉屬陰虛生熱﹐陽虛生寒﹐宜用八珍湯補之﹐甚者﹐十全大補湯。有食積爲病﹐亦令寒熱﹐用保和丸消之。若兼嘔吐泄瀉﹐用六君子湯。厥冷凍飲料熱﹐人參理中丸。作渴不止﹐七味白術散。食積旣消﹐而寒熱尙作者﹐肝邪乘脾﹐所勝侮所不勝也﹐用異功散加柴胡﹑山梔。其瘧證寒熱﹐詳見瘧門。

白餅子﹝癖﹞白術散﹝渴﹞小柴胡湯﹝半表半里熱﹞白虎湯﹝表裏俱熱﹞

八珍湯﹝虛羸﹞十全大補湯﹝虛羸﹞保和丸﹝宿食﹞六君子湯﹝脾﹞人參理中丸﹝吐瀉﹞異功散﹝吐瀉﹞

卷之三﹟心臟部一發熱

變蒸熱

變蒸者﹐陰陽水火蒸於血气﹐而使形體成就﹐是五臟之變气﹐而七情之所由生也。蓋兒生之日﹐至三十二日一變﹐每變蒸畢﹐卽覺性情有異於前﹐何者﹖長生臟腑意智故也。何謂三十二日長骨添精神﹖人有三百六十五骨﹐以象天數﹐以應期歲﹐以分十二經絡﹐故初生至三十二日一變生癸﹐屬足少陰腎﹐髒精與志。六十四日二變一蒸生壬﹐屬足太陽膀胱﹐其發耳與冷。至九十六日三變生丁﹐屬手少陰心經﹐心藏神﹐其性爲喜。一百二十八日四變二蒸生丙﹐屬手太陽小腸﹐其發汗出而微驚。

一百六十日五變生乙﹐屬足厥陰肝﹐肝藏魂﹐喜哭。一百九十二日六變三蒸生甲﹐屬足少陽膽﹐其發目不閉而赤。二百二十四日七變生辛﹐屬手太陰肺﹐肺藏魄﹐生聲。二百五十六日八變四蒸生庚﹐屬手陽明大腸﹐其發膚熱而汗﹐或不汗。二百八十八日九變生已﹐屬足太陰脾﹐脾藏意智。至三百二十日十變五蒸生戊﹐屬足陽明胃﹐其發不食﹐腸痛而吐乳。又手厥陰心包絡﹐手少陽三焦﹐此二經俱無形狀﹐故不變而不蒸也。前十變五蒸﹐乃天地之數以生成之﹐然後始生齒﹐能言﹐知喜怒﹐故云始全也。太倉云﹕气入四肢﹐長碎骨。於十變後六十四日爲一大蒸﹐計三百八十四日﹐長其經脈手足﹐手受血故能持握﹐足受血故能行立﹐經云﹕變且蒸。謂蒸畢而足一歲之日有餘也。師曰﹕不汗而熱者發其汗﹐大吐者微止﹐不可別治。又六十四日爲二大蒸﹐計四百四十八日﹐又六十四日三大蒸﹐計五百一十二日﹐共五百七十六日﹐變蒸旣畢﹐兒乃成人也。變者﹐變生五臟也﹐蒸者﹐蒸養六腑也﹐所以成人。變者上气﹐蒸者體熱﹐每經一變一蒸﹐情能旣異﹐輕則發熱微汗﹐其狀似驚﹐重則壯熱脈亂而數﹐或吐或汗﹐或煩啼躁渴﹐輕者五日解﹐重者七八日解﹐其候﹐與傷寒相似。亦有變蒸之餘﹐續感寒邪者﹐但變蒸則耳冷冷﹐上唇發泡﹐狀如泡珠﹐若寒邪搏之﹐則寒熱交爭﹐腹中作痛﹐而啼叫之聲﹐日夜不絕。變者﹐易也﹐蒸於肝則目眩微赤﹐蒸於肺則嚏嗽毛聳﹐凡五臟六腑筋脈骨節﹐循環各有證應﹐其治法﹐和平之劑微表之﹐熱實者﹐微利之﹐或不治亦自愈。﹝湯﹞《千金》變蒸論云﹕凡兒生三十二日一變﹐六十四日再變﹐變且蒸﹐九十六日三變﹐一百二十八日四變﹐變且蒸﹐一百六十日五變﹐一百九十二日六變﹐變且蒸﹐二百二十四日七變﹐二百五十六日八變﹐變且蒸﹐二百八十八日九變﹐三百二十日十變﹐變且蒸﹐積三百二十日﹐小蒸畢﹐後六十四日大蒸﹐蒸後六十四日復大蒸﹐蒸後一百二十八日復大蒸﹐凡小兒自生三十二日一變﹐再變爲一蒸﹐凡十變而五小蒸﹐又三大蒸﹐積五百七十六日﹐大小蒸都畢﹐乃成人。小兒所以變蒸者﹐是榮其血脈﹐攺其五臟﹐故一變竟﹐輒覺情態有異﹐其變蒸之候﹐變者上气﹐蒸者體熱﹐變蒸有輕重﹐其輕者體熱而微驚﹐耳冷尻冷﹐上唇頭白泡起如魚目珠子﹐微汗出﹐重者體壯熱而脈亂﹐或汗或不汗﹐不欲食﹐食輒吐﹐目白睛微赤﹐黑睛微白。又云﹕目白者重﹐赤黑者微﹐變蒸畢﹐自精明矣﹐此其證也。單變小微﹐兼蒸小劇﹐凡蒸﹐平者五日而衰﹐遠者十日而衰﹐先期五日﹐後期五日﹐爲十日之中﹐熱乃除耳﹐或違日數不歇﹐切不可妄治及灸剌。﹝海藏雲﹕言變蒸通一十八次﹐蓋前三百二十日爲十小蒸﹐後二百五十六日爲十大蒸也。﹐乎典切﹐不嘔而吐也。﹞﹝無﹞若身熱﹑耳熱﹑尻亦熱﹐此乃他病﹐可作別治。﹝薛﹞變蒸治法﹐平和者﹐微表之﹐實熱者﹐微利之﹐古方紫霜丸﹑黑散子﹑柴胡湯﹑皆可。有寒無熱﹐並吐瀉不乳多啼者﹐當歸散﹑調气散主之。

前證﹐蓋小兒所不免者﹐𨿽勿藥亦可也﹐前藥峻厲﹐非惟臟腑不勝﹐亦且反傷气血﹐余嘗見一小兒至一變發熱有痰﹐投抱龍丸一粒﹐卒至不救﹐愼之愼之﹗其有不熱不驚﹐略無證候﹐而暗變者﹐蓋受胎气壯實故也。

紫陽黑散治小兒變蒸壯熱﹐亦治傷寒發熱。

麻黃﹝二錢半﹐去節﹞大黃﹝一錢﹐同銼﹐炒黑﹐爲末﹞杏仁﹝去皮尖﹐二錢半﹞

上件﹐同一處搗和﹐並略燒﹐存性﹐再以杏仁研膏和之﹐密器盛。每服一豆許﹐乳汁調和灌之。

紫霜丸﹝癖積﹞

柴胡湯治變蒸骨熱心煩﹐啼叫不已。

人參甘艸﹝微炙﹞麥門冬﹝去心。各二錢﹞龍膽艸﹝酒炒黑﹞防風﹝各一錢﹞

柴胡﹝五分﹞

上﹐每服一錢﹐水煎。

當歸散治變蒸﹐有寒無熱。

當歸﹝二錢﹞木香官桂﹝辣者﹞甘艸﹝炙﹞人參﹝各一錢﹞

上﹐每服一錢﹐姜棗水煎。

調气散治變蒸﹐吐瀉﹑不乳﹑多啼﹐欲發慢驚。

木香香附子人參橘皮藿香甘艸﹝炙。各一錢﹞

上爲末。每服一錢﹐姜棗水煎服。﹝《幼科類萃》此方﹐有制濃朴一錢﹞

平和飲子治嬰兒變蒸﹐於三日後三日進一服﹐可免百病﹐百日內宜服。

人參﹝去蘆﹞甘艸﹝炙﹐冬半錢﹞白茯苓﹝一錢﹐去皮﹞升麻﹝二分﹐煨﹞

上咀。用水煎﹐不以時候服。稟受弱者﹐加白術一錢。肥大壯實者不用。

參杏膏治小兒變蒸潮熱。

人參﹝去蘆﹞杏仁﹝去皮尖﹞川升麻﹝煨。各半錢﹞甘艸﹝二錢﹐炙﹞

上爲極細末。百日以前﹐每服一字﹐用麥門冬去心煎湯﹐食遠﹐調服。

卷之三﹟心臟部一

心痛

小兒心痛﹐當於大人心痛門參用之。

心痛吐水者﹐虫痛。心痛不吐水者﹐冷心痛。

錢氏靈礬散治小兒虫咬心痛﹐欲絕。

五靈脂﹝二錢﹞白礬﹝火飛﹐半錢﹞

上﹐同研。每服一二錢﹐水一鐘﹐煎至五分﹐溫服﹐無時。當吐出虫。

《聖惠》治小兒心痛﹐但覺兒將手數數摩心腹卽啼﹐是心痛不可忍﹐宜服。芍藥散方赤芍藥人參﹝去蘆﹞白術黃芩川大黃﹝微炒﹐銼﹞當歸﹝以上各一分﹞

上﹐搗羅爲粗散。每服一錢﹐以水一小盞﹐煎至五分﹐去滓﹐不計時候﹐量兒大小加減﹐溫服。

﹝茅先生﹞治小兒心痛。金鈴散金鈴子﹝炮﹐去皮核﹞蓬莪術﹝炮﹑各一兩﹞茴香木香﹝炮﹞荊三稜﹝炮。各半兩﹞

上爲末。每服一錢半錢﹐用熱酒﹑調下。

卷之三﹟心臟部一

煩躁

﹝薛﹞仲景云﹔火入於肺則煩﹐入於腎則躁。夫心者君火也﹐火王則金燔水虧﹐而火獨存﹐故肺腎合而爲躁也。《活人》云﹕但煩熱者﹐虛煩也﹐諸虛煩熱﹐與傷寒相似﹐但不惡寒﹐身不疼﹐故知非傷寒也﹐頭不痛﹐脈不緊﹐故知非裏實也。不可發汗攻下﹐當與竹葉湯﹐兼嘔者與橘皮湯。又心虛則先煩而後渴﹐翕翕發熱﹐其脈浮緊而大是也。蓋煩者﹐心中煩擾而內熱﹐故屬陽。躁者﹐肢體躁動﹑或裸身欲入井中﹐爲外熱﹐故屬陰。外熱者﹐無根之火也﹐是以爲虛。在小兒當辧其煎不安是煩﹐不定是躁。煎者﹐心經有熱﹐精神恍惚﹐煩滿生驚。者﹐心經有風﹐煩躁驚搐也。熱甚者﹐黃連解毒湯﹐輕者﹐導赤散﹐風熱者﹐至寶丹﹐脈數而實﹐便閉有熱者﹐神芎丸﹐此皆實熱之治法也。若煩而頭痛短气﹐口漧咽燥不渴者﹐虛也﹐用四君加芎歸。因藥攻伐而作渴者﹐用竹茹湯。煩而不得眠者﹐酸棗仁湯。心神顚倒﹐煩熱欲吐者﹐朱砂安神丸。面戴陽﹐目內赤﹐六脈洪大按之全無者﹐血虛發躁﹐用當歸補血湯。若躁而裸體欲入井中﹐脈沈細或浮大﹐按之如無者﹐此皆陰盛發躁也﹐宜用參附湯﹐有回生之功。

淸熱解毒丸治五臟積熱﹐毒瓦斯上攻﹐胸臆煩悶﹐咽喉腫痛﹐赤眼壅腫﹐頭面發熱﹐唇口漧燥﹐兩頰生瘡﹐精神恍惚﹐心忪悶亂﹐坐臥不寧。及傷暑毒面赤身熱﹐心煩躁而渴﹐飲食不下。

寒水石石膏﹝各八兩﹞靑黛﹝四兩﹞

上研末﹐入靑黛和勻﹐蒸餅七个水調爲丸﹐如芡實大。每服一丸﹐食後﹐新汲水化下﹐或細嚼﹐生薑湯下。如中諸毒﹐並宜服之。及驚風潮熱﹐痰涎壅塞﹐心胸煩躁﹐頰赤多渴﹐坐臥不穩﹐每服半粒﹐量大小加減。

竹茹湯﹝吐﹞

橘皮湯橘皮﹝一兩半﹞甘艸﹝炙﹞竹茹﹝各半兩﹞人參﹝二錢五分﹞

上﹐每服五錢﹐薑水煎﹐食前服。

黃連解毒湯治時疾三日﹐汗已解﹐若煩悶漧嘔﹐口燥呻吟﹐發熱不臥。

黃連﹝炒﹐三錢﹞黃柏﹝炒﹐半兩﹞梔子﹝炒﹐四枚﹞黃芩﹝炒﹐二錢﹞

上﹐每服二三錢﹐水煎。未效再服。亦治熱痢。

導赤散﹝心﹞

至寶丹治諸驚癇心熱﹐及卒中客忤﹑煩躁風涎搐搦﹐或傷寒狂語﹐伏熱嘔吐。

生犀角﹝鎊﹞生玳瑁﹝鎊﹞琥珀朱砂﹝水飛﹞雄黃﹝水飛。各一兩﹞金箔﹝五十片﹐一半爲衣﹞銀箔﹝五十片﹞片腦﹝一匙﹞麝香﹝一錢﹞牛黃﹝半兩﹞安息香﹝一兩半﹐爲末﹐酒掬去砂﹐取一兩﹐酒煎成膏﹞

上各另研爲末﹐和勻﹐入安息香膏﹐如幹﹐入熟蜜少許﹐丸桐子大。每服一二丸﹐人參湯化下。量兒加減用之。

神芎丸治風熱壅滯﹐頭目昏眩﹐口舌生瘡﹐牙齒疳蝕﹐或徧身瘡疥切牙﹐驚惕怔忡﹐煩躁作渴﹐或大便澀滯﹐或積熱腹滿﹐驚風潮搐等證。

大黃﹝生﹞黃芩﹝各二兩﹞生牽牛末﹝一兩﹞滑石﹝四兩﹞黃連薄荷葉川芎﹝各半兩﹞

上爲末﹐水糊丸﹐如桐子大。每服三四丸﹐溫水下。

酸棗仁湯酸棗仁﹝去殼取仁﹞甘艸﹝炙﹞生地黃梔子仁麥門冬人參當歸身﹝各等分﹞

上銼細。加燈心﹐水一盞﹐煎七分﹐去滓溫服﹐不拘時。

朱砂安神丸﹝心﹞當歸補血湯﹝虛熱﹞

卷之三﹟心臟部一

注夏

﹝薛﹞脾爲太陰﹐位屬坤土﹐喜燥而惡濕﹐故凡脾胃之气不足者﹐遇長夏潤溽之令﹐則不能升舉淸陽﹐健運中气﹐又復少陽相火之時﹐熱傷元气﹐則肢體怠惰不收﹐兩腳痿弱﹐嗜臥發熱﹐精神不足﹐飲食少思﹐口中無味﹐呼吸短乏气促﹐目中視物﹐小便赤數﹐大便不調﹐名曰注夏。此皆稟賦陰虛﹐元气不足之證﹐丹溪補陰論言之詳矣﹐育子者﹐其可不知冬月養陽之道乎。治法﹐用補中益气湯去升麻﹑柴胡﹐加炒黑黃柏主之。若因勞役發熱﹐血虛脈大者﹐用當歸補血湯。气血兩虛者﹐八珍湯。肝腎陰虧者﹐地黃丸。大便作瀉者﹐人參理中湯。若乳母肝火乘脾﹐寒熱少食者﹐柴胡梔子散。胃火作渴者﹐竹葉石膏湯。小兒多因乳母之气不調而致﹐當戒怒气﹐調飲食﹐適寒溫﹐則可以遠病矣。又如今人夏月皆以香薷湯浸冷﹐代茶飲之﹐殊不知香薷利水﹐大損元陽﹐濃朴克伐﹐大瀉眞气﹐況脾性喜溫而惡寒﹐夏月陰盛於內﹐冷啜傷脾﹐若胃彊有火﹐濕熱爲病之人﹐固無大害﹐其脾胃虛弱﹐中气不足者﹐必爲腹痛少食﹐泄瀉寒中之疾矣﹐此大人亦所當戒者﹐況小兒乎。愼之愼之。

補中益气湯﹝虛熱﹞當歸補血湯﹝虛熱﹞八珍湯﹝虛羸﹞地黃丸﹝腎﹞

人參理中湯﹝吐瀉﹞柴胡梔子散﹝發熱﹞竹葉石膏湯﹝發熱﹞

淸暑益气湯治暑邪干衛﹐身熱自汗。

黃蒼術﹝泔浸﹐去皮。各一錢﹞升麻﹝七分﹞人參白術陳皮﹝炒﹞神曲﹝炒﹞

澤瀉﹝各五分﹞甘艸黃柏﹝酒浸﹐炒﹞當歸身麥門冬﹝去心﹞靑皮﹝炒﹞葛根﹝各三分﹞

五味子﹝九粒﹐杵﹞

上﹐水煎服。

淸燥湯治小兒自汗﹐或因熱傷元气﹐大小便祕澀。

黃﹝炒﹞蒼術﹝各五分﹞白術陳皮澤瀉人參白茯苓升麻麥門冬﹝去心﹞當歸身生地黃神曲﹝炒﹞豬苓黃柏﹝酒拌﹐炒。各三分﹞五味子﹝五粒﹐杵﹞黃連﹝炒﹞甘艸﹝炙。各二分﹞

上﹐姜一片﹐水一鐘﹐煎服。

卷之三﹟心臟部一

舌

舌者﹐心之候﹐脾之脈﹐絡於舌也﹐二經有熱﹐無所於泄﹐而發於舌。如舌絡微緊﹐時時舒舌﹐謂之弄舌。附舌下﹐近舌根生﹐形如舌而小﹐謂之重舌。舌漸漸腫大﹐塞滿口中﹐謂之木舌。﹝曾﹞凡爲此證﹐是脾與心肝﹐屢受極熱﹐有所謂重舌﹑木舌﹐又謂之舌黃﹑鵝口﹐名𨿽異﹐皆熱也﹐大抵重舌生於舌下﹐挺露如舌﹐故曰重舌﹐然脾之絡脈系舌傍﹐肝之絡脈系舌本﹐心之絡脈系舌根﹐凡此三經或爲濕熱風寒所中﹐則舌捲縮﹐或舒長﹐或腫滿﹐宜消黃散﹑綠袍散主之﹐及當歸散﹑羌活散﹑與服。

當歸散﹝發熱﹞羌活散﹝發熱﹞

卷之三﹟心臟部一舌

弄舌

﹝錢﹞弄舌者﹐脾臟微熱﹐令舌絡微緊﹐時時舒舌﹐治勿用冷藥及下之﹐當少與瀉黃散漸服之。﹝田氏云﹕若肥實者﹑用牛黃散治之。﹞或欲飲水﹐醫疑爲熱﹐用冷藥下之者﹐非也﹐飲水者﹐脾胃津液少故也﹐又加面黃肌瘦﹐五心煩熱﹐卽爲疳﹐宜加胡黃連輩。

若大病未已﹐用藥後弄舌者凶。﹝薛﹞小兒舌微露而卽收者﹐名弄舌﹐此屬心脾虧損﹐用溫脾散補之。舌舒長而良久不收者﹐名吐舌﹐乃心脾積熱﹐用瀉黃散主之。

或兼口舌生瘡﹐作渴飲冷﹐屬胃經實熱﹐亦用前散。作渴飲熱﹐屬胃經虛熱﹐用四君子湯。食少作渴﹐或大便不實﹐脾胃虛弱也﹐用七味白術散。口角流涎﹐或腮頰患腫﹐胃虛風熱也﹐先用人參安胃散﹐次用七味白術散。若午後甚者﹐脾血虛也﹐四物多加參術茯苓﹐未應﹐用補中益气湯及審五臟相勝。若因疳瘦所致﹐當參諸疳門。

瀉黃散﹝脾﹞溫脾散﹝腹脹﹞白術散﹝渴﹞人參安胃散﹝脾﹞四物湯﹝失血﹞

補中益气湯﹝虛羸﹞

卷之三﹟心臟部一舌

重舌

﹝湯﹞重舌﹐附舌下近舌根生﹐形如舌而小﹐謂之重舌。其著舌下如此者名重舌﹐其著頰裏及上如此者﹐名重。其著齒齦上如此者﹐名重齦。皆刺之出血可也。

治法﹐用苦竹瀝漬黃柏末﹐點舌上﹐如不愈﹐後用眞蒲黃敷之﹐不過三次愈。﹝用眞蒲黃微炒﹐紙鋪地上出火气﹐研細﹐每挑些糝舌下﹐更以溫水蘸熟帛裹指﹐輕輕按之﹐按罷摻藥。﹞

馬牙硝塗舌下﹐日三度。先用新水揉口並舌上下﹐後用皂莢鍼燒灰﹐入腦子少許﹐每用半字﹐糝舌上下﹐出涎﹑立效。﹝亦治木舌。﹞燒烏賊魚骨細研﹐和雞子黃﹐敷喉及舌上。亂髮灰細研﹐以半錢敷舌下﹐日不住用之。桑白皮煮汁塗乳﹐飲之。

﹝張﹞烏魚散治小兒重舌。

烏魚骨﹝一兩﹞蜣螂﹝燒灰﹞蒲黃﹝各五錢﹞枯白礬﹝二錢五分﹞

上爲極細末﹐用雞子黃謂。塗舌下。咽津無妨。

靑液散治小兒重舌及口瘡。

靑黛朴硝﹝各一錢﹞龍腦﹝一字﹞

上爲細末﹐用蜜調。鵝翎蘸少許﹐敷之。

當歸連翹湯治小兒心脾有熱﹐致生重舌。

當歸尾連翹川白芷﹝各三錢﹞大黃﹝煨﹞甘艸﹝各一錢﹞

上咀。用水一盞煎﹐食前服。

一撚金散治小兒重舌及木舌。

雄黃﹝二錢﹞硼砂﹝一錢﹞腦子﹝少許﹞甘艸﹝半錢﹞

上爲細末。幹摻舌上﹐或用蜜湯調﹐鵝翎刷﹐咽。

綠袍散治重舌及滿口內外瘡毒﹐咽膈不利。

薄荷葉﹝去老梗﹞荊芥穗﹝二味各五錢﹞靑黛玄明粉硼砂﹝三味各二錢半﹞百藥煎甘艸﹝二味各三錢﹞

上銼﹑焙爲末﹐除玄粉﹑硼砂二味﹐在乳缽內細杵﹐同前藥末再杵勻。用一字至半錢﹐幹點舌上﹐令其自化﹐或新汲水入蜜﹐調點舌上亦好。

卷之三﹟心臟部一舌

木舌

木舌者﹐舌腫漸漸粗大滿口﹐不急治﹐卽塞殺人也。﹝曾﹞木舌者﹐舌腫硬而妨乳食﹐此爲風熱盛也﹐以當歸散﹑瀉黃散﹑玉露飲﹐皆可服之﹐次消黃散點擦舌上。蓋舌者﹐心之管﹐心熱則生瘡破裂﹐肝壅則血出如湧﹐脾閉則白胎如雪﹐熱則腫滿﹐風則彊木﹐口合不開﹐四肢壯熱﹐气喘語塞﹐卽其候也。治法﹐涼解上焦及心肝脾三經邪熱﹐疏風化痰﹐初用百解散加五和湯﹐水姜燈心煎投﹐次以牛蒡湯同當歸散﹐入生地黃水姜煎服。治法用《局方》中紫雪二錢半﹐竹瀝半合和之﹐時時抹入口中﹐自消。百艸霜﹑滑石﹑芒硝﹑爲末﹐酒調敷。

瀉黃散﹝脾﹞玉露飲﹝積熱﹞

消黃散治風熱上攻﹐舌硬腫大不消。

風化朴硝眞蒲黃﹝各半兩﹞

上﹐蒲黃曬榦爲末﹐同朴硝乳缽內細研勻。每用一字或半錢﹐點揩舌上下。

百解散﹝急驚﹞五和湯﹝失血﹞牛蒡湯﹝咽喉﹞

川硝散治小兒木舌。

朴硝﹝一兩﹞眞紫雪﹝五錢﹞食鹽﹝二錢半﹞

上爲細末。每服五分﹐入竹瀝三兩點﹐用白湯調塗舌上。咽津無妨。

卷之三﹟心臟部一舌

舌白苔

﹝丹溪﹞云﹕舌上生如微粒﹐桑白皮汁敷之﹐三兩次妙。

卷之三﹟心臟部一舌

舌上瘡

《本艸》治小兒舌上瘡﹐飲乳不得。以白礬和雞子置醋中﹐塗足底﹐二七卽愈。《千金方》以蜂房燒灰﹑屋間塵各等分﹐和勻﹐敷之。又以桑白汁塗乳﹐與兒飲之。又以羊蹄骨中生體和胡粉敷之。《外臺﹟短劇》以烏賊魚骨燒末﹐雞子黃和﹐塗之。《嬰孺》燒葵根爲灰﹐每日少許敷之。《張雞峯方》野薔薇根﹐銼碎﹐每用一匙頭﹐以水二盞﹐煎至六分﹐去滓﹐熱含﹐冷卽吐了。治口舌生瘡﹐久不瘥。

卷之三﹟心臟部一舌

舌上血出

《千金翼》治舌上黑﹐有數孔出血如湧泉﹐此心臟病也方。

戎鹽黃芩黃柏大黃﹝各五兩﹞人參桂心﹝各二兩﹞甘艸﹝一兩﹐炙﹞

上七味﹐末之﹐煉蜜丸﹐如梧子。每服十丸﹐日三服。仍燒鐵烙之。

卷之三﹟心臟部一

諸失血證

﹝曾﹞小兒九道出血﹐何爲而然﹖蓋人之所有者﹐血與气也﹐心者﹐血之主﹐肺者﹐气之主﹐气主之﹐血主濡之﹐榮養百骸﹐灌漑絲脈﹐升降上下﹐榮衛諧和﹐自然順適﹐一或不調﹐疾由生矣﹐或外爲六淫所侵﹐內因七情所沮﹐气乃畱而不行﹐血乃壅而不濡﹐內外抑鬱﹐不能流注以榮於身﹐必有妄動之患。叔和以芤脈爲失血之義﹐在七表屬陽故也﹐陽明主乎多气多血﹐未有不因熱而得﹐蓋气血俱熱﹐熱郁內逼﹐失其常度﹐是以妄行。有在𦇤褓患此證者﹐固非七情所傷﹐皆因乳母執著﹐不自寬釋﹐及啖辛辣之物﹐流於乳絡﹐兒飲之後﹐停滯不散﹐鬱蒸於內﹐亦能動血。

或居重幃暖閣﹐火气燻逼﹐不令常見風日﹐積溫成熱﹐熱種則湧泄﹐或吐或衄﹐或大小腑亦多血來者。有气虛而邪熱乘之﹐則血不得循流故道﹐滲於諸經﹐亦生走失之證﹐其面白﹐脈沈微﹐血淡紫﹐口气緩﹐是也。又況嬰孩脆弱﹐易虛易實﹐因熱內攻﹐血隨气行﹐或壅而上逆﹐或下而忘返﹐遂有吐血﹑衄血﹑瀉血﹑溺血之證﹐然而血不苟動﹐因气使之﹐風不自生﹐因熱而起﹐由是而論﹐可以類推。治法﹐先明虛實﹐審得病源﹐隨經施治﹐藥餌無瘥﹐則不失其機要。實則小柴胡湯加生地黃﹑絲茅根﹐或苦參亦好﹐並用水煎服。或咀五苓散合五和湯﹐亦加絲茅根﹑苦參﹑水煎﹐及投消毒飲。次用《局方》雞蘇丸﹑三黃丸﹑間服。虛則理中湯﹐及人參芎歸湯皆可服。間有醫者見其血盛﹐以爲熱極﹐過投涼劑﹐遂使血寒不能歸源而妄流﹐其色紫黯而凝滯﹐或成小片﹐當服姜附之劑以溫之﹐自然流暢﹐毋致妄行爲佳。

小柴胡湯﹝潮熱﹞五苓散﹝驚﹞五和湯﹝裏熱﹞消毒飲﹝喉痺﹞《局方》雞蘇丸﹝大吐血﹞三黃丸﹝裏熱﹞理中湯﹝吐瀉﹞

人參芎歸湯治九道血妄行。

人參﹝去蘆﹞川芎當歸﹝酒洗。各半兩﹞荊芥﹝二錢半﹞

上每服二錢﹐水一盞﹐煎七分﹐溫服﹐無時。

黃芩丸治小兒衄血﹑吐血﹑下血。

上﹐以黃芩爲末﹐煉蜜﹑丸如雞頭大。三歲一丸﹐濃鹽湯下。柏葉﹑石橊花﹐爲末吹鼻﹐治衄血吐血。一方﹐定州瓷器末﹐治嘔血﹐破血止血。

茅花湯治鼻衄不止﹐吐血下血。

用茅花一大把﹐水三盞﹐煎濃汁一盞﹐分二服﹐卽瘥。無花﹐根梗代之。兼治血痢黑痢。

卷之三﹟心臟部一諸失血證

吐血

《全嬰》論云﹕夫吐血者﹐榮衛气逆也﹐榮者血也﹐衛者气也﹐榮衛相濟﹐不失常道﹐一有所勝﹐則致妄行。血者水也﹐決之東則東流﹐決之西則西流﹐气之使血﹐其勢如此。巢氏云﹕血者是有熱气盛而血虛﹐熱乘於血﹐血性得熱則流散妄行﹐气逆則血隨气上﹐故令吐血也。又或飲食太飽之後﹐脾胃內冷﹐不能消化﹐忽吐所食之物﹐气血相衝﹐因傷肺胃﹐亦令吐血。若久嗽气逆﹐面目浮腫而嗽吐血者﹐是虛損也。﹝薛﹞淸者爲榮﹐濁者爲衛﹐榮行脈中﹐衛行脈外﹐蓋榮者﹐水谷之精气也﹐和調於五臟﹐灑陳於六腑﹐故能入於脈。夫榮者﹐陰血也﹐所主在心﹐統化在脾﹐藏內在肝﹐宣布在肺﹐輸泄在腎﹐灌漑一身﹐滋養百脈﹐諸經由此而生毓焉。然血之所統者气也﹐故曰气主之﹐血主濡之﹐是以气行則血行﹐气止則血止﹐陽生陰長﹐夫倡婦隨之道也。若气一傷﹐則變證百出﹐故妄行則吐衄﹐衰涸則虛勞﹐降下則便紅﹐熱陷則溺赤﹐滲於腸胃則爲腸風﹐陰虛陽搏則爲崩漏﹐此皆气有殄戾之乖﹐而血乃生滲溢之患也。然養陰者可不先知養陽之道乎。小兒患之多因稟賦積熱﹐或食膏粱濃味﹐或乳母七情郁火所致。治法﹐若气虛血弱﹐當以人參補之﹐陽旺則陰生血也。若四物湯者﹐獨能主血分受傷﹐爲气不虛也。若左寸關脈數而無力﹐血虛也﹐四物湯加參術。浮而無力﹐气虛也﹐補中益气湯。尺脈數或無力﹐腎虛也﹐六味地黃丸。右寸關脈數而有力者﹐肺胃熱也﹐犀角地黃湯﹐後用四物湯加參苓白術。

尺脈數而無力﹐陰虛也﹐用六味地黃丸。若面黃目澀﹐眵多手麻者﹐脾肺虛也﹐用黃芍藥湯。

四物湯治血虛發熱煩躁﹐或晡熱作渴﹐頭目不淸。若因脾虛不能生血者﹐用四君子湯。

當歸熟地黃﹝各二錢﹞芍藥川芎﹝各一錢﹞

上﹐水煎服。

補中益气湯﹝虛熱﹞六味地黃丸﹝腎﹞

犀角地黃湯治傷寒溫病﹐失於表汗﹐致內有瘀血﹐吐血面色黃﹐大便黑﹐及瘡痘出多﹐以此解之。

犀角﹝鎊﹞牡丹皮﹝各一兩﹞生地黃﹝八錢﹞赤芍藥﹝七錢﹞

上﹐每服二錢﹐水煎服。

黃芍藥湯治衄多歲﹐面黃眼澀﹐多眵手麻。

黃﹝三兩﹞甘艸﹝炙﹞升麻葛根芍藥﹝炒黃。各一兩﹞羌活﹝半兩﹞

上﹐每服三錢﹐水煎服。按﹕此手足太陰﹑陽明藥也﹐然血虛久﹐則陽亦虛矣﹐故血不足則麻木﹐陰虛火動﹐變證百出﹐實非風也﹐此出升陽滋陰例。

人參黃散治虛勞客熱﹐消瘦倦怠﹐口燥咽漧﹐日晡潮熱﹐五心煩熱﹐盜汗胸滿﹐食少作渴﹐咳唾﹑時有膿血。

天門冬﹝去心﹐三兩﹞半夏知母﹝炒黃﹞桑白皮赤芍藥﹝炒﹞黃﹝炒﹞紫菀甘艸﹝炙﹞鱉甲﹝醋炙。以上各半兩﹞白茯苓柴胡秦艽生地黃熟地黃地骨皮﹝各二兩﹞

人參桔梗﹝各一兩﹞

上銼散。每服三五錢﹐水煎服。大人亦得。﹝一方﹐有生薑﹞

柏枝飲治小兒衄血吐血。

柏枝﹝幹者﹞藕節﹝幹者﹞

上等分爲末。三歲半錢﹐藕汁入蜜﹐沸湯調下。一方﹐白芍藥爲末﹐磨犀角汁調﹐治咯血﹑衄血。

辰膠散治小兒吐血。

阿膠﹝炒﹞蛤粉﹝等分﹞辰砂﹝少許﹞

上爲末﹐和粉紅色。三歲一錢﹐藕汁和蜜調下。

紫參散治吐血。

紫參山梔子生漧地黃﹝各一兩﹞刺薊﹝一分﹐燒灰﹞亂髮﹝一分﹐燒灰﹑俱存性。

以上搗羅爲細末﹐次用﹞蒲黃伏龍肝﹝各一分﹐並細研﹞

上件﹐都拌勻。每服半錢至一錢﹐煎竹茹湯調下。

卷之三﹟心臟部一諸失血證

衄血

衄血者﹐是五臟熱結所爲也。血隨气行﹐通流臟腑﹐冷熱調和﹐不失常度﹐無有壅滯﹐亦不流溢。血得寒而凝結﹐得熱而流散﹐熱乘於血﹐血隨气發﹐溢於鼻竅也。又有因傷寒瘟疫﹐諸陽受病﹐不得其汗﹐熱無所泄﹐故從鼻而出也。春冬衄者﹐用生地黃研取汁﹐加生蒲黃少許﹐沙糖﹑井花水﹑浸服之﹐愈。秋夏衄者﹐用車前艸一握洗淨﹐同生薑一處研取汁﹐入生蜜一匙﹔先拌渣塞鼻﹐次用新汲水和蜜﹐並車前艸﹑生薑汁飲之﹐卽愈。又方﹐生蘿卜取根搗自然汁﹐仰頭滴入鼻管中卽止﹐次以新汲水和蜜﹑蘿卜汁飲之良。﹝薛﹞因驚作气散﹐血無所羈而鼻衄者﹐用異功散加柴胡﹑山梔。左臉靑而兼赤者﹐先用柴胡淸肝散﹐後用地黃丸。右臉赤﹐乃肺大腸實熱也﹐用瀉白散。鼻色赤﹐乃脾胃實熱也﹐用瀉黃散。微赤﹐乃脾經虛熱也﹐用異功散加升麻﹑柴胡。色深黃用《濟生》犀角地黃湯﹐後用楊氏地黃散。淡白色﹐用六君子湯。頦間色赤﹐用四物湯加山梔。赤甚﹐用五淋散。小便赤色﹐用六味丸﹑補中益气湯。唇色白﹐用六君子湯。久不愈﹐用麥門冬飲子。若初病元气未虧﹐乳食如常﹐發熱壯熱﹐二便祕結﹐作渴飲水﹐臥不露睛者﹐悉屬形病俱實﹐當治邪气。若病久元气已虧﹐食少發熱﹐口漧飲湯﹐嘔吐泄瀉﹐肢體畏寒﹐臥而露睛者﹐悉屬形病俱虛﹐當補正气爲要。

湯氏地黃湯治榮中熱﹐及肺壅﹐鼻血生瘡﹐一切丹毒。

生地黃赤芍藥當歸川芎﹝各等分﹞

上咀。水煎﹐去滓﹐量大小加減服。如鼻衄﹐臨熟入生蒲黃少許。生瘡加黃等分。丹毒加防風等分同煎﹐累驗。

柴胡淸肝散﹝肝熱﹞地黃丸﹝腎﹞瀉白散﹝脾﹞瀉黃散﹝脾﹞異功散﹝吐瀉﹞

六君子湯﹝脾﹞五淋散﹝淋﹞六味丸﹝卽地黃丸腎﹞

麥門冬飲子治吐血久不愈者。

五味子﹝十粒﹞麥門冬﹝去心﹞黃﹝各一錢﹞當歸身人參生地黃﹝各五分﹞

上﹐水煎服。

龍膽丸治小兒衄不止。

黃連龍膽艸﹝各等分﹞

上爲末﹐糊丸﹐如小豆大。三歲三十丸。或作散子﹐以濃鹽水送下。

柏皮湯治小兒衄血。

柏皮山梔子﹝各一兩﹞甘艸﹝炙﹐半兩﹞

上咀。三歲一錢﹐水一小盞﹐煎三分﹐去滓服。

槐花散治衄血。

槐花﹝炒﹐一兩﹞蒲黃﹝半兩﹞川面姜﹝一分﹞

上搗羅爲細末。每服半錢﹐新水調下。

膠黃散治小兒大衄﹐口鼻耳出血不止﹐十五六歲兒﹑陽盛多此病。

阿膠﹝一兩﹞蒲黃﹝半兩﹞

上爲末。三歲半錢﹐生地黃汁﹐微煎調下﹐食前服。

卷之三﹟心臟部一諸失血證

便血尿血

大便下血者﹐是大腸熱結損傷所爲也﹐髒气旣傷﹐風邪自入﹐或蓄熱﹐或積冷﹐或濕毒於脾胃﹐或疳食傷於臟腑﹐因玆冷熱交擊﹐疳濕互作﹐致動血气﹐停畱於內﹐凝滯無歸﹐滲入腸中﹐故大便下血也。或有腹脹﹐冷气在內攻衝﹐亦令大便下血。

又因風冷乘虛客入脾胃﹐或瘀血在於腸胃﹐濕毒下如豆汁。又疳傷於髒﹐亦能便血﹐若上焦心肺積熱﹐施注大腸﹐亦令大便下血也。亡血脾弱必渴﹐久則血虛﹐其人必肌體萎黃﹐頭髮不黑矣。溺血者﹐蓋心主血﹐與小腸相合﹐血之流行﹐周徧經絡﹐循環臟腑﹐若熱聚膀胱﹐血滲入脬﹐故小便血出也。﹝薛﹞經云﹕肺朝百脈之气﹐肝統諸經之血。又云﹕气主之﹐血主濡之。蓋榮血爲水谷之精气﹐灌漑五臟六腑﹐四肢百骸﹐若脾胃有傷﹐榮衛虛弱﹐行失常道﹐故上爲衄血吐血﹐下爲尿血便血矣。

若外感風邪﹐則血鮮爲腸風﹐內傷則血濁爲髒毒。又熱入大腸﹐則大便下血﹐熱入小腸﹐則小便出血。然小兒多因胎中受熱﹐或乳母六淫七情﹐濃味積熱﹐或兒自食甘肥積熱﹐或六淫外侵而成﹐若因母食濃味者﹐加味淸胃散。怒動肝火者﹐加味小柴胡湯。憂思鬱怒者﹐加味歸脾湯。稟父腎燥者﹐六味地黃丸。兒有積熱﹐小便出血者﹐實熱﹐用淸心蓮子飲﹐虛熱﹐用六味地黃丸。大便出血者﹐犀角地黃湯。風邪外侵者﹐倉廩散。病後元气下陷者﹐補中益气湯。糞前見血者﹐四君加黃連制吳茱萸﹐糞後見血者﹐四君加吳茱萸制黃連。若嬰兒﹐以治母爲主﹐余當臨證制宜。

淸胃散﹝齒﹞小柴胡湯﹝潮熱﹞歸脾湯﹝煩躁﹞地黃丸﹝腎﹞淸心蓮子飲﹝尿白﹞

五倍丸治小兒大便下血如腸風髒毒。

上以五倍子﹐榦爲末﹐煉蜜丸﹐如小豆大。三歲三十丸﹐米湯下。

訶灰散治小兒因疳﹐大便有血。

上﹐以訶子燒灰存性﹐一半爲末﹐米湯調下﹐食前﹐三歲一錢。

桃膠丸治小兒小便出血﹐陰莖中痛。

上﹐以桃膠一塊如棗大﹐水一盞半﹐煎三分﹐日進三服。下石子如豆﹐石盡﹐止藥。

火府散治小兒小便出血。

木通生地黃甘艸黃芩上爲末。水一盞﹐煎六分﹐不時溫服。

車前散治熱盛積於小腸﹐甚則尿血。

牡蠣﹝半兩﹐燒爲粉﹞車前子甘艸﹝炙微黃﹐銼﹞川朴硝﹝各一分﹞

上搗羅爲散。每服一錢﹐以水一小盞﹐煎至五分﹐去滓﹐溫服。量兒大小加減﹐不拘時候。

卷之三﹟心臟部一諸失血證

便血尿血

大便下血者﹐是大腸熱結損傷所爲也﹐髒气旣傷﹐風邪自入﹐或蓄熱﹐或積冷﹐或濕毒於脾胃﹐或疳食傷於臟腑﹐因玆冷熱交擊﹐疳濕互作﹐致動血气﹐停畱於內﹐凝滯無歸﹐滲入腸中﹐故大便下血也。或有腹脹﹐冷气在內攻衝﹐亦令大便下血。

又因風冷乘虛客入脾胃﹐或瘀血在於腸胃﹐濕毒下如豆汁。又疳傷於髒﹐亦能便血﹐若上焦心肺積熱﹐施注大腸﹐亦令大便下血也。亡血脾弱必渴﹐久則血虛﹐其人必肌體萎黃﹐頭髮不黑矣。溺血者﹐蓋心主血﹐與小腸相合﹐血之流行﹐周徧經絡﹐循環臟腑﹐若熱聚膀胱﹐血滲入脬﹐故小便血出也。﹝薛﹞經云﹕肺朝百脈之气﹐肝統諸經之血。又云﹕气主之﹐血主濡之。蓋榮血爲水谷之精气﹐灌漑五臟六腑﹐四肢百骸﹐若脾胃有傷﹐榮衛虛弱﹐行失常道﹐故上爲衄血吐血﹐下爲尿血便血矣。

若外感風邪﹐則血鮮爲腸風﹐內傷則血濁爲髒毒。又熱入大腸﹐則大便下血﹐熱入小腸﹐則小便出血。然小兒多因胎中受熱﹐或乳母六淫七情﹐濃味積熱﹐或兒自食甘肥積熱﹐或六淫外侵而成﹐若因母食濃味者﹐加味淸胃散。怒動肝火者﹐加味小柴胡湯。憂思鬱怒者﹐加味歸脾湯。稟父腎燥者﹐六味地黃丸。兒有積熱﹐小便出血者﹐實熱﹐用淸心蓮子飲﹐虛熱﹐用六味地黃丸。大便出血者﹐犀角地黃湯。風邪外侵者﹐倉廩散。病後元气下陷者﹐補中益气湯。糞前見血者﹐四君加黃連制吳茱萸﹐糞後見血者﹐四君加吳茱萸制黃連。若嬰兒﹐以治母爲主﹐余當臨證制宜。

淸胃散﹝齒﹞小柴胡湯﹝潮熱﹞歸脾湯﹝煩躁﹞地黃丸﹝腎﹞淸心蓮子飲﹝尿白﹞

五倍丸治小兒大便下血如腸風髒毒。

上以五倍子﹐榦爲末﹐煉蜜丸﹐如小豆大。三歲三十丸﹐米湯下。

訶灰散治小兒因疳﹐大便有血。

上﹐以訶子燒灰存性﹐一半爲末﹐米湯調下﹐食前﹐三歲一錢。

桃膠丸治小兒小便出血﹐陰莖中痛。

上﹐以桃膠一塊如棗大﹐水一盞半﹐煎三分﹐日進三服。下石子如豆﹐石盡﹐止藥。

火府散治小兒小便出血。

木通生地黃甘艸黃芩上爲末。水一盞﹐煎六分﹐不時溫服。

車前散治熱盛積於小腸﹐甚則尿血。

牡蠣﹝半兩﹐燒爲粉﹞車前子甘艸﹝炙微黃﹐銼﹞川朴硝﹝各一分﹞

上搗羅爲散。每服一錢﹐以水一小盞﹐煎至五分﹐去滓﹐溫服。量兒大小加減﹐不拘時候。

卷之三﹟心臟部一

汗

﹝鄭﹞夫汗者﹐心之所藏﹐在內爲血﹐發外者爲汗。蓋汗乃心之液﹐故人之气血平則寧﹐偏則病。經云﹕陰虛陽必湊﹐則發熱而自汗﹐陽虛而陰必乘﹐則發厥而自汗。皆由陰陽偏勝而致也。小兒血气嫩弱﹐膚腠未密﹐若濃衣溫暖﹐燻蒸臟腑﹐臟腑生熱﹐熱搏於心﹐爲邪所勝﹐故液不能內藏﹐燻出肌膚﹐則爲盜汗也。又或傷於冷熱﹐冷熱交爭﹐陰陽不順﹐津液走泄﹐亦令睡中汗自出。其間有虛實之證﹐虛者謂諸病後﹑大汗後﹑血气尙弱﹐液溢自汗﹐或潮熱或寒熱發過之後身涼自汗﹐日久令人黃瘦﹐失治則變爲骨蒸疳勞也。丹溪云﹕盜汗者﹐謂睡而汗出也﹐不睡則不出﹐汗出﹐方其睡熟也﹐然出焉﹐覺則止而不復出矣﹐亦是心虛﹐宜斂心气﹐益腎水﹐使陰陽調和﹐水火升降﹐其汗自止。錢氏云﹕上至頭﹐下至項﹐謂之六陽虛汗﹐不須治之。

卷之三﹟心臟部一汗

自汗

﹝薛﹞自汗者﹐汗不待發表而自出也。經曰﹕飲食飽甚﹐汗出於胃﹐驚而奪精﹐汗出於心﹐持重遠行﹐汗出於腎﹐疾走恐懼﹐汗出於肝﹐搖體勞苦﹐汗出於脾。又曰﹕陰虛而陽必輳﹐則發熱而自汗﹐陽虛而陰必乘﹐則發厥而自汗。束垣云﹕表虛自汗﹐秋冬用桂﹐春夏用黃。丹溪云﹕汗者﹐心之液也﹐自汗之證﹐未有不由心腎俱虛而得之者。巢氏云﹕虛勞病﹐若陽气偏虛﹐則津液發泄而爲汗。

夫心爲主陽之髒﹐火也﹐陽主气﹐人身津液﹐隨其陽气所在之處而生﹐亦隨其火所擾之處而泄﹐則爲自汗矣。治法﹐當用參甘溫益气之藥﹐使陽气外固而津液內藏﹐則汗止矣。若元气虛者﹐夏月用六君子湯加山藥山茱萸﹐冬月用加減八味丸﹑十全大補湯。血虛者四物加參。有熱者﹐當歸六黃湯。气血俱虛者﹐十全大補湯。

心腎虛熱者﹐六味九。虛寒者﹐八味丸。心經血虛者﹐團參湯。胃經气虛者﹐六君子湯。飲食勞倦者﹐補中益气湯。嗜臥倦怠者﹐升陽益胃湯。熱傷元气者﹐淸燥湯。

暑干心胞絡者﹐淸暑益气湯。外傷風邪者﹐惺惺散。虛勞羸瘦者﹐人參養榮湯。思慮傷脾者﹐歸脾湯。怒動肝火者﹐小柴胡湯。肝經虛熱者﹐加味逍遙散。肝經濕熱者﹐龍膽瀉肝湯。泄瀉脈微者﹐人參理中湯。手足汗者﹐補中益气湯。胸腹汗者﹐四君子湯。當心一片有汗者﹑茯苓補心湯。黃汗者﹐茵陳五苓散。血汗者﹐血餘散敷之。此皆去汗之大法也﹐仍推五臟相勝主之。若汗出如油﹐喘而不休﹐此爲命絕。

柔汗發黃﹐此爲脾絕。汗出不流如貫珠者﹐爲絕汗。數者並不治。若六陽虛﹐則汗出上至頭﹐下至項﹐亦多主難治。﹝曾﹞小兒脾虛自汗﹐多出額上﹐沾黏人手﹐速救胃气﹐全蠍觀音散用姜棗煎湯調服﹐及沈香飲爲治。脾虛瀉自汗﹐徧身冷而出有時﹐遇瀉則無﹐瀉過卽有﹐此候太虛﹐急當補脾﹐投益黃散﹑參苓白術散﹑附子理中湯。肺虛自汗﹐其候右臉色多白﹐肺脈按之無力﹐蓋久因咳嗽﹐連聲不已﹐痰少不活﹐乃肺經虛气上壅﹐致令汗出﹐宜令補肺散爲治﹐及以藿香飲調脾﹐此又益母救子之義也。慢驚自汗﹐徧體俱有﹐其冷如水﹐此證已危﹐金液丹﹑固眞湯主之。

有實證自汗﹐外因感冒風邪﹐發熱無間﹐昏醒浸浸汗出﹐當救表解肌﹐用百解散水煎服﹐或間投五苓散溫白湯調下。

﹝錢﹞治病有等張氏三子病﹐大者汗徧身。次者上至頂下至胸。小者但額有汗。

眾醫以麥煎散治之﹐不效。錢曰大者與香瓜丸。次者與益脾散。小者與石膏湯。各五日而愈。

香瓜丸胡黃連大黃瓜﹝黃色者一枚﹞大黃﹝濕紙裹煨﹞柴胡﹝去蘆﹞鱉甲﹝醋炙黃﹞

黃柏黃連蘆薈靑皮﹝各等分﹞

上﹐除黃瓜外同爲細末﹐將黃瓜割其頂﹐塡入諸藥至滿﹐卻蓋口﹐用杖子插定﹐火內煨熟﹐將黃瓜及藥同用麵糊﹑丸如綠豆大。每服二三丸﹐食後冷漿或新水下﹐大者五七丸﹐不及十丸。

胃怯汗﹐上至頂﹐下至臍﹐此胃虛﹐當補胃﹐益黃散主之。

﹝錢﹞六陽虛汗﹐上至頂﹐不過胸也﹐不須治之。喜汗﹐濃衣臥而額汗出也﹐止汗散主之。

止汗散用故蒲扇灰研細﹐每服三錢﹐溫酒調下﹐無時。

薛氏方十全大補湯治諸虛不足﹐自汗不食﹐時發潮熱等證。

白茯苓人參當歸白術黃﹝炒﹞川芎肉桂白芍藥﹝炒﹞熟地黃甘艸﹝炒。各等分﹞

上﹐每服三五錢﹐加姜棗﹐水煎服。

八珍湯﹝前方去肉桂﹑黃﹐治驗見各門﹞

人參養榮湯治病後時自汗﹐或發潮熱﹐口漧食少﹐心虛驚悸﹐咳而下利。﹝前方去川芎﹐加陳皮﹑五味子﹑遠志。﹞

升陽益胃湯﹝痢﹞加減八味丸﹝虛羸﹞淸燥湯淸暑益气湯﹝並注夏﹞惺惺散﹝痘﹞

歸脾湯﹝驚悸﹞小柴胡湯﹝發熱﹞加味逍遙散﹝女科發熱﹞龍膽瀉肝湯﹝雜前陰諸疾﹞

人參理中湯﹝瀉﹞茯苓補心湯﹝喑﹞茵陳五苓散﹝黃膽﹞

曾氏方全蠍觀音散﹝吐瀉﹞沈香飲﹝吐瀉﹞益黃散﹝脾﹞參苓白術散﹝吐瀉﹞理中湯﹝吐瀉﹞補肺散﹝咳嗽﹞藿香飲﹝脾弱﹞金液丹固眞湯﹝並慢驚﹞百解散五苓散﹝並急驚﹞

團參湯治小兒虛汗﹐或心血液盛﹐亦發爲汗﹐此藥收斂心气。

新羅人參川當歸﹝各三錢﹞

上銼細﹐用雄豬心一个﹐切三片﹐每服二錢﹐豬心一片﹐井水一盞半﹐煎至一盞﹐食前﹐兩次服。

牡蠣散治血虎自汗﹐或病後暴虛﹐津液不固自汗。

牡蠣﹝﹞黃生地黃﹝各等分﹞

上銼散。每服二錢﹐或加浮麥煎。

撲汗方黃連牡蠣粉貝母﹝各半兩﹞

上﹐用米粉一升﹐敷之。

血餘散治汗不止。

用男子亂髮一握﹐﹐存性﹐爲細末﹐以絹袋盛置﹐幹撲之。

卷之三﹟心臟部一汗

盜汗

睡則汗出﹐寤則自收也。錢氏曰﹕小兒睡而自汗出者﹐肌肉虛也﹐止汗散主之。

徧身汗出者﹐香瓜丸主之﹐上至胃下至臍﹐此胃虛也﹐當補脾﹐益黃散主之。﹝薛﹞自汗屬陽虛﹐盜汗屬陰虛﹐蓋陽爲衛气﹐陰爲榮血﹐血之所主心也﹐所髒肝也﹐熱搏於心﹐故液不能內斂而外泄於皮膚﹐人臥則靜而爲陰﹐覺則動而爲陽﹐故曰自汗屬陽﹐盜汗屬陰也﹐多因心腎不交﹐水火不能旣濟﹐腎虛則閉藏之令失守﹐故有是證﹐宜用六味丸﹑十全大補湯。血虛內熱者﹐當歸六黃湯。心經有熱者﹐導赤散。

肝經虛熱者﹐六味地黃丸。血脫盜汗者﹐當歸補血湯。肝膽風熱者﹐柴胡淸肝散。

食積內熱者﹐二陳﹑枳實﹑山梔。胃气虛熱者﹐六君子湯及浮麥散。血气俱虛者﹐人參養榮湯。余證見自汗﹐當參覽之。﹝曾﹞有夜睡中而汗自出者﹐名盜汗。此因陽虛所致﹐久不已者令人羸瘠枯瘦﹐心气不足﹐津液妄出故也﹐用茯神湯加黃﹐水姜棗燒鹽湯服。

﹝錢﹞黃散治虛熱盜汗。

牡蠣﹝﹞黃生地黃﹝各等分﹞

上爲末。煎服﹐不拘時。

白術散治自汗﹑盜汗。

白術﹝三兩﹞小麥﹝一合﹐炒﹞

用水一鐘半﹐煮幹去麥爲末。以綿黃煎湯﹐量兒大小調服。忌蘿卜辛辣炙爆之類﹐乳母尢忌。又﹐團參湯亦治盜汗。

嘗歸六黃湯治血虛盜汗﹐內熱晡熱者。

當歸熟地黃﹝各五分﹞生地黃﹝炒﹐三錢﹞黃連﹝炒黑﹞黃柏﹝炒黑﹞黃芩﹝炒黑。各三分﹞

黃﹝炒﹐五分﹞

上﹐水煎服。

沈香鱉甲丹治潮熱盜汗。

沈香艸龍膽當歸﹝洗﹐焙漧﹞鱉甲﹝童子小便浸一宿﹐去裙﹐酥炙黃﹞綿黃﹝銼。各一兩﹞川黃連川大黃﹝微炮。各半兩﹞

上件搗﹐羅爲細末﹐煉蜜和﹐如黍米大。每服十粒﹐用麥門冬去心煎湯下﹐量兒大小加減。

蓯蓉丹治血少肌瘦盜汗。

肉蓯蓉﹝酒浸一宿﹐刮去皺皮﹐火炙令幹﹞鱉甲﹝塗酥炙黃﹐去裙。各一兩﹞當歸綿黃何首烏﹝各半兩﹞

上件搗﹐羅爲細末﹐煉蜜和﹐如黍米大。每服十粒﹐溫米飲下﹐食前﹐量兒大小加減。

升麻湯治肌熱盜汗。

川升麻綿黃人參﹝去蘆頭。各一兩﹞熟漧地黃﹝半兩﹞以上搗羅爲細末。次用天竺黃牡蠣粉﹝各半兩﹐研勻﹞

上件﹐通拌勻。每服半錢至一錢﹐煎竹葉湯調下。

牡蠣散止盜汗。

牡蠣粉﹝二兩﹞麻黃根﹝爲末﹞赤石脂﹝細研﹞糯米粉﹝各一兩﹞龍腦﹝一錢﹐研﹞

上件﹐再研﹐拌勻。每用一匙頭﹐新綿包﹐每日及夜﹐常常撲身體頭面有汗處。

虎杖散治實熱盜汗。虎杖水煎服﹐量多少與之﹐無時。

﹝海﹞晉郎中子﹐自嬰至童﹐盜汗凡七年矣﹐諸藥不效。予與涼膈散﹑三黃丸﹐三日病已。蓋腎爲五液﹐化爲五濕﹐相火逼腎﹐腎水上行﹐乘心之虛﹐而入手少陰﹐心火炎上而入肺﹐欺其不勝已也﹐皮毛以是而開﹐腠理玄府不閉﹐而爲汗出也。出於睡中者爲盜汗﹐以其覺則無之﹐故經曰﹕寢汗憎風是也。先以涼膈散瀉胸中相火﹐相火退﹐次以三黃丸瀉心火以助陰﹐則腎水還本髒﹐玄府閉而汗爲之自已。

﹝曾﹞有小兒﹐無疾睡中徧身汗出如水﹐覺而經久不幹﹐此名積證盜汗﹐脾冷所致﹐用三稜散﹐水煨姜煎服﹐次投益黃散﹑參苓白術散。

三稜散﹝癖積﹞

有時時冷汗微出﹐髮根如貫珠﹐面額上然﹐此爲驚肝證﹐宜鎭驚丸或琥珀抱龍丸﹐及茯神湯加麻黃根﹐水煎服﹐取效。

鎭驚丸琥珀抱龍丸茯神湯﹝三方並見驚搐﹞

卷之三﹟心臟部一

噫气

﹝薛﹞經曰﹕脾病則面黃善噫。噫者﹐寒气客於胃﹐厥逆從下上散﹐復出於胃而爲噫。又善思善味﹐其證當臍有動气﹐按之牢若痛。其病腹脹滿﹐食不消﹐體重節痛﹐怠惰嗜臥﹐四肢不收。經曰﹕脾主四肢﹐有是者脾也。又曰﹕二陽一陰發病﹐主驚駭背痛善噫。何謂也﹖竊謂上焦受气於中焦﹐中焦气未和﹐不能消穀﹐故爲噫耳。中焦﹐亦脾胃之分也﹐脾土虛寒﹐由命門火衰﹐不能溫蒸水谷﹐古人有服菟絲子旬日間飲食如湯沃雪﹐亦此義也。補脾宜人參理中湯。補右腎宜用八味丸。胃气虛不能運化水谷者﹐六君子加木香。鬱結傷脾者﹐加味歸脾湯。木克土者﹐四君柴胡﹑升麻﹐兼嘈雜者﹐加吳茱萸﹑半夏。治者審之。

理中湯﹝吐瀉﹞八味丸﹝虛羸﹞加味歸脾湯﹝驚悸﹞

《本事》枳殼散治心下痞悶﹐或作痛多噫。

枳殼﹝去瓤﹐炒﹞白術﹝各半兩﹞香附子﹝炒﹐一兩﹞檳榔﹝三錢﹞

上爲末。每服一錢﹐空心﹐米飲調下。

四味萸連丸治腹脹噫气吞酸﹐食不能化。

吳茱萸﹝炒﹞黃連﹝炒﹞神曲荷葉﹝各等分﹞

上爲末﹐煮神曲糊丸﹐桐子大。每服二十丸﹐白湯下。黃連﹐當量病微甚﹐或炒黑炒黃用之。

卷之三﹟心臟部一

下气

﹝薛﹞劉河間云﹕腸胃鬱結﹐穀气內發而不能宣通於腸胃之外﹐故喜噫下气也。

若癲癇勞瘵﹐气下泄而不止者必死﹐乃眞气竭絕﹐腠理閉塞﹐穀气不能宣通於腸胃之外﹐故從腸胃中泄出。婁全善云﹕下气屬心虛。經云﹕夏脈者心也﹐心脈不及﹐下气爲泄者是也。經又云﹕飲食入胃﹐遊溢精气﹐上輸於脾﹐脾气散精﹐上歸於肺﹐通調水道﹐下輸膀胱﹐水精四布﹐五經並行﹐此平人也。若七情內傷﹐六淫外侵﹐飲食不節﹐房勞過度﹐致脾土之陰受傷﹐轉運之官失職﹐不能輸化﹐故下气也。又曰﹕陰精所奉﹐其人壽﹐陽精所降﹐其人夭。陰精者﹐乃五穀之精﹐上榮心肺﹐以降腎肝﹐故曰其人壽。陽精者﹐乃胃中之淸气﹐陷入腎肝﹐不能升浮﹐上輸心肺﹐故曰其人夭。若飲食過度﹐腸胃鬱結﹐用平胃散。癲癇勞瘵﹐用補中益气湯。心气虛弱﹐用補心丸。心气虛寒﹐用補心湯。脾胃虛寒﹐用理中湯。肝木乘睥﹐用六君子湯加木香。脾气鬱結﹐用加味歸脾湯。脾气下陷﹐用補中益气湯。命門火衰﹐用八味丸。腎气不足﹐用六味地黃丸。大凡噫气下气者﹐其脈不及本位﹐內經云﹕短則气病。以其無胃气也。諸病見此脈難治﹐但純補胃气爲善。

平胃散﹝不能食﹞補心丸﹝卽茯神散爲丸﹐方見驚悸﹞補心湯﹝痞﹞理中湯﹝吐瀉﹞

加味歸脾湯﹝驚悸﹞八味丸﹝不能食﹞

卷之三﹟心臟部一

尋衣撮空

﹝薛﹞尋衣撮空﹐許叔微謂之肝熱。夫肝主筋﹐筋脈血枯而風引之﹐故手指爲之撮斂也﹐宜確服六味地黃丸﹐間有回生之功。錢仲陽用瀉靑丸﹐此治肝經實熱﹐蓋尋衣撮空﹐皆病後之敗證耳﹐求其實熱﹐則百無一二矣﹐治者審之。王海藏治血脫尋衣撮空摸牀﹐手揚搖頭﹐錯語失神﹐脈弦浮而虛﹐血脫內躁﹐熱之極也﹐气粗鼻幹﹐此爲難治﹐用生地黃連湯主之。王少參孫女年十二歲﹐脾胃素弱﹐後成疳癥發熱﹐小腹膨脹堅直﹐大便溏瀉﹐气喘咳嗽﹐徹夜煩躁﹐不睡鼻塞﹐眼暗譫語﹐其脈大而無根。用人參一兩﹐附子三分﹐腹脹漸減﹐脈漸斂﹐然猶尋衣撮空﹐鼻孔出血。

用六味地黃丸料二服如脫﹐乃晝服獨參姜附湯﹐及服地黃丸料﹐脈漸有根﹐諸證漸愈﹐又用六君子﹑補中益气湯而痊。一小兒停食﹐夜驚腹痛﹐服消食丸﹐瀉數次﹐尋衣撮空﹐面靑黃或色白。此脾土受傷﹑肺金休囚﹐肝火旺而然耳。先用異功散加升麻以補脾土﹐用六味地黃丸料以滋肝血﹐稍定﹐各二劑漸愈﹐卻用補中益气湯﹑六味地黃丸﹑間以異功散而痊。一小兒膝癰﹐誤觸其膝﹐出血甚多﹐患前證﹐惡寒面白。此陽隨陰散而虛寒﹐用十全大補湯加附子三分﹐四劑未應﹐用人參一兩﹐附子五分﹐姜棗煎服稍退﹐又二劑﹐頓退﹐乃朝用異功散﹐夕用八珍湯而安。一小兒傷風﹐表汗後﹐患前證﹐惡風面白手足冷。用補中益气湯加五味子﹐汗頓止而諸證漸退﹐又用四劑而安﹐乃服十全大補湯而愈。

生地黃連湯治血脫﹐尋衣撮空﹐搖頭妄語。

川芎生地黃當歸﹝各七錢﹞赤芍藥梔子黃芩黃連﹝各三錢﹞防風﹝一錢五分﹞

上﹐每服三錢﹐水煎服。

卷之三﹟心臟部一

喜笑不休

﹝薛﹞經曰﹕心藏神﹐有餘則笑不休。又曰﹕在髒爲心﹐在聲爲笑﹐在志爲喜。

又﹐火太過﹐曰赫曦﹐赫曦之紀﹐其病笑謔狂妄。又云﹕少陰所至﹐爲喜笑。又云﹕精气並於心則喜。此數者﹐皆言屬心火也﹐若笑不休﹐呻而爲腹痛﹐此水乘於火﹐陰擊於陽﹐陽伏熱生﹐狂妄譫語不可聞﹐心之損矣。扁鵲云﹕其人唇口赤色者可治﹐靑黑者死。若腎水虧涸﹐不勝心火﹐而喜笑不休者﹐用六味地黃丸。肝火熾盛﹐能生心火﹐而喜笑不休者﹐用柴胡淸肝散。余兼別證﹐各從其證而參治之。一小兒喜笑常作﹐不安﹐面赤飲冷﹐手足並熱。先用黃連瀉心湯末﹐二服稍定﹐又用六味地黃丸料煎服頓愈﹐常服此丸則安﹐月許不服﹐仍復作﹐又服﹐愈矣。一小兒患前證﹐面靑赤。此肝心二經風熱所致也。用柴胡梔子散﹑六味地黃丸漸愈。又因乳母大怒發熱。先用加味柴胡湯﹐又用加味逍遙散﹐母子服之並愈。一小兒年十四歲﹐用心過度﹐飲食失節﹐患喜笑不休﹐脈洪大而虛﹐面色赤而或白。余用補中益气湯而愈。次秋科舉﹐飲食勞倦﹐前證復作﹐或兼譫語﹐脈洪大﹐按之微細如無。用人參一兩﹐姜棗煎服﹐稍定﹐又三劑而愈。又因勞役用心﹐自汗作渴﹐煩躁似癇證。先用當歸補血湯﹐二劑頓安﹐又十全大補湯而尋愈。

卷之三﹟心臟部一

瘡瘍

癰疽證治已詳瘍醫準繩﹐其在小兒﹐𨿽肌體柔脆﹐而天眞未鑿﹐鮮五發之毒﹐亦無五善七惡之診﹐初生周前後﹐徧體生瘡﹐俗忌療治﹐其他小小癰癤﹐自可敷貼而消﹐若憎寒壯熱﹐沈困躁擾﹐爲心腹之害﹐又當求其本而治之﹐乳下嬰兒﹐母子俱服﹐是在醫師神而明之﹐無按圖索驥之理﹐薛氏乃掇大科癰疽證治﹐贅附《保嬰》﹐近於駢拇枝指矣﹐若夫溯流窮源﹐明經絡﹐分表裏﹐審順逆﹐則無大小之異﹐有專科書在﹐又何贅焉。今第以小兒所專者集爲是編﹐以至危且急﹐殺人頃刻﹐莫如丹毒﹐故首列之﹐且獨加詳焉。

﹝鄭﹞夫瘡瘍﹐皆因臟腑不調﹐經絡壅滯而得﹐或由胎毒﹐或者風化爲虫﹐或則熱气有盛﹐或者驚入皮膚﹐其大者是滯於血脈而橫出於皮膚之間﹐若節其气血則易破﹐若或風纏﹐則生癮軫﹐或者外邪所入﹐卽多KT癢而不定﹐其食毒則滯死其血气﹐久則化爲膿也。或作驚瘡者﹐驚本無物﹐亦蹉其血气﹐在髒而爲積﹐在腑故出皮膚爲瘡﹐發徧身而四肢難較。風瘡﹐亦發徧身﹐其形甚小﹐世呼爲疥熱毒瘡﹐發處不定﹐節滯其血﹐故作瘡虫窠﹐瘡常發於脛後作其窠﹐窠內有虫如蟣子﹐蓋因腹中蟯虫隨气而化﹐其瘡卽較而再發﹐或片子如癬相似﹐甚有死血癢﹐若以藥敷較﹐只是歸腹中﹐須是取卻虫方瘥﹐及與殺虫藥。

﹝曾﹞《內經》曰﹕諸痛癢瘡瘍﹐皆屬心火。火郁內發﹐致有斯疾﹐蓋心主乎血﹐血熱生風﹐熱郁內甚﹐遞相傳襲﹐故火能生土﹐血注陽明主肌肉﹐風熱與血熱相搏﹐發見皮膚﹐其名不一﹐有黃膿而白者﹐土生金﹐母歸子也﹐始生微癢而熱輕﹐腫痛潰爛爲熱極﹐血凝化水﹐气滯成膿﹐甚至寒熱作而飲食減﹐尢爲可慮﹐宜宣泄風毒﹐涼心經﹐解胃熱﹐用當歸散加黃連﹑升麻﹑漧葛﹐水姜蔥燈心煎服﹐及三解散﹑牛蒡湯﹑木通散﹐𨿽服﹐塗以四黃散﹑一抹金。

當歸散﹝潮熱﹞三解散﹝驚﹞牛蒡湯﹝咽喉﹞木通散﹝淋﹞

四黃散治小兒身上一切熱毒瘡疾燥癢﹐抓破有汁不漧。

淨黃連黃柏黃芩大黃滑石﹝五味各半兩﹞五倍子﹝去虫屑﹐二錢半﹞

上銼﹑曬﹐爲末。用淸油和調二錢至三錢﹐塗搽患處。仍服四順散﹑消毒飲。

一抹金治小兒徧身生瘡﹐潰爛如糜梨﹐燥痛﹐膿汁不漧。

藜蘆﹝淨洗﹐焙﹞蛇牀子﹝去埃土﹞紅丹﹝水飛過。三味各五錢﹞硫黃赤石脂明白礬﹝火飛過﹞

五倍子﹝去虫屑﹞黃柏﹝去粗皮。五味二錢半﹞輕粉﹝五十帖﹞

上﹐前八味或曬或焙﹐爲末﹐仍同輕粉在乳缽再杵勻﹐用生肥豬膏碎切﹐以瓦缽和藥末爛杵。塗抹患處﹐或淸油調搽亦可。

﹝湯﹞小兒血气凝滯﹐而有熱毒之气乘之﹐故結聚成癰癤腫毒也﹐未結之先﹐微見有紅頭子﹑隱起作疼者﹐急用不語唾﹑夜半頻頻塗之﹝飲酒了不可用﹞卽消散。若已結成﹐當用天烏散貼方。若內顯躁熱不寧等證﹐卽須內服漏蘆散﹐眞良方也﹐熱甚者用靑解毒丸﹐四順淸涼飲加防風﹑連翹﹐玄參劑亦可服﹐五福化毒丹尢良﹐連翹湯可服﹐靑露散掩之畱小孔﹐後用驚毒掩子收瘡口。熱甚者涼膈散亦可服。﹝方類列於後﹞

卷之三﹟心臟部一瘡瘍

胎毒瘡瘍

﹝薛﹞《寶鑑》云﹕初生芽兒一塊血﹐也無形證也無脈﹐有驚卽系是胎驚﹐有熱卽系是胎熱。嬰兒實與乳母一體﹐凡患瘡疾﹐但審乳母肝經有熱﹐用加味小柴胡湯之類﹐肝經虛熱用加味逍遙散之類。腎水不能生肝用地黃丸。心經積熱用柴胡梔子散。心經虛熱用茯苓補心湯。膏粱積熱﹐用東垣淸胃散。脾經郁熱﹐用錢氏瀉黃散﹔脾經虛熱﹐用錢氏異功散。若服犀角丸﹑化毒丹﹐外敷寒涼之藥﹐復傷生气﹐乃促其危也。

卷之三﹟心臟部一瘡瘍

熱毒瘡瘍

因食膏梁濃味﹐或乳母七情郁火所致﹐若腫腎作痛﹐气血凝滯也﹐用仙方活命飲。口渴便祕﹐熱毒內蘊也﹐用四順淸涼飲﹐佐以如聖餅。腫硬色赤﹐熱毒凝聚也﹐用活命飲﹐佐以隔蒜灸。腫不消﹐欲作膿也﹐用托裏消毒散。不成膿或成膿不潰﹐气血虛也﹐用八珍湯。潰而肉赤不斂﹐脾血虛也﹐用四物參術。肉白而不斂﹐脾气弱也﹐用四君芎歸。食少體倦而不斂﹐脾气虛也﹐用六君當歸升麻。凡藥對證﹐無有不愈﹐設或妄行攻毒﹐元气虧損﹐則變惡證而難治矣。大抵瘡瘍屬腑者易治﹐元气無虧者不治自愈。屬髒者難治﹐元气虧損者則變爲惡證。誤行克伐﹐元气虧損﹐尢難療理﹐故切不可用峻厲之劑。觀東垣﹑丹溪云﹐但見腫痛﹐參之脈證﹐虛弱便與滋補﹐血气無虧﹐可保終吉﹐若用驅逐敗毒﹐不免有虛虛之禍矣。

漏蘆散治小兒癰瘡及丹毒瘡癤。﹝見丹毒﹞當歸散﹝見潮熱﹞

解表消毒飲治小兒瘡瘍﹐腫髙痛﹐便利調和﹐脈浮而洪﹐有表證者用之。

黃﹝上部﹑酒拌炒﹐中部﹑米泔拌炒﹐下部﹑鹽水炒﹐一錢半﹞葛根升麻赤芍藥玄參牛蒡子﹝炒研﹞麻黃﹝去根節﹞甘艸﹝各五分﹞連翹﹝一錢﹞更看是何經分野﹐加引經藥﹕手少陰加細辛﹝三分﹞。足少陰加獨活﹝七分﹞。手太陰加桔梗﹑白芷﹝各五分﹞。足太陰加蒼術﹝七分﹞。手厥陰加柴胡﹝七分﹞。足厥陰加柴胡﹑靑皮﹝各五分﹞。手太陽加本﹝五分﹞。足太陽加羌活﹝七分﹞。手陽明加白芷﹝五分﹞。足陽明加升麻﹑葛根﹝各七分﹞。手足少陽加柴胡﹝七分﹞。

水一鐘﹐生薑三片﹐蔥白一根﹐煎七分﹐溫服﹐不拘時。

攻裏消毒飲治小兒瘡瘍﹐腫硬痛深﹐大便祕澀﹐脈沈而實﹐有裏證者用之。

栝蔞﹝連皮子﹐細切﹐三錢﹞連翹牛蒡子﹝炒﹐研﹞當歸白芍藥﹝各一錢﹞川大黃﹝一錢半﹞

芒硝﹝五分﹞甘艸﹝七分﹞

上﹐用水一鐘﹐煎至七分﹐大溫服。未利﹐再服。

連翹散治癰癤等。

連翹﹝一兩﹞沈香黃﹝各半兩﹞白蘞川朴硝川大黃﹝炮﹞甘艸﹝各一分﹞

上﹐搗爲粗散。每服一錢﹐水一盞﹐抄入麝香一錢﹐煎五分﹐去滓放溫﹐食後服。

寄生散治毒腫甚者。

桑寄生獨活川大黃﹝各一兩﹞犀角屑朴硝甘艸﹝各半兩﹞

上﹐搗﹑羅爲細末。每服一錢﹐水一盞﹐煎五分﹐去滓放溫服﹐量兒大小加減。

玄參劑解諸般熱﹐消瘡癤。

生地黃玄參﹝各一兩﹞大黃末之﹐煉蜜﹑丸桐子大。每服一丸﹐燈心﹑竹葉﹐煎湯化下﹐入沙糖少許﹐亦可加羌活川芎赤芍連翹防風。

涼膈散治小兒臟腑積熱煩躁﹐多渴頭昏﹐唇焦咽燥﹐舌腫喉閉﹐目赤鼻衄﹐頷頰結硬﹐口舌生瘡﹐痰實不利﹐涕唾稠粘﹐睡臥不寧﹐譫語狂妄﹐腸胃燥結﹐便溺赤澀﹐一切風腫﹐並宜服之。

川大黃朴硝甘艸﹝炙。各一兩﹞連翹﹝二兩﹞梔子仁黃芩薄荷葉﹝去土。各半兩﹞

上﹐銼散。每服二錢﹐水一盞﹐入竹葉七个﹐蜜少許﹐煎四分﹐食後溫服﹐大小加減。

四順淸涼飲﹝發熱﹞

上﹐解表攻裏之藥﹐皆爲腫瘍挾有內證者設也﹐潰瘍勿拘此例。

托裏榮衛湯治瘡瘍外無腫﹐內亦便利調和﹐乃邪客經絡﹐宜用此藥調理。

黃﹝炒﹞紅花﹝各一錢﹞蒼術﹝米泔浸﹐炒﹞柴胡連翹羌活防風當歸身﹝酒拌﹞

甘艸﹝炙﹞黃芩人參﹝各一錢﹞桂枝﹝七分﹞

上﹐用水一鐘﹐酒半鐘﹐煎八分﹐食遠服。

祕方托裏散治一應瘡毒﹐始終常服﹐不致內攻。

栝蔞﹝大者一枚﹐杵﹞當歸﹝酒拌﹞黃﹝如前法制﹞白芍藥﹝各一兩半﹞皂角刺﹝炒﹞金銀花天花粉熟地黃﹝各一兩﹞

上爲粗末。每服﹐以三歲兒爲率﹐用藥一兩﹐以酒一鐘﹐入瓷器內濃紙封口﹐再用油紙重封﹐重湯煮之﹐仍覆以蓋﹐煮至藥香﹐取出分服﹐直至瘡愈。

仙方活命飲金銀花橘皮﹝各三錢﹞皂角刺﹝炒﹞穿山甲﹝蛤粉同炒﹞防風沒藥白芷乳香當歸﹝各一﹞貝母天花粉甘艸節﹝各八分﹞

上﹐每服五錢﹐酒煎服。嬰兒每服一兩﹐母子同服。爲末酒調服亦可。毒在表者加麻黃散下毒﹐在內者加大黃下之﹐當臨時制宜。此解毒回生起死妙劑。

神效解毒散治一切瘡毒初起﹐腫者卽消﹐已潰仍腫者卽散﹐已潰毒不解者卽愈。

金銀花﹝一兩﹞甘艸節﹝五錢﹞黃皂角刺﹝炒﹞當歸﹝各三錢﹞乳香沒藥﹝各二錢﹞

上爲散。每服二錢﹐酒煎﹐溫酒調服亦可。嬰兒病乳母亦服。如瘡已潰﹐腫痛已止者﹐去乳沒金銀花﹐倍加黃甘艸。

治發背癰癤方羌活﹝一兩﹞穿山甲﹝炒焦﹐半兩﹞生人骨﹝存性﹐半兩﹞麝香﹝少許﹞

上末﹐煎麻黃﹑薄荷﹐酒調。如陰瘡﹐頭平向內者服之卽突出﹐其功效不可盡述﹐若小兒痘瘡黑陷者﹐只一服而起﹐萬不失一。

玄參丸治疹痘後餘毒不散﹐徧身生瘡不已﹐大能解毒。

玄參赤芍藥生地黃赤茯苓荊芥防風木通桔梗黃芩朱砂靑黛﹝各等分﹞

上爲細末﹐煉蜜丸﹐芡實大。每服一丸﹐薄荷湯下﹐大小加減服之。

五福化毒丹治熱毒蘊積﹐頰赤咽漧﹐口舌生瘡﹐或頭面瘡癤﹐譫語不寧。﹝方見驚搐﹞

按﹕前方﹐生血涼血﹐解毒寒中之劑﹐形病俱實者殊有良驗﹐但一二丸卽止﹐不可過多﹐過多則反傷元气﹐變證不可言也。

犀角消毒丸治積熱及痘疹後餘毒生瘡。

生地黃防風當歸犀角﹝鎊屑﹞荊芥穗﹝各一兩﹞牛蒡子﹝杵﹐炒﹞赤芍藥連翹桔梗﹝各七錢﹞薄荷黃芩甘艸﹝各五錢﹞

上爲末﹐煉蜜﹑丸如芡實大。每服一丸﹐薄荷湯化下。

按﹕前二方﹐善損中气﹐傷陰血﹐若大人形病俱實﹐脾胃健旺者庶可用之﹐恐芽兒臟腑脆嫩﹐不能勝此。經云﹕气主噓之﹐血主濡之。气者﹐胃中沖和之元气﹐若胃气一傷﹐不能噓濡消散﹐膿已成者不能腐潰﹐膿已潰者不能生肌收斂﹐因而難治﹐甚致不起﹐不可不愼也。

托裏消毒散治胃經虛弱﹐或因克伐﹐致瘡不能潰散。瘡未成卽消﹐已成卽潰﹐腐肉自去﹐新肉自生。

人參黃當歸﹝酒拌﹞川芎芍藥﹝炒﹞白術﹝炒﹞茯苓﹝各一錢﹞金銀花白芷甘艸﹝炙﹞連翹﹝各五分﹞

上﹐作二劑﹐水煎﹐徐徐服。

托裏散治瘡瘍因气血虛﹐不能起發﹐腐潰收斂﹐及惡寒發熱﹐宜用此補托之。

人參﹝气虛倍用﹞黃﹝炒﹞當歸﹝血虛倍用﹞白術﹝倍用﹞茯苓芍藥﹝酒炒。

各五分﹞熟地黃﹝二錢﹐生者自制﹞

上﹐作兩三劑﹐水煎服。

八味茯苓補心湯治心气不足﹐血气不和﹐而患瘡證。﹝薛制﹞

茯苓酸棗仁﹝炒。各二錢﹞五味子﹝炒﹞當歸﹝各一錢﹞人參﹝一錢五分﹞白術﹝炒﹐一錢﹞菖蒲﹝五分﹞遠志﹝去心﹐六分﹞甘艸﹝炒﹐五分﹞

上﹐作二三服﹐水煎。

﹝外治﹞天烏散貼方天南星赤小豆艸烏黃柏上等分﹐爲末。生薑自然汁調貼患處﹐用米醋調尢佳。

靑露散治背疽一切惡瘡圍藥不胤開。

白芨白蘞白薇白芷白蘚皮朴硝靑黛黃柏大黃天花粉靑露葉﹝卽芙蓉葉﹞

老龍皮﹝卽老松樹皮﹞

上各等分﹐爲細末。生薑自然汁調塗﹐畱小孔﹐如幹﹐再用生薑汁潤。

驚毒掩治瘡癤初發﹐掩上卽退﹐已成速破。

蔥根﹝七个﹞木鱉子﹝七个﹞白芷﹝三个﹞巴豆﹝十四个﹞黃丹﹝二兩﹞香油﹝肆兩﹞

上﹐先用油入前四味﹐武火熬﹐用柳木篦攪﹐以白芷焦黑爲度﹐用綿濾去滓﹐再入銚用文火KT﹐卻入黃丹﹐熬令紫黑色成膏爲度。治諸般瘡癤﹐去膿收瘡口。

驚毒諸般腫痛掩子蒲黃大黃黃柏連翹白芷白芨白蘞眞粉牡蠣丹參﹝各等分﹞

上爲末。水調塗腫處。

敷藥鐵箍散治一切瘡癤癰疽。

芙蓉葉黃柏大黃五倍子白芨上爲末。用水調搽四圍。

按﹕前方﹐乃寒涼解熱收斂之劑﹐或有用白蘞﹑商陸根者﹐有用寒水石﹑天花粉者﹐有用蒼耳﹑金銀花者﹐有用芭蕉﹑赤小豆者﹐有用艸烏﹑白芷﹑之類者﹐皆不分寒熱溫涼之雜餌。《內經》云﹕先腫而後痛者﹐形傷气也﹐先痛而後腫者﹐气傷形也。又云﹕五臟不和﹐九竅不通﹐六腑不和﹐畱結爲癰。《外科精義》云﹕凡瘡腫髙而軟者﹐發於血脈﹐腫下而堅者﹐發於筋脈﹐肉色不變﹐發於骨髓﹐蓋必有諸中﹐而後形諸外﹐故受証之經與所患之位﹐各有不同﹐豈宜一槪外敷涼藥﹐惟脾胃無虧﹐血气不和者﹐庶幾有效。若服化毒之類﹐脾胃復傷﹐血气凝滯﹐亦不能消矣。至如疔瘡之類﹐正欲宣拔其毒﹐若復用前藥﹐肌肉受寒﹐血气凝滯﹐必致毒瓦斯入內而不救。治法必察其腫之髙漫﹐色之赤白﹐痛之微甚﹐作膿之難易﹐出膿之稠薄﹐生肌之遲速﹐以別其屬陰屬陽﹐或半陰半陽﹐或純陰純陽﹐而用相宜之藥以涼之﹑熱之﹑和之。又當審受証之敷變﹐五臟之相勝﹐而以調補脾胃爲主﹐庶不致變惡證也。

神功散治瘡瘍初起腫者﹐用之可消﹐加血竭更好﹐丹毒未砭者亦可用之。

黃柏﹝炒﹞艸烏﹝生用﹞

上﹐各另爲末﹐等分。用漱口水調敷﹐常漱口水潤之。

上﹐敷貼﹑散腫﹑排膿﹑生肌﹑收口﹑等方﹐並見《瘍醫準繩》﹐宜於彼中查之﹐玆不贅述。

卷之三﹟心臟部一瘡瘍

丹毒

《聖惠》凡小兒一切丹﹐皆由風毒在於腠理﹐熱毒搏於血﹐蒸發其外﹐其皮上熱而赤﹐如丹塗之狀﹐故謂之丹也。若又不歇﹐則肌肉壞爛。若毒瓦斯入腹﹐則殺人也。

今以一方同療之﹐故號一切丹也。《嬰童寶鑑》小兒諸丹毒歌﹕丹火初成似火燒﹐天火渾身赤轉饒﹐伊芳火膀邊靑黑色﹐厲從額上起根苗﹐臀並穀道丹毒﹐如帶紅暴火調﹐畱火發時一日甚﹐攺變無常五色標﹐家火頰連雙腋乳﹐天竈內踝及陰尻﹐背並膝赤飛丹病﹐股內臍陰尿竈招。巢氏云﹕火丹候﹐往來如傷寒﹐赤著身﹑而日漸大者﹐是也。又云﹕丹火候﹐狀發赤如火燒﹐須臾漿起﹐是也。《嬰孺方》云﹕火丹者﹐往來如傷寒﹐赤著身體﹐不從傷火而得名﹐如日出時﹐以從其處﹐又名日丹﹐宜同用《千金》漏蘆散。﹝曾﹞經云﹕赤紫丹癅﹐皆心火內郁而發﹐赤如丹砂。心主血﹐而火性熱﹐血熱相搏﹐陰滯於陽﹐卽發丹毒﹐心虛寒則癢﹐心實熱則痛﹐自腹生出四肢者易治﹐自四肢生入腹者難療。先用百解散表之﹐次以當歸散加連翹﹑荊芥﹐水煎服﹐及牛蒡湯加炒麻仁研碎同煎﹐與宣熱拔毒﹐其次赤葛散﹐或初用化丹湯亦好。有身上發時﹐亦如前證﹐不甚燥癢﹐但見出浮於徧體﹐神昏不悅﹐名陰濕毒證﹐先以沖和飲加南木香水姜煎服﹐次用當歸散﹑雄黃散﹐然此二證不問赤白﹐若入腹入腎﹐多致爲害﹐不可輕視如常﹐自取困爾。﹝湯﹞小兒丹毒﹐乃熱毒之气極﹐與血相搏而風乘之﹐故赤腫及遊走徧身者﹐又名赤遊風﹐入腎入腹則殺人也。大抵丹毒𨿽有多種﹐病源則一﹐有赤丹毒徧身癢者﹐或女子十五六而脈未通者多發丹疹﹐皆由血有風毒乘之﹐宜服防己散。

葛根白術散治小兒赤白丹毒。

白術枳殼﹝各一錢﹞茯苓﹝二錢﹞木香﹝一錢半﹞葛根﹝三錢﹞甘艸﹝二錢半﹞

上銼散。用水一盞煎﹐不拘時服。

犀角解毒散治小兒赤丹癅。壯熱狂燥﹐睡臥不安﹐胸膈悶滿﹐咽喉腫痛﹐徧身丹毒。

牛蒡子﹝炒﹐一兩五錢﹞防風甘艸﹝各二錢半﹞荊芥穗﹝五錢﹞犀角﹝一錢半﹞

上銼散。用水煎﹐不拘時服。

防風升麻湯治小兒丹癅赤腫。

防風升麻山梔﹝去殼﹞麥門冬﹝去心﹞木通甘艸節﹝各一錢﹞

上咀。用淡竹葉三片煎﹐食遠服。

荊芥散防風天花粉羌活生地黃當歸蟬蛻﹝各等分﹞

上﹐水煎服。

百解散﹝驚﹞

防己散漢防己﹝半兩﹞朴硝犀角黃芩升麻﹝各一分﹞黃﹝各一分﹞

上咀。竹葉水煎﹐量大小加減。

牛蒡湯﹝咽喉﹞

化丹湯解利丹毒徧身燥癢﹐發熱煩啼。

川獨活射幹麻黃﹝去根節﹞靑木香甘艸黃芩薄桂﹝刮去粗皮。各五錢﹞石膏末上銼。每服二錢﹐水一盞﹐煎七分﹐無時溫服。

治小兒一切丹毒。漏蘆湯﹝一名漏蘆散﹞

漏蘆麻黃﹝去根節﹞連翹川升麻黃芩白蘞甘艸川芒硝﹝各一分﹞川大黃﹝一兩﹐銼﹐微炒﹞一方﹐加枳實﹝一分﹞﹐麩炒微黃赤芍藥﹝一分﹞﹐銼上爲粗末。每一錢﹐水一小盞﹐煎至五分﹐去滓﹐溫服﹐無時。

﹝丹﹞小兒黑﹑紅﹑瘡癢﹑癮疹。並用防風通聖散治之。

治小兒月內發一切丹。藍葉散藍葉﹝一兩﹞黃芩犀角屑川大黃﹝銼﹐微炒﹞柴胡﹝去蘆﹞梔子仁﹝以上各一分﹞

川升麻﹝一分半﹞石膏﹝一分半﹞甘艸﹝半分﹐微炙﹞

上爲粗末。每服一錢﹐水一小盞﹐煎至五分﹐去滓。下竹瀝半臺﹐更煎三兩沸。

放溫﹐無時﹐量兒大小加減服﹐後同。﹝气怯弱者可去大黃﹞

治小兒一切丹﹐徧身壯熱煩渴。升麻散川升麻﹝一分﹞黃芩﹝一分﹞麥門冬﹝三分﹐去心﹞葛根﹝三分﹞川大黃﹝微炒﹐一分﹞

川朴硝﹝一分﹞

上爲粗末。每服一錢﹐水一小盞﹐煎至五分﹐去滓﹐溫服﹐無時。

治小兒一切丹毒徧身赤痛。大黃散川大黃﹝半兩﹐銼﹐微炒﹞防風﹝半兩﹐去蘆﹞川升麻﹝一分﹞黃芩﹝一分﹞麻黃﹝一分﹐去根節﹞秦艽﹝去蘆﹐一分﹞川朴硝﹝二分﹞

上﹐同咀。每服一錢﹐水一小盞﹐煎至五分﹐去滓﹐溫服﹐無時。

治小兒丹瘡﹐臟腑壅熱太過﹐心神煩悶﹐大小便不通。

大黃散川大黃﹝微炒﹞川升麻川朴硝葵子﹝各半兩﹞梔子仁﹝一分﹞

上爲粗末。每一錢﹐水一小盞﹐煎五分﹐去滓﹐量兒加減溫服。以利爲度。

治小兒一切丹﹐發無常處﹐身熱如火燒。宜用升麻膏川升麻川大黃護火艸蛇銜艸梔子仁寒水石川芒硝藍葉生地黃芭蕉根羚羊角屑梧桐皮﹝各半兩﹞

上細銼。以竹瀝浸一宿﹐明日漉出﹐卻入鐺中以臘月豬脂一斤﹐慢火熬一食久﹐乘熱以綿濾去滓﹐候冷成膏﹐瓷盒盛。旋取磨塗之﹐兼以膏如棗大﹐竹瀝化服之。

《千金》治小兒熱毒癰疽﹐赤白諸丹﹐毒瓦斯瘡癤方漏蘆連翹白蘞芒硝甘艸﹝炙。各一分﹞大黃﹝四分﹞升麻枳實麻黃﹝去節﹞

黃芩﹝各一分半﹞

上﹐以水一升﹐煎取五合。兒生一日至七日﹐取一合﹐分三服。八日至十五日﹐取一合半﹐分三服。十六日至二十日﹐取二合﹐分三服。二十日至三十日﹐取三合﹐分三服。三十日至四十日﹐五合﹐分三服。

又方治小兒丹毒﹐大腫身熱﹐百治不折。

寒水石﹝十六分﹞幹藍靑﹝切﹞竹瀝﹝各一升﹞犀角柴胡杏仁﹝去皮尖﹐熬﹐研。

各八分﹞生葛汁﹝四合﹐澄淸﹞知母﹝十分﹞甘艸﹝五分﹞羊角﹝六分﹞芍藥﹝七分﹞

梔子﹝十一分﹞黃芩﹝七分﹞蜜﹝二升﹞石膏﹝十三分﹞

上水五升﹐並竹瀝煮三升三合﹐去滓﹐內杏仁脂﹑葛汁﹑蜜﹑微火煎二升。三歲兒服二合﹐大者量加之。藥分太大﹐嬰兒服未得。

又方治小兒丹﹐數非一﹐皆主之。

大黃甘艸當歸川芎白芷獨活黃芩芍藥升麻沈香靑木香木蘭皮﹝各一兩﹞芒硝﹝三兩﹞

上﹐以水一斗二升﹐煮取四升﹐去滓﹐內硝湯中。適寒溫拓之﹐幹﹐再用﹐瘥乃止。

﹝湯﹞張三太尉女年十五歲病此﹐諸醫百藥俱試而不能中﹐召余視之。以生料四物湯加防風﹑黃芩﹐一日而愈。

生料四物湯治血熱生瘡﹐徧身腫癢﹐及脾胃常弱﹐不禁大黃等冷藥﹐尢宜服之。

生地黃赤芍藥川芎當歸防風﹝各半兩﹞黃芩﹝一錢半﹞

上咀。水煎﹐量大小加減﹐忌酒﹑面﹑豬羊肉﹑豆腐。

﹝丹﹞小兒赤癅﹐主傷血熱。宜生地黃﹑木通﹑荊芥﹑苦藥帶發表之類﹐外以芭蕉油塗患處。

治小兒一切丹毒﹐大赤腫﹐身體壯熱如火。巳服諸藥未減﹐宜服。藍靑散方藍靑知母梔子仁甘艸﹝微炙﹞杏仁﹝去皮﹑尖﹑雙仁﹐麩炒微黃﹐各半兩﹞寒水石石膏犀角屑柴胡﹝去苗﹞黃芩﹝各一兩﹞赤芍藥羚羊角屑﹝各三分﹞

上爲粗末。每服一錢﹐水一盞﹐煎至五分﹐去滓﹐入竹瀝﹑蜜﹑生葛等汁﹐共一合﹐更煎三兩沸。放溫﹐無時服﹐量兒大小加減。

解毒散寒水石滑石石膏﹝各等分﹞

上爲末。入辰砂少許﹐量兒大小﹐燈心湯下。

赤葛散治因血熱與風熱相搏﹐徧身丹毒燥癢﹐日久不消。

赤葛﹝二兩﹞甘艸﹝三錢﹞

上碎。每服二錢﹐無灰酒一盞﹐煎七分。無時﹐溫服。不飲酒者﹐止用水一盞﹐入酒一大匙同煎服。

泉州大智禪師﹝文宥﹞經進必效方載神聖治小兒頭面皮膚﹐忽生瘡瘍火燎丹﹐發起赤腫暈﹐有碎小瘡及赤暈上瘡﹐初發如錢﹐漸暈開一二尺﹐良久徧身﹐入口耳到臟腑﹐卽不救﹐此證可畏﹐速治之﹐此乃自積熱得。

甘艸﹝一兩或半兩﹞

上﹐拍破﹐入水一盞或半盞煎湯﹐溫溫﹐令乳母全口呷﹐含漱﹐徐徐吐﹐淋洗病處﹐以手掌與揩﹐不得犯指甲﹐仍與兒甘艸湯喫﹐一用卽不暈開﹐良久再淋﹐三用立瘥。

治丹毒﹐並土虺咬。紅散子茜根﹝半斤﹞

上﹐爲末。每服二錢﹐溫酒調下。立效。

治小兒一切丹毒通用護火艸﹝半兩﹞紫葛硝石﹝各半兩﹞

上爲末。冷水調塗﹐幹卽再塗﹐以瘥爲度。

治小兒一切丹毒﹐徧身發熱。硝石散硝石﹝一兩﹞乳香﹝一分﹞

上爲末。以雞子淸調﹐塗之。

又方太陰玄精石﹝一兩﹞白礬﹝一兩﹞

爲末。水調﹑塗。

治小兒諸丹﹐徧身如火﹐纏腰﹐卽殺人。

蕓苔子﹝不以多少﹞

研細﹐酒調飲﹐兼塗丹上。一方﹐以酒研細﹐溫服﹐無時。

治小兒一切熱毒丹及赤腫疼痛。

大黃馬牙硝﹝研。各一兩﹞

上﹐先將大黃爲末﹐入牙硝同研﹐水調﹐塗患處。幹再易之。

《簡要濟眾方》治小兒丹毒從臍中起。

竈下黃土年深者﹝細研﹞

上﹐以屋漏水或新汲水和成泥﹐貼之﹐幹﹑卽易。

《子母祕錄》治小兒一切丹煩。

柳葉﹝一斤﹞

上﹐用水一斗﹐煮三升。日洗七八次。

綠袍散綠豆﹝五錢﹞大黃﹝二錢﹞

上爲極細末。用生薑﹑薄荷汁入蜜﹐塗。

白玉散白玉﹝卽滑石﹞寒水石﹝各二錢半﹞

上爲極細末。用醋調塗。或井水調塗亦得。

碧雪芒硝靑黛寒水石石膏朴硝馬牙硝甘艸﹝各一錢﹞

上爲極細末。敷。

冰黃散治小兒赤癅丹﹑毒丹﹐鈹刀子疏去癅頭赤暈惡血毒汁。

土硝﹝五錢﹞大黃﹝一錢﹞

上爲極細末。用新井水調勻﹐塗。

﹝湯﹞又敷丹毒方﹐只一夜消盡﹐用花蕊石﹑生薑﹑薄荷﹑自然汁調﹐鵝毛刷上患處﹐爲妙。

卷之三﹟心臟部一瘡瘍

胎毒發丹

﹝薛﹞胎毒發丹者﹐因胎毒內伏﹐或頻浴熱湯﹐或著烘衣﹐或乳母飲食七情內熱﹐助邪爲患。發於頭面四肢﹐延及胸腹﹐色赤﹐遊走不定。古人雲從四肢起入腹囊者皆不治﹐當急令人隨患處徧吮毒血﹐各聚一處砭出之﹐急服活命飲﹐惟百日內忌砭﹐以其肌肉難任也。若發散過劑﹐表虛熱而赤不退者﹐用補中益气湯加防風﹑白芷。

寒涼過劑﹐胃气受傷而熱赤不退者﹐用異功散加柴胡﹑升麻。或兼發搐等證﹐用四君﹑升麻﹑當歸﹑釣藤鉤。若復用攻毒﹐必致不起。頭額間患者﹐當臥鐮砭之。

一小兒患丹﹐赤暈走徹徧身﹐難以悉砭﹐令人吮四肢胸背數處﹐使毒血各凝聚而砭之﹐先用活命飲末酒調二服﹐又以金銀花﹑甘艸節﹑爲末﹐用人乳汁調服漸愈。月餘後兩足皆腫﹐仍砭之﹐服前藥而痊。數日後兩足復赤﹐或用犀角解毒丸之類﹐致乳食不進﹐肚腹膨脹。此復傷脾胃而然也﹐敷神功散﹐服補中益气湯加茯苓而痊。一小兒腿如霞片﹐遊走不定。先以麻油塗患處﹐砭出惡血﹐其毒卽散﹐用九味解毒散而安。一小兒﹐臂患之﹐砭出毒血而愈﹐惑於人言﹐服護心散以杜後患﹐服之﹐吐瀉腹脹﹐患處復赤﹐手足並冷。余謂此脾胃虛弱﹐前藥復傷。用六君子湯一劑頓愈﹐又以異功散加升麻﹑柴胡﹑而痊。一小兒腿上患之﹐神思如故﹐乳食如常。余謂毒發於肌表。令急砭出毒血自愈。不信﹐外敷寒涼﹐內服峻劑﹐腹脹不乳而死。一小兒患此﹐二便不利﹐陰囊肚腹俱脹急。用砭法﹐隨以活命飲加漏蘆﹑木通﹑大黃﹑爲末﹐時用熱酒調服﹐至兩許﹐二便俱通﹐諸證頓退﹐卻去三味﹐仍前時服而愈。一小兒患此﹐二便不利﹐腹脹咳嗽。用活命飲加漏蘆﹑木通﹑麻黃爲末﹐時時熱酒調服﹐二便隨通﹐徧身出汗﹐諸證頓退﹐鼻息似絕﹐無气以動﹐時或似躁。此邪气去而元气虛也﹐急用當歸補血湯而愈。砭法﹐治丹毒赤色遊走不定﹐令口吮毒血﹐各聚一處﹐用細瓷器擊碎﹐取鋒芒者﹐以箸頭劈開夾之﹐甩綫縛定﹐兩指輕撮箸頭﹐稍令瓷芒對聚血處﹐再用箸一根頻擊﹐刺出毒血。輕者止用口吮出毒﹐用藥敷之。

如患在頭者不用砭法﹐止宜用鍼臥倒挑患處﹐以出毒血﹐遲則毒血入腹而難起矣。

神功散治丹毒最效﹐若砭後毒甚者宜用﹐如毒輕者﹐砭後不可用﹐恐砭處皮膚旣破﹐艸烏能作痛也。﹝方見前條。﹞

卷之三﹟心臟部一瘡瘍

傷食發丹

傷食發丹者﹐因脾胃之气未充﹐乳食過多﹐不能運化﹐蘊熱於內而達於肌表也。

若因乳食停滯者﹐先用保和丸消之﹔大便祕結﹐量加大黃通之。乳食旣消﹐而丹尙作者﹐用淸中解郁湯治之。丹邪旣去﹐而乳食不思者﹐用五味異功散補之。發熱作渴﹐或飲食少思者﹐用七味白術散補之。大凡飲食濃味所致者﹐赤暈或行而緩慢。

若飲燒酒﹐或誤吞信石所致者﹐徧身赤暈﹐其行甚速。又有瘡瘍發﹐周遭有赤暈﹐其熱消散﹐或膿出自退﹐凡此俱忌砭法﹐皆宜安裏爲主﹐不可攻伐。若自吐瀉﹐亦不可止之﹐吐瀉中有發散之意。因飲燒酒者﹐飲冷米醋一二杯解之﹐此神妙之法也。

因母多食炙爆膏粱﹐或飲燒酒﹐或服辛熱燥藥﹐或鬱怒傷肝脾﹐致兒爲患者﹐當參胎熱毒瘡瘍治之。

卷之三﹟心臟部一瘡瘍

驚丹

﹝曾﹞嬰孩生後百日之內﹐半歲以上﹐忽兩眼胞紅暈微起﹐面帶靑黯色﹐向夜煩啼﹐或臉如胭脂﹐此伏熱在內。亦有臉不紅者﹐始因居胎之時﹐母受重驚﹐驚邪傷胎﹐遞相傳襲﹐形發於外﹐初發時散生滿面﹐狀如水豆﹐腳微紅而不壯﹐出沒休息無定﹐次到頸項﹐赤如朱砂﹐名爲驚丹。用四聖散先洗其目﹐次百解散加五和湯同煎﹐與解驚熱丹毒﹐牛蒡湯﹑當歸散﹑三解散﹑黃芩四物湯﹐皆可爲治。如驚丹發至胸乳間﹐微有痰喘作搐﹐急宜宣熱拔毒﹐免致內流﹐爲害不淺﹐五和湯加升麻﹑生漧地黃﹑水姜燈心煎服﹐則自消除﹐仍用前數藥調治﹐不生他證。或投萬安飲。

黃芩四物湯治諸瘡﹑丹毒﹑赤癅﹑燥癢。

黃芩﹝一兩﹞當歸﹝酒洗﹞生漧地黃赤芍藥川芎﹝四味各半兩﹞何首烏﹝去粗皮﹞

艸烏﹝炮﹐去皮﹞玄參﹝三味各二錢半﹞甘艸﹝六錢﹞薄荷﹝二錢﹞

上咀。每服﹐水一盞﹐煎七分﹐無時﹐溫服。

四聖散﹝初生目不開﹞石解散﹝驚﹞五和湯﹝發熱﹞牛蒡湯﹝咽喉﹞當歸散三解散﹝俱發熱﹞

卷之三﹟心臟部一瘡瘍

五色丹

《聖惠》夫小兒五色丹者﹐由丹發而攺變無常﹐或靑黃白黑赤﹐此是風毒之熱有盛有衰﹐或冷或熱﹐故發爲五色丹也。

《孔氏家傳》用小柴胡湯如法煎服﹐以滓敷丹上﹐良。川大黃﹑川芒硝﹑梔子仁﹑黃芩﹑榦藍葉﹑商陸各等分﹐爲細末﹐水調塗。棗樹根四兩﹑丹參三兩﹑菊花一兩半﹑銼細﹐每二兩﹐水五升﹐煮三升。避風﹐適寒溫浴兒。薴根葉一斤細銼﹐赤小豆三合﹐以水五升﹐煮三升﹐去滓。避風處溫浴兒。靑栗球有刺者柞碎﹐水煮﹐浴兒。蒲席灰﹑雞白和塗。牛屎敷之﹐幹卽易。豬槽下爛泥敷之﹐幹卽易。縛母豬頭骨﹐臥枕之。

卷之三﹟心臟部一瘡瘍

白丹

夫白丹者﹐由挾風冷之气﹑故使色白也﹐初發癢痛﹐微虛腫如吹奶起﹐不痛不赤﹐而白色也。

酸母艸﹑五葉艸各五兩﹐絞汁塗。川大黃杵爲末﹐以馬齒莧自然汁調塗。

爛杵蓼葉塗。爛杵蘭香葉塗。醋﹑和梁上塵塗。豬脂和鹿角灰塗。燒豬糞灰﹐雞子白和塗。

張渙香豉散治白丹疰痛﹐虛腫如吹方香豉﹝二兩﹐炒焦﹞伏龍肝﹝一兩﹞

上爲末。生油調﹐塗之。

《聖惠》又云﹕夫白胗者﹐由風气折於肌中﹐與風相搏﹐遂爲胗也﹐得天陰而冷則劇﹐出風中亦劇﹐得睛暖則滅﹐身暖亦瘥﹐宜用此方。

枳實﹝銼﹞

上用水煮﹐取汁﹐洗拭丹上。

治小兒風熱毒腫白色﹐或有惡核瘰﹐附骨癰疽﹐節解不舉﹐白丹走滿身中﹐白胗搔不已。五香連翹湯靑木香薰陸香雞舌香沈香麻黃黃芩﹝各一分﹞大黃﹝八分﹞麝香﹝半分﹞連翹海藻射幹升麻枳實﹝各二分﹞竹瀝汁﹝三合﹞

上﹐水四升﹐煮藥至一半﹐內竹瀝﹐煮取一升二合。兒生百日至二百日﹐一服二合。二百餘日至﹐一服五合。

《外臺備急》治白丹。

薴根﹝三斤﹞小豆﹝四升﹞

上﹐以水二斗煮﹐日浴三四次。﹝兼治一切丹﹐妙。﹞

卷之三﹟心臟部一瘡瘍

赤丹

《聖惠》夫赤丹者﹐由風毒之重﹐故使赤也﹐初發胗起﹐大如連錢﹐小者如麻豆﹐肉上生粟﹐色如雞冠﹐故亦謂之茱萸丹也。

治小兒赤丹毒腫。升麻膏川升麻白蘞漏蘆川芒硝﹝各一兩﹞黃芩枳殼連翹蛇銜艸﹝各一兩半﹞梔子仁蒴﹝各二兩﹞

上銼細。以豬脂一斤半﹐慢火煎諸藥令赤色﹐去滓﹐放冷﹐瓷盒收。旋取塗之。

治小兒面身卒得赤丹﹐或癢或腫﹐不速療之﹐卽殺人﹐宜用此方。

羚羊角屑﹝八兩﹞

上﹐以水五升﹐煎一升﹐絹濾。入煉了豬脂五兩和塗。

張渙升麻膏治赤丹初發﹐肉如火﹐色如雞冠﹐又名茱萸丹。

川升麻白蘞漏蘆芒硝﹝各一分﹞連翹梔子仁﹝各半兩﹞

上細銼。以豬脂半斤﹐慢火同煎諸藥﹐令赤色﹐去滓﹐放冷塗。

《千金》云﹕凡小兒丹初從背起﹐徧身如細﹐一宿成瘡﹐名茱萸丹。赤小豆爲粉﹑粉之﹐如未成瘡﹐以雞子白調敷之。

治小兒赤丹。

醋和蕎麥麵塗之。唾調胡粉﹐從外向內塗之。豬脂和鍛鐵屎敷之。雞白調黃米粉塗。赤足蜈蚣爲末﹐入硫黃研勻﹐水調﹐翎掃﹐頭焦卽止。天茄兒葉﹐俗名老鴉眼睛﹐取葉和醋擂﹐敷。以蓼子鹽湯洗了﹐蓼塗之。

《千金》治小兒火丹﹐色如朱﹐皮中走。

醋研豉成膏﹐敷。鯉魚血頻頻塗。研粟米塗。

卷之三﹟心臟部一瘡瘍

黑丹

《聖惠》夫黑丹者﹐由風毒傷於肌肉﹐故令黑色也﹐初發癢痛或腫起﹐微黑色也。

風化鍛石二兩﹐屋四角茅艸三兩﹐燒灰爲末﹐雞淸調塗。茺蔚子﹑蛇銜艸﹑護火艸﹑各二兩﹐杵爛﹐雞白調塗。靑羊脂熟摩病上﹐日三五度用之。﹝如無靑羊﹐白羊亦可﹐但不及爾﹞豬槽下泥塗。又﹐以餵豬杓子炙令熱﹐熨之。

張渙祛毒丹治丹黑色﹐癢痛腫起。

川升麻漏蘆芒硝﹝各二兩﹞黃芩梔子仁﹝各一兩﹞

上爲粗末。每以水三盞﹐煎兩匙頭末﹐微熱﹐以帛拓丹上﹐以消爲度。

卷之三﹟心臟部一瘡瘍

天火丹

《聖惠》夫小兒丹發肉中﹐有如丹赤色者﹐大者如手﹐劇者徧身赤癢﹐故號天火丹也。

《本事》天火丹從背起赤點﹐用桑白皮末﹑羊指調塗。麻油五合﹐生鯽魚半斤﹐同杵如泥﹐塗丹上﹐幹卽易。虎脂二兩﹐黃丹一兩﹐研爲膏塗。桑根白皮二兩﹐甘菊花一兩半﹐丹參﹑莽艸各一兩﹐銼勻﹐每用二兩﹐水三升﹐煮二升﹐去滓﹐溫浴兒﹐避風。以小兒埋胞衣瓶子中水一二合﹐時時與兒服﹐及塗身上有毒處。

《千金》治天火丹病﹑初從髀間起﹐小兒未滿百日﹐犯行路竈君﹐若熱流陰頭﹐赤腫血出﹐方用伏龍肝爲末﹐雞淸調塗。

又方鯽魚肉﹝銼﹐五合﹞﹐小豆末﹝三合﹞﹐杵成膏﹐水和﹐敷之良。又諸火丹﹐天火龍火著肉作瘡﹐急以鹽湯噴﹐次以山藥塗。﹝如無生者﹐只以干者爲末﹐水調塗﹞又方﹐以羊脂調赤﹞

石脂末塗之。

卷之三﹟心臟部一瘡瘍

鬼火丹

小兒丹發兩臂﹐赤起如李子﹐名鬼火丹﹐治之方﹕景天艸五兩﹐蛇銜艸三兩﹐杵如泥﹐以雞血調塗。戎鹽一兩﹐附子一枚﹐燒灰爲末﹐雄鷄血調塗。

張氏戎鹽散戎鹽﹝一兩﹞附子﹝一枚﹞雄黃﹝半兩﹐水飛﹞

上同研爲末。每用少許﹐以雄鷄血調塗。

《顱囟經》治鬼火丹從面上起。以雞淸調竈下土塗﹐立瘥。

卷之三﹟心臟部一瘡瘍

野火丹

《聖惠》小兒丹發赤斑﹐斑如梅子﹐徧背腹﹐名野火丹。《千金》凡徧身皆赤者名野火丹。雄黃﹑戎鹽各半兩﹐爲末﹐雞白調﹐頻塗﹐以瘥爲度。竈中黃土一兩﹐靑竹葉二兩﹐燒灰爲末﹐雞白調塗。白僵蠶二七个﹐護火艸一兩﹐杵爛塗之。酒塗。油塗。雞淸和赤豆末封之﹐徧身者合塗之令徧。

卷之三﹟心臟部一瘡瘍

家火丹

《聖惠》小兒丹初發﹐著兩頰﹑兩膀上﹑兩腋下﹐名家火丹。梓木白皮﹑蓼葉﹑各三兩﹐燒灰﹐雞白調﹐頻頻塗之﹐以瘥爲度。

《嬰孺方》治家火丹攻喉入腹﹐大不利﹐方。

用硝石﹑凝水石﹐銅器中熬幹﹐研服方寸匕。

又方烏頭﹝一分﹞﹐赤石脂﹝三分﹞﹐研細﹐雞淸調塗﹐神良。

卷之三﹟心臟部一瘡瘍

殃火丹

《聖惠》小兒丹﹐初發兩脇及腋下﹑腿上﹐謂之殃火丹。用川朴硝研爲末﹐每服以竹瀝調下半錢﹐更量兒大小加減。浮萍杵汁﹐時時服之。《千金》用伏龍肝爲末﹐生油調塗﹐幹易之﹐若入腹及陰﹐絞護火艸汁服之。

張渙拔毒散川朴硝﹝一兩﹞﹐梔子仁﹝半兩﹞﹐爲未。醋調塗。

又方山梔子仁﹝四兩﹞生鯽魚﹝半斤﹞同杵如泥。每以醋化少許﹐塗丹上。﹝兼治神火丹﹞

卷之三﹟心臟部一瘡瘍

神火丹

《聖惠》小兒丹發兩膀﹐不過一日﹑便赤黑﹐謂之神火丹。景天艸花絞汁﹐先微揩丹上﹐後塗之﹐以瘥爲度。鯽魚半斤﹐杵如泥﹐塗之﹐頻塗爲良。醋調梔子仁末塗。

卷之三﹟心臟部一瘡瘍

熒火丹

《聖惠》小兒丹發如灼﹐在脇下正赤﹐初從額起﹐或從耳起而多痛﹐名熒火丹。

赤小豆﹝一合﹞﹐硝石﹝半兩﹞﹐寒水石﹝一分﹞﹐爲末﹐每以冷水調半錢﹐日三服﹐量兒加減。﹝張氏用冷水調塗﹞竈中黃土﹝一合﹞﹐生油﹝二合﹞﹐同研如泥﹐時用塗之﹐以瘥爲度。若痛上陰﹐不治卽殺人也。景天艸杵爛﹐以醋調塗。

卷之三﹟心臟部一瘡瘍

朱田火丹

《聖惠》小兒丹先發於背﹐徧身﹐一日一夜而成瘡﹐名朱田火丹。治法取棘根煮汁洗之﹐若已成瘡﹐用小豆末敷之﹐未成瘡﹐卽以雞淸調小豆末敷。藍靛塗。雞淸塗。

卷之三﹟心臟部一瘡瘍

天竈火丹

《聖惠》小兒丹發兩膀裏尻間﹐正赤﹐流至陰頭赤腫血出者是也。治之方薺葉﹝三兩﹞赤小豆﹝一合﹞鑪門上灰﹝一兩﹞靑羊脂﹝三兩﹞蔥白﹝二莖﹐切﹞

上相和﹐杵如膏。磨之﹐燥再磨之。

又方細辛﹝一兩﹞﹐糯米﹝一合﹞﹐景天艸﹝三兩﹞﹐杵如泥﹐塗丹上瘥。

又方伏龍肝﹑赤小豆等分爲末﹐雞子白調塗。又桑根煮汁浴之。車前子爲末﹐水調塗。蠶砂一升水煮﹐去滓洗。鐵落末﹐餳和如膏﹐塗。杵生浮萍敷。

《千金》云﹕小兒丹從髀起﹐小兒未滿百日﹐犯行路竈君﹐若熱流下﹐至陰赤腫血出。

以雞淸調伏龍肝敷。又以鯽魚肉同赤白豆杵爛﹐入少水和敷。

卷之三﹟心臟部一瘡瘍

廢竈火丹

《聖惠》小兒丹發從足趺起﹐正赤者是也﹐治之方寒水石硝石﹝各半兩﹞莽艸﹝一兩﹞

上爲末。每以新汲水調下半錢﹐更量兒大小加減。﹝張氏用水調塗﹞

又方赤小豆﹝一兩﹞牛角﹝二兩﹐燒灰﹞

上﹐爲末。雞白﹑調塗。

又方五加葉根五兩﹐燒灰﹐以鍛鐵槽中水調塗。棗樹根水煮汁﹐浴三五次。桑根煮汁洗。

卷之三﹟心臟部一瘡瘍

尿竈火丹

《聖惠》小兒丹發膝上﹐從兩股起﹐及臍間走入陰頭者是也。治之方﹐桑根白皮一斤﹐銼﹐以水七升﹐煮四升﹐去滓﹐看冷熱避風浴之。李樹根半斤﹐燒灰爲末﹐取田中流水調塗。以屋四角茅艸﹐燒灰爲末﹐雞白調塗。以桑白皮﹑李根﹑同銼﹐煎湯洗之。

卷之三﹟心臟部一瘡瘍

赤流

《聖惠》夫小兒身上或一片片赤色如胭脂及漸引﹐此名丹毒﹐俗謂之流﹐若因熱而得者色赤﹐或因風而得者色白﹐皆腫而壯熱也﹐可用一鈹刀散鐮去惡血﹐毒未入腹者可療也。

治小兒心熱﹐身上赤流﹐色如胭脂﹐皮膚壯熱。升麻湯川升麻川大黃﹝銼﹐微炒﹞川朴硝玄參﹝各半兩﹞犀角屑黃芩梔子仁木通甘艸﹝微炒。各一分﹞

上爲末。每服一錢﹐水一小盞﹐煎五分﹐去滓﹐溫服﹐無時﹐量兒加減。

《千金》治赤流丹腫。

杵赤小豆五合﹐水和取汁﹐飲之一合良﹐滓﹑以敷五心。又﹐服黃龍湯二合﹐並敷患上。﹝小柴胡湯去半夏名黃龍湯﹞

乳香散定疼。

天仙藤﹝一兩﹐焙漧﹐爲末﹞乳香﹝一錢﹐研﹞

上﹐每一錢﹐溫酒下。

晏元獻公明效方牛黃散治小兒初生至二三歲﹐一切風發赤白流﹐走徧四肢方牛黃朱砂蝸牛肉全蠍白僵蠶天麻白附子乳香麝香﹝各一分﹞生龍腦﹝一錢﹞螳螂翅﹝五對﹐五月中采﹞

上十一味爲細末。每服一字﹐薄荷水調下。初生小兒洗了後﹐用乳調少許塗口中﹐胎疾永除。

﹝張渙﹞方治小兒赤流﹐熱如火﹐宜用。大黃散川大黃﹝生﹞郁金黃藥膩粉豬牙皂角﹝去皮子。各半兩﹞

上爲末﹐生油調塗。

又方護火艸汁﹝三合﹞赤地利末﹝三錢﹞膩粉﹝一錢﹞

上相和。量兒大小加減服之。良久﹐瀉下血片爲效。其滓﹐敷在赤處亦佳。

治小兒赤流﹐半身色紅﹐漸漸展引不止方牛膝﹝去苗﹐一兩﹞甘艸﹝生﹐半兩﹞

上銼。以水一大盞﹐煎五分﹐去滓﹐調伏龍肝末塗﹐效。

又方大黃﹝一兩﹐生﹞赤小豆﹝半合﹐炒﹐紫色﹞川朴硝﹝三分﹞﹐爲末。雞白調敷﹐勿令幹。

又方李子油﹝三兩﹞﹐朱砂末﹝一分﹞﹐調如膏塗之。

《千金》治小兒赤遊丹﹐一日一夜卽成瘡﹐先從背起﹐漸至徧身﹐如棗大正赤色者﹐用煮棘根洗法。﹝其法已見朱田火丹下﹐所用敷藥並同﹞

玄胡散治小兒赤流。

玄胡索﹝一兩﹞天南星﹝二兩﹞朴硝﹝半兩﹞巴豆﹝二七个﹐去油﹞

上爲末。蕓苔汁調﹐毛翎掃之。

治赤流﹑白流﹑火焰﹑諸丹﹑等方好生膽礬﹝一錢重﹞烏魚骨﹝一錢重﹞蜈蚣﹝一條全者﹐焙﹞麝香﹝三十文﹞輕粉﹝二十文﹞

上﹐一處乳缽內研極細。看丹多少用藥﹐醋調令稀﹐毛翎掃丹上﹐立止。

治赤白流雄黃﹝半兩﹞﹐白礬﹝一分﹞﹐白芥子﹝一分﹞﹐爲末。水調掃。

治小兒表裏受熱之甚﹐忽發徧身赤腫﹐狀似丹疹﹐若於腹中周遭﹐則不可救﹐名曰赤油腫﹐此藥如神。

胡荽﹝不以多少﹞

上﹐研取自然汁調水銀粉﹐又曰輕粉﹐鵝毛掃上病處﹐須臾﹐赤色便變爲白﹐或上有白子﹐不妨﹐或自破﹐亦無害﹐乃是病去也﹐調時不須太稠。

《聖惠方》云﹕取摩蘿葉汁﹐塗赤處﹐隨手便瘥。

《幼幼新書﹟譚氏殊聖方》歌云﹕五遊忽發徧身形﹐恐悚令人怕怖驚﹐乍睡剎那生滿體﹐莫冤神鬼錯看承﹐甘泉硝石蒼龍骨﹐感攝消磨去痛疼﹐更取鐵槽連底水﹐調和頻掃便身輕。宜消腫散淸泉硝石白龍骨﹝各一兩﹞

上﹐研勻﹐淨器收。以鐵槽水調一錢﹐掃塗﹐立瘥。

卷之三﹟心臟部一瘡瘍

身有赤處

《聖惠》小兒因汗﹐爲風邪熱毒所傷﹐與血气相搏﹐熱气蒸發於外﹐其肉赤而壯熱也。

治小兒身上有赤﹐引於頰上或口旁﹑眼下﹐赤如胭脂﹐向上皮卽皴剝﹐漸漸引多﹐此是心熱血凝所爲﹐其治法﹐宜以小刀子鋒頭鐮破﹐令血出後﹐宜服丹參散丹參黃芩枳殼﹝去白﹐麩炒﹞葛根犀角﹝鎊。各一分﹞麻黃﹝去根節﹐半兩﹞

上爲末。每一錢﹐水一小盞﹐入竹葉十片﹐竹茹半錢﹐煎五分﹐去滓﹐放溫﹐量兒加減﹐無時服。

治小兒身上有赤煩熱。麥門冬散麥門冬﹝去心﹞蘆根﹝銼﹞葛根﹝銼﹞犀角屑漏蘆甘艸﹝炙微赤。各半兩﹞

上爲末。每服一錢﹐水一盞﹐竹葉十片﹐去滓﹐放溫﹐量兒加減﹐無時服。

治小兒身上有赤或瘀腫﹐或如火丹﹐煩渴﹐渾身赤﹐壯熱。鉛霜散鉛霜﹝研﹞綠豆粉﹝各半兩﹞用蕓苔菜自然汁調塗。

又方伏龍肝﹝一兩﹐爲末﹞亂頭髮﹝二兩﹐灰研﹞水調塗赤處。

又方桃仁去皮研爛﹐以面脂和塗。水煮黃蒿穗濃汁﹐入鹽少許溫服。細研白礬末﹐生油調塗。杵芭蕉根汁塗。杵水中苔﹐水調塗。水調芒硝末塗。炒米粉令焦黑﹐爲末﹐津唾調塗。生蛇銜艸﹐搗爛塗。

卷之三﹟心臟部一瘡瘍

蛇纏丹

治蛇纏丹﹑匝腰則死。搗萵苣爛塗﹐或研萵苣子塗之。《戴氏家傳》用蘆箔上艸繩經子燒灰﹐同生油調塗。《廣利方》杵馬齒莧敷之。

卷之三﹟心臟部一瘡瘍

土鬼丹

《靈苑方》治土鬼丹﹐此病初發如湯泡﹐頃刻則大﹐連發不已﹐或至數處﹐便能致困﹐宜速治之方赤足蜈蚣﹝一條﹞雞腸艸金蕎麥﹝各一分﹞銅綠﹝一錢﹞麝香﹝少許﹞

上爲末。如患者用鍼穿破﹐卻用鍼眼上度藥在丹內上面﹐用醋面膏子掩之。如人有患不覺﹐數日後喫食不得﹐卽先服下項藥。

大黃甘艸﹝各等分﹞

上爲末。新汲水下半錢或一錢﹐立瘥。

治土鬼丹及馬汗入瘡﹐大效。

烏梅﹝焙﹞糯米杏仁﹝去皮尖﹐研﹞澱花﹝各一兩﹞鹽豉﹝一兩半﹞巴豆﹝二十粒﹐去心皮﹐油煎﹐研﹞

上爲末﹐糊丸。先挑破瘡﹐卽以醋磨藥塗﹐更以醋面蓋之﹐服一二丸﹐亦佳。

王師禁土鬼丹及蛇纏丹霹靂HTHTHT1气念二十一徧﹐吹在病處﹐自立東南方上﹐令病患在西北﹐以大指掐中指本節文﹐以第二指掐大指中節﹐兩手皆然﹐吹時卽放手﹐持咒四十九日﹐於五更初向北受持可用。

卷之三﹟心臟部一瘡瘍

骨火丹

其瘡見骨﹐著足踝者是也。

《千金》杵大小蒜﹐濃封之。《嬰孺方》刺腫上﹐入二分﹐以牛膽汁調大黃末塗之。

卷之三﹟心臟部一瘡瘍

《顱囟經》二十二種丹證治

﹝竈囟丹﹞先從頭上起﹐滿身胤﹐其丹赤色。用豬槽下土並桃柳根皮搗末﹐生油調敷。﹝竈尾丹﹞從腰起﹐黑色﹐徧身疼痛。用堂屋四角艸燒灰﹐入白礬末﹐雞子白和塗。﹝龍火丹﹞先從腹起至心胤﹐黃赤色。用屋脊上艸燒灰﹐松花﹐白雞子黃﹐豬槽內水調塗。﹝君竈丹﹞從右手上起﹐引似蛇行﹐赤色。用竈下土﹐油調塗。﹝母竈丹﹞從左腳上起。用豬湯﹐竈額上灰敷。﹝女竈丹﹞從陰上起﹐紫赤色。用女兒小便﹐生梅竈右邊磚縫上土﹐和調塗。﹝朱黃丹﹞從右腳起﹐胤至徧身。用屋四角艸﹐鐵匠家磨刀水調敷。﹝星子丹﹞從頭起﹐胤徧身﹐如錢子大﹐赤色。用桃樹向北枝燒灰﹐油調敷。﹝蜂子丹﹞從頭面四向胤。用竈頭上土﹐入膩粉﹐以雞子白﹐調傳。﹝亂神丹﹞天下惡證﹐從肚內起﹐退場門內﹐紫黑色。用善火艸﹐白礬末﹐並蜜﹐入洗銀水調服之。﹝住火丹﹞從背上起﹐黃赤色。用壁上土﹐豬槽下土﹐白礬末﹐生薑汁﹐生油﹐調塗。﹝母子丹﹞從眼眶上起。用白礬﹐蛤粉﹐樟柳根﹐杵汁和塗之。﹝火焰丹﹞從前心起﹐頭痛如火燒。用善火艸﹐豬槽下土﹐雞子黃﹐調塗。﹝蜘蛛丹﹞滿身病。用白礬﹐皂莢燒灰﹐豬槽下泥﹐和塗之。

﹝佛家丹﹞從耳起。用乳香﹐善火艸﹐瓦澑內土﹐油調敷之。﹝神气丹﹞從頭背起。

用牯牛骨燒灰﹐羊脂﹐調塗。﹝火丹﹞從背甲起。用生麻油合豬槽下泥﹐塗之。

又巢氏云﹕丹發於背﹑臂﹑及穀道者﹐名火丹﹐《嬰孺方》治火丹用景天艸﹝十兩﹞﹐眞珠﹝一分﹞﹐杵爲膏﹐封丹上。﹝胡漏竈丹﹞從臍中起。用屋漏水調竈中土塗。﹝胡吹竈丹﹞從陰上起。用水茄窠下泥﹐和苦酒塗之。﹝土竈丹﹞從踝起。用星四角茅艸﹐竈橫麻燒灰﹐雞子白﹐調塗。﹝野竈丹﹞從背起。用柔香茸﹐蒴﹐赤小豆末﹐塗之立瘥。﹝神竈丹﹞從肚起。用土蜂窠﹐杏仁﹐膩粉﹐生油調塗。

卷之三﹟心臟部一瘡瘍

《本事方》十種丹癅腫毒所起證治

一飛竈丹﹐從頂頭起先腫。用蔥白研取自然汁塗。

二古竈丹﹐從頭上紅腫痛。用赤小豆末﹐雞子淸調塗。﹝譚氏方同﹐不拘何處皆治。﹞

三鬼火丹﹐從面起赤腫。用竈心土﹐雞子淸調塗。﹝按﹕不拘何處皆治妙。﹞

四天火丹﹐從背起赤點。用桑白皮末﹐羊脂調塗。

五天竈丹﹐從兩腎赤腫黃色。柳葉燒灰﹐水調塗。﹝腎一作臂﹞

六水丹﹐從兩脇虛腫。用生鐵屑研末﹐豬糞調塗。

七胡火丹﹐從臍上起黃腫。用檳榔爲末﹐米醋調塗。

八野火丹﹐從兩腳赤腫。用乳香末﹐羊脂調塗。

九煙火丹﹐從兩腳有赤白點。用豬槽下土﹐麻油調塗。

十胡漏丹﹐從陰上起黃腫。用屋漏處土﹐羊脂調塗。

上﹐此十種丹毒﹐變易非輕﹐治之或緩﹐則致不救﹐故予不惜是方﹐能逐一仔細辧認﹐根據此方法治之﹐萬不失一﹐如經三日不治﹐攻入臟腑﹐則終不救﹐不可緩也。

卷之三﹟心臟部一瘡瘍

赤白遊腫

《聖惠》云﹕夫小兒有肌肉虛者﹐爲風毒熱气所乘﹐熱毒搏於血气﹐則皮膚赤而腫起﹐其風隨气行遊不定﹐故名也。又云﹕夫遊腫之狀者﹐爲靑黃赤白﹐無復定色﹐遊走於皮膚之間﹐肉上微光﹐是也。

治小兒赤遊﹐皮膚作片片赤腫﹐此是風熱所致﹐宜服。

犀角散犀角屑黃芩黃川升麻梔子仁漢防己川朴硝﹝各一分﹞牛黃﹝半分﹐研﹞

上爲末。煎竹葉湯調半錢﹐無時﹐量兒加減。

治小兒頭面身體赤毒﹐腫起作片﹐宜用升麻膏川升麻﹝一兩﹞犀角屑射幹赤芍藥玄參黃芩梔子仁川大黃大靑藍子羚羊角屑﹝各半兩﹞生地黃﹝二兩﹞

上銼﹐以豬脂一斤半﹐於鐺中慢火熬﹐不住手攪﹐藥色變﹐膏成﹐去滓﹐瓷合盛﹐頻摩腫處。

又方黃柏末川大黃末川朴硝﹝各半兩﹞馬勃水銀﹝各一分。水銀於手心內﹑用津﹑研令星盡﹞雞子﹝三个﹐去殼﹞

上﹐同研成膏。先以鈹鍼鈹破﹐然後以膏塗之。

又方雞冠花商陸紫礦川大黃﹝各半兩﹞

上爲末。以雞淸入生油等分﹐調塗﹐幹再塗。

又方附子﹝去皮臍半兩﹞川椒﹝半兩去目﹞石鹽﹝三分﹞

上爲末﹐以煉了豬脂四兩相和﹐慢火熬成膏﹐瓷合盛﹐候冷﹐頻頻塗﹐以瘥爲度。

治遊腫攻頭面腫﹐赤熱疼痛﹐宜用郁金散郁金﹝半兩﹞赤小豆﹝一合﹞甜葶藶﹝半兩﹞伏龍肝﹝二兩﹞川芒硝﹝半兩﹞川大黃﹝生﹐半兩﹞

上爲末。以生雞子白並蜜少許調﹐令稀稠得所﹐塗之﹐幹再塗。

治遊腫赤者。川大黃末﹝二兩﹞護火艸﹝五兩﹞上相合﹐杵塗之﹐幹易。

治赤白遊腫。蕓苔子﹝半合﹞鹽﹝一錢﹞米醋﹝一雞﹐子殼﹞上杵如泥﹐看大小塗紙上貼之﹐如走﹐卽隨處貼之﹐不三兩上﹐效。

治靑白赤遊腫﹐手近微痛。

川大黃﹝生﹞蒲黃伏龍肝﹝各二兩﹞

上爲細末。水和如薄泥﹐塗之﹐幹再用。

又方川大黃﹝一兩生﹞豉﹝一合﹞紫檀﹝一兩﹞

上爲末。醋和塗﹐幹再用。

又方紫檀香二兩爲末﹐水調塗。

治遊腫﹐流徧身赤色﹐入腹卽死。以生豬肉敷上﹐數數換之﹐其肉﹐虫鳥不食﹐臭惡甚也。

治遊腫﹐以生布一片﹐油以火燃之﹐持照病上﹐咒曰﹐日遊日遊不知著脂火燎你頭﹐咒七徧﹐卽瘥也。

治白遊腫﹐杵生羊脾塗之。

又方栝蔞根﹝二兩﹐爲末﹞伏龍肝﹝半兩﹐細研﹞醋調塗﹐幹再用。

《子母祕錄》治小兒赤遊﹐行於體上下﹐至心卽死﹐以芒硝納湯中﹐取濃汁﹐拭丹上。杵菘菜敷之。取白豆末﹐水和塗﹐幹再用。

《千金》中興治赤遊腫﹐若徧身入心腹﹐卽殺人﹐用竈下黃土爲末﹐油調塗﹐勿令幹﹐若已入腹及陰者﹐以護火艸取汁一盞服之﹐幹者卽末之﹐水調服。

治赤白遊腫簇上白臭死蠶治白遊﹐赤死者治赤遊﹐並搗塗之。

治赤遊腫﹐搗栝蔞敷之。

《本艸》云﹕赤遊﹑白疹﹑醋磨五毒艸敷﹐亦杵莖敷之﹐恐毒入腹﹐亦煮服之。﹝五毒艸﹐一名五蕺﹐又名地圜﹐平地生﹐花葉如蕎麥﹐根似狗脊﹞

卷之三﹟心臟部一瘡瘍

丹入腹

杵馬齒莧汁飲之﹐以滓敷之。又用生麻油塗之。又濃煮大豆汁塗之。

《嬰孺方》主丹入腹﹐及下至卵者不治方麻黃﹝炒﹞升麻﹝各三分﹞硝石﹝四分﹞

上爲末。以井花水服方寸匕﹐日三服。一方﹐加大黃半分。

《劉氏家傳》治走馬胎赤腫﹐走入心腹則不救方生槐葉﹝一握﹞生栝蔞﹝去皮﹐同槐葉擂﹞赤白豆末﹝各三分﹞

上和塗患處﹐其效如神。

卷之三﹟心臟部一瘡瘍

丹痛

搗竹汁﹐及一升﹐作一服﹐只一二服效。

卷之三﹟心臟部一瘡瘍

丹癢

搗韭菜﹐入些鹽與香油﹐以手摩熱﹐於丹上揩之﹐立愈。

卷之三﹟心臟部一瘡瘍

傳丹雜方

治一切丹癅。

以土硝爲末﹐薑汁﹑醋調塗﹐日三四上。﹝土硝卽蜣螂土囊﹐蠐螬窠也﹞蓖麻子五个﹐去殼細研﹐入白面一錢﹐水調﹐微微塗之﹐甚妙。冷水杵茨菇葉莖﹐雞翎掃﹐腫便消。研護火艸汁塗。研五葉艸汁塗。水調大黃末塗。水研梔子仁塗。

水調黃芩末塗。水研蒴汁塗。臘脂調屋塵塗。油調樺皮末塗。唾調粟米粉塗。水研糯米汁塗。水煮白礬末塗。醋調紅藍花塗。煮白芷根葉塗。杵鯉魚令爛﹐塗。蜜和榦薑末塗。水調地龍糞塗。杵大麻子汁塗。燒粉家洗甕水塗。水調韭畦中土塗。雞淸調楡根白皮塗。不犯水羊脂﹐炙塗﹐以白粉敷之。研胡荽汁塗。醋磨訶子塗。杵鬼目汁塗。杵荏子汁塗。研醬取汁塗。研地黃汁塗。研豆葉汁塗。研海藻汁塗。油﹑調豉末塗。水調靑黛塗。水研地龍塗。水煮粟米塗。酒煮石楠塗。水調雞糞塗。杵梧桐皮塗。

苦汁塗。﹝並服﹞搗蒜塗。﹝治五色丹尢妙。﹞

《千金方》言﹕凡方中用雞子者﹐皆取先破者用之﹐它皆無力。又言﹕凡天下極冷﹐無過藻菜﹐但有患熱腫毒丹等﹐取渠中藻菜﹐細切熟搗﹐敷丹上﹐濃三分﹐幹卽易之。予謂不可以此塗﹐若毒在表﹐猶可措手﹐若抑之﹐則外不得泄﹐勢必入裏﹐必先服托裏藥﹐方可施此。

卷之三﹟心臟部一瘡瘍

辧小兒欲發丹毒候

初生小兒﹐蓄伏胎熱欲發丹者﹐必先見於外﹐但人不之察耳﹐小兒在𦇤褓中無故眼生濃眵者﹐此丹毒欲發之候也﹐更微喘急者﹐毒瓦斯已甚而上乘於肺也﹐才覺有此證﹐急以水調龍腦飲子﹐或藍根﹑犀角﹑等藥﹐潛消其毒﹐如渾身已有赤處﹐卽更以蕓苔等外挫其鋒﹐消息而次第治之。予家凡兩兒﹐初生眼有濃眵﹐後俱發丹。

何宰宜人外孫女生七日﹐眼生眵﹐已而小腹下有赤丹一點如錢﹐漸漸引開﹐上至腹心而死﹐不可不知也。初虞世謂﹕百日內﹐發必死﹐不治﹐然亦有可治者﹐不可不治也。

卷之三﹟心臟部一瘡瘍

禁忌

大凡小兒病諸丹腫﹐其勢𨿽盛﹐切不可遽用大黃﹑芒硝﹑輩決藥大下之﹐恐毒气乘虛入裏﹐以客爲主﹐卽難施功也﹐但用性平解毒托裏藥﹐常調停臟腑﹐微微通利而已﹐此則護元气而排外邪﹐庶保十全也。比捨陶氏子半歲病丹﹐醫以靑金丹下之太過﹐蓄毒入裏﹐發喘生驚而死。蓋嬰孺肌膚柔弱﹐易虛易實﹐而服藥復不能多﹐治之固不可怠慢﹐然亦不可躁急﹐全在精專調護﹐以保無虞﹐世俗多不知此﹐故廣記而備言之。小兒丹發﹐若預度其勢必展引至咽頸﹑腹心﹑陰尻﹑諸虛處﹐可先塗藥以護之﹐仍砭砂其引頭所向﹐微出惡血以泄其毒﹐或謂當以篦子刮去惡血令盡﹐直至淸黃水出卽止﹐此必勢危气壯而血熱者始宜之﹐大抵此疾人受之有輕重﹐年長气實乃能禁當﹐若未盈月兒﹐而感之又重﹐恐不可槪用此法。無爲主簿張康道子二歲﹐得火焰丹﹐魯醫爲砂之﹐出惡血盞余﹐兩日而殂。不可不知也。《本艸》云﹕大人小兒丹毒﹐宜食鯽魚及。卽水母﹐俗名海蟄者是也﹐然不可以宜食而恣食之﹐反能爲害。鯽魚亦魚類﹐得無不宜。

卷之三﹟心臟部一瘡瘍

禁法

無爲南汰寺僧宋澄師傅西川文法禁火焰丹﹐用松明五條﹐細如箸﹐以火點著一頭﹐右手執之﹐大指掐定第二指中節紋﹐左手亦如此掐定﹐面北立﹐靜想北方壬癸水﹐渺漫無際﹐一口吸盡﹐吹在火上﹐再想再吹﹐如是三次﹐將火向自己口中試﹐如不燒人﹐卽以松明火於小兒丹上周回一遭﹐兼於丹上十字過卽已﹐如試得燒人疼﹐更想吸水﹐正旦及端午日受持。

卷之三﹟心臟部一瘡瘍

疔瘡

﹝薛﹞諸瘡惟疔毒爲甚﹐殺人亦速﹐古云﹕疔有十二種﹐種各不同﹐內三十六疔﹐滿其數卽不可救﹐亦有不滿其數而死者﹐乃毒瓦斯走散故也﹐若痘毒染人﹐發於頭面或徧身者﹐又非此類。在小兒多因乳母食有毒之物﹐或兒卒中飲食之毒﹐或感四時不正之气﹐皆能致之﹐其瘡多生頭面四肢﹐形色不一﹐或如小瘡﹐或如水泡﹐或痛或癢﹐或麻木不仁﹐外證寒熱﹑嘔吐﹑惡心﹑肢體拘急﹐大要當分邪之在表在裏﹐急用隔蒜炙法並解毒之劑﹐若不省人事﹐牙關緊閉﹐急以奪命丹爲末﹐熱酒調灌﹐如食生冷之物﹐或用涼水淋洗﹐則輕者難愈﹐重者不治。其生於兩足者多有紅絲至臍﹐生於兩手者多有紅絲至心﹐生於唇口之內者多有紅絲入喉﹐急用鍼挑出惡血﹐以泄其毒﹐可保無虞。其在偏僻之處﹐藥難導達者﹐惟灸法有回生之功﹐若投峻厲之劑﹐是保其危矣。小兒肌肉柔脆﹐且不能言痛否﹐灸法須將蒜切薄片﹐著肉一面略剜少空﹐灼艾燃蒜﹐先置大人臂上﹐試其冷熱得宜﹐然後移著瘡上﹐又別灼艾﹐如前法試之﹐以待相易﹐勿令間歇。

飛龍奪命丹治瘡毒﹑發背﹑腦疽等證。

眞蟾酥﹝幹者﹐酒化﹞輕粉枯白礬寒水石銅綠乳香沒藥麝香朱砂﹝各六錢﹞

蝸牛﹝四十个﹐另研﹐如無﹑亦可﹞

上﹐各爲末。入蟾酥﹑蝸牛﹐或加酒少許﹑糊丸綠豆大。每服一二丸﹐溫酒或蔥湯下。重者﹐外用隔蒜灸法。

卷之三﹟心臟部一瘡瘍

時毒

﹝薛﹞小兒時毒﹐因感四時不正之气﹐致鼻面耳項或咽喉赤腫﹐寒熱頭痛﹐甚者恍惚不寧﹐咽喉閉塞﹐狀如傷寒﹐五七日間亦能殺人。脈浮數者邪在表﹐脈沈澀者邪在裏﹐在表用葛根牛蒡子湯﹐在裏用梔子仁湯﹐表裏俱病者犀角升麻湯﹐甚則宜砭﹐及用通气散宣泄其毒﹐旬日自消。若不消而欲作膿者用托裏消毒散﹐欲收斂者用托裏散﹐若咽腫不能言﹑頭腫不能食者﹐必死。

通气散治時毒痛﹐咽喉不利﹐取嚏以泄其毒。

玄胡索豬牙皂莢川芎﹝各一錢﹞藜蘆﹝五分﹞羊躑躅花﹝三分﹞

上爲細末。用紙撚蘸少許鼻內取嚏﹐爲效。

犀角升麻湯治風熱﹐口唇﹑頰車連牙腫痛。

犀角﹝鎊﹐二錢﹞升麻防風羌活川芎白芷﹝各五分﹞黃芩甘艸﹝各一錢﹞

白附子﹝四分﹞

上﹐每服三五錢﹐水煎。

梔子仁湯治時毒腫痛﹐大便祕結。

郁金枳殼﹝麩炒﹞升麻山梔仁牛蒡子﹝研碎﹐炒﹞大黃﹝炒。各等分﹞

上爲細末。每服二三錢﹐蜜水調服。

葛根牛蒡子湯治時毒腫痛。消毒解熱。

葛根管仲甘艸江西豆豉牛蒡子﹝半生半炒﹐研碎。各等分﹞

上﹐每服三五錢﹐水煎。

卷之三﹟心臟部一瘡瘍

流注

﹝薛﹞小兒流注﹐乃气流而滯﹐血注而凝﹐元气不足之證也﹐或因閃跌墮傷﹐或因肝火气逆﹐或因六淫內侵﹐或因脾虛食積﹐或因稟賦所致﹐結於四肢節HT﹐患於胸腹腰臀﹐或結塊﹐或漫腫﹐或作痛﹐悉用蔥熨之法﹐須固元气爲主。閃跌者和血定痛丸﹐肝火者九味蘆薈丸﹐食積者四味肥兒丸﹐藥能對證﹐未成自消﹐已成自潰。

若膿成不潰者﹐元气虛也﹐先補而鍼之﹐庶使毒瓦斯不致內攻﹐气血不致脫陷。若膿出而反痛者﹐气血虛也﹐用八珍湯。作嘔少食者﹐胃气虛也﹐用四君子湯。欲嘔不食﹐或腹作脹者﹐脾气虛也﹐用六君子湯。口噤搐搦者﹐气血虛極而變癥也﹐十全大補湯。內熱晡熱﹐陰血虛也﹐四物﹑參﹑﹑白術。表熱惡寒﹐陽气虛也﹐十全大補湯。熱來復去﹐或晝見夜伏﹐晝伏夜發者﹐虛熱也﹐當大補元气。若色赤腫起而膿稠者尙可治﹐不赤硬而膿淸﹐或脈洪大﹐寒熱發渴﹐及不受補者﹐皆不可治。

健脾滲濕飲治瘡瘍初起﹐腫作痛﹐或濕毒下注﹐或環跳穴痛。

人參白術蒼術防己﹝酒拌﹞黃柏﹝炒﹞川芎陳皮當歸茯苓﹝各五分﹞木瓜﹝不犯鐵器﹞柴胡稍甘艸﹝各三分﹞

上﹐薑水煎服。如三五劑不退﹐加桂少許﹐酒煎亦可﹐小便澀﹑加牛膝﹐身痛﹑加羌活。

和血定痛丸﹝一名黑丸子﹞治流注﹑膝風﹐或閃跌瘀血﹐肢節腫痛﹐服之自消。若潰而發熱﹐與補藥兼服﹐自效。

百艸霜﹝五兩﹞赤小豆﹝半斤﹞川烏﹝炮﹐一兩五錢﹞白蘞﹝八兩﹞白芨南星﹝炮。

各二兩﹞芍藥當歸牛膝﹝各五兩﹞骨碎補﹝四兩﹞

上爲末。酒糊﹑丸桐子大。每服二三十丸﹐白湯下。

神效蔥熨法治流注結核﹐或骨癰鶴膝等證。先用隔蒜灸﹐若余腫尙存﹐用此熨之﹐以助气行血﹐散其壅滯﹐功效甚速。又治跌撲損傷﹐止痛﹑散血﹑消腫之良法也。

其法﹑用蔥細切﹑搗爛﹑炒熱﹐頻熨患處﹐冷則易之﹐如鶴膝風﹐兼服大防風湯而愈。

隔蒜灸法治流注及癰疽﹑鶴膝風﹑等證。每日灸二三十壯﹐痛者灸至不痛﹐不痛者灸至痛﹐其毒隨火而散﹐蓋火以暢達﹐拔引郁毒﹐此從治之法﹐有回生之功。其法用大蒜去皮﹐切三文錢濃﹐安患處﹐用艾壯於蒜上灸之﹐三壯﹑換蒜復灸﹐未成卽消﹐已成者亦殺其毒﹐如瘡大﹐用蒜杵爛﹑攤患處﹐將艾鋪上燒之﹐蒜敗再易。如不痛﹐或作膿﹐或不起發﹐及瘡屬陰證者﹐尢當多灸﹐凡瘡不痛﹑不作膿﹑不起發者﹐皆气血虛也﹐多主不治。惟患在頭面者﹐不宜多灸。論中嬰兒灸法﹐見疔瘡。

如聖餅治流注及一切瘡瘍﹐不能消散﹐或潰而不斂。

乳香沒藥木香血竭當歸﹝各等分﹞麝香﹝減半﹞

上爲末。用酒糊﹑和餅二个﹐乘熱熨之。毒瘡加蟾酥。

當歸補血湯治流注及潰瘍肌熱﹑面赤﹑煩渴﹐脈洪大而虛﹐重按全無﹐此血虛證也﹐誤服白虎湯﹐必死。﹝方見虛熱﹞

益气養榮湯治流注气血虛弱﹐不能消散﹐或四肢頸項患腫﹐不問堅軟﹑赤白﹐或痛或不痛﹐日晡發熱﹐或潰而不斂。﹝方見後﹞

十全大補湯治諸瘡血气虛弱﹐不能消散﹑潰腐﹑收斂。或寒熱汗出﹐口眼歪斜﹐肌瘦少食。或日晡發熱﹐自汗盜汗。或朝寒暮熱﹐瘡口不斂等證。﹝方見自汗﹞

卷之三﹟心臟部一瘡瘍

天蛇毒

﹝薛﹞手指頭生瘡﹐俗名天蛇毒﹐然五指各有經絡﹐拇指屬手太陰肺經﹐食指屬手陽明大腸經﹐中指屬手厥陰心包絡經﹐無名指屬手少陽三焦經﹐小指屬手少陰心經。亦有患於足者﹐足趺屬肝膽胃三經﹐大指屬肝脾二經﹐次指屬膽經﹐小指屬膀胱經﹐各當隨經而治。其致患之由﹐或因胃中積熱所發﹐或因乳母膏梁濃味所致﹐或因濕熱下流﹐或因風毒外中﹐大率多由所稟足三陰之經虛﹐故邪得以入之也。其初患腫痛者﹐先用仙方活命飲﹐次用托裏消毒散。元气下陷﹐重墜作痛﹐久而不潰者﹐用補中益气湯。若服敗毒散﹐及敷寒涼之劑﹐則瘡口變黑﹐或肉突出﹐或指皆黑﹐大抵手足爲气血難到之處﹐手屬於胃﹐足屬於脾﹐不可損其眞气。丹溪以臀居僻位﹐尙言气血罕到﹐況肢末乎﹐故寒涼克伐之藥﹐所宜深戒者也。

卷之三﹟心臟部一瘡瘍

天泡瘡

﹝薛﹞天泡瘡狀如水泡﹐屬肺胃二經風熱﹐若發熱痛﹐邪在表也﹐用人參敗毒散。發熱咳嗽﹐邪在肺也﹐用加味瀉白散。熱渴便祕﹐邪在內也﹐用加味淸涼飲。

此肌膚之證﹐當去毒水﹐以金黃散或黃柏蚯蚓敷之﹐當歸膏亦善。旣安﹐不必服藥﹐若因攻伐過度﹐元气虛而變生別證者﹐當參各門治之。

柴芍參苓散治肝膽經分患天泡等瘡﹐或熱毒﹑瘰之類。

柴胡芍藥人參白術茯苓陳皮當歸﹝各五分﹞牡丹皮山梔﹝炒﹞甘艸﹝各三分﹞

上﹐每服二錢﹐水煎服。

加味解毒飲治天泡瘡﹐發熱作痛。

玄參連翹升麻芍藥當歸羌活生地黃牛蒡子﹝炒。各三錢﹞茯苓甘艸﹝各二錢﹞金銀花漏蘆﹝各五錢﹞

上﹐每服一二錢﹐水煎服。或爲末﹐蜜丸亦可。

金黃散治天泡瘡﹐消毒止痛。

滑石甘艸上﹐各另爲末﹐和勻。敷患處﹐如泡﹐挑去水敷之。加黃柏尢好。

卷之三﹟心臟部一瘡瘍

楊梅瘡

﹝薛﹞楊梅瘡乃天行時毒﹐亦有傳染而患之﹐或稟賦所得者﹐受證在肝﹐故多起於下部﹐治失其宜﹐多致蝕傷眼目﹐腐敗腎莖﹐拳攣肢節。初起之時﹐上體多者先用荊防敗毒散。下體多者先用龍膽瀉肝湯。大便祕者用大連翹飲﹐後用換肌消毒散。

若蝕傷眼目﹐兼用九味蘆薈丸﹑六味地黃丸。肢節拳攣﹐兼用蠲痺解毒湯。若因脾胃虧損而不能愈者﹐先用異功散﹐後用換肌消毒散。若用輕粉之藥﹐多致敗證也。

按﹕楊梅瘡起於近代﹐多淫夫禦不潔之婦﹐傳染而致者﹐其在小兒﹐得之乳抱傳染者輕﹐得之父母遺體者重﹐治法與大人同﹐更當求之專科﹐薛氏治法﹐未可盡遵用也。

換肌消毒散﹝一名艸散﹞治楊梅瘡﹐不拘初患﹑日久﹐並效。

土茯苓﹝卽萆﹞當歸白芷甘艸皂角刺薏苡仁白蘚皮木瓜﹝不犯鐵器。各等分﹞

上﹐水煎﹐食前﹐並空心服。

又方治大人之劑﹐如用前方未應﹐或兒長大﹐宜用此方。

土茯苓﹝五錢﹞當歸白芷皂角刺﹝炒﹞薏苡仁﹝各一錢﹞白蘚皮木瓜﹝不犯鐵器﹞

木通金銀花﹝各七分﹞甘艸連翹防風﹝各五分﹞茯苓芍藥﹝各一錢﹐炒﹞黃﹝炒﹐二錢﹞川芎生地黃﹝各八分﹞

上﹐作二三劑﹐水煎出﹐幼者作一劑煎﹐分兩三次服。

卷之三﹟心臟部一瘡瘍

王爛瘡

《聖惠》云﹕夫小兒腑臟有熱﹐熱燻皮膚﹐外爲濕气所乘﹐則變生瘡﹐其熱偏盛者﹐其瘡發勢亦盛﹐初生如麻子﹐須曳王大﹐汁潰爛如湯火所傷灼﹐故名王爛瘡也。

治小兒王爛瘡﹐一身盡如麻子﹐有膿汁﹐乍痛乍癢﹐或時壯熱。

赤芍藥甘艸白蘞﹝各三分﹞黃芩黃連﹝去須﹞黃柏﹝微炙。各半兩﹞

上爲末。蜜水調塗﹐日三兩上﹐瘥。

治小兒王爛瘡及惡瘡。

秫米竹筱上﹐燒灰細研。以田中禾下水調塗之﹐立效。

治小兒王爛瘡﹐初患一日肉色變﹐二日HT漿出﹐或四畔時赤﹐漸長﹐若HT漿匝身﹐卽不可治﹐其狀如湯火燒﹐宜速用黃連散黃連末胡粉﹝各一兩﹞

上﹐研勻。以生油調塗之。

治小兒王爛瘡﹐初起漿似火燒瘡﹐宜用此方。又﹐桃仁﹐湯浸﹐去皮﹐研細﹐以面脂和塗。又﹐以艾燒灰敷﹐幹﹐卽用生油塗。又﹐十字街土﹑並釜下土研敷之。又﹐燒牛糞灰敷。又﹐酒煎吳茱萸汁塗。又﹐酥和赤地末敷。

卷之三﹟心臟部一瘡瘍

浸淫瘡

治小兒身體發瘡﹐初出甚小﹐後有膿汁﹐浸淫不已﹐漸大﹐名浸淫瘡﹐若先從四肢起﹐漸向頭面者難治也。

鯽魚﹝一尾長三寸者﹞豆豉﹝一合﹞

上杵如膏塗之。又療馬鞍瘡。

又方苦瓠﹝一兩﹞﹐蛇蛻﹝半兩﹐燒﹞露蜂房﹝半兩﹐微炙﹞梁上塵爲末﹐油調塗。又方伏龍肝﹝三分﹞﹐亂髮﹝三分﹐燒﹞爲末﹐豬脂和塗。又方﹐取雞冠血塗。雞冠血和黃連末塗。煎鯽魚膏塗。生切鯽魚片﹐和鹽貼患處。燒胡燕窠﹐水和塗之。

卷之三﹟心臟部一瘡瘍

紅絲瘡

有一種紅絲瘡﹐𨿽非丹胗﹐其毒實同﹐多生於兩手中指節上﹐男左女右﹐則尢甚也。其狀﹐但一水泡﹐淸澄光瑩﹐如小雞頭大﹐其底下然數十小鍼孔﹐不癢不痛﹐都無妨礙﹐泡邊當有一絲脈如紅絲﹐隱隱在皮裏﹐其行甚速﹐循臂而上﹐過肘則危﹐至心卽死。有此證者﹐急以鍼迎頭挑斷﹐或剜耳塞﹐或嚼白梅封之﹐絲卽不行。紹興庚午﹐無爲宰方梓﹐字楚材﹐與先子爲同年﹐秩滿代歸﹐三日而殂﹐詢其所以﹐云無疾﹐但左手中指生一小水泡耳﹐蓋不知其爲紅絲瘡也。又衛提轄宜人云﹕比鄰有女子﹐忽中指節生一水泡﹐色極淸澈﹐其底盡細細鍼孔﹐歷歷可數﹐傍有紅絲一縷﹐舉家嬉笑﹐忽有老嫗來見﹐驚曰﹐此紅絲瘡也﹐當害汝命﹐急就其泡上灼艾數十壯﹐仍於絲上數處挑斷﹐遂免。

卷之三﹟心臟部一瘡瘍

惡核瘰

巢氏云﹕小兒遇風熱毒瓦斯﹐與血气相搏﹐結成頑核﹐生於頸項﹐遇風寒所折﹐不消﹐結成瘰﹐久而潰膿成瘡也。湯氏用宜服淸涼飲子及升麻湯等﹐《千金》連翹丸﹑龍膽湯﹑皆可服。﹝曾﹞瘰一證﹐先賢名曰九漏﹐究其所因似熱﹐稽考形狀非一﹐不過隨象命名﹐大槪初發於頸項肌肉之間﹐未成膿者﹐從本引末﹐可使衰去﹐鍼之﹑灸之﹑敷之﹐從其所因而施療﹐然小兒幼弱﹐豈堪鍼灸﹐但以服餌塗貼之劑爲治。此疾多生於耳後及頸項兩旁﹐初發止是一枚﹐次必連生﹐大小十數﹐纏繞項下﹐累累如貫珠﹐逐个先腫﹐作膿穿破﹐輕者可愈﹐重者難除﹐先穴漏膿﹐長歲不幹﹐謂之漏項﹐原其得病之初﹐自是三陽感受風熱﹐與血气相搏而成﹐治以百解散加當歸散﹐水姜蔥燈心煎服﹐次用玄參飲及牛蒡湯﹑木通散﹑內消丸﹐與之宣熱化毒﹐洗以槲皮散﹐塗用白芨散﹑二香散﹐使气血行﹐膿幹汁盡﹐則自愈矣。仍忌躁毒野味﹐其證不致再作。

﹝薛﹞胎毒瘰者﹐乃稟肝膽二經郁火气滯所致﹐蓋肝膽經行人身之側﹐若因肝火動而受患﹐故發於肝膽二經部分﹐當審其因而藥之。或因乳母恚怒﹐或血虛內熱者﹐當審其所因而調其母﹐不可用峻厲之藥﹐恐傷元气也。一小兒落艸﹐頸間有五枚。審其母素多怒﹐時常寒熱﹐或乳間作痛﹐或脇肋微腫﹐悉屬肝膽經證。先用小柴胡湯加當歸芍藥﹐寒熱頓退﹐又用加味逍遙散﹐母服兩月餘﹐其兒亦愈。一小兒因乳母肝經有熱﹐耳前後患之。用加味逍遙散治其母﹐其兒自愈。一小兒頸間耳下﹐各結核三歲﹐久服消毒之劑﹐患處益甚﹐元气益虛。診乳母素鬱怒﹐致肝脾血虛而有熱。用加味歸脾湯爲主﹐佐以加味逍遙散﹐母熱漸退﹐卻與兒日各數匙﹐兩月餘而愈。一小兒自落艸時頸間患有四枚﹐至五歲﹐耳前後如貫珠﹐元气虛甚﹐寒熱往來﹐飲乳不徹。此稟肝膽經气滯之證。用八珍﹑逍遙﹑二散﹐與壯年婦人服之﹐兒飲其乳﹐半載之後﹐兒體漸充﹐其核漸消﹐又服地黃丸﹑逍遙散﹑而全愈。一小兒生下﹐頸間瘰三枚﹐將期敷藥﹐延及耳前。余謂此稟肝膽二經所致。診其母﹐肝膽脈尙洪數﹐余謂母子一體﹐治其母﹐兒自愈。不信﹐另用必效散一服﹐吐瀉並至﹐一夕而歿。

熱毒瘰乃手足少陽﹑足厥陰﹑二經風熱之證﹐或肝疳食積所致﹐其證發於項腋或耳前後﹐或如貫珠﹐當分表裏虛實﹐若赤腫者﹐肝經熱毒也﹐用人參敗毒散。

作痛塞熱者﹐肝火內作也﹐用加味小柴胡湯。不痛而小便黃﹐肝血虛也﹐用六味地黃丸。隱於肉裏﹐而色不變者﹐肝疳內作也﹐用九味蘆薈丸。膿成而不潰﹐或潰而不斂者﹐脾气虛弱也﹐用益气養榮湯。凡此腫疼痛﹐寒熱作渴者﹐屬病气有餘﹐形气不足﹐治宜淸肝火﹐生肝血﹔腫硬不潰﹐潰而不斂者﹐屬病气形气俱虛﹐治宜補腎水﹐實脾土。若因乳母恚怒﹐肝火遺患者﹐又當隨所因而治之。一小兒膿水淋漓﹐其核未消﹐發熱憎寒﹐此肝經气血虛而有熱也﹐用補陰八珍湯爲主﹐間以淸肝益榮湯而愈。後復結核﹐小便赤澀﹐晡熱作渴﹐用參術柴苓湯爲主﹐佐以六味地黃丸料加柴胡﹑山梔﹐及四味肥兒丸而斂。一小兒十五歲﹐患此發熱作渴﹐日晡頰赤﹐脈數無力﹐屬陰虛而有熱﹐用補陰八珍湯五十劑﹐加參又二十劑而潰﹐但膿水淸稀﹐肌肉不生﹐此脾气虛弱也﹐以參歸術爲主﹐佐以芍藥﹑熟地黃﹑麥門﹑五味﹐气血乃復﹐遂進必效散一服﹐毒下而痊。一小兒患此﹐服克治之藥﹐致寒熱腹膨﹐此肝脾疳證﹐先用五味異功散加柴胡﹑升麻﹐佐以九味蘆薈丸漸退﹐又用四味肥兒丸﹑五味異功散﹑而消。一小兒九歲﹐患此面色常靑﹐腫硬不潰﹐肉色不變﹐乃伐肝化痰。余曰當調補肝脾。不信﹐果虛證峯起。復請治﹐仍欲伐肝。余曰面帶靑色﹐肝虛而本色見也。面色變白﹐肺虛而本色見也。痰涎上湧﹐脾虛而不能攝也。兩目連札﹐肝血虛而生風也。經云﹕胃爲五臟之本﹐當先救胃气。遂用五味異功散加升麻﹑柴胡﹐元气稍復﹐乃朝用補中益气湯﹐夕用五味異功散﹐佐以九味蘆薈丸﹐面色始黃﹐而核漸消﹐又以四味肥兒丸﹐間服地黃丸而愈。

百解散﹝驚﹞當歸散﹝潮熱﹞牛蒡湯﹝咽喉﹞

大聖散治瘰﹐消風毒腫上壅內熱﹐多生癮疹風丹風證﹐食煎爆多致此疾。

羌活荊芥升麻薄荷防風甘艸大黃黃芩玄參﹝各等分﹞或加赤芍藥﹑連翹上爲末。每二錢﹐水一盞﹐煎六分﹐溫服。又方﹐用牡蠣﹝二兩﹞﹐火爲末﹐玄參﹝一兩﹞﹐甘艸﹝半兩﹞﹐爲末﹐每服二錢﹐茶淸調下。

玄參飲治瘰﹐及頭上生惡核腫痛。

玄參升麻﹝各五錢﹞川烏﹝炮裂﹐去皮臍﹞艸烏﹝炮裂﹐去皮﹞當歸﹝酒洗﹞

川芎赤葛生漧地黃赤芍藥﹝各二錢半﹞甘艸﹝三錢﹞大黃﹝半生半炮﹐四錢﹞

上銼。每服二錢﹐水一盞﹐姜二片﹐煎七分﹐無時溫服。

升麻湯升麻射幹連翹犀角屑大黃﹝微炮﹞朴硝﹝各半兩﹞

上咀﹐水煎。大小加減。忌酒﹑面﹑炙爆物。

木通散﹝淋﹞

柴芍參苓飲治肝火血熱﹐徧身搔癢﹐或起赤暈﹐或筋攣結核。

柴胡芍藥人參白術茯苓陳皮當歸﹝各五分﹞牡丹皮山梔﹝炒﹞甘艸﹝炒。各三分﹞

上﹐姜棗水煎服。

淸肝益榮湯治肝膽經風熱血燥﹐筋攣結核﹐或作瘊子。

柴胡龍膽艸﹝酒拌﹐炒。各五分﹞當歸川芎芍藥﹝各一錢﹞熟地黃﹝自制﹞

白術﹝炒﹞木瓜﹝不犯鐵器﹞山梔﹝炒﹞茯苓薏苡仁﹝各五分﹞甘艸﹝三分﹞

上﹐水煎服。

加味小柴胡湯治肝膽經風熱﹐耳前後腫痛﹐或結核痛﹐或寒熱晡熱口苦耳聾等證。

柴胡﹝二錢﹞黃芩﹝炒﹐一錢﹞人參半夏﹝各七分﹞甘艸﹝炙﹐五分﹞山梔牡丹皮﹝各一錢﹞

上﹐薑水煎﹐徐徐服。﹝去山梔﹑牡丹皮﹐卽小柴胡湯﹞

益气養榮湯治气血虛弱﹐四肢頸項等處患腫﹐不問腫潰日久不斂﹐俱宜服之。

人參茯苓陳皮貝母香附﹝炒﹞當歸﹝酒洗﹞川芎黃﹝炒﹞熟地黃﹝自制﹞

芍藥﹝炒。各一錢﹞甘艸﹝炙﹞桔梗﹝各五分﹞白術﹝炒﹞柴胡﹝六分﹞

上﹐每服二三錢﹐薑水煎。

必效散治瘰元气無虧者﹐宜用此方。若元气怯弱者﹐宜先補而後服之﹐毒已下﹐便與滋補﹐庶無他患。若孕婦及虛勞气郁所致者﹐尢不可服﹐世以此方爲良劑﹐故並注之。

南硼砂﹝二錢五分﹞輕粉﹝一錢﹞麝香﹝五分﹞巴豆﹝五粒﹐去皮心膜﹞白檳榔﹝一个﹞

斑蝥﹝四十个﹐去頭足翅﹐同糯米炒﹐去米﹞

上爲末。取雞子二个﹐去黃﹐用淸調藥入殼內﹐以濕紙數重糊口﹐甑蒸熟﹐取出曝漧研細。每服五分﹐用炒生薑酒﹐五更調服。如毒出小便澀痛﹐用益元散一服﹐其毒出而不痛。

貼惡核方赤小豆豬牙皂莢硝石黃藥木鱉子﹝各半兩﹞

上末。雞子淸調塗患處。

貼散瘰神效方白膠香降眞香﹝用心無土气者﹞海螵蛸上等分﹐爲末。糝患處﹐外以水紙掩之﹐一夜而退。

興化李八哥傳貼瘰膏藥﹐未破者卽消﹐已破者卽出惡物收斂﹐神驗良方。

輕粉麝香珍珠血竭沒藥乳香黃蠟銅靑﹝各六分﹞松香﹝八錢﹞杏仁﹝二十枚﹐去皮尖﹞蓖麻子﹝二十枚﹐去殼﹞

以上十一味﹐各研極細末﹐攪和﹐用瓷杵缽搗成泥膏。不犯鐵器﹐不見火﹐將膏掐敷絹上﹐以手撲薄貼。

治痺破潰不斂者方用燒人場上紅黃土﹐研細﹐洗淨患處摻之﹐神效。

﹝薛﹞驚風結核﹐屬肝膽二經風木相火用事﹐木旺生風﹐熱同化﹐其病抽掣擾動﹐此乃風熱血燥而然耳。蓋風動則肝火盛﹐火盛則肝血內消﹐血不能養筋﹐故筋攣﹐結核如貫珠。然頸項兩側﹐正屬肝膽經部分﹐治宜滋腎水﹐淸肝火﹐養陰血﹐壯脾土﹐蓋腎水旺則肝火自淸﹐肝火淸則陰血自生﹐陰血生則相火自寧﹐火旣寧則無熱傷元气﹑火乘土位之疾矣。一小兒甫周歲﹐項間結核﹐兩臂反張﹐索敗毒之藥。余意此屬肝經血燥﹐詢之﹐果前患驚風﹐曾服朱砂等藥。遂與六味地黃丸滋其肝血﹐數服而愈。一小兒項側結核﹐痰盛發搐﹐服金石香燥之劑﹐手足筋攣。此肝血復傷﹐卽急驚也。遂用加味小柴胡湯加釣藤鉤﹑山梔﹑芎﹑歸﹐六味丸料加五味﹑麥門而痊。一小兒每受驚﹐項間結核﹐發熱減食﹐睡間四肢微抽。此肝木侮脾土也。用五味異功散加柴胡﹑升麻﹑釣藤鉤﹑隨愈。畢姻後﹐腿臂腕間結核﹐誤服行气破血藥﹐腿臂筋攣﹐肌體消瘦如瘵證。余考績到京﹐用地黃丸生肝腎之血﹐佐以補中益气湯補脾肺之气而愈。一小兒耳前後結核﹐遇驚卽痰盛切牙﹐抽搐搖頭﹐恪服香燥之藥﹐以致慢驚而卒。

皂角子丸治肝膽經風熱﹐項脇兩側結核。

皂角子﹝用仁﹐炒﹐二兩﹞連翹﹝八錢﹞當歸柴胡芍藥﹝炒﹞山梔﹝炒﹞川芎﹝各一兩﹞

桔梗﹝炒﹞龍膽艸﹝酒拌﹐炒黑﹞甘艸﹝炒。各四錢﹞

上爲末﹐米糊﹑丸綠豆大。量兒大小加減﹐滚湯下。

人參敗毒散治小兒風熱瘙癢﹐頑核毒瘡﹐或解脫衣裳﹐風邪所傷﹐惡風發熱﹐胸膈生痰﹐頭目不淸。﹝方見後﹞

九味柴胡湯治肝經熱毒下注﹐患便毒腫痛﹐或小腹脇間結核﹐凡肝膽經部分一切瘡瘍﹐或風毒惡核瘰。

柴胡﹝炒﹞黃芩﹝炒﹐各五分﹞人參山梔﹝炒﹞半夏龍膽艸﹝炒﹞當歸芍藥﹝炒。

各三分﹞甘艸﹝二分﹞

上﹐水煎服。若腫痛赤色﹐元气無虧者宜用。潰後腫消痛止者不宜用。大凡腫硬不潰﹐潰後不愈者﹐因元气虛也﹐午前宜用四君﹑歸﹑﹑升麻﹔午後宜用四君﹑芎﹑歸﹑柴胡爲主﹐佐以九味蘆薈丸。若飲食少思者﹐宜用五味異功散專補胃气。若膿水淸稀而見一切諸證﹐皆因血气內虧﹐但溫補脾胃﹐飲食加進﹐血气化生﹐諸證自退。設治瘡邪﹐是虛其虛也﹐禍不旋踵矣。

琥珀膏治瘰不潰﹐或潰而不愈﹐變成漏證。

琥珀木通桂心當歸白芷防風松香朱砂丁香木香木鱉子﹝肉。各二兩﹞

上﹐先用琥珀﹑丁香﹑桂心﹑朱砂﹑木香爲末﹐其餘咀。以麻油二斤六兩﹐慢火煎至白芷焦黑﹐濾去渣﹐徐下黃丹一斤﹐以柳枝不住手攪至黑色﹐滴水撚軟硬得中﹐卻入琥珀等末﹐攪勻﹐於瓷器盛之。用時取少許攤貼。

益脾淸肝散治肝火侮脾﹐飲食少思﹐發熱或寒熱往來﹐瘡不能消散。﹝方見後﹞

補陰八珍湯治元气虛弱﹐不能潰斂﹐或內熱﹑晡熱﹐肌體消瘦。卽八珍湯加酒炒黑黃柏﹑知母。

卷之三﹟心臟部一瘡瘍

瘡疥

﹝海﹞小兒經絡蘊熱﹐頭面及身體生瘡﹐四君子加栝蔞根﹑桔梗各半錢﹐煎服。

﹝湯﹞小兒惡瘡﹐天气溫和﹐頻與澡洗更衣﹐名曰外宣﹐亦不宜服藥。小兒不得已而服藥﹐此乃下法。若將養合宜﹐何疾可侵﹐更令乳哺有節﹐勿令過飽﹐其身乃如藥樹﹐此養生之理也。

﹝湯﹞惡瘡方頻浴身安﹐外宣無病。

春用柳條荊芥夏用棗葉槐枝秋冬用苦參俱煎湯洗浴。

加味羌活散治小兒四气外搏肌膚﹐發爲癮疹﹐憎寒發熱身癢。

羌活前胡﹝各一兩﹞人參桔梗茯苓甘艸﹝炙﹞川芎枳殼﹝麩炒﹞天麻﹝各半兩﹞

蟬蛻﹝去須﹞薄荷﹝各二錢﹞

上銼碎。每服三錢﹐水一盞﹐生薑三片﹐煎至六分﹐不拘時服。

當歸飲子治小兒心血凝滯﹐內蘊風熱﹐發見皮膚徧身瘡疥﹐或腫或癢﹐或膿水浸淫。

當歸﹝去蘆﹞赤芍藥川芎生地黃蒺藜﹝炒﹐去刺﹞荊芥穗防風﹝去蘆。各一兩﹞

何首烏黃﹝去蘆﹞甘艸﹝炙。各半兩﹞

上銼碎。每服四錢﹐水一盞﹐姜三片﹐煎六分﹐服無時。

胎毒瘡疥﹐因稟胎熱﹐或娠毋飲食之毒﹐七情之火﹐初如幹癬﹐後則膿水淋漓﹐或結靨成片﹐如發於兩耳眉﹐或耳前後髮際之間﹐屬手少陽經。若發於四肢﹐屬脾胃經。發於兩脇﹐屬肝經。發於額﹐屬心經。發於腦﹐屬膀胱經。發於頦頰﹐屬腎經。當隨各經所主﹐五臟勝負﹐及乳母食啖濃味﹐鬱怒所傳致而調治之﹐不可輒用化毒﹑犀角﹑等丸﹐設元气復傷﹐轉變他證﹐尢爲難療。一小兒徧身患之﹐服牛黃解毒丸皆愈﹐惟頭結痂作癢出水。此稟腎經虛熱。用地黃丸﹑解毒散而愈。一小兒患於髮際之間作癢﹐診其母有肝火﹐用加味逍遙散加漏蘆﹐用牛黃解毒丸﹑解毒散而愈。﹝解毒散一名托毒散﹞一小兒患於左耳髮際﹐漸延上頭作癢﹐此稟肝膽二經熱毒。用柴胡淸肝散﹐母子並服而愈。後不戒膏粱復發﹐膿水淋漓﹐右頰赤色﹐此胃經有熱﹐先用淸胃散﹐仍用柴胡淸肝散治肝火﹐母子俱服﹐又用立效散﹑牛黃解毒丸﹑而愈。一小兒兩眉患之﹐延及徧身四肢爲患﹐膿水淋漓﹐寒熱往來。屬肝脾積熱。

用淸胃散﹑小柴胡湯﹑立效散而愈。後眉間復患﹐兩目連札﹐小便白濁。用四味肥兒丸﹑九味蘆薈丸而愈。一小兒因乳母不戒七情濃味﹐患此久不愈。母用淸胃﹑逍遙﹑二散﹐子用牛黃解毒丸愈。後兒食甘味﹐眉間生瘡﹐癢痛目札。用四味肥兒丸爲主﹐佐以加味逍遙散﹑淸胃散﹑而愈。一小兒徧身患之﹐兩脇爲甚。子用四味肥兒丸﹑立效散﹐母用柴胡梔子散而愈。

牛黃解毒丸治胎毒瘡癤﹐及一切瘡瘍。

牛黃﹝三錢﹞甘艸金銀花﹝一兩﹞艸紫河車﹝五錢﹞

上爲末。煉蜜丸﹐量兒服。

立效散治鬢瘡﹑耳瘡﹑及一切瘡疥。

定粉﹝末﹞松香﹝末﹞黃柏﹝末﹞黃連﹝末﹞枯礬﹝末。各一兩﹞

上﹐各另爲末﹐用淸油﹑燭油﹑調搽。

敷藥解毒散治一切毒瘡風疹癢痛。

大黃黃柏山梔寒水石﹝各等分﹞

上爲末。水調搽。若破而膿水淋漓﹐用當歸膏或淸燭油調﹐尢善。

柴胡梔子散﹝發熱﹞四味肥兒丸﹝疳﹞九味蘆薈丸﹝疳﹞金黃散﹝天泡瘡﹞

熱毒瘡疥﹐因乳哺過早﹐或嗜甘肥﹐臟腑積熱﹐或母食膏粱濃味﹐或七情內火所致﹐當分臟腑所屬之因﹐病之虛實﹐調其血气﹐平其所勝。如肝經實熱﹐用柴胡淸肝散﹐虛熱用六味地黃丸。心經實熱﹐用導赤散﹐虛熱用補心湯。脾經實熱﹐用瀉黃散﹐虛熱用補中湯。肺經實熱﹐用瀉白散﹐虛熱用五味異功散。腎經熱﹐用六味地黃丸。大凡手足冷者﹐屬虛寒﹐手足熱者﹐屬實熱﹐脈沈數有力﹐作渴飲冷﹐大便幹實﹐此邪在裏﹐宜內疏。若脈浮數有力﹐作渴飲冷﹐此邪在表﹐宜發散。若脈浮大﹐按舉無力﹐或作渴飲湯﹐乳食少思﹐此眞气虛而發熱也﹐調理脾胃﹐其病自愈﹐切不可用寒涼之劑﹐復損眞气。嬰兒宜調治乳母爲主。一小兒脇間患此﹐寒熱如瘧﹐小便頻數。此稟肝火所致。先用柴胡淸肝散﹐又用加味逍遙散而愈。後因乳母肝火動而復發﹐用加味逍遙散及八珍湯加牡丹皮﹑山梔﹐母子服之﹐並愈。一小兒腹間患此﹐發熱便血﹐面黃少食﹐或作嘔﹐或作瀉﹐手足時冷﹐右關脈弦數。

此脾土虛弱﹐肝火爲患。先用五味異功散加升麻﹑柴胡﹑山梔﹑益肝气﹐淸肝火﹐後用地黃丸滋腎水﹐生肝血﹐而愈。一小兒腿內股患此﹐色赤不愈﹐發熱﹐面色或赤或靑。此稟腎陰不足﹐而木火熾盛。先用柴胡梔子散以淸肝心﹐後用地黃丸以補肝腎而愈。一小兒肘間患此﹐作渴飲冷﹐右寸關脈數而無力。此胃經積熱﹐傳於肺經也。先用瀉黃﹑瀉白﹑二散﹐漸愈﹐後用五味異功散﹑四味肥兒丸﹑而愈。一小兒嗜膏粱甘味﹐先患背胛﹐後沿徧身淋漓。此飲食之熱而傷脾血也。先用淸胃﹑瀉黃﹑二散而愈﹐但形气怯弱﹐用五味異功散而元气復。

諸疳瘡疥﹐因脾胃虧損﹐內亡津液﹐虛火妄動﹐或乳母六淫七情﹐飲食起居失宜﹐致兒爲患﹐當分其因﹐審其經而平之。如面靑寒熱﹐或白翳遮睛﹐肝經之證也。

面赤身熱﹐或作渴驚悸﹐心經之證也。面黃體瘦﹐或作渴泄瀉﹐脾經之證也。面白咳嗽﹐或鼻間生瘡﹐肺金之證也。面黧體瘦﹐或喜臥濕地﹐腎經之證也。嬰兒宜調治乳母﹐若不審五臟勝負﹐形病虛實﹐妄行敗毒﹐多致不救。

﹝湯﹞敷瘡藥方剪刀艸黃連苦參上等分﹐爲末。先洗淨﹐次用麻油﹑輕粉﹑調敷。

﹝田﹞瘡癬治法﹐浸淫瘡﹐宜用苦瓠散塗之。幹癬﹐宜用羊蹄根絞自然汁﹐調膩粉塗之。濕癬﹐宜用靑金散貼之。

苦瓠散治小兒浸淫瘡﹐漸展不止。

苦瓠﹝二兩﹞蛇蛻﹝燒灰﹞蜂房﹝微炒。各半兩﹞梁上塵﹝一合﹞

上爲細末。生油調﹐塗攤帛上貼。

靑金散治小兒濕癬﹑浸淫瘡。

白膠香﹝研﹐一兩﹞輕粉﹝半兩﹞靑黛﹝二錢半﹞

上研爲細末。幹糝瘡上。

《祕錄》治小兒風疹。白礬十二分﹐熱酒熔化﹐馬尾蘸酒塗。

﹝山﹞小兒頭面爛瘡。木耳舂細﹐蜜調敷。又﹐冷水調平胃散敷﹐俱幹則易之。

卷之三﹟心臟部一瘡瘍

疹

潔古云﹕疹之病﹐腫於外者﹐屬少陽相火也﹐謂之。小紅靨隱於皮膚中者﹐屬少陰君火也﹐謂之疹。疹並出﹐則小兒難禁﹐然首尾俱不可下﹐大抵安裏藥多﹐發表藥少﹐小便祕則微疏之﹐身溫者順﹐身涼者逆﹐大忌外敷寒涼﹐內用疏導﹐無此二者﹐可保無虞。

葛根橘皮湯治發煩悶﹐嘔吐淸汁﹐兼治麻痘等證。

葛根陳皮杏仁﹝去皮尖﹞麻黃﹝去節﹞知母﹝炒﹞甘艸﹝炙﹞黃芩﹝各半兩﹞

上﹐每服二三錢﹐水煎服。

玄參升麻湯治疹已發未發﹐或身如錦紋﹐甚則煩躁﹐語言﹐喉閉腫痛。

玄參升麻甘艸上﹐每服二三錢﹐水煎服。

化湯人參石膏知母甘艸﹝各二錢﹞

上﹐每服二錢﹐水一盞﹐入糯米半合﹐煎六分﹐米熟爲度﹐去滓﹐溫服。

荊防敗毒散﹝卽人參敗毒散加荊芥防風﹞

人參敗毒散治瘡瘍邪气在表應發者﹐若憎寒壯熱﹐項彊脊疼﹐或惡心咳嗽﹐亦宜用之。

人參伏苓川芎羌活獨活前胡柴胡枳殼﹝麩皮﹐炒﹞桔梗甘艸﹝炒﹐等分﹞

上﹐每服二三錢﹐水煎。

﹝東垣﹞人參安胃散治疹因服峻厲之劑﹐脾胃虛熱﹐泄瀉嘔吐﹐飲食少思等證。

人參﹝一錢﹞黃﹝炒﹐二錢﹞生甘艸炙甘艸﹝各五分﹞白芍﹝酒炒﹐七分﹞白茯苓﹝四分﹞陳皮﹝三分﹞黃連﹝炒﹐二分﹞

上爲末。每服二錢﹐水煎服。

犀角消毒散治疹﹑丹毒發熱痛癢﹐及瘡疹等癥。

牛蒡子甘艸荊芥防風﹝各五分﹞犀角﹝鎊末﹐二分﹞金銀花﹝三分﹞

上﹐水煎熟﹐入犀角﹐傾出服。

地龍散治小兒風熱癮疹﹐狀如傷寒﹐耳尖及手足冷。

地龍﹝洗去土﹐半兩﹐焙漧﹞穿山甲﹝半兩﹐以皂角灰炒令黃﹞朱砂﹝二錢﹐研細﹞

上﹐前二味爲細末﹐後入朱砂﹐一處再研和勻。每服一錢﹐用紫艸煎湯調下﹐不拘時﹐量兒大小加減。

消毒飲﹝咽喉﹞淸涼飲子﹝裏熱﹞

治大人小兒癮疹入腹卽殺人方用蕪菁子末﹐酒調服三錢﹐小兒加減。又﹐酒服牛膝末三錢﹐小兒減之。又﹐以鹽湯洗了﹐蓼子敷。

治風腫及癮疹。

巴豆五十个﹐去皮﹐以水三升﹐煮取一升﹐以綿浸湯中﹐適寒溫以拭病上﹐隨手瘥。

治風疹入腹﹐身體彊腫﹐舌漧燥硬。

蔓菁子三兩﹐爲末﹐每用溫酒調一錢。

治風疹癢不止。

酪﹝五合﹞﹐鹽﹝一兩﹞﹐二味相和﹐煎過﹐摩病處立瘥。

又方蛇蛻皮一條﹐水一升煎半升﹐雞翎掃揩上卽瘥。

又方白礬五兩爲末﹐以酒三合﹐小便一升﹐煎如稀膏﹐以綿蘸藥﹐於病上輕手揩之﹐令熱徹入皮膚﹐須臾消盡。此方神奇﹐能治百計不瘥者。﹝出《聖惠》﹞

卷之三﹟心臟部一瘡瘍

黃水粘瘡

﹝薛﹞小兒黃水粘瘡﹐屬肝脾二經風熱積熱所致﹐邪在表而痛癢者﹐輕則犀角消毒散﹐重則連翹防風湯。邪在內而大便祕者﹐輕則九味解毒散﹐重則大連翹飲。若頭目不淸﹐憎寒壯熱﹐作渴便祕者﹐表裏俱有邪也﹐加味淸涼飲。若誤服克伐之藥﹐而致發熱惡寒者﹐肺气傷也﹐用四君﹑桔梗﹑柴胡。發熱嘔吐﹐胃气傷也﹐用異功散。發熱作瀉﹐脾气虛也﹐用六君子湯﹐並加柴胡﹑升麻。余當隨證裁之。

大連翹飲治風毒﹑熱毒﹐發熱作痛﹐二便不利﹐表裏俱實。

柴胡梔子散治肝膽風熱﹐生瘡作痛發熱﹐或瘡破而膿水淋漓﹐或發寒熱﹑晡熱。

犀角消毒散治熱毒積毒﹐發於肌表而頭面生瘡﹐或痛或癢者。﹝方見疹﹞

荊防敗毒散治風熱相搏﹐邪气在表﹐患瘡瘍之類寒熱作痛者。﹝方見前﹞

補中益气湯治瘡瘍之類﹐過服敗毒之藥﹐致中气虛弱﹐發熱或寒者。﹝方見虛熱﹞

六君子湯治瘡瘍脾胃虛弱﹐不能飲食﹐更或嘔吐而瘡不愈者。﹝方見脾﹞

九味解毒散治熱毒胎毒而發瘡瘍之類﹐未潰作痛者。

黃連﹝炒﹞芍藥防風甘艸﹝各三分﹞金銀花連翹﹝各一分﹞當歸﹝八分﹞山梔﹝四分﹞白芷﹝六分﹞

上作一劑﹐水煎﹐母子並服。

加味淸涼飲治熱毒﹑積毒在內﹐患瘡瘍﹑大便不通而欲痛作渴者。

當歸赤芍藥甘艸﹝炙﹞大黃﹝炒。各三分﹞山梔﹝炒﹐三分﹞牛蒡子﹝炒﹐杵﹐四分﹞

上﹐水煎服。

人參消風散治諸風上攻﹐頭目昏眩﹐項背拘急﹐肢體煩疼﹐肌肉顫動﹐耳若蟬鳴﹐鼻塞多嚏﹐皮膚頑麻搔癢癮疹﹐目澀昏困。

人參白僵蠶茯苓防風芎藿香蟬蛻濃朴﹝姜制﹞羌活﹝各三錢﹞荊芥穗炙甘艸陳皮﹝各五錢﹞

上﹐每服一二錢﹐水煎。

連翹防風湯治小兒肝脾風熱時毒﹐頭面生瘡。

連翹﹝研碎﹞防風黃連陳皮芍藥當歸獨活白蒺藜﹝炒﹐去刺﹞荊芥茯苓甘艸黃芩牛蒡子﹝炒﹐研。各等分﹞

上﹐每服二錢﹐水煎服。

和肝補脾湯治風熱瘡疹﹐脾土不及﹐肝木太過。

人參陳皮川芎﹝各五分﹞山梔﹝炒﹐四分﹞白術茯苓芍藥﹝各七分﹞柴胡甘艸﹝炙。各三分﹞

上﹐分二劑﹐水煎服。

益脾淸肝湯治肝脾風熱瘡﹐寒熱體痛﹐脾胃虛弱。

人參白術茯苓甘艸川芎當歸黃﹝各三分﹞柴胡牡丹皮﹝各二分﹞

上﹐水煎服。

三黃散治風熱疳熱生瘡﹐水浸淫﹐膿流處﹐便濕爛。

松香五倍子黃連黃丹海螵蛸﹝各一錢﹞輕粉雄黃﹝各少許﹞

上爲末。用瑩肌散煎洗﹐滲之﹐幹者油敷。

立效散定粉松香黃柏黃連枯礬﹝各一錢﹞

上爲末。用淸燭油調搽。

卷之三﹟心臟部一瘡瘍

頭面瘡

﹝薛﹞人身諸陽之气﹐會於首而聚於面﹐其有患瘡痍者﹐因臟腑不和﹐气血凝滯於諸陽之經﹐或稟賦腎陰虛肝火﹐或受母胎毒﹐或乳母六淫七情﹐或食膏粱醇酒﹐或兒食甘肥濃味所致﹐其因不同﹐當各辧其經絡﹐審其所因而治之。若發於目銳﹑耳前上頰抵鼻至目內者﹐皆屬小腸經。發於巓及頭角下頰耳後腦左右者﹐皆屬膽經。發於頰前鼻孔及人中左右者﹐皆屬大腸經。發於鼻之挾孔﹐下唇口及承漿﹑耳後頰車﹑耳前髮際額顱者﹐皆屬胃經。發於目內上額尖﹐至後腦項者﹐皆屬膀胱經。旣察其經﹐卽當分治﹐若稟腎火者用六味地黃丸﹝腎﹞。胎毒者犀角消毒丸﹝見前﹞。食積疳者四味肥兒丸﹝疳﹞。乳母膏粱者東垣淸胃散﹝齒﹞。至於諸腑受病﹐必兼諸髒﹐故患於額間屬心經﹐發熱飲冷者爲實熱﹐用導赤散心。發熱飲湯者屬虛熱﹐用養心湯。左腮屬肝經﹐或頸項勁彊者爲實熱﹐用柴胡淸肝散﹝熱﹞。或切牙頓悶者虛熱﹐用六味地黃丸。右腮屬肺經﹐喘嗽飲冷者爲實熱﹐瀉白散﹝肺﹞。發熱咳嗽者爲火刑金﹐用人參平肺散﹝嗽﹞。鼻間屬胃經﹐發熱飲冷﹐大便黃硬者爲實熱﹐用瀉黃散﹝脾﹞。發熱飲湯﹐大便靑白者爲虛熱﹐用異功散。

患於頦及耳葉者屬膀胱經﹐腎無實證﹐惟用地黃丸。若瘡已潰﹐久而不愈﹐則當審其髒气之相勝﹐病邪之傳變﹐而以調補脾胃爲主。若因乳母遺熱爲患者﹐當先治其母﹐則兒病自愈也。

養心湯治心气不足﹐虛熱上攻而患瘡瘍者。

黃﹝炒﹞白茯苓半夏曲當歸川芎辣桂柏子仁酸棗仁﹝炒﹞五味子﹝杵﹞

人參﹝各三錢﹞甘艸﹝炒﹐四錢﹞

上﹐每服一二錢﹐姜棗水煎。爲末服亦可。

牛黃解毒散治胎毒頭面生癩﹐或延及徧身﹐癢痛不安﹐浸淫不愈﹐及眉煉瘡。

生甘艸﹝一兩﹞牛黃﹝五錢﹐膏粱之子必用之﹞金銀花﹝一兩﹞

上﹐各爲末。每服二三分﹐乳汁調服。或用甘艸煎膏爲丸﹐芡實大。每一丸﹐白湯化服。外敷靑金散亦可。

拔毒散治證同前﹐及疥癩瘡癬。

黃芩黃連白礬﹝三味俱生用﹞雄黃﹝各五錢﹞銅綠﹝二錢﹐癢甚﹑加之﹞松香上﹐各另爲末。幹糝患處。或用油調搽。疥瘡﹐宜加枯礬三錢。

﹝頭瘡﹞小兒頭瘡﹐是六陽受毒熱而攻頭成瘡也﹐若頭上散成片﹐常常燥癢﹐毛髮稀少﹐有類白屑﹐此因積熱上攻﹐名曰禿瘡。瘡𨿽生於頭﹐世人只知以藥外敷得愈﹐不逾旬月﹐其瘡又發﹐何爲而然。蓋頭者﹐諸陽所會之處﹐《洪範》五行﹐火曰炎上。熱毒上攻﹐兩陽相灼﹐故瘡生於頭﹐法當解陳﹝音銼﹞之積熱﹐導心經之煩躁﹐斯可矣。

﹝世﹞治久癩頭。用黃連細末敷之。治年久癩頭﹐內用苦參丸食後服之﹐外用苦參末油敷之﹐二月愈。

﹝丹﹞又方用防風通聖散酒制﹐除大黃另研爲末﹐再用酒拌﹐曬榦爲末。每一錢﹐水煎服﹐日四五服。至三十帖見效。

又方川芎片芩﹝酒﹞芍藥﹝酒﹞陳皮﹝各半兩﹞白術﹝酒﹞當歸﹝酒。各一兩﹞

天麻﹝酒﹐七錢半﹞蒼耳﹝七錢半﹞黃柏﹝酒﹞粉艸﹝酒﹞防風﹝各三錢﹞

上咀。煎服﹐四五次服之﹐服過﹐睡片時。

小兒癩頭。用燒紅炭長流水令熱﹐洗之﹐仍用芫荽子煎豬脂﹐去滓﹐用脂敷患處。

又法﹐用胡荽子﹑伏龍肝﹑懸龍尾﹑黃連﹑白礬爲末﹐油調敷。

頭瘡方豬油﹝一錢﹐半生半熟﹞雄黃水銀﹝各二錢半﹞

上﹐研和勻﹐敷瘡上。

又方治小兒癩頭﹐並身癩等證。用松皮燒灰﹑白膠香﹑枯礬﹑大黃﹑黃地瀝靑調敷患處。又方﹐用臘月馬脂油搽患處極效。

﹝簡﹞頭瘡。大筍殼燒灰﹐量瘡大小﹐用灰調生油敷。又加膩粉佳。

《祕錄》小兒頭身諸瘡。燒雞卵殼和豬脂敷之。

﹝世﹞治癩頭。

松香﹝一兩﹐幹銚熔開﹐安在石上﹑候冷﹐取起輕輕研細﹞黑龍尾﹝卽屋塵垂掛者﹞黃丹﹝各三錢﹞白芷﹝半兩﹞松樹皮﹝燒灰﹑存性﹞水銀雄黃白礬﹝各二錢﹞

上爲末。以血餘入香油煎爛﹐調敷患處。

鱔攻頭瘡方用敗龜板﹑酥炙﹐爲末﹐以飛面少許和油調﹐塗頂上。畱孔出毒﹐不可調太柔。

﹝面瘡﹞﹝世﹞治小兒面瘡﹐通面爛﹐無全膚﹐膿水流漓﹐百藥不效者。陳年臘豬油﹐不入鹽者﹐敷之神效。

卷之三﹟心臟部一瘡瘍

眉煉瘡

﹝薛﹞眉煉者﹐謂小兒兩眉間生瘡如疥癬﹐當求其因而藥之。蓋眉屬膽經﹐若原稟肝膽經熱﹐或乳母肝膽經有熱者﹐用柴胡梔子散。或乳母食濃味醇酒者﹐用加味淸胃散。或乳母有鬱怒者﹐用加味逍遙散。俱與乳母服﹐子亦飲少許﹐仍參前證主之。

﹝田﹞眉煉治法﹐用靑金散敷之﹐如不愈﹐燒小麥存性﹐研細﹐好油調塗。

靑金散治小兒疥癬眉煉﹐或延及徧身瘙癢﹐或膿水淋漓﹐經年不愈。

松香﹝二兩﹞眞蛤粉﹝五錢﹞靑黛﹝二錢五分﹞

上爲末。用燭油調搽﹐或幹糝之。或加輕粉﹑枯礬各三錢。以治前證及胎毒﹑疥癩﹐尢效。

卷之三﹟心臟部一瘡瘍

耳瘡

﹝丹﹞小兒耳後月蝕瘡﹐蚯蚓糞燒﹐以豬油和敷。胡粉﹑雞淸和敷。黃連末敷。竹葉燒末﹐豬脂和敷。

水銀膏治月蝕瘡﹐多在兩耳上及竅傍﹐隨月虛盈。

水銀﹝二錢半﹞胡粉松脂黃連﹝去須﹐爲末﹐各半兩﹞豬脂﹝四兩﹞

上﹐先熬豬脂令沸﹐下松脂諸藥末及水銀攪令勻。瓷盒盛。先以鹽湯洗淨瘡﹐塗敷﹐日三五度。

胡粉散治月蝕瘡。

胡粉﹝炒﹐微黃﹞白礬﹝﹞虢丹﹝﹞黃連﹝淨﹞輕粉﹝各二錢﹞胭脂﹝一錢﹞

麝香﹝少許﹞

上末。先以溫漿水入鹽洗拭後摻藥﹐如瘡幹﹐麻油調敷。

湯氏云﹕耳有五般﹐常出黃膿者爲停耳﹐出紅膿者爲膿耳﹐出白膿者爲纏耳﹐疳臭者爲五耳﹐耳內虛鳴出靑膿者爲震耳。證𨿽五般﹐病源一也﹐皆由風水入耳而因有積熱上壅而成﹐若不早治﹐久則成聾﹐宜胭脂膏治之﹐仍服化痰退熱等劑﹐卽愈也。

蔓荊子湯治內熱﹐耳出膿汁。

升麻木通麥門冬赤芍藥生地黃前胡甘菊甘艸桑白皮赤茯苓蔓荊子﹝各等分﹞

上﹐用姜棗水煎﹐食後服。

淸上散治上焦風熱﹐耳出濃汁﹐頭面瘡癤﹐亦治胎熱眼睛腫赤﹐糞色稠黃﹐肚熱啼哭﹐及身上紅腫。

川郁金甘艸北桔梗天花粉漧葛薄荷葉﹝各等分﹞

上爲末﹐入蜜拌勻。白湯下三五七分或一錢。仍用艾葉煎濃湯﹐溫浸足底﹐以引其熱下行。

當歸龍薈丸治肝膽風熱﹐耳中鳴﹐出靑膿﹐名曰震耳﹐大便祕﹐小便黃﹐常服﹐宣通血气﹐調順陰陽。

當歸龍膽艸柴胡﹝各一兩﹞靑黛膽星大黃蘆薈﹝各五錢﹞麝香﹝五分﹞梔子酒黃芩酒黃連黃柏﹝各一兩﹞木香﹝二錢五分﹞

上爲末﹐煉蜜丸﹐小豆大。每服二十丸﹐姜湯送下。

淸黃散治耳出黃膿﹐名曰耳﹐內有風熱﹐外爲水濕所幹﹐醞久而成。

防風滑石﹝飛﹐五錢﹞甘艸﹝炙﹐一錢﹞梔子﹝酒炒﹐三錢﹞藿香酒黃連﹝各二錢﹞

上爲末。白湯調二錢﹐食後服。

淸心丹治耳出紅膿﹐名曰膿耳﹐及舌上生瘡如楊梅狀者。

黃連﹝酒炒﹐三錢﹞滑石﹝飛﹐六錢﹞甘艸辰砂﹝飛﹐各一錢﹞薄荷﹝六分﹞

犀角﹝鎊屑﹐二錢﹞

上爲末。每服一錢五分﹐蜜拌﹐薄荷湯下﹐夜再服。

淸白散治肺熱痰火上壅﹐耳出白膿﹐名曰纏耳﹐兼治咳嗽。

桑白皮﹝蜜炒﹞地骨皮﹝各三錢﹞甘艸﹝一錢﹞貝母﹝二錢﹞寒水石﹝﹐三錢﹞

天花粉酒芩天門冬﹝各一錢半﹞

上爲末。以蜜水調﹐食後服。或白通艸煎湯下﹐尢妙。

交感丹治耳中疳臭﹐名曰五耳﹐或怒气上逆﹐上下不得宣通﹐遂成聾聵。

香附子﹝童便浸透﹐炒﹐三錢﹞茯神黃連﹝各二錢﹞桂心甘菊花﹝各一錢﹞

上爲末。每服一錢五分﹐燈心湯下。

禹餘糧丸治耳出膿水。

禹餘糧﹝﹐醋﹑七次﹞海螵蛸﹝去背上硬骨﹞百艸霜伏龍肝﹝各二錢五分﹞

大附子﹝去皮臍生用﹐一枚﹞

上﹐末。以綿裹如圓眼核大﹐安耳內﹐日再易之。如不瘥﹐乃有虫也。

龍骨散治諸膿耳。

枯礬龍骨胭脂胚﹝各一錢﹞麝香﹝少許﹞

爲細末。以綿裹杖子﹐拭去耳中膿﹐再吹一字入耳中﹐日再。加海螵蛸一錢﹐尢妙。

羊角散治耳內膿汁不漧。

山羊角﹐燒﹐存性﹐爲末。每吹二三分入內﹐一日二次。三日全瘳。

滋陰地黃丸治耳虛鳴﹐膿汁不漧﹐腎陰不足。

熟地黃﹝一兩﹞白茯苓﹝四錢﹞山茱萸﹝五錢﹞甘菊﹝四錢﹞牡丹皮﹝四錢﹞何首烏﹝黑豆﹑蒸三次﹞黃柏﹝各四錢﹞

上爲末﹐煉蜜丸﹐梧子大。每三五十丸。

白蘞散治小兒凍耳成瘡﹐或癢或痛。

黃柏白蘞﹝各半兩﹞

上爲末。先以湯洗瘡後﹐用生油調塗。

卷之三﹟心臟部一瘡瘍

口瘡

﹝曾﹞口瘡一證﹐形與名不同﹐故治法亦異。有發於未病之前﹐有生於已病之後﹐大抵此疾不拘肥瘦﹐有血气盛者﹐又加將養過溫﹐或心脾二經有熱﹐或客熱在胃﹐燻逼上焦﹐而成其瘡﹐此爲實證﹐宜宣熱拔毒﹐使無炎熾﹐自然作效﹐可用當歸散加升麻﹑漧葛﹑黃芩﹐水姜蔥燈心煎服﹐及投牛蒡湯﹑拔毒飲﹑木通散﹑點以消黃散。若口內白爛於舌上﹐口外糜潰於唇弦﹐瘡少而大﹐不甚爲痛﹐常流淸水﹐此因脾胃虛熱上蒸﹐內已先發﹑而後形於外﹐宜百解散疏表﹐當歸散水姜棗煎服﹐和胃气﹐理虛熱﹐次投牛蒡湯﹑三解散﹐塗以綠袍散﹑立效飲﹑黃金散﹐或投天竺黃散﹑地黃膏。若瘡生於口角﹐是脾有積熱﹐才開口﹐則燥痛﹐飲食多難﹐甚至再有外風吹著﹐便覺坼裂﹐微有淸血﹐謂之燕吻瘡。治法同前藥餌﹐輕者用甑蓋上炊流汁塗之﹐亦驗。有口唇下成小片赤爛﹐此因飲食膩汁﹐淋漓不潔﹐蓋以嬰兒皮肉脆嫩﹐浸漬成瘡﹐及有風熱乘之﹐名曰承漿瘡﹐又謂之疳蝕瘡﹐其所因者一也。治法同前證內藥劑。有無故口臭糜潰而不成瘡﹐或服涼劑﹐或塗末藥不能療者﹐此名元焦。

故《叔和脈訣》曰﹕陰數脾熱並口臭。是脾家有虛熱上攻於口﹐宜服回陽散﹐兒大者用黑錫丹﹐早食前新汲水入鹽少許﹐調勻送下﹐與正元气﹐及參苓白術散﹑調元散﹑服之﹐以立效飲﹑黃金散﹑幹點潰爛處﹐或用蒸蜜同熟水調點舌上﹐令其自化﹐咽下無妨﹐仍忌毒物。

當歸散﹝潮熱﹞牛蒡子湯﹝咽喉﹞

拔毒飲解風熱毒瓦斯上攻頭項﹐浮腫作痛﹐發驚。又治發。

天花粉﹝去粗皮﹐一兩﹞生地黃﹝淨洗﹞白芷當歸尾﹝酒洗﹞桔梗﹝銼片﹐蜜水﹑炒過﹞甘艸﹝五味各半兩﹞

上銼。每服二錢﹐水一盞﹐煎七分﹐無時﹐溫服。

木通散﹝淋﹞消黃散﹝舌﹞百解散﹝驚﹞三解散﹝潮熱﹞綠袍散﹝舌﹞

立效飲主口內﹑牙根﹑舌上﹑發瘡作痛﹐致語言飲食不便。

淨黃連﹝一兩﹞北細辛﹝去葉﹐二錢半﹞玄明粉﹝二錢﹞

上細銼﹐或曬或焙﹐爲末﹐仍同玄明粉乳缽內杵勻。每用一字﹐幹點患處。或以一錢﹐新汲井水調塗瘡上。兒小者畏苦不肯點咽﹐用蜜水調敷患處﹐令其自化。

咽痛﹑茶淸調下。

黃金散解口內舌上瘡毒。及治痘瘡後目生翳膜。

黃柏﹝去粗皮﹐用生蜜潤透﹐烈日曬漧﹐再塗蜜曬﹐幾十數次﹞粉艸﹝二味各一兩﹞

上銼研爲細末。治口瘡﹐用藥末幹點患處﹐或用麥門冬熟水調點舌上﹐令其自化。若痘瘡後目生翳膜﹐湯泡澄淸﹐無時﹐頻洗﹐仍投糖煎散﹑柿煎散﹑二藥。

天竺黃散主上焦風熱﹐口鼻生瘡﹐兩目赤腫﹐咽膈不利﹐涎壅﹑滯气不通暢﹐驚搐煩悶﹐神思昏迷。

天竺黃郁金﹝無﹐山梔仁代﹞茯神﹝去皮根﹞甘艸﹝四味各半兩﹞硼砂牙硝白芷川芎僵蠶﹝去絲﹞枳殼﹝麩炒微黃。各二錢半﹞朱砂﹝水飛﹐二錢﹞麝香﹝一字﹞蟬殼﹝十五枚﹐洗﹐去泥土嘴足﹞

上﹐除硼砂﹑牙硝﹑朱砂﹑麝香四味﹐乳缽細杵﹐餘九味﹑焙榦爲末﹐同入乳缽內﹐再杵勻。每服半錢或一錢﹐溫薄荷湯無時調服。或麥門冬湯。

地黃膏治口內舌上生瘡作痛﹐飲食難進﹐晝夜煩啼。

山梔仁綠豆粉﹝各一兩半﹞粉艸﹝六錢﹞

上﹐或曬或焙﹐爲末﹐用生地黃爛杵取汁一兩半﹐好蜜一兩半﹐以薄瓦器盛﹐在銅銚中水煮成膏﹐稠糊相似﹐候冷﹐亭分入前藥末﹐同在乳缽內再杵勻﹐丸芡實大。每以一丸至二丸﹐麥門冬熟水無時化服。兒大者每用一丸﹐納口內含化﹐或以新汲水調點舌上。

回陽散﹝吐瀉﹞黑錫丹﹝大科頭痛﹞參苓白術散﹝不能食﹞調元散﹝解顱﹞

﹝薛﹞諸疳口瘡﹐因乳哺失節﹐或母食膏粱積熱﹐或乳母七情郁火所致。其證﹐口舌齒齦如生瘡狀﹐若發熱作渴飲冷﹐額間色赤﹐左寸脈洪數者﹐此屬心經﹐先用導赤散淸心火﹐次用地黃丸滋腎水。若寒熱作渴﹐左頰靑赤﹐左關脈弦洪者﹐屬肝經﹐先用柴胡梔子散淸肝火﹐次用六味地黃丸生肝血。若兩腮黃赤﹐牙齦腐爛﹐大便酸臭﹐右關脈洪數﹐按之則緩者﹐屬脾經﹐用四味肥兒丸治脾火﹐以五味異功散補脾气。若發熱咳嗽﹐右腮色赤﹐右寸脈洪數﹐按之澀者﹐屬肺經﹐先用淸肺飲治肺火﹐用五味異功散補脾胃。若發熱作渴﹐兩頦黧色﹐左尺脈數者﹐屬腎經不足﹐先用六味地黃丸以生腎水﹐次用補中益气湯以生肺气。又有走馬疳者﹐因病後脾胃气血傷損﹐虛火上炎﹐或痘疹餘毒上攻﹐其患甚速﹐急用銅碌散﹑大蕪荑湯﹐輕則牙齦腐爛﹐唇吻腮腫﹐重則牙齦蝕露﹐頰腮透爛。若飲食不入﹐喘促痰甚﹐此脾胃虛而肺气敗也。頰腮赤腐﹐不知痛者﹐此胃气虛甚而肉死也。並不治。

經云﹕手少陰之經通於舌﹐足太陰之經通於口﹐因心脾二經有熱﹐則口舌生瘡也。當察面圖部位﹐分經絡虛實而藥之。若元气無虧﹐暴病口生白屑或重舌者﹐用亂髮纏指﹐蘸井花水揩之﹐或刺出毒血﹐以柳花散敷之﹐上若腫脹或有泡者﹐並令刺破﹐敷前散﹐或以靑黛搽之﹐刺後又生﹐又刺。若唇吻坼裂者﹐用當歸膏調柳花散敷之。若元气虧損﹐或服寒涼之藥﹐或兼作嘔少食者﹐此虛熱也﹐用五味異功散加升麻﹑柴胡。若泄瀉作渴者﹐脾胃虛弱也﹐用七味白術散。若腹痛惡寒者﹐脾胃虛寒也﹐用六君﹑姜﹑桂。若因母食酒面煎爆者﹐用淸胃散。若因母飲食勞役者﹐用補中益气湯。肝脾血虛者﹐用加味逍遙散。鬱怒內熱者﹐用加味歸脾湯﹐母子並服。若泥用降火﹐必變慢脾風矣﹐仍參吐舌弄舌治之。凡鍼重舌﹐以綫鍼直刺﹐不可橫挑﹐恐傷舌絡﹐致言語不淸也。

﹝東垣﹞淸胃散治胃經有熱﹐齒牙作痛﹐或飲冷作渴﹐口舌生瘡﹐或唇口腫痛﹐連頭面﹐或重舌馬牙﹐吐舌流涎。若因服克伐之劑﹐脾胃虛熱﹐口舌生瘡﹐或弄舌流涎﹐或嘔吐困睡﹑大便不實者﹐用五味異功散。

升麻﹝五分﹞生地黃﹝四分﹞黃連牡丹皮﹝各三分﹞當歸稍﹝四分﹞

上﹐水煎服﹐嬰兒母亦服。

淸熱消毒散治實熱口舌生瘡﹐及一切瘡瘍腫痛﹐形病俱實者。

黃連﹝炒﹞山梔﹝炒﹞連翹當歸﹝各五分﹞川芎芍藥﹝炒﹞生地黃﹝各六分﹞

金銀花﹝一錢﹞甘艸﹝二分﹞

上﹐水煎服﹐嬰兒母同服。

四君子湯治脾气虛熱﹐口舌生瘡﹐或但胃气復傷﹐飲食少思﹐或食而難化﹐若作嘔泄瀉﹐尢宜用之。如兼痰嗽气逆﹐肢體倦怠﹐面目浮腫﹐宜用六君子湯。

六君子湯治脾胃气虛﹐吐瀉不食﹐肌肉消瘦﹐或肺虛痰嗽﹐喘促惡寒﹐或驚搐口直口噤諸證。﹝二立見不能食﹞

五味異功散治脾胃虛熱﹐口舌生瘡﹐或因誤服克伐之劑﹐脾胃復傷而口舌生瘡﹐或弄舌流涎﹐吐瀉不止﹐飲食少思﹐或驚搐痰嗽﹐睡而露睛﹐手足並冷。若母有病致兒患者﹐子母並服。

柳葉散治熱毒口瘡。

黃柏﹝炒﹞蒲黃靑黛﹝眞正者﹞人中白﹝。各等分﹞

上爲末。敷之。

﹝簡﹞如聖散治小兒口瘡﹐不能喫乳者。江子一粒或二粒﹐研爛不去油﹐入朱砂﹑黃丹﹑敷紙絹上﹐少許剃開小兒囟門﹐貼在囟上﹐如四邊起粟米泡﹐便用溫水洗去藥﹐恐成瘡﹐更用菖蒲水洗﹐其效如神。

﹝世﹞南星膏治口瘡小兒難用藥。以大天南星去皮﹐取中心龍眼大爲末﹐卻用酸醋塗腳心﹐甚妙。

﹝千﹞治小兒口瘡飲乳不得。以白礬如雞子大﹐置醋中﹐塗兒足底﹐二七次卽愈。

﹝無﹞牡蠣散治小兒口瘡。

牡蠣﹝通紅﹐取出﹑候冷﹐研細﹐紙裹﹐入土中七日﹑出毒﹐三錢﹞甘艸﹝炙﹐爲末﹐一錢﹞

上﹐和勻。時時挑少許摻口中﹐或吐﹐皆無害。

﹝田﹞口瘡治法﹐乳母同兒宜服洗心散﹑瀉心湯﹐後用黃柏末研細糝之。﹝瀉心湯方﹐黃連一味﹐爲末﹐蜜水調﹐不可煎﹞

﹝湯﹞治口瘡驗方黃柏﹝蜜炙赤﹐半兩﹞靑黛﹝一分﹞

上二件﹐爲末。頻糝口內愈。

﹝斗﹞口瘡﹐服涼藥不愈者﹐此中焦气不足﹐虛火泛上﹐宜附子理中湯。

卷之三﹟心臟部一瘡瘍

腮癰

﹝薛﹞腮屬足陽明胃經﹐其生癱者﹐多因兒食甘甜濃味﹐脾胃積熱所致﹐亦有乳母鬱怒﹐兒受其患者。若因熱積於內﹐二便不通者﹐用涼膈散。風邪相搏﹐二便如常者﹐用漏蘆湯。胃經風熱﹐或兼咽喉腫痛﹐用升麻防風湯。若稟賦陰虛火動﹐頦間或兩耳內生瘡﹐或出膿不止者﹐宜用地黃丸。若因乳母肝火乘脾﹐用加味逍遙散。脾經郁熱﹐用加味歸脾湯。膏粱積熱﹐用東垣淸胃散。脾胃風熱﹐用淸咽利膈湯。仍參口瘡治之。

升麻防風湯治胃經實熱﹐咽痛﹐口燥﹐腮癰﹐等證。

升麻防風黃柏﹝炒﹞茯苓芍藥﹝炒﹞陳皮﹝各五分﹞連翹當歸﹝各七分﹞

上﹐每服二錢﹐水煎﹐仍量大小用之。

淸咽利膈湯治心脾蘊熱﹐或咽喉腮舌腫痛。

玄參升麻桔梗﹝炒﹞甘艸﹝炒﹞茯苓黃連﹝炒﹞黃芩﹝炒﹞牛蒡子﹝炒﹐杵﹞

防風芍藥﹝炒。各等分﹞

上﹐每服一二錢﹐水煎。

《本事方》治小兒毒瓦斯攻腮﹐赤腫可畏者。

皂角﹝去核﹐二兩﹞天南星﹝生用﹐二錢﹞糯米﹝一合﹞

上爲細末。薑汁調塗﹐立效。

卷之三﹟心臟部一瘡瘍

臂癰

﹝薛﹞臂癰之證﹐當分經絡所屬﹐受証之因而治之。上廉屬手陽明經﹐下廉屬手太陽經﹐外廉屬手少陽經﹐內廉屬手厥陰經﹐內之上廉屬手太陰經﹐內之下廉屬手少陰經﹐或經絡熱郁﹐風邪外幹﹐气血有乖﹐卽生癰毒。若因心經有熱者﹐導赤散加黃連。心包絡有熱者﹐柴胡梔子散。肺經有熱者﹐瀉白散。大腸經有熱者﹐大連翹飲。腫作痛者﹐气血凝結也﹐用仙方活命飲。腫痛不消者﹐欲作膿也﹐用托裏消毒散。膿熟不出者﹐气血虛也﹐用托裏消毒散。膿出反痛者﹐气血虛甚也﹐肌肉不生者脾胃气虛也﹐用五味異功散。不可外敷生肌散﹐恐反助其邪而肌肉難長也。

白芷升麻湯治手陽明經分﹑臂上生瘡。

白芷升麻桔梗﹝各一錢﹞黃﹝炒﹞黃芩﹝酒炒。各二錢﹞生黃芩﹝五分﹞紅花甘艸﹝炙。各五分﹞

上﹐水酒半鐘煎﹐食後溫服。

大連翹飲﹝卽大連翹湯﹞治肺熱生瘡。

連翹HT麥荊芥木通赤芍藥當歸防風柴胡滑石蟬殼甘艸﹝炒﹞

山梔子黃芩﹝各等分﹞

上爲末。每服二錢﹐加紫艸﹐水煎服。大便不通﹐量加大黃。

卷之三﹟心臟部一瘡瘍

腋癰

﹝薛﹞腋癰屬足少陽手少陰手厥陰三經﹐小兒患之﹐多稟賦肝火所致。初起先用活命飲。次用柴胡梔子散。五七日間作膿腫作痛者﹐亦用活命飲殺其大勢﹐𨿽潰亦輕而易斂。若膿已成﹐用托裏消毒散。已出用托裏散。如有變證﹐當隨證治之。

卷之三﹟心臟部一瘡瘍

脇癰

﹝薛﹞脇肋者﹐足厥陰﹑少陽之經﹐相火之司也﹐乃木之主﹐肝膽之气不平﹐則風火內搏﹐榮逆血郁﹐熱聚爲膿﹐而癰腫之所由生也。亦有稟賦母气肝膽之熱﹐恚怒之火而致。然初患腫作痛者﹐宜用柴胡梔子散。未消者﹐用仙方活命飲。其熱旣殺而腫不消者﹐則必成膿也﹐乃用托裏消毒散。其膿旣成﹐以代鍼膏決之﹐仍用托裏散自愈。若膿出而痛止腫消﹐則不必用藥也。

加味歸脾湯治小兒因乳母憂思鬱怒﹐胸脇作痛﹐或肝脾經分患瘡瘍之證﹐或寒熱驚悸無寐﹐或便血盜汗﹐瘡口不斂等證。

人參黃﹝炒﹞茯神﹝去木﹞甘艸﹝炒﹞白術﹝炒。各一錢﹞木香﹝五分﹞

遠志﹝去心﹞酸棗仁龍眼肉當歸牡丹皮山梔﹝炒。各一錢﹞

上﹐水煎﹐乳母服﹐兒亦服之。

小柴胡湯治肝膽經分一切瘡瘍發熱潮熱﹐或飲食少思。加山梔﹑牡丹皮﹐名加味小柴胡湯。﹝方見發熱﹞

柴胡淸肝散治肝經風熱﹐或乳母怒火患一切瘡瘍。﹝見肝熱﹞

梔子淸肝散﹝一名梔子柴胡散﹞治三焦及足少陽經風熱生瘡﹐或發熱耳內生瘡作癢﹐或出水疼痛。﹝見腎熱﹞

卷之三﹟心臟部一瘡瘍

腹癰

﹝薛﹞腹癰者﹐患於臍下或傍二寸許﹐屬脾經。近脇﹑屬膽經。蓋因脾經陰虛气滯血凝﹐或因脾虛飲食積熱所患﹐若腫作痛者﹐瀉黃散。堅硬腫痛者﹐淸胃散。

腫痛便祕者﹐淸涼飲。如此而仍痛者﹐瘀血凝滯也﹐活命飲。旣用此藥而不消﹐則內欲作膿也﹐用托裏消毒散。若膿出而痛不減者﹐毒未解也﹐亦用前藥。若膿出而反加痛﹐及膿水淸稀者﹐气血虛也﹐用參托裏散。若食少體倦者﹐脾气虛也﹐用五味異功散加當歸﹑柴胡﹑升麻。晡熱內熱者﹐脾血虛也﹐用四君﹑當歸﹑丹皮。如有他證﹐當隨證治之。

卷之三﹟心臟部一瘡瘍

臀癰

﹝薛﹞臀癰屬膀胱經濕熱﹐或稟賦陰虛。若腫硬作痛﹐用內托羌活湯。微腫微痛﹐用托裏消毒散。若初起大痛﹐或五日之間﹐似消不消﹐似潰不潰者﹐先用仙方活命飲﹐後用托裏消毒散。若已潰食少體倦﹐瘡不生肌﹐脾胃虛弱者﹐用五味異功散加柴胡﹑升麻。稟賦陰虛﹐小便數而不斂者﹐加減八味丸。气虛久不生肌收口﹐用豆豉餅及補中益气湯培養元气。若用解熱攻毒﹐及敷圍寒涼之劑﹐則气血受傷﹐必成敗證矣。

內托羌活湯治尻腎生癰﹐堅硬腫痛。

羌活黃柏﹝酒制。各一錢﹞防風本當歸尾﹝各五分﹞肉桂連翹甘艸﹝炙﹞蒼術陳皮﹝各三分﹞黃﹝八分﹞

上﹐作二劑﹐水一鐘﹐入酒一杯煎﹐空心服。

卷之三﹟心臟部一瘡瘍

腿癰

﹝薛﹞腿癰之證﹐所主之經不同﹐而所治之法亦異。發於內側者﹐屬肝脾二經﹐發於外側者﹐屬膽胃二經﹐漫腫堅硬者﹐元气虛弱也﹐用內補黃湯。腫勢髙者﹐元气未虛也﹐用內托柴胡黃湯﹐外並用隔蒜熨法。若瘀血凝滯而不消﹐或不作膿者﹐用活命飲。血气虛弱而不能潰﹐及不生肌肉者﹐用托裏散。此其梗槪﹑云爾。

一小兒腿內側前患毒﹐潰後腫硬色黯﹐膿淸不斂﹐面色靑黃。此脾虛肝旺﹐兼寒邪襲於患處也。當壯元气爲主﹐先用異功散加柴胡﹑升麻﹐及蔥熨法﹐脾气漸復﹐患處漸愈﹐佐以八珍湯﹑豆豉餅﹑而愈。一小兒腿外側痛腫﹐肉色如故﹐用托裏消毒散二劑而腫始赤﹐又四劑而腫赤亦退﹐又六劑潰而膿出淸稀﹐食少體倦﹐用異功散加芎﹑歸﹐仍用托裏散補其元气而愈。一小兒漫腫堅硬﹐肉色不變﹐此陽气虛而不能成膿也﹐用托裏散﹑如聖餅﹐腫起色赤﹐用托裏消毒散﹐而膿成﹐鍼之﹐用八珍湯加肉桂漸愈。因傷食吐瀉﹐患處夭白﹐飲食少思﹐先用六君﹑漧薑﹐次用八珍湯及蔥熨法而愈。一小兒患此久不愈﹐膿水淸稀﹐面色痿黃﹐腹大靑筋﹐此脾气虛﹐爲肝所侮也。朝用補中益气湯﹐夕用五味異功散﹐元气稍復﹐乃佐以四味肥兒丸及蔥熨之法﹐兩月餘而愈。一小兒腿外腫一塊﹐服消毒之藥﹐其腫益甚﹐肢體羸瘦﹐飲食少思﹐更加作痛。余曰先腫而後痛者﹐形傷气也﹐先痛而後腫者﹐气傷形也。當補接陽气。不信﹐仍投疏泄之藥﹐後果歿。《機要》云﹕榮衛之气充滿﹐抑遏不能行﹐故閉塞气血﹐腐而爲癰者﹐當泄之﹐以奪盛熱之气。若人飲食疏﹐精神衰﹐气血弱﹐肌肉消薄﹐故榮衛之气短促而澀滯﹐故寒搏腠理﹐閉郁而爲癰者﹐當補之﹐以接虛怯之气﹐信矣﹗

卷之三﹟心臟部一瘡瘍

肺癰

齊氏云﹕肺癰肺痿﹐因脾肺气虛﹐腠理不密﹐外邪所乘。或母食辛辣濃味﹐遺熱於兒。或兒有病﹐過於汗下﹐內亡津液﹐虛火爍肺。或服克伐之藥﹐虧損脾胃﹐不能生肺金。其證惡風咳嗽﹐鼻塞項彊﹐呼吸不利﹐甚則四肢微腫﹐咳唾膿血﹐若吐臭穢﹐胸中隱痛﹐脈數而實者爲肺癰﹐咳唾涎沫﹐脈數而虛者爲肺痿。惡寒喘嗽者﹐寒邪內蘊也﹐小靑龍湯。咳唾膿穢者﹐肺癰內潰也﹐桔梗湯。竊謂前證若喘咳短气者﹐脾肺气虛也﹐五味異功散。咳唾膿痰左尺脈數而無力者﹐腎气虛也﹐六味地黃丸。咳唾膿痰右關脈數而無力者﹐脾气虛也﹐七味白術散。若發熱喘嗽唾膿不食者﹐脾肺虛甚也﹐難治。大要﹐補脾肺﹐滋腎水﹐爲善。﹝仍審五臟相勝﹐乳母七情﹐後證仿此﹞

小靑龍湯治傷風冒寒﹐咳嗽喘急﹐肺脹胸滿﹐鼻塞流涕﹐或漧嘔熱咳﹐或作渴﹐或作噎﹐或小便不利﹐或小腹脹滿。﹝此仲景之法﹐審有是證﹐用之及時﹐殊有良驗﹞

麻黃﹝去節﹞赤芍藥半夏﹝各七錢﹞細辛漧薑﹝炮﹞甘艸﹝炙﹞桂枝﹝各三錢﹞

五味子﹝半兩﹐杵﹞附子﹝二錢脈浮﹐不用﹞

上﹐每服二錢﹐水煎。

桔梗湯治咳嗽﹐膿血腥穢﹐已成癰證。

桔梗﹝炒﹞貝母﹝去心﹞知母﹝炒﹞桑白皮﹝炒﹞枳殼﹝各一錢﹞地骨皮栝蔞仁薏苡仁杏仁﹝杵。各五分﹞當歸黃﹝炒。各一錢﹞五味子﹝杵﹐炒﹞百合﹝炒。各一錢五分﹞防己﹝一錢﹞甜葶藶﹝炒﹐五分﹞

上﹐每服二三錢﹐水煎服。

升麻湯治肺癰﹐膿血穢臭﹐胸乳皆痛。

升麻桔梗﹝炒﹞薏苡仁地楡條芩﹝炒﹞牡丹皮芍藥﹝炒﹞甘艸﹝各等分﹞

上﹐每服二三錢﹐水煎。

排膿散治肺癰﹐此方排膿補肺。

黃﹝鹽水拌﹐炒﹞白芷人參五味子﹝炒﹐研。各等分﹞

上爲末。每服一二錢﹐蜜湯調下。

射幹湯治胃脘癰吐膿血。

射幹﹝去毛﹞梔子仁赤茯苓升麻赤芍藥﹝一兩三錢﹞白術﹝五錢﹞

上﹐每服三五錢﹐水煎﹐入地黃汁少許再煎﹐服。

人參平肺散治心火克肺金﹐傳爲肺癰﹐咳嗽喘嘔﹐痰涎壅盛﹐胸膈痞滿﹐咽嗌不利。

人參陳皮甘艸地骨皮茯苓﹝各一錢﹞知母﹝炒﹐七分﹞五味子﹝炒﹞靑皮天門冬﹝去心﹐四分﹞桑白皮﹝炒﹐一錢﹞

上﹐每服二三錢。

參補脾湯治肺癰﹐脾气虧損﹐咳吐膿涎﹐或中滿不食﹐必服此藥補脾土以生肺金﹐否則不治。

人參白術﹝各二錢﹞黃﹝炒﹐二錢五分﹞茯苓陳皮當歸﹝各一錢﹞升麻﹝三分﹞

麥門冬﹝七分﹞桔梗﹝炒﹐六分﹞甘艸﹝炙﹐五分﹞五味子﹝杵﹐四分﹞

上﹐作三服﹐姜棗水煎。

人參補肺湯治肺證咳喘短气﹐或腎水不足﹐虛火上炎﹐痰涎壅盛﹐或吐膿血發熱﹐小便短澀。

人參黃﹝炒﹞白術茯苓陳皮當歸﹝各一錢﹞山茱萸幹山藥五味子﹝杵﹞麥門冬﹝去心﹞甘艸﹝炙﹞熟地黃﹝自制﹞牡丹皮﹝各五分﹞

上﹐每服五錢﹐水煎服。

卷之三﹟心臟部一瘡瘍

腸癰

張仲景云﹕腸癰之證﹐因飲食積熱﹐或母食辛熱之物所致。小腹按之則痛﹐小便數似淋﹐腹急﹐惡寒﹐身皮甲錯﹐或自汗惡寒﹐若脈遲緊﹐未有膿者﹐用仙方活命飲以解其毒。脈洪數﹐已有膿者﹐服太乙膏以下其膿。小腹疼痛﹐小便不利者﹐膿壅滯也﹐牡丹皮散主之。

竊謂﹑經云﹕腸癰爲病﹐不可驚﹐驚則腸斷而死。故坐臥轉側之間﹐須令徐緩﹐時少飲薄粥﹐及用八珍湯固其元气﹐靜養調理﹐庶可保也。

大黃湯治腸癰﹐小腹堅腫﹐按之則痛﹐肉色如常﹐或赤微腫﹐小便頻數﹐汗出憎寒﹐脈緊﹐膿未成也﹐急服之。

大黃﹝炒﹞朴硝﹝各一錢﹞牡丹皮栝蔞仁桃仁﹝去皮尖﹐各二錢﹞

每服二三錢﹐水煎。

薏苡仁湯治腸癰腹中痛煩躁不安﹐或脹滿不食﹐小便澀滯。

薏苡仁牡丹皮桃仁﹝各三兩﹞栝蔞仁﹝四兩﹞

上﹐每服四錢﹐水煎。

桃仁湯治腸癰腹中痛﹐煩躁不安﹐壅痛﹐大便閉澀。亦有繞臍生瘡者﹐但用此藥無妨。

桃仁大黃﹝炒﹞牡丹皮芒硝犀角﹝鎊﹞冬瓜仁﹝研。各二錢﹞

上﹐水煎﹐入犀角末服。

牡丹皮散治腸癰腹濡而痛﹐時下膿汁﹐或下血。

牡丹皮人參天麻白茯苓黃﹝炒﹞薏苡仁桃仁白芷﹝炒﹞當歸川芎官桂甘艸﹝各五分﹞木香﹝二分﹞

上﹐每服三五錢﹐水煎。

卷之三﹟心臟部一瘡瘍

便毒

﹝薛﹞便癰因肝火﹑肝疳﹐或稟肝經熱毒。若初起腫硬作痛者﹐先用龍膽瀉肝湯一二劑。腫痛不減﹐用仙方活命飲二劑。五七日不減﹐腫尙硬﹐亦用前二藥各一劑。

如不消﹐或更痛﹐欲成膿也﹐用活命飲一劑﹐卻用托裏消毒散加柴胡﹑山梔﹐一二劑。若膿已成而不潰者﹐血气虛也﹐用托裏消毒散一二劑。膿已潰而痛不止者﹐毒瓦斯不解也﹐用活命飲一劑。若膿已出而反痛者﹐血气虛也﹐用內補黃湯。膿已潰而發熱煩躁者﹐气虛血脫也﹐用當歸補血湯。膿已潰而惡寒發熱者﹐血气俱虛也﹐用十全大補湯。膿已潰而惡寒者﹐元气虛也﹐用補中益气湯。膿已潰而不生肌者﹐脾气虛也﹐用六君子湯。若稟賦怯弱﹐或因飲食勞倦而爲患者﹐恆用補中益气湯加射幹自消。設使不分經絡﹐不別虛實﹐槪行攻伐﹐虧損气血﹐則輕者難治﹐重者必變瘵證﹐甚至不起。

龍膽瀉肝湯﹝疝﹞仙方活命飲﹝見前﹞托裏消毒散﹝見前﹞

內補黃湯﹝薛制﹞治潰瘍膿水出多﹐或過服敗毒之劑﹐致气虛血弱﹐發熱無寐﹐或兼盜汗內熱﹐或不生肌。

黃﹝炒﹐二錢﹞人參白術﹝炒﹞茯苓陳皮當歸﹝各一錢半﹞酸棗仁﹝炒﹐一錢﹞五味子﹝杵﹞

甘艸﹝炒。各五分﹞

上﹐水煎﹐徐徐服。

當歸補血湯﹝虛熱﹞淸心蓮子飲﹝淋﹞補中益气湯﹝虛熱﹞十全大補湯﹝汗﹞

卷之三﹟心臟部一瘡瘍

囊癰

﹝薛﹞囊癰屬肝經濕熱﹐或稟胎肝熱所致。初起腫痛﹐小便赤澀者﹐濕熱壅滯也﹐先用龍膽瀉肝湯。如不消﹐用仙方活命飲。若腫痛數日不止﹐欲作膿也﹐用托裏消毒散。若腫未潰而小便不利者﹐毒瓦斯壅滯也﹐當分利之。膿已成而小便不利﹐毒瓦斯未解也﹐當鍼泄之。膿出而反痛者﹐气血虛也﹐當補益之﹔若元气無虧﹐𨿽陰囊悉潰﹐睪丸懸露﹐亦不爲害。若乳母恚怒﹐令兒患此者﹐加味逍遙散。肝經气血虛者﹐八珍散﹑加味柴胡﹑山梔﹐俱加漏蘆﹐子母並服。

托裏淸肝散人參黃﹝炒﹞當歸川芎芍藥﹝炒﹞白術茯苓金銀花白芷﹝炒﹞甘艸﹝炒﹞

連翹柴胡﹝各七分﹞山梔﹝四分﹞

上﹐每服二三錢﹐水煎。

錢氏蚯蚓散治腎子腫硬。先用蔥椒湯煎洗﹐次以干蚯蚓糞津唾調敷。須避風冷濕地。

世傳治小兒陰囊腫大。用甘艸煎濃汁﹐調蚯蚓糞塗之﹐立效。

山藥膏治兩拗及小腹腫痛或癢。用山藥研爛﹐頻敷患處﹐幹則易之。

卷之三﹟心臟部一瘡瘍

腳凍瘡

﹝薛﹞足指凍瘡﹐因受稟虛怯﹐故寒邪易乘﹐气血凝滯﹐久而不愈﹐則潰爛成瘡。

治法﹐須壯脾胃﹐溫气血﹐則死肉自潰﹐良肉自生。若骨脫筋連者﹐宜急剪去﹐否則毒延腳面而死。蓋肢末之處﹐气血難到﹐又爲外邪遏絕﹐則气血不能營運﹐若用湯燙火烘﹐其肉卽死而不仁﹐至春必潰腐脫落。元气無虧﹐𨿽患無害﹐如外敷寒藥﹐內服消毒之劑﹐則元气受傷﹐必成敗證。凡初凍時熱手頻熨之爲妙。北方凍耳﹐莫誤以手觸之﹐其耳卽落﹐大寒能裂膚墮指﹐信然。

湯氏生附散治爛腳瘡。用生附末﹐面水調敷之﹐愈。

白蘞散用白蘞﹝一兩﹞黃柏﹝炒黑﹐五錢﹞爲末﹐幹摻患處。

卷之三﹟心臟部一瘡瘍

湯火瘡

﹝薛﹞湯火之證﹐若發熱作渴﹐小便赤澀者﹐內熱也﹐用四物加山梔﹑連翹﹑甘艸。若肉未死而作痛者﹐熱毒也﹐用四君加芎﹑歸﹑山梔﹑連翹。若肉已死而不潰者﹐气血虛也﹐用四君加當歸﹑黃﹐外敷當歸膏﹐或柏葉末蠟油調搽至白色﹐其肉自生。若因煙燻將死者﹐以生蘿卜汁灌之卽蘇。若飲食後被湯火所傷﹐發熱腹脹﹐惡食發搐變證者﹐當參食積驚搐門治之。

神效當歸膏治湯火等瘡﹐不問已潰未潰﹐肉𨿽傷而未壞者﹐用之自愈﹐肉已死者﹐用之自潰﹐新肉易生﹐搽至肉色漸白﹐其毒始盡﹐生肌最速。蓋當歸﹑生地黃﹑麻油﹑二蠟﹐皆主生肌止痛﹐補血續筋﹐與新肉相宜。

當歸生地黃﹝各一兩﹞麻油﹝四兩﹞黃蠟﹝一兩﹐白者﹐止用五錢﹞

上﹐先將當歸﹑地黃﹑入油煎枯﹐去滓﹐將蠟溶化﹐候冷攪勻﹐卽成膏矣。用塗患處﹐將細紙蓋之。發背癰疽杖瘡潰爛﹐用之尢效。凡死肉潰爛將脫﹐止有些須相連者﹐宜用利刀剪去﹐蓋死肉有毒﹐去遲則傷新肉﹐死肉去盡﹐尢宜速貼﹐蓋新肉最畏風寒﹐不可忽也。

乳香定痛散治傷損﹐一切瘡瘍潰爛疼痛。

乳香沒藥﹝各五錢﹞滑石﹝一兩﹞冰片﹝一錢﹞

上爲細末。搽患處﹐痛卽止。

豬蹄湯治一切癰疽﹑杖瘡潰爛﹐消腫毒﹐去惡肉﹐潤瘡口。

白芷黃芩當歸蜂房﹝蜂兒多者﹑爲佳﹞羌活赤芍藥生甘艸﹝各五錢﹞

上﹐用豬蹄一隻﹐水四五碗﹐煮熟﹐去油﹐取淸湯入前藥煎數沸﹐去滓﹐溫洗﹐隨用膏藥貼之。

治湯火所傷方用黃蜀葵花浸油內﹐以油敷患處。或收黃蜀葵花曬榦碾末﹐香油調敷亦可。

又方用定粉碾極細末﹐月豬脂調敷患處。

又方上﹐用蓖麻子肉碾爛﹐入蛤粉等分﹐如幹﹐再入香油些少﹐調搽患處。

卷之三﹟心臟部一瘡瘍

翻花瘡

﹝薛﹞翻花之證﹐由瘡瘍潰後﹐風寒襲於患處﹐或肝火血燥生風﹐或乳母肝火生風﹐必致瘡口肉突出如菌或如指﹐大小長短不同。如風邪乘襲者﹐先用補中益气湯加防風﹑天麻。風寒凝滯者﹐先用十宣散加羌活﹑天麻。兒﹐肝火生風者﹐先用加味逍遙散加天麻﹑羌活。母﹐肝火生風者﹐先用加味小柴胡湯﹐次用加味逍遙散加漏蘆﹑天麻。其風邪所乘﹐外用豆豉餅。風寒所凝﹐外用蔥熨法﹐更用太乙膏護瘡口。

突肉不消﹐更以黎蘆膏塗之。如瘡口不斂而惡寒發熱者﹐元气虛也﹐用補中益气湯。

晡熱﹑內熱者﹐气血俱虛也﹐用八珍湯倍加參﹑。食少難化者﹐脾气虛也﹐用五味異功散。若飲食少思﹐大便不調﹐或肌肉消瘦﹐小便澄白者﹐此兼肝脾疳證也﹐用九味蘆薈丸以淸肝火﹐用五味異功散以補脾气﹐外仍用熨治之法。

黎蘆膏治瘡口肉凸起﹐或出二三寸肉者。

黎蘆﹝不以﹐多少﹞爲末﹐以生豬脂擂和。搽凸肉上。

卷之三﹟心臟部一瘡瘍

多骨疽

﹝薛﹞多骨疽﹐由瘡瘍久潰﹐脾胃虧損﹐气血不能營於患處﹐邪气陷襲﹐久則筋爛骨腐﹐故骨脫出﹐非稟胎所有也。當補脾胃﹐壯元气﹐內用大補湯﹑地黃丸﹐外以附子餅﹑蔥熨法﹐祛散寒邪﹐補接元气﹐則骨自脫﹐瘡自斂﹐若用克伐之劑﹐復傷眞气﹐鮮有不危。嬰兒患之﹐當調補乳母﹐外用蔥熨﹐以歲月除之﹐尢不可用追蝕之藥。

卷之三﹟心臟部一瘡瘍

漏瘡

﹝薛﹞漏瘡之證﹐因稟气血不足﹐或久病血气虛弱﹐或兒肝脾食積內熱﹐不能生肌﹐或乳母七情不和﹐脾气不能收斂。當審其所因﹐調補元气﹐佐以如聖餅﹑蔥熨﹑之類爲善。若用流气﹑破血﹑追蝕﹑等藥﹐反爲敗證矣﹐余當參各門主之。

卷之四﹟心臟部二痘瘡上

溯源

錢氏曰﹕夫胎在腹中﹐月至六七﹐則已成形﹐食母腹中穢液入兒五臟﹐食至十月﹐卽穢液滿胃﹐至生時﹐兒口中猶有不潔﹐產母以手拭淨﹐則無疾病﹐俗以黃連﹑汞粉﹐下其臍糞之穢﹐此亦母之不潔餘气入兒髒中﹐本先因微寒﹐又遇風寒﹐邪气相搏﹐而成痘疹也。未出欲作之時﹐熱動五臟﹐則五臟之證先見﹐初欲病時﹐先呵欠頓悶驚悸﹐乍涼乍熱﹐手足冷﹐面腮頰赤燥﹐咳嗽噴嚏﹐此五臟證俱見也。呵欠頓悶者肝也。時發驚悸者心也。乍涼乍熱﹑手足冷者脾也。面赤﹑腮頰赤﹑咳嗽噴嚏者肺也。惟腎無候﹐以在府下不能食穢故也。凡瘡疹乃五臟毒﹐若出歸一證﹐肝水﹐肺膿庖﹐心爲﹐脾爲疹﹐腎𨿽無證﹐其候惡者﹐瘡變倒靨而黑陷﹐則歸腎也﹐此由不愼風冷而不能食﹐內虛所致也。東垣曰﹕疹始出之證﹐必先見面燥腮亦﹐目胞亦赤﹐呵欠頓悶﹐乍熱乍涼﹐咳嗽噴嚏﹐足稍冷﹐多睡﹐睡驚﹐並瘡疹之證。或生膿泡大﹐或生小紅﹐或生癮疹﹐此三等不同﹐何故俱顯上證而後乃出。蓋以上諸證﹐太陽寒水起於右腎之下﹐煎熬左腎﹐足太陽膀胱寒水夾脊逆流﹐上頭下額﹐逆手太陽丙火不得傳道﹐逆於面上﹐故顯是證﹐蓋壬癸寒水克丙丁熱火故也。諸證皆從寒水逆流而出也。醫者當知此理﹐乃敢用藥。夫胞者﹐一名赤宮﹐一名丹田﹐一名命門﹐男子藏精施化﹐婦人擊胞有孕﹐俱爲生化之源﹐非五行也﹐非水﹐亦非火﹐此天地之異名也﹐象坤土之生萬物也。夫人之始生也﹐血海始淨一日二日﹐精勝其血﹐則爲男子﹐三日四日五日血脈已旺﹐精不勝血﹐則爲女子﹐乃二物相搏﹐長先身生謂之神﹐又謂之精。其子在母腹﹐十月之間﹐隨母呼吸﹐呼吸者陽气也﹐而生動作﹐滋益精气神﹐饑渴皆隨母血﹐兒隨日長﹐筋骨皮肉﹐血脈形气俱足﹐十月降生﹐口中尙有惡血﹐啼聲一發﹐隨吸而下﹐此惡血復歸命門胞中﹐僻於一隅﹐隱伏而不發﹐直至兒因內傷乳食﹑濕熱之气下陷﹐合於腎中﹐二火交攻﹐榮气不從﹐逆於肉理﹐惡血乃發。諸疹皆出於腎水﹐其瘍後聚肉理﹐歸於陽明﹐故三番始顯之證﹐皆足太陽壬膀胱克丙小腸﹐其始出皆見於面﹐終歸於陽明肉理﹐熱化爲膿者也﹐二火熾盛﹐反勝寒水﹐徧身俱出﹐此皆從足太陽傳變中來也。萬氏曰﹕痘疹之原﹐有論穢毒者﹐有論淫火者﹐有論時行正病者﹐靡有定論﹐將謂穢毒淫火耶﹐則一歲之中﹐大而郡縣﹐小而村落﹐病者相似﹐而死相繼﹐未必人人若此之甚也。將謂時行正病邪﹐何以自少至老﹐但作一度﹐厥後再無傳染也。蓋父母於子﹐一體而分﹐精血之毒﹐已蓄於陽施陰化之始﹐固不待誕生之頃﹐咽其血而後有胎毒也。況男子惜其气以養其精﹐女子耗其气以養其血﹐一失所養﹐卽貽他日之患﹐子之受於父母者𨿽殊﹐其爲毒則一也﹐豈有男子淫火起於气﹐爲陽毒而易治﹐女子淫火起於血﹐爲陰毒而難治之理邪。至於天行正病﹐亦有其時﹐但觀夫年之所加﹐及有四時不正之气﹐卽知有是正病也﹐然則待時而發者﹐胎毒也﹐或速而危﹐或徐而持﹐或暴而死者﹐气之微甚所使也﹐發則其毒泄矣﹐所以終身但作一度﹐後有其气﹐不復傳染焉。痘爲胎毒﹐昭昭矣﹐其間或疏而輕﹐或蜜而重﹐或重變輕﹐或輕變重﹐變化叵測﹐是又有說也。疏而輕者﹐始終如一﹐蜜而重者﹐變怪百出﹐或因父母相傳而然﹐或因疫癘相染而然﹐或因鬼疰相著而然﹐杳冥恍惚﹐出於聞見﹐思慮之所不及﹐此與智者道之﹐癡人前不必說夢也﹐何者﹖蓋痘疹之毒﹐父母原自有之﹐𨿽嘗作過一番﹐而臟腑﹑經絡﹑皮毛﹑肌肉﹑骨髓﹑之間﹐餘毒猶有存者﹐一旦分形化气﹐注之於子﹐其毒亦隨之泄矣﹐所以子之瘡瘢﹐多肖親也﹐加之調攝失宜﹐放恣無忌﹐其毒益甚﹐瘡痘之候沈困危篤者﹐未必非父母之所致也﹐凡子之侏儒跛﹐必肖於親﹐況疹痘之毒乎。且人受天地之气以生﹐天地之气變﹐人之气亦變﹐或遇遷正失守﹐淫勝郁復之紀﹐徳令乖常﹐眚疊見﹐自然厲气傳染﹐證候相似﹐所以輕則俱輕﹐重則俱重﹐若有主之者﹐是則疫癘之所爲也。故人之癘疾而死者﹐向導不散﹐遊魂往來﹐隨气而行﹐常以其气﹐疰於平人而爲之疾﹐如瘵癩之傳染﹐然形質龐濃﹐福澤悠遠者不能相及﹐苟體虛福薄之人﹐陰陽舛亂之歲﹐則膏肓之堅﹐臺駘之祟﹐互相染著﹐反復變化﹐術不能禁﹐工不能治也﹐此非鬼疰之害乎。夫治此三者當柰何﹖曰必爲之豫解其毒﹐平其气﹐遷其處﹐庶乎可免矣。

按﹕痘疹之發﹐顯是天行時气﹐釐市村落﹐互相傳染﹐輕則俱輕﹐重則俱重﹐𨿽有異於眾者﹐十之一二而已﹐豈可槪謂胎毒哉。然疫癘終身不染者﹐比比皆是﹐而痘疹無一人得免﹐疫癘一染之後﹐不能保其不再染﹐而痘瘡一發不再發﹐則胎毒之說﹐又何可盡廢乎。至謂淫火穢血﹐古亦有之﹐而何獨無痘疹之患﹐欲以破胎毒之說﹐則又不然。天下之無而忽有者多矣﹐艸有名虞美人者﹐虞美人項王寵姬也﹐爲項王死﹐世哀之﹐爲之歌﹐對艸倚聲淒慟﹐而艸輒搖﹐艸無情識也﹐方其未有楚﹐則寵姬亦無﹐況有艸耶﹖一切眾生﹐自妄顚倒﹐而成三界﹐如之﹐又何疑乎痘疹。

卷之四﹟心臟部二痘瘡上

預防

﹝萬﹞痘瘡之病﹐皆由父母胎毒﹐蓄於命門之中﹐命門者﹐上腎相火也﹐爲人身生化之本﹐故毒藏焉。如遇冬令溫和﹐陽气暴泄﹐人則感之﹐觸動相火﹐至春夏生長之時﹐其毒乃發﹐傳染相似﹐是謂天行疫癘也。未出痘疹者﹐但覺冬溫﹐卽當預防﹐宜服解毒之藥﹐如辰砂散﹑三豆湯﹑代天宣化丸﹑皆可用也﹐頻頻與之﹐使瘡疹之毒輕減﹐自然易出易收﹐無陷伏郁遏畱連之患。其辰砂散﹑三豆湯﹑代天宣化丸﹐以解時行疫癘之毒則可﹐或因父母精血不足者﹐或其人素有他疾者﹐或發熱之時別髒形證發見者﹐並宜兼而治之﹐不可徒恃解毒而竟忘其本也。如脾胃素弱者﹐宜以養脾爲重﹐解毒次之﹐養脾丸服三之二﹐解毒三之一。如因父母奉養過濃﹐精血蓄毒﹐素多胎病者﹐宜二毒並解﹐以溯源解毒湯﹑代天宣化丸﹑相間服之。丹溪云﹕痘疹初出時﹐或未出時﹐見時人有患者﹐宜預服此藥﹐多者令少﹐重者令輕。

以絲瓜近蒂三寸﹐連皮子燒灰﹐存性爲末﹐沙糖拌勻幹喫﹐入朱砂末更妙。

三豆湯赤小豆黑大豆綠豆﹝各一升﹐生﹞小甘艸﹝三兩﹐生銼﹞

上﹐以三豆淘淨﹐同甘艸用雪水八升﹝如無﹐用長流水代之﹞煮﹐豆熟爲度﹐去甘艸﹐將豆曬漧﹐又入汁再浸再曬﹐汁盡爲度﹐逐日取豆﹑水煮﹐任意食之。

代天宣化丸﹝卽韓氏五瘟丹加減也﹞

人中黃﹝屬土﹐甲巳年爲君﹞黃芩﹝屬金﹐乙庚年爲君﹞黃柏﹝屬水﹐丙辛年爲君﹞

梔子仁﹝屬木﹐丁壬年爲君﹞

黃連﹝屬火﹐戊癸年爲君﹞苦參﹝佐﹞荊芥穗﹝佐﹞防風﹝去蘆﹐佐﹞連翹﹝酒洗﹐佐﹞山豆根﹝佐﹞牛蒡子﹝酒淘﹑炒﹐佐﹞紫蘇葉﹝佐﹞

先視其年所屬﹐取其藥以爲君﹐其餘主歲者爲臣﹐爲君者倍之﹐爲臣者半之﹐爲佐者如臣四分之三﹐於冬至日修合爲末﹐取雪水煮升麻﹐和竹瀝﹐調神曲爲丸﹐外用辰砂﹑雄黃爲衣。每服﹐竹葉湯下。

制人中黃法﹐取甘艸大者不拘多少﹐用新竹一節﹐納甘艸於中﹐仍緊塞無節空處﹐放屎缸中浸七七日﹐取出曬漧﹐聽用。

溯源解毒湯當歸身川芎生地黃白芍藥人參連翹黃連生甘艸陳皮木通﹝各等分﹞

上銼細。加淡竹葉十片﹐水一盞﹐煎半盞﹐去滓﹐溫服﹐無時。

養脾丸人參白術當歸川芎﹝各一錢半﹞木香靑皮黃連陳皮﹝各一錢﹞砂仁山楂肉神曲﹝炒﹞麥芽﹝炒。各五分﹞

上爲細末。水調神曲糊丸﹐如麻子大。每服三五十丸﹐陳倉米飲下。

消瘟丹﹝未曾出痘﹑及臨出者﹐宜擇療病日﹑預服﹞

辰砂﹝研爲極細末﹐水飛過﹐周歲以下者五六分﹐一歲以上者服一錢﹞絲瓜﹝近蒂者﹑三寸﹐燒﹑存性爲末﹐亦如前數﹞

上﹐用蜜調下。或將鴿子及鳩煮熟﹐以辰砂搽上﹐令兒服之亦可。屢試有驗。

祕傳保嬰丹眞紫艸﹝去蘆﹐酒洗﹐勿犯鐵器﹞纏豆藤﹝燒灰﹑存性。各四兩﹐二味爲君﹞升麻﹝取新者鹽水炒﹐引下﹐不使侵肺气﹞川防風﹝去蘆及叉﹞荊芥穗﹝去梗﹞牛蒡子﹝炒。各二兩﹐四味爲臣﹞

眞天竹黃蟾酥﹝自取﹐勿用赤眼者﹞眞牛黃﹝三味各一錢二分﹞大朱砂﹝麻黃紫艸荔枝殼煮過﹐就將其湯飛研﹑取淨末三錢四味爲佐﹞甘艸梢﹝去皮﹐二兩和﹞赤小豆黑小豆綠豆﹝各四十九粒﹐炒﹑勿令焦三味爲使﹞

上﹐各取細末和勻﹐另用紫艸三兩﹐入水三碗煎﹐去滓﹐熬成膏半碗﹐入生砂糖半碗﹐和劑爲丸如芡實大﹐另用飛過朱砂爲衣。未出痘之先﹐濃煎甘艸湯﹐每服﹐小兒磨一丸﹐大人二丸。如已發熱之時﹐生薑湯磨服﹐濃蓋取汗﹐多者可少﹐少者可無﹐大有神效。

袁氏痘前治法凡欲治痘﹐須在未發之先﹐預識其證而分別用藥﹐重者可輕﹐輕者必愈﹐但未痘而愈﹐則醫者無功﹐故多不肯盡心﹐及其旣發﹐又無及矣﹐仁者須以救生保嬰爲心﹐寧我無功﹐不可使嬰兒失命﹐備陳十八證治法於後。

孩兒未痘之先﹐感冒風邪﹐身中火烙﹐頭痛自汗﹐咳嗽不已﹐傷寒未愈而痘隨出焉﹐痘家謂之猿猴跳鎖。傷寒之後﹐元气囂漓﹑須滋陰補血﹐解熱疏風﹐有滋陰三寶散可服。

滋陰三寶散當歸黃生地白茯苓芍藥川芎橘紅甘艸防風玄參麥門冬﹝二味加倍﹞

上銼細。姜棗煎。

有飲食不能樽節﹐暑濕不能護養﹐肚腹傷壞﹐泄瀉頻仍﹐飲食懶進﹐肢體羸瘦﹐愈未幾而痘隨出焉﹐痘家謂之觀音拂座。此與先泄而出痘者不同﹐平居無恙﹐忽泄而痘出﹐此則毒隨泄減﹐其痘反美﹐今久泄初愈而痘出﹐則脾虛元气弱﹐如單服補藥﹐恐來虛脹﹐若冷藥則毫釐不可用者﹐只宜調脾﹐如四制白術之類可也。

四制白術散白術八兩﹐分作四分﹐一分﹑砂仁炒﹐一分﹑糯米炒﹐一分﹑麩皮炒﹐一分﹑壁土炒﹐揀淨﹐爲末﹐量大小﹐乳酒調服。

患瘧之後﹐寒熱消爍﹐肌肉漸瘦﹐或乍愈而痘出﹐或帶瘧而患痘﹐名爲馬馳劍道。多有濕熱釀成此禍﹐艸果﹑常山斷不可用﹐卽柴胡亦是劫藥﹐須參﹑苓﹑白術﹐微加消食祛熱之藥﹐如八珍膏﹑衛元湯可用也。

八珍膏人參﹝一兩﹞蜜﹝四兩﹞乳汁梨汁﹝同熬﹞

上﹐加制過紫河車﹐酒服兩匙。

衛元湯人參白術全蠍山楂半夏當歸橘紅枳殼烏梅上﹐姜棗煎﹐加乳服。

小兒才五六歲﹐元體薄劣﹐身發火熱﹐漧渴患嗽﹐疹出未幾而痘隨出焉﹐此太陰脾經癥也﹐痘家謂之一葦航海。此與尋常先疹後痘者不同﹐凡先痘後疹者謂之逆﹐先疹後痘者謂之順﹐此則身弱發熱﹐原患嗽渴﹐又病疹初愈而痘隨後出﹐其勢頗危﹐須補陰﹑淸肺﹑培脾﹐黃毫釐難犯﹐內托至奇湯可用也。

內托至奇湯天門冬麥門冬人參白術當歸茯苓薏苡仁川芎陳皮甘艸桔梗銀杏﹝去皮﹞

上﹐加糯米煎﹐頻頻服。

小兒平時患疳積﹐肚大有靑筋﹐四肢羸瘦﹐變爲丁奚﹐倏然痘發﹐此謂之三仙入洞。治之且莫消疳積﹐濃朴﹑檳榔﹑柴﹑連冷藥及抱龍丸之類﹐皆不可用﹐宜服益黃散﹑滴滴金可也。

滴滴金蝦蟆肚內有黃金﹐取出金來和酒服。

小兒風寒腠理﹐時發火熱﹐自頭連身﹐徧啟丹癅﹐愈未幾而痘隨形焉﹐痘家謂之倒掛銀瓶。多發肝心二經痘﹐忌用三黃﹐宜犀角地黃湯﹑紫艸散可也。

犀角地黃湯犀角﹝用乳汁磨﹐一錢﹞牡丹皮芍藥生地黃上﹐加燈艸﹐水煎服。

小兒未痘之前﹐火烙臉赤﹐眼睛直豎﹐手足撒搐﹐口燥語﹐驚厥屢次﹐不數日而痘隨形焉﹐痘家謂之霜橋印迹。此與尋常驚後出痘者不同﹐凡先驚後痘﹐痘出驚止﹐決系心經之痘﹐多是吉徵﹐此則驚甚體虛﹐或見痘而驚不止﹐朱砂﹑金石毫不可用﹐宜茯神湯可也。

茯神湯生地當歸甘艸白芍藥茯神遠志桔梗上﹐加燈艸﹑姜煎服。

小兒未痘之前﹐身熱自汗﹐口中咯血﹐或鼻衄﹐或溺血﹐不數日而痘隨形焉﹐謂之藕池踏水。心官失守﹐致血妄行﹐宜淸心按火﹐不可妄用寒涼之劑﹐野仙獨聖散可用也。

野仙獨聖散匾柏玄參地楡血見愁生地黃木通芍藥當歸身甘艸漧薑小兒未痘之先﹐身發火熱﹐飲食懶飧﹐肚腹膨脹﹐眼胞浮腫﹐睡臥不安﹐不數日而痘隨形焉﹐謂之石鼓無鳴。宜理脾補气﹐參苓白術散加減用之可也。

參苓白術散加減人參茯苓山藥白扁豆白術陳皮蓮肉薏苡仁當歸防風枳實上﹐銼爲散。隨宜加減。

小兒身發火熱﹐自汗不止﹐眼睛昏花﹐呵欠啼叫﹐未愈而痘隨見焉﹐謂之赤澤栽蓮。宜斂汗補肝﹐宜黃熬人乳﹐頻頻服之﹐並固眞湯可用也。

固眞湯綿黃﹝二兩﹐蜜炒﹞酸棗仁﹝四兩﹞人參白芍藥當歸生地黃茯苓甘艸陳皮上咀。生薑煎服。

小兒平時父母不能護從﹐恣其出入﹐跌磕傷損頭面肢體﹐未愈而痘隨出焉﹐謂之破甕澄漿。宜補血扶脾﹐籠金湯可用也。

籠金湯木香生地黃芍藥紅花當歸甘艸白芷土木鱉橘紅木通桔梗白術上﹐加姜棗煎服。

兒輩胸膈飽脹﹐飲食厭惡﹐身發火熱﹐嘔吐頻頻﹐未愈而痘隨發焉﹐醫家謂之逐鹿亡羊。此與尋常先吐後出痘者不同﹐大凡因發痘而吐﹐毒隨吐減﹐出痘必輕﹐今則先因胃气有傷﹐腹脹惡食﹐吐又頻頻不止﹐則危迫之象矣﹐須要調理脾胃﹐如紫霞黃露飲可用也。

紫霞黃露飲漧薑半夏藿香砂仁枳殼陳皮豆蔻白術﹝炒﹞靑皮上咀。水煎服。

小兒面色萎黃﹐時作潮熱﹐眼胞浮腫﹐肚腹絞痛﹐此爲小HT未愈而痘隨出焉﹐醫家謂之推車陷雪。此因脾胃有傷﹐漸成疳積﹐祛虫逐積之藥﹐俱不可用﹐惟調理脾胃爲上策﹐龍旋散最妙。

龍旋散靑皮漧薑官桂玄胡索﹝醋炒﹞丁香豆蔻砂仁枳殼檳榔濃朴香附山楂艾葉小兒徧身生瘡﹐頭頸膿窠旋繞﹐手足關軸﹐如蛇皮纏裹﹐寒熱不時﹐噴嚏不止﹐未愈而痘隨出焉﹐醫家謂之霜逐梧桐。法宜涼血衛脾﹐貞元散可用也。

貞元散甘艸桔梗人參白芍藥黃茯苓木通紅花白術生地黃白芷升麻陳皮天花粉上﹐用燈艸煎服。

孩兒心中刺痛﹐未愈而痘隨出焉﹐醫家謂之犯奪天梯。此非气逆﹐卽爲寒積﹐龍蟠飲可用也。

龍蟠飲人參當歸枳殼白豆蔻丁香木香官桂靑皮半夏山楂三稜二蠶砂濃朴上﹐用生薑酒煎服小兒兩眼風熱﹐紅腫羞明﹐刺痛難忍﹐未愈而痘隨出焉﹐醫家謂之彈打天烏。

法宜淸肝祛火﹐滋玄窖﹐提陰气﹐谷精龍膽散可用也。

谷精龍膽散生地黃紅花荊芥龍膽艸木通甘艸赤勺藥谷精艸白茯苓鼠粘子上﹐加燈心煎服。

小兒飲食過度﹐傷損脾胃﹐或飽悶﹐或吞酸﹐或吐瀉﹐未愈而痘隨出焉﹐醫家謂之風燕失巢。痘全資脾胃﹐急宜消食理脾﹐消導飲﹑磨積散相兼而用可也。

消導飲濃朴枳實砂仁山楂肉半夏神曲檳榔三稜蓬術丁香上﹐加漧薑煎服。

磨積散幹蒿陳皮麥芽二蠶砂上﹐加生薑煎服。

兒輩小腹硬脹刺痛﹐小便赤澀難通﹐欲尿則啼﹐不尿則痛﹐未愈而痘隨發焉﹐醫家謂之斷橋失渡。此系心經郁火﹐積於小腸﹐浚牛膏是對証之藥。

浚牛膏大田螺﹐用蔥鹽加少麝﹐搗爛爲膏﹐熱烘﹐細絹攤貼小腹﹐用手摩之。

卷之四﹟心臟部二痘瘡上

運气

﹝袁﹞痘內發於臟腑﹐外應乎運气﹐天動人隨﹐毫髮不爽﹐是故治痘者﹐以明運气爲急也。歷稽往者﹐大率三年一發﹐𨿽各年零出﹐間一有之﹐而其大發之期﹐則三年爲準也。所謂三年者﹐多系子午卯酉之年﹐子午﹑少陰君火司天﹐而陽明燥金在泉﹐卯酉﹑陽明燥金司天﹐而少陰君火在泉﹐諸瘡非火不發﹐非金不收﹐痘以少陰﹑陽明二經爲正者﹐爲是故也。然玄化密移﹐主客互用﹐五運有平气﹑太過﹑不及之殊﹐六气有常化﹑淫勝﹑反勝﹑相勝之異﹐幾微不同﹐則全體盡別﹐痘有當盛行而不盛行﹐有不當盛行而傳染周徧者﹐是不可執一論也。﹝萬﹞瘡疹之候﹐或間數年而發﹐或發則連年不已﹐何也﹖經曰﹕不知年之所加﹐气之盛衰﹐虛實之所起﹐不可以爲工矣。蓋司天者﹐主行天之令﹐上之位也﹐歲運者﹐主天地之間人物化生之气﹐中之位也﹐在泉者﹐主地之化行乎地﹐中下之位也﹐一歲之中﹐有此上中下三气﹐各行化令﹐气偶符會而同者﹐則通其化﹐其中於人﹐則病矣﹐所以瘡疹必待其年而發也。六十年中﹐天符十二年﹐﹝戊子戊午己丑己未戊寅戊申乙卯乙酉丙辰丙戌丁巳丁亥。﹞

其中又四年爲太乙天符﹐﹝戊午己丑己未乙酉。﹞謂之天符者﹐司天與運同也。太乙天符者﹐司天與運及辰之同也。歲會八年﹐﹝丙子己丑丁卯甲辰甲戌戊午己未乙酉。﹞謂之歲會者﹐運與支同也。同天符六年﹐﹝甲辰甲戌庚子庚午壬寅壬申。﹞同歲會六年﹐﹝癸卯癸酉癸巳癸亥辛丑辛未。﹞

謂之同者﹐謂歲運與在泉合其气化﹐陽年曰同天符。陰年曰歲會也。此五者﹐雜而言之﹐共三十六年﹐合而言之﹐止有二十六年﹐經曰﹕天符爲執法﹐歲位爲行令﹐太乙天符爲貴人﹐邪之中人﹐則執法者﹐其病速而危﹐行令者﹐其病徐而待﹐貴人者﹐其病暴而死也。又子午之歲﹐少陰君火主之﹐寅申之歲﹐少陽相火主之﹐經曰﹕少陰所至爲瘍疹。少陽所至爲嚏嘔瘡瘍﹐惡病暴死。凡此數年﹐剛柔失守﹐升降窒抑﹐舊者不退﹐新者不遷﹐則連年發而不已也。

按﹕運气之說﹐《內經》幾居其半﹐而世罕行用﹐蓋泥其常﹐不通其變﹐則以爲無驗。余友繆仲淳髙明善醫﹐至排斥五運六气之謬﹐不容口﹐余以王炎﹑沈栝之說折之﹐亦不服﹐蓋未嘗虛心而細求之也。假令厥陰用事﹐其气多風﹐民病濕泄﹐豈普天之下皆多風﹐普天之民皆病濕泄耶﹐至於一邑之間﹐而雨有不同者﹐此气運安在﹐欲其無謬﹐不可得也。大凡物理有常有變﹐運气所主者常也﹐異气所主者變也﹐常則如本气﹐變則無所不至﹐而各有所占﹐故其候有從逆﹑淫郁﹑勝復﹑太過﹑不足之變﹐其發皆不同。若厥陰用事﹐多風而艸木榮茂﹐是之謂從﹔天气明潔﹐燥而無風﹐此之謂逆﹔太虛埃昏﹐流水不冰﹐此之謂淫﹔大風折木﹐云物濁擾﹐此之謂郁﹔山澤焦枯﹐艸木凋落﹐此之謂勝﹔大暑燔燎﹐螟蝗爲災﹐此之謂復﹔山崩地震﹐埃昏時作﹐此之謂太過﹔陰森無時﹐重云晝昏﹐此之謂不足﹔隨其所變﹐疾癘應之﹐皆視當時當處之候﹐𨿽數里之間﹐但气候不同﹐而所應全異﹐豈可膠於一定。熙寧中﹐京師久旱﹐祈禱備至﹐連日重陰﹐人謂必雨﹐一日驟晴﹐炎日赫然﹐沈﹑時因事入對﹐上問雨期﹐沈對曰雨候已見﹐期在明日﹐眾以謂頻日晦溽﹐尙且不雨﹐如此燥﹐豈復有望﹐次日果大雨﹐是時濕土用事﹐連日陰者﹐從气已效﹐但爲厥陰所勝﹐未能成雨﹐後日驟晴者﹐燥金入候﹐厥陰當折﹐則太陰得伸﹐明日運气皆順﹐以是知其必雨。嗚呼﹗今安得如存中者﹐而與之言運气哉。

卷之四﹟心臟部二痘瘡上

疫癘

﹝萬﹞瘡疹𨿽胎毒﹐必待時令不正之气相傳染而發﹐蓋春气溫和﹐夏气暑熱﹐秋气淸涼﹐冬气冷冽﹐此四時正气之序﹐若春應燠而反寒﹐夏應熱而反淸﹐秋應涼而反熱﹐冬應寒而反溫﹐此非其時而有其气﹐乃不正之令也﹐夫人感之﹐或爲寒熱﹐或爲瘧痢﹐或爲喉痺﹐或爲腫﹐或爲疹﹐謂之天行正病。又云﹕疫癘是以一歲之中﹐彼此傳染﹐大小相似﹐又若冬溫陽气暴泄﹐至於來歲必發瘡疹﹐何也﹖蓋小雪以後﹐爲終之气﹐太陽寒水主之﹐水徳不彰﹐使厥陰﹑少陰木火之气﹐反來乘之﹐陽气早發﹐奉生者少﹐故來春民多病也﹐況瘡疹之毒﹐藏於至陰之下﹐發於太陽之經﹐當其時而動其气﹐毒乃發矣﹐此冬溫之後﹐必發瘡疹也。凡此不正之气﹐發之﹑泄之﹑解之﹑平之﹐勿犯歲气﹐是謂良工﹐故治疫癘者﹐以解毒爲急。

卷之四﹟心臟部二痘瘡上

辧疑似

﹝錢﹞傷寒﹐男﹐體重﹐面黃。女﹐面赤﹐喘息急。各憎寒﹐口中气熱﹐呵欠頓悶項急。瘡疹則腮赤躁﹐多噴嚏﹐悸動昏倦﹐四肢冷。傷寒當發散之。瘡疹當溫平之﹐有大熱者宜解毒。昏睡﹑喜嚏﹑悸者將發瘡疹。

﹝垣﹞辧證﹕呵欠﹐噴嚏﹐睡中急驚﹐耳尖冷﹐眼澀。辧傷寒﹕口熱﹐口中醋气﹐奶瓣不消﹐腹中疼痛。﹝蔡﹞或傳染﹐或傷風﹐或傷食﹐或痘疹﹐其證不一。

頭與肢節疼痛無時者﹐爲時疫傳染熱也。面赤汗出而鼻流淸涕者﹐爲傷風熱也。午後發熱﹐頭與肚熱﹐上額有紋者﹐爲傷食熱也。乍寒乍熱﹐呵欠頓悶﹐驚悸﹐咳嗽嚏噴﹐兩腮赤紅﹐涼耳涼者﹐爲痘疹熱也。渾身壯熱﹐妄言鬼神﹐口鼻衄血﹐驚搐不止﹐幾死而復生﹐爲痘疹實熱在內也。

﹝錢﹞瘡疹候﹐面燥腮赤﹐目胞亦赤﹐呵欠頓悶﹐乍涼乍熱﹐咳嗽嚏噴﹐足稍冷﹐夜臥驚悸﹑多睡﹐此瘡疹癥天行之病也。瘡疹始出之時﹐五臟證見﹐惟腎無候﹐但見平證爾﹐尻涼耳涼是也。尻耳俱屬於腎﹐其居北方﹐主冷也。

﹝張﹞痘之始發﹐有因傷風傷寒而得者﹐有因時气傳染而得者﹐有因傷食嘔吐而得者﹐有跌撲驚恐蓄血而得者﹐或爲竄眼驚搐如風之證﹐或口舌咽喉腹肚疼痛﹐或煩躁狂悶昏睡﹐或自汗﹐或下利﹐或發熱﹐或不發熱﹐證候多端﹐卒未易辧﹐須以耳冷﹑尻冷﹑足冷﹑鼻尖冷驗之﹐並視其耳後有紅筋赤縷者爲眞。又﹐脈洪大而弦數﹐診脈之際﹐身略戰動﹐是其證也。

歌曰﹕五指稍頭冷﹐驚癇不可安﹐若還中指熱﹐必定是傷寒。中指獨自冷﹐麻痘正相干﹐男左女右別﹐分明仔細看。

祕法﹐凡入門看痘﹐未知是否﹐但見心窩皮膚內有紅色﹐兩耳尖冷﹐耳筋紅。

見此﹐痘徵也。看耳筋法﹐未出之先紫筋者不治﹐預以涼血解毒之劑治之﹐亦有愈者。若二便祕結﹐宜先通利。大紅者可治而愈﹐水紅者不藥而愈﹐桃紅者分輕重治之。分男左女右看。

﹝驗熱時候﹞﹝錢﹞始發潮熱三日以上﹐熱暈入皮膚﹐卽發瘡疹而不甚多者﹐熱畱皮腠之間﹐潮熱隨髒出﹐如早食潮熱不已﹐爲水泡之類也。﹝張﹞痘瘡皆因發熱而出﹐卽其熱之有時﹐可知其自何髒發出﹐寅卯辰時潮熱者屬肝﹐當出水泡。巳午未時潮熱者屬心﹐當出瘡。申酉戌時潮熱者屬肺﹐當爲膿泡。亥子丑時潮熱者屬脾﹐當出疹子。

﹝用藥驗是否﹞﹝王﹞驗﹝此所謂﹐卽痘也﹞法﹐若三日未覺形迹﹐當以生酒塗身上﹐時時看之﹐狀如蚤痕者是也。或曰傷寒﹑傷食﹑潮熱﹐與疹不能辧者﹐宜以辛涼之劑調之﹐五日以裏發出卽汗﹐五日以外無者非也﹐各隨應見而治之。

﹝驗證施治﹞﹝閻﹞治小兒壯熱昏睡﹐傷風﹑風熱﹑瘡疹﹑傷食皆相似﹐未能辧認間﹐服升麻葛根湯﹑惺惺散﹑小柴胡湯甚驗﹐蓋此數藥通治之﹐不致誤也。

惟傷食則大便酸臭﹐不消化﹐畏食或吐﹐宜以藥下之。海藏雲﹕宜以藥下之者﹐當察其所傷何物﹐生硬寒熱不等﹐不可遽以巴豆之類大毒之藥下之。升麻葛根湯太陰陽明也。惺惺散治風熱咽不利﹐脾不和﹐少陽渴﹐小便不利也。小柴胡湯治往來寒熱﹐胸脇微痛﹐少陽也。然欲知其經﹐當以脈別之。小兒耳冷尻冷﹐手足乍暖乍涼﹐面赤﹐時嗽時嚏﹐驚悸﹐此瘡疹欲發候也﹐未能辧認間﹐服升麻湯﹑消毒散﹐已發未發皆宜服﹐仍用胡荽酒﹑黃柏膏。暑月煩躁﹐食後與白虎湯﹑玉露散。熱盛﹐與紫雪。咽喉或生瘡﹐與甘桔湯﹑甘露散。余根據前說﹐大人小兒同治法﹐惟大小不同耳。海藏雲﹕消毒散﹐太陽藥也。白虎湯﹐治身熱目疼鼻幹不得臥﹐陽明藥也。

甘露散﹐肺腎藥也。甘桔湯﹐少陽藥也﹐紫雪﹑天冬﹑麥冬﹑黃芩﹑生地﹐爲血劑。

玉露散﹐肺腎藥也﹐石膏﹑寒水石﹐爲气劑。以上五方﹐皆瀉時暑之藥。

卷之四﹟心臟部二痘瘡上

五臟見證

﹝錢﹞五臟各有一證肝臟水肺臟膿心臟脾臟疹歸腎變黑。﹝海﹞肝臟水色或靑﹐肺臟膿色或白﹐脾臟疹或如麩糠色﹐心臟其色赤﹐變歸腎則色黑矣﹐此五色。凡痘疹﹐一色者善﹐或二色三色相合而作者凶。第一大小不等小兒在胎十月﹐食五臟穢血﹐生下則其毒當出﹐故瘡疹之狀﹐皆五臟之液﹐肝主淚﹐肺主涕﹐心主血﹐脾爲裹血。其瘡出有五名﹐肝爲水﹐以淚出如水﹐其色靑而小。

肺爲膿﹐以涕稠濁如膿﹐其色白而大。心爲﹐主血﹐其色赤而小﹐次於水。

脾爲疹﹐其色赤黃﹐而小。涕淚出多﹐故膿﹑水皆大﹐血榮於內﹐所出不多﹐故﹑疹皆小。又﹐病水﹑膿者涕淚俱少﹐以液從瘡出故也﹐譬如泡中容水﹐水去﹐則泡瘦矣。﹝婁﹞上水者﹐俗謂之水痘也。膿者﹐俗謂之痘子也。

者﹐俗謂之子也。疹者﹐俗謂之麻子也。痘之形狀最大﹐水痘次之﹐﹑﹑又次之﹐麻子最小﹐隱隱如麻子也。﹝張﹞四髒之瘡﹐名狀不同﹐肝爲水﹐肝之液爲淚﹐淚出如水﹐其色微靑而小。肺爲膿﹐肺之液爲涕﹐涕如膿﹐色微白而大。

心主血﹐其瘡爲﹐色赤而小。脾主裹血﹐其瘡爲疹﹐色赤黃而淺。此言其初發之狀不同如此﹐及五七日後﹐不問其初出自何髒﹐悉成血﹐血成膿﹐膿之後﹐結痂而愈矣。或謂肺爲膿﹐而血之後又成膿何耶﹖蓋肺爲膿者﹐言其初出淡淡如膿﹐其色白而非黃﹐若血後所結膿﹐乃其瘡已熟﹐包裹黃膿﹐其色黃而非白﹐所言膿𨿽同﹐而所以爲膿則不同也。又如脾爲疹﹐亦自其初出色黃微亦﹐有小瘡而言之耳﹐其成膿結痂﹐收靨而愈﹐與所謂膚疹者﹐名同而實則大不同也。心爲﹐與所謂溫毒﹑冬溫﹑發者﹐亦大不同。﹝萬﹞凡瘡疹五臟見證﹐要察何髒之證爲甚﹐卽主其髒之毒多﹐如肝證毒多者﹐必發水﹐生瘙癢﹐成目疾﹐宜預解肝之毒﹐羌活湯加靑皮﹑柴胡。肺證毒多者﹐必增喘嗽煩渴不止﹐手掐眉目鼻面﹐宜預解肺之毒﹐瀉白散合甘桔湯﹐加牛蒡子﹑天花粉。心證毒多者﹐必伏不起﹐譫妄飲水﹐煩哭切牙﹐宜預解心之毒﹐導赤散加黃連﹑辰砂。脾證毒多者﹐必成灰白色﹐癢吐利﹐宜預保養脾胃﹐以解其毒﹐四君子湯﹑調元湯﹐加白芍藥﹑防風﹑連翹。腎不見平證﹐耳俱熱者﹐死候也。

羌活湯﹝發熱﹞瀉白散﹝肺﹞甘枯湯﹝咽喉﹞導赤散﹝心﹞四君子湯﹝吐瀉﹞

調元湯﹝卽保元湯﹞

卷之四﹟心臟部二痘瘡上

部位

﹝萬﹞諸瘡皆屬心火﹐心之華在面﹐瘡痘之候﹐但以面之部位占之﹐思過半矣﹐且痘疹陽毒﹐諸陽皆聚於面﹐吉凶善惡﹐尢易見也。額屬心火﹐如印堂以上﹐髮際以下﹐橫兩日月角位先見紅點﹐先作漿﹐先結靨者﹐此惡候也﹐蓋心爲君主﹐毒發於心﹐故先見於其位﹐君危﹐則十二官皆危﹐其死速矣。左臉屬肝木﹐右臉屬肺金﹐如兩臉先見紅點磊落者吉﹐如相聚作塊﹐其肉硬腫者死﹐蓋肝藏魂﹐肺藏魄﹐生意旣絕﹐魂魄將離﹐故不治也。頦屬腎﹐承漿橫抵兩頤﹐先見紅點﹐先發﹐先靨者吉﹐此位𨿽屬腎﹐然三陰三陽之脈皆聚於此﹐陰陽和﹐故可治也。鼻屬脾土﹐若準頭先出﹐先靨者凶﹐蓋脾屬土﹐四髒稟命於脾﹐毒發於脾﹐土敗則四髒相隨而敗﹐故綿延日久﹐後斃也。腎之竅在耳﹐又云﹕心開竅於耳﹐心腎皆少陰君火也﹐又少陽相火之脈﹐行耳之前後﹐凡在耳葉先見紅點者凶﹐蓋君相二火用事﹐燔灼之勢﹐難可撲滅也。惟口唇四圍﹐先出﹑先起﹑先靨者大吉﹐蓋陽明之脈俠口環唇﹐胃與大腸主之﹐無物不受故也。

痘家有八門﹑五樞﹑三關﹑兩煞﹑五軸之分。心爲赤帝門﹝附心﹐胞絡﹞兩顴爲心樞。肝爲靑陽門﹝附﹐膽﹞兩眼眶爲肝樞。脾爲黃央門﹝附﹐胃﹞兩腮頤爲脾樞。肺爲肅殺門﹐喉突爲肺樞。腎爲玄武門﹐兩耳垂爲腎樞。胸膛乳阜心之關。

臍封脾之關。陽球腎之關。白帝煞門座於气窩右太陽。靑帝煞門座於眼眶左太陽。顴阜胸乳心之軸。左太陽左脇眼胞兩臀肝之軸。右太陽右脇項頸气突肺之軸。腮頰中庭口角肚腹手足脾之軸。地閣後頸耳窖背兪腰脊陽球腎之軸。

袁氏閱痘﹐重門﹑欄﹑輔﹑軸四字﹐門犯則驗欄﹐欄犯則驗輔﹐輔犯則驗軸﹐至軸而變態盡矣。門凡八﹐欄輔各十有八﹐軸凡一百五十四﹐各分經絡而驗之。天庭穹窿之地名赤帝門。胸膛名炎車門。兩手掌心名正離門﹝不屬心而屬陽明陽明透徹則鼻先形而掌心次之陽明迅暴則掌心先。形而鼻次之標於鼻順標於掌者逆﹞眉心一帶統上下寸地號五將門。眼下絲竹淚堂名靑陽門。气窩天突穴名肅殺門。兩耳竅圈爲玄武門。臍封之處脾經所注名黃帝門。八門與前稍異﹐至欄﹑輔﹑軸﹐抑又異矣﹐圖訣繁俚﹐無關治療﹐故今不取。

卷之四﹟心臟部二痘瘡上

脈候

瘡疹之疾﹐有形之證﹐無所用診。又﹐歲气主之﹐似不必診。經曰﹕微妙在脈﹐不可不察﹐察之有紀﹐從陰陽始。是則不可不診也。先哲有言曰﹕痘疹脈靜身涼者生﹐脈躁身熱者死﹐可見瘡疹亦用診矣。大抵小兒之脈﹐多帶緊數﹐瘡毒之脈﹐又多浮大而數﹐傷寒論云﹕浮爲風虛﹐大爲气彊﹐風气相搏﹐必成癮疹。又曰﹕數脈不時﹐則生惡瘡也。七歲以上﹐五至爲平﹐七歲以下﹐六至爲平﹐過則爲太數﹐邪气實也﹐不及爲遲﹐正气虛也﹐浮而數﹐表熱也﹐浮而遲﹐陽气衰也﹐沈而緊﹐裏熱也﹐沈而細﹐元气脫也。瘡疹爲陽病﹐其脈浮沈俱宜帶洪實﹐若弱而無力﹐爲陽病見陰脈凶。凡診得浮而無根﹐瞥瞥如羹上肥﹐數而急疾﹐連來如雀之啄﹐細而欲散﹑縈縈如蛛之絲﹐遲而欲絕﹐滴滴如屋之漏﹐沈而時見﹐如魚之躍﹐皆死脈也。

凡痘子勢重者﹐以脈候之﹐脈洪實者吉﹐浮數虛小者凶。丹溪治一男子年十六歲﹐發熱而昏﹐目無見﹐耳無聞﹐兩手脈皆豁大而略數。知其爲勞傷矣﹐時裏中多發痘者﹐𨿽不知人﹐與藥則飲﹐與粥則啜﹐遂教以參﹑者﹑當歸﹑蒼術﹑陳皮大料濃與之飲﹐至二十餘帖﹐痘始出﹐又二十帖﹐則成膿﹐身無全膚。或曰﹐病勞可畏﹐何不用陳氏全方治之。予曰此但虛爾﹐無寒也﹐只守前方﹐又數十帖而安。後詢其病因﹐爲先四五日﹐恐有出痘之患﹐遂極力采樵﹐連日出汗甚多。此以脈之豁大而知其虛﹐乃痘疹因脈施治之一例也。

卷之四﹟心臟部二痘瘡上

气血

﹝萬﹞人之一身﹐本乎榮衛﹐衛者陽气﹐所以開闔橐龠﹐運動樞機者也。榮者陰血﹐所以充溢臟腑﹐灌漑肢體者也。故气虛則神機息﹐血虛則化源絕﹐二者不可偏勝也。痘疹之毒﹐本於五臟之液﹐各隨經絡部位﹐直犯榮衛而出﹐气血從之﹐觀其裹來堅濃﹐窠囊充長者﹐气之足也。根芽紅活﹐形色潤澤者﹐血之足也。气血旣足﹐則痘易發易靨﹐不須施治﹐以蹈實實之戒。如平陷嫩薄者气之病也﹐漧枯紫黑者血之病也﹐責而治之﹐不可因循以貽後悔。然脾胃者﹐气血之父也﹐心腎者﹐气血之母也﹐肝肺者﹐气血之舍也﹐脾納水谷﹐其悍气注於腎而爲气﹐腎捨於肺而爲衛﹐以溫分肉﹐充皮毛﹐肥腠理﹐司開闔也﹐衛气虛則瘡不起發﹐其毒乘气之虛而入於肺﹐肺受之則爲陷伏﹐而歸於腎矣。脾納水谷﹐其精气注於心而爲血﹐心捨於肝而爲榮﹐以走九竅﹐注六經﹐朝百脈也﹐榮血虛則瘡不光澤﹐其毒乘血之虛而入於肝﹐肝受之則爲癢﹐而歸於心矣。凡治此者﹐气病治气﹐血病治血﹐寒則溫之﹐熱則淸之﹐虛則補之﹐實則瀉之﹐仍以脾胃爲主﹐不可犯之也。

卷之四﹟心臟部二痘瘡上

虛實

﹝萬﹞不知虛實者﹐不可以爲工。經曰﹕無虛虛﹐無實實。虛實之分﹐不可不知也。

經曰﹕必先度其形之肥瘠﹐以調其气之虛實。此以形體別虛實也。又曰﹕谷盛气盛﹐穀虛气虛。此以飲食別虛實也。又曰﹕脈實血實﹐脈虛血虛。此以脈別虛實也。又曰﹕邪气盛則實﹐精气奪則虛。此以邪正別虛實也。大抵實者﹑邪气實也﹐虛者﹑正气虛也。經曰﹕邪之所湊﹐其气必虛﹐畱而不去﹐其病則實是也。又云﹕五實死者﹐謂邪气之實也。五虛死者﹐謂正气之虛也﹝凡人診同﹞。瘡痘之證﹐其人形體肥健﹐飲食能多﹐六脈洪實﹐素無疾病﹐大便如常﹐瘡色紅潤者﹐此表里正气俱實也﹐不須服藥。若形體羸怯﹐素多疾病﹐飲食減少﹐六脈微弱﹐吐利頻頻﹐瘡色淡嫩者﹐此表里正气俱虛也﹐陳氏溫補之法可用。如瘡勢太盛﹐腫痛脹﹐大熱不退﹐煩渴昏睡﹐大小便祕﹐此表裏邪气俱實也﹐錢氏涼瀉之法可用。如瘡本稠密﹐發紅活﹐吐利不食者﹐此表實裏虛也﹐於補湯中加解毒藥。如瘡色淡白﹐發不透滿﹐大小便祕﹐浩飲大嚼者﹐此裏實表虛也﹐於解利中加發藥。又如瘡痛者邪气實也﹐當活血以開其郁。若痛如刀剜﹐悶亂大叫者﹐勿治。瘡癢者﹐正气虛也﹐當補气以燥其濕﹐如爬搔不定﹐破爛皮脫者﹐勿治。灰白者﹐气虛也﹐參之功爲大。漧燥者﹐血虛也﹐歸芎之力宜多。虛則補之﹐實則瀉之﹐中病卽已﹐無過其制﹐此治之權衡也。

若本實而反補之﹐則毒瓦斯彌盛﹐或爲潰爛﹐或爲癰腫﹐或爲目病﹐或爲咽瘡﹐或爲失血﹐皆補之過也。如本虛而反瀉之﹐則正气益虛﹐或爲吐﹐爲利﹐爲厥逆﹐皆瀉之過也。經云﹕母致邪﹐母失正﹐絕人長命。其此之謂歟。

﹝翁﹞夫气有生血之功﹐血無益气之理﹐故气不可虧﹐虧則陽會不及﹐而痘之圓暈之形不成。血不可盈﹐盈則陰乘陽位﹐而痘之倒陷之禍立至。是痘有气血虛實之殊也。大抵寒爲虛﹐熱爲實﹐气虛則宜溫補﹐气實熱則宜淸涼﹐血虛則宜補血﹐血熱則宜解毒﹐必取其气血中和﹐無過不及可也。何謂气血虛實﹐且如气過則泡﹐血過則﹐气不及頂陷不起﹐血不及漿毒不附﹐凡痘色淡白﹐頂不堅實﹐不礙指﹐不起脹﹐皆屬气虛﹐大宜保元﹐倍加酒炒黃﹑肉桂﹑川芎﹑丁香﹑人乳﹑好酒同服。根窠不紅﹐或紅而散亂﹐以手摸過卽轉白﹐痘上如寒毛豎起﹐枯澀不活者﹐皆血虛也﹐宜保元加川芎﹑當歸﹑酒洗紅花﹐及下山楂以消參之滯﹐再下木香數分以行滯气﹐而血自活也。凡用黃﹐當在痘盡出之後﹐凡用熱藥﹐當看毒盡解之時﹐又察气血虛實而治之﹐則藥無不效矣。凡補血首尾用地黃﹐防滯血必用姜制﹐用芍藥恐酸寒伐胃气﹐必用酒炒。

﹝虛證調護論﹞痘證以元气爲主﹐元气充實﹐則毒易出易化﹐故善治痘者﹐惟保元气於虛弱之前﹐使不致於耗散爲貴耳。然其治法惟何﹖一曰實腠理而固肌表﹐二曰節飲食而保脾土﹐肌表固則外陷之患不足慮﹐脾土實則下陷之患不足憂﹐更加以參補益之功﹐則元气自然充實﹐而痘之出也﹐自然易以成漿﹐變證不生﹐而結靨順候矣。是以禁用寒涼蕩滌之劑如大黃﹑滑石﹑車前﹑生地﹑鼠粘﹑紫艸﹑枳殼﹑之類﹐恐其蕩滌潤下﹐遂傷脾胃﹐脾胃傷﹐則元气由此而下陷﹐气脫內攻而死﹐勢所必至﹐是則藥殺之也。禁用滑潤發散之劑如鼠粘﹑人牙﹑蟬蛻﹑麻黃﹑漧葛﹑升麻﹑紫艸﹑桔梗﹑羌活﹑防風﹑荊芥之類﹐恐其發散太過﹐遂致表虛﹐表一虛﹐則元气由此而外耗﹐塌癢外剝﹐命由此喪﹐誰之過歟。

﹝虛證補气不補血﹞虛弱痘證﹐精神倦怠﹐面靑白﹐蓋气不充則精神倦怠﹐血不榮則面靑白。今治虛證﹐補气不補血者何也﹖气有神而無形﹐補之則易充﹐血有形而無神﹐補血之藥﹐難收速效﹐況气陽而血陰﹐陰從陽﹐血從气者理也﹐故補气不補血﹐使气盛而充﹐則血自隨而亦盛矣。況補血之劑如當歸﹑生地﹐皆能潤燥滑下﹐多用恐致溏泄故耳。然虛證痘疹﹐亦有白陷不榮﹐不得已而用當歸﹑芍藥﹑補血之劑﹐亦有虛火外浮﹐痘點繁紅﹐而類於血熱之證﹐不得已而用紫艸﹑紅花﹑生地活血涼血之藥﹐並用酒炒﹐以折其潤下之性﹐借酒力而行之達表﹐則補血活血之中﹐而有升發達表之妙﹐庶無潤腸溏泄之患矣。

﹝虛證壞勢必至辧﹞气虛痘證﹐初發身熱悠悠﹐乍熱乍涼﹐肌慢神倦﹐面靑白﹐飲食減少﹐手足時冷時熱﹐嘔吐便溏﹐痘點方見﹐隱隱不振﹐淡紅皮薄﹐三四日陸續不齊﹐不易長大﹐五六日不易成漿﹐少食气餒﹐傷食易泄﹐七八日塌陷﹐灰白不起﹐自汗微渴﹐或腹脹喘渴﹐泄瀉塌癢﹐悶亂切牙寒戰﹐頭溫足冷﹐勢所必至。

故治虛痘初發之際﹐不宜投參蘇飲﹑人參敗毒散﹑黃連解毒湯﹑升麻葛根湯﹑紫艸三豆飲﹐當用參飲。气粗皮燥無潤色亦忌之﹐只以四君子減人參﹑少加桔梗﹑川芎﹑腹皮﹐補益之中略佐以升提之法爲妙。點子出齊﹐重用參﹐及至八九日間﹐無他凶證﹐用法如常。若或頂陷灰白不起﹐漿淸自汗微渴﹐大補湯加桂。塌陷灰白﹐腹脹泄瀉﹐木香散。塌癢悶亂﹐腹脹渴瀉﹐喘嗽頭溫足冷﹐寒戰切牙者﹐急進異攻散救之。

﹝虛證變實﹞气虛痘證﹐父母能守禁忌﹐及用藥不誤﹐調燮順候﹐則元气充實﹐腠理堅固﹐脾胃彊健﹐飲食如常﹐二便淸調矣。若補益太過﹐漿足之後﹐重用參﹐容亦有腹脹喘急之患﹐用枳殼湯。誤用五苓木通﹐多則有大便祕塞之患﹐用寬中散。

便實而渴﹐麥門冬湯。過用丁桂辛熱之劑﹐則亦有咽喉腫痛﹐煩躁閉渴之變﹐滋陰潤燥湯。蓋喘急腹脹﹐大便祕堅﹐煩渴咽痛﹐皆類實證也﹐然而气虛變實者﹐非眞實也﹐是病淺而用藥過深之失也﹐只宜斟酌﹐不宜疏通﹐重治疏利之過﹐則方生之气復虛﹐而脫證將至矣。

﹝虛證似實﹞气虛痘證﹐或爲飲食生冷﹐調理失宜﹐致傷脾胃﹐遂成泄瀉﹐津液下陷﹐虛火上盛﹐必發而爲渴。元气下陷﹐則虛陽上擁﹐下气不續﹐必發而爲喘。

夫渴與喘﹐實證也﹐起於泄瀉之後﹐則爲津液暴亡而渴﹑气虛而喘﹐豈有實熱而渴﹑气擁而喘﹐生於泄瀉之後哉。故治渴則用參苓白術木香散。渴瀉不止﹐異攻散。喘則用人參定喘湯﹑獨參杏仁湯。喘渴而泄﹐木香異功散。悶亂腹脹﹐毒成內攻﹐眼合自語﹐已名失志﹐謬認爲實﹐醫何愚哉﹗﹝實證似虛﹞身發壯熱﹐毛直皮燥﹐睡臥不寧﹐腮紅睛赤﹐气粗煩渴﹐腹脹便祕喘急﹐皆實證也﹐此熱盛毒重﹐壅遏之故﹐而又見嘔吐之證。嘔吐似虛也﹐然未知熱毒在內﹐不得伸越﹐則上逆攻衝而吐﹐經云﹕諸逆攻衝﹐皆屬於火者是也。或爲寒冷所搏﹐或因乳食不節﹐致傷風冷﹐則使內熱不得發越﹐冷暖相拒而吐。毒不得伸越者﹐從升陽發散爲最﹐相拒而吐者﹑引之使下﹐如豬苓﹑澤瀉﹑橘皮之類。

又有泄瀉之證兼見者﹐泄瀉似虛也﹐然因熱毒郁盛﹐燻炙脾胃﹐不得外達﹐則毒從下陷﹐尋竅而泄﹐所謂熱毒下注者是也﹐古云﹕未出而瀉者生﹐旣出而瀉者死﹐槪可見矣。治法以升提發散﹐引毒達表﹐毒得外解﹐則內泄自止﹐兼傷食而瀉者﹐輕則加消化之劑﹐重則從之。又有不思飲食﹐書云﹕不思飲食﹐皆屬內虛者是矣﹐然不知郁熱之證蓋因毒瓦斯在內﹐不得伸越達於肌表﹐二便祕結﹐腠理阻塞﹐熱毒壅盛﹐腹脹滿急﹐不思飲食者﹐必然之勢也﹐治法以升提發散﹐引毒達表﹐則熱气有所伸越﹐而臟腑和平﹐飲食自進矣。若誤用丁﹑桂﹑半夏等熱藥於嘔吐﹑泄瀉﹑不食之證﹐是以熱攻熱﹐而轉增煩劇﹐用人參﹑黃﹑茯苓﹑白術等補劑於腹脹不思飲食之證﹐則邪得補而愈盛﹐藥一入口﹐立見殺人﹐醫之過也﹐可不愼歟。他如龍骨﹑豆蔻𨿽能止泄﹐神曲﹑麥芽﹑縮砂𨿽能助脾化食﹐皆不當用於壅熱不食之證﹐繼予業者鑑之。

﹝熱證變虛﹞血熱痘證﹐只宜淸涼發散﹐不宜峻用苦寒﹐若過投寒劑如升麻﹑芩﹑連及滑泄之藥﹐必致內傷脾胃﹐外冰肌肉﹐脾胃傷輕則飲食減而溏泄﹐重則洞泄無度﹐而遂致虛寒。肌肉冰則熱蒸之气不行﹐腠理閉澀﹐痘不肥大﹐不起發﹐不行漿﹐而遂成伏陷。此熱證變虛之驗﹐虛證旣明﹐便從虛治﹐參丁桂﹐亦所不忌﹐五六日後見之﹐則木香異攻﹐在所宜施﹐惟在審證而斟酌之也。

﹝壅熱變虛﹞毒盛壅遏﹐固宜升提發散爲主﹐而佐以淸涼解毒爲善﹐又宜得平乃止﹐若發散太過﹐必致肌表空虛﹐元气耗散﹐內貫淸漿﹐或虛擡空殼﹐或癢塌外剝﹐或潰爛不收﹐百變皆至﹐見此數端﹐皆成表虛。表旣虛﹐則元气從此耗泄﹐而內气亦不能以自守﹐略傷飲食或生冷﹐則成泄瀉﹐泄瀉不止﹐遂成虛寒而气脫﹐煩渴悶亂﹐寒戰切牙﹐無所不至矣。旣知虛證﹐治從虛例﹐參白術丁桂姜附﹐亦所不忌﹐六七日後見之﹐𨿽木香異攻亦宜急進﹐在察證而酌量之也。

﹝壅熱用異攻辧﹞實熱壅遏之證﹐多用寒涼﹐致冰伏泄瀉﹐發散太過﹐或成表虛。旣成冰硬﹐藥宜溫和﹐姜桂之熱﹐亦所不忌。泄瀉之後﹐熱气自散﹐眞气自虛﹐旣成气虛﹐藥宜補益。气虛必寒﹐虛寒旣明﹐藥宜溫補。是以始出之時𨿽爲血熱壅遏﹐至於三四日後﹐身反不熱﹐肌膚冰冷﹐痘瘡不長﹐焉得不進以溫和之劑如官桂﹑漧薑﹑川芎之類﹐使內气一暖﹐則外气自和。泄瀉之後﹐其內必虛﹐𨿽有腹脹煩渴喘急﹐焉得復爲實熱﹐不過內虛伏陷﹐毒成內攻而然。故實熱之證﹐七八九日曾經泄瀉﹐皆從虛治﹐有木香異功之證﹐便進木香異功爲貴。如無冰硬之證﹐切勿誤投溫劑﹐無泄瀉之證﹐勿得誤投木香異攻等﹐蓋塌陷﹑倒靨﹑漧枯﹑而無冰硬泄瀉之患者﹐多因熱毒內攻而然﹐故宜百祥﹑豬尾等方以治之可也。

卷之四﹟心臟部二痘瘡上

陰陽

痘出有三陽三陰之異﹐常須辧之﹐勿令誤也。太陽病寒﹐身熱小便赤澀﹐出不快﹐宜荊芥甘艸防風湯。少陽病﹐乍寒乍熱﹐出不快﹐宜連翹防風湯。陽明病﹐身熱目赤﹐大便閉實﹐瘡徧肌肉﹐出不快﹐宜升麻葛根湯﹝初熱﹞加紫艸。太陰病﹐自利﹐四肢逆冷﹐宜附子理中湯﹝瀉﹞﹑木香散﹝瀉﹞。少陰病﹐黑陷﹐口舌漧燥﹐宜四物湯加紫艸紅花。厥陰病﹐卵縮舌捲﹐時發厥逆﹐宜大異功散﹝出不快﹞加防風﹑靑皮。

三陰病﹐法當救裏﹐故宜以溫劑助之。

卷之四﹟心臟部二痘瘡上

陰陽

﹝凡痘疹﹑春夏爲順﹐當純陽之時也﹐古人治法﹐與傷寒同。﹞

足脛熱兩腮紅大便祕小便澀渴不止上气急脈洪數以上七證﹐不宜服熱藥。

瘡疹一發﹐有密如蠶種者﹐或如糠者﹐合淸表﹐宜連翹升麻湯﹝見形﹞。或未出而先發搐﹐是兼外感風寒之邪﹐宜茶湯下解毒丸﹝痘驚﹞﹐及犀角地黃湯﹝失血﹞。瘡出不快﹐淸便自調﹐知其在表﹐當微發散﹐升麻葛根湯﹝初熱﹞。若瘡靑幹黑陷﹐身不大熱﹐大小便澀滯﹐是熱蓄於內﹐宜煎大黃湯下宣風散﹝發熱﹞。若表大熱者不可下。黑陷甚者百祥丸﹝黑陷﹞。若瘡已發﹐稠密微喘﹐渴欲飲水﹐宜微下之﹐當歸丸及龐氏地黃膏﹝見形﹞﹐外以黃柏膏﹝見形﹞塗面。值盛夏暑熱正熾﹐適瘡大發﹐煩渴大便實者﹐宜玉露散﹝吐瀉﹞及甘露飲子﹝咽痛﹞。或昏冒不知人﹐時作搐搦﹐瘡倒靨﹑黑陷者﹐宜豬心龍腦膏﹝黑陷﹞。

卷之四﹟心臟部二痘瘡上

陰陽

﹝凡瘡發於秋冬爲逆當純陰之時也﹞

足脛冷腹虛脹糞靑色面白嘔乳食目睛靑脈沈微以上七證﹐不宜服寒藥。

痘瘡盛出﹐四肢逆冷或自利﹐系在太陰脾經﹐宜急溫之﹐用異功散﹝出不快﹞﹑附子理中湯﹝瀉﹞﹑調中丸﹝瀉﹞。痘瘡平塌﹐灰白色不澤﹐此是正气不足﹐宜十補托裏散﹐倍黃﹑加熟附子。或四肢厥冷﹐時作搐搦﹐系在厥陰﹐宜溫之異功散﹝出不快﹞加防風﹑靑皮﹐或白術散﹝渴﹞去漧葛﹑藿香﹐加附子﹑肉桂。

痘瘡證﹐有陽盛陰虛﹐有陰盛陽虛﹐陽盛者飲冰雪不知寒﹐陰盛者飲沸湯不知熱。凡發熱作渴﹐手足逆冷﹐大便自利﹐喜飲熱湯﹐皆陰盛陽虛也﹐薛氏用大異功散﹝出不快﹞﹑八味丸治之。若發熱作渴﹐而大便祕結﹐手足並熱﹐喜飲冷水﹐皆陽盛陰虛也﹐薛氏用四順飲﹝熱﹞﹑地黃丸﹝腎﹞﹑治之。若煩熱作渴﹐面赤睛白﹐此爲腎經虛熱﹐亦宜地黃丸之類。陳文中治陰盛陽虛用大異功散加木香﹑當歸﹑以補陽是矣﹐治陽盛陰虛﹐用木香散加丁香﹑官桂﹑以補陰﹐不爲以火濟火乎﹐此陳氏方所以爲一偏之術﹐而見譏於前哲也。學人不察﹐而誤用之﹐夭枉可勝道哉。

卷之四﹟心臟部二痘瘡上

形气

凡瘡疹已出後有聲音者﹐乃形病而气不病也﹐身溫者宜解毒防風湯﹝大法﹞﹐大便閉者宜當歸丸﹝便祕﹞。瘡疹未出﹐先聲音不出者﹐乃形不病而气病也﹐宜補肺散﹝失音﹞加生黃。若瘡疹出而聲音不出者﹐是形气俱病也﹐小兒稟賦素弱者宜預服十奇散﹝卽十宣散見起發﹞倍歸﹑芎﹑少木香煎服。﹝或云﹐宜十補散﹐或大異功散﹐或云形气俱病者﹑當淸其肺﹐宜八風湯﹐並涼膈散去硝黃主之。﹞

卷之四﹟心臟部二痘瘡上

形气

肺主气﹐气不足﹐則致後三證自汗聲不出。瘡頂陷塌。不綻肥。並宜十奇散。﹝自汗倍黃﹐聲不出倍桔梗﹞

心主血﹐血不足﹐則致後三證。

灰白色。根窠不紅。不光澤。並宜芎歸湯加芍藥﹑紫艸﹑紅花﹐良驗。

卷之四﹟心臟部二痘瘡上

輕重

﹝錢﹞凡瘡疹若出辧視輕重﹐若一發便出盡者必重也。痘夾疹者半輕半重也。出稀者輕。裏外肥紅者輕。外黑裏白者微重也。外白裏黑者大重也。瘡端裏黑如鍼孔者熱劇也。靑幹黑陷﹐昏睡汗出不止﹐煩躁熱渴﹐腹脹啼喘﹐大小便不通者困也。

凡瘡疹﹐當乳母愼口﹐不可令饑及受風寒﹐必歸腎變黑﹐難治。﹝海﹞或熱極反兼水化者﹐亦能變黑﹐當以涼藥主之﹐不可不察﹐以脈別之可也。或有出色正者﹐內素有熱﹐頭反陷﹐色或灰靑似黑﹐中有鍼眼下陷﹐當急以淸涼藥疏之﹐便結者大黃﹑牽牛之類﹐便軟者金花丸之類主之。

﹝陳﹞輕者作三次出。大小不一等。頭面稀少。眼中無。根窠紅。肥滿光澤。

重者一齊並出。密如蠶種。身熱腹脹。瘡灰白色。稠密無縫。瀉渴不止。頭溫足冷。

輕變重。犯房室。不忌口。先曾瀉。飲冷水。餌涼藥。

重變輕。避風寒。常和暖。大便稠。不燥渴。忌生冷。忌外人。

上﹐飲冷水﹐餌涼藥﹐若內有實熱者不須忌之。

二日三日﹐痘瘡始見﹐微微才出如粟米大﹐或如黍米大﹐或如綠豆大﹐似水珠光澤明淨者佳﹐不須服藥。

四日五日﹐痘瘡大小不等﹐根窠紅活﹐光澤明淨者輕。如稠密陷頂﹐灰白色瀉渴者重。

六日七日﹐痘瘡肥紅光澤者輕。如身溫气促﹐口漧腹脹﹐足指冷者重。

八日九日﹐痘瘡長足﹐肥滿蒼蠟色者輕。如寒戰悶亂﹐腹脹煩渴﹐气急切牙者﹐至重也。

十日十一日﹐痘瘡當靨﹐瘡痂欲落而愈。如身熱悶亂﹐腹脹泄瀉﹐寒戰切牙者重。

﹝翁﹞輕痘歌熱緩神淸痘小稀﹐根窠紅活出參差﹐四肢溫暖無寒熱﹐乳食如常渴瀉除﹐太陽面頰俱光潤﹐手足累累圓似珠﹐更兼腰項當心少﹐但宜調護不須醫。

重痘歌初熱一日卽便出﹐稠密鮮紅減飲食﹐泄瀉煩渴頭面多﹐紅夾疹二便澀﹐平闊灰白欠光明﹐疔毒膿瘡水流濕﹐若此重證須預防﹐莫待臨期有疏失。

﹝萬﹞古人云﹕輕變重﹐重變輕﹐輕者﹐指出稀者﹐裏外肥紅者﹐人見其輕﹐遽生怠忽之心﹐不避風寒﹐不節飲食﹐不愼禁戒﹐不擇醫巫﹐以致感風寒則生外熱﹐傷飲食則生內熱﹐熱气燻蒸﹐或翻出瘡痘稠密者﹐或痘後目盲發癰者﹐或腹脹﹐或煩躁﹐或吐利﹐犯禁戒則爲瘙癢﹐爲潰爛﹐醫之誤﹐則補所不當補﹐瀉所不當瀉﹐巫之誣﹐則咒水灑之以傷其表﹐令之飲水以傷其裏﹐往往變爲重疾﹐歸之气數﹐抑何愚哉。重者﹐指出密者﹐外黑裏赤者﹐外白裏黑者﹐能存憂懼之心﹐適寒溫﹐愼飲食﹐禁戒必守﹐醫巫必擇﹐自然易發易靨﹐能變爲輕﹐非人能勝天乎。

辧不藥而愈痘腳稀疏根窠紅綻不瀉不渴乳食不減四肢溫和身無大熱以上六證﹐並不須服藥﹐惟宜善加調護﹐須使房室溫盎﹐屏諸穢气﹐忌見外人﹐毋犯房色﹐及往來婦人月水並腋臭者﹐皆不可近。惟宜燒大黃﹑蒼術﹐以辟惡气﹐勿宜燒沈﹑檀﹑降眞﹑乳香﹑腦﹑麝﹐幃帳之內﹐宜懸胡荽﹐或以胡荽漬酒﹑噴牀帳﹐並燒木香爲佳。夫痘瘡之毒﹐最怕穢惡之气觸犯﹐切不可信僧道看經解穢﹐況無纖毫之力﹐而返恐被其穢惡之气觸犯﹐亦不可恃其能解而不預防﹐戒之﹐戒之。

辧五不治證癢塌﹐寒戰切牙﹐渴不止。痘紫黑色﹐喘渴不寧。灰白色陷頂﹐腹脹。頭溫足冷﹐悶亂飲水。气促泄瀉渴。

卷之四﹟心臟部二痘瘡上

順逆

﹝錢﹞大抵瘡疹屬陽﹐出則爲順﹐故春夏病爲順﹐秋冬病爲逆﹐冬月腎旺又盛寒﹐病多歸腎變黑。又當辧春膿﹐夏黑陷﹐秋子﹐冬疹子﹐亦不順也。凡瘡疹只出一般者善。先發膿﹐從發疹子者順。先發水﹐後發疹子者逆。先發膿﹐後水多者順﹐少者逆。先發水﹐後發子多者逆﹐少者順。先發疹子﹐後發子者順。先發膿﹐後發子者逆。﹝海藏雲﹐此一句﹑足以知雜出者﹐諸髒相合而不齊也﹐用藥亦難矣。前斷雲﹕五色各隨五臟﹐亦有二色相合﹐或有三色﹐卽無定也﹐此與前後膿水﹑疹大小不同﹐先後逆順﹑大意相若。﹞瘡疹旣出﹐而有逆順者三﹐有時之順逆。有虛實之順逆。有出入之順逆。

蓋春夏陽气發生﹐瘡疹爲順﹐秋冬陽气伏藏﹐瘡疹爲逆﹐此時之順逆也。大小便閉而能食者爲實﹐爲順﹐大小便利而不能食者爲虛﹐爲逆﹐此虛實之順逆也。瘡疹出者爲順﹐倒靨陷伏者爲逆﹐此出入之順逆也。﹝萬﹞春夏爲順﹐秋冬爲逆﹐此亦語其生長收藏之理爾﹐豈有春夏皆順而吉﹐秋冬皆逆而凶者乎﹐如春失奉生﹐夏失奉長﹐則春夏亦逆﹐秋能養收﹐冬能養藏﹐則秋冬亦順也。惟痘出一般﹐疏密得所﹐不愆其期﹐証之順也。痘出夾雜﹐帶帶疹﹐稠密無縫﹐常失其期﹐証之逆也。噫﹗春夏爲順﹐秋冬爲逆。古人之言﹐豈眞拘拘於時令之說耶﹐蓋春夏發生之令也﹐秋冬殺伐之令也﹐痘瘡之出﹐起發者得春夏之令﹐所以爲順﹐陷伏者得秋冬之令﹐所以爲逆﹐其斯之謂歟。或云﹐春膿﹝金克木﹞﹐夏黑陷﹝水克火﹞﹐秋﹝火克金﹞﹐冬疹﹝土克水﹞﹐爲之逆者﹐此不經之談。黑陷一證﹐四時不治﹐何但在夏邪﹐故非其時而有是證者﹐气血和平﹐臟腑充實﹐莫不皆順。如其時而有是證者﹐气衰血弱﹐臟腑虛憊者﹐莫不皆逆。古人著書﹐有泛語其槪者﹐有直道其實者﹐以意逆志﹐不以詞害意可也﹐錢氏小方脈之祖﹐醫中之聖﹐無出其上者﹐宜若所著之論﹐更無可議矣﹐然亦有未可盡信者﹐或泛語其槪﹐或後人補之者也﹐如雲﹕先發膿﹐後發疹子者順﹐脾肺相生也。先疹子後子者順﹐心脾相生也。先發水後發疹子者逆﹐肝克脾也。先發膿後發子者逆﹐心克肺也。先發膿後發水多者順﹐少者逆﹐肝多肺少木乘金衰也。先水後子多者逆﹐少者順﹐子衰母旺則順﹐火乘木衰則逆也。此皆泛語其槪耳。其曰﹕凡瘡疹只出一般者善。此則直道其實者也﹐夫四毒之發﹐各有其時﹐膿最酷﹐疹次之﹐水又次之﹐爲輕﹐分作四番﹐其毒則微﹐一並夾出﹐其毒則甚矣。如雲﹕春夏爲順﹐秋冬爲逆。春膿﹐金克木也。夏黑陷﹐水克火也。

秋子﹐火克金也。冬疹子﹐土克水也。此亦泛語其槪耳。其曰﹕黑者無問何時﹐十難救其一二﹐此則直道其實者也。蓋四者之毒﹐常乘天地不正之令而發﹐乃疫癘之气﹐傳染相似﹐時亦不得主之也。又云﹕冬月腎旺又盛寒﹐病多歸腎變黑。此則後人因秋冬爲逆﹐而杜撰以補之者也。錢氏謂﹕春夏爲順﹐秋冬爲逆者﹐蓋以瘡疹屬陽﹐春夏爲陽﹐秋冬爲陰﹐從其气則順﹐違其气則逆﹐不過欲人常和暖而從春夏之化﹐未嘗拘定某證必某時爲順也。卽如冬月變黑之說﹐則凡冬月出瘡疹者﹐不分輕重皆變黑而死﹐天地之气必不如是之隘﹐錢氏之意﹐亦不如是之拘也。但曰冬盛寒﹐腠理閉塞﹐气血凝滯﹐非和暖瘡難成就可也﹐何必以變黑歸腎﹐獨主於冬乎。

彼夏盛熱﹐腠理開張﹐气血淖澤﹐亦有變黑歸腎而死﹐何不云夏有黑陷乎。設云夏火旺﹐腎不主事﹐則夏黑陷爲逆之言﹐又何自而取乎。況黑陷爲逆﹐四時皆然﹐亦不獨在於夏也。

卷之四﹟心臟部二痘瘡上

動靜

凡物得其平則靜﹐失其平則動。經曰﹕陽气者靜則養神﹐柔則養筋。又曰﹕陰气者靜則神藏﹐躁則消亡。夫患痘者﹐陰陽俱病﹐息欲其勻﹐語欲其少﹐寐欲其定﹐寤欲其寧﹐饑則索食﹐渴則少飲﹐觸其瘡則吟﹐拂其欲則鳴﹐此平人之候﹐神淸气定﹐謂之靜而吉也。如呻者﹐身有苦也。自語者﹐神不淸也。喘粗者﹐內熱也。腸鳴者﹐泄也。坐臥不定者﹐心煩也。啼叫不止者﹐痛也。搖頭者﹐風也。指欲搔者﹐癢也。咽物難者﹐咽痛也。切牙者﹐心肝熱也。若悶亂躁擾﹐譫妄昏眩﹐如見鬼狀﹐搖頭扭項﹐手舞足擲﹐目睛上翻﹐寒戰切牙﹐語音不出﹐則皆死候矣。如病向靜﹐忽作擾動者異也﹐以法求之﹐如瘡色變﹐無他候者﹐此戾气所觸也。如瘡色不變﹐又無他證﹐此必有因﹐但俟自定。其有目瞑息微﹐四肢僵直﹐口噤瘡壞﹐昏睡不醒者﹐此眞气將脫﹐魂魄欲離之兆。又不可作靜診也。

卷之四﹟心臟部二痘瘡上

形色

或云痘瘡之候﹐無以脈診言﹐形色可辧也。謂之形者﹐痘之形也﹐故尖圓堅濃﹐始出之形。發榮滋長﹐欲壯之形。飽滿充足﹐成漿之形。斂束完固﹐收靨之形。與大豆豌豆綠豆相似者﹐皆正形也。或平或陷﹐形之變也﹐如初出時空若蠶種之蛻﹐隱如蚊蚤之迹﹐薄如麩片﹐密如鍼頭﹐若熱之痱﹐寒之粟者﹐不能起發而死。粘聚模糊﹐肌肉虛浮﹐溶軟嫩薄﹐皮膚潰爛者﹐不能收靨而死。謂之色者﹐痘之色也﹐喜鮮明而惡昏暗﹐喜潤澤而惡漧枯﹐喜蒼蠟而惡嬌嫩﹐紅不欲焰﹑焰則易破﹐白不欲灰﹑灰則難靨﹐由紅而白﹐白而黃﹐黃而黑者﹐此出形﹑起發﹑成漿﹑結痂之正色也。出形而帶紫﹐起發而灰白﹐此色之變。能辧痘之形色﹐可知死生之期。

先賢看痘有四﹐曰根﹑曰窠﹑曰腳﹑曰地﹐用是以驗吉凶﹐斷死生﹐不易之法也。何謂窠﹐中透而起頂者是也。何謂根﹐外圈而紅者是也。卽圈之紅否﹐而其中之虛實﹐與痘毒之淺深可見矣。卽窠之起否﹐而根之淺深﹐气血之盈虧可定矣。所謂腳地﹐則本乎根窠之丸混﹐痘子之稀密也﹐紅暈之處謂之腳﹐彼此顆粒界限分明﹐不散不雜者﹐此痘腳明淨也。空隙之處便謂之地﹐彼此顆粒不相連綴者﹐此地面明淨也。根欲其活﹐窠欲其起﹐腳欲其固﹐地欲其寬﹐四者俱順﹐痘𨿽密﹐無慮矣。

丸者﹐气之形也﹐气盛則痘窠必圓滿周淨。暈者﹐血之形也﹐血盛則痘窠必光明紅活。气虛則頂陷﹐气散則塌阻﹐或有气虛極而不塌陷者﹐乃火載之﹐𨿽見圓滿﹐實空殼如泡然也。血虛則暈淡﹐血憊則暈枯﹐根必散﹐或有血虛極面猶紅色者﹐乃火上浮﹐𨿽見圈暈﹐實枯槁而不潤澤也。痘色之明暗﹐系於血气之虛實﹐如色之紅者﹐痘初出也。白者﹐毒未解也。黃者﹐毒將解也。漧黃者﹐毒盡解也。灰白者﹐气衰而血不附也。紫者﹐毒盛而血滯也。黑者﹐熱極而兼水化也。焦褐者﹐气血枯也。紅變白﹐白變黃者﹐順而生。紅變紫﹐紫變黑者﹐逆而死。

初驗之時﹐以紅紙蘸淸油﹐燃火照之﹐驗其生意有無﹐又以手揩摩面頰﹐如紅色隨手轉白﹐隨白轉紅﹐謂之血活﹐生意在矣。如揩之不白﹐舉之不紅﹐是爲血枯﹐縱疏不治。又看目睛神光了然﹐口唇尖上紅活如常﹐無燥白之色﹐乃爲吉證﹐萬元憂也。

卷之四﹟心臟部二痘瘡上

疏密

痘欲其疏﹐疏則毒少﹐不欲其密﹐密則毒甚﹐此古今確論也。疏密之分﹐各有喜忌﹐如頭面欲疏﹐元首不可犯也﹐頸項欲疏﹐管龠不可塞也﹐胸背欲疏﹐臟腑兪募之所附也﹐若夫手足﹐不忌其密矣。謂之疏者﹐非但稀少也﹐鋪排磊落﹐大小勻淨﹐亦可以言疏﹐謂之密者﹐非必盛多也﹐攢聚粘連﹐片復一片﹐𨿽只數處﹐亦可以言密。疏而凶者亦有數等﹐如初出時才見紅點三兩處﹐其熱便退﹐可以語其疏也﹐苟大熱不解﹐唇口燥裂﹐大小便祕﹐煩躁不寧﹐或身無熱﹐但增煩渴者﹐此由毒甚郁遏於中﹐不能遽出﹐日復漸出﹐漸加稠密﹐一也。又如初出一兩點﹐頂尖焦黑﹐或三四粒作一堆者﹐僅見數處﹐他無所出﹐喜睡不食﹐煩渴﹐大小便澀﹐此由毒伏於中﹐加譫妄者﹐不待起發而死﹐若能起發﹐後必發癰毒也﹐二也。亦有出現實疏﹐遂生玩忽之心﹐禁忌不守﹐風寒不避﹐飲食所傷﹐湯丸之試﹐變生不測﹐三也。設有密而吉者﹐治之早﹐衛之嚴﹐裏無病﹐而瘡悉成也。

卷之四﹟心臟部二痘瘡上

老嫩

常觀朝華之艸﹐夕而零落﹐松柏之堅﹐淩冬不衰﹐夫以艸木堅脆不同﹐堅者難壞﹐脆者易傷﹐況於人質有濃薄﹐气有彊弱邪﹐彼瘡痘之毒﹐喜老而惡嫩﹐蒼蠟﹑嬌紅﹐色之老嫩也。緊實﹑虛浮﹐形之老嫩也。濃濁﹑淸淡﹐漿之老嫩也。堅濃﹑軟薄﹐痂之老嫩也。老嫩之故﹐衛气主之﹐經曰﹕衛气者﹐所以溫分肉﹐充皮膚﹐肥腠理﹐司開闔者也﹐是故衛气彊﹐則分肉堅﹐皮膚濃﹐腠理密﹐而開闔得也﹐所以收斂禁束﹐制其毒而使不得以放肆﹐故色蒼而蠟﹐形緊而實﹐漿濃而濁﹐痂濃而堅﹐自然易壯易靨﹐𨿽有邪風穢毒﹐不能害也。如衛气弱﹐則分肉脆﹐皮膚薄﹐腠理疏﹐而開闔失也﹐所以不勝其毒﹐而毒得以恣其猖狂之性﹐故色嬌而紅﹐形虛而浮﹐漿淸而淡﹐痂軟而薄﹐易破難靨﹐不待邪風穢气﹐而先敗壞矣。觀夫瘡之老嫩﹐則气不可不養也。

卷之四﹟心臟部二痘瘡上

幹濕

丹溪云﹕瘡幹者宜退火﹐濕者宜瀉濕。退火止用輕劑﹐荊芥﹑升麻﹑葛根﹑連翹之類。瀉濕﹐乃肌表間濕﹐宜用風藥防風﹑白芷之類。痘初起時﹐自汗不妨﹐蓋濕熱燻蒸而起故也。

卷之四﹟心臟部二痘瘡上

榮枯

夫物濕則潤澤﹐燥則漧枯﹐榮枯之分﹐血實主之﹐故血者﹐所以營陰陽﹐濡皮毛﹐流關節也。瘡本疏者﹐血不在多﹐而易充足﹐瘡本稠密﹐貴乎血之有餘矣﹐苟血有餘﹐則經脈流行﹐淪於肌膚﹐浹於皮毛﹐灌漑滋潤﹐肥澤長養﹐自然形色鮮明﹐根窠紅活也。如血不足﹐則經脈壅遏﹐窠囊空虛﹐黑燥而不鮮明也﹐枯萎而不肥澤也﹐皮膚皴揭而啟裂也。經曰﹕諸澀枯涸﹐幹勁皴揭﹐皆屬於燥。又曰﹕燥勝則幹。

由其人血常不足﹐加之以毒火燻灼﹐反兼燥金之化﹐精血並竭﹐是以有此證也。法宜活血養液﹐散熱解毒﹐淸金潤燥﹐則漧涸可回﹐觀夫瘡之榮枯﹐而得養血之理。

其或濕气太過﹐瘡本浸淫﹐犯之則破﹐潰爛難靨者﹐此又火極而兼水化也﹐脾彊則生﹐脾弱則死。

卷之四﹟心臟部二痘瘡上

標本

病有標本﹐治有先後﹐有從標者﹐有從本者﹐有先標後本者﹐有先本後標者﹐有標本兼治者﹐視其急緩﹐不可膠柱而鼓瑟也。痘瘡之候﹐自人身而言﹐气血爲本﹐瘡疹爲標﹐自瘡疹而言﹐瘡疹爲本﹐別證爲標﹐如瘡子稠密﹐在標之病也﹐視其气之不勻﹐血之不周﹐以勻气活血﹐兼行解毒﹐此則標本兼治也。瘡若起發﹐气或虛者補其气﹐血或虛者補其血﹐此緩則治其本也。气血充實﹐瘡或壅遏者﹐單行托裏解毒之劑﹐此急則治其標也。瘡勢太甚﹐咽喉腫痛者﹐以治咽喉爲主﹐此急則治其標也。瘡勢太甚﹐自利不止者以自利爲主﹐此急則治其標也。利久不止﹐漸成壞證﹐救裏發表﹐兼而行之﹐此亦標本兼治也。先救其裏﹐後攻其表﹐此則先標後本也。

大小便祕﹐煩躁喘呼者急利之﹐此急則治其標也。瘡勢太甚﹐煩渴不止﹐以解毒爲主﹐兼治其渴﹐此先本而後標也。凡此之類﹐擴而充之﹐以盡其餘﹐則治不紊矣。

卷之四﹟心臟部二痘瘡上

始終

治痘之法﹐貴乎謹之於始﹐而慮其所終﹐庶無後日之悔﹐經曰﹕上工治未病﹐中工治將病﹐下工治已病﹐未病施治﹐十全八九﹐治將病者﹐十全四五﹐治已病者﹐功莫能施。發熱之初﹐大熱渴煩﹐大便祕﹐腹痛腰痛﹐鼻漧唇燥﹐驚悸譫妄﹐此毒气郁遏於內﹐卽當防其伏而不出也。吐利不止﹐卽防其中气虛弱﹐不能助瘡成就﹐或致倒陷也。故熱則解之﹐便祕則利之﹐驚則平之﹐吐利則止之。且如初出一點血﹐此春之气﹐發生之令也。至於起發﹐此夏之气﹐長養之令也。水化爲漿﹐此秋之气﹐成實之令也。膿幹結靨﹐此冬之气﹐閉藏之令也。初出而便有水﹐將發而便戴漿﹐膿未成而便收靨﹐此未至而至﹐謂之太過﹐必有陷伏﹐發表﹑托裏﹑解毒﹐切不可緩。應出不出﹐應起不起﹐應收不收﹐此至而不至﹐謂之不及﹐必責以气衰血微﹐而勻气﹑活血﹑解毒之法﹐不可不急施也。又如初出色艷者皮嫩﹐皮嫩則易破﹐當防其癢塌也。相聚成塊者﹐不可謂之疏﹐此有伏也。殼空無水者﹐後必發癰。頭面預腫者﹐防其易消而倒陷。咽痛者﹐急解之﹐防其失聲嗆喉也。中多水泡者﹐後必自利。目澀淚出者﹐防其有膚翳也。頻更衣者﹐防其倒靨﹐瘡破不結痂﹐此倒靨也。

堯夫云﹕與其病後才服藥﹐孰若病前能自防。其此之謂歟。

《指南》云﹕气色白也﹐血色紅也﹐痘毒初出之際﹐血气未定﹐吉凶未兆﹐而紅白之形色未分﹐見於腮耳口鼻年壽之間一點淡紅而已﹐旣而其中稍有微白﹐而外則淡紅如故也﹐至此而吉凶已判矣。旣而根窠丸混而其中之白漸大﹐而外之淡紅漸細﹐至此﹐吉凶悔吝之機著矣。旣而其痘形色尖圓光澤﹐中之白色遂充﹐而外之紅暈漸細﹐痘至於此﹐始有成漿之意﹐其中白色﹐略帶微黃而又紅活也。進而五六日之中﹐內之白色𨿽將變黃﹐猶未離於紅白之間也﹐外之紅圈𨿽將漸細﹐而尙未至於微也。

進而六日七日﹐則中之白色變而純黃﹐猶未至於老也﹐外附紅暈﹐微有一綫紅潤光潔之色而已。旣而八日九日之中﹐則痘成漿﹐圓潔飽滿﹐有黃色而無紅暈﹐至此气血順序﹐治定功成矣。至十一十二日﹐漸見漧黃﹐或如靑痘色﹐气血平復之時也﹐𨿽然﹐猶有倒靨之患﹐未可忽也。至十二十三日﹐漧黃皮皺結成老靨﹐自頭面而及手足者順也﹐自手足而及頭面者逆也。至十三十四日﹐則靨老而落矣。然猶有老而不落之患﹐名曰漆面刺肉﹐身體發熱﹐眼紅面赤﹐心煩口渴者有矣﹐面虛目腫惡心者有矣﹐靨老而後﹐從靨肉潰爛者有矣﹐身熱不退﹐口生疳蝕﹐舌生白胎者有矣﹐或四肢發毒﹐或發疔腫者有矣﹐眼生白障﹐或眼露白睛者有矣﹐痘𨿽平復﹐禍變百出﹐烏得以靨老而不知防乎。靨老脫卸光潔﹐治痘若愈矣﹐然猶未也﹐靨落而疤白者有矣﹐有經月之餘而猶發寒熱者矣﹐或生流注潰爛﹐或身生疥癩﹐或發渴狂煩﹐或喘渴不寧﹐痂𨿽脫落﹐余證相仍﹐死生未可保也。治痘者﹐又可以痂落爲平安哉﹗

卷之四﹟心臟部二痘瘡上

日數

﹝汪﹞前人謂小兒虛實不等﹐不可拘以日數﹐有熱三日而成﹐有熱六七日而生者﹐有至十餘日而生者﹐但足上有爲出齊。出齊之後﹐長成血泡﹐血泡七日﹐當結膿窠﹐苟或血泡之中﹐尙有紅點相夾而生﹐則又不可拘以日數﹐待其皆作血泡爲齊。血泡七日結膿窠﹐此乃榮衛調和﹐內外無諸感冒﹐方能如期﹐且如血泡正作之際﹐遇天令寒暑燥濕風不節﹐气候異宜﹐因而遲速失序﹐亦不可拘以日數﹐但以紅點皆爲血泡日爲齊。若出血泡七日﹐病患气虛﹐尙有紅點未能皆成血泡者﹐爲毒瓦斯彌盛而不斂﹐急用豬尾膏﹐則隨時結痂矣。﹝萬﹞世俗謂幾日發熱﹐幾日出形﹐幾日起發﹐幾日作漿﹐幾日收靨﹐此大略之言耳﹐痘有疏密﹐毒有微甚﹐人有虛實﹐豈可一切拘以日數﹐如瘡本疏者其毒微﹐其人中气實﹐又能食﹐自然易出易靨﹐固不待於旬日者。如瘡本密者﹐其毒甚﹐其人中气實﹐又能食﹐榮衛調和﹐內外無諸傷犯﹐至十二三日﹐可以刻期收靨也。若其人中气虛﹐食少﹐或內外曾有傷犯﹐或遇气候乖變﹐因而難靨﹐豈可必拘以日數哉。

卷之四﹟心臟部二痘瘡上

禁忌

聞人氏云﹕稟气實者﹐夏酷暑而不甚畏熱﹐冬嚴寒而不甚畏冷﹐稟气怯者﹐易寒易熱﹐天寒陰雨﹐則感寒濕而濡瀉﹐天气稍炎﹐則伏熱而中。是故先知節候者﹐能辧陰陽寒暑之盛衰﹐經云﹕陽盛人耐冬不耐夏﹐陰盛人耐夏不耐冬。此亦知人稟受之不同﹐且自立夏气變純陽﹐萬物盛大﹐治藥者用熱遠熱﹐如桂枝﹑麻黃之輩﹐必加知母﹑升麻﹑石膏等服之﹐立冬气合純陰﹐治藥者用寒遠寒﹐如用諸涼劑﹐中病卽止﹐不必盡劑。又如冬溫暖則虛者安而實者病﹐夏寒涼則實者安而虛者病﹐冬溫暖﹑夏寒涼非節之气﹐來暴而去速﹐在人將攝之如何爾。如天大寒﹐蓋覆常宜溫暖﹐勿使受寒﹐恐毒瓦斯爲寒所觸而不得出也﹐如天大熱﹐不可蓋覆﹐卻宜淸涼﹐勿使客熱與毒相並﹐致增煩躁﹐使瘡潰爛也﹐如時有迅雷烈風豪雨之變﹐宜謹幃帳﹐添蓋覆﹐多燒辟穢香﹐以辟一時不正之气。臥處常要無風﹐又要通明﹐切忌幽暗﹐夜靜不斷燈火﹐不離親人看守﹐恐要飲食﹐一時得具﹐或有癢痛﹐與之撫摩﹐恐他人未必盡心如法也。

聞人氏云﹕木得桂則枯﹐雌黃遇胡粉則黑﹐柑得脯則壞﹐物之相畏﹐有如此者﹐痘瘡之畏穢惡雜气﹐其理亦如是也。房中淫气﹑婦人經候气﹑狐臭漏腋气﹑醉酒葷穢气﹑硫黃蚊藥气﹑黴爛蒸濕气﹑誤燒油發气﹑潑糞淋尿气﹑熬油煎卵气一切腥臊气﹑五辛之气﹑遠行染帶之气﹐以上最宜避忌﹐仍令人謹伺門戶﹐勿令生人輒入﹐勿掃房室﹐勿動溝渠﹐勿啟混廁﹐勿燒腦﹑麝﹑酷烈諸香。仲景云﹕瘡痘欲出之間﹐宜燒蒼術﹑豬甲二物。牀帳左右前後﹐宜掛胡荽﹐以酒噴之﹐或燒乳香尢妙﹐蓋榮衛得香則營運甚速﹐可使瘡毒易出﹐苟防備一不如法﹐則禍患踵至﹐欲出者使之不出﹐已出者斑爛成片﹐甚者瘡黑陷伏﹐加以爛臭﹐痛如刀剜﹐悶亂而死﹐其中縱得安者﹐亦令瘢痕經年黑色﹐或反成疥癬﹐不可不戒。凡痘瘡初出﹐卽當禁戒房事﹐室中常燒辟穢香﹐令煙不絕﹐更多燒硬石﹐以水澆之﹐若有觸犯﹐瘡或色變﹐或作癢者﹐以茵陳燻法解之。

辟穢香﹝灌漿﹞茵陳燻法﹝起發﹞

﹝袁﹞治痘觸變焦紫方痘觸變焦紫﹐倏時喘急起﹐急覓絲瓜皮﹐取末蜜調處﹐甘艸地黃湯﹐一服痘更起﹐若加煩時﹐犀角磨湯水﹐此是四五朝﹐治觸當如此﹐期若至七八﹐空殼觸必死﹐漿半犯觸證﹐按驗莫糊指。﹝絲瓜皮﹐須要看他未生筋時﹐取來燥幹﹐臨用只取皮﹑蒂爲末。﹞

治觸變灰白痘方痘觸變灰白﹐梟癢忍不得﹐附子緊黃﹐愈多功愈特﹐助藥已備前﹐何須甚分悉﹐憑君自攄奇﹐奇處如應敵。﹝此痘﹐須詳察盤座﹐有元紅則挽治得全﹐若無眞元根縷﹐不必療治。﹞

治痘被月經觸變方痘正匈匈才翕漿﹐適爲月水正當場﹐不知淨潔相防護﹐致使花欄倏變常﹐月月紅花一樣藥﹐不分枝葉取煎湯﹐嫩杪煎湯投酒服﹐根枝濃沸活花郎﹐不消時刻還歸正﹐任汝經紅觸滿牀。

治痘被麝觸癢方麝香一觸癢難熬﹐點點花心帶黑椒﹐急把升麻蒼耳艸﹐濃煎慢浴轉明饒﹐內托應須求衛气﹐參歸芍橘甘遭﹐生地防風蟬蛻倍﹐紅花赤豆共成標。﹝詳考赤豆﹐非家種赤小豆﹐是生於山谷﹐粒粗而扁﹐越人取而鑲嵌首飾﹐色極紅美﹐若無﹐以家赤大豆代之。﹞

治痘被屍厭觸變方死屍觸變目番斜﹐痘必沈潛吐沫加﹐速把元荽並棗艾﹐爲筒燒噴正靈家﹐外取辰砂煮姜醴﹐時時引呷振欄花﹐𨿽然屍厭未戕痘﹐主此依然麗美葩。﹝愚治此痘﹐宜元荽和辰砂姜酒服﹐外燒其方藥﹐而辰砂性沈滯﹐善能振痘﹐不宜多服者也。﹞

治痘被客忤觸變方客忤相侵似若驚﹐啼號不歇面渾靑﹐絲瓜細結含花者﹐露摘蒸來焙粉成﹐見證蜜調多少服﹐隨兒大小要詳明﹐此時莫說絲瓜賤﹐一寸絲瓜一寸金。

治痘被獸驚縮方痘五六朝﹐正要灌漿翕膿時候﹐偶爲貓犬諸獸驚嚇﹐而痘隨縮匿﹐或色變爲斜﹐或形沈於底﹐蓋心失其主而血不能以歸輔﹐气弗協以充托也﹐急服烏龍散。

烏龍散方烏龍散治痘中驚﹐驚系豬貓犬馬形﹐只求遠志菖蒲等﹐蟬脫須將水洗淸﹐再加醴酒頻頻煮去卻菖蒲遠志們﹐獨畱蟬脫研爲末﹐砂糖調服酒含噙。

遠志淨一兩﹐菖蒲淨細實者一兩﹐和酒煮熟﹐去二味﹐蟬蛻焙爲末﹐將藥酒進服﹐再投雞鳴散﹐無不全美者矣。

錢氏云﹕凡瘡疹﹐當乳母愼口﹐不可令饑及受風冷。聞人氏云﹕凡人一日不食則饑﹐觸風冷則病﹐況小兒當瘡痘之際﹐正欲賴穀气以助其內﹐避風寒以護其外﹐苟穀气虧少﹐風寒侵襲﹐則爲患可勝言哉。乳下嬰兒﹐宜常令其母飲食充足﹐居處避風﹐能食童子﹐專令老成耐事人時時管顧﹐𨿽然﹐事亦貴得其平﹐或者以失饑﹑冒風寒爲戒﹐遂致過飽極溫﹐非徒無益﹐而又害之﹐瘡痘之家﹐宜備知之。陳氏云﹐痘瘡發熱﹐口漧煩渴不止者﹐切不可與水喫﹐亦不宜與蜜﹑紅柿﹑西瓜﹑橘子等冷物食之。﹝若脈實﹐中有實熱者﹐不必忌生冷。﹞痘瘡欲靨已靨之間﹐忽不能靨﹐腹脹煩渴﹐不可與水﹑蜜等冷物食之﹐或頭溫足指冷﹐或瀉渴气促﹐亦不可與之。十二日十三日﹐瘡痂已落﹐其瘢猶黯﹐或凹或凸﹐肌肉尙嫩﹐不可澡浴﹐亦不宜食炙爆物﹐酸辣五辛有毒之物﹐恐熱毒燻膈﹐眼目多生翳障。海藏雲﹕世人徒知憐惜過愛﹐信其俗而不藥﹐病已成而方憂﹐摩撫從容﹐無所不從﹐豈知愛之適足以害之﹐惜之適足以棄之﹐始不早治﹐治不全終﹐卒之殞斃﹐勞而無功﹐至是咎醫﹐嗚呼﹐其計亦繆矣﹗

卷之四﹟心臟部二痘瘡上

汗下

錢氏云﹕瘡疹惟用溫平藥治之﹐不可妄下﹐及妄攻發。《活人書》云﹕小兒瘡疹與傷寒相類﹐頭痛身熱﹐足冷脈數﹐疑似之間﹐只與升麻湯解肌﹐兼治瘡子﹐已發未發皆可服﹐但不可疏轉﹐此爲大戒。傷寒身熱﹐固不可下﹐瘡疹發熱在表﹐尢不可轉﹐世人不學﹐乃云初覺以藥利之﹐宣其毒也﹐誤矣。﹝海藏雲﹐此論𨿽當﹐在經則可﹐若熱甚過極足冷﹐或內傷腹熱足冷﹐宜以寒藥如洗心﹑調胃﹐及化食藥通膈之類主之﹐然當求責臟腑祕與不祕﹐脈道何如耳。許氏云﹐上熱下冷﹐傷食也﹐疹初熱﹐手足亦冷﹐惟傷寒一身盡熱﹐不與足冷相類﹐此傷食﹐非傷冷也﹐若傷冷不宜用。王徳孚用感應丸治之。﹞

痘瘡已出﹐不可疏轉﹐出得已定﹐膿血太盛﹐卻用疏利﹑亦非也。﹝海藏雲﹐此言若在經而出不盡者爲當﹐若腹胃有垢膩﹐便時後重如痢疾﹐及脈滑在裏者﹐亦當微下。﹞大抵瘡疹首尾皆不可下。﹝海藏雲﹐髒府有凝滯者﹐不可拘此。﹞小兒身耳尻冷﹐咳嗽﹐輒用利藥﹐卽害人。

﹝海藏雲﹐此言裏和而少陽之气﹐在經熱者﹐故用化毒犀角湯﹐爲气出裏﹐若气未出﹐裏未盡﹐求責疏利﹐亦可。﹞

凡治疹痘﹐才瀉則令內陷﹐決不可輕易轉下﹐惟大小便多日不利﹐宜微微利之﹐及痘已靨﹐尙有餘熱停畱﹐或作熱﹐或作瘡痍﹐或成癰﹐宜四順飲下之﹐不特消餘毒﹐亦免生他證﹐累試累驗。每見疹痘者服發表麻黃藥出汗﹐陽气盡出膚表﹐遂至爛髒虛﹐虛則腹痛自利﹐或作寒戰﹐或作陰癇﹐死者多矣。凡瘡疹證見及點旣生﹐若無內外寒熱虛實者﹐但安養之﹐任其自然﹐則非惟不生他證﹐亦易於調理﹐今人則才見點﹐罔顧所蘊輕重﹐惟恐不出﹐用藥表之﹐服以紫艸﹑蟬蛻﹐副以人齒﹑猴梨﹐並與酒曲芫荽﹐無所不試﹐曾不知毒瓦斯遇發﹐則一倍變爲十倍﹐十瘡合爲一瘡﹐名爲爛﹐五內七竅﹐至於皆有﹐則重者不救﹐輕者爲聲啞﹐爲目疾﹐爲爛﹐爲閉耳塞鼻之患。又有過用表藥﹐裏無陽气以應之﹐爲虛脫者多矣﹐此妄表之過也。大抵瘡疹已出﹐正賴胃气運其毒瓦斯﹐善攻其熱者﹐熱甚則利小便﹐蓋小便利﹐則心火有所導引﹐𨿽不用冷藥﹐熱亦自減矣。熱輕則解其熱﹐蓋小熱不解﹐大熱必生﹐小熱而利其小便﹐則慮損气﹐故但當解熱也。利小便之藥導赤散爲上﹐解毒之劑如玳瑁湯﹑獨勝散﹑安散﹑如聖散﹑紫艸湯﹑犀角飲皆可選用。昧者但言瘡疹是熱﹐時進涼劑﹐致胃气轉虛﹐令兒胸滿腹脹﹐又且下之﹐內虛毒入﹐則殺人甚速﹐此不善下之過也。若小兒鼻塞唇焦﹐內伏熱也。脈細﹐面色痿黃或靑色﹐皮膚慢﹐口吐靑涎者﹐此誤下證也﹐或裏無蘊熱﹐亦何可下﹖要之﹐治熱以溫﹐涼而行之﹐未至於冷。治寒以溫﹐未至於熱。當從其漸而已。潔古云﹕大凡疹首尾皆不可下﹐恐動則生變﹐此謂少陽通表﹐宜和之也。當先安裏解毒﹐次微發之﹐解毒須安五臟﹐防風湯是也。如大便不祕者﹐須微發之﹐藥宜錢氏方中選而用之。如大便過祕﹐宜微利之﹐當歸丸﹑棗變百祥丸是也。初知疹﹐若使之並出﹐小兒難禁﹐是以別生他證也。首尾不可下者﹐首曰上焦﹐尾曰下焦﹐若旣吐利﹐安可下﹐便宜安裏。

若不吐瀉者﹐先與安裏藥三五服﹐如能食而大便祕結內實者﹐宜疏利之。若內虛而利者﹐宜用安裏藥一二服﹐末後一服調以微發之藥﹐要之﹐安裏之藥多﹐發表之藥少﹐祕則微疏之﹐令邪气勿壅並﹐而能作番次出﹐使兒易禁也。身溫者順﹐身涼者逆﹐二者﹐宜多服防風湯和之。﹝防風湯方見大法。﹞海藏雲﹕假令五日已裏﹐諸病與疹不能別辧者﹐不可疑作疹﹐必須髮之﹐但各從其所傷應見治之﹐皆不妨出﹐若彊發之﹐其變不可勝數矣。前人言首尾俱不可下者﹐爲未顯於表﹐下則邪气不得伸越﹐此脈證有表而無裏﹐故禁首可下也。尾不可下者爲毒已顯於外﹐內無根蒂﹐大便不實﹐無一切裏證﹐下之則气逆陷﹐故禁尾不可下也。又言溫暖蓋覆﹐不令通風﹐以未出﹐或身表涼而惡寒﹐或天令寒而惡冷﹐溫暖蓋覆﹐不令通風也﹐若已出﹐身熱天暄﹐何必用蓋覆而不使之通風乎﹐後人執此二句﹐首尾俱不敢下﹐溫燠不令通風﹐不知天令之所加﹐人身之所盛﹐致使誤人多矣。大抵前人之言﹐隨時應變﹐後之人不知其變﹐故常執而不移也。噫﹑首尾俱不可下者﹐以其始終臟腑元無凝滯也﹐若有一切裏證﹐及大便結者﹐安得不下。溫暖不使之通風﹐以其發在冬時﹐故如此也﹐若發在夏時﹐𨿽未出﹐亦不用此也。之用藥﹐大率以脈爲主﹐浮中沈之診﹐平舉按之﹐候察其虛實﹐定其中外﹐則可以萬全矣。﹝萬﹞今之治痘者曰首尾不可汗下﹐聽者和之﹐曰痘宜溫補﹐汗下﹐不可也。此亦喜補惡攻之遺獘。

殊不知治痘之法﹐莫要於解毒﹐或攻或補﹐務使毒瓦斯得解而已﹐如其气血和暢﹐榮衛流通﹐表裏無邪﹐其出則盡﹐其發則透﹐其收則時﹐非但不可汗下﹐𨿽溫補亦不可用也。設使外感風寒﹐約束皮膚﹐閉密腠理﹐瘡出不快﹐此當汗之﹐令陰陽和﹐榮衛通﹐而瘡易出﹐毒得解散可也﹐苟不汗之﹐則毒無從得出﹐畱伏於內﹐未免閉門畱寇之禍矣。如大熱不退﹐煩渴轉增﹐譫妄昏沈﹐便溺阻塞﹐此毒蓄於腸胃之間﹐與穀气並﹐宜急下之﹐使臟腑疏通﹐陳滌去可也﹐苟不下之﹐則藏污蓄毒﹐煎熬於中﹐寧無養虎遺患之悔乎。故大要曰﹕謹守病機﹐各司其屬﹐有者求之﹐無者求之﹐盛者責之﹐虛者責之﹐必先五勝﹐疏其血气﹐令其條達﹐而致和平。此之謂也。

卷之四﹟心臟部二痘瘡上

證治大法

﹝錢氏法﹞瘡疹惟用溫平藥治之﹐不可妄下﹐及妄攻發﹐受風冷。﹝海藏雲﹕溫平者﹑非熱劑﹐如荊芥﹑薄荷﹑防風﹑牛蒡子﹑甘艸之類。《活人》鼠粘子湯﹐與潔古解毒防風湯相兼選用是也。丹溪云﹕鼠粘子﹑連翹﹑山楂﹑甘艸﹐此四味﹐痘瘡始終必用之藥。﹞診睦親宮中十大王瘡疹云﹕瘡疹始終出﹐未有他證不可下﹐但當用平和藥﹐頻與乳食﹐不受風冷可也。如瘡疹三日不出﹐或出不快﹐卽微發之﹝鼠粘子湯之類﹞﹐如瘡發後不多出﹐卽加藥﹝如一日一帖卽加至二帖﹞﹐加藥不出﹐卽大發之﹐﹝升麻葛根防風羌活獨活麻黃桂枝之類。﹞如發後不多﹐及脈平無證﹐卽瘡本稀﹐不可更發也。有大熱者當利小便﹐小熱者當解毒。﹝利小便﹑四聖散之類。﹞若不快﹐勿發﹐勿下攻﹐止用抱龍丸治之。瘡疹若起﹐能食者大黃丸下一二行卽止。有大熱者當利小便。有小熱者宜解毒。若黑紫幹陷者﹐百祥丸下之﹐不黑者﹐愼勿下。身熱煩躁﹐腹滿而喘﹐大小便澀﹐面赤悶亂大吐﹐此當利小便。不瘥者﹐宣風散下之也。若五七日痂不焦﹐是內發熱气﹐蒸於皮中﹐故瘡不得焦痂也﹐宜宣風散導之﹐用生犀角磨汁解之﹐使熱不生﹐必著痂矣。

﹝東垣師弟法﹞﹝潔﹞論曰﹕疹之病﹐其爲證各異。瘡發腫於外﹐屬少陽三焦相火也﹐謂之。小紅靨行皮膚中不出者﹐屬少陰君火也﹐謂之疹。凡顯疹﹐若自吐瀉者﹐不可妄治而多吉﹐謂邪气上下皆出也。大凡疹首尾皆不可下。﹝云云﹐詳前汗下條。﹞

安裏解毒防風湯防風﹝一兩﹞地骨皮黃芍藥荊芥枳殼鼠粘子﹝各等分﹞

上爲末。水煎四五錢服。若能食而大便實﹐宜當歸丸微利之。

當歸丸棗變百祥丸﹝並大便祕﹞

﹝垣﹞消毒救苦湯治證悉具﹐消化便令不出﹐若已出﹐稀者再不生。十一月立此方﹐隨四時加減﹐惟通造化﹑明藥性者能之。

麻黃根羌活防風升麻黃柏﹝酒炒。各五分﹞柴胡川芎細辛本葛根黃芩﹝酒炒﹞蒼術﹝各二分﹞黃連歸身﹝各三分﹞蘇木白術甘艸﹝生﹞橘皮﹝各一分﹞

吳茱萸﹝半分﹞紅花﹝少許﹞連翹﹝半錢﹐初出者減﹐出大者加﹞生地黃﹝五分﹞

上咀。每服五錢﹐水二大盞﹐煎至一盞﹐去滓﹐稍熱服。疹者﹐因內傷必出﹐乃榮气逆故也﹐大禁牽牛﹑巴豆﹑峻藥﹐宜半夏﹑枳實﹑大黃﹑益智仁﹑之類去瀉止吐﹐若耳尖冷﹑呵欠﹑睡驚﹑嚏噴﹑眼澀﹐知必出也﹐宜﹕升麻葛根白芍藥甘艸歸身連翹﹝各等分﹞

上咀。水煎服。此定法也﹐後﹑隨證加減﹕如肺出膿﹐先顯喘嗽﹐或气髙而喘促﹐少加人參黃芩以瀉伏火﹐而補元气。

如心出小紅﹐必先見嗌漧驚悸﹐身熱肌肉腫﹐脈弦洪﹐少加黃連。如命門出癮疹﹐必先骨痛身熱﹐其疼痛不敢動搖﹐少加生地﹑黃柏。諸疹皆爲陰證瘡﹐皆因內傷乳食﹐脾胃不足﹐榮气逆行﹐𨿽火勢內熾﹐陰覆其外﹐故錢氏制四物升麻湯發之﹐如有傳變證﹐根據加減法服之。

﹝世﹞如疹痘﹐則發於脾﹐宜陳氏人參淸膈散。﹝疹者皮膚隱隱如麻名曰麻子。﹞

水者﹐多因傷寒熱毒而發﹐宜升麻散及羌活散。

﹝丹溪分气血虛實﹞﹝丹﹞小兒痘疹﹐分气血虛實﹐以四君﹑四物﹑酒炒芩﹑連等服之。气虛﹐參術加解毒藥。血虛﹐四物加解毒藥。﹝婁﹞加解毒藥者﹐酒炒芩連是也。海藏雲﹕解毒者﹐三黃湯﹑金花丸之類。

痘疹分人之淸濁﹐就形气上取勇怯。痘瘡紫﹐屬血熱﹐涼血爲主。白﹐屬气虛﹐補气爲主。中黑陷而外白色﹑起遲者﹐則補气中略帶涼血藥。

﹝萬﹞痘瘡主治﹐解表﹑和中﹑解毒三法也。解表﹐兼發散之義﹐使邪气盡出於外﹐不使畱伏於中﹐如防風﹑白芷﹑荊芥穗﹑升麻﹑葛根﹑柴胡﹑桂枝之屬。

和中﹐專主脾胃﹐兼助血气﹐使裏气常實﹐血气不虧﹐助養痘瘡而待其成﹐不致癢塌倒陷﹐如黃﹑人參﹑白芍藥﹑當歸﹑木香﹑陳皮之屬。解毒﹐只瀉火涼血淸气﹐使毒邪有制﹐不爲正害﹐如山豆根﹑大力子﹑紫艸﹑連翹﹑芩﹑連﹑梔子之屬。

﹝翁﹞﹝仲仁分气虛血熱熱壅三證﹞﹝辧法詳虛實條﹞凡气虛之證﹐初發身熱手足厥冷﹐乍涼乍熱﹐精神倦怠﹐肌肉白﹐飲食減少﹐四肢倦而睡臥安靜﹐便淸自調﹐虛證無疑。未見點前用參飲加輕劑發散﹐如紫蘇﹑防風﹑白芷。見點之後用參飲加輕劑﹐如川芎﹑桔梗。見點四日之後重用參飲隨病加減處治。七八日漿足之後﹐保嬰百補湯調養气血而已。此證末稍塌陷黑靨者﹐多用木香異功散收功。凡血熱之證﹐初發身熱壯盛﹐腮紅臉赤﹐毛焦色枯﹐煩躁渴欲飲水﹐日夜啼哭﹐睡臥不寧﹐好睡冷處﹐小便赤澀﹐熱證無疑。未出之前﹐升麻葛根湯或升麻流气飲𨿽皆可服﹐總不若十神解毒湯爲穩。未出至見點三四日後﹐熱證悉平﹐勢將行漿﹐從太乙保和湯加減。八九日漿足之後﹐則有保嬰百補湯調養之。此證七八日間﹐有紫黑漧枯及靑灰幹黑陷者﹐則有奪命大造﹑談笑博金﹑一字金﹐或百祥﹑牛李﹑豬尾﹑獨神等方﹐皆可審用。惟經泄瀉之後有黑陷幹紅者﹐則從木香異功散治之。此祖宗世業不傳之祕﹐萬試萬中者也。凡熱毒壅遏之證﹐初發身熱壯盛﹐腮紅臉赤﹐毛焦皮燥﹐气粗喘滿﹐腹脹煩躁﹐狂言譫語﹐睡臥不寧﹐大便祕結﹐小便赤澀﹐面浮眼脹﹐多啼多怒﹐的系熱毒壅遏﹐未見點時﹐先須升麻葛根湯一服﹐隨服羌活散郁湯。至見點三日之內﹐諸證悉平﹐勢將行漿﹐則服益元透肌散加減。漿足之後﹐服嬰童百補湯調養而已。六七日外有紫黑漧枯及靑灰幹白陷者﹐則有奪命大造﹑談笑博金﹑一字金﹑百祥﹑牛李﹑豬尾﹑獨神等方﹐皆可審用。惟曾經泄瀉﹐有木香異功證﹐則從木香異功散治之。治虛弱痘證有二法﹐的系气虛﹐則宜補气﹐气虛易寒﹐又宜溫之﹐溫補一法之中﹐酌量輕重處治﹐方爲妙用。治血熱壅遏有五法﹐表熱盛則痘必漧枯﹐表太涼則冰伏﹐內熱盛則祕結﹐內太涼則泄瀉﹐气壅盛則腹脹喘滿﹐熱毒爲所抑而不得伸越﹑則腹脹狂亂﹐毒瓦斯彌盛則表裏受重﹑而嬰童難任﹐是故治痘之法﹐在安表﹑和中﹑勻气﹑透肌﹑解毒五者而已。安其表﹐使無干枯冰伏之患。和其中﹐使無便結泄瀉之變。勻其气﹐使無壅盛喘滿之過。透其肌﹐使熱毒得以伸越而達表。解其毒﹐使內外有所分消。五者不失﹐則血熱壅遏之證勢𨿽綿密﹐亦不足憂矣。

參飲﹝卽保元湯﹞專治元气虛弱﹐精神倦怠﹐肌肉柔慢﹐面靑白﹐飲食少進﹐睡臥寧靜而不振者﹐不分已出未出皆治。

人參﹝一錢﹞黃﹝二錢﹞甘艸﹝五分﹐初熱生用﹐出定炙用﹞

楊仁齋謂其能補益元气﹐更名保元湯﹐蓋爲元气虛弱者立也。後世治痘者多主之﹐不分元气虛實之異﹐槪用於血熱毒壅之證﹐是爲以實攻實﹐豈不誤哉。

上﹐用水一鐘﹐姜一片﹐煎四五分﹐不拘時服。

參飲加減禁忌法如前虛證﹐辧認不瘥﹐以此方爲主﹐前後始終﹐皆不可易﹐中間雜證兼見﹐𨿽或不同﹐要皆气虛所致﹐則以本方而斟酌加減之﹐毋得過投發散﹑苦寒﹑之劑。

初熱未出之際﹐只可少濟以開提勻气之功如桔梗﹑川芎﹑之類。漿足之後﹐助以收斂如白術﹑芍藥﹑茯苓﹑焉爾。

出不快﹐加川芎﹑官桂。禁用蟬蛻﹑鼠粘子﹑人牙﹑紫艸。小便赤﹐加大腹皮﹑茯苓。禁用車前﹑滑石﹑瞿麥﹑山梔。大便溏﹐加白術﹑茯苓﹑肉果。禁用豬苓﹑訶子﹑龍骨﹑礬石。小便短澀﹐加大腹皮﹑木通。禁用滑石﹑瞿麥。

大便實祕﹐加酒炒當歸。禁用大黃﹑枳殼﹑生地。泄瀉﹐加白術﹑肉果﹑木香。

禁用龍骨﹑石脂﹑枯礬。嘔吐﹐加漧薑﹑丁香﹑橘皮。禁用半夏。煩渴﹐加麥門冬﹑芍藥﹑五味子。禁用天花粉﹑葛根﹑烏梅﹑半夏。減食﹐加白術﹑人參﹑神曲。禁用山楂﹑砂仁。傷食﹐加神曲﹑麥芽﹑山楂。禁用枳實﹑蓬術﹑三稜﹑巴豆﹑大黃。喘急在三四日前者﹐加桔梗﹑蟬蛻﹑杏仁。風﹐則微散之﹐加紫蘇﹑防風﹑枳實。痰﹐則從痰治﹐加杏仁﹑貝母。有虛證見者﹐決非實喘﹐不過是毒不得外達﹐上乘於肺耳﹐禁用麻黃﹑萊菔﹑蘇子﹑枳殼下气等藥。六七日後﹐或先曾泄瀉而後气喘者﹐虛之極也﹐加人參則喘自止。腹脹﹐加大腹皮﹑濃朴﹐兼發散開提。禁用枳殼﹑萊菔寬中下气等藥﹐仍視小便祕﹑與傷食否﹐亦有傷於生冷﹐或寒气郁遏而然﹐從內傷外感而治。內傷﹐用丁香﹑官桂﹑神曲﹑木香。外感﹐用防風等藥發散治之。當熱不熱﹐四五日間手足厥冷﹐冰硬不起﹐加丁香﹑官桂﹑炙黃﹑川芎。夏月減丁香。四肢不起﹐加肪風﹐減川芎。漿不足﹐加白術﹑當歸﹑川芎。灌水泡﹐加白術﹑防風﹑白芷﹑芍藥。灌淸漿﹐加白術﹑茯苓。喘嗽﹐加五味子﹑杏仁﹑麥門冬。

禁用天花粉﹑桑白皮。發癢﹐加川芎﹑當歸﹑芍藥﹑白術﹑茯苓。禁用僵蠶﹑蒺藜。癢甚﹐外用茵陳燒煙燻之。禁用沐浴髮散之藥﹐恐成气脫。

十神解毒湯專治身發壯熱﹐腮紅臉赤﹐毛焦色枯﹐已出未出﹐三日以前痘點煩紅﹐燥渴欲飲﹐睡臥不寧﹐小便赤澀者﹐此熱盛也﹐並皆治之。

當歸尾生地黃紅花牡丹皮赤芍藥桔梗木通大腹皮連翹川芎此方﹐治血熱痘疹﹐以涼血行血爲主﹐佐以桔梗﹑川芎﹐有開提發散之功﹐引以大腹皮﹑木通﹐有疏利熱毒之效﹐臣以連翹﹑牡丹皮﹐有解毒之良﹐用此以治血熱痘疹﹐則能內外分消﹐熱毒𨿽盛﹐庶幾解散﹐表裏自然和平矣。古人用黃連解毒湯﹐恐驟用寒涼﹐不惟冰伏熱毒﹐及出不快﹐抑且熱毒爲其所抑﹐則郁於臟腑﹐或肚痛腹脹﹐內潰而死者有之﹐豈若此方用之爲穩當﹐若不得已而用黃連芩檗﹐亦須酒炒﹐一以制其寒涼之性﹐一以助其上行之勢﹐借連﹑檗以解毒耳。

十神解毒湯加減法身熱壯盛﹐加葛根﹑前胡。毒盛綿密﹐加荊芥﹑鼠粘子。渴﹐加天花粉﹑竹葉﹑滑石。小便尿血﹐加犀角﹑山梔。大便黑﹐加犀角﹑黃連﹐或桃仁。吐血漧嘔﹐加黃連﹑犀角。發紅﹐加犀角﹑黃芩﹑黃柏﹑山梔﹑玄參。小便赤﹐加山梔。

小便短澀﹐加豬苓﹑澤瀉。小便祕﹐加滑石﹑瞿麥。大便祕﹐加枳殼﹑前胡。大便祕﹐喘﹐加枳殼﹑前胡﹑大黃。煩躁﹐加麥門冬﹑天花粉。煩渴﹐狂亂譫語﹐加知母﹑麥門冬﹑石膏。嘔吐﹐加豬苓﹑澤瀉﹑黃連。咽喉痛﹐加甘艸﹑鼠粘子﹑荊芥。泄瀉﹐加豬苓﹑澤瀉﹑防風。嘔﹐加橘皮。

以上﹐並用燈心十四根﹐水煎服。

血熱痘證﹐熱毒彌盛﹐然毒瓦斯無所分消﹐只宜重用升提發散﹐使毒得以達表而從外解﹐引以滲泄﹐使熱得以潤下而從內消﹐佐以淸涼消毒﹐行血涼血之劑﹐則痘𨿽稠密﹐亦能消散﹐自易漿而易化也﹐所謂輕其表而涼其內﹐此方蓋得安表﹑和中﹑解毒﹑三法盡善﹐誠痘科之神方也。丹溪曰﹕熱者淸之﹐實者平之﹐其此方之謂歟。是故發熱至見點之後﹐三日以前﹐毒瓦斯未盡達表﹐內外彌盛﹐血熱之證悉具﹐辧認不瘥﹐並只以本方處治之﹐切不得下參﹑﹑白術﹑茯苓補气之藥於熱證﹐未漿之前﹐如誤而用之﹐是謂以實攻實﹐腹脹气喘﹐狂亂譫語﹐咽喉腫痛﹐口舌生瘡﹐變證百出﹐所謂邪得補而愈盛也。嘔吐泄瀉﹐愼不得用半夏﹑丁﹑桂﹑漧薑﹑木香﹑藿香﹑訶子﹑肉果﹐如誤而用之﹐則是以熱助熱﹐气得熱而愈亢也﹐燥證﹐必至咽疼狂亂﹐失血便祕﹐無所不至矣。至於龍骨﹑枯礬﹑澀滯之物﹐且能使气道阻塞﹐是欲其出而閉之門也﹐腹脹之患生﹐而喘急之勢至矣﹐尢宜戒之。及至血已成﹐气血定位﹐頭頂白光﹐勢將行漿﹐又宜易方﹐另行別議。

羌活散郁湯專治實熱壅盛﹐郁遏不得達表﹐气粗喘滿﹐腹脹煩躁﹐狂言譫語﹐睡臥不寧﹐大小便祕﹐毛豎面浮﹐眼張若怒﹐並有神效。並爲風寒外搏﹐出不快者同治。

防風羌活白芷荊芥桔梗地骨皮川芎連翹甘艸紫艸大腹皮鼠粘子上﹐爲粗散。水一鐘﹐燈心十四根﹐煎六分﹐溫服。

身初發熱﹐及見點之際﹐毒瓦斯壯盛﹐外爲風寒所抑﹐或肌肉粗濃﹐腠理堅閉﹐肌竅不通﹐經絡阻塞﹐使淸气不得引毒達表循竅而出﹐則熱毒壅遏於內﹐爲腹脹﹐爲喘急﹐爲祕結﹐爲狂煩﹐爲驚搐﹐爲失血﹐皮燥毛直﹐面急眼脹﹐睡臥不寧﹐驚啼多哭﹐此熱毒壅遏之證﹐辧認不瘥﹐急宜用發散開提之劑﹐佐以和解透肌之法﹐則熱毒不壅﹐而其出自易矣。羌活﹑白芷﹑防風﹐有升提發散解毒之長﹐桔梗有開提勻气之能﹐荊芥﹑連翹﹑鼠粘善解郁熱﹐地骨皮消壅熱於筋骨之間﹐且能整肅臟腑﹐紫艸滑肌通竅﹐大腹皮引熱下行﹐使內外有所分消﹐用此以治熱壅之證﹐效大而功用極妙。若驟用寒涼如芩﹑連﹑升麻之類﹐則熱爲寒气所抑﹐不得伸越﹐逗𨖻經絡﹐爲疽爲癤者有之﹐水伏硬閉者有之﹐至於人參﹑黃﹑白術﹑茯苓溫補之劑﹐誤用則其壅盛﹐禍不旋踵﹐他如丁﹑桂﹑木香﹑姜﹑附﹑之類﹐以熱攻熱﹐殺人立至﹐尢宜戒愼。故發熱之初﹐至見點之後﹐並宜以本方處治﹐根據後法而加減之。

羌活散郁湯加減法初發身熱壯盛﹐腮紅面赤﹐毛焦皮燥﹐咳嗽喘急者﹐加升麻。煩渴﹐加天花粉﹑漧葛。腹脹﹐喘急鼻塞﹐面赤若怒﹐毛直及枯﹐加麻黃。便祕﹐加當歸﹑枳殼﹐甚則加大黃。嘔吐﹐加豬苓﹑澤瀉﹑橘皮﹐禁用生薑﹑丁香﹑木香﹑半夏。洞泄﹐加升麻﹐禁用白術﹑茯苓﹑豆蔻﹑龍骨等劑。喘嗽惡風﹐加桑皮﹑紫蘇。失血﹐加犀角﹑地黃﹑黃連。發﹐加黃連﹑黃芩﹑山梔。小便赤澀﹐加滑石﹑山梔﹑地黃﹑芍藥。鼻衄﹐加黃芩﹑犀角。驚悸﹐加木通﹑山梔。搐﹐加靑皮。不思飲食﹐加山楂。傷食﹐加山楂﹑神曲麥芽。見點二三日間出不快利﹐加鼠粘子﹑山楂﹑蟬蛻﹐名透肌散。煩紅赤色﹐加生地黃﹑紅花﹑牡丹皮﹐去白芷﹑防風。皮急肉緊﹐身熱壯甚﹐加葛根﹑前胡。

見點三日之內﹐並根據本方加減﹐及三日之後﹐痘瘡出齊﹐血已成﹐而前證悉平﹐不得復用此方﹐恐發散太過﹐難於行漿﹐另有方藥在後。其禁用藥劑﹐並從血熱痘證法而裁治之﹐故此方不立禁忌辧。

太乙保和湯﹝又名紫艸透肌湯﹞

專治血熱痘證服十神解毒湯後﹐熱證悉去﹐內外和平﹐見點三日之後﹐不易長大﹐粗肌者用之﹐則能保和元气﹐活血解毒﹐助痘成漿﹐易痂易落也。

桔梗紫艸川芎山楂木通人參紅花生地黃甘艸糯米﹝五十粒﹞

上﹐用燈心七根﹐姜一片﹐水一鐘﹐煎六分﹐溫服。

便澀腹脹﹐加大腹皮。繁紅不潤﹐加當歸﹑蟬蛻。出不快﹐加鼠粘子。陷塌﹐加黃。痛﹐加白芷。不勻﹐加防風。水泡﹐加白術﹑芍藥。嗽﹐加五味子﹑麥門冬。渴﹐加麥門冬。癢﹐加白術﹑芍藥。

七八日後漿足﹐身復壯熱﹐便祕煩渴﹐腹脹喘急﹐前胡枳殼湯。漿足﹐禁用此方﹐另立湯飲在後。

益元透肌散專治壅熱痘證﹐服羌活散郁湯後﹐壅證悉開﹐气血和平﹐見點三四日後不肥大者﹑不成漿者﹑用之﹐則能勻气解毒﹐透肌達表﹐領出元陽﹐助痘成漿﹐而易結膿窠也。加減與保和湯同論﹐漿足之後﹐另有保嬰百補湯在後。

卽太乙保和湯去生地﹑紅花﹐加蟬蛻﹑鼠粘子﹑陳皮。

上﹐水一鐘﹐加燈心十四根﹐棗二枚﹐煎六分﹐溫服。

保嬰百補湯專治痘瘡八九日漿足之後﹐別無他證﹐並以此方調理气血﹐資養脾胃﹐不拘實﹑熱二痘﹐皆可服之﹐惟气虛證八九日後﹐本方加黃二錢﹑官桂少許﹐若有別證﹐在審虛實隨證加減而已。

當歸芍藥地黃白術人參茯苓山藥甘艸上﹐水一鐘﹐棗二枚﹐煎六分﹐溫服。

﹝陳氏惟主溫補﹞﹝陳﹞痘瘡未出已出之間﹐或瀉渴﹐或腹脹﹐或气促﹐謂之裏虛﹐速與十一味木香散治之。如已出之間﹐其瘡不光澤﹐不起發﹐根窠不紅﹐謂之表虛﹐速與十二味異功散治之。如已出之間﹐其瘡不光澤﹐不起發﹐根窠不紅﹐或瀉渴﹐或腹脹﹐或气促﹐是表裏俱虛也﹐速與十二味異功散送下七味肉豆蔻丸治之。﹝丹溪云﹕木香﹑異功散二藥﹐治寒的當﹐若虛而不寒者﹐禍不旋踵。﹞如瘡始出一日至十日﹐渾身壯熱﹐大便黃﹐是表裏俱實也﹐其瘡必光澤﹐必起發﹐必飽滿﹐必易靨﹐而不致損傷﹐若無他疾﹐不宜服藥。表裏俱實者易出易靨﹐表裏俱虛者易出難靨﹐表虛難出﹐裏虛難靨﹐隨證治之。張巽之《治痘要法》吐瀉少食爲裏虛﹐陷伏倒靨灰白爲表虛﹐二者俱見﹐爲表裏俱虛﹐全用異功散救之﹐甚至姜﹑附﹑靈砂亦可用。若止裏虛﹐減官桂﹐若止表虛﹐減肉豆蔻﹐不減官桂﹑丁香。若能食便祕而陷伏倒靨者﹐爲裏實﹐當用錢氏及丹溪下法。若不吐瀉﹐能食爲裏實﹐裏實而補﹐則結癰毒。紅活綻凸﹐爲表實﹐表實而用表藥﹐則潰爛不結痂。凡痘﹐但見點﹐便忌葛根湯﹐恐發得表裏俱虛也。

﹝丹﹞讀前人之書﹐當知其立言之意﹐苟讀其書而不知其意﹐求適於用﹐不可得也。痘瘡之論﹐錢氏爲詳﹐歷舉源流﹐經絡分明﹐表裏虛實﹐開陳施治之法﹐而又證以論辧之言﹐深得著書垂教之體﹐學人讀而用之﹐如求方圓於規矩﹐較平直於準繩﹐引而伸之﹐觸類而長之﹐可爲無窮之應用也。今人不知致病之因﹐不求立方之意﹐倉卒之際﹐據證檢方﹐謾爾一試﹐設有不應﹐並其書而廢之﹐不思之甚也。近因《局方》之教久行﹐《素問》之學不講﹐抱疾談醫者﹐類皆喜溫而惡寒﹐喜補而惡解利﹐忽得陳氏方論﹐皆用燥熱補劑﹐其辭確﹐其文簡﹐歡然用之﹐翕然信之﹐遂以爲錢氏不及陳氏遠矣。或曰﹐子以陳氏方爲不足歟﹖曰陳氏方誠一偏之論﹐𨿽然﹐亦可謂善求病情者﹐其意大率歸重於太陰一經﹐蓋以手太陰屬肺﹐主皮毛﹐足太陰屬脾﹐主肌肉﹐肺金惡寒而易於感﹐脾土惡濕而無物不受﹐觀其用丁香﹑官桂﹐所以治肺之寒也﹐用附﹑術﹑半夏﹐所以治脾之濕也﹐使脾與肺果有寒與濕而兼有虛也﹐量而與之﹐中病則已﹐何傷之有。今也不然﹐但見出遲者﹑身熱者﹑泄瀉者﹑驚悸者﹑气急者﹑渴思飲者﹐不問寒熱虛實﹐率投木香散﹑異功散﹐間有偶中﹐隨手獲效﹐設或誤投﹐禍不旋踵。何者﹖古人用藥制方﹐有向導﹐有監制﹐有反佐﹐有因用﹐若錢氏方﹐固未嘗廢細辛﹑丁香﹑白術﹑參﹐率有監制輔佐之藥﹐不專務於溫補耳﹐然其用寒涼者多﹐而於補助一法﹐略示端緒﹐未曾深及﹐癡人之前不可說夢﹐錢氏之慮﹐至矣﹗亦將以候達者擴充推展用之耳。𨿽然﹐渴者用溫藥﹐癢塌者用補藥﹐自陳氏發之﹐迥出前輩﹐然其多用桂﹑附﹑丁香﹐辛芳燥熱﹐恐未爲適中也。何者﹖桂附丁香輩當有寒而虛者﹐固是的當﹐虛而未必寒者﹐其爲患當何如耶﹗陳氏立方之時﹐必有挾寒而用一偏之方﹐寧不過於熱乎。予嘗會諸家之粹﹐求其意而用之﹐實未敢據其成方。至正甲申﹐陽气早動﹐正月間﹐邑間痘瘡不越一家﹐率投陳氏方﹐童幼死者百餘人﹐𨿽由天數﹐吾恐人事亦或未之盡也。

王汝言曰﹕若痘瘡虛怯﹐淡白色癢塌﹐此屬虛寒﹐宜用陳文中方。若發熱壯盛﹐齊勇紅紫色燥癢﹐此屬熱毒﹐急宜涼血解毒。自陳文中方盛行後﹐屬虛寒者率得生﹐屬熱毒者悉不救。痘是胎毒﹐古人治法只解毒﹐然气血虛﹐則送毒瓦斯不出﹐及不能成就﹐故陳文中之法亦千載妙訣﹐補前人之未備者﹐但溫補之法旣行﹐而解毒之旨遂隱﹐故救得一邊﹐又害了一邊。

凡治痘子﹐要識證候﹐如痘腳稀疏﹐根窠紅潤﹐不瀉不渴﹐乳食不減﹐四肢溫和﹐身無大熱﹐如此候者不須服藥﹐惟善調護以待成就而已。若癢塌寒戰﹐切牙渴不止﹐痘紫黑色﹐喘渴不寧﹐灰白色頂陷﹐腹脹﹐頭溫足冷﹐悶亂﹐飲水﹐气促﹐泄瀉渴﹐如此候者﹐不必服藥﹐𨿽彊治之﹐亦無功也。

凡治痘瘡﹐善攻不如善守﹐表裏無邪﹐不須妄治。有等貪利之人﹐不分虛實﹐妄投湯丸﹐謂曾治某病﹑治某病﹐貪天功以爲己有﹐以致虛虛實實﹐致生變異﹐誤人性命﹐此醫之罪也。

﹝用藥﹞﹝萬﹞凡痘子﹐用藥須分气血虛實﹐毒瓦斯微甚而治﹐故灰白者﹑不起發者﹑癢塌者﹑吐利者﹑寒戰切牙者﹑手足冷者﹐皆气虛也﹐宜用補气之劑。瘡幹者﹑不紅活者﹑膿水少者﹐皆血虛也﹐宜用補血之劑。稠密者﹑腫者﹑紅紫者﹐皆毒甚也﹐宜用解毒之劑。陷伏者兼气血解毒治之。凡用補气﹐宜四君子湯﹐如瘡帶濕﹐或有自利﹐用之可也。若瘡幹者﹐白術燥津液﹐茯苓滲津液﹐或便祕實者﹐不可用也。凡用補血﹐宜四物湯﹐如瘡幹﹐或色大嬌﹐用之可也。若不能食者﹐生地黃泥膈﹐白芍藥收斂腸胃﹐不可用也。凡解毒﹐不過黃連﹑黃芩﹑黃柏﹑梔子﹑連翹﹑牛蒡子﹑升麻之屬﹐俱用酒制﹐恐寒涼反損脾胃也。若欲行表﹐須少加桂枝﹐他如紫艸﹑山豆根﹑葛根之類﹐則不必用酒制矣。凡用解毒藥﹐要別臟腑﹐分陰陽而治之﹐如黃連解心火﹐黃芩解肺火﹐梔子解肝火﹐黃柏解腎與三焦火﹐石膏解脾胃火﹐木通解小腸火﹐黃芩又解大腸火﹐連翹﹑牛蒡子解瘡毒火﹐山豆根﹑紫艸解痘毒火﹐升麻解疫毒火﹐各有主治不同也。又﹐歲半以上﹐屬陽﹐心肺主事﹐宜芩﹑連多用之﹐歲法以下﹐屬陰﹐腎肝主事﹐宜黃柏﹑梔子多用之。

祕傳八味二花散桃花蕊﹝五錢﹞梅花蕊﹝二味不拘多少﹐陰漧﹐共一兩六錢二分﹞穿山甲﹝取四足者﹐酒炒﹐一兩﹞朱砂﹝水飛過﹐一兩﹞紫河車﹝水洗去紅筋﹐焙漧﹐爲末﹐一具﹞天靈蓋﹝一具﹐以皂角煎湯洗淨﹐酥制﹐爲末﹐四方共一錢七分﹞鹿茸﹝去毛﹐酥制﹐三方共一兩二錢﹞

人參﹝官揀者﹐一兩﹞

上﹐各爲末。痘疹未出之先﹐以朱砂一兩爲君﹐梅花二錢﹑桃花三錢﹐共一處和勻﹐每服五分或三分或二分半﹐用雄鷄與酒二杯灌之與食﹐倒懸刺血入杯中﹐以熱酒調前藥﹐同服。初發不起﹐以梅花一兩爲君﹐加桃花一錢﹐天靈蓋五分。

气血虛﹐灰白色﹐用紫河車一兩爲君﹐加天靈蓋一錢﹐鹿茸一錢五分﹐梅花一錢﹐桃花一錢或八分。黑陷不起﹐以穿山甲一兩爲君﹐加桃花一錢﹐梅花八分﹐天靈蓋七分﹐麝香五分。气血虛不能灌漿﹐以鹿茸一兩爲君﹐加紫河車二錢﹐桃花一錢﹐梅花八分﹐天靈蓋七分﹐麝香五分﹐人參一錢。气血虛不能收靨﹐以鹿茸一兩爲君﹐天靈蓋五分﹐桃花七分﹐梅花九分。落靨之後﹐瘢色白﹐气血虛﹐以人參一兩爲君﹐加紫河車二錢﹐鹿茸一錢﹐梅花一錢五分。以上咸仿首條服法。

保生散紫河車﹝制如前﹞龜板﹝酥炙﹐一分﹞鹿茸﹝酥炙﹐各一兩﹞

上爲末。量兒大小用。血虛川歸﹑茯苓﹑紫艸湯下﹐气虛人參﹑黃﹑甘艸湯下。

卷之四﹟心臟部二痘瘡上

初熱證治

﹝海﹞小兒疹初發﹐未能辧認間﹐但求所出之由﹐因內因外及不因外內﹐隨其所傷﹐如法服餌﹐防其變故﹐抑其盛气﹐比之他證﹐尢不可緩。或發或瀉﹐或解其肌﹐或化其毒﹐求其所起之由﹐涼血淸肺﹐調其臟腑﹐平其飲食﹐謹其禁忌﹐嚴其養攝﹐適其寒溫﹐將理有法﹐俾盡其道﹐使出無不快之經﹐成無不痂之潰﹐旣愈之後﹐不致遊毒流汗虛腠﹐目疾膜翳﹐瘡癤癰癅﹐喉閉嗌腫﹐潮熱汗泄﹐此治之大略也。﹝海藏所謂卽痘也非心爲之﹞又云﹕外者外治﹐內者內治﹐中外皆和﹐其自出。

至於惡寒者發之﹐表大熱者奪之﹐渴者淸之﹐大便祕結者下之﹐小便不通者利之﹐驚者安之﹐泄者分之﹐可以執一爲哉﹖大抵傷寒同治﹐隨經用藥﹐最爲髙論。假令五日已裏﹐諸病與疹不能辧別者﹐不可疑作疹﹐必須髮之﹐但各從其所傷應見治之﹐皆不妨出﹐若彊發之﹐其變不可勝數矣。如外傷﹐升麻湯主之。內傷﹐枳實丸主之。大便者﹐枳術丸主之。若傷冷者溫之﹐神應丸。惡寒者發之﹐宜防風蒼術湯。表大熱者﹐奪之﹐此表者﹐通言三陽也﹐夫陽盛者﹐气必上行﹐言奪者﹐治之不令上行也﹐是知無三陽表證﹐有三陽裏證染於有形也﹐此言表﹐總三陽之名也。渴者淸之﹐大渴者白虎湯﹝暑月用之﹞。小渴者涼膈散。﹝涼膈散﹐去硝黃加甘桔者﹑穩。﹞大便祕結者下之﹐桃仁承气湯﹑四順飲子﹑柴胡飲子﹑選用﹐察其在气在血﹐必內實能食而祕者可用﹐但當微微潤之。小便不通者利之﹐導赤散﹑八正散﹑之類﹐當求上下二焦何經而用之。驚者安之﹐涼驚丸。重者瀉之﹐瀉靑丸。泄者分之﹐寒則異功散﹑四君子湯。熱則澤瀉茯苓湯。﹝呂﹞凡瘡欲出而未出﹐因發搐者﹐是外感風寒之邪﹐而內發心熱也﹐宜王氏惺惺散或人參葛根湯﹑木香參蘇飲。

凡瘡欲出未出而吐利者﹐是中焦停寒﹐或夾宿食也﹐宜四君子湯加砂仁﹑陳皮或和中散﹐如夾宿食者用紫霜丸。﹝張﹞治痘﹐全在發熱之初看其熱勢微甚﹐微者固不必治﹐甚者當解則解﹐當汗則汗﹐當下則下﹐使毒瓦斯得以發泄﹐則後去不能爲害﹐痘亦稀少平順﹐失此不治﹐則熱毒漸盛﹐難以解救﹐大抵此際熱甚﹐非汗則表不解﹐非下則裏不解﹐然藥味之輕重﹐當隨病勢之微甚而用之。﹝垣﹞痘證少具﹐痘未發﹐與升麻湯三五錢﹐帶熱服之﹐待其身表溫和﹐痘證已顯﹐止藥。如其身涼﹐痘證未出﹐只時時與甘桔湯寬胸膈﹐利咽喉。大便酸臭﹐不消化﹐畏食或吐﹐乃內傷飲食﹐宜枳術丸。傷冷食飲﹐神應丸。如見傷食﹐又見痘證﹐先與不犯大黃﹑巴豆﹑藥克化過﹐再與升麻湯﹐如食重傷﹐前藥不能過﹐再與犯大黃﹑巴豆藥過之。﹝此須分証之表裏虛實而斟酌之﹐先裏後表﹐亦非古法﹐如克化藥不能過﹐多是脾气虛﹑而克化藥又重傷之﹐若無便祕裏實之證﹐其可遽用大黃巴豆下之乎。﹞凡初發疑似﹐但肌表熱而無內傷證者﹐宜用辛涼之劑調之﹐以四物解肌湯主之。或云﹐凡發熱疑似之間﹐宜用人參敗毒散一劑以發之﹐是與不是﹐一發便明﹐大抵瘡疹只要發盡﹐不使畱伏於中也。凡發表﹐宜保嬰丹加姜蔥煎湯化下﹐一也。或升麻葛根湯去升麻﹐加蘇葉姜蔥﹐二也。或羌活散加制砂﹑姜蔥﹐三也。此可行之於已發熱之時。未發熱之前不可行也﹐旣見紅點之後亦不可行﹐恐表虛故也﹐如或行之﹐只宜參蘇飲調保嬰丹﹐濃蓋取汗。凡初發表﹐要看天時﹐如時大寒﹐則腠理閉密﹐气血凝澀﹐防其發泄得遲﹐有毒瓦斯壅遏之變﹐以辛熱之藥發之﹐宜桂枝葛根湯﹑五積散去漧薑主之。如時大熱﹐則腠理開張﹐气血淖澤﹐防其發泄太急﹐有潰爛之變﹐以辛涼之藥解之﹐宜升麻葛根湯﹑雙解散主之。如不寒不熱﹐天气溫和﹐只人參敗毒散﹐甚佳。﹝翁﹞小兒出痘﹐凡裏有大熱﹐當利小便﹐使心火有所引導﹐𨿽不用涼藥﹐其熱自去矣﹐導赤散主之。若裏有小熱﹐不宜利小便﹐當解毒﹐若小熱利小便﹐反泄腎气﹐宜犀角地黃湯﹑消毒飲。﹝萬﹞或曰﹐痘瘡發熱﹐何以能預識其輕重而解之耶﹖曰﹕凡發熱乍進乍退﹐气色明瑩﹐精神如常﹐大小便調﹐能食不渴﹐目淸唇潤﹐此毒輕也﹐痘必稀疏﹐縱出多﹐亦自易發易靨。

如壯熱不減﹐气色慘暗﹐精神昏悶﹐大便或祕或瀉﹐不能食﹐目赤唇焦﹐此毒甚也﹐痘必稠密﹐宜預解之。其出疏者﹐防其有伏﹐未可便許爲疏﹐但看熱減渴止﹐精神爽快﹐淸便自調﹐能食﹐更無他苦﹐是眞疏且輕也。或曰﹐旣識其候﹐知痘稠密﹐何以解之﹐曰諸瘡皆屬於心﹐心之華在面﹐如初發熱﹐靑筋現露﹐目中淚出﹐此毒發於肝﹐肝木生心火﹐從後來者爲實邪﹐肝爲水泡﹐風火相扇﹐必作瘙癢﹐宜先解肝之毒。面赤如錦﹐額上紅筋露現﹐譫妄多驚﹐此毒發於心﹐心火自旺爲正邪﹐君主不明﹐必有陷伏﹐不治。口漧唇焦﹐面黃而燥﹐此毒發於脾﹐心火生脾土﹐從前來者爲虛邪﹐脾爲﹐心爲疹﹐必有夾夾疹﹐又脾主肌肉﹐爲火所灼﹐必作潰爛﹐宜先解心脾之毒。面色白﹐鼻中漧燥﹐或流淸涕﹐或衄出﹐此毒發於肺﹐心火刑肺金﹐乘其所勝爲微邪﹐宜略解肺之毒。面色黑气如煙浮﹐目中見鬼﹐頭熱足冷﹐此毒發於腎﹐腎水克心火爲賊邪﹐必成黑陷不治。

瘡疹發熱﹐熱气微者﹐其毒必少﹐痘出自疏﹐易發易靨﹐不須服藥。熱气甚者﹐其毒必多﹐痘出自密﹐難發難靨﹐且多他變﹐宜預解之﹐宜連翹升麻湯或如聖湯並合代天宣化丸主之。或有熱微痘出反密者﹐其人必口燥渴﹐唇焦烈﹐小便赤少﹐大便祕﹐身𨿽不大熱﹐卻蒸蒸然﹐此毒深熱亦深﹐故表不大熱﹑而裏熱也﹐宜急解之。若煩渴引飲﹐大熱如炙﹐頭痛如破﹐或自汗﹐或無汗﹐宜白虎湯主之﹐甚者石膏用至半斤﹐溽暑之時有此癥﹐尢宜用之。或有熱甚痘出反疏者﹐其人必不渴﹐唇潤﹐目中無赤脈﹐大小便調﹐身𨿽大熱﹐但然﹐此毒淺熱亦淺﹐故表熱裏气和也﹐只以升麻葛根湯。乍涼乍熱﹐瘡疹常候﹐若徧身如火﹐晝夜不休﹐此心火亢甚﹐脾土益燥﹐爲失其常﹐宜消詳表裏證候以施治也﹐如口燥渴﹐目赤﹐唇焦﹐大小便不利﹐此表裏俱熱也﹐雙解散﹑或連翹升麻湯﹑或黃連解毒湯﹝煩躁﹞﹑送下七物升麻丸﹝四方俱本條﹞。如咽喉痛﹐甘桔湯加牛蒡子﹐或射幹鼠粘子湯﹝俱咽喉﹞加桔梗﹐使咽喉爽快﹐胸膈開豁﹐失今不治﹐他日咽喉閉塞﹐水入則嗆﹐谷入則嘔﹐暴啞失音﹐悔之無及。

如初發熱時時惡寒﹐身振振搖動如瘧之狀﹐其人衛气素虛﹐榮血亦弱﹐不能逼毒快出﹐使毒邪畱連於經絡之中﹐欲出不出﹐與正相爭﹐故振振者火之象也﹐以柴葛桂枝湯加黃主之﹐瘡出卽愈。不可錯認作寒戰﹐妄投陳氏辛熱之劑以誤人也。

古人養生或治病者﹐常順四時之气﹐謂之勿伐天和﹐如春夏養陽﹐秋冬養陰﹐飲食起居﹐各有攸宜。凡瘡疹發熱之時﹐其初發表解肌﹐四時各有主方﹐春用羌活湯﹝痘發熱﹞﹐夏用五苓散﹝驚﹞﹐秋用參蘇飲﹐冬用五積散﹐四時通用人參敗毒散。又如春肝旺﹐風木主事﹐調養之法﹐宜四物湯﹝失血﹞加防風﹑黃芩﹑木香﹑靑皮﹑羌活﹐以折風木之勝﹐又以四君子湯﹝不能食﹞加白芍藥﹑桂心﹐以補脾之受制﹐相間服之。

夏心旺﹐熱火主事﹐宜黃連解毒湯﹝煩躁﹞加麥門冬﹑五味子﹐以補肺之不足。秋肺旺﹐燥金主事﹐宜瀉白散﹝肺﹞合甘桔湯﹝咽喉﹞加牛蒡子﹑馬兜苓﹐以散肺中之邪﹐又以四物湯去川芎﹐加天麥門冬﹑天花粉﹐以潤其燥。冬腎旺﹐寒水主事﹐宜五積散以散表之寒﹐理中湯﹝泄利﹞加黃﹑炙木香﹑丁香﹐以勝裏之寒。此四時之治法也。

如天有暴風﹐連日不止﹐恐有風邪﹐桂枝葛根湯。夏月盛暑﹐或非時之熱﹐人參白虎湯﹝渴﹞。冬月嚴寒﹐或非時之寒﹐四君子湯加桂枝﹑生薑。久雨濕盛﹐五苓散加蒼術。此四候者﹐必瘡變色有異證﹐可根據其法治之﹐苟無他候﹐不可妄治也﹐惟謹帷幕﹐遠風寒﹐毋令大熱﹐毋令大寒﹐但常和暖﹐更常服蟬蛻膏﹐蓋此膏能禦風邪﹐辟惡气﹐透肌快疹也。房室之中﹐常燒辟穢香﹝禁忌﹞﹐勿得間斷。

凡初發熱二三日間有驚搐者﹐以導赤散﹝心﹑﹞羌活湯﹝痘發熱﹞﹑辰砂散﹝本條﹞主之。大便祕者﹐三黃丸﹝發熱﹞微利之。小便澀少者﹐導赤散。渴甚者﹐葛根解毒湯﹝痘渴﹞。腹中痛者﹐桂枝大黃湯﹝痘腹痛﹞。腰痛者﹐人參敗毒散﹝本條﹞。自利者﹐黃芩湯﹝痘泄利﹞。吐利者﹐黃芩加半夏湯﹝痘吐利﹞。如脾胃素弱﹐自利淸白者﹐理中湯丸﹝痘泄利﹞﹑或四君子湯﹝不能食﹞﹑肉豆蔻丸﹝痘泄利﹞合而服之。余詳各門。

﹝發表﹞升麻湯治大人小兒時气瘟疫﹐頭痛足冷﹐脈數發熱﹐肢體煩疼﹐及瘡疹疑二之間﹐並宜服之。或未經解利而瘡毒已發。又云﹐證候未全﹐或未明者﹐但可與解散之也。又云﹐患瘡疹﹐大便自如常者﹐亦可服升麻湯。蓋用升麻﹐其性苦寒無毒﹐主解百毒﹐殺鬼邪﹐辟瘟瘴蠱毒﹐中惡腹痛﹐咽喉口瘡﹐皆毒也﹐瘡痘亦毒故也。

其次用葛根﹐性平﹐治消渴大熱﹐解肌發表﹐出汗開腠理﹐治頭痛。升麻葛根二藥﹐皆治伏熱毒動﹐心恍惚﹐驚悸煩躁﹐大抵瘡疹是蘊熱毒﹐葛根解熱﹐升麻去毒也。病熱而藥性微寒﹐冷熱相攻﹐則芍藥治時行寒熱﹐又活血痺﹐使瘡痘易出也﹐又利小便﹐瘡疹有大熱者﹐則利小便也。次有甘艸調和之﹐況《新書》言﹐瘡疹渴燥甚者﹐亦用炙艸散主之。四者解毒治熱﹐調榮衛﹐爲治瘡疹之要藥也。

爲其疑二之間﹐非瘡疹伏熱而發熱者﹐有傷寒﹑傷風﹑傷食﹑驚證兼患瘡疹﹐而稟气怯者皆發虛熱﹐而非實熱﹐若服之﹐是瘡疹者則毒減而愈﹐他證者反以爲害﹐不能盡述其由﹐但有壯熱而面靑目白﹐睛不黃赤﹐大便不祕﹐小便淸者﹐皆不可服﹐裏無蘊熱故也。此藥治未發瘡疹之前﹐瘡疹已愈之後﹐服之消毒故也﹐非正出時服。

升麻葛根芍藥甘艸﹝等分﹞

上爲粗末。每服二錢﹐水一盞﹐同煎至半盞﹐去滓溫服﹐不拘時候。亦可爲細末﹐湯調服。身心煩熱卽溫服﹐寒多卽熱服。

海藏雲﹕升麻葛根湯﹐太陽陽明之藥。陳文中云﹕身熱腹痛者﹑身熱泄瀉者﹑身熱驚悸者﹑身熱汗出者﹑身熱足冷者﹐俱不宜服升麻葛根湯。張巽之云﹕凡痘見點﹐忌葛根湯﹐恐發得表虛也。萬氏曰﹕古人謂但見紅點﹐便不可服升麻葛根湯﹐恐發得表虛也。此蓋爲痘疏毒少者言﹐後人不達立言之旨﹐遽謂凡出痘子才見紅點﹐眞不可服﹐殊不知升麻葛根湯四味﹐乃發表解毒﹑疏通血气﹑升降陰陽之劑﹐痘出太密﹐正宜常服以解之﹐令陷者升之﹐燥者潤之﹐郁者疏之﹐過者平之﹐陰精不衰﹐而陽毒不亢也。苟謂痘疏毒少者﹐𨿽他藥不可服﹐況葛根湯乎。

古人治痘﹐以葛根湯爲主﹐後世好奇﹐多立方法﹐法愈多而治愈難矣﹐苟能變通﹐自發熱以至收靨﹐葛根湯皆可增損用之﹐不特發表解肌而已﹐今以葛根湯爲主治﹐隨證立增損法於後。

初發熱解表﹐加柴胡﹑羌活﹑白芷﹑桔梗﹑防風。口漧渴﹐內熱也﹐加葛粉﹑天花粉﹑麥門冬。自利﹐加條實黃芩生用。嘔吐﹐加半夏﹑生薑。腹中痛﹐加木香﹑靑皮﹑枳殼﹑山楂肉。腰疼﹐加獨活﹑北細辛。頭疼﹐加羌活﹑本﹑蔓荊子。驚搐﹐加木通﹑生地黃﹑燈心。小便少﹐加木通﹑車前子﹑瞿麥。大便祕﹐加大黃。衄血﹐加山梔仁﹑玄參﹑生地黃。

發熱三四日﹐熱不減﹐加解毒藥大力子﹑連翹﹑紫艸﹑桔梗。瘡不出﹐加防風﹑蟬蛻﹑荊芥穗﹑紅花子。眼痛﹐加密蒙花﹑柴胡﹑龍膽艸。

瘡出太稠密﹐加人參﹑當歸﹑木香﹑紫艸﹑大力子﹑防風﹑桔梗。咽痛﹐加桔梗﹑連翹。瘡幹或帶紫﹐或色大赤者﹐血熱也﹐加當歸稍﹑生地黃﹑紅花﹑地骨皮﹑牡丹皮。瘡灰白色平陷者﹐气虛也﹐加人參﹑黃﹑防風﹑木香﹑官桂。手足瘡不起﹐脾胃不足也﹐加防風﹑官桂﹑人參﹑黃。

瘡密起發不透﹐又渴者﹐此津液不足﹐加人參﹑麥門冬﹑天花粉。泄瀉者﹐裏虛也﹐加人參﹑白術﹑訶子﹑白茯苓。瘡不著痂者﹐濕熱也﹐加黃﹑防風﹑官桂﹑白術。﹝李氏﹐加紫蘇五分﹐筍尖﹑山楂﹑牛蒡子各一錢﹐冬月加制過麻黃一錢。﹞

惺惺散治數證﹐皆爲純陽人所用﹐古人處爲小兒藥﹐非乃裏寒者可服﹐且以藥對其證用之意﹐大抵渾身壯熱﹐必由風熱瘡疹﹐傷寒時气﹐且先與之也﹐其頭痛目澀鼻流淸涕者﹐用細辛。喘粗者﹐用桔梗﹑人參。多睡者﹐用茯苓。恐傷寒時气乘裏弱者﹐用白術也。治風熱瘡疹﹐栝蔞根也。栝蔞﹐味苦寒﹐治身熱﹐煩滿大熱﹐除腸胃中痼熱﹐八疸面黃﹐燥渴﹐通月水﹐止小便利﹐熱而胸痺不下乳﹐陽證傷寒﹐治癰下乳﹐皆攻其熱也﹐故非裏寒者可用。其裏寒者﹐由身有大壯熱﹐不渴而大便反利﹐小便不赤﹐面靑目白﹐睛不黃赤﹐皆裏寒證也﹐其中𨿽有白術以溫﹐終作爲虛熱者用。人之臟腑寒﹐則寒藥先效﹐熱藥未必能制之﹐臟腑熱﹐則熱藥先效﹐寒未能制之﹐此勢之自然也﹐豈得不辧表裏冷熱而用藥也。《和劑方》小兒傷寒壯熱﹐當先服此﹐大效。次服羌活散。如壯熱未退﹐切不可與通利大便及涼藥﹐恐是瘡疹﹐服藥則誤矣。

苦桔梗細辛﹝去葉﹞人參甘艸﹝炒﹞白茯苓﹝去皮﹞栝蔞根白術﹝各一兩半﹞

上爲細末。每服二錢﹐水一盞﹐入薄荷二葉﹐同煎至三分﹐去滓﹐溫服。要和气﹐入姜煎﹐不拘時候。身𨿽壯熱﹐大便自利者不可服。

海藏雲﹕惺惺散治風熱﹐咽不利﹐脾不和﹐少陽渴﹐小便不利也。

荊芥散治麻痘子兼瘙癢﹐或癮疹﹐大便自過。

上﹐用荊芥少許﹐爛研﹐以新井水將布帛濾過﹐入一滴許麻油﹐打勻﹐令飲之﹐便不亂悶。麻痘已出﹐用黃蠟煎靑膠水飲﹐卽安﹝靑膠水乃牛皮膠也。﹞荊芥治血風﹐麻子是疹子﹐常言風瘙癮疹﹐則皆出皮膚﹐其毒輕而浮﹐又以麻油打勻﹐此滑竅之理﹐又以黃蠟煎靑膠水服則安﹐此滋血行榮衛﹐榮衛旣順﹐麻疹出矣。《指迷方》荊芥湯﹐乃消毒飲加薄荷煎服之。

羌活散解熱散毒﹐治風壅﹑欲作瘡痘者。

羌活獨活川芎桔梗蟬蛻前胡柴胡地骨皮甘艸﹝炙﹞栝蔞天麻﹝炙﹞

荊芥防風﹝各等分﹞

上爲細末。每服二錢﹐水三分盞﹐薄荷三葉﹐盞內煎至二分﹐通口服﹐量大小加減藥水。此藥﹐詳其藥味治風﹑治寒﹑治驚﹑下痰﹑涼脾﹑治血熱﹑透肌﹐但實熱發﹐無所不治。如稟受怯弱﹑或脾胃弱﹑或外熱目白睛靑色﹐皆裏無熱﹐不可輕用。

薄荷散小兒才覺是瘡疹﹐宜服之。

薄荷葉﹝一兩﹞麻黃﹝去節﹞甘艸﹝炙。各半兩﹞

上爲細末。每服二錢﹐水一中盞﹐棗二枚﹐生薑三片﹐同煎至六分﹐去滓﹐放溫﹐日三兩次服。此是小兒稟受壅實﹐毒瓦斯甚者宜服之﹐蓋此方云﹕小兒才覺是疹痘便服之。服之而汗出者﹐服調中散。服薄荷散若作寒熱﹐脈反遲者﹐進脫齒散以溫之。詳其理﹐非下藥之法也﹐實者服之未必安﹐虛者用之必危殆。

參蘇飲﹝方見急驚﹞人參羌活散﹝方見急驚﹞

羌活散此方﹐初熱暫用﹐兼治驚搐。

羌活﹝一錢二分﹞獨活荊芥﹝各八分﹞前胡防風﹝各一錢﹞柴胡白芷蟬蛻甘艸﹝各四分﹞細辛﹝一分﹞

上﹐加薄荷三葉﹐水一鐘﹐煎五分﹐不拘時服。發搐及熱盛不退者﹐暫服。煎熟用制砂調下﹐治搐如神。

人參敗毒散治傷風﹑瘟疫﹑風濕﹐頭目昏眩﹐四肢痛﹐憎寒壯熱﹐項彊﹐目睛疼。

尋常風眩拘倦﹐風痰身體項疼﹐及咳嗽鼻塞﹐聲重寒熱﹐並治之。

柴胡前胡川芎枳殼羌活獨活茯苓桔梗人參﹝各一兩﹞甘艸﹝半兩﹞

上爲粗末。每服三錢﹐生薑薄荷煎。

李氏敗毒散治初熱壯盛等證。

卽前敗毒散加升麻﹑荊芥﹑牛蒡子﹑蟬蛻﹑山楂﹑地骨皮﹑薄荷﹑紫蘇﹑紫艸。

減獨活﹑柴胡﹑茯芩﹑人參。

如熱甚﹐加柴胡﹑黃芩。夏﹐加香薷。冬﹐加麻黃。瀉﹐加豬苓﹑澤瀉。

上﹐姜一片﹐水煎﹐臨服加蔥白汁五茶匙。

正气散甘艸﹝炙﹐三分半﹞陳皮藿香﹝去梗﹞白術﹝各五分﹞濃朴﹝姜制﹞半夏﹝姜制﹐各一錢半﹞

上細切﹐作一服﹐加生薑三片﹐大棗一枚﹐水煎服。

調解散靑皮陳皮枳殼﹝麩炒﹞桔梗﹝去蘆﹐炒﹞人參半夏﹝炮七次﹞川芎木通漧葛﹝各四分﹞甘艸紫蘇﹝各二分﹞

上細切﹐作一服﹐加生薑三片﹐大棗一枚﹐水煎服。一方﹐加紫艸﹑糯米。

蘇解散治痘初壯熱﹐頭疼腰痛﹐腹疼作脹﹐一切熱毒甚者。

紫蘇葛根防風荊芥白芷蟬蛻紫艸升麻牛蒡子木通甘艸﹝各等分﹞

上﹐加燈心蔥白各七根﹐水煎﹐熱服。

和解湯解表和中。

升麻漧葛﹝各一錢半﹞白芍﹝一錢﹞人參防風﹝各七分﹞川芎﹝八分﹞甘艸﹝五分﹞

上﹐用姜一片﹐水煎服。

上十七方﹐發表平劑。

王朝奉四物解肌湯芍藥黃芩升麻葛根每服四錢﹐水一盞﹐煎至七分﹐去滓服。或云﹐小兒傷寒疫癘﹐潮熱瘡疹﹐五日已衰﹐疑似不能辧別者﹐並皆辛涼之劑調之﹐卽以四物湯解肌之類。海藏雲﹕此論卽有表也﹐若內傷腹中有物﹐未得大便而發熱者﹐當以食藥去其物則可﹐若得便後﹐仍發熱在表者﹐亦宜此解肌湯﹐比錢氏升麻葛根湯減甘艸﹐加黃芩﹐以有表熱之意也。

防風蒼術湯治小兒邪熱在表﹐惡風惡寒﹐瘡疹未出﹐可解表﹑發疹。

防風甘艸﹝炙。各半兩﹞蒼術石膏﹝各一兩﹞川芎黃芩﹝各二兩﹞

上爲粗末。每服二錢﹐生薑三片﹐薄荷七葉﹐水煎﹐日二服。

雙解散卽防風通聖散﹑益元散﹑二方也。

防風川芎當歸白芍藥薄荷葉大黃連翹﹝各五分﹞石膏桔梗黃芩﹝各八分﹞

白術桂枝荊芥穗﹝各二分﹞滑石﹝二錢四分﹞甘艸﹝一錢﹞

上﹐銼細。加生薑三片﹐水二盞﹐煎至一盞﹐去滓﹐溫服﹐無時。

葛根橘皮湯治冬溫未卽病﹐春被積寒所折不得發﹐至夏熱得其寒解﹐冬溫始發﹐肌肉斑斕﹐癮疹如錦紋﹑而咳﹐心悶﹐但嘔吐淸汁﹐服此。

葛根橘皮﹝去白﹞杏仁﹝去皮尖﹞知母黃芩麻黃﹝去節﹞甘艸﹝炙﹞

上銼散﹐等分﹐每服抄三錢﹐用水一盞﹐同煎半盞﹐去滓﹐溫服﹐不拘時候。

上四方﹐辛涼之劑﹐表有實熱者宜之。

五積散白芷川芎﹝各三分﹞桔梗﹝一分半﹞芍藥茯苓甘艸﹝炙﹞當歸桂枝半夏﹝各二分﹞陳皮枳殼麻黃﹝各五分﹞蒼術﹝一錢﹞濃朴﹝四分﹞

上﹐除桂枝﹑枳殼二味別爲粗末外﹐一十二味銼細﹐慢火炒令轉色﹐攤冷﹐次入二味末﹐令勻。水一盞半﹐生薑三片﹐煎至一盞﹐去滓﹐溫服無時。

桂枝葛根湯桂枝葛根赤芍藥升麻防風甘艸﹝各一錢﹞

上銼細。加生薑三片﹐淡豆豉一錢﹐水一盞﹐煎七分﹐去滓﹐溫服無時。

柴葛桂枝湯柴胡葛根甘艸桂枝防風人參白芍藥﹝各等分﹞

上銼細。加生薑三片﹐水一盞﹐煎七分﹐去滓溫服﹐不拘時。

上三方﹐辛溫之劑﹐表有寒邪者宜之。

﹝攻裏﹞大便酸臭﹐不消化﹐畏食或吐﹐乃內傷飲食﹐宜枳術丸﹐傷冷食飲﹐神應丸。

紫霜丸﹝變蒸﹞神應丸枳實丸枳術丸﹝俱大科傷食﹞

七物升麻丸升麻犀角黃芩朴硝梔子仁大黃﹝各二兩﹞淡豉﹝二升﹐微炒﹞

共爲末﹐蜜丸如黍米大。凡覺四肢大熱﹐大便難﹐卽服﹐取微利爲止。

備急丸木香﹝二錢半﹞大黃牽牛末﹝各五錢﹞

上爲細末﹐神曲糊丸﹐綠豆大。每服五七丸﹐食前﹐山楂煎湯下。

﹝和中﹞加味四君子湯人參白術茯苓砂仁橘紅﹝各一錢﹞甘艸﹝五分﹞

水一鐘﹐煎六分﹐食前溫服。

和中散濃朴﹝薑汁制﹐炒﹐一錢半﹞人參白術茯苓﹝各一錢﹞漧薑﹝炮﹞甘艸﹝炙。各六分﹞

姜﹑棗煎服。

﹝六一例﹞六一散治諸熱證﹐暫用。

桂府滑石﹝水飛過﹐六兩淨﹞大甘艸﹝去皮﹐爲末﹐一兩﹞

上﹐和勻。每用一錢﹐薄荷湯或冷水調下。內加制辰砂三錢﹐名辰砂六一散﹐治狂言﹑發搐﹑驚悶﹐用防風﹑荊芥﹑薄荷﹑天麻﹑煎湯﹐候冷﹐調下。更加牛黃三錢﹐纏豆藤三錢﹐名退火丹﹐治痘初出時大熱不退﹐及標影稠密成片者﹐用紫艸﹑木通﹑蟬蛻﹑地骨皮﹑紅花﹑牛蒡子﹑片黃芩﹑燈艸﹑各等分煎湯﹐候冷﹐調下﹐能減標稀痘﹐極良法也。本方加郁金﹐名牛黃六一散﹐治痘後瘡癤毒壅﹐及天行瘟疫﹐冷水調下﹐多服大效。

大靈丹治壯熱顚狂﹐驚搐譫語﹐紅紫斑焦漧陷﹐一切惡證。

白滑石﹝飛過三兩﹞雄黃﹝飛過﹞犀角﹝各三錢﹞辰砂﹝飛過三錢半﹞牛黃冰片﹝各一錢﹞

麝香﹝五分﹞

上研極細﹐和勻﹐用升麻﹑甘艸﹑防風﹑薄荷﹑燈艸﹑牛蒡子﹑紅花﹑紫艸﹑黃連各三錢﹐水二碗﹐煎至半碗﹐細絹濾去滓﹐加蜜四兩同熬﹐滴水成珠﹐和前藥丸﹐如小龍眼大﹐金箔爲衣。每用一丸﹐燈心湯下﹐暑月冷水化下。

無比散初熱服之﹐甚能稀痘﹐又治痘夾黑點子﹐及黑陷﹑黑痘﹑等證。

辰砂﹝一錢﹞冰片麝香牛黃﹝各五分﹐如無牛黃用牛膽南星代之﹞膩粉﹝二錢﹞

一方﹐有蟾酥。

上﹐研細末。一歲兒服一字﹐大者五分﹐刺豬尾血三兩點﹐新汲水調和送下﹐取下惡毒如爛魚腸﹑葡萄穗狀﹐卽愈。

小無比散治痘壯熱口渴﹐小水澀﹐大便祕﹐口气熱﹐煩躁不寧﹐或焦紫﹐或紅斑﹐自發熱至起壯時有熱者﹐皆可用﹐痘後餘熱亦可用。

桂府滑石﹝飛過﹐六兩﹞石膏﹝飛過﹐一兩﹞粉艸寒水石﹝各五錢﹞郁金﹝蟬肚﹑小者﹐甘艸湯煮幹﹐爲末﹐七錢﹞

上﹐俱制淨末﹐和勻。每五歲者服二錢﹐大人再加。冬月﹐燈心湯下。夏月﹐井水調下。熱甚不解者﹐井水磨犀角汁調下。若紅紫頂陷不起﹐加穿山甲末一分﹑麝香半分﹑紫艸煎湯加酒一二匙﹐調下﹐卽起。

大無比散治熱毒太甚﹐驚狂譫語引飲﹐痘瘡紅紫黑陷。

桂麻滑石﹝飛過﹐六兩﹞粉艸﹝一兩﹞辰砂﹝飛﹐三錢﹞雄黃﹝飛﹐一錢﹞

上爲末。每三五歲服一錢﹐十歲服二錢。發熱之初﹐用敗毒散調下﹐亦能稀痘。

若報痘後﹐用燈心湯下。

﹝涼血解毒﹞犀角地黃湯﹝失血﹞消毒飲﹝咽喉﹞

玳瑁湯治時行豌豆瘡及赤瘡疹子﹐未發者令內消﹐已發者解利毒瓦斯﹐令不太盛。

生玳瑁生犀﹝各以冷水濃磨汁二合﹞

上同攪令勻。每服半合﹐微溫服﹐一日四五服爲佳。

又治出而未快者﹐宜服之。又云﹕毒瓦斯內攻﹐紫黑色﹐出不快﹐用玳瑁水磨濃汁一合﹐入豬心血一皂子大﹐以紫艸濃煎湯﹐都作一服服之。玳瑁﹑犀角﹐其性微寒﹐以治熱毒﹐則知其無失也﹐二藥皆治瘟疫蠱瘴﹐解百毒﹐通血脈﹐消癰腫﹐故用之以解蘊毒﹐可宜服也。

犀角飲子解熱毒﹐去風疹。

犀角甘艸﹝炙。各半兩﹞防風﹝二兩﹞黃芩﹝一兩﹞

上爲粗末。每服五錢﹐用水一小盞﹐煎至半盞﹐去滓溫服﹐不拘時候。

犀角湯治小兒疹痘瘡及赤瘡子。

犀角﹝屑﹞大黃﹝炒﹞桑白皮﹝蜜炙﹞釣藤甘艸﹝炙﹞麻黃﹝去節。各一兩﹞龍膽艸﹝半錢﹞石膏栝蔞黃﹝炙﹐各半兩﹞

上爲粗末。每服一錢﹐水一小盞﹐煎至四分﹐去滓溫服﹐量兒大小加減服。瘡子退後﹐濃磨犀角水塗之﹐更良﹐錢氏亦附方同以此藥治療瘡疹太盛﹐令不入眼﹐則名調肝散。此藥治風盛气實﹐心肝血熱﹐津液內燥﹐大便不通﹐毒瓦斯上盛﹐表熱未散之藥也﹐且大黃﹑栝蔞﹑治內燥﹐釣藤﹑龍膽﹑治風血熱﹐桑白皮﹑石膏﹑治上焦熱﹐麻黃﹑黃﹑散肌熱﹐犀角﹑甘艸﹑解毒﹐大抵用藥貴於與病相主﹐則病去而正气自復﹐苟爲不然﹐則反爲大害﹐如犀角散﹐自非大便數日不通﹑喘急悶亂﹑煩躁譫語者豈可服之﹐恐病藥不相主治也。

奪命散治瘡疹已發未發﹐並宜服之。

升麻糯米紫艸甘艸﹝各半兩﹞木通﹝二錢半﹞

上﹐銼爲散。每服一大錢﹐水七分﹐煎四分﹐去滓﹐溫服。出瘡疹熱毒勢甚者可服﹐解蘊熱﹐利小便。瘡痘初發气盛﹐亦宜服。

牛蒡散涼血解毒。

上﹐用牛蒡子炒爲末﹐水煎一盞服之﹐小兒﹐冬月有非節之暖﹐及春月天气暄暖﹐或甘肥之過﹐或重衣溫濃﹐幃帳周密﹐傷皮膚﹐害血脈﹐瘡瘍發黃﹐是生多疾﹐宜預常服之也。

獨勝散治小兒發瘡痘﹐早微熱﹐晚大熱﹐目黃脇動﹐身熱手冷﹐發甚如驚者。又名牛蒡僵蠶散。

牛蒡子﹝半兩﹞白僵蠶﹝一分﹞

上爲粗末。每服一大錢﹐水六分盞﹐紫艸二七寸﹐同煎至四分盞。連進三服﹐其痘便出。此藥用牛蒡子出癰透肌﹐白僵蠶治徧身癮疹﹐疼痛成瘡。爲末﹐酒調服之﹐立瘥。又﹐以紫艸煎之﹐令利竅﹐是瘡疹證無虛寒證者﹐服之立出也。

解毒疏痘湯預服﹐解熱去毒。已出﹐解熱毒疹﹐又治紅紫口漧﹑壯熱譫語。

防風荊芥羌活柴胡川芎白芷當歸連翹黃芩黃連黍粘子紫艸蟬蛻上﹐姜蔥水煎服。

安散調理瘡疹。

升麻赤茯苓羌活黃人參桔梗﹝炒﹞枳殼﹝麩炒﹞甘艸﹝各等分﹞

上爲細末。每服一錢﹐水七分盞﹐紫艸﹑薄荷﹑少許﹐同煎至四分盞﹐去滓﹐放溫服之﹐量兒大小增減。此藥爲解毒涼血﹐生肌寬腸﹐導熱利小便快膈之藥也﹐患瘡疹有熱無寒者﹐可服之。

西來甘露飲淸熱解毒如神﹐凡發熱之初﹐五日以前﹐而熱不退﹐痘色紅紫﹐口渴大便結燥﹐服之卽能紅潤﹐亦治疹家煩熱﹐口漧咳嗽﹐疹色枯燥﹐或譫語喘急﹐睡臥不安。

絲瓜藤﹝霜降後三日﹑近根二尺煎斷﹐將根頭一節﹐倒插入新瓦瓶中﹐上以物掩之﹐勿使灰塵飛入﹐次日﹑以好新壇一隻﹐將瓶中之汁﹑傾在壇中﹐仍將藤照前插入瓶內﹐三日後﹐汁收盡﹐將壇封固收藏﹐聽後取用﹞

若發熱煩躁口渴﹐未見紅點﹐將茜根一兩﹐水煎濃汁二酒杯﹐攙絲瓜藤汁二酒杯﹐相和服之﹐立安。痘出亦輕。若已見標﹐顏色紅紫及稠密者﹐用紫艸煎濃湯衝服﹐便見紅潤。若夾斑者﹐犀角﹑紫艸﹑茜根煎湯衝服﹐寒月用酒煎衝服。蓋此汁極能解毒淸熱﹐尢治天行時疫﹐每以生薑汁少許﹐加蜂蜜調勻﹐服之有神功。

渾元汁卽紫河車﹐不拘男女﹐初胎者尢妙﹐入新瓦罐內封固﹐其口上以碗覆﹐埋於土中﹐久則化而爲水﹐是也。專治气虛血熱﹐痘色紅紫﹐漧枯黑陷等證﹐以此汁淸而補之﹐其效立見﹐气虛甚者﹐人參﹑紫艸煎濃湯衝入服之。

蟬蛻膏蟬蛻﹝去毒﹞當歸防風甘艸川芎荊芥穗升麻﹝各等分﹞加白芍藥上爲末﹐煉蜜﹑丸如芡實大。每服一丸﹐薄荷湯化下。

辰砂散好辰砂﹝一錢﹞絲瓜﹝近蒂三寸﹑連子﹐燒灰﹑存性﹐此物發痘瘡最妙﹞

上研末。蜜水調服。云﹕多者可少﹐少者可無﹐或以紫艸﹑甘艸湯調服﹐尢佳。

卷之四﹟心臟部二痘瘡上

初熱吉凶

發熱時身無大熱腰腹腳膝不痛﹐過三日才見紅點﹐又堅硬礙指﹐此爲吉證﹐不須服藥。

發熱時渾身溫熱﹐不時發驚﹐痘自心經出也﹐乃爲吉證﹐可治而愈。

按﹕近年﹐屢有痘前驚而終凶者﹐好事不如無﹐未可言吉。

發熱之初﹐腹中大痛﹐腰如被杖﹐及至報痘漧燥﹐而前痛猶不止者﹐死不治。

先腹痛﹐後止﹐可用助血气藥救之。

初發熱一日﹐徧身卽現紅點稠密如蠶種﹐摸過不礙手者﹐死不治。

初發熱時﹐頭面一片紅如胭脂者﹐六日後死。

初發熱時﹐用紅紙撚蘸油點火﹐照心頭皮肉裏﹐紅如一片胭脂﹐或徧身皆有成塊紅者﹐八九日後死。

卷之四﹟心臟部二痘瘡上

見形證治

痘瘡之期﹐始於見點﹐從見點而數之﹐期止七日﹐七日之內﹐如花之始蕾而發也﹐其气日盛以出﹐七日之後﹐气斂而花謝矣﹐故服藥者當於七日之內﹐日夜連服﹐毋或姑息﹐苦之以七日﹐所以全之於百年﹐人不知此﹐而惟務姑息﹐七日之外﹐服無益矣。予嘗謂痘毒之在血气﹐譬若糠之在米也﹐惟血气充足﹐運轉迅急﹐若篩米然運轉不停﹑則糠不混於米﹐而騰起浮聚﹐自作一團﹐血气充足周流﹐則毒不滯於榮衛之中﹐而自然收斂以成瘡﹐故痘瘡及時貫膿﹐未嘗爛肌損肉﹐只是將皮肉紅色毒瓦斯﹐收貯窠囊而已﹐其有日久才發臭爛者﹐此皆變證﹐而非本然如此也﹐今舉世以食物發痘﹐而不知其本無益也﹐惟服補气血藥﹐以助其營運推出之勢可也。

發熱三日之後﹐熱退身涼﹐大小不等﹐作三次出﹐淡紅色如水珠光澤者﹐不須服藥。凡痘子出現﹐疏則毒輕﹐不可妄治﹐密則毒甚﹐卻要磊落大小分明﹐不相粘連﹐略與托裏解毒之劑快斑湯﹑消毒飲﹑主之﹐使之易發易靨。如出太密﹐粘連模糊﹐其毒尢甚﹐托裏解毒之劑﹐宜多飲之﹐以防癢塌黑陷之變﹐更察外證﹐可治則治﹐不可則勿治。凡痘子出形﹐皮肉如常﹐根苗明潤﹐此毒輕也﹐不可妄治﹐如皮肉昏黑或赤腫﹐根苗漧枯靑紫或灰白者﹐此毒甚也﹐以消毒飲﹑奪命丹﹑合服。

快湯人參﹝五分﹞當歸防風木通﹝各一錢﹞甘艸﹝三分﹞木香紫艸蟬蛻﹝各二分﹞

上銼細。水一盞﹐煎七分﹐去滓溫服﹐不拘時。

消毒飲牛蒡子連翹甘艸綠升麻山豆根紫艸﹝各等分﹞

上﹐銼細。水一盞﹐煎七分﹐去滓溫服﹐不拘時。

奪命丹麻黃升麻﹝各半兩﹞山豆根紅花子大力子連翹﹝各二錢半﹞蟬蛻紫艸﹝各一錢半﹞人中黃﹝三錢﹞

上﹐研細末。酒蜜和丸﹐辰砂爲衣。薄荷葉煎湯下。

凡痘子之出﹐最要唇潤舌潤﹐紅鮮如常﹐其毒則輕﹐如唇焦破裂﹐舌燥有芒﹐爲毒火太甚﹐表裏郁遏﹐急宜解之﹐黃連解毒湯加大力子。

黃連解毒湯﹝煩躁﹞

卷之四﹟心臟部二痘瘡上

見形證治

如才發一二日間﹐痘便一齊湧出者﹐須問其曾數日前有熱否﹐如曾數日前乍熱乍涼﹐以過期論。惟原未發熱﹐至今才熱便斑現﹐此表气虛﹐毒瓦斯盛﹐榮熱衛弱﹐腠理不密﹐肌肉不堅﹐不能約束於外﹐使毒瓦斯衝擊﹐故出太驟也。宜用實表之劑﹐可以無癢塌﹐無潰爛。實表解毒湯主之。一方﹐用羌活散調紫艸膏﹐或保嬰丹加紫艸﹑牛蒡子﹑蟬蛻與服。熱盛不退﹐以羌活散調退火丹進之﹐另用燈艸﹑木通﹑蟬蛻﹑地骨皮煎湯候冷服。此用發表之劑﹐與表虛衛弱之說背馳﹐蓋亦有初發熱時見表證失於解散﹐實熱壅遏而怒發者﹐此法猶可施也﹐然得全者﹐鮮矣。

實表解毒湯黃人參當歸稍生地黃白芍藥地骨皮甘艸酒片芩柴胡玄參升麻上銼細。加薄荷葉少許﹐淡竹葉十片﹐水煎溫服﹐無時。

消毒快湯桔梗甘艸節荊芥穗牛蒡子防風當歸尾赤芍藥天花粉黃玄參連翹前胡木通水煎服。

淸地退火湯治痘帶熱而出﹐名爲火裏苗﹐急用此方以退其熱﹐則後無靑黑變陷之候。

地骨皮地膚子﹝各一錢﹞牛蒡子紫艸葛根﹝各八分﹞連翹﹝六分﹞當歸﹝五分﹞

木通﹝三分﹞蟬蛻﹝二分﹞

上﹐加姜一片﹐水煎服。如熱不退﹐再服一劑﹐或爲末﹐燈心湯服。

羌活散﹝本門初熱﹞保嬰丹﹝本門預防﹞退火丹﹝卽六一散加牛黃纏豆藤見初熱﹞

卷之四﹟心臟部二痘瘡上

見形證治

如發熱四日至五六日後始出者﹐須審視曾有外感內傷否﹐蓋傷風寒傷食之熱﹐久而不去﹐則所蘊瘡痘之毒﹐亦能乘間而出﹐不可以過期論。惟無內傷外感之因﹐一向熱而不出﹐此裏气虛﹐不能驅逐其毒﹐使之卽出﹐而毒邪得以畱連停伏於臟腑腸胃之間﹐宜先用托裏之劑﹐令其快出﹐次以和中之劑多服之﹐可以無伏無陷無倒靨﹐托裏宜托裏快湯或十宣散﹐和中宜四君子湯加黃﹐或保元湯合勻气散主之。

托裏快湯當歸黃川芎木香靑皮牛蒡子紫艸連翹木通防風桂枝蟬蛻上銼細。加淡竹葉十片﹐水煎﹐溫服﹐無時。

十宣散﹝一名十奇散﹐一名托裏十補散﹞

黃人參當歸﹝各二錢﹞濃朴﹝姜制﹞桔梗﹝各一錢﹞桂心﹝三分﹞川芎防風甘艸白芷﹝各一錢﹞

上爲細末。每服一錢或二錢﹐木香湯調下。

增損八物湯人參黃白術甘艸當歸川芎牛蒡子﹝炒﹞赤芍藥防風荊芥穗連翹桔梗葛根上﹐用水煎服。

勻气散木香靑皮﹝各五錢﹞山楂肉﹝二錢半﹞

上爲細末。每服一錢﹐甘艸湯調服。

卷之四﹟心臟部二痘瘡上

見形證治

痘疹之出﹐自有常期﹐如過期應出不出﹐有數證不同不可不辧。如內素實之人﹐皮濃肉密﹐毒瓦斯難於發越﹐一旦恃其體濃﹐不怯風寒﹐又爲外邪所襲﹐或體素弱者﹐風寒易感﹐以致腠理閉密﹐气血凝澀﹐故應出不出也﹐其證頭痛﹐四肢拘急﹐偎倚蓋覆﹐常惡風寒﹐此類宜發之。气彊者用雙解散﹐气弱者用參蘇飲或惺惺散﹝俱初熱﹞。

或內虛者﹐脾弱食少﹐宜用補脾之劑加行气發表藥﹐四君子湯﹝不能食﹞﹑調元湯﹝卽參飲﹞﹑﹝見大法﹞並加木香﹑靑皮﹑黃﹑桂枝。或臟腑自利﹐宜用溫裏之劑﹐黃建中湯﹝腹痛﹞﹑益黃散﹝脾﹞﹑並與奪命丹合進﹐利未止者﹐豆蔻丸﹝泄利﹞合進﹐蓋裏溫則气不消削﹐气不消削則不陷伏矣。若根據上法分治﹐猶不出者﹐此毒壅伏於三焦﹐不久而變生焉。

加減參蘇飲人參紫蘇葉葛根陳皮前胡白芷桔梗枳殼甘艸羌活防風上﹐用竹葉爲引﹐熱服。

加減調中湯人參白術黃甘艸﹝炙﹞木香桂枝白茯苓藿香白芍藥﹝酒炒﹞陳皮上﹐用生薑爲引﹐煎服。

聞人氏云﹕是痘疹證熱數日而不發見者﹐進退皆難﹐便欲大發之﹐懼其本稀而成爛﹐不發之﹐又無以出其毒瓦斯﹐古人立論﹐始以藥微發之﹐微發不出﹐則加藥﹐加藥不出﹐則大發之﹐大發之後﹐所出不多﹐气候和平無他證者﹐卽是瘡本稀﹐不可更發也。以此言之﹐發不至太過﹐守不至不及﹐乃用藥之丸活也。

愚按﹕古方用發表者﹐升麻葛根湯輕劑也﹐惺惺散重劑也﹐謂微發﹐謂加藥者﹐或先用輕劑﹐後用重劑﹐或只用本劑先小作湯少飲之﹐後漸加大多飲之﹐非謂於本方之外﹐再加辛熱大發之藥也。

凡痘疹過期﹐應出不出者﹐或因外感風寒﹐根據上發表之法﹐或因內虛泄瀉﹐根據上和中之法﹐如按法調治﹐猶不出快﹐熱反甚﹐大渴腹脹滿﹐大便硬結不通﹐煩躁不安者﹐此毒邪壅伏於內﹐三黃丸﹑七味升麻丸﹝初熱﹞擇而用之﹐甚則三乙承气湯主之﹝大便祕﹞。聞人氏云﹕且身熱脈數﹐大便祕而腹脹﹐此熱毒壅遏﹐未見形狀者﹐當微下之﹐非微下則熱不減﹐此是始者﹐熱在裏未出之時也﹐若點隱隱在皮膚中者﹐是已發越在表﹐瘡正發時﹐則不可妄下也。又有結膿窠痂之際﹐脈尙洪數能食﹐而大小便祕﹐此表已罷﹐裏有熱毒﹐宜微利之﹐大抵臟腑有熱﹐往往利大小便者﹐以其主出而不內故也。

張氏從道云﹕瘡痘气勻卽出快﹐蓋气勻則榮衛無滯﹐勻气之藥﹐如桂枝﹑防風﹑荊芥穗﹑薄荷葉﹐所以行在表之气﹐而使之無滯也﹐故凡發表之劑多用之。木香﹑靑皮﹑枳殼﹑木通﹐所以行在裏之气﹐而使之無滯也﹐故凡和中之劑多用之。又﹐瘡出之時﹐常宜和暖如三春發生之气﹐則气血和暢﹐自然其出快﹐其發透﹐其靨齊﹐若偏於太熱﹐則壯火食气﹐其气反虛﹐而不能行﹐偏於太寒﹐則气凝澀而不得行矣。

痘瘡之證﹐其初不免於發熱者﹐未出毒邪在裏﹐煎熬气血﹐燻蒸臟腑而然﹐瘡旣現形﹐則毒泄而熱解﹐所以瘡出熱退者﹐瘡本必疏﹐若瘡已出﹐熱不少減﹐此毒蘊於中﹐其勢方張﹐其瘡必密﹐宜急解其毒﹐連翹升麻湯加防風﹑荊芥穗﹑地骨皮﹐或解毒防風湯﹝大法﹞加升麻﹐或東垣黍粘子湯﹝本條﹞﹐兼服代天宣化丸﹝預防﹞。服藥之後﹐瘡或不出﹐或再出﹐其熱頓減者爲气和也﹐熱若不減﹐瘡漸加多﹐再消詳大小便何如﹐大便不通七物升麻丸﹝初熱﹞。小便不利連翹湯﹝小便不利﹞。小大便俱不通八正散﹝小便不利﹞。自利者黃芩湯﹝自利﹞加白頭翁﹑酒黃連﹑調赤石脂末。裏气和﹐毒解矣﹐如更加渴﹐煩躁不已﹐或譫妄﹐或腹脹滿气促﹐或自利不止手足厥冷﹐此逆證﹐勿治。

卷之四﹟心臟部二痘瘡上

見形證治

﹝潔﹞一發便密如鍼頭﹐情勢重者﹐合輕其表而涼其內﹐連翹升麻湯主之。然稠密之處﹐各有經絡部分所屬﹐額主心﹐面主胃﹐腹與四肢主脾﹐脇主肝﹐兩腋主肺﹐下部主腎﹐肩背主膀胱﹐當隨見證治之。若面色黃﹐大便黑﹐煩躁喘渴﹐或腹脹者﹐瘀血在內也﹐用犀角地黃湯﹐或抱龍丸生犀角汁﹐但根窠分明﹐肥滿者﹐無妨。

﹝薛﹞前證﹐若屬心經﹐用導赤散之類﹐胃經用犀角散之類﹐肝經用柴胡湯之類。大凡稠密者﹐熱毒熾盛也﹐若密而不痛﹐用東垣消毒散。若密而作痛﹐用仙方活命飲。

若密而小便不通﹐用八正散。若密而大便不通﹐用承气湯。若密而惡寒發熱﹐用麻黃甘艸湯。

連翹升麻湯﹝潔古連翹升麻湯﹐卽升麻葛根湯﹑加連翹一分是也﹐此又萬氏所增定﹞

連翹﹝一錢﹞升麻葛根桔梗甘艸﹝各七分﹞牛蒡子﹝一錢﹞木通﹝八分﹞

白芍藥﹝五分﹞薄荷葉﹝少許﹞

上銼細。加淡竹葉﹑燈心﹐水一盞半﹐煎一盞﹐去滓溫服﹐無時。

東垣鼠粘子湯治疹已出﹐稠密﹐身表熱急﹐與此藥防後靑幹黑陷。

鼠粘子﹝炒﹐二錢﹞當歸身﹝酒浸﹞甘艸﹝炙﹞柴胡連翹黃芩黃﹝各一錢﹞

地骨皮﹝二錢﹞

上咀。每服三錢﹐水煎﹐去滓溫服。空心服藥畢﹐且勿與乳食。

犀角消毒散治疹丹毒﹐發熱痛癢﹐及瘡疹等證。

牛蒡子甘艸荊芥防風﹝各五分﹞犀角﹝鎊﹐二分﹞金銀花﹝三分﹞

上﹐水煎熟入犀角﹐傾出﹐服。

東垣消毒散﹝卽消毒救苦湯﹐見大法﹞仙方活命飲﹝餘毒﹞

﹝發表﹞痘出太盛﹐煩喘甚者﹐麻黃黃芩湯。痘出太盛﹐煩喘咽痛而嗽者﹐麻黃湯﹐入麝香尢妙。

麻黃甘艸湯治表實﹐痘毒盛稠密。

麻黃生甘艸上﹐水煎服。

﹝攻裏﹞潔古云﹕已發﹐密重﹐微喘飲水者﹐有熱也﹐用去風藥微下之。滄洲翁云﹕瘡已發﹐稠密﹐微喘渴欲飲水﹐宜微下之﹐當歸丸及龐氏地黃膏﹐外以黃柏膏塗面﹐佳。痘出太盛﹐喘促腹滿﹐小便赤﹐手足心並腋下有汗﹐或狂言妄語﹐大便不通﹐宜四順飲﹑小承气湯﹐下後諸證悉退﹐不可再下。

﹝表裏﹞田氏調肝散治瘡疹太盛宜服﹐令瘡不入眼。

生犀﹝二錢半﹞艸龍膽麻黃﹝去節﹞釣藤鉤﹝各一錢﹞黃桑白皮﹝炒黃﹞

石膏﹝各半兩﹞大黃栝蔞仁﹝去皮﹞甘艸﹝炒。各二錢﹞

上爲粗末。每服三錢﹐水煎﹐食後溫服。微利﹐效。

﹝涼血﹞海藏雲﹕出太多者﹐犀角地黃湯﹑地骨皮鼠粘子湯﹝卽地骨皮散。加鼠粘子﹞

龐氏地黃膏生地黃﹝四兩﹞豆豉﹝半升﹞雄黃﹝一錢﹞麝香﹝半錢﹞

上以豬膏一斤和勻﹐露一宿﹐煎五六沸﹐令三分去一﹐絞去﹐下雄黃﹑麝香﹑攪均﹐稍稍飲之。毒從皮膚中出﹐卽愈。

﹝丹﹞又解瘡毒藥絲瓜升麻芍藥﹝酒炒﹞甘艸﹝生﹞山楂黑豆赤小豆犀角上咀。水煎服。

或云﹕一見皮肉累累紅點稠密﹐急用纏豆藤燒灰加制砂﹐連進三四服。或薄荷湯調退火丹進之﹐仍以牛蒡子爲末﹐敷囟門上﹐以散熱毒。非惟能使痘疏﹐且免侵眼之患。用纏豆藤燒灰爲末﹐加入退火丹內﹐又用燈艸﹑木通﹑蟬蛻﹑地骨皮煎﹐水調退火丹﹐連進二三服﹐則痘之稠密不分者遂分明矣﹐後再用幹葡萄五十个﹐茜艸根一兩﹐荔枝連肉殼核五个﹐芫荽子五錢﹐無子﹐莖葉亦可﹐用好酒二碗﹐煎一碗﹐徐徐以熟水攙薄﹐常與服之﹐服盡﹐滓再用水煎﹐準茶常與之服﹐則痘之稠者以退﹐不作害﹐未退者遂令如水珠起壯﹐灌膿結靨矣。

凡痘子初出﹐磊磊落落﹐似稀疏之狀﹐其後施加﹐日多一日﹐此毒伏於裏﹐裏气虛弱﹐不能托之卽出﹐要大補兼解毒﹐或什可救其一二也﹐十宣散加無價散主之。

十宣散﹝見前﹞無價散﹝倒靨﹞

王汝言曰﹕痘瘡多者﹐是毒瓦斯多﹐便先宜解毒﹐然多則恐气血周貫不足﹐故隨亦宜兼補藥﹐以助成膿血。痘毒自內出外﹐一二三日方出齊﹐毒瓦斯尙在內﹐出至六日﹐則當盡發於表﹐七八九日成膿而結痂矣。若毒瓦斯盛﹐不能盡出﹐過六日﹐毒反內入臟腑﹐故須於六日以前﹐毒瓦斯該出之時﹐急服涼血解毒之藥以驅出之﹐六日以後﹐醫無及矣。

卷之四﹟心臟部二痘瘡上

見形證治

﹝錢﹞瘡疹三日不出﹐或出不快﹐卽微發之﹝鼠粘子湯之類。﹞如瘡發後不多出﹐卽加藥﹝如一日一帖卽加至二帖。﹞加藥不出﹐卽大發之﹝升麻﹑葛根﹑防風﹑羌活﹑獨活﹑麻黃﹑桂枝之類。﹞如發後不多﹐及脈平無證﹐卽瘡本稀﹐不可更發也。有大熱者當利小便﹝四聖散﹑六一散﹑四苓﹑之類﹐﹞小熱者當解毒﹐若不快﹐勿發﹐勿下攻﹐止用抱龍丸治之。﹝婁﹞錢氏消毒散﹑化毒湯﹐《活人》鼠粘子湯﹐皆發瘡痘溫平溫涼藥﹐錢氏所謂微發之者是也。如微發不出者﹐卽就與前項藥該每服二錢者﹐卽加至三四錢﹐該每日二服者﹐卽加至三四服﹐如加藥又不出者﹐卽用升麻﹑葛根﹑麻黃﹑桂枝大發之。如大發後不多﹐及脈平無事者﹐卽瘡稀不可更發。如脈洪有熱﹐有大熱者當用四聖﹑導赤﹑八正輩利小便﹐有小熱者當用芩﹑連及金花丸輩解毒。若利小便解毒後﹐又不快﹐則勿發勿下﹐止用抱龍丸治之。此錢氏心法也。﹝潔﹞若出不快﹐淸便自調﹐知其在表不在裏﹐當微發﹐升麻葛根湯。若靑幹黑陷﹐身不大熱﹐大小便澀﹐則是熱在內﹐煎大黃湯下宣風散。若身表大熱者﹐表證未罷﹐不可下。若已出﹐見小熱﹐小便不利﹐當以八正散利之。

﹝海﹞太陽出不快﹝身之後也﹞荊芥甘艸防風湯。

陽明出不快﹝身之前也﹞﹐升麻加紫艸湯﹝聖惠方升麻﹑葛根加紫艸。﹞

少陽出不快﹝身之側也﹞﹐連翹防風湯﹝卽連翹散﹞。

四肢出不快防風芍藥甘艸湯。

﹝呂﹞凡痘瘡出不快者有五證﹐臨病審而調之。一證﹐天時嚴寒﹐爲寒所折﹐不能起發﹐宜散寒溫表﹐冬三月﹐寒甚﹐紅初見﹐宜五積散﹑正气散﹑參蘇飲﹑楊氏調解散﹝俱初熱﹞﹑陳氏木香散﹝泄利﹞。一證﹐炎暑隆盛﹐煩渴昏迷﹐瘡出不快﹐宜辰砂五苓散煎生地黃﹑麥門冬湯調服。身熱者﹐小柴胡加生地黃。熱甚煩渴而便實者﹐白虎加人參湯。輕者﹐人參竹葉湯加生地黃﹝俱傷寒﹞煎服。一證﹐服涼藥損傷脾胃﹐或胃虛吐利﹐當溫中益气﹐宜理中湯﹝泄利﹞。吐利甚者加附子﹐或陳氏異功散﹝出不快﹞﹑木香豆蔻丸﹝泄利﹞。一證﹐或成血﹐一半尙是紅點﹐此毒瓦斯發越不透﹐必不能食﹐大便如常者﹐宜半溫裏半助養之劑﹐用四聖散加減﹐及紫艸木香湯﹑絲瓜湯﹑阮氏萬全散﹑湯氏安湯。一證﹐外實之人﹐皮膚濃﹐肉腠密﹐毒瓦斯難以發泄﹐因出不快﹐宜消毒飲﹑透肌散。如大便祕實﹐於消毒飲內加大黃﹑梔子仁煎服。瘡出太稠﹐宜犀角地黃湯﹑張氏解毒防風湯。血气不足﹐宜十奇散。咽嗌不利﹐宜如聖湯加薄荷﹑枳殼。口中气熱﹐咽痛口舌生瘡﹐宜甘露飲子。驚風搐搦﹐宜抱龍丸。煩渴﹐宜獨參湯﹑黃六一湯。

﹝張﹞瘡已出而不徧勻者﹐聞人氏云﹕惟透肌解毒﹐無壅塞之患﹐則自然出勻﹐以必勝散﹑大紫艸飲﹑胡荽酒之類主之。痘出不長﹐隱於肌膚者﹐人參透肌散主之。出不快﹐有數證不同﹐內虛熱極而不發者﹐朱汝明用四君子加黃﹑紫艸發之。有內虛甚而生寒﹐大便利而出不快者﹐宜理中姜附輩以溫之﹐則气不消剝﹐自不伏陷。有內實而兼諸熱證出不快者﹐用四聖散﹑加味四聖散﹑紫艸飲子﹑紫艸木香湯﹑紫艸木通湯﹑快斑散﹑絲瓜湯﹐俱可選用。或气實痰郁而發不出者﹐蒼術﹑白芷﹑防風﹑升麻﹑黃芩﹑芍藥﹑連翹﹑當歸﹝孰爲主痰郁之藥乎﹞等分煎服﹐兼化抱龍丸。

若毒根在裏﹐或血气虛弱﹐或邪穢沖觸內陷而出不快者﹐托裏散。

彭氏云﹕疹痘發未透﹐宜四君子湯加黃﹑紫艸﹑糯米煎﹐凡醫百病﹐不可損胃气﹐故用四君子及糯米等助其胃气。服此藥後﹐若患者身全不熱﹐又以菟絲子醋制爲末﹝方在後﹞﹐大人一錢﹐小兒七分或三分托之﹐則痘疏疏出矣。此藥大補助火﹐不可多﹐多則托出太多矣。隱於肌肉不起﹐宜紫艸飲子煎服﹐又不可過用﹐候三日﹐齊後﹐以保元湯加好酒人乳一二服﹐最穩。紫艸二兩﹐細銼﹐以百沸湯一大盞沃之﹐以器合定﹐勿令泄气﹐量兒大小﹐溫溫服。

﹝微發﹞消毒散治瘡未出﹐或已出未能勻徧﹐又治一切瘡﹐涼膈去痰﹐治咽喉痛。

牛蒡子﹝炒﹐三兩﹞甘艸﹝炙﹐半兩﹞荊芥穗﹝二錢半﹞

上﹐同爲粗末。每服三錢﹐水一盞半﹐煎七分﹐去滓溫服。﹝海藏雲﹕此藥皆溫平之劑。

一云加防風薄荷﹞

鼠粘子湯治小兒痘瘡欲出﹐未能得透皮膚﹐熱气攻咽喉﹐眼赤心煩。

鼠粘子﹝炒﹐四兩﹞荊芥穗甘艸﹝各一兩﹞防風﹝半兩﹞

上爲細末。沸湯點服﹐臨臥。大利咽喉﹐化痰涎﹐止嗽﹐皆宜﹝海藏雲﹐太陽﹑少陽之劑﹐首論溫平者此也﹞

又法用牛蒡子炒熟爲末﹐同荊芥煎服。

上三方﹐消毒飲加減法也。

化毒湯治小兒痘瘡﹐已出﹐未出﹐並宜服之。

紫艸茸升麻甘艸﹝炙﹐各等分﹞

上咀。水二鐘﹐粳米五十粒同煎。此陽明之藥也。

﹝海藏雲﹐出不快者﹑化毒湯。《本事方》用糯米﹑去粳米﹞

﹝丹﹞亞玉痘出兩日﹐不甚透﹐食稍進﹐汗微出﹐熱略減﹐但食物口中覺有惡味﹐此出得遲﹐發未透﹐須微微表之。

升麻甘艸﹝炙﹞紫艸白術陳皮芍藥﹝炒﹐半錢﹞

作一帖﹐加少酒同煎﹐白芍須炒。見其大便𨿽出不多﹐卻白﹑帶溏滑。

透肌湯治痘不透。

紫艸白芍藥升麻秫米粉﹝炒。各半兩﹞

上三方﹐皆化毒湯加減法也。

﹝大發﹞頭面出不快﹐此太陽經也﹐當用荊芥﹑甘艸﹑羌活﹑防風﹑天麻共煎。胸脇出不快﹐此少陽經也﹐當用柴胡﹑黃芩﹑紫艸﹑木通﹑紫蘇共煎。四肢出不快﹐此陽明經也﹐當用升麻﹑葛根﹑紫蘇﹑芍藥﹑甘艸﹑連須蔥白共煎。

徧身都出不快﹐當用九味羌活湯。以上四證﹐藥味內各加姜蔥爲佐﹐連進二服﹐痘出快矣。

九味羌活湯羌活防風蒼術細辛﹝少﹞白芷黃芩川芎生地黃﹝宜以芍藥易之﹞甘艸水煎﹐量大小﹑輕重﹑加減。

﹝散寒﹞五積散正气散調解散﹝三方俱見初熱﹞

﹝淸暑﹞辰砂五苓散﹝五苓散﹑加辰砂細研末﹐是也﹞

人參竹葉湯治夏月吐逆﹐煩躁口渴﹐心悶不寧﹐及疹後餘熱不退﹐小便赤﹐或赤斑者。

人參半夏麥門冬當歸淡竹葉﹝各等分﹞

上銼散。每服三錢﹐水一盞﹐生薑一片﹐煎服。

白虎湯石膏﹝四兩﹞甘艸節﹝八錢﹞知母﹝一兩六錢﹞

上爲粗末。每服三錢﹐水一盞﹐粳米二十粒﹐同煎至半盞﹐去滓溫服﹐不拘時。

加入人參一兩二錢﹐名人參白虎湯。《聖惠方》加漧葛。

小柴胡湯﹝發熱﹞

﹝攻裏﹞汪機云﹕有紅斑點出﹐日數未盡﹐其內實而肌熱者﹐宜疏利之。

﹝紫艸例﹞海藏雲﹕小兒瘡疹﹐出未快﹐可濃煎紫艸汁服。

按﹕紫艸通腠理﹐利九竅﹐涼血活血﹐故爲痘家欲出未出必用之藥﹐若出已透而大便利者﹐忌之。

紫艸散發疹。

釣藤鉤子紫艸茸﹝各等分﹞

上爲細末。每服一字﹐或五分﹑一錢﹐溫酒調下﹐無時。

四聖散治瘡疹出不快及倒靨。一方﹐有黃。

紫艸茸木通甘艸﹝炙﹞枳殼﹝麩炒﹞

上等分﹐爲粗末。每服一錢﹐水一鐘﹐煎至八分﹐溫服無時。﹝劉提點云﹕疹痘最要大小分曉﹐錢氏四聖散用木通﹑枳殼﹑極好﹐若大小流利﹐不必苦泥﹞

紫艸回散小兒痘疹出不快﹐或倒靨﹐毒瓦斯入腹。

紫艸茸黃桑白皮木通枳殼白術﹝各等分﹞

上爲粗末。每服三錢﹐水酒各半盞﹐麝香少許﹐同煎服。

紫艸木通散治小兒瘡疹。

紫艸木通人參茯苓粳米﹝各等分﹞甘艸﹝減半﹞

上爲末。每服四錢﹐水煎。此小便不利之劑也。

人參蟬蛻散治小便不利﹐瘡痘不散﹐煩躁多渴﹐戛牙咬齒﹐气粗喘滿。

人參蟬蛻白芍藥木通赤茯苓甘艸紫艸茸﹝各等分﹞

上﹐用水煎服。

透肌散紫艸茸綠升麻粉甘艸﹝各一錢﹞

上細切。水煎服。或與消毒飲同煎服﹐尢妙。

紫艸透肌湯治痘熱而出不快﹐及頂陷者。

紫艸﹝一錢﹞升麻木香﹝各五分﹞牛蒡子防風荊芥黃﹝各八分﹞甘艸﹝三分﹞

上﹐薑水煎服。如色紫腹痛﹐加蟬蛻一錢。

紫艸快湯治痘疹血气不足﹐不能發出﹐色不紅活等證。﹝卽紫艸湯﹞

紫艸人參白術茯苓當歸川芎芍藥木通甘艸糯米上﹐每服二錢﹐水煎。

烏金膏治發熱至七日以前﹐或因風寒﹐痘不起發﹐或紅紫﹐或驚搐﹐俱可用。

僵蠶﹝酒洗﹞全蠍﹝去足尾﹐酒洗﹞甘艸紫艸白附子﹝味苦內白者眞﹞麻黃﹝各五錢﹞

穿山甲﹝炒﹑末﹐二錢半﹞蟬蛻﹝去頭足﹐酒洗淨﹐二錢﹞

上爲末﹐將紅花﹑紫艸各一兩﹐好酒二鐘﹐熬去大半﹐去滓﹐入蜜五兩﹐慢火同熬﹐滴水成珠爲度﹐丸如龍眼核大。每服一丸﹐燈心湯化下。

紫金散治痘瘡出不快﹐及倒靨﹐亦治遠年不愈惡瘡。

紫艸蛇蛻﹝炒焦﹞牛蒡子﹝炒。各五錢﹞

上爲細末。每服一錢﹐水半鐘﹐煎減半﹐溫服。

獨勝散﹝初熱﹞

蘿卜湯治痘疹出不快者。

上﹐用開花蘿卜煎汁﹐時時飲之。蓋痘疹气勻卽出快﹐蘿卜治嗽定喘﹐下气消脹﹐解毒。

野通散治痘瘡出不快﹐及傷寒不語。

幹野人糞﹝卽獼猴糞﹐火燒﹑存性﹞冰片眞麝香﹝各等分﹞

上爲細末。每服五分﹐看大小﹐用新汲水入蜜調下。十歲以上者﹐服一錢。

按﹕野人糞治蜘蛛咬瘡﹐此治痘出不快大效。若蜘蛛咬瘡久而不愈﹐其絲生皮膚﹐延蔓徧身不愈者﹐加雄黃﹑靑黛水調﹐以蜘蛛試之﹐立化爲水﹐屢驗﹐蓋此三味﹐是治瘡疹當用之藥﹐取山中者﹐若人家所養之猴﹐食物味雜﹐卽不效﹐失其本眞也。

補虛例﹝丹﹞勉奴痘已出﹐第三日色淡不肯發﹐此血气俱虛﹐與此方。

人參訶子﹝煨。各一錢﹞白術﹝炒﹞黃﹝酒炙﹞當歸身﹝酒洗﹐各二錢﹞陳皮﹝二分﹞

甘艸﹝炙﹐少許﹞豆蔻﹝煨﹐一錢半﹞

上煎。入好酒些少﹐飲之。

六一湯﹝見灌漿﹞

祕傳大透肌散人參芍藥川芎甘艸茯苓白術木通陳皮黃糯米上﹐各等分﹐爲粗散。每服四錢﹐水煎服。

﹝活﹞活血散治瘡子﹐或出不快﹐用白芍藥末酒調﹐如欲止痛﹐只用溫熱水調﹐咽下。﹝海藏雲﹐張和之治四肢出不快﹐加防風大效﹐此證﹑乃太陰藥也﹞

﹝世﹞四物湯治痘瘡出不快﹐不甚紅活﹐不起根窠﹐緣血虛故也﹐此藥能活血﹐調順痘疾﹐無如此方﹐自古及今﹐用之如寶﹐只加甘艸服之。

通天散治痘發熱不出﹐或已出而色不紅活。

人參陳皮桂枝﹝各八分﹞川芎熟地黃芍藥﹝各一錢﹞當歸紫艸﹝各一錢半﹞紅花木香﹝各三分﹞甘艸﹝六分﹞知母﹝八分﹞荔枝殼﹝十个﹞

上﹐用雞汁一鐘﹐棗三枚﹐糯米一撮﹐煎服。初服到頸﹐再服到臍﹐三服到腳﹐神效。

人參透肌散治痘瘡虛而有熱﹐𨿽能出快﹐長不齊整﹐隱於肌膚間者。

人參紫艸﹝如無﹐以紅花代之﹞白術茯苓當歸芍藥木通蟬蛻甘艸糯米﹝各等分﹞

上﹐每服三錢﹐水一盞半﹐煎半盞﹐徐徐服。

升均湯治痘瘡已出不均﹐或吐瀉熱渴。

升麻漧葛芍藥人參白術茯苓甘艸紫艸茸﹝如無﹐紅花代之﹞

上﹐每服三五錢﹐薑水煎﹐量服之。

祕方菟絲子一味﹐醋浸一宿﹐焙榦爲末﹐發熱時每一歲兒服七分﹐量兒大小加減﹐好酒調服。甚易發﹑易脹﹑易靨﹐且後無餘證。此方﹐气血弱者未出之先可用﹐旣出之後不可用﹐用則托出太多。此方﹐系胡黃谷祖仰山公宦遊廣東得之﹐用者百發百中﹐但元气濃者﹐服之不免太密﹐乃大補助火故也。或曰痘未出之先旣可服此﹐又奚取於保嬰丹乎﹐殊不知保嬰以解毒而使之稀﹐此則气血弱﹐不能出者﹐服此而托之使出也。

又方臘月梅花﹐將開時采﹐曬榦爲末﹐煉蜜爲丸﹐未出之先﹑量兒大小三四服﹐可令豆稀﹐加朱砂尢妙。

二花散治痘疹已出未出﹐不發不起﹐隱在皮膚之間﹐熱證並治。

梅花﹝一兩﹐陰漧﹞絲瓜﹝五錢﹐陰漧﹞桃花﹝五錢﹐陰漧﹞朱砂﹝二錢﹐水飛過﹞

甘艸﹝一錢﹐去皮﹐火煨﹞

上爲細末。每服五分半﹐未痘時﹐蜜水調下。

服前藥仍不快﹐無諸惡候者﹐可服八味二花散。﹝見大法﹞

﹝虛寒例﹞﹝丹﹞女子瘧後出痘﹐血气俱虛﹐又值冬寒﹐熱易退﹐不出。

丁香﹝五粒﹞附子肉桂陳皮當歸﹝酒洗。各五分﹞人參﹝半兩﹞黃﹝一錢﹞

甘艸﹝炙﹐二分﹞

﹝陳﹞異功散治痘瘡已出之間﹐不光澤﹐不起發﹐根窠不紅﹐謂之表虛。

木香當歸﹝各三錢﹞桂枝白術茯苓﹝各二錢﹞陳皮﹝去白﹞濃朴﹝姜制﹞人參﹝去蘆﹞肉豆蔻﹝各二錢半﹞丁香半夏﹝姜制﹞附子﹝炮﹐去皮。各一錢半﹞

上咀。每服二錢﹐水一盞﹐姜五片﹐棗三枚﹐煎服。

上治虛寒。﹝虛而不寒者﹑宜用前方血气俱虛之劑﹐不宜用此﹐必脈虛細﹑四肢身體冷者﹐方可用之﹞

十補散滋養气血﹐調養脾胃﹐能使瘡毒速出﹐有寒證者用之。加紫艸﹑木香﹑糯米﹑名參內托散。

黃人參當歸﹝各二錢﹞濃朴桔梗川芎防風白芷甘艸﹝各一錢﹞桂心﹝三分﹞

每服四錢﹐水煎服﹐或爲末﹐溫水調下一錢五分。

﹝虛熱例﹞藍根散治瘡疹出不快﹐及倒靨﹐一名二聖散﹐救小兒垂死。

板藍根﹝一兩﹞甘艸﹝炙﹐七錢半﹞

上﹐末。每服半錢﹐取雄鷄冠血三兩點﹐同溫酒少許﹐食後調下﹐無時。甚則三五服﹐立效。﹝丹溪云﹐藍﹐能分散敗血。﹞

絲瓜散發瘡疹最妙﹐絲瓜連皮燒灰﹐存性﹐百沸湯調下﹐或以紫艸﹑甘艸煎湯調服尢佳﹐米湯亦可。

蘿卜湯﹝見前﹞

﹝煩不得眠例﹞痘疹煩不得眠者。甘桔加梔子湯桔梗甘艸梔子上﹐各等分﹐煎服。

﹝活﹞治痘出不快﹐煩躁不得眠者﹐水解散﹑麻黃黃芩湯﹑升麻黃芩湯主之。﹝海藏雲﹕莫若定其气血﹐用石膏梔子之類﹐尢佳﹐麻黃黃芩湯﹑升麻黃芩湯﹑亦當求責的是太陽陽明﹐方可用之。﹞

水解散治天行頭疼壯熱一二日﹐兼治瘡未出煩躁﹐或出尙身體發熱者。

麻黃﹝去節﹐四兩﹞大黃黃芩桂心甘艸﹝炙﹞芍藥﹝各二兩﹞

上爲粗末。患者以生熟湯浴訖﹐以暖水調下二錢﹐相次二服﹐得汗利便瘥。彊人服二方寸匕。風實之人﹐三伏中亦宜用之。若去大黃﹐春夏通用。

升麻黃芩湯治痘瘡出不快﹐煩躁不得眠。麻黃黃芩湯治痘瘡出不快﹐益煩躁昏﹐或出尙身疼熱者。﹝二方見小兒傷寒門。﹞

胡萎酒胡荽一味﹐細切四兩﹐以好酒二盞﹐煎一二沸﹐入胡荽再煎少時﹐用物合定﹐放溫﹐每吸一大口﹑微噴﹐從頂至足勻徧﹐勿噴頭面﹐病患左右常令有胡荽气﹐卽能辟去污气﹐瘡疹出快。

《指南》有禁瘡之說﹐云痘毒奔潰﹐由气血虛弱﹐不能拘領其毒﹐以致毒盛而聚於腠虛之處﹐故痘之初出也﹐或一點二點見於隱僻腠節之處﹐及方廣四肢之間﹐此痘一出﹐則諸痘不得宣發成漿矣﹐故曰禁瘡。其禁有五﹐一曰胃禁﹐二曰火禁﹐三曰水禁﹐四曰風禁﹐五曰寒禁。胃禁者﹐毒火炙胃﹐不能發散於肌表﹐脾胃潰爛﹐其外証之痘﹐出於唇口之間者﹐或二三四五點相連﹐諸痘未漿﹐此痘已先黃熟﹐知由熱毒內攻﹐胃已腐爛﹐故諸痘不得成漿也。如唇口一見此痘﹐當察其面色煩紅﹐气粗熱甚﹐口臭異常者﹐是其驗也。火禁者﹐小兒初發之際﹐或因身發寒熱而誤以火燻炙其衣被﹐或睡臥於火箱之中﹐使皮膚漧燥﹐故痘毒發泄不出﹐又兼气虛而不能拘其毒﹐則毒停皮膚之內﹐隱隱不能發出肌表也。細看皮內﹐覺有紅點無頭無腳﹐或於四肢頭面方廣之處﹐見一二點痘子﹐則諸痘皆從此痘上發泄爲孽﹐而皮內隱隱不出之痘﹐終不能快出﹐名爲火禁。以水楊加荊芥煎湯浴之﹐則諸痘自發矣﹐輕則升麻和解散主之。水禁者﹐初發熱之際﹐陰陽未分﹐毒瓦斯方熾﹐或誤食生冷﹐則毒停於皮肉之間﹐隱隱有紅點﹐或於方廣兩脇手足頭面之際﹐發有水泡者是也﹐蓋冷气在內則腹疼肚脹﹐在外則發熱惡寒﹐此其驗也。以丁﹑桂﹑茯苓﹑升麻﹑大腹之類逐之﹐冷食遺積脾胃﹐須防下泄﹐再加山楂。風禁者﹐發熱之初﹐失於不避風﹐則風入肌表﹐痘不能發﹐或肌膚麻木﹐不知痛癢﹐或不麻木而漧燥﹐或毛直而幹焦﹐或皮癢欲搔﹐或重則狂煩譫語﹐此風與火搏故也。治法﹐以升麻湯加羌活﹑荊芥﹑以逐之﹐甚則蒺藜﹑蟬蛻﹑以攻也。寒禁者﹐發熱之初﹐誤經冷水沐浴﹐或睡臥於鐵漆寒冷之處﹐或衣被單薄﹐感冒寒气﹐則痘必不能宣露﹐有手足麻木不知痛癢﹐有四肢冷痛不能舉動者﹐有麻木冷痛之處不出痘子﹐惟於委曲避風之處﹐或頭面髮際之上﹐痘出如癮疹者﹐是其驗也。內以丁﹑桂﹑川芎﹑升麻逐之﹐外用綿衣以溫之。曾見小兒年十一二歲﹐發熱之初﹐臥新漆牀上﹐初因熱極﹐父母不防出痘﹐任小兒手貼漆牀而臥﹐致令寒气侵入手臂﹐其餘四肢面腹方廣之處﹑俱出有痘﹐惟一臂麻木不仁﹐無一點痘見﹐諸醫視之﹐並不知其故﹐請予至﹐詳察其由﹐乃以前方治之﹐後見一臂痘發出比他處尢爲稠密﹐臂痘一出﹐諸痘俱起﹐九日而平復如故。

卷之四﹟心臟部二痘瘡上

見形證治

經曰﹕諸痛癢瘡﹐皆屬心火。心之華在面﹐痘瘡之火﹐其出先在於面﹐但觀其出之部位﹐可以知其侯之凶吉。如先在唇四畔出者﹐或兩頤出者吉﹐蓋太陽之邪﹐下傳陽明﹐陽明者胃與大腸﹐積陳受朽﹐气血俱多﹐又口爲水星﹐頦頤屬腎水﹐火爲水制﹐不能作虐也。如在額角眉心先出者凶﹐蓋太陽﹐足壬膀胱水﹐手丙小腸火﹐丙火獨旺﹐不受壬水之制﹐其毒並於膀胱之經而先自病﹐膀胱多气少血﹐又正額屬心火﹐火不務徳﹐妄行無忌﹐心爲君主之官﹐主危則十二官皆危矣。凡起發﹑成漿﹑結痂﹑亦如此論。經曰﹕頭者精明之府。又曰﹕春气者﹐病在頭。可見頭乃人眞元會聚之所﹐爲發生之本。又面列五官﹐分五行﹐而五臟之華皆見於面﹐是頭面者﹐人君之象﹐至貴至尊﹐不可淩犯者也。咽者﹐胃脘水谷之道路也﹐主內而不出。

喉者﹐肺脘呼吸之往來也﹐主出而不內﹐在人之身﹐譬猶關津要路也。瘡痘之出﹐最要頭面稀少﹐頸項無﹐方是吉兆﹐若頭面多者﹐謂之蒙頭﹐諸陽獨亢﹐五官俱廢﹐神明失守﹐精華自萎﹐經云﹕神去則機息﹐气止則化絕者此也。頸項多者﹐謂之鎖項﹐內者難出﹐外者難入﹐上者不升﹐下者不降﹐經云﹕一息不運﹐則機緘窮﹐一毫不續﹐則霄壤判者此也。故皆不治。陳氏文中曰﹐痘瘡輕者﹐作三四次出﹐頭面稀少﹐胸前無﹐蓋頭面者﹐諸陽之會﹐胸者﹐諸陽之所受气﹐此數處痘子宜少不宜多﹐以淸陽之分﹐不可濁亂也。手足𨿽諸陽之本﹐乃身所役使﹐卒伍卑賤之職﹐非若頭面爲元首也﹐又居四末﹐非若胸膈心肺之居神明之舍也﹐故𨿽稠密不必憂也。若頭面﹑胸項﹑手足﹐稠密瑣細一樣者﹐卻愁气血衰微﹐脾胃虛弱﹐不能周流灌注﹐起發不透﹐收靨太遲﹐而生他變矣。凡痘子初出﹐便自手足先出者﹐他處未起﹐而手足先起﹐他處未收﹐而手足先收者﹐此陽火大旺﹐宜用解毒抑陽扶陰之劑﹐四物湯﹝失血﹞合黃連解毒湯﹝煩躁﹞主之。

如他處俱起﹐而手足起遲﹐他處俱收﹐而手足不收者﹐此脾胃虛弱﹐不能行其气血達於手足﹐宜補脾胃﹐十全大補湯﹝汗﹞﹑桂枝芍藥湯﹝腹痛﹞主之。一出紅點數粒﹐發於山根之上﹐爲毒盛气虛﹐而毒乘虛犯上﹐或發三五粒一塊者﹐皆不吉之兆也﹐宜急用涼血解毒﹐以防危急。若腮頤地閣之間﹐疏疏發見﹐淡血潤色﹐三次出者﹐乃吉證也。

卷之四﹟心臟部二痘瘡上

見形證治

凡痘瘡之出﹐不論疏密﹐而論磊落﹐若磊磊落落﹐如珠如豆﹐顆粒分明﹐尖圓緊實﹐𨿽密無妨﹐此謂出盡無畱毒也。如粘聚成叢﹐模糊作塊﹐不分顆粒﹐恰如紅癅﹐𨿽只一二處﹐未可言疏﹐此謂之伏﹐出未能盡﹐若待後者再出﹐則先者或陷而復隱﹐或癢而俱潰﹐成壞瘡矣﹐此猶淹延引日﹐久而後斃。若如蠶之殼﹐如蛇之皮﹐此气至而血不榮也﹐謂之漧枯。如蚤之咬﹐如蚊之嘬﹐此血至而气不充也﹐謂之陷伏﹐不能引日﹐奄忽而死矣。痘瘡初出﹐與未病時皮色一般者善﹐若瘡太赤﹐根下皮色通紅﹐此血熱气不管束也﹐後必起發太驟﹐皮嫩易破﹐癢塌而不可救﹐宜急解血分之熱﹐四物湯﹝失血﹞加升麻﹑地骨皮﹑紅花﹑紫艸﹐或消毒飲﹑活血散﹝起發﹞合而飲之﹐待色少淡﹐急補气分之不足﹐四君子湯﹝不能食﹞加黃﹑防風﹑木香﹐或調元湯﹝大法﹞﹑參苓白術散﹝痘渴﹞合而飲之﹐仍用血气二方相間而服﹐若成漿不破損者吉。服藥不效﹐反增瘙癢者﹐命也。痘瘡初出﹐有四善﹐紅活明潤。緊實堅濃。尖圓布散。

磊落稀疏。蓋痘子賴血以潤之﹐血活則其色如丹砂﹐如雞冠﹐若毒凝血聚﹐則遂成黑色﹐今頭焦黑者﹐乃榮血不能流內聯外﹐毒瓦斯壅遏﹐此證甚危﹐其人必大小便祕﹐喘急煩躁﹐宜用七物升麻丸﹝初熱﹞﹑當歸丸﹝便祕﹞﹑通關散﹝便祕﹞﹑三乙承气湯﹝便祕﹞﹐看輕重緊慢用之﹐以解裏之急。得利後﹐以紫艸飲﹑加味四聖散﹑調無價散﹐以解表之毒。仍用胭脂塗法﹐瘡變紅活﹐以漸起發者吉。若更幹黑者凶。莊氏云﹕斑瘡倒靨而黑色者﹐謂之鬼瘡。痘子賴气以束之﹐脾胃彊气實﹐則肌肉濃﹐皮膚堅﹐今痘皮嫩薄﹐溶溶如淫濕之狀﹐乃脾胃气虛﹐其人必少食或自利﹐宜用十全大補湯﹝自汗﹞

去生地黃﹐加防風﹑白芷﹐外用天水散﹝卽六一散見初熱﹞蜜水調拂瘡上﹐以解表之濕熱﹐瘡若起發成漿者吉﹐漸變癢塌者凶。聞人氏云﹕瘡痘作癢﹐深爲可慮。能調和愛護﹐勿令有此﹐乃爲上策。痘出如灰色白者﹐气虛也﹐候齊後﹐以保元加木通﹑川芎﹑肉桂﹑最穩﹐用木通者﹐取通心气也。出不紅活﹐淡色者﹐血虛也﹐保元湯中加酒制當歸﹑酒炒赤芍藥﹑及川芎。血熱者﹐仍加生地黃﹝薑汁拌曬﹞倍黃。痘出皮膚漧燥枯澀者﹐必難起脹﹐用溪中白石洗淨﹐燒紅﹐以井花水漬之﹐使濕气蒸於痘上﹐頃間﹐光澤甚易起﹐又能辟穢。一出與地皮相似﹐無起之意﹐乃是紅斑﹐急宜涼血解毒﹐宜羌活散加酒炒芍藥﹑紫艸﹑紅花﹑蟬蛻﹑木通﹑糯米﹐連進數服﹐或以六一散﹑保嬰丹﹑紫艸膏隨意用之亦可。退﹐以保元加木香﹑豆蔻煎服﹐以解紫艸之寒﹐防其泄瀉﹐若夾疹﹐同此。如治稍遲﹐則變成黑﹐實難救矣。大抵下紫艸必下糯米五十粒﹐則不損胃气﹐無泄瀉之患﹐惟大熱大便祕者﹐不下糯米﹐以糯米粘膩故也。﹝余詳夾夾疹條。﹞一出眞紅赤﹐摸過皮軟不礙手者﹐此系賊痘﹐過三日變成水泡﹐甚至紫泡﹑黑泡﹐此危證也﹐急少加保元﹐大加紫艸﹑蟬蛻﹑紅花解之﹐或煎燈艸﹑木通湯調六一散﹐利去心熱﹐而紅紫自退﹐如已成水泡﹐則保元中大下四苓利之。此千金妙法也﹐不然則徧身擦破﹐赤爛而死。痘子初出﹐不成顆粒﹐但皮膚間濟濟簇簇﹐如寒風粟子之狀﹐或𨿽出形﹐與鍼頭相似﹐稠密無縫﹐此皆惡候﹐𨿽有良工﹐無能爲矣。

紫艸飲紫艸芍藥麻黃當歸甘艸﹝各等分﹞

上銼細。水一盞煎﹐不拘時服。

加味四聖湯紫艸木通木香黃﹝炙﹞川芎甘艸人參﹝各等分﹞蟬蛻﹝十个﹞

上銼細。加糯米百粒﹐水一盞﹐煎服。

胭脂塗法先以升麻一味﹐煎濃湯﹐去滓﹐卻用胭脂於湯內揉出紅汁﹐就以本綿蘸湯﹐於瘡上拭之。

﹝阮氏﹞萬全散治痘瘡出不紅潤。

防風人參蟬蛻﹝各等分﹞

上細切。每服四錢﹐水一盞﹐入薄荷三葉﹐煎六分﹐溫服。熱而實者加升麻。

化毒湯治痘已出﹐而熱毒未解﹐宜淸熱涼血﹐毒一解﹐不致黑陷﹐血一涼﹐不致紅紫。

紫艸升麻甘艸蟬蛻地骨皮黃芩﹝酒炒﹞木通上﹐各等分﹐水煎服。

解毒散治毒先發腫者﹐名爲痘母﹐後發者十有九死﹐先發者吉。

金銀花﹝五兩﹞甘艸﹝一兩﹞木通防風荊芥連翹牛蒡子﹝各三錢﹞

上﹐用酒水各一鐘﹐煎服。如泄﹐加訶子﹑豆蔻。痘紅者﹐加炒黃芩﹑芍藥。瘡癢者﹐加歸身﹑生地﹐或加何首烏尢佳。疼痛者﹐加赤芍藥。

露桃花散痘形一兩日﹐梟紅罩錦﹐或色焦紫﹐惡渴煩躁﹐睡臥不寧﹐再不宜以藥下之﹐準服露桃花散﹐自然紅活。

露桃花紫艸紅花白芍藥﹝加倍﹞木通生地黃茯苓甘艸橘皮上﹐用燈艸煎服。露桃花性陰而和陽﹐取時須待將開含笑﹐淸晨摘取﹐飯鍋上蒸熟﹐焙漧﹐帶蒂入藥﹐不宜多用﹐多用則恐作瀉﹐若不預收。多加紫艸茸﹑芍藥可也。

黃連解毒湯痘出三兩朝﹐身中熱烙﹐焦紫無紅活色﹐梟炎猛烈之甚也﹐或眼紅臉赤﹐或小便澀結﹐須服黃連解毒湯﹑加減犀角地黃湯﹑可也。

黃連生地黃芍藥甘艸木通車前艸僵蠶桔梗連翹牛蒡子荊芥水煎服。﹝或去僵蠶﹑翹﹑芥﹐加紫艸茸﹑燈心﹐熱甚加柴胡﹑地骨皮﹐飽脹加全栝蔞﹑枳實﹑山楂﹐气弱不相枳﹑查。﹞

加減犀角地黃湯犀角木通生地黃芍藥紅花紫艸茯苓車前艸﹝鮮者﹞地骨皮﹝鮮者﹞甘艸水煎服。犀角須用井水磨濃﹐俟藥煎如度﹐投下服之﹐不可和內煎也。若身熱驚厥﹐加紋銀一塊仝煎﹐蓋因肝木旺而心火炎上﹐故金以克之耳。

五龍湯痘一見形﹐就是蚊蚤咬的形者﹐是痘毒緊輳心肝二經而然也﹐極是犯君﹐痘經云﹐臣陵於主逆天條﹐有福兒童驀地逃﹐總然和順成功去﹐也在刀山走一遭。

好把化湯浴之﹐內服五龍湯。

黃連紫艸茸芍藥﹝各三錢﹞生地黃﹝九錢﹞

煎濃﹐入水磨犀角汁和服。王氏治此﹐多用大黃湯下之﹐徹逐其毒﹐隨用升表之劑﹐固爲美法。下後不能提峻﹐速致其死﹐不若五龍之爲妥也。

化湯金綫薄荷大水楊柳荊芥蒼耳艸四味共煎濃﹐去滓﹐將頭髮滚湯洗去油垢﹐團櫳﹐仍湯熱徐徐浴之﹐必須置之暖處﹐外再服前藥﹐去而痘自鼎峻矣。

四仙散痘起徧身﹐俱是黑色﹐論備載在前矣﹐要是元癸奪權爭先﹐如靑天晴極而雲霧﹐靜水風動而波行﹐第一奇痘也﹐只以化湯浴之於外﹑而內服四仙散﹐自然色變而爲美矣。

甘艸﹑紫艸與通艸﹐三般遇此多是寶﹐黃連﹑連翹與石蓮﹐三味合浸共一炒﹐研末惟在空心時﹐砂糖調服霎時好。此痘﹐得者甚鮮﹐非富貴之至者﹐不能見此﹐若見形而盤縷失天元者﹐不在此列。

按﹕此卽所謂鴉翎痘也﹐𨿽黑而光潤圈圓頂峻﹐與常痘同﹐得之者必主大貴。

玉泉散痘形一朝﹐就結焦粒﹐是梟炎徹於肝榮而玄水弗克和解﹐急服玉泉散﹐庶可挽治。

犀角﹝二錢﹞白芎黃連﹝各一錢﹐爲細末﹞冰片﹝三分﹐另研﹞

濃煎甘艸湯或建糖調服﹐大者五分﹐小者再減。

此方﹐屢治痘焦者恆獲速效﹐但犀角﹐人不諳用法﹐必須粗礪瓦盤﹐井水磨之﹐待澄淨去水﹐刷於綿紙上﹐略有漧燥﹐方和前藥用之﹐若以鐵器下細末﹐犀不漬水﹐則不效。

卷之四﹟心臟部二痘瘡上

見形證治

涼血解毒湯痘出熱不退﹐紅不分地﹐或痘苗漧枯黑陷﹐急用此方﹐可起壯灌漿。

紫艸﹝一錢﹞生地黃柴胡﹝各八分﹞牡丹皮﹝七分﹞赤芍藥蘇木防風荊芥黃連木通﹝各三分﹞牛蒡子﹝四分﹞天麻紅花甘艸﹝各二分﹞

上﹐用姜一片﹐燈心二十根﹐糯米百粒﹐水煎服。

淸地退火湯﹝見前﹞

加味犀角飲痘已出不勻﹐心煩壯熱﹐口舌生瘡。

犀角牛蒡子荊芥甘艸防風升麻桔梗麥門冬水煎服。

卷之四﹟心臟部二痘瘡上

見形證治

凡瘡疹﹐未有咽不痛者﹐心胃有熱﹐上攻於咽﹐漧澀而疼﹐宜於發熱初出之時預解之﹐甘桔湯加牛蒡子﹐甚者射幹鼠粘子湯﹐令毒火解散﹐不停畱於咽喉之間﹐致生他變也。若初時隱忍﹐不卽解之﹐以致毒畱咽喉﹐發而爲瘡﹐腫脹潰爛﹐水谷不入﹐呼吸不能﹐聲啞難言﹐卻欲呼醫﹐悔無及矣。所以甘桔湯瘡出之後﹐常宜飲之利咽喉﹐寬胸膈﹐淸肺金﹐解毒火也。如兼口舌生瘡﹐齒浮齦腫者﹐宜甘桔湯合黃連解毒湯加牛蒡子。水漿不入者﹐射幹鼠粘子湯加桔梗﹑荊芥穗﹑山豆根。以上證候﹐須能食﹐臟腑亦熱方可用﹐如上焦𨿽熱﹐卻覺小便淸﹐大便溏﹐飲食不進者﹐只用甘桔湯﹐不須加牛蒡子﹐蓋其性涼﹐爲瘡疹所宜服者﹐能透肌出癰瘡﹐是以瘡疹亦出也。大便利﹐則不可服。

甘桔湯射幹鼠粘子湯﹝俱咽喉﹞

卷之四﹟心臟部二痘瘡上

見形證治

痘瘡方出之時使不入目。以神應膏塗眼四周﹐或只以胭脂取汁塗之﹐或敷以水調黃柏末﹐或以牛蒡子爲末蜜調貼囟上﹐或以白芥子末水調塗足心﹐此皆養護之良法也。若眼中流淚或多眵﹐或目中紅赤﹐此肝火大旺﹐宜早解之﹐洗肝明目散加蟬蛻。又有忌食之法﹐如濃濃滋味﹐牛雞鵝鴨﹐皆不可食﹐食雞鵝鴨卵﹐未有不爲目害者﹐但令食淳淡之物﹐或少入鹽亦無害。如湫隘之家﹐不可煮雞鵝鴨卵﹐其气相襲﹐亦能損目﹐不可不知。

神應膏黃柏﹝一兩﹞眞綠豆粉﹝一兩半﹞甘艸﹝四兩﹞紅花﹝一兩﹞

上爲細末。用胭脂水和蜜水調塗兩眼四畔之瘡痘上。

黃柏膏如瘡疹已出﹐此藥塗面﹐次用胡荽酒外治法。

黃柏﹝一兩﹞綠豆粉紅花﹝各二兩﹞甘艸﹝四兩﹞

上﹐同爲細末﹐生油調。從耳前至眼眶﹐並濃塗之﹐日三兩次﹐如早塗﹐瘡不至面﹐縱有亦少。﹝彭氏云﹐痘疹護眼﹐人﹑多用胭脂﹐據亢醫云﹐不如錢氏黃柏膏﹑最好﹐諸家護眼法﹐無出此方也。﹞痘瘡初出﹐用鼠枯子爲末﹐水調﹐敷囟門。並無患眼﹐亦妙。

洗肝明目散﹝眼目﹞

卷之四﹟心臟部二痘瘡上

見形證治

錢氏云﹕痘瘡只出一般者善。凡痘初出﹐其間碎密若芥子者﹐夾疹也。皮肉紅腫成片者﹐夾也。疹由心熱﹐由胃熱﹐宜急解其毒﹐消疹用黃連解毒湯﹝煩躁﹞合消毒飲。化用人參白虎湯﹝痘渴﹞合消毒飲。或只以升麻葛根湯。夾疹者加防風﹑荊芥穗﹑木通﹑麥門冬﹑黃連。夾者加石膏﹑人參﹑大靑﹑玄參﹑淡竹葉。如疹散解﹐現出正痘﹐疏密停勻者吉。痘被疹夾雜﹐不能起發者凶。

卷之四﹟心臟部二痘瘡上

見形證治

聞人氏云﹕傷寒熱邪在表﹐裏未能作汗﹐或當汗不汗﹐熱郁於肌膚﹐故發瘡﹐色白或赤如火丹﹐頭作漿白膿者輕﹐根下紫色隱隱在肌肉者重﹐甚者五內七竅皆有之﹐其形亦如痘﹐小兒肌肉嫩薄﹐尢多此證﹐非正瘡痘也。又云﹕六腑屬陽﹐有熱則易出﹐是以作膚瘡﹐一出卽徧滿肌皮之上﹐如痱瘡細子﹐見而便沒﹐其所受气淺故也。五臟屬陰﹐有熱則難出﹐其爲瘡痘﹐在肌肉血脈之間﹐必先發紅﹐而後如豆﹐故名瘡痘﹐其所受气深故也。大抵暴熱而便出者必膚疹﹐久熱而難出者必是正瘡痘﹐膚疹非正瘡痘也。

愚按﹕痘瘡初出﹐五臟不同﹐肝水﹑其色微靑而小。肺膿﹐其色微白而大。心爲﹐色赤而小。脾爲疹﹐色赤黃而淺。及五七日之後﹐不問其初出自何藏﹐悉成血﹐血成膿﹐正如豆樣﹐膿之後﹐結痂則愈﹐此方是正瘡痘也。或人疑之曰﹐肺旣爲膿﹐而血之後﹐又成膿者何耶﹖蓋膿之出於肺者﹐言其初時淡淡如膿﹐其色白而非黃﹐俗稱白痘者是也。若血之後所結膿﹐則是其瘡已熟﹐譬如果之成實﹐飽足充滿﹐包裹黃膿﹐其色黃而非白也。

卷之四﹟心臟部二痘瘡上

見形證治

﹝袁﹞痘經於心者﹐必湧出而無漸﹐經於腎者﹐必沈匿而難見﹐痘焉有子母者耶。

若肝肺脾三經來者﹐或作兩三次而盡標﹐或作四五次而盡標﹐或一邊灌漿﹐一邊表暴﹐或回盡而旁隙處痘又臻焉﹐或頭面先稀少﹐身體多布列﹐而後上焦又添出焉﹐或身體先稀少﹐頭面多布列﹐而後下焦又倍出焉﹐此所謂子母痘者也。蓋因元气以漸而至﹐梟炎以漸而微﹐不失之峻速﹐以貽莫勝之悲﹐不失之隱滯﹐而踵攻激之害﹐疔可消溶於起點之時﹐癰毒自祛除於靨痂之後﹐非陽明胃﹑太陰脾二經﹐弗克致也﹐世俗以先標者謂之望痘﹐後出者謂之贈痘﹐意有在焉。

卷之四﹟心臟部二痘瘡上

見形證治

瘡痘本因熱而出﹐熱勢甚則其出愈難﹐故點未見之時﹐惟當用平和藥如升麻葛根湯﹑參蘇飲﹝俱初熱﹞﹑東垣鼠粘子湯﹝出太密﹞﹑惺惺散﹝初熱﹞等解利之。或有不問虛實﹐便以辛熱之劑大發之﹐施之虛者﹐猶庶幾焉﹐若盛實之人﹐熱毒彌漫﹐榮衛閉塞。裏毒甚者﹐大便不通﹐小便如血﹐是謂郁毒不散﹐毒瓦斯無所從出﹐反攻臟腑。表毒盛者﹐瘡凹而不起﹐遂成倒陷﹐或爲潰爛﹐或爲癰瘡。當此之際﹐不能解利﹐至於斃者多矣﹐是陽盛熱熾﹐無陰气以感之也﹐用消毒飲﹝咽喉﹞﹑七物升麻丸﹝初熱﹞﹐得毒瓦斯解散﹐榮衛流通﹐瘡子將自起矣。

卷之四﹟心臟部二痘瘡上

見形三朝生死

凡小兒發熱三日之間﹐熱退身涼﹐涼而復熱﹐熱而復涼﹐然後報痘﹐從口角顴骨上兩兩三三﹐成對報點﹐至三四五日出齊者﹐順之兆也。其或發熱只一日或二日卽見紅點﹐或吐瀉腹痛﹐或戰栗身溫﹐不食昏臥﹐三四日痘不起發﹐不光澤﹐慘暗不明﹐根窠色白﹐皆虛寒之候也﹐所謂險也﹐可治而愈。苟發熱太甚﹐煩躁悶亂﹐喘急不食﹐及熱而復涼﹐連熱一齊突出﹐紅紫黑色不起渙﹐不光潤﹐爲表中實熱。或自太陽天庭方廣出起﹐皆凶之兆﹐難治。

報痘時頭面稀少﹐胸前背後皆無﹐根窠紅潤﹐頂尖礙手﹐如水珠光澤者﹐上吉也﹐不必服藥。

報痘時煩躁不寧﹐腰腹痛不止﹐口气大臭﹐出紫點者死。亦有出靑如藍靛色者﹐皆死證也。

報痘時色白皮薄而光﹐根窠全無紅色﹐或根帶一點紅﹐三五日卽長如綠豆大﹐此痘決不能灌漿﹐久後成一包淸水﹐擦破卽死﹐不可因其好看﹐妄與下藥。

報痘全不起頂﹐又頂如湯泡及燈艸火燒之狀﹐十日後癢塌而死。

報痘時起紅如錦紋者﹐六日死﹐徧身如蛇皮者死。

報痘時黑如痣狀﹐肌肉成塊黑者﹐卽日死。

痘身發熱未透﹐而卽報點現標﹐已而復沒不見﹐又出又沒者﹐謂之弄標痘。蓋痘瘡全憑熱透﹐則肌膚通暢﹐自然易出﹐今熱不透﹐則地皮未熟﹐出而復沒﹐隱而又出﹐气血衰弱之甚﹐無力發泄故也﹐難治。

痘色紅紫焦枯﹐貼肉不起﹐皮濃黑如鐵﹐挑之不破﹐無漿血者﹐謂之鐵甲痘。

乃气澀而不營﹐血枯而不潤﹐磅因礡皮肉﹐八九日內死。

凡瘡子已出﹐頭面要稀疏磊落﹐頸項上宜少不宜多﹐胸前要少而疏﹐如此者其毒則輕。如面上模糊一片﹐未發先腫﹐纏項稠蜜﹐胸前亦密﹐此毒甚也﹐勿治。

凡痘子出盡﹐正將起發﹐其中有發血者﹐此毒伏於心﹐卽死。有發水者﹐此毒伏於肝﹐旋見癢塌而死。

卷之五﹟心臟部三痘瘡﹝中﹞

起發證治

﹝萬﹞痘瘡之證﹐熱三日﹐出三日﹐後方起發﹐此常論也。蓋先出者先起﹐後出者後起﹐痘疏毒輕﹐气稟濃者﹐自易出易發易靨。痘密毒重﹐气稟薄者﹐自難出難發難靨﹐未可拘定日數。時師不知虛實補瀉之理﹐但於起發之初﹐便用補脾﹐果內气不足少食者﹐用之允當﹐若內實便祕能食之人﹐寧不黨邪爲惡乎﹐非徒無益﹐而反害之。痘瘡之出﹐有輕有重﹐觀其形狀﹐卽可知之﹐如一發便出盡者必重也。瘡夾疹者﹐半輕半重也。出稀者輕。裏外微紅者輕。外黑裏赤微重也。外白裏黑者至重也。瘡端裏黑點如鍼孔者勢劇也。靑幹紫陷﹐昏睡汗出﹐煩躁熱渴﹐腹脹啼喘﹐大小便不通者困也。善用藥者﹐能使輕者易安﹐重者不致大困﹐斯可謂之十全矣。

凡痘瘡疏則無毒﹐密則有毒﹐痘疏毒少者﹐邪不勝正﹐其气和﹐其勢順﹐不須服藥。

痘疏密布散﹐邪正相持﹐其气病﹐其勢險﹐此宜抑邪扶正﹐使邪气亟奪﹐不爲正气之賊。痘稠密無縫﹐正不勝邪﹐其气乖﹐其勢逆﹐善治者什可救其二三﹐不善治者束手待斃而已。故順者不必治﹐逆者不可治﹐險者貴治﹐此以下專言險逆者之證治也。痘子輕者作三四次出﹐大小不一等﹐其起發亦先後循次﹐大小分明﹐不相連串﹐顆粒尖圓﹐根窠紅活﹐光壯肥澤﹐此表無病。飲食如常﹐小大便淸潤﹐此裏無病。表裏無病﹐大吉之兆﹐不須服藥。凡痘密者﹐多難起頂﹐但欲皮濃有膿﹐漿色以燈影之﹐苟非皮薄水泡光潤﹐𨿽平﹐亦無傷。

凡痘子出得稀疏者﹐自然易發易靨﹐不可妄治﹐若瘡稠密﹐常患其發不能透﹐宜細視之﹐但紅活不甚長大者﹐气不足也﹐用四君子湯合勻气散﹑加燒人屎治之。

如腫色帶紅紫者﹐血熱也﹐用四物湯﹝失血﹞合消毒飲﹝見形﹞加燒人屎治之。如不潤澤而幹者﹐此血弱也﹐用活血散加消毒飲與之。如不起發﹐不紅活﹐平灰白者﹐此气血俱虛也﹐用十全大補湯﹝汗﹞加燒人屎﹑牛蒡子與之。如有靑幹者﹐內服快湯﹝見形﹞加燒人屎﹑合奪命丹﹝見形﹞與之﹐外用四聖散﹝痘疔﹞合胭脂塗法﹐或用胡荽酒﹝俱見形﹞﹐或用水楊湯浴法﹐務求光壯紅活而後已。如中間有成水泡者﹐防其癢﹐宜先補脾胃﹐疏風瀉火﹐使肌肉實﹐不作癢可也﹐十全大補湯﹝汗﹞加防風﹑大力子主之。

瘡子起發﹐只以出勻爲期﹐不可拘定日數﹐瘡出以漸﹐其發亦以漸﹐謂之適中﹐若已一齊湧出﹐便皮肉虛腫﹐一齊發者﹐此表气虛﹐毒瓦斯奔潰而出﹐表虛不能收斂﹐必生癢﹐或成潰爛﹐急宜救表﹐十宣散調無價散﹑活血散合消毒飲相間服之。若出已盡﹐當起不起﹐或起不透﹐此裏气虛﹐毒瓦斯畱伏壅遏而不出﹐必增煩躁腹滿喘促﹐或後爲癰毒﹐急宜救裏﹐十全大補湯合勻气散﹐或參苓白術散調無價散服之。痘至四五﹐停住不甚起者﹐少後力﹐宜助之﹐用生黃三五錢﹐人參二三錢﹐當歸﹑鹿茸一二錢﹐煎服﹐或磨入木香少許﹐兒大者倍之﹐俟漿滿足而止。

十宣散﹝見形﹞

活血散﹝卽芎歸湯﹞

當歸川芎﹝各等分﹞

上爲細末。每服一錢﹐紅花湯調服。

消毒飲﹝見形﹞十全大補湯﹝汁﹞勻气散﹝見形﹞參苓白術散﹝渴﹞無價散﹝倒靨﹞

參四聖散治痘瘡已出六七日﹐不能長﹐不生膿﹐或癢塌。

當歸芍藥﹝炒﹞黃川芎﹝各五分﹞白術伏苓紫艸﹝如無紅花代之﹞木通防風﹝各三分﹞糯米﹝二百粒﹞

上﹐水煎。母同服。

胎元散痘不起發﹐不紅潤﹐是血气俱虛。

胎元焙榦爲末﹐加麝香少許﹐酒調服三五分。

獨參湯治陽气虛弱﹐痘瘡不起發﹐不紅活﹐或膿淸不滿﹐或結痂遲緩﹐或痘痕色白﹐或嫩軟不固﹐或膿水不幹﹐或時作癢﹐或畏風寒。

用好人參一兩﹑生薑五片﹑大棗五枚﹑水二鐘﹐煎八分﹐徐徐溫服。嬰兒乳母亦服。

﹝漧枯灰白紅紫靑黯﹞﹝丹﹞如將出成就之際﹐卻色淡不正者屬血虛﹐宜用補血藥當歸﹑川芎﹑白芍酒洗之類﹐或加紅花。如將成就之際﹐卻色紫不正者屬熱﹐宜用涼藥解毒﹐升麻﹑芩﹑連﹑桔梗﹑連翹之類﹐甚者用犀角屑﹝如用後項諸藥﹐色仍不正者﹐宜兼用二法治之。﹞

痘瘡之毒﹐必气以之﹑血以濡之﹐而後可得成熟也﹐故於起發之時光壯者﹐气有餘也。肥澤者﹐血有餘也。气血有餘﹐表裏俱和﹐不須服藥。如形長大而色枯燥者﹐此气至而血不榮也﹐宜四物湯﹝失血﹞加人參﹑麥門冬。色紅潤而形平陷者﹐此血至而气不充也﹐宜四君子湯﹝不能食﹞加黃﹑官桂﹑川芎。形平陷﹐色枯萎者﹐此气血俱不足也﹐宜十全大補湯﹝汗﹞合無價散﹝倒靨﹞主之。色灰白者﹐气虛也﹐四君子湯加黃﹑當歸﹑官桂。色紅紫者﹐血熱也﹐四物湯加紅花﹑地骨皮﹑牡丹皮。

凡痘瘡起發遲滯﹐頂平﹐色灰白者﹐气虛也﹐其人平日食少﹐脾胃不足﹐人參白術散﹝渴﹞去葛根﹑加桂﹐十全大補湯﹝汗﹞去地黃﹑加木香主之。如曾有吐瀉﹐以致气弱者﹐四君子湯﹝不能食﹞合益黃散﹝脾﹞主之。瀉未止者﹐四君子湯吞肉豆蔻丸﹝泄利﹞﹐甚者陳氏木香散主之﹝泄利﹞。若紅紫色腫者﹐血熱也﹐四物湯﹝失血﹞合消毒飲﹝見形﹞加紅花﹐外用胭脂塗法﹝見形﹞解之。漧枯者﹐血虛也﹐四物湯加人參﹑麥門冬﹑地骨皮﹐外用胭脂塗法﹑水楊湯浴法。﹝灰白另立門在下卷。﹞

起發之時﹐根窠紅活﹐形色潤澤者﹐此血隨气行﹐灌注諸瘡﹐自然紅活肥澤﹐不須服藥。如𨿽起發﹐漧枯無水﹐謂之不肥澤。帶靑紫黯色﹐謂之不紅活。其變爲黑陷﹐乃血虛也﹐四物湯﹝失血﹞加人參及麥門冬﹑紫艸﹑紅花﹐間進﹐調無價散﹝倒靨﹞或吞服奪命丹﹝見形﹞﹐外用胭脂塗法﹝見形﹞。

水楊湯水楊柳五斤﹐淨洗﹐春冬用枝﹐秋夏用枝葉﹐銼斷﹐用長流水一大釜﹐煎六七沸﹐先將三分中一分﹐置浴盆內﹐以手試﹐不甚熱﹐亦不可太溫﹐先服宜用湯藥﹐然後浴洗﹐漸漸添湯﹐以痘起發光壯爲度﹐不拘次數。

祛邪湯痘號天花﹐最忌諸穢臭﹑惡血﹐五六朝間﹐痘本美麗鼎峻﹐而一時失防﹐或觸於腥血﹐或感於穢臭﹐倏忽更變﹐外宜祛邪湯浴之﹐而內服玉樞正气丹可也。

雞毛﹝拔細軟者﹞升麻荊芥木通紫蘇荔枝殼水楊條上﹐用水煎濃﹐去滓﹐洗浴。

玉樞正气丹玉樞正气神功捷﹐生地紅花並甘桔﹐參須倍橘紅扛﹐蟬蛻防風羲愛覓﹐寅谷相朝嫩桃杪﹐五个和姜甘艸列﹐煎濃投酒服須臾﹐不覺痘自還元吉。

﹝頂陷﹞起發之時不徐不疾﹐以漸長大﹐尖圓磊落﹐光壯堅實﹐根腳紅活﹐此气充足﹐載血而行﹐透徹諸瘡﹐自然尖圓光壯﹐不須服藥。如𨿽紅活﹐頂平中陷﹐不成尖圓﹐色嫩皮薄﹐不能堅濃﹐其變爲癢﹐爲畱伏壅遏﹐乃气虛也﹐四君子湯﹝不能食﹞合勻气散﹝見形﹞加黃﹑官桂﹐或人參白術散﹝渴﹞加黃﹑官桂﹑防風﹐或調元湯﹝大法﹞加官桂﹑防風﹑白芷﹑荊芥穗﹐或十全大補湯﹝汗﹞去地黃﹑加防風﹑白芷﹐或十宣散﹝見形﹞

皆可選用。若瘡皮薄﹐色嬌﹐淫淫如濕者﹐此气不勝血﹐宜補气涼血﹐四君子湯﹑四物湯去川芎﹑地黃﹐加黃﹑官桂﹑防風﹑荊芥穗。如浮囊虛起﹐殼中無水者﹐此气不根據血﹐血不附气﹐其變爲癢﹐爲癰腫﹐十全大補湯去白術﹐加大力子﹑連翹﹑防風﹑燒人屎。痘瘡起發﹐尖圓爲貴﹐如四圍起﹐中心平陷者﹐此有二種。有血化成水﹐四圍髙起﹐心中略低凹者﹐俗呼爲茱萸豆﹐此中气不足﹐發未透徹故耳﹐能食者至養漿之時﹐盡充滿而起矣﹐不能食者﹐宜扶中气﹐人參白術散主之。有四圍沸起﹐中心落陷無水﹐猶是死肉﹐其形如錢﹐宜急攻之﹐若待漸變黑點﹐不可爲矣﹐此名鬼痘﹐四君子湯合九味順气散加燒人屎﹐或紫艸飲﹝出不快﹞﹐或紫艸飲子﹐連進服之﹐外更用胭脂塗法﹝見形﹞。出齊後﹐痘有小孔﹐自頂直下至腳﹐不黑不白﹐與痘色相同﹐名爲蛀痘﹐皆因表虛而腠理不密﹐成此證也﹐失於早治﹐大泄元气﹐不起不發﹐禍不旋踵﹐急用保元湯下生糯米﹑川芎﹑肉桂﹑丁香﹐其孔自密﹐甚爲快捷方式﹐連進二三服﹐必待孔閉而痘自起。孔若黑色﹐則爲疔矣。頂陷色白﹐皮薄晶光者﹐气虛也﹐大下保元﹐倍加酒炒黃﹑肉桂﹑川芎﹑丁香﹑茯苓皮﹑人乳﹑好酒﹑進之。

九味順气散﹝又名勻气散﹞

白術白茯苓靑皮白芷陳皮烏藥人參﹝各五分﹞甘艸﹝炙﹐二分半﹞木香﹝一分半﹞

上銼細。水一盞﹐煎七分﹐去滓﹐溫服。

紫艸飲子紫艸茸人參白芍藥蟬蛻甘艸穿山甲﹝土拌﹐炒。各等分﹞

上銼細。用水一盞﹐煎五分﹐作三四次溫服。

內托散治痘瘡毒根在裏﹐頂陷﹐灰白色﹐不起發﹐根窠不紅﹐內托毒化﹐立驗。

人參甘艸肉桂白芷白芍藥川芎﹝各一兩﹞黃﹝一兩五錢﹞桔梗防風﹝各二兩﹞

用當歸﹝五錢﹞木香﹝二錢﹞

上﹐水煎服。瀉﹐加訶子內﹑肉豆蔻。有﹐減肉桂﹐加紫艸﹑酒炒黃芩﹑黃連﹑牛蒡子之類。

治痘塌陷不起﹐回陽丹此方用於四五朝前﹐其效甚速﹐若用於六七日後﹐則噬臍矣。制法﹐將彌月將生胞羊﹐酒洗淨﹐隨用黃麻纏攏一團﹐把臘糟裹外﹐置新瓦上四圍炭火炙之﹐俟其外糟焦了如墨樣﹐削去其糟﹐再焙漧﹐另爲末﹐入官桂末﹑丁香末各五錢﹐人參末一兩﹐木香末三錢﹐再研極細。升麻煎酒漿調服﹐十歲以上服二錢﹐十歲以下服一錢﹐十五歲以上服三錢﹐年多服多﹐年少服少﹐加減而用﹐無不獲效。

若加大附子一兩﹐去木香﹐則爲附子回生丹。胞羊須預囑屠肆﹐遇便收制﹐若特殺傷生﹐大不祥。

﹝頂凸﹞痘瘡起發﹐有心中凸起﹐四圍幹平無水者﹐或裏紅外黑者﹐此由平日感受風寒﹐皮膚堅木﹐以致痘毒郁而不散﹐宜桂枝葛根湯﹝初熱﹞十宣散﹝見形﹞以散表邪﹐外用水楊湯浴之﹝見前﹞。

﹝粘連﹞痘瘡起發﹐貴於顆粒分明﹐如其彼此相串﹐皮腫肉浮﹐或於本痘四傍﹐旋出小痘﹐攢聚胖長﹐漸成一塊﹐此候最重﹐宜以快湯合消毒飲﹝俱見形﹞加燒人屎服之﹐更宜禁忌﹐以防瘙癢之變。

﹝陷伏﹞凡痘瘡﹐以起發光壯﹐紅活肥澤爲順﹐若將起發之時﹐中間有幹黑不起者﹐須急治之﹐不可因循﹐以致傳變加多﹐不可救藥矣。

痘瘡內而不出謂之伏﹐外而復入謂之陷﹐瘡痘黑陷﹐當分四證。

一則感風寒肌竅閉塞﹐血凝而不行﹐必身痛﹐四肢微厥﹐點不長﹐或變黑色﹐或靑紫癮疹﹐此爲倒伏也。宜溫肌發散﹐桂枝葛根湯﹝初熱﹞加麻黃﹑蟬蛻﹐或以紫艸飲﹝出不快﹞吞奪命丹﹝見形﹞﹐外用胡荽酒噴之﹐須令溫散寒邪﹐然後熱气復行﹐則其自長矣。

二則毒瓦斯太盛﹐內外蒸爍﹐毒復入裏﹐必心煩狂躁﹐气喘妄言﹐如見鬼神﹐大小便祕﹐渴而腹脹﹐此爲倒陷伏也。病邪輕者﹐宜利小便解毒﹐連翹湯﹑通關散﹝俱便悶﹞﹐甚者以百祥丸﹑牛李膏﹝俱黑陷﹞﹐以瀉膀胱之毒﹐令陽气復還﹐脾胃溫暖﹐服之身溫﹐欲飲水者可治﹐是脾彊勝腎﹐陷者當復出矣﹐若加以寒戰身冷汗出﹐耳尻反熱﹐死。然百祥丸太峻﹐今以宣風散﹝發熱﹞﹑三乙承气湯﹝便悶﹞代之﹐外以水楊湯浴之﹝見前﹞。

三則內虛而不能使陽气以副榮衛者﹐出而復沒﹐點白色﹐或黑色﹐其人必不能乳食﹐大便自利﹐或嘔或厥﹐此胃虛而不出﹐謂之陷伏也﹐宜用溫中之劑﹐令其胃暖﹐榮衛復行﹐則當自出矣﹐宜調元湯﹝大法﹞加丁香﹑官桂﹐理中湯﹝泄利﹞加黃﹑官桂﹐甚則陳氏木香散﹝泄利﹞異攻散﹝出不快﹞皆可用也。外用胡荽酒﹝見形﹞噴之。或因誤下之後﹐毒瓦斯入裏而黑陷者﹐則宜溫養而表出之﹐先以理中湯溫養其裏﹐後以桂枝葛根湯疏解於表也﹐不出﹐再加麻黃。

四則被房室等雜穢惡气沖觸而黑陷者﹐則宜燻解之﹐內服紫艸飲子﹝見前﹞﹐外用胡荽酒噴之﹐及茵陳燻法。﹝余詳前禁忌條內﹞

茵陳燻法用幹茵陳研末﹐搗棗膏﹑和丸如雞子大﹐曬漧。烈火燒煙燻之。

﹝大便﹞痘瘡自起發之後﹐大便常宜堅實﹐緣小兒脆弱﹐身熱而大便不通者則易實﹐大便自利者則易虛﹐𨿽四五日不便﹐無憂也﹐不能食者聽其自便﹐賴舊穀气爲養﹐至五日後則膿成毒化﹐解利之劑可用也。能食者三日後不通﹐不腹滿﹐不裏急後重﹐則亦不必攻之﹐可用膽導法﹝便悶﹞導之﹐不通﹐以當歸丸﹝便悶﹞微令潤過﹐使气道升降﹐無壅遏之患﹐不可妄下。凡能食者﹐大便喜潤﹐賴新谷以爲養﹐而舊污之不畱﹐自然臟腑流利﹐血气和平﹐不可妄用溫補﹐反增裏熱之證。胃主腐熟水谷﹐大腸主傳送已化之物﹐故食多少﹐可以知人穀气之虛實﹐大便滑澀﹐可以知人臟腑之冷熱﹐大便如常﹐是亦瘡疹之一順也。如起發之時忽然泄瀉﹐此宜急止之﹐恐腸胃虛﹐眞气脫也﹐須辧冷熱虛實﹐如瀉而手足冷﹐面色靑白﹐瘡不紅﹝綻﹞者﹐冷證也﹐理中湯丸﹑豆蔻丸﹝俱泄利﹞﹑益黃散﹝脾﹞﹑甚則陳氏木香散﹝泄利﹞﹑異功散﹝出不快﹞皆可用也。瀉下之物黃又酸臭﹐渴﹐手足心熱﹐面赤﹐瘡紅綻發者﹐熱證也﹐黃芩湯﹑﹝泄利﹞五苓散﹝驚搐﹞主之。脾胃怯弱﹐精神慢而不食者爲虛﹐當溫養之﹐益黃散。身熱中滿﹐渴而不食者爲實﹐當淸利之﹐五苓散。其人或髒气自脫﹐或因服寒藥﹐致令瘡毒陷入大腸﹐瀉下如豆汁﹐或便膿血﹐或便黑汁﹐口內臭气﹐唇焦目閉﹐加腹脹者必死之證。方論詳泄瀉本門。

不二散治痘當起脹灌漿時泄瀉不止﹐以此止之﹐只一服愈﹐如服此不已﹐是元气已脫﹐不可爲矣。

蓮肉﹝炒﹐去心﹐一兩﹞眞鴉片﹝二錢﹐另研﹞

上﹐各取淨末﹐和勻。每服三四分﹐米飲調下。此方不但止瀉﹐亦治煩﹑癢﹑二證。夫固大腸之滑脫﹑易知也﹐斂心火之浮游﹑難知也。

﹝手足﹞痘瘡起發欲透﹐惟四肢稍遠﹐難得均齊﹐必脾胃素彊能食多者﹐不須慮此﹐若脾胃素弱又食少者﹐手足上瘡常發不透﹐蓋脾主四肢﹐脾虛則不能行其津液漑灌四肢﹐所以發遲﹐以補脾爲主快越婢湯﹐如不令透﹐其後手足必作癰毒。

又手足瘡痘﹐多發水泡者﹐此肝乘脾也﹐先瀉肝﹐羌活湯﹝發熱﹞加柴胡。後補脾﹐人參白術散﹝渴﹞去葛根加桂。如見而復隱﹐起而復塌﹐色紫黑者﹐此腎乘脾﹐不可治。

快越婢湯黃﹝炙﹞白芍藥桂枝防風甘艸﹝炙﹞

上銼細。加生薑一片﹐棗一枚﹐水煎﹐溫服﹐不拘時。

﹝頭面﹞頭面屬陽﹐瘡疹亦屬陽﹐以類相從﹐故出現﹑起發﹑收靨自頭面始﹐升生浮長﹐陽之性也﹐痘瘡起發﹐頭面以漸腫大﹐升生浮長之性﹐不須憂恐﹐只要瘡子磊落紅活﹐光壯肥澤﹐待至成膿之後﹐毒化結痂﹐而腫亦漸消矣。如瘡粘連通串﹐模糊成餅者﹐又要紅活潤澤﹐以快湯﹑消毒飲﹝並見形﹞合而飲之﹐或消毒化湯以解其毒﹐更以甘桔湯﹝咽喉﹞加牛蒡子相間與之﹐以利咽喉﹐寬胸膈﹐令飲食無阻也。

又以神應膏護目﹝見形﹞。若灰白靑黃漧燥﹐瘡面膚起者﹐皆死證也。其頭面腫﹐有不閉目者﹐毒淺而輕﹐有閉目者﹐毒深而重﹐亦待瘡熟腫消而目自開﹐若瘡未成﹐腫消目開者﹐此陷也﹐勿治。

消毒化湯升麻柴胡桔梗甘艸龍膽艸牛蒡子連翹防風蟬蛻密蒙花上銼細。加淡竹葉十片﹐水一盞半﹐煎一盞﹐去滓﹐食後服。

凡將起發﹐頭面預腫者﹐此時行疫癘之气﹐名大頭瘟﹐其毒最酷﹐急用羌活救苦湯解之。

羌活救苦湯羌活白芷川芎蔓荊子防風桔梗黃芩大力子連翹升麻人中黃﹝各等﹞

上銼碎。加薄荷葉七片﹐水一盞﹐煎七分﹐去滓﹐食後溫服。

﹝痘疔﹞痘疹之毒﹐自內而出﹐衝突气血﹐發散腠理﹐初出一點血﹐乃身中气血被毒驅逐﹐現於皮膚之外﹐其成形者气也﹐成色者血也﹐毒火太甚﹐煎熬气血﹐先至之气則削矣﹐血則枯矣﹐气削血枯﹐腠理反閉﹐毒不得出﹐未免復入於裏﹐遂成陷伏﹐時人以黑瘡子爲痘疔﹐又曰鬼痘者﹐深惡而畏之詞也。此乃毒瓦斯郁遏﹐非外感風寒﹐內虛吐利﹐雜气觸犯者可比﹐古人立方﹐如大小便祕﹐腹脹煩躁者則下之﹐但大小便祕者﹐則利小便解毒﹐自利者以瀉膿血爲順﹐水谷爲逆﹐卻不立方﹐以毒𨿽入腹﹐皆瀉出也﹐攻之則無所攻﹐補之則不可補﹐昏悶不醒者﹐用龍腦膏﹝黑陷﹞

以去心中之邪。枯黑不起者﹐或內用無價散﹝倒靨﹞以解在裏之邪﹐或外用水楊湯﹝見前﹞﹑四聖散﹝痘疔﹞﹐胭脂塗法﹝見形﹞以解其表﹐使邪气得出﹐皆良法也。爲工者﹐合下卽下﹐合利卽利﹐合發卽發﹐或解其裏﹐或解其表﹐應變出奇﹐勿泥常法可也。

﹝發﹞痘瘡發﹐亦與黑陷相類﹐外出內入𨿽不同﹐而毒瓦斯壅郁則一也。或發水﹐或發血﹐或赤﹑或紫﹑或黑﹐但見此證﹐十無一生。然亦有似是而非者不可不辧﹐其人身上原有灌瘡或破傷﹐瘡未痊﹐或𨿽痊瘢痕尙嫩﹐一旦痘出﹐則瘡瘢四圍﹐痘必簇者﹐物從其類之理也﹐發生之後﹐必然作者腐敗﹐皮肉气色先變﹐宜與完膚有別也﹐治此者先以鍼刺破﹐吮去惡血﹐後以胭脂塗法﹝見形﹞合百花膏﹝收靨﹞敷之。此瘡又易作癢﹐起發之後﹐常宜以茵陳燻法﹝見前﹞燻之﹐勿令爪傷﹐若被爬搔﹐則反復灌爛﹐淹延不愈﹐變爲疳蝕壞瘡。以致不治者多矣。﹝袁﹞痘起六七朝﹐膿漿未曾充裕﹐頭面身背或手足關軸遽起水﹐或似葡萄樣﹐或似鸛子大﹐或如被單聯蓋﹐因肝榮不能以資﹐而肺金竊勢以淩侮﹐準服三化丹。歌曰﹕七朝泡起勢相淩﹐三化丹中二味金﹐白術茯苓俱二兩﹐四般法制用工深﹐一兩要同歸酒浸﹐一兩和卻乳參蒸﹐一兩再和雄附煮﹐一兩分與炒米停﹐爲末必須甜醴服﹐自然泡裏注黃金。痘裏起泡﹐多患乎膿漿不能充灌﹐若虛泡結軸﹐十中八九泡內微有膿漿。滋養元气﹐振援兩儀﹐寒剝之劑﹐毫不可投﹐或單用渾天湯和人參酒服。但恐癢作而泡潰﹐死在旦夕耳。

﹝起發不透﹞痘疹起發欲透﹐磊落尖圓﹐光壯肥澤者上也。根腳橫開﹐皮起水漲者次也。頂皮不起﹐根腳不開﹐猶是先出之形﹐不見新生之水﹐此謂起發不透。

審查證候﹐如气本實者﹐必曾感風寒﹐以桂枝葛根湯﹝初熱﹞合奪命丹﹝見形﹞發之。如气本虛﹐必不能食或吐利﹐以人參白術散﹝渴﹞合奪命丹以補中气﹐而發表邪。如欲成陷伏者﹐根據前四法治之。若時日已多﹐發猶不透﹐或煩躁不安者﹐此毒熱在裏﹐心惡熱﹐以導赤散﹝心﹞送服牛黃淸心丸﹝痘煩躁﹞以解散熱毒﹐導引心火也。或啼哭者﹐凡人五臟平和﹐則神宇安靜﹐今五臟蘊毒﹐內外蒸鬱﹐神不安捨﹐以導赤散送服安神丸﹝痘譫妄﹞使郁熱解散﹐神宇淸快也。若譫言妄有見聞﹐時狂叫者﹐此五臟熱毒蘊積﹐陽气獨盛﹐無陰气以和之﹐大便必不利﹐以當歸丸﹝便悶﹞微利之﹐再行膽導法﹝便悶﹞﹐使無畱滯﹐易快利也﹐甚則三乙承气湯主之﹝便悶﹞。若昏不知人﹐腹脹喘呼﹐死證也。

雞鳴散男女發熱三四五日﹐或痘未形﹐或痘形隱隱﹐或才形於外而不能快利﹐或煩躁譫語﹐或腹疼嘔吐﹐或痰喘惡渴﹐急服此藥﹐則毒自表出矣。

炒術當歸川芎甘艸大力子茯苓木通桔梗蟬蛻升麻橘紅山楂紅花燈艸生薑煎﹐臨服﹐入雄鷄血並酒﹐妙。

震蟄丹小兒熱三四朝﹐痘或隱隱伏於皮膚﹐或形於頭面一二顆﹐或標於身體四五顆﹐上不宜補﹐下不宜瀉﹐當服震蟄丹。穿山甲四錢﹐酒洗淨﹐和砂仁﹑陳米炒﹐捲去砂仁米﹐用白芍酒漿煮焙四錢﹐紅曲三錢﹐蟾酥三錢﹐和勻﹐共研細爲末。

每用酒漿量兒大小增減﹐大者一分﹐小者半分﹐若逾十二三歲者斟酌加之﹐用升麻煎酒調服﹐其效立見。

天元接髓丹男子十七八歲﹐或二三十歲﹐破陽虧元﹐倏一時患痘﹐稀少者𨿽年大無妨﹐倘多密連布﹐欲其鼎峻充灌﹐勢必難矣﹐急服天元接髓丹。

歌曰﹕男兒陽破痘來臨﹐不遇奇方坐視沈﹐天元接髓丹功捷﹐世上醫家盡不明﹐眞正酒漿澄十碗﹐一毫酸苦莫相侵﹐人參黃各二兩﹐橘蟬歸地半加贏﹐鹿茸乳炙一兩半﹐附桂半兩要調停﹐慢火甕中煨熟後﹐去滓出火莫胡斟﹐每鐘人乳三杯和﹐薄薄生薑二片存﹐再勻一沸仍溫服﹐立建奇功若有神。此方﹐屢獲明效﹐但制法要詳明﹐當歸去頭尾﹐懷地揀粗軟﹐人參覓淸河﹐黃選綿白﹐橘紅連本蒂﹐蟬蛻要身全﹐附子連皮臍﹐官桂削外皮﹐煨時度候﹐只以米熟驗之﹐人乳取來就不宜過夜入塵。辛酉年杭城邵語溪子年二十六歲﹐平素寡弱﹐患痘﹐痘勢沈匿不起﹐單以此方倍加人參服之﹐竟後保全。

內托散痘不起發﹐根窠不紅﹐或灰白色﹐切牙寒戰等證。

人參黃甘艸川芎當歸防風白芷桔梗白芍濃撲木香肉桂上﹐姜一片﹐棗一枚﹐水煎服。色紅紫者﹐去肉桂﹑木香﹐加紫艸﹑蟬蛻。

漿不滿﹐水酒各半煎服。色淡白者﹐去防風﹑白芷﹐加糯米。大便燥﹐加人乳。

治孩兒百日裏痘。歌曰﹕全蠍要身全﹐五个蜜焙漧﹐蟬蛻不可脫﹐完身又完足﹐五个酒漿洗﹐和炒研細末﹐再加酒芍藥﹐砂糖調來服﹐自然痘森森﹐那怕月不足。

月裏患痘﹐稀美者多﹐密惡者少﹐變蒸未逾﹐猛浪之劑不宜妄投﹐是方斟酌﹐百投百效。

痘至五六朝﹐忽然手腳牽縮一團﹐不知者以爲驚使然耳﹐豈知陽明受梟毒之熬鑠﹐而筋絡不能榮血以滋養故也﹐謂之一把縛﹐須服羚羊散。歌曰﹕白玉羚羊一兩霜﹐木通紫艸生地黃﹐芍藥僵蠶全蠍桔﹐橘紅甘艸荊芥防﹐按法服來隨妥貼﹐誤看驚治卽多傷。此痘多起於四五六朝則爲是﹐若起於兩三朝則爲驚縮﹐若起於八九朝則作寒戰﹐治之可也﹐羚羊角必取其銳尖處用之。

﹝陽毒﹞七日前陽毒者﹐凡瘡也﹐以兒未出痘之先﹐或生疥瘡﹐有形窠而成膿﹐因而發熱出痘者。或凡瘡未痊﹐因而出痘者。或凡瘡方結成瘢﹐因而出痘者。蓋凡瘡未痊﹐及初結瘢處﹐肉分必虛﹐毒趨虛處而出﹐故陽瘡陽毒﹐雜爲一黨﹐气血俱盛﹐則易成漿﹐气血衰弱﹐則枯燥幹紅﹐與諸瘡俱不成漿﹐治法與頂陷同。

起發最忌泄瀉﹐故特著之﹐其他證候如發熱﹑痛癢﹑腹脹﹑煩躁﹑譫妄等﹐各有本門﹐宜就彼中查之﹐玆不贅敍。

﹝起發吉凶﹞痘瘡放標以後﹐漸漸起脹﹐先出者先起﹐後出者後起﹐微紅光澤﹐根窠明潤﹐面目漸腫﹐能食無雜證者吉。大抵痘脹一分﹐則毒出一分﹐至六七日不盡脹﹐又黑色者死。鼻有涕﹐口有涎﹐眼有淚者﹐可治﹐俱無者﹐大凶。凡痘子已出﹐自放標之日算起﹐如當起發﹐不應有漿先有戴漿者。如當作漿﹐不應收靨便有幹收者。此皆惡候﹐治之無功。口唇者﹐脾之外候﹐人以脾胃爲本﹐不宜受傷﹐如初發熱﹐唇焦裂者﹐此毒發於脾﹐便宜用瀉黃散解之﹐不知早治﹐痘子之出﹐簇於唇﹐及至起發之初﹐諸痘尙未試漿﹐此痘已熟﹐內帶黃漿者﹐此惡候也﹐待諸痘成漿﹐此瘡已靨﹐唇皮搗脫﹐漸變嘔食嗆水﹐昏睡而死矣。大抵起發之初﹐瘡頭便戴白漿者﹐不分何處﹐並非佳兆﹐不特口唇爲然﹐蓋痘瘡初出一點血﹐血化爲水﹐水化爲膿﹐膿成而毒解﹐此自然之序也。若初出之時半是水﹐或才起發﹐便有帶漿者﹐或未成膿﹐卽幹收者﹐火性躁急﹐失其自然之序﹐不應至而至﹐所謂早發還先萎也﹐此毒火所爲﹐倏忽之間﹐焰息气盡而死矣。痘瘡最要以漸起發﹐磊落紅活﹐如一發都起﹐無復顆粒﹐模糊串連﹐不紅活﹐帶灰白色﹐面上浮腫如錫餅形﹐此惡候也﹐其人能食﹐大小便如常﹐無它證候者吉﹐若食頓減﹐或原不能食者凶。

凡起發之時﹐痘瘡稠密﹐又見陷伏﹑煩躁﹑狂叫之證﹐或口中出臭气者﹐此毒火燻煎﹐肺爛胃敗之气也。或不飲食失聲者﹐此咽喉腫爛也。寒戰切牙者﹐邪傳腎也。或悶亂者﹐神已喪也。或體寒者﹐陽脫也。或嘔或瀉者﹐腸胃俱敗也。經云﹕五臟气絕於內者利不止﹐六腑气絕於外者手足厥。凡見以上諸證者﹐皆不可治。

卷之五﹟心臟部三痘瘡﹝中﹞

灌漿證治

萬痘瘡初出一點血﹐只成小小血﹐起發則漸長大﹐血化成水爲水﹐至水轉作膿﹐始成實矣﹐成實之時﹐卻要个个成膿﹐肥澤飽滿﹐根腳紅活又蒼蠟色﹐如此者﹐可以刻定日數﹐而知收靨之期。痘瘡初出﹐或中心陷下者﹐或頂平者﹐或根窠白色者﹐其人能食﹐或治不乖方﹐以至起發之後﹐陷者盡起﹐平者復尖﹐白淡者變紅活﹐窠中血水﹐已化爲膿﹐夫陷起平尖﹐起發可謂透矣﹐紅活飽滿﹐气血可謂足矣﹐水化爲膿﹐毒亦解矣﹐表無癢痛之證﹐裏無吐瀉之證﹐是表裏又無病矣﹐如此者﹐坐待收靨﹐不可妄投湯劑。痘子輕者﹐常作三四次出﹐有大小﹐有先後﹐起發亦作三四次﹐先出者先起﹐後出者後起﹐大者自大﹐小者自小﹐亦如初出之樣﹐待至養漿﹐則先長者先作漿﹐後長者後作漿﹐大小亦如之﹐磊落分明﹐不相粘連者上也。痘子密者﹐長大胖壯﹐以至作漿﹐未有不相串者﹐只要陷者盡起﹐無處不透﹐轉成膿漿﹐次也。膿成之後﹐毒瓦斯已解﹐無復畱伏矣。人言痘瘡只到成膿﹐則毒瓦斯化解﹐便稱無患﹐不知膿亦有凶有吉﹐如瘡皮堅濃﹐膿漿混濁﹐約束完固﹐無少破損﹐此眞吉兆。若瘡皮軟薄﹐膿水淸淡﹐滲漏淫濕﹐易於破損﹐此猶凶也。惟瘡久熟﹐時日已過﹐當靨不靨者﹐則膿復化爲水﹐皮亦易破﹐勿根據此論。

痘瘡起發之初﹐已當避風寒﹐遠人物﹐節飲食﹐守禁戒﹐到此養漿之時﹐比之起發﹐尢加謹焉可也。蓋前此﹐人病未久﹐气血猶彊﹐足以禦乖戾之變﹐至此則气耗血虧﹐精神減損﹐少有乖戾﹐不能任之﹐況瘡始成就﹐尢易觸犯﹐不可不加謹矣。

如天大熱﹐則徹去衣被﹐令常淸涼﹐但謹門窗帷帳﹐勿使邪風透入。天大寒﹐則添濃蓋覆﹐令常溫暖﹐更用親人左右夾之。房室中可明亮勿絕燈火﹐常燒辟穢香加乳香﹐令香气襲入﹐日夜常用一人看視﹐互相更代﹐勿令疲倦﹐恐或作癢﹐爲之撫摩﹐莫使誤破﹐以致灌爛﹐結痂不美。

辟穢香蒼術﹝一斤﹞大黃﹝半斤﹞

上銼細。撚放火鑪中燒之﹐不可間斷。

﹝不作膿﹞凡痘瘡出欲盡﹐發欲透﹐至於養膿﹐便要成膿。飽滿者﹐膿已成也。

混濁者﹐膿之形也。黃白者﹐膿之色也。若當作膿之時﹐猶是空殼﹐此气載毒行﹐血不附气﹐毒者血也﹐血旣不至﹐則毒猶伏於血中而不出﹐四物湯﹝失血﹞合紫艸飲﹝見形﹞

加蟬蛻主之。如已成水﹐淸淡灰白﹐不能作膿﹐此气血俱虛﹐所有之水﹐乃初時一點血﹐气解而爲水﹐非自內潮起之水﹐十全大補湯﹝汗﹞主之。此二證者﹐爲癢﹐爲癰毒﹐不可不知也。痘瘡初發之後﹐正待作膿﹐卻不作膿者﹐此與不起發而黑陷者分四證同論。如感風寒﹐則當溫散﹐桂枝葛根湯﹝初熱﹞加黃﹑白芷﹑防風。毒瓦斯盛﹐則宜托裏解毒利小便﹐紫艸飲子﹝起發﹞﹑連翹湯﹝便悶﹞相間服之。大便祕者﹐宣風散﹝痘發熱﹞。

內虛﹐宜溫裏﹐十全大補湯﹑陳氏木香散﹝瀉﹞。觸犯﹐宜燻解﹐內服紫艸飲﹐外用茵陳燻法﹝起發﹞。若煩躁昏悶者﹐龍腦膏﹝黑陷﹞。薛氏云﹕若灰白色﹐或癢而膿不貫﹐用紫艸﹑四君﹑木香。色赤﹐或癢而膿不貫﹐用紫艸木通湯﹝出不快﹞。貫而膿淸稀﹐用參內托散﹝癢﹞。不應﹐加附子﹐緩則不救。《祕要》云﹕頂陷無膿爲逆﹐急用保元加川芎﹑肉桂﹑歸﹑芍﹑木香﹑糯米﹑煎熟加人乳﹑好酒溫服。色白如水晶﹐內無膿者﹐宜保元加糯米﹐人乳好酒進之。

按﹕病者元气素弱。或出痘時因稠密故﹐服解毒之藥太多。或起發時曾有吐利等證。俱傷元气﹐𨿽用參等助發膿漿﹐而猶恐元气薄弱﹐止灌淸漿﹐或缺而不滿﹐且有癢﹑癰毒﹑之慮﹐宜於煎藥內加上好鹿茸﹐及咽紫河車丸藥﹐仍進八味二花散爲妙。曾見痘瘡初出磊落﹐起發亦透﹐只待結膿窠之時﹐卻不作膿﹐往往變爲壞證者。或因其人不能食﹐脾胃虛﹐又自利不知調理者。或出未勻﹐發未透﹐毒瓦斯陷伏﹐妄談稀疏者。此皆人事之不修﹐非干時毒而然也。

六一湯專發痘瘡之膿。

黃﹝六錢﹞甘艸﹝炙﹐一錢﹞

上咀。每服二錢﹐水六分煎﹐入酒二分同煎至半盞﹐溫服。更加橄欖同煎尢好。加山藥亦得。

助漿丸治痘瘡七八日﹐漿稀不來者﹐急服。

黃﹝蜜炙﹐三兩﹞白芍藥﹝酒炒﹞當歸﹝酒洗。各一兩半﹞鹿茸﹝鮮潤﹑色如琥珀﹐作鹿角膠香者﹐乳炙﹞紫河車﹝酒洗去紅筋﹐炙幹﹞白術﹝煨﹞人參﹝各一兩﹞

上爲細末﹐煉蜜爲丸如芡實大。每服一二丸﹐炒糯米煎湯﹐化下。

參四聖散﹝起發﹞祕傳大透肌散﹝見形﹞

升天散卽灌膿起頂散。治痘灰白﹐或紅紫黑陷漧枯﹐或淸水不成漿﹐八九日十日皆可服。

人參﹝六分﹞黃山楂﹝各八分﹞白術﹝土炒﹞當歸川芎橘紅﹝各五分﹞甘艸﹝三分﹞

淫羊藿穿山甲﹝土炒黃﹞木香﹝各二分﹞肉桂﹝三釐﹐此引經之藥﹐多則癢﹞

上﹐姜一片﹐棗一枚﹐水煎服﹐或爲末服亦可。如嘔吐﹐生薑湯下。瀉﹐米飲下。肚痛﹐神曲煎湯下。煩躁﹐麥門冬湯下。渴﹐用麥門﹑五味子煎湯下。吐瀉﹐藿香﹑陳皮湯下。痘不成漿﹐多服數帖﹐無妨。

補漿湯痘灰白不起壯﹐或漿淸。

淫羊藿﹝三分﹐多則發癢﹞人參當歸山楂﹝各八分﹞穿山甲﹝土炒﹐三分﹞黃﹝一錢半﹞枸杞子﹝一錢﹞川芎甘艸陳皮﹝各五分﹞木香﹝二分﹞白術﹝土炒﹐六分﹞官桂﹝三釐﹞

黃豆﹝三十粒﹞

筍尖﹝三个﹞

上﹐加姜棗糯米﹐水煎服。一方﹐有白芷﹑防風。

治痘白色帶寒戰方痘標六七朝﹐正要翕會膿漿﹐遽乃色白洋洋﹐無紅活鼎峻之美﹐有土鐵塌陷之凶﹐火熱不退﹐而有寒戰之狀宜服。田單火牛湯人參黃蓼子﹝擇細葉者是﹐若川蓼則大葉﹐葉中有靑點﹐宜細辧之﹐和穿山甲炒﹐甲气盡﹑去甲﹞當歸﹝各二錢﹞附子﹝一錢﹞甘艸﹝五分﹞桂﹝三分﹞橘紅﹝八分﹞

上﹐水煎服。

﹝脾胃﹞痘瘡已長﹐膿漿欲成之時﹐專以脾胃爲主﹐脾胃彊則气血充實﹐自然膿漿易成﹐飽滿堅濃﹐不須服藥。脾胃弱則气血衰少﹐不能周灌於身﹐使之作漿﹐虛軟淸淡﹐𨿽有漿亦水而已﹐宜十全大補湯﹝汗﹞去地黃加木香﹐或人參白術散﹝渴﹞去葛根加黃﹑官桂﹐多服乃佳。然脾胃彊弱﹐於食多少﹐大便堅利求之﹐食少大便堅者﹐脾胃之气猶足也﹐若泄瀉則脾胃益虛﹐四君子湯﹝不能食﹞送下豆蔻丸﹝瀉﹞利止﹐復以人參白術散去葛根加黃﹑官桂﹑服之。便淸﹐要能食﹐不能食者亦根據上法。如能食大便堅﹐數日未更衣者﹐用膽導法﹝大梗祕﹞通之﹐使气得疏通﹐榮衛和暢﹐不致爛也。

﹝泄瀉﹞痘瘡出形起發﹐並不宜泄瀉﹐恐裏气虛﹐毒邪不出﹐反成陷伏﹐故以泄利非佳兆也。若成漿之時﹐尢不宜利﹐比之於前﹐殆有甚焉。蓋前此爲病未久﹐脾胃尙彊﹐足以任之﹐今則病久﹐津液已衰﹐脾胃已弱﹐若復泄瀉﹐則僅存之气﹐重竭於內﹐方張之毒﹐不能成於外﹐或爲癢﹐或爲倒靨﹐或寒戰切牙﹐虛憊而死﹐輕則人參白術散去葛根加木香﹑官桂﹑黃﹐甚則陳氏木香散﹝瀉﹞異攻散﹝出不快﹞肉豆蔻丸﹝瀉﹞可以並進。不效﹐亟服不二散﹝起發﹞。

﹝便祕手足厥冷﹞痘瘡手足和暖爲貴﹐養漿之時﹐手足發熱﹐手足必有汗﹐此毒熱郁於中﹐必大小便不通﹐脈沈滑數疾﹐宜利之﹐三乙承气湯﹝大便祕﹞去芒硝主之。

手足厥逆者﹐此陽气欲脫﹐必白利不止﹐或吐﹐脈沈細微弱﹐或浮大而虛﹐宜急溫之﹐理中湯﹝瀉﹞加熟附子﹐或陳氏異攻散﹝出不快﹞。服藥後手足和暖者生﹐厥者死。若大便祕﹐小便不通﹐煩躁狂妄﹐腹脹喘而渴﹐脈沈滑數﹐瘡不起者﹐此陷伏之證﹐爲陽厥﹐百祥丸﹝黑陷﹞三乙承气湯主之。

﹝煩躁﹞瘡痘始終貴於安靜﹐膿成之時﹐毒已化解﹐臟腑平和﹐神宇爽快﹐尢宜安靜也。若忽加煩躁不得眠者﹐但就痘子上辧之﹐如膿多淸淡﹐尙不滿足﹐此毒猶在裏﹐未得盡出也﹐龍腦膏主之﹝黑陷﹞。如膿已成﹐又飽滿﹐因發熱幹漿而煩者﹐此宜利小便﹐導赤散主之﹝心﹞。如瘡子太密﹐膿成之後﹐心血虧虛﹐虛煩不得眠者﹐四物湯﹝失血﹞去川芎﹐加人參﹑麥門冬﹑梔子仁。又﹐酸棗仁湯﹝煩躁﹞主之。

﹝錯喉嘔噦﹞凡痘瘡密﹐咽中亦有之﹐成漿之時﹐咽瘡早熟﹐肉虛皮薄﹐易致破損﹐瘡瘢新嫩﹐觸之卽痛﹐痂皮沾滯﹐痰涎纏裹﹐所以堵塞﹐飲食難入﹐勉彊吞咽﹐則爲疼痛所苦﹐痰涎所隔﹐是以水入則嗆﹐谷入則嘔也。如語言淸亮者可治﹐甘桔湯﹝咽喉﹞加牛蒡子﹑天花粉利咽膈﹐化痰涎﹐惟多飲之﹐自然平愈。若聲啞嗄﹐語言不出者﹐咽喉潰爛﹐不可治矣。

﹝癢﹞凡痘瘡皮嫩色嬌者﹐到成膿時﹐多生瘙癢﹐先當調理﹐勿令有此可也。

若失於早治而發癢者﹐內服消風化毒湯﹝癢﹞﹐外用茵陳燻法﹝起發﹞。破者以白龍散﹝癢﹞敷之。大抵痘瘡作癢﹐乃是惡候﹐吉少凶多﹐如其人能食﹐或大便堅﹐抓破之處﹐復灌成膿﹐原無痘處續出﹐大小不等﹐𨿽盡癢破﹐可治﹐內服十全大補湯﹝汗﹞﹑苦參丸﹝痘癩﹞

間而與之﹐外以滅瘢救苦散﹝痘癩﹞合百花膏﹝收靨﹞塗之。若瘙癢之時﹐其人顚倒悶亂﹐抓破之處﹐不復腫灌﹐或成坑窟﹐或卽幹黑﹐或皮自脫﹐又加以嗆水嘔食﹐水漿不入﹐或泄瀉﹐或寒戰切牙﹐或失聲﹐或手足厥逆﹐或狂叫﹐皆死證也。

﹝頭面﹞凡視痘瘡﹐以正面爲主﹐五臟精華﹐皆萃於面故也。身上瘡有癢者﹐或至抓破﹐不能爲害﹐惟正面瘡﹐不可犯動一處﹐苟於眉目鼻面之間抓破一處﹐此肺有熱也﹐急用甘桔湯﹝咽喉﹞加牛蒡子以解之﹐其癢卽止﹐乃佳兆也。若癢不止﹐浸淫漸開﹐气愈泄而癢愈急﹐必至滿面抓破而死。凡痘瘡起發養漿之時﹐額上瘡如火燒湯澆之狀﹐潰爛破壞﹐無復完膚。或兩頰之傍亦如是樣﹐不待爬搔而自破爛者﹐以漸而開﹐沙崩之勢﹐莫之能禦﹐殼焦水去﹐似靨非靨﹐陽气脫而死。痘瘡作漿之初﹐面上諸瘡未盡成膿。或鼻準頭瘡先幹如橘子色者。或眉心瘡自幹黑者。或唇上瘡焦黑者。或兩耳上瘡自收者。或兩頰瘡如餅中間幹陷者。此名倒陷﹐乃死之候﹐不可認作正收﹐對人妄言。

﹝手足﹞手足痘瘡最要膿漿飽滿﹐乃脾胃彊﹐气血足也。若灰白色﹐或淸淡水﹐或虛餒鱉塌﹐此脾胃弱﹐快越婢湯主之。如此者縱得收靨﹐之後必手足腕膝及關節之處﹐發癰毒也。

快越婢湯﹝起發﹞

﹝肩背臀﹞痘瘡初出起發﹐邪气𨿽旺﹐正气亦彊﹐足以任之﹐至於成漿﹐則气血漸耗﹐精神漸弱﹐有不勝之狀﹐起止艱難﹐多喜仰臥﹐惟肩膊背臀之瘡﹐展轉摩擦﹐最受虧苦﹐若痘子好者﹐自然堅濃﹐耐久不破。其次則收靨稍遲﹐膿熟自潰。

最可惡者﹐如湯火之﹐水去皮脫。又瘡自破﹐淸水非膿﹐黑幹焦﹐是皆不治之證。

﹝漏漿﹞歌曰﹕才試漿時未飽囊﹐瘡頭有孔漏膿漿﹐依然團聚封瘡孔﹐泄去眞津毒瓦斯藏。蓋痘瘡作膿窠之時﹐最要皮濃﹐包裹完固﹐若膿未成﹐忽然瘡頭有孔﹐其水漏出﹐或結聚成團﹐堆於孔外者﹐或水去窠空﹐自幹黑者﹐俗名漏瘡﹐必死。

若膿熟之後﹐窠皮亦熟﹐漿水沸出﹐因而結靨﹐此頭額正面之間多有之﹐俗謂之堆屎收﹐不可以漏瘡例論﹐蓋漏瘡膿未成﹐堆屎收膿過熟也。

﹝咽喉不利涕唾稠粘﹞瘡痘者﹐每至作膿窠之時﹐咯唾痰涎﹐稠粘膿結﹐或有膿血夾雜者﹐咽喉不利﹐飲食亦少﹐此肺受火邪﹐津液不足﹐故多粘痰﹐喉舌牙齒之間﹐瘡潰血出﹐惟用甘桔湯﹝咽喉﹞加牛蒡子﹑天花粉淸肺化痰﹐利咽膈﹐直待收靨之後﹐自然平和﹐不可妄用大涼之劑。

﹝睡夢呢喃﹞痘內之膿﹐皆身中之血燻蒸而成﹐瘡痘稠密﹐膿血周徧﹐津液消耗﹐心主血﹐血虛則捨空﹐故心熱者虛煩不得眠﹐酸棗仁湯﹝煩躁﹞主之。心虛者﹐喜睡夢中呢喃﹐如與人言者﹐多怪誕之事﹐喚之不醒﹐安神丸主之﹝譫妄﹞。若昏悶甚者﹐先以龍腦膏﹝黑陷﹞開其心竅﹐後以安神丸﹐人參﹑麥門冬湯下。

﹝腹痛﹞痘瘡初出腹痛者﹐毒在裏也。起發不透腹痛者﹐陷伏也。若作膿﹐則毒已出﹐又無陷伏﹐忽然腹痛﹐其人不大便者﹐必然燥屎也﹐當歸丸﹑膽導法﹝俱大便祕﹞

以通之。便淸者﹐必受冷也﹐急與理中湯加桂﹝腹痛﹞或黃建中湯﹝腹痛﹞加木香主之。痘瘡﹐其出已盡﹐其發已透﹐其膿已成﹐表無邪也。能食小便淸﹐大便潤﹐裏無邪也。

一向平安﹐忽然腹脹作痛﹐煩躁喘促﹐痘瘡色變如灰木之狀﹐此必傷食得之﹐先以丁香脾積丸﹝宿食﹞原物湯下去其宿食﹐後以人參白術散﹝渴﹞去葛根﹑加靑陳橘皮﹐與養脾丸﹝宿食﹞相間調之。

﹝爛﹞夫痘瘡膿熟潰爛者﹐常候也﹐若未成膿﹐先卽潰者﹐此名爛。爛之由﹐病當發散而不發散﹐則毒瓦斯閉塞﹐喘促悶亂。不當發散而誤發散﹐則熱毒隨陽气暴出﹐徧身皮肉潰爛﹐此不善表之過。治之宜調脾進食﹐令大便得所﹐安養榮衛﹐生肌解毒﹐解之不至於冷﹐調養不至於熱﹐方爲良法﹐宜十全大補湯﹝汗﹞﹐去桂枝加防風﹑荊芥穗﹐多服佳。大便祕﹐以膽導法﹝便祕﹞潤之。膿水不幹﹐以敗艸散﹝潰爛﹞襯之。爛作膿痛甚者﹐以天水散﹝卽六一散見初熱﹞和百花膏﹝收靨﹞塗之。又有發表過甚﹐外爲爛而內虛﹐陽气不守﹐臟腑自利﹐此又急當救裏解表﹐陳氏木香散﹝瀉利﹞主之。厥逆者﹐異攻散﹝出不快﹞。

﹝板黃﹞﹝袁﹞痘澄膿則毒盡全美矣﹐何有乎板黃。豈知玉不在乎濃薄﹐而在乎體之純﹐珠不在乎大小﹐而在乎體之明﹐痘漿不在乎飽滿﹐而在乎黃活。夫黃者﹐中央土之正色﹐漿汲乎脾﹐其黃自潤正者也。彼痘﹐气得其衛而不逆﹐血養其榮而不傷﹐囊窠鼎疏﹐膿漿澄注於中者﹐活動而不膩塞﹐明潤而不死色﹐烏有所謂板黃者哉。若陰陽離其正气﹐梟毒肆其殘虐﹐根窠薄劣﹐囊房夷委﹐膿漿之澄注於中者板膩﹐牢則死塞而不活動﹐幹蠟而不明黃﹐以手指抵之﹐凝結板定﹐五經癉而二气截矣﹐此謂之板黃。若方廣天庭板黃﹐而餘者潤活﹐癰毒必結於腦項。腮臉板黃﹐而四體潤美﹐痘癰必發於肩阜。肚腹板黃者﹐癰起於曲池﹑三里。背脊板黃者﹐癰結於兩軸尻骨。徧身板黃者死。項頸前後板黃者死。頭面板黃者死。眼眶唇上板黃者死。兩脇﹑陽球板黃者死。觀此而痘囊之膿﹐固欲其充黃﹐尢宜潤活也。

澄泉散治痘中板黃。

黃﹝上﹞當歸﹝中﹞紅花﹝下﹞

上﹐和酒入壇﹐固密煮之﹐另用蟬蛻金丸﹝卽雄鷄尾後硬石子﹞二味﹐細研﹐以藥酒調服。

轉環丹雞一隻﹐以參﹑﹑當歸﹑紅花﹑桂﹑和蜜﹑酒煮熟﹐食之。

卷之五﹟心臟部三痘瘡﹝中﹞

灌膿吉凶

灌膿時根窠紅潤﹐膿漿滿足﹐如黃蠟色﹐二便如常﹐飲食不減﹐此爲吉證﹐不須服藥。

灌膿時純是淸水﹐皮白而薄﹐與水泡相似﹐三四日後﹑抓破而死。

灌膿之時痘中漧枯﹐全無活血﹐此名空倉﹐不治。

灌膿時吐利不止﹐或二便下血﹐乳食不化﹐痘爛無膿者死。﹝或二便不下血﹐猶可用止瀉健脾之藥。﹞

灌膿時二便閉﹐目閉聲啞﹐腹中脹滿﹐肌肉變黑者死。

卷之五﹟心臟部三痘瘡﹝中﹞

收靨證治

痘瘡成膿之後﹐鮮明肥澤﹐飽滿堅實﹐以手拭之﹐瘡頭微焦硬者﹐此欲靨也﹐大小先後﹐以漸收靨﹐不失太急﹐不失太緩﹐已靨者痂殼周圓無有突凸陷凹者﹐漧淨無淫濕破濺者﹐此爲正靨﹐否極泰來之象也。凡痘瘡收靨﹐不可以日數拘也﹐大抵痘本稀﹐元气實者﹐自然易出易靨﹐若瘡本稠密﹐元气虛者﹐難出難靨也﹐只要先後有次﹐疾徐得中﹐飲食如常﹐便無他證。如收太急者﹐毒邪未盡﹐煎熬津液﹐以致速枯﹐非正收也﹐必爲目病﹐爲癰毒﹐爲諸怪疾﹐甚則夭亡﹐微則殘廢﹐宜微利之﹐以徹其毒﹐當歸丸主之﹝大便祕﹞。如收太遲者﹐中气已虛﹐脾胃太弱﹐不能榮養肌肉﹐使之完就﹐以致潰爛﹐內服十全大補湯﹝汗﹞﹐外用敗艸散﹝潰爛﹞襯之。海藏雲﹕疹膿而不焦﹐此本治失淸涼之气﹐有如五穀得陽气而成熟﹐非涼風至則不能實也﹐天地嚴肅之气一加﹐則萬物秀而實矣﹐與疹何異﹐須察何經而淸涼之﹐或下而成嚴肅之气﹐則瘡气必不至於膿而不痂矣。要當知之﹐餘毒不盡而疾作﹐蓋出於此﹝當是淸涼飲子下之是也。﹞非陽和則苗不秀﹐非嚴肅則秀不實。錢氏云﹕五七日痂不焦﹐是內發熱﹐蒸於外﹐故不得焦痂也﹐宜宣風散﹝痘發熱﹞導之﹐用生犀磨汁解之﹐必著痂矣。

劉洙瘡子訣云﹕痘發﹐如膿窠不肯靨者﹐但調沙糖水與喫。劉提點云﹕亦曾試用﹐但後來結瘢痕白。

﹝薛﹞陳文宿先生云﹕痘欲靨不靨﹐其痂欲落不落﹐若腹脹煩渴﹐忌食水蜜生冷之物﹐若食之﹐轉渴而死﹐急與木香散救之。如身熱煩渴者﹐宜服人參麥門冬散。

身熱大渴﹐人參白術散。如不愈﹐仍服木香散。竊謂前證乃脾胃气虛﹐津液不足所致﹐非實熱爲患也﹐如身熱煩躁﹐手足發熱﹐脾胃有熱也﹐用人參麥門冬散。身熱作渴﹐手足微冷者﹐脾胃气虛也﹐用人參白術散。腹脹泄瀉﹐或寒戰切牙﹐脾胃虛寒也﹐用十一味木香散。泄瀉气促﹐手足並冷﹐脾气脫陷也﹐用十二味異功散。凡瘡結痂作靨﹐皆由元气充實而內融也﹐若審見虛弱﹐便與滋補﹐血气無虧﹐可保終吉﹐若見不靨而投補劑﹐恐無及矣。一小兒出痘﹐貫膿不靨﹐證如實熱。余謂血气虛甚之假熱也。用十全大補湯數劑漸愈。忽又惡寒﹐余又曰﹐此邪气退﹐而眞气遂見虛像也﹐仍用前藥﹐內參﹑各五錢﹐數劑而愈。一小兒痘不結痂﹐用補中益气湯﹑地黃丸料﹐煎服而愈。次年畢姻後﹐寒熱作渴頭運﹐脈洪數﹐按之微細。此脾腎虛火上炎也﹐以前藥各加肉桂五分﹐引火歸經而愈。

治痘日久不靨。歌曰﹕防風銼五錢﹐炒術與茯苓﹐當歸大腹皮﹐煎服得安寧。

昔古杭兪氏﹐專以四制白術散治痘瘡日久不肯結痂收膿者﹐亦此方之遺意也。但回蚤之痘﹐元气充托者則可﹐若元气不足﹐而回速必宜保護﹐不如痘之隨期而遲回﹐何必勉彊用藥﹐以速其收功也。

回漿散治痘不收漿結痂。

何首烏白芍藥黃人參甘艸白術白茯苓上﹐薑水煎服。

象牙散治同上。

人參黃白術﹝各一錢﹞甘艸﹝七分﹞茯苓﹝一錢半﹞何首烏﹝二錢﹞

上﹐加糯米二錢﹐棗二枚﹐水煎﹐調下象牙末一錢。

﹝潰爛﹞痘瘡過期不收﹐徧身潰爛者﹐此與爛不同﹐乃熟太過也﹐其候不同。

或因天寒失於蓋覆﹐使瘡受凍而不收者﹐宜內服五積散﹝初熱﹞﹐外用乳香燒煙於被內燻之。或因天熱﹐過求溫暖﹐使瘡被蒸而不收者﹐宜內服人參白虎湯﹝見形﹞﹐或五苓散﹝驚﹞﹐外減去衣被﹐令少淸涼﹐以天水散﹝卽六一散﹞撲之。或大便祕結﹐內外極熱﹐毒瓦斯散漫﹐無陰气以斂之而不收者﹐宜內服宣風散﹝痘發熱﹞﹐或三黃丸﹝熱﹞﹐四順淸涼飲﹝熱﹞﹐外用膽導法﹝大便祕﹞以敗艸散襯之。或泄瀉气虛﹐脾胃弱﹐津液少﹐肌肉虛而不收者﹐宜內服陳氏木香散﹝瀉﹞﹐外用敗艸散。或因渴飲冷水過多﹐以致水漬脾胃﹐濕淫肌肉而不收者﹐內服五苓散。如因食少气虛而不收者﹐人參白術散﹝渴﹞去葛根﹑加桂主之。以上諸證﹐以法治之﹐已潰者結薄痂﹐未潰者結痂﹐方爲佳兆。若痂皮俱不結者﹐成倒靨矣。痘已成膿之後﹐過期不靨﹐以致潰爛﹐膿汁淋漓﹐不可著席﹐粘惹痛疼者﹐用敗艸散或蕎麥粉以絹袋盛﹐於身體上撲之﹐更多布席上﹐襯臥尢佳﹐面上欲不成瘢者﹐用滅瘢散和百花膏敷之。

敗艸散多年屋上爛茅艸﹐擇淨者爲末﹐摻之﹐墻上爛艸亦佳﹐以多受風露之气﹐故能解痘瘡毒。

蕎麥粉蕎麥一味﹐磨取細面﹐痘瘡破者﹐以此敷之﹐潰爛者以此徧撲之﹐絹袋盛撲﹐以此襯臥尢佳。

滅瘢救苦散蜜陀僧滑石﹝各二兩﹞白芷﹝半兩﹞

上爲細末。濕則幹摻之﹐幹則好白蜜調敷。

百花膏石蜜不拘多少﹐略用湯和﹐時時以鵝翎刷之﹐瘡痂亦易落無痕。

【倒靨】痘子初出﹐磊落成个﹐後來長大作膿﹐始相連串﹐外𨿽相串﹐皮下猶一个是一个﹐至於結痂﹐腫消膿幹﹐現出初來本形﹐所以收藏斂束﹐要完全堅濃﹐復成个數爲貴。或根腳相通﹐皮肉盡串者﹐結痂之時﹐亦要漧淨﹐無有淫濕及濺破者﹐次也。若未成痂者潰爛﹐已成痂者只是嫩皮﹐此倒靨也。痘毒當靨不靨﹐復入於裏者﹐謂之倒靨﹐此死證也﹐元气素怯﹐又不食﹐常自利者﹐陳氏木香散﹝瀉﹞﹑異攻散﹝出不快﹞﹐死中求活聖藥也。

如原無泄瀉﹐大便久祕﹐今添腹脹喘呼﹐此毒盛﹐薄蝕元气﹐復入於裏﹐宜急下之﹐排毒散。若不急下﹐則腸胃不通﹐榮衛不行﹐益加喘滿躁悶而死矣。若毒入裏﹐忽然自利者﹐此人脾胃素彊﹐毒瓦斯難畱﹐故自利﹐須看利下之物﹐如利痂皮膿血者﹐毒瓦斯得出爲順﹐不可止之﹐待利盡膿血自愈。如利水谷者﹐此毒瓦斯反驅水谷﹐脾虛不能制之﹐其證爲逆﹐不可治也。

排毒散大黃﹝一兩﹞白芷木香﹝各半兩﹞穿山甲﹝七片﹐土炒焦捲﹞

共爲細末。看虛實大小加減﹐長流水煎沸調服。

如痘瘡破損潰爛者復腫灌作瘡﹐不致漧枯﹐原無痘瘡處﹐復出一層如初出之狀﹐亦以漸起發作膿者﹐此裏气充實﹐毒不得入﹐猶在於表﹐未成倒靨﹐逆中之順證也。但瘡子重出一番﹐必其人能食﹐大便堅﹐足以勝其再作之毒﹐如食少大便潤者﹐用十全大補湯﹑人參白術散﹑肉豆蔻丸主之﹐蓋病久气虛﹐惟利溫補﹐不可再解毒也。

【不靨悶亂哽气腹脹】﹝薛﹞陳文宿先生云﹕痘瘡十一日至十二日當靨不靨﹐身熱悶亂不寧﹐臥則哽气﹐腹脹泄瀉﹐寒戰切牙﹐急用異功散加木香﹑當歸﹑以救陰陽表裏﹐助其收靨。竊謂前證若手足並冷﹐屬脾胃虛寒﹐宜用十二味異功散。手足微冷﹐屬脾胃虛弱﹐宜用五味異功散加木香。若手足熱﹐大便祕﹐屬脾胃實熱﹐宜用淸涼飲救其陰﹐以抑其陽。一小兒痘不結痂﹐發熱飲湯﹐哽气腹脹。

此脾气虛弱。用五味異功散﹑參四聖散而愈。後噫气下气﹐欲服枳殼之類﹐余謂噫气屬心火虛﹐下气屬脾气虛﹐朝用六君子湯加姜桂﹐夕用補中益气湯而愈。一小兒哽气喘咳﹐腹脹下气﹐手足不冷不熱。此脾虛不能攝气而腹脹下气﹐肺虛不能攝气而哽气喘咳﹐用五味異功散加升麻而愈。

【泄瀉】痘子初出以來﹐表裏俱病﹐收靨之時﹐表邪已解﹐裏气當和﹐大便宜潤﹐小便宜淸﹐忽爾洞泄水谷者﹐此中气暴虛﹐不能禁固水谷。或毒瓦斯乘虛入裏﹐欲作倒靨。並宜陳氏木香散﹝瀉﹞﹑異攻散﹝出不快﹞﹑肉豆蔻丸﹝瀉﹞主之﹐利止者佳。利不止者﹐陽脫而死。

【面】痘瘡潰爛先傷於面者﹐面乃諸陽之會﹐痘乃純陽之毒﹐以類相從﹐如水就濕﹐火就燥也。又﹐心之華在面﹐諸瘡皆屬於心﹐心火上炎之象。如面瘡已破﹐腫消目開者﹐此不著痂先已漧燥﹐病爲倒靨﹐死在旦夕。如已破復灌﹐滿面成餅﹐焦裂濺起﹐膿血淋漓﹐食穀則嘔﹐飲水則嗆﹐咯唾粘涎﹐語音啞嗄﹐口中气臭者﹐此臟腑敗壞﹐故諸證盡見也﹐淹延悶絕而死。如瘡潰腫﹐飲食無阻﹐大小便調﹐更無他苦如上證者﹐此則可治﹐內用十全大補湯﹑升陽解毒湯相間服之﹐外用滅瘢救苦散﹑百花膏合而敷之。

升陽解毒湯當歸升麻柴胡桔梗甘艸牛蒡子密蒙花蟬蛻連翹防風荊芥穗﹝各等分﹞

上銼細。水一盞﹐煎七分﹐去滓﹐食後溫服。

【人中】人中爲任督交會之衢﹐督乃陽脈﹐自人中而上﹐任乃陰脈﹐自人中而下﹐故自準頭至印堂﹐與頦至鳩尾相應﹐印堂至髮際﹐與鳩尾至膝相應﹐髮際以上﹐與膝以下相應﹐痘瘡收靨﹐但觀面上收到之處﹐則知身上收到之處矣。凡痘子自人中上下左右﹐先出先靨者吉﹐陰陽變合相濟之理也﹐若自額角先靨者﹐孤陽不生﹐足下先靨者﹐孤陰不長﹐皆凶兆也。

【頭足】造化之理﹐生於陽者陰成之﹐生於陰者陽成之﹐故痘瘡收靨﹐頭自髮際以上﹐陽气獨盛﹐謂之孤陽﹐足自膝以下﹐陰气所聚﹐謂之寡陰﹐所以諸瘡皆靨之後﹐此二處難靨﹐乃造化自然之理﹐不可作倒靨論。

【疳蝕】﹝陳﹞痘已靨未愈之間﹐忽被風邪搏之﹐成疳蝕瘡﹐宜雄黃散﹑綿繭散治之﹐久不愈﹐多漬骨﹑傷筋﹑殺人。﹝薛﹞前證屬足陽明胃經﹐其方解毒殺虫之劑﹐若毒發於外﹐元气未傷者﹐用之多效。若胃气傷損﹐邪火上炎者﹐用蕪荑湯﹑六味丸。若赤痛者﹐用小柴胡湯加生地黃。肝脾疳證﹐必用四味肥兒丸及人參白術散﹐更佐以九味蘆薈丸。﹝萬﹞痘瘡結膿窠之先﹐或曾傷犯破損者﹐灌爛成瘡﹐至於收靨﹐此獨不靨﹐膿汁不漧﹐更多痛楚﹐若不急治﹐漸成疳蝕瘡﹐損骨傷筋﹐以致橫夭﹐宜內服十全大補湯﹐外用滅瘢散和百花膏敷之。痘子已成疳蝕瘡者﹐若在肢節及諸虛怯軟弱﹑血气俱少之處﹐色靑紫黑﹐腫痛潰爛﹐以漸延開﹐血自出者難治﹐若所生之處﹐在於陽分﹐不痛不爛﹐色不變﹐血不出者﹐以綿繭散主之。

雄黃散治小兒牙齦生疳蝕瘡。

雄黃﹝一錢﹞銅綠﹝二錢﹞

上二味同研極細。每用﹐量瘡大小﹐幹貼。

綿繭散治小兒因痘瘡﹐身體及肢節上生疳蝕瘡﹐膿水不絕﹐用出蛾綿繭﹐以生白礬捶碎入繭內令滿﹐炭火燒令白礬汁盡﹐取出研極細﹐每用﹐幹貼瘡口上。

【口疳】﹝袁﹞痘八九朝之期﹐𨿽澄黃結蠟﹐而口中惡臭噴外﹐上下牙牀潰爛﹐舌板堆裹黃垢﹐名曰口疳﹐若不早治﹐則牀脫牙落﹐而成漏矣﹐速將出白散吹之。歌曰﹕痘中疳臭世休輕﹐脫牀落齒漏淹成﹐出白散方多不識﹐細茶薄荷共煎濃﹐亂髮滚湯摩洗淨﹐指纏拭口去膜腥﹐才將靑黛硼砂片﹐薄荷僵蠶些銅靑﹐按制研爲極細末﹐吹來頃刻痘疳平。余治痘疳﹐軍用人中白過﹐和片腦薄荷吹之﹐朝夕用細茶﹑黃連﹑薄荷煎湯頻頻漱口後吹之﹐極效。

【喉痺】﹝袁﹞痘至七八朝之際﹐而喉內鎖緊﹐腫痛難咽﹐毒峻於陽明而然也﹐金虛則鳴﹐當以稀涎散吹之。

歌曰﹕喉中鎖痛覓稀涎﹐山豆根眞效可言﹐薄荷熊膽相圭合﹐再把茶芽總共研﹐隨時吹入喉門裏﹐頃刻之間痛遂痊。此方甚妙﹐熊膽﹑山豆根﹐須要識得眞正者﹐方可用此獲效﹐否則以爲無用之方矣。

【發熱】痘瘡常宜溫暖﹐有熱不可盡去﹐如一向身溫﹐今反發熱者﹐俗名幹漿﹐此亦常候。只怕內傷飲食﹐外感風寒﹐以致發熱﹐又當別論。然病久气虛﹐不可輕用汗下﹐因外傷者﹐桂枝葛根湯﹝初熱﹞加人參﹐因內傷者﹐木香大安丸﹝傷食﹞主之。

歌曰﹕待到渾身膿水漧﹐人情倦怠盡偸安﹐不知禁忌多翻變﹐一簣終虧九仞山。蓋收靨之時﹐人心怠忽﹐居處飲食﹐不知禁忌﹐以致變生異證者﹐紛紛皆是也﹐行百里者﹐半於九十﹐可不愼哉。

卷之五﹟心臟部三痘瘡﹝中﹞

收靨吉凶

痘瘡收靨﹐圓淨堅濃如螺靨者上也。頭穿膿出﹐堆聚成痂如雞矢者次也。皮破膿出﹐痂薄如紙者又其次也。

皮爛膿潰﹐不成痂皮﹐膿汁鮏臭者斯爲下矣。如已過期﹐譬如瓜果熟久則爛﹐此造化之常﹐還作順看。若未及期﹐則爲爛﹐乃逆候也﹐變倒靨而死。

結靨時色轉蒼蠟﹐一二日從口唇四邊結靨﹐由胸腹收至兩腿﹐然後腳背和額上一齊結靨﹐落而愈者吉。

結靨時徧身臭爛﹐如搭餅臭不可近﹐目中無神者死。

結靨時徧身發癢﹐抓破無膿﹐皮卷如豆殼幹者死。

結靨時寒戰手足顫掉﹐切牙噤口者死。

落痂後瘢痕雪白﹐全無血色者死﹐急宜補气血﹐養脾胃﹐庶幾可活。

﹝袁﹞患痘八九日﹐充灌回謝﹐宜保全矣﹐然有回至項頸而死者﹐有回至胸前而死者﹐有回至臍上而死者﹐有回至陽物而死者﹐其故何歟。曰消息盈虛﹐自有定數﹐若痘證僅取其漿灌則可也﹐倘元气所稟者本是薄劣﹐痘兼多蔓﹐遂用毒物盡以發之﹐再投升劫之劑﹐盡把元气趕上﹐痘𨿽充灌﹐然外囊實而內體耗蠹矣﹐五經傷而不能斡補矣。頸上喉突气窩﹐肺之關轄也﹐肺气先絕﹐回至此則蜮絆而死。胸阜﹐心之關轄也﹐心脈先絕﹐回至此則死。

臍乃脾之關轄也﹐脾脈先絕﹐回至此則死。眼眶乃肝之關轄也﹐肝脈先絕﹐回至此則死。陽物乃腎之關轄﹐腎脈先絕﹐回至此則死。本拔則枝枯﹐源塞則流涸﹐自然之道也。若語其變﹐風寒不知愼護﹐而致梟邪逼於中﹐飲食不知樽節﹐而致脾胃傷於內﹐肚腹腫脹﹐痰喘不息﹐於是回至各關轄而死者﹐亦有之也。又有一樣囂痘﹐視之若似黃膿灌滿﹐回至胸前則死﹐此眞蜮痘也。

卷之五﹟心臟部三痘瘡﹝中﹞

落痂證治

【瘢赤黑】﹝萬﹞瘡痂落後﹐其面瘢或赤或黑者﹐用四白滅瘢散﹐臨睡以淸蜜水調搽面上﹐至曉以水滌去之﹐自然白瑩﹐脫去更宜愛護﹐不得早見風日﹐經年不滅。如瘡瘢突起成凸者﹐此熱毒未盡﹐解毒防風湯主之﹝見形發熱﹞﹐外更用蜆子內水摩之。如陷下成凹者﹐此脾胃虛不能長肌肉也﹐人參白術散﹝痘渴﹞

加黃主之。

四白滅瘢散白芷白附子白僵蠶鷹矢白密陀僧﹝各等分﹞

共研極細末。以水調搽面﹐神效。

韶粉散治痘瘡才愈﹐毒瓦斯未盡﹐瘡痂𨿽落﹐其瘢猶黯﹐或凸凹肉起﹐當用此藥塗之。

韶粉﹝一兩﹞輕粉﹝一錢﹞

上研細末。豬骨髓熬熟調成膏﹐薄塗瘡瘢上。如痘疹欲落﹐當滅瘢痕﹐一名滅瘢散。

【瘢黑暗】凡瘡瘢頭面渾身並黑暗者﹐未可便說無事﹐猶恐日前未甚作膿﹐收靨太急﹐此倒靨歸腎也。但察其表裏﹐如壯熱大渴未除﹐煩悶昏睡少食﹐或大便不通﹐或自利﹐此眞倒靨歸腎也﹐若身溫暖爽快﹐食漸加﹐大小便調者﹐此瘡瘢本色﹐無慮也。

【痂不脫】﹝萬﹞痘瘡收後﹐其痂自脫者佳﹐不脫﹐以百花膏潤之﹐令其速脫﹐稍遲則漧硬﹐深入肌肉﹐經久方脫﹐遂成瘢痕。然久而不脫者﹐脾胃虛也﹐人參白術散加黃﹑官桂主之﹐不可掐剝去﹐若不禁手﹐反傷皮膚﹐復灌作瘡﹐番覆潰爛﹐一時難愈﹐其後多成疥癩也。﹝黃﹞痘瘡粘著皮肉﹐不肯脫落﹐此表虛也﹐尢當禁忌﹐以防異變﹐用調元固表湯主之。

調元固表湯黃人參當歸甘艸蟬蛻人參固肌湯治痘表發太過﹐致肌肉不密﹐痘痂粘肉﹐久不落者。

人參黃甘艸當歸蟬蛻﹝各等分﹞糯米﹝一撮﹞

上﹐用水煎服。

人參淸神湯治痘痂不落﹐昏迷沈睡者。

人參黃甘艸當歸白術﹝土炒﹞麥門冬陳皮酸棗仁黃連﹝酒炒﹞茯苓上﹐各等分﹐加棗子﹑糯米﹐水煎服。

馬齒莧散治痘痂不落﹐成痕者。

馬齒莧﹝搗汁﹞豬脂膏石蜜三味共熬成膏﹐塗腫處。

凡瘡痂日久﹐當脫不脫者﹐胸背手足無妨﹐惟面上不脫﹐必成瘢陷﹐未脫者以百花膏潤之﹝收靨﹞﹐令其易脫﹐脫盡之後﹐瘢痕黑黯者﹐以四白滅瘢散塗之。

羊骨髓治痘痂欲落不落﹐瘢痕。

羊骨髓一兩﹐煉入輕粉一錢﹐研成膏﹐塗之。

如收靨旣遲﹐瘡痂不落﹐昏昏喜睡者﹐此邪气已退﹐正气未復﹐脾胃虛弱﹐宜調元湯﹝卽參飲見大法﹞加麥門冬﹐合安神丸﹝痘煩躁﹞。或只用酸棗仁湯﹝煩躁﹞緩緩調理﹐待气血平復﹐榮衛和暢而安矣。

【瘢腫成膿】痘瘡收靨之後﹐痂皮盡脫﹐曾見瘢痕凸起﹐復作膿窠﹐依舊結一層子者﹐或因收靨太驟﹐毒瓦斯未盡﹐或因誤服溫補之藥﹐多啖肥甘之物﹐飲酒喜食煎炒辛熱﹐或因出風太早﹐榮衛郁而不通﹐皆能復成此證﹐亦與前日一般﹐但無苦耳﹐若此者﹐毒邪外散﹐決無畱毒之患。痘瘡徧身潰爛不結痂者﹐倒靨也。或三五處腫灌潰爛﹐不結痂者﹐疳蝕瘡也。若已正靨﹐痂起自脫。或面上﹐或手足﹐或片結硬瘡﹐頭𨿽焦﹐中蓄膿漿者﹐此是原出瘡子之初﹐其處太密﹐糊塗成片﹐無復顆粒﹐所以毒壅於裏﹐不能起發作膿結痂也﹐但用滅瘢救苦散﹝收靨﹞

和百花膏﹝收靨﹞塗之﹐待膿盡痂起自愈。或手足腕膝之間﹐瘡窠連串作大一塊﹐膿化作水﹐停蓄於中﹐恰如囊袋﹐皮不破﹐水不去﹐日久只如是者﹐此裏面肌肉已好﹐原日瘡皮﹑剩於外也﹐宜用鍼決去其水﹐自幹脫矣。

【能食不能食】瘡痂旣落﹐中气暴虛﹐多不能食﹐必藉人參白術散去葛根﹐加陳皮﹑木香﹑以調養之。其間或有瘡痂起而能食者﹐是胃中宿有蘊熱故也﹐蓋胃熱則消穀﹐所以能食﹐其人必大便稍祕﹐或大便難﹐當用三黃丸利之﹐否則恐胃熱不去﹐郁爲口臭﹐齒腐生風之證﹐流散四肢﹐則發爲癰疽腫毒。然有一等脾胃素壯實者﹐平素能食﹐大便亦不至有祕結之患﹐此又不可一槪論也。

【瘢痕赤白】痘痕赤白﹐各有所因﹐治法亦異。凡痕赤而作癢﹐血虛而有熱也﹐用四味牡丹皮。赤而作痛﹐餘熱也﹐用四君﹑連翹﹑金銀花。若發熱而大便調和者﹐脾胃虛熱也﹐用五味異功散。若發熱而大便祕結者﹐腸胃內熱也﹐用《聖濟》犀角地黃湯。若母有肝火﹐用加味逍遙散。若母有鬱怒﹐用加味歸脾湯﹐佐以加味逍遙散治之。白者屬气虛而血衰也﹐宜固元气爲本。癢而作渴者﹐气血俱虛也﹐十全大補湯之類。乳食減少﹐四肢倦怠者﹐中气虛也﹐五味異功散之類。气虛發熱者﹐補中益气湯之類。血虛發熱者﹐當歸補血湯之類。須參兼變之證治之。此證若服藥而漸紅活者可治﹐色不轉者不治﹐𨿽經年後多患瀉利而死﹐若妄投攻伐﹐禍在反掌。一小兒痘瘡如期而愈﹐痕赤如赭。余謂此乳母有熱也﹐診之﹐果有肝脾郁火﹐先用加味逍遙散四劑﹐與母服之﹐子各飲少許而並愈。一小兒痘痕色赤作痛﹐熱渴喜冷﹐大便不利。先用前胡枳殼散﹐便利渴止﹐再用《聖濟》犀角地黃湯而安﹐又用芹菜汁而靨。一小兒十六歲﹐痘痕白﹐用獨參湯數斤﹐色漸如舊﹐又用地黃丸﹑大補湯﹑而安。

【禁忌】痘瘡新瘥之後﹐气血未復﹐視之未靨﹐尢加調護可也。蓋痂皮起落﹐肌肉新嫩﹐不宜澡洗﹐增減衣服則表已虛﹐寒暑之气易襲也。瘡毒內作﹐臟腑俱傷﹐毒𨿽外散﹐腸胃已弱﹐不宜飲冷﹐傷饑過飽則裏气虛﹐飲食之物易傷也﹐時俗不知此理﹐謂之已痊﹐再無他變﹐怠玩縱弛﹐致生後災﹐一旦病生﹐悔之晚矣。

【杌痘】﹝袁﹞按﹕孫氏揭杌痘以垂世﹐而不注解其詳﹐迨黃石峯盡注明白。且痘澄膿結痂﹐自頭抵足﹐靨已脫矣﹐又身發火熱﹐舊靨盆處﹐重出一番痘﹐疏囊聚膿﹐痛愈加甚﹐服藥調護﹐庶免夭亡﹐倘飲食不節﹐風寒不避﹐邪气感迫﹐囊破潰爛﹐肚腹漸脹﹐陰陽不分﹐死在旦夕矣。若起於頭面者﹐須防陋井湧泉﹝陋井﹑腮頰穿陋﹐湧泉﹑眼沿陋﹞。之患﹐起於背腹者﹐應慮蜂螫沈石之慮﹝蜂螫﹐徧身刺痛也﹐沈石﹐皮肉四爛也﹞﹐起於手足者﹐不免有罄筆之罹﹐起於陽球者﹐預宜防脫囊之害。玉函云﹕天花結果慶奇全﹐杌歸門痘倒顚﹐不是渠塘番洶浪﹐便教關節結癰纏。爲父母者﹐庶幾愼之。

卷之五﹟心臟部三痘瘡﹝中﹞

發熱

瘡疹發熱﹐與傷寒相似﹐但傷寒只見一經形證﹐若瘡疹則面燥腮赤﹐呵欠頓悶﹐乍涼乍熱﹐多睡咳嗽﹐噴嚏驚悸﹐吐利手足稍冷﹐涼耳涼也。然發熱者﹐瘡疹常候也﹐不可盡除之﹐但熱微毒亦微﹐熱甚毒亦甚。

初發熱時精神淸爽﹐唇鼻滋潤﹐更無他證者﹐此熱在表﹐其瘡必疏﹐不須施治。初發熱時渾身壯熱﹐然不渴﹐淸便自調﹐此邪在表﹐拂郁於皮膚之間﹐宜以輕揚之劑發之﹐升麻葛根湯主之﹝初熱﹞﹐甚則羌活湯主之﹝本條﹞。

初發熱時﹐其熱烙手﹐目赤鼻漧唇燥﹐小便赤﹐大便祕﹐煩悶不安﹐此表裏俱熱﹐毒瓦斯壅遏﹐宜發表攻裏﹐雙解散主之﹝初熱﹞。初發熱時﹐表不大熱﹐其人煩躁不安﹐此熱在裏也﹐以三黃丸微利之﹝本條﹞。初發熱時﹐或乘疫癘之气﹐人參敗毒散主之﹝初熱﹞。初發熱時﹐或爲風寒所襲﹐出不快者﹐桂枝葛根湯﹑羌活湯﹑雙解散去大黃主之﹝三方俱見初熱﹞。

痘瘡之證﹐其初不免於發熱者﹐未出﹐毒邪在裏﹐煎熬气血﹐燻蒸臟腑而然﹐瘡旣現形﹐則毒泄而熱解﹐所以瘡出熱退者﹐瘡本必疏。若瘡已出﹐熱不少減﹐此毒蘊於中﹐其勢方張﹐其瘡必密﹐宜急解其毒﹐連翹升麻湯﹝見形﹞加防風﹑荊芥穗﹑地骨皮﹐或解毒防風湯﹝大法﹞加升麻﹐或東垣鼠粘子湯﹝見形﹞兼服代天宣化丸﹝預防﹞﹐服藥之後﹐瘡或不出﹐或再出﹐其熱頓減者﹐爲气和也。熱若不減﹐瘡漸加多﹐再消詳大小便何如﹐大便不通﹐七物升麻丸﹝初熱﹞。

小便不利﹐連翹湯﹝小便不利﹞。小大便俱不通﹐八正散﹝小便不利﹞。自利者﹐黃芩湯﹝自利﹞加白頭翁﹑酒黃連﹑調赤石脂末﹐裏气和﹐毒解矣。

如更加渴﹐煩躁不已﹐或譫妄﹐或腹脹滿气促﹐或自利不止﹐手足厥冷﹐此逆證勿治。如瘡已出﹐但微發熱﹐不須治之﹐蓋瘡疹屬火﹐非熱不能成就也﹝以上見形而熱﹞。

錢氏云﹕有大熱﹐則當利小便。小熱當解毒。大熱﹐謂身熱脈實﹐大小便祕﹐津液燥而渴﹐懼其變生他疾﹐故利小便﹐八正散﹑通關散﹐大便潤者連翹湯﹝三方俱見小便不利﹞﹐導赤散﹝心﹞加人參﹑麥門冬﹐使心火有所導引﹐則𨿽不用冷藥﹐熱亦自減去矣﹐瘡痘不至熱過﹐不爲冷誤﹐甚爲良法。小熱解毒之說﹐謂小熱不解﹐大熱必生﹐利其小便﹑則慮損气﹐故但可解毒而已﹐甘桔湯﹝咽喉﹞加牛蒡子﹑荊芥穗﹝以上起發而熱。﹞

如瘡漿膿已成﹐毒瓦斯已盡﹐又復發熱者﹐俗呼爲幹漿﹐不須施治。

如結痂之後﹐其熱不退者﹐此邪气未盡﹐正气未復﹐熱微者不須治之﹐熱甚者當視其虛實。

羌活湯羌活川芎防風山梔子龍膽艸當歸﹝各等分﹞甘艸﹝減半﹞

上銼細。加薄荷葉少許﹐淡竹葉水一盞﹐煎七分﹐去滓﹐溫服無時。

加味葛根湯治痘失表﹐發熱譫語。

升麻葛根赤芍甘艸桔梗柴胡荊芥防風連翹牛蒡子木通上﹐水煎服。

如聖湯治痘已出﹐身熱如火。

紫艸升麻葛根白芍甘艸木通猴梨各等分﹐加姜一片﹐蔥白三莖﹐水煎﹐熱服。心煩﹐加麥門冬﹑赤茯苓。煩渴﹐加生脈散。七八九日身如火者﹐加酒炒黃芩﹑地骨皮。

柴胡麥門冬湯治痘壯熱﹐經日不退。

柴胡麥門冬甘艸人參玄參龍膽艸上﹐水煎服﹐熱退﹐卽止。一方﹐無人參。

﹝丹﹞胡宅痘瘡發熱﹐此血少有餘毒也。

陳皮白術當歸身白芍藥﹝各三錢﹞牛蒡子﹝研破﹐炒﹐二錢﹞木通犀角生甘艸川芎﹝各一錢半﹞

上﹐分六帖﹐水盞半煎﹐食前﹐稍熱服。

﹝活﹞連翹散治一切熱﹐兼治瘡疹如神。

連翹防風梔子甘艸﹝各等分﹞

上爲末。水煎服。﹝海藏雲﹐治熱在外而不厥﹐此少陽藥也。﹞

易老云涼膈去大黃﹑芒硝者﹐能解六經中熱﹐此不惟解熱﹐治小兒疹熱候﹐亦使發之﹐則本藥與防風荊芥二物各半﹐白水煎服。

﹝河﹞梔子金花丸黃芩黃連黃柏山梔﹝炒。各等分﹞

上爲末。滴水﹑丸如豆子大。每服五丸﹐白湯下。

﹝錢﹞三黃丸治諸熱。

黃芩﹝半兩﹞大黃﹝煨﹞黃連﹝各二錢半上爲細末。糊丸﹐綠豆大。每服五七丸至十五二十丸﹐食後﹐米飲送下。

上﹐錢氏云﹕有小熱者解毒。海藏謂﹕解毒者﹐三黃丸﹑金花丸﹑之類是也。

四聖散﹝海藏﹞紫艸木通湯﹝二方俱見形﹞導赤散﹝心﹞八正散﹝小便不利﹞

﹝丹﹞有初起煩躁譫語﹐狂渴引飲﹐若飲水﹐則後來靨不齊﹐急以涼藥解其標﹐如益元散之類可用。

上五方﹐利小便﹑退熱之劑﹐錢氏云﹕有大熱者﹐利小便。又云﹕身熱煩渴﹐腹滿而喘﹐大小便澀﹐面赤悶亂大吐﹐此當利小便﹐蓋此用導赤散之類是也。

﹝錢﹞宣風散檳榔﹝兩个﹞陳皮甘艸﹝各半兩﹞牽牛﹝四兩﹐半生半熟﹞

上爲細末。三二歲蜜湯調下五分﹐以上一錢﹐食前。易老加防風。

通膈丸利上下气血藥也。

大黃牽牛木通﹝各等分﹞

上爲細末。滴水﹑丸如粟粒大。每服三五十丸﹐量兒大小虛實加減。

上﹐錢氏云﹕有大熱﹐利小便不瘥者﹐宜宣風下之。

卷之五﹟心臟部三痘瘡﹝中﹞

渴

﹝萬﹞瘡疹渴者﹐裏熱也。蓋三焦者﹐水谷之道路﹐津液者﹐水谷之精華﹐變化流行﹐以灌漑乎三焦也。

瘡疹之火起之於內﹐銷爍水谷﹐不得以變化津液﹐灌漑臟腑﹐故渴也。又瘡本稠密﹐津液外泄﹐化爲膿漿﹐不能滋養眞气﹐亦渴也。小渴者﹐常病也﹐不須治之﹐大渴者﹐視其虛實以法治之﹐切不可以冷水﹑紅柿﹑梨﹑橘﹑西瓜﹑等物與之﹐恐損脾胃﹐致生災異也。﹝薛﹞前證﹐若二便自調﹐飲食溫和﹐口渴飲湯﹐手足不熱﹐是爲虛熱﹐不可食生冷之物。若二便祕結﹐飲食喜冷﹐口渴飲水﹐手足並熱﹐是爲實熱﹐可與冷水飲之。凡痘出而熱未止者﹐旣出盡﹐則熱自止。

如發熱時便大渴者﹐熱在裏也﹐葛根解毒湯主之﹐不止﹐更加黃連以瀉心火之有餘﹐黃柏﹑知母﹑以滋腎水之不足﹐舌潤則生﹐舌如芒刺則死。蓋舌乃心之苗﹐少陰之脈﹐榮於舌也﹐如發熱自利而渴者﹐津液不足也﹐黃芩湯加人參﹑白術﹑麥門冬主之。丹溪云﹕初熱煩躁渴引飲者﹐急以涼藥解其標。錢氏云﹕身熱煩渴﹐腹滿而喘﹐大小便澀而赤﹐悶亂大吐﹐此當利小便﹐不瘥者﹐宣風散下之。

葛根解毒湯葛粉天花粉麥門冬生地黃升麻﹝各等分﹞甘艸﹝減半﹞

上銼細。取糯米泔水一盞﹐煎七分﹐去滓﹐入茅根自然汁一合﹐服之。

黃芩湯﹝痘泄利﹞五苓散﹝驚﹞宣風散﹝痘發熱﹞

如瘡已出﹐或起發﹐或收靨﹐一向渴不止者﹐人參麥門冬散主之。海藏雲﹕若身熱小渴者﹐六味人參麥門冬散治之。如不愈﹐或身熱大渴者﹐七味人參白術散治之。又不愈﹐十一味木香散。

人參麥門冬散麥門冬葛粉﹝各二錢﹞人參甘艸升麻白術﹝各一錢﹞

上銼細。加粳米一合﹐淡竹葉七片﹐水一盞﹐煎米熟﹐去滓溫服。

六味人參麥門冬散麥門冬﹝去心﹐一兩﹞人參﹝去蘆﹞甘艸﹝炙﹞陳皮白術濃朴﹝姜制。各半兩﹞

上咀。每服三錢﹐水一盞﹐煎至六分﹐去滓溫服。虛人減濃朴。

﹝龐氏﹞地黃膏﹝見形﹞

退火回生散治痘血熱﹐枯澀發渴。

滑石辰砂﹝各一錢﹞冰片﹝三釐﹞

上爲細末。冷水調服一分﹐睡片時﹐必轉紅活矣。

如能食而渴者﹐肺熱也。經曰﹕心移熱於肺﹐傳爲膈消﹐由心火上炎﹐乘於肺金﹐燻蒸焦膈﹐傳耗津液﹐故渴也。治在上焦﹐人參白虎湯加黃連主之。

人參白虎湯﹝又名化湯﹞

人參甘艸﹝各一錢﹞知母﹝三錢﹞石膏﹝五錢﹞粳米﹝一合﹞

上銼細。水二盞﹐煎待米熟﹐去滓溫服﹐無時。

竹葉石膏湯治痘瘡表裏俱虛﹐胸中煩悶﹐小便赤澀﹐多渴。成赤點者﹐又宜服犀角散。

石膏知母﹝各二兩﹞麥門冬甘艸﹝各一兩﹞

上銼散。每服三錢﹐水一盞﹐淡竹葉一握﹐煎半盞﹐溫服﹐不拘時。

麥門冬湯治疹煩渴吐瀉﹐及痂後餘熱。

麥門冬人參甘菊赤芍藥赤茯苓升麻﹝各一錢﹞甘艸﹝五分﹞石膏﹝三錢﹞

上﹐用水煎服。

如不能食而渴者﹐脾虛也。叔和云﹕口漧﹐饒飲水﹐多食亦饑﹐虛由脾素弱﹐不能爲胃行其津液﹐故渴也。治在中焦﹐參苓白術散主之。

人參白術散﹝又名參苓白術散﹞

人參白術藿香木香甘艸白伏苓﹝各一錢﹞漧葛﹝二錢﹞

上銼細。加生薑一片﹐水一盞﹐煎七分﹐去滓﹐溫服無時。

﹝丹﹞陳十妹﹑年二十歲﹐出痘﹐而有孕七个半月﹐大渴﹐不甚出透﹐寒熱交作﹐血虛气虛。

人參白術黃陳皮甘艸﹝炙﹞當歸身﹝各一錢﹞

姜三片﹐酒水各半盞﹐煎服。

自利而渴﹐輕則人參白術散﹐甚則陳氏木香散。自利而渴者邪傳腎也﹐《正理論》云﹕自利而渴者﹐屬少陰虛﹐故引水自救﹐蓋腎主五液﹐其脈絡於肺﹐系舌本﹐邪傳於腎﹐則開闔不司﹐故自利﹐利則津液下走﹐腎水漧﹐不能上潤於舌﹐故大渴也﹐治在下焦﹐宜溫之﹐陳氏異攻散主之﹝出不快﹞。

面白腹脹﹐自利而渴者﹐陳氏十一味木香散主之。文中云﹕腹脹渴者﹐瀉渴者﹐足指冷渴者﹐驚悸渴者﹐身溫渴者﹐身熱面白色渴者﹐寒戰渴不止者﹐气急切牙渴者﹐飲水轉水瀉不已者﹐以上九證﹐卽非熱也﹐乃津液少﹐脾胃肌肉虛故也﹐宜木香散治之。如不愈﹐更加丁香﹑官桂。﹝此說﹐必加審用之﹐脹渴﹑瀉渴﹑驚悸渴﹑寒戰渴﹑切牙渴﹑亦多屬熱者﹐不可不察﹞如渴而大便祕者﹐宜利之﹐四順淸涼飲主之﹝熱﹞。海藏雲﹕瘡疹大腸閉澀﹐或發熱﹐四君子加栝蔞根﹑桔梗主之。

痘子稠密﹐津液少者﹐十全大補湯﹝汗﹞。

生脈散止煩渴﹐首尾通用。

人參五味子麥門冬水煎﹐當茶飲。

神功散治痘作渴。

人參黃甘艸牛蒡子紅花生地黃前胡紫艸白芍藥上﹐水煎服。

紅花湯治同上。

紅花或子﹐隨意煎湯飲﹐其渴卽止﹐縱口中如煙﹐飲之卽止。加牛蒡子尢妙。

卷之五﹟心臟部三痘瘡﹝中﹞

煩躁

﹝萬﹞煩者﹐擾擾而煩。躁者﹐憒躁之躁。合而言之﹐煩躁皆熱也﹐析而分之﹐煩陽也熱之輕者﹐躁陰也熱之甚者。《難知集》曰﹕火入於肺煩也﹐火入於腎躁也﹐瘡疹煩躁﹐須宜忌之。若吐利厥逆﹐腹脹喘促而煩躁者﹐昏不知人﹐譫妄狂擾而煩躁者﹐謂之悶亂﹐皆不治之證。凡痘瘡出不快﹐發不透﹐靨不齊有煩躁者﹐此有二證﹐如面黃﹐大便色黑﹐煩躁喘渴﹐或如狂﹐或喜忘﹐腹脹或痛﹐此爲有瘀血在裏也﹐宜當歸丸﹝痘便悶﹞或四順淸涼飲﹝發熱﹞並加桃仁泥﹑紅花﹐甚者桃仁承气湯主之﹝失血﹞。如便血下黑糞﹐而又睡不醒﹐心爲血之主﹐睡不醒則心之神昏矣﹐玄參地黃湯﹝失血﹞加木通﹑麥門冬。若無面黃屎黑﹑如狂喜忘之證﹐只大便不通﹑煩躁腹脹者﹐此有燥屎也﹐此卻眞狂譫妄﹐以三黃丸﹑四順淸涼飲﹝俱發熱﹞﹑三乙承气湯﹑當歸丸﹑膽導法﹝俱便悶﹞看病輕重﹐擇而用之﹐如偏執不可下之說﹐以致陷伏而死者﹐醫之咎也。﹝薛﹞東垣云﹕火入於心則煩﹐入於腎則躁﹐皆心火爲之。蓋火旺則金爍水虧﹐故心腎合而爲躁﹐宜用梔子豆豉湯。凡痘瘡盛作之時﹐必令心火有所導引﹐苟或毒瓦斯出而未盡﹐遂生煩躁﹐以生黑豆煎湯﹐或生犀磨汁飲之亦可。若津液不足﹐虛煩不得臥者《活人》酸棗仁湯。此證多因脾胃气虛﹐或服克伐之劑所致﹐但當調補中气爲善。

﹝萬﹞如肺熱而煩者﹐坐臥不安﹐審於何時﹐若初發熱便煩者﹐此毒火內郁﹐人參白虎湯﹝發熱﹞加梔子仁主之。若瘡發見猶煩者﹐此毒伏於內﹐未盡出也﹐消毒飲﹝見形﹞﹑奪命丹﹝起發﹞合而服之。若瘡出盡﹐又已起發猶煩者﹐此內熱也﹐牛黃淸心丸主之。如腎熱而躁者﹐必曾自利﹐輕則陳氏木香散﹝瀉﹞﹐甚則陳氏異功散﹝見形﹞主之。如揚手擲足﹐欲去衣被者﹐此熱甚於表也﹐羌活湯主之﹐瀉靑丸去大黃﹑加甘艸。如神識昏迷﹑反復顚倒者﹐此熱甚於裏也﹐導赤散﹝心﹞牛黃淸心丸合而治之。吐利不食而煩躁者﹐正气虛也﹐陳氏木香散主之。如晝日煩躁﹐夜則安靜者﹐此陽盛於晝﹐至夜則陽气退而安靜也﹐人參白虎湯加梔子仁主之。

如晝日明了﹐夜則煩躁者﹐此陽陷入於陰﹐夜則陰盛﹐陰陽交爭﹐故煩躁也﹐四物湯加梔子仁主之。

《活人》酸棗仁湯治痘疹﹐虛煩驚悸不得眠。

酸棗仁﹝炒﹞甘艸﹝炙﹞知母﹝炒﹞白茯苓麥門冬﹝去心﹞川芎漧薑﹝炒各三分﹞

上﹐水煎﹐溫服。兒大倍之。

梔子豆豉湯山梔﹝四个﹞豆豉﹝半兩﹞

上﹐水二盞﹐先煮梔子一盞﹐內豆豉煎至七分﹐去滓溫服。得快吐卽止。

黃連解毒湯治發﹐熱甚心煩不得眠。

黃連黃芩黃柏山梔﹝各等分﹞

上﹐每服四錢﹐水二鐘﹐煎五分﹐溫服。若毒甚者﹐加靑黛一錢﹐調入湯內服之。凡脈弦數﹐內外熱甚譫語者﹐合小柴胡湯主之。若脈洪數﹐內外熱甚﹐舌燥煩渴者﹐合化湯主之。

牛黃淸心丸黃連﹝五錢﹐生﹞黃芩山梔仁﹝各三錢﹞郁金﹝二錢﹞辰砂﹝一錢半﹞牛黃﹝二分半﹞

共研細末﹐臘雪調麵糊﹐丸如黍米大。每服七八丸﹐燈心湯送下。

人參蟬蛻散治小便不利﹐痘瘡不發﹐煩躁作渴﹐切牙喘滿。

人參蟬蛻白芍藥木通赤茯苓甘艸紫艸茸上﹐每服三四錢﹐水煎。

人參竹葉湯治虛煩不得寐﹐或兼自汗。

人參竹葉甘艸﹝各二錢﹞半夏﹝二錢五分﹞小麥麥門冬﹝各一錢五分﹞

上﹐每服二三錢﹐姜二片﹐粳米一撮﹐水煎服。

卷之五﹟心臟部三痘瘡﹝中﹞

譫妄

譫﹑多言也﹐妄﹑虛妄也﹐譫妄者﹐妄有聞見而語言無倫也﹐皆邪气熾盛﹐正气虛弱﹐神識不淸之所致。

夫言爲心聲﹐心熱則多言﹐睡中呢喃者﹐熱之微也﹐寤而語言差謬﹐熱則甚矣。亦有胃熱而譫語者﹐大便必硬﹐數日不更衣﹐方是。﹝薛﹞陳文宿先生云﹕痘紫色頂陷﹐心煩狂躁﹐气喘妄語或如見鬼神﹐內熱便祕者宜用龍腦膏子﹑豬尾膏﹐如無內熱﹐大便不實﹐不可輕服。竊謂前證多因初起熱盛之時﹐失於解利所致﹐亦有因痘毒未盡﹐有因胃經有熱﹐有因肺胃有熱﹐有因心脾有熱﹐煩躁痘裂出血﹐便血衄血﹐屎黑痕赤﹐詳見各證。大凡作渴發熱﹐手足指冷﹐或大便祕結者﹐內有熱也﹐切不可禁其飲水﹐觀張子和述水中兒事﹐良可驗矣﹐蓋熱極﹐故得水而生也。一小兒痘疹狂喘﹐熱渴飲冷﹐痰涎不利。先君用十六味淸膈飲﹑犀角地黃湯﹑而痊。一小兒出痘發狂﹐作渴飲冷。此上焦熱熾也。用黃連解毒湯﹑芹菜汁﹑而止﹐又用紫艸快湯﹐將靨﹐因間藥餌三日﹐色黑倒靨﹐用紫艸散﹐渴止﹐又用人參白術散而痊。一小兒痘愈後﹐時發狂兼喘﹐發過面色黃白﹐手足並冷。此脾胃虛弱也。余用補中﹑八珍﹑二湯各三十餘劑﹐或云當先降火邪而後補元气﹐乃服芩﹑連﹑朴硝之類﹐汗吐不止而歿。

初發熱﹐便妄有所見聞﹐妄言如見鬼狀﹐此爲惡候。蓋毒攻於裏﹐心志昏惑﹐神識不淸而然。況小兒神气怯弱﹐鬼魅易侵﹐又厲鬼常乘疫气而行﹐乘人之虛而疰之﹐故凡痘疹妄見﹑妄聞﹑妄言﹑如見鬼者﹐不可治也。

須審發於何髒﹐如目直視﹐手尋衣領亂撚物﹐此發於肝﹐爲亡魂。悶亂喘促﹐手掐眉目鼻面﹐此發於肺﹐爲亡魄。上竄切牙﹐多叫哭驚悸﹐或不能言﹐此發於心﹐爲喪神。困睡﹐手足螈﹐不思飲食﹐此發於脾﹐爲失意。目無精光﹐畏明﹐欲墜下而縮身﹐此發於腎﹐爲失志。故曰﹕眞藏見者不治。或發熱時無此證﹐因大便祕結卻有之﹐此內熱也﹐先以宣風散﹝發熱﹞解利其熱﹐後以導赤散﹝心﹞送下牛黃淸心丸。﹝驚﹞或粉紅丸﹝驚﹞以鎭其神﹐病已者可治﹐連作不已者﹐勿治。如胃中有燥屎﹐三五日未更衣者﹐宜滌腸解毒﹐宜四順淸涼飲﹑三黃丸﹝俱發熱﹞主之。如初發熱狂亂﹐大便自調者﹐五苓散加辰砂主之﹐大便祕者﹐輕則三黃丸﹐甚則承气湯主之。

如起發﹑成漿﹑欲靨之時﹐忽然神昏譫語者﹐此由瘡本稠密﹐精血外耗﹐不能養神﹐宜養血瀉火﹐安神丸主之。

安神丸黃連當歸身麥門冬白茯神甘艸﹝各半兩﹞朱砂﹝一兩﹞龍腦﹝二分半﹞

上爲末﹐湯浸蒸餅﹐和豬心血搗勻﹐丸如黍米大。每服十丸﹐燈心湯下。

梔子仁湯煩躁譫語﹐驚狂發。

梔子仁黃芩石膏﹝各二錢﹞知母杏仁﹝各一錢半﹞大靑柴胡豆豉赤芍藥﹝各一錢﹞升麻﹝八分﹞甘艸﹝五分﹞

上﹐水煎服。

如昏不知人﹐語言無倫者死。經曰﹕衣被不斂﹐言語不避親疏者﹐神明之亂也。故不可治。如初發熱便妄有聞見﹐狀如見鬼而恐怖者﹐不治。此證自始至終﹐皆不可有﹐乃神志俱喪﹐軀殼徒存﹐不過引日而已。

卷之五﹟心臟部三痘瘡﹝中﹞

驚搐

﹝錢﹞瘡疹搐由風火相勝也﹐惟疹能作搐﹐疹爲脾所生﹐脾虛而肝旺乘之﹐木來勝土﹐熱气相擊﹐動於心神﹐心喜爲熱﹐神气不安﹐因搐成癇。子爲心所生﹐心生熱﹐熱則生風﹐風屬於肝﹐二髒相搏﹐風火相爭﹐故發搐也。治之當瀉心肝補其母﹐栝蔞湯主之﹝方見驚﹞。海藏雲﹕諸痛癢瘡﹐皆屬於心。火無論虛實﹐皆從心火上說﹐脾虛則肝乘之﹐肝與心火相合﹐故用栝蔞湯。若脾土實﹐火旺逆乘而成癇者﹐此實邪也﹐便結者瀉靑丸﹐便軟者瀉靑湯﹐亦當以脈別之。﹝翁﹞經曰﹕諸風掉眩﹐皆屬肝木。然痘出之始﹐𨿽有四髒﹐心實主之﹐心火熱盛﹐肺金受克﹐不能制伏肝木﹐熱則生風﹐風火相搏﹐神气不安﹐故發驚搐。醫者當辧痘疹驚搐﹐不可遽投涼心之藥﹐苟不審而槪以驚藥治之﹐則心寒而肌斂﹐毒瓦斯內陷﹐痘何由而出也。治法﹐當平肝木利小便爲切要﹐瀉肝則風去﹐利小便則心熱退﹐風熱旣定﹐則痘隨出而驚搐自愈矣。然痘先驚者多吉﹐痘後驚者多凶﹐何也﹐痘未出之先﹐熱蘊於內﹐故作驚搐﹐痘出驚止而內無凝滯﹐故吉。痘出之後﹐气血虛弱﹐復感風寒﹐熱毒反滯﹐又毋敢輕易發散淸利﹐故凶。然有非痘證而慢驚者亦屬於肝﹐而治法專理脾土何也。蓋由平日或吐或瀉﹐脾土虛弱﹐不能當肝木所克﹐此非肝木之本病也﹐治法只須溫補脾土爲主﹐而肝木自寧﹐譬如土薄而上有大木不能乘載﹐故無風而自動﹐栽培者當濃塡其土﹐使根深本固﹐而自無風邪之害也。痘後有此證者﹐亦由气血虛極使然也﹐必爲難治。《瘡疹論》挾熱吐瀉﹐不可投燥藥。傷寒身熱﹐不可投涼藥。瘡疹發搐﹐不可投驚藥。此皆外同而內異﹐蓋瘡疹出於心﹐驚搐亦出於心也。瘡疹本熱﹐熱則動心﹐此理之自然﹐夫心火獨盛於上﹐肺金受火克而不能制伏肝木﹐熱則生風﹐木气盛則脾土衰﹐熱气動於心神﹐心喜爲熱﹐心肚﹐脾肚疹﹐瀉肝則風去﹐利小腸則熱退也﹐風熱旣退﹐則驚搐自愈矣。昧者不知﹐投以銀粉﹑腦﹑麝﹑靑黛﹑朱砂﹑硝石涼心損胃之藥則誤矣。故見證似驚風﹐用藥當作瘡疹防之。蓋瘡疹之初﹐似驚風者多﹐大抵瘡疹發驚﹐必先咳嗽痰涎﹐心悸煩躁﹐嘔吐唇紅﹐頰赤髮渴﹐耳冷足冷﹐脈數舌白﹐如有此數證﹐則銀粉等涼藥切不可用。蓋心涼則並損胃而毒瓦斯斂伏﹐又況心主血﹐寒則血凝而不行﹐且中焦旣冷﹐上焦熱愈不降﹐何由運出。又有小兒平常無病﹐忽然發搐者﹐必是瘡疹﹐尢當審諦。蓋毒瓦斯內盛﹐但當發散﹐如惺惺散﹑消毒散﹑升麻湯﹑紅綿散﹐兼以快气﹑利小便﹑祛風等藥與之﹐待其熱气得泄﹐心气亦自定矣。或有風寒與內熱相搏而驚搐者﹐各隨證治如前法﹐但加勻气藥爲妙﹐張氏云﹕瘡疹气勻卽出快﹐气勻則榮衛無滯﹐有毒亦散﹐瘡疹當自出矣﹝諸方並見初熱﹞。如大吐﹐面靑﹐唇眼動﹐手足時搐﹐慢脾風證也。宜小異功散加升﹑柴﹑木香﹑漧薑﹑治之。

﹝潔﹞凡未出而發搐者﹐是外感風寒之邪﹑內發心熱之所作也﹐當用茶粉下解毒丸﹑犀角地黃湯主之。﹝世﹞治瘡痘欲出﹐身熱煩躁﹐忽發驚搐﹐宜驅風膏﹑小如聖飲。小便不通﹐八正散。涎盛﹐利驚丸﹑抱龍丸量證施之。

﹝丹﹞欲發瘡疹﹐先身熱驚跳搐搦﹐此非驚風﹐宜發散藥。﹝薛﹞前證﹐痘疹未見而先發搐者﹐乃毒瓦斯自心經出也﹐若病勢輕緩﹐或形气虛弱者﹐不宜用峻厲之劑﹐恐元气內損﹐則毒瓦斯內陷﹐而瘡不能起發也。或外感風寒之邪﹐內因瘡疹之熱而相搏﹐或肝血虛﹐火動而內生風﹐當補元气爲主﹐佐以見証之劑。然前方多峻厲之劑﹐審有是證方可用﹐須察其色赤白﹐而以脾胃爲主﹐虛則用溫補﹐實則用解毒。﹝張﹞痘瘡始作﹐未形見之間﹐忽發驚搐﹐是毒瓦斯自心經而出也﹐苟不以內外證辧明之﹐便用銀粉﹑靑黛﹑等藥﹐則心寒而毒瓦斯內陷﹐往往气絕之際﹐或隱方出﹐已無及矣。治法﹐但當以導赤散加防風﹑辰砂末﹐與瀉靑丸合而治之。搐甚者﹐抱龍丸。

如再不止﹐小便利者可治以導赤散送下牛黃淸心丸或粉紅丸。小便不利者﹐勿治。

惺惺散﹝初熱﹞升麻湯﹝初熱﹞

紅綿散解表之藥。

全蠍﹝五个﹞麻黃﹝去節﹞僵蠶白芷川芎桔梗天麻﹝各二錢﹞甘艸蘇木﹝各一錢﹞

上爲末。每服一錢﹐加紅綿少許﹐水煎。有熱﹐加荊芥稍熱服。一方﹐入薄荷葉三片﹐好酒四五點同煎。

羌活散調三制辰砂末﹐加防風﹑荊芥表之。﹝方見初熱證治﹞

﹝世﹞麻痘風搐方人參羌活防風僵蠶﹝醋炒﹞南星﹝姜制﹞白附子﹝姜制﹞甘艸﹝炙﹞

上等分﹐生薑三片﹐水煎服。其搐立止。

上皆解表之劑﹐潔古所謂外感風寒之邪﹐丹溪所謂宜發散藥者是也。

解毒丸寒水石﹝研﹞石膏﹝研﹐各一兩﹞靑黛﹝半兩﹞

上﹐以二石細研如粉﹐入靑黛和均﹐湯浸蒸餅爲丸﹐如芡實大。每服一丸﹐食後﹐新汲水化下﹐或細嚼薑水下亦可。三歲兒服半丸﹐量歲數加減服之。

犀角地黃湯﹝失血﹞

柴胡二連丸治肝經實火。

柴胡宣黃連胡黃連上爲末。糊丸桐子大。每服二三十丸﹐白湯下。

上解毒﹑涼血﹑瀉肝火之劑﹐有熱者宜之。

導赤散﹝心臟﹞八正散﹝小便不利﹞六一散﹝熱﹞

上利小便之劑﹐小便不利者宜之﹐然瀉丙火以瀉肝之子﹐乃治驚搐第一要法﹐不獨小便不利者爲當用也。

紫艸快散﹝卽加減大紫艸散有木通﹑無黃﹐方見痘灰白﹞東垣消毒散﹝卽消毒救苦湯﹐見大法﹞

參四聖散﹝灌膿﹞八物湯﹝虛羸﹞柴胡梔子散﹝卽梔子淸肝散﹐見五臟熱﹞地黃丸﹝腎臟﹞

小異功散﹝卽四君子湯﹑加陳皮﹞益气湯﹝卽補中益气湯﹞

上皆薛氏所用方﹐大抵主於養脾補腎﹐乃補虛例也。

抱龍丸牛黃淸心丸﹝並見驚搐﹞粉紅丸﹝卽溫驚丸﹐見慢驚條﹞

上鎭驚豁痰例﹐痰涎潮壅﹐及曾被外物驚者﹐用之。

﹝錢﹞疹病後欲發癇﹐余瘡難發癇﹐以木勝脾﹐木歸心故也。若涼驚﹐用涼驚丸。溫驚﹐用粉紅丸。﹝萬﹞痘後非時搐搦者有二證﹐一則心熱畱而不去﹐熱盛生風﹐風火相傳﹐其人必喉中有痰﹐目直上視﹐面赤引飲﹐居處喜冷﹐宜導赤散﹑瀉靑丸淸心瀉肝﹐後以抱龍丸調之。一則病後多食﹐胃弱不能勝谷﹐謂之食蒸發搐﹐其人必潮熱﹐大便酸臭﹐祕泄不調﹐或嘔吐腹痛﹐先以備急丸﹑丁香脾積丸利之﹐後用木香大安丸﹑錢氏異攻散調理取愈。﹝薛﹞一小兒痘痂脫盡﹐因其穢气﹐用蔥椒煎湯浴之﹐發搐痰喘。用八珍加白僵蠶﹑蟬蛻一劑﹐痰喘頓止﹐又用四君﹑芎﹑歸﹑釣藤鉤而搐止。一小兒痘瘡色赤﹐四肢發搐﹐眉唇牽動。此心肝二經熱甚乘脾所致也。用四君﹑防風﹑釣藤鉤而痊。一小兒痘後四肢發搐﹐眉稜尢動﹐小便頻數﹐臉目靑赤。此肝經風熱。用四物﹑柴胡﹑山梔少愈。但四肢倦怠﹐飲食少思﹐大便不實。此脾气受傷而未復也。用四君﹑升麻﹑當歸而痊。一小兒痘後寅卯申酉時熱甚﹐或兼搐。余謂寅卯時發熱﹐此肝火本證﹐申酉時發搐﹐乃肝木侮金。先以四物﹑白術﹑茯苓﹑釣藤鉤﹑煎送柴胡二連丸而愈﹐夕用地黃丸﹐朝用四君﹑山梔﹑柴胡及四君子加當歸而痊。

一小兒痘瘡色赤﹐發搐痰盛。服抱龍丸而頓愈。又因母大怒﹐兒仍搐﹐母服柴胡梔子散﹑加味逍遙散﹐母子並愈。一小兒痘愈後發搐﹐左額靑赤﹐唇口牽動。余謂肝心二經風熱所致。先用柴胡梔子散加釣藤鉤﹐後用加味逍遙散而搐止﹐再用五味異功散而痘愈。一小兒痘將愈﹐發搐痰湧﹐頭目不淸。脾气虛弱﹐肝木侮之。先用五味異功散加柴胡﹑釣藤鉤﹐搐愈而靨。

涼驚丸溫驚丸﹝並見驚搐﹞導赤散﹝心臟﹞瀉靑丸﹝肝臟﹞備急丸丁香脾積丸木香大安丸﹝並見傷食﹞柴胡二連丸﹝見前﹞補中益气湯四君子湯四神丸十一味木香散﹝並見泄瀉﹞

栝蔞散治痘﹑熱極生風發搐。

栝蔞根﹝二錢﹞白僵蠶﹝一錢﹞

上﹐慢火同炒老黃色﹐爲末。每服二三分﹐薄荷湯下。

保命丹一切驚風發熱。

天麻郁金全蠍﹝去尾﹞白附子﹝炒﹞僵蠶﹝薑汁炒﹞薄荷蟬蛻茯神桔梗﹝各五錢﹞

防風甘艸靑黛﹝各三錢﹞大半夏﹝炒﹐滚湯浸曬漧﹐又用薑汁浸﹐曬漧﹐又炒﹞南星﹝制﹑同上。各一兩﹞鉤藤牛黃﹝研。各二錢﹞麝香﹝五分﹞辰砂﹝飛﹐五錢﹐爲衣﹞

上末﹐煉蜜﹑爲丸芡實大。每服一丸﹐燈心湯下。

卷之五﹟心臟部三痘瘡﹝中﹞

中風

﹝丹﹞痘風﹐分气血虛實﹐以日子守之﹐多帶气血不足。虛則黃生血之劑助之﹐略佐以風藥。實則白芍﹑黃芩爲君﹐連翹﹑白芷﹑續斷之類爲佐。若屬寒﹐陳氏方可用。﹝薛﹞前證﹐更當分痘瘡已出未出﹐已靨未靨﹐外邪所傷﹐內虛火動。若未出而搐搦﹐熱毒內蘊也﹐紫艸快湯加釣藤鉤。已出紅綻而搐搦﹐熱毒作痛也﹐東垣消毒散加釣藤鉤。

灌膿而搐搦﹐血气虛也﹐參四聖散加釣藤鉤。若靨後而搐搦﹐血气尢虛也﹐八珍湯加釣藤鉤。或目﹐或直視者﹐風火相搏也﹐柴胡梔子散﹐或六味地黃丸加柴胡﹑山梔。或口角流涎者﹐木乘土也﹐五味異功散加升麻﹑柴胡﹑釣藤鉤。或目赤眵淚者﹐肝血虛而生風也﹐四物湯加柴胡﹑釣藤鉤。或角弓反張者﹐水不生木也﹐六味地黃丸加柴胡﹑當歸﹐隨用補中益气湯加天麻﹑釣藤鉤﹐不可直用治風之藥。蓋風藥能燥血散气﹐必驗其手足冷﹑熱﹑溫和﹑三證﹐而用補瀉調理之法﹐庶無誤矣。如嬰兒﹐當審乳母而治之。﹝萬﹞痘後忽徧身靑黑色﹐手足螈﹐口噤涎潮﹐角弓反張﹐語言謇澀者﹐此中風也。瘡痘方愈﹐榮衛正弱﹐不知避忌﹐忽遇節令气交﹐八方不正之气乘虛而入﹐故爲此證﹐宜消風散二錢入蟬蛻末一錢﹐分爲三服﹐投生薑薄荷汁及酒各數點﹐溫湯浸之﹐連二三服﹐或作癮疹﹐或再出膚疹而愈。

﹝丹﹞楊氏女年十餘歲﹐痘發不透﹐靨落後﹐骨節痛﹐食少﹐夜間或熱﹐此餘毒在內﹐虛甚難於疏導﹐須在補中有通﹐此方主之。

當歸白術陳皮﹝各一錢﹞牛膝﹝五分﹞通艸甘艸根﹝炙﹞蘇梗﹝各三分﹞犀角﹝二分﹞

上咀。生薑三片﹐水煎﹐溫服。

男子七歲﹐痘瘡初出不透﹐毒瓦斯攻內﹐骨節作痛﹐兩足不可直﹐瘢痕欠紅活﹐脈浮而和﹐小便赤少。

當歸身白術﹝各一錢﹞陳皮木通犀角屑人參茯苓﹝各五分﹞甘艸﹝炙﹐少許﹞

上﹐分二帖﹐煎服。

消風散人參羌活川芎甘艸﹝炙﹞防風荊芥穗白茯苓蟬蛻﹝去毒﹞濃朴白僵蠶﹝炒﹞陳皮﹝去白﹞藿香葉﹝各半兩﹞

上爲末。每服二錢﹐茶淸調下。

紫艸快湯﹝見形出不快﹞東垣消毒散﹝大法﹞參四聖散﹝灌膿﹞八珍湯﹝虛羸﹞

柴胡梔子散﹝熱﹞六味地黃丸﹝腎﹞五味異功散﹝吐瀉﹞四物湯﹝失血﹞補中益气湯﹝虛羸﹞

當歸補血湯治痘瘡血气虧損發搐﹐熱渴喜飲﹐脈洪大而虛﹐重按如無者。﹝發熱﹞

卷之五﹟心臟部三痘瘡﹝中﹞

自汗

自汗者﹐不因發散而自然汗出也。衛气者﹐衛護皮膚﹐肥實腠理﹐禁固津液﹐使不得妄泄也。痘疹之火﹐由裏達表﹐幹於衛气﹐皮膚爲之緩﹐腠理爲之疏﹐津液外泄﹐故自汗也﹐凡病自汗﹐宜遽止之。瘡疹初出﹐自汗實爲美證﹐乃陰陽气和﹐榮衛通暢﹐邪气不畱﹐易出而解也。又﹐心主汗﹐諸瘡皆屬於心﹐自汗出者﹐毒瓦斯外泄也﹐𨿽然熱之甚者﹐亦爲汗解﹐身復淸涼﹐此毒散也。若汗出不止﹐其熱反劇﹐此邪气並於陽而陽虛﹐宜斂汗固表﹐淸熱解毒﹐使衛气充實﹐無癢塌潰爛之患。保元湯﹝大法﹞當歸六黃湯﹝盜汗﹞主之。如瘡已收較﹐痂皮脫落自汗者﹐此气虛也﹐宜補陽救陰﹐使气無泄﹐十全大補湯﹝汗﹞主之。若更不止﹐調敗蒲散同服﹐外用溫粉撲法。薛氏云﹕靨後最宜審治﹐若血虛者﹐用當歸補血湯﹝虛熱﹞。气虛者﹐用四君子湯加黃。气血不足者﹐十全大補湯。

飲食自汗者﹐小異功散﹝吐瀉﹞加黃連﹑五味子﹑烏梅肉。睡中汗出﹐心有熱也﹐其汗上至頭﹐下至頸﹐不過胸者﹐乃六陽虛汗也﹐不須治之。上至頸﹐下至臍者﹐此胃虛也﹐保元湯﹝卽參飲見大法﹞不止﹐調敗蒲散同服。自汗者﹐血之所化﹐陰气不能閉藏﹐所以睡則汗出﹐痘家當以補血爲主﹐若當歸補血湯﹑六味地黃丸﹑八珍湯﹑人參養榮湯之類﹐皆可因證施治。自汗面赤作渴﹐手足汗多者﹐胃熱也﹐瀉黃散﹝脾﹞人參白虎湯﹝發熱﹞加黃連主之。諸證退﹐以小異功散加山梔仁﹑麥門冬調之。有食積內熱自汗者﹐四君子加曲。自汗發搐流涎者﹐肝木侮土也﹐小異功散加釣藤。搐減﹐去釣藤加柴胡主之。丹溪謂自汗不妨﹐蓋指初出並其汗之不甚者言耳﹐若汗出過多﹐最能虛人﹐未靨之際﹐恐致气血虛而不能結痂﹐旣靨之後﹐尢防血脫陰虛﹐陽無所附矣。汗出如油﹐發潤如洗﹐喘不休者﹐此爲肺絕之候﹐死不治。

浮麥散浮麥不拘多少﹐炒香﹐每服三五錢﹐水煎服﹐治胃虛自汗。

敗蒲散﹝一名止汗散﹞

用故蒲扇燒灰﹐每服三錢﹐溫酒調下﹐無時服。

溫粉撲法黃連牡蠣粉貝母﹝各半兩﹞粳米粉﹝一升﹞

上爲細末。敷於身上。

卷之五﹟心臟部三痘瘡﹝中﹞

失血

﹝萬﹞气爲陽﹐血爲陰﹐陽主動﹐陰主靜﹐人身之血﹐不可妄動也。經曰﹕陽絡傷則血外溢﹐血外溢則衄血﹐陰絡傷則血內溢﹐血內溢則後血。今瘡疹之火燻灼於裏﹐迫血妄行﹐血亦隨火而動﹐陽絡傷則血從上焦出﹐或衄血﹐或嘔血。陰絡傷則血從下焦出﹐或溺血﹐或便血。陰陽俱傷則血上下出也。諸失血惟從鼻出者﹐或有可治之理﹐其餘皆死證也。亦有痘瘡灌爛﹐不能收較﹐出血不止者﹐此陽瘡出血﹐亦不可治。﹝張﹞所云血之妄行﹐從口﹑從大小便﹑從陽瘡﹐或痘毒而出者﹐悉皆不治﹐蓋指出之多而不止者言之耳﹐若初出之時﹐苟詳推其因而善爲淸理﹐豈俱無生者耶。若痘瘡赤痛﹐煩熱作渴﹐或便血﹑或衄血﹐先用犀角地黃湯﹝失血﹞。次用加減大紫艸散﹝痘灰白﹞去黃加木通主之。吳氏治諸失血﹐始終用犀角地黃湯加山梔﹑芩﹑連﹑白芍藥﹐有初出時衄血不止﹐用下藥而得效者。﹝薛﹞一小兒痘後﹐非衄血﹐卽便血﹐痘痕赤白靡定﹐手指冷熱無常。余謂此元气虛﹐而無根之火﹐倏往忽來也。朝用補中益气湯﹐夕用五味異功散﹐各二十餘劑而愈。後因勞心復發﹐仍用前二藥爲主﹐佐以十全大補湯而愈。

犀角地黃湯治痘疹並麻疹與衄血便血者可服。

牡丹皮犀角赤芍藥生地黃熱盛者﹐加酒炒黃連。若有瘀血停胸﹐加醋制大黃。若口鼻出血﹐加大薊茅根。若小便去血﹐去大黃﹑加小薊﹐水煎服。

二寶散治痘紫色﹐發熱鼻衄﹐小便如血﹐口渴亂語。

犀角玳瑁二味磨汁﹐頓服﹐卽愈。

【衄血吐血】﹝薛﹞《痘疹方》云﹕若痘發之際﹐正宜微見﹐與發汗同體﹐然血與汗𨿽殊﹐其源則一﹐蓋痘疹乃穢血所發﹐邪結肺胃﹐毒瓦斯自然上越也。若見此證﹐不可妄投以藥﹐恐治失其宜﹐瘀蓄者不出﹐而已出者復傷﹐反生變證也。若作渴飲冷﹐手足並熱﹐此毒瓦斯熾盛﹐而血上溢也﹐宜用《聖濟》犀角地黃湯。若肺經熱毒而鼻衄﹐用地黃淸肺飲。胃經熱毒而吐血﹐亦用《聖濟》犀角地黃湯。若腸胃熱毒而便血﹐亦用之。作渴飲湯﹐手足不熱者﹐脾肺气虛不能攝血而妄行也﹐宜用五味異功散。若出血作渴煩躁﹐面赤色者﹐血脫也﹐宜用當歸補血湯。

一小兒衄血﹐上寸脈數。此肺金有火也。用瀉白散而血止﹐但四肢倦怠﹐用益气湯而愈。一小兒痘瘡赤色﹐吐血發熱。此胃經熱毒也。先用《聖濟》犀角地黃湯﹐諸證漸愈﹐又用五味異功散而痊。﹝萬﹞瘡疹發熱失血﹐皆非佳候﹐但從鼻出者﹐此火刑於肺﹐鼻爲肺之竅﹐宜瀉火涼血淸肺﹐以玄參地黃湯調郁金末﹑加茅根汁﹑磨京墨汁飲之﹐衄止者佳﹐一向不止者﹐不治。

玄參地黃湯玄參生地黃牡丹皮梔子仁﹝各一錢半﹞甘艸升麻﹝各半錢﹞白芍藥﹝一錢﹞

上銼細。加炒蒲黃半錢﹐水一盞﹐煎七分﹐去滓﹐溫服。

斬關散痘紫發熱﹐鼻紅不止。

生地黃牡丹皮黃芩﹝各五分﹞升麻﹝三分﹞藕節茅根﹝各一錢﹞綠豆﹝四十九粒﹞

上﹐水煎服。

【便血】凡痘子大便出血者﹐看其血來何如﹐又看是何時﹐如瘡子正壯﹐大便數日未行﹐血從糞出者﹐此肛門傷血出也。如瘡已收﹐大便膿血者﹐此倒靨之血也。非此二類﹐但溺血便血者﹐乃臟腑敗壞﹐陰血妄行﹐必死之候。﹝薛﹞聞人氏云﹕痘疹大便下血或黑糞﹐若睡而不醒﹐是爲惡候﹐乃內熱盛也﹐用犀角地黃湯﹑抱龍丸﹑小柴胡湯加生地黃主之。竊謂前證若寒熱作渴﹐小柴胡加生地黃。發熱體倦﹐用五味異功散加當歸。口漧作渴﹐用人參白術散。大凡作渴引飲發熱者屬實熱﹐作渴飲湯手足不熱者屬虛熱﹐手足逆冷者屬虛寒﹐治者審之。

一小兒痘瘡下血﹐且不起發。先君謂气血不足。用紫艸快湯加參﹑﹑歸﹑術﹐血頓止﹐瘡頓起﹐用八珍湯而愈。一小兒痘瘡下血﹐小便赤色﹐瘡色如赭﹐發熱飲冷﹐二便不利。先君謂心小腸實熱。用八正散﹐後用解毒防風湯﹝痘證治大法﹞及飲芹菜汁﹑而痊。一小兒痘將愈而便血﹐面白惡寒﹐大便欲去而不去。余謂此元气虛而下陷也。用益气湯。不信﹐服涼血之劑﹐致吐瀉腹痛而歿。一小兒痘將愈﹐患便血﹐面白惡寒﹐手足並冷﹐脈沈細如無。余謂陽气虛寒﹐欲用人參﹑姜﹑桂。不從﹐翌日而死﹐手足靑黑﹐惜哉。一小兒出痘三四日﹐大便下血﹐日有數滴﹐至八日不能起。禦醫錢春林謂其脾气虛寒。用木香散二劑﹐加丁香十一粒﹑人參五錢﹐次日痘起有膿﹐由是血止﹐二十餘日而愈。

【溺血】﹝袁﹞痘兩三日而小便溺血者﹐名爲沁砂紅﹐蓋因梟毒輳於心﹐心失其主﹐而血隨毒激﹐故奔散而妄馳﹐心通小腸﹐注於膀胱而溺血也﹐或如黑豆汁﹐或如蘇木水﹐痛者易治﹐不痛者難治。

主方木通生地黃黃赤芍藥犀角地楡升麻紫艸車前葉﹝多用﹞燈艸水煎服。痛﹐加甘艸稍﹑滑石﹑山梔。

余治此痘﹐要在於淸心解毒﹐使陰血總歸於榮﹐升麻黃﹐貴宜詳察而投﹐不可執方以害人也。若便如黑豆汁者﹐毒已衝心而榮元已離﹐十亡八九﹐致有小便澀﹐畱結血條如綿綫寸長﹐欲尿則號哭﹐痛不可忍者﹐急用炒山梔末﹑靑龍須艸汁調服﹐再以木通湯飲之﹐可也。

【裂出血】﹝薛﹞聞人氏云﹕痘瘡大便不通﹐小便如血﹐或結癰毒﹐身痘破裂﹐乃內火熾盛﹐失於解利﹐急用犀角地黃湯﹑小柴胡湯加生地黃﹑四順飲之類治之。竊謂前證若心脾熱盛﹐用犀角地黃湯。心肝熱盛﹐用小柴胡湯加生地黃。若大便不通﹐先用四順飲﹐次用犀角湯。苦色赤痛﹐二便不通﹐急用活命飲加硝黃。若色赤痛﹐惡寒發熱﹐用活命飲加麻黃。若因乳母怒火﹐用加味逍遙散﹑加味歸脾湯。

卷之五﹟心臟部三痘瘡﹝中﹞

不能食

﹝灌漿落痂二門參看﹞

凡痘家﹐能食者不問稠密皆吉﹐不能食者痘𨿽疏亦難發難靨﹐瘡密者危。蓋人絕水谷則死﹐表裏皆病則困也。有欲食而不能食者﹐必喉舌有痘作痛﹐艱於吞嚼也﹐以爛粥米飲頻頻與之﹐以助脾胃之气﹐更以甘桔湯加牛蒡子以解咽喉﹐利胸膈也。﹝翁﹞夫痘瘡之出也﹐固賴元气以發之﹐而元气之壯也﹐必滋乳食以養之﹐自四五日以至痂落之後﹐飲食不減﹐二便如常﹐𨿽不起發﹐不紅綻﹐或陷塌﹐用藥得宜﹐可保無虞。使乳食減少﹐兼以泄瀉﹐則元气自此而日衰﹐𨿽無前證﹐日後必至藥亦難效﹐去生遠矣。故四五日前而不食者﹐此毒盛於裏﹐猶可治也﹐至六七日後而不能食者﹐雜證百出﹐行漿不實﹐𨿽藥之﹐亦何益哉。有稟受壯實﹐又發於五歲之外者﹐又不可以例論也。有痘已痂起而不食﹐宜調脾胃﹐若痘起而倍能食﹐乃胃中宿熱消穀﹐能食而大便祕﹐宜四順飲之類微解之﹐恐胃熱不去﹐爲口瘡。又有脾胃壯實能食﹐大便如常﹐不必服藥。此治痘者﹑可不知所審耶。﹝張﹞不食﹐有虛實之異﹐其人怯弱﹐精神慢而不食﹐或因犯胃气臟腑自利而不食者爲虛﹐當溫養之﹐益黃﹝脾﹞理中﹝吐逆﹞姜附﹑輩主之。身熱中滿而不食者爲實﹐當淸利之﹐白虎湯﹝發熱﹞五苓散﹝驚﹞輩主之。如腹脹不食﹐口角流涎者﹐小異功散主之﹝吐瀉﹞。

初出﹐胸前稠密而減食者﹐此毒盛脾弱也﹐宜消毒飲加酒洗紫艸﹑山楂﹑人參輩。已出﹐或因煩渴飲冷過多﹐或誤投涼劑傷冷腹脹﹐大小便利﹐腹中虛鳴不能食者﹐當以溫中藥疏逐冷气﹔治法見腹脹條。有內實之人﹐皮濃肉密﹐而毒瓦斯難於發越者﹐又當服解毒勻气之藥。凡痘出而飲食少進者﹐多因虛而毒發不透﹐或兼有積滯故也﹐以祕傳大透肌散﹝出不快﹞加枳實﹑濃朴服之。飲食不化﹐手足逆冷者﹐脾气虛寒也﹐四君子湯加漧薑﹐甚則附子。瘡痂旣起﹐則中气暴虛﹐多不能食﹐只宜四君子輩徐徐調養之。或有瘡痂起而能食者﹐乃胃中宿有蘊熱也﹐蓋胃熱則消穀﹐故能食﹐更兼大便祕結者﹐宜三黃丸利之﹐庶不生他變也。然亦有一等脾胃素壯實者﹐亦自能食﹐大便亦不至有祕結之患﹐則不必用此藥也。

靨後大小便如常而食少者﹐宜胃愛散﹑小異功散﹑雙和散之類調補。痂落潮熱﹐唇紅口渴不食者﹐四君子湯加陳皮﹑山楂﹑黃連。渴甚﹐白術散。不解﹐以大連翹飲去黃芩主之。

脾胃傷於飲食者﹐枳實丸﹝傷食﹞主之。大便酸臭﹐不消化﹐畏食或吐者﹐枳術丸﹝傷食﹞。傷冷凍飲料食者﹐宜溫之﹐神應丸﹝傷食﹞主之。然神應丸內有巴豆﹐善醫者臨證﹐須量虛實斟酌﹐少與之﹐庶不壞事。

趙氏治瘡痘不進乳食﹐用白術苦參湯。宿食不消者陳皮枳實湯。如因熱壅不食者﹐二和湯加黃芩。胃虛弱不調﹐而不能食者﹐人參養胃湯﹑麥冬參術散﹑七珍散﹑俱可選用。或有雜證者﹐去其雜證﹐气和自能食矣。或大小便祕者﹐利之。

四君子湯人參白茯苓白術甘艸﹝各一兩﹞

上咀。用水一盞﹐生薑三片﹐煎四分﹐溫服﹐每帖三錢。

六神散治脾胃虛弱﹐津液燥少﹐內虛不食﹐身發虛熱。

人參白術茯苓甘艸﹝炙﹞白扁豆﹝炒﹞黃﹝密炙﹞

上等分﹐爲細末。每服抄二錢﹐用水半盞﹐生薑一片﹐棗一枚﹐同煎至三分﹐去滓溫服之﹐不拘時候。身熱甚者﹐加烏梅少許﹐同煎服。

七珍散調胃進食。

山藥人參茯苓黃白扁豆﹝各一錢﹞白術﹝二錢﹞甘艸﹝七分﹞

上﹐銼爲粗散。加粟米一撮﹐姜二片﹐棗三枚﹐水煎﹐不拘時溫服。

人參養胃湯補脾進食之劑。

白術陳皮神曲﹝各一錢五分﹞人參茯苓梔子黃芩﹝各一錢﹞甘艸﹝八分﹞

上銼散。分爲二服﹐水煎﹐不拘時服。

麥冬參術散調胃進食﹐兼消積之藥。

麥門冬白術﹝各二錢﹞陳皮﹝一錢半﹞人參甘艸﹝各一錢﹞濃朴﹝七分﹞

上銼散。分爲二服﹐水煎﹐無時。

二和湯消食扶气之劑。

藿香香附﹝各等分﹞

上﹐爲極細末。滚水放溫﹐調下二三錢。

白術苦參湯治小兒患痘﹐不進乳食。

白術白芍藥檳榔訶子柴胡靑皮﹝各一錢﹞苦參﹝一錢二分﹞鼠粘子濃朴陳皮砂仁烏藥紫艸﹝各一錢﹞

上銼散。每服四五錢﹐水煎﹐食遠服。

陳皮枳實湯治患痘宿食不消。

陳皮﹝一錢二分﹞鼠粘子濃朴﹝各一錢一分﹞枳實靑皮烏藥紫艸茸砂仁神曲檳榔艸果桔梗﹝各一錢﹞升麻﹝八分﹞

上銼散。每服四五錢﹐水煎﹐食遠服。

凡痘瘡﹐飲食之間毋令太饑﹐毋令太飽﹐毋太寒﹑太熱﹐以損脾胃﹐但與糜粥爛飯﹐淡薄滋味以養之﹐切忌肥甘﹑煎炒﹑五辛﹑一切動風動火之物。

卷之五﹟心臟部三痘瘡﹝中﹞

咳嗽

肺主气﹐其變動爲咳嗽者﹐肺證也。瘡疹發熱之初便有咳嗽者﹐肺爲五臟之蓋﹐瘡疹之火挾君相二火之勢上燻乎肺﹐肺葉焦舉﹐故气逆而咳也。瘡疹旣出﹐其咳更增者﹐此喉嚨有瘡﹐淫淫如癢﹐習習如梗﹐故咳也。瘡疹收後而咳者﹐此衛气虛弱﹐腠理疏開﹐風寒外襲﹐肺气逆而不收﹐故亦咳也。﹝薛﹞痘疹未出欲出之際﹐乃熱毒上燻淸道﹐肺气不寧﹐宜用惺惺散。若已出之後﹐則屬元气虛弱﹐不能固衛腠理﹐風邪乘虛而襲﹐宜用五味異功散加桔梗﹑五味子以補脾肺。

《痘疹方》云﹕痘瘡未出之先咳嗽﹐升麻湯﹝初熱﹞。頭疼身熱惡寒咳嗽﹐參蘇飲﹝初熱﹞。嘔吐痰涎咳嗽﹐白術湯。時气頭痛身熱咳嗽﹐惺惺散﹝初熱﹞。﹝萬﹞如初發熱咳嗽甚者﹐先以參蘇飲發之﹐次以甘桔湯﹝咽喉﹞合瀉白散﹝肺﹞加牛蒡子治之。

凡痘子出盛咳嗽者﹐此肺中有火﹐或咽喉有瘡作癢也﹐只用甘桔湯加牛蒡子﹐多服良。如涎唾帶血﹐此咽中瘡或齒縫中出也﹐不須妄治。瘡不起發﹐悶亂喘嗽﹐手足寒﹐飲冷者﹐木香散﹝瀉。﹞嗽甚﹐別無他證﹐五味子湯。如瘡光壯﹐收靨身熱咳甚者﹐人參淸膈散主之。如瘡已靨咳嗽者﹐不問形寒飲冷所致﹐並宜人參淸膈散主之。

若涕唾稠粘﹐鼻塞不利者﹐乃風邪傷肺也﹐亦惺惺散﹑參蘇飲主之﹝俱初熱﹞。

若痰盛煩躁﹐痘赤壯熱飲冷者﹐乃脾肺實熱也﹐人參淸膈散主之﹐並飲芹菜汁。

若痰唾稠粘﹐大便黑色﹐乃胃經熱毒也﹐用犀角湯﹝失血﹞並飲芹菜汁以解之。

病後餘毒咳嗽者﹐升麻湯﹝初熱﹞。感寒頭痛﹐身熱惡寒而嗽者﹐參蘇飲。煩熱而嗽者﹐生地黃散。風熱咳嗽﹐咽膈不利﹐甘桔防風湯﹝咽喉﹞。兼喘﹐五味子湯。病後咳嗽脇疼者﹐蓋脇居一身之左右﹐陰陽二气之所行也﹐餘毒在中﹐二气不能升降﹐故脇痛﹐用赤茯苓湯﹑小柴胡湯﹝發熱﹞加五味子﹑桔梗﹑枳殼等解去毒瓦斯﹐則眞气行而所苦自平矣。

﹝袁﹞若痘交七八之期﹐而身發火熱﹐惡嗽連聲﹐鼻竅衝出鮮血﹐金虛則鳴﹐梟毒激蕩於太陰之絡故耳﹐以杏仁五錢﹑冬花五錢﹑門冬五錢﹑栝蔞仁五錢﹑與梨汁共煎爲膏時取起﹐再加白蜜人乳﹐緊煎數沸﹐納於瓷器內﹐每辰昏進兩匙﹐其效神應。歌曰﹕痘中惡嗽衝出血﹐要識金虛梟毒徹﹐冬花杏仁與麥門﹐梨汁栝蔞仁最切﹐熬膏投和白蜜中﹐量數斟加人乳捷﹐去火緊封瓷器內﹐晨昏進服嗽聲歇。痘中患嗽﹐極爲凶險﹐但有感冒風邪於肺絡而嗽者﹐不在此犯論﹐易治易痊﹐若元虛气梟﹐甚宜調養﹐而男子時邁十七八歲﹐破陽損精﹐痘犯於此﹐貴宜按方法服治﹐斯免夭亡矣。

白術湯治咳嗽嘔吐﹐痰涎气喘通用。

白術﹝一錢半﹞陳皮白茯苓五味子半夏杏仁﹝各一錢﹞甘艸﹝半錢﹞

水一盞半﹐生薑三片﹐煎六分﹐分二服。

五味子湯喘促咳嗽通用。

五味子﹝二錢﹞人參麥門冬杏仁陳皮﹝各一錢﹞

上銼散。水一盞﹐煎六分﹐空肚溫服。兒小者分二服。

人參淸膈散人參柴胡當歸芍藥知母桑白皮白術黃紫菀地骨皮茯苓甘艸桔梗﹝各一兩﹞黃芩﹝半兩﹞石膏滑石﹝各一兩半﹞

上爲粗末。每服三錢﹐水一大盞﹐生薑三片﹐同煎至六分﹐去滓溫服﹐不拘時﹐量兒大小加減服。

生地黃散治小兒疹﹐身熱口漧﹐咳嗽心煩等證。

生地黃﹝半兩﹞麥門冬﹝去心七錢﹞杏仁款冬花陳皮﹝各三錢﹞甘艸﹝炙﹐二錢半﹞

上﹐每三五錢﹐水煎﹐徐徐服。兒大加之。若痰气痘熱內作﹐宜用桔梗甘艸防風湯﹐若痰上壅者﹐佐以抱龍丸。

赤茯苓湯赤茯苓甘艸大靑升麻枳殼梔子﹝各一錢﹞

上﹐用水一小盞﹐苦竹葉七片﹐豆豉三十粒﹐煎五分﹐分爲三服。看兒大小加減。

桔梗湯治久嗽肺气傷﹐而吐痰有血﹐痰或腥穢﹐或咳吐膿血﹑肺癰等證。

桔梗﹝炒﹞貝母﹝去心﹞知母桑白皮枳殼﹝各一錢﹞地骨皮栝蔞仁薏苡仁杏仁﹝各五分﹞當歸黃﹝微炒﹞防己﹝各一錢﹞五味子百合﹝炒。各一錢五分﹞葶藶﹝炒﹐五分﹞

上﹐每服三五錢﹐水煎服。

卷之五﹟心臟部三痘瘡﹝中﹞

喘

諸喘皆屬於火﹐肺者藏之長也﹐爲心華蓋﹐心火炎上﹐則肺焦葉舉﹐气逆不利而喘也﹐有因風寒而喘者﹐有因傷食而喘者﹐惟瘡疹之喘﹐獨屬於火﹐若加泄利腹脹煩躁﹐則不可治。如初發熱便喘者﹐前胡枳殼湯主之﹐大便祕者可用﹐服此不止﹐以葶藶丸治之。如喘而大便自利者﹐黃芩湯﹝痘腹痛﹞加五味子﹑人參主之。痘出後喘急痰盛﹐宜杏甘湯﹑人參淸膈散﹝咳嗽﹞。痘瘡已出未靨之間喘渴﹐白術散﹝渴﹞甚者木香散﹝審系虛寒之證﹐方可用之﹞。如瘡正盛﹐忽然喘急者﹐此惡候也﹐當詳審之﹐如因傷食﹐穀气蒸而爲熱﹐上秉於肺作喘者﹐宜利之﹐丁香脾積丸﹝傷食﹞主之﹐食去熱除﹐喘自定也。如因感冒風寒而喘者﹐麻黃湯主之。如泄瀉內虛腹脹而喘者﹐陳氏木香散﹝瀉﹞主之﹐利止喘定者生﹐滑利不禁﹐喘滿增盛者﹐此气脫候也。收靨後﹐腹脹喘渴﹐大便利﹐小便澀﹐葶藶木香散。喘而嗽﹐五味子湯。喘渴﹐靨後餘毒不除﹐大便堅實﹐前胡枳殼散。

錢氏法﹐喘而腹滿﹐大小便澀者利小便﹐不瘥者﹐宣風散﹝痘發熱﹞下之。海藏法﹐瘡疹肺不利﹐紫艸甘艸枳殼湯。陳氏法﹐痘出之間或气促者﹐木香散主之。薛氏法﹐脾肺虛弱﹐白術散﹝渴﹞。脾肺虛寒﹐木香散﹝痘瀉﹞。熱毒內蘊﹐紫艸甘艸枳殼湯。風邪外感﹐參蘇飲﹝初熱﹞。內外壅滯﹐人參淸膈散﹝痘嗽﹞。大便自利﹐小便澀滯﹐葶藶木香散。大便堅實﹐前胡枳殼散。

杏甘湯治瘡痘煩喘渴躁。

麻黃桑白皮杏仁甘艸上等分﹐爲粗末。每服三錢﹐水一盞煎﹐食後服。

麻黃湯麻黃杏仁甘艸﹝各等分﹞石膏﹝倍用﹞

上銼細。加臘茶葉一錢﹐水一盞﹐煎七分﹐去滓服﹐無時。一方﹐無石膏﹐有桑白皮。

前胡枳殼湯治痰實壯熱﹐胸中壅悶﹐臥則喘急。

前胡枳殼赤茯苓甘艸﹝炙﹐各五錢﹞大黃﹝量兒加減﹞

上咀。每服三錢﹐水一盞﹐煎六分﹐旋服。

葶藶丸甜葶藶黑牽牛﹝炒﹞杏仁﹝另研﹞漢防己﹝各一兩﹞

上爲末﹐入杏膏﹐取蒸陳棗肉和搗爲丸﹐如麻子大。每服五丸至七丸﹐淡生薑湯下。

葶藶木香散治大便自利﹐小便澀滯﹐喘嗽﹐腹脹不能食﹐宜多服爲妙。

豬苓澤瀉茯苓白術官桂葶藶木通木香甘艸﹝各半錢﹞滑石﹝二錢﹞

上銼散。水一盞﹐煎半盞﹐空肚溫服。忌油膩。分爲二服。

紫艸甘艸枳殼湯紫艸甘艸枳殼﹝各等分﹞

上﹐每服一二錢﹐水煎。

葛根黃芩湯治喘有汗﹐發熱咳嗽。

漧葛黃芩﹝各二錢﹞黃連芍藥石膏﹝各一錢﹞五味子﹝十一粒﹞甘艸﹝五分﹞

水煎服。

五味子湯治喘促而厥。

五味子﹝一錢半﹞人參﹝一錢﹞麥門冬杏仁﹝各二錢﹞

上﹐姜三片﹐棗三枚﹐水煎服。

六味涼血消毒散犀角﹝如無﹐用升麻﹞牡丹皮當歸生地黃赤芍藥生甘艸﹝各等分﹞

上﹐每服三五錢﹐水煎。

卷之五﹟心臟部三痘瘡﹝中﹞

涕唾稠粘

﹝薛﹞陳文宿先生云﹕瘡痘涕唾稠粘﹐身熱鼻幹﹐大便如常﹐小便黃赤﹐用人參淸膈散。如痰實壯熱﹐胸中煩悶﹐大便堅實﹐臥則喘急﹐用前胡枳殼散。竊謂前證若肺胃實熱﹐气郁痰滯﹐或大便祕結﹐小便赤澀﹐煩渴飲冷﹐宜用人參淸膈散表散外邪﹐疏通內熱﹐使邪不壅滯。若毒蘊臟腑﹐大便祕結﹐用前胡枳殼散疏導其裏﹐調和榮衛﹐使邪自解散。若痰嗽涕唾﹐鼻塞不利﹐宜用惺惺散或參蘇飲發散外邪﹐庶元气不傷﹐痘瘡輕而易愈。

人參淸膈散﹝痘咳嗽﹞前胡枳殼湯﹝痘喘﹞惺惺散參蘇飲﹝俱痘初熱﹞

卷之五﹟心臟部三痘瘡﹝中﹞

失音

﹝參形气條看﹞

海藏雲﹕痘疹初出後﹐聲音洪亮﹐形病而气不病也。痘疹未發﹐聲音不出﹐形不病而气病也。瘡疹旣發﹐聲音不出﹐形气俱病也。气病宜補肺散加黃。形气俱病宜用八風湯或涼膈散去硝黃主之。小兒稟賦素弱者﹐宜預服十奇散。

補肺散阿膠﹝一錢半﹐炒成珠﹞牛蒡子﹝炒﹐三分﹞馬兜鈴﹝半錢﹞甘艸﹝二分半﹞杏仁﹝三粒﹐去皮尖﹞

糯米﹝一錢﹐炒﹞加生黃﹝五分﹞

上爲末﹐分二服。水一小盞﹐煎六分﹐食後﹐時時與之。

八風散﹝卽八風湯﹞

藿香﹝半兩﹐去土﹞白芷前胡﹝去蘆。各一兩﹞黃甘艸﹝炙﹞人參﹝各二兩﹞羌活防風﹝各三兩﹞

上爲末。每服一錢﹐用薄荷少許﹐煎湯調服。

涼膈散﹝發熱﹞十奇散﹝卽十宣散見起發﹞

有心火刑肺而失音者﹐肺屬金主聲﹐中有二十四空﹐凡發諸語言者﹐皆其空中之气鼓動也﹐五行金空則鳴﹐實則啞﹐瘡疹之火起於心﹐上燻於肺﹐肺气脹郁﹐故竅塞而無聲也﹐以導赤散﹝心﹞合甘桔湯﹝咽喉﹞加炒牛蒡子主之﹐或用人參平肺散。若津液不足﹐虛火燻蒸者宜用地黃丸﹝腎﹞。

有毒歸腎而失聲者﹐經曰﹕足之少陰﹐上系於舌﹐絡於橫骨﹐終於會厭﹐會厭者﹐音聲之戶也﹐舌者﹐音聲之機也﹐橫骨者﹐神气所使﹐主發舌者也。瘡黑陷伏﹐則毒入腎﹐邪气上客於厭﹐則厭不能發﹐發不能出﹐開闔不利﹐故猝啞也。

有喉舌潰爛而失聲者﹐咽喉者﹐所以司呼吸﹐納飲食﹐發音聲﹐猶管龠也﹐毒火上燻﹐咽喉先受﹐賁門﹑會厭﹑舌之位﹐皆瘡所聚﹐初出之時﹐失於調治﹐以致咽喉腫塞﹐管龠窄狹﹐舌本彊硬﹐呼吸不能﹐飲食不入﹐音聲不出矣。此上二證﹐治之則難。

若七日後痘瘡成漿之際而失音者﹐乃气喉有痘﹐初出細小不覺﹐及至肌表之痘成漿﹐喉中之痘亦成漿﹐其毒壅盛﹐則气出管龠窄狹﹐故所出之聲不淸﹐而爲咽啞也。大率七日前失音者並爲逆證﹐七日後而有者不治自愈﹐蓋外痘結痂則喉之痘自痊故也。當用甘桔湯服於已發未發之前﹐所以淸其气道﹐使毒不犯﹐此預治之法﹐不可不知。

若痘瘡靨後而失音者﹐餘毒過盛﹐上攻於咽﹐以致腫痛漧澀﹐聲音不出﹐宜甘露飲﹝咽喉﹞甘桔防風湯﹝咽喉﹞天花散﹑玄參升麻湯﹝咽喉﹞主之。

天花散治痘疹後失音。

天花粉桔梗茯苓訶子石菖蒲甘艸﹝各五錢﹞

上爲極細末。用水調在碗內﹐小竹七莖﹐小荊芥七莖﹐縛作一束﹐點火就碗內煎﹐臨睡服﹐每服一錢。

淸肺散治患痘咽漧聲啞。

麻黃﹝一錢五分﹞麥門冬桔梗﹝各二錢﹞知母荊芥天花粉﹝各一錢﹞訶子菖蒲﹝各八分﹞

上銼。分爲二服﹐入竹瀝薑汁﹐水煎服。

梔子菖蒲湯治小兒痘證﹐因熱毒生風﹐喑啞不語。

梔子﹝一錢三分﹞石菖蒲紫艸茸﹝各一錢二分﹞山豆根生犀黃連﹝各一錢一分﹞羌活木通白僵蠶杏仁韭子鼠粘子﹝各一錢﹞升麻蟬蛻薄荷﹝七分﹞

上銼散。每服五錢﹐水煎﹐食遠服。

紫河車散治小兒痘瘡﹐毒瓦斯不解﹐上攻咽喉﹐聲音不出﹐舌頰生瘡﹐遏逆煩悶﹐潮熱面赤。

紫河車﹝卽金綫重樓﹞茜根貫眾﹝各三錢﹞白芍藥甘艸﹝炙。各五錢﹞

上﹐每服三錢﹐生薑一片﹐水煎服。一方﹐有牛蒡子。

噙化丸薄荷葉﹝二兩﹞訶子肉﹝七錢﹞桔梗﹝一兩﹞甘艸﹝七錢﹞栝蔞皮穣﹝一兩﹞白僵蠶﹝炒﹐七錢﹞風化硝﹝五錢﹞黍粘子﹝炒﹐一兩﹞

上﹐爲極細末。煉蜜丸﹑如芡實大。噙化燕津。兒小不能噙﹐則調化﹐頻抹其口中。

卷之五﹟心臟部三痘瘡﹝中﹞

嗆水

《難經》云﹕會厭爲吸門﹐胃爲賁門﹐病痘之人﹐毒火上燻於肺﹐灼於胃﹐肺與胃之上口﹐皆有瘡而傷矣﹐水入則嗆者﹐賁門傷則水不得入嗌﹐入會厭﹑會厭掩而不內﹐故气逆噴出而嗆也。食入則吐者﹐賁門傷則門戶隘塞﹐食物不能直奔於胃﹐緩則汨汨而下﹐急則阻而吐出矣﹐此其惡候﹐鮮有生者。其或舌上有瘡爛破如蜂窠之狀﹐舌痛彊硬﹐不能爲用延納水谷﹐亦使水入則嗆﹐食入則吐﹐待舌瘡平﹐則安矣。咽以咽物﹐喉以候气﹐咽居後而通於胃﹐喉居前而通於肺﹐肺無下竅﹐加橐然﹐能受淸虛之气﹐而不受有形之物﹐喉上有物若懸乳﹐名曰會厭﹐凡物入口﹐則舌抵上﹐舌抵上則會厭必掩其喉﹐故水谷但入咽﹐而不入喉﹐若痘生會厭﹐則木彊不利開闔矣﹐幹物間可入咽﹐而水飲或漏入喉﹐所以嗆也﹐嗆者﹑猶云錯喉﹐气須藥補﹐湯藥不入﹐則無補法﹐故不可治。﹝翁﹞七日以前痘色紅紫而兼此證者﹐乃火气炎上﹐熱毒壅塞故也。痘色灰白不起而兼此證者﹐乃气血虛弱﹐肺胃受傷故也。二者俱是逆證。七日以後﹐外痘蒸長光潤而有此證者﹐是內證亦長﹐故致如此﹐外痘結痂﹐則內證亦靨矣﹐不治自愈。善治者﹐當察毒盛之痘於其咽喉漧燥之先﹐而用甘桔湯﹑解毒湯加麥冬﹑栝蔞皮穣﹑牛蒡子﹑玄參﹑荊芥之類﹐以淸气道﹐不使熱毒有犯﹐則自能免此患矣。袁氏治嗆逆歌曰﹕痘中嗆逆最凶危﹐沈香濃汁杏仁推﹐遠把蜂糖多和水﹐按經煎透濾渣隨﹐欲服晨時加好乳﹐湯中溫熱漸調之。余每詳察﹐痘嗆者﹐乃元气耗鑠﹐梟炎上升﹐故致嗆逆﹐準恪後方。

人乳一鐘﹐人參一錢﹐桔梗一錢﹐枇杷葉三片﹐共煎﹐濾渣﹐服乳。或用沈香磨人乳服者﹐𨿽效﹐總不若此方之屢見捷也。

卷之五﹟心臟部三痘瘡﹝中﹞

吐利

﹝萬﹞瘡疹吐利﹐常候也﹐經曰﹕諸嘔吐暴注﹐皆屬於熱。蓋三焦爲水谷傳化之道路﹐熱火內迫﹐則傳化失常﹐而吐利並作﹐火性燥動﹐迅故也。邪在上焦﹐但吐而不利﹐邪在下焦﹐但利而不吐﹐邪在中焦﹐則上吐下利。又﹐裏气上逆而不下則吐﹐气下而不上則利。瘡疹初發熱時有吐利者﹐不可驟止﹐令邪气上下得出也﹐吐利久不止﹐方可治之﹐更宜消息。﹝薛﹞《痘疹方》云﹕痘疹吐瀉﹐蓋因脾胃不和﹐飲食不調﹐煩渴嘔吐泄瀉﹐並用白術散﹝渴﹞﹐然瘡疹皆賴脾土﹐脾土實﹐則易出易靨﹐萬物得土气溫暖而生﹐吐瀉則傷脾土﹐遂有更變之證﹐夏月中暑煩渴﹐瀉或腹痛﹐或欠筋﹐用五苓散﹝驚加﹞藿香。傷食吐瀉﹐用小異功散﹝吐瀉﹞。手足並冷者﹐用益黃散﹝脾﹞﹑豆蔻丸﹝泄利﹞。頂陷灰白﹐用木香散﹝渴﹞。瘡正出而吐瀉者﹐或見血者﹐俱爲逆證﹐難治。竊謂前證𨿽因脾胃不和﹐然邪實上焦﹐則宜吐﹐邪實下焦﹐則宜瀉﹐如吐瀉噯腐吞酸﹐皆宜宣發﹐但微甚不同耳。張翼之云﹕若痘疹吐瀉少食爲裏虛﹐陷伏倒靨灰白爲表虛﹐二者俱見﹐爲表裏俱虛﹐合用十二味異功散救之﹝見形﹞﹐甚至姜﹑附﹑靈砂亦可用。若止裏虛去官桂﹐止表虛減肉豆蔻。若能食便祕倒靨爲裏實﹐勿補﹐當用錢氏及丹溪法下之﹐皆爲能食爲裏實﹐裏實而補則結癰毒。紅活綻凸爲表實﹐表實而補則潰爛不結痂。凡痘見﹐便忌葛根湯﹐恐發表虛也﹐如有更變﹐當隨證治之。﹝張﹞吐瀉有冷熱二證﹐吐而不渴﹐瀉而手足冷﹐面色靑白﹐此冷證也﹐益黃﹝脾﹞﹑理中輩主之﹐或四君子加木香﹑豆蔻亦妙。旣吐且渴﹐𨿽瀉而手足心熱﹐面赤﹐居處喜冷﹐此熱證也﹐五苓散﹝驚﹞竹葉石膏湯﹝痘渴﹞加橘皮等主之。大吐而身熱煩渴﹐腹滿而喘﹐大小便澀﹐面赤悶亂﹐錢氏云此當利小便﹐不瘥者﹐宣風散﹝痘發熱﹞下之。《百問方》用香蘇飲﹐吐加半夏﹑茯苓﹑白芍。瀉加白術﹑茯苓。煩躁嘔吐渴瀉者﹐亦熱也﹐白術散﹝渴﹞最當﹐紫艸木香湯亦可。

理中湯人參白術漧薑白茯苓甘艸節﹝各等分﹞

上咀。用水一盞﹐煎五分﹐不拘時服。如惡寒加附子﹐名附子理中湯。每帖二錢半。

香蘇飲治小兒痘疹作瀉。

香附子陳皮紫蘇川芎甘艸白芷﹝各等分﹞

上銼散。每服三錢﹐生薑蔥白煎﹐或白水煎。瀉加白術﹑茯苓﹐嘔加茯苓﹑白芍藥。

紫艸木香湯治痘出不快﹐大便泄利。

紫艸木香茯苓白術﹝各等分﹞甘艸﹝減半﹞一方﹐無甘艸。

上銼散。入糯米百粒﹐水煎服﹐每帖三錢。紫艸能利大便﹐白術木香佐之。脾气虛者加人參。

人參胃愛散治痘瘡已發未發﹐吐瀉不止﹐不思飲食﹐或吐逆等證。

人參藿香紫蘇甘艸﹝炒﹞丁香茯苓木瓜﹝各等分﹞糯米上﹐每服三錢﹐姜棗水煎。

初發熱﹐自利而吐者﹐黃芩加半夏湯主之。更詳審吐利所出之物﹐如吐酸水者﹐利色黃或靑綠者﹐其气臭者﹐皆熱也。若吐淸痰之水﹐利下淸白不臭﹐未可作熱治之﹐乃內虛也﹐四君子湯加訶子肉及益黃散﹝脾﹞。一云﹕痘欲出未出而吐利者﹐是中焦停寒﹐或挾宿食也﹐四君子湯加砂仁﹑橘紅﹐或中和散﹐有宿食者﹐用紫霜丸﹝癖﹞。發熱時吐瀉不止﹐身熱口渴者﹐四苓散加黃連﹑淡竹葉煎服﹝五苓﹞去桂是也。

黃芩加半夏湯黃芩﹝一錢半﹞甘艸﹝炙﹐一錢﹞白芍藥﹝酒拌曬九次﹐三錢﹞半夏﹝湯泡七次﹐二錢﹞生薑﹝一錢﹞大棗﹝二枚﹞

上銼細。水一盞﹐煎七分﹐溫服。渴﹑去半夏﹐加枇杷葉去毛炙二錢﹐蘆根﹑茅根﹑各三錢。

中和散治中焦停寒﹐或夾宿食。

濃朴﹝一錢﹞白術﹝八分﹞漧薑﹝四分﹞甘艸﹝三分﹞

上銼細。作一服﹐加生薑一片﹐水煎﹐稍熱服。

起脹灌膿時吐利並作﹐宜急治之﹐胃寒者益黃散﹑理中湯﹐胃熱者黃芩半夏湯調四苓散。

靨後吐瀉﹐亦分冷熱﹐冷者亦宜益黃﹑理中輩﹐熱者四苓散﹑竹葉石膏湯﹝痘渴﹞加橘皮﹐或竹茹湯亦可。

竹茹湯橘紅半夏白茯苓黃連﹝姜炒﹐各一錢﹞甘艸﹝五分﹞竹茹﹝一團﹞葛根﹝一錢五分﹞

上﹐水一鐘﹐生薑三片﹐煎五分﹐不拘時溫服﹐分二帖。

和中湯虛吐不止。卽鎭胃止吐湯加人參。

人參茯苓甘艸﹝各五分﹞白術半夏﹝各八分﹞陳皮藿香砂仁﹝各一錢﹞

上﹐用生薑水煎服。

藿香正气散治初熱漧嘔。

藿香紫蘇大腹皮陳皮桔梗甘艸茯苓半夏濃朴白芷上﹐姜棗煎服。

凡瘡痘已經大吐大瀉之後﹐上下俱脫﹐卽當用大補之劑﹐縱有他證﹐皆以虛論﹐庸醫每罔顧人元气﹐用藥克削﹐而致夭枉者﹐滔滔皆是﹐可恨也﹗

卷之五﹟心臟部三痘瘡﹝中﹞

吐逆

胃爲水谷之海﹐上通乎咽﹐內而不出﹐如初發熱有吐逆之證﹐此火邪犯胃﹐其气上逆﹐治之則易﹐若自出現以至收靨有是證者﹐乃瘡集於咽門﹐攻於胃脘﹐吞咽不利﹐治之則難。由於不知預解咽喉之法﹐漸變爲失音嗆水﹐而不可救矣。初虞世云﹕痘瘡吐逆﹐無痰益黃散﹝脾﹞。有痰二陳湯﹝大科痰飲﹞﹐或橘皮半夏湯。不止者加丁香﹝胃寒者﹑宜之﹐胃熱﹑宜加蘆根茅根枇杷葉黃連﹞。若吐而瀉者﹐亦宜益黃散及陳氏木香散﹑異功散。

吐而身熱煩渴﹐腹滿喘﹐大小便澀﹐面赤者﹐當利小便。不瘥者﹐宣風散下之﹝痘發熱﹞。﹝薛﹞前證﹐若手足並冷﹐渴飲熱湯﹐或腹作痛﹐中气虛寒也﹐宜用益黃散。手足不冷﹐吐逆痰涎﹐中气虛弱也﹐宜用橘皮半夏湯。手足並熱﹐熱毒壅滯也﹐宜用導赤散。口漧﹐飲乳不徹﹐胃經气熱也﹐宜用竹茹湯。吐逆不乳﹐或吐乳酸穢﹐此脾气虛而乳食停滯也﹐宜枳術丸。如初發熱﹐暴吐不止﹐此火气上逆也﹐茱連散主之。

茱連散黃連﹝半兩﹞吳茱萸﹝二錢﹞

上二味﹐同炒﹐研細末。每服半錢﹐生薑湯調服。

橘皮湯橘皮﹝半畱白﹐半去白﹐炒﹐二錢﹞半夏﹝一錢﹞白茯苓﹝一錢半﹞

上銼細。加生薑五分﹐水一盞﹐煎七分﹐去滓﹐溫服。

橘皮湯治嘔吐不止﹐飲食不入。

陳皮生薑﹝各一錢﹞人參﹝五分﹞

上﹐水煎﹐作三四次服之。

橘皮半夏湯橘皮半夏﹝等分﹞

上﹐每服三錢﹐姜棗水煎。

如因飲水過多而嘔吐者﹐此水逆也﹐五苓散主之。

如因傷食而嘔吐者﹐以丁香脾積丸微利之。

如無上證而嘔噦者﹐人以胃气爲本﹐胃者土也﹐土敗則木來侮之﹐今木挾相火之勢﹐上乘乎胃﹐其气自臍下直犯淸道﹐上出於賁門胃上口也﹐微則漧嘔﹐甚則噦﹐土敗之象也。《太素》曰﹕弦絕者其聲嘶敗﹐木陳者其葉落﹐病深者其聲噦﹐短鍼無取﹐毒藥無攻﹐謂不治也。

附方丁香煮散治脾胃虛冷﹐嘔吐不食。

丁香﹝不見火﹞紅豆甘艸漧薑靑皮川烏﹝去皮﹞陳皮良姜胡椒益智﹝各等分﹞

上銼散。每服三錢﹐用水一盞﹐生薑三片﹐煎六分﹐加鹽一捏﹐不拘時服。

加味鼠粘子散治咽中有瘡﹐作嘔。

桔梗射幹山豆根防風漧葛陳皮荊芥連翹水煎﹐細細呷之。

燈心竹葉湯治漧嘔。

竹葉﹝三十片﹞燈心﹝三十根﹞

水煎服。

祕方治嘔吐並吐瀉不止﹐水谷不納者﹐速效。

用多年竈心赤色土﹐爲細末﹐每服二錢﹐米飲調下﹐小兒只一錢。

卷之五﹟心臟部三痘瘡﹝中﹞

瀉利

凡瘡未出而利者﹐邪气並於裏﹐腸胃熱甚﹐而傳化失常也﹐黃芩湯主之。如自利淸白色者﹐爲裏寒﹐理中湯主之。

黃芩湯黃芩﹝一錢半﹞甘艸﹝炙﹐一錢﹞白芍藥﹝六錢﹞

上銼細。加大棗二枚﹐水一盞﹐煎七分﹐溫服﹐食前。

瘡已出而利者﹐邪气並於表﹐正气方逐邪气﹐主乎表而不主裏﹐則裏气虛﹐不能停納水谷﹐故亦自利也﹐宜從气虛而治﹝九味理中湯倍人參﹐加黃﹑白芍藥﹞。

九味理中湯人參﹝二錢﹞白術漧薑﹝炮﹞訶子肉茯苓木香藿香葉肉豆蔻﹝煨﹞甘艸﹝炙﹐各一錢﹞

水煎﹐食前通口服。

瘡疹所忌﹐內虛泄瀉﹐凡覺腹疼﹐或漉漉響趨小腹者﹐皆欲作利﹐宜先以法治之﹝九味理中湯﹞。治之不止﹐此開腸洞泄﹐惟澀劑可以收之﹝豆蔻丸﹐不止﹐則用眞鴉片配蓮肉粉止之﹞。

庸醫每不敢用澀藥﹐恐澀住邪气﹐不知邪气之盛﹐莫如傷寒﹐而張仲景治挾熱自利﹐每用石脂﹐蓋澀劑之去滑﹐猶寒劑之去熱﹐熱劑之去寒﹐是謂對証之藥﹐今旣滑泄不已﹐自當收澀﹐又何疑焉。如服澀劑而又不止﹐則根本已撥﹐無能爲矣。經曰﹕倉廩不藏者﹐是門戶不要也。《金匱要略》曰﹕六腑气絕於外者﹐手足寒﹐五臟气絕於內者﹐利不止。五奪之中﹐此爲最甚﹐但正气內脫者淹延而死﹐邪气內陷者煩渴而死﹐此爲異耳。

陳氏豆蔻丸治痘疹泄瀉。

木香砂仁白龍骨訶子肉肉豆蔻﹝面裹煨。各半兩﹞赤石脂枯白礬﹝各七錢半﹞

上爲末。糊丸﹐如黍米大。一歲三十丸﹐三歲百丸﹐溫米飲下。瀉止﹐勿服。

自起發以至收靨﹐大便常宜堅實﹐忽然自利者﹐理中湯丸主之。

理中湯丸人參白術甘艸漧薑﹝各等分﹞

上銼碎。水二盞﹐煎一盞﹐去滓﹐溫服。若欲爲丸﹐研細末﹐煉蜜丸﹐如彈子大。每用一丸﹐白湯化下。

參術丸治小兒脾胃傷冷﹐外熱裏寒﹐不思飲食﹐身常壯熱﹐大便或溏﹐色白。或患瘡疹身有大熱﹐因食冷物或冷藥過度﹐或瀉﹐或腹脹﹐或已出瘡疹瘢白無血色。此由裏寒脾胃伏冷﹐榮衛不行﹐致令毒瓦斯內伏不出﹐宜服之﹐其瘡瘢白無血色者﹐皆從瘢白四圍﹐紅暈再起﹐作膿結痂而愈。

人參白術漧薑﹝炮﹞甘艸﹝炙。各一分﹞

上爲細末。米糕泡糊﹑爲丸如麻子大。每服百餘丸﹐溫水吞下﹐或米飲亦得﹐乳食前服。前世之書如仲景諸論治傷寒云﹕輕者用理中湯﹐重者用四逆湯。此乃胃足陽明經而感寒邪﹐脾胃乃爲中州之府﹐故用理中湯﹐曰辛甘發散爲陽﹐以退寒邪也。理中湯煉蜜丸而嚼下﹐曰理中丸﹐蓋添蜜﹐甘以入脾胃﹐嚼而便化於中焦。今參術丸以粳米糕爲丸﹐取其難化﹐服在脾胃﹐滲漉漸得消化﹐則中焦得暖﹐脾土喜燥﹐其熱自歸﹐此所以能治熱也。

胃主腐熟水谷﹐大腸主傳送已化之物﹐故食多少﹐可以知人穀气之虛實﹐大便滑澀﹐可以知人臟腑之冷熱﹐大便如常﹐是亦瘡疹之一順也。如起發之時﹐忽然泄瀉﹐此宜急止之﹐恐腸胃虛﹐眞气脫也﹐須辧冷熱虛實﹐如瀉而手足冷﹐面色靑白﹐瘡不紅綻者﹐冷證也﹐理中湯丸﹑豆蔻丸﹑益黃散﹝脾﹞﹐甚則陳氏木香散﹑異功散﹝出不快﹞皆可用也。瀉下之物黃又酸臭﹐渴﹐手足心熱﹐面赤﹐瘡紅綻發者﹐熱證也﹐黃芩湯﹑五苓散﹝驚﹞主之。脾胃怯弱﹐精神慢而不食者爲虛﹐當溫養之﹐益黃散。身熱中滿﹐渴而不食者爲實﹐當淸利之﹐五苓散。其人或髒气自脫﹐或因服寒藥﹐致令瘡毒陷入大腸﹐瀉下如豆汁﹐或便膿血﹐或便黑汁﹐口內臭气﹐唇焦目閉﹐加腹脹者﹐必死之證。

如因飲冷水自利者﹐所謂濕勝則濡泄也﹐宜溫中利小便﹐以理中丸溫中﹐以五苓散利小便去水。

如因傷食自利者﹐所出酸臭﹐所謂飲食自倍﹐腸胃乃傷也﹐宜先去其積﹐丁香脾積丸﹝傷食﹞﹐後補脾胃﹐益黃散﹝脾﹞。

如結痂之時暴泄不止者﹐消息所出之物﹐痂皮膿血者順﹐水谷不分者逆﹐如利膿血不止者﹐此熱毒下流也﹐香連丸主之。

香連丸﹝一名香橘丸﹞

黃連﹝一兩﹐以茱萸五錢同炒﹐去萸不用﹞木香﹝半兩﹞石蓮子﹝取肉﹐二錢半﹞陳皮﹝半兩﹞

上爲末。醋調神曲糊﹑爲丸如麻子大。每服二三十丸﹐陳倉米湯下。

﹝丹﹞陳牙兒十九歲﹐出痘﹐有紅﹐吐瀉而渴。

蒼術﹝一錢﹞白術﹝三錢﹞陣皮﹝二錢﹞黃茯苓甘艸﹝炙﹞縮砂當歸﹝各一錢半﹞

姜三片﹐同煎服。

從子六七歲時﹐患瘡痘發熱﹐微渴自利。一小方脈視之﹐用木香散﹐每帖又增丁香十粒﹐予切疑焉。觀其出遲﹐因問自利而气弱﹐察其所下皆臭滯陳積﹐因腸胃熱蒸而下也﹐恐非有寒而虛﹐遂急止之﹐已投一帖矣。

繼以黃連解毒湯加白術﹐與十帖以解丁香之熱﹐利止瘡亦出﹐其後肌常有微熱﹐而手足生癰癤﹐與涼劑調補﹐逾月而安。一男子十餘歲出痘﹐熱時出﹐根腳密﹐嘔吐不食﹐腰背骨節痛﹐大渴喉痛﹐腹亦痛﹐全不食者半月餘﹐脈浮弦洪而數。與參﹑﹑歸﹑術﹑炙甘艸﹑陳皮﹑半﹑茯﹑生薑煎服之。至五日色淡﹐又加桂些少﹐歸﹑再用酒制。至七日癢甚﹐加丁香三粒﹑附子些少﹐癢止。至八日九日渴大作而腹泄瀉﹐癢甚。至十日寒戰﹐遂用白術爲君﹐﹑陳﹑苓﹑炙甘﹑芩﹑歸爲臣。至十一日不靨﹐或癢﹐或譫語﹐但守前藥﹐半月後自吐出痰多而安。

﹝陳﹞十一味木香散治疹痘腹脹﹑渴﹐其效如神。﹝必須審察的是寒證﹑六脈虛細﹑身不甚熱﹐或發寒﹐或嘔吐肚腹痛﹐或身體四肢俱冷者可用。此方出《集驗》﹞。

木香大腹皮人參官桂赤茯苓靑皮﹝去白﹞前胡訶子皮半夏丁香甘艸﹝炙。各三兩﹞

上咀。每服二錢﹐水一盞﹐姜三片煎﹐空心﹐溫服。

異功散《集驗方》瘡痘頭溫足冷﹐腹脹瀉渴。﹝方見痘出不快﹞

﹝海﹞瘡疹不渴﹐藏寒下利﹐四君子加漧薑減半主之。痘疹大便不固﹐痘漸黑陷﹐小兒乳母同服。

人參白茯苓肉豆蔻黃﹝各半兩﹞甘艸﹝炙﹐二錢﹞

上咀。每服一錢﹐水半盞﹐姜五片﹐棗一枚﹐煎三分。乳母倍服。若大瀉手足厥冷﹐加附子﹐用驗。

治中散虛寒瀉利﹐不進飲食。

黃人參茯苓白術川芎當歸肉桂﹝各五錢﹞肉豆蔻﹝麵包煨熟取去油﹞丁香﹝一錢半﹞木香﹝三錢﹞

上爲末。每五歲用五分﹐好熱酒調下﹐衣被蓋暖﹐少頃﹐痘變紅活而起。

卷之五﹟心臟部三痘瘡﹝中﹞

大小便閉

﹝劉提點﹞云﹕疹痘最要大小腑分曉﹐所以錢氏四聖散用木通﹑枳殼極妙若大小腑自流利﹐則不必苦泥。﹝萬﹞凡瘡疹﹐小便欲長﹐大便欲實﹐經曰﹕小便數者﹐大便必硬。𨿽二三日不更衣﹐無苦也﹐如小水少﹐則病進﹐蓋心主瘡而屬火﹐心移熱於小腸﹐小腸移熱於膀胱﹐膀胱爲津液之府﹐气化則出﹐气爲火食﹐不能傳化而津液不出﹐故小便悶也。瘡疹發熱﹐大便欲潤﹐若二三日不行﹐宜急利之﹐恐腸胃不通﹐榮衛不行﹐瘡出轉密也﹐惟瘡起發之後﹐大便卻宜堅實﹐如能食而大便常行者﹐不須忌之﹐若過四五日不行﹐則熱盛生濕﹐其瘡難靨﹐亦宜微利之。設使大小便俱不通﹐則邪毒內蓄﹐三焦阻絕﹐經曰﹕一息不運﹐則機緘窮。故大小便不通者死。

凡痘子﹐要大小便自調﹐則裏气和﹐無畱邪也﹐故小便宜長而淸﹐如小便赤澀﹐導赤散﹝心﹞。小便短少﹐八正散。

瘡出太密﹐小便不通者﹐連翹湯。蓋瘡子發熱﹐不可驟去﹐惟利小便以折其郁。如痘稠密小便少者﹐此气血衰少﹐津液虛耗﹐非熱也﹐不可利之﹐反損眞陽之气﹐十全大補湯﹝汗﹞主之。能食者大便宜潤﹐有入必有出也﹐不能食者大便宜實﹐存舊穀气以養血气也﹐如四五日不行﹐大便結燥者﹐用膽導法導之。不通﹐以三黃丸﹝熱﹞微利之。如大結腹脹者﹐以三乙承气湯下之。如大便泄瀉﹐卽止之﹐蓋痘瘡要裏气實﹐恐瀉得脾胃虛也﹐輕則理中湯丸﹝瀉利﹞益黃散﹝脾﹞豆蔻丸﹐甚則陳氏木香散﹝俱瀉利﹞﹑異功散﹝出不快﹞主之。

﹝聞人氏﹞云﹕痘出正盛﹐喘促腹滿﹐手掌心並腋下有汗﹐或譫語妄言﹐小便赤而大便不通者﹐小承气湯﹝傷寒﹞

之類下之。若面赤黃﹐大便祕澀﹐小便少而或嘔者﹐宜小柴胡湯﹝發熱﹞。熱甚而榮衛閉塞﹐則毒瓦斯彌蔓﹐如裏毒盛者﹐大便不通﹐小便如血﹐如表毒盛者﹐成爲癰瘡﹐身上破裂﹐此皆因不曾解利之故﹐俱宜犀角地黃湯﹝失血﹞﹑小柴胡湯加生地黃﹑四順飲﹝發熱﹞﹑牛黃散﹝腹痛﹞﹑紫雪﹝大科發熱﹞輩救之。若毒凝血聚﹐瘡成黑色﹐大小便祕﹐喘急煩躁者﹐治法見驗色條。

治大小便俱不通。以皂莢燒灰﹐存性﹐爲末﹐米飲調下。

葵子末一合﹐水一盞﹐煮至半鐘﹐入豬脂半兩﹐空心服。

【小便不利】《痘疹方》云﹕痘疹未出之先﹐小便不利﹐熱盛者﹐恐欲起驚﹐用導赤散﹝心﹞微解之。熱入膀胱﹐如有血淋﹐犀角地黃湯﹝失血﹞。初出不快﹐小便赤澀﹐四聖散﹝見形出不快﹞。已出而赤澀﹐白術散﹝渴﹞加木通﹐五苓散加木香﹝丹溪用五苓散加麥門冬煎服﹞。收靨之後﹐小便不利﹐煩熱而渴﹐豬苓散﹝痘後﹞。﹝薛﹞前證當分所因﹐若小腸熱結﹐用導赤散。肝經熱﹐用柴胡麥門冬湯﹝痘後﹞。脾經熱﹐用犀角地黃湯。肺經熱﹐用生地黃湯﹝痘咳嗽﹞。腎經熱﹐地黃丸﹝腎﹞。靨後气血虛弱﹐用八珍湯﹝虛羸﹞。中气虛弱﹐用五味異功散﹝吐瀉﹞。﹝萬﹞凡瘡疹小便少者﹐熱微﹐導赤散加山梔仁﹐熱甚﹐八正散主之。

八正散治下焦積熱﹐大小便不通﹐或小便淋澀﹐脈證俱實者。

大黃﹝酒炒﹞車前子﹝炒﹞瞿麥蓄山梔﹝炒﹞木通﹝各一錢﹞滑石﹝煨﹐二錢﹞甘艸﹝一錢﹞

上﹐每服二錢﹐水煎。

滋腎丸黃柏﹝炒黑﹞知母﹝炒黑。各二兩﹞肉桂﹝二錢﹞

上爲末﹐水糊丸。

黃芩淸肺飲黃芩﹝炒﹞山梔﹝炒等分﹞

上﹐每服二錢﹐水煎。

紫艸木通湯治痘瘡出不快﹐小便不利。

紫艸人參木通茯苓糯米﹝各等分﹞甘艸﹝減半﹞

上﹐水煎服。

通關散此藥通心經﹐利小便。

山梔仁大黃﹝炒。各一分﹞木通甘艸﹝炙﹞車前子﹝炒﹞赤茯苓瞿麥人參滑石﹝各三分﹞蓄﹝炒﹐五分﹞

上銼細。用水一盞﹐燈心十根﹐煎半盞﹐溫服。

連翹湯連翹防風瞿麥荊芥穗木通車前子當歸柴胡赤芍藥白滑石蟬蛻黃芩山梔子甘艸﹝各五分﹞

上銼細。加紫艸五分﹐水一盞半﹐煎一盞﹐去滓﹐食前溫服。

紫艸冬葵湯治小便不通﹐毒瓦斯閉塞。

紫艸茸山梔子黃芩﹝各一錢二分﹞秦艽苦參﹝各一錢一分﹞冬葵子﹝一錢半﹞露蜂房白茯苓木通白芍藥澤瀉車前子﹝各一錢﹞蟬蛻﹝八分﹞

上銼散。每服四五錢﹐水煎﹐食遠溫服。如急數莖中痛者﹐加甘艸稍八分﹑苦楝子一錢。如痛甚欲死者﹐加川牛膝一錢三分。如有赤如血色者﹐加胡黃連一錢三分。如溺血者﹐加當歸一錢﹐川芎一錢﹐龍骨火﹑菟絲子各一錢﹐紅甚者﹐加生地黃。白溺者﹐加使君子各一錢三分﹑黃連一錢一分﹑韭子研一錢二分。濁甚者﹐加桑螵蛸一錢。

【大便祕】﹝薛﹞陳文宿先生云﹕痘疹四五日不大便﹐以肥豬白水煮熟﹐切豆大五七塊與食之﹐滋潤臟腑﹐瘡痂易落﹐切不可妄投宣利之藥﹐恐眞气內虛﹐瘡毒入裏。如六七日身壯熱﹐不大便﹐其脈緊盛﹐與三味消毒飲﹝見形﹞

微利之。竊謂前證﹐若毒在肌肉而未能盡發﹐脈浮而緊者﹐最宜此藥疏解其毒。若脈沈而緊者﹐宜用前胡枳殼散﹝喘﹞疏通毒瓦斯﹐以絕其源。若口舌咽喉腫痛﹐瘡毒甚也﹐用射幹鼠粘子湯﹝咽喉﹞。若大便旣通﹐作渴飲湯﹐脾胃气虛也﹐用人參白術散﹝渴﹞。凡燥糞在直腸不能下者﹐宜用豬膽汁導之﹐忌用疏利之劑﹐恐復傷胃气﹐則瘡未出者不能發出﹐已出者不能滿靨。大抵分辧虛實﹐當以手足冷熱﹐或飲水﹑飲湯驗之。﹝萬﹞如發熱時大便不行﹐熱微者三黃丸﹝發熱﹞﹐甚則承气湯主之。如起發至收靨﹐大便不行者﹐用膽導法﹐不可遽用利藥。但瘡幹黑陷﹐大便祕﹐煩躁者﹐以百祥丸﹑牛李膏﹝黑陷﹞主之﹐如無此藥﹐以承气代之。

當歸丸當歸﹝半兩﹞甘艸﹝一分﹞黃連大黃﹝各二錢半﹞

先將當歸熬膏子﹐入藥末三味爲丸﹐加服之﹐以利爲度。

棗變百祥丸治疹大便祕結。

紅牙大戟﹝去骨﹐一兩﹞靑州棗﹝去核﹐十枚﹞

上﹐用水二盞﹐同煎至水盡爲度﹐去大戟﹐將棗焙漧﹐可和作劑旋丸。從少至多﹐以利爲度。

洗心散治痘瘡壯熱﹐大小便不利﹐狂言多渴。

大黃甘艸當歸麻黃﹝去節﹞白術芍藥荊芥﹝各等分﹞

上咀。量病輕重多少﹐姜薄荷煎。溫服則平﹐熱服則溏。

三乙承气湯大黃芒硝濃朴枳實﹝各一錢﹞甘艸﹝五分﹞

上銼細。水一盞﹐加生薑一片﹐煎至七分﹐去滓﹐食前熱服。

膽導法用大豬膽一枚﹐以鵝翎筒﹑兩頭截齊﹐一頭入膽中﹐綫牢札定﹐吹令气滿﹐納入穀道中﹐直待气通﹐取去。

加味四君子湯人參白術黃白茯苓甘艸栝蔞根桔梗各等分﹐水煎服。海藏以此治瘡疹已出未出﹐大便祕澀﹐或時發渴。蓋有病者或因稟受不足﹐或因吐瀉之後﹐或因汗多﹐或利小便﹐元气旣虛﹑津液漧涸﹐不得潤滑﹐而致大便祕澀者﹐若妄行疏利﹐何異操刀﹐必須此藥治之﹐醫家切宜詳審﹐勿令誤也。

潤腸湯治虛祕。

當歸梢甘艸生地黃火麻仁桃仁泥水煎服。

紫艸麻仁湯治瘡疹大便不通﹐致毒瓦斯閉塞。

山豆根紫艸﹝各一錢一分﹞鼠粘子露蜂房生犀靑皮桃仁麻仁側柏葉黃芩﹝各一錢﹞杏仁﹝一錢二分﹞

上銼散。每服四五錢﹐水煎﹐食遠服。祕甚者加烏梅肉七分﹐不已﹐再加冬葵子一錢五分。

卷之六﹟心臟部四痘瘡﹝下﹞

寒戰切牙

寒戰者﹐森然若寒﹐振振然搖動也。切牙者﹐上下片牙相磨而鳴也。經曰﹕諸風振掉﹐皆屬肝木。寒戰而振振搖動﹐風之眾也﹐火气沖物亦然。錢氏曰﹕肝主風﹐虛則切牙多欠。又曰﹕上竄切牙﹐心熱也。然則寒戰切牙﹐心肝二髒主之﹐或以寒戰爲气虛﹐切牙爲血虛﹐或以切牙爲齒槁﹐謂津液不足者﹐皆不知此意。痘瘡所惡者寒戰切牙﹐或單見一證﹐或二證並見﹐若瘡已壞﹐加之喘促悶亂者﹐死無日矣。凡病痘者﹐瘡本稠密﹐轉動之間﹐身體振搖者﹐此一身被瘡所困﹐不能支持﹐轉動艱難之故﹐不可便作寒戰﹐妄投熱藥也。有只切牙者﹐此心肝二經火旺也﹐蓋肝虛切牙﹐心熱者亦切牙﹐勿便作不治論。

如瘡初出而寒戰者﹐此邪气將出﹐外與正爭﹐故振振搖動﹐火之象也﹐瘡出乃定﹐柴葛桂枝湯主之。瘡已出﹐或已成漿而寒戰者﹐表气虛而不勝邪气之盛也﹐養衛化毒湯主之。如瘡本稠密﹐發腫痛﹐經脈動搖﹐時時振動者﹐不可謂之寒戰﹐待膿成痛去而解。收靨之時﹐痂皮圓淨﹐但或時戰栗者﹐此正气將復﹐不能自持之兆﹐不必憂疑﹐須臾自定。有筋惕肉者﹐經絡之血爲瘡所耗﹐不能榮養肌肉﹐主持筋脈﹐故惕惕然而手足自跳﹐然而膚肉自動也﹐不可謂之寒戰﹐但養其气血﹐十全大補湯﹝汗﹞主之。﹝薛﹞一小兒十四歲﹐痘將愈﹐忽寒戰手足並冷﹐脈微細而不及兩寸。乃脾气虛熱。用五味異功散﹑獨參湯﹑十全大補湯而愈。一婦人﹐愈後寒戰﹐脈浮大﹐按之微細。此血气虛也﹐用十全大補湯三十餘劑而愈。後因勞﹐寒熱往來﹐寒時手足如水﹐熱時手足如炙﹐脈浮大﹐重按則細。此陽气虛甚也﹐朝用補中益气湯加桂﹑附各一錢﹐夕用八味丸料倍加桂﹑附﹐各五十餘劑而安。

柴葛桂枝湯柴胡葛根甘艸桂枝防風人參白芍藥﹝各等分﹞

上銼細。加生薑三片﹐水一盞﹐煎七分﹐去滓﹐溫服﹐不拘時。

養衛化毒湯人參黃﹝炙﹞桂枝甘艸當歸上﹐水煎服。

初虞世云﹕憎寒困倦﹐或發寒戰﹐能令痘子縮伏﹐宜用陳文中異功散﹝方見見形證治出不快條﹞。婁氏云﹕嘗治痘瘡寒戰﹐用白術﹑﹑歸加芩治之愈。

﹝袁氏﹞獨附湯治寒戰。

大附子﹝五錢﹐面裹煨﹞

用水一鐘﹐燈艸七根﹐煎服。

上方﹐加人參二錢﹑肉桂五分﹑黃二錢﹑橘紅一錢﹑甘艸五分﹑當歸一錢﹑則爲附子振陰湯﹐治寒戰切牙捷效方也﹐但紫焦伏黑者不用。

切牙呵欠者﹐肝虛也﹐肝屬木﹐臨官於寅﹐寅爲相火﹐火盜木之气﹐故肝虛之證形焉。陽引而上﹐陰引而下﹐則開而欠也。陽上極而下﹐陰下極而上﹐則合而嚙也。十全大補湯主之。如發熱之初﹐便切牙者﹐此與癢塌吐瀉﹐脾胃弱者不同﹐須審形證分治之﹐若多欠切牙頓悶者﹐肝藏風熱也﹐羌活湯﹝痘發熱﹞。目上竄切牙者﹐心臟熱也﹐導赤散﹝心﹞。不可妄用陳氏辛熱之劑。上竄切牙者﹐心熱也﹐諸瘡皆屬心火﹐上竄者﹐火炎上之象也﹐切牙者﹐火气動搖之象也﹐導赤散加酒炒黃連﹑牛蒡子主之。切牙兼面赤作渴﹐至夜爲甚者﹐宜地黃丸。﹝薛﹞一小兒痘瘡切牙﹐面黃飲湯。此陽气虛弱也。用五味異功散加木香而愈。後仍切牙﹐面赤作渴﹐至夜爲甚。此脾腎陰虛也。用地黃丸﹑大補湯而愈。一小兒切牙作渴﹐面色忽白忽赤﹐脈洪數﹐按之無力﹐左關尺爲甚。此屬腎虛也。用地黃丸﹑補中益气湯尋愈。後因驚面靑目赤﹐呵欠切牙﹐手尋衣領。此肝經虛熱。用加減八味丸料煎與恣飲﹐頓安﹐又用補中益气湯而痊。一小兒切牙﹐作渴飲冷﹐大便微祕﹐寒戰痘赤﹐多在身側。此屬膽經虛熱也。用小柴胡湯﹑柴胡麥門散各一劑﹐又用加味四物湯而痊。

淸神化毒湯治心肝火旺﹐其牙相戛而鳴者。

升麻生地黃木通甘艸防風麥門冬上﹐用水煎服。

人參蟬蛻散治切牙喘滿﹐煩躁作渴﹝方見痘煩躁﹞。

﹝錢氏﹞百神丸治戛齒甚妙。

如寒戰﹑切牙並作者﹐則少陰專主之﹐觀其瘡本。如瘡本潰爛﹐寒戰切牙者﹐此手少陰心火也。經曰﹕熱勝則肉腐。寒戰切牙﹐火气動搖之象也。如瘡本焦黑﹐寒戰切牙者﹐此足少陰腎水也﹐腎色黑﹐爲主蟄封藏之本﹐幹黑者眞藏色見也。腎气寒﹐在變動爲栗﹐寒戰者﹐腎本病也。腎主骨﹐牙爲骨餘﹐寒戰則鼓頷而兩牙相軋﹐切牙者﹐腎寒所發也。此二證者﹐在心熱則淸之﹐在腎寒則溫之﹐其病已壞﹐治之何益。或因陽气虧損﹐切牙寒戰者﹐獨參湯﹑參附湯甚效。若血气不榮﹐而不能靨﹐兼以悶亂不寧﹐臥則哽气﹐泄瀉寒戰切牙者﹐陳氏異功散﹝見形出不快條﹞加木香﹑當歸以救之。錢氏法﹐寒戰切牙黑陷者﹐百祥丸下之﹝方見黑陷﹞。﹝薛﹞前證﹐若手足並冷﹐渴飲熱湯﹐大便泄瀉者﹐陽气虛寒也﹐宜熱補之。手足不冷﹐大便不利﹐渴飲溫湯者﹐脾气虛熱也﹐宜調補之。手足不熱﹐大便不利﹐渴飲熱湯者﹐脾胃虛弱也﹐宜溫補之。一小兒出痘﹐寒戰切牙﹐四肢倦縮﹐大便自利﹐手足並冷﹐喜飲熱湯。此陽气虛寒也。用十二味異功散末二錢﹐諸證頓退﹐又用人參白術散﹑參四聖散而靨。一小兒十四歲﹐面色忽赤忽黑﹐出痘寒戰切牙﹐作渴煩熱﹐喜飲熱湯。此陽气虛寒也。用十全大補湯散﹐煩渴頓止﹐乃以八珍倍加參﹑。至膿灌﹐又作渴面赤﹐此膿成而血气虛也﹐用當歸補血湯﹑八珍湯而靨。至月餘﹐面赤煩渴﹐或時昏憒﹐痘痕如赭﹐或時作癢﹐脈洪大﹐按之如無。此血脫也﹐用大劑當歸補血湯而安。一小兒膿不灌﹐兼寒戰切牙﹐腹脹。屬脾胃虛弱。用四君﹑肉桂﹑歸﹑﹑肉豆蔻﹐又用參四聖散而痊﹐後用托裏散﹑四君子湯而靨。一小兒癢塌﹐寒戰切牙﹐喜飲溫湯﹐手足不熱。屬陽气虛弱也。用參四聖散﹐諸證已退﹐用參托裏散﹐其漿漸灌﹐用十全大補湯﹐其痂頓靨。一產婦出痘﹐寒戰切牙﹐腹脹作渴﹐足冷身熱。此脾胃﹐內虛寒外假熱也﹐大補湯加桂﹑附三四劑﹐去附﹐易漧薑二三劑﹐仍用參四聖散並五味異功散加歸﹑治之而痊。

諸書多以寒戰切牙並作﹐爲不治之證﹐然能善治之﹐多有生者﹐蓋熱毒不得盡發﹐內與正气相搏﹐則筋脈因之而動搖﹐人之一身﹐惟手足能運動﹐口能開闔﹐皆虛境也﹐相搏之際﹐故手足戰搖﹐而口齒相戛矣。

無憂散治臨危痘證﹐寒戰切牙。

人牙﹝自落者﹑不拘多少﹐火存性﹐淬入韭菜汁內﹐大牙三次﹐小牙二次﹐研極細末﹞雄黃珍珠﹝各五分﹞

上﹐俱研爲末。每服三五分﹐多則一錢﹐用荔枝煎湯下。一方﹐有牛黃五分。

透骨解毒湯治寒戰切牙。

紫艸甘艸當歸防風陳皮赤芍藥上﹐各等分﹐水煎服。

催蟄丹痘逾八九朝﹐膿漿𨿽不充裕﹐倏然寒戰切牙﹐以此治之。

虎牙﹑人牙﹑各一枚﹐酥炙﹐研細﹐和人參﹑丁香末﹑乳﹑酒和服。

滴滴金治寒戰切牙。

狗頭去肉畱腦髓﹐酥炙脆﹐細研爲末﹐濃煎酒﹐下。

卷之六﹟心臟部四痘瘡﹝下﹞

厥逆

逆者﹐四肢逆而不溫也﹐厥者﹐冷也﹐又甚於逆。四肢者﹐諸陽之本﹐常宜和暖﹐如指頭微寒者﹐陽气衰也﹝陽气起於十指之端﹞﹐足心冷者﹐陰气勝也﹝陰脈集於足下而趣於足心﹞。

如瘡本焦黑﹐煩渴頓悶﹐喘促而厥逆者﹐此陽毒內陷﹐熱气逆伏﹐手足爲之冷﹐所謂熱深厥亦深﹐火極似水者。

如瘡本灰白﹐泄利而厥逆者﹐此元气虛憊﹐陰陽不相順接﹐而手足爲之冷也。瘡疹之候﹐頭常欲涼﹐足常欲溫﹐故頭溫足冷者不治。厥逆乃瘡家惡證也。

如因熱深而厥者﹐大便不通﹐三乙承气湯﹝便悶﹞主之。瘡黑者﹐百祥丸﹑牛李膏主之﹝俱見黑陷﹞。如因泄利气虛而厥者﹐陳氏木香散﹝瀉﹞﹑異功散﹝出不快﹞主之。但十指頭微寒者﹐四君子湯﹝不能食﹞理中湯﹝吐利﹞並加桂主之。痘瘡發熱﹐手足卻宜和暖﹐𨿽云足屬腎﹐要涼﹐涼非冷也﹐只與常人同﹐徧身皆熱﹐而此同常人﹐故稱涼﹐亦和暖之意﹐非眞冷也。若手足冷﹐由其人曾多吐瀉﹐脾臟虛怯﹐脾主四肢﹐所以冷﹐冷爲惡候﹐不可單用發表﹐反損脾胃﹐宜和中﹑發表兼用。痘出以脾胃爲主﹐又宜急與術作湯以飲之﹐不可因循空談廢事也﹐先以黃建中湯﹝腹痛﹞加防風﹑羌活﹐或四君子湯加黃﹑桂枝﹑防風以發之﹐發後以四君子湯加黃﹑白芍藥﹑當歸﹑桂心以補脾胃﹐養气血﹐而助痘瘡之成就也。

如瘡始出﹐手足便冷者﹐其人先有吐利﹐四肢者皆稟气於胃﹐脾胃气弱﹐不得至經﹐理中湯加桂主之。

參附湯治痘疹陽气虛寒﹐切牙寒戰﹐手足並冷﹐或吐瀉不食﹐飲沸湯不知熱﹐用獨參湯加好眞附﹐炮如法者﹐每劑先加一錢﹐未應多加之﹐更不應﹐加至四五錢﹐或等分亦無妨﹐但用之以運其陽气﹐如已脫者﹐不治。

二神散治傷冷體寒﹐肢冷腹痛﹐口气冷﹐難發難壯﹐暫用。

丁香﹝九粒﹞漧薑﹝一錢﹐煨﹞

上爲末。每服五分﹐白湯送下。蓋被片時﹐令脾胃溫暖﹐陰反陽回﹐則痘變順矣﹐量兒大小輕重用之。

卷之六﹟心臟部四痘瘡﹝下﹞

眼目

﹝萬﹞目者﹐心之使也神所寓焉。發熱之初﹐觀其兩目﹐神倦不欲開者﹐痘也。目中汪汪若水者﹐疹也。諸瘡皆發於心﹐故候見於目也﹐目赤者﹐熱甚也﹐心惡熱﹐急解之。經曰﹕肝通竅於目。瘡疹發熱目連札者﹐肝有風也﹐風入於目﹐上下左右如風吹﹐不輕不重﹐兒不能任﹐故目連札也。目直視者﹐肝有熱也﹐熱入於目﹐牽其筋脈﹐兩俱緊﹐不能轉眄﹐故目直也。得心熱則搐者﹐風火相摶也。痘瘡發搐﹐此其常候﹐但瀉心肝上之火﹐搐止則吉﹐搐不止則凶。《鍼經》曰﹕五臟六腑之气﹐皆上注於目而爲之精﹐精之窠爲眼﹐骨之精爲瞳子﹐筋之精爲黑睛﹐血之精爲絡﹐气之精爲白睛﹐肉之精爲餉束裹擷。痘瘡之毒﹐發於五臟六腑﹐毒之甚者﹐眼必受之﹐古人畱護眼之法﹐其意深矣。凡瘡出太甚﹐兩眼常出淚者﹐肝熱也﹐此時眼中無瘡﹐但內服瀉肝火之藥﹐蓋眼中之痘﹐常在收靨不齊之後有之。如瘡入目成膚翳者﹐切不可用點藥﹐損睛破瞳﹐成廢人矣。痘瘡收後目不可開者﹐肝熱則目澀不敢開﹐明暗皆然﹐心熱見明則合﹐暗處則開﹐謂之羞明﹐此有餘熱在心肝也。如瘡未成膿﹐腫去目開者﹐瘡已過期。收靨不齊﹐目閉不開者﹐瘡壞欲變。目上竄者﹐心絕也。直視不轉者﹐腎絕也。非泣而淚自出者﹐肝絕也。微瞑者﹐气脫也。血貫瞳子者﹐火勝水竭。皆死候也。護眼法﹐見見形證治。

痘毒入眼﹐而虛弱者不宜涼劑﹐俟靨後治之﹐𨿽有目翳﹐切不可用點藥﹐只宜活血解毒﹐俟五臟和平﹐翳當自去﹐若誤用點藥﹐則非徒無益﹐而反害之。﹝丹﹞如痘傷眼﹐必用山梔﹑赤芍﹑決明﹑歸須﹑連翹﹑防風﹑桔梗﹑升麻﹐小劑末之調服﹐如眼無光﹐過百日後血气完復﹐則自明矣。

﹝張炳﹞治瘡疹後毒瓦斯攻眼﹐或生翳膜赤黑之類。宜用四物湯加荊芥﹑防風煎服﹐兼用黑豆皮﹑谷精艸﹑海蛤﹑甘艸等分﹐爲末﹐用熟豬肝切片蘸服﹐神妙。﹝一方﹐治痘毒目翳﹐用江西蛤粉﹑黑豆皮﹑甘艸﹑密蒙花等分﹐爲末調服﹞。

﹝丹﹞痘後生翳﹐數服效。用葳靈仙仙靈脾等分﹐洗淨﹐不見火與日﹐爲細末﹐每服隨時﹐宜第三次米下。

﹝錢氏﹞黃柏膏痘初出塗面﹐護眼﹝方見證治大法﹞。調肝散治瘡疹太盛﹐服之不入眼﹝方見痘密﹞。羊肝散﹝卽下密蒙散﹐方見活人法﹞。

蟬蛻散治瘡入眼﹐半年已裏者﹐一月取效。

豬羊蹄甲﹝二兩﹐入罐子內﹐鹽泥固封﹐燒﹑存性﹞蟬蛻﹝去土﹐取末﹐一兩﹞

上二味﹐研入羚羊角細末二分﹐拌勻﹐每服一字﹐百日外兒一二分﹐三歲三四分﹐漿水或新水調下﹐日三四﹑夜一二﹐食後。一年以上者不治。

治瘡疹入眼。

馬屁勃蛇皮﹝各半兩﹞皂莢子﹝十四粒﹞

上﹐入小罐子內﹐鹽泥封固﹐燒存性﹐研細。溫酒調下三錢﹐食後。

治瘡疹入眼或翳。

栝蔞根﹝半兩﹞蛇皮﹝二錢﹞

上﹐爲細末。用羊肝一个批開﹐入藥末二錢﹐麻綫纏定﹐米泔煮熟﹐頻與食之。兒未能食肝﹐乳母多食之。

又方用蟬蛻末﹐以水煮羊肝湯調服二三錢。

﹝海藏﹞地黃散治小兒心肝壅熱﹐目赤腫痛﹐生赤翳﹐或白膜遮睛﹐四邊散漫者尢易治。若暴遮黑睛者﹐多致失明﹐宜速用此方。亦治瘡疹入眼。

熟地黃當歸﹝各一分﹞黃連大黃﹝煨﹞防風羌活生犀﹝末﹞蟬蛻﹝去土﹞木賊谷精艸白蒺藜沙菀蒺藜﹝各一錢﹞生地黃木通甘艸﹝各一錢半﹞玄參﹝五分﹞

上爲細末。每服一字﹐或五分﹐量兒大小加減﹐煎羊肝湯﹐食後調下﹐日三夜一。忌口將息﹐大人亦治。

東垣云﹕治痘瘡風熱﹐毒翳膜暈遮睛。以瀉靑丸治之﹐大效。初覺易治。

云岐用竹葉湯和沙糖水﹐化下瀉靑丸二丸﹐漸至微利﹐神效。

入眼。用決明﹑撥云﹑密蒙花﹑通聖蛤粉散之類﹐然無出此書。﹝海藏雲﹐莫若病時隨經而取﹐不使毒瓦斯轉入眼中爲尢妙﹐然眼有五輪﹐亦當求責﹐此言﹑爲失治者說也﹞。

決明散治瘡痘疹入眼。海藏雲﹕此少陽太陰之劑。

決明子栝蔞仁﹝各半兩﹞赤芍藥甘艸﹝炙。各一分﹞

上爲細末。入麝香少許﹐令勻。每服二錢﹐生米泔調下﹐臨臥服。

撥雲散治瘡痘入眼﹐及生翳。

用桑螵蛸眞者﹑一兩﹐炙令焦﹐細研﹐搗爲末﹐入麝香少許。每服二錢﹐米泔調下。

密蒙花散治小兒痘瘡入眼﹐及無辜疳气入眼。

密蒙花﹝三兩﹞靑葙子決明子車前子﹝各一兩﹞

上末﹐拌勻。用羊肝一大片薄批糝上﹐濕紙裹﹐煨熟﹐量多少﹐空心服之。﹝錢氏﹑海藏雲﹐卽羊肝散﹞

通聖散治疹痘瘡入眼﹐及生翳。

白菊花﹝如無﹐甘菊代之﹐然不如白菊好﹞綠豆皮谷精艸﹝去根﹐一兩﹞

上爲細末。每服一大錢﹐柿幹一个﹐米泔水一盞﹐同煎﹐候米泔盡﹐只將柿幹﹑去核食之﹐不拘時﹐日三枚。日近者五七日﹐遠者半月﹐取效。

蛤粉散治小兒﹐瘡子入眼。

谷精艸蛤粉﹝各等分﹞

上爲細末。每一錢匕﹐豬肝一兩許批開﹐摻藥捲了﹐用竹篛裹﹐麻綫縛定﹐水一碗﹐煮令熟﹐入收口瓷瓶﹑燻眼﹐候溫取食之。日作﹐不過十日退。

眼閉不開者﹐肝經熱也﹐用消毒救苦湯﹝痘大法﹞子母同服﹐或先用柴胡麥冬散﹝餘毒﹞﹐次用四物湯﹝失血﹞加山梔亦可。目赤腫痛者﹐亦柴胡麥冬散﹐並谷精散治之。倪氏維徳《啟微集》治痘疹餘毒不解﹐未滿二十一日﹐上攻眼目生翳﹐眵淚俱多﹐紅赤腫閉者﹐亦用消毒救苦湯治效。如痘稠密﹐面腫目閉﹐未收靨而眼忽先開者凶。

元气虛損﹐脈數促﹐致令目睛上弔而露白﹐非痘毒也﹐時人謂風證﹐謬甚﹐但只露白而無他證﹐急以保元湯加陳黃米主之﹐七日之後有此﹐十生六七﹐七日之前有此﹐百無一生﹐無魂失志者不治﹐不省人事者不治。

洗肝明目散當歸川芎防風山梔仁龍膽艸柴胡木賊羌活密蒙花﹝各等分﹞

上﹐銼爲末。每服一錢﹐淡沙糖水調服。

蟬殼明目散治眼目風腫﹐及生翳膜等疾。

蟬殼﹝去足翅﹞地骨皮黃連﹝宣州者﹐去須﹞牡丹皮白術蒼術﹝米泔浸﹐切﹑焙﹞菊花﹝各一兩﹞龍膽艸﹝五錢﹞甜瓜子﹝半升﹞

上爲細末。每服一錢半﹐荊芥煎湯調下﹐食後﹑臨臥各一服。治時疾後餘毒上攻眼目甚效﹐忌熱面炒豆醋醬等物。

蟬蛻散蟬蛻密蒙花黑豆殼綠豆殼明月砂﹝各等分﹞

共爲細末。每用一錢﹐以豬羊肝一片批開﹐入藥末在內﹐麻紮定﹐米泔煮熟﹐頻與食肝飲湯。

密蒙花散治痘入目﹐翳膜遮睛。

密蒙花菊花石決明白蒺藜木賊羌活上爲末。每服二三錢﹐茶淸調下。

兔糞散治痘入眼。

兔糞﹐炒黃爲末﹐用蟬蛻﹑木通﹑甘艸﹑煎湯﹐頓服。亦可煉蜜爲丸﹐酒送下三五十丸。

兔糞丸治痘入眼﹐或生翳障。

兔糞﹝炒﹐四兩﹞石決明﹝﹞艸決明木賊﹝去節﹞白芍藥防風﹝各一兩﹞當歸﹝五錢﹞

谷精艸﹝二錢﹞

上爲末﹐蜜丸綠豆大。每服三五十丸﹐荊芥湯送下。

吹耳丹輕粉飛丹爲細末。左眼翳吹右耳﹐右眼翳吹左耳﹐只吹一二次。

又方加雄黃麝香少許。外用石燕子一對﹐檳榔一對﹐二味磨水﹐常服。

洗肝散大黃梔子防風薄荷葉當歸川芎羌活﹝各等分﹞

上銼散。每用三錢﹐水一盞﹐煎六分。不得煎熟﹐空肚涼服。

防風散痘疹後風熱上攻﹐目赤腫流血﹐及痘風瘡。

荊芥穗當歸川芎防風赤芍藥防己梔子上各等分﹐爲細末。每服二錢﹐茶淸調下﹐作湯煎服亦可。

加味四物湯瘡毒入目﹐血熱不散﹐兩皆赤﹐兼治瘡癤。

當歸川芎白芍藥防風生地黃荊芥﹝各等分﹞

上銼散。每服五錢﹐水一盞半﹐煎一盞﹐分作二三次服。

羌活防風散日三服﹐一切翳障皆可磨去。

羌活防風川芎甘艸木賊綠豆皮荊芥﹝各三錢﹞蟬蛻谷精艸蛇蛻雞子殼﹝用內薄皮。各二錢﹞

上﹐爲極細末。茶淸調下﹐每服一錢﹐食後服。

秦皮散治大人小兒風毒赤眼﹐痛癢澀淚﹐昏暗羞明。

秦皮滑石黃連﹝各等分﹞

上﹐每用半錢﹐湯泡﹐乘熱洗。

仙靈脾散治痘疹入眼。

仙靈脾葳靈仙﹝各等分﹞

上爲末。每服半錢﹐米湯調﹐食後下。

蒺藜散治痘疹入眼。

蒺藜甘艸羌活防風﹝各等分﹞

上爲細末。每服二錢﹐水調服。如撥云見日之效。

蟬菊散治痘疹入目﹐或病後生翳障。

蟬蛻﹝淨洗﹞白菊花﹝各等分﹞

每服三錢﹐入蜜少許﹐水煎﹐食後服。

菊花散治瘡疹入眼諸證。

白菊花綠豆皮密蒙花旋復花谷精艸甘艸﹝各一兩﹞

每帖二錢﹐用柿餅一枚﹐粟米泔一盞﹐煎水漧爲度﹐取柿餅食之。五七日卽效。

丹溪治痘後目翳﹐谷精艸﹑蛇蛻﹑綠豆殼﹑天花粉爲末﹐粟米泔浸﹐煮幹爲度﹐食之。

浮萍散治痘疹入眼﹐痛楚不可忍。

浮萍艸陰榦爲末﹐每服一二錢﹐用羊肝半片﹐入杯內以竹杖刺碎﹐投水半盞﹐絞汁調藥﹐食後服之。已傷者十服九效。

羚羊角丸治小兒腎虛。宜肝腎明目。

羚羊角﹝取末﹞酸棗仁﹝去皮。各半兩﹞肉桂﹝不見火﹐五分﹞虎脛骨﹝醋炙黃﹐五錢﹞防風當歸黃﹝各一錢﹞

上爲末﹐煉蜜丸﹐如皂子大。每服一丸﹐食前溫水化下﹐日進三服。

羚羊角散治肝臟實熱﹐眼目昏暗﹐時多熱淚。

羚羊角﹝鎊﹞羌活﹝去蘆﹞玄參車前子黃芩﹝去黑心﹞山梔仁栝蔞﹝各五錢﹞胡黃連菊花﹝各三分﹞細辛﹝去苗﹐一分﹞

上爲細末。每服二錢﹐食後竹葉煎湯調服。

羚羊角飲子治黑翳如珠﹐外障。

羚羊角五味子大黃知母﹝各一兩﹞芒硝防風﹝各二兩﹞

上銼。每服五錢﹐水一盞﹐煎五分﹐去滓﹐食後溫服。此方宜斟酌用之﹐不可輕率。

撥雲散治小兒瘡疹後眼中生翳膜。

兔糞﹝二斤﹐如芒蘆花色者佳﹞蟬蛻木通白蒺藜﹝各二兩﹞甘艸﹝一兩﹞

上﹐同爲極細末﹐煉蜜爲丸﹐如梧桐子大。每服八十丸﹐食後白湯送下﹐日進三服。或煎濃湯服亦可。

頻頻服之﹐以翳退盡爲度﹐此方經驗極效。

兔糞檳榔方向東西地方上一去不許回顧﹐尋取兔糞十四粒﹐檳榔用雌雄同磨﹐取不落地井花水調服﹐甚效。

卷之六﹟心臟部四痘瘡﹝下﹞

咽喉

咽者﹐胃之系﹐主內而不出﹐所以司飲食也。喉者﹐肺之系﹐主出而不內﹐所以司呼吸也。人之咽喉乃緊要橐門戶也﹐經曰﹕一陰一陽結﹐謂之喉痺。一陰者﹐手少陰君火心主之脈气也﹐一陽者﹐手少陽相火三焦之脈气也﹐二脈並絡於喉﹐瘡疹之毒﹐君相二火主之﹐其火上蒸﹐咽喉最爲先受﹐故發熱與出形之初﹐必問其咽喉痛與不痛﹐先與發散解利之﹐令毒得出﹐不畱連於咽喉間也。若不知此義以解利於先﹐則咽喉腫塞﹐飲食不入﹐呼吸不能﹐死在旦夕矣。如瘡出太甚﹐審察咽喉﹐若內無瘡﹐又不痛者﹐此毒已盡出﹐不須慮之﹐如內多瘡﹐又加痛苦者﹐切防收靨之時﹐嗆水吐食失聲之變﹐如病益甚﹐喉中气響﹐汨汨如水聲者死。

初覺發熱煩躁咽痛者﹐宜升麻湯﹝初熱﹞《活人》如聖餅子﹑消毒散﹝出太密﹞。咽痛發熱作渴﹐面赤飲冷者﹐胃經實熱也﹐射幹鼠粘子湯主之。

旣出而咽喉疼者﹐乃心胃有熱上攻﹐如咽漧澀而疼﹐兼口舌生瘡﹐齒浮齦腫者﹐宜甘露飲。丹溪用鼠粘子湯﹝卽消毒散加防風﹞。水漿不入者﹐紫雪﹝大科發熱﹞最妙﹐抱龍丸﹝驚﹞消毒飲﹝出不快﹞皆可用。毒攻咽喉口舌﹐生瘡不能吮乳者﹐如聖餅子主之。以上劑須能食﹑臟腑實方可用﹐如上焦𨿽熱﹐卻小便淸﹐大便溏薄﹐飲食不進者﹐當以淸上溫下藥調之﹐如甘桔湯加參﹑術﹑陳皮﹑訶子之類﹐更驗手足﹐如不熱者﹐白術散﹝渴﹞調之。

靨後咽痛治法見痘後餘毒條。風熱咳嗽﹐咽膈不利者﹐陳氏用桔梗甘艸防風湯﹐玄參升麻湯亦得。身壯熱﹐口舌生瘡﹐咽喉腫痛﹐大便堅實者﹐射幹鼠粘子湯。

靨後壯熱咽痛﹐痘痕色紅﹐手微熱者﹐餘毒未解也﹐柴胡麥門冬散主之﹝餘毒﹞。手指似熱而冷者﹐脾气虛也﹐錢氏異功散主之。

《要訣》云﹕喉者﹐气之出入之戶也﹐熱毒之气至此﹐亦爲極地﹐故痘證喉病獨多﹐而且暴烈﹐或痛﹑或燥﹑或破﹑或咽食﹑或嗆食﹑或流涎﹐變證多端﹐固難定治﹐俱以退火爲急﹐用甘桔湯合解毒湯﹝卽黃連解毒湯﹞加麥門冬﹑薄荷﹑硼砂﹑孩兒茶爲極細末﹐煉蜜﹑丸如大豆大﹐時時噙化。咽骨垂下或腫大﹐以玉鎖匙點之。嗆喉﹐六日以前宜急治之。喉痛﹑喉燥﹑喉破﹑不能飲食者﹐亦玉鎖匙吹之。

如喉痛作渴﹐上體𨿽甚熱而兩足俱冷﹐瘡不起發者﹐乃腎經虛熱也﹐不可專用淸涼之劑﹐宜以地黃丸料煎與恣飲﹐兼用八物湯補之。

《活人》如聖餅子治小兒瘡疹﹐毒攻咽喉腫痛。﹝海藏雲﹕隨經﹐此一方﹑卽是隨經﹞

牛蒡子﹝炒﹞甘艸﹝各一兩﹞麥門冬﹝去心﹐半兩﹞桔梗﹝一兩﹞

上爲末。加竹葉同煎﹐細細服之。﹝海藏雲﹕減門冬竹葉﹐甘桔鼠子湯治咽喉不利﹞

小兒出欲透﹐皮膚身熱﹐咽喉不利。甘艸桔梗升麻湯甘艸﹝半兩﹞桔梗﹝一兩﹞升麻﹝半兩﹞

上銼細。每服一大錢﹐水煎服。

甘露飲子治心熱咽喉痛﹐口舌生瘡﹐並瘡疹已發未發。並可服之治熱上攻牙根腫痛動搖。

生地黃熟地黃天門冬﹝去心﹞麥門冬﹝去心﹞枇杷葉﹝去毛﹞枳殼﹝炒﹞黃芩﹝去心﹞石斛﹝去苗﹞甘艸﹝炒﹞山茵陳上各等分﹐爲粗末。每服二錢﹐水一盞煎﹐食後溫服。牙齒腫痛﹐則含嗽並服。

﹝海藏雲﹕甘露飲﹑爲血劑﹞

地黃丸治小兒痘疹口瘡﹑喉腫痛﹑牙疳臭爛。

天門冬麥門冬玄參﹝各三兩﹞甘艸薄荷﹝各一兩﹞

上爲細末﹐生熟地黃汁和丸﹐櫻桃大。每服一丸﹐溫蜜水化服。

甘桔防風湯痘疹後餘毒咽喉痛。

桔梗甘艸防風﹝各等分﹞

上銼散。每服三錢﹐水一盞﹐煎至六分﹐空肚溫服。忌酒姜椒熱物。

玄參升麻湯治痘疹後餘毒咽喉腫痛。

升麻玄參甘艸﹝各半錢﹞

上銼散。水一盞﹐煎六分﹐並渣溫服。疹熱甚﹐涼服。

射幹鼠粘子湯治痘疹後癰疽瘡毒。

鼠粘子﹝二錢﹞升麻甘艸射幹﹝各五分﹞

上銼散。水一盞﹐煎六分﹐空肚服。忌魚鮏蔥蒜。

玉鎭匙點咽骨腫痛或垂下﹐及喉舌彊硬等證。

硼砂﹝一錢﹞朴硝﹝五分﹞僵蠶﹝一條﹞片腦﹝半分﹞

上﹐爲極細末。咽喉腫痛﹐每用少許﹐以竹管吹之。

加減射幹鼠粘湯治痘證熱毒上衝﹐咽喉腫痛。

射幹山豆根白僵蠶﹝各一錢一分﹞鼠粘子紫艸茸紫菀﹝各一錢二分﹞桔梗石膏訶子木通﹝各一錢﹞升麻蟬蛻﹝各八分﹞甘艸﹝五分﹞

上﹐銼爲粗散。每服四五錢﹐水煎﹐食遠服。

利咽解毒湯治痘咽喉痛﹐首尾皆可用。

山豆根麥門冬﹝各一錢﹞牛蒡子﹝炒﹞玄參桔梗﹝各七分﹞甘艸﹝二分﹞防風﹝五分﹞綠豆﹝四十九粒﹞

上﹐水煎服。

三黃熟艾湯痘後咽塞喉痺。

黃連黃芩黃柏艾葉各等分﹐水煎服。

卷之六﹟心臟部四痘瘡﹝下﹞

腰痛

瘡疹發熱﹐先腰痛者最忌。經曰﹕腰者﹐腎之府也。又曰﹕太陽所至爲腰痛。蓋足太陽膀胱經爲十二經之首﹐其脈俠脊﹐入循膂﹐絡腎﹐瘡疹之毒起於右腎之下﹐循足太陽膀胱散於諸經﹐乃邪由裏傳表也﹐如初發熱其腰卽痛﹐此邪由膀胱直入於腎﹐故關節不利而腰痛﹐亟解毒以瀉少陰之邪﹐發表以通太陽之經﹐使邪气不得以深入﹐瘡𨿽稠密﹐或可愈也。治若少緩﹐則太陽之邪由表以傳於陽﹐少陰之邪由裏以傳於陰﹐表裏受病﹐陰陽俱傷﹐榮衛之脈不行﹐臟腑之气皆絕﹐或爲黑陷﹐或爲癢塌﹐終莫能救矣。

凡發熱便腰痛者﹐先服人參敗毒散﹝初熱﹞﹐次服五苓散加獨活﹑細辛主之。

﹝薛﹞痘瘡而見腰痛證者﹐皆因腎經虛怯﹐相火內燥﹐眞陰不能勝邪﹐故腰作痛也﹐急服地黃丸以防變黑歸腎﹐乃克有濟。大抵此痘因稟賦腎家精气不足﹐故目睛多白﹐俗謂之折腰痘是也﹐若平素面白﹐眼白睛多﹐行遲語遲者﹐出痘必歸腎經﹐預爲調補腎气﹐庶免此患。一小兒十三歲﹐眼睛多白﹐或時面赤﹐常患頸痛﹐尺脈洪數。先君謂稟腎气虛。用地黃丸料煎服而愈。至十五歲出痘﹐先君云須多服前藥﹐仍用地黃丸﹑益气湯﹐更加倦怠﹐乃以地黃丸大劑煎與恣飲﹐又用大劑八珍湯﹐痘漸出如式﹐恪服前藥﹐至期歲﹐二藥計十七斤余而愈。先君每見嬰兒白睛多﹐面色白﹐或色赤﹐令其預補脾腎﹐以防出痘﹐但信者少耳。一小兒出痘﹐腰痛﹑足熱﹑發渴。此稟腎虛火動也。先君用大劑加減八味丸料煎與恣飲﹐諸證漸退﹐佐以大劑八珍加紫艸﹑糯米數劑﹐膿漸灌﹐仍用前藥而結痂﹐用八珍湯而靨。

一小兒出痘將愈﹐因停食泄瀉﹐作渴腰痛。此脾腎虛弱也。先君用加減八味丸料及五味異功散﹐渴瀉頓止﹐又與六味丸料及八珍湯而靨。一小兒面色常白﹐目睛多白﹐時常腰痛﹐兩足時熱﹐冬不衣綿﹐年九歲。先君謂稟腎虛。令每日服地黃丸﹐至十歲出痘﹐腰痛發渴﹐面赤飲冷﹐用地黃丸每劑加肉桂半錢﹐煎與恣飲﹐數劑之後﹐熱渴頓止﹐腰痛頓愈﹐卻去肉桂﹐仍與服之﹐至五十餘劑而靨。

加味地黃丸熟地黃﹝酒浸﹐蒸透﹐曬漧﹑八兩﹐酒拌﹐杵膏﹞山茱萸肉漧山藥五味子﹝炒。各四兩﹞澤瀉白茯苓牡丹皮鹿茸﹝炙。各三兩﹞肉桂﹝濃者﹐去皮取肉一兩﹐發熱者﹐以此加之﹐引虛火歸腎經﹐而熱自止也﹞

上﹐各另爲末﹐入地黃和勻﹐量入米糊丸服。煎服更好。

羌活當歸湯治腰背痛﹐初發熱時便宜服之。

羌活當歸獨活防風川芎黃柏﹝各一錢﹞柴胡﹝一錢五分﹞桂枝﹝七分﹞梔仁紅花﹝各八分﹞

酒水各半﹐煎服。又方﹐治腰痛﹐有蒼術﹑漢防己。

如神湯治腰痛。

當歸桂皮玄胡索各等分﹐爲末。酒下二三錢。

卷之六﹟心臟部四痘瘡﹝下﹞

腹痛

﹝婁﹞痘腹痛﹐多是痘毒﹐當臨證消息。﹝萬﹞《內經》腹痛皆屬於寒﹐惟有一證爲熱﹐瘡疹腹痛﹐皆屬毒熱也。訣云﹕發熱肚中痛﹐瘡腹內攻﹐發多防不透﹐發少更防癰。是已。或有兼食積者。﹝翁﹞痘疹腹痛者﹐由毒郁於三陰﹐臍以上屬太陰﹐當臍屬少陰﹐小腹屬厥陰﹐須分別之。腹脹者﹐毒聚於腸胃也﹐治法俱當升發解利痘毒﹐兼分利小便﹐使毒瓦斯上下分消﹐則痛與脹自止﹐故曰﹕痛隨利減﹐脹以利消。俗醫以濃朴行滯气而不知升發解利﹐非其治矣。亦有乳食停滯不消化而腹脹者﹐當以升發解利藥中﹐加消食之劑﹐所傷之物﹐當審其寒熱。

又有數日大便者﹐大便行而痛脹自止﹐亦未可驟用硝黃也。

定痛散傷寒肚痛﹐及冷气痛。

神曲香附﹝各一錢﹞山楂﹝二錢﹞良姜當歸甘艸﹝各五分﹞

上﹐用姜三片﹐棗二枚﹐水煎服。手足逆冷﹐加大附子二分。

桂枝芍藥湯治腹痛。

桂枝炙甘艸﹝各一錢﹞白芍藥﹝酒炒﹐二錢﹞

生薑三片﹐棗二枚﹐水煎服。

黃連湯治熱毒在胃腹痛﹐時或欲吐。此藥能升降陰陽。

黃連炙甘艸榦姜桂枝﹝各二錢﹞半夏人參﹝各八分﹞

棗二枚﹐水煎服。

一味異功散治小兒諸般釣證﹐角弓反張﹐胸膈臍凸﹐以透明沒藥爲末﹐姜湯調下。

《紹定論》云﹕病有似是而非﹐若同而異者。蓋肢體厥冷而腹痛者﹐此毒瓦斯在裏也﹐若不審諦﹐必作極冷治之﹐反與熱藥﹐爲害愈深。未冷極者不問有無寒熱﹐肢冷腹痛﹐必大便自利﹐蜷臥惡寒﹐今身熱肢冷﹐腹痛大便不通﹐乃熱毒在裏﹐熱甚則發厥﹐仲景所謂熱深厥亦深也。伏熱深而瘡疹不出者﹐宜以蟬蛻末水煎服之﹐已出者亦可服﹐毒瓦斯得泄﹐則四肢溫暖﹐腹痛自止矣。前人論腹痛有虛實﹐腸鳴自利而腹痛者爲虛痛﹐是冷也。腹滿而不大便者爲實痛﹐是熱也。今腹中痛而不大便﹑又身熱﹐耳尖冷﹐腳冷﹐爲瘡疹證明矣。又有瘡疹始發﹐腹中有宿塊而痛者﹐醫不能辧﹐誤作食積下之﹐多夭橫矣。﹝薛﹞前證﹐痘未出而發熱煩躁﹐或作渴飲冷﹐大便堅實﹐此熱毒壅滯也﹐用疏利之藥。

﹝萬﹞凡發熱腹中便痛者﹐此毒瓦斯內攻也﹐急宜發表疏裏﹐桂枝大黃湯主之。亦有外邪與毒相並﹐致未盡出而腹疼脹滿者﹐宜參蘇飲去參﹑苓﹑加縮砂﹑陳皮﹐溫而出之。若原無腹痛發熱﹐二三日後大便不通而痛者﹐此燥屎與毒相並而痛也﹐三黃丸﹝熱﹞﹑七物升麻丸﹝初熱﹞﹑宣風散﹝痘發熱﹞擇而用之。有譫妄狂亂者﹐三乙承气湯主之﹝便祕﹞。

原無腹痛﹐或因飲冷水而痛者﹐此冷痛也﹐理中湯﹝吐利﹞加桂心。或因多食而痛者﹐此食積痛也﹐微則木香大安丸﹝傷食﹞﹐甚則備急丸﹝傷食﹞﹐丁香脾積丸﹝傷食﹞﹑原物湯下。原無腹痛﹐自利後痛者﹐此虛痛也﹐黃建中湯加木香﹑靑皮。發熱自利﹐又腹痛者﹐此亦毒也﹐黃芩湯﹝吐利﹞加木香﹑靑皮﹐或化毒湯主之。如瘡乍出乍隱﹐此伏也﹐七物升麻丸。瘡出盡者﹐再以紫艸飲﹝出不快﹞大發之。瘡不出者﹐勿治。﹝張﹞痘未出﹐有先作腹疼或腹中有塊者﹐乃腹中先出也﹐不可投疏利之藥﹐以戕賊胃气﹐但與和平勻气兼發散藥﹐如升麻湯﹑參蘇飲之類。

蟬蛻一物湯用蟬蛻二十一个﹐洗去泥﹐爲末﹐水一盞﹐慢火煎至半盞﹐去滓﹐量兒大小溫服之。如覺瘡疹已出﹐便根據前服三五次﹐不是瘡疹﹐亦無害。小兒瘡疹欲發出﹐加甘艸一錢五分﹐煎一盞﹐旋旋與服﹐累效。小兒伏所蘊積熱毒﹐蟬蛻味鹹寒可以制﹐況有暴感風作熱﹐客於表者﹐蟬蛻亦治﹐風毒充於皮膚﹐瘙癢不止﹐驚癇夜啼﹐癲疾﹐寒熱驚悸﹐皆宜服之。

桂枝大黃湯桂枝白芍藥﹝各二錢半﹞甘艸﹝五分﹞大黃﹝一錢半﹞

上銼碎。加生薑一片﹐水一盞半﹐煎至一盞﹐去滓溫服﹐食前。

桂枝芍藥湯桂枝白芍藥防風黃﹝炙﹞甘艸﹝各等分﹞

上銼細。加棗子二枚﹐水一盞﹐煎七分﹐去滓溫服。

黃建中湯黃人參桂枝白芍藥甘艸﹝各等分﹞

上銼細。加生薑三片﹐棗二枚﹐水一盞﹐煎五分﹐去滓溫服。

化毒湯肉桂﹝五分﹞白芍藥甘艸﹝各一錢﹞靑皮木香枳殼﹝各七分﹞山楂肉連翹﹝各五分﹞

上銼細。水一盞﹐煎七分﹐去滓溫服﹐不拘時。

﹝汪﹞一女傷寒﹐但腹痛甚﹐日夜啼哭﹐手足厥冷﹐漸至危殆。此時天時痘災﹐吾疑或者痘癥﹐遂取生豬血﹐急用腦麝和灌﹐一服得睡﹐須臾痘出而安﹐若非此方﹐則夭橫矣。

﹝萬﹞痘已出而腹痛﹐亦是毒在裏未曾出透﹐亦宜桂枝大黃湯。起發不透腹痛者﹐陷伏也﹐亦宜三乙承气湯﹝便祕﹞及宣風散﹝痘發熱﹞。﹝薛﹞痘已出﹐而不熱躁﹐不飲冷﹐大便不實﹐此元气虛弱也﹐用白術散之類補之。

﹝張﹞出不快而腹痛者﹐活血散﹝卽一味白芍藥﹐見出不快﹞以姜湯調下。若毒瓦斯彌蔓﹐陽毒入胃﹐便血日夜無度﹐腹痛啼哭者﹐牛黃散主之。又有一等將成內潰之證而腹痛者﹐當預防之﹐七日前內潰﹐蓋因風寒所中﹐腠理固密﹐陰陽二分﹐壅塞不通﹐其毒內攻﹐臟腑之間毒火炮熾﹐以致胃爛潰而成膿﹐口舌皆白﹐是其驗也。此證極爲慘毒﹐識者知痘毒未出之時﹐或有風寒阻隔﹐气粗熱甚﹐身必戰動﹐腹吐急疼者﹐是欲成內潰也﹐急以和解湯﹑升麻湯﹝初熱﹞逐散寒邪﹐開泄腠理﹐縱毒而出﹐庶無此證﹐若證已成﹐而治之亦無及矣。

牛黃散治瘡疹陽毒入胃﹐便血日夜無度﹐腹痛啼哭。

牛黃﹝一分﹞郁金﹝一兩﹞

上爲細末。每服半錢﹐以漿水半盞﹐煎至三分﹐和滓溫服。量兒大小以此增減﹐日二服。

和解湯三日前後用。

升麻芍藥葛根人參川芎甘艸防風羌活﹝各四分﹞

上﹐用水一鐘半﹐生薑三片﹐煎至五分﹐溫服。

﹝丹﹞吳店子出痘瘡腹痛。

丁香﹝二枚﹞官桂芍藥﹝各一錢﹞白術當歸﹝各五分﹞

上﹐作一帖服。

如身不甚熱﹐或時發寒﹐或嘔吐﹐六脈虛細﹐四肢逆冷而腹痛者﹐陳氏木香散主之﹝痘瀉利﹞。腹痛面靑﹐而手足冷者﹐脾胃虛寒證也﹐宜益黃﹑理中輩主之。理中湯加白芍藥﹑桂。

上三條﹐以溫藥治寒痛例。作渴飲湯﹐手足並冷者﹐宜之。

﹝婁﹞嘗治痘始出腹痛﹐或身痛﹐脈洪數者﹐解表涼藥加芍藥﹑甘艸漸安。

按﹕解表涼藥﹐卽升麻湯﹑連翹升麻湯﹑雙解散之類﹐加者倍而用之也。

上一條﹐以涼藥治熱痛例。作渴飲冷﹐手足並熱者﹐宜之。

如瘡已出﹐至收靨時原無腹痛﹐忽然作痛﹐此必有飲食也﹐消息審問﹐曾因飲冷水者﹐五苓散主之﹐或用黃建中湯加白術﹑漧薑﹑人參。曾傷食者﹐問傷何食﹐丁香脾積丸主之﹐用原物湯送下。﹝張﹞傷食腹痛﹐不可用巴豆﹑大黃輩﹐只宜平胃助气之劑﹐如平胃散﹑小異功散﹑橘皮湯﹝吐逆﹞皆可。﹝薛﹞噯腐吞酸﹐大便穢臭﹐乳食停滯也﹐用保和丸消之﹝傷食﹞。

若靨後傷食﹐食蒸發搐而嘔吐腹痛者﹐治法見驚搐條。靨後熱多﹐大便實﹐糞黑﹐腹痛者﹐蓄血也﹐犀角地黃湯主之。

如發熱時心腹絞痛﹐煩悶叫呼﹐或瘡陷伏﹐脹滿疼痛﹐喘促者﹐此毒惡之气﹐攻刺腸胃﹐燔灼臟腑﹐必不可治。

卷之六﹟心臟部四痘瘡﹝下﹞

腹脹

凡痘子﹐腹中常宜寬舒﹐爲裏無邪﹐若腹脹滿﹐須審其傷食否﹐及大小便何如﹐如曾傷食﹐微滿不痛者﹐木香大安丸。脹滿腹痛甚者﹐丁香脾積丸﹝俱傷食﹞。小便不通﹐百祥丸﹝黑陷﹞。大便不通者﹐宣風散﹝發熱﹞主之。此上諸證﹐皆實脹者也﹐故宜利之。若自利腹脹﹐乃虛脹也﹐陳氏木香散﹝泄利﹞主之。

腹脹分虛實寒熱錢氏云﹕身熱煩躁﹐腹滿而喘﹐大小便澀﹐面赤悶亂﹐大吐者當利小便﹐不瘥者﹐宣風散下之。此實熱治例也。陳文中木香散治痘瘡腹脹渴瀉。此虛寒治例也。薛氏《撮要》云﹕腹脹瀉渴﹐脾胃虛寒也﹐用大異功散﹝出不快﹞

參內托散﹝卽十補散出不快﹞治之。若前證而兼气促體倦﹐乃脾气虛也﹐用白術散﹝渴﹞加木香﹐煎送四神丸﹝泄瀉﹞。如腹脹作喘﹐大便利﹐小便祕﹐手足並冷﹐乃脾气虛也﹐先用葶藶木香散﹝喘﹞﹐次用小異功散﹝吐瀉﹞一二劑自愈。此平補例也。

初熱時腹脹痛者﹐由毒瓦斯與外邪相搏﹐欲出而不得出也﹐用參蘇飲加縮砂﹑陳皮﹐去參苓服之﹝挾有表證者﹑宜此﹞。身熱脈數﹐大便祕而腹脹﹐此熱毒壅遏也﹐當微下之﹐或瘡半未出而喘息腹脹﹐其人大便不通﹐煩躁作渴﹐譫語不安者﹐當急下之﹐俱用紫艸承气湯﹝挾有裏證者﹑宜此﹞。﹝丹溪﹞用桔梗枳殼湯﹑二陳加枳殼湯。若虛弱自利﹐四肢厥冷﹐腹脹發噦者﹐裏气虛也﹐姜附﹑理中輩急救之。

紫艸承气湯濃朴﹝二兩﹞大黃﹝四兩﹞枳實﹝一兩﹞紫艸﹝一兩﹞

上爲粗末。每服五錢﹐水半盞﹐煎二三分﹐溫服。以利爲度﹐如未利加芒硝一字。

桔梗枳殼湯枳殼桔梗﹝各二兩﹞甘艸﹝五錢﹞

上銼。每服三錢﹐姜二片﹐水煎服。

二陳加枳殼湯枳殼半夏茯苓甘艸陳皮﹝各等分﹞

上銼。每用三錢﹐姜二片﹐水煎服。

若瘡旣出而腹脹者有二證﹐一則陰陽不和﹐或因作熱煩渴﹐飲冷過多﹐或誤投涼劑﹐熱爲冷所激﹐欲出不能﹐毒不能發越﹐故令腹脹。其人必不能食﹐二便利﹐腹中虛鳴﹐甚者气喘發厥﹐瘡白無血色者多致不救。急當以溫中藥疏逐冷气﹐不可又用宣瀉之藥﹐以重其困﹐如小異功散﹝吐瀉﹞木香散﹝痘瀉﹞俱可用。王中陽云﹕木香散性溫平﹐能和表裏﹐治腹脹瀉渴﹐有如神之效。一則毒瓦斯陷伏入裏﹐必有他證相雜﹐或煩躁大渴﹐或大小便祕﹐或啼哭不止﹐但用溫平解毒快气之劑﹐如人齒散﹝黑陷﹞活血散﹝出不快﹞之類。又有小便赤澀﹐而心腹脹滿﹐別無他證者﹐此伏熱在胃﹐則中有所隔﹐上爲心气不降﹐故小便澀少而赤。下爲陰气不升﹐故腹中脹滿。董氏用四聖散﹝出不快﹞以發出其毒﹐則胃熱自散矣。若出太盛而面黃﹐大便黑﹐煩躁﹐喘渴腹脹者﹐此有瘀血在裏也﹐治法見渴條。若出太盛﹐至當結膿窠痂而不結﹐能食而喘﹐腹脹譫語不大便者﹐及靨後腹脹喘渴﹐大便利小便澀者﹐治法俱見喘條。

痘瘡起發而腹脹者二證﹐同前陰陽不和者﹐瘡痘正發﹐熱毒方盛﹐必生煩渴﹐宜以葛根解毒湯﹑人參麥門冬散﹑人參白術散﹝並見痘渴﹞之類與之。不知此理﹐或飲冷過多﹐或誤投涼劑﹐熱爲冷所激﹐欲出而不能﹐冷熱相搏﹐毒不發起﹐故令腹脹。且傷於冷者﹐急當以溫中藥疏逐冷气﹐冷气散﹐則腹脹自消﹐益黃散﹝脾﹞去甘艸﹐加姜制濃朴。甚者气喘發厥﹐瘡白而無血色﹐多致不救。陳氏木香散﹝泄利﹞聖方也﹐昧者反用峻下之藥﹐致令重困而死。其毒瓦斯陷伏入裏者﹐但用溫平解毒快气之劑紫艸飲子主之﹝起發﹞。若腹脹而目閉﹐口中如爛肉臭者﹐其證爲大惡。

﹝丹﹞勉奴痘後渴﹐肚急﹐小便少﹐發熱。

芍藥白術陳皮﹝各五分﹞川芎漧葛﹝各三分﹞甘艸﹝炙﹐一錢半﹞木通﹝二分﹞

上﹐用水煎服。

寄子五歲﹐痘後肚急。

白術﹝一錢﹞陳皮木通﹝各五分﹞犀角川芎白芷﹝各七分﹞甘艸﹝炙﹐三分﹞

上﹐水煎服。

加味透肌散人參黃白術芍藥川芎甘艸茯苓木通陳皮糯米濃朴大腹皮等分﹐爲粗散。姜棗煎服。

紫艸濃朴湯治痘瘡煩悶痞滿﹐或堅急﹐或結聚不散。

紫艸茸﹝一錢二分﹞枳實黃芩黃連濃朴﹝各一錢一分﹞露蜂房白茯苓山豆根麥門冬桃仁石膏旋復花﹝各二錢﹞蟬蛻升麻﹝各八分﹞白術﹝五分﹞

上銼散。每服四五錢﹐水煎﹐食遠溫服。

溫平﹐能和表裏﹐治腹脹瀉渴﹐有如神之效。一則毒瓦斯陷伏入裏﹐必有他證相雜﹐或煩躁不渴﹐或大小便祕﹐或啼哭不止﹐但用溫平解毒快气之劑﹐如人齒散﹝黑陷﹞活血散﹝出不快﹞之類。又有小便赤澀。而心腹脹滿﹐別無他證者﹐此伏熱在胃﹐則中有所隔﹐上爲心气不降﹐故小便澀少而赤。若出太盛而面黃﹐大便黑﹐煩躁﹐順喝腹脹者﹐此有瘀血在裏也﹐治法見渴條。若出太盛﹐至當結膿窠痂而不結﹐能食而喘﹐腹脹譫語不大便者﹐及靨後腹脹喘渴﹐大便利小便澀者﹐治法俱見喘條。

痘瘡起發而腹脹者二證﹐同前陰陽不和者﹐瘡痘正發﹐熱毒方盛﹐必生煩渴﹐宜以葛根解毒湯﹑人參麥門冬﹑人參白術散﹝並見痘渴﹞之類與之。不知此理﹐或飲冷過多﹐或誤投涼劑﹐熱爲冷所激﹐欲出而不能﹐冷熱相搏﹐毒不發起﹐故令腹脹。且傷於冷者﹐急當以溫中藥疏逐冷气﹐冷气散﹐則腹脹自消﹐益黃散﹝脾﹞去甘艸﹐加姜制濃朴﹐甚者气喘發厥﹐瘡白而無血色﹐多致不救。陳氏木香散﹝泄利﹞聖方也﹐昧者反用峻下之藥﹐致冷重因而死。其毒瓦斯陷伏入裏者﹐但用溫平解毒快气之劑紫艸飲子主之﹝起發﹞。若腹脹而目閉﹐口中如爛肉臭者﹐其證爲大惡。

﹝丹﹞勉奴痘後渴﹐肚急﹐小便少﹐發熱。

芍藥白術陳皮﹝各五分﹞川芎漧葛﹝各三分﹞甘艸﹝炙﹐一錢半﹞木通﹝二分﹞

上﹐用水煎服。

寄子五歲﹐痘後肚急。

白術﹝一錢﹞陳皮木通﹝各五分﹞犀角川芎白芷﹝各七分﹞甘艸﹝炙﹐三分﹞

上﹐水煎服。

加味透肌散人參黃白術芍藥川芎甘艸茯苓木通陳皮糯米濃朴大腹皮等分﹐爲粗散。姜棗煎服。

紫艸濃朴湯治痘瘡煩悶痞滿﹐或堅急﹐或結聚不散。

紫艸茸﹝一錢二分﹞枳實黃芩黃連濃朴﹝各一錢一分﹞露蜂房白茯苓山豆根麥門冬桃仁石膏旋復花﹝各二錢﹞蟬蛻升麻﹝各八分﹞白術﹝五分﹞

上銼散。每服四五錢。水煎﹐食遠溫服。

紫艸枳實湯治痘瘡腹脹﹐或熱毒﹐或因傷冷所致。

紫艸茸鼠粘子﹝各一錢二分﹞濃朴苦參﹝各一錢一分﹞白芍藥貝母枳實訶子肉豆蔻﹝各一錢﹞蟬蛻桔梗白術﹝各八分﹞升麻﹝七分﹞甘艸﹝六分﹞

上銼散。每服四五錢﹐水煎﹐食遠服。

葶藶木香散﹝喘﹞

木通芍藥湯治痘瘡作渴腹脹﹐小便不利。

木通芍藥白術﹝各五分﹞川芎陳皮漧葛﹝各三分﹞甘艸﹝二分﹞

上﹐水煎服。

姜附湯治瘡疹半出而半不出﹐或出盛時卻下利支厥﹐嘔逆腹脹喫噫﹐須急與理中丸﹑四逆﹑姜附湯之類不須疑﹐已試之驗也。大便自利腹脹者﹐是熱毒被冷所搐不能出﹐冷甚則爲下利﹐其毒小得出﹐則爲腹脹﹐當此以理中丸﹑四逆﹑姜附湯等服之﹐裏復溫﹐則利止﹐熱毒得復出﹐則腹脹自消﹐瘡疹亦自出矣。又有瘡疹半出半未出﹐或出盛時卻大便不通﹐小便赤澀﹐喘粗腹脹﹐而唇齒幹﹐口燥渴引飲﹐譫語者﹐當急下之﹐此證是毒瓦斯壅瘀﹐欲出而出不辧﹐故腹脹﹐下之熱毒散﹐榮衛伸則裏脹消﹐外瘡出﹐合溫合下﹐皆得其宜﹐不可不述之。若下膿血而腹脹者﹐又非此證﹐宜服南金散﹑乳香豬血膏﹑理中丸﹑姜附湯。

卷之六﹟心臟部四痘瘡﹝下﹞

痛癢

諸痛爲實﹐諸癢爲虛。謂之實者﹐邪气實也。謂之虛者﹐正气虛也。又﹐瘡疹爲火﹐火盛則痛﹐火微則癢﹐故常作痛者﹐此邪气之實也。蓋痘瘡之毒﹐發於皮膚肌肉之間﹐气以束之﹐血以潤之﹐醞釀其毒﹐以抵於化﹐正气周旋而不捨﹐毒瓦斯變化而未成﹐郁而作痛﹐此其常也﹐毒化膿成﹐其痛自止。若肉如刀剜﹐膚如錐刺﹐一向痛而不止﹐大叫多哭﹐此則皮傷肉敗﹐不勝其毒﹐又痛之變也。常作癢者﹐此正气之虛也。經曰﹕胃者﹐水谷之海﹐六腑之大原也。五味入口﹐藏於胃﹐以養五臟﹐胃气旣虛﹐則水谷不化﹐津液內竭﹐不能輸精於皮毛﹐气失其衛﹐血失其榮﹐不能醞釀毒瓦斯﹐以至於成﹐使毒瓦斯浮沈﹐隱伏聚散﹐倏忽灼於皮毛﹐所以癢也﹐此其爲異﹐補其气血﹐和中托裏﹐其癢必止。若一向瘙癢﹐時甚一時﹐爬抓破壞﹐皮脫肉坑者﹐此毒瓦斯內陷﹐正气外脫﹐不旋踵而告變矣。如先痛後癢者﹐此常候也﹐蓋先則毒未解化﹐其火正盛﹐宜爾作痛﹐厥後膿成毒解﹐火气漸微﹐宜爾作癢也。

卷之六﹟心臟部四痘瘡﹝下﹞

痛

《活人書》治痘瘡痛﹐用溫驚丸﹝驚﹞水化下。海藏治瘡出煩痛﹐用五物木香散。薛云﹕若身後痛﹐屬膀胱經也﹐用羌活荊芥甘艸湯﹝卽此三味等分﹞。身前痛﹐屬肺金也﹐用升麻葛根紫艸湯。身側痛﹐屬膽經也﹐用柴胡山梔連翹防風湯﹝卽此四味等分﹞。四肢痛﹐屬胃經也﹐用防風芍藥甘艸湯﹝卽此三味等分﹞以急止之﹐蓋恐叫號傷气﹐忍痛傷血﹐而變證也。若熱毒盛者﹐用東垣消毒散﹝大法﹞﹐或仙方活命飲﹝痘後餘毒﹞。食雞魚葡萄酒物者﹐用東垣淸胃散﹑生犀汁。若發熱飲冷﹐大便調和﹐用四物連翹牡丹皮。若發熱飲冷﹐大便祕結﹐脾胃實熱也﹐用淸涼飲﹝發熱﹞。若發熱作渴飲湯者﹐脾胃虛熱也﹐用七味白術散﹝渴﹞。大凡痘切不可食毒物﹐恐作痛致傷元气﹐輕者反重﹐重者難治﹐大人亦然。

痘瘡起發﹐痛者有二﹐一則毒邪欲出﹐气血隨之﹐肌肉急而痛﹐九味順气散﹝起發﹞合活血散﹝出不快﹞主之。

一則皮膚濃﹐肉理密﹐爲外寒相搏而痛﹐桂枝葛根湯主之﹝初熱﹞。

五物木香散治瘡出煩痛。

靑木香﹝二兩﹞丁香零陵香﹝各一兩﹞麝香﹝一分﹞白礬﹝一兩﹞

每服四錢﹐水一小盞半﹐煎服之。熱盛者﹐加犀角一兩﹐如無犀角﹐以升麻代之﹐輕者﹐一服大效。

又方以芒硝和豬膽塗瘡上﹐令動﹐痂落無瘢﹐仍用黃土抹之良。此病小便澀有血者﹐中壞﹐瘡背黑靨﹐不出膿者﹐死不療。

靑黛散治痘未作膿﹐痛甚﹐心膈煩躁﹐睡臥不安﹐並宜服之。

眞靑黛如棗核大﹐水調服之﹐卽安。

﹝世﹞痘將結靨﹐漧硬而痛﹐宜塗酥潤之﹐靨可揭去則去之。如無酥用豬油煎汁代之。此痛非服藥可免也。

卷之六﹟心臟部四痘瘡﹝下﹞

身痛

經云﹕諸寒爲痛。又云﹕痛則爲實﹐內快外痛﹐爲外實內虛﹐外快內痛﹐爲內實外虛。今痘瘡身痛者﹐是皮膚濃﹐肉理密﹐或爲外寒相搏﹐或熱毒內作﹐或血虛不能榮養﹐宜審而治之。滄洲翁云﹕凡瘡發身痛﹐不爲外寒所折﹐則肉腠濃密﹐宜分而治之。若紅點方見﹐爲寒所折﹐而內體有熱﹐宜木香參蘇飲﹐輕者消毒飲﹐或葛根升麻加芍藥湯。肉腠密者﹐宜活血散合勻气散。外寒搏者﹐必兼有表證﹐如和解湯﹑攻毒散去柴胡﹑前胡﹐皆可用。若兼發熱頭痛﹑惡寒咳嗽者﹐參蘇飲主之。熱毒內作血瘀而痛者﹐先用活命飲﹝瘡瘍﹞﹐次用消毒救苦湯﹝痘大法﹞。血虛而瘀﹐因作痛者﹐四物湯之類。徧身如嚙﹐色黑者﹐毒瓦斯壅滯而血凝也﹐乃是危證﹐若二便祕結﹑喘急煩躁﹐用梔子仁湯﹐或豬尾膏血調片腦治之。自利不食者﹐不治。

消毒飲牛蒡子﹝三錢﹐炒﹞荊芥﹝一錢﹞甘艸﹝半錢﹐生用﹞防風﹝去蘆﹐半錢﹞

上細切。作一服﹐水煎。加生犀角尢妙。

葛根升麻加芍藥湯﹝升麻葛根湯﹑倍芍藥是也﹞

活血散﹝出不快﹞

勻气散﹝卽《濟生方》八味順气散﹑加木香也﹞

白術白茯苓靑皮白芷陳皮烏藥人參﹝各五錢﹞甘艸﹝炙﹐二分半﹞木香﹝一分半﹞

上細切。作一服﹐水一盞﹐煎七分服。或細末﹐酒調亦可。

卷之六﹟心臟部四痘瘡﹝下﹞

癢塌

訣云﹕虛則癢﹐實則痛﹐此大槪言之。痘瘡之癢﹐其候不同﹐有初出時便身癢爬搔不停者﹐此邪气欲出﹐皮膚閉密﹐其火遊移往來﹐故癢也﹐與傷寒太陽病身癢汗不出者同論﹐可發之﹐使皮膚縱緩﹐腠理開通﹐邪气得泄﹐瘡出而癢去﹐所謂火郁則發之者是已。有將收較而癢者﹐其膿已成﹐其瘡將回﹐邪气散而正气復﹐榮衛和暢﹐故癢也﹐與癰癤將痊而癢者同論﹐不須服藥﹐但謹護之﹐勿令掐﹐以致腫灌﹐所謂美者是已。有起壯泡漿而癢者﹐當血已化水﹐水未成膿之時﹐其毒未化﹐渾身瘙癢﹐爬搔不寧﹐此惡候也﹐與傷寒陽明經病皮中如虫行者同論﹐所謂虛風外搏﹐邪气內彊﹐癢而不止爲泄風者是已。此視瘡之幹濕﹐以風藥佐之﹐必令癢去﹐方爲佳兆﹐若癢甚不休﹐瘡壞皮脫﹐其毒復陷﹐謂之癢塌﹐必不能治矣。大抵出形而皮肉紅艷﹐起發而皮嫩多水者﹐其後常致癢塌也。凡痘子瘙癢者﹐須於形色上詳審﹐如瘡一向起發紅活﹐光壯肥滿﹐忽然瘙癢者﹐此穢气所觸也﹐宜內服十全大補湯﹝汗﹞﹐外用茵陳燻法﹝起發﹞﹐其破者以白龍散敷之。如瘡本漧燥又添瘙癢者﹐火甚也。如瘡原帶水﹐皮肉嫩薄﹐又癢者﹐此溫熱也。擺頭扭項﹐手足動作﹐昏悶者死證。如初出身癢者﹐可發之﹐桂枝葛根湯﹝初熱﹞加制麻黃﹑牛蒡子﹑主之。如起發養漿而癢者﹐通用十全大補湯﹝汗﹞加防風﹑牛蒡子主之。起發身癢有二證﹐一則血气不足﹐其癢爲虛﹐十全大補湯主之。一則不能食淡﹑以致發癢﹐蟬蛻膏主之﹝初熱﹞。如瘡幹而癢者﹐宜養血潤燥﹐以四物湯﹝失血﹞合消風化毒湯﹑奪命丹﹝起發﹞主之﹐外用茵陳燻法。如瘡濕而癢者﹐宜養气去濕﹐以四君子湯﹝不能食﹞合消風化毒湯﹑奪命丹主之﹐外用茵陳燻法。凡痘子已熟﹐忽作瘙癢抓破者﹐此脾胃虛弱﹐不能榮養肌肉也﹐內服四君子湯加黃﹑官桂﹐外以敗艸散﹝潰爛﹞主之。如因自利脾胃虛﹐致癢塌者﹐陳氏木香散﹝泄利﹞﹑異功散﹝出不快﹞主之。如瘡將收而作癢﹐誤犯破損﹐不肯幹較者﹐用白龍散貼敷。丹溪法﹕於形色脈上分虛實﹐實則脈有力气壯﹐虛則脈無力气餒。

實癢則勢﹐虛癢則勢怯。虛癢以實表之劑加涼血藥﹐實癢以大黃寒涼之藥少許與之﹐下其結糞。滄洲翁法﹕主血气不足﹐用十補托裏散及木香散加丁香﹑官桂。胃主肌肉﹐尢宜四君子湯加芎﹑歸﹑木香﹑紫艸煎服。或患者不能忌口﹐因食毒物而作癢者﹐二物湯﹑百花膏﹐或四君子湯加解毒藥。陳氏法痘瘡作癢﹐抓破成瘡﹐膿水淋漓者﹐由血气衰﹐肌肉虛也﹐宜用木香散﹝瀉﹞加丁香﹑肉桂﹐及敗艸散﹝收靨﹞﹐切忌用牛糞灰。聞人氏法﹕癢有二證﹐一則气血不足﹐其癢爲虛﹐活血散﹝出不快﹞或四君子湯加黃﹑枳殼主之﹝左中恕用十全大補湯﹑十宣內托散﹞。一則不能食淡以致癢﹐蟬蛻一物湯主之﹝痘腹痛﹞。魏氏法以保元湯倍加黃﹐少加芍藥。

或云首尾癢塌﹐保元加牛蒡子﹑白芍藥﹑何首烏。何首烏有紅白二種﹐名爲雄雌﹐必須兼下有效。忌鐵。王汝言云﹕痘瘡虛怯﹐淡白色﹐癢塌﹐此屬虛寒﹐宜用陳氏法。若發熱壯盛﹐齊湧紅紫色﹐燥癢﹐此屬熱毒﹐宜用涼血解毒之劑。

薛氏云﹕前證皆因气血虛弱所致﹐預爲調護﹐使气血和平﹐庶無此患﹐又必察其外證﹐色白者用四君之類﹐色赤者用四物之類。

袁氏云﹕囊貯半漿而作癢者﹐可以療止﹐必當用參﹑﹑芍藥﹑升麻﹑附子之屬﹐不宜投寒散之藥。若焦貼皮膚作癢者不治。空殼蓮蒲作癢者﹐不治。

參內托散治裏虛發癢﹐瘡不潰﹐倒靨。

人參黃﹝炒﹞當歸川芎濃朴﹝姜制﹞防風﹝各五分﹞桔梗白芷官桂﹝各二分﹞木香甘艸﹝各三分﹞紫艸﹝五分﹞

上入糯米一撮﹐水煎﹐量服之。寒戰切牙﹐飲水瀉渴﹐亦宜服。

紫艸木香散治痘瘡裏虛癢塌﹐黑陷發熱。

紫艸伏苓甘艸白術木香人參﹝各等分﹞糯米上﹐每服三錢﹐水煎。

消風化毒湯防風黃白芍藥荊芥穗桂枝牛蒡子升麻﹝各等分﹞甘艸﹝減半﹞

上銼碎。加薄荷葉七片﹐水一盞﹐煎七分﹐去滓溫服﹐無時。

﹝丹﹞治痘瘡癢塌不掩。

白術﹝一錢半﹞黃﹝炙﹞當歸陳皮﹝各五分﹞甘艸﹝炙些﹞

水煎﹐溫服。

予治一子七歲﹐痘將出未出之際﹐腹泄數行﹐其泄色黑﹐不髮根窠﹐三日後癢塌﹐抓卽黑色﹐口渴﹐其根窠如水疥狀不紅澤﹐不起發﹐食少﹐脈浮數有力﹐按之虛。遂用參﹑﹑歸﹑術﹑陳皮﹑肉豆蔻爲君﹐炙甘艸﹑訶子﹑桂爲佐﹐使水煎熟﹐好酒些少﹐咽下癢立止﹐食立進﹐根窠紅澤而起發﹐二服全愈。

蟬花散治痘疹不拘前後始終﹐徧身作癢抓破﹐皆治之。

蟬蛻﹝去頭足﹐洗去土﹐微炒﹐一兩﹞地骨皮﹝炒黑色﹐一兩﹞

共爲末。每服一茶匙﹐水酒送下﹐一二服﹐神效。

二物湯蟬蛻﹝淨洗﹐二十一枚﹞甘艸﹝炙﹐一兩﹞

上爲末。水煎﹐時時服之。

盒脾散痘至八九日期﹐倏然身中梟癢﹐此痘証之最急者﹐以此治之。

炒術芍藥生地黃甘艸升麻荊芥防風陳皮大腹皮僵蠶蟬蛻水煎服。

震澤湯人參黃芍藥生地黃防風甘艸水煎服。

天元二仙丹渾天湯人參﹝乳浸﹞黃生附子﹝面煨。各一兩﹞

四味﹐另研細﹐方和合一處﹐白蜜調勻。量兒大小加減﹐十歲以上一錢﹐十五歲以上二錢。服後﹐隨以振元湯連進﹐癢遂止矣。

七星散黃芍藥﹝各二錢﹞人參桂心﹝各一錢﹞黑魚﹝一个﹞

上﹐前四味共研爲末﹐置黑魚肚內﹐升麻酒煮熟﹐與痘癢者連藥食之。凡上焦癢喫頭﹐中焦癢喫身﹐下焦癢喫尾。亦驗方也。

白龍散用漧黃牛糞﹐在風露中多久者﹐火成灰﹐取中心白者爲末﹐薄絹囊裹﹐於瘡上撲之。

浴法經霜桑葉﹝上﹞蘇梗﹝中﹞升麻﹝上﹞荊芥穗﹝中﹞防風﹝中﹞

水煎十數沸﹐候溫﹐拭體。

癢甚欲搔者﹐以烏羽輕拂之。以細茶﹑當歸﹑黃﹑玄參﹑燒煙燻之。或以鐵器燒紅﹐置釅醋中﹐於室中燻之。

﹝丹﹞輕者﹐用淡蜜水調滑石末﹐以雞羽潤瘡上。

﹝陳﹞痘癢難任﹐搔之成瘡﹐或膿或血出者﹐敗艸散治之﹐切不可用牛糞灰﹐貼則臭穢瘢多矣﹝方見收靨證治﹞。

小兒痘瘡癢難任﹐誤搔成瘡﹐及瘡痂欲落不落﹐用上好白蜜一味塗於瘡上﹐其痂易落﹐可無紫黑瘢痕。

世傳痘靨落後﹐痘毒不盡﹐變成癩癬﹐其癢難任﹐用陳年臘脂油敷﹐神妙。

又方用羊骨髓塗瘡效﹝方見落痂證治痂不脫條﹞。

【爬破】﹝萬﹞凡痘子膿成漿熟﹐或癢﹐誤犯破者﹐只復灌爛﹐不能成痂﹐若膿漿未成之時﹐不可犯破半个﹐必然癢塌而死。﹝袁﹞敢問﹐有爬破囊房膿血淋漓而死者。有爬破囊房漧枯脫皮而死者。其故何與﹖曰木枯則自折﹐土燥則自裂﹐痘之囊房空虛﹐則梟癢自作﹐欲其不搔爬也難矣﹐但爬破於不關軸之處﹐猶可以全活﹐若臉顴气窩﹐命之要轄也﹐於玆爬脫﹐死在旦夕。彼爬破而膿血淋漓﹐似乎气血交養﹐本不宜死也﹐而有死者﹐豈痘之不分美惡乎﹖要知魚得水而肥﹐鳥得林而棲﹐痘囊旣破﹐膿血淋漓﹐旣竭﹐則元气耗絕矣﹐元气旣竭﹐烏得不至死耶。評云﹕膿血流來痘可生﹐只因灌破走黃金﹐任教鑪火工夫到﹐棄了黃金惱殺人。諭言極是。

謝衝霄說﹕女媧煉五色石以補天﹐皮脫可藥紙以封之﹐斯言謬矣。

治痘瘡抓碎出血﹐黑虎丹。歌曰﹕絲瓜聯蒂與囊皮﹐孔裏烏金統用之﹐慢火置於新瓦炙﹐燒時存性效眞奇﹐痘經抓破惡梟攻﹐須識王眞一笑翁﹐荊芥防風香白芷﹐綿芍藥建奇功。

按﹕古方有用敗艸散抹者﹐有用蕎麥粉抹者﹐有用蛤粉摻者﹐有用文蛤末摻者﹐總不如黑虎丹之妙也。

卷之六﹟心臟部四痘瘡﹝下﹞

陷伏倒靨

伏者﹐毒蓄於裏而不出也。陷者﹐毒出而復陷入也。此皆惡候。伏惟一證﹐陷有數種﹐伏候於見形之時﹐其人瘡出﹐熱不少減﹐煩渴悶躁﹐此有伏毒未得盡出也。陷則見形之後﹐其血漸幹而變黑者﹐謂之黑陷。漿水未成破損癢塌者﹐謂之倒陷。膿成復化爲水﹐不肯結痂者﹐謂之倒靨﹐亦陷類也。其瘡黑色﹐皆謂之黑陷﹐凡疹黑色﹐皆不治之﹐以腎爲水﹐其黑色﹐乃腎之眞髒色見也﹐粗工不知變黑歸腎之理﹐妄謂腎不可實﹐欲瀉腎而使之虛﹐不知人之一身﹐大言陰與陽﹐小言心與腎﹐卽方家所謂眞水眞火也﹐瘡疹之火發於中﹐賴此一點眞水﹑以制其充﹐苟欲瀉之﹐則火無所制﹐本先撥矣﹐豈治之要哉。然謂歸腎者﹐以腎主骨髓﹐又主閉藏也﹐蓋瘡疹穢毒﹐由骨髓達於筋肉皮毛之間﹐乃自內而外﹐其毒得泄﹐今旣陷伏﹐則自外而復入於內﹐藏於骨髓﹐謂之歸腎也。又初出形之時﹐春气發生之令也﹐出形而黑﹐是春行冬令矣。起壯之時﹐夏气長養之令也﹐起發而黑﹐是夏行冬令矣。養漿之時﹐秋气成實之令也﹐膿幹而黑﹐是秋行冬令矣。故皆謂之逆。結之時﹐冬气閉藏之令也﹐此腎之正候﹐若不著痂﹐膿水浸潤﹐此冬行春夏之令﹐亦謂之逆。惟知造化之機﹐可以語歸腎之說﹐其色黑者﹐火化也﹐觀物之幹者其色黑﹐出於火者色亦黑﹐豈可謂之水乎。經曰﹕火發而燻昧。知此﹐可以語黑陷矣。

凡瘡伏而不出者﹐雙解散主之﹝初熱﹞。點色白或黑色﹐其人必不能食乳﹐大便自利﹐或嘔或厥﹐此胃虛弱而不能副榮衛故也﹐宜用溫中之劑﹐令其胃暖﹐榮衛復行﹐則當自出矣﹐宜理中湯﹝痘吐利﹞丁香煮散﹝痘吐逆﹞之類。

如倒陷者﹐看其大腑何如﹐如大小便祕﹐四順淸涼飲﹝發熱﹞合奪命丹﹝見形﹞主之。泄利气弱者﹐十全大補湯﹝汗﹞合奪命丹主之。並外用胡荽酒﹑水楊湯﹝俱起發﹞。丹溪先生云﹕痘瘡倒陷﹐因眞气虛而毒瓦斯不能盡出者﹐用黃﹑人參﹑紫艸酒制治之。若將成就之際卻淡色者﹐屬血虛﹐用當歸﹑川芎之類﹐或加紅花﹑紫艸。屬熱毒者﹐用升麻﹑芩﹑連﹑梗﹑翹之類﹐甚者用犀角屑﹐大解痘毒。﹝薛﹞竊謂前證若熱毒方出﹐忽被風寒閉塞肌竅﹐血脈不行﹐身體作痛﹐或四肢微厥﹐點不長﹐或變靑紫黑色者﹐此爲倒靨。若胃气虛弱﹐不能補接榮衛﹐出而復沒者﹐謂之陷伏。誤用解毒之藥﹐必致陷塌。若喜熱飲食﹐手足並冷者﹐乃脾胃虧損﹐陽气虛寒之證﹐宜用辛熱之劑補之。喜冷凍飲料食﹐手足並熱﹐乃陽气實熱之證﹐宜用苦寒之劑瀉之。外感風寒者﹐溫散之。毒入腹者﹐分利之。陽气虛者﹐溫補之。

外寒觸犯者﹐燻解之。自昔謂白陷不可救﹐蓋痘色白者﹐必變爲灰慘﹐灰慘者﹐必至於平伏倒塌﹐故謂之白陷﹐此固由气虛所致﹐然血不華色﹐血亦本虛﹐治法須兼气血爲當﹐血活气行﹐白可變而爲紅﹐自不至於陷塌矣。若單補气﹐則气愈燥熱﹐勢必陷伏﹐故白陷抓破﹐皮薄漧燥而極癢者﹐由失於補血﹐致气盛極而燥也﹐愈用補气之藥﹐速死之兆也。

故凡見痘色白者﹐無分先後﹐皆以補中益气湯合四物湯治之﹐內有熱者﹐加解毒藥﹐或利小便﹐若待白陷已成﹐而後治之﹐難爲力矣。痘有紫黑陷﹐灰白陷。紫黑陷者﹐乃血熱幹滯﹐而气亦不能以營運﹐有餘之證也﹐急治之﹐猶多可活。灰白之陷﹐乃元气衰敗﹐故不能起發﹐而血亦不得通貫﹐不足之證也﹐多難救治。

如將起發﹐瘡亦有水﹐但色黑黯者﹐以十全大補湯﹝汗﹞調無價散主之﹐或以快湯﹝見形﹞﹑奪命丹﹝見形﹞

合而服之。

如倒靨者﹐亦視其大便何如。大便祕﹐宜利之﹐三黃丸﹑四順淸涼飲﹝俱發熱﹞。泄利者﹐宜補之﹐輕則十全大補湯﹐甚則陳氏木香散﹝瀉﹞﹐並外用敗艸散﹝收靨﹞主之。

﹝龐安常﹞郁金散痘始有白泡﹐忽搐入腹﹐漸作紫黑色﹐無膿﹐日夜叫﹐煩亂者。

郁金﹝一枚﹞甘艸﹝一分﹞

水半碗﹐煮幹﹐去甘艸﹐切片﹐焙漧﹐爲細末。入腦子半錢同研一錢匕﹐用生豬血五七滴﹐新汲水調下。不過二服﹐甚者毒瓦斯從手足心出如癰狀﹐乃瘥﹐此是五死一生候也。

四聖散黑陷倒靨﹐不起發﹐不紅活﹐小便不利。

紫艸黃甘艸木通上﹐水煎服。熱甚色紫﹐倍加紫艸﹑芩﹑連﹑紅花。大便祕﹐加枳殼。如常﹐加糯米。

參內托散﹝見癢塌﹞

無價散用人﹑貓﹑豬﹑犬﹑糞﹐臘月內燒爲灰﹐沙糖水調服。

南金散治痘已出而復﹐其勢甚危﹐諸藥不效者﹐萬無一失。

紫背荷葉﹝霜後搭水紫背者﹞白僵蠶﹝洗去絲﹐炒幹﹞

上爲末。等分。每服看大小﹐大者一錢﹐小者五分﹐研芫荽汁和酒下﹐米飲亦可。

治此證多有用龍腦﹑人牙者﹐卒難措辦﹐惟此無毒﹐而效且速﹐但紫背者﹐甚難得﹐可於鹽鋪內尋之。

橄欖飲治倒靨。

橄欖從中截斷﹐水服少許﹐服之立發。

白花蛇散治痘疹黑陷倒靨。

白花蛇﹝連骨﹐一兩﹐火炙幹勿焦﹞丁香﹝二十个﹞

共爲末。每服五分﹐或二分﹐熱酒送下。如黑陷者移時轉紅﹐甚效。

《羅浮方》治塌陷痘。歌曰﹕烏蛇全蠍與僵蠶﹐帶肉穿山甲與纏﹐四樣淨該均一兩﹐綿官桂倍加焉﹐白酒煮濃隨意服﹐見多陷痘得回全。愚每用此﹐全活甚眾﹐但僵蠶須要去絲﹐淸水洗去鍛石﹐再曬漧﹐烏蛇須用尾極好﹐穿山甲先酒洗﹐焙漧用。

﹝袁氏﹞治倒靨。歌曰﹕倒靨原爲痘後難﹐只因气血兩相殘﹐參歸地並蟬蛻﹐連綿進服靨自還。又曰﹕倒靨血不止﹐名爲回陽泉﹐若犯胸脇地﹐十來九不全﹐速覓胭脂胚﹐血竭加一錢﹐燒之俱存性﹐點上血收幹。予見痘後倒靨﹐人多妄用浴法﹐枉殺人男女。若痘後結痂濃壘﹐不能脫起﹐或半脫而半在﹐或四圍脫而中心錐痛者﹐準用後方。

生蜜蘇合油二味調勻。用銀簪敷於靨盤沿處﹐其痛卽止﹐而靨自速脫﹐並無嗆血刨肉之患﹐如無蘇合油﹐只以綫雞油代之﹐甚妙。

卷之六﹟心臟部四痘瘡﹝下﹞

黑陷

﹝萬﹞水火者﹐陰陽之迹也﹐坎離者﹐水火之位也﹐心腎者﹐坎離之配也﹐故水陰也﹐而生於陽﹐離中之陰﹐乃眞水也。火陽也﹐而生於陰﹐坎中之陽﹐乃眞火也。陰根於陽﹐陽根於陰﹐互爲其根﹐所以能變合而生萬物也。孔子贊易﹐以坎爲血卦﹑爲赤﹐離爲鱉﹑爲蟹﹑爲螺﹑爲蚌﹑爲龜﹐其義可見。以人身言之﹐血陰也﹐气陽也﹐心配離而生血﹐陽中有陰﹐乃眞陰也﹐腎配坎而生气﹐陰中有陽﹐乃眞陽也﹐故心中之血﹐卽腎中之眞水也﹐灌漑滋濡﹐水之徳也﹐腎中之气﹐卽心中之眞火也﹐噓鼓動﹐火之象也﹐然水善而火惡﹐老子曰﹕上善若水﹐下愚如火。

善惡之分也。況人之兩腎﹐左爲水﹐右爲火﹐經曰﹕七節之旁﹐中有小心﹐小心者﹐命門相火也﹐以其爲君之相﹐故云小心﹐行君之令﹐故云命門也。夫以一水立乎二火之間﹐其不勝也﹐明矣﹐運之於中而使火不赫曦﹐水不涸流者﹐有神以主之也﹐所謂神者﹐何物也﹐太虛之中﹐神之棲也。然水火不並立﹐各有所勝﹐盛衰之變﹐此其常也。故盛則薄所不勝而乘所勝也﹐命曰气淫。衰則所勝妄行而所生受病﹐所不勝薄之也﹐命曰气迫。瘡疹之火﹐起於命門之下﹐二火相合﹐所謂得助者彊也﹐相火復挾君火之勢﹐肆其猖獗﹐銷爍燔炳﹐無所不至﹐可恃者心中之眞水﹐尙有以制之﹐柰何陽道常饒﹐陰道常乏﹐赫曦者其气淫﹐涸流者其气迫﹐並眞水亦亡而已矣。經曰﹕成敗倚伏生乎動﹐動而不已則變作焉。眞水旣亡﹐津液暴絕﹐其气滯﹐其發燥﹐槁不能潤乎皮毛﹐滋乎腠理﹐而瘡中之血亦幹而黑矣﹐是則變黑者﹐血色本赤﹐而幹則變黑也。謂之歸腎者﹐血本腎中之陰﹐血幹則腎水亦幹矣﹐此腎虛之證﹐豈有腎實爲邪之理乎。邵子觀物篇曰﹕東赤﹐南白﹐西黃﹐北黑﹐此正色也﹐驗之於曉午暮夜之時﹐可見之矣﹐由是推之﹐嬰兒始生而赤﹐長稍變而白﹐病則黃﹐老死而黑﹐物生地下而赤﹐稍長而白﹐萎落則黃﹐枯槁而黑﹐凡物皆資一陽之气以生﹐此四色者﹐乃一陽之气色遞變者也。

夫痘瘡由出現而起發﹐起發而成漿﹐成漿而結痂﹐亦人身中一陽之气之流行也﹐其出現而赤﹐起髮稍變而白﹐成漿則黃﹐結痂則黑﹐此亦色之遞變自然者﹐乃証之順﹐未可全以變黑爲不正之色也。夫以變黑爲逆者﹐以四時言之﹐春主生﹐夏主長﹐秋主收﹐冬主藏﹐此自然之序﹐遞相成功者也﹐痘瘡之出﹐猶春之生也﹐起發猶夏之長也﹐成漿猶秋之收也﹐結痂猶冬之藏也﹐亦自然之序﹐苟出現而黑色﹐是春行冬令矣﹐起發而黑色﹐是夏行冬令矣﹐成漿而黑色﹐是秋行冬令矣﹐不循遞變之次﹐故謂之逆。黑者﹐腎之色也﹐爲起蟄封藏之本﹐故以變黑爲歸腎也。又肺主皮毛﹐心主血脈﹐脾主肌肉﹐肝主筋﹐腎主骨髓﹐瘡疹之毒﹐由內而外爲順﹐內者不出曰伏﹐已出復入曰陷﹐不能成漿謂之倒陷﹐不能結痂謂之倒靨﹐曰伏﹑曰陷﹑曰倒﹐皆由外而內﹐入於骨髓﹐故曰歸腎爲逆也。

按﹕錢仲陽爲萬世幼醫之祖﹐而獨以變黑歸腎﹐爲腎實之證﹐其失不小﹐萬氏辟之﹐最爲詳明﹐故備引之。

蓋耳者﹐腎之部也﹐諸痛瘡瘍皆屬於火﹐腎本屬水﹐水不畏火﹐故瘡疹之初﹐腎獨無證﹐凡五臟之部﹑之色﹑之證﹑見者皆爲惡候﹐故曰善則不可見﹐惡則可見也。倘若小兒﹐腎水本虧﹐則火毒愈盛﹐水不足以制之﹐而火反侮其所不勝﹐及其旣久﹐火熬水熱﹐於是腎之所部始病﹐而惡證見焉﹐錢氏以百祥丸下之者﹐大有至理﹐蓋大戟者﹐瀉小腸之藥也﹐心與小腸爲表裏﹐不直瀉其心﹐而瀉其合﹐使心火下降而腎水上升﹐得陰陽交媾之道﹐有起骨加肉之功﹐然不救者﹐尙十有九﹐水火豈易抽添哉﹗蓋非百祥丸則無治也﹐毒瓦斯去而眞气不絕者猶活﹐前人謂百祥丸瀉膀胱之水﹐令脾土復旺﹐是不讀《本艸》而且大夫仲陽之旨也。

又﹐導赤散亦仲陽所制﹐亦瀉小腸﹐但與百祥丸之功效有寬猛耳﹐四聖散用木通亦妙﹐世以大戟爲猛﹐而易以其他淡滲之藥﹐反瀉膀胱與腎者﹐是不刃而殺之矣。萬氏以百祥丸下腎中毒瓦斯﹐是猶以爲腎實而瀉其子也﹐毫釐之差﹐千里之謬﹐不可以不辧。

瘡痘黑陷﹐分四證﹐詳見起發證治陷伏條。薛云﹕喜熱飲食﹐手足並冷者﹐乃脾胃虧損﹐陽气虛寒之證﹐宜用辛熱之劑補之。喜冷凍飲料食﹐手足並熱﹐乃陽气實熱之證﹐宜用苦寒之劑瀉之。外感風寒者溫散之。毒入腹者分利之。陽气虛者溫補之。外寒觸犯者燻解之。陳宿州先生用十二味異功散﹐以預保脾土於未敗之先﹐實發前人之未發﹐開萬世之聾也。

﹝聞人﹞人牙散治痘瘡方出﹐風寒外襲﹐或變黑﹐或靑紫﹐宜溫肌發散﹐使熱气復行﹐而自出。用人齒﹑脫落者不拘多少﹐瓦罐固濟﹐過出火毒﹐研末。出不快而黑陷者﹐豬血調下一錢﹐因服涼藥血澀倒陷者﹐入麝香溫酒服之。

初虞世名回生散﹐用人牙灰入麝香少許﹐每服半錢﹐黃﹑白芍藥﹑煎湯調下。

錢氏方中用溫酒調下。云岐方中用升麻﹑紫艸煎湯調下。海藏雲﹕若平昔油膩腸垢者﹐通膈丸下之﹐朱砂爲衣﹐與宣風散相表裏。一方﹐用雞冠血調成膏﹐好酒半盞﹐人乳半盞﹐入蔥白一莖﹐煎湯送下。彭氏云﹕只用紫艸湯﹐自好瘡痘﹐最怕麝香與酒气﹐觸禁﹐不可用。凡服牙齒﹐不可過多﹐每服止三分﹐多則陽气盡出於表﹐恐痘斑爛無血色﹐陰气內盛﹐必裏寒而濡泄﹐急以四君子加芎﹑歸服之。

﹝湯﹞治痘瘡黑陷﹐藥不能發者有驗。用穿山甲一味﹐燒﹑存性﹐爲細末﹐入麝香當門子少許﹐一歲五分﹐三歲一錢﹐溫酒調下。一服取效﹐𨿽半身黑陷欲絕者﹐亦能暫蘇而發紅色。但有目閉無魂者﹐不復生矣。

﹝寇﹞麻黃湯用麻黃剪去根節五錢﹐用蜜一匙同炒良久﹐以水半升煎﹐候沸﹐去上沫﹐再煎去三分之一﹐不用渣。病瘡倒靨黑者﹐乘熱盡服之﹐避風﹐俟其瘡復出。一法﹐用無灰酒煎更速﹐但小兒不能飲酒者難服﹐以此藥入表也。﹝世傳此法累用有效。﹞

﹝萬﹞凡痘子黑陷﹐古方用穿山甲者﹐取其穿腸透膜而善走也﹐用人牙者﹐取牙齒乃骨之餘﹐腎主骨﹐可以入腎也﹐此二物者﹐但借爲向導﹐引解毒之劑以施治則可﹐若軍用之﹐何濟於事哉﹐有用燒人屎者﹐蓋屎大解疫毒﹐痘乃時疫所發﹐故宜用之﹐若加入發表和中解毒湯內尢良。

上方﹐皆通表發肌之藥﹐首一證感風寒﹐肌竅閉塞﹐血凝不行而黑陷者﹐宜之。

《活人》瘡黑倒陷﹐豬尾湯﹑無比散﹑龍腦膏子無不驗。﹝海藏雲﹕若用艸藥下之﹐似勝腦麝﹐必不得已﹐而後用之可也﹞。

豬尾膏治瘡倒靨。用小豬尾尖刺血兩點﹐入生腦子少許同研﹐新汲水調下﹐食後。立效。

龍腦膏子治時疫發痘瘡﹐及出瘡子未透﹐心煩狂躁﹐气喘妄語﹐或見鬼神﹐或已發而陷伏﹐皆宜速治﹐不治﹐其毒入髒﹐決死。用生龍腦一錢﹐研細﹐滴豬心血﹑和丸如豆子大。每服一丸。心煩狂躁者﹐用紫艸湯化下。

若瘡子陷伏者﹐用溫酒化下﹐少時﹐心神便定﹐得睡﹐瘡疹發透﹐根據常將息﹐取安。﹝海藏雲﹕此一法﹐證極﹑而用﹐故《活人》云﹕不得已也﹞

四糞散治瘡倒靨黑陷。﹝出《禦院藥方》﹞歌曰﹕人貓豬犬臘辰燒﹐每服三錢蜜水調﹐選甚倒靨並黑陷﹐萬兩黃金也合消。﹝臘月辰日合此藥﹐甚驗﹞。

﹝子和﹞人中黃﹐臘月者最佳﹐通風處以火成煤﹐水調下三五錢﹐陷者自出。丹溪云﹕子和﹐黑陷甚者用燒人屎﹐卽此方也。

﹝世﹞治疹痘不透﹐幹黑危困。用山楂肉一味爲末﹐每服二錢﹐紫艸酒送下﹐量兒大小加減﹐徐徐進三四服﹐卽紅活。

﹝海﹞劉守眞涼膈散﹐治小兒疹黑陷亦妙﹐然止能治大便結硬﹑小便赤澀爲當﹐若大便小便已通﹐不宜用此﹐惟以易老去大黃﹑硝者﹐最爲穩當。

﹝錢﹞凡痘疹重者﹐猶十活四五﹐黑者無問何如﹐十難救一﹐其候或寒戰切牙﹐或身黃腫紫﹐宜急以百祥丸下之。

復惡寒不已﹐身冷出汗﹐耳尻反熱者死。何以然﹖腎气大旺﹐脾虛不能治故也。下後身熱气溫欲飲水者﹐可治﹐以脾气生﹐勝腎﹐寒去而溫熱也﹐治之宜解毒﹐不可妄下﹐妄下則內虛多歸於腎。若能食而痂頭焦起﹐或未焦而喘實者﹐可下之﹐宜四順飲。瘡赤陷而耳尻反熱者﹐爲逆﹐用百祥丸﹑牛李膏﹑各三服﹐不愈者死。

百祥丸一名南陽丸治瘡疹黑陷寒戰﹐切牙戛齒﹐身黃紫腫。

紅牙大戟﹝不以多少﹐陰漧﹐漿水煮軟﹐去骨﹐日中曝漧﹐復納汁煮﹐汁盡﹐焙漧﹐爲末﹞

上﹐水丸如黍米大。每服一二十丸﹐研芝麻湯下。吐利同。無時。此方治戛齒甚妙。

牛李膏用牛李子不以多少﹐取汁﹐石器內熬成膏。牛李子生野道邊﹐至秋結實﹐黑子成穗﹐如無生者﹐以干者爲末﹐水熬代用。每服皂子大﹐煎杏膠湯化下。此藥須於九月中取之。

睦親宅一大王病瘡疹﹐始用一李醫﹐又召錢氏﹐錢畱與抱龍丸三服。李以藥下之﹐其疹稠密。錢氏見﹐大驚﹐曰若非轉下﹐則爲逆病。王曰李已用藥下之。錢曰瘡疹始出﹐未有他證﹐不可下也﹐但當用平和藥﹐頻與乳食﹐不受風冷可也﹐瘡痂若起﹐能食者﹐大黃丸瀉一二行﹐卽止。令先下之﹐瘡疹未能出盡而稠密甚﹐則難治﹐此誤也﹐縱得安﹐其病有三﹐一者疥﹐二者癰﹐三者目赤。李氏不能治。經三日﹐黑陷後復召錢﹐曰幸不發寒﹐病未困也﹐遂用百祥丸爲主﹐牛李膏爲助﹐各二大服。至五日間﹐瘡復紅活﹐七日而愈。蓋黑者﹐歸腎水也﹐腎旺勝脾﹐土不克水﹐故脾虛寒戰﹐則難治。所用百祥丸者﹐以瀉膀胱之腑﹐腑若不實﹐髒自不盛也。何以不瀉腎﹐由腎主虛﹐不受瀉﹐如二服不效﹐卽加寒而死矣。

﹝子和﹞治瘡疹黑陷。鐵腳葳靈仙爲末炒﹐一錢﹐腦子一分﹐用溫水調服﹐取下瘡痂﹐爲效。

《活人》無比散治小兒瘡疹惡候。

朱砂﹝先研﹐一兩﹞牛黃麝香樟腦膩粉﹝細研。各一錢﹞

上﹐同研細。如有患者﹐小兒一字﹐大人五分﹐入水銀少許﹐用小豬尾上血三兩點﹐新水同調服。寧穩得睡者﹐然後取轉﹐下如爛魚腸﹑葡萄穗之類涎臭惡物便安。小兒用乳汁調﹐妙。﹝海藏雲﹕此瀉內熱之極﹐不能開發於外則宜此﹐內𨿽過泄﹐外亦開發﹐卽透肌膚之藥﹐與至寶丹同﹞。

小兒疹黑陷方幹胭脂﹝三錢﹞胡桃﹝一个﹐燒﹑存性﹞

上﹐爲細末。煎胡荽酒調下藥一錢﹐立效。

上﹐治死血黑陷。凡前方﹐用穿山甲及麝香等藥治黑陷﹐皆爲气滯者設也。

上方﹐皆裏藥﹐第二證所謂毒瓦斯太盛﹐內外蒸爍﹐毒復入裏﹐必心煩狂躁﹐气喘妄言﹐如見鬼神﹐大小便祕﹐渴而腹脹者所宜﹐選而用之者也。

﹝閻﹞紫艸散治瘡痘黑陷﹐曾服此方愈。亢錢皆云﹐有枳殼難服。

紫艸甘艸糯米﹝亢云﹐此味極好﹐助胃气﹞黃﹝各等分﹞

上﹐水煎服。

﹝丹﹞痘瘡黑陷二種﹐因气虛而毒瓦斯不能盡出者﹐用黃﹑人參﹑酒炒紫艸治之。

顏色正者﹐如上治法。﹝參之補﹐佐以紫艸之通利也﹞

﹝魏﹞變黑歸腎﹐乃气弱不能蓄血﹐血亦不榮﹐故致枯萎而黑﹐只用保元湯加芎﹑桂﹑補提其气﹐气旺﹐則黑者轉而爲黃矣。

上補虛例。第三證所謂內虛而不能使陽气以副云云者之所宜也。

吳氏云﹕痘色初深紅者﹐必變紫﹐紫必變黑﹐紫黑必至於漧枯﹐此血熱漸變﹐理勢之一定不移者也﹐故初見深紅﹐失於解散﹐至於漧枯黑陷﹐危殆極矣。治法﹐當以涼血退熱爲主﹐看其微甚﹐或利大便﹐或利小便﹐或用解散之劑﹐頂𨿽平陷﹐不可專以气虛例之﹐而惟用參補劑﹐補則气愈盛﹐而血愈漧涸矣。翁氏治血熱證﹐七八日間有紫黑漧枯﹐及靑灰幹黑陷者﹐有奪命大造﹑談笑博金﹑一字金﹑或百祥﹑牛李﹑豬尾等方﹐然早能涼血解毒﹐必無此患﹐患此而後用此藥﹐得全者少矣。若服涼解之藥過多﹐以致泄瀉滑脫﹐而成黑陷者﹐仍從陳氏法﹐以木香﹑異功治之﹐又不得以血熱爲拘也。

奪命五毒丹治痘黑陷倒靨﹐漧枯不起者﹐神驗。

月魄﹝蟾酥。少許﹞吐月華﹝牛黃。二分﹞銀紅﹝朱砂。一錢﹞男王﹝雄黃。三分﹞梅精﹝冰片。二分﹞

上五味﹐用豬尾血﹑爲丸如麻子大。薄荷湯下一丸﹐移時活動。

談笑博金丹治同上。

取用寅亥戌未四時四靈丹﹐加臍香下。﹝俱用天靈蓋﹞

大造保童丸治同上﹐兼治痘毒。亦妙。

一蠻子﹝人胎骨。炙過﹞二野狼子﹝狗胎骨。酥炙﹞三貓子﹝貓胎骨。炙過﹞

上﹐加臍香下。

一字金丹治同上。

紫花地丁金綫重樓山慈菇至寶丹治同上。

戌腹糧﹝卽將大米﹑淨室與犬食飽﹐取其糞洗淨﹑炙幹﹑研細﹐每一兩﹑麝香一﹑二分﹞

一粒金丹治同上﹐虛證𨿽死者﹐可立活。

膃肭臍﹝二﹞鴉片﹝三﹞冰片﹝二﹞麝香﹝一﹞原蠶蛾﹝二﹞

以上六方﹐治危急痘證﹐有起死回生之妙。

獨神散﹝卽前穿山甲方﹞

天眞膏治黑陷漧枯紅紫﹐及斑不退﹐用此救之﹐十全四五。

初生小兒解下黑糞﹐用瓷罐收貯﹐加水銀二兩﹐麝香一錢﹐黃蠟封口﹐埋於土中﹐愈久愈妙﹐久則化而爲水。每遇前證﹐看兒大小﹐熱毒盛者﹑量與二三茶匙﹐酒煎紫艸湯對半和勻服之﹐立時紅潤活澤﹐眞祕方也﹐勝天靈蓋枯臭無益之物萬萬矣﹐緣此糞原系母之眞血所化﹐蓋以血補血﹐且入土日久﹐又得陰气多﹐故能解毒。百日內小兒熱而煩躁﹐啼哭不止﹐用少許點入眼角﹐二三次便能神安气和而睡﹐蓋又能淸心熱也。

大成散治痘出不快﹐或頂陷﹐或灰白黑陷﹐一切不起發之證俱可用之。

穿山甲﹝酒炒﹐一兩﹞甘艸末﹝二錢﹞雄黃朱砂﹝各一錢半﹞紫艸﹝三錢﹞麝香﹝二分﹞

上﹐每五歲兒用二分。冷證﹐熱酒調下。熱證﹐紫艸湯下。寒者﹐加入治中散內用。熱證﹐加入小無比散內。

無價散治黑陷欲死者。

用無病小兒糞﹐臘月將傾銀罐二个﹐上下合定﹐鹽泥固濟﹐火通紅﹐取出爲末﹐蜜水調服一錢。一方﹐加麝香冰片少許。

卷之六﹟心臟部四痘瘡﹝下﹞

灰白

﹝丹﹞鑪灰白色﹐靜者﹐怯者﹐作寒看。躁者﹐勇者﹐發者﹐作熱看。凡痘疹白色﹐將靨如豆殼者﹐蓋因初起時飲水多﹐其靨不齊﹐俗呼倒靨﹐不妨﹐但服實表之劑﹐如毒瓦斯郁裏﹐消息他大小便﹐如大便閉﹐通大便﹐小便閉﹐通小便﹐無妨。

﹝薛﹞前證不起發﹐不紅活者﹐此因脾肺气虛﹐用參四聖散﹝起發﹞。頂陷灰白﹐瀉渴者﹐脾肺虛寒﹐用木香散﹑異功散﹝出不快﹞。﹝張﹞痘初出時色白者﹐气血虛也﹐便宜大補气血﹐參﹑術﹑﹑芎﹑升麻﹑漧薑﹑甘艸﹑木香﹑丁香﹑酒洗當歸﹑白芍藥﹐若大便瀉﹐加訶子﹑肉果。丹溪治吳店小兒﹐周歲痘瘡﹐色白甚癢﹐藥中每加參﹑﹑半兩﹐白術七分﹐丁香兩个﹐當歸一錢﹐官桂三分﹐水煎服。

上﹐治虛寒例。

﹝婁﹞予族侄女笄年出痘﹐灰白色﹐身熱喘嗽渴﹐脈洪有力﹐與八物湯加連翹﹑桔梗﹑犀角屑﹑半夏﹑木通﹑紫艸﹑漧葛﹑石膏﹑杏﹑枳﹑連﹑芩﹑前胡﹑栝蔞仁服之﹐十帖後﹐色紅活﹐喘嗽緩減漸微﹐但熱未除﹐遂於前方減﹑杏﹑胡﹑枳﹑連﹑芩﹑蔞﹑七味﹐服三十餘帖而安﹐安後發皆落﹐月餘方起﹐牀虛之極也。又一男子二十餘歲﹐出痘已破﹐未破者灰白色﹐又雜間以黑陷倒靨者﹐發熱﹐寒戰﹐身痛﹐脈洪或時弦﹐亦與八物加木通﹑紅花﹑紫艸﹑陳皮﹑連翹﹐服十餘帖而安。

上﹐治虛熱例。

凡血气不足﹐灰白頂陷不起者﹐宜內托散﹝卽十宣散﹐見起發﹞加紫艸﹐並乳汁調補。痘色灰白﹐漿不滿足﹐欲成倒塌﹐皮薄易破者﹐保元湯﹝大法﹞加芎﹑歸﹑芍藥﹑升麻﹑人乳﹑好酒﹑進之。

上﹐補虛例。

有一等白痘﹐似粉﹐醫人所不識﹐有盤﹐有頂﹐而軟肥者﹐以加減大紫艸散主之。

加減大紫艸散治白痘似粉﹐人所不識者。

紫艸人參茯苓黃白術芍藥川芎當歸甘艸糯米上各等分﹐爲粗散。每服四五錢﹐水煎服。一方﹐有木通﹐無黃﹐名紫艸快散。又一方﹐去甘艸﹐加木通﹑防風﹐名參四聖散﹐治表裏俱虛。

補元湯治痘頂充滿﹐而根盤不聚﹐色不紅活﹐乃气有餘而血不足也。

川芎當歸白芍藥﹝酒炒﹞熟地黃﹝各一錢﹞紫艸紅花﹝各酒洗﹐七分﹞陳皮甘艸﹝各三分﹞白術﹝土炒﹐一錢半﹞

酒水各半盞﹐糯米五十粒﹐棗二枚﹐煎服。

活血散治痘色淡白。

當歸赤芍藥﹝酒炒﹞紫艸川芎紅花﹝各五錢﹞血竭﹝一錢﹞木香﹝二錢﹞

上爲末。每五歲者服一錢﹐十歲以上者服二錢﹐好酒調下。熱極血焦不紅活者﹐酒煎紫艸湯調下。

保生散治气血俱虛﹐灰白色﹐不灌膿回漿者。

紫河車﹝一具﹐焙﹐爲末﹞龜板﹝酥炙﹐五錢﹞

一方﹐有鹿茸五錢。

上爲末。每服五七分或一錢﹐气虛者保元湯下﹐血虛﹐芎﹑歸﹑紫艸煎湯下。

混元散治同上。

紫河車﹝一具﹐分作五七塊﹞

用白糯米三合﹐水淘淨﹐入無油銚內同炒﹐以米黃色爲度﹐同爲末。每用五七分﹐兒大者一錢。極補气血﹐能助灌漿﹐如神。緣糯米性溫﹐得紫河車之气﹐純化爲河車﹐故其補功最速﹐譬之造酒﹐米從曲化意也。

內助丹黃﹝酒炒﹞人參﹝酒炒﹞白術茯苓當歸陳皮半夏濃朴肉桂山楂姜三片﹐棗一枚﹐糯米五十粒﹐水煎服。如不食﹐加人乳一杯。癢甚﹐加大附子。寒戰不止﹐加附子防風。渴﹐加麥門冬。瀉﹐加澤瀉﹑豬苓。不止﹐加訶子﹑肉果。

助陽丹癢塌不起﹐根窠不紅。

黃人參白芍藥﹝各酒炒﹐一錢﹞甘艸﹝三分﹞川芎當歸﹝各一錢﹞紅花﹝五分﹞陳皮﹝八分﹞官桂﹝二分﹞

姜棗水煎服。

回生起死丹治痘灰白﹐寒气逆上﹐不食﹐腹脹嘔吐﹐肚痛泄瀉淸水﹐手足俱冷。

丁香﹝九枚﹞漧薑﹝一錢﹞

水煎﹐熱服﹐被蓋片時﹐令脾胃溫暖﹐陰退陽回﹐痘自紅活。

卷之六﹟心臟部四痘瘡﹝下﹞

夾疹

﹝狀如錦紋﹐其中有空缺處﹐如雲頭樣者﹐爲﹐徧身無空處﹐疏密不等者﹑爲疹﹞

﹝萬﹞疹一名麻子﹐君火所爲也。﹝或曰脾爲疹﹞經曰﹕少陰所至﹐爲瘍疹﹐在人則心火主之。夫心火亢甚﹐則制已所勝﹐焚灼肺金﹐肺主皮毛﹐故疹毒見於皮膚之間﹐如蚊蚤所咬之狀。痘瘡只出一般者善﹐若與疹毒並出﹐謂之夾疹﹐其候極惡﹐惟痘本稀疏而夾疹者﹐庶乎可治。瘡本稠密﹐與疹並出﹐彼此相混﹐瑣碎莫辧﹐急用辛涼之藥發而解之﹐如疹毒漸消﹐瘡本磊落者﹐亦可治也。疹痘相並﹐毒不少減﹐此危惡之疾﹐孰能料其生乎。瘡出夾疹者﹐荊防敗毒散主之﹐疹毒消者﹐可治。如瘡收靨後復出疹者﹐此餘毒解散之兆﹐不須治之。

﹝薛﹞夫疹乃風邪外患﹐痘爲胎毒內發﹐二證並作﹐臟腑俱病也。二者相雜﹐赤暈發﹐痘瘡愈盛﹐誤謂痘出太密﹐多不可救﹐然此乃夾疹痘也﹐當治以人參羌活散﹐疹毒卽解﹐痘勢亦退﹐其元气虧損﹐不能結痂﹐當補脾胃爲急也。﹝翁﹞痘內夾出丹疹者﹐不必治之﹐當以托痘爲主﹐痘出﹐而疹自消矣。

荊防敗毒散柴胡甘艸人參桔梗川芎茯苓枳殼前胡羌活獨活荊芥穗防風﹝各等分﹞

上銼細。加薄荷五葉﹐水一盞﹐煎七分﹐去滓溫服。

人參羌活散治時气痘疹﹐兼於發表。

人參羌活獨活柴胡前胡桔梗茯苓枳殼川芎天麻甘艸地骨皮﹝各三分﹞

上﹐入薄荷五葉﹐薑水煎服。

上﹐表證多者宜之。

淸和飲地骨皮﹝鮮者﹞麥門冬﹝去心。各二錢﹞生地黃知母貝母橘紅茯苓甘艸荊芥穗﹝各七分﹞牛蒡子﹝炒﹑研﹐一錢半﹞桔梗﹝五分﹞全栝蔞﹝一錢﹞

上﹐裏證多者宜之。虛者﹐加人參﹑黃。

卷之六﹟心臟部四痘瘡﹝下﹞

夾

﹝萬﹞《活人書》云﹕傷寒下之太早﹐熱气乘虛入胃﹐發。下之太遲﹐熱畱胃中﹐發。胃爛﹐亦發。

者﹐乃熱毒郁遏﹐煎熬陰血﹐血得熱而不解﹐浮於肌肉爲﹐足陽明胃主之。痘瘡初出﹐皮肉紅腫﹐片片如錦紋者﹐此夾也﹐以辛涼之藥解之﹐其漸退﹐瘡本堅實者吉﹐否則皮膚爛﹐瘡易瘙癢﹐所謂皮嫩易破者是也。如赤成塊﹐其肉浮腫結硬者﹐又名丹癅﹐其毒最酷﹐瘡未成就﹐此先潰爛﹐工不能治。夾痘﹐亦用荊防敗毒散主之﹐退﹐可治。﹝張﹞痘出而夾者﹐痘毒隨髒而出﹐其毒發之勢最爲迅疾﹐或血太過而气不及﹐則衛气疏缺﹐不能密護脈絡﹐而致太過之血﹐夾毒上浮﹐亦乘毒出之勢而發爲癰也﹐較前夾疹者稍爲易治﹐如痘起齊﹐其內必虛﹐多從內解﹐如不解﹐以升麻湯加歸﹑芍主之。又有或結痂後而發者﹐餘毒熱盛﹐煎熬肉分﹐其必爛﹐以消毒散﹝出不快﹞加歸﹑芍﹑防風﹐盛則用連翹湯﹝痘大小便祕﹞﹐爛處以生肌散﹝潰爛﹞敷之。若夾毒初出﹐色赤如火﹐乃毒滯不能宣發之故﹐以四順飲﹝發熱﹞利之﹐如大便利一二次﹐而或退﹐則血附气位﹐急用四君子湯﹝不能食﹞加﹑姜﹑棗﹑與服﹐以防其損陷﹐如不止﹐加肉豆蔻必止。﹝翁﹞用玄參升麻湯﹝咽喉﹞﹑黃芩﹑荊芥﹑白芍﹑歸﹑芎﹐在初多用表散﹐在後多用解利﹐紅易退﹐紫稍難﹐藍不可治矣。﹝婁﹞用白虎湯。﹝袁﹞痘中夾﹐陽明受梟炎之毒盛而然﹐丁﹑桂﹑之藥﹐纖毫莫可投也﹐張半仙用黃連解毒湯以治夾之痘﹐則失之太寒。錢氏用檳榔大黃以療痘中之﹐則失之太峻。總不如犀角地黃湯以徹內陽明之郁毒﹐五龍化湯以消外蚊咬之血紋﹐內外夾攻﹐表裏調和﹐斯能復全矣。愚治痘裏夾者極多﹐但見形就是﹐不見痘樣者熱毒峻烈﹐克全者十止三四﹐兩日而見者﹐速淸逐爲尙﹐患此者必煩躁譫語﹐渴飲不寧﹐劉禪師用地龍汁和犀角水投服﹐亦心得治之法者矣。

山梔子湯治痘瘡及毒﹐狀如蚊蚤所嚙﹐毒盛黑色者。

山梔子仁白蘚皮赤芍藥升麻﹝各一兩﹞寒水石甘艸﹝各五錢﹞

上爲細末。每服一錢﹐水八分﹐紫艸﹑薄荷各少許﹐同煎至五分﹐去滓﹐放溫服。

袁氏方紫艸紅花犀角木通芍藥生地黃茯苓甘艸蟬蛻燈艸﹑金銀煎服。外加荊芥﹑紫蘇﹑木通﹑荔枝殼﹑鳳凰脫﹑升麻﹑楊枝﹐濃煎湯﹐浴之。

陽毒升麻湯麵赤﹐狂言﹐煩躁﹐腰背疼﹐下利﹐脈浮﹐喉痛。

升麻﹝五錢﹞犀角射漧黃芩人參甘艸﹝各二錢半﹞

上﹐水煎服。

陰毒升麻湯治陰。

升麻當歸川椒鱉甲雄黃甘艸上﹐水煎服。

【夾癭】﹝袁﹞夾癭﹐爲痰毒凝結而成也﹐或結於項頸﹐或結於耳後﹐或結於腋下﹐大者如桃﹐小者似李﹐長者似瓜﹐短者似棗﹐身烙煩渴﹐勢若不凶﹐痘三四日而癭作﹐則毒隨痘泄﹐膿隨痘灌﹐自可挽全而無害。倘癭紅腫將膿﹐而痘隨標焉﹐吾恐毒膿一潰﹐元气囂漓﹐痘焉能表暴充灌乎。七八之期﹐痘已黃蠟﹐而癭作焉﹐保護元气﹐消毒祛邪﹐竟獲綏全之慶﹐𨿽潰無妨。治法在乎審日期之先後﹐視元气之濃薄﹐紀男女之大小﹐範時令之寒暑﹐庶幾免紊錯之愆矣。癭已紅腫而痘標焉﹐法宜托裏﹐毒盛消其毒﹐元虛補其元﹐木通﹑桔梗﹐解毒而徹關鎖﹐惡實﹑生地﹐除梟而祛榮炎﹐甘艸淸理諸邪﹐蟬蛻祛風辟毒﹐芍藥泄諸經之郁火﹐荊芥散陽明之風邪﹐諸藥缺一不可也。痘起遂發癭﹐治以補托﹐爲芩連之藥不可用﹐耗爍之劑不宜投﹐消痰解毒爲尙。痘標而癭破流膿出血﹐自致元气虛虧﹐大用黃衛元湯可也﹐人參﹑黃﹑川歸﹑紅花﹑桔梗﹑芍藥﹑甘艸﹑防風﹑煎服。

痘兩三日而癭毒仍作﹐急用三消散﹐半夏﹑川歸﹑茯苓﹑甘艸﹑木通﹑紅花﹑生地﹑芍藥﹑牛蒡子﹑天花粉﹑蟬蛻﹑燈艸煎服。痘七八日充灌而癭作﹐宜服沖和飲子﹐人參﹑黃﹑麥門﹑柴胡﹑防風﹑荊芥﹑芍藥﹑茯苓﹑炒白術﹑桔梗﹑連翹﹑當歸﹑栝蔞根﹐頻進四服﹐自愈矣。歌曰﹕木通生地並黃﹐桔梗當歸芍藥俱﹐大力蟬蛻兼甘艸﹐白茯僵蠶效實奇﹐上焦加味升麻引﹐貝母門冬不可遺﹐下焦牛膝相資助﹐緊覓山姑倍用之﹐熱多荊芥隨多少﹐疼極還尋白芷醫。愚按方治證﹐須驗時日﹐若頭面盡腫而癭腫﹐則諸痘決不能鼎峻﹐多致損傷。

【夾丹】﹝袁﹞痘裏發丹﹐內熱之極而然也﹐不宜遽用極寒透裏之劑﹐若標兩三日﹐竟以化湯徐徐浴之﹐內服生地﹑牛蒡子﹑芍藥﹑甘艸﹑木通﹑荊芥穗﹐其毒自消矣。若用豬膽﹑京墨﹑冰片塗之﹐竟罹其害﹐愼之﹗頭面項頸﹐倘如蛇纏硬腫﹐火燒疼痛﹐梟毒輳於上﹐宜用炒黃連﹑紫艸﹑車前子﹑梔子等藥。余治痘丹﹐準前藥加減﹐單用露桃花二錢﹐卽丹收痘朗﹐若腫疼﹐須加柴胡﹑羌活﹑生地﹑芍藥倍之。有用鳳尾艸獨煎湯飲﹐豈知山蕨卽鳳尾艸名也﹐性極寒而沈走﹐恐傷於痘﹐不可輕用。

【夾瘡瘍】﹝袁﹞痘裏夾瘡﹐痘迎瘡見隙而盤據﹐愈加多密矣﹐痘起气虛﹐風癢自作﹐宜用紫蘇﹑荊芥湯浴之﹐隨用芍藥﹑生地﹑防風﹑黃﹑白術﹑僵蠶﹑甘艸﹑蟬蛻等藥服之可也。若男女種患楊梅惡瘡﹐痛不可忍﹐而痘適標其間﹐李少陽用蝸牛丹以治﹐但香油﹑皂子仁﹑不可輕用。若患肥疳瘡﹐如松香﹑輕粉﹑飛丹﹑雄黃﹐皆不可塗也。歌曰﹕黃芍藥直僵蠶﹐生地防風白術聯﹐甘艸紅花牛蒡子﹐酒煎來服效難言﹐若是楊梅瘡破爛﹐牛黃土茯倍加焉﹐痛極乳香些少助﹐自然瘡可痘安痊。余歷驗小兒痘種於瘡瘍中﹐痘𨿽美麗﹐勢必梟癢﹐若不按法制湯以浴﹐痘蹲聚於瘡隙﹐奚克鼎峻﹐尹頭陀專以香馬蘭藤煎湯﹐浴夾瘡瘍之痘﹐允得鎭痘之妙﹐但香馬蘭有三種﹐分別靑紅白﹐根浮上紅者甚佳﹐采用則可。

治法﹐升麻﹑黃﹑爲君﹐芍藥﹑生地﹑爲臣﹐羌活﹑防風﹑爲佐﹐甘艸﹑蟬蛻爲使﹐此準格也。

【夾損傷】﹝袁﹞痘標一兩日﹐或致撲跌﹐或犯金石所傷﹐則脾脈虧損而血气走散﹐痘終受其阻厄﹐李少陽用孩骨胡桃酒以治﹐則失之峻利﹐況胡桃又作瀉之物﹐用之不宜。王近川用歸尾桃仁湯以治﹐則失之狂妄﹐痘中豈宜破敗其血者耶。準根據劉半塘拱元散﹐人參﹑黃﹑當歸﹑紅花﹑伏鳳雛﹑蟬蛻﹑防風﹑芍藥﹑甘艸以補托其內﹐用文蛤﹑棕灰於傷處﹐以收斂其外可也。若損而不破者﹐用蝦蟆皮貼之﹐徐徐以手摩撫﹐若是湯潑火烙者﹐不宜敷以生冷之藥﹐以凝滯其痘也。歌曰﹕損傷須覓伏鳳雛﹐土鱉參蟬蛻馳﹐橘紅甘艸當歸合﹐再入紅花防地俱。昔黃舍人次子十三歲﹐患痘兩朝﹐上樓失足﹐損傷頭額﹐致血淋漓﹐父母痛哭﹐以爲痘中損傷﹐必不能生矣﹐請予視治﹐卽將前方倍下參﹑﹑歸﹑地﹑連進四服而痘遂鼎灌﹐身帶不寧﹐加茯神﹑桂心﹐外單用棕灰敷之﹐不半月而自靨脫全美。但痛甚者少加乳香﹐若外傷重﹑痕闊﹐弗克收痂﹐用白芨﹑白蘞﹑象皮末摻之﹐自痊。

卷之六﹟心臟部四痘瘡﹝下﹞

痘疔

﹝諸痘中有獨大者﹐或黑﹑或白﹐其根結硬﹐卽是痘疔﹐如疔瘡樣﹐直抵筋骨﹐宜挑破﹐以四聖散點之。凡黑陷中有微尖頂如苦楮樣者﹐疔也﹐無此狀者﹐謂之黑陷﹐非疔也﹞

﹝萬﹞痘疔者﹐熱毒蓄積﹐气血腐壞而成也﹐狀有數種﹐乃疫毒之气﹐最爲惡候﹐宜謹察之。有肌肉微腫﹐狀如堆粟﹐不分顆粒者﹐此气滯血凝﹐毒瓦斯鬱結也。有初出紅點﹐漸變黑色﹐其硬如石者﹐此肌肉已敗﹐气血中虛﹐不能載毒而出﹐反致陷伏也。有中心黑陷﹐四畔突起戴漿者﹐此血隨毒走﹐气不爲用也。有中心戴漿﹐四畔幹陷焦黑者﹐此气附毒出﹐血不爲使也。有頭戴白漿﹐自破潰爛者﹐此气血不充﹐皮膚敗壞也。有爲水泡溶溶易破者﹐此火濕並行﹐气虛不能斂束也。有爲血泡色紫易破者﹐此血熱妄行﹐不能自附於气也。有瘡頭鍼孔﹐漿水自出者﹐此衛气已敗﹐其液外脫也。此數證者﹐於五六日間候之﹐但見一證﹐卽不可治。﹝薛﹞痘疔﹐又謂之賊痘﹐或三五枚﹐或五七枚﹐間雜於諸痘之間﹐其色紫黯﹐作痛不寧﹐以致諸證蜂起﹐不能灌膿﹐甚至不救﹐乃熱毒勢甚並結也﹐用仙方活命飲﹝瘡瘍﹞。如二便祕澀﹐量加大黃。徧身拘急﹐加麻黃。外必用綫鍼挑破﹐出黑血﹐或吮出毒血﹐以泄其毒﹐余痘才得灌膿﹐否則其毒無從而解﹐必致不起。如未應﹐急用隔蒜灸﹐若毒瓦斯盛者﹐或不知痛者﹐不用蒜隔﹐就著肉灼艾灸之﹐若灸後﹐瘡頭紅腫發﹐用鍼挑破出毒血﹐灼艾尢好﹐𨿽此法未出方書﹐予屢用屢驗者﹐世多用至寶丹之類﹐亦不可恃。別見起發證治﹐宜參考。

凡痘瘡起發之時﹐但見漧燥﹐其根焦黑者﹐卽內服奪命丹﹝見形﹞﹐外用四聖散塗之。如原有瘡疹﹐或灌瘡未愈﹐或瘡將較瘢嫩者﹐至痘出之時﹐其處痘本攢聚﹐形色黑潰﹐急以鍼刺破之﹐吮去毒血﹐外以四聖散塗之﹐內服加味四聖湯﹝見形﹞調無價散﹝倒靨﹞並奪命丹主之。如瘡焦黑﹐渾身皆是者﹐看大便何如﹐若大便祕者﹐內服承气湯﹝便悶﹞調無價散﹐外用水楊湯浴法﹝起發﹞。大便利者﹐內服十全大補湯﹝汗﹞陳氏木香散﹝瀉﹞調無價散合奪命丹﹐外用水楊湯浴法。

四聖散綠豆﹝四十九粒﹞豌豆﹝四十九粒。各燒﹑存性﹞珍珠﹝一分﹞油頭髮﹝燒過﹐一分﹞

上爲細末。胭脂水調﹐先以簪子撥開黑瘡﹐以此塗之。

二聖散治痘疔﹐挑破﹐以此點之。

雄黃﹝二錢﹞紫艸﹝三錢﹞

上﹐研末。用油胭脂調。

敷方痂後痘疔潰爛成坑﹐內見筋骨﹐以此敷之。

赤石脂膩粉黃柏杭粉﹝炒﹞血竭伏龍肝﹝各一錢﹞飛丹﹝炒﹐八分﹞發灰﹝五分﹞

乳香沒藥﹝各三分﹞冰片﹝三釐﹞蜜陀僧﹝飛過﹐二錢﹞

有臭气﹐加阿魏三四分。

上爲細末。綿紙篩過敷之﹐外用膏藥貼。內服人參敗毒散加穿山甲﹑蟬蛻﹑連翹。

拔毒膏治痘疔。

雄黃﹝研﹞

上﹐用胭脂重浸水﹐令濃﹐調雄黃點疔痘上。立時紅活﹐亦神法也﹐蓋雄黃能拔毒﹐胭脂能活血也。

飛龍奪命丹治痘疔﹑痘毒﹑痘癰﹐或麻木嘔吐﹐重者昏憒切牙。

眞蟾酥﹝幹者﹐酒化﹞輕粉﹝各一錢﹞枯白礬寒水石銅綠乳香沒藥麝香﹝各二錢﹞

朱砂﹝六錢﹞蝸牛﹝四十二个﹐另研﹑如無亦可﹞

上﹐各爲末。入蟾酥﹑蝸牛﹐或加酒少許﹐糊丸綠豆大。每服一丸﹐溫酒或蔥湯送下。重者﹐外用隔蒜法灸﹐甚者﹐多灸或著肉灸。

捲簾疔﹝袁﹞痘六七朝﹐舌望上卷﹐喉鎖﹐煩渴緊痛﹐飲食難進﹐不知者妄用刀割舌下靑筋﹐倏時致死﹐豈知疔毒結坐於舌根﹐疔甚者如黑豆﹐次者似葡萄﹐犯此證候﹐要把銀鉤鉤破患處﹐盡淨惡血﹐隨以苦茶漱口﹐盡吐其毒血﹐而以後方投之。歌口﹕晡仙妙制龍宮丹﹐冰片硼砂靑黛間﹐薄荷荊芥僵蠶炒﹐還覓黃連法制難﹐按合研勻爲細末﹐慢吹喉內捲簾翻。按﹕此疔人多不曉﹐夭殺兒童﹐若患此者痘﹐定經於心﹐急宜淸解﹐若補助之藥﹐不宜服也﹐有方用蛤蜊汁和玉露滴者﹐亦可。

燕窩疔痘形五六日﹐而腋下硬腫﹐兩手坦垂﹐不能活動轉舒﹐煩躁譫語﹐眼碧臉赤﹐惡渴吐沫﹐不知者以爲結癰而然﹐豈知痘毒結坐於腋下﹐名曰燕窩疔﹐急用銀鍼挑去其根﹐盡除惡血﹐隨將燕窩打水澄淸者洗淨﹐而以珍珠末和油胭脂塗其患處﹐內服消毒飲。歌曰﹕燕窩疔欲燕窩除﹐挑破須將澄去泥﹐洗淨盡除其毒血﹐油胭脂和米珍珠﹐塗沫其中時刻候﹐管教毒盡痘離離。又曰﹕消毒飲是鼠粘先﹐甘艸通茯生地全﹐紅花犀芍連翹合﹐燈艸濃煎毒盡捐。余歷詳察此痘左腋潛注﹐則右體之痘沈伏而失色﹐右腋潛注﹐則左體之痘叛逆而無元﹐是準格也﹐若曰疔左而左痘壞則誤矣﹐有方以蜒蝣和核桃肉吞者﹐𨿽暫獲效﹐終之無濟。

火珠疔痘值六七日而鼻竅中闐塞噴火﹐气息甚難﹐惡渴煩躁﹐面赤眼紅﹐痰緊﹐飲食不餐﹐熱烙﹐名曰火珠疔﹐外要鉤破﹐隨將藥點入眼角﹐再服瀉金湯﹐則愈矣。歌曰﹕鼻中闐塞火珠疔﹐速要鉤穿眼上行﹐黃連膏和梅花片﹐點滴其中左右經﹐再服瀉金湯二劑﹐自然毒盡得安寧。瀉金湯歌曰﹕烏犀桔梗鼠粘行﹐芍藥甘稍伏火靑﹐生地紅花通紫艸﹐合煎服後自消疔。按﹕此痘疔患於小兒們﹐人昧以爲息肉闐塞﹐不知挑剔﹐屢致枉死﹐慣治者允宜詳驗眼翻气急﹐手足亂撒候﹐則是矣﹐或以田螺水滴入者﹐未善。

忘汲疔痘值六七之期﹐兩眼沿倏然結座﹐疔毒封蛤腫脹﹐熱極而面色紫﹐煩渴﹐則以治鼻疔法治之﹐挑破處速以瓦蔥搗爛之﹐蓋此處不可以鉤穿者也。歌曰﹕眼沿生疔眼必瞎﹐自有仙家神治法﹐瓦蔥細搗封牢﹐莫待風梟再作惡。昔穆修治此疔﹐專用山慈菇和蜣螂肉搗爛上﹐取疔根﹐亦捷法也。

豢虎疔痘期里正要會膿結蠟﹐而耳孔內結成疔毒﹐蓋腎地宜無痘毒﹐而疔獨輳結於此者﹐則梟炎熾而癸元已耗矣﹐急宜錐破﹐隨用鵝管石﹑女眞子﹑薄荷共研爲極細末﹐吹於患處﹐再用馬蘭根洗淨﹐寸斷塞耳。歌曰﹕豢虎由來兩耳中﹐少陽臨證制吹筒﹐鵝管石和女眞子﹐薄荷三味並相攻﹐再把馬蘭根洗淨﹐隨將寸斷塞其中﹐不須時刻相回挽﹐自然疔裏見奇功。

按﹕此方鵝管石宜攺玄精石﹐以玄精而寫鵝管﹐此亦傳易隱射之失也﹐內還有冰片﹑女眞子﹐亦是女眞﹐抄曰子者﹐亦傳訛也。

注命疔痘期裏兩足掌心﹐痘毒輳結成疔﹐硬腫惡痛﹐或如錢樣﹐或如大黑豆﹐或如胡椒粒﹐紫筋直注透足股盤處﹐其毒甚矣﹐速鋤取其根﹐盡淨其血﹐隨用田螺水調和冰片點三次﹐把愼火艸﹑綠豆﹑浸脹﹐搗爛於患處﹐內服化毒丹。歌曰﹕痘裏如生注命疔﹐花欄決定不爲輕﹐銀鍼挑盡其中毒﹐尋个田螺吐水淸﹐調和冰片胭脂點﹐再覓龍鱗艸要眞﹝卽愼火艸又名火丹艸﹞﹐脫皮綠豆浸漬脹﹐共搗將來一層﹐內把化毒丹來服﹐不怕疔生足掌心。俗人多以足下疔不加意﹐豈知疔𨿽生於下﹐而綰刺於上﹐竟犯脾心二經﹐時刻不可挨﹐故曰注命。

驪含疔痘值五六朝﹐身發惡熱躁﹐譫語﹐兩眼翻厥﹐肚腹膨脹﹐小便閉塞﹐惡痛叫號不寧﹐蓋因梟毒澄聚於膀胱﹐而於陽莖竅裏輳結鴆疔﹐名驪含疔﹐語云﹕痘疔結此﹐時刻要死﹐急用銀朱﹑冰片﹑蟾酥﹑牛黃﹑麝香研勻極細末﹐將黃連﹑細茶濃煎﹐候冷﹐取半匙調藥﹐把細軟稻心蘸藥﹐通納其竅中﹐再用油菜子捋其莖﹐內服木通敗毒散。歌曰﹕驪含生疔疔如刀﹐十个疔來九不饒﹐胡僧仙授攻醫法﹐繼後驪含命始逃﹐牛黃冰片蟾酥麝﹐和合銀朱一樣HT﹐茶連數沸煎濃冷﹐稻艸心將蘸藥膏﹐根據方按法相爲用﹐何畏疔錐日夜號。昔雲間一僧﹐用細銀絲通竅內﹐隨以淸水漱口淨﹐翕之﹐以盡其毒血﹐外用珍珠片腦﹐調服亦驗。

透腸疔痘六七朝之內﹐腹中飽悶﹐絞痛難忍﹐大便閉結﹐煩渴﹐遂於糞門旁闔輳坐疔毒﹐腫硬紫錐﹐名曰透腸疔﹐毒徹於陽明故耳﹐速鍼錐其毒﹐大用金銀花﹑防風﹑煎湯﹐候冷洗淨﹐隨將輕粉﹑珍珠﹑片腦﹑白蘞末﹐燈心蘸塗於上﹐內服黃連解毒湯。歌曰﹕透腸疔毒命隨傾﹐治得全時漏必成﹐此方奇效人誰得﹐惟是晡仙用自珍﹐片腦珍珠與輕粉﹐分兩般般無重輕﹐要將白蘞先爲末﹐澄過幹時後並行﹐毒收還黃時幹結﹐潰爛來時極可憎。此疔﹐有剔後用薴根搗爛﹑者﹐有用桑杪搗爛和麝敷者﹐俱有明效﹐總不如野綠豆末和紅花末﹑幹摻﹐甚美。

卷之六﹟心臟部四痘瘡﹝下﹞

痘癩

﹝萬﹞痘癩者﹐熱毒拂郁﹐气血虛弱﹐肌肉敗壞。經云﹕熱勝則肉腐者是也。正理論曰﹕脈浮而大﹐浮爲風虛﹐大爲气彊﹐風气相摶﹐必成癮疹﹐身體爲癢﹐癢者名爲泄風﹐久久爲大癩。凡气血充實者﹐外無虛風﹐內無彊邪﹐必無是病﹐惟气血素虛者﹐不能榮衛於身﹐易感天地肅殺之气﹐皮肉之內﹐虛風居之﹐兼以痘疹穢毒﹐疫癘惡气﹐擊搏燔灼﹐流散四布﹐隨空而出﹐所以瘡本稠密﹐身無完膚﹐瘙癢難任﹐肌肉潰爛﹐而痘癩成矣。急用大補气血﹐淸熱解毒之法﹐庶可求全﹐若待敗面墮鼻﹐唇崩目盲﹐肢體殘傷﹐不至殞命﹐亦爲廢人矣。凡瘡破成癩者﹐用十全大補湯﹝汗﹞苦參丸合而服之﹐外用滅瘢救苦散﹝收靨﹞塗之。

苦參丸苦參﹝一兩﹞白蒺藜胡麻牛蒡子﹝各半兩﹞甘艸﹝二錢半﹞

共爲末。酒調面﹑爲丸。竹葉湯下。

卷之六﹟心臟部四痘瘡﹝下﹞

壅腫

經曰﹕熱勝則腫。大抵毒之盛者必腫﹐毒微者不腫。凡瘡出盡﹐應期起發﹐頭面以漸浮腫者﹐此毒火發越﹐聚於三陽之分﹐欲作膿血﹐故宜皮肉腫也。設當起發之時﹐頭面不腫者﹐必瘡本磊落﹐毒瓦斯輕淺﹐𨿽爾作膿﹐根不占處﹐所以不腫﹐不須治之。如瘡本模糊﹐起發不腫者﹐此毒伏於內﹐不卽發泄﹐不可以毒輕論也。

如起發腫大﹐皮肉如常﹐瘡尖而圓﹐粒粒分明者﹐此佳兆也。若皮色鮮紅﹑瘡本成串﹐粘聚平塌者﹐若瘡色灰白成餅﹑如錫面者﹐若瘡焦紫無水者﹐皆凶兆也。有先起發頭面預腫者﹐此兼疫毒之气﹐名大頭瘟者是也。腮頷預腫者﹐此名蝦蟆瘟也﹐須兼疫气而治﹐多凶少吉。

大凡瘡腫者﹐直至幹漿結痂之時﹐毒化而腫消矣﹐故應腫不腫﹐應消不消者﹐謹提防之。

凡瘡腫脹﹐面浮目閉者﹐急與解毒﹑護目﹑救咽喉﹑相兼治之﹐內用消毒化斑湯﹝起發﹞﹐外用神應膏﹝見形﹞

護目。凡瘡腫脹﹐切防瘙癢﹐正面之中﹐不可少有破損者﹐苟生癢破﹐沙崩之勢漸不可爲﹐邪气內陷﹐眞气外泄﹐腫消而死矣。但得破者復灌﹐消者復腫﹐飲食如常﹐大小便自調者﹐變凶爲吉﹐用十全大補湯﹝汗﹞﹑苦參丸﹝痘癩﹞合而治之。如瘡色灰白﹐面腫如錫餅者﹐但看其人臟腑何如﹐若能食﹐大便調﹐小便長﹐無他苦者﹐多吉。若不能食﹐吐利並作﹐或生瘙癢者﹐多凶。

如頭面預腫﹐或腮頰預腫者﹐此時行疫毒也﹐並用羌活救苦湯主之。

羌活救苦湯﹝見起發﹞

卷之六﹟心臟部四痘瘡﹝下﹞

潰爛

﹝收靨門參看﹞

﹝萬﹞痘瘡所貴者﹐堅實不破﹐圓淨成痂也﹐其有潰爛者﹐火勝也。經曰﹕熱勝則肉腐。火之爲用﹐猛虐峻暴﹐近之則燥癢不寧﹐迫之則焦痛難忍﹐灼之則糜爛成瘡﹐故敗物者莫如火也。火生於空﹐非虛不燃﹐乘之以風﹐其焰益烈﹐痘瘡潰爛﹐由肌肉素虛﹐邪風侵襲﹐風者﹐善行數變﹐行諸脈兪﹐散於榮衛之間﹐一旦毒發於裏﹐風應於表﹐風火相扇﹐肌肉憤﹐皮膚決裂﹐而瘡壞矣。如膿成而潰﹐則毒已化﹐但粘衣漬席﹐不能幹較﹐古方以敗艸散主之﹐誠良法也。膿漿未成﹐其毒未化﹐癢破潰爛者﹐則衛气暴泄﹐津液不榮﹐譬諸艸木剝削其皮﹐枯萎而死矣。經曰﹕根於中者﹐命曰神機﹐神去則機息﹐根於外者﹐命曰气立﹐气止則化絕﹐此之謂也。

﹝薛﹞聞人氏云﹕痘爛之證﹐因當發散而不發散﹐則毒瓦斯閉塞﹐以致喘促悶亂。不當發散而誤發散﹐則毒隨陽气暴出於外﹐徧身皮膚潰爛。治宜調脾胃﹐進飲食﹐大便調和﹐榮衛健旺﹐毒瓦斯自解﹐而無目赤咽痛﹐口瘡吐衄等證。竊謂﹐前證若發表過甚﹐大便自利﹐急用理中丸﹑豆蔻丸﹝俱痘瀉利﹞以救其裏。亦有痘疹如蚊所嚙而色黑﹐乃危證也﹐若大小便祕結煩躁﹐用山梔子湯﹝痘夾﹞﹑豬尾血調腦子治之﹐自利不食者不可用。蓋毒發於表而妄汗之﹐則腠理開泄﹐榮衛益虛﹐轉增瘡爛﹐由是風邪乘虛變證者有之。若毒根於裏而妄下之﹐則內气愈虛﹐毒不能出而反入焉﹐由是土不勝水﹐變黑歸腎﹐身體振寒﹐兩耳尻冷﹐眼合肚脹﹐其瘡黑陷﹐十無一生﹐治者審之。

瘡出太盛﹐膿汁淋漓﹐不可著席﹐疼痛者漧黃土羅末敷之﹐甚者白龍散﹝癢塌﹞帛裹撲之﹐或敗艸散﹝收靨﹞

貼之。丹溪云﹕瘡濕者﹐用瀉濕﹐乃肌表間濕﹐宜用風藥白芷﹑防風之類。聞人氏用麥麩襯臥。暑月熱﹐甚當藉之以芭蕉葉爲佳。或瘡已出定﹐大便不通﹐而膿汁不漧者﹐此熱毒合下證也﹐宜牛黃丹利之。若瘡口濕﹐及膿血雜流者﹐百花膏﹝收靨﹞﹑生肌散﹑金華散﹑綿繭散﹝收靨﹞﹑魏氏白螺散﹑乳香韶粉散俱可用。若靨後復生﹐乃餘毒失於解利﹐畱滯於肌肉之間而然也﹐宜消毒散﹝出太密﹞。或結痂久而不落﹐亦宜百花膏。若痘爛無膿﹐吐利不止﹐或二便下血﹐乳食不化者﹐不治之證也。

牛黃丹治瘡子出定﹐大便不通﹐瘡中膿水不幹。

牛黃大黃末﹝生用﹞珍珠末粉霜﹝各一兩﹞

上研勻﹐煉蜜丸﹐如黍米大。每服十粒﹐人參湯下。量兒大小加減。

生肌散治疳蝕不斂﹐並痘後膿血雜流不收等瘡。

地骨皮黃連五倍子甘艸黃柏﹝各等分﹞

上爲細末。幹摻瘡上。

金華散治痘證後肥瘡﹑疳瘡疥癬﹐能收水﹑涼肌﹑解毒。

黃丹﹝水飛過﹐火紅﹐一兩﹞黃柏黃連﹝各五錢﹞黃芩大黃﹝各三錢﹞輕粉﹝一錢﹞

麝香﹝一分﹞

上爲細末。瘡濕﹐幹摻﹐燥﹐用臘豬油熬化﹐調搽。

白螺散專治瘡痘不收。

白螺螄殼﹝不拘多少﹐古墻上取﹞

上﹐去土﹐洗淨﹐火煉紅﹐取出﹐存性﹐爲極細末。瘡口濕處﹐幹摻爲妙。

乳香韶粉散卽韶粉散加乳香末三錢。﹝韶粉散方見落痂證治﹞

又方荔枝殼﹝微燒﹐存性﹞艸紙﹝燒灰﹐存性﹞敗茅﹝多年者﹞

三味﹐共爲細末。或搽﹐或摻﹐自能收水結痂。

又方黃豆殼燒白灰﹐爲末﹐摻之。如痘風癬﹐以痘殼煎湯洗。

祕傳茶葉方痘爛徧身﹑無皮﹐膿水流出﹐粘拈衣被。茶葉﹐要多揀去粗梗﹐入滚水一渫﹐卽撈起﹐再揀去梗﹐濕鋪牀上﹐用艸紙隔一層﹐令兒睡上﹐一夜則膿皆幹。

蕎麥粉法﹝見收靨證治﹞

蟬花散治爛痘生蛆虫﹐及夏月諸虫咬傷﹐臭惡不可近者。服之﹐虫皆化而爲水﹐蒼蠅亦不敢近。

蟬蛻﹝洗淨﹐焙﹞靑黛﹝澄去灰土。各五錢﹞北細辛﹝二錢半﹞蛇蛻﹝一兩﹐燒﹑存性﹞

上爲細末。每服三錢﹐酒調下。仍以生寒水石細末﹐摻之。

卷之六﹟心臟部四痘瘡﹝下﹞

臭痘

﹝袁﹞先哲云﹕臭痘不死﹐以其得化泄陽明之毒瓦斯故耳﹐若臭而黑爛成窩者﹐元气虧損﹐亦死之證也。患此者﹐須服定金湯。

定金湯方綿黃人參炒術當歸白芍藥生地黃白茯苓甘艸白芷防風荊芥升麻入芫荽一握﹐白銀一塊﹐燈心二十莖﹐同煎服。

予每診臭痘膿血流溢者生﹐臭不梟癢者生﹐臭不延人者生﹐臭不抓脫者生﹐臭不黑爛者生﹐犯此﹐須以芫荽﹑艾葉燒﹐辟其穢气﹐隨用升麻﹑紫蘇湯揩挹其臭處﹐淨潔其衣服牀被﹐卽服前方﹐無不獲全﹐若頂脇胸頸气窩處凹爛黑臭﹐洞見筋骨者﹐必死之痘也。四明兪氏用寒水丹摻之﹐亦可。

寒水丹雞骨灰﹝帶血肉﹐燒過﹞銀朱﹝各一錢﹞冰片赤石脂﹝各五分﹞棕衣灰﹝二分﹞

上研細末。洗淨﹐徐徐摻之。

卷之六﹟心臟部四痘瘡﹝下﹞

蛆痘

﹝袁﹞天地間﹐有形化者﹐有气化者﹐形化者由於胎卵﹐气化者忽焉成形﹐痘之有蛆﹐形化﹑气化﹑兼之也。近有華峯道人﹐隱吳山治痘﹐有一小兒患痘﹐時屆十一月﹐感發之候﹐痘經正順﹐囊廓鼎竦﹐忽頭項上惡癢難忍﹐手搔難禁﹐遂於潰破處將銀簪挑之﹐則見其虫如絲﹐細而長有寸﹐遂以香油取盡﹐花椒湯洗之﹐癢卽止。愚按﹕寒冬蟄令﹐豈有虫乎﹐玆乃气化然也。又有一患痘者﹐時值炎熱之際﹐頭項上如前作癢﹐予視之﹐見其虫如米粒﹐囊中或二三盤據焉﹐此乃蠅蚋聚嚙膿血﹐形化然也。先哲云蛆痘不死﹐以其梟毒盡發於外也。

治痘瘡生蛆方經霜桑葉野薄荷煎湯洗之﹐其蛆自去﹐或先用艾條燻之﹐後增紫蘇﹑甘艸﹑煎湯洗之。禁雄黃﹑礬石﹑等藥。

【驗頭面】論曰﹕輕者頭面少。又﹐胡荽酒法不欲噴頭面。以諸陽之會在於頭﹐心之華在於面﹐痘爲陽毒﹐而心主之﹐故痘瘡頭面稠密者重。頭面預腫者凶。頭面瘡破爛鮏臭者凶。欲占瘡之輕重吉凶﹐莫如頭面也。

人之一身﹐內則心爲君主﹐外則頭爲元首﹐病有眞心痛﹐眞頭痛﹐以見不可輕犯也。經曰﹕頭者精明之府﹐頭傾視深﹐精神棄矣﹐故占人之生死者亦莫如頭﹐凡瘡初出﹐從他處先見﹐漸登於頭﹐起發收靨皆然﹐他皆有瘡﹐而頭獨稀﹐此佳兆也。若於頭額之間先出﹐先戴漿﹐先幹收﹐先破損﹐其瘡稠密無縫﹐肉下浮腫﹐皮上濺起粗膚者皆凶。惟瘡徧身俱收﹐而頭上不收﹐或熟自破﹐或膿出結如堆者﹐不須怪。

蓋天地之化﹐孤陽不生﹐孤陰不長﹐陽變陰合﹐彼此相成﹐頭者諸陽之會﹐無陰相濟﹐所以難收也。又病閉目搖頭者死﹐此陽脈不治﹐謂之心絕也。

經曰﹕十二經脈﹐三百六十五絡﹐其气皆上走於面﹐而走空竅。又﹐肝開竅於目﹐肺開竅於鼻﹐脾開竅於口﹐心﹑腎開竅於耳。又﹐修眞家云﹕面有七竅﹐內應乎心。又﹐相術但觀人之面﹐以知禍福﹐可見面不可敗也。凡瘡稠密﹐七竅閉塞﹐敗面者凶﹐以臟腑經絡之气皆病也。又﹐諸陽皆聚於面﹐痘爲陽毒﹐初出之時﹐必先於面﹐然面有部位﹐其候不同﹐額屬心﹐離火之位﹐火性急烈﹐不可輕犯﹐凡瘡出現﹑泡漿﹑幹收﹐先從額上起者凶。左頰屬肝﹐震木之位﹐右頰屬肺﹐兌金之位﹐二處不論先後﹐但瘡欲磊落堅濃﹐若模糊成塊﹐浮嫩易破﹐潰爛灌腫者凶﹐蓋肝藏魂﹑肺藏魄﹐肝肺俱敗﹐魂魄以離﹐故凡病兩腮冷或木硬者死。頦屬腎﹐坎水之位﹐此處先出﹑先壯﹑先靨者吉﹐蓋瘡疹出於腎則吉﹐入於腎則凶也。鼻屬脾﹐坤土之位﹐亦不論先後﹐但不欲模糊﹐早幹收也﹐若未成漿﹐鼻頭先漧黃色凶﹐此脾土將敗﹐眞髒色見也。

﹝薛﹞聞人氏云﹕痘疹屬火證﹐其面色赤者爲順﹐甚者爲熱。若肝木克制脾土﹐致面色靑者﹐是爲逆也﹐急用四君﹑升麻﹑柴胡﹐調補脾胃﹐色正才治。竊謂前證若傷食而嘔吐搐搦﹐脾气受傷而瀉利搐搦或厥逆﹐皆慢脾風之漸也﹐用人參理中湯﹝泄利﹞加柴胡﹑釣藤鉤治之﹐或有少誤﹐多致不起。若有痘毒內外鬱蒸﹐發出遇風寒相搏﹐凝滯於肌肉﹐徧身皮膚靑色者﹐用透肌散。胃傷則生風嘔吐﹐脾傷則生風厥逆﹐用五味異功散加天麻。若瘡密熱盛便祕﹐飲冷面赤者﹐用犀角解毒散。灌漿之後﹐發熱煩躁﹐作渴面赤者﹐用當歸補血湯。足熱腰痛﹐目睛赤者地黃丸。皆要法也。一小兒出痘飲冷過多﹐腹痛面靑﹐手足並冷。此寒邪傷脾而虛寒也﹐用附子理中湯一劑而痛止﹐用人參一兩﹑姜一錢二劑而膿灌﹐又用人參煎湯代茶與飲﹐月餘而靨。

一小兒出痘面色靑﹐手足冷。此寒水侮土也﹐非十二味異功散不能救。不信﹐乃服疏通之藥﹐歿而徧身皆靑。

人中爲陰陽之分﹐故趙子昂以泰卦象之﹐人中而上﹐分爲三部﹐人中而下﹐亦分爲三部﹐髮際之上﹐陽之上也﹐兩眉之間﹐陽之中也﹐山根以下﹐陽之下也。自口至兩乳間﹐陰之上也﹐自心蔽骨至陰毛際﹐陰之中也﹐自陰而下﹐陰之下也。凡瘡之出現﹑起發﹑收靨﹐自人中而分﹐上下循序﹐陰陽和暢﹐𨿽多且密﹐亦可言吉﹐若或舛差﹐𨿽是稀少﹐亦可言凶﹐此有伏也。

發熱之時﹐面色明瑩者吉﹐面赤若塗抹者重﹐此邪气拂郁於陽明胃與大腸也﹐陽明經上循於面﹐故赤也﹐宜以淸涼解毒之藥少通利之。面垢慘黯者凶﹐瘡疹之火﹐發自少陽﹐面垢者﹐少陽候見也﹐《鍼經》云﹕少陽病甚則面微壅﹐宜表裏雙解﹐蓋少陽從中治也。

【驗耳目鼻】經曰﹕腎通竅於耳。耳者﹐腎之外候也﹐腎之爲髒﹐水髒也﹐天一生水﹐受气之初﹐先生兩腎﹐而一陰藏焉﹐又有相火存乎命門之中﹐瘡疹發熱耳獨涼者﹐瘡疹爲火﹐腎不受邪﹐存水之主以制陽光也。

如耳反熱﹐則水不勝火﹐將有歸腎之變。痘瘡之候﹐先觀耳後有紅縷者﹐蓋手少陽三焦之脈﹐從膻中上出缺盆﹐系耳後﹐直上出耳角。紅者火色也﹐此瘡疹之火﹐發自少陽﹐自見於其經也。凡瘡自耳先出﹐未及成漿﹐耳輪先靨者﹐漸萌歸腎之勢矣。

目別見經曰﹕肺通竅於鼻﹐瘡疹發熱之初噴嚏者﹐火邪上干於肺﹐外應於鼻﹐而癢則嚏。鼻漧黑燥者﹐火刑於金﹐金體本燥﹐得火反甚﹐急宜淸金瀉火﹐以解其毒。鼻衄者﹐血得熱而妄行﹐故衄出於鼻﹐急與涼血瀉火﹐以解其毒。

鼻流淸涕者疹也﹐疹發於心﹐心肺相連﹐以火煉金﹐熱極而反化爲水也。瘡出之後﹐鼻塞不通者熱也﹐火主脹。瘡已成漿收靨之時﹐鼻塞不得息者﹐此鼻內有瘡﹐膿涕粘結﹐可用金銀小簪子以通之。如瘡未成漿﹐鼻端先幹者凶﹐經曰﹕髒眞髙於肺﹐以行榮衛陰陽也﹐邪火刑肺﹐肺敗不能輸精於皮毛﹐故皮毛焦枯﹐先見於鼻﹐榮衛不行﹐陰陽不續﹐以漸徧身皆漧枯而死矣。凡瘡變壞﹐鼻中血出者﹐涕自流出者﹐鼻孔開張喘急者﹐肺絕之候﹐皆死證也。

【驗唇口牙齒】脾之竅﹐通於口﹐其華在唇四白。《脈訣》曰﹕應唇通口气。瘡疹發熱之初﹐口中和﹐唇色紅潤者吉。如口燥唇裂﹐其毒必甚﹐急解之。瘡出稠密﹐唇口瘡子相粘﹐諸瘡未發﹐此瘡先已戴漿﹐諸瘡未收﹐此瘡先已焦黑者凶。面瘡腫灌﹐唇上瘡裂﹐成塊幹濺者重。如瘡出太密﹐口中臭气者﹐臟腑敗壞﹐故臭出於口也。瘡欲變壞﹐唇上縮者﹐脾絕也。唇下自呷者﹐魚口也。口中涎如膠粘者﹐脾津竭也。皆不可治。疹家唇口生瘡聲啞者﹐狐惑證也。不急治之﹐殺人。

上片牙隸於坤土﹐乃足陽明胃脈之貫絡也﹐下片牙隸於幹金﹐乃手陽明大腸脈之貫絡也。瘡疹發熱之初﹐口開﹐前板齒燥者裏熱也﹐宜以淸涼之劑微解之。切牙者﹐牙乃骨之餘﹐腎主骨﹐寒戰切牙﹐毒歸於腎﹐必死。

如發熱切牙者﹐有欠則爲肝熱﹐有上竄﹐則爲心熱﹐此欲作搐也。瘡已收靨﹐牙齦潰爛者﹐此肉瘡未得平復也﹐勿作走馬疳瘡治之﹐疹後牙齦潰爛﹐血出肉黑气臭者﹐此方是走馬疳也。

【驗喉舌】咽喉別見舌者﹐心之候。《脈訣》曰﹕外應舌﹐將滎。又﹐脾之脈﹐絡於舌﹐舌之在人﹐延納飲食﹐主持聲音﹐其用亦大矣﹐瘡疹發熱﹐其舌紅潤者吉。舌燥如芒刺者﹐裏熱甚也﹐急解之。《鍼經》曰﹕熱病口漧舌黑者死。

吐舌者﹐脾有熱也﹐脾臟微熱﹐則舌絡微緊﹐時時舒舌﹐勿用冷藥及下之﹐或飲水者﹐醫疑爲熱而下之﹐誤也﹐飲水者﹐脾胃虛﹐津液少故耳。瘡出之後﹐舌上稠密﹐出如堆粟﹐破如蜂窠者危﹐更加飲水則嗆﹐食物則噦﹐聲啞不出者﹐必死之證。瘡出太甚﹐弄舌者凶。

【驗頸項】經曰﹕東風生於春﹐病在肝﹐兪在頸項。頸項者﹐生气之本也。又曰﹕天气通於肺﹐地气通於嗌。天食人以五气﹐喉者气之所由也﹐故喉主天气﹐地食人以五味﹐咽者味之所由也﹐故咽主地气。頸項者﹐咽喉之管束也。又﹐三陽之脈自頸而上﹐三陰之脈自頸而還﹐頸項者陰陽之道路也。痘瘡之候﹐頸項欲疏﹐若纏項而出﹐稠密太甚者﹐謂之鎖項﹐廢其管束﹐阻其道路﹐上不得降﹐下不得升﹐內者不出﹐外者不入﹐經曰﹕出入廢則神機化滅﹐升降息則气立孤危。此死之徵也。凡病深項軟者死﹐骨敗也。

【驗胸腹】經曰﹕凡刺胸腹者﹐必避五臟。胸腹者﹐臟腑之郭也。又曰﹕鬲肓之上﹐中有父母。蓋言心肺也﹐故痘瘡輕者胸前無﹐胸腹出太甚者必重也。其中於髒﹐各有期日﹐凡病深喘急﹐胸骨扇動者﹐肺焦脹也﹐左乳下動脈突出者﹐宗脈絕也﹐皆不可治。瘡疹腹痛者﹐毒未盡也﹐更宜詳審。

【驗手足】四肢者﹐諸陽之本﹐瘡出欲疏﹐其發欲透﹐其靨欲齊。如應出不出﹐應發不發﹐應收不收﹐此脾胃气虛不能旁達四肢也。發熱﹐手尋衣領﹑亂撚物者﹐肝熱也。手掐眉目鼻口者﹐肺熱也。手足搐搦者﹐心肝風火相搏也。各隨其髒而瀉之。足涼者﹐此常候也﹐瘡疹腎不受邪﹐腎主足﹐故足宜涼。手足冷者﹐脾臟怯也﹐四肢皆稟气於胃而不得至經﹐必因於脾﹐乃得稟也﹐脾怯﹐不能爲胃行其津液﹐故冷耳﹐宜溫之。瘡已出現﹐手足多水泡者﹐此肝勝脾衰﹐爲鬼賊﹐宜急治之﹐不久便生癢塌也。如徧身皆發﹐手足不透﹐是空殼者﹐此脾胃虛弱﹐津液耗竭﹐榮衛凝澀﹐故其毒亦郁而不發也﹐不能食者死﹐能食者必發癰疽。瘡勢太甚﹐手足冷者不治。瘡未成漿﹐手足皮脫者必死。瘡已正靨﹐惟足不收者﹐足爲純陰﹐無陽相濟﹐所以收遲﹐《玉函經》曰﹕孤陽寡陰卽不中﹐譬取鰥夫及寡婦。如瘡始成漿﹐他處未收﹐手足心先靨者﹐其後必生怪疾也。瘡靨之後﹐手足關節腫痛者﹐必發癰也。瘡癢﹐手足搔亂者凶。

【驗寢臥】夫衛气者﹐晝則行陽﹐夜則行陰﹐行陽則寤﹐行陰則寐﹐人之常也。瘡疹發熱便昏睡者﹐心主熱﹐脾主困﹐心受气於脾﹐故發熱昏睡﹐此常候也。起臥不時者﹐內有熱也﹐必多陷伏之變。合面臥者﹐裏熱也。

大抵瘡疹始終安寢者吉﹐蓋气血彊盛﹐榮衛流行﹐邪出於表而不在裏則神安﹐神安則志定﹐是以得安寢也。

若气血衰弱﹐榮衛滯澀﹐邪在於裏而熱﹐心惡熱﹐則神不安﹐神不安則志不寧﹐是以煩躁﹑悶亂﹑譫妄﹑而不得眠也。亦有毒伏於中﹐神喪气脫﹐僵臥如屍﹐呼之不應﹐飲食不知者﹐不可以嗜臥論﹐乃死證也。

【驗飲食】經曰﹔人以水谷爲本。故人絕水谷則死﹐仲景曰﹕水入於經﹐其血乃成﹐谷入於胃﹐脈道乃行﹐可見水谷之悍气爲衛﹐精气爲榮﹐水去則榮散﹐谷消則衛亡矣。凡痘瘡能食者﹐𨿽重亦吉﹐不能食者﹐𨿽輕亦危也﹐然有不能食而生﹐能食而死者何也﹖蓋不能飲食者﹐臟腑內實﹐大便不行﹐有平日之穀气以爲之主﹐瘡成之後﹐自消穀气﹑而思食矣。其能飲食者﹐邪熱殺谷﹐卽叔和所謂口漧饒飲水﹐多食亦肌虛者也﹐將不久而變生焉。惟疹家多不能食﹐以口中不和﹐不思食也。余詳不能食門。

卷之六﹟心臟部四痘瘡﹝下﹞

痘後餘毒證治

﹝萬﹞凡痘瘡輕者其本疏﹐其毒微﹐其證順﹐自然易靨﹐無餘毒也。重者其本密﹐其毒盛﹐其證險﹐自難出難靨﹐有餘毒也。逆者或伏﹐或倒陷﹐或倒靨﹐幸脾胃素彊﹐調治又早﹐不至大困﹐亦作餘毒。錢氏云﹕其病有三﹐一者疥﹐二者癰﹐三者目赤。以證求之﹐尙不止此﹐亦有出已盡﹐發已透﹐靨已齊者﹐復作餘毒﹐此由溫補之過﹐飲食之失而得之。故治痘後餘毒﹐或補﹐或發散﹐或解利﹐要在分表裏﹐論虛實﹐不可一槪妄投湯劑也。

﹝海﹞瘡餘毒﹐或肝虛入眼目。或肺虛爲癬疥。或爲癰癤﹐發在骨節﹐腎之虛也。發在肌肉﹑脾之虛也。

或在筋﹐或在頭﹐或在面﹐或牙齒疳蝕﹐或咽喉腫痛﹐各隨經而見﹐皆毒不散﹐蘊積而成。或病患始不早治﹐或醫者失治﹐遺於經絡﹐其所由來﹐蓋有自矣。宜服解毒等劑。

﹝世﹞痘毒攻脾則泄瀉身浮﹐攻肝則眼生翳膜﹐攻心則煩躁啼哭﹐攻腎則耳疼膿聚﹐攻肺則咳嗽痰涎。

﹝潔﹞若已發後﹐有餘毒未散﹐復有身熱瘡腫之類﹐當茶粉下解毒丸。

﹝丹﹞治小兒痘瘡﹐餘毒未散﹐食穀太早﹐補住毒瓦斯。

鼠粘子﹝六錢﹞甘艸﹝五分﹞犀角白術﹝各三錢﹞荊芥防風枳殼﹝各一錢﹞

水煎﹐溫服。

活血解毒湯治餘毒。

防風荊芥生地黃赤芍藥當歸連翹牛蒡子黃連紫艸甘艸蒼術薄荷川芎木通各等分﹐水煎服。

【癰癤】此由毒瓦斯畱藏經絡﹐故於肌肉虛處﹐或關節動搖處﹐紅腫而成癰。又或旣平之後﹐失於解利﹐餘毒大盛﹐外不得泄於皮膚﹐內不得入於臟腑﹐聚而不去﹐遂爲之癰。如毒瓦斯淺者﹐止生結核﹑腫毒﹑瘡癤而已﹐甚者至頭項胸脇手足肢節﹐盡腫作痛﹐但發一二處﹐或根淺者可治。若流注起伏﹐根深蔓引者﹐小則潰筋脫骨﹐必爲殘廢之疾﹐甚則綿延日久而死。﹝丹﹞痘癰多是實毒血熱成癰﹐分上下用藥﹐一日不可緩﹐成膿必用淸熱涼血爲主﹐赤芍藥﹑甘艸節﹑連翹﹑桔梗之類﹐上引用升麻﹑葛根﹐下引用檳榔﹑牛膝﹐更助以貝母﹑忍冬艸﹑白芷﹑栝蔞﹐大便燥用大黃﹐寒熱用芩﹑柏﹐此法累效。﹝薛﹞前證初起未成膿者﹐用活命飲﹑隔蒜灸﹑治而消之。欲成膿者﹐用活命飲解而潰之。气血虛者﹐八珍湯﹝虛羸﹞實而潰之。虛而不能斂者﹐托裏散補而斂之。大凡發熱腫痛﹐大便不結﹐用仙方活命飲及隔蒜灸法。大便祕結﹐用仙方活命飲加大黃。大便已通﹐腫痛未退﹐再用活命飲一服﹐用托裏散補其元气。若發熱倦怠﹐大便調和﹐用補中益气湯﹝虛熱﹞未應﹐亦用隔蒜灸。若潰而發熱口漧﹐肢體倦怠﹐用東垣聖愈湯。膿水淋漓﹐不時發熱﹐用四君﹑參﹑。若因乳母肝經血虛發熱﹐用加味小柴胡湯﹝發熱﹞。肝脾鬱怒發熱﹐用加味歸脾湯﹝驚悸﹞。膏粱濃味積熱﹐用加味淸胃散﹝齒﹞。如專與涼血﹐用敗毒等藥﹐復傷元气﹐必致成者不能潰﹐潰者不能斂矣。﹝萬﹞凡治痘癰﹐先看在何經絡﹐分气血多少﹐用引經藥﹐如太陽經羌活﹑防風﹐陽明經升麻﹑白芷﹐少陽經柴胡﹐少陰經獨活﹐太陰經防風﹐厥陰柴胡。若初紅腫硬痛者﹐以鍼刺之﹐口吮去惡血﹐以拔毒膏敷貼。气實能食﹐大便堅者﹐用排毒散疏利之。气虛食少者﹐用十宣散或流气飲。毒淺而小者﹐只內服小柴胡加生地黃湯﹐外用拔毒膏貼之。此治腫瘍之法也。若已成膿而未潰者﹐以鈹鍼決去其膿﹐勿使內潰。已潰者用十全大補湯﹝汗﹞主之。此治潰瘍之法也。

仙方活命飲治痘疔痘毒﹐及一切瘡毒﹐未成卽消﹐已成卽潰﹐此消毒﹑敗膿﹑止痛﹑之聖藥。

金銀花陳皮﹝各三錢﹞皂角刺﹝炒﹞穿山甲﹝用蛤粉炒﹞乳香沒藥白芷防風當歸﹝各一錢﹞貝母天花粉甘艸節﹝各七分﹞

上﹐每服五錢﹐酒煎。嬰兒母同服。爲末﹐酒調服亦可。若勢甚而邪在表者加麻黃散之﹐而毒在內者加大黃下之﹐當臨證制宜﹐此解回生起死之劑﹐但元气脫者不治。

人參敗毒散治餘毒癰腫。

人參赤茯苓羌活獨活前胡薄荷柴胡枳殼川芎桔梗﹝各等分﹞甘艸﹝減半﹞牛蒡子防風荊芥連翹金銀花﹝卽荊防敗毒散﹞

頭上﹐加白芷升麻。上身﹐倍加桔梗。手﹐加薄桂。腰﹐加杜仲。腿足﹐加牛膝﹑木瓜。

樺皮散治痘瘡及乳癰﹐並一切腫毒。

樺皮木銼煎溫服。此藥﹐味苦平無毒。若治乳癰﹐取樺皮燒存性﹐爲末﹐酒調服之﹐立消。

十三味敗毒散治癰毒。

當歸白芷穿山甲﹝土炒﹞金銀花防風乳香﹝制﹞甘艸陳皮赤芍藥皂角刺貝母沒藥﹝制﹞天花粉芍藥各等分﹐酒水各半﹐煎服。

排毒散﹝見收靨﹞

《保命集》木香散治小兒後生癰﹐如神。

地骨皮﹝一兩﹞木瓜﹝半兩﹞穿山甲﹝炙黃﹐三錢半﹞麝香﹝一字﹞

上﹐爲末。米飲下二錢。

流气飲川芎當歸稍白芍藥防風人參紫蘇葉木香甘艸節黃桂心桔梗雞心檳榔白芷濃朴烏藥枳殼﹝各四分﹞

上﹐銼細。水一盞﹐煎七分服。气血虛而自利者加熟附子﹐大便實加大黃。

小柴胡加生地黃湯柴胡人參黃芩﹝各三兩﹞甘艸﹝炙﹞生地黃半夏﹝各二兩﹐湯泡七次﹞

上爲粗末。每服三錢﹐水一盞﹐生薑三片﹐棗一枚﹐煎至半盞﹐去滓溫服。

六味活血散治癰疽瘡痛初起﹐紅腫不散。

當歸川芎赤芍藥生地黃紅花蘇木﹝各等分﹞

上﹐水煎﹐量服之。

五福化毒丹治痘毒﹑實熱腫痛。

生地黃熟地黃天門冬﹝去心﹞麥門冬﹝去心﹞玄參﹝各二兩﹞甘艸甜硝﹝各三兩﹞靑黛﹝一兩五錢﹞

上爲末。蜜丸芡實大。每服一丸﹐白湯化下。

犀角消毒丸治痘疹餘毒﹐一切瘡毒。

生地黃荊芥當歸犀角﹝屑﹞防風牛蒡子﹝杵﹑炒﹞赤芍藥連翹桔梗﹝各七錢﹞

薄荷黃芩甘艸上爲末。蜜丸芡實大。每服一丸﹐白湯化下。

按﹕化毒丹﹐降火涼血﹐解毒寒中之劑。消毒丸﹐淸熱解毒破血之劑。蓋小兒臟腑脆嫩﹐元气易傷﹐況痘後气血皆虛﹐豈能勝當此劑﹐若胃气一傷﹐則未成者不能消散﹐已成者不能腐潰﹐已潰者不能生肌﹐殊不知痘瘡乃臟腑所發﹐徧身之血﹐皆化爲膿﹐況此方愈而患此﹐乃脾胃虛怯﹐肌肉消弱﹐榮衛短澀所致﹐治者審之。

十宣散﹝見形﹞

托裏散治痘毒元气虛弱﹐不能潰散﹐未成用之自消﹐已成用之自潰。

人參黃﹝炒。各二錢﹞當歸﹝酒洗﹞白術陳皮熟地黃茯苓芍藥﹝炒。各一錢五分﹞甘艸﹝炙﹐五分﹞

上三五錢﹐水煎服。

托裏消毒散治痘毒瓦斯血虛弱﹐不起發﹑腐潰﹑收斂﹐或發寒熱﹐肌肉不生。

人參黃當歸﹝酒洗﹞川芎芍藥﹝炒﹞白術陳皮茯苓﹝各一錢﹞金銀花連翹白芷﹝各七分﹞甘艸﹝五分﹞

上﹐每服三五錢﹐水煎。

﹝東垣﹞聖愈湯治膿潰心煩無寐﹐體倦少食。

熟地黃﹝自制者佳﹞生地黃﹝各二分﹞人參川芎﹝各三分﹞當歸黃﹝各五分﹞

上﹐水煎服。

《濟生》歸脾湯治脾血虛損﹐健忘驚悸﹐或心气虛不能攝血歸源﹐以致妄行﹐或吐血下血﹐或因乳母心脾二經有熱﹐瘡不結痂﹐或瘡痕赤色。加柴胡﹑山梔﹐卽加味歸脾湯。

人參白茯苓黃白術龍眼肉當歸遠志酸棗仁﹝炒各二錢﹞木香﹝一錢﹞

甘艸﹝五分﹞當歸身﹝一錢﹞

上﹐姜棗水煎。母﹑子﹑同服。

﹝丹溪﹞痘癰敷藥用貝母﹑南星﹑僵蠶﹑天花粉﹑寒水石﹑白芷﹑艸烏﹑大黃﹑豬牙皂角﹐醋調敷患處﹐效。

拔毒膏﹝一名必勝膏﹞

馬齒莧﹝杵汁﹞豬膏脂石蜜上﹐以三味共熬爲膏﹐塗腫處。

神效隔蒜灸法治痘癰大痛或麻木﹐痛者灸至不痛﹐不痛者灸至痛﹐其毒隨火散。

用大蒜頭切三分濃﹐安上﹐用小艾炷於蒜上灸之﹐每五壯﹐易蒜再灸﹐痛不止﹐尢宜多灸。小兒﹐須將蒜切片﹐著肉一面略剜小空﹐灼艾燃蒜﹐先置大人臂上﹐試其冷熱得宜﹐然後著瘡上﹐又別灼﹐如前法試之﹐以待相易﹐勿令歇。

替鍼丸治痘癰膿已成﹐不潰。

陳壞米﹝一錢﹞砂﹝五錢﹞雄雀糞﹝四十九粒﹐眞雄雀糞﹑直者是也﹞

上爲末。米粥丸﹐如麥粒大。每用一粒﹐粘瘡頭上﹐以膏藥貼之﹐半晌﹐其膿自出。若瘡頭透而膿不出﹐或出而愈痛﹐或發熱﹐血气虛也﹐用托裏散。或作嘔吐痰﹐食少體倦﹐脾气虛也﹐用六君子湯。

神效太乙膏治一切瘡疽潰爛。

玄參白芷當歸肉桂赤芍藥大黃生地黃﹝各一兩﹞

上咀。用麻油四十兩﹐入銅鍋內煎至藥黑﹐濾去滓﹐徐入淨黃丹一斤﹐再煎﹐滴水成珠﹐捏軟硬得中﹐卽成膏矣。

神效當歸膏治痘毒浸淫﹐或湯火等證﹐及瘡腐不能生肌收斂者。

當歸黃蠟生地黃﹝各一兩﹞麻油﹝六兩﹞

先將當歸﹑地黃入油煎﹐去滓﹐入蠟熔化﹐候溫﹐攪勻﹐卽成膏矣。

豆豉餅治瘡瘍腫痛﹐或硬而不潰﹐及潰而不斂﹐並一切頑瘡毒癤。用江西豆豉爲末﹐唾津和成餅﹐大如銅錢﹐濃如三四錢﹐置患處﹐以艾鋪餅上灸之。未成卽消﹐已成者祛逐餘毒﹐間有不效者﹐乃气血虛敗之證﹐參疔瘡論灸法用之。

如聖餅治一切瘡瘍硬腫﹐不能消散﹐或毒不能解散。

乳香沒藥木香血竭當歸﹝等分﹞麝香﹝少許﹞

上﹐各另爲末。酒糊和爲餅。炙熱﹐頻熨患處。惡瘡﹐加蟾酥等分。

神功散治瘡瘍初起腫痛者﹐用之可消。加血竭更效。

黃柏﹝炒爲末﹐二錢﹞艸烏﹝生爲末﹐二錢﹞

上﹐用漱口水調敷﹐常以漱水潤之。

三豆散痘後﹐癰毒初起紅腫。

黑豆赤豆綠豆用醋浸﹐研漿﹐時時以鵝翎刷上﹐隨手可消。

鐵箍散治痘後癰毒。

鳳凰退燒灰﹐醋調圍四畔﹐畱頭出毒瓦斯﹐甚佳。

【瘡疥】痘後徧身瘡癬如疥如癩﹐膿血浸淫﹐皮膚潰爛﹐日夕不愈﹐此毒瓦斯彌漫﹐散於皮膚﹐宜升麻葛根湯﹝初熱﹞﹑防風解毒湯﹝大法﹞﹑苦參丸﹝痘癩﹞主之﹐若因掏成瘡者﹐只以百花膏﹝收靨﹞塗之。

連翹散治小兒瘡疹癤痘疹餘毒作楚﹐或生於頭面﹐耳疼頰赤生瘡。

連翹黃芩瞿麥木通滑石柴胡荊芥牛蒡子防風羌活赤芍藥甘艸﹝各等分﹞

每服三錢﹐水一盞﹐煎半盞。又﹐入生薄荷尢好。

金花散﹝見潰爛﹞

【疳蝕】痘後疳蝕瘡者﹐毒壅肌肉﹐內透筋骨﹐外連皮膚﹐時痛出血﹐日久不痊﹐亦惡候也。內服十全大補湯﹝汗﹞外以綿繭散貼之﹝收靨﹞。更與收靨門疳蝕條參看。

三黃散治疳熱生瘡﹐膿水浸淫﹐膿流處﹐便濕爛。

松香五倍子黃連黃丹海螵蛸﹝各一錢﹞輕粉雄黃﹝各半錢﹞

上爲末。用瑩肌散煎洗﹐滲之。幹者﹐香油敷。

【癮疹】癮者﹐皮膚間隱隱成疙瘩﹐瘙癢爬搔更多﹐內服解毒防風湯﹝大法﹞﹐外以篳衣湯洗之。疹者﹐皮間點點﹐狀如蚊蚤所咬之迹﹐或如小芥子﹐卽麻子也﹐升麻葛根湯﹝初熱﹞加防風﹑荊芥穗主之﹐熱甚渴者﹐與人參白虎湯相合服之。

篳衣湯炊飯篳衣煮水﹐洗癮起疙瘩者神效。如無﹐以炊篳煮湯亦好。

蜆子水治痘後發癮。

蜆子不拘多少﹐活者﹐以水養五七日﹐旋取其水﹐洗之。

【丹癅】赤火丹癅﹐此惡候也﹐流移紅腫﹐其痛手不可近﹐從頭上起者﹐過心卽死﹐從足下起者﹐過腎卽死﹐宜內服小柴胡加生地黃湯﹑玄參化毒湯﹐外用蜞鍼法吮去惡血﹐自消。若但紅不腫不痛者也﹐人參白虎湯加玄參﹑大靑﹑生地黃主之。

玄參化毒湯玄參當歸尾赤芍藥石膏連翹生地黃地骨皮紅花﹝酒洗﹞防風荊芥穗淡竹葉木通上﹐水煎服。

犀角消毒散治疹﹑丹毒﹐發熱痛癢﹐及瘡疹等證。

牛蒡子甘艸荊芥防風﹝各五分﹞犀角﹝鎊﹐二分﹞金銀花﹝三分﹞

上﹐水煎熟﹐入犀角﹐傾出服。

加味解毒散治疹癢痛﹐寒熱甚者煩躁譫語﹐並痘毒發熱咽漧。

犀角﹝鎊﹐五錢﹞連翹﹝炒﹐二錢﹞牛蒡子﹝炒﹐三錢﹞薄荷﹝一錢﹞甘艸﹝五分﹞

上爲末。每服一二錢﹐滚湯調下。

小柴胡加生地黃湯﹝見前癰癤﹞

蜞鍼法取水蛭大者五六條﹐放腫處﹐吮去惡血﹐可以消丹癅﹐決癰腫。

【眼目】﹝萬﹞痘瘡毒瓦斯之爲目翳也﹐蓋自髒而達外﹐治之之法﹐但活血解毒而已﹐活血不至於熱﹐解毒不至於冷﹐五臟平和﹐則翳當自去。不可輕用點藥﹐反致損睛﹐宜蟬蛻散﹝痘眼目﹞四物湯加柴胡主之。若目閉淚出﹐不敢見明者﹐此羞明證也﹐惟於黑暗處則能開﹐才見明則陽光爍之﹐淚自出﹐癮澀難開﹐宜洗肝明目散﹝痘眼目﹞﹐便祕者瀉靑丸﹝肝﹞。或能開目﹐只視物昏者﹐此血不足也﹐四物湯加密蒙花。目中赤者﹐洗肝明目散主之。從子懋錕﹐痘後兩目生翳﹐羞明特甚﹐時余與家兄從宜興試﹐歸視之﹐則窗牖帷﹐皆以衣被重重覆蔽﹐就明展兩脾﹐白膜已徧覆黑睛﹐淚如湧泉﹐嬰科﹑眼科﹐投藥不效﹐束手告技窮矣。余亦莫知爲計﹐家兄曰﹐女弟垂死之證﹐弟能生之﹐豈遂技窮於是﹐試精思之。余返書室﹐閉戶而思﹐目者﹐淸陽之所走也﹐而忽焉有翳膜﹐是濁陰犯之也﹐濁陰烏敢與陽光敵﹐故羞明特甚爾﹐吾得治法矣。乃以黃助淸陽之气爲君﹐生地黃﹑當歸﹑養目中眞血爲臣﹐羌活﹑獨活﹑防風﹑白芷﹑川芎﹑甘菊花﹑薄荷﹑荊芥﹑升淸陽﹐黃芩﹑豬膽汁﹑車前子﹑茯苓降濁陰爲佐﹐雄豬肝作引煎服﹐仍間服瀉靑丸。八劑而目開﹐徹幃﹐翳已去矣。

時眼科所進點洗之藥﹐一切屏不用﹐止用橄欖核磨汁敷眼胞而已。蓋嬰兒柔脆﹐點洗之藥﹐必有所傷故也。治法方論﹐詳大科眼目門﹐並本門眼目條內。

涼肝明目散痘後羞明。

當歸龍膽艸密蒙花川芎柴胡防風酒連各等分﹐雄豬肝煮湯﹐煎服。

望月沙散痘後﹐暗室中不能開者。

谷精艸密蒙花﹝酒洗﹞蟬蛻﹝去翅足。各五錢﹞望月沙﹝一兩﹞

上爲末。雄豬肝一兩﹐竹刀批破﹐用藥一錢﹐摻入肝內﹐水煮熟﹐飲汁食肝﹐效。

羌菊散治痘疹後毒瓦斯不散﹐生翳障﹐及暴赤眼。

羌活蟬蛻﹝去土﹞防風蛇蛻菊花谷精艸木賊甘艸梔子白蒺藜大黃黃連﹝各少許﹞

上爲末。每一錢﹐米湯泔水溫服。

【便祕】痘後毒入腹中﹐熱气並於小腸則小便不通﹐並於大腸則大便不通﹐如前後部俱不通者﹐熱勢愈甚。小便不通者五苓散﹝驚﹞﹑導赤散﹝心﹞。大便不通者三黃丸﹑四順飲﹝並發熱﹞﹑三乙承气湯。大小便俱不通者﹐八正散﹑通關散﹝並痘便悶﹞斟酌用之。

【泄瀉】痘後泄瀉﹐其證有二。如能食而渴﹐脈盛者﹐此熱入大腸也﹐渴者﹐內熱也﹐食能多者﹐熱消穀也﹐脈盛而數﹐熱證諦也﹐宜黃芩湯﹝痘泄利﹞加黃連。如食少不渴脈微小者﹐此裏气虛﹐不能禁固水谷也﹐宜四君子湯加訶子肉﹑豆蔻﹐或理中湯丸加熟附子。甚者﹐以肉豆蔻丸止之﹝俱痘泄利﹞。

【便膿血】痘後便膿血者﹐此熱毒入大腸也﹐宜四物湯﹝失血﹞加黃芩﹑黃連﹑枳殼﹑荊芥穗﹐或黃連解毒湯﹝煩躁﹞加生地黃。勿作倒靨﹐及用劫澀藥也。

【嘔吐】胃主納而不出﹐大小腸主出而不納﹐痘後嘔吐者﹐是餘毒在胃也﹐然有冷熱二證。如心煩作渴﹐食乳甚急﹐聚滿胸中﹐然後吐出如射﹐其人面色帶赤﹐手足心熱﹐居處喜涼﹐此熱吐也﹐橘皮湯﹝痘吐逆﹞加黃連﹑竹茹主之。如乳食水漿隨吐﹐面色靑白﹐手足冷﹐大小便自利﹐此冷吐也﹐益黃散﹝脾﹞主之。痘後餘毒﹐多是熱邪﹐其間冷證﹐十有一二也。亦有傷食而嘔者﹐但聞會臭卽吐﹐不欲食﹐木香大安丸或養脾丸﹐並用生薑湯下。有飲水多而吐者﹐必吐淸水﹐名水逆﹐五苓散主之。

木香大安丸木香﹝二錢﹞黃連陳皮白術﹝各三錢﹞枳實山楂肉萊菔子﹝炒﹞連翹神曲﹝炒﹞麥﹝炒﹞砂仁﹝各一錢五分﹞

上爲末。神曲糊爲丸。陳廩米湯下。

養脾丸人參白術當歸川芎﹝各一錢半﹞木香靑皮黃連陳皮﹝各一錢﹞砂仁山楂肉神曲﹝炒﹞麥芽﹝炒。各五分﹞

上爲細末。水調神曲糊﹑丸如麻子大。每服三五十丸﹐陳倉米飲下。

【發熱】痘瘡自初以來一向發熱﹐至於瘥後猶不少減者﹐此有虛實二證。如大便難﹐小便赤﹐能食而煩渴者﹐此實熱也﹐以三黃丸或四順飲﹝並發熱﹞先解利裏熱﹐後用升麻葛根湯﹝初熱﹞加地骨皮解表熱也﹐蓋升麻葛根湯治瘡疹未發之先﹑已發之後身熱藥也。如大便不祕﹐小便不赤﹐坐立振搖﹐飲食不甚進者﹐此虛熱也﹐以保元湯﹝大法﹞加知母﹑麥門冬﹐虛甚者加炒漧薑成熟附子少許﹐引火歸源。﹝薛﹞陳文宿先生云﹕痘瘡收靨之後﹐渾身經日不除﹐別無他證﹐用柴胡麥門冬散。如不退﹐服人參白術散﹝痘渴﹞。若風熱咳嗽﹐咽喉不利﹐用桔梗甘艸防風湯。竊謂前證有因熱毒未解者﹐有因胃气虛熱者﹐有因胃气實熱者﹐其因不能枚舉﹐當臨證制宜而藥之。一小兒咽痛壯熱﹐痘痕色赤﹐手微熱。此餘毒未解。用柴胡麥門冬散而安。七日之後復熱﹐手指初捏似熱﹐久捏則冷﹐此脾气虛也﹐用五味異功散而痊。一小兒痘咽痛﹐大便不實﹐口渴飲湯﹐手足不熱﹐此脾胃虛弱也。用人參白術散而大便實﹐但不時寒熱﹐用加味逍遙散而愈。一小兒痘咽痛﹐發熱作渴﹐面赤飲冷。此胃經實熱也。用射幹鼠粘子湯而愈。因食濃味復發﹐手足並熱﹐用瀉黃散一劑而痊。一小兒痘咽痛﹐發熱飲冷﹐大便黃色﹐手足指熱﹐此脾胃實熱也。用瀉黃﹑淸胃﹑二散各一劑而愈。後因乳母食濃味﹐兒口角流涎不能吮乳﹐仍用前藥治母而愈。小兒痘咽痛﹐足熱。余謂此稟足三陰虛﹐而無根之火上炎也。古人有云﹕痘歸腎經﹐必不可救﹐當用壯水之劑﹐亦有生者﹐柰彼不悟﹐翌日果腰痛咽啞﹐始信餘言﹐乃用大劑地黃丸料加五味子﹐並補中益气湯而愈。一男子出痘﹐上體甚熱﹐兩足俱冷﹐喉痛作渴﹐瘡亦不起發。此稟腎經虛熱也。以六味地黃丸料煎與恣飲﹐漸愈﹐又用八珍湯而痊。一小兒面色素白﹐出痘咽痛﹐發熱面赤﹐作渴飲湯﹐手足指冷。此稟足三陰虛也。用大劑加減八味丸料煎與恣飲﹐又以益气湯助其脾肺﹐以滋化源﹐痛止熱退而愈。

柴胡麥門冬散﹝痘發熱﹞

柴胡梔子散治肝膽經有熱﹐瘡毒不愈﹐或發熱不止。

柴胡山梔牡丹皮﹝各一錢﹞川芎芍藥茯苓﹝各七分﹞白術﹝炒﹞甘艸﹝各五分﹞當歸牛蒡子﹝炒。各七分﹞

上﹐水煎﹐母﹑子同服。

小柴胡湯治發熱甚而嘔者﹐宜服之。

柴胡人參黃芩﹝各三兩﹞甘艸﹝炙﹞半夏﹝各二兩半﹐湯泡七次﹞

上爲粗末。每服三錢﹐水一盞﹐生薑三片﹐棗子一枚﹐同煎至半盞﹐去滓溫服。咳嗽者﹐加五味子煎服。

頭痛發熱﹐肢節疼痛者﹐四味升麻湯。大便不通者﹐四順飲。若大便自利黃黑色者﹐此毒亦有所出﹐不必廣與湯劑﹐恐重增他病﹐大便自然通﹐不得以溫藥助之﹐瘡疹亦稀少。自快利﹐只與四味升麻湯﹑荊芥散﹐𨿽大便利﹐不可以溫藥助之。其下利甚者﹐卻與少溫之。

槐花散治瘡餘熱不退。

槐花赤小豆﹝各炒﹐二錢﹞麝香﹝少許﹞

上爲細末。每服半錢﹐蜜湯調服﹐不拘時候。

黃散治壯熱不退﹐可涼肌膚﹐散熱。

黃柴胡漧葛甘艸﹝炙。各等分﹞

上爲末。每服一錢﹐薄荷三葉﹐水半盞﹐煎至三分﹐約三呷﹐空心服。此藥治發熱數日未退者﹐其熱是瘡疹者﹐量其虛實用之也。

【中風】痘後忽然口噤涎潮﹐角弓反張﹐手足螈﹐身靑黑色﹐此中風也﹐瘡痘方愈﹐榮衛正弱﹐不知避忌﹐忽遇節令气交﹐八方不正之气﹐乘虛而入﹐故爲此證。宜消風散二錢﹑入蟬蛻末一錢﹑分爲三服﹐投生薑薄荷汁及酒各數點﹐溫湯浸之﹐連二三服。或作癮疹﹐或再出膚疹而愈。

消風散﹝見痘中風﹞

鉤藤湯痘後口噤僵直﹐繞臍腹痛。

鉤藤紅花木香川芎當歸白芍甘艸白術靑皮黃連官桂生薑各等分﹐水煎﹐不拘時服。

【骨節作痛】俗名痘風﹐丹溪分气血虛實﹐以日子守之﹐多帶气血不足。虛則黃生血之劑助之﹐略佐以風藥。

實則白芍藥﹑黃芩﹑爲君﹐連翹﹑白芷﹑續斷之類爲佐。若屬虛寒﹐陳氏方可用。余詳痘中風門。

【拘攣】痘後手足拘攣﹐屈伸不便﹐起居艱苦者﹐乃血耗气虛﹐不能榮養於筋﹐宜十全大補湯去地黃﹑白茯苓﹐加川續斷﹐多服乃佳。气虛者少加川烏炮過﹑行經﹐不可誤作風治﹐妄行發散﹐反耗陰血也。

當歸桂枝湯治痘後手足不能屈伸。

當歸川芎黃甘艸薄桂黃柏蒼術﹝炒﹞

各等分﹐水煎。如气虛﹐少加川烏以行經﹐加人參爲主。如感風寒﹐以致骨節疼痛﹐加羌活﹑防風。

【昏昧妄言】痘後昏昧﹐不解識人﹐口中常妄言﹐如邪祟狀﹐此移熱入心包絡﹐宜導赤散﹝心﹞吞安神丸﹝痘譫妄﹞﹐待醒後以保元湯加麥門冬﹑生地黃﹐四物湯加石菖蒲﹑木通﹑山梔子仁﹐相間服之。

若卒然昏昏喜睡﹐狀如眩暈﹐身無熱﹐口中無妄語﹐其人痘出必重﹐又乳食少﹐今毒瓦斯已解﹐正气未復﹐故邪退而喜睡﹐乃否極泰來之象﹐不須妄治﹐逡巡蘇醒矣。

【厥逆】手足厥冷﹐蓋覆不溫﹐此痘疹逆候也﹐若在正盛之時﹐十無一生﹐今病已愈﹐气血久虛﹐脾胃大困﹐其厥逆宜矣﹐用保元湯加當歸身﹑熟附子﹑主之。

【咳嗽】咳嗽頻頻﹐涕唾稠粘﹐此痘疹常證也﹐有寒有熱﹐有虛有實﹐不可拘泥一定之法。如自初出咳嗽到今未愈者﹐此肺中余邪未盡也﹐宜甘桔湯﹝咽喉﹞合瀉白散﹝肺﹞加牛蒡子﹑馬兜鈴主之。如咳而熱﹐大便難﹐小便赤者﹐此熱毒也﹐宜葶藶丸主之﹝痘喘﹞。大便潤者﹐人參白虎湯﹝痘渴﹞合甘桔湯主之。如咳而大便溏﹐小便淸﹐無大熱渴者﹐此虛也﹐宜人參淸膈散主之﹝痘咳嗽﹞。如咳而血出者﹐甘桔湯加牛蒡子﹑茅根汁﹑阿膠主之。如向不咳﹐今始咳者﹐此風寒外感也﹐麻黃湯主之﹝痘喘﹞。

燈心湯治瘡痘出後﹐煩喘小便不利者﹐宜進之。

燈心﹝一把﹞鱉甲﹝醋煮黃﹐二兩﹞

上銼爲散。每服一兩﹐用水八合﹐煎取四分服之﹐各量大小加減。

咳嗽之時脇痛者﹐經云﹕左右者﹐陰陽之道路﹐左右﹐兩脇之謂也﹐由餘毒在中﹐陰陽之气﹐不能升降﹐故脇爲之疼也﹐但當解毒﹐毒瓦斯去﹐則眞气行﹐所苦自平矣﹐小柴胡加枳桔湯主之。

赤茯苓湯治小兒疹痘﹐瘡出後咳逆脇痛﹐不下食。

赤茯苓甘艸﹝炙﹞大靑升麻枳殼﹝麩炒﹐各半兩﹞梔子﹝一分﹞

上爲粗末。每服一錢﹐水一小盞﹐入苦竹葉七片﹐豆豉三十粒﹐同煎至五分盞﹐去滓﹐分爲三服﹐日三四服﹐看兒大小﹐以意加減。本方稱疹痘出後脇痛者﹐由病後毒瓦斯混亂﹐阻於升降﹐左右爲陰陽之道路﹐气之所行處﹐令气滯﹐爲脇痛﹐以枳殼寬腸下气﹐令气順﹐脇不痛也﹐大靑﹑梔子去蘊熱﹐升麻解毒﹐赤茯苓導心火﹐利小腸﹐無熱以克肺气﹐而效逆自平爾。

【腹痛】瘡疹未出而腹痛者﹐乃毒內攻也﹐今毒已解﹐無復壅遏矣﹐而腹中痛者﹐其證有二。一則因大便未通﹐燥屎作痛﹐備急丸主之﹝大便閉﹞。一則因食過多﹐胃虛不能消穀而作痛﹐如便祕者﹐丁香脾積丸﹝傷食﹞﹐便利者﹐木香大安丸﹝傷食﹞主之。但燥屎痛者﹐病在下焦﹐傷食痛者﹐病在上焦﹐手不可按﹐若原食少﹐又便常潤﹐忽爾作痛者﹐此虛寒證也﹐病在中焦﹐必喜用手按摩﹐黃建中湯主之。

【渴】痘家作渴﹐亦是常事﹐至痘後則不宜有渴﹐乃忽然渴而引飲者﹐餘毒畱於心胃﹐膈焦咽燥故也﹐其人必能食﹐大便祕﹐小便赤﹐舌燥咽漧﹐宜人參白虎湯加黃連主之。若食少﹐大小便自調﹐𨿽好飲湯﹐咽舌不燥﹐此脾胃虛﹐津液不足也﹐宜人參白術散﹐不愈﹐人參麥門冬散加天花粉主之﹝並痘渴﹞。

【失音】痘後失音有二。咽痛不能言者﹐此毒瓦斯結於咽喉之間﹐痰壅作痛﹐而不能言﹐天花散主之﹝痘失音﹞。

心熱不能言者﹐心中邪熱未徹﹐腎虛不能上接於陽﹐𨿽有聲而不能言﹐四物湯去川芎﹐加麥門冬﹑白茯苓﹑主之。

【不喜食】痘後邪气盡退﹐正气將復﹐脾胃略紓﹐宜漸能食也﹐若原不食﹐今因喜食太過﹐或原能食﹐今又驟加以致惡食不食者﹐此皆內傷有餘證也﹐宜木香大安丸主之﹝傷食﹞。如向未食﹐今又不喜食者﹐此脾胃中气不足﹐宜七珍散﹝痘不能食﹞或人參白術散去葛根加陳皮﹑木香﹐研末﹐取二兩﹐另用糯米﹑綠豆﹑各二兩﹐各炒熟研末相和﹐棗湯調服﹐稍能食﹐更兼進養脾丸。

【寒熱】痘後忽發寒熱如瘧狀﹐至後如期卽發者﹐此脾虛气弱﹐失於將息﹐重感風寒﹐宜先以柴葛桂枝湯發去新受表邪﹐後以保元湯加當歸﹑陳皮﹑白術﹑砂仁﹑烏梅﹑生薑﹑調之。

大和散治瘡痘後﹐寒熱往來﹐嗜臥頓悶躁亂。

生地黃當歸地骨皮人參甘艸﹝炙﹞白芍藥﹝各等分﹞

上咀。每服一錢﹐水半盞﹐煎至三分﹐去滓溫服。

柴葛桂枝湯﹝見初熱﹞

【腫脹】痘後面目虛浮﹐或久則一身皆腫者﹐此表气不足﹐出風太早﹐風邪乘虛而入﹐其治在肺﹐宜五皮湯先加桂枝微汗之﹐後只服本方﹐若徧身皆腫﹐以胃苓湯合五皮湯主之。

痘後腹虛腫脹滿﹐或气喘粗者﹐此宿垢在裏﹐不問餘毒﹑食積﹑蓄水﹐並先利之﹐宜塌气丸﹐利後以胃苓湯去甘艸﹐加人參﹑黃﹑大腹皮調之﹐其治在脾。如因新食作脹不腫者﹐只木香大安丸。

五皮湯桑白皮地骨皮生薑皮大腹皮五加皮﹝各等分﹞

上銼細。取長流水一盞﹐燈心十二莖﹐煎七分﹐溫服。

塌气丸木香﹝半兩﹞雞心檳榔﹝一雙﹐白者﹞黑牽牛﹝二兩﹐半生半炒﹐取頭末一兩﹞

共爲末。神曲糊爲丸﹐如黍米大。姜湯下。

胃苓湯豬苓澤瀉白術白茯苓蒼術濃朴﹝紫油者﹐薑汁炒﹞陳皮桂心甘艸上銼細。水一盞﹐煎七分﹐去滓溫服﹐無時。

【自汗盜汗】痘後自汗盜汗﹐皆衛气弱﹐榮血熱﹐肌肉虛也﹐宜保元湯﹝大法﹞﹑當歸六黃湯﹑相間﹐並調敗蒲散服之。如汗出盛﹐再用溫粉撲之﹝方並見自汗條﹞。若渾身如水﹐發潤如油﹐汗出如珠者﹐皆亡陽證﹐死不治。

【失血】痘後失血證﹐乃餘毒邪熱﹐迫血妄行也。自鼻出者玄參地黃湯主之﹝失血﹞﹐外用梔子炒焦黑﹐研末吹之。自溺出者﹐八正散主之﹝小便不利﹞。自大便出者﹐桃仁承气湯主之。此與上自汗證同爲熱也﹐上是熱在衛﹐故汗出﹐此是熱在榮﹐故血出﹐二證大便祕者﹐並與四順淸涼散主之﹝發熱﹞。

桃仁承气湯桃仁﹝二十一个﹐去皮尖﹐研泥﹐勿煎﹞大黃﹝二錢﹞官桂紅花﹝各一錢﹞甘艸﹝半錢﹞

上﹐三味銼細。水一盞﹐煎七分﹐去滓﹐入桃仁泥化開﹐食前服。

【吐利蛔】痘後﹐或吐蛔﹐或利下蛔者﹐皆熱毒入裏也。熱在胃則吐蛔﹐熱在腸則利下蛔﹐利者黃芩湯﹝泄利﹞

加桃仁﹑艾葉﹐吐者黃芩半夏湯﹝吐利﹞加烏梅﹑川椒。若不吐利﹐但聞食卽吐蛔者﹐此胃久虛﹐虫無所食﹐故聞食臭卽吐﹐食已易饑﹐宜理中湯丸﹝吐利﹞加烏梅肉﹑黃連﹑川椒主之。

袁氏治痘屎虫。歌曰﹕痘裏屎虫胃气離﹐人參白術與陳皮﹐茯苓甘艸當歸並﹐煎來連服自虫除。

蓮肉湯蓮肉﹝去心﹐半斤﹞豬肉﹝去油﹑皮﹐一斤﹞

共水煮熟﹐下砂仁伏醬﹐朝夕與啖﹐其胃气接養﹐虫自安居不出矣。切不宜投以使君子﹑檳榔﹑之物﹐痘中一投﹐命遂喪矣。

【狐惑】痘後吐蛔而手足厥冷者﹐蛔厥。若不吐利內蝕臟腑者﹐爲狐惑。狐惑之證﹐其人好睡﹐默默不欲食﹐上唇有瘡﹐虫蝕其肛﹐下唇有瘡﹐虫蝕其髒﹐其聲啞嘎﹐上下不定﹐故名狐惑也。此候最惡﹐麻疹後尢多﹐化丸主之。如大便結者﹐以桃仁承气湯加槐子利之。

化丸黃連﹝半兩﹞蜀椒﹝去閉目者﹐炒去汁﹐二錢﹞苦楝根白皮﹝幹者﹐二錢﹞

上共研末。用烏梅肥者七个﹐艾湯浸﹐去核搗爛和丸﹐艾湯下。

黃連陰丸治狐惑瘡。

黃連﹝二錢﹞蘆薈幹蟾﹝﹐各一錢二分﹞使君子肉﹝二錢半﹞蕪荑﹝一錢五分﹞川楝子肉﹝一錢﹞

上末。烏梅洗淨﹐去核﹐搗膏和丸。米飲下。

【牙疳】痘後﹐牙齒齦肉潰爛者﹐此痘脫去﹐涎水浸漬爲疳蝕瘡﹐用綿繭散﹝收靨﹞敷之。若气臭血出者﹐又名走馬疳瘡﹐內以黃連解毒湯﹝煩躁﹞加雄黃爲丸﹐竹葉湯下﹐外以馬鳴散敷之。或口舌生瘡者﹐並宜洗心散。

以上諸證大便祕者﹐並用四順飲利之﹐大便潤者用甘露飲服之。老茶葉﹑薤葉根煎湯洗。以白HT卽酸梅也﹐燒灰﹐人中白火﹐加入雄黃散敷之。

洗心散當歸生地黃木通黃連麻黃大黃﹝酒洗﹞薄荷葉﹝各等分﹞

上銼細。水一盞﹐加燈心爲引﹐煎七分﹐去滓溫服。

甘露飲牙疳暫用。

麥門冬﹝去心一錢﹞天門冬﹝去心二錢﹞生地黃﹝四分﹞熟地黃﹝六分﹞石斛﹝去根﹞枇杷葉﹝各五分﹞山茵陳枳殼黃芩犀角屑﹝各六分﹞甘艸﹝一字﹞

水煎服。

雄黃散雄黃枯礬﹝各一錢﹞麝香﹝一分半﹞人中白﹝五分﹞

共爲末。吹入鼻中﹐如吹不入﹐用麻油潤﹐使進。

馬鳴散人中白﹝卽溺缸底白﹐以物刮取﹐用新凡盛之﹐火過﹑如白鹽乃佳﹐半兩﹞馬鳴蛻﹝卽蠶蛻紙也﹐火燒過﹐二錢半﹞五倍子﹝生﹐一錢﹐另用一錢﹐同礬枯﹞白礬﹝一錢﹐捶碎﹐另取五倍子一錢﹐人礬於內﹐用火枯﹞

共爲極細末。先以米泔濃汁浸洗﹐以此敷之。

人中白散人中白﹝﹐一兩﹞黃柏﹝炒黑﹐三錢﹞

上爲末。搽口內。

吹口散治口疳。

黃連靑黛孩兒茶冰片爲末﹑吹之。

赴筵散口瘡神效。

薄荷黃柏等分﹐爲末。入靑黛少許﹐搽之。

牙疳方痘後餘毒攻牙齦﹐疳腐。﹝內宜服甘露飲﹞

人中白﹝﹐三錢﹞枯礬﹝二錢﹞鹽梅﹝七个﹐存性﹞麝香﹝一分﹞白HT子灰﹝一錢﹞五穀虫﹝焙漧﹐二錢﹞

爲細末。先將蔥茶洗去腐肉﹐須見鮮血﹐然後搽藥。

大抵瘡痘之後﹐遇有便祕﹑內熱等證﹐須當解利﹐勿使餘毒變生諸證也﹐解利之劑如三黃丸﹑四順飲﹝並見發熱﹞之類。若失於解利﹐致生諸證﹐須當用切中病源之藥以急治之﹐不可緩治﹐令病勢滋蔓﹐反害人也。今人不能究其病因﹐一槪用不急之藥﹐其意但欲逃差謬爾﹐何嘗實能究其致病之由而藥之耶。急治之中﹐惟在識其虛實﹐苟稟受旣實﹐榮衛充壯﹐病後有熱者﹐卽與解利﹐緩治不可也。所稟怯弱﹐病後榮衛大虛﹐坐立振搖﹐飲食少者﹐卻宜和緩之藥以扶持之﹐候其飲食如故﹐榮衛旣充﹐然後微微解利﹐未爲遲晚。或至虛之人﹐不必解利﹐可也。

卷之六﹟心臟部四痘瘡﹝下﹞

水痘

小兒痘瘡有正痘與水痘之不同﹐新安張季明云﹕其瘡皮不薄﹐如赤根白頭﹐漸漸赤腫﹐而有膿瘥遲者﹐謂之大痘﹐此裏證﹐發於髒也。其瘡皮薄如水泡﹐破卽易幹﹐而出無漸次﹐白色或淡紅﹐冷冷有水漿者﹐謂之水痘﹐此表證﹐發於腑也。亦與疹子同﹐又輕於疹﹐發熱一二日而出﹐出而卽消﹐易出易靨﹐不宜燥溫﹐但用輕劑解之﹐麥湯散主之﹐羌活散﹑消毒飲﹑麥煎散俱可服﹐又當服大連翹湯以解之。如心悶﹐煩蹂﹐發熱﹐及大小便澀﹐口舌生瘡者﹐通關散主之。水痘夾黑﹐出來黑水流﹐或手足冷者﹐前胡﹑甘艸﹑生地﹑玄參﹑連翹﹑茯苓﹑木通﹑蟬蛻﹑麥門冬﹑川芎﹑陳皮﹑當歸﹑生薑水煎服。

麥湯散治水痘。

地骨皮滑石甘艸﹝各半錢﹞甜葶藶麻黃大黃知母羌活人參﹝各一錢﹞

上銼散。水一盞﹐每服二三錢﹐小麥七粒﹐煎六分﹐不拘時溫服﹐分二帖。

麥煎散治小兒夾驚傷寒﹐吐逆壯熱﹐表裏不解﹐气粗喘急﹐面赤自汗。或狂語驚叫﹐或不語無汗﹐及癮疹徧身赤癢﹐往來潮熱。時行麻痘疹子餘毒未盡﹐渾身浮腫﹐痰涎咳嗽。或變急慢驚風﹐手足搐搦﹐眼目上視﹐及傷風頭疼﹐並治之。

滑石地骨皮赤芍藥石膏白茯苓杏仁知母甘艸葶藶子﹝炒﹞人參麻黃﹝一兩半﹞

上爲末。每服一錢﹐麥子煎湯下。如初生芽兒﹐感冒風冷﹐鼻塞身熱﹐噴嚏多啼﹐每一字﹐用麥子煎湯調下。一方﹐去地骨皮﹑滑石﹐加羌活﹑川芎﹐薄荷煎湯調下。

羌活散﹝初熱﹞消毒飲﹝卽牛蒡荊芥甘艸三味﹞大連翹湯﹝便悶﹞通關散﹝便悶﹞

按﹕水痘﹐今小兒患之者﹐大率無害﹐如無內證﹐不必服藥﹐無事生事也。前後四方﹐不爲輕劑﹐非熱甚不解﹐二便祕澀﹐煩悶不寧﹐不宜輕服。

卷之六﹟心臟部四痘瘡﹝下﹞

麻疹

麻疹浮小而有頭粒﹐隨出卽收﹐不結膿﹐北人謂之糠瘡﹐南人謂之麩瘡﹐吳人謂之痧﹐越人謂之喑﹐古所謂麻﹐聞人氏所謂膚疹是也。與前所謂脾爲疹者不同。小兒有出一二次者﹐出輕而日數少者名奶疹子﹐出稍重而日數稍多者名正疹子﹐又﹐出於痘前者名奶疹子﹐出於痘後者名正疹子。初出亦與痘瘡相似﹐但痘發於髒﹐麻發於腑﹐髒屬陰﹐其病本深﹐故難出難收﹐而藥於溫平爲宜。腑屬陽﹐其病本淺﹐故易出易收﹐而藥於淸涼爲宜。萬氏云﹕痘大而腫者﹐少陽三焦火也﹐陽道常饒﹐故大而腫。疹小而碎者﹐少陰心火也﹐陰道常乏﹐故小而密。三焦水谷之道路﹐脾胃主納水谷﹐治痘專以脾胃爲主。心肺屬陽﹐而位乎上﹐心火旺則肺受之﹐治疹專以肺爲主。觀其咳嗽者﹐火炎則肺葉焦舉也。鼻流淸涕者﹐鼻爲肺之竅﹐以火爍金而液自流也。目中淚出﹐肺熱則移於肝﹐肝之竅在目也。或手掐眉目唇鼻及面者﹐肺熱證也。按﹕旣是心火刑肺金﹐卽是賊邪﹐其證當重﹐何反輕於痘﹐余每治麻疹﹐但據見證以瀉白散加減﹐大劑投之﹐卽至危困之證無不愈者﹐其他時師用苦寒降火﹐辛溫發表﹐而阽於危亡者不可勝數﹐安在其爲心火刑肺也。春溫﹑夏暑﹑秋淸﹑冬寒﹐此四時之正气也﹐冬應寒而反溫﹐陽气暴泄﹐火令早行﹐人感之者﹐至於來春必發瘡疥﹐未出痘疹者﹐必感而出﹐𨿽曰胎毒﹐未有不由天行者﹐故一時傳染﹐大小相似﹐但見疹痘之出﹐卽宜先服三豆湯﹑代天宣化丸﹝二方俱見前預防﹞以預解之。麻疹初出﹐全類傷風發熱﹐咳嗽鼻塞﹐面腫涕唾稠粘﹐全是肺經之證﹐有末傳泄利者﹐有一起卽兼泄利者﹐肺與大腸相表裏﹐表裏俱病也﹐惟不可觸冒風寒﹐及於正蒸熱時啖食﹐能變輕爲重﹐不可不愼。麻疹形證亦同﹐有如發風疹疙瘩﹐擁起如雲頭﹐色赤成﹐隨見隨沒者。有如粟米頭糠﹐三番俱見而不沒﹐至三日後方收漸沒者。然皆謂之麻疹﹐其於欲出未出之際﹐當用發表之藥發之﹐則易出易愈也。麻疹﹐有發熱至十餘日始見者﹐大抵主在發散肺經之熱毒者﹑始事也﹐調理補養病後之元气者﹑終事也﹐其間或兼風﹐或兼痰﹐或傷食﹐並隨宜加對証之藥﹐其有變證﹐卽隨病用對証之藥﹐要不亂投湯劑﹐則兒無事矣。疹喜淸涼﹐痘喜溫暖﹐此法人皆知之﹐然疹子初出﹐亦須和暖則易出﹐所以發苗之初﹐只要發出得盡﹐則毒便解﹐非若痘必苗而秀﹐秀而實﹐而後毒解也﹐痘子成實之時﹐若大溫熱﹐則反潰爛不收﹐是痘之後﹐亦喜淸涼也﹐故治痘疹者﹐無過熱﹐無過寒﹐溫涼適宜﹐陰陽自和﹐是爲得之。

【初熱】痘疹發熱之初﹐多似傷寒﹐惟麻疹則咳嗽噴嚏﹐鼻流淸涕﹐眼胞腫﹐其淚汪汪﹐面浮腮赤﹐或嘔惡﹐或泄利﹐或手掐眉目鼻面﹐此爲異耳。輕者以瀉白散合三味消毒散主之﹐重者以金沸艸散主之﹐兼泄利者﹐合升麻葛根湯﹐以白芷代葛根。此余創立治法﹐用之無不效者﹐卽十分危證﹐守而勿失﹐終於必濟﹐每見諸書所定方﹐類皆苦寒辛涼發表之劑﹐不盡對證對經﹐恐有誅罰無過之失﹐用者詳之。大抵疹欲出已出之際﹐𨿽寒勿用桂枝。𨿽虛勿用參術。𨿽嘔而有痰勿用半夏﹑南星。大忌認作傷寒﹐妄汗妄下﹐汗之則增其熱﹐爲鼻衄﹐爲咳血﹐爲口瘡咽痛﹐爲目赤痛﹐爲煩躁﹐爲大小便不通。下之則虛其裏﹐爲滑泄﹐爲滯下﹐多至不救﹐愼之愼之。﹝萬﹞如手足稍微冷﹐惡寒而無汗﹐面色靑慘而不舒﹐左額有靑紋者﹐傷寒之熱也。手足稍微溫﹐發熱有汗﹐面赤而光者﹐傷風之熱也﹐並宜惺惺散﹝痘初熱﹞發散之。目胞腫而右頰有靑筋﹐發熱而頭額腹肚最甚﹐或兼嘔吐腹疼者﹐傷食之熱也﹐備急丸﹝痘初熱﹞下之。面色靑紅﹐額正中有紋﹐手掌心有汗﹐時作驚惕﹐手絡脈微動而發熱者﹐此驚熱也﹐瀉靑丸﹝肝﹞﹑牛黃淸心丸﹝痘煩躁﹞主之。身熱而倍能食﹐唇紅頰赤﹐大小便祕﹐脇下汗者﹐此風熱也﹐宣風散主之﹝痘發熱﹞。以上諸熱﹐久而不去﹐內外感發﹐則所蘊瘡疹之毒﹐亦能乘間而出矣。疹子只怕不能得出﹐若出盡﹐則便毒解﹐故治疹子者﹐發熱之時﹐當察時令寒暄﹐以藥發之﹐如時太寒﹐以桂枝葛根湯發之。太熱﹐以升麻葛根湯﹝俱痘初熱﹞合人參白虎湯發之﹝痘渴﹞。不寒不熱﹐以荊防敗毒散發之﹝痘夾疹﹞。如兼疫癘之气﹐以人參敗毒散發之﹝痘初熱﹞。如盡一劑不出﹐再作本湯發之﹐外用胡荽酒﹝見形﹞以薴麻蘸酒徧身憂之﹐務令亟出。如三四作更不出﹐加腹中脹痛﹐气上喘促﹐昏悶譫妄者﹐必死證也。

瀉白消毒散桑白皮地骨皮﹝二味﹑自采鮮者﹐各三錢﹞牛蒡子﹝炒研﹞荊芥穗﹝各一錢半﹞桔梗甘艸﹝各一錢﹞浮萍﹝曬漧﹐二錢﹞

上爲粗末。每服三五錢﹐水一盞﹐煎六分﹐濾淸服。

加味金沸艸散旋復花﹝去梗﹞麻黃﹝去節﹐水煮去沫﹐曬漧﹞前胡﹝去蘆。各七錢﹞荊芥穗﹝一兩﹞甘艸﹝炙﹞半夏﹝湯泡七次﹐薑汁拌炒﹞赤芍藥﹝各五錢﹞鼠粘子﹝炒﹞浮萍﹝各七錢﹞

上爲末。每服三錢﹐生薑二片﹐薄荷葉三五片﹐煎。

防風解毒湯﹝如溫暖之時﹐以此辛涼之藥發之﹞

防風薄荷荊芥石膏知母桔梗甘艸牛蒡子連翹木通枳殼淡竹葉黃連解毒湯﹝如暄熱之時﹐以此辛寒之藥﹑發之﹞

防風黃芩黃連荊芥穗知母石膏黃柏﹝酒炒﹞梔子仁大靑玄參甘艸桔梗木通桂枝解毒湯﹝如大寒之時﹐以此辛溫熱之藥﹑發之﹞

桂枝麻黃﹝酒炒﹞赤芍藥防風荊芥羌活甘艸桔梗人參川芎牛蒡子生薑升麻解毒湯﹝如時暖時寒﹐以此辛平之藥﹑發之﹞

升麻漧葛荊芥穗人參柴胡前胡牛蒡子桔梗防風羌活赤芍藥淡竹葉連翹甘艸上方﹐𨿽曰因時制宜﹐亦不可拘泥﹐如冬月亦有不宜麻桂而宜石膏者﹐正當以脈證爲主耳﹐若株守而不知通變﹐必有失﹐不如用首二方之爲妥當也。

發熱六七日以後﹐明是疹子﹐卻不見出﹐此皮膚堅濃﹐腠理閉密﹐又或爲風寒襲之﹐曾有吐利﹐乃伏也﹐急用托裏發表之劑﹐麻黃湯調檉葉散發之﹐外用胡荽酒﹝見形﹞蘸麻刮之。如一向未更衣者﹐毒甚於裏﹐伏而不出也﹐以七物升麻丸解之﹐發之解之再不出者﹐死證也。

麻黃湯麻黃﹝去根節﹐制過﹞升麻牛蒡子﹝炒﹞蟬殼﹝洗淨﹐去足翅﹞甘艸﹝各一錢﹞

煩渴﹐加石膏末四錢。

上銼細。加臘茶葉一錢﹐水一盞﹐煎七分﹐去滓服。

檉葉散檉﹐亦名西河柳﹐亦名垂絲柳﹐靑茂時采葉曬漧﹐爲末﹐每服一二錢﹐茅根煎湯調下。

疹子初發熱時﹐未見出現﹐咳嗽百十聲不止﹐上气喘急﹐面浮目胞腫﹐宜甘桔湯﹑消毒散﹑瀉白散三方合用﹐內桑白皮﹐采鮮者多用﹐熱盛煩渴﹐加石膏末﹑知母﹑黃芩﹑天花粉。

疹子發熱﹐或自汗出﹐或鼻衄者﹐不須止之﹐亦發散之義﹐汗則毒從汗散﹐衄則毒從衄解﹐但不可太過﹐如汗太多﹐人參白虎湯﹝痘渴﹞合黃連解毒湯﹝痘煩躁﹞﹐或黃連湯主之。衄太多﹐玄參地黃湯﹝失血﹞

茅花湯主之。

黃連湯黃連麥門冬當歸黃柏黃芩生地黃黃水煎﹐去滓﹐調敗蒲扇灰服之。

茅花湯茅花眞郁金生地黃梔子仁黃芩水煎﹐調百艸霜服。

疹子發熱吐利﹐乃火邪內迫﹐純是熱證﹐不可作寒論。上焦多吐﹐宜黃芩湯﹝痘泄利﹞加茅根﹑蘆根﹑枇杷葉。下焦多利﹐宜黃芩湯送下香連丸﹝大科泄瀉﹞。中焦吐利俱多﹐宜黃芩湯多加蘆根﹑茅根煎調六一散﹝痘初熱﹞。自利甚﹐則裏急後重而爲滯下﹐宜加味黃芩湯調六一散。大抵疹家吐利滯下﹐宜於疹家求之﹐不可作吐利滯下而治。

加味黃芩湯黃連黃芩﹝各一錢半﹞白芍藥﹝三錢﹞甘艸﹝七分﹞滑石末﹝三錢﹞

水煎服。若滑石不煎﹑調服﹐止於一錢。血痢﹐加地楡二錢。

銅璧山人黃芩湯黃芩黃連赤芍藥生地黃木通枳殼甘艸當歸梢人參水煎﹐去滓﹐調天水散服之。初加酒大黃微利之。

疹出之時咽喉腫痛者﹐乃毒火上燻而然﹐勿作喉痺治法﹐妄用鍼刺﹐喉痺﹑內作癰腫﹐故宜決去惡血。

痘疹只是咽漧作痛﹐宜甘桔湯加玄參﹑牛蒡﹑連翹﹐或射幹鼠粘子湯細細咽之﹐錢氏甘露飲子﹝俱咽喉﹞亦可。外用十全散﹑玉鎖匙點之。

十全散黃連黃芩黃柏﹝各一錢﹞苦參孩兒茶雄黃﹝各五分﹞硼砂玄明粉﹝各三分﹞乳香﹝一分﹞片腦﹝少許﹐臨時入﹞

共爲極細末。每用五釐吹之。

疹子渴喜飲水﹐純是火邪﹐肺焦胃幹﹐心火內亢故也。初發熱渴者﹐前發散藥中多加石膏﹑天花粉﹐或葛根麥門冬散。疹子出見渴者﹐人參白虎湯﹝痘渴﹞加天花粉﹑麥門冬﹐渴甚者﹐白虎湯合黃連解毒湯主之。

葛根麥門冬散漧葛麥門冬﹝各一錢﹞石膏升麻赤芍藥甘艸茯苓人參﹝各五分﹞

上銼細。加淡竹葉七片﹐水一盞﹐煎七分﹐去滓溫服。

白虎合解毒湯石膏﹝研粗末﹐四錢﹞知母天花粉黃芩黃連山梔仁﹝各一錢﹞生地黃麥門冬﹝各二錢﹞入淡竹葉十片﹐水二鐘﹐煎一鐘﹐更磨入犀角汁﹐索湯水則與之。覺胃熱渴﹐甚宜以此方多與之﹐胃淸乃止﹐庶免牙疳之害﹐直至疳成﹐而後淸胃涼血解毒﹐往往噬膚無及﹐慈親仁人﹐宜早爲之所﹐毋事姑息。

【見形】痘瘡﹐貴三四次出﹐謂出勻。麻疹﹐貴一齊湧出﹐謂出盡。麻疹只要得出﹐便輕減﹐以火照之﹐徧身如塗朱之狀﹐此將出之狀﹐出形細密﹐與痘瘡密者相似﹐但疹子隨出隨沒﹐非若痘子之以漸長大也。出形鮮紅與傷寒發相似﹐但疹子粒粒成瘡﹐非若之皮紅成片﹐如蚊蚤之迹也。

疹痘之色不可同論﹐大抵痘子怕太紅﹐皮嫩易破﹐必生瘙癢。疹子喜通紅﹐疹發於心﹐紅者火之正色也。

若色淡白者﹐心血不足﹐養血化湯主之。色太紅殷﹐或微紫者﹐血熱也﹐或出太甚者﹐並宜大靑湯主之。黑者﹐死證也。

養血化湯當歸身生地黃紅花蟬蛻人參﹝各等分﹞

上銼細。水一盞﹐生薑一片﹐煎六分﹐去滓溫服﹐無時。

大靑湯大靑玄參生地黃石膏知母木通甘艸地骨皮荊芥穗﹝各等分﹞

上銼細。水一盞﹐淡竹葉十二片﹐煎七分﹐去滓溫服。

疹子出沒﹐常以六時爲準﹐假如子後出者﹐午時卽收﹐午後出者﹐子時卽收﹐乃陽生陰成﹐陰生陽成﹐造化自然之數也。凡此旋出旋收者輕。若一出連綿﹐三四日不收者﹐乃陽毒太甚﹐宜大靑湯解之﹐逡巡不出者﹐乃風外束﹐皮膚閉密也﹐宜荊防敗毒散主之﹝夾疹﹞。

瘡疹非熱不出﹐疹子欲出﹐則徧身發熱﹐或煩躁﹐或頭眩﹐或身拘急﹐及旣出﹐則身便涼﹐諸病悉解﹐此一層疹子隨收矣。如疹子旣出﹐熱甚不減﹐此毒壅遏﹐宜大靑湯解其表。便澀者﹐以黃連解毒湯﹝痘煩躁﹞合白虎湯﹝發熱﹞解其裏。大便不通者﹐四順淸涼飲主之﹝發熱﹞。

加味地骨皮散治疹出﹐發熱不退﹐飲食不進。

地骨皮﹝鮮者﹐三錢﹞桑白皮﹝鮮者﹐二錢﹞麥門冬﹝二錢﹞銀柴胡赤芍藥漧葛﹝各一錢﹞甘艸生犀屑﹝各五分﹞

水煎﹐調大小無比散五七分﹝方見痘初熱﹞。亦治喘急不止。

凡疹子﹐只要出得盡﹐則毒邪解散﹐正气和平。如拂拂發熱﹐煩悶不寧﹐如蛇在灰﹐如蚓在塵之狀﹐或嘔吐﹐或注泄﹐此毒邪壅遏﹐尙未出盡。煩熱者﹐黃連解毒湯﹝煩躁﹞。嘔泄者﹐柴胡橘皮湯。並外用胡荽酒﹝見形﹞以薴麻蘸酒徧身戛之。待疹子出盡﹐則煩熱自去﹐嘔泄自止矣。俱可用大小無比散兼服。

柴胡橘皮湯柴胡橘皮黃芩半夏人參白茯苓﹝各等分﹞

上銼細。加竹茹一團﹐生薑三片﹐水一盞﹐煎七分﹐去滓溫服﹐不拘時。

疹子欲出未出之時﹐宜早發散﹐以解其毒﹐則無餘災。若不預解使之盡出﹐以致毒蓄於中﹐或爲壯熱﹐日久枯瘁﹐或成驚癇﹐或爲瀉痢﹐或咳血喘促﹐或作疳而死﹐此𨿽一時戾气之染﹐未有不由於人事之未盡者。

【收後】疹子收後﹐身有微熱者﹐此虛熱也﹐不須施治﹐待气血和暢﹐自然退去。

若熱太甚﹐或日久不減﹐以柴胡麥門冬散。甚則以黃連解毒湯﹝煩躁﹞合人參白虎湯﹝痘渴﹞﹐與前方相間服之。如發枯毛豎﹐肉消骨立﹐漸漸羸瘦者﹐柴胡四物湯主之。

疹子初起﹐多瀉不妨﹐惟愈後最忌重熱﹐此不可不調治者。蓋疹子發熱﹐多至十一二日﹐少亦不下五七日﹐熱久元气虛矣﹐加之疹出飲食不進﹐而復重熱﹐陰陽耗竭﹐不死何待。故再熱者必大補气血可也。余見忽以爲常﹐而死者屢矣。

柴胡麥門冬散柴胡﹝五分﹞龍膽艸﹝三分﹞麥門冬﹝八分﹞甘艸﹝二分﹞人參玄參﹝各半錢﹞

上銼細。水煎服。

柴胡四物湯柴胡人參黃芩當歸身川芎生地黃白芍藥地骨皮知母麥門冬淡竹葉上銼細。水一盞﹐煎七分﹐去滓溫服﹐不拘時。

疹後熱不除﹐忽作搐者﹐不可與急驚風同論﹐用導赤散﹝心﹞加人參﹑麥門冬﹑送服安神丸﹝痘譫妄﹞﹐小便淸者可治﹐短少者不可治。

凡疹後牙齦黑爛﹐肉腐血出﹐臭息衝人者﹐曰走馬疳﹐馬鳴散主之﹝痘餘毒﹞。若面頰浮腫﹐環口靑黑﹐頰漏齒脫﹐唇崩鼻壞者﹐死證也。如唇口多瘡﹐其聲嗄啞者﹐曰狐惑﹐以化丸主之﹝痘餘毒﹞。更煩躁昏悶失聲者﹐死證也。

文蛤散麻毒入胃﹐牙肉黑爛出血﹐走馬疳證。

雄黃﹝五錢﹞五倍子﹝二錢﹞枯礬﹝五分﹞蠶蛻紙﹝燒﹑存性﹐一錢﹞

上細末。米泔水洗淨﹐以藥搽之。

雄黃散治同上。

雄黃﹝一錢﹞黃柏﹝二錢﹞麝香﹝一分﹞

先用艾湯淨洗﹐後搽藥。

疹退之後﹐微微咳嗽者﹐此餘毒未盡也﹐瀉白散合消毒散主之。若咳甚气喘﹐連聲不住﹐甚至飲食湯水俱嗆出者﹐此熱毒乘肺而然也﹐宜門冬淸肺湯加枇杷葉﹐見血﹐加茅根汁﹑阿膠珠主之。但見胸髙如龜殼﹐肩聳而喘﹐血退場門鼻﹐擺手搖頭﹐面色或靑或赤或白而枯者﹐皆不可治也。

門冬淸肺湯天門冬﹝去心﹞麥門冬﹝去心﹞知母貝母桔梗款冬花甘艸牛蒡子杏仁﹝去皮尖﹐研﹞馬兜苓桑白皮地骨皮﹝各等分﹞

上銼細。水一盞﹐煎七分﹐去滓﹐食後溫服。

疹出之時﹐曾作泄利﹐未經淸解。至疹退之後﹐變爲休息痢﹐不問赤白裏急後重﹐日夜無度﹐此餘毒在大腸也﹐以黃芩湯送下香連丸。虛者﹑加人參。滑者﹑加椿根白皮。俱於丸藥內加之﹐勿入煎藥。

疹子旣收﹐其毒不解﹐邪火拂郁﹐渾身發熱﹐晝夜不退﹐發枯膚瘁﹐漸成疳瘵﹐以淸熱除疳丸主之。若不早治﹐以致睡則揚睛﹐口鼻气冷﹐手足厥逆﹐微微螈﹐變爲慢風﹐不救者多矣。

淸熱除疳丸黃連當歸﹝各二錢﹞龍膽艸靑皮陳皮蘆薈﹝各一錢五分﹞川芎幹蟾頭﹝燒﹐各一錢﹞

使君子﹝一錢二分﹞

共爲末。神曲糊爲丸。米湯下。

如渾身壯熱﹐未至羸瘦﹐但多搐掣﹐煩躁不寧。此熱在心脾二經也﹐以當歸養血湯﹑黃連安神丸﹑間而服之。

當歸養血湯當歸川芎生地黃麥門冬﹝去心﹞木通甘艸淡竹葉山梔仁燈心便祕﹐少加大黃。

黃連安神丸黃連當歸龍膽艸﹝各二錢﹞石菖蒲茯神﹝各一錢五分﹞全蠍﹝七个﹞

共爲細末﹐湯浸蒸餅杵豬心血丸﹐朱砂爲衣。燈艸湯下。

幾見疹子收完之後﹐出入動止如常﹐忽然心腹絞痛而死者﹐還是元气虛弱﹐曾受疫癘之气﹐外𨿽無病﹐裏實虧損﹐所以一發而死也﹐謂之中惡。間有用人參湯研蘇合香丸而蘇者。

【禁忌】疹家禁忌﹐比痘家禁忌尢甚﹐若誤食雞魚﹐則終身但遇天行之時﹐又令重出也。鹽醋食之﹐令咳不止。五辛食之﹐令生驚熱。所以通禁﹐必待四十九日之後﹐方無禁也。大熱未退﹐不可與食﹐與傷寒同。

一發之時﹐旣表之後﹐切戒風寒﹑冷水﹑瓜果之類﹐如一犯之﹐則皮毛閉塞﹐毒瓦斯難泄﹐遂變紫黑而死矣。如極渴欲水﹐只宜少與蔥白﹐以滋其渴耳。必須使皮竅中常微汗潤澤可也。又忌梅﹑桃﹑魚﹑蜂蜜﹑香鮮之物﹐恐惹疳虫上行。

卷之七﹟脾臟部﹝上﹞

脾

﹝錢﹞脾主困。實則困睡﹐身熱飲水。虛則吐瀉生風。脾病困睡泄瀉﹐不思飲食。脾胃虛寒則面白﹐目無精光﹐口鼻气冷﹐肌體瘦弱。吐水腹痛不思乳食﹐用益黃散。下利用調中丸。傷風手足冷者﹐脾臟怯也﹐先用益黃散補脾﹐後用大靑膏發散。脾病見四季﹐皆放餘四髒治之﹐順者易治﹐逆者難治。脾怯當面赤目黃。

五臟相反﹐隨證治之。﹝潔﹞脾主濕﹐自病則泄瀉多睡﹐體重昏倦。脾苦濕﹐急食苦以燥之。實則泄瀉赤黃﹐睡不露睛﹐瀉黃散主之。虛則泄瀉色白﹐睡露睛﹐白術散主之。肝乘脾﹐賊邪﹐風瀉而嘔﹐茯苓半夏湯主之。心乘脾﹐虛邪﹐壯熱體重而瀉﹐羌活黃芩蒼術甘艸湯主之。肺乘脾﹐實邪﹐能食﹐不大便而嘔吐﹐嗽﹐煎檳榔﹑大黃湯下葶藶丸。腎乘脾﹐微邪﹐惡寒泄瀉﹐理中丸之類主之。﹝劉﹞凡脾之得病﹐必察肝心兩髒之虛實﹐根其源之所起﹐然後救療﹐蓋肝是脾之鬼﹐心是脾之母﹐肝气盛則鬼勝﹐心气虧則脾家生气不足﹐盛者抑之則退﹐虧者益之不乏﹐所以有抑脾气﹑益心气兩藥。診其脈﹐肝心兩髒俱和﹐則是脾自生疾﹐察其虛實而治之。﹝薛﹞前證實者﹐病气實而形气虛也﹐若面色白﹐吐瀉腹痛﹐口鼻气冷﹐屬寒水侮土﹐宜用益黃散。若面靑唇黯﹐吐瀉﹐手足並冷﹐此脾土虛寒﹐用漧薑理中湯。若面色痿黃﹐手足不冷﹐此脾土虛弱﹐用人參理中湯。若傷風手足並冷﹐吐痰咳嗽﹐吐瀉腹脹﹐此脾肺气虛﹐用五味異功散實脾气﹐加防風﹑升麻散外邪。若發於寅卯之時﹐用六君﹑柴胡﹑升麻補脾土﹐平肝木。然面黃者脾之本色也﹐面赤者火生土爲順﹐面靑者木克土爲逆﹐當平其所勝﹐以補元气爲善。﹝海﹞脾苦濕﹐急食苦以燥之﹐白術。

脾欲緩﹐急食甘以緩之﹐甘艸。以甘補之﹐人參。以苦瀉之﹐黃連。脾虛﹐以甘艸﹑大棗之類補之﹐如無他證﹐以錢氏益黃散補之。虛則補其母﹐心乃脾之母﹐以炒鹽補心。

益黃散﹝錢氏﹞又名補脾散治脾胃虛寒。

陳橘皮﹝一兩﹞靑橘皮訶子肉甘艸﹝各半兩﹐銼﹑炒﹞丁香﹝二錢﹞

上爲細末。每服二錢﹐水一盞﹐煎至六分﹐食前溫服。

東垣云﹕閻孝忠編集錢氏方﹐以益黃散補土﹐又言風旺必克脾土﹐當先實其脾﹐昧者不審脾中寒熱﹐一例用補脾藥﹐又不審藥中有丁香﹑靑皮﹐辛熱大瀉肺金﹐脾虛之證﹐豈可反瀉其子﹐爲寒水反來侮土﹐中寒嘔吐腹痛﹐瀉痢靑白﹐口鼻中气冷﹐益黃散神治之藥也。如因服熱藥巴豆之類過劑﹑損其脾胃﹐或因暑天傷熱積熱﹑損其脾胃﹐而成吐瀉﹐口鼻中气熱﹐而成慢驚者﹐不可服之。今立一方治胃中風熱﹐名人參安胃散。薛氏云﹕脾土虛寒﹐寒水侮之﹐如東垣所云諸證﹐宜用此方。若因脾土虛弱吐瀉者﹐用六君子湯加柴胡﹐如不應或手足俱冷﹐屬虛寒也﹐更加木香﹑炮姜。若因乳母脾虛肝侮﹐必治以前藥。若乳母鬱怒﹐致兒患前證﹐母服加味歸脾湯。

人參安胃散治脾胃虛熱黃﹝二錢﹞人參陳皮﹝去白各一錢﹞生甘艸炙甘艸﹝各半錢﹞白芍藥﹝七分﹞白茯苓﹝四分﹞黃連﹝少許﹞

上爲粗末。每服二三錢﹐水煎五沸﹐去滓溫服。

四君子湯六君子湯﹝二方見吐瀉﹞

﹝海﹞脾實﹐以枳實瀉之﹐如無他證﹐以錢氏瀉黃散瀉之﹐實則瀉其子﹐肺乃脾之子﹐以桑白皮瀉肺。

瀉黃散﹝錢氏﹞又名瀉脾散藿香葉﹝七錢﹞山梔子仁﹝一兩﹞石膏﹝半兩﹞甘艸﹝三兩﹞防風﹝四兩﹐去蘆﹑切﹐焙﹞

上銼﹐同蜜酒微炒香﹐爲細末。每服一錢至二錢﹐水一盞﹐煎至五分﹐溫服淸汁﹐無時。

﹝薛﹞前證﹐若作渴飲冷﹐臥不露睛﹐手足熱甚﹐或徧身發黃﹐屬胃經實熱﹐宜用瀉黃散。若作渴飲湯﹐臥而露睛﹐手足並冷﹐屬胃經虛熱﹐宜用異功散。若面靑搐搦﹐乳食少思﹐肝乘脾也﹐用祕旨補脾湯。若面赤驚悸﹐身熱昏睡﹐心乘脾也﹐用祕旨安神丸。若面白喘嗽﹐肢體倦怠﹐肺乘脾也﹐用補中益气湯。若唇黑泄瀉﹐手足指冷﹐腎乘脾也﹐用益黃散。病後津液不足﹐口漧作渴﹐宜用七味白術散。若乳母膏粱濃味﹐七情郁火所致﹐當審其因而治其母。

卷之七﹟脾臟部﹝上﹞

不乳食

﹝薛﹞經曰﹕胃爲水谷之海﹐六腑之大源也﹐人身气血腑臟﹐俱由胃气而生﹐故東垣之法﹐一以脾胃爲主﹐所謂補腎不若補脾﹐正此意也。在小兒𨿽得乳食﹐水谷之气未全﹐尢仗胃气﹐胃气一虛﹐則四髒俱失所養矣﹐故丹溪謂小兒多肝脾之疾也。若面色白﹐目無晴光﹐口中气冷﹐不食吐水﹐肌瘦腹痛﹐此胃气虛寒之證﹐用五味異功散或六君子湯主之。若大便不實﹐兼脾虛也﹐加漧薑溫之。中滿不利﹐脾不運也﹐加木香開之。喜冷便祕﹐胃實熱也﹐用瀉黃散涼之。命門火衰﹐不能生土者﹐用八味丸補之。稟賦胃气不足﹐亦用此丸。蓋下焦眞陽充盛﹐則上生脾元﹐自能溫蒸水谷矣。

平胃散治脾胃不和﹐不思飲食﹐心腹脹痛﹐口苦短气﹐惡心噯气吞酸﹐面黃體瘦﹐嗜臥體痛﹐霍亂吐瀉等證。

濃朴﹝薑汁﹐五兩﹞陳皮甘艸﹝炙。各一兩﹞蒼術﹝米泔浸﹐焙﹐八兩﹞

上爲末。每服二錢﹐姜棗水煎﹐沸湯點服亦得。常服調气暖胃﹐化宿食﹐消痰飲﹐辟四時不正之气。

愚按﹕前證﹐若乳食停滯﹐噯腐吞酸﹐嘔噦惡心者﹐宜服是方。若飲食旣消﹐脾胃虛弱﹐嘔吐惡心者﹐則宜四君子湯。

調中丸治脾胃虛寒。

白術人參甘艸﹝炒。各五分﹞

八味地黃丸卽六味地黃丸加肉桂﹑附子﹑各一兩﹐治稟賦命門火衰﹐不能生土﹐以致脾土虛寒﹐或飲食少思﹐及食而不化﹐腹臍疼痛﹐夜多漩溺等證﹐《內經》謂﹕益火之源以消陰翳。正此藥也。

錢氏益黃散﹝一名補脾散﹞治脾胃虛冷吐瀉。﹝方見前﹞

愚按﹕前方若脾土虛寒﹐或寒水侮土﹐而嘔吐泄瀉﹐手足並冷﹐或痰涎上湧﹐睡而露睛﹐不思乳食者﹐宜用此方。若脾土虛弱吐瀉者﹐用六君柴胡。如不應或手足俱冷者﹐屬虛寒﹐加木香炮姜。若因乳母脾虛肝侮﹐亦治以前藥。若乳母鬱怒﹐致兒患前癥者﹐其母﹑兼服加味歸脾湯。

參苓白術散主脾胃虛弱﹐飲食不進﹐多困少气﹐中滿痞噫嘔吐逆﹐此藥不寒不熱﹐性味和平﹐常服調脾悅色﹐順正去邪。

人參﹝去蘆﹞白茯苓﹝去皮﹞粉艸白術白扁豆﹝炒﹐去殼﹞山藥﹝去黑皮﹞縮砂仁薏苡仁桔梗﹝銼﹑炒。九味各一兩﹞蓮子肉﹝去心﹞

上﹐銼焙爲末。每服半錢至一錢﹐用棗湯空心調服﹐或溫米湯亦可。

健脾飲建脾養胃﹐理嘔吐﹐治瀉痢﹐及諸病後气色虛弱﹐有痰惡心﹐腹中微痛﹐飲食減﹐精神慢﹐並宜服之。

濃朴﹝去粗皮﹐銼碎﹐薑汁浸一宿﹐慢火炒幹﹐再入醇醋﹑淬透﹐仍以慢火炒﹞人參﹝去蘆。各一兩﹞白茯苓﹝去皮﹞肉豆蔻半夏﹝湯者透濾﹐仍銼﹑焙漧﹞益智仁淨香附良姜﹝銼片﹐東壁土炒﹞訶子肉﹝各二錢半﹞甘艸﹝炙﹐五錢﹞

上銼。每服二錢﹐水一盞﹐姜二片﹐棗一枚﹐煎七分﹐無時服。

藿香飲理虛化痰﹐及治脾胃不和﹐飲食少進﹐正气除邪。

人參﹝去蘆﹞半夏﹝湯煮透濾﹐銼片﹑焙漧﹞赤茯苓﹝去皮﹞甘艸﹝炙。各一兩﹞蒼術﹝去粗皮﹐米泔水浸一宿﹐濾幹﹐銼片﹐用火炒至微黃色﹐二兩﹞陳皮﹝去白﹞藿香﹝去梗。各七錢半﹞濃朴﹝去粗皮﹐制﹐一兩半﹞

上件咀。每服二錢﹐水一盞﹐姜二片﹐棗一枚﹐煎七分﹐空心溫服﹐或入燒鹽同煎。

治小兒脾胃虛弱﹐飲食少進。

用人參﹑白術﹑茯苓﹑甘艸等分﹐爲末。每服一錢﹐鹽湯點服。一方﹐加陳皮﹑縮砂。

治胃虛气逆﹐吮乳不食。

用人參一錢﹐丁香﹑藿香葉﹑各半錢﹐水半盞煎熟﹐入乳汁少許煎服。

治胃弱吐逆﹐手足心熱﹐不進乳食。

用陳紅曲三錢半﹐白術一錢半麩炒﹐甘艸炙一錢﹐爲末。每服半錢﹐棗湯米飲下。

治脾胃不和﹐嘔逆惡心﹐乳食不進。

用濃朴姜制一錢﹐白術半錢﹐漧薑炮﹑甘艸炙各三分﹐水一盞﹐姜二片煎﹐空心熱服。

治宿食傷脾﹐消食快膈。

用縮砂仁﹑橘皮﹑三稜﹑莪術﹑神曲﹑麥各半兩﹐香附子一兩﹐各炒﹐爲末﹐麵糊﹑丸如麻子大。食後白湯下。隨大小加減丸數。

﹝茅先生﹞勻气散桔梗﹝五兩﹞甘艸﹝炙﹐二兩﹞白姜﹝一分﹞縮砂仁陳橘皮茴香﹝洗。各一兩﹞

爲末。半錢或一錢﹐霜木瓜煎湯調服﹐紫蘇鹽湯亦得。﹝《寶童》多濃朴﹑蒼術﹑良姜﹑桂﹑烏梅﹐名養脾湯。﹞

調理眾病醒脾散木香白術﹝並濕紙﹑裹煨﹞人參茯苓艸果子甘艸﹝炙﹞陳橘皮濃朴﹝綱砂水煮﹞紫蘇子上等分﹐爲末。一錢﹐水六分﹐姜一片﹐棗半个﹐煎四分﹐通口服。

健脾散治小兒胃气。

白茯苓﹝去皮﹞人參﹝各一兩﹞濃朴﹝三兩﹐用薑汁炙﹞蒼術﹝米泔浸一宿﹐四兩﹞

陳橘皮﹝去白﹐五兩﹞甘艸﹝二兩﹐半生半熟﹞艸果子﹝去皮﹐二兩﹞

上件爲末。每服一錢﹐姜棗同煎﹐隨大小分減服。

調中飲子治小兒諸疾。

肉豆蔻白術﹝炮﹞人參陳橘皮﹝去白﹞訶子﹝炮﹐去核﹞茴香甘艸﹝炙﹞縮砂仁﹝各半兩﹞藿香桂心檳榔﹝各三錢﹞

上爲末。每服半錢一錢﹐用姜棗煎水﹐隨兒大小五分四分煎﹐通口服。

《寶童》壯脾去積進食。

京三稜蓬莪術﹝醋﹐紙裹煨﹞益智﹝去皮。各四兩﹞甘艸﹝炙﹐四兩半﹞陳皮靑皮﹝各二兩﹞

上爲末。湯點一錢﹐不時服。姜棗煎亦得。

治患後脾胃虛弱﹐煩熱恍惚﹐睡中多驚﹐气急煩亂﹐溫養脾胃﹐消進奶食﹐勻气淸神﹐調和臟腑神術散白術人參茯苓石蓮肉﹝去心﹞鶯粟米白扁豆藿香甘艸﹝炙﹞

等分﹐細末。半小錢﹐棗湯調﹐空心﹑日午服。﹝漢東觀音散﹐少白術粟米﹑多神曲白芷木香黃﹞

《聖惠》治脾胃不和﹐見食欲嘔﹐心胸壅悶。前胡散前胡蘆根﹝各三分﹞桂心﹝一分﹞人參白術赤茯苓枇杷葉﹝去毛﹐炙﹞甘艸﹝炙﹞濃朴﹝姜炙﹐各半兩﹞

粗羅。一錢﹐水一小盞﹐姜少許﹐煎五分﹐不時﹐量溫服。

﹝張渙﹞集香煎治脾胃虛﹐不欲食﹐羸瘦。

藿香葉濃朴﹝姜制﹞丁香沈香木香﹝各一兩﹞白茯苓白豆蔻白術﹝炮。各半兩﹞

上爲細末。入麝香一錢﹐水一升﹐蜜半斤﹐大棗三十枚﹐姜二十片﹐銀石器中慢火熬成膏﹐去姜棗﹐通風處陰漧﹐每皂子大﹐乳前米飲下。

調中散治小兒冷熱不調﹐致脾胃不和。

木香﹝銼﹞人參﹝去蘆頭﹞靑橘皮﹝湯浸﹑去白﹐焙漧﹐各一兩﹞丁香白術白茯苓大腹皮﹝銼﹞甘艸上件﹐搗羅爲細末。每服一錢﹐水一小盞﹐入生薑三片﹐煎五分﹐去滓溫服。

益胃丹調冷熱﹐和脾胃。

當歸﹝洗﹐焙漧﹞木香白術沈香﹝各一兩﹞白芍藥人參﹝去蘆頭﹞蓬莪術縮砂仁﹝各半兩﹞

上件﹐搗羅爲細末﹐白麵糊和﹐如黍米大。每服十粒至十五粒﹐點麝香湯下。

量兒大小加減。

丁香黃散治小兒脾胃虛弱﹐不能飲食﹐已漸傷損榮衛﹐致令肌體羸瘦﹐時時下痢﹐面色靑白。

丁香綿黃﹝銼﹞人參﹝去蘆頭﹞白術當歸﹝洗﹑焙漧﹞鱉甲﹝塗酥炙黃﹐去裙襇。各一兩﹞胡黃連甘艸﹝炙。各半兩﹞

上件﹐搗羅爲細末。每服一錢﹐水一盞﹐入生薑二片﹐棗二枚﹐同煎至五分﹐去滓溫服﹐食前。

《千金》地黃丸治胃气不調﹐不嗜食生肌肉。

漧地黃大黃﹝各兩六銖﹞茯苓﹝十八銖﹞杏仁柴胡當歸﹝各半兩﹞

上爲末﹐蜜丸如麻子。每服五丸﹐日三。

《嬰孺》治三七歲兒不食﹐或嘔﹐或頭熱﹐或下利﹐或渴﹐或手腳熱﹐有時冷。每日一劑﹐便能食。

鱉甲﹝一兩﹞當歸甘艸﹝炙﹞升麻﹝各二錢半﹞椒﹝五十粒﹐汗﹞

上切﹐水一升﹐煮八合﹐爲三服﹐相去人行六七里﹐再服﹐覺身上潤﹐衣蓋取汗﹐微汗勿深。

卷之七﹟脾臟部﹝上﹞

脾弱多困

丹溪云﹕脾具坤靜之徳﹐而有幹健之運﹐夫胃陽也﹐主气﹐脾陰也﹐主血﹐胃司納受﹐脾司運化﹐一納一運﹐化生精气﹐淸气上升﹐糟粕下降﹐納五穀﹐化津液﹐其淸者爲榮﹐濁者爲衛﹐陰陽得此﹐謂之橐﹐故東垣以脾胃爲五臟之根本也。脾气旣弱﹐則健運之令不行﹐化生之功已失職﹐而嗜臥多困﹐所由生焉﹐法當溫補其脾﹐脾气旣旺﹐則臟腑淸陽之气升舉﹐易於營運﹐又何困倦之有﹐海藏用四君子加木香﹑砂仁﹑半夏﹐白術倍之﹐姜棗煎服﹐誠良法也。若脾虛好睡多驚﹐則是心血虛而火動之﹐宜安神養血。若因心脾气虛﹐有痰者﹐宜用人參﹑五味子﹑茯苓以補心气﹐當歸﹑芍藥﹑酸棗仁以養心血﹐橘紅﹑半夏以開痰。若因脾肺气虛﹐胸膈有痰﹐用補中益气湯以健脾胃﹐膽星天竺丸﹝痰涎﹞以化痰涎。若因飲食停滯而作﹐用四君子湯以益脾土﹐山楂﹑神曲以消飲食。若因脾虛而好睡﹐用五味異功散﹝吐瀉﹞以補脾气﹐當歸﹑芍藥以生脾血﹐芍藥須用酒拌炒黃﹐不則酸寒傷脾﹐此假熱以對假寒也。若乳母飲酒﹐致兒昏醉好睡者﹐以漧薑﹑陳皮煎湯解之﹐不應﹐用異功散加漧葛卽愈矣。

﹝海藏﹞脾胃不和﹐四君子加白術一倍﹐姜棗煎。脾困﹐四君子加木香﹑砂仁﹑人參各半錢煎。脾胃虛弱﹐生气多困﹐四君子加炒半夏曲﹑沒石子等分﹐爲末﹐入冬瓜子少許同煎。

﹝本﹞治脾風多困。用人參散。入慢驚參用人參冬瓜仁﹝各半兩﹞南星﹝切片﹐用漿水薑汁煮﹑存性﹐一兩﹞

上爲細末。每一錢﹐水半盞﹐煎二三分﹐溫服。

卷之七﹟脾臟部﹝上﹞

痰涎

《聖惠》兒多涎者﹐風熱壅脾﹐積聚成涎﹐卽乳食不下﹐涎沫結實﹐而生壯熱。小兒多涎﹐由脾气不足﹐不能四布津液而成﹐若不治其本﹐益中气﹐而徒去其痰涎﹐痰涎𨿽病液﹐亦元气所附﹐去之不已﹐遂成虛脫﹐余見驚搐壯熱等證﹐醫以下痰﹐小見功效﹐屢下之﹐而致夭亡者﹐屢矣。錢氏治朱監簿子五歲﹐夜發熱﹐曉如故。

醫以鐵粉丸下涎﹐病益甚﹐至五日﹐大引飲。錢取白術散﹝痘渴﹞一兩﹐煎三升﹐任意服。朱疑其瀉。錢曰縱瀉勿怪﹐但不可下耳﹗止瀉﹑治痰﹑退熱﹑淸神﹐皆此藥也。又煎三升服﹐稍盡﹐愈。第三日又服三升﹐不渴無涎﹐投阿膠散﹝喘嗽﹞二服﹐安。

半夏丸治痰證﹐若驚搐後風涎潮作﹐服之神效。

半夏﹝生用二兩﹞赤茯苓﹝去皮﹞枳殼﹝制各一兩﹞風化朴硝﹝二錢半﹞

上﹐前三味銼焙爲末﹐入乳缽同朴硝杵勻﹐用生薑自然汁煮糯米粉爲丸﹐綠豆大。每服三十丸至五十丸﹐仍以淡姜湯食後臨睡送下。兒小﹐煮丸如粟谷大。

白附丸通治小兒咳嗽有痰﹐感冒發熱﹐吐瀉心神不安﹐神效。

南星﹝二兩﹞半夏白附子白礬﹝各一兩﹞

上爲細末﹐薑汁糊丸﹐如桐子大。一歲兒服八丸﹐用薄荷湯化下。﹝南星﹑半夏用冬藏雪水﹐於六月六日浸起﹐曬漧又浸﹐凡九次方用﹞

膽星天竺丸治小兒痰涎上壅﹐喘嗽不休。

牛膽南星﹝一兩﹞半夏﹝湯泡﹐去皮臍﹐薑汁制﹞白附子﹝湯泡﹐去皮臍。各五錢﹞天竺黃﹝三錢﹞天麻防風﹝各二錢﹞辰砂﹝一錢﹐另研﹑水飛﹞

上爲末。甘艸膏爲丸﹐芡實大。每服一丸﹐空心﹑薄荷淡姜湯化下。

牛蒡子散治小兒心脾壅熱﹐多涎。

牛蒡子梔子仁甘艸川硝郁金﹝各半兩﹞枳殼﹝一分﹐麩炒微黃﹐去瓤﹞

上件藥搗﹐細羅爲散﹐入龍腦半錢﹐同研令勻。不計時候﹐用薄荷水調下半錢。量兒大小﹐加減服之。

﹝萬全﹞郁金散治小兒風熱﹐鎭心壓涎。

郁金﹝一兩﹐用皂角二梃﹐水一碗以來﹐慢煮郁金令幹﹐用水淨洗﹑銼﹞天竺黃馬牙硝甘艸﹝炙。各半兩﹞朱砂﹝一分﹐研﹞龍腦﹝一錢﹐研﹞

上件藥搗﹐羅爲末﹐都研令勻。每服半錢﹐用麥門冬熟水調下。量兒大小﹐以意加減服。

小朱砂丸治小兒眠睡多驚﹐化風壅痰涎﹐安神。

朱砂﹝一兩﹐別研﹞天南星﹝牛膽內制者﹞人參茯苓珍珠﹝研﹞半夏﹝生薑半兩﹐同以水煮一二百沸﹐取出焙漧。各秤末半兩﹞龍腦麝香﹝各少許﹞

上件同研勻。以水浸蒸餅爲丸﹐如黍米大。每服四五丸﹐不計時候﹐煎金銀湯下。

﹝張渙﹞治小兒多涎﹐乳食不下﹐涎不流出者﹐乃名脾熱多涎﹐宜。金朱丹朱砂﹝細研﹑水飛﹞半夏﹝湯浸七徧﹞牛膽南星﹝各一兩﹞白茯苓﹝半兩。三味爲末﹞石膏﹝半兩﹐細研﹑水飛﹞金箔﹝二十片﹐研﹞

上件﹐都拌勻﹐再細研﹐用生薑自然汁和﹐如黍米大。每服十粒﹐煎人參湯下﹐乳後。

﹝譚氏﹞金珠丸治小兒驚悸心忪﹐化涎痰﹐利胸膈煩熱﹐止咳嗽。

天南星﹝炮﹞白礬﹝焙﹞半夏﹝湯浸﹐七錢﹞朱砂﹝研細﹐各半兩﹞人參幹山藥﹝各一錢﹞

膩粉﹝二錢﹞金箔﹝十片﹞

上爲細末﹐薄荷汁同水打糊爲丸﹐如綠豆大﹐金箔爲衣。每服一丸﹐食後﹐生薑湯下。量力服。

半夏丸治小兒脾熱﹐乳食不下﹐胸膈多涎。

半夏﹝半分﹐生薑湯洗七徧﹐去滑﹞皂角子仁﹝半兩﹞

上件藥搗﹑羅爲末。用生薑汁和丸﹐如麻子大。不計時候﹐以溫水下三丸。隨兒大小﹐以意加減。

﹝劉氏﹞消乳痰丸此方﹐出禁中﹐小兒無疾﹐亦宜常服。

大半夏﹝半兩﹐切作頭子大﹐用蘿卜一个﹐亦切作頭子大﹐用水一碗煮﹐水盡爲度﹐不用蘿卜﹞

人參﹝二錢半﹐取末﹑二錢﹞

上二味﹐焙漧﹐同爲細末﹐生薑自然汁煮糊爲丸﹐如綠豆大。每服二十丸﹐或三十丸﹐生薑湯下﹐食後服。看兒大小加減。

卷之七﹟脾臟部﹝上﹞

吐瀉

﹝曾﹞小兒吐瀉並作﹐卽名霍亂﹐有心痛而先吐者﹐有腹痛而先瀉者﹐莫不由中焦而作。上焦主納而不出﹐中焦主腐化水谷而生榮衛﹐灌漑百骸﹐下焦分別水谷﹐主出而不納﹐脾居中州﹐胃爲水谷之海﹐乳哺入胃﹐脾能克化﹐然後水谷分﹝臍上一寸有分水穴﹞傳變得宜﹐豈有吐瀉之患。凡小兒吐瀉﹐皆因六气未完﹐六淫易侵﹐兼以調護失宜﹐乳食不節﹐遂使脾胃虛弱﹐淸濁相干蘊作而然。有先瀉而後吐者﹐乃脾胃虛冷﹐其候先瀉白水﹐吐亦不多﹐口气緩而神色慢﹐額前有汗﹐六脈沈濡﹐此爲冷也。

先吐而後瀉者﹐乃脾胃有熱﹐气促唇紅﹐吐來面赤﹐脈洪而數﹐渴飲水漿﹐此爲熱也。冷熱之分﹐要須詳審。﹝婁﹞吐瀉昏睡露睛者﹐胃虛熱﹐錢氏白術散﹑和中散﹑主之。吐瀉昏睡不露睛者﹐胃實熱﹐錢氏玉露散﹑河間益元散﹑主之。﹝薛﹞手足指冷者﹐脾气虛寒也﹐用異功散加木香。傷風吐瀉者﹐風木克脾土也﹐亦用前藥。若飲熱乳而瀉黃者﹐濕熱壅滯也﹐用四苓散。如不愈或反甚者﹐元气復傷也﹐用白術散。瀉而腹中重墜者﹐脾气下陷也﹐用補中益气湯。若服克滯之劑﹐而腹中窄狹者﹐脾气虛痞也﹐用六君子湯。若面黃瀉靑﹐脾虛而肝乘之也﹐用六君柴胡﹑升麻﹑木香。若多噫瀉黃﹐心脾气虛也﹐用六君炮姜﹑升麻。生下半月旬日內吐者﹐止宜調治其母﹐恐嬰兒臟腑脆弱﹐不勝藥餌故也。

卷之七﹟脾臟部﹝上﹞吐瀉

夏秋治裏

﹝錢﹞小兒初生三日內吐瀉壯熱﹐不思乳食﹐大便乳食不消或白色﹐是傷寒﹐當下之並和胃﹐下用白餅子﹝癖﹞﹐和胃用益黃散﹝脾﹞主之。

兒生三日以上至十日﹐吐瀉身溫涼﹐不思乳食﹐大便靑白色﹐乳食不消﹐此上實下虛也。更有五臟兼見證﹐肺﹐睡露睛喘气。心﹐驚悸飲水。脾﹐困倦饒睡。肝﹐呵欠煩悶。腎﹐不語畏明。當先視兒兼藏證﹐先瀉其所實者﹐而補其虛﹐如脾虛﹐益黃散主之﹐此二證多病於秋夏也。

五月夏至後﹐吐瀉身壯熱者﹐此熱也﹐蓋小兒臟腑十分中九分熱也。或因傷熱乳食不消﹐瀉深黃色。玉露散主之。

玉露散方﹝一名甘露散﹞

寒水石﹝半兩﹐軟而微靑黑﹐中有細紋者﹞生甘艸﹝一錢﹞石膏﹝半兩﹐堅白而有墻壁﹐手不可析者﹐如無﹐以方解石代之﹐堅白似石膏﹐敲之段段皆方者是﹞

上﹐同爲細末。每服一字或五分一錢﹐食後溫湯調下。﹝海藏雲﹕非腎熱相火大盛者﹐不宜服此﹞

六月大暑後﹐吐瀉身大溫而似熱﹐臟腑中六分熱﹑四分冷也﹐吐嘔乳食不消﹐瀉黃白色﹐似渴或食乳或不食乳﹐食前少服益黃散﹐食後多服玉露散。廣親宮五太尉﹐病吐瀉不止﹐米谷不化。眾醫用溫藥﹐一日而加喘﹑吐不定。錢氏曰﹐當以涼藥治之﹐所以然者﹐謂傷熱在內也﹐用石膏湯三服並服之。眾醫皆言吐瀉多而米谷又不化﹐當補脾﹐何以用涼藥。王信。眾醫皆用補脾丁香散三服。錢醫後至﹐曰不可服此﹐三日後必腹滿身熱﹐飲水吐逆。三日外﹐果如所言。所以然者﹐謂六月熱甚﹐伏入腹中﹐而令引飲﹐熱傷脾胃﹐卽大吐瀉也﹐醫又行溫藥﹐使上焦亦熱﹐故喘而引飲﹐三日當甚。眾師不能治。復召錢至﹐見其熱證﹐以白虎湯﹝發熱﹞三服﹐更以白餅子下之﹐一日減藥二分﹐二日三日又與白虎湯各二服﹐四日用石膏湯一服﹐及旋合麥門冬﹑黃芩﹑腦子﹑牛黃﹑天竺黃﹑茯苓﹐以朱砂爲衣﹐服五丸﹐竹葉湯化下﹐熱退而安。

七月立秋後﹐吐瀉身溫﹐臟腑中三分熱﹑七分冷也﹐不能食乳﹐多似睡﹐悶亂﹐哽气長出气﹐睡露睛﹐唇白多噦﹐欲大便﹐不渴。食前多服益黃散﹐食後少服玉露散。廣親宮七太尉七歲﹐病吐瀉﹐是時七月﹐其證全不食而昏睡﹐睡覺而悶亂﹐哽气漧嘔﹐大便或有或無﹐不渴。眾醫作驚治之﹐疑睡故也。錢曰﹐先補脾﹐後退熱﹐與使君子丸﹝疳﹞補脾﹐石膏湯退熱﹐次日又以水銀硫黃末研和﹐以薑水調下一字。錢曰凡吐瀉﹐五月內九分下﹐而一分補﹐八月內九分補﹑而一分下﹐此者是脾虛瀉﹐醫妄治之﹐至於虛損﹐下之卽死﹐卽當補脾﹐若以使君子丸﹐恐緩﹐已又畱溫胃益脾藥治之。醫者李生曰﹐何食而噦﹖錢曰脾虛津少卽嘔逆。曰何瀉靑褐水﹖曰腸胃至虛﹐冷極故也。錢治而愈。

八月秋分後﹐吐瀉身冷無陽也﹐不能食乳﹐漧嘔噦﹐瀉靑褐水﹐當補脾﹐益黃散主之﹐不可下也。

﹝田﹞凡小兒盛暑吐瀉﹐邪熱在下焦則瀉﹐在上焦則吐﹐亡津必渴﹐用玉露散﹐𨿽吐﹐時時與啜之﹐過三日必愈。

如身熱脈大﹐小便黃﹐用五苓﹑益元各半﹐熱湯調﹐溫服之。如身涼脈細﹐小便靑﹐早晨益黃散﹐午後玉露散。如過四五日困弱﹐宜異功散﹑和中散﹑開胃丸。

﹝潔﹞如有風而瀉﹐用防風﹑羌活﹝謂吐瀉﹐兼肝病風搐拘急也。有熱而瀉﹐用黃連﹑黃芩﹑大黃﹝謂吐瀉﹐兼心病身熱也﹞。有寒而瀉﹐用附子﹝謂吐瀉﹐兼腎病身冷﹐或足脛寒而逆也﹞。有濕而瀉﹐用白術﹑茯苓﹝謂吐瀉﹐兼本髒脾病多睡體重昏倦也﹞。有肺病而瀉用芍藥﹑桂心﹐定喘麥冬﹑人參﹐甚者多檳榔﹐大便不通加大黃﹝謂吐瀉﹐兼肺病喘嗽也﹞。更詳看病新舊﹐新則止之﹐久則有腸風之患﹐宜推陳致新﹐法當宣風散﹝痘發熱﹞導過後﹐用入髒君臣藥調之﹐宜益黃散。

﹝曾﹞有小兒盛夏初秋﹐遇夜乘風﹐渴而飲水﹐過餐生冷果物﹐攻激腸胃﹐遂乃暴吐暴瀉﹐傳作手足俱痺﹐筋攣而痛﹐痛則神志不寧﹐以驚證治之﹐誤矣。所謂筋遇寒則引縮﹐又以陽明養宗筋﹐屬胃與大腸﹐因內傷生冷飲食﹐外感風邪﹐吐瀉交作﹐胃气因虛﹐不能養其宗筋﹐亦致攣急﹐此證口气溫﹐面色慘﹐脈沈緩﹐再以手按兩膝腕下﹐見筋縮而引於皮間﹐是其候也。治以理中湯加附子半生半炮﹐水姜熟煎﹐空心溫服﹐更詳虛實冷熱﹐爲治可也。有數歲小兒忽患吐瀉﹐始自夏秋晝近極熱之地﹐解衣乘涼﹐夜臥當風之所致﹐蓋先感熱﹐後感冷﹐陰陽相搏﹐气射中焦﹐名爲霍亂。《活人書》用香薷散調治﹐以其能分別水谷﹐升降陰陽。又曰﹕熱多欲飲水者五苓散﹐寒多不飲水者理中丸。詳此治法﹐得非欲平中焦乎。﹝薛﹞凡暑令吐瀉﹐手足指熱﹐作渴飲冷者﹐屬陽證﹐宜淸涼之劑。手足指冷﹐作渴飲熱者﹐屬陰證﹐宜溫補之劑。凡病屬陰證誤用寒涼者﹐死則手足靑黯﹐或徧身皆然。

香薷飲治夏秋臟腑冷熱不調﹐飲食不節﹐吐痢心腹疼痛﹐發熱煩悶。

香薷﹝三兩﹞白扁豆濃朴﹝各一兩半﹞生甘艸﹝二兩﹞

上銼。每服二錢﹐水一盞﹐煎服。

車前子散治暑月霍亂吐瀉﹐煩悶引飲不止﹐小便不利。

白茯苓豬苓香薷車前子﹝炒﹞人參﹝各等分﹞

上爲末。燈心湯調下。

不換金正气散治脾胃不和﹐寒熱往來﹐臟腑虛熱﹐霍亂吐瀉。

濃朴﹝姜制﹞藿香陳皮半夏蒼術﹝米泔浸﹞甘艸﹝炙。各等分﹞

上每服二三錢﹐姜棗水煎服。

二順散治中暑霍亂吐瀉﹐煩悶燥渴﹐小便赤澀﹐便血肚疼。

豬苓澤瀉茯苓白術甘艸﹝炙﹞官桂漧薑杏仁﹝各一兩﹐去皮尖雙仁﹐炒﹞

上爲末。每服半錢﹐不拘時﹐水調下﹐或水煎服。

六和湯治心脾不和﹐气不升降﹐霍亂吐瀉﹐咳嗽胸滿﹐頭目疼痛﹐嗜臥倦怠﹐並陰陽不分﹐冒暑伏熱﹐煩悶成痢﹐中酒作渴﹐心逆畏食。

人參﹝去蘆﹞縮砂仁甘艸﹝炙﹞杏仁﹝泡去皮尖﹞半夏﹝湯煮透﹐銼﹐焙漧。各一兩﹞白扁豆﹝炒熟﹐銼去殼﹐一斤﹐碎切﹐爛杵﹐拌勻﹐釀﹑經一宿﹐焙漧﹞藿香赤茯苓﹝去皮﹞木瓜﹝各二兩﹞香藿濃朴﹝去粗皮﹐姜制﹐慢火焙漧。各四兩﹞

上﹐每服二錢﹐水一盞﹐姜二片﹐棗一枚﹐煎七分﹐無時溫服。或入鹽半字同煎。

卷之七﹟脾臟部﹝上﹞吐瀉

冬春治表

﹝錢﹞傷寒吐瀉﹐身溫乍涼乍熱﹐睡多气粗﹐大便黃白色﹐嘔吐乳食不消﹐時咳嗽﹐更有五臟兼見證﹐當煎入髒君臣藥﹐先服大靑膏﹐後服益黃散。如先曾下﹐或無下證愼不可下﹐此乃脾肺受寒﹐不能入脾也。﹝潔古云﹐身溫吐瀉咳嗽﹐是風木入於脾﹐母虛﹐其子亦弱﹐法當煎檳榔豆蔻湯下大靑膏﹐後服益黃散。﹞

傷風吐瀉﹐身熱多睡﹐能食乳﹐飲水不止﹐吐痰﹐大便黃水﹐此爲胃虛熱渴吐瀉也﹐當生胃中津液﹐以止其渴﹐止後﹐用發散藥。止渴多服白術散﹐發散大靑膏主之。﹝潔古云﹐吐瀉身熱而渴﹑小便少者﹐五苓散主之﹐身熱而嘔者﹐當服白術散﹐後煎檳榔木香湯下大靑膏。﹞

傷風吐瀉﹐身涼吐沫﹐瀉靑白色﹐悶亂不渴﹐哽气長出气﹐睡露睛﹐此傷風荏苒輕怯﹐因成吐瀉﹐當補脾﹐後發散。補脾益黃散﹐發散大靑膏主之。此二證多病於春冬也。﹝潔古云﹐身涼吐瀉﹐不渴者﹑則知爲寒﹐煎附子桂枝湯﹑下大靑膏﹞

大靑膏天麻﹝末﹐一分﹞白附子﹝末﹐生﹐一錢半﹞蠍尾﹝去毒﹐生﹐半錢﹞朱砂﹝研﹐一字匕﹞靑黛﹝一錢﹐研﹞麝香﹝一字匕﹞烏蛇稍肉﹝酒浸﹐焙漧﹐取末﹐半錢﹞天竺黃﹝一字匕﹐研﹞

上﹐同再研細﹐生蜜和成膏。每服半皂子大至一皂子大﹐月中兒粳米大﹐同牛黃膏﹑溫薄荷水﹐化一處服之﹐五歲以上﹐同甘露散服之。

小兒傷於風冷﹐病吐瀉﹐醫謂脾虛﹐以溫補之﹐不已﹐復以涼藥治之﹐又不能散﹐謂之本傷風﹐醫者亂攻之﹐因脾气積虛﹐內不能散﹐外不能解﹐至十餘日﹐其證多睡露睛身溫﹐風在脾胃﹐故大便不聚而爲瀉﹐當去脾間風﹐風退則痢止﹐宣風散主之。後用使君子丸補其胃。亦有諸吐痢久不瘥者﹐則脾虛生風﹐而成慢驚矣。

﹝海﹞吐瀉過多﹐脾胃虛乏﹐欲生風候者。四君子加白附子減半﹐生薑煎服。

守胃散治陰陽不和﹐吐瀉不止﹐預防風證﹐常調脾胃﹐進飲食。

人參﹝去蘆﹞白術白茯苓﹝去皮﹞山藥﹝去黑皮﹞漧葛扁豆﹝炒﹐去殼﹞南星﹝銼碎﹐瓦器盛﹐東壁土同酷煮少時﹐濾幹﹐切片﹐焙﹞甘艸藿香﹝去梗﹞防風﹝去蘆﹞天麻﹝各半兩﹞

上銼。每服二錢﹐水一鐘﹐姜二片﹐冬瓜子仁五十粒掐碎﹐煎七分﹐空心溫服。

如瀉不止﹐入沈香﹑白豆蔻同煎。

釣藤飲治吐利﹐脾胃气虛生風。

釣藤鉤﹝二錢﹞蟬殼天麻防風蠍尾﹝去毒﹞人參﹝各半兩﹞麻黃僵蠶﹝炒﹞甘艸﹝炙﹞川芎﹝各二錢五分﹞麝香﹝五分﹞

上爲末。水煎服。虛寒﹐加附子一錢。

卷之七﹟脾臟部﹝上﹞吐瀉

身熱瀉黃多渴爲熱宜涼劑

曾氏云﹕先吐而後瀉者﹐乃脾胃有熱﹐气促唇紅﹐吐來面赤﹐脈洪而數﹐渴飲水漿﹐此爲熱也。錢氏以吐瀉﹑身熱﹑瀉黃﹑多渴作熱病治﹐在夏秋用玉露散﹑益黃散相間服﹐在春冬用白術散﹑大靑膏相間服。

﹝錢氏﹞玉露散﹝方見前﹞

﹝李剛中﹞治夏秋吐瀉。

好黃連一兩﹐入虢丹一兩﹐炒丹焦﹐爲細末﹐麵糊丸﹐如芥子﹐服二三十粒﹐壁土姜湯吞。更量數服﹐不妨。

﹝丹溪﹞治小兒周歲﹐吐乳腹瀉。

白術滑石末﹝各三錢﹞漧薑﹝一錢﹞陳皮甘艸﹝炙。各五分﹞

上爲粗末。煎服。

卷之七﹟脾臟部﹝上﹞吐瀉

肢冷瀉靑不渴爲寒宜溫藥

曾氏云﹕先瀉而後吐者﹐乃脾胃虛冷﹐其候先瀉白水或白凍﹐吐亦不多﹐口气緩而神色慢﹐額前有汗﹐六脈沈濡﹐此爲冷也。錢氏以吐瀉﹑身涼﹑瀉靑﹑不渴作寒病﹐在秋以益黃散主之﹐在冬春以益黃散﹑大靑膏相間服。

﹝海﹞吐利﹐四肢脹逆﹐腦門低陷。四君子加藿香﹑丁香﹑芍藥﹑等分﹐煎服。

錢氏益黃散﹝見脾﹞萬安膏﹝見吐﹞

﹝世﹞和胃丸治吐瀉不止﹐欲生慢驚。

丁香白術﹝各一兩﹞半夏﹝五錢﹞藿香蠍尾﹝各一錢﹞

上爲末﹐薑汁打糊﹑爲丸如小豆大。二歲兒三十丸﹐姜湯下。

理中湯主溫脾暖胃﹐冷吐冷瀉﹐及胎气虛﹐中寒腹痛。

人參﹝去蘆﹞白術﹝各一兩﹞漧薑﹝炮﹞粉艸﹝炙。各二錢半﹞

上件﹐銼焙爲末。每服半錢或一錢﹐用溫白湯空心調服。

理中丸治吐利不止﹐米谷不化﹐手足厥冷。

人參白術漧薑甘艸﹝炙各等分﹞

上爲末。麵糊爲丸﹐綠豆大。每服十丸﹐米飲下。或一二十丸﹐不拘時候。

金液丹治吐利日久﹐脾胃虛損﹐手足厥冷﹐精神昏塞﹐多睡露睛﹐口鼻气涼﹐欲成慢驚風。又治大人陽虛陰盛﹐身冷脈微﹐自汗吐利﹐小便不禁。

舶上硫黃﹝十兩﹐先飛煉去砂石﹐秤﹐研爲末﹐用砂盒子盛﹐令八分滿﹐水和赤石脂﹑鹽泥固封﹐曬漧﹐露地先埋一水罐﹐盛水滿﹐坐盒子在上﹐又以泥固濟訖﹐常以三斤火養三日三夜﹐足﹐加頂火一斤﹐成﹐冷﹐取藥﹞

上以柳木捶乳缽研爲末。每服二錢﹐生薑米飲調下。多服取效。大人﹐藥末一兩﹐蒸餅一兩水浸﹐去水﹐餅和丸桐子大。曬漧﹐每服五十丸至百丸﹐米飲空心下。

閻氏云﹕吐瀉虛極﹐當速生胃气﹐宜與理中丸﹐並研金液丹末﹐煎生薑米飲調灌之﹐惟多服乃效﹐俟胃气已生﹐手足漸熱﹐然猶螈﹐卽減金液丹一二分﹐增靑州白丸子一二分同研﹐如上服﹐兼用異功散﹑羌活膏﹑溫白丸﹑釣藤飲子之類﹐仍頻與粥﹐𨿽至危者往往死中得生﹐十救八九。沈存中論金液丹﹐見小兒吐利劇﹐气已絕﹐服之得活者數人﹐須多服方驗。

﹝錢﹞豆蔻散治吐瀉煩渴﹐腹脹小便少。

舶上硫黃﹝一錢﹞滑石﹝五分﹞丁香豆蔻﹝各半分﹞

上爲細末。每服一字至半錢﹐米飲調下﹐無時。

﹝張渙﹞勻胃散治三焦不調﹐停寒膈上﹐乳哺不消﹐胸膈痞滿﹐甚則喘逆吐利﹐肌體痿黃。

甘艸﹝炙一錢﹞藿香白豆蔻人參﹝各一兩﹞木香漧薑﹝炮﹞濃朴﹝姜炙﹞丁香﹝各半兩﹞

上爲細末。一錢﹐水一小盞﹐姜二片﹐煎六分﹐溫服。

﹝王氏﹞治吐逆兼吐利不止。

丁香藿香﹝各一分﹞木香﹝一錢﹞硫黃﹝半兩﹐別研極細﹞滑石﹝二錢﹐研如粉﹞

上爲末。每服一錢或半錢﹐米飲調下﹐量大小與之。如瀉﹐卽用附子一枚重半兩者﹐炮去皮臍﹐爲末﹐再用生薑汁搗成餅子﹐用白面裹之﹐慢火煨面熟﹐去面不用﹐只將附子切焙﹐再搗羅爲末。每吐兼瀉﹐卽入附子末少許﹐如藥三之一﹐更量虛實﹐以米飲調下﹐神驗。

吐如激水者亦定。吐利不止﹐多成慢驚﹐宜速療之﹐如已成慢驚﹐兼金液丹與之。

助胃膏治脾胃虛寒吐瀉等證。

人參白術白茯苓甘艸﹝炙﹞丁香﹝各五錢﹞砂仁﹝四十个﹞木香﹝三錢﹞白豆蔻﹝十四个﹞

幹山藥﹝一兩﹞肉豆蔻﹝四个﹐煨﹞

上爲末﹐蜜﹑丸芡實大。每服十丸﹐米飲化下。

卷之七﹟脾臟部﹝上﹞吐瀉

身溫瀉黃白似渴爲寒熱雜合病

錢氏治法﹐在夏秋用玉露散﹑益黃散相間服﹐在冬春用益黃散﹑大靑膏相間服。

卷之七﹟脾臟部﹝上﹞吐瀉

補虛

四君子湯治脾气虛損﹐吐瀉少食。

人參白術茯苓甘艸﹝各等分﹞

上﹐每服二錢﹐姜棗水煎。

六君子湯卽四君子加陳皮半夏﹐治脾胃气虛﹐吐瀉不食﹐肌肉消瘦﹐或肺虛痰嗽﹐喘促惡寒﹐或肝虛驚搐﹐目眩自汗諸證﹐並宜服之﹐以滋化源。

錢氏異功散溫中和气﹐治吐瀉不思乳食﹐凡小兒虛冷病﹐先與數服﹐以正其气。

人參茯苓白術甘艸陳皮﹝各等分﹞一方﹐加木香。

上爲細末。每服二錢﹐水一盞﹐生薑五片﹐棗二枚﹐同煎。﹝海藏雲﹕此方﹐四君子湯﹑補脾湯加減法也。﹞

愚按﹕前方治脾胃虛弱﹐吐瀉不食﹐或驚搐痰盛﹐或睡而露睛﹐手足指冷﹐或脾肺虛弱﹐咳嗽吐痰﹐或虛熱上攻﹐口舌生瘡﹐弄舌流涎。若母有證﹐致兒患此者﹐子﹑母並服之。

《和劑》觀音散治小兒外感風冷﹐內傷脾胃﹐嘔逆吐瀉﹐不進乳食﹐久則漸至羸瘦。

大抵脾虛則瀉﹐胃虛則吐﹐脾胃俱虛﹐則吐瀉不已﹐此藥大能溫養脾胃﹐進美飲食。

石蓮肉﹝去心﹞人參神曲﹝炒。各三錢﹞茯苓﹝二錢﹞甘艸﹝炙﹞木香綿黃﹝炙﹞

白扁豆﹝炒﹐去皮﹞白術﹝各一錢﹞

上銼散。每服二錢﹐水一盞﹐棗一枚﹐藿香三葉煎﹐溫服。

溫中丸治小兒瀉白﹐胃寒故也﹐腹痛腸鳴﹐吐酸水﹐不思飲食﹐霍亂吐瀉。

人參白術甘艸﹝各等分﹞

上爲末。薑汁麵糊丸﹐如綠豆大。米飲下二三十丸﹐無時。

和中散和胃止吐瀉﹐定煩渴﹐治腹痛。

人參茯苓白術甘艸﹝炙﹞漧葛黃﹝炙﹞白扁豆﹝炒﹞藿香﹝各等分﹞

上爲細末。每服三錢﹐水一盞半﹐棗二枚去核﹐生薑五片﹐煎八分﹐食前溫服。

﹝海藏雲﹕和中散﹐四君子湯加減法。﹞

曾氏和中散附主久病才愈﹐面黃淸瘦﹐神昏气弱﹐脾胃未實﹐食物過傷﹐停飲生痰﹐畱滯中脘﹐耗虛眞气﹐或成吐瀉。此藥性味甘平﹐大能調治﹐常服和胃气﹐進飲食﹐悅顏色﹐理風痰。

人參﹝去蘆﹞白扁豆﹝炒﹐去殼﹞白茯苓﹝去皮﹞川芎縮砂仁半夏﹝制﹞香附子甘艸﹝炙。各一兩﹞肉豆蔻訶子﹝去核。各七錢半﹞

上銼。每服二錢﹐水一盞﹐姜三片﹐棗一枚﹐煎七分﹐空心溫服﹐或不拘時。

﹝毛彬﹞治胃气不和﹐吐瀉不止﹐痰逆不食。平胃﹐引行諸藥。銀白散半夏﹝一兩﹐洗七次﹐焙﹐姜﹑制餅﹞白扁豆﹝炒﹞鶯粟米人參白術﹝焙﹞白茯苓山藥﹝各四錢﹞

上爲細末。每服二錢﹐水八分﹐姜二片﹐棗一枚﹐煎六分﹐溫服。

東垣人參安胃散﹝脾﹞

卷之七﹟脾臟部﹝上﹞吐瀉

除濕

胃苓湯治腸胃受濕﹐嘔吐泄瀉。

白術茯苓澤瀉濃朴豬苓陳皮甘艸﹝炒。各等分﹞桂﹝少許﹞

上爲末。每服二錢﹐薑水燈心陳皮煎湯調下。若停食吐瀉﹐小便短少﹐腹脹作痛﹐用此以分利之。更用六君子湯以調補脾胃。

卷之七﹟脾臟部﹝上﹞吐瀉

治痰

半粟散治小兒脾胃虛寒吐瀉等疾﹐及治寒痰。

半夏﹝湯浸﹐切﹑焙﹐一兩﹞陳粟米﹝三分﹐陳粳米亦得﹞

上咀。每服三錢﹐水一大盞半﹐生薑十片﹐同煎至八分﹐食前溫服。

白附丸﹝痰涎﹞

卷之七﹟脾臟部﹝上﹞吐瀉

宿食

錢氏云﹕吐瀉﹐乳不化﹐傷食也﹐宜下之。馮承務子五歲﹐吐瀉壯熱﹐不思食飲。錢氏見目中黑睛少而白睛多﹐面色白﹐曰此子必多病﹐面色白者神怯也﹐黑睛少者腎虛也﹐黑睛屬水﹐本怯而虛﹐故多病也﹐縱長成﹐必肌膚不壯﹐不柰寒暑﹐易虛易實﹐脾胃亦怯﹐更不可縱恣酒欲﹐若不保養﹐不過壯年也﹐面上常無精神光澤者﹐如婦人之失血也﹐今吐利不食壯熱者﹐傷食也。又虛怯不可下﹐下之﹐虛入肺則嗽﹐入心則驚﹐入脾則瀉﹐入腎則益虛﹐但宜以消積丸磨化之﹐爲微有食也。如傷甚﹐則可下﹐不下則成癖也。若實食在內﹐亦可下也﹐下畢﹐補脾必愈﹐隨其虛實﹐無不效者。﹝曾﹞錢氏曰﹕吐乳瀉黃﹐是傷熱乳﹐吐乳瀉靑﹐是傷冷乳﹐皆當下之﹐此迎奪之法也。不若傷熱者用五苓散以導其逆﹐傷冷者用理中湯以溫其中﹐自然平復。脾經積滯未除﹐再爲飲食所傷﹐不吐則瀉﹐不瀉則吐﹐宜以三稜散化積﹐守胃散和中。

﹝丹﹞小兒吐瀉黃膽。

三稜蓬術陳皮靑皮神曲麥芽黃連甘艸白術茯苓上爲細末。生薑燈心湯調服。傷乳食吐瀉加山楂。時气吐瀉加滑石。發熱加薄荷。

消積丸治小兒吐瀉﹐大便酸臭。

丁香﹝九个﹞砂仁﹝十二个﹞巴豆﹝二个﹞烏梅肉﹝二个﹞

上爲末。麵糊丸﹐綠豆大。溫水送下。

卷之七﹟脾臟部﹝上﹞吐瀉

津液少

豆蔻散治虛寒而渴﹝本條﹞

白術散治虛熱而渴﹝渴﹞

《聖惠》治渴不止。

筍籜扁豆藤﹝各半兩﹞人參﹝一兩﹞

上細銼。分六服﹐每水一小盞﹐煎五分﹐不時﹐量分﹐稍熱服。

﹝張渙﹞三和散治吐利﹐津液燥少。

白茯苓﹝一兩﹞烏梅肉﹝炒幹﹞幹木瓜各等分﹐爲細末。一錢﹐水一小盞﹐煎五分﹐溫﹐時時服。

治霍亂煩渴。香豆散藿香肉豆蔻﹝各一兩﹞白扁豆人參﹝各半兩﹞甘艸﹝炙﹐一分﹞

爲末。每一錢﹐水八分盞﹐姜二片﹐煎四分﹐溫服。

﹝丁時發﹞人參散治虛熱及吐利煩渴疏轉後服。

人參茯苓桔梗漧葛﹝各半兩﹞生犀角甘艸﹝炙。各一分﹞

上爲末。每服一錢﹐水一中盞﹐燈心煎五分。煩渴﹐入新竹葉﹐量服。

卷之七﹟脾臟部﹝上﹞吐瀉

心腹痛

《聖惠》兒冷熱不調﹐乳哺不節﹐使陰陽淸濁之气相干﹐而變亂腸胃間﹐則成霍亂。而心腹痛者﹐冷气與眞气相擊﹐或上攻心﹐下攻腹﹐故痛。

《外臺》療霍亂心腹刺痛﹐吐利。

茯苓桔梗人參﹝各六分﹞白術﹝五分﹞甘艸﹝炙﹞濃朴﹝炙。各四分﹞

上切片。用水二升﹐煮六合﹐溫服。

人參散治霍亂心腹痛不食。

人參白術芎艸豆蔻濃朴﹝姜炙﹞當歸﹝炒﹞陳皮﹝去白﹞丁香桂心﹝各一分﹞

上﹐搗羅爲散。不時姜棗米飲調半錢﹐量服。

治霍亂乳食不消﹐腹心滿痛。

訶梨勒皮﹝半兩﹞木香當歸﹝炒﹞白術藿香陳皮﹝去白。各一分﹞

爲細末。不時姜湯調半錢﹐量服。

肉豆蔻散治霍亂吐瀉腹痛。

肉豆蔻桂心﹝各一分﹞人參﹝去蘆﹞甘艸﹝炙。各半兩﹞

上爲粗末。每服一錢﹐水一小盞﹐姜少許﹐煎五分﹐不時量兒大小分減溫服。

卷之七﹟脾臟部﹝上﹞吐瀉

禁忌

鄭氏云﹕小兒吐瀉﹐因外傷風冷﹐內傷乳食﹐或兒啼未定﹐气息未調﹐以乳飼之﹐气逆於上則停滯胸膈﹐致令嘔吐﹐气逆於下則傷脾胃﹐致令泄瀉﹐上下气逆﹐吐瀉俱作。凡小兒只吐不瀉者逆﹐其吐﹐必有痰發驚者﹐十無一生。若只瀉不吐﹐或吐瀉俱發者﹐日久不退﹐亦變陰癇。治之當暫斷其乳﹐輕者周時﹐重者三日﹐宜頻與稀粥﹐服藥速效﹐十全八九。或者不信是言﹐以小兒藉乳爲命﹐不肯暫斷﹐然乳固不可斷也﹐殊不知因乳所傷得之者﹐若再以所傷之乳乳之﹐如抱薪救火﹐藥何功之有。其間有不斷服藥得安者﹐蓋輕患也﹐亦有因輕致重﹐夭橫者多矣。《活幼心書》云﹕小兒吐瀉不止﹐大要節乳﹐徐徐用藥調治必安﹐節者﹐撙節之義﹐一日但三次或五次﹐每以乳時不可過飽﹐其吐自減﹐及間以稀粥投之﹐亦能和胃﹐屢見不明此理﹐惟欲進藥以求速效﹐動輒斷乳三四日﹐致餒甚而胃虛﹐啼聲不已﹐反激他證。蓋人以食爲命﹐孩非乳不活﹐豈容全斷其乳﹐然乳卽血也﹐血屬陰﹐其性冷﹐吐多胃弱﹐故節之﹐醫者切須知此。乳母亦宜服和气血﹑調脾胃﹑等藥。愚意﹐不若兒大能食者全斷之﹐待其平復。兒小不能飲食者﹐但節之可也。

卷之七﹟脾臟部﹝上﹞

吐

﹝薛﹞嘔吐皆主脾胃﹐古人謂﹕脾虛則嘔﹐胃虛則吐是也。嘔者﹐有聲無物﹐吐者﹐有物無聲﹐若手足指熱﹐喜飲熱湯﹐或睡而露睛﹐皆胃气虛弱也﹐用異功散。若手足指熱﹐飲冷﹐或睡不露睛﹐屬胃經實熱也﹐用瀉黃散。若作渴少食﹐或小便色赤﹐胃經虛熱也﹐用七味白術散。大凡嬰兒﹐在乳母尢當節飲食﹐若乳母停食﹐亦能致兒吐瀉﹐故不可不愼也。﹝曾﹞論吐之原﹐難以枚舉﹐有冷吐﹐熱吐﹐積吐﹐傷風嗽吐﹐傷乳吐﹐其吐則同﹐其證有異﹐各述於後。冷吐﹐乳片不消﹐多吐而少出﹐脈息沈微﹐面白眼慢﹐气緩神昏﹐額上汗出﹐此因風寒入胃﹐或食生冷﹐或傷宿乳﹐胃虛不納而出﹐宜溫胃去風﹐除宿冷﹐用當歸散﹐水煨姜﹑陳皮煎服﹐或間投沖和飲﹑理中湯及姜橘湯﹑定吐飲﹐如諸藥不效﹐以參香飲治之。熱吐﹐面赤唇紅﹐吐次少而出多﹐乳片消而色黃﹐徧體熱甚﹐或因暑气在胃﹐或食熱物﹐精神不慢﹐而多煩躁﹐此熱吐也﹐宜解熱毒﹐用大順飲﹐溫熟水空心調下﹐並五苓散﹑小柴胡湯﹐並加薑汁緩服﹐及香薷散主之﹐誤服熱藥﹐先投綠豆飲解之﹐次服止吐之劑。積吐﹐眼胞浮﹐面微黃﹐足冷肚熱﹐晝輕夜重﹐兒大者脈沈緩﹐此宿冷滯脾﹐故吐黃酸水﹐或有淸痰﹐脈實而滑﹐爲食積所傷﹐吐酸气﹐或宿食並出﹐兒小者乳不化是也﹐先用五苓散薑汁溫湯調下和解﹐次以烏犀丸主之﹐最小者投三稜散﹑化癖丸。傷風嗽吐﹐有熱生風﹐有風生痰﹐痰結胸中﹐肺气不順﹐連嗽不止﹐和痰吐出﹐此爲嗽吐痰壅而作﹐乃爲實證﹐宜去風化痰﹐先投淸肺飲﹐次小柴胡湯爲治。若嗽久而肺虛﹐土不生金﹐故面白唇燥﹐幹嗽漧嘔而無痰﹐可溫補爲上﹐用茯苓濃朴湯﹑惺惺散﹑如意膏爲治。傷乳吐﹐才乳哺後卽吐﹐或少停而吐﹐此因乳飲無度﹐脾气弱不能運化﹐故有此證﹐譬如小器盛物﹐滿則溢﹐治法宜節乳﹐投三稜散。此外﹐又有風痰吐﹐乃是傷風不解﹐吐乳夾痰﹐若多時必要生風﹐宜服靑州白丸子﹑半夏散﹐疏風下痰之劑皆可服之。毒瓦斯吐﹐出《巢氏病源》。挾驚吐﹐張渙三香丹之類。疳積吐﹐出《本事方》。凡霍亂吐不止者﹐伏龍肝細末二錢﹐以蘆稷米炒黃煎湯調下﹐立止。或用白扁豆炒過﹐煎湯調下亦好﹐若白扁豆嫩苗更好。

卷之七﹟脾臟部﹝上﹞吐

寒吐

﹝湯﹞小兒寒吐者﹐由乳母當風取涼解脫﹐致令風冷入乳變敗﹐兒若飲之﹐故嘔吐也﹐乳母當食後捏去舊宿敗乳﹐急服理中湯﹐次用釀乳法﹐其候是寒淸痰夾乳吐出是也。凡有此候服藥不效﹐胃气將絕﹐藥不能下﹐當服靈砂丸。如大便通﹐宜來復丹﹐二藥常用﹐驗。﹝薛﹞寒吐之證﹐面目脹﹐額汗出﹐脈沈遲微﹐寒气停於胃﹐故胃不納而吐出也。噦逆者﹐由胃气虛甚﹐過服克伐﹐使淸气不升﹐濁气不降﹐以致气不宣通而作也。風寒在胃者﹐用理中丸。胃气虛者﹐六君子湯。風涼所致者﹐宜捏去敗乳﹐急服理中丸﹐次服釀乳法。若嘔吐淸涎夾乳﹐小便淸利﹐用大安丸。若因乳母食濃味﹐用東垣淸胃散。若乳母飲醇酒﹐用葛花解酲湯﹐飲燒酒服冷米醋三五杯。

乳母食生冷而致者﹐用五味異功散。乳母停食者﹐母服大安丸﹐子服異功散。乳母勞役者﹐子﹑母俱服補中益气湯。乳母怒動肝火者﹐用加味逍遙散。乳母鬱怒傷脾者﹐用歸脾湯。乳母脾虛血弱者﹐用六君芎歸﹐其子亦服三五滴。气血虛而乳熱者﹐子﹑母俱服八珍散﹐仍參熱吐霍亂治之。

﹝世﹞萬安膏治小兒脾胃虛弱﹐腹生疳虫瘕﹐食積泄瀉﹐常服消疳去積﹐助胃气﹐和中﹐疏气滯。

人參濃朴﹝姜制﹞陳皮靑皮肉桂﹝夏不用﹞漧薑﹝各一兩﹞木香沈香藿香甘艸﹝各半兩﹞使君子﹝炮﹐十个﹞澤瀉﹝冬不用﹐春秋減半用﹞

上爲末﹐煉蜜丸﹐如芡實大。食前米飲化下。如熱﹐薄荷湯下。一方﹐無木香﹑沈香﹑藿香﹑靑皮﹑四君子﹐有白術﹑蒼術﹑茯苓﹑豬苓。

﹝田﹞朱沈丹治小兒嘔吐不止。

朱砂﹝二錢半﹞沈香﹝二錢﹞藿香﹝三錢﹞滑石﹝半兩﹞丁香﹝十四粒﹞

上爲細末。每服半錢﹐用新汲水一盞﹐芝麻油滴成花子﹐抄藥在上﹐須臾墜﹐濾去水﹐卻用別水﹐空心送下。

定吐紫金核治小兒一切嘔吐不止。

半夏﹝湯洗七次﹐姜制﹞人參白術木香丁香藿香﹝各二錢半﹞

上爲細末﹐稀麵糊爲丸﹐如李核大。後用沈香一錢爲末﹐朱砂一錢水飛﹐二味同研勻爲衣。陰漧﹐每服一丸﹐用小棗一枚去核﹐納藥在內﹐濕紙裹﹐燒熟﹐嚼與小兒服﹐後以米飲壓之。

香銀丸治吐丁香漧葛﹝各一錢﹞半夏﹝湯浸﹐切﹐焙﹞水銀﹝各半兩﹞

上﹐上三味同爲細末﹐將水銀﹐與藥研勻﹐生薑汁丸﹐如麻子大。每服一二丸至五七丸﹐煎金銀花湯下﹐無時。

《本事》白術散治小兒吐嘔﹐脈遲細﹐有寒。

白術人參半夏曲﹝各二錢﹞茯苓漧薑甘艸﹝各一錢﹞

上爲末。每服二錢﹐水一盞﹐姜三片﹐棗一枚﹐煎七分﹐去滓溫服﹐日二三。

一方﹐無半夏曲﹐有木香﹑藿香。

姜橘湯治脾慢胃冷﹐嘔吐不止。

白姜﹝二錢﹐炮﹞陳橘皮﹝去白﹐一兩﹞粉艸﹝炙﹐三錢﹞

上件﹐銼焙爲末。每服半錢或一錢﹐用溫棗湯調化﹐空心﹐少與緩服。

定吐飲治吐逆﹐投諸藥不止﹐用此神效。

半夏﹝湯洗七徧﹐焙漧﹐銼如綠豆大﹐篩去細末﹐二兩﹞生薑﹝漧淨﹐和皮﹑二兩﹞薄桂﹝去粗皮﹐銼﹐三錢﹞

上﹐生薑切作小框綠豆大﹐同前半夏和勻﹐入小鐺內慢火順手炒令香熟﹐帶乾方下桂再炒勻﹐微有香气﹐以皮紙攤盛地上﹐出火毒﹐候冷﹐略播去黑焦末。每服二錢﹐水一盞﹐姜二片﹐煎七分﹐稍空心﹐少與緩服。

參香飲治胃虛作吐﹐投諸藥不止。

人參﹝去蘆﹐一兩﹞沈香丁香藿香﹝和梗﹞南木香﹝各二錢半﹞

上銼。每服二錢﹐水一盞﹐煎七分﹐去滓﹐臨入薑汁少許﹐作三次﹐空心溫服。

卷之七﹟脾臟部﹝上﹞吐

熱吐

小兒秋夏伏暑﹐多有熱吐﹐其吐黃涎﹐頭額溫﹐五心熱﹐小便或赤而少﹐乃熱吐也﹐或漧嘔而無物﹐宜香薷飲。

﹝薛﹞小兒熱吐者﹐因多食甘甜炙爆之物﹐或乳母膏粱濃味﹐胃經積熱﹐或夏間暑气內伏於胃所致。若肌肉動﹐煩熱作渴者﹐暑傷胃气也﹐先用香薷散﹐次用竹茹湯。若吐乳色黃﹐不能受納者﹐胃經有熱也﹐先用瀉黃散﹐次用人參安胃散。若吐出酸穢者﹐乳食內停也﹐用保和丸。吐乳不消者﹐胃气弱也﹐用異功散。吐而少食﹐腹痛欲按者﹐脾气虛也﹐用六君子加木香。凡諸證﹐當驗其手指熱則胃熱﹐冷則胃寒﹐熱用瀉黃散﹐寒用理中湯﹐不熱不寒﹐異功散調之。

﹝錢氏﹞玉露散﹝方見吐瀉﹞

香薷散治寒溫不適﹐飲食失調﹐或外因風寒暑邪﹐致吐利心腹疼痛﹐霍亂气逆﹐發熱頭痛﹐或轉筋拘急﹐或疼痛嘔噦﹐四肢逆冷。

香薷﹝一兩﹞茯苓白扁豆﹝炒﹞濃朴﹝薑汁制。各五錢﹞

上﹐每服二三錢﹐水煎﹐加酒半杯冷服﹐立效。

竹茹湯治胃受邪熱﹐心煩喜冷﹐嘔吐不止。

葛根﹝七錢半﹞半夏﹝炮﹐半兩﹞甘艸﹝炙﹐三錢﹞

上﹐每服一二錢﹐入竹茹棗許大﹐薑水煎取淸汁﹐微冷﹐細細服。加茯苓三錢尢妙。

﹝錢氏﹞藿香散治脾胃虛﹐有熱面赤﹐嘔吐涎嗽﹐及轉過度者﹐宜服。

麥門冬﹝去心﹐焙﹞半夏曲﹝炒﹞甘艸﹝炙。各半兩﹞藿香﹝一兩用葉﹞石膏﹝半兩﹞

上爲末。每服五分至一錢﹐水一盞半﹐煎七分﹐食前溫服。

《本事》麥門冬散治小兒嘔吐﹐脈數有熱。

麥門冬半夏人參茯苓﹝各二錢﹞甘艸﹝一錢﹞

上爲末。每服二錢﹐水一盞﹐姜三片﹐煎至五分﹐去滓溫服﹐日二三服。

﹝湯氏﹞淸膈飲子治小兒伏暑嘔吐。

香薷淡竹葉﹝各一兩﹞白茯苓人參半夏檀香甘艸﹝炙。各半兩﹞白粳米﹝一合﹞

上咀。姜煎﹐溫服。大小加減。

《聖惠》麥門冬散治嘔吐不止﹐心神煩熱。

麥門冬﹝焙﹞淡竹茹﹝各半兩﹞甘艸﹝炙﹞人參茅根陳皮﹝去白﹑焙﹐各一分﹞

上爲粗末。每服一錢﹐水一小盞﹐姜少許﹐煎五分﹐稍熱頻服。量大小加減。

治嘔吐心煩熱蘆根粥生蘆根﹝二兩﹞粟米﹝一合﹞

上﹐用水二大盞﹐煎至一半﹐去滓﹐投米作粥﹐姜蜜少許食。

大順飲解冒暑毒煩渴﹐吐瀉腹痛﹐發熱神昏﹐或衄血﹑咯血﹐及大腑下血﹐小便黃少﹐口漧汗多。

細面﹝二十兩﹞生薑﹝十六兩﹞赤茯苓﹝去皮﹞粉艸﹝各五兩﹞

上﹐先以生薑方切如綠豆樣﹐石缽內杵爛﹐入面再杵勻﹐攤作薄片﹐烈日中曝漧﹐赤茯苓﹑粉艸二味細銼﹐同前姜麵片或曬或焙﹐合研爲末。每服二錢﹐新汲井水﹐無時調服。或溫熟湯。

綠豆飲解誤服劑熱之毒﹐煩躁悶亂﹐或作吐﹐或狂渴﹐宜先投下﹐次服對證藥劑。

綠豆粉﹝一兩﹞淨黃連漧葛甘艸﹝各半兩﹞

上﹐除綠豆粉外﹐餘三味共爲細末﹐入乳缽同綠豆粉杵勻。每服半錢至一錢﹐溫豉湯調服。

益元散治熱吐面赤气粗﹐小水短少﹐傷暑作吐尢佳。

滑石﹝六錢﹞甘艸﹝一錢﹞

上爲細末。薑汁調﹐燈心湯下。吐甚者﹐井花水下。

《濟生》竹茹湯治熱吐﹐口渴煩躁。

橘紅漧葛甘艸麥門冬竹茹生薑上﹐水煎服。熱甚者﹐加姜連。

卷之七﹟脾臟部﹝上﹞吐

積吐

烏犀丸主諸積滯夾驚夾風﹐溫胃調脾﹐消進飲食﹐吐逆醋气﹐面黃肌瘦﹐不拘孩兒生後歲月遠近﹐並宜可投。

烏犀﹝卽皂莢﹐銼三寸長皮﹐灰火中見靑煙起爲度﹐取出﹑地上瓦碗蓋定﹐存性﹑冷用﹐七錢﹞硫黃白姜﹝各三錢半﹞陳皮﹝去白﹞川烏﹝炮﹑去皮臍﹐各五錢﹞巴豆﹝七十七粒﹐去殼膜心﹐存油﹞

上﹐硫黃一味﹐先入碾內研細﹐除巴豆外餘四味同焙爲末﹐仍以巴豆薄切﹐在乳缽內細杵﹐再同前五味藥末杵勻﹐用粳大米飯包作粽子一大个﹐小瓦瓶盛水熟煮﹐候冷取出﹐沙缽內爛杵﹐細布兜緊﹐撚出如稠糊﹐安在別器內﹐以藥末亭分同杵細軟﹐丸粟殼大。取諸積﹐每服十五丸﹐或五丸﹐或二十一丸﹐至三十三丸﹐並用淡姜湯泡冷飯取汁一小盞﹐五更初空心送下。通利三五行﹐以勻气散止補。治積吐﹐有醋气﹐每服三丸至五丸﹐用淡姜湯入米醋少許﹐候溫空心投下。

卷之七﹟脾臟部﹝上﹞吐

傷風嗽吐

茯苓濃朴湯主傷寒傷風﹐夾痰嘔逆﹐並吐瀉後喉涎牽響﹐飲食減少﹐脾胃气虛。

白茯苓﹝去皮﹞半夏﹝湯煮透濾﹐仍銼﹑焙漧。各七錢半﹞甘艸﹝三錢﹐炙﹞濃朴﹝五錢﹐去粗皮﹑銼碎﹐每斤﹑用生薑一斤﹐切薄片杵爛﹑拌勻﹐浸一宿﹐慢火﹑炒幹用﹞

上件﹐咀。每服二錢﹐水一盞半﹐姜三片﹐煎七分﹐無時服。或加棗一枚﹐去核同煎。

卷之七﹟脾臟部﹝上﹞吐

傷乳吐

乳下嬰兒﹐乳哺太過﹐或兒睡著而更銜乳﹐豈有厭足﹐以致脾不能運﹐胃不能受滿而溢﹐故令嘔吐﹐長此不已﹐遂致慢驚﹐可不愼乎。此候﹐但令節乳爲上﹐甚者宜暫斷乳﹐先令乳母服調气之劑﹐兒服消乳丸﹐化乳消食爲上。若吐自口角出﹐卽是乳多不能消化滿溢之證﹐非病也﹐不可妄投它治吐藥。凡吐乳直出而不停畱者﹐謂之乳﹐但以炒麥芽三錢﹑橘紅一錢﹑丁香三分﹐水煎服之﹐立止。

消乳丸溫中快膈﹐止嘔吐﹐消乳食﹐脈沈者傷食不化故也。

香附子﹝炒﹐二兩﹞甘艸﹝炙﹞陳皮﹝去白。各半兩﹞縮砂仁神曲﹝炒﹞麥﹝炒。各一兩﹞

上爲末。泡雪糕丸﹐如黍米大。七歲以上﹐綠豆大三十丸﹐食後姜湯下。

消食丸治小兒乳哺飲食﹐取冷過度﹐冷气積於脾胃﹐胃爲水谷之海﹐脾气磨而消之﹐胃气調和則乳哺消化﹐脾傷於冷則宿食不消﹐此藥寬中快气﹐消乳食﹐正顏色。

縮砂仁橘皮三稜﹝煨﹞蓬術﹝煨﹞神曲﹝炒﹞麥﹝炒。各半兩﹞香附子﹝一兩﹐炒﹞

上爲末﹐麵糊丸﹐綠豆大。食後﹐紫蘇湯下二十丸。

又方治百內嘔吐乳奶﹐或大便靑色。

用少婦乳汁一盞﹐入丁香十粒﹑陳皮一錢﹐瓷器內煮數沸﹐稍熱﹐空心以綿球吮服。

卷之七﹟脾臟部﹝上﹞吐

風痰吐

靑州白丸子治一切風痰﹐小兒驚風。

天南星﹝生﹞白附子﹝生。各三兩﹞川烏頭﹝去臍尖皮﹐生﹐五錢﹞半夏﹝去皮﹐生﹐七兩﹞

上﹐用井花水浸﹐次日早再換新水﹐春五日﹑夏三日﹑秋七日﹑冬十日﹐曬漧﹐爲細末﹐以糯米粉煎粥﹐淸爲丸﹐如綠豆大。小兒驚風﹐薄荷湯調下。和蘇合香丸服名蘇靑丸。

半夏散治小兒胃虛嘔吐﹐水谷不化。

半夏﹝一兩﹐泡七次﹞陳糯米﹝三錢﹞

上銼散。姜五片﹐棗一枚﹐同煎。

﹝錢氏﹞鐵粉丸治涎盛潮搐吐逆。

水銀﹝砂子﹐二錢﹞朱砂﹝一分﹞鐵粉天南星﹝炮﹐去皮臍﹐取末。各一分﹞輕粉﹝二分﹞

上同研水銀星散盡爲度。薑汁糊丸﹐如粟米大。煎生薑湯下十五丸至二三十丸﹐無時。

茯苓半夏湯治諸嘔噦心下堅痞﹐膈間有痰水眩悸。

半夏﹝湯泡﹐五錢﹞白茯苓﹝二兩﹐去皮﹞

上銼散。每服三錢﹐水一盞﹐生薑三片煎﹐去滓熱服﹐不拘時。

二陳湯治痰飲爲患﹐或嘔吐惡心﹐或頭眩心悸﹐或中脘不快﹐或發爲寒熱﹐或因食生冷﹐脾胃不和。

半夏﹝湯洗﹐七次﹞橘紅﹝各五錢﹞白茯苓﹝三錢﹞甘艸﹝一錢半﹐炙﹞

上銼散。每服三錢﹐水一盞﹐姜三片﹐烏梅一个﹐同煎。

白附飲治肝風克脾土﹐痰涎壅盛﹐和飲食吐出﹐蓋風能生痰﹐痰壅其食﹐故吐出。

白附子南星﹝生用﹞半夏﹝生用﹞川烏﹝去皮臍﹐生用﹞天麻﹝明亮者﹞陳皮﹝去白﹞南木香全蠍﹝去尾尖毒﹞僵蠶﹝去絲﹞丁香﹝各二錢﹞

上件銼。每服二錢﹐水一盞半﹐姜三片﹐慢火煎七分﹐作五次空心溫服。

卷之七﹟脾臟部﹝上﹞吐

毒瓦斯吐

巢氏云﹕春夏以湯與兒﹐腸胃脆弱﹐不勝藥勢﹐遂吐下不止﹐藥燻臟腑﹐煩懊頓乏﹐爲中毒瓦斯吐下。

千金藿香湯治毒瓦斯吐下腹脹﹐逆害乳哺。

藿香﹝一兩﹞生薑﹝三兩﹞靑竹茹甘艸﹝炙。各半兩﹞熱﹐加升麻半兩。

上咀。水二升﹐煮八合﹐服一合﹐日二。

﹝王氏﹞消奶毒﹐令兒喫乳﹐無毒有毒亦解。

升麻﹝半兩﹞大麻子﹝破﹐一合﹞

上二味酒浸﹐每日早晨與奶子一盞喫了﹐要乳時須先捏去些小﹐方與兒喫。

卷之七﹟脾臟部﹝上﹞吐

挾驚吐

﹝張渙﹞三香丹治挾驚嘔吐不止。

藿香葉丁香﹝各一兩﹞半夏﹝湯洗﹑七徧﹐焙漧﹐半兩。三味爲末﹐吹入﹞膩粉﹝一分﹞龍腦麝香﹝當門子﹐各一錢﹐並研﹞

上件﹐同拌勻。生薑取汁打白麵糊爲丸﹐黍米大。每服十粒﹐人參薄荷湯下。量兒大小加減。

殊聖歸命丹歌曰﹕小兒驚膈吐還頻﹐晝夜連連不暫停﹐淥水槐黃泔澱汁﹐和虫乳食一時噴﹐丁香研共生犀服﹐五膽牛黃立有勛﹐若有得逢如此藥﹐直饒命困卻還魂。

丁香藿香﹝各一分﹞生犀末牛黃﹝各半錢﹞豬鯽狗熊膽﹝等分﹐共半兩﹐多些無妨﹞

上爲末﹐丸如綠豆大。量兒大小加減。一歲以下煎苦楝湯研二丸。

治驚食胃管不快﹐吐逆乳食﹐或心胸發熱。定吐丸丁香﹝二十一枚﹐爲末﹞蠍梢﹝四十九條﹞半夏﹝三个﹐洗﹐焙漧﹐爲末﹞

上研勻。煮棗肉丸﹐如黍米大。每服七丸至十丸﹐金銀煎湯吞下。如傷暑霍亂吐瀉﹐煎香薷散送下。

《良方》治久患翻胃﹐及小兒驚吐諸吐。田季散上好硫黃半兩﹐水銀一分﹐研如黑煤色﹐每服三錢﹐生薑四兩取汁﹑酒一盞﹑同薑汁煎熟調藥﹐空心服。

衣被蓋覆﹐當自足指間汗出﹐迆邐徧身﹐汗徹卽瘥﹐此散極浮難調﹐須先滴少水﹐以指緩緩研殺﹐稍稍增湯﹐使令調和﹐否則浮泛不可服。

王氏睡驚丸治熱化痰﹐鎭心神﹐治驚悸吐逆。

半夏﹝姜制﹞乳香犀角﹝末。各一錢﹞

上件同爲末。用生薑自然汁煮麵糊爲丸﹐如綠豆大。薄荷湯臨臥服。

﹝丹﹞萬安膏調脾順气定驚脾胃不足吐乳﹐黃膽﹐治小兒一切等疾。

木香檀香辰砂﹝各三錢﹞沈香﹝二錢﹞香附黃使君子﹝各一兩﹞檳榔肉豆蔻人參天竺黃﹝各半兩﹞白術薄荷甘艸﹝各二兩﹞琥珀眞珠靑黛犀角﹝各二錢半﹞麝香﹝五分﹞

上﹐爲末﹐煉蜜丸。臨臥服﹐薄荷汁或蜜水﹑米飲化下。

全蠍觀音散治吐瀉﹐截風定志﹐庶免傳變慢驚。

黃﹝炙﹞人參﹝各二錢半﹞木香炙甘艸蓮肉扁豆﹝炒﹞茯苓白芷全蠍羌活防風天麻﹝各二錢﹞

上﹐每服三五錢﹐姜棗煎服。

卷之七﹟脾臟部﹝上﹞吐

疳積吐

《本事方》治小兒疳積﹐黃瘦吐食。

川烏﹝一錢﹞定粉﹝三錢﹞艾灰﹝二錢﹞龍骨﹝二錢﹞

上爲末﹐滴水丸﹐如龍眼核大﹐捏作餅子。每服一餅﹐米飲磨下。

卷之七﹟脾臟部﹝上﹞吐

補虛安胃

六神湯脾胃虛吐瀉﹐不進飲食。

黃扁豆人參白術茯苓炙甘艸藿香﹝各等分﹞

每服三四錢﹐姜棗煎服。

《和劑》觀音散﹝吐瀉﹞

人參散治小兒臟腑冷﹐若才喫乳食﹐卽又吐出﹐或因喫乳驚觸﹐致作驚之狀﹐令小兒外證面唇靑白﹐手足心熱﹐口多淸涎﹐吐逆不住﹐或作瀉候﹐靑黃紫白兼凍子﹐或如鼻涕雞子淸者﹐或乳食不化﹐並宜服之﹐常服開胃益乳食。

人參白術茯苓沈香白芍藥甘艸﹝各半兩﹞

上爲細末﹐以密器收之。遇小兒有前項形證﹐半歲一字﹐二三歲半錢﹐大者一錢﹐煎棗子米飲調下﹐或陳紫蘇湯亦可。或吐瀉並作﹐煎丁香湯下﹐陳皮湯尢妙。

卷之七﹟脾臟部﹝上﹞吐

雜方

《經驗方》治小兒吐不定。

用五倍子二个﹐一生一熟﹐甘艸一握﹐濕紙裹﹐炮過﹐同搗爲末。每服米泔調下半錢七﹐瘥。

掌中金治小兒喫物喫乳﹐卽吐下水乳﹐不得飲食。

白豆蔻﹝十四个﹞甘艸﹝一兩﹐半炙半生﹞砂仁﹝十四个﹞

上爲末。逐旋安掌中與他幹啖﹐牙兒﹐幹糝口中亦可。

釀乳法治初生嬰兒凡有胎熱證﹐當令乳母服藥﹐不可求效之速﹐治法當釀乳令兒喫﹐漸次解之﹐百無一失﹐若遽以冷藥攻之﹐必損脾胃﹐加以嘔吐﹐必成大患。

澤瀉﹝二兩半﹞豬苓﹝去黑皮﹞赤茯苓天花粉﹝各一兩半﹞幹生地黃﹝二兩﹞山茵陳﹝用葉﹞甘艸﹝各一兩﹞

上銼散。每服五錢﹐水一盞﹐煎六分﹐食後捏去舊乳﹐卻服。

﹝錢﹞葉沫及痰或白綠水﹐皆胃虛冷。吐稠涎及血﹐皆肺熱。吐水不止者﹐屬心痛胃冷。吐水心痛者﹐虫痛。口中吐沫水者﹐後必虫痛。面白﹐無精光﹐口中气冷﹐不思食﹐吐水﹐當補脾益黃散主之。﹝丹﹞冬月吐蛔﹐多是胃虛寒而虫作吐﹐用錢氏白術散加丁香二粒。亦可用理中湯去甘艸﹐加烏梅肉﹑川椒。

卷之七﹟脾臟部﹝上﹞

瀉

﹝曾﹞論瀉之原﹐有冷瀉﹑熱瀉﹑傷食瀉﹑水瀉﹑積瀉﹑驚瀉﹑風瀉﹑髒寒瀉﹑疳積釀瀉﹑種種不同﹐各分於後。冷瀉﹐多是白水﹐瀉密而少﹐腹痛而鳴﹐眉皺目慢﹐面帶白色﹐額有汗﹐多用沖和飲﹝慢驚﹞﹑當歸散﹝潮熱﹞

合和﹐水煨姜煎服﹐並守中湯﹝本條﹞參苓白術散﹝不乳食﹞﹑益中膏﹝本條﹞﹑沈香檳榔丸﹝不乳食﹞治之。熱瀉﹐大便黃色﹐如筒弔水﹐瀉過卽止﹐半日復然﹐心煩口渴﹐小便黃少﹐食乳必粗﹐先用五苓散﹝驚﹞或大順飲﹝吐﹞﹐次以錢氏白術散﹝渴﹞主之﹐香薷散﹝吐瀉﹞亦佳。傷食瀉﹐乃脾胃素弱﹐復爲生冷果食所傷﹐故大便不聚而瀉﹐或因乳母餐生冷肥膩之物﹐自乳而過﹐亦能作瀉﹐面唇俱白﹐瀉稀而少﹐或如壞雞子﹐鮏臭異常﹐身形黃瘦﹐宜先溫正胃气﹐次理積﹐而後固脾﹐沖和飲﹝慢驚﹞﹑當歸散﹝潮熱﹞合和﹐水煨姜﹑棗子煎服。理積﹐兒大者烏犀丸﹝吐﹞﹐小者化癖丸﹝癖﹞﹑三稜散﹝宿食﹞﹑固脾和中散﹝吐瀉﹞﹑醒脾散﹝慢驚﹞。水瀉﹐謂之洞泄﹐乃陰陽不順﹐水谷不分﹐瀉黃水而小便少﹐番次密而無度﹐是夏秋之際﹐晝則解衣取涼﹐夜則失蓋感冷﹐冷熱相激﹐淸濁渾亂﹐或因母自熱中來﹐乳有熱气﹐遽以哺之﹐令兒脾胃不和﹐水谷交雜而下﹐以咀五苓散﹝驚﹞

加薏苡仁﹑車前子﹑半夏﹐水姜煎服﹐分正陰陽﹐或先用大順飲﹝吐﹞﹑溫白湯調下香薷散﹝吐瀉﹞﹐調中止瀉﹐錢氏白術散﹝渴﹞﹑六和湯﹝吐瀉﹞亦好。積瀉﹐脾气虛弱﹐乳食入胃﹐不能運化﹐積滯日久﹐再爲冷食所傷﹐傳之大腸﹐遂成泄瀉﹐畱連不止﹐諸藥無效﹐蓋以積在脾胃﹐積旣未除﹐何由得愈﹐宜先去積﹐後止瀉﹐瀉止﹐實脾則病除矣﹐三稜散﹝宿食﹞﹑烏犀丸﹝吐﹞﹐續用沈香檳榔丸﹝不乳食﹞﹑參苓白術散﹝慢驚﹞﹑和中散﹝吐瀉﹞﹑香橘餅﹝本條﹞調理。

驚瀉﹐糞靑如苔﹐稠若膠粘﹐不可便止﹐但鎭心抑肝﹐和脾胃﹐消乳食﹐斯爲治法。先投五苓散﹝驚﹞﹐次用三稜散﹝宿食﹞﹐水姜倉米煎服﹐或三解散﹝潮熱﹞﹑神曲生薑煎湯調服﹐及沈香檳榔丸﹝不乳食﹞﹐不驚丹﹝驚﹞調治。風瀉﹐慢驚大病後有之﹐其糞稀﹐黃褐色﹐或夾不消乳食同下﹐此因脾虛所致﹐或夾黑褐色者屬腎﹐蓋脾虛爲腎水所乘故也﹐若久不進飲食﹐再有驚搐﹐宜疏腎水﹐去脾風﹐次補脾﹐則自愈﹐庶無復作之患。疏腎水﹐咀五苓散﹝驚﹞加黑牽牛﹐半生半炒﹐並薏苡仁﹑水﹑姜煎服。去脾風﹐瀉黃散﹝脾﹞。調脾气﹐參苓白術散﹝不乳食﹞。髒寒瀉﹐糞如靑竹色﹐不稀不稠﹐或下靑水﹐未瀉時腹痛而鳴﹐叫哭方瀉﹐多是生來三五月內有此﹐周歲則無﹐始因斷臍帶短﹐風冷自外逼內而成﹐此疾先用沖和飲﹝慢驚﹞水蔥白煎投﹐溫中解表﹐次以當歸散﹝潮熱﹞水煨姜煎服﹐及投勻气散﹝疝﹞理中湯﹝吐瀉﹞。疳積釀瀉﹐其候面色痿黃﹐肚脹腳弱﹐頭大項小﹐發稀且豎﹐肌肉消瘦﹐不思飲食﹐晝涼夜熱﹐或腹內有癥癖气塊﹐瀉則顏色不等﹐其臭異常﹐其瀉有時﹐或一月﹑半月﹑旬日﹑一番﹐自瀉自止﹐名爲疳積釀瀉﹐先以當歸散﹝潮熱﹞加三稜﹑陳皮﹐水姜煎服﹐次投烏犀丸﹝吐﹞﹑沈香檳榔丸﹝不乳食﹞及化癖丸﹝癖﹞﹑蘆薈丸﹝疳﹞﹑沒石子丸﹝本條﹞﹐兒最小者難下丸子﹐止投三稜散﹝宿食﹞﹑快膈湯﹝痞﹞﹐自然痊愈。若瀉或痢色靑﹐甚而淡黃夾白﹐寒多熱少﹐此陰邪勝陽﹐宜用守中湯﹑胃苓湯﹝俱本條﹞與服﹐扶表救裏﹐方進當歸散﹝潮熱﹞加陳皮﹑紫蘇﹑水姜糯米煎服。亦宜和解﹐理中湯﹝吐瀉﹞﹐淸米飲空心調服﹐溫脾去濕﹐益气淸神。寒盛者﹐理中湯內加熟附子水姜棗煎服﹐次投南星腹皮飲﹐水姜煎服﹐和脾胃去陰邪。若瀉或泄﹐色靑淡而有沫黃稠﹐熱多寒少﹐亦致面黃肌瘦﹐煩躁不寧﹐宜以咀五苓散加薏苡仁﹑車前子﹐水姜煎服﹐解散餘邪﹐仍用茵陳蒿﹑梔子仁﹐煎湯調細末五苓散溫服﹐退黃色﹐消陽毒﹐及當歸散﹐水姜棗煎投﹐或服萬安飲﹝積熱﹞﹑四神丸。

《養生》治大小老虛之人不拘冷熱泄瀉。

黃連﹝去須﹞白芍藥﹝並銼如豆﹞吳茱萸﹝各十兩﹞

上三味﹐釜內慢火炒赤色﹐放冷﹐杵羅爲細末。每服三錢匕﹐水一盞半﹐煎至八九分﹐去滓﹐空腹食前溫服﹐日三四服﹐小兒量與。或以水浸蒸餅﹑丸如桐子大。更丸一等如綠豆﹑黃米大。小兒每服十五丸至二十丸﹐溫米飲下。若作散﹐以沸湯或溫米飲調下﹐並可服。病泄痢之人﹐若不禁生冷魚肉肥膩﹐與不服藥同。

一方﹐有木香﹐無芍藥﹐醋糊丸。

﹝茅先生﹞香連丸治瀉利。

木香黃連﹝茱萸半兩﹐同於銚內炒﹐令煙起﹐取出﹐去茱萸﹞肉豆蔻訶子﹝炮去核。各半兩﹞阿膠﹝面炒﹞朱砂﹝各一錢﹞

上爲細末。軟飯爲丸﹐如桐子大。每服十丸﹑十四丸﹐用飯飲吞下。兒小﹐碎之。

乳香散治一切瀉痢。

乳香﹝二錢﹐用荷葉於炭火上炙令半熔﹐放地上﹐碗蓋﹐另研﹞肉豆蔻白姜甘艸﹝炙﹞艸果子﹝各一兩﹞

上細銼﹐用醋面裹﹐於熱灰內煨令赤色﹐取出去面爲末﹐入乳香末拌勻。每服半錢﹑一錢﹐陳米飯飲調下。

卷之七﹟脾臟部﹝上﹞瀉

冷瀉

﹝薛﹞湯氏云﹕冷瀉者﹐乃脾胃虛寒﹐水谷不化而泄。錢仲陽云﹕小兒不能食乳﹐瀉褐色﹐身冷﹐無陽也﹐當用益黃散﹝脾﹞加減治之。大便淸白﹐口不煩渴﹐冷積瀉也﹐理中湯﹝吐瀉﹞主之。若口鼻吸風寒之气﹐脾胃受生冷之食而作者﹐先用理中湯﹐後用異功散。命門火衰﹐不能溫蒸中州之气﹐故脾胃虛寒者﹐用益黃散及八味丸﹝腎﹞。脾胃虛弱者﹐五味異功散﹝吐瀉﹞。脾气下陷者﹐補中益气湯﹝虛熱﹞。脾气虛寒者﹐人參理中湯。寒水侮土者﹐益黃散。肝木乘脾者﹐四君柴胡散。手足並冷者﹐加木香﹑漧薑。治者審之。《百問》云﹕冷積瀉﹐沒石子丸極效﹐人參散﹝吐﹞﹑理中湯﹝吐瀉﹞加減服尢佳﹐更加肉豆蔻則止﹐來復丹﹝大科中暑﹞﹑不換金正气散﹝吐瀉﹞皆可﹐觀音散﹝吐瀉﹞﹑銀白散﹐加減調治﹐乃平和之劑也。

守中湯理春夏相交﹐陰濕气重﹐中傷脾胃﹐致腹痛泄利﹐經久不止﹐漸傳手足浮腫﹐飲食少思。

桔梗﹝去蘆﹐銼﹑炒﹞蒼術﹝米泔水浸一宿﹐去粗皮﹐濾幹﹑銼片﹑炒微黃色。各二兩﹞白姜﹝四錢﹐炮﹞甘艸﹝六錢﹐炙﹞

上件﹐銼焙爲末。每服一錢﹐空心沸湯調服。咀水煎亦可﹐或用姜棗。

沒石子丸治嬰孩先因冷瀉﹐或作赤白痢候﹐久而變作諸般異色﹐不止一端﹐外證面或靑或白﹐唇舌漧焦﹐手微冷﹐渾身溫壯﹐肚內刺痛啼叫﹐睡臥不安﹐若有是候﹐當服。

沒石子木香黃連當歸靑皮﹝各二錢半﹞

上五味﹐爲末﹐阿魏一分﹐酒半盞浸化﹐入面少許令勻﹐煮糊爲丸﹐如粟米大。

一二歲兒服如椒目大者﹐四五六歲兒服每服五十丸。赤痢﹐甘艸湯下。白痢﹐漧薑湯下﹐或五倍子湯下。

﹝張渙﹞川椒丸治小兒夏傷濕冷﹐入腸胃泄瀉不止。

川椒﹝一兩﹐去閉目﹑雙者﹐並黑子揀淨﹐慢火炒香熟爲度﹞肉豆蔻﹝半兩﹞

上件搗﹐羅爲細末﹐粳米飯和丸﹐如黍米大。每服十粒﹐米飲下。量兒大小加減。

粟煎湯治腸胃受風冷﹐泄注不止﹐身體壯熱。

白術﹝炮﹞當歸﹝洗﹑焙漧﹞川芎人參﹝去蘆頭﹞肉桂芍藥﹝各一兩﹞

上件搗﹐羅爲細末。每服一錢﹐水一小盞﹐入生薑三片﹐粟米一匙頭許﹐煎至五分粟米熟﹐去滓放溫服。

溫中丸治胃寒瀉白﹐腹痛腸鳴。﹝方見吐瀉。﹞

﹝孔氏﹞治臟腑不調﹐大便靑色。

白術人參茯苓﹝各一錢﹞甘艸﹝炙半錢﹞

上末。一錢﹐水一小盞﹐煎七分﹐溫服。

﹝丹溪﹞云﹕瀉靑﹐亦是寒﹐宜用蘇合香丸﹑平胃散﹑各等分﹐蜜湯調服。田氏云﹕便靑者﹐因驚風﹑內藏脾气不和﹐宜白術湯。

卷之七﹟脾臟部﹝上﹞瀉

熱瀉

湯氏云﹕小兒熱瀉者﹐大便黃而赤﹐或有沫﹐乃髒中有積﹐或因乳母好飲酒﹐或嗜熱物﹐或生下傷濕蘊熱﹐醫者不明﹐但用豆蔻﹑訶子等藥服之﹐如水澆石﹐旣不識其證﹐故不辧其冷熱﹐用藥又不得其法﹐焉能取效。此證當以小便赤少﹐口漧煩躁爲驗﹐治法當用錢氏白術散渴去木香用之﹐五苓散﹝驚﹝去桂亦可服。其熱甚者四逆散﹐大柴胡湯﹝俱傷寒﹞去大黃﹐服之殊驗也。更用黃連丸﹝疳﹞等劑﹐亦佳。調中湯﹝痢﹞去大黃﹐加黃連枳殼。如夾熱而瀉﹐太陽與少陽合病自下利者﹐與黃芩湯﹐嘔者加半夏。又有挾熱瀉痢而小便祕澀赤甚者﹐加減四順淸涼飲﹝裏熱﹞治之﹐卽止。

薛氏云﹕右腮色赤﹐飲冷﹐胃經實熱也﹐用瀉黃散﹝脾﹞。惡冷喜熱﹐胃經虛熱也﹐用白術散﹝渴﹞。右腮及額間俱赤﹐心脾翕熱也﹐用瀉黃散加炒黑黃連。若左頰右腮俱赤﹐肝火乘脾土也﹐用四君子湯﹝吐瀉﹞加柴胡。若兒暴傷乳食﹐用保和丸﹝宿食﹞。乳母尢當忌濃味﹐節飲食﹐若乳母停食所傷﹐致兒吐瀉等病﹐當治其母。大抵始病而熱者﹐邪气勝則實也﹐終變爲寒者﹐眞气奪則虛也﹐久病而熱者﹐內眞寒而外假熱也﹐久瀉元气虛寒﹐當參前證治之。

黃芩湯治下利而頭痛胸滿﹐口苦咽漧﹐或往來寒熱而嘔﹐其脈浮大而弦者﹐或協熱而利者。

黃芩﹝一兩半﹞芍藥甘艸﹝炙。各一兩﹞

上銼散。每服三錢﹐棗子一个﹐水一盞﹐煎七分﹐去滓溫服。嘔者﹐加半夏一兩二錢半﹐生薑煎。

﹝張渙﹞淸胃散治挾熱泄利。

川楝子黃柏﹝微焙炙﹞當歸﹝洗﹐焙漧﹞地楡﹝炙﹞黃連﹝去須炒。各半兩﹞

上件搗﹐羅爲細末。每服一錢﹐水八分﹐煎至四分﹐去滓溫服﹐乳食前。

香連丸黃連﹝薑汁拌炒﹐二兩﹞木香﹝煨﹐半兩﹞

上爲末。陳米飯丸﹐綠豆大。米飲下一二十丸﹐亦可調六一散。

卷之七﹟脾臟部﹝上﹞瀉

傷食瀉

湯氏云﹕凡此瀉不宜便補﹐先用消食藥﹐或用紫霜丸﹝變蒸熱﹞取其積盡﹐然後可補。經云﹕食瀉重﹐當取疳虛﹐用補虛。治食瀉與香橘餅子加減﹐觀音散﹑調中湯散﹑以意加減。凡傷食瀉﹐難止﹐亦不宜補﹐再傷又瀉﹐宜節飲食﹐當用進食丸﹝痞﹞取下食積令盡﹐次以錢氏加減益黃散﹐只一味止﹐此乃切要治法。

然後異功散﹑四君子湯﹝俱吐瀉﹞調理﹐必取全安。有腹中雷鳴下痢者﹐生薑瀉心湯主之。如冷積釀瀉﹐用香朴散止之﹐白術散以和气調胃﹐調中散﹑保安丸﹑能止傷食瀉﹐感應丸﹑沈香煎﹑三稜丸﹝癖積﹞皆可服也。

東垣云﹕傷食則惡食﹐小兒食瀉者﹐因飲食傷脾﹐脾气不能健運﹐故乳食不化而出﹐若噯臭吞酸﹐胸膈脹滿﹐腹痛按之益痛者﹐𨿽作瀉而所停滯之物尙未消也﹐用保和丸。腹痛按之不痛者﹐乳食已消也﹐用異功散。脾气傷而未復﹐不思飲食者﹐用六君子湯﹐所傷生冷之物﹐及喜熱者﹐並加木香﹑漧薑。乳食已消﹐腹痛已止﹐瀉尙未止者﹐脾失淸升之气也﹐用補中益气湯。余有別證﹐當參各門。﹝錢﹞黃承務子二歲﹐病傷食而瀉。眾醫與止之﹐十餘日﹐便靑白﹐乳食不消﹐身涼﹐加哽气昏睡﹐鹹謂困篤﹐召錢。錢先與益黃散﹑補肺散﹑各三服﹐三日﹐身溫而不哽气﹐後以白餅子微下之﹐又與益脾散三服﹐利止。何以然﹖利本脾虛傷食﹐初不與下之﹐畱連十日﹐上實下虛﹐脾气弱則引肺亦虛﹐脾肺子母故也﹐今先補脾﹐則肺病自退﹐卽身溫不哽气也﹐然後下其所傷。或曰何不先下後補﹖曰便靑爲下髒冷﹐若先下﹐必大虛﹐今先實脾而後下﹐則不虛矣﹐後更與補之﹐乃安。

香橘餅止積瀉傷冷。

木香靑皮﹝各一錢﹞陳皮﹝二錢半﹞濃朴﹝薑汁制﹞神曲麥﹝各半兩﹞

上爲末﹐蜜丸爲餅。紫蘇米飲調下。

加減觀音散止吐瀉﹐截虛風。

黃人參﹝各二錢五分﹞木香甘艸﹝炙﹞石蓮﹝去心﹞扁豆﹝炒﹞茯苓白術全蠍羌活﹝各一錢﹞防風天麻﹝各二錢﹞

上銼散。姜棗煎。

調中散治傷食瀉﹐凡此瀉不宜便補﹐先用食藥﹐或紫霜丸取其積盡﹐然後可補。

經云﹕食瀉重﹐當取疳虛﹐用補虛。良醫明妙理﹐何慮疾難除。

人參﹝去蘆﹞白茯苓白術木香漧薑﹝炮﹞藿香葉香附子﹝炒﹐去毛﹞縮砂仁甘艸﹝炙﹞丁香﹝各等分﹞

上爲末。每服一錢﹐姜棗湯調下。肚痛﹐白湯下。量大小加減。

生薑瀉心湯治傷寒汗出解後﹐胃中不和﹐心下痞硬﹐脇下有水气﹐腹中雷鳴下利者。

黃芩甘艸﹝炙﹞人參﹝各一兩半﹞漧薑﹝炮﹞黃連﹝各半兩﹞半夏﹝一兩一錢﹐湯泡﹞

上銼散。每服三錢﹐水一盞﹐生薑三片﹐棗一枚﹐煎七分﹐去滓溫服。

保安丸治小兒瀉﹐傷食瀉。

香附子﹝淨﹞砂仁﹝各一兩﹞白姜﹝炮﹞靑皮﹝去穣﹞陳皮﹝去白﹞三稜﹝炮﹞莪術﹝炮﹞甘艸﹝炙。各半兩﹞

上爲末﹐麥麵糊丸﹐綠豆大。每服三丸﹐白湯下﹐食前溫服。

杏霜丸治小兒食積作瀉﹑並痢證。

杏仁﹝三兩﹐去皮尖﹐麩炒﹞巴豆﹝一兩﹐去殼油﹐炒焦﹐卻入杏仁﹑同炒﹞黃蠟﹝二兩﹐酒煮﹑綿濾﹞

百艸霜﹝炒﹑爲末﹐二兩﹐用油六錢﹐炒勻﹞

上﹐將杏仁﹑巴豆研極細﹐卻入艸霜令勻﹐熔蠟和丸﹐如綠豆大。赤痢﹐甘艸湯﹐白痢﹐生薑湯﹐先進三四服﹐腹脹者﹐十餘服﹐效驗如神。

《醫局》開胃丸治小兒腑臟怯弱﹐內受風冷﹐腹脇脹滿﹐腸鳴泄利﹐或靑或白﹐乳食不化﹐又治髒冷夜啼﹐胎寒腹痛。

木香蓬莪術白術人參﹝去蘆頭﹞當歸﹝銼﹐微炒。各半兩﹞麝香﹝細研﹞白芍藥﹝各一分﹞

上件﹐搗羅爲末﹐都研令勻﹐湯浸炊餅﹑和丸如黍米大。每服十五丸﹐溫米飲下。新生兒腹痛夜啼﹐可服五丸﹐並乳食前服。

卷之七﹟脾臟部﹝上﹞瀉

水瀉

《聖惠》濃朴散治小兒脾胃不和﹐洞瀉﹐下利不止﹐羸瘦食少。

濃朴﹝去粗皮﹐塗生薑汁﹑炙令香熟﹞人參﹝去蘆頭﹞訶梨勒﹝煨﹐用皮﹞白術黃連﹝去須﹐微炒﹞地楡﹝微炙銼。各一分﹞甘艸﹝炙微赤﹑銼﹞漧薑﹝炮裂﹑銼。各半分﹞肉豆蔻﹝一枚﹐去殼﹞

上件搗﹐細羅爲散。每服以粥飲調下半錢﹐日三四服﹐量兒大小﹐以意加減。

﹝張渙﹞濃朴散治洞泄注下。

濃朴﹝生薑汁制﹞訶梨勒﹝炮﹐取皮﹞肉豆蔻﹝各一兩﹞白術漧薑﹝炮。各半兩﹞

上件搗﹐羅爲細末。每服一錢﹐水八分盞﹐入生薑粟米各少許﹐煎五分﹐去滓溫服。

﹝萬全﹞龍骨丸治小兒冷熱不調﹐時有洞泄﹐下利不止。

龍骨黃連白石脂白礬﹝燒令汁盡﹞漧薑﹝炮﹞木香﹝各半兩﹞

上件藥﹐搗羅爲末﹐醋煮麵糊爲丸﹐如麻子大。每服以粥飲下五丸﹐日三四服。量兒大小加減服之。

﹝劉氏﹞小兒水瀉注下。

黃連石蓮﹝各等分﹐炒黃色﹞

上爲末。每服半錢。水瀉﹐新汲水調下。白瀉﹐粟米飲下。

卷之七﹟脾臟部﹝上﹞瀉

積瀉

香橘餅治嬰孩過傷乳食﹐或吐或瀉﹐及病後虛中﹐感積成痢﹐气弱神昏﹐面黃目慢。

南木香陳橘皮﹝去白﹞靑皮﹝去白。各二錢半﹞濃朴﹝去粗皮﹐薑汁制﹐七錢﹞縮砂仁神曲﹝濕紙裹﹐炮﹞麥芽﹝淨洗﹐焙漧。各五錢﹞三稜﹝炮﹑銼﹐三錢﹞

上﹐木香不過火﹐餘七味銼焙﹐仍同木香研爲細末﹐煉蜜作餅子﹐如芡實大。

每服一餅至三餅﹐用棗湯化開﹐空心溫投﹐米淸湯亦可。

卷之七﹟脾臟部﹝上﹞瀉

驚瀉

仲陽云﹕慢驚病後﹐或吐瀉胃虛﹐或气弱因驚﹐眼白如淡墨﹐下糞靑黃﹐此瀉合溫補﹐至聖保命丹﹑釣藤飲﹝夜啼﹞主之。或乳隨糞下﹐消乳丸﹝吐﹞進食丸﹝痞﹞主之。或微渴﹐心脾喘燥狂熱﹐此瀉尢難治﹐辰砂五苓散﹝驚﹞主之。冷者﹐定命飲子治之﹐後與溫驚朱君散﹐睡驚太乙丹。﹝薛﹞小兒驚瀉者﹐肝主驚﹐肝木也﹐盛則必傳克於脾﹐脾土旣衰﹐則乳食不化﹐水道不調﹐故泄瀉色靑﹐或兼發搐者﹐蓋靑乃肝之色﹐搐乃肝之證也。亦有因乳母脾虛受驚﹐及怒動肝火而致者﹐經曰﹕怒則气逆﹐甚則嘔血及飧泄。法當平肝補脾﹐愼勿用峻攻之藥﹐脾气益虛﹐肝邪彌甚﹐甚至抽搐反張者﹐亦肝火熾盛﹐中州虧損之變證也。凡見驚證﹐卽宜用四君﹑六君﹑異功散等方加白附子定風﹐柴胡平肝引經以杜漸﹐則必不至瀉搐而自安矣﹐今已見瀉吐驚搐﹐尙不知補脾平肝﹐以保命﹑抱龍﹑鎭驚等藥治之﹐其亦去生遠矣。

至聖保命丹治小兒胎驚內釣﹐腹肚緊硬﹐眠睡不安﹐夜多啼哭。及治急慢驚風眼目上視﹐手足抽掣﹐不省人事﹐悉皆主之﹐冷證用此。

金蠍﹝十四个﹐去毒﹞防風僵蠶﹝炒﹐去絲嘴﹞南星﹝炮﹞天麻﹝各二錢﹞白附子麝香﹝五分﹞金箔﹝十片﹞蟬蛻﹝洗﹞朱砂﹝各一錢﹞有熱證加牛黃﹑腦子﹑硼砂。

上爲末﹐粳米糊丸﹐每兩作四十丸。常服鎭心安神化痰﹐除一切驚風諸證﹐湯臨時換。一方﹐加人參﹑白茯苓二錢。

定命飲子治慢驚﹐吐瀉困重﹐欲傳慢脾﹐通用。

半夏﹝生﹐揀圓白者﹞茯苓木香老生薑﹝切片﹐幹。各二錢﹞白術甘艸﹝炙。各一錢﹞天麻﹝二錢半﹞

上銼散。每服二錢﹐姜棗湯調下。

朱君散治吐瀉後有此證﹐並糞靑者﹐宜服之。

人參白術茯苓甘艸辰砂麝香燈心釣藤上爲末。每服一錢﹐用白湯調下。

睡驚太乙丹常服安神鎭驚﹐止夜啼糞靑。

桔梗﹝一兩﹐炒﹞藿香葉白扁豆﹝炒。各半兩﹞白芷﹝三錢﹞川芎﹝二錢半﹞

上爲末﹐煉蜜丸﹐如芡實大﹐辰砂﹑麝香爲衣。每服半丸﹐薄荷湯磨下。正糞色﹐棗湯下。夜啼﹐燈心﹑釣藤湯磨下。加白術﹑茯苓﹑白芍藥尢妙。

四神丸治脾虛胃弱﹐大便不實﹐飲食不思﹐或泄痢腹痛。

肉豆蔻五味子﹝各二兩﹞補骨脂﹝四兩﹞吳茱萸﹝一兩﹞

上爲細末。用紅棗六十五枚﹐生薑六兩﹐用水二鐘煮幹﹐取棗肉和丸﹐如桐子大。每服五六十丸﹐白湯送下﹐或化服。

二神丸補骨脂﹝四兩﹞肉豆蔻﹝二兩﹐生用﹞

上爲末。用紅棗四十九枚﹐生薑四兩﹐用水一鐘煮幹﹐取棗肉和丸﹐如桐子大。每服二三十丸﹐白滚湯下。

卷之七﹟脾臟部﹝上﹞瀉

疳積釀瀉

沒石子丸治久患疳痢及釀瀉。

沒石子﹝二枚﹞南木香﹝濕紙包﹐略煨﹞淨黃連﹝銼碎﹐薑汁炒。各二錢半﹞肉豆蔻﹝二枚﹐炮﹞

訶子﹝四枚﹐炮﹑去核﹞

上﹐銼焙成末。如烏犀丸內制飯糊爲丸﹐粟谷大。每服十丸至三十丸或五十丸﹐溫白湯空心下﹐或米淸湯下。

卷之七﹟脾臟部﹝上﹞瀉

暴瀉

﹝巢氏﹞小兒卒利者﹐由腸胃虛﹐暴爲冷熱之气所傷﹐而爲卒利﹐熱則色黃赤﹐冷則色靑白﹐若冷熱相交﹐則變爲赤白滯利也。

《聖惠》胡黃連散治小兒冷熱气不和﹐忽暴下利﹐腹內疼痛。

胡黃連母丁香桂心木香肉豆蔻﹝去殼﹞當歸﹝銼﹐微炒﹞麝香﹝細研。各一分﹞犀角﹝屑﹐半分﹞

上件藥搗﹐細羅爲散。每服以粥飲調下半錢﹐日三四服。量兒大小加減。

龍骨散治小兒暴利。

龍骨黃連﹝去須﹐微炒。各一兩﹞當歸﹝銼﹐微炒﹞枳殼﹝麩炒微黃﹐去瓤﹐各半兩﹞

上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候﹐量兒大小﹐加減溫服。

﹝張渙﹞阿膠丹治泄利身熱﹐及暴瀉注下。

眞阿膠﹝炙熟﹞漧薑﹝各一兩﹞芍藥當歸﹝洗﹐焙漧﹞川黃連肉豆蔻﹝各半兩﹞

上件搗。羅爲細末﹐煉蜜和丸﹐如黍米大。每服十粒﹐粟米飲下﹐量兒大小加減。

神仙玉粉丹補一切虛﹐不熱。男婦小兒皆可服﹐冷積暴瀉﹐見功尢速。

精明舶上硫黃﹝一斤﹐去砂石盡﹐打碎﹞

上﹐用豬肚七个﹐旋采桑根白皮三斤﹐寸銼﹐將豬肚一个淨洗﹐以硫黃實之﹐用麻綫縫合﹐水二斗﹐先將桑根白皮一斤﹐同煮一伏時。其餘諸肚﹐亦用慢火養之﹐不得令冷。候煮滿一伏時﹐別以豬肚換之﹐又用白皮﹐內一斤同煮﹐再一伏時﹐又換豬肚並桑白皮。過三伏時﹐不換白皮﹐只換豬肚。共煮七伏時﹐水耗﹐以熱湯添﹐不得用冷水﹐候滿七伏時﹐取出﹐用溫水淘淨﹐研至細﹐候烈日中曬極熱﹐再研﹐煮糯米粉爲糊﹑丸如梧桐子大。每服﹐空心米飲下十粒至十五粒。大率驅除宿冷﹐其功效無比﹐老人經久可服。

卷之七﹟脾臟部﹝上﹞瀉

久瀉

大法補虛消積鳳髓經歌云﹕脾中有積熱遲畱﹐至使終年瀉不休﹐項軟見人多哽气﹐更兼淸水鼻中流﹐少間有似黃金色﹐若有垂腸更不收﹐形證又看胸膈上﹐胸前深赤汗如油﹐唇赤生瘡眼脈赤﹐若不調脾命卽休。

《千金》七味散治利下久不瘥。

黃連﹝八分﹞龍骨赤石脂濃朴烏梅肉﹝各二分﹞甘艸﹝炙﹐一分﹞阿膠﹝炙﹐三分﹞

上﹐治下篩。漿水服二方寸匕﹐日二﹐小兒一錢匕。

華陀治老小下利﹐柴立不能食﹐入口卽出﹐命在旦夕﹐久利神驗方。

黃連﹝末﹞亂髮灰醇苦酒蜜﹝各半雞子殼許﹞白蠟﹝方寸匕﹞雞子黃﹝一枚﹞

上六味﹐於銅器中﹑炭火上﹐先內酒蜜蠟雞子黃攪勻﹐乃內黃連末﹑發灰﹐又攪煎﹐視可﹐取出爲丸﹐久困者﹐一日一夜盡之。

《外臺》療久利無間﹐冷熱疳痢﹐悉主之。

棗一枚去核﹐勿令皮破﹐內胡粉令滿﹐於炭火中燒如炭﹐瓷器中研之﹐米飲和服。一歲以下﹐分服之﹐不過三服﹐瘥。

《聖惠》治久利赤白﹐漸羸﹐胃虛不食。丁香散丁香濃朴﹝去粗皮﹐塗生薑汁﹐炙令香熟﹞黃連﹝去須﹐銼微炒﹞當歸﹝銼微炒﹞訶梨勒﹝煨﹐用皮﹞白術﹝銼﹐微炒﹞伏龍肝﹝各半兩﹞木香﹝一分﹞赤石脂﹝一兩﹞

上件藥搗﹐細羅爲散﹐每服以粥飲調下半錢﹐日三四服。量兒大小加減。

《聖惠》黃連丸治小兒暴利﹐經久不斷﹐增減有時。

黃連﹝去須﹐微炒﹞人參﹝去蘆頭﹞赤石脂龍骨甘艸﹝炙微赤﹐銼﹞黃芩濃朴﹝去粗皮﹐塗生薑汁﹑炙令香熟﹞白茯苓枳殼﹝去瓤﹐麩炒微黃。各半兩﹞烏梅肉﹝一分﹐微炒﹞

上件藥﹐搗羅爲末﹐煉蜜和丸﹐如麻子大。每服以粥飲下七丸﹐日三四服﹐量兒大小﹐臨時加減。

﹝譚氏﹞斗門散歌曰﹕小兒瀉利甚靑黃﹐久患時多轉滑腸﹐下部脫肛頻努咽﹐朝朝焦瘦漸羸。

訶子枳殼地楡﹝各等分﹞

上爲末。每服一錢﹐米飲調下﹐一歲以下半錢。

《嬰孺》龍骨湯治下利不住。

龍骨甘艸﹝炙﹞黃連﹝各四分﹞當歸漧薑﹝各一分﹞

上﹐以水四升﹐煮一升二合﹐食前﹐溫分三服。

龍骨湯治服藥下後﹐不止。

龍骨﹝五分﹞甘艸﹝炙﹞漧薑當歸黃連赤石脂附子﹝炮裂﹐去皮臍﹞前胡﹝各三分﹞

上﹐以水四升﹐煮一升二合﹐爲五服﹐旦服﹐至午令盡。

黃連煎治冷熱利﹐經時不止﹐體羸不堪﹐余治瘥而又發。用好黃連二兩﹐水七升﹐蜜八合﹐煎一升三合﹐絞去滓﹐百日兒服半合﹐二百日一歲服一合。

雞骨丸治下利經久不斷﹐羸瘦﹐脾胃冷弱﹐食不消化。

雞骨﹝宿雌雞胸前及肋骨全用﹐一具﹞黃連﹝六分﹞濃朴﹝三分﹞神曲﹝炒﹞甘艸﹝炙﹞

白術﹝各四分﹞麥﹝炒﹞烏梅肉﹝各二分﹞人參赤石脂黃芩白龍骨﹝各五分﹞桔梗﹝二分﹞

上爲末﹐蜜丸小豆大。白飲下二十五丸﹐日二服。量兒大小與之。

溫白丸治久瀉脾虛不食﹐食卽瀉下﹐米谷不化。

白術﹝一分﹐米泔浸﹐切焙﹞丁香﹝半錢﹐炒﹞半夏﹝一錢半﹐湯泡洗七徧﹞

上爲末﹐生薑自然汁煮麵糊爲丸﹐如梧桐子大。半歲每服三丸﹐三五歲五七丸﹐淡生薑湯吞下﹐早晚各進一服。

惺惺散治久瀉脾困﹐不思乳食﹐恐作脾風。

天麻全蠍﹝炒﹐各半錢﹞木香﹝炮﹞糯米人參茯苓﹝各微炒﹞白扁豆﹝炒﹞山藥﹝焙﹞甘艸﹝炙。各一錢﹞

上爲末。每服嬰孺一字﹐二三歲半錢﹐用水一藥注或半銀盞﹐棗子半片﹐煎十數沸﹐服。

﹝張渙﹞治瀉利久不瘥。香礬丹木香枯白礬﹝各一兩﹞訶梨勒皮﹝微炮﹞酸石橊皮﹝炒黑。各半兩﹞

上件搗﹐羅爲細末﹐煉蜜和丸﹐如黍米大。每服十粒﹐粥飲下。量兒大小加減。

﹝劉氏﹞治小兒臟腑久泄瀉不止。

人參白術茯苓甘艸陳皮藿香丁香木香肉豆蔻上等分﹐爲末。每服二錢﹐以藿香合糯米煮粥飲調下﹐或薑水煎亦可。

臟腑滑泄。四君子加訶子五分﹐米飲調下。

卷之七﹟脾臟部﹝上﹞瀉

飧瀉

﹝醫書謂之水谷瀉﹞

﹝錢﹞食不消﹐脾胃冷﹐故不能消化﹐當補脾益黃散主之。﹝潔﹞乳食不消﹐初病忽然气出冷﹐四肢亦冷﹐面白無光澤﹐精神不定﹐此乃胃气不和﹐可以大溫藥治之﹐使君子丸﹑益黃散主之。若病泄瀉日久不瘥﹐乳食不化﹐是脾胃有風冷﹐先服益黃散二服﹐後用宣風散導之﹐胃宜再補宜參大科飧泄門用之。

《聖惠》濃朴散治小兒水谷利﹐羸瘦面黃﹐不欲飲食。

濃朴﹝去粗皮﹐塗生薑汁﹐炙令香熟﹞龍骨黃連﹝去須﹐微炒。各半兩﹞丁香當歸﹝銼﹐微炒﹞木香白術肉豆蔻﹝各一分﹞

上件藥搗﹐細羅爲散。每服以粥飲調下半錢﹐日三四服。量兒大小加減。

地楡散治水谷利﹐日夜不止。

地楡﹝微炙﹐銼﹞濃朴﹝去粗皮﹐塗生薑汁﹐炙令香熟。各三分﹞黃連﹝一兩﹐去須﹐微炒﹞阿膠﹝半兩﹐搗碎﹐炒令黃色﹞

上件藥搗﹐細羅爲散。不計時候﹐以粥飲調下半錢。量大小加減。

《醫局》胃風湯治風冷乘虛入客腸胃﹐水谷不化﹐泄瀉注下﹐腹脇滿﹐腸鳴痛。

及腸胃濕毒下如豆汁﹐或下瘀血﹐日夜無度﹐並宜服之。

人參﹝去蘆頭﹞白茯苓﹝去皮﹞芎桂皮﹝去粗皮﹞當歸﹝去苗﹞白芍藥白術﹝各等分﹞

上爲粗散。每服二錢﹐以水一大盞﹐入粟米百粒﹐同煎七分﹐去滓稍熱服﹐空心食前﹐小兒量減。

小兒大便靑瓣飧泄﹐脈大手足寒﹐難已﹐脈小手足溫﹐易已。

卷之七﹟脾臟部﹝上﹞

赤白痢

湯氏云﹕小兒痢疾﹐皆因飲食無節﹐或餐果食肉﹐不知厭足﹐乃脾胃尙弱﹐不能克化﹐停積於髒﹐故成痢也﹐熱搏則赤。風寒之气入於腸胃﹐致令津液凝滯則成白。痢或夾靑者﹐有驚積﹐或如魚腦肚中疼甚者﹐大抵八痢﹐但冷熱赤白﹐藥性𨿽有不同﹐治法不相遠矣。又有赤白相雜者﹐當先去其熱積﹐須用大黃﹑枳實﹑朴硝之類﹐以去其熱毒﹐然後黃連﹑黃芩﹑黃柏解其熱﹐痢自止﹐疼自定﹐此妙法也。如痢不止﹐則用地楡熟艾等劑調理﹐自然平復。脾虛者﹐不可輕用罌粟澀滯等劑﹐必致危困﹐須用沒石子﹑黃連﹑阿膠﹑地楡以止之﹐方爲盡善﹐其枳殼﹑芍藥皆要藥也。噤口痢不能食者﹐石蓮散主之﹐香脯散亦可。冷痢如豆汁﹐肚疼者﹐胃風湯主之。脾毒痢﹐髒熱﹐當服香連丸﹑黃連香薷散去桂﹑五苓散﹝驚﹞﹑茅花湯﹐當歸﹑芍藥﹑枳殼﹑地楡﹑川芎等劑﹐先與解毒退熱﹐卻與開胃進食﹐分利水谷﹐寬腸定痛﹐先與水浸丹﹑《局方》敗毒散﹝痘初熱﹞﹑地楡飲﹑寬腸枳殼散。有熱而痢不止者﹐三黃熟艾湯主之。積滯不通者﹐神芎丸亦可用。熱甚煩躁者﹐黃連解毒湯解之﹝煩躁﹞﹐潑火散亦效。﹝曾﹞赤白之痢﹐世人莫不曰赤爲陽爲熱﹐白爲陰爲冷﹐或曰無積不成痢。至於調治﹐若以冷熱之劑互進﹐或投去積之藥﹐必難取效﹐不究其原﹐何由可療。且四時八風之中人﹐五運六气之相勝﹐夏秋人多痢疾﹐《內經》曰﹕春傷於風﹐夏生飧泄。《至眞要大論》曰﹕少陽在泉﹐火淫所勝﹑民病注泄。赤白其可拘於無積不成痢之說﹐若專以積爲論﹐豈一歲之中﹐獨於夏秋人皆有積﹐春冬不然。蓋風邪入胃﹐木能勝土﹐不爲暴下﹐則成痢疾赤白交雜﹐此爲陰陽不分﹐法當分正陰陽﹐五苓散以導其逆﹐理中湯以溫其胃﹐使色歸一﹐然後施治。若一分之後﹐仍赤白同下﹐則當究其所患之因﹐若先白後赤﹐乃內傷生冷﹐失於蓋覆﹐由元气感於暑熱﹐治法先救其裏﹐次解暑毒。若先赤後白﹐乃先傷熱而後失蓋感冷﹐先宜解熱﹐後治其痢。有夾熱而痢者﹐則下純鮮血﹐此風能動血﹐宜冷服黃連香薷散﹝吐瀉﹞川艸散﹑及當歸散﹝潮熱﹞加醋炒蒸柏葉﹐水姜煎服﹐或羌活散加三和湯﹐水姜倉米煎。

有挾冷而痢者﹐則下純白凍﹐或白上有粉紅色﹐或似豬肝瘀血﹐皆爲陰證﹐蓋血得寒則凝澀故也﹐先用咀五苓散加守中湯﹝瀉﹞煎投﹐次以附子理中湯帶涼服﹐或固眞湯﹝慢驚﹞。倘不辧其虛實冷熱﹐妄行施治﹐必致脾胃愈虛﹐不能乳食﹐成噤口痢者則難療矣。又有裏急後重﹐蓋裏急爲陽﹐後重爲陰﹐未圊前腹痛爲裏急﹐已圊後腹痛爲後重﹐故里急者大腸澀也﹐先以大順飲加寬气飲﹝急驚﹞和解﹐及羌活散水姜倉米煎服﹐次下寬腸丸。後重爲气虛﹐用咀五苓散加人參﹑水姜煎服﹐並投香連丸。若二證俱作﹐前二丸子並進﹐或雙金飲﹑金粟丸亦佳。然瀉痢二字﹐自是兩證﹐糞夾水﹐來多而順者曰瀉﹐帶血凍白凍﹐來三五點而痛者曰痢﹐輕重陰陽﹐於此而分﹐斯爲治法。有膿血交雜﹐經久不止﹐晝輕夜重﹐或晝夜頻數﹐食減痛多﹐並用萬金散﹑神效散﹑主之。有五色痢者﹐乃因五臟蘊熱﹐日久不散﹐故有是證﹐蓋五臟受熱﹐榮衛不調﹐五穀不化﹐燻腐臟腑﹐神气昏沈﹐此候已危﹐最苦是腹中刺痛﹐兒小者無治法﹐蓋五色者﹐乃五臟之色皆見於外﹐兒大者可用《局方》三神丸﹐或小來復丹以五苓散送下﹐或者可療﹐若投藥如故﹐不可爲也。又有風痢﹐多是黃褐色﹐與疳瀉頗同﹐但不臭爲異耳﹐此風毒停滯於脾﹐宜去脾經風毒﹐瀉黃散主之﹐若見赤白同下﹐久而不禁﹐小便少﹐澀痛熱並作﹐唇裂眼赤﹐气促心煩﹐坐臥不安﹐狂渴飲水﹐穀道傾陷﹐時復面容如妝﹐飲食不進者難治。﹝薛﹞錢仲陽云﹕瀉痢黃赤黑﹐皆熱也。瀉痢靑白﹐米谷不化﹐皆冷也。東垣云﹕白者濕熱傷於气分﹐赤者濕熱傷於血分﹐赤白相雜﹐气血俱傷也。海藏用四君﹑芎﹑歸治虛弱之痢﹐四君﹑漧薑治虛寒之痢。愚嘗治手足指熱飲冷者﹐爲實熱﹐用香連丸。手足指冷凍飲料熱者﹐爲虛寒﹐用異功散送香連丸。若兼體重肢痛﹐濕熱傷脾也﹐用升陽益胃湯。小便不利﹐陰陽不分也﹐用五苓散。若濕熱退而久痢不愈者﹐脾气下陷也﹐用補中益气湯倍加升麻﹑柴胡。瀉痢兼嘔﹐或腹中作痛者﹐脾胃虛寒也﹐用異功散加炮姜﹑木香。或變而爲瘧者﹐肝克脾也﹐用六君﹑升麻﹑柴胡﹑釣藤鉤。若積滯已去﹐痢仍不止者﹐脾气虛也﹐用四君子送下香連丸。若因乳母膏粱濃味﹐六淫七情﹐致兒爲患者﹐當各推其因﹐仍兼治其母﹐並參冷熱瀉及積滯腹痛等證覽之。

卷之七﹟脾臟部﹝上﹞赤白痢

挾表證宜發表

羌活散治傷風時气﹐頭痛發熱﹐身體煩疼﹐痰壅咳嗽﹐失音鼻塞聲重。及解時行下痢赤白。

人參﹝去蘆﹞羌活赤茯苓﹝去皮﹞柴胡﹝去蘆﹞前胡﹝去蘆﹞川芎獨活桔梗﹝銼炒﹞

枳殼﹝去瓤﹐麩炒微黃色﹞蒼術﹝米泔水浸一宿﹐去粗皮﹐濾幹﹐銼片﹐炒至微黃色﹞甘艸﹝各一兩﹞

上銼。每服二錢﹐水一盞﹐姜二片﹐薄荷三葉﹐煎七分﹐無時溫服。發散風邪﹐入蔥白同煎。痢證﹐姜﹑倉米煎。

卷之七﹟脾臟部﹝上﹞赤白痢

有積宜下之

﹝湯﹞治痢之法﹐若欲取積﹐只用《官局》進食丸﹝痞﹞甚穩﹐𨿽取積﹐又能治痢﹐萬無一失。積以下﹐急以四君子湯加豆蔻﹑訶子補之﹐次服濃腸香連丸得效。

﹝丹﹞治小兒痢疾。

黃連黃芩大黃甘艸上煎服。赤痢﹐加紅花桃仁。白痢﹐加滑石末。

治小兒赤白痢﹐多體弱不堪下﹐大困重者。麻子一合炒令香熟﹐爲末﹐每服一錢匕﹐蜜漿水和服﹐效。

水浸丹治瀉痢﹐先鋒之藥。

黃丹﹝研細﹐一兩﹞巴豆﹝大者﹑二十五个﹐去皮膜研細﹑出油。或黃丹二兩半﹞

上研勻﹐用黃蠟半兩﹐熔作汁拌勻﹐量大小旋丸﹐水浸﹐吞下。湯使更臨病隨意用。一方﹐黃丹一兩﹐巴豆四十九粒﹐乳香二錢﹐麻油二錢﹐蠟半兩熔汁和丸﹐名頓止丹。又﹐冷證﹐加木香二錢半。

寬腸丸治痢後裏急﹐大腑閉澀不通。

枳殼﹝水浸﹐去穣﹐銼片﹐麥麩﹑炒微黃﹐仍用淸油浸透﹐一兩﹑焙漧五錢﹞麻仁﹝去殼﹞木通﹝去皮節﹞大黃﹝半生半炮﹞檳榔大腹皮﹝淨洗﹐焙漧。各二錢半﹞

上﹐除麻仁用乳缽極細杵﹐外五味﹐檳榔不過火﹐余焙﹐同研成末﹐入乳缽中與麻仁再杵勻﹐煉蜜丸﹐綠豆大。每服三十丸至五十丸﹐仍以枳殼﹑甘艸煎湯﹐空心送下。一二歲嬰孩﹐溫蜜湯下。

卷之七﹟脾臟部﹝上﹞赤白痢

熱痢用涼藥

海藏治赤痢用四君子加赤芍藥﹑當歸﹐入粟米少許同煎。

黃連解毒湯治時疾三日﹐已汗解﹐苦煩悶漧嘔﹐口燥呻吟﹐錯語不得臥﹐亦治熱痢。

黃連﹝三錢﹞黃柏﹝半兩﹞梔子﹝四个﹐擘﹞黃芩﹝一兩﹞

上銼散。每服三錢﹐水一盞﹐煎六分﹐去滓服。

潑火散治中暑煩躁﹐發渴口漧﹐及治血痢。

靑皮﹝去白﹞赤芍藥黃連﹝去須﹞地楡﹝各等分﹞

上爲細末。每服一錢﹐冷水調下。如蓄熱而气血妄行﹐加甘艸。

芍藥柏皮丸治一切惡痢﹐窘痛膿血。

芍藥黃柏﹝各一兩﹞當歸黃連﹝各半兩﹞

上爲末﹐滴水丸﹐小豆大。每服二三十丸﹐熟水下。加枳殼。

寬腸枳殼散順气止痢。

甘艸﹝六錢﹐炙﹞枳殼﹝去穣﹑炒﹐二兩四錢﹞

上﹐爲細末。每服一錢﹐空心沸湯點服。

三黃熟艾湯治積﹐臟腑下痢赤白﹐及治傷寒四五日而大下熱痢﹐服諸藥多不止﹐宜服之。

黃芩黃連黃柏﹝各七錢半﹞熟艾﹝半雞子大﹞

上銼散。每服三錢﹐水一盞﹐煎六分﹐去滓溫服。

地楡散治瀉痢血痢。

地楡訶子甘艸﹝各等分﹞

上爲末。鹽米湯調下。有熱﹐加黃芩。

又方地楡訶子濃朴﹝姜制。各等分﹞

上銼散。每服二錢﹐水一盞﹐姜棗煎服。

地楡飲治冷熱痢﹐腹痛下痢﹐赤白頻並。

地楡甘艸芍藥枳殼﹝各二錢半﹞

上銼散。每服二錢﹐白水煎。加黃連妙。

又方地楡烏梅柏皮甘艸當歸﹝各等分﹞

上銼散。每服二錢﹐煎服。

川艸散治腹痛下痢赤白﹐不拘遠近。

川芎白芷甘艸﹝半生半炙。各七錢﹞赤芍當歸﹝酒洗﹞淨黃連﹝各五錢﹞

上﹐銼焙爲末。每服半錢至一錢。白痢﹐白姜湯調。赤痢﹐甘艸湯調。赤白痢﹐溫米淸湯調。並空心服。

治熱痢備急方用井花水調臘茶蜜﹐磨生薑﹐渴則飲之。

《本事》治小兒赤痢。

搗靑藍汁二升﹐分四服。﹝《聖惠方》治小兒中蠱下血﹞

治小兒屎血。

甘艸五分﹐以水六合﹐煎取二合﹐去滓﹐一歲兒一日服令盡。

錢氏黃柏丸治小兒熱痢下血。

黃柏﹝去皮﹐半兩﹞赤芍藥﹝四錢﹞

上爲末﹐飯和丸﹐如麻子大。每服一二十丸﹐食前米飲下。量兒加減。

梔子丸治少小熱痢不止。

梔子﹝七枚﹞黃柏﹝三分﹞黃連﹝五分﹞礬石﹝四分﹞大棗﹝四枚﹐炙令黑﹞

上五味爲末﹐蜜丸如小豆大。服五丸﹐日三夜二。服不知﹐稍加至十丸。

《外臺》子芩湯療小兒熱痢。

子芩﹝十二分﹞知母女萎﹝各六分﹞竹葉﹝切八分﹞黃柏甘艸﹝炙各四分﹞

上六味切。以水二升﹐煮取一升﹐分服﹐甚妙。

《聖惠》梔子仁散治小兒熱痢腹痛﹐心煩口漧﹐小便赤黃﹐不欲飲食。

梔子仁當歸﹝銼﹑微炒。各半兩﹞黃柏地楡﹝微炙﹐銼。各三分﹞黃連﹝一兩﹐去須﹐微炒﹞

上件藥搗﹐細羅爲散。每服﹐以粥飲調下半錢﹐日三四服﹐量兒大小加減。

烏梅散治小兒熱痢﹐但壯熱多渴﹐而痢不止。

烏梅﹝二枚﹐微炒﹐去核﹞黃連﹝去須﹐微炒﹞藍葉﹝各一分﹞犀角﹝屑﹞阿膠﹝搗碎﹐炒令黃燥﹞甘艸﹝炙微赤﹐銼各半兩﹞

上件藥搗﹐粗羅爲散。每服一錢﹐以水一小盞﹐煎至五分﹐去滓放溫﹐不計時候﹐量兒大小分減服之。

《形證》治赤痢開胃散白術茯苓人參﹝各半錢﹞石蓮子﹝去皮殼心﹐十个﹞

上爲末。藿香湯下半錢。

﹝孔氏﹞治赤白痢骨立。地楡一斤﹐水三升﹐煮升半﹐去滓﹐煎如餳﹐空腹服。

黃連例﹝錢氏法﹞加黃柏﹐爲二聖丸﹝治疳﹞。加橘皮﹐爲橘連丸﹝治疳﹞。加楡仁﹐爲楡連丸﹝治疳﹞。加黃芩﹑大黃﹐爲三黃丸﹝治積熱﹞。加阿膠﹑茯苓﹐爲阿膠丸﹝治痢﹞。加訶子﹑木香﹐爲小香連丸﹝治痢﹞。加豆蔻﹑木香﹐爲豆蔻香連丸﹝治瀉﹞。加木香﹑白附子﹐爲白附子香連丸﹝治痢﹞。加阿膠﹑當歸﹑漧薑﹐爲駐車丸﹝治痢﹞。

卷之七﹟脾臟部﹝上﹞赤白痢

冷痢用溫熱藥

﹝海藏﹞治白痢﹐用四君子等分﹐加漧薑減半﹐入粟米少許﹐同煎。

大順飲﹝見吐﹞

養髒湯主生津益气﹐溫腸止痢。

人參﹝去蘆﹞甘艸﹝炙。各二錢半﹞白芍藥白術﹝各半兩﹞南木香肉桂﹝去粗皮。各一錢﹞肉豆蔻罌粟殼﹝去蒂﹐銼﹐蜜水炒﹞訶子肉﹝各一錢半﹞

上件咀。每服二錢﹐水一盞﹐姜二片﹐棗一枚﹐煎七分﹐空心溫服。或入倉米同煎。

《廣濟》療客冷白痢。

人參﹝六分﹞濃朴﹝炙﹞甘艸﹝炙。各四分﹞茯苓桔梗﹝各五分﹞粱州櫸皮﹝八分﹐炙﹞

上六味﹐切﹐以水三升﹐煮取一升﹐量大小﹐可一合爲度﹐以瘥止。忌如常法。

《嬰孺》治五六歲兒冷痢。

當歸黃連龍骨﹝各四分﹞赤石脂濃朴﹝炙﹞漧薑酸石橊皮﹝各二分﹞

上切﹐以水三升半﹐煮一升六合﹐爲四服。相去一炊久服。

雄朱散治小兒腸胃虛冷﹐下痢頻並﹐日夜疼痛﹐不可忍。

雄黃﹝一分﹐細研﹑水飛過﹞乳香﹝細研﹞白礬﹝。各一錢﹞

上爲末。每服﹐嬰孩一字﹐二三歲半錢。陳米飲調下。一日三服。

玉脂散治冷痢﹐大便色靑﹐甚則有膿。

白石脂當歸﹝洗﹐焙漧﹞丁香白術﹝炮。各一兩﹞艸豆蔻﹝去皮﹞濃朴﹝生薑汁制。各半兩﹞

上件搗﹐羅爲細末。每服半錢﹐以粥飲調下。量兒大小加減。

治白痢艾湯艾葉﹝微炒﹞當歸﹝各一兩﹞漧薑﹝炮﹞木香訶梨勒皮﹝炮。各半兩﹞

上件搗﹐羅爲細末。每服一錢﹐水八分一盞﹐入粟米少許﹐煎至五分﹐去滓溫服﹐食前。

養髒湯治白痢頻並。

當歸﹝洗。焙漧﹞烏梅肉﹝炒幹﹞漧薑黃白術﹝炮﹞龍骨﹝各一兩﹞

上件搗﹐羅爲細末。每服一錢﹐水一小盞﹐生薑﹑粟米各少許﹐煎至五分﹐去滓溫服﹐乳食前。最大小加減。

《聖惠》治秋深冷痢不上﹐灸臍下二三寸動脈中﹑三壯﹐炷如麥。

卷之七﹟脾臟部﹝上﹞赤白痢

寒熱雜合

香連丸治赤白下痢。煩渴作痛。

南木香﹝半兩﹐不過火﹞淨黃連﹝一兩﹐銼﹐用茱萸炒﹐仍去茱萸﹞烏梅肉﹝二錢半﹐薄切﹐用屋瓦﹐慢火焙漧﹞

上爲末﹐用阿膠半兩﹐銼碎﹐炒脹﹐水化爲糊﹐候冷﹐入乳缽內同前藥末亭分杵勻﹐丸作麻仁大。赤痢每服三十三丸至五十五丸或七十七丸﹐甘艸湯空心下。

白痢丸數同前﹐白姜湯空心下。赤白交作溫米淸湯空心咽服。

金粟丸治下痢赤白﹐水谷不化。

淨黃連﹝一兩﹞川芎枳殼﹝制﹞穀芽﹝淨洗﹐焙漧﹞赤茯苓﹝去皮﹞白芷南木香﹝各半兩﹞神曲﹝一兩﹐別研爲末﹐作糊﹞

上﹐除木香別銼﹐不過火﹐餘六味焙﹐入木香同爲末﹐用神曲末煮糊丸﹐粟谷大。每服七十丸至百丸﹐空心溫米淸湯下。或不拘時。

白附香連丸治腸胃气暴傷﹐乳哺冷熱相雜﹐渴痢赤白﹐裏急後重﹐腹痛扭撮﹐晝夜頻並﹐乳食減少。

黃連木香﹝各一錢﹞白附尖﹝二个﹞

上末﹐飯丸如粟米大。每服十丸至二三十丸﹐米飲下﹐食前。日夜各四五服。

豆蔻香連丸治泄痢﹐不拘寒熱赤白﹐陰陽不調﹐腹痛腸鳴切痛﹐立效如神。

黃連﹝炒﹐三分﹞肉豆蔻木香﹝各一錢﹞

上爲細末﹐粟米飯丸﹐米粒大。每服十丸至二三十丸﹐日夜各四服。食前米飲下。

木香丸治小兒泄瀉靑白﹐膿血相雜。

黃連﹝吳茱萸同炒﹐去茱萸﹐一兩﹞肉豆蔻﹝煨﹐二个﹞木香﹝一錢﹞

上爲細末﹐麵糊丸﹐如黍米大。赤痢﹐粟米飲下。白痢﹐濃朴湯下。空心服。

小香連丸治冷熱腹痛﹐水谷利﹐腸滑。

木香訶子肉﹝各一分﹞黃連﹝半兩﹞

上爲細末﹐米飲和丸﹐如綠豆大。每服十丸至三五十丸﹐食前頻服之。

﹝吉氏﹞香連丸治赤白痢。

黃連木香訶子皮﹝各一兩﹞肉豆蔻﹝二个﹞子芩﹝半兩﹞

上末﹐蜜丸綠豆大。空心煎醋漿湯下﹐大人十丸﹐小兒五丸﹐空心日午再服﹐煎姜蜜湯下。

卷之七﹟脾臟部﹝上﹞赤白痢

白膿痢

《嬰童寶鑑》論小兒腸寒﹐卽下白膿腹痛。

《顱囟經》治孩子冷毒疳痢﹐白膿疳靛﹐日加瘦弱﹐不喫食﹐腹痛。

靑木香﹝一分﹞黃連﹝半兩﹞

上末﹐以蜜丸﹐如梧子大。一歲以上﹐空心熟水下一丸﹐三歲五歲服二丸。藥性熱﹐不宜多服。忌生冷。《聖惠》收治冷熱痢﹐二物等分。

《葛氏肘後》雞子餅療小兒秋夏暴冷痢﹐腹脹﹐乍寒乍熱﹐白帶下。

上﹐用雞子一枚﹐胡粉一丸碎﹐絹篩﹐合雞子黃白共搗研調﹐熬令熟﹐如常雞子餅﹐兒年一歲﹐一食半餅﹐日再﹐不過二餅卽瘥﹐兒大倍作。凡羸弱不堪與藥﹐宜與此餅。

《王氏手集》治大人小兒純膿白痢﹐其效如神。脂附丸大附子﹝一枚﹞

上﹐先用豬膏擄成油半盞許﹐蘸前件附子﹐令裂﹐澇出﹐放冷﹐削去皮臍﹐碾爲細末﹐以棗肉和丸。

大人如梧子大。小兒如綠豆大。每服五七丸至十五二十丸﹐米飲湯送下﹐空心食前服。

《朱氏家傳》治小兒白膿冷痢﹐臍下絞痛。

訶子皮靑木香﹝各等分﹞

上件﹐並爲末﹐以粳米飯丸﹐如綠豆大。米飲下五丸。

長沙醫者丁時發傳附子散治小兒疳痢﹐多有白膿﹐腹內痛。

附子﹝炮﹐去皮尖﹐一枚﹞龍骨赤石脂﹝各半兩﹞密陀僧黃丹胡粉﹝炒﹞烏賊魚骨﹝燒灰﹞赤芍藥﹝各一分﹞

上件爲末。每服半錢﹐米飲下﹐一日三服。

卷之七﹟脾臟部﹝上﹞赤白痢

純血痢

巢氏云﹕小兒痢如膏血者﹐此是赤痢﹐腸虛極﹐腸間脂與血俱下故也。《聖惠》夫小兒血痢者﹐由熱毒折於血﹐血入大腸故也﹐血隨气循環經絡﹐通行臟腑﹐常無停滯﹐若爲毒熱所乘﹐遇腸虛﹐血滲入於腸﹐則成血痢也。《寶鑑》小兒腸熱﹐卽痢下鮮血﹐一如腸風。《外臺﹟廣濟》療小兒熱毒血痢方。

犀角﹝十分﹞地楡﹝六分﹞蜜﹝三分﹞地麥艸﹝五合﹞

上四味﹐切。以水三升﹐煮取二升﹐去滓﹐量大小服之。

又方蔥白﹝三兩﹞香豉﹝三合﹞梔子﹝綿裹﹐七枚﹞黃連﹝一兩﹞

上四味﹐切。以水二升﹐煮取九合﹐去滓分服。

《外臺﹟劉氏》療小兒血痢方。

地楡黃柏黃連黃芩﹝各六分﹞馬藺子﹝二分﹞茜根﹝一兩﹞生薑﹝三分﹞

上七味﹐切。以水二升﹐煮取一升﹐分服。大小量之﹐與一合至二合爲度。

﹝陳藏器﹞小兒寒熱丹毒中惡注忤痢血方上﹐並煮艸犀根汁服之。更良﹐生水中者﹐名水犀也。

《食醫心鑑》治小兒血痢方上﹐取生馬齒莧絞汁一合﹐和蜜一匙匕﹐空心飲之。

《聖惠》治小兒血痢煩熱口漧腹痛。黃連散黃連﹝去須﹐微炒﹞犀角﹝屑﹞白荷根黃芩蔓靑根吳藍﹝各一兩﹞白頭翁﹝三分﹞甘艸﹝炙微赤﹐銼﹞當歸﹝銼﹐微炒。各半兩﹞

上件藥搗﹐粗羅爲散﹐每服一錢﹐水一小盞﹐煎至五分﹐去滓﹐不計時候﹐量兒大小﹐分減服之。

《聖惠》治小兒血痢不瘥馬齒菜汁粥方馬齒菜汁﹝一合﹞蜜﹝半合﹞粟米﹝一合﹞

上﹐以水一大盞煮作粥﹐後入二味和調﹐食前服之。

﹝張渙﹞水蓼丹治血痢疳瘦。

蛇蛻皮﹝燒灰﹞雞頭殼﹝燒灰存性。各一兩﹞胡黃連水蓼﹝各半兩。以上各搗羅爲細末﹐次用﹞朱砂﹝半兩﹞眞蘆薈牛黃粉霜﹝各細研﹐一分﹞

上件都拌勻﹐再研細﹐軟飯和﹐如黍米大。每服五粒至七粒﹐麝香湯下。量兒大小加減﹐不拘時候。

﹝張渙﹞治熱乘於血﹐滲入腸胃﹐其病則赤。黃連丹方黃連﹝去須﹐二兩﹞當歸﹝洗﹐焙漧﹐一兩﹞白頭翁蔓靑根﹝湯洗﹐焙漧。各三分﹞木香川楝子﹝面裹﹑炮。各半兩﹞

上件搗﹐羅爲細末﹐粳米飯和丸﹐黍米大。每服十粒﹐米飲下。量兒大小加減。

﹝張渙﹞茜根湯治血痢不瘥。

茜根﹝銼﹞地楡﹝銼﹞黃連﹝去須﹞赤石脂阿膠﹝炙熟。各一兩﹞甘艸﹝炙﹞黃柏﹝各半兩﹞

上件藥搗﹐羅爲細末。每服一錢﹐水八分﹐煎至五分﹐去滓放溫服。

﹝張渙﹞濃腸丹治血痢腸虛。

黃連﹝去須﹞川楝子﹝各一兩﹞木香阿膠﹝炙﹞吳茱萸﹝微炒﹞當歸﹝洗﹐焙漧。各半兩﹞

上件搗﹐羅爲細末。粟米飯和丸﹐黍米大。每服十粒﹐米飲下。乳食前﹐量兒大小加減。

﹝張渙﹞聖效散治血痢久不瘥。

赤石脂﹝燒赤﹞白龍骨阿膠﹝炙。各一兩﹞訶梨勒皮木香漧薑﹝炮﹞黃連甘艸﹝炙。各半兩﹞

上件搗﹐羅爲細末。每服半錢﹐煎粟米飲調下﹐食前。

﹝張渙﹞必效丹治血痢頻並。

川黃連﹝去須﹐二兩﹞大棗﹝半升﹞漧薑﹝一兩﹞白礬﹝半兩﹞

上件﹐用瓦器盛﹐鹽泥固濟﹐畱一竅子﹐以木炭火燒﹐煙息爲度﹐取出﹐搗羅爲末﹐白麵糊和丸﹐黍米大。每服十粒﹐米飲下。量兒大小加減。

﹝錢乙﹞附方治小兒熱痢下血。

黃柏﹝去皮﹐半兩﹞赤芍藥﹝四錢﹞

上同爲細末﹐飯和丸﹐麻子大。每服一二十粒﹐食前米飲送下。大者﹐加丸數。

《吉氏家傳》治小兒血痢方上用宣連爲末﹐以雞子搜作餅子﹐炭火令通赤﹐便蓋著勿令泄气﹐候冷﹐細研。空心米飲下半錢﹐大人一錢。以意加減服。

又方上﹐只用熟水調下好郁金末半錢。

《吉氏家傳》地楡散治小兒血痢﹐日久不瘥。

地楡﹝一分﹐炒﹞訶子﹝五个﹐炮﹑去皮﹞陳槐黃連﹝各一錢﹐炒﹞

上爲細末。每服半錢或一錢﹐陳米飲下。

卷之七﹟脾臟部﹝上﹞赤白痢

膿血相雜痢

《聖惠》夫小兒膿血痢者﹐由熱毒在髒﹐血得熱則流溢﹐滲入大腸﹐與腸間津液相搏﹐積熱蘊結﹐血化爲膿﹐腹虛則泄﹐故成膿血痢也。

《葛氏肘後》小兒毒下及赤滯﹐下如魚腦。白頭翁丸方白頭翁﹝三分﹞黃連﹝六分﹐研﹞石橊皮﹝三分﹐有毒﹑除石橊皮﹐用犀角屑三分﹞

上三物﹐以水二升﹐煮取八合﹐兒生四十日以五合爲三服﹐大者﹐則加藥。

《肘後》乳母方扁豆莖﹝一升﹐炙令幹﹐乃切之﹞人參﹝三兩﹞

上﹐以水三升﹐煎取一大升半﹐去滓取汁﹐煮粟米粥與乳母食之﹐良。常徧蓋覆乳勿冷﹐佳。又法﹐乳母常食粥﹐仍欲乳兒﹐先撚去少許﹐卽當佳。

《肘後﹟近效方》療小兒三歲卽患痢﹐初患膿少血多﹐四日膿多血少﹐日夜四十餘行。朱子丸方服卽效。

生地黃﹝汁五小合﹞羊腎脂﹝一小合﹞

上先溫腎脂令暖﹐分三四服﹐立效。乳母須禁食﹐並有乳母方在前。

《千金》黃柏湯治小兒夏月傷暴寒﹐寒折大熱﹐熱入胃﹐下赤白滯如魚腦﹐壯熱頭痛﹐身熱手足煩﹐此太陽之气外傷於寒﹐使熱气便入胃也﹐服此方良。若誤以利藥下之﹐或以溫脾湯下之﹐則熱劇。以利藥下之﹐便數去赤汁如爛肉者﹐或下之不瘥﹐後以澀熱藥斷之﹐下旣不止﹐倍增壯熱者服之卽效。或者溫病熱盛﹐復遇暴寒折之﹐熱入腹中﹐下血如魚腦者﹐服之良。

黃柏黃連白頭翁﹝一作白蘞﹞升麻當歸牡蠣石橊皮黃芩寄生甘艸﹝炙。各二分﹞犀角艾葉﹝各一分﹞

上十二味﹐咀。以水三升﹐煮取一升二合﹐百日兒至二百日﹐一服三合﹐二百餘日至期歲﹐一服三合半。

《千金》治小兒赤白滯下雜方薤白一把﹐豉一升﹐以水三升﹐煮取二升﹐分三服。柏葉﹑麻子末各一升﹐以水五升﹐煮三沸﹐百日兒每服三合。亂髮灰﹑鹿角灰等分﹐三歲兒以水和服三錢匕﹐日三。牛角灰﹐水和服三方寸匕。搗石橊汁服之。燒蜂房灰﹐水和服之。生地黃汁﹑白荷根汁各五合﹐微火上煎。

單服生地黃汁一合。

《聖惠》吳藍散治小兒膿血痢如魚腦﹐腹痛。

吳藍川升麻赤芍藥龍骨﹝各一兩﹞梔子仁﹝半兩﹞

上件藥搗﹐粗羅爲散﹐每服一錢﹐水一小盞﹐入豉三七粒﹐煎至五分﹐去滓﹐不計時候﹐量兒大小﹐分減溫服。

樗根皮散治小兒膿血痢如魚腦﹐困重。

臭樗根皮﹝一分﹐銼﹐炒微黃﹞枳殼﹝去瓤﹐麩炒微黃﹞黃連﹝去須﹐微炒﹞蕪荑﹝微炒﹞赤芍藥﹝各半兩﹞

上件藥搗﹐粗羅爲散。每服一錢﹐以水一小盞﹐入豉三十粒﹑蔥白一莖﹐煎至六分﹐去滓﹐不計時候﹐量兒大小﹐分減溫服。

人參散治小兒膿血痢﹐多時不瘥﹐腹痛羸瘦﹐不欲飲食。

人參﹝去蘆頭﹞當歸﹝銼﹐微炒﹞地楡﹝微炙﹑銼﹞阿膠﹝搗碎﹐炒令黃燥﹞黃連﹝去須﹐微炒﹞子芩黃柏﹝微炙﹐銼﹞赤芍藥蕪荑﹝微炒﹞濃朴﹝去粗皮﹐塗生薑汁炙﹑令香熟﹐各半兩﹞

上件藥搗﹐粗羅爲散。每服一錢﹐以水一小盞﹐入薤白一莖﹐豉五十粒﹐煎至五分﹐去滓﹐不計時候﹐量兒大小﹐分減溫服。

雞屎礬丸治小兒膿血痢不瘥﹐漸加瘦弱。

雞屎礬﹝燒灰﹞龍骨阿膠﹝搗碎﹐炒令黃燥﹞黃連﹝去須﹐微炒。各一兩﹞胡粉﹝一分﹐炒微黃﹞

上件藥搗﹐羅爲末﹐煎釅醋爲膏和丸﹐如綠豆大。每服以暖漿水下七丸﹐日三四服﹐量兒大小﹐以意加減。

《養生必用》黃連阿膠丸治熱痢下重﹐膿血疼痛﹐腹中痛不可忍。老人﹑產婦﹑虛勞人﹑小兒﹑並宜服。

黃連﹝去須﹐各兩半﹞白茯苓白芍藥阿膠﹝杵碎﹐慢火﹑炒如珠子白色﹐別杵爲細末。各半兩﹞

上﹐上三物爲細末﹐斟酌米醋多少﹐熬膠得所﹐和勻入臼﹐杵萬下﹐眾手丸如綠豆大。每服自二十丸爲始﹐止於五十丸﹐食前溫米飲下﹐日二三﹐以知爲度﹐未知加藥。更丸一等如黃米大﹐與小兒服。

燔發散治腸﹐下膿血。

白石脂﹝一分﹞發﹝燒﹞甘艸﹝炙。各二分﹞

上爲末。米汁和二刀圭﹐日二服。

﹝張渙﹞健胃丹治泄利兼膿血﹐日漸羸瘦。

黃連﹝一兩﹐去須﹑微炒﹞白礬﹝一分﹐枯令汁盡﹞烏梅肉﹝炒﹞龍骨白石脂神曲﹝炒﹞漧薑﹝各半兩﹞

上件搗﹐羅爲細末。醋煮麵糊和丸﹐黍米大﹐每服十粒﹐米飲下﹐量兒大小加減。

靑橘丹治冷熱相交﹐赤白相雜膿血。

靑橘皮﹝湯浸﹐去白﹑焙﹞當歸﹝湯洗﹐焙﹞黃連漧薑﹝各一兩﹞濃朴﹝生薑制﹞肉豆蔻﹝各半兩﹞

上件搗﹐羅爲細末。白面和丸﹐黍米大。每服十粒﹐米飲下﹐食前。

長沙醫者王充傳通神丸治小兒大人痢疾下膿血﹐裏急腰重﹐臍腹疼痛。

沒藥五靈脂乳香﹝各研細﹐炒﹐一錢﹞巴豆﹝七枚﹐去皮心膜﹑壓出油﹞

上四味﹐同研令細勻﹐滴水爲丸﹐如粟米大。每服一粒﹐生木瓜研水下﹐不拘時候。

卷之七﹟脾臟部﹝上﹞赤白痢

五色痢

《形證論》歌曰﹕五色之痢最多端﹐見此方知有五般﹐靑色只因驚積聚﹐黃多食積在脾間﹐白色冷虛腸胃患﹐赤爲積熱最難安﹐雞肝隱積多成片﹐黑血相和不易安﹐唇搐胸髙兼露齒﹐臉紅筋出每居前﹐急安臟腑和湯散﹐醫者畱心按古賢。又歌曰﹕五色之痢莫言奇﹐四歲之前始有之﹐靑色只因驚積聚﹐黃因食積毒於脾﹐赤黑已知心腎病﹐白多殘害是脾爲﹐三七以前無變動﹐休令多睡飲餐遲。此疾﹐且須和五臟﹐補榮衛﹐方漸漸安愈﹐如目腫﹐不進飲食﹝楊云是惡候﹞只與調胃散補之。

漢東王先生湯丸治小兒瀉痢﹐五色膿血如爛魚腸﹐並無大便﹐只是膿血﹐腸中攪痛。

粉霜輕粉砂﹝各一錢﹞朱砂﹝抄一錢匕﹞白丁香﹝匙抄四錢﹞乳香﹝半錢﹐別研﹞

巴豆﹝七粒﹐去皮心﹐不出油﹞

上爲末﹐蒸棗肉丸。每服嬰孩三丸如粟米大﹐二三歲如大麻子大﹐四五歲亦如麻子大﹐並旋成丸﹐煎湯吞下﹐一日二服﹐間調胃气藥與之。

三十六種內治下五色惡物心神煩熱不止方地楡白茯苓黃柏﹝炙各一兩﹞

上爲末。每服一錢﹐水一盞﹐煎至五分﹐去滓分三服。

三霜丸治小兒赤白或五色積痢。

巴豆﹝去皮﹐揀選白色肥好者﹑三錢﹐研細﹐先用白絹包三二十重﹐次用白紙外面包定﹐大石壓令油盡﹐取二錢輕者爲用﹞眞輕粉粉霜﹝各二錢﹞

上三味﹐同研勻極細﹐別取好黃蠟三錢﹐酒煮三二十沸﹐取出﹐去酒令淨﹐再熔入藥和之﹐如有煮酒蠟亦堪用﹐和成劑﹐油單內盛﹐如服食﹐旋丸如小綠豆大。

三歲以下如粟米大﹐每服三五丸﹐溫熟水下﹐量兒大小加減。

《吉氏家傳》治五色痢兼渴不止方茯苓宣黃連黃柏﹝各等分﹞

上件﹐取黃柏末以漿水打如麵糊﹐良久和前二味爲丸﹐如綠豆大。三歲﹐米飲下七丸。殺疳﹐熟水下五丸。

至聖丸治五色痢。

濃朴﹝去皮﹐姜制﹞黃柏﹝略去皮﹐以雞子白塗炙黃熟﹐如幹﹑再上﹞當歸﹝酒浸﹞

上三味﹐等分﹐細末﹐煉蜜爲丸﹐如梧桐子大。小兒﹐細丸。濃朴湯下﹐每服四十丸﹐加減。

定粉散治疳痢﹐五色痢。

定粉龍骨黃丹﹝過。各二錢﹞訶子﹝三个﹐煨熟﹐取肉﹞

上爲末。每服半錢﹐粥飲下﹐三歲以上半錢。

卷之七﹟脾臟部﹝上﹞赤白痢

噤口痢

石蓮散治小兒噤口痢﹐噦逆不食﹐止而復作。

蓮肉﹝去心﹐炒﹞

上﹐爲末。每一錢﹐米飲調服。一方﹐用山藥爲末﹐米飲調下﹐亦可。

香脯散治小兒刮腸下痢﹐噤口不食﹐閉眼合口﹐至重者。

精豬肉﹝一兩﹑薄批一片﹞膩粉上﹐將肉於炭火上慢炙﹐旋鋪膩粉﹐炙令成脯﹐每以少許與喫﹐如未知喫﹐且放鼻間﹐自然要喫。此方﹐治胃口有毒﹐至奇至妙。

﹝丹﹞小兒噤口痢釀乳法濃朴枳殼﹝各五分﹞白術芍藥﹝各半兩﹞滑石﹝一兩﹞木通陳皮甘艸﹝各五分﹞

上﹐分四帖﹐細研。桃仁七枚﹐水二盞半﹐煎取一盞﹐與母服﹐服時去宿乳令盡﹐爲妙。

卷之七﹟脾臟部﹝上﹞赤白痢

休息痢

《肘後》治下痢經時不止者﹐此成休息方取龍骨炙令黃焦﹐搗服方寸匕﹐日三服﹐卽愈。

又方用龍骨四兩﹐搗如小豆大﹐水五升﹐煮取二升半﹐冷之﹐分爲五服﹐效。

《保生信效》松焙餅子治一切塊癖積滯﹐气血瘕聚等一二十年者。

細墨﹝焙﹞芫花﹝醋浸﹐炒焦赤﹞靑礞石大戟漧漆﹝炒﹞五靈脂京三稜蓬莪術密陀僧陳橘皮﹝去白﹞牡蠣﹝燒。各半兩﹞巴豆﹝一兩﹐去皮﹐用濕紙三處裹﹐燒紙焦止﹞大漧棗﹝十四个﹐去核﹑燒存性﹞白丁香砂﹝研﹞虻虫﹝去翅足﹞斑貓﹝各一分﹞

上同爲細末﹐醋煮麵糊丸﹐如皂子大﹐捏作餅子。記以所傷物煎湯或麵湯送下一丸﹐須以齒嚙咽之。

其積漸漸移近下﹐再服再覺移下﹐更一丸﹐則積自下。若尋常要宣轉﹐只以麵湯下。血積塊癖﹑經血閉塞﹑大人小兒久痢膿血﹑休息惡痢皆治之。

玉命丹治小兒久患赤白痢﹐及休息痢不止﹐腹肚虛鳴﹐日漸羸瘦﹐眉﹐多喫泥土可食者。

硫黃﹝研﹞密陀僧黃丹﹝各半兩﹞寒水石白礬﹝各研二兩﹐用新瓦瓶子入五味﹐用鹽泥固濟﹐令通赤﹐研勻細﹞麝香﹝一字﹞

上件﹐六味研勻﹐以蒸餅爲丸﹐如小綠豆大。每服十粒﹐用烏梅﹑甘艸煎湯下﹐大小加減。忌生冷毒物面等。

卷之七﹟脾臟部﹝上﹞赤白痢

蠱痢

《巢氏病源﹟小兒蠱毒痢候》歲時寒暑不調﹐而有毒厲之气﹐小兒解脫﹐爲其所傷﹐邪與血气相搏﹐入於腸胃﹐毒瓦斯蘊積﹐值大腸虛者則變痢血﹐其痢狀﹐血色蘊瘀如雞鴨肝片隨痢下﹐此是毒瓦斯盛熱﹐食於人髒﹐狀如中蠱﹐故謂之蠱毒痢也。《石壁經》脾毒痢歌曰﹕脾間有毒號純陽﹐本爲醫人熱藥傷﹐致使大腸多結澀﹐多饒滴血在枯腸﹐如風腹閉難開眼﹐身熱頭溫腳轉涼﹐舌赤胸髙爲此候﹐多啼喘急更如狂﹐先須解熱並開胃﹐便是明醫用藥良。此脾受熱積﹐失治則伏毒﹐治當涼脾﹐次去其積﹐若胸前骨忽然髙者﹐更加喘急﹐則不治也。《鳳髓經》歌同有注云﹕宜與金華散﹝實熱﹞﹑香連丸﹝卽吉氏香連丸見前條﹞。《形證論》風毒痢歌﹕八痢之中風轉難﹐形如靑艸汁多般﹐毒風豆汁添邪熱﹐胃敗雞肝片片全﹐加赤不須先下積﹐閉眸食絕不堪看﹐若歸白痢遠須下﹐臟腑頻溫得本源。

《千金》治下血狀如雞肝﹐腹中攪痛難忍﹐號蠱毒痢方茜根升麻犀角﹝各三兩﹞桔梗黃柏黃芩﹝各二兩﹞地楡白荷﹝各四兩﹞

上八味﹐咀。以水九升﹐煮取二升半﹐分三服。此蠱痢血用之﹐小兒分減服。

《圖經》治蠱痢方側柏葉﹝焙漧﹐爲末﹞川黃連﹝等分﹞

上二味同煎爲汁服之。以療男子婦人小兒大腹下黑血﹐茶腳色或膿血如澱﹐所謂蠱痢者﹐治之有殊效﹐又能殺五臟蠱。

《子母祕錄》小兒蠱毒痢方上用生地黃汁一升二合﹐分三四服。立效。

《聖惠》荷散治小兒蠱毒痢不止﹐身體壯熱煩悶。

白荷根川升麻﹝各一兩﹞敗鼓皮﹝一分﹐炙黃焦﹞甘艸﹝炙微赤﹑銼﹞榦藍葉﹝各半兩﹞

赤芍藥犀角屑﹝各三分﹞

上件藥搗﹐粗羅爲散。每服一錢﹐以水一小盞﹐入豉二七粒﹐煎至五分﹐去滓﹐不計時候﹐量兒大小﹐分減溫服。

《聖惠》黃連散治小兒蠱毒痢血﹐體瘦。

黃連﹝一兩﹐去須﹑微炒﹞敗鼓皮﹝炙令黃焦﹞白頭翁甘艸﹝炙微赤﹑銼﹞藍靑﹝各半兩﹞

犀角﹝屑﹞白荷根黃芩茜根﹝銼。各三分﹞

上件藥搗﹐粗羅爲散。每服一錢﹐以水一小盞﹐煎至五分﹐去滓放溫﹐不計時候﹐量兒大小﹐分減服之。

《聖惠》犀角散治小兒蠱毒血痢﹐發盛心神煩悶﹐腹脹不欲飲食。

犀角﹝屑﹞白荷根地楡﹝微炙﹐銼﹞桔梗﹝去蘆頭﹞蘇枋木﹝銼。各三分﹞

上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候﹐量兒大小﹐分減溫服。

《嬰孺》荷根湯治小兒蠱毒痢。

白荷根﹝八分﹞犀角﹝屑﹞谷皮﹝四寸﹐炙﹞升麻﹝十分﹞甘艸﹝四分﹐炙﹞藍靑﹝一升﹞豉﹝三合﹞芍藥﹝七分﹞

上﹐以水四升﹐煮一升二合﹐二歲兒﹐爲三服。

《嬰孺》犀角煎治小兒谷痢﹐挾毒。

地脈艸黃連葳蕤﹝各十二分﹞黃柏竹茹茜艸﹝各八分﹞蜜﹝一升﹞人參﹝六分﹞牡蠣﹝十分﹞

粱州櫸皮﹝十四分﹞幹藍﹝四分﹞犀角﹝屑﹞甘艸﹝各五分﹞

上切。以水一斗﹐煮及二升半﹐絞去滓﹐下蜜﹐火上煎﹐餘二升﹐三歲一合﹐三四歲一合半﹐日二夜一﹐量與之。

﹝張渙﹞白頭翁散治蠱毒痢﹐及肛門脫出。

白頭翁黃連﹝去須﹐微炒﹞茜根﹝銼﹐焙漧﹞蘇枋木故舊鼓皮﹝炙令黃焦。各一兩﹞犀角﹝屑﹞

地楡﹝炙﹑銼。各半兩﹞甘艸﹝一分﹐炙﹞

上件搗﹐羅爲細末。每服一錢﹐水一小盞﹐煎六分﹐去滓服﹐量兒大小加減﹐乳食前。

地楡丹消毒止痢。

地楡﹝炙﹐銼﹞黃連榦藍葉川升麻﹝各一兩﹞川楝子苦楝根﹝各半兩﹞

上件搗﹐羅爲細末。軟飯和丸﹐黍米大。每服十粒﹐米飲下﹐量兒大小加減﹐乳食前。

宣連丸治毒痢。

宣連﹝一錢﹐作散﹐用雞子淸和作餅﹐於瓦上燒幹﹐再爲末﹞肉豆蔻﹝一个﹐去心臍﹐內入乳香﹑不拘多少﹑紙裹﹑火煨黃色﹞朱砂木香﹝各半錢﹞杏仁﹝七粒﹐和皮燒﹞巴豆﹝四粒﹑燒﹐七粒亦得﹞

上爲末﹐醋糊丸﹐如蘿卜子大。陳米飲下七粒。赤痢﹐槐花湯下。

寶童方治髒毒痢﹐爲喫諸藥不愈者。

槐花﹝半兩﹐炒﹞白礬﹝一兩﹞

上爲末。每服一錢﹐用陳米飲下。

《孔氏家傳》治蠱短劇方取薺根搗末﹐以飲服方寸匕。立瘥。一方﹐可入地楡﹑臭椿根﹑同服。

卷之七﹟脾臟部﹝上﹞赤白痢

收澀

雙金飲治下痢赤白﹐晝夜頻數﹐及泄瀉經久。

大罌粟殼﹝去蒂﹐銼碎﹐蜜水炒透﹑候幹﹐一兩﹞大川芎﹝銼碎﹐醇醋炒透﹐候幹﹐半兩﹞

上二味﹐再曬或焙爲末。每服一錢至二錢﹐用占米淸湯空心調服﹐或溫蜜湯下。

萬金散治水瀉下痢久不瘥者。

罌粟殼﹝去蒂﹐二兩﹐一兩銼碎醋蜜炒﹐一兩生用﹞甘艸﹝不去節﹐二兩﹐一兩炙﹐一兩生用﹞

陳皮﹝去白﹐二兩﹞

烏梅﹝和核﹐一兩﹞

上﹐碎。每服二錢﹐熱湯一盞﹐略煎二沸﹐和渣傾出碗內﹐上以盞蓋定﹐候澄淸去滓﹐空心溫服。

神效散治赤白痢晝夜頻數﹐食減腹痛﹐小便不利。

罌粟殼﹝去蒂﹐銼碎﹐梗﹐蜜炙炒﹞白芷烏梅﹝和核。各一兩﹞乳香撫芎﹝各半兩﹞

上碎。每服二錢﹐水一盞﹐煎七分﹐空心溫服。

卷之七﹟脾臟部﹝上﹞赤白痢

補養

補中益气湯﹝虛熱﹞四君子湯﹝吐瀉﹞六君子湯﹝吐瀉﹞異功散﹝吐瀉﹞參苓白術散﹝不乳食﹞

升陽益胃湯黃﹝二錢﹞半夏人參甘艸﹝炙﹞白術黃連﹝炒。各一錢﹞獨活防風白芍藥羌活﹝各五分﹞陳皮茯苓柴胡澤瀉﹝各三分﹞

上﹐水二鐘﹐姜三片﹐棗二枚﹐煎四分﹐食遠服。

卷之七﹟脾臟部﹝上﹞瀉痢兼證

渴

《巢氏病源﹟小兒利兼渴候》此是水谷利﹐津液枯竭﹐腑臟虛燥則引飲。若小便快者﹐利斷﹐渴則止。

若小便澀﹐水不行於小腸﹐滲入腸胃﹐渴亦不止﹐利亦不斷。凡如此者﹐皆身體浮腫﹐脾气弱﹐不能克水故也。亦必眼痛生障﹐小兒上焦本熱﹐今又利﹐下焦虛﹐上焦熱气轉盛﹐熱气燻肝故也。茅先生以爲食傷脾胃所致﹐先用醒脾散﹑勻气散調﹐一日後﹐下調中飲﹝三方俱不乳食﹞﹐夾乳香散﹝瀉﹞﹑龍涎膏﹝渴﹞調理卽愈。《千金》單搗冬瓜汁飲之。

《千金》治少小壯熱﹐渴引飲下痢。龍骨湯龍骨甘艸﹝炙﹞大黃赤石脂石膏桂心寒水石栝蔞根﹝各二兩﹞

上八味﹐治下篩。以酒水各五合煮散﹐合二沸﹐去滓﹐最兒大小服之。

《外臺》麥門冬湯療少小夏月藥大下後﹐胃中虛熱渴。

麥門冬﹝去心﹞甘艸﹝炙。各四分﹞枳實﹝炙﹞黃芩人參﹝各三分﹞龍骨﹝六分﹞

上六味﹐切。以水二升﹐煮取九合﹐去滓分溫服。

《外臺》櫸皮飲子療小兒渴痢。

梁州櫸皮﹝十二分﹞栝蔞茯苓﹝各八分﹞人參﹝六分﹞粟米﹝二分﹞

上五味﹐切。以水三升﹐煮取一升二合﹐去滓分服﹐量大小與之。

《外臺﹟劉氏》療小兒痢渴不徹﹐肚脹不能食方訶梨勒皮﹝六分﹞桑葉﹝十分﹐炙﹑末﹞

上二味﹐切。以水一升﹐煮取五合﹐去滓分服之。亦治大人。

《子母祕錄》小兒赤白痢渴﹐及得水喫﹐又嘔逆方上﹐炙楮葉令香黃﹐以飲漿半升浸楮葉﹐使水綠色﹐然後去葉﹐以木瓜一个﹐切內葉汁中煮三二沸﹐去木瓜﹐使暖﹐細細服。渴停。

《聖惠》黃散治小兒痢渴﹐心胸煩悶﹑不欲飲食。

黃﹝銼﹞麥門冬﹝去心﹐焙﹞黃芩﹝各三分﹞烏梅肉﹝三枚﹐微炒﹞龍骨﹝一兩﹞白術黃連﹝微炒﹐去須。各半兩﹞

上件藥搗﹐粗羅爲散﹐每服一錢﹐以水一小盞﹐煎至五分﹐去滓﹐不計時候﹐量兒大小﹐分減溫服。

黃芩散治小兒痢渴不止。

黃芩訶梨勒﹝煨﹐用皮﹞樗株皮﹝各半兩﹞栝蔞根黃連﹝去須﹞當歸﹝銼﹑微炒。各三分﹞烏梅肉﹝一分﹐微炒﹞

上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候﹐量兒大小﹐分減溫服。

當歸散治小兒痢渴﹐腹內疼痛不止。

當歸﹝銼﹐微炒﹞黃連﹝微炒﹐去須﹞黃﹝銼。各三分﹞漧薑﹝炮裂﹐銼﹞甘艸﹝炙微赤﹐銼。各半兩﹞

上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候﹐量兒大小﹐分減溫服。

龍骨散治小兒痢渴﹐體熱煩悶。

白龍骨﹝一兩﹞胡黃連﹝半兩﹞茯神人參﹝去蘆頭﹞茅根﹝銼﹞麥門冬﹝去心﹐焙。各三分﹞

上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候﹐量兒大小﹐分減溫服。

藍葉散治小兒痢渴﹐煩熱不止。

藍葉﹝二分﹞赤茯苓﹝一分﹞赤石脂﹝一兩﹞黃連﹝微炒﹐去須﹞冬瓜仁醋石橊皮﹝銼碎﹐微炒各半兩﹞

上件藥搗﹐粗羅爲散。每服一錢﹐以水一小盞﹐煎至五分﹐去滓﹐入蜜半茶匙﹐更煎三兩沸﹐不計時候﹐量大小﹐分減服之。

地楡散治小兒痢渴﹐或下五色惡物﹐心神煩熱不止。

地楡白茯苓黃柏﹝微炙﹐銼。各一兩﹞

上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候﹐量兒大小﹐分減服之。

黃連散治小兒痢渴﹐煩熱喫水不知足。

黃連﹝去須﹐微炒﹞牡蠣﹝燒爲粉。各半兩﹞烏梅肉﹝微炒﹞甘艸﹝炙微赤﹐銼﹞訶梨勒﹝煨﹐用皮。各一分﹞

上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候﹐量兒大小﹐分減溫服。

櫸皮散治小兒痢﹐渴不止。

櫸株皮﹝一兩﹞栝蔞根白茯苓﹝各三分﹞人參﹝半兩﹐去蘆頭﹞

上件藥搗﹐細羅爲散。不計時候﹐以粟米飲調下半錢﹐量兒大小﹐以意加減。

甘艸散治小兒痢﹐渴不止。

甘艸﹝炙微赤﹐銼﹞烏梅肉﹝微炒。各一兩﹞訶梨勒﹝二枚﹐煨﹐用皮﹞

上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓放溫﹐不計時候﹐量兒大小﹐分減服之。

黃芩丸治小兒痢﹐渴不止﹐壯熱腹痛。

黃芩栝蔞根黃連﹝去須﹐微炒﹞當歸﹝銼﹐微炒。各三分﹞臭樗株皮﹝炙微黃﹐銼﹞訶梨勒﹝煨﹐用皮。各半兩﹞烏梅肉﹝五枚﹐微炒﹞

上件藥﹐搗羅爲末﹐煉蜜和丸﹐如綠豆大。每服以粥飲下七丸﹐日三四服﹐量兒大小﹐加減服之。

《太醫局》人參散調中和气﹐止嘔逆﹐除煩渴﹐治昏困多睡﹐乳食減少﹐及傷寒時气﹐胃气不順﹐吐利止後﹐躁渴不解。

人參﹝去蘆頭﹞白茯苓﹝去皮。各一兩﹞木香甘艸﹝炙﹐銼﹞藿香葉﹝各一分﹞漧葛﹝銼﹐二兩﹞

上件爲末。每服一錢﹐水一中盞﹐煎七分﹐去滓放溫服﹐不計時候。

《嬰孺》子芩湯治小兒大熱﹐痢兼渴﹐憎寒。

子芩枳殼﹝炒﹞黃柏﹝各四分﹞石膏﹝十二分﹞竹葉﹝切﹐一升﹞櫸皮﹝十分﹞人參﹝七分﹞

上﹐以水五升﹐煮一升六合﹐七歲兒﹐爲三服﹐四五歲兒﹐爲四服﹐以次﹐量與之服。

栝蔞湯治小兒有熱不調﹐渴痢。

栝蔞知母茯苓﹝各八分﹞甘艸黃柏﹝各四分﹞人參﹝六分﹞黃芩櫸皮﹝各十分﹞

上﹐以水五升﹐煮一升半﹐五六歲兒﹐爲三服。

冬瓜湯治小兒渴不止﹐痢不住。

冬瓜﹝切﹐八合﹞栝蔞﹝十二分﹞茯苓知母﹝各八分﹞麥門冬﹝五分﹐去心﹞粟米﹝二合半﹞

上﹐水五升﹐煮一升四合﹐新布絞去滓﹐量兒與之。

﹝張渙﹞健胃散治泄瀉身熱煩渴。

濃朴﹝去粗皮﹐生薑汁制﹐炙香熟﹞川黃連肉豆蔻﹝各一兩﹞縮砂仁漧薑﹝炮﹞白術﹝炮﹞木香﹝各半兩﹞

上件搗﹐羅爲細末。每服一錢﹐水一小盞﹐入生薑﹑粟米少許﹐煎至五分﹐去滓溫服。

碧香丹治小兒吐利後﹐大渴不止﹐不得眠睡﹐甚則成疳。

天竺黃龍骨不灰木﹝燒赤﹐放冷﹞赤石脂﹝各一兩﹐爲末﹞鐵粉定粉鉛白霜細蛤粉﹝各一兩﹐並細研﹞

上件﹐通拌勻﹐入麝香半兩同研勻﹐滴水和丸﹐如雞頭大。每服一粒至兩粒。

用螺兒兩个研細﹐沸湯浸﹐水沈極冷化下。大渴卽與服﹐神驗。

《寶鑑》竹茹丸治小兒渴瀉。

黃連﹝一兩﹑好者﹐銼作塊子﹑一一相似﹐茱萸一兩﹐二味相和﹐滴蜜炒令黃赤色﹐去了茱萸﹞

上件爲末﹐薄糊爲丸﹐如蘿卜子大。每服十丸﹐竹茹煎飯飲吞下。

人參白扁豆散治脾胃不和﹐不思飲食﹐吐瀉渴水﹐及小兒虛熱煩躁。

人參白扁豆﹝去皮﹐炒熟﹞白術茯苓﹝各一兩﹞罌粟子甘艸﹝炙﹞山藥﹝各半兩﹞

上爲末。每用二錢﹐水一中盞﹐入姜二片﹐棗半个﹐同煎至七分﹐通口服。如腹疼痛﹐加紫蘇煎。

小兒虛熱﹐加薄荷同煎。

《吉氏家傳》治五痢喫湯不徹﹐肚脹不食方訶子皮桑白皮﹝各六錢﹞

上﹐水二升﹐煎三合服之。立瘥。

﹝吉氏﹞六神丸治疳瀉渴飲無度。

木香丁香豆蔻﹝以面裹。此三味入慢火煨﹐候面熟爲度﹞使君子﹝去殼﹞訶子﹝去核。各半兩﹞蘆薈﹝一兩﹞

上件爲末﹐棗肉丸﹐如綠豆大。每服三五丸﹐米飲吞下。

卷之七﹟脾臟部﹝上﹞瀉痢兼證

腹痛

《聖惠》黃連散治小兒久赤白痢不止﹐腹痛羸弱﹐不欲飲食。

黃連﹝一兩﹐去須﹑微炒﹞濃朴﹝去粗皮﹐塗生薑汁炙令香熟﹞漧薑﹝炮裂﹐銼﹞木香艾葉﹝微炒﹞龍骨﹝各半兩﹞當歸﹝銼﹐微炒﹞黃牛角﹝燒灰。各三分﹞烏梅肉﹝一分﹐微炒﹞

上件細末。每服以粥飲調下半錢﹐日三四服﹐量兒大小﹐加減服之。

黃柏丸治小兒久白痢﹐腹脹痛。

黃柏﹝微炙﹐銼﹞當歸﹝銼﹑微炒。各一兩﹞

上件藥搗﹐羅爲末。煨大蒜和丸﹐如綠豆大。每服以粥飲下七丸﹐日三四服﹐量兒大小﹐加減服之。

木香散治小兒久赤白痢﹐腹脇疼痛。

木香訶梨勒﹝煨﹐用皮﹞臭樗株皮﹝微炙﹞木賊黃連﹝去須﹑微炒。各半兩﹞

上件藥搗﹐細羅爲散。每服以粥飲調下半錢﹐日三四服﹐量兒大小﹐以意加減。

肉豆蔻散治小兒久赤白痢﹐腹內痛﹐全不思食﹐漸至困羸。

肉豆蔻﹝三枚﹐去殼﹞靑橘皮﹝湯浸﹐去白瓤﹐焙﹞黃牛角﹝炙令微焦﹞當歸地楡濃朴﹝去粗皮﹐塗生薑汁炙令香熟﹞黃連﹝去須﹑微炒。各半兩﹞漧薑﹝一分﹐炮裂﹐銼﹞

上件藥搗﹐細羅爲散。每服以粥飲調下半錢﹐日三四服﹐量兒大小﹐臨時加減。

龍骨丸治小兒久赤白痢不止﹐腹痛。

白龍骨黃連﹝去須﹐微炒﹞黃柏﹝微炙﹐銼﹞木香訶梨勒﹝煨﹐用皮。各一分﹞胡粉﹝三錢﹐炒微黃﹞白礬﹝燒令汁盡﹞漧薑﹝炮裂﹐銼﹞當歸﹝銼﹐微炒。各半兩﹞

上件藥搗﹐羅爲末﹐煉蜜和丸﹐如綠豆大。每服以粥飲下五丸﹐日三四服﹐量兒大小﹐臨時加減。

﹝錢氏﹞小香連丸﹝見前﹞

﹝張渙﹞順胃丹治瀉利﹐虫煩腹痛。

髙良姜漧漆肉桂﹝各一兩﹞白術﹝炮﹞肉豆蔻仁﹝各半兩﹞

上件搗﹐羅爲細末﹐白麵糊和丸﹐如黍米大。每服十粒﹐粟米飲下﹐量兒大小加減。

建中丹治泄注不止﹐腹痛多啼。

胡椒蓬莪術肉豆蔻﹝各半兩﹞全蠍﹝一分﹞

上件爲細末﹐白麵糊和丸﹐如黍米大。每服十粒﹐米飲下。

《九衛生》固气丸療小兒脾胃虛怯﹐泄瀉腹痛。

用絕大肉豆蔻一枚﹐劈破﹐塡滴乳香一塊﹐用酵面裹﹐慢火內煨﹐候面熟爲度﹐去面不用﹐將肉豆蔻﹑乳香同爲細末﹐麵糊和丸﹐如綠豆大。每服二十丸﹐乳食前米飲下。

﹝張氏﹞聖餅子治小兒久痢腹痛﹐脫肛下血。

神曲﹝一兩﹞膩粉﹝一錢匕﹞

上件二味﹐拌合令勻﹐後以雞子淸調拌上件藥﹐稀稠得所﹐捏作餅子﹐如錢大小﹐於火上炙令黃熟。

每服一餅﹐於早晨空心同油餅喫之﹐後進飲少許。

﹝吉氏﹞紫霜丸治小兒久積﹐胸髙羸瘦﹐赤白痢疾﹐肚腹痛甚。

丁頭代赭石﹝半兩﹐火五徧﹐醋淬五徧﹞杏仁﹝二七粒﹐取霜﹞乳香朱砂木香﹝各一錢﹞宣黃連﹝一分﹐去頭﹞輕粉﹝半錢﹞麝香﹝少許﹞肉豆蔻﹝二个﹐面裹﹑炮﹞巴豆﹝十粒﹐取霜﹞

上爲細末﹐稀麵糊爲丸﹐如梧桐子大。每服七丸至十五丸﹐紫蘇飯飲吞下。

卷之七﹟脾臟部﹝上﹞瀉痢兼證

羸瘦

巢氏云﹕小兒腸胃虛弱﹐受風冷﹝聖惠作挾疳气﹞則下利﹐利斷後﹐脾胃尙虛﹐穀气猶少﹐不能榮血气﹐故羸瘦。

《外臺﹟劉氏》療小兒痢後虛﹐手足心熱﹐痢縱未斷﹐亦可服之方。

橘皮生薑﹝各三分﹞

上二味﹐切。以牛乳半升﹐煎取四合﹐去滓分溫服之。

《聖惠》桔梗丸治小兒久痢不斷﹐肌體羸瘦﹐食不消。

桔梗﹝去蘆頭﹞神曲﹝微炒。各一兩﹞麥烏梅肉﹝微炒﹞濃朴﹝去粗皮﹐塗生薑汁炙令香熟﹞白術人參﹝去蘆頭﹞赤石脂黃芩龍骨桂心甘艸﹝炙微赤﹐銼。各半兩﹞黃連﹝一兩半﹐去須﹐微炒﹞黃雌雞骨﹝一具﹐淨洗﹑去肉﹐酒浸一宿﹐炙令黃﹞

上件藥搗﹐羅爲末﹐煉蜜丸﹐如綠豆大。每服以粥飲下五丸﹐日三服﹐量兒大小﹐加減服之。

雄黃散治小兒久痢不瘥﹐羸瘦壯熱﹐毛髮幹焦﹐不能飲食。

雄黃蘆薈靑黛朱砂熊膽麝香﹝各細研﹞龍膽﹝去蘆頭﹞黃連﹝去須﹐微炒﹞黃柏﹝微炙﹐銼﹞當歸﹝銼﹐微炒﹞白芷細辛甘艸﹝炙微赤﹐銼。各一分﹞蚱蟬﹝七枚﹐去足﹞幹蝦蟆﹝一兩﹐塗酥﹑炙令黃焦﹞

上件藥搗﹐細羅爲散。入研了藥﹐更研令勻。每服以井華水調下半錢﹐日三四服﹐量兒大小﹐以意加減。

雞子粥治小兒下痢不止﹐瘦弱。

雞子﹝一枚﹞糯米﹝一合﹞

上﹐煮粥﹐臨熟破雞子相和攪勻。空腹﹐入少醋食之。

﹝張渙﹞龍骨湯治小兒痢久成疳﹐漸漸黃瘦。

龍骨訶梨勒皮﹝炮﹞赤石脂﹝各半兩﹞醋石橊皮﹝炒黃﹞木香使君子仁﹝各一分﹞

上件搗﹐羅爲細末。每服半字至一錢﹐點麝香湯調下。

卷之七﹟脾臟部﹝上﹞瀉痢兼證

浮腫

《惠濟論》小兒痢瘥後徧身腫候歌冷痢日久失醫治﹐徧身浮腫卻如吹﹐脈洪是气化爲水﹐沈實還因積有之﹐順气腫消爲上法﹐气平兩日定多尿﹐莫交食飽還憂滯﹐此疾元因積損脾。

《惠濟論》塌气散香白牽牛甘艸﹝各炒﹞木香﹝各一錢﹞

上爲末。每服半錢﹐紫蘇湯下。

止渴聖效散治小兒因吐利﹐气虛津液減耗﹐生疳煩渴﹐飲水不休﹐面腫腳浮﹐腹大頭細﹐小便利白﹐全不喫食。

漧葛白芷﹝各二兩﹐一兩炒黃﹐一兩生用﹞細墨﹝二兩﹐一兩火過﹐一兩生用﹞黃丹﹝二兩﹐一兩炒紫色﹐一兩生用﹞

上﹐同爲細末。每服半錢﹐倒流水調下。

卷之七﹟脾臟部﹝上﹞

腹痛

﹝楊﹞夫腹痛者﹐多因邪正交攻﹐與髒气相擊而作也﹐挾熱而痛者必面赤或壯熱﹐四肢煩﹐手足心熱。

見之挾冷而痛者必面色或白或靑﹑手足冷者﹐見之冷甚而變證則面黯唇口俱黑﹑爪甲皆靑矣。熱證四順淸涼飲﹝裏熱﹞加靑皮﹑枳殼。冷證七气湯加辣桂調蘇合香丸。若邪正交攻﹐冷熱不調﹐桔梗枳殼湯加靑皮﹑陳皮﹑木香﹑當歸爲妙。若內弔等證﹐則釣藤散﹝夜啼﹞。其餘則芍藥甘艸湯爲要藥也。實痛有熱者﹐大柴胡湯﹝傷寒﹞主之。心腹痛甚有實熱者﹐大承气湯﹝傷寒﹞下之。腹痛﹐桂枝加芍藥。痛甚桂枝加大黃﹝二方並見痘疹﹞。﹝薛﹞小兒腹痛﹐口中气冷﹐不思飲食﹐脾土虛寒也﹐用調中丸﹝不乳食﹞主之。口中气溫﹐大便酸臭﹐積痛也﹐用下積丸治之。面赤壯熱﹐或手足並熱﹐實熱也﹐用瀉黃散﹝脾﹞瀉之。面黃微熱﹐或手足並溫﹐虛熱也﹐用異功散﹝吐瀉﹞補之。若作渴飲湯﹐胃气虛熱也﹐用白術散﹝渴﹞。若痛連兩脇﹐肝木乘脾也﹐用四君子湯﹝吐瀉﹞加柴胡﹑芍藥。若腹痛重墜﹐脾气下陷也﹐用補中益气湯﹝虛熱﹞加升麻。若手足指冷﹐或喫逆泄瀉﹐寒水侮土也﹐用六君﹑炮姜﹑肉桂﹐不效﹐急加附子。若服克滯之藥致腹作痛﹐按之不痛﹐脾气復傷也﹐用五味異功散。中脘痛者屬脾。少腹痛者屬腎。按之痛者爲積滯。不痛者爲裏虛。積滯者消之﹐虛者補之。婁氏﹐分曲腰漧哭無淚者﹐爲盤腸內釣痛。面白不思食﹐爲胃冷痛。面赤唇焦便黃﹐爲熱痛。面黃白﹐大便醋臭﹐爲積痛。口淡而沫自出﹐爲虫痛。曾氏﹐又有髒寒痛﹐鎖肚痛﹐瘕痛﹐痛﹐癖痛﹐弔腎痛﹐偏墜痛﹐寒疝痛。

各有治法﹐今臚列於後﹕

卷之七﹟脾臟部﹝上﹞腹痛

寒痛

茅先生歌云﹕面靑面白猶自可﹐黑色如靑瓜一同﹐此是腹心生冷痛﹐須將溫藥裏頭攻。錢氏云﹕胃虛冷﹐面白色﹐腹痛不思食當補﹐益脾益黃散主之。若不下利者﹐調中丸主之。﹝益黃散治下利而痛也﹐調中丸治不利而痛也﹞

曾氏髒寒痛﹐議附胎寒論後。益黃散﹝脾﹞

調中丸白術人參甘艸﹝炒各半兩﹞漧薑﹝炮﹐四錢﹞

上爲細末﹐蜜丸如綠豆大。每服五七丸至十五丸﹐食前﹑溫水下。﹝海藏雲﹕仲景理中例也﹞

當歸散凡小兒夜啼者﹐髒寒而腹痛﹐面靑手冷﹐不吐乳是也﹐宜此方服之效。

當歸﹝去蘆頭﹞白芍藥人參﹝各一錢﹞甘艸﹝炙五分﹞桔梗陳皮﹝各一錢﹞

上咀。煎五分﹐時時少服﹐愈。

七气湯治七气所傷﹐痰涎結聚﹐心腹亦痛﹐不能飲食。

半夏﹝制焙﹐五兩﹞人參辣桂﹝去皮。各一兩﹞甘艸﹝半兩﹞

上銼細。每服三錢﹐水一大盞﹐姜五片﹐棗一枚煎﹐食前服。

《指迷》七气湯治七情相干﹐陰陽不升降﹐气道壅滯﹐攻衝作疼。

靑皮陳皮桔梗蓬術辣桂益智仁﹝各一兩﹞香附子﹝一兩半﹞甘艸加半夏﹝制。各七錢半﹞

上銼細。每服三錢﹐水一盞﹐姜四片﹐棗一枚﹐煎至七分﹐不拘時服。

﹝張渙﹞寬中湯治心腹疼痛﹐不可忍者。

髙良姜木香﹝各半兩﹞丁香靑橘皮﹝炒黃﹞桔梗甘艸﹝炙。各一分﹞

上件搗﹐羅爲細末。每服半錢﹐溫酒調下。

蓬莪術丹蓬莪術﹝炮制﹐乘熱銼碎﹞當歸﹝洗﹐焙漧。各一兩﹞木香人參﹝去蘆頭﹞桂心﹝各半兩﹞黑牽牛﹝炒﹐微黃﹐一分﹞

上件搗﹐羅爲末﹐細白麵糊和丸﹐如黍米大。每服十粒﹐煎生薑湯下﹐量兒大小加減。

溫胃丹治腹痛啼哭不止。

人參﹝去蘆頭﹞白術﹝炮。各一兩﹞五味子當歸﹝洗﹐焙漧﹞髙良姜﹝各半兩﹞木香﹝一兩﹞

上件﹐搗爲細末﹐白麵糊和丸﹐如黍米大。每服十粒﹐米飲下。

橘香散靑橘皮﹝炒﹞吳茱萸木香當歸﹝洗﹐焙漧。各一兩﹞漧薑﹝炮﹞丁香﹝各半兩﹞

上件搗﹐羅爲末。每服一錢﹐水八分一盞﹐入生薑二片﹐煎五分﹐去滓放溫熱服﹐食前。

﹝曾氏﹞香湯利脾胃﹐進飲食﹐理腹痛﹐散邪气。

香﹝炒﹞良姜﹝銼碎﹐用東壁土炒。各一兩半﹞蒼術﹝米泔水﹑浸一宿﹐去粗皮﹐濾幹﹐銼片﹐炒至微黃色﹐二兩﹞甘艸﹝炙﹐一兩﹞

上﹐銼焙爲末。每服一錢﹐燒鹽湯空心調下。

卷之七﹟脾臟部﹝上﹞腹痛

熱痛

錢氏云﹕熱痛亦啼叫不止﹐夜發麵赤唇焦﹐小便赤黃﹐與三黃丸﹝裏熱﹞﹐人參湯下。

《嬰孺》治小兒腹痛﹐夭糾不能哺乳。茯苓丸方茯苓黃連﹝各一兩﹞

上爲末﹐用蜜爲丸﹐如大豆大。飲下﹐量加。

卷之七﹟脾臟部﹝上﹞腹痛

積痛

﹝錢﹞積痛﹐口中气溫﹐面黃白﹐目無精光﹐或白睛多﹐及多睡畏食﹐或大便酸臭者﹐當磨積﹐宜消積丸﹐甚者白餅子下之﹐後和胃﹐用白術散。﹝消積丸白餅子方見癖白術散方見消渴﹞

﹝曾﹞積痛﹐腹中陰陰而痛﹐面黃不食﹐兒大者口吐酸餿气﹐先治積滯﹐後調脾胃﹐其痛自止﹐仍辧虛實和解﹐治法見後癖積條中。

湯氏三稜散治積气肚痛。

砂仁甘艸益智﹝炒﹐去殼﹞三稜蓬術靑皮﹝炒。各等分﹞

上爲末。白湯點下。

丹溪云食積腹痛﹐必用紫蘇﹑萊菔子之類。初虞世治小兒好喫粽﹐成肚痛﹐用黃連﹑白酒藥等分爲丸服。

卷之七﹟脾臟部﹝上﹞腹痛

虫痛

虫痛面白﹐心腹痛﹐口中沫及淸水出﹐發痛有時。田氏云﹕虫痛啼哭俯仰﹐坐臥不安﹐自按心腹﹐時時大叫﹐面無正色﹐或靑或黃﹐唇白﹐又目無精色﹐口吐涎沫﹐此爲虫痛。錢氏云﹕積痛﹑食痛﹑虛痛﹐大同小異﹐惟虫痛者當口淡而沫自出﹐治之隨其證用藥。虫與癇相似﹐小兒本怯﹐故胃虛冷則虫動而心痛﹐與癇略相似﹐但目不斜﹐手不搐也﹐安虫散主之。曾氏云﹕蛔虫動痛﹐口吐淸水涎沫﹐或吐出虫﹐痛不堪忍﹐其疾因食甘肥葷腥太早而得﹐故胃寒虫動作痛﹐其虫吐來或生或死﹐兒小者﹐此痛苦甚﹐亦致危難﹐先以理中湯﹝吐瀉﹞

加烏梅水煎服﹐使胃暖不逆﹐次蘆薈丸﹝疳﹞﹑使君子丸﹑化虫飲主之。有兒大者﹐面白而間黃色﹐肉食倍進﹐肌體消瘦﹐腹中時復作痛﹐此有血鱉﹑蛔虫雜乎其間﹐以二聖丸下之。又有胃受極寒極熱﹐亦令虫動﹐或微痛﹐或不痛﹐遽然吐出﹐法當安虫爲上。若以治虫﹐及傷胃气﹐固不可也。因寒而動者用理中湯加烏梅水煎服。因熱而動者用咀五苓散﹐亦加烏梅水姜煎投。辛氏女子五歲﹐病虫痛。諸醫以巴豆﹑漧漆﹑砂之屬治之﹐不效。至五日外﹐多哭而俯仰﹐睡臥不安﹐自按心腹﹐時大叫﹐面無正色﹐或靑或黃﹐或白或黑﹐目無光而慢﹐唇白吐沫﹐至六日﹐胸髙而臥轉不安。召錢至﹐錢詳視之﹐用蕪荑散三服﹐見目不除靑色﹐大驚曰﹐此病大困﹐若更加瀉﹐則爲逆矣。至次日﹐辛見錢曰夜來三更果瀉﹐錢於瀉盆中看﹐如藥汁﹐以杖攪之﹐見有丸藥﹐錢曰﹐此子肌濃﹐當气實﹐今證反虛﹐不可治也。辛日何以然﹖錢曰脾虛胃冷則虫動﹐而今反目靑﹐此肝乘脾﹐又更加瀉﹐知其气極虛也﹐而丸藥隨糞下﹐卽脾胃已脫﹐兼形病不相應﹐故知死病。後五日昏篤﹐七日而死。

錢氏安虫散治小兒虫痛。

胡粉﹝炒黃﹞鶴虱﹝炒黃﹞川楝子﹝去皮核﹞白礬﹝枯﹐二錢半﹞

上爲細末。每服一字﹐大者五分﹐米飲調下。痛時服。

治虫動﹐痛極不可忍﹐用漧漆半兩﹐檳榔一枚生用﹐窯老一塊再細研﹐三件一處爲末。空心熱酒調﹐良久取下虫﹐立愈﹐驗。﹝窯老恐窯中過泥物也。﹞

又方用漧漆一兩﹐搗碎﹐炒令煙盡出﹐用新汲水入生麻油﹐空心調下。

錢氏安虫丸治上中二焦虛﹐或胃寒虫動﹐及痛。

漧漆﹝炒煙盡﹐二分﹞雄黃﹝一分﹞巴豆霜﹝一錢﹞

上爲細末﹐糊丸如黍米大。量兒大小服之﹐取東引石橊根煎湯下﹐或苦楝根﹐或蕪荑湯下五七丸至二三十丸﹐發時服。

蕪荑散主治同前。凡小兒痛時便髙聲啼叫﹐人中上鼻頭唇口一時黑色﹐脈法當沈弱而弦﹐今反脈大﹐是虫證也。

白蕪荑漧漆﹝炒。各等分﹞

上爲細末。每服一字或五分或一錢﹐米飲調下﹐發時服。

使君子丸治腹內諸虫作痛﹐口吐淸水。

使君肉﹝薄切﹐屋瓦焙漧﹞檳榔酸石橊根皮﹝東向者佳﹐淨洗﹐銼焙﹞大黃﹝半生半炮。各七錢半﹞

上﹐除檳榔銼曬不過火﹐餘三味再焙﹐同檳榔爲末﹐沙糖水煮麵糊丸﹐麻仁大。

每服三十丸至五十丸﹐淡豬肉汁空心下﹐或雞肉汁亦好。

化虫飲消化虫毒在腹作痛。

檳榔酸石橊根皮﹝淨洗﹐焙漧。各一兩﹞紅丹﹝過﹞雷丸貫眾﹝如雞頭者佳﹞使君子肉﹝薄切﹐焙。各二錢半﹞甘艸﹝炙﹞枳殼﹝去瓤﹐麩炒微黃﹞大黃﹝各五錢﹞

上爲細末。用淸油煎雞子一枚如春餅樣﹐候冷﹐抄藥末一錢於上﹐攤勻﹐空心捲而食之。兒小者﹐用糯米粉水煮糊丸﹐粟谷大。每服十五粒至三十丸﹐以淡豬肉汁空心下﹐雞肉汁亦好。

二聖丸治腹內諸虫﹐及消穀逐水﹐下气去風。

檳榔﹝一兩﹞巴豆﹝十五粒﹑去殼膜心﹑大好者﹐存油﹞

上﹐檳榔銼曬爲末﹐巴豆碎切﹐在乳缽內極細杵﹐仍入檳榔末同再杵勻﹐麵糊丸﹐綠豆大。每服七十七丸至九十九丸﹐用溫茶淸﹐五更初空心﹐止一投藥﹐見虫下盡﹐進以稀粥自安。

卷之七﹟脾臟部﹝上﹞腹痛

鎖肚痛

﹝曾﹞一月後嬰孩﹐忽乳不下咽﹐肚硬如石﹐赤如朱﹐撮口而哭﹐面靑唇黑﹐手足口气俱冷是也。

始因斷臍帶不緊﹐爲風冷所乘﹐證亦危急﹐以白芍藥湯﹝疝﹞﹑烏梅散﹑一字金﹝臍風﹞投之﹐日久則難愈。更參考臍風證內議論。

烏梅散治腹疼﹐及初生嬰孩臍下冷痛﹐疝气等疾。

烏梅﹝去核﹞玄胡索粉艸﹝半生半炙。各五錢﹞乳香沒藥釣藤﹝各二錢半﹞

上件咀。每服二錢﹐水一盞﹐煎七分﹐空心溫服。

卷之七﹟脾臟部﹝上﹞腹痛

盤腸內釣痛

﹝湯﹞小兒腹痛曲腰﹐漧哭無淚﹐面靑白﹐唇黑肢冷﹐爲盤腸內釣。凡有此證﹐急煎蔥湯淋洗其腹﹐揉之﹐蔥熨臍腹間良久﹐尿自痛中出﹐其疼立止﹐續次服藥。

乳香沒藥﹝各少許﹐透明者﹑細研﹞

上件﹐木香一塊於乳缽內磨﹐水一分﹐滚數沸﹐調乳沒末。此藥只一服效。

﹝薛﹞小兒盤腸气者﹐痛則曲腰幹啼﹐額上有汗﹐皆由肝經風邪所搏也﹐肝腎居下﹐故痛則曲腰﹐幹啼者﹐風燥其液﹐故無淚也﹐額上有汗者﹐風木助心火也﹐口閉足冷者﹐脾气不營也﹐下利靑糞者﹐肝木乘脾也﹐皆由產下澡洗受風冷所致﹐當服釣藤膏之類。若乳母及兒受寒邪者﹐用沈香湯之類。若兒額間有汗﹐口閉腳冷﹐乃虛寒也﹐用當歸散﹝見前﹞或沈香降气湯之類。若面赤唇焦﹐小便不通﹐小腹脹痛者﹐乃小腸熱也﹐用人參湯送下三黃丸﹝裏熱﹞。若因乳母飲食停滯者﹐用保和丸﹝宿食﹞。懷抱气郁者﹐加味歸脾湯﹝驚悸﹞。怒動肝火者加味逍遙散﹝虛熱﹞。子母俱服﹐並佳。

錢氏釣藤膏治小兒腹中極痛﹐幹啼後偃﹐名盤腸內釣。

乳香﹝研﹞沒藥﹝研﹞木香姜黃﹝各四錢﹞木鱉子仁﹝二十一个﹞

上﹐先將後三味同爲細末﹐次研入上二味﹐煉蜜和成劑收貯。每一歲兒可服半皂子大﹐余以意加減﹐煎釣藤湯化下﹐無時。次用魏香散。

魏香散蓬術﹝半兩﹞阿魏﹝一錢﹞

上﹐先用溫水化阿魏﹐浸蓬術一晝夜﹐焙漧﹐爲細末。每服一字或半錢﹐煎紫蘇米飲空心調下。

蒜乳丸治冷證腹痛夜啼。

大蒜﹝一稞﹐慢火煨香熟﹐研爛﹞乳香﹝另研﹐五分﹞

上﹐研爲丸如芥菜子大。每服七粒﹐乳汁送下。

異香散治小兒諸般弔證﹐角弓反張﹐胸髙臍凸。

用透明沒藥一味爲末﹐姜湯調下。

卷之七﹟脾臟部﹝上﹞腹痛

瘕痛

﹝曾﹞瘕痛﹐乃積久所致﹐由榮衛俱虛﹐外則感受風寒﹐內則過傷乳食﹐停滯旣久﹐不能克化﹐故邪並於陰爲﹐陰則專靜﹐凝而不移﹐邪並於陽爲瘕﹐假物象形﹐動而不息。若久而不治﹐亦成脾疳積﹐或兩脇間有塊如石﹐按之則痛﹐不按則輕。或面黃肌瘦﹐肚硬而脹及有靑筋﹐晝涼夜熱﹐蒸潮無時﹐乳食減少﹐愛喫泥土。或大便釀瀉﹐痛則身冷如冰。法當調脾養胃﹐用醒脾散﹝慢驚﹞參苓白術散﹝不乳食﹞。磨積理疳﹐用化癖丸﹝癖﹞三稜散﹝宿食﹞木香莪術丸﹝宿食﹞。治釀瀉﹐沒石子丸﹝瀉﹞﹑沈香檳榔丸﹝癖積﹞。然此積滯之疾﹐非七劑可療﹐必須次第調理﹐則日久自然平復。

卷之七﹟脾臟部﹝上﹞腹痛

痛

﹝曾﹞始則腹內一小長塊﹐其硬如臂﹐從腰纏轉﹐或左或右﹐良久痛甚﹐則見於皮下﹐不妨乳食。其證先因有疾表解未盡﹐遽爾下之太過﹐气虛寒搏﹐鬱結而成。法宜益气理虛﹐用參苓白術散﹝不乳食﹞﹑沈香檳榔丸﹝癖﹞﹑木香莪術丸﹝宿食﹞爲治﹐或間投白芍藥湯﹝疝﹞加人參﹑茯苓﹐水姜煎服。

癖痛治法詳癖門按﹕瘕癖四證﹐大同小異﹐治法亦無大分別﹐似不必瑣瑣作名﹐亦可也。

弔腎偏墜痛證治在陰腫門寒疝痛證治在疝門

卷之七﹟脾臟部﹝上﹞腹痛

補虛

芍藥甘艸湯治出疹肚疼腹滿﹐小便不通。

芍藥﹝一兩﹞甘艸﹝二錢半﹞

上銼散。白水煎服。

《聖惠》人參散治小兒卒吐下﹐腹痛不止。

人參﹝去蘆頭﹞當歸﹝銼﹐微炒。各半兩﹞甘艸﹝炙﹐微赤﹐銼﹞漧薑﹝炮裂﹐銼﹞黃﹝銼。

各一分﹞細辛﹝一分﹞

上件藥搗﹐粗羅爲散。每服一錢﹐以水一小盞﹐煎至五分﹐去滓稍熱服﹐量兒大小﹐以意加減。頻服。

﹝錢乙﹞附方和中散和胃气﹐止吐瀉﹐定煩渴﹐治腹痛﹐思食。

人參﹝去蘆﹞白茯苓白術甘艸﹝銼﹐炒﹞漧葛﹝銼﹞黃白扁豆﹝炒﹞藿香葉﹝各等分﹞

上爲細末。每服三錢﹐水一盞﹐漧棗二个去核﹐姜五片﹐煎至八分﹐食前溫服。

卷之七﹟脾臟部﹝上﹞腹痛

外治

《莊氏家傳》小兒未能語﹐啼哭不能辧者﹐當以手候其腹﹐如有實硬處﹐卽是腹痛。治之方﹐研生薑取汁﹐暖令溫﹐調面成糊﹐塗紙上﹐貼臍心﹐立定。

卷之七﹟脾臟部﹝上﹞

腹脹

﹝錢﹞腹脹﹐由脾胃虛气攻作也﹐實者悶亂喘滿﹐可下之﹐用紫霜丸﹑白餅子﹝此言未下而喘者﹐爲實﹐故可下﹐若誤下而喘者﹐爲虛气附肺﹐不可下也。紫霜丸﹑白餅子二方見癖﹞。不喘者﹐虛也﹐不可下﹐若誤下之﹐則脾虛气上﹐附肺而行。肺與脾子母皆虛﹐肺主目胞﹑腮之類﹐脾主四肢﹐母气虛甚﹐卽目胞腮腫﹐四肢黃色。治之用塌气丸漸消之﹐未愈﹐漸加丸數﹐不可以丁香﹑木香﹑橘皮﹑豆蔻大溫散藥治之﹐何以然﹖脾虛气未出﹐故𨿽腹脹而不喘﹐可以溫散藥治之﹐使上下分消其气﹐則愈矣。若气虛已出﹐附肺而行﹐卽脾胃內弱﹐每生虛气入於四肢面目矣﹐小兒易爲虛實﹐脾虛則不受寒溫﹐服寒則生冷﹐服溫則生熱﹐當識此勿誤也。胃久虛熱﹐多生疸病﹐或引飲不止。脾虛不能勝腎﹐隨肺气上行於四肢而目腫若水狀﹐腎气漫浮於肺﹐卽大喘也。此當用塌气丸﹐病愈後面未紅者﹐虛衰未復故也﹝此下後喘﹐故宜塌气丸﹐若未下而喘﹐宜下之﹞。治腹脹者﹐譬如行兵戰冠於林﹐寇未出林﹐以兵攻之﹐必可獲﹐寇若出林﹐不可急攻﹐攻則必有失﹐當以意漸收之﹐卽順也﹝寇未出林﹐謂虛气未出而不喘﹐不目胞腮腫﹐故可用丁香﹑木香大溫散藥上下分消其气而愈也﹐寇已出林﹐謂虛气已出﹐爲喘﹑爲目腮腫﹐須用塌气九漸消之﹞。

治小兒虛腹脹﹐先服塌气丸﹐不愈﹐腹中有食積結糞﹐小便黃﹐時微喘﹐脈伏而實﹐時飲水能食者﹐可下之。

蓋脾初虛而後有積﹐所治宜先補脾﹐然後下之﹐後又補脾﹐卽愈也。不可補肺﹐恐生虛喘。

﹝潔古﹞腹脹虛實凡久病吐瀉之後﹐虛則其脈微細﹐肺主目胞及腮﹐脾主四肢﹐若色淡黃﹐目胞腮虛腫﹐手足冷﹐先服塌气丸﹐後服異功散﹑和中丸﹑四君子湯﹑益黃散之類﹐用諸溫藥養眞气﹝異功散﹑和中丸﹑四君子湯三方﹐並見吐瀉﹞。實則脈洪實﹐不因吐瀉久病後﹐亦不因痢下﹐腹脹而喘急悶亂﹐更有痰有熱﹐及有宿食不化而腹脹者﹐宜服白餅子﹑大黃丸﹑解毒丸下之﹐兼須詳認大小便﹐如都不通﹐先利小便﹐後利大便。﹝白餅子方見癖﹐解毒丸方見喉痺﹐大黃丸方見傷寒﹞。云岐云﹕小兒熱結於內﹐腹脹壯熱﹐大便赤黃﹐躁悶煩亂者宜瀉靑丸。

﹝薛﹞東垣云﹕寒脹多﹐熱脹少﹐皆主於脾胃。虛者宜用六君子湯。若喘而气短者﹐脾肺气虛也﹐用異功散補之。若服克伐之類而喘脹益甚者﹐脾肺之气復傷也﹐用前湯加半夏﹑升麻。若旣下而不喘﹐則邪气去而肺气寧也﹐不必用藥。或病久小便不利﹐或四肢浮腫者﹐脾肺之气虛﹐不能通調水道也﹐用金匱加減腎气丸主之。或手足逆冷﹐睡而露睛﹐脾胃虛寒也﹐用六君子加炮姜。手足不冷﹐睡而露睛﹐脾胃虛弱也﹐用六君子湯。若面色靑﹐木克土也﹐用六君﹑木香﹑柴胡﹐更當調治乳母﹐節其飲食﹐恐藥餌過劑﹐復傷胃气故也。一小兒腹脹﹐面赤痰喘﹐大便祕﹐壯熱飲冷。此形病俱實。用紫霜丸一服﹐諸證益甚﹐面色頓白﹐飲湯不絕。余以爲邪气退而眞气復傷﹐故面白而喜湯﹐用白術散大劑煎湯﹐令恣飲﹐良久而睡﹐翌日頓安。一小兒傷食腹脹﹐胸滿有痰。余治以異功散而痊。後復傷食腹脹﹐兼痛﹐或用藥下之﹐痛脹益甚﹐而加气喘。此脾胃傷而致肺虛也。用六君子加桔梗調補而痊。一小兒腹脹惡食﹐發熱惡心﹐證類外感。余曰此飲食停滯也。用保和丸一服﹐諸證頓退﹐惟腹脹﹐用異功散而痊。一小兒傷食腹脹﹐服克伐之劑﹐小便澀滯﹐又服五苓散之類﹐飲食漸減﹐小便不通﹐四肢頓腫。余朝用《余匱》腎气丸去附子﹐夕用補中益气湯而安。一小兒腹脹﹐大便靑白﹐腹左一塊﹐面色痿黃﹐齒齦赤爛﹐食少滯頤。余用異功散調補中气爲主﹐佐以大蕪荑湯淸疳治熱﹐月餘諸證稍愈﹐仍服異功散及蚵蟆丸﹐外貼阿魏膏﹐兩月塊消﹐左脇微痛﹐用四君子湯﹑九味蘆薈丸﹑而愈。《百問》云﹐有疳脹﹐气脹﹐癥積脹﹐鎖肚脹﹐脘膈脹﹐食膨脹﹐蛔脹﹐虛冷積脹。其疳气積脹﹐宜先與保童兼塌气以去之。其痞癖气脹﹑癥積脹﹐宜三稜以消痞。其鎖肚脹﹐宜與珍珠天麻丸以通之。其上膈中脘食傷膨脹﹐宜三稜﹑塌气﹑大茱連丸以消磨之。其蛔脹﹐宜下虫丸以化之。其虛冷積脹﹐宜沈香煎以溫之。以上諸證﹐宜調和胃气﹐消磨通利﹐腫脹必然平復矣。如有熱者﹐必以葶藶﹑牽牛等輩以治之﹐推气丸劑亦可用。

按﹕《百問》分證𨿽詳﹐而偏於攻下﹐若無錢張活法﹐薛氏補法以主之﹐鮮不殺人﹐愼之。

塌气丸胡椒﹝一兩﹞蠍尾﹝半兩﹞

上爲末。糊丸如粟米大。每服五七丸至一二十丸﹐陳米飲下﹐無時。一方﹐有木香一錢。

錢氏﹑潔古所用塌气丸﹐乃此二味﹐不可誤用後有牽牛者﹐愼之。

《本事》調中丸治小兒久傷脾胃﹐腹脹。

漧薑橘紅白術茯苓木香砂仁官桂良姜﹝各等分﹞

上細末﹐糊丸如麻子大。每服二三十丸﹐食後﹐熟水下。

《聖惠》治小兒脾虛腹脹不能乳食。訶梨勒丸訶梨勒﹝煨﹐用皮﹞濃朴﹝去粗皮﹐塗生薑汁﹑炙令香熟﹞陳橘皮﹝湯浸﹐去白﹐焙。各半兩﹞

漧薑﹝炮裂﹐銼﹞甘艸﹝炙微赤﹐銼﹞木香白術人參﹝去蘆頭。各一分﹞

上件藥搗﹐羅爲末。煉蜜和丸﹐如麻子大。每服以粥飲下五丸﹐日三四服﹐量兒大小﹐加減服之。

﹝張氏﹞溫脾散治脾胃虧損﹐腹脇虛脹﹐乳食不進﹐困倦無力。

訶子肉人參﹝各七錢﹞白術木香桔梗茯苓藿香陳皮黃﹝各五錢﹞甘艸﹝炙﹐二錢半﹞

上﹐每服二三錢﹐姜棗水煎。

沈香煎治脾气冷積。

乳香沈香丁香杏仁﹝炒﹞百艸霜木香﹝各一錢﹞肉豆蔻﹝一个﹐煨﹞巴豆﹝十四粒﹐出油如霜﹞

上爲末﹐酒煮蠟和丸﹐綠豆大。每服三五丸﹐淡生薑湯送下。應患肚痛不止﹐服之效。常服﹐以通爲度。

《三因》肥兒丸治小兒病多因缺乳﹐喫食太早所致﹐或因久患臟腑胃虛虫動﹐日漸羸瘦﹐腹大不能行﹐發豎﹐發熱﹐無精神。

黃連神曲﹝各一兩﹞麥芽﹝炒﹐半兩﹞木香﹝二錢﹞檳榔﹝三个﹐不見火﹞使君子肉豆蔻﹝面裹煨。各半兩﹞

上爲末﹐糊爲丸﹐如桐子大。每服三二十丸﹐量兒加減﹐熟水吞下。

六神丸治如前證。

丁香木香肉豆蔻﹝用面裹煨。各五錢﹞訶子﹝煨﹐去核﹐半兩﹞使君子蘆薈﹝研。各一兩﹞

上爲末﹐以棗肉和丸﹐如麻子大。每服五丸至七丸﹐溫米飲下﹐食前。

治小兒疳病或腹大胡黃連﹝二錢﹐去果積﹞阿魏﹝一兩半﹐去肉積﹞神曲﹝二錢﹐去食積﹞黃連﹝二錢﹐去熱積﹞

麝香﹝四粒﹐通竅﹞

上爲末。每服十二粒﹐白術湯下。

褐丸子治疳腫脹。

蘿卜子﹝一兩﹐微炒﹞陳皮靑皮檳榔五靈脂蓬術﹝煨﹞黑牽牛﹝取淨末﹐半生半炒﹞赤茯苓﹝各半兩﹞木香﹝二錢半﹞

上爲末﹐麵糊丸﹐綠豆大。每服十五丸﹐紫蘇葉或白湯下。

五疳保童丸治五種疳疾。

五倍子﹝生﹞靑黛夜明砂﹝布裹洗﹞苦楝根皮蘆薈熊膽﹝研入﹞黃連﹝去毛﹞龍膽艸﹝生用﹞幹蟾﹝酥炙﹐去皮骨﹞麝香﹝研入﹞蕪荑﹝取仁﹞蟬蛻﹝去土。各等分﹞

上末﹐用粟米糊爲丸﹐麻子大。一歲兒二十丸﹐飯飲下﹐二三服。

幼科有丁奚﹑哺露﹑無辜等名﹐其證腹大﹑頸小﹑黃瘦﹐皆疳脹之異名也﹐輕則爲此﹐重則爲彼耳。今仍舊別立門於疳後。

楊氏塌气散治小兒腹脹﹐气喘﹑體腫﹑面浮。

陳米﹝一合﹐炒黃﹞靑皮﹝去穣﹐巴豆二十一粒﹐炒黃色﹐去巴豆﹞甘艸﹝炙。各半兩﹞黑牽牛﹝二錢半﹐半生半炒﹞肉豆蔻﹝二个﹐煨香﹞

上末半錢﹐米飲調下。加檳榔一个。

塌气丸治小兒疳气腹脹﹐喘急並面浮腫。

丁香胡椒﹝炒。各五錢﹞蘿卜子﹝炒﹞白牽牛﹝各七錢半﹞

上爲末﹐麵糊丸﹐小豆大。三歲三十丸﹐米湯下。

塌气散治小兒腹脹气粗﹐並疳疾相攻﹐面目浮腫。

木香﹝一錢﹞靑皮﹝半兩﹞巴豆﹝三十粒﹐同炒豆黃色﹐去巴豆﹞

上爲末。三歲﹐半錢﹐米湯下﹐食前連進﹐卽效。

分气飲治小兒腫脹作喘﹐气短而急。

桔梗赤茯苓陳皮桑白皮﹝銼﹞大腹皮枳殼﹝炒﹞半夏﹝曲﹞眞蘇子﹝微炒﹞紫蘇甘艸﹝炙。各二錢﹞艸果仁﹝一錢﹞

上銼散。每服一錢半﹐姜棗煎服。

三稜煎丸治嬰孩食傷生冷﹑甜膩﹑毒熱等物﹐脾胃積滯﹐久不克化﹐令兒肚熱腳冷﹐痞癖寒熱。及療瘕中脘不和﹐膨脹上膈﹐气壅心腹﹐不得宣通﹐所以作疾。此藥溫良﹐但是諸積滯食不化﹐並宜與服。

京三稜﹝成塊煮﹞蓬術﹝並炮。各半兩﹞芫花﹝二錢半﹐醋浸﹑炒﹞鱉甲﹝去裙﹐米醋炙焦﹐半兩﹞淡豆豉﹝二錢﹞巴豆﹝二十一粒﹐去殼﹞川當歸﹝半兩﹞杏仁﹝去皮尖﹐二錢半﹐炒令赤﹞

上﹐前四味一處以米醋一碗煮令幹﹐仍用炒﹐起更細銼﹐焙爲末﹐次入當歸末﹑杏仁﹑巴豆﹑淡豆豉和勻﹐水煮麵糊﹑爲丸麻子大。每服二十丸﹐姜湯下﹐大小加減服之。

三稜丸治小兒停積﹐腹脇脹滿﹐幹噦惡心﹐全不入食。

三稜﹝煨﹞木香神曲﹝炒﹞陳皮﹝去白﹞半夏﹝薑汁制。各一兩﹞丁香官桂﹝各半兩﹞

上爲末﹐曲糊丸﹐如黃米大。二十丸﹐乳食後溫生薑湯下。

阿魏丸治小兒食積﹐腹如蜘蛛狀﹐肚痛﹐小便白濁。

阿魏﹝醋浸一宿﹐研如泥﹞黃連﹝炒﹞連翹﹝各半兩﹞花碱﹝研如粉﹐三錢﹞山楂肉﹝一兩﹞半夏﹝皂角水﹐浸一宿﹐一兩﹞

上爲末﹐炒神曲糊丸﹐如卜子大。每服二十丸﹐空心米飲下。喫果子多者加胡黃連。米食多者加神曲﹑山楂。肉食多者加阿魏。

又阿魏丸阿魏﹝一兩﹞黃連﹝酒煮﹐六兩﹞

上爲末﹐醋浸阿魏一宿﹐研如泥﹐湯浸蒸餅丸。如元气不足﹐加人參。

小阿魏丸山楂肉﹝三兩﹞石碱﹝三錢﹞半夏﹝一兩﹞

上爲末﹐阿魏半兩醋浸﹐糊丸﹐白湯下。

眞珠天麻丸治急驚風請量用之﹐以通爲度。此方仍治弔腸﹑鎖肚﹑撮口至妙。丸如麻子大﹐初生患者三日三丸﹐五日五丸﹐七日七丸。加靑黛﹐名靑黛丸。

天南星﹝炮﹞天麻白附子﹝炮。各二錢半﹞膩粉﹝半錢﹞巴霜﹝一字﹞蕪荑﹝炒﹞全蠍滑石﹝各一錢半﹞

上爲末﹐煮細麵糊丸﹐如麻子大。每服一歲五丸﹐二歲十丸﹐大小加減﹐薄荷湯點茶淸送下。

大茱連丸治小兒飲食過度﹐胸膈膨脹﹐上下气不宣通﹐郁滯迷悶﹐情思少樂﹐大則作喘﹐飲食不化﹐作渴煩躁﹐坐臥不任﹐肢體倦怠﹐腹脇疼痛。

蓬術京三稜﹝各二錢半﹐醋煮﹞漧薑﹝炮﹞靑皮陳皮﹝去白﹞木香丁香﹝各三錢﹞巴豆﹝二十一粒﹐去膜心出油﹞綠細小茱萸﹝二錢﹞

上爲末﹐醋糊丸﹐麻子大。每服七丸至十丸﹐大者加服﹐生薑棗子湯下。

下虫丸治蛔疳諸虫。

苦楝根皮﹝酒浸﹐焙﹞綠色貫眾木香桃仁﹝浸﹐去皮﹐焙﹞蕪荑﹝焙﹞雞心檳榔﹝各一錢﹞鶴虱﹝炒﹞輕粉﹝各半錢﹞幹蝦蟆﹝炙焦﹐三錢﹞使君子﹝五十个﹐煨﹐取肉用﹞

上爲末﹐飛麵糊丸﹐麻子大。每服二十丸﹐天明淸肉汁下。內加當歸﹑川連﹑各二錢半﹐治脊疳兼疳勞。

遇仙丹治諸虫﹐取諸積。

牽牛﹝三斤﹞大腹子﹝二斤﹞錫灰﹝炙幹﹐爲末﹞大黃﹝四兩﹞雷丸﹝四兩﹞靑木香鶴虱漧漆﹝各二兩﹞皂角﹝四條﹞

上﹐後三味煎水﹐用粟米煮粥﹐初用牽牛末﹐次用大腹末﹐三用錫灰﹐四用大黃﹐五用雷丸﹐六用靑木香和劑﹐丸如梧桐子大。每服五七九丸﹐用姜湯熟水送下。此藥專治男子婦人積虫气塊﹐五勞七傷﹐赤白痢疾﹐便血注下﹐皮黃水腫﹐十般气﹐十一般惡虫。又進飲食除病﹐悅顏色﹐不與他藥相反﹐四季可服。細末三四錢﹐量大小加減﹐服時不喫晚飯﹐三更用茶淸下﹐次早桶子內虫積及粒米盡﹐方可洗面﹐溫粥補之﹐傷寒孕婦﹐不可服。

東垣治脹﹐不犯上下二焦﹐用《素問》中滿者寫之於內之法。實者﹐分气消積。虛者﹐升陽滋血。治者當師其意而活用之﹐勝前所用排擊諸方遠矣。

中滿分消丸黃連枳實濃朴﹝各五錢﹞漧薑姜黃豬苓砂仁澤瀉茯苓﹝各三分﹞陳皮白術﹝各一分﹞半夏﹝四分﹞黃芩﹝一兩二錢﹞甘艸﹝一分﹞

上爲細末﹐蒸餅爲丸﹐如黍米大。每服三十丸﹐溫酒送下。

消痞丸快利之劑。

黃連﹝半兩﹞枳實黃芩甘艸人參﹝各三錢﹞濃朴﹝七分﹞漧薑﹝四分﹞橘皮﹝一錢﹞姜黃﹝五分﹞

上爲細末﹐蒸餅爲丸﹐如黍米大。每服三十丸﹐隨乳下。

﹝丹﹞腹脹。

蘿卜子蘇梗漧葛陳皮﹝各等分﹞甘艸﹝減半﹞

如食減﹐加白術煎服。

升陽滋血湯二月間﹐一小兒未滿百日﹐病腹脹﹐不大便二日﹐便瘦弱﹐徧身黃色。

宜升陽气﹐滋血和血補血﹐利大便。

蠍稍﹝二分﹞神曲﹝三分﹞濃朴當歸﹝各一錢﹞桃仁﹝十个﹞升麻﹝三分﹞

上﹐作一服﹐水一盞﹐煎至半盞﹐去滓﹐食前服。

麻黃升麻湯治小兒面色痿黃﹐腹脹食不下﹐正月﹑四月小兒服之﹐神效。

麻黃﹝二分﹞桂枝杏仁吳茱萸艸豆蔻濃朴曲末羌活白茯苓升麻根蒼術澤瀉豬苓陳皮黃柏﹝各一分﹞柴胡根白術靑皮黃連﹝各五分﹞

上咀。作一服﹐水一大盞﹐煎七分﹐去滓﹐食前熱服。

卷之七﹟脾臟部﹝上﹞

水腫

﹝演山﹞腫脹二證﹐此由虛中有積﹐久患失治﹐日漸傳變﹐證候多喘﹐隨輕重﹑察盛衰﹑審表裏以主治﹐先固其本﹐後正其標﹐斯無恙矣。﹝錢﹞腫病﹐腎熱傳於膀胱﹐熱盛逆於脾胃﹐脾虛而不能制腎水﹐反克脾土﹐脾隨水行﹐脾主四肢﹐故流走而身面皆腫也。若加喘者重也﹐何以然﹖腎水勝而克退脾土﹐反勝心火﹐心又勝肺﹐肺爲心克﹐故喘。或問曰﹐心刑肺﹐肺本見虛﹐令何喘實﹖曰此有二﹐一者肺大喘﹐此五臟逆。二者腎水气上行﹐傍侵於肺﹐故令大喘﹐此皆難治。

曾氏治法﹕原腫病之由﹐標本之疾﹐腎主元气﹐天一之水生焉﹐肺主沖化﹐地四之金屬焉﹐腎爲本而肺爲標﹐皆至陰以積水﹐其爲病也﹐腎者胃之關鍵﹐關鍵不利﹐樞機不轉﹐水乃不行﹐滲於脈絡皮膚而爲浮腫﹐當推究內外所因﹐而爲施治。兒大者﹐憑脈以明虛實﹐古方有十種論證﹐短气不得臥﹐爲心水。兩脇緊痛﹐爲肝水。大便鴨溏﹐爲肺水。四肢苦重﹐爲脾水。腰痛足冷﹐爲腎水。口苦咽漧﹐爲膽水。乍虛乍實﹐爲大腸水。腹急肢瘦﹐爲膀胱水。小便閉澀﹐爲胃水。小腹急滿﹐爲小腸水。然脈浮爲風爲虛﹐沈伏爲水病﹐沈則脈絡虛﹐伏則小便難﹐卽爲正水﹐脾脈虛大﹐多作脾腫﹐因循不治﹐乃成水腫。蓋脾屬土﹐喜燥而惡濕﹐常感濕气﹐濕喜傷脾﹐血化爲水﹐土敗不能制水﹐則停蓄不行﹐畱滯皮膚﹐故作浮腫。初得病時﹐見眼胞早晨浮突﹐至午後稍消﹐以羌活散﹝赤白痢﹞疏解﹐次醒脾散﹝慢驚﹞主之﹐及間投南星腹皮散。其脾冷困﹐則燥以艸果﹑縮砂之類。然此證﹐夏與秋冬治之頗易﹐惟春不然﹐蓋四時之水﹐無如春水泛溢﹐兼肝木旺而脾土受克﹐不能受水﹐所以難療﹐進退不常﹐須徐徐調理取效。若脾熱而困﹐又以熱藥燥之﹐𨿽火能生土﹐亦可勝水﹐柰何燥之太過﹐土不敵火﹐則熱愈甚而不食﹐發熱煩渴﹐醫者又進之以燥劑﹐由此而面目轉浮﹐致脾敗而手足背皆腫﹐蓋手足背與臍凸﹐卽脾之外候。有未經發表﹐遽用下藥以瀉之﹐則一瀉而腫消﹐乃曰得瀉之力﹐殊不知脾愈瀉而愈虛﹐不逾旬月﹐其腫如初﹐此世人只知瀉腫爲最﹐而不求其十補勿一瀉之論﹐法當隨四時用藥解表﹐通利小便﹐春以七寶散﹝傷寒﹞加麻黃﹑桂枝﹑赤茯苓﹐水姜蔥煎服。夏以五苓散﹝驚﹞加麻黃﹑車前子﹑薏苡仁。秋以淸肺飲﹝嗽﹞加羌活﹑細辛﹑商陸。冬以沖和飲﹝傷寒﹞白術﹑生川烏﹑赤小豆。以上三藥﹐並用水姜蔥煎﹐次投滋潤救脾導水湯劑滲泄之﹐乃爲良法﹐更以香陸胃苓丸﹑赤蒼飲頓服﹐自然獲安。蓋《內經》云﹕開鬼門﹝發汗﹞﹐潔淨府﹝利小便﹞﹐平治權衡﹐以平爲期﹐此之謂也。有國中便覺痰嗽气喘﹐小水不通﹐正屬肺腎所主﹐先服解表散﹝咳嗽﹞﹐次以三白散爲治﹐余證﹐輕者投商陸丸。故經曰﹕其髙者﹐因而越之卽湧吐之義也。下者﹐引而竭之卽滲泄之義也。凡得此病﹐非一朝一夕之故﹐不可以孟浪之藥﹐求其速效﹐以致虛脫﹐如愈後再感外風﹐滿面虛浮﹐用排風湯﹝驚癰鶴膝﹞和解﹐仍服前救脾湯劑﹐免致反復。飲食之忌﹐惟鹽醬齏濕面﹐皆味鹹能溢水者﹐並其他生冷毒物﹐亦宜戒之﹐重則半載﹐輕者三月﹐須脾胃平復﹐腫消气實﹐然後於飲食中旋以燒鹽少投﹐則其疾自不再作。故劉氏曰﹕治腫非易﹐補養尢難。所忌者﹐切須詳審。有經久不消者﹐下浚川丸卽效。

南星腹皮散主腫疾欲愈未愈之間﹐脾胃虛慢﹐气促痰喘﹐腹脹胸滿﹐飲減﹐精神困﹐小便不利﹐面色痿黃。

南星﹝制﹐一兩﹞大腹皮﹝淨洗﹐焙漧﹞生薑皮陳皮﹝去白﹞靑皮﹝去白﹞桑白皮﹝銼炒﹞

甘艸扁豆﹝炒﹐去殼。各半兩﹞

上碎。每服二錢﹐水一盞﹐姜二片﹐煎七分﹐無時溫服。

香陸胃苓丸治腫疾日久不愈﹐此藥大能實脾導水﹐多服取效。

丁香﹝去梗﹞商陸赤小豆陳皮﹝去白﹞甘艸﹝炙。各二兩﹞蒼術﹝米泔水﹑浸一宿﹐去粗皮﹑濾幹﹑銼片﹐炒微黃色﹞澤瀉﹝去粗皮。各二兩半﹞赤茯苓﹝去皮﹞豬苓﹝去皮﹞白術﹝各一兩半﹞

肉桂﹝去粗皮﹐一兩﹞濃朴﹝去粗皮﹐用生薑汁炙令香熟﹐二兩﹞

上﹐除丁香﹑肉桂不過火﹐余藥銼焙﹐同二味爲末﹐用面微炒﹐水浸透煮糊丸﹐綠豆大。每服三十丸至五十丸或七十七丸﹐空心溫湯下。兒小者﹐丸作粟谷大吞服之﹐粒數﹑引子﹐並如前法。

赤蒼飲主脾胃因虛受濕﹐面貌浮黃﹐或徧身作腫﹐飲食減少﹐气不升降﹐小便赤色﹐肚膨脹﹐咳嗽有痰及腫﹐嘗服神效。加艸果仁炮過﹐水姜棗煎投。

赤茯苓﹝去皮﹞蒼術﹝去粗皮﹐米泔水浸一宿﹐濾幹﹑銼片﹐炒微黃。各一兩半﹞枳殼﹝制﹐一兩﹞

藿香﹝和根﹞半夏﹝湯煮透﹐銼焙漧﹞淨香附紫蘇﹝和梗﹞濃朴﹝去粗皮﹐薑汁炙香熟﹞陳皮﹝去白。各七錢半﹞甘艸﹝炙﹐一兩二錢﹞

上銼。每服二錢﹐水一盞﹐生薑二片﹐煎七分﹐無時溫服。

三白散解國中腫疾﹐四肢膚囊浮脹﹐大小便不利﹐皆因膀胱蘊熱﹐風濕相乘。

白牽牛﹝半生半炒﹐杵碎﹞桑白皮﹝銼﹑炒﹞白術木通﹝去皮節﹞陳皮﹝去白﹞甘艸﹝各半兩﹞

上碎。每服二錢﹐水一盞﹐煎七分﹐無時服。

商陸丸治水腫小便不通﹐勿拘遠近。

商陸﹝一兩﹞淨黃連﹝半兩﹞

上焙﹐爲末﹐薑汁煮麵糊丸﹐綠豆大。每服三十丸至五十丸﹐用溫紫蘇熟水空心下﹐或溫蔥湯。

浚川丸治水腫及單腹滿脹﹐气促食減﹐徧身面浮。

大戟芫花﹝醋炒﹞沈香檀香南木香檳榔蓬莪術大腹皮﹝洗﹐焙漧﹞桑白皮﹝銼炒。各半兩﹞黑白牽牛﹝曬研﹑取生末﹐一兩﹞巴豆﹝去殼膜心﹑存油﹐三十五粒﹞

上﹐除牽牛末﹑巴豆外﹐前丸味內有沈香﹑檀香﹑木香﹑檳榔不過火﹐餘五味焙漧﹐同沈香等爲末﹐就加牽牛末和勻﹐巴豆碎切﹐在乳缽內極細杵﹐入前藥末同再杵勻﹐水煮麵糊丸﹐麻仁大。每服十七丸﹐濃煎蔥湯候溫﹐五更初空心下。

去水未盡﹐停一日﹐減用十三丸﹐次減作九丸﹐再減至七丸﹐湯使下法如前。證退卽止﹐仍投南星腹皮散。如單腹腫甚﹐能飲食气壯者﹐加甘遂末同丸取效。仍忌有甘艸藥餌﹐相反。

演山翁治法﹕受濕腫﹝腳手面目虛浮﹞食毒瓦斯腫﹝腹肚腎蠱脹急﹞傷寒虛气入腹腫瀉痢虛气入腹腫此四種所患病不相同﹐皆由虛得之。受濕﹐謂脾胃受濕冷﹐久不克化﹐气浮﹐四肢頭面皆腫。食毒瓦斯﹐由脾胃傷之冷積﹐毒瓦斯停畱胃脘﹐致虛入腹作腫。傷寒由下之太早﹐乘虛入腹作腫。瀉痢之久﹐脾气亦虛﹐是以致腫。以上宜平調胃气﹐補髒充實﹐方可去腫﹐先服四味理中﹐無減半漧薑﹐加白術﹑桑白皮同煎。傷寒虛腫﹐加枳實。作喘﹐加淡豆豉。瀉痢虛腫﹐服正气調胃。胃气旣壯﹐以救生丹利之﹐其腫卽退。再調補臟腑﹐用觀音散﹐卽平復矣。

气虛腫﹝亦名气蠱﹞﹑血虛腫﹝亦名血蠱﹞﹑榮衛俱虛腫﹝亦名气血蠱﹞﹐小兒所患﹐腫脹一門最爲要急﹐前人少有究竟﹐然腫脹之作﹐皆由榮衛不順﹐臟腑怯弱﹐壅滯三焦﹐流注百脈﹐表裏俱虛﹐邪正相亂﹐所以致受。四大浮盛﹐腹肚膨滿﹐多由食毒得之﹐飲食得之﹐癥傷得之﹐饑飽得之﹐積久不化﹐故成斯病。

病由虛得﹐或則妄亂通下﹐因虛致虛﹐根不得去﹐疾加已盛﹐是謂壞證危候﹐智者怯而爲辭﹐庸者暴以攻擊﹐二醫不同﹐誠屬難治。智者商之﹐良者審之﹐疑者塌之﹝疑其病盛不可利只與塌其气﹞﹐明者調之﹝正榮衛也﹞﹐先調榮衛之順﹐次服分气飲子以散其滯﹐斯病去矣。

榮衛飲子調補嬰孩气血俱虛﹐榮衛不順﹐四肢﹑頭面﹑手足俱浮腫以至喘急者﹐並宜服之。

川當歸熟漧地黃﹝淨洗﹞人參白茯苓川芎白術甘艸﹝炙﹞白芍藥枳殼﹝炒﹑別制﹞黃﹝蜜炙﹞陳皮上件等分﹐咀。每服二錢匕﹐水一小盞﹐煎至半盞﹐去滓通口﹐不拘時候。

議曰﹕榮者﹐血溫流行於脈﹐衛者﹐气順調和於絡﹐是故榮行脈中﹐衛行脈外﹐陰陽相安﹐循環無止﹐自幼至長﹐不離呼吸﹐無少滯礙﹐其脈方調﹐其气乃順。呼吸之間﹐脈不應息﹐气有違滯﹐流注經絡﹐隱伏臟腑﹐百病皆由玆始﹐此方最良﹐𨿽兒幼小﹐並可與服﹐以壯其根﹐使血榮气衛﹐順且和矣﹐腑寒髒虛﹐溫且壯矣﹐盈虧自然而平﹐怯弱自然而正﹐陰陽調均﹐气脈充實﹐何病之有。

分气飲子調理小兒腫脹作喘﹐气短促急﹐坐臥不任﹐四體浮腫﹐飲食嘔逆﹐神困喜睡。

五味子桔梗白茯苓甘艸﹝炙﹞陳橘皮桑白皮艸果﹝去殼﹞大腹皮白術枳殼﹝去穣﹑切﹐炒﹞川當歸紫蘇蘇子半夏曲上﹐等分﹐咀。每服二大錢匕﹐水一小盞﹐生薑二小片﹐棗子半个﹐煎至半盞﹐去滓通口﹐不拘時候。

兼八味理中丸煎服。以上﹐宜用救生丹通利。

議曰﹕淸濁無混﹐邪正不幹﹐上焦得之淸涼﹐下部受之溫暖﹐气滯則少升降﹐血虛則多流注﹐𨿽是乳子﹐呼吸一息﹐其脈之至﹐徐徐應指﹐不違其數者﹐亦同大人流行﹐但隨小大受之短淺而已﹐若也畱滯﹐其脈遲數﹐卽太過不及而病生焉。善療治者﹐郁則分之﹐逆則順之﹐停則利之﹐滯則降之﹐調理之法﹐先宜順气﹐大抵嬰孩气順卽易治﹐此方分气﹐與分水谷之分者不同﹐明者察之。

大效神功救生丹治小兒气虛喘息﹐四肢浮腫﹐肚腹脹急﹐衝滿脇肋﹐乍熱乍寒﹐或瀉或祕﹐皆由久停虛積﹐榮衛不順﹐宜用推去其惡毒之气。

雄黃﹝另研﹞朱砂﹝各一分﹞巴豆﹝二十一粒﹐去殼﹞漧薑﹝二錢﹞

上件﹐用米醋一盞﹐以巴﹑姜就煮令幹﹐去姜不用﹐將巴出油﹐和雄﹑朱研勻﹐雪糕搜丸﹐如麻子大。

每一歲三丸﹐並用酒浸赤芍藥﹐以少許送下。

薛氏治法﹕經曰﹕至陰者﹐腎水也﹐少陰者﹐冬脈也﹐其本在腎﹐其末在肺﹐皆積水也。又曰﹕腎者﹐胃之關也。關門不利﹐故聚水而從其類也﹐上下溢於皮膚﹐故腫腹大﹐上爲喘呼不得臥者﹐標本俱病也。丹溪云﹕惟腎虛不能行水﹐脾虛不能制水﹐胃與脾合﹐又胃爲水谷之海﹐因虛而不能傳化﹐腎水泛濫﹐反得以浸漬脾土﹐於是三焦停滯﹐經絡壅塞﹐水滲於皮膚﹐注於肌肉而發腫也。其狀﹐目胞上下微起﹐肢體重著﹐喘咳怔忡﹐股間淸冷﹐小便澀黃﹐皮薄而光﹐手按成窟﹐舉手卽滿是也。古方有十種論證﹐又有濕气﹑毒瓦斯﹑傷寒後﹑瀉痢後﹑气血虛者之五種﹐及疳气﹑癥積﹑鎖肚﹑胸膈作膨﹑蛔﹑气虛﹑冷積者之七脹﹐亦當詳之。其受濕气者﹐由脾胃之气惇阜﹐四肢頭面皆腫也。食毒者﹐脾傷積毒﹐停畱於胃也。

傷寒下早者﹐邪气乘虛而入也。瀉痢後者﹐脾气虛也。皆宜先調胃气﹐吹可治腫。其患七脹﹐皆由血气不足﹐臟腑怯弱﹐表裏俱虛﹐邪正相亂﹐以致四肢浮腫﹐腹肚膨滿﹐亦當先調榮衛﹐分別陰陽﹐治法宜補中﹑行濕﹑利小便。凡有熱者﹐水气在表也﹐可汗之。身無熱者﹐水气在裏也﹐宜下之。腰以上腫﹐宜利小便﹐腰以下腫﹐宜發汗﹐此仲景之法也。若徧身腫﹐煩渴﹐小便赤澀﹐大便祕結﹐此屬陽水﹔徧身腫﹐不渴﹐大便溏泄﹐小便淸利﹐此屬陰水﹔陽水兼陽證者﹐脈必浮數﹐陰水兼陰證者﹐脈必沈遲﹐气若陷下﹐宜用二陳加升提之藥﹐如腹脹﹐少加木香調之。若朝寬暮急屬陰虛﹐朝用四物湯加參術﹐夕用加減腎气丸。朝急暮寬屬陽虛﹐朝用六君子湯﹐夕用加減腎气丸。朝暮皆急陰陽俱虛也﹐用八珍湯主之。眞陽虛者朝用八味地黃丸﹐夕用補中益气湯。若肚腹痞滿﹐肢體腫脹﹐手足並冷﹐飲食難化﹐或大便泄瀉﹐呼吸气冷者﹐此眞陽衰敗﹐脾肺腎虛寒不能司攝﹐而水泛行也﹐急用加減腎气丸﹐否則不治﹐惟調補脾土﹐多有生者。

《金匱》加減腎气丸熟地黃﹝八兩﹞幹山藥山茱萸﹝各四兩﹞澤瀉白茯苓牡丹皮﹝各三兩﹞肉桂附子﹝炮﹞車前子﹝炒﹞牛膝﹝酒微炒。各一兩﹞

上﹐各另爲末﹐米糊丸﹐小豆大。每服三四十丸﹐空心食前﹐白湯下。

附雜方﹝丹﹞白文舉兒五歲﹐身面皆腫﹐尿多。

山梔﹝炒﹞桑皮﹝炒。各一錢﹞黃芩﹝二錢半﹞白術蘇梗﹝各一錢半﹞

上咀。作三帖﹐水一盞半﹐煎至半盞﹐食前溫服。

﹝湯﹞退腫散气方赤小豆陳皮蘿卜子甘艸﹝炙。各半兩﹞木香﹝炮﹐七分﹞

上爲粗末。姜棗煎服﹐大小加減。

又方白術﹝炒﹞木香﹝炮﹞甘艸﹝炙﹞茴香﹝炒﹞靑皮﹝各半兩﹐巴豆三十粒﹑去膜﹐同靑皮炒﹐去巴豆不用﹞

上爲末。米飲調下。

又方用錢氏益黃散加木香﹐去丁香﹐加蘿卜子﹐去訶子﹐爲末﹐大小加減﹐米飲調下。

卷之八﹟脾臟部﹝下﹞

疳

《內經》曰﹕數食肥﹐令人內熱。數食甘﹐令人中滿。蓋其病因肥甘所致﹐故命名曰疳。若夫𦇤褓中之乳子﹐與四五歲之孩提﹐乳哺未息﹐胃气未全﹐而穀气尙未充也﹐父母不能調將﹐惟務姑息﹐舐犢之愛﹐遂令恣食肥甘﹐與夫瓜果生冷﹐及一切烹飪調和之味﹐朝飧暮啖﹐漸成積滯膠固﹐以致身熱體瘦﹐面色痿黃﹐或肚大靑筋﹐虫痛瀉利﹐而諸疳之證作矣。﹝錢﹞諸疳皆脾胃之病﹐內亡津液之所作也﹐因大病或吐瀉後﹐醫又以藥吐下﹐致脾胃虛弱﹐亡失津液。且小兒病疳﹐皆愚醫之所壞病﹐假如潮熱﹐是一臟虛﹑一臟實﹑而內發虛熱也﹐法當補母而瀉本髒則愈﹐假令日中發潮熱﹐是心虛熱也﹐肝爲心母﹐法宜先補肝母﹐肝實而後瀉心﹐心得母气則內平而潮熱自愈﹐醫見潮熱﹐妄謂其實﹐乃以大黃﹑牙硝﹑輩諸冷藥利之﹐利旣多而不能禁﹐則津液內亡﹐漸成疳也。又如癖病﹐發作寒熱飲水﹐脇下有形硬痛﹐法當用藥漸消磨之﹐醫反以巴豆﹑砂輩快藥下之﹐小兒易虛易實﹐下之旣過﹐胃中津液耗損﹐漸成疳瘦。又有病傷寒五六日間﹐有下證﹐以冷藥下之太過﹐致脾胃虛而津液少﹐卽便引飲不止而生熱也﹐熱气內耗﹐肌肉外消﹐他邪相干﹐證變諸端﹐亦成疳病。又有吐瀉久病﹐或醫妄下之﹐其虛益甚﹐津液煩躁﹐亦能成疳也。小兒病癖﹐由乳食不消﹐伏在腹中﹐乍涼乍熱﹐飲水不止﹐或喘而嗽﹐與潮熱相類﹐若不早治﹐必成勞疳﹐以其有癖癥﹐則令兒不食﹐致脾胃虛而發熱﹐故引飲也﹐飲多﹐卽蕩滌脾胃﹐亡失津液﹐不能傳化水谷﹐其脈沈細﹐益不能飲食﹐致脾胃虛衰﹐四肢不舉﹐諸邪遂生﹐羸瘦而成疳矣。﹝楊﹞兒童二十歲以下﹐其病爲疳﹐二十歲以上﹑其病爲癆﹐疳與癆﹐皆气血虛憊﹐腸胃受傷致之﹐同出而異名也。何者﹖小兒臟腑嬌嫩﹐飽則易傷﹐乳哺飲食﹐一或失常﹐不爲疳者鮮矣。疳皆乳食不調﹐甘肥無節而作也﹐或嬰幼闕乳﹐粥飯太早﹐耗傷形气﹐則疳之根生。或三兩後﹐乳食稍多﹐過飽無度﹐則疳以傷得。或恣食甘肥粘膩﹐生冷咸醋﹐以滯中脘﹐則疳因積成。或乳母寒暄失理﹐飲食乖常﹐喜怒房勞﹐卽與兒乳﹐則疳因母患傳气而入﹐此非病家不能調適之過乎。疳皆脾胃受病﹐內無津液而作也﹐有因吐瀉之後﹐妄施吐下﹐津液虛竭得之者。有因潮熱﹑大下利無禁約﹐胃中焦燥得之者。有因傷寒裏證﹐冷快太過﹐渴引水漿﹐變而生熱﹐熱气未散﹐復於他邪得之者。又有病癖寒熱﹐脇下痛硬﹐或者不能漸與消磨﹐遽以﹑巴峻決﹐津液暴傷得之者﹐此非醫家輕藥壤病之過乎。疳之爲候﹐頭皮光急﹐毛髮焦稀﹐腮縮鼻幹﹐口饞唇白﹐兩眼昏爛﹐揉鼻眉﹐脊聳體黃﹐斗牙咬甲﹐焦渴自汗﹐尿白瀉酸﹐肚脹腸鳴﹐癖結潮熱﹐酷嗜瓜果鹹酸﹐炭米泥土而欲飲水者﹐皆其候也。

﹝肝疳﹞亦名風疳﹐亦名筋疳。﹝錢﹞肝疳白膜遮睛﹐筋疳瀉血而瘦。﹝湯﹞肝疳眼白靑﹐眼睛澀癢。《聖惠》搖頭揉目﹐流汗徧身﹐合面而臥﹐面色靑黃﹐發竦頭焦﹐筋靑腦熱﹐渾身瘡癬﹐腹中積聚﹐下痢頻多﹐久而不痊﹐轉甚羸瘦。﹝曾氏﹞目生眵糞﹐髮際﹑左臉多靑或白﹐睛微黃﹐瀉利夾水﹐或如苔色。

﹝心疳﹞亦名驚疳。錢氏﹐面黃頰赤﹐身壯熱。湯氏﹐口內生瘡。《聖惠》渾身壯熱﹐吐利無常﹐頰赤面黃﹐胸膈煩滿﹐鼻干心躁﹐口舌生瘡﹐痢久不痊﹐多下膿血﹐有時盜汗﹐或乃虛驚。楊氏﹐小便赤澀﹐五心皆熱。曾氏﹐切牙舒舌﹐愛飲冷水﹐喜伏眠於地。

脾疳亦名食疳。錢氏﹕面黃﹐腹大﹐食泥土。湯氏﹕脾疳﹐食不消。胃疳﹐多吐。《聖惠》腹多筋脈﹐喘促气粗﹐乳食不多﹐心腹脹滿﹐多啼咳逆﹐面色痿黃﹐骨立毛焦﹐形枯力劣﹐胸膈壅悶﹐水穀不消﹐口鼻常幹﹐情意不悅﹐愛暗憎明﹐腸胃不和﹐利多酸臭。曾氏﹐愛食冷物﹐引飲無度﹐身面俱黃﹐發稀作穗﹐頭大項小﹐腹脹腳弱﹐間或釀瀉﹐肌瘦目慢﹐晝涼夜熱﹐不思乳食。錢氏又云﹕肥疳﹐卽脾疳也﹐身瘦虛黃﹐幹而有瘡﹐其候不一﹐種種異端﹐今略舉之﹐目澀或生白膜﹐唇赤身漧黃或黑﹐喜臥冷地﹑或食泥土﹐身有瘡疥﹐瀉靑白黃沫﹐水痢色變﹑易腹滿﹐身耳鼻皆有瘡﹐發鬢作穗﹐頭大項細﹐極瘦飲水﹐皆其證也。

按﹕此言脾疳證候﹐多與余疳相濫﹐蓋疳爲脾經本病﹐固應兼之。

肺疳亦名气疳。錢氏﹐气喘﹐口鼻生瘡。《聖惠》咳嗽气逆﹐皮毛幹焦﹐饒涕多啼﹐咽喉不利﹐揉鼻咬甲﹐壯熱憎寒﹐唇邊赤癢﹐腹內气脹﹐乳食漸稀﹐大腸不調﹐頻頻泄利﹐糞中米出﹐皮上粟生。曾氏﹐鼻下赤爛﹐手足枯細﹐口有鮏气﹐右腮白。

腎疳亦名急疳﹐亦名骨疳。錢氏﹐腎疳極瘦﹐身有瘡疥。骨疳﹐喜臥冷地。

湯氏﹐齒爪黑。《聖惠》肌骨消瘦﹐齒齦生瘡﹐寒熱作時﹐口鼻漧燥﹐腦熱如火﹐腳冷如冰﹐吐逆旣增﹐乳食減少﹐瀉利頻並﹐下部開張﹐肛門不收﹐疳瘡癢痛。曾氏﹐兩耳內外生瘡﹐腳如鶴膝﹐頭縫不合﹐或未能行﹐牙齒生遲﹐其縫臭爛﹐傳作走馬疳之類。

﹝楊﹞五臟疳傷﹐大抵然爾﹐析而論之﹐曰五疳出虫﹐曰蛔疳﹐曰脊疳﹐曰腦疳﹐曰幹疳﹐曰疳渴﹐曰疳瀉﹐曰疳痢﹐曰疳腫脹﹐曰疳勞﹐曰無辜疳﹐曰丁奚﹐曰哺露。證狀非一﹐可不舉宏撮要而條析之乎。五疳出虫者﹐疳傷之源﹐𨿽起於乳不調﹐然臟腑停積已久﹐莫不化而爲虫﹐其虫或如絲髮﹐或如馬尾﹐多出於頭項腹背之間﹐黃白或赤者﹐可醫﹐靑黑則難療也。蛔疳者﹐失乳飯早﹐食肉太早﹐或腸胃停蓄甜膩﹐化爲蛔虫﹐皺眉多啼﹐嘔吐淸沫﹐腹中乍痛﹐肚脹靑筋﹐唇口紫黑﹐腸頭齒癢是也﹝蛔𨿽食虫﹐虫不可動﹐從口鼻出者難治﹞。脊疳者﹐虫蝕脊膂﹐身熱羸黃﹐積中生熱﹐煩溫下痢﹐拍背如鼓鳴﹐脊骨如鋸齒﹐或十指皆瘡﹐頻嚙爪甲是也。腦疳者﹐胎中素挾風熱﹐生下乳哺越常﹐頭皮光急﹐滿頭餅瘡﹐腦熱如火﹐發結如穗﹐徧身多汗﹐腮腫囟髙是也﹝臨產多欲亦然易損兒眼﹞。幹疳者﹐瘦悴少血﹑舌漧多啼﹐其病在心﹐目不轉睛﹑幹啼少淚﹐其病在肝﹐身熱尿幹﹑手足淸冷﹐其病在腎﹐聲焦皮燥﹑大便幹結﹐其病在肺﹐搭口癡眠﹑胸脘漧渴﹐其病在脾﹐總爲五幹疳是也。疳渴者﹐髒中夙有疳气﹐加之乳母恣食五辛﹑酒面﹑炙爆﹐使小兒心肺壅熱﹐日則煩渴引水﹐乳食不進﹐夜則渴止是爾。疳瀉者﹐毛幹唇白﹐額上靑紋﹐肚脹腸鳴﹐泄下糟粕是爾﹝勿用熱藥止之﹞。疳痢者﹐挾受風寒暑濕﹐或冷熱不調﹐或停積宿滯﹐水谷不聚﹐頻下惡物是爾。疳腫脹者﹐虛中有積﹐其毒與气交並﹐故令腹肚緊脹﹐由是脾復受濕﹐故令頭面﹑腳手﹑虛浮是爾﹝法當磨積調气﹞。疳勞者﹐潮熱往來﹐五心煩熱﹐手足心及胸前﹐熱而發瘡﹐盜汗骨蒸﹐嗽喘枯悴是爾﹐或渴而復瀉﹐飲水惡食﹐肚硬如石﹐面色如銀﹐斷不可活。無辜疳者﹐腦後項邊﹐有核如彈﹐按之轉動﹐軟而不疼﹐其間有虫如米粉﹐不速破之﹐則虫隨熱气流散﹐淫蝕臟腑以致肢體癰瘡﹐便利膿血﹐壯熱羸瘦﹐頭露骨髙是爾﹝鍼刺破膏藥貼﹞﹐或浣濯兒衣﹐露於檐下﹐爲雌鳥落羽所污﹐兒著此衣﹐虫入皮毛﹐亦致無辜之疾﹐兒衣已曬﹐須微火烘之。其若手足極細﹐項小骨髙﹐尻削體痿﹐腹大臍突﹐號哭胸陷﹐或生谷﹐是爲丁奚。虛熱來往﹐頭骨分開﹐翻食吐虫﹐煩渴嘔噦﹐是爲哺露。丁奚哺露﹐皆因脾胃久虛﹐不能化水谷以榮血气﹐故肌肉消鑠﹐腎气不足﹐復爲風冷所傷﹐使柴骨枯露﹐亦有胎中受毒﹐臟腑少血致之﹐此皆無辜種類之疾﹐病而至此﹐不幾殆哉。又有小兒久患腎疳﹐內虛不食﹐甚者天柱骨倒﹐治法當用錢氏地黃丸加驅疳等劑﹐仍與貼項彊筋﹐若不識證﹐謂之五軟﹐非也。天柱骨倒﹐凡有三種﹐有吐瀉日久﹐羸弱成者﹔有肝膽伏熱﹐面赤唇紅﹐忽變此者﹔有傷寒不及發表成者﹔是皆風邪入肝﹐以致筋絡舒弛﹐吐瀉者當調胃气﹐肝熱者隨輕重以涼肝﹐並與彊筋貼項。惟傷寒天柱骨倒者難療﹐故並及之。

《莊氏家傳》小兒二十四候第一候﹐瀉膿血﹐日漸瘦﹐是冷熱疳。第二候﹐腳細肚髙﹐胸前骨生﹐愛喫泥土酸鹹﹐日久通身黃﹐時時吐逆下痢﹐腹內疼痛﹐是脾疳。第三候﹐鼻下赤爛﹐愛揉眼﹐兼血痢﹐是肺疳﹐乃因喫著承熱物﹐或病奶所損心肺﹐加之咳嗽﹐更以服涼冷藥過多﹐便上熱下冷﹐漸漸昏沈﹐日夜煩哭。第四候﹐皮虛皺﹐面無顏色﹐身上燥癢﹐心煩。第五候﹐毛髮稀疏﹐鼻生瘡﹐是肺疳。

第六候﹐頭生瘡﹐毛髮稀焦﹐是肝疳。第七候﹐牙變黃赤不定﹐是腎疳。第八候﹐頭髮焦漧﹐鼻下瘡生﹐是肺疳。第九候﹐咬指甲﹐毛髮作穗﹐四肢沈重﹐是心疳。

第十候﹐肚上筋生﹐齒虫蝕﹐是骨槽疳。第十一候﹐吐逆腹脹是胃疳﹐又名奶疳。

第十二候﹐齒斷臭爛﹐面無顏色﹐心不思食﹐是脾疳﹐又名口疳。第十三候﹐愛合面臥﹐多睡如醉﹐腹脹气急﹐蓋是因曾喫生肉如此﹐腹內有虫﹐是心脾疳。第十四候﹐鼻內幹痛﹐口中臭气﹐齒根有鮮血﹐是肝肺疳。第十五候﹐腳細肚髙﹐並肚上有靑脈﹐是脾疳。第十六候﹐非時生瘡﹐愛喫冷水﹐是熱疳。第十七候﹐皮膚上生粟子﹐糞中米出﹐是脾冷疳。第十八候﹐气滿腹脹及口漧﹐是心胃疳。第十九候﹐愛餐生米麵炭磚瓦﹐是脾胃疳。第二十候﹐揉鼻揩眼﹐及咬指甲﹐愛飲水﹐是肝渴疳。第二十一候﹐多寒熱﹐愛臥不起﹐是骨熱疳。第二十二候﹐愛飲水﹐眼目不開﹐是肝疳。第二十三候﹐肌體或熱或涼﹐發渴無時﹐是急疳。第二十四候﹐齒齦黑﹐唇懶開﹐開則赤﹐是心疳積熱。

《聖惠》凡小兒疳在內﹐眼澀腹脹﹐痢色無常﹐或如泔澱﹐日漸羸瘦﹐此候可療。

若鼻下赤爛自揉﹐鼻頭上有瘡生痂痛癢﹐漸漸流引﹐繞於兩耳﹐時時目赤﹐頭髮稀疏﹐腦皮光緊﹐頭大項細﹐肌體羸瘦﹐亦可治也。若唇口被蝕﹐齒齦作五色﹐或盡峭黑﹐舌下有白瘡﹐上有竅子﹐口中時有臭气﹐齒齦漸染欲爛﹐亦可治也。若下部開張﹐有時赤爛﹐癢不可忍﹐下痢無常﹐亦可治也。若疳蝕脊膂﹐十指皆癢﹐自咬指甲﹐頭髮作穗﹐脊骨如鋸﹐有時腹脹﹐有時下痢﹐若急治之﹐無不瘥也。

《聖惠》凡小兒肝藏疳﹐若目睛帶靑脈﹐左脇下硬﹐多吐涎沫﹐眼角左右有黑气所衝﹐不可治也。心藏疳﹐若愛驚啼﹐常好飲水﹐便食辛味﹐耳邊有脈﹐舌上有黑靨者﹐不可治也。脾藏疳﹐若肚大唇無血色﹐人中平滿﹐下痢無度﹐水穀不消﹐好喫泥土﹐皮枯骨露﹐不可治也。肺藏疳﹐若咳逆气促﹐多瀉白沫﹐身上有斑生如粟米大﹐色若黑者﹐不可治也。腎藏疳﹐若愛食酸鹹﹐飲水無度﹐小便如乳﹐牙齒靑黑﹐耳腦漧燥﹐肩竦骨枯﹐不可治也。又五疳有五絕候﹐一﹐襯著腳中指底﹐不覺疼。二﹐抱著﹐手足垂無力。三﹐病未退﹐徧身不暖。四﹐臟腑瀉靑涎﹐及沫不止。五﹐項筋舒展無力。如此之候﹐皆不可治也﹐凡醫用藥﹐切在審詳也。

﹝潔﹞疳者﹐小兒病癖或久吐瀉﹐醫者妄投轉過之藥﹐小兒易爲虛實﹐致令胃虛而亡津液﹐內發虛熱﹐外消肌肉﹐一臟虛則諸髒皆弱﹐其病目胞腫﹐腹脹﹐痢色無常﹐漸加瘦瘠﹐久不痊可﹐是腸胃有風積﹐法當宣風散﹝痘發熱﹞導之﹐後各根據本髒﹐補其母。

﹝錢﹞諸疳﹐皆根據本髒補其母﹐及與治疳藥﹐冷則木香丸﹐熱則胡黃連丸主之。

疳在內﹐目腫﹐腹脹﹐利色無常﹐或沫靑白﹐漸瘦弱﹐此冷證也﹐使君子丸主之。

疳在外﹐鼻下臭爛自揉﹑鼻頭上有瘡不著痂﹐漸繞耳生瘡﹐治鼻瘡爛蘭香散﹐諸瘡白粉散主之。肝疳﹐當補肝﹐地黃丸主之。心疳﹐當補心﹐安神丸主之。脾疳﹐當補脾﹐益黃散主之。腎疳﹐當補腎﹐地黃丸主之。筋疳﹐當補肝﹐地黃丸主之。

肺疳﹐當補脾肺﹐益黃散主之。骨疳﹐當補腎﹐地黃丸主之。大抵疳病當辧冷熱肥瘦﹐其初病者﹐爲肥熱疳﹐久病者﹐爲瘦冷疳﹐冷者木香丸﹐熱者胡黃連丸﹐冷熱之疳﹐尢宜如聖丸﹝疳瀉﹞。故小兒之臟腑柔弱﹐不可痛擊大下﹐必亡津液而成疳﹐凡有可下﹐量大小虛實而下之﹐則不至爲疳也。初病津液少者﹐當生胃中津液﹐白術散主之﹐惟多則妙。﹝楊﹞熱者涼之﹐冷者溫之﹐冷熱者溫涼之﹐此其要也。熱疳﹐病多在外﹐鼻下赤爛﹐頭瘡濕急名曰疳虛。瀉痢頻並名曰疳積。五心虛煩名曰疳熱。毛焦發穗﹐肚大靑筋﹐好喫異物﹐名曰疳極﹝受病傳髒已極﹞。熱發往來﹐形體枯槁﹐面無神采﹐無血色﹐名曰疳勞。手足細小﹐項長骨露﹐尻臀無肉﹐肚脹臍突﹐名曰丁奚。食加嘔噦﹐頭骨分開﹐作渴引飲﹐虫從口出﹐名曰哺露。此皆疳候。又因多食生冷﹐甘粘肥膩﹐積滯中脘不化﹐久亦成疳。治疳之法﹐量候輕重﹐理其臟腑﹐和其中脘﹐順其三焦﹐使胃气溫而納食﹐益脾元壯以消化﹐則臟腑自然調貼﹐令气脈與血脈相參﹐壯筋力與骨力俱健﹐神淸气爽﹐疳消虫化﹐漸次安愈。若以藥攻之五臟﹐疏卻腸胃﹐下去積毒﹐取出虫子﹐𨿽曰醫療﹐卽非治法﹐蓋小兒臟腑虛則生虫﹐虛則積滯﹐虛則疳羸﹐虛則脹滿﹐何更利下﹐若更轉動腸胃致虛﹐由虛成疳﹐疳虛證候﹐乃作無辜﹐無辜之孩﹐難救矣。

﹝薛﹞疳者﹐幹也﹐因脾胃津液漧涸而患﹐在小兒爲五疳﹐在大人爲五勞﹐總以調補胃气爲主。

後列諸方﹐其證候龐雜﹐不能名爲何等疳者﹐卽於通治諸疳方內檢之﹐若證候的與五疳等條下證候對者﹐卽檢本疳方﹐分寒熱虛實﹐擇而用之﹐常須識此﹐勿令誤也。

卷之八﹟脾臟部﹝下﹞疳

肝疳

楊氏云﹕肝疳者﹐由乳食不調﹐肝臟受熱所致也。若乳母寒溫不調﹐滋味不節﹐或外感風寒﹐內傷喜怒﹐邪气未散﹐遽以乳兒﹐多成風疳。肝者﹐眼之候﹐上膈伏熱﹐痰涎壅滯﹐以致肝風入眼﹐赤腫翳生﹐眵淚爛眶﹐痛癢揉擦﹐昏暗雀盲﹐甚至經月合眼﹐亦名疳眼。外證搖頭揉目﹐白膜遮睛﹐眼靑淚多﹐頭焦發豎﹐筋靑腦熱﹐甲癢筋攣﹐燥渴汗多﹐下痢瘡癬是也。錢氏以地黃丸主之﹝腎﹞。楊氏以天麻丸﹑生熟地黃湯﹑主之。曾氏調肝﹐用歸湯。

天麻丸治肝疳﹑風疳﹑疳眼。

靑黛川黃連天麻五靈脂夜明砂﹝微炒﹞川芎蘆薈﹝各二錢﹞龍膽艸防風蟬蛻﹝去足。各一錢半﹞全蠍﹝二枚﹐焙﹞麝香﹝少許﹞幹蟾頭﹝炙焦﹐三錢﹞

上爲末﹐豬膽汁浸糕﹐丸麻子大。每服十丸﹐薄荷湯下。

生熟地黃湯治疳眼閉合不開﹐內有朦霧。

生地黃熟地黃﹝各半兩﹞川芎赤茯苓枳殼﹝炒﹞杏仁﹝水浸﹐去皮﹞川黃連半夏曲天麻地骨皮甘艸﹝炙﹞當歸﹝各二錢半﹞

上銼散。每服二錢﹐生薑三片﹐黑豆十五粒﹐水煎﹐溫服。

歸湯治小兒稟賦素弱﹐豆瘡出不快者。及肝虛目視不明。

黃﹝一兩﹐蜜水塗炙﹞當歸﹝酒洗焙漧﹞白芍藥川芎﹝各半兩﹞甘艸﹝三錢﹐炙﹞

上件﹐咀。每服二錢﹐水一盞﹐煎七分﹐無時溫服。

﹝張渙﹞熊膽天麻丹治風疳羸瘦﹐搖頭揉目﹐百脈拘急。

天麻羌活眞熊膽蟬殼使君子﹝去殼﹞胡黃連﹝各一兩﹞蘆薈幹蟾﹝酥炙黃﹐各半兩﹞

上件搗﹐羅爲細末﹐粳米飯和﹐如黍米大。每服十粒﹐煎荊芥湯下﹐量兒大小加減。

烏蟾丹烏蛇﹝酒浸去皮骨﹐炙令黃﹞幹蟾﹝酥﹑炙黃﹞蛇蛻皮﹝燒灰。各一兩﹞胡黃連﹝半兩﹐以上﹐搗羅爲細末﹐次用﹞眞蘆薈麝香熊膽﹝各二錢半並細研﹞

上件﹐同拌勻﹐以粟米飲和﹐如黍米大。每服十粒﹐煎薄荷湯下﹐乳前。

《莊氏家傳》治小兒風疳﹐順肝气﹐進飲食。蘆薈丸蘆薈﹝一錢﹐別研秤﹐或只以皂角水磨﹞艸龍膽﹝一兩﹐淨洗﹐銼﹑焙漧秤﹞

上件藥一處搗羅爲末﹐用不皂角三鋌﹐以水二升汁﹐用生絹濾去滓﹐入銀器內慢火熬成膏﹐入前二味藥調和得所﹐丸如綠豆大。每服三丸至五丸﹐薄荷湯吞下。

《漢東王先生家寶》治小兒風疳﹐气攻項下生核子。皂角膏方皂角﹝大者﹑一莖﹐燒﹐存性﹞糯米﹝一合﹐炒黑色﹞艸烏頭﹝二錢﹐生﹞黃皮﹝一錢﹐炒黑色﹞

上爲末。每用不拘多少﹐以井華水調貼。如未安﹐須用水精丹取後﹐用調气﹑觀音﹑人參散﹑等藥補﹐仍再貼﹐兼與疳藥相間服。

神妙觀音散補虛﹐調胃气﹐進乳食﹐止吐瀉﹐久不進食。

白扁豆﹝微炒﹞石蓮肉﹝炒﹐去心﹞人參﹝焙。各一分﹞茯苓﹝一錢半﹐焙﹞甘艸﹝炙﹞香白芷綿黃﹝捶碎﹐用蜜水拌炙﹞木香﹝炒。各一錢﹞神曲﹝二錢﹞

上爲末。每服嬰孩一字﹐二三歲半錢﹐四五歲一錢﹐用水一藥注或半銀盞﹐棗子半片﹐煎十數沸﹐服。

人參散補虛﹐謂胃气﹐進乳食﹐止吐瀉。

人參茯苓蓮肉﹝去心﹑炒。各一分﹞黃﹝半兩﹐捶﹐蜜水拌炙﹞甘艸﹝二錢﹐炙﹞

上爲末。每服嬰孩一字﹐二三歲半錢﹐四五歲一錢﹐以水一藥注或半銀盞﹐入棗子半片﹐煎十數沸﹐服。

莊氏第六候頭生瘡﹐毛髮稀焦﹐是肝疳方肉豆蔻蟾灰﹝全者。各一个﹞桔梗﹝炮﹞茯苓﹝煨﹞大黃﹝煨。各一兩﹞龍腦麝香﹝各一錢﹞

上﹐爲末﹐軟飯丸﹐如麻子大。粟米飲下三丸。只可兩服。

治小兒手足動﹐眼目不開﹐有時語笑﹐或卽嗔怒﹐兼多驚﹐手指甲靑﹐狀形似死﹐妄稱天。

通神丸茯苓龍齒﹝各。煨半兩﹞鉛丹胡黃連﹝各一分﹞銀箔﹝五片﹞麝香﹝一錢﹞釣藤﹝一兩﹐煨﹞

上爲末﹐煉蜜丸﹐麻子大。每十丸﹐米飲下。﹝莊氏第二十二候用此方﹞

第三風疳﹐小兒手足拘攣﹐眼目不開﹐有時自笑﹐或嗔怒驚叫﹐手爪甲靑﹐狀似鬼形﹐已似天。須服金箔茯苓散金箔﹝五片﹞茯苓牛膝胡黃連﹝各一兩﹞龍骨﹝一分﹞木香麝香﹝各一錢﹞

上件爲末。每服一字﹐米飲下﹐日二服。忌油膩。

卷之八﹟脾臟部﹝下﹞疳

心疳

楊氏云﹕由乳食不調﹐心臟受熱所致也﹐蓋其血气未定﹐乳哺有傷﹐易生壅滯﹐內有滯熱﹐未得疏通﹐故心神驚郁﹐而作驚疳之候。外證身體壯熱﹐臉赤唇紅﹐口舌生瘡﹐胸膈煩悶﹐小便赤澀﹐五心皆熱﹐盜汗發渴﹐嚙齒虛驚是也。錢氏﹐安神丸主之。薛氏﹐用安神丸以治心﹐異功散以補脾。楊氏﹐以茯苓丸﹑錢氏安神丸主之。曾氏﹐寧心用茯神湯。

朱砂安神丸治心疳﹐怔忡﹐心中痞悶。

朱砂﹝四錢﹞黃連生地黃﹝各半兩﹞生甘艸﹝二錢半﹞蘭香葉﹝二錢﹐燒灰﹞銅靑輕粉﹝各五分﹞

上爲末。幹敷上。

茯苓丸治心疳﹐驚疳。

茯神蘆薈琥珀黃連﹝淨﹞赤茯苓﹝各三錢﹞釣藤皮遠志肉﹝姜制﹐焙漧﹞蝦蟆灰﹝各二錢﹞石菖蒲﹝一錢﹞麝香﹝少許﹞

上爲末﹐粟米糊﹑丸麻子大。每服十丸﹐薄荷湯下。

茯神湯治心气不足﹐虛而驚悸﹐日常煩哭。及嬰孩生下羸瘦多驚﹐宜子﹑母同服﹐自然有效。

茯神﹝去皮木根﹐一兩﹞人參﹝去蘆﹞當歸﹝去蘆尾﹐酒洗。各半兩﹞甘艸﹝炙﹐二錢﹞

上件咀。每服二錢﹐水一盞﹐煎七分﹐無時溫服。有微熱煩躁﹐入麥門冬去心同煎。

﹝張渙﹞參黃丹治驚疳挾熱﹐夜臥驚悸。

幹蠍﹝二十一个﹐微炒﹞天漿子﹝一十四个﹐幹者﹐微炒﹞人參胡黃連﹝各一兩﹞天竺黃﹝半兩﹐研。

以上爲細末﹐次入﹞靑黛朱砂﹝各一分﹞龍腦﹝一錢。並細研﹞

上件一處拌勻﹐煉蜜和﹐如黍米大。每服十粒﹐人參湯下﹐量兒大小加減。

天竺黃丹天竺黃﹝一兩﹐細研﹞晚蠶蛾﹝微炒﹞白僵蠶﹝微炒﹞川黃連﹝各半兩。以上搗羅爲細末﹐次用﹞朱砂靑黛麝香﹝各一分﹐並細研﹞

上件拌勻﹐粳米飲和﹐如黍米大。每服七粒至十粒﹐煎人參湯下﹐量兒大小加減。

《仙人水鑑》治小兒驚疳。

朱砂丸五歲至十五歲並宜服之。

朱砂﹝三錢﹐研﹞靑黛﹝一兩﹐研﹞黃連郁金﹝爲末﹞夜明砂﹝用炒焦黑。各半兩﹞麝香熊膽﹝用冷水一雞子多﹐浸一宿。各一錢﹞

上﹐同研如粉﹐次入浸熊膽水和爲丸﹐如綠豆大。空心臨臥﹐金銀薄荷湯下三丸至五丸。切忌生冷油膩神效。

《萬全方》眞珠散治小兒心疳﹐體熱黃瘦。

眞珠﹝末﹞麥門冬﹝去心。各半兩﹞天竺黃金銀箔﹝各研五十片﹐臨和加入諸藥末內﹞牛黃麝香﹝各細研﹞胡黃連甘艸﹝炙﹞羚羊角﹝屑﹞川大黃﹝炒﹞當歸﹝微炒﹞朱砂雄黃茯神犀角﹝屑。各一分﹞

上﹐搗羅爲散。每服以茵陳湯調半錢﹐量兒大小服之。

﹝朱氏﹞治小兒肚大項小﹐卽是驚疳方釣藤甘艸﹝各二分﹞人參栝蔞﹝各一分﹞

上件爲末。以水一茶碗﹐入藥二錢﹐煎取六合﹐去滓﹐重煎﹐溫服。

治五疳八痢心藏熱方蘆薈﹝半兩﹐研﹞輕粉靑黛香墨飛羅面﹝各一錢﹞使君子﹝一个﹞蝸牛﹝五个﹐和肉炒焦﹐細研﹞麝香﹝半錢﹞

上爲末﹐研細﹐滴水爲丸﹐芥子大。生地黃汁化下一丸至二丸﹐薄荷湯亦得。﹝莊氏第九候用此方。﹞

麝香丸治小兒一切驚疳等病。

艸龍膽胡黃連﹝各半兩﹞木香蟬蛻﹝上頭足﹐洗淨。各一錢﹞瓜蒂龍腦麝香牛黃﹝各一錢並各細研﹞

上﹐豬膽爲丸﹐如桐子及綠豆大。驚疳﹐或祕或瀉﹐淸米飲送下﹐小兒五七粒至一二十粒。眼疳﹐豬肝湯下。疳渴豬湯下﹐豬肉湯下亦得。驚風發搐﹐眼上竄﹐薄荷湯下一丸﹐更水研一丸滴鼻中。牙疳瘡﹐口瘡﹐研貼。虫痛﹐苦楝根湯或白蕪荑湯送下。百日內小兒大小便不通﹐水研封臍中。有虫候﹐漧漆﹑麝香各少許﹐並入生油一兩點﹐溫水化下一大丸。慢驚勿服。

睡驚丸治小兒一切驚疳﹑食積﹑風癇之證。

使君子﹝五十个燒﹞香墨﹝棗大一塊﹞金銀箔﹝各七片﹞膩粉﹝二錢﹞

上﹐先將使君子存性﹐同墨研細﹐次入金銀箔﹐乳缽內研﹐次入膩粉﹐並麝香少許﹐研令極細﹐稀糊丸﹐如桐子大﹐陰漧。每服一丸﹐薄荷湯磨下﹐一歲以下半丸。一名靑金丹。極效。

治小兒因喫著患熱病奶次腹痛﹐並及驚風毒奶﹐便乃下痢吐逆﹐又名奶疳。

桃仁﹝去皮尖﹐炒﹞胡黃連﹝各半兩﹞沈香朱砂﹝別研。各一分﹞金箔﹝五片﹞

上﹐爲末﹐軟飯丸﹐麻子大。米飲下五丸﹐奶汁下亦得。﹝莊氏第十一候用此方﹞

治小兒胃疳及進食方胡黃連蘆薈﹝各一分﹞肉豆蔻﹝一个﹞檳榔幹蟾﹝炙。各半个﹞夜明砂﹝半分﹐炒﹞朱砂麝香﹝各半錢﹞

上爲末﹐煉蜜丸﹐綠豆大。一歲一丸﹐米飲及乳汁下亦得。如是疳盛﹐次加二丸至三丸﹐取下虫屎爲驗﹐五日一服。

桃花丸治小兒心藏積熱生疳。

寒水石﹝一兩﹐用炭火燒﹐熟研如面細﹞朱砂﹝半錢﹐細研﹐合和如桃花色﹞

上爲末﹐水浸蒸餅丸﹐如粟米大。冷水下三五丸。服旬日﹐自然安妙。﹝莊氏第二十四候用此方。﹞

卷之八﹟脾臟部﹝下﹞疳

脾疳

楊氏云﹕由乳食不節﹐脾胃受傷所致也﹐或乳母恣食生冷肥膩﹐或乳兒過傷﹐或飯後與乳致吐﹐或乳多眠久則變爲乳癖﹐腹脇結塊﹐亦爲奶疳。外證面黃身熱﹐肚大腳弱﹐吐逆中滿﹐乏力叫啼﹐水穀不消﹐泄下酸臭﹐合面困睡﹐減食喫泥是也。

錢氏﹐益黃散主之。楊氏﹐以靈脂丸﹐同益黃散主之。薛氏﹐用四味肥兒丸以治疳﹐五味異功散以生土。曾氏﹐調脾用參苓白術散﹝不乳食﹞。

益黃散﹝見脾﹞

四味肥兒丸治嘔吐不食﹐腹脹成疳﹐或作瀉不止﹐或食積脾疳﹐目生云翳﹐口舌生瘡﹐牙齦腐爛﹐發熱瘦怯﹐徧身生瘡。又治小便澄白﹐腹大靑筋﹐一切疳證。

黃連﹝炒﹞蕪荑神曲麥芽﹝炒。各等分﹞

上爲末﹐水糊丸﹐桐子大。每服一二十丸﹐空心白滚湯送下。

靈脂丸治脾疳﹐食疳。

白豆蔻仁麥﹝炒﹞五靈脂縮砂仁蓬術﹝煨﹞靑皮﹝去穣﹞橘紅使君子﹝焙﹞蝦蟆﹝炙焦。各二錢﹞

上爲末﹐米糊丸﹐麻子大。每服十丸﹐米湯下。

神效換肌丸治脾疳肌瘦﹐潮熱盜汗﹐泄瀉糟粕﹐頭大腹急。

川黃連﹝炒﹞鱉甲﹝酒炙﹞肉豆蔻﹝煨﹞使君子﹝面裹煨﹞神曲﹝炒﹞麥芽﹝炒。各半兩﹞訶子肉﹝二錢半﹞

麝香﹝五分﹞

上爲末﹐糊丸芥子大。米湯下。

﹝張渙﹞木香煎治食疳﹐不知饑飽﹐積滯內停﹐腹大腳細﹐下痢無度。

南木香﹝銼﹞肉豆蔻﹝去殼。各一兩﹞幹蟾﹝二个﹐酥炙﹞胡黃連使君子﹝去殼﹞五靈脂﹝各一兩。

以上搗羅爲細末﹐次用﹞巴豆﹝七个﹐去皮心膜﹐紙裹出油﹐細研﹞麝香﹝一分﹐細研﹞

上件同拌勻﹐滴水於石臼中搗一二百下﹐和如黍米大。每服二粒至三粒﹐溫生薑湯下﹐乳食後﹐看兒大小加減。

檳榔丹能食不生肌肉﹐宜常服。

檳榔﹝面裹﹐炮面幹爲度﹞木香胡黃連﹝各一兩﹞代赭石﹝一分﹐研。以上各搗羅爲細末﹐次用﹞香墨﹝燒存性﹐細研﹞麝香﹝研細。各一分﹞

上件通拌勻﹐糯米飲和﹐如黍米大。每服十粒﹐煎橘皮湯下﹐食後﹐量兒大小加減。

肉豆蔻丹肌瘦挾積﹐常服尢佳。

肉豆蔻﹝去殼﹞使君子﹝去殼﹞靑橘皮﹝炒黃。各一兩﹞牽牛子﹝炒黃﹐一分。以上搗羅爲細末﹐次入﹞蘆薈﹝一分﹐研﹞麝香﹝一錢﹐研﹞

上件一處拌勻﹐用糯米飲和﹐如黍米大。每服十粒﹐生薑湯下﹐食後﹐量兒大小加減。

《聖惠》木香丸治小兒食疳﹐腹中多痛﹐大腸或痢﹐鼻癢漧瘦﹐時有體熱。

木香胡黃連蟾頭﹝炙令焦黃﹞麝香蘆薈靑黛雄黃﹝各細研﹞香墨熊膽﹝各一分﹞使君子﹝半兩﹞

上件藥搗﹐羅爲末﹐煉蜜和丸﹐如綠豆大。每服以粥飲下五丸﹐量兒大小﹐以意加減。

訶梨勒丸治小兒食疳﹐水穀不消﹐心腹脹滿﹐好喫泥土﹐肌體瘦弱。

訶梨勒皮﹝三分﹞肉豆蔻﹝一枚﹐去殼﹞靑黛麝香蘆薈朱砂﹝各細研﹞熊膽﹝研入。各一分﹞

上件藥搗﹐羅爲末﹐都研令勻﹐用酒煮粳米飯和丸﹐如黍粒大。每服以粥飲下三丸﹐日二服﹐量兒大小﹐增減服之。

桃花散治小兒食疳﹐腹脹。

桃花﹝一分﹞幹蟾﹝塗酥炙令黃﹞肉豆蔻﹝去殼﹞靑黛﹝細研﹞赤芍藥紫筍茶﹝各半兩﹞

上件藥搗﹐細羅爲散﹐每服以溫粥飲調下半錢﹐看兒大小﹐臨時加減。

《孔氏家傳》治小兒脾疳方胡黃連使君子五味子檳榔﹝各一錢﹞南木香﹝半錢﹞

上爲末﹐粟飯﹑丸如綠豆大。飯內﹑與五七丸﹐日三服。

大胡黃連丸﹝錢氏﹞治一切驚疳﹐腹脹虫動﹐好喫泥土生米﹐不思飲食﹐多睡吼﹐臟腑或瀉或祕﹐肌膚黃瘦﹐毛焦發黃﹐飲水五心煩熱。能殺虫進飲食﹐兼治瘡癬﹐常服不瀉痢。﹝﹐泥如切﹐飲嘔聲﹞

胡黃連黃連苦楝子﹝各一兩﹞白蕪荑﹝去扇﹑半兩﹐秋初三錢﹞幹蟾頭﹝燒﹐存性﹐研﹐一分﹞麝香﹝另研﹐一錢﹞靑黛﹝另研﹐一錢半﹞蘆薈﹝另研﹐一分﹞

上﹐先將前四味爲細末﹐豬膽汁﹑和爲劑﹐每一丸如胡桃大﹐入巴豆仁一枚置其中﹐用油單紙一重裹之﹐同米一升許﹐蒸米熟爲度﹐入後四味爲丸﹐少入麵糊﹑丸如麻子大。與十丸或十五丸﹐淸米飲下﹐食後臨臥﹐日三服。

大蕪荑湯又名梔子茯苓湯治黃膽﹐土色﹝爲熱﹐爲濕﹞當小便不利﹝今反利者﹐知黃色爲躁﹐胃經中大熱﹞﹐發黃脫落﹝知膀胱﹐腎俱受土邪﹐乃濕熱之證﹞﹐鼻下斷作瘡者﹝土逆行﹐營气伏火也﹞﹐能乳者﹝胃中有熱故也﹞﹐喜食土者﹝胃气不足﹞﹐面色黑者﹝爲寒爲痺﹞﹐大便靑﹝屬寒﹞褐色﹐血黑色﹝熱蓄血中﹞間黃色﹝腸胃有熱﹞﹐治法當滋營潤燥﹐內除寒熱﹐外致津液。

山梔黃連麻黃羌活柴胡茯苓﹝各三分﹞黃柏甘艸﹝炙。各二分﹞大蕪荑白術﹝各五分﹞防風﹝一分﹞當歸﹝四分﹞

上件﹐銼如麻豆大。作一服﹐水一盞半﹐煎至一盞﹐去渣﹐稍熱服﹐食前。

治小兒脾疳面黃多睡手足浮腫方桑白皮﹝焙﹞漢防己﹝焙﹞人參茯苓胡黃連﹝炮﹞麝香﹝各一分﹞

上爲末﹐煉蜜丸﹐如麻子大。用米飲下五丸﹐一日二服。﹝莊氏第十候用此方﹞

﹝莊氏﹞第二候腳細肚髙﹐胸前骨生﹐愛喫泥土酸鹹﹐日久通身黃﹐時時吐逆下痢﹐腹內疼痛﹐是脾疳﹐宜服。

虎睛﹝一對﹐焙﹞牛黃朱砂麝香﹝各一分﹞桔梗﹝半兩﹐煨﹞

上爲末﹐煉蜜丸。生薑湯下三丸至五丸。

治小兒脾疳瀉血肚大气喘方丁香白術龍腦幹蠍胡黃連夜明砂﹝炒。各一分﹞

上爲末﹐軟飯丸﹐米粒大。蕪荑湯下。

治小兒通身黃瘦﹐大小便結澀﹐脾所召也。

漢防己﹝炒﹞甘艸﹝炙。各一兩﹞桑白皮木通木香﹝各半兩﹞檳榔﹝一个﹞胡黃連﹝一分﹞

上爲末。每服一錢﹐水七分盞﹐生薑少許﹐煎至五六分﹐分溫二服。﹝莊氏第十五候用此方﹞

治小兒疳气﹐進飲食。

黃散黃五味子濃朴﹝薑汁炙﹞白術蒼術芍藥甘艸﹝炙﹞陳橘皮漧薑幹蠍當歸﹝各一兩﹞木瓜﹝二兩﹞

上爲末。每服半錢﹐米飲調下。

﹝丹﹞小兒喫泥。

石膏黃芩陳皮茯苓甘艸白術上爲散。煎服。

﹝經﹞治小兒喫泥及KT肚。

膩粉一分﹐用沙糖搜丸如麻子大。空心米飲下一丸﹐瀉出土﹐瘥。﹝KT如掌切脹也﹞

﹝莊氏﹞第十九候愛餐生米麵炭磚瓦﹐是脾胃疳。

蘆薈丸﹝治小兒驚風五疳﹞

蘆薈胡黃連牛黃天竺黃艸龍膽茯苓﹝各半兩﹞龍腦麝香人參川大黃雄黃﹝各一分﹞生犀﹝屑﹐二分﹞

上爲末﹐煉蜜丸﹐綠豆大。每服三丸﹐薄荷湯下﹐溫酒亦得﹐化下亦無妨。

小兒脾疳常喫泥土﹐日久徧身通黃﹐醫人不識﹐或呼爲陰黃﹐宜服虎睛丸虎睛﹝一个﹞牛黃﹝二錢﹞桔梗麝香胡黃連﹝各一錢﹞

上件爲末﹐煉蜜爲丸﹐麻子大。每服三丸﹐食前米飲下﹐日二服。

卷之八﹟脾臟部﹝下﹞疳

肺疳

楊氏云﹕由乳食不調﹐壅熱傷肺所致也﹐肺主乎气﹐鼻乃肺所通﹐其气不和﹐則風濕乘虛﹐客於皮毛﹐入於血脈﹐故鼻下兩傍﹐赤癢瘡濕﹐名爲鼻疳﹐其瘡不痛﹐汁所流處﹐隨卽生瘡﹐亦名疳。外證咳嗽喘逆﹐壯熱惡寒﹐皮膚粟生﹐鼻瘡流涕﹐咽喉不利﹐頤爛吐紅﹐气脹毛焦﹐泄痢頻並是也。錢氏﹐主補脾生肺﹐以益黃散主之。楊氏﹐以淸肺飲﹑化丸﹑錢氏阿膠散主之。薛氏﹐用淸肺飲以治肺﹐益气湯以生金。曾氏﹐用補肺散。

地黃淸肺飲治肺熱疳﹐咳嗽气逆﹐多啼﹐壯熱惡寒。

桑白皮﹝炒﹐半兩﹞紫蘇北前胡防風赤茯苓黃芩當歸天門冬﹝去心﹞連翹桔梗生地黃甘艸﹝炙。各二錢半﹞

上銼散。每服二錢﹐井水煎﹐食後服。次用化丸。

化丸蕪荑蘆薈靑黛川芎白芷梢胡黃連川黃連蝦蟆灰﹝各等分﹞

上爲末﹐豬膽汁浸糕糊丸﹐麻子大。每服二十丸﹐食後臨臥﹐杏仁煎湯下。其鼻﹐常用熊膽泡湯﹐小筆蘸洗﹐俟前藥各進數服﹐卻用靑黛﹑當歸﹑赤小豆﹑瓜蒂﹑地楡﹑黃連﹑蘆薈等分﹐雄黃少許﹐細末﹐入鼻斂瘡。

補肺散治久患咳嗽﹐肺虛气促﹐有痰惡心。

阿膠﹝一兩半﹐銼﹑炒﹞白茯苓馬兜鈴﹝去老梗﹞糯米﹝各半兩﹞杏仁﹝二十一粒﹐湯泡﹐去皮尖﹞甘艸﹝四錢﹐炙﹞

上銼。每服二錢﹐水一盞﹐煎七分﹐無時溫服。

﹝張渙﹞麝香丹治小兒肺疳﹐皮毛枯燥﹐咳嗽上气。

胡黃連﹝一兩﹞半夏﹝半兩﹐湯洗七徧﹞紫蘇子﹝微炒﹞五味子﹝各一分﹞幹蟾﹝一枚﹐塗酥﹑炙微黃。

以上搗羅爲細末﹐次用﹞麝香﹝細研﹞蘆薈﹝細研﹞朱砂﹝細研。各一分﹞

上件一處拌勻﹐以棗肉和﹐如黍米大。每服五粒至七粒﹐米飲下﹐量兒大小加減。

靈砂丹因嗽成疳﹐最宜服之。

人參﹝半兩﹐去蘆﹞甜葶藶﹝研﹞五靈脂胡黃連﹝各一分。以上搗羅爲細末﹐次用﹞辰砂﹝半兩﹐細研﹞

麝香﹝細研﹞蘆薈﹝細研﹞杏仁﹝麩炒﹐去皮尖。各一分﹞

上件一處拌勻﹐以粳米飲和﹐如黍米大。每服十粒﹐煎人參湯下﹐量兒大小加減。

五靈脂丹久嗽恐成疳﹐常服尢佳。

五靈脂﹝半兩﹞蟾頭﹝一枚﹐塗酥炙微黃﹞蟬殼﹝微炒﹞款冬花﹝各半兩。以上搗羅爲細末﹐次用﹞靑黛﹝細研﹞雄黃﹝細研。各一分﹞

上件藥一處拌勻﹐糯米飲和﹐如黍米大。每服十粒﹐煎人參湯下﹐不拘時候﹐量兒大小加減。

《萬全方》治小兒肺疳不欲乳食﹐時復腹痛。胡黃連丸胡黃連當歸﹝焙微炒﹞訶梨勒皮木香﹝各半兩﹞靑橘皮﹝湯浸﹐去白穣﹐焙﹞紫蘇子杏仁﹝湯浸﹐去皮尖﹐麩炒微黃。各一分﹞麝香﹝一錢﹐研入﹞

上件搗﹐羅爲末﹐用粟米飯和丸﹐綠豆大。每服三丸﹐以粥飲下﹐量兒大小加減。

﹝張國材﹞肺疳方眞珠﹝七十粒﹞辰砂﹝半錢﹞人參甘艸﹝各二錢﹞麝香﹝半字﹞輕粉﹝五錢匕﹞白附子﹝一个﹞

上件﹐先將人參﹑甘艸銼碎炒熟﹐白附子炮碾末﹐次研入眞珠﹑辰砂﹑麝香﹑輕粉勻畢。每服半錢或一字﹐用金銀薄荷煎湯調服﹐日進一服﹐食後。只三服﹐其肺疳立愈。

﹝莊氏﹞第三候﹐鼻下赤爛﹐愛揉眼﹐兼血痢﹐是肺疳﹐乃因喫著乘熱物或病奶所損心肺﹐加之咳嗽﹐更以服涼冷藥過多﹐便上熱下冷﹐漸漸昏沈﹐日夜煩哭。

龍腦朱砂﹝各一分﹞釣藤玄參﹝各一兩﹞胡黃連﹝炮﹐半兩﹞麝香﹝一錢﹞

上爲末﹐煉蜜丸﹐如黃米大。米飲下三丸至五丸。

治小兒頭項細﹐心腹脹滿﹐皮膚幹皺﹐毛髮焦黃﹐鼻下赤爛﹐口舌生瘡﹐瀉痢不止﹐日漸羸瘦。

大蟾﹝一个﹐去四足﹐劈開腹﹑去肚腸﹐入胡黃連一兩﹐和在內﹐綫縫合﹐以濕紙三重裹﹐用泥固濟四面﹐令幹﹐微火﹐出陰气﹐更用炭三斤﹐燒令通赤﹐卽焦﹐候冷﹐淨去泥土﹐細研如粉﹞麝香熊膽蘆薈﹝各半兩﹞

上﹐一處細研如泥﹐麵糊丸﹐如麻子大。米飲下三丸﹐乳汁亦得﹐三歲以上加丸。

理小兒五疳八痢﹐腹脹羸瘦﹐頭髮焦漧﹐口鼻生瘡。

黃連白蕪荑﹝與黃連同炒焦﹞夜明砂﹝用水淘五次﹐焙。各一兩﹞

上爲末﹐豬膽汁和丸﹐如綠豆大。三丸至五丸﹐不計時候﹐麥門冬熟水下。

如久患疳气服藥無效﹐或腹脹气促不能飲食﹐米飲下﹐取出疳虫﹐卽瘥。﹝莊氏第八候用此方。﹞

卷之八﹟脾臟部﹝下﹞疳

腎疳

楊氏云﹕由乳哺不調﹐臟腑伏熱所致也。凡甘味入於脾而動虫﹐虫動則侵蝕臟腑﹐遂使孩提心下擾悶﹐若上蝕齒齦則口瘡出血﹐齒色紫黑﹐下蝕腸胃則下痢肛爛﹐濕癢生瘡﹐療治不早﹐精髓消耗﹐難以有瘳﹐虫者也﹐目爲濕﹐多因疳傷久痢﹐腸胃受濕得之。狀如狐惑傷寒齒蝕之證﹐或以走馬命名﹐蓋齒屬腎﹐腎主虛﹐才受熱邪﹐疳气直奔上焦﹐故以走馬爲諭﹐初作口气﹐名曰臭息。次第齒黑﹐名曰崩砂。

盛則齦爛﹐名曰潰槽。熱血迸出﹐名曰宣露。甚者齒皆脫落﹐名曰腐根﹐其根旣腐﹐縱得全活﹐齒不復生。外證﹐腦熱肌削﹐手足如冰﹐寒熱時來﹐滑泄肚痛﹐口臭漧渴﹐齒齦生瘡﹐爪黑面黧﹐身多瘡疥是也。錢氏﹐地黃丸主之。仍當於生脈散中多加黃以補肺。曾氏﹐用調元散。

調元散主稟受元气不足﹐顱囟開解﹐肌肉消瘦﹐腹大如腫﹐致語遲行遲﹐手足如分。同神色昏慢﹐齒生遲﹐服之效。

幹山藥﹝去黑皮﹐五錢﹞人參﹝去蘆﹞白茯苓﹝去皮﹞茯神﹝去皮根﹞白術白芍藥熟地黃﹝酒洗﹞

當歸﹝酒洗﹞黃﹝蜜水炙。各二錢半﹞川芎甘艸﹝炙。各三錢﹞石膏上碎。每服二錢﹐水一盞﹐姜二片﹐棗一枚﹐煎七分﹐無時溫服。如嬰孩幼嫩﹐與乳母同服。

九味地黃丸治腎疳。

熟地黃﹝四錢五分﹞赤茯苓山茱萸肉川楝子當歸川芎牡丹皮山藥使君子肉﹝二錢﹞

上爲末﹐蜜丸桐子大。每服八十丸﹐空心溫酒下。

﹝張渙﹞熊膽散治急疳虫傷臟腑﹐上蝕口齒﹐生瘡赤爛﹐世呼爲走馬疳。

莨宕子﹝炒﹑令微黑﹞蝦蟆灰白礬﹝各半兩﹞生硫黃﹝一分。以上搗羅爲細末﹐次用﹞熊膽﹝半兩﹐細研﹞

麝香雄黃蘆薈﹝各一分﹐並細研﹞

上件藥一處拌勻﹐爲細末。每服一字﹐煎荊芥湯調下。如有瘡處宜薄敷之。如鼻癢﹐卽取少許逐日吹鼻中﹐日三兩上。

熊膽膏截急疳病。

眞熊膽﹝半兩﹐研﹞蚺蛇膽﹝爲末﹞蘆薈﹝研﹞牛黃﹝研。各一分﹞龍腦麝香﹝各一錢﹐並研細﹞

上件藥都細研﹐以井華水一小盞攪和勻﹐以瓷器盛﹐重湯慢火熬成膏。每服一豆大﹐薄荷湯化下﹐兼塗患處。

立聖膏治急疳侵蝕。

人乳汁﹝半合﹞黃礬﹝一栗大﹞白礬﹝一棗大﹞石膽﹝一豆大﹞

上件藥都研細﹐以綿裹﹐納乳汁中浸經一宿﹐看汁有味﹐慢火熬成膏。每用少許塗於口裏。如鼻中有瘡﹐滴入少許。若有腫處﹐先以三稜鍼刺破﹐除去血﹐然後卽塗此藥。

二金散治急疳毒盛。

砒霜﹝一分﹞麝香﹝半兩﹞

上件藥﹐先將砒霜去紙上炒過﹐後入麝香同研令細。每用一字﹐以雞羽掠在瘡上﹐日使三兩度﹐隨時展去藥﹐無令咽津。

治小兒腎疳並疝气偏墜寒熱方沒藥﹝炮﹞甘艸﹝各二分﹞硫黃木香﹝炮﹞胡黃連﹝各一分﹞

上爲末﹐用蒸棗肉丸﹐如麻子大。蓯蓉湯下三丸﹐可兩服。﹝莊氏第七候用此方。﹞

卷之八﹟脾臟部﹝下﹞疳

通治五疳方

五疳保童丸治小兒乳食不擇冷熱﹐好餐肥膩﹐恣食甘鹹﹐臟腑不和﹐生疳。

靑黛苦楝根皮夜明砂五倍子蘆薈黃連龍膽艸白蕪荑幹蟾﹝各一分﹞

麝香﹝少許﹞蟬蛻﹝去嘴爪﹐一分﹞豬膽﹝大者﹑五个﹐拌諸藥﹐焙﹞

上件﹐粟米煮糊爲丸﹐如麻子大。一歲兒三丸﹐不拘時﹐米飲下﹐日三服。忌豬肉。

大蘆薈丸治疳殺虫﹐和胃止瀉。

胡黃連黃連白蕪荑﹝去扇﹞蘆薈木香靑皮白雷丸﹝破開赤者﹑不用﹞鶴虱﹝微炒。

各半兩﹞麝香﹝二錢﹐另研﹞

上爲末﹐粟米飯丸﹐綠豆大。每服一二十丸﹐米飲下。

愚按﹕前方﹐肝脾疳積﹐食積發熱﹐目生云翳﹐或疳熱頸項結核﹐或耳內生瘡﹐肌體消瘦﹐發熱作渴﹐飲食少思﹐肚腹膨脹﹐或牙齦蝕落﹐頰腮腐爛﹐或陰囊玉莖生瘡﹐或胸脇小腹作痛﹐並效。內靑皮以龍膽艸代之﹐麝香不用﹐尢效。

蘆薈丸﹝曾氏﹞主五疳﹑八痢﹑蛔虫﹐臟腑虛弱﹐身體瘦悴﹐頭髮焦疏﹐腹脹靑筋﹐小便白濁﹐渴水無度﹐洞泄不時﹐谷食難化﹐徧身瘡疥﹐神色漧燥。此藥大能養胃壯气﹐止痢﹐除虫﹐長肌。

南木香丁香﹝各二錢半﹞訶子﹝去復選肉﹞肉豆蔻﹝各半兩﹞使君子肉蘆薈﹝各四錢﹞棗子肉﹝一兩﹐薄切﹐用瓦盛﹐慢火﹐焙漧﹞

上﹐除使君子肉薄切﹐於乳缽內極細杵﹐仍將前南木香等四味濕面裹煨﹐至香熟取出﹐地上候冷﹐去面銼焙﹐同棗肉﹑蘆薈爲細末﹐再入乳缽同使君子肉杵勻﹐煉蜜丸作麻仁大。每服三十丸至五十五丸﹐溫米湯送。須是空心服之。兒小﹐米湯化服。

萬應丸治諸疳證胃口有熱﹐飲食不進﹐頭髮作穗﹐面色痿黃。

五倍子﹝去內虫屑﹞胡黃連靑皮﹝去白﹞陳皮﹝去白﹞黃柏神曲麥芽﹝淨洗﹐焙漧﹞三稜﹝炮﹑銼﹞莪術﹝炮﹑銼﹞蕪荑檳榔龍膽艸川楝子肉使君子﹝各一兩﹞

上﹐除檳榔不過火﹑麥芽二味外﹐餘十二味銼碎﹐炒令微焦色﹐候冷﹐同前檳榔﹑麥芽﹑研爲細末﹐水煮麵糊丸﹐麻仁大。每服三十丸至五十丸或七十丸﹐溫米淸湯無時送下﹐或空心。兒小者丸粟谷大﹐粒數下法同前。

《博濟方》至聖靑金丹治小兒一十五種風疾﹐五般疳气﹐變蒸寒熱﹐便痢棗花糞﹐腳細肚脹﹐肚上靑筋﹐頭髮稀疏﹐多喫泥土﹐眉毛﹐咬指甲﹐四肢羸瘦﹐疳蛔咬心﹐瀉痢頻並﹐饒驚多嗽﹐疳蝕口鼻赤白瘡﹐疳眼雀目﹐悉皆能治。

靑黛﹝上細好者﹐二分﹐研﹐《良方》三分﹞雄黃﹝二分﹐研細﹐《良方》二兩﹞龍腦﹝少許﹐研《局方》一字﹞

朱砂﹝一分﹐研﹑《良方》一錢﹞膩粉﹝一分﹐《良方》一錢﹞胡黃連﹝二分﹐《良方》二兩﹞熊膽﹝一分﹐用溫水化入藥﹐《良方》一錢﹞白附子﹝二枚﹐《良方》一錢﹐《局方》二錢﹞蘆薈﹝一分﹐研﹐《良方》一錢﹞麝香﹝半分研﹞蟾酥﹝一皂子大﹐《局方》一字﹞鉛霜﹝少許﹐《良方》皆同﹐《局方》一字﹞水銀﹝一皂子大﹐《局方》一錢﹐同膩粉研不見星﹞

上件一十三味細研杵﹐羅爲末﹐後再都入乳缽內細研令勻﹐用豬膽一枚取汁熬過﹐浸蒸餅少許﹐爲丸如黃米大﹐曝漧﹐於瓷器內收﹑密封﹐或要﹐旋取。每服二丸﹐各根據湯使如後。小兒患驚風天弔﹐戴上眼睛﹐手足搐搦﹐狀候多端﹐但取藥一丸﹐用溫水化破﹐滴入鼻中﹐令嚏噴三五徧後﹐眼睛自然放下﹐搐搦亦定﹐更用薄荷湯下二丸。小兒久患五疳﹐四肢瘦小肚髙﹐眉喫土﹐咬指甲﹐發稀疏﹐肚上靑筋﹐粥飲下二丸。小兒變蒸寒熱﹐薄荷湯下二丸﹐化破服。小兒久患瀉痢﹐米飲下二丸。小兒久患疳蛔咬心﹐苦楝子煎湯下二丸。小兒患鼻下赤爛﹐口齒疳虫﹐並口瘡等﹐用兒孩子奶汁研二丸﹐塗在患處。小兒患疳眼雀目﹐用白羊子肝一枚﹐以竹刀批開﹐納藥二丸在肝內﹐以麻縷纏定﹐用淘米泔水內煮令熟﹐空腹喫﹐仍令乳母常忌毒魚﹑大蒜﹑雞鴨豬肉等。此藥﹐若小兒常隔三兩日喫一服﹐永無百病﹐不染橫夭之疾﹐凡有患﹐但與服﹐必有功效。

《靈苑》紅丸子治五疳﹐肥孩兒。

郁李仁﹝一百粒﹐用溫水浸﹐去皮尖﹞坯子胭脂﹝一分﹞麝香﹝半錢﹐別研﹞

上﹐先研郁李仁細爛﹐次入胭脂﹑麝香﹑同研﹐用粳米飯﹑爲丸如麻子大。每服三丸至五丸﹐一日三服﹐用薄荷湯下﹐量兒大小﹐臨時加減丸數。

﹝譚氏﹞蝦蟆丸治五疳羸瘦﹐毛髮稀疏﹐揉鼻咬甲﹐好食泥土﹐腹大頸細﹐痢如泔澱﹐乳食不消﹐小便白濁。

綠礬﹝半斤﹐爲末﹞棗﹝一升半﹐去核﹞

上﹐先用醋五升﹐並礬煮棗熟後﹐入黃連四兩﹑訶子去核二兩﹑使君子二兩﹑夜明砂二兩﹑幹蝦蟆四个燒灰存性﹐同搗碎﹐入前藥內攪勻﹐直到幹焦爲度﹐再杵羅爲末﹐棗肉丸﹐如黍米大。三四歲每服三十丸﹐米飲下﹐乳食前。

﹝張渙﹞夜明丹治五疳腹脹﹐目澀多睡。

夜明砂﹝一兩﹐微炒﹞胡黃連艸龍膽苦楝根﹝各半兩﹞幹蝦蟆﹝五个﹐燒存性﹐並爲細末﹐後用﹞

蘆薈靑黛麝香﹝各細研﹐一分﹞

上件一處拌勻﹐粳米飯和丸如黍米大。每服十粒﹐米飲下﹐不拘時候﹐量兒大小加減。

﹝劉氏﹞金蟾丸治小兒五疳羸瘦﹐合面臥地﹐筋靑腦熱﹐吐瀉無度﹐渾身壯熱﹐口舌生瘡﹐痢下膿血﹐心腹脹滿﹐喘促气急﹐乳食全少﹐多啼嘔逆﹐飲食不化﹐或時憎寒﹐多涕咳嗽﹐鼻下赤爛﹐十指皆癢﹐蝕於唇齒﹐生瘡出血﹐肛門不收﹐毛髮焦黃。但是疳疾﹐神效。

幹蝦蟆﹝五个﹐燒灰﹞胡黃連宣連鶴虱肉豆蔻苦楝根白皮雷丸蘆薈蕪荑雄黃﹝一分﹐飛過﹞

上爲末﹐麵糊爲丸﹐綠豆大﹐雄黃爲衣。每服十五丸﹐飯飲下。

﹝張氏﹞香蟾丸治五疳殺虫﹐消肚膨﹐止痛﹐住瀉痢﹐生肌膚。

幹蝦蟆﹝酥炙黃色﹞大黃連﹝洗﹐去須﹞蕪荑仁蘆薈上件等分爲末﹐豬膽麵糊爲丸﹐如桐子大。每服四十粒﹐用飯飲吞下﹐不拘時﹐一日二服至三服。忌生冷宿食毒物。

﹝莊氏﹞五疳丸熊膽蕪荑﹝去皮。各一錢﹞麝香﹝一字﹞胡黃連﹝別杵爲末﹐一分﹞大幹蟾﹝用上截去膊﹐銼碎﹐入在瓶內﹐鹽泥固濟﹐以炭火燒通赤﹐取出停一夜﹐取藥研爲細末﹐秤一分﹞

上件﹐先將蕪荑研極細﹐次入麝香﹐次入胡黃連﹑蟾﹑研末令勻﹐傾出﹐卻研熊膽以沸湯熔化﹐再入前四味更研令勻﹐糊爲丸如綠豆大。每服三四歲十丸﹐四五歲十五丸﹐米飲下﹐食前服。

﹝王氏﹞保童丸治五疳﹐消化宿滯﹐進食長肌﹐肥孩兒。

胡黃連艸龍膽﹝末﹐炒紫色。各半兩﹞使君子木香蘆薈﹝細研。各一錢﹞大麥﹝半兩﹐巴豆三七个﹑去皮心﹐同麥炒令紫色﹐去巴豆不用﹐以爲末﹞川苦楝﹝一分﹐炒紫色﹞

上爲細末﹐同研令細﹐用醋糊爲丸如綠豆大。每服十粒至十五粒﹐米飲下﹐不計時候。此藥﹐大治小兒疳腹脹。

﹝吳氏﹞黃飲子治小兒五疳﹐或傷脾腹脹﹐發黃﹐時時壯熱﹐頭上虛汗﹐日漸黃瘦﹐或泄瀉。

綿黃﹝一兩﹞人參陳皮﹝微炒﹐不去白﹞白茯苓白檳榔﹝極大者﹞甘艸﹝炙。各半兩﹞肉豆蔻﹝一个﹐小者﹞

上爲粗末。每服三錢﹐水一大盞﹐慢火煎至七分﹐濾去滓﹐時時與服﹐溫喫。

《趙氏家傳》治小兒五疳﹐退黃﹐榮肌膚﹐解積熱﹐壓驚﹐消飲進食。

使君子﹝二十一个﹞胡黃連﹝半兩﹞五靈脂蟾頭﹝炙令焦。各一分﹞麝香﹝半錢﹐研﹞蘆薈熊膽﹝各研﹐二錢﹞

上爲末﹐燒粟米飯爲丸﹐綠豆大。每服二十丸﹐米飲下。

治小兒五疳﹐面色黃瘦﹐身體壯熱﹐喫乳食不能消化﹐眼目澀痛﹐及胸膈痰涎﹐愛食酸鹹﹐常多瀉痢。

胡黃連母丁香黃連﹝微炒﹐去毛﹞蘆薈熊膽﹝研。各半兩﹞麝香﹝一分﹐細研﹞蟾頭﹝一枚﹐塗酥炙焦黃﹞

上爲末﹐用牛膽和丸﹐綠豆大。如患心藏疳﹐煎蕪荑甘艸湯下三丸。食疳瀉血或赤白痢﹐新汲水下三丸。吐逆不止及水瀉﹐生薑湯下。眼疳﹐羊子肝血與酒和﹐看多少微煎﹐下三丸。﹝莊氏第四候用此方﹞

脂連丸治五疳潮熱﹐腹脹發焦。

胡黃連﹝半兩﹞五靈脂﹝一兩﹞

上爲末﹐豬膽汁丸麻子大﹐米飲下。

卷之八﹟脾臟部﹝下﹞疳

冷熱疳

疳之新者爲熱疳﹐面黃臉赤﹐骨熱盜汗﹐鼻幹口臭﹐唇焦煩渴﹐心躁驚悸﹐情意不樂﹐若疳之久者爲冷疳﹐目腫腹脹﹐便利不定﹐瀉糞肥膩﹐或似油珠﹐煩渴黃瘦。熱疳病多在外﹐冷疳病多在內。又有冷熱二證交互﹐非新非久﹐不內外因者。

木香丸治冷疳木香靑黛﹝另研﹞檳榔肉豆蔻﹝去皮。各一分﹞麝香﹝另研﹐一錢半﹞續隨子﹝一兩半﹐炒﹞蝦蟆﹝三个﹐先用繩系﹑曬漧﹐燒﹑存性﹞

上末﹐蜜丸如綠豆大。每服三五丸至一二十丸﹐薄荷湯下﹐食前。

湯氏云﹕小兒冷疳﹐多渴﹐好臥冷地﹐煩躁啼叫﹐飲食不進﹐漸成羸瘦﹐其候難明﹐有若熱證﹐但大便滑泄﹐百藥不效是也。因女子﹐百藥俱試而無偶中者﹐竟與錢氏木香丸﹐不數服而愈。自後凡有此證﹐無不獲驗。

胡黃連丸治熱疳胡黃連黃連﹝各半兩﹞朱砂﹝一分﹞

上﹐上二物爲細末﹐研入朱砂末﹐都塡入豬膽內﹐用淡漿於砂銚子內懸胎煮一飯時久取出﹐研入蘆薈﹑麝香各一分﹐飯丸如麻子大。每服五七丸至一二十丸﹐米飲下﹐食後。一方﹐加蝦蟆半兩﹐不燒。

如聖丸治冷熱疳﹝方見疳瀉﹞

卷之八﹟脾臟部﹝下﹞疳

無辜疳

巢氏﹕兒面黃髮直﹐時壯熱﹐飲食不生肌膚﹐積經日月﹐遂致死者﹐謂之無辜。

言天上有鳥名無辜﹐晝伏夜遊﹐洗濯小兒衣席﹐露之經宿﹐此鳥卽飛從上過﹐而取此衣與小兒著﹐並席與小兒臥﹐便令兒生此病。《聖惠》小兒無辜﹐腦後有核如彈丸﹐捏之反下轉是也﹐凡小兒有此物﹐如禽獸舌下有禁虫﹐若不速去﹐當損其命。

此核初生軟而不痛﹐中有虫如米粉﹐得熱气漸長大﹐大則筋結定﹐定卽虫隨血气流散﹐所有停畱﹐子母相生﹐侵蝕臟腑﹐肌肉作瘡﹐或大便泄膿血﹐致使小兒漸漸黃瘦﹐頭大發立﹐手足細弱﹐從玆夭折也。夫小兒無辜疳痢者﹐大腹﹐泄痢膿血﹐毛髮皮膚枯槁﹐肌體日漸瘦羸﹐腸胃旣虛﹐痢無時節﹐故名無辜疳痢也。漢東王先生云﹕小兒無辜疾者﹐古雲天上有一鳥﹐名無辜﹐因曬小兒衣物失取過夜﹐遇此鳥過﹑尿之﹐令兒啼叫﹐諸病所生﹐日漸黃瘦者非也。此蓋是八邪所傷得之﹐其八邪者﹐饑﹑飽﹑勞﹑役﹑風﹑驚﹑暑﹑積﹐謂之八邪﹐久則令人日漸黃瘦﹐喫食不長肌肉﹐夜間多哭﹐身上或發微微壯熱﹐多渴﹐喫食不知饑飽﹐或生瘡癬是也。朱氏八片錦歌﹕孩子無辜气﹐多因母作爲﹐若人能愼護﹐安得見羸﹐驚薄成風疾﹐暄寒作气痿﹐須交除病乳﹐莫更著重衣﹐喫食無令早﹐能言不怕遲﹐論中八不許﹐胸起力頻微﹐頭皮光哲哲﹐毛髮薄離離﹐肝壅侵雙眼﹐脾黃入四肢﹐渾身生癮疹﹐徧體是瘡痍﹐瀉痢無休歇﹐憎寒少定時﹐繡球全罔顧﹐竹馬豈能騎﹐白暈眸中現﹐淸涎口畔垂﹐斗牙須咬甲﹐舉手要眉﹐夜夜餐瓜果﹐朝朝食土泥﹐胃傷腸肚脹﹐肺盛喘何疑﹐飲食無休歇﹐耽眠似醉迷。

肥兒丸治小兒腦後項邊﹐有物如彈子﹐按之轉動﹐軟而不痛﹐名無辜疳。久服神效。

胡黃連神曲﹝炒﹞麥﹝各五錢﹞檳榔﹝三錢﹞木香﹝二錢﹞肉豆蔻﹝面裹煨﹞使君子肉﹝各二錢半﹞

上爲細末﹐蒸餅丸如﹐黍米大。用米飲﹐食遠服。

《聖惠》鱉甲散治小兒無辜疳﹐項細肚大﹐毛髮幹立作穗。

鱉甲﹝三分﹐塗醋炙黃﹐去裙﹞檳榔﹝三顆﹞沈香漏蘆牛蒡子﹝微炒﹞使君子赤芍藥訶梨勒皮甘艸﹝炙微赤﹐銼。各半兩﹞

上件搗﹐羅爲散。每服一錢﹐以水一小盞﹐煎至五分﹐去渣﹐不計時候﹐量兒大小分減溫服。

﹝張渙﹞蠍虎丹截疳祛毒。

幹蠍虎﹝雄者﹐微炙﹐一枚﹞蝸牛殼蘭香根澱花﹝各一分。以上搗羅爲細末﹐次入﹞雄黃﹝水磨者細研﹞麝香﹝細研。各一分﹞龍腦﹝半分﹐細研﹞

上件通拌勻﹐煎米醋打白麵糊﹑和如黍米大。每服十粒﹐煎脂麻湯下﹐乳食後。

香甲湯截疳辟邪。

漏蘆﹝一兩﹞沈香﹝銼﹞牛蒡子﹝微炒﹞訶梨勒皮﹝微炮﹞安息香鱉甲﹝塗酥炙黃﹐去裙﹞乳香﹝研。

各半兩﹞

上件搗﹐羅爲細末﹐同乳香拌勻。每服一錢﹐水八分﹐入人參少許﹐煎四分﹐去滓放溫熱服﹐量兒大小加減。

﹝張渙﹞玉粉散無辜疳痢定痢截疳。

胡粉﹝一兩﹞白龍骨水磨雄黃﹝各研﹐微炒﹞楮木根白皮漏蘆白馬夜眼﹝洗淨﹐焙漧。各半兩﹞

上件搗﹐羅爲細末﹐都拌勻。每服一字至半錢﹐以雞卵淸調下﹐乳食前。

二肝丹治無辜疳痢不止。

地膽艸菖蒲﹝一寸九節者﹞漏蘆﹝各一兩﹞胡黃連地楡﹝各半兩。以上搗羅爲細末﹐次用﹞雞肝﹝薄切﹞豬肝﹝同入鹽少許﹐用諸藥煮肝熟。各一兩﹞

上件﹐同於石臼中搗一二百下成膏和丸﹐如黍米大。每服十粒﹐麝香湯下﹐食前﹐量兒大小加減。

梅肉散治無辜疳渴利不止﹐眼出障翳﹐身體浮腫。

烏梅肉﹝炒幹﹞綿黃漧葛﹝各一兩﹞川黃連栝蔞根漧薑﹝炮﹞甘艸﹝炙。各半兩﹞

上件搗﹐羅爲細末。每服一錢﹐水一盞﹐煎至六分﹐去滓放溫﹐時時與服。

藍葉湯治無辜疳﹐血痢不斷。

藍葉﹝一兩﹞地龍人參﹝去蘆頭﹞烏梅肉冬瓜仁黃連赤茯苓蝸牛殼﹝微炒。各半兩﹞

上件搗﹐羅爲細末。每服一錢﹐水一小盞﹐煎至六分﹐去滓溫服﹐乳食前。

天靈丹治無辜疳﹐痢久不瘥。

天靈蓋﹝一个﹞幹蟾﹝一兩﹐燒灰﹞胡黃連莨菪子﹝水淘去浮者﹐炒令黑色。各半兩﹞砒霜﹝一分﹐同天靈蓋﹑濕紙三五重裹﹐膠泥固濟﹐於大炭火上燒令通赤﹐取出候冷。以上都搗羅爲細末﹐次入﹞麝香﹝一分﹞

上件都拌勻﹐軟飯和丸﹐如黍米大。每服五粒﹐乳汁下﹐量兒大小加減服之。

溫髒湯治小兒無辜疳痢久不止﹐手足逆冷。

肉豆蔻﹝去殼﹞漧薑﹝炮。各一兩﹞龍骨當歸濃朴﹝去粗皮﹐塗生薑汁炙令香熟。各半兩﹞附子﹝一枚﹐重半兩﹐炮﹐去皮臍﹞

茅香﹝半分﹐銼﹞

上件搗﹐羅爲細末。每服一錢﹐水八分一盞﹐入生薑三片﹐煎至五分﹐去滓溫服﹐乳食前。

朴附丹治無辜疳痢﹐赤白相雜。

濃朴﹝塗生薑汁炙令香熟﹞訶梨勒皮﹝面裹﹑炮。各一兩﹞附子﹝一枚﹐炮﹐去皮臍﹞龍骨烏梅肉赤石脂﹝各半兩﹞

上件搗﹐羅爲細末﹐煉蜜和丸﹐如黍米大。每服十粒﹐米飲下﹐乳食前。

人中白散治小兒無辜疳气﹐寒熱積滯不化﹐腹肚脹痛。

人中白﹝一分﹞麝香﹝半分﹞蝦蟆﹝塗酥炙焦﹞蘆薈﹝各半兩﹞

上件藥細研爲散。每日空心及晚後﹐用熟水調下半錢。服後當下惡物。量兒大小﹐加減服之。

朱砂丸治小兒一切無辜疳﹐黃瘦腹痛﹐或痢有虫﹐冷之與熱悉主之。

朱砂﹝一分﹐細研。一方用三分﹞菖蒲漏蘆﹝各一兩﹞雄黃﹝一分﹐細研。一方用三分﹞幹蟾﹝一枚﹐醋炙令黃﹞麝香﹝一兩﹐細研。一方用一分﹐《萬全方》亦用一分﹞

上件藥搗﹐羅爲末﹐都研令勻﹐用粟米飯和丸﹐如麻子大。每服以粥飲化下二丸﹐空心午後各一服﹐隨兒大小﹐以意加減。

決明子丸治小兒冷熱無辜疳﹐或時驚熱﹐或時夜啼﹐大便靑黃白汁﹐頭熱身熱﹐頭髮作穗﹐四肢黃瘦﹐不多食物。

用馬蹄決明子二兩﹐搗﹑羅爲末﹐煉蜜和丸﹐如麻子大。每於食後﹐以熟水下三丸﹐更量兒大小﹐加減服之。

漏蘆散治小兒無辜疳﹐肚脹或時瀉痢﹐冷熱不調。

用漏蘆一兩﹐搗細﹐羅爲散。每以豬肝一兩﹐散子一錢﹐鹽少許斟酌﹐以水煮熟﹐空心頓服﹐粥飲下。

漏蘆丸治小兒無辜疳痢﹐羸弱不欲飲食。及腹內虫動作﹐多吐淸水。

漏蘆﹝二兩﹞豬肝﹝爆幹﹞楮株根白皮﹝銼﹐各一兩﹞

上件藥搗﹐羅爲末﹐煉蜜和﹐搗一二百杵﹐丸如彈子大。每服以溫水研一丸﹐不計時候﹐量兒大小﹐分減服之。

《聖惠》又方用地膽子一兩﹐搗細﹐羅爲末﹐每服一錢﹐以豬肝一兩﹐入鹽少許煮熟﹐無時﹐量兒大小分減食之。

治小兒無辜疳痢不止方上用沒石子二枚﹐炒令赤黑色﹐搗細﹐羅爲散﹐以面半匙﹐和作餅子﹐爆熟﹐卻研爲末。不計時候﹐以粥飲調下半錢﹐量兒大小﹐加減服之。

《外臺﹟備急》治小兒無辜疳痢方當歸龍骨黃連人參沒石子甘艸﹝炙。各一兩﹞

上六味搗散﹐蜜丸。服三丸﹐日再﹐以瘥爲度。大小增減量之。

《外臺﹟救急》療小兒瘦頭漧無辜兼痢方上用馬齒莧搗絞汁﹐服三合﹐以瘥止。

《子母祕錄》治小兒無辜痢赤白兼成疳方上用胡粉熟蒸﹐熬令色變﹐以飲服之。

《傳驗》治一歲至兩歲小兒無辜病方上用夜明砂熬搗爲散﹐任意拌飯並喫食與喫。三歲﹐號幹無辜。

卷之八﹟脾臟部﹝下﹞疳

五疳出虫方

《聖惠》五疳久而不瘥﹐則腹內有虫﹐肌體黃瘦﹐下痢不止﹐宜服藥出之﹐則疳气漸退。其虫狀如絲髮﹐或如馬尾﹐多出於腹背及頭項上﹐若虫色黃白及赤者﹐可治﹐靑色者﹐不可療也。

朱砂丸《顱囟經》治孩子疳痢﹐辧虫顏色﹐定吉凶。

朱砂﹝半石蓮大﹞阿魏﹝如朱砂大﹞蝙蝠血﹝三兩滴﹞眉酥﹝少許﹞

上細和﹐少許口脂調。先桃柳枝煎湯浴兒﹐後看兒大小﹐以綠豆大塡兒臍中﹐後用紙可臍中貼之。用靑衣蓋兒﹐看虫出來﹐黃色輕﹐靑黑色重。

《聖惠》幹蟾丸治小兒五疳及驚風出虫﹐定生死。

幹蟾﹝一枚﹐五月五日者良﹞蛇蛻皮﹝一條﹐火﹞谷精艸﹝二兩﹐花前藥同入罐子內﹐以鹽泥固濟﹐曬漧﹐燒令通赤﹐放冷研細﹞胡黃連瓜蒂母丁香﹝三味同爲末﹞牛黃龍腦朱砂雄黃蘆薈天竺黃麝香﹝各一分﹞靑黛﹝半兩﹞

上件藥都入乳缽內研令極細﹐用豬膽汁煎麵糊和丸﹐如綠豆大。一二歲兒以溫米泔半合化下五丸。服藥後以桃柳湯浴兒﹐著靑衣﹐蓋疳虫當出衣上及眉毛鬢邊﹐如細麩片子﹐或如糝面塵毒﹐黑色者難治﹐黃白色易治。仍宜粥飲下二丸﹐日三服。甚者﹐半月內瘥。

麝香丸治小兒五疳瘦弱﹐毛髮幹焦﹐口鼻多癢﹐有虫。

麝香蘆薈粉霜朱砂﹝各一分﹞蟾酥﹝一白豆許﹞皂莢﹝三寸﹐燒灰﹞蛇蛻皮﹝五寸﹐燒灰﹞蝙蝠﹝三个﹑取血﹐拌入藥末﹞

上件藥都細研﹐以油熔蠟和丸﹐如小豆大。先以桃柳湯洗兒﹐後用藥一丸塗於臍中﹐上以醋面封之。良久﹐卽虫出﹐黃白赤者易治﹐黑者難療。

蘆薈丸治小兒五疳﹐四肢漧瘦﹐腹脹气粗﹐頻揉鼻眼﹐宜服此出虫。

蘆薈牛黃蟬殼﹝各一分﹞膩粉粉霜硫黃麝香﹝各一錢﹞田父﹝一枚﹐燒煙似絕﹑便住﹞

靑黛﹝半兩﹞巴豆﹝十粒﹐去皮心膜油﹞蛇蛻皮﹝一條﹐燒灰﹞

上爲極細末﹐令勻﹐以粳米飯丸﹐如綠豆大。每服以溫水下二丸。良久﹐煎桃柳水浴兒後﹐以靑衣蓋徧身﹐當有虫出﹐白黃色者可治﹐靑黑者難治。

出虫丸治小兒五疳久不瘥﹐羸瘦極甚。

朱砂麝香牛黃蝸牛子﹝炒﹞夜明砂﹝炒﹞熊膽﹝各一分﹞蟾酥﹝半錢﹞

上件藥都細研﹐以麵糊和丸﹐如綠豆大。每服﹐以溫水下三丸。更別以水研一丸滴向鼻中﹐得嚏五七聲。良久﹐當有虫隨汗出﹐立效。

幹蟾丸治小兒五疳出虫。

幹蟾﹝一枚﹐燒灰﹞天靈蓋﹝灰半兩﹞麝香﹝半分﹞蟬殼﹝去足﹐炒﹞鱉甲﹝酥炙黃焦﹐去裙﹐各一分﹞

上件藥爲細末﹐每用燒飯和丸﹐如綠豆大。二歲以下以蛤粉湯下一丸﹐三歲已上至五歲二丸。服藥後﹐續以桃柳湯浴兒﹐後用靑衣蓋之﹐當有虫子出﹐赤白者輕﹐黑者重。

熊膽丸治小兒五疳出虫。

熊膽朱砂麝香蚺蛇膽蜣螂﹝炒﹞瓜蒂﹝各半兩﹞

上件藥爲極細末﹐入研了藥﹐令勻﹐用豬膽汁和丸﹐如綠豆大。先用桃柳湯浴兒了﹐用粥飲下三丸。以靑衣蓋﹐當有虫出也。

定命散治五疳有虫。

幹蝦蟆﹝一枚﹐燒灰﹞蛇蛻皮﹝炒﹞蟬殼﹝各一分﹞

上件爲極細末﹐入麝香末半錢研勻。但是一切疳﹐至午時後以暖水調下半錢﹐一二歲卽服一字。後煎桃柳湯﹐放溫浴兒了﹐便用靑衣蓋﹐當有虫出﹐卽效。

靑黛丸治五疳體熱﹐漧瘦發立﹐鼻癢有虫﹐不欲飲乳。

靑黛蘆薈人中白﹝各半兩﹞豬牙皂角蟬殼﹝各半分﹞麝香﹝一分﹞胡黃連﹝三分﹞蟾涎人乳汁﹝各少許﹞

上件爲末﹐五月五日午時修合﹐以粽子肉﹑棗肉﹑及蟾涎﹑乳汁丸﹐如黍米大。

以桃柳湯浴兒後﹐以米飲下三丸。後著靑衣裹兒﹐看身上有虫出﹐靑黑者不堪﹐白黃赤者易瘥。

﹝錢乙﹞胡黃連麝香丸治疳气羸瘦﹐白虫作。

胡黃連白蕪荑﹝各一兩半﹞麝香﹝一錢﹞黃連木香﹝各半兩﹞辰砂﹝一分﹞

上末﹐麵糊丸﹐如綠豆大。米飲下五七丸﹐至三五歲可十五丸﹐無時。

﹝錢乙﹞楡仁丸治疳熱瘦悴有虫﹐久服充肥。

楡仁黃連﹝各一兩﹞

上爲末﹐用豬膽七枚﹐破取汁﹐與藥同和﹐入碗內﹐甑上蒸九日﹐每日一次﹐候日數足﹐入研麝香半錢﹐湯浸蒸餅和丸﹐綠豆大。每服五七丸至一二十丸﹐米飲下。

卷之八﹟脾臟部﹝下﹞疳

蛔疳

小兒食乳飯早﹐食肉太早﹐或腸胃停蓄甜膩﹐化爲蛔虫﹐皺眉多啼﹐嘔吐淸沫﹐腹中作痛﹐肚脹靑筋﹐唇口紫黑﹐搖頭齒癢是也。玉訣歌﹕惡哭痰靑蛔咬心﹐涎生積冷痛難任﹐每餐甜物並時果﹐致得虫生病轉深。先用使君子散﹑蘆薈丸取蛔﹐後溫脾胃。

使君子散治小兒疳蛔。

使君子﹝十个﹐瓦上炒﹐爲末﹞甘艸﹝膽汁浸一夕﹞白蕪荑﹝各一分﹞苦楝子﹝五个﹐炮﹐去核﹞

上末之。每服一錢﹐水煎服。

蘆薈丸治小兒疳蛔。

蘆薈安息香胡黃連枳殼﹝麩炒。各一錢﹞使君子﹝三七个﹐炒﹞蕪荑﹝一分﹞定粉﹝一錢半﹞麝香﹝少許﹞

上末﹐豬膽糊丸﹐如綠豆大。五七丸﹐米飲吞下。

﹝張渙﹞三根散治蛔疳虫動﹐啼叫不止﹐每至月初間尢甚﹐狀如神祟。

貫眾根棠梨根醋石橊根﹝各一兩﹞栗刺故綿漧漆﹝各半兩﹞

上件藥六味﹐並燒灰存性﹐搗﹑羅爲細末。每服一錢﹐用水八分﹐煎四分﹐去滓放溫服﹐不拘時候。

除毒丹此方治蛔疳不瘥﹐傳染兄弟姊妹。

鬼臼﹝一兩﹐去毛﹞苦參﹝銼﹞靑葙子艸龍膽﹝各半兩﹞硫黃緋絹幹蝦蟆白礬﹝各一分﹞

上件藥並燒灰存性﹐搗﹑羅爲細末﹐煉蜜和﹐如麻子大。每服十粒﹐磨沈香湯下﹐量兒大小加減。

豬肚丹治小兒疳瘦盜汗﹐多倦少力﹐大便有虫﹐曾經大效。

川黃連﹝揀淨﹞胡黃連木香﹝各一兩﹞羌活蘆薈肉豆蔻鱉甲﹝酥炙﹐去裙﹞白蕪荑﹝各半兩﹞

上件搗﹐羅爲細末﹐用豬肚一个﹐洗刮令淨﹐先以好香白芷二兩﹐納肚中蒸極熟﹐去白芷不用﹐卻入諸藥﹐縫合再蒸如泥﹐取出同豬肚搗二三百下﹐成膏﹐丸如黍粟大。每服十粒﹐米飲下﹐不拘時候﹐量兒大小加減。

谷精丹治諸病下虫如絲髮﹐或如馬尾﹐甚者﹐便至夭傷。

谷精艸﹝三兩﹐入餅子納鹽泥固濟﹐用慢火煨通赤爲度﹐取出﹞幹蟾﹝三枚﹐五月五日取者﹐用酥炙黃﹞皂莢﹝三寸﹐燒灰﹞

胡黃連瓜蒂母丁香﹝各半兩。以上搗羅爲細末﹐次入﹞粉霜蘆薈麝香﹝各一分。並細研﹞

上件都拌勻﹐用豬膽汁和如黍米大。每服十粒﹐米泔放溫下﹐量兒大小加減。

桃柳湯服諸藥後用此法助之。

桃枝﹝二兩﹞柳枝﹝二兩﹞

上件並銼碎﹐以水兩大碗﹐煎數沸﹐通手浴兒﹐甚佳。浴兒畢﹐用一靑衣服蓋之﹐疳虫自出﹐爲驗。

小兒合地﹐面無顏色﹐啼聲乍髙﹐狀似心痛﹐往往口漧﹐發動有時﹐醫人不識﹐妄呼見祟﹐不知小兒曾喫生肉﹐肉化爲虫﹐此方大效。苦楝丸苦楝根鶴虱朱砂﹝各一兩﹞檳榔﹝三个﹞麝香﹝一錢﹞

上末﹐麵糊丸﹐如小豆大。每服三丸﹐白湯下﹐日三服。忌毒物。

下虫丸治疳蛔諸虫。

新白苦楝根皮﹝酒浸﹐焙﹞綠包貫眾木香桃仁﹝浸﹐去皮﹐焙﹞蕪荑﹝焙﹞雞心檳榔﹝各二錢﹞

鶴虱﹝炒﹐一錢﹞輕粉﹝五分﹞幹蝦蟆﹝炙焦﹐三錢﹞使君子﹝五十﹐取肉﹐煨﹞

上爲末﹐麵糊丸﹐麻子大。每服一二十丸﹐天明淸肉汁下。內加當歸﹑川連各二錢五分。

卷之八﹟脾臟部﹝下﹞疳

脊疳

虫食脊膂﹐身熱羸黃﹐積中生熱﹐煩渴下利﹐拍背如鼓鳴﹐脊骨如鋸齒﹐或十指皆瘡﹐頻嚙爪甲是也。

《聖惠》金蟾散治小兒脊疳﹐頭大項細﹐四肢黃瘦﹐肚大胸髙﹐毛髮幹立。

蟾﹝一枚﹑大者﹐塗酥﹑炙令焦黃﹞夜明砂﹝微炒﹞桃白皮樗根白皮地楡黃柏﹝各銼﹞訶梨勒﹝煨﹐用皮﹞百合白蕪荑﹝微炒﹞人參﹝去蘆頭﹞川大黃﹝銼碎﹐微炒﹞黃連﹝去須。各三分﹞胡粉﹝三錢﹞丁香﹝三七粒﹞檳榔﹝一分﹞

上件藥搗﹐細羅爲散。每服﹑用粥飲調下半錢﹐日三服。

地骨皮丸治小兒脊疳﹐漸漸黃瘦﹐以手指擊之﹐背如鼓響﹐脊骨髙是也。此因奶熱所致。

地骨皮紫參黃﹝銼﹞川大黃﹝銼碎﹐微炒﹞郁李仁﹝湯浸﹐去皮尖﹐微炒。各半兩﹞龍膽﹝去蘆頭﹞

子芩枳殼﹝麩炒微黃﹐去瓤﹞木香豬苓﹝去黑皮﹞海蛤﹝細研。各一分﹞

上件藥搗﹐羅爲末﹐煉蜜和丸﹐如綠豆大﹐每服以溫水研下五丸﹐日三服﹐量兒大小加減服之。常得微利爲效。

殺疳丸治小兒脊疳﹐日漸羸瘦﹐腹中有虫。

沒石子瓜蒂鶴虱﹝並細研﹐各半兩﹞蟾頭﹝炙令焦黃﹞蘆薈靑黛﹝並細研﹐各半兩﹞麝香﹝細研﹞膩粉﹝研入。各一分﹞

上件藥搗﹐羅爲末﹐以糯米飯和丸﹐如黍米大。每服﹐以粥飲下五丸﹐日三服﹐量兒大小﹐以意加減。

蘆薈丸治小兒脊疳﹐腹內有虫上攻﹐背膂脊骨漸髙﹐肌體羸瘦。

蘆薈靑黛朱砂麝香﹝各細研﹞熊膽﹝研入﹞胡黃連貫眾地龍﹝微炒﹞黃連﹝去須﹞

蟬殼﹝微炒﹐去足﹞雷丸﹝各半兩﹞蝦蟆﹝一枚﹐塗酥炙﹐令焦黃﹞

上件藥搗﹐羅爲末﹐用蝸牛肉研和﹐丸如麻子大。每服﹐以粥飲下五丸﹐日三服﹐量兒大小﹐增減服之。

靑黛丸治小兒脊疳﹐四肢瘦弱﹐腹脹壯熱﹐頭髮幹疏﹐時時煩渴﹐脊骨如鋸。

靑黛朱砂﹝各細研﹞夜明砂﹝微炒﹞定粉﹝各一分﹞蟾酥﹝研入﹞熊膽﹝細研﹞羚羊角﹝屑﹞犀角﹝屑。各半分﹞黃連﹝半兩﹐去須﹞麝香﹝一錢﹐細研﹞

上件藥搗﹐羅爲末﹐用軟飯和丸﹐如綠豆大。每一歲以粥飲下二丸。

第五脊疳﹐十指爪甲癢痛﹐頭髮焦漧﹐肚腹虛鳴﹐脊骨如鋸﹐時時下痢﹐狀如靑澱或膿或血。

朱砂丸天靈蓋﹝炙﹐一个﹞柴胡白術麝香﹝各一錢﹞檳榔﹝一个﹞

上件﹐棗肉爲丸如麻子大。每服三丸﹐米飲棗湯下。

﹝朱氏﹞治小兒脊疳瀉血不止方定粉好棗﹝十个﹐搗碎﹞頭髮﹝少許﹐剪碎﹞

上件爲團﹐磚襯﹐火通赤﹐細研。米飲下半錢。

﹝莊氏﹞治小兒久下血不止謂之歷脊疳方用穿山甲﹐米醋浸炙﹐爲末。每服一錢﹐米飲調下﹐食空服。

卷之八﹟脾臟部﹝下﹞疳

腦疳

胎中素挾風熱﹐生下乳哺越常﹐頭皮光急﹐滿頭餅瘡﹐腦熱如火﹐發結如穗﹐徧身多汗﹐腮腫囟髙是也。

《仙人水鑑》小兒三歲以下﹐多睡臥合面在地者﹐便是腦中疳气﹐宜服此方。

黃葵花菊花釜下墨消石柏葉﹝各等分﹞

上爲散﹐吹入鼻中﹐永不合面臥地也。吹鼻中有惡物似泥泄數條﹐卽便是腦中疳气﹐此是殺人之本。

小兒腦疳﹐乳母宜服此方。

柏葉松葉黃葵花鼓子花鱉甲虎骨檳榔大黃﹝各二兩﹞

上並生爲末﹐與醋三升煎膏﹐丸如綠豆大。每日空心﹐飲下三丸﹐效。

《藥性論》治小兒腦疳方上﹐研蘆薈不以多少﹐爲細末。每用少許吹鼻中﹐殺腦疳鼻中癢。

《聖惠》牛黃丸治小兒腦疳﹐身熱發枯。

牛黃蘆薈﹝各細研﹞熊膽﹝研入﹞胡黃連木香犀角﹝屑。各一分﹞龍腦麝香﹝各細研﹞蟾酥﹝研入。各半分﹞靑黛﹝細研﹐半兩﹞

上件藥搗﹐羅爲末﹐都研令勻﹐以麵糊和丸﹐如黃米大。每服以溫水下五丸﹐日三服﹐量兒大小﹐以意加減。

龍腦丸治小兒腦疳﹐羸瘦煩熱。

龍腦麝香雄黃﹝各一錢﹞胡黃連﹝末﹞牛黃朱砂熊膽蘆薈幹蝦蟆﹝灰。各一分﹞

上件藥都研令如粉﹐以水化熊膽和丸﹐如麻子大。若硬﹐更入糯米飯同丸。每服用薄荷溫湯下三丸﹐日三服﹐量兒大小﹐以意加減。

吹鼻龍腦散治小兒腦疳﹐鼻塞頭痛﹐眼目昏暗﹐羞明怕日。

龍腦麝香﹝各細研少許﹞蝸牛殼﹝炒令黃﹞蝦蟆﹝灰﹞瓜蒂黃連﹝去須﹞細辛﹝各一分﹞

上件藥搗﹐細羅爲散﹐入瓷合內貯之。每取少許﹐吹於鼻中﹐每日兩上用之。

治小兒合面臥地多睡﹐或气急面黃﹐哭聲髙叫﹐或心痛口漧﹐蓋是因曾喫生肉如此﹐腹內有虫方。

鶴虱﹝二分﹞茯苓﹝一兩﹐煨﹞木香﹝一分﹞苦楝根﹝三兩﹞檜株根﹝半兩﹞

上先將二味根﹐用水一斗煎成膏﹐然後將三味爲末﹐搜和成丸黍粒大。每服三五丸米飲下。﹝莊氏第十三候用此方﹞

第七腦疳﹐鼻下赤爛﹐身心煩躁﹐鼻內生瘡﹐頭髮自落﹐日夜痛無休歇﹐狀似鬼形﹐安息丸安息香丁香胡黃連麝香雄黃﹝各一錢﹞肉豆蔻金銀箔﹝各五片﹞

上末﹐煉蜜丸﹐如麻子大。每服三丸﹐米湯下。

龍膽丸治腦疳腦熱瘡。

龍膽艸升麻苦楝根皮﹝焙﹞赤茯苓防風蘆薈油發灰﹝各二錢﹞靑黛﹝幹﹞黃連﹝淨。各三錢﹞

上爲末﹐豬膽汁浸糕糊﹑丸麻子大。薄荷湯下。仍以蘆薈末入鼻。

卷之八﹟脾臟部﹝下﹞疳

幹疳

身體壯熱﹐或時憎寒﹐舌澀口漧﹐睡多盜汗﹐皮膚枯燥﹐發立毛焦﹐乳食𨿽多﹐肌肉消瘦﹐四肢無力﹐好睡昏昏﹐日往月來﹐轉加瘁﹐是其候也。瘦瘁少血﹐舌漧多啼﹐其病在心。目不轉睛﹐𨿽啼無淚﹐其病在肝。身熱尿幹﹐手足淸冷﹐其病在腎。聲焦皮燥﹐大便幹結﹐其病在肺。搭口癡眠﹐胸脘漧渴﹐其病在脾。

《仙人水鑑》獨治幹疳方天靈蓋生鱉甲波斯靑黛黃鹽﹝以上各一分。陶隱居云﹐北海黃鹽艸粒粗﹐以作魚及咸菹﹞

上並同研令細。日服一字﹐空心熟水下。若是濕疳﹐不治﹐幹疳﹐治之不過三服﹐神效。

《聖惠》天竺黃散治小兒幹疳﹐心臟煩熱﹐眼目赤澀﹐皮膚漧燥﹐夜多盜汗﹐羸瘦不能乳食。

天竺黃﹝半兩﹞牛黃雄黃朱砂蘆薈麝香﹝各細研﹞蟾頭﹝炙令焦黃﹞胡黃連犀角﹝屑﹞木香甘艸﹝炙微赤﹐銼﹞釣藤﹝各一分﹞龍腦﹝一錢﹐細研﹞

上件藥搗﹐細羅爲散﹐都研令勻。每服﹐以溫水調半錢﹐日三服﹐量兒大小﹐以意加減。

治小兒幹疳體瘦煩熱眠臥不安方牛黃雄黃蘆薈靑黛﹝各細研﹞丁香黃連﹝去須﹞熊膽﹝研入﹞蛇蛻皮﹝灰﹞天竺黃天漿子﹝微炒﹞犀角﹝屑。各一分﹞胡黃連﹝半兩﹞蟾酥﹝半錢﹐研入﹞麝香﹝一錢﹐細研﹞

上件藥搗﹐羅爲末﹐更研令勻﹐以煉蜜和丸﹐如綠豆大。每服﹐以粥飲下三丸﹐日三服﹐量兒大小﹐以意加減。

靑黛丸治小兒幹疳﹐肌體羸瘦﹐皮毛幹焦﹐發歇寒熱﹐昏昏多睡。

靑黛﹝三分﹐細研﹞牛黃蘆薈朱砂麝香雄黃﹝各細研﹞胡黃連蛇蛻皮﹝灰﹞龍膽﹝去蘆頭﹞蟬殼﹝微炒。各一分﹞蟾﹝一枚﹐塗酥炙焦黃﹞

上件藥搗﹐羅爲末﹐都研令勻﹐用麵糊和丸﹐如黍米大。每服以粥飲下三丸﹐日三服﹐量兒大小﹐臨時增減。

牛黃丸治小兒幹疳﹐煩渴壯熱﹐皮膚枯燥﹐日漸羸瘦。

牛黃﹝半錢﹐細研﹞雄黃﹝細研﹞黃連﹝去須﹞蘆薈天竺黃﹝各一分﹞龍腦麝香﹝各一錢﹐細研﹞

甘艸﹝半分﹐炙微赤﹐銼﹞

上件藥搗﹐羅爲末﹐都研令勻﹐用糯米飯和丸﹐如綠豆大。每一歲﹐以粥飲下一丸。

胡黃連丸治小兒幹疳﹐瘦弱不能乳食﹐發立腦幹﹐肌體柴瘦。

胡黃連﹝末﹐半兩﹞朱砂波斯靑黛蘆薈﹝各三分﹞麝香﹝一分﹞蛇蛻皮﹝一條﹐燒灰﹞蟾酥﹝一杏仁大﹞

上件藥﹐都研爲末﹐用豬膽一枚﹐取法酒一盞和藥末﹐都於銚子內熬如膏﹐丸如綠豆大。五歲至七歲﹐以粥飲下五丸﹐日三服﹐三歲以下三丸。

靑黛散治小兒幹疳﹐日久不瘥﹐骨立形枯﹐諸治無效者。

靑黛朱砂蘆薈地龍夜明砂﹝各微炒﹞幹蝦蟆﹝灰﹞熊膽﹝各一分﹞麝香﹝二分﹞

上件藥﹐都細研爲散。每服半錢﹐空心以粥飲調下﹐更用少許藥吹入鼻中。後以桃枝湯看冷熱浴兒﹐衣蓋﹐有虫子出爲效也。

牛黃丸治小兒幹疳﹐體熱羸瘦﹐心神煩躁﹐少得眠臥。

牛黃﹝細研﹞朱砂﹝細研﹐水飛過﹞子芩犀角﹝屑。各半兩﹞麝香﹝一分﹐細研﹞

上件藥搗﹐羅爲末﹐都研令勻﹐以糯米飯和丸﹐如麻子大。每服﹑用粥飲下三丸﹐量兒大小﹐增減服之。

按﹕幹疳旣是五臟之涸﹐則當以人參白術散﹑加減八味丸之類補而濡之﹐若專恃以上諸丸藥﹐恐無愈理。

卷之八﹟脾臟部﹝下﹞疳

內疳

《聖惠》云﹕小兒乳食不消﹐心腹虛脹﹐眼目澀癢﹐體熱皮枯﹐腸胃不調﹐痢下五色﹐漸漸羸瘦﹐虫蝕肛腸﹐日月彌深﹐痢轉不止﹐故號內疳。錢氏云﹕疳在內﹐則目腫腹脹﹐利色無常﹐或沫靑白﹐漸瘦弱﹐此冷證也﹐宜使君子丸。

使君子丸治臟腑滑﹐及疳瘦下痢﹐腹脇脹滿﹐不思乳食﹐常服安虫補胃﹐消疳肥肌。

濃朴﹝去粗皮﹐薑汁塗炙﹐半兩﹞使君子﹝去殼﹐一兩﹐面裹煨﹞陳皮﹝去白﹐一分﹞甘艸﹝炙﹐銼﹐半兩﹞

訶子﹝半兩﹐半生半煨﹐去核﹞靑黛﹝半兩﹐是兼驚及帶熱渴者﹐宜此方﹐如只臟腑不調﹐不用靑黛﹞

上爲細末﹐煉蜜和丸﹐如小雞頭大。每服一丸﹐米飲化下﹐兒生百日以上﹑三歲以下服半丸﹐乳汁化下。元方﹐無靑黛。

東垣濃腸丸治小兒失乳﹐以食飼之﹐不能克化﹐或生腹脹﹐四肢瘦弱﹐或利色無常。

陳皮半夏蒼術人參﹝各三分﹞麥枳殼曲末﹝各五分﹞靑皮濃朴﹝各二分﹞

上爲細末﹐麵糊丸﹐如麻子大。每服二十丸﹐溫湯送下。忌飽食。

張渙金粟丹治腹大疳瘦﹐好喫泥土﹐泄利不調。

幹蟾﹝五枚﹐酥炙焦黃﹞川黃連﹝夏用二兩﹐冬用一兩﹞母丁香濃朴﹝薑汁制﹞艸龍膽﹝各一兩﹞夜明砂﹝微炒﹞蟬殼﹝洗﹞訶子皮﹝微炮。各半兩。以上搗羅爲細末﹐次用﹞好朱砂﹝細研﹐水飛﹞靑黛﹝研﹐各一兩﹞好麝香﹝半兩﹐研﹞

上件一處拌勻﹐用煉蜜一半﹑白麵糊一半﹐和如黍米大。每服十粒﹐米飲下﹐不拘時候﹐量兒大小加減。

《本事》芎朴丸治小兒疳瘦﹐瀉白水﹐腹脹。

芎濃朴﹝各一兩﹞白術﹝半兩﹞

上爲細末﹐煉蜜丸﹐如小彈子大。每服一丸﹐米飲化下﹐三歲以下半丸。

小兒腹大泄瀉﹐水谷不化﹐喫食不知饑飽﹐累效。

神曲﹝炒﹞麥芽﹝炒﹞三稜靑皮香附山楂濃朴甘艸藿香枳實地黃砂仁黃連棗子﹝各等分﹞

上爲末。白湯調下﹐量兒加減。

《聖惠》木香丸治小兒內疳﹐乳食不調﹐心腹脹滿﹐肌膚羸瘦﹐下痢無常。

木香蟬殼﹝微炒﹐去足﹞麝香﹝細研﹞黃連﹝去須﹞黃丹﹝微炒﹞熊膽﹝研入﹞夜明砂﹝微炒﹞幹蟾﹝塗酥﹐炙微焦。各一分﹞赤石脂﹝半兩﹞肉豆蔻﹝一顆﹐去殼﹞田父﹝半兩﹐炙令微黃﹞

上件藥搗﹐羅爲末﹐用水浸蒸餅丸﹐如麻子大。每服﹐以溫粥飲下二丸﹐量兒大小﹐以意加減。

蘆薈丸治小兒內疳﹐四肢羸瘦﹐腹脹鼻癢﹐皮膚漧燥﹐下痢不常。

蘆薈雄黃﹝各細研﹞沒石子蟬殼﹝微炒﹐去足﹞蛇蛻皮﹝灰﹞丁香熊膽﹝研入。各一分﹞麝香﹝細研﹞蟾酥﹝研入。各一錢﹞黃連﹝半兩﹐去須﹞

上件藥搗﹐羅爲末﹐煉蜜﹑和丸如黃米粒大。每服以粥飲下三丸﹐日三服﹐別研一丸﹐吹入鼻中﹐量兒大小﹐以意加減。《聖惠》又收治疳痢。

麝香散治小兒內疳﹐下痢不止﹐肌體消瘦﹐諸治未瘥。

麝香蘆薈﹝各細研﹞蛇蛻皮﹝灰﹞夜明砂﹝微炒﹞蝸牛殼黃連﹝去須﹐微炒﹞沒石子﹝各一分﹞

黃丹定粉﹝各微炒﹐一兩﹞訶梨勒﹝半兩﹐煨﹐用皮﹞

上件藥搗﹐細羅爲散﹐都研令勻。每服以粥飲調下半錢﹐早辰午後各一服﹐看兒大小﹐加減服之。

胡粉丸治小兒內疳﹐下痢不止﹐昏沈多睡。

胡粉﹝微炒﹞靑黛﹝細研。各半兩﹞黃連﹝末﹐一兩﹐微炒﹞麝香﹝一錢﹞

上件藥同研令細﹐以豬膽一枚取汁﹑和丸如黃米粒大。不計時候﹐以粥飲下五丸﹐量兒大小以意加減。

《譚氏殊聖》寶命丹治內疳。

皂角﹝一兩﹐炙令焦黑色﹐去皮爲末﹐三分﹞巴豆﹝二七个﹐去心膜﹐細研﹐新瓦上出油了﹐用之﹞雄雀兒糞﹝二錢﹞

上細末﹐以粟米飯丸﹐綠豆大。空心﹐溫水下三丸。

卷之八﹟脾臟部﹝下﹞疳

外疳

錢氏云﹕疳在外﹐則鼻下臭爛﹐自揉鼻頭﹐上有瘡﹐不著痂﹐漸繞耳生瘡﹐今分走馬疳﹑口齒疳﹑鼻疳﹑眼疳﹐臚列諸方如下﹕

卷之八﹟脾臟部﹝下﹞疳

走馬疳

走馬疳﹐疳蝕之極也﹐乃五臟蒸熱上攻﹐甚卽徧沿作崩砂候﹐牙邊肉腫爛﹐口內气臭﹐身微有潮熱﹐喫食不得﹐齒縫出鮮血﹐常動搖似欲脫﹐肉爛自漏落。治之先以淡淡鹽湯洗口內﹐卽下紫金散摻之﹐一日三次﹐揩殺牙邊肉內虫。如大假甚﹐卽下秋霜散摻之﹐然後將朱砂膏﹑牛黃膏﹑天竺黃散﹑夾調理﹝此茅先生法﹞。或以天竺黃散夾地黃膏亦好﹐﹝此《惠眼》法﹞如此調理卽安。如調理不退﹐先落齒一兩三个﹐卽死不治。相次面光發﹐腮漏見骨而殂。《形證論》先與退脾肺風熱﹐宜喫檳榔散五七服後﹐用此藥貼齦上。以大棗一个﹐砒少許﹐去棗核﹐入砒在內﹐燒灰存性﹐臨臥時貼齦上﹐數次效。﹝曾﹞凡得此候﹐多因气虛受寒﹐及有宿滯畱而不去﹐積溫成熱﹐虛熱之气上蒸。或食甘酸鹹膩之物﹐而脾𨿽喜甘﹐積滯日久﹐蘊熱上燻於口。

致齒焦黑爛﹐間出淸血﹐血聚成膿﹐膿臭成虫﹐侵蝕口齒﹐甚致腮頰穿破﹐乳食不便﹐面色光浮﹐气喘熱作﹐名走馬疳。治之之法﹐先去積熱﹐用當歸散合三稜散﹐水姜棗煎服﹐次投蘆薈丸﹑玉露飲﹐及以溫鹽水灌漱﹐或軟雞翎蘸鹽水拂洗﹐略拭漧﹐仍以燒鹽散﹑內金散﹑密陀僧散敷之。若經久不愈者﹐傳於唇之上下﹐乃成崩砂證﹐或穴發滿腮﹐齒落骨露﹐飲食減少﹐气促痰鳴﹐必致危矣。

紫金散﹝茅先生名黑鉛散﹞治小兒走馬疳。

黃丹蛇牀子﹝炒﹐令黑﹞地龍﹝炒令黑。各半兩﹞靑礬﹝一分﹐過﹞

上末。每服一字﹐揩牙齦上﹐一日三次揩。

秋霜散治小兒崩砂。

好砒﹝半兩﹞白礬﹝四分﹞

上﹐用水三分一盞﹐先煎水令蟹眼沸來﹐便下砒﹐水漧爲度。卽下白礬末同榦爲末﹐取出﹐入好麝香少許﹐好坯子少許﹐同拌合爲末。每使一字﹐用鵝毛點拂牙齦上﹐一日三四回拂﹐卽愈。

《惠眼》秋霜散治崩砂齒齦欲落。

粉霜砒霜白礬﹝各一錢﹞

上爲末﹐用北艾一大團裹定上件藥末﹐以鍛石滲艾上後用碗盛﹐發火燒盡﹐細研。以手撚少許﹐揩齒上﹐用鹽湯漱口。燒時﹐以盞子蓋定﹐恐走了藥气。

乳香丸治走馬牙疳如神。

乳香輕粉砒﹝研。各五分﹞麝香﹝少許﹞

上﹐先將乳香研細﹐入輕粉麝砒﹐共再研勻﹐用薄紙一韭葉闊﹐去藥內按過﹐揉紙少許﹑丸如黃米大。臨臥﹐將藥塡在患處﹐至明則愈。忌食醬醋鹽等物。

﹝錢乙﹞龍骨散治疳口瘡﹐走馬疳。

砒霜蟾酥﹝各一字﹞粉霜﹝半錢﹞龍骨﹝一錢﹞定粉﹝一錢半﹞龍腦﹝半字﹞

上﹐先研砒粉極細﹐次入龍骨再研﹐次入定粉等同研。每用少許敷之。

上方﹐皆犯砒﹐非極不用。

《仙人水鑑》治小兒走馬疳虫透損骨者方上﹐用天南星一枚﹐當心剜作竅子﹐安好雄黃一塊在內﹐用大麥麵煨﹐候雄黃熔作汁﹐以盞子合定﹐出火毒一宿﹐去面研爲末﹐入好麝香少許﹐掃在瘡上﹐驗。

《集驗方》治小兒走馬疳。

上﹐用蠶蛻紙不計多少﹐燒成灰存性﹐入麝香少許﹐貼患處﹐佳。

﹝茅先生﹞小兒崩砂方雞內金蘆薈白礬﹝火﹞乳香地龍麝香上各少許爲末﹐候小兒睡著﹐以藥末摻牙齦上。

定命散治小兒走馬疳。

白礬綠礬﹝各等分﹐炒一大錢﹞

上同研勻﹐用大麥麵五錢﹐蔞蔥一寸研爛﹐將面同搜和﹐軟硬得所爲餅子﹐將研勻者藥裹在中心﹐用文武火燒存性﹐於地坑內出火毒一宿﹐又研如粉﹐入鉛霜二錢同研令細。每服一剜耳許﹐揩牙上一二徧。

蟾灰散治小兒走馬疳。

幹蝦蟆﹝一个大者﹐燒存性﹞五倍子﹝各一錢﹞麝香﹝少許﹞

上同研。蜜水調塗齒根上﹐未止﹐更用之。

聖散子治小兒走馬疳。

膽礬龍膽艸﹝各一兩﹞

上同於瓦瓶中煙盡﹐略存性。貼瘡上。

生金散治小兒走馬疳。

天南星﹝一个重一兩者﹞綠礬﹝一兩﹞

上﹐先安排南星在幹地上﹐用礬與南星同處﹐四邊以灰火燒﹐煙盡爲度﹐取出後研如粉﹐入當門子一粒﹐先含漿水洗﹐貼之。

《劉氏家傳》李琬麝香散治小兒走馬急疳﹐口臭牙齒損爛及攻蝕唇鼻腮頰﹐累治未效者﹐可用此方。

麝香﹝一錢﹐眞者﹞黃柏﹝一兩﹐去皮﹐杵末﹞靑黛﹝半兩﹐上好者﹞雄黃﹝一分﹐飛研﹞

上件﹐杵研極細。如有患者﹐先以綿纏箸﹐擦卻齒上蝕損死肌﹐以軟帛拭去惡血﹐量瘡大小幹摻﹐日夜五次用之。或血盛並多﹑不定者﹐加定粉半兩同研﹐用如前法。

黑神散龍膽艸﹝銼﹞靑膽礬上等分﹐用甘鍋子一个﹐先入膽礬在內﹐次入龍膽艸﹐用鹽黃泥固濟﹐畱一眼子﹐周迥用炭火燒至眼子上煙斷爲度﹐放冷取出研細﹐入麝香少許。如有患人﹐看瘡內大小﹐幹擦貼之立效﹐牙疼幹擦﹐牙根有鮮血出並腫爛牙﹐擦之卽愈。

﹝孔氏﹞無比散治小兒走馬疳。

麝香﹝一分﹐別研﹞眞蟾酥綠礬﹝各半分﹞膽礬沒藥﹝各二分﹞

上四味﹐一同用大磚一口﹐鑿中心作竅穴子﹐勿令透地﹐便安四味藥在穴中﹐周迥用紅著炭三斤燒過﹐取出同麝香再研勻。如有患者﹐以雞翎微濕沾藥末﹐掃於小兒齒上﹐立效。

《王氏手集》治小兒走馬疳﹐口鼻生瘡﹐牙齦腫爛﹐諸藥不能治者。

槲葉﹝十片﹐幹者﹞麝香﹝少許﹞

上以蘆薈爲末﹐水調塗葉上﹐炙幹﹐又塗又炙﹐凡塗炙數徧﹐爲末。瘡濕幹摻。

安師傳走馬疳藥方﹝此疳齒中不住血出多﹞

上用蠶蛻紙燒灰止血﹐時間令住﹐若用地骨皮中嫩處爲末貼之﹐便永止。

﹝曾氏﹞燒鹽散治走馬疳牙根肉潰爛黑臭。

橡斗子﹝不拘多少﹞

上每用大者兩个﹐入鹽滿殼﹐蓋作一合﹐或五六个至十數个﹐安在火內和鹽燒透﹐取出地上﹐以瓦碗蓋定存性﹐候冷入麝香少許﹐乳缽內極細杵勻。每以半錢塗搽患處。常收﹐用小瓦合盛貯﹐勿使紙裹﹐蓋能作潤。

內金散治牙根肉臭爛黑色﹐有虫作痛。

雞內金﹝卽雞膈內粗皮﹐陰漧﹐一兩﹞白芷銅靑﹝各半兩﹞麝香﹝一字﹞

上﹐前三味銼曬或焙﹐爲末﹐仍以麝香乳缽內同杵勻。每用一字或半錢﹐幹擦患處﹐先用溫鹽水灌漱後敷藥。

密陀僧散治走馬疳齒焦黑爛。

密陀僧﹝一兩﹞輕粉﹝五十帖﹞麝香﹝一字﹞

上件爲細末﹐同輕粉﹑麝香乳缽內杵勻。每用半錢﹐擦患處。

走馬牙疳神效方漧薑﹑白礬﹑棗子燒焦存性﹐爲末。敷患處。尿桶中白焙榦爲末﹐入冰片少許。揩牙立效。

上自《水鑑方》以下不犯砒﹐爲妥。

治走馬牙疳﹐用溺桶中白垢﹑火過﹐每一錢入銅綠三分﹑麝香一分半﹐敷之立愈。

紅鉛散治走馬疳。

綠礬不以多少﹐色鮮明者﹐入幹鍋﹐用炭火燒﹐鍋赤傾出﹐以好酒灑拌勻﹐再入鍋﹐如此數徧﹐色紅﹐研作細末﹐入麝香少許。先以溫漿水洗漱淨﹐用指蘸藥﹐有疳處貼之。

﹝演山﹞蘭香散治小兒走馬疳﹐牙齒潰爛﹐以至崩砂出血齒落者。

輕粉﹝一錢重﹞蘭香子﹝一錢﹐末﹞密陀僧﹝半兩﹐醋淬﹐爲末﹞

上研如粉。敷齒及齦上立效。

議曰﹕嬰孩受病﹐證候多端﹐良由气郁三焦﹐疳分五臟﹐內有腎經常虛﹐得疳﹐名之曰急﹐以馬走爲諭﹐治療頗難﹐此等一證﹐初作口气﹐名曰臭息。次第齒黑﹐名曰崩砂。盛則齦爛﹐名曰潰槽。又盛血出﹐名曰宣露。重則齒自脫落﹑名曰腐根。其根旣腐﹐何由理之﹐今將祕方具述於後。

敷齒立效散鴨嘴膽礬﹝一錢匙﹐上紅﹐研﹞麝香﹝少許﹞

上研勻。每以少許敷牙齒齦上。又一方﹐用蟾酥一字﹐加麝和勻。敷之。

議曰﹕血之流行者榮也﹐气之循環者衛也﹐變蒸足後﹐飲食之間﹐深恐有傷於榮衛而作眾疾﹐其或气傷於毒﹐血傷於熱﹐熱毒攻之﹐虛髒所受﹐何髒爲虛﹐蓋小兒腎之一臟常主虛﹐不可令受熱毒﹐攻及腎臟﹐傷乎筋骨﹐惟齒受骨之餘气﹐故先作疾﹐名曰走馬﹐非徐徐而作。所宜服藥甘露飲﹑地黃膏﹑化毒丹﹑消毒飲﹐其外證以前件立效散﹐及麝酥膏敷之﹐切忌與食熱毒之物。此疳不同常證﹐乃系無辜有作﹐醫宜深究﹐保全爲上﹐若用常方﹐難擬愈活。

獨活飲子治腎疳臭息候。

天麻木香獨活防風麝香﹝少許﹐爲細末研和入﹞

上各二錢重﹐爲末。每服一錢匕﹐小者半錢﹐麥門冬熟水調下。

三黃散治腎疳崩砂候。

牛黃大黃生地黃木香靑黛上等分﹐爲末。每服一錢匕﹐熟水調服。

人參散治腎疳潰槽候肉豆蔻﹝炮﹞胡黃連人參杏仁﹝炒﹞甘艸﹝炙﹞

上件各等分﹐爲末。每服一錢匕﹐小者只半錢﹐溫熟水調服。

檳榔散治腎疳宣露候。

木香檳榔人參黃連甘艸﹝炙﹞

上等分﹐爲末。每服一錢﹐小者半錢﹐熟水調服。

黃散治腎疳腐根候。

黃﹝蜜炙﹞牛黃人參天麻全蠍﹝炒﹞杏仁﹝炒﹞白茯苓川當歸生地黃﹝洗﹞熟漧地黃﹝洗﹞

上等分﹐爲末。每服一錢﹐小者半錢匕﹐煎天門冬熟水調服﹝麥門冬亦得。﹞

地骨皮散治腎疳齦牙齒肉爛腐臭﹐鮮血常出。

生漧地黃﹝半兩﹞眞地骨皮細辛﹝各一分﹞五倍子﹝炒令焦﹐二錢重﹞

上件爲細末。每用少許敷之﹐頻有功效。喫不妨。

議曰﹕《本經》所載疳證有五﹐謂五臟所受﹐故得其名﹐今述腎疳一臟有五證候者﹐最爲要急﹐不可同常。此疾共陳有五種候敷﹐迅疾可畏﹐乃知走馬之號不誣﹐初發之時﹐兒孩口臭上干﹐胃口气息臭郁。漸進損筋﹐齦肉生瘡﹐或腫或爛﹐其齒焦黑。又進從牙槽內發作瘡﹐破潰膿爛。又進熱逼筋脈﹐時時血出﹐其熱注久﹐牙齦腐壞﹐槽寬齒脫。六七歲孩﹐落盡不復更生﹐豈可治療﹐今以妙方﹐宜速與傳變而理﹐不待疾作而後藥也。

茅先生朱砂膏治小兒驚積驚熱。

朱砂﹝半兩﹞硼砂馬牙硝﹝各三錢﹞眞珠末﹝一錢﹞玄明粉﹝二錢﹐並別研﹞龍腦麝香﹝各一字﹞

上件各爲末﹐於一處拌和合用﹐好單角起﹐不久其藥自成膏。如小兒諸般驚﹐用藥一黃豆大﹐常用金銀薄荷湯少許化開下。如徧身潮熱﹐用甘艸煎湯下。狂躁惡叫﹐用生地龍自然汁化下。一臘及一月日內小兒﹐不便下藥﹐可用藥使乳調﹐塗在奶上﹐令牙兒喫奶吮下。

﹝茅先生﹞牛黃膏治小兒膈熱及諸熱﹐鎭心解毒。

川郁金﹝半兩﹐用皂角三寸﹑巴豆七粒﹑水一碗﹑銚內煮幹﹐不用皂角﹑巴豆﹞馬牙硝甘艸﹝炙。各半兩﹞

朱砂﹝一錢﹞硼砂寒水石﹝各一分﹞龍腦麝香﹝二味﹐隨意入﹞

上件爲末﹐煉蜜爲膏﹐芡實大。每服一丸﹐麥門冬熟水化下。

天竺黃散治小兒諸熱。

天竺黃川郁金﹝用皂角水煮幹﹞茯苓﹝去皮﹞麥門冬﹝各半兩﹞蟬蛻﹝去足﹞全蠍﹝去土﹐十四个﹞白僵蠶﹝各十四个﹞甘艸﹝一兩﹐炙﹞朱砂﹝一分﹞龍腦麝香﹝隨意所入﹞

上件各淨洗﹐研﹑羅爲末。每服半錢﹑一錢﹐用蜜熟水調下。

三解牛黃散治小兒潮熱﹑實熱。

白僵蠶全蠍﹝去土炙﹞防風白附子川黃芩桔梗川大黃甘艸﹝炙﹞白茯苓人參川郁金﹝用皂角水煮幹﹞

上前件﹐各等分爲末﹐各淨洗細研。每服半錢﹑一錢﹐用薄荷﹑蜜﹑熟水調下。

《惠眼》地黃膏天竺黃散﹝一名金朱飲子﹞二方並見初生門重舌條。

《形證論》檳榔散檳榔大黃﹝蒸﹞靑皮﹝各二錢五分﹞黑牽牛﹝一錢﹞木香﹝少許﹐炮﹞

爲細末。薄荷﹑蜜水調下一錢。

當歸散﹝潮熱﹞三稜散﹝宿食﹞蘆薈丸﹝本門通治條﹞玉露飲﹝積熱﹞

卷之八﹟脾臟部﹝下﹞疳

口齒疳

《聖惠》云﹕其候唇口癢痛﹐牙齒峭黑﹐舌上生瘡﹐腦中幹熱﹐齦肉赤爛﹐頰腫齒疼﹐熱毒燻蒸﹐口多臭气。

按﹕此卽走馬疳之輕而慢者﹐《聖惠》形容似太過。治法宜淸胃散﹑甘露飲內服﹐外用五倍子﹝炒黑﹞﹑綠礬﹝燒紅﹞﹑人中白等分﹐入米片少許揩牙﹐或加檳榔末殺虫亦得。

《譚氏殊聖》治小兒大人牙疳諸惡瘡方黃丹﹝飛過﹞乳香白礬﹝飛﹞坯子胭脂﹝各一錢﹞輕粉麝香﹝少許﹞

上件爲細末。看瘡大人﹐臨時用藥﹐先用漿水洗瘡淨上藥﹐幹摻。

《聚寶方》黃礬散治大人小兒齒齦宣露﹐骨槽風﹐小兒急疳齦肉爛﹐惡腫痛。

黃礬﹝一兩﹐研入甘鍋﹐燒通赤﹞生漧地黃梧桐律川升麻﹝各半兩﹞幹蝦蟆頭﹝二枚﹐炙焦﹞

上五味﹐爲末。每用半錢幹貼﹐良久吐津﹐甘艸水漱口﹐一﹑兩服立效。一方﹐用熟漧地黃及蟾頭燒灰。

《劉氏家傳方》治小兒口中疳瘡﹐皆下部有虫﹐燒大麻子煙燻之。

《莊氏家傳》治小兒牙疳壞爛方百藥煎坯子胭脂上各等分﹐爲細末﹐羅過。貼患處。

《吳氏家傳》靑霞散治小兒口齒疳。

蝦蟆﹝一个﹐燒灰﹞甘艸﹝炙﹞靑黛﹝各一分﹞

上研爲細末﹐更入眞麝少許。或兒滿口有瘡臭爛落下牙齒者﹐以雞翎掃上立效。

凡用﹐先以鹽湯漱口了﹐幹拭用。

安師傳治小兒口齒並喉疳瘡如白膜者用輕粉黃丹等分﹐乳汁和﹐塗瘡上。實時如殼退下。

治小兒疳蝕動唇齒及瘡生方蟾頭﹝一个﹐大者﹐燒灰﹞麝香﹝半錢﹞

上研勻如粉。摻於瘡上立效。

治小兒唇口及齒根宣露牙齦生瘡臭爛方葶藶﹝炒﹞胡黃連﹝各二錢﹞黃丹﹝半兩﹞

上爲末。每半錢於牙齦上貼之﹐不得咽津。﹝莊氏第十二候用此﹞

祕方治牙疳腐爛及下疳瘡海巴﹝白者二个﹐赤者一个﹞銀朱輕粉﹝各五分﹞海螵蛸﹝一分﹞眞珠﹝二分﹞龍骨﹝二分﹞

共爲細末。用冷茶漱淨﹐將藥敷上。

卷之八﹟脾臟部﹝下﹞疳

鼻疳

《聖惠》夫肺气通於鼻﹐鼻者肺之候﹐若小兒乳食不調﹐上焦壅滯﹐令疳虫上蝕於鼻也。其候鼻中赤癢﹐壯熱多啼﹐皮毛幹焦﹐肌膚消瘦﹐咳嗽上气﹐下痢無常﹐鼻下連唇生瘡赤爛﹐故曰鼻疳也。

治小兒鼻下赤爛﹐心煩躁﹐鼻中生瘡﹐漸漸轉多及身上﹐焦躁﹑日夜疼痛﹐急治之方訶子﹝二个﹞豆蔻﹝三个﹞黃連﹝六分﹞防風﹝半兩﹞朱砂﹝一分﹞

上爲末﹐飯丸麻子大。每服荊芥湯下三丸。

﹝湯氏﹞五福化毒丹治鼻﹐淸膈涼血。

玄參桔梗﹝去蘆﹐各一兩﹞赤茯苓人參馬牙硝靑黛甘艸﹝各一分﹞麝香﹝五分﹞一方有龍腦﹝五分﹞

上除麝香﹑牙硝另研﹐一處爲末﹐次和靑黛等﹐煉蜜丸﹐如芡實大﹐金銀箔爲衣。薄荷湯化下。瘡疹餘毒﹐磨生犀角水下。上焦熱壅口齒﹑鮮血宣露臭气﹐用生地黃汁化下。食後。

澤瀉散治小兒肺積﹐鼻內生瘡及鼻下赤爛。

川澤瀉川郁金﹝生﹞甘艸﹝炙﹞山梔子仁﹝炒。各一分﹞

上爲末。每服﹐嬰孩一字﹐二三歲半錢﹐五七歲一錢﹐甘艸湯調下﹐一日二服。

宜再用靑金散敷之。

枇杷葉散自制治鼻疳赤爛。

枇杷葉﹝去毛﹐陰漧﹐一兩﹞山梔子﹝半兩﹞百部檳榔﹝各二錢半﹞

上爲細末。每服三錢﹐兒小者二錢﹐更小一錢﹐白湯調下。

田氏治法﹐先用甘艸﹑白礬湯洗淨﹐後摻蘆薈﹑黃連﹑黃柏末﹐日三敷。一方﹐用米泔洗﹐黃連末敷﹐日三四次﹐亦佳。

靑金散銅靑白礬﹝生。各一錢﹞

上爲末。每用少許﹐敷鼻下。

﹝錢乙﹞蘭香散蘭香葉﹝菜名﹐燒灰﹐二錢﹞銅靑﹝半錢﹞輕粉﹝二字﹞

上爲細末令勻﹐看瘡大小幹貼之。

﹝張渙﹞石膽散治鼻疳病﹐疳虫上蝕於鼻赤癢﹐及連唇生瘡赤爛。

石膽﹝一兩﹞地龍﹝一分﹐洗淨﹞頭髮﹝燒灰﹞莨菪子﹝生用。各半兩﹞

上件搗羅爲細末﹐入麝香一錢同研勻。每服一字﹐貼於瘡上。

《吉氏家傳》治鼻下赤爛疳方靑黛﹝一錢﹞麝香﹝少許﹞熊膽﹝末﹐半錢﹞

上末。睡時貼少許在鼻下。

《朱氏家傳》治小兒鼻下濕癢疳瘡方上用大棗一枚去核﹐以白礬一塊納棗中﹐文武火存性﹐細研。塗瘡﹐如瘡幹﹐以麻油調塗。

《聖惠》吹鼻蟬殼散治小兒鼻疳癢蟬殼﹝微炒﹞靑黛﹝細研﹞蛇蛻皮﹝灰﹞滑石麝香﹝細研。各等分﹞

上件藥搗﹐細羅爲散﹐都研令勻。每用綠豆大吹入鼻中。日三用之﹐疳虫盡出。

錢氏白粉散治諸瘡。

烏賊魚骨末﹝三匕﹞白芨末﹝二匕﹞輕粉﹝一匕﹞

上末。先用淸漿水洗拭過貼之。

卷之八﹟脾臟部﹝下﹞疳

眼疳

《龍木論》治小兒疳眼外障。此眼初患時皆因腦頭上有瘡。或因經日多時瀉痢﹐潛衝疼痛﹐淚出難開﹐膈間伏熱气﹐肝風入眼。初患此疳時癢澀﹐揉眉咬甲﹐致令翳生﹐赤腫疼痛﹐淚出難開﹐瞼硬﹐白睛遮瞞﹐怕日合面臥﹐不喜擡頭。此疾不宜燒灸頭面﹐恐損眼也﹐切忌點藥﹐宜服殺疳散﹑退翳丸。《聖惠》論﹕夫肝開竅於目﹐目者肝之候﹐若小兒內有疳气﹐肌體瘦羸﹐而臟腑挾於風熱﹐壅滯不得宣通﹐因其乳食過多﹐胸膈痰結﹐邪熱之气上攻於目﹐則令腦熱目癢﹐或赤爛生瘡﹐或生障翳﹐漸漸遮睛﹐久而不瘥﹐損於眼目﹐故號眼疳也。《玉訣》云﹕此患先與涼膈﹐後瀉肝﹐次淋洗之﹐卽無誤也。又云﹕此患小兒肝熱﹐宜瀉肝散﹑蕤仁膏﹑涼膈退熱。又云﹕小兒疳眼雀目﹐斑瘡入眼者﹐先與利膈退熱涼心經﹐後與疳藥也。

《龍木論》殺疳散防風龍腦牡蠣白芷細辛五味子﹝各二兩﹞

上爲末。每服一錢﹐食後粥飲調下。

退翳丸黑參防風﹝各一兩﹞細辛石決明車前子﹝各半兩﹞桔梗黃芩﹝各一兩半﹞

上爲末﹐煉蜜爲丸﹐梧桐子大。空心茶下十丸。

《玉訣》瀉肝散木賊威靈仙紫參家菊花羌活蟬蛻﹝去足﹞大黃﹝生﹞甘艸﹝炙﹞石決明﹝各等分﹞腦子﹝少許﹞

上爲末﹐每用藥二錢﹐豬肝一兩﹐批開去膜﹐摻藥在內﹐綫纏﹐米泔煮熟﹐嚼下。

蕤仁膏蕤仁﹝四十九粒﹐去皮﹐出油﹞腦子﹝少許﹞

上研成膏。用燈心點少許。

《靈苑》羚羊角丸治肝肺壅熱﹐眼生肉﹐赤脈澀痛﹐及赤眼障翳睛疼﹐癢痛羞明﹐及小兒風疳爍陽眼神妙。

羚羊角﹝屑﹐曬漧脆﹐爲末﹞甘艸﹝生﹞白何首烏瓦松﹝以紗絹內洗去土。各一兩﹞生漧地黃﹝洗﹞

郁金﹝炮過用﹐地上去火气。各二兩﹞

上件六味﹐並細銼曝漧﹑搗﹐羅爲細末﹐煉蜜爲丸﹐如梧桐大。每服十五丸﹐用濃煎淡竹葉﹑黑豆湯冷下﹐食後臨臥服﹐小兒丸如綠豆大﹐每服七丸至十丸。

《譚氏殊聖》退雲散治小兒疳眼饒啼不住。

艸決明土瓜根大黃﹝炮﹞玄參﹝各半兩﹞甘艸﹝炙﹞宣連石﹝井泉石是﹐研。各一分﹞

上細爲散。每服一錢﹐水一盞﹐同煎至七分五度與喫。

﹝張渙﹞井泉石散治眼疳﹐邪熱攻於眼目﹐漸生翳障﹐致損睛瞳。

井泉石﹝一兩﹞晚蠶砂夜明砂﹝各微炒﹞石決明甘菊花黃連﹝去須。各半兩﹞

上件搗﹐羅爲細末。每服一錢﹐用米泔一盞﹐入生豬肝少許﹐煎五分﹐肝爛爲度﹐放溫﹐時時服﹐乳食後。

《胡氏家傳》豬膽黃連丸治小兒疳瘦﹐大治肝疳作眼疾﹐白膜遮睛﹐諸藥不痊者。

胡黃連雄黃﹝細研﹞夜明砂﹝細研。各等分﹞豬膽﹝數个﹞麝香﹝少許﹐不入膽煮﹞

上爲末﹐以豬膽汁調藥﹐稀稠得所﹐卻入元膽皮內以綫緊系口﹐米泔水煮五七沸﹐取出放冷﹐先以麝香於乳缽內研細﹐卻入藥一處同研﹝不用膽皮﹐只取出藥﹐﹞候細﹐用軟飯爲丸﹐如大麻子大。每服十丸﹐大者加至十五丸﹐米飲吞下﹐如疳气盛﹐須用陳米飲下。

治小兒肝藏風熱﹐眼中不見物﹐及有汗方石決明乳香﹝各一分﹞龍膽﹝二分﹞大黃﹝半兩﹐煨﹞

上爲末。每服兩錢﹐用薄荷溫水調下。﹝莊氏第十六候用此方。﹞

卷之八﹟脾臟部﹝下﹞疳

疳濕

巢氏云﹕疳濕之病﹐多因久利﹐脾胃虛弱﹐腸胃之間虫動侵蝕五臟﹐使人心煩懊悶﹐其上蝕者﹐則口鼻齒齦生瘡﹐其下蝕者﹐則肛門傷爛﹐皆難治。或因久利﹐或因髒熱嗜眠﹐或好食甘美之食﹐並令虫動﹐致生此病也。《聖惠》夫小兒嗜食甘味多而動腸胃間諸虫﹐致令侵蝕臟腑﹐此猶是也。凡食五味之物﹐皆入於胃﹐其气隨其腑臟之味而歸之﹐脾與胃爲表裏﹐俱象土﹐其味甘﹐而甘味柔潤於脾胃﹐脾胃潤則虫動﹐虫動則侵蝕成疳也﹐但虫因甘而動故名之爲疳也。若虫蝕下部﹐則肛門生瘡爛開﹐急者數日便死﹐宜速療之。夫小兒乳食不節﹐冷熱相乖﹐傷於臟腑﹐致疳气也。若脾胃虛弱﹐則哺乳不消﹐大腸虛寒﹐遂變泄痢﹐因其久痢不止﹐腸胃俱虛﹐爲水濕所乘﹐腹內虫動﹐侵蝕下部﹐故名疳痢濕也。

《千金》除熱結腸丸斷小兒熱﹐下黃赤汁沫及魚腦雜血﹐肛中瘡爛﹐坐生虫。

黃連柏皮苦參鬼臼獨活橘皮芍藥阿膠﹝各半兩﹞

上八味﹐末之﹐以藍汁及蜜丸﹐如小豆。日服五丸至十丸。﹝冬無藍汁﹐可用藍子一合﹐舂蜜和丸。﹞

姜蜜湯﹝《千金》﹞治濕。

生薑汁﹝五合﹞白蜜﹝三合﹞黃連﹝三兩﹞

上三味﹐以水二升別煮黃連﹐取一升﹐去滓﹐納姜﹑蜜更煎﹐取一升二合。五歲兒平旦空腹服四合﹐日二。

杏仁湯﹝《千金》﹞治。

杏仁﹝五十枚﹞苦酒﹝二升﹞鹽﹝一合﹞

上三味和煮﹐取五合。頓服之﹐小兒以意量服。

治虫蝕下部方胡粉雄黃上二味﹐各等分﹐末。著穀道中。亦治小兒。

﹝張渙﹞桃白散治腸胃俱虛﹐腹內虫動﹐侵蝕下部﹐疳痢濕。

桃木白皮黃柏﹝蜜炙﹐銼﹞黃連﹝去須﹐炒。各一兩﹞蛇蛻皮﹝半兩﹐燒灰﹞幹蝸牛﹝一分﹐燒灰﹞靑州棗﹝五十枚﹐去核﹐燒灰﹞

上件同搗﹐羅爲細末﹐入定粉﹑麝香各一分﹐同研勻。每服一字﹐粥飲調下﹐乳食前。

如聖丹幹蟾﹝七枚﹐燒灰﹞蟬殼﹝半兩﹞蚺蛇膽大棗﹝去核﹐燒灰。各一分。以上搗羅爲細末﹐次用﹞黃丹定粉麝香﹝並細研。各一分﹞

上件同拌勻﹐用好醋一大盞﹐都搗一二百下成膏﹐如黍米大。每服五粒至七粒﹐米飲下﹐量兒大小加減﹐或化三兩粒塗患處。若虫出乃愈。

﹝錢乙﹞金華散治小兒一切濕瘡癬疳。

黃柏黃連﹝各半兩﹐並爲細末﹞黃丹﹝一兩﹐火飛﹞輕粉﹝一錢﹞麝香﹝一字﹐別研﹞

上同研勻。先以溫水洗後貼之。

化丸治諸疳生虫﹐不時啼哭﹐嘔吐淸水﹐肚腹脹痛﹐唇口紫黑﹐腸頭濕。

蕪荑蘆薈靑黛﹝幹﹞川芎白芷梢胡黃連川黃連蝦蟆灰﹝各等分﹞

上爲末﹐豬膽汁浸糕糊丸﹐麻子大。每服一二十丸﹐食後臨臥杏仁煎湯下。其鼻常用熊膽煎湯﹐筆蘸洗。俟前藥各進數服﹐卻用靑黛﹑當歸﹑赤小豆﹑瓜蒂﹑地楡﹑黃連﹑蘆薈﹑雄黃爲末﹐入鼻瘡斂。

卷之八﹟脾臟部﹝下﹞疳

疳瘡

《聖惠》夫小兒疳瘡生於面鼻上﹐不癢不痛﹐常有汁出﹐汁所流處﹐隨卽成瘡﹐亦生身上﹐小兒多患之。亦是風濕搏於血气﹐所以不癢不痛﹐故名疳瘡也。錢乙論疳在外﹐鼻下赤爛﹐自揉鼻頭﹐上有瘡不著痂﹐漸繞耳生瘡。治鼻瘡爛﹐蘭香散。

諸瘡﹐白粉散﹝二方並見鼻疳條。﹞主之。

﹝張渙﹞四珍丹治諸疳羸瘦﹐毛髮焦黃﹐口鼻生瘡。

幹大蟾﹝一枚﹐去四足﹐掰開腹﹐入胡黃連半兩在腹內﹐以綫縫合﹐用濕紙三兩重裹﹐以泥四面固濟﹐用木炭火燒﹐令通赤爲度﹐放冷﹑去泥﹐搗爲細末﹞蘆薈﹝半兩﹐研﹞麝香﹝一分﹐研﹞

上件都拌勻﹐再研令細﹐以白麵糊和﹐如黍米大。每服五粒至七粒﹐粥飲下﹐量兒大小加減。

熊膽膏治疳瘡不瘥。

熊膽蚺蛇膽蘆薈﹝各半兩﹞黃礬﹝一分﹐瓜州者良。以上搗羅爲細末﹐次用﹞麝香牛黃﹝各一分﹞龍腦﹝一錢。並細研﹞

上件細研勻﹐以井華水三合攪勻﹐盛銀器中﹐重湯煮成膏。每用少許塗患處。

治小兒一切疳毒有瘡方苦楝皮﹝五斤﹐銼﹞七姑葉﹝半兩﹐銼﹞甘艸白礬﹝各二兩﹞蔥白﹝十莖﹞

上粗搗令勻﹐用水五斗煮五七沸﹐旋旋添洗瘡處﹐如久患﹐只兩服﹐立效。

《譚氏殊聖》治小兒疳肥瘡﹐多生頭上﹐浸淫久不瘥﹐及耳瘡等﹐悉皆治之。

石綠白芷﹝各等分﹞

上﹐以生甘艸水洗瘡敷藥自愈。

卷之八﹟脾臟部﹝下﹞疳

通治一切疳方

銅壁山人曰﹕凡治疳﹐不必細分五疳﹐但虛則補之﹐熱則淸之﹐冷則溫之﹐吐則治吐﹐利則治利﹐積則治積﹐虫則治虫﹐不出集聖丸一方加減用之﹐屢試屢驗。

集聖丸蘆薈五靈脂夜明砂﹝炒﹞砂仁橘紅木香莪術﹝煨﹞使君子肉﹝各二錢﹞川連川芎幹蟾﹝炙。各三錢﹞當歸靑皮﹝各一錢半﹞

因於虛者﹐加人參二錢﹑白術三錢﹐去莪術﹑靑皮。因於熱者﹐加龍膽艸三錢﹐去砂仁﹑莪術。因於吐瀉下痢者﹐加白術二錢﹑肉果﹑煨訶肉各一錢五分﹐去靑皮﹑莪術。因於積痛者﹐加煨三稜﹑川楝子肉﹑小香各二錢﹐去當歸﹑川芎。因於瘧者﹐加鱉甲醋炙三錢。因於虫者﹐加白蕪荑一錢五分﹑川楝子肉二錢﹐去當歸﹑川芎。因於渴者﹐加人參﹑白術各二錢﹐去莪術﹑砂仁。

上爲細末﹐用雄豬膽汁二个和麵糊爲丸﹐看大小服﹐米飲送下。此方乃十全丹去檳榔﹑白豆仁﹐加黃連﹑夜明砂﹑砂仁﹐不熱不寒﹐補不致滯﹐消不致耗﹐至穩至妥。

疳積散治乳病乳﹐夾乳夾食﹐大病之後飲食失調﹐平居飲食過飽傷脾﹐致成疳積﹐面黃腹大﹐小便色如米泔﹐大便瀉黃酸臭﹐頭皮漧枯﹐毛髮焦穗﹐甚至目澀羞明﹐睛生云翳﹐形體骨立﹐夜熱晝涼﹐丁奚哺露等證﹐並用主之。

濃朴﹝濃而紫色有油者佳﹐去粗皮﹐切片﹐生薑自然汁炒熟爲末﹐淨一兩﹞廣陳皮﹝去白﹐爲末﹐八錢﹞粉甘艸﹝去皮淨﹐爲末﹞眞蘆薈﹝淨末。各七錢﹞蕪荑﹝眞孔林大而多白衣者佳﹐去白衣殼﹐淨末五錢﹞靑黛﹝取顏料鋪中浮碎如佛頭靑色者研﹐淨末三錢﹞百艸霜﹝乃山莊人家鍋底墨也﹐淨末二錢﹞旋復花﹝淨末一錢半﹞

上件勻和成劑用。每一歲用藥一分﹐用燈心湯早上空腹時調服。服後﹐病卽愈﹐當再用肥兒丸調理﹐如脾气未實﹐用啟脾丸或大健脾丸。如疳气未盡﹐用陳皮一兩﹑白術香三錢﹑白茯苓五錢﹑加好平胃散三錢﹐陳米粥湯調服。

疳眼方用生雞肝一具﹝不拘大小雄雌﹞﹐二三歲者只用半具﹐外去衣﹐內去筋膜﹐研細如面﹐入疳積散若干﹐調極勻﹐加好熟白酒濃薄相和﹐隔湯頓溫熱﹐空心通口服。用甜曲酒少加熟白酒亦佳。服至眼開翳散方止。

疳瀉痢紅白積滯﹐用散子加黃連﹝薑汁﹑土炒﹞肉果﹐用濃燈心湯稍加熟蜜少許調服。

食積成疳﹐砂仁湯調服。

《集驗方》治小兒疳气不可療。

神效丹綠礬﹝用火﹐通赤取出﹐用釅醋淬過復﹐如此三次﹞

上細研﹐用棗肉和丸﹐如綠豆大。溫水下﹐日進二三服。

《元和紀用經》麝香丸主小兒疳瘦﹐面黃髮穗﹐骨立減食﹐肌熱驚癇疳虫。

麝香﹝研﹞蘆薈﹝研﹞胡黃連﹝末﹞

上等分﹐研勻﹐滴水丸黃米大。一歲三丸﹐三歲五丸至七丸﹐人參湯下﹐日三服﹐無比奇效。一方﹐胡黃連四分﹐餘二物各二分﹐療疳痢溫瘧﹐無比尢驗﹐一名聖丸。疳藥百數﹐無如此者﹐小兒癲癇驚風﹐五疳三虫﹐服之立見功效﹐蛔虫作疾枯瘁﹐久痢不住﹐熱藥調護﹐最難得法﹐惟此若神。經以四味飲﹑黑散﹑紫丸﹑至聖散﹑五加皮治不能行﹑蜀脂飲﹑並此麝香丸七方﹐謂之育嬰七寶﹐紫陽道士亦名保子七聖至寶方﹐專爲一書者﹐此是也。

《靈苑》千金丸治小兒一切疳﹐久服﹐令兒肥壯無疾。

川楝子肉川芎﹝各等分﹞

上﹐同爲末﹐豬膽汁和杵爲丸﹐如麻子大。量兒大小加減丸數﹐每以飯飲吞下﹐日二服﹐常服三丸至五丸。《張氏家傳》丸如綠豆大﹐分五分﹐用朱砂﹑靑黛﹑白定粉﹑光墨﹑密陀僧名爲五色丸﹐非時進﹐米飲下。《孔氏家傳》治疳熱下虫方同﹐用臘月幹豬膽膏爲丸﹐如幹﹐湯化動﹐丸綠豆大。十丸十五丸肉湯下。

疳虫如發﹐便看卽見﹐稍遲卽化。

太醫局蘆薈丸治疳气羸瘦﹐面色痿黃﹐腹脇脹滿﹐頭髮作穗﹐揉鼻咬甲﹐好喫泥土﹐痢色無定﹐寒熱往來﹐目澀口臭﹐齒齦爛黑﹐常服長肌﹑退黃﹑殺疳虫﹑進乳食。

幹蝦蟆大皂角﹝以上二味﹐等分﹐同燒存性﹐爲末﹐每末一兩﹐入後藥﹞靑黛﹝二錢半﹐研﹞蘆薈﹝研﹞麝香﹝研﹞朱砂﹝飛研。各一錢﹞

上合研勻﹐湯浸蒸餅爲丸﹐如麻子大。三歲兒服二十丸﹐不計時候﹐溫米飲下﹐量兒大小加減。

﹝錢氏﹞膽礬丸治疳消癖﹐進食止瀉﹐和胃遣虫。

膽礬﹝眞者﹐一錢﹐爲粗末﹞綠礬﹝眞者﹐二兩﹞大棗﹝十四个﹐去核﹞好醋﹝一升﹞以上四物﹐同熬令棗爛﹐和後藥﹕使君子﹝二兩﹐去殼﹞枳實﹝去穣﹐炒﹐三兩﹞黃連訶梨勒﹝去核。各一兩﹐並爲粗末﹞巴豆﹝二七枚﹐去皮破之﹞以上五物﹐同炒令黑﹐約三分幹﹐入後藥﹕夜明砂﹝一兩﹞蝦蟆灰﹝存五分性﹐一兩﹞苦楝根皮﹝末﹐半兩﹞

以上三物﹐再同炒候幹﹐同前四物﹐杵羅爲末﹐卻同前膏和﹐入臼中杵千下﹐如未成﹐更旋入熟棗肉﹐亦不可多﹐恐服之難化﹐太稠卽入溫水﹐可丸卽丸﹐如綠豆大。每服二三十丸﹐米飲溫水下﹐不拘時。

蝦蟆丸西京丁左藏肥孩兒﹐常服得效。

幹蝦蟆﹝大者一枚﹐泔浸三宿﹐去腸肚頭爪﹐淨洗﹐酥炙令黃香﹞陳皮﹝去白﹐二錢半﹞胡黃連﹝一兩﹞郁金蕪荑仁﹝各半兩﹞

上爲末﹐於陶器內用豬膽汁和令稀稠得作於飯上蒸熟爲度﹐取出半日﹐丸如綠豆大。常服五﹑七丸﹐陳米飲下。

﹝張氏﹞神曲散治小兒諸般疳。

神曲陳橘皮﹝不去白﹞大黃﹝紙裹﹐炮熟﹞芍藥﹝各一錢二分半﹞桔梗川芎濃朴﹝薑汁制﹞枳殼﹝去穣﹐麩炒﹞白茯苓﹝各二錢半﹞人參﹝一錢半﹞甘艸﹝五錢﹐炙﹞

上爲細末。每服一錢﹐入姜一片﹐如茶法煎服﹐無時。

治小兒一切疳﹐肌膚消瘦﹐瀉痢不止﹐口鼻生瘡﹐水谷不化方蝦蟆灰﹝存性﹞白礬烏賊魚骨﹝炙﹞密陀僧﹝各二錢半﹞麝香﹝一錢二分半﹞

上爲末﹐煉蜜丸﹐如綠豆大。溫水下三丸。《聖惠方》同﹐但麝香用半兩。﹝莊氏第五候用此方﹞

治小兒一切疳方﹝莊氏第十四候用此方﹞

蟾頭﹝一个﹐炙﹞膩粉豆豉蕪荑黃連﹝各二錢半﹞

上爲末﹐軟粟米飯爲丸﹐麻子大。早晚米飲下三丸。

又方﹝莊氏第十七候用此方及香連丸﹞

蘆薈胡黃連朱砂靑黛麝香﹝各二錢半﹞蟾酥﹝少許﹞

上爲末﹐飯爲丸﹐如芥子大。每服空心﹑臨臥﹐溫熟水下五﹑七丸。

洪州張道人傳治小兒一十二種疳﹐肝疳﹑急疳﹑風疳﹑肉疳﹑脊疳﹑口疳﹑腦疳﹑食疳﹑蛔疳﹑脾疳﹑腎疳﹑心疳﹐定生死。有此候者取得虫靑者死﹐黃者可治﹐須服。

定命丹木香夜明砂麝香﹝各一分﹞蟬蛻﹝三分﹞胡黃連﹝二錢﹞金箔銀箔﹝各五片﹞

上件爲末﹐米飯丸﹐如麻子大。空心米飲下三丸﹐日三服。忌鹹酸油膩。

第一肝疳﹐小兒𨿽飲乳﹐漸喜食肉﹐尢愛酸鹹﹐只服定命丹﹐次服此藥。

肉豆蔻﹝三个﹞枳殼﹝炒﹐七錢半﹞茯苓胡黃連﹝各半兩﹞大黃甘艸丁香麝香﹝各二錢﹞

上爲末。每服一字﹐米飲下﹐日兩服﹐久者五服效。

﹝演山使君﹞檳榔丸治小兒食肉太早﹐傷及脾胃﹐水谷不分﹐積滯不化﹐疾作疳痢等候﹐並宜服之。

肉豆蔻﹝一个﹞生檳榔﹝一个﹞宣連胡黃連陳皮靑皮川楝肉﹝炒﹞蕪荑﹝炒﹐去皮﹞

神曲麥﹝並炒﹞木香夜明砂﹝淘淨﹐炒﹞蘆薈川芎﹝各一錢﹞麝﹝一字﹞

上件爲末﹐豬膽汁﹑薄荷爲丸﹐如麻子大。每服三五十丸﹐溫飯飲下。

議曰﹕積是疳之母﹐所以有積不治﹐乃成疳候。又有治積不下其積﹐存而髒虛﹐成疳尢重。大抵小兒所患疳證﹐泄瀉無時﹐不作風候者何﹖惟疳瀉名熱瀉﹐其臟腑轉動有限﹐所以不成風候﹐𨿽瀉不風﹐亦轉它證﹐作渴虛熱煩躁﹐下痢腫滿喘急﹐皆疳候虛證。古云﹕疳虛用補虛﹐是知疳之爲疾﹐不可更利動臟腑。發作之初﹐名曰疳气。腹大脹急﹐名曰疳虛。瀉痢頻並﹐名曰疳積。五心虛煩﹐名曰疳熱。

毛焦發穗﹐肚大靑筋﹐好喫異物﹐名曰疳極﹝受病傳髒已極。﹞熱發往來﹐形體枯槁﹐面無神采﹐無血色﹐名曰疳勞。手足細小﹐項長骨露﹐尻臀無肉﹐肚脹臍突﹐名曰丁奚。食加嘔噦﹐頭骨分開﹐作渴引飲﹐虫從口出﹐名曰哺露。此皆疳候。又因多食生冷甘肥粘膩﹐積滯中脘不化﹐久亦成疳。治疳之法﹐量候輕重﹐理其臟腑﹐和其中脘﹐順其三焦﹐使胃气溫而納食﹐益脾元壯以消化﹐則臟腑自然調貼﹐令气脈與血脈相參﹐則筋力與骨力俱健﹐神淸气爽﹐疳消虫化﹐漸次安愈。若以藥攻之五臟﹐疏卻腸胃﹐下去積毒﹐取出虫子﹐𨿽曰醫療﹐卽非治法﹐蓋小兒臟腑虛則生虫﹐虛則積滯﹐虛則疳羸﹐虛則脹滿﹐何可利下﹐若更轉動﹐腸胃致虛﹐由虛成疳﹐疳虛證候﹐乃作無辜﹐無辜之孩﹐難救矣。

胡黃連丸治嬰兒一切疳候﹐及一切虛痢﹐他藥無功﹐此藥極效。

胡黃連蘆薈艸黃連肉豆蔻﹝炮﹞桂心人參朱砂使君子﹝去殼﹞木香釣藤龍齒白茯苓﹝以上各一錢﹞麝香﹝一字研﹞

上件各生用﹐爲細末﹐取豬膽二枚裂汁﹐和末令勻﹐卻入袋內盛之﹐用綫紮定﹐湯煮半日取出﹐切破袋子﹐加莨菪子﹝二錢﹞﹑黃丹﹝一錢﹞二味﹐另研如粉﹐入前藥和勻﹐搗五百杵﹐丸如綠豆大。但是疳與痢﹐用粥飲下五七丸﹐子幼者三丸﹐不喫粥飲﹐乳頭令吮。能治一十二種痢及無辜者﹐功效非常。

議曰﹕疳之疾危﹐發由於漸﹐痢之後逆﹐傳自於延﹝延久爲逆﹞﹐初見其輕﹐言之曰常﹐後知其重﹐告之無門﹐是以痢疳皆由積毒﹑嬌恣口腹﹐因虛以致虛﹐因害而傷害﹐醫工見有此等﹐自是憂疑﹐病家欲得便蘇﹐豈無性急﹐更遷取活﹐展轉逾深﹐或疳極而腹下痢﹐或熱盛而加作渴﹐或煩躁四體虛浮﹐或飲食一時嘔吐﹐常方不能安愈﹐快劑恐越傷和﹐並宜服此。

肥肌丸治小兒一切疳气﹐肌瘦體弱﹐神困力乏﹐常服殺虫消疳﹐開胃進食。

黃連﹝去須﹞川楝肉﹝炒﹞川芎﹝各半兩﹞陳皮香附子﹝各二錢半﹐酒煮﹐炒幹﹞木香﹝二錢﹞

上件爲末﹐水煮細麵糊﹑爲丸如麻子大。每服三五十丸﹐溫飯飲下。

議曰﹕驚疳積痢﹐各分證候用藥﹐今有小兒患疳虛困﹐又作痢疾﹐二候相加﹐最爲惡重。疳痢並行﹐臟腑虛乏之極﹐熱毒差重﹐皆系積之久滯﹐𨿽曰系積﹐無積可療﹐乃虛受之﹐然謂其虛﹐補之不及﹐所見其證﹐不得良方﹐以何對治﹐𨿽獲其方﹐不審其候﹐亦難療也。良由脈與病同﹐藥與證對﹐醫工運巧﹐扶而起之﹐必得安樂。胡黃連丸無以加矣﹐肥肌良方﹐亦佐勝焉。

卷之八﹟脾臟部﹝下﹞疳

疳熱

漢東王先生論小兒發熱形瘦多渴﹐喫食不長肌肉者﹐謂之疳熱。湯氏云﹕疳熱當服進食丸﹝方見癖﹞磨積﹐仍間服化虫丸﹐後服鱉甲散退熱﹐次服肥兒丸﹝疳瘦﹞。

湯氏鱉甲散治疳勞骨熱。

鱉甲﹝九肋者﹐湯浸﹐用童便塗炙﹞黃﹝蜜炙﹞白芍藥﹝各一兩﹞生熟地黃地骨皮當歸人參﹝去蘆。各半兩﹞

上咀。每服二錢﹐水半盞煎服。

化虫丸治疳熱。

白蕪荑黃連神曲麥芽﹝各炒﹐等分﹞

上末﹐糊丸如黍米大。空心米飲下。豬膽汁尢佳。

豬肚丸治骨蒸疳勞﹐肌體黃瘦。

木香﹝半兩﹞黃連生地黃鱉甲﹝九肋者﹐湯浸﹐用童便塗炙﹞銀柴胡﹝去蘆﹞靑皮﹝各一兩﹞

上爲末﹐豬肚一枚﹐入藥於內﹐以綫纏之﹐於砂罐內懸胎煮熟﹐取出細研﹐豬肚爲丸﹐如麻子大。米飲送下﹐量大小加減﹐不拘時服。

龍膽丸﹝三因﹞治疳病發熱。

龍膽艸黃連使君子肉靑皮﹝各等分﹞

上爲末﹐豬膽汁和丸﹐如桐子大。每服三十丸﹐臨臥熟水下﹐量兒加減。

﹝世﹞烏犀丸治小兒疳熱﹐腹內生虫﹐肚大手足疲弱﹐丁奚羸。﹝此方治疳熱如神。﹞

黑牽牛﹝二兩﹞使君子﹝肉﹐七錢半﹞靑皮﹝二兩﹞雷丸﹝二錢半﹞苦楝皮﹝一方不用楝皮﹐用蘆薈二錢半﹞

鶴虱﹝各半兩﹞

上﹐同入鍋內炒焦﹐爲末﹐麵糊丸黍米大。三歲兒二十丸﹐米飲下﹐食前。

二丁丸治乳癖﹑食癖﹑疳熱。

白丁香﹝半兩﹞丁香密陀僧﹝各一兩﹞韶粉﹝一錢﹞硫黃﹝三錢﹞

上爲細末﹐糊丸如小豆大。三歲兒十丸﹐日晡時米飲下﹐飲乳者乳汁下。次日當取下惡物﹐熱卽隨退﹐加黃鶯屎一錢﹐尢妙。

《譚氏殊聖》金瓜丸治小兒疳熱﹐身多壯熱﹐黃瘦。久服令肥。

黃連黃柏甘艸﹝微炮﹞靑皮﹝各等分﹞

上爲末﹐入麝香少許﹐用豬膽一枚﹐入藥膽內﹐綫紮定﹐入石器中﹐漿水煮五七沸取出﹐風弔一宿﹐丸如綠豆大。每服五七丸﹐米飲下﹐量兒加減。《玉訣》方同﹐外以朱砂爲衣﹐仍治脾疳。《博濟方》同﹐《劉氏家傳方》亦同﹐云﹕或添胡黃連﹐若早晨服使君子丸﹐晚服金瓜丸﹐永無疾﹐消食長肌肉。《莊氏家傳方》同﹐仍加夜明砂一味﹐等分。《趙氏方》亦同﹐名涼疳藥﹐長沙朱司理以爲有神效。

蘆薈丸治小兒驚熱疳不思食。

蘆薈熊膽朱砂﹝各二錢半﹞靑黛﹝七錢半﹞訶梨勒﹝煨取肉﹐三錢﹞麝香﹝一錢﹞

上爲末﹐糯米飯爲丸﹐如麻子大。空心隨歲數與之﹐用沙糖水咽下五﹑七丸。

﹝茅先生﹞柴胡散治小兒疳熱﹐四肢如柴﹐不能起止。

柴胡知母貝母﹝去心﹞茯苓茯神漧葛甘艸﹝炙。各等分﹞

上爲末﹐每服用小麥一匙頭﹐藥一匙頭﹐水一盞﹐同煎六分。去滓服。

六物黃芩湯治少小腹大短气﹐熱有進退﹐食不安谷﹐爲之不化。

黃芩大靑甘艸﹝炙﹞麥門冬﹝去心﹞石膏﹝碎。各半兩﹞桂皮﹝三錢﹞

上每服三錢﹐水一盞﹐煎至七分。去滓溫服。

﹝莊氏﹞靑黛丸治疳熱。

靑黛﹝研﹐一兩﹞胡黃連宣連天竺黃﹝研。各半兩﹞朱砂﹝水飛﹐二錢半﹞麝香﹝研﹐一錢﹞肉豆蔻﹝二个﹞牛黃﹝半錢﹐研﹞幹蟾﹝一枚﹐端午日取者﹐酒浸﹐洗去腸肚﹐塗酥炙黃﹞

上件﹐除研藥外﹐爲末再同研勻﹐綠豆粉煮糊﹑丸如芥子大。每服空心﹑夜後﹐熟水下三丸。恐綠豆粉難和丸﹐綠豆面作糊亦得。

﹝王氏﹞使君子散治疳熱。

上用使君子不以﹐多少曝漧﹐爲末。空心米飲下。大者一錢﹐小者半錢﹐取虫出爲度。

豬肚黃連丸﹝直指﹞治疳熱流注﹐徧身瘡蝕﹐或潮熱肚脹﹐或渴。

用雄豬肚﹝淨洗﹐一具﹞宣連﹝淨五兩﹞銼細﹐水和潤﹐納肚中﹐綫縫﹐放五升粳米上蒸至爛﹐入臼中﹐加少蒸飯﹐搗千杵﹐丸小桐子大。每服二十丸﹐米飲下。仍服調血淸心之劑佐之。﹝凡兒病﹐不出於疳﹐則出於熱﹐熱則生痰﹐常須識此。﹞

柴胡飲治骨蒸疳气﹐五心煩熱﹐日晡轉盛﹐口漧無味﹐渴多身瘦﹐胸滿痰緊﹐小便黃色﹐食減神昏。

北柴胡﹝去蘆﹐淨洗﹞人參﹝去蘆﹞當歸﹝酒洗﹞黃芩赤芍藥甘艸﹝炙。各一兩﹞大黃﹝生用﹞桔梗﹝去蘆﹐銼﹐炒﹞北五味子﹝去梗﹞半夏﹝湯煮透﹐去滑。各半兩﹞

上銼﹐每服二錢﹐水一盞﹐烏梅一亞﹐姜二片﹐煎七分。無時溫服。

卷之八﹟脾臟部﹝下﹞疳

疳勞

卽疳熱而骨蒸﹐兼諸咳嗽﹑盜汗等證是也。湯氏鱉甲散﹑豬肚丸皆對証之藥。

漧地黃煎﹝顱囟﹞治小兒疳勞﹐肺气熱咳嗽﹐四肢漸瘦﹐心脈幹。

生地黃汁﹝五兩﹞酥生薑汁蜜﹝各一兩﹞鹿角膠﹝半兩﹞

上﹐先以地黃汁入鐺內﹐慢火煎﹐手不住攪﹐約五六沸下酥﹐又五六沸下蜜﹐次下膠﹐又下薑汁﹐慢火煎﹐後如稀餳﹐卽住火。每食後兩度共與一匙頭。忌諸毒物。

﹝王先生﹞雞肉煎丸治小兒十歲以上﹐疳勞壯熱形瘦。

宣連﹝去須﹐二兩﹞銀柴胡﹝去蘆﹐洗淨﹞秦艽﹝去土淨﹞知母使君子﹝肉﹞子芩﹝各一兩﹞蕪荑﹝去衣﹞川鶴虱﹝各半兩﹞

上爲末﹐以黃雌雞一隻重一斤許﹐籠之﹐專以大麻子飼之﹐至五日後宰﹐去毛令淨﹐於臀後開孔去腸肚﹐淨洗拭漧﹐入前藥末於雞腹內﹐以綫縫之﹐取小甑﹐先以黑豆鋪甑底﹐濃三寸﹐安雞在甑中﹐四傍以黑豆圍裹﹐上亦以黑豆蓋之﹐自日出蒸至晚﹐候溫冷﹐取雞﹐去腹中藥及筋骨頭翅﹐以淨肉研勻﹐和得所﹐如幹入酒﹐麵糊爲丸﹐如大麻子及小綠豆大。每服十丸﹑十五﹑二十丸﹐以意加減﹐空心臨臥﹐麥門冬熟水吞下。如小兒疳勞骨熱﹐十五歲以上溫酒下。忌豬肉。

﹝張氏﹞三和飲子治三焦膈塞﹐五臟澀滯﹐气逆痰涎﹐米食後惡涎﹐太陽昏痛﹐及治山嵐瘴气﹐吐逆不美飲食﹐面色浮黃﹐指甲靑黑﹐小兒疳勞吐乳﹐及大人小兒久病乍安﹐神气未復﹐寒熱往來﹐並皆救療。

紫團人參﹝三兩半﹐洗﹐銼﹞甘艸﹝一兩半﹐炙﹐銼﹞綿黃﹝五兩﹐酒浸一宿﹐洗淨﹐銼﹞

上件三味﹐同入木臼內用木杵搗爲粗散﹐每服三大錢﹐生薑三片﹐水二盞﹐棗三枚﹐同煎八分﹐去滓服。不拘時候。

犀角散治小兒骨熱﹐解毒。

銀州柴胡川大黃甘艸﹝炙﹞川芎茯苓芍藥麵葛桑白皮地骨皮山梔子仁黃芩貝母﹝各半兩﹞

上爲末。每服一大錢﹐水一盞﹐入靑蒿一枝﹐小麥十粒﹐煎七分﹐溫溫服之。

大段有患﹐更入麻黃﹑連翹﹑二味﹐與前藥等分爲末﹐煎服之效。﹝莊氏第二十一候用此方。﹞

鱉血煎治疳勞。

蕪荑柴胡川芎﹝各一兩﹞人參﹝半兩﹞使君子﹝二十一枚﹐去殼﹞胡黃連宣黃連﹝各七錢﹞

上用鱉血一盞﹐吳茱萸一兩﹐和二黃連淹一宿﹐次早炒幹﹐去茱萸並血﹐用二連入余藥末﹐粟米粉糊丸﹐麻子大。食前﹐熟水下。

黃連丸治疳勞。

黃連﹝半兩﹐淨﹐膽汁﹐浸曬﹞石蓮子栝蔞根杏仁﹝湯浸去皮﹐焙﹞烏梅肉﹝各二錢﹞

上爲末﹐牛膽汁浸糕糊丸﹐麻子大。煎烏梅姜蜜湯下。

卷之八﹟脾臟部﹝下﹞疳

疳渴

《聖惠》天竺黃散治小兒疳﹐多渴體熱煩躁﹐少得睡臥。

天竺黃﹝細研﹞黃連﹝去須﹞馬牙硝梔子仁葛根﹝銼﹐各半兩﹞甘艸﹝炙微赤﹐銼﹞牛黃﹝細研﹞

款冬花紫菀﹝洗去苗土﹞犀角﹝屑﹞土瓜根﹝各二錢半﹞

上件藥搗﹐細羅爲散﹐都研令勻。不計時候﹐以蜜水調下半錢﹐量兒大小加減服之。

治小兒疳熱煩渴不止方幹蟾頭﹝二枚﹐塗酥﹐炙焦黃﹞蝸牛殼﹝微炒﹞胡黃連栝蔞根﹝各半兩。﹞

上件藥搗﹐細羅爲散。每服﹐以竹葉湯調下半錢﹐不計時候﹐量兒大小﹐臨時加減服之。

五膽丸﹝聖惠﹞治小兒渴疳。

豬膽狗膽牛膽鯽魚膽膽﹝以上各一枚﹞

上件藥四膽汁﹐並入牛膽內﹐在竈北後懸﹐候稍幹﹐可丸卽丸如黍米大。每服﹐以新汲水下二丸﹐以飲水足爲度﹐空心﹑午後各一服﹐更量兒大小加減。

胡黃連散治小兒疳﹐熱渴漧瘦。

胡黃連犀角﹝屑。各二錢半﹞生地黃汁﹝一合﹞羊子肝﹝一具﹐研取汁﹞麝香﹝半錢﹐細研﹞蜜半合上件藥﹐搗胡黃連﹑犀角﹐細羅爲散﹐入麝香研勻﹐以羊肝汁﹑地黃汁﹑蜜等調令勻。每服﹐煎竹葉湯調下藥汁一茶匙﹐量兒大小加減服之。

黃連丸治小兒疳熱煩渴。

黃連﹝去須﹞天竺黃牛黃﹝各細研﹞甘艸﹝炙微赤﹐銼﹞梔子仁款冬花葛根﹝銼﹞紫菀﹝洗﹐去苗﹞犀角﹝屑。各二錢半﹞川朴硝﹝半兩﹞竹瀝﹝二合﹞

上件藥搗﹐羅爲末﹐先用竹瀝拌和﹐更入熟蜜和丸﹐如綠豆大。每服﹐以新汲水研破五丸服之﹐日四五服﹐量兒大小加減。

《聖惠》又方上用蝸牛三五十枚﹐淨盤內以物蓋﹐令行﹐卽有似銀泥處﹐以膩粉和﹐揩取便丸之如黍米大。不計時候﹐以溫湯下二丸。

又方杏仁﹝湯浸﹐去皮尖雙仁﹐二錢半﹞膩粉﹝一錢﹞

上件藥﹐研杏仁如膏﹐入膩粉相和令勻﹐用麵糊和丸﹐綠豆大。空心﹐以粥飲下三丸。

﹝錢乙﹞龍粉丸治疳渴。

艸龍膽定粉﹝微炒﹞烏梅肉﹝焙秤﹞黃連﹝各二分﹞

上爲細末﹐煉蜜丸﹐麻子大。米飲下一二十丸﹐無時。

靑香丸﹝張氏﹞治小兒疳渴﹐引飲不休﹐肌體羸劣。

胡黃連靑黛朱砂鶴虱﹝各等分﹞

上爲末﹐豬膽汁和丸﹐綠豆大。每服三丸﹐米飲下。

﹝劉氏﹞治小兒疳渴方豬胞﹝一个﹐大者﹞甘艸﹝一兩﹐寸斷劈破﹐入胞內﹞

上以水一斗煮至三升﹐去甘艸﹐將胞焙榦﹐末之。每服二錢或三錢﹐熟水調下﹐大人亦可服。

﹝莊氏﹞治小兒渴疳方上用蛤粉﹐取生大魚一尾﹐以粉塗頂上﹐刮下涎入粉同研﹐丸雞頭大。每服一丸﹐更用活小魚一尾﹐水半盞浸涎水一藥注子﹐化下一丸﹐立止﹐便與和气散﹝方見前﹞一二服補之。

又方治疳渴不止。

井泉石﹝又名石甘遂﹞太陰玄精石馬牙硝上各等分爲末﹐入生硫黃少許。每服半錢﹐以生米泔水調下。

《吉氏家傳》方漧葛胡黃連甘艸﹝炙﹞黑參麥門冬﹝去心。各等分﹞

上件爲末﹐每服一錢﹐水半盞﹐姜一片﹐煎四分服。

治小兒疳渴常服五疳不生方幹蝦蟆﹝二枚﹐長流水內刮去肚腸﹐以法酒三升﹐瓶內煮令爛﹐去骨﹐研如粉﹞黃連﹝淨四兩﹐別爲末﹞朱砂﹝一錢半﹞麝香﹝一錢﹐研﹞

上先將蝦蟆膏與黃連末同研後﹐更與麝香﹑朱砂等研勻作丸如綠豆大。每服十丸﹐陳米飲下。如患疳﹐用黃蠟茶淸下。如難丸﹐入些少酒﹑麵糊不妨。

治小兒一切疳熱渴方蚧蝦蟆﹝大者﹐兩枚﹞蝸牛虫﹝半升﹐用井水淘﹐洗淨爲度﹐然後用新瓦罐子一具﹐入二物在內﹐用鹽泥固濟了﹐不得透風﹐更進火燒令通赤﹐候冷取出二物﹐不用罐子﹞大黃黃連﹝各半兩﹞麝香﹝二錢半﹞

上爲末﹐麵糊丸﹐如芥子大。每服三丸至五丸﹐米飲下。﹝莊氏第十六候用此方﹞

治小兒疳渴方人參漧葛黃芩柴胡甘艸﹝炮。各二錢半﹞

上爲末。每服一錢﹐水一盞﹐煎五分﹐去滓候冷﹐分爲五服﹐每喫藥時更點鉛白霜﹑寒水石共研一字服之﹐方治疳。﹝莊氏第二十候先用此止渴﹞

卷之八﹟脾臟部﹝下﹞疳

疳嗽

《惠眼》防己丸治疳嗽不止。

漢防己牽牛子馬兜鈴﹝炒﹞甜葶藶﹝別研。各等分﹞

上爲末﹐煮棗肉爲丸﹐如綠豆大。每服十丸﹐煎糯米飲下。與溫肺散相間服。

溫肺散栝蔞根﹝半兩﹞甘艸﹝炙﹐二錢半﹞

上爲末。每服一錢﹐蜂蜜熟水調下。

小兒肺疳﹐多是喫著熱米食及病奶﹐傷損心肺﹐便生喘嗽﹐愚醫不辧冷熱﹐以藥攻之﹐變成黃腫﹐漸覺昏沈﹐宜服杏仁散杏仁﹝十四粒﹞甘艸款冬花﹝各二錢﹞麝香胡黃連﹝各一錢﹞半夏﹝湯泡九次﹐半兩﹞

上件爲末。每服一字﹐棗湯調下﹐日進二服。

卷之八﹟脾臟部﹝下﹞疳

疳積

﹝茅﹞其候面帶靑黃色﹐身瘦﹐肚膨脹﹐頭髮立﹐身熱﹐肚中微痛﹐此因疳盛而傳爲此候﹐治之先用勻气散﹑醒脾散﹝二方並見不乳食﹞調理二日後﹐下靑金丹﹝癖﹞取下疳積﹐再下勻气﹑醒脾散補﹐常服保童丸﹝一切疳﹞卽愈。《玉訣》云﹕疳气腹脹潮熱﹐先與調胃气﹐後與取虛積藥﹐次服疳藥。

錢乙牛黃丸治小兒疳積。

雄黃﹝研﹐水飛﹞天竺黃﹝各二錢﹞牽牛﹝末﹐一錢﹞

上同再研﹐麵糊爲丸﹐粟米大。每服三丸至五丸﹐食後薄荷湯下。兼治疳消積﹐常服尢佳﹐大者加丸數。

﹝張渙﹞褐丸子治小兒疳气﹐腹脹如鼓﹐及奶癖食癖。

蘿卜子﹝一兩半﹐炒﹞黑牽牛﹝一兩﹐炒﹞胡椒﹝二錢半﹞木香莪術﹝濕紙裹煨﹐切作片子。各半兩﹞

上爲細末﹐麵糊爲丸﹐黍米大。每服二十丸﹐煎仙人骨湯下。

換骨丹陳粟米﹝一合﹞陳橘皮﹝銼﹞靑皮﹝銼﹞黑牽牛﹝各半兩﹞巴豆﹝去殼﹐二錢半﹞

上件一處同炒令焦黃色﹐揀去巴豆不用﹐卻入木香半兩﹐爲細末﹐麵糊爲丸﹐黍米大。每服十丸﹐橘皮湯下。

莊氏參苓散治小兒因積成疳﹐久致脾胃虛弱﹐不思飲食。

人參茯苓川芎﹝各一兩﹞甘艸芍藥黃﹝各半兩﹞靑皮﹝去白﹐二錢半﹞

上爲細末﹐每服一錢﹐水一小盞﹐煎至五分﹐去滓溫服。

香甲丸治小兒積疳﹐潮熱盜汗﹐羸瘦煩渴﹐手足心熱﹐服之皆效﹐輕骨長肌。蔡夢祥家壽翁苦黃瘦不食﹐多汗喜叫哭﹐服之效。

木香﹝二錢半﹞鱉甲﹝去裙﹐醋炙﹞檳榔使君子肉柴胡﹝去蘆﹞黃連﹝去須。各半兩﹞

上爲末﹐豬膽汁和丸﹐綠豆大。每服二十丸﹐日中﹑臨臥米飲下。久發潮熱﹐多汗無力者服之﹐卽效。

﹝趙氏﹞靑蒿丸療小兒久積疳气﹐日漸羸瘦﹐面黃頭髮作穗﹐好食土﹑咬指甲﹑撚鼻﹐兼治骨蒸勞熱﹐及取疳虫﹐退諸藏積熱﹐小兒常服﹐徧身香爲效。

白檳榔﹝一枚﹞白蕪荑﹝四十九个﹞黃連﹝去須﹐十四莖﹞夜明砂﹝淘淨﹐二錢半。以上爲末﹞太陰玄精石麝香小蔥子﹝炒﹞朱砂﹝各半錢﹞蘆薈天竺黃靑黛﹝各一錢﹞

上將後七味同研細﹐與前四味一處再研勻﹐令極細﹐取靑蒿自然汁慢火熬濃﹐仍用豬膽一枚取汁同搜藥﹐丸如粟米大。每服五丸至七丸﹐並用米飲下﹐釅醋湯亦得﹐取疳虫煎醋石橊湯下﹐二十服取盡虫。

﹝吉氏﹞治五疳傷積方蕪荑黃連﹝各一兩﹞神曲﹝半兩﹞使君子﹝連殼﹐十四个﹞鶴虱﹝少許﹞

末之﹐豬膽調麵糊爲丸﹐綠豆大。每服十丸﹐米飲下。

靑金膏治疳積靑黛朱砂蘆薈蟾酥﹝各一錢﹞麝香﹝半錢﹞蜣螂﹝一枚﹞蛇皮﹝項後﹐四寸﹞

上爲末﹐水化酥﹐丸如粟米大。每服兩丸﹐倒流水送下。又水化一丸注於鼻中﹐須臾眉上白﹐虫出便安﹐靑難治。

豆蔻散治疳積或冷利﹐腹大腳小﹐身熱面無顏色。

肉豆蔻﹝二个﹞胡黃連﹝一錢﹞使君子﹝四枚﹞靑黛楝根蕪荑濃朴﹝薑汁﹐炙﹞甘艸﹝炙。

各半兩﹞麝香﹝少許﹞夜明砂﹝一錢半﹐別研﹞

上末。每服一錢或半錢﹐蜜水或粥飲調下。

知母散治諸般疳積﹐肚脹無時瀉痢﹐或時壯熱﹐狀如瘧疾﹐大效。

知母靑皮﹝去白焙漧秤﹞柴胡﹝各二錢﹞甘艸﹝炙﹞紫參﹝各三錢﹞訶子﹝煨熟用肉﹐三枚﹞

上爲細末。每服一錢﹐水五分煎至三分﹐溫服。有熱則退﹐有痢則除﹐有結則通。

《正傳》經驗檳榔丸治小兒疳病﹐積气成塊﹐腹大有虫等證。其效如神。

檳榔﹝一兩﹞三稜﹝燎去毛﹐切﹐醋炒﹞蓬莪術﹝醋炒﹞靑皮﹝去穣﹐麩炒黃色﹞陳皮﹝去白﹞雷丸漧漆﹝炒煙盡﹞麥麵﹝炒﹞神曲﹝炒黃色﹞山楂肉﹝各半兩﹞鶴虱﹝略炒﹞木香﹝不見火﹞甘艸﹝炙﹞胡黃連﹝各三錢﹞蕪荑﹝水洗淨﹐二錢半﹞良姜﹝陳壁土炒﹐二錢﹞砂仁﹝一錢﹞

上爲細末﹐醋糊爲丸﹐如綠豆大。每服三五十丸﹐空心﹑淡姜湯下。

卷之八﹟脾臟部﹝下﹞疳

疳瀉

﹝茅﹞先用靑金丹﹝癖﹞取下疳積﹐後用勻气散﹝不乳食﹞香連散﹑乳香散﹝瀉﹞調理﹐瀉止﹐服常服保童丸﹝一切疳﹞。《石壁經》云﹕疳瀉因不愼飲食﹐或食交乳致然﹐腹中有片子或如雞子﹐又如三二指大﹐所以作瀉﹐糞出如糟﹐毛髮硬﹐面無光﹐或靑黃色﹐目多仄視﹐當分水谷﹐乃須溫和藥和气卽愈﹐若藥熱則作腫而死。﹝婁﹞瀉而多食爲虫疳﹐宜殺虫藥。瀉而少食爲冷疳﹐宜溫藥。

《仙人水鑑》粉霜丸治小兒疳一切瀉方。

粉霜白丁香﹝各一錢﹞巴豆﹝二枚﹐不出油﹞

上爲末﹐爛飯爲丸﹐如小綠豆大。每服﹐井華水下二丸。

﹝錢乙﹞二聖丸治小兒臟腑或好或瀉﹐久不愈﹐羸瘦成疳﹐宜常服此方。

川黃連﹝去須﹞黃柏﹝去粗皮。各一兩﹞

上爲細末﹐將藥末入豬膽內湯煮熟﹐丸如綠豆大。每服二三十丸﹐米飲下﹐量兒大小加減﹐頻服無時。

﹝劉氏﹞胡黃連飲子治小兒疳熱﹐作瀉無時﹐飲食進退﹐面黃體黑﹐日漸瘦悴。

胡黃連黃藥子人參甘艸﹝炙﹞白術﹝微炒﹞秦艽柴胡﹝各等分﹞

上各味用淨﹐咀。每服二錢匕﹐水一盞﹐嫩桃柳枝各七寸﹑烏梅少許﹐同煎八分﹐去滓澄淸﹐分作兩分﹐早食後少空一服﹐臨臥再服。以小便深赤爲驗﹐候小便淸﹐住藥﹐便生肌膚﹐能進食飲。大抵小兒羸瘦﹐並宜服此﹐十五歲以下皆可服。

﹝莊氏﹞黃連丸治疳瀉疳痢。

黃連﹝削﹐淨洗﹐幹碾爲末﹞大蕪荑仁﹝乳缽研細。各等分﹞

上二末一處和勻﹐糯粟米相和煮稀粥爲丸﹐小綠豆大。量兒大小﹐三歲七丸至十丸﹐三歲以上十五丸至二十丸﹐空心﹐陳米飲下﹐日進三服。

﹝錢乙﹞如聖丸治冷熱疳瀉。

胡黃連白蕪荑﹝去扇﹐炒﹞川黃連﹝各二兩﹞使君子﹝一兩﹐去殼秤﹞麝香﹝別研﹐半錢﹞幹蝦蟆﹝五枚﹐銼﹐酒熬膏﹞

上前藥﹐爲末﹐用膏丸麻子大。每服人參湯下﹐二參歲者五七丸﹐以上者十丸至十五丸﹐無時。

《博濟方》胡黃連丸治小兒疳疾瀉痢。

胡黃連丁香密陀僧﹝各半兩﹞肉豆蔻﹝一个﹞檳榔﹝一枚﹞紅雪﹝一兩﹞訶子﹝二枚﹐以一枚煨一枚生用﹞

上件七味﹐同研細﹐入麝香二錢半和勻﹐次入綠豆末少許﹐同水和爲丸如麻子大。兒三歲以下一丸﹐三歲以上五丸。孩子腦疳鼻癢及赤爛﹐黃連湯下。脾虛羸瘦泄痢﹐四肢虛腫﹐靑州棗湯下。肝疳眼澀生瘡﹐甘艸湯下。骨疳冷地臥﹐愛食土﹐紫蘇茶湯下。常服﹐米飲下。肺疳上气急喘﹐橘皮湯下。筋疳瀉血﹐鹽湯下。

疳虫及瀉無定﹐生薑湯下。

香蔻丸治疳瀉。

黃連﹝炒﹐三錢﹞肉豆蔻木香訶子肉﹝煨﹞砂仁茯苓﹝各一錢﹞

上爲末﹐飯爲丸﹐麻子大。米飲下。

﹝錢氏﹞木香丸治時時下利﹐唇口靑白。

木香靑黛﹝另研﹞檳榔肉豆蔻﹝去皮﹐各二錢半﹞麝香﹝另研﹐一錢半﹞續隨子﹝一兩半﹐炒﹞蝦蟆﹝三个﹐先用繩系曬漧﹐燒存性﹞

上爲末﹐蜜丸如綠豆大。每服三五丸至一二十丸﹐薄荷湯下﹐食前。

沒石子丸﹝錢氏﹞治泄瀉白濁﹐及疳痢滑﹐兒腹痛者。

木香黃連﹝各二錢半﹞沒石子﹝一个﹞豆蔻仁﹝二个﹞訶子肉﹝三个﹞

上爲細末﹐飯和丸麻子大。米飲下﹐食前﹐量兒加減。

《聚寶方》黃龍丸定小兒疳冷瀉。

朱砂﹝研一錢﹞龍腦﹝半字﹐研﹞硫黃﹝一兩﹞雄黃﹝二錢半﹞

上﹐用甘鍋子一隻﹐盛雄黃在內﹐用盞一隻﹐盛水半盞﹐坐在鍋子上﹐炭火燒甘鍋﹐其藥飛在盞底上﹐刮下﹐與朱砂硫黃同研﹐入腦子﹐糯米粥丸﹐如黃米大。

每服三丸﹐食前﹐椒湯下。

﹝吉氏﹞蘆薈丸治疳瀉不止﹐不思飲食﹐腹脹。

丁香肉豆蔻﹝去皮﹞木香﹝銼。各半兩﹞

上三味﹐用面裹﹐慢火中煨﹐熟爲度﹐取出去面﹐入蘆薈﹝一兩﹞﹑使君子肉﹝半兩﹞﹐同爲細末﹐稀糊爲丸﹐如黍米大。每服十丸至二十丸﹐米飲下。

﹝湯氏﹞治休息痢及疳瀉痢遷延日月﹐百藥俱試﹐飲食不妨﹐便利不止。用雞子一枚打破﹐熔黃蠟一塊如指大﹐以雞子和炒﹐空心喫盡﹐百醫百效﹐無不獲安。

《本事方》治小兒疳痢垂死者﹐取益母艸炙食之﹐取足瘥止﹐甚佳。

錢氏大蘆薈丸﹝本門通治﹞胡連麝香丸楡仁丸﹝並見本門出虫﹞

良方吳婆散治小兒疳瀉不止﹐日夜不計徧數漸漸羸瘦。

桃根白皮黃柏﹝蜜炙﹞蕪荑﹝去皮﹞黃連﹝微炒。以上各二錢半﹞濃朴﹝薑汁炙﹞木香檳榔丁香﹝各一錢﹞沒石子﹝一錢半﹞楝根白根﹝一錢二分半﹞

上爲末。每服一字﹐三歲以上半錢﹐五六歲一錢﹐用紫蘇﹑木瓜﹐米飲調下﹐乳食前﹐一日三服。予家小兒﹐曾有患瀉百餘日﹐瘦余皮骨﹐萬方不瘥﹐有監兵鐘離君見之曰﹐何不服吳婆散﹐立可瘥也。乃求方合與兩三服﹐便效。又孫男亦疳瀉勢甚危困﹐兩服遂定。若病深者﹐服一兩日間決瘥﹐此藥若是疳瀉﹐無不驗者﹐藥性小溫﹐暴熱瀉者﹐或不相當。

丹溪治一富家子年十四歲﹐面黃善啖易饑﹐非肉不飽﹐泄瀉一月﹐來求治。脈之兩手皆大﹐怪不甚瘦倦﹐以爲濕熱當脾困而食少﹐今反形健而多食﹐且不渴﹐予意其疾必疳虫作痢也﹐取大便視之﹐果蛔虫所爲。適往他處﹐有一小兒醫在側﹐教其用治虫藥治之﹐禁其勿用去積藥﹐約回途當爲一看診而止痢也。偶勿果。至次年春夏之交﹐其瀉復作﹐腹不痛而口漧。予曰﹐此去年治虫而不治疳故也﹐遂以去疳熱之藥﹐濃煎白術湯下﹐三日而瀉止。半月後﹐偶過其家﹐見其子甚瘦﹐予教以白術爲君﹐芍藥爲臣﹐川芎﹑陳皮﹑黃連﹑胡黃連入少蘆薈爲丸﹐白術湯服之﹐半月而止﹐禁其勿食肉物﹐三年當自愈。

《斗門經》治小兒疳瀉方上﹐用赤石脂杵羅爲末﹐極細如面。以粥飲調半錢服﹐立瘥。或以京芎等分同服﹐更妙。

《莊氏家傳》治疳瀉久不瘥方赤石脂綠礬鍛石﹝各二兩﹞硫黃﹝半兩﹞

上研勻﹐入罐子內燒令焰碧﹐去火放冷﹐取研。每服一字或半錢﹐煎小黃米飲﹐放冷調下﹐食前服。

又方使君子﹝炮﹞五倍子﹝瓦上炒黃﹞沒石子﹝各等分﹞

上爲末。每服半錢﹐陳米飲調下。

卷之八﹟脾臟部﹝下﹞疳

疳痢

《宮气方》解小兒疳熱疳痢﹐殺虫。用靑黛不以多少﹐水研服。

《外臺》治疳痢曉夜無度者。取樗根濃汁﹐及粟米泔各一雞子殼許﹐以竹筒吹入下部﹐再度﹐瘥。

治疳痢大孔開﹐利不止。以黃連末入麝香少許和勻﹐以竹筒吹入。

《圖經》治疳痢。以地楡單煮汁如飴糖﹐與服便已。

﹝孟詵﹞療小兒疳痢方上﹐用樗木根取白皮一握﹐倉粳米五十粒﹐蔥白一握﹐甘艸二寸炙﹐豉二合﹐以水一升煮取半升﹐頓服之。小兒以意服之。枝葉與皮﹐功用皆同。

《聖惠》治小兒疳痢不止﹐下部癢。

靑黛散靑黛蟾灰胡粉﹝微炒﹞黃連﹝去須﹐微炒﹞麝香﹝細研。各二錢半﹞赤石脂﹝半兩﹞訶梨勒皮﹝一兩﹐微煨﹞

上件藥搗﹐羅爲散。每服以乳汁調下半錢﹐日三四服﹐量兒大小加減。

殺疳丸治疳痢不止。

雄黃麝香牛黃蘆薈朱砂﹝各細研﹞龍骨﹝燒令赤色﹞密陀僧﹝燒紅﹐細研﹞胡黃連﹝各二錢半﹞靑黛﹝半兩﹐細研﹞金箔﹝十片﹐細研﹞肉豆蔻﹝二枚﹐去殼﹞蟾酥﹝一錢二分半﹐熱水化如泥﹞

上件藥搗﹐羅爲末﹐入研藥及蟾酥﹐研令勻﹐湯浸蒸餅和丸﹐如黃米大。每以溫水下三丸。煎黃連﹑苦參湯洗身上﹐用靑衣蓋﹐出虫﹐便瘥。

白龍骨丸治疳痢不止。

白龍骨白石脂雞尿礬﹝燒令汁盡﹞黃連﹝去須﹐微炒﹞胡粉﹝微炒﹞白茯苓阿膠﹝搗碎﹐炒令黃燥。

各半兩﹞

上搗﹐羅爲末﹐煉蜜和丸﹐如麻子大。每服以粥飲下五丸﹐日三四服﹐量兒大小加減。

肉豆蔻丸治小兒疳痢﹐不喫乳食﹐四肢瘦弱。

肉豆蔻﹝去殼﹐一枚﹞木香﹝半兩﹞人參﹝去蘆頭﹞訶子肉﹝煨﹞朱砂麝香﹝並細研。各二錢半﹞

上搗﹐羅爲末﹐都研令勻﹐用軟飯和丸﹐如麻子大。每服以米飲化下三丸﹐日三四服﹐量兒加減。

《聖惠》黃連散治小兒疳痢久不瘥﹐肌肉消瘦﹐面黃髮焦﹐啼叫不常。

胡黃連﹝末﹞白礬﹝燒令汁盡﹞白龍骨﹝末。各半兩﹞胡粉﹝微炒﹐二錢半﹞

上件藥﹐同細研爲散。一歲兒每服以米飲調下一字﹐二歲每服半錢﹐隨兒大小﹐量病輕重加減。

蕪荑丸治小兒久疳痢不瘥。

蕪荑﹝半兩﹐末﹞羊子肝﹝一具﹞

上先以子肝切作片子﹐以蕪荑末摻在肝內﹐綫纏合﹐米泔中煮令熟﹐搗爛﹐糯米飯和丸﹐如麻子大。每以粥飲下五丸﹐早晨晚後各一服﹐量兒加減。

﹝莊氏﹞第一候﹕瀉膿血﹐日漸瘦﹐是冷熱疳。宜服八香丸方胡黃連﹝一錢﹞腦麝﹝各半錢﹞牛黃﹝一錢二分半﹞蘆薈﹝一錢半﹞蟾酥﹝五撚子﹐作塊者亦得﹞白花蛇﹝半兩﹐酒浸去骨﹞蠍稍﹝二錢半﹞

上爲細末﹐豬膽丸﹐如黃米大。每服五丸﹐米飲下。如患甚﹐仍用生米泔調作散﹐半錢服﹐日三服。

治小兒腸鳴瀉痢﹐口鼻幹﹐常有鮮血﹐日夜疼方白術﹝炮﹞硫黃﹝各二錢半﹞枳殼﹝炒﹞胡黃連當歸﹝各半兩﹞

上爲末。每服半錢﹐熟水調下。

張道人第二﹕急疳﹐小兒疳痢﹐下赤色膿血﹐下部脫肛﹐𨿽有精神﹐命在須臾﹐但服此沈香丸方沈香人參蠍胡黃連乳香﹝各一分﹞龍骨甘艸﹝各三分﹞

上件﹐棗肉爲丸﹐如麻子大。每服三丸﹐米飲下﹐日二服。久患﹐七服效。

木香丸治疳痢。

黃連﹝淨三錢﹞木香紫濃朴﹝姜制﹞夜明砂﹝隔紙炒。各二錢﹞訶子肉﹝炒﹐一錢﹞

上爲末﹐飯丸麻子大。幹艾﹑生薑煎湯﹐食前下。

卷之八﹟脾臟部﹝下﹞疳

疳痢腹痛

白術散治小兒疳痢﹐腹脹痛﹐日夜三二十行。

白術﹝一兩﹐微炒﹞當歸地楡﹝並銼﹐微炒﹞木香赤芍藥甘艸﹝炙﹐半兩﹞

上件藥搗﹐粗羅爲散。每服一錢﹐以水一小盞煎至五分﹐去滓﹐不計時候﹐量兒大小分減。

胡黃連丸治小兒疳痢﹐腹痛不止。

胡黃連﹝半兩﹞沒藥木香﹝各二錢半﹞

上件藥搗﹐羅爲末﹐糯米飯和丸﹐如綠豆大。每服粥飲下五丸﹐日三四服﹐量兒大小加減。

卷之八﹟脾臟部﹝下﹞疳

疳腫脹

治小兒五疳八痢﹐及發焦黃﹐肚脹﹐手足瘦細﹐肚上筋脈起﹐揩眼﹐鼻涕垂至口﹐咬指甲。或下部生瘡﹐及大小便不通﹐宜此療之。

蘆薈夜明砂﹝炒﹞蛇蛻﹝灰﹞黃牛角屑﹝各一分﹞蟾酥﹝少許﹞

上爲末﹐更入麝香少許﹐煉蜜丸﹐如綠豆大。每服三丸﹐用米飲下。服藥間﹐仍用桃柳葉湯浴兒了﹐將靑皂衣蓋之﹐更用藥一丸至二丸﹐安兒臍中﹐便著醋麵糊﹐與靑皂帛貼之﹐候虫出爲度﹐如無虫﹐但汗出爲妙。服藥三日後﹐宜減一丸。

治小兒疳气腹腫﹐有似水气方肉豆蔻﹝一个﹞木香﹝炮﹞麝香朱砂﹝各一分﹞胡黃連﹝半兩﹐煨﹞

上爲末﹐飯丸麻子大。米飲下三五丸。﹝莊氏第十八候用此方。﹞

《吉氏家傳》治疳肚如鼓方密陀僧風化灰﹝各一錢﹞黃丹﹝半錢﹞

上爲末﹐以豬肉炙一片﹐用藥半錢蘸上與喫﹐如不會喫﹐乳母嚼與。

﹝禦苑﹞勻气散治脾肺气逆﹐喘咳面浮﹐胸膈痞悶﹐小便不利。

桑白皮﹝二兩﹞淨陳皮﹝一兩半﹞桔梗﹝炒﹞甘艸﹝炙﹞赤茯苓﹝各一兩﹞藿香﹝半兩﹞木通﹝四兩﹞

薑水煎服。

卷之八﹟脾臟部﹝下﹞疳

疳後天柱倒

詳腎部天柱倒條

卷之八﹟脾臟部﹝下﹞疳

疳气入陰

《漢東王先生家寶》治小兒疳气灌入陰﹐黃亮色。

烏金膏通艸黃皮大黃﹝各二錢半﹐燒﹞

上各燒存性﹐爲末﹐每用一錢﹐豬膽調成膏﹐於陰上塗。如未退﹐煎蛇牀子湯洗後﹐再調塗之。

卷之八﹟脾臟部﹝下﹞

虛羸

母气不足﹐則羸瘦肉極。巢氏論小兒羸瘦﹐不生肌膚﹐皆爲脾胃不和﹐不能飲食﹐故血气衰弱﹐不能榮於肌膚也。挾熱者﹐卽溫壯﹐身熱﹐肌肉微黃。其挾冷者﹐實時時下利﹐唇口靑白。小兒經諸大病﹐或驚癇﹐或傷寒﹐或溫壯﹐而服藥或吐利發汗﹐病瘥之後﹐气血尙虛﹐脾胃猶弱﹐不能傳化穀气﹐以榮身體﹐故虛羸也。

錢氏﹐虛羸冷者﹐木香丸主之﹐夏月不可服﹐如有證﹐則少服之。熱者﹐胡黃連丸主之﹐冬月不可服﹐如有證﹐則少服之﹝虛羸與疳﹐同治也。木香丸﹑胡黃連丸見疳條。﹞薛氏云﹕更當審其形色﹐察其見證﹐如面赤多啼﹐心之虛羸也。面靑目札﹐肝之虛羸也。耳前後或耳下結核﹐肝經虛火也。頸間肉裏結核﹐食積虛熱也。面黃痞滿﹐脾之虛羸也。面白气喘﹐肺之虛羸也。目睛多白﹐腎之虛羸也。仍審相勝而藥之。又﹐寒熱二證﹐不可不辧﹐若腹痛瀉利淸白﹐不渴喜熱﹐此屬寒證﹐𨿽在夏月﹐宜木香丸。

身熱煩躁﹐瀉利焦黃﹐作渴喜冷﹐此屬熱證﹐𨿽在冬月﹐宜胡黃連丸。皆捨時從証之治法也。錢氏﹐論用藥識證云﹕鄭人齊郎中者﹐家好收藥散施人﹐其子忽髒熱﹐齊自取靑金膏﹐三服並一服而餌之﹐服畢﹐至三更瀉五行。其子因睡﹐齊言子睡多亦驚﹐又與靑金膏一服﹐又瀉二行。加口漧而身熱﹐齊言尙有微熱未盡﹐又與靑金膏。其妻曰用藥十餘行未安﹐莫生病否﹖召錢氏﹐曰已成虛羸﹐先多煎白術散時時服之﹐後用香瓜丸﹐十三日愈﹝白術散見渴﹐木瓜丸見汗。﹞薛氏治一小兒十三歲﹐面赤驚悸發熱﹐形體羸瘦﹐不時面白﹐噯气下气﹐時常停食﹐服保和丸及淸熱等藥。余曰面赤驚悸﹐心神怯也。面白噯气﹐心火虛也。大便下气﹐脾气虛也。此皆稟心火虛﹐不能生脾土之危證﹐前藥在所當禁者。不信﹐又服枳術丸﹑鎭驚等藥﹐而諸證益甚﹐大便頻數﹐小腹重墜脫肛﹐痰涎飲食日少。余先用六君子湯爲主﹐佐以補心丸﹐月餘﹐飲食少進﹐痰涎少止﹐又用補中益气湯送四神而愈。畢姻後﹐病復作墜﹐時至仲冬﹐面白或黧色﹐手足冷﹐喜食胡椒姜物﹐腹中不熱﹐脈浮按之微細﹐兩尺微甚。乃用八味丸﹐元气復而形气漸充。年至二十﹐苦畏風寒﹐面目赤色﹐發熱吐痰﹐唇舌赤裂﹐食椒﹑姜之物﹐唇口卽破﹐痰熱愈甚﹐腹中卻不熱﹐診其脈或如無﹐或欲絕。此寒气逼陽於外﹐內眞寒而外假熱也。仍用八味丸而諸證頓愈。一小兒八歲﹐面常靑色﹐或時色亦﹐日間目札﹐夜睡切牙﹐二年餘矣﹐服淸肝降火之藥益甚﹐形气日羸﹐求治於余。曰肝主五色﹐入心則赤﹐自入則靑﹐蓋肝屬木而生風﹐故肝气爲陽爲火﹐肝血爲陰爲水﹐此稟肝腎精血不足﹐虛火內動﹐陰血益虛﹐虛而生風﹐風自火出﹐故變面赤目札等證耳﹐非外風也﹐遂用地黃丸以滋腎水﹐生肝木﹐兩月﹐目札﹑切牙悉止。又三月許﹐諸證尋愈而元气亦充矣。凡肝經之證﹐若肝木實熱生風而自病﹐或肺金實熱而克木者﹐宜用淸肝降火之劑﹐以瀉其邪气。若肝經風熱而目直等證﹐用柴胡梔子散以淸肝火﹐加味四物湯以養肝血。若腎虛而切牙諸證﹐用六君子湯以健脾土﹐六味地黃丸以滋腎水則愈。一小兒脾气虛弱﹐飲食停滯﹐發熱作渴﹐服瀉黃散不時下痢。余先用保和丸二服而愈﹐但不食惡心﹐面靑手冷﹐又用六君﹑柴胡﹑升麻四劑﹐面色痿黃﹐食進手溫﹐惟形體羸甚﹐倦怠發熱﹐小腹重墜﹐肛門脫出﹐用補中益气湯加半夏﹑肉豆蔻二劑而安。凡脾胃之證﹐若發熱作渴﹐飲食喜冷﹐或泄瀉色黃﹐睡不露睛者﹐屬形病俱實﹐宜用瀉黃散疏導之。若發熱口漧﹐惡冷或泄瀉色白﹐睡而露睛﹐屬形病俱虛﹐宜用異功散調補之。若脾气下陷者補中益气湯。寒水侮土者益黃散。肝木克脾者六君加柴胡。若目睛微動﹐潮熱抽搐﹐吐瀉不食﹐宜用祕旨保脾湯。凡小兒諸病﹐先當調補脾胃﹐使根本堅固﹐則諸病自退﹐非藥所能盡祛也。一小兒五歲﹐形气虛羸﹐睡中切牙﹐夜間遺尿﹐日間頻數。余以爲稟腎气不足﹐用補中益气湯﹑加補骨脂﹐地黃丸﹑加鹿茸﹐以補脾腎而痊。畢姻後﹐小便頻數﹐作渴發熱﹐日晡益甚﹐恪服黃柏﹑知母等藥﹐以滋陰降火﹐後患腎痿﹐臥牀年許。余因考績北上﹐仍用前藥﹐喜其愼疾﹐半載而痊。

一小兒年十一歲﹐面白或赤﹐足軟不能久行。用地黃丸加鹿茸﹐年許而瘥。畢姻後﹐兩目羞明﹐兩足仍軟﹐用前丸及補中益气湯而痊。後病復發﹐增口渴足熱﹐頭囟覺開﹐視物覺大﹐此腎虛瞳人散大而然也。服前藥﹐遠房事則愈﹐因不自保﹐終患腎痿而歿。仲陽先生云﹐此證屬腦髓不足﹐不能榮養﹐宜用地黃丸補之﹐有至七八歲﹐或十四五歲﹐气血旣盛﹐而自合﹐若縱恣色欲﹐戕賊眞陰﹐亦不能盡其壽矣。一小兒形瘦﹐不時咳嗽﹐自用參蘇飲一劑﹐更加喘急驚搐﹐面白或黃﹐余謂此稟脾肺不足﹐而形气虛羸﹐因前劑峻利﹐外邪𨿽去﹐而肺气益虛﹐肺虛則宜補脾﹐先用異功散加桔梗﹑釣藤鉤﹑一劑﹐痰喘頓定﹐乃去桔梗﹐加半夏﹑當歸﹐再劑驚搐亦去﹐又加酸棗仁治之而安。年十五歲﹐發熱痰盛﹐作渴面赤﹐形體羸瘦﹐用地黃丸加五味子﹐及補中益气湯各百餘劑而形气漸壯。若認爲陰火﹐用黃柏﹑知母等藥﹐復傷生化之源﹐其亦不治者矣。一小兒五歲尙飲乳﹐耳前後頸間至缺盆﹐以手推尋﹐其筋結小核如貫珠﹐隱於肌肉之間﹐小便不調﹐面色靑黃﹐形气羸瘦。此稟母之肝火爲患。用九味蘆薈丸﹑五味異功散加山梔﹑柴胡﹐與兒飲之﹐又以加味逍遙散與母服之﹐尋愈。一小兒患虛羸﹐耳出穢水﹐左手尺關洪數而無力。余爲淸肝補腎﹐耳中𨿽愈﹐脈未全斂﹐畢姻後患瘵證﹐誤服黃柏﹑知母之類﹐復傷元气﹐不勝寒暑勞役﹐無日不病﹐幾至危殆﹐余大補脾腎﹐滋養元气而愈。一小兒患證如前﹐肢體消瘦﹐面色痿黃﹐大便酸臭。此脾虛食積。用四味肥兒丸﹑五味異功散治之而愈。一小兒九歲﹐吞酸惡食﹐肌體消瘦﹐腹中作痛。余謂食積虛羸也。用保和丸而愈。後腹中數痛﹐皆服保和丸。余曰此因脾胃虛而飲食所傷也﹐當調補脾土以杜後患。不信﹐後腹痛喜按﹐余用五味異功散二劑﹐因未應﹐自用平胃散等藥﹐腹脹作痛﹐余仍以異功散加木香四劑而愈。若屢用攻伐之劑﹐陰損元气﹐多致虛羸﹐愼之。

參苓白術散﹝方見不乳食﹞。

地黃丸﹝加肉桂一兩﹐名加減八味丸﹞治小兒肝經虛熱血燥﹐或風客淫气而患瘰結核﹐或四肢發搐﹐眼目抽動﹐痰涎上湧。又治腎疳腦熱消瘦﹐手足如冷﹐寒熱往來﹐滑瀉肚脹﹐口臭漧渴﹐齒齦潰爛﹐爪黑面黧﹐徧身兩耳生瘡﹐或兩耳出水﹐或發熱自汗盜汗﹐便血諸血失喑等證﹐其功不可盡述。﹝卽六味地黃丸﹐方見腎臟﹞

補中益气湯治中气虛弱﹐體疲食少﹐或發熱煩渴等證。

人參黃﹝各一錢﹞白術甘艸陳皮﹝各五分﹞升麻柴胡﹝各二分﹞當歸﹝八分﹞

上姜棗水煎。空心午前服。

愚按﹕前方﹐若因藥克伐元气虛損﹐惡寒發熱﹐肢體倦怠﹐飲食少思﹐或兼飲食勞倦﹐頭痛身熱﹐煩躁作渴﹐脈洪大弦虛﹐或微細軟弱﹐右寸關獨甚者宜用之。凡久病﹐或過服克伐之劑﹐虧損元气﹐而虛證悉具者﹐最宜。前湯﹐若母有脾胃不足之證﹐或陰虛內熱致兒爲患者﹐尢宜用之。

八珍湯﹝四物四君合用﹞

錢氏異功散治脾胃飲食少思﹐吐瀉不食﹐凡虛冷證﹐先與數服﹐以正胃气。﹝卽五味異功散﹐見吐瀉。﹞

愚按﹕前方治脾胃虛弱﹐吐瀉不食。或驚搐痰盛。或睡而露睛﹐手足指冷。

或脾肺虛弱﹐咳嗽吐痰。或虛熱上攻﹐口舌生瘡﹐弄舌流涎。若母脾胃虛﹐兒患此證﹐亦當服之。

《外臺﹟短劇》療四五歲兒因食及在胎中宿熱﹐乳母飲食粗惡﹐辛苦乳汁不起﹐兒哺不爲肌膚﹐心腹痞滿﹐痿黃瘦瘠﹐四肢痿繚戾﹐服之令充悅方芍藥﹝十分﹐炙令黃﹞黃鱉甲﹝炙﹞人參﹝各四分﹞柴胡﹝八分﹞茯苓﹝六分﹞甘艸﹝炙﹞漧薑﹝各二分﹐如熱以枳實代﹞

上八味搗篩﹐蜜和爲丸﹐如大豆。服五丸﹐日二服。忌如常法。《千金》有大黃無黃﹐云服一丸﹐一歲以上乳服三丸﹐七歲兒服十丸﹐日二。

《聖惠》黃丸治小兒羸瘦體熱﹐面色痿黃﹐不欲乳食。

黃﹝銼﹞赤芍藥人參﹝去蘆頭﹞甘艸﹝炙微赤﹐銼﹞胡黃連﹝各半兩﹞麥門冬﹝去心﹐焙﹞鱉甲﹝塗醋炙微黃﹐去裙。各一兩﹞柴胡﹝去苗﹐三分﹞

上件藥搗﹐羅爲末﹐煉蜜和丸如麻子大。不計時候﹐以粥飲下五丸﹐量兒大小﹐以意加減。

秦艽丸治小兒羸瘦體熱﹐心神煩悶﹐小便赤黃。

秦艽﹝去苗﹞桑根白皮﹝銼﹞枳殼﹝麩炒微黃﹐去瓤﹞地骨皮黃﹝銼﹞人參﹝去蘆頭﹞赤茯苓甘艸﹝炙微赤﹐銼﹞犀角﹝屑。各半兩﹞龍膽﹝去蘆頭﹐一分﹞柴胡﹝三分﹐去苗﹞

上件藥搗﹐羅爲末﹐煉蜜和丸﹐如綠豆大。不計時候﹐用粥飲下五丸﹐更隨兒大小增減。

麥門冬丸治小兒𨿽食不著肌膚﹐羸瘦骨熱﹐小便赤黃。

麥門冬﹝去心焙﹐一兩﹞人參﹝去蘆頭﹞黃﹝銼﹞靑蒿子黃連﹝去須﹞桑根白皮﹝銼﹞

枳殼﹝麩炒微黃﹐去穣﹞地骨皮﹝各半兩﹞柴胡﹝去苗﹐三分﹞

上件藥搗﹐羅爲末﹐煉蜜和丸﹐如綠豆大。不計時候﹐以熟水研五丸服﹐量兒大小﹐以意加減。

燒黃瓜丸治小兒羸瘦體熱﹐乳食全少。

黃瓜﹝大者﹐一枚﹞陳橘皮﹝湯浸﹐去白瓤﹐焙﹞黃連﹝去須。各半兩﹞鱉甲﹝童子小便浸三宿﹐炙微黃﹐去裙﹞胡黃連柴胡﹝去苗﹐各一兩﹞

上件藥搗﹐細羅爲散﹐以黃瓜切開頭﹐去瓤﹐內藥末令滿﹐以切下蓋子蓋之﹐用香麥麵和搜固濟﹐可濃三分﹐於灰火內﹐燒令面焦黃爲度﹐取出去面﹐放冷﹐入麝香一錢﹐都研和丸如綠豆大。每服﹐食前米飲下七丸﹐更量兒大小﹐以意加減。

大黃丸治小兒胃气不調﹐不嗜食﹐不生肌肉。

大黃漧地黃茯苓當歸柴胡杏仁﹝各三分﹞

上爲末﹐蜜丸麻子大。飲下五丸﹐日進三服。

豬肚丸解小兒肌熱﹐時或泄瀉﹐及有積滯﹐不思飲食﹐肌肉消瘦。

鱉甲﹝一兩﹐同童子小便並醋共一升﹐熱浸﹐炙盡爲度﹞白術薯蕷﹝各一兩﹞胡黃連人參﹝去蘆頭﹞

靑橘皮紫菀﹝去土﹞桃仁﹝湯浸﹐去皮尖雙仁﹞木香甘艸﹝炙。各半兩﹞柴胡﹝去蘆頭﹐一兩一分﹞

上件藥搗﹐羅爲末﹐入在淨豬肚內系定﹐煮令極爛爲度﹐出與藥同杵令粘﹐丸如梧桐子大。每服二十丸﹐不計時候﹐溫水飲下。

香甲丸治男子婦人﹐童男室女﹐气血虛疏﹐肌膚消瘦﹐百節疼潮作溫五心煩熱﹐四肢逆冷﹐不思飲食﹐中滿气滯﹐婦人經血凝澀﹐建脾胃﹐暢神气﹐充肌膚﹐澤顏色。

柴胡生漧地黃京三稜﹝各三分﹞鱉甲﹝醋煮黃﹞神曲杏仁熟漧地黃麥﹝炒。各一兩﹞牛膝木香姜黃當歸﹝各半兩﹞白術川芎﹝各一分﹞

上爲細末﹐白麵糊丸如梧桐子大。每服十丸﹐空心茶淸下﹐或米飲亦得。

上八方﹐挾熱者宜之。

《聖惠》訶梨勒散治小兒羸瘦﹐脾胃气弱﹐挾於宿食﹐不欲乳食﹐四肢不和。

訶梨勒皮陳橘皮﹝湯浸﹐去白瓤﹐焙。各半兩﹞黃﹝銼﹞人參﹝去蘆頭﹞白術藿香桂心白茯苓﹝各一分﹞甘艸﹝炙微赤﹐銼﹐半分﹞

上件藥搗﹐粗羅爲散。每服一錢﹐以水一小盞﹐入生薑少許﹐棗一枚﹐煎至五分﹐去滓溫服﹐日三四服﹐量兒大小﹐以意加減。

溫脾散治小兒脾气不和﹐食少無力﹐肌膚羸瘦。

訶梨勒皮人參﹝去蘆頭。各三分﹞白術木香黃﹝銼﹞白茯苓藿香陳橘皮﹝湯浸﹐去白瓤﹐焙﹞桔梗﹝去蘆頭。各半兩﹞甘艸﹝炙微赤﹐銼﹐一分﹞

上件藥搗﹐粗羅爲散。每服一錢﹐以水一小盞﹐入生薑少許﹐棗一枚﹐煎至五分﹐去滓﹐不計時候﹐量兒大小增減溫服。

五香煎治小兒脾胃久虛﹐喫食減少﹐四肢羸瘦。

丁香沈香木香藿香白術﹝各一兩﹞麝香﹝三錢﹐細研入﹞白茯苓陳橘皮﹝湯浸﹐去白瓤﹐焙﹞黃﹝銼。各一兩﹞訶梨勒皮甘艸﹝炙微赤﹐銼。各半兩﹞

上件藥搗﹐篩爲散﹐以水五升﹐慢火煎至一升﹐以布絞汁﹐卻入鍋內煎麝香及蜜三合﹑生薑汁半合﹑棗肉二十枚﹐慢火熬成煎﹐每服﹐以粥飲調下半茶匙﹐量兒大小﹐以意加減。

上三方﹐挾冷者宜之。

湯氏云﹕小兒疳積﹐其狀漸黃瘦﹐拍背如鼓鳴﹐脊骨如鋸﹐乃積而生熱成疳也﹐宜服蘆薈丸﹑露星膏。

蘆薈丸龍膽艸黃連蕪荑﹝去皮﹐先炒黃色﹐次入前二味一處炒赤色。各一兩﹞

上爲末﹐另入蘆薈一分和勻﹐爛飯丸﹐如黍米大。三歲兒服三十丸﹐空心米飲送下。

露星膏黃﹝蜜水炙﹞胡黃連地骨皮柴胡﹝各等分﹞

上爲末﹐煉蜜丸﹐如芡實大。隔宿酒浸﹐露一宿﹐次日澄去酒﹐薄荷湯浸服之。

錢氏橘連丸治疳瘦﹐久服消食﹑和气﹑長肌肉。

橘皮﹝一兩﹞黃連﹝米泔浸一宿﹐一兩半﹞

上爲細末﹐另研入麝香五分﹐用豬膽七个﹐分藥入膽內﹐漿水煮﹐候臨熟﹐以鍼微刺破﹐以熟爲度﹐煮粟米粥和丸﹐如綠豆大。每服十丸至二三十丸﹐米飲下﹐量兒加減﹐無時。﹝海藏雲﹕黃連苦燥﹐可以瀉脾火﹐長肌肉。﹞

二聖丸治小兒臟腑或好或瀉﹐久不愈﹐羸瘦﹐宜常服。

黃連﹝去須﹞黃柏﹝去粗皮。各一兩﹞

上爲細末﹐入豬膽內重湯煮熟﹐丸如綠豆大。每服二三十丸﹐米飲下﹐量兒加減﹐頻服無妨。

﹝張渙﹞金粟丹﹝方見內疳條。﹞

香蟾丹治肌瘦面黃﹐胸髙腳細。

幹蟾﹝五枚﹐水浸﹐去骨﹐用瓦藏瓶一枚﹐頂頭上取開﹐入蟾瓶內﹐鹽泥固濟﹐木炭火燒﹐畱一竅子﹐以煙息爲度﹐取出﹐地上放一宿出火毒﹞胡黃連﹝二兩﹞蛇蛻皮﹝一兩﹐燒灰﹞地龍﹝半兩﹐微炒﹞天竺黃蟬殼﹝各一分。以上並爲細末﹐次入﹞朱砂﹝半兩﹐細研﹞麝香﹝一分﹐細研﹞

上件﹐都一處研勻﹐糯米飯和如黍米大。每服十粒﹐米飲下﹐不拘時候﹐量兒大小加減。

《萬全方》雷丸丹治小兒一切疳﹐肚脹腹滿﹐手腳枯細﹐眼目口鼻生瘡﹐身體壯熱﹐痢下泔澱﹐日漸羸瘦﹐面無光澤。

雷丸﹝生﹞鶴虱﹝生﹞使君子﹝去殼﹐生﹞胡黃連﹝微炒﹞蘆薈﹝研。各半兩﹞麝香﹝半錢﹐研入﹞蟾﹝一枚﹐酒浸一宿﹐慢火炙熟﹐去皮足骨焙﹞木香肉豆蔻﹝各一分﹞蕪荑﹝一兩﹐去皮微炒﹐研入﹞朱砂﹝二錢﹐研﹐畱少許爲衣﹞

上件藥搗﹐羅爲末﹐研合令勻﹐用豬膽四个取汁﹐傾入瓷盞中﹐外以重湯煮過﹐和杵爲丸如黍米大。每服五丸至七丸﹐麥門冬熟水下﹐早晨日午空心臨臥服。

﹝孔氏﹞神聖丸肥﹑小兒疳藥﹐常服永無腸髒之疾。

胡黃連﹝去皮﹞宣連﹝去毛﹞白蕪荑﹝去皮﹞木香蘆薈﹝各一錢﹞使君子﹝二十枚﹞

上﹐除蘆薈一味﹐外五味銀器內用豬膽汁熬成膏﹐後入蘆薈同丸如綠豆大。每服五七粒﹐空心日午臨臥米湯下﹐神效。

豬肚丸治小兒疳熱而瘦。

柴胡黃連秦艽﹝各一兩﹐淨﹞蕪荑﹝二兩﹐用瓦上爆幹﹐去殼取肉﹐別爲末﹐臨時入用﹞

上﹐用豬肚一个﹐中庸者﹐破開淨洗﹐入前藥三味末於內﹐以酒半瓶﹑童子小便一升﹐煮幹﹐舂令得所﹐放蕪荑末﹐又舂勻﹐丸如桐子大。每服二十丸﹐飲下。

《王氏手集》治小兒疳瘦﹐大人五勞七傷方。

宣黃連﹝半斤﹐去須及蘆頭﹐爲細末﹞豬肚﹝一个﹐去脂膜﹐將黃連末穣在內﹐縫合﹐於三斗米內蒸﹐以米熟軟爲度﹞

上件﹐取出爛研﹐丸如粟米大﹐風漧。隨兒大小加減﹐日三服﹐三歲兒每服五七丸至十丸﹐大人服如桐子大﹐每服二十丸﹐空心米飲下。

﹝趙氏﹞斧捶丸治小兒疳﹐久服肥白。

幹蝦蟆﹝一枚﹞白礬膽礬綠礬﹝各半兩﹐四味同入罐子內﹐炭火燒﹐礬枯爲度﹞京三稜石三稜雞爪三稜萆鶴虱雷丸淡蕪荑黑狗脊木香﹝各半兩﹞沒石子﹝三枚﹞

使君子﹝十枚﹞蘆薈熊膽﹝各一錢﹞

上爲末﹐醋煮漧棗取肉爛研﹐入少麵糊和藥極熟﹐丸如綠豆大。每服七丸﹐米飲下。

玉拄杖散治小兒疳瘦。

黃﹝二兩﹞白茯苓﹝半兩﹞人參白術﹝各一兩﹞

上爲末。以水一盞﹐藥一錢﹐煎七分﹐溫服。

蘆薈丸治小兒諸疳羸瘦﹐不生肌肉。

蘆薈木香紅芍藥沒石子﹝各半兩﹞使君子﹝去殼﹞胡黃連﹝各二錢半﹞肉豆蔻﹝二錢﹞人參﹝一錢﹞

上爲細末﹐入麝香半錢﹐別研令細﹐與藥拌勻﹐蜜水打麵糊爲丸。每服十五丸﹐米飲下﹐空心食前服。

﹝吉氏﹞益兒丸治小兒一切疳瘦﹐夜多盜汗﹐肌肉熱。

人參白術茯苓柴胡﹝去苗﹞甘艸﹝炙﹞陳皮﹝去白﹞鱉甲﹝醋炙﹐去裙﹞京三稜﹝濕紙裹﹐煨香熟。各等分﹞

上細末﹐煉蜜丸﹐如雞頭實大。每服一丸﹐米飲化﹐食前﹐日三服。

《朱氏家傳》肥兒丸白蕪荑﹝去殼秤﹞黃連﹝去須﹞神曲麥﹝各等分﹞

上爲末﹐用豬膽煮糊﹐丸如大麻子大。每服三十丸﹐食前﹐米飲下。《張氏家傳》《莊氏家傳》方皆同﹐或治疳積﹐或治疳瘦。

六味肥兒丸治疳多因缺乳﹐食肉太早﹐或患臟腑胃虛﹐療諸般疳﹐化虫﹐治黃瘦肚急﹐消疳退疳熱可常服。

黃連﹝《局方》加肉豆蔻﹞陳皮﹝去白﹐《局方》去此﹐用木香﹞神曲﹝炒﹐《局方》有使君子﹞麥﹝炒。各一兩﹐《局方》加三稜﹑蓬術﹞川楝肉﹝一兩炒﹞白蕪荑﹝半兩﹐《局方》去此﹐用檳榔﹞

上爲末﹐神曲糊丸﹐麻子大。每服三十丸﹐空心﹑米飲吞下。

﹝薛﹞按﹕前方﹐又治脾疳﹐飲食少思﹐肌肉消瘦﹐肚大頸細﹐發稀成穗﹐項間結核﹐發熱作渴﹐精神倦怠﹐大便酸臭﹐嗜食泥土﹐或口鼻頭生瘡﹐肚見靑筋﹐嚙齒下利﹐便白五疳。用此丸加幹蟾一兩﹑蘆薈五錢﹐尢妙。

祕方肥兒丸消疳進食。

黃連﹝五錢﹞木香﹝一錢﹞神曲麥﹝各一兩﹐並炒﹞使君肉﹝煨﹞肉豆蔻﹝面裹煨﹐各五錢﹞檳榔﹝一枚﹞蝦蟆﹝一个﹞白術﹝一兩﹞

上爲末﹐麵糊丸﹐如粟米大。空心米飲下﹐量兒加減。

《朱氏家傳》治小兒脾疹疳瘦驚積方上用黃栝蔞一个﹐去瓤﹐用黃連末塡滿﹐蒸爛取出﹐用朴硝末一錢﹑蓋頭﹐臨夜方取﹐然後露一宿﹐研爛爲丸如小綠豆大。每服五丸﹐熟水下。

潔古云﹕小兒疳病肌瘦﹐血气不足﹐同大人勞瘵之疾治之。

按﹕以潔古此論詳之﹐不拘冷熱虛羸﹐皆用四君子﹑地黃丸與前藥相兼服爲得也。然有胸膈積瘀﹐不受參術地黃之補者﹐先用淸疳取積之藥﹐然後補劑可施﹐故備載諸方﹐以俟采擇﹐誠以病之變態多端﹐非執一隅可以禦百變﹐若看方三年﹐無病不治者﹐鮮不以爲繁雜矣。

卷之八﹟脾臟部﹝下﹞虛羸

鍼灸

羸瘦不生肌膚胃﹝灸一壯。﹞

﹝田﹞小兒疳瘦。於胸下骨尖上灸三壯﹐次於脊下端尾翠骨尾上灸三壯。

小兒疳瘦脫肛﹐體瘦渴飲﹐形容瘦悴﹐諸方不瘥者。取尾翠骨上三寸骨陷中灸三壯。

小兒身羸瘦﹐賁豚腹腫﹐四肢懈惰﹐肩背不舉。章門二穴各灸七壯。

卷之八﹟脾臟部﹝下﹞

鶴節

湯氏云﹕小兒鶴節﹐由稟賦不足﹐血气不榮﹐肌肉瘦瘠﹐則骨節皆露﹐如鶴之足﹐皆腎虛不生骨髓之故。治法宜錢氏地黃丸加鹿茸﹑牛膝。

地黃丸治頭囟不合﹐體瘦骨露﹐有如鶴膝﹐皆腎虛不足。並治腎疳天柱傾倒。腎主骨也。

熟地黃﹝洗﹐焙﹐八錢﹞澤瀉﹝洗﹐二錢﹞牡丹皮﹝去心﹞白茯苓﹝各三錢﹞山茱萸肉牛膝鹿茸﹝酥炙﹞山藥﹝各四錢﹞

爲末﹐蜜丸梧子大。三歲以下三二丸﹐溫水空心化下。

卷之八﹟脾臟部﹝下﹞

丁奚

﹝疳脹異名﹞

巢氏云﹕小兒丁奚病者﹐由哺食過度﹐而脾胃尙弱﹐不能磨消故也。哺食不消﹐則水谷之精減損﹐無以榮其气血﹐致肌肉消瘠﹐其病腹大﹑頸小﹑黃瘦是也﹐若久不瘥﹐則變成谷。傷飽哺露病一名丁奚﹐三種大體相似﹐輕重立名也。《眞珠囊》凡小兒或因吐而瀉﹐久不瘥﹐或病退不能行﹐膝大﹐腸紅﹐號曰丁奚。七歲以下號鼓箠風。十五以下名鶴膝風。蓋此並是風冷傷於腎所致﹐腎主骨故也。

莊氏﹐疳脹﹑丁奚辧證云﹕小兒腹大﹐如有靑筋見﹐卽曰疳脹也。如無靑筋﹐乃名丁奚。是因過飽傷食而得之。﹝曾﹞丁奚者﹐亦久積成疳之證﹐皆因飲食過傷於脾胃﹐脾胃虛﹐不能磨化飲食﹐飲食漸減﹐無以生其气血﹐面白色慘﹐潮熱往來﹐腹大而多靑筋﹐手足如筒﹐顱囟開解﹐頸項小而身黃瘦。先投萬應丸﹝通治五疳﹞﹐次參苓白術散﹝不乳食﹞早晨一服﹐與養胃气﹐及醍醐散進食﹐食後下烏犀丸﹝積﹞三粒至五粒﹐助脾化食﹐此卽用迎奪之法。間投醒脾散﹝慢驚﹞﹑沈香檳榔丸﹑木香莪術丸﹝宿食﹞﹐次第調理。有渴瀉腹痛﹐千金膏自好。若脾气稍和﹐飲食漸進﹐再以化癖丸﹝積﹞﹑快活丸常服。或用烏犀丸略下二三行﹐勻气散﹝疝﹞止補。有寒熱往來﹐柴胡飲﹝疳熱﹞主之。腹脹﹐投南星腹皮散﹝水腫﹞。有餘熱﹐麥芽﹑柳枝煎湯﹐調三解散﹝潮熱﹞。有虫﹐下使君子丸﹝腹痛﹞。

斯疾得之非一朝一夕﹐然施治之法﹐亦須漸漸令其平復﹐欲求速效﹐則難矣。凡雞酒羊面魚甘甜生冷毒物﹐宜忌之。

十全丹治丁奚﹑哺露﹐神效。

檳榔枳殼﹝麩炒﹞靑皮陳皮三稜﹝炒﹞蓬術﹝炒﹞砂仁﹝各半兩﹞丁香木香﹝各一分﹞香附﹝一兩﹞

上爲末﹐神曲糊丸如黍米大。空心食前﹐米飲下百丸。一方﹐去香附﹑砂仁﹑丁香﹑三稜﹑枳殼﹐加五靈脂﹑白蔻﹑使君子﹑蘆薈﹑蝦蟆﹑川芎。

醍醐散治吐瀉後調和脾胃﹐消進飲食﹐及丁奚哺露虛熱煩渴﹐气逆心惡。

陳皮﹝去白﹞縮砂仁濃朴﹝去粗皮。銼碎﹐薑汁浸一宿﹐慢火焙漧﹞麥芽﹝洗淨﹐焙漧﹞烏梅﹝和核。各五錢﹞良姜﹝銼﹐東壁土炒﹞漧葛烏藥﹝各二錢半﹞艸果仁﹝炮﹐二錢﹞甘艸﹝炙﹐三錢﹞

上碎。每服二錢﹐水一盞﹐姜二片﹐棗一枚﹐鹽少許﹐煎七分。空心溫服。

快活丸治丁奚疳證﹐皮膚瘦削﹐骨露如柴﹐肚大靑筋﹐小便白濁﹐睡臥煩躁﹐神气昏沈﹐常服健脾化積﹐進食肥肌。

蒸餅﹝一兩﹐去頂剜空﹐入靑礬半錢重﹐仍以碎餅屑緊塞﹐上用水紙封定﹐灰火中炮透﹐取出候冷用之﹞

上件銼焙爲末﹐別以肥棗用米泔水浸經一宿﹐飯上蒸少時﹐去皮核﹐用乳缽爛杵如糊﹐同前餅末﹐亭分再杵勻﹐丸麻仁大。每服三十丸至五十丸﹐溫米淸湯﹐無時送下﹐兒小者亦以米湯化服。其蒸餅不拘个數﹐大約以一兩入靑礬半錢重爲定﹐下常如前法制半斤作一料。後人切勿以見方不重藥爲誤﹐余嘗屢試屢驗﹐其餅如南饅頭樣者是也。

《聖惠》赤芍藥丸治小兒丁奚﹐𨿽食不生肌肉﹐腹大食不消化。

赤芍藥川大黃﹝微炒﹞鱉甲﹝醋塗﹐炙令黃﹐去裙。各三分﹞桂心赤茯苓柴胡﹝去苗﹞

上件藥搗﹐羅爲末﹐煉蜜和丸如麻子大。每服﹐煎蜜湯下五丸﹐日三服。

《嬰孺》芍藥丸治小兒百病﹐有寒熱﹐大腹﹐食不消化﹐不生肌肉﹐痿痺。

芍藥茯苓大黃﹝各五分﹞柴胡﹝四分﹞鱉甲﹝三分炙﹞桂心﹝二分﹞人參﹝一分﹐一方二分﹞

上爲末﹐蜜丸。三歲以下服三小豆大﹐不知加之﹐七八歲三桐子大﹐不知加之。

苦腹堅大者﹐加鱉甲一分。渴者﹐加栝蔞二分。病甚者服二十日效﹐已試大良。

一方﹐有杏仁二兩﹐人參三分。

張渙大麝香丹治小兒羸瘦﹐腹大見靑筋﹐及丁奚等病。

麝香﹝研﹞朱砂﹝細研水飛﹞粉霜﹝研。各半兩﹞五靈脂肉豆蔻仁幹蟾﹝塗酥炙。各一兩﹞夜明砂白礬灰﹝各半兩﹞幹地龍﹝炒﹐一分﹞幹蜣螂﹝七个﹐去翅﹐炙令黃熟﹞

上件搗﹐羅爲末﹐與朱砂等同研勻細﹐煉蜜和如黍米大。每服三粒至五粒﹐溫水下﹐量兒大小加減服之。

初虞世治小兒腹如蜘蛛﹐四肢瘦者。用黑骨雞子﹐破頂﹐入蜘蛛一枚於內﹐以濕紙糊竅﹐用文武火煨熟﹐去蜘蛛﹐食其雞子。累效﹐必數枚方愈。

《肘後方》搗生薤根﹐以豬脂煎﹐稍稍服。或熟炙鼠肉哺之。亦治哺露。

卷之八﹟脾臟部﹝下﹞

哺露

﹝湯﹞哺露者﹐因乳哺不消﹐脾胃衰弱﹐漸不能食﹐血气減損﹐肌肉不榮﹐柴骨羸露﹐吸吸苦熱﹐謂之哺露也。宜麝香進食丸﹝方見積癖﹞。

﹝曾﹞哺露者﹐亦由乳哺不節﹐損於脾胃﹐脾胃損而飲食減﹐形容羸瘦﹐則臟腑之气不能宣通﹐時間有熱﹐謂之哺露。此候與丁奚相去不遠﹐但食多吐逆﹐髒气虛﹐冷而泄瀉無度﹐糞中有虫﹐治法同前丁奚證藥﹐惟加養髒湯服之﹝方見赤白痢﹞。

《聖惠》人參丸治小兒哺露﹐失衣當風﹐濕冷水浴﹐苦腹大﹐時痢﹐或寒熱如瘧﹐不欲食﹐縱食﹐不生肌肉﹐或不消化﹐四肢羸瘦。

人參麥門冬﹝去心﹐焙﹞半夏﹝湯洗七徧﹐去滑﹞黃川大黃﹝微炒﹞白茯苓柴胡黃芩﹝各三分﹞訶梨勒﹝煨﹐用皮﹞甘艸﹝炙微赤﹐銼﹞鱉甲﹝塗醋﹐炙令黃﹐去裙。各一兩﹞芎﹝半兩﹞

上件藥搗﹐羅爲末﹐煉蜜丸如麻子大。一二歲兒以粥飲下三丸﹐四五歲五丸﹐日三服﹐量大小加減。

卷之八﹟脾臟部﹝下﹞

宿食

﹝食積寒熱痢﹞

《傷寒論》人病有宿食﹐何以別之。師曰﹕寸口脈浮而大﹐按之反澀﹐故知有宿食﹐當下之﹐宜大承气湯﹝傷寒﹞。然同一發熱﹐而傷食者惟肚腹之熱爲甚﹐且糞極酸臭﹐夜間潮熱﹐尢傷積之明驗也。小兒宿食不消者﹐胃納水谷而脾化之﹐兒幼不知撙節胃之所納﹐脾气不足以勝之﹐故不消也。神曲﹑麥芽之屬﹐皆腐化之物﹐昔腎已謂能傷胃中生發之气矣﹐況進而三稜﹑莪術乎﹐況又進而牽牛﹑大黃﹑巴豆乎﹐脾气一受傷於食﹐再受傷於藥﹐至於下之﹐而气已一脫矣﹐所存幾何﹐故夫克食之藥不可多用﹐下積之藥﹐尢不可不審其証之可下與不得不下﹐而後用也。錢氏論食不消﹐脾胃冷故不能消化﹐當補脾益黃散主之。

保和丸治飲食停滯﹐胸膈痞滿﹐噯气吞酸﹐或吐瀉腹痛。﹝加白術一兩卽大安丸﹞

神曲﹝炒﹞山楂半夏茯苓﹝各一兩﹞陳皮連翹蘿卜子﹝炒﹐五錢﹞

上爲末﹐粥丸桐子大。每服三十丸﹐白湯送下。

愚按﹕前方﹐行气克滯之劑﹐若元气無虧﹐暴停乳食而致斯證者﹐宜用此消導之。若元气虛弱而乳食所傷者﹐必調補胃气爲主﹐而佐以消導。若乳食已消而作嘔者﹐乃胃气被傷﹐當用異功散補之。不宜仍用前藥﹐重損胃气﹐治者審之。

木香大安丸木香﹝二錢﹞黃連陳皮白術﹝各三錢﹞枳實山楂肉萊菔子﹝炒﹞連翹神曲﹝炒﹞麥﹝炒﹞砂仁﹝各一錢半﹞

上爲末﹐神曲糊爲丸。陳廩米湯下。

消食丸﹝又名消乳丸﹞治宿食不消。

砂仁陳皮﹝炒﹞三稜﹝炒﹞神曲﹝炒﹞麥芽﹝炒。各半兩﹞香附﹝炒﹐一兩﹞

上末﹐曲糊丸如麻子大。食後白湯送下﹐大小加減。

七聖丸三稜蓬術川楝靑皮陳皮芫花杏仁上件等分﹐先用醋浸芫花一宿﹐炒漸幹﹐次入蓬﹑稜同炒赤色﹐又入陳﹑練等再同炒一處﹐令微焦﹐取出爲末﹐前藥如各半兩﹐杏仁亦用半兩﹐湯浸﹐去皮尖雙仁不用﹐細研入巴豆二十粒去油﹐和勻﹐醋糊丸如黍米大。一歲兒常服二丸﹐臨臥溫熱湯送下。使日間所飧之物﹐一夜而化﹐永無疳疾﹐能使黃瘦子頓作化生兒﹐今之小兒可去巴豆﹐只入杏仁﹐名七聖丸是也。

三稜散主諸般停滯﹐疳積發熱﹐瀉痢酸﹐水谷不化﹐常服和脾胃﹐進飲食﹐長肌肉﹐益神气。

人參﹝去蘆﹐七錢半﹞三稜﹝炮﹐銼﹞淨香附﹝各一兩半﹞靑皮﹝去白﹞益智仁陳皮﹝去白﹞枳殼﹝去穣﹐銼片﹐麩炒﹞神曲﹝炒﹞穀芽﹝洗﹐焙﹞半夏﹝制﹞莪術﹝醋煮透﹐濾幹﹐銼焙﹞大黃﹝半生﹐半炮﹞紫蘇﹝去老梗。各半兩﹞甘艸﹝半生﹐半炙﹐一兩二錢﹞

上碎﹐每服二錢﹐水一盞﹐姜三片﹐倉米百粒﹐煎七分。無時溫服。气虛者﹐加白茯苓一兩。

莪術丸和脾益胃﹐消進飲食﹐寬膈快气﹐悅色淸神。

莪術﹝炮﹐銼﹞三稜﹝炮﹐銼﹞淨香附﹝三味各四兩﹐醇醋浸七日﹐慢火煮幹﹐再焙﹞檳榔﹝一兩﹐薄銼﹞生牽牛末﹝一兩﹐另研﹞靑木香﹝去蘆﹞穀芽﹝淨洗﹐焙漧﹞靑皮﹝去白。各半兩﹞蓽澄茄丁香南木香﹝各四錢﹞

上除檳榔﹑丁香﹑木香不過火﹐及牽牛末﹐餘七味銼焙﹐仍同檳榔﹑木香﹑丁香爲末﹐臨入牽牛末和勻﹐水煮麵糊丸綠豆大。每服三十丸至五十丸﹐無時﹐用淡姜湯下﹐溫茶﹑溫酒皆好﹐兒小者﹐丸粟米大﹐粒數﹑下法如前。

丁香脾積丸三稜﹝煨﹐去皮毛﹞莪術﹝去皮﹐炒﹞神曲﹝炒。各七錢﹞靑皮巴豆霜小香﹝炒﹞陳皮﹝各五錢﹞丁香木香﹝各三錢﹞

上爲細末﹐醋調神曲糊爲丸﹐如綠豆大。每服五七丸﹐生薑湯下。

三黃枳術丸治傷肉﹑濕面﹑辛辣﹑味濃之物﹐致塡塞悶亂不快。

枳實﹝麩炒﹐五錢﹞黃連﹝酒浸﹐炒﹞大黃﹝濕紙裹﹐煨﹞白術﹝各一兩﹞黃芩﹝五錢﹞

上爲末﹐湯浸蒸餅爲丸﹐如綠豆大。每服五十丸﹐白湯下﹐臨時量所傷多少﹐加減服之。

《聖惠》訶梨勒散治小兒宿食不化﹐少欲飲食﹐四肢消瘦﹐腹脇多脹。

訶梨勒皮﹝三分﹞人參白術麥﹝炒令微黃﹞陳橘皮﹝去白﹞檳榔﹝各半兩﹞甘艸﹝一分﹐炙微赤﹞

上件藥搗﹐粗羅爲散﹐每服一錢﹐以水一小盞﹐煎至五分﹐去滓。量兒大小分減﹐溫服﹐日四五服。

﹝朱氏﹞木香丸治小兒气﹐開胃進食。

木香人參白茯苓靑皮陳皮肉豆蔻﹝各一分﹞三稜﹝一兩﹐炮﹞

上爲末﹐麵糊丸﹐麻子大。每服十丸﹐姜湯下。

﹝朱氏﹞洗心散治小兒乳食傷心作壯熱﹐喘息不調﹐咳嗽多睡。

甘艸﹝一錢﹐生﹞麥門冬﹝一分半﹞皂角﹝半兩﹐入沙糖塗酥炙﹐後於盆下蓋良久出火毒﹐方用﹞

上爛杵﹐不羅﹐每服二錢﹐水一盞﹐煎至八分。作五服﹐時時喫。

養脾丸人參白術當歸川芎﹝各一錢半﹞木香靑皮黃連陳皮﹝各一錢﹞砂仁山楂肉神曲﹝炒﹞麥芽﹝炒。各五分﹞

上爲細末﹐水調神曲糊丸﹐如麻子大。每服三五十丸﹐陳倉米飲下。

卷之八﹟脾臟部﹝下﹞宿食

食積寒熱

﹝薛﹞小兒食積者﹐因脾胃虛寒﹐乳食不化﹐久而成積﹐其證至夜發熱﹐天明復涼﹐腹痛膨脹﹐嘔吐吞酸﹐足冷肚熱﹐喜睡神昏﹐大便酸臭是也。有前證而兼寒熱者﹐名曰食積寒熱﹐若食在胃之上口者吐之﹐胃之下口者消之﹐腹痛痞脹﹐按之益痛者下之﹐下後仍痛按之則止者補之。夾食傷寒者﹐先散之用參蘇飲。熱甚便祕者﹐先利之用大柴胡湯。如無外感﹐但只傷食﹐不至於甚﹐保和丸調之。蓋脾爲至陰之髒也﹐故凡脾病者﹐至夜必熱﹐熱而兼寒﹐則又見所勝者侮所不勝矣。食未消者﹐消之則寒熱自止。食旣消者﹐補之則寒熱自痊。若手足並冷喜熱飲食﹐此中州虛寒也﹐宜溫之。大便欲去不去﹐脾气下陷也﹐宜升之。若夜間或侵晨泄瀉者﹐脾腎俱虛也﹐用四神丸﹝瀉﹞。手足並熱作渴飲水者﹐脾胃實熱也﹐用瀉黃散﹝脾﹞。大便祕結用大柴胡湯﹝潮熱﹞。手足𨿽熱﹐口不作渴﹑大便不實者﹐用白術散﹝渴﹞。仍參腹痛腹脹﹐積痛積滯治之。

卷之八﹟脾臟部﹝下﹞宿食

食積痢

﹝曾﹞有食飽傷脾﹐脾气稍虛﹐物難消化﹐畱而成積﹐積敗爲痢﹐腹肚微痛﹐先調胃气﹐次理積﹐卻止痢﹐則病根自除。和中散﹝吐瀉﹞理虛養胃。三稜散﹝見前﹞﹑烏犀丸﹝積﹞

助脾化積。沈香檳榔丸﹝積﹞﹑守中湯﹝瀉﹞進食止痢。仍忌生冷粘膩等物﹐不致復作。

《千金》治小兒食不知饑飽方用鼠屎二七枚﹐燒爲末。服之。

卷之八﹟脾臟部﹝下﹞

痞結

﹝此痞在腹內﹐與心下之痞不同﹞

﹝楊﹞痞者塞也﹐結者實也﹐熱气蘊於胸膈之間﹐畱飲聚於腹脇之內﹐於是榮衛不能流行﹐臟腑不能宣通﹐由脹滿而致痞結﹐勢使然耳。此熱實之證也﹐時或發爲壯熱﹐《聖惠》甘遂散主之。此藥治小兒痞結﹐𨿽服湯藥時暫得利而滯實不去﹐心下堅脹﹐按之卽啼﹐內有伏熱﹐諸候並成。此疾宜疏利大便﹐破結散气﹐後宜常服進食丸。

按﹕進食丸有巴豆﹐豈宜常服﹐甘遂有大毒﹐瀉水如決江河﹐非十分壯實﹐十分危急﹐十分水气﹐三者俱備﹐未可輕用﹐今以爲痞結主方﹐謬矣。

﹝薛﹞痞癖旣久﹐飲食減少﹐脾气必虛﹐久而不愈﹐必先以固胃气爲主﹐使養正則積自除﹐若欲直攻其結﹐不惟不能善消﹐抑亦損其脾土﹐脾土旣虧﹐必變證百出矣﹐當參各類及隨見證而主治之。一小兒患痞癖﹐服檳榔﹑蓬術﹑枳實﹑黃連之類﹐痞益甚。余曰此脾經血虛痞也﹐不可克伐。遂用六君子加當歸數劑﹐胃气漸復﹐諸證漸愈﹐乃朝用異功散加升麻﹑柴胡﹐夕用異功散加當歸﹑芍藥而愈。一小兒患痞結﹐服克滯之藥。余謂屬形病俱虛﹐當補中气。彼不信﹐仍行克伐﹐遂致虛火上炎﹐齒齦蝕爛﹐頷下結核。余用大蕪荑湯及異功散加減﹐用之而安。一小兒患痞結﹐久而四肢消瘦﹐肚腹漸大﹐寒熱嗜臥﹐作渴引飲。用白術散爲主﹐佐以四味肥兒丸﹐月餘諸證漸愈﹐又以異功散加當歸﹐並六味地黃丸﹐又月餘而愈。一小兒患痞結﹐身熱如火﹐病狀多端﹐不可盡述﹐朝用五味異功散﹐夕用四味肥兒丸﹐月餘諸證稍愈﹐佐以地黃丸﹐自能行立﹐遂朝用地黃丸﹐夕用異功散及蝦蟆丸﹐數服而愈。

《聖惠》前胡散治小兒腹內痞結﹐壯熱羸瘦多啼。

前胡川大黃﹝各三分﹐微炒﹞枳殼﹝炒﹑微黃﹞赤茯苓犀角﹝屑﹞郁李仁﹝湯浸﹐去皮﹐微炒﹞鱉甲﹝塗醋﹐炙令黃﹐去裙。各半兩﹞

上件藥搗﹐粗羅爲散﹐每服一錢﹐以水一小盞﹐煎至五分﹐去滓﹐看兒大小分減溫服。微利爲度。

《聖惠》甘遂破結散甘遂﹝煨﹐二錢半﹐令黃色﹞靑皮﹝浸﹐去白﹐焙﹞黃芩川大黃﹝銼細﹐煨。各半兩﹞

上爲粗末﹐每服一錢﹐水一小盞﹐煎至六分﹐去滓﹐溫和服。量大小加減﹐得通利則止﹐後以冷粥補之。

進食丸治乳食不消﹐心腹脹滿﹐壯熱喘粗﹐嘔吐痰逆﹐腹鳴泄瀉﹐米谷不化。或下痢赤白﹐腹痛後重。及食癥﹑乳癖﹑气﹑痞結﹐並皆治之。小兒胸膈熱實﹐腹內有畱飲﹐致令榮衛痞塞﹐臟腑之气不得宣通﹐其病腹內气結脹滿或壯熱是﹐凡有此疾﹐當疏利大便﹐破結散气。

巴豆霜﹝一錢二分﹞當歸﹝米泔浸一宿﹐炒﹞朱砂代赭石﹝﹐醋淬七次﹞枳殼﹝炒﹞木香﹝各半兩﹞麝香﹝少許﹞

上爲末﹐麵糊爲丸﹐如麻子大。一歲兒一丸﹐溫米飲下﹐更量虛實加減﹐食後服。治食積發熱﹐羸瘦肚大﹐靑筋疳積﹐肚疼哺露。

﹝湯﹞戶部張侍郎小娘子﹐患此蘊積結聚已經年矣﹐其候腹滿壯熱﹐大小便閉﹐不食。諸醫皆作虛熱潮熱﹐或作胃寒不食治﹐然旣不食﹐大小便自然少﹐又欲作疳熱治﹐百藥俱試﹐而無一中﹐勢已窘迫﹐招予視之。問曰﹐合服何藥。答曰﹕當服甘遂﹑大黃。張驚駭曰﹐前諸醫者﹐皆用補劑﹐此女不進食久矣﹐不宜利動腸胃。

予答曰﹐信我者生﹐逆我者死。張曰﹐更有無甘遂而次於此藥方者﹐可否﹖予令卽服大承气湯﹐二服而愈。次日診之﹐尙有餘滯積實﹐其證﹐必過數日而腹閉﹐須服前藥﹐始可除根。數日後﹐果再閉﹐腹滿痞結﹐再投此藥﹐一服而痊。

上﹐疏利大便例。形气俱實者宜之。

枳術丸白術﹝四兩﹞枳實﹝二兩﹞

上爲末﹐荷葉包煨爛飯爲丸﹐桐子大。每服四五十丸﹐空心白滚湯下。

枳實理中丸枳實﹝十六片﹐麩炒﹞茯苓人參白術漧薑﹝炮﹞甘艸﹝炙。各二兩﹞

上爲末﹐煉蜜和丸﹐如龍眼大。每服一丸﹐熱湯化下。連進二三服﹐胸中豁然渴者﹐加栝蔞根一兩。自汗者﹐加牡蠣二兩過。下利亦加。

快膈湯理胸膈不快﹐飲食少進。亦能順气和中﹐消導宿滯。

人參﹝去蘆﹞靑皮﹝去白﹞縮砂仁烏藥良姜﹝制﹞香附子甘艸﹝炙。各一兩﹞

爲細末。每一錢﹐溫鹽湯空心調服。

參術陷胸湯人參白術茯苓橘紅半夏﹝各一錢﹞栝蔞﹝全用﹐細切﹐帶濕三錢﹞黃連甘艸﹝各五分﹞

上﹐用水一鐘半﹐生薑三片﹐棗一个﹐煎七分﹐溫服。

潔古云﹐飲食不進﹐四君子加姜棗煎。

卷之八﹟脾臟部﹝下﹞

積

《漢東王先生家寶》小兒積病﹐可醫者九。面上虛腫是積。積者是脾之所系﹐脾主身之肌肉﹐故應面﹐故知是脾積﹐其脾系土﹐土無正形﹐故早晚浮腫不定﹐多則早浮﹐其睡則脾不磨﹐上面作腫﹐若病後﹐此證則是虛中積﹐宜用調脾消積行气等藥。面合地臥是積。何以合地﹐其受積在脾﹐是冷積﹐何以知之﹐其脾好土﹐故知在脾﹐其冷者屬陰﹐故知傷冷硬食得之﹐宜下熱積气藥耳。腹脹是積。其積在肺﹐何以知之﹐其肺主於气﹐才當受積﹐其气便冷﹐腹脹滿气急﹐故知在肺﹐如腹脹﹐先宜調气後轉﹐轉後更宜調气。小便如油是積。其積在小腸﹐何以知之﹐其積受於脾﹐脾當傳心﹐心不受觸﹐則入小腸﹐小腸是心之府﹐故知在小腸﹐則節其水道﹐小便如米泔油相似也。發黃是積。是積气傷心﹐心主血脈﹐蔭徧身毛髮﹐被積气所幹﹐則發黃﹐故知是積傷心﹐宜下空心散及取積藥﹐此人必時復發熱也。赤白痢是積。其積在肺﹐受傳大腸﹐及有外傷冷而得﹐何以知之﹐其肺主西方庚辛金﹐其色白﹐後赤則是外邪﹐故知肺傳大腸﹐則爲赤白痢也﹐宜取後調气。兩眼黃赤﹑睛靑﹑是積。其積在肝﹐何以知之﹐肝主東方甲乙木﹐色靑﹐卻被積气所幹﹐卽黃赤﹐睛靑者﹐眼屬五臟﹐肝是其主﹐肝若受積﹐故令眼睛靑﹐是肝受積。若傳膽﹐其人口苦﹐不要喫物﹐宜涼藥退之。徧身虛腫是積。其積不在髒﹐只在腑﹐何以知之﹐爲其積曾取﹐後被藥發動﹐卽不在髒﹐故出皮膚之間爲腫也﹐只宜下取虛中積藥﹐然後補之。多瀉白糞是積。是受冷積在脾﹐何以知之﹐脾主化﹐受冷積在脾﹐冷滑而瀉白糞﹐故知在脾﹐宜先轉﹐後熱藥補之。積病不可醫者六。喘急是肺積﹐肺主气﹐其喘急則肺絕﹐其人當面白﹐全無血色﹐故不可醫也。面黑是腎積﹐其人面黑者﹐是腎絕也﹐人當不辧好惡﹐眼直無光﹐只得一日而死也。吐熱气是榮積﹐其不醫者﹐是血絕不可治也﹐血主心﹐心不能管﹐故出熱气不止耳。手腳心生瘡是衛積﹐衛者气也﹐胃气不生﹐故手足生瘡﹐若衛絕﹐則气不回﹐只得半日也。惡心吐漧嘔是胃積﹐何以不醫﹐胃主化食﹐其胃熱則惡吐﹐故不治﹐其人必食乳不化﹐不食亦漧吐嘔﹐面色靑黃無血色也。瀉久住又瀉是積﹐咬脾爛。何以知其脾爛﹐其人當瀉白糞﹐爲食不消﹐住了﹐卻放糞赤黑而死﹐卽知脾爛不可治。

《寶鑑》論小兒五積﹐爲髒气不行﹐蓄積一處不動﹐故曰積。夫心爲伏梁﹐在臍上﹐上攻其心﹐下攻胃口。脾爲痞气﹐在胃口上橫之。肝爲肥气﹐在臍之左邊。肺爲息賁﹐在臍之右畔。腎爲賁豚﹐在臍下。各有變動﹐非食之所成﹐乃气積也﹐髒屬陰﹐故在一處而不動也。聚謂六腑之气畱聚也﹐腑屬陽﹐陽气運轉不停﹐故其聚不定一處﹐發而腹痛。積聚之候﹐皆面黃瘦劣﹐不生肌肉﹐發立或肌體浮腫﹐腹急多困﹐多爲水气。

《眞珠囊》虛中積候﹐凡驚中虛積者﹐謂因驚取﹐復驚發動是也﹐所下糞靑穢。

凡虛中有積者﹐因傷食而瀉又吐﹐如此漸虛﹐其病未瘥﹐故曰虛積也。又虛中之積﹐有積而頻頻取轉﹐卻取轉不著﹐致其積尙伏﹐故亦曰虛中積。若驚積取下﹐則糞隨驚靑。如是食積﹐卽糞成塊子。凡疳中虛積者﹐因疳病轉瀉﹐虛而疳不退﹐故虛中爾﹐所取下糞裏白色也。

﹝曾﹞凡嬰孩所患積證﹐皆因乳哺不節﹐過餐生冷堅硬之物﹐脾胃不能克化﹐積停中脘﹐外爲風寒所襲。或因夜臥失蓋。致頭疼面黃身熱﹐眼胞微腫﹐腹痛膨脹﹐足冷肚熱﹐喜睡神昏﹐飲食不思﹐或嘔或噦﹐口噫酸气﹐大便臭﹐此爲陳積所傷。

如覺一二日﹐先以百傷飲﹝外感﹞發表﹐次當歸散﹝潮熱﹞水姜煎服﹐溫動積滯﹐方下烏犀丸﹑六聖丸﹐重與寬利﹐後用勻气散﹝疝﹞調補。﹝湯﹞凡有積滯﹐須辧虛實﹐況孩兒虛瘦長短黑白﹐南北古今不同﹐不可一槪論也。予今之法﹐實者﹐可服進食丸。虛而微白芨疳瘦者﹐宜服肥兒丸﹝卽三因肥兒丸見腹脹條﹞。﹝薛﹞初患元气未損之時﹐或腹脹作痛﹐大小便不利者﹐先用白餅子或木香檳榔丸下之。下後以白術散或五味異功散和之﹐渴加漧葛﹐吐加半夏。下而熱不退﹐或作嘔作瀉﹐飲食不思﹐此脾胃俱傷也﹐用六君子湯。手足指冷﹐喜飲熱湯﹐此脾胃虛寒也﹐前方加炮姜﹑木香。面色黃白﹐目無精光﹐脾肺俱虛也﹐用四君子加柴胡﹑升麻。腹痛泄利下垂﹐或小便不利者﹐用四逆散。發熱晡熱﹐或瀉未已﹐脾气下陷也﹔潮熱口渴﹐大便不調﹐欲變疳證也﹔並用補中益气湯﹐佐以肥兒丸。經云﹕邪之所湊﹐其气必虛﹐畱而不去﹐其病乃實。

必以調脾爲主﹐而以消導佐之。古人所謂養正積自除。正此意也。

《千金》紫雙丸治小兒身熱頭痛﹐食飲不消﹐腹中脹滿。或小腹絞痛﹐大小便不利。或重下數起﹐小兒無異疾﹐惟飲食過度﹐不知自止﹐哺乳失節。或驚悸寒熱。

惟此丸治之﹐不瘥﹐更可重服。小兒欲下﹐是其蒸候﹐哺食減少﹐气息不快﹐夜啼不眠﹐是腹內不調﹐悉宜用此丸﹐不用他藥﹐數用神驗﹐千金不傳方。﹝臣億等詳序例中凡云服紫丸者﹐卽前變蒸篇中四味者是也﹐云服紫丸不下者﹐服赤丸﹐赤丸瘥駛﹐病重當用之﹐方中並無赤丸﹐而此用朱砂者﹐又力緊於紫丸﹐疑此卽赤丸也。﹞

巴豆﹝去皮﹞蕤核仁﹝去皮。各十八銖﹞甘艸﹝炙﹐五銖﹞牡蠣﹝火赤﹞黃蠟﹝各八銖﹞甘遂朱砂﹝各二銖﹞麥門冬﹝去心﹐十銖﹞

上八味﹐以湯熟洗巴豆﹐研﹐新布絞去油﹐別搗甘艸﹑甘遂﹑牡蠣﹑麥門冬﹐下篩訖。研蕤核仁令極熟﹐乃內散﹐更搗二千杵﹐藥燥不能相丸﹐更入少蜜足之。

半歲兒服如荏子一雙﹐一歲二歲兒服如半麻子一雙﹐三四歲者服如麻子二丸﹐五六歲者服如麻子大二丸﹐七歲八歲服如小豆二丸﹐九歲十歲微大於小豆二丸﹐常以雞鳴時服之。至日出時不下者﹐投粥飲數合卽下。丸皆雙出也。下甚者﹐飲以冷粥卽止。

﹝茅先生﹞靑金丹小兒諸積病悉主之。

滑石﹝末﹞白丁香﹝羅過﹞天南星﹝各二錢匕﹞靑黛﹝羅過﹐平錢滿挑二錢﹞輕粉﹝重二錢﹞水銀﹝秤二錢﹐先以錫二錢於銅銚內熔化﹐便下水銀拌和勻﹐傾出於地﹐冷用﹞川巴豆﹝去皮心膜﹐七十二个﹐無缺損者﹐井華水浸一宿﹐懸當風處﹐吹漧﹐爛研﹞

上前件藥同拌合﹐用軟飯爲丸﹐如小綠豆大。巴豆不出油。根據形證用湯使下。

傷寒後取積﹐淡煎蔥湯吞下。取疳虫﹐用牛肉炙汁下。驚風肚中緊硬﹐面靑黑﹐金銀薄荷蔥湯吞下。因傷﹐看肚中及腹皮上微熱肚脹﹐夜間作熱﹐似疳又不是疳﹐面靑黃色﹐眼微黃﹐此腹中有積﹐用皂角子二七粒﹐灰火煨過﹐用水一盞﹑煎至半盞下。有積作瀉﹐魚湯下。气積炒香湯下。凡下此藥﹐周歲十四丸﹐三歲十八丸﹐七歲二十四丸﹐量大小加減。下須是四更初下﹐至天明通下。積來盡時﹐可根據形證候﹐下藥補之。臨喫此藥﹐恐先吐下些小涎來﹐亦不妨。

萬靈丸主小兒諸積﹐根據形證用之。

木香黃連蓬莪術﹝各半分﹞陳橘皮靑橘皮﹝各去瓤﹐一分﹞檳榔﹝一錢半重者一枚﹞

上爲末﹐每匕藥一錢﹐用巴豆一粒去心膜用醋煮﹐巴豆一枚煮藥令巴豆紫色﹐用杏仁一枚去皮尖燈火上畱性﹐二味都研﹐用醋麵糊爲丸﹐如小綠豆大。每服五丸七丸十丸﹐薄荷姜湯吞下。

﹝錢乙﹞消積丸丁香﹝九枚﹞縮砂仁﹝十二枚﹞烏梅肉﹝三个﹐焙﹞巴豆﹝二枚﹐去皮油心膜﹞

上爲細末﹐麵糊丸﹐黍米大。三歲以上三五丸﹐以下三二丸﹐溫水下﹐無時。

紫霜丸消積聚。

巴豆﹝去油心膜﹞杏仁﹝去皮尖。各二十一个﹞代赭石﹝一錢﹐研細水飛﹞

上爲細末﹐飯丸如粟米大。每服三五丸至十丸﹐煎皂角仁湯下﹐無時﹐兒小者減之。

眞珠丸取小兒虛中﹐一切積聚﹑驚涎﹑宿食﹑乳癖﹐治大小便澀滯﹐療腹脹﹐行滯气。

木香白丁香﹝眞者﹞丁香﹝末﹞輕粉﹝各半錢﹐畱少許爲衣﹞白滑石﹝末﹐二錢﹞巴豆﹝十四粒﹐水浸一宿﹐研極膩﹞

上爲末﹐研勻﹐濕紙裹﹐燒粟米飯丸麻子大。一歲一丸﹐八九歲以上至十五歲服八丸。炮皂子煎湯放冷下。挾風熱難動者﹐先服涼藥一服。乳癖者﹐減丸數﹐隔日﹑臨臥一服。

消堅丸消乳癖及下交奶﹐又治痰熱膈實﹐取積。

砂﹝末﹞巴豆霜輕粉﹝各一錢﹞黃明膠﹝末﹐五錢﹞細墨﹝少許﹞水銀沙子﹝兩皂子大﹞

上﹐同研細末﹐少入麵糊爲丸﹐如麻子大。倒流水下﹐一歲兒服一丸﹐食後。

白餅子治小兒腹中有癖﹐不食﹐但飲乳是也。

滑石輕粉半夏﹝湯洗﹐焙漧﹞南星﹝各一錢﹐爲末﹞巴豆﹝二十四粒﹐去皮膜﹐水一升煮﹐水盡爲度﹞

上研勻﹐巴豆後入﹐眾藥以糯米飯爲丸﹐如小綠豆大﹐捏作餅子。兒三歲以上三五餅﹐三歲以下一二餅﹐蔥白湯下﹐臨臥服。

﹝張渙﹞萬靈丹治小兒脾胃久不和﹐挾積﹐服溫熱藥皆不效﹐此藥神妙。

肉桂川黃連蓬莪術﹝各一兩﹞肉豆蔻仁檳榔陳橘皮﹝去白﹐焙漧﹞木香丁香﹝各半兩。以上搗羅爲細末﹐次用﹞巴豆﹝去皮心膜﹞杏仁﹝麩炒﹐去皮尖。二件並燈上燒灰存性。各二七个﹞

上件同再搗拌勻﹐滴水丸黍米大。每服﹐未周一粒﹐二三歲二粒﹐三四歲三粒﹐五七歲五粒﹐十歲以上七粒﹐用生薑湯放冷下﹐乳食後。久積或乳癖﹐並宜常服。

剪紅丸磨癖積﹐殺諸虫﹐進飲食﹐神效。男女老幼皆可服。孕婦勿服。

漧漆﹝炒煙盡﹞紫芫花﹝醋拌﹐炒。各一錢﹞巴豆﹝七粒﹐去皮膜心﹐不去油﹞斑蝥﹝七枚﹐去頭足翅﹐炒﹐研時﹑塞兩鼻孔﹞

上爲丸﹐醋糊丸梧桐子大。用紅砂包﹐紅綫縛定﹐剪切來每服一丸﹐同後藥服之。

南木香雷丸三稜﹝生﹞莪術﹝生﹞百部﹝微炒。各半兩﹞貝母檳榔大黃﹝生。各一兩﹞使君子肉﹝四十九枚﹐半生半炒﹞牽牛﹝生半斤﹐取頭末三兩半﹞

爲細末用皂角十錠捶碎﹐山茵陳﹝一兩﹞﹐苦楝根皮﹝二兩﹞﹐水四五碗﹐砂鍋內慢火煎至一小碗﹐將前末搜爲丸梧子大﹐日幹。小兒粟米大。每服二錢半重。各隨後證﹐攺湯使引下﹐五更初服。忌葷腥生硬油膩物﹐此方與諸方甚異﹐毋忽。小兒喘急咳嗽﹐桑白皮湯下。取寸白虫﹐煎石橊根湯下。香港腳腫不可行﹐木瓜湯或蜜水下。取蛔虫苗虫﹐沙糖水下。小兒一切諸證﹐蜜水或沙糖水下。酒痢酒積﹐百藥煎湯下。婦人血脈不行﹐淡醋紅花湯送下。婦人血蠱﹐蔥白湯下。

腸風下血﹐煎山梔子湯下。大小便不通﹐淡醋湯下。食積气塊諸證﹐用溫蜜水﹑溫茶湯下。

眞方五色丸子治小兒一切所傷﹐痰涎壅塞﹐胸膈不利﹐乳食不消﹐變生癖積﹐脇肋片硬﹐按之疼痛﹐及治一切急慢驚風發搐﹐痰涎壅塞。

靑丸子﹕靑黛﹝別研﹞南星﹝姜制。各半兩﹞巴霜﹝半錢﹞

紅丸子﹕朱砂﹝水飛﹞半夏﹝姜制。各半兩﹞巴霜﹝半錢﹞

黃丸子﹕大黃﹝煨﹞郁金﹝各半兩﹞巴霜﹝半錢﹞

白丸子﹕白附子﹝生﹞寒水石﹝。各半兩﹞巴霜﹝半錢﹞

黑丸子﹕五靈脂﹝炒﹞全蠍﹝炒。各半兩﹞巴霜﹝半錢﹞

上前五色藥﹐各另研爲細末﹐入巴霜半錢同勻﹐麵糊丸粟米大。一歲服五丸﹐乳汁送下﹐量大小加減。或姜湯下。急驚﹐金銀薄荷湯。慢驚﹐生薑全蠍湯。

下積丸治乳食傷積﹐心腹脹滿﹐气粗壯熱﹐或瀉或嘔。

丁香﹝二十粒﹞縮砂仁﹝二十枚﹞使君子肉﹝五枚﹞烏梅巴豆肉﹝不去油。各三枚﹞

上爲末﹐爛飯丸麻子大。每服三丸﹐陳皮湯下。

五珍丸治酒食積﹐通用。

靑皮漧薑﹝燒﹐存性﹞蓬術五靈脂﹝各一兩﹞巴豆肉﹝去半油﹐一錢﹞

上爲細末﹐粳米飯丸麻子大。每服三五丸﹐米湯下。

《局方》進食丸治乳食不化﹐心胸脹滿﹐疳積肚疼。

木香﹝炮﹞枳殼﹝去白﹐炒﹞當歸代赭石﹝各五錢﹞朱砂﹝另研﹐三錢﹞巴豆﹝去油膜﹐一錢﹞麝香﹝另研﹐五分﹞

上爲細末﹐麵糊丸﹐如黍米大。一歲二丸﹐量兒大小加減﹐米飲送下。

六聖丸﹝曾氏﹞治諸積和胃﹐大能主气濃腸﹐消疳快膈。

莪術﹝炮﹐銼﹞淨黃連陳皮﹝去白﹞白姜﹝炮。各五錢﹞南木香﹝二錢半﹞

上除木香不見火﹐餘四味銼焙﹐同木香爲末﹐每一錢重﹐巴豆三粒去殼膜心﹐存油﹐碎切﹐入乳缽細研﹐同前藥再研勻﹐醋煮麵糊丸麻仁大。每服十五粒至二十五粒或三十五粒﹐五更空心淡姜湯下。利三五行﹐勻气散止補﹝方見疝﹞。常服助脾化積﹐進食消疳﹐臨睡以淨湯或湯酒下三粒及五粒。每次止丸藥末三錢﹐淨巴豆九粒爲則﹐不可多合﹐久則味散。

烏犀丸﹝曾氏﹞主諸積滯﹐夾驚夾風﹐溫胃調脾﹐消進飲食﹐吐逆醋餿气﹐面黃肌瘦﹐不拘孩兒生後歲月遠近﹐並宜可投。

烏犀﹝卽皂角﹐銼三寸長皮﹐灰火中見靑煙起爲度﹐取出地上﹐瓦盆蓋定﹐存性冷用﹐七錢﹞硫黃白姜﹝各三錢半﹞陳皮﹝去白﹞川烏﹝炮去皮臍。各五錢﹞巴豆﹝去殼膜心﹐存油﹐七十七粒﹞

上先研硫黃細﹐除巴豆外﹐餘四味同焙爲末﹐卻薄切巴豆細研﹐同前五味藥末杵勻﹐用粳米飯包作一大粽子﹐小瓦瓶盛水熟煮﹐候冷取出﹐沙缽內爛杵﹐細布兜緊﹐絞出如稠糊﹐安在別器內﹐以藥末亭分同杵細軟﹐丸粟粒大。取諸積﹐每服﹐十五丸或五丸或二十一丸至三十三丸﹐並用淡姜湯泡冷飯取汁小盞﹐五更初空心送下﹐通利三五行﹐以勻气散止補。治積吐有醋餿气﹐每服三丸至五丸﹐用淡姜湯入米醋少許﹐候溫﹐空心下。

水晶丹﹝曾氏﹞治驚積﹑食積﹑虫積﹐腹脹煩啼﹐心惡食減﹐面黃﹐並宜通利。此藥有頑積﹐驚重風緊﹐涎多熱極﹐乃可服﹐非常用之劑。及急驚後風痰未盡﹐免生癡疾﹐宜再投。

南星﹝銼作小塊﹐湯煮少時﹞半夏﹝湯泡去滑。各三錢﹞滑石﹝四錢﹞輕粉﹝五十帖﹞淨蕪荑﹝二百片﹞巴豆﹝五十粒﹐去殼﹐湯泡七次﹐又去心膜﹐作兩半﹐水煮少時﹐曬漧碎切﹞

上﹐前三味焙爲末﹐拌和輕粉外﹐蕪荑﹑巴豆同碎切﹐在乳缽內細杵﹐入前藥末再拌勻﹐如烏犀丸內制糊丸麻仁大。每服十五丸至二十五丸或三十五丸﹐糯米湯泡蔥白﹐取汁小盞﹐五更初空心下﹐過三五行﹐進勻气散調補。下風痰﹐淡姜湯空心服。

《聚寶方》聖餅子取一切積及虛中積﹑下風涎藥﹐取病甚穩﹐全不搜攪。

輕粉粉霜﹝各四錢﹞石燕子﹝大者二枚﹐先爲細末﹞延胡索﹝大者二十八个﹐爲末﹞

上四味同研勻﹐滴水和丸如大棋子大﹐仍放濃﹐陰漧。每服一餅﹐先用熟水浸軟﹐冷漿水調下﹐臨臥更深服﹐後急漱口。此藥只取積滯﹐並不損气﹐更臨時加減。若下驚積﹐則每料更入朱砂﹑生龍腦各一錢重﹐小兒一餅作四服﹐或便捏成小餅子。

﹝吉氏﹞追魂散治果子傷積。

白丁香輕粉官桂﹝去粗皮。各三錢﹞

上爲末。冷水調下半錢。睡時服﹐來日取下所傷物﹐用異功散煎紫蘇﹑木瓜湯調﹐三服﹐和气。﹝異功散方見吐瀉。﹞

沈香檳榔丸和脾助胃﹐進食淸神﹐寬胸快膈﹐順气調中﹐悅顏色﹐壯筋骨﹐理面帶痿黃﹐肌膚瘦弱﹐過食生果停寒在裏﹐乳癖腹脹作疼﹐及吐利瘧腫瘥後﹐諸疳虫積。

沈香檳榔檀香南木香丁皮三稜﹝炮﹐銼﹞神曲﹝炒﹞莪術﹝炮﹞麥芽﹝洗﹐炒﹞濃朴﹝刮去粗皮﹐薑汁炙﹞蒼術﹝米泔浸﹐銼﹐炒黃﹞使君肉﹝銼瓦上焙漧﹞靑皮陳皮﹝各去白﹞縮砂仁益智仁淨香附枳殼﹝去穣﹐麩炒燥﹞良姜﹝制。各半兩﹞甘艸﹝炙﹐一兩半﹞

上﹐除前五味不見火﹐餘十五味銼焙﹐仍同沈香等爲末﹐水煮麵糊丸麻仁大。

每服三十丸至五十丸﹐溫米湯無時送下。兒小不能吞咽﹐煉蜜丸如芡實大﹐每以一丸至二丸溫湯化服。

《集驗》蓬術丸治乳食不化﹐心腹脹滿﹐一切所傷。

三稜莪術﹝並煨﹞淨陳皮淨香附﹝炒﹞蘿卜子﹝炒。各半兩﹞砂仁淨靑皮淨枳殼﹝麩炒﹞胡黃連蘆薈﹝各三錢﹞胡椒﹝二錢半﹞

上細末﹐糊丸黃米大。每三十丸加至四五十丸﹐溫米飲下﹐日三二服。忌生冷硬物。

卷之八﹟脾臟部﹝下﹞積

乳積

其候但是吐下乳來有酸臭气﹐因啼叫未已﹐遽與乳喫﹐停滯不化而得。茅先生先用丁香散﹝吐瀉﹞調胃﹐後下牛黃丸取下奶積﹐後下勻气散﹝不乳食﹞﹐常服健脾散﹝不乳食﹞卽愈。

《聖惠》乳癖之候﹐面色靑黃﹐發歇壯熱﹐吐乳多睡﹐口內生瘡﹐漸漸黃瘦﹐腹內結塊不散﹐由乳母食飲無常﹐醉飽過度﹐便卽乳兒﹐或乳母偏臥一向﹐乳兒不能回轉﹐兒亦睡著﹐乳滯偏於脇下﹐因玆結聚成塊而痛者是也。

《聖惠》京三稜散治乳癖結實﹐或有滯惡停積不化﹐令兒日漸羸瘦﹐面色痿黃﹐春夏多發﹐不欲乳食。

京三稜川大黃﹝微炒﹞檳榔鱉甲赤茯苓﹝各半兩﹞枳殼﹝麩炒微黃﹐二錢半﹞

上搗羅爲散。每服一錢﹐水一小盞﹐煎至五分﹐去滓﹐分爲二服﹐日三四服。

逐下惡物爲度。

﹝張渙﹞三稜散治小兒乳癖結實不瘥。

京三稜﹝炮﹐銼﹞赤茯苓當歸﹝洗﹐焙漧﹞鱉甲﹝醋炙黃﹐去裙。各一兩﹞枳殼﹝麩炒﹐去穣﹞木香白術﹝各半兩﹞

上搗羅細末。每服一錢﹐水一盞﹐入生薑七片﹐煎至五分﹐去滓放溫﹐時時與服。

《聖惠》化癖丸治乳癖結塊﹐久不消化﹐諸藥無效。

巴豆霜﹝半兩﹞膩粉朱砂﹝各一錢﹐研﹞黃鷹糞﹝二錢半﹞砂雄雀糞﹝各一字﹞

上件都研如粉﹐用糯米飯和丸﹐如黍米大。一歲兒每服空心煎皂莢仁湯下二丸。

取下惡物爲度。

丁香化癖散﹝丹溪﹞治乳癖。

白丁香密陀僧硫黃﹝以上各二錢﹞砂﹝五分﹞輕粉﹝少許﹞

上研細末。每一歲兒服五分﹐男病﹐女乳調﹐女病﹐男乳調。出下黑糞爲度﹐後用通膈丸泄之。

二丁丸﹝見疳門疳熱條。﹞

靑礞石丸治證同前。

硫黃﹝三錢﹞靑礞石五靈脂鍋底黑﹝各一錢半﹞白丁香﹝一錢﹐去土﹞

爲末。米飯丸綠豆大﹐撚餅子。每服二十餅﹐溫水下。

《玉訣》銀白散生胃气﹐取下後宜服此方。

人參茯苓甘艸﹝炙﹞白術﹝麥麵炒﹞白扁豆﹝去皮﹞藿香葉上各等分﹐末﹐一錢﹐紫蘇湯調下。

﹝張氏﹞治小兒奶癖方用芫花﹝一兩﹐醋浸﹐三日﹐淨洗﹞大黃﹝半兩﹞

爲末﹐入蒜一斤﹐同藥末研爛勻﹐男左女右﹐用藥塗在乳母手心﹐熨擦癖上。如聞得患人口中出藥气﹐實時取了﹐立效。

《董氏家傳》治小兒奶癖極效方紫河車﹝二兩﹞寒食麵﹝三兩﹞

上同爲細末。每用一匙許﹐水調塗足心﹐病在左塗左﹐病在右塗右﹐塗於紅帛上縛之。良久﹐其病大便中下去﹐救人多矣﹐大便盡洗去。

《孔氏家傳》治小兒奶癖方上﹐用密陀僧不拘多少﹐研極細﹐以大蒜自然汁調稠稀得所﹐塗於有奶脾處﹐據其大小周徧﹐又不可塗之太過﹐須臾﹐候兒口中有蒜气息﹐卽是藥透﹐子細以手揉之﹐覺奶脾似消及五六分﹐卽用溫漿水洗去﹐切須量度﹐不可令消盡﹐恐藥毒損气也﹐如未消﹐藥先幹﹐卽以溫水潤之。

《譚氏殊聖》治月裏孩兒奶癖方紫河車﹝艸﹞人參﹝各等分﹞

上爲末﹐用好醋調﹐拍成餅子﹐如大錢大。如左畔有癖者﹐藥貼左畔腳心﹐用緋帛紮﹐幹後見效﹐左右一般使藥。

卷之八﹟脾臟部﹝下﹞積

食積

肚硬而熱於他處﹐或瀉或嘔﹐因飲食過飽﹐飽後卽睡而得。茅先生用牛黃丸取積﹐後用勻气散調理。常服萬靈丸卽愈。錢氏消積丸﹑眞珠丸。﹝方見前﹞

快膈消食丸砂仁淨陳皮三稜莪術神曲麥﹝各半兩﹞淨香附子﹝另炒一兩﹞

爲末﹐糊丸如麻子大。食後白湯下。看輕重﹐卻用下積藥﹐一方﹐加制枳殼。

卷之八﹟脾臟部﹝下﹞積

气積

其候面色黃白﹐不進食﹐腹痛﹐夭矯啼叫﹐利如蟹渤﹐此因榮衛不和﹐二气乖忤﹐日久得之。茅先生用萬靈丸﹑勻气散﹑醒脾散﹑建脾散相夾調理。

《祕錄》治小兒气癖﹐取三稜汁作羹粥﹐以米麵爲之與乳母食﹐每日取一棗大與兒喫亦得﹐作粥與羹熱食之。治小兒十歲以下及新生百日﹐無問癇熱﹑無辜﹑癖等皆理之﹐妙不可言。

卷之八﹟脾臟部﹝下﹞積

中脾積

面黃如土色﹐或面帶虛浮﹐臍上微痛﹐肚皮熱﹐飲食減少﹐才食﹑便言臍上及腹中痛﹐所食不化﹐頭微熱。此因先食硬物或冷物﹐所傷在脾﹐治之先下靑金丸﹝見前﹞

取下脾中積﹐後用勻气散﹑醒脾散調理。常服健脾散﹑萬靈丸卽愈。

卷之八﹟脾臟部﹝下﹞積

驚積

﹝曾﹞有時時泄淸水如生米汁﹐是受傷而復有積﹐煩悶啾喞﹐常以生嗔﹐名爲驚積。先解驚﹐後理積﹐解驚五苓散或百解散﹐理積三稜散或烏犀丸及三解散﹐炒神曲﹑生薑﹑煎湯調服醒脾散﹑沈香檳榔丸﹐寧驚化積﹐壯气和胃﹐仍節冷乳﹐自然平治。

﹝莊氏﹞紫金丸治大人小兒﹐因驚積聚粘滑毒物在脾胃﹐累曾用藥取不下﹐變成虛中積。大人喫食吐逆﹐心腹脹滿﹐夜有虛汗﹐日漸瘦惡﹐用姜棗湯下七丸。婦人血气﹐米飲下五丸至七丸。小兒驚積﹐體熱困重﹐目不開﹐用黃連﹑甘艸﹑桃仁﹑薄荷﹑湯化膩粉一字許下。一歲上三歲下三丸﹐小兒只可一丸二丸。

蠍梢﹝三七个﹞犀角末銀末朱砂﹝各一錢﹞

上研極細末﹐用水麵糊爲丸綠豆大。根據前湯使。

﹝莊氏﹞軟金丸治驚疳﹐下積聚。

靑黛膩粉胡黃連麝香﹝各二錢半﹞寒食麵﹝三錢﹞使君子﹝三个﹞天漿子﹝三七个﹞

上七味﹐研勻﹐滴水丸梧桐子大。每服一丸﹐用金銀薄荷湯化下。

﹝劉氏﹞桃紅散治小兒驚積﹑疳積﹐常服進食﹐面如桃花。

馬牙硝朱砂茯苓人參﹝各等分﹞

上末之。二歲服二字﹐一歲一字﹐三歲亦二字﹐四五歲三字﹐新汲水入少蜜調下。蜜水約盞內三分許。

湯氏云﹕驚癖須用礞石藥方可治之。

卷之八﹟脾臟部﹝下﹞積

虛中積

其候渾身微熱﹐不思飲食﹐昏昧神緩﹐抱著一似睡未覺﹐肚熱足冷者。多因吐瀉大病及攻擊之後而得此候﹐茅先生先用靑金丸取積﹐後用勻气﹑醒脾散調理。

常服萬靈丸﹑保童丸卽愈。

﹝王先生﹞靈砂丹下虛中積﹑臟腑虛滑泄瀉﹐久經取轉﹐裏急後重﹐久積惡痢暴瀉久不止﹐神效。

通明砂﹝一錢﹞顆塊辰砂﹝通明﹑有墻壁者﹐二錢半。各細研﹞

上二味﹐衮研極細﹐用黃蠟半兩﹐先於盞內熔化﹐入去皮全巴豆三七粒煎﹐候巴豆紫色爲度﹐漉豆出﹐細研﹐入前二味再研勻﹐於黃蠟內三分取一﹐再熔成汁﹐傾藥入內﹐急攪令勻﹐刮入瓷合收之。每服﹐暴瀉惡痢﹐旋絕三丸如綠豆大。濃煎艾湯﹐先呷三五口﹐然後吞下。水瀉﹐冷水吞下。如取積﹐每服三丸如梧桐子大﹐濃煎甘艸湯﹐放冷吞下﹐臨臥服。其久積藥隨積下﹐其小可不動便安。

按﹕旣是虛﹐卽不宜用峻劑取積﹐仍須用四君子﹑益黃散之類﹐相兼服之。

卷之八﹟脾臟部﹝下﹞積

實積

其候大便不通﹐風毒瘡癤﹐喉閉腮﹐咽中涎響。茅先生先用奪命散﹝急驚﹞吐下熱涎﹐後用勻气散﹑醒脾散調理。常服牛黃膏﹑天竺黃散﹝並實熱﹞鎭心丸卽愈。

卷之八﹟脾臟部﹝下﹞積

積痛

仲陽云﹕積痛﹐口中气溫﹐面色黃白﹐目無精光﹐或白睛多及多睡畏食﹐或大便酸臭者﹐當磨積而痛自除﹐宜下積丸﹐甚者﹐白餅子下之﹐後和胃气﹐用白術散﹝渴﹞﹑小沈香丸﹑感應丸治之。又有食積肚痛﹐有熱者芍藥甘艸湯﹝腹痛﹞加漧葛。

吐者加半夏﹑生薑﹐或加枳實亦效。

小沈香丸和中順气﹐進食消痰。

砂仁蓬術﹝各四錢﹐煨﹞香附子﹝去毛﹐炒﹐一兩八錢﹞舶上丁香皮﹝二兩四錢﹞沈香﹝六錢﹞甘松﹝去土﹐三兩六錢﹞益智仁﹝微炒﹐一兩二錢﹞甘艸﹝炙﹐一兩四錢﹞

上爲細末﹐湯浸蒸餅丸﹐如桐子大。每服三十或四十丸﹐食後溫姜湯下﹐或嚼破更妙。

卷之八﹟脾臟部﹝下﹞積

積寒熱

《良方》妙香丸治小兒虛中積﹐潮發寒熱﹐心腹脹滿疼痛。

辰砂﹝一兩﹞牛黃生龍腦麝香﹝各二錢半﹞金箔﹝十四片﹞粉霜膩粉﹝各一錢﹞黃蠟﹝二兩﹞

巴豆﹝肥者﹐一百二十粒﹞

上﹐丸如彈子大。量虛實加減﹐龍腦漿水下﹐夜半後服。髒虛卽以龍腦米飲下﹐每服三丸如小豆﹐欲藥勢緩﹐卽按令扁。疾堅者加至十丸﹐皆以鍼刺作數孔﹐以行藥力。小兒取積﹐丸如綠豆﹐治小兒吐逆尢效。此藥最下胸中煩及虛積。

《嬰孺》治小兒自下後得寒熱﹐血結成癖气在左脇下﹐或寒飲﹐或冷食積聚气動﹐胸心畱熱﹐不下食飲﹐暗瘦。宜先服少飲子散气下食﹐後服紫雙丸去宿積﹐自充溢也。

飲子方柴胡茯苓人參白術鱉甲﹝醋塗﹐炙香熟。各半兩﹞

上﹐切如豆大﹐水二升﹐煮五合。空心分溫三四服。相去如人行一二里久再服﹐食粥將息。

卷之八﹟脾臟部﹝下﹞積

癖

茅先生論小兒生下五个月日上至七歲﹐有結癖在腹成塊﹐如梅核大來去﹐或似卵大﹐常叫疼痛者。亦分數類﹐在左脇下痛者名气﹐在右脇下痛者名癖气﹐下蓬莪術散﹑夾建脾飲﹝不乳食﹞與服卽愈﹐如見面黑﹐眼直視﹐瀉黑血﹐鼻口冷﹐手足冷﹐不進食者死。錢氏論小兒病癖﹐由乳食不消﹐伏在腹中﹐乍涼乍熱﹐飲水或喘嗽﹐與潮熱相類﹐不早治﹐必成疳。以其有癖﹐故令兒不食﹐致脾胃虛而熱發﹐故引飲過多﹐卽蕩滌腸胃﹐亡失津液﹐胃不能傳化水谷﹐其脈沈細﹐益不食﹐脾胃虛衰﹐四肢不舉﹐諸邪遂生﹐鮮不瘦而成疳矣。論癖爲潮熱云﹕曹宣徳子三歲﹐面黃時發寒熱﹐不欲食﹐而飲水及乳不止。眾醫以爲潮熱﹐用牛黃丸﹑麝香丸不愈﹐及以止渴漧葛散服之反吐。錢曰當下白餅子﹝見前﹞﹐後補脾﹐乃以消積丸磨之﹝見前﹞﹐此乃癖也﹐後果愈。何以故﹖不食但飲水者﹐食伏於管內不能消﹐致令發寒。服止渴藥吐者﹐以藥衝脾故也﹐下之卽愈。仁齋曰﹕癖者﹐血膜包水﹐側僻於脇旁﹐時時作痛也。

惟癖﹐爲能發潮﹐爲能生寒熱﹐故瘧家中脘﹐多蓄黃水﹐日久而復結癖﹐寒熱不已﹐有是疾者以此。小兒臟腑和平﹐榮衛調暢﹐則津液自然流通﹐縱使多飲水漿﹐不能爲病﹐惟乳哺失調﹐三焦關隔﹐以致水飲停滯腸胃﹐不能宣通﹐如冷气搏之﹐則結聚而成癖﹐輕者用積滯木香丸。重者用取癖丸。曾氏曰﹕嬰兒始生﹐稟賦未完﹐失於𦇤褓之不謹﹐乳哺之不節﹐外爲六淫侵襲﹐內因五臟气虛﹐冷積久停於脾﹐不能克化﹐結成癖﹐鬼突於脇下﹐或左或右﹐俗曰龜KT﹐其疾皆因積滯蘊作﹐致有寒熱﹐或腹肚疼痛﹐或晝涼夜熱。治療之法﹐气實者﹐亦須溫正胃气﹐後用烏犀丸或水晶丹下之﹐如過二三次﹐卽以稀粥略止﹐候所作形證消盡﹐方投補益之劑。气虛者﹐先與調脾胃﹐固眞元﹐神色稍正﹐飲食進多﹐如前法下之。若太虛甚﹐用三稜散﹑化癖丸﹑漸消之﹐順適陰陽﹐以平爲期。然先補後瀉﹐行迎奪之法﹐則取去陳寒冷積﹐若面黃唇白﹐發豎肌瘦﹐乃爲虛極﹐不可輕下﹐但徐徐用藥消化調理爲上。若兒小者﹐更令乳母常服藿香飲﹐使藥從乳過﹐亦少助也。

﹝茅先生﹞蓬莪術散主小兒气﹐一切气疾。

蓬莪術靑橘皮益智﹝各半兩﹞木香﹝二錢半﹞糯米﹝一兩﹞

上爲末。每服一大錢﹐用陳米飲調下﹐日進四服。

《聖惠》鱉甲散用鱉甲﹝一枚﹐塗醋炙令黃﹐去裙﹞

上搗﹐細羅爲末。每服一錢﹐以童子小便一小盞煎至五分﹐量兒大小﹐分減服之﹐日三服﹐神效。

化癖丸﹝曾氏﹞主癖結气塊在脇之間﹐日久不化﹐乍寒乍熱﹐腑臟不調﹐米穀不消﹐哽气喘促﹐胸腹滿悶。及理丁奚哺露。

南木香陳皮﹝去白﹞莪術﹝炮﹐銼﹞三稜﹝炮﹐銼﹞靑皮﹝巴豆九粒﹑去皮膜心﹐微炒﹐去巴豆﹞枳殼﹝去穣﹐麩炒﹞檳榔﹝七味各半兩﹞白術丁香﹝二味各二錢﹞細辛﹝燒﹐存性﹐四錢﹞

上除木香﹑檳榔﹑丁香不過火﹐餘七味焙﹐同前三味爲末﹐曲糊丸作麻仁大。每服十五丸至二十一丸﹐淸米湯﹑空心下。有寒熱往來﹐以柴胡飲間服﹐忌油膩生冷。

木香丸治吐乳瀉乳﹐其气酸臭﹐由啼叫不已﹐以乳與兒﹐停滯不化﹐是爲乳積。

肚硬熱渴吐瀉﹐由飲食無度﹐過飽卽睡﹐是爲食積。腹痛啼叫﹐利如蟹渤﹐由觸忤其气﹐榮衛不和﹐淹延日久﹐是爲气積﹐瘧後肚內結癖成塊。

木香蓬術砂仁靑皮﹝去白﹞朱砂﹝研細﹞代赭石﹝研。各二錢﹞大丁香川巴豆肉﹝紙壓去油。各一錢﹞

上爲細末﹐和勻﹐飛白麵糊爲丸﹐麻子大。每服二三丸﹐乳傷﹐乳汁下﹐食傷﹐米飲下。

取癖丸峻劑﹐非實積危甚不用。

甘遂﹝微炒﹞芫花﹝炒﹞牽牛﹝半炒半生﹐研取末﹞辣桂蓬術靑皮﹝去穣﹞木香桃仁﹝浸﹐去皮﹐炒﹞五靈脂﹝各二錢﹞

上爲細末﹐入去油巴豆一錢研和﹐十分細飛麵糊丸麻子大。每服一二丸﹐姜蜜煎湯灌下﹐泄後﹐冷粥補﹐仍和胃。

挨癖丸治乳癖谷﹐腹中塊痛。

木香靑皮﹝去穣﹞蓬術代赭石﹝火﹐醋淬﹐細研﹞生地黃﹝各三錢﹞巴豆﹝壓﹐去油盡﹐一錢﹞

上爲細末﹐醋麵糊丸麻子大。每服二丸﹐食後﹐擦姜泡湯下。

《外臺﹟必效》療大人小兒癖方上﹐取車下李仁﹐微湯退去皮及雙仁﹐與幹面相半﹐搗之爲餅﹐如猶幹﹐和淡水如常搜面﹐大小一如病患手掌﹐爲兩餅﹐微炙使黃﹐勿令至熟。空肚食一枚﹐當快利﹐如不利﹐更食一枚﹐或飲熱粥汁卽利﹐以快利爲度。至午後利不止﹐卽以醋飯止之。利後當虛﹐病未盡者﹐量力一二日更盡一服﹐以病盡爲限。小兒亦以意量之。不得食酪及牛馬肉﹐無不效。但病重者﹐李仁與面相半。輕者﹐以意減之。後服者﹐亦任量力。頻試瘥﹐神效。

《聖惠》前胡丸治小兒癖气﹐腹痛。

前胡桔梗﹝各去蘆﹞赤芍藥赤茯苓枳殼川大黃當歸郁李仁﹝去皮﹐微炒。各半兩﹞鱉甲﹝一兩﹐炙令黃﹞

上件搗﹐羅爲末﹐煉蜜和丸﹐如綠豆大。三歲兒﹐每服空心以粥飲化破五丸服﹐量兒大小加減。

《嬰孺》治小兒閃癖﹐身體壯熱﹐頻服冷藥﹐冷气漫心成癖﹐下焦又冷﹐腸結大便難方茯苓川芎鱉甲﹝炙﹞枳殼﹝炙﹞芍藥﹝各二分﹞柴胡﹝四分﹞

上銼﹐以水一大升三合。煎至三合。空心爲二服﹐去如人行五六里再服。忌莧子。

﹝朱氏﹞知母丸治小兒腹痛不調﹐兼癖气。

知母﹝六分﹞鱉甲﹝炙﹐四分﹞牡蠣枳殼﹝麩炒。各三分﹞大黃﹝十二分﹐紙裹﹐煨熟﹞

上件爲末﹐蜜丸如綠豆大。米飲下五丸﹐大人以意分減服。

治七八歲兒多睡或時壯熱﹐日加羸瘦﹐身𨿽不痛﹐有時痢膿﹐嘔逆不食﹐是癖气之候﹐其疾似瘧疾﹐人多不識此患方柴胡黃芩﹝各一分﹞枳殼﹝炒﹐兩片﹞甘艸知母芍藥﹝各二分﹞大訶梨勒﹝煨﹐取皮﹐一个﹐小者用二个﹞

上件爲末﹐水一盞﹐煎服。

卷之八﹟脾臟部﹝下﹞積

鍼灸

小兒癖气久不瘥者﹐灸中脘一穴﹐章門二穴﹐各七壯。章門在大橫外﹐直臍﹐季脇肋端﹐側臥﹐曲上足﹐伸下足﹐舉臂取之。中脘在上脘下一寸﹐臍上四寸﹐居心蔽骨與臍之中﹐從下取病患四指定穴﹐並炙臍後脊骨中二七壯﹐無不驗。

卷之八﹟脾臟部﹝下﹞

渴

潔古論渴有三種一者﹐實熱積於心脾﹐煩躁大渴引飲﹐宜白虎湯。謂不因吐瀉大病﹐忽然而作。二者﹐因久病﹐或取轉過度﹐致脾虛引飲﹐宜白術散。三者﹐因患濕熱病﹐熱結膀胱﹐小便不利﹐大渴引飲﹐有表裏證者﹐宜五苓散主之。《百問》云﹕小兒唇紅如丹﹐卽發渴﹐紅甚焦黑﹐則危篤﹐若三焦虛煩作渴者﹐用三黃湯。傷寒後唇口焦者﹐用白虎湯﹑竹葉湯。瀉痢作渴者﹐用四苓散之類。常治暑積心脾煩渴引飲者﹐用白虎湯。下利脾虛作渴﹐用七味白術散。熱結膀胱小便祕﹐渴者﹐用五苓散。上焦虛熱者﹐用四君子湯。膏粱積熱者﹐用淸胃散。脾胃積熱者﹐用瀉黃散。中气虛熱者﹐用異功散。腎水虛熱者﹐用六味丸。其餘疳證發熱﹐各詳本證。

胎稟所致者﹐當各審其因﹐若誤用寒涼降火﹐脾胃復傷﹐則腹脹而爲敗證矣。

卷之八﹟脾臟部﹝下﹞渴

實熱

白虎湯﹝發熱﹞

三黃湯黃芩黃連黃柏﹝各等分﹞

上﹐水煎服。

《聖惠》黃連散治小兒心肺積熱﹐渴不止﹐咽喉幹痛。

黃連﹝去須﹞射幹川升麻白茯苓麥門冬﹝去心﹐焙﹞玄參甘艸﹝炙微赤﹐銼﹞桑根白皮黃芩﹝各半兩﹞

上件藥搗﹐粗羅爲散。每服一錢﹐以水一小盞﹐入靑竹葉七片﹐煎五分﹐去渣﹐入蜜半合﹐更煎一兩沸﹐放溫﹐時時與兒呷之。

麥門冬散治小兒心肺熱壅﹐口渴不止。

麥門冬﹝去心﹞梔子仁犀角﹝屑﹞知母甘艸﹝炙﹞黃芩﹝各半兩﹞

上爲散。每服一錢﹐水一盞﹐入竹葉七片﹐煎五分﹐不計時候服﹐亦可量兒大小﹑分減服。

《聖惠》銀飲子治小兒熱渴不止。

銀﹝五兩﹞石膏寒水石蠶蛹繭﹝各二兩﹞

上件藥﹐以水三升﹐入銀石三味﹑煎至一升﹐去銀石﹐次下蛹繭﹐煎至七合﹐去渣﹐每服半合﹐不計時候﹐溫溫服之﹐量兒大小加減。

栝蔞根散治小兒熱渴不止﹐煩悶。

栝蔞根﹝三分﹞黃芩知母﹝各半兩﹞

上件藥搗﹐羅爲散。每服一錢﹐以水一小盞﹐入小麥﹑粟米一百粒﹐煎至五分﹐去渣﹐不計時候溫服﹐量兒大小﹐以意加減。

又方栝蔞根﹝三分﹞黃芩﹝半兩﹞小麥﹝半合﹞

上件﹐以水三盞﹐煎取一盞﹐去渣﹐不計時服﹐量兒大小加減。

又方生葛汁竹瀝﹝各二合﹞

上件汁相和令勻﹐不拘時﹐服半合﹐量兒大小加減。

﹝茅先生﹞胡黃連散治小兒諸渴﹐及疳渴﹐解諸般熱。

胡黃連麥門冬漧葛玄參甘艸﹝炙﹞枇杷葉﹝炙﹐去毛﹞

上各等分﹐爲末。每服一錢﹐水七分一盞。生薑一片﹐同煎五分﹐後放蜜三五滴同煎﹐至四分﹑溫服。

卷之八﹟脾臟部﹝下﹞渴

虛熱

《聖惠》蘆根散治小兒壯熱不止。

蘆根黃人參甘艸﹝炙﹞麥門冬知母﹝各半兩﹞

上件﹐粗羅爲散﹐每服一錢﹐以水一小盞﹐入竹葉七片﹑粟米一百粒﹐煎至五分﹐去渣﹐不計時候溫服﹐量兒之大小﹐以意加減。

《嬰孺》麥門冬湯治小兒夏天服藥大下後﹐胃中虛熱﹐渴欲飲水。

麥門冬甘艸龍骨﹝各四分﹞枳實黃芩茯苓人參﹝各三分﹞

上﹐以水四升﹐煮取一升半﹐爲三服。服此湯後渴不瘥﹐取水芹煮濃汁飲之﹐間湯服之﹐甚者﹑恣意與之服。

蘆根飲子治小兒壯熱﹐渴兼吐不止。

生蘆根﹝切﹐五合﹞淡竹靑皮人參﹝各八分﹞桔梗﹝五分﹞知母﹝十分﹞粟米﹝三合﹞

上﹐以水五升﹐煮之一升半﹐量兒大小﹐與之服。

栝蔞湯治小兒熱渴﹐或吐下後虛熱渴。

栝蔞﹝五分﹞黃芩﹝三分﹞知母蘆根﹝各二分﹞生米﹝二合﹞麥門冬﹝三合﹞

上切﹐以水五升﹐煮二升﹐如飲漿水度服之。

卷之八﹟脾臟部﹝下﹞渴

脾虛

錢氏白術散人參﹝切去頭﹞白術木香白茯苓﹝去皮﹞甘艸﹝銼﹐炒﹞藿香葉﹝各一兩﹞漧葛﹝二兩﹐銼﹞

上爲粗末﹐每服一錢至二錢﹐水一盞﹐煎至五分溫服﹐如飲水者﹐多煎與之﹐無時。

海藏雲﹐治發渴四君子加漧葛﹑枇杷葉﹝先以棗湯煮過﹐炙幹用﹞各等分﹐入木瓜少許﹐同煎服﹐亦治虛渴法也。

卷之八﹟脾臟部﹝下﹞渴

濕熱

五苓散﹝方見驚﹞

《小方脈論》小兒渴病﹐喫水太多﹐腹脹泄瀉。此病得之心藏熱﹐心與小腸合﹐小腸亦受熱﹐小腸旣熱﹐其气上行奔胃口﹐致孩子喫水﹐其水待奔小腸﹐被小腸气熱滲泄﹐不及轉入大腸﹐如治之﹐先下淋藥﹐後下涼心藏藥﹐然後止渴﹐乃效。

按﹕此亦五苓散證也。

《小方脈論》治渴先下淋藥方郁金滑石﹝各一兩﹞旱蓮子﹝半兩﹞

上件爲末。每服半錢﹐煎蔥湯調下。急進三服涼心藥。

《小方脈論》欲止渴﹐次涼心藏藥方烏賊魚骨海浮石﹝各一兩﹞蒲黃﹝炒﹐半兩﹞

上末。每半錢﹐用枇杷葉煎湯下。

卷之八﹟脾臟部﹝下﹞

黃膽

錢乙論黃相似云﹕身皮目皆黃者﹐黃病也。身疼膊背彊﹐大小便澀﹐一身盡黃﹐面目指爪皆黃﹐小便如屋塵色﹐看物皆黃﹐渴者難治﹐此黃膽也。二證多病於大病後。別有一證﹐不因病後﹑身微黃者﹐胃熱也﹐大人亦同。又有面黃腹大﹐食土渴者﹐脾疳也。又有自生而身黃者﹐胎疸也。古書云﹕諸疸皆熱也﹐深黃者是也﹐若淡黃兼白者﹐胃怯﹐胃不和也。《難知》云﹕色如燻黃﹐乃濕病也。一身盡痛。色如橘子黃者﹐黃病也﹐身不痛。漧黃燥也﹐小便自利﹐四肢不沈重﹐渴而引飲者﹐梔子柏皮湯。濕黃脾也﹐小便不利﹐四肢沈重﹐似渴不欲飲者﹐大茵陳湯。大便自利而黃者﹐茵陳梔子黃連三物湯。往來寒熱﹐一身盡黃者﹐小柴胡加梔子湯。潔古云﹕陽黃則大小便赤澀身熱﹐是脾土與心火相搏﹐爲陽病﹐法當先利小便﹐後下大便。陰黃則淸便自調﹐面目及身黃﹐四肢冷﹐是脾虛不能制腎水﹐當用益黃散﹐下使君子丸﹝益黃散方見脾﹐使君子丸方見疳。﹞凡治黃病腹脹﹐當用茵陳蒿湯調下五苓散﹐若欲利小便﹐去大黃。欲利大便﹐則加大黃之類。有陽證可服﹐謂面赤飲水者是也。湯氏云﹕身疼膊背疼﹐大小便澀﹐皮膚面目齒爪皆黃﹐小便如屋塵色﹐利者易治﹐澀者難治﹐宜服五苓散加茵陳煎湯調﹐又宜服導赤散加茵陳煎。或身熱﹐宜服小柴胡湯﹐甚者服承气湯。﹝曾﹞凡黃病者﹐不可一槪而論﹐標本不同﹐證治亦異﹐乃脾胃气虛﹐感受濕熱﹐郁於腠理﹐淫於皮膚﹐蘊積成黃﹐燻發於外﹐故有此證。或脾胃虛弱﹐內因癥癖﹐攻之而成。然疳瀉亦主皮黃髮豎﹐肚大靑筋﹐肌肉消瘦﹐外無色澤﹐身必發黃﹐此又本於疳病而作﹐致有是證。治法﹐若感濕熱而得﹐身黃如煙燻之色﹐以咀五苓散加麻黃﹑水姜煎投﹐汗之卽愈。或用茵陳蒿湯調下五苓散亦好。若得於疳癖者﹐其形如黃土相類﹐以醒脾散﹝慢驚﹞﹑化癖丸﹝積﹞醒脾快胃﹐磨積理疳﹐胃气旣和﹐飲食倍進﹐運化精微﹐榮養百骸﹐灌漑臟腑﹐五色各見於本部﹐精華乃形於面貌﹐其黃自除。﹝薛﹞經曰﹕中央黃色﹐入通於脾﹐故黃膽者﹐脾之色也﹐夫人身之神﹐貴於藏而默﹐用見於外﹐則內虛矣。其證皆因脾气有虧﹐運化失職﹐濕熱畱於肌膚﹐發而爲疸﹐錢仲陽所謂身痛背彊﹐二便澀滯﹐徧身面目爪甲皆黃是也﹐小便褐色者難治。療法宜固脾爲先﹐如專用克伐寬中﹐澹泄利水之藥﹐則鮮有不至危者矣。若初生及百日半年之間﹐不因病而身黃者﹐胃熱胎黃也﹐腹大食土爲脾疳﹐兼作渴飲冷者﹐用瀉黃散﹝脾﹞。小便不利者﹐茵陳湯。病後發黃﹐肢體浮腫者用白術散﹝渴﹞。淸便自調﹐肢冷嗜臥者益黃散﹝脾﹞。身澹黃白者調中丸﹝腹痛﹞及補中益气湯﹝虛熱﹞加茵陳。身熱膈滿﹐肌膚面目皆黃者加減瀉黃散。辧其所以﹐若閉目壯熱﹐多哭不已﹐大小便赤澀﹐口中熱气者﹐乃妊娠濃味﹐胎毒之候也﹐母子並服生地黃湯﹝胎黃﹞﹐仍忌酒面五辛熱物。設不自愼﹐誤傷脾土﹐急則變爲驚風吐瀉﹐緩則肢體浮腫﹐小便不利﹐眼目障閉﹐多成疳疾矣。又有脾虛發黃者﹐當於脾胃中求之。

卷之八﹟脾臟部﹝下﹞黃膽

陽黃諸方

茵陳湯治陽明病發熱汗出者﹐此爲熱越﹐不能發也。但頭汗出﹐身無汗﹐齊頸而還﹐小便不利﹐渴引水漿者﹐此爲瘀熱在裏﹐身必發黃。傷寒七八日﹐身黃如橘色﹐小便不利﹐腹微滿者宜此。

茵陳蒿﹝嫩者﹐一兩﹞大黃﹝三錢半﹞梔子﹝大者﹐三枚﹞

上銼散﹐以水一大盞﹐先煎茵陳減半﹐次納二味﹐煎八分﹐去滓溫服﹐日三服。

小盒飯利如皂角汁狀﹐色正赤﹐一宿腹減﹐黃從小便中去也﹐量大小加減。

梔子柏皮湯治傷寒身黃發熱。

梔子﹝八枚﹞黃柏﹝一兩﹞甘艸﹝半兩﹐炙﹞

上銼散﹐每服二錢﹐水一盞﹐煎六分﹐去滓溫服。

犀角散治小兒黃膽﹐一身盡黃。

犀角﹝鎊﹐一兩﹞茵陳漧葛升麻龍膽艸生地黃﹝各半兩﹞寒水石﹝七錢半﹞

上銼散﹐水煎服。一方﹐治小兒忽發黃﹐面目皮肉盡黃﹐葛根搗汁和蜜服。

連翹赤小豆湯治小兒傷寒﹐發黃身熱。

麻黃﹝去節﹞連翹甘艸生薑赤小豆生梓白皮﹝各二兩﹞杏仁﹝四十一个﹞大棗﹝十二枚﹞

上銼散﹐白水煎。又一方﹐生小麥苗搗汁服之﹐立效。

羅謙甫治一小兒﹐季夏身體蒸熱﹐胸膈煩滿﹐皮膚如漬橘之黃﹐眼中白睛亦黃﹐筋骨痿弱﹐不能行立。此由季夏之熱﹐加以濕气﹐而蒸熱搏於經絡﹐入於骨髓﹐使髒气不平﹐故脾遂乘心﹐濕熱相合﹐而成此疾也。蓋心火實則身體蒸熱﹑胸膈煩滿﹐脾濕勝則皮膚如漬橘之黃﹐有餘之气﹐必乘己所勝﹐而侮不勝﹐是腎肝受邪而筋骨痿弱﹐不能行立。《內經》言﹕脾熱者﹐色黃而肉蠕動。又言﹕濕熱成痿。信哉斯言也﹐所謂子能令母實﹐實則瀉其子也﹐蓋脾土退其本位﹐腎水得復﹐心火自平矣。

又《內經》曰﹕治痿獨取於陽明。正謂此也﹐加減瀉黃散主之。

加減瀉黃散方此藥退脾土﹐復腎水﹐降心火。

黃連茵陳﹝各五分﹞黃柏黃芩山梔茯苓﹝各三分﹞澤瀉﹝二分﹞

上咀﹐都作一服﹐水一盞﹐煎至六分﹐去滓﹐稍熱服﹐食後。一服減半﹐待五日再服而良愈。

經云﹕土位之主﹐其瀉以苦。又云﹕脾苦濕﹐急食苦以燥之。故用黃連﹑茵陳之苦寒除濕熱爲君。腎欲堅﹐急食苦以堅之﹐所以黃柏之苦辛寒﹑彊筋骨爲臣。

濕熱成煩﹐以苦瀉之﹐故以黃芩﹑山梔子之苦寒止煩滿爲佐。濕淫於內﹐以淡泄之﹐故以茯苓﹑澤瀉之甘淡﹐利小便﹑導濕爲使也。

﹝張渙﹞蘆根湯治黃病。

蘆根﹝一兩﹐銼﹞茵陳山梔子黃芩甘艸﹝四味。各半兩﹞

上件搗﹐羅爲細末﹐每服一錢﹐水八分﹐入薄荷三葉﹐煎至五分﹐去滓﹐放溫服。

子芩散治黃病。

黃芩枯蔞根茯神﹝各一兩﹞甘艸胡黃連﹝各半兩﹞

上件爲細末﹐每服一錢﹐水八分﹐煎五分﹐去滓﹐溫服。

茵陳湯治小兒發黃等病﹐身如橘色。

山茵陳山梔子仁﹝各一兩﹞川大黃川芒硝木通寒水石﹝各半兩﹞

上煎服﹐法同前。

三黃散治小兒黃膽。

川大黃﹝銼﹐微炒﹐一兩﹞黃芩黃連﹝去須。各半兩﹞

上煎法同前﹐食後服。

雙連丹治疸病。

川黃連﹝去須﹞胡黃連﹝各一兩﹞

上件搗﹐羅爲細末﹐用黃瓜一枚﹐去穣﹐畱一小蓋子﹐入二藥末後以蓋子蓋定﹐用面裹﹐慢火燒﹐令面焦﹐去面﹐搗熟﹐如綠豆大。每服七粒至十粒﹐溫水下﹐量兒大小﹐以意加減。

卷之八﹟脾臟部﹝下﹞黃膽

陰黃諸方

當歸散﹝見悲哭門夜啼條。﹞

當歸丸治小兒冷熱不調﹐大便靑黃﹐心腹多痛﹐或腹中气滿﹐或時嘔逆﹐不欲飲食。﹝加枳殼尢妙﹞

當歸白芍藥人參川芎﹝各三錢﹞甘艸﹝炙﹞白術﹝各半兩﹞

上爲末﹐水煮麵糊爲丸﹐如麻子大。三歲兒每服十丸﹐粥飲下﹐日三服﹐量大小加減。冷甚﹐加陳皮。

小半夏湯治黃膽﹐小便色不異﹐欲自利腹滿而喘者﹐不可除熱﹐熱去必噦。

半夏﹝湯洗七次﹞

上銼散﹐每服三錢﹐水一盞﹐姜十片﹐煎七分﹐去滓溫服。

卷之八﹟脾臟部﹝下﹞黃膽

滲濕

茯苓滲濕湯治小兒黃膽﹐寒熱嘔吐而渴欲飲水﹐身體面目俱黃﹐小便不利﹐不得安臥﹐不思飲食。

茯苓﹝五分﹞澤瀉﹝三分﹞茵陳﹝六分﹞豬苓黃芩山梔黃連防己白術蒼術陳皮靑皮枳殼﹝各二錢﹞

上咀﹐水煎。徐徐溫服。

卷之八﹟脾臟部﹝下﹞黃膽

消食

消食丸治小兒脾胃不和﹐常服﹑寬中快气﹐消乳食﹐正顏色。

縮砂仁陳皮三稜蓬術神曲﹝炒﹞麥芽﹝炒﹞香附子﹝米泔浸﹐炒﹞枳殼檳榔烏梅﹝各半兩﹞丁香﹝二錢半﹞

上爲末﹐麵糊丸綠豆大。食後紫蘇湯下二三十丸。

﹝丹溪﹞治小兒吐瀉黃膽方三稜蓬術靑皮陳皮神曲麥芽黃連甘艸白術茯苓﹝各等分﹞

上爲末。溫熟水調服。若傷乳食吐瀉加山楂。時气吐瀉加滑石。發熱加薄荷。

卷之八﹟脾臟部﹝下﹞黃膽

和胃

淡黃白者胃不和也﹐平胃散﹝不乳食﹞﹑調中丸﹝腹痛﹞﹐渴者﹐白術散﹝渴﹞。

卷之八﹟脾臟部﹝下﹞黃膽

搐鼻

瓜蒂散治小兒忽發心滿堅硬﹐腳手心熱﹐變爲黃膽﹐不急治﹐則殺人。

瓜蒂﹝七枚﹞赤小豆﹝七粒﹞秫米﹝七粒﹞

上爲末。用一字吹兩鼻內。令黃水出﹐余末盡﹐水調服之﹐得吐出黃水卽愈。

一方﹐瓜蒂﹝一兩﹞﹑赤小豆﹝四兩﹐爲末﹞﹐每一錢﹐溫湯調服﹐服後卽臥﹐當吐淸黃汁爲效﹐虛者不宜服。

《千金翼》秦王九疸散兼治大人小兒方。

胃疸﹐食多喜飲﹐梔子仁主之。心疸﹐煩心心中熱﹐茜根主之。腎疸﹐唇幹﹐葶藶子主之﹝熬﹞。脾疸﹐尿赤出少﹐惕惕恐﹐栝蔞主之。膏疸﹐飲水尿多﹐秦椒﹑瓜蒂主之﹝椒汁﹐膏一作肺﹞。舌疸﹐渴而數便﹐鐘乳主之。肉疸﹐小便白﹐凝水石主之。髓疸﹐目深﹐多嗜臥﹐牡蠣﹑澤瀉主之。肝疸﹐胃熱飲多﹐水激肝﹐白術主之。

上一十一味﹐等分﹐隨病所在加半﹐搗篩爲散。飲服五分匕﹐日三﹐稍稍加至方寸匕。兒小者﹐量與之。

卷之八﹟脾臟部﹝下﹞黃膽

黑疸

《千金翼》治大人小兒黃膽變成黑疸﹐醫所不能治方上用土瓜根搗汁一升﹐頓服之。病當從小便出﹐小兒分減服。葛氏亦治小兒四歲發黃者。

《千金冀》治大人小兒黃黑等疸方當歸﹝三兩﹞桂心﹝六兩﹞漧棗﹝十七枚﹐去核﹞麥門冬﹝一升﹞大黃﹝一兩﹞茵陳黃芩黃﹝一本無﹞漧薑茯苓芍藥黃連石膏﹝碎﹞人參甘艸﹝各二兩﹞

上十五味﹐咀。以水一斗﹐煮取三升半﹐分四服﹐小兒分減服。

《千金翼》赤苓散主黑疸身皮大便皆黑﹐通治大人小兒。

赤小豆﹝三十枚﹞茯苓女萎﹝各六銖﹞雄黃﹝一銖﹞瓜丁﹝四銖﹞甘艸﹝二銖﹞

上六味﹐以水三升﹐煮豆﹑茯苓取八合﹐搗四味爲散。和半錢匕服之。須臾當吐﹐吐則愈。亦主一切黃。小兒服半字匕。

卷之八﹟脾臟部﹝下﹞

滯頤

巢氏論滯頤之病﹐是小兒多涎唾流出﹐漬於頤下。此由脾冷液多故也﹐脾之液爲涎﹐脾气冷不能收制其津液﹐故冷涎流出﹐滯漬於頤也。

按﹕《內經》云舌縱涎下﹐皆屬於熱。而此專屬脾冷﹐亦一偏之見。張渙處冷熱各二方﹐爲得之﹐然以流出爲冷﹐不流出爲熱﹐恐亦未確。

﹝張渙﹞溫脾丹治脾冷病。

丁香木香﹝各一兩﹞半夏﹝一兩﹐用生薑六兩同搗細﹐炒令黃﹞靑橘皮白術漧薑﹝微炒。各半兩﹞

上件搗﹐羅爲細末﹐煉蜜和﹐如黍米大。每服十粒﹐米飲下﹐量兒大小加減。

溫胃散治脾冷流涎。

丁香﹝一兩﹞肉豆蔻半夏﹝白礬水浸﹐炒黃﹞白術漧薑甘艸人參﹝去蘆頭。各半兩﹞

上件搗﹐羅爲細末﹐每服一錢﹐水八分﹐入生薑二片﹐煎五分﹐去滓溫服﹐食前。

金朱丹治脾熱多涎。

金箔﹝二十片﹐研﹞朱砂﹝細研﹐水飛﹞半夏﹝湯浸七徧﹐取末﹞天南星﹝牛膽制﹐取末。各一兩﹞白茯苓﹝取末﹞石膏﹝細研﹐水飛。各半兩﹞

上件都拌勻﹐再細研﹐用生薑自然汁和如黍米大。每服十粒﹐煎人參湯下﹐乳後。

牛蒡丹牛蒡子﹝一兩﹞郁金川朴硝枳殼﹝麩炒﹐去穣﹞皂子﹝炒黃。各半兩﹞

上件搗﹐羅爲細末﹐用生薑汁打白麵糊和如黍米大。每服十粒﹐煎人參湯吞下﹐量兒大小加減。

《千金》治小兒口中涎出方以白羊屎納口中。

又方以東行牛口中沫﹐塗口中及頤上。

又方桑白汁塗之﹐瘥。

卷之八﹟脾臟部﹝下﹞

大小便不通

翰林待詔楊大鄴問。小兒大小便祕澀者爲何﹖答曰乳食失度﹐使之四大不調﹐滋味有貪﹐遂乃五臟受病﹐甘甜聚食﹐鹹酸滯涎﹐食滯畱結於胃腸﹐風壅漬癖於心肺﹐气脈不順﹐水谷不行﹐𨿽不逆於上焦﹐卽祕結於下部﹐小兒不知疼痛﹐莫說因由﹐驚啼叫以頻頻﹐但怒脹而不乳﹐不知孩兒痛刺連臍則面色靑黃﹐但按脈息與治﹐若不見病源﹐只根據外變﹐用藥安能克效。《百問》調理嬰孩傷寒體熱﹐頭目昏沈﹐不思飲食﹐夾驚夾食寒熱﹐大小便閉澀不通﹐煩躁作渴﹐冷汗妄流﹐夾積傷滯﹐膈滿脹急﹐靑黃體瘦﹐日夜大熱。及療傷風傷暑﹐驚癇客忤﹐腎藏疳气等熱﹐並宜脫甲散主之﹝傷寒﹞。亦可服大連翹湯﹝痘便祕﹞加大黃﹑神芎。治小兒驚風積熱﹐大小便澀滯﹐其效尢速。又掩臍法﹐用連根蔥一莖﹐不洗帶泥土﹐生薑一塊﹐淡豆豉二十一粒﹐鹽二匙。同研爛﹐捏餅烘熱﹐掩臍中﹐以綿紮定﹐良久气透自通﹐不然再換一劑。

神芎丸治風熱壅滯﹐頭目昏眩﹐口舌生瘡﹐牙齒疳蝕﹐或徧身瘡疥﹐切牙驚惕怔忡﹐煩躁多渴﹐或大小便澀滯﹐或積熱腹滿﹐驚風潮搐﹐並皆治之。

大黃﹝生﹞黃芩﹝各二兩﹞生牽牛末﹝一兩﹞滑石﹝四兩﹞黃連薄荷葉川芎﹝各半兩﹞

上爲細末﹐滴水丸桐子大。每服四五十丸﹐食後溫水下。一方加蒲黃﹐止血證用。

錢氏郁李仁丸治𦇤褓小兒﹑大小便不通﹐並驚熱痰實﹐欲得溏動者。

郁李仁﹝去皮﹞川大黃﹝去粗皮﹐取實者﹐銼﹐酒浸半日﹐控幹﹐炒﹐爲細末。各一兩﹞滑石﹝半兩﹐研細﹞

上﹐先將郁李仁研成膏﹐和大黃滑石﹐丸如黍米大。量大小與之﹐以乳汁或薄荷湯下﹐食前。

犀角丸治小兒風熱﹐痰實面赤﹐大小便祕澀﹐三焦邪熱﹐腑臟蘊毒﹐疏導極穩。

生犀﹝末﹐一分﹞人參﹝去須﹐切﹞枳實﹝去瓤﹐炙﹞檳榔﹝各半兩﹞黃連﹝一兩﹞大黃﹝二兩﹐酒浸切片﹐以巴豆去皮一百个貼在大黃上﹐紙裹﹐飯上蒸三次﹐切﹐炒令黃焦﹐去巴豆不用﹞

上爲細末﹐煉蜜和丸﹐如麻子大。每服一二十丸﹐臨臥熟水下。未動加丸數。

亦治大人﹐孕婦無損。

《惠眼》芍藥散治大小便下藥不通者。

芍藥大黃甘艸﹝炙﹞當歸朴硝﹝各一分﹞

上爲末﹐每服一大錢﹐水一盞﹐瓦器中煎至半盞﹐去滓服﹐卽通。

﹝吉氏﹞治大小便不通方甘艸節﹝炮﹞槐花﹝洗。各一兩﹞

上件末。每服一錢﹐茶半錢﹐湯點下。

又方滑石﹝一大錢﹞燈心﹝一握﹞

上以水二碗﹐煎至一盞﹐溫服。

《子母祕錄》用蜂房燒末﹐酒服一錢﹐日再。

掩臍法海螄﹝四十九个﹞蔥根﹝帶土七个﹞黑豆﹝七个﹞鹽﹝少許﹞

握宣丸治小兒便難燥結﹐或服澀藥腹脹悶亂﹐命在須臾﹐可用此丸﹐不移時﹑大小便自利。

巴豆﹝一錢半﹞硫黃良姜附子檳榔甘遂﹝各等分﹞

上爲細末﹐粟米飯和丸﹐如綠豆大。用椒湯洗小兒男左女右手﹐握之﹐用綿裹定﹐看行數多少﹐置藥洗去﹐不用卽止。

《千金》灸法小兒大小便不通﹐灸兩口吻各一壯。

卷之八﹟脾臟部﹝下﹞

大便不通

《百問》小兒大便祕﹐乃是肺家有熱在裏﹐流入大腸﹐以致祕結不通﹐乃實熱也﹐當以四順淸涼飲﹝熱﹞加柴胡。熱甚者﹐加山梔﹑黃芩﹑流利之。其表裏俱熱者﹐面黃頰赤﹐唇燥口漧﹐小便赤澀﹐大便焦黃﹐無汗者先解表﹐以柴胡散﹝傷寒﹞汗之﹐解後大便祕﹐或肚疼者﹐以淸涼飲﹑大柴胡湯﹑承气湯﹝並熱﹞皆可下之。積熱者﹐神芎丸尢妙。﹝薛﹞因乳母或兒膏粱積熱﹐及六淫七情郁火﹐傳兒爲患者﹐用淸邪解郁之劑。

稟賦怯弱﹐早近色欲﹐大便難而小便牽痛者﹐用滋補肺腎之劑。《褚氏遺書》云﹕男子精未滿而禦女以通其精﹐則四體有不滿之處﹐異日有難狀之疾﹐老人陰已痿而思色以降其精﹐則精不出而內敗。精已耗而復竭之﹐則大小便牽痛如淋。今童子卽有此患﹐益見今人所稟﹐與古人大徑庭矣。人之气血濃薄旣殊﹐而醫之用藥療法﹐又豈可泥執古方﹐而無加減之變乎。一小兒食粽停滯﹐大便不通﹐痛不可忍﹐手足發搐。用大柴胡湯調酒曲末一錢﹐下滯穢甚多﹐作嘔不食﹐用五味異功散加升麻﹑柴胡﹑而愈。一小兒大便不通。審乳母飲食濃味所致。用淸胃散以治母熱﹐兒間飲以一二匙而愈。後乳母感寒腹痛﹐食姜酒之物﹐兒大便祕結兼便血﹐仍用淸胃散每日數匙而愈。一小兒因乳母暴怒﹐大便不通﹐兒亦患之﹐兼用加味小柴胡湯﹐先用保和丸二服﹐後用五味異功散加升麻﹑柴胡﹐兒日飲數匙﹐並愈。

《聖惠》芎黃散治小兒大便不通﹐腹脇妨悶。

芎﹝半兩﹞川大黃﹝銼﹐微炒﹞郁李仁﹝湯浸﹐去皮﹐微炒。各三分﹞

上件藥搗﹐細羅爲散。每服一錢﹐以溫水半盞調服﹐量兒大小﹐以意分減﹐以利爲度。張渙兼治大小便不通。

張銳《雞峯方》用麻子以水研汁飲之。

卷之九﹟肺臟部﹟腎臟部

肺

﹝錢﹞肺主喘。實則悶亂喘促﹐有飲水者﹐有不飲水者。虛則哽气﹐長出气。

肺病悶亂﹐哽气長出气﹐气短喘急。肺熱﹐手掐眉目鼻面﹐甘桔湯主之。肺盛﹐復有風冷﹐胸滿短气﹐气急喘嗽上气﹐當先散肺﹐後發散風冷。散肺﹐瀉白散﹑大靑膏主之﹐肺只傷寒﹐則不胸滿。肺虛熱﹐唇深紅色﹐治之散肺虛熱﹐少服瀉白散。肺臟怯﹐唇白色﹐當補肺阿膠散主之﹐若悶亂气粗﹐喘促哽气者難治﹐肺虛損故也。脾肺病久則虛而唇白﹐脾者肺之母也﹐母子皆虛﹐不能相營﹐故名曰怯。

肺主唇白而澤者吉﹐白如枯骨者死。﹝此以唇診肺之法也﹐唇白色者肺臟怯也﹐阿膠散主之﹐若手尋衣領及亂撚物者﹐肝熱也﹐宜瀉靑丸﹐手掐眉目鼻面者﹐肺熱也﹐宜甘桔湯之類是也。﹞肺病見春﹐金旺﹐肺勝肝也﹐當瀉肺﹐輕者肺病退﹐重者目淡靑﹐必發驚﹐更有赤者﹐當搐。﹝海藏雲﹕爲肝怯﹐故目淡靑也。﹞﹝潔﹞肺主燥﹐自病則喘嗽﹐燥則潤之。實則喘而气盛﹐瀉白散主之。虛則喘而少气﹐先益黃散﹐後阿膠散主之。心乘肺﹐賊邪﹐熱而喘嗽﹐先地黃丸﹐中導赤散﹐後阿膠散主之。肝乘肺﹐微邪﹐惡風眩冒昏憒嗽﹐羌活膏主之。腎乘肺﹐實邪﹐憎寒嗽淸利﹐百部丸主之。脾乘肺﹐虛邪﹐體重吐痰泄瀉嗽﹐人參白術散主之。﹝劉﹞凡肺之得病﹐必先觀心脾二髒之虛實﹐若心火爍金﹐卽當先抑心气﹐後喫肺藥。若心气和﹐卽便看脾脈﹐若脾气虛冷﹐卽不能相生﹐而肺家生气不足﹐則風邪易感﹐故患肺寒者﹐皆脾虛得之。若脾气盛實﹐則亦痞隔中焦﹐而大腸與肺表裏不能相通﹐夫中焦熱隔﹐則肺與大腸不通﹐其熱毒之气﹐必上蒸於肺而生痰﹐故患肺熱者﹐多脾實得之。心气盛者瀉之﹐脾气虛者益之﹐脾气實者通之﹐然後隨其肺之寒熱以治之﹐故有抑心气﹑益脾气﹑通肺气﹑三藥。若診其脈气心﹑脾﹑兩髒俱和﹐而肺自生疾﹐則但察肺家虛實而治之。﹝薛﹞肺經郁熱﹐用瀉白散。肺气自虛﹑用四君子湯。外邪所乘﹐用參蘇飲。心火炎燥﹐用人參平肺散。中焦實痞﹑用大承气湯。脾不能生肺﹐用異功散。夫肺气盛者﹐肺中之邪气盛也﹐其脈右寸必浮而有力﹐宜用瀉白散以瀉之。若肺虛而有熱者﹐執肺熱還傷肺之說而不用人參﹐則誤矣﹐仍參其證治之。

﹝海﹞肺苦气上逆﹐急食苦以瀉之﹐訶子皮。一作黃芩。肺欲收﹐急食酸以收之﹐白芍藥。以酸補之﹐五味子。以辛瀉之﹐桑白皮。肺虛﹐以五味子補之﹐如無他證﹐錢氏補肺阿膠散主之﹐虛則補其母﹐脾乃肺之母﹐以甘艸補脾。

阿膠散﹝錢氏﹞又名補肺散阿膠﹝一兩半﹐麩炒﹞黍粘子﹝炒香﹞甘艸﹝炙﹐各二錢半﹞馬兜鈴﹝半兩﹐焙﹞杏仁﹝七个﹐去皮尖﹐炒﹞糯米﹝一兩﹐炒﹞

上爲末。每服一二錢﹐水一盞﹐煎至六分﹐食後溫服。

﹝海﹞杏仁﹐本瀉肺﹐非若人參﹑天門冬﹑麥門冬之補也﹐當以意消息之。

﹝薛﹞前方乃通治肺金之劑﹐經云﹕虛則補其母﹐若前藥未應﹐當用五味異功散以補脾。

﹝海﹞肺實﹐以桑白皮瀉之﹐如無他證﹐以瀉白散主之﹐實則瀉其子﹐腎乃肺之子﹐以澤瀉瀉腎。

瀉白散﹝錢氏﹞又名瀉肺散桑白皮﹝細銼﹐炒黃﹞地骨皮﹝洗去土﹐焙。各一兩﹞甘艸﹝炒﹐半兩﹞

上件爲末。每服一二錢﹐水一中盞﹐入粳米百粒﹐同煎至六分﹐食後溫服。

﹝海﹞治肺熱骨蒸自汗﹐宜用此直瀉之。用山梔﹑黃芩方能瀉肺﹐但當以气血分之。

甘桔湯﹝方見咽喉﹞大靑膏羌活膏﹝俱見驚搐﹞百部丸﹝方見咳嗽﹞人參白術散﹝方見痘渴﹞四君子湯﹝方見雜病虛勞﹞參蘇飲﹝雜病發熱﹞人參平肺散﹝雜病咳嗽﹞

卷之九﹟肺臟部﹟腎臟部

咳嗽

《內經》曰﹕五臟六腑皆令人咳﹐非獨肺也。皮毛者﹐肺之合也。皮毛先受邪气﹐邪气以從其合也。五臟之咳久乃移於六腑。又《病機式要》云﹕咳謂無痰而有聲﹐肺气傷而不淸也﹐嗽謂無聲而有痰﹐脾濕動而爲痰也﹐咳嗽﹐謂有聲有痰也﹐因傷肺气﹐動於脾濕﹐故咳而嗽也。又﹐生气通天論云﹕秋傷於濕﹐冬必咳嗽。大抵素秋之气﹐宜淸而肅﹐反動之﹐則气上衝而爲咳嗽﹐甚則動於脾濕而爲痰也。蓋風乘肺者﹐日夜無度﹐汗出頭痛﹐痰涎不利。熱乘肺者﹐急喘而嗽﹐面赤潮熱﹐手足寒冷﹐小兒多有之。火乘肺者﹐咳嗽上壅﹐唾出血﹐甚者七竅血溢。

燥乘肺者﹐气壅不利﹐百節內痛﹐頭面汗出﹐寒熱往來﹐皮膚漧燥﹐細瘡燥癢﹐大便祕澀﹐涕唾稠粘。寒乘肺者﹐或因形寒飲冷﹐冬月坐臥濕地﹐或受冷風。春秋之气﹐或因外感。夏是火气炎上﹐最重。秋是濕熱傷肺﹐冬是風寒外來也﹐宜各隨其證而治之。

﹝錢氏法﹞夫嗽者﹐肺感微寒﹐八九月間﹐肺气大王﹐病嗽者必實﹐非久病也。

其證面赤痰盛身熱﹐法當以葶藶丸下之﹐若久者﹐不可下也。十一月﹑十二月嗽者﹐乃傷風嗽也﹐風從背脊第三椎肺兪穴入也﹐當以麻黃湯汗之。有熱證面赤飲水涎熱﹐咽喉不利者﹐宜兼甘桔湯治之。若五七日間﹐其證身熱痰盛唾粘者﹐以褊銀丸下之。有肺盛者﹐咳而後喘﹐面腫欲飲水﹐有不飲水者﹐其身卽熱﹐以瀉白散瀉之。若傷風咳嗽﹐五七日無熱證而但嗽者﹐亦葶藶丸下之﹐後用下痰藥。有肺虛者﹐咳而哽气﹐時時長出气﹐喉中有聲﹐此久病也﹐以阿膠散補之。痰盛者先實脾﹐後以褊銀丸微下之﹐涎退卽補肺﹐補肺如上法。有嗽而吐水﹐或靑淥水者﹐以百祥丸下之。有嗽而吐痰涎乳食者﹐白餅子下之。有嗽而咯膿血者﹐乃肺熱﹐食後服甘桔湯。久嗽者﹐肺亡津液﹐阿膠散補之。咳而痰實﹐不甚喘﹐而面赤﹐時飲水者﹐可褊銀丸下之。治嗽大法﹐盛卽下之﹐久卽補之﹐更量虛實﹐以意增損。杜氏子五歲﹐自十一月病嗽﹐至三月未止。始得嗽而吐痰﹐乃外風寒蓄入肺經﹐令肺病嗽而吐痰﹐風在肺中故也﹐宜以麻黃散輩發散﹐後用涼藥壓之卽愈。時醫與珠粉丸﹑半夏丸﹑褊銀丸﹑諸法下之﹐其肺卽虛而嗽甚﹐至春三月間尙未愈。

召錢視之﹐其候面靑而光﹐嗽而喘促哽气﹐又時時長出气。錢曰病困十已八九﹐然所以面靑而光者﹐肝气旺也﹐春三月者﹐肝之位﹐肺衰之時也﹐嗽者﹐肺之病﹐肺自十一月至三月﹐肺卽虛痿﹐又妄下之﹐脾肺子母俱虛﹐復爲肝所勝﹐此爲逆也﹐故嗽而喘促﹐哽气長出气也。錢急與瀉靑丸瀉之﹐後與阿膠散實肺﹐次日面靑而不光﹐錢又用補肺﹐而嗽如前﹐又與瀉肝﹐未已而又加肺虛﹐唇白如練。錢曰此病必見﹐不可治之。何者﹖肝太旺而肺虛絕﹐肺病不得時而肝勝之﹐今三瀉肝而肝病癥不退﹐三補肺而肺病尢虛﹐此不久生﹐故言死也。此證﹐病於秋者十救三四﹐春夏者十難救一﹐果大喘而死。京東轉運使李公﹐有孫八歲﹐病嗽而胸滿短气。醫者言肺經有熱﹐用竹葉湯﹑牛黃膏各二服治之﹐三日加喘。錢氏曰此肺气不足﹐復有寒邪﹐卽使喘滿當補肺脾﹐勿服涼藥。李曰醫已用竹葉湯﹑牛黃膏。錢曰何治也。

醫曰退熱退涎。錢曰何熱所作。曰肺經熱而生嗽﹐嗽久不除﹐生涎。錢曰本虛而風寒所作﹐何熱也﹐若作肺熱﹐何不治其肺﹐而反調心﹐蓋竹葉湯﹑牛黃膏治心藥也。醫有慚色。錢治愈。東都張氏孫九歲﹐病肺熱。他醫以犀﹑珠﹑龍﹑麝﹑生牛黃治之﹐一月不愈﹐其證嗽喘悶亂﹐飲水不止﹐全不能食。錢氏用使君子丸﹑益黃散。張曰本有熱﹐何以又行溫藥﹐他醫用涼藥攻之﹐一月尙無效。錢曰涼藥久則寒不能食﹐小兒虛不能食﹐當補脾﹐候飲食如故﹐卽瀉肺經﹐病必愈矣。服補脾藥二日﹐其子欲飲食﹐錢以瀉白散瀉肺﹐遂愈十分。張曰何以不虛。錢曰先實其脾然後瀉肺﹐故不虛也。

潔古法肺之生病而成嗽﹐大抵秋冬則實﹐春夏則虛﹐更詳五臟兼見之證﹐以辧虛實。若實﹐則面赤飲水﹐身熱痰涎盛﹐涕唾稠粘﹐咽漧不利﹐喘嗽面腫吐食﹐皆當先補脾益黃散﹐後瀉肝瀉靑丸。若咯膿血﹐是肺痿也﹐用淸肺散治之。若虛﹐則面白脫色﹐气少不語﹐喉中有聲﹐唾痰淸利﹐法當阿膠散補之。若亡津液﹐用白術散主之。嗽而兩脇痛者﹐屬肝經﹐用小柴胡湯﹝發熱﹞。咳而嘔苦水者﹐屬膽經﹐用黃芩半夏生薑湯。咳而喉中如梗者﹐屬心經﹐用甘桔湯。咳而失气者﹐屬小腸﹐用芍藥甘艸湯。咳而右脇痛者﹐屬脾經﹐用升麻湯。咳而嘔長虫者﹐屬胃經﹐用烏梅丸。咳而喘息吐血者﹐屬肺經﹐用麻黃湯。咳而遺屎者﹐屬大腸﹐用赤石脂湯。

咳而腰背痛甚則咳涎者﹐屬腎經﹐用麻黃附子細辛湯。咳而遺尿者﹐屬膀胱﹐用茯苓甘艸湯。咳而腹滿不欲食﹐面腫气逆者﹐屬三焦﹐用異功散﹝吐瀉﹞。

曾氏法咳嗽者固有數類﹐但分冷熱虛實﹐隨證疏解。國中時﹐未有不因感冒而傷於肺﹐《內經》曰﹕肺之令人咳何也﹖岐伯曰﹕皮毛者﹐肺之合也﹐皮毛先受邪气﹐邪气得從其合。故《難經》云﹕形寒飲冷則傷肺。使气上而不下﹐逆而不收﹐衝壅咽膈﹐淫淫如癢﹐習習如梗﹐是令嗽也。乍暖脫著﹐暴熱遇風﹐邪气侵於皮膚﹐肺先受之﹐而爲咳嗽﹐若初得時面赤唇紅﹐气粗發熱﹐嗽來痰鳴﹐此是傷風壅痰作嗽﹐用淸肺飲﹑五拗湯及小柴胡湯﹑羌活散﹝傷寒﹞皆可解表﹐次靑木香湯﹝陰腫﹞。有小兒汗出未幹﹐遽爾戲水﹐亦致傷風咳嗽﹐外證眼胞微浮﹐額汗痰鳴﹐亦宜淸肺飲﹑瀉肺湯﹑與之疏風化痰﹐解利邪熱﹐小柴胡湯亦可。若嗽日久﹐津液枯耗﹐肺經虛矣﹐肺爲諸髒華蓋﹐臥開而坐合﹐所以臥則气促﹐坐則稍寬﹐乃因攻肺下痰之過﹐名爲虛嗽﹐聲連不斷﹐喉中痰鳴﹐气息欲絕﹐嗽罷則吐白沫﹐或漧嘔﹐此肺虛而气不順也﹐面唇皆白而慘﹐嗽過額上多汗﹐哽气長出﹐乳食減少﹐致脾虛而胃亦虛﹐宜其有吐﹐投茯苓濃朴湯﹝吐﹞及藿香飲﹝不乳食﹞﹐次溫脾潤肺﹐理中湯﹝吐瀉﹞加杏仁﹑北五味子﹐水煎服﹐蓋此藥補脾而益肺﹐藉土气以生金﹐則自愈矣。或嗽而頰紅有紫黯色﹐於理中湯內再加漧薑爲用﹐亦良法也。有脾虛亦能作嗽﹐當投補劑﹐用醒脾散﹝慢驚﹞

茯苓濃朴湯﹝吐﹞令脾气實﹐然後間以淸肺飲煎服﹐疏解肺經風寒﹐及藿香飲助脾養胃﹐亦救子益母之法也。有一證咳嗽至極時﹐頓嘔吐乳食與痰俱出﹐盡方少定﹐此名風痰壅盛﹐肝木克脾土﹐宜以白附飲﹝吐﹞投之卽效。

﹝薛氏法﹞若咳嗽流涕﹐外邪傷肺也﹐先用參蘇飲。喘嗽面赤﹐心火刑肺也﹐用人參平肺散及六味地黃丸﹝腎﹞。嗽而吐靑綠水﹐肝木乘脾也﹐用異功散加柴胡﹑桔梗。嗽而吐痰乳﹐脾肺气傷也﹐用六君子加桔梗。若嗽唾膿痰者﹐熱蘊於肺而成肺癰也﹐用桔梗湯﹝見肺癰﹞。凡風邪外傷﹐法當表散而實腠理﹐其用下藥﹐非邪傳於內及胃有實熱者﹐不宜輕用。面色白﹐脈短澀者﹐肺之本證也﹐易治。面色赤﹐脈洪數者﹐火刑金也﹐難治。

卷之九﹟肺臟部﹟腎臟部咳嗽

發表

麻黃湯治太陽證頭疼發熱﹐身痛惡風﹐無汗喘滿﹐脈浮緊﹐八九日不解﹐當發汗﹐汗已﹐煩悶瞑目者﹐必衄﹐衄乃解﹐所以然者﹐陽气重故也。

甘艸﹝半兩﹞麻黃﹝去節﹐一兩半﹞桂枝﹝一兩﹞杏仁﹝去皮﹐三十五个﹞

上每服三錢﹐水煎。

三拗湯治感冒風邪﹐鼻塞聲重﹐語音不出﹐或傷風頭疼目眩﹐四肢拘倦﹐咳嗽多痰﹐胸滿气短。

麻黃﹝不去節﹞杏仁﹝不去皮尖﹞甘艸﹝生用﹞

上各等分﹐銼散。每服三錢﹐水一盞﹐生薑三片﹐煎至六分﹐去滓溫服﹐取汗爲度。一方﹐加荊芥﹑桔梗。嗽甚﹐加五味子﹑細辛各減半。又方﹐麻黃去節﹐杏仁去皮尖﹐甘艸炙﹐名三和湯﹐治喘嗽尢妙。加減在乎活法﹐有熱加前胡。傷風加荊芥。有痰加半夏。

加減三拗湯麻黃﹝去根節﹐三錢﹐水煮去沫﹐焙榦﹞桂枝﹝二錢﹞杏仁﹝七个﹐去皮尖﹐炒黃﹐另研如膏﹞甘艸﹝炙﹐一錢﹞

上爲粗末﹐入杏膏拌勻。每服一錢﹐水六分﹐煎至四分﹐去滓﹐溫服無時﹐以汗出爲度﹐量大小加減。若自汗者﹐不宜服之。

五拗湯治感風濕及形寒飲冷﹐痰嗽咳逆﹐連聲不已。

麻黃﹝不去根節﹞杏仁﹝不去皮尖﹞荊芥﹝不去梗﹞桔梗﹝蜜水拌﹐炒。各五錢﹞甘艸﹝二錢半﹞

上每服二錢﹐水一盞﹐煎七分﹐無時溫服。

百部丸治小兒肺寒壅嗽﹐微喘有痰。

百部﹝炒﹞麻黃﹝去節。各三兩﹞杏仁﹝四十枚﹐去皮尖﹐微炒﹐研入﹞

上爲末﹐煮熟棗子﹐丸如皂子大。溫水下二三丸﹐無時﹐日三四服。此本方也﹐仲景加松子仁五十个﹐蜜丸﹐更加胡桃肉﹐含化大妙。一方加甘艸二錢。

九寶飲治小兒嗽﹐是肺臟感寒﹐須表散﹐卻服嗽藥。

麻黃﹝去節﹞薄荷大腹皮紫蘇﹝各半兩﹞陳皮杏仁﹝去皮尖﹞桑白皮﹝炙﹞肉桂枳殼﹝各二錢半﹞甘艸﹝一錢半﹞

上銼散。每服二錢﹐生薑﹑烏梅煎服。冷證﹐去薄荷。熱證﹐去陳皮﹑桂。

華蓋散治肺感寒邪﹐咳嗽上气﹐胸膈煩悶﹐項背拘急﹐聲重鼻塞﹐頭目昏眩﹐痰气不利。

麻黃﹝去節﹞紫蘇子﹝隔紙炒﹞桑白皮﹝蜜炙﹞杏仁﹝去皮尖﹐炒﹞赤茯苓﹝去皮﹞陳橘皮﹝去白。各半兩﹞甘艸﹝炙﹐二錢﹞

上銼散。每服二錢﹐水半盞﹐煎至三分﹐去滓﹐量大小加減﹐食後溫服。

金沸艸散治傷風化痰﹐頭目昏痛﹐頸項彊急﹐往來寒熱﹐肢體煩疼﹐胸膈滿﹐痰涎不利﹐咳嗽喘滿﹐涕唾稠粘﹐及治時行寒疫﹐壯熱惡風。

荊芥﹝四兩﹞前胡﹝去蘆﹞麻黃﹝去節﹞旋復花﹝各三兩﹞甘艸﹝炙﹞半夏﹝湯洗七次﹐薑汁浸﹞赤芍藥﹝各一兩﹞

上銼散。每服二錢﹐水一盞﹐生薑三片﹐棗一枚﹐同煎六分﹐去滓溫服﹐不拘時。有寒邪則汗出嗽甚﹐加杏仁﹑五味子。

麥煎散治小兒夾驚傷寒﹐吐逆壯熱﹐表裏不解﹐气粗喘急﹐面赤自汗﹐或狂語驚叫﹐或不語無汗﹐及癮疹徧身赤癢﹐往來潮熱﹐時行麻痘疹子﹐餘毒未盡﹐渾身浮腫﹐痰涎咳嗽﹐或變急慢驚風﹐手足搐搦﹐眼目上視﹐及傷風頭疼﹐並治之。

滑石地骨皮赤芍藥石膏白茯苓杏仁知母甘艸葶藶子﹝炒﹞人參﹝各半兩﹞麻黃﹝去節﹐一兩半﹞

上爲末。每服一錢﹐麥子煎湯調下。如初生牙兒感冒風冷﹐鼻塞身熱﹐噴嚏多啼﹐每一字﹐用麥子煎湯調下。一方﹐去地骨皮﹑滑石﹐加羌活﹑川芎﹑薄荷煎湯調下。

小靑龍湯治傷寒表不解﹐惡寒體熱﹐水停心下﹐漧嘔發熱而嗽﹐或渴或利﹐小便不利﹐或噎﹐小腹滿喘。

麻黃﹝去節﹐微利者去麻黃﹑加蕘花如彈子大炒令赤色﹐若噎者去麻黃﹑加附子半錢炮﹐若小便不利者加茯苓一兩﹐若喘者去麻黃﹑加杏仁去皮尖﹞赤芍藥半夏﹝泡﹐若渴者﹑去半夏加栝蔞根﹞細辛漧薑﹝炮﹞

肉桂﹝去粗皮﹞甘艸﹝各七錢半﹞五味子﹝半兩﹞

上銼散。每服三錢﹐水一盞﹐煎七分﹐去滓﹐加減服。

淸肺飲治肺受風邪客熱﹐嗽聲不斷﹐气促喘悶﹐痰壅鼻塞﹐流涕失音。及解時行疹毒豆瘡﹐涎多咳嗽﹐咽痛煩渴。

柴胡﹝淨洗﹐二兩﹞人參﹝去蘆﹐半兩﹞杏仁﹝湯泡﹐去皮尖﹞桔梗﹝銼﹐炒﹞赤芍藥荊芥枳殼﹝去穣﹐麩炒微黃﹞桑白皮﹝銼﹐炒﹞北五味子麻黃﹝去節﹐湯泡濾過﹐銼﹐焙﹞半夏﹝湯煮透﹐濾﹐仍銼﹐焙漧。各一兩﹞旋復花﹝五錢﹞甘艸﹝一兩半﹞

上銼。每服二錢﹐水一盞﹐姜二片﹐蔥一根﹐煎七分﹐無時溫服。或入薄荷同煎。

解表散主傷風感冷﹐咳嗽痰喘﹐嘔吐瀉利﹐驚悸﹐有熱證在表裏﹐並宜可投。

麻黃﹝制法同上﹞杏仁﹝湯泡﹐去皮尖﹞赤茯苓﹝去皮。各一兩﹞川芎防風﹝去蘆﹞枳殼﹝制法同上。

各一兩半﹞甘艸﹝半生半炙﹐七錢半﹞

上銼。每二錢﹐水一盞﹐姜二片﹐蔥白一莖﹐煎七分﹐溫服無時。有熱﹐入薄荷同煎。

和解湯治小兒四時感冒寒邪﹐壯熱煩躁﹐鼻塞多涕﹐驚悸自汗﹐肢體疼痛。及瘡疹已發未發﹐皆可服。

羌活防風人參川芎﹝各一兩﹞漧葛升麻甘艸芍藥﹝各半兩﹞

上銼散。每服三錢﹐姜棗煎服。加荊芥。無汗﹐加麻黃﹐咳嗽者﹐加杏仁﹑五味子﹑桔梗。

卷之九﹟肺臟部﹟腎臟部咳嗽

攻裏

﹝錢氏﹞葶藶丸治乳食衝脾﹐傷風咳嗽﹐面赤痰盛﹐身熱喘促。

甜葶藶﹝去土﹐隔紙微炒﹞黑牽牛﹝微炒﹞杏仁﹝去皮尖﹐炒﹐另研如膏﹞漢防己﹝各一兩﹞

上爲末﹐研入杏膏拌勻﹐蒸陳棗肉和﹐再搗爲劑﹐丸如麻子大。每服五丸至七丸﹐淡生薑湯下﹐乳食後﹐或臨夜服﹐量兒大小加減。

﹝潔﹞人參荊芥散治身熱痰嗽﹐胸膈不利﹐宜下痰去熱。

人參﹝半兩﹞荊芥穗﹝一兩﹞大黃﹝二錢﹞

上爲細末﹐水煎﹐調檳榔﹑木香﹐細末五分﹐輕粉一字﹐乳後服。如身熱潮熱﹐宜服淸涼飲子去大黃﹐三服之後﹐一二日﹐卻入大黃服之﹐令疏利則愈﹐不可便動臟腑。

褊銀丸治風涎膈實上熱﹐及乳食不消﹐腹脹喘粗。

巴豆﹝去油膜皮心﹐細研﹐半兩﹞水銀﹝五錢﹞黑鉛﹝二錢半﹐同水銀炒結沙﹞麝香﹝另研﹐五分﹞好墨﹝火燒﹐醋﹐研﹐八錢﹞

上將巴豆末並墨再研勻﹐和入砂子麝香﹐陳米粥和丸﹐如綠豆大﹐撚褊。一歲兒一丸﹐三二歲二三丸﹐五歲以上五六丸﹐煎薄荷湯﹐放冷送下﹐不得化破﹐更量虛實加減﹐並食後服。﹝虛人先以益黃散﹐實脾後﹐以此方下之﹐下後補肺。﹞

卷之九﹟肺臟部﹟腎臟部咳嗽

涼劑

瀉肺湯主傷風後五心煩熱﹐咳嗽喘促﹐唇紅頰赤﹐發渴引飲。

桑白皮﹝銼﹐炒﹞地骨皮﹝淨洗﹐焙漧。各一兩﹞甘艸﹝炙﹐三錢﹞

上咀。每服二錢﹐水一盞﹐粳米百粒﹐煎七分﹐食後﹑臨臥溫服﹐或不拘時。

《聖惠》天門冬散治小兒心胸煩悶﹐體熱咳嗽。

天門冬﹝去心﹐焙﹞桑根白皮﹝銼﹞赤茯苓柴胡﹝去苗﹞百合紫菀﹝洗﹐去苗土﹞藍葉甘艸﹝炙微赤﹐銼。以上各半兩﹞

上件搗﹐羅爲散。每服一錢﹐以水一小盞﹐入生薑少許﹐煎至五分﹐去滓﹐量兒大小﹐以意分減溫服。

《聖惠》百部散治小兒咳嗽煩熱﹐令乳母服。

百部貝母﹝煨微黃﹞紫菀﹝洗去苗土﹞葛根﹝銼。各一兩﹞石膏﹝二兩﹞

上件搗﹐羅爲散。每服三錢﹐以水一小盞﹐入竹葉二七片﹐煎至六分﹐去滓﹐每於食後服。令兒飲乳甚佳。

黃芩散治小兒嗽。

黃芩﹝不拘多少﹐用童子小便浸三日﹐取出﹐銼碎﹐焙漧﹞

上爲細末。每服一字或半錢﹐白湯少許調下﹐乳食後服。

柴胡石膏湯治時行瘟疫﹐壯熱惡風﹐頭疼體疼鼻塞﹐心胸煩滿﹐寒熱往來﹐咳嗽涕唾稠粘。

桑白皮黃芩﹝各三錢半﹞升麻﹝二錢半﹞石膏前胡赤芍藥漧葛柴胡﹝各五錢﹞荊芥穗﹝三錢﹞

上爲末。每服一二錢﹐姜二片﹐淡豉十粒﹐水煎。

卷之九﹟肺臟部﹟腎臟部咳嗽

溫劑

﹝張渙﹞養肺湯溫養脾胃。

紫菀﹝洗去土﹐焙漧﹞半夏﹝湯洗七徧﹞款冬花眞阿膠﹝炙。各一兩﹞人參﹝去蘆﹞桂心﹝各半兩﹞

上件搗﹐羅爲細末。每服一錢﹐水一小盞﹐入生薑二片﹐糯米五粒﹐煎至五分﹐去滓放溫﹐時時服。

菖蒲煎治肺中風邪﹐喘鳴肩息。

石菖蒲﹝一寸九節者﹞款冬花紫菀﹝去土﹐洗﹐焙漧﹞人參﹝去蘆﹞桂心﹝各一兩﹞

上件搗﹐羅爲細末﹐煉蜜同石臼中搗一二百下﹐和如皂子大。每服一粒﹐煎糯米飲化下。

木香半夏丹治胃寒咳嗽。

木香半夏﹝湯洗七次﹐焙漧﹞肉豆蔻﹝各一兩﹞藿香葉丁香白術﹝各半兩﹞

上件搗﹐羅爲細末﹐取生薑自然汁和﹐如黍米大。每服十粒﹐煎人參湯下﹐量兒大小加減。

順肺湯治心肺不利咳嗽。

紫蘇葉半夏﹝湯洗七徧﹐焙。各一兩﹞五味子款冬花陳橘皮﹝湯浸﹐去白﹞桂心木香﹝各半兩﹞

上件搗﹐羅爲細末﹐每服一錢﹐水八分﹐入生薑﹑人參各少許﹐煎四分﹐去滓溫服。

卷之九﹟肺臟部﹟腎臟部咳嗽

平劑

《聖惠》陳橘皮散治小兒咳嗽﹐胸中滿悶﹐不欲乳食。

陳橘皮﹝湯浸﹐去白﹐焙﹞桔梗﹝去蘆﹞雞蘇杏仁﹝湯浸﹐去皮尖﹐麩炒微黃﹞人參﹝去蘆。各一分﹞貝母﹝煨微黃﹐半兩﹞

上件搗﹐羅爲粗散﹐每服一錢﹐以水一小盞﹐入燈心十莖﹐煎至五分﹐去滓溫服﹐日三四服﹐量兒大小以意加減。

麥門冬煎治小兒咳嗽壯熱﹐胸膈壅滯。

麥門冬﹝去心﹐一兩﹞生薑﹝半兩﹐取汁﹞酥蜜﹝各二合﹞杏仁﹝湯浸﹐去皮尖雙仁﹐二兩﹞

上件藥﹐先以水一大盞煎麥門冬及杏仁至四分﹐入砂盆內研﹐絞取汁﹐卻入銀器中﹐次納生薑汁﹐以慢火熬成膏﹐收於瓷器中。每服以淸粥飲調下半茶匙﹐日三服﹐夜一服﹐量兒大小﹐以意加減。

﹝茅先生﹞奶豆膏栝蔞穣蜜﹝各半盞﹞人參鉛白霜﹝各半兩﹞陳槐花﹝一分﹞栝蔞子﹝百二十枚﹞

上將栝蔞穣及蜜煉成膏﹐入諸藥末同爲膏。每服一大黃豆大﹐用杏仁煎湯調服。

注唇膏治小兒諸般咳嗽。

郁金﹝三个大者﹐銼細﹐用生薑汁浸一宿﹞白僵蠶﹝直者﹐七條﹞鉛白霜﹝半錢﹐研﹞腦子﹝一字﹞

上件﹐爲細末﹐煉蜜爲膏。用綠豆大注孩兒唇上﹐二三歲桐子大﹐十歲以上皂子大﹐薄荷生薑湯化下。

蜜瓜膏治小兒嗽。

栝蔞皮﹝不拘多少﹐用蜜塗﹐慢火上炙焦赤色﹞

上爲末﹐每服一錢﹐蜜調成膏。時時抹兒口內。

生犀散治咳嗽﹐解時气痰逆喘滿﹐心忪忡驚悸﹐風熱。

杏仁﹝去皮尖﹐炒﹞桔梗﹝各二錢﹞茯苓甘艸人參半夏﹝各一錢﹞五味子前胡﹝各一錢半﹞

上銼散。生薑﹑薄荷煎服。有熱加羌活﹐或加麻黃﹑細辛。

保肺湯治肺胃受風熱﹐痰盛咳嗽﹐喘吐不止﹐及治久嗽不愈。

山藥白茯苓紫蘇葉黃芩防風杏仁﹝去皮尖﹐麩炒﹞五味子桔梗百部﹝六分﹞

藿香百合﹝各五分﹞白僵蠶﹝二錢﹐去絲嘴﹐炒﹞

上水煎﹐食後服。

天麻防風丸治驚風咳嗽﹐身體壯熱﹐多睡驚悸﹐手足抽掣﹐精神昏憒﹐痰涎不利﹐及風邪溫熱。

天麻防風人參辰砂雄黃麝香甘艸﹝炙。各二錢半﹞全蠍﹝炒﹞僵蠶﹝各半兩﹐炒﹞

牛黃一方﹐有牛膽南星﹐無麝香上爲末﹐煉蜜丸桐子大。每服一二丸﹐薄荷湯下。

卷之九﹟肺臟部﹟腎臟部咳嗽

下气

紫蘇子散治小兒咳逆上气﹐因乳哺無度﹐內挾風冷﹐傷於肺气﹐或小兒啼气未定﹐與乳飲之﹐與气相逆﹐气不得下。

紫蘇子訶子﹝去核﹞杏仁﹝去皮尖﹐炒﹞蘿卜子﹝炒﹞木香人參﹝去蘆。各三兩﹞靑皮甘艸﹝炒。

各一兩半﹞

上爲細末。每服二錢﹐水一盞﹐生薑三片﹐煎至五分﹐去滓﹐不拘時服﹐量兒加減。

《肘後》療小兒咳嗽方紫菀﹝六分﹞貝母﹝二分﹞款冬花﹝一分﹞

上搗爲散。每服如豆大﹐著乳頭上﹐令兒和乳咽之﹐日三四。乳母忌食大咸醋物。《聖惠》用淸粥飲調一字。

﹝張渙﹞馬兜鈴丹治小兒肺壅咳嗽﹐大便不利。

馬兜鈴紫蘇子人參﹝去蘆頭。各一兩﹞款冬花木香﹝各半兩﹐並爲細末﹞杏仁﹝七錢半﹐湯浸﹐去皮尖﹐另細研﹞

上件﹐同拌勻﹐煉蜜和﹐如黍米大。每服十粒﹐煎生薑湯下﹐量兒大小加減。

卷之九﹟肺臟部﹟腎臟部咳嗽

化痰

人參半夏丹消痰飲﹐止嗽。

人參﹝去蘆﹞半夏﹝湯洗七徧﹐焙漧﹞白術川面姜天南星﹝微炮。各一兩﹞

上件搗﹐羅爲細末﹐取生薑汁打麵糊和﹐如黍米大。每服十粒﹐煎生薑湯下。

月內百嬰兒如鍼頭大﹐沾在乳頭上﹐令兒吮之。

貝母湯治肺中風﹐咳嗽喘滿。

貝母﹝炒黃色﹞半夏﹝白礬湯洗七徧﹐焙漧。各一兩﹞漧薑麻黃﹝去根節﹞款冬花甘艸﹝炙﹐各半兩﹞

上件搗﹐羅爲細末﹐每服一錢﹐水一小盞﹐入生薑三片﹐杏仁二粒去皮尖﹐同煎至五分﹐去滓溫服。

卷之九﹟肺臟部﹟腎臟部咳嗽

補虛

﹝潔古﹞黃湯治小兒咳嗽喘逆﹐身熱鼻漧燥者﹐是熱入肺經﹐爲客熱﹐呷呀有聲。

黃﹝二兩﹞人參﹝二錢半﹞地骨皮﹝五錢﹞桑白皮﹝三錢﹞甘艸﹝二錢半﹞

上咀。水煎。放溫﹐頻頻服之。

﹝海藏﹞加味四君子湯治涎嗽。

人參白術白茯苓甘艸杏仁桑白皮﹝各等分﹞半夏曲﹝減半﹞

水煎服。

又治咳嗽﹐用四君子末﹐煎紫蘇湯調下。

﹝張渙﹞蟬殼湯治肺气不利病。

蟬殼﹝微炒﹞五味子﹝湯洗七次﹐焙漧﹞人參﹝去蘆。各一兩﹞陳橘皮﹝湯浸﹐去白﹐焙漧﹞甘艸﹝炙。

各半兩﹞

上件搗﹐羅爲細末﹐每服半錢﹐煎生薑湯調下。

白術五味湯方治咳逆气逆上喘。

五味子白術丁香人參﹝去蘆頭﹞款冬花﹝各半兩﹞細辛﹝去土﹐一分﹞

上件搗﹐羅爲細末。每服一錢﹐水八分﹐入生薑三片﹐煎至四分﹐去滓放溫﹐令時時呷之。

人參平肺散治心火克肺﹐咳嗽喘嘔﹐痰涎壅盛﹐胸膈痞滿。

人參橘紅甘艸﹝炙﹞地骨皮﹝各五分﹞茯苓知母﹝炒。各七分﹞五味子﹝炒﹞天門冬﹝去心﹞靑皮﹝各四分﹞桑白皮﹝炒﹐一錢﹞

上﹐每服一二錢﹐水煎。

卷之九﹟肺臟部﹟腎臟部咳嗽

收澀

細辛五味子湯治肺經不足﹐胃气怯弱﹐或冒風邪﹐或停寒有飲﹐咳嗽倚息﹐不得安臥﹐胸滿短气﹐漧嘔作熱﹐嗽唾結痰﹐或吐涎沫﹐頭目昏眩﹐身體疼重﹐語聲不出﹐痛引胸脇﹐不問新久﹐並宜服之。

細辛﹝去苗土﹞半夏﹝湯泡。各一兩﹞罌粟殼﹝去帶蓋﹐炒﹞五味子﹝各三兩﹞烏梅﹝去核﹞甘艸﹝炙。

各一兩半﹞桑白皮﹝炒﹐六錢﹞

上銼散。每服二錢﹐水一盞﹐生薑五片﹐煎至六分﹐去滓溫服。

卷之九﹟肺臟部﹟腎臟部咳嗽

分經

黃芩半夏生薑湯治膽腑咳嘔苦水若膽汁。

黃芩生薑﹝各一錢﹞甘艸﹝炙﹞芍藥﹝各六分﹞大棗﹝二个﹞半夏﹝一錢五分﹞

上﹐水煎服。

甘桔湯治心臟咳﹐咳而喉中如梗﹐甚則咽腫喉痺。

粉艸苦梗﹝各一錢﹞

上﹐水煎﹐食後服。

芍藥甘艸湯治小腸腑咳﹐咳而失气。

芍藥甘艸﹝炙﹐各一錢﹞

上﹐水煎服。

升麻湯治脾臟咳﹐咳而右脇下痛﹐痛引肩背﹐甚則不可以動﹐動則咳涎。﹝方見傷寒﹞

烏梅丸治胃府咳﹐咳而嘔﹐嘔甚則長虫出。

烏梅﹝三十个﹞細辛附子﹝制﹞桂枝人參黃柏﹝各六錢﹞漧薑黃連﹝各一兩﹞當歸蜀椒﹝各四兩﹞

上爲末﹐用酒浸烏梅一宿﹐去核蒸之﹐與米飯搗和﹐丸如桐子大。每服十丸﹐白湯下。

赤石脂禹餘糧湯治大腸咳﹐咳而遺屎。

赤石脂禹餘糧﹝各二兩﹐並打碎﹞

上每服二錢﹐水煎。

麻黃附子細辛湯治腎臟咳﹐咳則腰背相引而痛﹐甚則咳涎。又治寒邪犯齒﹐致腦齒痛﹐宜急用之﹐緩則不救。

麻黃細辛﹝各二錢﹞附子﹝一錢﹞

上﹐每服一錢﹐水煎。

茯苓甘艸湯治膀胱咳﹐咳而遺溺。

茯苓﹝二錢﹞桂枝﹝二錢半﹞生薑﹝五大片﹞

上﹐每服二錢﹐水煎。

卷之九﹟肺臟部﹟腎臟部咳嗽

百內嗽

此名乳嗽﹐實難調理﹐亦惡證也﹐當審虛實而施治焉﹐實者散之﹐虛者補之。其證气粗痰盛﹐口瘡眼熱﹐發散後﹐可利之﹐比金丸﹝驚癇﹞等藥主之﹐散其實也。其證嘔吐﹐嗽後驚悸﹐困倦自汗者﹐當用補肺散﹑益黃散﹑天麻散補其虛也。大抵治驚嗽﹐琥珀散主之。天麻丸乃要藥也﹐用天麻﹑蟬蛻﹑僵蠶﹑人參﹑川芎﹑甘艸﹑硼砂﹑天竺黃﹑膽制南星﹑白附子﹑坯﹑雄黃﹑金箔末之﹐煉蜜丸如雞頭大﹐金箔爲衣﹐每服一丸﹐薄荷湯化下﹐治未滿百﹐咳嗽不止﹐遠勝諸藥。﹝曾﹞百日內嬰孩﹐偶咳嗽痰壅﹐睡中不寧﹐亦因產後感風而得﹐但不可過用發散之劑﹐先以解表散﹝見前﹞一二服﹐次投貝母湯及惺惺散治。﹝薛﹞若脾胃內熱者用抱龍丸﹝驚﹞。風邪外感者用惺惺散﹝痘初熱﹞。痰熱旣去﹐而气粗痰盛﹐或流涎者﹐脾肺气虛也﹐用異功散﹝吐瀉﹞加桔梗。口瘡眼熱﹐大便堅實者用三黃丸﹝裏熱﹞。大便不實者用白術散﹝渴﹞。若嘔吐不乳﹐困倦自汗﹐或自利腹脹者﹐脾胃气虛也﹐用六君子﹝吐瀉﹞加柴胡。若驚悸困倦﹐痰盛不乳者﹐心脾血虛也﹐四君﹝吐瀉﹞加芎﹑歸﹑酸棗仁。或因乳母食五辛濃味﹐致兒爲患者﹐仍參喘嗽諸證。

補肺散﹝又名阿膠散﹞治小兒久患咳嗽﹐气急有痰﹐惡心喘虛。﹝見前﹞

天麻散治嬰兒咳嗽有痰﹐气壅面紅。

南星﹝水浸﹐春秋五日﹑冬七日﹑夏三日﹐半兩﹞天麻﹝三錢﹞辰砂﹝一錢﹞麝香﹝一字﹞

上爲末。每服一字﹐用杏仁湯調下﹐人參湯亦可。

天麻丸治小兒未滿百﹐咳嗽不止﹐名曰乳嗽。

天麻蟬蛻僵蠶人參﹝各一錢﹞川芎﹝一錢半﹞甘艸﹝二錢﹞硼砂﹝半錢﹞辰砂天竺黃牛膽南星﹝各二錢﹞白附子坯雄黃﹝各一錢﹞金箔﹝五片﹞

上爲末﹐煉蜜丸如芡實大﹐金箔爲衣。每服一丸﹐薄荷湯化下。

琥珀散治急慢驚風﹐涎潮昏冒﹐目瞪驚搐﹐內釣腹痛﹐或驚癇時發。

辰砂﹝一錢半﹞琥珀牛黃僵蠶﹝炒﹐去絲嘴﹞牛膽南星全蠍白附子代赭石天麻乳香蟬殼﹝各一錢﹞

上﹐爲末。每服一二分﹐白湯調下。

貝母湯主百日內嬰孩﹐咳嗽有痰。

貝母﹝一兩﹞甘艸﹝半炙半生﹐二錢﹞

上件銼焙爲末。每服一字或半錢﹐用陳米煎湯﹐空心調服﹐痰盛﹐淡姜湯調下。

惺惺散主傷風傷寒﹐痰嗽咳逆﹐理虛和气﹐寧心淸肌﹐止啼去煩﹐利咽解失音。

人參﹝去蘆﹐半兩﹞桔梗﹝銼﹐炒﹞白茯苓﹝去皮﹞白術天花粉﹝四味各一兩﹞細辛﹝去葉﹐二錢﹞防風﹝去蘆﹞川芎南星﹝生用﹐三味各二錢半﹞甘艸﹝半生半炙﹐七錢﹞

上件咀。每服二錢﹐水一盞﹐姜二片﹐薄荷三葉﹐慢火煎七分﹐無時溫服。

《外臺﹟短劇》療少小十日以上至五十日卒得暴咳﹐吐乳嘔逆﹐晝夜不得息。

四物湯桔梗紫菀﹝各三分﹞甘艸﹝炙﹐一分﹞麥門冬﹝去心﹐七分﹞

上藥切﹐以水一升﹐煮取六合﹐去滓。分五服﹐以瘥爲度。《千金》有桂心﹐無桔梗﹐以水二升﹐煮取一升﹐以綿著湯中﹐捉綿滴兒口中﹐晝夜四五過﹐節哺乳。

﹝張渙﹞雄黃膏治月裏兒咳嗽﹐並三歲以下皆可服。

雄黃﹝一錢﹐細研﹞杏仁﹝七粒﹐去皮尖﹞半夏﹝七个﹐童子小便浸一宿﹐切作片子﹐焙漧﹐爲末﹞

上一處研勻﹐用生薑自然汁半兩﹑蜜半兩﹐一處入藥末於罐子內重湯中熬﹐用柳枝子攪成膏。每服一皂子大﹐塗奶頭﹐與兒吮﹐或糯米飲調下。

﹝趙氏﹞治小兒未咳嗽方白僵蠶﹝直者﹞

上﹐爲細末﹐塗少許奶頭上﹐令兒喫﹐立效。

卷之九﹟肺臟部﹟腎臟部咳嗽

嗽膿血

錢氏曰﹕有喘而咯膿血者﹐乃肺熱﹐食後服甘桔湯。久嗽者﹐肺亡津液﹐阿膠散主之。﹝卽補肺散見前。﹞咳而痰實﹐不甚喘﹐而面赤飲水者﹐褊銀丸下之。﹝方見前﹞段齋郎子四歲﹐病嗽﹐身熱吐痰﹐數日而咯血。前醫以桔梗湯及防己丸治之﹐不愈﹐涎上攻﹐吐喘不止﹐請錢氏﹐下褊銀丸一大服﹐復以補肺湯﹑補肺散﹑治之。或問段氏子咯血肺虛﹐何以下之。錢曰肺𨿽咯血﹐有熱故也﹐久則虛痿﹐今涎上潮而吐﹐當下其涎﹐若不﹐吐涎則不甚便﹐蓋吐涎能虛﹐又生驚也﹐痰實上攻﹐亦能發搐﹐故根據法只宜先下痰而後補脾肺﹐必涎止而吐愈﹐爲順治也。若先補其肺爲逆耳。

此所謂識病之輕重﹐先後爲治也。

甘桔散桔梗﹝米泔浸一宿﹐焙漧﹞甘艸﹝炒。各二兩﹞

上爲細末﹐每服一大錢﹐水一大盞﹐入阿膠半兩﹐炮﹐煎至五分﹐食後溫服。

﹝海﹞甘桔湯﹐仲景少陰咽痛藥也﹐孫眞人治肺癰吐膿血﹐用生甘艸加減二十餘條。

《王氏手集》解肌丸治外搏風邪﹐內挾痰飲﹐寒熱往來﹐煩渴頰赤﹐心忪減食﹐熱在上焦﹐咳嗽有血方。

防風地骨皮﹝各一分﹞

上件﹐燒沙糖爲丸。每服一丸﹐食後﹑煎紫蘇湯下。

團參丸治嗽血。

阿膠皂子黃人參﹝各半兩﹞

上除膠﹐爲細末﹐湯少許﹐洋膠和雞頭大。白湯化下。

雞淸散﹝朱氏﹞治咳嗽出血﹐下涎。

郁金﹝半兩﹐用皂莢漿水一盞﹐或酸菜汁亦得﹐煮幹爲度﹞滑石﹝半兩﹐生﹞雄黃﹝半兩﹐醋煮﹐半幹用﹞

上爲細末﹐每服一字。常服﹐薄荷湯調下。止嗽﹐螺粉水下。嗽血﹐雞子淸調下。

卷之九﹟肺臟部﹟腎臟部咳嗽

嗽作呀呷聲

《聖惠》夫小兒嗽而呀呷作聲者﹐由胸膈痰多﹐嗽動於痰上﹐搏於咽喉之間﹐痰與气相擊﹐隨嗽動息﹐呀呷有聲。其咳嗽本體𨿽同﹐至於治療則加消痰破飲之藥﹐以此爲異爾。

《聖惠》射幹散治小兒咳嗽﹐心胸痰壅﹐攻咽喉作呀呷聲。

射幹麻黃﹝去根節﹞紫菀﹝洗去苗土﹞桂心﹝以上各半兩﹞半夏﹝半分﹐湯洗七徧﹐去滑﹞甘艸﹝炙微赤﹐銼﹐一分﹞

上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓﹐入蜜半茶匙﹐攪令勻﹐不計時候﹐量兒大小﹐分減溫服。

陳橘皮散治小兒咳嗽﹐咽中作呀呷聲。

陳橘皮﹝湯浸﹐去白﹐焙﹞桑根白皮﹝銼﹞杏仁﹝湯浸﹐去皮尖﹐麩炒黃﹞甘艸﹝炙微赤﹐銼﹞甜葶藶﹝隔紙炒令紫色。以上各一分﹞

上件藥搗﹐粗羅爲散﹐每服一錢﹐以水一小盞﹐煎至五分﹐去滓放溫﹐量兒大小加減服。

蘿卜子散治小兒咳嗽喘急﹐作呀呷聲。

蘿卜子﹝微炒﹞麻黃﹝去根節。各一分﹞燈心﹝一大束﹞皂莢子﹝十枚﹐煨﹐去皮﹞甘艸﹝炙微赤﹐銼﹐半分﹞

上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候﹐量兒大小﹐以意分減溫服。

蟬殼散治小兒心胸痰壅﹐咳嗽咽喉不利﹐常作聲。

蟬殼﹝微炒﹞半夏﹝湯洗七徧﹐去滑﹞甘艸﹝炙微赤﹐銼﹞漢防己﹝各一分﹞桔梗﹝去蘆﹞陳橘皮﹝湯浸﹐去白﹐焙。各半兩﹞

上件藥搗﹐細羅爲散。每服以生薑粥飲調下一字﹐三歲以上﹐加之半錢。

《聖惠》又方﹝《太醫局方》以此治痰嗽﹐名辰砂半夏丸﹞

半夏﹝湯洗七徧﹐去滑﹞甜葶藶﹝隔紙炒令紫色﹞杏仁﹝湯浸﹐去皮尖雙仁﹐麩炒微黃。各一分﹞朱砂﹝細研﹐飛﹞五靈脂﹝各半分﹞

上件藥搗﹐羅爲末﹐用生薑自然汁煮糊和丸﹐如綠豆大。每服煎麻黃湯下三丸﹐日三服﹐量兒大小以意加減。

﹝張渙﹞桔梗湯治小兒咳嗽呀呷﹐咽膈不利。

桔梗半夏﹝泡七次﹞紫蘇葉﹝炒﹞石膏甘艸﹝炙。各半兩﹞皂莢﹝燒灰存性﹐一分﹞

上件搗﹐羅爲細末﹐每服一錢﹐水一盞﹐入生薑三片﹐煎五分﹐放溫﹐時時與兒服。

卷之九﹟肺臟部﹟腎臟部

咳嗽

﹝曾﹞郭氏曰﹕小兒此疾﹐本因暑濕所侵﹐未經發散﹐邪傳心肺﹐變而爲熱﹐有熱生風﹐有風生痰﹐痰實不化﹐因循日久﹐結爲頑塊﹐丸如豆粒﹐遂成痰母。推本其原﹐或啼哭未休﹐遽與乳食﹔或飼以酸鹹﹐气郁不利﹐致令生痰﹔或節令變遷﹐風寒暑濕侵襲﹔或墮水中﹐水入口鼻﹐傳之於肺﹔故痰母發動而風隨之﹐風痰潮緊﹐气促而喘﹐乃成痼疾。急宜去風化痰﹐先以五苓散同寬气飲﹝俱驚﹞寬熱飲﹝裏熱﹞用少薑汁和勻﹐沸湯調服﹐次進知母湯﹑雄黃散﹑如意膏﹑半夏丸﹝痰涎﹞。

知母湯治气喘﹐痰鳴發熱﹐咳嗽惡風。

知母甘艸﹝各半兩﹞貝母羌活滑石﹝別研﹞大黃小麥﹝各三錢﹞麻黃﹝去根節﹐湯泡﹐去沫﹐焙﹞苦葶藶訶子肉﹝各一錢半﹞薄荷﹝去梗﹐二錢﹞

上件咀。每服二錢﹐水一盞﹐姜二片﹐煎七分﹐無時溫服。

雄黃散主暴中急慢驚風﹐痰涎滿口﹐及雨侵閉汗不通﹐或涼或熱﹐坐臥生煩。

雄黃﹝紅亮者﹐二錢半﹞白藥﹝去黑皮﹞川烏﹝炮裂﹐去皮臍﹞艸烏﹝炮裂﹐去皮﹞天麻﹝明亮者﹞川芎﹝五味各半兩﹞

上除雄黃外﹐餘五味銼焙﹐同雄黃爲末。驚風痰壅﹐每服半錢或一錢﹐用薑汁﹑茶淸調下。發汗﹐水姜蔥薄荷同煎﹐並投三服﹐取效。

如意膏治痰喘气促﹐咳嗽連聲不已﹐冷熱二證皆可投。

半夏﹝炮裂﹞南星﹝炮裂。二味各一兩半﹞

上二味爲末﹐以生薑汁和勻﹐撚作小餅如錢樣﹐用慢火炙幹﹐再爲末﹐復取薑汁如前﹐經兩次炙幹﹐仍焙爲末﹐煉蜜丸芡實大。每服一丸至二丸﹐仍用姜蜜湯無時化服﹐有熱﹐以薄荷湯下。

雄黃丹治小兒﹐喘滿咳嗽﹐心胸煩悶﹐傷熱蠲毒。

雄黃朱砂﹝各一錢﹐另研﹞杏仁﹝十四粒﹐炒﹞巴豆﹝七粒﹞豆豉﹝淡者﹐二十一粒﹞

上杏﹑巴﹑豉三味﹐用米醋半盞﹐漧薑一片指大﹐煮令幹﹐研成膏﹐皂角一寸蜜炙焦﹐先去子與皮﹐法制牛膽一分﹐同雄朱與杏膏研細和勻﹐麵糊爲丸﹐如麻子大。

每一歲兒五丸﹐壯者七丸﹐二歲十丸﹐淡生薑湯下。

《玉訣》貝母丸治小兒。

貝母天南星﹝薑汁制﹞人參茯苓甘艸﹝炙﹞白附子﹝各等分﹞皂角子﹝七枚﹐炮﹞

末之﹐煉蜜丸小豆大。每服五七丸﹐薄荷湯吞下。

油衮丸治小兒及虫積。

雷丸五靈脂﹝各一分﹞巴豆﹝十五粒﹐取霜﹞

上末之﹐滴水丸。每三五丸麻油滚過﹐井水吞下。

《惠眼》內金丸治小兒咳嗽。

雞內金雌黃﹝細研﹐水飛過﹐去水﹐露三日方使﹞半夏﹝生﹞延胡索﹝各等分﹞

上爲末﹐棗肉爲丸﹐如小豆大。周歲三丸至四丸﹐燈心湯下。

《吉氏家傳》治奶方天竺黃蚌粉﹝炒﹞

上件等分﹐研勻。蜜調塗奶頭上﹐與喫。

腦子散治小兒傷風﹐咳嗽不住﹐兼治瘕呷。

大黃﹝一分﹞郁金﹝二錢﹞

上件二味﹐先以豬牙皂角煮一復時﹐取切片子﹐焙榦爲末﹐次入粉霜﹑腦子各少許﹐再同研令勻。每服一字﹐沙糖水調下﹐量兒肥瘦﹐加減用之。

卷之九﹟肺臟部﹟腎臟部咳嗽

嗽聲不出

《聖惠》杏仁煎治小兒咳嗽聲不出。

杏仁﹝湯浸﹐去皮尖﹐入水一大盞﹐研濾取汁﹐二兩﹞酥蜜﹝各一合﹞

上件藥﹐先以杏仁汁於鐺中﹐以重湯煮﹐減去半﹐入酥蜜﹐又湯煮二十沸﹐卻入貝母﹑紫菀末各一分﹐甘艸末半分﹐更煎﹐攪如餳﹐收瓷器中。每服﹐以淸粥飲下半錢﹐日三服﹐夜一服。嗽止爲度﹐量兒大小加減。

又方貝母﹝半兩﹐煨﹞牛黃﹝細研﹐一錢﹞甘艸﹝炙﹐一分﹞

上件藥搗﹐細羅爲散﹐每服以溫水調下半錢﹐日三四服﹐量兒大小加減。

又方麥門冬﹝去心﹐焙﹞杏仁﹝去皮尖﹐麩炒黃﹞甘艸﹝炙﹞貝母﹝煨﹞款冬花﹝各一分﹞紫菀﹝去土﹐半兩﹞

上件藥搗﹐細羅爲散。每服以乳汁調下半錢﹐日三四服﹐量兒大小加減以意。

又方杏仁﹝一兩﹐去皮尖雙仁﹐以水一中盞﹐研絞取汁﹞紫菀﹝半兩末﹞

上以杏仁汁並紫菀末﹐入蜜一合﹐同煎如膏。每服以淸粥飲調下半茶匙﹐量兒大小加減。

卷之九﹟肺臟部﹟腎臟部咳嗽

驚膈嗽

小兒患驚風﹐驚止而嗽作﹐謂之驚膈嗽。茅先生下金杏丸夾勻气散與服。

金杏丸杏仁﹝去皮尖﹞甜葶藶漢防己馬兜鈴﹝去皮﹞

上等分爲末﹐用蜜爲丸小豆大。每服十丸﹐用麥門冬熟水吞下。﹝茅先生亦於前咳嗽門中已有此方﹐爲各有牽引﹐不可除﹐故兼存之﹞

勻气散桔梗﹝去蘆頭﹐淨洗﹐幹﹐五兩﹞甘艸﹝二兩﹞縮砂仁香﹝洗﹞陳橘皮﹝各一兩﹞白姜﹝一分﹞

上爲末。每服半錢一錢﹐用霜木瓜煎湯調下﹐如無﹐卽用紫蘇﹑鹽煎湯下。

卷之九﹟肺臟部﹟腎臟部咳嗽

久嗽

《聖惠》栝蔞煎治小兒久嗽不止﹐心神煩悶。

栝蔞﹝一顆熟者﹐去仁﹐以童子小便一升相和﹐研絞取汁﹞酥﹝一兩﹞甘艸﹝生一分﹐爲末﹞蜜﹝二兩﹞

上件藥﹐以銀鍋子中慢火煎如稀餳。每服以淸粥飲調下半錢﹐日四五服﹐量兒大小加減。

不灰木散治小兒嗽久不止。

不灰木﹝牛糞火燒通赤﹞貝母﹝煨令黃﹞甘艸﹝炙微赤。以上各半兩﹞

上件藥搗﹐粗羅爲散。每服一錢﹐以新汲水一小盞﹐點生油一二滴﹐打令散﹐煎至五分﹐去滓﹐分溫二服﹐日四服﹐量兒大小加減。

桑白皮煎治小兒經時不瘥﹐及傷肺見血。

桑根白皮﹝東引者﹐切﹐五合﹞白狗肺﹝一具﹐切﹞甘艸茯苓升麻貝母﹝各十二分﹞芍藥杏仁﹝炒。各十分﹞李根白皮﹝切﹐四分﹞款冬花麥門冬﹝去心。各六分﹞黃芩﹝十一分﹞淡竹靑皮﹝八分﹞蜜地黃汁﹝各一升﹞

上﹐以水一斗﹐煮及三升﹐去滓﹐下杏膏﹑地黃汁﹑蜜﹐微火上煎﹐不住攪﹐至二升三合﹐綿濾絞汁。二三歲兒一合﹐溫服之﹐日進三服﹐夜三合。

知母散治大人小兒久嗽不止﹐痰吐喘悶气噎。

知母貝母柴胡黃﹝炙﹞紫菀﹝洗﹞馬兜鈴杏仁﹝研﹐去皮尖﹞半夏﹝白礬水煮幹爲度﹞

桑白皮﹝炙﹞白礬﹝研﹞款冬花﹝各等分﹞

上爲細末﹐每服一錢﹐水七分盞﹐同煎三分﹐去滓時時服。或生薑自然汁煮糊爲丸﹐每服五七丸﹐生薑湯下。

貝母散治小兒久咳嗽﹐气急。

貝母﹝煨﹞杏仁﹝去皮﹐炒﹞麥門冬﹝去心﹞款冬花﹝各一分﹞紫菀﹝半兩﹞

上爲末﹐用乳汁調下半錢。

卷之九﹟肺臟部﹟腎臟部

喘

《素問》通評虛實論帝曰﹕乳子中風熱﹐喘鳴肩息者﹐脈何如﹖岐伯曰﹕喘鳴肩息者﹐脈實大也﹐緩則生﹐急則死。﹝曾﹞小兒喘疾﹐重於咳嗽﹐然有虛實冷熱之分﹐不可槪舉。實熱者﹐投淸肺飲﹝嗽﹞加五和湯﹝裏熱﹞﹐水姜蔥煎﹐及瀉肺湯﹝嗽﹞﹑碧玉丸爲治。經云﹕喘急多因气有餘﹐蓋肺主气故也。虛冷者﹐投枳實湯水姜煎﹐並如意膏﹑補肺散﹐坎離湯自效。此肺虛感風﹐气不升降﹐致有是證。及用定喘飲常驗﹐不拘冷熱﹐皆可服。涎壅失音﹐二聖散主之。﹝薛﹞喘急之證﹐有因暴驚觸心者﹐有因寒邪壅盛者﹐有因風邪外客者﹐有因食鹹酸痰滯者﹐有因膏粱積熱燻蒸淸道者﹐然喘與气急﹐有輕重之別﹐喘則欲言不能﹐隘於胸臆﹐气急但息短心神迷悶耳。治法﹐因驚者﹐用雄朱化痰定喘丸﹐佐以天麻定喘飲。寒傷肺气者﹐用小靑龍湯。風邪傷肺者﹐用三拗湯加減之。食鹹酸傷肺者﹐啖以生豆腐。熱傷肺气者﹐當涼肺定喘。哮喘喉聲如鋸者﹐梅花飲﹐兼用半夏丸。前證多因脾肺气虛﹐腠理不密﹐外邪所乘﹐眞气虛而邪气實者爲多﹐若已發﹐則散邪爲主﹐未發則補脾爲主﹐設槪攻其邪﹐則損眞气﹐逕補其肺﹐則益其邪。凡喘嗽之證﹐若小便不利﹐則必生脹﹐脹則必生喘﹐要分標本先後﹐先喘而後脹者主於肺﹐先脹而後喘者主於脾﹐蓋肺金司降﹐外主皮毛﹐肺朝百脈﹐通調水道﹐下輸膀胱﹐肺旣受邪﹐則失降下之令﹐故小便漸短﹐致水溢皮膚而生脹滿﹐此則喘爲本而脹爲標也﹐治當淸金降火爲主﹐而行水次之。脾土惡濕﹐而主肌肉﹐土能克水﹐若脾土受傷﹐不能制水﹐則水濕妄行﹐浸漬肌肉﹐水旣上溢﹐則邪反侵肺﹐气不能降﹐而生喘矣﹐此則脹爲本而喘爲標也﹐治當實脾行水爲主﹐而淸金次之。苟肺證而用燥脾之藥﹐則金燥而喘愈甚﹐脾病而用淸金之藥﹐則脾寒而脹益增﹐觀其證若中气虛弱者﹐用六君子湯﹔中气虛寒者﹐前方加炮姜。鬱結气滯者﹐用歸脾湯加柴胡﹑山梔。肝木克脾土者﹐用六君﹑柴胡﹑山梔。肺气壅滯者﹐用紫蘇飲加白術。食郁壅滯者﹐用養胃湯加木香。肺中伏熱﹑水不能生而喘者﹐用黃芩淸肺飲及五淋散。脾肺虛弱不能通調水道者﹐用補中益气湯及六味丸。膏粱濃味脾肺積熱而喘者﹐用淸胃散及滋腎丸。心火刑金不能生水者﹐用人參平肺散﹐亦用滋腎丸。腎水虧﹑虛火爍金﹑小便不利者﹐用六味丸及補中益气湯。肝木乘脾不能相制而喘者﹐用六君﹑柴胡﹑升麻。脾胃虛寒臍凸腹脹者﹐用八味地黃丸。脾腎虛寒﹐不能攝水如蠱脹者﹐用加減腎气丸。凡虧損足三陰而致喘脹﹐或二便不調﹐及牽引作痛者﹐俱用六味﹑八味﹑加減腎气等丸治之。仍參傷風咳嗽證。

錢氏論肺盛復有風冷云﹕胸滿短气﹐气急喘嗽上气﹐當先散肺﹐後發散風冷﹐散肺﹑瀉白散﹝肺﹞﹐發散風冷﹐大靑膏主之﹝吐瀉﹞。肺只傷寒﹐則不胸滿。潔古云﹕肺實﹐則喘而气盛﹐瀉白散。

瀉白散﹝肺﹞淸肺飲﹝嗽﹞五和湯﹝裏熱﹞

碧玉丸治痰嗽气喘胸滿﹐飲食減少﹐睡不得寧﹐煩躁有熱。

靑黛明白礬﹝生用﹞天南星﹝生用﹞滑石﹝四味各二錢半﹞輕粉﹝五十帖﹞全蠍﹝十五尾﹐去尖毒﹞巴豆﹝四十九粒﹐去殼膜心﹐存油﹐碎切﹐入乳缽極細杵﹞

上除輕粉﹑巴豆外﹐餘五味﹐或曬或焙﹐爲末﹐仍入前二味﹐同在乳缽杵勻﹐薑汁煮糯米粉爲糊﹑丸粟殼大。每服七丸﹐至九丸或十一丸﹐用淡姜湯空心投﹐熱甚者﹐薄荷湯下﹐或不拘時。

錢氏論肺藏怯云﹕唇白色﹐當補肺﹐阿膠散主之﹝方見本門﹞。若悶亂气粗﹐喘促哽气者難治﹐肺虛損故也。脾肺病久則虛而唇白﹐脾者肺之母也﹐母子皆虛﹐不能相營﹐故名曰怯﹐肺主唇﹐唇白而澤者吉﹐白如枯骨者死。

補肺散治久患咳嗽﹐肺虛气促﹐有痰惡心。

阿膠﹝一兩半﹐銼﹐炒﹞白茯苓馬兜鈴﹝去老梗﹞糯米﹝三味各半兩﹞杏仁﹝二十一粒﹐湯泡﹐去皮尖﹞

甘艸﹝四錢﹐炙﹞

上銼。每服二錢﹐水一盞﹐煎七分﹐無時溫服。

坎離湯治虛喘晝輕夜重﹐食減神昏。

蓽澄茄石菖蒲﹝各一錢﹞白術白茯苓﹝去皮﹞南木香﹝艸上各二錢﹞甘艸﹝炙﹞半夏﹝湯煮透﹐濾﹐仍銼﹐焙漧﹞紫蘇子﹝略炒﹐杵碎。艸上四錢﹞

上銼。每二錢﹐水一盞﹐煎七分﹐溫服無時。

《聖惠》杏仁煎治小兒咳嗽﹐心煩喘粗。

杏仁﹝湯浸﹐去皮尖雙仁﹐麩炒微黃﹞天門冬﹝去心﹞寒食麵﹝各一兩﹞蜜酥﹝各一合﹞生地黃汁﹝一大盞﹞貝母﹝半兩﹐微炒﹞

上件﹐煎貝母及天門冬至五分﹐便研﹐絞取汁﹐入杏仁膏等同熬如稀餳。每服﹐用溫水調下半錢已來﹐量兒大小﹐以意加減。

八味理中丸治小兒心肺不和﹐息數脈急﹐上下不升降﹐中膈痞滿﹐郁隘胸臆﹐坐臥煩悶﹐神情不樂﹐飲食不下。

人參甘艸﹝炙﹞白術漧薑枳實﹝制炒﹞白茯苓五味子﹝去梗﹞桑白皮﹝去赤皮﹞

上件等分﹐爲細末﹐煉蜜爲丸﹐小指頭大。每服一丸﹐淡豆豉五粒﹐水一小盞﹐煎至半﹐去豉﹐通口服﹐不拘時候。

張渙蟬殼湯治小兒肺气不利病。

白術五味湯治小兒咳嗽气逆上喘。﹝二方並見咳嗽﹞

《聚寶方》平气散治小兒气不和﹐定喘和气﹐補虛思食。

人參白茯苓百合甘艸﹝炙﹞白術桔梗﹝各等分﹞

上六味﹐爲末。每服一錢﹐水八分﹐生薑少許﹐同煎至五分﹐溫服。

卷之九﹟肺臟部﹟腎臟部喘

熱實

云岐云﹕小兒結熱上气喘者﹐四順淸涼飲子。

卷之九﹟肺臟部﹟腎臟部喘

寒實

﹝佚﹞

卷之九﹟肺臟部﹟腎臟部喘

痰實

丹溪云﹕痰嗽﹑痰喘﹐並用湧法吐之﹐重劑瓜蒂散﹐輕劑苦參﹑赤小豆末﹐須蝦齏汁調服。

生白丸治小兒痰涎不利﹐上喘咳嗽。

白附子﹝新羅者﹞天南星﹝各半兩﹞半夏﹝一兩﹞

上爲末﹐用生薑汁打麵糊爲丸﹐如綠豆大。每服二十丸至三十丸﹐生薑湯下﹐量大小加減。

枳實湯主傷風傷寒﹐胸滿气促﹐咳嗽不活﹐食多夾痰吐出。

枳實﹝去瓤﹐銼片﹐麩炒微黃﹞赤茯苓﹝去皮。各半兩﹞甘艸﹝六錢﹞半夏﹝七錢﹐湯煮透﹐濾﹐仍銼﹐焙漧﹞

桔梗﹝七錢半﹐銼﹐炒﹞

上件咀。每服二錢﹐水一盞﹐姜三片﹐煎七分﹐無時。

如意膏﹝見前﹞

半夏丸治肺气不調﹐咳嗽喘滿﹐痰涎壅塞﹐心下堅滿。及風痰嘔吐﹐惡心涕唾稠粘。

白礬﹝一兩半﹐焙﹞半夏﹝三兩﹐湯泡七次﹐生薑汁制一宿﹞

上爲末﹐生薑自然汁丸赤豆大。每服十丸﹐姜湯下。

《經驗後方》大人小兒定喘化痰上用豬蹄四十九个﹐淨洗控幹﹐每个指甲內半夏﹑白礬各一字﹐入罐子內封閉﹐勿令煙出﹐火通赤﹐去火﹐細研﹐入麝香一錢。人有上喘咳嗽﹐用糯米飲下﹐小兒半錢﹐至妙。

卷之九﹟肺臟部﹟腎臟部喘

驚

大效雄朱化痰定喘丸治小兒因驚發喘﹐逆觸心肺﹐暴急張口﹐虛煩神困。

雄黃朱砂﹝各一錢﹐研﹞蟬蛻全蠍﹝炒﹞地龍白僵蠶天南星白附子﹝炮。各二錢半﹞輕粉﹝半錢﹞

上爲末﹐麵糊丸如麻子大。每服三十丸﹐薄荷﹑茶淸送下﹐食後服。

天麻定喘飲治小兒喘嗽驚風。

天麻防風羌活甘艸人參桔梗白術川芎半夏曲﹝各等分﹞

上銼散。每服二錢﹐水一盞﹐麥門冬十四粒﹐煎至七分﹐食後服。有熱去白術﹐加芍藥﹑枳殼。

卷之九﹟肺臟部﹟腎臟部喘

風邪傷肺

三拗湯﹝嗽﹞

紫蘇飲子治肺受風寒﹐喘熱痰嗽。

紫蘇葉桑白皮靑皮五味子杏仁麻黃甘艸﹝炙﹞陳皮﹝各二分﹞人參半夏﹝各三分﹞

上﹐姜三片﹐水煎﹐溫服。

卷之九﹟肺臟部﹟腎臟部喘

寒邪傷肺

小靑龍湯﹝嗽﹞

麻黃杏子甘艸石膏湯治傷寒發汗後﹐不可更行桂枝湯﹐汗出而喘﹐無大熱。下後喘亦治。

麻黃﹝二兩﹐去節﹐湯泡去黃汁﹐焙漧秤﹞杏仁﹝二十五个﹐去皮尖﹞石膏﹝四兩﹐研﹞甘艸﹝一兩﹐炙﹞

上銼散。每服二錢﹐水小盞﹐煎六分﹐去滓溫服。

《金匱要略》小靑龍加石膏湯治大人小兒肺脹﹐咳而上气﹐煩躁而喘﹐脈浮者﹐心下有水。

麻黃﹝去節﹐三兩﹐《千金》四兩﹞芍藥桂枝細辛﹝各三兩﹐《千金》各二兩﹞甘艸﹝炙﹞漧薑﹝各三兩﹞

半夏﹝半升﹐洗﹞五味子﹝半升﹐《千金》一升﹞石膏﹝二兩﹐碎﹞

上九味咀。以水一斗﹐先煮麻黃減一升﹐去上沫﹐內諸藥煮取三升﹐去滓﹐彊服一升﹐羸者減之﹐日三服﹐小兒服四合。

卷之九﹟肺臟部﹟腎臟部喘

食鹹酸傷肺

﹝佚﹞

卷之九﹟肺臟部﹟腎臟部喘

雜方

﹝吉氏﹞治小兒傷冷气喘涎多方栝蔞﹝一个大者﹐開一蓋子﹞阿膠﹝一分﹞沙糖﹝半兩﹞

上件﹐將二味投入栝蔞內﹐以蓋子依舊封著﹐白紙都糊﹐入飯甑蒸兩徧﹐傾出。

隨兒大小約多少﹐冷服。

眞珠散治小兒气喘多涎。

眞珠﹝末﹞生犀角﹝鎊。各半錢﹞香附子﹝四錢﹞龍腦﹝少許﹞

上爲末。每服半銅錢﹐煎桃仁湯調下﹐嬰兒一字﹐一歲以下者半錢。

﹝茅先生﹞小兒諸喘气急方海螵蛸黑牽牛﹝末﹞牡蠣馬兜鈐﹝去皮﹞

上各秤二錢﹐爲末﹐拌勻。每服抄一錢﹐用鯽魚淡煮湯調下。

又方海螵蛸牡蠣﹝火﹞

上等分﹐爲末。每服一錢﹐用淡生薑湯調下。

卷之九﹟肺臟部﹟腎臟部喘

喉間有聲

《千金》射幹湯治小兒咳嗽﹐喘急如水雞聲。

射幹麻黃紫菀甘艸生薑﹝各半兩﹞半夏﹝三錢﹞桂心﹝二錢﹞大棗﹝十五枚﹞

上銼散。每服二錢﹐水一盞半煎﹐入蜜少許服。

梅花飲子治小兒驚潮﹐五臟積熱﹐上焦蘊熱﹐手足心熱﹐喉中多痰涎﹐面色或紅或白﹐呀鼻流淸涕﹐气急肝肺壅熱﹐目赤咳嗽﹐或被人驚﹐夜啼不安﹐或傷寒漸安﹐尙有餘熱﹐亦宜服化痰退熱。

硼砂馬牙硝芒硝人參﹝各一兩﹞甘艸﹝半兩﹞梅花腦子辰砂麝香﹝各一字﹞

上八味﹐爲末﹐以瓷器收貯。遇有此證﹐麥門冬湯調下﹐气喘咳嗽﹐桑白皮湯下。常服﹐薄荷湯調下。

卷之九﹟肺臟部﹟腎臟部喘

失音

二聖散治風痰壅閉﹐語音不出﹐气促喘悶﹐手足動搖﹐似搐非搐。

訶子﹝十枚大者﹐半生半炙﹐去核﹞大腹皮﹝淨洗﹐焙漧﹐五錢﹞

上銼。每服二錢﹐水一盞﹐煎七分﹐無時溫服。

卷之九﹟肺臟部﹟腎臟部喘

通治

定喘飲治夾風痰喘气促﹐不拘冷熱二證。

人參﹝去蘆頭﹞麻黃﹝不去根節﹞防己﹝去黑皮﹞訶子﹝去核﹞半夏﹝湯洗﹐去滑﹞甘艸﹝六味各五錢﹞

上銼。每服二錢﹐水一盞﹐姜二片﹐煎七分﹐無時溫服。總治十六般哮嗽。出《本事方》阿膠﹝銼﹐炒﹞馬兜鈴甘艸﹝炙﹞半夏﹝薑汁浸三日﹞杏仁﹝去皮尖。各一兩﹞人參﹝半兩﹞

上銼散﹐每服二錢﹐水一盞﹐隨病湯使﹐煎至七分﹐臨臥食後服。湯使於後。

心嗽﹐面赤﹐或汗流﹐加漧葛煎。肝嗽﹐眼中淚出﹐入烏梅一个﹐糯米十四粒煎。脾嗽﹐不思飲食﹐或惡心﹐入生薑二片煎。胃嗽﹐吐逆﹐吐酸水﹐入蚌粉煎。膽嗽﹐令人不睡﹐用藥半錢﹐茶淸調下。肺嗽﹐上气喘急﹐入桑白皮煎。

膈嗽﹐出痰如丸塊﹐生薑自然汁調藥咽下。勞嗽﹐秦艽末同煎。冷嗽﹐天晚嗽甚﹐蔥白三寸同煎。血嗽﹐連頻不住﹐當歸末﹑棗子同煎。暴嗽﹐涕唾稠粘﹐入烏梅﹑生薑煎。產嗽﹐背甲痛﹐甘艸三寸﹑黃蠟少許煎。气嗽﹐肚疼脹滿﹐靑皮同煎。哮喘聲如拽鋸﹐入半夏二个同煎。腎嗽﹐時復三兩聲﹐入黃﹑白飴糖煎。

以上十六般嗽疾﹐根據法煎服﹐無不效驗。

卷之九﹟肺臟部﹟腎臟部喘

馬脾風

暴喘而脹滿也。田氏云﹕暴喘﹐俗傳爲馬脾風也﹐大小便哽﹐宜急下之﹐用牛黃奪命散﹐後用白虎湯平之。馬脾風在百日內者不治。

牛黃奪命散治小兒肺脹喘滿﹐胸膈起急﹐兩脇扇動﹐陷下作坑﹐兩鼻竅張﹐悶亂嗽喝﹐聲嗄而不鳴﹐痰涎潮塞﹐俗云馬脾風﹐若不治﹐死在旦夕。

白牽牛黑牽牛﹝各一兩﹐半生半熟﹞川大黃檳榔﹝各一兩﹞

上爲細末。三歲兒每服二錢﹐冷漿水調下。涎多﹐加膩粉少許﹐無時﹐加蜜少許。

無價散治風熱喘促﹐悶亂不安﹐俗謂之馬脾風。

辰砂﹝二錢半﹞輕粉﹝五錢﹞甘遂﹝面裹者﹐焙漧﹐一錢半﹞

上爲細末。每服一字﹐用溫漿水少許﹐入滴油一點﹐挑藥在上﹐沈下去﹐卻以漿水灌之﹐立效。

又一法﹐小兒喘脹﹐俗謂之馬脾風﹐又謂之風喉者。以艸莖量病兒手中指裏近掌紋至中指尖截斷﹐如此二莖﹐自乳上微斜直立﹐兩莖於稍盡頭橫一莖﹐兩頭盡頭點穴﹐灸三壯﹐此法多曾見愈。

卷之九﹟肺臟部﹟腎臟部

悲哭

《萬全方》小兒有驚啼﹐有夜啼﹐有軀啼。夫驚啼者﹐由風邪乘心﹐臟腑生熱﹐熱則精神不定﹐睡臥不安﹐故驚啼。夜啼者﹐髒冷也﹐夜則陰盛﹐陰盛相感﹐痛甚於晝﹐故令夜啼。一云有犯觸禁忌﹐亦令兒夜啼﹐可作法術斷之。其軀啼者﹐由腹中痛甚﹐兒身軀張﹐气蹙而啼也。又有胎寒而啼者﹐此兒在胎時已受病也﹐其狀腸胃虛冷﹐不消乳哺﹐腹脹下痢﹐顏色靑白﹐而時或啼叫是也。﹝薛﹞悲哭者﹐肺之聲﹐淚者﹐肝之液也﹐若六脈弦緊者﹐先以溫湯漬其身取汗﹐次以涼膈散之類淸其內熱﹐此張子和治法如此。若因乳母怒火遺熱於肝﹐肝火炎熾﹐反侮肺金﹐金木相擊﹐故悲哭有聲者﹐宜用六君﹑柴胡﹑山梔以補脾淸肝﹐用六味丸以壯水生木。

有因驚風﹐過服祛風燥血之藥而致者﹐有因吐瀉內亡津液而致者﹐及稟父腎陰不足不能生肝者﹐治各審之。若小兒忽然大啼作聲﹐丹溪謂必死﹐此稟腎陰不足﹐虛火炎上故也﹐用六味丸多有生者。仍參覽夜啼﹑客忤﹑驚啼﹑重舌﹑口瘡﹑天釣﹑內釣等證。

錢氏蟬花散治驚風夜啼﹐切牙咳嗽﹐及療咽喉壅痛。

蟬花﹝和殼﹞白僵蠶﹝直者﹐酒炒熟﹞甘艸﹝炙。各一分﹞延胡索﹝半分﹞

上爲末。一歲一字﹐四五歲半錢﹐蟬殼湯下。

《本事方》治小兒拗哭。龍齒散龍齒蟬殼﹝去翅足泥土﹞釣藤﹝有鉤子者﹞羌活茯苓人參﹝各等分﹞

上爲末。每服一大錢﹐煎六分﹐去渣﹐溫熱服。

子和治一小兒悲苦﹐彌日不休﹐兩手脈弦而緊。戴人曰﹐心火甚則乘肺﹐肺不受其屈故哭。肺主悲﹐王太僕云﹕心爍則痛甚﹐故爍甚悲亦甚。先令浴﹐以溫湯漬形以爲汗也﹐肺主皮毛﹐汗出則肺熱散﹐浴止而啼亦止矣。仍命服涼膈散加當歸﹑桔梗﹐以竹葉﹑生薑﹑朴硝同煎服﹐瀉膈中之邪熱。

卷之九﹟肺臟部﹟腎臟部悲哭

驚啼

謂於眠睡裏忽然啼而驚覺也。錢氏云﹕小兒驚啼﹐邪熱乘心也﹐當安心﹐安神丸主之。﹝方見心臟﹞

乳香丸治驚風內釣﹐腹痛驚啼。

乳香﹝半錢﹞沒藥沈香﹝各一錢﹞蠍稍﹝十四枚﹞雞心檳榔﹝一錢半﹞

上爲末﹐煉蜜丸桐子大。每服二丸﹐菖蒲﹑釣藤湯調下。

木香丸治證同前。

乳香沒藥全蠍﹝各半錢﹞釣藤舶上香木香﹝各一錢﹞

上﹐先將乳香﹑沒藥另研﹐次入諸藥末和畢﹐取大蒜少許研細和丸﹐桐子大。

每服二丸﹐釣藤湯下。

﹝張渙﹞嬰兒眠臥著﹐忽啼哭驚覺﹐面赤口舌漧﹐狀若神祟﹐卽非夜啼﹐乃風熱邪气乘於心臟。名曰驚啼。宜用牛黃膏方﹝常服除胎熱﹞

牛黃好牡蠣﹝粉。各一分﹞人參甘艸﹝炙。各半兩﹞以上並爲細末﹐次入辰砂雄黃﹝各一分﹐並細研﹐水飛﹞龍腦﹝半錢﹞

上件諸藥﹐一處研細勻﹐煉蜜和成膏﹐如雞頭實大。每服半粒至一丸﹐薄荷湯化下﹐乳食後。

靑雲散石蓮心﹝一分﹞天南星﹝炮﹞僵蠶﹝取直者﹞全蠍郁金﹝皂角煮。各一錢半﹞雄黃﹝一錢﹞粉霜﹝半錢﹞

上件爲末。每服一字半錢﹐看大小﹐蜜湯調下。

《聖惠》犀角散治小兒驚啼。

犀角屑釣藤升麻黃芩甘艸﹝炙。各一分﹞人參﹝三分﹞

上咀。每服一錢﹐水一盞﹐煎至五分﹐量兒服之。

羚羊角散羚羊角屑黃芩犀角屑甘艸﹝炙﹞茯神﹝各一分﹞麥門冬﹝半兩﹞

上件藥搗﹐羅爲散﹐每服一錢﹐以水一小盞﹐煎至五分﹐去滓﹐量兒大小﹐分減服之。

龍齒散治小兒驚啼煩熱﹐眠臥不安。

龍齒麥門冬﹝各半兩﹞白芍藥川升麻川大黃﹝炒﹞甘艸﹝炙。各一分﹞

上件藥咀。每服一錢﹐以水一小盞﹐煎至五分﹐去渣﹐溫溫服﹐量小兒大小﹐加減服之。

柏子仁散治小兒驚啼﹐狀如物刺。﹝亦治啼﹞柏子仁﹝一兩﹐搗﹐細羅爲散﹞

上件藥﹐一二歲兒每服一字﹐用粥飲調服﹐三四歲兒每服半錢﹐一日三四服﹐量兒大小加減。

治小兒五邪﹐驚啼悲傷。鯪鯉甲﹑燒之作灰﹐以酒或水和服方寸匕。﹝出本艸﹞

《仙人水鑑》兒生下﹐多驚啼聲噎﹐庸醫云是气急﹐此誤人命﹐宜使此方。

收取黃葵四月花﹐陰漧搗散入馬牙﹐黃連四分加黃柏﹐四味神方力莫加上﹐以冷水調下一字至一錢﹐服之立效。

《嬰孺》治小兒夜睡﹐忽驚啼不識母﹐母喚之﹐搖頭方上小兒忽驚啼不識母者﹐是夢中見母棄之去﹐謂母實﹐故啼去﹐但令人抱坐於暗中﹐令母從外把大火入來喚之卽止﹐所以然者﹐謂母去還來也。此方天下未之知。《隱居效方》一法﹐寫天心二字於囟門上﹐寫泥丸二字於丹田上。

卷之九﹟肺臟部﹟腎臟部悲哭

啼

巢氏云﹕小兒在胎時﹐其母將養﹐傷於風冷﹐邪气入胞傷兒臟腑﹐故兒生之後﹐邪猶在兒腹內﹐邪動與正气相搏﹐則腹痛﹐故兒張蹙气而啼。

釣藤膏治小兒幹啼後。﹝方見腹痛﹞

﹝張渙﹞嬰兒在胎之時﹐其母將養一切不如法﹐及取涼飲冷過度﹐冷气入兒腸胃﹐使胎气不彊﹐致生下羸弱多病﹐俯仰多啼﹐名曰啼﹐宜用養髒湯方川當歸﹝一兩﹞沈香丁香白術桂心川芎﹝各半兩﹞

上件搗﹐羅爲細末。每服一錢﹐水八分﹐入生薑二片﹐煎至四分﹐去渣放溫﹐時時滴兒口中。

《嬰孺》黃散治少小胎寒﹐腹痛啼。

黃當歸芎漧薑﹝各四分﹞甘艸﹝三分﹞黃芩﹝六分銖﹞

上爲末。二十日兒用乳汁和一胡豆大﹐一日三夜一﹐五十日兒一小豆大﹐百日二小豆大。藥溫中無毒﹐若無黃﹐可闕也。兒生便服﹐使寒气不得生﹐亦不吐﹐服之期年﹐止服妙。若寒气痛﹐啼不可忍﹐以水煮飲之﹐如服理中丸法﹐服藥補益之可數十倍節度無苦。

﹝劉氏﹞治胎气弱﹐陰陽不調﹐晝夜啼不已。

好乳香﹝水中坐乳缽﹐細研﹞沒藥﹝細研﹞木香姜黃﹝各四錢﹞木鱉子﹝二十个﹐去殼﹞

上﹐先將後三味同爲細末﹐次研入上二味﹐煉蜜和成劑收之。每一歲兒﹐可服半皂子大﹐余以意加減﹐煎釣藤湯化下﹐無時。次用魏香散。

魏香散蓬莪術﹝半兩﹐濕紙裹煨﹞眞阿魏﹝一錢﹞

上﹐先用溫水化阿魏﹐浸蓬莪術一晝夜﹐切﹐焙榦爲末。每服半錢﹐煎紫蘇米飲空心調下。啼稍愈﹐服開胃丸。

開胃丸白術木香蓬莪術人參當歸﹝各半兩﹞白芍藥﹝一分﹞

上爲細末﹐湯浸炊餅爲丸﹐如黍米大。每服五七丸﹐空心食前﹐煎麝香湯下。

白術當歸煎丸治胎寒腹痛﹐遇夜啼叫﹐身體張﹐有如癇狀﹐吐不止﹐大便酸臭﹐乳食𨿽多﹐不生肌膚。

白術當歸木香上等分﹐爲細末﹐煉蜜爲丸﹐如桐子大。每服一丸﹐煎木香湯化下。

六神散治腹痛啼哭﹐面靑口中冷气﹐四肢亦冷﹐曲腰而啼﹐或大便泄瀉﹐及不吮乳。

人參山藥白術﹝各半兩﹞甘艸﹝二錢﹞茯苓扁豆﹝炒。各一兩﹞

上爲末。每服二錢﹐姜二片﹐棗一枚﹐煎服。一方﹐用當歸﹑白芍藥﹑人參各二錢半﹐甘艸﹑桔梗﹑陳皮各一錢﹐爲散﹐每服二錢﹐水煎﹐時時服。

卷之九﹟肺臟部﹟腎臟部悲哭

夜啼

《三因》小兒夜啼有四證﹐一曰寒﹐二曰熱﹐三曰重舌口瘡﹐四曰客忤。寒則腹痛而啼﹐面靑白﹐口有冷气﹐腹亦冷﹐曲腰而啼﹐此寒證也。熱則心躁而啼﹐面赤﹐小便赤﹐口中熱﹐腹暖﹐啼時或有汗﹐仰身而啼﹐此熱也。若重舌口瘡﹐要吮乳不得﹐口到乳上卽啼﹐身額皆微熱﹐急取燈照口﹐若無瘡﹐舌必重也。客忤者﹐見生人﹐气忤犯而啼也﹐各隨證治之。

﹝曾﹞夜啼者﹐有驚熱夜啼﹐有心熱夜啼﹐有寒疝夜啼﹐有誤觸神只夜啼﹐此四者﹐詳具於後。驚熱者﹐爲衣衾太濃﹐或抱於極暖處久坐﹐致生煩悶﹐邪熱攻心﹐心主神﹐神亂則驚﹐心與小腸爲表裏﹐故啼泣而遺溺者是也。治法﹐退熱鎭心則自安矣﹐用百解散﹝急驚﹞牛蒡湯﹝咽喉﹞三解散﹝潮熱﹞主之。心熱者﹐見燈愈啼﹐面紅多淚﹐無燈則稍息﹐蓋火者陽物也﹐心熱遇火﹐兩陽相搏﹐才有燈而啼甚﹐故經曰﹕火疾風生乃能雨﹐此其義也﹐宜涼心安神﹐用百解散或五苓散﹝俱驚﹞加黃芩﹑甘艸﹐水煎服﹐次牛蒡湯﹝咽喉﹞﹑三解散﹝潮熱﹞及琥珀抱龍丸﹝驚﹞爲治。有遇黃昏後至更盡時﹐哭多睡少﹐有啼聲不已﹐直到天明﹐乃胎中受寒﹐遇夜則陰勝而陽微﹐故腰曲額汗﹐眼中無淚﹐面瑩白而夾靑﹐伏臥而啼﹐入盤腸內弔之證﹐名爲寒疝。治法﹐去宿冷﹐溫下焦﹐白芍藥湯﹝疝﹞﹑烏梅散﹝腹痛﹞及沖和飲﹝傷寒﹞加鹽炒茱萸﹑茴香﹐水姜煎服﹐及釣藤膏亦佳。

誤觸神只者﹐面色紫黑﹐气郁如怒﹐呼時若有恐懼﹐及睡中驚惕﹐兩手抱母﹐大哭不休﹐此誤觸禁忌神只而得﹐或因惡祟所侵﹐蓋嬰孩目有所睹﹐口不能言﹐但驚哭無時﹐指紋俱隱﹐故《玉環集》云﹕忽然兩手形無見﹐定知唐突惡神靈。治法﹐先解其表﹐宜百解散﹝驚﹞次驅邪鎭心﹐用蘇合香丸﹝客忤﹞﹑琥珀抱龍丸﹝驚﹞投之自效。﹝演山﹞王氏舉水鏡先生云﹕天蒼蒼﹐地王王﹐小兒夜啼疏客堂。又云﹕啼而不哭是煩﹐哭而不啼是躁。《無辜賦》云﹕夜多啼而似祟。凡初生兒日夜煩啼如有祟﹐或謂熱在心﹐驚藥與疏利﹐或謂寒停臟腑﹐與服溫暖﹐醫者察而治之﹐乃善也。若兒啼哭﹐胸堂仰突﹐首反張﹐不喜見燈者﹐心經有熱﹐宜疏利﹐服三黃丸或洗心散加燈心﹑麥門冬子良。若兒啼哭﹐頭低身曲﹐眼閉肚緊者﹐臟腑畱寒﹐宜與溫之﹐胃風湯加黃煎效。若不識證候﹐但以蟬蛻二七枚全者﹐去大腳爲末﹐加朱砂一字﹐蜜調塗於吻﹐立效。﹝薛﹞夜啼有二﹐曰脾寒﹐曰心熱也﹐夜屬陰﹐陰勝﹐則脾臟之寒愈盛﹐脾爲至陰﹐喜溫而惡寒﹐寒則腹中作痛﹐故曲腰而啼﹐其候面靑白﹐手腹俱冷﹐不思乳食是也﹐亦曰胎寒﹐用釣藤散。若見燈愈啼者﹐心熱也﹐心屬火﹐見燈則煩熱內生﹐兩陽相搏﹐故仰身而啼﹐其候面赤﹐手腹俱暖﹐口中气熱是也﹐用導赤散。若面色白﹐黑睛少﹐屬腎气不足﹐至夜陰虛而啼也﹐宜用六味丸。若兼泄瀉不乳﹐脾腎虛弱也﹐用六神散。若兼吐瀉少食﹐脾胃虛寒也﹐用六君﹑炮木香。

大便不化﹐食少腹脹﹐脾气虛弱也﹐用異功散。心血不足者﹐祕旨安神丸。木火相搏者﹐柴胡梔子散。肝血不足者﹐地黃丸。大抵此證或因吐瀉內亡津液﹐或稟賦腎陰不足﹑不能滋養肝木﹐或乳母恚怒﹑肝火侮金﹐當用六君子湯補脾土以生肺金﹐地黃丸壯腎水以滋肝木。若乳母鬱悶而致者﹐用加味歸脾湯。乳母暴怒者﹐加味小柴胡湯。乳母心肝熱搏﹐柴胡梔子散。仍宜參客忤驚啼覽之。

《心鑑》治小兒一百二十日內夜啼﹐用蟬蛻四十九个﹐去前截﹐用後截﹐爲末﹐分四服﹐釣藤湯調灌之。

《普濟》蟬花散治小兒夜啼不止﹐狀若鬼祟﹐用蟬蛻下半截爲末﹑一字﹐薄荷湯入酒少許調下。或者不信﹐將上半截爲末﹐前湯調下﹐卽復啼也﹐古人立方﹐莫知其妙。

卷之九﹟肺臟部﹟腎臟部悲哭

寒夜啼

錢乙論夜啼云﹕脾藏冷而痛也﹐當與溫中藥及以法禳之﹐花火膏主之。

花火膏取燈火一顆﹐塗乳上﹐令兒吮之。

﹝錢氏﹞當歸丸凡小兒夜啼者﹐髒寒而腹痛也﹐面靑手冷﹐不吮乳者是也﹐宜此方。

當歸白芍藥人參﹝各一分﹞甘艸﹝炙﹐半分﹞桔梗陳橘皮﹝不去白。各一錢﹞

上爲細末。水煎半錢﹐時時少與服。又有熱痛﹐亦啼叫不止﹐夜發麵赤﹐唇焦﹐小便黃赤﹐與三黃丸﹑人參湯下。﹝三黃丸方見實熱。﹞

﹝張渙﹞萬金散治嬰兒藏寒﹐稟气怯弱﹐或多囟解﹐面色靑白﹐遇夜多啼﹐甚者煩悶﹐狀若神祟﹐亦由觸犯禁忌所致﹐此名曰夜啼﹐宜用此方。

沈香﹝銼﹞丁香人參五味子當歸﹝各一兩﹞赤芍藥白術﹝各半兩﹞桂心﹝一分﹞

上件搗﹐羅爲細末。每服一錢﹐用淡溫漿水一小盞﹐煎至五分﹐放溫﹐時時滴兒口中﹐立效。

﹝田氏﹞五味子散治小兒夜啼及腹痛﹐至夜輒劇﹐狀似鬼祟。

五味子當歸赤芍藥白術﹝各半兩﹞茯神陳皮桂心甘艸﹝炙。各二錢半﹞

上爲粗末﹐水煎。量兒大小加減。

釣藤膏治百日內嬰孩面靑腹痛夜啼﹐及周歲以上者盤腸內弔諸疝气疾。

釣藤﹝和鉤﹞玄胡索當歸﹝酒洗﹞粉艸﹝炙﹞乳香﹝各五錢﹞肉桂﹝去粗皮﹐二錢﹞麝香﹝一字﹞

上﹐前四味焙漧﹐桂不過火﹐同爲末﹐乳香葉裹﹐熨斗盛火熨透﹐候冷﹐入乳缽同麝細杵﹐後入前藥末再杵勻﹐煉蜜丸芡實大。每用一丸至二丸﹐白湯空心化服。

釣藤飲治小兒夜啼﹐乃髒冷也﹐陰盛於夜則冷動﹐冷動則爲陰極發躁﹐寒盛作疼﹐所以夜啼不歇也﹐釣藤散主之﹐治驚啼﹐加蟬蛻﹑防風﹑天麻。

釣藤鉤茯神茯苓川芎當歸木香甘艸白芍藥﹝各一錢﹞

上爲末﹐每服一錢﹐姜棗略煎服。其或心熱而煩﹐啼必有臉紅舌白﹐小便赤澀之證﹐釣藤飲去木香﹐加朱砂末一錢﹐研和﹐每服一錢﹐木通湯調下﹐或銼散煎服亦可。

《聖惠》乳頭散治小兒夜啼不止﹐腹中痛。

黃﹝銼﹞甘艸﹝炙﹞當歸赤芍藥木香上﹐各等分﹐搗細﹐羅爲散。每服取少許著乳頭上﹐因兒喫乳﹐服之。

蒜乳丸治腹痛夜啼。﹝方見腹痛。﹞

卷之九﹟肺臟部﹟腎臟部悲哭

熱夜啼

錢氏云﹕三黃丸治腹熱痛﹝熱痛腰不曲肢不冷也﹞夜啼面赤﹐唇焦便赤﹐用人參湯吞下。﹝方見裏熱﹞

吉氏朱砂膏治諸驚啼夜啼。

朱砂人參白茯苓甘艸﹝各一錢﹞腦麝﹝各少許﹞

上末﹐蜜爲丸。每服一塊如皂子大﹐金銀薄荷湯下。

安神散治一應驚啼。

犀角雄黃人參車前子﹝各半兩﹞茯苓﹝一兩﹞

上五味爲末。每服一錢﹐桃仁湯下。

《三因》燈花散治熱證心躁夜啼﹐以燈花三四顆﹐研細﹐用燈心煎湯﹑調塗口中﹐以乳汁送下﹐日三服﹐無燈花﹑用燈心燒灰亦妙。又一法﹐燈花七枚﹐硼砂一字﹐辰砂少許﹐研細﹐蜜調﹐抹唇上立安。

﹝茅先生﹞抹唇膏主小兒夜啼。

蟬殼﹝一个﹐去足﹞燈花﹝兩朵﹞朱砂﹝少許﹞

上爲末。如小兒夜啼﹐遇夜用雞冠血調藥﹐抹兒上下兩唇﹐卽止。夾朱砂膏與服。

﹝丹溪﹞治小兒夜啼人參﹝二錢半﹞黃連﹝一錢半﹞甘艸﹝炙﹐五分﹞竹葉﹝二十片﹞生薑﹝一片﹞

上﹐水煎服。

《澹寮》龍齒散﹝方見前﹐卽《本事》龍齒散﹐但無羌活。﹞

小兒夜啼。黃連薑汁炒﹑甘艸﹑竹葉﹑燈心煎服。

卷之九﹟肺臟部﹟腎臟部悲哭

口瘡重舌夜啼

《三因》蒲黃散眞蒲黃﹝微炒﹐紙鋪地上出火气﹞

上研細。每抄些少摻舌下﹐時時摻之﹐更以溫水蘸熟帛裹指﹐輕輕按掠之﹐按罷摻藥。

牡蠣散﹝方見口瘡。﹞

卷之九﹟肺臟部﹟腎臟部悲哭

客忤夜啼

治客忤夜啼法﹐用本家廚下燒殘火柴頭一个﹐以火焦頭爲上﹐朱書云﹕吾是天上五雷公﹐將來作神將能收﹐夜啼鬼一縛永不放。急急如太上老君律令敕。書了勿令兒知﹐立在牀下倚牀前腳裏立之﹐男左女右效。

黃土散治小兒卒客忤。

竈中黃土蚯蚓屎﹝各等分﹞

上﹐研勻。和水﹐塗兒頭上及五心良。

卷之九﹟肺臟部﹟腎臟部悲哭

禳厭法

《千金》治夜啼方上以妊娠時﹐食飲偏所思者物哺兒卽效。

《外臺﹟必效》小兒夜啼方以日未出時及日午時仰臥﹐於臍上橫文中﹐屏气以朱書作血字﹐其夜卽斷聲效。

﹝陳藏器﹞余云井口邊艸主小兒夜啼﹐著母臥席下﹐勿令母知。

《子母祕錄》治小兒夜啼。

甑帶懸戶上﹝孟詵﹞小兒夜啼。

取幹牛糞如手大﹐安臥席下﹐勿令母知﹐子母俱吉。

《集驗方》仙人杖﹐小兒驚癇及夜啼﹐安身伴睡良。

《日華子》云﹐豬窠內有艸﹐治小兒夜啼﹐安席下﹐勿令母知。

《日華子》云﹐烏雌雞翼﹐治小兒夜啼﹐安席下﹐勿令母知。聖惠方上臍下書甲字瘥。

又方取樹孔中艸﹐著戶上﹐立止。

又方以車輞﹐盜安母臥牀下﹐勿令母知。

又方取荒廢井中敗艸﹐懸戶上良。

又方取牛糞灰﹐安母臥下﹐勿令母知。

又治小兒夜啼符法三道圖此符左右手中貼之圖此符臍中貼之圖貼房門上《嬰孺》治小兒夜啼法上令母脫去上衣﹐只著中衣﹐跪宅四角﹐曰﹕西方白帝﹐東方靑帝﹐南方赤帝﹐北方黑帝﹐中央黃帝﹐乞斷某甲夜啼﹐荷恩之日﹐奉還酒脯﹐隨意所用。還法安五畔居中庭四角﹐故四角四畔﹐中央一畔﹐啟顙瞻五帝說曰﹕今日奉還隨意所咒願之。

劉氏方治小兒夜啼。

寫﹕若以色見我﹐以音聲求我﹐是人行邪道﹐不能見如來﹐燒灰吞之﹐男左一本﹐女右一本。

卷之九﹟肺臟部﹟腎臟部悲哭

灸法

《寶鑑》灸幼宮﹐三壯﹐又灸中指甲後一分。《萬全方》灸小兒夜啼﹐上燈啼﹐雞鳴止者。灸中指甲後一分﹐中衝穴一壯﹐炷如小麥大。

卷之九﹟肺臟部﹟腎臟部

喑

﹝薛﹞經云﹕舌者音聲之機也﹐喉者音聲之關也﹐小兒卒然無音者﹐乃寒气客於會厭﹐則厭不能發﹐發不能下﹐致其門闔不制﹐故無音也。若咽喉音聲如故﹐而舌不能轉運言語﹐則爲舌喑﹐此乃風冷之邪﹐客於脾之絡﹐或中於舌下廉泉穴所致也﹐蓋舌乃心之苗﹐心發聲爲言﹐風邪阻塞經絡﹐故舌不能轉運也。若舌本不能轉運言語﹐而喉中聲嘶者﹐則爲喉喑﹐此亦爲風冷所客﹐使气道不通﹐故聲不得發﹐而喉無音也。然或風痰阻塞﹐或因心經气虛﹐或因脾之脈絡受風﹐或因風痰滯於脾之絡﹐或因脾气不足﹐或胃中淸气不升﹐皆足以致喑。大抵此證亦有稟父腎气不足﹑不能言者﹐有乳母五志之火遺兒燻閉淸道﹑不能言者﹐或兒病津液耗損﹑會厭漧涸﹑不能言者﹐或腎气不充﹑虛火上炎傷肺﹑不能言者﹐有驚風中風不能言者﹐若遺熱與津液耗者﹐用七味白術散。淸气不升者﹐用補中益气湯。稟腎不足與虛火傷肺者﹐用六味地黃丸。若仰首咳嗽﹐肢體羸瘦﹐目白睛多﹐或兼解顱﹐呵欠切牙等證﹐悉屬腎虛﹐非地黃丸﹐不能救也。

卷之九﹟肺臟部﹟腎臟部喑

卒失音

巢氏云﹐喉嚨者﹐气之道路﹐喉厭者﹐聲音之門戶﹐有暴寒气客於喉厭﹐得寒卽不能發聲﹐故卒然失音也﹐不能語者﹐語聲不出﹐非牙關噤也。

卷之九﹟肺臟部﹟腎臟部喑

病後喑

錢氏論腎怯﹑失音﹑相似﹐病吐瀉及大病後﹐𨿽有聲而不能言﹐又能咽藥﹐此非失音﹐爲腎怯不能上接於陽故也﹐補腎地黃丸﹝腎﹞主之。失音乃卒病耳。

《吉氏家傳》治小兒患後聲不出。

酸棗仁﹝去殼﹐一錢﹞白茯苓﹝半錢﹞朱砂﹝二錢﹞

上件爲末﹐蜜丸如豆大。每服一丸﹐人參湯下。

《聖惠》雞頭丸﹝見舌﹞

卷之九﹟肺臟部﹟腎臟部喑

驚退而喑

漢東王先生通關散治小兒驚風並退﹐只是聲啞不能言。

上以天南星炮﹐爲末。每服嬰孩半字或一字﹐三五歲半錢﹐八九歲一錢﹐豬膽汁調下﹐令孩兒喫咽入喉中﹐便能言語。

《集驗方》治小兒驚退而啞﹐不能言語。

木通﹝銼﹞防風﹝去蘆﹞川升麻羚羊角﹝屑﹞桂心﹝以上各半兩﹞甘艸﹝炙﹐二錢半﹞

上件藥搗爲粗散。每服一錢﹐水一小盞﹐煎至五分﹐去滓﹐入竹瀝少許﹐更煎一兩沸﹐不計時候﹐量兒大小加減服之。

《集驗》又方臘月牛膽釀天南星﹝不拘多少﹞

上研細。每服半字﹐薄荷湯調下﹐臨臥服﹐兒大者﹑服一字至半錢。

卷之九﹟肺臟部﹟腎臟部喑

癇瘥而喑

《巢氏病源》小兒發癇瘥後﹐六七歲不能語候﹐風癇發之狀﹐口眼相引﹐或目睛上搖﹐或手足螈﹐或脊背彊直﹐或頸項反折﹐屈搐如數﹐皆由以兒當風取涼﹐乳哺失節之所爲也。而癇發瘥後不能語者﹐是風癇因兒衣濃汗出﹐以兒乘風取涼太過﹐爲風所傷得之﹐其初發之狀﹐屈指如數﹐然後發螈是也。心之聲爲言﹐開竅於口﹐其癇發𨿽止﹐風冷之气猶滯心之絡脈﹐使心气不和﹐其聲不發﹐故不能言也。

《千金》大補心湯治小兒癇瘥後﹐風冷畱滯於心絡﹐使心气不和﹐語聲不發。

黃芩附子﹝炮﹐去皮臍。各一兩﹞甘艸茯苓桂心﹝各三兩﹞石膏半夏遠志肉﹝各四兩﹞

生薑﹝六兩﹞大棗﹝二十枚﹞飴糖﹝一斤﹞漧地黃阿膠麥門冬﹝各三兩﹞

上件藥咀。每服一大撮﹐入前飴糖半匙許﹐水一盞半﹐煎半盞服之。

卷之九﹟肺臟部﹟腎臟部喑

中風失音

《聖惠》治小兒中風失音不語﹐舌根彊硬方陳醬汁﹝半合﹞人乳﹝二合﹞

上件藥相和﹐合令勻﹐少少與兒服之。

﹝張渙﹞竹瀝膏治小兒中風﹐失音不語﹐牙關緊急。

竹瀝﹝根據法旋取﹞生地黃﹝取汁﹞蜜﹝各半合。以上攪勻﹞桂心﹝爲末﹞石菖蒲﹝一寸九節者﹐取末。各一兩﹞

上件都一處調勻﹐慢火熬成膏﹐硬軟得所如皂子大。每服一粒﹐取梨汁化下。

﹝救生﹞菖陽湯治小兒中風昏。

石菖蒲天麻生烏蛇肉全蠍白僵蠶附子﹝炮﹐去皮臍﹞羌活人參白附子﹝各半兩﹞

上爲粗末。每服三錢﹐水兩盞﹐生薑五片﹐薄荷五葉﹐煎至一盞﹐濾去渣﹐溫熱時時與服。

醒脾散治小兒驚搐後不語。

甘艸﹝炙﹐一錢﹞冬瓜子防風﹝各半兩﹞人參﹝一分﹞

上件爲細末﹐每服一錢﹐用水一盞﹐入竹葉數片﹐燈心少許﹐同煎至七分﹐去滓﹐食後溫服﹐臨睡。

卷之九﹟肺臟部﹟腎臟部喑

傷寒失音

茅先生傷寒失音語不得方金毛狗脊甘艸﹝等分﹞

上爲末。每服一錢﹐用黃蠟一塊﹐指頭大﹐水六分﹐同煎四分服。

《集驗方》治小兒傷寒失音不能語桂﹝指面大﹞

上﹐含桂口中﹐漸漸聲音如舊。

卷之九﹟肺臟部﹟腎臟部

鼻

張渙按﹕小兒肺气通於鼻﹐气爲陽﹐若气受風寒﹐停滯鼻間則成鼻塞﹐气寒使津液不收則多涕﹐若冷气久不散﹐膿涕結聚﹐使鼻不聞香臭則成鼻﹐若挾熱則鼻幹﹐皆妨害乳食。﹝薛﹞巢氏云﹕鼻乃肺之竅﹐皮毛腠理乃肺之主﹐此因風邪客於肺而鼻塞不利者﹐宜用消風散。或用蔥白七莖﹐入油膩粉少許﹐擂攤絹帛上﹐掌中護溫﹐貼囟門。因驚僕气散﹐血無所羈而鼻衄者﹐用異功散加柴胡﹑山梔。左臉靑而兼赤者﹐先用柴胡淸肝散﹐後用地黃丸。上臉赤﹐乃肺大腸實熱也﹐用瀉白散。

鼻色赤﹐乃脾胃實熱也﹐用瀉黃散。微赤﹐乃脾經虛熱也﹐用異功散加升麻﹑柴胡。

色深黃﹐用《濟生》犀角地黃湯﹐後用楊氏地黃散。淡白色﹐用六君子湯。頦間色赤﹐用四物湯加山梔﹔赤甚﹐用五淋散。小便赤色﹐用六味丸﹑補中益气湯。唇色白﹐用六君子湯。久不愈用麥門冬飲子。若初病元气未虧﹐乳食如常﹐發熱壯熱﹐二便祕結﹐作渴飲水﹐臥不露睛者﹐悉屬形病俱實﹐當治邪气。若病久元气已虧﹐食少發熱﹐口漧飲湯﹐嘔吐泄瀉﹐肢體畏寒﹐臥而露睛者﹐悉屬形病俱虛﹐當補正气爲要。

卷之九﹟肺臟部﹟腎臟部鼻

鼻塞

﹝演山﹞凡產牙兒﹐三朝﹑五日﹑六晨﹑一臘﹐忽然鼻塞﹐吻乳不能﹐開口呼吸者﹐多是乳母安睡之時﹐不知持上兒子﹐鼻中出息﹐吹著兒囟﹐或以水浴洗﹐用水溫冷﹐不避風邪﹐所以致兒鼻塞。宜與通關膏敷之﹐消風散服之。或有驚悸作熱﹐杜薄荷散與服。通關膏用白僵蠶﹑豬牙皂角﹑荊芥﹑香附子﹑川芎﹑細辛等分爲末﹐蔥白同研﹐敷囟至妙。

消風散治胎熱胎寒﹐兼治諸風上攻頭目昏痛﹐項背拘急肢疼﹐目眩旋暈﹐鼻塞多嚏﹐皮膚頑麻﹐癢瘡癮疹﹐小兒虛風。

茯苓川芎羌活荊芥穗防風﹝去蘆﹞藿香僵蠶﹝炒﹞蟬蛻﹝去嘴爪﹞甘艸﹝炙﹞濃朴﹝制﹞陳皮﹝去白。各等分﹞

上爲末。每服五分﹐茶淸調下﹐薄荷湯亦可。急慢驚風﹐乳香﹑荊芥湯調下。

或加雄黃﹐名雄風散。

薄荷湯治鼻塞不通及夾驚傷寒﹐極熱變蒸。

薄荷葉﹝五錢﹞羌活全蠍麻黃﹝去節﹞甘艸僵蠶﹝炒。各一錢﹞天竺黃白附子﹝各二錢半﹐煨﹞

上爲末。薄荷湯調下。熱極生風加竹瀝少許。一方﹐有柴胡﹑臺芎﹑桔梗﹑茯苓﹐無全蠍﹑僵蠶﹑天竺﹑白附。

﹝張渙﹞辛夷膏辛夷葉﹝一兩﹐洗焙漧﹞細辛木通香白芷木香﹝各半兩﹞

以上搗﹐羅爲細末。次用杏仁﹝一分﹐湯浸﹐去皮尖研﹞

上件﹐用羊髓﹑豬脂各二兩﹐同諸藥相和﹐於石器中慢火熬成膏赤黃色﹐放冷﹐入龍腦﹑麝香各一錢﹐拌勻﹐每用少許塗鼻中。若乳下嬰兒﹐奶母吹著兒囟鼻塞者﹐只塗囟上。

《張雞峯方》治囟開不合﹐鼻塞不通。

上﹐以天南星大者一枚﹐微炮爲末。以淡醋調塗緋帛上﹐以貼囟上。炙熱手﹐頻熨之。

莊氏治小兒鼻塞方上﹐以槐葉爲末﹐用乳母唾調﹐濃塗囟上。

﹝吉氏﹞蔥涎膏治兒生三五日﹐鼻塞气急﹐飲乳之時啼叫不止。

蔥葉豬牙皂角﹝爲末﹐去皮。各七條﹞

上﹐爛研﹐同皂角末成膏。貼囟門上﹐瘥。

卷之九﹟肺臟部﹟腎臟部鼻

鼻

《聖惠》龍腦散治小兒鼻﹐不聞香臭。

龍腦﹝半錢﹐細研﹞瓜蒂﹝十四枚﹞赤小豆﹝三十粒﹞黃連﹝三大莖﹐去須﹞

上件藥搗﹐細羅爲散﹐入龍腦研令勻。每夜臨臥時﹐以綠豆大吹入鼻中。每用有少許淸水出﹐爲效。

﹝張渙﹞淸肺膏治鼻病。

瓜蒂﹝半兩﹞附子﹝一枚炮﹐去皮臍﹞赤小豆細辛甘艸﹝各一分。以上搗羅爲細末﹞

上件﹐入龍腦一錢研勻﹐煉蜜和丸。綿裹﹐納鼻中﹐隨鼻之大小。

上二方﹐前一方﹐有熱者宜之。後一方﹐有寒者宜之。

卷之九﹟肺臟部﹟腎臟部鼻

鼻流淸涕

《聖惠》夫肺气通於鼻﹐若其藏爲風冷所傷﹐冷隨气乘於鼻﹐故使液涕不收也。

夫津液涕唾﹐得熱則漧燥﹐得冷則流溢也。

﹝張渙﹞菊花散治鼻塞多涕等病。

甘菊防風前胡﹝各一兩﹞細辛桂心﹝各半兩﹞甘艸﹝一分﹞

上件搗﹐羅爲細末。每服半錢﹐研入乳香少許﹐煎荊芥湯調下﹐乳後。

《聖惠》菊花散治小兒腦戶傷於風冷﹐鼻內多涕﹐精神昏悶。

甘菊花白術細辛白茯苓甘艸﹝炙微赤﹐銼﹞防風人參﹝並去蘆。各一分﹞

上件藥搗﹐粗羅爲散。每服一錢﹐以水一小盞﹐入生薑少許﹐煎至五分﹐去滓﹐不計時候﹐量兒大小﹐以意分減﹐溫服。

《萬全方》芎散治證同前。

芎﹝半兩﹞甘菊花白術防風人參細辛白茯苓甘艸﹝炙。各一分﹞

上件藥搗﹐羅爲散。每服一錢﹐以水一盞﹐生薑少許﹐煎至五分﹐去滓溫服。

卷之九﹟肺臟部﹟腎臟部鼻

鼻幹無涕

《聖惠》夫小兒肺臟壅滯﹐有積熱上攻於腦﹐則令腦熱也。又肺气通於鼻﹐主於涕﹐若其髒有熱﹐則津液漧燥﹐故令無涕也。

《聖惠》木通散治小兒腦熱無涕﹐口干心躁﹐眠臥不安。

木通﹝銼﹞麥門冬﹝去心﹐焙﹞川升麻﹝各半兩﹞知母犀角屑甘艸﹝炙微赤﹐銼﹞杏仁﹝湯浸﹐去皮尖雙仁﹐麩炒微黃。各一分﹞梔子仁﹝三枚﹞

上件藥搗﹐羅爲粗散。每服一錢﹐以水一小盞﹐煎至五分﹐去滓﹐不計時候﹐量兒大小﹐加減溫服。

﹝張渙﹞犀角升麻散治腦熱肺壅鼻幹病。

犀角屑﹝一兩﹞川升麻馬牙硝黃連﹝各半兩﹞

以上搗﹐羅爲細末。次用朱砂﹝細研水飛﹐半兩﹞牛黃龍腦﹝各一分﹐研細﹞

上件搗﹐羅爲細末。每服半錢﹐溫蜜湯調下﹐乳食後。

《萬全方》麥門冬丸治小兒心肺壅熱﹐腦幹無涕﹐時有煩躁。

麥門冬﹝去心﹐焙﹐一兩﹞龍腦﹝細研﹐半分﹞甘艸﹝炙﹞牛黃﹝研入。各一分﹞黃連赤茯苓犀角屑粉霜朱砂馬牙硝﹝各研﹞生漧地黃子芩﹝各半兩﹞

上件藥搗﹐羅爲末﹐入研了藥﹐都研令勻。每服半錢﹐以溫蜜湯調下。

卷之九﹟肺臟部﹟腎臟部鼻

鼻有息肉

《千金冀》論曰﹕凡人往往有鼻中肉塞﹐眠食皆不快利﹐得鼻中出息﹐而俗方亦眾﹐而用之皆無成效﹐惟見《本艸》云﹕雄黃主鼻中息肉﹐此言不虛﹐但時人不知用雄黃之法﹐醫者生用﹐故致困斃﹐曾有一人患鼻不得喘息﹐余以成煉雄黃﹐日內一大棗許大﹐過十日﹐肉塞自出﹐當時卽得喘息﹐更不重發。其煉雄黃法﹐在《千金冀》仙丹方中具有之﹐宜尋求也﹐期有神驗。

《千金》治小兒鼻塞生息肉方通艸細辛﹝各一兩﹞

上二味搗末。取藥如豆﹐著綿纏頭﹐納鼻中﹐日二。

《千金冀》治鼻中息肉塞鼻﹐不得喘息方取細辛﹐以口濕之﹐屈頭﹑納鼻中﹐傍內四畔多著﹐日十易之﹐滿二十日外﹐以﹕葶藶﹝一兩﹞松蘿﹝半兩﹞

上二味搗篩。以綿裹薄如棗核大﹐納鼻中﹐日五六易之。滿二十日外﹐以吳白礬上上者二兩﹐瓦坯裏相合﹐令置窯中燒之﹐待瓦熟﹐取搗篩﹐以面脂和﹐如棗核大﹐納鼻中﹐日五六易。盡﹐更和﹐不得頓和。二十日外﹐乃瘥。愼行作勞﹐及熱食並蒜面百日。

《千金翼》治鼻有息肉﹐不聞香臭方瓜蒂細辛﹝各半兩﹞

上二味爲散。絮裹豆大﹐塞鼻中﹐須臾卽通。

卷之九﹟肺臟部﹟腎臟部鼻

鼻赤

﹝丹溪﹞治小兒赤鼻雄黃黃丹﹝各等分﹞用無根水調敷。

或用菖蒲半葉﹐酒蒸﹐爲末調服﹐解食毒。﹝無根水者﹐天落雨水﹐用碗盛之者是也。﹞

﹝薛氏﹞云﹐鼻色赤﹐乃脾胃實熱也﹐用瀉黃散。微赤﹐乃脾經虛熱也﹐用異功散加升麻﹑柴胡。色深黃﹐用《濟生》犀角地黃湯﹐後用楊氏地黃散。淡白色﹐用六君子湯。

﹝楊氏﹞地黃散治榮中有熱﹐肺壅鼻衄。

生地黃赤芍藥當歸身川芎﹝各等分﹞

上﹐每服二三錢﹐水煎熟﹐入蒲黃少許。春夏衄﹐入地黃汁﹑蒲黃各少許。秋冬衄﹐用車前子汁少許。

卷之九﹟肺臟部﹟腎臟部

龜胸

﹝錢﹞肺熱脹滿﹐攻於胸膈。卽成龜胸。又﹐乳母多食五辛亦成。﹝張﹞乳母乳兒﹐常捏去宿乳﹐夏常洗乳淨﹐捏去熱乳﹐若令兒飲熱乳﹐損傷肺气﹐胸髙脹滿﹐令兒胸髙如龜﹐乃名龜胸。﹝曾﹞此候因風痰停飲﹐聚積心胸﹐再感風熱﹐肺爲諸髒華蓋﹐居於膈上﹐水气泛溢﹐則肺爲之浮﹐日久凝而爲痰﹐停滯心胸﹐兼以風熱內發﹐其外證唇紅面赤﹐咳嗽喘促﹐致胸骨髙如覆掌﹐名曰龜胸。治法﹐寬肺化痰利膈﹐以除肺經痰飲﹐先用五苓散和寬气飲入薑汁蔥湯調服﹐次淸肺飲﹑雄黃散﹑碧玉丸﹑如意膏爲治。若投前藥﹐愈而復作傳變﹐目睛直視﹐痰涎上湧﹐兼以發搐﹐則難治矣。﹝薛﹞龜胸﹑龜背﹐多因小兒元气未充﹐腠理不密﹐風邪所乘﹐或痰飲鬱結﹐風熱交攻而致﹐法當調補血气爲主﹐而以淸熱消痰佐之。若因乳母膏粱濃味者﹐當以淸胃散治其母﹐子亦服少許。

《聖惠》大黃丸治龜胸﹐肺熱壅滯﹐心膈滿悶。

川大黃﹝七錢半﹐微炒﹞天門冬﹝焙﹞百合杏仁﹝麩炒微黃﹞木通桑白皮甜葶藶﹝隔紙炙紫﹞

川朴硝﹝各五錢﹞

上爲細末﹐蜜丸如綠豆大。不時﹐溫水研五丸﹐量兒大小加減。《幼科類萃》去朴硝﹐加百合﹑石膏。

﹝張﹞百合丹﹝卽大黃丸加減﹞

百合﹝一兩﹞川朴硝杏仁﹝湯浸﹐去皮尖﹞桑根白皮木通川大黃天門冬﹝去心。各半兩﹞

上﹐爲極細末﹐煉蜜和如黍米大。每服十粒﹐米飲送下﹐量兒大小加減。

﹝曾﹞五苓散﹝見驚﹞寬气飲﹝見驚﹞淸肺飲﹝見咳嗽﹞雄黃散﹝見驚﹞碧玉丸﹝見咳嗽﹞如聖膏﹝見喘﹞

﹝丹﹞治小兒龜胸方蒼術黃柏﹝酒炒﹞芍藥﹝酒炒﹞陳皮防風山楂威靈仙加當歸。又﹐利後﹑加生地黃。

上爲末﹐煉蜜丸。食後溫水下。

外治法龜尿摩胸骨上﹐瘥。

﹝灸法﹞田氏取兩乳前各一寸五分上兩行﹐三骨罅間﹐六處各三壯﹐炷如麥﹐春夏從下灸上﹐秋冬從上灸下。莊氏取九家灰一斗﹐盛簸箕中﹐令兒合面印胸迹﹐於龜胸﹑從上當中及兩邊﹐令三姓人同下火﹐各於灰上灸三壯﹐棄灰河流或水中。

卷之九﹟肺臟部﹟腎臟部

龜背

《聖惠》坐兒稍早﹐爲客風吹脊﹐風气達髓﹐使背髙如龜﹐𨿽有藥方﹐多成痼疾﹐以灸法爲要。﹝錢﹞兒生下客風入脊﹐逐於骨髓﹐卽成龜背﹐治之以龜尿點節骨。

取尿之法﹐當安龜在蓮葉上﹐後用鏡照之﹐其尿自出﹐以物盛之。﹝張﹞嬰兒生後一百八十日﹐始骨成﹐方能獨坐﹐若彊令兒坐之太早﹐卽客風寒吹著兒背及脊至骨﹐傳入於髓﹐使背髙如龜之狀﹐以松藥丹療之。

﹝張﹞松藥丹治龜背病。

松花﹝洗﹐焙漧﹞枳殼﹝去瓤﹐麩炒﹞獨活防風﹝去蘆叉。各一兩﹞川大黃﹝炮﹞前胡麻黃﹝去根節﹞

桂心﹝各半兩﹞

上爲細末﹐煉蜜和如黍米大。每服十粒﹐粥飲下﹐量兒大小加減。《聖惠》麻黃丸﹑多芍藥﹐少前胡。一方﹐多檳榔﹑訶皮。一方﹐無松花﹐有當歸﹐煮麵糊丸﹐名枳殼防風丸。

《聖惠》灸法當灸第三椎骨節下兩旁各一寸半肺兪穴﹐又第五椎骨節下兩旁各一寸半心兪穴﹐又第七椎骨節下兩旁各一寸半膈兪穴﹐以小兒中指節爲一寸﹐艾炷如小麥大﹐三五壯卽止。此法累用﹐十有一二得效﹐亦無全效之功。﹝《顱囟經》云﹕符殿直之孫紹熙﹐辛亥春﹐灸卽效。﹞

﹝世﹞龜背在百日內不治。

卷之九﹟肺臟部﹟腎臟部

脫肛

﹝曾﹞肺與大腸爲表裏﹐肛者大腸之門﹐肺實熱﹐則閉結不通﹐肺虛寒﹐則腸頭出露﹐有因痢久裏急後重﹐努力肛開﹐爲外風所吹﹐或伏暑作瀉﹐腸滑不禁﹐或稟賦怯弱﹐易於感冷﹐亦致大腸虛脫。凡小兒所患瀉痢﹐皆因暑濕風熱乘脾胃虛而得﹐蓋風屬木﹐木勝則制土﹐土主脾胃﹐虛而受制﹐又濕喜傷脾﹐因虛受濕﹐不能分別淸濁﹐水谷交雜﹐則爲洞泄﹐洞泄旣久﹐大腸亦虛﹐大腸乃手陽明燥金﹐而土虛不能生金﹐金气旣虛﹐則傳送之道亦虛﹐又爲風冷所襲﹐故肛門脫而不收。法宜補脾溫胃﹐使金得受母之益而气實﹐宜藿香飲﹝不乳食﹞﹑勻气散﹝疝﹞﹑平胃散﹝不乳食﹞主之﹐次則內投固腸之劑﹐用健脾飲﹝不乳食﹞養髒湯﹝痢﹞服餌﹐外以敷貼之法﹐用伏龍肝散敷之﹐及萆麻膏貼囟門﹐使引气上﹐令其自收﹐如收盡﹐仍以水洗去其膏。及有邪熱積滯於大腸﹐未經疏滌﹐亦成此疾﹐其肛門色紅而軟﹐肺脈浮數﹐右手指紋紫見﹐身微有熱﹐時或煩躁﹐先投淸肺飲﹝嗽﹞疏解﹐次用薄荷散﹑蟠龍散爲治﹐間服萬安飲亦佳。﹝薛﹞巢氏云﹕實熱則大便祕結﹐虛寒則肛門脫出﹐此多因吐瀉脾气虛﹐肺無所養﹐故大腸之气虛﹐脫而下陷也﹐用補中益气﹑或四君子爲主。若脫出緋赤﹐或作痛者﹐血虛而有熱也﹐用補中益气湯佐以四物﹑牡丹皮﹐微者或作痛者﹐气虛而有熱也﹐佐以四君﹑牡丹皮。大凡手足指熱者屬胃气熱﹐手足指寒者屬胃气寒。

湯氏方治脫肛大腸自糞門出﹐宜用蔥湯燻洗令軟﹐款款送上。此因瀉利得之者﹐亦可服瀉利之藥﹐然後用槐花等藥。又有用一味五倍子煎湯﹐入朴硝燻洗而縮者。又有用眞蒲黃碾極細﹐以豬脂拌勻﹐敷肛門上而入者。

《全嬰方》用澀腸散﹐兼有痔證腫痛者﹐用黃丹﹑滑石等分﹐井水調塗卽消﹐並用鉛白霜半錢﹐片腦半字﹐好酒調敷腫處﹐甚佳。黃連解毒湯亦可服。用苦參湯洗亦效。亦有密陀僧﹑白礬﹑腦子末之敷上﹐更用荊芥﹑防風等項洗之。用生栝蔞根者效。

【內服】張渙蕪荑丹治小兒久痢頻並﹐大腸虛冷﹐肛門脫出。

白蕪荑﹝微炒﹞鱉甲﹝塗酥炙黃﹐去裙﹞蝸牛皮﹝炙令焦黃﹞磁石﹝燒﹐醋蘸七徧﹐細研水飛。各一兩﹞蚺蛇膽黃連﹝去須﹐微炒。各半兩﹞

上件搗﹐羅爲末﹐用軟飯和丸﹐如黍米大。每服十粒﹐粥飲下﹐量兒大小加減﹐乳食前。

妙應散莨菪子﹝淘去浮者﹐炒令黑色﹞天臺烏藥﹝各半兩。以上搗羅爲細末﹐次入﹞白面﹝一分﹞龍腦﹝半錢﹞

上件都拌勻。每服一字﹐蜜湯調下﹐乳食前。

﹝曾氏﹞薄荷散治陽證脫肛。

薄荷﹝和梗﹞骨碎補﹝去毛。各半兩﹞金罌刺根﹝七錢半﹞甘艸﹝二錢半﹞

上銼碎。每服二錢﹐水一盞﹐入無灰酒大匙﹐煎七分﹐空心溫服﹐或無時。

《聚寶方》象豆丸治諸痢脫肛。

HT藤子﹝一名象豆﹐出廣南山林間﹐如通艸藤﹐紫黑﹞

上一味爲末﹐每服二錢。血痢﹐熱酒調下﹐三服必效。白痢﹐傾打破取仁子碎碾﹐銀器中慢火炒黃褐色﹐碾細﹐羅一兩徧後﹐若帶白時再炒褐色﹐爲末﹐宿蒸餅湯浸﹐卻握幹和丸豌豆大﹐略焙漧。每服十五丸至二十丸﹐倉米飲溫下﹐空心﹐食前服﹐痢瘥卽止。虫毒五痔﹑小兒脫肛﹐並可爲末﹐酒調下﹐立愈。

﹝茅先生﹞方用破故紙一兩﹐於瓦上焙榦爲末﹐每服一字或半錢﹐米飲調下。吳茱萸末亦可。

《嬰孺》用黃連﹑黃柏﹐二味爲末﹐蜜丸桐子大。飲下三丸﹐日三四服。

﹝莊氏﹞用幹蓮蓬焙榦爲末。米飲調下一二錢。

﹝湯氏﹞治大腸虛弱﹐肛門脫下方龍骨訶子﹝煨﹐去核。各一兩﹞沒石子﹝大者﹐二枚﹞罌粟殼﹝去核﹐醋塗炙﹐二錢﹞

上﹐爲末﹐白湯點服。仍用蔥湯燻洗令軟﹐款款以手托入﹐用新磚瓦燒紅﹐以醋澆之﹐气上﹐卽用腳布疊數重壓定﹐使熱气上透﹐不可過熱﹐令病者以臀坐於布上﹐如覺布溫﹐逐旋減之﹐以常得溫熱爲度。並常服前藥。

﹝潔古﹞五倍子散治小兒脫肛。

五倍子地楡﹝各等分﹞

上﹐爲細末。每服半錢或一錢﹐空心米飲調下。

【外治】錢氏赤石脂散治小兒因痢後努气下﹐推出肛門不入。﹝﹐於建反﹐用力努腹也﹞

眞赤石脂伏龍肝﹝各等分﹞

上﹐爲細末。每用五分﹐敷肛頭上﹐頻用按入。

﹝曾氏﹞蟠龍散治陽證脫肛。

幹地龍蟠﹝如錢樣者佳﹐略去土﹐一兩﹞風化朴硝﹝二錢﹞

上銼﹑焙﹐研爲細末﹐仍和勻朴硝。每以二錢至三錢﹐肛門濕潤幹塗﹐或漧燥用淸油調塗。先以見毒消﹑荊芥﹑生蔥煮水﹐候溫浴洗﹐輕與拭漧﹐然後敷藥。

伏龍肝散治陰證脫肛。

伏龍肝﹝一兩﹞鱉頭骨﹝一具﹞百藥煎﹝二錢半﹞

上三味﹐焙研爲末。每用一錢至三錢﹐濃煎紫蘇湯候溫﹐和淸油調塗患處﹐並如前法浴洗拭漧﹐方上藥。

治小兒脫肛用五倍子爲末﹐量多少摻患處﹐以物襯手揉入﹐切忌食發風毒物。

脫肛治法﹐用蒲黃一兩﹐豬脂二兩﹐煉豬脂和蒲黃成膏﹐塗腸頭上﹐卽縮入。

水聖散治小兒脫肛不收﹐用浮萍艸不以多少﹐杵爲細末﹐幹貼患處。

澀腸散治小兒久痢﹐大腸頭脫出不收訶子﹝炮﹞赤石脂龍骨﹝各等分﹞

上爲末。臘茶少許﹐和藥摻腸頭上﹐絹帛揉入。又治痢﹐米湯調。又方﹐治脫肛﹐五倍子焙爲末﹐入茶﹐根據前方用。

勝雪膏治隨腸﹑番花﹑鼠奶等痔﹐熱痛不可忍﹐或已成瘡者﹐並皆治之。

片腦風化硝上件﹐各半字﹐用好酒少許﹐研成膏子塗之。隨手輒愈。

治大人小兒脫肛不收方連翹不以多少﹐洗淨﹐爲細末。先以鹽水洗﹐後用藥末時時幹敷脫肛上﹐立瘥。

蓖麻膏治暴患脫肛。

蓖麻子﹝一兩﹞

上件﹐爛杵爲膏﹐撚作餅子﹐兩指寬大﹐貼囟上。如陰證脫肛﹐加生附子末﹐蔥蒜同研作膏﹐根據前法貼之。

《朱氏家傳》治小兒脫肛方上用磁母石﹐以石碾爲末﹐麵糊爲丸﹐如綠豆大。熟水下五七丸。後以磨刀水洗脫肛處﹐立效。

脫肛用東北方陳壁泥土﹐湯泡﹐先洗下﹐後燻上。

《保生信效》治久病腸風痔漏﹐腸出不收﹐至有出數寸者﹐苦楚良極。小兒久瀉痢﹐亦名此疾。

上﹐先用五倍子四兩﹐以水五升﹐煎湯一兩沸﹐投入朴硝四兩﹐通手淋洗﹐至水冷卽止。若覺熱痛﹐卽津唾調熊膽塗之﹐痛卽止﹐當漸收﹐甚者不過淋洗三五次收盡。竊詳此藥朴硝能軟﹐五倍子能收﹐二物相須以爲用也﹐或更以干蜘蛛末摻之﹐乘熱以軟帛入﹐尢妙。﹝摻蜘蛛者與葛氏方同﹞

《九衛生》療小兒脫肛方香附子荊芥穗﹝各等分﹞

上﹐同爲粗末。每用三匙﹐水一大碗﹐煎十數沸﹐淋渫。

苦參湯治脫肛並痔。

枳殼黃連大黃甘艸荊芥苦參赤芍藥黃芩﹝各等分﹞

上銼散。每用五錢﹐以車前子﹑茅艸同煎﹐燻洗。

小兒脫肛瀉血﹐秋深不痊。灸龜尾一壯﹐炷如小麥大﹐脊端窮骨也。小兒脫肛者﹐灸臍中三壯。小兒脫肛久不瘥﹐及風癇中風﹐角弓反張﹐多哭言語不擇﹐發無時節﹐盛卽吐沫者﹐取百會一穴﹐灸七壯﹐在鼻直入髮際五寸頂中央旋毛中﹐可容豆﹐炷如小麥大。

卷之九﹟肺臟部﹟腎臟部

肛癢

﹝薛﹞小兒肛癢﹐或嗜甘肥﹐大腸濕熱壅滯﹐或濕毒生虫而蝕肛門﹐若因濕熱壅滯﹐用四味肥兒丸﹝疳﹞﹐大便祕結者用淸涼飲﹝裏熱﹞。虫蝕肛門﹐先用化丸﹐後用四味肥兒丸﹐外以雄黃散納肛內。若因病不食﹐虫無所養﹐而食髒食肛者﹐其齒齦無色﹐舌上盡白﹐四肢倦怠。其上唇內有瘡﹐唾血如粟﹐心內懊﹐此虫在上食髒﹐若下唇內有瘡﹐此虫在下蝕肛門﹐若蝕肛透內者不治。諸虫惟上半月頭向上﹐可用藥追之﹐望後頭向下﹐令患者聞烹食香味﹐虫頭卽向上矣﹐後用藥追之。一兒嗜膏粱甘味﹐患疥瘡。余謂當禁其濃味﹐急用淸胃之藥以治其積熱。不從﹐乃用敷藥以治其外﹐更肛門作癢發熱﹐瘡益甚﹐肌體骨立﹐飲食少思。遂用九味蘆薈丸﹝疳﹞﹑五味異功散﹝吐瀉﹞加柴胡﹑升麻尋愈。一兒肛門作癢﹐耳前後結小核如貫珠﹐隱於肌肉之間﹐小便不調﹐面色靑。此稟母之肝火爲患。用九味蘆薈丸爲主﹐佐以五味異功加山梔﹑柴胡﹐又以加味逍遙散﹝虛熱﹞加漏蘆﹐與母服而愈。一兒十三歲﹐肛門作癢﹐或脫出﹐或大便血﹐徧身生瘡﹐發熱作渴﹐腹大靑筋。用大蘆薈丸﹑五味異功散﹐其瘡漸愈﹐佐以補中益气湯﹐熱渴漸止﹐肛門悉愈﹐又用異功散爲主﹐佐以補中益气湯﹝虛熱﹞加吳茱萸所制黃連治之﹐而血愈。一兒十五歲﹐兩目白翳﹐徧身似疥非疥﹐肛門作癢﹐晡熱口渴﹐形體骨立。余以爲肝疳之證也。用六味地黃丸而痊。後陰莖作癢﹑小便澄白﹐服蟠蔥散﹐肛門腫痛﹐服大黃等藥﹐肛門脫出﹐作癢不可忍﹐雜用降火之藥不應﹐下唇內生小白瘡﹐余以爲虫蝕肛門﹐用九味蘆薈丸而愈。一小兒肛門作癢﹐誤以爲痔﹐服槐角丸等藥﹐肢體消瘦﹐鼻下濕爛﹐下唇內生瘡。此虫食下部也。先用化丸二服﹐乃用五味異功散四劑﹐卻用大蕪荑湯﹝疳﹞四味肥兒丸而痊。

一兒七歲﹐飲食過多卽作瀉﹐面靑黃色﹐服峻利克劑。余謂當節飲食﹐健脾胃爲善。

不信﹐後牙齦赤爛﹐肛門作癢﹐服淸熱之劑﹐腹痛膨脹﹐復請欲用前劑。余曰此元气虧損﹐虛火上炎也。仍不信﹐後腮間黑腐。余曰此脾气太虛﹐肉死而不知痛也明矣﹐後𨿽信余﹐已不救矣。若初用五味異功散健脾胃爲主﹐佐以大蘆薈丸﹑四味肥兒丸﹑淸脾濕熱﹐豈有不治之理哉。後之患者審之。一小兒肛門作癢﹐屬大腸經風熱﹐用槐角丸而愈。一小兒肛門連陰囊癢﹐出水淋漓﹐屬肝經濕熱也。用龍膽瀉肝湯﹑九味蘆薈丸治之﹐並愈。一小兒嗜甘肥﹐肛門作癢﹐發熱作渴﹐雜用淸熱之劑﹐腹脹少食﹐鼻下生瘡。余謂脾胃濕熱生虫也。不信﹐後下唇內生瘡﹐先用四味肥兒丸﹐諸證漸愈﹐又用大蕪荑湯治之而痊。

化丸治諸疳生虫﹐不時啼哭﹐嘔吐淸水﹐肚腹脹痛﹐唇口紫黑﹐腸頭濕。

蕪荑靑黛蘆薈蝦蟆﹝燒灰﹞川芎白芷胡黃連﹝各等分﹞

上﹐各另爲末﹐豬膽浸糕丸﹐如麻子大。每服一二十丸﹐食後並臨臥﹐杏仁湯下。

雄黃散治走馬疳﹐並痘毒疳虫蝕肛門。

雄黃銅綠﹝各二錢﹞

上爲末﹐摻瘡上。

卷之九﹟肺臟部﹟腎臟部

腎

﹝錢﹞腎主虛。無實也﹐惟瘡疹腎實則黑陷。兒本虛怯﹐由胎气不成﹐則神不足﹐目中白睛多﹐其顱則解﹐囟開﹐面色白﹐此皆難養﹐縱長不過八八之數﹐若恣色欲﹐不及四旬而亡。或有因病而致腎虛者﹐非也。又﹐腎气不足則下竄﹐蓋骨重惟欲墜下而身縮也。腎者陰也﹐腎虛則畏明﹐皆宜補腎﹐地黃丸主之。﹝心气熱則上竄﹑宜導赤散﹐腎气虛則下竄﹑宜地黃丸是也。﹞腎病見夏﹐水勝火﹐腎勝心也﹐當治腎﹐輕者腎病退﹐重者悸動當搐。﹝潔﹞腎主寒﹐自病則足脛寒而逆。人之五臟﹐惟腎無實﹐小兒瘡疹變黑陷﹐則是腎實﹐水克退心火。心乘腎﹐微邪﹐內熱不惡寒﹐桂枝湯主之。肺乘腎﹐虛邪﹐喘嗽皮澀寒﹐百部丸主之。肝乘腎﹐實邪﹐拘急气搐身寒﹐理中丸主之。脾乘腎﹐賊邪﹐體重泄瀉身寒﹐理中丸主之。﹝劉﹞五行之中﹐惟有腎之一臟﹐母盛而子反受邪﹐何則﹖肺屬金﹐射於皮毛﹐所主者气。腎屬水﹐主於骨髓﹐所藏者精。气之輕浮﹐能上而不能下﹐精之沈重﹐能下而不能上﹐此物性之自然﹐今肺之盛﹐蓋熱之作也﹐熱上蒸於肺﹐則不能下生於腎﹐而腎受邪矣。

急服涼藥解之﹐使肺气淸和而後可﹐此腎病必先求之於肺﹐若肺臟安和而腎忽然受病者﹐不過脾之濕相刑於腎而生疾﹐所以有解肺熱﹑去脾邪兩藥﹐若脾肺兩髒俱和而腎自生疾﹐亦察其本髒而治之。﹝薛﹞下竄等證﹐足不喜覆者﹐蓋腰以下皆腎所主﹐乃心气下行於腎部也﹐法用地黃丸壯腎水以制心火。若因脾肺虛而不能生腎水者﹐用補中益气湯﹑六味地黃丸以滋化源。其瘡疹黑陷﹐乃腎虛而邪气實也﹐尢當用地黃丸。

地黃丸﹝錢氏﹞

熟漧地黃﹝八錢﹞山茱萸肉漧山藥﹝各四錢﹞澤瀉牡丹皮白茯苓﹝去皮。各三錢﹞

上爲末﹐煉蜜和丸如桐子大。三歲以下一二至三丸﹐空心溫水化下。

﹝垣﹞或問﹐錢氏地黃丸補腎﹐又曰補肝何也。曰然﹐手厥陰心主包絡﹑足厥陰肝經﹑俱治在下焦﹐經云﹕不足者﹐滋其化原﹐故肝腎之病﹐同一治法﹐此地黃丸補二經之意也。海藏雲﹕若加五味﹐爲腎气丸﹐此滋肺之源﹐以生腎水。

﹝薛﹞前丸﹐治腎肝血虛﹐燥熱作渴﹐小便淋祕﹐痰气上壅。或風客淫气﹐瘰結核。或四肢發搐﹐眼目動。或咳嗽吐血﹐頭目眩暈。或咽喉燥痛﹐口舌瘡裂。

或自汗盜汗﹐便血諸血。或稟賦不足﹐肢體瘦弱﹐解顱失音。或畏明下竄﹐五遲五軟﹐腎疳肝疳。或早近女色﹐精血虧耗﹐五臟齊損。凡屬腎肝諸虛不足之證﹐宜用此以滋化原﹐其功不可盡述。

﹝海﹞腎實﹐須澤瀉瀉之。腎本無實﹐不可瀉﹐錢氏止有補腎地黃丸﹐無瀉腎之藥。治脈洪而實﹐錢氏地黃丸加生地黃﹐去山茱萸是也﹐此治左手本部脈實。

若右尺洪實﹐以鳳髓丹瀉之。﹝鳳髓丹﹑方見雜病遺精門。﹞

卷之九﹟肺臟部﹟腎臟部

解顱囟陷囟塡總論

《萬全方》云﹕小兒有解顱候﹐有囟不合候﹐有囟陷候﹐此三者大同而小異也。

解顱者﹐謂小兒年長﹐囟應合而不合﹐頭顱開解也。腎主骨髓﹐而腦爲髓海﹐腎气不成﹐則髓海不足﹐故骨縫開解也。其囟不合與囟陷﹐𨿽因臟腑有熱﹐熱气上衝﹐致囟或不合或陷﹐然亦本於腎气不足也。﹝薛﹞腎主骨﹐骨气實則腦髓充而囟早合﹐骨脈盛而齒早生﹐腎气怯則腦髓虛而囟不合﹐此由父母精血不足﹐宜用地黃丸補之﹐若在乳下﹐當兼補其母﹐更以軟帛緊束其首﹐使其易合﹐皆虛火上衝﹐當調補脾腎爲善。囟塡﹑囟陷﹐亦因所稟腎气不足﹐及乳哺失宜﹐脾胃虧損所致﹐夫脾主肌肉﹐气逆上衝而爲塡脹﹐元气下陷而爲囟陷也﹐並用補中益气湯﹑地黃丸﹐及用狗頭骨炙黃爲末﹐以雞子淸調敷囟門。亦有瀉利气血虛﹐脾胃不能上充者﹐亦用前法。若手足並冷﹐前湯加姜桂未應﹐虛寒甚也﹐急加附子﹐緩則多致不救。

﹝張渙﹞嬰兒解顱﹑囟不合﹑囟塡﹑囟陷下不平﹐皆由腎經虛熱。宜用封囟散方蛇蛻皮﹝一兩﹐燒灰﹐細研﹞防風川大黃﹝濕紙裹﹐炒煨﹐存性﹞白芨﹝各半兩﹞

上件﹐碾爲細末﹐入靑黛半兩﹐同研勻。每用半錢﹐以豬膽汁調勻﹐用一紙囟子攤之﹐四邊回合各畱少白紙﹐用淡生醋﹑麵糊貼囟上。不住以溫水潤動﹐一伏時換。

卷之九﹟肺臟部﹟腎臟部解顱囟陷囟塡總論

解顱

﹝囟不合﹞初虞世云﹕父精不足﹐則解顱眼白多。﹝錢﹞解顱﹐生下而囟不合﹐腎气不成故也﹐長必少笑﹐更有目白睛多﹐白色瘦者﹐多愁少喜也﹐余見腎虛。﹝湯﹞解顱者﹐囟大﹐頭縫不合如開解﹐故曰解顱﹐此由腎气不成故也。﹝云云見前總論﹞凡得此者﹐不過千日﹐其間亦有數歲者﹐乃廢人也。人之無腦髓﹐如木無根﹐古人𨿽有良方﹐吾所以不錄者﹐勞而無功也﹐亦不可束手待斃﹐宜根據錢氏補腎﹐萬一有可生之理。

﹝錢氏補腎﹐如地黃丸加鹿茸之類是。﹞﹝曾﹞凡得此候﹐不及千日之內﹐間有數歲者﹐偶因他疾攻激﹐遂成廢人﹐若气色精明﹐能飲食者﹐多服調元散﹑補腎地黃丸﹐旬月內頗見效者﹐次第調理﹐或有可治﹐若投藥後如故﹐亦難療矣。﹝田﹞解顱治法﹐宜用生地散。﹝丹﹞小兒解顱﹐乃是母气血虛與熱多耳﹐用四君子﹑四物﹐有熱加酒炒黃連﹑生甘艸煎服﹐外以綿束緊﹐用白蘞末敷之。

錢氏地黃丸﹝見前並鶴節條﹞

天南星散治囟開不合﹐鼻塞不通﹐天南星大者﹐微泡﹐去皮爲細末﹐米醋塗調緋帛上﹐貼囟上﹐炙手﹐頻熨之﹐立效。

調元散主稟受元气不足﹐顱囟開解﹐肌肉消瘦﹐腹大如腫﹐致語遲行遲﹐手足如筒﹐神色昏慢﹐齒生遲﹐服之效。

幹山藥﹝去黑皮﹐五錢﹞人參﹝去蘆﹞白茯苓﹝去皮﹞茯神﹝去皮﹑木﹞白術白芍藥熟地黃﹝酒洗﹞當歸﹝酒洗﹞黃﹝蜜水炙。各二錢半﹞川芎甘艸﹝炙。二味各三錢﹞石菖蒲﹝二錢﹞

上碎。每服二錢﹐水一盞﹐姜二片﹐棗一枚﹐煎七分﹐無時溫服。如嬰兒幼嫩﹐與乳母同服。

﹝張渙﹞玉乳丹治嬰兒頭骨應合而不合﹐頭縫開解。

鐘乳粉﹝根據古法制煉者﹞柏子仁﹝別研﹞熟漧地黃﹝根據法蒸焙者﹞當歸﹝洗﹐焙漧。各半兩﹞防風﹝銼﹞補骨脂﹝淨揀﹐微炒。各一分﹞或加黃﹑茯苓上件﹐除別研者﹐碾爲細末﹐次入鐘乳粉等拌勻﹐煉蜜和如黍米大。每服十粒﹐煎茴香湯下﹐乳食前。

《嬰孺方》狗腦丸治小兒腦長喜搖頭﹐解顱。

狗腦﹝一个﹞漆﹝卽五加皮﹞甘艸﹝炙﹞白術防風鐘乳石漧地黃﹝各一分﹞牛黃﹝二分﹞

上﹐以狗腦丸小豆大。一歲飲下二丸﹐日再。未知﹑加之。又云﹕兒囟常令暖﹐冷卽病死。

小兒錮囟藥芍藥粉上取黃雌雞臨兒囟上﹐刺其冠﹐以血滴囟上﹐血止﹐以芍藥粉敷之﹐使血不見﹐一日﹐立瘥。

治小兒解顱虎骨方虎骨敗龜板不灰木乳香﹝各半兩﹞

上爲末﹐用生豬血於手心內調﹐塗在頭縫開處﹐以舊綿子包裹七日﹐第八日以蔥湯水洗去前藥﹐再用此藥塗之﹐經年者已減一分﹐又歇三日﹐方再用藥塗之。

又服參苓散。

人參茯苓白附子﹝炮﹞羌活甘艸﹝炙﹞芍藥白術﹝水煮。各一分﹞犀角屑京芎藿香﹝後三味減半﹞

上爲末。每服半錢﹐水一盞﹐用少金銀同薄荷三葉﹐煎至三分﹐溫服﹐通驚气。

《千金》治小兒囟開不合方防風﹝一兩半﹞柏子仁白芨﹝各一兩﹞

上三味﹐末之﹐以乳和敷囟上。十日知﹐二十日愈﹐日一。

《莊氏家傳方》治腦縫不合。

山茵陳﹝一兩﹞車前子百合﹝各半兩﹞

上爲末﹐用烏牛乳汁調塗腳及腦縫上﹐用帛子裹頭。三日一換﹐五上必效。

﹝王氏﹞封囟散治囟開不合﹐頭縫開張﹐囟開崎陷﹐咳嗽鼻塞。

柏子仁防風天南星﹝各四兩﹞

上爲細末﹐每用一錢﹐以豬膽汁調勻﹐稀稠得所﹐攤在緋絹帛上﹐看囟子大小剪貼。一日一換﹐不得令幹﹐時時以湯潤動。

三辛散﹝三因﹞治小兒骨應合而不合﹐頭骨開也﹐名曰解顱。

細辛桂心﹝各半兩﹞漧薑﹝七錢半﹞

上爲末﹐以薑汁和敷顱上貼之。兒面赤﹐卽愈。

又方用蛇蛻炒焦爲末﹐用豬頰車中髓調敷頂上﹐日三四度。曾有人作頭巾裹遮護之﹐久而自合﹐亦良法也。

灸法臍上臍下各五分﹐各灸三壯﹐灸瘡未發﹐先合。

卷之九﹟肺臟部﹟腎臟部解顱囟陷囟塡總論

囟陷

巢氏云﹕小兒臟腑有熱﹐渴引水漿﹐致成泄利﹐久則血气虛弱﹐不能上充腦髓﹐故囟陷如坑﹐不能平滿也。《聖濟》用當歸散﹝方見腹痛﹞地黃丸。﹝見前﹞

﹝曾﹞囟陷者﹐虛之極也﹐胃气虛寒則囟陷﹐慢驚中有之。胃寒脾困吐瀉者爲虛極﹐急以金液丹﹑固眞湯﹝俱慢驚﹞及諸救元等藥治之﹐外則貼以烏附膏。有後枕陷者﹐其證尢重﹐治法以囟陷藥同﹐不效﹐亦爲難療﹐此大虛極﹐百無一活耳。

烏附膏理囟門陷。

綿川烏﹝生用﹞綿附子﹝生用。各五錢﹞雄黃﹝二錢﹞

上件爲末﹐用生蔥和根葉細切﹐爛杵﹐入前藥末同煎﹐空心作成膏﹐貼陷處。

《聖惠》生漧地黃散治小兒臟腑壅熱﹐气血不榮﹐致囟陷不平者。

生漧地黃﹝二兩﹞烏雞骨﹝一兩﹐酥塗﹐炙令黃﹞

上搗﹐細羅爲末﹐不計時候﹐以粥飲調下半錢。

又治小兒囟陷方上﹐取豬牙車骨髓﹐煎如膏。塗囟上良。

又方以狗頭骨炙令黃﹐搗羅爲末。以雞子淸調塗。

又方以天靈蓋炙令黃﹐搗羅爲末﹐以生油調塗。

《千金》小兒囟陷﹐灸臍上下各半寸﹐及鳩尾骨端﹐又足太陰﹑各一壯。

卷之九﹟肺臟部﹟腎臟部解顱囟陷囟塡總論

囟塡

囟塡者﹐囟門腫起也﹐脾主肌肉﹐乳哺不常﹐饑飽無度﹐或寒或熱﹐乘於脾家﹐致使臟腑不調﹐其气上衝﹐爲之塡脹﹐囟突而髙﹐如物堆起﹐自汗出﹐毛髮黃而短是也。若寒气上衝則牢HT﹝音昂﹐履頭也﹐腫﹐硬如履頭突起。﹞熱气上衝卽柔軟。又﹐小兒脇下有積者﹐咳且啼而气上逆者﹐啼甚久其气未定﹐因而乳之者﹐肝气盛風熱上衝者﹐皆能令囟塡﹐當一一審其因而治之﹐寒者溫之﹐熱者涼之﹐气上逆者和而降之﹐肝气盛者瀉靑爲主﹐熱證裏多﹐大連翹湯﹐表多柴胡散﹐虛者以補中益气湯送下地黃丸﹐神而明之﹐存乎其人﹐言不盡意。﹝曾﹞世言囟腫皆以爲熱﹐殊不知有陰陽二證﹐切宜詳辧﹐堅硬爲陰﹐紅軟爲陽﹐故《嬰孩寶書》云﹕寒气上衝則牢HT﹐熱气上衝則柔軟﹐正比之謂。若陰證﹐以勻气散﹑理中湯主之。陽證用玉露飲﹑當歸散﹑防風湯爲治。《玉環集》歌曰﹕囟門腫起定爲風﹐此候應須也不中﹐或若加坑如盞足﹐七日之間命必終。《石壁經》歌曰﹕積聚脾中熱不通﹐致令面赤口唇紅﹐胸髙夜嗽多脹﹐休使流傳肺有風﹐喉裏作聲涎上壅﹐囟門腫起熱來衝﹐但教涼膈安靈腑﹐能使三朝速有功。積有冷熱﹐皆能作腫﹐冷則糞白﹐或酸臭气沖人﹐亦有虫出﹐其食物皆不能化﹐腹脹滿而多困﹐喉中亦鳴也。熱則使多渴﹐其糞赤﹐面色亦黃赤﹐口內臭气﹐亦虫出。各看其證候調治﹐且須分水谷去積並調气﹐冷則溫脾胃﹐熱則去其熱﹐化涎止渴。囟隱則冷也﹐腫則熱也。積熱囟虛腫﹐宜將時气門中三十六種除濕散﹑濃煎桑白皮湯下。《形證論》云﹕肺熱生風﹐涎鳴囟腫﹐將白丁香膏一二服﹐或南星丸一二服﹐便退。《祕要指迷論方》凡小兒生下一月日內﹐或囟門腫﹐此乃受胎熱气﹐卽用黃柏膏塗於足心湧泉穴。如陷﹐卽用半夏膏塗手心﹐此乃嬰兒腎流受冷气﹐邪干心﹐致令病生。﹝黃柏半夏皆爲末皆冷水調貼。﹞

卷之九﹟肺臟部﹟腎臟部解顱囟陷囟塡總論

行遲

﹝巢﹞兒自變蒸至能言﹐隨日數﹑血脈骨節備﹐髕骨成﹐卽能行﹐骨是髓養﹐稟生气血不足者﹐髓不充彊﹐故骨不成﹐數歲不能行。﹝張﹞凡兒生至周歲三百六十日﹐膝骨成﹐乃能行。近世小兒多因父母气血虛弱﹐故令胎气不彊﹐骨气軟弱﹐筋脈無力﹐不能行步﹐麝茸丹主之﹐曾經大效。

﹝湯﹞小兒稟受血气不足者﹐則髓不滿﹐骨故軟弱而不能行。腎主髓﹐治法當用錢氏補腎地黃丸加鹿茸﹑五加皮﹑麝香﹐則髓生而骨彊﹐自然行矣。外甥黃知錄之子﹐三歲不能行﹐遂合此方服之﹐有驗。

﹝張﹞麝茸丹治數歲不能行。

麝香﹝別研﹞茄茸﹝酥炙黃﹞生漧地黃虎脛骨﹝酥塗﹐炙黃﹞當歸﹝洗﹐焙漧﹞黃﹝銼﹞

上件各一兩﹐爲細末﹐用羊髓四兩煮爛和成膏﹐如黍米大。每服十粒﹐摩沈香湯下﹐乳食前﹐日三服。

﹝錢﹞羚羊角丸治小兒腎虛﹐或病後筋骨弱﹐五六歲不能行﹐宜補益肝腎。

羚羊角﹝尖細而節密者﹐錯取末﹞虎脛骨﹝敲破﹐塗酥炙黃﹞生漧地黃﹝焙﹞酸棗仁﹝去皮稈﹐炒﹞白茯苓﹝各半兩﹞桂﹝去皮﹐取有味處﹐不見火﹞防風﹝去蘆頭﹐切﹐焙﹞當歸﹝同上﹞黃﹝切﹑焙。各二錢半﹞

上﹐同爲細末﹐煉蜜和成劑。每服一皂子大﹐兒大者加之﹐食前﹐溫水化下﹐日三四服﹐久服取效。

《聖惠》生漧地黃丸治兒十歲不行。

生地黃當歸﹝焙﹞防風酸棗仁﹝微炒﹞赤茯苓黃芎羚羊角羌活甘艸﹝炙微赤﹞桂心﹝各等分﹞

上搗羅﹐蜜丸如綠豆大。食前溫酒下十丸﹐量兒加減。

虎骨散虎脛骨﹝酒炙﹞生漧地黃酸棗仁﹝酒浸﹐去皮﹐炒香﹞辣桂﹝去皮﹞白茯苓﹝去皮﹞防風﹝去蘆叉﹞

當歸﹝去蘆﹞川芎牛膝﹝酒浸﹐去蘆。各等分﹞

上﹐爲極細末。每服一錢半﹐以粥飲調﹐次入好酒二滴﹐再調﹐食前服﹐日二。

一方用煉蜜丸﹐如黍米大。木瓜湯下。

《三因》五加皮散治小兒三歲不能行者﹐由受气不足﹐體力虛怯﹐腰脊腳膝筋骨軟﹐足故不能行。用眞五加皮爲末﹐粥飲調﹐次入好酒少許﹐每服一栗殼許﹐日三服﹐效。一方﹐五加皮二錢半﹐木瓜一錢二分半﹐爲極細末。用粥飲入酒二滴﹐調服。

《寶鑑》兒骨熱﹐肺脈寒﹐長不能行。《顱囟》兒自小傷抱﹐腳纖細無力﹐行立不得﹐或骨熱疳勞﹐肌肉消瘦。宜服柴胡飲柴胡鱉甲﹝米醋塗﹐炙黃﹞知母桔梗枳殼﹝去穣﹐麩炒﹞玄參升麻上件﹐各等分﹐細銼。三歲以下藥半兩﹐水五合﹐煎二合﹐分二服﹐空心食前。

後忌毒物。服後澡浴。

澡浴方苦參茯苓皮蒼術桑白皮白礬﹝各半兩﹞蔥白﹝少許﹞

上銼﹐沸水二升﹐浸藥一兩通﹐與兒浴﹐溫處避風。

《千金》治數歲不行方葬家未開戶﹐盜食與哺﹐日三﹐便行﹝翼云﹕未閉戶﹐嬰孺就墓門中哺﹞

《寶鑑》灸兩足踝各三壯。

良方左經丸治筋骨諸疾﹐手足不隨﹐不能行步運動。

艸烏頭﹝生﹐肉白者﹐去皮臍﹞木鱉﹝去殼﹞白膠香五靈脂﹝各三兩半﹞當歸﹝一兩﹞斑蝥﹝去翅足﹐一百枚﹐少醋煮熟﹞

上爲末﹐黑豆去皮生杵粉一斤﹐醋糊丸雞頭實大。酒磨下一丸﹐不曾鍼灸傷筋絡者﹐四五丸必效。十歲兒一丸分三服。此藥能通榮衛﹐導經絡﹐專治心腎肝三經﹐服後小便少﹐淋澀﹐乃其驗也。

按﹕此方﹐非內有污血痼積不宜用。

丁時發治大人小兒銼骨﹐行步艱難﹐腳無力。續命丹防風乳香蔓荊子牛膝麻黃羚羊角酸棗仁艸烏頭﹝去皮﹞沒藥白術茯苓﹝各二錢半﹞天麻﹝酒煮﹞胡麻﹝炒﹞當歸續斷﹝各半兩﹞川烏頭﹝去皮﹞黃﹝各四錢﹞蒺藜﹝一錢二分半﹞

上爲細末﹐蜜丸小彈大。每服一丸﹐煎酒﹐細嚼﹐一日三五服﹐用後洗藥。服藥三日方洗。

艸烏頭當歸地龍木鱉子紫貝艸椒目蔥須荊芥﹝各一兩﹞

爲末﹐煎湯﹐露腳指甲﹐從上淋洗。次用燻法。

燻藥方柴胡艸烏頭赤小豆吳茱萸羌活晚蠶砂﹝各一兩﹞

末黑豆三升﹐熱水泡﹐少頃﹐去黑豆﹐入前藥煮﹐盆盛﹐燻銼閃處﹐令出骨中汗。

卷之九﹟肺臟部﹟腎臟部解顱囟陷囟塡總論

齒遲

齒者﹐骨之所終﹐而髓之所養也﹐小兒稟受腎气不足﹐不能上營而髓虛﹐不能充於骨﹐又安能及齒﹐故齒久不生也﹐地黃丸主之。一小兒三歲﹐言步未能﹐齒髮尢少﹐體瘦艱立﹐發熱作渴﹐服肥兒丸不應。余曰此腎虛疳證也﹐蓋肥兒丸脾胃經之藥﹐久服則腎益虛﹐其疳益甚。不信﹐牙發漸落。令用地黃丸加鹿茸﹑五味子﹐半載而元气壯健。一小兒體瘦腿細﹐行步艱辛﹐齒不堅固﹐發稀短少。用六味地黃丸﹑補中益气湯年餘﹐諸證悉愈﹐形體壯實。

﹝張渙﹞香附丹治齒不生。

大香附子﹝揀淨﹐刮去皮﹞沈香﹝各一兩﹞雄鼠糞﹝燒灰﹞幹蟾﹝燒灰﹞檳榔﹝各半兩﹞

上件搗﹐羅爲細末﹐用羊髓四兩煮爛和成膏﹐如黍米大。每服十粒﹐麝香湯下﹐量兒大小加減。

﹝湯氏﹞芎黃散治小兒齒不生。

大川芎生地黃﹝各半兩﹞山藥當歸甘艸﹝炙。各一分﹞

上焙﹐爲末﹐熱湯調服。或時以藥末擦齒齦。

《千金翼方》溺坑中竹木﹐主小兒齒不生﹐正旦刮塗之﹐卽生。

《外臺﹟短劇》又方取雌鼠屎三七枚﹐以一枚拭齒根處﹐盡此止﹐二十一日齒當生。

雌鼠屎﹐頭尖是也。《千金》同。《楊氏產乳方》用三十枚﹐仍云雌糞﹐用兩頭丸者是。

《聖惠》治小兒齒不生﹐或因落不生方上取牛糞中黑豆二七枚﹐小開去頭上皮﹐以此豆頭開處﹐注齒根上﹐時時用之﹐當效也。

卷之九﹟肺臟部﹟腎臟部解顱囟陷囟塡總論

發遲

巢氏云﹕足少陰爲腎之經﹐其華在發﹐小兒有稟性少陰之血气不足﹐卽發疏薄不生。亦有因頭瘡而禿落不生者。皆由傷損其血﹐血气損少﹐不能榮於發也。

苣勝丹方﹝張渙﹞治發不生。

當歸﹝洗﹐焙漧﹞生漧地黃芍藥﹝各一兩﹞

以上搗羅爲細末﹐次用苣﹝一合﹐研﹞胡粉﹝半兩﹐細研﹞

上件同研勻﹐煉蜜和如黍米大。每服十粒﹐煎黑豆湯下﹐兼化﹑塗搽頭上無妨﹐量兒大小加減。

《千金》治少小頭不生發﹐以楸葉搗取汁﹐敷頭上﹐立生。

又方燒鯽魚灰末以醬汁和敷。

《千金冀》治發薄不生方先以醋泔淸洗禿處﹐以生布揩令火熱﹐臘月豬脂並細研﹐鐵生煎三沸﹐塗之﹐日三徧。

《本艸》甑气水主長毛髮。以物於炊飯時承取﹐沐頭令發長密黑潤﹐不能多得﹐朝朝梳小兒頭﹐漸漸覺有益好。

小兒白禿﹐發不生﹐搗楡皮末﹐苦酒調塗。

《聖惠》生發神效黑豆膏治小兒腦疳﹐頭髮連根作穗子﹐脫落不生﹐兼瘡白﹑禿發不生者﹐並用生發。

黑豆苣﹝各三合﹞訶黎勒皮﹝一兩﹞

上件藥搗﹐羅爲末﹐以水拌令勻﹐內於竹筒中﹐以亂髮塞口﹐用灰內煨﹐取油貯於瓷器中﹐先以米泔皂莢湯洗頭﹐拭漧塗之﹐日再用﹐十日發生。

又方葛根末豬脂羊脂﹝各二兩﹞

上件藥入銚子內﹐以慢火熬成膏﹐收於瓷合中。每取一錢塗摩頭上﹐日再用﹐不過五七度效。

香薷煎治小兒白禿不生發﹐燥痛。

陳香薷﹝二兩﹞胡粉﹝一兩﹞豬脂﹝半兩﹞

上件藥﹐以水一大盞﹐煎香薷取汁三分﹐去滓﹐入胡粉﹑豬脂相和令勻。塗於頭上﹐日再用之。

《聖惠》治小兒頭禿不生發﹐苦癢。蔓菁散上﹐取蔓菁子搗爲末﹐以豬脂調塗於禿處﹐佳。

又方貫眾燒灰細研﹐油調敷。

又方麻子一升﹐熬黑﹐壓取脂﹐敷頭上﹐良。

又方鹽湯洗過﹐生油和蒲葦灰敷之。雁脂﹑熊白﹑桃葉汁﹐皆可塗。雞子黃熬取汁﹐塗。

卷之九﹟肺臟部﹟腎臟部解顱囟陷囟塡總論

發黃

巢氏云﹕足少陰腎經﹐其血气華於發﹐若血气不足﹐則不能潤悅於發﹐故發黃也。錢氏曰﹕小兒長大不行﹐行則腳細﹐齒久不生﹐生則不固﹐發久不生﹐生則不黑﹐皆屬气血虛也﹐宜大劑補之。

《千金冀》發黃方臘月豬脂和羊屎灰﹑蒲灰等分﹐敷之﹐三日一爲﹐取黑止。

又方以醋煮大豆爛﹐去豆煎令稠﹐塗發。

又方熊脂塗髮梳之﹐散頭牀底伏地﹐一食頃卽出﹐形盡當黑﹐用之不過一升。

安師傳治小兒發黃極妙方破故紙不計多少﹐銀石器中熳火炒熟﹐爲細末﹐用地黃汁煎成膏和爲丸﹐綠豆大。每服十五二十丸﹐鹽湯送下﹐食前。

卷之九﹟肺臟部﹟腎臟部齒

齒痛

淸胃散治胃火牙痛﹐或連頭面。

升麻﹝五分﹞生地黃牡丹皮黃連﹝炒﹞當歸﹝各三分﹞

上水煎服。加柴胡﹑山梔﹐卽加味淸胃散。

愚按﹕前方治脾胃實火作渴﹐口舌生瘡﹐或唇口腫痛﹐齒齦潰爛﹐連頭面﹐或惡寒發熱﹐或重舌馬牙﹐吐舌流涎等證﹐子母並宜服之。若因脾胃气虛﹐寒涼克伐﹐或虛熱上行﹐口舌生瘡﹐弄舌發熱﹐飲食少思﹐或嘔吐困睡﹐大便不實﹐流涎齦爛者﹐用五味異功散。

﹝張渙﹞本散治卒齒痛。

本白附子川芎莽艸﹝各半兩﹐並搗羅爲細末﹐次用﹞靑黛蘆薈麝香﹝各一錢﹐研細﹞

上件﹐都再研勻。每用一字﹐塗揩患處。

雄黃丸治小兒牙齒黑蛀﹐气息疼痛。

雄黃﹝二錢﹞麝香﹝半錢﹞

上爲細末﹐軟飯和爲梃子。安在牙內。

卷之九﹟肺臟部﹟腎臟部齒

齒縫出血

《外臺》《肘後》用蚯蚓糞﹐水和作團﹐以火燒令極赤﹐末之如粉﹐以臘月豬脂和敷齒齦上﹐日三﹐卽瘥。

﹝茅先生﹞治小兒牙宣齒縫出血方苦參﹝末﹐一兩﹞白礬﹝灰﹐一錢﹞

上爲末﹐一日三次揩牙上﹐立驗也。

張銳《雞峯方》治齒間血出。

上﹐以苦竹葉不以多少﹐水濃煎取汁﹐入鹽少許﹐寒溫得所﹐含之﹐冷卽吐了。

又方上用童子小便半升﹐分爲三兩次含之﹐冷卽吐了。

﹝莊氏﹞麝香散治小兒唇口臭爛﹐齒齦宣露。

麝香雄黃﹝生﹞蘆薈白龍骨﹝各一錢﹞密陀僧﹝二錢﹞石膽﹝半兩﹐生﹞幹蟾﹝一枚﹐重半兩者﹐入瓶燒存性﹞

上合研﹐令極勻細。先用綿子纏箸頭上﹐以鹽礬漿水輕輕洗過﹐然後上藥。

卷之九﹟肺臟部﹟腎臟部齒

齒齦腫痛

《千金冀方》生地黃獨活﹝各三兩﹞

上二味切﹐以酒漬一宿﹐含之。

又方常以白鹽末﹐封齒齦上﹐日三夜二。

又方扣齒三百下﹐日一夜二﹐卽終身不發﹐至老不病齒。

又治齒牙根搖欲落方上以生地黃大者一寸﹐綿裹著﹐牙上嚼咽汁﹐汁盡去之﹐日三﹐卽愈。可十日含之﹐更不發也。

又齒根腫方松葉﹝一握﹞鹽﹝一合﹞好酒﹝三升﹞

上三味﹐煎取一升﹐含之。

治齒根空﹐腫痛﹐困斃無聊賴方獨活﹝四兩﹞酒﹝三升﹞

上二味﹐於器中漬之﹐火煨之令暖﹐稍稍沸﹐得半﹐去滓熱含之﹐不過四五度。

又方燒松柏槐枝令熱﹐柱病齒孔﹐須臾﹐虫綠枝出。

又治牙齦疼痛方杏仁﹝一百枚﹐去皮尖及雙仁者﹞鹽末﹝方寸匕﹞

上二味﹐以水一升﹐煮令沫出﹐含之﹐味盡吐卻﹐更含﹐不過再三瘥。

《養生必用》治小兒牙方牛蒡子﹝炒香﹐一分﹞乳香﹝一錢﹞

上爲末﹐入白面少許﹐溫水調塗。

又方用大硼砂研細﹐水化﹐雞羽掃。

卷之九﹟肺臟部﹟腎臟部齒

齲齒

巢氏云﹐手陽明﹑足太陽之脈﹐並入於齒﹐風气入其經脈﹐與血气相搏﹐齒卽腫痛﹐膿汁出﹐謂之風齲。

《千金翼》治齒齲方上﹐切白馬懸蹄﹐可孔塞之﹐不過三度﹝《聖惠方》用夜眼﹞

《聖惠》蝦蟆散治小兒齒痛風齲﹐連腮微腫。

幹蝦蟆﹝一枚﹞靑黛﹝細研﹞柑子皮細辛白雞糞薰黃﹝以上各一分﹞麝香﹝細研﹞漧薑﹝炮裂﹐銼。

各半分﹞

上件藥搗﹐細羅爲散﹐都研令勻。以薄綿裹少許﹐納齲齒孔中﹐日一易之。

又方白附子本細辛芎莽艸﹝以上各一兩﹞

上件藥搗﹐細羅爲散。以薄綿裹少許﹐著齲齒上。

治小兒齲齒風疼﹐及虫蝕疼痛方幹蝦蟆﹝一枚﹐燒灰﹞靑黛﹝一分﹞蘆薈﹝半分﹞

上件藥﹐同研令細﹐以生地黃熬作膏。塗於齒上。

治小兒風齲齒痛﹐及虫蝕疼痛黑爛方靑黛﹝細研﹞雞糞白﹝燒灰﹞本細辛雄黃﹝細研。各一分﹞麝香﹝少許﹐細研﹞

上件藥搗﹐羅令細﹐同研令勻。旋取少許﹐敷於齒上。

又方以郁李根白皮五兩﹐銼﹐以水一大盞半﹐煎取一盞﹐熱含冷吐之﹐當吐虫出。

又方以皂莢炙﹐去皮子﹐搗末。取少許﹐著齒痛上﹐瘥。

又方以松柏脂捏銳如錐﹐柱齲孔內﹐須臾﹐齲虫緣松脂出﹐卽瘥。

又方以雞舌香半兩﹐以水一中盞﹐煎至六分﹐去滓﹐熱含冷吐。

卷之九﹟肺臟部﹟腎臟部齒

齒

《千金翼》治虫蝕齒疼痛方上﹐閉气細書曰﹕南方赤頭虫飛來﹐入某姓名裂齒裏﹐今得蠍虫孔安置耐居上。

急急如律令。小箋紙內著屋柱北邊蠍虫孔中﹐取水一杯﹐禹步如禁法﹐還誦上文﹐以水沃孔﹐以淨黃土泥之﹐勿令泄气﹐永愈。

又治虫蝕齒根肉黑方上燒腐棘﹐取瀦﹐塗之十徧﹐雄黃末敷卽愈。若齒黑者﹐以松木灰揩之﹐細末雄黃塗齦﹐百日日再塗之﹐七日愼油豬肉﹐神效。

又治齒方上﹐以檐一枚﹐令病患蹲坐﹐橫檐於膝上﹐引兩手尋﹐使極﹐住手伸中指﹐灸中指頭檐上三壯﹐兩頭一時下火﹐病患口誦咒曰﹕啖牙虫名字鶻莫﹐啖牙莫啖骨。灸人亦念之。

又治裂齒方上﹐以腐棘鍼二百枚﹐以水二升﹐煮取一升﹐含漱之﹐日四五﹐瘥止。

又方取死曲末敷痛處﹐卽止。

《日華子》治小兒風牙方上﹐濃煎郁李仁水含之。

《聚寶》黃龍散治齒齦疳蝕﹐有竅子不合者。

龍實﹝龍骨中有之﹐深黃或淡黃土蠍色﹐緊掬人舌者是﹞白礬﹝灰﹞蝸牛殼南粉牛黃﹝各一錢﹞

上五味爲末﹐每用少許﹐貼竅子內﹐時時用之。

卷之九﹟肺臟部﹟腎臟部齒

齒落久不生

《千金方》上以牛屎中大豆二七枚﹐小開豆頭﹐以注齒根處﹐數度卽生。

《經驗方》治小兒大人﹐多年牙齒不生。

上﹐用黑豆三十粒﹐牛糞火內燒令煙盡﹐細研﹐入麝香少許﹐一處研勻。先以鍼挑不生齒處令血出﹐用末少許揩。不得見風﹐忌酸鹹物。

《聖惠》治齒落久不生方上取路旁遺卻稻粒﹐於齒落處點三七下﹐其齒自生﹐神效。

《靈苑》治大人小兒生齒神驗方上用雄雌雞糞各十四顆﹐焙漧﹐同研如粉﹐入麝香少許。仍先以鍼挑破損齒腳下血出﹐將散子敷之﹐年髙者不過二十日生﹐年少者十日﹐不計傷損及少自退落﹐並再生。

卷之九﹟肺臟部﹟腎臟部齒

頰車蹉閃

《千金》治失欠﹐頰車蹉閃不合方上﹐用一人以手指牽其頤﹐以漸推之﹐則復入矣。推當疾出指﹐恐誤嚙傷人指也。

又方消蠟和水敷之又方治牙車急口眼根引舌不轉方牡蠣﹝熬﹞伏龍肝附子﹝炮去皮﹞礬石﹝燒﹞

上四味﹐等分末之。以白酒和爲泥﹐敷其上﹐幹則易之﹐取瘥止。

《千金》灸法失欠頰車蹉﹐灸背第五椎﹐一日二七壯﹐滿三日未瘥﹐灸气沖二百壯﹐胸前喉下甲骨中是﹐亦名气堂。

又灸足內踝上三寸宛宛中﹐或三寸五分﹐百壯三報﹐此三陰交穴也。

卷之九﹟肺臟部﹟腎臟部

耳

﹝張渙﹞小兒耳中諸病﹐由風入於腦﹐停積於手太陽之脈﹐則令耳聾。風與濕相搏﹐則兩耳生瘡。又﹐兒稍大﹐見月初生﹐以手指之﹐則耳下生瘡者﹐名月蝕瘡。

又﹐乳母與兒洗浴﹐誤令水入耳中﹐水濕停積﹐搏於血气﹐蘊結成膿﹐謂之耳。

﹝薛﹞耳者﹐心腎之竅﹐肝膽之經也﹐心腎主內癥精血不足﹐肝膽主外證風熱有餘﹐或聾聵﹐或虛鳴者﹐稟賦虛也﹐或脹痛﹐或膿癢者﹐邪气客也﹐稟賦不足宜用六味地黃丸﹝腎﹞。肝經風熱宜用柴胡淸肝散。若因血燥用梔子淸肝散﹝發熱﹞未應﹐佐以六味丸﹐間服九味蘆薈丸﹝疳﹞。若因腎肝疳熱﹐朝用六味丸﹐夕用蘆薈丸。若因食積內熱﹐用四味肥兒丸﹝疳﹞。若因乳母膏粱積熱而致者﹐宜加味淸胃散﹝齒痛﹞。脾經鬱結而致者﹐加味歸脾湯﹝驚悸﹞。肝經怒火而致者﹐加味逍遙散﹝虛熱﹞﹐皆令乳母服之﹐兼與其兒少許。

不可專於治外﹐不惟閉塞耳竅﹐抑亦變生他證﹐延畱日久﹐遂成終身之聵矣﹐愼之。

《寶鑑》歌云﹕太陽入耳損聽聰﹐气滯時多耳必聾﹐鳴是風並气相系﹐痛應腦戶有邪風﹐腎熱鬱蒸耳患﹐日深疼痛出稠膿﹐不有稠膿非此患﹐只因滴水入其中。

卷之九﹟肺臟部﹟腎臟部耳

耳聾

巢氏云﹐手太陽之經入於耳內﹐頭腦有風﹐入乘其脈﹐與气相搏﹐故令耳聾。

《聖惠》治小兒風熱兩耳聾鳴方遠志﹝去心﹞甘艸﹝炙微赤﹐銼﹞柴胡﹝去苗﹞菖蒲﹝各一分﹞磁石﹝三分﹐搗碎﹐水淘去赤汁﹞

麥門冬﹝去心﹐焙半兩﹞

上搗﹐細羅爲散。每服﹐以蔥白湯調下半錢﹐日二服﹐量兒大小﹐以意加減。

﹝張渙﹞通鳴散治耳聾。

菖蒲﹝一寸九節者﹞遠志﹝去心。各一兩﹞柴胡﹝去苗﹞麥門冬﹝去心﹞防風﹝各半兩﹞細辛甜葶藶﹝各一分﹞以上搗羅﹐並爲細末﹐次入磁石﹝一分﹐搗碎﹐水淘去赤汁﹞杏仁﹝二七个﹐湯浸﹐去皮尖﹐研﹞

上件﹐都研勻。每服半錢﹐煎蔥白湯調下﹐日二﹐乳後。

《聖惠》細辛膏治小兒耳聾﹐或因腦熱﹐或因水入﹐或因吹著﹐並宜用此。

細辛防風﹝去蘆頭﹞川大黃﹝銼﹐微炒﹞黃芩﹝各一分﹞川椒﹝去目﹐十粒﹞蠟﹝半兩﹞

上件藥﹐細銼﹐用淸麻油三合﹐煎藥紫色﹐濾過﹐下蠟候消爲膏。每日三度﹐用一大豆大﹐點於耳中。

《聖惠》治小兒耳聾不瘥方甜葶藶杏仁﹝湯浸﹐去皮﹞鹽﹝各等分﹞

上件藥搗﹐研如膏﹐以少許豬脂和合﹐煎令稠﹐以綿裹如蕤核大﹐塞耳中﹐日一易之。

又方松脂菖蒲﹝末﹞烏油麻﹝各半兩﹞

上件藥相和搗熟﹐綿裹如一紅豆大﹐塞耳﹐日一易。

又方菖蒲﹝末一分﹞杏仁﹝湯浸﹐去皮尖﹐研如泥﹐半兩﹞

上相和研令乳入﹐每用少許﹐綿裹內耳中﹐日一易。

又方上取蔥白於灰中煨令熟﹐以蔥白頭納耳中﹐日三易。

又方蓖麻子﹝去皮十枚﹞棗肉﹝七枚﹞同搗如膏。每取蕤核大﹐綿裹少許﹐塞耳中﹐日一易。

又方上﹐搗芥子令爛﹐以人乳和。綿裹少許﹐塞耳中﹐日一易之。

麝香散治沈耳。

麝香﹝少許﹞白礬﹝一錢﹐火﹞五倍子﹝二錢﹞

上件﹐爲末。紙撚子點入耳中少許。

卷之九﹟肺臟部﹟腎臟部耳

耳鳴

巢氏云﹐邪气與正气相搏﹐故令耳鳴﹐久卽邪气停滯﹐遂成聾也。

菖烏散治小兒耳自鳴﹐日夜不止。

菖蒲烏頭﹝炒。各四分﹞

上爲末。綿裹內耳中﹐日再。

卷之九﹟肺臟部﹟腎臟部耳

耳中痛

《千金翼》治耳疼痛方附子﹝炮﹐去皮﹞菖蒲上二味﹐等分﹐裹塞之。

卷之九﹟肺臟部﹟腎臟部耳

耳瘡

證治見心部瘡瘍條

卷之九﹟肺臟部﹟腎臟部耳

耳

巢氏云﹐耳宗脈之所聚﹐腎气之所通﹐小兒腎臟盛而有熱者﹐熱气上衝於耳﹐津液壅結﹐卽生膿汁﹐亦有因沐浴水入耳內﹐而不傾瀝令盡﹐水濕停積﹐搏於血气﹐蘊結成熱﹐亦令膿汁出﹐皆爲之耳﹐久不瘥卽變成聾也。

﹝張渙﹞紅藍花散治耳久不瘥。

紅藍花﹝洗﹐焙漧﹞黃柏﹝銼。各一兩﹞烏魚骨黃芩﹝各半兩﹞以上搗羅爲細末﹐吹用雄黃﹝水磨﹐細研﹐半兩﹞麝香﹝一分﹐研細﹞

上件﹐都研勻細。以綿纏藥﹐塞耳中﹐日再換。

﹝田氏﹞紅玉散治小兒膿耳。

枯白礬幹胭脂麝香﹝各一錢﹞

上同研勻。先以綿裹杖子撚淨﹐摻之。

﹝湯氏﹞龍黃散治小兒停耳﹐汁出不止。

枯白礬龍骨末黃丹﹝炒。各半兩﹞麝香﹝一錢﹞

上同研細。先以綿杖子榐膿水盡﹐用散一字半分﹐爲兩處吹入耳內﹐日二次。

﹝丹﹞停耳﹐硫黃末敷之﹐日一夜一﹐妙。

《祕要》用蛐灰末吹入立效﹐有瘡者敷之。﹝孫眞人方同﹞

薛氏云﹕諸外治方﹐但可治腑証之輕者﹐若系肝經風熱血燥等證﹐必根據前方論內服合宜之藥﹐外用此以收膿濕﹐亦無不可﹐若專泥攻而失內治﹐誤矣。

卷之九﹟肺臟部﹟腎臟部耳

百虫入耳

詳見雜病準繩

卷之九﹟肺臟部﹟腎臟部

五軟

五軟者﹐頭軟項軟﹑手軟腳軟﹑肌肉軟﹑口軟是也。無故﹐不舉頭﹐腎疳之病﹐項脈軟而難收﹐治𨿽暫瘥﹐他年必再發。手軟則手垂﹐四肢無力﹐亦懶擡眉﹐若得聲圓﹐還進飲食﹐乃慢脾風候也﹐尙堪醫治。肌肉軟則肉少﹐皮寬自離﹐喫食不長肌肉﹐可服錢氏橘連丸﹝虛羸﹞﹐莫教瀉利頻並﹐卻難治療。腳軟者﹐五歲兒不能行﹐虛羸腳軟細小﹐不妨榮衛﹐但服參等藥﹐並服錢氏地黃丸﹝腎﹞﹐長大自然肌肉充滿。

口軟則虛舌退場門﹐陽盛更須堤防﹐必須治膈﹐卻無妨﹐唇靑气喘﹐則難調治也。

﹝薛﹞夫頭軟者﹐臟腑骨脈皆虛﹐諸陽之气不足也﹐乃天柱骨弱﹐腎主骨﹐足少陰﹑太陽經虛也。手足軟者﹐脾主四肢﹐乃中州之气不足﹐不能營養四肢﹐故肉少皮寬﹐飲食不爲肌膚也。口軟者﹐口爲脾之竅﹐上﹑下齦屬手﹑足陽明﹐陽明主胃﹐脾胃气虛﹐舌不能藏而常舒出也。夫心主血﹐肝主筋﹐脾主肉﹐肺主气﹐腎主骨﹐此五者皆因稟五臟之气虛弱﹐不能滋養充達﹐故骨脈不彊﹐肢體痿弱﹐原其要﹐總歸於胃﹐蓋胃水谷之海﹐爲五臟之本﹐六腑之大源也﹐治法必先以脾胃爲主﹐俱用補中益气湯以滋化源﹐頭項﹑手﹑足三軟﹐兼服地黃丸。凡此證必須多服二藥﹐仍令壯年乳母飲之﹐兼愼風寒﹐調飲食﹐多能全角。﹝曾﹞戴氏論五軟證﹐名曰胎怯﹐良由父精不足﹐母血素衰而得。誠哉是言﹐以愚推之﹐有因母血海久冷﹐用藥彊補有孕者﹐有受胎而母多疾者﹐或其父好色貪酒﹑气體虛弱﹐或年事已邁﹐而後見子﹐有日月不足而生者﹐或投墮胎之劑不去而竟成孕者﹐徒爾耗傷眞气﹐苟或有生﹐譬諸陰地淺土之艸﹐𨿽有發生﹐而暢茂者少﹐又如培植樹木﹐動搖其根﹐而成者鮮矣﹐由是論之﹐嬰孩怯弱﹐不耐寒暑﹐縱使成人﹐亦多有疾﹐爰自降生之後﹐精髓不充﹐筋骨痿弱﹐肌肉虛瘦﹐神色昏慢﹐才爲六淫所侵﹐便致頭項手足身軟﹐是名五軟。

治法用調元散﹑補腎地黃丸﹐漸次調養﹐日久乃安﹐若投藥不效﹐亦爲廢人。有小兒體肥容壯﹐不爲瘦瘁﹐忽然項軟傾倒﹐此名下竄﹐皆因肝腎气虛﹐客邪侵襲風府﹐傳於筋骨﹐故成斯疾﹐蓋肝主乎筋﹐腎主乎骨﹐筋骨俱弱﹐則項軟垂下無力﹐又名天柱倒﹐與五軟相類不遠﹐治同前藥。吳江史萬湖子七歲﹐患吐瀉﹐囟目頓陷﹐天柱骨倒﹐兼面赤色﹐先用補中益气湯加附子一劑﹐吐瀉止而諸證愈﹐又用錢氏地黃丸料煎服頓安。一小兒七歲﹐夏間過食生冷之物﹐早間患吐瀉﹐面赤作渴﹐手足並熱﹐項軟囟陷﹐午後面色頓白﹐手足並冷﹐脈微欲絕。急以六君子湯加附子一劑﹐諸證頓退﹐囟頂頓起而安﹐小兒元气易虛易實﹐故𨿽危證﹐若能速用對病之藥﹐亦可回生者。一小兒九歲﹐因吐瀉後項軟面白﹐手足並冷﹐脈微細﹐飲食喜熱。余先用六君子湯加肉桂五劑﹐未應﹐更加炮姜四劑﹐諸證稍愈﹐面色未復﹐尺脈未起﹐佐以八味丸﹐月餘面色微黃﹐稍有胃气矣﹐再用前藥﹐又月餘飲食略增﹐熱亦大減。乃朝用補中益气湯﹐食前用八味丸﹐又月餘元气漸復﹐飲食舉首如常﹐又月餘而肌肉充盛﹐諸病悉愈。一小兒十二歲﹐瘧疾後項軟手足冷﹐飲食少思﹐粥湯稍離火食之﹐卽腹中覺冷。用六君子湯加肉桂﹑漧薑﹐飲食漸加﹐每飲食中加茴香胡椒之類﹐月餘粥食稍可離火。又用前藥百劑﹐飲食如常﹐手足不冷﹐又月餘其首能舉。後飲食停滯﹐患吐瀉﹐項仍痿軟﹐朝用補中益气湯﹐夕用六君子湯及加減八味丸﹐兩月餘而項復舉。畢姻後眼目昏花﹐項骨無力﹐頭自覺大﹐用八味丸﹑補中益气湯﹑三月餘﹐元气復而諸證退。後每入房勞役﹐形气殊倦﹐盜汗發熱﹐服後二藥卽愈。一小兒十五歲﹐手足痿軟﹐齒不能嚼堅物﹐內熱晡熱﹐小便澀滯如淋﹐服分利之劑﹐小便如淋﹔服滋陰之劑﹐內熱益甚﹔服燥濕之劑﹐大便重墜。余謂此稟腎气不足﹐早犯色欲所致﹐故精血篇云﹕男子精未滿而禦女以通其精﹐五臟有不滿之處﹐異日有難狀之疾﹐老人陰已痿﹐而思色以降其精﹐則精不出而內敗﹐小便澀痛如淋﹐若陰已耗而復竭之﹐則大小便牽痛﹐愈痛則愈便﹐愈便則愈痛﹐正謂此也。遂朝用補中益气湯﹐夕用六味丸加五味子煎服﹐各三十餘劑﹐諸證漸愈。

後夢遺﹐諸證復作﹐手足時冷﹐痰气上急﹐用十全大補湯﹑加減八味丸料﹑各八劑﹐二便稍利﹐手足稍溫﹐仍用前二藥三月餘﹐元气漸復﹐飲食如常。又飲食停滯﹐吐瀉腹痛﹐按之不疼。此脾胃受傷也。用六君子湯加木香﹑肉豆蔻治之﹐其吐未已﹐左尺右關二脈輕診浮大﹐按之如無﹐經云﹕腎開竅於二陰。用五味子散四服﹐大便頓止。後又傷食﹐咽酸作瀉﹐大便重墜。朝用補中益气湯﹐夕用六君子湯加木香﹑漧薑而痊。一老年得子四肢痿軟﹐而惡風寒﹐見日則喜﹐余令乳母日服加減八味丸三次﹐十全大補湯一劑﹐兼與其子﹐年餘肢體漸彊﹐至二周而能行。一小兒五歲﹐稟父腿軟﹐不便於行﹐早喪天眞﹐年至十七畢姻後﹐腿軟﹐頭囟自覺開大﹐喜其自謹﹐寓居道捨﹐遂朝服補中益气湯﹐夕用地黃丸料加五味子﹑鹿茸煎服﹐年餘而健。一小兒項軟﹐服前二藥而愈﹐畢姻後患解顱﹐作渴發熱﹐以二藥作大劑﹐煎熟代茶﹐恣飲兩月餘而渴熱減﹐年餘而顱囟合﹐又年餘而肢體彊﹐若非愼疾﹐𨿽藥不起。

卷之九﹟肺臟部﹟腎臟部五軟

天柱倒

王先生云﹕小兒久患疳疾體虛﹐久不進飲食﹐患來日久﹐諸候退﹐只是天柱骨倒﹐醫者不識﹐謂之五軟候。須進金靈散﹑生筋散。《形證論》歌﹕天柱才倒道難醫﹐算來此病非心脾﹐若患先須因吐瀉﹐不曾調气至羸﹐大患傷寒無汗脈﹝鳳髓經此一句云﹕卻被傷寒無浮脈﹞﹐定應妙藥療他遲﹐無此卒然生此患﹐又兼不辧四肢肥﹐身軟難堪頭似石﹐面紅唇赤臉如緋﹐此病多應傷腎熱﹐後來因熱病相隨﹝此兩句在鳳髓經卽云﹕此患只應傷膽熱﹐後來伏熱又相隨。﹞肝受熱風天柱倒﹐但將涼藥與維持﹐貼須性熱筋方緩﹐立見溫和請莫疑﹐吐瀉項軟惟調气﹐傷寒柱倒不須醫。此或傷寒或吐或瀉﹐乘虛邪毒透入肝脈﹐熱邪所侵﹐是致令筋軟長﹐或手足軟而不解舉﹐或項頸軟而不解舉﹐若有前證﹐卽須涼膈﹐若吐瀉﹐則先調胃气﹐貼項並服涼肝膽藥﹐不可太熱﹐亦恐過冷。

金靈散上﹐用白僵蠶不拘多少﹐直者﹐去絲炒﹐爲末。每服半錢一錢﹐薄荷酒調下﹐一日三服。更須用生筋散貼之。

生筋散木鱉子﹝三个﹞蓖麻子﹝三十个﹞

上各取肉同研。每用一錢許﹐津唾調貼﹐急抱揩項上令熱﹐貼之。

四十八候貼項藥方川烏頭白芷地龍五靈脂赤小豆﹝各等分﹞

上末﹐生薑自然汁與酒同調貼在項上。更服竹茹散。

竹茹散菊花﹝三錢﹞黃芩人參﹝各一錢﹞大黃﹝半兩﹞甘艸﹝二錢﹞

上爲末﹐竹葉煎湯下。

三十六種貼項藥方艸烏頭赤小豆﹝各等分﹞

上爲末﹐薑汁調攤帛子上﹐貼經宿﹐項立起。

貼頭起項膏﹝吉氏﹞治小兒肝熱膽冷﹐頭項軟倒。

川烏﹝末﹞肉桂﹝末﹞蕓苔子天南星蓖麻子﹝各一錢﹞黃丹﹝炒﹐一錢匕﹞

上大蒜一頭﹐煨熟去皮﹐乳缽內研和﹐藥細﹐每用一錢﹐入米醋和勻﹐貼項上一日許。

野狼毒丸﹝吉氏﹞治小兒膽熱肝風﹐天柱倒折﹐宜服此藥﹐更用前起頭貼項藥。

野狼毒﹝酒浸﹐焙﹞白附子大附子﹝尖﹞天麻防風羌活﹝以上各一分﹞朱砂地龍﹝去土。各一錢﹞麝香﹝半字﹞

上爲細末﹐法酒煮糊爲丸﹐如小豆大。每服七丸至十五丸﹐用黑豆薄荷湯入酒一滴﹐吞下。

卷之九﹟肺臟部﹟腎臟部

五硬

五硬者﹐仰頭取气﹐難以動搖﹐气壅作痛﹐連於胸膈﹐腳手心冷而硬﹐此陽气不營於四末也。經曰﹕脾主四肢。又曰﹕脾主諸陰。今手足冷而硬者﹐獨陰無陽也﹐故難治。若肚筋靑急者﹐木乘土位也﹐急用六君子湯加炮姜﹑肉桂﹑柴胡﹑升麻﹐以復其眞气﹐若系風邪﹐當參驚風治之。此證從肝脾二髒受患﹐當補脾平肝﹐仍參急慢驚風門治之。《百問》云﹐如審系風證﹐根據中風治之﹐必有回生之理﹐小續命湯加減。

小續命湯治中風不省人事﹐涎鳴反張﹐失音厥冷。

麻黃﹝去節﹞人參黃芩川芎芍藥甘艸﹝炙﹞杏仁﹝去皮尖﹐炒﹞漢防己官桂﹝去皮。

各半兩﹞防風﹝七錢半﹞附子﹝炮﹐去皮臍﹐七錢半﹞

上﹐除附子﹑杏仁外﹐搗爲粗末﹐次入二味夾和。每一錢﹐姜棗煎﹐食前服。

有熱去附子﹐官桂減半。

經云﹕諸暴彊直﹐皆屬於風﹐故收此方﹐非的風證勿用。

卷之九﹟肺臟部﹟腎臟部

寒熱往來

凡寒熱往來無定期﹐其有定期者﹐瘧也。巢氏曰﹕風邪外客於皮膚﹐而痰飲內漬於腑臟﹐致令血气不和﹐陰陽更相乘克﹐陽勝則熱﹐陰勝則寒﹐陰陽之气﹐爲邪所乘﹐邪與正相干﹐陰陽交爭﹐時發時止﹐則寒熱往來也。《全生指迷》論曰﹕若其人翕翕如熱﹐淅淅如寒﹐無有時度﹐支節如解﹐手足酸疼﹐頭目昏暈﹐此由榮衛虛弱﹐外爲風邪相乘﹐搏於陽則發熱﹐搏於陰則發寒﹐久不治﹐成勞。宜荊芥散。

又曰﹕若寒熱如瘧﹐不以時度﹐腸滿膨﹐起則頭暈﹐大便不通﹐或時腹痛﹐胸膈痞悶﹐此由宿谷停畱不化﹐結於腸間﹐气道不舒﹐陰陽交亂﹐宜備急丸。經曰﹕陽虛則外寒﹐陰虛則內熱﹐陽盛則外熱﹐陰盛則內寒﹐寒熱往來﹐此乃陰陽相勝也﹐故寒气並於陰則發寒﹐陽气並於陽則發熱﹐寸口脈微爲陽不足﹐陰气上入陽中則惡寒﹐尺脈弱爲陰不足﹐陽气下入陰中則發熱﹐陽不足則先寒後熱﹐陰不足則先熱後寒﹐陰陽不歸其分﹐則寒熱交爭也。又﹐上盛則發熱﹐下盛則發寒﹐陽盛則乍熱﹐陰盛則乍寒﹐陰陽相勝﹐虛實不調﹐故邪气更作﹐而寒熱往來﹐或乍寒乍熱也。少陽膽者﹐肝之府﹐界乎太陽﹑陽明之間﹐半表半里之分﹐陰陽之气﹐易於相乘﹐故寒熱多主肝膽經證﹐以小柴胡湯加減調之。若只見寒熱﹐起居如常﹐久而不愈﹐及大病後元气未復﹐悉屬陰虛生熱﹐陽虛生寒﹐宜用八珍湯﹝虛羸﹞補之﹐甚者十全大補湯﹝汗﹞。有食積爲病﹐亦令寒熱﹐用保和丸﹝宿食﹞消之﹐若兼嘔吐泄瀉用六君子湯﹝吐瀉﹞﹐厥冷飲熱﹐人參理中丸﹝瀉﹞﹔作渴不止﹐七味白術散﹝渴﹞﹔食積旣消而寒熱尙作者﹐肝邪乘脾﹐所勝侮所不勝也﹐用異功散﹝吐瀉﹞加柴胡﹑山梔。其瘧證寒熱詳見瘧門。

﹝湯﹞食積寒熱如瘧﹐渴瀉气急﹐要合地臥。此候先當取下積﹐只用平胃散﹐次常服進食丸。﹝平胃散﹑見不乳食﹐進食丸﹐見積。﹞

﹝錢﹞曹宜徳子三歲﹐面黃時發寒熱﹐不欲食而飲水及乳不止。眾醫以爲潮熱﹐用牛黃丸不愈﹐及以止渴漧葛散﹐服之反吐。錢曰當以白餅子下之﹐後補脾﹐乃以消積丸磨之﹐此乃解也﹐後果愈。何以故﹖不食但飲水者﹐食伏於脾內不能消化﹐致令發寒熱﹐用止渴藥吐者﹐藥衝脾故也﹐故下之卽愈。

﹝子和﹞髙巡檢子八歲﹐病熱﹐醫者皆爲傷冷﹐治之以熱藥。欲飲冰水﹐禁而不與﹐內水涸竭﹐煩躁轉生﹐前後皆閉﹐口鼻俱幹﹐寒熱往來﹐咳嗽時作﹐徧身無汗。

又欲灸之。適遇戴人﹐戴人責其母曰﹐重濃被﹐暖炕紅鑪﹐兒已不勝其熱﹐尙可灸乎。其母謝以不明。戴人令先服人參柴胡飲子﹐遂連進數服﹐下爛魚腸之類﹐臭气異常﹐渴欲飲水﹐聽其所欲﹐冰雪冷水連進數杯﹐節次又下三四十行﹐大熱方去﹐又與通膈丸﹑牛黃丸﹐復下十餘行﹐兒方大痊。前後約五十餘行﹐略計所用冰雪水飲計一斛﹐向灸之﹐當何如哉。

太醫局小柴胡湯治大人小兒傷寒溫熱病﹐身熱惡風﹐頸項彊急﹐胸滿脇痛﹐嘔噦煩渴﹐寒熱往來﹐身面皆黃﹐小便不利﹐大便祕硬﹐或過經未解﹐或潮熱不除﹐及瘥後勞復﹐發熱頭痛﹐婦人傷風﹐頭痛煩熱﹐經血適斷﹐寒熱如瘧﹐發作有時﹐及產後傷風﹐頭痛煩熱﹐並宜服之。

柴胡﹝去蘆頭秤半斤﹞黃芩人參﹝去蘆頭秤﹞甘艸﹝炙。各三兩﹞半夏﹝湯洗七次﹐焙漧秤二兩半﹞

上五味﹐同爲粗末。每服三大錢﹐以水一盞半﹐入生薑五片﹐棗一枚擘破﹐同煎至七分﹐濾去滓﹐稍熱服﹐不拘時﹐小兒分作二服﹐更量大小加減。

﹝張渙﹞秦艽湯治小兒寒熱往來。

秦艽﹝去苗﹞鱉甲﹝醋炙微黃﹐去裙各一兩﹞川大黃﹝銼碎﹐微炒﹞麻黃﹝去根節。各半兩﹞竹茹甘艸﹝炙。各一分﹞

上件搗﹐羅爲粗散﹐每服一錢﹐水一盞﹐入蔥白二寸﹐同煎至五分﹐去滓溫服﹐量兒大小加減。

人參前胡散人參﹝去蘆頭﹞前胡柴胡﹝去苗。各一兩﹞桔梗地骨皮甘艸﹝炙﹞半夏﹝湯洗七徧﹐焙漧。各半兩﹞

上件搗﹐羅爲細末﹐每服一大錢﹐水一小盞﹐入生薑二片﹐煎至半盞﹐去滓放溫服﹐量兒大小加減。

芍藥湯赤芍藥﹝一兩﹞黃芩當歸﹝銼﹐焙漧﹞柴胡﹝各半兩﹞肉桂甘艸﹝炙﹐各一分﹞

上件搗﹐羅爲細末。每服一錢﹐水八分一盞﹐入生薑二片﹐棗一枚﹐同煎至五分﹐去滓溫服﹐量兒加減。

《王氏手集》柴胡人參湯治小兒脾熱生風﹐往來寒熱﹝子和柴胡飲子有黃芩﹑大黃﹑當歸﹐無茯苓﹞

柴胡人參芍藥茯苓甘艸﹝炙。各等分﹞

上每服二錢﹐水一盞﹐入生薑三片﹐煎至四分﹐溫服。

《全生指迷》荊芥散荊芥穗人參白術當歸﹝切﹑洗﹐焙﹞黃芍藥桂﹝去粗皮。各一兩﹞柴胡﹝去苗﹐二兩﹞甘艸﹝炙﹐半兩﹞

上爲粗末。每服五錢﹐水二盞﹐煎至一盞﹐去滓溫服。

《全生指迷》備急丸大黃﹝濕紙裹﹐煨﹞巴豆﹝去皮心﹐去油﹞漧薑﹝去皮。各等分﹞

上爲細末﹐煉蜜和丸﹐如豌豆大。每服一丸﹐米飲下。羸人服一丸如綠豆大﹐以大便快利爲度。

《千金》治小兒生一月至五月乍寒乍熱方上細切柳枝煮取汁洗兒﹐若渴﹐絞冬瓜汁飲之。

《水鑑》孩子百日內忽有寒熱﹐何以治之。與冷藥喫﹐卽乳寒嘔逆﹐若與熱藥治之﹐其病加甚﹐無神法聖術﹐因循喪兒之命﹐博覽石室祕方﹐用之應妙﹐歌云﹕桃花蔭末一錢余﹐甘艸衝湯力更殊﹐藍花只消一兩字﹝陰漧﹞﹐灌之入口立消除。上三味爲末﹐每服半錢﹐湯調灌之。

《莊氏家傳》療少小卒寒熱不佳。不能服藥﹐李葉浴兒方上用李葉不拘多少﹐煮湯浴兒。﹝又白芷﹐又苦參。﹞

《玉訣》云﹐先調气﹐次解虛熱﹐熱不去﹐下眞珠丸取。

眞珠丸治小兒寒熱虛積﹐五臟煩滿﹐及下風涎積滯﹐驚食疳積。

南星半夏滑石﹝各末﹐二錢﹞輕粉﹝四錢匕﹞巴豆﹝二七粒﹐去心油﹞

上末之﹐麵糊丸芥子大。每服十五二十丸﹐煎蔥湯吞下。

《嬰孺》六味湯治少小寒熱進退﹐啼呼腹痛。

地黃桂心﹝各八分﹞芍藥寒水石黃芩﹝炙﹞甘艸﹝炙。各二分﹞

上切細﹐以水三升﹐煮一升半。一歲兒二合至三合﹐量與服之。

大黃丸療小兒寒熱﹐食不生肌肉。

大黃﹝一兩﹐蒸之二斗米下﹞桂心漧薑﹝炮。各二分﹞巴豆﹝五十粒﹐去皮心﹐熬﹞消石﹝三分﹐熬﹐無者以芒硝代之﹞

上五味﹐搗篩四味﹐別搗巴豆令如泥﹐合和以蜜﹐更搗二千杵﹐丸如梧子。每一丸﹐湯服之。但熱在膈上當吐﹐在膈下當利﹐預作粥﹐如服他吐下丸法﹐服藥兩食頃不吐下﹐以熱飲動之﹐若不得吐下﹐可更服一丸半﹐能藥壯人可二丸。

此藥優於他下藥丸﹐故宜大小。下多﹐冷粥解之。若有瘡綿挺如指﹐蜜和一丸塗挺頭﹐旦內瘡中﹐喁出之﹐不瘥更作。溫病不得大便﹐服之得下佳﹐宿食不消﹐亦服之。飛屍遁屍﹐漿服半丸﹐日一﹐應須臾止。心腹脹滿痛﹐服一丸。瘧者﹐根據發日﹐先宿勿食﹐淸晨服一丸﹐丁壯人服二丸﹐得吐下﹐忍饑﹐過發時乃食。婦人產後血結中奔﹐走起上下﹐或絕產無子﹐或月經不調﹐面目靑黃﹐服半丸。小兒淋瀝寒熱﹐臚脹大腹﹐不欲食﹐食不生肌﹐三四歲如麻子大一丸﹐日一服﹐六七歲兒服二丸﹐比三十日﹐心腹諸病瘥﹐兒小半之﹐愈﹐大良。忌野豬肉﹑蘆筍﹑生蔥。

按﹕病兒若無實積﹐或有積而虛﹐皆不宜用此﹐若疳勞一路﹐自當求之肥兒之屬。

《聖惠》柴胡散治小兒寒熱往來﹐乳食不下﹐四肢無力﹐心腹脹滿﹐上焦痰壅﹐漸漸羸瘦。

柴胡﹝去苗﹞鱉甲﹝塗醋炙令黃色﹐去裙。各一兩﹞人參前胡桔梗訶梨勒皮地骨皮赤芍藥杏仁﹝湯浸﹐去皮尖雙仁﹐麩炒微黃﹞甘艸﹝炙﹐微赤﹞陳橘皮﹝湯浸﹐去白﹐焙。各半兩﹞

上件藥搗﹐篩爲散﹐每服一錢﹐水一小盞﹐煎至五分﹐去滓﹐不計時候溫服﹐量兒大小加減。

五味子散治小兒寒熱往來﹐不欲乳食﹐羸瘦心脹。

五味子當歸﹝銼碎﹐微炒﹞人參桔梗前胡﹝各去蘆頭﹞白術赤茯苓黃芩﹝各用一分﹞

甘艸﹝半分﹐炙微赤﹐銼﹞麥門冬﹝半兩﹐去心﹐焙﹞

上件藥搗﹐粗羅爲散。每服一錢﹐以水一小盞﹐煎至五分﹐去滓溫服﹐日三四服﹐更量兒大小﹐以意加減。

人參散治小兒寒熱往來﹐食少羸瘦。

人參﹝去蘆頭﹞黃﹝銼﹞柴胡﹝去苗﹞白茯苓鱉甲﹝塗醋炙令黃﹐去裙﹞木香﹝各半兩﹞甘艸﹝炙微赤﹐銼﹞白術桃仁﹝湯浸﹐去皮尖雙仁﹐麩炒微黃。各一分﹞訶梨勒皮﹝三分﹞

上件藥搗﹐細羅爲散。不計時候以粥飲調下半錢﹐量兒大小加減服之。

黃丸治小兒往來寒熱﹐多汗心煩﹐小便赤黃﹐不欲乳食﹐四肢羸瘦。

黃﹝銼﹞麥門冬﹝去心﹐焙﹞赤茯苓白術子芩甘艸﹝各一分﹞柴胡﹝去苗﹞鱉甲﹝塗醋炙令黃﹐去裙。各半兩﹞

上件藥搗﹐羅爲末﹐煉蜜和丸如綠豆大。每服以粥飲下五丸﹐日三四服﹐量兒大小加減。

張渙香甲散治寒熱往來肌瘦。

鱉甲﹝酥炙黃﹐去裙﹞木香﹝各一兩﹞川大黃﹝微炒﹞陳橘皮﹝去白﹐焙漧﹞當歸﹝洗﹐焙漧﹞柴胡﹝去苗﹞知母甘艸﹝炙。各半兩﹞檳榔﹝三枚﹞

上件搗﹐羅爲粗散。每服一錢﹐水一小盞﹐入生薑二片﹐煎至六分﹐去滓溫服﹐量兒大小加減。

卷之九﹟肺臟部﹟腎臟部

瘧

﹝以下俱雜病﹐於五臟無所敷﹐故列於後﹞

﹝婁﹞治小兒瘧疾﹐多與大人同法﹐以出汗爲瘥﹐宜桂枝﹑柴胡﹑麻黃﹑參﹑苓等輩﹐又視其病食﹑病痰﹐以意消息之﹐大抵多是飲食失節得之﹐須以消導爲先可也。﹝曾﹞《內經》瘧論﹕瘧皆生於風﹐而發作有時何也﹖岐伯曰﹕夏傷於暑﹐秋必病瘧。謂腠理開而汗出遇風﹐或得於澡浴﹐水气捨於皮膚﹐因衛气不守﹐邪气並居。其疾始作﹐伸欠寒栗﹐腰背俱痛﹐骨節煩疼﹐寒去則內外皆熱﹐頭疼而渴﹐乃陰陽二气交爭﹐虛實更作而然。陰气獨盛則陽虛﹐故先寒戰栗﹐腰背頭項骨節皆痛﹐陽气獨勝則陰虛﹐故先熱﹐發時不嗜食﹐善嘔﹐頭疼腰痛﹐小便不利﹐陰盛陽虛則內外皆寒﹐陽盛陰虛則內外俱熱﹐此外感六淫或內傷七情﹐蘊積痰飲﹐病气與衛气並居﹐故病日作﹐衛气晝行於陽﹐夜行於陰﹐得陽而外出﹐得陰而內薄﹐內薄五臟﹐病气深入﹐不能與衛气俱出﹐則間日而作。當衛气所至﹐病气所在﹐則發在陽則熱﹐在陰則寒。經曰﹕亢則害﹐極乃反﹐俟陰陽各衰﹐衛气與病气相雜則病休﹐陰陽相搏﹐衛气與病气再集則病復﹐各隨其衛气之所在﹐與所中邪气相合而然也。先寒後熱者﹐先傷寒而後傷風﹐名曰寒瘧。先熱後寒者﹐先傷風而後傷寒﹐名曰溫瘧。但熱不寒者﹐名曰癉瘧。身重寒熱﹐骨節痛﹐腹脹滿﹐自汗善嘔﹐名曰濕瘧。但寒不熱者﹐名曰牝瘧。蓋瘧之爲病﹐爲證非一﹐故處方之制﹐隨其陰陽虛實﹐脈病證治﹐汗吐下溫﹐對證施治﹐以平爲期。然百病中人﹐必因其正气之虛﹐感受邪气﹐畱而不去﹐其病爲實﹐自表傳裏﹐先汗後下﹐古今不易﹐故治瘧之法﹐必須先表﹐用百解散﹝驚﹞水姜蔥煎投﹐次小柴胡湯﹝往來寒熱﹞加桂﹑水姜棗煎服﹐以和解表裏之邪﹐自然作效。若表裏實﹐用當歸散﹝潮熱﹞﹑五和湯﹝裏熱﹞或烏犀丸﹝積﹞﹑六聖丸﹝積﹞下之﹐勻气散﹝疝﹞止補﹐後以藿香飲﹝不乳食﹞加艸果﹑良姜﹑水姜棗煎投﹐正胃气﹐去寒邪﹐則自平復。如解表後寒熱往來﹐以二仙飲﹝本條﹞截之﹐寒熱旣除﹐用平胃散﹝不乳食﹞加茴香湯﹝腹痛﹞和勻﹐鹽湯空心調服﹐溫胃燥脾﹐進美飲食﹐使中州之土旣實﹐則外邪不戰而自屈﹐此爲明論。有寒多熱少﹐經久不愈﹐致脾胃弱﹐飲食減﹐神色變﹐二姜丸﹝本條﹞及淸脾湯﹝本條﹞爲治。﹝薛﹞經曰﹕夏傷於暑﹐秋必瘧。其證先起於毫毛伸欠﹐乃作寒栗鼓頷﹐腰脊俱痛﹐寒去則內外皆熱﹐頭痛如破﹐渴欲冷凍飲料﹐蓋邪气並於陽則陽勝﹐並於陰則陰勝﹐陰勝則寒﹐陽勝則熱﹐陰陽上下交爭﹐虛實更作﹐故寒熱間發也。有一日一發﹐二日一發﹐三日一發﹐有間一日連二日發﹐有日與夜各發﹐有上半日發﹐下半日發﹐及發於夜者﹐有有汗﹐有無汗﹐此其略也。以詳言之﹐當分六經五臟及痰﹑食﹑勞﹑暑﹑鬼瘴之不同﹝六經五臟瘧詳見雜病準繩﹞。痰瘧者﹐胸膈先有停痰﹐因而成瘧﹐令人心下脹滿﹐气逆煩嘔是也。食瘧者﹐是飲食傷脾﹐其人噫气吞酸﹐胸膈不和是也。勞瘧者﹐久而不瘥﹐表裏俱虛﹐客邪未散﹐眞气不復﹐故疾𨿽間﹐遇勞卽發是也。暑瘧者﹐其人面垢口渴﹐𨿽熱已退﹐亦常有汗是也。鬼瘧者﹐進退無時是也。

瘴瘧者﹐感山嵐瘴气﹐其狀寒熱休作有時是也。久而不愈﹐名曰瘧﹐瘧﹑老瘧也﹐老瘧不愈﹐結癖於兩脇之間﹐名曰瘧母﹐此先失於解散﹐或復外感風寒﹐內傷飲食﹐故纏綿不已也。治法﹐風暑之邪從外而入﹐宜解散之﹐解表後﹐卽宜扶持胃气﹐故丹溪曰﹕無汗要有汗﹐散邪爲主﹐有汗要無汗﹐固正气爲主﹐驟發之瘧宜解表﹐久發之瘧宜補脾﹐寒瘧宜溫﹐溫瘧宜和﹐癉瘧宜淸﹐挾痰則行痰﹐兼食則消食﹐勞瘧宜安﹐暑瘧宜解﹐鬼瘧宜祛﹐瘴瘧宜散﹐此亦其略也。更以詳言之﹐則熱多寒少者小柴胡湯。寒多熱少者淸脾飲子。無汗者桂枝麻黃各半湯。有汗者柴胡桂枝湯。

汗多渴者白虎湯。渴而小便不利者五苓散。小便赤﹐熱多而渴者﹐小柴胡湯。熱多汗出﹐腹滿便者﹐大柴胡湯﹐渴加葛根。痰瘧者﹐二陳湯﹝痰涎﹞加柴胡﹑黃芩﹐甚者加枳實。食瘧者﹐先用大安丸﹝宿食﹞﹐次用異功散﹝吐瀉﹞。勞瘧﹑瘧﹐並用補中益气湯﹝虛熱﹞。暑瘧者﹐十味香薷飲。鬼瘧者﹐鬼哭散。瘴瘧者﹐四獸飲。瘧母者﹐鱉甲飲。

凡脾胃虛而患瘧者﹐不拘有汗無汗﹐三陰六經﹐悉以六君子湯爲主﹐熱多加柴胡﹑山梔﹐寒多加漧薑﹑肉桂﹐有汗加黃﹑浮麥﹐無汗加蒼術﹑葛根﹐元气下陷﹐及肝木乘脾﹐並加升麻﹑柴胡﹑爲善。若用靑皮﹑艸果﹑常山等藥﹐以爲攻截良法﹐正气益虛﹐邪气益深﹐是多延綿不止﹐而爲勞熱者有矣。若乳母七情六欲﹐飲食不調﹐或寒熱似瘧﹐肝火熾盛﹐致兒爲患者﹐又當治其乳母﹐斯無誤矣。

《全生指迷》論曰﹕寒熱之病﹐或寒已而熱﹐或熱已而寒。若寒熱戰栗﹐頭痛如破﹐身體拘急﹐數欠﹐渴欲飲冷﹐或先寒而後熱﹐或先熱而後寒﹐或時而發﹐或間日而作﹐至其時便發﹐發已如常﹐此謂之瘧。瘧脈自弦﹐弦數多熱﹐弦遲多寒﹐此皆得之於冬中風寒之气﹐藏於骨髓之中﹐至春陽气大發﹐邪气不能自出﹐因遇大暑﹐而後與邪气相合而發﹐寒多者宜溫之與姜桂湯﹐熱多者宜解之與栝蔞湯﹐寒熱等者宜調之與鱉甲湯。大人小兒瘧疾﹐若寒從背起﹐冷大如手﹐不甚戰栗﹐似欲發熱而汗出﹐或卽頭痛﹐嘔吐時作﹐其脈遲小﹐此由脾胃素弱﹐因气寒而收聚水谷﹐不能克化﹐變而成痰﹐伏痰在內﹐陰上乘陽﹐陽爲陰所乘﹐所以作寒﹐逼而成汗﹐宜服旋復花丸﹑半硫丸。

卷之九﹟肺臟部﹟腎臟部瘧

熱多於寒

小柴胡湯﹝往來寒熱﹞

《全生指迷》栝蔞湯栝蔞根﹝四兩﹞柴胡﹝去苗﹐八兩﹞人參黃芩甘艸﹝炙。各三兩﹞

上爲粗末。每服五錢﹐水二盞﹐生薑三片﹐棗一枚﹐掰破﹐煎至一盞﹐去滓溫服。

卷之九﹟肺臟部﹟腎臟部瘧

寒多於熱

淸脾飲子治癉瘧脈弦數﹐但寒不熱﹐或寒多熱少﹐膈滿不食﹐口苦舌漧煩渴﹐小便黃赤﹐大腸不利。

靑皮﹝炒﹞濃朴﹝姜制﹞白術艸果柴胡茯苓半夏﹝湯泡七次﹞黃芩甘艸﹝灸。各等分﹞

上每服二三錢﹐水煎。

《全生指迷》姜桂湯漧薑牡蠣﹝火通赤﹞甘艸﹝炙。各二兩﹞桂﹝去粗皮﹐取心﹐三兩﹞柴胡﹝八兩﹞栝蔞根﹝四兩﹞黃芩﹝二兩。《活人書》用三兩﹞

上爲粗末。每服五錢﹐水二盞﹐煎至一盞﹐去滓溫服﹐不拘時候。

艸果飲治寒多熱少﹐手足厥冷﹐徧身浮腫﹐肚腹疼痛。

濃朴﹝姜制﹞靑皮艸果藿香甘艸﹝炙﹞丁皮神面良姜半夏曲上等分﹐咀。姜棗煎﹐空心服。

淸脾湯治諸瘧久不瘥者﹐脾胃虛弱﹐形容憔悴。

濃朴﹝去粗皮﹐薑汁拌勻釀一宿﹐炒幹﹐一兩﹞烏梅﹝打破﹐去仁﹞半夏﹝湯煮透﹐濾﹐銼﹐焙漧﹞良姜﹝銼﹐用東壁土炒﹞靑皮﹝去白。各半兩﹞甘艸﹝炙﹐三錢﹞艸果﹝炮﹐去殼取仁﹐二錢半﹞

上件咀。每服二錢﹐水一盞﹐姜二片﹐煎七分﹐未發前並三服。仍忌生冷油膩﹐時果毒物。

二姜丸治瘧疾往來寒熱﹐經久不愈者。

良姜﹝一兩﹐銼片﹐東壁土炒﹞白姜﹝一兩﹐銼片﹐巴豆九粒去殼﹐同炒微黃﹐去巴豆﹞

上爲細末﹐用豬膽汁和水煮麵糊﹑丸麻仁大﹐就帶潤以朱砂爲衣。熱多﹐用溫湯早晨面北空心送下。寒多﹐亦於淸旦用溫酒面南空心咽服。若寒熱相停﹐用陰陽湯﹐以一半冷水一半熱湯參和是也﹐不拘向南北投服。

卷之九﹟肺臟部﹟腎臟部瘧

寒熱相等

胡黃連散治小兒瘧。

人參胡黃連艸果檳榔甘艸柴胡﹝各等分﹞

上銼散。水一盞﹐煎三分服。

﹝張渙﹞桃仁湯桃仁﹝湯浸﹐去皮尖雙仁﹐麩炒微黃﹞鱉甲﹝酥炙微黃﹐去裙。各一兩﹞桂心黃芩赤茯苓川升麻﹝各半兩﹞

上爲粗散。每服一錢﹐水一小盞﹐煎至五分﹐去滓溫服﹐量兒大小加減。

《全生指迷》鱉甲湯鱉甲﹝湯浸﹐刮淨﹐酷炙黃﹞白術桂﹝去皮﹞常山柴胡﹝去苗。各一兩﹞牡蠣﹝半兩﹐火赤﹞

上爲粗散。每服五錢﹐水二盞﹐煎至一盞﹐去滓溫服。

卷之九﹟肺臟部﹟腎臟部瘧

寒而不熱

﹝張渙﹞烏梅丹治小兒發寒瘧甚者。

烏梅肉﹝一兩﹐炒幹﹞母丁香漧漆﹝微炒﹞當歸桂心﹝各半兩。以上搗羅爲粗散﹐吹入﹞麝香﹝二錢半﹐細研﹞

上件拌勻﹐煉蜜﹑和丸如黍米大。每服十粒﹐粥飲下﹐量兒大小加減。

《全生指迷》旋復花丸旋復花桂心枳實﹝麩炒﹞人參﹝各五分﹞漧薑芍藥白術﹝各六分﹞茯苓野狼毒烏頭﹝炮﹐去皮﹞礬石﹝火一伏時。各八分﹞細辛﹝去苗﹞大黃﹝濕紙裹﹐煨﹞黃芩葶藶﹝炒﹞濃朴﹝去粗皮﹐薑汁炙﹞吳茱萸﹝炒﹞芫花﹝炒﹞橘皮﹝洗。各四分﹞甘遂﹝三分﹐炒﹞

上爲細末﹐煉蜜和丸﹐如梧子大。米飲下三丸﹐未知加至七丸﹐小兒黃米大二丸。

半硫丸半夏﹝湯洗七次﹐三兩﹞硫黃﹝二兩﹐研飛﹞

上爲末﹐生薑汁煮麵糊丸﹐如桐子大。每服三十丸﹐米飲下﹐不拘時候﹐小兒黍米大﹑三五丸。

卷之九﹟肺臟部﹟腎臟部瘧

熱而不寒

﹝湯﹞治癉瘧但熱不寒方﹐用黃丹通紅﹐臨發﹐蜜湯調下﹐能飲酒用酒調。一法﹐專服小柴胡湯﹐次服人參前胡湯。

﹝張渙﹞知母丹治小兒發熱瘧甚者。

知母﹝微炒﹞鱉甲﹝酥炙﹐去裙﹞川大黃﹝細銼﹐微炒﹞赤茯苓朱砂﹝細研水飛。各一兩﹞川芒硝川升麻﹝各半兩﹞龍腦﹝一錢﹐研﹞

上件同拌勻﹐煉蜜和丸﹐如黍米大。每服五粒至七粒﹐生薑湯下﹐大便利下卽愈﹐量兒大小加減。

《活人書》治瘧疾但熱不寒者。

知母﹝六兩﹞甘艸﹝炙﹐二兩﹞石膏﹝一斤﹞桂﹝去皮秤﹐三兩﹞粳米﹝二合﹞

上銼如麻豆大。每服五錢﹐水一盞半﹐煎至八分﹐去滓服。

卷之九﹟肺臟部﹟腎臟部瘧

外散風暑之邪

桂枝麻黃各半湯治發熱自汗或無汗。

桂枝白芍藥生薑甘艸﹝炙﹞麻黃﹝各一錢﹞杏仁﹝十粒﹐湯泡﹐去皮尖﹞

上﹐水一鐘﹐大棗二枚﹐煎四分﹐食遠服。

知母麻黃湯治傷寒﹐或十數日﹐或半月二十日﹐終不惺惺﹐常昏沈似失精神﹐言語錯繆﹐又無寒熱﹐醫或作鬼祟﹐或作風疾﹐多般治之不瘥﹐或朝夕潮熱頰赤﹐或有寒熱似瘧﹐都是發汗不盡﹐餘毒在心胞絡間所致。

知母麻黃﹝去節﹞甘艸﹝炙﹞芍藥黃芩﹝各半兩﹞桂枝﹝去粗皮﹐半兩﹐盛暑可減半﹞

上銼散。每三錢﹐水一盞﹐煎七分﹐去滓溫服。令微汗﹐若心煩不眠﹐欲飲水﹐當稍稍與之﹐令胃气和卽愈﹐未汗再服﹐大小加減。

柴胡桂枝湯治瘧身熱多汗。

柴胡﹝八錢﹞黃芩桂枝芍藥甘艸﹝各三錢﹞半夏﹝二錢半﹞

上﹐每服二三錢﹐姜棗水煎。

白虎加桂湯治小兒瘧疾發渴。

石膏﹝五錢﹐碎如米﹞知母﹝一錢﹞甘艸﹝五分﹞桂枝﹝五分﹞

上﹐水一盞﹐粳米一撮﹐煎服。

十味香薷散香薷﹝一兩﹞人參白術黃橘紅白扁豆幹木瓜濃朴﹝姜制﹞白茯苓甘艸﹝炙。各半兩﹞

上爲細末。每服一錢﹐不拘熱湯或冷水﹐調下。

卷之九﹟肺臟部﹟腎臟部瘧

內理中气

養胃湯治外感風寒﹐內傷生冷﹐溫中快膈能辟山嵐瘴气﹐寒瘧﹐脾胃虛寒。

濃朴﹝薑汁炙﹞蒼術﹝米泔浸﹐去皮﹐銼﹐炒﹞半夏﹝湯泡。各一兩﹞藿香艸果仁茯苓人參﹝各半兩﹞甘艸﹝炙﹞橘紅﹝各二錢半﹞

上銼散。每服三錢﹐水一盞﹐姜七片﹐烏梅一个﹐煎六分﹐去滓熱服。兼治冷飲傷脾﹐發爲瘧疾﹐或中脘虛寒﹐嘔逆惡心。寒瘧加桂。

又方陳皮﹝湯浸﹐去白﹐三錢半﹞甘艸﹝炙﹞濃朴﹝姜制﹞半夏﹝泡。各三錢﹞人參艸果﹝各二錢﹞白茯苓﹝四錢﹞藿香﹝洗﹐七錢﹞靑皮﹝去穣﹞三稜﹝煨﹞蓬術﹝煨﹞大腹皮﹝各一錢半﹞蒼術烏梅﹝各五錢﹞

上銼散。每服三錢﹐姜棗水煎。

四獸飲治陰陽相勝﹐結聚涎飲爲瘧﹐兼治瘴瘧。

半夏茯苓人參白術艸果橘紅﹝各等分﹞甘艸﹝減半﹞

上用烏梅﹑姜棗﹐濕紙裹﹐煨香熟﹐焙漧入藥。每服二錢﹐水煎服。

卷之九﹟肺臟部﹟腎臟部瘧

鬼瘧

鬼哭散止瘧疾。

常山大腹皮白茯苓鱉甲﹝醋炙﹞甘艸﹝炙。各等分﹞

上﹐除甘艸﹑鱉甲炙外﹐三味不得見火。用桃柳枝各七寸同煎。臨發略吐涎不妨﹐只用常山﹑白茯苓﹑甘艸亦效。

卷之九﹟肺臟部﹟腎臟部瘧

瘴瘧

《千金》大五補湯治大人小兒時行後﹑變成瘴瘧。

桂心﹝一兩二錢半﹞遠志桔梗川芎﹝各二兩﹞茯苓芍藥人參白術熟地黃當歸黃甘艸﹝各三兩﹞竹葉﹝五兩﹞半夏麥門冬﹝去心﹐各一斤﹞生枸杞根生薑﹝各一斤﹞大棗﹝二十枚﹞

上十八味﹐以水三斗煮竹葉﹑枸杞﹑取二斗﹐內諸藥﹐煮取六升﹐分六服﹐一日一夜令盡之﹐小兒量大小加減﹐以一合至二合﹐漸服至一升止。

《聖惠》犀角散治小兒熱瘴气爲瘧。

犀角屑甘艸﹝炙微赤﹐銼﹞川大黃﹝銼碎﹐微炒﹞知母﹝各半兩﹞鱉甲﹝一兩﹐塗醋﹐炙黃﹐去裙﹞柴胡常山﹝各七錢半﹞

上搗﹐羅爲粗散﹐每服一錢﹐以水一小盞﹐煎至五分﹐去滓溫服﹐日三四服﹐量兒大小加減。

卷之九﹟肺臟部﹟腎臟部瘧

截瘧

三聖丸治諸瘧﹐不拘遠近。

穿山甲﹝湯浸透﹐取甲﹐碎銼﹐同熱灰鐺內慢火焙令焦黃色﹞雞骨常山雞心檳榔﹝二味各一兩﹐薄銼﹐曬漧﹞

上件﹐再曬﹐爲末﹐水煮糯米粉﹐爲糊丸綠豆大﹐就帶潤以紅丹爲衣﹐陰漧。

每服三十丸至五十丸。未發前隔晚用酒空心投一服﹐重者二服。經久不瘥﹐下祛瘧丹。

二仙飲治同前。

靑蒿﹝去梗﹐五月五日采﹐曬漧﹐用二兩﹞桂枝﹝去粗皮﹐半兩﹐二味俱銼﹐焙﹐爲細末﹞

上每服一錢﹐寒熱未發前用涼酒調服﹐或先隔晚以酒調下。加香薷葉﹝二兩﹞﹑好茶芽﹝半兩﹞合研成末﹐又名斬邪飲﹐治證同法﹐療暑瘧尢勝﹐服法同前服。

祛瘧丹治瘧經久不瘥。

常山﹝細銼二兩﹞烏梅﹝和核一兩﹐薄銼﹞紅丹﹝好者﹐半兩﹞

上﹐除烏梅屋瓦別焙﹐常山或曬或焙﹐仍同烏梅﹑紅丹研爲細末﹐糯米粉煮糊丸麻仁大。每服三十丸至五十丸﹐未發前涼酒空心送下﹐或隔晚酒下。重者二服﹐輕則一服。忌雞﹑面﹑羊﹑生冷凍飲料食﹑毒物。

卷之九﹟肺臟部﹟腎臟部瘧

瘧癖

鱉甲飲子治瘧久不愈﹐腹中結爲瘕﹐名曰瘧母。

鱉甲﹝醋炙﹞白術黃芩艸果檳榔芎橘紅甘艸濃朴白芍藥﹝各等分﹞

上爲咀。水一鐘﹐姜三片﹐棗一枚﹐煎服。

《經效》瘧丹治瘧母結癖﹐寒熱無已。

眞阿魏雄黃﹝各二錢半﹞朱砂﹝一錢半﹞

上﹐沸湯泡阿魏研散﹐雄﹑朱和之﹐稀麵糊丸梧桐子大。每服一丸﹐人參湯候空冷心服。瘴瘧﹐桃枝湯冷服﹐臨發磨一丸敷鼻頭口畔。

瘧母丸鱉甲﹝醋炙﹐二兩﹞三稜莪術﹝各醋浸透﹐煨。各一兩﹞

上爲細末﹐神曲糊丸如綠豆大。每服二十丸﹐白湯下﹐量兒大小加減。癖消一半﹐卽止。

消癖丸芫花﹝陳久者良﹐好醋煮十數沸﹐去醋﹐以水浸一宿﹐曬漧﹞朱砂﹝另研水飛。各等分﹞

上爲末﹐蜜丸。二百日兒黍米大二丸﹐日二服﹐不知﹐稍加之。

卷之九﹟肺臟部﹟腎臟部瘧

瘧後浮腫

大腹皮湯治小兒瘧疾﹐用藥太早退熱﹐變作浮腫﹐外腎腫大﹐飲食不進。

大腹皮檳榔三稜蓬莪術﹝各五錢﹞蒼術枳殼﹝各二兩﹞甘艸﹝三錢﹞

上銼散。每服三錢﹐生薑皮﹑蘿卜子﹑椒目同煎。

靑皮湯治小兒瘧後浮腫﹐兼寒熱不退﹐飲食不進。

白術茯苓濃朴靑皮陳皮半夏大腹皮檳榔三稜蓬莪術木通甘艸﹝各等分﹞

上咀﹐每服三錢﹐薑水煎。

按﹕上諸方皆克泄元气之藥﹐若病久脾虛而作腫者﹐當以錢氏異功散爲主﹐少佐以五皮湯﹝方見雜病水腫﹞﹐誤用此﹐必至不救。

卷之九﹟肺臟部﹟腎臟部

病

﹝音奇﹞﹐小鬼也﹐乳下嬰兒未能行﹐而母更有娠﹐其兒病微微下利﹐寒熱去來﹐毛髮﹐以爲有惡鬼神導其腹中胎﹐妒嫉而爲此﹐故名曰病也。以他人相近﹐亦能相繼﹐亦曰繼病。妊娠婦人不必悉能致﹐亦時有此爾。女子气血上爲乳汁﹐下爲經水﹐小兒飲交乳且病﹐況其大分已榮於胎﹐而乳汁之漓可知﹐能無使兒病乎﹐則又何鬼神之咎爲也。《千金》炙伏翼熟嚼哺兒﹐而懷妊者帶伯勞鳥毛﹑白馬眼﹐不能滋榮气血﹐乃徒剝裂禽獸。海藏雲﹕生者爲相繼﹐死者爲傳屍﹐有脈而無气﹑謂之屍厥﹐有气而無脈﹐謂之行屍。丁奚﹑露哺﹑客忤﹑無辜四異病也。陽易﹑陰易﹑百合﹑狐惑﹑四奇病也。

龍膽湯治嬰兒出腹﹐血脈盛實﹐寒熱溫壯﹐四肢驚掣。吐者若已能進哺﹐中滿食不消。壯熱及變蒸不解。中客人鬼气﹐並諸驚癇。方悉主之。

龍膽艸柴胡黃芩桔梗釣藤皮甘艸﹝炙﹞茯苓芍藥﹝各二錢半﹞蜣螂﹝二枚﹞大黃﹝一兩﹞

上爲銼散。以水一升﹐煮取五合爲一劑﹐十歲以下小兒皆可服﹐若兒生一日至七日﹐分一合爲三服﹐八日至十五日﹐分一合半爲三服﹐十六日至二十日﹐分二合爲三服﹐二十日至三十日﹐分三合爲三服﹐皆以得下爲止。此劑爲出腹嬰兒所作﹐若日月長大者﹐亦根據此爲例﹐必知客忤及有气者﹐可加人參﹑當歸各二錢半﹐一百日兒加一錢一字﹐二百日兒加二錢半﹐一歲加半兩﹐余藥皆仿此。

《聖惠》甘艸散治小兒中﹐面色白赤﹐而復變靑者如醉色﹐故復發作面赤﹐若靑黑色繞口﹐不治。覺病候晚者死﹐覺之早者﹐所中邪气未入臟腑﹐又微引乳者可服此。

甘艸﹝炙微赤﹐銼﹞龍骨赤茯苓牡蠣﹝燒爲粉﹞生漧地黃黃芩桂心﹝各一分﹞當歸﹝半兩﹐銼﹐微炒﹞

上件藥搗﹐粗羅爲散。每服一錢﹐以水一小盞﹐入淡竹葉七片﹐煎至五分﹐去滓﹐入白蜜一錢﹐更煎一兩沸﹐量兒大小﹐以意加減溫服﹐日三四服。

大黃丸治小兒中挾實。

川大黃﹝銼碎﹐微炒﹞白蘚皮甘艸﹝炙﹐微赤。各半兩﹞犀角屑黃芩赤茯苓赤芍藥﹝各一分﹞

上件藥搗﹐粗羅爲散。每服一錢﹐以水一小盞﹐煎至五分﹐去滓﹐量兒大小加減﹐日三四服。

﹝張渙﹞虎骨丹治被病。

虎頭骨﹝微炙﹞鬼臼﹝去毛﹞艸龍膽鬼箭﹝各一兩﹞琥珀白膠香﹝各半兩﹞

上件搗﹐羅爲細末﹐煉蜜和丸如黍米大。每服十粒﹐乳香湯下﹐量兒大小加減。

卷之九﹟肺臟部﹟腎臟部

客忤

巢氏云﹕小兒中客忤者﹐是小兒神气軟弱﹐忽有非常之物﹐或未經識見之人觸之﹐與兒神气相忤而發病﹐謂之客忤也﹐亦名中客﹐又名中人。其狀吐下靑黃白色﹐水谷解離﹐腹痛反倒天矯﹐面變易五色﹐其狀似癇﹐但眼不上插耳﹐其脈弦急數者是也。若失時不治﹐久則難治﹐若乳母飲酒過度醉﹐及房勞喘後乳者最劇﹐能殺兒也。﹝其脈急數者﹐宜與龍膽湯下之﹐加人參﹑當歸﹑各如龍膽秤分等多少也。﹞

《千金》論少小所以有客忤病者﹐是外人來﹐气息忤之﹐一名中人﹐是爲客忤也﹐𨿽是家人﹐或別房異戶﹐𨿽是乳母及父母﹐或從外還﹐衣服經履鬼神粗惡暴气﹐或牛馬之气﹐皆爲忤也﹐執作喘息﹐乳气未定者﹐皆爲客忤。凡小兒衣布帛綿中﹐不得有頭髮﹐履中亦爾。白衣靑帶﹐靑衣白帶﹐皆令中忤。凡非常人及諸物從外來﹐亦驚小兒致病﹐欲防之法﹐諸有從外來人及異物入戶﹐當將兒避之﹐勿令見﹐若不避者﹐燒牛屎令常有煙气﹐置戶前則善。小兒中客爲病者﹐無時不有此病也﹐而秋初一切兒皆病者﹐豈一切兒悉中客邪﹐幼兒所以春冬少病﹐秋夏多病者﹐秋夏小兒陽气在外﹐血脈嫩弱﹐秋初夏末晨夕時有暴冷﹐小兒嫩弱其外﹐則易傷暴冷折其陽﹐陽結則壯熱﹐胃冷則下痢﹐故夏末秋初﹐小兒多壯熱而下痢﹐未必悉是中客及也。若治少小法﹐夏末秋初﹐宜候天气溫涼﹐有暴寒卒冷者﹐其少小則多患壯熱而下痢也﹐愼不可先下之﹐皆先殺毒﹐後下之耳。小兒中客﹐急視其口中懸癰左右﹐當有靑黑腫脈核如麻豆大﹐或赤或白或靑﹐如此﹐便宜用鍼速剌﹐潰去之﹐亦可爪摘決之﹐並以綿纏釵頭拭去血也。少小中客之病﹐吐下靑黃赤白汁﹐腹中痛﹐及反倒偃側﹐喘似癇狀﹐但目不上插少睡耳﹐面變五色﹐其脈弦急﹐若失時不治﹐小久則難治矣。欲療之方﹐用豉數合﹐水拌令濕﹐搗熟﹐丸如雞子大﹐以摩兒囟上﹑足心各五六徧畢﹐以丸摩兒心及臍上下行轉摩之﹐食頃﹐破視其中﹐當有細毛﹐卽擲丸道中﹐痛卽止。

眞珠散治客忤﹑驚風﹑鬼疰﹐驚邪痰熱﹐心捨不寧﹐精神不定﹐心常怔忡﹐睡中驚跳﹐時或切牙﹐五心煩熱﹐有汗兼喘﹐面赤舌白﹐呵欠煩渴﹐小便赤瀉﹐或吐利黃沫﹐常服辟邪安神。

眞珠海螵蛸滑石﹝各一錢﹞白茯苓人參白附子甘艸﹝炙﹞全蠍麝香腦子﹝另研。各五錢﹞生珠﹝另研﹐一錢﹞金箔﹝三十片﹞銀箔﹝二十片﹞

上末﹐和勻。半錢﹐煎燈心麥門冬湯入蜜少許調服﹐日午臨臥各一。

《譚氏殊聖》治客忤方忽爾連連哭不休﹐渾身壯熱脈如鉤﹐驚啼不得冤神鬼﹐客忤傷心不自由﹐犀角雄黃相共搗﹐桃符煎水看稀稠﹐人參茯苓車前子﹐丸喫三服請不憂。

安神丸生犀末﹝半錢﹞雄黃﹝研﹞人參茯苓車前子﹝各一分﹞

上爲末﹐取桃白皮一兩﹐桃符一兩﹐二味以水三升﹐同煎至一升﹐去滓﹐更煎成膏﹐和前藥丸如麻子大。每服三丸﹐芍藥湯下。

又方小兒哽气築心連﹐喘息多愁胃口涎﹐惟有此疾宜早治﹐爲緣客忤气相煎﹐看看病狀醫難效﹐速取眞珠散半錢﹐龍腦生犀香附子﹐小兒餐了保身安。

眞珠散眞珠末﹝四錢﹞生犀末﹝二錢﹞香附子末﹝一錢﹞龍腦﹝半字﹞

上同研。每服一字﹐桃仁湯調下。乳母忌生冷油膩﹐一切毒物半月。

﹝張渙﹞辟邪膏嬰兒血气未實﹐皆神气軟弱﹐除父母及乳養之常照管外﹐不可令見生人﹐及抱往別房異戶﹐及不可見牛馬獸畜等﹐其父母家人之類﹐自外及寅夜行歸家﹐亦不可見兒﹐恐經履鬼神粗惡暴气﹐若犯人﹐令兒吐下靑黃赤白﹐水谷解離﹐其狀似發癇者﹐但眼不上戴﹐脈不弦急﹐名曰客忤。﹝凡斷乳小兒﹐亦有中惡卒暴者﹐亦宜服此藥﹐立至蘇省。﹞

降眞香﹝銼﹞白膠香沈香虎頭骨﹝微炒﹞鬼臼﹝去毛﹞艸龍膽人參白茯苓上件﹐各半兩搗﹐羅爲細末﹐次入水磨雄黃半兩﹐細研水飛﹐次研麝香一錢﹐都拌勻﹐煉蜜和如雞頭大。每服一粒﹐煎乳香湯化下。及別丸如彈子大﹐用綠絹袋子盛﹐令兒衣服上帶之﹐仍臥內常燒神妙。

﹝田﹞客忤因而驚忤者。治法用竈中黃土研二兩﹐雞子一枚去殼﹐二件相和﹐入少許水調﹐先以桃柳枝湯浴兒﹐後將此藥塗五心及頂門上。﹝陳無擇法﹐用竈中黃土﹑蚯蚓屎等分﹐如此法塗之。﹞

治卒客忤噤口不能言。細辛﹑桂心等分﹐納口中﹐效。

《元和紀用經》療小兒客忤搗菖蒲汁納口中。又生艾汁納口中。又磨刀水三四滴﹐妙又用好墨搗篩﹐和水溫服半錢匕。

卷之九﹟肺臟部﹟腎臟部客忤

中人忤

茅先生﹕小兒生下犯人噤候﹐面靑黑﹐合兩眼閉﹐吐逆不下乳﹐此候因生下來不免外人看問﹐或有腋气﹐或因婦人月假不淨﹐或外人帶邪神觸著﹐生下來夾故乳哺﹐使觸異气之物﹐气血未就﹐又被風邪擊致此。所治者先用朱砂膏﹝方見驚積門中﹞乳上吮下﹐後用鎭心丸﹝驚﹞夾腥脾散﹝不乳食﹞與服卽愈。如見不下乳﹐眼視﹑肚硬﹐死候。大凡初生下兒子﹐家中人不見﹐不可便與外人入房看問﹐人家各有神只﹐又恐婦人腋气及月假不淨觸著﹐恐中客忤﹐此卽是養兒之法。

《千金方》剪取驢前膊胛上旋毛﹐大如彈子大﹐以乳汁煎之﹐令毛消﹐藥成﹐著乳頭上飲之﹐下喉卽愈。又燒母衣帶三寸並發﹐合乳汁服之。又取牛鼻津服之。

又取牛口沫敷乳頭飲之。

治少小見人來不佳﹐腹中作聲者﹐三物燒發散方用向來者人囟上發十莖﹐斷兒衣帶少許﹐合燒灰﹐細末﹐和乳飲兒﹐卽愈。

卷之九﹟肺臟部﹟腎臟部客忤

中馬忤

《千金》論曰﹕凡諸乘馬行﹐得馬汗气臭﹐未盥洗易衣裝﹐而便向兒邊﹐令兒中馬客忤﹐兒卒見馬來﹐及聞馬鳴驚﹐及馬上衣物馬气﹐皆令小兒中馬客忤﹐愼護之﹐特重一歲兒也。其狀﹐腹痛﹐吐下靑黃白色﹐水谷解離﹐甚者致夭。

《千金》治小兒中馬客忤法。﹝中客中人皆可用。﹞

用粉爲丸﹐如豉法摩兒手足心﹑及心頭﹑臍上下﹑行轉摩之。咒曰﹕摩家公摩家母﹐摩家子兒苦客忤﹐從我始﹐扁鵲𨿽良不如善唾良。咒訖﹐棄丸道中。

又法取一刀﹐橫竈上﹐解兒衣﹐發其心腹訖﹝《翼》發作撥﹞﹐取刀持向兒﹐咒之﹕唾輒以刀擬向心腹啡啡﹝音非出唾貌﹞煌煌﹐日出東方背陰向陽﹐葛公葛公不知何公﹝《冀》云葛公葛母不知何公﹞﹐子來不視去罔顧過與生人忤﹐梁上塵天之神﹐戶下土鬼所經﹐大刀環犀對竈君二七唾﹐客愈兒驚唾啡啡。每唾以刀擬之﹐咒當三徧乃畢﹐用豉丸亦如上法五六徧訖﹐取此丸破視其中有毛﹐棄丸道中﹐人﹑馬客忤卽愈矣。

《簡要濟眾》治小兒中馬毒客忤﹐取馬尾於兒面前燒﹐令兒咽煙气﹐日燒之﹐瘥爲度。

又方取馬口角沫﹐塗兒口中﹐效。

卷之九﹟肺臟部﹟腎臟部

中惡

巢氏云﹕小兒中惡者﹐是鬼邪之气卒中於人也。無問大小﹐若陰陽順理﹐榮衛平調﹐神守彊﹐則邪不幹正﹐若精气衰弱﹐則鬼毒惡气中之。其狀﹐先無他病﹐卒然心腹刺痛﹐悶亂欲死是也。凡中惡腹大而滿﹐脈緊大而浮者死﹐緊細而微者生。

餘勢不盡﹐停滯臟腑之間﹐更發後變爲疰也。治法﹐先下蘇合香丸﹐未醒﹐以皂角末搐鼻﹐次服沈香降气湯加人參﹑茯苓﹐又能辟邪﹐客忤亦宜服。

蘇合香丸治傳屍骨蒸﹐諸項勞瘵﹐順气化痰﹐卒暴心痛﹐鬼魅瘧疾﹐霍亂吐瀉﹐赤白下痢﹐小兒驚搐。

蘇合香油﹝五錢﹐入安息香膏內﹞安息香﹝一兩﹐另爲末﹐用無灰酒半升﹐熬膏﹞丁香靑木香白檀香沈香蓽茇香附米訶子﹝煨﹐取肉﹞烏犀﹝鎊屑﹞朱砂﹝研﹐水飛。各一兩﹞薰陸香片腦﹝研。各五錢﹞麝香﹝七錢半﹞

上爲細末﹐用安息香膏入煉蜜和劑﹐丸如芡實大。空心﹐用沸湯化下﹐小兒一丸﹐老人四丸﹐酒下亦可。用蠟紙裹一丸﹐彈子大﹐用緋絹袋盛﹐常帶之﹐一切邪神不敢近。去腦﹐名麝香蘇合丸﹐治一切邪神及胸膈噎塞﹐腸中虛鳴﹐宿食不消﹐余證並同。

沈香降气湯降眞香沈香白膠香虎脛骨﹝酥炙﹞人參鬼箭艸龍膽﹝各五錢﹞

上爲末﹐次入雄黃五錢﹐麝香一錢﹐煉蜜丸。乳香湯化下。又﹐令兒帶及燒臥內尢妙。

《葛氏肘後》救卒死﹐或先病痛﹐或常居寢臥奄忽而絕﹐皆是中惡﹐救之方。

上取蔥黃心刺其鼻﹐男左女右﹐入七八寸﹐小兒量度之﹐若使目中血出佳。扁鵲法同。是後吹耳條中﹐葛言﹐此云刺鼻﹐故別爲一法。

又方上令二人以衣壅口﹐吹其兩耳﹐極則易人﹐可以筒吹之﹐並捧其肩上﹐側身遠之﹐莫臨死人上。

又方上以蔥葉鍼耳﹐耳中﹑鼻中血出者莫怪﹐無血難治﹐有血是候﹐時當捧兩手﹐忽放之﹐須臾﹐死人目當舉﹐手撈人﹐言痛乃止。又﹐男刺左鼻﹐女刺右鼻中﹐令入七八寸餘﹐大效﹐小兒量度之。亦治自縊死﹐此與扁鵲方同。

又方上以綿漬好酒中﹐須臾﹐置死人鼻中﹐手按令汁入鼻中﹐並持其手足﹐莫令驚。

又方上視其上唇裏弦﹐有白如黍米大﹐以鍼決去之。

又方上以小便灌其面﹐數回﹐卽能語﹐此扁鵲法也。

又方上末皂莢﹐如大豆吹其兩鼻中﹐嚏則气通矣。

又方上割雄鷄頸﹐取血以塗其面﹐幹復塗﹐並以灰營死人一周。

又方以管吹下部﹐令數人互吹之﹐气通則活。

《千金》治卒忤方此病﹐卽今人所謂中惡者﹐與卒死﹑鬼擊﹑亦相類﹐爲治皆參取而用之。

上﹐鹽八合﹐以水三升﹐煮取一升半﹐二服﹐得吐卽愈。

《備急方》云﹕治鬼擊﹐若小便不通﹐筆頭七枚﹐燒作灰﹐末和服之﹐卽通。

《聖惠》桃奴散治小兒中惡﹐心腹堅脹疼痛﹐顏色靑黑﹐大便不通。

桃奴﹝五枚﹞甘艸﹝一分﹐炙微赤﹐銼﹞麝香﹝細研﹐一錢﹞杏仁﹝二十枚﹐湯浸﹐去皮尖雙仁﹐麩炒微黃﹞

桔梗﹝去蘆頭﹞赤芍藥黃芩柴胡﹝去苗﹞川升麻川大黃﹝銼﹐微炒﹞鬼臼﹝去毛。各半兩﹞

上件藥搗﹐粗羅爲散。每服一錢﹐以水一小盞﹐煎至五分﹐去滓﹐不計時候溫服﹐以利爲度﹐量兒大小﹐心意加減。

《聖惠》鬼箭羽散治小兒中惡﹐心堅彊卒痛欲困。

鬼箭羽眞珠﹝末。各一分﹞羚羊角﹝屑﹞桔梗﹝去蘆頭﹞川朴硝川升麻赤芍藥柴胡﹝去苗﹞黃芩﹝各半兩﹞桃仁﹝十枚﹐湯浸﹐去皮尖雙仁﹐麩炒微黃﹞川大黃﹝一兩﹐銼﹐微炒﹞

上﹐制﹐服法同前。

《聖惠》雄黃丸治小兒中惡心痛﹐辟除邪气。

雄黃﹝細研﹞眞珠﹝末。各半兩﹞麝香牛黃﹝各細研﹐一錢﹞巴豆﹝二十粒﹐去皮膜心﹐研﹐紙裹﹐壓出油﹞

上件藥﹐都研令勻﹐入棗瓤及煉蜜和丸﹐如粟米大。每服以薄荷湯下三丸﹐量兒大小﹐加減服之。

《嬰孺》鬼箭羽湯治小兒中惡﹐心腹堅彊﹐卒痛欲困。

鬼箭羽﹝三分﹞朱砂﹝一分﹞羚羊角﹝屑﹞桔梗鬼臼朴硝﹝湯成下。各半分﹞升麻芍藥柴胡﹝各五分﹞黃芩﹝六分﹞大黃﹝八分﹞桃仁﹝四十九个﹐炒﹐去皮尖﹞

上以水四升﹐煮一升二合﹐二歲兒爲四分﹐更量兒大小與服之。

《葛氏肘後》灸法以繩圍其死人肘腕﹐男左女右畢﹐伸繩﹐從背上大椎度以下﹐又從此灸橫行各半繩﹐此法三灸各三﹐卽起。又﹐令爪其病患人中取醒﹐不起者﹐捲其手﹐灸下文頭隨年壯﹐又灸鼻中三壯也﹐又灸頤下宛宛中名承漿穴十壯﹐大效。又灸兩足大指爪甲聚毛中七壯﹐此華陀法﹐一云三七壯。又灸臍中百壯也。

卷之九﹟肺臟部﹟腎臟部

卒死

巢氏云﹕小兒卒死者﹐是三虛而遇賊風﹐故無病倉卒而死也。三虛者﹐乘年之衰﹐一也。逢月之空﹐二也。失時之和﹐三也。有人因此三虛﹐復爲賊風所傷﹐使陰气偏竭於內﹐陽气阻隔於外﹐而气壅閉﹐陰陽不通﹐故暴絕而死也。若腑臟未竭﹐良久乃蘇。亦有兼挾鬼神气者﹐皆須邪退乃生也。凡中客忤及中惡卒死﹐而邪气不盡﹐停蓄心腹﹐久乃發動﹐多變成疰也。

﹝茅先生﹞卒死候﹐眼合﹑嚌齒﹑徧身如綿軟﹑面靑黑﹑口鼻冷。此候因本生下而徧身熱﹐或因有驚患﹐醫人一向退熱﹐不曾下得驚積及奶積﹐遂積聚被邪气至此。

上前件三个候﹐都來一般﹐只是要辧元初受患根源治之﹐急下奪命散與吐下風涎醒後便下勻气散二服補除後﹐下朱砂膏鎭心丸與服﹐如有伏熱來時﹐卽下大附散與調理﹐二三日安樂。前件三个形候﹐只是此一般調理。上件疾﹐見鴉聲上啼﹑偏搐﹑汗如珠﹑不得睡﹑眼障淚出﹐死候﹐不治。

《金匱要略》治小兒卒死而吐利不知是何病方上以馬屎一團﹐絞取汁﹐灌之﹐無濕者水煮﹐幹者取汁。

《葛氏肘後》救卒死而壯熱者。

上用礬石半斤﹐水一升半煮消﹐以漬腳﹐令沒踝。

又方救卒死而目閉者。

上用騎牛臨面搗薤汁灌之耳中。

又方救卒死而四肢不收﹐屎便者。

上取牛洞一升﹐溫酒灌口中。洞者﹐稀糞也。

《千金》卒死無脈﹐無他形候﹐陰陽俱竭故也。

上用牽牛臨鼻上二百息﹐牛舐必瘥。牛不肯舐﹐著鹽汁塗面上﹐卽牛肯舐。

又方上炙熨斗熨兩脇下。﹝《備急方》云﹕又治屍厥。﹞

治魘死不自覺者方上用愼燈火勿令人手動﹐牽牛臨其上卽覺﹐若卒不能語﹐取東門上雞頭末之﹐以酒服。

治卒魘死方上搗韭汁灌鼻孔中﹐劇者灌兩耳。﹝張仲景云﹕灌口中。﹞

治鬼不悟方上末伏龍肝﹐吹鼻中。

又方上末皂莢﹐如大豆許吹鼻中﹐嚏則气通﹐起死人。﹝《集驗方》云﹕治中惡。﹞

《聖惠》治小兒卒死方上取女靑末半錢﹐用牛乳汁調服之。

又方上燒豬糞﹐水解取汁服之。

又方上以苦參﹑醋煮汁﹐少許﹐納口中卽蘇﹐水煮亦得。又﹐酒煮爛棺木板取汁﹐服少許。

又方上煎鹽湯令極咸﹐以物拗口開灌之﹐令入腹﹐卽活。

又方以熱湯和灰﹐濃擁身上﹐逡巡卽蘇。

《嬰孺》治小兒不知所病便死絕方上取雄鷄冠臨兒口上﹐割血滴入口﹐下卽活。

《肘後》灸法卒死而四肢不收屎便者﹐灸心下一寸﹐臍上三寸﹐臍下四寸﹐各一百壯﹐兒小者隨年。

《千金》治卒死鍼間使﹐各百餘息。

又灸鼻下人中﹐一名鬼客廳。﹝《肘後方》云﹕又治屍厥。﹞

卷之九﹟肺臟部﹟腎臟部

鬼持

巢氏云﹕小兒神气軟弱﹐精爽微羸﹐而神魂被鬼所持錄﹐其狀﹐不覺有餘疾﹐直爾痿黃﹐多大啼喚﹐口气常臭是也。《嬰童寶鑑》小兒鬼持歌云﹕小兒气弱命中衰﹐魂魄多應被鬼持﹐其候痿黃多哭地﹐不須用藥可求師。鬼气歌云﹕鬼气皮膚裏﹐相傳臟腑間﹐腫虛如水病﹐螈似驚癇﹐熱發渾身澀﹐心攣痛所攢﹐小兒還有此﹐服藥急須看。

《圖經》治鬼持方上用虎睛爪並指骨毛以系小兒臂上﹐辟惡鬼。

《外臺﹟深師》五邪丸療邪狂鬼魅﹐妄言狂走﹐恍惚不識人﹐此爲鬼忤﹐當得殺鬼丸方丹砂雄黃﹝各別研﹞龍骨馬目毒公鬼箭﹝各五兩﹞鬼臼﹝二兩﹞赤小豆﹝三兩﹞芫靑﹝一枚﹞

桃仁﹝百枚﹐去皮尖﹐熬﹐別研﹞

上九味﹐搗﹐下篩﹐細絹篩合諸藥﹐拌令勻調後﹐納蠟和之﹐大如彈丸﹐絳囊盛之﹐系臂﹐男左女右﹐小兒系頭。合藥勿令婦人雞犬見之。所服蜜和丸如梧子大。一服三丸﹐日三服﹐忌五辛生血物。

卷之九﹟肺臟部﹟腎臟部

疰病

﹝屍疰蠱疰﹞

巢氏云﹕疰之言住也﹐謂其風邪鬼气畱人身內也﹐人無問大小﹐若血气虛衰﹐則陰陽失守﹐風邪鬼气因而客之﹐畱住肌肉之間﹐連滯腑臟之內﹐或皮膚掣動﹐遊易無常﹐或心腹刺痛﹐或體熱皮腫﹐沈滯至死﹐死又疰易旁人﹐故爲疰也。小兒不能觸冒風邪﹐多因乳母解脫之時不避溫涼暑濕﹐或抱持出入早晚﹐其神魂軟弱﹐而爲鬼气所傷﹐故病也。

《千金》治小兒疰方上用竈中灰﹑鹽等分相和﹐熬熨之。

《千金》太乙備急散主卒中惡客忤﹐五屍入腹﹐鬼刺鬼痱﹐及中蠱疰﹐吐血下血﹐及心腹卒痛腹滿﹐傷寒陰毒病六七日方雄黃芫花桂心﹝各二兩﹞丹砂蜀椒﹝各一兩﹞藜蘆巴豆﹝各一分﹞附子﹝炮裂﹐去皮臍﹐五分﹞野葛﹝三分﹞

上九味﹐巴豆別治如脂﹐余合治下篩﹐以巴豆合和﹐更搗令勻調﹐以銅器中密貯之﹐勿泄。有急疾﹐水服一字匕﹐可加至半錢匕﹐老小半之。痛在頭當鼻衄﹐在膈上吐﹐在膈下利﹐在四肢當汗出﹐此之所爲如湯沃雪﹐手下皆愈﹐祕之﹐非賢不傳。

《千金》治疰病相染易﹐及霍亂中惡﹐小兒客忤長病方獺肝﹝一具﹞雄黃莽艸丹砂鬼臼犀角巴豆﹝各一兩﹞麝香﹝二分﹞大黃牛黃﹝各一兩﹞蜈蚣﹝一條﹞

上十一味﹐末之蜜丸。空腹服如麻子大二丸﹐加至三丸﹐以知爲度。

卷之九﹟肺臟部﹟腎臟部疰病

屍疰

巢氏云﹕屍疰者﹐是五尸之中一屍疰也﹐人無問小大﹐腹內皆有屍虫﹐屍虫爲性忌惡﹐多接引外邪共爲患害﹐小兒血气衰弱者﹐精神亦羸﹐故屍疰因而爲病﹐其狀沈嘿﹐不的知病之處﹐或寒熱淋漓﹐涉引歲月﹐遂至於死﹐死又疰易旁人﹐故名之爲屍疰也。張渙論小兒亦有疰病﹐與大人所病無異﹐久後疰易旁人﹐傳染骨肉﹐如屍疰蠱毒之類是也。

《外臺﹟張仲景》治大人小兒飛屍走馬湯方巴豆﹝去心皮﹐熬﹞杏仁﹝去皮尖。各二枚﹞

上二味﹐取綿纏﹐捶令極碎﹐投熱湯二合﹐撚取白汁服之。須臾瘥﹐未瘥﹐更一服﹐老小量之。通療鬼擊﹐有屍疰者﹐常蓄此藥﹐用驗。忌野豬肉蘆筍。《備急》同。

《聖惠》木香散治小兒屍疰﹐心腹滿脹疼痛﹐不可忍。

木香鬼箭羽桔梗﹝去蘆頭﹞當歸﹝銼﹐微炒﹞紫蘇莖葉﹝各半兩﹞檳榔﹝三分﹞

上件藥搗﹐羅爲粗散。每服一錢﹐以水一小盞﹐入生薑少許﹐煎至五分﹐去滓﹐不計時候溫服﹐更量兒大小﹐加減服之。

犀角散治小兒屍疰及中惡諸病﹐皆主之。

犀角﹝屑﹞川升麻木香川大黃﹝銼碎﹐微炒﹞桑根白皮﹝銼﹞檳榔﹝各半兩﹞麝香﹝一錢﹐細研﹞

桃仁﹝二七枚﹐湯浸﹐去皮尖雙仁﹐麩炒微黃﹞

上件藥搗﹐細羅爲散。每服以溫水調下半錢﹐日四五服﹐更量兒大小加減服之。

﹝張渙﹞雌黃丹治屍疰病。

雌黃雄黃﹝各細研﹞川大黃﹝慢火炮黑﹞鬼臼﹝去毛。各一兩﹞桃仁﹝三十个﹐湯浸去皮尖﹐研﹞白頭翁﹝半兩。以上並爲細末﹐次用﹞

麝香﹝一分﹐另研﹞巴豆﹝十粒﹐去皮心膜﹐紙裹﹐壓去油﹞

上件都研勻﹐以羊脂五兩熔﹐和諸藥成膏。服如黍米大三粒至五粒﹐荊芥湯冷下﹐量兒大小加減。

立效湯川大黃﹝炮﹐銼﹞榦桃柳葉﹝洗﹐焙漧。各一兩﹞梔子仁赤芍藥﹝各半兩﹞以上搗羅爲細末﹐次用朱砂﹝細研水飛﹐一兩﹞麝香﹝別研﹞雄黃﹝別研。各一分﹞

上件都拌勻。每服一錢蜜湯調下﹐量兒大小加減。

卷之九﹟肺臟部﹟腎臟部疰病

蠱疰

巢氏云﹕人聚蛇虫雜類﹐以器皿盛之﹐令相啖食﹐餘一存者﹐卽名爲蠱﹐能變化﹐或隨飲食入腹﹐食人五臟。小兒有中者﹐病狀與大人老子無異﹐則心腹刺痛懊悶﹐急者卽死﹐緩者涉歷歲月﹐漸深羸困﹐食心臟盡﹐利血﹐心臟爛乃至死﹐死又疰易旁人﹐故爲蠱疰也。

《外臺﹟範汪》療大人小兒蠱疰百病﹐瘕積聚﹐酸削骨肉﹐大小便不利﹐卒忤﹐遇惡風﹐臚脹腹滿淋水﹐轉相注﹐殫門盡戶﹐延及男女外孫﹐醫所不能療。更生十七物紫參丸方紫參人參半夏﹝湯洗﹞藜蘆代赭石桔梗白薇肉蓯蓉﹝各三分﹞石膏大黃牡蠣﹝熬﹞丹參﹝各一分﹞蝦蟆﹝燒灰﹞烏頭﹝炮。各四分﹞野狼毒﹝七分﹞附子﹝炮﹐五分﹞巴豆﹝七十枚﹐去心皮﹐熬﹞

上件藥搗篩﹐蜜和爲丸。以飲下如小豆一丸﹐日三服﹐老小以意減之。蜂蠆所螫﹐以塗其上﹐神良。忌豬羊肉冷水。一方﹐無蝦蟆﹐有漧薑四分。

《聖惠》羚羊角散治小兒中蠱﹐腹內堅如石﹐面目靑黃﹐小便淋瀝﹐變易無常。

羚羊角﹝屑﹞荷﹝各一兩﹞梔子仁﹝七枚﹞赤芍藥牡丹皮黃連﹝去須。各一分﹞犀角﹝屑半兩﹞

上件藥搗﹐粗羅爲散。每服一錢﹐以水一小盞﹐煎至五分﹐去滓溫服﹐日三四服﹐更量兒大小加減。

又方敗鼓皮﹝三分﹐炙令黃﹞苦參﹝銼﹞荷根﹝各一兩﹞

上件藥搗﹐粗羅爲散﹐每服一錢﹐以水一小盞﹐煎至五分﹐去滓溫服﹐日三四服﹐更量兒大小﹐加減服之。

升麻散治小兒國中蠱毒。

川升麻桔梗﹝去蘆頭﹞栝蔞根﹝各半兩﹞

上搗﹐羅爲粗散。每服一錢﹐以水一小盞﹐煎至五分﹐去滓溫服﹐日四五服﹐量兒大小加減。

雄黃散治小兒飛蠱﹐狀如鬼气者﹐宜服。

雄黃麝香﹝各細研﹞犀角﹝末。各半兩﹞

上件藥﹐都研令勻。每服﹐以溫水調下半錢匕﹐日四五服﹐量兒大小加減。

治小兒五種蠱毒悉主之方上搗馬兜鈴根﹐細羅爲散﹐每服一錢﹐以水一小盞﹐煎五分﹐去滓空腹頓服。

當時隨吐蠱出﹐未快吐﹐卽再服。

又方上用敗鼓皮一片﹐燒灰﹐細研爲粉﹐空心﹐以粥飲調服一錢。病患須臾當呼蠱主姓名﹐病便愈。

又方上用薺一兩﹐搗羅爲末﹐以粥飲調下一錢﹐甚效﹐量兒大小﹐加減服之。

治小兒畏忌中蠱欲死方上用甘艸半兩生銼﹐以水一中盞﹐煎至五分﹐去滓﹐分爲二服。當吐蠱出﹐若平生預防蠱者﹐宜熟炙甘艸煮汁服之﹐卽內消不吐﹐神效。

治小兒中蠱毒﹐令腹內堅痛﹐面目靑黃﹐淋露骨立﹐病變無常方上用桃株寄生二兩﹐搗細羅爲散﹐如茶點服之﹐日四五服。

又方上用麝香半錢﹐細研﹐空腹以溫水調服。卽吐出蠱毒未效﹐再服。

治小兒中蠱下血欲死方上取生赤雌雞翅下血﹐服之立效。

又方上搗靑藍汁﹐頻頻與半合服。

《嬰孺》雄黃丸治小兒疰病﹐諸蠱魅精气入心入腹刺痛﹐黃瘦骨立。

雄黃雌黃﹝各四分﹞丹砂野丈人徐長卿﹝各三分﹞大黃﹝五分﹞麝香﹝三棗大﹞羚羊角﹝屑﹐五分﹞

上爲末﹐以靑羊脂和丸。百日兒酒服黍大三丸﹐日進二服﹐或豆大﹐亦可。

﹝張渙﹞雄麝散專治蠱毒病。

雄黃﹝水磨者﹐細研﹞麝香﹝別研﹞羚羊角﹝屑﹞赤芍藥敗鼓皮﹝炙黃。各一兩﹞馬兜鈴根薺鬼臼﹝去毛﹐各半兩。以上除雄黃﹑麝香外﹐搗羅爲細末﹞

上件八味﹐都一處拌勻研細。每服半錢﹐濃煎甘艸湯調下﹐食前。

麝犀湯犀角屑鬼箭安息香水磨雄黃﹝細研。各一兩﹞苦參牡丹皮﹝各半兩﹞以上搗﹐羅爲細末﹐次用麝香﹝半兩﹐細研﹞

上件都拌勻。每服一錢﹐水一大盞﹐煎至五分﹐去滓放溫﹐時時服。

