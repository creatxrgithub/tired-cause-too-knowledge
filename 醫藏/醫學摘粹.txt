

醫學摘粹淸慶恕

序一

云閣太守﹐與予旣同鄕﹑又同部﹐意夙洽也。予於去夏觀察是邦﹐云閣亦於今夏典膺斯郡﹐相逢舊雨﹐何樂如之﹖乃云閣下車伊芳始﹐予適以心﹑肺﹑胃三經之火上衝﹐遂至齦爛唇腫﹐作膿作痛﹐煩躁不堪﹔蒙投以甘露飲﹐一劑而輕﹐再劑而愈。噫﹗何其術之妙﹐而技之神乎﹗迨以手刊《醫學摘粹》見示﹐方悉浸沈於其中者二十餘年。其書提要鉤元﹐削膚存液﹐於方脈﹑雜證以及藥性﹑均有心得﹐誠壽民之寶籍﹐濟世之奇編。適蕭錫三司馬急請重付棗梨﹐以惠久遠。予故不揣譾陋﹐謹綴數語於簡端﹐以志欽佩。

光緒丁酉孟秋鄕愚弟明保拜識於五涼官舍

序二

浩浩乎﹗醫學如海﹐茫無津涯﹐不有人授以寶筏﹐誰得道岸之先登。範非精於醫者也﹐何敢侈口而談醫。乃謬膺師席。不研求醫術﹐又何以啟迪後生﹖於是考藥性於神農﹐探病本於軒岐﹐采方書於仲景﹐復參以後世哲學大家﹐無不旁搜而遠覽﹐研究數年之久﹐終日猶兢兢業業﹐惟恐不得此道之眞傳。今幸遇慶雲閣先生臨學﹐手出《醫學摘粹》一書。範讀之恍然如得渡津之寶筏焉。觀其所著傷寒﹐將表﹑裏﹑寒﹑熱﹑虛﹑實之專證﹐兼證﹐分類列淸﹐以補原書所未及﹐發二千年未發之祕﹐眞仲景之功臣也。所著雜證﹐專取古方。其有古方所未備者﹐卽取時方﹐亦必合乎古法﹐純與傷寒金匱一气貫通﹐酌古準今﹐悉臻美善﹐先生煞費苦心矣。至於藥性﹐四診法﹐辧證法﹐亦各有精義存焉。總之﹐擇羣書之純粹者﹐搜輯爲一編﹐無非示人以簡易也。古人云「易則易知﹐簡則易能」天壤間何事不當如此﹐況醫學乎。有志斯道者﹐誠於此編熟讀而揣摩之﹐庶不致望洋興嘆矣。余謂斯書爲渡津之寶筏﹐良非虛語也。爰爲敍。

古樂郊後學史民範秩銘拜序中華民國二年歲次癸丑秋九月旣望

序三

吾鄕慶雲閣先生﹐以名儒﹐爲名宦。公餘之暇﹐術演軒岐。當其供職部曹﹐一時彼都人士﹐問方求診者﹐接踵其門﹐投以刀圭﹐無不立瘥。前淸光緒甲午歲﹐鄙入都赴秋圍﹐因友人疾而造訪焉。先生爲之理方診脈﹐立起沈﹖惜維時不知醫﹐第知先生治療之效﹐而不知先生醫術之神也。洎今春倡辦中國醫學研究所﹐適直先生解組歸來﹐舉充爲名節所長﹐全所學員﹐得叨鈞誨﹐無異飲上池水。後手出斯編相示﹐觀其發明《靈》《素》﹐取法長沙﹐知其寢饋古聖先賢者深矣﹐而復遠溯前朝﹐近衷當代﹐作宜古宜今之計﹐知先生無書不讀﹐洵於斯道三折肱者也。其救世之心苦﹐其醫醫之心切﹐其傳道之心殷﹐醫國醫人之目﹐微先生其誰與歸﹖故謂爲名儒也可﹐謂爲名宦也可﹐卽謂爲名醫也亦無不可。玆因本所學員等請將原書付梓﹐俾作後學津梁。爰贅數語﹐以志景慕之意云爾。

奉天撫順縣後學張奎彬得珊拜序中華民國二年十月十五號癸丑秋九月旣望

序四

銘醉心於醫學也久矣﹐蓋見夫人生所最重者﹐莫若性命﹐財產兩大端。然性命倘不存﹐則財產又焉附﹐是性命比財產爲尢重也。試思當時欲保此性命者﹐不讀醫書從何處覓長生之術﹖乃醫書自漢唐以來﹐不下數萬卷﹐紛紜錯雜﹐不經人指示﹐誰識響往之門﹐渡海迷津﹐只望洋而興嘆﹔登山失徑﹐欲造極而無從﹔正徘徊歧路間﹐適遇慶雲閣先生﹐面談古今醫理﹐恍如雲開見月﹐石破驚天。並手出《醫學摘粹》一書﹐銘敬覽一周﹐卽折節傾心﹐願請登堂而受業焉。從此卽親炙門墻﹐得細閱先生著作﹕見其所著傷寒﹐迷途頓辟﹐荒徑別開﹐發前人之祕蘊﹐得斯道之眞傳﹐實從古未有之奇編也。見其所著雜證﹐立論簡明﹐選方純粹﹐探古學之淵源﹐定後人之趨向﹐亦當世渡人之寶筏也。至於藥性﹐辧證﹐四診法各書﹐亦皆條分縷析﹐示人以簡易之門。銘得斯書﹐而朝夕研求﹐庶可得造道之指歸﹐滿學醫之志願也﹐此生何幸如之。玆值醫學研究所重印是書﹐不揣冒昧﹐願綴數語於簡端﹐以期垂諸久遠云爾。爰爲敍。

受業書銘謹敍民國四年七月

傷寒十六證類方

自敍

粵自軒岐立言﹐仲景立法﹐遂爲後世醫學之祖。而《傷寒》一書﹐尢無法不備﹐無病不療﹐洵爲醫林之至寶。但注《傷寒》者﹐不下百餘家﹐紛紛聚訟﹐互相抵牾﹐抑且篇章次第﹐任意倒亂﹐致令閱者心迷目眩﹐莫得適從。余讀徐氏《傷寒類方》﹐見其從流溯源﹐芟除一切葛藤﹐頗覺精簡可取﹐但彼就方分類﹐而表﹑裏﹑寒﹑熱﹑虛﹑實並未分焉。余畱心《傷寒》十餘年﹐朝夕揣摩﹐頗有心得﹐因手輯一編﹐卷首仍按照黃氏所著《傷寒懸解》﹐將六經綱領釐淸﹐某經應現某證﹐某證應用某方﹐條分縷晰﹐令人一目了然。後因分爲十六證﹐按證類方﹐將表﹑裏﹑寒﹑熱﹑虛﹑實之專證﹑兼證﹐分類列淸﹐一類之中﹐先論證﹐後列方﹐並節錄黃氏方解﹐務求明白簡當﹐俾後之讀《傷寒》者﹐按經認證﹐按證尋方﹐頭頭是道﹐庶無望洋興嘆之虞矣。

光緒二十一年歲在乙未二月六日云閣氏自敍

傷寒十六證類方傷寒證六經提綱

太陽經提綱

太陽之爲病﹐脈浮﹐頭項彊痛﹐而惡寒。太陽病﹐發熱﹑汗出﹑惡風﹑脈緩者﹐名爲中風。太陽病﹐或已發熱﹕或未發熱﹐必惡寒﹑體痛﹑嘔逆﹑脈陰陽俱緊者﹐名曰傷寒。

病有發熱惡寒者﹐發於陽也﹐無熱惡寒者﹐發於陰也。發於陽者七日愈﹐發於陰者六日愈。以陽數七﹐陰數六也。病患身大熱﹐反欲得近衣者﹐熱在皮膚﹐寒在骨髓也。身大寒﹐反不欲近衣者﹐寒在皮膚﹐熱在骨髓也。

按太陽以寒水主令﹐外在皮毛﹐衛護周身﹐爲六經之綱領﹐故其脈浮。一被風寒﹐則皮毛閉塞﹐此經先病。其經起兩目之內﹐自頭下項﹐行身之背﹐挾脊抵腰﹐由外踝而走小指。風寒外束﹐經脈不舒﹐故頭項﹑腰脊﹑骨筋疼痛﹐其脈連於督脈之風府穴﹐在頭後﹐其竅常開﹐風寒傷人﹐皆由風府之穴入﹐傳之太陽。肝司營血﹐行於經絡﹔肺司衛气﹐行於皮毛﹔而皆統於太陽。風則傷衛﹐寒則傷營﹐營衛感傷﹐太陽所以病也。

按太陽本病中風﹐以桂枝湯主之。傷寒以麻黃湯主之。風寒兩感﹐以桂枝麻黃各半湯﹐桂枝二麻黃一湯主之。中風而內有火郁﹐以大靑龍湯﹐桂枝二越婢一湯主之。傷寒而內有水郁﹐以小靑龍湯主之。

表已解而內燥﹐以白虎湯﹐白虎加人參湯主之。表未解而裏濕﹐以五苓散﹐茯苓甘艸湯主之表退而熱結血分﹐以桃核承气湯﹑抵當湯﹑丸主之。

傷寒十六證類方傷寒證六經提綱

太陽經壞病提綱

太陽病三日﹐已發汗﹐若吐﹐若下﹐若溫鍼﹐仍不解者﹐此爲壞病﹐桂枝不中與也。觀其脈證﹐知犯何逆﹐隨證治之。本發汗﹐而復下之﹐此爲逆也。若先發汗﹐治不爲逆。先本下之﹐而復汗之爲逆。若先下之﹐治不爲逆。

按太陽病三日經盡﹐發汗﹑吐﹑下﹑溫鍼諸法仍然不解﹐此非入陽明之府﹐卽入太陰之髒﹐是爲太陽壞病。是緣下汗補泄﹐治法錯誤而然。蓋陽盛而亡其陰﹐則入於腑﹔陰盛而亡其陽﹐則入於髒。𨿽太陽表證未解﹐然不可作太陽病治。相其脈證﹐知其所犯何逆﹐隨證治之可也。

按太陽壞病﹐入陽明去路﹕表寒未解﹐而內有火郁﹐以麻黃杏仁甘艸石膏湯主之。表解而內燥﹐以人參石膏湯主之。表解而裏熱﹐以調胃承气湯主之。入太陰去路﹕表未解而裏濕﹐以五苓散主之。表解而裏陽虛﹐以甘艸漧薑湯主之。表解而裏陰虛﹐以芍藥甘艸湯主之。表未解而裏寒急﹐先以四逆湯主之﹐後以桂枝湯主之。表未解而裏虛﹐以桂枝加芍藥生薑人參新加湯主之。表未解而裏熱﹐以葛根黃芩黃連湯主之。表未解而裏寒﹐以桂枝去芍藥湯﹐桂枝去芍藥加附子湯主之。表未解而裏實﹐以桂枝加濃朴杏仁湯主之。表解而裏濕﹐以桂枝去桂加茯苓白術湯主之。表虛而裏實﹐以濃朴生薑甘艸半夏人參湯主之。裏實而宜吐﹐以梔子濃朴湯梔子漧薑湯﹐梔子香豉湯﹐梔子甘艸湯﹐梔子生薑湯﹐隨證主之。入少陰去路﹕表虛汗漏﹐以桂枝加附子湯主之。裏虛惡寒﹐以芍藥甘艸附子湯主之。裏寒有濕﹐以茯苓白術桂枝甘艸湯主之。裏寒有水﹐以眞武湯主之。裏虛亡陽﹐以桂枝甘艸湯主之。裏寒欲作奔豚﹐以桂枝加桂湯﹐茯苓桂枝甘艸大棗湯主之。裏虛亡陽驚狂﹐以桂枝去芍藥加蜀漆龍骨牡蠣湯主之。裏虛亡陽煩躁﹐以桂枝甘艸龍骨牡蠣湯主之。表解而裏陽虛﹐以茯苓四逆湯﹐漧薑附子湯主之。

傷寒十六證類方傷寒證六經提綱

太陽經壞病結胸痞證提綱

病發於陽﹐而反下之﹐熱入因作結胸。病發於陰﹐而反下之﹐因作痞。所以成結胸者﹐以下之太早故也。

按衛气爲陽﹐風傷衛者﹐病發於陽也。衛傷則遏逼營血﹐而生裏熱﹐血化於髒﹐髒陰衰者﹐多傳於陽明之腑。營血爲陰﹐寒傷營者﹐病發於陰也。營傷則束閉衛气﹐而生表寒﹐气化於腑﹐腑陽弱者﹐多傳於太陰之髒。病發於陽者﹐俟其熱邪傳裏﹐已入胃腑﹐非不可下﹐方其在經﹐法應汗解﹐而反下之﹐表陽內陷﹐而成結胸。病發於陰者﹐內寒郁動﹐易入脾臟﹐始終忌下。方其在經﹐亦應汗解﹐而反下之﹐裏陰上逆﹐則成痞證。太陽之病不解於太陽之經﹐而內傳臟腑﹐生死攸關﹐是皆太陽之壞病也。然入腑則用承气﹐入髒則用四逆﹐猶有救壞之法。至於未入胃腑﹐下早而爲結胸﹐未入脾臟﹐誤下而成痞證﹐則壞而又壞矣。

仲景變承气而爲陷胸﹐變四逆而爲瀉心﹐所以救壞中之壞也。

按結胸證重者﹐以大陷胸湯﹐大陷胸丸主之。輕者以小陷胸湯主之。痞證表未解而裏虛﹐以桂枝人參湯主之。表已解而裏實﹐上有熱﹐以大黃黃連瀉心湯主之。表已解而裏實﹐下有寒﹐以附子瀉心湯主之。表解而裏有水﹐以十棗湯主之。表解而裏有寒﹑有熱﹐以生薑瀉心湯﹐甘艸瀉心湯主之。裏濕而便滑﹐以赤石脂禹餘糧湯主之。裏濕而水停﹐以五苓散主之。表解而裏郁﹐以旋復花代赭石湯主之。裏寒而可吐﹐以瓜蒂散主之。

傷寒十六證類方傷寒證六經提綱

陽明經提綱

陽明之爲病﹐胃家實也。傷寒三日﹐陽明脈大。陽明外證﹐身熱﹐汗自出﹐不惡寒﹐反惡熱也。病𨿽得之一日﹐惡寒將自罷﹐卽自汗出而惡熱也。陽明居中土也﹐萬物所歸﹐無所復傳。始𨿽惡寒﹐二日自止﹐此爲陽明病也。傷寒發熱無汗﹐嘔不能食﹐而反汗出然者﹐是轉屬陽明也。

有太陽陽明﹐有正陽陽明﹐有少陽陽明。太陽陽明者﹐脾約是也。正陽陽明者﹐胃家實是也。少陽陽明者﹐發汗利小便已﹐胃中躁煩實﹐大便難是也。太陽病若發汗﹐若下﹐若利小便﹐此亡津液﹐胃中漧燥﹐因轉屬陽明﹐不更衣﹐內實﹐大便難者﹐是名陽明也。本太陽病﹐初得時發其汗﹐汗先出不徹因轉屬陽明也。病患煩熱﹐汗出則解﹐又如瘧狀﹐日晡時發熱者﹐屬陽明也。脈實者﹐宜下之。脈浮虛者﹐宜發汗。

按陽明從燥金化气﹐其經在太陽之次﹐肌肉之分﹐起於鼻之交﹐挾口環唇﹐行身之前﹐下膈挾臍﹐循脛外﹐由足跗而走大指。陽明爲三陽之長﹐太陽經病不解﹐營衛內郁﹐二日必傳陽明之經。陽气盛滿﹐故脈大而身熱。若腑陽素實﹐則自經入腑﹐表熱裏傳﹐裏熱則桂麻解表之法﹐更爲承气攻裏之方。仲景立陽明之法﹐專爲入腑者設﹐非第二日陽明之經病也。

按陽明病﹐太陽經證未罷﹐中風﹐仍以桂枝湯主之﹐傷寒﹐仍以麻黃湯主之。太陽未解﹐而將入陽明﹐以桂枝加葛根湯主之。太陽未解﹐而已入陽明﹐以葛根湯主之。二陽表未解﹐而裏有郁﹐以葛根加半夏湯主之﹐表解而裏熱﹐以調胃承气湯主之。表解而裏微實﹐以小承气湯主之。表解而裏大實﹐以大承气湯主之。裏實而津竭﹐以密煎導方﹑豬膽汁方主之。裏實而脾約﹐以麻仁丸方主之。裏實而血瘀﹐以抵當湯主之。

傷寒十六證類方傷寒證六經提綱

陽明經虛證提綱

陽明病﹐若能食﹐名中風﹔不能食﹐明中寒。陽明病﹐若中寒﹐不能食﹐小便不利﹐手足然汗出﹐此欲作固瘕﹐大便初硬後溏。所以然者﹐胃中冷﹐水谷不別故也。陽明病﹐不能食﹐攻其熱必噦。所以然者﹐胃中虛冷故也。以其人本虛﹐故攻其熱必噦。傷寒大吐大下之極虛﹐復極汗出者﹐以其人外气拂郁﹐復與之水﹐以發其汗﹐因得噦。所以然者﹐胃中寒冷故也。

傷寒嘔多﹐𨿽有陽明證﹐不可攻之。陽明病﹐心下硬滿者﹐不可攻之。攻之利遂不止者死﹐利止者愈。

按陽明與太陰爲表裏﹐陽盛則陽明司權﹐太陰化燥﹐而入胃腑。陰盛則太陰當令﹐陽明化濕﹐而傳脾臟。人之本气不一﹐有胃實者﹐有胃虛者﹐胃實入腑則燥熱﹐而宜涼泄。胃虛傳髒則濕寒﹐而宜溫補。大﹑小承气之證﹐胃之實者﹔五苓﹑四逆之證﹐胃之虛者﹔實者是爲陽明病﹐虛者名爲陽明﹐而實則太陰也。人知胃實者之無所復傳﹐不知胃虛者之動入三陰﹑傳變無窮也。則承气三湯﹐可以生人於胃實﹐可以殺人於胃虛﹐未可混施也。

按陽明虛證﹐裏寒而水盛﹐以四逆湯主之。裏寒而土虛﹐以吳茱萸湯主之。裏有積濕﹐以五苓散主之。

裏有虛熱﹐以梔子豉湯主之﹐白虎加人參湯主之。裏有濕熱﹐以豬苓湯主之。裏有燥熱﹐以白虎湯主之。

裏有瘀熱﹐以茵陳蒿湯主之。

傷寒十六證類方傷寒證六經提綱

少陽經提綱

少陽之爲病﹐口苦咽漧目眩也。

按少陽從相火化气﹐其經在陽明之次﹐脈之分﹐起目銳﹐循耳下項﹐自胸貫膈﹐由脇裏出外踝﹐循足跗而走名指。病則經气壅迫﹐不能順降﹐故胸痛脇痞﹐相火上炎﹐故口苦咽漧﹐陽气升浮﹐是以目眩﹐濁气充塞﹐是以耳聾。位在二陽之裏﹐三陰之表﹐陽盛則熱﹐陰盛則寒﹐故往來寒熱。其視三陽之經﹐陽气方長﹐故其脈弦細。傷寒中風﹐一日太陽﹐二日陽明﹐三日則傳少陽。然三日少陽﹐而不入陽明之腑。太陰之髒﹐則無少陽諸證。六日經盡汗出表解﹐不能自解﹐則以麻黃桂枝發之﹐大小柴胡不必用也。若內傳臟腑﹐外連少陽之經﹐然後顯少陽諸證﹐其始得不必三日﹐其病解不必六日﹐大小柴胡之的證﹐於太陽之麻桂無關矣。

按少陽經本病﹐經气郁迫﹐表裏不和﹐以小柴胡湯主之。太陽經證未罷﹐而遽入少陽﹐以柴胡桂枝湯主之。太陽病未解而表實﹐以麻黃湯主之。少陽病已具而裏虛﹐以小建中湯主之。太少合病﹐而自下利﹐以黃芩湯主之。若嘔者﹐黃芩加半夏生薑湯主之。表未解而裏實﹐以大柴胡湯主之。表已解而裏熱﹐以調胃承气湯主之。婦人熱入血室﹐以小柴胡湯主之。

傷寒十六證類方傷寒證六經提綱

少陽經壞病提綱

本太陽病不解﹐轉入少陽者﹐脇下硬滿﹐漧嘔不能食。往來寒熱﹐尙未吐下﹐脈沈緊者﹐與小柴胡湯。若已吐下發汗﹑溫鍼﹑譫語﹐柴胡證罷﹐此爲壞病。知犯何逆。以法治之。

按少陽在陰陽之交﹐表裏之半﹐忌發汗﹑吐﹑下﹐泄其陰陽。陽虛而入太陰之髒﹐陰虛而入陽明之腑﹐是爲少陽壞病。如太陽病不能汗解﹐轉入少陽﹐脇下硬滿﹐漧嘔不食﹐往來寒熱﹐若尙未吐下﹐其脈沈緊者﹐全是小柴胡湯證﹐宜與小柴胡湯。若已經發汗﹑吐﹑下﹑溫鍼以致譫語不明﹐柴胡證罷﹐此少陽之壞病也。審其汗﹑下﹑溫鍼所犯何逆﹐以治之﹐救其壞也。

按少陽壞病入陽明﹐去路裏虛而心悸煩﹐以小建中湯主之。裏虛而心動悸﹐以炙甘艸湯主之。裏虛而煩滿譫語﹐以柴胡加龍骨牡蠣湯主之。少陽本病未罷﹐仍以小柴胡湯主之。表未解而裏實﹐仍以大柴胡湯主之。表未解而裏熱﹐以柴胡加芒硝湯主之。入太陰去路表裏未解﹐以柴胡桂枝榦姜湯主之。

傷寒十六證類方傷寒證六經提綱

少陽經壞病結胸痞證提綱

太陽與少陽並病﹐頭項彊痛﹐或眩冒﹐時如結胸﹐心下痞硬者﹐當刺大椎第一間﹐肺兪﹐肝兪﹐愼不可發汗﹐發汗則譫語脈弦。五六日譫語不止﹐當刺期門。太陽少陽並病﹐心下硬﹐頸項彊而眩者﹐當刺大椎﹐肺兪﹑肝兪﹐愼勿下之。太陽少陽並病﹐而反下之﹐成結胸﹐心下硬﹐下利不止﹐水漿不下﹐其人心煩。

按病在少陽﹐或入陽明之腑﹐或入太陰之髒。將入陽明﹐而經證未罷﹐下早則爲結胸。將入太陰﹐誤下則爲痞。與太陽之結胸﹑痞證﹐由來正同也。

按結胸證﹐以大陷胸湯主之。痞證﹐以半夏瀉心湯主之。

傷寒十六證類方傷寒證六經提綱

太陰經提綱

太陰之爲病﹐腹滿而吐﹐食不下﹐自利益甚﹐時腹自痛﹐若下之﹐必胸下結硬。

按太陰以濕土主令﹐其經起足大指﹐循內踝入腹﹐上膈﹐挾咽喉﹐而連舌本。太陰爲三陰之長﹐太陽經病不解﹐營衛內郁﹐而陽明﹐而少陽﹐四日必傳太陰之經。若髒陰素旺﹐則不拘何日﹐自經入髒。

入髒則必須溫裏﹐解表不能愈矣。仲景立太陰以及少陰之篇﹐皆入髒之裏病﹐非四五六日之經病也。

按太陰病﹐表寒未解﹐仍以桂枝湯主之。表未解而裏寒急﹐先以四逆湯主之﹐後以桂枝湯主之﹐表已解而裏有實寒﹐以四逆湯主之。裏有寒而上有虛熱﹐以黃連湯主之。表未解而裏虛﹐以桂枝加芍藥湯主之。表未解而裏實﹐以桂枝加大黃湯主之。表寒郁而內生濕熱。以茵陳蒿湯主之。表濕郁而內生瘀熱﹐以麻黃連翹赤小豆湯主之。表裏俱有瘀熱﹐以梔子柏皮湯主之。

傷寒十六證類方傷寒證六經提綱

少陰經提綱

少陰之爲病﹐脈微細﹐但欲寐也。

按少陰從君火化气﹐其經起足小指﹐走足心﹐循內踝﹐貫脊上膈﹐入肺中﹐循喉嚨而挾舌本。太陽經病不解﹐自表傳裏﹐以至陽明﹑少陽﹑太陰﹐五日則傳少陰之經。但傳少陰之經﹐不入少陰之髒。此陽不衰﹐陰亦非盛﹐陰盛則自經而入於髒﹐不化气於君火﹐而化气於寒水。蓋少陰一气﹐水火同宮﹐病則水盛而火負﹐故第有癸水之寒﹐而無丁火之熱﹐陽虧陰旺﹐死灰不燃﹐是以脈沈細而好寐﹐身倦臥而惡寒也。

按少陰病﹐表裏俱寒﹐以麻黃附子細辛湯﹐麻黃附子甘艸湯主之。裏寒而水盛﹐以四逆湯主之。裏寒而土敗﹐以附子湯主之。裏熱升而咽痛﹐以甘艸湯﹐桔梗湯主之。裏陰逆而咽痛﹐以半夏散及湯主之。咽痛而生瘡﹐聲不出﹐以苦酒湯主之。咽痛而胸滿心煩﹐以豬膚湯主之。裏寒而土虛﹐以吳茱萸湯主之。裏寒而水泛﹐以眞武湯主之﹐裏熱而有濕﹐以豬苓湯主之。裏熱而有郁﹐以四逆湯主之。裏寒而陽微﹐以通脈四逆湯主之。裏寒而脈絕﹐以白通湯主之。裏寒而無脈﹐嘔煩﹐以白通加豬膽汁湯主之。裏寒而下利膿血﹐以桃花湯主之。裏熱而液耗﹐以黃連阿膠湯主之。裏熱而水涸﹐以大承气湯主之。

傷寒十六證類方傷寒證六經提綱

厥陰經提綱

厥陰之爲病﹐消渴﹐气上衝心﹐心中熱疼﹐饑而不欲食﹐食則吐蛔﹐下之利不止。

按厥陰以風木主令﹐其經起足大指﹐循內跗﹐由內踝過陰器﹐抵小腹﹐上胸膈﹐布脇肋﹐循喉嚨之後﹐連目系﹐與督脈會於顚。太陽經病不解﹐日傳一經﹐以至陽明﹐少陽﹐太陰﹐少陰﹐六日傳於厥陰之經﹐六日經盡矣。若但傳厥陰之經﹐不入厥陰之髒﹐則經盡表解﹐自能汗愈。緣營衛郁遏﹐經脈莫容﹐旣無內陷之路﹐自然外發也。此𨿽傳厥陰之經﹐而厥陰之厥熱﹑吐利諸證﹐則槪不發作。其諸證發作者﹐是髒病﹐而非經病也。入髒則出入莫必﹐吉凶難料。陰盛則內傳﹐而傳無定日。陽復則外解﹐而解無定期。陰盛則爲死機﹐陽復則爲生兆﹐厥熱勝負之間﹐所關非小也。

按厥陰病﹐裏寒而吐蛔﹐以烏梅丸主之。表寒而裏虛﹐以當歸四逆湯主之。若內有積寒﹐以當歸四逆加吳榮萸生薑湯主之。裏寒而宜吐﹐以瓜蒂散主之。裏寒而有水﹐以茯苓甘艸湯主之。裏寒而厥逆﹐以四逆湯主之﹐裏寒而陽郁﹐以通脈四逆湯主之。裏寒而上有浮熱﹐以漧薑黃連黃芩人參湯主之。裏寒而上虛﹐以吳茱萸湯主之。陽回而裏熱下利﹐以白頭翁湯主之。陽回而裏熱有燥屎﹐以小承气湯主之。陽復而裏生煩熱﹐以梔子豉湯主之。

傷寒十六證類方傷寒十六證類方

表寒證

太陽病﹐頭痛發熱﹐汗出惡風者﹐桂枝湯主之。太陽中風﹐陽浮而陰弱。陽浮者﹐熱自發。陰弱者﹐汗自出。嗇嗇惡寒﹐淅淅惡風﹐翕翕發熱﹐鼻鳴漧嘔者﹐桂枝湯主之。太陽病﹐發熱汗出者﹐此爲營弱衛彊﹐故使汗出﹐欲救邪風者﹐桂枝湯主之。病患髒無他病﹐時發熱自汗出﹐而不愈者﹐此爲衛气不和也。先於其時發汗則愈﹐桂枝湯主之。病常自汗出者﹐此爲營气和﹐營气和者﹐外不諧﹐以衛气不共營气和諧故耳。以營行脈中﹐衛行脈外﹐復發其汗﹐營衛和則愈﹐宜桂枝湯。太陽病﹐初服桂枝湯﹐反煩不解者﹐先刺風池﹑風府﹐卻與桂枝湯則愈。太陽病﹐外證未解﹐脈浮弱者﹐當以汗解﹐宜桂枝湯。太陽病﹐外證未解者﹐不可下也﹐下之爲逆﹐欲解外者﹐桂枝湯主之。夫病脈浮大﹐問病者﹐言但便硬耳。設利之﹐爲大逆。硬爲實﹐汗出而解﹐何以故﹖脈浮當以汗解。酒客病﹐不可與桂枝湯﹐得湯則嘔﹐以酒客不喜甘故也。凡服桂枝湯吐者﹐其後必吐膿血也。桂枝本爲解肌﹐若其人脈浮緊﹐發熱汗不出者﹐不可與也。常須識此﹐勿令誤也。傷寒﹐發汗宜解﹐半日許復煩﹐脈浮數者﹐可更發汗﹐宜桂枝湯。傷寒﹐不大便六七日﹐頭痛有熱者﹐與承气湯﹐其小便淸者﹐知不在裏﹐仍在表也﹐當須發汗。若頭痛者必衄。宜桂枝湯。太陽病﹐先發汗不解﹐而復下之﹐脈浮者不愈。浮爲在外﹐而反下之﹐故令不愈。今脈浮﹐故知在外﹐當須解外則愈﹐桂枝湯主之。傷寒﹐醫下之﹐續得下利﹐淸谷不止﹐身疼痛者﹐急當救裏。後身疼痛﹐淸便自調者﹐急當救表﹐宜桂枝湯。傷寒大下後﹐復發汗﹐心下痞﹐惡寒者﹐表未解也。不可攻痞﹐當先解表﹐表解方可攻痞。解表宜桂枝湯。病患煩熱﹐汗出則解﹐又如瘧狀﹐日晡時發熱者﹐屬陽明也。脈實者﹐宜下之。脈浮虛者﹐宜發汗﹐宜桂枝湯。陽明病﹐脈遲﹐汗出多﹐微惡寒者﹐表未解也﹐可發汗﹐宜桂枝湯。太陰病﹐脈浮者﹐可發汗﹐宜桂枝湯。下利﹐腹脹滿﹐身體疼痛者﹐先溫其裏﹐乃攻其表﹐攻表宜桂枝湯。太陽病﹐頭痛發熱﹐身疼腰痛﹐骨節疼痛﹐惡寒無汗而喘者麻黃湯主之。脈浮者﹐病在表﹐可發汗﹐宜麻黃湯脈。浮而數者可發汗﹐宜麻黃湯。太陽病﹐脈浮緊﹐發熱身無汗﹐自衄者愈。傷寒﹐脈浮緊﹐不發汗﹐以致衄者﹐宜麻黃湯主之。太陽病﹐脈浮緊﹐無汗發熱﹐身疼痛﹐八九日不解﹐表證仍在﹐此當發汗﹐麻黃湯主之。服藥已微除﹐其人發煩﹐目瞑劇者必衄﹐衄乃解。所以然者﹐陽气重故也。脈浮緊者﹐法當身疼痛﹐宜以汗解之。假令脈尺中遲者﹐不可發汗。何以知之然﹐以營气不足﹐血少故也。陽明病﹐脈浮無汗而喘者﹐發汗則愈﹐宜麻黃湯。

太陽與陽明合病﹐喘而胸滿者﹐不可下﹐麻黃湯主之。太陽病十日已去﹐脈浮細而嗜臥者﹐外已解也。設胸滿腹痛者﹐與小柴胡湯。脈但浮者﹐與麻黃湯。太陽病﹐項背彊﹐KTKT無汗惡風者﹐葛根湯主之。太陽與陽明合病者﹐必自下利﹐葛根湯主之。

按以上諸證﹐或風傷衛而營病﹐或寒傷營而衛病﹐或入陽明而太陽經證未罷﹐二陽衛气並病。證固不同﹐而要總屬寒邪在表﹐不離乎溫散之法也﹐故以表寒證統之。

桂枝湯桂枝﹝三錢﹞芍藥﹝三錢﹞甘艸﹝二錢炙﹞生薑﹝三錢﹞大棗﹝四枚﹞水煎溫服﹐須臾啜稀粥﹐溫覆取微似汗﹐禁生冷﹑粘滑﹑肉面﹑五辛﹑酒酪﹑臭惡等物。按風傷衛﹐而治在營﹐故用甘艸大棗補脾精以滋肝血﹐生薑調臟腑而宣經絡﹐芍藥淸營中之熱﹐桂枝達營中之郁﹐孔竅一開﹐而營郁外達﹐則中風愈矣。

麻黃湯麻黃﹝三錢﹞桂枝﹝二錢﹞杏仁﹝三錢﹞甘艸﹝一錢炙﹞水二杯半﹐先煮麻黃至杯半﹐入諸藥同煎﹐至八分﹐溫服﹐覆取微似汗﹐不須啜粥。按寒傷營﹐而治在衛﹐故用甘艸保其中气﹐桂枝發其營郁﹐麻黃泄其衛气﹐杏仁利其肺气﹐降逆而止喘也。孔竅一開﹐而衛郁外達﹐則傷寒愈矣。

葛根湯葛根﹝四錢﹞麻黃﹝三錢﹞甘艸﹝二錢炙﹞芍藥﹝二錢﹞桂枝﹝二錢﹞生薑﹝二錢﹞大棗﹝四枚﹞水煎﹐先煮麻黃﹑葛根去沫﹐入諸藥煎服﹐不須啜粥。按營爲寒傷﹐閉束二陽衛气﹐故用葛根泄陽明之衛﹐麻黃泄太陽之衛﹐桂枝芍藥通經絡而淸營血﹐姜甘大棗和中气而補脾精也。

傷寒十六證類方傷寒十六證類方

表熱證

陽明中風﹐脈弦浮大﹐而短气﹐腹都滿﹐脇下及心痛﹐久按之气不通﹐鼻幹不得汗﹐嗜臥﹐一身及面目悉黃﹐小便難﹐有潮熱﹐耳前後腫﹐刺之小瘥。外不解﹐病過十日﹐脈續浮者﹐與小柴胡湯。陽明病﹐發潮熱﹐大便溏﹐小便自可﹐胸脇滿不去者﹐小柴胡湯主之。陽明病﹐脇下硬滿﹐不大便﹐而嘔﹐舌上白苔者﹐可與小柴胡湯。傷寒五六日中風﹐寒熱往來﹐胸脇苦滿﹐嘿嘿不欲飲食﹐心煩喜嘔﹐或心中煩而不嘔﹐或渴﹐或腹中痛﹐或脇下痞硬﹐或心下悸﹐小便不利﹐或不渴﹐身有微熱者﹐或咳者﹐小柴胡湯主之。

血弱气盡﹑腠裏開﹐邪气因入﹐與正气相搏﹐結於脇下。正邪分爭﹐往來寒熱﹐休作有時﹐默默不欲飲食。臟腑相連﹐其痛必下﹐邪髙痛下﹐故使嘔也﹐小柴胡湯主之。傷寒中風﹐有柴胡證﹐但見一證便是﹐不必悉具。傷寒四五日﹐身熱惡寒﹐頸項彊﹐脇下滿﹐手足溫而渴者﹐小柴胡湯主之。嘔而發熱者﹐小柴胡湯主之。太陽病十日已去﹐脈浮細而嗜臥者﹐外已解也。設胸滿腹痛者﹐與小柴胡湯。傷寒陽脈澀﹐陰脈弦﹐法當腹中急痛者﹐先用小建中湯不瘥者﹐與小柴胡湯主之。傷寒五六日﹐頭汗出﹐微惡寒﹐手足冷﹐心下滿﹐口不欲食﹐大便硬﹐脈細者﹐此爲陽微結﹐必有表﹐復有裏也﹐脈沈亦在裏也。

汗出爲陽微﹐假令純陰結﹐不得復有外證﹐悉入在裏。此爲半在表半在裏也。脈𨿽沈緊﹐不得爲少陰病﹐所以然者﹐陰不得有汗﹐今頭汗出﹐故知非少陰也﹐可與小柴胡湯。設不了了者﹐得屎而解。婦人中風七八日﹐續得寒熱﹐發作有時﹐經水適斷者﹐此爲熱入血室﹐其血必結﹐故使如瘧狀﹐發作有時﹐小柴胡湯主之。婦人中風﹐發熱惡寒﹐經水適來﹐得之七八日﹐熱除而脈遲身涼﹐胸脇下滿﹐如結胸狀﹔譫語者﹐此爲熱入血室﹐當刺期門﹐隨其實而泄之。婦人傷寒發熱﹐經水適來﹐晝日明了﹐暮則譫語﹐如見鬼狀者﹐此爲熱入血室﹐無犯胃气及上二焦﹐則自愈。本太陽病不解﹐轉入少陽者﹐脇下硬滿﹐漧嘔不能食﹐往來寒熱﹐尙未吐下﹐脈沈緊者﹐與小柴胡湯。凡柴胡湯病證而下之﹐若柴胡證不罷者﹐復與柴胡湯﹐必蒸蒸而振﹐卻發熱汗出而解。傷寒瘥以後﹐更發熱者﹐小柴胡主之。

按少陽證在半表半里之間﹐裏陰虛將入陽明之腑﹐裏陽虛將入太陰之髒﹐固不僅爲表證也﹐然用柴芩﹐終爲淸解之法﹐用裏藥不過預塞其去路耳﹐故以表熱證屬之。

小柴胡湯柴胡﹝四錢﹞黃芩﹝一錢五分﹞甘艸﹝一錢五分炙﹞人參﹝一錢五分﹞生薑﹝一錢五分﹞半夏﹝二錢﹞大棗﹝二枚﹞水二杯﹐煎一杯半﹐去滓﹐再煎八分﹐溫服。若胸中煩而不嘔者﹐去半夏﹑人參加栝蔞﹝二錢﹞。若渴者﹐去半夏﹐加人參﹝五分﹞﹑栝蔞根二錢。若腹中痛者﹐去黃芩﹐加白芍藥﹝一錢五分﹞。若脇下痞硬﹐去大棗﹐加牡蠣二三錢。若心下悸而小便不利者﹐去黃芩加茯苓二錢。若不渴﹐外有微熱者﹐去人參加桂枝﹝一錢五分﹞﹐溫覆取微似汗。若咳者﹐去人參﹑大棗﹑生薑加五味子七分﹑漧薑一錢。按少陽中郁﹐表裏不和﹐故用柴芩淸半表而瀉甲木﹐參甘大棗溫半里而補己土﹐生薑半夏降胃逆而止嘔吐也。

傷寒十六證類方傷寒十六證類方

表虛證

太陽病﹐發汗﹐遂漏不止﹐其人惡風小便難﹐四肢微急﹐難以屈伸者﹐桂枝加附子湯主之。

按太陽證發汗太過﹐以致汗泄亡陽﹐表虛已極。但經絡之陽﹐根於腎水﹐溫腎陽卽所以治表虛也。故以表虛證屬之。

桂枝加附子湯桂枝﹝三錢﹞芍藥﹝三錢﹞甘艸﹝二錢﹞生薑﹝三錢﹞大棗﹝四枚﹞附子﹝一錢﹞水煎服按腎气者﹐諸陽之本﹐汗漏不止﹐則腎中陽根泄而不藏﹐故用桂枝達肝木之郁陷﹐芍藥斂風气之疏泄﹐姜甘大棗補脾精﹐而和中气﹐附子暖腎水以益陽根也。

傷寒十六證類方傷寒十六證類方

表實證

太陽病﹐得之八九日﹐如瘧狀﹐發熱惡寒﹐熱多寒少﹐其人不嘔﹐淸便欲自可﹐一日二三度發﹐脈浮緩者﹐爲欲愈也。脈微而惡寒者﹐此陰陽俱虛﹐不可更發汗﹑更下﹑更吐也。面色反有熱色者﹐未欲解也。以其人不得小汗出﹐身必癢﹐宜桂枝麻黃各半湯。服桂枝湯﹐大汗出﹐脈洪大者﹐與桂枝湯﹐如前法。

若形如瘧﹐日再發者﹐桂枝二麻黃一湯。太陽病﹐項背彊KTKT﹐反汗出惡風者桂枝加葛根湯主之。傷寒六七日﹐發熱微惡寒﹐支節煩疼﹑微嘔﹐心下支結﹐外證未去者﹐柴胡桂枝湯主之。傷寒五六日﹐已發汗﹐而復下之﹐胸脇滿微結﹐小便不利﹐渴而不嘔﹐但頭汗出﹐往來寒熱﹐心煩者﹐此爲末解也。柴胡桂枝榦姜湯主之。

按以上諸證﹐有太陽風寒雙感者﹐有太陽陽明並病者﹐有少陽病尙連太陽之經者﹐有少陽病將傳太陰之髒者﹐而要總屬實邪在表也﹐故以表實證統之。

桂枝麻黃各半湯桂枝﹝一錢二分﹞芍藥﹝八分﹞生薑﹝八分﹞甘艸﹝八分炙﹞麻黃﹝八分﹞大棗﹝二枚半﹞杏仁﹝七枚﹞先煮麻黃去沫﹐入諸藥煎﹐溫服。按風寒雙感﹐營衛並傷﹐故麻桂並用以泄營衛也桂枝二麻黃一湯桂枝﹝一錢三分﹞芍藥﹝一錢﹞麻黃﹝七分﹞生薑﹝一錢﹞杏仁﹝十六枚﹞甘艸﹝七分﹞大棗﹝一枚﹞煎法同上。

按風寒雙感﹐而風邪較多﹐寒邪較少﹐故重泄營血。而輕泄衛气﹐乃爲合法也。

桂枝加葛根湯桂枝﹝二錢﹞芍藥﹝二錢﹞甘艸﹝一錢五分﹞生薑﹝二錢﹞大棗﹝三枚﹞

葛根﹝四錢﹞先煎葛根去沫﹐後入諸藥同煎﹐溫服﹐覆取微似汗﹐不須啜粥。按太陽表病不解﹐郁遏陽明經府之气﹐方中加葛根者﹐泄陽明之經气﹐降逆而達郁也。

柴胡桂枝湯柴胡﹝二錢﹞黃芩﹝八分﹞人參﹝一錢五分﹞半夏﹝一錢﹞甘艸﹝五分﹞桂枝﹝八分﹞芍藥﹝八分﹞生薑﹝八分﹞大棗﹝二枚﹞水煎服。按少陽之病﹐而微見惡寒﹐則太陽之外證未去﹐故宜柴胡合桂枝雙解太少之經邪也。

柴胡桂枝榦姜湯柴胡﹝四錢﹞桂枝﹝一錢五分﹞黃芩﹝一錢五分﹞栝蔞根﹝二錢﹞

漧薑﹝一錢﹞牡蠣﹝一錢﹞甘艸﹝一錢炙﹞水煎服。初服微煩﹐再服汗出而愈。按少陽之經﹐而傳太陰之髒﹐表裏俱未解也﹐故用柴胡黃芩疏甲木而淸相火﹐桂枝栝蔞達乙木而淸燥金﹐姜甘溫中而培土﹐牡蠣除滿而消結也。

傷寒十六證類方傷寒十六證類方

裏寒證

服大靑龍後﹐厥逆筋惕肉﹐此爲逆也﹐以眞武湯救之。太陽病發汗﹐汗出不解﹐其人仍發熱﹐心下悸﹐頭眩﹐身動﹐振振欲擗地者﹐眞武湯主之。少陰病﹐二三日不已﹐至四五日﹐腹痛﹐小便不利﹐四肢沈重疼痛﹐自下利者﹐此爲有水气。其人或咳﹐或小便利﹐或不利或嘔者﹐眞武湯主之。傷寒醫下之﹐續得下利淸谷不止﹐身疼痛者﹐急當救裏﹐宜四逆湯。脈浮而遲﹐表熱裏寒﹐下利淸谷者﹐四逆湯主之。病發熱頭痛﹐脈反沈﹐不瘥﹐身體疼痛﹐當溫其裏﹐宜四逆湯。

下利腹脹滿﹐身體疼痛者﹐先溫其裏﹐乃攻其表﹐溫裏宜四逆湯。自利不渴者﹐屬太陰﹐以其髒有寒故也。

當溫之﹐宜服四逆輩。少陰病﹐脈沈者﹐急溫之﹐宜四逆湯。少陰病﹐飲食入口卽吐﹐心中溫溫欲吐﹐復不能吐。始得之﹐手足寒﹐脈弦遲者﹐此胸中實﹐不可下也﹐當吐之。若膈上有寒飲﹐漧嘔者﹐不可吐也。急溫之﹐宜四逆湯。大汗﹐若大下利而厥冷者﹐四逆湯主之。大汗出﹐熱不去﹐內拘急﹐四肢疼﹐又下利厥逆而惡寒者﹐四逆湯主之。嘔而脈弱﹐小便復利﹐身有微熱﹐見厥者難治﹐四逆湯主之。發汗﹐若下之﹐病仍不解﹐煩躁者﹐茯苓四逆湯主之。下之後﹐復發汗﹐晝日煩躁不得眠﹐夜而安靜﹐不嘔不渴﹐無表證﹐脈微沈。

身無大熱者﹐漧薑附子湯主之。少陰病下利﹐白通湯主之。少陰病﹐下利脈微者﹐與白通湯。利不止﹐厥逆無脈﹐漧嘔煩者﹐白通加豬膽汁湯主之。服湯脈暴出者死﹐微續者生。食穀欲嘔者﹐屬陽明也﹐吳茱萸湯主之。

少陰病﹐吐利﹐手足厥冷﹐煩躁欲死者﹐吳茱萸湯主之。漧嘔吐涎沫頭痛者﹐吳茱萸湯主之。少陰病﹐下利便膿血﹐桃花湯主之。少陰病﹐二三日至四五日﹐腹痛﹐小便不利﹐下利不止﹐便膿血者﹐桃花湯主之。

按以上諸證﹐或汗後亡陽﹐或嘔吐﹐或腹痛﹐或泄利﹐或身體疼痛﹐或手足厥逆﹐或煩躁欲死﹐或脈微欲絕﹐或吐涎沫﹐或便膿血﹐總屬陰邪在裏所致﹐故以裏寒證統之。

眞武湯茯苓﹝三錢﹞芍藥﹝三錢﹞生薑﹝三錢﹞白術﹝二錢﹞附子﹝一錢炮﹞水煎服。若嗽者﹐加五味子一錢﹐漧薑﹑細辛各五分。時法﹐去生薑。若小便利者﹐去茯苓。若下利﹐去芍藥﹐加漧薑二錢。若嘔者﹐去附子倍加生薑。按眞武湯證﹐皆緣水气之阻隔﹐故用苓術泄水而燥土﹐生薑止嘔而降濁﹐附子溫癸水之寒﹐芍藥淸乙木之風也。

四逆湯甘艸﹝二錢﹞漧薑﹝一錢五分﹞附子﹝一錢生用﹞水一杯半﹐煎八分服。按四逆湯證﹐總屬陰寒在裏﹐故用甘艸以培其土﹐漧薑以溫其中﹐附子以溫其下也。

茯苓四逆湯茯苓﹝六錢﹞人參﹝一錢﹞附子﹝一錢﹞甘艸﹝二錢﹞漧薑﹝一錢五分﹞

水煎服。按汗下亡陽﹐陽虛足生煩躁﹐故用茯苓參甘﹐泄水而補土﹔漧薑附子﹐溫脾而暖腎也。

漧薑附子湯漧薑﹝三錢﹞附子﹝三錢﹞水煎服。按汗下亡陽﹐陽根已拔﹐是以煩躁不得眠﹐故用漧薑溫中以回脾胃之陽﹐附子溫下以復肝腎之陽也。

白通湯蔥白﹝二莖﹐每莖寸半﹞漧薑﹝三錢﹞附子﹝三錢﹞水二杯﹐煎八分﹐溫服。

按下利气虛陽陷﹐脈絕不出﹐故用姜附回陽﹐蔥白達郁﹐陽回气達﹐則利止而脈出矣。

白通加豬膽汁湯蔥白﹝二莖﹞漧薑﹝三錢﹞附子﹝三錢﹞水煎成﹐入人尿十五茶匙﹐豬膽汁七茶匙﹐令相得溫服。按陰盛格陽﹑姜附不得下達﹐愈增上熱﹐故加人尿﹑豬膽淸君相之火﹐而除上熱也。

吳茱萸湯人參﹝二錢﹞吳茱萸﹝二錢﹞生薑﹝四錢﹞大棗﹝三枚﹞水煎服。按吳茱萸證﹐總屬中气頹敗﹐陽虛已極﹐故用人參﹑大棗培土而補中﹐吳茱萸﹑生薑溫胃而回陽也。

桃花湯赤石脂﹝一兩六錢﹞漧薑﹝一錢﹞粳米﹝四錢﹞畱赤石脂﹝一半﹞﹐篩末﹐水四杯﹐煎二杯﹐入赤石脂方寸匕﹐分兩服。若一服愈﹐余勿服。按桃花湯證﹐系水寒土濕﹐故用粳米補土而泄濕﹐漧薑溫中而驅寒﹐石脂斂腸而固脫也。

傷寒十六證類方傷寒十六證類方

裏熱證

傷寒脈滑而厥者﹐裏有熱也﹐白虎湯主之。傷寒脈浮滑﹐此裏有熱﹐表有寒也﹐白虎湯主之。三陽合病﹐腹滿身重﹐難以轉側﹐口不仁而面垢﹐譫語遺尿。發汗則譫語﹐下之則額上生汗﹐手足逆冷﹐若自汗者﹐白虎湯主之。傷寒脈浮發熱無汗其表不解者不可與白虎湯渴欲飲水無表證者白虎加人參湯主之。

傷寒無大熱﹐口燥渴﹐心煩﹐背微惡寒者﹐白虎加人參湯主之。服桂枝湯﹐大汗出後﹐大煩渴不解﹐脈洪大者﹐白虎加人參湯主之。傷寒若吐若下後﹐七八日不解﹐熱結在裏﹐表裏俱熱﹐時時惡風﹐大渴﹐舌上干燥而煩﹐欲飲水數升者﹐白虎加人參湯主之。太陽與少陽合病﹐自下利者﹐與黃芩湯。陽明病若脈浮發熱﹐渴欲飲水﹐小便不利者﹐豬苓湯主之。陽明病﹐汗出多而渴者﹐不可與豬苓湯﹐以汗多胃中燥﹐豬苓湯復利其小便故也。

少陰病﹐下利六七日﹐咳而嘔渴﹐心煩不得眠者﹐豬苓湯主之。陽明病﹐發熱汗出者﹐此爲熱越﹐不能發黃也。但頭汗出﹐身無汗﹐劑頸而還﹐小便不利﹐渴欲飲水漿者﹐此爲瘀熱在裏﹐身必發黃﹐茵陳蒿湯主之。傷寒七八日身黃如橘子色﹐小便不利腹微滿者﹐茵陳蒿湯主之。傷寒﹐身黃發熱者﹐梔子柏皮湯主之。

少陰病﹐得之二三日以上﹐心中煩﹐不得臥﹐黃連阿膠湯主之。下利欲飲水者﹐以有熱故也﹐白頭翁湯主之。

熱利下重者﹐白頭翁湯主之。

按以上諸證﹐或大熱﹐或大渴﹐或自汗﹐或自利﹐或小便不利﹐或煩躁不眠﹐或瘀熱發黃﹐或挾熱下利﹐總屬陽邪在裏所致﹐故以裏熱證統之。

白虎湯知母﹝三錢﹞石膏﹝八錢﹞甘艸﹝一錢炙﹞粳米﹝四錢﹞水二杯﹐煮米熟湯成﹐大約一杯﹐溫服。以白虎證﹐乃燥熱內郁﹐故用石膏淸金而退熱﹐知母潤燥而泄火﹐甘艸﹑粳米補中而化气﹐生津而止渴也。

白虎加人參湯知母﹝三錢﹞石膏﹝八錢﹞甘艸﹝一錢炙﹞粳米﹝四錢﹞人參﹝一錢五分﹞水煎服。按白虎而加人參﹐淸金益气﹐生津化水﹐汗後解渴之神方也。

黃芩湯黃芩﹝三錢﹞甘艸﹝二錢﹞芍藥﹝二錢﹞大棗﹝三枚﹞水煎服。按太少合病﹐少陽經气郁而克戊土﹐故用甘艸﹑大棗補其脾經﹐黃芩﹑芍藥泄其相火﹐恐利亡脾陰﹐以致土燥而入陽明也。

豬苓湯豬苓苓茯澤瀉滑石阿膠﹝各一錢﹞水二杯﹐煎一杯﹐去滓﹐入膠烊化﹐溫服。

按土濕木郁﹐是生下熱﹐故用二苓滑澤利水而泄濕﹐阿膠潤木而淸風也。

茵陳蒿湯茵陳蒿﹝六錢﹞梔子﹝五枚﹞大黃﹝二錢﹞水三杯﹐先煮茵陳至杯半﹐後入諸藥﹐煮至八分﹐溫服﹐日三服﹐小盒飯利。按發黃乃濕熱內郁﹐故用茵陳利水而除濕﹐梔子﹑大黃泄熱而蕩瘀也。

梔子柏皮湯梔子﹝六七枚﹞黃柏皮﹝二錢﹞甘艸﹝一錢﹞水煎服。按身黃發熱﹐原屬瘀熱所致﹐故用甘艸培土而補中﹐梔子﹑柏皮泄濕而淸瘀熱也。

黃連阿膠湯黃連﹝二錢﹞黃芩﹝五分﹞芍藥﹝一錢﹞阿膠﹝一錢五分﹞雞子黃﹝一枚﹞

水一杯半﹐煎八分﹐去滓﹐入阿膠盡﹐小冷入雞子黃﹐攪勻溫服。按燥土克水而爍心液﹐液耗水涸﹐精不藏神﹐故用黃連﹑芩﹑芍淸君火而除煩熱﹐阿膠﹑雞子黃補脾精。而滋燥土也。

白頭翁湯白頭翁﹝一錢﹞黃連﹝一錢五分﹞黃柏﹝一錢五分﹞秦皮﹝一錢五分﹞水煎服﹐不愈更作一服﹐按厥陰陽復而生內熱﹐故用白頭翁淸少陽之相火﹐黃連淸少陰之君火﹐黃柏﹑秦皮泄厥陰之濕熱也。

傷寒十六證類方傷寒十六證類方

裏虛證

傷寒脈浮﹐自汗出﹐小便數﹐心煩﹐微惡寒﹐腳攣急﹐反與桂枝湯欲攻其表﹐此誤也。得之便厥﹐咽中幹﹐躁煩吐逆者﹐作甘艸漧薑湯與之﹐以復其陽。若厥愈足溫者﹐更作芍藥甘艸湯﹐其腳卽伸。問曰﹕證象陽旦﹐按法治之而增劇﹐厥逆﹐咽中幹﹐兩脛拘急而譫語。師言夜半手足當溫﹐兩腳當伸﹐後如師言。何以知此﹖答曰﹕寸口脈浮而大﹐浮則爲風﹐大則爲虛﹐風則生微熱﹐虛則兩脛攣﹐病證象桂枝﹐因加附子參其間﹐增桂令汗出﹐附子溫經﹐亡陽故也。厥逆咽中幹﹐煩躁﹐陽明內結﹐譫語煩亂﹐更飲甘艸漧薑湯﹐夜半陽气還﹐兩足當溫﹑脛尙微拘急﹐重與甘艸芍藥湯﹐爾乃脛伸。以承气湯﹐微溏則止其譫語﹐故知病可愈。發汗﹐病不解﹐反惡寒者﹐虛故也。芍藥甘艸附子湯主之。傷寒陽脈澀﹐陰脈弦﹐法當腹中急痛者﹐先用小建中湯。嘔家﹐不可與建中湯﹐以甜故也。傷寒二三日﹐心中悸而煩者﹐小建中湯主之。

按以上諸證﹐或誤汗傷陽﹐或誤汗傷陰﹐或汗後陰陽並傷﹐或木克土而中气被傷﹐均可謂之虛證也﹐故以裏虛證統之。

甘艸漧薑湯甘艸﹝四錢炙﹞漧薑﹝二錢炮﹞水煎服。

按發汗重亡其陽﹐裏實變而爲裏虛﹐故用甘艸培土而補中﹐漧薑溫胃而降逆也。

芍藥甘艸湯芍藥﹝四錢﹞甘艸﹝四錢炙﹞水煎服。按汗出傷陰﹐木燥金縮﹐故用甘艸舒筋而緩急﹐芍藥淸風而潤燥也。

芍藥甘艸附子湯芍藥﹝三錢﹞甘艸﹝三錢炙﹞附子﹝一錢﹞

水煎服。按汗泄血中溫气﹐木郁而陽陷﹐故用芍藥淸風而斂營血﹐甘艸培土而榮木气﹐附子暖水以補溫气也。

小建中湯芍藥﹝六錢﹞桂枝﹝三錢﹞甘艸﹝二錢﹞生薑﹝三錢﹞膠飴大棗﹝四枚﹞

水煎服。按肝膽合邪﹐風火郁發﹐中气被賊﹐勢難延緩﹐故用膠飴﹑甘﹑棗補脾經。而緩急痛﹐姜﹑桂﹑芍藥達木郁而淸風火也。

傷寒十六證類方傷寒十六證類方

裏實證

傷寒下後﹐心煩腹滿﹐臥起不安者﹐梔子濃朴湯主之。傷寒﹐醫以丸藥大下之﹐身熱不去﹐微煩者﹐梔子漧薑湯主之。發汗﹐若下之而煩熱胸中窒者﹐梔子豉湯主之。發汗吐下後﹐虛煩不得眠﹐若劇者﹐必反復顚倒﹐心中懊者﹐梔子豉湯主之﹐若少气者﹐梔子甘艸豉湯主之。若嘔者﹐梔子生薑豉湯主之。

凡用梔子湯﹐病患舊微溏者﹐不可與之。陽明病﹐脈浮而緊﹐咽燥口苦﹐腹滿而喘﹐發熱汗出﹐不惡寒反惡熱﹐身重﹐若發汗則躁﹐心憒憒反譫語﹐若加燒鍼﹐必怵惕煩躁不得眠。若下之﹐則胃中空虛﹐客气動膈﹐心中懊﹐舌上苔者﹐梔子豉湯主之。陽明病﹐下之﹐其外有熱﹐手足溫﹐不結胸﹐心中懊﹐饑不能食﹐但頭汗出者﹐梔子豉湯主之。下利後﹐更煩﹐按之心下濡者﹐爲虛煩也﹐宜梔子豉湯。病如桂枝證﹐頭不痛﹐項不彊﹐寸脈微浮胸中痞硬﹐气上衝咽喉﹐不得息﹐此爲胸中有寒也。當吐之﹐宜瓜蒂散。諸亡血家﹐不可與。病患手足厥冷﹐脈乍緊者﹐邪結在胸中﹐心下滿而煩﹐饑不能食者﹐病在胸中﹐當須吐之。宜瓜蒂散。太陽病不解﹐熱結膀胱﹐其人如狂﹐血自下﹐下者愈。其外不解者﹐尙未可攻﹐當先解外﹐外解已﹐但小腹急結者﹐乃可攻之。宜桃核承气湯。太陽病﹐六七日﹐表證猶存﹐脈微而沈﹐反不結胸﹐其人如狂者﹐以熱在下焦﹐少腹當硬滿﹐小便自利者﹐下血乃愈。

所以然者﹐以太陽隨經﹐瘀熱在腹裏故也。抵當湯主之。太陽病﹐身黃﹐脈沈結﹐小腹硬﹐小便不利者﹐爲無血也﹐小便自利﹐其人如狂﹐血證諦也。抵當湯主之。陽明病﹐其人喜忘者﹐必有蓄血。所以然者﹐必有久瘀血﹐故令喜忘﹐屎𨿽硬﹐大便反易﹐其色必黑。宜抵當湯下之。病患無表裏證﹐發熱七八日﹐𨿽脈浮數者﹐可下之。假令已下﹐脈數不解﹐合熱則消穀善饑。至六七日不大便者﹐有瘀血也﹐宜抵當湯。若脈不解﹐而下利不止﹐必協熱而便膿血也。傷寒有熱﹐少腹滿﹐應小便不利﹐今反利者﹐爲有血也﹐當下之﹐不可余藥﹐宜抵當丸。太陽病﹐脈浮而動數﹐浮則爲風﹐數則爲熱﹐動則爲痛﹐數則爲虛﹐頭痛發熱﹐微盜汗出﹐而反惡寒者﹐表未解也﹐醫反下之﹐動數變遲﹐膈內拒痛﹐胃中空虛﹐客气動膈﹐短气煩躁﹐心中懊﹐陽气內陷﹐心下因硬﹐則爲結胸。大陷胸湯主之。傷寒六七日﹐結胸熱實﹐脈沈而緊﹐心下痛﹐按之石硬者﹐大陷胸湯主之。太陽癥重發汗而復下之﹐不大便五六日﹐舌上燥而渴﹐日晡時小有潮熱﹐從心下至少腹硬滿而痛不可近者﹐大陷胸湯主之。傷寒十餘日﹐熱結在裏﹐復往來寒熱者﹐與大柴胡湯。但結胸無大熱者﹐此謂水結在胸脇也。但頭微汗出者﹐大陷胸湯主之。傷寒五六日﹐嘔而發熱者﹐柴胡證具﹐而以他藥下之﹐柴胡證仍在者﹐復與柴胡﹐此𨿽已下之﹐不爲逆。必蒸蒸而振﹐卻發熱汗出而解。若心下滿而硬痛者﹐此爲結胸也。大陷胸湯主之。結胸者﹐項亦彊﹐如柔痙狀﹐下之則和。宜大陷胸丸。小結胸病﹐正在心下﹐按之則痛﹐脈浮滑者﹐小陷胸湯主之。傷寒大下後﹐復發汗﹐心下痞﹐惡寒者﹐表未解也。不可攻痞﹐當先解表﹐表解方可攻痞。

宜大黃黃連瀉心湯。脈浮而緊﹐而復下之﹐緊反入裏﹐則作痞﹐按之自濡﹐但气痞耳。心下痞﹐按之濡﹐其脈關上浮者﹐大黃黃連瀉心湯主之。心下痞﹐而復惡寒汗出者﹐附子瀉心湯主之。太陽中風﹐下利嘔逆﹐表解者﹐乃可攻之。其人汗出﹐發作有時﹐頭痛﹐心下痞硬滿﹐引脇下痛﹐漧嘔短气﹐汗出不惡寒者﹐此表解裏未和也。十棗湯主之。二陽並病﹐太陽證罷。但發潮熱﹐手足汗出﹐大便難而譫語者﹐下之則愈。宜大承气湯。得病二三日﹐脈弱﹐無太陽柴胡證。煩躁心下硬。至四五日﹐𨿽能食﹐與小承气湯﹐少少與﹐微和之﹐令小安。至六日﹐與承气湯一升﹐若不大便﹐六七日小便少者﹐𨿽不能食但初頭硬﹐後必溏﹐未定成硬﹐攻之必溏。須小便利﹐屎定硬﹐乃可攻之﹐宜大承气湯。傷寒若吐若下後不解﹐不大便五六日﹐上至十餘日﹐日晡所發潮熱﹐不惡寒﹐獨語如見鬼狀﹐若劇者﹐發則不識人﹐循衣摸牀﹐惕而不安﹐微喘直視﹐脈眩者生﹐澀者死﹐微者但發熱譫語耳﹐大承气湯主之﹐若一服利﹐止後服。汗出譫語者﹐以有燥屎在胃中﹐此爲風也﹐須下之。過經乃可下之﹐下之若早﹐語言必亂﹐以表虛裏實故也。下之則愈﹐宜大承气湯。陽明病﹐下之﹐心中懊而煩﹐胃中有燥屎者可攻。腹微滿﹐初頭硬﹐後必溏﹐不可攻之。若有燥屎者﹐宜大承气湯。陽明病﹐譫語有潮熱﹐反不能食者﹐胃中必有燥屎五六枚也﹐宜大承气湯下之。若能食者﹐但硬耳。病患小便不利﹐大便乍難乍易﹐時有微熱﹐喘冒不得臥者﹐有燥屎也。宜大承气湯。病患不大便五六日﹐繞臍痛﹐煩躁﹐發作有時者﹐此有燥屎﹐故使不大便也。大下後﹐六七日不大便﹐煩不解﹐腹滿痛者﹐此有躁屎也。所以然者﹐本有宿食故也。宜大承气湯。陽明少陽合病﹐必下利﹐其脈不負者順也﹐負者失也。互相克賊﹐名爲負也。脈滑而數者﹐有宿食也﹐當下之。宜大承气湯。發汗不解﹐腹滿痛者﹐急下之。宜大承气湯。陽明病﹐發熱汗多者﹐急下之。宜大承气湯。傷寒六七日﹐目中不能了了﹐睛不和﹐無表裏證﹐大便難﹐身微熱者﹐此爲實也﹐急下之。宜大承气湯。少陰病﹐得之二三日﹐口燥咽漧者﹐急下之。宜大承气湯。少陰病﹐自利淸水﹐色純靑﹐心下必痛﹐目漧燥者﹐急下之。宜大承气湯。少陰病﹐六七日﹐腹脹不大便者﹐急下之﹐宜大承气湯。

陽明病﹐脈遲﹐𨿽汗出不惡寒者﹐其身必重﹐短气﹐腹滿而喘﹐有潮熱者﹐此外欲解﹐可攻裏也。手足然而汗出者﹐此大便已硬也。

大承气湯主之。若汗多﹐微發熱惡寒者﹐外未解也。其熱不潮﹐未可與承气湯。若腹大滿不通者﹐可與小承气湯﹐微和胃气﹐勿令大泄下。太陽病﹐若吐﹑若下﹑若發汗﹐微煩﹐小便數﹐大便因硬者﹐與小承气湯和之愈。陽明病﹐潮熱﹐大便微硬者﹐可與大承气湯。不硬者﹐不可與之。若不大便六七日﹐恐有燥屎﹐欲知之法﹐少與小承气湯﹐湯入腹中﹐轉失气者﹐此有燥屎﹐乃可攻之。若不轉失气﹐此但初頭硬﹐後必溏﹐攻之必脹滿不能食也。欲飲水者﹐與水則噦。其後發熱者﹐必大便復硬而少也。以小承气和之﹐不轉失气者﹐愼不可攻也。陽明病﹐譫語發潮熱﹐脈滑而疾者﹐小承气湯主之。因與承气一升﹐腹中轉失气﹐更服一升。若不轉失气﹐勿更與之。明日不大便﹐脈反微澀者﹐裏虛也﹐爲難治﹐不可更與承气湯也。下利譫語者﹐有燥屎也。

宜小承气湯。太陽病未解﹐脈陰陽俱停﹐必先振栗汗出而解。但陽脈微者﹐先汗出而解。但陰脈微者﹐下之而解。若欲下之﹐宜調胃承气湯。發汗後惡寒者﹐虛故也。不惡寒﹐反惡熱者﹐實也。當和胃气﹐與調胃承气湯。傷寒﹐若胃气不和譫語者﹐少與調胃承气湯。太陽病﹐三日發汗不解﹐蒸蒸發熱者﹐屬胃也。調胃承气湯主之。陽明病不吐﹑不下﹐心煩者﹐可與調胃承气湯。傷寒十三日不解﹐過經譫語者﹐以有熱也﹐當以湯藥下之。小便利者﹐大盒飯硬﹐而反下利﹐胃脈調和者﹐知醫以丸藥下之﹐非其治也。若自下利者﹐脈當微厥﹐今反和者﹐此爲內實也。調胃承气湯主之。太陽病﹐過經十餘日﹐心中溫溫欲吐﹐而胸中痛﹐大便反溏﹐腹微滿﹐鬱鬱微煩。先此時自極吐下者。與調胃承气湯。若不爾者﹐不可與。傷寒吐後腹脹滿者﹐與調胃承气湯。趺陽脈浮而澀﹐浮則胃气彊﹐澀則小便數﹐浮澀相搏﹐大便則難﹐其脾爲約﹐麻仁丸主之。

按以上諸證﹐或實邪在上﹐而用吐法。或實邪在下﹐而用攻法。或爲痰﹐或爲血﹐或爲水﹐或爲食﹐均屬實邪在裏也。故以裏實證統之。

梔子濃朴湯梔子﹝五六枚﹞濃朴﹝四錢姜炙﹞枳實﹝二錢﹞水煎服。按實邪在上﹐故用濃朴﹑枳實泄滿而降逆﹐梔子吐濁瘀而除煩也。

梔子漧薑湯梔子﹝五枚﹞漧薑﹝二錢五分﹞水煎服﹐得吐止﹐後服。按下傷中气﹐濁陰上逆﹐故用漧薑降逆而溫中﹐梔子吐瘀而降煩也。

梔子豉湯梔子﹝五七枚﹞香豉﹝四錢﹞先煮梔子﹐後入香豉﹐煮服﹐得吐﹐止後服。按汗下敗其中气﹐胃土上逆﹐胸中窒塞﹐故用香豉調中气而開窒塞﹐梔子吐濁瘀而除煩熱也。

梔子甘艸豉湯梔子﹝五七枚﹞香豉﹝四錢﹞甘艸﹝二錢炙﹞煎法同上。按此方加甘艸以益气也。

梔子生薑豉湯梔子﹝五七枚﹞香豉﹝四錢﹞生薑﹝五錢﹞煎法同上。按此方加生薑以止逆也。

瓜蒂散瓜蒂赤小豆上各等分爲末﹐取二錢﹐以香豉一撮﹐用熱湯煮作稀糜﹑和藥散服之﹐不吐者﹐少少加﹐得快吐乃止。諸亡血家﹐不可與之。按胸有寒痰﹐阻塞肺竅﹐故用香豉行其滯﹐小豆泄其濕﹐瓜蒂湧其寒痰也。

桃核承气湯桃仁﹝十六粒去皮尖﹞大黃﹝四錢﹞甘艸﹝二錢﹞桂枝﹝二錢﹞芒硝﹝二錢﹞

水煎去滓﹐入芒硝﹐煎微沸溫服。按瘀血內結小腹﹐故用枝桂﹑桃仁通經而破血﹐大黃﹑芒硝下瘀而泄濕﹐甘艸保其中气也。

抵當湯虻虫﹝十二个﹞水蛭﹝十二个熬﹞大黃﹝三錢﹞桃仁﹝七个﹞熬制照方﹐水一杯半﹐煎七分溫服﹐不下再服。活人雲﹕水蛭必用鍛石炒過再熬﹐方不害人。按熱結血分﹐故用水蛭﹑虻虫﹑桃仁﹑大黃破瘀而泄熱也。

抵當丸水蛭﹝七个熬﹞虻虫七个﹝去翅足﹞大黃﹝三錢酒洗﹞桃仁﹝十二枚去皮尖﹞研末爲丸﹐水一杯﹐煮取七分服﹐時當下血﹐不下血﹐再服。按變湯爲丸﹐是緩攻法也。

大陷胸湯大黃﹝二錢﹞芒硝甘遂﹝三分末﹞水一杯﹐先煮大黃至六分﹐去滓﹐入芒硝﹐煮一二沸﹐納甘遂末服﹐得快利﹐勿再服。按結胸證﹐乃肺金郁遏﹐霧气淫蒸﹐津液淤濁﹐化生痰涎﹐故用硝黃淸其郁熱﹐甘遂決其痰飲﹐胸中邪熱推蕩無餘矣。

大陷胸丸大黃﹝四錢﹞芒硝﹝一錢五分﹞杏仁﹝一錢五分﹞葶藶子﹝一錢五分﹞搗爲丸﹐如彈子大﹐每用一丸﹐入甘遂末三分﹐白蜜半匙﹐水一杯﹐煮半杯﹐溫服﹐一宿乃下。如不下﹐更服﹐以下爲度。按胸膈痞塞﹐濕熱燻衝﹐故用硝黃蕩其結熱﹐杏仁破其滯气﹐葶藶泄其水飲﹐變湯爲丸﹐取其緩也。

小陷胸湯黃連﹝一錢﹞半夏﹝二錢﹞栝蔞實﹝三錢﹞水二杯﹐先煮栝蔞實至一杯余﹐入二味再煮至七分服﹐微下黃涎﹐止後服。按小結胸證﹐亦屬內熱蓄飲﹐故用黃連泄熱﹐半夏降逆而滌飲﹐栝蔞淸金而去垢也。

大黃黃連瀉心湯大黃﹝二錢﹞黃連﹝一錢﹞以麻沸湯漬之﹐須臾絞去滓﹐溫服。按內熱痞郁﹐故用大黃﹑黃連瀉其痞郁之上熱也。

附子瀉心湯大黃﹝二錢酒浸﹞黃芩﹝一錢炒﹞黃連﹝一錢炒﹞附子﹝一錢另煮取汁﹞以麻沸湯漬三黃﹐須臾去滓﹐取汁﹐納附子汁合和﹑溫服。按痞證而動下寒﹐故用大黃﹐芩﹑連泄其上熱﹐而用附子溫其下寒也。

十棗湯芫花﹝熬﹞甘遂大戟﹝各等分﹞異篩秤末﹐合和之。水二杯﹐先煮大棗十枚﹐至七分去渣滓﹐納藥末﹐彊人服八九分﹐羸人服五六分﹐平旦溫服。若下少﹐病不除﹐明日更服﹐加三分﹐利後糜粥自養。按內有水飲郁格﹐故用大棗保其脾精﹐芫﹑遂﹑大戟泄其水飲也。

大承气湯芒硝﹝二錢﹞大黃﹝二錢酒洗﹞枳實﹝三錢五分﹞濃朴﹝四錢﹞水三杯﹐先煮枳實﹑濃朴至一杯半﹐去滓﹐納大黃﹐煎取一杯﹐去滓﹐納硝﹐更上微火一兩沸﹐溫服﹐得下勿再服。按大承气證﹐胃腑爍熱﹐閉塞不通﹐故用芒硝﹑大黃泄其燥熱﹐用枳﹑朴開其閉結也。

小承气湯大黃﹝四錢﹞濃朴﹝二錢﹞枳實﹝二錢﹞水二杯﹐煎八分溫服。按小承气去芒硝﹐取其緩攻也。

調胃承气湯大黃﹝四錢酒洗﹞甘艸﹝三錢炙﹞芒硝﹝三錢﹞水二杯﹐先煮大黃﹑甘艸﹐取一杯﹐去滓﹐納芒硝﹐更上微火煮令沸﹐少少溫服之。按調胃承气用大黃﹑芒硝蕩熱而去瘀﹐用甘艸補中而生津也。

麻仁丸麻仁﹝二兩﹞芍藥﹝五錢﹞枳實﹝五錢﹞大黃﹝一兩﹞濃朴﹝一兩﹞杏仁﹝一兩﹞煉蜜丸如桐子大﹐飲服十丸﹐漸加﹐以知爲度。按脈浮澀相合﹐乃土燥水枯﹐大便則難﹐其脾气約滯﹐而糞粒堅小。故用麻仁﹑杏仁潤燥而滑腸﹐芍藥﹑大黃淸風而泄熱﹑濃朴﹑枳實行滯而開結者也。

傷寒十六證類方傷寒十六證類方

表寒裏熱證

太陽病﹐發熱惡寒﹐熱多寒少﹐脈微弱者﹐此無陽也﹐不可更汗。宜桂枝二越婢一湯。太陽中風﹐脈浮緊﹐發熱惡寒﹐身疼痛﹐不汗出而煩躁者﹐大靑龍湯主之。若脈微弱﹐汗出惡風者﹐不可服也。服之則厥逆﹐筋惕肉﹐此爲逆也。傷寒脈浮緩﹐身不疼﹐但重﹐乍有輕時。無少陰證者﹐大靑龍湯主之。發汗後﹐不可更行桂枝湯。若汗出而喘﹐無大熱者﹐可與麻黃杏仁甘艸石膏湯主之。下後﹐不可更行桂枝湯。若汗出而喘﹐無大熱者﹐可與麻黃杏仁甘艸石膏湯主之。

按以上諸證﹐或表寒少而裏熱多﹐或無汗而煩躁﹐或有汗而喘促﹐均屬表寒未解﹐裏熱已作﹐故以表寒裏熱證統之。

桂枝二越婢一湯桂枝﹝一錢七分﹞芍藥﹝一錢七分﹞麻黃﹝一錢七分﹞甘艸﹝一錢七分﹞

大棗﹝二枚﹞生薑﹝一錢七分﹞石膏﹝二錢﹞先煮麻黃去沫﹐納諸藥同煎﹐溫服。按表有寒﹐裏有熱﹐故用麻桂生薑以達表郁﹐用石膏以淸裏熱﹐用芍藥以淸營熱﹐用甘艸大棗以補脾精也。

大靑龍湯麻黃﹝六錢﹞桂枝﹝二錢﹞甘艸﹝二錢炙﹞杏仁﹝十三枚﹞石膏﹝四錢﹞生薑﹝三錢﹞大棗﹝四枚﹞先煮麻黃去沫﹐後入諸藥煎﹐溫服﹐取微似汗。汗多者﹐以溫粉撲之。溫粉卽白術﹑本﹑川芎﹑白芷爲末﹐米粉和撲之。按衛气遏閉營郁而生內熱﹐故用甘艸﹑大棗補其脾精﹐生薑﹑杏仁降其肺气﹐麻﹑桂泄營衛之郁閉﹐石膏淸內熱之煩躁也。

麻黃杏仁甘艸石膏湯麻黃﹝四錢﹞杏仁﹝十六枚﹞甘艸﹝二錢﹞石膏﹝八錢﹞先煮麻黃去沫﹐後入諸藥煎﹐溫服。按汗後表寒未解﹐郁其肺气﹐熱蒸皮毛﹐故用麻黃發表﹐杏仁降逆﹐石膏淸金﹐甘艸培土﹐則表裏俱解矣。

傷寒十六證類方傷寒十六證類方

表熱裏寒證

少陰病﹐下利淸谷﹐裏寒外熱﹐手足厥逆﹐脈微欲絕﹐身反不惡寒﹐其人面色赤﹐或腹痛﹐或漧嘔﹐或咽痛﹐或利止脈不出者﹐通脈四逆湯主之。其脈卽出者愈。下利淸谷﹐裏寒外熱﹐汗出而厥者﹐通脈四逆湯主之。

按此證乃寒積於中﹐熱越於外﹐寒爲眞寒﹐熱乃假熱﹐故以表熱裏寒證屬之。

通脈四逆湯甘艸﹝二錢﹞漧薑﹝三錢﹞附子﹝一錢生用﹞水煎服。面赤者加連須蔥三莖﹐腹痛者去蔥加芍藥二錢﹐嘔者加生薑三錢﹐咽痛去芍藥﹑加桔梗二錢﹐利止脈不出者﹐去桔梗﹑加人參二錢。按寒凝於內﹐熱郁於外﹐此乃陰盛格陽﹐溫裏卽所以達表﹐故用姜甘溫中而培土﹐附子暖下而回陽也。

傷寒十六證類方傷寒十六證類方

表虛裏實證

發汗後﹐腹脹滿者﹐濃朴生薑甘艸半夏人參湯主之。傷寒汗出解之後﹐胃中不和﹐心下痞硬﹐幹噫食臭﹐脇下有水气﹐腹中雷鳴下利者﹐生薑瀉心湯主之。傷寒中風﹐醫反下之﹐其人下利日數十行﹐谷不化﹐腹中雷鳴﹐心下痞硬而滿﹐漧嘔心煩不得安。醫見其心下痞﹐謂病不盡﹐復下之﹐其痞益甚。此非結熱﹐但以胃中虛﹐客气上逆﹐故便硬也。甘艸瀉心湯主之。傷寒五六日﹐嘔而發熱者﹐柴胡證具﹐而以他藥下之﹐柴胡證仍在者﹐復與柴胡湯。此𨿽已下之﹐不爲逆。必蒸蒸而振﹐卻發熱汗出而解。若心下滿而硬痛者﹐此爲結胸也。大陷胸湯主之。但滿而不痛者﹐此爲痞﹐柴胡湯不中與也﹐宜半夏瀉心湯。傷寒發﹐汗若吐若下﹐解後心下痞硬﹐噫气不除者﹐旋復花代赭石湯主之。太陽與少陽合病﹐若嘔者﹐黃芩加半夏生薑湯。傷寒胸中有熱﹐胃中有邪气﹐腹中痛﹐欲嘔吐者﹐黃連湯主之。傷寒本自寒下﹐醫復吐下之﹐寒格更逆吐下﹐若食入口卽吐﹐漧薑黃連黃芩人參湯主之。

按以上諸證﹐均系汗吐下後﹐表气已虛﹐而內證或痞硬﹐或滿痛﹐或下利﹐或噫气﹐或嘔吐﹐仍屬實邪在裏﹐故以表虛裏實證統之。

濃朴生薑甘艸半夏人參湯濃朴﹝四錢﹞生薑﹝四錢﹞半夏﹝一錢五分﹞甘艸﹝二錢﹞人參﹝五分﹞水煎服。按汗泄中气﹐陽虛濕旺﹐樞軸不運﹐脾陷胃逆﹐則生脹滿﹐故用人參﹑甘艸補中而扶陽﹐朴夏生薑降濁而行郁也。

生薑瀉心湯生薑﹝二錢﹞甘艸﹝一錢五分﹞人參﹝一錢五分﹞漧薑﹝五分﹞黃芩﹝一錢五分﹞

半夏﹝一錢﹞大棗﹝二枚﹞黃連﹝五分﹞水煎服。按汗出解後﹐中气已虛﹐而胸中復有實邪塡塞﹐但其邪有寒有熱﹐故用生薑﹑半夏降其濁陰﹐黃芩﹑黃連淸其心膽之熱﹐姜甘參棗溫補中气以轉樞軸也。

甘艸瀉心湯甘艸﹝二錢﹞黃芩﹝一錢五分﹞漧薑﹝一錢五分﹞半夏﹝一錢﹞黃連﹝五分﹞大棗﹝二枚﹞水煎服。按當解表而反下之﹐敗其中气﹐水谷不化﹐土木皆郁﹐升降倒行﹐故用甘艸姜棗補中而溫下寒﹐半夏芩連降逆而淸上熱也。

半夏瀉心湯半夏﹝三錢﹞黃芩﹝一錢五分﹞漧薑﹝一錢五分﹞甘艸﹝一錢五分﹞人參﹝一錢五分﹞黃連﹝五分﹞大棗﹝二枚﹞水煎服﹐按下後中气已虛﹐裏陰上逆而爲痞﹐故用參甘姜棗溫補中脘之虛寒﹐黃芩黃連淸泄上焦之郁熱﹐半夏降濁陰而消痞滿也。

旋復代赭石湯旋復花﹝一錢五分﹞代赭石﹝五分﹞人參﹝一錢﹞甘艸﹝一錢﹞半夏﹝一錢﹞

生薑﹝二錢五分﹞大棗﹝二枚﹞水煎服。按汗吐下後﹐中气已敗﹐肺气鬱蒸而化痰飲﹐胃土壅遏而生噦噫﹐故用參甘大棗補其中脘﹐姜赭降其逆气﹐旋復花行痰飲而開郁濁也。

黃芩加半夏生薑湯黃芩﹝三錢﹞甘艸﹝二錢﹞芍藥﹝二錢﹞半夏﹝二錢﹞生薑﹝三錢﹞

大棗﹝三枚﹞水煎服。按太少合病﹐少陽經气郁而克戊土﹐土敗而自下利﹐故用甘艸大棗補其脾精﹐黃芩芍藥泄其相火﹐半夏生薑降胃逆而止嘔吐也。

黃連湯黃連﹝一錢五分﹞甘艸﹝一錢五分﹞漧薑﹝一錢五分﹞人參﹝五分﹞桂枝﹝一錢五分﹞半夏﹝一錢﹞大棗﹝二枚﹞水煎服。按肝邪克脾﹐腹中疼痛﹐膽邪克胃﹐欲作嘔吐﹐故用黃連﹑半夏淸上熱而止嘔吐﹐參甘姜棗溫中寒而止疼痛﹐桂枝疏木而通經也。

漧薑黃連黃芩人參湯漧薑﹝一錢五分﹞黃芩﹝一錢五分﹞黃連﹝一錢五分﹞人參﹝一錢五分﹞

水煎服。按中脘虛寒﹐而上焦有熱﹐故用漧薑﹑人參溫補中脘之虛寒﹐黃連﹑黃芩淸泄下焦之虛熱也。

傷寒十六證類方傷寒十六證類方

表實裏虛證

發汗後﹐身疼痛﹐脈沈遲者﹐桂枝加芍藥生薑人參新加湯主之。太陽病﹐外證未解﹐而數下之﹐遂協熱而利﹐利不止﹐心下痞硬﹐表裏不解者﹐桂枝人參湯主之。本太陽病﹐醫反下之﹐因而腹滿時痛者﹐屬太陰也﹐桂枝芍藥湯主之。

手足厥寒﹐脈細欲絕者﹐當歸四逆湯主之。若其人內有久寒者﹐當歸四逆加吳茱萸生薑湯主之。下利脈大者虛也﹐以其彊下之故也。設脈浮革﹐因而腸鳴者﹐屬當歸四逆湯。

按以上諸證﹐或身疼痛﹐脈沈遲﹐或下利有痞﹐或腹滿時痛﹐或脈細欲絕﹐均系表邪未解﹐而裏气已虛﹐故以表實裏虛證統之。

桂枝加芍藥生薑人參新加湯桂枝﹝二錢﹞芍藥﹝四錢﹞甘艸﹝二錢炙﹞人參﹝三錢﹞大棗﹝三枚﹞生薑﹝四錢﹞水二杯半﹐煎八分﹐溫服﹐餘同桂枝湯法。按汗泄血中溫气﹐陽虛肝陷﹐經脈凝澀﹐風木郁遏﹐故用甘艸補其脾精﹐桂枝達其肝气﹐芍藥淸風木之燥﹐生薑行經絡之瘀﹐人參補中气以充經脈也。

桂枝人參湯桂枝﹝二錢﹞人參﹝一錢五分﹞白術﹝一錢五分﹞漧薑﹝一錢五分﹞甘艸﹝二錢﹞水二杯半﹐先煮四味﹐取一杯半﹐去滓﹐入桂枝煮八分服。按表證不解而中气虛敗﹐故用桂枝通經而解表熱﹐參術姜甘溫補中气以轉升降之機也。

桂枝加芍藥湯桂枝﹝三錢﹞芍藥﹝六錢﹞甘艸﹝二錢﹞生薑﹝三錢﹞大棗﹝四枚﹞水煎服。按表證不解﹐而反下之﹐脾敗肝郁﹐因而腹滿時痛﹐故用桂枝解太陽之表邪﹐芍藥淸乙木之風燥也。

當歸四逆湯當歸﹝一錢五分﹞桂枝﹝一錢五分﹞芍藥﹝一錢五分﹞細辛﹝一錢五分﹞大棗﹝四枚﹞木通﹝一錢﹞甘艸﹝一錢炙﹞水煎溫服。按厥陰溫气虧敗﹐營血寒澀﹐不能暖肢節而充經絡﹐以致手足厥寒﹐脈細欲絕。故用甘艸﹑大棗補脾精以榮肝﹐當歸﹑芍藥養營血而復脈﹐桂枝﹑細辛﹑通艸溫行經絡之寒澀也。

當歸四逆加吳茱萸生薑湯當歸﹝一錢五分﹞桂枝﹝一錢五分﹞芍藥﹝一錢五分﹞細辛﹝一錢五分﹞大棗﹝四枚﹞甘艸﹝一錢﹞木通﹝一錢﹞生薑﹝四錢﹞吳茱萸﹝二錢﹞酒水各一杯﹐煎溫服。

按此方加吳茱萸﹑生薑者﹐溫寒凝而行陰滯也。

傷寒十六證類方傷寒十六證類方

表裏俱寒證

太陽病下之後﹐脈促胸滿者﹐桂枝去芍藥湯主之。若微惡寒者﹐去芍藥方中加附子湯主之。少陰病始得之﹐反發熱﹐脈沈者﹐麻黃附子細辛湯主之。少陰病得之二三日﹐麻黃附子甘艸湯﹐微發汗以二三日無裏證﹐故微發汗也。少陰病脈細沈數﹐病爲在裏﹐不可發汗。

按以上諸證﹐或太陽表寒未解而裏寒將作﹐或少陰裏寒內起而表寒外束﹐故以表裏俱寒證統之。

桂枝去芍藥湯桂枝﹝三錢﹞甘艸﹝二錢﹞生薑﹝三錢﹞大棗﹝四枚﹞水煎服。按下後脈促﹐表邪未解﹐而益以胸滿﹐則陽衰胃逆﹐濁气沖塞﹐故用桂枝﹑生薑以驅表裏之寒﹐用大棗﹑甘艸以補脾精也。

桂枝去芍藥加附子湯桂枝﹝三錢﹞甘艸﹝二錢﹞生薑﹝三錢﹞大棗﹝四枚﹞附子﹝一錢﹞水煎服。按微惡寒者﹐不止脾陽之虛﹐而腎陽以敗﹐故加附子之辛溫以驅裏寒也。

麻黃附子細辛湯麻黃﹝二錢﹞細辛﹝二錢﹞附子﹝一錢炮﹞水煎麻黃去沫﹐入諸藥同煎﹐溫服。按寒邪已傳腎臟﹐而猶帶表寒﹐內有少陰﹐則宜溫裏﹔外有太陽﹐則宜發表﹔故用麻黃散太陽之外寒﹐附子溫少陰之內寒﹐細辛降陰邪之衝逆也。

麻黃附子甘艸湯麻黃﹝二錢﹞附子﹝一錢﹞甘艸﹝二錢炙﹞水煎麻黃去沫﹐納諸藥同煎﹐溫服。按此方用麻黃髮太陽之表﹐用附子甘艸溫癸水而培己土也。

傷寒十六證類方傷寒十六證類方

表裏俱熱證

太陽病﹐桂枝證﹐醫反下之﹐利遂不止﹐脈促者﹐表未解也﹐喘而汗出者﹐葛根黃連黃芩湯主之。

按此證脈促﹐外有表熱﹔喘汗﹐內有裏熱﹔故以表裏俱熱證屬之。

葛根黃連黃芩湯葛根﹝四錢﹞甘艸﹝一錢炙﹞黃連﹝一錢﹞黃芩﹝一錢五分﹞先煮葛根去沫﹐後入諸藥同煎服。按脈促表邪未解﹐內而喘汗﹐是胸膈有熱﹐故用葛根之辛涼以達陽明之郁﹐用芩連之苦寒﹐以淸君相之火也。

傷寒十六證類方傷寒十六證類方

表裏俱虛證

傷寒脈結代﹑心動悸者﹐炙甘艸湯主之。少陰病﹐身體疼﹐手足寒﹐骨節痛﹐脈沈者﹐附子湯主之。

少陰病得之一二日﹐口中和﹐其背惡寒者﹐當灸之﹐附子湯主之。

按以上諸證﹐或脈結代而气血兩虛﹐或脈沈惡寒而眞陽已敗﹐故以表裏俱虛證統之。

炙甘艸湯甘艸﹝二錢﹞桂枝﹝一錢五分﹞生薑﹝一錢五分﹞人參﹝一錢﹞阿膠﹝二錢﹞

大棗﹝二枚﹞麻仁﹝一錢五分﹞麥冬﹝一錢五分﹞生地﹝六錢﹞水二杯﹐淸酒一杯﹐煎八分﹐入膠烊﹐溫服。按此證相火上燔﹐辛金受刑﹐甲木上郁﹐戊土被克﹐土金俱敗﹐則病傳陽明﹐而中气傷矣。故用參甘大棗益胃气而補脾精﹐膠地麻仁滋經脈而澤枯槁﹐姜桂行營血之瘀澀﹐麥冬淸肺金之燥熱也。

附子湯附子﹝二錢﹞茯苓﹝三錢﹞人參﹝二錢﹞白術﹝四錢﹞芍藥﹝三錢﹞水二杯﹐煎八分﹐溫服。按水寒木陷﹐生气欲絕﹐故用附子溫癸水之寒﹐芍藥淸乙木之風﹐參術茯苓培土而泄水也。

傷寒十六證類方傷寒十六證類方

表裏俱實證

中風發熱﹐六七日不解而煩﹐有表裏證﹐渴欲飲水﹐水入則吐者﹐名曰水逆。五苓散主之。太陽病﹐發汗後﹐大汗出﹐胃中幹﹐躁煩不得眠﹐欲得飲水者﹐少少與之﹐令胃气和則愈。若脈浮﹐小便不利﹐熱微消渴者﹐五苓湯主之。發汗已﹐脈浮數﹐煩渴者﹐五苓散主之。本以下之﹐故心下痞﹐與瀉心湯﹐痞不解。其人渴而口煩躁﹐小便不利者﹐五苓湯主之。太陽病﹐寸緩關浮尺弱﹐其人發熱汗出﹐復惡寒﹐不嘔﹐但心下痞者﹐此以醫下之也。如其不下者﹐病患不惡寒而渴者﹐此轉屬陽明也。小便數者﹐大便必硬﹐不更衣十日﹐無所苦也﹐渴欲飲水﹐少少與之﹐但以法救之。渴者﹐宜五苓散。傷寒汗出而渴者﹐五苓散主之。不渴者﹐茯苓甘艸湯主之。傷寒厥而心下悸者﹐宜先治水﹐當與茯苓甘艸湯。太陽病下之微喘者﹐表未解故也﹐桂枝加濃朴杏仁湯主之。喘家作桂枝湯﹐加濃朴杏子佳。本太陽病﹐醫反下之﹐因而腹滿大實痛者﹐桂枝加大黃湯主之。傷寒表不解﹐心下有水气﹐漧嘔發熱而咳﹐或渴﹐或利﹐或噫﹐或小便不利﹐少腹滿﹐或喘者﹐小靑龍湯主之。傷寒心下有水气﹐咳而微喘﹐發熱不渴﹐小靑龍湯主之。服湯已﹐渴者﹐此寒去欲解也。傷寒瘀熱在裏﹐身必發黃﹐麻黃連翹赤小豆湯主之。太陽與陽明合病﹐不下利但嘔者﹐葛根加半夏湯主之。傷寒發熱﹐汗出不解﹐心下痞硬﹐嘔吐而下利者﹐大柴胡湯主之。太陽病﹐過經十餘日﹐反二三下之﹐後四五日﹐柴胡證仍在者﹐先與小柴胡湯﹐嘔不止﹐心下急﹐鬱鬱微煩者﹐爲未解也﹐大柴胡湯下之則愈。傷寒十餘日﹐熱結在裏﹐復往來寒熱者﹐與大柴胡湯。傷寒後﹐脈沈沈者﹐內實也﹐下解之﹐宜大柴胡湯。傷寒十三日不解﹐胸脇滿而嘔﹐日晡所發潮熱﹐已而微利﹐此本柴胡證﹐下之而不利﹐今反利者﹐知醫以丸藥下之﹐非其治也。潮熱者﹐實也﹐先宜大柴胡湯以解外﹐後以柴胡加芒硝主之。

按以上諸證﹐均系表證未解﹐而裏證或有積水﹐或有停痰﹐或有宿食﹐或有蓄熱﹐表實而裏亦實﹐故以表裏俱實證統之。

五苓散豬苓﹝十八銖﹞澤瀉﹝一兩六錢﹞白術﹝十八銖﹞桂枝﹝半兩﹞茯苓﹝十八銖﹞

﹝注﹕一兩二十四銖﹐十八銖卽七錢五分。﹞共爲末﹐以白飲和服﹐三錢﹐日三服﹐多飲暖水﹐汗出愈。

按表邪未解﹐而裏有水气停瘀﹐故用桂枝行經而發表﹐白術燥土而生津﹐二苓﹑澤瀉行水而泄濕也。

茯苓甘艸湯茯苓﹝二錢﹞桂枝﹝二錢﹞甘艸﹝二錢﹞生薑﹝三錢﹞水煎服。按不渴者﹐濕邪較輕﹐故用苓桂姜甘泄水而疏木﹐和中而培土﹐防其濕動而生水瘀也。

桂枝加濃朴杏仁湯桂枝﹝三錢﹞甘艸﹝二錢﹞芍藥﹝三錢﹞大棗﹝四枚﹞杏仁﹝十四枚﹞

濃朴﹝一錢五分﹞生薑﹝三錢﹞水煎服﹐取微似汗。按表邪未解﹐而裏气郁阻﹐故用桂枝解表﹐加朴杏降逆而破壅也。

桂枝加大黃湯桂枝﹝三錢﹞芍藥﹝六錢﹞甘艸﹝二錢﹞生薑﹝三錢﹞大棗﹝四枚﹞大黃﹝七分﹞水煎服。按表證不解﹐而反下之﹐因而腹滿大實痛﹐故用桂枝解表﹐倍芍藥以漬﹝淸﹞木燥﹐加大黃以泄土郁也。

小靑龍湯麻黃﹝二錢﹞芍藥﹝二錢﹞細辛﹝一錢﹞漧薑﹝二錢﹞桂枝﹝二錢﹞甘艸﹝二錢﹞五味﹝一錢﹞半夏﹝一錢五分﹞先煮麻黃去沫﹐後入諸藥﹐煎服。若微利者﹐去麻黃﹐加蕘花﹐今以茯苓代之更穩。若渴﹐去半夏﹐加栝蔞根二錢。若噎者﹐去麻黃加炮附子一錢。若小便不利﹐小腹滿﹐加茯苓三錢。喘者﹐去麻黃﹐加杏仁十三枚。按表證未解﹐而水气瘀格﹐故用甘艸培其中气﹐麻桂發其營衛﹐芍藥淸其風木﹐半夏降逆而止嘔﹐五味﹑細辛﹑漧薑降逆而止咳也。

麻黃連軺赤小豆湯麻黃﹝二錢﹞連軺﹝二錢﹞甘艸﹝二錢﹞赤小豆﹝三錢﹞生梓白皮﹝二錢﹞杏仁﹝三錢﹞大棗﹝三枚﹞生薑﹝二錢﹞以潦水二杯半﹐先煮麻黃至二杯﹐去滓﹐入諸藥﹐煎八分﹐溫服。按傷寒表病﹐濕瘀而生裏熱﹐不得汗尿疏泄﹐身必發黃。故用麻黃泄皮毛之郁﹐杏仁降肺气之逆﹐生梓白皮淸相火而疏木﹐連翹﹑小豆泄濕熱而利水﹐姜﹑甘﹑大棗和中气而補脾精也。發汗利水﹐而黃自消矣。

葛根加半夏湯葛根﹝四錢﹞麻黃﹝三錢﹞芍藥﹝二錢﹞生薑﹝二錢﹞甘艸﹝二錢﹞桂枝﹝二錢﹞大棗﹝四枚﹞半夏﹝二錢﹞先煮麻黃﹑葛根去沫﹐入諸藥﹐煎服。按二陽合病﹐經迫腑郁﹐不能容納水谷未化之食﹐必當湧吐而上。故用葛根﹑麻黃泄二陽之衛郁﹐加半夏降胃逆而止嘔吐也。

大柴胡湯柴胡﹝四錢﹞半夏﹝一錢五分﹞芍藥﹝一錢五分﹞黃芩﹝一錢五分﹞生薑﹝二錢五分﹞枳實﹝一錢五分﹞大黃﹝二錢﹞大棗﹝二枚﹞水二杯﹐煎一杯半﹐去滓﹐再煎八分﹐溫服。

按表證未解﹐而裏熱內發﹐故用柴﹑芩﹑芍藥淸少陽之火﹐枳實﹑大黃泄陽明之熱﹐生薑﹑半夏降胃逆而止嘔吐也。

柴胡加芒硝湯柴胡﹝一錢二分﹞半夏﹝七分﹞黃芩﹝一錢﹞甘艸﹝一錢﹞生薑﹝一錢﹞

人參﹝一錢﹞大棗﹝一枚﹞芒硝﹝一錢﹞水煎﹐後入芒硝。一二沸﹐服。按經邪束迫﹐府熱日增﹐故用柴胡解外而淸其表﹐加芒硝者專淸腑熱也。

傷寒十六證類方傷寒十六證類方

雜治方

服桂枝湯﹐或下之﹐仍頭項彊痛﹐翕翕發熱﹐無汗﹐心下滿﹐微痛﹐小便不利者﹐桂枝去桂加茯苓白術湯主之。

桂枝去桂加茯苓白術湯芍藥﹝三錢﹞甘艸﹝二錢﹞生薑﹝三錢﹞茯苓﹝三錢﹞白術﹝三錢﹞

大棗﹝三枚﹞水煎服﹐小便利則愈。按此證非風邪之外束﹐實濕邪之內動﹐故去桂枝之解表﹐加茯苓﹑自術泄濕而燥土也。

傷寒﹐若吐若下後﹐心下逆滿﹐气上衝胸﹐起則頭眩﹐脈沈緊﹐發汗則動經﹐身爲振振搖者﹐茯苓桂枝白術甘艸湯主之。

茯苓桂枝白術甘艸湯茯苓﹝四錢﹞桂枝﹝二錢﹞白術﹝二錢﹞甘艸﹝二錢﹞水煎服。按此證緣於水旺土濕﹐而風木郁動﹐故用苓術泄水﹐桂枝疏木﹐而甘艸補中也。

發汗過多﹐其人叉手自冒心﹐心下悸﹐欲得按者﹐桂枝甘艸湯主之。

桂枝甘艸湯桂枝﹝四錢﹞甘艸﹝二錢炙﹞水煎服。按此證乃土敗木郁﹐神宇不寧﹐故用桂枝疏木而安動搖﹐甘艸補土以培根本也。

發汗後﹐其人臍下悸者﹐欲作奔豚﹐茯苓桂枝甘艸大棗湯主之。

茯苓桂枝甘艸大棗湯茯苓﹝八錢﹞桂枝﹝四錢﹞甘艸﹝二錢﹞大棗﹝二枚﹞取水揚三五百徧﹐名甘瀾水﹐三杯﹐先煮茯苓至二杯﹐入諸藥﹐煎七分﹐溫服。

按此證純是肝气﹐木气奔衝﹐原於陽亡而水寒﹐故用茯苓﹑桂枝泄癸水而疏乙木﹐甘艸﹑大棗補脾精以滋肝血也。

燒鍼令其汗﹐鍼處被寒﹐核起而赤者﹐必發奔豚﹐气從少腹上衝心者﹐灸其核上﹐各一壯﹐與桂枝加桂湯。

桂枝加桂湯桂枝﹝六錢﹞芍藥﹝三錢﹞甘艸﹝二錢炙﹞生薑﹝三錢﹞大棗﹝四枚﹞水煎服。按汗後陽虛脾陷﹐木气不舒﹐奔豚發作﹐故加桂枝以疏風木﹐而降奔豚也。

傷寒脈浮﹐醫以火迫劫之亡陽﹐必驚狂起臥不安者﹐桂枝湯去芍藥加蜀漆龍骨牡蠣救逆湯主之。

桂枝去芍藥加蜀漆龍骨牡蠣湯桂枝﹝三錢﹞甘艸﹝二錢﹞大棗﹝四枚﹞生薑﹝三錢﹞牡蠣﹝四錢﹞龍骨﹝三錢﹞蜀漆﹝二錢﹞先煮蜀漆﹐後入諸藥﹐煎溫服。按汗多亡陽﹐君火飛騰﹐神魂失歸﹐是以驚生﹔濁气上逆﹐化生敗濁﹐迷塞心宮﹐是以狂作。故用桂枝﹑甘艸疏木而培中﹐生薑﹑大棗補脾而降逆﹐蜀漆吐腐瘀而療狂﹐龍骨﹑牡蠣斂神魂而止驚也。

水逆下之﹐因燒鍼煩躁者﹐桂枝甘艸龍骨牡蠣湯主之。

桂枝甘艸龍骨牡蠣湯桂枝﹝一錢﹞甘艸﹝二錢﹞龍骨﹝三錢﹞

牡蠣﹝三錢﹞水煎服。按火逆下之﹐亡其裏陽﹐又復燒鍼發汗﹐亡其表陽﹐神气離根﹐因而煩躁不安。故用桂枝﹑甘艸疏乙木而培中脘﹐龍骨﹑牡蠣斂神气而除煩躁也。

傷寒八九日﹐下之﹐胸滿煩驚﹐小便不利﹐譫語﹐一身盡腫﹐不可轉側者﹐柴胡加龍骨牡蠣湯主之。

柴胡加龍骨牡蠣湯柴胡龍骨黃芩生薑人參茯苓鉛丹牡蠣桂枝半夏﹝各一錢五分﹞

大棗﹝二枚﹞大黃﹝二錢﹞水煎﹐入大黃二三沸﹐溫服。按下傷中气﹐土濕木郁﹐膽火上逆﹐故用大棗參苓補土而泄濕﹐大黃柴胡泄火而疏木﹐生薑半夏下衝而降濁﹐龍骨牡蠣鉛丹斂魂而鎭逆也。

病在陽﹐應以汗解之﹐反以冷水之﹐灌之﹐其熱被劫不得去﹐彌更益煩﹐肉上粟起﹐意欲飲水﹐反不渴者﹐服文蛤散。若不瘥者﹐與五苓散。寒實結胸﹐無熱證者﹐與三物小陷胸湯﹐白散亦可服。

文蛤散文蛤﹝一錢﹞爲散﹐以沸湯和服。按煩熱作渴﹐因內有停水﹐故用文蛤利水而解渴也。

白散桔梗﹝四錢二分﹞貝母﹝四錢二分﹞巴豆﹝一錢二分去心熬黑﹞餘各爲末﹐以白飲和服八分﹐羸者減之。病在膈上必吐﹐病在膈下必利﹐不利進熱粥一杯﹐利不止﹐進冷粥一杯﹐按寒邪上逆﹐實結胸膈﹐肺郁生熱﹐故用桔梗﹑貝母淸降其虛熱﹐巴豆溫破其實寒也。

陽明病﹐自汗出﹐若發汗﹐小便自利者﹐以爲津液內竭﹐𨿽硬不可攻之﹐當須自欲大便﹐宜蜜煎導之﹐通之。若土瓜根及與大豬膽汁﹐皆可爲導。

蜜煎導方蜜一杯上一味﹐入銅器中﹐微火煎之﹐稍凝似飴狀﹐攪之勿令焦著﹐欲可丸﹐並手撚作挺﹐令頭銳﹐大如指﹐長二寸許﹐當熱時急作﹐冷則硬﹐以納穀道中﹐以手急抱﹐欲大便時去之。

豬膽汁方豬膽﹝一枚﹞上一味﹐瀉汁和醋少許﹐以灌穀道中﹐如一食頃﹐當大便出。

傷寒服湯藥﹐下利不止﹐心下痞硬﹐服瀉心湯已﹐復以他藥下之﹐利不止。醫以理中與之﹐利益甚。

理中者﹐理中焦﹐此利在下焦。赤石脂禹餘糧湯主之。復利不止者﹐當利其小便。

赤石脂禹餘糧湯赤石脂禹餘糧﹝各二兩六錢﹞水三杯半﹐煎一杯服﹐日三服。按下利由於下焦滑脫﹐故用赤石脂﹑禹餘糧固下焦之滑脫﹐利乃可止也。

少陰病二三日﹐咽痛者﹐可與甘艸湯。不瘥﹐與桔梗湯。

甘艸湯甘艸﹝六錢﹞水三杯﹐煎一杯﹐分兩次服。按少陰水旺﹐君相皆騰﹐二火逆衝﹐故用甘艸泄熱而緩急迫也。

桔梗湯桔梗﹝三錢﹞甘艸﹝六錢﹞水三杯﹐煎一杯﹐分兩次服。按加桔梗者﹐降逆而開結滯也。

少陰病﹐咽中痛﹐半夏散及湯主之。

半夏散及湯半夏桂枝甘艸﹝各等分﹞爲末﹐白飲和服三錢﹐日三服。不能服散者﹐水煮七沸﹐入散三錢﹐更煎三沸﹐少冷﹐少少咽之。按濁陰上逆﹐衝擊咽喉﹐因而作痛。故用桂枝﹑半夏降其沖气﹐甘艸緩其迫急也。

少陰病﹐咽中傷生瘡﹐不能語言﹐聲不出者﹐苦酒湯主之。

苦酒湯半夏雞子﹝一枚去黃﹞半夏洗﹐棗核大七枚﹐切作十四片﹐著苦酒中﹐以雞子殼置刀環中﹐安火上﹐令三沸﹐去滓﹐少少含咽之﹐不瘥再服﹝苦酒卽醋也﹞。按寒水下旺﹐火盛咽傷﹐故生瘡不能語言﹐金被火刑﹐故聲不出。故用苦酒敗結而消腫﹐半夏降逆而驅濁﹐雞子白淸肺而發聲也。

少陰病下利﹐咽痛﹐胸滿心煩者﹐豬膚湯主之。

豬膚湯豬膚﹝四兩﹞水七杯﹐煎三杯﹐入白蜜七錢﹐米粉四錢﹐熬香﹐分二三服﹝豬膚卽豬皮﹞。按寒水侮土﹐肝脾郁陷﹐膽胃俱逆﹐相火炎升。故用豬膚﹑白蜜淸金而止痛﹐潤燥而除煩﹐白粉收泄利而澀滑溏也。

少陰病﹐四逆﹐其人或咳或悸﹐或小便不利﹐或腹中痛﹐或泄利下重者﹐四逆散主之。

四逆散甘艸﹝一兩﹞枳實﹝一兩﹞柴胡﹝一兩﹞芍藥﹝一兩﹞上爲末﹐白飲和服﹐日二三服。咳者加五味子﹑漧薑各五錢﹐並主下利。悸者﹐加桂枝五錢。小便不利者﹐加茯苓五錢。腹中痛者﹐加炮附子一枚。泄利下重者﹐先以水煮薤白﹐去滓﹐以散納湯中﹐再煮﹐溫服。按此證﹐總緣土郁而木賊﹐故用甘艸﹑枳實培土而泄滯﹐柴胡﹑芍藥疏木而淸風也。

傷寒脈微而厥﹐至七八日膚冷﹐其人躁無暫安時者﹐此爲髒厥﹐非爲蛔厥也。蛔厥者﹐其人當吐蛔﹐令病者靜而復時煩﹐此爲髒寒﹐蛔上入其膈﹐故煩﹐須臾復止﹐得食而嘔﹐又煩者﹐蛔聞食臭出﹐其人當自吐蛔。蛔厥者﹐烏梅丸主之。

烏梅丸﹝又主久利方﹞

烏梅﹝九十三枚﹞細辛﹝六錢﹞漧薑﹝一兩﹞黃連﹝一兩六錢﹞蜀椒﹝四錢炒﹞當歸﹝四錢﹞桂枝﹝六錢﹞附子﹝六錢﹞人參﹝六錢﹞黃柏﹝六錢﹞各研末﹐以苦酒浸烏梅一宿﹐去核﹐飯上蒸之﹐搗成泥﹐和藥令相得﹐入煉蜜﹐共搗千下﹐丸如桐子大﹐先飲食﹐白飲和服十丸﹐日三服﹐漸加至二十丸。按蛔厥﹐因髒寒不能安蛔﹐故用姜辛殺蛔止嘔而降气沖﹐人參桂歸補中疏木而潤風燥﹐椒附暖水而溫下寒﹐連柏泄火而淸上熱也。

大病瘥後﹐喜睡﹐久不了了者﹐胃上有寒﹐當以丸藥溫之﹐宜理中丸。

理中丸﹝方見霍亂﹞

傷寒解後﹐虛羸少气﹐气逆欲吐者﹐竹葉石膏湯主之。

竹葉石膏湯石膏﹝八錢﹞半夏﹝二錢﹞人參﹝一錢三分﹞甘艸﹝一錢炙﹞麥冬﹝三錢﹞

粳米﹝四錢﹞竹葉﹝十片﹞水三杯﹐煎一杯半﹐去滓﹐納米﹐煮半熟﹐湯成去米﹐溫服﹐日三服。按火金不降﹐肺熱郁生﹐故用石膏淸金而潤燥﹐參甘粳米半夏補中而降逆也。

大病瘥後﹐勞復者﹐枳實梔子湯主之。若有宿食者﹐加大黃如博棋子五六枚。

枳實梔子豉湯枳實﹝二錢﹞梔子﹝五枚﹞豆豉﹝一撮﹞先以淸漿水三杯﹐空煮至二杯﹐納枳實﹑梔子﹐煎至一杯﹐納豉煮五六沸﹐服。覆有微汗。若有宿食﹐納大黃一錢五分。漿水﹐卽淘米之泔水。

按勞復證﹐濁陰凝聚﹐淸气堙郁﹐裏熱重生﹐壅悶又作﹐緣其中气新虛﹐易於感傷﹐故用枳實泄其壅滿﹐梔子淸其郁熱﹐香豉散其滯气也。

傷寒陰陽易之爲病﹐其人身體重﹐少气﹐少腹裏急﹐或引陰中筋攣﹐熱上衝胸﹐頭重不欲舉﹐眼中生花﹐膝脛拘急者﹐燒散主之。

燒散襠上取婦人﹐近前陰處﹐剪燒灰爲末﹐水和服一二錢﹐小便利﹐陰頭微腫則愈。

婦人病﹐取男子。按傷寒新瘥﹐男女交感﹐陰邪傳染﹐是謂陰陽易。故用燒散﹐同气感召﹐陰寒下泄﹐則復其和平之舊矣。

傷寒證辧

表熱裏熱陰熱陽熱

發熱翕翕無停止時﹐外覆之表熱也。發熱蒸蒸如炊籠﹐內越之裏熱也。表熱尿白﹐裏熱尿赤。表熱無汗﹐宜麻黃湯﹐有汗宜桂枝湯。裏熱輕者﹐宜涼膈散﹐重者宜三承气湯。發熱兼口燥舌漧煩渴者﹐爲陽經之熱﹐眞熱也﹐宜白虎等湯。發熱兼厥冷下利淸谷者﹐爲陰經之熱﹐假熱也﹐宜四逆等湯。

傷寒證辧

惡寒背惡寒

發熱惡寒﹐發於陽表也。有汗宜桂枝湯﹐無汗宜麻黃湯。無熱惡寒﹐發於陰裏也。有汗宜桂枝加附子湯﹐無汗宜麻黃附子細辛湯。背惡寒﹐口中不燥而和﹐屬少陰﹐宜附子湯。背惡寒﹐口中燥而渴﹐屬陽明﹐宜白虎加人參湯。

傷寒證辧

惡風

風寒二者﹐大率多相因﹐而少相離。有寒時不皆無風﹐有風時不皆無寒﹐故三陽俱有惡寒惡風同見也。惡風與惡寒﹐均屬表病﹐法當從表。然風屬陽﹐寒屬陰﹐故三陰經證﹐有惡寒而無惡風也。

傷寒證辧

頭痛

三陽經頭痛﹐身皆發熱﹐法當從三陽治。若不大便﹐小便赤﹐爲裏熱已實﹐宜承气湯下之。若小便淸白﹐卽不大便﹐爲裏熱未實﹐表尙未淸﹐法當先從表治也。厥陰頭痛﹐多厥而無熱﹐嘔吐涎沫﹐是厥陰挾寒邪上逆也﹐宜吳茱萸湯﹐溫而降之。三陰經﹐無頭痛﹐惟厥陰經有頭痛﹐以其脈與督脈上會於巓也。三陰經﹐無發熱﹐厥陰﹐少陰亦有發熱﹐謂之反發熱﹐以其髒有相火﹐陰盛格陽於外也。

傷寒證辧

項彊

項彊太陽病也﹐項背彊﹐太陽陽明病也。脈浮無汗﹐是從傷寒傳來﹐宜葛根湯。脈浮有汗﹐是從中風傳來﹐宜桂枝加葛根湯。脈沈﹐邪已入裏﹐宜栝蔞桂枝湯。結胸項彊﹐背反張﹐有汗如柔痙之狀﹐宜大陷胸丸。但見太陽少陽並病之項彊﹐不可汗下﹐宜柴胡去半夏加栝蔞主之。

傷寒證辧

身痛

未汗身痛屬表實﹐宜麻黃湯。汗後身痛屬表虛﹐宜桂枝新加湯。身痛尺脈遲﹐是血少營气不足﹐𨿽未經汗﹐亦不可發汗﹐宜建中湯加黃治之。身痛見少陰沈脈﹐四肢厥冷﹐宜附子湯。身痛見厥陰厥逆﹐汗出不止﹐下利淸谷﹐宜四逆湯。一身盡痛﹐不能轉側﹐掣引煩痛﹐是風濕病﹑宜桂枝附子湯。

傷寒證辧

煩躁不眠懊

身爲熱動而不安﹐謂之躁。心爲熱擾而不寧﹐謂之煩。煩則擾於內屬陽﹐躁則動於外屬陰。若懊心中﹐反復顚倒﹐煩不得眠。不與躁同見者﹐皆無冷病﹐惟躁則不然﹐當分表裏陰陽取治。故太陽有不汗出之煩躁﹐謂之在表﹐大靑龍證也。陽明有心下硬之煩躁﹐謂之在陽﹐白虎湯證也。三陰有吐利手足厥之煩躁﹐謂之在陰﹐四逆輩證也。諸煩無論汗吐下之前後﹐但大便不硬者﹐以竹葉石膏﹑溫膽﹑梔子豉等湯主治。便硬者﹐量其熱之淺深﹐以白虎﹑三承气湯主治。躁同三陰證見者﹐便屬陰寒﹐宜四逆﹑理中﹑吳茱萸湯主治。

傷寒證辧

自汗頭汗

自汗在太陽﹐謂之風邪﹐桂枝湯證也。在陽明﹐謂之熱越﹐白虎湯證也。若大熱蒸蒸﹐汗出過多﹐宜用調胃承气湯急下其熱﹐以救其津也。若更兼發熱﹐下利不休﹐內外兩脫屬凶。如頭汗出﹐劑頸而還﹐則爲熱不得外越﹐是以上蒸於首也。或因黃郁未發﹐或因濕家誤下﹐或因水結胸蒸﹐或因火劫熱迫﹐或因陽明蓄血﹐或因熱入血室﹐當分門施治。

傷寒證辧

手足汗

胃主四肢﹐爲津液之主。如熱聚於胃﹐蒸其津液﹐旁達於四肢﹐故手足然汗出﹐且小便自利﹐胃中津液必幹﹐大便必硬﹐本當攻也。若中寒胃陽土虛﹐脾不約束﹐津液橫溢四肢﹐故汗出而冷﹔陽虛失運﹐中寒不化﹐故小便不利﹔今𨿽便硬﹐而手足汗﹐非爲熱越者比﹐愼不可攻﹐攻之必變生固瘕﹐泄瀉澄淸不止也。

傷寒證辧

潮熱時熱

潮熱陽明腑證也﹐陽明旺於申酉﹐故潮熱發於午後﹐是可下之證也。發熱汗蒸蒸無休止時﹐亦屬陽明內實﹐可下之證。時熱謂發熱時輕時重﹐而有自汗﹐必不兼裏實可下之證﹐知風邪畱連在表﹐可用桂枝湯主治。

傷寒證辧

譫語鄭聲

言語心之主也﹐心气實熱而神有餘﹐則發爲譫語﹐譫語爲實﹐故聲長而壯﹐亂言無次﹐數數更端也。心气虛熱﹐而神不足﹐則發爲鄭聲﹐鄭聲爲虛﹐故音短而細﹐只將一言重復呢喃也。凡譫語鄭聲﹐與陽經同見者﹐均屬熱證﹐可以攻之。與陰經同見者﹐總爲寒證﹐可以溫之。然𨿽與陽經同見﹐而無可攻之證﹐不可攻之﹐當淸解也。𨿽與陰經同見﹐而無可溫之證﹐不可溫之﹐當淸補也。

傷寒證辧

渴證

渴病多因汗吐下傷其津液﹐致令胃中漧燥﹐故引飲也。陽邪往乘三陰﹐太陰則嗌漧﹐少陰則口燥﹐厥陰則消渴﹐亦屬熱傷津液也。三陰之渴﹐治法詳於三陰經內。凡渴欲飲水者﹐當少少與之﹐以滋胃幹﹐胃和則愈。若恣意欲飲之﹐不但渴不能愈﹐致水停畱﹐爲病太陽之渴﹐用五苓散者﹐以水停下焦﹐小便不利故也。陽明之渴﹐用白虎者﹐以胃熱飲水﹐連連不已也。少陽寒熱往來等證已具﹐心煩渴者﹐用小柴胡湯以和解﹐去半夏以避燥﹐加花粉以生津液也。

傷寒證辧

渴證

渴病多因汗吐下傷其津液﹐致令胃中漧燥﹐故引飲也。陽邪往乘三陰﹐太陰則嗌漧﹐少陰則口燥﹐厥陰則消渴﹐亦屬熱傷津液也。三陰之渴﹐治法詳於三陰經內。凡渴欲飲水者﹐當少少與之﹐以滋胃幹﹐胃和則愈。若恣意欲飲之﹐不但渴不能愈﹐致水停畱﹐爲病太陽之渴﹐用五苓散者﹐以水停下焦﹐小便不利故也。陽明之渴﹐用白虎者﹐以胃熱飲水﹐連連不已也。少陽寒熱往來等證已具﹐心煩渴者﹐用小柴胡湯以和解﹐去半夏以避燥﹐加花粉以生津液也。

傷寒證辧

渴證

渴病多因汗吐下傷其津液﹐致令胃中漧燥﹐故引飲也。陽邪往乘三陰﹐太陰則嗌漧﹐少陰則口燥﹐厥陰則消渴﹐亦屬熱傷津液也。三陰之渴﹐治法詳於三陰經內。凡渴欲飲水者﹐當少少與之﹐以滋胃幹﹐胃和則愈。若恣意欲飲之﹐不但渴不能愈﹐致水停畱﹐爲病太陽之渴﹐用五苓散者﹐以水停下焦﹐小便不利故也。陽明之渴﹐用白虎者﹐以胃熱飲水﹐連連不已也。少陽寒熱往來等證已具﹐心煩渴者﹐用小柴胡湯以和解﹐去半夏以避燥﹐加花粉以生津液也。

傷寒證辧

嘔證

嘔病﹐諸經皆有﹐因何屬少陽也。因表邪入來﹐裏气拒格﹐上逆作嘔﹐故屬少陽也﹐宜小柴胡湯。心下硬而煩﹐或不大便﹐宜大柴胡湯。如表不解之嘔﹐屬太陽也﹐宜柴桂湯。食穀欲嘔﹐屬陽明也﹐主中寒﹐宜吳茱萸湯。得湯更嘔﹐主表熱﹐宜葛根加半夏湯。嘔吐涎沫﹐或嘔吐蛔﹐屬厥陰也。吐涎沫者﹐宜吳茱萸湯。吐蛔者﹐宜烏梅丸。嘔而下利﹐是有水气﹐屬少陰也﹐宜眞武湯。飲而嘔﹐嘔而飲﹐飲嘔相因不已﹐是停水也﹐宜五苓散。

傷寒證辧

往來寒熱如瘧寒熱

寒而熱﹐熱而寒﹐寒熱相因不已﹐故名往來寒熱﹐爲少陽主證﹐宜小柴胡湯。寒熱而有作止之常﹐一日一次﹐或隔日一次﹐謂之瘧﹐屬雜病也。寒熱而無作止之常﹐日三五發﹐謂之如瘧﹐屬太陽經未盡之表邪也﹐宜麻桂各半湯。若熱多寒少﹐宜桂枝二越婢一湯。若有汗﹐宜桂枝二麻黃一湯。若無汗﹐亦宜麻桂各半湯。此皆治太陽未盡之微邪法也。

傷寒證辧

目眩耳聾

目眩者﹐目黑不明也﹐耳聾者﹐耳無所聞也﹐皆少陽經主證﹐非死候也。若因汗吐下失宜﹐致諸變逆壞證﹐目眩而神昏﹐言亂乃神散﹐气脫之候﹐故不能生也。若因誤發濕溫家汗﹐而不能言語﹐耳聾無聞﹐身靑面色變者﹐名曰重﹐亦死證也。

傷寒證辧

腹滿痛

腹滿時痛爲不足﹐宜桂枝加芍藥湯﹐不愈用理中湯。腹滿大痛爲有餘﹐宜桂枝加大黃湯。此爲誤下﹐邪陷太陰之裏證也。若潮熱自汗﹐大便難﹐則爲太陰之邪﹐轉屬陽明也﹐宜大承气湯。

傷寒證辧

吐證

凡不渴而厥吐﹐是寒虛吐也﹐宜理中﹑吳茱萸輩。凡渴而得食卽吐﹐是火吐也﹐實熱宜大黃甘艸湯﹐虛熱宜漧薑黃連黃芩湯﹐或竹葉石膏湯。渴而飲﹐飲而吐﹐吐而復渴﹐水逆病也﹐宜五苓散。

傷寒證辧

熱利寒利

自利不渴者﹐屬太陰寒也。下利欲飲水者﹐以有熱故也。此以渴不渴﹐辧寒熱也。小便黃赤﹐大便穢气稠粘者﹐皆熱利也。小便淸白﹐大便澄澈淸谷者﹐皆寒利也。熱利有表證﹐輕者宜升麻葛根湯﹐重者宜葛根湯汗之。有裏證者﹐量以三承气湯下之。無表裏證﹐輕者宜黃芩湯﹐重者宜葛根黃連黃芩湯淸之。寒利宜理中湯﹐溫而補之。若服理中湯不應者﹐此屬下焦滑脫﹐宜赤石脂禹餘糧湯固澀。仍然不應﹐此爲淸濁不分﹐水走大腸﹐宜五苓散﹐或豬苓湯利之﹐可瘥也。

傷寒證辧

但欲寐

行陰欲寐﹐嗜臥﹐少陰證也。若欲寐嗜臥﹐無表裏證﹐身和脈小﹐知已解也﹐然解後之睡﹐呼之則醒﹐醒而又睡﹐是陰气來復﹐非陰盛困陽﹐不須驚也。風溫亦欲寐多眠﹐則有脈浮發熱﹐汗出身重﹐鼻息鼾鳴之別。

傷寒證辧

陰陽咽痛

咽痛之證﹐寒熱皆有﹐咽漧腫痛﹐爲三陽熱證﹐宜甘桔﹑半夏﹑苦酒﹑豬膚等湯調治。不幹不腫而痛﹐爲三陰寒證﹐宜四逆湯加桔梗主治。

傷寒證辧

气上衝

气撞吐蛔﹐是厥陰本證也。若气撞不吐蛔﹐乃邪猶在陽﹐屬表也﹐宜桂枝湯。气上衝﹐且少腹引陰急痛﹐乃陰陽易病也﹐宜燒散。气上衝喉﹐胸滿難以布息﹐乃寒實在胸也﹐宜瓜蒂散。

傷寒證辧

饑不欲食

饑不欲食﹐吐蛔厥逆﹐乃厥陰本證也。下後饑不能食﹐屬陽明也。陽明病﹐則懊心下煩甚﹐頭上汗出﹐是熱在胃中﹐宜梔子豉湯湧之。厥陰病﹐脈微或不微而緊﹐更心煩者﹐非寒虛邪﹐是寒實邪而在胸中﹐宜瓜蒂散吐之。

傷寒證辧

手足厥逆

太陰經無厥逆﹐而有手足自溫。少陰經有寒厥﹐而無熱厥。厥陰經﹐有寒熱二厥﹐寒厥者只寒而不熱也﹐熱厥者由熱而厥﹐由厥而熱﹐熱厥相因﹐無休歇也。當辧陰陽淺深﹐以當歸四逆﹑承气等湯施治可也。

傷寒證辧

少腹滿痛

少腹滿﹐按之痛。若四肢厥冷﹐小便淸白者﹐是冷結膀胱﹐宜當歸四逆加吳茱萸生薑湯。不厥冷﹐小便自利者﹐是血蓄膀胱﹐宜桃仁承气湯。小便不利﹐是水蓄膀胱﹐宜五苓散。若大小便不利者﹐是水熱蓄﹐宜八正散。

傷寒證辧

神昏狂亂蓄血發狂

神昏是胃經熱極乘心也﹐熱入於陽﹐是以狂亂神昏。狂亂表實無汗者﹐宜三黃石膏湯。裏實不便者﹐宜三承气湯。無表裏證﹐而裏極者﹐宜白虎湯。太陽蓄血發狂﹐則少腹硬痛﹐小便自利﹐若小便不利﹐是水熱蓄也﹐非血蓄也。陽明血蓄如狂﹐則喜忘﹐大便黑﹐若大便不黑﹐是熱極也﹐非血蓄也。蓄血證輕者﹐桃仁承气湯﹐重者抵當湯﹐擇而用之可也。然發狂證﹐亦有陽盛陰虛之人﹐於作汗將解之時﹐奄然發狂﹐然汗出而解者﹐當須識之﹐不可以藥也。

傷寒證辧

循衣摸牀

循衣摸牀﹐危惡之極也。一因太陽火劫取汗﹐致陽盛傷陰﹐陰若未竭﹐則小便利多生。陰若已竭﹐則小便難多死。一因陽明熱極﹐汗吐下三法失宜﹐致成壞證﹐其熱彌深。脈實者堪下﹐則可治。脈弱者不堪下﹐則難治。此已成危惡壞證﹐往往陰陽虛實﹐醫莫能辧﹐無下手處。當以大劑獨參﹑六味﹑漧地黃湯﹐時時與之﹐每獲生也。

傷寒證辧

太陽陽邪停飲

太陽中風﹐有渴欲飲水﹐水入卽吐者﹐名曰水逆。飲水多而小便少者﹐名曰消渴。如發熱汗出心煩﹐小便不利﹐水入則吐﹐脈浮而數者﹐均宜五苓散﹐多服暖水﹐令微汗出﹐外解太陽﹐內利停水﹐其病自愈。若不能飲暖水﹐欲飲冷水者﹐是熱盛也﹐以五苓散加寒水石﹑石膏﹑滑石可也。

傷寒證辧

太陽陰邪停飲

太陽傷寒﹐表不解﹐發熱無汗﹐兼有漧嘔而咳﹐微喘﹐飲病之主證﹐宜以小靑龍湯外發寒邪﹑內散寒飲﹐則病可愈矣。或小便不利﹐少腹滿﹐或下利﹑或噎﹑或喘﹑或渴﹐此飲病或有之證﹐亦以靑龍湯主之。少腹滿﹐小便不利﹐是水停下焦﹔大便下利﹐是水走大腸﹐俱去麻黃入茯苓﹐專滲利也。噎爲內寒益甚﹐以麻黃易附子﹐散內寒也﹔喘气上逆﹐加杏仁以降逆也﹔渴加花粉去半夏﹐以避燥生津也。

傷寒證辧

少陰陽邪停飲

少陰病﹐當欲寐﹐至六七日﹐反心煩不得眠﹐是少陰熱也。下利而渴﹑咳嘔﹐小便不利﹐是水飲停也﹐宜以豬苓湯去熱而利水可也。

傷寒證辧

少陰陰邪停飲

少陰病﹐腹痛﹐四肢沈重疼痛﹐大便自利﹐小便不利﹐是陰寒兼有水气﹐宜眞武湯溫中利水。飲病或有之證﹐或咳﹐或小便利﹐或嘔﹐或下利。咳加細辛﹑生薑﹑五味子﹐小便若利﹐去茯苓﹐嘔去附子﹑倍加生薑﹐利去芍藥入漧薑。

傷寒證辧

喘急短气

息气急喝喝﹐而數張口﹑擡肩﹑欠肚者喘也。短气則似喘非喘﹐而不張口﹑擡肩﹑欠肚。二證皆胸中气病﹐屬肺也。無論喘急﹑短气﹐若气促壅塞﹐不能布息﹐爲有餘之實證。若气短空乏﹐不能續息﹐爲不足之虛證。內因飲冷傷肺﹐或因痰熱﹐外因形寒傷表﹐皮毛受邪﹐其次及膚﹐及肌﹐及胸﹐及腹入胃﹐皆令病喘。當審陰陽表裏﹐從化主治。喘急﹑短气﹐兼直視神昏﹐汗出潤發﹐脈微﹐四肢厥冷﹐皆死候也。與三陰寒證同見﹐是爲陰喘﹐宜四逆湯加杏仁﹑五味子﹐虛者倍加人參。與三陽熱證同見﹐是爲陽喘﹐宜白虎葛根黃芩黃連湯。與太陽表證同見﹐是爲表喘。無汗者﹐麻黃湯﹐兼煩躁者大靑龍湯﹐有汗者桂枝加濃朴杏仁湯。與陽明裏證同見者﹐是爲裏喘﹐宜大承气湯﹐兼結胸者宜大陷胸丸﹐若兼水气表實者。宜小靑龍湯﹐表虛及小便不利者﹐均宜五苓散加葶藶子。裏實者﹐宜葶藶大棗湯﹐兼腹脇硬痛者﹐宜十棗湯。裏寒者﹐宜眞武湯。若脈微細﹐口鼻气短喘乏﹐而無陰陽表裏證﹐此气虛喘也﹐宜保元湯加五味子﹑杏仁。若喘而唾痰稠粘﹐喉間漉漉有聲﹐此痰喘也﹐重者宜瓜蒂散﹐輕者宜二陳湯加苦藶子﹑蘇子。﹝注﹕苦藶子卽苦葶藶﹐性峻。﹞

傷寒證辧

心下悸

心下築築惕惕﹐怔怔忡忡﹐悸病之狀也。飲水多而小便少﹐水停心下﹐宜茯苓甘艸湯﹐或五苓散。厥冷爲寒﹐宜眞武湯。汗後爲虛﹐宜小建中湯。或不因汗後﹐是虛之甚也﹐宜炙甘艸湯。

傷寒證辧

戰振栗

戰謂身抖聳動也﹐栗謂心內發HT也﹐振亦聳動﹐比之於戰則無力也。所以論中曰振振者﹐皆責其虛也。栗邪气爲之也﹐戰正气爲之也﹐邪正相交故爭也。此證若生於汗吐下之後﹐是虛其中外而致逆也﹐若不致逆邪﹐因以衰正﹐因以和而作解﹐則爲正勝邪卻﹐戰栗汗出而平也。

傷寒證辧

呃逆噦噫

今之名曰呃逆﹐卽古之名曰KT也。KT者气噎結有聲也﹐世有以噦爲呃逆者﹐蓋不知噦之聲﹐聲從胃裏退場門﹐不似KT之格格連聲﹐气從臍下來自衝脈﹐退場門作聲也﹐呃逆頗類噯气﹑噫气﹑噯气者因飽食太急﹐此時作噯轉食气也﹔噫气者﹐因過食﹑傷食越食作噫食臭气也﹐均屬气逆爲病。呃逆之病﹐胃气虛竭也。兼熱者﹐以橘皮竹茹湯加柿蒂主之。兼大便不利者﹐以三承气湯主之。兼小便不利者﹐以五苓散湯主之。兼腎虛不能攝衝脈之气歸原者﹐以都气湯加牛膝主之。兼寒虛者﹐在太陰手足溫﹐以吳茱萸﹑理中湯主之。在少陰手足厥﹐更加附子。兼痞硬下利者﹐以生薑瀉心湯主之。兼痞硬噫气者﹐以旋復代赭石湯主之。

傷寒證辧

結胸

傷寒下之太早﹐則成痞硬。中風下之太早﹐則成結胸﹐均爲表邪乘之﹐入裏硬滿﹐按之而痛﹐爲結胸實邪也﹐硬滿按之不痛﹐爲痞硬虛邪也。大結胸從心下至少腹硬滿而痛﹐手不可近者﹐宜大陷胸湯攻之。小結胸微結心下﹐按之方痛﹐不按不痛者﹐宜小陷胸湯開之。身有微熱﹐頭自汗出﹐兼有是證者﹐爲水結胸﹐宜大陷胸丸攻之。嗽水不欲咽﹐兼有是證者﹐爲血結胸﹐血瘀不成衄解﹐或衄未盡﹐或婦人經來適斷﹐皆能成之﹐宜抵當丸﹐或桃仁承气湯攻之。凡結胸內實證﹐實可攻也﹐沈大脈﹐實可攻也。審其的當﹐則用抵當﹑桃仁承气﹑大陷胸湯﹑丸以攻之。審其不內實﹐脈浮滑﹐或脈浮大﹐是未的也﹐乃小陷胸湯證﹐不可攻也。誤攻之﹐定主凶。再髒結﹐證狀如結胸﹐舌苔白滑﹐脈浮而細﹐通腹兩脇皆硬滿痛﹐此證加之煩躁﹐凶死可知矣。

傷寒證辧

痞硬

傷寒下早﹑則成痞硬。中風下早﹐則成結胸﹐此其常也。然論中﹐中風下早﹐未嘗無痞硬﹐傷寒下早﹐亦有結胸。大抵從虛化者﹐多爲痞硬﹐從實化者﹐多爲結胸也。陽證心下痞硬者爲熱痞﹐宜大黃黃連瀉心湯。陽證汗出惡寒者﹐爲寒熱痞。宜附子瀉心湯。誤下少陽﹐發熱而嘔﹐心下痞滿者﹐爲嘔逆痞﹐宜半夏瀉心湯。

陽證誤下﹐心下痞硬﹐下利﹐心煩漧嘔﹐腹中雷鳴﹐脇下有水气﹐致小便不利者﹐爲虛熱水气之痞﹐宜生薑瀉心湯。若有是證﹐脇下無水气﹐其痞急益甚者﹐爲虛熱咳气上逆之痞﹐宜甘艸瀉心湯。凡有痞者﹐有無汗惡寒之表證﹐宜用桂枝湯。表解已﹐乃可以大黃黃連瀉心湯攻痞也。若有痞者﹐與瀉心湯。痞不解﹐其人煩渴﹐小便不利者﹐先以五苓散﹐大便利後﹐乃可與諸瀉心湯治痞也。

傷寒證辧

發黃

陽明病﹐應徧身有汗﹐謂之熱越。今頭汗出﹐身無汗﹐是熱不得外越﹐且渴而引飲﹐小便不利﹐必致停水﹐熱與濕瘀從土而化﹐外薄肌肉﹐謂之濕熱發黃也﹐或其人素有寒濕﹐爲表邪遏郁﹐或已成黃﹐又經發汗﹐傳入太陰﹐從陰而化﹐謂之濕寒發黃也。陽明屬陽﹐故其色明亮﹔太陰屬陰﹐故其色晦暗。太陽蓄血﹐亦有發黃證﹐多與狂病並生﹐當從蓄血治也。陽證表實無汗發黃者﹐宜麻黃連翹赤小豆湯汗之。裏實不便者﹐宜茵陳蒿湯下之。無表裏證熱盛者﹐宜梔子柏皮湯淸之。陰證發黃者﹐宜茵陳四逆湯溫之。若大便溏﹐小便祕發黃者﹐宜茵陳五苓散利之。環口黧黑出冷汗者﹐陰黃死證也。身體枯燥如煙燻者﹐陽黃死證也。

傷寒證辧

斑疹

傷寒發斑疹痧﹐皆因汗下失宜﹐外邪覆郁﹐內熱泛出而成。惟時气傳染﹐感而卽出﹐亦由疫之爲病烈而速也。發於衛分則爲痧﹐衛主气﹐故色白。發於營分則爲斑疹﹐營主血﹐故色紅。膚淺者爲疹﹐深重者爲斑。斑形如豆﹐甚者連屬成片。斑疹之色紅者輕﹐赤者重﹐黑者死。若其色淡紅而稀暗者﹐皆因邪在三陽﹐已成斑疹﹐及入裏﹐邪從陰化﹐或過服冷藥所致﹐是爲陰斑﹑陰疹﹑陰痧當從陰寒主治也。如溫斑出未透﹐宜發表者﹐宜防風松肌敗毒湯主之。斑已透﹐裏熱重者﹐宜加味淸毒化斑湯主之。如痧疹初起表熱輕者﹐宜荊防透疹湯主之。重者﹐宜防風松肌敗毒湯主之。裏熱太重者﹐宜淸營解毒湯主之。

傷寒證辧

衄血

陽明衄血﹐熱在裏也。太陽衄血﹐熱瘀經也。太陽失汗﹐則有頭痛目瞑之兆﹐陽明失下﹐則有漱水不欲咽之徵。衄血之後﹐身涼脈靜﹐知作解也。若仍不解﹐知衄未盡﹐熱畱於營分也。無汗表熱者﹐宜葛根合犀角地黃湯淸解之。欲作衄未衄﹐表實者﹐宜麻黃湯汗之﹐裏熱者宜犀角地黃湯加芩連淸之。若表實裏熱者﹐則又當合二方兩解之。

傷寒證辧

吐血

傷寒吐血﹐皆因失汗失下﹐火逆以致邪熱熾盛﹐沸騰經血故也。若血從口鼻耳目而出﹐小便難﹐此爲彊發少陰汗﹐名曰下厥上竭﹐爲難治。如三陽熱盛﹐吐血者﹐宜葛根合犀角地黃湯﹐熱甚加芩連淸解。若血瘀則胸滿或痛﹐當以桃仁承气合犀角地黃湯攻之。若暴吐腐臭之血﹐名曰內潰﹐內潰者死。若吐血過多﹐面唇無紅色﹐名曰血脫無救﹐脫輕者宜聖愈湯﹐重者宜人參養榮湯。

傷寒證辧

大小便膿血

陽經之熱﹐下注膀胱﹐傷其營分﹐熱少血多﹐瘀成血蓄﹔熱多血少﹐熱迫血行﹐血不得蓄﹐而走下竅﹐故尿血也﹐以導赤散利而淸之。陰經之熱﹐轉迫陽明﹐傷其營分﹐瘀則血蓄﹐喜忘如狂。不蓄則便血﹐熱腐則便膿﹐便膿熱郁﹐裏急下重所必然也。輕者宜黃連阿膠湯﹐重者宜白頭翁湯﹐滑脫者宜桃花湯澀之。

傷寒證辧

頤毒

傷寒頤毒﹐皆因汗下失宜﹐毒熱挾少陽相火上攻而成此證也。若其人陽气素盛﹐則髙腫紅疼痛﹐易於成膿﹐故爲順也。宜連翹敗毒散散之。或其人陽气素虛﹐或服冷藥過多﹐遏郁毒熱﹐伏藏在裏﹐內攻神昏﹐外毒漫腫﹐肉色不變﹐不疼木硬﹐則命必危也。毒伏未發之前﹐往往似三陰亡陽之證﹐脈隱不見﹐冷汗淋漓﹐肢冷如冰﹐但身輕目睛了了﹐煩渴﹐不大便﹐指甲紅紫爲異﹐此毒發始﹐臨治不可忽也。

傷寒證辧

狐惑

狐惑卽牙疳﹑下疳之古名也。近時惟以「疳」呼之。下疳卽狐也﹐蝕爛肛陰。牙疳卽惑也﹐蝕咽腐齦﹐脫牙﹑穿腮﹑破唇。因傷寒病後﹐餘毒與濕之爲害也。或生斑疹之後﹐或生癖疾下利之後﹐其爲患亦同。

其證則面色目﹐或赤或白﹐或黑﹐時時不一﹐喜睡﹐目不能閉﹐潮熱聲啞﹐腐爛之處﹐穢气燻人。若胃壯能食﹐堪受攻藥﹐或病勢緩﹐治多全也。

傷寒證辧

百合

百合病者﹐謂傷寒過期﹐畱連不解﹐不分經絡﹐百脈悉合爲一病也。如寒似熱﹐諸藥無靈﹐欲飲不能飲﹐欲食不能食﹐欲臥不能臥﹐欲行不能行﹐精神忽忽﹐如神若鬼﹐附其形體﹐而莫知所適從也。如脈數﹐溺尿時輒頭痛者﹐六十日乃愈。若溺時快然﹐但頭眩者﹐二十日乃愈。

傷寒證辧

熱入血室

婦人傷寒﹐與男子治法同﹐惟產後經來﹐邪熱乘虛而入血室﹐另有治法。熱入血室之證﹐晝日明了﹐夜則譫語﹐妄見神鬼﹐宜小柴胡湯加生地丹皮。若無汗則爲表實﹐加麻黃汗之。有汗則爲表虛﹐加桂枝解之。若有發熱惡寒之表證。已經發汗﹐𨿽無汗不加麻黃﹐再加桂枝以解之。若有如瘧之寒熱﹐加麻黃﹑桂枝兩解之。若厥而下利﹐則爲中寒﹐去黃芩加姜附不須疑也。若發汗煩渴﹐則爲裏熱﹐去半夏合白虎﹐或加花粉﹑葛根。若胸脇少腹﹐或滿硬﹐或作痛﹐則爲瘀血﹐宜合桃仁承气湯攻之。產後胎前﹐𨿽有多證﹐不能盡述﹐總不外陰陽表裏之治。在臨證者以意消息之耳。

傷寒證辧

食復勞復

新愈之後﹐臟腑气血皆不足﹐營衛未通﹐腸胃未和﹐惟以白粥靜養。若過食胃弱難消﹐因復煩熱﹐名曰食復。若過勞役﹐復生煩熱﹐名曰勞復。勞復者﹐宜枳實桅子豉湯汗之。食復者﹐宜枳實梔子豉湯加大黃下之。凡復作之證﹐脈浮有表者。宜枳實梔子豉湯以汗解之。脈沈有裏者﹐宜枳實梔子豉湯加大黃以下解之。

若無表裏證者﹐宜小柴胡湯以和解之。若口燥煩渴喜嘔者﹐宜竹葉石膏湯主之。若內傷气虛勞復者﹐宜補中益气湯主之。若犯內事陰虧者﹐宜六味漧地黃湯﹐气少者﹐倍加人參湯主之。

傷寒證辧

房勞復陰陽易

男女新愈﹐交接因而復病﹐名曰房勞復。男女新愈交接﹐病男傳不病之女﹐病女傳不病之男﹐名曰陰陽易﹐卽交易之義也。犯是病者﹐男以女之襠﹐女以男之襠﹐燒灰﹐白湯﹑或酒日三服之則愈。少腹急痛﹐牽引陰中﹐身重少气﹐頭目眩暈﹐四肢拘攣﹐熱气沖胸﹐是其證也。

傷寒證辧

易愈生證

易愈之病﹐取於神﹐則神淸﹔取於色﹐則色澤﹔取於聲﹐則聲長﹔取於身﹐則身輕﹔取於膚﹐則膚潤﹔取於脈﹐則脈和﹔皆一派不死之生證也。若有是生證﹐忽然口噤不語﹐煩躁益甚﹐六脈停伏﹐宜謹察之﹐非變凶也﹐乃邪正交爭﹐生戰汗之候﹐爲將愈之兆也。凡傷寒渴者﹐多陽證易愈。若忽然飲倍尋常﹐消散無停﹐知釀汗而作解也。傷寒多不能食﹐若忽然能食﹐且脈浮﹐知胃和﹐邪還於表而作解也。若不卽解者﹐陰陽未得其時。子時得之﹐午時必解﹐陽濟陰生而解也。午時得之﹐子時必解﹐陰從陽化而解也。

傷寒證辧

難治死證

病有生死﹐治有難易﹐生病不藥可愈﹐死病𨿽藥莫救。何則﹖以陰陽邪正﹐有盛衰也。正盛邪衰則生﹐陰盛陽衰則死。傷寒陽證﹐見浮﹑大﹑數﹑動﹑滑之陽脈則易愈而生﹔見沈﹑微﹑澀﹑弱﹑弦之陰脈﹐則難治而死。如大熱不止﹐邪盛脈失神爲正虛﹐正虛邪盛﹐定主死也。如陰毒陽毒﹐亢極不能生化也。如色枯聲敗內外兩奪也。如形若煙燻﹐神昏直視搖頭者﹐此陽邪獨畱攻心而絕也。環口黧黑﹐腹滿下利不止﹐柔汗陽黃者﹐此爲脾絕也。脈但浮﹐無胃气﹐汗出如油﹐喘息不休者﹐此爲肺絕也。唇吻反靑﹐四肢冷汗﹐舌捲囊縮﹐此爲肝絕也。面黑枯垢﹐齒長﹐溲便遺失者﹐此爲腎絕也。或水漿不入﹐生無所賴也。或脈見代散﹐眞气衰散也。

或呃逆無休﹐元气不藏也﹐或誤發風溫之汗﹐因而成痙。或誤發濕溫之汗﹐名曰重。或彊發少陰汗﹐動其經血﹐從口鼻目出﹐名曰下厥上竭。或汗後狂言不食﹐仍復發熱﹐不爲汗衰﹐脈躁疾者﹐名曰陰陽交。以上各證﹐均主死候。如厥逆不回﹐至七八日卽通身膚冷而躁﹐無暫寧時者﹐名曰髒厥﹐爲陰邪盛極眞陽飛越也。凡厥逆而甚者﹐多無脈﹐服四逆白通等湯。脈微續者﹐眞陽漸復也。脈暴出者﹐回光返照也。凡厥逆多下利﹐當不能食﹐今反能食﹐名曰除中﹐中者胃也﹐除者去也﹐謂胃气已去﹐卽反能食﹐亦無補於胃也。故仲景曰「除中者死」。凡諸病久不能食﹐忽然大能食而卽死者﹐亦此類也。

四診要訣望色

五行五臟化生五色

木靑﹐火赤﹐土黃﹐金白﹐水黑是五行所化之正色。肝靑﹐心赤﹐脾黃﹐肺白﹐腎黑是五臟所化之正色。如靑而兼赤﹐赤而兼黃﹐黃而兼白﹐白而兼黑﹐黑而兼靑﹐是五行五臟合化相生之變色﹐不病之色也。

如靑而兼白﹐白而兼赤﹐赤而兼黑﹐黑而兼黃﹐黃而兼靑﹐是五行五臟合化相克之變色﹐爲病之色也。

四診要訣望色

五色宜應四時

春气通肝﹐其色靑。夏气通心﹐其色赤。秋气通肺﹐其色白。冬气通腎﹐其色黑。長夏四季之气通脾﹐其色黃。如春當靑反白﹐夏當赤反黑﹐秋當白反赤﹐冬當黑反黃﹐長夏四季當黃反靑﹐是卽主勝客之惡色也。主指人气言﹐客指歲气言。

四診要訣望色

五色宜合五脈

凡病患面靑脈弦﹐面赤脈洪﹐面黃脈緩﹐面白脈浮﹐面黑脈沈﹐此爲色脈相合。若見是色﹐而不得是脈﹐此爲色脈相反主病。若見是色﹐而得相生之脈主生﹐見是色而得相克之脈主死。

四診要訣望色

五色宜合五气

靑﹑黃﹑赤﹑白﹑黑顯然彰於皮膚之外者﹐五色也。隱然含於皮膚之中者﹐五气也。內光灼灼若動﹐直從紋路中映出﹐外澤如玉﹐並不浮光油亮者﹐則爲气色並至﹐無病之容狀也。若外見五色﹐內無含映﹐則爲無色無气。《經》曰﹕色至气不至者死。若外色淺淡不澤﹐而內含光气映出﹐則爲有气無色。《經》曰﹕气至色不至者生。蓋靑欲如蒼璧之澤﹐不欲如藍。赤欲如帛裹朱﹐不欲如赭。黃欲如羅裹雄黃。不欲如黃土。白欲如鵝羽﹐不欲如鹽。黑欲如重漆色﹐不欲如。

四診要訣望色

五色宜合五官

舌者心之官也﹐舌赤心之病也。色深赤焦捲者﹐邪實也。色淺紅滋短者﹐正虛也。鼻者肺之官也﹐鼻白肺之病也。色深白喘而胸滿者﹐邪實也。色淺白喘而不滿者﹐正虛也。目者肝之官也﹐目靑肝之病也。色深靑者﹐邪實也。色淺靑者﹐正虛也。口唇者脾之官也﹐唇黃脾之病也。色深黃者﹐邪實也色淺黃者﹐正虛也。耳者腎之官也﹐耳黑腎之病也。色深黑者﹐邪實也。色淺黑者﹐正虛也。

四診要訣望色

五色宜合五部

左頰肝之部也﹐右頰肺之部也﹐額上心之部也﹐頦下腎之部也﹐鼻者脾之部也。本部見五色﹐或淺淡不及﹐或深濃太過﹐皆病色也。假如鼻者脾之部位﹐見黃本色﹐則爲本經自病在邪也。苦見白色﹐則爲子盜母气虛邪也。若見赤色﹐則爲母助子气實邪也。若見靑色﹐則爲彼能克我賊邪也。若見黑色﹐則爲我能克彼微邪也。餘仿此類推。

四診要訣望色

五色主病

黃﹑赤爲陽色﹐主風主熱。靑﹑白﹑黑爲陰色﹐主寒主痛。若黑甚在脈則麻痺﹐在筋則拘攣。微黑色﹐主腎病水寒。若淺淡白色﹐主大吐衄下血脫血﹐若不吐衄下血﹐則爲心不生血﹐血不榮於色也。痿黃色﹐主諸虛病。兩顴深紅赤色﹐主陰火上乘﹐虛損勞疾也。

四診要訣望色

五色合五臟之病

肝化靑色﹐其病善怒﹐臍左動气﹐轉筋脇疼﹐諸風掉眩﹐疝气耳聾﹐此皆肝實之病也。若肝虛則目視KTKT而無所見﹐膽小驚恐﹐如有人將捕之狀也。心化赤色﹐其病善喜﹐臍上動气﹐心胸煩痛﹐舌紅口漧﹐健忘驚悸﹐怔忡不安。如熱乘心實﹐則發狂昏冒。如神怯心虛﹐則淒然好悲也。脾化黃色﹐其病善憂﹐當臍動气﹐善思食少﹐倦怠乏力﹐腹滿腸鳴﹐痛而下利﹐此皆脾虛之病也。若脾實﹐則身重﹑腹脹滿﹑便閉也。肺化白色﹐其病善悲﹐臍右動气﹐灑淅寒熱﹐咳唾噴嚏﹐喘呼气促﹐膚痛胸痺。若肺虛﹐則喘咳气短﹐不能續息也。腎化黑色﹐其病善恐﹐臍下動气﹐腹脹水蓄﹐腫滿或喘﹐溲便不利﹐腰背骨痛﹐呵欠不已﹐心懸如饑﹐足寒厥逆。

四診要訣望色

五色合五臟之病宜分順逆

假如肝病見靑色﹐是正病正色主順。若反見他色交錯主逆。若見黑色﹐爲母乘子﹐相生之﹐順也。若見赤色﹐爲子乘母﹐相克之﹐逆也。若見黃色﹐爲病克色﹐其病不加﹐凶中順也。若見白色﹐爲色克病﹐其病必甚﹐凶中逆也。餘四髒仿此。

四診要訣望色

五色以內外上下左右分順逆

凡病相傳相乘﹐當視其色之銳處﹐所向何官﹑何部﹐則知起自何官﹑何部﹐傳乘何官﹑何部﹐生克順逆﹐自然明矣。銳處向外﹐是內部走外部﹐則爲髒傳腑﹐腑傳表﹐易治之病也。銳處向內﹐是外部走內部﹐則爲表傳腑﹐腑傳髒﹐難治之病也。凡病色從下衝明堂而上額﹐則爲水克火之賊邪﹐主逆也。從上壓明堂而下頦﹐則爲火侮水之微邪﹐主順也。男子以左爲主﹐女子以右爲主。男子之色﹐自左衝右爲從﹐自右衝左爲逆。女子之色﹐自右衝左爲從﹐自左衝右爲逆。

四診要訣望色

五色以淺深晦明聚散分順逆

凡病色深爲沈﹐主病在內。若更濁滯晦暗﹐主久病與重病也。色淺爲浮﹐主病在外﹐若得光澤明顯﹐主新病與輕病也。若其色𨿽不枯晦﹐亦不明澤﹐主不甚之病也。凡諸病之色﹐如雲徹散﹐主病將愈﹐易治也。

如霧搏聚﹐主病漸進﹐難治也。

四診要訣望色

辧目色

目睛淸瑩﹐爲神足不病之候也。目光晦暗﹐爲神短將危之候也。或神或色﹐如單失爲久病﹐如雙失卽死矣。再面與目﹐各有相當之色。如面黃目靑﹐面黃目赤﹐面黃目白﹐面黃目黑者﹐皆不死。惟面靑目赤﹐面赤目白﹐面靑目黑﹐面黑目白﹐面赤目靑皆死。蓋以黃爲中土之色﹐病患面目顯黃色﹐而不受他色所侵則吉。面目無黃色﹐而惟受他色所侵則凶。若傷寒﹐兩目紅﹐則爲發疹瘍之兆﹔兩目黃﹐則爲病將愈之徵﹔若兩睛通黃﹐主發黃膽之候也。凡病者﹐閉目病在陰也﹐開目病在陽也﹐朦朧昏不了了者﹐爲熱盛傷神也﹐視而時瞑者﹐爲衄血之常候也。戴眼爲陽絕之候也﹐目盲爲陰脫之候也﹐目眶忽陷爲气脫之候也﹐睛定不轉爲神亡之候也。

四診要訣望色

辧舌色

舌本赤色﹐若津津如常﹐邪尙在表。若見白苔而滑﹐邪在半表半里﹐見黃苔而漧燥﹐熱已入於裏。見黑苔有二﹕如黑而焦裂硬刺者﹐爲火極似炭之熱﹔苔如黑而有水﹐軟潤而滑者﹐爲水來克火之寒苔。又藍色爲白色之變﹐主寒。紫色爲紅色之變﹐主熱。此傷寒證辧法也。凡舌腫脹﹐舌焦漧﹐舌生芒刺﹐舌苔黃燥﹐皆主熱。舌白潤﹐舌黑滑﹐皆主寒。舌硬﹐舌彊﹐舌捲﹐舌短縮﹐皆主危候。又舌出數寸者死﹐沿邊缺陷如鋸齒者不治。

四診要訣望色

辧口唇色

唇色黃主脾病﹐唇色靑黑主病危篤﹐如環口黧黑﹑死證也。

四診要訣望色

辧鼻色

鼻頭色靑﹐主腹中痛。鼻頭色微黑﹐主有水气。鼻頭色黃﹐主胸上有寒。鼻頭色白﹐主亡血。如色見微赤﹐而非其應見之時者﹐則死。

四診要訣望色

辧耳色

耳黑主腎病﹐耳焦漧死證也。

四診要訣望色

五色危候

黑色出如拇指﹐見於天庭﹔赤色出如拇指﹐見於兩顴﹔此皆水火相射之候﹐病𨿽小愈﹐亦必卒死。如唇面靑黑﹐及五官忽起黑色﹐白色如擦殘汗粉之狀﹐𨿽不病亦必卒死也。

四診要訣聞聲

五聲通五臟

角屬木﹐通乎肝。屬火﹐通乎心。宮屬土﹐通乎脾。商屬金﹐通乎肺。羽屬水﹐通乎腎。

四診要訣聞聲

聲發於形

凡物中空有竅皆能鳴﹐故肺象之以出聲也。喉爲聲之出路﹐會厭爲聲之門戶﹐舌爲聲之機關﹐牙齒唇口爲聲之扇助。但喉有寬隘﹐寬者聲大﹐隘者聲小。舌有銳鈍﹐銳者聲辧﹐鈍者不眞。會厭有濃薄﹐濃者聲濁﹐薄者聲淸。唇亦有濃薄﹐濃者聲遲﹐薄者聲急。牙齒有疏密﹐疏者聲散﹐密者聲聚。此皆無病之聲也。

四診要訣聞聲

聲感於情

喜心所感﹐欣散之聲。怒心所感﹐忿厲之聲。哀心所感﹐悲嘶之聲。樂心所感﹐舒緩之聲。敬心所感﹐正肅之聲。愛心所感﹐溫和之聲﹐此亦無病之聲也。

四診要訣聞聲

五聲主病

肝呼而聲急﹐知病生於肝也。心笑而聲雄﹐知病生於心也。脾歌而聲漫﹐知病生於脾也。肺哭而聲促﹐知病生於肺也。腎呻而聲微﹐知病生於腎也。假如肝病呼急﹐得相克之白色主凶。余髒仿此。

四診要訣聞聲

辧聲於息

喘息肩搖者﹐心中堅滿﹐气無降路﹐故逆衝而肩搖也。息引胸中上气者﹐气逆必生咳嗽也。息張口而短气者﹐肺痿而胸滿﹐淸气堙塞﹐常生唾沫也。如吸气微數。此中焦盛實﹐肺气不降﹐下之腑淸﹐而气降則愈矣。若中虛而吸數﹐此气敗而根絕﹐法爲不治。气逆於上焦則吸促﹐气逆於下焦其吸遠﹐此皆中气之敗﹐升降失職﹐最難治也。如呼吸動搖振振者不治。

四診要訣聞聲

辧聲於言

好言者﹐熱病也。懶言者﹐寒病也。發言壯厲者﹐實也。發言輕微者﹐虛也。欲言不能復言者﹐气已奪也。

譫言妄語﹑不別親疏者﹐神明已失也。如失音聲重﹐內火外寒之病也。瘡痛流連﹐勞啞之病也。如小兒抽風不語﹐大人中風不語﹐皆極危之候也。

四診要訣問證

問視五入以察病情

肝主五色﹐肺主五聲﹐前已詳言之矣。如心主五臭﹐凡病者喜臭惡臭﹐皆主於心﹐此統而言之也。若分而言之﹐則自入喜焦﹐病生心也。入脾喜香﹐病主脾也。入腎喜腐﹐病生腎也。入肺喜腥﹐病生肺也。入肝喜臊﹐病生肝也。脾主五味﹐凡病者喜味惡味﹐皆主於脾﹐此統而言之也。若分而言之﹐則自入喜甘﹐病生脾也。

入肝喜酸﹐病生肝也。入心喜苦。病生心也。入肺喜辛﹐病生肺也。入腎喜鹹﹐病生腎也。腎主五液﹐凡病者多液少液﹐皆主於腎﹐此統而言之也。若分而言之﹐則自入出而爲唾﹐病生腎也。入心出而爲汗﹐病生心也。入肝出而爲淚﹐病生肝也。入脾出而爲涎﹐病生脾也。入肺出而爲涕﹐病生肺也。其色之順逆﹑聲之微壯﹑法同推也。

四診要訣問證

問精神以察盛衰虛實

凡病朝慧者﹐以朝則人气始生﹐衛气始行﹐故慧也。晝安者﹐以日中則人气長﹐長則勝邪﹐故安也。夕加者﹐以夕則人气始衰﹐邪气始生﹐故加也。夜甚者﹐以夜半人气入髒﹐邪气獨居於身﹐故甚也。此百病消長﹐邪正進退之常也。凡病來潮﹐發作之時﹐精神爲貴。病至精神不衰﹐則爲邪气不能勝正﹐正气實也。病至精神困弱﹐則爲正气不能勝邪﹐正气虛也。

四診要訣問證

問晝夜起居以辧陰陽气血

凡病晝則增劇煩熱﹐而夜安靜者﹐是陽自旺於陽分﹐气病而血不病也。凡病夜則增劇寒厥﹐而晝安靜者﹐是陰自旺於陰分﹐血病而气不病也。凡病晝則增劇寒厥﹐而夜安靜者﹐是陰上乘於陽分之病也。凡病夜則增劇煩熱﹐而晝安靜者﹐是陽下陷於陰分之病也。凡病晝夜俱寒厥者﹐是重陰無陽之病也。凡病晝夜俱煩熱者﹐是重陽無陰之病也。凡病晝則寒厥﹐夜則煩熱﹐名曰陰陽交錯者﹐飲食不入﹐其人之死﹐終難卻也。

四診要訣問證

問飲食以辧寒熱虛實

凡食多气盛﹐此其常也。若食多气少﹐非胃病火化﹐卽新愈之後﹐貪食而穀气未足也。凡食少气少﹐此其常也。若食少气多﹐則必是胃病不食﹐肺病气逆﹐兩經之愆也。喜冷者﹐中必有熱﹔喜熱者﹐中必有寒﹔虛熱則飲冷少﹐實熱則飲冷多﹐虛寒則飲熱少﹐實寒則飲熱多﹐是寒熱虛實﹐辧在多少之間也。如傷食不思食。若雜證思食﹐爲有胃气則生﹐絕食爲無胃气則死。

四診要訣問證

問大小便以辧寒熱虛實

大便之利不利﹐關乎裏之虛實也。閉者爲實﹐若內外並無熱證﹐則爲陰結便閉也。通者爲虛﹐若內外並無寒證﹐則爲陽實熱利也。小便之紅與白﹐主乎裏之寒熱也。紅者爲熱﹐若平素淺紅淡黃﹐則爲陰虛也。

白者爲寒﹐若平素白渾如米泔﹐則爲濕熱所化也。

四診要訣問證

附錄十問歌

一問寒熱二問汗﹐問其寒熱多寡﹐以審陰陽﹐以辧眞假。問其汗之有無﹐以辧風寒﹐以別虛實。

三問頭身四問便﹐問其頭痛爲邪甚﹐不痛爲正虛。暴眩爲風火與痰﹐漸眩爲土虛气陷。問其身之部位﹐以審經絡。亦以一身重痛爲邪甚﹐軟弱爲正虛。問其小便紅白﹑多少﹐大便祕溏﹐淸谷﹑淸水以辧寒熱虛實。

五問飲食六問胸﹐問飲食以察其胃气之彊弱。問胸者﹐該胃口而言也。濁气上干﹐則胸滿痛爲結﹐胸不痛而脹連心下爲痞气。

七聾八渴俱當辧﹐問聾者﹐傷寒以辧其在少陽與厥陰﹐雜病以聾爲重﹐不聾爲輕也。問渴者﹐以寒熱虛實俱有渴﹐大抵以口中和﹐索水不欲飲者爲寒﹔口中熱﹐引飲不休者爲熱﹔大渴譫語﹐不大便者爲實﹔時欲飲水﹐飲亦不多﹐二便通利者爲虛。

九問舊病十問因﹐問舊病以知其有素病與否﹐問其致病之因﹐以爲用藥之準。

再將服藥參機變。

表裏寒熱補瀉之中﹐自有神機變化之妙。

婦人尢必問經期﹐遲速閉崩皆可見。

婦人以經爲主﹐問其有無遲速﹐以探病情﹐兼察有孕與否。

再添短語告兒科﹐天花麻疹全占驗。

小兒欲作痘疹﹐與外感同﹐宜辧其手中指﹑足脛﹑耳後筋色爲據。

四診要訣切脈

寸關尺部位

對掌後髙骨﹐卽是關脈。關前爲寸﹐關後爲尺。從髙骨上至魚際長一寸﹐因名曰寸。從髙骨下至尺澤長一尺﹐因名曰尺。界乎寸尺之間者﹐因名爲關。寸爲陽﹐尺爲陰﹐關者陰陽之中气也。

四診要訣切脈

六脈候臟腑

左寸候心﹑膻﹐右寸候肺﹑胸﹐左關候肝﹑膽﹐右關候脾﹑胃﹐左尺候左腎與小腸﹑膀胱﹐右尺候右腎與大腸。三部候三焦﹐兩腎之中﹐卽命門也。

四診要訣切脈

男女異脈

男左脈大﹐女右脈大。男寸脈實﹐尺脈虛。女寸脈虛﹐尺脈實。

四診要訣切脈

脈有反關

反關脈者﹐脈不行於寸口﹐出列缺絡入臂後﹐手陽明大腸之經也。以其不順行於關上﹐故曰反關。有一手反關者﹐有兩手反關者﹐此得於有生之初﹐非病脈也﹐令病患側立其手診之﹐方可見也。

四診要訣切脈

脈合呼吸

一呼一吸﹐合爲一息。脈應四至或五至﹐爲平和無病之脈。若三至爲不及﹐六至爲太過﹐卽病脈也。

四診要訣切脈

脈占動止

寸口動脈﹐五十一止﹐合於經常﹑不病之脈也。若四十動一止﹐一臟無气﹐主四歲死。三十動一止﹐二髒無气﹐主三歲死。二十動一止﹐三髒無气﹐主二歲死。十動一止﹐四髒無气﹐主一歲死。不滿十動一止﹐五臟無气。若更乍數乍疏﹐止而不能卽還﹐歲內必死也。

四診要訣切脈

五臟平脈

心脈浮大而散﹐肺脈浮澀而短﹐肝脈沈弦而長﹐腎脈沈滑而軟﹐脾脈和平而緩。

四診要訣切脈

四時平脈

春脈弦﹐夏脈洪﹐秋脈浮﹐冬脈沈。

四診要訣切脈

脈象主病

浮脈﹝輕按乃得﹐重按不見﹞爲陽﹐爲表﹐主六气風邪外因之病。浮而有力表實也﹐浮而無力表虛也﹐浮遲表冷也﹐浮緩風濕也﹐浮濡傷暑也﹐浮散虛極也﹐浮洪陽盛也﹐浮大陽實也﹐浮細气少也﹐浮澀血虛也﹐浮數風熱也﹐浮緊風寒也﹐浮弦風飲也﹐浮滑風痰也。

沈脈﹝輕按不見﹐重按乃得﹞爲陰﹐爲裏﹐主七情气食﹐內因之病。沈大裏實也﹐沈小裏虛也﹐沈遲裏冷也﹐沈緩裏濕也﹐沈緊冷痛也﹐沈數熱極也﹐沈澀痺气也﹐沈滑痰食也﹐沈伏閉郁也﹐沈弦飲疾也。

遲脈﹝一息三至或二至﹞爲陰﹐爲髒﹐主寒痛。有力爲實寒﹐無力爲虛寒。

數脈﹝一息五至或六至﹞爲陽﹐爲腑﹐主熱病。有力爲實熱﹐無力爲虛熱﹐如數而兼細爲傷陰。

滑脈﹝往來流利﹞主痰疾。見於左關爲風痰﹐見於右關爲痰食﹐見於寸爲吐逆﹐見於尺爲便膿血。

澀脈﹝往來艱澀﹞主濕痺。兩尺見之﹐主傷精傷血。兩寸見之﹐主汗多津傷。兩關見之﹐主噎膈反胃﹐液亡結腸。

緩脈﹝從容不迫﹞和緩主正復﹐怠緩主中濕。

緊脈﹝牽轉甚急﹞主寒痛。

長脈﹝迢迢而來﹞主气治。﹝按﹕正气之治﹐主於素彊﹞

短脈﹝縮縮而去﹞主气傷。

虛脈﹝無力﹞主諸虛病。

實脈﹝有力﹞主諸實病。

大脈﹝粗大﹞主邪气進。

小脈﹝減小﹞主正气衰。

洪脈﹝闊大﹞主熱實。

細脈﹝纖小﹞主寒虛。

弦脈﹝狀類弓弦﹐細長而勁﹞主停飲。寸弦爲陰乘陽﹐主頭痛。尺弦爲陰乘陰﹐主腹痛。

芤脈﹝狀如蔥管﹐浮大中空﹞主失血。

濡脈﹝浮而無力﹞主諸陽虛之病。

弱脈﹝沈而無力﹞主諸陰虛之病。

革脈﹝浮而極有力﹞主男子亡血傷精﹐婦人半產崩帶。

牢脈﹝沈而極有力﹞主諸疝瘕﹐心腹寒冷疼痛。

促脈﹝數而有止﹞主陽盛而郁。

結脈﹝緩而有止﹞主陰盛而凝。

散脈﹝浮大不收﹞主气泄而虛。

伏脈﹝沈閉不見﹞主气郁而閉。

動脈﹝動而不移﹞陰陽相搏﹐故主諸痛。陽動主發熱驚狂﹐陰動主汗出血崩。

代脈﹝止而有定﹞主眞气絕而不續﹐若不因跌打气悶﹐暴病气奪﹐痛瘡气傷﹐女胎气阻﹐而無故見之﹐則必死矣。

四診要訣切脈

脈有宜忌

傷寒熱病﹐脈喜浮洪﹐若見沈微澀小﹐證與脈反﹐必凶。汗後邪解﹐盒飯脈靜身涼﹐若躁熱﹐邪不爲汗衰必難治矣。若陽證見陰脈﹐命必危殆。陰證見陽脈﹐病𨿽困亦無害也。瘧證脈應得弦象﹐弦遲多寒﹐弦數多熱﹐理本自然。若得代﹑散二脈﹐邪尙未解﹐正气已衰﹐命恐難保矣。中風脈宜浮遲﹐若堅大急疾爲逆。勞倦傷脾﹐脈當虛弱爲順。若自汗出﹐而脈反躁疾則逆矣。瀉痢裏虛﹐見沈小滑弱之脈爲順。若反見實大浮數之脈﹐則身必發熱而成惡候也。嘔吐反胃﹐脾虛有痰﹐見浮滑脈爲順。若沈數細澀﹐則爲气少液枯﹐遂致結腸而死矣。霍亂見陽脈爲佳。若見代脈﹐因一時淸濁混亂﹐脈不接續而致﹐非死候也。如脈伏不見﹐四肢厥逆﹐舌捲囊縮﹐爲陰寒甚﹐危候也。嗽乃肺疾﹐脈浮爲宜。如兼見濡者﹐病將退也。若沈伏與緊﹐則相反而病深矣。陽喘多實﹐屬風與痰﹐脈以浮滑爲順。若脈見沈澀﹐四肢寒者﹐爲陰喘屬寒與虛也﹐爲不治逆證。火熱之證﹐洪數爲宜。若見微弱﹐證脈相反﹐根本脫離﹐藥不可施矣。骨蒸發熱﹐脈數而虛。若澀小不可救矣。虛勞證﹐宜見虛脈。若兩關脈弦﹐乃肝木乘脾。若見細數﹐乃陰虛火盛﹐上刑肺金﹐便不可治。失血諸證﹐脈必見芤。若緩小尙順﹐而數大堪憂矣。蓄血爲有形之實證﹐見牢大實脈﹐與證相宜。倘沈澀而微﹐是挾虛矣。旣不能自行其血﹐又難施峻猛之劑﹐安望速愈哉。三消之證﹐燥熱太過﹐惟脈見數大爲吉。若細微短澀﹐死不可救也。小便淋閉﹐鼻色必黃﹐脈實大者﹐可用攻藥。若逢澀小﹐爲精气不化﹐死亡將及矣。癲狂證以浮洪爲吉﹐若沈而急﹐病莫能救矣。癇證宜見浮緩之脈﹐若沈小急實﹐是病深也。或但弦﹐無胃肝之眞髒脈見矣﹐安望其更生耶。心腹痛﹐脈宜遲細。如浮而大﹐是中虛邪盛﹐不能收捷功也。疝屬肝病﹐脈必弦急。但牢急者生﹐而弱急者必死矣。黃疽濕熱﹐洪數浮大爲宜。一見微澀﹐虛衰已甚﹐無藥可療矣。腫脹脈﹐浮大洪實爲宜﹐若沈細而微﹐證實脈虛﹐難言生矣。積聚見實彊脈可生﹐若沈細爲虛﹐眞气敗絕﹐不可爲矣。中惡腹脹﹐緊細乃生﹐浮大則凶矣。鬼祟脈﹐左右不齊﹐乍大乍小﹐乍數乍遲。癰疽未潰﹐洪大脈宜。及其已潰﹐洪大脈反忌矣。肺癰已成﹐寸數而實。肺痿之證﹐數而無力。癰痿色白﹐脈宜短澀﹐若逢數大﹐气損血失。腸癰實熱﹐滑數相宜﹐若沈細無根﹐其死可知矣。

四診要訣切脈

婦人脈象

婦人有子﹐其脈陰搏陽別。寸爲陽﹐尺爲陰﹐尺陰之脈搏指而動﹐寸陽之脈則不搏指﹐迥然分別﹐此爲有子之診。或手少陰心脈獨動而甚者主有子。蓋心主血﹐血主胎﹐故胎結而動甚。滑而且數﹐按之而散﹐三月之胎也。按之不散﹐五月之胎也。五六月後﹐孕婦之乳房有核﹐吮之有乳者﹐則主有子。左爲陽﹐左疾爲男胎﹔右爲陰﹐右疾爲女胎。男胎腹形狀如釜﹐女胎腹形狀如箕。如欲產﹐必見離經之脈。離經者﹐離乎經常之則也。蓋胎動於中﹐脈亂於外﹐勢所必然。如產後气血兩虛﹐見小緩之虛脈爲吉﹐若實大弦牢定主凶矣。

四診要訣切脈

脈象危候

心絕之脈﹐前曲後居﹐如摻帶鉤。前曲者﹐謂輕取則堅彊而不柔﹐後居者謂重取則牢實而不動﹐如持革帶之鉤﹐全失中和之气。鉤卽洪脈也﹐但鉤無胃﹐故曰心死。又如轉豆﹐卽經所謂如循薏苡子﹐累累然﹐狀其短實堅彊﹐眞髒脈也﹐主一日死。

肝絕之脈﹐急如循刃。又勁如新張弓弦﹐主八日死。

脾絕之脈﹐如雀啄。又如屋漏。舊訣曰﹕雀啄連來四五啄﹐屋漏少刻一點落。又若杯覆﹐又若水流﹐主四日死。

肺絕之脈﹐如風吹毛﹐又如以毛羽中人膚﹐皆言其但浮而無胃气也﹐主三日死。

腎絕之脈﹐來如奪索﹐辟辟如彈石﹐石卽沈脈也。舊訣云﹕彈石硬來尋卽散﹐搭指散亂如解索。主四日死。

命絕之脈﹐如魚翔蝦遊。舊訣云﹕魚翔似有又似無﹐蝦遊靜中忽一躍。又如湧泉﹐莫可挽畱﹐皆死脈也。

四診要訣雜診法

色合問診法

黑色當主痛﹐詢之無痛﹐或爲腎傷﹐女勞疸也。察之又非女勞疸﹐其爲血蓄於中﹐顏變於外可知。然血蓄之黑﹐則必或吐衄﹐或下血﹐而後卽轉黃色﹐以瘀去故也。面微黑黃﹐視其壽帶紋短﹐若纏繞口角﹐亦非蓄血﹐卽相家所謂﹕蛇入口﹐主人餓死。更視其人有饑餓削瘦之容﹐詢問必是噎膈病。

四診要訣雜診法

色合情診法

白色主脫血﹐察之並無脫血之脈﹐但脈如亂絲﹐問之始知因恐怖而得也。恐則血隨气下﹐故色白怖﹐則神隨气失﹐故脈如亂絲。乍白乍赤者﹐气血不定之色也。脈浮气怯者﹐神气不安之象也。問之知中心羞愧﹐始有此气色。羞則气收﹐故气怯﹐愧則神蕩﹐故脈浮。

四診要訣雜診法

色合脈診法

新病脈奪而色不奪﹐久病色奪而脈不奪﹐如新病色脈俱不奪﹐則正不衰而邪不盛﹐其病易治。如久病色脈俱奪﹐則正已衰而邪方盛﹐其病難治也。

四診要訣雜診法

色合形診法

凡眉間起五色﹐主病在皮者﹐以肺主皮毛也。營變五色﹐蠕蠕然動。主病在脈者﹐以營行血脈也。目起五色﹐主病在筋者﹐以肝主筋也。唇口起五色﹐主病在肌者﹐以脾主肉也。耳起五色﹐主病在骨者﹐以腎主骨也。焦枯垢泥者﹐乃枯骨不澤﹐不能外榮也。

四診要訣雜診法

辧毛髮

毛髮皆血液所生﹐故喜光潤。若發直如麻﹐須毛焦枯﹐皆死候也。

四診要訣雜診法

辧皮膚

皮膚者﹐卽從關至尺澤之皮膚也。《經》曰﹕脈急﹐尺之皮膚亦急。脈緩﹐尺之皮膚亦緩。脈小﹐尺之皮膚亦減而少气。脈大﹐尺之皮膚亦賁而起。脈滑﹐尺之皮膚亦滑。脈澀﹐尺之皮膚亦澀。故曰﹕脈尺相應也。若診尺之皮膚寒﹐則主虛瀉。診尺之皮膚熱﹐則主病溫。如非病溫﹐則主陰虛寒熱勞疾也。凡風病﹐則尺之膚滑﹐痺病則尺之膚澀﹐气血盛則尺之肉丰腴﹐气血虛則尺之肉虧竭。

四診要訣雜診法

辧絡色

絡有陰陽﹐陰絡在內﹐深而難見。陽絡在外﹐滑而易見。其色隨四時推遷而變﹐遂卽所變之色﹐以診寒熱。寒多則脈凝泣﹐凝泣則色靑黑。熱多則脈淖澤﹐淖澤則色黃赤。

四診要訣雜診法

辧宗气

胃之大絡﹐名曰虛裏﹐貫膈絡肺﹐出於左乳之下﹐其動應衣﹐以候宗气。若動之微而不見﹐則爲不及﹐主宗气內虛。若動之應衣而甚﹐則爲太過﹐主宗气外泄。若三四至一止﹐或五六至一止﹐主有積聚。若絕不至﹐則死矣。

四診要訣雜診法

辧臍上下

臍之上﹐主候胃。臍之下﹐主候腸。其捫上下之腹皮寒熱﹐則知胃腸有寒熱之病。胃中有熱﹐每喜冷凍飲料。腸中有寒﹐多喜熱湯。然與之飲熱﹐不可過熱﹐與之飲寒﹐不可過寒﹐惟當適其寒溫之宜而已。

四診要訣雜診法

辧胃腸

胃中有熱﹐上發口糜﹐心空善饑。腸中有熱﹐下瀉熱物﹐色黃如粥。胃中有寒﹐面淸冷而厥﹐腹脹而疼。腸中有寒﹐小便尿白﹐飧瀉腸鳴。

四診要訣雜診法

辧形肉

形分彊弱﹐彊者外邪難犯﹐弱者外邪易幹。食多而肥者﹐彊也。若食少而肥者﹐非彊也﹐乃痰也。

肥人最怕脈如綿絮﹐謂之無气﹐則主死矣。食少而瘦者﹐弱也﹐若食多而瘦者﹐非弱也﹐乃火也。瘦人最怕肉漧著骨﹐謂之消瘦﹐亦主死矣。

四診要訣雜診法

辧形脈

《經》曰﹕形气已脫。九候𨿽調﹐獲死者﹐謂形脫無以貯气也。形气俱虛﹐寸口脈調﹐可醫者﹐謂形气未相失也。形盛而肥﹐脈小少气者﹐謂气不能勝形﹐形衰而瘦﹐脈大多气者﹐謂形不能勝气﹐均主死也。

四診要訣雜診法

辧形腫

目窠上下腫者﹐主有水气之病﹐從面腫起者﹐名曰風水﹐陽水也。從足脛腫起者﹐名曰石水﹐陰水也。

若手腫至腕﹐足腫至踝﹐面腫至項﹐非水也﹐乃陽气虛結不還之死證也。

四診要訣雜診法

辧形憊

《經》曰﹕夫五臟者﹐身之彊也。頭者﹐精明之府。頭傾視深﹐精神將奪矣。背者﹐胸中之府﹐背曲肩隨﹐府將壞矣。腰者。腎之府﹐轉搖不能﹐腎將憊矣。膝者﹐筋之府。屈伸不能﹐行則僂俯﹐筋將憊矣。骨者﹐髓之府﹐不能久立﹐行則振掉﹐骨將憊矣。凡此形神將奪﹐筋骨虺頹之形狀﹐皆主死候也。

四診要訣雜診法

附錄寒熱眞假辧

一﹑假熱者﹐水極似火也。凡病傷寒﹐或患雜證﹐有其素稟虛寒﹐偶感邪气而然者。有過於勞倦而致者。有過於酒色而致者。有過於七情而致者。有原非火證﹐以誤服寒涼而致者。凡眞熱﹐本發熱﹐而假熱亦發熱﹐其證則亦爲面赤躁煩﹐亦爲大便不通﹐小便赤澀﹐或爲气促﹑咽喉腫痛﹐或爲發熱脈見緊數等證﹕者見之﹐便認爲熱﹐妄投寒涼﹐下咽必斃。不知身𨿽有熱﹐而裏寒格陽﹐或虛陽不斂者﹐多有此證。但其內證則口𨿽漧渴﹐必不喜冷﹐卽喜冷者﹐飲亦不多﹐或大便不實﹐或先硬後溏﹐或小水淸頻﹐或陰枯黃赤﹐或气短懶言﹐或色黯神倦﹐或起倒如狂﹐而禁之則止﹐自與登髙罵詈者不同﹐此虛狂也。或斑如蚊迹﹐而淺紅細碎﹐自與紫赤熱極者不同﹐此假斑也。凡假熱之脈﹐必沈細遲弱﹐或𨿽浮大緊數﹐而無力無神﹐此乃熱在皮膚﹐寒在臟腑﹐所謂惡熱非熱﹐實陰證也。凡見此內頹內困等證﹐而但知攻邪﹐則無有不死。急當以四逆之類﹐倍加附子﹐塡補眞陽﹐以引火歸源。但使元气漸復﹐則熱必退藏﹐而病自愈。所謂火就燥者﹐卽此義也。故凡見身熱脈數﹐按之不鼓擊者﹐此皆陰盛格陽﹐卽非熱也。

二﹑假寒者﹐火極似水也。凡傷寒熱甚﹐失於汗下﹐以致陽邪亢極﹐郁伏於內﹐則邪自陽經傳入陰分﹐故爲身熱發厥﹐神气昏沈﹐或時畏寒﹐狀若陰證。凡眞寒本畏寒﹐而假寒亦畏寒。此熱深厥亦深﹐熱極反兼寒化也。大抵此證﹐必聲壯气粗﹐形彊有力﹐或唇焦舌黑。口渴飲冷﹐小便赤澀﹐大便祕結。或因多飲藥水﹐以致下利純淸水﹐而其中仍有燥糞﹐及失气極臭者。察其六脈﹐必皆沈滑有力﹐此陽證也。凡內實者﹐宜三承气湯﹐擇而用之。潮熱者﹐以大柴胡湯﹐解而下之。內不實者。以白虎湯之類淸之。若雜証之假寒者﹐亦或爲畏寒﹐或爲戰栗﹐此以熱極於內﹐而寒侵於外﹐則寒熱之气﹐兩不相投﹐因而寒栗﹐此皆寒在皮膚﹐熱在骨髓﹐所謂惡寒非寒﹑明是熱證。但察其內證﹐則或爲喜冷﹐或爲便結﹐或小水之熱澀﹐或口臭而躁煩。察其脈必滑實有力。凡見此證﹐卽當以涼膈芩連之屬﹐助其陰而淸其火﹐使內熱旣除﹐則外寒自伏﹐所謂水流濕者﹐亦此義也。故凡身寒厥冷﹐其脈滑數﹐按之鼓擊於指下者﹐此陽極似陰﹐卽非寒也。

雜證要法

自敍

醫之爲道﹐精矣微矣。臟腑生成之象﹐經絡起止之原﹐六气循環之理﹐五行生克之機﹐必須一一講求明白﹐始可以論證出方。學問有體﹐而後有用﹐豈可區區專重夫末節哉﹐然臟腑﹑經絡﹑六气﹑五行之說﹐《內經》《難經》《傷寒》《金匱》諸書言之詳矣。而後世名醫﹐闡發《經》旨﹐亦不畱餘蘊﹐一經披覽﹐卽可識其指歸。惟論證出方﹐自金元以來﹐諸醫議論紛歧﹐各逞臆見﹐致令後之業醫者﹐分門別戶﹐莫得眞傳﹐有心人所爲感慨系之也﹗余畱心醫學﹐三十餘年。檢閱方書﹐數十餘部。除《傷寒》《金匱》而外﹐求其與《內經》之旨相合者﹐頗少。惟我朝名醫輩出﹐如諭嘉言﹑徐靈胎﹑髙士宗﹑張隱庵﹑陳修園﹑黃元禦諸公﹐皆遠宗歧黃﹐近法仲景﹐其著作洵遠邁前賢矣。六子所論臟腑經絡﹐六气五行之理﹐均足發揮《內經》諸書。惟徐靈胎之《醫學源流論》﹐尢爽快警辟。黃元禦之《天人解》《六气解》﹐尢顯亮透澈﹐更有發前人所未發處。至論證出方﹐諭﹑徐二公﹐立論𨿽極力尊古﹐而所取時方﹐仍有駁雜不純之處。髙﹑張二公﹐有論無方。惟陳﹑黃兩家﹐其論證出方﹐俱精簡可取﹐其大旨悉本於聖經﹐眞醫學入門之正路也。余公餘之暇﹐采二子之精純者﹐合纂爲一編。其有二子所未備者﹐僅采各名醫之說以補之。倘業醫者﹐執是編而熟讀玩味﹐庶免歧路亡羊之嘆也夫﹗光緒二十一年歲在乙未二月朔日云閣氏自敍

雜證要法表證類

感寒

感寒者﹐觸受風寒也。四時俱有感寒之證﹐脈浮或緊﹐頭痛發熱無汗﹐或惡寒﹐或咳嗽不禁﹐卽傷寒之淺者。以桑防湯主之。此時俗通治之法也﹐重者仍以傷寒法治之。

桑防湯桑葉﹝三錢﹞防風﹝三錢﹞甘艸﹝二錢﹞白芍﹝三錢﹞杏仁﹝三錢﹞生薑﹝三錢片﹞桔梗﹝二錢﹞水煎大半杯﹐溫服﹐覆衣取微汗。

雜證要法表證類

傷風

傷風者﹐中虛而受外感也。其人肺經素有濕气﹐一旦風寒閉其皮毛﹐肺气壅遏﹐鼻流淸涕﹐時出嚏噴﹐或三五日﹐或七日﹐咳出靑黃涕﹐其狀如膿﹐從口鼻出﹐肺尙無傷﹐若不出卽肺傷而死矣。勿以病淺而忽之也。以紫蘇姜苓湯主之。

紫蘇姜苓湯蘇葉﹝三錢﹞生薑﹝三錢﹞甘艸﹝二錢﹞茯苓﹝三錢﹞橘皮﹝三錢﹞砂仁﹝二錢﹞半夏﹝三錢﹞杏仁﹝三錢﹞水煎大半杯﹐熱服﹐覆衣取微汗。

雜證要法表證類

溫證

《經》曰﹕冬傷於寒﹐春必病溫。又曰﹕冬不藏精﹐春必病溫。

蓋人於冬時﹐宜順寒水之令﹐以藏陽气。倘陰精失藏﹐相火泄露﹐陽根不密﹐火旺水虧﹐津液被傷﹐及至春夏受感﹐而溫熱之病作矣。其證與傷寒不同﹐傷寒初病﹐外𨿽受邪﹐而內本無熱。溫病初起﹐卽內外俱熱﹐其頭痛發熱自汗﹐頗類傷寒﹐但傷寒必傳陽明而始作渴﹐溫病初起而卽發熱作渴﹐口燥心煩﹐且脈動數﹐不惡寒﹐反惡熱﹐午後熱益甚﹐與傷寒頗異。如邪在六經之表﹐並未入腑入髒者﹐法宜淸解以防風解溫湯﹐隨證加減主之。但咳身不甚熱者﹐以桑杏甘桔湯主之。如方入陽明之經﹐肺熱津枯﹐法宜淸熱生津者﹐以人參白虎湯主之。如已入陽明之府﹐腸胃燥結﹐法宜泄熱滋陰者﹐以大承气湯加味主之。

防風解溫湯防風﹝三錢﹞桔梗﹝三錢﹞桑葉﹝三錢﹞連翹﹝三錢﹞杏仁﹝三錢﹞芍藥﹝三錢﹞丹皮﹝三錢﹞甘艸﹝二錢﹞流水三杯﹐煎八分﹐溫服﹐覆衣飲熱粥﹐取微汗。治太陽經頭項痛﹐腰脊彊﹐發熱作渴者。如入陽明經﹐身熱﹑目痛﹑鼻幹﹑不臥﹑胸燥﹑口渴者﹐去防風﹑桑葉﹑桔梗﹑杏仁﹐加葛根﹐熱加元參﹐再熱加石膏﹐嘔加半夏。如入少陽經﹐胸脇疼痛﹐耳聾﹐口苦咽漧作渴者﹐去防風﹑桑葉﹑桔梗﹑杏仁﹐加柴胡﹑黃芩﹑半夏﹐熱加元參。如入太陰經﹐腹滿嗌漧﹐發熱作渴者﹐去連翹﹑桔梗﹑杏仁﹐加生地。如入少陰經﹐口燥舌漧﹐發熱作渴者﹐去連翹﹑桔梗﹑杏仁﹑芍藥﹐加生地﹑天冬﹑元參。如入厥陰經﹐煩滿囊縮﹐發熱作渴者﹐去連翹﹑桔梗﹑杏仁﹐加生地﹑當歸。

桑杏甘桔湯桑葉﹝三錢﹞杏仁﹝三錢﹞麥冬﹝三錢﹞桔梗﹝二錢﹞紫菀﹝三錢﹞甘艸﹝二錢﹞半夏﹝三錢制﹞茯苓﹝三錢﹞水煎服。治溫病初感﹐但咳嗽者。

人參白虎湯石膏﹝四錢﹞知母﹝三錢﹞人參﹝三錢﹞甘艸﹝二錢﹞生薑﹝三錢﹞粳米﹝半杯﹞流水煎大半杯﹐熱服﹐但取微汗。

治溫病二日﹐方傳陽明之經﹐腑熱未作﹐法宜淸熱而發表者。

大承气加味湯大黃﹝五錢生﹞芒硝﹝三錢﹞枳實﹝二錢炒﹞濃朴﹝二錢炒﹞芍藥﹝三錢﹞生地﹝三錢﹞流水煎大半杯﹐熱服。治溫病已入陽明之腑﹐腸胃燥結者。如腸胃未至燥結﹐第用滋陰法﹐不用承气。卽燥結未甚﹐亦當俟之六日經盡之後﹐腑熱內實﹐用泄熱滋陰之法﹐一下而淸矣。若燥結已甚﹐卽三五日內﹐亦可急下。

雜證要法表證類

暑證

暑气之中人也﹐每乘虛而入。人當盛暑之時﹐往往熱郁於內﹐元气先傷。及偶被外邪束閉﹐而內熱不宣﹐气愈耗而津愈傷﹐則熱病作矣。其證發熱惡寒﹐口渴心煩﹐面赤齒燥﹐小水赤﹐脈洪而虛﹐純屬表裏俱熱之證。如舌白口渴無汗﹐邪在气分﹐而表實者﹐以防翹桑杏湯主之。如舌赤口渴無汗﹐邪在血分而表實者﹐以防翹桑杏湯﹐去銀花﹑杏仁﹑滑石﹑豆豉﹐加生地﹑丹皮﹑白芍主之。如大汗大渴﹐脈虛大而芤﹐熱在气分而表虛者﹐以人參白虎湯主之。如舌赤口渴汗多﹐熱在血分而表虛者﹐以加減生脈散主之。如入陽明﹐脈洪滑﹐面赤身熱﹐頭暈不惡寒﹐但惡熱﹐舌苔黃滑﹐渴欲飲水﹐得水反嘔﹐按之胸下痛﹐小便短﹐大便閉﹐水結在胸者﹐以小陷胸湯加枳實主之。如入陽明﹐脈滑數﹐不食不饑不便﹐濁痰凝聚﹐心下痞者﹐以半夏瀉心湯﹐去人參﹑漧薑﹑大棗﹑甘艸﹑加枳實﹐杏仁主之。如入陽明﹐濕气已化﹐熱結獨存﹐口燥咽漧﹐渴欲飲水﹐面目俱赤﹐舌燥黃﹑脈沈實者﹐以小承气湯﹐各等分下之。此專治暑熱之法。如伏暑停食﹐以致吐瀉者﹐仍屬寒證﹐應以霍亂之法治之。如暑月傷寒﹐而內本無熱者﹐仍以傷寒法治之。

防翹桑杏湯連翹﹝三錢﹞銀花﹝三錢﹞桔梗﹝二錢﹞桑葉﹝二錢﹞竹葉﹝一錢﹞甘艸﹝二錢﹞防風﹝三錢﹞豆豉﹝一錢五分﹞杏仁﹝三錢﹞滑石﹝三錢﹞

以鮮蘆根湯煎服﹐香气大出﹐卽取服﹐勿過煮。病不解﹐再作服。嘔而痰多者﹐加半夏﹑茯苓。小便短﹐加薏仁。

防翹桑杏湯去銀花杏仁滑石豆豉加生地丹皮白芍方連翹﹝三錢﹞桔梗﹝二錢﹞桑葉﹝二錢﹞

竹葉﹝一錢﹞甘艸﹝二錢﹞防風﹝三錢﹞生地﹝二錢﹞丹皮﹝一錢﹞白芍﹝二錢﹞服法如前。

人參白虎湯石膏﹝五錢研﹞知母﹝三錢﹞甘艸﹝二錢﹞粳米﹝半杯﹞人參﹝三錢﹞水煎大半杯﹐溫服。

加減生脈散方沙參﹝三錢﹞麥冬﹝三錢﹞五味子﹝一錢﹞丹皮﹝一錢﹞生地﹝三錢﹞水煎大半杯﹐溫服。

小陷胸加枳實湯黃連﹝二錢﹞栝蔞﹝三錢﹞枳實﹝二錢﹞半夏﹝五錢﹞急流水煎大半杯﹐溫服。

半夏瀉心湯去人參漧薑大棗甘艸加枳實杏仁方半夏﹝五錢﹞黃連﹝一錢﹞黃芩﹝二錢﹞枳實﹝二錢﹞杏仁﹝三錢﹞水煎大半杯﹐溫服。虛者﹐復納人參二錢﹐大棗三枚。

小承气湯大黃﹝三錢﹞濃朴﹝三錢﹞枳實﹝三錢﹞水煎大半杯﹐溫服。

雜證要法表證類

濕證

濕病者﹐太陰濕旺﹐而感風寒也﹐濕气浸淫﹐彌漫於周身﹐一遇風寒感冒﹐閉其皮毛﹐通身經絡之气﹐壅滯不行﹐則疼痛熱煩之病作矣。濕淩上焦﹐則痛在頭目。濕淫下部﹐則痛在膝踝。濕浸肝腎﹐則痛在腰腹。濕徧一身﹐上下表裏﹐無處不疼﹐而關竅骨節尢甚。其水盛者﹐淫而爲濕寒。其火盛者﹐鬱蒸而爲濕熱。法當內通其膀胱﹐外開其汗孔﹐俾表裏雙泄﹐其病自除矣。如濕寒日晡煩疼者﹐以茵陳五苓散主之。如風濕相搏﹐身體煩痛不能自轉側﹐不嘔不渴﹐脈浮虛而澀者﹐以桂枝附子湯主之。若其人大便硬﹐小便自利者﹐去桂枝加白術湯主之。如風濕相搏﹐骨節煩疼掣痛﹐不得屈伸﹐近之則痛劇﹐汗出短气﹐小便不利﹐惡風不欲去衣﹐或身微腫者﹐以甘艸附子湯主之。如病者一身盡疼﹐發熱日晡所劇者﹐此名風濕﹐以麻黃杏仁薏苡甘艸湯主之。如濕溫頭痛惡寒﹐身重疼痛﹐舌白或渴﹐午後身熱﹐脈浮虛者﹐以三仁湯主之。如濕旺脾郁肺壅﹐而生上熱﹐法宜淸金利水以泄熱者﹐以元滑苓甘散主之。如腹滿尿澀﹐木郁而生下熱﹐法宜利水以泄濕熱者﹐以苓甘梔子茵陳湯主之。

茵陳五苓散白術桂枝茯苓豬苓澤瀉等分爲散﹐每用五錢﹐調茵陳蒿末一兩﹐和勻﹐空腹米飲調服一湯匙﹐日三服。多飲熱湯取汗。如發熱惡寒﹐是表邪閉固﹐再加紫蘇﹐以發其汗。

桂枝附子湯桂枝﹝四錢﹞甘艸﹝二錢炙﹞生薑﹝三錢﹞附子﹝三錢炮﹞大棗﹝三枚﹞水煎大半杯﹐溫服。

去桂枝加白術湯甘艸﹝一錢﹞大棗﹝三枚﹞生薑﹝三錢﹞附子﹝三錢炮﹞白術﹝四錢﹞水煎大半杯﹐溫服。

甘艸附子湯甘艸﹝二錢炙﹞附子﹝二錢炮﹞白術﹝二錢﹞桂枝﹝四錢﹞水煎大半杯﹐溫服。

麻黃杏仁薏苡甘艸湯麻黃﹝二錢﹞杏仁﹝三錢﹞薏仁﹝三錢﹞甘艸﹝一錢﹞水煎大半杯﹐溫服。

三仁湯杏仁﹝三錢﹞白蔻仁﹝二錢﹞生薏仁﹝三錢﹞滑石﹝三錢﹞竹葉﹝一錢﹞桑葉﹝三錢﹞白通艸﹝二錢﹞半夏﹝二錢﹞甘瀾水煎大半杯﹐溫服。方中仍有溫藥者﹐以濕屬陰邪﹐非溫行則濕不去也。

元滑苓甘散元明粉滑石茯苓甘艸等分爲末﹐大麥粥汁和服一湯匙﹐日三服﹐濕從大小便去﹐尿黃糞黑﹐是其候也。如濕邪在腹﹐肺气壅滯﹐以致頭痛鼻塞﹐聲音重濁﹐神气郁煩﹐當於發汗利水之中﹐加橘皮﹑杏仁以泄肺气。

苓甘梔子茵陳湯茵陳﹝三錢﹞梔子﹝二錢﹞甘艸﹝二錢生﹞茯苓﹝三錢﹞水煎大半杯﹐熱服。服後小盒飯利﹐尿如皂角汁狀﹐其色正赤﹐一宿腹減﹐濕從小便去矣。若濕熱在脾﹐當加大黃﹑芒硝。如濕熱但在肝家﹐而脾腎寒濕﹐當加漧薑﹑附子。若膀胱無熱﹐但用豬苓湯利其小便可也。

雜證要法表證類

燥證

燥病者﹐感秋气而得之也。其證或發熱﹐或咳嗽﹐或淸竅不利﹐或諸气郁﹐諸痿喘嘔﹐因燥而得者。

如初起右脈數大﹐燥傷手太陰气分者﹐以桑杏湯主之。如感燥而咳者﹐以桑菊飲主之。如燥傷肺胃陰分﹐或熱或咳者﹐以沙參﹑麥冬湯主之。如燥气化火﹐淸竅不利者﹐以翹荷湯主之。如諸气郁﹐諸痿喘嘔﹐因燥而得者﹐以淸燥救肺湯主之。

桑杏湯桑葉﹝二錢﹞杏仁﹝三錢﹞沙參﹝三錢﹞貝母﹝二錢﹞香豉﹝二錢﹞梔皮﹝一錢﹞

梨皮﹝二錢﹞水煎大半杯﹐頓服之。重者﹐再作服。

桑菊飲杏仁﹝三錢﹞連翹﹝二錢﹞薄荷﹝一錢﹞桑葉﹝三錢﹞菊花﹝二錢﹞桔梗﹝二錢﹞

甘艸﹝一錢﹞葦根﹝二錢﹞水煎大半杯﹐溫服。日服二次。熱甚加元參﹐熱在血分﹐去薄荷﹑葦根﹐加麥冬﹑生地﹑丹皮。肺熱甚﹐加黃芩。渴加天花粉。

沙參麥冬湯沙參﹝三錢﹞玉竹﹝二錢﹞甘艸﹝一錢﹞桑葉﹝二錢﹞麥冬﹝三錢﹞扁豆﹝二錢生﹞花粉﹝二錢﹞水煎大半杯﹐溫服。久熱久嗽者﹐加地骨皮三錢。

翹荷湯薄荷﹝二錢﹞連翹﹝二錢﹞甘艸﹝二錢﹞黑梔皮﹝二錢﹞

桔梗﹝二錢﹞綠豆皮﹝二錢﹞水煎大半杯﹐溫服。日服二劑。

淸燥救肺湯石膏﹝三錢﹞甘艸﹝一錢﹞桑葉﹝三錢﹞人參﹝一錢﹞銀杏仁﹝二錢﹞胡麻仁﹝二錢炒研﹞阿膠﹝二錢﹞麥冬﹝三錢不去心﹞枇杷葉﹝二錢炙去毛﹞水煎大半杯﹐溫服。

雜證要法表證類

瘟疫

疫病者﹐感受天地之癘气也。其證頭痛發熱﹐或有汗﹐或無汗﹐胸滿或渴﹐鄕裏傳染﹐人人相同。蓋人與天地相通﹐天地之六气不正﹐而人气感之則病生焉。然六气均能致病﹐惟寒溫之气居多。溫疫之證﹐發熱出汗﹐得之於風。寒疫之證﹐寒熱無汗﹐得之於寒。風爲陽邪﹐寒爲陰邪﹐風傷衛而病在營﹐寒傷營而病在衛﹐陽盛必傳陽明而爲熱﹐陰盛必傳太陰而爲寒。溫疫多病於春夏﹐寒疫多病於秋冬﹐其气使之然也。如溫疫在太陽經﹐發熱頭痛項彊者﹐以防風湯主之。如太陽經罷﹐煩熱燥渴者﹐以白虎加元麥湯主之。气虛煩渴者﹐以人參白虎加元麥湯主之。如入陽明經﹐目痛鼻幹﹐嘔吐泄利者﹐以葛根湯﹐葛根芍藥湯﹐葛根半夏湯主之。如入陽明腑﹐潮熱汗出﹐譫語腹痛便祕者﹐以三承气湯加味主之。如入少陽經﹐目眩耳聾﹐口苦咽漧﹐胸痛脇痞﹐嘔吐內實者﹐以大小柴胡湯加味主之。如入太陰經﹐腹滿嗌漧者﹐以防風地黃湯主之。如入少陰經﹐口燥舌漧者﹐以防風天冬湯主之。如入厥陰經﹐煩滿發斑者﹐以防風當歸湯主之。如溫疫煩渴﹐飲冷而水積胃腑不消﹐以致腹脇脹滿﹐小便不利者﹐以豬苓湯主之。如溫疫咽痛喉腫﹐耳前後腫﹐頰腫面赤耳聾﹐俗名大頭瘟者﹐以普濟消毒飲﹐去柴胡﹑升麻﹑芩﹑連主之。如寒疫在太陽經﹐頭痛發熱惡寒者﹐以紫蘇湯主之。如血升鼻衄未作以前﹐脈浮發熱﹐口漧鼻燥者﹐以紫蘇地黃湯主之。如外寒未解﹐而水气內停者﹐以蘇桂姜辛湯主之。如太陽經罷﹐煩躁發渴者﹐以白虎加元麥湯主之。气虛煩渴者﹐以人參白虎加元麥湯主之。如入陽明經﹐嘔吐泄利者﹐以蘇葉﹑葛根﹑升麻湯﹐蘇葉葛根半夏湯主之。如入陽明腑﹐潮熱汗出﹐譫語腹滿便祕者﹐以三承气湯加味主之。如入少陽經﹐口苦咽漧﹐目眩耳聾﹐胸痛脇痞﹐寒熱往來者﹐以小柴胡湯主之。如胸脇痞滿泄利者﹐以黃芩湯主之。胸脇痞滿嘔吐者﹐以黃芩半夏生薑湯主之。如少陽經傳陽明腑﹐胸脇痞滿﹐內實宜下者﹐以大柴胡湯主之。如少陽經傳太陰髒﹐胸脇痞滿泄利者﹐以柴胡桂枝榦姜湯主之。如少陽經﹐傳太陰髒﹐胸脇痞滿﹐嘔吐者﹐以柴胡桂姜半夏湯主之。如傳入太陰腹滿者﹐以苓參濃朴湯主之。

腹痛者﹐以苓參椒附湯主之。嘔吐者﹐以參苓半夏湯主之。泄利者﹐以茯苓四逆加石脂湯主之。如傳入少陰﹐厥逆吐泄者﹐以茯苓四逆加半夏湯主之。如傳入厥陰﹐厥逆泄利者﹐以茯苓參甘姜附歸脂湯主之。發熱消渴者﹐以參甘歸芍麥冬栝蔞湯主之。

防風湯防風﹝三錢﹞丹皮﹝三錢﹞芍藥﹝三錢﹞甘艸﹝二錢﹞桑葉﹝三錢﹞杏仁﹝三錢﹞桔梗﹝二錢﹞連翹﹝三錢﹞流水煎大半杯﹐熱服﹐覆衣取汗。治溫疫太陽經﹐發熱頭痛者。

白虎加元麥湯石膏﹝五錢﹞知母﹝三錢﹞甘艸﹝二錢﹞粳米﹝一杯﹞元參﹝三錢﹞麥冬﹝三錢﹞流水煎至米熟﹐取大半杯﹐熱服。治溫疫太陽經罷﹐煩熱燥渴者。

人參白虎加元麥湯石膏﹝五錢﹞知母﹝三錢﹞甘艸﹝二錢﹞人參﹝三錢﹞元參﹝三錢﹞

麥冬﹝三錢﹞粳米﹝一杯﹞流水煎至米熟﹐取大半杯﹐熱服。治溫疫太陽經罷﹐气虛煩渴者。

葛根湯葛根﹝三錢﹞石膏﹝三錢﹞元參﹝三錢﹞甘艸﹝二錢﹞生薑﹝三錢﹞流水煎大半杯﹐熱服。治溫疫陽明經證﹐目痛鼻幹﹐煩熱不臥者。

葛根芍藥湯葛根﹝三錢﹞石膏﹝三錢﹞元參﹝三錢﹞甘艸﹝二錢﹞芍藥﹝三錢﹞流水煎大半杯﹐熱服。治溫疫陽明經證泄利者。

葛根半夏湯葛根﹝三錢﹞石膏﹝三錢﹞元參﹝三錢﹞甘艸﹝二錢﹞芍藥﹝三錢﹞半夏﹝三錢﹞生薑﹝三錢﹞流水煎大半杯﹐熱服。治溫疫陽明經證嘔吐者。

調胃承气加芍藥地黃湯大黃﹝三錢生﹞甘艸﹝二錢﹞芒硝﹝三錢﹞芍藥﹝三錢﹞生地﹝五錢﹞流水煎一杯﹐去渣﹐入芒硝﹐火化溫服。

小承气加芍藥地黃湯大黃﹝五錢生﹞濃朴﹝三錢生﹞枳實﹝三錢炒﹞芍藥﹝三錢﹞生地﹝五錢﹞流水煎一杯﹐溫服。不便﹐再服。

大承气加芍藥地黃湯大黃﹝八錢生﹞芒硝﹝三錢﹞濃朴﹝四錢﹞枳實﹝四錢﹞芍藥﹝三錢﹞生地﹝八錢﹞流水煎一杯﹐去渣﹐入芒硝﹐火化溫服﹐不下再服。以上三方﹐治溫疫陽明腑證﹐潮熱汗出﹐譫語腹痛便祕者。

小柴胡去人參加芍藥栝蔞根湯柴胡﹝三錢﹞黃芩﹝二錢﹞半夏﹝三錢﹞甘艸﹝二錢生﹞生薑﹝三錢﹞大棗﹝三枚﹞芍藥﹝三錢﹞栝蔞根﹝三錢﹞流水煎大半杯﹐熱服﹐覆衣飲熱粥﹐取微汗。

治溫疫少陽經﹐目眩耳聾﹐口苦咽漧﹐胸痛脇痞者。

大柴胡加元參地黃湯柴胡﹝三錢﹞黃芩﹝二錢﹞半夏﹝三錢﹞芍藥﹝三錢﹞枳實﹝三錢﹞

大黃﹝三錢﹞生薑﹝三錢﹞大棗﹝三枚﹞元參﹝三錢﹞地黃﹝三錢﹞流水煎大半杯﹐溫服。治溫疫少陽經﹐傳陽明腑﹐嘔吐內實可下者。

防風地黃湯防風﹝三錢﹞生地﹝三錢﹞丹皮﹝三錢﹞芍藥﹝三錢﹞甘艸﹝二錢﹞生薑﹝三錢﹞大棗﹝三枚﹞流水煎大半杯﹐熱服。治溫疫太陰經﹐腹滿嗌漧者。

防風天冬湯防風﹝三錢﹞天冬﹝三錢﹞生地﹝三錢﹞丹皮﹝三錢﹞元參﹝三錢﹞生薑﹝三錢﹞栝蔞根甘艸﹝二錢﹞流水煎大半杯﹐溫服。治溫疫少陰經﹐口燥舌漧者。

防風當歸湯防風﹝三錢﹞當歸﹝三錢﹞生地﹝三錢﹞丹皮﹝三錢﹞芍藥﹝三錢﹞甘艸﹝二錢﹞生薑﹝三錢﹞流水煎大半杯﹐熱服。治溫疫厥陰經﹐煩滿發斑者。

豬苓湯豬苓﹝三錢﹞茯苓﹝三錢﹞澤瀉﹝三錢﹞滑石﹝三錢研﹞阿膠﹝三錢炒研﹞流水煎大半杯﹐入阿膠消化﹐溫服。治溫疫煩渴飲冷﹐而水積胃腑不消﹐以致腹脇脹滿﹐小便不利者。

普濟消毒飲去升麻柴胡芩連方連翹﹝一兩﹞薄荷﹝三錢﹞馬勃﹝四錢﹞牛蒡子﹝六錢﹞芥穗﹝三錢﹞僵蠶﹝五錢﹞元參﹝一兩﹞銀花﹝一兩﹞板藍根﹝五錢﹞桔梗﹝一兩﹞甘艸﹝五錢﹞

上共爲粗末﹐每服六錢﹐重者八錢﹐鮮蘆根湯煎﹐去渣服。約二時許一服﹐重者一時許一服。治溫疫咽痛喉腫﹐耳前後腫﹐頰腫面赤耳聾﹐俗名大頭瘟者。

紫蘇湯蘇葉﹝三錢﹞防風﹝三錢﹞杏仁﹝三錢﹞甘艸﹝二錢﹞白芍﹝三錢﹞生薑﹝三錢﹞流水煎大半杯﹐熱服﹐覆衣取汗。治太陽寒疫﹐頭痛發熱惡寒者。

紫蘇地黃湯蘇葉﹝二錢﹞防風﹝三錢﹞杏仁﹝三錢﹞甘艸﹝二錢﹞生地﹝三錢﹞白芍﹝三錢﹞丹皮﹝三錢﹞生薑﹝三錢﹞大棗﹝三枚﹞流水煎大半杯﹐熱服﹐覆衣取汗。治寒疫在太陽經﹐血升鼻衄未作以前﹐脈浮發熱﹐口漧鼻燥者。

蘇桂姜辛湯蘇葉﹝二錢﹞桂枝﹝三錢﹞甘艸﹝二錢﹞半夏﹝三錢﹞白芍﹝三錢﹞細辛﹝一錢﹞漧薑﹝二錢﹞五味子﹝一錢﹞流水煎大半杯﹐熱服覆衣。若下利﹐加赤石脂一錢。若渴者﹐去半夏﹐加栝蔞根三錢。若小便不利﹐加茯苓三錢。若喘者﹐加杏仁三錢。若噫者﹐加附子三錢。治寒疫在太陽經﹐外寒未解﹐而水气內停者。

紫蘇葛根升麻湯蘇葉﹝二錢﹞葛根﹝三錢﹞白芍﹝三錢﹞甘艸﹝二錢﹞升麻﹝二錢﹞流水煎大半杯﹐溫服。治寒疫陽明經證泄利者。

蘇葉葛根半夏湯蘇葉﹝二錢﹞葛根﹝三錢﹞白芍﹝三錢﹞半夏﹝三錢﹞生薑﹝三錢﹞甘艸﹝二錢﹞流水煎大半杯﹐熱服。治寒疫陽明經證﹐嘔吐者。

調胃承气加麥冬元參湯大黃﹝三錢﹞芒硝﹝三錢﹞甘艸﹝二錢﹞麥冬﹝三錢﹞元參﹝三錢﹞

白蜜﹝一杯﹞流水煎大半杯﹐入白蜜熱服。

小承气加麥冬元參湯大黃﹝四錢﹞濃朴﹝三錢﹞枳實﹝三錢炒﹞麥冬﹝三錢﹞元參﹝三錢﹞白蜜﹝一杯﹞流水煎大半杯﹐入白蜜熱服。

大承气加麥冬元參湯大黃﹝三錢﹞芒硝﹝三錢﹞枳實﹝三錢﹞濃朴﹝三錢﹞麥冬﹝五錢﹞

元參﹝三錢﹞白蜜﹝一杯﹞流水煎大半杯﹐入白蜜熱服。以上三方﹐治寒疫陽明腑證﹐潮熱汗出﹐譫語腹滿便祕者。

小柴胡湯柴胡﹝四錢﹞黃芩﹝二錢﹞半夏﹝三錢﹞人參﹝二錢﹞甘艸﹝二錢﹞生薑﹝三錢﹞大棗﹝三枚﹞流水煎大半杯﹐熱服覆衣。治寒疫少陽經證﹐口苦咽漧﹐目眩耳聾﹑胸痛脇痞﹐寒熱往來者。

黃芩湯黃芩﹝三錢﹞白芍﹝三錢﹞甘艸﹝二錢﹞大棗﹝三枚﹞流水煎大半杯﹐熱服。治寒疫少陽經證﹐胸脇痞滿泄利者。

黃芩半夏生薑湯黃芩﹝三錢﹞白芍﹝三錢﹞甘艸﹝二錢﹞大棗﹝三枚﹞半夏﹝三錢﹞生薑﹝三錢﹞流水煎大半杯﹐熱服。治寒疫少陽經證﹐胸脇痞滿嘔吐者。

大柴胡湯柴胡﹝三錢﹞黃芩﹝二錢﹞半夏﹝三錢﹞生薑﹝三錢﹞大棗﹝三枚﹞芍藥﹝三錢﹞枳實﹝三錢﹞大黃﹝三錢﹞流水煎大半杯﹐熱服。治寒疫少陽經證﹐傳陽明腑﹐胸脇痞滿嘔吐內實可下者。

柴胡桂枝榦姜湯柴胡﹝三錢﹞黃芩﹝二錢﹞甘艸﹝二錢﹞桂枝﹝三錢﹞漧薑﹝三錢﹞牡蠣﹝二錢﹞栝蔞﹝三錢﹞流水煎大半杯﹐熱服。治寒疫﹐少陽經傳太陰髒﹐胸脇痞滿泄利者。

柴胡桂姜半夏湯柴胡﹝三錢﹞黃芩﹝二錢﹞漧薑﹝三錢﹞桂枝﹝二錢﹞甘艸﹝二錢﹞牡蠣﹝二錢﹞栝蔞﹝三錢﹞半夏﹝三錢﹞生薑﹝三錢﹞流水煎大半杯﹐溫服。治寒疫少陽經﹐傳太陰髒﹐胸脇痞滿嘔吐者。寒疫之少陽﹐與傷寒之少陽病同﹐而法亦不殊。凡見少陽諸證﹐非內傳於腑﹐卽內傳於髒﹐內連臟腑﹐而後少陽經證﹐日久不罷﹐方宜小柴胡湯加減治之。若不連臟腑﹐而但經絡外病﹐則是三日少陽之證﹐總以太陽爲主﹐第宜紫蘇湯發表﹐無事大﹑小柴胡湯也。

苓參濃朴湯人參﹝三錢﹞甘艸﹝二錢﹞生薑﹝三錢﹞茯苓﹝三錢﹞半夏﹝三錢﹞濃朴﹝三錢﹞流水煎大半杯﹐溫服。治寒疫太陰腹滿者。

苓參椒附湯人參﹝三錢﹞甘艸﹝二錢﹞茯苓﹝三錢﹞蜀椒﹝三錢去目﹞附子﹝三錢炮﹞芍藥﹝三錢﹞粳米半杯流水煎大半杯﹐溫服。治寒疫太陰腹痛者。

苓參半夏湯人參﹝三錢﹞甘艸﹝二錢﹞茯苓﹝三錢﹞半夏﹝三錢﹞生薑﹝三錢﹞流水煎大半杯﹐溫服。治寒疫太陰嘔吐者。

茯苓四逆加石脂湯人參﹝三錢﹞甘艸﹝二錢﹞漧薑﹝三錢﹞茯苓﹝三錢﹞附子﹝三錢﹞

石脂﹝三錢生研﹞流水煎大半杯﹐溫服。治寒疫太陰泄利者。

茯苓四逆加半夏湯人參﹝三錢﹞茯苓﹝五錢﹞甘艸﹝二錢﹞

漧薑﹝三錢﹞附子﹝三錢﹞半夏﹝三錢﹞流水煎大半杯﹐溫服。治寒疫少陰厥逆吐泄者。如嘔吐與泄利並見﹐加石脂。但見泄利﹐用茯苓四逆﹐加石脂湯。如四肢厥冷﹐蜷臥惡寒而不吐泄﹐但用茯苓四逆湯主之。

茯苓參甘姜附歸脂湯人參﹝三錢﹞甘艸﹝二錢﹞茯苓﹝三錢﹞桂枝﹝三錢﹞漧薑﹝三錢﹞附子﹝三錢﹞當歸﹝三錢﹞石脂﹝三錢﹞流水煎大半杯﹐溫服。治寒疫厥陰﹐厥逆泄利者。

參甘歸芍麥冬栝蔞湯人參﹝三錢﹞甘艸﹝二錢生﹞當歸﹝三錢﹞芍藥﹝三錢﹞麥冬﹝三錢﹞栝蔞根﹝三錢﹞流水煎大半杯﹐熱服。治寒疫厥陰﹐發熱消渴者。

雜證要法表證類

斑疹

斑疹者﹐實時行之溫疫也。斑由脖項中發﹐漸至周身﹐四肢光潤成片﹐色如丹砂﹐細看點點稠密﹐其斑上皆出白痧﹐惟頭面不出者﹐毒火尢盛。疹由頭面上發﹐紅點髙起﹐顆粒有尖。斑疹初起﹐身中壯熱﹐二三日周身出紅點﹐紅者輕﹐紫者重﹐黑者不救。其證神昏譫語﹐煩滿狂亂﹐若不及早投以辛涼﹐佐以鹹寒之品﹐則危在旦夕矣。如溫斑發重﹐色紫神气不淸﹐毒火太盛者﹐以加味淸毒化斑湯主之。如壯熱漸退﹐大傷眞陰者﹐以養陰復液湯主之。如溫疹初出﹐以防風松肌敗毒湯主之。應溫散者﹐宜用荊防透疹湯主之。如斑疹出後﹐兩腮脖項作腫而疼﹐此乃餘毒未盡﹐以消毒散主之。如或溫病出疹﹐忽然周身湧出﹐紅紫成片﹐鼻扇气促﹐壯熱思涼﹐狂言亂語﹐乃毒火太重﹐以淸營解毒湯主之。此專治溫斑溫疹之方﹐若寒斑寒疹宜另擇方治之。

加味淸毒化斑湯犀角﹝三錢研細末衝﹞薄荷﹝二錢﹞石膏﹝四錢生﹞知母﹝三錢﹞大靑葉﹝三錢﹞甘艸﹝二錢生﹞生地﹝三錢﹞丹皮﹝三錢﹞金銀花﹝三錢﹞連翹﹝三錢﹞粳米﹝三錢﹞水煎大半杯﹐溫服。小兒減半服。

養陰復液湯生地﹝五錢﹞元參﹝三錢﹞麥冬﹝三錢﹞甘艸﹝一錢生﹞貝母﹝二錢﹞沙參﹝三錢﹞白芍﹝二錢﹞水煎大半杯﹐溫服。

防風松肌敗毒湯防風﹝三錢﹞薄荷﹝二錢﹞蟬蛻﹝二錢去頭足﹞杏仁﹝三錢﹞白芍﹝三錢﹞

丹皮﹝三錢﹞連翹﹝二錢﹞桔梗﹝二錢﹞甘艸﹝一錢生﹞加鮮蘆根一兩﹐水煎大半杯﹐溫服。如身熱漸退﹐疹毒漸回﹐卽去防風﹑薄荷﹑蟬蛻﹑杏仁﹐加生地三錢。服三四劑﹐疹回盡﹐自身涼而安矣。瘟疫六經方﹐均可用。

荊防透疹湯芥穗﹝三錢﹞防風﹝三錢﹞當歸﹝三錢﹞白芍﹝三錢﹞川芎﹝三錢﹞杏仁﹝三錢﹞甘艸﹝二錢﹞應溫散者﹐宜用此方。

消毒散薄荷﹝一錢﹞白芷﹝一錢﹞桔梗﹝二錢﹞甘艸﹝一錢生﹞天花粉﹝三錢﹞連翹﹝二錢﹞僵蠶﹝二錢﹞貝母﹝三錢搗碎﹞金銀花﹝三錢﹞加竹葉十五片﹐水煎大半杯﹐溫服。數劑全消。

淸營解毒湯羚羊角﹝三錢﹞生地﹝五錢﹞冬桑葉﹝三錢﹞薄荷﹝二錢﹞丹皮﹝三錢﹞白芍﹝三錢﹞桔梗﹝二錢﹞連翹﹝三錢﹞金銀花﹝三錢﹞元參﹝三錢﹞竹葉﹝一錢﹞防風﹝三錢﹞

水煎大半杯﹐溫服。服此壯熱不減﹐仍神急狂叫﹐再加犀角末一錢衝入﹐再用金汁三四兩﹐代茶飲。如壯熱退﹐神淸﹐疹漸回﹐去犀角﹑羚羊﹑薄荷﹐加麥冬﹐服數劑可愈矣。

雜證要法表證類

喉風﹝後咽喉門宜與此參看﹞

喉風一證﹐內有郁熱﹐而外受風寒也。此證傷寒有之﹐溫病亦有之。如傷寒證咽喉腫痛﹐發熱微惡寒﹐或微嘔者﹐以柴胡桂枝湯去人參主之。如傷寒少陰咽痛﹐以甘桔湯主之。如溫證咽喉腫痛﹐口燥心煩﹐內陰虧而火熾者﹐以防風湯主之。如無外證﹐僅喉內生瘡腫疼者﹐以甘艸桔梗射幹湯主之。如脖項或頤下紅腫作痛者﹐以辛烏散洗之﹐敷之。

柴胡桂枝湯柴胡﹝三錢﹞黃芩﹝一錢﹞半夏﹝三錢﹞甘艸﹝二錢生﹞

桂枝﹝三錢﹞芍藥﹝三錢﹞生薑﹝三錢﹞大棗﹝二枚﹞水煎大半杯﹐溫服。

甘桔湯甘艸﹝四錢生﹞桔梗﹝二錢﹞水二杯﹐煎一杯﹐溫服。

防風湯冬桑葉﹝三錢﹞連翹﹝二錢﹞防風﹝二錢﹞竹葉﹝一錢﹞杏仁﹝三錢﹞

芍藥﹝二錢﹞丹皮﹝二錢﹞桔梗﹝二錢﹞甘艸﹝二錢﹞水煎大半杯﹐溫服。

甘艸﹑桔梗﹑射幹湯方見咽喉。

養陰淸肺湯生地﹝四錢﹞麥冬﹝三錢﹞白芍﹝三錢﹞薄荷﹝二錢﹞元參﹝三錢﹞

丹皮﹝三錢﹞貝母﹝二錢﹞甘艸﹝二錢﹞火盛者﹐宜用此方。

辛烏散赤芍梢﹝五錢﹞艸烏﹝五錢﹞桔梗﹝二錢半﹞芥穗﹝三錢半﹞甘艸﹝二錢半﹞

柴胡﹝一錢半﹞赤小豆﹝三錢﹞連翹﹝二錢半﹞細辛﹝二錢半﹞紫荊皮﹝五錢﹞皂角﹝二錢﹞

生地﹝二錢半﹞上共研爲細末﹐凡頸項及口外紅腫﹐卽以此藥合水敷之。並可以此藥加荊芥一兩作爲湯劑﹐用砂鍋煎水﹐頻頻洗之。或用手巾沾水燙之﹐洗後再敷面藥。

雜證要法表證類

痙證

痙病者﹐汗亡津血而感風寒也。其證身熱足寒﹐頸項彊急﹐惡寒時頭熱﹐面目俱赤﹐頭搖口噤﹐背反張﹐總由風寒乘虛入太陽經而成此證也。太陽兼統營衛﹐風寒傷人﹐營衛攸分。其發熱汗出﹐不惡寒者﹐名曰柔痙﹐風傷衛也。其發熱無汗﹐反惡寒者﹐名曰剛痙﹐寒傷營也。如太陽病﹐其證備﹑身體彊﹐KTKT然﹐脈反沈遲﹐此爲柔痙﹐栝蔞桂枝湯主之。如太陽病無汗﹐而小便反少﹐气上衝胸﹐口噤不得語﹐欲作剛痙﹐葛根湯主之。如胸滿口噤﹐臥不著席﹐腳攣急﹐必齒﹐可與大承气湯。如婦人產後﹐或男子患金瘡﹐傷血過多而成痙證者﹐以當歸補血湯﹐合桂枝湯主之。

栝蔞桂枝湯栝蔞根﹝四錢﹞桂枝﹝三錢﹞芍藥﹝三錢﹞甘艸﹝二錢﹞生薑﹝三錢﹞

大棗﹝四枚﹞水煎大半杯﹐熱服﹐覆衣﹐飲熱稀粥﹐取微汗。

葛根湯葛根﹝四錢﹞麻黃﹝三錢先煎去沫﹞桂枝﹝二錢﹞芍藥﹝二錢﹞甘艸﹝二錢﹞

生薑﹝三錢﹞大棗﹝四枚﹞水煎大半杯﹐熱服﹐覆衣取微汗。

大承气湯大黃﹝五錢生﹞芒硝﹝三錢﹞枳實﹝三錢﹞濃朴﹝三錢﹞水煎大半杯﹐溫服。此湯所治之證﹐乃陽明燥熱﹐筋脈焦枯之故。宜用淸涼滋潤之味。甚者乃用此湯﹐泄其胃熱乃愈。

當歸補血湯合桂枝湯方黃﹝一兩﹞當歸﹝三錢﹞桂枝﹝三錢﹞芍藥﹝三錢﹞甘艸﹝二錢﹞

生薑﹝三錢﹞大棗﹝四枚﹞水煎大半杯﹐溫服。

雜證要法表證類

瘧疾

瘧病者﹐陰邪閉束﹐郁其少陽之衛气也。以暑蒸汗泄﹐寒入汗孔﹐捨於腸胃之外﹐經髒之間﹐秋傷於風﹐而瘧作矣。其證陰陽交爭﹐陰勝於陽則發寒﹐陽勝於陰則發熱。陽旺而發之速﹐則寒少而熱多。陽虛而發之遲﹐則寒多而熱少。陽气日盛﹐則其作日早。陽气日衰﹐則其作日晏。陽气退敗﹐不能日與邪爭﹐則間日乃作。如先寒後熱﹐而爲寒瘧﹐以柴胡栝蔞漧薑湯主之。如寒多熱少﹐或但寒不熱﹐而爲牡瘧﹐以柴胡桂枝榦姜湯主之。如先熱後寒﹐而爲溫瘧﹐及熱多寒少﹐或但熱不寒﹐而爲癉瘧﹐統以白虎桂枝柴胡湯主之。如瘧證脾濕有寒屬虛者﹐以六君子湯主之。如久瘧不愈﹐結爲瘕﹐名曰瘧母者﹐以減味鱉甲煎﹑丸主之。

柴胡栝蔞漧薑湯柴胡﹝三錢﹞黃芩﹝二錢﹞甘艸﹝二錢﹞人參﹝一錢﹞

生薑﹝三錢﹞大棗﹝三枚﹞漧薑﹝三錢﹞栝蔞﹝三錢﹞水煎大半杯﹐熱服覆衣。嘔﹐加半夏。

柴胡桂枝榦姜湯柴胡﹝三錢﹞甘艸﹝二錢﹞人參﹝一錢﹞茯苓﹝三錢﹞桂枝﹝三錢﹞

漧薑﹝三錢﹞水煎大半杯﹐熱服覆衣。

白虎桂枝柴胡湯石膏﹝三錢﹞知母﹝三錢﹞甘艸﹝二錢﹞粳米﹝半杯﹞桂枝﹝三錢﹞

柴胡﹝三錢﹞水煎大半杯﹐熱服覆衣。

六君子湯人參﹝三錢﹞白術﹝三錢﹞茯苓﹝三錢﹞半夏﹝三錢﹞甘艸﹝二錢﹞陳皮﹝三錢﹞倍加柴胡﹐並加生薑三片﹐棗二枚﹐水煎大半杯﹐溫服。

減味鱉甲煎丸鱉甲﹝二兩四錢﹞柴胡﹝一兩二錢﹞黃芩﹝六錢﹞人參﹝二錢﹞半夏﹝二錢﹞

甘艸﹝二錢﹞桂枝﹝六錢﹞芍藥﹝一兩﹞丹皮﹝一兩﹞桃仁﹝四錢﹞阿膠﹝六錢﹞大黃﹝六錢﹞漧薑﹝六錢﹞葶藶﹝二錢﹞上爲末﹐用淸酒一壇﹐入竈下灰一升﹐著鱉甲於中﹐煮令消化﹐絞汁去渣﹐入諸藥煎濃﹐畱藥末﹐調和爲丸﹐如梧子大﹐空腹服七丸﹐日三服。

雜證要法表證類

痧證

病起於驟然﹐或气逆面靑﹐肢冷目暗﹐俗稱迷痧是也。或腹中絞痛﹐俗稱絞腸痧是也。身上有斑點﹐如痧﹐或用麻刮之﹐累累如朱砂﹐故名曰痧。此乃風寒濕邪﹐或山嵐瘴气﹐襲於肌表之間﹐而成此證。淺者刮之﹐深者刺之﹐宜急救。遲者邪干於髒﹐而气機不轉﹐卽不能救矣。

刺法以鍼刺手腕中﹐足委中﹐及十指出血。﹝按﹕手腕中﹐當是內關穴﹞

刮法用手掌著熱湯﹐重打手腕﹑足委中﹐至紅紫有大斑如痘大。﹝按﹕此刮法﹐實爲拍打法也。﹞

雜證要法表證類

中風

中風之家﹐其人素有土濕木郁之病﹐土濕則脾弱﹐而气不能達四肢﹐手足或有時頑麻。

木郁則肝虛﹐而血不能榮諸筋﹐支節或有時枯硬。一旦猝受風邪﹐外而皮毛竅閉﹐內而經藏气郁﹐其臟腑濕盛者﹐必至痰壅心肺﹐故神迷言拙﹐則癡喑之病作矣。其經絡燥盛者﹐必至火鑠血脈﹐故筋攣支拳﹐則癱瘓之病成矣。人必本气先傷﹐而後風邪得以中之。故邪中於絡﹐口眼斜。邪中於經﹐手足不遂。邪中於腑﹐語言錯亂﹐卽不識人。邪中於髒﹐舌卽難言﹐口吐涎。如中風之淺者﹐只口眼邪﹐以驅風活血湯主之﹐此散微邪法也。如血分虛﹐而左半偏枯者﹐以桂枝歸苓湯主之。如气分虛而右半偏枯者﹐以黃姜苓湯主之。如中風身體緩急﹐口目不正﹐舌彊不言﹐小續命湯主之。如風邪國中﹐手足不遂者﹐以祛風湯主之。如痰涎膠塞﹐迷惑不淸者﹐以葶藶散主之。此證明明是風﹐卽可以風治之﹐不可與脫證相提並論。凡一切補益之藥﹐萬勿輕施﹐庶可以治風病矣。

驅風活血湯竹瀝﹝五錢﹞獨活﹝三錢﹞生地汁﹝五錢﹞水煎大半杯﹐溫服取微汗。

桂枝歸苓湯桂枝﹝三錢﹞芍藥﹝三錢﹞甘艸﹝二錢﹞當歸﹝三錢﹞茯苓﹝三錢﹞川芎﹝二錢﹞

生薑﹝三錢﹞水煎大半杯﹐溫服。中下寒﹐加漧薑﹑附子。

黃姜苓湯黃﹝三錢﹞人參﹝三錢﹞甘艸﹝二錢﹞茯苓﹝三錢﹞半夏﹝三錢﹞生薑﹝三錢﹞

杏仁﹝三錢﹞麻黃﹝三錢﹞水煎大半杯﹐溫服。中下寒﹐加漧薑﹑附子。病重者﹐黃﹑生薑可用一﹑二兩。如中風血枯筋燥﹐阿膠﹑首烏之類﹐亦可暫用﹐要當適可而止。如大便結燥者﹐宜用阿膠﹑蓯蓉以滑大腸。

如風家﹐肢節拳縮﹐宜用熨法。右半用黃﹑茯苓﹑生薑﹑附子﹐左半用首烏﹑茯苓﹑桂枝﹑附子﹐研末用布包﹐外以布巾縛住﹐以火釧溫之﹐汗出卽舒矣。

小續命湯麻黃﹝二錢﹞防己﹝二錢﹞防風﹝三錢﹞芍藥﹝二錢﹞黃芩﹝二錢﹞甘艸﹝二錢﹞

生薑﹝五錢﹞人參﹝二錢﹞杏仁﹝二錢﹞附子﹝二錢﹞川芎﹝二錢﹞桂枝﹝二錢﹞水煎大半杯﹐溫服。

如痰火太盛﹐附子可去。

祛風湯防風﹝三錢﹞桑葉﹝三錢﹞秦艽﹝三錢﹞天麻﹝三錢﹞甘艸﹝二錢﹞茯苓﹝三錢﹞

半夏﹝三錢﹞杏仁﹝三錢﹞白芍﹝三錢﹞生薑﹝三錢﹞水煎大半杯﹐溫服。

葶藶散葶藶﹝三錢﹞白芥子﹝三錢﹞甘遂﹝一錢﹞共研末﹐每服五分﹐宿痰卽從便下。

雜證要法表證類

歷節風

歷節風者﹐風寒濕之邪﹐傷於筋骨者也。其證支節疼痛﹐足腫頭眩﹐短气欲吐﹐身羸發熱﹐黃汗沾衣﹐色如柏汁。此緣飲酒﹐汗出當風取涼﹐酒气在經﹐爲風所閉﹐濕邪淫﹐傷於筋骨。其經絡之中﹐則是濕熱。其骨髓之中﹐則是濕寒。以桂枝芍藥知母湯主之。

桂枝芍藥知母湯桂枝﹝四錢﹞芍藥﹝三錢﹞甘艸﹝二錢﹞白術﹝二錢﹞附子﹝二錢﹞知母﹝四錢﹞防風﹝四錢﹞麻黃﹝二錢﹞生薑﹝五錢﹞水煎大半杯﹐溫服。如病劇不能捷效﹐加黃以行經絡﹐烏頭以驅寒濕﹐無有不愈。

雜證要法表證類

痺證

痺證者﹐風寒濕三气合而爲病也。其病有定處﹐或痛中帶麻﹐仍以桂枝芍藥知母湯主之。

如血痺﹐並一切痺証之屬虛者﹐以黃五物湯主之。

桂枝芍藥知母湯﹝見上﹞

黃五物湯黃﹝三錢﹞桂枝﹝三錢﹞白芍﹝三錢﹞大棗﹝四枚﹞生薑﹝四錢﹞

水煎大半杯﹐溫服。

雜證要法表證類

鶴膝風

鶴膝風者﹐脛細而膝腫是也。爲風﹑寒﹑濕三气合痺於膝﹐而成此證﹐仍以桂枝芍藥知母湯主之。如气血兩虛者﹐以十全大補湯加味主之。如初起用白芥子研末﹐以姜蔥汁調塗之﹐敷時患處起泡﹐泡幹脫皮自愈。

桂枝芍藥知母湯﹝見上﹞

十全大補湯人參白術茯苓甘艸﹝炙﹞熟地當歸黃肉桂白芍﹝各二錢﹞

川芎﹝一錢﹞加姜棗﹐水煎大半杯﹐溫服。防風﹑附子﹑牛膝﹑杜仲﹑獨活﹑可隨便加之。

白芥子敷法以白芥子研細末﹐照法敷之。

雜證要法表證類

腳气

香港腳者﹐足履地而受寒暑風濕之气﹐致成此證也。其初從足起﹐漸入小腹﹐甚乃上攻心胸﹐若不急治﹐遂至殺人。然其證有幹濕之不同﹐濕香港腳者﹐兩腳腫大﹐或下注生瘡﹐浸淫滋水﹐以雞鳴散主之。幹香港腳者﹐兩脛不腫﹐或頑麻﹐或攣急﹐或縱緩﹐爲血虛而兼濕气﹐以四物湯加味主之。如腳气疼痛﹐不可屈伸者﹐以烏頭湯主之。若上气喘急﹐及小腹不仁﹐恐攻心不救者﹐以腎气丸主之。如香港腳衝心者﹐以礬石湯浸之。

雞鳴散檳榔﹝七粒﹞吳茱萸﹝三錢泡﹞蘇葉﹝三錢﹞桔梗﹝五錢﹞橘紅﹝一兩﹞

木瓜﹝三兩﹞生薑﹝五錢﹞水三大碗﹐煎至一小碗﹐取汁﹔再入水二碗﹐煎取一小碗﹐取汁﹔兩汁相和﹐次日五更﹐分三五次﹐冷服之。冬月略溫亦可﹐天明當下黑糞。

四物加味湯熟地﹝三錢﹞當歸﹝三錢﹞川芎﹝一錢半﹞白芍﹝二錢酒炒﹞牛膝﹝二錢﹞

獨活﹝二錢﹞蒼術﹝一錢﹞澤瀉﹝三錢﹞水煎大半杯﹐溫服。熱者﹐加黃柏﹑知母﹑茵陳。寒者﹐加漧薑﹑附子﹑吳茱萸﹑肉桂之類。

烏頭湯麻黃﹝三錢﹞芍藥﹝三錢﹞黃﹝三錢﹞甘艸﹝二錢炙﹞烏頭﹝三錢﹞

上將烏頭咀﹐用蜜一杯﹐煎取五分﹐卽出烏頭。另四味﹐以水三杯﹐煎取一杯﹐去渣。納蜜﹐再煎八分﹐溫服。用茵陳五苓湯﹐亦效。

腎气丸熟地﹝八兩﹞山萸肉﹝四兩﹞山藥﹝四兩﹞丹皮﹝三兩﹞茯苓﹝三兩﹞

澤瀉﹝三兩﹞附子﹝一兩﹞肉桂﹝一兩﹞煉蜜爲丸﹐如桐子大。每服三錢﹐淡鹽湯送下。

礬石湯礬石﹝三兩﹞水煎三五沸﹐浸腳良。

雜證要法裏證類

心腹痛

心腹疼痛者﹐土濕而木賊之也。土濕而胃膽上逆﹐則痛在心胸﹐土濕而肝脾下陷﹐則痛在少腹。

若中气頹敗﹐木邪內侵﹐則不上不下﹐痛在當臍﹐更爲劇也。上痛者熱多而風少﹐下痛者風多而熱少﹐而究其根源﹐總屬濕寒所致。如痛在心胸﹐熱多者以柴胡牡蠣湯主之。如痛在少腹﹐寒多者以姜苓桂枝湯主之。如因食積而疼﹐宜溫下者﹐以大黃附子湯主之﹐或以濃朴七物湯主之。如因水積而疼者﹐以五苓湯主之﹐或以十棗湯主之。如因血積而疼者﹐以桂枝茯苓丸主之﹐或以下瘀血湯主之。如因痰積而疼者﹐以姜苓半夏湯主之。如因虫積而疼者﹐以烏梅丸主之。如無宿物﹐專屬寒濕者﹐以大建中湯附子粳米湯主之。

柴胡牡蠣湯柴胡﹝三錢﹞牡蠣﹝一錢粉﹞甘艸﹝二錢﹞栝蔞﹝三錢﹞半夏﹝三錢﹞

芍藥﹝三錢﹞生薑﹝三錢﹞水煎大半杯﹐溫服。如胸痺疼﹐仍宜用金匱方治之。

姜苓桂枝湯桂枝﹝三錢﹞芍藥﹝三錢﹞甘艸﹝二錢﹞茯苓﹝三錢﹞當歸﹝三錢﹞生薑﹝三錢﹞

半夏﹝三錢﹞杏仁﹝三錢﹞砂仁﹝二錢﹞水煎大半杯﹐溫服。如寒甚﹐加附子。

大黃附子湯大黃﹝三錢﹞附子﹝三錢﹞細辛﹝二錢﹞水煎大半杯﹐溫服。

濃朴七物湯濃朴﹝四錢﹞大黃﹝二錢﹞枳實﹝一錢半﹞桂枝﹝一錢半﹞甘艸﹝一錢半﹞

生薑﹝二錢半﹞大棗﹝二枚﹞水煎大半杯﹐溫服。嘔者加半夏﹐寒者再加生薑。

五苓湯十棗湯﹝方均見痰飲﹞

桂枝茯苓丸桂枝茯苓丹皮桃仁﹝去皮尖﹞芍藥﹝各等分﹞陳皮﹝三錢﹞

上爲細末﹐煉蜜爲丸﹐如兔屎大﹐每日食前服一丸﹐不瘥﹐加至三丸。

下瘀血湯大黃﹝三兩﹞桃仁﹝二十个﹞虫﹝二十枚去足翅﹞上爲細末﹐煉蜜和爲四丸﹐以酒一杯﹐煮一丸﹐取八分﹐頓服之。

姜苓半夏湯﹝方見痰飲﹞烏梅丸﹝方見蛔虫﹞

大建中湯蜀椒﹝二錢炒去汗﹞漧薑﹝四錢﹞人參﹝二錢﹞水二杯﹐煎一杯﹐去滓﹐入膠飴四錢﹐煎取八分﹐溫服﹐如一炊頃﹐可食熱粥半碗。

附子粳米湯附子﹝二錢制﹞半夏﹝四錢﹞甘艸﹝一錢炙﹞粳米﹝五錢布包﹞

大棗﹝二枚﹞生薑﹝三錢﹞水煎大半杯﹐溫服﹐日夜作三服。

雜證要法裏證類

腰痛

腰痛者﹐水寒而木郁也。腎居腰間﹐腎水寒則土濕﹐土濕則木郁而陽陷﹐則痛在於腰。亦有色欲過度而腰痛者﹐陰精大泄﹐而陽根已損﹐此木枯土敗之原﹐而疼痛所由來也。如因濕而得屬實者﹐以腎著湯主之。如因寒而得屬虛者﹐以桂枝姜苓阿膠湯主之。如因外感風寒而致者﹐應以傷寒法治之﹐不在此例。

腎著湯茯苓﹝三錢﹞白術﹝三錢生﹞漧薑﹝二錢﹞甘艸﹝一錢炙﹞水煎大半杯﹐溫服。

桂枝姜苓阿膠湯茯苓﹝三錢﹞桂枝﹝三錢﹞甘艸﹝二錢﹞生薑﹝三錢﹞阿膠﹝三錢炒研﹞

白芍﹝三錢﹞當歸﹝三錢﹞川芎﹝三錢﹞水煎大半杯﹐溫服。

雜證要法裏證類

頭痛

頭痛者﹐風寒火三气逆於上也。然亦有因陰血虛﹐陽熱盛而頭痛者。亦有因陽气虛﹐陰寒盛而頭痛者。血虛頭痛尙微﹐陽虛頭痛獨劇耳。如眞頭痛﹐痛甚﹐腦盡痛﹐手足寒至節﹐不治。如因火盛而頭痛者﹐以元參飲主之。如因血虛而頭痛者﹐以當歸補血湯加鹿茸主之。如因腎陰虛而頭痛者﹐以左歸飲加味主之。如因陽虛而頭痛者﹐以吳茱萸湯主之。如因外感風寒而頭痛者﹐應以傷寒法治之﹐不在此例。

元參飲元參﹝一兩﹞水煎﹐當茶飲。有風者﹐用柴胡湯去人參﹐加元參﹑枳實治之。

當歸補血湯黃﹝一兩﹞當歸﹝三錢﹞加鹿茸﹝一兩﹞﹐水煎大半杯﹐溫服。

左歸飲熟地﹝四錢﹞山藥﹝三錢﹞山茱萸﹝三錢﹞茯苓﹝三錢﹞枸杞﹝三錢﹞甘艸﹝二錢炙﹞

加肉蓯蓉﹝三四錢﹞﹐川芎﹝二錢﹞﹐細辛﹝一錢半﹞﹐水煎服。

吳茱萸湯人參﹝二錢﹞吳茱萸﹝二錢﹞生薑﹝四錢﹞大棗﹝三枚﹞水煎大半杯﹐溫服。

雜證要法裏證類

眩暈

眩暈者﹐眩冒而旋轉不定也。如因肝風痰飲而致者﹐統以二陳湯加味主之。如因虛而致者﹐以一味鹿茸酒主之。如因火亢而致者﹐以一味大黃散主之。

二陳湯半夏﹝三錢﹞陳皮﹝三錢﹞茯苓﹝三錢﹞甘艸﹝二錢炙﹞水煎大半杯﹐溫服。如屬肝風者﹐加防風﹑玉竹﹑天麻﹑鉤藤。如屬痰飲者﹐倍半夏﹐倍加澤瀉。火盛者﹐加黃芩﹑元參。

一味鹿茸酒鹿茸﹝一兩﹞酒煎去渣﹐入麝香少許服。

一味大黃散大黃﹝制﹞爲末茶調下﹐每服一錢至二三錢。淸寧丸亦可代之。

雜證要法裏證類

痰飲

痰飲者﹐肺腎之病也。其根由於土濕﹐蓋肺气降而化水﹐腎水升而化气﹐一自陽衰土濕﹐肺气壅滯不能化水﹐腎水凝瘀不能化气﹐气不化水則鬱蒸於上而爲痰﹐水不化气則停積於下而爲飲。痰飲伏畱﹐淸道堵塞﹐此壅嗽發喘﹐息短胸滿﹐眠食非舊﹐喜怒乖常﹐諸變證所由作也。如痰飲伏畱而脹滿者﹐以姜苓半夏湯主之﹐或以小半夏加茯苓湯主之。如痰飲停滯而喘喇者﹐以小靑龍湯主之﹐或以麻黃射幹湯主之。如飲積於上﹐气不化水﹐致飲畱心下而化痰者﹐以桂苓甘術湯主之。如飲積於下﹐水不化气﹐致飲泛胸中而化痰者﹐以眞武湯主之。如水飲停瘀臟腑﹐上在胸膈﹐宜泄其气分者﹐以十棗湯主之。下在臍腹﹐宜泄於水道者﹐以豬苓湯主之。流溢經絡﹐宜泄於汗孔者﹐以五苓散主之。

如一切痰飲可吐者﹐以瓜蒂散主之。

姜苓半夏湯茯苓﹝三錢﹞澤瀉﹝三錢﹞甘艸﹝一錢﹞半夏﹝三錢﹞杏仁﹝三錢﹞生薑﹝三錢﹞

陳皮﹝三錢﹞水煎大半杯﹐溫服。如上熱者﹐加黃芩﹑貝母。下寒者﹐佐漧薑﹑附子。宿痰膠固難行者﹐加枳實開之。

小半夏加茯苓湯﹝方見喘促﹞小靑龍湯﹝方見《傷寒》﹞麻黃射幹湯﹝方見《金匱》﹞

桂苓甘術湯茯苓﹝四錢﹞白術﹝三錢﹞桂枝﹝三錢﹞甘艸﹝一錢半炙﹞水煎大半杯﹐溫服。

眞武湯茯苓﹝三錢﹞白芍﹝三錢﹞生薑﹝三錢﹞白術﹝二錢﹞附子﹝二錢﹞水煎大半杯﹐溫服。

十棗湯芫花﹝熬﹞甘遂大戟﹝各等分﹞異篩﹐秤末﹐合和之。水二杯﹐先煮大棗十枚﹐至七分﹐去渣滓﹐納藥末。彊人服八九分﹐羸人服五六分﹐平旦溫服﹐若下少病不除﹐明日更服﹐加三分﹐利後糜粥自養。

豬苓湯﹝方見瘟疫﹞

五苓散豬苓﹝十八銖﹞澤瀉﹝一兩六銖﹞白術﹝十八銖﹞桂枝﹝半兩﹞茯苓﹝十八銖﹞共爲末﹐以白飲和服三錢﹐日三服﹐多飲暖水﹐汗出愈。﹝按﹕白飲卽白開水﹞

瓜蒂散瓜蒂赤小豆上各等分爲末﹐取二錢﹐以香豉一撮﹐用熱湯煮作稀糜﹐和藥散服之。不吐者﹐少少加﹐得快吐乃止。諸亡血家﹐不可與之。

雜證要法裏證類

咳嗽

咳嗽一證﹐五臟六腑皆有之﹐非獨肺也。然總不外於外感內傷所致。外感者﹐風寒閉其皮毛﹐肺气必致郁遏﹐然必內挾水飲﹐而痰壅肺竅﹐一遇風寒閉塞﹐其嗽乃作也。內傷者﹐七情色欲傷其血脈﹐夜則發熱﹐日則咳嗽﹐甚則日夜發熱﹐日夜咳嗽﹐此爲虛勢咳嗽也。先傷其血﹐後傷其气﹐陰陽並竭﹐气血皆虧﹐其病劇矣。如外感風寒﹐內挾水飲﹐宜溫散者﹐以小靑龍湯主之。宜淸解者﹐以小柴胡湯主之。如內傷咳嗽﹐血虛有寒者﹐以小建中湯主之。如內傷咳嗽﹐气逆有火者﹐以麥冬湯主之。或外感﹐或內傷﹐如火熱乘肺﹐咳唾有血者﹐以《千金》麥門冬湯加減主之。

小靑龍湯麻黃﹝二錢﹞芍藥﹝二錢﹞細辛﹝一錢﹞漧薑﹝二錢﹞甘艸﹝二錢﹞桂枝﹝二錢﹞五味﹝一錢﹞半夏﹝二錢﹞先煮麻黃去沫﹐後入諸藥﹐煎服。寒者可加附子﹐熱者可加石膏﹑大黃。濕者可加茯苓﹐燥者可加天冬﹑麥冬。射幹麻黃湯亦妙。方見《金匱》。

小柴胡湯﹝方見瘟疫﹞

小建中湯桂枝﹝三錢﹞芍藥﹝六錢﹞生薑﹝三錢﹞甘艸﹝二錢﹞飴糖﹝六錢﹞

大棗﹝二枚﹞水三杯﹐煮取一杯﹐去滓﹐納飴糖﹐更上微火消解﹐溫服﹐日三服。

麥門冬湯﹝方見喘證﹞

千金麥門冬湯麥門冬﹝二錢﹞桔梗﹝二錢﹞半夏﹝二錢﹞生地黃﹝二錢﹞紫菀﹝二錢﹞杏仁﹝二錢﹞桑葉﹝二錢﹞甘艸﹝一錢﹞柏葉﹝二錢﹞生薑﹝一片﹞水煎大半杯﹐空心服。如無血﹐去柏葉﹐外感內傷均可服。白茅湯亦可用﹝方見血證﹞。金匱治咳嗽方頗多﹐宜擇而用之。

雜證要法裏證類

喘促

喘促者﹐气上衝而不得倚息也。其證有實有虛﹐有半實半虛者。實喘者﹐或外感風寒﹐皮毛頓閉﹐或內停水飲﹐肺气不宣﹐均足致喘。虛喘者﹐水天之气不相交接也。《經》云﹐其本在腎﹐其末在肺﹐以明水天一气。若天水違行﹐則肺腎不交而喘作矣。倘治不得宜﹐將有離脫之患。半實半虛者﹐肺金寒而脾土濕﹐脾气不升﹐肺气不降﹐痰涎在中﹐上下不交而爲喘。夫脾肺不交﹐則爲虛寒濕﹐內凝則爲實。虛實相半﹐宜補瀉並施﹐寒涼之藥﹐在所當禁也。如實喘屬外感風寒者﹐以小靑龍湯主之。如實喘屬內停水飲者﹐以小半夏加茯苓湯主之。或姜苓半夏湯主之。如虛喘而腎气離根﹐水泛爲痰者﹐以眞武湯主之。如半實半虛﹐內有寒濕者﹐以六君子湯﹐加生薑主之。如半實半虛﹐內有火逆者﹐以麥門冬湯主之。

小靑龍湯﹝方見咳嗽﹞

小半夏加茯苓湯半夏﹝四錢﹞茯苓﹝四錢﹞生薑﹝四錢﹞水煎大半杯﹐溫服。凡嘔吐吞酸﹐腹痛脹滿者﹐均可用。

治喘方卽加減小靑龍湯也。茯苓﹝三錢﹞半夏﹝三錢﹞陳皮﹝三錢﹞甘艸﹝二錢﹞桂枝﹝三錢﹞

漧薑﹝二錢﹞細辛﹝一錢﹞砂仁﹝二錢﹞

姜苓半夏湯﹝方見痰飲﹞

眞武湯﹝方見痰飲﹞

六君子湯﹝方見瘧疾﹞加生薑﹝三錢﹞﹐水煎大半杯﹐溫服。

麥門冬湯麥冬﹝三錢﹞人參﹝二錢﹞粳米﹝五錢﹞半夏﹝三錢﹞甘艸﹝三錢﹞大棗﹝二枚﹞

水煎大半杯﹐溫服。

雜證要法裏證類

哮證

哮證者﹐寒邪伏於肺﹐痰窠結於肺膜﹐內外相應﹐一遇風寒暑濕燥火六气之傷﹐卽發。傷酒﹐傷食﹐動怒﹐動气﹐役勞﹐房勞亦發。一發則肺之寒气﹐與肺膜之濁痰﹐野狼狽相根據﹐窒塞關隘﹐不容呼吸。若呼吸﹐則气觸其痰﹐鼾有聲﹐非泛常之藥﹐所能治也。以聖濟射幹丸主之。

聖濟射幹丸射幹半夏﹝各一兩﹞陳皮百部款冬花貝母細辛漧薑茯苓五味子郁李仁皂莢﹝各五錢去皮子﹞共爲末﹐煉蜜爲丸﹐如桐子大﹐空心米飲下三四十丸﹐一日兩服。

雜證要法裏證類

肺癰

肺癰者﹐濕熱之鬱蒸也。緣陽衰土濕﹐肺胃不降﹐濕郁成熱﹐而復外感風邪﹐皮毛固閉﹐營郁不得外達﹐則肺熱愈熾矣。其證胸內隱隱疼痛﹐痞悶喘促﹐痰嗽彌增﹐口漧咽燥﹐而不作渴﹐少飲湯水﹐則津液沸騰﹐多吐濁沫﹐熱邪內傷其津血﹐津血與痰涎鬱蒸﹐腐化膿穢﹐吐如米粥﹐久而肺臟潰爛﹐是以死也。如肺癰初起﹐以蘇葉橘甘桔湯主之。如膿成﹐以二白散主之﹐或葶藶大棗瀉肺湯主之。

蘇葉橘甘桔湯蘇葉﹝三錢﹞甘艸﹝二錢﹞桔梗﹝三錢﹞杏仁﹝三錢﹞茯苓﹝三錢﹞貝母﹝三錢﹞

橘皮﹝三錢﹞生薑﹝三錢﹞水煎大半杯﹐溫服。如胃逆胸滿重﹐加半夏。如痰盛﹐宜逐以甘遂﹑葶藶之屬驅之。如膿成﹐當泄以丹皮﹑桃仁之類排之。劇者用仲景二白散。

二白散桔梗﹝三分﹞貝母﹝三分﹞巴豆﹝一分去皮炒研如脂﹞爲末﹐飲服半錢匕﹐虛者減之。膿在膈上則吐﹐在膈下則泄﹐下多﹐飲冷水一杯則止。

葶藶大棗瀉肺湯葶藶彈子大﹝炒黃研﹞大棗﹝十二枚﹞水三杯﹐煮棗﹐取二杯﹐去棗﹐入葶藶﹐煮取一杯﹐頓服。膿未成﹐則痰下。膿已成﹐則膿下。

雜證要法裏證類

气鼓

气生於肺﹐而根於腎﹐腎陽不升則气不化水﹐而抑鬱於下﹐是爲气鼓。气鼓者﹐臍以下腫是也。蓋腎不升﹐由於土濕﹐土濕則木郁﹐木失發達之性﹐是以凝滯﹐而生脹滿。木失疏泄之權﹐是以淋澀﹐而小便不利。且土濕脾必陷﹐脾陷則肝木沈鬱﹐而生下熱。土濕胃必逆﹐胃逆則膽火浮升﹐而生上熱。病本則屬濕寒﹐病標則屬濕熱﹐法宜泄濕行郁﹐補脾精而達木气﹐淸利膀胱之郁熱也。以桂枝姜砂湯主之。胃苓湯亦主之。如脾虛不運﹐而作鼓脹者﹐以六君子湯主之。如脾肺濕旺﹐化生郁濁﹐腐敗膠粘﹐不得下行﹐宜用瓜蒂散去其郁陳﹐然後調之。如病重人虛﹐不可服此﹐以葶藶散主之。

桂枝姜砂湯茯苓﹝三錢﹞澤瀉﹝三錢﹞桂枝﹝三錢﹞芍藥﹝三錢﹞甘艸﹝二錢炙﹞砂仁﹝一錢炒研﹞生薑﹝三錢﹞杏仁﹝三錢﹞水煎大半杯﹐入砂仁略煎﹐去渣﹐入西瓜漿一湯匙﹐溫服。如膀胱濕熱﹐小便紅澀者﹐加梔子淸之。

胃苓湯濃朴﹝二錢﹞陳皮﹝三錢﹞白術﹝二錢﹞茯苓﹝三錢﹞豬苓﹝三錢﹞澤瀉﹝三錢﹞

桂枝﹝三錢﹞甘艸﹝二錢﹞加生薑﹝三片﹞﹐水煎服。如上熱加黃芩﹐下寒加漧薑。

六君子湯﹝方見瘧疾﹞

瓜蒂湯﹝方見痰飲﹞

葶藶散﹝方見中風﹞

雜證要法裏證類

水脹

水統於腎﹐而根於肺﹐肺陰不降﹐則水不化气﹐而泛濫於上﹐是爲水脹。水脹者﹐臍以上腫是也。蓋肺不降﹐由於胃逆﹐胃逆由於土濕﹐土濕乃由水寒﹐水寒而腎失封蟄之性﹐則相火不得祕藏﹐土濕乃令木郁﹐木郁而肝失疏泄之權﹐則水道不能淸利﹐是以膀胱癃閉﹐水不歸壑而逆行於胸腹﹐浸淫於經絡﹐則腫脹之病作矣。其本之在髒者﹐宜泄之於膀胱。其標之在經者﹐宜泄之於汗孔。汗溺之行﹐總以燥土疏木爲主。蓋水病𨿽在肺腎﹐而土濕木郁乃其根本也。如初起宜發汗者﹐以苓桂麻黃湯主之。宜利水者﹐以苓桂阿膠湯主之。如水在太陽之經﹐宜發汗以驅水者﹐以小靑龍湯主之。如水在少陰之經﹐宜化气以導水者﹐以眞武湯主之﹐如風水脈浮﹑身重汗出惡風者﹐以防己黃湯主之。如皮水四肢腫﹐水在皮中﹐聶聶動者﹐以防己茯苓湯主之。如治正水者。以桂枝去芍藥加麻黃細辛附子湯主之。

如治石水者﹐以麻黃附子湯主之。

苓桂麻黃湯茯苓﹝三錢﹞澤瀉﹝三錢﹞半夏﹝三錢﹞杏仁﹝三錢﹞甘艸﹝二錢﹞麻黃﹝二錢﹞

桂枝﹝三錢﹞水煎大半杯﹐熱服﹐覆衣取汗。中气虛加人參﹐寒加漧薑﹐肺熱加麥冬﹑貝母。用五苓散加茵陳亦妙。

苓桂阿膠湯茯苓﹝三錢﹞澤瀉﹝三錢﹞甘艸﹝二錢﹞桂枝﹝三錢﹞阿膠﹝三錢﹞豬苓﹝三錢﹞

水煎大半杯﹐熱服。小便不淸加西瓜漿﹐熱加梔子﹐中虛加人參﹐寒加漧薑。乙木遏陷﹐疏泄不行﹐陽敗土濕﹐不能制伏水邪﹐故病腫脹。泄濕燥土﹐疏木行水﹐是定法也。後世八味加減之方﹐地黃助脾之濕﹐附子益肝之熱﹐肝脾未至極敗﹐服之可效﹐肝脾病深﹐則不效﹐而反益其害﹐最誤人也。

小靑龍湯﹝方見咳嗽﹞

桂枝去芍藥加麻黃細辛附子湯麻黃附子湯﹝二方﹐均見金匱。﹞

眞武湯﹝方見痰飲﹞

防己黃湯防己﹝三錢﹞甘艸﹝一錢半炙﹞白術﹝二錢﹞黃﹝二錢﹞生薑﹝一錢﹞

大棗﹝一枚﹞水煎大半杯﹐溫服。服後如虫行皮中﹐從腰下如冰﹐後坐被上﹐又以一被繞腰下﹐溫令微汗瘥。喘者加麻黃。胃中不和者﹐加芍藥。气上衝者﹐加桂枝。

防己茯苓湯防己﹝三錢﹞桂枝﹝三錢﹞黃﹝三錢﹞茯苓﹝六錢﹞甘艸﹝一錢炙﹞水煎大半杯﹐溫服﹐日夜作三服。

桂枝苓澤湯此方統治鼓脹桂枝﹝三錢﹞茯苓﹝六錢﹞澤瀉﹝三錢﹞杏仁﹝三錢﹞半夏﹝三錢﹞

甘艸﹝二錢﹞防己﹝三錢﹞桑葉﹝三錢﹞生薑﹝三錢﹞水煎大半杯﹐溫服。

雜證要法裏證類

噎膈

噎膈者﹐陽衰土濕﹐上下之竅閉也。蓋脾主升淸﹐胃主降濁﹐淸气升則下竅豁達而莫壅﹐濁气降則上竅淸空而無礙﹐一自中气虛敗﹐濕土堙塞﹐脾陷則淸气不升﹐是以下竅澀結而不出﹐胃逆則濁气不降﹐是以上竅郁塞而不納。且脾陷則肝木無疏泄之權﹐故便溺艱澀而水瘀不行。胃逆則膽火有浮升之勢﹐故痰涎滯塞而食噎不下。出納之無靈﹐緣脾胃之不運﹐而脾胃之不運﹐實中气之虛敗致之也。以苓桂半夏湯主之。

苓桂半夏湯茯苓﹝三錢﹞澤瀉﹝三錢﹞甘艸﹝二錢﹞桂枝﹝三錢﹞半夏﹝三錢﹞漧薑﹝三錢﹞生薑﹝三錢﹞芍藥﹝三錢﹞水煎大半杯﹐溫服。如上脘不開﹐宜重用半夏以降胃气。痰盛者﹐加茯苓﹑橘皮行其瘀濁﹐生薑取汁﹐多用益善。如痰飲極旺﹐用瓜蒂散吐之。如胸脇痛楚﹐當以甘艸緩其迫急﹐芍藥泄其木邪﹐柴胡﹑鱉甲散其結郁。若兼風木枯燥加阿膠﹑當歸﹐滋木淸風﹐其痛自瘥。如大便燥結﹐宜以漧薑﹑砂仁溫中破滯﹐益脾陽而開腸竅﹔以桂枝達木郁而行疏泄﹔漧澀難下者﹐重用肉蓯蓉以滑腸竅﹐白蜜亦佳﹔木枯血燥﹐不能疏泄﹐加阿膠﹑當歸滋其風木。如小便紅澀﹐宜苓澤桂枝﹐泄濕疏木﹐以通前竅。甚者用豬苓湯加桂枝。豬苓滑澤﹐泄濕燥土﹐桂枝﹑阿膠﹐疏木淸風﹐水道自利。

雜證要法裏證類

反胃

反胃與噎膈同理﹐但噎膈上脘下脘全閉﹐故食不能入而反胃﹐上脘不閉﹐惟下脘閉耳﹐故朝食而暮吐﹐暮食而朝吐也。蓋胃𨿽能納谷﹐而脾虛不能消化﹐下行無路﹐則逆而上湧﹐此自然之理也。法宜溫中燥濕﹐降逆開結爲主﹐宜以姜苓半夏湯主之。如中焦虛寒﹐下焦無火者﹐以吳茱萸湯主之。

姜苓半夏湯人參﹝三錢﹞半夏﹝三錢﹞生薑﹝三錢﹞茯苓﹝三錢﹞白蜜﹝半杯﹞河水揚之二百四十徧﹐煎大半杯﹐入白蜜﹐溫服。若肝气不能疏泄﹐加桂枝﹑阿膠疏木淸風﹐至利水滑腸之法﹐根據噎膈諸方﹐無有異也。

吳茱萸湯﹝方見頭痛﹞

雜證要法裏證類

不能食﹝谷勞附﹞

不能食者﹐胃中元气虛也。然有虛冷虛熱之異﹐虛冷者﹐胃陽敗則濕勝其燥﹐𨿽食而不能消化﹐其證面黃白﹐身常惡寒﹐大便溏祕無常是也。虛熱者﹐胃陰竭則燥勝其濕﹐不食而常覺飽悶﹐其證面黃赤﹐身常惡熱﹐大便燥結不通是也。谷勞一證﹐其人怠惰嗜臥﹐肢體煩重﹐腹滿善饑而不能食﹐食已則發﹐穀气不行使然也。如胃虛冷不能食者﹐以消食丸主之。如胃虛熱不能食者﹐以資生丸主之。如谷勞不能食﹐以沈香湯﹐椒姜大麥湯主之。

消食丸麥﹝一升﹞神曲﹝一升﹞漧薑﹝四兩炮﹞烏梅﹝四兩焙﹞茯苓﹝五兩﹞

用蜜爲丸﹐每服十五丸﹐日再。加至四十丸。

資生丸白術﹝三兩﹐米泔水浸用山黃土拌九蒸曬去土切片焙漧﹞橘皮﹝二兩﹞山楂﹝二兩蒸﹞

神曲﹝二兩炒﹞茯苓﹝一兩五錢﹐人乳拌飯上蒸曬漧﹞人參﹝三兩﹐人乳浸透飯鍋上蒸透﹞白豆蔻﹝五錢微炒﹞扁豆﹝一兩炒﹞蓮肉﹝一兩去心炒﹞山藥﹝一兩半炒﹞芡實﹝一兩半炒﹞薏仁﹝二兩炒﹞上爲末﹐煉蜜丸﹐每服二錢﹐細嚼﹐淡鹽湯下。

沈香湯沈香﹝一錢﹞枳實﹝二錢﹞人參﹝三錢﹞茯苓﹝三錢﹞半夏﹝三錢姜制﹞杏仁﹝三錢﹞

甘艸﹝二錢﹞陳皮﹝三錢﹞白術﹝三錢土炒﹞生薑﹝三錢﹞水煎大半杯﹐溫服。

椒姜大麥湯大麥芽﹝一升炒﹞川椒﹝一兩炒﹞漧薑﹝三兩﹞共搗末﹐每服方寸匕﹐日三服。

雜證要法裏證類

嘔吐噦呃逆

嘔者﹐口中出水而無食也。吐者﹐口中吐食而無水也。嘔吐者﹐水與食並出也。噦者﹐口中有噦味也。呃逆者﹐气沖有聲﹐聲短而頻也。總屬陽明胃病也。胃以下行爲順﹐倘木郁克土﹐而胃气上逆﹐則諸病作矣。然有虛實寒熱之不同。宜分治之。如食穀欲嘔﹐手足逆冷﹐煩躁欲死﹐屬胃虛。有寒者﹐以吳茱萸湯主之。如胃反吐而渴﹐欲飲水﹐因濕盛瘀塞﹐胃土降路。而火不得下﹐蟄屬胃實。有熱者﹐以茯苓澤瀉湯主之。如嘔而脈弱﹐小便復利﹐身有微熱﹐四肢見厥﹐屬寒盛格陽者﹐以四逆湯主之。如食已卽吐﹐屬胃濕生熱者﹐以大黃甘艸湯主之。如吐嘔而谷不得下﹐胃气上逆﹐濁陰不降﹐屬胃實有寒者﹐以小半夏湯主之。如嘔吐發熱﹐腹中痞滿﹐胸脇作痛﹐屬肝郁有熱者﹐以小柴胡湯主之。如嘔而腸鳴﹐心下痞硬﹐有寒有熱﹐半虛半實者﹐以半夏瀉心湯主之。如噦逆者﹐以橘皮竹茹湯主之。如呃逆者﹐以代赭旋復花湯主之。如久病呃逆﹐恐脾腎之气將絕﹐宜純以溫補之藥治之。以上諸證﹐或統以二陳湯加減治之。

吳茱萸湯﹝方見頭痛﹞

茯苓澤瀉湯茯苓﹝八錢﹞澤瀉﹝四錢﹞甘艸﹝二錢﹞桂枝﹝二錢﹞白術﹝三錢﹞生薑﹝四錢﹞

水煎大半杯﹐溫服。

四逆湯甘艸﹝二錢﹞漧薑﹝三錢﹞附子﹝二錢﹞水煎大半杯﹐溫服。

大黃甘艸湯大黃﹝四錢﹞甘艸﹝二錢﹞水煎大半杯﹐溫服。

小半夏湯半夏﹝四錢﹞生薑﹝四錢﹞水煎大半杯﹐溫服。如胃敗已極﹐宜去半夏加人參。

小柴胡湯﹝方見瘟疫﹞

半夏瀉心湯半夏﹝三錢﹞黃芩﹝一錢半﹞漧薑﹝一錢半﹞甘艸﹝一錢半﹞人參﹝一錢半﹞

黃連﹝五分﹞大棗﹝二枚﹞水煎大半杯﹐溫服。

橘皮竹茹湯橘皮﹝三錢﹞竹茹﹝二錢﹞生薑﹝五錢﹞人參﹝一錢﹞甘艸﹝二錢﹞大棗﹝三枚﹞

水煎大半杯﹐溫服。

代赭旋復花湯旋復花﹝一錢半﹞代赭石﹝五分﹞人參﹝一錢﹞甘艸﹝一錢﹞半夏﹝一錢﹞生薑﹝二錢﹞大棗﹝二枚﹞水煎大半杯﹐溫服。

二陳湯﹝方見眩暈﹞倍半夏﹐加生薑﹐水煎服。熱加黃連﹑鮮竹茹﹑鮮蘆根。寒加吳茱萸﹑人參﹑大棗。食積加神曲﹑山楂﹑麥芽。噦加旋復花﹑人參﹑代赭石。呃逆加丁香。柿蒂﹑杏仁﹑砂仁﹔如久病發呃﹐爲脾腎之气將絕﹐不用此方﹐惟用人參一兩﹐漧薑附子各三錢﹐丁香﹑沈香﹑柿蒂各一錢服之。如吐虫﹐宜去甘艸﹐加川椒﹑人參﹑吳茱萸﹑黃連﹑黃柏﹑漧薑﹑烏梅肉各一錢。

雜證要法裏證類

吞酸

吞酸者﹐多屬於肝。緣肝盛侮脾﹐久之脾土虛弱﹐傳運較遲﹐飲食停滯﹐雜不堪﹐此酸味所由作也。如脾虛不運有寒者﹐以二陳湯加吳茱萸﹑生薑主之。如脾虛不運有寒有熱者﹐以連理湯加陳皮﹑半夏主之。如飲食不化屬實者﹐以平胃散主之。如飲食不化屬虛者﹐以六君子湯主之。

二陳湯﹝方見眩暈﹞加吳茱萸﹑生薑﹐水煎大半杯﹐溫服。

連理湯人參白術漧薑甘艸﹝炙﹞黃連﹝各一錢﹞加陳皮﹑半夏水煎大半杯﹐溫服。

平胃散蒼術﹝三錢炒﹞陳皮﹝二錢﹞濃朴﹝二錢炒﹞甘艸﹝一錢炙﹞加生薑五片﹐水煎大半杯﹐溫服。

六君子湯﹝方見瘧疾﹞

雜證要法裏證類

泄瀉

泄瀉者﹐肝脾之下陷也。常人谷貯於大腸﹐水滲於膀胱﹐一自土濕而脾無蒸化之力﹐木郁而肝失疏泄之權﹐則水气不入於膀胱﹐而與谷合趨於大腸﹐此泄瀉所由作也。其土濕盤結於胸腹﹐則生脹滿。其木郁衝激於臟腑﹐則生疼痛﹐其勢使之然也。如泄瀉初起﹐腹痛脹滿﹐小水不利﹐病屬寒濕者﹐以胃苓湯加減主之。如脾陽已敗﹐腸胃寒滑者﹐以茯苓四逆湯主之。如下利淸谷﹐裏寒外熱﹐汗出而厥者﹐以通脈四逆湯主之。如五更至天明﹐腹痛而瀉﹐有定候﹐屬脾腎虛寒者﹐以四神丸主之。如久瀉寒熱並作者﹐以烏梅丸主之。

胃苓湯﹝方見气鼓﹞加生薑三斤﹐水煎大半杯﹐溫服。如寒甚下利淸谷﹐或加漧薑﹑附子。

或加吳茱萸。如熱甚下利腸垢﹐去桂枝﹐加黃芩。如虛甚﹐加人參。

茯苓四逆湯人參﹝二錢﹞甘艸﹝二錢﹞茯苓﹝三錢﹞漧薑﹝三錢﹞附子﹝三錢﹞水煎大半杯﹐溫服。嘔加半夏。

通脈四逆湯漧薑﹝五錢﹞附子﹝三錢﹞甘艸﹝三錢炙﹞水煎大半杯﹐溫服。

加味理中湯人參﹝三錢﹞白術﹝三錢﹞漧薑﹝二錢﹞甘艸﹝二錢﹞茯苓﹝三錢﹞山藥﹝三錢﹞

扁豆﹝三錢﹞脾虛作瀉者﹐宜用此方。

四神丸補骨脂﹝四兩酒炒﹞肉豆蔻﹝面煨去油﹞五味子﹝各二兩﹞吳茱萸﹝一兩湯泡﹞

以大棗八十一枚﹐生薑四兩﹐同煮爛﹐去皮核﹐和爲丸﹐如梧子大﹐臨睡以米湯送下四錢。去肉豆蔻﹐加人參﹑茯苓﹑漧薑﹑附子﹑罌粟殼﹐以米湯泛丸﹐更效。

烏梅丸烏梅﹝九十三枚﹞細辛﹝六錢﹞漧薑﹝一兩﹞黃連﹝一兩六錢﹞蜀椒﹝四錢炒﹞當歸﹝四錢﹞桂枝﹝六錢﹞附子﹝六錢﹞人參﹝六錢﹞黃柏﹝六錢﹞各研末﹐以苦酒浸烏梅一宿﹐去核﹐飯上蒸之﹐搗成泥﹐和藥令相得﹐入煉蜜﹐共搗千下﹐丸如桐子大。先飲食﹐白飲和服十丸﹐日三服﹐漸加至二十丸。

雜證要法裏證類

痢疾

痢疾者﹐腹痛下利膿血﹐或赤或白﹐或赤白相兼﹐裏急後重。其證有因外感風寒暑濕而致者。有因食飲不節﹐起居不時﹐陰受之而入五臟﹐則塡滿閉塞﹐下爲飧泄﹐久爲腸者﹐有因於奇恆之下利者﹐乃三陽並至﹐三陰莫當﹐病起甚速﹐九竅皆塞﹐陽气滂溢﹐幹嗌喉塞﹐陽並於陰﹐其痛上下無常﹐其脈反緩小沈澀者。如外感下利發熱﹐而仍惡寒者﹐以當歸四逆湯主之。如外感下利發熱﹐胸脇滿而嘔吐者﹐以小柴胡湯主之。如外感發熱而內復有熱﹐因挾熱下利者﹐以葛根黃芩黃連甘艸湯主之。如因飲食不節﹐起居不時﹐外受風寒﹐而內傷生冷﹐致成瀉痢﹐宜溫中去濕者﹐以抑扶煎主之。如因觸受陰寒﹐腹痛甚緊﹐手足厥冷﹐宜大溫中者﹐以四逆湯加白芍主之。如土濕木郁﹐宜淸風熱而去寒濕者﹐以桂枝蓯蓉湯主之。如奇恆痢疾﹐或噤口不食者﹐以大承气湯主之。如脾濕生寒﹐宜溫燥己土者﹐以桃花湯主之。如肝郁生熱﹐宜疏泄風木者﹐以白頭翁湯加阿膠甘艸主之。

當歸四逆湯當歸﹝三錢﹞白芍﹝三錢﹞桂枝﹝三錢﹞甘艸﹝二錢炙﹞細辛﹝一錢﹞木通﹝一錢﹞大棗﹝四枚﹞水煎大半杯﹐溫服。寒者加生薑﹑吳茱萸各二錢。

小柴胡湯﹝方見瘟疫﹞

葛根黃連黃芩甘艸湯葛根﹝二錢﹞黃芩﹝二錢﹞黃連﹝二錢﹞甘艸﹝一錢﹞水三杯﹐先煮葛根至一杯半﹐吹去沫﹐入諸藥﹐煎七分﹐溫服。

抑扶煎濃朴﹝二錢﹞陳皮﹝三錢﹞烏藥﹝二錢﹞豬苓﹝三錢﹞澤瀉﹝三錢﹞漧薑﹝二錢﹞吳茱萸﹝一錢﹞甘艸﹝二錢﹞水煎大半杯﹐溫服。

四逆湯﹝方見嘔吐﹞加白芍二錢﹐水煎服。如寒盛﹐姜附宜重用。

桂枝蓯蓉湯桂枝﹝三錢﹞甘艸﹝二錢﹞芍藥﹝三錢﹞丹皮﹝三錢﹞茯苓﹝三錢﹞澤瀉﹝三錢﹞

橘皮﹝三錢﹞肉蓯蓉﹝三錢﹞水煎大半杯﹐溫服。濕寒加漧薑﹐濕熱加黃芩。

大承气湯﹝方見溫證﹞

桃花湯赤石脂﹝六錢研末﹞漧薑﹝二錢﹞粳米﹝五錢﹞水煎大半杯﹐溫服。

白頭翁湯白頭翁﹝一錢﹞黃連﹝一錢半﹞黃柏﹝一錢半﹞秦皮﹝一錢半﹞阿膠﹝三錢﹞甘艸﹝二錢﹞水煎大半杯﹐溫服。

雜證要法裏證類

祕結

大便祕結者﹐手足陽明之病也。但傷寒陽明之便結﹐固純屬腸胃之燥熱。若尋常之便結﹐往往胃濕而腸燥。蓋陽主開﹐陰主闔﹐陽盛則竅隧開﹐陰盛則關門闔﹐凡糞若羊矢者﹐皆陰盛而腸結﹐非關火旺也。

且腎司二便之開闔。或寒﹐或熱﹐或虛﹐或漧燥﹐均能致祕結之證﹐又宜理腎爲主。如陽盛土燥﹐大便堅硬者﹐以阿膠麻仁湯主之。如陽衰土濕﹐糞若羊矢者﹐以肉蓯蓉湯主之。如大便堅﹐其脾爲約者﹐以麻仁丸主之。

阿膠麻仁湯生地﹝三錢﹞當歸﹝三錢﹞阿膠﹝三錢﹞麻仁﹝三錢研﹞水煎一杯﹐去渣﹐入阿膠火化﹐溫服。結甚加白蜜半杯﹐胃熱加芒硝﹑大黃﹐精液枯槁﹐加天冬﹑龜膠。

肉蓯蓉湯肉蓯蓉﹝三錢﹞麻仁﹝三錢﹞茯苓﹝三錢﹞半夏﹝三錢﹞甘艸﹝二錢﹞桂枝﹝三錢﹞

水煎一杯﹐溫服。

麻仁丸濃朴﹝八兩姜制﹞枳實﹝八兩面炒﹞芍藥﹝八兩﹞大黃﹝一斤蒸焙﹞麻仁﹝八兩別研﹞

杏仁﹝五兩半去皮尖炒﹞上爲末﹐煉蜜和丸梧子大﹐每服二十丸﹐臨臥溫水下﹐大便通利則止。

雜證要法裏證類

五淋癃閉

淋病者﹐小便短數﹐淋漓不斷﹐莖中痛是也。癃閉者﹐小便點滴不通﹐脹閉欲死是也。二證𨿽屬熱結於膀胱﹐實由三焦之气化不行所致也。且肝主疏泄﹐如木不能泄﹐則生气幽郁而爲熱﹐溲溺所以結澀。腎主閉藏﹐如水不能藏﹐則陽根泄露而生寒﹐精血所以流溢﹐此又二證所由來也。如五淋初起﹐以五淋湯加減主之。如癃閉證﹐陰不化陽者﹐以滋腎丸主之。陽不化陰者﹐以白通湯主之。如陰陽俱不化者﹐以濟生腎气丸主之。如服利水藥不效者﹐以補中益气湯﹐服後以手探吐之。此開上竅以通下竅之法也。二證或統以桂枝苓澤湯主之。

五淋湯赤茯苓﹝三錢﹞白芍﹝二錢﹞生山梔﹝二錢﹞當歸﹝一錢四分﹞細甘艸﹝一錢四分﹞水煎服。如因動气而得﹐臍下脹痛爲气淋﹐加荊芥﹑香附﹑生麥芽﹐如溺血莖中割痛﹐爲血淋﹐加牛膝﹑桃仁﹑紅花﹑生地﹑入麝香少許。如溺如沙石﹐爲石淋﹐送下六一散三錢。如尿出如膏﹐爲膏淋﹐合萆釐淸飲。如因勞而得。爲勞淋﹐合補中益气湯。如過服金石藥﹐與老人陽已萎﹐思色以降其精﹐致精內敗而爲淋﹐加萆﹑石菖蒲﹑菟絲子以導之。如因色欲過度﹐似淋非淋﹐溺短而數﹐莖中痛甚者﹐酌加肉蓯蓉﹑淫羊藿﹑生杜仲﹑白蜜﹑羊脂之類。

滋腎丸黃柏﹝一兩﹞知母﹝一兩﹞肉桂﹝一錢﹞研末﹐蜜丸每服三錢﹐開水送下。

白通湯蔥白﹝二莖每莖寸半﹞漧薑﹝三錢﹞附子﹝三錢﹞水煎大半杯﹐溫服。按蔥白宜多加﹐再加人尿一盞﹐尢效。

濟生腎气丸熟地山萸肉山藥丹皮茯苓澤瀉肉桂附子牛膝車前子煉蜜爲丸﹐如桐子大﹐作湯服亦可。

補中益气湯黃﹝二錢蜜炙﹞人參白術當歸陳皮甘艸﹝各一錢﹞升麻柴胡﹝各三分﹞

水煎服﹐二時許﹐二煎再服﹐卽以手探吐之。

桂枝苓澤湯茯苓﹝三錢﹞澤瀉﹝三錢﹞豬苓﹝三錢﹞桂枝﹝三錢﹞阿膠﹝三錢炒﹞水煎大半杯﹐熱服。

雜證要法裏證類

黃膽﹝黃汗附﹞

黃膽者﹐已食如饑﹐但欲安臥﹐一身面目及小便俱黃是也。其證或傷於飲食﹐或傷於酒色﹐病因𨿽不同﹐而要總由於陽衰而土濕﹐濕在上者﹐陽郁而爲濕熱﹐濕在下者﹐陰鬱而爲濕寒。

如乙木下陷﹐而陽遏於陰分﹐亦化爲濕熱。甲木上逆﹐而陰旺於陽分﹐亦化爲濕寒﹐此陽黃陰黃所由分也。其表在經絡者﹐宜散之於汗孔。

其裏在膀胱者﹐宜泄之於水道。其髙在上脘者﹐宜湧吐其敗濁。其低在下脘者﹐宜推蕩其陳宿。酌其溫涼寒熱﹐四路滌淸﹐則治黃膽無餘蘊矣。如陰黃屬脾虛不運者﹐以小建中湯主之。如陰黃屬腎虛不化者﹐以眞武湯主之。如陽黃屬谷疸腹滿尿澀者﹐以甘艸茵陳湯主之。如陽黃宜發汗以利水者﹐以茵陳五苓散主之。如陽黃宜去熱以利水者﹐以豬苓湯加茵陳主之。如陽黃屬酒疸﹐心中懊﹐熱疼惡心欲吐者﹐以梔子大黃湯主之。如陽黃屬色疸﹐日晡發熱惡寒﹐膀胱急﹐小便利﹐大便黑溏﹐五心熱﹐腹脹滿﹐身黃額黑者﹐以元滑苓甘散主之。如陽黃內有瘀熱宜下者﹐以大承气湯去濃朴加梔子茵陳主之﹐如身體腫﹐發熱汗出而渴﹐狀如風水﹐汗出沾衣﹐色正黃如柏汁﹐脈自沈﹐以汗出浴水﹐水從毛孔入得之﹐此名黃汗﹐以黃桂枝芍藥苦酒湯主之。如身疼痛煩躁﹐小便不利者﹐以桂枝加黃湯主之。

小建中湯﹝方見咳嗽﹞加茵陳﹐水煎大半杯﹐溫服。

眞武湯﹝方見痰飲﹞加茵陳﹐水煎大半杯﹐溫服。

甘艸茵陳湯茵陳﹝三錢﹞梔子﹝三錢﹞大黃﹝三錢﹞甘艸﹝二錢﹞水煎大半杯﹐熱服。服後小盒飯利﹐尿如皂角汁狀﹐其色正赤﹐一宿腹減﹐黃從小便去也。

茵陳五苓散桂枝白術茯苓豬苓澤瀉等分爲散﹐每用五錢﹐調茵陳蒿末一兩﹐空腹米飲和服一湯匙﹐日三服﹐多飲熱湯取汗。

豬苓湯﹝方見瘟疫﹞

梔子大黃湯梔子﹝三錢﹞香豉﹝三錢﹞大黃﹝三錢﹞枳實﹝三錢﹞水煎一懷﹐熱分三服。

元滑苓甘散元明粉滑石甘艸茯苓等分爲末﹐大麥粥汁和服一湯匙﹐日三服。

服後病從大小便去﹐尿黃糞黑是其候也。

大承气湯﹝方見溫證﹞

黃桂枝芍藥苦酒湯黃﹝五錢﹞芍藥﹝三錢﹞桂枝﹝三錢﹞苦酒一杯半﹐水一杯﹐煎八分﹐溫服。當心煩﹐至六七日乃解。

桂枝加黃湯桂枝﹝三錢﹞芍藥﹝三錢﹞生薑﹝三錢﹞甘艸﹝二錢炙﹞黃﹝三錢﹞大棗﹝四枚﹞水三杯﹐煮八分﹐溫服。須臾啜熱粥一杯余﹐以助藥力﹐溫覆取微汗﹐若不汗更服。

雜證要法寒證類

霍亂

霍亂者﹐食寒飲冷而外感風寒者也。脾胃以消化爲能﹐如水穀不消﹐在上脘則胃逆而爲吐﹐在下脘則脾陷而爲利﹐或吐或利﹐不並作也。若風寒外束﹐經迫腑郁﹐則未消之飲食﹐不能容受﹐於是吐利並作﹐而霍亂之病成矣。肝膽主筋﹐水土寒濕﹐木气不榮﹐是以筋轉也。如霍亂頭疼發熱﹐身疼痛﹐熱多欲飲水者﹐以五苓散主之。寒多不飲水者﹐以理中丸主之。如吐利汗出﹐發熱惡寒﹐四肢拘急﹐手足厥冷者﹐或吐利小便復利﹐而大汗出﹐下利淸谷﹐內寒外熱﹐脈微欲絕者﹐以四逆湯主之﹐如吐已下斷﹐汗出而厥﹐四肢拘急不解﹐脈微欲絕者﹐以通脈四逆加豬膽汁湯主之。如惡寒脈微﹐而復和﹐利止亡血也﹐以四逆加人參湯主之。如吐利止﹐而身痛不休者﹐當消息和解其外﹐宜桂枝湯小和之。

五苓散﹝方見痰飲﹞用抑扶煎尢妙﹝方見痢疾﹞

理中丸人參白術甘艸漧薑﹝各三兩﹞煉蜜爲丸﹐白滚水調服﹐作湯亦可。若臍上築者﹐腎气動也﹐去白術加桂四兩。吐者﹐去白術加生薑三兩﹐下利者﹐仍用術。

悸者﹐加茯苓二兩。渴欲得水者﹐加術﹐足前成四兩。腹中痛者﹐加人參足前成四兩。寒加漧薑﹐足前成四兩。腹滿者﹐去術加附子一枚﹐服湯後﹐如食頃﹐飲熱粥一杯許﹐微自溫﹐勿發揭衣被。

四逆湯﹝方見嘔吐﹞用茯苓四逆湯加半夏尢妙﹝方見泄瀉﹞

通脈四逆湯﹝方見泄瀉﹞加豬膽半杯四逆加人參湯卽四逆湯加人參桂枝湯桂枝﹝三錢﹞芍藥﹝三錢﹞甘艸﹝二錢炙﹞生薑﹝三錢﹞大棗四枚﹐水煎溫服﹐須臾啜稀粥﹐溫覆取微似汗。

雜證要法寒證類

疝气

疝气者﹐睪丸腫大而痛也。其證𨿽屬肝腎之邪﹐而實原於任脈。《經》云﹕任脈爲病﹐男子內結七疝是也。水寒木郁﹐陰气結滯﹐乃成此證。法宜溫水木之寒﹐散腎肝之結﹐則疝气自消矣。如寒疝腹中痛﹐逆冷手足不仁者﹐以烏頭桂枝湯加味主之。如寒疝﹐宜去濕調气者﹐以五苓散加味主之。外法以鍛石敷之。如狐疝之偏﹐有大小﹐時時上下者﹐用蜘蛛散亦良。

烏頭桂枝加味湯烏頭﹝三錢泡﹞桂枝﹝三錢﹞芍藥﹝三錢﹞甘艸﹝二錢﹞生薑﹝三錢﹞吳茱萸﹝三錢泡﹞澤瀉﹝三錢﹞大棗﹝四枚﹞水煎大半杯﹐溫服。其臃腫偏墜者﹐用此藥煎湯熱洗之。

或用藥末盛帶中熱熨之﹐日作數次﹐令其囊消而止。

五苓散﹝方見痰飲﹞加小茴木香﹑木通﹑金鈴子﹐如痛甚須防其潰爛﹐加金銀花爲君﹐再加乳香﹑沒藥爲佐。如麻木不痛﹐恐爲疝﹐宜加桃仁﹑附子﹑蓽茇﹑沙參﹑蒺藜﹐蜜丸﹐鹽湯送下。

外治法用雄黃﹝一兩﹞﹐礬石﹝二兩﹞﹐甘艸﹝五錢﹞﹐煮湯洗之。

蜘蛛散蜘蛛﹝十四枚焦炒﹞桂枝﹝五分﹞研末﹐取八分一匕﹐飲和﹐日再服﹐蜜丸亦可。

雜證要法寒證類

奔豚

奔豚者﹐腎之積也。緣陰气凝聚﹐結於少腹﹐堅實牢硬﹐有時逢郁則發﹐奔騰逆上﹐勢如驚豚。

腹脇心胸﹐諸病皆作﹐气沖咽喉﹐七竅火發﹐危困欲死﹐不可支也。其將發之時﹐則臍下悸作﹐凡驚悸一生﹐卽爲奔豚欲發之兆也。如汗後亡陽﹐臍下悸動﹐奔豚欲作者﹐以茯苓桂枝甘艸大棗湯主之。如奔豚方作﹐气從少腹上衝心部者﹐以桂枝加桂湯主之。如奔豚盛作﹐气上衝胸﹐頭疼腹痛﹐往來寒熱者﹐以奔豚湯主之。

茯苓桂枝甘艸大棗湯茯苓﹝一兩﹞桂枝﹝四錢﹞甘艸﹝二錢﹞大棗﹝十五枚﹞甘瀾水四杯﹐先煎茯苓﹐減二杯﹐入諸藥煎大半杯﹐溫服﹐日三服。作甘瀾水法﹐大盆置水﹐以勺揚之﹐千百徧﹐令水珠散亂﹐千顆相逐﹐乃取用之。

桂枝加桂湯卽桂枝湯再加桂枝二錢奔豚湯甘艸﹝二錢﹞半夏﹝四錢﹞芍藥﹝二錢﹞當歸﹝二錢﹞黃芩﹝二錢﹞生薑﹝四錢﹞芎﹝二錢﹞生葛﹝五錢﹞甘李根白皮﹝三錢﹞水煎大半杯﹐溫服。

雜證要法寒證類

厥證

厥證者﹐四肢逆冷是也。其證不一﹐各有致病之由。如手足厥寒﹐脈微欲絕﹐爲寒厥屬表者﹐以當歸四逆湯主之。如四肢厥冷﹐脈細欲絕﹐爲寒厥屬裏者﹐以通脈四逆湯主之。如陰陽不相順接﹐四肢厥冷﹐爲熱厥屬表者﹐以四逆散主之﹐如內火熾盛﹐或大便結閉﹐熱在臟腑﹐逼陰於外﹐而四肢逆冷﹐爲熱厥屬裏者﹐以白虎承气湯主之。如猝然暴死﹐名爲大厥者﹐以半夏末方主之。如身脈皆動﹐而形無知﹐名爲屍厥者﹐以還魂湯主之。如气血俱亂﹐相薄成厥﹐名爲薄厥者﹐以蒲黃酒方主之﹐如因暴怒而得者﹐名爲气厥﹐以七气湯主之。如因痰動而得者﹐名爲痰厥﹐以二術二陳湯主之。如因過飽而得者﹐名爲食厥﹐以平胃散主之。如因醉後而得者﹐名爲酒厥﹐以五苓散主之。如婦人气厥﹑血厥如死人者﹐以白薇湯主之。

當歸四逆湯﹝方見痢疾﹞

通脈四逆湯﹝方見泄瀉﹞

四逆散柴胡白芍枳實甘艸各等分共爲末﹐每服三錢﹐米湯調下﹐日三服。

白虎湯石膏﹝八錢生研﹞知母﹝三錢﹞甘艸﹝一錢﹞粳米﹝四錢﹞水煎大半杯﹐溫服。

大承气湯﹝方見溫證﹞

半夏末方用半夏研細末﹐搐鼻中﹐取嚏﹐厥回後﹐再議藥。

還魂湯麻黃﹝三錢﹞杏仁﹝二十五粒去皮尖﹞肉桂﹝一錢﹞甘艸﹝一錢炙﹞水煎大半杯﹐溫服。

蒲黃酒方生蒲黃﹝一兩﹞黑豆﹝二兩﹞先將黑豆炒香﹐合蒲黃﹐以濕酒淋下﹐取酒飲一杯。

七气湯茯苓﹝三錢﹞半夏﹝三錢﹞濃朴﹝二錢﹞蘇葉﹝二錢﹞加生薑三片﹐水煎服。枳殼﹑杏仁﹑砂仁﹑陳皮均可加。

二術二陳湯茯苓﹝四錢﹞半夏﹝三錢﹞陳皮﹝三錢﹞甘艸﹝一錢﹞蒼術﹝二錢﹞白術﹝二錢﹞

加南星﹑竹瀝﹑薑汁水煎服。

平胃散﹝方見吞酸﹞加蘿菔子三錢﹐煎服探吐。

五苓散﹝方見痰飲﹞去桂枝加黃連﹑黃芩﹑漧葛水煎服。

白薇湯白薇﹝三錢﹞人參﹝三錢﹞當歸﹝三錢﹞甘艸﹝二錢炙﹞水煎大半杯溫服。

雜證要法熱證類

口糜齦爛出血

心肺胃之火盛也﹐其火內熾﹐爍傷津液﹐以致口糜齦爛﹐或有時出血﹐以甘露飲主之。

甘露飲生地﹝三錢﹞熟地﹝三錢﹞天冬﹝三錢﹞麥冬﹝三錢﹞石斛﹝三錢﹞甘艸﹝二錢﹞

枳殼﹝二錢﹞枇杷葉﹝三錢﹞水煎大半杯﹐溫服。

雜證要法熱證類

食亦

大腸移熱於胃﹐善食而瘦﹐謂之食亦。又胃移熱於膽﹐亦名食亦﹐以甘露飲主之。

甘露飲﹝方見上﹞

雜證要法熱證類

三消

口渴不止者﹐爲上消也。食入卽饑者﹐爲中消也。飲一溲二者﹐爲下消也。其證𨿽有三﹐而要總屬上傷燥熱﹐下病濕寒﹐燥熱在肝肺之經﹐濕寒在脾腎之髒﹐宜以八味丸主之﹐或以六味地黃湯加味主之。如渴欲飲水﹐水入卽吐﹐小便不利者﹐以五苓散主之。如上渴而下淋﹐土濕木郁而生風燥者﹐以豬苓湯主之。如飲一溲二﹐水寒土濕﹐木气疏泄者﹐以桂附苓烏湯主之。如脾不能爲胃行其津液﹐肺不能通調水道﹐而爲消渴者﹐以理中丸湯﹐倍白術﹐加栝蔞根主之。如傷寒消渴﹐或屬陽明熱證﹐或屬厥陰火證﹐應以傷寒法治之﹐不在此例。

八味丸﹝方見肺气﹞酒下十五丸﹐日再服﹐不知漸加。

六味地黃加味湯熟地黃﹝四錢﹞山茱萸﹝三錢﹞山藥﹝三錢﹞茯苓﹝三錢﹞丹皮﹝三錢﹞澤瀉﹝三錢﹞五味子﹝二錢﹞肉桂﹝二錢研﹞水煎大半杯﹐冷服。

五苓散﹝方見痰飲﹞

豬苓湯﹝方見痰飲﹞

桂附苓烏湯茯苓﹝三錢﹞澤瀉﹝三錢﹞桂枝﹝三錢﹞漧薑﹝三錢﹞附子﹝二錢﹞龍骨﹝三錢研﹞

牡蠣﹝三錢研﹞首烏﹝三錢蒸﹞水煎大半杯﹐溫服。

理中丸湯﹝方見霍亂﹞倍白術﹐加栝蔞根。

消渴方栝蔞根﹝三錢﹞生薑﹝二錢﹞麥冬﹝三錢﹞蘆根﹝三錢﹞白茅根﹝三錢﹞水煎大半杯﹐溫服。此方專淸胃火。

雜證要法虛證類

虛勞

虛勞之證﹐精神气血俱被損傷是也。蓋腎藏精﹐心藏神﹐肺藏气﹐肝藏血。腎受傷而精病﹐精病則遺泄而不祕。心受傷而神病﹐神病則驚怯而不安。肺受傷而气病﹐气病則痞塞而不宣。肝受傷而血病﹐血病則凝瘀而不流。然四維之病﹐總由中气虛敗有以致之也。會仲景建中之義﹐則治勞證得其要領矣。

如虛勞裏急悸衄﹐腹中痛﹐夢失精﹐四肢酸疼。手足煩熱﹐咽漧口燥﹐以小建中湯主之﹐或以當歸建中湯主之。如虛勞裏急諸不足﹐以黃建中湯主之。如失精家﹐少腹弦急﹐陰頭寒﹐目眩發落﹐脈極虛芤遲﹐爲淸谷﹐亡血失精﹐脈得芤動微緊﹐男子失精﹐女子夢交﹐以桂枝龍骨牡蠣湯主之。如虛勞腰痛﹐少腹拘急﹐小便不利者﹐以八味腎气丸主之。此統治之法也。

如精遺神驚﹐气郁血脫﹐及咳嗽不寐等證﹐再於各專門﹐求方治之。

小建中湯﹝方見咳嗽﹞

當歸建中湯﹝方見《金匱》﹞

黃建中湯卽小建中湯加黃﹐如气短胸滿者﹐加生薑﹔腹滿者﹐去棗加茯苓﹔如脾虛不足﹐宜補气者﹐加半夏。

桂枝龍骨牡蠣湯桂枝﹝三錢﹞白芍﹝三錢酒炒﹞生薑﹝三錢﹞甘艸﹝二錢炙﹞龍骨﹝三錢﹞

牡蠣﹝三錢﹞大棗﹝四枚﹞水煎大半杯﹐溫服。如下部有寒﹐漧薑﹑附子均可加。

八味丸﹝方見香港腳﹞

炙甘艸湯﹝方見傷寒﹞

雜證要法虛證類

精遺

精藏於腎﹐而交於心﹐則精溫而不走。若精不交神﹐乃病遺泄。其原由於肝脾之不升﹐乙木升而化火﹐己土升而生木﹐木火生長﹐陽气發達﹐陰精和煦﹐故不陷流﹔一自脾濕不升﹐木失生長之性﹐是以下郁而爲疏泄﹐法宜暖水培土﹐淸風木而去其郁﹐則精自不泄矣。以玉池湯主之。

玉池湯桂枝﹝三錢﹞茯苓﹝三錢﹞甘艸﹝二錢﹞芍藥﹝三錢﹞龍骨﹝二錢﹞牡蠣﹝三錢﹞附子﹝三錢﹞砂仁﹝一錢炒研去皮﹞水煎大半杯﹐溫服。如濕旺木郁﹐而生下熱﹐倍茯苓﹑白芍﹑加澤瀉﹑丹皮﹐不可謬用淸涼﹐以敗脾腎之陽。

祕元煎此方專固心脾。人參﹝三錢﹞白術﹝三錢﹞茯苓﹝三錢﹞甘艸﹝二錢﹞山藥﹝三錢﹞

遠志﹝二錢﹞棗仁﹝三錢﹞五味子﹝二錢﹞芡實﹝三錢﹞蓮肉﹝三錢﹞水煎大半杯﹐溫服。

雜證要法虛證類

神驚

神藏於心﹐而交於腎﹐則神淸而不搖。若神不交精﹐乃生驚悸。其原由於膽胃之不降﹐甲木降而固水﹐戊土降而收金﹐金水祕藏﹐陰气收斂﹐陽神靜謐﹐故不搖蕩。一自胃濕不降﹐火失封蟄之性﹐是以上炎而生煩擾。法宜降土淸木斂相火而固其根﹐則神自不搖矣。以金鼎湯主之。

金鼎湯桂枝﹝三錢﹞茯苓﹝三錢﹞半夏﹝三錢﹞甘艸﹝二錢﹞芍藥﹝三錢﹞龍骨﹝三錢﹞

牡蠣﹝三錢﹞水煎大半杯﹐溫服。如上熱者﹐倍芍藥以淸膽火。下寒者﹐加附子以溫腎水。若病重年深﹐奔豚凝結﹐少腹堅硬澌寒﹐此陰邪已盛﹐緩用附子﹐當燥土去濕﹐調其脾胃﹐後以溫燥之藥﹐熬膏貼之。詳載黃氏奔豚證中。

雜證要法虛證類

气證

气有肝肺之分﹐肝气宜升﹐肺气宜降﹐肝气不升則滯結於臍腹﹐肺气不降則痞塞於心胸﹐則气病矣。

然肝不自升﹐必賴脾以升之﹐肺不自降﹐必賴胃以降之。如中土濕盛﹐脾不升則肝陷﹐气積於臍腹左協﹐宜補肝脾以升之。胃不降則肺逆﹐气積於胸膈右脇﹐宜泄肺胃以降之﹐此化積調气之法也。如積在臍腹左脇者﹐以達郁湯主之。如滯在胸膈右脇者﹐以下气湯主之。

達郁湯桂枝﹝三錢﹞鱉甲﹝三錢醋炙焦研﹞甘艸﹝二錢﹞茯苓﹝三錢﹞漧薑﹝三錢﹞砂仁﹝一錢﹞

水煎大半杯﹐溫服。

下气湯甘艸﹝二錢﹞半夏﹝三錢﹞五味﹝一錢﹞茯苓﹝三錢﹞杏仁﹝三錢炮去皮尖﹞貝母﹝二錢去心﹞芍藥﹝三錢﹞橘皮﹝二錢﹞水煎大半杯﹐溫服。

雜證要法虛證類

血證

肝主藏血﹐凡臟腑經絡之血﹐皆肝家之所灌注也。但木性善達﹐如水寒土濕﹐生气不達則血瘀矣。如木郁風動﹐疏泄不斂﹐則血脫矣﹐血瘀則凝滯不行﹐必至枯槁。其肌膚血脫﹐則泛濫無歸﹐必至流溢於上下。總由中气頹敗﹐有以致之也。如血瘀不行者﹐以破瘀湯主之。如血脫於上而爲衄血者﹐緣火泄金刑﹐气傷血沸﹐以仙露湯主之。如血脫於上﹐而大吐瘀血者﹐緣中下濕寒﹐凝瘀上湧﹐以靈雨湯主之。如血脫於上﹐而零星吐紅鮮者﹐緣土濕胃逆﹐肺家不無上熱﹐以白茅湯主之。如血脫於下﹐而爲便血者﹐緣水土寒濕﹐木郁風動﹐以黃土湯主之。如血脫於下﹐而爲溺血者﹐木郁尢甚﹐以寧波湯主之。如陰虛有火而吐血者﹐以六味地黃湯主之。如陽虛有寒而吐血者﹐以甘艸漧薑湯主之。如吐血窮極者﹐以當歸補血湯主之。

破瘀湯甘艸﹝二錢﹞茯苓﹝三錢﹞丹皮﹝三錢﹞桂枝﹝三錢﹞川芎﹝三錢﹞桃仁﹝三錢泡去皮尖﹞

生薑﹝三錢﹞當歸﹝三錢﹞水煎大半杯﹐溫服。

仙露湯麥冬﹝三錢﹞五味﹝一錢﹞貝母﹝三錢﹞柏葉﹝三錢﹞甘艸﹝二錢﹞芍藥﹝三錢﹞杏仁﹝三錢﹞水煎大半杯﹐溫服。如胃逆須加半夏﹔如因中下濕寒﹐當加漧薑﹑茯苓﹔如大衄之後﹐气泄陽亡﹐厥逆寒冷﹐宜加參姜附以續微陽﹔淸潤之藥﹐切不可用。

靈雨湯甘艸﹝二錢﹞茯苓﹝三錢﹞半夏﹝三錢﹞漧薑﹝三錢炮﹞柏葉﹝三錢﹞丹皮﹝三錢﹞貝母﹝三錢﹞水煎大半杯﹐溫服。如气虛加人參。下寒甚者蜀椒﹑附子﹐亦當大用。其零星咯吐﹐紅鮮不凝﹐𨿽有上熱﹐亦非實火﹐稍加麥冬﹐略淸肺熱﹐不可過用苦寒也。

又方治吐血有寒者茯苓﹝三錢﹞甘艸﹝二錢﹞半夏﹝三錢﹞漧薑﹝二錢炮﹞丹皮﹝三錢﹞

牡蠣﹝二錢﹞桂枝﹝三錢﹞白芍﹝三錢﹞水煎服。

白茅湯杏仁﹝三錢﹞甘艸﹝二錢﹞茯苓﹝三錢﹞半夏﹝三錢﹞貝母﹝二錢﹞茅根﹝三錢﹞芍藥﹝三錢﹞丹皮﹝二錢﹞水煎大半杯﹐溫服。如相火極旺﹐宜加黃芩而倍芍藥。若上熱不敵下寒之劇﹐當大溫水土。淸潤諸法﹐切不可用也。

黃土湯甘艸﹝二錢﹞白術﹝二錢﹞漧薑﹝二錢﹞阿膠﹝三錢﹞地黃﹝三錢﹞黃芩﹝二錢﹞竈中黃土﹝三錢﹞水煎大半杯﹐溫服。

寧破湯甘艸﹝二錢﹞芍藥﹝三錢﹞阿膠﹝三錢﹞茯苓﹝三錢﹞澤瀉﹝三錢﹞梔子﹝二錢﹞發灰﹝三錢豬脂煎研﹞水煎大半杯﹐溫服。若瘀血紫黑﹐累塊堅阻﹐加丹皮﹑桂枝之類行之。用導赤散尢效。

六味地黃湯熟地﹝三錢﹞山藥﹝三錢﹞山茱萸﹝三錢﹞茯苓﹝三錢﹞澤瀉﹝三錢﹞丹皮﹝三錢﹞

加柏葉﹝三錢﹞﹐水煎大半杯﹐溫服。

甘艸漧薑湯漧薑﹝二錢炮黑﹞甘艸﹝四錢生﹞水煎大半杯﹐溫服。

當歸補血湯﹝方見頭痛﹞

雜證要法虛證類

脫證

陽自右降﹐降於下而化濁陰。陰自左升﹐升於上而化淸陽。陽根於陰。陰根於陽﹐是陰陽互相爲根也。

而要其升降之權﹐總在於脾胃。一自脾气不升﹐則精血馳走而陰脫。《經》曰﹕脫陰者目盲是也。一自胃气不降﹐則神气飛騰﹐而陽脫。《經》曰﹕脫陽者見鬼是也。如陰脫者﹐以烏肝湯主之。如陽脫者﹐以兔髓湯主之。如虛病元陽將脫者﹐以參附湯主之。如少陰气厥不至者﹐以地黃飲子主之。

烏肝湯甘艸﹝二錢﹞人參﹝三錢﹞茯苓﹝三錢﹞桂枝﹝三錢﹞漧薑﹝三錢﹞附子﹝三錢﹞首烏﹝三錢蒸﹞芍藥﹝三錢﹞水煎大半杯﹐溫服。

兔髓湯甘艸﹝二錢﹞人參﹝三錢﹞五味﹝一錢﹞半夏﹝三錢﹞龍骨﹝二錢研﹞牡蠣﹝三錢研﹞元參﹝三錢﹞附子﹝三錢﹞水煎大半杯﹐溫服。

參附湯人參﹝一兩﹞附子﹝五錢制﹞水煎大半杯﹐溫服。

地黃飲子肉桂附子肉蓯蓉茯苓熟地麥冬五味子遠志菖蒲石斛山萸肉巴戟肉﹝各一錢﹞薄荷葉﹝四分﹞水煎大半杯﹐溫服。

雜證要法虛證類

盜汗自汗

陰虛盜汗。盜汗者﹐時常發熱﹐睡時出汗﹐醒時卽收也。陽虛自汗。自汗者﹐時常畏寒﹐動靜皆有汗也。然陰陽互根﹐又有不可泥者。盜汗亦有陽虛﹐自汗亦有陰虛者。如汗出喘甚﹐汗出脈脫﹐汗出身痛﹐汗出發潤至巓﹐汗出如油﹐汗出如珠﹐此六者皆不治之證也。如汗出屬陰虛者﹐以葉氏方主之。

如汗出屬陽虛者﹐以參附湯主之。如陰陽俱虛者﹐以芍藥甘艸附子湯主之。如腎水上泛﹐汗出不止﹐名曰亡陽﹐以眞武湯主之。

葉氏方人參﹝二錢﹞熟地﹝三錢﹞五味﹝二錢﹞甘艸﹝二錢炙﹞湖蓮﹝二錢﹞茯神﹝三錢﹞水煎大半杯﹐溫服。

參附湯﹝方見脫證﹞

芍藥甘艸附子湯芍藥﹝三錢﹞甘艸﹝二錢﹞附子﹝三錢﹞水煎大半杯﹐溫服。

眞武湯﹝方見痰飲﹞

雜證要法虛證類

不寐

不寐之證不一﹐有勞病虛煩不得眠者﹐緣土濕胃逆﹐相火浮動﹐以擾亂神魂而不得安﹐以酸棗仁湯主之。又衛气晝行於陽﹐夜行於陰﹐以司晝夜之開闔。今有厥逆之气﹐客於五臟六腑﹐抗衛气於外﹐使之行於陽﹐不得入於陰﹐故目不得瞑﹐以半夏秫米湯主之。又有水气停滯於胸中﹐郁成濕痞﹐近而欺淩宮城﹐心神煩擾而不得眠者﹐以小半夏加茯苓湯主之。

酸棗仁湯酸棗仁﹝八錢生用不研﹞甘艸﹝一錢半﹞知母﹝三錢﹞茯苓﹝三錢﹞芎﹝一錢半﹞

水三杯﹐先煮酸棗仁至二杯﹐入諸藥﹐再煎至八分服。

半夏秫米湯半夏﹝五錢﹞秫米﹝一茶杯﹞以長流水揚數百徧﹐煎大半杯﹐溫服。

小半夏加茯苓湯﹝方見喘促﹞

雜證要法虛證類

怔忡

怔忡者﹐心下跳動不安也。卽驚悸之類﹐緣土濕木郁﹐相火浮動﹐逼擾宮城﹐以致心神震蕩不安也。以金鼎湯主之。如因水气淩心﹐而成怔忡者﹐以小半夏加茯苓湯主之。重者以桂枝茯苓大棗甘艸湯主之。再重者以眞武湯主之。如因奔豚而成怔忡者﹐當於奔豚門求方治之。

金鼎湯﹝方見神驚﹞

小半夏加茯苓湯﹝方見喘促﹞

桂枝茯苓大棗甘艸湯茯苓﹝八錢﹞桂枝﹝四錢﹞甘艸﹝二錢﹞大棗﹝二枚﹞取水揚三百徧﹐名甘瀾水﹐三杯﹐先煮茯苓至二杯﹐入諸藥煎至七分﹐溫服。

眞武湯﹝方見痰飲﹞

雜證要法虛證類

痿證

痿證者﹐兩足痿弱而不痛也。內經分爲五臟﹕肺痿者﹐皮毛痿也。心痿者﹐脈痿也。肝痿者﹐筋痿也。脾痿者﹐肉痿也。腎痿者﹐足痿也。而其要宜獨取陽明﹐陽明爲五臟六腑之海﹐主潤宗筋﹐宗筋主束骨而利機關﹐若陽明虛不能藏受水谷之气而布化﹐則五臟無所稟﹐宗筋無所養﹐則痿之證作矣。如足痿不能行者﹐以虎潛丸主之。如痿證專屬腎虛者﹐以加減四斤丸主之。如气虛多痰者﹐以六君子湯加味主之。如血虛多火者﹐以六味丸加味主之。如气血俱虛者﹐以當歸補血湯加味主之。

虎潛丸黃柏知母熟地﹝各三兩﹞龜板﹝四兩﹞白芍當歸牛膝﹝各一兩﹞虎脛骨﹝酥炙﹞

瑣陽陳皮﹝各一兩半﹞漧薑﹝五錢﹞研末﹐酒煮羯羊肉一斤﹐切片﹐微火焙研末﹐和上諸藥﹐煉蜜爲丸梧子大﹐每服五十丸﹐姜湯﹑鹽湯﹑酒隨意送下。或以淫羊藿剪去刺一兩﹐天冬五錢﹐紫菀三錢﹐蒼術二錢﹐黃柏一錢﹐水煎服。

加減四斤丸肉蓯蓉牛膝木瓜鹿茸熟地五味子菟絲子各等分爲末﹐煉蜜丸﹐如桐子大﹐每服五十丸﹐溫酒﹑米飲送下。

六君子湯﹝方見瘧疾﹞

加黃柏﹑蒼術﹑紫菀。

六味丸熟地﹝八兩﹞山萸肉﹝四兩﹞丹皮﹝三兩﹞山藥﹝四兩﹞茯苓﹝三兩﹞澤瀉﹝三兩﹞加黃柏﹑蒼術煉蜜爲丸﹐如桐子大﹐每服三錢﹐淡鹽湯送下。

當歸補血湯﹝方見頭痛﹞

加竹瀝﹑薑汁。

雜證要法虛證類

陽痿

陽痿者﹐宗筋縱弛也。有因腎寒精冷而痿者﹐以贊育丹主之。有因驚恐傷腎而痿者﹐以桂枝龍骨牡蠣湯主之。

贊育丹人參﹝四兩﹞冬術﹝四兩﹞當歸枸杞杜仲﹝酒蒸一日﹞巴戟肉﹝甘艸湯炒﹞山茱萸淫羊藿﹝羊脂炒拌﹞肉蓯蓉﹝酒洗去皮﹞韭子﹝炒黃各四兩﹞蛇牀子﹝微炒﹞附子﹝制﹞肉桂﹝各二兩﹞上煉蜜丸﹐服。

桂枝龍骨牡蠣湯﹝方見虛勞﹞

雜證要法虛證類

赤白濁

赤白濁者﹐濕熱之病也。濕勝熱則爲白﹐熱勝濕則爲赤﹐而要病源﹐總在於脾。脾濕不升﹐而木气沈鬱於下﹐瘀爲濕熱﹐化生赤白﹐流溢而爲濁也。如純屬濕熱者﹐以二陳湯加味主之。如因腎元不固而爲濁者﹐以萆釐淸飲主之。如因心气不固而爲濁者﹐以四君子加遠志湯主之。如因相火熾盛而爲濁者﹐以封髓丹主之。如因色欲過度而爲濁者﹐以龍牡菟韭丸主之。

二陳湯﹝方見眩暈﹞

加蒼術﹑白術﹑黃柏﹑萆﹐赤濁再加丹參。

萆釐淸飲川萆﹝三錢﹞石菖蒲﹝一錢﹞烏藥﹝一錢﹞益智仁﹝一錢﹞甘艸梢﹝一錢﹞水煎入鹽三分﹐空心服﹐日三服。

四君子加遠志湯人參﹝三錢﹞白術﹝三錢﹞茯苓﹝三錢﹞甘艸﹝二錢﹞遠志﹝二錢﹞水煎大半杯﹐溫服。

封髓丹黃柏﹝三兩鹽水炒﹞甘艸七錢﹝炙﹞砂仁﹝一兩﹞研末﹐煉蜜丸如梧子大﹐每服三錢﹐淡鹽湯送下。

龍牡菟韭丸生龍骨﹝水飛﹞生牡蠣﹝水飛﹞生菟絲粉生韭子粉各等分﹐不見火﹐研細末﹐幹面冷水調漿爲丸﹐每服一錢﹐或至三錢﹐晚上陳酒送下﹐淸晨服亦可。

雜證要法虛證類

遺溺

遺溺者﹐膀胱不固也。腎司二便之門戶﹐腎虛有寒﹐關門不固﹐是以遺溺。然亦有肺脾气虛﹐不能約束水道而爲遺溺者。如因腎元不能溫固而爲遺溺者﹐以附子﹑人參﹑山萸肉方主之。如因肺脾不能提攝而爲遺溺者﹐以補中益气湯主之﹐如睡中尿出者﹐緣素稟陽虛﹐膀胱與腎气俱冷故也。以雄鷄肝桂心方主之。

附子人參山萸肉方附子﹝三錢﹞人參﹝三錢﹞山萸肉或加益智仁﹝二錢﹞﹐水煮入鹽少許﹐服。

補中益气湯﹝方見五淋﹞

雄鷄肝桂心方雄鷄肝桂心二味各等分﹐搗爲丸如小豆大﹐日三服。

雜證要法虛證類

脫肛

脫肛者﹐脾腎之气陷也。脾主升﹐腎主固﹐脾升可以提攝﹐腎固可爲管鑰﹐如脾气陷而無提攝之力﹐腎气陷而失管鑰之權﹐則肛門乃脫落矣。如因脾腎气陷而爲脫肛者﹐以補中益气湯主之。

補中益气湯﹝方見五淋﹞

雜證要法實證類

積聚

積聚者﹐气血凝瘀也。積者五臟所生﹐推之不移﹐屬陰﹐聚者六腑所成﹐推之則移﹐屬陽。積者血多而气少﹐難經所謂﹕血滯而不濡者也。聚者气多而血少﹐《難經》所謂﹕气畱而不行者也。心病於上﹐腎病於下﹐肝病於左﹐肺病於右﹐脾病於中﹐五臟之積聚﹐各有其部﹐而溯其本原﹐總由中气不運所致也。內積在臟腑者﹐以化堅丸主之。外積在經絡者﹐以化堅膏敷之。

化堅丸甘艸﹝二兩﹞丹皮﹝三兩﹞橘皮﹝三兩﹞桃仁﹝三兩﹞杏仁﹝三兩﹞桂枝﹝三兩﹞煉蜜陳醋丸﹐酸棗大米飲下﹐三五丸﹐日二次。若瘕結硬難消﹐須用破堅化癖之品。內寒加巴豆﹑川椒。內熱加芒硝﹑大黃。如左積者﹐血多而气少﹐加鱉甲﹑牡蠣。右聚者﹐气多而血少﹐加枳實﹑濃朴。其內在臟腑者﹐可以丸愈。外在經絡者﹐以膏藥消之。

化堅膏歸尾﹝四錢﹞鱉甲﹝八錢﹞巴豆﹝四錢研﹞黃連﹝四錢﹞三稜﹝四錢﹞莪術﹝四錢﹞山甲﹝一兩二錢﹞筋余﹝卽人爪甲﹐一錢﹞以上八味﹐用芝麻油一斤﹐淨丹八兩﹐熬膏。硼砂﹝四錢﹞砂﹝四錢﹞阿魏﹝六錢炒研﹞麝香﹝二錢﹞人參﹝四錢﹞三七﹝四錢﹞山羊血﹝四錢﹞肉桂﹝四錢﹞以上八味﹐研細入膏﹐火化攪勻。稍冷傾入水盆﹐浸二三日﹐罐收﹐狗皮攤。皮硝水﹐熱洗皮膚令透﹐拭漧﹐生薑切搽數十次﹐貼膏。一切癖塊積聚﹐輕者一帖﹐重者兩帖﹐全消。漸貼漸小﹐膏漸離皮﹐未消之處﹐則膏粘不脫。忌一切發病諸物﹐惟豬﹑犬﹑鴨﹑鳧﹑有鱗河魚﹑菘﹑韭﹑米麵不忌﹐其餘海味﹐雞﹑羊﹑黃瓜﹑凡有宿根之物﹐皆忌。若無鱗魚﹐天鵝肉﹐母豬﹑蕎麥﹑馬齒莧﹑則忌之終身。犯之病根立發﹐若癖塊重發﹐則不可拔矣。

雜證要法實證類

痞滿

痞滿者﹐胸中結滯也。但其證𨿽屬實﹐而亦有因虛而致者。凡有邪有滯而痞者﹐實也。無邪無滯而痞者﹐虛也。有脹有痛而滿者﹐實也。無脹無痛而滿者﹐虛也。如痞滿屬實者﹐以二陳湯主之。如痞滿屬虛者﹐以理中湯主之。如痞滿屬半實半虛﹐有寒有熱者﹐以半夏瀉心湯主之。

二陳湯﹝方見嘔吐﹞理中湯﹝方見霍亂﹞半夏瀉心湯﹝方見嘔吐﹞

雜證要法實證類

傷食

傷食者﹐必有胸悶﹑噯腐﹑腹滿等證﹐是停食不消也。以平胃散主之。如食停上脘屬實﹐宜吐者﹐以瓜蒂散主之。如食停下脘屬實﹐宜下者﹐以大承气湯主之。

平胃散﹝方見吞酸﹞瓜蒂散﹝方見痰飲﹞大承气湯﹝方見溫證﹞

雜證要法實證類

傷酒

傷酒者﹐嘔逆心煩﹐胸滿不食﹐小便不利是也。以葛花解酲湯主之。如宜從膀胱以化之者﹐以五苓散加減主之。如大醉恐致爛腸﹐《千金》漬法可用。

葛花解酲湯靑皮﹝五分﹞橘紅人參豬苓茯苓﹝各一錢半﹞神曲澤瀉白術﹝各二錢﹞白蔻仁砂仁葛花﹝各五錢﹞上爲極細末﹐每服三錢﹐白湯調服﹐但得微汗﹐則酒病去矣。

五苓散加減方白術﹝二錢﹞茯苓﹝三錢﹞豬苓﹝三錢﹞澤瀉﹝三錢﹞黃柏﹝一錢半﹞黃連﹝一錢﹞

葛花﹝三錢﹞水煎大半杯﹐溫服。

《千金》漬法作湯﹐貯大器中漬之﹐冷復易之﹐酒自消下亦佳﹐或絞茅根汁飲之﹐或搗生葛汁飲之﹐或粳米汁飲之。

雜證要法實證類

蛔虫

蛔虫者﹐厥陰肝木之病也。木以水火中气﹐湮於濕土﹐不得上下調濟﹐由是寒熱相逼﹐溫气中郁﹐生意盤塞﹐腐蠹朽爛﹐而蛔虫生焉。其證爲下寒上熱﹐以烏梅丸主之。

烏梅丸烏梅﹝百枚不蒸﹐搗膏﹞人參﹝二兩﹞桂枝﹝二兩﹞漧薑﹝二兩﹞附子﹝二兩﹞川椒﹝二兩去目﹐炒﹞當歸﹝二兩﹞茯苓﹝三兩﹞煉蜜同烏梅膏丸﹐梧子大﹐每服三十丸﹐日二次。

若虫積繁盛者﹐加大黃二兩﹐巴霜二錢﹐下盡爲佳。如綫白虫證﹐是肝木陷於大腸﹐木郁不達﹐是以肛門作癢﹐虫生大腸之位﹐從庚金化形﹐故其色白。而木陷之根﹐總由土濕﹐當於燥土疏木之中﹐重用杏仁﹑橘皮以泄大腸滯气﹐佐以升麻﹐升提手陽明經之墜陷也。

雜證要法實證類

顚狂

顚狂者﹐卽驚悸之重病也。凡人一藏之气偏盛﹐則一藏之志偏見﹐而一藏之聲偏發。顚病者﹐安靜而多悲恐﹐肺腎之气旺也。狂病者﹐躁動而多喜怒﹐肝心之气旺也。肺腎爲陰﹐肝心爲陽。《難經》曰﹕重陰者顚﹐重陽者狂﹐正此義也。然金水之陰旺﹐因於陽明之濕寒﹐木火之陽盛﹐因於太陰之濕熱﹐濕寒動則寢食皆廢﹐悲恐懼作﹐面目黃瘦﹐腿膝淸涼﹐身靜而神迷﹐便堅而溺澀﹐此皆金水之旺也。濕熱動則眠食皆善﹐喜怒兼生﹐面目紅肥﹐臂肘溫暖﹐身動而神慧﹐便調而水利﹐此皆木火之旺也。顚原於陰旺﹐狂原於陽旺﹐陰陽各判﹐本不同气。而顚者歷時而小狂﹐狂者積日而微顚。陽勝則狂生﹐陰復則顚作。勝復相乘﹐而顚狂疊見﹐此陰陽之俱偏者也。如顚病悲恐失正者﹐以苓甘姜桂龍骨湯主之。如狂病喜怒乖常者﹐以丹皮柴胡犀角湯主之﹐如有宿痰膠固宜吐者﹐以瓜蒂散主之。

苓甘姜桂龍骨湯半夏﹝三錢﹞甘艸﹝二錢﹞生薑﹝三錢﹞桂枝﹝三錢﹞茯苓﹝三錢﹞白芍﹝三錢﹞

龍骨﹝三錢﹞牡蠣﹝三錢﹞水煎大半杯﹐溫服。有痰者﹐加蜀漆。

丹皮柴胡犀角湯丹皮﹝三錢﹞柴胡﹝三錢﹞犀角﹝一錢研汁﹞生地﹝三錢﹞芍藥﹝三錢﹞茯苓﹝三錢﹞甘艸﹝二錢炙﹞水煎大半杯﹐溫服。有痰者﹐加蜀漆。

瓜蒂散﹝方見痰飲﹞

雜證要法實證類

癇證

癇證者﹐卒倒無知﹐口角流涎﹐或噤口遺尿﹐或手足牽引﹐或作五畜聲﹐少頃卽愈﹐作止有間斷。

此得之在母腹中時﹐其母有所大驚﹐气上而不下﹐精气並居﹐故令子發爲癇疾也。以溫膽湯主之。如五癇宜攻痰者﹐以丹礬丸主之。

溫膽湯半夏﹝三錢﹞陳皮﹝三錢﹞茯苓﹝三錢﹞甘艸﹝二錢﹞枳實﹝二錢﹞竹茹﹝二錢﹞水煎大半杯﹐溫服。

丹礬丸黃丹﹝一兩﹞白礬﹝二兩﹞二味入銀罐中﹐通紅爲末﹐入臘菜﹝卽芥子﹞一兩﹐不落水豬心血爲丸﹐朱砂爲衣﹐每服三十丸﹐茶淸下。久服其涎自便出﹐半月後﹐更以安神藥調之。﹝按豬心血不粘宜加煉蜜少許合搗﹞

雜證要法實證類

祟病

祟病者﹐食減肌削﹐精神恍惚﹐睡時口流白沫﹐或戰栗絕而復蘇﹐兩手脈如出兩人﹐面色忽赤忽黃﹐其變無常﹐此邪气有以中之也。以卻邪湯主之。

卻邪湯犀角羚羊角龍齒虎脛骨牡蠣鹿角霜人參黃﹝各二錢﹞合爲末﹐另以羊肉半斤﹐煎取濃汁三盞﹐盡調其末﹐一次服﹐立愈。

雜證要法七竅病類

目病

目病者﹐淸陽之不升也。目居淸陽之位﹐必陽升而神化﹐其目乃無微而不照。若濁陰衝逆﹐遏抑淸陽﹐不得上升﹐而二气壅迫﹐兩相擊撞﹐是以目作痛也。甲木不降﹐相火上炎﹐而刑肺金﹐肺金被刑﹐是以白珠紅腫而熱滯也。赤痛之久﹐濁陰蒙蔽﹐淸陽不能透露﹐是以云翳生而有礙於目光也。然淸陽不升﹐由於脾﹐濁陰不降本於胃﹐升降之失權﹐實中气之不治也。蓋偏濕則脾病﹐偏燥則胃病﹐偏熱則火病﹐偏寒則水病﹐濟其偏而歸於平﹐則中气治矣。如左目赤痛者﹐以柴胡﹑芍藥﹐丹皮湯主之。如右目赤痛者﹐以百合﹑五味湯主之。如水土寒濕而上熱赤痛者﹐以百合﹑五味﹑姜﹑附湯主之。如濕熱燻蒸目珠黃赤者﹐以茯﹑澤﹑石膏湯主之。如昏花不明而無赤痛者﹐以桂枝。丹皮﹑首烏湯主之。如瞳子縮小者﹐以桂枝﹑柴胡湯主之。如瞳子散大者﹐以烏梅﹑山萸湯主之。如目珠塌陷者﹐以姜﹑桂﹑參﹑苓﹑首烏湯主之。如目珠突出者﹐以芍藥﹑棗仁﹑柴胡湯主之。

柴胡芍藥丹皮湯黃芩﹝三錢酒炒﹞柴胡﹝三錢﹞芍藥﹝三錢﹞甘艸﹝二錢﹞丹皮﹝三錢﹞水煎大半杯﹐溫服。

百合五味湯百合﹝三錢﹞五味﹝一錢研﹞半夏﹝三錢﹞甘艸﹝二錢﹞丹皮﹝三錢﹞芍藥﹝三錢﹞

水煎大半杯﹐熱服﹐熱甚加石膏﹑知母。

百合五味姜附湯百合﹝三錢﹞五味﹝一錢﹞芍藥﹝三錢﹞甘艸﹝二錢﹞茯苓﹝三錢﹞半夏﹝三錢﹞

漧薑﹝三錢﹞附子﹝三錢﹞水煎大半杯﹐溫服。如不赤不熱﹐而作疼痛﹐是無上熱﹐去百合﹑芍藥﹑加桂枝。

茯澤石膏湯茯苓﹝三錢﹞澤瀉﹝三錢﹞梔子﹝三錢﹞甘艸﹝二錢﹞半夏﹝三錢﹞石膏﹝三錢﹞水煎大半杯﹐熱服。

桂枝丹皮首烏湯桂枝﹝三錢﹞丹皮﹝三錢﹞首烏﹝三錢﹞甘艸﹝二錢﹞茯苓﹝三錢﹞半夏﹝三錢﹞

漧薑﹝三錢﹞龍眼肉﹝十个﹞水煎大半杯﹐熱服。

桂枝柴胡湯柴胡﹝三錢﹞桂枝﹝三錢﹞丹皮﹝三錢﹞生薑﹝三錢﹞甘艸﹝一錢﹞菖蒲﹝一錢﹞水煎大半杯﹐熱服。

烏梅山萸湯五味﹝一錢﹞烏梅肉﹝二錢﹞山萸肉﹝三錢﹞甘艸﹝二錢﹞首烏﹝三錢﹞芍藥﹝三錢﹞

龍骨﹝二錢﹞牡蠣﹝三錢﹞水煎大半杯﹐溫服。

姜桂參苓首烏湯人參﹝三錢﹞桂枝﹝三錢﹞甘艸﹝二錢﹞茯苓﹝三錢﹞首烏﹝三錢﹞漧薑﹝三錢﹞

水煎大半杯﹐溫服。

芍藥棗仁柴胡湯芍藥﹝三錢﹞甘艸﹝二錢﹞首烏﹝三錢﹞棗仁﹝三錢生研﹞柴胡﹝三錢﹞丹皮﹝三錢﹞水煎大半杯﹐溫服。

雜證要法七竅病類

耳病

耳病者﹐濁陰之不降也。耳爲沖虛之官﹐必陰降而濁沈﹐其耳乃聲入而能通。若濁陰上逆﹐甲木不降﹐相火郁發則爲熱腫。木邪衝突則爲疼痛﹐木气堵塞則爲重聽﹐久之气血郁阻﹐肌肉腐潰﹐則成癰膿﹐然濁陰之不降﹐實戊土之中气不運也。宜調其中气﹐使濁降淸升而耳病自愈矣。如耳內熱腫疼痛者﹐以柴胡芍藥茯苓湯主之。如耳流黃水者﹐以苓澤芍藥湯主之。如耳漸重聽者﹐以參茯五味芍藥湯主之。

柴胡芍藥茯苓湯芍藥﹝三錢﹞柴胡﹝三錢﹞半夏﹝三錢﹞甘艸﹝二錢﹞桔梗﹝三錢﹞茯苓﹝三錢﹞

水煎大半杯﹐熱服。熱甚加黃芩﹐膿成加丹皮。桃仁。

苓澤芍藥湯茯苓﹝三錢﹞澤瀉﹝三錢﹞半夏﹝三錢﹞杏仁﹝三錢﹞柴胡﹝三錢﹞芍藥﹝三錢﹞

水煎大半杯﹐熱服。

參茯五味芍藥湯茯苓﹝三錢﹞半夏﹝三錢﹞甘艸﹝二錢﹞人參﹝三錢﹞橘皮﹝三錢﹞五味﹝一錢﹞

芍藥﹝三錢﹞水煎大半杯﹐溫服。

雜證要法七竅病類鼻

病

鼻病者﹐手太陰之不淸也。肺竅於鼻﹐宗气所由出入而行呼吸者也。必肺降而气淸﹐其鼻竅乃宣通而不窒。若肺逆不降﹐則宗气壅阻﹐而鼻塞流涕之病作矣。蓋肺主皮毛﹐如外感風寒﹐而皮毛竅閉﹐肺气不宣﹐其衝激於鼻竅﹐則爲嚏噴。其燻蒸於鼻竅﹐則爲淸涕。久之﹐涕淸者﹐化爲濁則滯塞而膠粘。再久之﹐涕白者﹐化爲黃則臭敗而穢惡﹐久而不愈﹐色味如膿﹐則鼻癰之病成矣。如中气不運﹐肺金壅滿﹐卽不感風寒﹐而濁涕時下者﹐此卽鼻淵之謂也。而究其本原﹐總由土濕胃逆﹐濁气塡塞於上﹐肺是以無降路矣。如肺气郁升﹐鼻塞涕多者﹐以桔梗元參湯主之。如肺熱鼻塞濁涕粘黃者﹐以五味石膏湯主之。如鼻孔發熱生瘡者﹐以黃芩貝母湯主之。如鼻塞聲重語言不淸者﹐以苓澤姜蘇湯主之。

桔梗元參湯桔梗﹝三錢﹞元參﹝三錢﹞杏仁﹝三錢﹞橘皮﹝三錢﹞半夏﹝三錢﹞茯苓﹝三錢﹞甘艸﹝二錢﹞生薑﹝三錢﹞水煎大半杯﹐熱服。

五味石膏湯五味﹝一錢﹞石膏﹝三錢﹞杏仁﹝三錢﹞半夏﹝三錢﹞元參﹝三錢﹞茯苓﹝三錢﹞桔梗﹝三錢﹞生薑﹝三錢﹞水煎大半杯﹐熱服。胃寒﹐加漧薑。

黃芩貝母湯黃芩﹝二錢﹞柴胡﹝三錢﹞元參﹝三錢﹞桔梗﹝三錢﹞杏仁﹝三錢﹞五味﹝一錢﹞貝母﹝三錢去心﹞芍藥﹝三錢﹞水煎大半杯﹐熱服。

苓澤姜蘇湯茯苓﹝三錢﹞澤瀉﹝三錢﹞生薑﹝三錢﹞杏仁﹝三錢﹞甘艸﹝二錢﹞橘皮﹝三錢﹞

蘇葉﹝三錢﹞水煎大半杯﹐熱服。

雜證要法七竅病類

口病

口病者﹐足陽明之不降也。脾竅於口﹐脾與胃同气﹐脾主升淸﹐胃主降濁﹐淸升濁降﹐而口唇無病﹐且口中淸和而無味。若己土下陷﹐戊土上逆﹐而甲木不降﹐相火上炎﹐於是唇口腫疼﹐諸病作矣。且木郁而口作酸﹐火郁而口作苦﹐金郁而口作辛﹐水郁而口作咸﹐土郁而口作甘﹐以五臟之郁而生五味也。土者水火之中气﹐水泛於土﹐則濕生。火郁於土﹐則熱作。濕熱燻蒸﹐則口气腐穢而臭惡。蓋脾病則陷﹐胃病則逆﹐口唇之病﹐燥熱者多﹐濕寒者少。然上熱亦有因於下寒者﹐淸上焦之燥熱﹐不助下焦之濕寒﹐則得之矣。如濕熱燻蒸﹐口气穢惡者﹐以甘艸黃芩湯主之。如口瘡熱腫者﹐以貝母元參湯主之。如脾胃濕寒﹐膽火上炎而生口瘡者﹐以桂枝姜苓湯主之。

甘艸黃芩湯甘艸﹝二錢﹞黃芩﹝二錢﹞茯苓﹝三錢﹞半夏﹝三錢﹞石膏﹝三錢﹞水煎大半杯﹐熱服。

貝母元參湯貝母﹝三錢﹞元參﹝三錢﹞甘艸﹝二錢﹞黃芩﹝二錢﹞水煎半杯﹐熱漱徐咽。熱甚加黃連﹑石膏。

桂枝姜苓湯芍藥﹝四錢﹞桂枝﹝二錢﹞漧薑﹝二錢﹞茯苓﹝三錢﹞甘艸﹝二錢﹞元參﹝三錢﹞

水煎大半杯﹐溫服。

雜證要法七竅病類

舌病

舌者心之官也。心竅於舌﹐心屬火而性升﹐其火之不升者﹐金水有以斂之也。若胃逆而金水不斂﹐火遂其炎上之性而病見於舌﹐其疼痛熱腫於是作焉﹐且火郁則苔生﹐舌苔者﹐心液之瘀結也。郁於土則苔黃﹐郁於金則苔白﹐郁於水則苔黑﹐但黃白黑而滑潤者﹐皆火衰而寒凝也。黃白黑而焦澀者﹐皆火盛而燥結也。舌𨿽通於心﹐若舌捲不能言﹐又由於肝郁而筋脈不舒也。若舌萎而言遲﹐又由於脾絕而舌脈不榮也。若口燥舌漧而渴﹐又由於腎脈不貫於舌本也。蓋舌之疼痛熱腫﹐專責君火之升炎。若滑澀﹑燥濕﹑攣縮﹑弛長諸變﹐當於各經求之也。如舌瘡疼痛熱腫者﹐以芩連芍藥湯主之。如肝燥舌捲者﹐以桂枝地黃湯主之。

芩連芍藥湯黃芩﹝三錢﹞黃連﹝一錢﹞甘艸﹝二錢﹞貝母﹝二錢去心﹞丹皮﹝三錢﹞芍藥﹝三錢﹞

水煎大半杯﹐熱服。

桂枝地黃湯桂枝﹝三錢﹞芍藥﹝三錢﹞生地﹝三錢﹞阿膠﹝三錢﹞當歸﹝三錢﹞甘艸﹝二錢﹞

水煎大半杯﹐溫服。若中風舌彊語拙﹐或雜證舌萎言遲﹐皆脾腎濕寒﹐不宜淸涼滋潤﹐勿服此方。

雜證要法七竅病類

牙痛

牙痛者﹐足陽明之病也。陽明主降﹐降者濁气不至上壅﹐是以不痛。若胃逆不降﹐濁气壅迫﹐甲木逆衝﹐攻突牙牀﹐是以腫疼。相火上炎﹐是以熱生。甲木郁於濕土之中﹐腐敗蠢朽﹐是以虫生﹐而齒壞也。

如牙疼齦腫者﹐以黃芩石膏湯主之。如虫牙﹐以柴胡桃仁湯主之。

黃芩石膏湯黃芩﹝三錢﹞石膏﹝三錢﹞甘艸﹝二錢﹞半夏﹝三錢﹞升麻﹝二錢﹞芍藥﹝三錢﹞

水煎大半杯﹐熱服﹐徐咽。

柴胡桃仁湯柴胡﹝三錢﹞桃仁﹝三錢﹞石膏﹝三錢﹞骨碎補﹝三錢﹞水煎半杯﹐熱服﹐徐咽。

雜證要法七竅病類

咽喉

咽喉者﹐陰陽升降之路也。咽爲六腑之通衢﹐喉爲五臟之總門。六腑爲陽﹐陽中有陰。濁陰由咽而下達﹐是天气之降也。五臟爲陰﹐陰中有陽。淸陽自喉而上騰﹐是地气之升也。地气不升則喉病﹐喉病者﹐气塞而食通。天气不降則咽病﹐咽病者气通而食塞。先食阻而後气梗者﹐是髒完而腑傷之也。先气梗而後食阻者﹐是腑完而髒傷之也。而總之咽通六腑﹐而胃爲之主。喉通五臟﹐而肺爲之宗。如陽衰土濕﹐肺胃不降﹐濁气湮郁﹐則痺塞之病成矣。相火升炎﹐則腫痛之病作矣。如咽喉腫痛生瘡者﹐以甘艸桔梗射幹湯主之。如喉瘡膿成者﹐以貝母升麻鱉甲湯主之。

甘艸桔梗射幹湯甘艸﹝二錢生﹞枯梗﹝三錢﹞半夏﹝三錢﹞射幹﹝三錢﹞水煎半杯﹐熱漱﹐徐服。

貝母升麻鱉甲湯貝母﹝三錢﹞升麻﹝三錢﹞丹皮﹝三錢﹞元參﹝三錢﹞鱉甲﹝三錢﹞水煎半杯﹐熱漱﹐徐服。

雜證要法七竅病類

聲音

聲音者﹐手太陰之所司也。肺藏气﹐而气之激宕則爲聲﹐故肺病而聲爲之不調﹐气病而聲爲之不暢。

而气之所以病者﹐由於己土之濕﹐土濕而聲喑矣。至唇缺齒落而言語不淸者﹐气之泄也。涕流鼻淵而聲音不亮者﹐气之寒也。然聲出於气﹐而气使於神﹐蓋門戶之開闔﹐機關之啟閉﹐气爲之也。而所以司其開闔啟閉﹑俾疾徐中節﹑髙下合宜者﹐神使之也。是以久嗽音啞者﹐病在聲气。中風不言者﹐病在神明。聲气病則能言而不能響﹐神明病則能響而不能言。聲气出於肺﹐神明藏於心﹐聲由气動﹐而言以神發也。然則調聲音者﹐益淸陽而驅濁陰﹐一定之理也。如濕旺气郁﹐聲音不亮者﹐以茯苓橘皮杏仁湯主之。如失聲喑啞者﹐以百合桔梗雞子湯主之。

茯苓橘皮杏仁湯茯苓﹝三錢﹞半夏﹝三錢﹞杏仁﹝三錢﹞百合﹝三錢﹞橘皮﹝三錢﹞生薑﹝三錢﹞

水煎半杯﹐熱服。

百合桔梗雞子湯百合﹝三錢﹞桔梗﹝三錢﹞五味﹝一錢﹞雞子白﹝一錢﹞水煎半杯﹐去滓﹐入雞子白﹐熱服。

雜證要法七竅病類

須髮

須髮者﹐手足六陽之所榮也。六經血气盛﹐則美而長。血气衰﹐則惡而短。夫須髮者﹐營血之所滋生﹐而實衛气所發育也。血根於上﹐而盛於下﹔气根於下﹐而盛於上﹔須髮之上盛而下衰者﹐手足六陽之經气盛於上故也。蓋須髮之生﹐血以濡之﹐所以滋其根。气以煦之﹐所以榮其枝葉。須落髮焦者﹐血衰而實气敗﹐當於營衛二者﹐雙培其本支則得之矣。如須落髮焦﹐枯燥不榮者﹐以桂枝柏葉湯主之。

桂枝柏葉湯首烏﹝三錢﹞桂枝﹝三錢﹞丹皮﹝三錢﹞生地﹝三錢﹞柏葉﹝三錢﹞生薑﹝三錢﹞人參﹝三錢﹞阿膠﹝三錢﹞水煎大半杯﹐溫服。如黃澀早白者﹐加桑椹﹑黑豆。如陽衰土濕者﹐加漧薑﹑茯苓。

如肺气不充者﹐重用黃﹐以肺主皮毛故也。

雜證要法婦人科

經脈

經脈者﹐風木之所化生也。人與天地相參也﹐與日月相應也﹐男子應日﹐女子應月﹐月滿則海水西盛﹐魚腦充﹐蚌蛤實﹐經脈溢﹔月晦則海水東盛﹐魚腦減﹐蚌蛤虛﹐經脈衰。月有圓缺﹐陰有長消﹐經脈調暢﹐盈縮按時﹐月滿而來﹐月虧而止者﹐事之常也。調經養血之法﹐首以崇陽爲主。蓋經水之原﹐化於己土﹐脾陽左旋溫升﹐而生營血﹐所謂中焦受气取汁變化而赤是謂血也。血藏於肝﹐而總統於衝任﹐陰中陽盛﹐生意沛然﹐一承雨露﹐煦濡長養﹐是以成孕而懷子也。如經脈閉結者﹐緣木气盤結﹐發生不遂﹐經血凝滯而不行﹐由是乙木沈鬱而生下熱﹐甲木浮升而生上熱。人知其經熱之盛﹐而不知脾陽之虛﹐若以涼藥投之誤矣。以桂枝當歸桃仁湯主之。如經脈崩漏者﹐緣木气郁陷﹐升發不遂﹐經血陷流而不止。血之周行上下﹐賴中气有以運之。若中土不固﹐堤防潰敗﹐是以泛濫而傾注矣。以艾葉姜苓湯主之。如經水先期而至者﹐緣木气之疏泄﹐卽崩漏之機也。仍以艾葉姜苓湯主之。如經水後期而至者﹐緣木气之遏郁﹐卽閉結之機也。以姜苓阿膠湯主之。如經水結瘀紫黑者﹐緣血溫則行﹐寒則滯﹐滯久則湮郁而腐敗﹐是以成塊而不鮮矣。以苓桂丹參湯主之。如經前腹痛者﹐緣水土寒濕﹐乙木抑遏﹐血脈凝湮不暢﹐月滿血盈﹐經水不利﹐木气郁勃衝突﹐克傷脾臟﹐是以腹痛也。中气不運﹐胃气上逆﹐是以有惡心嘔吐等證﹐以苓桂丹參湯主之。如經後腹痛者﹐緣經後血虛﹐肝木失榮﹐枯燥生風﹐賊傷土气﹐是以腹痛也。以歸地芍藥湯主之。如熱入血室者﹐緣經水適來之時﹐外感中風﹐發熱惡寒﹐七八日後﹐六經旣徧﹐表解脈遲﹐熱退身涼﹐而胸脇痞滿﹐狀如結胸﹐語言譫妄﹐神識不淸﹐此謂熱入血室也。以柴胡地黃湯主之。如帶下者﹐緣相火下衰﹐腎水澌寒﹐經血凝瘀﹐結於少腹﹐阻格陰精上濟之路﹐腎水失藏﹐肝木疏泄﹐是以精液淫下流而爲帶也。水下泄而火上炎﹐故多有夜熱毛蒸﹑掌煩口燥之證。以溫經湯主之。如骨蒸者﹐緣水寒土濕﹐肝木不升﹐溫气下郁﹐陷於腎水﹐腎主骨﹐是以骨蒸而夜熱也。以苓桂柴胡湯主之。

桂枝當歸桃仁湯桂枝﹝三錢﹞芍藥﹝三錢﹞當歸﹝三錢﹞桃仁﹝三錢﹞甘艸﹝二錢﹞茯苓﹝三錢﹞川芎﹝三錢﹞紅花﹝三錢﹞水煎大半杯﹐溫服。治經脈閉結﹐上熱加黃芩﹐中寒加漧薑﹐中气不足加人參﹐血塊堅硬加鱉甲﹑虫﹐脾郁加砂仁。

艾葉姜苓湯甘艸﹝二錢﹞茯苓﹝三錢﹞艾葉﹝三錢﹞芍藥﹝三錢﹞生薑﹝三錢﹞丹皮﹝三錢﹞

首烏﹝三錢﹞阿膠﹝三錢炒珠﹞水煎大半杯﹐溫服。治經脈崩漏不效﹐卽用生薑一兩﹐阿膠五錢﹐治之必效。

艾葉姜苓湯﹝方見上﹞治經水先期姜苓阿膠湯丹皮﹝三錢﹞甘艸﹝二錢﹞桂枝﹝三錢﹞茯苓﹝三錢﹞漧薑﹝三錢﹞川芎﹝三錢﹞當歸﹝三錢﹞阿膠﹝三錢﹞水煎大半杯﹐溫服。治經水後期。

苓桂丹參湯桂枝﹝三錢﹞甘艸﹝二錢﹞生薑﹝三錢﹞茯苓﹝三錢﹞丹皮﹝三錢﹞丹參﹝三錢﹞當歸﹝三錢﹞川芎﹝二錢﹞水煎大半杯﹐溫服。治經前腹痛。

歸地芍藥湯當歸﹝三錢﹞地黃﹝三錢﹞芍藥﹝三錢﹞甘艸﹝二錢﹞桂枝﹝三錢﹞茯苓﹝三錢﹞

首烏﹝三錢﹞水煎大半杯﹐溫服。治經後腹痛。

柴胡地黃湯柴胡﹝三錢﹞黃芩﹝二錢﹞甘艸﹝二錢﹞芍藥﹝三錢﹞丹皮﹝三錢﹞地黃﹝三錢﹞水煎大半杯﹐溫服。治熱入血室﹐表未解者﹐加蘇葉﹑生薑。

溫經湯人參﹝三錢﹞甘艸﹝二錢﹞生薑﹝三錢﹞桂枝﹝三錢﹞茯苓﹝三錢﹞丹皮﹝三錢﹞當歸﹝三錢﹞阿膠﹝三錢﹞半夏﹝三錢﹞芎﹝二錢﹞吳茱萸﹝二錢﹞芍藥﹝三錢﹞水煎一杯﹐溫服。治婦人帶下及少腹寒冷﹐久不受胎。或崩漏下血﹐或經來過多﹐或至期不來者。如陰精流瀉加牡蠣﹐瘀血堅硬加桃仁﹑鱉甲。

苓桂柴胡湯茯苓﹝三錢﹞甘艸﹝二錢﹞丹皮﹝三錢﹞桂枝﹝三錢﹞芍藥﹝三錢﹞柴胡﹝三錢﹞半夏﹝三錢﹞水煎大半杯﹐溫服。治婦人骨蒸﹐如熱蒸不減﹐加生地﹑黃芩。蒸退﹐卽用漧薑﹑附子﹑以溫水土。

雜證要法婦人科

胎妊

胎妊者﹐兩精相搏﹐二气妙凝﹐淸升濁降﹐陰陽肇基﹐血以濡之﹐化其神魂﹐气以煦之﹐化其精魄。气統於肺﹐血藏於肝﹐而气血之根﹐總原於土。土者﹐所以滋生气血﹐培養胎妊之本也。木火以生養之﹐金水以收成之﹐土气充用﹐四維寄旺﹐涵養而變化之。五气皆足﹐十月而生矣。養胎之要﹐首在培土。土運則淸其火金﹐而上不病熱﹔暖其水木﹐而下不病寒。木溫而火淸﹐則血流而不凝也。金涼而水暖﹐則气行而不滯也。气血環抱﹐而煦濡之形神鞏固﹐永無半產之憂矣。如胎之初結﹐中气凝蹇﹐升降之機﹐乍而湮郁﹐沖和之气﹐漸而壅阻﹐其始胃气初郁﹐滋味厭常而喜新。及其兩月胎成﹐則胃气阻逆﹐惡心嘔吐﹐食不能下等證作矣。且胎气在中﹐升降不利﹐水偏於下潤﹐火偏於上炎﹐是以胎妊之證﹐往往下寒而上熱也。陰陽郁格爲病﹐法宜行郁理气爲主。以豆蔻苓砂湯主之。如墮胎之證﹐緣胎之結也。一月二月﹐木气生之。三月四月﹐火气生之。五月六月﹐土气化之。七月八月﹐金气收之。九月十月﹐水气成之。

五气皆足﹐胎完而生矣。若生長之气衰﹐則胎墮於初結。收成之力弱﹐則胎殞於將完。其實皆土气之虛也。土气困敗﹐胎妊失養﹐是以善墮。胎妊欲墮﹐腰腹必痛﹐痛者﹐木陷而克土也。《難經》云「命門者﹐諸精神之所捨﹐原气之所系﹐男子以藏精﹐女子以系胞。」命門陽敗﹐腎水澌寒﹐侮土滅火﹐不生肝木﹐木气郁陷﹐而賊脾土﹐此胎孕墮傷之原也。以膠艾苓參湯主之。如胎漏之證﹐緣胎成經斷﹐血室盈滿﹐不復流溢﹐肝脾陽弱﹐莫能行血﹐養胎之餘﹐易致堙瘀﹐瘀血蓄積﹐阻礙經絡﹐胎妊漸長﹐隧道壅塞﹐此後之血不得上濟。月滿陰盈﹐是以下漏。按其胎之左右﹐必有塊。或其平日原有宿﹐亦能致此。若內無瘀血﹐則是肝脾下陷﹐經血亡脫﹐其胎必墮矣。如下血而腹痛者﹐則是胞气壅礙﹐土郁木陷﹐肝气賊脾也。如妊娠血下腹痛者﹐以艾葉地黃阿膠湯主之。如妊娠下血塊連胎者﹐以桂枝茯苓湯主之。如臨產交骨不開者﹐以加味芎歸湯主之。當歸補血湯亦主之。

豆蔻苓砂湯白蔻﹝一錢生研﹞杏仁﹝二錢﹞甘艸﹝一錢﹞砂仁﹝一錢炒研﹞芍藥﹝二錢﹞竹茹﹝三錢﹞茯苓﹝三錢﹞橘皮﹝二錢﹞水煎大半杯﹐溫服。治胎孕初結﹐惡心嘔吐﹐昏暈燥渴之證﹐緣中气郁阻﹐胃土不降﹐以此開郁降濁﹐淸膽火而行肝血。內熱加淸涼之味﹐內寒加溫暖之品﹐酌其臟腑陰陽而調之。

膠艾苓參湯甘艸﹝二錢﹞人參﹝三錢﹞茯苓﹝三錢﹞當歸﹝三錢﹞艾葉﹝三錢﹞阿膠﹝三錢﹞芍藥﹝三錢﹞水煎大半杯﹐溫服。治胎孕欲墮者﹐腹痛加砂仁。

艾葉地黃阿膠湯甘艸﹝二錢﹞地黃﹝三錢﹞阿膠﹝三錢﹞當歸﹝三錢﹞艾葉﹝三錢﹞芍藥﹝三錢﹞

茯苓﹝三錢﹞丹皮﹝三錢﹞水煎大半杯﹐溫服。治妊娠血下腹痛者。

桂枝茯苓湯桂枝﹝三錢﹞茯苓﹝三錢﹞甘艸﹝二錢﹞丹皮﹝三錢﹞芍藥﹝三錢﹞桃仁﹝三錢﹞

水煎大半杯﹐溫服。治妊娠下血﹐塊連胎者。輕者作丸﹐緩以消之。

加味芎歸湯當歸﹝五錢﹞龜板﹝童便炙酥﹞川芎﹝各三錢﹞血餘炭﹝二錢﹞水煎大半杯﹐溫服。

治產婦交骨不開﹐屬血虛者﹐約人行五里許卽生。設是死胎亦下。

當歸補血湯﹝方見頭痛﹞水煎服。治交骨不開﹐屬气虛者。

雜證要法婦人科

產後

產後血虛气憊﹐諸病叢生。蓋妊娠之時﹐胎成一分﹐則母气盜泄一分﹐胎气漸成﹐母气漸泄﹐十月胎完﹐而母气耗損﹐十倍尋常﹐不過數胎﹐而人已衰矣。母气傳子﹐子壯則母虛﹐自然之理也。但十月之內﹐形體𨿽分﹐而呼吸關通﹐子母同气﹐胎未離腹﹐不覺其虛。及乎產後﹐胎妊已去﹐气血未復﹐空洞虛豁﹐不得充灌﹐動卽感傷﹐最易爲病。胎時气滯血凝﹐積瘀未盡﹐瘕續成者﹐事之常也。气血虧乏﹐脾虛肝燥﹐郁而克土﹐腹痛食減者﹐亦復不少。而痙冒便難﹐尢爲易致﹐是爲產後三病。血弱經虛﹐表疏汗泄﹐感襲風寒﹐是以病痙。痙者﹐筋脈攣縮﹐頭搖口噤項彊而背折也。气損陽虧﹐凝郁內陷﹐羣陰閉束﹐是以病冒。冒者﹐淸气幽埋﹐不得透發﹐昏憒而迷罔也。津枯腸燥﹐陰凝气結﹐關竅閉結﹐是以便難。便難者﹐糟粕艱阻﹐不得順下﹐原於道路之梗塞﹐非關陽旺而火盛也。

總之﹐胎气生長﹐盜泄肝脾﹐土虛木賊﹐爲諸病之本﹐土气不虧﹐不成大病也。如瘀血蓄積﹐木郁腹痛者﹐以桃仁鱉甲湯主之。如脾虛肝燥﹐木郁克土﹐腹痛食減﹐渴欲飲水者﹐以桂枝丹皮地黃湯主之。

如風傷衛气﹐而病柔痙﹐發熱汗出者﹐以桂枝栝蔞首烏湯主之。如寒傷營血﹐而病剛痙﹐發熱無汗者﹐以葛根首烏湯主之。如陽虛鬱冒者﹐以桂枝茯苓人參湯主之。如津虧木燥﹐大便艱難者﹐以蓯蓉杏仁湯主之。如飲食不消者﹐以姜桂苓砂湯主之。如血崩气虛者﹐以艾葉姜苓阿膠湯主之。如產後血暈﹐緣血熱乘虛﹐逆上淩心﹐以致昏迷不省﹐气閉欲絕者﹐以童便一鐘﹐乘熱服之。如產後陰血暴脫﹐因陰虛發熱者﹐以當歸補血湯主之。如產後胎衣不下﹐腹中脹急者﹐以牛膝散主之。如產婦乳少者﹐以豬蹄湯主之。

桃仁鱉甲湯桃仁﹝三錢﹞鱉甲﹝三錢﹞丹皮﹝三錢﹞丹參﹝三錢﹞桂枝﹝三錢﹞甘艸﹝二錢﹞

水煎大半杯﹐溫服。治瘀血蓄積﹐木郁腹痛者﹐內熱加生地﹑內寒加漧薑。

桂枝丹皮地黃湯桂枝﹝三錢﹞芍藥﹝三錢﹞甘艸﹝二錢﹞丹皮﹝三錢﹞地黃﹝三錢﹞當歸﹝三錢﹞

水煎大半杯﹐溫服。治脾虛肝燥﹐木郁克土﹐腹痛食減﹐渴欲飲水者﹐气虛加人參﹐水寒土濕加漧薑﹑茯苓。

桂枝栝蔞首烏湯桂枝﹝三錢﹞芍藥﹝二錢﹞甘艸﹝二錢﹞栝蔞根﹝三錢﹞首烏﹝三錢﹞生薑﹝三錢﹞

大棗﹝三枚﹞水煎大半杯﹐溫服。治風傷衛气﹐而病柔痙﹐發熱汗出者。

葛根首烏湯桂枝﹝三錢﹞芍藥﹝三錢﹞甘艸﹝二錢﹞葛根﹝三錢﹞麻黃﹝二錢﹞首烏﹝三錢﹞生薑﹝三錢﹞大棗﹝三枚﹞水煎大半杯﹐溫服。治寒傷營血﹐而病剛痙﹐發熱無汗者。

桂枝茯苓人參湯人參﹝三錢﹞甘艸﹝二錢﹞茯苓﹝三錢﹞桂枝﹝三錢﹞生薑﹝三錢﹞大棗﹝三枚﹞

水煎大半杯﹐溫服。治陽虛鬱冒。

蓯蓉杏仁湯甘艸﹝二錢﹞杏仁﹝二錢﹞白蜜﹝一兩﹞肉蓯蓉﹝三錢﹞水煎大半杯﹐入白蜜﹐溫服。

治津虧木燥﹐大便艱難。

姜桂苓砂湯茯苓﹝三錢﹞甘艸﹝二錢﹞生薑﹝三錢﹞桂枝﹝三錢﹞芍藥﹝三錢﹞砂仁﹝一錢研﹞水煎大半杯﹐入砂仁末﹐溫服。治飲食不消。

艾葉姜苓阿膠湯甘艸﹝二錢﹞茯苓﹝三錢﹞芍藥﹝三錢﹞生薑﹝三錢﹞丹皮﹝三錢﹞首烏﹝三錢﹞

阿膠﹝三錢﹞艾葉﹝三錢﹞水煎大半杯﹐溫服。治血崩。如气虛﹐加人參。

當歸補血湯﹝方見頭痛﹞

牛膝散牛膝川芎蒲黃﹝炒﹞丹皮﹝各二兩﹞桂心﹝四錢﹞當歸﹝一兩半﹞共爲末﹐每服五錢﹐水煎服。治胎衣不下﹐腹中脹急者。

豬蹄湯生黃﹝一兩﹞當歸﹝五錢﹞白芷﹝三錢﹞木通﹝一錢﹞以豬前蹄二隻﹐煮汁五碗﹐以二碗半煎藥﹐至八分碗服﹐偃面臥一時﹐其乳擦一晌﹐令人吮之。渣再用豬蹄汁煎服。治產婦乳少者。

﹝按﹕「乳擦一晌」﹐疑有訛誤。服藥後自覺乳房有異﹐似應揉按片刻﹐再令兒吮之。﹞

本艸類要

自敍

《神農本艸經》﹐其藥味只三百六十品﹐而神明變化﹐已無病不治矣。迨陶弘景﹐始增至七百二十品﹐至後《本艸綱目》之書出﹐其藥味竟增至千餘品。貪多務廣﹐泛濫無歸﹐後人學之﹐往往不得其要領﹐此有志者所以欲由博而反約也。余公餘之暇﹐擇藥味之精切可用者﹐得一百八十品。

取其專長﹐分門別類﹐朗若列眉﹐令人一開卷而卽了然。復取黃注﹐摘要而錄之﹐示人以簡便易學之門。有志斯道者﹐倘於此書而熟讀玩味﹐庶不至望洋興嘆也夫。

光緒二十二年歲在丙申三月初八日云閣氏自敍

本艸類要補藥門

補气類

味甘微苦﹐入足陽明胃﹑足太陰脾經﹐益胃助脾。理中止渴。通少陰之脈微欲絕﹐除太陰之腹滿而痛。久利亡血之要藥﹐盛暑傷气之神丹。熟用溫潤﹐生用淸潤。

本艸類要補藥門

補气類

味甘﹐气平﹐性緩﹐入足太陰脾﹑足陽明胃經。備沖和之正味﹐秉淳濃之良資﹐入金木兩家之界﹐歸水火二气之間﹐培植中州養育四旁﹐交媾精神之妙藥﹐調劑气血之靈丹。上行用頭﹐下行用稍﹐熟用甘溫培土而補虛﹐生用甘涼泄火而消滿﹐熟用去皮蜜炙。

本艸類要補藥門

補气類

味甘微苦﹐入足陽明胃﹑足太陰脾經。補中燥濕﹐止渴生津﹐最益脾精﹐大養胃气。

降濁陰而進飲食﹐善止嘔吐﹐升淸陽而消水谷﹐能醫泄利。性頗壅滯﹐宜輔之以疏利之品﹐令其旋補而旋行﹐庶美善而無獘矣。產於潛者佳﹐選堅白肥鮮者﹐泔浸切片﹐盤盛﹐隔布上下鋪濕米﹐蒸至米爛曬漧用。

本艸類要補藥門

補气類

味甘气平﹐入足陽明胃﹑手太陰肺經。入肺胃而補气﹐走經絡而益營。醫黃汗血痺之證﹐療皮水風濕之疾﹐歷節腫痛最效﹐虛勞裏疾更良。善達皮腠﹐專通肌表。凡一切瘡瘍﹐總忌內陷﹐悉宜黃。蜜炙用。生用微涼﹐淸表斂汗宜之。

本艸類要補藥門

補血類

味苦辛微溫﹐入足厥陰肝經﹐養血滋肝﹐淸風潤木﹐起經脈之細微﹐回肢節之逆冷。緩裏急而安腹痛﹐調產後而保胎前﹐能通妊娠之小便﹐善滑產婦之大腸。奔豚須用﹐吐蛔宜加。寒疝甚良﹐溫經最效。

本艸類要補藥門

補血類

味平﹐入厥陰肝經。養陰榮木﹐補血滋肝﹐止胞胎之阻疼﹐收經脈之陷漏。最淸厥陰之風燥﹐善調乙木之疏泄。蛤粉炒﹐研用。

本艸類要補藥門

補血類

味辛﹐微溫﹐入足少陰腎﹑足厥陰肝經。生精補血﹐健骨彊筋。酥炙用﹐研碎﹐酒煮去渣﹐熬濃﹐重湯煮成膏最佳。

本艸類要補藥門

壯陽類

味辛甘﹐微溫﹐入足少陰腎﹑足厥陰肝經。彊筋健骨﹐祕精壯陽。去梗﹐酒浸蒸曬。

本艸類要補藥門

壯陽類

味甘气平﹐入足少陰腎﹑足厥陰肝經。彊陰起痿﹐縮溺斂精。

本艸類要補藥門

壯陽類

味苦辛﹐微溫﹐入足太陰脾﹑足厥陰肝﹑足少陰腎經。暖補命門﹐溫養子宮。興丈夫玉莖痿弱﹐除女子玉門寒冷。

本艸類要補藥門

壯陽類

味苦﹐气平﹐入足少陰腎﹑足厥陰肝經。彊筋健骨﹐祕精壯陽﹐補益精血﹐長養精神。

本艸類要補藥門

壯陽類

味辛苦﹐微溫﹐入足少陰腎﹑足厥陰肝經。榮筋彊骨﹐起痿壯陽。羊脂拌炒。

本艸類要補藥門

壯陽類

味辛苦﹐气溫﹐入足太陰脾﹑足少陰腎﹑手陽明大腸經。溫脾暖腎﹐消水化食。治膝冷腰疼﹐療腸滑腎泄。能安胎墜﹐善止遺精。收小兒遺溺﹐興丈夫痿陽﹐除陰囊之濕﹐愈關節之涼。鹽酒拌潤﹐炒研﹐曬漧用。同靑鹽﹑乳香﹐搽日久牙痛。

本艸類要補藥門

壯陽類

味甘鹹﹐气平﹐入足厥陰肝﹑足少陰腎﹑手陽明大腸經。暖腰膝﹐健骨肉﹐滋腎肝精血﹐潤腸胃結燥。

本艸類要補藥門

壯陽類

味甘微溫﹐入足太陰脾﹑足厥陰肝經。補脾養血﹐滋肝生精。

本艸類要補藥門

壯陽類

味辛气平﹐入足厥陰肝經。榮筋壯骨﹐健膝彊腰。

本艸類要補藥門

滋陰類

味甘微苦﹐入足太陰脾﹑足厥陰肝經。涼血滋肝﹐淸風潤木﹐療厥陰之消渴﹐調經脈之結代。滋風木而斷疏泄﹐血脫甚良﹔澤燥金而開約閉﹐便堅亦效。曬漧生用。

本艸類要補藥門

滋陰類

味酸微苦﹐微寒﹐入足厥陰肝﹑足少陽膽經。入肝家而淸風﹐走膽腑而泄熱﹐善調心中煩悸﹐最消腹裏痛滿﹐散胸脇之痞熱﹐伸腿足之攣急。吐衄悉瘳﹐崩漏胥斷。泄痢與淋帶皆靈﹐痔漏共瘰並效。

本艸類要補藥門

滋陰類

味苦微甘﹐性寒﹐入足少陰腎﹑足厥陰肝經。補陰壯水﹐滋木淸風。

本艸類要補藥門

滋陰類

味甘微苦﹐微寒﹐入手太陰肺經。涼金泄熱﹐淸肺除煩。水漬一宿﹐白沫出﹐去其水﹐更以泉水煎湯用。

本艸類要補藥門

滋陰類

味苦微寒﹐入手太陰肺經。淸金泄熱﹐消郁破凝。

本艸類要補藥門

滋陰類

味苦气寒﹐入手太陰肺﹑足少陰腎經。淸金化水。止渴生津﹐消咽喉腫痛﹐除咳吐膿血。

本艸類要補藥門

滋陰類

味甘微涼﹐入手太陰肺﹑足陽明胃經。淸金潤燥﹐解渴除煩﹐涼肺熱而止咳﹐降心火而安悸。

本艸類要補藥門

滋陰類

味甘微苦﹐微涼﹐入手太陰肺經。淸金除煩﹐潤燥生津。其性輕緩﹐宜多用乃效。

本艸類要補藥門

滋陰類

味甘微苦﹐入手太陰肺﹑足少陰腎經。淸肺金﹐生腎水﹐滌心胸之煩熱﹐涼頭目之鬱蒸。

本艸類要補藥門

滋陰類

味甘﹐入手太陰肺經﹐淸肺金而潤燥﹐滋肝木而淸風。

本艸類要補藥門

滋陰類

味甘微苦﹐微寒﹐入手太陰肺經。淸肺生津﹐止渴潤燥﹐舒痙病之攣急﹐解渴家之淋癃。

本艸類要補藥門

健脾類

味甘微苦﹐微辛﹐微酸﹐微鹹﹐气香﹐入足太陰脾﹑足陽明胃經。補太陰己土之精﹐化陽明戊土之气﹐生津潤肺而除燥﹐養血滋肝而息風。療脾胃衰損﹐調經脈虛芤。

本艸類要補藥門

健脾類

味甘性平﹐入足太陰脾﹑足陽明胃﹑足少陰腎﹑手陽明大腸經。養中補土﹐保精斂神﹐善止遺泄﹐能住滑溏。

本艸類要補藥門

健脾類

味甘气香﹐入足太陰脾﹑足陽明胃經。燥土淸金﹐利水泄濕﹐補己土之精﹐化戊土之气﹐潤辛金之燥渴﹐通壬水之淋瀝。最泄經絡風濕﹐善開胸膈痺痛。

本艸類要補藥門

健脾類

味甘﹐入足太陰脾﹑手陽明大腸經。培中養胃﹐住泄止嘔。

本艸類要補藥門

潤腸類

味甘气平﹐性滑﹐入足陽明胃﹑手陽明大腸﹑足厥陰肝經。潤腸胃之約澀﹐通經脈之結代。去殼﹐炒研用。

本艸類要補藥門

潤腸類

味甘辛﹐气平﹐入足太陰脾﹑手陽明大腸﹑手少陰心﹑足厥陰肝經。潤燥除濕﹐斂气寧神。

本艸類要補藥門

潤腸類

味甘﹐微鹹﹐入足陽明胃﹑足太陰脾﹑手陽明大腸經。滑祕澀而開結﹐澤枯槁而潤燥。大便滑溏者勿服﹐入水四分之一﹐煉熟用。

本艸類要攻藥門

攻气類

味苦辛﹐微溫﹐入足陽明胃經﹐降衝逆而止嗽﹐破壅阻而定喘﹐善止疼痛﹐最消脹滿。去皮﹐薑汁炒。

本艸類要攻藥門

攻气類

味苦酸辛﹐性寒﹐入足陽明胃經。泄痞滿而去濕﹐消陳宿而還淸。面炒﹐勿令焦﹐研用。

本艸類要攻藥門

攻气類

味辛﹐气平﹐入手太陰肺﹑足陽明胃經。下衝逆而除咳嗽﹐降濁陰而止嘔吐﹐排決水飲﹐淸滌涎沫﹐開胸膈脹塞﹐消咽喉腫痛。

平頭上之眩暈﹐泄心下之痞滿。善調反胃﹐妙安驚悸。洗去白礬用﹐妊娠薑汁炒。

本艸類要攻藥門

攻气類

味辛苦﹐入手太陰肺經。降濁陰而止嘔噦﹐行滯气而泄郁滿﹐善開胸膈﹐最掃痰涎。

本艸類要攻藥門

攻气類

味辛﹐微溫﹐入足太陰脾﹑足陽明胃經。止嘔吐泄利﹐平積聚瘕﹐安胎保妊﹐消脹止痛。面煨﹐實大腸。生磨﹐消腫病。

本艸類要攻藥門

攻气類

味辛﹐微溫﹐入手太陰肺經。溫肺降逆﹐止喘定嗽。

本艸類要攻藥門

攻气類

味甘﹐微苦﹐微寒﹐入手太陰肺經。淸心潤肺﹐洗垢除煩﹐開胸膈之痺結﹐滌涎沫之膠粘。最洗瘀濁﹐善解懊。

本艸類要攻藥門

攻气類

味甘苦﹐入手太陰肺經。降衝逆而開痺塞﹐泄壅阻而平喘嗽﹐消皮腠之浮腫﹐潤肺腸之枯燥﹐最利胸膈﹐兼通經絡。

本艸類要攻藥門

攻气類

味鹹﹐入手太陰肺﹑足陽明胃經。行凝澀而斷血漏﹐滌瘀濁而下气逆。

本艸類要攻藥門

攻气類

味辛﹐气溫﹐入手太陰肺經。破壅豁痰﹐止喘寧嗽。

本艸類要攻藥門

攻气類

味辛气平﹐入手太陰肺經。下气止喘﹐化痰破郁。生研﹐吐老痰。

本艸類要攻藥門

攻血類

味苦辛﹐微寒﹐入足厥陰肝經。達木郁而淸風﹐行瘀血而泄熱﹐排癰疽之膿血﹐化臟腑之瘕。

本艸類要攻藥門

攻血類

味辛﹐微溫﹐入足厥陰肝經。行經脈之閉澀﹐達風木之抑鬱﹐止痛切而斷泄利﹐散滯气而破瘀血。

本艸類要攻藥門

攻血類

味甘苦辛﹐入足厥陰肝經。通經而行瘀澀﹐破血而化瘕。泡去皮尖。

本艸類要攻藥門

攻血類

味辛﹐入足厥陰肝經。專行血瘀﹐最止腹痛。

本艸類要攻藥門

攻血類

味甘﹐气平﹐入足厥陰肝經﹐行血破瘀﹐通經止痛﹐瘕崩漏兼醫。

本艸類要攻藥門

攻血類

味甘微苦﹐入足厥陰肝經。和營止血﹐通脈行瘀。

本艸類要攻藥門

攻血類

味苦﹐微溫﹐入足厥陰肝經。通經活血﹐破滯磨堅。胎產俱良﹐瘕頗善。止腰腹疼痛﹐消癰疽熱腫﹐跌打吐衄能瘳。

本艸類要攻藥門

攻血類

味辛微寒﹐入足厥陰肝經。行老血﹐破宿。

本艸類要攻藥門

攻血類

味苦辛﹐气平﹐入足厥陰肝經。活血行經﹐破瘀通脈。胎產崩漏﹑癰疽﹐瘕跌打損傷﹐悉效。

本艸類要攻藥門

攻血類

味苦辛﹐微溫﹐入足厥陰肝經。調經破血﹐化塊消。

本艸類要攻藥門

攻血類

味鹹气腥﹐入足厥陰肝﹑足少陽膽經。破瘕而消凝瘀﹐調癰疽而排膿血。醋炙焦﹐研細用。

本艸類要攻藥門

攻血類

味苦酸﹐气平﹐入足太陽膀胱﹑足厥陰肝經。利水開結﹐破血通經。

本艸類要攻藥門

攻血類

味鹹微寒﹐入足厥陰肝經。善化瘀血﹐最補損傷。

炒枯存性﹐研細用。

本艸類要攻藥門

攻血類

味苦微寒﹐入足厥陰肝經。善破瘀血﹐能化宿。炒枯去翅足﹐研細用。

本艸類要攻藥門

攻血類

味鹹苦微寒﹐入足厥陰肝經。善破積血﹐能化堅。炒枯存性﹐研細用。

本艸類要攻藥門

攻食類

味辛甘﹐入足太陰脾經。化谷消痰﹐泄滿除。炒研用。

本艸類要攻藥門

攻食類

味酸甘﹐气平﹐入足太陰脾﹑足厥陰肝經。消積破結﹐行血開瘀。

本艸類要攻藥門

攻水類

味甘气平﹐入足陽明胃﹑足太陰脾﹑足少陰腎﹑足太陽膀胱經。利水燥土﹐泄飲消痰﹐善安悸動﹐最豁郁滿﹐除汗下之煩躁﹐止水飲之燥渴﹐淋癃泄利之神品﹐崩漏遺帶之妙藥。

气鼓與水脹皆靈﹐反胃共噎膈俱效。功標百病﹐效著千方。

本艸類要攻藥門

攻水類

味甘气平﹐入足少陰腎﹑足太陽膀胱經﹐利水燥土﹐泄飲消痰﹐開汗孔而泄濕﹐淸膀胱而通淋﹐帶濁可斷﹐鼓脹能消。

本艸類要攻藥門

攻水類

味鹹微寒﹐入足少陰腎。足太陽膀胱經。燥土泄濕﹐利水通淋﹐除飲家之眩冒﹐療濕病之燥渴。气鼓水脹皆靈﹐噎膈反胃俱效。

本艸類要攻藥門

攻水類

味苦气平﹐入足太陽膀胱經。泄水去濕﹐壯骨舒筋。

本艸類要攻藥門

攻水類

味甘微寒﹐入足太陽膀胱經。利水去濕﹐泄熱除煩。

本艸類要攻藥門

攻水類

味辛﹐入足厥陰肝﹑手少陰心﹑足太陽膀胱經。行血脈之瘀澀﹐利水道之淋癃。

本艸類要攻藥門

攻水類

味苦﹐微寒﹐入足厥陰肝﹑足太陽膀胱經。利水而開癃閉﹐泄熱而淸膀胱。

本艸類要攻藥門

攻水類

味苦﹐微寒﹐入足太陰脾﹑足太陽膀胱經。利水道而泄濕淫﹐消瘀熱而退黃膽。

本艸類要攻藥門

攻水類

味甘﹐入手太陽小腸﹑足太陽膀胱經。利水而泄濕熱﹐止血而消癰腫。浸令毛出﹐曝漧用。

本艸類要攻藥門

攻水類

味苦微寒﹐入足太陽膀胱經。淸膀胱之濕熱﹐通水道之淋澀。

本艸類要攻藥門

攻痰類

﹝攻痰藥甚多散見攻气各類宜參看﹞

本艸類要攻藥門

攻痰類

味辛苦澀﹐入手太陰肺經。降逆气而開壅塞﹐收痰涎而滌垢濁﹐善止喘咳﹐最通關竅。

本艸類要攻藥門

攻痰類

味甘性寒﹐入手太陰肺經。淸肺行痰。鮮竹去節﹐火烘瀝下﹐瓷器接之。

本艸類要攻藥門

攻痰類

味甘气平﹐入手太陰肺經。化痰泄熱﹑止渴消風。功與竹瀝相同﹐熱宜竹瀝﹐寒宜荊瀝。

本艸類要攻藥門

攻痰類

味辛﹐性溫﹐入手太陰肺﹑足陽明胃經。降气行瘀﹐化積消腫。水浸二﹑三日﹐去其白涎。用牛膽九套者﹐治痰郁﹐肺熱甚佳。﹝天南星研末﹐裝入牛膽中陰漧﹐每年換牛膽一次﹐九年方可入藥。﹞

本艸類要攻藥門

攻痰類

味甘﹐性寒﹐入手少陰心﹑足少陽膽經。泄熱寧神﹐止驚除痰。

本艸類要攻藥門

攻虫類

味酸﹐性澀﹐入足厥陰肝經。下沖气而止嘔﹐斂風木而殺蛔。醋浸一宿﹐去核米蒸。

本艸類要攻藥門

攻虫類

味苦﹐性寒﹐入足厥陰肝﹑足太陽膀胱經。淸乙木而殺虫﹐利壬水而泄熱。

本艸類要攻藥門

攻虫類

味辛气平﹐入足厥陰肝經。殺虫破積﹐止痢消瘡。

本艸類要攻藥門

攻虫類

味甘微溫﹐入足太陰脾﹑足厥陰肝經。利水燥土﹐殺虫止泄。每月上旬﹐取仁數枚﹐空腹食之﹐虫皆死。戒飲熱茶﹐犯之則泄。

本艸類要攻藥門

攻虫類

味苦微寒﹐入手太陰肺經。淸肺止嗽﹐利水殺虫。

本艸類要攻藥門

攻虫類

味苦微寒﹐入手太陰肺﹐足厥陰肝經。止血行瘀﹐破積殺虫。

本艸類要攻藥門

攻虫類

味苦性寒﹐入手少陰心﹑足厥陰肝經。殺虫解蠱﹐止汗除癲。甘艸水浸﹐去皮切炮爲末﹐撲身止汗。

本艸類要攻藥門

攻虫類

味苦﹐入足厥陰肝經。燥濕行瘀﹐醫瘡殺虫。

本艸類要攻藥門

攻積類

味苦性寒﹐入足陽明胃﹑足太陰脾﹑足厥陰肝經。泄熱行瘀﹐決壅開塞。下陽明之燥結﹐除太陰之濕蒸。通經脈而破瘕﹐消癰疽而排膿血。酒浸用。

本艸類要攻藥門

攻積類

味鹹苦辛﹐性寒﹐入手少陰心﹑足太陽膀胱經。泄火而退燔蒸﹐利水而通淋瀝。

本艸類要攻藥門

攻積類

味苦辛﹐性寒﹐入足太陽膀胱經。破滯气而定喘﹐泄停水而寧嗽。

本艸類要攻藥門

攻積類

味苦性寒﹐入足太陽膀胱經。善泄積水﹐能驅宿物。

本艸類要攻藥門

攻積類

味苦辛﹐入足太陽膀胱經。性專泄水﹐力能止利。

本艸類要攻藥門

攻積類

味苦﹐性寒﹐入足太陽膀胱經。泄水飲之停畱﹐通經脈之瘀澀。

本艸類要攻藥門

攻積類

味辛苦﹐大熱﹐入足陽明胃﹑足太陰脾﹑足少陰腎經。驅寒邪而止痛﹐開冷滯而破結。去殼炒研用﹐彊人可服二釐。

本艸類要攻藥門

攻積類

味苦﹐气平﹐入足厥陰肝經。破血行瘀﹐消積化塊。

本艸類要攻藥門

攻積類

味苦辛﹐微溫﹐入足厥陰肝經。破滯攻堅﹐化結行瘀。醋炒。

本艸類要攻藥門

吐湧類

味苦甘﹐微寒﹐入足太陰脾經。調和臟腑﹐湧吐濁瘀。

本艸類要攻藥門

吐湧類

味苦﹐性寒﹐入足陽明胃﹑足太陰脾經。利水而泄濕淫﹐行瘀而湧腐敗﹐亡血家忌之。

本艸類要散藥門

溫散類

味苦辛﹐气溫﹐入手太陰肺﹑足太陽膀胱經。入肺家而行气分。開毛孔而達皮部。善泄衛郁﹐專發寒邪。治風濕之身痛﹐療寒濕之腳腫﹐風水可驅﹐溢飲能散﹐消咳逆肺脹﹐解驚悸心忡。煮去沫﹐發表去根節。止汗斂表﹐但用根節。

本艸類要散藥門

溫散類

味甘辛﹐气香﹐性溫﹐入足厥陰肝﹑足太陽膀胱經。入肝家而行血分﹐走經絡而達營郁﹐善解風邪﹐最調木气﹐升淸陽脫陷﹐降濁陰衝逆﹐舒筋脈之急攣﹐利關節之壅阻﹐入肝膽而散遏抑。極止痛楚﹐通經絡而開痺澀﹔甚去濕寒﹐能止奔豚﹐更安驚悸。去皮用。

本艸類要散藥門

溫散類

味辛﹐入手太陰肺經。降衝逆而驅濁﹐消凝滯而散結。

本艸類要散藥門

溫散類

味辛﹐微溫﹐入足厥陰肝經。散寒發表﹐驅邪除風。

本艸類要散藥門

溫散類

味辛﹐性溫﹐入足陽明胃﹑足太陰脾﹑足厥陰肝﹑手太陰肺經。降逆止嘔﹐泄滿開郁﹐入肺胃而驅濁﹐走肝脾而行滯。蕩胸中之瘀滿﹐排胃裏之壅遏﹐善通鼻塞﹐最止腹痛。調和臟腑﹐宣達營衛。行經之要品﹐發表之良藥。

本艸類要散藥門

涼散類

味辛﹐微寒﹐入手太陰肺經。發表出汗﹐泄濕淸風。

本艸類要散藥門

涼散類

味辛﹐气涼﹐入手太陰肺經。發表退熱﹐善泄皮毛。

本艸類要散藥門

涼散類

味甘﹐辛性涼﹐入足陽明胃經。解經气之壅遏﹐淸胃腑之燥熱﹐達郁迫而止利﹐降衝逆而定喘。作粉最佳﹐鮮者取汁用甚良。

本艸類要散藥門

涼散類

味苦微寒﹐入足少陽膽經。淸膽經之郁火﹐泄心家之煩熱﹐行經於表裏陰陽之間﹐奏效於寒熱往來之會。上頭目而止眩暈﹐下胸脇而消硬滿。口苦咽漧最效﹐眼紅耳熱甚靈。降胃膽之逆﹐升肝脾之陷。胃口痞痛之良劑﹐血室郁熱之神丹。

本艸類要散藥門

升提類

味辛苦微甘﹐性寒﹐入手陽明大腸﹑足陽明胃經。利咽喉而止疼痛﹐消腫毒而排膿血。

本艸類要散藥門

宣通類

味苦辛﹐入手太陰肺經。降气逆而止咳﹐平息賁而定喘。

本艸類要散藥門

宣通類

味辛气溫﹐入手太陰肺經。降衝逆而止嗽喘﹐開痺塞而利咽喉。

本艸類要散藥門

宣通類

味苦辛﹐入足太陽膀胱﹑足厥陰肝經。散水消腫﹐行瘀止渴。

本艸類要散藥門

宣通類

味酸甘﹐气平﹐入手太陰肺經。泄肺下气﹐寧嗽止吐。

本艸類要散藥門

宣通類

味苦辛﹐入手太陰肺經。散結滯而消腫硬﹐化凝郁而排膿血﹐療咽痛如神﹐治肺癰至妙。善下衝逆﹐最開壅塞。

本艸類要散藥門

宣通類

味苦﹐微寒﹐入手太陰肺經。利咽喉而開閉塞﹐下衝逆而止咳嗽﹐最淸胸膈﹐善掃瘀濁。

本艸類要散藥門

宣通類

味辛﹐气平﹐入手太陰肺經。發表驅風﹐退翳消腫。

本艸類要散藥門

去濕散風類

味甘辛﹐入足厥陰肝經。燥己土而泄濕﹐達乙木而息風。

本艸類要散藥門

去濕散風類

味辛﹐微溫﹐入手太陰肺﹑手陽明大腸經。發散皮毛﹐驅逐風濕。

本艸類要散藥門

去濕散風類

味辛﹐气溫﹐入足太陰肺﹑足少陰腎經。降衝逆而止咳﹐驅寒濕而蕩濁﹐最淸气道﹐兼通水源。

本艸類要散藥門

去濕散風類

味甘﹐微辛﹐入足太陰脾﹑足陽明胃經。燥土利水﹐泄飲消痰﹐行瘀去滿﹐化癖除﹐理吞吐酸腐﹐辟山川瘴癘。起筋骨之痿軟﹐回溲溺之混濁。茅山者佳﹐制同白術。

本艸類要散藥門

去濕散風類

味辛﹐微溫﹐入足厥陰肝經。通關透節﹐泄濕除風。

本艸類要散藥門

去濕散風類

味苦﹐气平﹐入足厥陰肝經。發宣經絡﹐驅除風濕。

本艸類要散藥門

去濕散風類

味苦辛﹐性寒﹐入足太陰脾﹑足太陽膀胱經。泄經絡之濕邪﹐逐臟腑之水气。

本艸類要散藥門

去濕散風類

味苦﹐气平﹐入手太陰肺經。淸風泄濕﹐消腫敗毒。

本艸類要散藥門

去濕散風類

味苦﹐微溫﹐入足厥陰肝經。泄風濕﹐淸頭目。

本艸類要散藥門

去濕散風類

味甘﹐气平﹐入足厥陰肝經。淸風止眩﹐明目去翳。

本艸類要散藥門

去濕散風類

味辛﹐微溫﹐入足厥陰肝經。逐濕開痺﹐起痿伸攣。

本艸類要固藥門

固精類

味酸﹐性澀﹐入足厥陰肝經。溫乙木而止疏泄﹐斂精液而縮小便﹐去核﹐酒蒸。

本艸類要固藥門

固精類

味酸﹐微苦鹹﹐气澀﹐入手太陰肺經。斂辛金而止咳﹐收庚金而住泄。善收脫陷﹐最下衝逆。

本艸類要固藥門

固精類

味酸气平﹐入足少陰腎﹑足厥陰肝經。斂精利水﹐暖膝溫腰。久服妨脾。

本艸類要固藥門

固精類

味鹹﹐性澀﹐入手陽明大腸﹑足厥陰肝經。斂腸止泄﹐固精斷遺。

本艸類要固藥門

固精類

味甘澀﹐气平﹐入足厥陰肝經。養血榮筋﹐息風潤燥﹐斂肝气之疏泄﹐遺精最效。

舒筋脈之拘攣﹐偏枯甚良。瘰癰腫皆消﹐崩漏淋漓俱止。消痔至妙﹐截瘧如神。米泔換浸一兩天﹐銅刀切片﹐黑豆拌勻﹐砂鍋蒸曬數次。

本艸類要固藥門

固精類

味甘。气平﹐入足陽明胃﹑手太陰肺經。養戊土而行降攝﹐補辛金而司收斂﹐善息風燥﹐專止疏泄。

本艸類要固藥門

固精類

味甘性澀﹐入手太陰肺﹑足少陰腎經。止遺精﹐收帶下。

本艸類要固藥門

固精類

味辛﹐性溫﹐入足少陰腎﹑足厥陰肝經。祕精斂血﹐暖膝彊腰。

本艸類要固藥門

固精類

味辛鹹﹐微溫﹐入足少陰腎﹑足厥陰肝經。補腎益肝﹐斂精止血。蛤粉炒﹐研用。

本艸類要固藥門

固精類

味鹹﹐微寒﹐性澀﹐入手少陰心﹑足少陰腎﹑足厥陰肝﹑足少陽膽經。斂神魂而定驚悸﹐保精血而收滑脫。白者佳﹐研細用。

本艸類要固藥門

固精類

味鹹﹐微寒﹐性澀﹐入手少陰心﹑足少陰腎經。降膽气而消痞﹐斂心神而止驚﹐淸金泄熱﹐保液祕精。粉﹐研細用。

本艸類要固藥門

固血類

味甘﹐微寒﹐入手太陰肺﹑足太陽膀胱經。淸金止血﹐利水通淋。

本艸類要固藥門

固血類

味苦﹐微寒﹐入足厥陰肝經。通經脈瘀塞﹐止營血流溢。

本艸類要固藥門

固血類

味酸﹐性澀﹐入手陽明大腸﹑足厥陰肝經。斂腸固腎﹐澀精止血。

本艸類要固藥門

固血類

味苦﹐辛澀﹐入手太陰肺經。淸金益气﹐斂肺止血。

本艸類要固藥門

固神類

味甘酸﹐入手少陰心﹑足少陽膽經。寧心膽而除煩﹐斂神魂而就寐。生用泄膽熱安眠﹐熟用補膽虛不寐。

本艸類要固藥門

固神類

味辛﹐微溫﹐入手少陰心﹑足少陰腎經。開心利竅﹐益智安神。

本艸類要固藥門

固腸類

味酸﹐微苦﹐气澀﹐入手陽明大腸﹑手太陰肺經。收庚金而住泄﹐斂辛金而止咳﹐破壅滿而下衝逆﹐疏郁塞而收脫陷。

本艸類要固藥門

固腸類

味酸﹐气平﹐入手太陰肺﹑手陽明大腸經。收肺除咳﹐斂腸止利。五倍釀法﹐名百藥煎﹐與五倍同功。

本艸類要固藥門

固腸類

味鹹﹐性澀﹐微寒﹐入手太陰肺﹑手陽明大腸經。收肺斂腸﹐止咳斷利。初病忌服﹐當與行郁泄濕之藥並用。

本艸類要固藥門

固腸類

味甘﹐微寒﹐入足太陰脾﹑足少陰腎﹑足厥陰肝﹑手陽明大腸經。止小便之痛澀﹐收大腸之滑泄。紅﹐醋淬﹐研細用。

本艸類要固藥門

固腸類

味甘酸辛﹐性澀﹐入手少陰心﹑足太陰脾﹑手陽明大腸經。斂腸胃而斷泄利﹐護心主而止痛楚。

本艸類要寒藥門

微寒類

味苦﹐性涼﹐入足太陰脾﹑足太陽膀胱經。淸丁火而退熱﹐利壬水而泄濕。

本艸類要寒藥門

微寒類

味苦﹐微寒﹐入手太陰肺經。淸肺化痰﹐降逆止嗽。

本艸類要寒藥門

微寒類

味甘﹐性寒﹐入手太陰肺﹑足陽明胃經。降逆止嘔﹐淸熱除煩。

本艸類要寒藥門

微寒類

味苦﹐入足太陽膀胱經。淸金泄熱﹐利水開癃。

本艸類要寒藥門

微寒類

味甘﹐微寒﹐入手太陰肺﹑足陽明胃經。降逆止嘔﹐淸熱除煩。

本艸類要寒藥門

微寒類

味辛﹐微涼﹐入手太陰肺﹑足厥陰肝經。涼肝淸肺﹐消腫敗毒。

本艸類要寒藥門

微寒類

味苦﹐微甘﹐性寒﹐入足少陰腎﹑足厥陰肝經。淸肝泄熱﹐涼骨除蒸。

本艸類要寒藥門

微寒類

味苦﹐微鹹﹐微寒﹐入手太陰肺﹑足太陽膀胱經。涼金泄熱﹐淸肺除煩。

本艸類要寒藥門

微寒類

味苦﹐性寒﹐入足少陽膽﹑足厥陰肝經。淸下熱而止利﹐解鬱蒸而涼血。

本艸類要寒藥門

大寒類

味苦﹐气寒﹐入足少陽膽﹑足厥陰肝經。淸相火而斷下利﹐泄甲木而止上嘔﹐除少陽之痞熱﹐退厥陰之鬱蒸。

本艸類要寒藥門

大寒類

味苦﹐性寒﹐入手少陰心經。淸心退熱﹐泄火除煩。

本艸類要寒藥門

大寒類

味苦﹐性寒﹐入手少陰心﹑足太陰脾﹑足厥陰肝﹑足太陽膀胱經。淸心火而除煩郁﹐泄脾土而驅濕熱﹐吐胸膈之濁瘀﹐退皮膚之燻黃。

本艸類要寒藥門

大寒類

味苦﹐气寒﹐入足厥陰肝﹑足太陰脾經。泄己土之濕熱﹐淸乙木之鬱蒸﹐調熱利下重﹐理黃膽腹滿。

本艸類要寒藥門

大寒類

味苦﹐气寒﹐入手太陰肺﹑足太陽膀胱經。淸金泄熱﹐止渴除煩。

本艸類要寒藥門

大寒類

味苦﹐性寒﹐入足厥陰肝經。淸厥陰之郁熱﹐止風木之疏泄。

本艸類要寒藥門

大寒類

味辛﹐气寒﹐入手太陰肺﹑足陽明胃經﹐淸金而止燥渴﹐泄熱而除煩躁。研細﹐綿裹﹐入藥煎。虛熱用。

本艸類要寒藥門

大寒類

味苦酸﹐性寒﹐入足厥陰肝﹑足少陽膽﹑手少陰心經﹐泄火除煩﹐解毒止血。

本艸類要寒藥門

大寒類

味苦鹹﹐微寒﹐入足厥陰肝經。淸風明目﹐泄熱舒筋。

本艸類要熱藥門

微熱類

味苦辛﹐气溫﹐入足厥陰肝經。燥濕除寒﹐溫經止血。

本艸類要熱藥門

微熱類

味辛﹐气溫﹐入手太陰肺﹑手陽明大腸經。開胸痺而降逆﹐除後重而升陷。最消痞痛﹐善止滑泄。

本艸類要熱藥門

微熱類

味辛﹐气溫﹐入足太陰脾﹑足陽明胃經。和中調气﹐燥濕溫寒﹐遺精與淋濁俱療﹐吐血與崩漏兼醫。去殼炒研﹐消食亦良。

本艸類要熱藥門

微熱類

味辛﹐气香﹐入足太陰脾﹑足陽明胃經。和中調气﹐行郁消渴。降胃陰而下食﹐達脾陽而化谷。嘔吐與泄利皆良﹐咳嗽共痰飲俱妙。善療噎膈﹐能安胎妊。調上焦之腐酸﹐理下气之穢濁﹐除咽喉口齒之疾﹐化銅鐵骨刺之哽。去殼﹐炒研。

本艸類要熱藥門

微熱類

味辛﹐气香﹐入足陽明胃﹑手太陰肺經。降肺胃之衝逆﹐善止嘔吐。開胸膈之郁滿﹐能下飲食。噎膈可效﹐瘧亦良。去睛上翳障﹐消腹中脹疼。研細﹐湯衝。

本艸類要熱藥門

微熱類

味辛﹐微溫﹐入足陽明胃﹑足少陰腎經。降气止嘔﹐溫胃下食﹐暖腰膝﹐消疝。

本艸類要熱藥門

大熱類

味辛﹐性溫﹐入足陽明胃﹑足太陰脾﹑足厥陰肝﹑手太陰肺經。燥濕溫中﹐行郁降濁﹐補益火土﹐消納飲食。暖脾胃而溫手足﹐調陰陽而定嘔吐﹐下衝逆而平咳嗽﹐提脫陷而止滑泄。略炒用﹐勿令焦黑。

本艸類要熱藥門

大熱類

味辛﹐性溫﹐入足陽明胃﹑足厥陰肝﹑足少陰腎﹑足太陰脾經。暖中宮而溫命門﹐驅寒濕而止疼痛﹐最治嘔吐﹐善醫泄利。去目及閉口者﹐炒去汗用。

本艸類要熱藥門

大熱類

味辛﹐气溫﹐入足太陰脾﹑足陽明胃經。溫脾胃而化谷﹐暖腰膝而止痛﹐吐泄皆醫﹐疝瘕並效。醋浸焙用。

本艸類要熱藥門

大熱類

味辛﹐气溫﹐入足太陰脾﹑足陽明胃經。溫燥脾胃﹐驅逐脹滿﹐治心腹疼痛﹐除腰腿濕寒。最止嘔噦﹐善回滑溏﹐殺虫解蠱﹐化塊磨堅。起丈夫陽弱﹐愈女子陰冷。用母丁香﹐雄者爲雞舌香。

本艸類要熱藥門

大熱類

味辛﹐气溫﹐入足太陰脾﹑足陽明胃經。燥濕調中﹐營運郁濁﹐善磨飲食﹐能驅痰飲。治胃口寒濕作痛﹐療腹中腐敗成積。泄穢吞酸俱效﹐蠻煙瘴雨皆醫。瘧堪療﹐霍亂可愈。反胃噎膈之佳藥﹐嘔吐泄利之良品。化魚肉停畱﹐斷赤白帶下。麵包糖煨﹐研去皮。

本艸類要熱藥門

大熱類

味辛﹐性溫﹐气香﹐入足太陰脾﹑足陽明胃經。溫中燥土﹐消穀進食﹐善止嘔吐﹐最收泄利。治寒濕腹痛﹐療赤白痢疾﹐化痰水停畱﹐磨飲食陳宿。麵包煨研﹐去油湯衝。

本艸類要熱藥門

大熱類

味辛﹐苦性溫﹐入足陽明胃﹑足太陰脾﹑足厥陰肝經。溫中泄濕﹐開郁破凝﹐降濁陰而止嘔吐﹐升淸陽而斷泄利。熱水洗數次用。

本艸類要熱藥門

大熱類

味甘辛﹐气香﹐性溫﹐入足厥陰肝經。溫肝暖血﹐破瘀消。逐腰腿濕寒﹐驅腹脇疼痛。

本艸類要熱藥門

大熱類

味辛鹹苦﹐性溫﹐入足太陰脾﹑足少陰腎經。暖水燥土﹐泄濕除寒﹐走中宮而溫脾﹐入下焦而暖腎﹐補垂絕之火種﹐續將斷之陽根。治手足厥冷﹐開臟腑陰滯﹐定腰腹之疼痛﹐舒踝膝之攣拘。通經脈之寒瘀﹐消疝瘕之冷結。降濁陰逆上﹐能回噦噫。提淸陽下陷﹐善止脹滿。紙包數層﹐水濕﹐火中灰埋煨熟﹐去皮﹑臍切片﹐砂鍋隔紙焙焦用﹐勿令黑。

本艸類要熱藥門

大熱類

味辛苦﹐性溫﹐入足厥陰肝﹑足少陰腎經。開關節而去濕寒﹐通經絡而逐冷痺。消腿膝腫疼﹐除心腹痞痛。治寒疝最良﹐療香港腳絕佳。制同附子﹐蜜煎取汁用。

傷寒證方歌括

敍

粵自神農嘗百艸而藥性乃傳﹐軒帝著《內經》而病源始出﹐此固開天之神智﹐亦卽救世之苦心也。

越及漢季﹐有張仲景先師出﹐著有《傷寒》《金匱》各編﹐理精法密﹐辭古義深﹐探石室之祕藏﹐發蘭臺之奧蘊﹐洵爲醫林中特出之書也。乃前人著作極精﹐而後世注疏多謬﹐致使良苗雜於稂莠之間﹐而是非莫辧﹔嘉粟埋於糠之內﹐而眞僞誰分﹔此有心人所同慨也﹗今有黃氏《傷寒》書出﹐辧僞訂訛﹐悉復篇章之舊﹔鉤深致遠﹐獨探撰述之原﹔譬如淘盡荒沙而黃金始得呈其色﹐剖開頑石而白壁乃能顯其光﹐自古注《傷寒》者﹐未有如黃氏之盛者也。然﹐未經名人指授﹐終不敢自信賞識之非誣矣。玆聞慶雲閣先生﹐素日博覽醫書﹐迄今己涉獵三十餘載矣﹐諒必於羣書淆亂之中﹐獨衷一是。

因倩世仁甫先生爲介紹﹐只求先生引而進之﹐得聞此道之指歸素願足矣。乃蒙不棄﹐卽延入講堂﹐當而指明﹐古今醫書精純者絕少﹐惟《傷寒》《金匱》之書﹐獨得《靈》《素》眞傳﹐醫學家羣當奉爲圭臬也。注疏不下數百家﹐惟黃氏注疏獨合聖經之旨﹐直可與仲景之書並傳不朽矣。其餘各書﹐瑕瑜互見﹐實不敢贊一詞焉。﹝鏞﹞敬聆之下﹐如獲南鍼之指示﹐向往彌殷﹔益望北斗之光華﹐仰瞻倍切。退歸後﹐卽照黃氏成規﹐將傷寒雜病﹐各證各方﹐俱編爲歌括﹐以便披吟。書成錄出﹐卽呈先生筆削﹐不料適值先生亦作《證方歌括》﹐以授及門。遂檢閱鏞稿中有精粹可取者﹐卽摘錄先生書內﹐以排印行世。﹝鏞﹞以迂疏之作﹐叨附末光﹐是亦生平大幸事也。爰爲敍。

民國四年舊十一月初八日後學郭振鏞謹敍

傷寒證方歌括

自敍

粵自軒岐著《內經》﹐遂爲萬世醫書之祖。然僅立言而未立法﹐尙未得視爲全書也。越及漢季﹐有南陽張仲景先生出﹐著有《傷寒》《金匱》各書﹐論證出方﹐俱臻完備。其書辭古而意深﹐理精而法密﹐括天人之奧蘊﹐得《靈》《素》之眞傳﹐洵爲醫學家之至寶矣。惟《傷寒》以六經立法﹐從六气也。而此義後人絕無解者﹐所以注《傷寒》者不下數百家﹐往往立言不合經旨﹐更兼篇章次第紊亂﹐沿謬承訛﹐無人考正。

是以著作愈多﹐其旨愈不明於天下也。今有黃氏傷寒書出﹐悉本六气之理﹐以發明此書之旨﹐語必透宗﹐言皆有本﹐去僞存眞﹐辭華悉臻純粹﹔提綱挈領﹐條理益見詳明﹔自古注《傷寒》者﹐未有如黃氏之盡美盡善者也﹗尢可取者﹐以編殘簡斷之書﹐悉復縷晰條分之舊﹐脈絡旣已分明﹐篇章無不吻合﹐以後學之心思﹐揣前人之志意﹐𨿽隔形骸於千載﹐恍聆緒論於一堂﹐得先聖之薪傳﹐開後人之茅塞﹐其書之有裨於人也﹐豈止於一時一世已哉。余卽遵黃氏成規﹐將各證﹑各方均編爲歌括﹐以便學人披吟。書已告竣﹐適有友人郭桂五﹐登門造訪﹐手持《證方歌括》一書求正。余細閱之﹐見書中意旨﹐與余所作者﹐大致相同。余卽摘其書之精純可取者﹐纂入余書內﹐合爲一編﹐以便排印行世。惟望有心向學人﹐得是書以爲入道之門﹐庶不難升堂入室﹐將來可爲吾道之傳人也﹐豈非吾人所濃望也哉﹗爰爲敍。

民國四年舊曆九月二十四日慶恕自識

傷寒證方歌括太陽本病

桂枝證

﹝中風﹞中邪先入太陽宮﹐發熱頭疼更惡風﹐有汗脈浮惟在表﹐解肌總是桂枝功。

桂枝湯有汗中風用桂姜﹐再將芍藥治營傷﹐補脾大棗兼甘艸﹐啜粥生津並養陽。

傷寒證方歌括太陽本病

麻黃證

﹝傷寒﹞浮緊居然脈象呈﹐惡寒發熱嘔旋生﹐頭疼體痛終無汗﹐證屬麻黃表病成。

麻黃湯傷寒無汗用麻黃﹐桂杏兼施輔佐良﹐甘艸補脾中气固﹐皮毛直達是神方。

傷寒證方歌括太陽本病

桂枝麻黃各半證

﹝風寒兩感﹞瘧狀二三度發時﹐面呈熱色解無期﹐未經小汗身癢作﹐湯用桂麻各半宜。

桂枝麻黃各半湯合用麻黃並桂枝﹐杏仁芍藥佐偏宜﹐生薑大棗兼甘艸﹐兩感風寒取效奇。

傷寒證方歌括太陽本病

桂枝二麻黃一證

﹝風寒兩感方見上﹞脈呈洪大汗頻生﹐仍服桂枝未可更﹐如再發時形似瘧﹐輕宣衛气重宣營。

傷寒證方歌括太陽本病

桂枝二越婢一證

﹝中風而內有火郁﹞發熱惡寒表病彰﹐渴而譫語火邪傷﹐脈浮汗出偏能解﹐營衛輕宣用此方。

桂枝二越婢一湯外寒未解熱旋生﹐艸棗和中芍泄營﹐發表桂麻姜並入﹐石膏治裏火能淸。

傷寒證方歌括太陽本病

大靑龍證

﹝中風而內有火郁﹞發熱身疼更惡寒﹐躁煩無汗未能安﹐中風脈象浮而緊﹐方用靑龍治不難。

大靑龍湯桂麻發表散邪風﹐再入生薑助有功﹐獨用石膏淸裏熱﹐杏仁艸棗補兼攻。

傷寒證方歌括太陽本病

小靑龍證

﹝傷寒而內有水郁﹞表邪未解水停時﹐嘔咳兼生病甚危﹐小便不通還作渴﹐滿居少腹喘非宜。

小靑龍湯表寒裏水病非輕﹐桂芍麻甘用藥精﹐半夏更兼姜細味﹐管教內外患全平。

傷寒證方歌括太陽本病

白虎證

﹝表已解而裏有熱﹞傷寒脈滑厥旋生﹐表解方知裏熱成﹐白虎煎湯眞可用﹐胸中邪火一時淸。

白虎湯石膏去火十分彊﹐知母兼施倍覺涼﹐粳米煎湯甘艸入﹐驅邪消熱此方良。

傷寒證方歌括太陽本病

白虎加人參證

﹝表已解而裏有熱﹞傷寒表解尙難安﹐燥渴心煩背惡寒﹐白虎加參湯可用﹐生津助气是神丹。

白虎加人參湯石膏知母善淸金﹐艸米煎湯益助陰﹐補用人參加更妙﹐仙方能解躁煩心。

傷寒證方歌括太陽本病

五苓證

﹝表未解而裏有水﹞發熱過經不解煩﹐中風表裏證猶存﹐渴惟思飲入旋吐﹐水逆爲名是病源。

五苓散外寒未去水旋停﹐術澤同煎合二苓﹐解表不須多用藥﹐桂枝一味妙通靈。

茯苓甘艸湯﹝證附表未解而裏有水﹞汗多不渴未傷津﹐苓桂姜甘立法新﹐病減只將輕藥用﹐宣通表裏效如神。

傷寒證方歌括太陽本病

文蛤白散證

病在陽經汗失宜﹐肉中粟起益煩時﹐縱思飲水原非渴﹐文蛤不瘥白散施。

文蛤散先將文蛤細研時﹐須用熱湯調服宜﹐病若不瘥仍有法﹐五苓白散酌裁之。

白散貝母須兼桔梗施﹐淸金散郁用相宜﹐溫行巴豆眞神妙﹐寒熱交攻立法奇。

傷寒證方歌括太陽本病

桃仁承气證

﹝表退而熱結血分﹞蓄血病成勢若狂﹐因知熱結在膀胱﹐表邪解後方宜下﹐須用桃仁承气湯。

桃仁承气湯小腹瘀凝宜急攻﹐桃仁破血有奇功﹐硝黃蕩穢專淸熱﹐桂艸舒肝更補中。

傷寒證方歌括太陽本病

抵當湯證

﹝表退而熱結血分﹞表邪內入解無從﹐脈象微沈不結胸﹐熱在下焦當硬滿﹐腹中瘀血斷難容。

傷寒證方歌括太陽本病

抵當丸證

﹝表退而熱結血分﹞傷寒身熱未能安﹐少腹滿應小便難﹐今反利時因有血﹐須將湯藥合成丸。

抵當湯丸虻蛭桃仁合大黃﹐湯丸隨證用偏良﹐破開瘀血沈起﹐從此其人不發狂。

傷寒證方歌括

太陽壞病

【入陽明去路】

傷寒證方歌括太陽壞病

麻黃杏仁甘艸石膏證

﹝表寒未解而內有火郁﹞表熱不用桂枝湯﹐外散內淸另有方。汗出喘生無大熱﹐麻甘杏石治偏良。

麻黃杏仁甘艸石膏湯麻黃發表泄皮毛﹐裏熱宜淸用石膏﹐甘艸杏仁還並入﹐和中降逆法彌髙。

傷寒證方歌括太陽壞病

人參白虎證

﹝表解而裏有熱方見太陽正病﹞傷寒已服桂枝湯﹐汗出煩生渴飲漿﹐脈象更兼洪且大﹐人參白虎是良方。

傷寒證方歌括太陽壞病

調胃承气證

﹝表解而裏有熱﹞此證已經汗出初﹐惡寒乃是屬陽虛﹐若還惡熱原爲實﹐胃气調和病自除。

調胃承气湯汗後須將胃气調﹐大黃甘艸合芒硝﹐津傷陽實全能治﹐熱滿胸中一槪消。

【入太陰去路】

傷寒證方歌括太陽壞病

五苓散證

﹝表未解而裏有水方見太陽本病﹞燥生汗後不眠時﹐和胃除煩少飲宜﹐小便維艱浮脈見﹐熱微消渴五苓施。

傷寒證方歌括太陽壞病

甘艸漧薑證

﹝誤汗而裏陽虛﹞心煩便數汗彌漫﹐兩腳拘攣更惡寒﹐湯用桂枝溫反誤﹐亡陽厥逆覺咽漧。

甘艸漧薑湯桂枝誤服竟亡陽﹐厥逆心煩病象彰﹐同气相招眞善法﹐補宜甘艸熱宜姜。

芍藥甘艸湯﹝證附誤汗而裏陰虛﹞誤汗傷陰厥逆生﹐拘攣兩腳步難行﹐只須芍藥兼甘艸﹐補血舒筋治效呈。

傷寒證方歌括太陽壞病

四逆桂枝證

﹝表未解而裏寒桂枝湯見上﹞身疼下利要亡陽﹐救急先煎四逆湯。淸便自調無裏證﹐桂枝解表是良方。

四逆湯急當救裏要驅寒﹐藥用溫中治不難。附子漧薑甘艸入﹐挽回陽气是神丹。

桂枝加芍藥生薑人參新加湯﹝證附表未解而裏虛﹞身疼汗後脈沈遲﹐甘棗和中桂解肌﹐姜芍倍加參並用﹐補虛散郁法兼施。

傷寒證方歌括太陽壞病

葛根黃芩黃連證

﹝表裏俱熱﹞證屬桂枝反下之﹐利因不止病形危﹐脈呈促象表仍在﹐汗出喘生內熱時。

葛根黃芩黃連湯表裏雙淸治法全﹐葛根甘艸合芩連﹐熱邪退盡收奇效﹐喘汗能除利亦痊。

桂枝去芍藥湯桂枝去芍藥加附子湯﹝證附表裏俱寒﹞脈促旋驚腹滿時﹐姜甘桂棗立方奇﹐惡寒附子加尢妙﹐表裏陽虛總可醫。

桂枝加濃朴杏仁湯﹝證附表裏俱實﹞下後旋驚微喘生﹐表寒未解病非輕﹐桂姜棗芍兼甘艸﹐朴杏加時治效呈。

傷寒證方歌括太陽壞病

桂枝去桂加茯苓白術證

﹝表解而裏有水﹞湯服桂枝或下之﹐依然頭痛項彊時﹐熱多無汗兼心滿﹐小便不通要速醫。

桂枝去桂加茯苓白術湯姜甘棗芍不須移﹐苓術新加去桂枝﹐表病已除惟利水﹐方經裁取總相宜。

濃朴生薑甘艸半夏人參湯﹝證附表虛裏實﹞汗後腹中脹滿時﹐姜甘朴夏治偏宜﹐表虛惟用人參妙﹐攻補兼施法更奇。

梔子濃朴湯﹝證附裏實而宜吐五梔子湯同﹞下後中虛臥不安﹐心煩腹滿屬傷寒﹐攻宜枳朴同煎妙﹐吐用山梔效可觀。

梔子漧薑湯﹝證附﹞傷寒誤用藥丸攻﹐身熱微煩瘀在中﹐梔子除邪兼吐濁﹐漧薑降逆有奇功。

梔子香豉湯﹝證附﹞發汗復經下失宜﹐旋驚煩熱乍生時﹐胃陰上逆塡胸窒﹐吐濁調中用豉梔。

傷寒證方歌括太陽壞病

梔子香豉證

虛因汗吐下相連﹐反復心煩不得眠﹐顚倒懊情更急﹐山梔香豉妙方傳。

梔子甘艸豉湯梔子生薑豉湯山梔香豉效爭誇﹐少气須將甘艸加﹐若用生薑惟治嘔﹐補虛吐實兩方嘉。

【入少陰去路】

傷寒證方歌括太陽壞病

桂枝加附子證

﹝表虛汗漏﹞亡陽汗漏惡風寒﹐表气虛時總不安﹐小便維艱津液少﹐四肢微急屈伸難。

桂枝加附子湯欲要通經用桂姜﹐助營芍藥有專長﹐棗甘和胃還加附﹐固表無非補腎陽。

芍藥甘艸附子湯﹝證附裏虛惡寒﹞汗後惡寒虛病成﹐溫淸兩法補彌精﹐和中甘艸終當用﹐附子扶陽芍助營。

傷寒證方歌括太陽壞病

茯苓桂枝甘艸白術證

﹝裏寒有濕﹞吐下翻將逆滿招﹐衝胸气上總難消﹐起應頭眩脈沈緊﹐發汗動經身振搖。

茯苓桂枝白術甘艸湯補中甘艸最相宜﹐達郁升陽用桂枝﹐白術燥脾苓泄水﹐濕邪內動總堪醫。

傷寒證方歌括太陽壞病

眞武證

﹝裏寒有水﹞汗出寒仍不解時﹐其人發熱力難支﹐頭旋身動兼心悸﹐振振偏思擗地宜。

眞武湯生薑附子可溫中﹐鎭水扶陽大有功﹐白術茯苓專去濕﹐再兼芍藥善淸風。

桂枝甘艸湯﹝證附裏虛亡陽﹞發汗過多手冒心﹐居然悸動勢難禁﹐桂枝疏木扶陽气﹐甘艸和中且益陰。

茯苓桂枝甘艸大棗湯﹝證附裏虛欲作奔豚﹞汗後悸生臍下時﹐奔豚欲作病彌危﹐桂苓益火兼除濕﹐艸棗和中善補脾。

傷寒證方歌括太陽壞病

桂枝加桂證

﹝裏虛欲作奔豚﹞燒鍼核起被寒傷﹐發作奔豚勢莫當﹐逆气沖心從少腹﹐桂枝加桂治偏良。

桂枝加桂湯桂枝加倍欲扶陽﹐再用生薑輔佐良﹐芍藥補營能緩急﹐和中艸棗有專長。

傷寒證方歌括太陽壞病

桂枝去芍藥加蜀漆龍骨牡蠣證

﹝裏虛亡陽驚狂﹞火劫亡陽驚且狂﹐居然起臥不安康﹐桂枝加減偏能治﹐收斂神魂此法良。

桂枝去芍藥加蜀漆龍骨牡蠣湯桂棗姜甘系本湯﹐惟將芍藥去偏良﹐再加蜀漆兼龍牡﹐用治驚狂是妙方。

桂枝甘艸龍骨牡蠣湯﹝證附裏虛亡陽煩躁﹞火逆燒鍼煩躁生﹐桂甘龍牡立方精﹐陰陽交媾收奇效﹐气擾神魂頃刻淸。

茯苓四逆湯﹝證附表解而裏陽虛﹞汗下躁煩治有方﹐茯苓祛濕是專長﹐補培元气資參艸﹐扶助眞陽用附姜。

漧薑附子湯﹝證附表解而裏陽虛﹞汗下失宜病不痊﹐晝多煩躁夜安眠﹐表邪已解身無熱﹐姜附回陽是妙煎。

傷寒證方歌括太陽壞病結胸證

大陷胸證

﹝表陽內陷結胸﹞短气躁煩更懊﹐心疼石硬滿難容﹐脈沈而緊生潮熱﹐此證統名大陷胸。

大陷胸湯除邪蕩穢用硝黃﹐驅水爭誇甘遂良﹐病得陷胸宜此藥﹐退消實熱是神方。

大陷胸丸﹝證附表陽內陷結胸﹞須識結胸項亦彊﹐狀如柔痙下無妨﹐合成丸藥惟從緩﹐葶藶芒硝與杏黃。

小陷胸湯﹝證附結胸淺證﹞痞結胸中近逼心﹐按之始覺痛難禁﹐夏能降逆連淸熱﹐更用栝蔞潤肺金。

傷寒證方歌括

太陽壞病痞證

桂枝人參湯﹝證附表未解而裏虛﹞外證未除數下之﹐裏虛熱利痞成時﹐參姜術桂兼甘艸﹐補正攻邪妙法施。

大黃黃連瀉心湯﹝證附表解裏實上有熱﹞汗下亡陽病象彰﹐惡寒仍服桂枝湯﹐嗣經表解方攻痞﹐漬用黃連與大黃。

附子瀉心湯﹝證附表解裏實下有寒﹞心下痞生辧要詳﹐惡寒汗出是亡陽﹐重煎附子專溫裏﹐輕漬芩連合大黃。

傷寒證方歌括太陽壞病痞證

十棗證

﹝表解而裏有水﹞表解旋驚裏未和﹐內停水飲病偏多﹐頭疼脇痛兼漧嘔﹐心下痞成總不瘥。

十棗湯表寒解後水邪傷﹐開痞先煎十棗湯﹐大戟芫花甘遂入﹐消除積飲此方良。

傷寒證方歌括太陽壞病痞證

生薑瀉心證

﹝表解而裏有痞﹞痞气淩心硬不移﹐胃生幹噫食消遲﹐水停脇下成畱飲﹐腹作雷鳴泄利時。

生薑瀉心湯半夏生薑降濁陰﹐欲淸心膽用連芩﹐汗傷中气宜溫補﹐甘艸漧薑棗合參。

傷寒證方歌括太陽壞病痞證

甘艸瀉心證

﹝表解而裏有痞﹞下利日經數十行﹐腹停水谷作雷鳴﹐心煩漧嘔復攻痞﹐因致胃虛客气生。

甘艸瀉心湯補脾艸棗有專長﹐降逆溫寒用夏姜﹐再入芩連淸上熱﹐胃虛痞甚力能匡。

赤石脂禹餘糧湯﹝證附裏濕而便滑﹞已服瀉心與理中﹐誰知治利尙無功﹐下焦滑脫宜收澀﹐赤石餘糧力獨雄。

傷寒證方歌括太陽壞病痞證

五苓證

﹝裏濕而水停方見太陽本病﹞下後水停是病根﹐瀉心已服痞猶存﹐更兼小便難通利﹐口渴胸中復躁煩。

傷寒證方歌括太陽壞病痞證

旋復代赭石證

﹝表解而裏郁﹞傷寒汗吐下之餘﹐痞硬旋生噫不除﹐濁气已將淸道塞﹐治宜降逆補中虛。

旋復代赭石湯旋復花惟破郁堪﹐再兼半夏善驅痰﹐生薑赭石能除逆﹐補用人參棗合甘。

傷寒證方歌括太陽壞病痞證

瓜蒂證

﹝裏寒而可吐﹞病象顯呈似桂枝﹐卻無頭痛項彊時﹐咽喉气上難呼吸﹐胸有痞寒當吐之。

瓜蒂散瓜蒂吐痰效出奇﹐調中香豉最相宜﹐更兼赤豆能除濕﹐亡血之家戒勿施。

傷寒證方歌括陽明實證

桂枝證

﹝太陽經證未罷中風仍用此方方見太陽本病﹞陽明病自太陽傳﹐身尙惡寒表未痊﹐多汗脈遲宜發散﹐妙方仍用桂枝煎。

傷寒證方歌括陽明實證

麻黃證

﹝太陽經證未罷傷寒仍用此方方見太陽本病﹞傳入陽明病象呈﹐脈浮無汗喘兼生﹐表邪未去仍宜解﹐湯用麻黃治法精。

桂枝加葛根湯﹝證附太陽未解而將入陽明桂枝湯見上﹞太陽未解病形彰﹐汗出惡風項背彊﹐達表更兼淸胃逆﹐葛根加入桂枝湯。

傷寒證方歌括陽明實證

葛根證

﹝太陽未解而已入陽明﹞表證旋驚項背彊﹐惡風無汗辧宜詳﹐二陽合病還兼利﹐須用葛根是妙方。

葛根湯邪入二陽病已成﹐葛麻並散法尢精﹐和中補土姜甘棗﹐芍藥滋陰桂泄營。

葛根加半夏湯﹝證附表未解而裏有郁葛根方見上﹞太陽病證合陽明﹐不利惟驚嘔逆生﹐湯用葛根加半夏﹐宣通表裏患能平。

傷寒證方歌括陽明實證

調胃承气證

﹝表解而裏有熱方見太陽壞病﹞太陽證已過三朝﹐汗後蒸蒸熱不消﹐病未在經原在腑﹐欲求治法胃宜調。

調胃承气證傷寒已過再經期﹐譫語旋生有熱時﹐丸藥誤攻反下利﹐脈和內實總堪醫。

傷寒證方歌括陽明實證

小承气證

﹝表解而裏微實﹞汗出熱潮便不通﹐表邪已解裏堪攻﹐微和胃气方如法﹐泄下須防過失中。

小承气湯枳朴同煎力獨雄﹐大黃蕩穢有奇功﹐腹中煩滿須和胃﹐裏實先宜此藥攻。

傷寒證方歌括陽明實證

大承气證

﹝表解而裏大實﹞發熱潮生不惡寒﹐譫言獨語未能安﹐繞臍疼痛尢煩躁﹐糞粒堅時大便難。

傷寒證方歌括陽明實證

大承气證

﹝三急下證﹞腹中滿痛速攻宜﹐發熱汗多急下之﹐睛不能和難了了﹐便堅內燥治休遲。

大承气湯大黃蕩穢果神奇﹐枳朴同攻輔助宜﹐再用芒硝堅可破﹐腹中燥糞下無遺。

蜜煎導方﹑豬膽汁方﹝證附﹞大便𨿽堅不可攻﹐撚成蜜梃納肛中﹐醋調膽汁尢能導﹐外法神奇亦有功。

傷寒證方歌括陽明實證

麻仁證

﹝裏實而脾約﹞浮而兼澀脈形眞﹐胃气彊時小水頻﹐大便難行脾作約﹐法宜丸藥用麻仁。

麻仁丸攻用大黃妙入神﹐潤腸芍杏合麻仁﹐更兼枳朴專行气﹐煉蜜爲丸合病因。

傷寒證方歌括陽明實證

抵當證

﹝裏實而血瘀方見太陽本病﹞病入陽明卻喜忘﹐久經蓄血腹中藏﹐便𨿽黑硬行偏易﹐消穀善饑治並詳。

傷寒證方歌括陽明虛證

四逆證

﹝裏寒而水盛方見太陽壞病﹞表熱裏寒陰勝陽﹐浮遲脈象辧宜詳﹐腹經下利多淸谷﹐治法偏宜四逆湯。

傷寒證方歌括陽明虛證

吳茱萸證

﹝裏寒而土虛﹞食穀居然嘔吐生﹐從知胃逆屬陽明﹐中虛總是宜溫補﹐湯用吳萸治法精。

吳茱萸湯溫中妙品用生薑﹐再入吳萸益助陽﹐參棗滋肝兼補气﹐調和脾胃是良方。

傷寒證方歌括陽明虛證

五苓證

﹝裏有積濕方見太陽本病﹞未攻心下痞旋生﹐身不惡寒衣不更﹐小便數時大便硬﹐渴思飲水屬陽明。

傷寒證方歌括陽明虛證

梔子豉證

﹝裏有虛熱方見太陽壞病﹞口苦咽漧熱气沖﹐喘而汗出滿塡胸﹐一經攻下饑難食﹐煩動胸中且懊。

傷寒證方歌括陽明虛證

白虎加人參證

﹝裏有實熱方見太陽本病﹞吐下傷陰渴病生﹐腹中熱結總非輕﹐心煩舌燥惟思飲﹐白虎加參法可行。

傷寒證方歌括陽明虛證

豬苓證

﹝裏有濕熱﹞病入陽明脈象浮﹐渴思飲水熱難休﹐更兼小便不通利﹐湯用豬苓效可收。

豬苓湯口渴心煩熱不禁﹐胸停水飲患彌深﹐二苓滑澤能除濕﹐獨用阿膠且化陰。

傷寒證方歌括陽明虛證

白虎證

﹝裏有燥熱方見太陽本病﹞三陽合病辧宜眞﹐腹滿身沈口不仁﹐面垢尿遺譫語作﹐四肢逆冷額生津。

傷寒證方歌括陽明虛證

茵陳蒿證

﹝裏有瘀熱﹞小便不通渴飲漿﹐濕邪久在腹中藏﹐但經頭汗身無汗﹐瘀熱停畱定發黃。

茵陳蒿湯茵陳利水有專長﹐梔子除煩輔佐良﹐更用大黃能蕩穢﹐退消濕熱是神方。

傷寒證方歌括陽明虛證

小柴胡證

﹝表裏俱熱方見少陽本病﹞脈浮弦大中邪風﹐腹滿心疼气不通﹐嗜臥鼻幹不得汗﹐發黃潮熱便兼癃。

傷寒證方歌括少陽本病

小柴胡證

﹝表裏不和﹞胸脇滿疼食懶餐﹐往來只是熱兼寒﹐目旋口苦心仍悸﹐嘔咳渴煩小便難。

小柴胡湯表用柴胡裏用參﹐驅除寒熱入姜芩﹐補宜艸棗攻宜夏﹐半助眞陽半助陰。

傷寒證方歌括少陽本病

柴胡桂枝證

﹝太陽未罷而遽入少陽﹞惡寒發熱病形呈﹐支節煩疼嘔逆生﹐表證未除心下結﹐二陽合病要雙淸。

柴胡桂枝湯桂柴發表有奇功﹐甘棗人參善補中﹐半夏降衝姜止嘔﹐黃芩去熱芍淸風。

傷寒證方歌括少陽本病

麻黃證

﹝太陽未罷而表實方見太陽本病﹞十日太陽病尙畱﹐過經已久脈仍浮。表邪未去還宜解﹐湯用麻黃效可收。

傷寒證方歌括少陽本病

小建中證

﹝少陽病具而裏虛﹞陽澀陰弦脈象呈﹐腹間急痛病非輕﹐建中湯用眞神妙﹐證屬脾虛此藥精。

小建中湯補陰芍藥總相宜﹐姜可扶陽助桂枝﹐調胃和脾甘棗入﹐養精緩急用膠飴。

黃芩湯﹝證附太少合病下利﹞

黃芩加半夏生薑湯﹝證附下利兼嘔﹞二陽合病利旋生﹐芍藥黃芩相火淸﹐艸棗補脾方已妙﹐再加姜夏嘔能平。

傷寒證方歌括少陽本病

大柴胡證

﹝表未解而裏實﹞表寒不解病終危﹐汗出翻驚裏熱時﹐吐利未消心下痞﹐散攻兩法要兼施。

大柴胡湯柴胡達表芍淸風﹐枳實大黃裏可攻﹐半夏驅痰芩去熱﹐再兼姜棗善和中。

傷寒證方歌括少陽本病

調胃承气證

﹝表已解而裏熱方見太陽壞病﹞太陽病已過經期﹐心口溫溫欲吐時﹐腹滿便溏胸更痛﹐從前吐下要先知。

傷寒證方歌括少陽本病

小柴胡證

﹝婦人熱入血室方見上﹞中風發熱惡寒時﹐經水適來脈象遲﹐血室乍開邪气入﹐譫言見鬼莫驚疑。

傷寒證方歌括

少陽壞病

【入陽明去路】

傷寒證方歌括少陽壞病

小建中證

﹝裏虛而心悸煩方見少陽本病﹞傷寒已至二三朝﹐悸動心間總未消﹐病屬虛煩何藥治﹐法宜湯用建中調。

傷寒證方歌括少陽壞病

炙甘艸證

﹝裏虛而心悸動﹞脈形結代病傷寒﹐悸動心驚不得安﹐中气已虛宜用補﹐湯煎炙艸治非難。

炙甘艸湯桂地參膠炙艸湯﹐麻仁棗麥合生薑﹐陰陽兩補安心悸﹐立法無偏治病良。

傷寒證方歌括少陽壞病

柴胡加龍骨牡蠣證

﹝裏虛而煩滿譫語﹞八九日過病已成﹐下之胸滿更煩驚﹐不能轉側因身重﹐小便維艱譫語生。

柴胡加龍骨牡蠣湯半夏柴芩合大黃﹐桂苓參棗並生薑﹐再加龍牡安神妙﹐更入鉛丹鎭逆良。

傷寒證方歌括少陽壞病

小柴胡證

﹝少陽病未罷方見少陽本病﹞柴胡證下气先傷﹐不罷仍宜用本湯﹐必俟蒸蒸身振卻﹐熱生汗出乃安康。

傷寒證方歌括少陽壞病

大柴胡證

﹝表未解而裏實方見少陽本病﹞過經十日病非輕﹐攻後旋驚嘔逆生﹐鬱鬱微煩心下急﹐法宜表裏要兼淸。

柴胡加芒硝湯﹝證附表未解而裏實小柴胡湯見少陽本病﹞傷寒已到十三朝﹐脇滿嘔生熱發潮﹐解表尢宜攻裏實﹐小柴胡內入芒硝。

【入太陰去路】

傷寒證方歌括少陽壞病

柴胡桂枝榦姜證

﹝表裏未解﹞發表未痊復下之﹐往來寒熱力難支﹐渴生胸脇滿微結﹐頭汗心煩溺澀時。

柴胡桂枝榦姜湯發表柴胡合桂枝﹐漧薑助裏可溫脾﹐蔞根潤燥芩淸火﹐艸牡兼收補固宜。

傷寒證方歌括少陽壞病結胸證

大陷胸證

﹝表解而裏結胸方見太陽壞病﹞已得傷寒十日余﹐胸中水結郁難舒﹐身無大熱頭微汗﹐湯用陷胸病可除。

傷寒證方歌括少陽壞病痞證

半夏瀉心證

﹝表解而裏有痞﹞傷寒發熱嘔相連﹐他藥下之病未痊﹐滿反不疼因作痞﹐湯宜半夏瀉心煎。

半夏瀉心湯半夏降衝參補中﹐棗甘培土有奇功﹐芩連淸火姜溫裏﹐寒熱兼施痞可攻。

傷寒證方歌括太陰髒病

桂枝證

﹝表寒未解方見太陽本病﹞脈象仍浮發汗宜﹐太陽證見太陰時﹐卻無髒病惟經病﹐解表還當用桂枝。

傷寒證方歌括太陰髒病

四逆證

﹝表未解而裏寒方見太陽壞病﹞發熱頭疼脈反沈﹐不瘥體痛更難禁﹐湯煎四逆惟溫裏﹐用此扶陽便抑陰。

傷寒證方歌括太陰髒病

四逆桂枝證

﹝表未解而裏寒方俱見太陽病﹞下利更兼脹滿攻﹐周身疼痛急溫中﹐裏寒退後方宜表﹐湯用桂枝定有功。

傷寒證方歌括太陰髒病

四逆證

﹝表解而裏寒方見太陽壞病﹞大便利時渴不生﹐眞寒在髒病非輕﹐湯煎四逆惟溫裏﹐頃刻回陽巨患平。

傷寒證方歌括太陰髒病

黃連證

﹝裏寒而上有熱﹞邪在胃中熱在胸﹐一經嘔吐食難容﹐更兼腹痛情尢急﹐湯用黃連法可從。

黃連湯治熱黃連效可觀﹐生薑半夏善驅寒﹐參甘大棗全宜補﹐再用桂枝獨泄肝。

桂枝加芍藥湯﹝證附表未解而裏虛桂枝湯見太陽病﹞病本太陽反下之﹐因而腹滿乍疼時﹐桂枝解表仍當用﹐芍藥淸風加更宜。

桂枝加大黃湯﹝證附表未解而裏實桂枝湯見太陽病﹞太陽本病下非宜﹐腹滿旋驚實痛時﹐湯用桂枝仍解表﹐大黃攻裏效尢奇。

傷寒證方歌括太陰髒病

茵陳蒿證

﹝表解而裏有濕熱方見陽明虛證﹞傷寒七八日初過﹐如橘身黃內瘀多﹐小便不通兼腹滿﹐茵陳服後病能瘥。

傷寒證方歌括太陰髒病

麻黃連翹赤小豆證

﹝表未解而裏有瘀熱﹞傷寒水瘀在胸中﹐身必發黃便不通﹐表病未除生裏熱﹐法宜內外要兼攻。

麻黃連翹赤小豆湯麻黃發表杏仁攻﹐赤豆連翹水道通﹐生梓白皮淸相火﹐姜甘大棗善和中。

梔子柏皮湯﹝證附表裏俱有瘀熱﹞病值身黃發熱時﹐除煩梔子效神奇﹐柏皮去濕兼淸表﹐甘艸和中更補脾。

傷寒證方歌括

少陰髒病

麻黃附子細辛湯﹝證附表裏俱寒﹞少陰反熱脈沈時﹐須用麻黃解表宜﹐附子溫寒惟救裏﹐細辛降逆效尢奇。

麻黃附子甘艸湯﹝證附表裏俱寒﹞病入少陰日二三﹐麻黃微汗法宜諳﹐更兼附子能溫裏﹐欲要和中艸用甘。

傷寒證方歌括少陰髒病

四逆證

﹝裏寒而水盛方見太陽壞病﹞病入少陰辧要詳﹐脈沈水盛滅殘陽﹐法當溫裏爲先務﹐救急宜投四逆湯。

傷寒證方歌括少陰髒病

附子證

﹝裏寒而土虛﹞手足寒時入少陰﹐身兼骨節痛難禁﹐殘陽一綫無生气﹐脈象微微獨見沈。

傷寒證方歌括少陰髒病

附子證

﹝裏寒而土虛﹞一二日間在少陰﹐口和背反惡寒侵﹐先經灸後方投藥﹐治法精微義可尋。

附子湯附子扶陽芍益陰﹐虛宜補气用人參﹐茯苓白術專培土﹐立就良方取義深。

甘艸桔梗二湯﹝證附裏熱升而咽痛﹞二三日內病相延﹐邪入少陰痛在咽﹐甘艸單方宜急用﹐不瘥桔梗再加煎。

半夏散及湯﹝證附裏陰逆而咽痛﹞少陰咽痛病危時﹐驅濁除邪用桂枝﹐半夏降衝甘緩急﹐或湯或散總相宜。

苦酒湯﹝證附咽痛生瘡﹞少陰咽痛並生瘡﹐消腫宜煎苦酒湯﹐半夏降衝眞妙品﹐雞淸利肺是良方。

豬膚湯﹝證附咽痛胸滿煩﹞下利咽疼病莫當﹐心煩胸滿不安康﹐豬膚米粉還加蜜﹐潤燥淸金止滑溏。

傷寒證方歌括少陰髒病

四逆證

﹝裏寒而停飲方見太陽壞病﹞邪實塡胸漧嘔時﹐須知吐下總非宜﹐倘如膈上有寒飲﹐四逆溫中卻可醫。

傷寒證方歌括少陰髒病

吳茱萸證

﹝裏寒而土虛方見陽明虛證﹞少陰吐利躁煩時﹐厥冷旋驚在四肢﹐腹有眞寒爲病本﹐吳萸湯用總相宜。

傷寒證方歌括少陰髒病

眞武證

﹝裏寒而水泛方見太陽壞病﹞少陰停水四肢沈﹐腹痛旋驚泄不禁﹐小便利癃終莫定﹐或兼嘔咳病彌深。

傷寒證方歌括少陰髒病

豬苓證

﹝裏熱而有濕方見陽明虛證﹞少陰下利咳相連﹐嘔渴心煩不得眠﹐惟有豬苓湯可用﹐腹中濕熱總能痊。

傷寒證方歌括少陰髒病

四逆散證

﹝裏熱而有郁﹞少陰四逆病多端﹐咳悸或兼小便難﹐泄利有時還下重﹐腹中疼痛未能安。

四逆散艸惟補气芍淸風﹐內窒還宜枳實攻﹐開郁柴胡爲妙品﹐胸中滯結賴宣通。

傷寒證方歌括少陰髒病

通脈四逆證

﹝裏寒而陽微﹞下利厥生在四肢﹐裏寒外熱脈微時﹐腹疼面赤兼漧嘔﹐痛入咽喉病更危。

通脈四逆湯驅寒附子與漧薑﹐重用方能挽絕陽﹐甘艸補中眞入妙﹐原書加減再參詳。

白通湯﹝證附裏寒而脈絕﹞一綫殘陽脈已微﹐白通治利挽生機﹐蔥能達表眞神妙﹐姜附溫中得指歸。

傷寒證方歌括少陰髒病

白通加豬膽汁證

﹝裏寒而無脈﹞脈微下利病堪憂﹐湯服白通泄未休﹐無脈嘔煩兼厥逆﹐再加豬膽性能收。

白通加豬膽汁湯蔥能達表附回陽﹐再入漧薑力倍彊﹐人尿更加豬膽用﹐服時脈續始安康。

傷寒證方歌括少陰髒病

桃花證

﹝裏寒而下利膿血﹞少陰四五日初過﹐下利腹疼總未瘥﹐小水不通無足怪﹐惟驚大便血膿多。

桃花湯固脫全憑赤石脂﹐漧薑溫裏用相宜﹐湯煎粳米能和胃﹐春暖陽回利止時。

黃連阿膠湯﹝證附裏熱而液耗﹞心煩不臥病非輕﹐芍藥芩連君火淸﹐更用阿膠滋燥土﹐雞黃攪入補脾精。

傷寒證方歌括少陰髒病

大承气證

﹝裏熱而水涸方見陽明實證三承气同﹞陽明病見少陰中﹐口燥咽漧要速攻﹐腎水將枯津液竭﹐大承急下有奇功。

傷寒證方歌括少陰髒病

大承气證

熱極風生爍腎經﹐利多淸水色純靑﹐痛居心下口漧燥﹐急要攻邪莫少停。

傷寒證方歌括少陰髒病

大承气證

少陰病自太陰傳﹐六七日中大便堅﹐腹內居然生脹滿﹐急攻方得保安全。

傷寒證方歌括厥陰髒病

烏梅證

﹝裏寒而吐蛔﹞靜復心煩總不安﹐病爲蛔厥髒中寒﹐虫聞食臭入於膈﹐嘔吐旋生治覺難。

烏梅丸細辛姜桂合烏梅﹐殺盡蛔虫幾百枚﹐連柏性寒椒附熱﹐參歸气血可兼培。

當歸四逆湯﹝證附表寒而裏虛﹞手足厥寒脈細時﹐惟將甘棗補脾宜﹐桂辛通艸溫經絡﹐芍藥當歸營血滋。

當歸四逆加吳茱萸生薑湯﹝裏有積寒﹞脈細旋驚手足涼﹐腹中或有久寒藏﹐吳萸須共生薑用﹐加入當歸四逆湯。

傷寒證方歌括厥陰髒病

瓜蒂證

﹝裏寒而宜吐方見太陽壞病﹞陽气不能達四肢﹐厥寒脈緊病危時﹐心生煩滿饑難食﹐邪在胸中湧吐宜。

傷寒證方歌括厥陰髒病

茯苓甘艸證

﹝裏有積水方見太陽本病﹞厥逆旋驚在四肢﹐悸生心下病難支﹐胸停積水宜先治﹐入胃須防作利時。

傷寒證方歌括厥陰髒病

當歸四逆證

﹝表寒而裏虛﹞泄利旋驚脈大時﹐因虛彊下不相宜﹐設如浮革腸鳴候﹐湯用當歸四逆醫。

傷寒證方歌括厥陰髒病

四逆證

﹝裏寒而厥逆方見太陽壞病﹞大汗出時熱尙畱﹐肢疼拘急利難休﹐惡寒厥冷宜溫裏﹐四逆良方正可投。

傷寒證方歌括厥陰髒病

通脈四逆證

﹝裏寒而陽郁方見少陰髒病﹞一經下利谷仍完﹐外熱因知裏有寒﹐汗出四肢如見厥﹐湯投通脈是仙丹。

漧薑黃連黃芩人參湯﹝證附裏寒而上有浮熱﹞病本內寒便滑溏﹐復經吐下胃偏傷﹐宜淸上熱溫中脘﹐湯用芩連參合姜。

傷寒證方歌括厥陰髒病

吳茱萸證

﹝裏寒而停水方見陽明虛證﹞漧嘔旋驚口吐涎﹐時時頭痛入於巓﹐胃停水飲寒尢盛﹐湯用吳萸病可痊。

傷寒證方歌括厥陰髒病

四逆證

﹝裏寒而嘔厥﹞嘔而脈弱病情危﹐小便適當復利時﹐身熱𨿽微偏見厥﹐湯煎四逆尙堪醫。

白頭翁湯﹝證附陽回而裏熱﹞厥陰泄利水頻思﹐肝熱旋驚下重時﹐連柏雙淸君相火﹐白頭翁更合秦皮。

傷寒證方歌括厥陰髒病

小承气證

﹝陽回而裏熱方見陽明實證﹞下利陽回譫語生﹐腸中有糞燥難行﹐小承气用方眞妙﹐胃熱消除患自平。

傷寒證方歌括厥陰髒病

梔子豉證

﹝陽回而裏熱方見太陽壞病﹞利後陽回實病無﹐痞消心下按之濡﹐煩生終是因虛得﹐梔子煎湯效可圖。

雜病證方歌括

自序

余少年只讀儒書﹐而不嫻醫術。適值家慈遘疾﹐纏綿數年之久﹐省內名醫﹐延診殆徧﹐病終未除。後延一醫﹐用猛藥攻之﹐病益劇﹐岌岌乎危矣。余因思爲子而不知醫﹐一旦遇親有疾﹐致遭庸醫毒手﹐倘因此長逝﹐其抱恨爲何如也﹖從此遂毅然有志學醫﹐但未經名家指示﹐只購行常數種醫書讀之﹐涉獵十年﹐𨿽稍知大槪﹐終未得此道之指歸也。及三十七歲﹐報捷南宮﹐後入部當差﹐公餘之暇﹐卽赴書市購買醫書﹐先得《徐氏八種》《陳修園十六種》﹐繼得髙士宗《醫學眞傳》﹐張隱庵《侶山堂類辧》﹐後得《黃氏八種》﹐見諸公著作皆遠宗軒岐﹐近法促景﹐始知《內經》《傷寒》《金匱》各書﹐乃萬世醫學之祖也。得此書後﹐又研究二十年之久﹐朝夕揣摩﹐頗有心得。因博采各書之純粹者﹐合輯爲一編﹐名之曰《醫學摘粹》﹐蓋謂美善兼臻﹐卽可措施各當也。書成後﹐卽出守涼州﹐在甘淹畱十六年﹐而醫書並未釋手。及民國攺元﹐余卽由西寧大臣﹐解組旋裏。同鄕勸余行道以濟時﹐余卽欣然首肯。惟市醫見余所出之方﹐羣笑而非之﹐謂執古方不能治今病也。余聞之﹐謂古方不能治病﹐想時方乃能治病耶﹖因詢病患﹐有經市醫延醫者﹐卽索原方閱之﹐見有治气之方﹐卽將攻气藥全用之﹐見有治血之方﹐卽將攻血藥全用之﹐推之無論治何病﹐每擬一方﹐必用藥十六味﹐或二十味﹐雜藥濫投﹐並不講方法矣。尢可怪者﹐治傷寒不知通經解表﹐而先施攻下之方﹕治溫病不知泄衛滋營﹐而專用苦寒之藥﹔治虛勞只講滋陰﹐治中風惟知溫補﹐立方種種支離﹐所以治病不效﹐而病家始來求治於余也。乃此輩不知已之趨時而誤﹐反謂人之泥古而迂﹐豈非甘入迷途而不知自返者哉﹗余見醫道謬妄如此﹐眼底殺運宏開﹐生靈遭劫﹐餘年已七十有七矣。及是時而不思設法以救之﹐更待何人﹖遂邀同志﹐將傷寒﹑雜病各證﹑各方俱編成歌括﹐以便後學披吟。倘有心求道者﹐幼而學之﹐壯而行之﹐未始不可以挽回气數也﹐爰爲記。

民國五年五月二十日沈水慶恕云閣氏自識

雜病證方歌括表證類

感寒

﹝感寒提綱﹞四時俱有感風寒﹐浮緊原從脈象看﹐無汗頭疼身發熱﹐如兼咳嗽更難安。

桑防湯﹝證附﹞外感風寒治有方﹐姜甘芍杏與桑防﹐再兼桔梗通經絡﹐發熱頭疼用此良。

雜病證方歌括表證類

傷風

﹝傷風提綱﹞中虛外感兩相投﹐肺被邪傷淸涕流﹐嚏噴發時頭眩暈﹐再覘脈象緩兼浮。

紫蘇姜苓湯﹝證附﹞鼻流淸涕是傷風﹐蘇杏姜甘治有功﹐橘夏苓砂須並用﹐外寒內濕可交攻。

雜病證方歌括表證類

溫證

﹝溫證提綱﹞冬不藏精溫病成﹐發時表裏熱兼生﹐雙淸妙法終當用﹐外解風邪內泄營。

防風解溫湯﹝證附﹞太陽發熱渴思漿﹐頭痛心煩腰脊彊﹐治法宜將翹杏用﹐芍甘丹桔與桑防。

葛根解溫湯﹝證附﹞陽明經內病多端﹐目痛鼻幹臥不安﹐口渴胸煩何藥治﹐元參甘芍葛翹丹。﹝熱加石膏嘔加半夏﹞

柴胡加減方﹝證附﹞經入少陽病漸深﹐耳聾胸脇痛難禁﹐咽漧口苦還兼渴﹐柴芍丹翹夏艸芩。﹝熱加元參﹞

防風生地湯﹝證附﹞太陰經證要詳參﹐口渴身中熱不堪﹐腹滿嗌漧何藥治﹐丹防芍地合桑甘。

防風天冬湯﹝證附﹞渴兼身熱不能安﹐口燥旋驚舌更幹﹐經入少陰當速治﹐桑防冬艸地元丹。

防風當歸湯﹝證附﹞發熱旋驚作渴時﹐滿煩囊縮治休遲﹐桑防芍地丹歸艸﹐經入厥陰用此醫。

桑甘杏桔湯﹝證附﹞熱微但咳不安康﹐宜用桑甘杏桔湯﹐紫菀麥苓兼半夏﹐爭傳治嗽有專長。

人參白虎湯﹝證附﹞經入陽明病象殊﹐旋驚肺熱與津枯﹐姜甘粳母參膏用﹐發表淸邪效可圖。

大承气加味湯﹝證附﹞邪傳胃腑燥難禁﹐熱結下焦病益深﹐積朴硝黃攻法妙﹐再加芍地並滋陰。

雜病證方歌括表證類

暑證

﹝暑證提綱﹞暑傷元气正虛時﹐一感風邪熱不支﹐表裏鬱蒸神頓憊﹐散淸兩法要兼施。

防翹桑杏湯﹝證附﹞病緣表實气先傷﹐舌白汗無渴飲漿﹐宜用銀花翹竹杏﹐豉甘滑桔合桑防。

桑防地芍湯﹝證附﹞表實邪傷血分時﹐舌紅口渴水頻思﹐桑防竹艸兼翹桔﹐加入丹皮芍地宜。

人參白虎湯﹝證附﹞浮大而芤脈象彰﹐表虛气被暑邪傷﹐口中燥渴兼多汗﹐粳母參膏甘艸良。

加減生脈散方﹝證附﹞表虛暑熱血中侵﹐舌赤汗多渴不禁﹐須用丹皮兼五味﹐麥冬生地合沙參。

小陷胸加枳實湯﹝證附﹞脈呈洪滑入陽明﹐面赤頭兼眩暈生﹐水結在胸痰飲作﹐連蔞枳夏此方精。

小承气湯﹝證附﹞經入陽明病象彰﹐咽漧口燥熱邪傷﹐胃腸結實宜攻候﹐枳朴大黃是妙方。

雜病證方歌括表證類

濕證

﹝濕證提綱﹞一身久被濕邪傷﹐偶感風寒痛莫當﹐表裏病成何法治﹐宜開汗孔利膀胱。

茵陳五苓散﹝證附﹞證屬濕寒辧要眞﹐日晡煩痛豈無因﹐二苓術澤還兼桂﹐加入茵陳效更神。

桂枝附子湯﹝證附﹞風濕傷身轉側難﹐浮虛澀脈細參觀﹐補宜艸棗攻宜桂﹐附子生薑並去寒。

去桂枝加白術湯﹝證附﹞小便能通大便堅﹐方中去桂不同前﹐棗甘姜附仍宜用﹐白術加來祛濕專。

甘艸附子證骨節煩疼風濕摶﹐近之愈痛屈伸難﹐便癃气短身微腫﹐汗出惡風總不安。

甘艸附子湯桂枝達表善除風﹐附子驅寒大有功﹐術可補脾惟去濕﹐艸能緩急更和中。

麻黃杏仁薏苡甘艸湯﹝證附﹞徧體煩疼發熱時﹐日晡益劇力難支﹐病根原屬風兼濕﹐薏杏麻甘卻可醫。

三仁證濕溫頭痛惡寒侵﹐午後周身熱不禁﹐舌白體疼兼口渴﹐浮虛脈象細推尋。

三仁湯證屬濕溫辧要眞﹐淸邪利水法宜遵﹐竹桑滑夏白通艸﹐杏蔻還兼苡薏仁。

元滑苓甘散﹝證附﹞濕邪入肺未曾知﹐積久旋生上熱時﹐治用苓甘兼滑石﹐元明粉入更相宜。

苓甘梔子茵陳湯﹝證附﹞腹滿兼逢便澀時﹐郁生下熱用何醫﹐苓甘梔子茵陳妙﹐去濕淸邪治最宜。

雜病證方歌括表證類

燥證

﹝燥證提綱﹞風生燥熱病多端﹐火爍眞陰最不安﹐咳喘因傷秋气得﹐各方治法要參觀。

桑杏湯﹝證附﹞燥傷肺气病初成﹐右脈旋驚數大呈﹐桑杏沙參兼豉貝﹐梔梨皮入熱全淸。

桑菊飲﹝證附﹞咳嗽如因燥气傷﹐治宜荷杏菊翹桑﹐葦根桔梗兼甘艸﹐內熱驅除是妙方。

沙參麥冬湯﹝證附﹞咳嗽原因燥熱侵﹐治宜桑葉合沙參﹐麥甘扁豆天花粉﹐玉竹能滋肺胃陰。

翹荷湯﹝證附﹞燥能化火力難支﹐淸竅旋驚不利時﹐宜用翹甘兼桔梗﹐薄荷綠豆黑梔皮。

淸燥救肺湯﹝證附﹞肺病適當喘嘔時﹐更兼气郁用何醫﹐參膠桑杏枇杷葉﹐膏麥麻仁甘艸施。

雜病證方歌括表證類

溫疫

﹝溫疫提綱﹞天時不正疫旋生﹐邪气傷人溫病成﹐傳徧六經終是熱﹐外宜涼解內宜淸。

﹝太陽經﹞防風湯﹝證附方見溫證卽防風解溫湯﹞溫疫初經入太陽﹐熱多頭痛項偏彊﹐防風湯用原能治﹐表裏雙淸是妙方。

白虎加元麥湯﹝證附﹞太陽經罷辧分明﹐煩熱居然燥渴生﹐粳母膏甘元麥用﹐腹中郁火霎時淸。

人參白虎加元麥湯﹝證附人參白虎湯見溫證﹞溫疫太陽經罷時﹐气虛煩渴用何醫﹐人參白虎煎湯妙﹐元麥加來取效奇。

﹝陽明經﹞葛根湯﹝證附﹞陽明病自太陽傳﹐目痛鼻幹熱不眠﹐湯用葛根眞入妙﹐元參姜艸石膏全。

葛根芍藥湯﹝證附﹞病兼泄利入陽明﹐膏芍元參瘀熱淸﹐提散葛根爲妙品﹐再兼甘艸補脾精。

葛根半夏湯﹝證附﹞病入陽明嘔吐生﹐元膏葛芍熱全淸﹐夏姜降逆甘培土﹐表裏兼醫立法精。

三承气加芍藥地黃證便祕腹疼脈象沈﹐病傳胃腑熱難禁﹐攻邪宜用三承气﹐芍地加來可益陰。

調胃承气加芍藥地黃湯攻堅蕩穢用硝黃﹐甘艸和中佐更良﹐芍地滋陰加入妙﹐驅除邪熱气無傷。

小承气加芍藥地黃湯大黃蕩熱效神奇﹐枳朴攻堅輔佐宜﹐芍地再加眞妙品﹐便堅微結總能醫。

大承气加芍藥地黃湯﹝方見溫證﹞

﹝少陽經﹞小柴胡去人參加芍藥栝蔞根證溫疫傳經入少陽﹐咽漧口苦渴思漿﹐耳聾目眩兼胸痛﹐寒熱往來辧要詳。

小柴胡去人參加芍藥栝蔞根湯柴胡解表拒邪侵﹐泄熱通經姜合芩﹐補用棗甘攻用夏﹐再加蔞芍助眞陰。

大柴胡加元參地黃證嘔兼吐逆病堪虞﹐心下痞生未可驅﹐表裏實邪終未解﹐雙淸須用大柴胡。

大柴胡加元參地黃湯芍夏柴芩合枳黃﹐和中大棗共生薑﹐再加元地將陰助﹐表裏兼攻是妙方。

﹝太陰經﹞防風地黃湯﹝證附﹞疫入太陰病發時﹐嗌漧腹滿治休遲﹐防風生地丹皮用﹐棗芍姜甘喜共施。

﹝少陰經﹞防風天冬湯﹝證附﹞疫入少陰溫病成﹐舌漧口燥總非輕﹐姜防丹艸兼花粉﹐元地天冬熱並淸。

﹝厥陰經﹞防風當歸湯﹝證附﹞厥陰煩滿發斑時﹐淸散兼施病可醫﹐丹地姜防歸芍用﹐和中甘艸更相宜。

﹝溫疫水停﹞豬苓湯﹝證附方見傷寒﹞水停胃腑不消融﹐腹脇旋驚脹滿攻﹐便閉心煩兼口渴﹐豬苓湯用有奇功。

﹝溫疫頭腫﹞普濟消毒飲去升麻柴胡芩連證咽喉疼痛力難勝﹐面赤耳聾內熱蒸﹐頰腫更兼前後腫﹐大頭瘟證世人稱。

普濟消毒飲去升麻柴胡芩連方芥穗連翹共板藍﹐牛蒡馬勃合僵蠶﹐薄荷須並銀花入﹐再用元參與桔甘。

雜病證方歌括表證類

寒疫

﹝寒疫提綱﹞邪閉皮毛疫屬寒﹐身疼無汗總難安﹐病如在表宜溫散﹐入裏陰陽再細看。

﹝太陽經﹞紫蘇湯﹝證附﹞寒疫初經入太陽﹐惡寒發熱要參詳﹐更兼頭痛須何法﹐芍杏蘇防並艸姜。

紫蘇地黃證太陽寒疫外邪傳﹐血熱時當未衄前﹐鼻燥口漧浮脈見﹐宜先淸裏是眞詮。

紫蘇地黃湯姜甘蘇杏合丹皮﹐芍地防風大棗施﹐發表更兼淸內熱﹐未經鼻衄豫先醫。

蘇桂姜辛證寒疫仍然在太陽﹐外邪未解辧宜詳﹐內停水飲須何法﹐表裏兼攻是妙方。

蘇桂姜辛湯桂枝蘇葉合漧薑﹐補气和營艸芍良﹐夏味細辛能降逆﹐表寒裏水有專方。

白虎加元麥湯﹝方見溫疫病證治法與溫疫同﹞人參白虎加元麥湯﹝同上﹞

﹝陽明經﹞紫蘇葛根升麻湯﹝證附﹞病入陽明泄利加﹐方傳蘇葛共升麻﹐再增白芍兼甘艸﹐內外全醫效可誇。

蘇葉葛根半夏湯﹝證附﹞陽明嘔吐食無存﹐蘇葉煎湯並葛根﹐芍夏生薑甘艸入﹐立方神效妙難言。

調胃承气加麥冬元參湯﹝三方俱見溫疫證治同﹞

小承气加麥冬元參湯大承气加麥冬元參湯﹝少陽經﹞小柴胡湯﹝方見傷寒證治與溫疫同﹞

黃芩湯﹝證附﹞少陽泄瀉病初成﹐胸脇旋驚痞滿生﹐棗芍芩甘方可用﹐專除熱利法彌精。

黃芩半夏生薑湯﹝證附﹞少陽嘔吐力難支﹐胸脇仍然痞滿時﹐須用黃芩兼芍藥﹐姜甘棗夏喜同施。

大柴胡證﹝方見傷寒﹞少陽寒疫未能痊﹐邪气已將胃腑傳﹐表裏病形均屬實﹐兼攻兼散法宜全。

柴胡桂枝榦姜湯﹝證附﹞少陽將入太陰宮﹐泄利仍兼痞滿攻﹐姜牡芩蔞惟治裏﹐桂柴解表艸和中。

柴胡桂姜半夏湯﹝證附﹞太陰將入吐難休﹐胸脇仍然痞滿畱﹐姜用生幹兼桂牡﹐柴芩夏艸合栝蔞。

﹝太陰經﹞苓參濃朴湯﹝證附﹞寒疫傳經入太陰﹐須知腹滿病彌深﹐法宜濃朴兼甘艸﹐更用姜苓半夏參。

苓參椒附湯﹝證附﹞寒疫旋驚入太陰﹐腹中每覺痛難禁﹐苓甘粳米全宜用﹐附子川椒芍並參。

苓參半夏湯﹝證附﹞太陰嘔吐用何方﹐不外苓參半夏湯﹐甘艸和中宜並入﹐驅寒降逆賴生薑。

茯苓四逆加石脂湯﹝證附﹞甘艸參苓並石脂﹐漧薑附子喜兼施﹐太陰泄利原能治﹐補助眞陽效更奇。

﹝少陰經﹞茯苓四逆加半夏湯﹝證附﹞少陰吐泄厥兼生﹐姜附回陽要並行﹐半夏降衝苓去濕﹐參甘益气補脾精。

﹝厥陰經﹞茯苓參甘姜附歸脂湯﹝證附﹞厥陰厥利病危時﹐姜附回陽助桂枝﹐參艸補中歸養血﹐斂腸扶胃用苓脂。

參甘歸芍麥冬栝蔞湯﹝證附﹞厥陰消渴熱生時﹐歸芍滋陰喜並施﹐蔞麥淸邪功甚速﹐參甘助气效偏奇。

雜病證方歌括表證類

斑疹

﹝斑疹提綱﹞溫斑溫疹病非輕﹐外感風邪內熱生﹐衛气不開營血郁﹐法宜表裏要兼淸。

﹝溫斑提綱﹞溫斑始自項中生﹐漸至周身片片成﹐色似丹砂光潤透﹐細看更有白痧呈。

加味淸毒化斑湯﹝證附﹞溫斑色紫用何醫﹐靑葉銀花艸地施﹐知母石膏粳米入﹐翹荷犀角合丹皮。

養陰復液湯﹝證附﹞熱如漸退大傷陰﹐參用元沙火气沈﹐甘艸和中眞入妙﹐貝冬地芍可淸金。

﹝溫疹提綱﹞溫疹多因毒火炎﹐發從頭面得先瞻﹐色紅點點皆髙起﹐顆粒分明各有尖。

防風松肌敗毒湯﹝證附﹞溫疹初生治有方﹐翹荷芍藥合丹防﹐杏甘桔梗冬桑葉﹐表裏雙淸法最良。

荊防透疹湯﹝證附﹞痧疹如宜溫散時﹐防風芥穗杏仁施﹐當歸芍艸芎用﹐內外宣通立法奇。

淸營解毒證溫證周身疹忽生﹐紫紅成片病非輕﹐鼻扇气促兼狂亂﹐壯熱思涼總要淸。

淸營解毒湯薄荷發表助桑防﹐芍地丹翹治裏良﹐再用銀花兼竹葉﹐元參桔梗合羚羊。

消毒散﹝證附﹞斑疹回時毒未消﹐脖腮腫痛熱偏饒﹐銀花白芷天花粉﹐甘桔荷蠶共貝翹。

雜病證方歌括表證類

喉風

﹝喉風提綱﹞喉風病本要先知﹐溫證傷寒共有之﹐郁熱內生邪外入﹐散淸兩法可兼施。

柴胡桂枝去人參湯﹝證附﹞咽喉腫痛總難安﹐發熱肢疼或惡寒﹐姜夏柴芩兼桂芍﹐棗甘並用是仙丹。

甘桔湯﹝證附﹞病屬傷寒入少陰﹐更兼咽痛總難禁﹐法宜枯梗同甘艸﹐開郁除邪熱不侵。

防風湯﹝證附﹞溫證咽喉腫痛時﹐心煩口燥內陰虧﹐防風竹葉兼桑葉﹐杏桔丹翹芍艸施。

甘艸桔梗射幹湯﹝證附﹞喉病原因相火升﹐生瘡疼痛力難勝﹐緩攻半夏兼甘艸﹐桔梗射幹解郁凝。

養陰淸肺湯﹝證附﹞咽內生瘡腫痛多﹐治宜地芍與丹荷﹐麥冬貝母兼甘艸﹐更用元參病可瘥。

辛烏證頤間脖項腫相連﹐散用辛烏是祕傳﹐或洗或敷均入妙﹐再加荊芥藥尢全。

辛烏散辛烏甘桔與柴翹﹐芍豆同施力倍饒﹐皂地荊皮兼芥穗﹐或敷或洗腫能消。

雜病證方歌括表證類

痙證

﹝痙證提綱﹞邪气乘虛入太陽﹐足寒身熱項偏彊﹐有時面目旋成赤﹐口噤頭搖背反張。

栝蔞桂枝證﹝桂枝湯見傷寒﹞太陽證備辧宜詳﹐脈反沈遲身體彊﹐柔痙已成何藥治﹐蔞根加入桂枝湯。

葛根證﹝方見傷寒﹞太陽剛痙已成時﹐气上衝胸力不支﹐口噤難言小便少﹐葛根湯用治偏宜。

大承气證﹝方見傷寒﹞病患胸滿不能安﹐口噤無言臥覺難﹐兩腳拘攣兼齒﹐大承气證要參觀。

當歸補血湯合桂枝湯方﹝證附桂枝湯見傷寒﹞有時男子患金瘡﹐產後婦人血已傷﹐痙證並成何藥治﹐歸加入桂枝湯。

雜病證方歌括表證類

瘧疾

﹝瘧疾提綱﹞此證陰陽互戰爭﹐暑蒸汗泄病由生﹐寒畱腸胃兼經髒﹐一被秋風瘧乃成。

柴胡栝蔞漧薑湯﹝證附﹞先寒後熱瘧名寒﹐蔞棗柴芩治不難﹐甘艸人參加入妙﹐二姜並用是生幹。

柴胡桂枝榦姜湯﹝證附﹞牡瘧寒多熱少時﹐柴胡獨用最相宜﹐茯苓更並人參入﹐甘艸漧薑合桂枝。

白虎桂枝柴胡湯﹝證附﹞先熱後寒溫瘧成﹐石膏知母火能淸﹐桂柴達表宜兼用﹐粳艸補中治效呈。﹝癉瘧以用此方﹞

六君子湯﹝證附﹞脾寒有濕屬虛時﹐瘧疾初成何藥醫﹐參術苓甘陳夏用﹐柴胡姜棗再加宜。

減味鱉甲煎丸﹝證附﹞結成瘧母病彌深﹐藥用丹桃膠桂參﹐葶藶大黃兼鱉甲﹐姜甘夏芍與柴芩。

雜病證方歌括表證類

痧證

﹝痧證提綱﹞邪風瘴气染成痧﹐病淺偏宜刮用麻﹐倘若深時鍼刺妙﹐治之得法效堪誇。

雜病證方歌括表證類

中風

﹝中風提綱﹞濕邪久已徧周身﹐一中風寒便不仁﹐入絡在經傳腑臟﹐淺深表裏辧宜眞。

驅風活血湯﹝證附﹞國中邪風口眼斜﹐汁和生地用偏嘉﹐再將竹瀝淸痰火﹐獨活驅風更可誇。

桂枝歸苓湯﹝證附﹞左半偏枯血分虛﹐姜苓甘艸濕邪除﹐桂枝芍藥芍歸入﹐妙劑能將脈絡舒。

黃姜苓湯﹝證附﹞病源本屬气虛時﹐右半偏枯何藥醫﹐宜用姜苓兼杏夏﹐麻黃甘艸合參。

小續命湯﹝證附﹞身有濕邪卒中風﹐居然血脈不流通﹐二防麻桂參芩用﹐芍藥姜甘杏合芎。

祛風湯﹝證附﹞風邪國中據何知﹐手足旋驚不遂時﹐須用桑防姜夏杏﹐天麻秦芍艸苓施。

葶藶散﹝證附﹞痰涎膠塞阻胸中﹐迷惑不淸是中風﹐葶藶更兼甘遂用﹐再增芥子有奇功。

雜病證方歌括表證類

歷節風

﹝歷節風提綱﹞病緣飲後被風吹﹐頭眩溫溫欲吐時﹐黃汗沾衣兼足腫﹐肢疼气短更難支。

桂枝芍藥知母湯﹝證附﹞酒後風將支節傷﹐治宜桂附合麻黃﹐術防芍藥兼知母﹐甘艸和中並用姜。

雜病證方歌括表證類

痺證

﹝痺證提綱﹞濕合風寒痺病生﹐痛麻交見總非輕﹐沈已久何由起﹐惟有前方法可行。﹝仍以桂枝芍藥知母湯主之﹞

黃五物湯﹝證附﹞一經血痺屬虛時﹐姜桂宣通便可施﹐棗芍滋肝宜並入﹐和營助气用黃。

雜病證方歌括表證類

鶴膝風

﹝鶴膝風提綱﹞膝腫旋驚疼痛生﹐風寒濕气合而成﹐前方仍用能收效﹐大補十全法亦精。

﹝仍以桂枝芍藥知母湯主之﹞

十全大補加味湯﹝證附﹞中虛气血已先傷﹐參桂苓甘合棗姜﹐地芍芎歸術用﹐再加杜附並牛防。

白芥子敷法芥子研成照法敷﹐姜蔥取汁可調塗﹐泡皮脫淨肌膚斂﹐外治良方效更殊。

雜病證方歌括表證類

腳气

﹝香港腳提綱﹞風寒暑濕外邪侵﹐香港腳發時痛不禁﹐初病無非從足起﹐漸由小腹上攻心。

雞鳴散﹝證附﹞腳腫如因濕气傷﹐浸淫滋水或生瘡﹐木瓜蘇葉吳萸用﹐桔梗檳榔合橘姜。

四物加味證香港腳屬幹不腫時﹐頑麻攣急總非宜﹐或兼縱緩情尢重﹐濕盛血虛治莫遲。

四物加味湯地芍芎歸四物湯﹐再加膝澤佐偏良﹐更增獨活兼蒼術﹐香港腳能醫是妙方。

烏頭湯﹝證附﹞香港腳攻心不得安﹐再加疼痛屈伸難﹐烏頭麻芍兼艸﹐納蜜同煎是妙丹。

八味腎气證小腹居然覺不仁﹐喘兼上气豈無因﹐攻心香港腳將成病﹐八味爲丸取效神。

八味腎气丸山藥山萸並可施﹐澤苓熟地與丹皮﹐再增桂附扶陽气﹐煉蜜爲丸效更奇。

礬石湯﹝證附﹞衝心香港腳不安康﹐濕毒消除有妙方﹐治法須將礬石用﹐煎湯浸足效偏良。

雜病證方歌括裏證類

心腹痛

﹝心腹痛提綱﹞腹中疼痛有多端﹐气血痰虫食水寒﹐按證須求原病本﹐立方得法治何難。

柴胡牡蠣湯﹝證附﹞气攻胸痛熱生風﹐蔞夏降衝艸補中﹐芍牡滋陰柴散郁﹐生薑調胃善宣通。

姜苓桂枝湯﹝證附﹞气攻少腹痛多寒﹐桂夏姜砂治不難﹐苓艸杏仁宜並用﹐當歸芍藥善淸肝。

桂枝茯苓丸﹝證附﹞痛因血積不流通﹐破用丹桃卻有功﹐桂芍行經苓去濕﹐陳皮加入气能攻。

下瘀血湯﹝證附﹞痛因血積有良方﹐須用桃仁合大黃﹐再入虫能化瘀﹐腹疼止後得安康。

姜苓半夏湯﹝證附﹞胸停痰飲痛生時﹐半夏姜甘治最宜﹐再用陳苓兼澤杏﹐水畱成積總能醫。

烏梅證﹝方見傷寒﹞痛因腹內有蛔虫﹐濕气中湮大可攻﹐丸用烏梅眞善法﹐掃平此患著奇功。

濃朴七物湯﹝證附﹞痛因食積擬何方﹐枳朴桂枝共大黃﹐再用生薑兼艸棗﹐法宜溫下胃無傷。

五苓證﹝方見傷寒﹞水飲停畱在腹中﹐時時疼痛總宜攻﹐五苓散用眞神效﹐利濕除寒大有功。

附子粳米湯﹝證附﹞積寒生痛有良方﹐姜棗熬成粳米湯﹐半夏更兼甘艸入﹐獨憑附子挽眞陽。

大建中湯﹝證附﹞腹中寒積用何消﹐不外漧薑共蜀椒﹐增入膠飴甘補妙﹐人參助气力偏饒。

雜病證方歌括裏證類

腰痛

﹝腰痛提綱﹞腎在腰間辧要眞﹐痛傷寒濕豈無因﹐或虛或實憑何治﹐妙法終當仿古人。

腎著湯﹝證附﹞病因濕得速宜攻﹐腎著名湯治有功﹐白術燥脾苓泄水﹐漧薑溫裏艸和中。

桂枝姜苓阿膠湯﹝證附﹞腰有虛寒作痛時﹐桂苓去濕散風宜﹐歸芎行血姜通气﹐膠芍疏肝艸補脾。

雜病證方歌括裏證類

頭痛

﹝頭痛提綱﹞頭疼不外火寒風﹐陰熱陽虛痛亦同﹐細辧病因求治法﹐愼毋魯莽喜圖功。

元參飲﹝證附﹞頭因火盛痛彌加﹐一兩元參飲當茶﹐熱在上焦爲病本﹐滋陰法妙效堪誇。

逍遙散去白術加川芎白芷湯﹝證附﹞歸芍姜苓共薄荷﹐再加甘艸胃能和﹐柴胡芎芷宜同入﹐頭痛因風治立瘥。

當歸補血湯加鹿茸方﹝證附﹞和營助气用黃﹐潤木當歸佐更宜﹐加入鹿茸專補血﹐陰虛頭痛總能醫。

左歸飲加肉蓯蓉川芍細辛方﹝證附﹞腎虛頭痛用何醫﹐藥地萸苓杞艸施﹐加入蓯蓉芎細妙﹐滋陰泄火效神奇。

吳茱萸湯﹝證附﹞吳萸溫裏有專長﹐更用生薑輔佐良﹐大棗人參同助气﹐陽虛頭痛是神方。

雜病證方歌括裏證類

眩暈

﹝眩暈提綱﹞眩因痰飲與肝風﹐或火或虛病亦同﹐辧證立方均得法﹐一投藥餌便成功。

二陳加味湯﹝證附﹞專屬肝風眩暈時﹐苓甘陳夏喜兼施﹐防麻玉竹鉤藤入﹐加味煎湯效更奇。

二陳加味湯﹝證附二陳湯見上﹞眩暈如因痰飲生﹐二陳主治患能平﹐倍加半夏還兼澤﹐火盛元芩入更精。

一味鹿茸酒﹝證附﹞珠生頂上號斑龍﹐頭眩因虛用此茸﹐好酒煎湯加麝飲﹐一杯靈藥快澆胸。

一味大黃散﹝證附﹞大黃研末用茶調﹐好似金莖露降霄﹐眩暈確知因火得﹐一杯入腹熱全消。

雜病證方歌括裏證類

痰飲

﹝痰飲提綱﹞胸中痰飲有由成﹐此病多因肺腎生﹐气水停畱全不化﹐偶增喘嗽令人驚。

小半夏加茯苓湯﹝證附﹞痰飲停畱脹滿時﹐法宜姜夏茯苓施﹐塡胸濁气全能治﹐用藥無多效出奇。

姜苓半夏湯﹝證同上方見心腹痛﹞

小靑龍證﹝方見傷寒﹞內停痰飲病非輕﹐咳嗽還兼喘逆生﹐此證須將何藥治﹐小靑龍用患能平。

射幹麻黃湯﹝證附﹞麻黃達表可驅寒﹐紫菀款冬並射幹﹐半夏更兼姜細味﹐因痰喘嗽治能安。

桂苓甘術湯﹝證附﹞水飲停畱化作痰﹐治須術桂合苓甘﹐扶陽去濕惟求本﹐立法誰將奧義諳。

眞武證﹝方見傷寒﹞腎陽不化水停時﹐上泛爲痰勢甚危﹐治法務當求病本﹐湯煎眞武總相宜。

十棗湯﹝方見傷寒﹞水飲如停臟腑中﹐上居胸膈速宜攻﹐泄其气分眞良法﹐十棗湯投大有功。

豬苓證﹝方見傷寒﹞積飲如停臍腹時﹐泄從水道法尢奇﹐豬苓湯用眞神妙﹐奧義精微世莫知。

五苓證﹝方見傷寒﹞胸內素多水飲停﹐浸淫漸入絡兼經﹐泄從汗孔須何藥﹐對證偏宜用五苓。

瓜蒂證﹝方見傷寒﹞腹中痰飲有多端﹐在胃停畱入食難﹐吐法須將瓜蒂用﹐一經服後遽然安。

雜病證方歌括裏證類

咳嗽

﹝咳嗽提綱﹞欲知咳嗽所由生﹐外感內傷辧要淸﹐寒熱實虛全識定﹐立方對證始能精。

二陳加蘇葉杏仁貝母湯﹝證附﹞外感如須溫散時﹐二陳湯用卻能醫﹐再加杏貝兼蘇葉﹐去濕除風治嗽宜。

小靑龍證小柴胡證﹝二方俱見傷寒﹞內停水飲郁難行﹐一感風寒嗽便生﹐湯用靑龍溫散妙﹐柴胡淸解患能平。

小建中證﹝方見傷寒﹞內傷咳嗽病難安﹐气血虛時並有寒﹐湯用建中原可治﹐補脾解表更舒肝。

麥門冬湯﹝證附﹞火逆傷津嗽病深﹐麥冬半夏共人參﹐再加粳米兼甘艸﹐補气除邪更助陰。

千金麥門冬證或感風寒或內傷﹐熱多乘肺勢難當﹐有時咳帶痰中血﹐病重尢宜用此方。

千金麥門冬湯柏桑二葉可同煎﹐夏杏生薑紫菀全﹐再入地黃兼麥桔﹐火多咳嗽定能痊。

雜病證方歌括裏證類

喘促

﹝喘促提綱﹞風寒水飲喘由生﹐肺腎不交病亦成﹐或實或虛或各半﹐總宜臨證辧分明。

小靑龍證﹝方見傷寒﹞風寒外感解無從﹐實喘旋生气上衝﹐此證須將何藥治﹐妙方惟有小靑龍。

射幹麻黃湯﹝證附﹞外感風寒實喘時﹐治宜紫菀款冬施﹐麻幹細味兼姜夏﹐表裏宣通效出奇。

姜苓半夏證﹝方見痰飲﹞水飲停畱勢甚狂﹐釀成實喘不安康﹐驅除寒濕須何藥﹐宜用姜苓半夏湯。

小半夏加茯苓湯﹝證附﹞實喘如因水飲停﹐生薑行气且通經﹐降衝半夏攻尢妙﹐去濕還宜加茯苓。

眞武證﹝方見傷寒﹞如逢虛喘要詳參﹐肺腎不交水化痰﹐眞武湯煎原可治﹐方中精義有誰諳。

六君子加味證﹝方見瘧疾﹞半實半虛有濕寒﹐居然喘促未能安﹐六君子用眞神妙﹐加入生薑治不難。

麥門冬證﹝方見咳嗽﹞半實半虛火逆升﹐病加喘促力難勝﹐麥冬湯用眞神妙﹐補泄兼施是上乘。

雜病證方歌括裏證類

哮證

﹝哮證提綱﹞肺臟畱飲合凝寒﹐關隘不通呼吸難﹐此病已成哮喘證﹐治宜聖濟射幹丸。

聖濟射幹丸皂莢偕同郁李仁﹐射幹貝母共苓陳﹐再加百部兼姜夏﹐五味款冬合細辛。

雜病證方歌括裏證類

肺癰

﹝肺癰提綱﹞內熱鬱蒸外感乘﹐居然喘促嗽彌增﹐口漧咽燥原非渴﹐少飲旋驚液沸騰。

蘇葉橘甘桔湯﹝證附﹞蘇杏姜甘共橘皮﹐茯苓桔貝要兼施﹐肺癰初起當先服﹐去濕除風用最宜。

二白散﹝證附﹞巴豆去皮搗作脂﹐再加桔貝共研時﹐調和此散煎湯飲﹐肺裏膿成吐泄宜。

葶藶大棗瀉肺湯﹝證附﹞用水先熬大棗湯﹐丹煎葶藶一杯嘗﹐肺中作病成癰後﹐下盡膿痰是妙方。

雜病證方歌括裏證類

气鼓

﹝气鼓提綱﹞鼓證原由气結成﹐堅如鐵石病非輕﹐治宜開郁兼除濕﹐更要淸風效乃呈。

桂枝姜砂湯﹝證附﹞澤夏姜砂共桂枝﹐苓甘芍藥杏仁施﹐病成气鼓原能治﹐疏木扶脾法合宜。

胃苓湯﹝證附﹞二苓濃朴共陳皮﹐術澤姜甘合桂枝﹐導气有功兼利水﹐病成臌證總能醫。

六君子證﹝方見瘧疾﹞證屬脾虛不運時﹐病成气臌治休遲﹐六君子用方眞妙﹐攻補兼施效出奇。

雜病證方歌括裏證類

水脹

﹝水脹提綱﹞脹病原由水逆行﹐洪流泛濫腫初成﹐治宜發汗兼通利﹐再化眞陽患乃平。

苓桂麻黃湯﹝證附﹞水脹初成發汗宜﹐桂麻解表效神奇﹐茯苓澤瀉專除濕﹐夏杏降衝艸補脾。

苓桂阿膠湯﹝證附﹞脹證如當利水時﹐二苓澤瀉用相宜﹐化陰惟有阿膠妙﹐扶助眞陽賴桂枝。

小靑龍證眞武證﹝二方俱見傷寒﹞如逢水在太陽時﹐方用靑龍發汗宜﹐倘入少陰當化气﹐湯煎眞武效尢奇。

防己黃湯﹝證附﹞姜甘術棗共黃﹐防己加來去濕宜﹐此藥能將風水治﹐古人立法總神奇。

防己茯苓湯﹝證附﹞皮水由來腫四肢﹐藥須防己共黃﹐茯苓去濕甘培土﹐化出眞陽用桂枝。

桂甘麻辛附子湯﹝證附﹞驅除正水用何方﹐辛附麻黃善化陽﹐姜桂再兼甘艸入﹐挽回生气有專長。

桂枝苓澤湯﹝證附﹞合用生薑與桂枝﹐澤苓半夏杏仁施﹐桑甘防己宜同入﹐臌脹均醫效出奇。

雜病證方歌括裏證類

噎膈

﹝噎膈提綱﹞胃降能教上脘空﹐脾升下竅自然通﹐倘經逆陷眞陽敗﹐出納無靈病在中。

苓桂半夏湯﹝證附﹞澤夏苓甘合二姜﹐桂枝芍藥佐尢良﹐如逢噎膈兼他證﹐細檢原書法自詳。

雜病證方歌括裏證類

反胃

﹝反胃提綱﹞下竅居然閉不開﹐朝餐暮吐實堪哀﹐脾虛莫運非關胃﹐治法尢當善化裁。

大半夏湯﹝證附﹞吐屬脾虛病勢沈﹐治宜半夏共人參﹐再加白蜜功能潤﹐去濕和中並益陰。

吳茱萸證﹝方見傷寒﹞胃反胸間或有寒﹐朝餐暮吐未能安﹐溫中降逆宜何藥﹐湯用吳萸治不難。

雜病證方歌括裏證類

不能食

﹝不能食提綱﹞燥濕得中脾胃開﹐一經偏勝便成災﹐虛寒虛熱還宜辧﹐調劑陰陽賴妙才。

消食丸﹝證附﹞胃中虛冷不能餐﹐治法偏宜消食丸﹐神曲烏梅兼麥﹐姜苓並用是神丹。

資生丸﹝證附﹞去熱補虛進食頻﹐木苓楂曲合蓮陳﹐再加芡豆兼山藥﹐白蔻人參共薏仁。

雜病證方歌括裏證類

谷勞

﹝谷勞提綱﹞不能進食腹空饑﹐穀气頻生飯後時﹐怠惰情深偏嗜臥﹐四肢煩重病彌危。

沈香湯﹝證附﹞谷勞不食用何方﹐攻補兼施治法良﹐杏夏姜陳同枳實﹐參苓術艸共沈香。

椒姜大麥湯﹝證附﹞谷勞不食病堪嗟﹐湯用椒姜大麥芽﹐消食溫中眞入妙﹐一杯甘露效爭誇。

雜病證方歌括裏證類

嘔吐噦呃逆

﹝嘔吐噦呃逆提綱﹞四端病體屬陽明﹐飲食無存證各呈﹐胃不下行偏上逆﹐熱寒虛實辧宜淸。

吳茱萸證﹝方見傷寒﹞病屬胃虛復有寒﹐旋驚食穀嘔難安﹐四肢逆冷多煩躁﹐湯用吳萸是妙丹。

茯苓澤瀉湯﹝證附﹞吐後渴生思飲漿﹐更兼胃實熱難當﹐桂苓術澤姜甘用﹐水病驅除是妙方。

四逆證﹝方見傷寒﹞小便能通弱脈呈﹐更兼嘔逆不時生﹐四肢見厥身微熱﹐寒盛格陽辧要精。

大黃甘艸湯﹝證附﹞食已居然吐不禁﹐此緣胃濕熱邪侵﹐大黃蕩穢甘培土﹐攻補兼施妙義深。

小半夏湯﹝證附﹞

小半夏加茯苓湯﹝證附﹞有寒胃實病情眞﹐食穀居然吐欲頻﹐半夏降衝姜止嘔﹐加苓去濕效如神。

小柴胡證﹝方見傷寒﹞木邪克土賴何驅﹐寒熱兼生實可虞﹐痞滿旋驚胸脇痛﹐妙方宜用小柴胡。

半夏瀉心證﹝方見傷寒﹞病患作嘔腹腸鳴﹐心下旋驚痞硬生﹐半實半虛寒復熱﹐法宜溫補又宜淸。

橘皮竹茹湯﹝證附﹞口中噦味吐難禁﹐宜用生薑橘與參﹐大棗竹茹甘艸入﹐半攻半補義彌深。

代赭旋復花證﹝方見傷寒﹞辧證如逢呃逆時﹐病分虛實用何醫﹐治宜代赭加旋復﹐攻補兼施法最奇。

二陳湯加減方嘔吐噦兼呃逆生﹐二陳加減法彌精﹐平時勤取原書閱﹐臨證方能記得淸。

雜病證方歌括裏證類

吞酸

﹝吞酸提綱﹞土經木克始吞酸﹐此病根原總屬肝﹐飲食停畱脾不運﹐腹中雜最難安。

二陳加吳茱萸生薑湯﹝證附二陳湯見眩暈﹞脾虛不運是何因﹐治法先宜用二陳﹐姜並吳萸加更妙﹐溫中去濕效如神。

連理湯加陳皮半夏方﹝證附﹞證屬脾虛不運時﹐有寒有熱合當知﹐姜甘參術黃連用﹐加入陳皮半夏宜。

六君子證﹝方見瘧疾﹞

平胃證飲食難消積在中﹐法兼補下各成功﹐病虛當用六君子﹐內實還宜平胃攻。

平胃散蒼術陳皮濃朴全﹐再兼甘艸可同煎﹐生薑作引須加入﹐消食良方世共傳。

雜病證方歌括裏證類

泄瀉

﹝泄瀉提綱﹞腹疼泄利有多端﹐實證無非熱與寒﹐病本辧明方用藥﹐淸溫兩法治何難。

胃苓證﹝方見气鼓﹞水停泄瀉病初成﹐腹痛旋驚脹滿生﹐小便不通寒濕作﹐胃苓湯用法彌精。﹝加減法詳原書﹞

茯苓四逆證﹝方見傷寒﹞眞陽已敗濕傷脾﹐腸胃寒生洞泄時﹐利病旣成當速治﹐茯苓四逆用相宜。

加味理中湯﹝證附﹞脾虛久泄有專方﹐須用參甘術合姜﹐加入茯苓兼藥豆﹐驅寒助气效彌良。

四神丸﹝證附﹞病屬虛寒在腎脾﹐五更作泄腹疼時﹐法宜五味吳萸用﹐肉蔻還兼補骨脂。

烏梅證﹝方見傷寒﹞泄瀉多時久未痊﹐熱寒並作不安然﹐烏梅丸用偏能治﹐攻補兼施是祕傳。

雜病證方歌括裏證類

痢疾

﹝痢疾提綱﹞風寒暑濕气偏傷﹐飲食起居患未防﹐痢證釀成須善治﹐陰陽表裏辧宜詳。

當歸四逆證﹝方見傷寒﹞下利曾因外感傷﹐肢寒厥冷不安康﹐脈微發熱眞陽敗﹐須用當歸四逆湯。﹝寒加生薑吳茱萸﹞

小柴胡證﹝方見傷寒﹞病因外感利旋成﹐表裏惟驚熱並生﹐在內更兼胸腹痛﹐小柴胡用患能平。

葛根黃芩黃連甘艸湯﹝證附﹞外感兼逢脈促時﹐忽生喘汗勢難支﹐病因挾熱旋成利﹐葛艸芩連用最宜。

抑扶證飲食起居偶失宜﹐內傷生冷痢成時﹐要除此證須何法﹐去濕溫中取效奇。

抑扶煎朴澤姜陳喜並施﹐更將甘艸補脾宜﹐豬苓烏藥吳萸用﹐痢有凝寒大可醫。

四逆加白芍方﹝證附四逆湯見傷寒﹞痛屬陰寒腹內攻﹐四肢厥冷急溫中﹐治宜姜附兼甘艸﹐白芍加時更有功。

桂枝蓯蓉湯﹝證附﹞土濕更兼木郁時﹐速淸風熱化肝宜﹐蓯蓉芍藥丹皮用﹐苓澤陳甘共桂枝。

大承气證﹝方見傷寒﹞奇恆痢疾病彌危﹐噤口旋驚不食時﹐此證速攻方有救﹐大承气用總相宜。

桃花證﹝方見傷寒﹞脾濕生寒辧要詳﹐治宜溫裏法偏良﹐桃花湯用多奇效﹐固脫爭誇是妙方。

白頭翁加阿膠甘艸湯﹝證附﹞秦皮連柏白頭翁﹐加入膠甘更有功﹐爭道此方能治痢﹐消除肝熱不生風。

雜病證方歌括裏證類

祕結

﹝祕結提綱﹞尋常大便矢如羊﹐濕在胃中燥在腸﹐陰气滿胸非火旺﹐法宜滋潤是良方。

阿膠麻仁湯﹝證附﹞當歸生地共麻仁﹐白蜜阿膠配合勻﹐大便因虛成結燥﹐緩攻良法妙如神。

肉蓯蓉湯﹝證附﹞病屬陽衰土濕時﹐糞如羊矢用何醫﹐茯苓甘艸麻仁入﹐半夏蓯蓉合桂枝。

麻仁證﹝方見傷寒﹞大便堅時燥結成﹐病因脾約辧分明﹐法宜丸用麻仁治﹐緩下能將穢气淸。

雜病證方歌括裏證類

淋癃

﹝淋癃提綱﹞三焦入絡太陽宮﹐虛或淋漓實閉癃﹐病在膀胱宜善治﹐陰陽兩化始成功。

五淋湯﹝證附﹞五淋初起用何醫﹐歸芍山梔要並施﹐甘艸赤苓宜共入﹐原書加減更須知。

滋腎丸﹝證附﹞病逢陰不化陽時﹐癃閉沈何藥醫﹐肉桂更兼知柏入﹐溫涼並用效神奇。

白通湯﹝方見傷寒﹞陽气旋驚不化陰﹐病成癃閉勢難禁﹐白通湯用原能治﹐達郁溫中妙義深。

濟生腎气丸丹苓膝地合車前﹐澤藥山萸桂附全﹐癃閉陰陽俱不化﹐妙方服後病能痊。

補中益气湯﹝證附﹞利水未痊病不堪﹐法宜歸術合陳甘﹐參更與升柴入﹐服後還須用手探。

桂枝苓澤湯﹝證附﹞膠化陰兮桂化陽﹐二苓澤瀉入膀胱﹐五淋癃閉全能治﹐古法遵行效異常。

雜病證方歌括裏證類

黃疸

﹝黃膽提綱﹞疸分寒熱有陰陽﹐酒色或兼飲食傷﹐濕瘀在中形現外﹐一身面目盡成黃。

雜病證方歌括裏證類

陰黃

小建中加茵陳湯﹝證附﹞脾虛不運屬陰黃﹐芍藥和營桂化陽﹐艸棗姜飴溫補妙﹐茵陳加入利膀胱。

眞武加茵陳湯﹝證附方見傷寒﹞腎虛不化屬陰黃﹐治法宜投眞武湯﹐加用茵陳尢入妙﹐爭傳利水是良方。

雜病證方歌括裏證類

陽黃

茵陳五苓散﹝證附﹞發汗還兼利水宜﹐陽黃治法效偏奇﹐二苓術澤茵陳桂﹐去濕通經病可醫。

豬苓湯加茵陳方﹝證附方見瘟疫﹞證屬陽黃辧要精﹐膀胱有熱總宜淸﹐豬苓湯用眞神妙﹐加入茵陳水患平。

大承气去濃朴加梔子茵陳湯﹝證附﹞大承气用力偏饒﹐去朴畱黃並枳硝﹐加入梔茵淸利妙﹑腹中瘀熱自然消。

甘艸茵陳湯﹝證附﹞病成谷疸要先知﹐腹滿旋驚尿澀時﹐梔子茵陳淸利妙﹐大黃甘艸補攻宜。

梔子大黃證病成酒疸濕邪傷﹐心內懊辧要詳﹐熱痛惡心還欲吐﹐法宜梔子大黃湯。

梔子大黃湯酒疸成時要速醫﹐攻堅枳實大黃施﹐調中開結偏宜豉﹐消熱除煩更用梔。

元滑苓甘證黃爲色疸辧宜詳﹐發熱惡寒便黑溏﹐小水𨿽通仍脹滿﹐腹中瘀結不安康。

元滑苓甘散苓甘滑石喜兼施﹐粉用元明取效奇﹐色疸病深宜此藥﹐腹中瘀熱總能醫。

雜病證方歌括裏證類

黃汗

﹝黃汗提綱﹞身體旋驚腫不禁﹐渴生只爲熱邪侵﹐從知病狀如風水﹐黃汗沾衣脈象沈。

黃桂枝芍藥苦酒湯惟走表桂通營﹐苦酒能將瘀熱淸﹐白芍滋陰宜並用﹐驅除黃汗法彌精。

桂枝加黃湯﹝證附桂枝湯見傷寒﹞身疼煩躁便兼癃﹐湯用桂枝力倍雄﹐加入黃能走表﹐此方止汗有奇功。

雜病證方歌括寒證類

霍亂

﹝霍亂提綱﹞食寒飲冷感風寒﹐吐利交加總不安﹐木气失榮筋更轉﹐溫脾暖腎治何難。

五苓證﹝方見傷寒﹞頭疼身痛力難支﹐熱渴頻思飲水時。霍亂已成何藥治﹐扶陽利濕五苓宜。

理中丸﹝證附﹞霍亂寒多不飲時﹐理中丸用效神奇。參姜術艸能溫補﹐吐利交加並可醫。

四逆證﹝方見傷寒﹞吐逆適當汗出時﹐惡寒發熱病彌危﹐四肢厥冷還拘急﹐附子姜甘卻可醫。

茯苓四逆證﹝方見傷寒﹞肢厥脈微吐泄時﹐腹中疼痛力難支﹐眞陽已敗脾初陷﹐湯用茯苓四逆宜。

通脈四逆加豬膽汁湯﹝證附﹞吐利俱停汗出初﹐四肢拘急不能舒﹐姜甘附子加豬膽﹐扶起殘陽病可除。

四逆加人參湯﹝證附﹞惡寒脈象尙微和﹐利止旋驚亡血多﹐四逆加參眞入妙﹐溫中益气病能瘥。

桂枝證﹝方見傷寒﹞當時吐利病全休﹐惟覺身中痛尙畱﹐此是表寒仍未解﹐桂枝湯用效堪收。

雜病證方歌括寒證類

疝气

﹝疝气提綱﹞疝气發源在腎肝﹐睪丸腫大是眞寒﹐消除此證須何法﹐開郁扶陽治不難。

烏頭桂枝加味湯﹝證附﹞寒疝腹疼病甚危﹐四肢逆冷不仁時﹐烏頭桂芍姜甘棗﹐加入吳萸澤瀉宜。

五苓散加味方﹝證附五苓散見傷寒﹞病緣內有濕邪停﹐寒疝偏宜用五苓﹐再取木香能利气﹐小茴加入合金鈴。

外治法洗用桂烏加味湯﹐囊消痛止法偏良。雄黃礬石兼甘艸﹐煮水濯來又一方。

蜘蛛散﹝證附﹞結成狐疝病形危﹐上下無常偏墜時﹐桂可疏肝功甚速﹐蜘蛛破郁用相宜。

雜病證方歌括寒證類

奔豚

﹝奔豚提綱﹞腎畱宿積不消融﹐陰气堅凝少腹中﹐一旦發時諸病作﹐咽喉七竅火邪攻。

茯苓桂枝甘艸大棗湯﹝方證均見傷寒﹞

桂枝加桂湯﹝方證均見傷寒﹞

奔豚證奔豚盛作病危時﹐气上衝胸力不支﹐腹痛頭疼還並作﹐往來寒熱有誰知。

奔豚湯黃芩半夏李根皮﹐芍藥芎歸用最宜﹐生葛姜甘須並入﹐奔豚盛作總能醫。

雜病證方歌括寒證類

厥證

﹝厥證提綱﹞四逆逆冷厥初成﹐其病多端要辧明﹐按證立方皆有法﹐臨時施治始能精。

當歸四逆證﹝方見傷寒﹞手足厥寒屬表時﹐脈微欲絕病彌危﹐當歸四逆湯堪用﹐內外陽回妙法奇。

通脈四逆證﹝方見傷寒﹞四肢逆冷力難支﹐脈細旋驚欲絕時﹐寒厥分明原屬裏﹐漧薑附子艸兼施。

四逆散證﹝方見傷寒﹞病值陰陽順接難﹐肢寒成厥未能安﹐熱多屬表須何藥﹐四逆散投是妙丹。

白虎證大承气證﹝二方均見傷寒﹞陽極陰生變異常﹐四肢逆冷勢難當﹐須知裏熱翻成厥﹐白虎須同承气湯。

半夏末方﹝證附此名大厥﹞猝然暴死竟無知﹐半夏研成細末宜﹐吹入鼻中旋得嚏﹐厥回再擬藥方施。

還魂湯﹝證附﹞身兼脈動辧分明﹐形卻無知屍厥成。麻杏更同甘艸用﹐還魂法妙可回生。

蒲黃酒方﹝證附﹞气血相爭病漸深﹐名爲薄厥力難禁﹐方中黑豆宜先炒﹐再合蒲黃用酒淋。

七气湯﹝證附﹞濃朴蘇苓半夏姜﹐湯名七气有專長﹐病因暴怒旋成厥﹐用此回生法最良。

二術二陳湯﹝證附﹞陳皮半夏共苓甘﹐二術兼施法並參﹐竹瀝南星薑汁入﹐此方治厥在攻痰。

平胃證﹝方見吞酸﹞病因過飽卒然生﹐此證原將食厥名﹐治法卻宜平胃散﹐再加萊菔用尢精。

五苓散加減方﹝證附﹞術澤二苓可並煎﹐再加漧葛合芩連﹐酒經醉後翻成厥﹐用此良方病立痊。

白薇湯﹝證附﹞參艸同煎合白薇﹐通經還要入當歸﹐婦人气血全成厥﹐用此回生有轉機。

雜病證方歌括熱證類

口糜齦爛出血

﹝口糜齦爛出血提綱﹞心兼肺胃火頻生﹐熱盛傷津病象呈﹐齦爛口糜仍出血﹐釀成此證總非輕。

甘露飲二地二冬味並嘉﹐枳甘石斛合枇杷﹐滋陰降火功偏大﹐仙露名方世共誇。

雜病證方歌括熱證類

食亦

﹝食亦提綱﹞大腸邪熱入陽明﹐飯縱多餐瘦態呈﹐胃火或將移膽腑﹐統名食亦辧宜淸。

甘露飲﹝方見前﹞

雜病證方歌括熱證類

三消

﹝三消提綱﹞上熱傷津口渴饒﹐腹常饑餓屬中焦﹐再兼飲少溲多病﹐此證分明是下消。

八味丸﹝證附﹞燥熱曾傷肝肺經﹐腎脾二髒濕寒停﹐治宜澤地兼丹藥﹐附子山萸並桂苓。

六味地黃加味湯﹝證附﹞山萸山藥共丹皮﹐澤瀉茯苓肉桂施﹐再用地黃兼五味﹐下寒上熱病全醫。

五苓證﹝方見傷寒﹞渴思飲水覺心煩﹐小便不通是病源。散用五苓原有效﹐溫經去濕妙難言。

豬苓證﹝方見傷寒﹞上渴下淋濕在中﹐更兼木郁燥生風﹐豬苓湯用原能治﹐去熱除邪水道通。

桂附苓烏湯﹝證附﹞桂附龍烏澤瀉良﹐茯苓牡蠣合漧薑﹐水寒土濕全能治﹐小便頻消用此方。

理中丸湯﹝證附方見霍亂﹞胃無津液責歸脾﹐水道不調肺病時﹐惟有理中丸可用﹐加蔞倍術作湯宜。

雜病證方歌括虛證類

虛勞

﹝虛勞提綱﹞气血精神被損傷﹐四肢無力日頹唐﹐虛勞成病何由治﹐補助中宮是妙方。

小建中證﹝方見傷寒﹞裏急腹疼悸衄生﹐四肢酸痛夢遺精﹐咽漧口燥兼煩熱﹐湯用建中效乃呈。

黃建中湯﹝證附﹞桂姜棗芍並飴糖﹐甘艸黃輔佐良﹐裏急更兼諸不足﹐身虛服此得安康。

桂枝龍骨牡蠣證﹝方見傷寒﹞腹中弦急不能安﹐目眩陰頭更覺寒﹐亡血失精淸谷下﹐虛芤遲脈要參觀。

桂枝龍骨牡蠣證﹝方見傷寒﹞脈形芤動緊微呈﹐女子夢交男失精﹐病屬虛勞何法治﹐安神補气患能平。

八味腎气證﹝方見香港腳﹞虛勞腰痛力難支﹐少腹旋驚拘急時﹐小便不通當速治﹐丸須八味用偏宜。

雜病證方歌括虛證類

精遺

﹝精遺提綱﹞精不交神病乃生﹐一經遺泄總非輕﹐法宜暖腎安心气﹐調燮陰陽患始平。

玉池湯﹝證附﹞芍附苓甘共桂枝﹐砂仁龍牡配相宜﹐安心暖腎兼培土﹐精乃交神自不遺。

祕元煎﹝證同上﹞術艸參苓善補脾﹐棗仁遠志固心宜﹐金櫻五味兼山藥﹐芡實同收效更奇。

雜病證方歌括虛證類

神驚

﹝神驚提綱﹞神不交精悸復驚﹐上炎膽火趁虛生﹐宮城煩擾心難靜﹐此病根原要辧明。

金鼎湯﹝證見上﹞桂芍疏通膽火宜﹐苓甘半夏善扶脾﹐固心龍牡須兼用﹐病見神驚大可醫。

雜病證方歌括虛證類

气證

﹝气證提綱﹞左肝右肺要釐淸﹐升降失宜病乃成﹐脾胃調和求善法﹐腹中積气始能平。

達郁湯﹝證附﹞積在臍旁左脇時﹐通經姜桂用偏宜﹐砂仁杏夏全收入﹐芍藥苓甘可並施。

下气湯﹝證附﹞滯在胸間右肋時﹐苓甘五味杏仁施﹐惟將貝芍淸邪熱﹐半夏陳皮降胃宜。

雜病證方歌括虛證類

血證

﹝血證提綱﹞血行經絡出於肝﹐鬱怒旋生便不安﹐閉脫病成須細辧﹐證分虛實熱兼寒。

破瘀湯﹝證附﹞血瘀不行治有方﹐茯苓桂艸共生薑﹐芎歸通絡宜兼入﹐破用丹桃法最良。

仙露湯﹝證附﹞血由鼻出不循經﹐相火升炎金被刑﹐貝芍麥冬兼柏葉﹐杏甘五味佐尢靈。

靈雨湯﹝證附﹞吐血如逢下有寒﹐藥宜柏葉合苓丹﹐漧薑貝夏兼甘艸﹐虛用人參治不難。

桂枝榦姜湯﹝證附﹞吐血因寒又有方﹐桂枝芍藥合漧薑﹐茯苓半夏兼甘艸﹐牡蠣丹皮用更良。

白茅湯﹝證附﹞吐血適當有熱時﹐茅根芍藥共丹皮﹐杏仁半夏宜同用﹐貝母苓甘要並施。

黃土湯﹝證附﹞阿膠白術共漧薑﹐甘艸和成黃土湯﹐芩地兼施涼更妙﹐血行大便此方良。

寧破湯﹝證附﹞芍藥阿膠共發灰﹐茯苓澤瀉喜相陪﹐更宜梔子兼甘艸﹐溺血危時可挽回。

六味地黃湯﹝證附﹞山藥山萸共地黃﹐丹皮苓澤佐尢良﹐陰虛吐血原能治﹐柏葉加時效異常。

甘艸漧薑湯﹝證附﹞病屬陽虛腹有寒﹐旋驚吐血不能安﹐漧薑溫裏甘培土﹐用此回生是妙丹。

當歸補血湯﹝證附﹞當歸補血有專長﹐倍用黃力更彊﹐救急計窮須此藥﹐挽回造化是良方。

雜病證方歌括虛證類

脫證

﹝脫證提綱﹞脾升胃降化機生﹐气血根原辧濁淸﹐倘若逆行全不化﹐陰陽兩脫命將傾。

烏肝湯﹝證附﹞精血馳行陰脫時﹐桂枝芍藥首烏施﹐參苓姜附兼甘艸﹐用此回生取效奇。

兔髓湯﹝證附﹞神气飛騰陽脫時﹐人參夏附可同施﹐元甘五味兼龍牡﹐力挽生機效出奇。

雜病證方歌括虛證類

盜汗自汗

﹝盜汗提綱﹞發熱身中久不休﹐睡時汗出醒時收﹐欲知此證因何起﹐原屬陰虛是病由。

﹝自汗提綱﹞身不能安總畏寒﹐無分動靜汗彌漫﹐病原本屬陽虛得﹐臨證還應仔細看。

葉氏方﹝證附﹞人參熟地共湖蓮﹐五味茯神用要專﹐補气再將甘艸入﹐陰虛汗出治能痊。

參附湯﹝證附﹞人參助气可回天﹐附子驅寒力獨專﹐證屬陽虛多汗出﹐良方服後病能痊。

芍藥甘艸附子湯﹝證附﹞陰陽倘值並虛時﹐芍附淸溫補法奇﹐甘艸和中宜共享﹐妙方能止汗淋漓。

眞武證﹝方見傷寒﹞腎水泛時辧要詳﹐汗多不止是亡陽﹐欲知此證須何藥﹐治法宜投眞武湯。

雜病證方歌括虛證類

不寐

﹝不寐提綱﹞無眠證起有多端﹐不外實虛熱與寒﹐探得病源投妙藥﹐一杯入口便神安。

酸棗仁湯﹝證附﹞知母芎合茯苓﹐棗仁甘艸亦通靈﹐神因火擾難成寐﹐服後安眠喚不醒。

半夏秫米湯﹝證附﹞長流水取要頻揚﹐半夏和成秫米湯﹐快飲一杯消厥逆﹐管教神入黑甜鄕。

小半夏加茯苓湯﹝證附﹞水气停畱病象呈﹐郁成濕痞逼宮城﹐心神煩擾難酣睡﹐苓夏生薑用藥精。

雜病證方歌括虛證類

怔忡

﹝怔忡提綱﹞此證原由木郁生﹐上炎相火逼宮城﹐神魂震蕩難安謐﹐因水淩心病亦成。

金鼎湯﹝方見神驚﹞

小半夏加茯苓證桂枝茯苓甘艸大棗證眞武證﹝眞武湯見傷寒﹞水气淩心辧要詳﹐治宜半夏合苓姜﹐病深桂棗兼甘茯﹐再重須投眞武湯。

雜病證方歌括虛證類

痿證

﹝痿證提綱﹞痿證原由腎气生﹐其根專要取陽明﹐實虛寒熱終宜辧﹐潤養宗筋法可行。

虎潛丸﹝證附﹞足不能行何藥醫﹐瑣陽知柏共陳皮﹐羯羊虎骨兼龜板﹐牛膝姜歸芍地施。

加減四丸﹝證附﹞病屬腎虛用鹿茸﹐木瓜牛膝肉蓯蓉﹐菟絲熟地宜增入﹐五味兼施法可從。

六君子加味湯﹝證附﹞人參二術共陳皮﹐柏夏苓甘紫菀施﹐痿證气虛痰並盛﹐從知此藥總能醫。

六味丸加味方﹝證附﹞茯苓澤瀉共丹皮﹐山藥山萸熟地施﹐病治血虛兼火盛﹐再加術柏效尢奇。

當歸補血湯加味方﹝證附方見頭痛﹞气血俱虛辧要詳﹐足因痿不安康﹐當歸補血湯堪用﹐竹瀝還加汁合姜。

雜病證方歌括虛證類

陽痿

﹝陽痿提綱﹞宗筋弛懈有由生﹐腎冷精寒或受驚﹐得病根原須識定﹐立方對證性能呈。

贊育丹﹝證附﹞精寒腎冷有成方﹐巴戟山萸杜仲良﹐羊藿蓯蓉參桂附﹐杞歸術韭共蛇牀。

桂枝龍骨牡蠣湯﹝證附﹞驚恐旋逢傷腎時﹐宗筋弛懈病情危﹐法宜桂芍姜甘棗﹐龍牡兼施取效奇。

雜病證方歌括虛證類

赤白濁

﹝赤白濁提綱﹞濁證總由濕熱成﹐化生赤白色分明﹐陰陽虛實尢宜辧﹐因病立方效乃呈。

二陳加味湯﹝證附﹞苓甘陳夏此方嘉﹐二術還兼柏加﹐濕熱久停成濁證﹐一經服後效堪誇。

萆釐淸飲腎元不固濁遺時﹐萆釐淸卻可醫﹐益智仁兼烏藥用﹐石菖蒲與艸梢宜。

四君子加遠志湯﹝證附﹞參術苓甘善補脾﹐再加遠志固神宜﹐心虛成濁偏能治﹐得此良方取效奇。

封髓丹﹝證附﹞不惟甘艸佐砂仁﹐黃柏兼施效更神﹐相火燔蒸成濁證﹐速淸濕熱法宜遵。

龍牡菟韭丸﹝證附﹞房勞過度濁旋成﹐龍牡安神並祕精﹐韭子菟絲宜共入﹐腎虛能補可回生。

雜病證方歌括虛證類

遺溺

﹝遺溺提綱﹞膀胱遺溺腎經寒﹐遂使關門固閉難﹐脾肺或虛提不住﹐病因各異要參觀。

附子人參山萸肉方﹝證附﹞附子山萸益智仁﹐人參並入妙通神﹐腎虛遺溺偏能治﹐補气回陽更助身。

補中益气證﹝方見五淋﹞提攝無權責肺脾﹐補中益气作湯宜﹐一經服後多奇效﹐從此其人溺不遺。

雄鷄肝桂心方肝取雄鷄用法精﹐桂心並入制丸成﹐睡中尿出陽虛極﹐服此良方患可平。

雜病證方歌括虛證類

脫肛

﹝脫肛提綱﹞腎脾气陷攝無權﹐脫落肛門豈偶然﹐治要升提方有效﹐補中湯用病能痊。

補中益气湯﹝方見五淋﹞

雜病證方歌括實證類

積聚

﹝積聚提綱﹞積聚陰陽要辧明﹐血原不動气猶行﹐根生臟腑何由見﹐臨證尢當審病情。

化堅丸﹝治內積在臟腑之證﹞甘艸桃仁合杏仁﹐桂枝丹橘立方新﹐爲丸用蜜加陳醋﹐米飲調和法要遵。

化堅丸加味方加味臨時要變通﹐硝黃蕩熱豆溫中﹐再增鱉蠣積消左﹐右聚還須枳朴攻。

化堅膏﹝治外積在經絡之證﹞歸鱉莪稜山甲連﹐筋余巴豆共熬煎﹐硼桂麝兼羊血﹐阿魏人參三七研。﹝制法仍照原書﹞

雜病證方歌括實證類

痞滿

﹝痞滿提綱﹞痞滿根由有實虛﹐辧明總在病生初﹐或攻或補權衡定﹐因證立方治莫疏。

理中湯證﹝方見霍亂﹞

二陳證﹝方見嘔吐﹞痞虛宜補不宜攻﹐妙藥惟須用理中﹐結滯胸間如屬實﹐二陳疏蕩有奇功。

半夏瀉心證﹝方見嘔吐﹞半實半虛病漸深﹐更兼寒熱勢難禁﹐欲知痞滿須何藥﹐姜夏芩連艸棗參。

雜病證方歌括實證類

傷食

﹝傷食提綱﹞噯腐旋驚悶在胸﹐更兼腹內滿難容﹐食停不化憑何治﹐開胃尢宜降逆衝。

平胃證﹝方見吞酸﹞宿食停畱久不消﹐胃經有病速宜調﹐散投平胃多奇效﹐推蕩無餘力倍饒。

瓜蒂證﹝方見痰飲﹞大承气證﹝方見傷寒﹞食停腹內不消時﹐法用吐攻莫要遲﹐上脘惟須瓜蒂散﹐下焦承气最相宜。

雜病證方歌括實證類

傷酒

﹝傷酒提綱﹞醉後旋驚酒病成﹐心煩胸滿嘔兼生﹐溺癃不食須何藥﹐此證湯宜用解酲。

葛花解酲湯﹝證見上﹞術澤靑皮共橘紅﹐二苓神曲葛花同﹐人參砂蔻須全用﹐解酒良方定有功。

五苓加減方﹝證附﹞術澤二苓並用宜﹐黃連黃柏葛花施﹐卻欣酒自膀胱化﹐服此良方病可醫。

千金漬法用水煎湯貯器中﹐醉身置入暖如烘﹐須臾將酒全消盡﹐漬法行來亦有功。

雜病證方歌括實證類

蛔虫

﹝蛔虫提綱﹞厥陰肝木釀成災﹐中气久湮郁不開﹐腐朽虫生其病重﹐法宜丸藥用烏梅。

烏梅丸椒附參姜厥可回﹐當歸苓桂合烏梅﹐蜜丸制就朝朝服﹐殺盡蛔虫幾百枚。

雜病證方歌括實證類

顚狂

﹝顚狂提綱﹞顚狂二證判陰陽﹐喜怒悲驚辧要詳﹐寒熱眞情皆畢露﹐分呈病象顯然彰。

苓甘姜桂龍骨湯﹝證附﹞桂芍苓甘半夏姜﹐再兼龍牡固神良﹐有痰蜀漆宜加入﹐顚病爲陰用此方。

丹皮柴胡犀角湯﹝證附﹞茯苓芍地共丹皮﹐甘艸柴胡犀角宜﹐倘若有痰加蜀漆﹐陽狂成病總能醫。

雜病證方歌括實證類

癇證

﹝癇證提綱﹞卒倒無知口吐涎﹐四肢牽引怪聲傳﹐尿遺口噤須何藥﹐溫膽湯投是妙煎。

溫膽湯﹝證見上﹞陳夏苓甘是妙方﹐竹茹枳實佐尢良﹐豁痰開郁安驚恐﹐癇證驅除效異常。

丹礬丸﹝證附﹞入罐丹礬要紅﹐臘茶研末入其中﹐作丸更用豬心血﹐癇證多痰卻可攻。

雜病證方歌括實證類

祟病

﹝祟病提綱﹞肌消食減變無常﹐戰栗形容赤復黃﹐白沫流時無定脈﹐妙方宜用卻邪湯。

卻邪湯犀羚二角著靈方﹐虎骨參鹿角霜﹐牡蠣更兼龍齒用﹐調和肉汁再烹羊。

雜病證方歌括七竅病類

目病

﹝目病提綱﹞目病淸陽不得升﹐濁陰上逆熱燻蒸﹐初時紅腫生云翳﹐日久旋驚各病增。

柴胡芍藥丹皮湯﹝證附﹞左目有時痛不禁﹐欲淸相火用柴芩﹐丹皮芍藥能除熱﹐甘艸和中且益陰。

百合五味湯﹝證附﹞右目旋驚赤痛時﹐治須百合共丹皮﹐芍甘五味還兼夏﹐熱甚再加膏母宜。

百合五味姜附湯﹝證附﹞土濕水寒上熱時﹐目中赤痛治休遲﹐法宜夏芍兼姜附﹐百合苓甘五味施。

茯澤石膏湯﹝證附﹞目珠黃赤勢彌危﹐濕熱燻蒸要速醫﹐澤瀉茯苓兼半夏﹐石膏甘艸合山梔。

桂枝丹皮首烏湯﹝證附﹞目無赤痛不明時﹐只見昏花是血虧﹐夏桂姜苓龍眼肉﹐首烏甘艸共丹皮。

桂枝柴胡湯﹝證附﹞柴艸菖蒲並桂枝﹐生薑和入牡丹皮﹐瞳仁縮小終能治﹐擬定良方果出奇。

烏梅山萸湯﹝證附﹞五味酸梅共首烏﹐芍甘龍牡合山萸﹐瞳仁散大偏能治﹐妙法流傳總不誣。

姜桂參苓首烏湯﹝證附﹞目珠塌陷有奇方﹐苓桂人參艸合姜﹐再用首烏專養血﹐元神補足眼生光。

芍藥棗仁柴胡湯﹝證附﹞目珠突出總能醫﹐芍藥首烏斂最宜﹐柴艸棗仁當並入﹐更須破瘀用丹皮。

雜病證方歌括七竅病類

耳病

﹝耳病提綱﹞火邪上逆病旋成﹐耳或重聽熱腫生﹐疼痛癰膿當速治﹐法宜降濁更升淸。

柴胡芍藥茯苓湯﹝證附﹞桔甘芍藥茯苓全﹐半夏柴胡喜共煎﹐耳內腫疼經服後﹐上升邪熱總能痊。﹝熱甚加黃芩膿成加丹皮桃仁﹞

苓澤芍藥湯﹝證附﹞澤芍柴胡共茯苓﹐杏仁半夏妙通靈﹐耳中有病流黃水﹐此藥煎成服莫停。

參茯五味芍藥湯﹝證附﹞橘皮芍藥艸兼苓﹐五味人參佐更靈﹐半夏並施能降濁﹐此方專治耳重聽。

雜病證方歌括七竅病類

鼻病

﹝鼻病提綱﹞鼻因肺逆气難淸﹐外感風寒病乃生﹐嚏噴涕流瘡並作﹐膿成臭敗令人驚。

桔梗元參湯﹝證附﹞甘艸橘苓半夏姜﹐元參桔梗杏仁良﹐肺升鼻塞因多涕﹐治郁還當用此方。

五味石膏湯﹝證附﹞五味姜苓合石膏﹐杏仁半夏共煎熬﹐元參桔梗須同入﹐鼻涕流黃治法髙。

黃芩貝母湯﹝證附﹞桔貝柴胡共芍芩﹐杏仁五味合元參﹐瘡生鼻孔偏成熱﹐用此專能助肺陰。

苓澤姜蘇湯﹝證附﹞病成鼻塞是風傷﹐言語不淸有妙方﹐須用蘇陳兼澤杏﹐茯苓甘艸合生薑。

雜病證方歌括七竅病類

口病

﹝口病提綱﹞燥熱塡胸口病成﹐根源獨屬足陽明﹐濁陰不降殊爲逆﹐唇吻腫疼臭惡生。

甘艸黃芩湯﹝證附﹞石膏甘艸共黃芩﹐半夏茯苓性主沈﹐濕熱燻蒸原可治﹐口中穢惡莫能侵。

貝母元參湯黃芩甘艸共元參﹐貝母同施更益陰﹐專治口瘡兼熱腫﹐胃中濁气暗銷沈。

桂枝姜苓湯﹝證附﹞脾濕翻驚膽火生﹐下寒上熱口瘡成﹐茯苓芍桂元參用﹐再入姜甘法益精。

雜病證方歌括七竅病類

舌病

﹝舌病提綱﹞由來舌本是心官﹐君火升炎必燥幹﹐疼痛渴煩兼熱腫﹐苔生諸色要參觀。

芩連芍藥湯﹝證附﹞貝母丹皮芍並連﹐黃芩甘艸可同煎﹐舌瘡熱腫兼疼痛﹐君火上升治莫延。

桂枝地黃湯﹝證附﹞芍地當歸共桂枝﹐阿膠甘艸用相宜﹐舌捲只是因肝燥﹐救急須將妙藥施。

雜病證方歌括七竅病類

牙痛

﹝牙痛提綱﹞牙疼不外火兼風﹐齦腫都緣胃逆攻﹐甲木郁沈濕土內﹐因教齒壞又生虫。

黃芩石膏湯﹝證附﹞石膏甘艸共升麻﹐芍藥黃芩半夏加﹐因火牙疼齦並腫﹐煎湯服後效堪誇。

柴胡桃仁湯﹝證附﹞骨碎能將腎水滋﹐柴胡散郁效神奇﹐桃仁破瘀膏淸熱﹐牙內虫生卻可醫。

雜病證方歌括七竅病類

咽喉

﹝咽喉提綱﹞髒通喉竅腑通咽﹐濁降淸升法地天﹐一自逆行虛火動﹐腫疼痺塞病相連。

甘艸桔梗射幹湯﹝證附﹞半夏桔甘並射幹﹐除邪破郁是仙丹﹐咽喉腫痛生瘡候﹐火熱能消治不難。

貝母升麻鱉甲湯﹝證附﹞升麻貝母共丹皮﹐鱉甲元參並用宜﹐喉內生瘡當速治﹐膿成服此總堪醫。

雜病證方歌括七竅病類

聲音

﹝聲音提綱﹞聲气專司是肺金﹐倘經濕旺便成喑﹐語音不亮神偏病﹐當助淸陽抑濁陰。

茯苓橘皮杏仁湯﹝證附﹞杏夏生薑共橘皮﹐茯苓百合要兼施﹐聲音不亮全由肺﹐用藥宣通病可醫。

百合桔梗雞子湯﹝證附﹞驅風桔梗用宜專﹐百合淸金肺气宣﹐五味更兼雞子白﹐失聲喑啞總能痊。

雜病證方歌括七竅病類

須髮

﹝須髮提綱﹞六經血气若無傷﹐須髮偏能美且長﹐一自本根衰敗後﹐焦枯形態不堪望。

桂枝柏葉湯柏葉姜參共桂枝﹐首烏膠地合丹皮﹐發焦須落全能治﹐營衛雙培固本支。﹝加味照原書﹞

雜病證方歌括婦人科

經脈

﹝經脈提綱﹞天癸無非血合精﹐按時而下有虧盈﹐調經總要扶陽气﹐風木溫和病不生。

桂枝當歸桃仁湯﹝證附﹞經脈適逢閉結時﹐脾虛涼藥勿輕施﹐紅花苓艸桃仁用﹐芎芍當歸合桂枝。

艾葉姜苓湯﹝證附﹞丹皮甘艸首烏良﹐芍艾膠苓並用姜﹐下血已成崩漏證﹐救危全賴此奇方。

艾葉姜苓證﹝方見上﹞或逢經水屬先期﹐木郁適當疏泄時﹐崩漏危機從此伏﹐前方主治總相宜。

姜苓阿膠湯﹝證附﹞經水無端落後期﹐治須苓艸共丹皮﹐歸芎活血宜同用﹐更有膠姜合桂枝。

苓桂丹參湯﹝證附﹞黑紫多寒色不鮮﹐或兼腹痛在經前﹐兩般均用參苓桂﹐丹艸歸芎姜共煎。

苓桂丹參湯﹝方證均見上﹞

歸地芍藥湯﹝證附﹞芍藥當歸共地黃﹐桂苓甘艸首馬良﹐腹疼偏在行經後﹐血脈虛時用此方。

柴胡地黃湯﹝證附﹞婦人經水適來期﹐血室旋驚熱入時﹐須用柴芩兼芍藥﹐地黃甘艸共丹皮。

﹝表未解加蘇葉生薑﹞

溫經證腎水澌寒郁未開﹐血凝少腹久無胎﹐陰精淫流爲帶﹐經或多來或不來。

溫經湯﹝證見上﹞膠桂姜萸參艸同﹐夏苓丹芍合歸芎﹐再加牡蠣因精溢﹐破瘀還須桃鱉攻。

苓桂柴胡湯﹝證附﹞骨蒸夜熱用何方﹐桂芍柴苓半夏良﹐甘艸丹皮須並用﹐一杯入口便淸涼。

雜病證方歌括婦人科

胎妊

﹝胎妊提綱﹞胎本陰陽交媾成﹐全憑气血化神精﹐煦濡培養資中土﹐體備形完十月生。

豆蔻苓砂湯﹝證附﹞杏蔻苓甘共橘皮﹐砂仁芍藥竹茹施﹐惡心嘔吐成胎阻﹐服此良方取效奇。

膠艾苓參湯﹝證附﹞胎孕旋驚欲墜時﹐治須參艸芍苓施﹐阿膠艾葉當歸用﹐加入砂仁腹痛宜。

艾葉地黃阿膠湯﹝證附﹞芍艾膠歸共地黃﹐丹皮甘艸茯苓良﹐腹痛下血胎難保﹐救急還宜用此方。

桂枝茯苓湯﹝證附﹞芍藥桃仁共桂枝﹐茯苓甘艸合丹皮﹐腹中瘀血連胎下﹐用此消法最奇。

加味芎歸湯﹝證附﹞交骨臨時若不開﹐法宜龜板血餘灰﹐芎歸並用功偏速﹐能下生胎與死胎。

當歸補血證﹝方見頭痛﹞交骨難開病匪輕﹐根原本屬气虛成﹐當歸補血湯堪用﹐服後能教胎速生。

雜病證方歌括婦人科

產後

﹝產後提綱﹞產後气虛血更虧﹐感傷最易腹疼宜﹐瘕崩漏原非少﹐痙胃便難亦有之。

桃仁鱉甲湯﹝證附﹞丹參鱉甲共丹皮﹐甘艸桃仁並桂枝﹐血蓄腹疼因木郁﹐溫經惟有此方宜。

桂枝丹皮地黃湯﹝證附﹞產後脾虛木郁時﹐腹中疼痛力難支﹐再加食減渴思飲﹐桂艸丹歸芍地施。

桂枝栝蔞首烏湯﹝證附桂枝湯見傷寒﹞衛被風傷痙病柔﹐更兼汗出熱難休﹐桂枝湯用眞神妙﹐加入烏蔞效並收。

葛根首烏湯﹝證附葛根湯見傷寒﹞婦人營血被寒傷﹐痙病成時證屬剛﹐無汗身中兼發熱﹐首烏加入葛根湯。

桂枝茯苓人參湯﹝證附﹞大棗苓姜共桂枝﹐人參甘艸善扶脾﹐陽虛郁胃偏能治﹐助气爭誇此法奇。

蓯蓉杏仁湯﹝證附﹞白蜜蓯蓉並潤腸﹐杏仁甘艸助尢良﹐便難木燥傷津液﹐產後施行總不妨。

姜桂苓砂湯﹝證附﹞砂仁甘艸茯苓施﹐芍藥生薑並桂枝﹐飲食不消原可治﹐補脾開胃效尢奇。

艾葉姜苓阿膠湯﹝證附方見經脈﹞如經產後血崩時﹐艾葉姜苓湯可施﹐倘若气虛資補助﹐人參加入更相宜。

淸魂散﹝證附﹞產後適當血暈時﹐人參甘艸補中宜﹐澤蘭芥穗芎入﹐溫酒煎湯立法奇。

當歸補血證﹝方見頭痛﹞產後血驚暴脫時﹐陰虛發熱力難支﹐欲醫此證須何藥﹐湯用當歸補血宜。

牛膝散﹝證附﹞丹膝蒲黃共桂心﹐芎歸並用助眞陰﹐妙方能使胎衣下﹐庶免腹中脹不禁。

豬蹄湯白芷當歸共木通﹐黃重用有奇功﹐豬蹄煮汁煎湯妙﹐下乳全憑血脈充。

附錄一﹑天人解

陰陽變化

陰陽未判﹐一气混茫。气合陰陽﹐則有淸濁。淸則浮升﹐濁則沈降﹐自然之性也。升則爲陽﹐降則爲陰﹐陰陽異位﹐兩儀分焉。淸濁之間﹐是謂中气。中气者﹐陰陽升降之樞軸所謂土也。樞軸運動﹐淸气左旋﹐升而化火﹔濁气右轉﹐降而化水﹔化火則熱﹐化水則寒﹐方其半升﹐未成火也﹐名之曰木﹔木之气溫﹐升而不已﹐積溫成熱而化火矣﹔方其半降﹐未成水也﹐名之曰金﹔金之气涼﹐降而不已﹐積涼成寒﹐而化水矣。水火金木﹐是名四象﹐四象卽陰陽之升降﹐陰陽卽中气之浮沈。分而名之﹐則曰四象。

合而言之﹐不過陰陽。分而言之﹐則曰陰陽。合而言之﹐不過中气所變化耳。四象輪旋﹐一年而周。陽升於歲半之前﹐陰降於歲半之後。陽之半升則爲春﹐全升則爲夏﹐陰之半降則爲秋﹐全降則爲冬﹐春生夏長﹐木火之气也﹐故春溫而夏熱﹐秋收冬藏﹐金水之气也。故秋涼而冬寒﹐土爲專位﹐寄旺於四季之月﹐各十八日﹐而其司令之時﹐則在六月之間﹐土合四象﹐是謂五行也。

附錄一﹑天人解

五行生克

五行之理﹐有生有克。木生火﹐火生土﹐土生金﹐金生水﹐水生木﹔木克土﹐土克水﹐水克火﹐火克金﹐金克木﹔其相生相克﹐皆以气而不以質也。成質則不能生克矣。蓋天地之位﹐北寒南熱﹐東溫西涼。陽升於東則溫气成春﹐升於南則熱气成夏﹐陰降於西則涼气成秋﹐降於北則寒气成冬。春之溫﹐生夏之熱﹐夏之熱生秋之涼﹐秋之涼生冬之寒﹐冬之寒生春之溫。土爲四象之母﹐實生四象。曰火生土者﹐以其寄宮在六月火令之後﹐六月濕盛濕爲土气也。其實水火交蒸﹐乃生濕气。六月之時﹐火在土上﹐水在土下﹐寒熱相逼﹐是以濕動﹐濕者水火之中气。土寄位於西南﹐南熱而西涼﹐故曰火生土﹐土生金也。相克者﹐制其太過也。木性發散﹐斂之以金气﹐則木不過散。火性升炎﹐伏之以水气﹐則火不過炎。土性濡濕﹐疏之以木气﹐則土不過濕。金性收斂﹐溫之以火气﹐則金不過收。水性降潤﹐滲之以土气﹐則水不過潤﹐皆气化自然之妙也。

附錄一﹑天人解

臟腑生成

人與天地相參也﹐陰陽肇基﹐爰有祖气﹐祖气者﹐人身之太極也。祖气初凝﹐美惡攸分﹐淸濁純雜﹐是不一致﹐濃薄完缺﹐亦非同倫﹐後日之靈蠢壽夭﹐貴賤貧富﹐悉於此判﹐所謂命秉於生初也。祖气之內﹐含抱陰陽。陰陽之間﹐是謂中气。中者土也﹐土分戊己﹐中气左旋則爲己土﹐中气右轉則爲戊土﹐戊土爲胃﹐己土爲脾。己土上行陰升而化陽﹐陽升於左則爲肝﹐升於上則爲心。戊土下行﹐陽降而化陰﹐陰降於右則爲肺﹐降於下則爲腎。肝屬木而心屬火﹐肺屬金而腎屬水﹐是人之五行也。

五行之中﹐各有陰陽。陰生五臟﹐陽生六腑。腎爲癸水﹐膀胱爲壬水﹐心爲丁火﹐小腸爲丙火﹐肝爲乙木﹐膽爲甲木﹐肺爲辛金﹐大腸爲庚金。五行各一﹐而火分君﹑相。髒有心主﹐相火之陰﹐腑有三焦﹐相火之陽也。

附錄一﹑天人解

气血原本

肝藏血﹐肺藏气﹐而气原於胃﹐血本於脾。蓋脾土左旋﹐生發之令暢﹐故溫暖而生乙木。胃土右轉﹐收斂之政行﹐故淸涼而化辛金。午半陰生﹐陰生則降﹐三陰右降﹐則爲肺金﹐肺金卽心火之淸降者也。故肺气淸涼﹐而性收斂﹐子半陽生﹐陽生則升三陽﹐左升則爲肝木﹐肝木卽腎水之溫升者也。故肝血溫暖﹐而性生發﹐腎水溫升而化木者﹐緣己土之左旋也。是以脾爲生血之本﹐心火淸降而化金者﹐緣戊土之右轉也。是以胃爲化气之原﹐气統於肺。凡臟腑經絡之气﹐皆肺金之所宣布也。

其在臟腑﹐則曰气﹐而在經絡則爲衛﹔血統於肝﹐凡臟腑經絡之血﹐皆肝血之所流注也。其在臟腑則曰血﹐而在經絡則爲營﹐營衛者﹐經絡之血气也。

附錄一﹑天人解

精神化生

肝血溫升﹐升而不已﹐溫化爲熱﹐則生心火。肺气淸降﹐降而不已﹐淸化爲寒﹐則生腎水。

水之寒者﹐六腑之悉凝也。陰極則陽生﹐故純陰之中﹐又含陽气。火之熱者﹐六腑之盡發也﹐陽極則陰生﹐故純陽之中﹐又胎陰气﹐陰中有陽﹐則水溫而精盈。陽中有陰﹐則气淸而神旺。神發於心﹐方其在肝﹐神未旺也﹐而已現其陽魂。精藏於腎﹐方其在肺﹐精未盈也﹐而先結其陰魄。素問﹕隨神往來者﹐謂之魂。並精出入者﹐謂之魄。蓋陽气方升﹐未能化神﹐先化其魂。陽气全升﹐則魂變而爲神。魂者神之初气﹐故隨神往來。陰气方降﹐未能生精﹐先生其魄。陰气全降﹐則魄變而爲精﹐魄者﹐精之始基﹐故並精而出入也。

附錄一﹑天人解

形體結聚

肝主筋﹐其榮爪。心主脈﹐其榮色。脾主肉﹐其榮唇。肺主皮﹐其榮毛。腎主骨﹐其榮發。

凡人之身﹐骨以立其體幹﹐筋以束其關節﹐脈以通其榮衛﹐肉以培其部分﹐皮以固其肌膚。皮毛者﹐肺金之所生也。肺气盛﹐則皮毛致密而潤澤。肌肉者﹐脾土之所生也。脾气盛﹐則肌肉丰滿而充實。脈絡者﹐心火之所生也。心气盛﹐則脈絡疏通而條達。筋膜者﹐肝木之所生也。肝气盛﹐則筋膜滋榮而和暢。髓骨者﹐腎水之所生也。腎气盛﹐則髓骨堅凝而輕利。五气皆備﹐形成而體具矣。

附錄一﹑天人解

五官開竅

肝竅於目﹐心竅於舌﹐脾竅於口﹐肺竅於鼻﹐腎竅於耳﹐五臟之精气開竅於頭上﹐是謂五官。

手之三陽﹐自手走頭。足之三陽﹐自頭走足。頭爲手足六陽之所聚會。五臟陰也﹐陰極生陽。陽性淸虛而親上﹐淸虛之極﹐神明出焉。五神發露﹐上開七竅﹐聲色臭味﹐於此攸辧。官竅者﹐神气之門戶也。

淸陽上升﹐則七竅空靈。濁陰上逆﹐則五官窒塞。淸升濁降﹐一定之位。人之少壯﹐淸升而濁降﹐故上虛而下實。人之衰老﹐淸陷而濁逆﹐故下虛而上實。七竅之空靈者﹐以其上虛。五官之窒塞者﹐以其上實。其實者﹐以其虛也。其虛者﹐以其實也。

附錄一﹑天人解

五气分主

肝屬木﹐其色靑﹐其臭臊﹐其味酸﹐其聲呼﹐其液泣。心屬火﹐其臭焦﹐其味苦﹐其聲笑﹐其液汗﹐其色赤。脾屬土﹐其味甘﹐其聲歌﹐其液涎﹐其色黃﹐其臭香。肺屬金﹐其聲哭﹐其液涕﹐其色白﹐其臭腥﹐其味辛。腎屬水﹐其液唾﹐其色黑﹐其臭腐﹐其味鹹﹐其聲呻。蓋肝主五色﹐五臟之色﹐皆肝气之所入也。入心爲赤﹐入脾爲黃﹐入肺爲白﹐入腎爲黑。心主五臭﹐五臟之臭﹐皆心气之所入也。入脾爲香﹐入肺爲腥﹐入腎爲腐﹐入肝爲臊。脾主五味﹐五臟之味﹐皆脾气之所入也。入肺爲辛﹐入腎爲鹹﹐入肝爲酸﹐入心爲苦﹐肺主五聲﹐五臟之聲皆﹐肺气之所入也。入腎爲呻﹐入肝爲呼﹐入心爲言﹐入脾爲歌。腎主五液﹐五臟之液﹐皆腎气之所入也。入肝爲淚﹐入心爲汗﹐入脾爲涎﹐入肺爲涕。

附錄一﹑天人解

五味根原

木曰曲直﹐曲直作酸。火曰炎上﹐炎上作苦。金曰從革﹐從革作辛。水曰潤下﹐潤下作咸。土爰稼穡﹐稼穡作甘。火性炎上﹐炎上則作苦。水性潤下﹐潤下則作咸。木性升發﹐直則升而曲則不升﹐郁而不升﹐是以作酸。金性降斂﹐從則降而革則不降﹐滯而不降﹐是以作辛。使坎離交妒﹐龍虎回環﹐則火下炎而不苦﹐水上潤而不咸﹐木直升而不酸﹐金從降而不辛。金木者﹐水火所由以升降也。木直則腎水隨木而左升﹐金從則心火隨金而右降。木曲而不直﹐故腎水下潤。金革而不從。故心火上炎而交濟。水火升降﹐金木之權﹐總由於土。土者﹐水火金木之中气﹐左旋則化木火﹐右轉則化金水﹐實四象之父母也。不苦﹑不咸﹑不酸﹑不辛是以味甘。己土不升﹐則水木下陷而作酸鹹。戊土不降﹐則火金上逆而作苦辛。

緣土主五味﹐四象之酸苦辛鹹﹐皆土气之中郁也。四象之內﹐各含土气﹐土郁則傳於四髒而作諸味﹐調和五臟之原職在中宮也。

附錄一﹑天人解

五情緣起

肝之气風﹐其志爲怒。心之气熱﹐其志爲喜。肺之气燥﹐其志爲悲。腎之气寒﹐其志爲恐。脾之气濕﹐其志爲思。蓋陽升而化火則熱﹐陰降而化水則寒﹐離火上熱﹐泄而不藏﹐斂之以燥金﹐則火交於坎府﹐坎水下寒﹐藏而不泄﹐動之以風木﹐則水交於離宮﹐木生而火長﹐金收而水藏。當其半生﹐未能茂長﹐則郁勃而爲怒。旣長而神气暢達﹐是以喜也。

當其半收﹐將至閉藏﹐則牢落而爲悲。旣藏而志意幽淪。是以恐也。物情樂升而惡降﹐升爲得位﹐降爲失位﹐得位則喜﹐未得則怒﹐失位則恐﹐將失則悲﹐自然之性如此。其實總土气之回周而變化也。己土東升﹐則木火生長﹔戊土西降﹐則金水收藏﹔生長則爲喜怒﹐收藏則爲悲恐﹐若輪樞莫運﹐升降失職﹐喜怒不生﹐悲恐弗作﹐則土气凝滯而生憂思。心之志喜﹐故其聲笑﹐笑者气之升達而酣適也。腎之志恐﹐故其聲呻﹐呻者气之沈陷而幽郁也。肝之志怒﹐故其聲呼﹐呼者气方升而未達也。肺之志悲﹐故其聲哭﹐哭者气方沈而將陷也。脾之志憂﹐故其聲歌﹐歌者中气結郁﹐故長歌以寫懷也。

附錄一﹑天人解

精華滋生

陰生於上﹐胃以純陽而含陰气﹐有陰則降﹐濁气下降﹐是以淸虛而善容納。陽生於下﹐脾以純陰而含陽气﹐有陽則升﹐淸陽上升﹐是以溫暖而善消磨。水谷入胃﹐脾陽磨化﹐渣滓下傳而爲糞溺﹐精華上奉而變气血。气統於肺﹐血藏於肝﹐肝血溫升則化陽神﹐肺气淸降則產陰精。五臟皆有精﹐悉受之於腎。

五臟皆有神。悉受之於心。五臟皆有血﹐悉受之於肝。五臟皆有气﹐悉受之於肺。總由土气之所化生也。

土爰稼穡﹐稼穡作甘﹐谷味之甘者﹐秉土气也。五穀香甘以養脾胃﹐土气充盈﹐分輸四子﹐己土左旋﹐穀气歸於心肺﹔戊土右轉﹐谷精歸於腎肝﹔脾胃者倉廩之官﹐水谷之海﹐人有胃气則生﹐絕胃气則死﹐胃气卽水谷所化﹐食爲民天﹐所關非細也。

附錄一﹑天人解

糟粕傳導

水谷入胃﹐消於脾陽。水之消化﹐較難於谷﹐緣脾土磨化﹐全賴於火﹐火爲土母﹐火旺土燥﹐力能克水﹐脾陽蒸動﹐水谷精華化爲霧气﹐遊溢而上﹐歸於肺家﹐肺金淸肅﹐霧气降灑﹐化而爲水﹐如釜水沸騰﹐气蒸爲霧也。气化之水﹐有精有粗﹐精者入於臟腑而爲津液﹐粗者入於膀胱而爲溲溺﹐溲溺通利﹐胃無停水﹐糟粕後傳﹐是以便幹。《靈樞﹟營衛生會》﹕上焦如霧﹐中焦如漚﹐下焦如瀆。气水變化於中焦﹐漚者气水方化而未盛也。及其已化﹐則气騰而上﹐盛於胸膈﹐故如霧露。水流而下﹐盛於膀胱﹐故如川瀆。川讀之決﹐由於三焦。《素問﹟靈蘭祕典》﹕三焦者決瀆之官﹐水道出焉。蓋三焦之火祕﹐則上溫脾胃而水道通﹐三焦之火泄﹐則下陷膀胱而水竅閉。《靈樞﹟本輸》﹕三焦者足太陽﹑少陰之所將﹐太陽之別也﹐上踝五寸﹐別入貫腸﹐出於委陽﹐並太陽之正﹐入絡膀胱﹐約下焦﹐實則閉癃﹐虛則遺溺﹐以水性蟄藏﹐太陽寒水蟄藏﹐三焦之火﹐祕於腎臟﹐則內溫而外淸。水府淸通﹐上竅常開﹐是以气化之水﹐滲於膀胱﹐而小便利。若太陽寒水不能蟄藏﹐三焦之火泄於膀胱﹐膀胱熱癃﹐水竅不開。脾胃寒郁﹐但能消穀﹐不能消水﹐水不化气上騰﹐爰與谷滓並入二腸而爲泄利。泄利之家﹐水入二腸﹐而不入膀胱﹐是以小便不利﹐所謂實則閉癃者﹐三焦之火泄於膀胱也。

附錄一﹑天人解

經絡起止

膽﹑胃﹑大腸﹑小腸﹑三焦﹑膀胱是謂六腑。肝﹑心﹑脾﹑肺﹑腎﹑心包是謂六髒。六髒六腑﹐是生十二經。經有手足不同﹐陽明大腸﹐太陽小腸﹐少陽三焦﹐是謂手之三陽經。陽明胃﹐太陽膀胱﹐少陽膽﹐是謂足之三陽經。

太陰脾﹐少陰腎﹐厥陰肝﹐是謂足之三陰經。太陰肺﹐少陰心﹐厥陰心主﹐是謂手之三陰經。手之三陽﹐自手走頭。手陽明自次指出合谷﹐循臂上廉﹐上頸﹐入下齒﹐左之右﹐右之左﹐上挾鼻孔。手太陽自小指﹐從手外側﹐循臂下廉﹐上頸﹐至目內。手少陽自名指﹐循手錶﹐出臂外﹐上頸至目銳。三經皆自臂外而走頭﹐陽明在前﹐太陽在後﹐少陽在中。足之三陽﹐自頭走足。足陽明行身之前﹐自鼻之交﹐循喉嚨﹐入缺盆﹐下乳﹐挾臍﹐循脛外﹐入大指次指。足太陽行身之後﹐自目內﹐上額交巓﹐下項﹐挾脊﹐抵腰﹐貫臀﹐入中﹐出外踝﹐至小指。足少陽行身之側﹐自目銳﹐從耳後下頸﹐入缺盆﹐下胸﹐循脇﹐從膝外廉出外踝﹐入名指。三經皆自腿外而走﹐足陽明在前﹐太陽在後﹐少陽在中。足之三陰自足走胸﹐足太陰行身之前﹐自大指上內踝﹐入腹上膈。足少陰﹐行身之後﹐自小指循內踝﹐貫脊上膈﹐注胸中。足厥陰行身之側﹐自大指上內踝﹐抵小腹﹐貫膈布脇肋。三經皆自腿裏而走胸﹐太陰在前﹐少陰在後﹐厥陰在中。手之三陰。自胸走手。手太陰自胸出腋下﹐循內前廉﹐入寸口﹐至大指。手少陰自胸出腋下﹐循內後廉﹐抵掌後﹐至小指。手厥陰自胸出腋下﹐循內﹐入掌中﹐至中指。三經皆自臂裏而走﹐手太陰在前﹐少陰在後﹐厥陰在中。手三陽之走頭﹐足三陽之走足﹐皆屬其本腑﹐而絡其所相表裏之髒。足三陰之走胸﹐手三陰之走手﹐皆屬其本髒﹐而絡其所相表裏之腑。手陽明與手太陰爲表裏﹐足陽明與足太陰爲表裏﹐手太陽與手少陰爲表裏﹐足太陰與足少陰爲表裏﹐手少陽與手厥陰爲表裏﹐足少陽與足厥陰爲表裏﹔六陽六陰﹐分行於左右手足﹐是謂二十四經也。

附錄一﹑天人解

奇經部次

奇經八脈﹐督﹑任﹑衝﹑帶﹑陽蹺﹑陰蹺﹑陽維﹑陰維。督脈行於身後﹐起於下極之兪﹐並入脊裏﹐上至風府﹐入屬於腦﹐諸陽之綱也。任脈行於身前﹐起於中極之下﹐循腹裏﹐上關元﹐入目絡舌﹐諸陰之領也。衝脈起於气沖﹐並足少陰﹐挾臍上行﹐至胸中而散﹐諸經之海也。帶脈起於季脇﹐回身一周﹐環腰如帶﹐諸經之約也。陽蹺起於跟中﹐循外踝﹐上行入於風池﹐主左右之陽也。陰蹺起於跟中﹐循內踝上行﹐交貫衝脈﹐主左右之陰也。陽維起於諸陽會﹐維絡於身﹐主一身之表也。陰維起於諸陰交﹐維絡於身﹐主一身之裏也。陽蹺﹑陽維者﹐足太陽之別。陰蹺﹑陰維者﹐足少陰之別﹐凡此八脈者﹐經脈之絡也。經脈隆盛﹐入於絡脈﹐絡脈滿溢﹐不拘於經﹐內漑臟腑﹐外濡腠理﹐別道自行﹐謂之奇經也。

附錄一﹑天人解

營气營運

水谷入胃﹐化生气血。气之悍者﹐行於脈外﹐命之曰衛。血之精專者﹐行於脈中﹐命之曰營。

營衛營運﹐一日一夜﹐周身五十度。人一呼﹐脈再動﹐一吸脈再動﹐呼吸定息﹐脈五動﹐閏以太息。脈六動一息﹐六動人之常也。一動脈行一寸﹐六動脈行六寸。靈樞脈度﹕手之六陽﹐從手至頭﹐長五尺﹐五六三丈。手之六陰﹐從手至胸﹐長三尺五寸﹐三六一丈八尺﹑五六三尺﹑合二丈一尺。足之六陽﹐從足至頭﹐長八尺﹐六八四丈八尺。足之六陰﹐從足至胸﹐長六尺五寸﹐六六三丈六尺﹑五六三尺﹑合三丈九尺。

蹺脈從足至目﹐長七尺五寸﹐二七一丈四尺﹑二五一尺﹑合一丈五尺。督脈﹑任脈長四尺五寸﹐二四八尺﹐二五一尺﹐合九尺﹐凡督合一十六丈二尺。平人一日一夜﹐一萬三千五百息。一息脈行六寸﹐十息脈行六尺﹐一日百刻﹐一刻一百三十五息。人气半周於身﹐脈行八丈一尺﹐兩刻二百七十息。人气一周於身﹐脈行十六丈二尺﹐百刻一萬三千五百息。人气五十周於身﹐脈行八百一十丈。營气之行也﹐常於平旦寅時﹐從手太陰之寸口始﹐自手太陰﹐注手陽明﹐足陽明﹐注足太陰﹐手少陰﹐注手太陽﹐足太陽﹐注足少陰﹐手厥陰﹐注手少陽﹐足少陽﹐注足厥陰﹐終於兩蹺﹑督任﹐是謂一周也。二十八脈﹐周而復始﹐陰陽相貫﹐如環無端﹐五十周畢﹐明日寅時又會於寸口﹐此營气之度也。

附錄一﹑天人解

衛气出入

衛气晝行陽經二十五周﹐夜行陰髒二十五周。衛气之行也﹐常於平旦寅時﹐從足太陽之睛明始﹐睛明在目之內﹝足太陽之穴也﹞。平旦陽气出於目﹐目張則气上行於頭﹐循項下足太陽﹐至小指之端﹔則入目內﹐下手太陽至小指之端﹐別入目銳﹐下足少陽﹐至小指次指之端﹔上循手少陽之分側﹐下至名指之端﹔別入耳前﹐下足陽明﹐至中指之端﹔別入耳下﹐下手陽明﹐至次指之端﹔其至於足也﹐入足心﹐出內踝下﹐入足少陰經。陰蹺者﹐足少陰之別屬﹐於目內﹐自陰蹺而復合於目﹐交於足太陽之睛明﹐是謂一周。如此者﹐二十五周﹐日入陽盡而陰受气矣。於是內入於陰髒。其入於陰也﹐常從足少陰之經﹐而注於腎﹐腎注於心﹐心注於肺﹐肺注於肝﹐肝注於脾﹐脾復注於腎﹐是謂一周﹐如此者二十五周﹐平旦陰盡而陽受气矣。於是外出於陽經﹐其出於陽也﹐常從腎至足少陰之經﹐而復合於目。衛气入於陰則寐﹐出於陽則寤﹐一日百刻﹐周身五十﹐此衛气之度也。《難經》營衛相隨之義﹐言營行脈中﹐衛行脈外﹐相附而行﹐非謂其同行於一經也。

附錄二﹑六气解

六气名目

厥陰風木﹝足厥陰肝﹐乙木。手厥陰心主﹐相火。﹞

少陰君火﹝手少陰心﹐丁火。足少陰腎﹐癸水。﹞

少陽相火﹝手少陽三焦﹐相火。足少陽膽﹐甲木。﹞

太陰濕土﹝足太陰脾﹐己土。手太陰肺﹐辛金。﹞

陽明燥金﹝手陽明大腸﹐庚金。足陽明胃﹐戊土。﹞

太陽寒水﹝足太陽膀胱﹐壬水。手太陽小腸﹐丙火。﹞

附錄二﹑六气解

六气從化

天有六气﹐地有五行。六气者﹐風﹑火﹑暑﹑濕﹑燥﹑寒。五行者﹐木﹑火﹑土﹑金﹑水。在天成像﹐在地成形﹐六气乃五行之魂﹐五行卽六气之魄。人爲天地之中气﹐秉天气而生六腑﹐秉地气而生五臟﹐六气五行﹐皆備於人身。內傷者﹐病於人气之偏。外感者﹐因天地之气偏﹐而人气感之。

內外感傷﹐總此六气。其在天者﹐初之气﹐厥陰風木也﹐在人則肝之經應之。二之气﹐少陰君火也﹐在人則心之經應之。三之气﹐少陽相火也﹐在人則三焦之經應之。四之气﹐太陰濕土也﹐在人則脾之經應之。五之气﹐陽明燥金也﹐在人則大腸之經應之。六之气﹐太陽寒水也﹐在人則膀胱之經應之。天人同气也。經有十二﹐六气統焉。足厥陰以風木主令﹐手厥陰火也﹐從母化气而爲風。手少陽以相火主令﹐足少陽木也﹐從子化气而爲暑。手少陰以君火主令﹐足少陰水也﹐從妻化气而爲熱。足太陽以寒水主令﹐手太陽火也﹐從夫化气而爲寒。足太陰以濕土主令﹐手太陰金也﹐從母化气而爲濕。手陽明以燥金主令﹐足陽明土也﹐從子化气而爲燥。蓋癸水上升﹐而化丁火﹐故手少陰以君火司气﹐而足少陰癸水在從化之例。丙火下降﹐而化壬水﹐故太陽以寒水當權。而手太陽丙火﹐在奉令之條﹐木之化火也。木气方盛﹐而火气初萌﹐母彊子弱﹐故手厥陰以丁火而化气於風木﹐火气旣旺﹐而木气已虛﹐子壯母衰﹑故足少陽以甲木而化气於相火。土之化金也﹐土气方盛﹐而金气初萌﹐母彊子弱﹐故手太陰以辛金而化气於濕土。金气方旺﹐而土气已虛﹐子壯母衰﹐故足陽明以戊土而化气於燥金。母气用事﹐子弱未能司權﹐則子從母化。子气用事﹐母虛不能當令。則母從子化。所謂將來者進﹐成功者退﹐自然之理也。

附錄二﹑六气解

六气偏見

人之六气﹐不病則不見。凡一經病﹐則一經之气見。平人六气調和﹐無風無火﹐無濕無燥﹐無熱無寒﹐故一气不至。獨見病則或風﹑或火﹑或濕﹑或燥﹑或寒﹑或熱﹐六气不相交濟﹐是以一气獨見。如厥陰病﹐則風盛。少陰病﹐則熱盛。少陽病﹐則暑盛。太陰病﹐則濕盛。陽明病﹐則燥盛。太陽病﹐則寒盛也。

以此气之偏盛﹐定緣彼气之偏虛﹐如厥陰風盛者﹐土金之虛也。少陰熱盛﹑少陽暑盛者﹐金火之虛也。太陰濕盛者﹐水木之慮也。陽明燥盛者﹐木火之虛也。太陽寒盛者﹐火土之虛也。以六气之性實﹐則克其所勝﹐而侮所不勝。虛則己所不勝者乘之﹐而己所能勝者亦來侮之也。究之﹐一气之偏盛﹐亦緣於虛。厥陰能生﹐則陽气左升而木榮﹐其風盛者﹐生意之不遂也。少陰能長﹐則君火顯達而上淸﹐其熱盛者﹐長气之不旺也。

陽明能收﹐則陰气右降而金肅﹐其燥盛者﹐收令之失政也。太陽能藏﹐則相火閉蟄而下暖﹐其寒盛者﹐藏气之不行也。土爲四維之中气﹐木火之能生長者﹐太陰己土之陽升也。金水之能收藏者﹐陽明戊土之陰降也。中气旺﹐則戊己轉運而土和﹑中气衰﹐則脾胃濕盛而不運。土生於火﹐而火滅於水﹐土燥則克水﹐土濕則水气泛濫﹐侮土而滅火﹐水泛土濕﹐木气不達﹐則生意盤塞。但能賊土﹐不能生火以培土﹐此土气所以困敗也。血藏於肝﹐而化於脾。太陰土燥﹐則肝血枯而膽火炎﹐未嘗不病。但足太陰脾﹐以濕土主令﹐足陽明胃﹐從燥金化气﹐濕爲本气﹐而燥爲化气﹐是以燥气不敵濕气之旺﹐陰易盛而陽易衰。土燥爲病者﹐除陽明傷寒承气證外不多見。一切內外感傷雜病﹐盡緣土濕也。

附錄二﹑六气解

本气衰旺

經有十二﹐司化者六經﹐從化者六經。從化者不司气化﹐總以司化者爲主﹐故十二經統於六气。病則或見司化者之本气﹐或見從化者之本气﹐或司化者而見從化之气﹐或從化者而見司化之气﹐全視乎本气之衰旺焉﹐手少陰以君火司化﹐足少陰之水從令而化熱者常也。而足少陰之病寒﹐是從化者自見其本气﹐以水性原寒。手少陰之病寒﹐是司化者而見從化之气﹐以君火原從水化也。足太陽以寒水司化﹐手太陽之火從令而化寒者常也。而手太陽之病熱﹐是從化者自見其本气﹐以火性原熱﹐足太陽之病熱是司化者而見從化之气﹐以寒水原從火化也。足厥陰以風木司化﹐手厥陰之火從令而化風。手少陽以相火司化﹐足少陽之木從令而化暑者常也。而手厥陰之病暑﹐足少陽之病風﹐是從化者自見其本气﹐以火性生暑﹐而木性生風也。足太陰以濕土司化﹐手太陰之金從令而化濕。手陽明以燥金司化﹐足陽明之土從令而化燥者常也。而手太陰之病燥﹐足陽明之病濕﹐是從化者自見其本气﹐以金性本燥﹐而土性本濕也。大抵足太陽𨿽以寒化﹐而最易病熱。手少陰𨿽以熱化﹐而最易病寒。厥陰原以風化﹐而風盛者固多。少陰𨿽以火化﹐而火敗者非少。金性本燥﹐而手太陰從土化濕者常有七八。土性本濕﹐而足陽明從金化燥者未必二三也。

附錄二﹑六气解

厥陰風木

風者厥陰木气之所化也﹐在天爲風﹐在地爲木﹐在人爲肝﹐足厥陰以風木主令﹐手厥陰心主﹐以相火而化气於風木﹐緣木實生火﹐風木方盛﹐子气初胎﹐而火令未旺也。冬水閉藏﹐一得春風鼓動﹐陽從地起﹐生意乃萌。然土气不升﹐固賴木气以升之﹐而木气不達﹐實賴土气以達焉。蓋厥陰肝木﹐生於腎水﹐而長於脾土﹐水土溫和﹐則肝木發榮﹐木靜而風恬﹐水寒上濕﹐不能生長木气﹐則木郁而風生。木以發達爲性﹐己土濕陷抑遏﹐乙木發達之气﹐生意不遂﹐故鬱怒而克脾土﹐風動而生疏泄。凡腹痛下利﹐亡汗失血之證﹐皆風木之疏泄也。肝藏血而華色﹐主筋而榮爪﹐風動則血耗﹐而色枯爪脆而筋急﹐凡黑﹑唇靑﹑爪斷﹑筋縮之證﹐皆風木之枯燥也。及其傳化乘除﹐千變不窮。故風木者﹐五臟之賊﹐百病之長﹐凡病之起﹐無不因於木气之郁﹐以肝木主生﹐而人之生气不足者﹐十常八九﹐木气抑鬱而不生﹐是以病也。木爲水火之中气﹐病則土木郁迫﹐水火不交﹐外燥而內濕﹐下寒而上熱﹐手厥陰火也。木气暢遂﹐則厥陰心主﹐從令而化。風木气抑鬱﹐則厥陰心主﹐自現其本气﹐是以厥陰之病﹐下之則寒濕俱盛﹐上之則風熱兼作﹐其气然也。

附錄二﹑六气解

少陽相火

暑者﹐少陽相火之所化也。在天爲暑﹐在地爲火﹐在人爲三焦。手少陽以相火主令﹐足少陽膽﹐以甲木而化气於相火﹐緣火生於木﹐相火旣旺﹐母气傳子﹐而木令已衰也。三焦之火﹐隨太陽膀胱之經下行﹐以溫水髒﹐出中﹐貫腸而入外踝。君火升於足﹐而降於手。相火生於手﹐而降於足。少陽之火降水﹐得此火而後通調﹐故三焦獨主水道。素問靈蘭祕典﹕三焦者﹐決瀆之官﹐水道出焉。膀胱者﹐州都之官﹐津液藏焉﹐气化則能出矣。蓋水性閉蟄﹐而火性疏泄。閉蟄則善藏﹐疏泄則善出。《靈樞﹐本輸》﹕三焦者﹐入絡膀胱﹐約下焦﹐實則閉癃﹐虛則遺溺。相火下蟄﹐水髒溫暖﹐而水腑淸利﹐則出不至於遺溺﹐髒不至於閉癃﹐而水道調矣。水之所以善藏者﹐三焦之火祕於腎臟也。此火一泄﹐陷於膀胱﹐實則下熱而閉癃﹐虛則下寒而遺溺耳。手之陽淸﹐足之陽濁﹐淸則升而濁則降。手少陽病則不升﹐足少陽病則不降。凡上熱之證﹐皆甲木之不降﹐於三焦無關也。相火本自下行﹐其不下行而逆升者﹐由於戊土之不降。戊土與辛金﹐同主降斂﹐土降而金斂之﹐相火所以下潛也。戊土不降﹐辛金逆行﹐收气失政﹐故相火上炎。足少陽𨿽從三焦化火﹐而原屬甲木﹐病則兼現其本气。

相火逆行﹐則克庚辛﹐甲木上侵﹐則賊戊土﹐手足陽明﹐其气本燥﹐木火雙刑﹐則燥熱郁發﹐故少陽之病﹐多傳陽明。然少陽之气﹐陰方長而陽方消﹐其火𨿽盛﹐而亦易衰。陰消陽長則壯﹐陰長陽消則病﹐病於相火之衰者十之八九﹝內傷驚悸之證皆相火之衰也﹞﹐病於相火之旺者﹐十之一二而已﹝傷寒少陽有之﹞。

附錄二﹑六气解

少陰君火

熱者﹐少陰君火之所化也。在天爲熱﹐在地爲火﹐在人爲心。少陰以君火主令﹐手少陰心火也﹐足少陰腎水也﹐水火異气﹐而以君火統之。緣火位於上﹐而生於下﹐坎中之陽﹐火之根也。坎陽升則上交離位而化火﹐火升於水﹐是以癸水化气於丁火。水化而爲火﹐則寒從熱化﹐故少陰之气﹐水火並統﹐而獨以君火名也。君火𨿽降於手﹐而實升於足。陽盛則手少陰主令於上﹐而癸水亦成溫泉。陰盛則足少陰司气於下﹐而丁火遂爲寒灰。以丁火𨿽司气化﹐而制勝之權﹐終在癸水﹐所恃者﹐生土以鎭之。但土𨿽克水﹐而百病之作﹐率由土濕﹐濕則不能克水﹐而反被水侮。土能克水者﹐惟傷寒陽明承气一證﹐其餘則寒水侮土者﹐十九不止。土潰則火敗﹐故少陰一病﹐必寒水泛濫﹐而火土俱負﹐其勢然也。至於上熱者﹐此相火之逆也。火中有液﹐癸水之根。

相火上逆﹐災及宮城。心液消亡﹐是以熱作。凡少陰病熱﹐乃受累於相火﹐實非心家之過。而方其上熱﹐必有下寒﹐以水火分離而不交也。見心家之熱﹐當顧及腎家之寒。蓋水火本交﹐彼此相交﹐則爲一气﹐不交則離析分崩﹐逆爲冰炭。究之火不勝水﹐則上熱不敵下寒之劇﹐不問可知也。血根於心﹐而藏於肝﹐气根於腎﹐而藏於肺﹐心火上熱則淸心家之血﹐腎水下寒則暖腎家之气。故補肝之血﹐則宜溫﹔補心之血﹐則宜淸﹔補肺之气﹐則宜涼﹔補腎之气﹐則宜暖﹔此定法也。

附錄二﹑六气解

太陰濕土

濕者﹐太陰土气之所化也。在天爲濕﹐在地爲土﹐在人爲脾。太陰以濕土主令﹐辛金從土而化濕。陽明以燥金主令﹐戊土從金而化燥。己土之濕爲本气﹐戊土之燥爲子气﹐故胃家之燥﹐不敵脾家之濕﹐病則土燥者少﹐而土濕者多也。太陰主升己土﹐升則癸水與乙木皆升﹐土之所以升者﹐脾陽之發生也。陽虛則土濕而不升﹐己土不升﹐則水火陷矣。火金在上﹐水木在下﹐火金降於戊土﹐水木升於己土﹐戊土不降﹐則火金上逆﹐己土不升﹐則水木下陷﹐其原總由於濕盛也。《子華子》「陰陽交則生濕」。濕者水火之中气﹐上濕則化火而爲熱﹐下濕則化水而爲寒。然上亦有濕寒﹐下亦有濕熱。濕旺气郁﹐津液不行﹐火盛者﹐燻蒸而生熱痰﹐火衰者﹐泛濫而生寒飲﹐此濕寒之在上者。濕旺水郁﹐膀胱不利﹐火衰者﹐流溢而爲白淫﹐火盛者﹐梗澀而爲赤濁﹐此濕熱之在下者。便黃者﹐土色之下傳。便赤者﹐木气之下陷。

緣相火在水﹐一綫陽根﹐溫升而化乙木﹐木中溫气﹐生火之母﹐升則上達而化火﹐陷則下郁而生熱﹐木气不達﹐侵逼土位﹐以其郁熱﹐傳於己土﹐己土受之﹐於是侵淫於膀胱。五行之性﹐病則傳其所勝﹐其勢然也。陰易盛而陽易衰﹐故濕气恆長﹐而燥气恆消。陰盛則病﹐陽絕則死﹐理之至淺﹐未嘗難知。後世庸愚﹐補陰助濕﹐泄火伐陽﹐病家無不夭枉於滋潤﹐此古今之大禍也。

附錄二﹑六气解

陽明燥金

燥者﹐陽明金气之所化也。在天爲燥﹐在地爲金﹐在人爲大腸。陽明以燥金主令﹐胃土從令而化燥。

太陰以濕土主令﹐肺金從令而化濕。胃土之燥﹐子气而非本气。子气不敵本气之旺﹐故陰盛之家﹐胃土恆濕。肺金之濕﹐母气而非本气。母气不敵木气之旺﹐故陽盛之家﹐肺金恆燥。太陰性濕﹐陽明性燥﹐燥濕調停﹐在乎中气﹐旺則辛金化气於濕土﹐而肺不傷燥﹐戊土化气於燥金﹐而胃不傷濕﹐中气衰則陰陽不交﹐而燥濕偏見。濕勝其燥﹐而飲少而食減﹐溺澀而便滑。

燥勝其濕﹐則疾饑而善渴﹐水利而便堅。陰易進﹐而陽易退。濕勝者﹐常多﹔燥勝者﹐常少﹔辛金化濕者﹐十之八九﹐戊土化燥者﹐百不二三。陽明𨿽燥﹐病則太陰每勝﹐而陽明每負﹐土燥而水虧者﹐傷寒陽明承气證外﹐絕無而僅有﹐是以仲景垂法﹐以少陰負趺陽者爲順﹐緣火勝則土燥﹐水勝則土濕﹐燥則克水﹐濕則反爲水侮。水負則生﹐土負則死﹐故少陰宜負﹐而趺陽宜勝﹐以土能勝水﹐則中气不敗﹐未有中气不敗而人死者。燥爲寒熱之中气﹐上燥則化火而爲熱﹐下燥則化水而爲寒。反胃噎膈之家﹐便若羊矢﹐其胃則濕﹐而腸則燥。濕爲陰邪﹐陰性親下﹐故根起於脾土﹐而標見於膝踝。燥爲陽邪﹐陽性親上﹐故根起於大腸﹐而標見於肘腕。所謂陽邪居下﹐陰邪居上﹐一定之位也。然上之燥﹐亦因於下之濕。中風之家﹐血枯筋縮﹐其膝踝是濕﹐而肘腕未嘗非燥﹐使己土不濕﹐則木榮血暢﹐骨弱筋柔﹐風自何來﹖醫家識燥濕之消長﹐則仲景堂奧可階而升矣。

附錄二﹑六气解

太陽寒水

寒者﹐太陽水气之所化也。在天爲寒﹐在地爲水﹐在人爲膀胱。太陽以寒水主令﹐足太陽膀胱水也﹐手太陽小腸火也﹐水火異气﹐而以寒水統之。緣水位於下而生於上﹐離中之陰﹐水之根也。離陰降而下交坎位而化水﹐水降於火﹐是以丙火化气於壬水﹐火化而爲水﹐則熱從寒化﹐故太陽之气﹐水火並統﹐而獨以寒水名也。水性本寒﹐少陽三焦之火﹐隨太陽而下行﹐水得此火﹐應當不寒﹐不知水之不寒者﹐癸水而非壬水也。蓋水以蟄藏爲性﹐火祕於內﹐水斂於外﹐是謂平人﹐木火主裏﹐自內而生長之﹐故里气常溫。金水主表﹐自外而收藏之﹐故表气常淸。血生於木火﹐故血溫而內發。气化於金水﹐故气淸而外斂。人之經脈﹐厥陰在裏﹐春風之內生也。次則少陰﹐夏气之內長也。次則陽明﹐秋气之外收也。太陽在表﹐冬气之外藏也。陽髒則外淸而內溫﹐陽泄則內寒而外熱﹔外易寒水而爲熱火﹐內易溫泉而爲寒冰。外愈熱而內愈寒﹐生气絕根﹐是以死也。癸水溫而壬水寒則治﹐癸水寒而壬水熱則病。癸水病則必寒﹐壬水病則多熱﹔以丁火化於癸水﹐故少陰之髒最易病寒﹐王水化於丙火﹐故太陽之腑最易病熱﹐是以病寒者獨責癸水﹐而不責壬水﹐病熱者獨責壬水﹐而不責癸水也。

仲景《傷寒》﹐以六經立法﹐從六气也。六气之性情形狀﹐明白昭揭﹐醫必知此﹐而後知六經之證。

六經之變化𨿽多﹐總不外乎六气。此義魏晉而後﹐絕無解者。先聖之法﹐一綫莫傳﹐淩夷至於今日﹐不堪問矣。

【治厥陰風木法】桂枝苓膠湯甘艸桂枝白芍茯苓當歸阿膠生薑大棗上熱加黃芩﹐下寒加漧薑﹑附子。

【治少陰君火法】黃連丹皮湯黃連白芍生地丹皮少陰病﹐水勝火負﹐最易生寒。若有下寒﹐當用椒附。

【治少陽相火法】柴胡芍藥湯柴胡黃芩甘艸半夏人參生薑大棗白芍【治太陰濕土法】術甘苓澤湯甘艸茯苓白術澤瀉【治陽明燥金法】百合五味湯百合石膏麥冬五味【治太陽寒水法】苓甘姜附湯甘艸茯苓漧薑附子太陽病最易化生濕熱﹐以化气於丙火﹐而受制於濕土也。

若有濕熱﹐當用梔﹑膏之類。

