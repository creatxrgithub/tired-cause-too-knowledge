《四聖心源》淸黃元禦

自敍

醫有黃帝﹑岐伯﹑越人﹑仲景四聖之書﹐爭光日月。人亡代革﹐薪火無傳﹐玉楸子憫後世作者不達其意﹐旣解《傷寒》《金匱》﹐乃於己巳二月作《四聖心源》﹐解內外百病﹐原始要終﹐以繼先聖之業。創辟大略﹐遇事輟筆。庚午四月﹐北遊帝城。十一月終﹐南赴淸江。

辛未二月﹐隨駕武林。四月還署﹐研思舊艸﹐十得其九﹐厥功未竟。八月十五﹐開舟北上﹐再客京華。壬申十月﹐作天人之解﹐續成全書。癸酉二月﹐解長沙藥性﹐五月刪定《傷寒》﹐七月筆削《金匱》﹐八月修溫疫痘疹﹐成於九月十七。

維時霖雨初晴﹐商飆徐發﹐落木飄零﹐黃葉滿階。玉楸子處蕭涼之虛館﹐坐寂寞之閒牀﹐起他鄕之遙恨﹐生故國之綿思。悲哉﹗淸秋之气也﹐黯然遠客之心矣﹐爰取《心源》故本﹐加之潤色。

嗟乎﹗往者虞卿違趙而著《春秋》﹐屈原去楚而作《離騷》﹐古人論述﹐往往失地遠客﹐成於羈愁鬱悶之中。及乎書竣業就﹐乃心獨喜﹐然後知當時之失意﹐皆爲後此之得意無窮也。

同使虞卿終相趙國﹐屈原永宦楚邦﹐則《離騷》不作﹐《春秋》莫著﹐迄於今﹐其人已朽﹐其書不傳﹐兩人之得意﹐不如其失意也。

當世安樂之人﹐其得天者誠濃﹐然隙駟不畱﹐尺波電謝﹐生存而處華屋﹐零落而歸山丘﹐身與夕露同﹐名與朝華並滅﹐荊棘狐兔之中﹐樵牧歌吟之下﹐其爲安樂者焉在﹗竊以爲天之濃安樂之人﹐不如其濃羈愁之士﹐丈夫得失之際﹐非俗人之所知也。

顧自己巳﹐以至壬申﹐歷年多矣﹐元艸未就﹐是天旣長與以窮愁之境﹐而不頻假以蕭閒之日。帝眷之隆﹐何可恃也﹐良時非多﹐勗之而已。

癸酉九月甲戌昌邑黃元禦

後序

醫學盛於上古﹐而衰於後世。自黃岐立法﹐定經脈﹐和藥石﹐以治民疾﹐天下遵守﹐莫之或貳。於是有和﹑緩﹑扁鵲﹑文摯﹑陽慶﹑倉公之徒相繼而起﹐各傳其術﹐以博施當世﹐而方藥至張仲景而立極。厥後皇甫謐﹑王叔和﹑孫思邈祖述而發揚之。起廢痼﹐潤枯斃﹐含生育物﹐絕厲消﹐黃岐之道於斯爲盛。自唐以降﹐其道日衰﹐漸變古制﹐以矜新創。至於金元﹐劉完素爲瀉火之說﹐朱彥修作補陰之法。海內沿染﹐競相傳習﹐蔑視古經﹐傾議前哲﹐攻擊同異﹐辧說是非。於是爲河間之學人﹐與易水之學爭﹐爲丹溪之學人﹐與局方之學爭。門戶旣分﹐歧途錯出﹐紛紜擾亂以至於今﹐而古法蕩然矣。

夫醫𨿽藝事﹐而拯疾痛﹐系生死﹐非芝菌星鳥之術﹐可以詭誕其辭也。陰陽有紀﹐五行有序﹐脈絡有度﹐非博辧橫議所能推移其則也。一病之作﹐古今如一﹐非風俗政令有時代之異也。

一藥之入﹐順逆俄頃﹐非百年必世可虛遁其說也。然而宋元以來﹐數百年間﹐人異其說﹐家自爲法。按之往籍﹐則判若水火﹐綜其會通﹐則背若秦越﹐夫豈民有異疾﹐藥有異治哉﹖或俗學廢古﹐惡舊喜新﹐務爲變動﹐以結名節﹐凡在學人﹐莫不皆然﹐而醫其一也。故脈訣出而診要亡﹐本艸盛而物性異﹐長沙之書亂而傷寒莫治﹐劉朱之說行而雜病不起﹐天下之民﹐不死於病而死於醫﹐以生人之道﹐爲殺人之具﹐豈不哀哉﹗故凡藝或可殊途﹐惟醫必歸一致﹐古經具在﹐良驗難誣﹐有識之士﹐不能不是古而非今矣。

余少好醫學﹐博覽方籍。讀黃氏《素靈微蘊》《傷寒懸解》﹐其於黃岐秦張之道﹐若网在綱﹐有條不紊。於是乃求其全書﹐積二十年不可得。歲在己丑﹐承乏館陶貢士張君蘊山爲掖校官﹐得其書六種﹐錄以畀余﹐乃得究其說﹐而益嘆其學之至精。長沙而後﹐一火薪傳﹐非自尊也。

余旣刊《素靈微蘊》《傷寒懸解》《長沙藥解》﹐而《四聖心源》爲諸書之會極﹐乃復校而刊之。粗舉源流正變﹐以引伸其說。世之爲醫者﹐能讀黃氏書﹐則推脈義而得診法﹐究藥解而正物性﹐傷寒無夭札之民﹐雜病無膏肓之嘆。上可得黃岐秦張之精﹐次可通叔和思邈之說﹐下可除河間丹溪之獘。昭先聖之大徳﹐作生人之戴維﹐不亦懿哉﹗若乃規囿習俗﹐膠固師說﹐未遑研究﹐駭其偏矯﹐失後事之良資﹐爲下士之聞道﹐則非余之所敢知矣。

道光十二年冬十一月陽湖張琦

序

宣素不知醫。辛丑歲初夏﹐先君HT樓公抱恙﹐羣醫束手。遷延三閱月﹐勢益劇。適明府龔木民以《四聖心源》一帙見示﹐宣受而卒識之﹐嘆其說理精當﹐實爲醫家善本。急與醫者議﹐仿其意制方﹐以希一效。而疾已大漸無及﹐竊恨是書之不早見也﹗因念人子﹐當父母康彊時﹐依依承順﹐輒取岐黃家言﹐庋置弗觀﹐及一旦父母有疾﹐非不博求醫術﹐及弗獲效﹐則當父母牀褥痛楚﹐呼天號泣﹐欲嚼舌嚙臂﹐以分親痛而不可得﹐亦已無如何。而醫者方坐視成敗﹐以其必不效之術﹐嘗試於萬一﹐竟至不諱﹐則云證固不治。

嗚呼﹗言及此痛﹐何如耶﹗昔張從正撰《儒門事親》十五卷﹐蓋謂儒者﹐能明其理以事親﹐當知醫也。

是書作於昌邑黃氏﹐刻於陽湖張氏﹐因所傳未廣﹐爰與小摟弟校勘付梓﹐以廣其傳。區區抱恨私心﹐亦欲使天下仁人孝子﹐取是書而急識之﹐以善其頤養之方云爾。

道光壬寅三月丹徒趙克宣竹坪序

序

先君HT樓公﹐辛丑夏抱恙﹐延醫調治﹐仙艸無靈。迨竹坪兄於木民龔明府處得《四聖心源》一編攜歸﹐與醫者討論﹐師其意以訂方﹐而病已不可爲矣。爲人子而不知醫﹐此愚兄弟之抱憾終天而椎心泣血者也﹗伏念是編本昌邑黃氏所著﹐實稱善本﹐向曾刻於陽湖宛鄰書屋叢書中。宛鄰張氏集叢書十有十種﹐除詩﹑古文﹑詞外﹐有黃氏所著《長沙藥解》《傷寒懸解》《素靈微蘊》﹐莊氏所著《慈幼二書》﹐並張氏自著《素問釋義》諸書﹐而《心源》一書﹐尢諸書中之至粹至精者。

夫醫𨿽小道﹐理極精深﹐用之得當﹐如濟世之航﹐用之不當﹐如傷人之刃﹐可不愼歟﹗近世庸工﹐藥性湯頭一經熟讀﹐自詡通人。及入病家﹐論實論虛﹐猜寒猜熱﹐以人試藥﹐莫中病情。求其觀天時之變﹐察人事之宜﹐準古酌今﹐神而明之者﹐未易數覯。此矯其獘者﹐有勿藥中醫之說也。甚至逞其私智﹐立說著書﹐伐陽滋陰﹐損人生气。種種背妄﹐遺禍無窮﹐良可慨已﹗縱有一二依附聖經﹐彊爲詮釋﹐惜又穿鑿附會﹐龐雜不精﹐反令古聖之道﹐愈解而愈晦矣。

是編宗黃帝﹑岐伯﹑越人﹑仲景四聖人之心傳﹐而運以精思﹐達以卓論﹐抉天人之祕奧﹐闡順逆之精微﹐作述相承﹐獨標眞諦﹐舉謬悠之說﹐一掃而空之﹐其爲功豈淺鮮哉﹗愚兄弟不能早購是書以起先君之痼疾﹐而顧念世之人子或有願讀是書者﹐爰另梓流傳﹐以志終天之憾﹐且以見事親者之不可不知醫也。竹坪兄與宜悉心校讎﹐付諸剞劂﹐謹敍其意﹐以爲緣起雲。

道光壬寅歲季春下浣丹徒趙克宜小樓序

序

嗚呼﹗醫學之壞﹐至今日而極矣。其鬻術者無論也﹐卽有一二嗜古之士﹐欲以涉獵方書﹐研求醫理﹐而謬種流傳﹐往往守一先生之言﹐以爲標準。俗學茫昧﹐千手一律﹐殺人如麻﹐不可殫記。有詰而難之者﹐曰︰吾之學﹐朱﹑張﹑劉﹑李之學也﹐吾之方﹐固出自景嶽《八陣》﹑葉氏《指南》之所傳也﹐然而不愈者﹐有命焉﹐非醫之咎也。噫﹗𨿽予亦以爲非醫之咎也﹐何則彼其耳目錮蔽已深﹐性靈沒日久﹐𨿽欲自拔而不能﹐亦大可哀也已。

余自束髮﹐侍先父母疾﹐卽喜翻閱醫書。初師諭嘉言昌﹐又師陳修園念祖﹐十年無所得。道光戊申﹐江西陳廣敷溥以玉楸黃先生《醫書八種》抄本相餉。其源不盡出自醫家﹐而自唐以後﹐談醫者莫之能及﹐二千年不傳之絕學﹐至是始得其眞。爰取《四聖心源》《素靈微蘊》﹐鋟板行世﹐一時醫風﹐翕然丕變。

今湘鄕左君菊農繼明毅然以昌明醫學爲己任﹐費錢一千有奇﹐重刊其全部﹐而以校讎之役相屬。其嘉惠來學之心﹐可謂習矣。夫菊農亦嘗從事於朱﹑張﹑劉﹑李﹑景嶽《八陣》﹑葉氏《指南》之說者﹐而一旦棄之如遺。何今之自命爲名醫者先入以爲主﹐抵死而不悟﹗讀此書曾不汗流浹背﹐一發其羞惡是非之良﹐不亦愼乎﹗或曰︰朱﹑張﹑劉﹑李﹐古大家也﹐張景嶽﹑葉天士﹐亦近今之名手也﹐斯與黃氏﹐優劣惡從而辧之﹖不知黃氏所傳者﹐黃帝﹑岐伯﹑越人﹑仲景四聖之心法﹐彼則背而馳焉。異端曲學﹐足以害道﹐辭而辟之﹐大聲疾呼﹐吾黨之責也。譬之儒家﹐《素問》《靈樞》﹐醫之六經也﹐《傷寒》《金匱》﹐醫之四子書也。若黃氏之羽翼仲景﹐方之朱子﹐何多讓焉﹗宗黃氏卽以宗仲景﹐不宗仲景﹐黃岐之法不立﹐不宗黃氏﹐仲景之法不明。昌黎有言︰非三代兩漢之書不敢讀。段師琵琶﹐須不近樂器﹐十年乃可授﹐吾願世之好學深思者﹐將後世一切非聖之書﹐視之如洪水猛獸﹐而一以仲景爲歸﹐涵濡旣久﹐漸漬而化焉。若涉迷津﹐臻彼岸﹐導歧路﹐騁康莊﹐有不自旋其面目而捐棄故伎﹐如菊農之勇者﹐無是人也。

黃氏尙有《周易懸象》《素問懸解》《靈樞懸解》若干捲﹐《四庫全書提要》存目中已著錄。聞其昌邑裔孫珍藏甚密﹐儻更有大力者搜而傳之﹐於以康濟羣生﹐補救劫運﹐豈非醫林之盛事哉﹗

同治元年月四朔日湘潭後學歐陽兆熊序

序

余癸亥在資州﹐患失眠疾﹐醫者言﹐人人殊﹐各盡所學﹐迄未霍然。甲子因公赴長沙﹐遇左君繼明﹐爲治頗效。見其爲人主方輒有驗﹐詢之始知寢饋於黃氏醫書者有年。其書理明辭達﹐迥異諸家﹐因攜以入蜀。

乙丑秋﹐權渝郡錫韋卿觀察及同官諸君子咸善是書﹐相與醵金鏤版﹐以廣其傳。至是告成﹐爰弁數言﹐以志緣起。

同治丙寅八月長沙黃濟識

卷一

昔在黃帝﹐咨於岐伯﹐作《內經》以究天人之奧。其言曰︰善言天者﹐必有驗於人。然則善言人者﹐必有驗於天矣。天人一也﹐未識天道﹐焉知人理﹗慨自越人﹑仲景而後﹐祕典弗著﹐至教無傳。嘆帝宰之杳茫﹐悵民義之幽深﹐徒托大象﹐不測其原﹐空撫渺躬﹐莫解其要。人有無妄之疾﹐醫乏不死之方﹐羣稱乳虎﹐眾號蒼鷹。哀彼下泉之人﹐念我同門之友﹐作天人解。

卷一天人解陰陽變化

陰陽未判﹐一气混茫。气含陰陽﹐則有淸濁﹐淸則浮升﹐濁則沈降﹐自然之性也。升則爲陽﹐降則爲陰﹐陰陽異位﹐兩儀分焉。淸濁之間﹐是謂中气﹐中气者﹐陰陽升降之樞軸﹐所謂土也。

樞軸運動﹐淸气左旋﹐升而化火﹐濁气右轉﹐降而化水。化火則熱﹐化水則寒。方其半升﹐未成火也﹐名之曰木。木之气溫﹐升而不已﹐積溫成熱﹐而化火矣。方其半降﹐未成水也﹐名之曰金。金之气涼﹐降而不已﹐積涼成寒﹐而化水矣。

水﹑火﹑金﹑木﹐是名四象。四象卽陰陽之升降﹐陰陽卽中气之浮沈。分而名之﹐則曰四象﹐合而言之﹐不過陰陽﹐分而言之﹐則曰陰陽﹐合而言之﹐不過中气所變化耳。

四象輪旋﹐一年而周。陽升於歲半之前﹐陰降於歲半之後。陽之半升則爲春﹐全升則爲夏﹐陰之半降則爲秋﹐全降則爲冬。春生夏長﹐木火之气也﹐故春溫而夏熱。秋收冬藏﹐金水之气也﹐故秋涼而冬寒。土天專位﹐寄旺於四季之月﹐各十八日﹐而其司令之時﹐則在六月之間。土合四象﹐是謂五行也。

卷一天人解五行生克

五行之理﹐有生有克﹐木生火﹐火生土﹐土生金﹐金生水﹐水生木﹐木克土﹐土克水﹐水克火﹐火克金﹐金克木。其相生相克﹐皆以气而不以質也﹐成質則不能生克矣。

蓋天地之位﹐北寒﹑南熱﹑東溫﹑西涼。陽升於東﹐則溫气成春﹐升於南﹐則熱气成夏﹐陰降於西﹐則涼气成秋﹐降於北﹐則寒气成冬。春之溫生夏之熱﹐夏之熱生秋之涼﹐秋之涼生冬之寒﹐冬之寒生春之溫。土爲四象之母﹐實生四象﹐曰火生土者﹐以其寄宮在六月火令之後﹐六月濕盛﹐濕爲土气也。其實水火交蒸﹐乃生濕气﹐六月之時﹐火在土上﹐水在土下﹐寒熱相逼﹐是以濕動。濕者﹐水火之中气。土寄位於西南﹐南熱而西涼﹐故曰火生土﹐土生金也。

相克者﹐制其太過也。木性發散﹐斂之以金气﹐則木不過散﹔火性升炎﹐伏之以水气﹐則火不過炎﹔土性濡濕﹐疏之以木气﹐則土不過濕﹔金性收斂﹐溫之以火气﹐則金不過收﹔水性降潤﹐滲之以土气﹐則水不過潤﹐皆气化自然之妙也。

卷一天人解臟腑生成

人與天地相參也。陰陽肇基﹐爰有祖气﹐祖气者﹐人身之太極也。祖气初凝﹐美惡攸分﹐淸濁純雜﹐是不一致﹐濃薄完缺﹐亦非同倫﹐後日之靈蠢壽夭﹐貴賤貧富﹐悉於此判﹐所謂命秉於生初也。

祖气之內﹐含抱陰陽﹐陰陽之間﹐是謂中气。中者﹐土也﹐土分戊己﹐中气左旋﹐則爲己土﹐中气右轉﹐則爲戊土。戊土爲胃﹐己土爲脾。

已土上行﹐陰升而化陽﹐陽升於左﹐則爲肝﹐升於上﹐則爲心。戊土下行﹐陽降而化陰﹐陰降於右﹐則爲肺﹐降於下﹐則爲腎。肝屬木而心屬火﹐肺屬金而腎屬水。是人之五行也。

五行之中﹐各有陰陽﹐陰生五臟﹐陽生六腑。腎爲癸水﹐膀胱爲壬水﹐心爲丁火﹐小腸爲丙火﹐肝爲乙木﹐膽爲甲木﹐肺爲辛金﹐大腸爲庚金。五行各一﹐而火分君相﹐髒有心主相火之陰﹐腑有三焦相火之陽也。

卷一天人解气血原本

肝藏血﹐肺藏气﹐而气原於胃﹐血本於脾。蓋脾土左旋﹐生發之令暢﹐故溫暖而生乙木﹐胃土右轉﹐收斂之政行﹐故淸涼而化辛金﹐午半陰生﹐陰生則降﹐三陰右降﹐則爲肺金。肺金卽心火之淸降者也﹐故肺气淸涼而性收斂。子半陽生﹐陽生則升﹐三陽左升﹐則爲肝木。肝木卽腎水之溫升者也﹐故肝血溫暖而性生發。腎水溫升而化木者﹐緣己土之左旋也﹐是以脾爲生血之本。心火淸降而化金者﹐緣戊土之右轉也﹐是以胃爲化气之原。

气統於肺﹐凡臟腑經絡之气﹐皆肺气之所宣布也﹐其在臟腑則曰气﹐而在經絡則爲衛。

血統於肝﹐凡臟腑經絡之血﹐皆肝血之所流注也﹐其在臟腑則曰血﹐而在經絡則爲營。營衛者﹐經絡之气血也。

卷一天人解精神化生

肝血溫升﹐升而不已﹐溫化爲熱﹐則生心火﹐肺气淸降﹐降而不已﹐淸化爲寒﹐則生腎水。

水之寒者﹐六腑之悉凝也﹐陰極則陽生﹐故純陰之中﹐又含陽气﹐火之熱者﹐六腑之盡發也﹐陽極則陰生﹐故純陽之中﹐又胎陰气。陰中有陽﹐則水溫而精盈﹐陽中有陰﹐則气淸而神旺。

神發於心﹐方其在肝﹐神未旺也﹐而已現其陽魂﹐精藏於腎﹐方其在肺﹐精未盈也﹐而先結其陰魄。《素問》︰隨神往來者﹐謂之魂﹐並精出入者﹐謂之魄。蓋陽气方升﹐未能化神﹐先化其魂﹐陽气全升﹐則魂變而爲神。魂者﹐神之初气﹐故隨神而往來。陰气方降﹐未能生精﹐先生其魄﹐陰气全降﹐則魄變而爲精。魄者﹐精之始基﹐故並精而出入也。

卷一天人解形體結聚

肝主筋﹐其榮爪﹐心主脈﹐其榮色﹐脾主肉﹐其榮唇﹐肺主皮﹐其榮毛﹐腎主骨﹐其榮發。

凡人之身﹐骨以立其體幹﹐筋以束其關節﹐脈以通其營衛﹐肉以培其部分﹐皮以固其肌膚。

皮毛者﹐肺金之所生也﹐肺气盛則皮毛致密而潤澤。肌肉者﹐脾土之所生也﹐脾气盛則肌肉丰滿而充實。脈絡者﹐心火之所生也﹐心气盛則脈絡疏通而條達。筋膜者﹐肝木之所生也﹐肝气盛則筋膜滋榮而和暢。髓骨者﹐腎水之所生也﹐腎气盛則髓骨堅凝而輕利。五气皆備﹐形成而體具矣。

卷一天人解五官開竊

肝竅於目﹐心竅於舌﹐脾竅於口﹐肺竅於鼻﹐腎竅於耳。五臟之精气﹐開竅於頭上﹐是謂五官。

手之三陽﹐自手走頭﹐足之三陽﹐自頭走足﹐頭爲手足六陽之所聚會。五臟陰也﹐陰極生陽﹐陽性淸虛而親上﹐淸虛之極﹐神明出焉。五神發露﹐上開七竅﹐聲色臭味﹐於此攸辧。

官竅者﹐神气之門戶也。淸陽上升﹐則七竅空靈﹐濁陰上逆﹐則五官窒塞。淸升濁降﹐一定之位。人之少壯﹐淸升而濁降﹐故上虛而下實﹐人之衰老﹐淸陷而濁逆﹐故下虛而上實。七竅之空靈者﹐以其上虛﹐五官之窒塞者﹐以其上實。其實者﹐以其虛也﹐其虛者﹐以其實也。

卷一天人解五气分主

肝屬木﹐其色靑﹐其臭臊﹐其味酸﹐其聲呼﹐其液泣。心屬火﹐其臭焦﹐其味苦﹐其聲笑﹐其液汗﹐其色赤。脾屬土﹐其味甘﹐其聲歌﹐其液涎﹐其色黃﹐其臭香。肺屬金﹐其聲哭﹐其液涕﹐其色白﹐其臭腥﹐其味辛。腎屬水﹐其液唾﹐其色黑﹐其臭腐﹐其味鹹﹐其聲呻。

蓋肝主五色﹐五臟之色﹐皆肝气之所入也﹐人心爲赤﹐入脾爲黃﹐入肺爲白﹐入腎爲黑。心主五臭﹐五臟之臭﹐皆心气之所入也﹐入脾爲香﹐入肺爲腥﹐入腎爲腐﹐入肝爲臊。脾主五味﹐五臟之味﹐皆脾气之所入也﹐入肺爲辛﹐入腎爲鹹﹐入肝爲酸﹐入心爲苦。肺主五聲﹐五臟之聲﹐皆肺气之所入也﹐入腎爲呻﹐入肝爲呼﹐入心爲言﹐入脾爲歌。腎主五液﹐五臟之液﹐皆腎气之所入也﹐入肝爲淚﹐入心爲汗﹐入脾爲涎﹐入肺爲涕。

卷一天人解五味根原

木曰曲直﹐曲直作酸。火曰炎上﹐炎上作苦。金曰從革﹐從革作辛。水曰潤下﹐潤下作咸。

土爰稼穡﹐稼穡作甘。火性炎上﹐上炎則作苦。水性潤下﹐下潤則作咸。木性升發﹐直則升而曲則不升﹐郁而不升﹐是以作酸。金性降斂﹐從則降而革則不降﹐滯而不降﹐是以作辛。

使坎離交﹐龍虎回環﹐則火下炎而不苦﹐水上潤而不咸﹐木直升而不酸﹐金從降而不辛。

金木者﹐水火所由以升降也。木直則腎水隨木而左升﹐金從則心火隨金而右降。木曲而不直﹐故腎水下潤﹐金革而不從﹐故心火上炎。而交濟水火﹐升降金木之權﹐總在於土。土者﹐水火金木之中气﹐左旋則化木火﹐右轉則化金水﹐實四象之父母也。不苦﹑不咸﹑不酸﹑不辛﹐是以味甘。己土不升﹐則水木下陷﹐而作酸鹹﹐戊土不降﹐則火金上逆﹐而作苦辛。

緣土主五味﹐四象之酸苦辛鹹﹐皆土气之中郁也。

四象之內﹐各含土气﹐土郁則傳於四髒﹐而作諸味。調和五臟之原﹐職在中宮也。

卷一／／卷一／天人解／陰陽變化卷一／天人解／五行生克卷一／天人解／臟腑生成卷一／天人解／气血原本卷一／天人解／精神化生卷一／天人解／形體結聚卷一／天人解／五官開竊卷一／天人解／五气分主卷一／天人解／五味根原卷一／天人解／五情緣起卷一／天人解／精華滋生卷一／天人解／糟粕傳導卷一／天人解／經脈起止卷一／天人解／奇經部次卷一／天人解／營气營運卷一／天人解／衛气出入卷一天人解五情緣起

肝之气風﹐其志爲怒。心之气熱﹐其志爲喜。肺之气燥﹐其志爲悲。腎之气寒﹐其志爲恐。脾之气濕﹐其志爲思。蓋陽升而化火則熱﹐陰降而化水則寒。離火上熱﹐泄而不藏﹐斂之以燥金﹐則火交於坎腑﹐坎水下寒﹐藏而不泄﹐動之以風木﹐則水交於離宮。木生而火長﹐金收而水藏。當其半生﹐未能茂長﹐則郁勃而爲怒﹐旣長而神气暢達﹐是以喜也。

當其半收﹐將至閉藏﹐則牢落而爲悲﹐旣藏而志意幽淪﹐是以恐也。

物情樂升而惡降﹐升爲得位﹐降爲失位。得位則喜﹐未得則怒﹐失位則恐﹐將失敗悲﹐自然之性如此。其實總土气之回周而變化也。

己土東升﹐則木火生長﹐戊土西降﹐則金水收藏﹐生長則爲喜怒﹐收藏則爲悲恐。若輪樞莫運﹐升降失職﹐喜怒不生﹐悲恐弗作﹐則土气凝滯﹐而生憂思。

心之志喜﹐故其聲笑﹐笑者﹐气之升達而酣適也。腎之志恐﹐故其聲呻﹐呻者﹐气之沈陷而幽菀也。肝之志怒﹐故其聲呼﹐呼者﹐气方升而未達也。肺之志悲﹐故其聲哭﹐哭者﹐气方沈而將陷也。脾之志憂﹐故其聲歌﹐歌者﹐中气結郁﹐故長歌以泄懷也。

卷一天人解精華滋生

陰生於上﹐胃以純陽而含陰气﹐有陰則降﹐濁陰下降﹐是以淸虛而善容納。陽生於下﹐脾以純陰而含陽气﹐有陽則升﹐淸陽上升﹐是以溫暖而善消磨。水殼入胃﹐脾陽磨化﹐渣滓下傳﹐而爲糞溺﹐精華上奉﹐而變气血。

气統於肺﹐血藏於肝﹐肝血溫升﹐則化陽神﹐肺气淸降﹐則產陰精。五臟皆有精﹐悉受之於腎﹐五臟皆有神﹐悉受之於心﹐五臟皆有血﹐悉受之於肝﹐五臟皆有气﹐悉受之於肺﹐總由土气之所化生也。

土爰稼穡﹐稼穡作甘﹐谷味之甘者﹐秉土气也。五殼香甘﹐以養脾胃﹐土气充盈﹐分輸四子。己土左旋﹐穀气歸於心肺﹐戊土右轉﹐谷精歸於腎肝。脾胃者﹐倉稟之官﹐水谷之海﹐人有胃气則生﹐絕胃气則死。胃气卽水谷所化﹐食爲民天﹐所關非細也。

卷一天人解糟粕傳導

水谷入胃﹐消於脾陽﹐水之消化﹐較難於谷。緣脾土磨化﹐全賴於火﹐火爲土母﹐火旺土燥﹐力能克水﹐脾陽蒸動﹐水谷精華﹐化爲霧气﹐遊溢而上﹐歸於肺家﹐肺金淸肅﹐霧气降灑﹐化而爲水﹐如釜水沸騰﹐气蒸爲霧也。

气化之水﹐有精有粗﹐精者入於臟腑而爲津液﹐粗者入於膀胱而爲溲溺。溲溺通利﹐胃無停水﹐糟粕後傳是以便幹。

《靈樞﹖營衛生會》︰上焦如霧﹐中焦如漚﹐下焦如瀆。气水變化於中焦﹐漚者﹐气水方化而未盛也﹐及其已化﹐則气騰而上﹐盛於胸膈﹐故如霧露﹐水流而下﹐盛於膀胱﹐故如川瀆。川瀆之決﹐由於三焦﹐《素問﹖靈蘭祕典》︰三焦者﹐決瀆之官﹐水道出焉。

蓋三焦之火祕﹐則上溫脾胃而水道通﹐三焦之火泄﹐則下陷膀胱而水竅閉。《靈樞﹖本輸》︰三焦者﹐足太陽少陰之所將﹐太陽之別也。上踝五寸﹐別入貫腸﹐出於委陽﹐並太陽之正﹐入絡膀胱﹐約下焦﹐實則閉癃﹐虛則遺溺。以水性蟄藏﹐太陽寒水蟄藏﹐三焦之火祕於腎臟﹐則內溫而外淸。水府淸通﹐上竅常開﹐是以气化之水滲於膀胱﹐而小便利。若太陽寒水不能蟄藏﹐三焦之火泄於膀胱﹐膀胱熱癃﹐水竅不開﹐脾胃寒郁﹐但能消穀﹐不能消水﹐水不化气上騰﹐爰與谷滓並入二腸﹐而爲泄利。泄利之家﹐水入二腸而不入膀胱﹐是以小便不利。所謂實則閉癃者﹐三焦之火泄於膀胱也。

卷一天人解經脈起止

膽﹑胃﹑大腸﹑小腸﹑三焦﹑膀胱﹐是謂六腑﹐肝﹑心﹑脾﹑肺﹑腎﹑心包﹐是謂六髒﹐六髒六腑﹐是生十二經。經有手足不同﹐陽明大腸﹑太陽小腸﹑少陽三焦﹐是謂手之三陽經﹐陽明胃﹑太陽膀胱﹑少陽膽﹐是謂足之三陽經﹐太陰脾﹑少陰腎﹑厥陰肝﹐是謂足之三陰經﹐太陽肺﹑少陰心﹑厥陰心主﹐是謂手之三陰經。

手之三陽﹐自手走頭。手陽明﹐自次指﹐出合谷﹐循臂上廉﹐上頸﹐入下齒﹐左之右﹐右之左﹐上挾鼻孔。手太陽﹐自小指﹐從手外側﹐循臂下廉﹐上頸﹐至目內。手少陽﹐自名指﹐循手錶﹐出臂外﹐上頸﹐至目銳。三經皆自臂外而走頭﹐陽明在前﹐太陽在後﹐少陽在中。

足之三陽﹐自頭走足。足陽明行身之前﹐自鼻之交﹐循喉嚨﹐入缺盆﹐下乳﹐挾臍﹐循脛外﹐入大指次指。足太陽行身之後﹐自目內﹐上額﹐交巓﹐下項﹐挾脊﹐抵腰﹐貫臀﹐入中﹐出外踝﹐至小指。足少陽行身之側﹐自目銳﹐從耳後﹐下頸﹐入缺盆﹐下胸﹐循脇﹐從膝外廉﹐出外踝﹐入名指。三經皆自腿外而走足﹐陽明在前﹐太陽在後﹐少陽在中。

足之三陰﹐自足走胸。足太陰行身之前﹐自大指﹐上內踝﹐入腹﹐上膈。足少陰行身之後﹐自小指﹐循內踝﹐貫脊﹐上膈﹐注胸中。足厥陰行身之側﹐自大指﹐上內踝﹐抵小腹﹐貫膈﹐布脇肋。三經皆自腿裏而走胸﹐太陰在前﹐少陰在後﹐厥陰在中。

手之三陰﹐自胸走手。手太陰﹐自胸﹐出腋下﹐循內前廉﹐入寸口﹐至大指。手少陰﹐自胸﹐出腋下﹐循內後廉﹐抵掌後﹐至小指。手厥陰﹐自胸﹐出腋下﹐循內﹐入掌中﹐至中指。三經皆自臂裏而走手﹐太陰在前﹐少陰在後﹐厥陰在中。

手三陽之走頭﹐足三陽之走足﹐皆屬其本府而絡其所相表裏之藏﹐足三陰之走胸﹐手三陰之走手﹐皆屬其本藏而絡其所相表裏之腑。手陽明與手太陰爲表裏﹐足陽明與足太陰爲表裏﹐手太陽與手少陰爲表裏﹐足太陽與足少陰爲表裏﹐手少陽與手厥陰爲表裏﹐足少陽與足厥陰爲表裏。六陽六陰﹐分行於左右手足﹐是謂二十四經也。

卷一天人解奇經部次

奇經八脈﹑督﹑任﹑衝﹑帶﹑陽蹺﹑陰蹺﹑陽維﹑陰維。督脈行於身後﹐起於下極之兪﹐並入脊裏﹐上至風府﹐入屬於腦﹐諸陽之綱也。任脈行於身前﹐起於中極之下﹐循腹裏﹐上關元﹐入目﹐絡舌﹐諸陰之領也。衝脈起於气沖﹐並足少陰﹐挾臍上行﹐至胸中而散﹐諸經之海也。

帶脈起於季脇﹐回身一周﹐環腰如帶﹐諸經之約也。陽蹺起於跟中﹐循外踝上行﹐入於風池﹐主左右之陽也。陰蹺起於跟中﹐循內踝上行﹐交貫衝脈﹐主左右之陰也。陽維起於諸陽會﹐維絡於身﹐主一身之表也。陰維起於諸陰交﹐維絡於身﹐主一身之裏也。陽蹺﹑陰維者﹐足太陽之別。陰蹺﹑陽維者﹐足少陰之別。

凡此八脈者﹐經脈之絡也。經脈隆盛﹐入於絡脈﹐絡脈滿溢﹐不拘於經﹐內漑臟腑﹐外濡腠理﹐別道自行﹐謂之奇經也。

卷一天人解營气營運

水谷入胃﹐化生气血。气之剽悍者﹐行於脈外﹐命之曰衛。血之精專者﹐行於脈中﹐命之曰營。

營衛營運﹐一日一夜﹐周身五十度。人一呼﹐脈再動﹐一吸﹐脈再動﹐呼吸定息﹐脈五動﹐閏以太息﹐脈六動。一息六動﹐人之常也﹐一動脈行一寸﹐六動脈行六寸。

《靈樞﹖脈度》︰手之六陽﹐從手至頭﹐長五尺﹐五六三丈。手之六陰﹐從手至胸﹐長三尺五寸﹐三六一丈八尺﹐五六三尺﹐合二丈一尺。足之六陽﹐從足至頭﹐長八尺﹐六八四丈八尺。足之六陰﹐從足至胸﹐長六尺五寸﹐六六三丈六尺﹐五六三尺﹐合三丈九尺。蹺脈從足至目﹐長七尺五寸﹐二七一丈四尺﹐二五一尺﹐合一丈五尺。督脈﹑任脈﹐長四尺五寸﹐二四八尺﹐二五一尺﹐合九尺。凡都合一十六丈二尺。平人一日一夜﹐一萬三千五百息﹐一息脈行六寸﹐十息脈行六尺。一日百刻﹐一刻一百三十五息﹐人气半周於身﹐脈行八丈一尺﹐兩刻二百七十息﹐人气一周於身﹐脈行十六丈二尺﹐百刻一萬三千五百息﹐人气五十周於身﹐脈行八百一十丈。

營气之行也﹐常於平旦寅時﹐從手太陰之寸口始。自手太陰注手陽明﹐足陽明注足太陰﹐手少陰注手太陽﹐足太陽注足少陰﹐手厥陰注手少陽﹐足少陽注足厥陰﹐終於兩蹺﹑督﹑任﹐是謂一周也。二十八脈﹐周而復始﹐陰陽相貫﹐如環無端。五十周畢﹐明日寅時﹐又會於寸口。此營气之度也。

卷一天人解衛气出入

衛气﹐書行陽經二十五周﹐夜行陰髒二十五周。

衛气之行也﹐常於平旦寅時﹐從足太陽之睛明始。晴明在目之內﹐﹝足太陽之穴也。﹞

平旦陽气出於目﹐目張則气上行於頭﹐循項﹐下足太陽﹐至小指之端。別入目內﹐下手太陽﹐至小指之端。別入目銳﹐下足少陽﹐至小指次指之端。上循手少陽之分側﹐下至名指之端。別入耳前﹐下足陽明﹐至中指之端。別入耳下﹐下手陽明﹐至次指之端。其至於足也﹐入足心﹐出內踝﹐下入足少陰經。陰蹺者﹐足少陰之別﹐屬於目內﹐自陰蹺而復合於目﹐交於足太陽之晴明﹐是謂一周。如此者﹐二十五周。日入陽盡﹐而陰受气矣﹐於是內入於陰藏。

其入於陰也﹐常從足少陰之經而注於腎﹐腎注於心﹐心注於肺﹐肺注於肝﹐肝注於脾﹐脾復注於腎﹐是謂一周。如此者﹐二十五周。平旦陰盡而陽受气矣﹐於是外出於陽經。其出於陽也﹐常從腎至足少陰之經而復合於目。

衛气入於陰則寐﹐出於陽則寤。一日百刻﹐周身五十﹐此衛气之度也。《難經》營衛相隨之義﹐言營行脈中﹐衛行脈外﹐相附而行﹐非謂其同行於一經也。

卷二

內外感傷﹐百變不窮﹐溯委窮源﹐不過六气。六气了徹﹐百病莫逃﹐義至簡而法至精也。仲景旣沒﹐此義遂晦﹐寒熱錯訛﹐燥濕乖謬﹐零素雪於寒泉﹐飄溫風於陽谷﹐以水益水而愈深﹐以火益火而彌熱。生靈夭札﹐念之疚心﹐作六气解。

卷二六气解六气名目

厥陰風木足厥陰肝乙木手厥陰心主相火少陰君火手少陰心丁火足少陰腎癸水少陽相火手少陽三焦相火足少陽膽甲木太陰濕土足太陰脾己土手太陰肺辛金陽明燥金手陽明大腸庚金足陽明胃戊土太陽寒水足太陽膀胱壬水手太陽小腸丙火卷二六气解六气從化

天有六气﹐地有五行﹐六气者﹐風﹑熱﹑暑﹑濕﹑燥﹑寒﹐五行者﹐木﹑火﹑土﹑金﹑水。在天成像﹐在地成形﹐六气乃五行之魂﹐五行卽六气之魄。人爲天地之中气﹐秉天气而生六腑﹐秉地气而生五臟。六气五行﹐皆備於人身﹐內傷者﹐病於人气之偏﹐外感者﹐因天地之气偏﹐而人气感之。

內外感傷﹐總此六气。其在天者﹐初之气﹐厥陰風木也﹐在人則肝之經應之。二之气﹐少陰君火也﹐在人則心之經應之。三之气﹐少陽相火也﹐在人則三焦之經應之。四之气﹐太陰濕土也﹐在人則脾之經應之。五之气﹐陽明燥金也﹐在人則大腸之經應之。六之气﹐太陽寒水也﹐在人則膀胱之經應之。

天人同气也﹐經有十二﹐六气統焉。足厥陰以風木主令﹐手厥陰火也﹐從母化气而爲風。手少陽以相火主令﹐足少陽木也﹐從子化气而爲暑。手少陰以君火主令﹐足少陰水也﹐從妻化气而爲熱。足太陽以寒水主令﹐手太陽火也﹐從夫化气而爲寒。足太陽以濕土主令﹐手太陰金也﹐從母化气而爲濕。手陽明以燥金主令﹐足陽明土也﹐從子化气而爲燥。

蓋癸水上升﹐而化丁火﹐故手少陰以君火司气﹐而足少陰癸水在從化之例。丙火下降﹐而化壬水﹐故足太陽以寒水當權﹐而手太陽丙火在奉令之條。木之化火也﹐木气方盛﹐而火气初萌﹐母彊子弱﹐故手厥陰以相火而化气於風木。火气旣旺﹐而木气已虛﹐子壯母衰﹐故足少陽以甲木而化气於相火。土之化金也﹐土气方盛﹐而金气初萌﹐母彊子弱﹐故手太陰以辛金而化气於濕土。金气方旺﹐而土气已虛﹐子壯母衰﹐故足陽明以戊土而化气於燥金。母气用事﹐子弱未能司權﹐則子從母化﹐子气用事﹐母虛不能當令﹐則母從子化﹐所謂將來者進﹐成功者退﹐自然之理也。

卷二六气解六气偏見

人之六气﹐不病則不見﹐凡一經病則一經之气見。平人六气調和﹐無風﹑無火﹑無濕﹑無燥﹑無熱﹑無寒﹐故一气不至獨見﹐病則或風﹑或火﹑或濕﹑或燥﹑或寒﹑或熱﹐六气不相交濟﹐是以一气獨見。如厥陰病則風盛﹐少陰病則熱盛﹐少陽病則暑盛﹐太陰病則濕盛﹐陽明病則燥盛﹐太陽病則寒盛也。

以此气之偏盛﹐定緣彼气之偏虛。如厥陰風盛者﹐土金之虛也。少陰熱盛﹑少陽暑盛者﹐金水之虛也。太陰濕盛者﹐水木之虛也。陽明燥盛者﹐木火之虛也。太陽寒盛者﹐火土之虛也。以六气之性﹐實則克其所勝而侮所不勝﹐虛則己所不勝者乘之﹐而己所能勝者亦來侮之也。

究之一气之偏盛﹐亦緣於虛。厥陰能生﹐則陽气左升而木榮﹐其風盛者﹐生意之不遂也。少陰能長﹐則君火顯達而上淸﹐其熱盛者﹐長气之不旺也。陽明能收﹐則陰气右降而金肅﹐其燥盛者﹐收令之失政也。太陽能藏﹐則相火閉蟄而下暖﹐其寒盛者﹐髒气之不行也。土爲四維之中气﹐木火之能生長者﹐太陰己土之陽升也﹐金水之能收藏者﹐陽明戊土之陰降也。

中气旺則戊己轉運而土和﹐中气衰則脾胃濕盛而不運。土生於火而火滅於水﹐土燥則克水﹐土濕則水气泛濫﹐侮土而滅火。水泛土濕﹐木气不達﹐則生意盤塞﹐但能賊土﹐不能生火以培土﹐此土气所以困敗也。血藏於肝而化於脾﹐太陰土燥﹐則肝血枯而膽火炎﹐未嘗不病。

但足太陰脾以濕土主令﹐足陽明胃從燥金化气﹐濕爲本气而燥爲化气﹐是以燥气不敵濕气之旺。陰易盛而陽易衰﹐土燥爲病者﹐除陽明傷寒承气證外不多見﹐一切內外感傷雜病﹐盡緣土濕也。

卷二六气解本气衰旺

經有十二﹐司化者六經﹐從化者六經。從化者不司气化﹐總以司化者爲主﹐故十二經統於六气。病則或見司化者之本气﹐或見從化者之本气﹐或司化者而見從化之气﹐或從化者而見司化之气﹐全視乎本气之衰旺焉。

手少陰以君火司化﹐足少陰之水從令而化熱者﹐常也。而足少陰之病寒﹐是從化者自見其本气﹐以水性原寒﹐手少陰之病寒﹐是司化者而見從化之气﹐以君火原從水化也。足太陽以寒水司化﹐手太陽之火從令而化寒者﹐常也。而手太陽之病熱﹐是從化者自見其本气﹐以火性原熱﹐足太陽之病熱﹐是司化者而見從化之气﹐以寒水原從火化也。足厥陰以風木司化﹐手厥陰之火從令而化風﹐手少陽以相火司化﹐足少陽之木從令而化暑者﹐常也。而手厥陰之病暑﹐足少陽之病風﹐是從化者自見其本气﹐以火性生暑而木性生風也。足太陰以濕土司化﹐手太陰之金從令而化濕﹐手陽明以燥金司化﹐足陽明之土從令而化燥者﹐常也。而手太陰之病燥﹐足陽明之病濕﹐是從化者自見其本气﹐以金性本燥而土性本濕也。

大抵足太陽𨿽以寒化﹐而最易病熱。手少陰𨿽以熱化﹐而最易病寒。厥陰原以風化﹐而風盛者固多。少陽𨿽以火化﹐而火敗者非少。金性本燥﹐而手太陰從土化濕者﹐常有七八。土性本濕﹐而足陽明從金化燥者﹐未必二三也。

卷二六气解厥陰風木

風者﹐厥陰木气之所化也﹐在天爲風﹐在地爲木﹐在人爲肝。足厥陰以風木主令﹐手厥陰心主以相火而化气於風木﹐緣木實生火﹐風木方盛﹐子气初胎﹐而火令未旺也。

冬水閉藏﹐一得春風鼓動﹐陽從地起﹐生意乃萌。然土气不升﹐固賴木气以升之﹐而木气不達﹐實賴土气以達焉。蓋厥陰肝木﹐生於腎水而長於脾土﹐水土溫和﹐則肝木發榮﹐木靜而風恬﹐水寒土濕﹐不能生長木气﹐則木郁而風生。

木以發達爲性﹐己土濕陷﹐抑遏乙木發達之气﹐生意不遂﹐故鬱怒而克脾土﹐風動而生疏泄。凡腹痛下利﹐亡汗失血之證﹐皆風木之疏泄也。肝藏血而華色﹐主筋而榮爪﹐風動則血耗而色枯﹐爪脆而筋急。凡黑唇靑﹐爪斷筋縮之證﹐皆風木之枯燥也。及其傳化乘除﹐千變不窮﹐故風木者﹐五臟之賊﹐百病之長。凡病之起﹐無不因於木气之郁﹐以肝木主生﹐而人之生气不足者﹐十常八九﹐木气抑鬱而不生﹐是以病也。

木爲水火之中气﹐病則土木郁迫﹐水火不交﹐外燥而內濕﹐下寒而上熱。手厥陰﹐火也﹐木气暢遂﹐則厥陰心主從令而化風﹐木气抑鬱﹐則厥陰心主自現其本气。是以厥陰之病﹐下之則寒濕俱盛﹐上之則風熱兼作﹐其气然也。

卷二六气解少陽相火

暑者﹐少陽相火之所化也﹐在天爲暑﹐在地爲火﹐在人爲三焦。手少陽以相火主令﹐足少陽膽以甲木而化气於相火﹐緣火生於木﹐相火旣旺﹐母气傳子﹐而木令已衰也。

三焦之火﹐隨太陽膀胱之經下行﹐以溫水藏﹐出中﹐貫腸﹐而入外踝。君火升於足而降於手﹐相火升於手而降於足﹐少陽之火降﹐水得此火﹐而後通調﹐故三焦獨主水道。《素問﹖靈蘭祕典》︰三焦者﹐決瀆之官﹐水道出焉。膀胱者﹐州都之官﹐津液藏焉﹐气化則能出矣。蓋水性閉蟄而火性疏泄﹐閉蟄則善藏﹐疏泄則善出。《靈樞﹖本輸》︰三焦者﹐入絡膀胱﹐約下焦﹐實則閉癃﹐虛則遺溺。相火下蟄﹐水髒溫暖而水腑淸利﹐則出不至於遺溺﹐藏不至於閉癃﹐而水道調矣。水之所以善藏者﹐三焦之火祕於腎臟也﹐此火一泄﹐陷於膀胱﹐實則下熱而閉癃﹐虛則下寒而遺溺耳。

手之陽淸﹐足之陽濁﹐淸則升而濁則降。手少陽病則不升﹐足少陽病則不降﹐凡上熱之證﹐皆甲木之不降﹐於三焦無關也。相火本自下行﹐其不下行而逆升者﹐由於戊土之不降。戊土與辛金﹐同主降斂﹐土降而金斂之﹐相火所以下潛也。戊土不降﹐辛金逆行﹐收气失政﹐故相火上炎。

足少陽𨿽從三焦化火﹐而原屬甲木﹐病則兼現其本气。相火逆行﹐則克庚金﹐甲木上侵﹐則賊戊土。手足陽明﹐其气本燥﹐木火雙刑﹐則燥熱郁發﹐故少陽之病﹐多傳陽明。然少陽之气﹐陰方長而陽方消﹐其火𨿽盛﹐而亦易衰。陰消陽長則壯﹐陰長陽消則病﹐病於相火之衰者﹐十之八九﹐﹝內傷驚悸之證﹐皆相火之衰也。﹞病於相火之旺者﹐十之一二而已。﹝傷寒少陽有之﹞

卷二六气解少陰君火

熱者﹐少陰君火之所化也﹐在天爲熱﹐在地爲火﹐在人爲心。少陰以君火主令﹐手少陰心﹐火也﹐足少陰腎﹐水也﹐水火異气﹐而以君火統之﹐緣火位於上而生於下。坎中之陽﹐火之根也﹐坎陽升則上交離位而化火﹐火升於水﹐是以癸水化气於丁火。水化而爲火﹐則寒從熱化﹐故少陰之气﹐水火並統﹐而獨以君火名也。

君火𨿽降於手而實升於足﹐陽盛則手少陰主令於上而癸水亦成溫泉﹐陰盛則足少陰司气於下而丁火遂爲寒灰。以丁火𨿽司气化﹐而制勝之權﹐終在癸水﹐所恃者﹐生土以鎭之。但土𨿽克水﹐而百病之﹐作率由土濕﹐濕則不能克水而反被水侮。土能克水者﹐惟傷寒陽明承气一證﹐其餘則寒水侮土者﹐十九不止。土潰則火敗﹐故少陰一病﹐必寒水泛濫而火土俱負﹐其勢然也。至於上熱者﹐此相火之逆也。火中有液﹐癸水之根﹐相火上逆﹐災及宮城﹐心液消亡﹐是以熱作。凡少陰病熱﹐乃受累於相火﹐實非心家之過。而方其上熱﹐必有下寒﹐以水火分離而不交也。見心家之熱﹐當顧及腎家之寒。蓋水火本交﹐彼此相交﹐則爲一气﹐不交則離析分崩﹐逆爲冰炭。究之火不勝水﹐則上熱不敵下寒之劇﹐不問可知也。

血根於心而藏於肝﹐气根於腎而藏於肺﹐心火上熱﹐則淸心家之血﹐腎水下寒﹐則暖腎家之气。故補肝之血則宜溫﹐補心之血則宜淸﹐補肺之气則宜涼﹐補腎之气則宜暖﹐此定法也。

卷二六气解太陰濕土

濕者﹐太陰土气之所化也﹐在天爲濕﹐在地爲土﹐在人爲脾。太陰以濕土主令﹐辛金從土而化濕﹐陽明以燥金主令﹐戊土從金而化燥。己土之濕爲本气﹐戊土之燥爲子气﹐故胃家之燥﹐不敵脾家之濕﹐病則土燥者少而土濕者多也。

太陰主升﹐己土升則癸水與乙木皆升。土之所以升者﹐脾陽之發生也﹐陽虛則土濕而不升﹐己土不升﹐則水木陷矣。火金在上﹐水木在下﹐火金降於戊土﹐水木升於己土。戊土不降﹐則火金上逆﹐己土不升﹐則水木下陷﹐其原總由於濕盛也。

《子華子》︰陰陽交﹐則生濕。濕者﹐水火之中气﹐上濕則化火而爲熱﹐下濕則化水而爲寒。然上亦有濕寒﹐下亦有濕熱。濕旺气郁﹐津液不行﹐火盛者﹐燻蒸而生熱痰﹐火衰者﹐泛濫而生寒飲﹐此濕寒之在上者。濕旺水郁﹐膀胱不利﹐火衰者﹐流溢而爲白淫﹐火盛者﹐梗澀而爲赤濁﹐此濕熱之在下者。

便黃者﹐土色之下傳﹐便赤者﹐木气之下陷。緣相火在水﹐一綫陽根﹐溫升而化乙木。

木中溫气﹐生火之母﹐升則上達而化火﹐陷則下郁而生熱。木气不達﹐侵逼土位﹐以其郁熱傳於己土﹐己土受之﹐於是浸淫於膀胱。五行之性﹐病則傳其所勝﹐其勢然也。

陰易盛而陽易衰﹐故濕气恆長而燥气恆消。陰盛則病﹐陽絕則死﹐理之至淺﹐未嘗難知。後世庸愚﹐補陰助濕﹐瀉火伐陽﹐病家無不夭枉於滋潤﹐此古今之大禍也。

卷二六气解陽明燥金

燥者﹐陽明金气之所化也﹐在天爲燥﹐在地爲金﹐在人爲大腸。陽明以燥金主令﹐胃土從令而化燥﹐太陰以濕土主令﹐肺金從令而化濕。胃土之燥﹐子气而非本气﹐子气不敵本气之旺﹐故陰盛之家﹐胃土恆濕。肺金之濕﹐母气而非本气﹐母气不敵本气之旺﹐故陽盛之家﹐肺金恆燥。

太陰性濕﹐陽明性燥﹐燥濕調停﹐在乎中气﹐旺則辛金化气於濕土而肺不傷燥﹐戊土化气於燥金而胃不傷濕。中气衰則陰陽不交而燥濕偏見﹐濕勝其燥﹐則飲少而食減﹐溺澀而便滑﹐燥勝其濕﹐則疾饑而善渴﹐水利而便堅。

陰易進而陽易退﹐濕勝者常多﹐燥勝者常少﹐辛金化濕者﹐十之八九﹐戊土化燥者﹐百不二三。陽明𨿽燥﹐病則太陰每勝而陽明每負﹐土燥而水虧者﹐傷寒陽明承气證外﹐絕無而僅有﹐是以仲景垂法﹐以少陰負趺陽者爲順。緣火勝則土燥﹐水勝則土濕﹐燥則克水﹐濕則反爲水侮。水負則生﹐土負則死﹐故少陰宜負而趺陽宜勝。以土能勝水﹐則中气不敗﹐未有中气不敗而人死者。

燥爲寒熱之中气﹐上燥則化火而爲熱﹐下燥則化水而爲寒。反胃噎膈之家﹐便若羊矢﹐其胃則濕而腸則燥。

濕爲陰邪﹐陰性親下﹐故根起於脾土而標見於膝踝﹐燥爲陽邪﹐陽性親上﹐故根起於大腸而標見於肘腕。所謂陰邪居下﹐陽邪居上一定之位也。

然上之燥﹐亦因於下之濕。中風之家﹐血枯筋縮﹐其膝踝是濕﹐而肘腕未嘗非燥使己土不濕﹐則木榮血暢﹐骨弱筋柔﹐風自何來﹗醫家識燥濕之消長﹐則仲景堂奧可階而升矣。

卷二／／卷二／六气解／六气名目卷二／六气解／六气從化卷二／六气解／六气偏見卷二／六气解／本气衰旺卷二／六气解／厥陰風木卷二／六气解／少陽相火卷二／六气解／少陰君火卷二／六气解／太陰濕土卷二／六气解／陽明燥金卷二／六气解／太陽寒水卷二／六气解／六气治法卷二／六气解／六气治法治厥陰風木法卷二／六气解／六气治法治少陰君火法卷二／六气解／六气治法治少陽相火法卷二／六气解／六气治法治太陰濕土法卷二／六气解／六气治法治陽明燥金法卷二／六气解／六气治法治太陽寒水法卷二六气解太陽寒水

寒者﹐太陽水气之所化也﹐在天爲寒﹐在地爲水﹐在人爲膀胱﹐太陽以寒水主令﹐足太陽膀胱﹐水也﹐手太陽小腸﹐火也﹐火水異气而以寒水統之﹐緣水位於下而生於上。離中之陰﹐水之根也﹐離陰降而下交坎位而化水﹐水降於火﹐是以丙火化气於壬水。火化而爲水﹐則熱從寒化﹐故太陽之气﹐水火並統﹐而獨以寒水名也。

水性本寒﹐少陽三焦之火﹐隨太陽而下行﹐水得此火﹐應當不寒。不知水之不寒者﹐癸水而非壬水也。蓋水以蟄藏爲性﹐火祕於內﹐水斂於外﹐是謂平人。木火主裏﹐曰內而生長之﹐故里气常溫﹐金水主表﹐自外而收藏之﹐故表气常淸。血生於木火﹐故血溫而內發﹐气化於金水﹐故气淸而外斂。人之經脈﹐厥陰在裏﹐春气之內生也﹐次則少陰﹐夏气之內長也﹐次則陽明﹐秋气之外收也﹐太陽在表﹐冬气之外藏也。陽藏則外淸而內溫﹐陽泄則內寒用外熱。外易寒水而爲熱火﹐內易溫泉而爲寒冰﹐外愈熱而內愈寒﹐生气絕根﹐是以死也。

癸水溫而壬水寒則治﹐癸水寒而壬水熱則病。癸水病則必寒﹐壬水病則多熱。以丁火化於癸水﹐故少陰之髒﹐最易病寒﹐壬水化於丙火﹐故太陽之腑﹐最易病熱。是以病寒者﹐獨責癸水而不責壬水﹐病熱者﹐獨責壬水而不責癸水也。

卷二六气解六气治法

仲景《傷寒》﹐以六經立法﹐從六气也。六气之性情形狀﹐明白昭揭﹐醫必知此﹐而後知六經之證。

六經之變化𨿽多﹐總不外乎六气﹐此義魏晉而後﹐絕無解者。先聖之法﹐一綫莫傳﹐淩夷至於今日﹐不堪問矣。

卷二六气解六气治法

桂枝苓膠湯

甘艸桂枝白芍茯苓當歸阿膠生薑大棗上熱加黃芩。下寒加漧薑﹑附子。

卷二六气解六气治法

黃連丹皮湯

黃連白芍生地丹皮少陰病﹐水勝火負﹐最易生寒。若有下寒﹐當用椒﹑附。

卷二六气解六气治法

柴胡芍藥湯

柴胡黃芩甘艸半夏人參生薑大棗白芍卷二六气解六气治法

術甘苓澤湯

甘艸茯苓白術澤瀉卷二六气解六气治法

百合五味湯

百合石膏麥冬五味卷二六气解六气治法

甘姜附湯

甘艸茯苓漧薑附子太陽病﹐最易化生濕熱﹐以化气於丙火﹐而受制於濕土也。若有濕熱﹐當用梔﹑膏之類。

卷三

六腑化谷﹐津液布揚﹐流溢經絡﹐會於气口﹐气口成寸﹐以決死生。微妙在脈﹐不可不察。

醫法無傳﹐脈理遂湮﹐金簡長封﹐玉字永埋。方書累架﹐七診之義無聞﹐醫錄連牀﹐九候之法莫著﹐旣迷罔於心中﹐復綿昧於指下﹐使踟躕之餘﹐命飽庸妄之毒手。顧此恨恨﹐廢捲永懷﹐作脈法解。

卷三脈法解寸口脈法

飲食入胃﹐腐化消磨﹐手太陰散其精華﹐遊溢經絡﹐以化气血。气血周流﹐現於气口﹐以成尺寸。

气口者﹐手太陰肺經之動脈也。關前爲寸﹐關後爲尺﹐尺爲陰而寸爲陽﹐關者﹐陰陽之中气也。寸口在魚際之分﹐關上在大淵之分﹐尺中在經渠之分。

心與小腸﹐候於左寸﹐肺與大腸﹐候於右寸﹐肝膽候於左關﹐脾胃候於右關﹐腎與膀胱﹐候於兩尺﹐心主三焦﹐隨水下蟄﹐亦附此焉。《素問﹖脈要精微論》︰尺內兩傍﹐則季脇也﹐尺外以候腎﹐尺裏以候腹。中附上﹐左外以候肝﹐內以候膈﹐右外以候胃﹐內以候脾﹐兩關部也。上附上﹐右外以候肺﹐內以候胸中﹐左外以候心﹐內以候膻中﹐兩寸部也。前以候前﹐後以候後。上竟上者﹐胸喉中事也。下竟下者﹐少腹腰股膝脛足中事也。謹調尺寸﹐而表裏上下﹐於此得矣。

蓋肺主藏气﹐而朝百脈﹐十二經之气﹐皆受之於肺。平旦寅初﹐肺气流布﹐起於寸口﹐營運十二經中﹐周而復始。一日一夜﹐五十度畢﹐次日平旦寅初﹐復會於寸口。寸口者﹐脈之大會﹐﹝此曰寸口﹐乃寸尺三部之總名﹐非但魚際己也。﹞故十二經之盛衰﹐悉見於此。《靈樞﹖經脈》︰經脈者﹐常不可見也﹐其虛實也﹐以气口知之﹐此气口所以獨爲五臟主也。﹝气口卽寸口手之三陽﹐自手走頭﹐大小腸腑𨿽至濁﹐而經行頭上﹐則爲至淸﹐故與心肺同候於兩寸﹐越人十難﹐實爲定法。近人乃欲候大小腸於兩尺﹐乖謬極矣﹗﹞

卷三脈法解寸口人迎脈法

气口者﹐手太陰經之動脈﹐在魚際之下﹐人迎者﹐足陽明經之動脈﹐在結喉之旁。太陰行气於三陰﹐故寸口可以候五臟﹐陽明行气於三陽﹐故人迎可以候六腑。以太陰爲五臟之首﹐陽明爲六腑之長也。

髒陰盛則人迎小而寸口大﹐虛則人迎大而寸口小﹐腑陽衰則寸口大而人迎小﹐旺則寸口小而人迎大。《靈樞﹖禁服》︰寸口主中﹐人迎主外﹐春夏人迎微大﹐秋冬寸口微大﹐如是者﹐命曰平人。人迎大一倍於寸口﹐病在足少陽﹐一倍而躁﹐在手少陽。人迎二倍﹐病在足太陽﹐二倍而躁﹐在手太陽。人迎三倍﹐病在足陽明﹐三倍而躁﹐在手陽明。盛則爲熱﹐虛則爲寒﹐緊則病痺﹐代則乍甚乍閒。人迎四倍﹐且大且數﹐名曰溢陽﹐溢陽爲外格﹐死不治。寸口大一倍於人迎﹐病在足厥陰﹐一倍而躁﹐在手厥陰。寸口二倍﹐病在足少陰﹐二倍而躁﹐在手少陰。寸口三倍﹐病在足太陰﹐三倍而躁﹐在手太陰。盛則脹滿﹑寒中﹑食不化﹐虛則熱中﹑出麋﹑少气﹑溺色變﹐緊則痛痺﹐代則乍痛乍止。寸口四倍﹐且大且數﹐名曰溢陰﹐溢陰爲內關﹐死不治。《靈樞﹖經脈》︰人迎與脈口﹝卽寸口也。﹞俱盛四倍以上﹐命曰關格﹐關格者﹐與之短期。《靈樞﹖五色》︰人迎盛堅者﹐傷於寒﹐气口盛堅者﹐傷於食。以气口主裏﹐傷食則陰鬱於內﹐故气口盛堅﹐人迎主表﹐傷寒則陽郁於外﹐故人迎盛堅。此診寸口人迎之法也。﹝寸口人迎之脈﹐載在經文﹐後世乃有左爲人迎﹑右爲气口之說﹐無稽妄談﹐不足辧也。﹞

卷三脈法解三部九候脈法

十二經皆有動脈﹐上部之動脈在頭﹐中部之動脈在手﹐下部之動脈在足﹐是爲三部。一部三候﹐是爲九候。《素問﹖三部九候論》︰人有三部﹐部有三候。三候者﹐有天﹑有地﹑有人也。

上部天﹐兩額之動脈﹐足少陽之頷厭也﹐上部地﹐兩頰之動脈﹐足陽明之地倉﹑大迎也﹐上部人﹐耳前之動脈﹐手少陽之和也。中部天﹐手太陰之太淵﹑經渠也﹐中部地﹐手陽明之合谷也﹐中部人﹐手少陰之神門也。下部天﹐足厥陰之五里也﹐下部地﹐足少陰之太溪也﹐下部人﹐足太陰之箕門也。

下部之天以候肝﹐地以候腎﹐人以候脾胃之气。中部之天以候肺﹐地以候胸中之气﹐人以候心。上部之天以候頭角之气﹐地以候口齒之气﹐人以候耳目之气也。下部之天﹐女子則取太衝。下部之人﹐胃气則候於陽明之衝陽﹐仲景謂之趺陽。此三部九候之法也。﹝《難經》︰三部者﹐寸關尺也﹐九候者﹐浮中沈也﹐與《素問》不同﹐此一部中之三部九候也﹐另是一法。﹞

卷三脈法解臟腑脈象

五臟爲陰﹐六腑爲陽﹐陰陽旣殊﹐脈象攸分。肝脈弦﹐心脈洪﹐脾脈緩﹐肺脈澀﹐腎脈沈。

其甚者爲髒﹐其微者爲腑。《難經》︰心脈急甚者﹐肝邪干心也﹐微急者﹐膽邪干小腸也。

心脈大甚者﹐心邪自乾心也﹐微大者﹐小腸邪自幹小腸也。心脈緩甚者﹐脾邪干心也﹐微緩者﹐胃邪干小腸也。心脈澀甚者﹐肺邪干心也﹐微澀者﹐大腸邪干小腸也。心脈沈甚者﹐腎邪干心也﹐微沈者﹐膀胱邪干小腸也。其它臟腑﹐依此類推。甚者沈而得之﹐微者浮而得之。

大抵腑脈浮數﹐髒脈沈遲﹐仲景脈法︰浮爲在表﹐沈爲在裏﹐數爲在腑﹐遲爲在髒是也。蓋陽外陰內﹐一定之理。腑气內交﹐髒气外濟﹐則陰陽平而脈息調。腑病則气不內交﹐是以但浮而不沈﹐髒病則气不外濟﹐是以但沈而不浮也。﹝觀越人十難一脈十變之義﹐大腸﹑小腸俱候於心脈﹐可知欲候大小腸於兩尺之誤﹗﹞

卷三脈法解四時脈體

天地之气﹐生長於春夏﹐收藏於秋冬。人與天地同气也﹐陽气生長﹐則脈浮升﹐陰气收藏﹐則脈沈降﹐是以春之脈升﹐夏之脈浮﹐秋之脈降﹐冬之脈沈。

《素問﹖脈要精微論》︰天地之變﹐陰陽之應﹐彼春之暖﹐爲夏之暑﹐彼秋之忿﹐爲冬之怒。四變之動﹐脈與之上下﹐以春應中規﹐夏應中矩﹐秋應中衡﹐冬應中權。是故冬至四十五日﹐陽气微上﹐陰气微下﹐夏至四十五日﹐陰气微上﹐陽气微下。陰陽有時﹐與脈爲期﹐春日浮﹐如魚之遊在波﹐夏日在膚﹐泛泛乎萬物有餘﹐秋日下膚﹐蟄虫將去﹐冬日在骨﹐蟄虫周密﹐君子居室。升降浮沈﹐隨時變更﹐寸脈本浮﹐而一交秋冬﹐則見沈意﹐尺脈本沈﹐而一交春夏﹐則見浮機。此气化一定﹐毫髮不爽也。

仲景脈法︰春弦秋浮﹐冬沈夏洪。弦者﹐浮升之象。洪者﹐浮之極也。浮者﹐金气方收﹐微有降意﹐而未能遽沈。大約春脈沈而微浮﹐夏則全浮﹐秋脈浮而微沈﹐冬則全沈。仲景脈法﹐原與經義相同耳。

卷三脈法解眞髒脈義

土者﹐四維之中气也。脾以陰土而含陽气﹐故脾陽左升則化肝木﹐胃以陽土而胎陰气﹐故胃陰右降則化肺金。金降於北﹐涼气化寒﹐是謂腎水﹐木升於南﹐溫气化熱﹐是謂心火。肺﹑肝﹑心﹑腎﹐四象攸分﹐實則脾胃之左右升降而變化者也。

脾胃者﹐四髒之母﹐母气虧敗﹐四子夫養﹐脈見眞髒﹐則人死焉﹐故四髒之脈﹐必以胃气爲本。肝脈弦﹐心脈鉤﹐肺脈毛﹐腎脈石﹐脾胃脈緩。其弦鉤毛石而緩者﹐是四髒之有胃气也。其弦鉤毛石而不緩者﹐是謂眞髒脈。眞髒脈見﹐胃气敗竭﹐必死不救也。玉機眞髒論︰脾脈者﹐土也﹐孤髒以灌四旁者也。平人气象論︰平人之常气稟於胃﹐胃者﹐平人之常气也﹐人無胃气曰逆﹐逆者死。人以水谷爲本﹐故人絕水谷則死﹐脈無胃气亦死。所謂無胃气者﹐但得眞髒脈﹐不得胃气也。

所謂眞髒脈者﹐眞肝脈至﹐中外急﹐如循刀刃責責然﹐如按琴瑟弦﹐色靑白不澤﹐毛折﹐乃死。眞心脈至﹐堅而搏﹐如循薏苡子累累然﹐色赤黑不澤﹐毛折﹐乃死。眞脾脈至﹐弱而乍數乍疏﹐色黃靑不澤﹐毛折﹐乃死。眞肺脈至﹐大而虛﹐如以毛羽中人膚﹐色白赤不澤﹐毛折﹐乃死。眞腎脈至﹐搏而絕﹐如指彈石辟辟然﹐色黑黃不澤﹐毛折﹐乃死。諸眞髒脈見者﹐皆死不治也。

五臟者﹐皆稟气於胃﹐胃者﹐五臟之本也。髒气者﹐不能自致於手太陰﹐必因於胃气﹐乃至於手太陰也﹐故五臟各以其時﹐自胃而至於手太陰。邪气勝者﹐精气衰也﹐病甚者﹐胃气不能與之俱至於手太陰﹐故眞髒之气獨見。獨見者﹐病勝髒也﹐故曰死。

蓋土位乎中﹐一身之元气也。土生於火而死於水﹐故仲景垂訓﹐以少陰負趺陽爲順。少陰水勝﹐則火滅而土敗也。自醫法失傳﹐後世庸愚﹐乃滋陰瀉陽﹐補水滅火﹐以敗胃气。以此毒天下﹐而民從之﹐良可哀也﹗卷三脈法解浮沈大小

五臟之脈﹐心肺俱浮﹐腎肝俱沈﹐脾胃居沈浮之間。陽浮而陰沈﹐其性然也。

然陽主降而陰主升﹐陽體𨿽浮而內含降意﹐則浮中帶沈﹐陰體𨿽沈而內含升意﹐則沈中帶浮。沈而微浮﹐則陰不下走﹐浮而微沈﹐則陽不上飛。若使寸脈但浮而不沈﹐則陽气上逆而不交於陰﹐尺脈但沈而不浮﹐則陰气下陷而不交於陽﹐水火分離﹐下寒上熱﹐諸病生矣。

升降陰陽之權﹐全在乎中。中者﹐土也﹐己土升則乙木上達而化淸陽﹐戊土降則辛金下行而化濁陰。陰陽交濟﹐是以寸不但浮而尺不但沈。

土之所以升降失職者﹐木刑之也。木生於水而長於土﹐土气沖和﹐則肝隨脾升﹐膽隨胃降﹐木榮而不郁。土弱而不能達木﹐則木气郁塞﹐肝病下陷而膽病上逆。木邪橫侵﹐土被其賊﹐脾不能升而胃不能降﹐於是兩關之脈大。左關之大者﹐肝脾之郁而不升也﹐右關之大者﹐膽胃之郁而不降也。膽木化气於相火﹐膽木右降﹐則相火下蟄而不上炎﹐膽木逆升﹐相火上炎而刑金﹐肺金被克﹐淸气鬱蒸﹐而生上熱﹐於是右寸之脈亦大。肝木主升﹐肝木不升﹐生意抑遏而生下熱﹐於是左尺之脈亦大。右寸之大者﹐肺金之上逆也。左尺之大者﹐肝木之下陷也。

胃主降濁﹐胃逆則濁气上塡﹐倉廩不納﹐惡心嘔吐之病生焉。脾主升淸﹐脾陷則淸气下瘀﹐水穀不消﹐脹滿泄利之病生焉。肺藏气而性降﹐肝藏血而性升﹐金逆則气不淸降而上郁﹐木陷則血不溫升而下脫。肺主收斂﹐肝主疏泄﹐血升而不至於流溢者﹐賴肺气之收斂也﹐气降而不至於固結者﹐賴肝血之疏泄也。木陷則血脫於下﹐而肺金失斂﹐則血上溢﹐金逆則气郁於上﹐而肝木不升﹐則气下結。推之﹐凡驚悸﹑吐衄﹑盜汗﹑遺精之病﹐皆金气不能降斂﹐淋癃﹑泄痢﹑噯腐﹑吞酸之病﹐皆木气不能生發。

金逆而莫收斂﹐則君火失根而左寸亦大﹐木陷而行疏泄﹐則相火下拔而右尺亦大。

大者﹑有餘之象也﹐於其有餘之中﹐得其不足之意﹐則脈之妙解而醫之至數也。經所謂大則病進者﹐別有玄機﹐非後世醫書陽盛陰虛之說也。

卷三脈法解二十四脈

浮沈者﹐陰陽之性也。《難經》︰呼出心與肺﹐吸入腎與肝﹐呼吸之間﹐脾受谷味也﹐其脈在中。陽性浮而陰性沈﹐呼出爲陽﹐心肺之气也﹐吸入爲陰﹐腎肝之气也。

心肺之脈俱浮﹐浮而大散者﹐心也﹐浮而短澀者﹐肺也。腎肝之脈俱沈﹐沈而濡實者﹐腎也﹐沈而牢長者﹐肝也。脾居陰陽之中﹐其气在呼吸之交﹐其脈在浮沈之半﹐其位曰關。關者﹐陰陽之關門﹐陰自此升而爲寸﹐陽自此降而爲尺﹐闔辟之權﹐於是在焉﹐故曰關也。

陽盛則寸浮﹐陰盛則尺沈﹐陰盛於裏﹐陽盛於表。仲景脈法︰浮爲在表﹐沈爲在裏﹐一定之法也。然浮沈可以觀表裏﹐不可以定陰陽。三難︰關以前者﹐陽之動也﹐脈當見九分而浮﹐過者法曰太過﹐減者法曰不及。遂上魚爲溢此陰乘之脈也。關以後者﹐陰之動也﹐脈當見一寸而沈﹐過者法曰太過﹐減者法曰不及。遂入尺爲覆﹐此陽乘之脈也。陽乘陰位﹐則淸气不升﹐故下覆於尺﹐陰乘陽位﹐則濁气不降﹐故上溢於魚。溢者﹐浮之太過而曰陰乘﹐覆者﹐沈之太過而曰陽乘﹐是則浮不可以爲陽而沈不可以爲陰﹐浮沈之中﹐有虛實焉。浮之損小﹐沈之實大﹐是陽虛於表而實於裏也﹐沈之損小﹐浮之實大﹐是陽虛於裏而實於表也。浮大晝加﹐沈細夜加﹐浮大晝死﹐沈細夜死。診者當於浮沈之中﹐參以虛實也。

卷三脈法解二十四脈

遲數者﹐陰陽之气也。九難︰數者﹐腑也﹐遲者﹐髒也﹐數則爲熱﹐遲則爲寒。經脈之動﹐應乎漏刻﹐一呼再動﹐一吸再動﹐呼吸定息而脈五動﹐气之常也。過則爲數﹐減則爲遲。髒陰而腑陽﹐數則陽盛而爲腑﹐遲而陰盛而爲髒﹐陽盛則熱﹐陰盛則寒。數之極﹐則爲至﹐遲之極﹐則爲損。一定之法也。

然遲不盡寒﹐而數不盡熱。脈法︰趺陽脈遲而緩﹐胃气如經也。寸口脈緩而遲﹐緩則陽气長﹐遲則陰气盛﹐陰陽相抱﹐營衛俱行﹐剛柔相得﹐名曰彊也。是遲緩者﹐趺陽寸口之常脈﹐未可以爲寒也。曰︰病患脈數﹐數爲熱﹐當消穀引食﹐而反吐者﹐以發其汗﹐令陽气微﹐膈气虛﹐脈乃數也。數爲客熱﹐不能消穀﹐胃中虛冷故也。是數者﹐陽明之陽虛﹐未可以爲熱也。

凡脈或遲或數﹐乖戾失度﹐則死。十四難︰一呼再至曰平﹐三至曰離經﹐四至曰奪精﹐五至曰死﹐六至曰命絕﹐此至之脈也。一呼一至曰離經﹐二呼一至曰奪精﹐三呼一至曰死﹐四呼一至曰命絕﹐此損之脈也。人之將死﹐脈遲者少﹐脈數者多。陽气絕根﹐浮空欲脫﹐故脈見疾數。大槪一息七八至以上﹐便不可救。虛勞之家﹐最忌此脈。若數加常人一倍﹐一息十至以上﹐則死期迫矣。

卷三／／卷三／脈法解／寸口脈法卷三／脈法解／寸口人迎脈法卷三／脈法解／三部九候脈法卷三／脈法解／臟腑脈象卷三／脈法解／四時脈體卷三／脈法解／眞髒脈義卷三／脈法解／浮沈大小卷三／脈法解／二十四脈浮沈卷三／脈法解／二十四脈遲數卷三／脈法解／二十四脈滑澀卷三／脈法解／二十四脈大小卷三／脈法解／二十四脈長短卷三／脈法解／二十四脈緩緊卷三／脈法解／二十四脈石芤卷三／脈法解／二十四脈促結卷三／脈法解／二十四脈弦牢卷三／脈法解／二十四脈濡弱卷三／脈法解／二十四脈散伏卷三／脈法解／二十四脈動代卷三脈法解二十四脈

滑澀者﹐陰陽之體也。滑則血盛而气虛﹐澀則血虛而气盛。肝藏血而肺藏气﹐故肝脈滑而肺脈澀。肺性收斂﹐肝性生發﹐收斂則澀﹐生發則滑。金自上斂﹐木自下發﹐是以肺脈浮澀而肝脈沈滑。斂則气聚﹐發則气散﹐是以肺脈澀短而肝脈滑長。气﹐陽也﹐而含陰﹐血﹐陰也﹐而抱陽﹐故滑爲陽而澀爲陰。脈法︰大﹑浮﹑數﹑動﹑滑﹐此名陽也﹐沈﹑澀﹑弱﹑弦﹑微﹐此名陰也。以金水之性收藏﹐木火之性生長﹐收則浮澀而生則沈滑﹐長則浮滑而藏則沈澀。

滑者﹐生長之意﹐澀者﹐收藏之象﹐而俱非平气。脈法︰脈有弦﹑緊﹑浮﹑滑﹑沈﹑澀﹐名曰殘賊。以其气血之偏﹐澀則气盛而血病﹐滑則血盛而气傷也。寸應滑而尺應澀﹐肺脈之澀者﹐尺之始基﹐肝脈之滑者﹐寸之初气。尺應澀而變滑﹐則精遺而不藏﹐寸應滑而變澀﹐則气痞而不通。寸過於滑﹐則肺金不斂而痰嗽生﹐尺過於澀﹐則肝木不升而淋痢作﹐是以滑澀之脈﹐均爲病气也。

卷三脈法解二十四脈

大小者﹐陰陽之象也。陽盛則脈大﹐陰盛則脈小﹐大爲陽而小爲陰。寸大而尺小者﹐气之常也﹐寸過於大則上熱﹐尺過於小則下寒。

然有大不可以爲陽盛﹐而小不可以爲陰盛者。脈法︰脈弦而大﹐弦則爲減﹐大則爲芤﹐減則爲寒﹐芤則爲虛。寒虛相搏﹐此名爲革﹐婦人則半產漏下﹐男子則亡血失精。蓋陽衰土濕﹐水火不交﹐火炎而金爍﹐則關寸浮大﹐水寒而木郁﹐則關尺浮大。肺金失其收斂﹐肝木行其疏泄﹐此亡血失精﹐半產漏下之原。庸工以爲陰虛﹐投以滋潤﹐土敗則命殞﹐是大不可以爲陽盛也。傷寒三日﹐脈浮數而微﹐病患身涼和者﹐此爲欲解也。蓋邪退而正復則脈微﹐是小不可以爲陰盛也。

凡木火泄露則脈大﹐金水斂藏則脈小﹐陽泄則上熱而下寒﹐陽藏則上淸而下溫。勞傷虛損之脈﹐最忌浮大。陽根下斷﹐浮大無歸﹐則人死矣。故大則病進﹐小則病退。小脈未可以扶陽﹐大脈未可以助陰﹐當因委而見源﹐窮其大小所由來也。

卷三脈法解二十四脈

長短者﹐陰陽之形也。長爲陽而短爲陰﹐陽升於木火﹐故肝脈沈滑而長﹐心脈浮滑而長﹐陰降於金水﹐故肺脈浮澀而短﹐腎脈沈澀而短也。人莫不病發於陰進而病愈於陽長﹐陰進則脈短﹐陽長則脈長﹐故長則气治而短則气病。

然不宜過長﹐過長則木旺而金衰矣。木者﹐中气之賊﹐百病之長。以木性發達﹐而百病之起﹐多因於木气之不達﹐生意盤郁﹐而克脾胃﹐是以气愈郁而脈愈長。木郁則協水以賊土﹐合火而刑金﹐故但顯肝脈之長而不形肺脈之短。金𨿽克木﹐而凡人之病﹐則金能克木者少而木能侮金者多也。蓋木气之所以能達者﹐水土溫而根本暖也﹐水寒土濕﹐生意不遂﹐則木愈郁而气愈盛﹐所以肝病則脈長也。

卷三脈法解二十四脈

緩緊者﹐陰陽之情也。緩爲陽而緊爲陰。

緩者﹐戊土之气也。脈法︰趺陽脈遲而緩﹐胃气如經也。曰︰沖气和﹐名曰緩﹐營气和﹐名曰遲。曰︰寸口脈緩而遲﹐緩則陽气長﹐遲則陰气盛。以土居四象之中﹐具木火之气﹐而不至於溫熱﹐含金水之體﹐而不至於寒涼﹐雍容和暢﹐是以緩也。緩則熱生﹐脈法︰緩則胃气實﹐實則谷消而水化也﹐《靈樞﹖五癃津液》︰中熱則胃中消穀﹐腸胃充廓﹐故胃緩也。然則傷寒陽明之脈﹐必實大而兼緩也。

緊者﹐寒水之气也。脈法︰假令亡汗若吐﹐以肺裏寒﹐故令脈緊也。假令咳者﹐坐飲冷水﹐故令脈緊也。假令下利﹐以胃中虛冷﹐故令脈腎也。此內寒之緊也。曰︰寸口脈浮而緊﹐浮則爲風﹐緊則爲寒﹐風則傷衛﹐寒則傷營。此外寒之緊也。以水爲冬气﹐冬時寒盛﹐冰堅地坼﹐是以緊也。緊則痛生。曰︰營衛俱病﹐骨節煩痛﹐當發其汗。是外寒之痛也。曰︰趺陽脈緊而浮﹐浮爲風﹐緊爲寒﹐浮爲腸滿﹐緊爲腹痛。浮緊相搏﹐腹鳴而轉﹐轉卽气動﹐膈气乃下。是內寒之痛也。

然則傷寒少陰之脈﹐必微細而兼緊也。蓋陽盛則緩﹐陰盛則緊﹐緩則生熱﹐緊則生寒。

寒愈盛﹐則愈緊﹐熱愈盛﹐則愈緩。以陽性發泄而陰性閉藏﹐發而不藏﹐所以緩也﹐藏而不發﹐所以緊也。

卷三脈法解二十四脈

石芤者﹐陰陽之虛也。陽气不降﹐則腎脈石﹐陰气不升﹐則心脈芤。石則外虛而內實﹐芤則外實而內虛。

石者﹐气虛而不蟄也。陽體虛而陰體實﹐水中無气﹐凝沍而沈結﹐所以石也。平人气象論︰平人之常气稟於胃﹐胃者﹐平人之常气也﹐人無胃气曰逆﹐逆者死。冬胃微石曰平﹐石多胃少曰腎病﹐但石無胃曰死。平腎脈來﹐喘喘累累如鉤﹐按之而堅﹐曰腎平﹐冬以胃气爲本。

病腎脈來﹐如引葛﹐按之益堅﹐曰腎病。死腎脈來﹐發如奪索﹐辟辟如彈石﹐曰腎死。蓋坎中之陽﹐生气之原也﹐陽根下斷﹐陰魄徒存﹐堅實結硬﹐生气全無﹐是以死也。《老子》︰柔弱者﹐生之徒﹐堅彊者﹐死之徒﹐此之謂也。

芤者﹐血虛而不守也。陰體實而陽體虛﹐火中無血﹐消減而浮空﹐所以芤也。脈法︰趺陽脈浮而芤﹐浮者衛气虛﹐芤者營气傷。曰︰脈弦而大﹐弦則爲減﹐大則爲芤﹐減則爲寒﹐芤則爲虛﹐虛寒相搏﹐此名曰革﹐﹝芤減相合﹐則名曰革﹐後世芤外又有革脈﹐非是。﹞婦人則半產漏下﹐男子則亡血失精。曰︰脈浮而緊﹐按之反芤﹐此爲本虛﹐故當戰而汗出也。蓋離中之陰﹐收气之原也﹐陰根上斷﹐陽魂徒存﹐虛飄空洞﹐收气全無﹐是以病也。

血﹐陰也﹐而生於陽﹐陽升則化火﹐故溫暖和暢而吐陽魂。陽虛血寒﹐則凝瘀而亡脫﹐血脫則火泄而寒增﹐是以失精亡血而脈芤者﹐不可助陰而泄陽。蓋芤則營陰外脫﹐而血中之溫气亦亡也。

卷三脈法解二十四脈

促結者﹐陰陽之盛也。脈法︰脈來緩﹐時一止復來者﹐名曰結﹐脈來數﹐時一止復來者﹐名曰促。陽盛則促﹐陰盛則結﹐此皆病脈。

曰︰脈藹藹如車蓋者﹐名曰陽結也﹐脈累累如循長竿者﹐名曰陰結也。陰陽之性﹐實則虛而虛則實﹐實而虛者﹐淸空而無障礙﹐所以不結﹐虛而實者﹐壅滿而生阻隔﹐所以脈結。陽結則藹藹郁動﹐如車蓋之升沈﹐陰結則累累不平﹐如長竿之勁節。以陽性輕淸而陰性重濁﹐故促結之象異焉。

驚悸之家﹐脈多促結﹐以其陰陽之不濟也。陽旺於木火﹐陰盛於金水﹐陽虛而生驚者﹐木火下虛﹐陰气凝澀而不化﹐是以結也﹐陰虛而生悸者﹐金水上虛﹐陽气郁迫而不通﹐是以促也。

脈法︰其脈浮而數﹐不能食﹐身體重﹐大便反硬﹐名曰陰結﹐此臟腑之結也。蓋孤陽獨陰﹐燥濕偏盛﹐寒熱不調﹐其气必結。臟腑經絡﹐本爲一气﹐髒气結則脈气必結﹐脈气結則髒气必結。

若夫代止之脈﹐並無郁阻而中斷﹐是營衛之敗竭﹐非促結之謂也。

卷三脈法解二十四脈

﹝弦者﹐如弦之直﹐弦而有力曰牢。﹞

弦牢者﹐陰陽之旺也。《素問﹖玉機眞藏論》︰春脈如弦。四難︰牢而長者﹐肝也。弦牢者﹐肝家之脈﹐非病也。

然弦牢之中﹐而有濡弱之象﹐則肝平﹐但有弦牢﹐而無濡弱﹐則肝病矣。平人气象論︰平肝脈來﹐軟弱招招﹐如揭長竿末梢﹐曰肝平。長竿末梢者﹐軟弱之義也。蓋木生於水而長於土﹐水土溫和﹐則木气發達而榮暢﹐水土寒濕﹐則木气枯槁而弦牢。

木之爲義﹐愈郁則愈盛﹐弦牢者﹐木盛而土虛也。弦爲裏濕﹐支飲之阻衛陽﹐則木气抑遏而爲弦﹐脈法︰支飲急弦是也。牢爲外寒﹐寒邪之束營陰﹐則木气郁迫而爲牢﹐脈法︰寒則牢堅是也。

弦亦爲寒。脈法︰脈弦而大﹐弦則爲減﹐大則爲芤﹐減則爲寒﹐芤則爲虛。《金匱》︰脈雙弦者﹐寒也﹐偏弦者﹐飲也。以寒水不生木﹐是以寒也。弦亦爲痛。《傷寒》︰陽脈澀﹐陰脈弦﹐法當腹中急痛者﹐先用小建中湯。以風木而賊土﹐是以痛也。

脈以胃气爲本﹐木得胃气則和緩﹐不得胃气則弦牢。平人气象論︰平人之常气稟於胃﹐人無胃气曰逆﹐逆者死。春胃微弦曰平﹐弦多胃少曰肝病﹐但弦無胃曰死。所謂無胃气者﹐但得眞藏脈﹐不得胃气也。病肝脈來﹐如循長竿﹐曰肝病。死肝脈來﹐急益勁﹐如新張弓弦﹐曰肝死。新張弓弦者﹐弦牢之象﹐肝家之眞藏脈也。

卷三脈法解二十四脈

﹝濡者﹐如綿之軟﹐軟而無力曰弱﹞

濡弱者﹐陽气之衰也。平人气象論︰平肝脈來﹐濡弱招招﹐如揭長竿末梢﹐曰肝平。脈法︰肝者﹐木也﹐其脈微弦﹐濡弱而長。肝病自得濡弱者愈。濡弱者﹐肝家之脈﹐非病也。

然軟弱之中而有弱牢之意﹐則肝平﹐但有濡弱而無弦牢﹐則肝病矣。玉機眞藏論︰春脈如弦﹐其气軟弱輕虛而滑﹐端直以長﹐故曰弦。端直以長者﹐弦牢之意也。蓋木生於水而長於土﹐木气不達﹐固賴土气達之﹐土气不升﹐亦賴木气升之。冬令蟄藏﹐水冰地坼﹐一得春气鼓蕩﹐則閉蟄起而百物生﹐是木能克土而亦能扶土。以乙木之生意﹐卽己土之陽左旋而上發者也﹐生意濡弱﹐則土木之气不能上達﹐而肝脾俱病。

气化於戊土而藏於肺﹐血化於己土而藏於肝。《靈樞﹖決气》︰脾藏營﹐肝藏血﹐肝脾者﹐營血之原也。濡弱則營血虛衰﹐脈法︰諸濡亡血﹐諸弱發熱﹐血亡則熱發也。傷寒脈濡而弱﹐不可汗下﹐以其血虛而陽敗也。

弦牢者﹐木气之太過﹐濡弱者﹐木气之不及。太過則侮人﹐不及則人侮﹐均能爲病也。

卷三脈法解二十四脈

散伏者﹐陰陽之闔辟也。气辟而不闔﹐則脈散﹐气闔而不辟﹐則脈伏。

散者﹐气泄而不藏也。陰性聚而陽性散﹐陽降於尺而化濁陰﹐則脈沈聚﹐陰升於寸而化淸陽﹐則脈浮散﹐而聚散之權﹐則在於關。關者﹐陰陽之關鎖﹐其散而不至於飛揚者﹐有關以闔之﹐故散而能聚。散而不聚﹐則心病矣。脈法︰傷寒咳逆上气﹐其脈散者死﹐謂其形損故也。脈散者﹐病家之大忌﹐散脈一形﹐則气血之亡脫在近﹐精神之飛走不遠。散見於寸﹐猶可挽也﹐散見於尺﹐無可醫矣。

伏者﹐气郁而不發也。陽性起而陰性伏﹐陰升於寸而化淸陽﹐則脈浮起﹐陽降於尺而化濁陰﹐則脈沈伏。而起伏之權﹐則在於關。關者﹐陰陽之關鎖﹐其伏而不至於閉結者﹐有關以辟之﹐故伏而能起﹐伏而不起﹐則腎病矣。凡積聚瘕﹐停痰宿水之疾﹐脈必伏結。十八難︰伏者﹐脈行筋下也﹐浮者﹐脈在肉上行也﹐故脈浮結者﹐外有痼疾﹐脈伏結者﹐內有積聚。

《金匱》︰脈來細而附骨者﹐乃積也。寸口﹐積在胸中。微出寸口﹐積在喉中﹐關上﹐積在臍旁。上關上﹐積在心下。微下關﹐積在少腹。尺中﹐積在气沖。脈出左﹐積在左。脈出右﹐積在右。脈兩出﹐積在中央。非但積取如是﹐凡一經將病﹐則一气先伏。肝病者木郁﹐心病者火郁﹐腎病者水郁﹐肺病者金郁﹐脾病者土郁﹐郁則脈伏。庚桑子︰人郁則爲病。至理妙言﹗診一气之欲伏﹐則知一時之將病﹐脈法︰伏气之病﹐以意候之﹐此之謂也。

卷三脈法解二十四脈

動代者﹐陰陽之起止也。气欲發而不能﹐則爲動﹐气中歇而不屬﹐則爲代。

動者﹐郁勃而不息也。脈法︰陰陽相搏﹐名曰動。陽動則汗出﹐陰動則發熱。若數脈見於關上﹐上下無頭尾﹐如豆大﹐厥厥動搖者﹐名曰動也。關者﹐中气之變現﹐陰陽之樞機﹐陽自此降而爲陰﹐降自此升而爲陽。陰升於寸﹐則遂其上浮之性﹐不至爲動﹐陽降於尺﹐則遂其下沈之性﹐不至爲動。惟陰欲升﹐脾土虛而不能升﹐陽欲降﹐胃土弱而不能降﹐則二气郁於關上﹐而見動形。陰陽郁勃﹐不能升降﹐是以動而不止也。郁勃之久﹐不無勝負﹐陽盛而動於關上﹐則內泄營陰而汗出﹐陰盛而動於關下﹐則外閉衛陽而發熱。熱發則汗不出﹐汗出則熱不發﹐汗出而熱發﹐陰陽之勝負乃分。方其動時﹐陰陽郁蕩﹐未知將來之孰勝而孰負也。

動見於土位﹐木气盤塞而莫達﹐甲木不降﹐乃懸虛而爲驚﹐乙木不升﹐乃衝擊而爲痛。甲乙橫逆﹐而賊戊己﹐則土气敗矣。

代者﹐斷續而不聯也。《靈樞﹖根結》︰一日一夜五十營﹐以營五臟之精﹐不應數者﹐名曰狂生。五十動而不一代者﹐五臟皆受气。四十動一代者﹐一臟無气。三十動一代者﹐二髒無气。二十動一代者﹐三髒無气。十動一代者﹐四髒無气。不滿十動一代者﹐五臟無气﹐與之短期。與之短期者﹐乍疏乍數也﹐乍疏乍數者﹐斷續之象也。蓋呼吸者﹐气之所以升降也。

心肺主呼﹐腎肝主吸﹐脾居呼吸之間﹐呼則气升於心肺﹐吸則气降於腎肝。呼吸定息﹐經脈五動﹐故十息之間﹐五十動內﹐卽可以候五臟之气。一臟無气﹐則脈必代矣。十一難︰脈不滿五十動而一止﹐一臟無气者﹐何藏也﹖吸者隨陰入﹐呼者因陽出﹐今吸不能至腎﹐至肝而還﹐故知一臟無气者﹐腎气先盡也。由腎而肝﹐由肝而脾﹐由脾而心﹐由心而肺﹐可類推矣。

代脈一見﹐死期在近﹐不可治也。﹝代爲死脈﹐與脾脈代之代不同。脾脈代者﹐脾不主時﹐隨四時而更代也﹐此爲病脈。﹞

卷四／／卷四／勞傷解／中气卷四／勞傷解／陰陽卷四／勞傷解／陰虛卷四／勞傷解／陰脫卷四／勞傷解／陽脫卷四／勞傷解／精神卷四／勞傷解／神驚卷四／勞傷解／精遺卷四／勞傷解／气血卷四

人不能有生而無死﹐而死多不盡其年。外有伐性之斧﹐內有腐腸之藥﹐重以萬念紛馳﹐百感憂勞﹐往往未壯而衰﹐未老而病。顧保煉不謹﹐旣失之東隅﹐而醫藥無瘥﹐冀挽之桑楡。

古聖不作﹐醫法中乖﹐貴陰賤陽﹐反經背道﹐輕則飲藥而病加﹐重乃逢醫而人廢。金將軍且將玉碎﹐石學士未必瓦全﹐嘆豎子之侵陵﹐痛鬼伯之催促﹐書窮燭滅﹐百慨俱集﹐作勞傷解。

卷四勞傷解中气

脾爲己土﹐以太陰而主升﹐胃爲戊土﹐以陽明而主降﹐升降之權﹐則在陰陽之交﹐是謂中气。胃主受盛﹐脾主消化﹐中气旺則胃降而善納﹐脾升而善磨﹐水谷腐熟﹐精气滋生﹐所以無病。脾升則腎肝亦升﹐故水木不郁﹐胃降則心肺亦降﹐金火不滯。火降則水不下寒﹐水升則火不上熱。平人下溫而上淸者﹐以中气之善運也。

中气衰則升降窒﹐腎水下寒而精病﹐心火上炎而神病﹐肝木左郁而血病﹐肺金右滯而气病。

神病則驚怯而不寧﹐精病則遺泄而不祕﹐血病則凝瘀而不流﹐气病則痞塞而不宣。四維之病﹐悉因於中气。中气者﹐和濟水火之機﹐升降金木之軸﹐道家謂之黃婆。嬰兒女之交﹐非媒不得﹐其義精矣。醫書不解﹐滋陰瀉火﹐伐削中气﹐故病不皆死﹐而藥不一生。蓋足太陰脾以濕土主令﹐足陽明胃從燥金化气﹐是以陽明之燥﹐不敵太陰之濕。及其病也﹐胃陽衰而脾陰旺﹐十人之中﹐濕居八九而不止也。

胃主降濁﹐脾主升淸﹐濕則中气不運﹐升降反作﹐淸陽下陷﹐濁陰上逆﹐人之衰老病死﹐莫不由此。以故醫家之藥﹐首在中气。中气在二土之交﹐土生於火而火死於水﹐火盛則土燥﹐水盛則土濕。瀉水補火﹐扶陽抑陰﹐使中气輪轉﹐淸濁復位﹐卻病延年之法﹐莫妙於此矣。

黃芽湯

人參﹝三錢﹞甘艸﹝二錢﹐炙﹞茯苓﹝二錢﹞漧薑﹝二錢﹞

煎大半杯﹐溫服。

中气之治﹐崇陽補火﹐則宜參﹑姜﹐培土瀉水﹐則宜甘﹑苓。

其有心火上炎﹐荒悸煩亂﹐則加黃連﹑白芍以淸心。腎水下寒﹐遺泄滑溏﹐則加附子﹑川椒以溫腎。肝血左郁﹐凝澀不行﹐則加桂枝﹑丹皮以舒肝。肺气右滯﹐痞悶不通﹐則加陳皮﹐杏仁以理肺。

四維之病﹐另有專方﹐此四維之根本也。

卷四勞傷解陰陽

中气升降﹐是生陰陽﹐陰陽二气﹐上下回周。陰位於下﹐而下自左升﹐則爲淸陽﹐陽位於上﹐而上自右降﹐則爲濁陰。淸陽生發於木火﹐則不至於下陷﹐濁陰收藏於金水﹐則不至於上逆。

淸气之下陷者﹐陽噓於上也﹐濁气之不逆者﹐陰吸於下也。濁气不逆﹐則陽降而化陰﹐陽根下潛而不上飛﹐淸气不陷﹐則陰升而化陽﹐陰根上祕而不下走。彼此互根﹐上下環抱﹐是曰平人。而淸气之左升﹐賴乎陰中之陽生﹐陽生則浮動而親上﹐權在己土﹐濁陰之右降﹐賴乎陽中之陰生﹐陰生則沈靜而親下者﹐性也﹐是以金收而水藏。而金水之收藏﹐全賴胃土之降﹐胃土右降﹐金收於西而水藏於北﹐陽气蟄封﹐此木火生長之根本也。

胃土不降﹐金水失收藏之政﹐君相二火泄露而升炎﹐心液消耗﹐則上熱而病陰虛。

人知其金水之虧﹐而不知其胃土之弱。胃以陽體而含陰魄﹐旺則气化而陰生。以气統於肺而實化於胃﹐肺气淸降而產陰精﹐卽胃土之右轉而變化者也。是宜降肺胃以助收藏﹐未可徒滋心液也。

地魄湯

甘艸﹝二錢﹐炙﹞半夏﹝三錢﹐制﹞麥冬﹝三錢﹐去心﹞芍藥﹝三錢﹞五味子﹝一錢﹐研﹞元參﹝三錢﹞牡蠣﹝三錢﹐﹐研﹞

煎大半杯﹐溫服。

水爲陰﹐而陰生於肺胃﹐胃逆而肺金不斂﹐君相升泄﹐則心液消亡﹐而陰無生化之原。

麥冬﹑芍藥﹐雙淸君相之火﹐半夏﹑五味﹐降攝肺胃之逆﹐元參淸金而益水﹐牡蠣斂神而藏精。

若熱傷肺气﹐不能化水﹐則用人參﹑黃﹐益气生水﹐以培陰精之原。此補陰之法也。

卷四勞傷解陰虛

陽盛於上而生於下﹐水中之气﹐是曰陽根。陽气長養﹐爰生木火。陽性浮動﹐其根一生﹐則浮動而親上者﹐性也﹐是以木生而火長。而木火之生長﹐全賴脾土之升﹐脾土左升﹐木生於東而火長於南﹐純陽之位﹐陰气萌滋﹐此金水收藏之根本也。

脾土不升﹐木火失生長之政﹐一陽淪陷﹐腎气澌亡﹐則下寒而病陽虛。

人知其木火之衰﹐而不知其脾土之弱。脾以陰體而抱陰魂﹐旺則血生而神化。以血藏於肝而實生於脾﹐肝血溫升﹐而化陽神﹐卽脾土之左旋而變化者也。是宜升肝脾以助生長﹐不止徒溫腎气也。

天魂湯

甘艸﹝二錢﹞桂枝﹝三錢﹞茯苓﹝三錢﹞漧薑﹝三錢﹞人參﹝三錢﹞附子﹝三錢﹞

煎大半杯﹐溫服。

火爲陽而陽升於肝脾﹐脾陷而肝木不生﹐溫气頹敗﹐則陽無生化之源。脾陷之根﹐因於土濕﹐土濕之由原於水寒。甘艸﹑茯苓﹐培土而瀉濕﹐漧薑﹑附子﹐暖脾而溫腎﹐人參﹑桂枝﹐達木而扶陽。

若肝血虛弱﹐不能生火﹐則用歸﹑地﹑首烏﹐以培陽神之原。以火淸則神發﹐血者﹐神魂之母也。

夫純陽則仙﹐純陰則鬼。陽盛則壯﹐陰盛則病。病於陰虛者﹐千百之一﹐病於陽虛者﹐盡人皆是也。後世醫術乖訛﹐乃開滋陰之門﹐率以陽虛之人而投補陰之藥﹐禍流今古﹐甚可恨也。

卷四勞傷解陰脫

陽自右降﹐降於坎府﹐而化濁陰﹐則又含陽气﹐是謂陽根。陽性溫和而升散﹐陰气左升而不陷者﹐有此坎陽以辟之也。其升散之權﹐全在於脾﹐脾气不升﹐則精血馳走而陰脫。

二十難曰︰脫陰者﹐目盲。目者﹐陽明所發﹐陽根於坎。坎水﹐陰也﹐而中抱陽气﹐坎陽溫升﹐而生肝木。肝藏血而含魂﹐魂卽血中溫气之漸靈者。溫化而爲熱﹐則魂化而爲神。陽神發露﹐上開雙竅﹐而爲兩目﹐目乃陽神之所出入而遊行也。陰脫者﹐陽根澌敗﹐精血失藏﹐魂神不能發露﹐是以目盲。

凡人之淸旦目盲者﹐是其陰气亡脫﹐定主死期不遠。名爲脫陰﹐而實以陽根之敗﹐《素問》所謂目受血而能視者﹐亦是此理。後人不解經義﹐眼科書數千百部﹐悉以滋陰涼血﹐瀉火伐陽﹐敗其神明﹐以致眼病之家﹐逢醫則盲。醫理玄奧﹐非上智不解﹐乃以俗腐庸妄之徒﹐無知造孽﹐以禍生靈﹐可恨極矣﹗

烏肝湯

甘艸﹝二錢﹞人參﹝三錢﹞茯苓﹝三錢﹞漧薑﹝三錢﹞附子﹝三錢﹐炮﹞首烏﹝三錢﹐蒸﹞芍藥﹝三錢﹞桂枝﹝三錢﹞

煎大杯﹐溫服。

卷四勞傷解陽脫

陰自左升﹐升於離位而化淸陽﹐則又含陰精﹐是謂陰根。陰性淸肅而降斂﹐陽气右降而不逆者﹐有此離陰以翕之也。其降斂之機﹐全在於胃﹐胃气不降﹐則神气飛騰而陽脫。

二十難曰︰脫陽者﹐見鬼。仙爲純陽﹐鬼爲純陰﹐人居陰陽之半﹐仙鬼之交。陽脫則人將爲鬼﹐同气相感﹐是以見之。凡人之白晝見鬼者﹐是其陽气亡脫﹐亦將續登鬼錄矣。

兔髓湯

甘艸﹝二錢﹞人參﹝三錢﹞五味﹝一錢﹞半夏﹝三錢﹞龍骨﹝二錢﹐﹐研﹞元參﹝三錢﹞附子﹝三錢﹞牡蠣﹝三錢﹐﹐研﹞

煎大半杯﹐溫服。

陽脫則白日見鬼﹐陰脫則淸旦目盲。陰陽旣脫﹐無方可醫﹐於其將脫之前﹐當見機而預防也。

卷四勞傷解精神

神胎於魂而發於心﹐而實根於坎陽﹐精孕於魄而藏於腎﹐而實根於離陰。陰根上抱﹐是以神發而不飛揚﹐陽根下蟄﹐是以精藏而不馳走。陽神發達﹐恃木火之生長而究賴太陰之升﹐陰精閉蟄﹐資金水之收藏而終籍陽明之降﹐太陰陽明﹐所以降金水以吸陽神﹐升木火以噓陰精者也。

陽明不降﹐則火金浮升而神飄於上﹐太陰不升﹐則水木沈陷而精遺於下。蓋陽中有陰﹐則神淸而善發﹐陰中有陽﹐則精溫而能藏。脾陷則精不交神﹐胃逆則神不交精。陽神飛蕩﹐故生驚悸﹐陰精馳走﹐故病遺泄。

陰升陽降﹐權在中气﹐中气衰敗﹐升降失職﹐金水廢其收藏﹐木火郁其生長﹐此精神所以分離而病作也。培養中气﹐降肺胃以助金水之收藏﹐升肝脾以益木火之生長﹐則精祕而神安矣。

卷四勞傷解神驚

神發於心而交於腎﹐則神淸而不搖。神不交精﹐是生驚悸﹐其原由於膽胃之不降。

乙木上行﹐而生君火﹐甲木下行﹐而化相火﹐升則爲君而降則爲相﹐𨿽異體而殊名﹐實一本而同原也。相火之降﹐賴乎胃土﹐胃气右轉﹐陽隨土蟄﹐相火下根﹐是以膽壯而神謐。相火卽君火之佐﹐相火下祕。則君火根深而不飛動﹐是以心定而神安。

胃土不降﹐相火失根﹐虛浮驚怯﹐神宇不寧。緣君相同气﹐臣敗而君危﹐故魂搖而神蕩也。陽神祕藏﹐則甘寢而善記﹐陽泄而不藏﹐故善忘而不寐也。

胃土之不降﹐由於脾土之濕。足陽明化气於燥金﹐性淸降而收斂﹐金收而水藏之﹐故陽蟄於坎府。濕則胃土上郁﹐收令不行﹐故火泄而陽飛也。

火炎於上﹐腎水沈寒﹐陰凝气結﹐久而彌堅﹐歷年增長﹐狀如懷子﹐是謂奔豚。奔豚者﹐腎肝之陰气聚而不散者也。水寒木枯﹐郁而生風﹐搖撼不已﹐則心下悸動。悸見臍下﹐則根本振搖﹐奔豚發矣。奔豚上騰﹐侮土陵心﹐發作欲死﹐最爲劇證。數年之後﹐漸而火敗土崩﹐則人死矣。

大凡脾腎寒濕﹐無不有驚悸之證﹐驚悸不愈﹐必生奔豚積塊。此皆中气虧損﹐陰盛陽虛之病也。庸工不解﹐以爲心血不足﹐乃以歸脾﹑補心之方﹐淸涼滋潤﹐助陰伐陽﹐百不一生﹐最可傷也。

少陽相火﹐其性甚烈﹐而驚悸之家﹐則陽敗而火熄﹐非少陽之旺也。其相火極旺﹐如小建中﹑炙甘艸兩證。

乃少陽傷寒將傳陽明﹐故以芍藥﹑生地﹐瀉膽胃之燥熱。內傷中此證頗少也。

金鼎湯

甘艸﹝二錢﹞茯苓﹝三錢﹞半夏﹝三錢﹞桂枝﹝三錢﹞芍藥﹝三錢﹞龍骨﹝二錢﹞牡蠣﹝三錢﹞

煎大半杯﹐溫服。

驚悸之證﹐土濕胃逆﹐相火不藏﹐應用茯苓去濕﹐半夏降胃﹐桂枝達肝﹐芍藥斂膽﹐龍骨﹑牡蠣﹐藏精聚神﹐以蟄陽根。陽降根深﹐則魂謐神安﹐驚悸不作矣。

其上熱者﹐倍芍藥以淸膽火。下寒者﹐加附子以溫腎水。

若病重年深﹐奔豚凝結﹐少腹气塊﹐堅硬澌寒﹐此陰邪已盛。緩用附子﹐當燥土去濕﹐調其脾胃﹐後以溫燥之藥熬膏貼之。詳具奔豚證中。

卷四勞傷解精遺

精藏於腎而交於心﹐則精溫而不走。精不交神﹐乃病遺泄﹐其原由於肝脾之不升。

丙火下行而化壬水﹐癸水上行而化丁火。壬水主藏﹐陽歸地下者﹐壬水之蟄藏也。壬水非寒則不藏﹐陰陽之性﹐熱則發揚而寒則凝閉﹐自然之理。壬水蟄藏﹐陽祕於內﹐則癸水溫暖。

溫气左升﹐是生乙木。升而不已﹐積溫成熱﹐是謂丁火。水之生木而化火者﹐以其溫也。木火生長﹐陽气發達﹐陰精和煦﹐故不陷流。

壬水失藏﹐則陽泄而腎寒。水寒不能生木﹐木气下郁﹐則生疏泄。木以疏泄爲性﹐愈郁則愈欲泄﹐以其生意不遂﹐時欲發舒之故也。遇夜半陽生﹐木郁欲動﹐則夢交接。木能疏泄而水不蟄藏﹐是以流溢不止也。甚有木郁而生下熱﹐宗筋常舉﹐精液時流。庸工以爲相火之旺﹐用知母﹑黃柏瀉之﹐是益其癸水之寒而增其乙木之陷也。

乙木之升﹐權在己土﹐木生於水而實長於土﹐土運則木達。以脾陽升布﹐寒去溫回﹐冰泮春生﹐百卉榮華故也。蓋戊土西降﹐則化辛金﹐北行則化癸水﹐己土東升﹐則化乙木﹐南行則化丁火。金水之收藏﹐實胃陰之右轉﹐木火之生長﹐卽脾陽之左旋也。土濕陽衰﹐生气不達﹐是以木陷而不升。人知壬水之失藏而不知乙木之不生﹐知乙木之不生而不知己土之弗運﹐乃以淸涼固澀之品﹐敗其脾陽而遏其生气﹐病隨藥增﹐愈難挽矣。

玉池湯

甘艸﹝二錢﹞茯苓﹝三錢﹞桂枝﹝三錢﹞芍藥﹝三錢﹞龍骨﹝二錢﹞牡蠣﹝三錢﹞附子﹝三錢﹞砂仁﹝一錢﹐炒﹐研去皮﹞

煎大半杯﹐溫服。

遺精之證﹐腎寒脾濕﹐木郁風動﹐甘艸﹑茯苓﹐培土瀉濕﹐桂枝﹑芍藥﹐疏木淸風﹐附子﹑砂仁﹑暖水行郁﹐龍骨﹑牡蠣﹐藏精斂神。水土暖燥﹐木气升達﹐風靜郁消﹐遺泄自止。

其濕旺木郁而生下熱﹐倍茯苓﹑白芍﹐加澤瀉﹑丹皮﹐瀉脾濕而淸肝熱﹐不可謬用淸涼滋潤﹐敗其脾腎之陽。蓋腎精遺失﹐泄其陽根﹐久而溫气亡脫﹐水愈寒而土愈濕。火土雙虧﹐中气必敗﹐未有失精之家﹐陰虛而生燥熱者。其木郁下熱﹐脾陽未虧﹐淸其肝火﹐不至爲害。若脾陽已虧﹐誤用淸潤﹐則土敗而人亡矣。仲景《金匱》亡血失精之義﹐後人一絲不解也。

靈雪丹

甘艸薄荷甘遂朝腦陽起石紫蘇葉﹝各三錢﹞

共研﹐碗盛﹐紙糊口﹐細錐紙上密刺小孔。另用碟覆碗上﹐碗邊寬余半指﹐黑豆面固。

濟沙鍋底鋪粗沙﹐加水。坐碗沙上﹐出水一寸。炭火煮五香﹐水耗﹐常添熱水。水冷取出﹐入麝香少許﹐研細﹐蟾酥少許﹐人乳浸化。蔥涕﹑官粉﹑煉蜜爲丸﹐綠豆大﹐瓷瓶封收。津水研半丸﹐掌上塗玉塵頭。約一兩時﹐塵頂蘇麻﹐便是藥力透徹。祕精不泄﹐甚有良功。

若遺泄不止﹐勢在危急﹐先煉此藥﹐封之日落﹐研塗。一夜不走﹐腎精保固。徐用湯﹑丸。

卷四勞傷解气血

气統於肺﹐血藏於肝而總化於中气。胃陽右轉而化气﹐气降則精生﹐降化於陽也﹐脾陰左旋而生血﹐血升則神化﹐陽生於陰也。精未結而魄先凝﹐故魄捨於肺﹐气魄者﹐腎精之始基也﹐神未發而魂先見﹐故魂捨於肝﹐血魂者﹐心神之初气也。气﹐陽也﹐而含陰魄﹐是以淸涼而降斂。血﹐陰也﹐而吐陽魂﹐是以溫暖而升發。及其魂升而神化﹐則又降而爲气﹐魄降而精生﹐則又升而爲血。蓋精血溫升﹐則蒸騰而化神气﹐神气淸降﹐則灑陳而化精血。精血神气﹐實一物也﹐悉由於中气之變化耳。

火金上熱﹐則神气飛揚而不守﹐水木下寒﹐則精血泄溢而莫藏。故補養神气﹐則宜淸涼而滋益精血﹐則宜溫暖。

气秉辛金淸涼之性﹑淸則調暢﹐熱則鬱蒸﹐暢則沖虛﹐郁則滯塞﹐滯塞而不降﹐故病上逆﹐血秉乙木溫暖之性﹐溫則流行﹐寒則凝瘀﹐行則鮮明﹐瘀則腐敗﹐腐敗而不升﹐故病下陷。

气滯之家﹐胸膈脹滿﹐痰嗽喘逆﹐半緣上中之虛熱﹐血瘀之人﹐紫黑成塊﹐杯碗傾泄﹐多因中下之虛寒。下寒則肺气之降於肝部者﹐亦遂陷泄而不升﹐上熱則肝血之升於肺家者﹐亦遂逆流而不降。此气血致病之原也。

卷四／勞傷解／气滯卷四／勞傷解／气積卷四／勞傷解／達郁湯卷四／勞傷解／血瘀卷四／勞傷解／血脫卷四／勞傷解／衄血卷四／勞傷解／吐血卷四／勞傷解／便血卷四／勞傷解／溺血卷四勞傷解气滯

肺主藏气﹐凡臟腑經絡之气﹐皆肺家之所播宣也。气以淸降爲性﹐以心火右轉﹐則化肺气﹐肺气方化﹐而已胎陰魄﹐故其性淸肅而降斂。實則順降﹐虛則逆升﹐降則沖虛﹐升則窒塞。

君相之火﹐下根癸水﹐肺气斂之也。肺气上逆﹐收令不行﹐君相升泄﹐而刑辛金﹐則生上熱。凡痞悶噯喘﹐吐衄痰嗽之證﹐皆緣肺气不降。而肺气不降之原﹐則生於胃﹐胃土逆升﹐濁气塡塞﹐故肺無下降之路。

肺胃不降﹐君相升炎﹐火不根水﹐必生下寒。气滯之證﹐其上宜涼﹐其下宜暖﹐涼則金收﹐暖則水藏。淸肺熱而降胃逆﹐固是定法﹐但不可以寒涼之劑瀉陽根而敗胃气。蓋胃逆之由﹐全因土濕﹐土濕則中气不運﹐是以陽明不降。但用淸潤之藥﹐滋中濕而益下寒﹐則肺胃愈逆﹐上熱彌增﹐無有愈期也。

下气湯

甘艸﹝二錢﹞半夏﹝三錢﹞五味﹝一錢﹞茯苓﹝三錢﹞杏仁﹝三錢﹐泡﹐去皮尖﹞貝母﹝二錢﹐去心﹞芍藥﹝二錢﹞橘皮﹝二錢﹞

煎大半杯﹐溫服。

治滯在胸膈右肋者。

卷四勞傷解气積

肺藏气而性收斂﹐气病則積聚而不散﹐而肝气之積聚﹐較多於肺。肺气積聚﹐則痞塞於心胸﹐肝气積聚﹐則滯結於臍腹。

蓋气在上焦則宜降﹐而旣降於下﹐則又宜升。升者﹐肝之所司﹐以肝木主升﹐生气旺則气升﹐生气不足﹐故气陷而下郁也。而肝气之下郁﹐總由太陰之弱。以气秉金令﹐但能降而不能升﹐降而不至於下陷者﹐恃肝木之善達﹐肝木之善達者﹐脾土之左旋也。

气盛於肺胃而虛於肝脾﹐故肺气可瀉而肝气不可瀉。气積胸膈右肋﹐宜瀉肺胃以降之﹐气積臍腹左脇﹐宜補肝脾以升之﹐此化積調气之法也。

卷四勞傷解達郁湯

桂枝﹝三錢﹞鱉甲﹝三錢﹐醋炙焦﹐研﹞甘艸﹝二錢﹞茯苓﹝三錢﹞漧薑﹝三錢﹞砂仁﹝一錢﹞

煎大半杯﹐溫服。

治積在臍腹左脇者。

肺胃積气﹐在胸膈右脇﹐肝脾積气﹐在臍腹左脇﹐皆中气虛敗之病也。補之則愈悶﹐破之則愈結。蓋其本益虛﹐其標益實﹐破之其本更虛﹐補之其標更實﹐是以俱不能效。善治者﹐肺胃之積﹐瀉多而補少﹐肝脾之積﹐補多而瀉少。半補而半行之﹐補不至於壅閉﹐行不至於削伐﹐正气漸旺﹐則積聚消磨矣。

卷四勞傷解血瘀

肝主藏血﹐凡臟腑經絡之血﹐皆肝家之所灌注也。血以溫升爲性﹐緣腎水左旋﹐則生肝血﹐肝血方生﹐而已抱陽魂﹐故其性溫和而升散。實則直升﹐虛則遏陷﹐升則流暢﹐陷則凝瘀。

蓋血中溫气﹐化火之本﹐而溫气之原﹐則根於坎中之陽。坎陽虛虧﹐不能生發乙木﹐溫气衰損﹐故木陷而血瘀。久而失其華鮮﹐是以紅變而紫﹐紫變而黑。木主五色﹐凡肌膚枯槁﹐目靑黑者﹐皆是肝血之瘀。而肝血不升之原﹐則在於脾﹐脾土滯陷﹐生气遏抑﹐故肝無上達之路。

肝脾不升﹐原因陽衰陰旺﹐多生下寒。而溫气抑鬱﹐火胎淪陷﹐往往變而爲熱。然熱在於肝﹐而脾腎兩家﹐則全是濕寒﹐不可專用淸潤。至於溫气頹敗﹐下熱不作者﹐十之六七﹐未可慨論也。

血瘀之證﹐其下宜溫而上宜淸﹐溫則木生﹐淸則火長。若木郁而爲熱﹐乃變溫而爲淸﹐而脾腎之藥﹐則純宜溫燥﹐無有二法。以脾陷之由﹐全因土濕﹐土濕之故﹐全因水寒。腎寒脾濕﹐則中气不運﹐是以太陰不升。水土濕寒﹐中气堙郁﹐君相失根﹐半生上熱。若誤認陰虛﹐滋濕生寒﹐夭枉人命﹐百不一救也。

破瘀湯

甘艸﹝二錢﹞茯苓﹝三錢﹞丹皮﹝三錢﹞桂枝﹝三錢﹞丹參﹝三錢﹞桃仁﹝三錢﹐泡﹐去皮尖﹞漧薑﹝三錢﹞首烏﹝三錢﹐蒸﹞

煎大半杯﹐溫服。

卷四勞傷解血脫

肝藏血而性疏泄﹐血病則脫亡而不守。未脫之先﹐溫气虛虧﹐凝瘀不流。瘀少則結積而不下﹐瘀多則注泄而莫藏。凡便溺流漓﹐崩漏不禁﹐紫黑成塊﹐腐敗不鮮者﹐皆陽虛而木陷﹐血瘀而弗容也。

蓋木性善達﹐水土寒濕﹐生气不達﹐是以血瘀。木郁風動﹐疏泄不斂﹐是以血脫﹐而肺血之脫亡﹐較多於肝。肝血下脫﹐則遺泄於便溺﹐肺血上流﹐則吐衄於口鼻。以血在下焦則宜升﹐而旣升於上﹐則又宜降。降者﹐肺之所司﹐緣肺金主收﹐收气盛則血降。收气不足﹐故血湧而上溢也。

而肺血之上溢﹐總由陽明之虛。以血秉木气﹐但能升而不能降﹐升而不至於上溢者﹐恃肺金之善斂。肺金之收斂者﹐胃土之右轉也。

血盛於肝脾而虛於肺胃﹐其脫於便溺﹐則由肝脾之寒﹐其說於口鼻﹐或緣肺胃之熱。而陽衰土濕﹐中气頹敗﹐實爲脫血之根。若專用淸涼滋潤﹐助陰伐陽﹐以敗中气﹐人隨藥殞﹐百不一生。此非血病之必死﹐皆粗工之罪也。

卷四勞傷解衄血

肺竅一鼻﹐肺气降斂﹐則血不上溢。肺气逆行﹐收斂失政﹐是以爲衄﹐其原因於胃土之不降。

《靈樞﹖百病始生》︰卒然多食飲﹐則腸滿﹐起居不節﹐用力過度﹐則絡脈傷。陽絡傷則血外溢﹐血外溢則衄血﹐陰絡傷則血內溢﹐血內溢則後血。衄血者﹐陽絡之傷﹐則營血逆流﹐而衛气不能斂也。

肺主衛气﹐其性收斂﹐血升而不溢者﹐賴衛气斂之。而衛气之斂﹐由於肺降﹐降則收令行也。而肺气之降﹐機在胃土﹐胃土上壅﹐肺無降路﹐收令失政﹐君相升泄﹐肺金被刑﹐營血不斂﹐故病鼻衄。而火炎金傷﹐不皆實熱﹐多有中下濕寒﹐胃逆而火瀉者。至於並無上熱﹐而鼻衄時作﹐則全因土敗而胃逆﹐未可淸金而瀉火也。外感傷寒之衄﹐亦非關火盛。緣寒傷營血﹐營郁而衛閉﹐衛气壅遏﹐蓄而莫容﹐逆循鼻竅﹐以瀉積郁。衛气升發﹐故衝營血﹐而爲衄證。衄則衛郁瀉而表病解﹐原非火旺金刑之故也。

仙露湯

麥冬﹝三錢﹞五味﹝一錢﹞貝母﹝二錢﹞半夏﹝三錢﹞柏葉﹝三錢﹞甘艸﹝二錢﹞芍藥﹝三錢﹞杏仁﹝三錢﹞

煎大半杯﹐溫服。

衄血之證﹐火泄金刑﹐气傷血沸﹐宜淸金斂肺﹐以回逆流。而必並降胃气﹐降胃必用半夏。近世誤以血證爲陰虛﹐半夏性燥﹐不宜血家﹐非通人之論也。

若上熱非盛﹐而衄證時作﹐則全因中下濕寒﹐當加漧薑﹑茯苓溫燥之藥。若大衄之後﹐气泄陽亡﹐厥逆寒冷﹐宜加參﹑﹑姜﹑附﹐以續微陽﹐淸潤之藥﹐切不可用。

卷四勞傷解吐血

血斂於肺而降於胃﹐肺气能收﹐則鼻不衄﹐胃气善降﹐則口不吐。肺气莫收﹐經絡之血﹐乃從鼻衄﹐胃气莫降﹐臟腑之血﹐因自口吐。而肺气之斂﹐亦因胃气之降﹐吐衄之證﹐總以降胃爲主。

胃气不降﹐原於土濕﹐土濕之由﹐原於寒水之旺。水寒土濕﹐中气堙郁﹐血不流行﹐故凝瘀而紫黑。蓄積莫容﹐勢必外脫。土郁而無下行之路﹐是以上自口出。凡嘔吐瘀血﹐紫黑成塊﹐皆土敗陽虛﹐中下濕寒之證。瘀血去後﹐寒濕愈增﹐往往食減而不消﹐飲少而不化。一旦土崩而陽絕﹐則性命傾殞﹐故大吐瘀血之家﹐多至於死。

其血色紅鮮者﹐則緣肺熱。然始因上熱而究變中寒。以血藏於肝而肝木生火﹐心火之熱﹐卽血中之溫气所化。血去而血中之溫气亡泄﹐是以大失血後﹐寒栗而戰搖也。而其上熱之時﹐推其中下﹐亦是濕寒。蓋君相之火﹐隨戊土下降﹐而歸坎水﹐則上淸而下暖。胃土不降﹐則君相升泄。非戊土之逆﹐而火何以升﹗非己土之濕﹐而胃何以逆﹗非癸水之寒﹐而土何以濕﹗胃逆火泄﹐升炎於上﹐而坎陽絕根﹐其腎水必寒。寒水泛濫﹐其脾土必濕﹐理自然也。

若夫零星咯吐﹐見於痰唾之中者﹐其證稍緩。以血去非多﹐則气泄有限﹐𨿽亦中下寒濕﹐而一時不至困敗。但一遭庸手﹐久服淸潤﹐敗其中气﹐則亦歸死亡耳。

血證是虛勞大病﹐半死半生﹐十僅救五。而唐後醫書﹐皆滋陰瀉火﹐今古雷同﹐百不救一﹐實可哀也。

靈雨湯

甘艸﹝二錢﹞人參﹝二錢﹞茯苓﹝三錢﹞半夏﹝三錢﹞漧薑﹝三錢﹞柏葉﹝三錢﹞丹皮﹝三錢﹞

煎大半杯﹐溫服。

治大吐瘀血者。

吐血之證﹐中下濕寒﹐凝瘀上湧﹐用人參﹑甘艸﹐補中培土﹐茯苓﹑漧薑﹐去濕溫寒﹐柏葉淸金斂血﹐丹皮疏木行瘀﹐自是不易之法﹐尢當重用半夏﹐以降胃逆。

血本下行﹐肺胃旣逆﹐血無下行之路﹐陳菀腐敗﹐勢必上湧。舊血旣去﹐新血又瘀﹐逆行上竅﹐遂成熟路。再投淸潤之藥﹐助其寒濕﹐中气敗亡﹐速之死矣。若溫中燥土﹐令其陽回濕去﹐復以半夏降逆﹐使胃气下行﹐瘀血旣吐﹐鮮血自不再來。若下寒甚者﹐蜀椒﹑附子﹐亦當大用。

其零星咯吐﹐紅鮮不凝﹐𨿽有上熱﹐亦非實火﹐稍加麥冬﹑貝母﹐略淸肺熱。總以瀉濕培土爲主﹐不可過用苦寒也。

白茅湯

人參﹝二錢﹞甘艸﹝二錢﹞茯苓﹝三錢﹞半夏﹝三錢﹞麥冬﹝三錢﹐去心﹞茅根﹝三錢﹞

芍藥﹝三錢﹞五味子﹝一錢﹞

煎大半杯﹐溫服。

治零星吐鮮血者。

血之零吐紅鮮者﹐𨿽緣土濕胃逆﹐而肺家不無上熱﹐瀉濕降逆之中﹐自宜加淸肺之藥。

若相火極旺﹐則加黃芩而倍芍藥。仲景三黃瀉心湯﹐是治相火之極旺者﹐但此等頗少﹐未易輕用。若上熱不敵下寒之劇﹐當大溫水土﹐淸潤諸法﹐切不可用也。

卷四勞傷解便血

血生於脾﹐藏於肝﹐肝脾陽旺﹐血溫而升﹐故不下泄。水寒土濕﹐脾陷土郁﹐風動而行疏泄之令﹐則後脫於大便。

陽气收斂﹐則土溫而水暖﹐其脾濕而腎寒者﹐庚金之收令不行也。後世以爲腸風而用淸潤﹐脾陽愈敗而愈陷﹐無有止期也。

其肝脾陽敗﹐紫黑瘀腐﹐當補火燥土以回殘陽﹐暖血溫肝而升郁陷。若痔漏﹑脫肛之治﹐亦依此法通之。

桂枝黃土湯

甘艸﹝二錢﹞白術﹝三錢﹞附子﹝三錢﹞阿膠﹝三錢﹞地黃﹝三錢﹞黃芩﹝二錢﹞桂枝﹝二錢﹞竈中黃土﹝三錢﹞

煎大半杯﹐溫服。

便血之證﹐亦因水土寒濕﹐木郁風動之故。仲景黃土湯﹐術﹑甘﹑附子﹐培土溫寒﹐膠﹑地﹑黃芩﹐淸風瀉火﹐﹝相火。﹞黃土燥濕扶脾﹐法莫善矣。此加桂枝﹐以達木郁﹐亦甚精密。

卷四勞傷解溺血

水寒土濕﹐脾陷木郁﹐風動而行疏泄﹐穀道不收﹐則後泄於大腸﹐水道不斂﹐則前淋於小便。

陽气蟄藏﹐則土溫而水暖﹐其脾濕而腎寒者﹐壬水之藏令不行也。水性蟄藏﹐木性疏泄﹐水欲藏而不能藏﹐是以流漓而不止﹐木欲泄而不能泄﹐是以梗澀而不利。緣木愈郁則愈欲泄﹐愈欲泄則愈郁﹐郁生下熱﹐小便赤數。𨿽火盛之極﹐而實以脾腎之陽虛。

瀉濕燥土﹐升木達郁﹐自是主法。寒者溫之﹐熱者淸之。然熱在乙木﹐不在脾土﹐在肝則宜淸涼﹐至於脾家﹐但宜溫燥﹐𨿽肝熱極盛﹐不可瀉其脾土也。

寧波湯

甘艸﹝二錢﹞桂枝﹝三錢﹞芍藥﹝三錢﹞阿膠﹝三錢﹞茯苓﹝三錢﹞澤瀉﹝三錢﹞梔子﹝三錢﹞發灰﹝三錢﹐豬脂煎﹐研﹞

煎大半杯﹐溫服。

溺血與便血同理﹐而木郁較甚﹐故梗澀痛楚。苓﹑澤﹑甘艸﹐培土瀉濕﹐桂枝﹑芍藥﹐達木淸風﹐阿膠﹑發灰﹐滋肝行瘀﹐梔子利水瀉熱。﹝膀胱之熱。﹞

若瘀血紫黑﹐累塊堅阻﹐加丹皮﹑桃仁之類行之﹐此定法也。

卷五／／卷五／雜病解上／鼓脹根原卷五／雜病解上／鼓脹根原气鼓卷五／雜病解上／鼓脹根原水脹卷五／雜病解上／噎膈根原卷五／雜病解上／反胃根原卷五／雜病解上／消渴根原卷五／雜病解上／顚狂根原卷五／雜病解上／痰飲根原卷五／雜病解上／咳嗽根原卷五

病不過內外感傷﹐而雜病之傳變﹐百出不窮。感傷者﹐百病之綱﹐百病者﹐感傷之目。

譬如水火源本則合﹐支派攸分﹐𨿽殊途而同歸﹐實一致而百慮。

先聖旣往﹐此道絕傳﹐博考方書﹐乖訛萬狀。縱身若松柏﹐未必後雕﹐況資如蒲柳﹐動輒零謝﹐申之以雜病之侵淩﹐益之以羣工之毒藥﹐眞輕塵之棲弱艸﹐朝露之落薤上矣。

痛昔親從凋亡﹐手足傷毀﹐荒艸頹墳﹐煙籠霧鎖。感念存歿﹐情何可言﹐作雜病解。

卷五雜病解上鼓脹根原

鼓脹者﹐中气之敗也。肺主气﹐腎主水﹐人身中半以上爲陽﹐是謂气分﹐中半以下爲陰﹐是謂水分。气盛於上﹐水盛於下﹐陰陽之定位也。而气降則生水﹐水升則化气﹐陰陽互根﹐气水循環。究其轉運之樞﹐全在中气﹐中气一敗﹐則气不化水而抑鬱於下﹐是謂气鼓﹐水不化气而泛濫於上﹐是爲水脹。

《靈樞﹖營衛生會》︰上焦如霧﹐中焦如漚﹐下焦如瀆。上焦气盛﹐故如霧露之空瀠。

下焦水盛﹐故如川瀆之注瀉。而气水變化之原﹐出於中焦﹐中焦者﹐气水之交﹐气方升而水方降﹐水欲成气﹐气欲成水﹐气水未分﹐故其形如漚。

气之化水﹐由於肺胃﹐水之化气﹐由於肝脾。肺胃右降則陰生﹐故淸涼而化水﹐气不化水者﹐肺胃之不降也﹐肝脾左升則陽生﹐故溫暖而化气﹐水不化气者﹐肝脾之不升也。气不化水﹐則左陷於下而爲气鼓﹐水不化气﹐則右逆於上而爲水脹。而其根﹐總因土濕而陽敗﹐濕土不運﹐則金木郁而升降窒故也。

卷五雜病解上鼓脹根原

气從上降﹐而推原其本﹐實自下升﹐坎中之陽﹐气之根也。气升於肝脾﹐肝脾左旋﹐溫暖而化淸陽﹐是气升於水分也。肝脾不升﹐陰分之气堙郁而下陷﹐故臍以下腫。木性善達﹐其發達而不郁者﹐水溫土燥而陽升也。水寒土濕﹐脾陽下陷﹐肝木不達﹐抑遏而克脾土。肝脾郁迫而不升運﹐是以凝滯而爲脹滿。肝气不達﹐郁而生熱﹐傳於脾土。脾土受之﹐以其濕熱﹐傳於膀胱。五行之性﹐病則傳其所勝﹐勢固然也。土燥則木達而水淸﹐土濕則气滯不能生水﹐木郁不能泄水﹐故水道不利。加之以熱﹐故淋澀而黃赤。

脾土旣陷﹐胃土必逆。脾陷而肝木下郁﹐胃逆則膽火上郁。其下熱者﹐肝木之不升也﹐其上熱者﹐膽火之不降也。病本則屬濕寒﹐而病標則爲濕熱﹐宜瀉濕而行郁﹐補脾陽而達木气﹐淸利膀胱之郁熱也。

桂枝姜砂湯

茯苓﹝三錢﹞澤瀉﹝三錢﹞桂枝﹝三錢﹞芍藥﹝三錢﹞甘艸﹝三錢﹐炙﹞砂仁﹝一錢﹐炒﹐研﹞漧薑﹝三錢﹞

煎大半杯﹐入砂仁﹐略煎﹐去渣﹐入西瓜漿一湯匙﹐溫服。

膀胱濕熱﹐小便紅澀者﹐加梔子淸之。脾肺濕旺﹐化生郁濁﹐腐敗膠粘﹐不得下行﹐宜用瓜蒂散﹐行其痰飲。在下則瀉利而出﹐在上則嘔吐而出。去其菀陳﹐然後調之。

續隨子仁﹐最下痰飲﹐用白者十數粒﹐研碎﹐去油﹐服之痰水卽下。

瓜蒂散

瓜蒂﹝二十个﹐研﹞赤小豆﹝三錢﹐研﹞香豉﹝三錢﹐研﹞

熱水一杯﹐煮香豉﹐令濃﹐去渣﹐調二末﹐溫服。取吐下爲度。

病重人虛者﹐不可服此﹐當用葶藶散。

卷五雜病解上鼓脹根原

水從下升﹐而推原其本﹐實自上降﹐離中之陰﹐水之根也。水降於肺胃﹐肺胃右轉﹐淸涼而化濁陰﹐是水降於气分也。肺胃不降﹐陽分之水淫而上逆﹐故臍以上腫。金性喜斂﹐其收斂而不郁者﹐陽明胃土之降也。土濕胃逆﹐肺無降路﹐陽分之水﹐不得下行﹐陰分之水﹐反得上泛。水入於肺﹐宗气隔礙﹐則爲喘滿。水入於經﹐衛气壅阻﹐則爲腫脹。

水生於肺而統於腎﹐藏於膀胱而泄於肝。腎與膀胱之府﹐相爲表裏。

飲入於胃﹐脾陽蒸動﹐化爲霧气﹐而上歸於肺。肺金淸肅﹐霧气灑揚﹐充灌於經絡﹐燻澤於皮膚﹐氤氳郁靄﹐化爲雨露。及乎中焦以下﹐則注集滂沛﹐勢如江漢矣。

膀胱者﹐水之壑也。肺气化水﹐傳於膀胱﹐肝气疏泄﹐水竅淸通﹐是以腫脹不作。膀胱之竅﹐淸則開而熱則閉﹐《靈樞》︰三焦者﹐入絡膀胱﹐約下焦﹐實則閉癃﹐虛則遺溺。其虛而遺溺者﹐相火之下虛也﹐其實而閉癃者﹐非相火之下實也。以腎主蟄藏﹐腎气能藏﹐則相火祕固而膀胱淸﹐腎气不藏﹐則相火泄露而膀胱熱。相火蟄藏﹐膀胱淸利﹐是謂之實﹐膀胱之熱者﹐相火泄於腎藏而陷於膀胱也。

相火藏於腎水﹐原不泄露﹐其泄而不藏者﹐過在乙木。木性疏泄﹐疏泄之令暢﹐則但能泄水而不至泄火。水寒土濕﹐生气郁遏﹐疏泄之令不行﹐而愈欲疏泄﹐故相火不得祕藏﹐泄而不通﹐故水道不能淸利。

相火之陷﹐其原在肝﹐肝气之陷﹐其原在脾。肝脾郁陷﹐合相火而生下熱﹐傳於己土﹐己土以其濕熱傳於膀胱﹐是以淋澀而赤黃也。

膀胱閉癃﹐水不歸壑﹐故逆行於胸腹﹐浸淫於經絡﹐而腫脹作焉。水熱穴論︰其本在腎﹐其標在肺﹐皆積水也。故水病下爲腫大腹﹐上爲喘呼不得臥者﹐標本俱病。

其本之在髒者﹐宜瀉之於膀胱﹐其標之在肺者﹐宜瀉之於汗孔。汗溺之行﹐總以燥土疏木爲主。水病之作﹐𨿽在肺腎兩髒﹐而土濕木郁﹐乃其根本也。

苓桂浮萍湯

茯苓﹝三錢﹞澤瀉﹝三錢﹞半夏﹝三錢﹞杏仁﹝三錢﹞甘艸﹝二錢﹞浮萍﹝三錢﹞桂枝﹝三錢﹞

煎大半杯﹐熱服。覆衣﹐取汗。

中气虛﹐加人參﹐寒加漧薑。肺熱﹐加麥冬﹑貝母。

苓桂阿膠湯

茯苓﹝三錢﹞澤瀉﹝三錢﹞甘艸﹝二錢﹞桂枝﹝三錢﹞阿膠﹝三錢﹞

煎大半杯﹐熱服。

小便不淸﹐加西瓜漿﹐熱加梔子。中虛﹐加人參﹐寒加漧薑。

乙木遏陷﹐疏泄不行﹐陽敗土濕﹐不能制伏水邪﹐故病腫脹。瀉濕燥土﹐疏木行水﹐是定法也。後世八味加減之方﹐地黃助脾之濕﹐附子益肝之熱﹐肝脾未至極敗﹐服之可效﹐肝脾病深則不效﹐而反益其害﹐最誤人也。

气位於上﹐水位於下。气之在上﹐𨿽壅滿郁遏﹐而不至於脹﹐惟下陷而不升﹐則病气鼓﹐水之在下﹐𨿽停瘀凝結﹐而弗至於腫﹐惟上逆而不降﹐則病水脹。腫在身半以上者﹐水脹也﹐脹在身半以下者﹐气鼓也﹐其一身俱至腫脹者﹐气病於下而水病於上也。气水交病﹐則气中亦有積水﹐水中不無滯气。總之﹐气不離水﹐水不離气﹐气滯則水凝﹐水積則气聚﹐气病於下者﹐其水道必不利﹐水病於上者﹐其气道必不通。仲景《金匱﹖水气》之法﹐腰以上腫﹐當發其汗﹐汗發則气通而水亦泄﹐腰以下腫﹐當利小便﹐便利則水行而气亦達矣。

卷五雜病解上噎膈根原

噎膈者﹐陽衰土濕﹐上下之竅俱閉也。脾陽左升﹐則下竅能開﹐胃陰右降﹐則上竅不閉。下竅開﹐故舊谷善出﹐上竅開﹐故新谷善納﹐新舊遞嬗﹐出納無阻﹐气化循環﹐所以無病。

其上下之開﹐全在中气﹐中气虛敗﹐濕土湮塞﹐則肝脾遏陷﹐下竅閉澀而不出﹐肺胃衝逆﹐上竅梗阻而不納﹐是故便結而溺癃﹐飲礙而食格也。緣气之爲性﹐實則淸空﹐虛則滯寒。胃主降濁﹐脾主升淸﹐胃降則濁气下傳﹐上竅淸空而無礙﹐是以善納﹐脾升則淸气上行﹐下竅洞達而莫壅﹐是以善出。胃逆則肺金不降﹐濁气郁塞而不納﹐脾陷則肝木不升﹐淸气澀結而不出。以陽衰土濕﹐中气不運﹐故脾陷而杜其下竅﹐胃逆而窒其上竅﹐升降之樞軸俱廢﹐出納之機鍼皆息也。

其糟粕之不出﹐全因脾陷而肝郁﹐而谷食之不納﹐則不止胃逆而肺壅﹐兼有甲木之邪焉。甲木逆行﹐克賊戊土﹐土木搏結﹐肺無下行之路﹐霧气堙瘀﹐化生痰涎﹐胸膈滯塞﹐故食噎不下。肺津化痰﹐不能下潤﹐水谷二竅﹐枯槁失滋﹐而乙木之疏泄莫遂﹐故便溺難澀。總緣中气不治﹐所以升降反作﹐出納無靈也。

苓桂半夏湯

茯苓﹝三錢﹞澤瀉﹝三錢﹞甘艸﹝二錢﹞桂枝﹝三錢﹞半夏﹝三錢﹞漧薑﹝三錢﹞生薑﹝三錢﹞芍藥﹝三錢﹞

煎大半杯﹐溫服。

噎病胸膈滯塞﹐霧气淫蒸而化痰飲。上脘不開﹐加以痰涎膠粘﹐故食阻不下。法宜重用半夏﹐以降胃气。痰盛者﹐加茯苓﹑橘皮﹐行其瘀濁﹐生薑取汁﹐多用益善。痰飲極旺﹐用瓜蒂散﹐吐其宿痰﹐下其停飲。胸膈洗蕩﹐腐敗淸空﹐則飲食漸下矣。

胸膈之痞﹐緣肺胃上逆﹐濁气不降﹐而其中全是少陽甲木之邪。蓋胃逆則肺膽俱無降路﹐膽木盤結﹐不得下行﹐經气郁迫﹐是以胸脇痛楚。當以甘艸緩其迫急﹐芍藥瀉其木邪﹐柴胡﹑鱉甲﹐散其結郁。若兼風木枯燥﹐則加阿膠﹑當歸﹐滋木淸風﹐其痛自瘥。

其大便燥結﹐糞粒堅硬﹐緣土濕胃逆﹐肺郁痰盛﹐不能化生津液﹐以滋大腸。大腸以陽明燥金之府﹐枯槁失滋﹐自應難澀。而陰凝气閉﹐下竅不開﹐重以飲食非多﹐消化不速﹐谷滓有限﹐未能充滿胃腸﹐順行而下。蓋以肝木郁陷﹐關竅堵塞﹐疏泄之令不行﹐是以便難。此宜以漧薑﹑砂仁﹐溫中破滯﹐益脾陽而開腸竅﹐以桂枝達木郁而行疏泄。漧澀難下者﹐重用肉蓯蓉﹐以滑腸竅﹐白蜜亦佳。木枯血燥﹐不能疏泄﹐加阿膠﹑當歸﹐滋其風木。

其小便紅澀﹐緣肺郁痰盛﹐不能生水以滲膀胱﹐而土濕木郁﹐疏泄不行﹐故水道不利。

此宜苓﹑澤﹑桂枝﹐瀉濕疏木﹐以通前竅。甚者﹐用豬苓東加桂枝﹐豬﹑茯﹑滑﹑澤﹐瀉濕燥土﹐桂枝﹑阿膠﹐疏木淸風﹐水道自利。噎家痰多溲少﹐全是土濕。濕土莫運﹐肝不升達﹐是以溺癃。肺不降斂﹐是以痰盛。瀉濕以苓﹑澤爲主﹐佐以利肺疏肝之品﹐則痰消而溲長矣。

下竅閉塞﹐濁無泄路﹐痞郁胸膈﹐食自難下。下竅續開﹐胸膈濁气﹐漸有去路﹐上脘自開。

再以疏利之品﹐去其胸中腐敗﹐食無不下之理﹐而上下之開﹐總以溫中燥土爲主﹐土气溫燥﹐胃不上逆﹐則肺降而噎開﹐脾不下陷﹐則肝升而便利矣。

庸工以爲陰虛燥旺﹐用地黃﹑牛乳滋潤之藥。更可誅者﹐至用大黃﹐噎病之人﹐百不一生。尙可壽及一年者﹐若服湯藥﹐則數月死矣。

醫法失傳﹐千古不得解人。能悟此理﹐則病去年增﹐不得死矣。

卷五雜病解上反胃根原

反胃者﹐陽衰土濕﹐下脘不開也。飲食容納﹐賴於胃陰之降﹐水谷消磨﹐藉乎脾陽之升﹐中气健旺﹐則胃降而善納﹐脾升而善磨﹐水穀化消﹐關門洞啟。精華之上奉者﹐淸空無滯﹐是以痰涎不生﹐渣滓之下達者﹐傳送無阻﹐是以便溺不澀。

濕盛陽虧﹐中气虛敗﹐戊土偏衰﹐則能消而不能受﹐己土偏弱﹐則能受而不能消。以陽含陰則性降﹐降則化陰而司受盛﹐故胃以陽土而主納﹐陰含陽則气升﹐升則化陽而司消腐﹐故脾以陰土而主磨。陽性開﹐陰性閉﹐戊土善納﹐則胃陽上盛而竅開﹐己土不磨﹐則脾陰下旺而竅閉。水谷善納﹐上竅常開﹐所以能食﹐欲食不磨﹐下竅常閉﹐所以善吐。蓋土性回運﹐气化無停﹐新故乘除﹐頃刻莫間。飲食不磨﹐勢難久駐﹐下行無路﹐則逆而上湧﹐自然之理也。

其便結者﹐糟粕之傳送無多也。隧竅閉澀﹐而渣滓有限﹐不能遽行﹐蓄積旣久﹐而後破溢而下。下而又閉﹐閉而又下﹐零星斷續﹐不相聯屬。及其遲日延時﹐傳諸魄門﹐則糞粒堅硬﹐形如彈丸。緣大腸以燥金之府﹐而肺津化痰﹐不能下潤﹐故燥澀而艱難也。

仲景《金匱》於反胃嘔吐﹐垂大半夏之法﹐補中降逆而潤腸燥﹐反胃之聖方也。若與茯苓四逆合用﹐其效更神矣。

姜苓半夏湯

人參﹝三錢﹞半夏﹝三錢﹞漧薑﹝三錢﹞茯苓﹝三錢﹞白蜜﹝半杯﹞

河水揚之二百四十徧﹐煎大半杯﹐入白蜜﹐溫服。

反胃與噎膈同理﹐但上脘不閉耳﹐全以溫中燥濕﹐降逆開結爲主。土燥陽回﹐飲食消化﹐自然不吐。谷精下潤﹐渣滓盛滿﹐傳送無阻﹐大便自易。

濕气滲泄﹐必由便溺﹐若肝气不能疏泄﹐加桂枝﹑阿膠﹐疏木淸風。利水滑腸之法﹐依噎膈諸方﹐無有異也。

卷五雜病解上消渴根原

消渴者﹐足厥陰之病也。厥陰風木與少陽相火﹐相爲表裏﹐風木之性﹐專欲疏泄﹐土濕脾陷﹐乙木遏抑﹐疏泄不遂﹐而彊欲疏泄﹐則相火失其蟄藏。手少陽三焦以相火主令﹐足少陽膽從相火化气﹐手少陽陷於膀胱﹐故下病淋癃﹐足少陽逆於胸膈﹐故上病消渴。緣風火合邪﹐津血耗傷﹐是以燥渴也。

淋因肝脾之陷﹐消因膽胃之逆﹐脾陷而乙木不升﹐是以病淋﹐胃逆而甲木不降﹐是以病消。

脾陷胃逆﹐二气不交﹐則消病於上而淋病於下。但是脾陷﹐則淋而不消﹐但是胃逆﹐則消而不淋。淋而不消者﹐水藏而木不能泄也﹐消而不淋者﹐木泄而水不能藏也。木不能泄﹐則肝气抑鬱而生熱﹐膀胱熱澀﹐故溲便不通﹐水不能藏﹐則腎陽泄露而生寒﹐腎藏寒滑﹐故水泉不止。

肝木生於腎水而胎心火﹐火之熱者﹐木之溫气所化﹐木之溫者﹐水之陽根所發。水主蟄藏﹐木主疏泄﹐木虛則遏抑子气於母家﹐故疏泄不行﹐而病淋澀﹐木旺則盜泄母气於子家﹐故蟄藏失政﹐而善溲溺。

《素問﹖气厥論》︰心移熱於肺﹐肺消﹐肺消者﹐飲一溲二﹐死不治。此上下俱寒﹐上寒則少飲﹐下寒則多溲。飲一溲二﹐是精溺之各半也﹐是以必死。《金匱》︰男子消渴﹐小便反多﹐飲一斗﹐小便一斗。此下寒上熱﹐下寒則善溲﹐上熱則善飲。飲一溲一﹐是溺多而精少也﹐則猶可治。渴欲飲水﹐小便不利者﹐是消淋之兼病者也。

腎气丸

地黃﹝二兩八錢﹞山萸﹝一兩四錢﹞山藥﹝一兩四錢﹞丹皮﹝一兩﹞茯苓﹝一兩﹞澤瀉﹝一兩﹞桂枝﹝三錢五分﹞附子﹝三錢五分﹞

煉蜜丸﹐梧子大﹐酒下十五丸﹐日再服。不知﹐漸加。

《金匱》︰消渴﹐飲一斗﹐小便一斗﹐上傷燥熱﹐下病濕寒﹐燥熱在肝肺之經﹐濕寒在脾腎之藏。腎气丸﹐茯苓﹑澤瀉﹐瀉濕燥土﹐地黃﹑丹﹑桂﹐淸風疏木﹐附子溫腎水之寒﹐薯蕷﹑山萸﹐斂腎精之泄﹐消渴之神方也。

肝主疏泄﹐木愈郁而愈欲泄﹐泄而不通﹐則小便不利﹐泄而失藏﹐則水泉不止。腎气丸能縮小便之太過﹐亦利小便之不通。《金匱》︰小便一斗者主之﹐小便不利者亦主之﹐以其瀉濕而燥土﹐淸風而疏木也。

豬苓湯

豬苓﹝三錢﹞茯苓﹝三錢﹞澤瀉﹝三錢﹞滑石﹝三錢﹐研﹞阿膠﹝三錢﹞

煎大半杯﹐入阿膠﹐消化﹐溫服。

治上消下淋者。

上渴而下淋者﹐土濕木郁﹐而生風燥。豬﹑茯﹑滑﹑澤﹐瀉濕燥土﹐阿膠滋木淸風﹐解渴通淋之良法也。

若木郁不能疏泄﹐宜加桂枝﹐以達木气。若消淋兼作而發熱脈浮者﹐是土濕木郁而感風邪﹐當以五苓發其汗也。

桂附苓烏湯

茯苓﹝三錢﹞澤瀉﹝三錢﹞桂枝﹝三錢﹞漧薑﹝三錢﹞附子﹝三錢﹞龍骨﹝三錢﹐﹐研﹞牡蠣﹝三錢﹐﹐研﹞首烏﹝三錢﹐蒸﹞

煎大半杯﹐溫服。

治飲一溲二者。

《素問》飲一溲二﹐水寒土濕﹐木气疏泄﹐宜苓﹑澤瀉濕燥土﹐姜﹑附暖水溫中﹐桂枝﹑首烏﹐達木榮肝﹐龍骨﹑牡蠣﹐斂精攝溺。病之初起﹐可以救藥﹐久則不治。

卷五雜病解上顚狂根原

顚狂者﹐卽驚悸之重病也。肝爲木﹐其气風﹐其志怒﹐其聲呼。心爲火﹐其气熱﹐其志喜﹐其聲言。肺爲金﹐其气燥﹐其志悲﹐其聲哭。腎爲水﹐其气寒﹐其志恐﹐其聲呻。脾爲土﹐其气濕﹐其志憂﹐其聲歌。气之方升而未升則怒﹐已升則爲喜﹐气之方降而未降則悲﹐已降則爲恐。蓋陷於重淵之下﹐志意幽淪﹐是以恐作。方其半陷﹐則淒涼而爲悲﹐悲者﹐恐之先機也。升於九天之上﹐神气暢達﹐是以喜生。方其半升﹐則拂郁而爲怒﹐怒者﹐喜之未遂也。

凡人一臟之气偏盛﹐則一臟之志偏見﹐而一臟之聲偏發。顚病者﹐安靜而多悲恐﹐肺腎之气旺也。狂病者﹐躁動而多喜怒﹐肝心之气旺也。肺腎爲陰﹐肝心爲陽﹐二十難曰︰重陰者顚﹐重陽者狂﹐正此義也。而金水之陰旺﹐則因於陽明之濕寒﹐木火之陽盛﹐則因於太陰之濕熱。緣胃土右降﹐金水所從而下行﹐濕則不降﹐金水右泄而生寒﹐金旺則其志悲﹐水旺則其志恐也。脾土左升﹐木火所從而上行﹐濕則不升﹐木火左郁而生熱﹐木旺則其志怒﹐火旺則其志喜也。濕寒動則寢食皆廢﹐悲恐俱作﹐面目黃瘦﹐腿膝淸涼﹐身靜而神迷﹐便堅而溺澀。此皆金水之旺也。濕熱動則眠食皆善﹐喜怒兼生﹐面目紅肥﹐臂肘溫暖﹐身動而神慧﹐便調而水利﹐此皆木火之旺也。

顚緣於陰旺﹐狂緣於陽旺。陰陽相判﹐本不同气﹐而顚者歷時而小狂﹐狂者積日而微顚。陽勝則狂生﹐陰復則顚作﹐勝復相乘而顚狂疊見﹐此其陰陽之俱偏者也。

苓甘姜附龍骨湯

半夏﹝三錢﹞甘艸﹝二錢﹞漧薑﹝三錢﹞附子﹝三錢﹞茯苓﹝三錢﹞麥冬﹝三錢﹐去心﹞

龍骨﹝三錢﹞牡蠣﹝三錢﹞

煎大半杯﹐溫服。

有痰者﹐加蜀漆。

治顚病悲恐失正者。

丹皮柴胡犀角湯

丹皮﹝三錢﹞柴胡﹝三錢﹞犀角﹝一錢﹐研汁﹞生地﹝三錢﹞芍藥﹝三錢﹞茯苓﹝三錢﹞

甘艸﹝二錢﹐炙﹞

煎大半杯﹐溫服。

有痰者﹐加蜀漆。

治狂病喜怒乖常者。

勞傷中气﹐土濕木郁﹐則生驚悸。濕旺痰生﹐迷其神智﹐喜怒悲恐﹐緣情而發﹐動而失節﹐乃病顚狂。顚狂之家﹐必有停痰﹐痰者﹐顚狂之標﹐濕者﹐眞狂之本。顚起於驚﹐狂生於悸﹐拔本塞原之法不在痰。若宿痰膠固﹐以瓜蒂散上下湧泄﹐令臟腑上下淸空﹐然後燥土瀉濕﹐以拔其本。

卷五雜病解上痰飲根原

痰飲者﹐肺腎之病也﹐而根原於土濕﹐肺腎爲痰飲之標﹐脾胃乃痰飲之本。蓋肺主藏气﹐肺气淸降則化水﹐腎主藏水﹐腎水溫升則化气。陽衰土濕﹐則肺气壅滯﹐不能化水﹐腎水凝瘀﹐不能化气。气不化水﹐則鬱蒸於上而爲痰﹐水不化气﹐則停積於下而爲飲。大凡陽虛土敗﹐金水堙菀﹐無不有宿痰畱飲之疾。

淸道堵塞﹐肺气不布﹐由是壅嗽發喘﹐息短胸盛﹐眠食非舊﹐喜怒乖常。蓋痰飲伏畱﹐腐敗壅阻﹐礙气血環周之路﹐格精神交濟之關﹐諸病皆起﹐變化無恆﹐隨其本气所虧而發﹐而總由脾陽之敗。緣足太陰脾以濕土主令﹐手太陰肺從濕土化气﹐濕旺脾虧﹐水谷消遲﹐脾肺之气﹐郁而不宣﹐淫生痰涎。歲月增加﹐久而一身精气﹐盡化敗濁﹐微陽絕根﹐則人死矣。

髙年之人﹐平素陽虛﹐一旦昏憒痰鳴﹐垂頭閉目﹐二三日卽死。此陽气敗脫﹐痰証之無醫者也。其餘百病﹐未至於此。

悉宜燥土瀉濕﹐絕其淫生化之源﹐去其瘀塞停滯之物﹐使之精气播宣﹐津液流暢﹐乃可扶衰起危﹐長生不老耳。

姜苓半夏湯

茯苓﹝三錢﹞澤瀉﹝三錢﹞甘艸﹝二錢﹞半夏﹝三錢﹞橘皮﹝三錢﹞生薑﹝三錢﹞

煎大半杯﹐溫服。

百病之生﹐悉由土濕﹐是以多有痰證﹐而鼓脹﹑噎膈﹑虛勞﹑吐衄﹑嗽喘﹑驚悸之家更甚。

原因土濕陽虛﹐气滯津凝。法宜燥土瀉濕﹐利气行郁﹐小半夏加茯苓﹑橘皮﹐是定法也。

在上之痰﹐半成濕熱﹐在下之飲﹐純屬濕寒。上下殊方﹐溫淸異制﹐大要以溫燥水土爲主。

上熱者﹐加知母﹑石膏。下寒者﹐佐漧薑﹑附子。痰之陳宿纏綿﹐膠固難行者﹐加枳實開之﹐飲之停瘀臟腑者﹐上在胸膈﹐用十棗湯瀉其气分﹐下在臍腹﹐用豬苓湯瀉於水道。流溢經絡者﹐用五苓散瀉之汗孔。上脘之痰﹐可從吐出。中脘之痰﹐可從便下。若經絡之飲﹐非使之化气成津﹐瀉於汗尿﹐別無去路也。一切痰飲﹐用瓜蒂散吐下之﹐功效最捷。續隨子仁驅逐痰飲﹐亦良物也。

卷五雜病解上咳嗽根原

咳嗽者﹐肺胃之病也。胃土右轉﹐肺金順下﹐霧气降灑﹐津液流通﹐是以無痰﹐呼吸安靜﹐上下無阻﹐是以不嗽。胃土上逆﹐肺無降路﹐霧气堙塞﹐故痰涎淫生﹐呼吸壅礙﹐則咳嗽發作。其多作於秋冬者﹐風寒外閉﹐裏气愈郁故也。

而胃之所以不降﹐全緣陽明之陽虛。太陰以己土而生濕﹐陽明從庚金而化燥﹐燥敵其濕﹐則胃降而脾升﹐濕奪其燥﹐則脾陷而胃逆。以燥爲陽而濕爲陰﹐陽性運而陰性滯﹐理自然也。

《素問﹖咳論》︰其寒飲食入胃﹐從肺脈上至於肺則肺寒﹐肺寒則外內合邪﹐因而客之﹐則爲肺咳﹐是咳嗽之證﹐因於胃逆而肺寒﹐故仲景治咳﹐必用漧薑﹑細辛。

其燥熱爲嗽者﹐金燥而火炎也。手陽明以燥金主令﹐燥气旺則手太陰化气於庚金而不化气於濕土﹐一當胃逆膽升﹐刑以相火﹐則壅嗽生焉。然上𨿽燥熱﹐而下則依舊濕寒也。蓋肺胃順降﹐則相火蟄藏而下溫﹐肺胃逆升﹐則相火浮動而上熱﹐上熱則下寒﹐以其火升而不降也。

緣足太陰之濕盛﹐則辛金從令而化濕﹐是生濕嗽﹐手陽明之燥盛﹐則戊土從令而化燥﹐是生燥咳。燥則上熱﹐濕則下寒﹐究之濕爲本而燥爲標﹐寒爲原而熱爲委。悟先聖咳嗽之義﹐自得之矣。

姜苓五味細辛湯

茯苓﹝三錢﹞甘艸﹝二錢﹞漧薑﹝三錢﹞半夏﹝三錢﹞細辛﹝三錢﹞五味﹝一錢﹐研﹞

煎大半杯﹐溫服。

咳證緣土濕胃逆﹐肺金不降﹐气滯痰生﹐竅隧阻礙﹐呼吸不得順布。稍感風寒﹐閉其皮毛﹐肺气愈郁﹐咳嗽必作。其肺家或有上熱﹐而非脾腎濕寒﹐不成此病。岐伯之論﹐仲景之法﹐不可易也。

其甚者﹐則爲喘﹐可加橘皮﹑杏仁﹐以利肺气。若肺郁生熱﹐加麥冬﹑石膏﹐淸其心肺。

若膽火刑金﹐加芍藥﹑貝母﹐以淸膽肺。勞嗽吐血﹐加柏葉﹐以斂肺气。若感冒風寒﹐嚏噴流涕﹐頭痛惡寒﹐加生薑﹐蘇葉﹐以解表邪。

卷五／雜病解上／肺癰根原卷五雜病解上肺癰根原

肺癰者﹐濕熱之鬱蒸也。陽衰土濕﹐肺胃不降﹐气滯痰生﹐胸膈瘀寒﹐濕郁爲熱﹐淫燻蒸﹐濁瘀臭敗﹐腐而爲膿。始萌尙可救藥﹐膿成肺敗則死。此緣濕旺肺郁﹐風閉皮毛﹐衛气收斂﹐營郁爲熱﹐熱邪內閉﹐蒸其痰涎﹐而化癰膿故也。

蓋風中於表﹐則腠理疏泄而汗出﹐熱蒸於裏﹐則經陽遏閉而惡寒。衛陽外斂﹐呼气有出而不入﹐營陰內遏﹐吸气有入而不出。營衛不交﹐風熱兼作﹐風邪外傷其皮毛。

皮毛者﹐肺之合也。濕土郁滿﹐肺气不降﹐而風襲皮毛﹐泄其衛气﹐衛气愈泄而愈斂﹐皮毛始開而終閉﹐肺气壅塞﹐內外不得泄路﹐痞悶喘促﹐痰嗽彌增﹐口漧咽燥﹐而不作渴。少飲湯水﹐則津液沸騰﹐多吐濁沫。熱邪內傷其津血﹐津血與痰涎鬱蒸﹐腐化膿穢﹐吐如米粥。

久而肺臟潰爛﹐是以死也。

病生肺部﹐而根原於胃逆﹐其胸膈之痛﹐則是膽木之邪。以胃土不降﹐肺膽俱無下行之路﹐膽以甲木而化相火﹐甲木克戊土﹐則膈上作疼﹐相火刑辛金﹐則胸中生熱。是宜並治其標本也。

蘇葉橘甘桔湯

蘇葉﹝三錢﹞甘艸﹝二錢﹞桔梗﹝三錢﹞杏仁﹝三錢﹞茯苓﹝三錢﹞貝母﹝三錢﹞橘皮﹝三錢﹞生薑﹝三錢﹞

煎大半杯﹐溫服。

胃逆胸滿重﹐加半夏。

肺癰胸膈濕熱﹐鬱蒸痰涎﹐而化癰膿。痰盛宜逐﹐膿成當瀉﹐膠痰堵塞﹐以甘遂﹑葶藶之屬驅之﹐膿血腐瘀﹐以丹皮﹑桃仁之類排之。劇者用仲景二白散﹐吐下膿穢﹐以求藏眞﹐勝於養癰遺害者也。

二白散

桔梗﹝三錢﹞貝母﹝三分﹞巴豆﹝一分﹐去皮﹐炒﹐研如脂﹞

爲末﹐飲服半錢匕。虛者﹐減之。

膿在膈上則吐﹐在膈下則泄。下多﹐飲冷水一杯﹐則止。

葶藶大棗瀉肺湯

葶藶﹝炒黃﹐研﹐彈子大﹞大棗﹝十二枚﹞

水三杯﹐煮棗﹐取二杯﹐去棗﹐入葶藶﹐煮取一杯﹐頓服。

膿未成則痰下﹐膿已成則膿下。

卷六／雜病解中／腹痛根原卷六／雜病解中／腰痛根原卷六／雜病解中／奔豚根原卷六／雜病解中／瘕疝根原卷六／雜病解中／積聚根原卷六／雜病解中／蛔虫根原卷六／雜病解中／便堅根原卷六／雜病解中／泄利根原卷六／雜病解中／痢疾根原卷六／雜病解中／淋瀝根原卷六雜病解中腹痛根原

腹痛者﹐土濕而木賊之也。乙木升於己土﹐甲木降於戊土﹐肝脾左旋﹐膽胃右轉﹐土气回運而木气條達﹐故不痛也。水寒土濕﹐脾气陷而胃气逆﹐肝膽郁遏﹐是以痛作。

蓋乙木上升﹐是爲枝葉﹐甲木下降﹐是爲根本。脾陷則乙木之枝葉不能上發﹐橫塞地下而克己土﹐故痛在少腹﹐胃逆則甲木之根本不能下培﹐盤郁地上而克戊土﹐故痛在心胸。肝膽之經﹐旁循脇肋﹐左右並行﹐而三陽之病﹐則外歸於經﹐三陰之病﹐則內歸於藏。以陰盛於內而陽盛於外﹐故痛在臟腑者﹐厥陰之邪﹐痛在脇肋者﹐少陽之邪也。至於中气頹敗﹐木邪內侵﹐則不上不下﹐非左非右﹐而痛在當臍﹐更爲劇也。

此其中間﹐有木郁而生風熱者。肝以風木主令﹐膽從相火化气﹐下痛者﹐風多而熱少﹐上痛者﹐熱多而風少。而究其根原﹐總屬濕寒。

若有水谷停瘀﹐當以溫藥下之﹐仲景大黃附子湯﹐最善之制也。若宿物畱滯﹐而生郁熱﹐則濃朴七物湯﹐是良法也。如其瘀血堙塞﹐气道梗阻﹐而生痛者﹐則以破結行瘀之品利之﹐桂枝茯苓丸﹑下瘀血湯﹐酌其寒熱而選用焉。若無宿物﹐法宜培土疏木﹐溫寒去濕之劑﹐大建中﹑附子粳米﹑烏頭石脂三方﹐實諸痛証之準繩也。

姜苓桂枝湯

桂枝﹝三錢﹞芍藥﹝三錢﹞甘艸﹝二錢﹞茯苓﹝三錢﹞漧薑﹝三錢﹞

煎大半杯﹐溫服。

治脾肝下陷﹐痛在少腹者。

柴胡桂枝鱉甲湯

柴胡﹝三錢﹞鱉甲﹝三錢﹐醋炙﹞甘艸﹝二錢﹞桂枝﹝三錢﹞半夏﹝三錢﹞芍藥﹝三錢﹞

茯苓﹝三錢﹞

煎大半杯﹐溫服。

治胃膽上逆﹐痛在心胸者。

胃寒﹐加漧薑﹑川椒﹑附子。

凡心腹疼痛﹐率因水寒土濕﹐木气郁衝所致。心腹痛劇欲死﹐四肢冰冷﹐唇口指甲靑白者﹐宜姜﹑椒﹑附﹑桂﹐驅寒邪而達木郁﹐必重用苓﹑甘﹐瀉濕培土﹐而緩其迫急﹐其痛自止。

肝以風木主令﹐膽從相火化气﹐其間木郁風動﹐火郁熱發﹐亦往往而有﹐而推其脾腎﹐無不濕寒之理。卽有風熱兼作﹐用芍藥﹑柴﹑芩﹐以瀉肝膽﹐而脾腎之藥﹐必宜溫燥﹐此定法也。

肝主藏血﹐風動血耗﹐乙木枯槁﹐生意不遂﹐鬱怒而賊脾土﹐則生疼痛。若血枯木燥﹐宜芍藥﹑阿膠﹑歸﹑地﹑首烏之類﹐以滋風木。木榮風退﹐卽當減去﹐不可肆用﹐以敗土气。

血郁痛作﹐或內在臟腑﹐或外在經絡。其證肌膚甲錯﹐兩目黯黑﹐多怒而善忘。以肝竅於目﹐主藏血而華色﹐血瘀不能外華﹐故皮膚粗澀而黑黯也。宜用丹皮﹑桃仁﹐破其瘀血。若結難開﹐加虫﹑虻虫之類行之。尋常血瘀﹐五靈脂﹑山羊血﹐功力亦良。

飲食停滯﹐土困木郁﹐以致作痛﹐用仲景溫下之法﹐大黃﹑姜﹑附﹐瀉其食水。劇者﹐少加巴霜一二鱉﹐擴淸陳宿﹐功效最捷。一切宿物壅阻﹐並宜此法。

卷六雜病解中腰痛根原

腰痛者﹐水寒而木郁也。木生於水﹐水暖木榮﹐生發而不郁塞﹐所以不痛。腎居脊骨七節之中﹐正在腰間﹐水寒不能生木﹐木陷於水﹐結塞盤郁﹐是以痛作。木者﹐水中之生意﹐水泉溫暖﹐生意升騰﹐發於東方﹐是以木气根下萌。正須溫養﹐忽而水結冰澌﹐根本失榮﹐生气抑遏﹐則病腰痛。

腰者﹐水之所在﹐腹者﹐土之所居﹐土濕而木气不達﹐則痛在於腹﹐水寒而木气不生﹐則痛在於腰。然腰𨿽水位﹐而木郁作痛之原﹐則必兼土病。蓋土居水火之中﹐火旺則土燥﹐水旺則土濕﹐太陰脾土之濕﹐水气之所移也。土燥則木達而陽升﹐土濕則木郁而陽陷﹐癸水旣寒﹐脾土祕濕﹐濕旺木郁﹐肝气必陷﹐陷而不已﹐墜於重淵﹐故腰痛作也。

色過而腰痛者﹐精亡而气泄也。精﹐陰也﹐而陰中之气﹐是謂陽根﹐縱欲傷精﹐陽根敗泄﹐變溫泉而爲寒冷之淵﹐化火井而成冰雪之窟﹐此木枯土敗之原﹐疼痛所由來也。緣陰陽生長之理﹐本自循環﹐木固生火﹐而火亦生木。少陰之火﹐升於九天之上者﹐木之子也﹐少陽之火﹐降於九地之下者﹐木之母也。其生於水者﹐實生於水中之火。水中之陽﹐四象之根也﹐《難經》所謂腎間動气﹐生气之原也。

桂枝姜附阿膠湯

茯苓﹝三錢﹞桂枝﹝三錢﹞甘艸﹝二錢﹞漧薑﹝三錢﹞附子﹝三錢﹞阿膠﹝三錢﹐炒﹐研﹞

煎大半杯﹐溫服。

卷六雜病解中奔豚根原

奔豚者﹐腎家之積也。平人君火上升而相火下蟄﹐火分君相﹐其實同气。君相皆蟄﹐則腎水不寒。火之下蟄﹐實賴土气﹐胃气右降﹐金水收藏﹐則二火沈潛而不飛揚。土敗胃逆﹐二火不降﹐寒水漸沍﹐陰气凝聚﹐久而堅實牢硬﹐結於少腹﹐是謂奔豚。《難經》︰腎之積﹐曰奔豚是也。

水邪旣聚﹐逢郁則發﹐奔騰逆上﹐勢如驚豚﹐腹脇心胸諸病皆作。气沖咽喉﹐七竅火發﹐危困欲死﹐不可支也。及其气衰而還﹐諸證乃止。病勢之凶﹐無如此甚。

然積則水邪而發則木气。其未發也﹐心下先悸﹐至其將發﹐則臍下敢作。以水寒木郁﹐則生振搖﹐枝葉不寧﹐則悸在心下﹐根本不安﹐則悸在臍間。臍上悸生者﹐是風木根搖﹐故發奔豚。

仲景霍亂︰若臍上築者﹐腎气動也。腎气者﹐風木搖撼之根﹐而論其發作﹐實是木邪。

木邪一發﹐寒水上陵﹐木則克土﹐而水則刑火。火土雙敗﹐正气賊傷﹐此奔豚所以危劇也。

悸者﹐風木之郁衝﹐驚者﹐相火之浮宕。火不勝水﹐五行之常﹐所恃者﹐子土溫燥﹐制伏陰邪。培植陽根﹐蟄於坎府﹐根本不拔﹐則膽壯而神謐。土濕陽衰﹐不能降蟄相火﹐陽根泄露﹐飄越無依﹐寒水不凝﹐陰邪無制﹐巨寇在側﹐而身臨敗地﹐故動惕荒懸﹐迄無寧宇。凡驚悸一生﹐卽爲奔豚欲發之兆﹐不可忽也。

茯苓桂枝甘艸大棗湯

茯苓﹝一兩﹞桂枝﹝四錢﹞甘艸﹝二錢﹞大棗﹝十五枚﹞

甘瀾水四杯﹐先煎茯苓﹐減二杯﹐入諸藥﹐煎大半杯﹐溫服﹐日三劑。

作甘瀾水法︰大盆置水﹐以勺揚之千百徧﹐令水珠散亂﹐千顆相逐﹐乃取用之。

治汗後亡陽﹐臍下悸動﹐奔豚欲作者。

桂枝加桂湯

桂枝﹝五錢﹞芍藥﹝三錢﹞甘艸﹝二錢﹞生薑﹝三錢﹞大棗﹝四枚﹞

煎大半杯﹐溫服。

治奔豚方作﹐气從少腹上衝心部者。

奔豚湯

甘艸﹝二錢﹞半夏﹝四錢﹞芍藥﹝二錢﹞當歸﹝二錢﹞黃芩﹝二錢﹞生薑﹝四錢﹞芎﹝三錢﹞生葛﹝五錢﹞甘李根白皮﹝三錢﹞

煎大半杯﹐溫服。

治奔豚盛作﹐气上衝胸﹐頭疼腹痛﹐往來寒熱者。

奔豚之生﹐相火升泄﹐腎水下寒﹐不能生木。風木郁衝﹐相火愈逆﹐故七竅皆熱。少陽經气﹐被陰邪郁迫﹐故有往來寒熱之證。芎﹑歸疏肝而滋風木﹐芩﹑芍瀉膽而淸相火﹐奔豚旣發﹐風熱上隆﹐法應先淸其上。

龍珠膏

川椒﹝五錢﹞附子﹝五錢﹞烏頭﹝五錢﹞巴豆﹝三錢﹐研﹐去油﹞桂枝﹝五錢﹞茯芩﹝八錢﹞牡蠣﹝五錢﹞鱉甲﹝五錢﹞

芝麻油﹑黃丹熬膏﹐加麝香﹑阿魏﹐研細﹐布攤﹐貼病塊。

奔豚已結﹐气塊堅硬﹐本屬寒積。但陰邪已盛﹐稍服附子溫下﹐寒邪不伏﹐奔豚必發﹐以邪深藥微﹐非附子之過也。不治﹐則半年一載之間﹐必至殞命。此宜溫燥脾胃﹐去其中焦濕寒。土燥陽回﹐力能制水﹐然後以此膏貼之。寒消塊化﹐悉從大便而出﹐滑白粘聯﹐狀如凝脂。濁瘀後泄﹐少腹松軟﹐重用附子暖水﹐然後乃受。

卷六雜病解中瘕疝根原

瘕疝者﹐腎肝之積也。木生於水﹐水之爲性﹐得陽和而冰泮﹐遭陰肅而凍合﹐冰泮則木榮﹐凍合則木枯。腎水澌寒﹐木气菀遏﹐擁腫結硬﹐根於少腹﹐而盤於陰丸﹐是謂寒疝。

水凝則結﹐而爲內寒﹐木郁則發﹐而爲外熱。內寒盛則牢堅而不出﹐外熱作則奔突而不入﹐大小無常﹐動止莫測。病發則痛楚欲死﹐性命攸關﹐非細故也。

此腎肝之邪﹐而實原於任脈。《素問﹖骨空論》︰任脈爲病﹐男子內結七疝﹐女子帶下瘕聚。任者﹐諸陰之純任﹐少陰厥陰之气﹐總原於任脈。腎中陽祕﹐則冰消凍釋﹐任中無固結之邪﹐腎中陽泄﹐水寒木郁﹐陰气凝滯﹐乃成疝瘕帶下之疾。腎性蟄藏﹐肝性疏泄﹐水气旺則結而爲疝瘕﹐木气旺則流而爲帶下﹐無二理也。任爲陰而督爲陽﹐男則督旺﹐女則任旺﹐故男子之疝气猶少而女子之瘕帶最多。

法宜溫水木之寒﹐散腎肝之結。結寒溫散﹐瘕疝自消。仲景大烏頭煎﹑烏頭桂枝二方﹐乃此病之良法也。腎囊偏墜者﹐謂之疝﹐是肝木之郁陷﹐擁腫硬大﹐常出而不入者。其時時上下者﹐謂之狐疝﹐言如狐貍之出沒無常也。

茱萸澤瀉烏頭桂枝湯

吳茱萸﹝三錢﹐炮﹞澤瀉﹝三錢﹞烏頭﹝三錢﹐炮﹞桂枝﹝三錢﹞芍藥﹝三錢﹞甘艸﹝二錢﹞生薑﹝三錢﹞大棗﹝四枚﹞

煎大半杯﹐溫服。

仲景烏頭桂枝湯﹐用烏頭湯一杯﹐桂枝湯半杯﹐合煎﹐取一杯﹐分五服。不知﹐再服。

其知者﹐如醉狀。得吐爲中病。今加茱萸﹑澤瀉﹐去其寒濕﹐以絕疝瘕之根。

其擁腫偏墜者﹐用此藥湯熱洗之﹐或用藥末﹐盛袋中熱熨之﹐日作數次﹐令其囊消而止。其狐疝之偏有大小﹐時時上下者﹐仲景用蜘蛛散﹐亦良。

蜘蛛散

蜘蛛﹝十四枚﹐炒焦﹞桂枝﹝五分﹞

研末﹐取八分一匕﹐飲和﹐日再服。蜜丸亦可。

卷六雜病解中積聚根原

積聚者﹐气血之凝瘀也。血積爲﹐气爲瘕。《金匱》︰婦人宿有病﹐經斷未及三月﹐而得漏下不止﹐胎動在臍上者﹐此爲痼害﹐所以血不止者﹐其不去故也。緣瘀血聚﹐不在子宮﹐三月胎長﹐與痼相﹐故血阻而下﹐是病之爲血也。《傷寒》︰陽明病﹐若中寒不能飲食﹐小便不利﹐手足然汗出﹐此欲作痼瘕﹐必大便初硬後溏﹐所以然者﹐以胃中冷﹐水谷不別故也。緣寒气凝結﹐水穀不消﹐則大便泄利﹐《難經》謂之大瘕泄﹐是瘕病之爲气也。

瘕之病﹐多見寒熱﹐以气血積聚﹐陽不外達﹐故內郁發熱﹐陰不內斂﹐故外束而惡寒。气統於肺﹐血藏於肝﹐气聚者﹐多下寒﹐血積者﹐多上熱。蓋離陰右降﹐而化金水﹐及其成水﹐而又抱陽气﹐故下焦不寒﹐气聚則金水失其收藏﹐陽不下蟄﹐是以寒生。坎陽左升﹐而化木火﹐及其成火﹐而又含陰精﹐故上焦不熱﹐血積則木火失其生長﹐陰不上根﹐是以熱作。

血性溫暖而左升﹐至右降於金水﹐則化而爲淸涼﹐血之左積者﹐木之不溫也﹐血之右積者﹐金之不涼也。气性淸涼而右降﹐至左升於木火﹐則化爲溫暖﹐气之右聚者﹐金之不淸也﹐气之左聚者﹐木之不暖也。而溯其原本﹐總原於土﹐己土不升﹐則木陷血積﹐戊土不降﹐則金逆而气聚。中气健運而金木旋轉﹐積聚不生﹐瘕弗病也。

化堅丸

甘艸﹝二兩﹞丹皮﹝三兩﹞橘皮﹝三兩﹞桃仁﹝三兩﹞杏仁﹝三兩﹞桂枝﹝三兩﹞

煉蜜﹑陳醋丸﹐酸棗大﹐米飲下三五丸﹐日二次。

若瘕結硬難消﹐須用破堅化癖之品。內寒加巴豆﹑川椒﹐內熱加芒硝﹑大黃。

積聚之病﹐不過气血﹐左積者﹐血多而气少﹐加鱉甲﹑牡蠣﹐右聚者﹐气多而血少﹐加枳實﹑濃朴。總之﹐气不得血則不行﹐血不得气則不運﹐气聚者﹐血無有不積﹐血積者﹐气無有不聚﹐但有微甚之分耳。其內在臟腑者﹐可以丸愈﹐外在經絡者﹐以膏藥消之。

化堅膏

歸尾﹝四錢﹞鱉甲﹝八錢﹞巴豆﹝四錢﹐研﹞黃連﹝四錢﹞三稜﹝四錢﹞莪術﹝四錢﹞

山甲﹝一兩二錢﹞筋余﹝一錢﹞

以上八味﹐用芝麻油一斤﹑淨丹八兩﹐熬膏。

硼砂﹝四兩﹞砂﹝四錢﹞阿魏﹝六錢﹐炒﹐研﹞麝香﹝二錢﹞人參﹝四錢﹞三七﹝四錢﹞山羊血﹝四錢﹞肉桂﹝四錢﹞

以上八味﹐研細﹐入膏﹐火化﹐攪勻。稍冷﹐傾入水盆﹐浸二三日﹐罐收﹐狗皮攤。皮硝水熱洗皮膚﹐令透﹐拭漧。生薑切搽數十次﹐貼膏。一切癖塊積聚﹐輕者一貼﹐重者兩貼﹐全消。漸貼漸小﹐膏漸離皮﹐未消之處﹐則膏粘不脫。

忌一切發病諸物﹐惟豬﹑犬﹑鴨﹑鳧﹑有鱗河魚﹑菘﹑韭﹑米﹑面不忌。其餘海味﹑雞﹑羊﹑黃瓜﹐凡有宿根之物﹐皆忌。若無鱗魚﹑天鵝肉﹑母豬﹑蕎麥﹑馬齒莧﹐則忌之終身。犯之﹐病根立發。若癖塊重發﹐則不可救矣。

卷六雜病解中蛔虫根原

蛔虫者﹐厥陰肝木之病也。木郁則蠹生﹐肝郁則虫化。木以水爲母而火爲子﹐乙木升於己土﹐胎於癸水而生君火﹐水升而化淸陽﹐是以火不上熱﹐甲木降於戊土﹐胎於壬水而生相火﹐火降而化濁陰﹐是以水不下寒。肝升而膽降﹐火淸而水暖﹐木气溫暢﹐故蠹蛔不生﹐以其土運而木榮也。

土濕脾陷﹐不能榮達肝木﹐子母分離﹐寒熱不交。木以水火中气﹐堙於濕土﹐不得上下調濟﹐由是寒熱相逼﹐溫气中郁﹐生意盤塞﹐腐蠹朽爛而蛔虫生焉。

凡物濕而得溫﹐覆蓋不發﹐則鬱蒸而虫化﹐或熱或寒﹐不能生也。故虫不生於寒冰熱火之中﹐而獨生於濕木者﹐以木得五行之溫气也。溫气中郁﹐下寒上熱﹐故仲景烏梅丸方﹐連﹑柏與姜﹑附並用﹐所以淸子气之上熱﹐溫母气之下寒也。不去中下之濕寒﹐而但事殺蛔﹐土敗木枯﹐則蛔愈殺而生愈繁。此當溫燥水土﹐以暢肝木﹐則蛔虫掃迹而去矣。醫書殺虫之方﹐百試不效者也。

烏苓丸

烏梅﹝百枚﹐米蒸﹐搗膏﹞人參﹝二兩﹞桂枝﹝二兩﹞漧薑﹝二兩﹞附子﹝二兩﹞川椒﹝二兩﹐去目﹐炒﹞當歸﹝二兩﹞茯苓﹝三兩﹞

煉蜜同烏梅膏丸﹐梧子大﹐每服三十丸﹐日二次。

若虫積繁盛者﹐加大黃二兩﹑巴霜二錢﹐下盡爲佳。

蛔虫生化﹐原於土濕木郁﹐法以燥土疏木爲主。綫白虫證﹐是肝木陷於大腸﹐木郁不達﹐是以肛門作癢。虫生大腸之位﹐從庚金化形﹐故其色白。而木陷之根﹐總由土濕﹐當於燥土疏木之中﹐重用杏仁﹑橘皮﹐以瀉大腸滯气﹐佐以升麻﹐升提手陽明經之墜陷也。

卷六雜病解中便堅根原

便堅者﹐手足陽明之病也。手陽明以燥金主令﹐足陽明從燥金化气﹐故手足陽明﹐其气皆燥。然手陽明﹐燥金也﹐戊土從令而化燥﹐足太陰﹐濕土也﹐辛金從令而化濕。土濕者﹐能化戊土而爲濕﹐不有變庚金之燥﹐金燥者﹐能化辛金而爲燥不能變己土之濕﹐以從令者易化﹐而主令者難變也。故傷寒陽明之便結﹐腸胃之燥者也﹐反胃噎膈之便結﹐胃濕而腸燥者也﹐傷寒陽明之便結﹐腸胃之熱燥者也﹐反胃噎膈之便結﹐胃之寒濕﹐而腸之寒燥者也。

以陽主開﹐陰主闔﹐陽盛則隧竅開通而便堅﹐陰盛則關門閉澀而便結。凡糞若羊矢者﹐皆陰盛而腸結﹐非關火旺也。蓋腎司二便﹐而傳送之職﹐則在庚金﹐疏泄之權﹐則在乙木。陰盛土濕﹐乙木郁陷﹐傳送之竅旣塞﹐疏泄之令不行。大腸以燥金之府。閉澀不開﹐是以糟粕零下而不粘聯﹐道路梗阻而不滑利。積日延久﹐約而爲丸。其色黑而不黃者﹐水气旺而土气衰也。此證仲景謂之脾約﹐脾約者﹐陽衰濕盛﹐脾气鬱結。不能腐化水谷﹐使渣滓順下於大腸也。誤用淸潤之劑﹐脾陽愈敗﹐則禍變生矣。

阿膠麻仁湯

生地﹝三錢﹞當歸﹝三錢﹞阿膠﹝三錢﹐研﹞麻仁﹝三錢﹐研﹞

煎一杯﹐去渣﹐入阿膠﹐火化﹐溫服。

治陽盛土燥﹐大便堅硬者。

結甚﹐加白蜜半杯。胃熱﹐加芒硝﹑大黃。精液枯槁﹐加天冬﹑龜膠。

肉蓯蓉湯

肉蓯蓉﹝三錢﹞麻仁﹝三錢﹞茯苓﹝三錢﹞半夏﹝三錢﹞甘艸﹝二錢﹞桂枝﹝三錢﹞

煎一杯﹐溫服。

治陽衰土濕﹐糞如羊矢者。

凡內傷雜病﹐糞若羊矢﹐結澀難下﹐甚或半月一行﹐𨿽系肝與大腸之燥而根緣土濕。以脾不消磨﹐谷精堙郁而化痰涎﹐肝腸失滋﹐郁陷而生風燥故也。法宜肉蓯蓉滋肝潤腸﹐以滑大便。一切硝﹑黃﹑歸﹑地﹑阿膠﹑龜板﹑天冬之類﹐寒胃滑腸﹐切不可用。

卷六雜病解中泄利根原

泄利者﹐肝脾之陷下也。谷入於胃﹐脾陽升磨﹐精華歸於五臟而化气血﹐糟粕傳於大腸而爲大便。水入於胃﹐脾陽消克﹐化爲霧气﹐上歸於肺﹐肺气降灑﹐化而爲水﹐注於膀胱﹐而爲小便。水入膀胱而不入大腸﹐而後糟粕之後傳者﹐不至於滑泄。水之消化﹐較難於谷﹐陽衰土濕﹐脾陽陷敗﹐不能蒸水化气﹐則水谷混合﹐下趨二腸﹐而爲泄利。

谷貯於大腸﹐水滲於膀胱﹐而其疏泄之權﹐則在於肝。今水入二腸而不入膀胱﹐則乙木疏泄之令不行於膀胱而行於大腸﹐是以泄而不藏也。蓋木生於水而長於土﹐水寒則生气不旺﹐而濕土郁陷﹐又復遏其發育之機﹐生長之意不遂﹐怒而生風﹐愈欲疏泄。膀胱空虛﹐旣無可泄之物﹐大腸盈滿﹐水谷停積﹐故乙木後泄而爲下利。緣木气抑遏﹐郁極而發﹐爲濕土所限﹐不能上達﹐勢必下行﹐行則水谷摧注而下故也。其發之過激﹐衝突臟腑﹐則生疼痛。奔衝抵觸﹐而不得上達﹐盤鬱結塞﹐則生脹滿。其一切諸證﹐皆緣土敗而木賊也。

苓蔻人參湯

人參﹝二錢﹞甘艸﹝二錢﹞白術﹝三錢﹞漧薑﹝三錢﹞茯苓﹝三錢﹞肉蔻﹝一錢﹐煨﹐研﹞桂枝﹝三錢﹞

煎大半杯﹐溫服。

大便寒滑不收﹐小便熱澀不利﹐加石脂以固大腸﹐粳米以通水道。

泄利緣腸胃寒滑﹐法以仲景理中爲主﹐而加茯苓燥土﹐肉蔻斂腸﹐桂枝疏木﹐泄利自止。若滑泄不禁﹐則用桃花湯﹐漧薑溫其濕寒﹐石脂固其滑脫﹐粳米益其中气而通水道﹐無有不愈也。

泄利之原﹐率因脾腎寒濕﹐法宜濁燥。間有木郁而生風熱者﹐投以溫燥﹐泄利愈加。然乙木𨿽爲風熱﹐而己土則是濕寒﹐宜淸潤其肝而溫燥其脾。仲景烏梅丸方﹐連﹑柏與椒﹑姜﹑桂﹑附並用﹐治蛔厥而兼久利﹐最善之方也。

《傷寒》︰太陽與少陽合病﹐自下利者﹐與黃芩湯。若嘔者﹐與黃芩半夏生薑湯。以少陽甲木從相火化气﹐其經本隨陽明下降﹐甲木不降﹐上逆而克戊土﹐戊土壅遏﹐水谷盛滿莫容﹐於是吐利皆作。膽胃郁迫﹐相火升炎而生燥熱。此黃芩湯證也。《傷寒》︰厥陰之爲病﹐消渴﹐气上衝心﹐心中疼熱﹐饑而不欲食﹐食則吐蛔﹐下之利不止。緣厥陰之經﹐木郁風動﹐津液耗損﹐故見消渴﹐气上衝心﹐心中疼熱﹐饑而不欲食﹐食則吐蛔﹐下之利不止。緣厥陰之經。木郁風動﹐津液耗損﹐故見消渴。風木郁衝﹐故心中疼熱。下泄脾陽﹐乙木愈郁﹐己土被賊﹐故下利不止。此烏梅丸證也。少陽之利﹐但有上熱﹐故第用芩﹑芍以淸膽火﹐厥陰之利﹐兼有下寒﹐故以連﹑柏淸上而並以姜﹑附溫下。此𨿽傷寒之病﹐而亦雜證所時有﹐凡泄利之不受溫躁者﹐皆此證也。雜證濕寒者多﹐燥熱者少﹐千百之中﹐偶爾見之﹐不得與傷寒少陽之利同法治也。

泄利之家﹐肝脾下陷﹐則肺胃必上逆。胃逆不能降攝甲木﹐肺逆不能收斂相火﹐相火上炎﹐多生上熟。久泄不已﹐相火郁升﹐往往喉舌生瘡。瘡愈則利作﹐利止則瘡發。口瘡者﹐膽胃之逆甚﹐下利者﹐肝脾之陷劇也﹐疊爲盛衰﹐累年不愈。是宜溫燥水土﹐驅其濕寒﹐下利旣瘳﹐口瘡亦平。庸工見其口瘡而淸上熱﹐則脾陽益泄﹐利愈加而瘡愈增矣。

卷六雜病解中痢疾根原

痢疾者﹐庚金乙木之郁陷也。金主气而木主血﹐金生於土﹐木生於水﹐水溫土燥﹐則金融而气調﹐木榮而血暢﹐水寒土濕﹐不能升庚金而達乙木﹐則金木俱陷。

魄門者﹐腎之所司而陽明燥金之府也。金性斂而木性泄﹐其出而不至於遺矢者﹐庚金斂之也﹐其藏而不至於閉結者﹐乙木泄之也。濕土與金木俱陷﹐則金愈郁而愈欲斂﹐木愈郁而愈欲泄。金愈欲斂﹐故气滯而不通﹐木愈欲泄﹐故血脫而不藏。

木气疏泄﹐而金彊斂之﹐隧路梗阻﹐傳送艱難﹐是以便數而不利。金气凝澀﹐而木彊泄之﹐滯气纏綿﹐逼迫而下﹐血液脂膏﹐剝蝕摧傷﹐是以腸胃痛切﹐膿血不止。其滑白而晶瑩者﹐金色之下泄﹐其後重而腥穢者﹐金气之脫陷也。久而膏血傷殘﹐臟腑潰敗﹐則絕命而死矣。

此其病濕寒爲本﹐而濕熱爲標。病在少陰﹐則始終皆寒﹐病在厥陰﹐則中變爲熱﹐故仲景於少陰膿血﹐用桃花湯﹐於厥陰下重﹐用白頭翁湯。緣水病則生寒﹐木病則生熱﹐而寒熱之原﹐總歸於太陰之濕。蓋土濕而水侮之﹐則郁而爲濕寒﹐土濕而木克之﹐則郁而爲濕熱之故也。

桂枝蓯蓉湯

甘艸﹝二錢﹞桂枝﹝三錢﹞芍藥﹝三錢﹞丹皮﹝三錢﹞茯苓﹝三錢﹞澤瀉﹝三錢﹞橘皮﹝三錢﹞肉蓯蓉﹝三錢﹞

煎大半杯﹐溫服。

濕寒加漧薑﹐濕熱加黃芩﹐後重加升麻。

痢家肝脾濕陷﹐脂血郁腐﹐法當燥濕疏木。而以蓯蓉滋肝滑腸﹐盡行腐瘀爲善。若結澀難下﹐須用重劑蓯蓉﹐蕩滌陳宿﹐使滯開痢止﹐然後調其肝脾。其脾腎寒濕﹐則用桃花湯溫燥己土。其木郁生熱﹐則用白頭翁涼瀉肝脾﹐濕熱自當應藥而瘳也。

卷六雜病解中淋瀝根原

淋瀝者﹐乙木之陷於壬水也。膀胱爲太陽寒水之府﹐少陽相火隨太陽而下行﹐絡膀胱而約下焦﹐實則閉癃﹐虛則遺溺。相火在下﹐逢水則藏﹐遇木則泄﹐癸水藏之﹐故泄而不至於遺溺﹐乙木泄之﹐故藏而不至於閉癃﹐此水道所以調也。

水之能藏﹐賴戊土之降﹐降則气聚也﹐木之能泄﹐賴己土之升﹐升則气達也。胃逆而水不能藏﹐是以遺溺﹐脾陷而木不能泄﹐是以閉癃。淋者﹐藏不能藏﹐旣病遺溺﹐泄不能泄﹐又苦閉癃。

水欲藏而木泄之﹐故頻數而不收﹐木欲泄而水藏之﹐故梗澀而不利。木欲泄而不能泄﹐則溲溺不通﹐水欲藏而不能藏﹐則精血不祕。緣木不能泄﹐生气幽郁而爲熱﹐溲溺所以結澀﹐水不能藏﹐陽根泄露而生寒﹐精血所以流溢。

而其寒熱之機﹐悉由於太陰之濕。濕則土陷而木遏﹐疏泄不行﹐淋痢皆作。淋痢一理﹐悉由木陷﹐乙木後郁於穀道則爲痢﹐前郁於水府則爲淋。其法總宜燥土疏木﹐土燥而木達﹐則疏泄之令暢矣。

桂枝苓澤湯

茯苓﹝三錢﹞澤瀉﹝三錢﹞甘艸﹝三錢﹐生﹞桂枝﹝三錢﹞芍藥﹝三錢﹞

煎大半杯﹐熱服。

肝燥發渴﹐加阿膠。

脾爲濕土﹐凡病則濕﹐肝爲風木﹐凡病則燥﹐淋家土濕脾陷﹐抑遏乙木發生之气﹐疏泄不暢﹐故病淋澀。木郁風動﹐津液耗損﹐必生消渴。其脾土全是濕邪﹐而其肝木則屬風燥。血藏於肝﹐風動則血消﹐此木燥之原也。苓﹑澤﹑甘艸﹐培土而瀉濕﹐桂枝﹑芍藥﹐疏木而淸風﹐此是定法。土愈濕則木愈燥﹐若風木枯燥之至﹐芍藥不能淸潤﹐必用阿膠。仲景豬苓湯善利小便﹐茯苓﹑豬苓﹑澤瀉﹑滑石﹐利水而瀉濕﹐阿膠淸風而潤燥也。

水性蟄藏﹐木性疏泄。乙木生於癸水﹐相火封藏﹐癸水溫暖﹐溫气左升﹐則化乙木。生气暢茂乙木發達﹐疏泄之令旣遂﹐則水道淸通而相火必祕。土陷木遏﹐疏泄不遂﹐而愈欲疏泄﹐則相火泄露而膀胱熱澀。膀胱之熱澀者﹐風木相火之雙陷於膀胱也。足少陽甲木化气於相火﹐與手少陽三焦並溫水藏﹐手少陽之相火泄則下陷於膀胱而病淋﹐足少陽之相火泄則上逆於胸膈而病消﹐其原總由於乙木之郁也。膀胱熱澀之極者﹐加梔子﹑黃柏﹐以淸三焦之陷﹐則水府淸矣。

乙木之溫﹐生化君火﹐木郁陽陷﹐溫气抑遏﹐合之膀胱淪陷之相火﹐故生下熱。然熱在肝與膀胱﹐而脾則是濕﹐腎則是寒。寒水侮土﹐移於脾宮﹐則脾不但濕﹐而亦且病寒。其肝與膀胱之熱﹐不得不淸﹐而脾土濕寒﹐則宜溫燥﹐是宜並用漧薑﹐以溫己土。若過淸肝熱﹐而敗脾陽﹐則木火增其陷泄﹐膀胱熱澀﹐水無止期矣。惟溫腎之藥﹐不宜早用﹐恐助膀胱之熱。若膀胱熱退﹐則宜附子暖水﹐以補肝木發生之根也。

腎主藏精﹐肝主藏血﹐木欲疏泄﹐而水莫蟄藏﹐則精血皆下。其精液流溢﹐宜薯蕷﹑山茱以斂之。其血塊注泄﹐宜丹皮﹑桃仁以行之。淋家或下沙石﹐或下白物。砂石者﹐膀胱熱癃﹐溲溺煎熬所結。水曰潤下﹐潤下作咸﹐溲溺之咸者﹐水之潤下而成也。百川下流﹐則歸於海﹐海水熬煉﹐則結鹽塊﹐膀胱卽人身之海﹐沙石卽海水之鹽也。白物者﹐脾肺濕淫所化。濕旺津凝﹐則生痰涎﹐在脾則克其所勝﹐在肺則傳其所生﹐皆入膀胱。膀胱濕盛﹐而下無泄竅﹐濕气淫﹐化爲帶濁。白物粘聯﹐成塊而下﹐卽帶濁之凝聚者也﹐與脾肺生痰﹐其理相同﹐淋家下見白物﹐上必多痰。瀉濕宜重用苓﹑澤﹐若其痰多﹐用仲景小半夏加茯苓﹑橘皮以瀉之。

女子帶濁崩漏﹐與男子白濁血淋同理﹐皆濕旺木郁之證。內傷百病﹐大率由於土濕﹐往往兼病淋澀﹐而鼓脹﹑噎膈﹑消渴﹑黃膽之家更甚。是緣陽虛土敗﹐金木雙郁。燥土溫中﹐輔以淸金疏木之品﹐淋澀自開。庸工見其下熱﹐乃以大黃﹐益敗脾陽﹐謬妄極矣﹗淋家下熱之至﹐但有梔子﹑黃柏證﹐無有大黃﹐芒硝證﹐其熱不在脾胃也。

一切帶濁﹑崩漏﹑鼓脹﹑黃膽﹐凡是小便淋澀﹐悉宜燻法。用土茯苓﹑茵陳蒿﹑梔子﹑澤瀉﹑桂枝﹐研末布包﹐熱熨小腹﹐外以手鑪烘之。熱气透徹﹐小便卽行﹐最妙之法。

卷七／雜病解下／中風根原卷七／雜病解下／歷節根原卷七／雜病解下／痙病根原卷七／雜病解下／濕病根原卷七／雜病解下／黃膽根原卷七／雜病解下／黃膽根原谷疸卷七／雜病解下／黃膽根原酒疸卷七／雜病解下／黃膽根原色疸卷七／雜病解下／病根原卷七／雜病解下／霍亂根原卷七雜病解下中風根原

中風者﹐土濕陽衰﹐四肢失秉而外感風邪者也。四肢﹐諸陽之本﹐營衛之所起止﹐而追其根原﹐實秉气於脾胃。脾土左旋﹐水升而化血﹐胃土右轉﹐火降而化气。血藏於肝﹐气統於肺﹐而行於經絡﹐則曰營衛。四肢之輕健而柔和者﹐營衛之滋榮﹐而卽脾胃之灌注也。

陽虧土濕﹐中气不能四達﹐四支經絡﹐凝澀不運﹐衛气阻梗﹐則生麻木。麻木者﹐肺气之郁﹐肺主皮毛﹐衛气郁遏﹐不能煦濡皮毛﹐故皮膚枯槁而頑廢也。諸筋者﹐司於肝而會於節﹐土濕木郁﹐風動血耗﹐筋脈結澀﹐故支節枯硬。一日七情郁傷﹐八風感襲﹐閉其皮毛而郁其經藏﹐經絡之燥盛﹐則筋脈急攣﹐支節拳縮﹐屈而不伸﹐痺而不仁也﹐臟腑之濕盛﹐則化生敗濁﹐堵塞淸道﹐神迷言拙﹐頑昧不靈也。人身之气﹐愈郁則愈盛﹐皮毛被感﹐孔竅不開﹐郁其筋節之燥﹐故成癱瘓﹐郁其心肺之濕﹐故作癡喑。

臟腑者﹐支節之根本﹐支節者﹐臟腑之枝葉﹐根本旣拔﹐枝葉必瘁﹐非盡關風邪之爲害也。

風者﹐百病之長﹐變無常態﹐實以病家本气之不一﹐因人而變﹐而風未嘗變。風無刻而不揚﹐人有時而病作﹐風同而人異也。此與外感風傷衛气之風﹐原無懸殊﹐粗工不解﹐謬分西北東南﹐眞假是非之名﹐以誤千古﹐良可傷也。

桂枝烏苓湯

桂枝﹝三錢﹞芍藥﹝三錢﹞甘艸﹝二錢﹞首烏﹝三錢﹞茯苓﹝三錢﹞砂仁﹝一錢﹞

煎大半杯﹐溫服。

治左半偏枯者。

中下寒﹐加漧薑﹑附子。

黃姜苓湯

黃﹝三錢﹞人參﹝三錢﹞甘艸﹝二錢﹞茯苓﹝三錢﹞半夏﹝三錢﹞生薑﹝三錢﹞

煎大半杯﹐溫服。

治右半偏枯者。﹑中下寒﹐加漧薑﹑附子。病重者﹐黃﹑生薑可用一二兩。

中風之證﹐因於土濕﹐土濕之故﹐原於水寒。寒水侮土﹐土敗不能行气於四肢﹐一當七情內傷﹐八風外襲﹐則病中風。

肝藏血而左升﹐肺藏气而右降﹐气分偏虛﹐則病於右﹐血分偏虛﹐則病於左﹐隨其所虛而病枯槁﹐故曰偏枯。左半偏枯﹐應病在足大指﹐足厥陰肝經行於足大指也。若手大指亦病拳曲﹐則是血中之气滯也。右半偏枯﹐應病在手大指﹐手太陰肺經行於手大指也。若足大指亦病拳曲﹐則是气中之血枯也。究之左右偏枯﹐足大指無不病者﹐以足太陰脾行足大指﹐太陰脾土之濕﹐乃左右偏枯之原也。

土濕則腎水必寒﹐其中亦有濕郁而生熱者。然熱在上而不在下﹐熱在肝膽而不在脾腎。

而肝膽之燥熱﹐究不及脾腎寒濕者之多﹐總宜溫燥水土﹐以達肝木之郁。風襲於表﹐郁其肝木﹐木郁風生﹐耗傷津血﹐故病攣縮。木達風息﹐血復筋柔﹐則攣縮自伸。其血枯筋燥﹐未嘗不宜阿膠﹑首烏之類﹐要當適可而止﹐過用則滋濕而敗脾陽﹐不可不愼。

風家支節攣縮﹐莫妙於熨法。右半偏枯﹐用黃﹑茯苓﹑生薑﹑附子﹐左半偏枯﹐用首烏﹑茯苓﹑桂枝﹑附子﹐研末布包﹐熱熨病處關節。藥气透徹﹐則寒濕消散﹐筋脈和柔﹐拳曲自松。藥用布巾縛住﹐外以火鑪溫之﹐三四次後﹐气味稍減﹐另易新者。久而經絡溫暢﹐發出臭汗一身﹐气息非常﹐膠粘如飴﹐則支體活軟﹐屈伸如意矣。

其神迷不淸者﹐胃土之逆也﹐其舌彊不語者﹐脾土之陷也。以胃土上逆﹐濁气鬱蒸﹐化生痰涎﹐心竅迷塞﹐故昏憒不知人事﹐脾土下陷﹐筋脈緊急﹐牽引舌本﹐短縮不舒﹐故謇澀不能言語。此總由濕气之盛也。仲景《金匱》︰邪入於腑﹐卽不識人﹐邪入於髒﹐舌卽難言者﹐風邪外襲﹐郁其臟腑之气﹐非風邪之內入於臟腑也。一切羌﹑獨﹑艽﹑防驅風之法﹐皆庸工之妄作﹐切不可服﹗惟經髒病輕﹐但是鼻口偏邪﹐可以解表。用茯苓﹐桂枝﹑甘艸﹑生薑﹑浮萍﹐略取微汗﹐偏斜卽止。

其大便結燥﹐緣於風動血耗﹐而風動之由﹐則因土濕而木郁。法宜阿膠﹑蓯蓉﹐淸風潤燥﹐以滑大腸。結甚者﹐重用蓯蓉﹐滋生枯槁。龜板﹑地黃﹑天冬之類﹐滋濕伐陽﹐愼不可用﹐中气一敗﹐則大事去矣。庸工至用大黃﹐可恨之極﹗其痰涎膠塞﹐迷惑不淸者﹐用葶藶散下之﹐痰去則神淸。

葶藶散

葶藶﹝三錢﹞白芥子﹝三錢﹞甘遂﹝一錢﹞

研細﹐每服五分。

宿痰卽從便下。

卷七雜病解下歷節根原

歷節者﹐風寒濕之邪﹐傷於筋骨者也。膝踝乃眾水之溪壑﹐諸筋之節奏﹐寒則凝沍於溪谷之中﹐濕則淫於關節之內﹐故歷節病焉。

足之三陰﹐起於足下﹐內循踝膝﹐而上胸中。而少厥水木之升﹐隨乎太陰之土﹐土濕而不升﹐則水木俱陷﹐於是癸水之寒生﹐乙木之風起﹐肉主於脾﹐骨屬於腎﹐筋司於肝﹐濕淫則肉傷﹐寒淫則骨傷﹐風淫則筋傷。筋骨疼痛而肌肉臃腫者﹐風寒濕之邪﹐合傷於足三陰之經也。

其病成則內因於主气﹐其病作則外因於客邪。汗孔開張﹐臨風入水﹐水濕內傳﹐風寒外閉﹐經熱郁發﹐腫痛如折。𨿽原於客邪之侵陵﹐實由於主气之感召﹐久而壅腫拳屈﹐跛蹇疲癃。

此亦中風之類也﹐而傷偏在足。蓋以淸邪居上﹐濁邪居下﹐寒濕﹐地下之濁邪﹐同气相感﹐故傷在膝踝。諸如膝風﹑香港腳﹐色目非一﹐而究其根原﹐正自相同。

凡腿上諸病﹐𨿽或木郁而生下熱﹐然熱在經絡﹐不在骨髓﹐其骨髓之中﹐則是濕寒﹐必無濕熱之理。《金匱》義精而法良﹐當思味而會其神妙也。

桂枝芍藥知母湯

桂枝﹝四錢﹞芍藥﹝三錢﹞甘艸﹝二錢﹞白術﹝二錢﹞附子﹝二錢﹞知母﹝四錢﹞防風﹝四錢﹞麻黃﹝二錢﹞生薑﹝五錢﹞

煎大半杯﹐溫服。

歷節風證﹐支節疼痛﹐足腫頭眩﹐短气欲吐﹐身羸發熱﹐黃汗沾衣﹐色如柏汁。此緣飲酒汗出﹐當風取涼﹐酒气在經﹐爲風所閉﹐濕邪淫﹐傷於筋骨。濕旺土郁﹐汗從土化﹐是以色黃。其經絡之中﹐則是濕熱﹐其骨髓之內﹐則是濕寒。法宜術﹑甘培土﹐麻﹑桂通經﹐知母﹑芍藥﹐瀉熱而淸風﹐防風﹑附子﹐去濕而濕寒。濕寒內消﹐濕熱外除﹐腫痛自平。若其病劇﹐不能捷效﹐加黃以行經絡﹐烏頭以驅濕寒﹑無有不愈。一切膝風﹑香港腳諸證﹐不外此法。

烏頭用法︰炮﹐去皮臍﹐切片﹐焙漧﹐蜜煎﹐取汁﹐入藥湯服。

卷七雜病解下痙病根原

痙病者﹐汗亡津血而感風寒也。太陽之脈﹐自頭下項﹐行身之背﹐發汗太多﹐傷其津血﹐筋脈失滋﹐復感風寒﹐筋脈攣縮﹐故頸項彊急﹐頭搖口噤﹐脊背反折也。《素問﹖診要經終論》︰太陽之脈﹐其終也﹐戴眼﹐反折﹐螈﹐卽痙病之謂。以背膂之筋﹐枯硬而緊急故也。

太陽以寒水主令﹐而實化於丙火。蓋陰陽之理﹐彼此互根﹐淸陽左旋﹐則癸水上升而化君火﹐濁陰右轉﹐則丙火下降而化寒水。汗亡津血﹐陰虛燥動﹐則丙火不化寒水而生上熱﹐是以身首發熱而面目皆赤也。寒水絕其上源﹐故小便不利。背者﹐胸之府﹐肺位於胸﹐壬水生化之源也。肺气淸降﹐氤氳和洽﹐蒸爲雨露﹐自太陽之經注於膀胱﹐則胸膈淸空而不滯。太陽不降﹐肺臟壅郁﹐故濁气上衝於胸膈也。太陽之經﹐兼統營衛﹐風寒傷人﹐營衛攸分﹐其發熱汗出﹐不惡寒者﹐名曰柔痙﹐風傷衛也﹐其發熱無汗﹐反惡寒者﹐名曰剛痙﹐寒傷營也。

病得於亡汗失血之後﹐固屬風燥﹐而汗血外亡﹐溫气脫泄﹐實是陽虛﹐滋潤淸涼之藥﹐未可肆用也。

栝蔞桂枝湯

栝蔞根﹝四錢﹞桂枝﹝三錢﹞芍藥﹝三錢﹞甘艸﹝二錢﹞生薑﹝三錢﹞大棗﹝四枚﹞

煎大半杯﹐熱服﹐覆衣﹐飲熱稀粥﹐取微汗。

治風傷衛气﹐發熱汗出者。

葛根湯

葛根﹝四錢﹞麻黃﹝三錢﹐先煎﹐去沫﹞桂枝﹝二錢﹞芍藥﹝二錢﹞甘艸﹝二錢﹞生薑﹝三錢﹞大棗﹝四枚﹞

煎大半杯﹐熱服覆衣﹐取微汗。

治寒傷營血﹐發熱無汗者。

痙病是太陽證﹐亦有在陽明經者。若胸滿口噤﹐臥不著席﹐腳攣齒者﹐胃土燥熱﹐筋脈枯焦之故。宜重用淸涼滋潤之味﹐不可拘太陽經法。甚者﹐宜大承气湯﹐瀉其胃熱乃愈。

卷七雜病解下濕病根原

濕病者﹐太陰濕旺而感風寒也。太陰以濕土主令﹐肺以辛金而化濕﹐陽明以燥金主令﹐胃以戊上而化燥﹐燥濕相敵﹐是以不病。人之衰也﹐濕气漸長而燥气漸消﹐及其病也﹐濕盛者不止十九﹐燥盛者未能十一。陰易盛而陽易衰﹐陽盛則壯﹐陰盛則病﹐理固然也。

膀胱者﹐津液之府﹐气化則能出﹐肺气化水﹐滲於膀胱﹐故小便淸長。土濕則肺气堙郁﹐不能化水﹐膀胱閉癃﹐濕气浸淫﹐因而彌漫於周身。濕爲陰邪﹐其性親下﹐𨿽周徧一身﹐無處不到﹐究竟膝踝關節之地﹐承受爲多。一遇風寒感冒﹐閉其皮毛﹐通身經絡之气﹐壅滯不行﹐則疼痛熱煩而皮膚燻黃。濕陵上焦﹐則痛在頭目﹐濕淫下部﹐則痛在膝踝﹐濕侵肝腎﹐則痛在腰腹﹐濕徧一身﹐上下表裏﹐無地不疼﹐而關竅骨節﹐更爲劇焉。

其火盛者﹐鬱蒸而爲濕熱﹐其水盛者﹐淫而爲濕寒﹐而總之悉本於陽虛。法當內通其膀胱﹐外開其汗孔﹐使之表裏雙瀉也。

茵陳五苓散

白術桂枝茯苓豬苓澤瀉等分﹐爲散﹐每用五錢﹐調茵陳蒿末一兩﹐和勻﹐空腹米飲調服一湯匙﹐日三服。多飲熱湯﹐取汗。

濕家日晡煩疼﹐以土旺午後申前﹐時臨未支﹐濕邪旺盛也。若發熱惡寒﹐是表邪閉固﹐加紫蘇﹑靑萍﹐以發其汗。

元滑苓甘散

元明粉滑石茯苓甘艸等分﹐爲末﹐大麥粥汁和服一湯匙﹐日三服。濕從大小便去﹐尿黃糞黑﹐是其候也。

濕旺脾郁﹐肺壅而生上熱﹐小便黃澀﹐法宜淸金利水﹐以瀉濕熱。若濕邪在腹﹐肺气壅滯﹐以致頭痛鼻塞﹐聲音重濁﹐神气郁煩﹐當於發汗利水之中﹐加橘皮﹑杏仁﹐以瀉肺气。

苓甘梔子茵陳湯

茵陳蒿﹝三錢﹞梔子﹝二錢﹞甘艸﹝二錢﹐生﹞茯苓﹝三錢﹞

煎大半杯﹐熱服。

治小便黃澀﹐少腹滿脹者。服此小便當利﹐尿如皂角汁狀﹐其色正赤。一宿腹減﹐濕從小便去矣。

濕家腹滿尿澀﹐是木郁而生下熱﹐法當利水瀉濕﹐而加梔子﹐以淸膀胱。若濕熱在脾﹐當加大黃﹑芒硝。如濕熱但在肝家﹐而脾腎寒濕﹐當加漧薑﹑附子。若膀胱無熱﹐但用豬苓湯﹐利其小便可也。

卷七雜病解下黃膽根原

黃膽者﹐土濕而感風邪也。太陰濕土主令﹐以陽明戊土之燥﹐亦化而爲太陰之濕。設使皮毛通暢﹐濕气淫蒸﹐猶得外泄。一感風邪﹐衛气閉闔﹐濕淫不得外達﹐脾土堙郁﹐遏其肝木。肝脾雙陷﹐水穀不消﹐穀气瘀濁﹐化而爲熱。瘀熱前行﹐下流膀胱﹐小便閉澀﹐水道不利。膀胱瘀熱﹐下無泄路﹐燻蒸淫﹐傳於周身﹐於是黃膽成焉。

其病起於濕土而成於風木﹐以黃爲土色﹐而色司於木﹐木邪傳於濕土﹐則見黃色也。或傳於飲食﹐或傷於酒色﹐病因不同﹐總由於陽衰而土濕。濕在上者﹐陽郁而爲濕熱。濕在下者﹐陰鬱而爲濕寒。乙木下陷而陽遏陰分﹐亦化爲濕熱。甲木上逆而陰旺陽分﹐亦化爲濕寒。視其本气之衰旺﹐無一定也。

其遊溢於經絡﹐則散之於汗孔。其停瘀於膀胱﹐則泄之於水道。近在胸膈﹐則湧吐其腐敗。

遠在腸胃﹐則推蕩其陳宿。酌其溫涼寒熱﹐四路滌淸﹐則證有變狀而雅無遁所﹐凡諸疸病﹐莫不應手消除也。

卷七雜病解下黃膽根原

谷入於胃﹐脾陽消磨﹐蒸其精液﹐化爲肺气。肺气宣揚﹐外發皮毛而發汗﹐內滲膀胱而爲溺。汗溺輸泄﹐土不傷濕﹐而木气發達﹐則疸病不作。陽衰土濕﹐水谷消遲﹐谷精堙郁﹐不能化气﹐陳腐壅遏﹐阻滯脾土﹐木气遏陷﹐土木鬱蒸﹐則病黃膽。

中气不運﹐升降失職﹐脾陷則大便滑溏﹐胃逆則上脘痞悶。濁气燻騰﹐惡心欲吐﹐惡聞穀气。食則中气愈郁﹐頭眩心煩。此當擴淸其菀陳﹐除舊而布新也。

卷七雜病解下黃膽根原

酒醴之性﹐濕熱之媒﹐其濡潤之質﹐入於臟腑﹐則生下濕﹐辛烈之气﹐騰於經絡﹐則生上熱。汗溺流通﹐濕气下泄而熱气上達﹐可以不病。汗溺閉塞﹐濕熱遏瘀﹐乃成疸病。

其性嗜熱飲者﹐則濡潤之下傷差少﹐而辛烈之上傷頗重。其性嗜冷凍飲料者﹐則辛烈之上傷有限﹐而濕寒之下傷爲多。至於醉後發渴﹐涼飲茶湯﹐寒濕傷脾者﹐不可勝數﹐未可以濕熱槪論也。

卷七雜病解下黃膽根原

腎主蟄藏﹐相火之下祕而不泄者﹐腎臟之也。精去則火泄而水寒﹐寒水泛濫﹐浸淫脾土﹐脾陽頹敗﹐則濕動而寒生。故好色之家﹐久而火泄水寒﹐土濕陽虧﹐多病虛勞﹐必然之理也。

水土寒濕﹐不能生長木气﹐乙木遏陷﹐則生下熱。土木合邪﹐傳於膀胱﹐此疸病所由生也。

其濕熱在於肝膽﹐濕寒在於脾腎。人知其陰精之失亡而不知其相火之敗泄﹐重以滋陰助濕之品﹐敗其脾腎微陽﹐是以十病九死﹐不可活也。

甘艸茵陳湯

茵陳﹝三錢﹞梔子﹝三錢﹞大黃﹝三錢﹞甘艸﹝三錢﹐生﹞

煎大半杯﹐熱服。

治谷疸腹滿尿澀者。

服後小便當利﹐尿如皂角汁狀﹐其色正赤。一宿腹減﹐黃從小便去也。

茵陳五苓散

白術桂枝豬苓茯苓澤瀉等分﹐爲散﹐每用五錢﹐調茵陳蒿末一兩﹐空腹米飲和服一湯匙﹐日三服。多飲熱湯﹐取汗。治日暮寒熱者。

硝黃梔子湯

大黃﹝四錢﹞芒硝﹝三錢﹞梔子﹝三錢﹞

煎大半杯﹐熱服。

治汗出腹滿者。

梔子大黃湯

梔子﹝三錢﹞香豉﹝三錢﹞大黃﹝三錢﹞枳實﹝三錢﹞

煎一杯﹐熱分三服。

治酒疸心中懊熱疼﹐惡心欲吐者。

元滑苓甘散

元明粉滑石甘艸茯苓等分﹐爲末﹐大麥粥汁和服一湯匙﹐日三服。

治色疸額黑身黃者。

服後病從大小便去﹐尿黃糞黑﹐是其候也。

色疸日晡發熱惡寒﹐膀胱急﹐小便利﹐大便黑溏﹐五心熱﹐腹脹滿﹐身黃﹐額黑﹐此水土瘀濁之證﹐宜瀉水去濕﹐通其二便。仲景用硝礬散﹐硝石淸熱﹐礬石去濕。此變而爲滑石﹑元明粉﹐亦卽硝礬之意。用者酌量而通融之﹐不可拘泥。

黃膽之家﹐脾腎濕寒﹐無內熱者﹐當用姜﹑附﹑茵陳﹐不可誤服硝黃也。

卷七雜病解下病根原

病者﹐暑熱而感風寒也。熱則傷气﹐寒則傷形﹐《素問﹖通評虛實論》︰气盛身寒﹐得之傷寒﹐气虛身熱﹐得之傷暑。以寒性斂閉﹐暑性疏泄﹐寒閉其形而皮毛不開﹐是以气盛而身寒﹐暑泄其气而腠理不闔﹐是以气虛而身熱。病則傷於暑﹐而又傷於寒者也。

盛暑汗流﹐元气蒸泄﹐披淸風而浴寒水﹐玄府驟閉﹐﹝《素問》︰玄府者﹐汗孔也。﹞裏熱不宣﹐故發熱惡寒﹐口渴齒燥﹐身重而疼痛﹐脈細而芤遲也。蓋气不郁則不病﹐𨿽毒熱揮汗﹐表裏燔蒸﹐筋力懈惰﹐精神委頓﹐而新秋變敍﹐暑退涼生﹐肺腑淸爽﹐精力如初﹐不遇風寒﹐未嘗爲病。及熱傷於內﹐寒傷於外﹐壯火食气﹐而腠理忽斂﹐气耗而熱郁﹐於是病作也汗之愈泄其气﹐則惡寒益甚。溫之愈助其火﹐則發熱倍增。下之愈亡其陽﹐則濕動木郁﹐而淋澀彌加。法當補耗散之元气而不至於助火﹐淸煩郁之暑熱而不至於伐陽。淸金而瀉熱﹐益气而生津﹐無如仲景人參白虎之爲善也。

人參白虎湯

石膏﹝三錢﹞知母﹝三錢﹞甘艸﹝二錢﹞粳米﹝半杯﹞人參﹝三錢﹞

米熟湯成﹐取大半杯﹐熱服。

卷七雜病解下霍亂根原

霍亂者﹐飲食寒冷而感風寒也。夏秋飲冷食寒﹐水穀不消﹐其在上脘則爲吐﹐其在下脘則爲泄。或吐或泄﹐不並作也﹐一感風寒﹐皮毛閉寒﹐而宿物陳菀壅遏﹐中气盛滿莫容﹐於是吐泄並作。

其吐者﹐胃气之上逆﹐其泄者﹐脾气之下陷。胃土之逆者﹐膽木之上逼也﹐脾土之陷者﹐肝木之下侵也。蓋中气郁塞﹐脾胃不轉﹐不能升降木气﹐木气郁迫﹐而克中宮﹐刑以膽木則胃逆﹐賊以肝木則脾陷也。肝膽主筋﹐水土寒濕﹐木气不榮﹐是以筋轉。

吐泄無餘﹐寒瘀盡去﹐土气漸回﹐陽和徐布﹐中气發揚﹐表邪自解。若其不解﹐外有寒熱表證﹐宜以麻桂發之﹐而溫以理中﹑四逆之輩。表寒旣退﹐而臟腑松緩﹐痛泄自止。若其不能吐泄﹐腹痛欲死﹐可用大黃附子﹐溫藥下之﹐陳宿推蕩﹐立刻輕安。病在火令﹐全屬寒因﹐是以仲景立法﹐率主理中﹑四逆。變通理中﹑四逆之意﹐則病有盡而法無窮矣。倘泥時令而用淸涼﹐是粗工之下者也。

桂苓理中湯

人參﹝一錢﹞茯苓﹝二錢﹞甘艸﹝一錢﹞漧薑﹝二錢﹞桂枝﹝三錢﹞白術﹝三錢﹞砂仁﹝二錢﹞生薑﹝三錢﹞

煎大半杯﹐溫服。

吐不止﹐加半夏。泄不止﹐加肉蔻。外有寒熱表證﹐加麻黃。轉筋痛劇﹐加附子﹑澤瀉。

卷七／雜病解下／瘧根原卷七／雜病解下／瘧根原溫瘧卷七／雜病解下／瘧根原癉瘧卷七／雜病解下／瘧根原牝瘧卷七／雜病解下／傷風根原卷七／雜病解下／喘根原卷七雜病解下瘧根原

瘧者﹐陰邪閉束﹐郁其少陽之衛气也。人之六經﹐三陰在裏﹐三陰在表﹐寒邪傷人﹐同气相感﹐內捨三陰。少陽之經﹐在二陽之內﹐三陰之外﹐內與邪遇﹐則相爭而病作。

其初與邪遇﹐衛气郁阻﹐不得下行﹐漸積漸盛。內與陰爭﹐陰邪被逼﹐外乘陽位﹐裏束衛气﹐閉藏而生外寒。衛爲陰束﹐竭力外發﹐重圍莫透﹐鼓蕩不已﹐則生戰栗。少陽甲木從相火化气﹐及其相火郁隆﹐內熱大作﹐陰退寒消﹐則衛气外發而病解焉。

衛气晝行六經二十五周﹐夜行五臟二十五周﹐寒邪淺在陽經﹐則晝與衛遇而日發﹐深在五臟﹐則夜與衛遇而暮發。衛气離﹐則病休﹐衛气集﹐則病作。緣邪束於外﹐則惡寒﹐陽郁於內﹐則發熱。陽旺而發之速﹐則寒少而熱多﹐陽虛而發之遲﹐則寒多而熱少。陽气日盛﹐則其作日早。陽气日衰﹐則其作日晏。陽气退敗﹐不能日與邪爭﹐則間日乃作。

此以暑蒸汗泄﹐浴於寒水﹐寒入汗孔﹐捨於腸胃之外﹐經髒之間。秋傷於風﹐閉其腠理﹐衛气郁遏﹐外無泄路﹐內陷重陰之中﹐鼓動外發﹐則成瘧病也。

卷七雜病解下瘧根原

先傷於寒而後中於風﹐先寒後熱﹐是謂寒瘧。先中於風而後傷於寒﹐先熱後寒﹐是謂溫瘧。以冬中風邪﹐泄其衛气﹐衛愈泄而愈閉﹐郁爲內熱。又傷於寒﹐束其皮毛﹐熱無出路﹐內藏骨髓之中。春陽發動﹐內熱外出﹐而表寒閉束﹐欲出不能﹐遇盛暑毒熱﹐或用力煩勞﹐气蒸汗流﹐熱邪與汗皆出﹐表裏如焚。及其盛極而衰﹐復反故位﹐陰气續復﹐是以寒生也。

卷七雜病解下瘧根原

其但熱而不寒者﹐是謂癉瘧。癉瘧卽溫瘧之重者。以其陽盛陰虛﹐肺火素旺﹐一當汗出而感風寒﹐衛郁熱發﹐傷其肺气﹐手足如烙﹐煩冤欲嘔。陽亢陰枯﹐是以但熱無寒。其熱內藏於心﹐外舍分肉之間﹐令人神气傷損﹐肌肉消鑠﹐瘧之最劇者也。

卷七雜病解下瘧根原

其寒多而熱少者﹐是謂牝瘧。以其陰盛陽虛﹐衛郁不能透發﹐故寒多熱少。蓋瘧病之寒﹐因陰邪之束閉﹐瘧病之熱﹐緣衛陽之郁發。其相火虛虧﹐郁而不發﹐則純寒而無熱﹐相火隆盛﹐一郁卽發﹐則純熱而無寒。其熱多者﹐由相火之偏勝﹐其寒多者﹐因相火之偏虛也。瘧在少陽﹐其脈自弦﹐弦數者火盛則多熱﹐弦遲者水盛則多寒﹐理自然耳。

柴胡栝蔞漧薑湯

柴胡﹝三錢﹞黃芩﹝三錢﹞甘艸﹝二錢﹞人參﹝一錢﹞生薑﹝三錢﹞大棗﹝三枚﹞漧薑﹝三錢﹞栝蔞﹝三錢﹞

煎大半杯﹐熱服﹐覆衣。

嘔加半夏。

治寒瘧先寒後熱者。

柴胡桂枝榦姜湯

柴胡﹝三錢﹞甘艸﹝二錢﹞人參﹝一錢﹞茯苓﹝三錢﹞桂枝﹝三錢﹞漧薑﹝三錢﹞

煎大半杯﹐熱服﹐覆衣。

治牝瘧寒多熱少﹐或但寒不熱者。

白虎桂枝柴胡湯

石膏﹝三錢﹞知母﹝三錢﹞甘艸﹝二錢﹞粳米﹝半杯﹞桂枝﹝三錢﹞柴胡﹝三錢﹞

煎大半杯﹐熱服﹐覆衣。

治溫瘧先熱後寒﹐熱多寒少﹐或但熱不寒者。

減味鱉甲煎丸

鱉甲﹝二兩四錢﹞柴胡﹝一兩二錢﹞黃芩﹝六錢﹞人參﹝二錢﹞半夏﹝二錢﹞甘艸﹝二錢﹞桂枝﹝六錢﹞芍藥﹝一兩﹞丹皮﹝一兩﹞桃仁﹝四錢﹞阿膠﹝六錢﹞大黃﹝六錢﹞漧薑﹝六錢﹞葶藶﹝二錢﹞

爲末﹐用淸酒一罐﹐入竈下灰一升﹐煮鱉甲﹐消化﹐絞汁﹐去渣﹐入諸藥﹐煎濃﹐畱藥末﹐調和爲丸﹐如梧子大﹐空腹服七丸﹐日三服。

治久瘧不愈﹐結爲瘕﹐名曰瘧母。

卷七雜病解下傷風根原

傷風者﹐中虛而外感也。陽衰土濕﹐中脘不運﹐胃土常逆﹐肺金失降﹐胸中宗气不得四達﹐時時郁勃於皮毛之間。遇飲食未消﹐中气脹滿﹐阻格金火沈降之路。肺金郁發﹐蒸泄皮毛﹐宗气外達﹐是以不病。一被風寒﹐閉其皮毛﹐肺气壅遏﹐不能外發﹐故逆循鼻竅﹐嚏噴而出。濕气淫蒸﹐淸涕流溢﹐譬之水气蒸騰﹐滴而爲露也。

水生於金﹐肺气上逆﹐無以化水﹐故小便不利。《素問﹖風論》︰勞風法在肺下﹐巨陽引精者三日﹐中年者五日﹐不精者七日﹐咳出靑黃涕﹐其狀如膿﹐大如彈丸﹐從口中若鼻中出﹐不出則傷肺﹐傷肺則死矣。蓋膀胱之水﹐全是肺气所化﹐水利則膀胱之郁濁下泄﹐肺家之壅滯全消。濕去而變燥﹐故痰涕膠粘﹐色化靑黃﹐出於口鼻﹐肺臟不傷也。少年陽衰未極﹐肺不終郁﹐則气降而化水﹐故引精於三日。中年者五日。末年陽衰﹐不能引精者七日。若其終不能引﹐久而郁熱蒸腐﹐則肺傷而死矣。

太陽引精﹐賴乎陽明之降。中气運轉﹐陽明右降﹐則肺金下達而化水尿﹐積郁始通。陽明不降﹐肺無下行之路﹐太陽無引精之權也。法宜瀉肺而開皮毛﹐理中而瀉濕郁。濕消而郁散﹐气通而水調﹐無餘事己。

紫蘇姜苓湯

蘇葉﹝三錢﹞生薑﹝三錢﹞甘艸﹝二錢﹞茯苓﹝三錢﹞半夏﹝三錢﹞橘皮﹝二錢﹞漧薑﹝三錢﹞砂仁﹝二錢﹞

煎大半杯﹐熱服﹐覆衣。

卷七雜病解下喘根原

喘者﹐卽傷風之重者也。其陽衰土濕﹐中气不運﹐較之傷風之家倍甚。脾土常陷﹐胃土常逆﹐水谷消遲﹐濁陰莫降。一遇淸風感襲﹐閉其皮毛﹐中脘郁滿﹐胃气愈逆。肺臟壅塞﹐表裏不得通達﹐宗气逆衝﹐出於喉嚨。而气阻喉閉﹐不得透泄﹐於是壅悶喘急﹐不可名狀。

此喘之由來也。

輕則但作於秋冬﹐是緣風邪之外束﹐重則兼發於夏暑﹐乃由濕淫之內動。濕居寒熱之中﹐水火逼蒸﹐則生濕气。濕气在上﹐則隨火而化熱﹐濕气在下﹐則隨水而化寒。火盛則上之濕熱爲多﹐水盛則下之濕寒斯甚。此因水火之衰旺不同﹐故其上下之寒熱亦殊。而喘之家﹐則上焦之濕熱不敵下焦之濕寒﹐以其陽衰而陰旺﹐火敗而水勝也。

此當溫中燥土﹐助其推遷。降戊土於坎中﹐使濁陰下泄於水道﹐升己土於離位﹐使淸陽上達於汗孔。中气一轉而淸濁易位﹐汗溺一行而鬱悶全消﹐則肺气淸降﹐喘阻不作。若服淸潤之劑﹐中脘愈敗﹐肺气更逆﹐是庸工之下者也。

柴蘇姜苓湯

蘇葉﹝三錢﹞杏仁﹝三錢﹞橘皮﹝三錢﹞半夏﹝三錢﹞茯苓﹝三錢﹞漧薑﹝三錢﹞甘艸﹝二錢﹞砂仁﹝二錢﹞生薑﹝三錢﹞

煎大半杯﹐熱服﹐覆衣。

若皮毛閉束﹐表邪不解﹐則加麻黃。若言語譫妄﹐內熱不淸﹐則加石膏。

卷八／／卷八／七竅解／耳目根原卷八／七竅解／目病根原卷八／七竅解／目病根原疼痛卷八／七竅解／耳病根原卷八／七竅解／耳病根原疼痛卷八／七竅解／鼻口根原卷八／七竅解／鼻病根原卷八／七竅解／口病根原卷八／七竅解／舌病卷八

淸陽長露﹐爰開七竅﹐精神魂魄之所發﹐聲色臭味之所司也。先聖旣沒﹐千載如夢﹐扶陰抑陽﹐辭喬入谷﹐箝娥靑之舌﹐杜儀秦之口﹐塞瞽曠之耳﹐膠離朱之目。禍流今古﹐痛積人神﹗僕也﹐輕試老拳﹐道宗目眇﹐略嬰利鏃﹐夏侯睛傷。雙睛莫莫﹐原非大眼將軍﹐一目KTKT﹐竟作小冠子夏。渺爾遊魂﹐不絕如綫﹐操觚含毫﹐悲憤橫集﹐作七竅解。

卷八七竅解耳目根原

耳目者﹐淸陽之門戶也。陰位於下﹐左升而化淸陽﹐陽位於上﹐右降而化濁陰。濁陰降泄﹐則開竅於下﹐淸陽升露﹐則開竅於上。莫濁於渣滓﹐故陰竅於二便而傳糞溺﹐莫淸於神气﹐故陽竅於五官而司見聞。淸陽上達﹐則七竅空明﹐濁陰上逆﹐則五官晦塞。晦則不睹﹐塞則不聞﹐明則善視﹐空則善聽。

木主五色﹐以血藏於肝﹐血華則爲色也。血﹐陰也﹐而陽魂生焉﹐故血之內華者則爲色﹐而魂之外光者則爲視。金主五聲﹐以气藏於肺﹐气發則爲聲也。气﹐陽也﹐而陰魄生焉﹐故气之外發者則爲聲﹐而魄之內涵者則爲聞。

木火升淸﹐淸升則陽光外發而爲兩目﹐金水降濁﹐濁降則陽體內存而爲雙耳。蓋神明而精暗﹐气虛而血實﹐外明乃見﹐內虛乃聞。木火陰體而陽用﹐魂中有魄﹐外明內暗﹐故能見不能聞﹐金水陽體而陰用﹐魄中有魂﹐內虛外實﹐故能聞不能見。目以用神﹐耳以體靈﹐用神則明﹐體靈則聰。木火之用﹐金水之體﹐皆陽也﹐體善存而用善發﹐是以聰明而神靈。

耳聾者善視﹐陽體已敗﹐故神於用﹐目瞽者善聽﹐陽用旣廢﹐故靈於體﹐所謂絕利一源﹐用師十倍也。淸陽一敗﹐體用皆亡﹐濁陰逆上﹐孔竅障塞﹐則熟視不睹泰山﹐靜聽不聞雷霆﹐耳目之官廢矣。

卷八七竅解目病根原

目病者﹐淸陽之上衰也。金水爲陰﹐陰降則精盈﹐木火爲陽﹐陽升則神化﹐精濁故下暗﹐神淸故上光。而淸陽之上發﹐必由於脈﹐脈主於心而上絡於目﹐心目者﹐皆宗脈之所聚也。﹝《內經》心者﹐宗脈之所聚也。又曰︰目者﹐宗脈之所聚也。﹞宗脈之陽﹐上達九天﹐陽气淸明﹐則虛靈而神發﹐所謂心藏脈而脈捨神也。﹝《靈樞經》語﹞神气發現﹐開雙竅而爲精明﹐﹝《素問》︰夫精明者﹐所以別白黑﹐視長短。﹞目者﹐神气之所遊行而出入也。竅開而光露﹐是以無微而不燭。一有微陰不降﹐則雲霧曖空﹐神气障蔽﹐陽陷而光損矣。

淸升濁降﹐全賴於土﹐水木隨己土左升﹐則陰化而爲淸陽﹐火金隨戊土右降﹐則陽化而爲濁陰。陰暗而陽明﹐夜晦而晝光﹐自然之理也。後世庸工﹐無知妄作﹐補陰瀉陽﹐避明趨暗﹐其輕者遂焉盲瞽之子﹐其重者竟成夭枉之民。愚謬之惡﹐決海難流也﹗慨自師曠哲人﹐不能回旣霍之目﹐子夏腎者﹐不能復已喪之明﹐況委之愚妄粗工之手﹐𨿽有如炬之光﹐如星之曜﹐安得不殞滅而亡失乎﹗然千古之人﹐未有如師曠﹑子夏之明者﹐所謂盲於目而不盲於心也。古之明者﹐察於未象﹐視於無形。夫未象可察﹐則象爲糟粕﹐無形可視﹐則形爲贅疣。官骸者﹐必敝之物﹐神明者﹐不朽之靈﹐達人不用其官用其神﹐官𨿽止而神自行﹐神宇泰而天光發﹐不飲上池而見垣人﹐不燃靈犀而察淵魚﹐葉蔽兩目而無遠弗照﹐云礙雙睛而無幽不燭。如是則聽不用耳﹐視不用目﹐可以耳視﹐可以目聽。此之謂千古之明者﹐何事乞照於庸工﹐希光於下士也。

卷八七竅解目病根原

眼病疼痛﹐悉由濁气逆衝。目居淸陽之位﹐神气沖和﹐光彩發露﹐未有一綫濁陰。若使濁陰衝逆﹐遏逼淸气﹐淸气升發﹐而濁气遏之﹐二气壅迫﹐兩相擊撞﹐是以作疼。而濁气之上逆﹐全緣辛金之不斂﹐金收而水藏之﹐則濁陰歸於九地之下。金不能斂﹐斯水不能藏﹐故濁陰逆塡於淸位。金水逆升﹐濁陰塡塞﹐則甲木不得下行﹐而衝擊於頭目。頭目之痛者﹐甲木之邪也。甲木化气於相火﹐隨辛金右轉而溫水髒﹐甲木不降﹐相火上炎﹐而刑肺金﹐肺金被爍﹐故白珠紅腫而熱滯也。手足少陽之脈﹐同起於目銳﹐而手之三陽﹐陽之淸者﹐足之三陽﹐陽之濁者﹐淸則上升﹐濁則下降。手之三陽﹐自手走頭﹐其气皆升﹐足之三陽﹐自頭走足﹐其气皆降﹐手三陽病則下陷﹐足三陽病則上逆。凡下熱之證﹐因手少陽三焦之陷﹐上熱之證﹐因足少陽膽經之逆﹐故眼病之熱赤﹐獨責甲木而不責於三焦也。其疼痛而赤熱者﹐甲木逆而相火旺﹐其疼痛而不赤熱者﹐甲木逆而相火虛也。

赤痛之久﹐濁陰蒙蔽﹐淸陽不能透露﹐則云翳生而光華礙。云翳者﹐濁气之所鬱結也。

陽气未陷﹐續自升發﹐則翳退而明復﹐陽气一陷﹐翳障堅老而精明喪矣。其疼痛者﹐濁气之衝突。其盲瞽者﹐淸陽陷敗而木火不升也。

木火之升﹐機在己土﹐金水之降﹐機在戊土。己土左旋﹐則和煦而化陽神﹐戊土右轉﹐則凝肅而產陰精。陰精之魄﹐藏於肺金﹐精魄重濁﹐是以沈降﹐陽神之魂﹐藏於肝木﹐神魂輕淸﹐是以浮升。本乎天者親上﹐本乎地者親下﹐自然之性也。

脾升胃降﹐則在中气﹐中气者﹐脾胃旋轉之樞軸﹐水火升降之關鍵。偏濕則脾病﹐偏燥則胃病﹐偏熱則火病﹐偏寒則水病﹐濟其燥濕寒熱之偏﹐而歸於平﹐則中气治矣。

柴胡芍藥丹皮湯

黃芩﹝三錢﹐酒炒﹞柴胡﹝三錢﹞白芍藥﹝三錢﹞甘艸﹝二錢﹞丹皮﹝三錢﹞

煎半杯﹐熱服。

治左目赤痛者。

百合五味湯

百合﹝三錢﹞五味子﹝一錢﹐研﹞半夏﹝三錢﹞甘艸﹝二錢﹞丹皮﹝三錢﹞芍藥﹝三錢﹞

煎半杯﹐熱服。

治右目赤痛者。

熱甚加石膏﹑知母。

百合五味姜附湯

百合﹝三錢﹞五味﹝一錢﹞芍藥﹝三錢﹞甘艸﹝二錢﹞茯苓﹝三錢﹞半夏﹝三錢﹞漧薑﹝三錢﹞附子﹝三錢﹞

煎大半杯﹐溫服。

治水土寒濕而上熱赤痛者。或不赤不熱﹐而作疼痛﹐是無上熱﹐去百合﹐芍藥﹐加桂枝。

茯澤石膏湯

茯苓﹝三錢﹞澤瀉﹝三錢﹞梔子﹝三錢﹞甘艸﹝二錢﹞半夏﹝三錢﹞石膏﹝三錢﹞

煎大半杯﹐熱服。

治濕熱燻蒸﹐目珠黃赤者。

桂枝丹皮首烏湯

桂枝﹝三錢﹞丹皮﹝三錢﹞首烏﹝三錢﹞甘艸﹝二錢﹞茯苓﹝三錢﹞半夏﹝三錢﹞漧薑﹝三錢﹞龍眼﹝十个﹐肉﹞

煎大半杯﹐熱服。

治昏花不明而無赤痛者。

桂枝菖蒲湯

柴胡﹝三錢﹞桂枝﹝三錢﹞丹皮﹝三錢﹞生薑﹝三錢﹞甘艸﹝二錢﹞菖蒲﹝二錢﹞

煎半杯﹐熱服。

治瞳子縮小者。

烏梅山萸湯

五味﹝一錢﹞烏梅﹝三錢﹐肉﹞山萸﹝三錢﹐肉﹞甘艸﹝二錢﹞首烏﹝三錢﹞芍藥﹝三錢﹞龍骨﹝二錢﹞牡蠣﹝二錢﹞

煎半杯﹐熱服。

治瞳子散大者。

姜桂參苓首烏湯

人參﹝三錢﹞桂枝﹝三錢﹞甘艸﹝二錢﹞茯苓﹝三錢﹞首烏﹝三錢﹞漧薑﹝三錢﹞

煎半杯﹐溫服。

治目珠塌陷者。

芍藥棗仁柴胡湯

芍藥﹝三錢﹞甘艸﹝三錢﹞首烏﹝三錢﹞棗仁﹝三錢﹐生﹐研﹞柴胡﹝三錢﹞丹皮﹝三錢﹞

煎半杯﹐熱服。

治目珠突出者。

醫書自唐以後無通者﹐而尢不通者﹐則爲眼科。庸妄之徒﹐造孽誤人﹐毒流千古﹐甚可痛恨﹗謹爲洗髮原委﹐略立數法﹐以槪大意﹐酌其臟腑燥濕寒熱而用之﹐乃可奏效。若內傷不精﹐但以眼科名家﹐此千古必無之事也。

卷八七竅解耳病根原

耳病者﹐濁陰之上塡也。陽性虛而陰性實﹐濁陰下降﹐耳竅乃虛﹐虛則淸徹而靈通﹐以其衝而不盈也。目者﹐木火之終气﹐耳者﹐金水之始基﹐木火外明﹐故神淸而善發﹐金水內虛﹐故气空而善內。凡大塊之噫气﹐生物之息吹﹐有竅則聲入﹐聲入則籟發﹐非關聲音之巨細也。

竅空洞﹐翕聚而鼓蕩之﹐故聲入而響達﹐譬之空谷傳聲﹐萬壑皆振。聲不傳於崇山﹐而獨振於空谷者﹐以其虛也。聲之入也以其虛﹐而響之聞也以其靈﹐聲入於聽宮﹐而響達於靈府﹐是以無微而不聞也。

濁气一升﹐孔竅堵塞﹐則聲入而不通矣。人之衰者﹐脾陷胃逆﹐淸气不升﹐濁气不降﹐虛靈障蔽﹐重聽不聞。陰日長而陽日消﹐竅日閉而聰日損﹐气化自然之數也。然竅閉於天而靈開於人﹐達者於是﹐有卻年還聰之術也。

卷八七竅解耳病根原

耳病疼痛﹐悉由濁气壅塞。耳以沖虛之官﹐空靈洞徹﹐萬籟畢收﹐有濁則降﹐微陰不存。若使濁气升塡﹐結滯壅腫﹐則生疼痛。久而堅實牢硬﹐气阻而爲熱﹐血郁而化火﹐肌肉腐潰﹐則成癰膿。

濁气之上逆﹐緣於辛金之失斂﹐甲木之不降。甲木上衝﹐聽宮脹塞﹐相火郁遏﹐經气壅迫﹐是以疼痛而熱腫。凡頭耳之腫痛﹐皆甲木之邪也。

手足少陽之脈﹐俱絡於耳﹐而少陽一病﹐則三焦之气善陷﹐膽經之气善逆。耳病之癰腫﹐盡甲木之爲害﹐於三焦無關也。甲木逆升﹐相火郁發﹐則爲熱腫。木邪衝突﹐則爲疼痛。木气堵塞﹐則爲重聽。仲景《傷寒》︰少陽中風﹐兩耳無所聞。太陽傷寒﹐病患叉手自冒心﹐師因教試令咳﹐而不咳者﹐此必兩耳無聞也。以重發汗﹐虛故如此。

耳聾者﹐手少陽之陰虛﹐而足少陽之陽敗﹐耳癰者﹐手少陽之火陷﹐而足少陽之火逆也。欲升三焦﹐必升己土﹐欲降甲木﹐必降戊土﹐中气不運﹐不能使濁降而淸升也。

柴胡芍藥茯苓湯

芍藥﹝三錢﹞柴胡﹝二錢﹞茯苓﹝三錢﹞半夏﹝三錢﹞甘艸﹝二錢﹞桔梗﹝三錢﹞

煎半杯﹐熱服。

治耳內熱腫疼痛者。

熱甚加黃芩﹐膿成加丹皮﹑桃仁。

苓澤芍藥湯

茯苓﹝三錢﹞澤瀉﹝三錢﹞半夏﹝三錢﹞杏仁﹝三錢﹞柴胡﹝三錢﹞芍藥﹝三錢﹞

煎半杯﹐熱服。

治耳流黃水者。

參茯五味芍藥湯

茯苓﹝三錢﹞半夏﹝三錢﹞甘艸﹝二錢﹞人參﹝三錢﹞橘皮﹝三錢﹞五味﹝一錢﹞芍藥﹝三錢﹞

煎半杯﹐溫服。

治耳漸重聽者。

卷八七竅解鼻口根原

鼻口者﹐手足太陰之竅也。脾竅於口而司五味﹐肺竅於鼻而司五臭。人身之气﹐陽降而化濁陰﹐陰升而化淸陽。淸則沖虛﹐濁則滯塞﹐沖虛則生其淸和﹐滯塞則郁爲煩熱。上竅沖虛而不滯塞﹐淸和而不煩熱者﹐淸气升而濁气降也。濁降而淸升﹐故口知五味而鼻知五臭。

而口鼻之司臭味﹐非第脾肺之能也﹐其權實由於心。以心竅於舌﹐心主臭而口主味﹐鼻之知五臭者﹐心也﹐口之知五味者﹐舌也。心爲君火﹐膽與三焦爲相火﹐三焦升則爲淸陽﹐膽木降則爲濁陰﹐三焦陷而膽木逆﹐淸气降而濁气升﹐則鼻口滯塞而生煩熱﹐臭味不知矣。

而淸气之升﹐由鼻而上達﹐濁气之降﹐自口而下行。蓋鼻竅於喉﹐口通於咽﹐鼻者淸气之所終﹐口者濁气之所始也。喉通於髒﹐咽通於腑﹐喉者地气之旣升﹐咽者天气之初降也。濁气不降而淸气下陷﹐則病見於口﹐淸气不升而濁气上逆﹐則病見於鼻。故鼻病者﹐升其淸而並降其濁﹐口病者﹐降其濁而兼升其淸。

升淸之權﹐在於太陰﹐太陰陷則乙木不能升其淸﹐降濁之機﹐在於陽明﹐陽明逆則辛金不能降其濁。得升降之宜﹐則口鼻之竅和暢而淸通矣。

卷八七竅解鼻病根原

鼻病者﹐手太陰之不淸也。肺竅於鼻﹐司衛气而主降斂。宗气在胸﹐衛陽之本﹐貫心肺而行呼吸﹐出入鼻竅者也。肺降而宗气淸肅而鼻通﹐肺逆則宗气壅阻而鼻塞。涕者﹐肺气之燻蒸也。肺中淸气﹐氤氳如霧﹐霧气飄灑﹐化爲雨露﹐而輸膀胱﹐則痰涕不生。肺金不淸﹐霧气瘀濁﹐不能化水﹐則凝郁於胸膈而痰生﹐燻蒸於鼻竅而涕化。痰涕之作﹐皆由於辛金之不降也。

肺金生水而主皮毛﹐肺气內降﹐則通達於膀胱﹐肺气外行﹐則燻澤於皮毛。外感風寒而皮毛閉祕﹐臟腑郁遏﹐內不能降﹐外不能泄﹐蓄積莫容則逆行於鼻竅。鼻竅窄狹﹐行之不及﹐故衝激而爲嚏噴。肺气燻騰﹐淫蒸鼻竅﹐是以淸涕流溢﹐涓涓而下也。

肺气初逆﹐則涕淸﹐遲而肺气堙郁﹐淸化爲濁﹐則滯塞而膠粘﹐遲而濁菀陳腐﹐白化爲黃﹐則臭敗而穢惡﹐久而不愈﹐色味如膿﹐謂之鼻癰﹐皆肺气逆行之所致也。其中气不運﹐肺金壅滿﹐卽不感風寒而濁涕時下﹐是謂鼻淵。鼻淵者﹐濁涕下不止也。﹝《素問》語。﹞肺气之郁﹐總由土濕而胃逆﹐胃逆則濁气塡塞﹐肺無降路故也。

桔梗元參湯

桔梗﹝三錢﹞元參﹝三錢﹞杏仁﹝三錢﹞橘皮﹝三錢﹞半夏﹝三錢﹞茯苓﹝三錢﹞甘艸﹝二錢﹞生薑﹝三錢﹞

煎半杯﹐熱服。

治肺气郁升﹐鼻塞涕多者。

五味石膏湯

五味﹝一錢﹞石膏﹝三錢﹞杏仁﹝三錢﹞半夏﹝三錢﹞元參﹝三錢﹞茯苓﹝三錢﹞桔梗﹝三錢﹞生薑﹝三錢﹞

煎半杯﹐熱服。

治肺熱鼻塞﹐濁涕粘黃者。

胃寒﹐加漧薑。

黃芩貝母湯

黃芩﹝三錢﹞柴胡﹝三錢﹞芍藥﹝三錢﹞元參﹝三錢﹞桔梗﹝三錢﹞杏仁﹝三錢﹞五味﹝一錢﹞貝母﹝三錢﹐去心﹞

煎半杯﹐熱服。

治鼻孔發熱生瘡者。

苓澤姜蘇湯

茯苓﹝三錢﹞澤瀉﹝三錢﹞生薑﹝三錢﹞杏仁﹝三錢﹞甘艸﹝二錢﹞橘皮﹝三錢﹞柴蘇葉﹝三錢﹞

煎半杯﹐熱服。

治鼻塞聲重﹐語言不淸者。

卷八七竅解口病根原

口病者﹐足陽明之不降也。脾主肌肉而竅於口﹐口唇者﹐肌肉之本也。﹝《素問》語。﹞

脾胃同气﹐脾主升淸而胃主降濁﹐淸升濁降﹐則唇口不病﹐病者﹐太陰己土之陷而陽明戊土逆也。陽明逆則甲木不降而相火上炎﹐於是唇口疼痛而熱腫﹐諸病生焉。

脾胃不病﹐則口中淸和而無味。木郁則酸﹐火郁則苦﹐金郁則辛﹐水郁則咸﹐自郁則甘。口生五味者﹐五臟之郁﹐而不得土气﹐則味不自生﹐以五味司於脾土也。心主五臭﹐入腎爲腐。心爲火而腎爲水﹐土者水火之中气﹐水泛於土則濕生﹐火郁於土則熱作。濕熱燻蒸﹐則口气腐穢而臭惡。

太陰以濕土主令﹐陽明從燥金化气﹐脾病則陷﹐胃病則逆。口唇之病﹐燥熱者多﹐濕寒者少﹐責在陽明﹐不在太陰。然陽明上逆而生燥熱﹐半因太陰下陷而病濕寒﹐淸潤上焦之燥熱而不助下焦之濕寒﹐則得之矣。

甘艸黃芩湯

甘艸﹝二錢﹞黃芩﹝二錢﹞茯苓﹝三錢﹞半夏﹝三錢﹞石膏﹝三錢﹞

煎半杯﹐熱服。

治濕熱燻蒸﹐口气穢惡者。

貝母元參湯

貝母﹝三錢﹞元參﹝三錢﹞甘艸﹝二錢﹞黃芩﹝二錢﹞

煎半杯﹐熱嗽﹐徐咽。

熱甚﹐加黃連﹑石膏。

治口瘡熱腫。

桂枝姜苓湯

芍藥﹝四錢﹞桂枝﹝二錢﹞漧薑﹝三錢﹞茯苓﹝三錢﹞甘艸﹝二錢﹞元參﹝三錢﹞

煎大半杯﹐溫服。

治脾胃濕寒﹐膽火上炎﹐而生口瘡者。

卷八七竅解舌病

心竅於舌﹐舌者﹐心之官也。心屬火而火性升﹐其下降者﹐胃土右轉﹐金斂而水髒之也。胃逆而肺金失斂。

則火遂其炎上之性﹐而病見於舌﹐疼痛熱腫﹐於是作焉。

火之爲性﹐降則通暢﹐升則堙郁﹐郁則胎生﹐舌苔者﹐心液之瘀結也。郁於土﹐則苔黃﹐郁於金﹐則苔白﹐火盛而金燥﹐則舌苔白澀﹐火衰而金寒﹐則舌苔白滑﹐火衰而土濕﹐則舌苔黃滑﹐火盛而土燥﹐則舌苔黃澀。五行之理﹐旺則侮其所不勝﹐衰則見侮於所勝。水者﹐火之敵﹐水勝而火負﹐則苔黑而滑﹐水負而火勝﹐則苔黑而澀。凡光滑滋潤者﹐皆火衰而寒凝﹐凡芒刺焦裂者﹐皆火盛而燥結也。

心主言﹐而言語之機關﹐則在於舌﹐舌之屈伸上下者﹐筋脈之柔和也。筋司於肝﹐肝气郁則筋脈短縮﹐而舌捲不能言。《靈樞﹖經脈》︰足厥陰气絕﹐則筋絕。筋者﹐聚於陰器而脈絡於舌本﹐脈弗榮則筋急﹐筋急則引舌與卵﹐故唇靑舌捲卵縮。足太陰气絕﹐則脈不榮其唇舌﹐脈不榮﹐則舌萎人中滿。《素問﹖熱論》︰少陰脈貫腎﹐絡於肺﹐擊舌本﹐故口燥舌漧而渴。足三陰之脈皆絡於舌﹐凡舌病之疼痛熱腫﹐則責君火之升炎。若其滑澀燥濕﹐攣縮張長諸變﹐當於各經求之也。

芩連芍藥湯

黃芩﹝三錢﹞黃連﹝一錢﹞甘艸﹝二錢﹞貝母﹝二錢﹐去心﹞丹皮﹝三錢﹞芍藥﹝三錢﹞

煎半杯﹐熱服。

治舌瘡疼痛熱腫。

桂枝地黃湯

桂枝﹝三錢﹞芍藥﹝三錢﹞生地﹝三錢﹞阿膠﹝三錢﹞當歸﹝三錢﹞甘艸﹝二錢﹞

煎大半杯﹐溫服。

治肝燥舌捲者。

若中風彊舌語拙﹐或雜證舌萎言遲﹐皆脾腎濕寒﹐不宜淸涼滋潤﹐勿服此方。

卷八／七竅解／牙痛卷八／七竅解／咽喉卷八／七竅解／聲音卷八／七竅解／須髮卷八七竅解牙痛

牙痛者﹐足陽明之病也。手陽明之經﹐起於手之次指﹐上頸貫頰而入下齒﹐足陽明之經﹐起於鼻之交﹐下循鼻外而入上齒。手之三陽﹐陽之淸者﹐足之三陽﹐陽之濁者。濁則下降﹐淸則上升﹐手陽明升﹐足陽明降﹐濁气不至上壅﹐是以不痛。

手陽明以燥金主令﹐足陽明以戊土而化气於燥金﹐戊土之降﹐以其燥也。太陰盛而陽明虛﹐則戊土化濕﹐逆而不降﹐並阻少陽甲木之經﹐不得下行。牙狀者﹐胃土所司﹐胃土不降﹐濁气壅迫﹐甲木逆衝﹐攻突牙狀﹐是以腫痛。甲木化气於相火﹐相火失根﹐逆行而上炎﹐是以熱生。虫牙者﹐木郁而爲蠹也﹐甲木郁於濕土之中﹐腐敗蠹朽故虫生而齒壞。

牙齒爲骨之餘气﹐足少陰腎水之所生也。水盛於下而根於上﹐牙者﹐水之方芽於火位而未盛者也。五行之理﹐水能勝火而火不勝水﹐水火一病﹐則水勝而火負﹐事之常也。而齒牙之位﹐以癸水之始基﹐微陰初凝﹐根未壯﹐一遭相火逆升﹐燻蒸炎烈﹐挾焦石流金之力而勝杯水﹐勢自易易。以少水而爍於壯火﹐未可以勝負尋常之理相提而並論也。

黃芩石膏湯

黃芩﹝三錢﹞石膏﹝三錢﹞甘艸﹝二錢﹐生﹞半夏﹝三錢﹞升麻﹝二錢﹞芍藥﹝三錢﹞

煎半杯﹐熱服﹐徐咽。

治牙疼齦腫。

柴胡桃仁湯

柴胡﹝三錢﹞桃仁﹝三錢﹞石膏﹝三錢﹞骨碎補﹝三錢﹞

煎半杯﹐熱服﹐徐咽。

治虫牙。

卷八七竅解咽喉

咽喉者﹐陰陽升降之路也。《靈樞﹖經脈》﹔胃足陽明之脈﹐循喉嚨而入缺盆。脾足太陰之脈﹐挾咽而連舌本。心手少陰之脈﹐挾咽而擊目系。小腸手太陽之脈﹐循咽而下胸膈。腎足少陰之脈﹐循喉嚨而挾舌本。肝足厥陰之脈﹐循喉嚨而入頏顙。五臟六腑之經﹐不盡循於咽喉﹐而咽爲六腑之通衢﹐喉爲五臟之總門﹐脈有歧出﹐而呼吸升降之气﹐則別無他經也。

六腑陽也﹐而陽中有陰則气降﹐故濁陰由咽而下達﹐五臟陰也﹐而陰中有陽則气升﹐故淸陽自喉而上騰。蓋六腑者﹐傳化物而不藏﹐不藏則下行﹐是天气之降也﹐五臟者﹐藏精气而不泄﹐不泄則上行﹐是地气之升也。地气不升則喉病﹐喉病者﹐气塞而食通﹐天气不降則咽病﹐咽病者﹐气通而食塞。先食阻而後气梗者﹐是髒完而腑傷之也﹐先气梗而後食阻者﹐是腑完而髒傷之也。而總之咽通六腑而胃爲之主﹐喉通五臟而肺爲之宗。陽衰土濕﹐肺胃不降﹐濁气堙郁﹐則病痺塞﹐相火升炎﹐則病腫痛。下竅爲陰﹐上竅爲陽﹐陰之气濁﹐陽之气淸。

淸气涼而濁气熱﹐故淸气下陷﹐則涼泄於魄門﹐濁气上逆﹐則熱結於喉嚨也。

甘艸桔梗射幹湯

甘艸﹝二錢﹐生﹞桔梗﹝三錢﹞半夏﹝三錢﹞射幹﹝三錢﹞

煎半杯﹐熱嗽﹐徐服。

治咽喉腫痛生瘡者。

貝母升麻鱉甲湯

貝母﹝三錢﹞升麻﹝二錢﹞丹皮﹝三錢﹞元參﹝三錢﹞鱉甲﹝三錢﹞

煎半杯﹐熱嗽﹐徐服。

治喉瘡膿成者。

卷八七竅解聲音

聲音者﹐手太陰之所司也。肺藏气﹐而气之激宕則爲聲﹐故肺病則聲爲之不調﹐气病則聲爲之不暢﹐而气之所以病者﹐由於己土之濕。手陽明主令於燥金﹐手太陰化气於濕土﹐陽明旺則金燥而響振﹐太陰盛則土濕而聲喑。譬之琴瑟簫鼓﹐遇晴明而淸越﹐值陰晦而沈濁﹐燥濕之不同也。燥爲陽而濕爲陰﹐陽旺則气聚而不泄﹐气通而不塞。聚則響而通則嗚﹐唇缺齒落而言語不淸者﹐气之泄也﹐涕流鼻淵而聲音不亮者﹐气之塞也。

然聲出於气而气使於神。《靈樞﹖憂恚無言》︰喉嚨者﹐气之所以上下者也。會厭者﹐聲音之戶也。口唇者﹐聲音之扇也。舌者﹐聲音之機也。懸雍者﹐聲音之關也。頏顙者﹐分气之所泄也。橫骨者﹐神气所使﹐主發舌者也。蓋門戶之開闔﹐機關之啟閉﹐气爲之也。而所以司其遲疾﹐時其髙下﹐開闔適宜﹐而啟閉中節者﹐神之所使也。是故久嗽而音啞者﹐病在聲气﹐中風而不言者﹐病在神明。聲气病則能言而不能響﹐神明病則能響而不能言。聲气出於肺﹐神明藏於心﹐四十九難︰肺主五聲﹐入心爲言。緣聲由气動﹐而言以神發也。

聞之婦人在軍﹐金鼓不振。李少卿軍中有女子﹐擊鼓吉士而鼓不鳴。然則調聲音者﹐益淸陽而驅濁陰﹐一定之理也。

茯苓橘皮杏仁湯。

茯苓﹝三錢﹞半夏﹝三錢﹞杏仁﹝三錢﹞百合﹝三錢﹞橘皮﹝三錢﹞生薑﹝三錢﹞

煎半杯﹐熱服。

治濕旺气郁﹐聲音不亮者。

百合桔梗雞子湯

百合﹝三錢﹞桔梗﹝三錢﹞五味﹝一錢﹞雞子白﹝一枚﹞

煎半杯﹐去滓﹐入雞子淸﹐熱服。

治失聲喑啞者。

卷八七竅解須髮

須髮者﹐手足六陽之所榮也。《靈樞﹖陰陽二十五人》︰手三陽之上者﹐皆行於頭﹐陽明之經﹐其榮髭也﹐少陽之經﹐其榮眉也﹐太陽之經﹐其榮須也。足三陽之上者﹐亦行於頭﹐陽明之經﹐其榮髯也﹐少陽之經﹐其榮須也﹐太陽之經﹐其榮眉也。凡此六經﹐血气盛則美而長﹐血气衰則惡而短。

夫須髮者﹐榮血之所滋生﹐而實衛气之所發育也。血根於上而盛於下﹐气根於下而盛於上﹐須髮上盛而下衰者﹐手足六陽之經气盛於上故也。《靈樞﹖決气》︰上焦開發﹐宣五穀味﹐燻膚﹐充身﹐澤毛﹐若霧露之漑﹐是謂气。冬時陽气內潛﹐而爪發枯脆﹐夏日陽气外浮﹐而爪須和澤。緣須髮之生﹐血以濡之﹐所以滋其根﹐气以煦之﹐所以榮其枝葉也。

宦者傷其宗筋﹐血泄而不滋﹐則气脫而不榮﹐是以無須﹐與婦人正同。然則須落髮焦者﹐血衰而實气敗﹐當於營衛二者雙培﹐其本枝則得之矣。

桂枝柏葉湯

首烏﹝三錢﹞桂枝﹝三錢﹞丹皮﹝三錢﹞生地﹝三錢﹞柏葉﹝三錢﹞生薑﹝三錢﹞人參﹝三錢﹞阿膠﹝三錢﹞

煎大半杯﹐溫服。

治須落髮焦﹐枯燥不榮。

黃澀早白﹐加桑椹﹑黑豆。陽衰土濕者﹐加漧薑﹑茯苓。肺气不充﹐重用黃﹐肺主皮毛故也。

卷九／／卷九／瘡瘍解／癰疽根原卷九／瘡瘍解／瘰根原卷九／瘡瘍解／癩風根原卷九／瘡瘍解／痔漏根原卷九

瘡瘍之病﹐因寒邪傷營﹐血澀气阻﹐積郁成熱﹐肉腐爲膿。陽盛則紅腫而外發﹐陰盛則黑塌而內陷。其輕則疥癬之疾﹐其重則腹內之病。

《靈樞》義皙而無方﹐《金匱》法略而未備﹐後世外科之家﹐仰鉆莫入﹐茫若其言﹐玉版塵封﹐金匱云埋。知若亞父﹐遭此難而身傾﹐腎如伯牛﹐構斯疾而命隕﹐賢智不解其義﹐而況餘子乎。

往年目病﹐悔爲庸妄所誤﹐寒泄脾陽﹐耳後壅腫﹐淸膿如注﹐又幾誤於外科之手。遊息浮揚﹐一縷未斷﹐念之至今病悸﹐作瘡瘍解。

卷九瘡瘍解癰疽根原

癰疽者﹐寒傷營血之病也。血之爲性﹐溫則流行﹐寒則凝澀﹐寒傷營血﹐凝澀不運﹐衛气郁阻﹐蓄而爲熱﹐熱盛則肉腐爲膿。膿瘀不泄﹐爛筋而傷骨﹐骨髓消爍﹐經脈敗漏﹐燻於五臟﹐髒傷則死矣。

癰病淺而疽病深﹐淺則輕而深則重。癰者﹐營衛之壅於外也﹐疽者﹐气血之阻於內也。

營衛之壅遏﹐有盛有不盛﹐故腫有大小。穴兪開而風寒入﹐寒郁爲熱﹐隨孔竅而外發﹐故其形圓。疽之外候﹐皮夭而堅﹐癰之外候﹐皮薄而澤﹐陰陽淺深之分也。

《靈樞﹖癰疽》︰寒邪客於經脈之中則血澀﹐血澀則不通﹐不通則衛气歸之﹐不得復反﹐故壅腫。寒气化爲熱﹐熱盛則腐肉﹐肉腐則爲膿。癰成爲熱﹐則根原於外寒﹐故癰疽初起﹐當溫經而散寒﹐行營而宣衛。及其寒化爲熱﹐壅腫痛楚﹐於此營衛遏閉之秋﹐仍宜淸散於經絡。至於膿血潰﹐經熱外泄﹐營衛俱敗﹐自非崇補气血﹐不能復也。如其經絡陰凝﹐腫熱外盛﹐气血虛寒﹐膿汁淸稀﹐則更當溫散而暖補之﹐不可緩也。若夫瘡癤疥癬之類﹐其受傷原淺﹐但當發表而瀉衛﹐無事他方也。

桂枝丹皮柴蘇湯

桂枝﹝三錢﹞芍藥﹝三錢﹞甘艸﹝二錢﹞丹皮﹝三錢﹞蘇葉﹝三錢﹞生薑﹝三錢﹞

煎大半杯﹐熱服﹐覆取微汗。

治癰疽初起。

《金匱》︰諸脈浮數﹐應當發熱﹐而反灑淅惡寒﹐若有痛處﹐當發瘡癰。癰疽因外感寒邪﹐傷其營血。營傷而裹束衛气﹐衛气郁阻﹐不得外達﹐故見惡寒。衛郁熱發﹐肉腐膿化﹐則成癰疽。

初起經絡郁遏﹐必當發表。表解汗出﹐衛郁透泄﹐經絡通暢﹐則腫痛消除﹐不作膿也。

若不得汗﹐宜重用靑萍發之。表熱太盛﹐用地黃﹑天冬﹐涼瀉經絡之郁。衛气太虛﹐用黃益其經气。

丹皮黃湯

桂枝﹝三錢﹞桃仁﹝三錢﹞甘艸﹝二錢﹞桔梗﹝三錢﹞丹皮﹝三錢﹞生薑﹝三錢﹞元參﹝三錢﹞黃﹝三錢﹐生﹞

煎大半杯﹐熱服。

治皮肉壅腫﹐癰疽已成者。

熱盛﹐重用黃﹑天冬﹑地黃。

排膿湯

甘艸﹝二錢﹐炙﹞桔梗﹝三錢﹞生薑﹝三錢﹞大棗﹝三枚﹞

煎大半杯﹐溫服。

治膿成熱劇﹐皮肉松軟者。

桂枝人參黃湯

人參﹝三錢﹞黃﹝三錢﹐炙﹞桂枝﹝三錢﹞甘艸﹝二錢﹐炙﹞當歸﹝三錢﹞芍藥﹝三錢﹞茯苓﹝三錢﹞丹皮﹝三錢﹞

煎大半杯﹐溫服。

治膿泄熱退﹐營衛雙虛者。

黃人參牡蠣湯

黃﹝三錢﹞人參﹝三錢﹞甘艸﹝二錢﹞五味﹝一錢﹞生薑﹝三錢﹞茯苓﹝三錢﹞牡蠣﹝三錢﹞

煎大半杯﹐溫服。

治膿泄後潰爛﹐不能收口。洗淨敗血腐肉﹐用龍骨﹑象皮細末少許收之﹐貼仙靈膏。

仙靈膏

地黃﹝八兩﹞當歸﹝二兩﹞甘艸﹝二兩﹞黃﹝二兩﹞丹皮﹝一兩﹞桂枝﹝一兩﹞

麻油一斤﹐黃丹八兩﹐熬膏﹐入黃蠟﹑白蠟﹑乳香﹑沒藥各一兩﹐罐收。膿後潰爛﹐久不收口﹐洗淨貼。一日一換﹐計日平復。

大黃牡丹湯

大黃﹝三錢﹞芒硝﹝三錢﹞冬瓜子﹝二錢﹞桃仁﹝三錢﹞丹皮﹝三錢﹞

煎大半杯﹐熱服。

治疽近腸胃﹐內熱鬱蒸者。

參苓桂漧薑湯

人參﹝三錢﹞黃﹝三錢﹞甘艸﹝二錢﹞茯苓﹝三錢﹞桂枝﹝三錢﹞漧薑﹝三錢﹞丹皮﹝二錢﹞

煎大半杯﹐溫服。

治陰盛內寒﹐及膿淸熱微者。

甚加附子。

仙掌丹

斑蝥﹝八錢﹐去頭翅﹐糯米炒黃用﹐去米。川產者良。余處不可用﹞前胡﹝四分﹐炒﹞

乳香﹝一錢﹐去油﹞沒藥﹝一錢﹐去油﹞血竭﹝一錢﹞元參﹝四分﹞冰片﹝五分﹞麝香﹝五分﹞

研細﹐瓶收。

凡陽證癰疽初起﹐鍼破瘡頂﹐點藥如芥粒﹐外用膏藥貼之﹐頃刻流滴黃水﹐半日卽消。

重者一日一換﹐一兩日愈﹐神效。膿成無用﹐陰證不治。

卷九瘡瘍解瘰根原

瘰者﹐足少陽之病也。足少陽以甲木而化气於相火﹐其經自頭走足﹐行身之旁﹐目之外﹐上循耳發﹐從頸側而入缺盆﹐下胸腋而行脇肋﹐降於腎臟﹐以溫癸水。相火降蟄﹐故癸水不至下寒﹐而甲木不至上熱。而甲木之降﹐由於辛金之斂﹐辛金之斂﹐緣於戊土之右轉也。

戊土不降﹐少陽逆行﹐經气壅遏﹐相火上炎﹐瘀熱搏結﹐則瘰生焉。

肝膽主筋﹐筋脈捲屈而壅腫﹐故磊落歷碌﹐頑硬而堅實也。《靈樞﹖經脈》︰膽足少陽之經﹐是動則病口苦﹐心脇痛﹐缺盆中腫痛﹐腋下腫﹐馬刀挾癭。馬力挾癭者﹐足少陽之脈﹐循缺盆﹐挾胸膈﹐而走脇肋﹐其經彎如馬刀﹐而癭癅挾生也。《金匱》︰痺挾背行﹐若腸鳴﹐馬刀挾癭者﹐皆爲勞得之。此以勞傷中气﹐戊土逆升﹐少陽經脈降路壅阻﹐相火鬱蒸﹐故令病此。

病在筋而不在肉﹐故堅而不潰﹐潰而不斂﹐較之諸瘡﹐最難平復。而相火升炎﹐上熱日增﹐脾腎陽虧﹐下寒日劇。久而陽敗土崩﹐遂傷性命。非傷於血肉之潰﹐乃死於中气之敗也。

法當培中气以降陽明。肺胃右行﹐相火下潛﹐甲木榮暢而歸根﹐則瘡自平矣。

柴胡芍藥半夏湯

柴胡﹝三錢﹞芍藥﹝三錢﹞元參﹝三錢﹞甘艸﹝二錢﹞半夏﹝三錢﹞丹皮﹝三錢﹞牡蠣﹝三錢﹞鱉甲﹝三錢﹞

煎大半杯﹐熱服。

上熱甚者﹐加黃芩﹑地黃。血虛木燥﹐加首烏。腫痛﹐加貝母。膿成﹐加桔梗。

卷九瘡瘍解癩風根原

癩風者﹐風傷衛气而營郁未盡泄也。衛性收斂﹐營性發揚﹐風傷衛气﹐開其皮毛﹐風愈泄則衛愈閉﹐其性然也。衛閉則營血不得外發﹐於是鬱蒸而生裏熱。六日經盡﹐營熱郁發﹐衛不能閉﹐則腫透皮毛﹐而見紅斑。斑發熱除﹐則病愈矣。若衛閉不開﹐斑點莫出﹐營熱內遏﹐臟腑蒸焚﹐則成死證。

風以木气而善疏泄﹐其衛气之閉者﹐風泄之也﹐其衛气之閉而終開者﹐亦風泄之也。初時感冒﹐經熱未盛﹐則气閉而風不能泄。經盡之後﹐營熱蒸發﹐則風泄而气不能閉﹐是以疹見。

風有彊弱之不同﹐气有盛衰之非一﹐風彊而气不能閉﹐則斑點盡出﹐气盛而風不能泄﹐則斑點全無。

若風气相搏﹐勢力均平﹐風彊而外泄﹐气盛而內閉。風彊則內气不能盡閉﹐气盛則外風不能盡泄﹐泄之不透﹐隱見於皮膚之內﹐是謂癮疹。气之不透﹐泄郁而爲癢。癢者謂之泄風﹐又曰脈風。泄風者﹐風之未得盡泄而遣熱於經脈之中也。泄風不愈﹐營熱內郁﹐久而經絡蒸淫﹐肌肉腐潰﹐發爲痂癩﹐是名癩風。

肺司衛气而主皮毛﹐衛气淸和﹐燻膚﹐充身﹐澤毛﹐若霧露之漑焉﹐則皮毛榮華。衛气郁閉﹐發膚失其燻澤﹐故膚腫而毛落。肺竅於鼻﹐宗气之所出入。宗气者﹐衛气之本﹐大气之搏而不行﹐積於胸中﹐以貫心肺而行呼吸者也。衛气閉塞﹐則宗气蒸瘀﹐失其淸肅﹐故鼻柱壞也。

大凡溫疫中風﹐發表透徹﹐紅斑散布﹐毫髮無郁﹐必無此病。

法宜瀉衛郁而淸營熱﹐決腐敗而生新血。經絡淸暢﹐痂癩自平矣。

柴蘇丹皮地黃湯

蘇葉﹝三錢﹞生薑﹝三錢﹞甘艸﹝二錢﹞丹皮﹝三錢﹞芍藥﹝三錢﹞地黃﹝三錢﹞

煎大半杯﹐熱服。覆衣﹐取汗。

若不得汗﹐重用靑萍發之﹐外以靑萍熱湯燻洗﹐以開汗孔。汗後用破郁行血之藥﹐通其經絡﹐退熱消蒸之劑﹐淸其營衛﹐腐去新生﹐自能平愈。

但涼營瀉熱之品﹐久服則脾敗﹐當酌加姜﹑桂行經之藥﹐不至內泄脾陽﹐則善矣。

卷九瘡瘍解痔漏根原

痔漏者﹐手太陽之病也。手之三陽﹐自手走頭﹐足之三陽﹐自頭走足。手三陽之走頭者﹐淸陽之上升也﹐足三陽之走足者﹐濁陰之下降也。足三陽病則上逆而不降﹐手三陽病則下陷而不升。

《素問﹖气厥論》︰小腸移熱於大腸﹐爲慮瘕﹐爲沈痔。五行之理﹐升極必降﹐降極必升﹐升則陰化爲陽﹐降則陽化爲陰。水本潤下﹐足少陰以癸水而化君火者﹐降極則升也﹐火本炎上﹐手太陽以丙火而化寒水者﹐升極則降也。手太陽病則丙火下陷﹐不上升而化寒水﹐是以小腸有熱。五臟六腑﹐病則傳其所勝﹐以丙火而化庚金﹐是以移熱於大腸。魄門處大腸之末﹐丙火傳金﹐陷於至下之地﹐是以痔生於肛也。

然病在於二腸﹐而究其根原﹐實因於脾。《素問﹖生气通天論》︰因而飽食﹐筋脈橫解﹐腸爲痔。以過飽傷脾﹐脾气困敗﹐不能消磨﹐水谷莫化﹐下趨二腸﹐而爲泄利。泄則脾與二腸俱陷﹐丙火陷於肛門﹐此痔病所由生也。

气統於肺﹐而肺气之降者﹐胃土之右轉也﹐血藏於肝﹐而肝血之升者﹐脾土之左旋也。

凡經絡臟腑之气﹐皆受於肺﹐凡經絡臟腑之血﹐皆受於肝。戊土一降﹐而諸气皆降﹐己土一升則諸血皆升﹐脾土濕陷﹐則肝木下郁而血不上行﹐故脫失於大便。凝則爲慮瘕﹐流則爲沈痔。沈慮者﹐皆肝血之下陷﹐無二理也。

《靈樞﹖邪气臟腑病形》︰腎脈微澀﹐爲不月﹑沈痔。血流於後﹐則爲沈痔﹐血凝於前﹐則爲不月﹐不月卽慮瘕也。《金匱》︰少陽有寒者﹐其人下重便血﹐有熱者﹐必痔。痔與下重便血﹐皆丙火之下陷火衰而陷者﹐則下重便血而不痔﹐火未衰而陷者﹐則下重便血而痔生。

要之痔家熱在魄門﹐而脾與小腸﹐無不寒濕。緣丙火不虛則不陷﹐陷則下熱而中寒。丙火上升而化寒水者﹐常也﹐下陷而不化寒水﹐是以生熱。陷而不升﹐故熱在魄門而不在腸胃也。

此病一成﹐凡遇中气寒郁﹐則火陷而痔發。無論其平日﹐卽其痔發肛熱之時﹐皆其寒濕內作之會﹐而醫工不知也。經血陷流﹐習爲熟路﹐歲久年深﹐時常滴漏﹐則爲漏病﹐譬如器漏而水泄也。

茯苓石脂湯

茯苓﹝三錢﹞丹皮﹝三錢﹞桂枝﹝三錢﹞芍藥﹝四錢﹞甘艸﹝二錢﹞漧薑﹝二錢﹐炒﹞

赤石脂﹝三錢﹞升麻﹝一錢﹞

煎大半杯﹐溫服。

治痔漏腫痛下血。

肛熱加黃連﹐木燥加阿膠。

卷十／／卷十／婦人解／經脈根原卷十／婦人解／閉結卷十／婦人解／崩漏卷十／婦人解／先期後期卷十／婦人解／結瘀紫黑卷十／婦人解／經行腹痛卷十／婦人解／熱入血室卷十／婦人解／雜病根原卷十／婦人解／帶下卷十

婦人之證﹐率與男子無殊﹐惟其經脈胎產三十六病﹐則與丈夫不同。其源流通塞﹐實資於調燮﹐花萼長消﹐端賴於栽培。

降自後世﹐此義遂乖﹐傷谷之忽寒﹐嘆溫泉之遽沍﹐泛桃花之巨浪﹐決瓠子洪波﹐乃使春華易蔞﹐秋實難成﹐胎傷卵破﹐女徳無終﹐玉折蘭摧﹐婦怨何極﹗僕本恨人﹐痛心在目﹐作婦人解。

卷十婦人解經脈根原

經脈者﹐風木之所化生也。人與天地相參也﹐與日月相應也。﹝《靈樞經》語。﹞男子應日﹐女子應月﹐月滿則海水西盛﹐魚腦充﹐蚌蛤實﹐經脈溢﹐月晦則海水東盛﹐魚腦減﹐蚌蛤虛﹐經脈衰。月有圓缺﹐陰有長消﹐經脈調暢﹐盈縮按時﹐月滿而來﹐月虧而止者﹐事之常也。

金主收斂﹐木主疏泄﹐金斂而木不能泄﹐則過期不來﹐木疏而金不能斂﹐則先期而至﹐收斂之極﹐乃斷絕而不行﹐疏泄之甚﹐故崩漏而不止。木郁或中變爲熱﹐水郁則始終皆寒﹐其重者﹐亡身而殞命﹐其輕者﹐絕產而不生﹐非細故也。

其凝而不解者﹐水寒而木郁也。腎肝陰旺﹐經脈凝沍﹐旣堙郁而腐敗﹐乃成塊而紫黑﹐調經養血之法﹐首以崇陽爲主也。

蓋經水之原﹐化於己土﹐脾陽左旋﹐溫升而生營血﹐所謂中焦受气取汁﹐變化而赤﹐是謂血也。﹝《靈樞經》語。﹞血藏於肝而總統於衝任﹐陰中陽盛﹐生意沛然﹐一承雨露﹐煦濡長養﹐是以成孕而懷子。譬之於土﹐陽气冬藏﹐水泉溫暖﹐春木發揚﹐凍解冰消﹐暖气升騰﹐故萬物生焉。使冬無地下之暖﹐𨿽有陽和司令﹐亦成寒谷不生矣。

後世庸工﹐全昧此理﹐滋陰涼血﹐伐瀉生陽﹐變膏腴之壞﹐作不毛之地﹐推後凋之木﹐爲朝華之艸。目擊此風﹐良深永嘆﹗仲景垂溫經一法﹐吹鄒子之暖律﹐飄虞地之燻風﹐古訓昭然﹐來者當熟復而詳味也。

卷十婦人解閉結

經脈閉結﹐緣於肝木之郁。血者﹐木中之津液也﹐木性喜達﹐木气條達﹐故經脈流行﹐不至結澀﹐木气郁陷﹐發生不遂﹐則經血凝滯﹐閉結生焉。

乙木旣陷﹐甲木必逆﹐乙木遏陷﹐溫气不揚﹐則生下熱﹐甲木衝逆﹐相火不歸﹐則生上熱。

經脈燔蒸而升降阻格﹐內無去路﹐則蒸發皮毛﹐泄而爲汗。汗出熱退﹐皮毛旣闔而經熱又作。熱日作而血日耗﹐汗日泄而陽日敗﹐久而困憊羸﹐眠食廢損。人知其經熱之盛﹐而不知其脾陽之虛﹐誤以涼營瀉熱之藥投之﹐脾陽頹敗﹐速之死矣。其肝膽固屬燥熱﹐其脾腎則是濕寒﹐治當分別而調劑之﹐未可專用淸涼也。

蓋木生於水而長於土﹐乙木之溫﹐卽脾陽之左升也。水寒土濕﹐木气不達﹐抑鬱盤塞﹐則經脈不通。以其生气失政而疏泄不行也﹐未有脾陽健運﹐木陷而血瘀者。其肝木之陷﹐咎在於脾﹐其膽木之逆﹐咎在於胃。己土不升﹐則戊土不降﹐中气莫運﹐故四維不轉﹐非第肝膽之過也。若見其閉結﹐輒用開通﹐中气已虧﹐再遭攻下﹐彊者幸生﹐弱者立斃﹐十全二三﹐甚非良法也。

桂枝丹皮桃仁湯

桂枝﹝三錢﹞芍藥﹝三錢﹞丹皮﹝三錢﹞桃仁﹝三錢﹞甘艸﹝二錢﹞茯苓﹝三錢﹞丹參﹝三錢﹞

煎大半杯﹐溫服。

上熱﹐加黃芩。中寒﹐加漧薑。中气不足﹐加人參。血塊堅硬﹐加鱉甲﹑虫。脾郁﹐加砂仁。

卷十婦人解崩漏

經脈崩漏﹐因於肝木之陷。肝木主生﹐生意暢遂﹐木气條達﹐則經血溫升﹐不至下泄。

生意郁陷﹐木气不達﹐經血陷流﹐則病崩漏。

木气疏泄﹐血髒肝木而不致疏泄者﹐气舉之也。气性降而血性升﹐气降於下﹐又隨肝木而左升﹐血升於上﹐又隨肺金而右降。血之在上者﹐有气以降之﹐血之在下者﹐有气以升之﹐是以藏而不泄也。肝木郁陷﹐升發不遂﹐气愈郁而愈欲泄。木欲泄而金斂之﹐故梗澀而不利﹐金欲斂而木泄之﹐故淋漓而不收。金能斂而木不能泄﹐則凝瘀而結塞﹐木能泄而金不能斂﹐則滂沛而橫行。

其原全由於土敗。土者﹐血海之堤防也﹐堤防堅固﹐則瀾安而波平﹐堤防潰敗﹐故泛濫而傾注。崩者﹐堤崩而河決﹐漏者﹐堤漏而水滲也。緣乙木生長於水土﹐水旺土濕﹐脾陽陷敗﹐不能發達木气﹐升舉經血﹐於是肝气下郁﹐而病崩漏也。後世庸醫崩漏之法﹐荒唐悖謬﹐何足數也。

桂枝姜苓湯

甘艸﹝二錢﹞茯苓﹝三錢﹞桂枝﹝三錢﹞芍藥﹝三錢﹞漧薑﹝三錢﹞丹皮﹝三錢﹞首烏﹝三錢﹞

煎大半杯﹐溫服。

治經漏。

桂枝姜苓牡蠣湯

甘艸﹝二錢﹞茯苓﹝三錢﹞桂枝﹝三錢﹞芍藥﹝三錢﹞漧薑﹝三錢﹞丹皮﹝三錢﹞首烏﹝三錢﹞牡蠣﹝三錢﹞

煎大半杯﹐溫服。

治血崩。

气虛﹐加人參。

卷十婦人解先期後期

先期者﹐木气之疏泄﹐崩漏之機也﹐後期者﹐木气之遏郁﹐閉結之機也。其原總由於脾濕而肝陷﹐木气郁陷﹐不得發揚﹐則經血凝瘀﹐莫能通暢﹐無論先期後期﹐血必結澀而不利。

其通多而塞少者﹐木气泄之﹐故先期而至。以經血上行﹐則血室不見其有餘﹐必月滿陰盈而後來﹐血陷則未及一月﹐而血室已盈﹐是以來早。其塞多而通少者﹐木不能泄﹐則後期而至。以木气郁遏﹐疏泄不行﹐期過一月﹐而積蓄旣多﹐血室莫容﹐然後續下﹐是以來遲也。

桂枝姜苓湯

丹皮﹝三錢﹞甘艸﹝二錢﹞茯苓﹝三錢﹞首烏﹝三錢﹞漧薑﹝三錢﹞桂枝﹝三錢﹞芍藥﹝三錢﹞

煎大半杯﹐溫服。

治經水先期。

姜苓阿膠湯

丹皮﹝三錢﹞甘艸﹝二錢﹞桂枝﹝三錢﹞茯苓﹝三錢﹞漧薑﹝三錢﹞丹參﹝三錢﹞首烏﹝三錢﹞阿膠﹝三錢﹞

煎大半杯﹐溫服。

治經水後期。

卷十婦人解結瘀紫黑

經水結瘀紫黑﹐血室寒沍而凝澀也。血之爲性﹐溫則行﹐寒則滯﹐滯久則堙郁而腐敗﹐是以成塊而不鮮。此以土濕水寒﹐木气郁塞之故。庸工謂之血熱﹐據其木郁生熱﹐而昧其水土之濕寒﹐禍世非小也。

苓桂丹參湯

丹皮﹝三錢﹞甘艸﹝二錢﹞漧薑﹝三錢﹞茯苓﹝三錢﹞桂枝﹝三錢﹞丹參﹝三錢﹞

煎大半杯﹐溫服。

卷十婦人解經行腹痛

經行腹痛﹐肝气郁塞而刑脾也。緣其水土濕寒﹐乙木抑遏﹐血脈凝澀不暢。月滿血盈﹐經水不利﹐木气壅迫﹐疏泄莫遂﹐郁勃衝突﹐克傷脾臟﹐是以腹痛。

中气不運﹐胃气上逆﹐則見惡心嘔吐之證。血下以後﹐經脈疏通﹐木气松和﹐是以痛止。此多絕產不生。溫燥水土﹐通經達木﹐經調痛去﹐然後懷子。

其痛在經後者﹐血虛肝燥﹐風木克土也。以經後血虛﹐肝木失榮﹐枯燥生風﹐賊傷上气﹐是以痛作也。

苓桂丹參湯

丹皮﹝三錢﹞甘艸﹝二錢﹞丹參﹝三錢﹞漧薑﹝三錢﹞桂枝﹝三錢﹞茯苓﹝三錢﹞

煎大半杯﹐溫服。

治經前腹痛。

歸地芍藥湯

當歸﹝三錢﹞地黃﹝三錢﹞甘艸﹝二錢﹞桂枝﹝三錢﹞茯苓﹝三錢﹞首烏﹝三錢﹞芍藥﹝三錢﹞

煎大半杯﹐溫服。

治經後腹痛。

卷十婦人解熱入血室

經水適來之時﹐外感中風﹐發熱惡寒﹐七八日後﹐六經旣徧﹐表解脈遲﹐熱退身涼而胸脇痞滿﹐狀如結胸﹐語言譫妄﹐神識不淸﹐此謂熱入血室也。以少陽之經﹐下胸貫膈而循脇裏。

少陽厥陰﹐表裏同气﹐血藏於厥陰﹐熱入血室﹐同气相感﹐自厥陰而傳少陽。甲木逆升﹐經气不降﹐橫塞胸脇﹐故狀如結胸。君相感應﹐相火升炎而爍心液﹐故作譫語。肝主血﹐心主脈﹐血行脈中﹐血熱則心病也。

蓋經下之時﹐血室新虛﹐風傷衛气﹐衛气閉斂﹐營郁熱發﹐熱自經絡而入血室﹐勢所自然。宜淸厥陰少陽之經﹐瀉熱而涼血也。

柴胡地黃湯

柴胡﹝三錢﹞黃芩﹝三錢﹞甘艸﹝二錢﹞芍藥﹝三錢﹞丹皮﹝三錢﹞地黃﹝三錢﹞

煎大半杯﹐溫服。

表未解者﹐加蘇葉﹑生薑。

卷十婦人解雜病根原

婦人之病﹐多在肝脾兩經。土濕木郁﹐生气不達﹐奇邪淫﹐百病叢生。而陽虛積冷者多﹐陰虛結熱者少﹐以其燥熱在肝膽﹐濕寒在脾腎。土濕木郁而生表熱者﹐十之八九﹐土燥水虧而生裏熱者﹐百無一二也。

卷十婦人解帶下

帶下者﹐陰精之不藏也。相火下衰﹐腎水澌寒﹐經血凝瘀﹐結於少腹﹐阻格陰精上濟之路﹐腎水失藏﹐肝木疏泄﹐故精液淫﹐流而爲帶。帶者﹐任脈之陰旺﹐帶脈之不引也。

五臟之陰精﹐皆統於任脈﹐任中陽祕﹐帶脈橫束﹐環腰如帶﹐爲之收引﹐故精斂而不泄﹐任脈寒沍﹐帶脈不引﹐精華流溢﹐是謂帶下。水下泄則火上炎﹐故多有夜熱毛蒸﹐掌煩口燥之證。

而下寒上熱之原﹐則過不在於心腎﹐而在於脾胃之濕。蓋气根於腎﹐坎之陽也﹐升於木火而藏於肺﹐血根於心﹐離之陰也﹐降於金水而藏於肝。金性收斂而木性生發﹐金隨胃降﹐收斂之政行﹐離陰下潛而化濁陰﹐是心气涼而水暖﹐木從脾升﹐生發之令暢﹐坎陽上達而化淸陽﹐是以血溫而火淸。陽不郁則熱不生﹐陰不郁則寒不作也。土濕則脾胃不運﹐陰陽莫交﹐陽上郁而熱生於气﹐陰下郁而寒生於血。血寒﹐故凝澀而瘀結也。

仲景溫經一湯﹐溫中去濕﹐淸金榮木﹐活血行瘀﹐誠爲聖法。至於瘀血堅凝﹐則用土瓜根散﹐精液滑泄﹐則用礬石丸﹐法更密矣。

溫經湯

人參﹝三錢﹞甘艸﹝二錢﹞漧薑﹝三錢﹞桂枝﹝三錢﹞茯苓﹝三錢﹞丹皮﹝三錢﹞當歸﹝三錢﹞阿膠﹝三錢﹞麥冬﹝三錢﹞芍藥﹝三錢﹞芎﹝二錢﹞茱萸﹝二錢﹞半夏﹝三錢﹞

煎一杯﹐溫服。

治婦人帶下﹐及少腹寒冷﹐久不受胎﹐或崩漏下血﹐或經來過多﹐或至期不來。

陰精流瀉﹐加牡蠣。瘀血堅硬﹐加桃仁﹑鱉甲。

卷十／婦人解／骨蒸卷十／婦人解／胎妊解卷十／婦人解／結胎卷十／婦人解／墮胎卷十／婦人解／胎漏卷十／婦人解／產後根原卷十婦人解骨蒸

骨蒸者﹐肝木之不達也。肝木生於腎水﹐陽根在水﹐春气一交﹐隨脾土左升﹐則化肝木。木气升發﹐和煦溫暢﹐及臻夏令﹐水中之陽﹐盡達於九天﹐則木化而爲火。木火生長﹐是以骨髓淸涼﹐下熱不生。水寒土濕﹐肝木不升﹐溫气下郁﹐陷於腎水﹐則骨蒸夜熱﹐於是病焉﹐以腎主骨也。

肝木郁陷而生下熱﹐則膽木衝逆而生上熱。肝木下陷﹐必克脾土﹐膽木上逆﹐必克胃土。脾胃俱病﹐上不能容而下不能化﹐飲食減損﹐肌肉消瘦﹐淹滯纏綿﹐漸至不起。

庸醫不解﹐以爲陰虛﹐率以滋陰瀉熱之劑﹐愈敗土气。土敗陽傷﹐無有不死也。是宜燥土暖水﹐升達木气。木郁條達﹐熱退風淸﹐骨蒸自愈。原非陰虛血熱之證﹐淸涼之品﹐未可過用以伐中气也。

苓桂柴胡湯

茯苓﹝三錢﹞甘艸﹝二錢﹞丹皮﹝三錢﹞桂枝﹝三錢﹞芍藥﹝三錢﹞柴胡﹝三錢﹞半夏﹝三錢﹞

煎大半杯﹐溫服。

熱蒸不減﹐加生地﹑黃芩。蒸退卽用漧薑﹑附子﹐以溫水土。

卷十婦人解胎妊解

胎妊者﹐土气所長養也。兩精相搏﹐二气妙凝﹐淸升濁降﹐陰陽肇基。血以濡之﹐化其神魂﹐气以煦之﹐化其精魄﹐气統於肺﹐血藏於肝﹐而气血之根﹐總原於土。土者﹐所以滋生气血﹐培養胎妊之本也。木火以生長之﹐金水以收成之﹐土气充用﹐四維寄旺﹐涵養而變化之﹐五气皆足﹐十月而生矣。

土衰而四維失灌﹐藏气不濃﹐則木不能生﹐生气不濃﹐則火不能長﹐長气不濃﹐則金不能收﹐收气不濃﹐則水不能成。生長之气薄﹐則胎不發育﹐收成之气薄﹐斯胎不堅完。木火衰乃傷墮於初結之月﹐金水弱乃殞落於將成之時。

血生於木火﹐气化於水金﹐而土則四象之中气也﹐故養胎之要﹐首在培土。土運則淸其火金而上不病熱﹐暖其水木而下不病寒。木溫而火淸﹐則血流而不凝也﹐金涼而水暖﹐則气行而不滯也﹐气血環抱而煦濡之﹐形神鞏固﹐永無半產之憂矣。

卷十婦人解結胎

胎妊之胎﹐生長資乎木火﹐收成藉乎金水。土者﹐四象之母﹐其變化﹐煦濡滋養﹐全賴乎土﹐脾以己土而主升﹐升則化陽而善消﹐胃以戊土而主降﹐降則化陰而善受。胎之初結﹐中气凝蹇﹐升降之機﹐乍而堙郁﹐沖和之气﹐漸而壅滿。其始胃气初郁﹐滋味厭常而喜新。

及其兩月胎成﹐則胃气阻逆﹐惡心嘔吐﹐食不能下。遲而中气回環﹐胃土續降﹐然後能食。

胃土降﹐則心火下行而化水﹐脾土升﹐則腎水上交而化火﹐胎气在中﹐升降不利﹐乃水偏於下潤而火偏於上炎。水潤下者﹐火不交水而坎陽虛也﹐火炎上者﹐水不濟火﹐而離陰弱也﹐是故妊娠之證﹐下寒而上熱﹐妊娠之脈﹐尺微而寸洪。仲景《金匱》︰婦人得平脈﹐陰脈小弱﹐其人渴﹐不能食﹐無寒熱﹐名妊娠﹐寸爲陽﹐尺爲陰﹐陰脈小弱者﹐尺之微也。《素問﹖平人气象論》︰婦人手少陰脈動甚者﹐妊子也。手少陰之經﹐循內後廉﹐而走小指﹐脈動在神門﹐﹝神門﹗在掌後銳骨之中。﹞𨿽非寸口﹐然太陰之左寸﹐亦可以心候﹐神門脈動者﹐寸口必動。手少陰脈動者﹐寸之洪也。推之﹐左寸脈動者﹐右寸必動﹐男胎動於左寸﹐女胎動於右寸﹐亦自然之理也。十九難︰男脈在關上﹐女脈在關下。男子寸大而尺小﹐女子寸小而尺大者﹐常也。

胎气一結﹐虛實易位﹐大小反常﹐緣於中气之壅阻也。陰陽郁格﹐最易爲病﹐法宜行郁理气爲主﹐未可遽用塡補之劑也。

豆蔻苓砂湯

白蔻﹝一錢﹐生﹐研﹞杏仁﹝二錢﹞甘艸﹝一錢﹞砂仁﹝一錢﹐炒﹐研﹞芍藥﹝二錢﹞

丹皮﹝三錢﹞茯苓﹝三錢﹞橘皮﹝一錢﹞

煎大半杯﹐溫服。

治胎孕初結﹐惡心嘔吐﹐昏暈燥渴。

證緣中气郁阻﹐胃土不降﹐以此開郁降濁﹐淸膽火而行肝血。內熱加淸涼之味﹐內寒加溫暖之品﹐酌其臟腑陰陽而調之。

卷十婦人解墮胎

胎之結也﹐一月二月﹐木气生之﹐三月四月﹐火气長之﹐五月六月﹐土气化之﹐七月八月﹐金气收之﹐九月十月﹐水气成之﹐五气皆足﹐胎完而生矣。而土爲四象之母﹐始終全藉乎土﹐土中陽旺﹐則胎气發育﹐十月滿足﹐不至於墜。

蓋胎妊之理﹐生發乎木火﹐收藏於金水﹐而四象之推遷﹐皆中气之轉運也。陽蟄地下﹐左旋而化乙木﹐和煦溫暢﹐萬物資生者﹐己土之東升也﹐陰凝天上﹐右轉而化辛金﹐淸涼肅殺﹐萬寶告成者﹐戊土之西降也。木升火化而胎气暢茂﹐金降水生而胎气堅完。生長之气衰﹐則胎墜於初結﹐收成之力弱﹐則胎殞於將完﹐其實皆土气之虛也。土生於火而克於木﹐火旺則土燥而木達﹐火衰則土濕而木郁。乙木郁陷﹐而克己土﹐土气困敗﹐胎妊失養﹐是以善墜。

胎妊欲墜﹐腰腹必痛﹐痛者﹐木陷而克土也。木生於水而長於土﹐土濕水寒﹐乙木乃陷。三十六難︰命門者﹐諸精神之民捨﹐原气之所系﹐男子以藏精﹐女子以擊胞。命門陽敗﹐腎水澌寒﹐侮土滅火﹐不生肝木﹐木气郁陷﹐而賊脾土﹐此胎孕墜傷之原也。

姜桂苓參湯

甘艸﹝二錢﹞人參﹝三錢﹞茯苓﹝三錢﹞漧薑﹝三錢﹞桂枝﹝三錢﹞丹皮﹝三錢﹞

煎大半杯﹐溫服。

腹痛﹐加砂仁﹑芍藥。

卷十婦人解胎漏

結胎之後﹐經水滋養子宮﹐化生血肉﹐無有贏餘﹐是以斷而不行﹐其胎結而經來者﹐必有瘀血阻格。緣胎成經斷﹐血室盈滿﹐不復流溢。肝脾陽弱﹐莫能行血﹐養胎之餘﹐易致堙瘀。

瘀備蓄積﹐阻礙經絡﹐胎妊漸長﹐隧道壅塞。此後之血﹐不得上濟﹐月滿陰盈﹐於是下漏。

按其胎之左右﹐必有塊。或其平日原有宿﹐亦能致此。

若內無瘀血﹐則是肝脾下陷﹐經血亡脫﹐其胎必墜。若血下而腹痛者﹐則是胞气壅礙﹐土郁木陷﹐肝气賊脾也﹐《金匱》名爲胞阻。

宜疏木達郁﹐而潤風燥﹐其漏血腹痛自止。

桂枝地黃阿膠湯

甘艸﹝二錢﹞地黃﹝三錢﹞阿膠﹝三錢﹞當歸﹝三錢﹞桂枝﹝三錢﹞芍藥﹝三錢﹞茯苓﹝三錢﹞丹皮﹝三錢﹞

煎大半杯﹐溫服。

治妊娠下血腹痛者。

桂枝茯苓湯

桂枝﹝三錢﹞茯苓﹝三錢﹞甘艸﹝二錢﹞丹皮﹝三錢﹞芍藥﹝三錢﹞桃仁﹝三錢﹞

煎大半杯﹐溫服。

治妊娠下血﹐塊連胎者。

輕者作丸﹐緩以消之。

卷十婦人解產後根原

產後血虛气憊﹐諸病叢生﹐病則永年畢世﹐不得平復。彌月之後﹐气血續旺﹐乃可無慮。蓋妊娠之時﹐胎成一分﹐則母气盜泄一分﹐胎气漸成﹐母气漸泄﹐十月胎完﹐而母气耗損十倍。尋常不過數胎﹐而人已衰矣。母气傳子﹐子壯則母虛﹐自然之理也。

但十月之內﹐形體𨿽分﹐而呼吸關通﹐子母同气﹐胎未離腹﹐不覺其虛。及乎產後﹐胎妊已去﹐气血未復﹐空洞虛豁﹐不得充灌﹐動卽感傷﹐最易爲病。胎時气滯血瘀﹐積瘀未盡﹐瘕續成者﹐事之常也。气血虧乏﹐脾虛肝燥﹐郁而克土﹐腹痛食減者﹐亦復不少。而痙﹑冒﹑便難﹐尢爲易致﹐是謂產後三病。

血弱經虛﹐表疏汗泄﹐感襲風寒﹐是以病痙。痙者﹐筋脈攣縮﹐頭搖口噤﹐項彊而背折也。

气損陽虧﹐凝郁內陷﹐羣陰閉束﹐是以病冒。冒者﹐淸气幽埋﹐不能透發﹐昏潰而迷罔也。

津枯腸燥﹐陰凝气結﹐關竅閉澀﹐是以便難。便難者﹐糟粕艱阻﹐不得順下﹐原於道路之梗塞﹐非關陽旺而火盛也。

總之﹐胎气生長﹐盜泄肝脾﹐土虛木賊﹐爲諸病之本。土气不虧﹐不成大病也。

桃仁鱉甲湯

桃仁﹝三錢﹞鱉甲﹝三錢﹞丹皮﹝三錢﹞丹參﹝三錢﹞桂枝﹝三錢﹞甘艸﹝二錢﹞

煎大半杯﹐溫服。

治瘀血蓄積﹐木郁腹痛者。

內熱﹐加生地。內寒。加漧薑。

桂枝丹皮地黃湯

桂枝﹝三錢﹞芍藥﹝三錢﹞甘艸﹝二錢﹞丹皮﹝三錢﹞地黃﹝三錢﹞當歸﹝三錢﹞

煎大半杯﹐溫服。

治脾虛肝燥﹐木郁克土﹐腹痛食減﹐渴欲飲水者。

气虛﹐加人參。水寒土濕﹐加漧薑﹑茯苓。

桂枝栝蔞首烏湯

桂枝﹝三錢﹞芍藥﹝三錢﹞栝蔞根﹝三錢﹞首烏﹝三錢﹞生薑﹝三錢﹞大棗﹝三枚﹞甘艸﹝二錢﹞

煎大半杯﹐溫服。

治風傷衛气﹐而病柔痙﹐發熱汗出者。

葛根首烏湯

桂枝﹝三錢﹞芍藥﹝三錢﹞甘艸﹝二錢﹞葛根﹝三錢﹞麻黃﹝一錢﹞首烏﹝三錢﹞生薑﹝三錢﹞大棗﹝三枚﹞

煎大半杯﹐溫服。

治寒傷營血而病剛痙﹐發熱無汗者。

桂枝茯苓人參湯

人參﹝三錢﹞甘艸﹝二錢﹞茯苓﹝三錢﹞桂枝﹝三錢﹞生薑﹝三錢﹞大棗﹝三枚﹞

煎大半杯﹐溫服。

治陽虛鬱冒。

蓯蓉杏仁湯

甘艸﹝二錢﹞杏仁﹝二錢﹞白蜜﹝一兩﹞肉蓯蓉﹝三錢﹞

煎大半杯﹐入白蜜﹐溫服。

治津虧木燥﹐大便艱難。

姜桂苓砂湯

茯苓﹝三錢﹞甘艸﹝二錢﹞漧薑﹝三錢﹞桂枝﹝三錢﹞芍藥﹝三錢﹞砂仁﹝一錢﹞

煎大半杯﹐入砂仁末﹐溫服。

治飲食不消。

