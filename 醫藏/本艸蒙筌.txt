

本艸蒙筌明陳嘉謨

總論

出產擇地土

凡諸艸本﹑昆虫﹐各有相宜地產。气味功力﹐自異尋常。諺云﹕一方風土養萬民﹐是亦一方地土出方藥也。攝生之士﹐寧幾求眞﹐多憚遠路艱難﹐惟采近產充代。殊不知一種之藥﹐遠者﹐亦有不可代用者。可代者﹐以功力緩緊略殊﹐倘倍加猶足去病。不可代者﹐因气味純駁大異﹐若妄餌反致損人。故《本經》謂參﹑耆𨿽種異治同﹐而芎﹑歸則殊種各治足徵矣。他如齊州半夏﹐華陰細辛﹐銀夏柴胡﹐甘肅枸杞﹔茅山玄胡索﹑蒼術﹐懷慶幹山藥﹑地黃﹔歙白術﹐綿黃耆﹐上黨參﹐交趾桂。每擅名因地﹐故以地冠名。地勝藥靈﹐視斯益信。又宜山谷者﹐難混家園所栽﹐芍藥﹑牡丹皮爲然﹔或宜家園者﹐勿雜山谷自產﹐菊花﹑桑根皮是爾。云在澤取滋潤﹐澤傍匪止澤蘭葉也﹔云在石求淸潔﹐石上豈特石菖蒲乎﹖東壁土及各樣土至微﹐用亦據理﹔千里水並諸般水極廣﹐烹必合宜。總不悖於《圖經》﹐才有益於藥劑。《書》曰﹕愼厥始﹐圖厥終。此之謂夫。

總論

收采按時月

艸木根梢﹐收采惟宜秋末﹑春初。春初則津潤始萌﹐未充枝葉﹔秋末則气汁下降﹐悉歸本根。今卽事驗之。春寧宜早﹐秋寧宜遲﹐尢盡善也。莖葉花實﹐四季隨宜。采未老枝莖﹐汁尙包藏。實收已熟味純﹐葉采新生力倍。入藥誠妙﹐治病方靈。其諸玉﹑石﹑禽﹑獸﹑虫魚﹐或取無時﹐或收按節﹐亦有深義。匪爲虛文﹐並各遵依﹐毋恣孟浪。

總論

藏畱防耗壞

凡藥藏貯﹐宜常提防。倘陰漧﹑曝漧﹑烘漧未盡去濕﹐則蛀蝕﹑黴垢﹑朽爛不免爲殃。

當春夏多雨水浸淫﹐臨夜晚或鼠虫喫耗。心力弗憚﹐歲月堪延。見雨久著火頻烘﹐遇晴明向日旋曝。粗糙懸架上﹐細膩貯壇中。人參須和細辛﹐冰片必同燈艸。﹝《本經》云﹕和糯米炭相思子同藏﹐亦不耗蝕。﹞麝香宜蛇皮裹﹐硼砂共綠豆收。生薑擇老砂藏﹐山藥候幹灰窖。沈香﹑眞檀香甚烈﹐包紙須重﹔繭水﹑臘雪水至靈﹐埋阱宜久。類推隅反﹐不在悉陳。

庶分兩不致耗輕﹐抑气味盡得完具。辛烈者免走泄﹐甘美者無蛀傷。陳者新鮮﹐潤者漧燥。用斯主治﹐何慮不靈。

總論

貿易辧假眞

醫藥貿易﹐多在市家。辧認未精﹐差錯難免。諺云﹕賣藥者兩隻眼﹐用藥者一隻眼﹐服藥者全無眼﹐非虛語也。許多欺罔﹐略舉數端。鐘乳令白醋煎﹐細辛使直水漬﹐當歸酒灑取潤﹐枸杞蜜伴爲甜﹐螵蛸膠於桑枝﹐蜈蚣朱其足赤。此將歹作好﹐仍以假亂眞。薺指人參﹐木香搗﹐荔枝攙﹐霍香采﹐茄葉雜。研石膏和輕粉﹐收苦薏當菊花。姜黃言郁金﹐土當稱獨滑。小半夏煮黃爲玄胡索﹐嫩松梢鹽潤爲肉蓯蓉。﹝金蓮艸根鹽潤亦能假充。﹞艸豆蔻將艸仁充﹐南木香以西呆抵。煮雞子及鯖魚枕造琥珀﹐熬廣膠入蕎麥麵﹝炒黑﹞作阿膠。枇杷蕊代款冬﹐驢腳骨捏虎骨。松脂攪麒麟竭﹐番硝插龍腦香。桑根白皮﹐株幹者豈眞﹔牡丹根皮﹐枝梗者安是。如斯之類﹐巧詐百般。明者竟叱其非﹐庸下甘受其侮。本資卻病﹐反致殺人。𨿽上天責報於冥冥中﹐然倉卒不能察實﹐或誤歸咎於用藥者之錯﹐亦常有也。此誠大關緊要﹐非比小節尋常。務考究精詳﹐辯認的實﹐修庶免乖違。

總論

咀片分根梢

古人口咬碎﹐故稱咀。今以刀代之﹐惟憑銼用。猶曰咀片﹐不忘本源。諸藥銼時﹐須要得法。或微水滲﹐或略火烘。濕者候幹﹐堅者待潤﹐才無碎末﹐片片薄勻。狀與花瓣相侔﹐合成方劑起眼。仍忌銼多畱久﹐恐走气味不靈。旋銼應人﹐速能求效。根梢各治﹐尢勿混淆。

生苗向上者爲根﹐气脈行上﹔入土垂下者爲梢﹐气脈下行。中截爲身﹐气脈中守。上焦病者用根﹔中焦病者用身﹔下焦病者用梢。蓋根升梢降﹐中守不移故也。

總論

制造資水火

凡藥制造﹐貴在適中﹐不及則功效難求﹐太過則气味反失。火制四﹕有﹑有炮﹑有炙﹑有炒之不同﹔水制三﹕或漬﹑或泡﹑或洗之弗等。水火共制造者﹐若蒸﹑若煮而有二焉。餘外制𨿽多端﹐總不離此二者。匪故巧弄﹐各有意存。酒制升提﹐姜制發散。入鹽走腎臟﹐仍使軟堅﹔用醋注肝經﹐且資住痛。童便制﹐除劣性降下﹔米泔制﹐去燥性和中。乳制滋潤回枯﹐助生陰血﹔蜜制甘緩難化﹐增益元陽。陳壁土制﹐竊眞气驟補中焦﹔麥麩皮制﹐抑酷性勿傷上膈。烏豆湯﹐甘艸湯漬曝﹐並解毒致令平和﹔羊酥油﹑豬脂油塗燒﹐咸滲骨容易脆斷。

有剜去瓤免脹﹐有抽去心除煩。大槪具陳﹐初學熟玩。

總論

治療用气味

治療貴方藥合宜﹐方藥在气味善用。气者﹐天也。气有四﹕溫熱者天之陽﹐寒涼者天之陰。陽則升﹐陰則降。味者﹐地也。味有六﹕辛﹑甘﹑淡者﹐地之陽﹔酸﹑苦﹑咸者﹐地之陰。陽則浮﹐陰則沈。有使气者﹐有使味者﹐有气味俱使者﹐有先使气後使味者﹐有先使味後使气者﹐不可一例而拘。有一藥兩味﹐或三味者﹔有一藥一气﹐或二气者。熱者多﹐寒者少﹐寒不爲之寒﹔寒者多﹐熱者少﹐熱不爲之熱。或寒熱各半而成溫﹐或溫多而成熱﹐或涼多而成寒﹐不可一途而取。又或寒熱各半﹐晝服之﹐則從熱之屬而升﹔夜服之﹐則從寒之屬而降。至於晴日則從熱﹐陰雨則從寒。所從求類﹐變化猶不一也。仍升而使之降﹐須其抑也﹔沈甘緩也﹐其行之也上。苦瀉也﹐其行之也下。

酸收也﹐其性縮。咸軟也﹐其性舒。上下﹑舒縮﹑橫直之不同如此﹐合而用之﹐其相應也。

正猶鼓掌成聲﹐沃水成沸。二物相合﹐象在其間也。有志活人者﹐宜於是而取法。

總論

藥劑別君臣

諸藥合成方劑﹐分兩各有重輕。重者主病以爲君﹐輕者爲臣而佐助。立方之法﹐仿此才靈。

往往明醫﹐不逾矩度。如解利傷風﹐風宜辛散﹐則以防風味辛者爲君﹐白術﹑甘艸爲佐﹔若解利傷寒﹐寒宜甘發﹐又以甘艸味甘者爲主﹐防風﹑白術爲臣。瘧寒熱往來﹐君柴胡﹑葛根﹐而佐陳皮﹑白術﹔血痢腹痛不已﹐君芍藥﹑甘艸﹐而佐當歸﹑木香。大便瀉頻﹐茯苓﹑炒白術爲主﹐芍藥﹑甘艸佐之﹔下焦濕盛﹐防己﹑艸龍膽爲主﹐蒼術﹑黃佐之。眼暴赤腫﹐黃芩﹑黃連君也﹐佐以防風﹑當歸﹔小便不利﹐黃﹑知母君也﹐佐以茯苓﹑澤瀉。諸瘡疹金銀花爲主﹐多熱佐梔子﹑連翹﹐多濕佐防風﹑蒼術﹔諸咳嗽五味子爲主﹐有痰佐陳皮﹑半夏﹐有喘佐紫菀﹑阿膠。如是多般﹐難悉援引﹐惟陳大要﹐餘可例推。又況本艸各條﹐亦以君臣例載。各𨿽無異﹐義實不同。彼則以養命之藥爲君﹐養性之藥爲臣﹐治病之藥爲使。

優劣勻分﹐萬世之定規也﹔此則以主病之藥爲君﹐佐君之藥爲臣﹐應臣之藥爲使。重輕互舉﹐一時之權宜也。萬世定規者﹐𨿽前聖復起﹐猶述舊弗違﹔一時權宜者﹐固後學當宗﹐貴通變無泥。醫家活法﹐觀此可知。

總論

四气

凡稱气者﹐是香臭之气。其寒熱溫涼﹐是藥之性。且如鵝條中云﹕白鵝脂性冷﹐不可言其气冷也。況自有藥性﹐論其四气﹐則是香臭腥臊﹐故不可以寒熱溫涼配之。如蒜﹑阿魏﹑鮑魚﹑汗襪﹐則其气臭﹔雞﹑魚﹑鴨﹑蛇﹐則其气腥﹔狐貍腎﹑白馬莖﹑近陰處﹑人中白﹐則其气臊﹔沈﹑檀﹑腦﹑麝﹐則其气香。如此方可以气言之。其古本序例中﹐並各條內气字﹐恐或後世誤書﹐當攺爲性字﹐於義方允﹐仍寒熱溫涼四性。五味之中﹐每一味各有此四者﹐如辛之屬﹐則有硝石﹑石膏﹑漧薑﹑桂﹑附﹑半夏﹑細辛﹑薄荷﹑荊芥之類﹔甘之屬﹐則有滑石﹑凝水石﹑餳飴﹑酒﹑棗﹑參﹑耆﹑甘艸﹑漧葛﹑粳米之類﹔苦之屬﹐則有大黃﹑枳實﹑濃朴﹑酒﹑糯米﹑白術﹑麻黃﹑竹茹﹑梔子之類﹔咸之屬﹐則有澤瀉﹑犀角﹑陽起石﹑皂莢﹑文蛤﹑白華﹑水蛭﹑牡蠣之類﹔酸之屬﹐則有商陸﹑苦酒﹑硫黃﹑烏梅﹑五味子﹑木瓜﹑芍藥之類。此𨿽不足以盡舉﹐大抵五味之中﹐皆有四者也。

總論

五味

天地旣判﹐生萬物者惟五气耳﹗五气定位則五味生﹐五味生則千變萬化﹐不可窮已。故曰﹕生物者﹐气也。成之者﹐味也。以奇生則成而耦﹐以耦生則成而奇。寒气堅﹐故其味可用以軟﹔熱气軟﹐故其味可用以堅﹔風气散﹐故其味可用以收﹔燥气收﹐故其味可用以散。土者﹐中气所生﹐無所不和﹐故其味可用以緩。气堅則壯﹐故苦可以養气﹔脈軟則和﹐故咸可以養脈﹔骨收則彊﹐故酸可以養骨。筋散則不攣﹐故辛可以養筋﹔肉緩則不壅﹐故甘可以養肉。堅之而後可軟﹐收之而後可散。欲緩則用甘﹐不欲則弗用。用之不可太過﹐太過亦病矣。治疾者﹐不通乎此﹐而能已人之疾者﹐吾未之信焉。

總論

七情

有單行者﹐不與諸藥共劑﹐而獨能攻補也﹐如方書所載獨參湯﹑獨桔湯之類是爾。有相須者﹐二藥相宜﹐可兼用之也。有相使者﹐能爲使卒﹐引達諸經也。此二者不必同類﹐如和羹調食﹐魚肉﹑蔥豉各有宜﹐合共相宜發足爾。有相惡者﹐彼有毒而我惡之也。有相畏者﹐我有能而彼畏之也。此二者不深爲害﹐蓋我𨿽惡彼﹐彼無忿心﹐彼之畏我﹐我能制伏。如牛黃惡龍骨﹐而龍骨得牛黃更良﹔黃耆畏防風﹐而黃耆得防風其功愈大之類是爾。有相反者﹐兩相仇隙﹐必不可使和合也。如畫家用雌黃胡粉相近便自黯﹐妒粉得雌則黑黃﹐雌得粉亦變之類是爾。有相殺者﹐中彼藥毒﹐用此卽能殺除也。如中蛇虺毒﹐必用雄黃﹔中雄黃毒﹐必用防己之類是爾。凡此七情共劑可否﹐一覽卽了然也。或云藥有五味﹐以通五臟。肝藏魂而有怒﹐一也﹔肺藏魄而有憂﹐二也﹔心藏神而有喜﹐三也﹔脾藏意與智而有思﹐五也﹔腎藏精與志而有恐﹐七也。五味以治五臟﹐通有七情也。

總論

七方

大﹔君一﹑臣二﹑佐九﹐制之大也。

其用有二﹕一則病有兼證﹐邪气不專﹐不可以一二味治之﹐宜此大方之類是也。二則治腎﹑肝在下而遠者﹐宜分兩多而頓服之是也。

小﹕君一﹑臣二﹑佐四﹐制之小也。

其用有二﹕一則病無兼證﹐邪气專一﹐不可以多味治之﹐宜此小方之類是也。二則治心﹑肺在上而近者﹐宜分兩少而頻服之是也。

緩﹕治主當緩﹐補上治上﹐制以緩。凡表裏汗下﹐皆有所當緩。緩則气味薄﹐薄者則頻而少服也。

其用有五﹕有甘以緩之爲緩方者﹐蓋糖﹑蜜﹑棗﹑葵﹑甘艸之類﹐取其戀膈故也。有丸以緩之爲緩方者﹐蓋丸比湯﹑散藥力行遲故也。有品味羣眾之緩方者﹐蓋藥味眾多﹐各不能騁其性也。有無毒治病之緩方者﹐蓋藥無毒﹐則攻自緩也。

有气味薄之緩方者﹐蓋气藥味薄﹐則急﹕治客當急﹐補下治下﹐制以急。凡表裏汗下﹐皆有所當急﹐急則气味濃﹐濃者則頓而多服也。

其用有四﹕有熱盛攻下之急方者﹐謂熱燥﹑前後閉結﹑譫忘狂越﹐宜急攻下之類是也。

有風淫疏滌之急方者﹐謂中風口噤不省人事﹐宜急疏滌之類是也。有藥毒治病之急方者﹐蓋藥有毒﹐攻擊自速﹐服後上湧下瀉﹐奪其病之大勢者是也。有气味濃之急方者﹐蓋藥气味濃﹐則奇﹕君一﹑臣二﹐奇之制也。近者奇之﹐下者奇之。凡陽分者﹐皆爲之奇也。

其用有二﹕有藥味單行之奇方者﹐謂獨參湯之類是也。有病近宜用奇方者﹐謂君一﹑臣二﹐君二﹑臣三。數合於陽也﹐故宜下之﹐不宜汗也。﹝王安導曰﹕奇方力寡而微﹐凡下宜奇者﹐謂下本易行﹐故宜之。偶則藥毒﹐內攻太過也。﹞

偶﹕君二﹑臣四﹐偶之制也。遠者偶之﹐汗者偶之。凡在陰分者﹐皆爲之偶也。

其用有三﹕有兩味相配之偶方者﹐謂沈附湯之類是也。有兩方相合之偶方者﹐謂胃苓湯之類是也。有病遠而宜用偶方者﹐謂君二﹑臣四﹐君四﹑臣六。數合於陰也﹐故宜汗之﹐不宜下也。﹝王安導曰﹕偶方力齊而大﹐凡汗宜偶者﹐謂汗或難出﹐故宜之。奇則藥气外發﹐不足也。﹞

奇與偶有味之奇偶﹐有數之奇偶﹐並當察之﹐則不失其寒溫矣。

天之陽分爲奇﹐假令升麻湯﹐升而不降也﹐亦謂之奇﹐以其在天之分也。

汗從九地之下﹐假令自地而升天﹐非苦無以至地﹐非溫無以至天﹐故用苦溫之劑﹐從九地之下﹐發至九天之上﹐故爲之偶。

地之陰分爲偶﹐假令調胃承气湯﹐降而不升也﹐亦謂之偶﹐以其在地之分也。

下從九天之上﹐假令自天而降地﹐非辛無以至天﹐非涼無以至地﹐故用辛涼之劑﹐從九天之上﹐引至地之下﹐故爲之奇。

復﹕奇之不去﹐復以偶﹔偶之不去﹐復以奇﹐故曰復。復者﹐再也﹐重也。潔古云﹕十補一瀉﹐數瀉一補﹐所以使不失通塞之道也。

其用有二﹕有二﹑三方相合之爲復方者﹐如桂枝二越婢一湯之類是也。有分兩勻同之爲復方者﹐如胃風湯﹐各等分之類是也。又曰重復之復﹐二三方相合而用也。反復之復﹐謂奇之不去﹐則偶之是也。

總論

十劑

宣﹕可去壅﹐姜﹑橘之屬是也。故郁壅不散﹐宜宣劑以散之。有積痰上壅﹐有積瘀上壅﹐有積食上壅﹐有積飲上壅。﹝宣﹐湧吐之劑也。經曰﹕髙者因而越之。又曰﹕木郁則達之。以病在上﹐而湧吐之也。若瓜蒂散﹑姜鹽湯﹑人參蘆﹑藜蘆之屬。﹞

通﹕可去滯﹐通艸﹑防己之屬是也。故畱滯不行﹐宜通劑以行之。﹝此中有發汗證。﹞痺畱也﹝通﹐疏通之劑也。如小便滯而不通﹐宜通艸﹑琥珀﹑海金砂之屬。月經滯而不通﹐紅花﹑桃仁﹑五靈脂之屬。凡諸通竅亦然。﹞

補﹕可去弱﹐人參﹑羊肉之屬是也。﹝鹿肉亦可。﹞故羸弱不足﹐宜補劑以扶之。有气弱﹐有血弱﹑有气血俱弱。﹝補﹐滋補之劑也。不足爲虛﹐經云﹕虛則補之。如气虛用四君子湯﹐血虛用四物﹐气﹑血俱虛用八珍﹑十全大補之屬。又云﹕精不足者﹐補之以味。蓋藥味酸﹑苦﹑甘﹑辛﹑咸各補其髒﹐故此爲云。𨿽然善攝生者﹐使病去而進以五穀﹐此尢得補之要也。﹞

瀉﹕可去閉﹐葶藶﹑大黃之屬是也。故閉結有餘﹐宜瀉劑以下之。有閉在表﹐有閉在裏﹐有也。有餘爲實﹐經曰﹕實則瀉之﹐實則散之。如大小承气湯﹑大柴胡湯之屬。﹞

滑﹕可去著﹐冬葵子﹑楡白皮之屬是也。故澀則气著﹐宜滑劑以利之。有經澀﹐有小便澀﹐有大便澀。﹝滑﹐滑利之劑也。《周禮》曰﹕滑以養竅。如大便結燥﹑小便淋澀﹐用火麻仁之屬。﹞

澀﹕可去脫﹐牡蠣﹑龍骨之屬是也。故滑則气脫﹐宜澀劑以收之。前脫者遺尿﹐後脫者遺屎。陽脫者自汗﹐陰脫者失精失血。﹝澀﹐收斂之劑也。如大便頻瀉﹐宜肉豆蔻﹑訶子之屬。

小水勤通﹐宜桑螵蛸﹑益智之屬﹐冷汗不禁﹐宜黃耆﹑麻黃根之屬。精遺不固﹐宜龍骨﹑牡蠣之屬。血崩不止﹐宜地楡﹑阿膠之屬。

燥﹕可去濕﹐桑根白皮﹑赤小豆之屬是也。﹝綠豆亦可。﹞故濕則爲重﹐宜燥劑以除之。

有濕在上﹐有濕在中﹐有濕在下﹐有濕在經﹐有濕在皮﹐有濕在裏。﹝燥﹐除濕之劑也。如夾食致瀉﹐停飲成痰﹐宜白術﹑蒼術﹑茯苓﹑半夏之屬。肢體浮腫﹐胸腹脹滿﹐宜桑白皮﹑大腹皮﹑赤小豆之屬。又沈寒痼冷﹐吐利腥穢﹐宜髙良姜﹑附子﹑川椒之屬。非積寒冷之癥﹐不可用也。

濕﹕可去枯﹐紫石英﹑白石英之屬是也。故枯則爲燥﹐宜濕劑以潤之。有減气而枯﹐有減血而枯。﹝濕﹐潤燥之劑也。與滑𨿽類﹐略有不同。經曰﹕辛以潤之﹐蓋辛能散气﹐能化液故也。若夫硝石性𨿽咸﹐本屬眞陰之水﹐誠潤燥之要藥。人有枯涸皴竭之病﹐匪獨金化爲然﹐亦有火化乘之﹐非濕劑莫能愈也。

重﹕可去怯﹐磁石﹑鐵粉之屬是也。故怯則气浮﹐宜重劑以鎭之。神志失守﹐驚悸不寧。

﹝重﹐鎭固之劑也。如小兒急驚﹐心神昏冒﹐宜金銀箔﹑朱砂丸之屬。傷寒下利不止﹐心下痞硬﹐利在下焦﹐宜赤石脂﹑禹餘糧湯之屬。

輕﹕可去實﹐麻黃﹑葛根之屬是也。故實而气蘊﹐宜輕劑以揚之。腠理閉悶﹐噎塞中蘊。

﹝輕﹐散揚之劑也。如寒邪客於皮膚﹐頭疼身熱無汗﹐宜麻黃湯﹑升麻葛根湯之屬。﹞

總論

五用

湯﹕煎成淸液也。補須要熟﹐利不嫌生。並生較定水數﹐煎蝕多寡之不同耳。去暴病用之﹐取其易升﹑易散﹑易行經絡。故曰﹕湯者﹐蕩也。

治至髙之分﹐加酒煎。去濕﹐加生薑煎。補元气﹐加大棗煎。發散風寒﹐加蔥白煎。去膈病﹐加蜜煎。止痛﹐加醋煎。凡諸補湯﹐渣滓兩劑並合﹐加原水數復煎﹐待熟飲之﹐亦敵一劑新藥。其發表﹑攻裏二者﹐惟煎頭藥取效﹐不必煎渣也﹐從緩從急之不同故爾。

膏﹕熬成稠膏也。藥分兩須多﹐水煎熬宜久。渣滓復煎數次﹐絞聚濃汁﹐以熬成爾。去久病用之﹐取其如飴﹐力大滋補膠固﹐故曰﹕膏者﹐膠也。

可服之膏﹐或水﹑或酒隨熬﹐滓猶酒煮飲之。可摩之膏﹑或油﹑或醋隨熬﹐滓宜搗敷患處。此蓋兼盡藥力也。

散﹕研成細末也。宜旋制合﹐不堪久畱﹐恐走泄气味﹐服之無效爾。去急病用之﹐不循經絡﹐只去胃中及臟腑之積﹐故曰﹕散者﹐散也。

气味濃者﹐白湯調服。气味薄者﹐煎熟和滓服。

丸﹕作成圓粒也。治下焦疾者﹐如梧桐子大。治中焦疾者﹐如綠豆大。治上焦疾者﹐如米粒大。因病不能速去﹐取其舒緩﹐逐旋成功﹐故曰﹕丸者﹐緩也。

用水丸者﹐或蒸餅作稀糊丸者﹐取至易化﹐而治上焦也。用稠麵糊丸者﹐或飯糊丸者﹐取略遲化﹐能達中焦也。或酒﹑或醋丸者﹐取其收散之意。犯半夏﹑南星。欲去濕痰者﹐以生薑自然汁作稀糊爲丸﹐亦取其易化也。神曲糊丸者﹐取其消食。山藥糊丸者﹐取其止澀。煉蜜丸者﹐取其遲化﹐而气循經絡。蠟丸者﹐取其難化﹐能固護藥之气味﹐勢力全備﹐直過膈而作效也。

漬酒﹔漬煮酒藥也。藥須細銼﹐絹袋盛之﹐入酒罐密封。如常法煮熟﹐地埋日久﹐气烈味濃。蚤晚頻吞﹐經絡速達。

或攻或補﹐並著奇功。滓漉出曝漧﹐微搗末別漬。力𨿽稍緩﹐服棄。補虛損證﹐宜少飲旋取效﹔攻風濕證﹐宜多飲速取效。

總論

修合條例

古人方劑﹐錙銖分兩﹐與今不同。云一升﹐卽今之大白盞也。云兩銖者﹐六銖爲一分﹐卽今二錢半。二十四銖爲一兩也。云三兩﹐卽今之二兩。云一兩﹐卽今之六錢半。

凡散藥有云刀圭者﹐十分方寸匕之一﹐準如梧子大也。方寸匕者﹐作匕正方一寸﹐抄散取不落爲度。錢五匕者﹐今五銖錢邊五字者﹐以抄之。一撮者﹐四刀圭也。十撮爲一勺。

凡丸藥云如細麻者﹐卽胡麻也。如黍﹑粟亦然﹐以十六黍爲一大豆。如大麻子者﹐準三細麻也。如胡豆者﹐卽今之靑斑豆也﹐以二大麻子準之。如小豆者﹐今赤小豆。如大豆者﹐以二小豆準之。如梧桐子者﹐以二大豆準之。

凡煮湯﹐欲微火令小沸。其水數﹐依方多少。大略二十兩藥﹐用水一斗﹐煮取四升﹐以此爲準。然利湯欲生﹐少水而多取汁﹔補湯欲熟﹐多水而少取汁。

凡湯中用芒硝﹑飴糖﹑阿膠﹐須候湯熟﹐絞淨淸汁﹐方納於內﹐再上火兩三沸﹐烊盡乃服。

凡湯中加酒﹑醋﹑童便﹑竹瀝﹑薑汁﹐亦候湯熟﹐絞汁盞內﹐加入便服。

凡湯中用沈香﹑木香﹑乳香﹑沒藥﹐一切香竄藥味﹐須研細末﹐待湯熟﹐先傾汁小盞內調服訖﹐然後盡飲。

凡丸散藥亦先咀細片曝燥﹐才依方派輕重。稱淨分兩和勻﹐共磨研細末。其天門冬﹑地黃輩﹐濕潤難幹者﹐冬春略增蝕數﹐搗膏攙入。夏秋亦同。眾藥曝燥磨之。

凡篩丸藥末﹐用重密絹令細。若篩散艸藥﹐用輕疏絹。其丸藥中﹐有各研磨者﹐𨿽已篩細﹐和諸藥末﹐又必重復篩過﹐庶色理和同爲佳。

凡丸藥用蜜﹐每藥末一斤﹐則用蜜十二兩。文火煎煉﹐掠去沸沫﹐令色焦黃﹐滴水成珠爲度﹐再加淸水四兩和勻。如此丸成﹐庶可爆幹﹐經久不爛。

凡藥末入蜜和勻﹐須令力士於石舂內杵搗千百﹐自然軟熟﹐容易丸成。不然﹐或散或粘﹐在手弗妙。一應作糊合者﹐亦仿此式勿違。

凡通大便丸藥﹐或有巴豆﹐或加硝﹑黃丸成者﹐必用川蠟熔化爲衣﹐取其過膈不化﹐能達下焦﹐脾胃免傷﹐誠爲良法。倘人體气壯實﹐毋以此拘。

凡丸藥﹐或用朱砂末﹑或用金銀箔爲衣飾者﹐必須丸成乘濕粘上。

總論

服餌先後

凡病在胸膈以上者﹐先食後服藥﹔病在心腹以下者﹐先服藥而後食。病在四肢﹑血脈者﹐宜空腹而在旦﹔病在骨髓者﹐宜飽滿而在夜。在上者﹐不厭頻而少﹔在下者﹐不厭頓而多。少服則滋榮於上﹐多服則峻補於下。

總論

各經主治引使

治寒﹕肝﹝气﹐吳茱萸。血﹐當歸。﹞心﹝气﹐桂心。血同。﹞脾﹝气﹐吳茱萸。血同。﹞

肺﹝气﹐麻黃。血﹐漧薑。﹞腎﹝气﹐細辛。血﹐附子。﹞膽﹝气﹐生薑。血﹐芎。﹞大腸﹝气﹐白芷。血﹐秦艽。﹞小腸﹝气﹐茴香。

血﹐玄胡。﹞三焦﹝气﹐黑附子。血﹐芎。﹞膀胱﹝气﹐麻黃。血﹐桂枝。﹞包絡﹝气﹐附子。血﹐芎。﹞

治熱﹕肝﹝气﹐柴胡。血﹐黃芩。﹞心﹝气﹐麥門冬。血﹐黃連。﹞脾﹝气﹐白芍藥。血﹐石膏。血﹐梔子。﹞腎﹝气﹐玄參。血﹐黃。﹞膽﹝气﹐連翹。血﹐柴胡。﹞胃﹝气﹐葛根。

血﹐大黃。﹞三焦﹝气﹐連翹。血﹐地骨皮。﹞膀胱﹝气﹐滑石。血小腸﹝气﹐赤茯苓。血﹐木通。﹞包絡﹝气﹐麥治勞﹕肝﹝當歸﹑柴胡。﹞心﹝生地黃﹑黃連。﹞脾﹝白芍藥﹑木瓜。﹞

瘵熱﹕肺﹝桑白皮﹑石膏。﹞腎﹝生地黃﹑知母。﹞膽﹝柴胡﹑栝蔞。﹞胃﹝石膏﹑硝。﹞

三焦﹝石膏﹑竹葉。﹞膀胱﹝滑石﹑澤瀉。﹞大腸﹝大黃﹑硝。﹞小腸﹝赤茯苓﹑木通。﹞

治風﹕肝﹝芎。﹞心﹝細辛。﹞脾﹝升麻。﹞肺﹝防風。﹞腎﹝獨滑。﹞胃﹝升麻。﹞三焦﹝黃耆。﹞膀胱﹝羌滑。﹞大腸﹝白芷。﹞小腸﹝本。﹞包絡﹝芎。﹞

治濕﹕肝﹝白術。﹞心﹝黃連﹞。脾﹝白術。﹞肺﹝桑白皮。﹞腎﹝澤瀉。﹞胃﹝白術。﹞

焦﹝陳皮。﹞膀胱﹝茵陳。﹞大腸﹝秦艽。﹞小腸﹝車前。﹞包絡﹝茗。﹞

治燥﹕肝﹝當歸。﹞心﹝麥門冬。﹞脾﹝麻仁。﹞肺﹝杏仁。﹞腎﹝柏子仁。﹞三焦﹝山藥膀胱﹝茴香。﹞大腸﹝硝石。﹞小腸﹝茴香。﹞包絡﹝桃仁。﹞

總論

用藥法象

形金木水火土眞假輕枯虛薄緩淺假﹐宜治上。

色靑赤黃白黑深淺重潤實濃急深眞﹐宜治下。

性寒濕溫涼平急緩其中平者宜治中﹐余隨髒。

味辛酸鹹苦甘濃薄腑所宜處。

體虛實輕重平枯潤

卷之一艸部上

人參

味甘﹐气溫﹑微寒。气味俱輕﹐升也﹐陽也﹐陽中微陰。無毒。東北境域有﹐陰濕山谷生。﹝詳載下文。﹞《髙麗﹝國名﹞志》贊云﹕三椏五葉﹐﹝初生小者﹐一椏五葉﹐年久漸生三椏葉﹐並生於椏之端也。﹞背陽向陰﹔欲來求我﹐﹝音假﹞樹相尋。﹝其樹類梧桐﹐大葉蔽日陰濃﹐故多生樹底。﹞種類略殊﹐形色弗一。

紫團參

紫大稍扁﹐出潞州紫團山﹔﹝屬山西。﹞

白條參

﹝俗呼羊角參。﹞白堅且圓﹐出邊外百濟國。﹝今臣屬髙麗。﹞

黃參

生遼東﹝邊戌地名。﹞上黨﹐﹝古郡名﹐在冀州西南。﹞黃潤有須梢纖長。

髙麗參

﹝俗呼韃參。﹞近紫體虛﹐

新羅

﹝國名﹞

參

亞黃味薄。

並堪生治﹐須別粗良。獨黃參功效易臻﹐人銜走气息自若。﹝《唐本注》云﹕凡試上黨參﹐令一人銜之﹐一人不銜﹐同走二里許﹐不銜者必喘﹐銜者气息自若。此爲異也。﹞肖人形神具﹐﹝如人形雙手足者﹐神力具全﹐最爲難得﹐而人參之名﹐亦因相類著也。﹞類雞腿力洪。﹝雷公云﹕凡使大塊﹐類雞腿者良。﹞輕匏取春間﹐因汁升萌芽抽梗﹕﹝春參無力﹐𨿽一兩﹐不如秋參一錢。﹞重實采秋後﹐得汁降結暈成膠。布金井玉闌﹐入方劑極品。和細辛畱久不蛀﹐﹝每參一斤和細辛一兩﹐封固磁罐中﹐永不蛀壞。﹞

去蘆梗咀薄才煎。反藜蘆﹐人宜少投。﹝丹溪云﹕肥白气虛﹐蒼黑气實﹐然考醫案中證虛色蒼黑者﹐亦每多用。此云其常﹐猶當應其變也。﹞健脈理中﹐生津止渴。開心益志﹐明目輕身。卻驚悸﹐除夢邪﹐消胸脇逆滿﹔養精神﹐安魂魄﹐蘇心腹鼓疼。腸胃積冷溫平﹐霍亂吐瀉止息。定喘嗽﹐通暢血脈﹐瀉陰火。﹝陰虛生內熱爾。一說﹕陽气下陷陰分﹐而生熱也。丹溪言﹕補陰火者﹐非補助火邪。正謂虛火可補﹐火反治﹐補中有瀉意也。今恐讀者不能解悟﹐認假爲眞﹐故直書﹐與下文相實﹐使毋惑云。﹞

滋補元陽。潔古云﹕補上焦元气﹐而瀉脾﹑肺﹑胃中火邪﹐升麻爲引﹔補下焦元气﹐而瀉腎中火邪﹐茯苓爲使。東垣曰﹕人參﹑黃耆﹑甘艸三味﹐退虛火聖藥也。丹溪治外感挾內傷證﹐但气虛熱甚者﹐必與黃耆同用﹐托住正气。仍恐性緩﹐不能速達﹐少加附子﹐資其健悍之性﹐以助成功。是知火與元陽﹐勢不兩立。一勝一負﹐輒用匡扶。經曰﹕邪所湊﹐正必虛是爾。

蘆

發吐痰沫善驅﹐味總甘和緩不峻。虛羸﹝音雷﹞老弱﹐膈壅煎宜。《衍義》亦云﹕難服可代。

﹝謨﹞按﹕《集要》注曰﹕肺受寒邪﹐短气少气﹐虛喘宜用。肺受火邪﹐喘嗽及陰虛火動勞嗽手太陰而能補火﹐故肺受火邪者忌之。王氏此言﹐乃述海藏肺寒用人參﹐肺熱用沙參。及後好事者﹐假名東垣﹐輯成括曰﹕肺寒則可服﹐肺熱還傷肺。﹝東垣旣遺轍﹐亦引寒熱。對云﹕安知寒熱之中﹐猶有虛實之別也。肺中實熱﹐忌之固宜。肺中虛熱﹐用之何害﹗況丹溪云﹕虛火可補﹐參曰﹕龍火反治。夫龍火者﹐乃空中龍雷之火﹐卽虛火也。在人身﹐𨿽指下焦相火爲云﹐然而上下同法。肺中虛火﹐亦相侔焉。此火非水可撲﹐每當濃陰驟雨之時﹐火焰愈熾﹐或擊碎木石﹐或燒毀房屋﹐燔灼酷烈之勢﹐誠不可抗。太陽一照﹐火自消彌。可見人身虛火﹐無問上中下三焦之殊。但證有見於外﹐必非寒涼助水之藥可制﹐務資此甘溫補陽之劑補足元陽﹐則火自退爾。補中兼瀉﹐瀉中有補﹐正經所謂甘溫能除大熱是也。矧斯議者﹐匪特丹溪獨知﹐如前潔古﹑東垣俱謂能瀉火者﹐亦因洞燭此理﹐輒言之眞切﹐用之的確如山石而不移焉。王氏弗知參能瀉火之邪﹐反畏補火爲忌。惟引寒熱﹐不辯實虛﹐妄著示人﹐深可哂也。大抵人參補虛﹐虛寒可補﹐虛熱亦可補﹔气虛宜用﹐血虛亦宜用。𨿽陰虛火動﹑勞嗽吐血﹑病久元气虛甚者﹐但恐不能抵當其補﹐非謂不可補爾。苟以王氏之言爲拘﹐則前王氏生者﹐亦何屢用而不忌乎﹖如張仲景治亡血脈虛﹐非不知火動也﹐用此而補﹐謂气虛血弱﹐補气則血自生﹐陰生於陽﹐甘能生血故也。葛可久治癆瘵大吐血後﹐亦非不知由火載血上也。用此一味煎調﹐而名命曰獨參湯。蓋以血脫﹐須先益其气爾。丹溪治勞嗽火盛之邪﹐制瓊玉膏﹐以之爲君﹔或此單熬﹐亦曰人參膏類。服後肺火反除﹑嗽病漸愈者﹐又非虛火可補﹑龍火反治之驗歟﹗抑不特此而已﹐古方書云﹕諸痛不宜服參耆﹐此亦指暴病气實者而言﹐若何嘗拘於此耶﹗東垣治中湯同漧薑用﹐治腹痛吐逆者﹐亦謂裏虛則痛﹐補不足也。是以醫家臨病用藥﹐貴在察證虛實爲先﹐當減當加﹐自合矩度。

匪但病者不懼夭枉之殃﹐而在己亦得以免殺人不用刀之咎矣。

卷之一艸部上

黃耆

味甘﹐气微溫。气薄味濃﹐可升可降﹐陰中陽也。無毒。種有三品﹐治無兩般。

木耆

莖短理橫﹐功力殊劣﹔﹝此爲下品。﹞缺歲多收倍用﹐煎服亦宜。﹝《本經》不載州土﹐必出如之賤﹐自產谷田﹐凶年多收﹐亦可代糧也。﹞

水耆

生白水﹑赤水二鄕西。﹞白水頗勝﹔﹝此爲中品。﹞

綿耆

出山西沁州綿上﹐﹝鄕名有巡檢司。﹞此品極佳。﹝此爲上品。﹞咸因地產僉名﹐總待秋采入藥。久畱易蛀﹐勤曝難侵。務選單服不歧﹐直如箭幹﹐皮色褐潤﹐肉白心黃﹐折柔軟類綿﹐嚼甘甜近蜜。如斯應病﹐獲效如神。市多采苜蓿根假充﹐謂之土黃耆媒利。殊不知此堅脆﹝音翠﹞味苦﹐能令人瘦﹔耆柔軟味甘﹐易致人肥。

每被亂眞﹐尢宜細認。夫耆者﹐惡白鮮﹑龜甲﹐制去頭﹑刮皮。生用治癰疽﹐蜜炙補虛損。

入手少陽﹐入足太陰。主丈夫小兒五勞七傷﹐骨蒸體瘦﹐消渴腹痛﹐瀉痢腸風﹔治女子婦人月候不勻﹐血崩帶下﹐胎前產後﹐气耗血虛。益元陽﹐瀉陰火。扶危濟弱﹐略亞人參。溫分肉而充皮膚﹐肥腠理以司開闔。固盜汗自汗﹐無汗則發﹐有汗則止﹔托陰瘡癩瘡﹐排膿止痛﹐長肉生肌。外行皮毛﹐中補脾胃。下治傷寒﹐尺脈不至。是上中下﹑內外﹑三焦藥也。性畏防風﹐而防風能制黃耆﹐黃耆得防風﹐其功愈大。蓋相畏而相使者﹐故二味世多相須而用。《衍之功﹐藥中呼爲羊肉。久服勿已﹐耐老延年。

﹝謨﹞按﹕參耆甘溫﹐俱能補益。證屬虛損﹐堪並建功。但人參惟補元气調中﹐黃耆兼補衛气實表。所補旣略差異﹐共劑豈可等分﹗務尊專能﹐用爲君主。君藥宜重﹐臣輔減輕。君勝乎臣﹐天下方治。臣彊於主﹐國祚漸危。此理勢自然﹐藥劑仿之﹐亦不可不注意也。如患內傷﹐脾胃衰弱﹐飲食怕進﹐怠惰嗜眠﹐發熱惡寒﹐嘔吐泄瀉﹐及夫脹滿痞塞﹐力乏形羸﹐脈息虛微﹐精神短少等證﹐治之悉宜補中益气﹐當以人參加重爲君﹐黃耆減輕爲臣。若系表虛﹐腠理不固﹐自汗盜汗﹐漸致亡陽﹐並諸潰瘍﹐多耗膿血﹐嬰兒痘疹﹐未灌全漿﹐一切陰毒不起之疾﹐治之又宜實衛護榮﹐須讓黃耆倍用爲主﹐人參少入爲輔焉。是故治病在藥﹐用藥由人。切勿索驥按圖﹐務須活潑潑地。先正嘗曰﹕醫無定體﹐應變而施。藥不執方﹐合宜而用。又云﹕補气藥多﹐補血藥亦從而補气﹔補血藥多﹐補气藥亦從而補血。佐之以熱則熱﹐佐之以寒則寒。如補中益气湯﹐𨿽加當歸﹐當歸血藥也﹐因勢寡﹐則被參耆所據﹐故專益气僉名﹔又當歸補血湯﹐縱倍黃耆﹐黃耆气藥也﹐爲性緩﹐亦隨當歸所引﹐惟以補血標首。佐肉桂附子少熱﹐八味丸云然﹔加黃知母微寒﹐補陰丸是爾。舉隅而反﹐觸類而推。則方藥之應乎病機﹐病機之合乎方藥。總在君臣佐使之弗失﹐才致輕重緩急之適中。時醫不以本艸加工﹐欲望制方。如是之通變合宜者﹐正猶學射而不操夫弓矢﹐其不能也決矣。

卷之一艸部上

甘艸

味甘﹐气平。生寒炙溫﹐可升可降。陰中陽也。無毒。產陜西川谷﹐逢秋後采根。因味甘甜﹐故名甘艸。忌豬肉﹐惡遠志。反甘遂﹑海藻及大戟﹑芫花。入太陰﹑少陰﹑厥陰足經﹐用白術﹑漧漆﹑苦參引使。生瀉火﹐炙溫中。

梢

去尿管澀痛﹐

節

消癰疽腫。

子

除胸熱﹐三者宜生。

身選壯大橫紋﹐刮皮生炙隨用。懸癰單服卽散﹐﹝凡毒生陰囊後﹑肛門前﹐橫紋者五錢﹐酒煎服下卽散。﹞

咽痛旋咽能除。同桔梗﹐治肺痿膿血齊來﹔同生薑﹐止下痢亦白雜至。小兒初生﹐加黃連煎湯﹐拭口有益﹔飲饌中毒﹐伴黑豆煮汁﹐肌﹐長肌肉﹐健脾胃﹐補三焦。止渴除煩﹐養血下气。解百藥毒免害﹐和諸藥性杜爭。後人尊之﹐稱爲國老。又因性緩﹐能解諸急。故熱藥用之緩其熱﹐寒藥用之緩其寒。如附子理中﹐用者恐僭諸上﹔調胃承气﹐用者恐速於下。是皆緩之﹐非謂和也。小柴胡湯有柴胡﹑黃芩之寒﹐人參﹑半夏之溫﹐內加同煎﹐此卻調和相協﹐非謂緩焉。鳳髓丹中又爲補劑﹐𨿽緩腎濕﹐實益元陽。

經云﹕以甘補之﹐以甘緩之﹐以甘瀉之﹐悉可徵矣。中滿證恐甘能作脹﹐切禁莫加﹔下焦藥因性緩難達﹐務宜少用。凡諸嘔吐﹐亦忌煎嘗。久服輕身﹐延年耐老。

﹝謨﹞按﹕五味之用﹐苦直行而瀉﹐辛橫行而散﹐甘上行而發﹐酸束而收斂﹐咸止而軟堅。甘艸味之極甘﹐當云上發可也。《本艸》反言下气何耶﹖蓋甘味有升降浮沈﹐可上可下﹐可內補有瀉。居中之道﹐具盡故爾。

卷之一艸部上

白術

荊門軍術石州術味苦﹑甘﹑辛﹐气溫。味濃气薄﹐可升可降﹐陽中陰也。無毒。

浙術

﹝俗呼雲頭術。﹞

種平壤﹐頗肥大﹐由糞力滋漑﹔

歙術﹐﹝俗呼狗頭術。﹞產深谷﹐𨿽瘦小﹐得土气充盈。

﹝寧國﹑池州﹑昌化產者﹐並與歙類﹐境界相鄰故也。﹞采根秋月俱同﹐制度烘曝卻異。浙者大塊旋曝﹐每潤滯油多﹔歙者薄片頓烘﹐竟漧燥白甚。凡用惟白爲勝﹐仍覓歙者尢優。咀後人乳汁潤之﹐制其性也﹔潤過陳壁土和炒﹐竊彼气焉。﹝取向東陳年壁土研細﹐和炒褐色﹐篩去土用之。此因脾土受傷﹐故竊眞土气以補助爾。若非脾病不必拘此制。﹞入心脾胃三焦四經﹐須俠防風地楡引使。除濕益燥﹐緩脾生津。驅胃脘食積痰涎﹐消臍腹水腫脹滿。止嘔逆霍亂﹐補勞倦內傷。手足懶舉貪眠﹐多服益善﹔飲食怕進發熱﹐倍用正宜。間發﹝音皆﹞瘧殊功﹐﹝兩日發者。﹞卒暴注瀉立效。﹝水瀉不禁者。﹞或四制研散斂汗﹐﹝出東垣方。﹞

或單味粥丸調脾。﹝出丹溪方。﹞奔豚積忌煎﹐因常閉气﹔癰疽毒禁用﹐爲多生膿。治皮毛間風﹐利腰臍間血。故止而皮毛﹐中而心胸﹐下而腰臍。在气主气﹐在血主血。又無汗則發﹐有汗則止﹐與黃耆同功。同枳實爲消痞方﹐助黃芩乃安胎劑。哮喘誤服﹐壅窒難當。又種色蒼﹐乃名

蒼術

。出茅山﹐﹝屬直隸﹐句容縣。﹞第一﹐擇潔實尢良。刮淨粗皮﹐泔漬炒燥。

﹝米泔漬一伏時﹐咀片炒燥。﹞亦防風地楡使引﹐入足經陽明太陰。消痰結窠囊﹐去胸中窄狹。治身面大風﹐風眩頭痛甚捷﹔辟山嵐瘴气﹐瘟疫時气尢靈。暖胃安胎﹐寬中進食。驅癖气塊﹐止心腹脹疼。因气辛烈竄衝﹐發汗除上焦濕﹐其功最優。若補中焦除濕﹐而力甚不及於白也。仍與黃同煎﹐﹝卽二妙散。﹞健行下焦濕熱。

《神農經》曰﹕必欲長生﹐當服山精。卽此是矣。二術所忌﹐雀蛤李桃。

﹝謨﹞按﹕術𨿽二種﹐補脾燥濕﹐功用皆同。但白者補性多﹐且有斂汗之效﹔蒼者治性多﹐惟專發汗之能。凡入劑中﹐不可代用。然白術旣燥﹐《本經》又謂生津何也﹖蓋脾惡濕﹐脾濕旣勝﹐則气不得施化﹐津何由生﹖故曰膀胱津液之府﹐气化出焉。今用白術以燥其濕﹐則气得周流﹐而津液亦隨气化而生矣。他如茯苓亦系滲濕之藥﹐謂之能生津者﹐義與此同。

卷之一艸部上

生漧地黃

冀州地黃沂州地黃

一名。

味苦﹑甘﹐气寒。气薄味濃﹐沈也﹐陰也﹐陰中之陽。無毒。秋深汁降﹐根實采收。日幹者平﹐火幹者溫。蒸漧者溫補﹐生幹者平宣。地產南北相殊﹐藥力大小懸隔。江浙種者﹐﹝多種肥壤。﹞受南方陽气﹐質𨿽光潤力微﹔懷慶﹝郡名﹐屬河南。﹞生者﹐﹝多生深谷。﹞稟北方純陰﹐皮有疙瘩力大。用試寸水﹐分別三名。浮者天黃﹐沈者地黃﹐半浮沈者人黃。惟地黃獨優取服﹐餘二者並劣檢除。畏蕪荑﹐惡貝母﹐忌三白。咀犯鐵器腎消﹐﹝竹刀切碎。﹞食同蘿卜發皓。得麥門冬善爲引導﹐拌薑汁炒不泥膈痰。﹝凡飲酒人服此﹐必依制之﹐酒病多痰﹐恐滯膈作脹滿也。﹞如上達補頭腦虛﹐或外行潤皮膚燥。必資酒浸﹐方促效臻。入手少陰及手太陽。

涼心火血熱﹐俾去眼瘡﹔瀉脾土濕熱﹐使長肌肉。骨蒸勞熱可退﹐五心煩熱堪驅。止血溢吐衄單方﹐療傷折金瘡要藥。

又治婦人月經閉絕﹐產後血上攻心。妊娠下血漏胎﹐崩中下血不止。患人脈洪多熱﹐加用何妨﹔倘或脾胃有寒﹐切宜斟酌。

花

名

地髓﹐服可延年﹔

實

研水調﹐效與根等。酒潤蒸黑﹐名

熟地黃

。

性微溫稍除寒气﹐入手足少厥陰經。大補血衰﹐倍滋腎水。增气力﹐明耳目﹐塡骨髓﹐益眞陰。傷寒後﹐脛股最痛者殊功﹔新產後﹐臍腹急痛者立效。烏髭黑髮﹐悅色駐顏。仲景制八味丸爲君﹐取天下所生之源﹐專補腎中元气﹔﹝天一生水﹐故人元气屬腎主之。﹞東垣立四物湯作主﹐演癸乙同歸一治﹐兼療藏血之經。﹝癸水屬腎﹐乙木屬肝﹐肝爲血海﹐故雲藏血經也。﹞久久服之﹐明目益壽。

﹝謨﹞按﹕丹溪云﹕气病補血﹐𨿽不中病亦無害也。讀之不能無疑焉。夫補血藥劑﹐無逾地黃﹑當歸﹐若服過多﹐其性纏滯﹐每於胃气亦有虧爾。嘗見胃虛气弱﹐不能營運﹐血越上竅者﹐用此合成四物湯﹐以爲涼血補血之劑。多服調治﹐反致胸膈痞悶﹐飲食少進﹐上吐下瀉﹐气喘嘔血﹐日漸危迫﹐去死幾近。此皆因血藥傷其沖和胃气﹐安得謂無害耶﹖大抵血虛固不可專補其气﹐而气虛亦不可過補其血。所貴認證的眞﹐最劑佐助﹐庶幾不失於偏損也。

卷之一艸部上

當歸

文州當歸滁州當歸味甘﹑辛﹐气溫。气味俱輕﹐可升可降。陽也﹐陽中微陰。無毒。生秦蜀兩邦﹐﹝秦屬陜西﹐蜀屬四川。﹞有大小二種。大葉者名

馬尾當歸﹐黃白气香肥潤﹔﹝此爲上品﹐市多以低假酒曬潤充賣﹐不可不察。﹞小葉者名

蠶頭當歸﹐質黑气薄堅枯。﹝此爲下品﹐不堪入藥。

﹞一說﹕川歸力剛可攻﹐秦歸力柔堪補。凡覓拯病﹐優劣當分。畏姜藻蒲蒙﹐﹝生薑﹑海藻﹑菖蒲﹑牡蒙。﹞惡茹濕面。蘆苗去淨﹐醇酒制精。行表洗片時﹐行上漬一宿。體肥痰盛﹐薑汁漬宜。曝漧咀﹐治血必用。東垣云﹕頭止血上行﹐身養血中守﹐尾破血下流﹐全活血不走。易老云﹕入手少陰﹐以心主血也。入足太陰﹐以脾裹血也。入足厥陰﹐以肝藏血也。

若和劑在人參﹑黃耆皆能補血﹐在牽牛﹑大黃皆能破血。從桂附茱萸則熱﹐從芒硝大黃則寒。《別說》又云﹕能使气血各有所歸﹐故因名曰當歸。逐跌打血凝﹐並熱痢刮疼滯住腸胃內﹔主咳逆气上﹐及溫瘧寒熱泥在皮膚中﹔女人胎產諸虛﹐男子勞傷不足﹔眼疾齒疾痛難忍﹐癰瘡金瘡肌不生﹔中風攣蜷﹐中惡昏亂﹔崩帶湛漏﹐燥澀焦枯﹔並急用之﹐不可缺也。又同芎上治頭痛﹐以其諸頭痛皆屬肝木﹐故亦血藥主之。甚滑大便﹐瀉者須忌。

﹝謨﹞按﹕《正傳》云﹕當歸能逐瘀血﹑生新血﹐使血脈通暢與气並行﹐周流不息﹐因以爲號。然而中半以上﹐气脈上行﹐天气主之﹔中半以下﹐气脈下行﹐地气主之﹔身則獨守乎中而不行也。人身之法象亦猶是焉。故瘀血在上焦﹐與上焦之血少﹐則用上截之頭﹔瘀血在下焦﹐與下焦之血少﹐則用下截之尾﹔若欲行中焦瘀血﹐與補中焦血虛﹐則用中截之身。匪獨當歸爲然﹐他如黃芩﹑防風﹑桔梗﹑柴胡亦皆然也。觀此一說﹐較前東垣𨿽殊﹐思亦近理不妄。采附篇末﹐憑人所宗。

又按﹕經云﹕主咳逆上气。議者以當歸血藥﹐如何治胸中气也﹖殊不知當歸非獨主血﹐味兼辛散﹐乃爲血中气藥。況咳逆上气﹐非止一端﹐亦有陰虛﹐陽無所附﹐以致然者。今用血藥補陰﹐與陽齊等﹐則血和而气降矣。《本經》所謂義或由斯。

卷之一艸部上

牛膝

牛膝味苦﹑酸﹐气平。無毒。忌牛肉﹐畏白前。所惡之藥有三﹐螢火陸英龜甲。地產尙懷慶﹐﹝注前。﹞種類有雌雄。

雌牛膝

節細﹐莖靑根短﹐堅脆無力﹔

雄牛膝

節大﹐莖紫根長﹐柔潤有功。秋後采根﹐曝漧待用。去蝕爛黑黯﹐選肥壯鮮明。因與牛膝同形﹐人故假此爲譽。凡入藥劑﹐酒漬咀。善理一身虛羸﹐能助十二經脈。主手足寒濕痿痺﹐大筋拘攣﹔理膀胱气化遲難﹐小便短少。補中續絕﹐益陰壯陽。塡髓除腰膝酸疼﹐滑血滋須髮烏黑。竹木刺入肉﹐嚼爛濃罨﹔老瘧久弗痊﹐單煎連服。卒得不識惡毒﹐搗生根敷上卽差﹔尿管澀痛幾危﹐煮濃酒飲下立愈。治女人血癥血瘕﹐月水行遲﹔療產婦血暈血虛﹐兒枕痛甚。同麝香墮胎甚捷﹐﹝牡牛膝一兩﹑麝香一錢﹐搗細﹐熔蠟搓成長條﹐插陰戶內卽墮。﹞引諸藥下走如奔。故凡病在腰腿踝之間﹐必兼用之而勿缺也。亦宜久服﹐耐老輕身。

卷之一艸部上

黃精

洪州黃精相州黃精味甘﹐气平。無毒。山谷上肥俱出﹐茅山嵩山獨良。莖類桃枝脆柔﹐一枝單長﹔葉如竹葉略短﹐兩葉對生。﹝一說﹕其葉偏生不相對者爲偏精﹐葉相對者爲正精﹐正精功力尢勝。又華陀漆葉靑粘散云﹕靑粘卽黃精之正葉者﹐未審的否﹖﹞花開似赤豆花﹐實結若白黍米。

﹝亦有不結實者。﹞並堪服餌﹐﹝《抱朴子》云﹕服花勝實﹐服實勝根﹐但花難得﹐生花一斛只幹得一二升﹐非大有役力者不能辦也。﹞勿厭采收。冬月挖根﹐嫩姜仿佛。仙家稱名黃精﹐俗呼爲野生薑也。洗淨九蒸九曝代糧﹐可過凶年。因味甘甜﹐又名米。入藥療病﹐生者亦宜。

鉤吻略同﹐切勿誤用。安五臟六腑﹐補五勞七傷。除風濕﹐壯元陽﹐健脾胃﹐潤心肺。旋服年久﹐方獲奇功。耐老不饑﹐輕身延壽。小兒羸瘦﹐多啖彌佳。

﹝謨﹞按﹕《博物志》曰﹕太陽之艸名黃精﹐餌之可以長生﹔太陰之艸名鉤吻﹐食之入口立死。夫鉤吻﹐野葛之別名也。人但言鉤吻殺人﹐並無敢食之者﹐何嘗信黃精延壽﹐而餌之不厭者耶﹖《本經》注中載古一婢﹐逃入深山﹐得黃精餌之﹐日間不饑﹐久漸輕身﹐飛越山頂﹐莫有能追之者﹐此亦非虛誣也。

卷之一艸部上

遠志

泗州遠志威勝軍遠志味苦﹐气溫。無毒。莖類麻黃而靑﹐兗州﹝郡名﹞泰山﹝並屬山東。﹞俱有。根名遠志﹐四月采收。用宜去骨取皮﹐甘艸湯漬一宿。﹝因苦下行﹐以甘緩之﹐使上發也。﹞漉向日曝﹐幹入劑煎。畏眞珠﹑藜蘆﹑蠐螬﹐宜冬葵﹑茯苓﹑龍骨。雄附﹝雄黃﹑附子。﹞大毒﹐亦能殺除。益精壯陽﹐彊志倍力。

辟邪气﹐去邪夢﹐定心气﹐安心神。增益智慧不忘﹐和悅顏色耐老。仍利九竅﹐亦補中傷。

咳逆能驅﹐驚悸可止。治小兒驚癇客忤﹐療婦人血禁失音。

小艸

禁虛損夢魘精遺。

卷之一艸部上

石菖蒲

石菖蒲味辛﹑甘﹐气溫。無毒。池郡﹝屬南直隸。﹞最多﹐各處亦有。生石澗中爲美﹐一寸九節方靈。揀去露根﹐﹝埋土者堪用﹐露出者去之。﹞勿犯鐵器。入藥搗碎﹐使宜秦艽。惡地膽﹑麻黃﹐忌飴糖﹑羊肉。主手足濕痺﹐可使屈伸﹔貼發背癰疽﹐能消腫毒。下气除煩悶﹐殺虫愈疥瘡。消目翳﹐去頭風。開心洞達出音聲﹐益智慧通竅虛靈。劫耳聾耳鳴﹐禁尿遺尿數。腹痛或走者易效﹐胎動欲產者卽安。鬼擊懵死難蘇﹐急灌生汁﹔溫瘧積熱不解﹐宜浴濃湯。單味入酒煎﹐療血海敗﹐並產後下血不止﹔細末鋪席臥﹐治徧身毒﹐及不癢發痛瘡瘍。

多服聰明不忘﹐久服延年耐老。

﹝謨﹞按﹕生石澗而葉細嫩者﹐名菖蒲﹐根小節稠﹐味甚辛烈﹐堪收入藥﹐通竅開心﹔種池塘而葉粗長者﹐名菖陽﹐根大節疏﹐味兼和淡﹐惟取作餞﹐饜酒點茶。故古方中但用此味﹐特加石字於上﹐示其所優﹐使人之不誤取也。匪特菖蒲爲然﹐他如梔子﹑茨菇﹐每加山字﹐亦此意爾。藥必求眞﹐服才獲效。《本經》注下載﹕原有服石菖蒲一十三年﹐身生長毛﹐冬袒不冷﹐日誦萬語﹐牢記常全。今讀書士﹐亦或取和遠志爲丸﹐朝夕吞服。蓋因目擊其說﹐欲假以開聰明﹑益智慧之一助也。

卷之一艸部上

天門冬

兗州天門冬溫州天門冬味苦﹑甘﹐气平﹑大寒。气薄味濃﹐沈也﹐陰也﹐陽中之陰。無毒。山谷俱有﹐夏秋采根。蒸爛去皮去心﹐曝漧旋咀旋用。﹝咀久易生黴垢﹐則黑黯不明亮也。﹞畏曾靑﹐忌鯉魚。倘誤食中毒﹐取浮萍解之。使宜貝母地黃﹐經人手肺足腎。療風淫濕痺﹐補虛損勞傷。

殺三虫﹐去伏屍且彊骨髓﹔潤五臟﹐悅顏色尢養肌膚。解渴除煩﹐消痰住嗽。保肺气不被熱擾﹐通腎气能除熱淋。止血溢妄行﹐潤糞燥閉結。同參耆煎服﹐定虛喘促神方﹔和姜蜜熬膏﹐﹝天門冬自然汁三碗﹐蜜一碗﹐薑汁半碗﹐共和勻熬膏。﹞破頑痰癖劫劑。單用研末調酒﹐久久益气延年。肺痿肺癰﹐亦堪調治。蓋因苦泄滯血﹐甘助元气﹐寒去肺熱﹐此三者天門冬之功焉。虛熱人加用正宜﹐虛寒者切禁莫服﹐因專泄不能專收故爾。

卷之一艸部上

麥門冬

隨州麥門冬睦州麥門冬味甘﹑微苦﹐气平﹐微寒。降也﹐陽中微陰。無毒。闊平堤﹐土肥則產。葉類莎艸長秀﹐根如麥顆連珠﹐故因名麥門冬也。畏苦參﹑靑﹑木耳﹐惡苦﹑苦瓠﹑款冬。去心用不令人煩﹐擇肥大方獲效速。地黃車前爲使﹐入手太陰少陰。治肺伏火邪﹐及肺痿膿吐鮏臭﹔補心勞傷損﹐並心血錯經妄行。益精彊陰﹐驅煩解渴。心腹結气能散﹐腸胃傷飽可消。美顏色﹐悅肌膚﹐止嘔吐﹐愈痿蹙。﹝音促。﹞去心下支滿﹐退虛熱客邪。經枯乳汁不行﹐堪資作引﹔肺燥咳聲連發﹐須使爲君。加五味﹑人參三者同煎﹐名生脈散。子專補元气﹐與地黃﹑阿膠﹑麻仁共用﹐能潤經益血﹐復脈通心。按﹕《本經》多治脾胃臟腑﹐後用者專療心肺兩經。久服輕身﹐不饑不老。

﹝謨﹞按﹕天﹑麥門冬並入手太陰經﹐而能驅煩解渴﹐止咳消痰。功用似同﹐實亦有偏勝也。

麥門冬兼行手少陰心﹐每每淸心降火﹐使肺不犯於賊邪﹐故止咳立效﹔天門冬復走足少陰腎﹐屢屢滋腎助元﹐令肺得全其母气﹐故消痰殊功。蓋痰系津液凝成﹐腎司津液者也﹐燥盛則凝﹐潤多則化。天門冬潤劑﹐且復走腎經。津液縱凝﹐亦能化解。麥門冬𨿽藥劑滋潤則一﹐柰經絡兼行相殊。故上而止咳﹐不勝於麥門冬﹔下而消痰﹐必讓於天門冬爾。先哲亦曰﹕痰之標在脾﹐痰之本在腎。又曰﹕半夏惟能治痰之標﹐不能治痰之本。以是觀之﹐則天門冬惟能治痰之本﹐不能治痰之標。匪但與麥門冬殊﹐亦與半夏異也。

卷之一艸部上

五味子

五味子味酸﹐气溫。气輕味濃﹐降也﹐陽中微陰。無毒。江北最多﹐江南亦有。春生苗莖漸蔓髙木引長。葉發似杏葉尖圓﹐花開若蓮化黃白。秋初結實﹐叢綴莖端。粒圓紫不異櫻珠﹐核扁紅儼若豬腎。采收日曝﹐膏潤難幹。南北各有所長﹐藏畱切勿相混。風寒咳嗽

南五味

爲奇﹐虛損勞傷

北五味

最妙。惡萎蕤﹐勝烏頭。以蓯蓉爲使﹐入肺腎二經。

收斂之水。生津止渴﹐益气彊陰。驅煩熱﹐補元陽。解酒毒﹐壯筋骨。霍亂瀉痢可止﹐水腫腹脹能消。冬月咳嗽肺寒﹐加漧薑煎湯治效﹔夏季神力困乏﹐同參耆麥柏﹝人參﹑黃耆然住其邪。﹞恐致虛熱以爲殃。蓋因皮甘﹑肉酸﹑核中辛苦﹐俱兼鹹味﹐故名曰五味子。《本經》只云酸者﹐本爲五行先也。

宜預搗碎﹐﹝則五味具。﹞方後投煎。

卷之一艸部上

菟絲子

菟絲子味辛﹑甘﹐气平。無毒。朝鮮﹝國名﹞多產﹐冤句﹝屬山東兗州府。﹞獨佳。蔓延艸木之間﹐無根假气而出。實如蠶子﹐秋采陰漧。色黃細者名

赤綱﹐色淺大者名

菟

。

種類𨿽二﹐功效並同。先用水洗去砂﹐次以酒漬杵爛。捏成薄餅﹐向日曝漧。研末爲丸﹐不堪煎液。

益气彊力﹐補髓添精。虛寒膝冷腰疼﹐正宜多服﹔鬼交夢遺精泄﹐勿厭頻吞。肥健肌膚﹐堅彊筋骨。服之久久﹐明目延年。

莖葉

煎湯﹐小兒可浴。解熱毒痱疹﹐散癢塌痘瘡。

卷之一艸部上

靈芝艸

赤芝玄芝紫芝色分六品﹐味應五行。气稟俱平﹐服餌無毒。

靑芝

如翠羽﹝一名龍芝。﹞應木味酸﹐產泰山專補肝气。興仁恕彊志﹐明眼目安魂。

赤芝

如珊瑚﹝一名珊芝。﹞應火味苦﹐產衡山善養心神。增智慧不忘﹐開胸膈除結。

白芝

截肪可比﹐﹝一名玉芝。﹞味辛應金。華山生﹐益肺定魄﹐止咳逆﹐潤皮毛。

黑芝

澤漆堪倫﹐﹝一名玄芝。﹞味鹹應水。

常山出﹐益腎驅癃﹐利二便﹐通九竅。

黃芝

與黃金類﹐﹝一名金芝。﹞嵩嶽山多。

紫芝

與紫衣同﹐﹝一名木髙夏山有。並味甘應土﹐鹹逐邪益脾。堅骨健筋﹐悅顏駐色。六芝俱主祥瑞﹐夜視光燒不焦﹐藏不朽。久服延壽﹐常帶辟兵。世所難求﹐醫絕不用。但附其說﹐俾識其詳。

卷之一艸部上

甘菊花

衡州菊花齊州菊花味甘﹑微苦﹐气平﹑寒。屬土與金﹐有水火﹐可升可降﹐陰中陽也。無毒。種類顏色多品﹐應候黃小爲良。﹝《月令》云﹕菊有黃花是也。余色不入藥。﹞山野間﹐味苦莖靑﹑名苦薏勿用﹔﹝苦薏花亦黃色﹐但气薄味苦﹐入藥反損爾。﹞家園內味甘莖紫﹐謂甘菊堪收。

苦者胃气反傷﹐甘者陰血兼補。爲使一味﹐宜桑白皮。驅頭風止頭痛暈眩﹐淸頭腦第一﹔養眼血收眼淚翳膜﹐明眼目無雙。共葛花煎湯﹐變老人皓白成烏﹔同地黃釀酒﹐解醉漢昏迷易醒。散濕痺去皮膚死肌﹐安腸胃除胸膈煩熱。利一身血气﹐逐四肢遊風。腰痛陶陶﹐亦堪主治。久服弗已﹐輕身延年。搗

根葉

取汁頓嘗﹐﹝夏秋采葉﹐冬春采根。﹞救疔腫垂死卽活。

﹝謨﹞按﹕《月令》於桃﹑於桐﹐但言花而不言色﹐獨於菊曰黃花﹐取其得時之正﹐況當其候﹐田野山側盛開﹐滿眼皆黃花也。《月令》所取﹐不無意焉。入藥用黃﹐蓋本諸此。又考根﹑苗﹑花﹑葉﹐亦可共劑成方。三月上寅日采苗﹐六月上寅日采葉﹐九月上寅日采花﹐十二月上寅日采根。並陰漧百日﹐各等分稱勻。擇成日制之﹐搗千杵爲末。用蜜煉熟﹐豆大丸成。酒服七丸﹐一日三服。百日身輕潤澤﹐一年發白變烏﹐二年齒落更生﹐三年貌如童子。至賤之艸﹐而有至大之功。特附其詳﹐以爲老者益壽之一助爾。

卷之一艸部上

薏苡仁

薏苡仁味甘﹐气微寒。無毒。近道俱出﹐眞定﹝郡名﹐屬北直隸。﹞者良。多生曠野澤中﹐莖髙三四尺許。葉類垂黍﹐花開淺黃。結實而名薏珠﹐小兒每穿爲戲。醫家采用﹐舂殼取仁。

或和諸藥煎湯﹐﹝炒熟微研入之。﹞或攙粳米煮粥。﹝薏苡仁粒硬﹐須先煮半熟﹐才攙粳米同煮﹐粥方稠粘。﹞專療濕痺﹐且治肺癰。筋急拘攣﹐屈伸不便者最效﹔﹝此濕痺證。﹞咳嗽涕唾﹐膿血並出者極佳。﹝此肺癰證。﹞除筋骨邪入作疼﹐消皮膚水溢發腫。利腸胃﹐主渴消。

久服益气輕身﹐多服開胃進食。但此藥力和緩﹐凡用之時﹐須當倍於他藥爾。若挖

根

煮汁﹐可攻蛔墮胎。肺癰服之﹐亦臻神效。

﹝謨﹞按﹕《衍義》云﹕《本經》謂主筋急拘攣﹐須分兩等﹐大筋縮短﹐拘急不伸﹐此是因熱拘攣﹐故此可用﹔倘若因寒筋急﹐不可用也。又云﹕受濕者亦令筋緩。再按丹溪曰﹕寒則筋急﹐熱則筋縮。急因於堅彊﹐縮因於短促。若受濕則弛﹐弛因於寬長。然寒於濕未嘗不挾熱﹐而三者又未始不因於濕。薏苡仁去濕要藥也。二家之說﹐實有不同。以《衍義》言觀之﹐則筋病因熱可用﹐因寒不可用。以丹溪言觀之﹐則筋病因寒﹑因熱﹑因濕皆可用也。蓋寒而畱久﹐亦變爲熱。況外寒濕與熱皆由內濕啟之﹐方能成病。﹝內濕病酒面爲多﹐魚肉繼以成之。若甘滑﹑陳久燒炙﹑辛香﹑漧硬皆致濕之因﹐宜戒之。﹞謂之曰﹕三者未始不因於濕﹐是誠盲者日月﹐聾者雷霆歟。

卷之一艸部上

薯蕷

明州薯蕷永康軍薯蕷﹝卽山藥﹐又名山芋。﹞味甘﹐气溫﹑平。無毒。南北州郡俱產﹐惟懷慶者獨良。秋采曝漧﹐灰藏不蛀。﹝柴灰同藏罐內﹐則不蛀壞。﹞性惡甘遂﹐共劑不宜。使天麥門冬紫芝﹐入手足太陰兩髒。治諸虛百損﹐療五勞七傷。益气力潤澤皮膚﹐長肌肉堅彊筋骨。除寒熱邪气﹐煩熱兼除﹔卻頭面遊風﹐風眩總卻。羸瘦堪補﹐腫硬能消。開心孔聰明﹐澀精管泄滑。理脾傷止瀉﹐參苓白術散頻加﹔逐腰痛彊陰﹐六味地黃丸當用。搗篩爲

粉﹐作糊甚粘。

久服不饑﹐延年耐老。

﹝謨﹞按﹕山藥能消腫硬﹐因能益气補中故爾。經曰﹕虛之所在﹐邪必湊之。著而不去﹐其病爲實。非腫硬之謂乎﹖故補其气﹐則邪滯自不容不行。丹溪云﹕補陽气生者﹐能消腫硬﹐正

卷之一艸部上

石斛

溫州石斛春州石斛味甘﹐气平。無毒。多產六安﹐﹝州名﹐屬南直隸。﹞亦生兩廣。﹝廣東﹑廣西。﹞莖小有節﹐色黃類金。世人每以金釵石斛爲云﹐蓋亦取其象也。其種有二﹐細認略殊。生溪石上者名

石斛﹐折之似有肉中實﹔生櫟木上者名

木斛﹐折之如麥稈中虛。石斛有效難尋﹐木斛無功易得。賣家多采易者代充﹐不可不預防爾。惡凝水石巴豆﹐畏白僵蠶雷丸。以酒浸蒸﹐方宜入劑﹐卻驚定志﹐益精彊陰。壯筋骨﹐補虛羸﹐健腳膝﹐驅冷痺。皮外邪熱堪逐﹐胃中虛火能除。濃腸胃輕身﹐長肌肉下气。

卷之一艸部上

知母

知母味苦﹑辛﹐气寒﹐气味俱濃。沈而降﹐陰也﹐陰中微陽。無毒。多生徐解二州﹐﹝並屬南直隸。﹞形類菖蒲﹔柔軟肥白有力﹐枯黯無功。去淨皮毛﹐忌犯鐵器。引經上頸﹐酒炒才升。益腎滋陰﹐鹽炒便入。乃足少陰本藥﹐而又入足陽明﹑入手太陰也。補腎水﹐瀉去無根火邪﹔消浮腫﹐爲利小便佐使。初痢臍下痛者能卻﹐久瘧煩熱甚者除。治有汗骨蒸熱癆﹐療往來傳屍疰病。潤燥解渴﹐﹝患人虛熱口漧﹐宜倍用之。﹞止咳消痰。久服不宜﹐令人作瀉。仍治溪毒﹐河潤澡洗﹐先以藥末﹐投水上流﹐自無患矣。

﹝謨﹞按﹕東垣云﹕仲景用此爲白虎湯﹐治不得眠者煩燥也。蓋煩者肺﹐燥者腎﹐以石膏爲君﹐佐以知母之苦寒﹐以淸腎之燥。緩以甘艸﹑粳米之甘﹐使不速下也。經云﹕胸中有寒者瓜蒂散﹐表熱裏寒者白虎湯。瓜蒂﹑知母味皆苦寒﹐何謂治胸中寒也﹖曰﹕讀者當逆識之﹐如言亂臣十人﹐亂當作治。仲景言寒﹐舉其效言之﹐熱在其中矣。若果爲寒﹐安得復用苦寒之劑﹖且白虎湯證﹐脈尺寸俱長﹐其熱明矣。豈可因其辭而害其意乎﹖

卷之一艸部上

肉蓯蓉

肉叢蓉味甘﹑酸﹑咸﹐气微溫。無毒。陜西州郡俱有﹐馬瀝落地所生。端午采幹﹐用先酒浸。刷去身外浮甲﹐劈除心內膜筋。或酥炙酒蒸﹐仍碎掐入劑。忌輕鐵器﹐切勿犯之。治男子絕陽不興﹐泄精尿血遺瀝﹔療女人絕陰不產﹐血崩帶下陰疼。助相火補益勞傷﹐暖腰膝堅彊筋骨。丹溪云﹕𨿽能峻補精血﹐驟用反動大便。又種

瑣陽﹐﹝亦產陜西。﹞味甘可啖。

以酥塗炙﹐代用亦宜。煮粥彌佳﹐入藥尢效。潤大便燥結﹐﹝若溏瀉者﹐切忌服之。﹞補陰血虛羸。興陽固精﹐彊陰益髓。但《本經》原缺未載﹐此丹溪續補爲云。又艸蓯蓉﹐巖石多產。根類初生蓮藕﹐《本經》一名列當。溫補略同﹐功力殊劣﹐或壓扁假充前藥﹐﹝肉蓯蓉罕得眞者﹐市多以此壓扁假充。又以金蓮艸根鹽潤充賣﹐誤服之反有損也。﹞凡用者務審精詳。

卷之一艸部上

補骨脂

補骨脂﹝卽破故紙。﹞味苦﹑辛﹐气大溫。無毒。生廣西諸州﹐子圓扁而綠。鹽酒浸宿﹐﹝浮酒面者﹐輕虛去之。﹞蒸過曝漧。又同炒伴烏油麻﹐炒熟去麻單用﹔亦爲丸搗胡桃肉﹐再加杜仲靑鹽。﹝卽靑娥丸。﹞治男子勞傷﹐療婦人血气。腰膝酸疼神效﹐骨髓傷敗殊功。除囊濕而縮小便﹐固精滑以興陽道。卻諸風濕痺﹐去四肢冷疼。惡甘艸須知﹐忌蕓薹羊肉。

卷之一艸部上

羌滑

文州羌活文州獨活味苦﹑甘﹑辛﹐气平﹑微溫。气味俱輕﹐升也﹐陽也。無毒。多生川蜀﹐亦產隴西。

得風不搖﹐無風自動﹐因又名獨搖艸也。本與獨滑同種﹐後人分有二名。紫色節密者爲羌﹐黃色成塊者爲獨。今醫家用羌滑多用鞭節﹐用獨滑多用鬼眼。羌滑則气雄﹐獨滑則香細。气雄者入足太陽﹐香細者入足太陰。是知羌滑本手足太陽表裏引經之藥﹐而又入足少陰厥陰二經。

名列君部之中﹐非此柔懦之主。此誠撥亂反正﹐大有作爲者也。故小無不入﹐大無不通。能散肌表入風之邪﹐善利周身百節之痛。排巨陽肉腐之疽﹐除新舊風濕之證。須去黑皮腐爛﹐煎服方有神功。如若加入芎﹐立止本經頭痛。

獨滑

主治較羌稍殊﹐乃足少陰表裏引經。

專治痛風與少陰經伏風﹐而不治太陽經也。故兩足濕痺不能動履﹐非此莫痊﹐風毒齒痛頭眩目暈﹐有此堪治。𨿽治伏風﹐又資燥濕。經云﹕風能勝濕故也。但今賣者﹐多采土當歸假充﹐不可不細辯爾。

﹝謨﹞按﹕《會編》云﹕羌滑﹑獨滑《本經》旣云同種﹐再無別條﹐則非二物可知矣。

後人因見形色﹑气味略殊﹐故立異論。不思物之不齊﹐物之情也。是以羌滑﹑獨滑𨿽系一種﹐而一種之中亦有不同﹐有緊實者﹐有輕虛者。仲景用獨滑治少陰﹐必緊實者﹔東垣用羌滑治太陽﹐必輕虛者。正如黃芩﹐取枯飄者名宿芩﹐用治太陰﹔取圓實者名子芩﹐用治陽明義也。況古方但用獨滑﹐今方旣用獨滑﹐又用羌滑﹐不知病宜兩用耶﹐抑不知未之考耶。

第四卷

桑根白皮款後﹝謨﹞按﹐宜參看。

卷之一艸部上

柴胡

淄州柴胡江寧府柴胡味苦﹐气平﹑微寒。气味俱輕﹐升也﹐陽也﹐陰中之陽。無毒。州土各處俱生﹐銀夏﹝州名﹐屬陜西。﹞出者獨勝。根須長如鼠尾﹐一二尺餘﹔香气直上云端﹐有鶴翔集。八月收采﹐折淨蘆頭。療病上升﹐用根酒漬﹔中行下降﹐用梢宜生。畏女菀藜蘆﹐使半夏一味。乃手足少陽﹑厥陰四經行經藥也。瀉肝火﹐去心下痰結熱煩﹐用黃連﹝豬膽汁炒。﹞爲佐﹔治瘡瘍﹐散諸經血凝气聚﹐與連翹同功。止偏頭疼﹐胸脇刺疼及膽癉疼痛﹔解肌表熱﹐早晨潮熱並寒熱往來。傷寒門實爲要劑﹐溫瘧證誠作主方。且退濕痺拘攣﹐可作濃湯浴洗。在髒主血﹐在經主气。亦婦人胎前產後﹐血熱必用之藥也。經脈不調﹐加四物秦艽牡丹皮治之最效﹔產後積血﹐佐巴豆三稜莪術攻之卽安。又引淸气順陽道而上行﹐更引胃气司春令以首達。亦堪久服﹐明目輕身。葉名

蕓蒿﹐辛香可食。

﹝謨﹞按﹕《衍義》云﹕《本經》並無一字治勞﹐今人治勞方中﹐鮮有不用﹐誤世甚多。

嘗原勞怯﹐𨿽有一種﹐眞髒虛損﹐復受邪熱﹐熱因虛致﹐故曰勞者牢也。亦須斟酌微加﹐熱去卽當急已也。設若無熱﹐得此愈增。《經驗方》治勞熱靑蒿煎丸﹐少佐柴胡正合宜爾﹐故服之無不效者。《日華子》竟信爲實﹐就注《本經》條下﹐謂補五勞七傷﹐除煩而益气力。《藥性論》又謂﹕治勞乏羸瘦﹐是皆不智﹐妄自作俑者也。若此等病﹐苟無實熱﹐醫者執而用之﹐不死何待﹗本艸注釋﹐豈可半字鹵莽耶﹖萬世之後﹐所誤無窮﹐誰之咎也。明達之醫﹐固知去取﹔中下之士﹐寧不蹈其轍哉﹗非比仲景治傷寒﹐寒熱往來如瘧之證﹐制大小柴胡及柴胡加龍骨﹑柴胡加芒硝等湯﹐此誠切要之藥﹐萬世之所宗仰﹐而無罅議者也。

卷之一艸部上

升麻

滁州升麻漢州升麻味苦﹑甘﹐气平﹑微寒。气味俱薄﹐浮而升﹐陽也。無毒。𨿽多陜地﹐惟尙益州。﹝屬四川﹐今攺成都府。﹞入藥宜根﹐逢秋才采。曝漧形輕實者第一﹐削出靑綠色者亦佳。擇雞骨相同﹐去黑皮腐爛。乃足陽明太陰行經之藥﹐凡補脾胃必此引之。若得白芷蔥白同煎﹐又走手經陽明太陰。非此四經﹐不可用也。解百毒﹐殺百精殃鬼﹔釋諸瘴﹐辟諸疫瘟邪。

去傷風於皮膚﹐散發熱於肌肉。倘太陽證具誤服﹐是先引賊寇破家。﹝東坦云﹕初病太陽證﹐便服升麻葛根湯﹐是遺太陽不惟遺經﹐反引太陽邪气入於陽明不能解也﹐故曰引賊破家云。﹞務認分明﹐切勿鹵莽。止頭痛喉痛齒痛﹐並中惡腹痛﹔理口瘡疥瘡斑瘡﹐及豌豆爛瘡。

治風腫風癇﹐療肺癰肺痿。故聖藥爲瘡家之號﹐的藥來風家之稱。升提元陽﹐不下陷陰分﹔挾引諸藥﹐同行達四經。東垣云﹕引蔥白﹐散手陽明風邪﹔引石膏﹐止陽明齒痛是也。

梢子

收取﹐堪治脾癉。久服不夭﹐輕身益壽。

﹝謨﹞按﹕仲景《傷寒論》云﹕瘀血入裏﹐若衄血﹑吐血者﹐犀角地黃湯主之。夫犀角﹐乃陽明聖藥也。又曰﹕如無犀角﹐代以升麻。其犀角﹑升麻气味大相遠隔﹐何以代云﹖不過知升麻亦陽明經藥﹐用之以引地黃及諸藥同入陽明經爾。捨此他用﹐豈復能乎﹖

卷之一艸部上

車前子

車前子味甘﹑鹹﹐气寒。無毒。山野道途﹐處處生長。一名牛舌艸﹐又謂蝦蟆衣。葉中起苗﹐苗上結子。細類葶藶﹐采擇端陽。專入膀胱﹐兼療肝臟。通尿管淋瀝澀痛﹐不走精气爲奇﹔驅風熱衝目赤痛﹐旋去翳膜誠妙。濕痺堪卻﹐生產能催。益精彊陰﹐令人有子。故今種子方內所制五子衍宗丸﹐枸杞﹑菟絲﹑五味﹑覆盆﹐斯亦列其名者﹐蓋由得此說也。根葉搗生汁飲之﹐治一切衄痢尿血。亦利水道﹐堪逐气癃。久服輕身﹐延年耐老。

卷之一艸部上

地膚子

密州地膚子蜀州地膚子﹝一名落帚子。﹞味苦﹐气寒。無毒。生於平澤中﹐苗名鐵掃帚。葉如荊芥﹐子類蠶沙。秋末采收﹐陰漧入藥。專利水道﹐去熱膀胱。多服益精彊陰﹐久服明目聰耳。浴身卻皮膚瘙癢熱疹﹐洗眼除熱暗雀盲澀疼。

葉

搗絞汁服之﹐又散諸惡瘡毒。泄瀉分滲﹐血痢兼驅。

卷之一艸部上

決明子

決明子味鹹﹑苦﹑甘﹐气平﹑微寒。無毒。川澤多生﹐苗髙數尺。葉類苜蓿闊大﹐堪作菜蔬﹔子如綠豆銳圓﹐可入藥劑。冬月采曝﹐搗碎才煎。惡火麻﹐使蓍實。除肝熱尢和肝气﹐收目淚且止目疼。誠爲明目仙丹﹐故得決明美譽。仍止鼻衄﹐水調末急貼腦心﹔更益壽齡﹐蜜爲丸空心吞服。治頭風須築枕臥﹐消腫毒亦調水敷。頭痛兼驅﹐蛇毒可解。

第二卷

靑葙子款後﹝謨﹞按﹐宜參看。

卷之一艸部上

蒺藜子

同州白蒺藜秦州蒺藜子味苦﹑辛﹐气溫﹑微寒。無毒。多生同州沙苑﹝屬河南﹐﹞亦產近地道旁。牧馬艸場﹐布地蔓出。《詩》云﹕墻有茨者是焉。使宜寫頭﹐種分黑白。

黑

成顆粒﹐較馬子略殊﹔﹝此種多出沙苑。﹞

白

多刺芒﹐比鐵蒺藜無異。﹝比種亦生近地。﹞黑僅合丸散﹐生取研成白。堪用煎湯﹐刺須炒去。破婦人癥結積聚﹐止男子遺溺泄精。催生落胎﹐止煩下气。乳發帶下易效﹐肺痿膿吐可瘳。療雙目赤疼﹐翳生不已﹔治徧身白癜﹐瘙癢難當。除喉痺頭瘡﹐消痔陰汗。久服堪斷谷食﹐輕身明目長生。

葉

煮浴湯﹐亦去風癢。

卷之一艸部上

藍實

蜀州藍葉藍實味苦﹑甘﹐气寒。無毒。閩贛﹝閩系福建﹐贛屬江西。﹞甚多﹐近道亦有。所產須分數種﹐﹝木藍﹑馬藍﹑菘藍﹑吳藍俱不入藥。﹞入藥惟用蓼藍。認狀的眞﹐與蓼無異。人家園圃﹐亦每種栽。秋采實曝漧﹐微研碎煎服。殺虫疰鬼惡毒﹐驅五臟六腑熱煩。益心力﹐塡骨髓。補虛聰耳目﹐利關節通竅。久服勿厭﹐黑髮輕身。

莖葉

可作靛染靑﹐生搗堪絞汁頓飲。散熱風赤腫﹐愈疔毒金瘡。和麝香點諸虫咬傷﹐單飲下追鱉瘕脹痛。中百藥毒總解﹐生諸藍屬水有木﹐能使散敗之血分諸經絡﹐故確諸毒而得效之速焉。又止吐衄時來。天行瘟疫熱狂﹐並宜急取煎服。丹溪普濟消毒飲中加板藍根者﹐卽此是也。造成

靑靛﹐亦入醫方﹐火疹火丹﹐塗之卽退。又染甕上浮沫﹝卽靛花﹐﹞𨿽名

靑黛

非眞。眞者出波斯國間﹐﹝眞靑黛形狀與靛花不同類。﹞路遠罕有﹔此卻因功效相類﹐﹝《本經》注云﹕靛花主治與靑黛同功。﹞特假爲名。旋收曝漧﹐色甚紫碧。市家多取幹靛充賣﹐殊不知靛枯黑重實。花嬌嫩輕浮﹐不可不細擇爾。以水飛淨灰腳﹐合丸制散隨宜。治小兒發熱驚癇﹐調小兒疳蝕消瘦。瀉肝止暴注﹐下毒殺惡虫。收五臟郁火有功﹐淸上膈痰火最效。驅時疫頭痛﹐斂傷寒赤斑。水調服之﹐應如桴鼓。染成

靑布﹐堪剪燒灰﹐外科方中﹐亦每單用。敷惡瘡經年不愈﹐貼炙瘡出血難差﹝謨﹞按﹕靛花𨿽非靑黛﹐然治小兒疳蝕消瘦發熱﹐屢有奇功。古傳歌括一章﹐附後令人便覽成疳﹐不問彊羸女與男。腹內時時如下痢﹐靑黃赤白一般般。眼澀面黃鼻孔赤﹐穀道開張不欲看。煩熱毛焦兼口渴﹐皮膚枯槁四肢癱。唇焦嘔逆不乳哺﹐壯熱增寒臥不安。此方便是靑黛散﹐取效猶如服聖丹。

卷之一艸部上

天麻

赤箭天麻味辛﹑苦﹐气平。無毒。春初始生苗葉﹐仿佛芍藥成叢。中起梗二三尺髙﹐因名赤箭﹔下髮根王瓜般大﹐此謂天麻。鄆利二州﹝並屬山東﹐﹞山谷俱有。秋月采取﹐乘潤刮皮。

略煮沸湯﹐曝漧入藥。治小兒風癇驚悸﹐療大人風熱頭眩。驅濕痺拘攣﹐主癱瘓蹇滯。通血脈開竅﹐利腰膝彊筋。諸毒癰疽﹐並堪調愈。

再考

赤箭﹐原號

定風

。益气力彊陰﹐下支滿除疝。殺鬼精虫毒﹐消惡气腫癰。

久服增年﹐輕身肥健。

﹝謨﹞按﹕《別說》云﹕天麻言根﹐用之有自內達外之理﹔赤箭言苗﹐用之有自表入裏之功。蓋根則抽苗徑直而上﹐豈非自內達外乎﹖苗則結子﹐成熟而落﹐反從幹中而下﹐至土而生﹐又非自表而入裏乎﹖以此而觀﹐粗可識其內外主治之理也。

卷之一艸部上

蘭葉

幽蘭蕙艸味辛﹑甘﹐气平﹑寒。無毒。卽春秋開花﹐蘭香葉也。幽谷深林﹐隨處俱有。葉長不瘁﹐花小甚香。凡入藥中﹐采葉煎服。利水道﹐劫痰癖﹐益气生津﹔殺蠱毒﹐辟不祥﹐潤膚逐痺。膽癉必用﹐消渴須求。東坦有云﹕能散積久陳郁之气﹔《內經》亦曰﹕治之以蘭﹐除陳气也。久服不老﹐輕身通神。

﹝謨﹞按﹕蘭艸生於深林﹐似愼獨也﹐故稱幽蘭。其葉長靑﹐其莖深紫。與蕙相類﹐逢春出芽。一干一花﹐而香有餘者名蘭﹔一干五六花﹐而香不足者名蕙。花同春開﹐但蘭花先而蕙繼之。然江南之蘭只春芳郁﹐荊楚閩廣秋復再芳﹐故有春蘭秋蘭不同爾。丹溪云﹕幽蘭葉稟金水淸气﹐而似有火。人知花香之貴﹐不知葉用有方。如東垣之所云也。況藥味載諸《內經》甚少﹐而蘭獨擅名﹐非深有功力﹐其能致乎。

卷之一艸部上

蒲黃

蒲黃香蒲味甘﹐气平。無毒。種盛泰州﹝屬南直隸﹐﹞根滿池澤。經秋盡瘁﹐逢春復生。初萌孽紅白茸茸﹐爲蒲﹐曾載《周禮》。漸成柄甘脆可啖﹐號蒲筍亦著誌書。春深發葉成叢﹐夏半抽梗中起。花抱梗梢名

蒲釐﹐類武林棒槌﹔屑綴花中卽蒲黃﹐似畫者金粉。市廛收爲賣兒。﹞醫家采入藥煎。篩淨曝漧﹐血病必用。補血止血須炒﹐破血消腫宜生。止血熱妄行﹐吐衄唾咯立效﹔消瘀血凝積﹐癥瘕崩帶殊功。調女人月候不勻﹐去產婦兒枕作痛。療跌撲折損﹐理風腫癰瘡。久服如常﹐其功旋奏。輕身兼益气力﹐延年可作神仙。但不益極虛之人﹐若多食未免自利。篩後赤滓﹐﹝篩去細黃﹐其粗赤滓在篩上者。﹞

蒲萼

當知。﹝赤滓名也。﹞止瀉澀腸﹐亦宜炒使。苗采作薦﹐乃名

香蒲

。除臭爛口中﹐驅邪气心下耳明目﹐耐老堅牙。

卷之一艸部上

捲

海州捲兗州捲味辛﹑苦﹐气溫﹑平﹑微寒。無毒。多生石崖濕處﹐形僅寸半而長。莖葉紫靑﹐仿佛扁。遇雨舒開如掌﹐經晴捲束如拳。凡欲用之﹐隨時收采。止血用炙﹐去血宜生。治婦人癥瘕血閉殊功﹐療男子風眩痿蹙立效。止脫肛而散淋結﹐除啼泣以驅鬼邪。﹝屍疰鬼疰腹痛百邪﹐鬼魅啼泣酒煎服之。﹞益精彊陰﹐鎭心安魄。暖水髒育孕﹐和顏色輕身。

卷之一艸部上

何首烏

何首烏味甘﹑苦﹑澀﹐气微溫。無毒。今生近道﹐原出城。﹝縣名﹐屬山西。﹞籬塹墻坦﹐隨處蔓發。有雌雄二種﹐對長苗成藤。夜交合相聯﹐晝分開各植。凡資入藥﹐秋後采根。

大類山甜瓜﹐外有五稜瓣。雌者淡白﹐雄者淺紅。雌雄相兼﹐功驗方獲。咀竹刀禁傷鐵器﹐浸泔水過宿曝漧。木杵搗舂﹐茯苓引使。忌豬羊血汁﹐惡蘿卜菜蔬。主瘰癰疽﹐療頭面風疹。長筋骨﹐悅顏色﹐益血气﹐止心疼。久服添精﹐令人有子。婦人帶下﹐爲末酒調。原取名曰夜交藤﹐後因順州南河縣何翁服之﹐白髮變黑﹐故攺稱爲何首烏也。

花

采九蒸九曝﹐久服亦駐顏容。

﹝謨﹞按﹕李遠曰﹕此仙艸也。五十年者如拳大﹐服一年則須髮黑。百年者如碗大﹐服一年則顏色悅。百五十年者如盆大﹐服一年則齒更生。二百年者如斗栲栳大﹐服一年則貌如童子﹐走及奔馬。三百年者如三斗栲栳大﹐其中有鳥獸山嶽形狀號山精﹐純陽之體﹐久服則成地仙也。李君斯言﹐必有所考﹐不然豈妄誕以欺人哉﹖況今臺閣名公﹐競相采取﹐異法精制﹐爲丸日吞。亦因獲效異常﹐曾令鋟梓傳世。或僉曰八仙丹﹐或曰延壽丹﹐或曰八珍至寶丹﹐徵實取名。一以重藥之非凡﹐二亦表李君之不誣矣。

卷之一艸部上

益母艸

益母艸﹝一名茺蔚。﹞味辛﹑甘﹐气微溫。無毒。方梗凹﹝音坳﹞面﹐對節生枝。葉如火麻﹐花開紫色。﹝此艸有二種﹐開白花者不入藥。﹞川澤隨處俱有﹐端午連根拔收。風際陰漧﹐忌犯鐵器。單用最效﹐方載女科。或研羅細末﹐煉蜜爲丸﹔或搗煎濃湯﹐熬成膏汁。總調胎產諸證﹐故加益母之名。去死胎﹐安生胎﹐行瘀血﹐生新血。治小兒疳痢﹐敷疔腫乳癰。汁滴耳中﹐又主聹耳。細銼醋炒﹐馬嚙堪敷。且制硫黃﹐尢解蛇毒。多服消腫下水﹐久服益精輕身。子味相同﹐亦理胎產﹐善除目翳﹐易去心煩。

﹝謨﹞按﹕丹溪云﹕茺蔚子活血行气﹐有補陰之功﹐故名益母。凡胎前產後﹐有所恃者血气也。胎前無滯﹐產後無虛﹐以其行中有補也。

卷之一艸部上

續斷

續斷味苦﹑辛﹐气微溫。無毒。陜蜀最盛﹐三月才生。似薴麻葉﹐苗幹四稜。類大薊根﹐皮色黃赤。資之入藥﹐取根於秋。多有粗良﹐務擇精細。但認狀如雞腳者爲上﹐節節斷皮黃皺者方眞。去向裏硬筋﹐以醇酒浸宿。烈日曝過﹐薄片咀成。惡雷丸﹐使熟。續筋骨調血脈﹐專療跌撲折損﹔消腫毒生肌肉﹐善理金瘡癰傷。乳癰瘰殊功﹐腸風痔立效。縮小便頻數﹐固精滑夢遺。亦暖子宮﹐俾育妊孕。久服勿厭﹐气力倍常。

卷之一艸部上

漏蘆

秦州漏蘆沂州漏蘆味苦﹑鹹﹐气寒。無毒。一名野蘭﹐莖若筋大。葉似白蒿有莢﹐花綻莢端色黃。子結類油麻作房﹐根生如蔓菁細黑。單州﹝屬山西。﹞出者爲勝﹐八月采根陰漧。制度如儀﹐違錯弗效。咀成薄片﹐相對甘艸而蒸﹔從巳至申﹐檢淨甘艸才用。﹝出《雷公炮炙》。﹞連翹爲使﹐行足陽明。治身體風熱惡瘡﹐去皮膚瘙癢癮疹。主乳癰發背﹐理痔腸風。補血排膿﹐生肌長肉。引經脈﹐下乳汁﹐續筋骨﹐療折傷。止遺溺泄精﹐除風眼濕痺。匪專煎飲﹐亦作浴湯。久服益气輕身﹐耳目聰明不老。

卷之一艸部上

忍冬

忍冬味甘﹐气溫。無毒。多生田圳﹐或產園圃墻垣。淩冬不凋﹐名由此得。蔓延樹上﹐藤多左纏。故又名左纏藤。莖梗方小微紫﹐葉如薜荔而靑。四月開花﹐香甚撲鼻。初開色白﹐經久變黃。因又名金銀花﹐又名鷺鷥藤﹐又名金釵股﹐又名老翁須。凡數名者﹐前乃美其藤之異常﹐此則美其花之出類也。根莖花葉﹐隨時采收。﹝春夏采花葉﹐秋冬采根莖。﹞專治癰疽﹐誠爲要藥。未成則散﹐甚多拔毒之功﹔已成則潰﹐大有回生之力。或搗汁攙酒頓飲﹐或研爛拌酒濃敷。或和別藥煎湯﹐隨證輕重取效。《別說》又云﹕大治五種飛屍﹐倘被鬼擊作痛亦可服也。血痢水痢兼治。風气濕气鹹除。老人久久服之﹐輕身長年益壽。

﹝謨﹞按﹕此艸甚多﹐處處生產。患人生癰發毒﹐因未肯遺﹔老人益壽延年﹐何嘗采服。

且人莫不欲壽也﹐至易得者尙不肯爲﹐反更求遠方難得之藥﹐是貴遠賤近﹐庸人之情﹐習俗之常也。

卷之一艸部上

巴戟天

滁州巴戟天歸州巴戟天味辛﹑甘﹐气微溫。無毒。江淮𨿽有﹐巴蜀獨優。多生深谷茂林﹐葉濃淩冬不瘁。

故俗名二蔓艸﹐又名不凋艸也。凡入藥劑﹐采根陰漧。宿根色靑﹐嫩根色白。用之功相若﹐但選肉濃連珠。根原有心﹐幹縮自落。人或抽摘﹐中亦空虛﹐非自有小孔耳。﹝未去盡者﹐亦宜抽之。﹞卽今方家﹐惟以中間紫色者爲良。﹝據蜀人云﹕都無紫色﹐咸系染成。﹞或用黑豆﹐煮汁沃之。﹝亦或同煮過。﹞紫𨿽做成﹐气味殊失。或又采山根﹐染紫假充﹐﹝蜀中一種山根﹐形亦相類﹐但色白﹐用醋煮之乃紫﹐多采充賣﹐莫能辧認。﹞俱不可不細察也。﹝擊破視之﹐其中紫而鮮潔者爲眞﹐眞者中𨿽紫﹐又有微白摻如粉色﹐理小暗也。﹞制須酒浸﹐過宿曝漧。惡丹參雷丸﹐宜覆盆爲使。禁夢遺精滑﹐補虛損勞傷。治頭面遊風﹐及大風浸淫血癩﹔主陽痿不起﹐並小腹牽引絞疼。安五臟健骨彊筋﹐安心气利水消腫。益精增志﹐惟利男人。

卷之一艸部上

耆實

耆實蔡州耆實味苦﹑酸﹐气平。無毒。種生蔡州山谷﹐﹝今河南上蔡縣。﹞苗類靑蒿作叢。多者三五十莖﹐髙者六七尺許。莖莖條直﹐自異羣蒿。花類菊花淡黃﹐亦同秋綻﹔實若楮實深赤﹐但不味甜。九月采收﹐曝漧待用。明目增智慧﹐益气充肌膚。久服不饑﹐輕身耐老。

﹝謨﹞按﹕劉向《說苑》云﹕天下和平﹐聖君在位。其種長丈﹐一根百莖。下必守以靈龜﹐上常罩有雲霧。滿山無毒螫﹐一方絕虎野狼。莖采類鳳尾龍頭﹐卜筮通天根月窟。誠爲神物﹐世所罕稀。今所生者不過出蔡州尋常而已﹐安能得絕妙之如是耶﹖

卷之一艸部上

五加皮

衡州五加皮無爲軍五加皮味辛﹑苦﹐气溫﹑微寒。無毒。山澤多生﹐隨處俱有。藤蔓類木﹐髙並人肩。五葉操作爲良﹐三葉四葉略次。凡使入藥﹐采根取皮。畏蛇蛻人參﹐宜遠志爲使。堪用釀酒﹐任研爲丸。逐多年瘀血在皮筋中﹐驅常痛風痺纏腳膝裏。堅筋骨健步﹐彊志意益精。去女人陰癢難當﹐扶男子陽痿不舉。小便遺瀝可止﹐陰蝕疽瘡能除。輕身延年﹐長生不老﹐眞仙經藥也。

葉

采作蔬食﹐散風疹於一身﹔

根莖

煎酒嘗﹐治風癱於四末。

﹝謨﹞按﹕五加之名據義甚大﹐蓋天有五車之星精也。靑精入莖﹐則有東方之液﹔白气入節﹐則有西方之津﹔赤气入花﹐則有南方之光﹔玄精入根﹐則有北方之飴﹔黃煙入皮﹐則有戊巳之靈。五神鎭生﹐相轉育成。服一年者﹐貌如童稚。服三年者﹐可作神仙。故魯定公母單服此酒﹐以致不死。張子聲等皆服﹐得生二十餘子﹐享壽三百多年。昔人嘗云﹕寧得一把五加﹐不用金玉滿車。寧得一斤地楡﹐不用明目寶珠。信非長生之藥致是稱乎。

卷之二艸部中

芎

鳳翔府芎永康軍芎味辛﹐气溫。升也﹐陽也。無毒。生川蜀名

雀腦芎

者﹐﹝圓實而重﹐狀如雀腦﹐此上口也。﹞用治凡病證俱優﹔產歷陽﹝屬廬州府。﹞名

馬銜芎

者﹐﹝根節大莖細﹐狀如馬銜。﹞含

京芎

關中所種﹐﹝關中古西京多種蒔﹐因而得名。﹞功專療偏頭疼。

臺芎

出臺州﹐﹝屬浙江。﹞只散風去濕﹔

撫芎

出撫郡﹐﹝屬江西。﹞惟開郁寬胸。余產入藥不堪﹐煮湯浴身則可。一名香果﹐嘗載《圓經》。秋采曝漧拯﹐形擇重實潔白。﹝油者勿用。﹞惡黃耆﹑山茱﹑野狼毒﹐畏硝石﹑滑石﹑黃連。反藜蘆﹐使白芷。乃手少陽本經之藥﹐又入手足厥陰二經。堪佐升麻﹐升提气血。

止本經頭痛﹐血虛頭痛之不可遺﹔﹝余經頭痛亦宜用﹐俱各加引經藥。﹞散肝經諸風﹐頭面遊風之不可缺。上行頭目﹐下行血海。通肝經﹐血中之气藥也。治一切血﹐破癥結宿血﹐而養新血及鼻洪吐血溺血﹐婦人血閉無娠﹔治一切气﹐驅心腹結气﹐諸般積气並脇痛痰气疝气﹐中惡卒痛气塊。排膿消瘀長肉﹐兼理外科﹔溫中燥濕散寒﹐專除外感。得牡蠣﹐療頭風眩暈吐逆﹔得細辛﹐治金瘡作痛呻吟。同生地黃酒煎﹐禁崩漏不止﹔用陳艾湯調末﹐試胎孕有無。﹝婦人經斷三四月﹐用此藥服之﹐腹內覺動是孕﹐否則病也。﹞所忌須知﹐單服久服。犯則走散眞气﹐令人暴亡﹔務加他藥佐之﹐中病便已。

蘼蕪

系癇。

﹝謨﹞按﹕芎不宜單服久服﹐犯則走散眞气﹐令人暴亡﹐毋乃因其气味辛溫﹑辛甘發散之過﹐丹溪嘗此示人也。又古一婦人感患頭風﹐服芎半年﹐一旦暴死﹐亦載經注﹐垂戒叮嚀。迹此觀之﹐芎散之禍﹐信弗輕矣。故今明醫﹐每用四物湯治虛怯勞傷﹐減去其芎﹐亦鑑此轍。

柰何鄕落愚民﹐罔明藥性﹐時采土芎煎茶﹐謂啜香美。體气稍實﹐僥幸無虞﹐倘涉虛羸﹐鮮不蒙其禍者。惟婦天命﹐果眞天作孽耶﹖抑自作孽耶﹖

卷之二艸部中

芍藥

芍藥味苦﹑酸﹐气平﹑微寒。气薄味濃﹐可升可降﹐陰中之陽。有小毒。近道俱生﹐淮南獨勝。開花𨿽顏色五品﹐入藥惟赤白二根。山谷花葉單﹐根重實有力﹔家園花葉盛﹐根輕虛無能。反藜蘆﹐惡硝斛。﹝芒硝﹑石斛。﹞畏硝石﹑龜甲﹑小薊﹐使烏藥﹑沒藥﹑雷丸。入手太陰肺經﹐及足太陰脾臟。赤白因異﹐制治亦殊。

赤芍藥

色應南方﹐能瀉能散﹐生用正宜﹔

白芍藥

色應西方﹐能補能收﹐酒炒才妙。﹝若補陰﹐灑浸日曝﹐勿見火。﹞赤利小便去熱﹐消癰腫破積堅﹐主火盛眼疼要藥﹔白和血脈緩中﹐固腠理止瀉痢﹐爲血虛腹痛捷方。已後數條﹐惟熱加黃芩﹐寒加肉桂。與白術同用補脾﹐與參耆同用益气﹐與芎同用瀉肝。凡婦人產後諸病﹐切忌煎嘗﹐因其酸寒﹐恐伐生發之性故也。倘不得已要用﹐桂酒﹝肉桂煎酒。﹞漬炒少加。血虛寒人﹐亦禁莫服。經云﹕冬月減芍藥﹐以避中寒﹐則可徵矣。

﹝謨﹞按﹕芍藥何入手足太陰也﹖蓋酸澀者爲上﹐爲收斂停濕之劑故爾。𨿽主手足太陰﹐終不離於收降之體。又至血海而入九地之下﹐直抵於足厥陰焉。气味酸收﹐又何利小便也﹖蓋腎主大小二便﹐用此益陰滋濕﹐故小便得通。仲景治傷寒每多用者﹐抑非以其主寒熱利小便乎﹖一說﹕芍藥本非通利之藥﹐因其能停諸濕而益津液﹐故小便自利﹐於義亦通。又何謂緩中也﹖蓋損其肝者緩其中﹐卽調血止痛之謂。丹溪云﹕芍藥惟止血虛腹痛﹐然諸痛並宜辛散﹐此僅酸收﹐故致血調﹐血調則痛自止﹐豈非謂緩中耶﹖

卷之二艸部中

黃芩

耀州黃芩潞州黃芩味苦﹐气平﹑大寒。味薄气濃﹐可升可降﹐陰也﹐陰中微陽。無毒。所產尙彭城﹐﹝屬山東。﹞凡用擇深色。剔去內朽﹐刮淨外衣。薄片咀成﹐生炒如式。單惡蔥實﹐勿令同煎。畏丹砂牡丹藜蘆﹐用山茱龍骨引使。枯飄者名

宿芩﹐入手太陰﹐上膈酒炒爲宜﹔堅實者名

子芩﹐入手陽明﹐下焦生用最妙。宿芩瀉肺火﹐消痰利气﹐更除濕熱﹐不畱積於肌表間﹔子芩瀉大腸火﹐養陰退陽﹐又滋化源﹐常充溢於膀胱內。赤痢頻並可止﹐赤眼脹痛能消。得五白術砂仁安胎孕。療鼠同耆蘞赤豆﹐﹝黃耆﹑白蘞﹑赤小豆。﹞治腹疼同濃朴黃連。又煎小淸空膏﹐﹝載丹溪方。﹞單味而淸頭腦。總除諸

卷之二艸部中

黃連

雅州黃連廣州胡黃連宣州黃連味苦﹐气寒。味濃气薄﹐可升可降﹐沈也﹐陰也﹐陰中微陽。無毒。

宣連

出宣城﹐﹝苗收者。﹞

川連

生川省﹐瘦小苗多。﹝帶苗收者。﹞並取類鷹爪連珠﹐日曝待甚漧燥﹐布裹捋﹝音落﹞淨須苗。治諸火邪﹐依各制炒。火在上炒以醇酒﹐火在下炒以童便。實火朴硝﹐虛火釅醋。痰火薑汁﹐伏火﹝火伏下焦者。﹞鹽湯。气滯火同吳茱萸﹐血瘕火拌榦漆末。食積瀉亦可服﹐陳壁土﹝向東者妙。﹞

研炒之。﹝硝茱漆土俱研細﹐調水和炒。﹞肝膽火盛欲驅﹐必求豬膽汁炒。又治赤眼﹐人乳浸蒸。或點或吞﹐立能劫痛。

勝烏附﹐﹝烏頭﹑附子。﹞畏款冬。惡芫菊﹝芫花﹑菊花。﹞玄參﹐忌豬肉冷水。爲使黃芩龍骨﹐入手少陰心經。巴豆遇之﹐其毒卽解。可熬膏煎液﹐任合散爲丸。香連丸廣木香和攙﹐爲腹痛下痢要藥﹔茱連丸吳茱萸佐助﹐乃吞吐酸水神方。如止消渴便多﹐單研蜜爲丸亦效。同枳殼治血痔﹐同當歸治眼瘡。佐桂蜜煎服空心﹐﹝黃連爲君﹐佐官桂少許﹐煎百沸入蜜﹐空心服之。﹞使心腎交於頃刻。鎭肝涼血﹐﹝凡治血﹐防風爲上使﹐黃連爲中使﹐地楡爲癇﹐瀉心除痞病。去婦人陰戶作腫﹐愈小兒食土成疳。消惡瘡惡癰﹐卻濕熱郁熱。又種生羌胡國土﹐因以

胡黃連

爲名。幹如楊柳枯枝﹐折斷一綫煙出。气平寒味尢苦甚﹐心內黑皮略淡黃。惡玄參菊花﹐亦解巴毒﹔忌豬肉誤食﹐令人泄精。療癆熱骨蒸﹐治傷寒咳嗽。溫瘧多熱卽解﹐久痢成疳竟除。補肝膽劫目痛尢靈﹐理腰腎斂陰汗最捷。小兒盜汗潮熱﹐婦人胎蒸虛驚。並宜用之﹐不可缺也。

﹝謨﹞按﹕苦先入心﹐火必就燥。黃連苦燥﹐乃入心經。𨿽云瀉心實﹐瀉脾臟爲子能令母實﹐實則瀉其子也。但久服之﹐反從火化﹐愈覺發熱﹐不知有寒。故其功效惟初病气實熱盛者﹐服之最良﹐而久病气虛發熱﹐服之又反助其火也。

卷之二艸部中

桔梗

潤州薺和州桔梗蜀州薺味辛﹑苦﹐气微溫。味濃气輕﹐陽中陰也﹐有小毒。嵩山﹝注前﹞𨿽盛﹐近道亦多。交秋分後采根﹐噬味苦者入藥。蘆苗去淨﹐泔漬﹝洗米泔漬一宿。﹞焙漧。入手足肺膽二經﹐畏白芨龍眼龍膽。開胸膈除上气壅﹐淸頭目散表寒邪。驅脇下刺疼﹐通鼻中窒塞。咽喉腫痛急覓﹐中惡蠱毒當求。逐肺熱住咳下痰﹐治肺癰排膿養血。

仍消恚怒﹐尢卻怔忡。又與國老﹝甘艸﹞並行﹐同爲舟楫之劑。載諸藥不致下墜﹐引將軍﹝大黃﹞可使上升。解利小兒驚癇﹐開提男子血气。

薺

別種﹐味甘气寒。在處山谷生﹐苗與桔梗似。根甚甘美﹐可亂人參。土人取蒸﹑紮扁以充人參賣者﹐卽此是也。善解諸毒﹐別無所能。蛇虫毒搗敷﹐藥石毒生服。以毒藥與之共處﹐其毒瓦斯自旋消無。野豬被毒箭中傷﹐亦每食此物得出。

卷之二艸部中

栝蔞實

衡州栝蔞栝蔞根名均州栝蔞味苦﹑甘﹐气寒。味濃气薄﹐屬土有水﹐陰也。無毒。春生山野僻處﹐苗系藤蔓引長。葉作叉有毛﹐﹝似甜瓜葉。﹞花淺黃六瓣。﹝似葫蘆花。﹞實結拳大﹐靑漸赤黃。皮黃蒂小正圓者名

栝﹐皮赤蒂粗銳長者名

蔞

。名傳𨿽異﹐證治相同。霜降采收﹐囫圇搗爛。

或蛤蜊粉和﹐﹝擇紫口者﹐研栝蔞一斤﹑蛤粉半斤。﹞或研明礬末攙。﹝栝蔞一斤﹑明礬四兩。﹞各以新瓦貯盛﹐置於風日處所﹐待甚漧燥﹐復研細霜。明礬者號如聖丹﹐用薑汁打糊丸就。﹝生薑湯吞下﹐出何良碧方。﹞蛤蜊者勝眞海粉﹐可多備聽用一年。﹝出諸證辯疑方。﹞並主痰喘咳哮﹐服下神效立獲。取

子

剝殼﹐用仁滲油。﹝重紙包裹磚壓滲之。﹞只一度免人惡心﹐毋多次失藥潤性。畏牛膝漧漆﹐及附子烏頭。惡漧薑﹐使枸杞。味甘補肺捷﹐性潤下气佳。令垢滌郁開﹐故傷寒結胸必用﹔俾火彌痰降﹐凡虛怯癆嗽當求。解消渴生津﹐悅皮膚去皺。下乳汁﹐炒香酒調末服﹔﹝取仁炒香熟爲末﹐酒調一匕﹐覆面臥少時。﹞止諸血﹐並炒入藥煎湯。﹝一切血癥並治。﹞

莖葉

搗汁濃煎﹐中﹝音謁﹞傷暑服效。又

天花粉﹐卽栝蔞根。挖深土得曝漧﹐刮粗皮淨咀片。善潤心中枯渴﹐大降膈上熱痰。腫毒排膿﹐潰瘍長肉。消撲損瘀血﹐除時疾熱狂。驅酒疸去身面黃﹐通月水止小便利。仍治偏疝﹐酒浸微煎。如法服之﹐住痛如劫。﹝先以錦袋包暖陰囊﹐取天花粉五錢以醇酒一碗﹐早晨漬至下午﹐微煎滚﹐於天空下露過一宿﹐次早低凳坐定﹐雙手按膝﹐飲下卽愈﹐如未效再服一劑。﹞造粉調粥日食﹐亦潤枯燥補虛。

卷之二艸部中

貝母

貝母實丹龍睛貝母味辛﹑苦﹐气平﹑微寒﹐無毒。荊襄多生﹐苗莖靑色。葉如大麥葉﹐花類豉子花。近冬采根﹐曝漧聽用。有瓣如聚貝子﹐故人以貝母名。黃白輕松者爲良﹐油黑重硬者勿用。去心咀片﹐入肺行經。消膈上稠痰﹐久咳嗽者立效﹔散心中逆气﹐多愁郁者殊功。仲景治寒實結胸﹐刺小陷胸湯﹐以栝蔞子黃連輔斯作主。﹝因味辛散苦瀉﹐故能下气﹐今方攺用半夏誤也。﹞海藏療產後無乳﹐立三母散﹐用牡蠣知母尊此爲君。﹝煮豬蹄湯調服。﹞足生人面惡瘡﹐燒灰油敷收口。產難胞衣不出﹐研末酒服離懷。時疾黃膽能驅﹐赤眼膚翳堪點。除疝瘕喉痺﹐止消渴熱煩。又

丹龍睛

系獨顆瓣無分拆﹐儻誤煎服﹐令徧身筋不收持。藍汁黃精﹐合飲卽解。

﹝謨﹞按﹕世俗多以半夏有毒﹐棄而不用﹐每取貝母代之。殊不知貝母乃太陰肺經之藥﹐半夏乃太陰脾﹑陽明胃經之藥﹐何得而相代耶﹖且夫咳嗽吐痰﹑虛勞吐血咯血﹑痰中見血﹑咽痛喉閉﹑肺癰肺痿﹑婦人乳難癰疽及諸郁證﹐此皆貝母爲向導也﹐半夏乃爲禁用。若涎者﹐脾之液也。美味膏粱炙大料﹐皆生脾胃濕熱。故涎化稠粘爲痰﹐久則生火﹐痰火上攻﹐故令昏懵不省人事﹐口噤偏廢﹐僵僕蹇澀不語﹐生死旦夕。自非半夏﹑南星曷可治乎﹖若以貝母代之﹐則束手待斃矣。

卷之二艸部中

款冬蕊

款冬蕊味辛﹑甘﹐气溫。陽也。無毒。生常山﹝縣名﹐屬浙江。﹞山谷﹐及上黨﹝注前﹞水傍。葉大成叢似葵﹐花出根下如菊。百艸中惟此罔顧冰雪﹐最先春者也。原呼鉆凍﹐今名款冬。擇未舒嫩蕊采收﹐去向外裹花零殼。甘艸湯浸一宿﹐待幹揉碎才煎。惡硝石﹑皂莢﹑玄參﹐畏麻黃﹑辛夷﹑貝母﹐仍畏四味芩連耆葙。﹝黃芩﹑黃連﹑黃耆﹑靑葙。﹞使杏仁﹐宜紫菀。治肺癰膿血鮏臭﹐止肺咳痰唾稠粘。潤肺瀉火邪﹐下气定喘促。卻心虛驚悸﹐去邪熱驚癇。補劣除煩﹐洗肝明目。又驅久嗽﹐燒煙吸之。

卷之二艸部中

紫菀

紫菀味苦﹑辛﹐气溫。無毒。近道多生﹐眞定﹝郡名﹐屬北眞隸。﹞獨勝。根甚柔細﹐春初采收。水洗淨去頭﹐蜜浸宿焙用。忌雷丸﹑遠志﹐惡瞿麥﹑天雄。畏茵陳蒿﹐使款冬蕊。主咳逆痰喘﹐肺痰吐膿﹔治小兒驚癇﹐寒熱結气。虛勞不足能補﹐蠱毒痿堪驅。仍佐百部款冬﹐研末姜梅湯下。共治久嗽﹐立建神功。﹝款冬蕊各一兩﹐百部五錢爲末﹐每服三錢。生薑烏梅湯送下﹐食後及臨臥時各一服。

女菀

气味同﹐漢中﹝郡名﹐屬陜西。﹞川谷產。

一名白菀﹐惟畏鹵咸。紫菀缺時﹐用此可代。亦主驚癇寒熱气喘﹐又止霍亂瀉痢腸鳴。除肺傷咳勤﹐去膀胱支滿。

卷之二艸部中

馬兜鈴

信州馬兜鈴滁州馬兜鈴味苦﹐气寒。陰中之陽。無毒。山谷俱有﹐野尢多。藤蔓繞樹而生﹐結實如鈴五瓣。去革膜取向裏扁子﹐入藥劑微炒燥爲良。燒煙燻痔癥瘡﹐煎湯劫痰結喘促。去肺熱止咳﹐淸肺气補虛。根名

靑木香﹐亦爲散气藥。

卷之二艸部中

木香

滁州靑木香廣州木香味甘﹑苦﹐气溫。味濃於气﹐降也﹐陰中陽也。無毒出自外番﹐來從閩廣。形如枯骨﹐苦口粘牙。凡欲用之﹐勿見火日。合丸散日際燻幹﹐煎熱湯臨服投末。气劣气不足能補﹐气脹气窒塞能通。和胃气如神﹐行肝气最捷。散滯气於肺上膈﹐破結气於中下焦。驅九種心疼﹐逐積年冷气。藥之佐使﹐亦各不同。破气使檳榔﹐和胃佐姜橘。止霍亂吐瀉﹐嘔逆翻胃﹔除痞癖癥塊﹐臍腹脹疼。安胎健脾﹐誅癰散毒。和黃連治暴痢﹐用火煨實大腸。辟瘟疫邪﹐禦霧露瘴。易老云﹕總調諸气之劑﹐不宜久服之。

﹝謨﹞按﹕王海藏謂《本經》云﹕主气劣气不足。《藥性論》謂﹕安胎健脾﹐是皆補也。

《衍義》謂﹕瀉胸腹窒塞﹐積年冷气。《日華子》謂﹕除痞癖癥塊﹐是皆破也。易老總謂調气之劑﹐不言補﹐不言破﹐諸說不同何也﹖恐與補藥爲佐則補﹐與瀉藥爲佐則瀉﹐故云然也。

卷之二艸部中

大茴香

大茴香茴香子小茴香廣州蒔蘿﹝卽懷香子。﹞味辛﹐气平。無毒。鄕落多生﹐秋月方采。殼有八角﹐子赤藏中。嚼甚香甜﹐鹽酒炒用。入心腎二髒﹐及小腸膀胱。主腎勞疝气﹐小腸弔气攣疼﹔理幹熱香港腳﹐膀胱冷气腫痛。開胃止嘔下食﹐調饌止臭生香。爲諸痿霍亂捷方﹐補命門不足要藥。療惡腫癰毒﹐搗

根葉

汁吞。又

小茴香﹐家園栽種。類蛇牀子﹐色褐輕虛。亦治疝散疼﹐大料﹐增入尢奇。別種

廣州蒔蘿﹐出自閩廣。顆粒似蔓椒開口﹐﹝俗呼蒔蘿椒﹐內有黑子﹐但皮薄色褐不紅耳。﹞气味比茴香更辛。散气除脇肋膨﹐調饌殺魚肉毒。消食

卷之二艸部中

香附子

澧州莎艸﹝卽莎艸根。﹞

味苦﹑甘﹐气微寒。气濃於味﹐陽中陰也。無毒。近道郊野俱生﹐髙州﹝屬廣東﹞出者獨勝。壯如棗核﹐周匝有毛。秋取曝漧﹐忌犯鐵器。預舂熟童便浸透﹐復搗碎砂鍋炒成。若理气疼﹐醋炒尢妙。乃血中气藥﹐凡諸血气方中所必用者也。快气開郁﹐逐瘀調經。除皮膚瘙癢外邪﹐止霍亂吐逆內證。炒黑色禁崩漏下血﹐調醋末敷乳腫成癰。宿食可消﹐泄瀉能固。驅熱長毛髮﹐益气充皮毛。久服利人﹐﹝疏利之劑。﹞亦當解悟。又引血藥至气分而生血﹐故因而稱曰婦人要藥也。

﹝謨﹞按﹕《本經》諸方用逐瘀血調經﹐是下气而推陳也。用治崩漏不止﹐是益气而止血也。

又云﹕引血藥至气分而生血﹐是又能補﹐何如言相背戾﹐用相矛盾耶﹖𨿽然是亦陰生陽長之義爾﹐但《本經》未嘗言補﹐惟下老湯用之﹐言於老人有益﹐意有存焉。蓋於行中兼有補﹐補中兼有行。正如天之所以爲天者﹐健而有常也。

健運不息﹐所以生生無窮﹐卽此理也。

卷之二艸部中

益智

雷州益智子味辛﹐气溫。無毒。嶺南州郡﹐歲歲有生。去殼取仁﹐研碎入藥。主君相二火﹐入脾肺腎經。在四君子則入脾﹐在集香丸則入肺﹐在鳳髓膏則入腎。三經而互用者﹐蓋有子母相關意焉。和中气及脾胃寒邪﹐禁遺精並小便遺溺。止嘔噦而攝涎唾﹐調諸气以安三焦。更治夜多小便﹐入鹽煎服立效。

卷之二艸部中

縮砂蜜

縮砂蜜味辛﹑苦﹐气溫。無毒。產波斯國中﹐及嶺南山澤。苗髙三四尺許﹐類髙良姜苗莖。﹞葉有八九寸長。﹝闊半寸許。﹞開花近根嬌嬈﹐結實成穗連綴。皮緊濃多皺﹐色微赤黃﹔子八漏一團﹐粒如黍米﹐故名縮砂蜜也。秋采陰漧﹐精制如式。先和皮慢火炒熟﹐才去殼取仁研煎。與益智子﹑人參爲使入脾﹐與白檀香﹑豆蔻爲使入肺。黃茯苓爲使入膀胱腎﹐赤白石脂爲使入大小腸。除霍亂﹐止惡心。卻腹痛安胎﹐溫脾胃下气。治虛勞冷瀉並宿食不消﹐止赤白泄痢及休息痢證。總因通行結滯﹐服之悉應如神。起酒味甚香﹐調食饌亦妙。

卷之二艸部中

艸果

艸果味辛﹐气溫。升也﹐陽也。無毒。惟生閩廣﹐八月采收。內子大粒成團﹐外殼緊濃黑皺。凡資入劑﹐取子銼成。气每燻人﹐因最辛烈。夏月造生魚﹐亦多用此釀成。故食饌大料方中﹐必仗以爲君也。消宿食立除脹滿﹐卻邪气且卻冷疼。同縮砂溫中焦﹐佐常山截疫瘧。辟山嵐瘴气﹐止霍亂惡心。

﹝謨﹞按﹕艸果《本經》原未載名﹐今考方書﹐補其遺缺。但辛烈過甚﹐凡合諸藥同煎﹐气獨燻鼻﹐則可知矣。𨿽專消導﹐大耗元陽。老弱虛羸﹐切宜戒之。

卷之二艸部中

肉豆蔻

肉豆蔻味苦﹑辛﹐气溫。無毒。胡國多生﹐嶺南亦產。一名肉果﹐形類彈丸。油色肥實佳﹐麵包煨熟用。所入經絡﹐惟手陽明。療心腹脹疼﹐卒成霍亂者可止﹔理脾胃虛冷﹐不消宿食者能溫。男婦傷暑血痢有功﹐小兒傷乳吐瀉立效。痢疾助之白粥飲﹐吐瀉佐以生薑湯。

卷之二艸部中

白豆蔻

白豆蔻味辛﹐气大溫。味薄气濃﹐陽也。無毒。原出外番﹐今生兩廣。苗類芭蕉最長﹐葉如杜若不凋。開花淺黃﹐結子作朵。生靑熟白﹐七月采收。入手太陰肺經﹐別有淸髙之气。

散胸中冷滯﹐益膈上元陽。溫脾土卻疼﹐退目云去障。止翻胃嘔﹐消積食膨。

卷之二艸部中

艸豆蔻

艸豆蔻味辛﹐气溫。陽也。無毒。交趾﹝國名﹞多生﹐嶺南亦有。苗類杜若梗﹐根似髙良姜。花作穗﹐嫩葉捲之而生﹐葉漸舒﹐花漸出﹐如芙蓉淡紅﹔實結苞﹐至秋成殼而熟﹐秋方老﹐殼方黃﹐似龍眼微銳。外皮有稜﹐﹝如梔子稜。﹞無鱗甲﹔中子連綴﹐﹝赤似白豆蔻多粒。﹞

甚辛香。應時采收﹐曝漧收貯。入劑剝殼取子﹐行經惟胃與脾。去膈下寒﹐止霍亂吐逆﹔驅臍上痛﹐逐客忤邪傷。酒毒萬消﹐口臭卽解。

﹝謨﹞按﹕艸豆蔻用治中脘冷疼﹐鮮有得其眞者﹐市家多以艸仁假代﹐安獲奇功﹖考究《圖經》﹐著明形色俾後醫士過目卽知。匪但可取效病患﹐抑亦不受欺於賣者也。

卷之二艸部中

藿香

藿香收采﹐气甚芬香。市家多攙棉花葉﹑茄葉假充﹐不可不細擇爾。揀去枝梗入劑﹐專治脾肺二經。加烏藥順气散中﹐奏功於肺﹔加黃耆四君子湯內﹐取效在脾。入傷寒方﹐名正气散。理霍亂俾嘔吐止﹐開胃口令飲食增。禁口臭難聞﹐消風水延腫。

卷之二艸部中

髙良姜

儋州髙良姜雷州髙良姜味辛﹑苦﹐气大溫。純陽。無毒。髙良系廣屬郡﹐今志攺名髙州姜。乃地土所生﹐細小而緊。健脾消食﹐下气溫中﹐除胃間冷逆衝心﹐卻霍亂轉筋瀉痢。翻胃嘔食可止﹐腹痛積冷堪驅。結實秋收﹐名

紅豆蔻

。善解酒毒﹐余治同前。

卷之二艸部中

胡椒

胡椒味辛﹑气大溫。屬火有金。無毒。來從南廣﹐出自西戎。蔓生苗莖軟柔﹐長僅寸半﹔發枝條細嫩﹐與葉相齊。子結條中﹐兩兩相對。其葉晨開暮合﹐合則將子裏藏。陰气不沾﹐故甚辛熱。狀如鼠李﹐六月采收。番人呼爲昧履支﹐中國稱曰胡椒子。殺一切魚肉菇蕈之毒﹐調諸般食饌湯飲之需。下气去風痰﹐溫中止霍亂。腸胃冷痢可卻﹐心腹冷痛堪除。

療產後血胡椒靑時摘取。

一云﹕向陽生者爲胡椒﹐向陰生者爲澄茄。化谷食﹐理逆气多效﹔消痰癖﹐止嘔噦殊功。

染傷寒咳噫﹐亦每用之。

山胡椒

所在俱生﹐顏色烏顆粒略大。止痛破滯﹐俗用亦靈。

卷之二艸部中

防風

防風味甘﹑辛﹑气溫。升也﹐陽也。無毒。種生沙苑﹐﹝屬河南。﹞根類蜀葵。秋後采收﹐幹入藥。殺烏頭大毒﹐惡藜蘞芫姜。﹝藜蘆﹑白蘞﹑芫花﹑漧薑。﹞擇堅實脂潤爲良﹐去蘆頭釵股不用。系太陽本經之藥﹐又通行脾胃二經。職居卒伍卑賤之流﹐聽命卽行﹐隨引竟至潤劑也。治風通用﹐散濕亦宜。

身

去身半以上風邪﹐

梢

去身暈頭顱﹐更開目盲無見﹐故云除上焦風邪要藥。倘或誤服﹐反瀉人上焦元气﹐爲害豈淺淺哉﹗

花

止痛骨節間﹐亦治風效﹔

子

消穀胃脘內﹐又調食香。

葉

收采煎湯﹐主風熱汗出。

卷之二艸部中

防己

興化軍防己黔州防己味辛﹑苦﹐气平﹑寒。陰也。無毒。多生漢中府﹐﹝屬陜西。﹞通行十二經。畏萆殺雄黃毒﹐惡細辛宜使殷。狀與木通近似﹐气吹亦貫兩頭。賣家因難得眞﹐多采似者假代。殊不知气味大異﹐無益有傷。

凡覓拯﹐甚宜細審。種因根苗各治﹐名分漢木兩呼﹐

漢防己

是根﹐破之紋作車輻解﹐黃實馨香﹔

木防己

是苗﹐皮皺上有丁足子﹐靑白虛軟。宗此辯認﹐庶不差訛。

並刮淨粗皮﹐才咀成薄片。漢者主水气﹐名載君行﹔﹝音杭。﹞木香理風邪﹐職僉使列。

故云﹕腰以下至足﹐濕熱腫痛腳痛﹐及利大小二便﹐退膀胱積熱﹐消癰散腫﹐非用漢者不能成功。若療肺气喘嗽﹑膈間支滿﹐並除中風攣急﹑風寒濕瘧熱邪﹐此又全仗木者以取效也。

﹝謨﹞按﹕東垣云﹕防己性苦﹐寒﹐純陰。能瀉血中濕熱﹐通血中滯塞。補陰泄陽﹐助秋冬﹑瀉春夏之藥也。譬諸於人﹐則險而健者類之。夫險健者﹐每每幸災樂禍﹐遇有風塵之警﹐必竟借爲亂階。然而見善亦喜﹐見惡亦怒。如善用之﹐可使禦敵凶暴之人﹐衝突險固之地﹐亦不爲無益者也。故凡瞑眩之藥﹐聖人安得因之而便廢耶﹗亦必存之以待善用。

今夫防己聞其臭則可惡﹐下咽則令身心煩亂﹐飲食減少﹐藥之瞑眩﹐誠爲拇拙。至於通行十二經﹐以去濕熱壅塞腫疼﹐反治下注香港腳﹐除膀胱積熱而庇其基﹐則非此不可﹐誠爲行經之仙藥也。然在人善用而不錯爾。復有不可用者數端﹐今悉舉陳使知警省。如飲食勞倦﹑陰虛內熱﹑元气﹑穀气已虧之病﹐而以防己瀉去大便﹐則重亡其血﹐此不可用一也﹔如大渴引飲﹐是熱在下焦气分﹐宜滲瀉之﹐其防己乃下焦血藥﹐此不可用二也﹔如外感風寒﹐邪傳肺經﹐气分濕熱而小便黃赤﹐甚至不通﹐此上焦气病﹐禁用血藥﹐此不可用三也﹔若人久病﹐津液不行﹐上焦虛渴﹐宜補以人參﹑葛根之甘溫﹐倘用苦寒之劑﹐則促危亡﹐此不可用四也。仍不止如此﹐但上焦濕熱者皆不可用。若系下焦濕熱流入十二經﹐以至二陰不通﹐必須審用可也。學人宜並覽之。

卷之二艸部中

紫蘇

紫蘇簡紫蘇味辛﹐气微溫。無毒。各園圃俱栽﹐葉背面並紫。气味香竄者甚美﹐五月端午日采幹。

發表解肌﹐療傷風寒甚捷﹔開胃下食﹐治作脹滿易差。香港腳兼除﹐口臭亦辟。

梗

下諸气略緩﹐體稍虛者用宜。

子

研驅痰﹐降气定喘。潤心肺﹐止咳逆﹐消五膈﹐破癥堅。利大小二便﹐卻霍亂嘔吐。

卷之二艸部中

荊芥

荊芥名假蘇。夏末采收﹐陰漧待用。須取花實成穗﹐能淸頭目上行。發表能解利諸邪﹐通血脈傳送五臟。下瘀血除濕痺﹐破結聚散瘡痍。搗和醋﹐敷風腫疔瘡﹔研調酒﹐理中風彊直。仍治產後血暈﹐杵末攙入童便。

卷之二艸部中

白芷

白芷味辛﹐气溫。气味俱輕﹐升也﹐陽也。無毒。所在俱生﹐吳地尢勝。气甚香竄﹐又名芳香。根收處暑蛀無﹐﹝是日收﹐則不蛀。﹞色選黃澤效速。惡旋覆﹐使當歸。通行手足陽明二經﹐又爲太陰經之引使也。乃本經頭痛中風寒熱解利之要藥﹐亦女人漏下赤白血閉陰腫之仙丹。﹝宜炒黑用。﹞作面脂去面瘢﹐散目癢止目淚。去肺經風寒﹐治風通用﹔療心腹血痛﹐止痛多宜。外散乳癰背疽﹐內托腸風痔。排膿消毒﹐長肉生肌。一切瘡瘍﹐並用調治。

與細辛辛夷作料﹐治久患鼻塞如神。葉名

蒿麻﹐道家常采煎湯浴體﹐能殺屍虫。

卷之二艸部中

細辛

細辛味大辛﹐气溫。气濃於味﹐升也﹐陽也。無毒。山澤多產﹐華陰﹝縣名﹐屬陜西。﹞獨良。葉類馬蹄﹐莖如麥蒿。其根甚細﹐其味甚辛。藥中惟采根煎﹐故因名曰細辛也。賣者多以杜蘅假代﹐殊不知气𨿽小異﹐入口吐人﹐不可不細擇耳﹗反藜蘆﹐忌生菜。畏滑石硝石﹐惡野狼茱﹝野狼毒﹑山茱萸。﹞黃耆。𨿽手少陰引經﹐乃足少陰本藥。或用獨滑爲使﹐或佐曾靑棗根。止本經頭痛如神﹐治諸風濕痺立效。安五臟尢益肝膽﹐溫陰經旋去內寒。利竅通精﹐淸痰下气。得歸芍牡本芎芷甘艸﹐﹝當歸﹑芍藥﹑牡丹皮﹑本﹑芎﹑白芷﹑甘艸。﹞療婦人血閉神方﹔得決明魚膽羊肝﹐﹝石決明﹑靑魚膽﹑靑羊肝。﹞止風淚目疼劫劑。寒邪發在裏之表﹐合麻附三味煎湯。﹝麻黃﹑附子﹑細辛湯載仲景方。﹞口臭及齒腫疼﹐煮濃汁熱含﹔冷吐過半錢單服﹐令气塞命傾。

卷之二艸部中

麻黃

茂州麻黃同州麻黃味甘﹑辛﹐气溫。气味俱薄﹐輕淸而浮﹐升也﹐陽也。無毒。靑州彭城﹝並屬山東。﹞

俱生﹐榮陽中牟﹝並屬河南。﹞

獨勝。惡細辛石葦﹐宜陳久年深。凡欲用之﹐須依法制去根節﹔單煮數沸﹐傾上沫用火焙漧。

任合丸散煎湯﹐方不令人煩悶。以濃朴爲使﹐入手足四經。手太陰經本經之藥﹐陽明經榮衛之藥﹐而又入足太陽經﹑手少陰經也。發汗解表﹐治冬月正傷寒如神﹔驅風散邪﹐理春初眞溫疫果勝。泄衛實消黑斑赤疹﹐去榮寒除身熱頭疼。

春末溫瘧勿加﹐夏秋寒疫切禁。因時已變﹐溫熱難抵。劑之輕揚﹐仍破積聚癥堅﹐更劫咳逆痿痺。山嵐瘴气﹐亦可禦之。

若蜜炒煎湯﹐主小兒瘡。

患者多服﹐恐致亡陽。止汗固虛﹐

根節

是妙。

﹝謨﹞按﹕東垣云﹕麻黃治衛實﹐桂枝治衛虛。𨿽俱治太陽之經﹐其實榮衛藥也。肺主衛﹐心主榮。麻黃爲手太陰之劑﹐桂枝爲手少陰之劑。故冬月傷寒﹑傷風咳嗽者﹐用麻黃﹑桂枝﹐卽湯液之源也。然麻黃又爲在地之陰﹐陰當下行﹐何謂發汗而升上﹖經云﹕味之薄者﹐陰中之陽。麻黃屬陰﹐气味俱薄﹐薄則陰中有陽可知矣﹐安得不爲輕揚之劑升上而發汗乎﹖但入手太陰經﹐終亦不能離少陰之本體也。

卷之二艸部中

葛根

成州葛根海州葛根成藤蔓旋長。春初發葉﹐秋後采根。入土深者力洪﹐去皮用之效速。殺野葛巴豆百毒﹐入胃足陽明行經。療傷寒發表解肌﹐治肺燥生津止渴。解酒毒卒中﹐卻溫瘧往來。散外瘡疹止疼﹐提中胃气除熱。

花

消酒不醉。

殼

治痢實腸。

生根汁

乃大寒﹐專理天行時病。止熱毒吐衄﹐去熱燥消渴。

婦人熱悶能蘇﹐小兒熱痞堪卻。

葛粉

甘冷﹐醉後宜食。除煩熱利大便﹐壓丹石解鳩鳥毒。

葉

敷金瘡搗爛。

蔓

祛喉痺燒灰。

卷之二艸部中

威靈仙

石州威靈仙寧化軍威靈仙艸而生﹐莖方數葉相對。花開淺碧﹐根甚密稠。冬月采根蔭幹﹐日選丙丁戊己。去蘆酒洗﹐忌茗麵湯。消膈中久積痰涎﹐除腹內癖气塊。散爪甲皮膚風中癢痛﹐利腰膝踝濕滲冷疼。蓋性好走﹐能通行十二經﹐爲諸風濕冷痛要藥也。仍驅癥瘕﹐尢療折傷。虛者切禁用之﹐多服疏人眞气。

卷之二艸部中

秦艽

石州秦艽寧化軍秦艽味苦﹑辛﹐气平微溫。可升可降﹐陰中陽也。無毒。出甘松龍洞及河陜諸州。長大黃白色爲優﹐新好羅紋者尢妙。用菖蒲爲使﹐入太陽手經。養血榮筋﹐除風痺肢節俱痛﹐通便利水。散黃膽徧體如金﹐除頭風解酒毒。止腸風下血﹐去骨蒸傳屍。

卷之二艸部中

本

寧化本荊州本味辛﹑苦﹐气溫。气濃味薄﹐升也﹐陽也﹐無毒。多產河東﹐亦生杭郡。春采根曝﹐三十日成。因其根上苗下﹐狀與禾相同﹐故以本爲名爾。惡茹﹐畏靑葙。气力狀雄﹐風濕通用。止頭痛巓頂上﹐散寒邪巨陽經。得白芷作面脂﹐同木香辟霧露。

實

以

鬼卿

爲譽﹐主風流入四肢。

卷之二艸部中

薄荷

薄荷味辛﹑苦﹐气溫。气味俱薄﹐浮而升﹐陽也。無毒。又名雞蘇﹐各處俱種。姑蘇龍腦者第一﹐﹝龍腦地名﹐在蘇州府﹐儒學前此處種者﹐气甚香竄﹐因而得名﹐古方有龍腦雞蘇丸﹐卽此是也。﹞五月端午日采幹。與薤作相宜﹐和蜜炒餞益妙。入手厥陰包絡﹐及手太陰肺經。下气令脹滿消彌﹐發汗俾關節通利。淸六陽會首﹐驅諸熱生風。退骨蒸解勞乏﹐善引藥入榮衛。乃因性喜上升﹐小兒風涎尢爲要藥。新病瘥者忌服﹐恐致虛汗亡陽。貓誤食之﹐卽時昏醉﹐蓋亦物相感爾。

卷之二艸部中

香薷

香薷﹝音柔﹞味辛﹐气微溫﹐無毒。三伏堪爲菜蔬﹐兩京亦每栽種。入藥拯病﹐隨處可收。

大葉者種優﹐陳年者效捷。主霍亂中脘絞痛﹐治傷暑小便澀難。散水腫有徹上徹下之功﹐肺得之淸化行熱自下也。去口臭有撥濁回淸之妙﹐脾得之郁火降气不上焉。解熱除煩﹐調中溫胃。又有一種名

石香薷﹐延生臨水附崖﹐葉細辛香彌甚。今多采此﹐拯治亦佳。

卷之二艸部中

萎蕤女萎

滁州萎蕤舒州女萎味甘﹐气平。無毒。泰山山谷多生﹐滁州舒州俱有。葉長而狹﹐表白裏靑﹐莖漧黃精相同﹐彊直似竹有節。故一名玉竹﹐又名地節﹐咸取象也。根大如指﹐一二尺長。色黃多須﹐甘美可啖。開靑花春末﹐結圓實夏初。入劑采根﹐竹刀刮淨﹐蜜水浸宿﹐文火烘漧。

勿誤取鉤吻黃精﹐﹝二物俱似萎蕤﹐但萎蕤節上有毛﹑莖斑﹐葉尖處有小黃點爲異。﹞須仔細辧認眞假。考古方多用﹐畏鹵咸勿加。益气補中﹐潤肺除熱。主心腹結气﹐虛熱濕毒。治腰腳冷痛﹐天行熱狂。止爛雙眸﹐逐風淫四末。澤容顏去面黑﹐調气血令體康彊。又種

女萎﹐辛溫﹐气味與萎蕤全別。似白蘞蔓生﹐開白花結細子。在荊襄每名曰蔓地楚﹐今人常謬以爲白頭翁。采得蔭幹﹐去頭上白蕊﹐銼成細片﹐拌豆淋酒蒸。從巳至申﹐方取曝用。主霍亂腸鳴泄痢﹐灑淅風寒﹔理遊气上下無常﹐癲癇寒熱。消食驅積﹐出汗散邪。

﹝謨﹞按﹕萎蕤《本經》與女萎同條。考其諸注﹐有指一物二名﹐有謂自是二物。又後女萎與前女萎同名﹐亦云功用並同。信非二物﹐疑乃剩出一條也。但考陳氏所注﹐謂古方用者﹐又似差殊。胡洽治時气洞泄下有女萎丸﹐治傷寒冷下結腸丸亦有女萎。治虛勞小黃耆酒云﹕下痢者加女萎。詳此數方所用﹐乃後加圈女萎﹐緣其性溫﹐主霍亂泄痢故也。又茵芋酒用女萎﹐主賊風手足枯痺﹐四肢拘攣。女萎膏治身體斑剝﹐乃似前與萎蕤同條女萎﹐緣其主風淫四末﹐及去黑澤容顏。故陳藏器亦謂更非二物。是不然﹐況此女萎性平﹑味甘﹐後條女萎性溫﹑味辛。性味旣殊﹐功用又別﹐安得爲一物乎﹖又續命鱉甲湯治傷寒七八日不解﹐鱉甲湯治腳弱並用萎蕤。又萎蕤飲﹐主風熱項急痛﹐四肢骨肉煩熱。萎蕤丸﹐主風虛熱發卽頭痛﹐乃似前與女萎同條萎蕤﹐緣其主虛熱濕毒故也。三者主治旣殊﹐則非一物明矣。又云﹕萎蕤一名地節﹐極似偏精﹐疑卽靑粘﹐昔華佗所服漆葉靑粘散是此也。然世無復能辧者﹐未敢爲言﹐姑著之﹐以俟明達折衷爾。

卷之二艸部中

耳實

耳實味苦﹑甘﹐气溫。葉苦﹑辛﹐微寒。有小毒。本生蜀川﹐今發各處。一名蒼耳實。

小刺多﹐羊過卽粘綴毛中﹐故又名之曰羊負來也。秋采微炒入藥﹐最忌豬肉﹑米泔。散疥癬細瘡徧身瘙癢者立效﹐驅風濕周痺四肢攣急者殊功。止頭痛善通頂門﹐追風毒任在骨髓。殺疳虫濕﹐主惡肉死肌。益气開聰明﹐彊志暖腰膝。亦堪久服﹐明目輕身。

根葉

逢端午收藏﹐辟惡入病家無畏。汁攙小便同飲﹐去疔腫如神。按舌下流涎﹐治目黃好睡。若被犬咬﹐急服彌佳。痔發肛門﹐煎湯燻妙。

卷之二艸部中

天名精

天名精味甘﹑辛﹐气寒。無毒。各處江湖俱生﹐平原川澤尢盛。與薄荷同狀﹐逢夏秋抽條。花開紫白相兼﹐葉似菘菜而小。《本經》別款地菘﹐卽此是也。五月采曝﹐一種數名。辛味似姜﹐有麥句姜之號﹔香气如蘭﹐有蟾蜍蘭之稱。仍謂蝦蟆藍﹐因藍狀頗類。又呼天蔓菁﹐爲蔓菁略同。《別說》載名天門精﹐《爾雅》載名豕首。昔劉燼曾拔塞剖獐而蹶起﹐﹝晉劉燼射一獐﹐剖除臟腑﹐拔此艸塞腹內﹐獐蹶而起。燼怪﹐而去艸便倒﹐如此三度。﹞

後世復相傳云活鹿艸﹐亦名劉燼艸。名之疊出如許之多﹐苟弗考詳﹐寧無疑惑。單用垣衣爲使﹐專療折傷金瘡。拔腫毒惡疔﹐下瘀血血瘕。利小便以逐積水﹐除結熱而止渴煩。追小虫﹐去濕痺。亦堪久服﹐而老輕身。

﹝謨﹞按﹕一種數名者甚多﹐名各有因者誠少。此名疊出﹐咸載所因。但旣稱活獐之功﹐當亦著濟人之效。歷考古傳方劑並無用之﹐各省明醫絕無識者。有用之藥﹐不得濟用當時﹐徒列多名。正所謂𨿽多﹐亦奚以爲也。

卷之二艸部中

防葵

防葵味甘﹑辛﹑苦﹐气寒。無毒。一云有小毒。不生他郡﹐惟產襄陽﹝屬荊廣。﹞一本三莖﹐一莖三葉。中抽大漧﹐花開幹端。﹝色白如蔥﹐幹開花。﹞葉類葵﹐葉色靑。根若防風香竄﹐故因名防葵也。三月三日﹐采根曝漧。﹝最易蛀損﹐須時曝之。﹞依時入水能浮﹐切勿誤用野狼毒。﹝二根形頗相類﹐但防葵根浮水﹐野狼毒根沈水﹐略少異耳。善惡大差﹐用宜謹愼。﹞

藥劑修合﹐制法須知。甘艸湯浸﹐成塊一宵﹐黃精汁拌﹐咀片炒燥。主膀胱熱結﹐尿溺不通﹔治鬼瘧癲癇﹐驚邪狂走。疝瘕腸泄堪理﹐小腹支滿能驅。彊志除腎邪﹐益气堅筋骨。血气癅大如碗﹐摩醋塗上卽消。中火者不可服之﹐令恍惚如見鬼狀。

卷之二艸部中

蛇牀子

蛇牀子味苦﹑辛﹑甘﹐气平。無毒。在處田野俱產﹐揚州襄州獨勝。春生苗葉成叢﹐靑碎仿佛蒿狀。開白花細綴百餘一窠﹐﹝四五月開。﹞結黃子輕虛粒如黍米。近秋收采﹐背日蔭幹。所惡之藥有三﹕牡丹﹑巴豆﹑貝母。入藥取仁炒用﹐浴湯帶殼生煎。治婦人陰戶腫疼﹐溫暖子髒﹔療男子陰囊濕癢﹐堅舉尿莖。斂陰汗卻癲癇﹐掃瘡瘍利關節。主腰胯腫痛﹐祛手足痺頑。大風身癢難當﹐作湯洗愈﹔產後陰脫不起﹐絹袋熨收。婦人無娠﹐最宜久服。

卷之二艸部中

艸龍膽

信陽軍艸龍膽襄州艸龍膽味苦﹑澀﹐气大寒。气味俱輕﹐陰也。無毒。山野俱有﹐苗髙尺餘。葉類龍葵略尖﹐根同牛膝甚苦﹐故因名艸龍膽也。須近冬月方采其根﹐甘艸湯浸一宵﹐漉出曝漧待用。仗貫眾爲使﹐惡防葵地黃。止泄痢去腸中小虫﹐卻驚癇益肝膽二气。胃中伏熱及時行溫熱能除﹐下焦濕腫並酒疸黃腫堪退。療客忤喑气﹐治癰腫口瘡。敵驚癇﹐殺虫毒。酒浸爲柴胡轉佐﹐上行治眼目赤疼。肉必加﹐翳障通用。空腹勿服﹐令人溺遺。

卷之二艸部中

澤瀉

澤瀉味甘﹑酸﹐气寒。气味俱濃﹐沈而降﹐陰也﹐陰中微陽。無毒。淮北𨿽生﹐不可入藥。漢中所出﹐方可拯。蓋因形大而長﹐尾有兩歧爲異耳。但易蛀朽﹐須密收藏。制宗雷公﹐酒浸曝用。畏海蛤﹑文蛤二藥﹐入太陽﹑少陽足經。君五苓散中﹐因其功長於行濕﹔佐八味丸內﹐引桂附等歸就腎經。去陰汗大利小便﹐瀉伏水微養新水。故經云﹕除濕止渴聖藥﹐通淋利水仙丹。久服輕身﹐多服昏目。

葉

狀水髒﹐通血脈﹐行乳汁催生﹔

實

主風痺﹐除濕邪﹐彊陰气益腎。服久無子﹐惟面生光。

﹝謨﹞按﹕澤瀉多服𨿽則昏目﹐暴服亦能明目。其義何也﹖蓋味鹹能瀉伏水﹐則胞中畱久陳積之物由之而去也。瀉伏水﹐去畱垢﹐故明目﹔小便利﹐腎气虛﹐故昏目。二者不可不知。

卷之二艸部中

瞿麥

瞿麥味苦﹑辛﹐气寒。降也﹐陽中微陰﹐無毒。生泰山川谷﹐今處處有之。結實與麥同形﹐故因名曰瞿麥。立秋收采﹐風際陰漧。惡螵蛸﹐使牡。﹝艸﹑牡丹。﹞利小便君主可用﹐決癰腫佐使堪爲。去目翳逐胎﹐下閉血出刺。

卷之二艸部中

通艸

通艸味甘﹑淡﹐气平。味薄﹐降也﹐陽也﹐陽中陰也。無毒。產江淮山谷﹐如指大藤莖。

正月采收﹐蔭幹入藥。因孔節相貫﹐吹口气卽通﹐故此得名。去皮咀片﹐瀉小腸火郁不散﹐非他藥可倫﹔利膀胱水閉不行﹐與琥珀相等。消癰疽作腫﹐療脾疸嗜眠。解煩噦﹐開耳聾﹐出音聲﹐通鼻塞。行經下乳﹐催產墮胎。

實

結如小木瓜﹐名曰燕腹﹔﹝白瓤黑核。﹞亦能治翻胃證﹐除熱三焦。

根

治項下癭癅﹐多取絞汁頓服。又種心空有瓠﹐與燈艸同﹔乃

通脫木

立名﹐憑揉碎用。潔白輕虛可愛﹐女工每剪飾花。利水使陰竅通和﹐退腫令癃閉舒泰。更﹝謨﹞按﹕通艸﹑通脫木﹐經云﹕行水專利小腸﹐且多他証之治。旣爲良藥﹐當勿傳訛。

柰何時醫每以通艸認作別條木通﹐以通脫木反呼名曰通艸。致使市家眞僞混賣﹐誤人甚多。殊不知本艸立名﹐各有意寓。通脫木因瓠中藏脫木得之﹐名竟直述。通艸藤莖不甚長大﹐故以艸稱。木通系俗指葡萄藤莖﹐且大且長﹐特加木字。總曰通者孔竅悉同﹐行水利腸固並建效﹐其治他證﹐𨿽百木通不能及一通艸矣。齊驅並駕﹐安得謂乎﹖況木通栽多家園﹐皮薄堅確﹐實名葡萄。通艸產自山谷﹐皮濃軟柔﹐實名燕腹。通脫本輕虛潔白﹐皮木脫除。

三者內似外殊﹐極易分別﹐名正言順﹐何得悖違﹖只緣堅信耳聞﹐不復詳考經意。錯亂顚倒﹐莫覺其非。醫誤猶閒﹐病誤深可憫也。

卷之二艸部中

玄參

玄參味苦﹑鹹﹐气微寒。無毒。春生深谷﹐莖方葉似芝麻﹔﹝又如槐柳細長。﹞秋取旁根﹐﹝正根勿用。﹞初白幹旋紫黑。鼻聞微臭﹐咀片忌銅。誤犯餌之﹐噎喉喪目。古人深戒﹐吳載醫通。﹝郡《韓氏醫通》。﹞惡耆棗姜茱﹐﹝黃耆﹑大棗﹑生薑﹑山茱。﹞反藜蘆一味。可爲君藥﹐惟走腎經。彊陰益精﹐補腎明目。治傷寒身熱支滿﹐忽忽如不知人。療溫瘧寒熱往來﹐灑灑時常發顫。除女人產乳餘疾﹐驅男子骨蒸傳屍。逐腸內血瘕堅癥﹐散頸下痰核癰腫。蓋此乃樞機之劑﹐管領諸气﹐上下整肅而不致濁。治空中氤氳之气﹐散無根浮游之火﹐惟此爲最也。

卷之二艸部中

沙參

沙參味苦﹑甘﹑气微寒。無毒。江淮俱多﹐冤句﹝注前。﹞尢妙。叢生崖壁上﹐苗髙二尺餘。

葉類枸杞有叉丫﹐根若葵根而筋大。近夏花開白色﹐瓣瓣有白粘膠。《圖經》嘗云﹐此爲小異。秋後采根曝用﹐中正白實者佳。反藜蘆﹐惡防己﹐乃足厥陰本經藥也。治諸毒排膿消腫﹐安五臟益肺補肝。止疝气絞疼﹐散浮風瘙癢。除邪熱﹐去驚煩。易老用代人參﹐形實不同。

蓋取味之苦甘﹐瀉中兼補﹐略相類爾。

卷之二艸部中

丹參

丹參味苦﹐气微寒。無毒。山谷有﹐在處多﹐莖方稜﹐長尺餘。靑色葉相對﹔似薄荷有毛。花紅紫復開﹐根粗長冬采。畏寒水﹝石也﹐﹞反藜蘆。專調經脈勻﹐善理骨節痛。生新血去惡血﹐落死胎安生胎﹐破積聚癥堅﹐止血崩帶下﹐腳痺軟能健﹐眼赤腫可消。散癭贅惡瘡﹐。排膿生肉。辟精魅鬼祟﹐養正驅邪。更治腸鳴幽幽﹐滚下如走水狀。

卷之二艸部中

靑葙子

靑葙子味苦﹐气平﹐微寒。無毒。園圃俱有﹐江淮獨多。莖直似蒿靑紅﹐葉大如柳柔軟。花上紅下白﹐形類雞冠﹔﹝卽野雞冠花純白者勝。﹞子黑扁而光﹐粒同莧實。六月收取﹐多治眼科。去肝臟熱毒上衝﹐靑盲翳腫﹔除心經火邪暴發﹐赤障昏花。堅筋骨鎭肝﹐益腦髓聰耳於下部。止金瘡去血﹐塞鼻衄來紅。

﹝謨﹞按﹕《本經》款內載曰﹕子名艸決明﹐意謂功專治眼﹐特假別名以美之﹐非眞爲決明子也。若以爲然﹐則原揭諸簡端﹐何不直書而但曰靑葙子乎﹖正猶沙參一名知母﹐龍眼一名益智﹐名同而實異也。且別條所載決明子藥﹐粒狀稍大﹐主治尢優。世醫弗明﹐或偏執一﹐不免得此失彼﹐大辜藥味之能矣。幸而此曰艸決明﹐彼曰決明子。兩名𨿽一﹐上下字差略﹐此分別不同﹐讀者不可不識也。

卷之二艸部中

木賊

木賊味甘﹑微苦。無毒。苗長尺餘﹐寸寸有節。產自秦隴諸郡﹐色靑淩冬不凋。夏將莖收﹐手掏節淨。憑煎湯液﹐任合散丸。益肝膽﹐退目翳暴生。消積塊﹐止月經久滴。極易發汗﹐大能疏邪。得麝香﹑牛角﹐治休息痢證﹔得芎歸﹑餘糧石﹐治赤白崩中。得桑耳槐鵝﹐療腸風下血。得槐子枳殼﹐療痔來紅。

卷之二艸部中

惡實

惡實﹝卽牛蒡子﹞味辛﹑苦﹐气平。無毒。原產鄧州﹐﹝屬河南。﹞今生各處。葉如茵芋﹐葉長大﹔實似葡萄﹐核褐黃。殼類粟稗﹐小而多刺。鼠過之則綴惹不落﹐故又名曰鼠粘子也。

秋後采取﹐制宜酒蒸。止牙齒蝕疼﹐散面目浮腫。退風熱咽喉不利﹐及腰膝風凝﹔驅風濕癮疹盈肌﹐並瘡瘍毒盛。生吞一粒﹐卽出瘡頭。明目補中﹐潤肺散气。

卷之二艸部中

敗醬

敗醬味苦﹑鹹﹐气平﹐微寒。無毒。俗呼苦菜﹐多生深谷中。入劑用之﹐夏初收采。因似敗豆醬气﹐故以敗醬爲名。入足少陰腎經﹐及手厥陰包絡。除腫癰排膿散血﹐破癰結催產落胎。去疽痔疥瘙﹐卻毒風痿痺。鼻洪吐血能止﹐腹痛疑血可推。

卷之二艸部中

白薇

白薇味苦﹑鹹﹐气平﹐大寒。無毒。近道處處俱生﹐根類牛膝短小。三月三日﹐收采陰漧。惡黃耆﹑大黃﹑漧薑﹐及漧漆﹑山茱﹑大棗。主中風身熱支滿﹐忽忽人事不知。療溫瘧寒熱酸疼﹐洗洗有時發作。狂惑鬼邪堪卻﹐傷中淋露可除。利气益精﹐下水滲濕。

卷之二艸部中

白前

成州白前舒州白前味甘﹑辛﹐气微溫。無毒。出江浙蜀川﹐生洲渚砂磧。葉如柳樹葉﹐苗似芫花苗。根粗長與牛膝頗同﹐但堅脆﹝音翠﹞而柔軟鮮有。凡資入藥﹐秋後采根。甘艸湯浸一宵﹐折去傍須焙用。咳嗽上气能降﹐胸脇逆气堪驅。气壅膈﹐倒睡不得者殊功﹔气沖喉﹐呼吸欲絕者立效。仍治气塞咽嗌﹐時作水雞聲鳴。故古人气嗽方中﹐每每用之不遺﹐亦以其善主一切气也。又能保定肺气﹐溫藥佐使尢奇。

﹝謨﹞按﹕白薇﹑白前﹐近道俱有。苗莖根葉﹐形色頗同。倘誤采收﹐殺人頃刻﹐必辧認的實﹐方入藥拯。白前似牛膝﹐粗長堅脆易斷。白薇似牛膝﹐短小柔軟能彎。仍噬汁味相參﹐庶不失於差誤。此醫家大關鍵﹐匪特一藥爲然。凡相類者﹐俱不可不細察爾。

卷之二艸部中

白鮮

白鮮味苦﹑鹹﹐气寒。無毒。山谷俱有﹐苗莖尺餘。﹝嫩可作茹。﹞葉梢白似槐葉尢繁﹐花淡紫﹝四月開。﹞如蜀葵略小。根與蔓菁仿佛﹐心實皮色白黃。二月采根取皮﹐差晚則虛惡也。因作羊羴气息﹐故俗加羊字呼名。﹝俗呼爲白羊鮮。﹞惡桔梗﹑螵蛸及茯苓﹑萆。療徧身黃膽濕痺﹐手足不能屈伸。治一切癩毒風瘡﹐眉髮因而脫落。消女人陰腫或產後余疼﹐止小兒驚癇並淋瀝咳逆。時熱發狂﹐飲水多多﹐煎服尢宜。葛洪治鼠有膿﹐熬白鮮皮膏﹐吐出立愈﹔李兵部理肺嗽不已﹐制白鮮皮湯﹐飲下卽差。

卷之二艸部中

薇銜

薇銜味苦﹐气平﹐微寒。無毒。《素問》名曰麋銜﹐南人謂之吳風艸也。根莖赤黑﹐花開淺黃。葉叢生似茺蔚有毛﹐種兩般分大小各喚。大者名大吳風艸﹐小者名小吳風艸。麋鹿有疾﹐銜此艸差。《素問》之名﹐又因此出。產漢中川谷及冤句邯鄲。﹝屬陜西。﹞秋采莖葉蔭幹﹐須得秦皮爲使。主風淫濕痺致歷節酸疼﹐療吐瀉驚癇及鼠癰腫。卻熱除痿蹙﹐逐水消暴癥。婦人服之﹐絕產無子。

﹝謨﹞按﹕《神農經》中藥之靈者﹐不計千百﹐何獨麋銜﹑矢醴並著《素問》擅名﹖滑氏《讀鈔》亦嘗論及﹐乃曰矢醴﹑麋銜治人疾也。豈誠二藥果有過乎諸藥之能﹐以致喋喋贊美之如是耶﹗蓋緣上古之人俗尙質朴﹐人所病者﹐多中實邪。二藥專攻﹐正與相對﹐用每輒效﹐故錄其名。中古以來﹐咸溺酒色﹐病之著體﹐虛損居多﹐藥宜補調﹐難行攻擊。由是雞矢淬酒﹐無復下咽。麋銜之名﹐絕不聞耳。正孟子所謂彼一時﹐此一時故也。不然利前之藥﹐豈有不利於後乎﹖

卷之二艸部中

庵子

子味苦﹐气微寒﹑微溫。無毒。苗如蒿艾﹐處處叢生。十月采實蔭幹﹐荊實薏苡爲使。江南人家亦多種此﹐以辟蛇也。消食明目﹐益气輕身。主女人經澀不通﹐扶男子陽痿不舉。消水气作脹﹐散瘀血成癰。打撲折傷﹐風寒濕痺。腰膝重痛﹐骨節酸疼。多服獲效全安﹐久服延年不老。

卷之二艸部中

狗脊

狗脊味苦﹑甘﹐气平﹐微溫。無毒。深谷多生﹐在處俱有。根采類金毛狗脊﹐故假爲名﹔酒蒸須從巳至申﹐才咀入劑。惡敗醬﹐使萆。治腰背彊疼﹐關機緩急。理腳膝軟弱﹐筋骨損傷﹐女子傷中欠調﹐老人失溺不節﹐周痺寒濕﹐並可醫痊。

卷之二艸部中

茵陳蒿

寬寧府茵陳蒿絳州茵陳蒿味苦﹑辛﹐气平﹐微寒。陰中微陽。無毒。隨處俱產﹐泰山者良。葉細靑蒿𨿽同﹐葉背白色卻異。秋後葉落﹐莖梗不凋。至春復發舊枝﹐故因名茵陳蒿也。所行經絡﹐惟足太陽。專治疸證發黃﹐入劑使爲君主。佐梔子﹑附子﹐分陽熱﹑陰寒。陽黃熱多﹐有濕有燥。濕黃加梔子大黃湯服﹐燥黃加梔子橘皮湯煎。如苗澇則濕黃﹐苗旱則燥黃。濕則瀉之﹐燥則潤之意也。陰黃寒多﹐只有一證﹐須加附子﹐共劑成功。解傷寒大熱﹐仍除退瘴瘧。風熱悉逐﹐行滯止痛﹐寬膈化痰。久服輕身﹐益气耐老。

卷之二艸部中

艸蒿

艸蒿角蒿靑蒿白蒿﹝卽靑蒿。﹞味苦﹐气寒。無毒。山谷川澤﹐隨處有生。葉實根莖並堪入藥﹐春夏采用莖葉爲宜。入童便熬膏﹐退骨蒸勞熱。生搗爛絞汁﹐卻心痛熱黃。息肉腫癰﹐燒灰淋濃湯點﹔泄痢鬼气﹐研末調米飲吞。秋冬用之﹐取根與實。實須炒過﹐根乃咀成。愈風疹疥瘙﹐止虛煩盜汗。開胃明目﹐辟邪殺虫。

白蒿

卽蓬蒿別名﹐﹝似靑蒿而葉粗﹐上有白毛錯澀。﹞

補功﹔

邪蒿

似靑蒿細軟﹐利腸胃﹐通血脈﹐續不足有功。

牡蒿

葉瘡。

蒿

比小薊略殊﹐下气破血。

茼蒿

與黃菊近似﹐安心養脾。又

馬先蒿﹐類茺蔚葉。俗呼虎麻茺蔚﹐﹝謨﹞按﹕諺云﹕三月茵陳四月蒿﹐人每誦之。只疑兩藥一種﹐因分老嫩而異名也。殊不知葉𨿽近似﹐種卻不同。

艸蒿葉背面俱靑﹐且結花實﹔茵陳葉面靑背白﹐花實全無。況遇寒冬不凋﹐至春復舊榦上發葉﹐因幹陳老﹐故名茵陳。艸蒿莖幹俱凋﹐至三月可采﹐產新苗者四月才成。是指采從先後爲云﹐非以苗分老嫩爲說也。

卷之二艸部中

茅根

澶州茅根鼎州茅根味甘﹐气寒。無毒。曠野平原﹐無處不產。本爲蓋屋艸﹐俗呼過山龍。收采法去衣皮﹐掏斷忌犯鐵器。甘美可啖﹐斷殼甚良。下淋利小便﹐通閉逐瘀血。除客熱在腸胃﹐止吐衄因勞傷。解渴堅筋﹐補中益气。

苗

破血且下水腫﹐

花

止血仍金瘡。又有

茅

鍼﹐一名茅筍鼻洪。腫毒未潰服之﹐一鍼便潰一孔。

屋茅

陳久﹐酒浸煎濃。吐衄血來﹐服亦卽止。

爛茅

﹝老屋上及蓋墻者。﹞

得醬汁和研﹐斑瘡蠶咬瘡可敷。屋四角茅收﹐治鼻洪尢驗。取茅屋滴澑水飲﹐殺雲母石毒須知。又種菅﹝音姦﹞花﹐甘溫無毒。亦止吐衄﹐可貼炙瘡。

卷之二艸部中

仙茅

戎州仙茅寧江府仙茅味辛﹐气溫。有毒。西域多有﹐蜀浙亦生。葉靑似茅﹐故此爲譽。其根獨莖而直﹐旁附細根﹔內肉黃白多涎﹐外皮粗褐。二月八月采根曝漧。梵語呼阿輪幹陀﹐南人呼婆羅門蜜。咀禁鐵器﹐制浸米泔。去赤汁毒出無防﹐忌兩般牛肉牛乳。主心腹冷气不能食﹐療腰足攣痺不能行。丈夫虛損勞傷﹐老人失溺無子。益肌膚﹐明耳目。助陽道﹐長精神。久久服之﹐通神彊記。傳云﹕十斤乳石不及一斤仙茅﹐亦表其功力爾。誤服中毒舌脹者﹐急飲大黃朴硝數杯﹐仍以末摻舌間﹐遂旋愈也。

卷之二艸部中

甘蕉根

芭蕉花甘蕉根味甘﹐气大寒。無毒。種類不一﹐地產亦殊。川蜀者作花﹐大萼堪觀﹔﹝捲葉中抽漧作花﹐初生大萼﹐如倒垂菡萏。﹞閩廣者結實﹐極美可啖。他處𨿽有﹐花實俱無。近歲都下往往種之﹐並系芭蕉莖葉頗同﹐實非其一種也。此指有子者爲是﹐須待立秋後采根。絞汁服﹐主天行狂熱悶煩﹑誤服金石燥渴﹑產後脹悶﹐奇效悉臻﹔搗爛敷﹐去小兒赤遊丹毒﹑大人發背癰疽﹑風疹頭瘡﹐神功立應。

蕉油

在於皮內﹐竹筒插入吸來。﹝如取漆法。﹞

煩渴飲差﹐須髮塗黑。暗風癇悶暈欲倒﹐急飲下一吐便蘇。

子

生靑﹑熟黃﹐可曝漧﹐寄遠北地﹐以熟取仁﹐潤心肺生津﹐通血脈塡髓。

芭蕉根

性𨿽相類﹐醫方內不載拯。但吸其油﹐亦能黑髮。

卷之二艸部中

景天

景天味苦﹑酸﹐气平。無毒﹐一云有小毒。人家園亭﹐多以盆植。莖葉堅濃﹐隨插隨生。

俗名掛壁靑﹐謂無土養不瘁。又名愼火艸﹐因治火瘡立差。煎湯浴小兒熱刺痱瘡﹐搗爛敷小兒赤遊丹毒。金瘡蠱毒兼療﹐風驚熱燥總醫。

花

香細淺紅﹐帶赤白能止。

卷之二艸部中

徐長卿

徐長卿味辛﹐气溫。無毒。淄齊淮間俱有﹐卑濕川澤皆生。春暖茂榮﹐冬寒枯槁。葉如柳葉兩兩相當﹐根類細辛扁扁短小。气嗅亦似﹐三月采收。粗杵以少蜜拌勻﹐磁甑蒸三伏曝用。去蠱毒疫疾﹐殺鬼物精邪。溫瘧祛﹐惡气逐。久服彊悍﹐輕身延年。

卷之二艸部中

黃藥根

黃藥黃藥根味苦﹐气平。無毒﹐藤生三四尺髙﹐莖根與小桑類。萬州﹝屬廣東。﹞者緊重﹐他處者輕虛。十月采根﹐外科多用。主咽喉痺塞及諸惡腫毒瘡疽﹐治蛇犬咬傷並馬走心肺積熱。

生搗取汁﹐亦含亦塗。

子

肉味酸﹐消癭甚捷。收須浸酒﹐日飲數杯。見效卽停﹐不爾項縮。

卷之二艸部中

石龍

石龍味苦﹐气寒﹑微溫。無毒。生長山谷濕地﹐九節多味者良。又名龍須﹐織席堪用采莖日曝﹐九月采根蔭幹。

通小便不利熱淋﹐除內傷不足虛痞。殺鬼疰惡毒﹐去尿管澀疼。潤皮毛槁枯﹐卻心腹邪气。

久服延壽﹐明目輕身。

敗席煎湯﹐治淋亦效。

卷之二艸部中

石龍芮

石龍芮味苦﹐气平。無毒。𨿽生川澤﹐惟出益州。﹝屬四州。﹞一叢數莖﹐一莖三葉。葉芮芮短小多缺﹐子綴綴色黃味辛。

﹝如葶藶。﹞又云﹕有兩種類。水生者葉光澤子圓﹐陸生者葉有毛子銳。入藥劑內﹐水生者佳。二月八月采皮﹐五月五日收子。以大戟爲使﹐畏蛇蛻吳茱。平胃气欠和﹐胃熱作滿﹔補陰气不足﹐莖冷失精。風寒濕痺齊驅﹐心腹邪利關節﹐悅澤皮膚。久服明目輕身﹐令人結孕育子。其陸生者﹐天灸另名。取少葉揉系臂上﹐一宵作大泡﹐狀如火赤。善惡懸隔﹐不可不知。

卷之二艸部中

絡石

絡石味苦﹐气溫﹐微寒。無毒。陰山峻壁﹐隨處有之。多包絡石上﹐或蔓延木上。莖節著處卽生根須。葉圓淩冬常靑﹐花白結子略黑。與薜荔﹑木連﹑地錦﹑石血等同一類焉。人家亭圃石山﹐亦每種植飾。采莖葉入藥﹐擇附石爲良。畏貝母﹑菖莆﹐使牡丹﹑杜仲。喉閉不通欲絕﹐水煎湯下立蘇﹔背癰腫延開﹐蜜和汁服卽效。堅筋骨彊健腰足﹐利關節潤澤容顏。去風熱死肌﹐解口舌漧燥。蛇毒心悶﹐堪散刀斧。瘡口可封﹐久服輕身。通神明目﹐延年耐老。

薜荔

𨿽同絡石﹐莖葉粗大如藤。治背癰將葉采收﹐煎酒飲下利卽愈。

木連

味苦﹐湯﹐或收浸酒。初服壯陽祛病﹐久服耐老延年。

藤汁

取之﹐堪敷風毒。掃白癜風疹﹐除疥癬瘍。

子

生大類蓮房﹐一年一熟﹔

房

劈內多白汁﹐久漸黑凝。破血甚良﹐依時收采。子亦入藥﹐並載《圖經》。

地錦

味甘﹐葉如鴨掌。藤蔓著地﹐隨節有根。

亦緣木石沿長﹐每耐寒凍不瘁。煎湯浸酒﹐破血止疼。祛產後血凝﹐逐腹中血瘕。又種

石血﹐亦以血攻。狀與絡石相同﹐但葉尖而半赤。

卷之三艸部下

附子

大附子天雄形味辛﹑甘﹐气溫﹑大熱。浮也﹐陽中之陽也。有大毒。系烏頭傍出﹐故附子僉名。皮黑體圓底平﹐山芋狀相仿佛。畏人參﹑黃耆﹑甘艸﹐並黑豆﹑烏韭﹑防風。惡蜈蚣﹐使地膽。種蒔川蜀﹐﹝蜀人春每種蒔。﹞冬月收采者汁全﹔頂擇正圓﹐一兩一枚者力大。制宗陶氏槌法﹐以刀去淨皮臍。先將薑汁鹽水各半甌﹐入砂鍋緊煮七沸﹔次用甘艸黃連各半兩﹐加童便緩薄銼。仍文火復炒﹐庶劣性盡除。气因浮中有沈﹐功專走而不守。凡和羣藥﹐可使通行諸經﹐以爲四肢厥逆﹐去五臟沈寒。噤閉牙關﹐末納鵝管吹入﹔紅突丁毒﹐末調釅發腫﹐醋汁攪末敷患間。漏瘡銼片如錢﹑封子不能補下焦陽虛﹐故八味丸加桂附﹐乃補腎經之陽﹔六味丸去桂附﹐蓋補腎經陰也。丹溪謂﹕加爲少陰向導﹐恐非是。﹞

君術附湯內﹐散寒濕溫脾。

陰經直中眞寒﹐姜附湯煎可禦。此須生用﹐不在制拘。助甘緩參耆成功﹐健潤滯地黃建效。

內傷熱甚﹐速入勿疑。﹝此藥治外感證﹐非徧身表涼﹐四肢厥者﹐不可僭用。經云﹕壯火食气故也。治內傷證﹐縱身表熱甚而气虛脈細者﹐正宜經云﹕溫能除大熱是也。﹞俗醫不知﹑誤爲補劑。日相習用﹐寧不殺人。孕婦忌煎﹐墮胎甚速。

立春生者﹐乃謂

烏頭

。因有腦類烏鳥頭顱﹐竟假名爲醫家呼喚。气味制度﹐俱附同。《本經》云﹕春采爲烏頭﹐冬采爲附子。又云﹕附子頂圓正﹐爲頭頂歪斜。宗此別之﹐庶弗差謬。忌豉汁﹐惡藜蘆。

反半夏﹑栝蔞﹐曁貝母﹑芨蘞。﹝白芨﹑白蘞。﹞遠志爲使﹐諸經通行。理風痺﹐卻風痰﹐散寒邪﹐除寒痛。破滯气積聚﹐去心下痞堅。亦能墮胎﹐孕婦切忌。煎膏名

射罔

須識﹐敷箭射禽獸卽亡。倘誤中人﹐甘艸急嚼。藍靑萍艸﹐亦可解之。烏喙﹝音諱﹞兩岐﹐﹝頂上兩岐相合。﹞狀如牛角。喙者乃鳥之口﹐因類亦假爲名。一應俱同艸。主風濕陰囊瘙癢﹑止寒熱歷節掣疼。亦墮妊娠﹐更消癰腫。

天雄

亦系一種﹐其體略細而長。气味相同﹐制度弗異。惡腐婢使亦遠志﹐忌豉汁制須漧薑。專補上焦陽虛﹐善治一切風气。驅寒濕痺緩急拘攣﹐卻頭面風往來疼痛。助武勇力作不倦﹐消結積身輕健行。

調血脈益精﹐墮胎孕通竅。

側子

狀如棗核﹐又從附子旁生。畏惡無差﹐但宜生用。理香港腳驗﹐散風疹良。掃鼠惡瘡﹐劫冷气濕痺。如前墮孕﹑女科當知。呲穗亦一名﹐

木鱉子

者是。令人喪目﹐藥中忌之。

﹝謨﹞按﹕附子﹑烏頭﹑烏喙﹑天雄﹑側子﹑射罔﹑木鱉子七名﹐實出一種﹐但治各有不同。

今尊《會編》﹐附其總論﹕天雄長而尖者﹐其气親上﹐故曰非天雄不能補上焦陽虛。附子圓而矮者﹐其气親下﹐故曰非附子不能補下焦陽虛。烏頭原生苗腦﹐形如烏鳥之頭﹐得母之气﹑守而不移﹐居乎中者也。側子散生傍側﹐體無定在。其气輕揚﹐宜其發四肢克皮毛﹐爲治風疹之神妙也。烏喙兩岐相合﹐形如鳥嘴。其气鋒銳﹐宜其通經絡利關節﹐尋蹊達徑而直抵病所也。煎爲射罔﹐禽獸中之卽死。非气之鋒銳捷利者﹐能如是乎﹖又有所謂木鱉子﹐乃雄﹑喙﹑烏﹑附﹑側中有呲穗者。其形摧殘﹐其气消索。譬如疲癃生理殘障之人﹐百無一能﹐徒爲世累﹐且又令人喪目﹐宜其不入藥用也。

四卷木部中有此同名﹐專入外科之用。

卷之三艸部下

天南星

江寧府天南星滁州天南星味苦﹑辛﹑气平。可升可降﹐陰中陽也。有毒。下澤極多﹐在處俱有。苗類荷梗直起﹐髙僅尺餘﹔葉如葉杪生﹐兩岐相抱。花若蛇頭黃色﹐子結作總鮮紅。根比芋猶圓﹐肌細膩且白。《本經》載虎掌艸卽此﹐後人以天南星攺稱。亦與鬼相侔﹐每逢冬月間誤采。殊不知莖斑花紫﹐根極大肌粗﹔南星莖靑花黃﹐根略小肌細。炮之易裂﹐得此才眞。

制須多泡生薑湯﹐﹝七八次佳。﹞或研塡入牯牛膽。﹝蠟月黑牯牛膽一个﹐用南星研末﹐取汁拌勻﹐塡入內。﹞風漧過年成塊﹐銼碎復炒拯。方書謂之牛膽南星﹐卽此是也。﹝倉卒不能得此﹐依前姜湯泡﹐或火炮﹐並殺毒堪用﹐但性猶烈也。﹞乃上行治肺經本藥﹐欲下行資黃柏引之。畏生漧薑﹐及黑附子。散跌撲卽凝瘀血﹐墜中風不語稠痰。利胸膈下气墮胎﹐破堅積誅癰消腫。水摩箍蛇虫咬毒﹐醋調貼破腦傷風。癅突額顱﹐麝加敷愈。﹝先用小鍼十數枚作一把﹐癅上微刺通竅﹐用新南星醋摩﹐加麝少許﹐日用二次﹐任如碗大半月全消。﹞

卷之三艸部下

半夏

半夏﹝一名守田﹞味辛﹑微苦﹐气平﹐生寒熟溫。沈而降﹐陰中陽也。有毒。山谷川澤﹐處處有之。苗起一莖﹐莖端三葉。根名半夏﹐八月采收。反烏頭﹐惡皂莢﹐畏雄黃﹑生薑﹑漧薑﹑秦皮﹑龜甲﹐忌羊肉﹑羊血﹑海藻﹑飴糖。使宜射漧柴胡﹐經入足膽脾胃。久藏入藥﹐同沸湯制七次。仍加姜制﹐才可投瓶。若研末攙少枯礬﹐﹝每泡過半夏四兩﹐入枯礬一兩共研。﹞拌薑汁捏作小餅。諸葉包裹﹐風際陰漧﹐此又名

半夏曲

也。片則刀峻﹐曲則力柔。總主諸痰﹐驗證佐助。火痰黑﹐老痰膠﹐加芩﹑連﹑栝樓﹑海粉﹔寒痰淸﹐濕痰白﹐入姜﹑附﹑蒼術﹑陳皮。風痰卒中昏迷﹐皂角﹑天南星和﹕痰核延生腫突﹐竹瀝﹑白芥子攙。劫痰厥頭疼﹐止痰飲脇痛。散逆气﹐除嘔惡﹐開結气﹐發音聲。脾瀉兼驅﹐心汗且斂。蓋脾惡濕﹐半夏專能燥濕勝水故爾。孕婦忌用﹐恐墮胎元。如不得已用之﹐復加薑汁炒過。消渴並諸血證尢禁莫加﹐因燥反助火邪﹐眞陰愈被熬害﹐津枯血耗﹐危殆日侵﹐不得不預防也。

生半夏

消癰腫﹐成顆者摩水﹐敷蠍子螫人﹐塗上卽愈。婦人產後暈絕﹐爲丸塞兩鼻中﹐能頃刻回蘇。

此扁鵲捷法。

﹝謨﹞按﹕《內經》云﹕腎主五液﹐化爲五濕。自入爲唾﹐入肝爲淚﹐入心爲汗﹐入脾爲痰﹐入肺爲涕。丹溪又云﹕有痰曰嗽﹐無痰曰咳﹐因嗽而動脾之濕也。半夏惟入脾以瀉痰之標﹐不能入腎以瀉痰之本。然咳無形﹐嗽有形。無形則潤﹐有形則燥﹐所以爲流濕潤燥之劑也。又小柴胡湯中加之﹐以治傷寒寒熱。半助柴胡以主惡寒﹐半助黃芩而能去熱﹐及往來寒熱皆用之﹐有各半之意﹐故因而名曰半夏云。《本經》別以守田目之者﹐蓋緣夏半前後﹐人多耘蒔在田﹐斯又指名而生意也。

第二卷

貝母款後﹝謨﹞按﹕宜參看。

卷之三艸部下

京三稜

淄州京三稜邢州京三稜味苦﹑辛﹐气平。陰中之陽。無毒。生荊襄陂澤﹐近霜降采根。狀若鯽魚﹐黃白體重者美﹕麵包火炮﹐加醋復炒過靈。色白屬在气邊﹐專破血中之气。故消癥瘕血塊證﹐兼驅積聚气滯疼。虛者忌煎﹐恐損眞气。仍有三種﹐亦附其名。

黑三稜

色若烏梅輕松﹐去皮雞爪屈曲﹐根上生根。

石三稜

色黃體重﹐堅硬如石。總消積气﹐主治相同。

卷之三艸部下

蓬莪術

端州蓬莪術溫州蓬莪術味苦﹑辛﹐气溫。無毒。多產廣南諸州﹐或生江浙田野。子如榦椹﹐葉似荷。莖錢大略髙﹐根類姜成塊。茂生根底相對﹐似卵大小不常。九月采收﹐依前炮制。色黑屬在血分﹐气中之血。專驅破癖﹐止心疼﹐通月經﹐消瘀血。治霍亂積聚﹐理惡疰邪傷。入气藥仍發諸香﹐在女科眞爲要劑。丸求速效﹐摩酒單嘗。

卷之三艸部下

骨碎補

海州骨碎補舒州骨碎補味苦﹐气溫。無毒。陰濕山谷﹐生長最多。根著樹石上有毛﹐葉附兩小葉相對。﹝每一大葉邊附小葉﹐槎牙兩兩相對。﹞不結花實﹐至冬漧黃。入藥采根﹐刮去毛用。補骨節傷碎﹐療風血積疼。破血有功﹐止血亦效。本名曰故孫姜﹐唐明皇以其主折傷甚驗﹐故易名骨碎補也。

卷之三艸部下

牡丹

牡丹味辛﹑苦﹐气寒。陰中微陽。無毒。多生漢中巴郡﹐花開品色異常。富貴表先賢贊揚﹐賞玩爲當世貴重。凡資治療﹐惟采根皮。家園花千層﹐根气發奪無力﹔山谷花單瓣﹐根性完具有神。

赤

專利多﹐

白

兼補最。入劑之際﹐不可不知。今世多取桔梗皮代充﹐或采五加皮雜賣。乖謬殊甚﹐選擇宜精。經入足腎少陰﹐及手厥陰包絡。忌葫蒜﹐畏菟絲。涼骨蒸不遺﹐止吐衄必用。除癥堅瘀血畱捨於腸胃中﹐散冷熱血气攻作於生產後。仍主神志不足﹐更調經水欠勻。治風癇定搐止驚﹐療癰腫排膿住痛。

﹝謨﹞按﹕牡牝乃天地稱﹐牡則爲羣花首。花爲陰成實﹐葉爲陽發生。丹系赤色象離﹐陰中之地骨皮治有汗骨蒸﹐牡丹皮治無汗骨蒸。蓋有見於此爾。《本經》又云足﹐手少陰也﹔志不足﹐足少陰也。張仲景八味丸用者﹐又非主於斯乎。

卷之三艸部下

大小薊

大小薊味甘﹑苦﹐气溫。一雲气涼。無毒。𨿽系兩種﹐气味不殊。隨處田野俱生﹐北平﹝今順天﹞出者力勝。蓋薊門以薊取名﹐則可徵矣。凡資治療﹐用須采根。

大薊

髙三四尺餘﹐葉多靑刺而皺。花開如髻﹐赤若紅藍﹐北人因之﹐呼爲千鍼艸也。破血捷﹐消腫奇。吐衄唾咯立除﹐沃漏崩中卽止。去蜘蛛蠍子咬毒﹐平突痛甚癰疽。並搗爛絞濃汁半甌﹐攙童便或醇酒飲下。

小薊

魚髙尺許﹐花亦如前﹐但葉略差﹐有刺不皺。僅理血疾﹐不治外科。

卷之三艸部下

劉寄奴艸

劉寄奴艸味苦﹐气溫。無毒。山側道傍﹐春暖卽產。凡用入藥﹐隨時采收。下气止心腹急痛﹐下血卻產後餘疾。消腫癰毒﹐滅湯火熱瘡。

子

研泡熱水下咽﹐腸瀉無度者卽已。

原因劉裕小名寄奴﹐用此以治金瘡獲效﹐竟指名曰劉寄奴艸也。

卷之三艸部下

紅藍花

紅藍花味辛﹑甘﹑苦﹐气溫。陰中之陽。無毒。各鄕俱蒔﹐五月旋收。因葉似藍﹐故此爲譽。堪染顏色﹐可作胭脂。欲畱日曝漧﹐入藥手揉碎。惟入血分﹐專治女科。下胎死腹中﹐爲未生聖藥。療口噤血暈﹐誠已產仙丹。多用則破血通經﹐酒煮方妙﹔少用則入心養血﹐水煎卻宜。喉痺噎塞不通﹐搗取

生汁

旋咽。天行痘瘡難出﹐研細子末酒吞。

苗

搗敷遊毒殊功﹐

胭脂

滴聹耳立效。

卷之三艸部下

延胡索

延胡索﹝卽玄胡索﹞味辛﹑苦﹐气溫。無毒。來自安東﹐﹝縣名﹐屬南直隸。﹞生從奚國。因避宋諱﹐攺玄爲延。形類半夏色黃﹐用須炒過咀片。專入太陰脾肺﹐一云又走肝經。調月水气滯血凝﹐止產後血衝備暈。跌撲下血﹑淋露崩中﹐心腹卒疼﹑小腹脹痛﹐並治之而卽效也。

卷之三艸部下

郁金

郁金味苦﹐气寒。純陰。屬土與金﹐有水。無毒。色赤兼黃﹐生蜀地者勝﹔體圓有節﹐類蟬肚者眞。倘或入藥難求﹐采山茶花可代。﹝燒灰存性﹐研細調服。﹞涼心經下气﹐消陽毒生肌。禁尿血﹐除血淋﹐兼驅血气作痛﹔破惡血﹐止吐血﹐仍散積血歸經。因性輕揚上行﹐又治郁遏殊效。名由此得﹐曾載《本經》。

卷之三艸部下

姜黃

宜州姜黃澧州姜黃味辛﹐气溫。無毒。《圖經》云﹕是經種三年已上老姜也。多生江廣﹐﹝江西﹑湖廣。﹞

亦產蜀川。色此郁金甚黃﹐形較郁金稍大。論主治功力﹐又烈過郁金。破血立通﹐下气最捷。主心服結气﹐並疰忤積气作膨﹔治產血攻心﹐及撲損瘀血爲痛。更消癰腫﹐仍通月經。

﹝謨﹞按﹕郁金﹑姜黃兩藥﹐實不同種。郁金味苦寒﹐色赤﹐類蟬肚圓尖。姜黃味辛溫﹐色黃﹐似姜瓜圓大。郁金最少﹐姜黃常多。今市家惟取多者欺人﹐謂原本一物﹐指大者爲姜黃﹐小者爲郁金。則世間之物﹐俱各大小不齊﹐何嘗因其異形而便異其名也﹖此但可與不智者道爾。若果爲是﹐則郁金亦易得者﹐又何必以山茶花代耶﹖

卷之三艸部下

艾葉

艾葉味苦﹐气生寒熟溫。陰中之陽。無毒。各處田野有﹐以復道者爲佳﹔初春布地生﹐與艸蒿狀頗類。但葉背白﹐風動微香。每端午朝﹐天明多采。或懸戶資禳疫癘﹐或藏家防治病邪。煎服宜新鮮﹐气則上達﹔炙火宜陳久﹐气仍下行。揉碎入四物湯﹐安胎漏腹痛﹔搗汁攙四生飲﹐止吐衄唾紅。艾附丸﹝同香附末醋糊丸﹐﹞開鬱結﹐調月經﹐溫暖子宮﹐使孕早結。

姜艾丸﹝同榦薑末蜜丸。﹞驅冷气﹐去惡气﹐免證久纏。和研細雄黃﹐燻下部疰濕痺及疥癬神效﹔和蠟片訶子﹐燻痢後寒熱急痛並帶漏殊功。作炷灸諸經穴不差﹐鑿竅撥風濕毒尢驗。

實

取入藥﹐令人有娠。助水髒壯陽﹐暖腰膝明目。又

九牛艸﹐產均州山。﹝屬湖廣。﹞葉圓長背白有芒﹐莖獨植髙二尺許。气香似艾﹐采亦端陽。治諸般風勞﹐止徧身疼痛。

﹝謨﹞按﹕艾葉﹐《本經》及諸注釋悉云﹕生於田野﹐類蒿復道者爲佳﹐未嘗以州土拘也。世俗反指此爲野艾﹐至賤視之。端午節臨﹐僅采懸戶﹐辟疫而已。其治病癥﹐徧求蘄州所產獨莖﹑圓葉﹑背白﹑有芒者﹐稱爲艾之精英。倘有收藏﹐不吝價買。彼處仕宦﹐亦每采此。兩京送人﹐重紙包封﹐以示珍貴。名益傳遠﹐四方盡聞。今以形狀考之﹐九牛艸者卽此。人多不識﹐並以艾呼。經注明云﹕气𨿽艾香﹐實非艾種。醫用作炷﹐以灸風濕痺疼﹑癆熱積聚。嘗獲效者﹐亦因辛竄可以通利關竅而已。謂之全勝眞艾﹐未必能然。大抵人之常情﹐貴遠賤近。泥於習俗﹐膠固不移。縱有《本經》之文﹐諸家之注﹐何嘗著一目視﹐以爲眞僞之別耶﹖噫﹗可勝嘆哉﹗可勝嘆哉﹗

卷之三艸部下

地楡

江寧府地楡衡州地楡味苦﹑甘﹑酸﹐气微寒﹐气味俱薄。陰中陽也。無毒。山谷俱有生長﹐八月采根曝漧。惡麥門冬﹐宜人頭髮。𨿽理血病﹐惟治下焦。止婦人帶下崩中﹐及月經不斷﹔卻小兒疳熱瀉痢﹐驅積瘀時行。止痔來紅﹐禁腸風下血。散乳﹐愈金瘡。因性沈寒﹐故諸血熱者可用。倘若虛寒水瀉冷痢﹐切宜忌之。

第一卷

五加皮款後﹐﹝謨﹞按﹕宜參看。

卷之三艸部下

紫艸

紫艸味苦﹐气寒。無毒。人家園圃﹐多有種栽。三月采根﹐可煎染紫。凡資入藥﹐去根取茸。益气補中﹐通竅利水。治目黃成疸﹐療腹滿作疼。合膏敷疥癬瘡瘍﹐單煮托豌豆瘡疹。

卷之三艸部下

茜艸

茜艸茜根味苦﹐气寒。陰中微陽。無毒。多產郊原﹐一名地血。苗牽長蔓延艸上﹐根紫色收采春初。煎汁可染絳紅﹐入藥勿犯銅鐵。療中多蠱毒﹐吐下血如爛肝﹔治跌久損傷﹐凝積血成瘀塊。虛熱崩漏不止﹐勞傷吐衄時來﹔女子經滯不行﹐婦人產後血暈。凡諸血證﹐並建奇功。除乳結爲癰﹐理體黃成疸。

卷之三艸部下

馬鞭艸

馬鞭艸味甘﹑苦﹐气微寒。有小毒。江淮州郡多﹐村墟陌路有。苗葉類菊﹐又若野狼牙。髙二三尺莖圓﹐抽四五穗花紫。﹝春開細碎紫色﹐秋復再花。﹞穗較鞭鞘不異﹐故以馬鞭爲名。

主下部瘡並金瘡積血作疼﹐研末敷妙﹔﹝曾治楊梅瘡﹐用此煎湯﹐先燻後洗﹐湯气才到便覺爽快﹐候溫洗之﹐痛腫隨減。﹞通女人月水及血气成癥結瘕﹐生搗煎良。﹝醇酒煎服。﹞去小腹卒痛難當﹐禁久瘧發熱不斷。絞腸痧卽效﹐纏喉痺極靈。殺諸般疰虫﹐消五種痞塊。

卷之三艸部下

夏枯艸

夏枯艸味苦﹑辛﹐气寒。無毒。曠野平原﹐隨處俱有。葉類旋覆﹐花似丹參。冬至後發生﹐夏至時枯瘁﹐故謂夏枯艸也。四月收采﹐洗淨陰漧。凡用拯﹐王瓜爲使。破癥堅癅結气﹐散瘰鼠頭瘡。寒熱堪驅﹐濕痺兼卻。

﹝謨﹞按﹕夏枯艸稟純陽之气﹐得陰气卽枯﹐故逢夏至梗枯也。丹溪有言﹕善補養厥陰血脈之功﹐能治肝虛目疼﹑冷淚不止﹑羞明怕日﹑久視昏花。用夏枯艸五錢﹑香附子一兩﹐研細爲散﹐茶調下咽﹐服之誠有神功。惜乎﹗《本經》未之及也。

卷之三艸部下

百部

百部味甘﹑苦﹐气微溫。又云﹕微寒。無毒。一云﹕有小毒。隨處生長﹐用惟取根。劈開去心﹐酒浸火炒。主肺熱上气﹐止年久咳嗽急求﹔治傳屍骨蒸﹐殺寸白蛔虫須用。又專治虱﹐亦可去疳。燒湯洗牛馬身虱不生﹐燒煙燻樹木蛀虫卽死。人家燒燼﹐盡逐蠓蠅。

卷之三艸部下

百合

滁州百合成州百合味甘﹐气平。無毒。洲渚山野俱生﹐花開紅白二種。根如葫蒜﹐小瓣多層。人因美之﹐稱名百合。

白花

者﹐養髒益志﹐﹐定膽安心。逐驚悸狂叫之邪﹐消浮腫痞滿之气。止徧身痛﹐利大小便。辟鬼气﹐除時疫咳逆﹔殺蠱毒﹐治外科癰疽。乳癰喉痺殊功﹐發背搭肩立效。又張仲景治傷寒壞後﹐已成百合病證﹐用此治之﹐固此名同﹐然未識有何義也。蒸食能補中益气﹐作面可代糧過荒。

赤花

者﹐僅治外科﹐不理他病。凡采待用﹐務必分畱。

卷之三艸部下

前胡

前胡味苦﹐气微寒。無毒。山谷多產﹐秋月采根。色白兼黃﹐气香甚竄。凡用入藥﹐須日曝漧。畏藜蘆﹐惡皂莢。以半夏爲使﹐去痰實如神。胸脇中痞滿立除﹐心腹內結气卽逐。治傷寒寒熱﹐又推陳致新。消風止頭疼﹐保嬰利疳气。

卷之三艸部下

旋覆花

旋覆花味鹹﹑甘﹐气溫。無毒。一云冷利。有小毒。叢生深谷中﹐又名金沸艸。顏色深黃如菊﹐人又呼金錢花。七月采收﹐曝漧入藥。治頭風明目﹐逐水濕通便。去心滿噫气痞堅﹐兼除。倘病者稍涉虛羸﹐防損气不宜多服。

葉

理金瘡止血﹐

根

主風濕續筋。

卷之三艸部下

大黃

大黃味苦﹐气大寒。味極濃。陰中之陰﹐降也。無毒。形同牛舌﹐產自蜀川。必得重實錦紋﹐勿用輕松朽黑。使黃芩一味﹐入陽明二經。欲使上行﹐須資酒制。酒浸達巓頂上﹐酒洗至胃脘中。並載舟楫﹝桔梗﹞少停﹐仍緩國老﹝甘艸﹞不墜。有斯佐助﹐才去病邪。如欲下行﹐務分緩速。欲速生使﹐投滚湯一泡便吞﹔欲緩熟宜﹐同諸藥久煎方服。入劑多寡﹐看人實虛。蓋性惟沈不浮﹐故用直走莫守。調中化食﹐霎時水谷利通﹔推陳致新﹐頃刻腸胃蕩滌。

奪土郁﹐無壅滯﹐定禍亂﹐建太平。因有峻烈威風﹐特加將軍名號。仍導瘀血﹐更滚頑痰。

破癥堅積聚止疼﹐敗癰疽熱毒消腫。勿服太過﹐下多亡陰。若研末雞淸調稠﹐可敷上火瘡取效。

﹝謨﹞按﹕大黃極寒﹐硫黃極熱。二黃气味懸隔﹐何號將軍相同﹖蓋硫黃系至陽之精﹐大黃乃至陰之類。一能破邪歸正﹐挺出陽精﹔一能推陳致新﹐戡定禍亂。並有過乎諸藥之能﹐宜其同得居上之號也。

卷之三艸部下

連翹

連翹味苦﹐气平﹑微寒。气味俱薄﹐輕淸而浮﹐升也﹐陽也。無毒。莖短微赤﹐葉狹常靑花細瓣深黃﹐實作房黃黑。

因中片片相比﹐狀如翹應故名。凡用采收﹐須擇地土。生川蜀者﹐實類椿實﹐殼小堅﹝似椿實未開者﹐﹞外完而無跗萼﹐剖則中解﹐气甚芬香﹐才幹便脫莖間﹐不擊自然落下﹔生江南者﹐實若菡萏﹐殼柔軟﹐外有跗萼抱之﹐解脈絕無﹐香气自少﹐幹久尙著莖上﹐任擊亦不脫離。以此爲殊﹐惟蜀最勝。去梗旋研﹐入劑方靈。餘剩密藏﹐气味免失。經入少陰心臟﹐手足少陽陽明。瀉心經客熱殊功﹐降脾胃濕熱神效。驅惡癰毒蠱毒﹐去寸白虫蛔虫。瘡科嘗號聖丹﹑血證每爲中使。通月水下五淋﹐義蓋取其結者散之。故此能散諸經血凝气聚﹐必用而不可缺也。實人宜用﹐虛者勿投。

連軺

系根之名。仲景方云去熱之。

卷之三艸部下

射﹝音夜﹞幹

射﹝音夜﹞幹味苦﹑气平﹑微溫。屬金﹑有木與水﹑火。陰中陽也。無毒。川澤郊原﹐隨處生長。葉如翅羽扇﹐俗呼烏根。一說﹕葉類萱艸堅彊﹐根多短須黃黑。花開四種﹐紫白紅黃。丹溪取紫爲眞﹐只因試過有驗。三月三日﹐采根曝漧。凡藥劑投煎﹐務米泔浸宿。散結气旋平癰毒﹐逐瘀血竟通月經。止喉痺刺疼﹐驅口熱穢臭。去因勞而發之濕熱﹐潰硬腫殊功﹔行太陰厥陰之積痰﹐消突核甚捷。仍治胸滿气脹﹐更療咳急涎多。

卷之三艸部下

蓄

蓄味苦﹐气平。無毒。春月布地生﹐在處沿路有。苗類瞿麥﹐根若蓬蒿。葉細竹味相同﹐莖赤釵股近似。節間花綻﹐色微靑黃。五月采收﹐陰漧入藥。主浸淫疥瘙疽痔﹐治丹石發衝眼疼。去小兒蛔虫﹐療女子陰蝕。

卷之三艸部下

苦參

成徳軍苦參秦州苦參味苦﹐气寒。沈也﹐純陰。無毒。田野山谷﹐隨處有生。采根曝漧﹐嚼之極苦。反藜蘆莫入﹐惡貝母菟絲。使宜玄參﹐惟作丸服。﹝不入湯散。﹞治腸風下血及熱痢刮痛難當﹐療溫病狂言致心燥結胸垂死。赤癩眉脫者﹐驅風有功﹔黃膽遺溺者﹐逐水立效。掃徧身癢疹﹐止卒暴心疼。除癰腫﹐殺疥虫。破癥瘕﹐散結气。養肝气明目止淚﹐益腎精解渴生津。利九竅通便﹐安五藏定志。子生作莢﹐十月堪收。亦明目輕身﹐惟久服有驗。

卷之三艸部下

牽牛子

牽牛子味苦﹐气寒。有毒。不拘州土﹐處處有之。仲春時﹐旋生苗作藤﹐蔓繞墻垣籬塹﹔待秋月﹐方開花﹝如鼓子花碧色﹐日出開﹐日西闔。﹞結實﹐白皮裏外成球。葉發枝間﹐有三尖角﹔子藏球內﹐亦三廉稜。九月采收曝漧﹐多有黑白兩種。黑者屬水力速﹐白者屬金效遲。炒研煎湯﹐並取頭末。除壅滯气急﹐及癖蠱毒殊功﹔利大小便難﹐並腳滿水腫極驗。

﹝謨﹞按﹕東垣云﹕牽牛非《神農經》藥﹐出《名醫續注》﹐云﹕味苦﹑寒。能除濕利小便﹐治下疰香港腳。據所說气味﹑主治俱誤。丹藥中用牽牛者﹐少則動大便﹐多則瀉下如水﹐乃導气之藥。試取嘗之﹐味則辛辣﹐久嚼雄壯﹐漸漸不絕﹐非辛而何。《續注》謂味苦﹑寒﹐果安在哉﹖牽牛但能瀉气中濕熱﹐不能瀉血中濕熱。況濕縱下受﹐下焦主血﹐是血中之濕﹐宜用苦寒之味也。張仲景治七種濕證小便不利﹐無一藥犯牽牛者﹐非不知牽牛能瀉濕利小便也。爲濕病之根在下焦﹐是血分中气病﹐而不可用辛辣气藥﹐反瀉上焦太陰之气故也。仲景尙不敢輕用﹐夫何世醫﹐不分血气而一槪用之乎﹖夫濕者﹐水之別稱﹐有形者也。若肺先受濕﹐則宜用之。今則不問有濕無濕﹐但傷食﹐或欲動大便﹐或有熱證﹐或作常服克化之藥﹐罔不用之﹐豈不誤哉﹗殊不知﹐牽牛比諸辛藥瀉气尢甚。張文懿公嘗謂﹕牽牛不可耽嗜﹐脫人元气。吾初疑藥有何耽嗜﹐後每見人因酒食病痞者﹐多服神芎丸等藥﹐皆犯牽牛。

初服則快﹐藥過復痞﹐仍前再服﹐隨藥而效﹐由是愈信耽嗜久服﹐暗傷元气而猶不知悔悟也。治當益脾健胃﹐使元气生發﹐自然腐熟水谷﹐此治無以加矣。經云﹕辛瀉气﹐肺气病者﹐無多食辛。況飲食勞倦﹐所傷在胃。胃气不行﹐心火乘之。胃受火邪﹐名曰熱中。《脈經》云﹕脾胃主血﹐其所生病﹐當於血中瀉火潤燥﹐破惡血﹐瀉胃之濕熱也。胃熱上炎﹐肺受大邪﹐當用黃芩之苦寒以瀉火﹐當歸之辛溫以瀉血結﹐桃仁之辛甘油膩以破惡血﹐兼除燥潤大便。然猶不可專用﹐須於黃耆﹑人參﹑甘艸﹐諸甘溫﹑甘寒﹑補元气﹑瀉陰火正藥內﹐兼而用之。何則﹖上焦元气已自虛弱﹐津液不足﹐口燥舌漧﹐若反用牽牛﹐气味俱陽大辛之藥﹐重瀉其已虛之元气﹐復耗其津液﹐利其小便以致陰火愈甚﹐故重則死﹐輕則夭﹐誠可憫也。牽牛﹐感南方熱火之化所生者也。血熱而瀉气﹐差誤甚矣﹗若病濕勝﹐气不得施化﹐致大小便不通﹐則宜用之耳﹐濕去則气得周流。所謂五臟有邪﹐更相平也。經云﹕一臟不平﹐以所勝平之。火能平金而瀉肺者﹐卽此也。近世錢氏瀉黃散中﹐獨用防風過於他藥一二倍者﹐以防風辛溫﹐能於土中瀉金之子﹐不使助母也。經云﹕從前來者爲實邪。謂子能令母實﹐故以所勝平之也。《晦庵語錄》中有﹕秋食姜﹐則夭人天年。經止言辛瀉气﹐而《晦庵》云然﹐戒之深也。何則﹖秋分食姜﹐令人瀉气﹐故禁之。夏月食姜不禁者﹐熱气生旺之時﹐宜以汗散。姜能發汗﹐以越其熱也。姜尙如此﹐況牽牛乎﹗可見味辛之物﹐皆有宜禁之時﹐亦猶牽牛﹐不可一槪用之也。

卷之三艸部下

葶藶

曹州葶藶丹州葶藶味辛﹑苦﹐气大寒。沈也﹐陰中之陰。無毒。一云﹕小毒﹐用之當熬。陜西河北俱多﹐曹州﹝屬山東﹞出者獨勝。

延生田野﹐收采夏間。粒如黍扁小微黃﹐制隔紙文火略炒。惡僵蠶石龍芮﹐使楡皮得酒良。

種因甜苦兩般﹐證量輕重各用。

苦葶藶

行水走泄迅速﹐形壯證重者熱气殊功﹐消面目浮腫水气立效。肺癰喘不得臥﹐非此難痊﹔﹝葶藶大棗瀉肺湯主之﹐出仲景方。﹞痰飲咳不能休﹐用之易愈。主癥瘕積聚結气﹐理風熱瘙癢痱瘡。久服虛人﹐須記勿記。

卷之三艸部下

澤蘭

徐州澤蘭梧州澤蘭味苦﹑甘。一云苦﹑辛﹐气微溫。無毒。水澤多生﹐家園亦種。苗髙二三尺許﹐紫節方莖﹔﹝有四稜。﹞葉尖對生有毛﹐但不光潤。八月花開白色﹐狀與薄荷花同。初采微辛﹐此爲異耳。采收入藥﹐防己使良。理胎產百病淹纏﹐女科須覓﹔消身面四肢浮腫﹐濕中宜求。

破宿血去癥瘕殊功﹐行瘀血療撲損易效。散頭風目痛﹐追癰腫瘡膿。長肉生肌﹐利門通竅。

根色紫黑﹐

地筍

爲名。與粟根相侔﹐凡血證俱治。女人產後﹐堪作菜蔬。

又種

益奶艸

收﹐脫肛最捷。炙令香燥﹐漬酒飲之。

卷之三艸部下

葫蘆巴

葫蘆巴味苦﹑气溫。純陽。無毒。《本經》云﹕乃番國蘿卜子也。原本產諸胡地﹐今亦蒔於嶺南。春月生苗﹐夏間結子。子作細莢﹐至秋采收。得桃仁﹑大茴香﹐治膀胱疝气效﹔﹝三味麩炒﹐各等分﹐研末﹐半以酒糊丸﹐半爲散﹐每用五七十丸﹐鹽湯下﹐散以熱米飲調下﹐與丸子相間﹐空心服﹐日各一﹑二服﹐卽效。﹞得硫黃﹑黑附子﹐療腎臟虛冷佳。驅脹滿腹脇中﹐退靑黃面頰上。

卷之三艸部下

萆

興元府萆荊門軍萆味苦﹑甘﹐气平。無毒。盛出河陜荊蜀﹐蔓生葉作三叉。秋月采根﹐狀類山芋。一種有刺者﹐秋白實﹔一種莖無刺者﹐根軟虛。種𨿽兩般﹐白者爲勝。又與菝小異﹐凡收切勿混眞。蓋菝根作塊赤黃﹐萆根細長淺白。《博物志》亦曰﹕菝與萆相亂。時人每呼白菝者﹐卽萆也。利刀切片﹐酒浸烘漧。凡用拯﹐忌食牛肉。畏葵根牡蠣﹐及柴胡大黃。爲使宜薏苡仁﹐治痺盡風寒濕。腰背冷痛止﹐筋骨制痛除。補水髒益精﹐縮小便明目。

逐關節久結老血﹐掃肌膚延生惡瘡。仍主恚怒傷中﹐尢療老人五緩。

菝

別種﹐亦系蔓生兒攙根。﹞延發山野地。采根秋月﹐切片曝漧。浸赤汁煮米粉嘗﹐辟釀醇酒飲﹐去風毒腳痺殊佳。

止小便﹐益血气。腰背疼甚﹐煎服亦靈。

﹝謨﹞按﹕近道所產﹐呼爲冷飯團﹐卽萆也。俗之淫夫淫婦﹐多病楊梅瘡。劑用輕粉﹐愈而復發﹐久則肢體拘攣﹐攣爲癰漏。銼萆三兩﹐或加皂角刺﹑牽牛各一錢﹐水六碗﹐煎耗一半﹐溫三服﹐不數劑多差。原因水衰﹐肝挾相火淩土﹐土屬濕生肌肉﹐濕熱郁於肌腠﹐故爲癰腫。

經曰﹕濕气害人皮肉筋脈是也。萆味甘﹑淡﹐去脾濕。濕去則榮衛從﹐筋脈柔﹐肌肉長﹐而拘攣癰漏並愈﹐此亦理也。初病服之不效者﹐火盛而濕未郁。萆長於去濕﹐而劣於去熱。病患則火衰而气已耗﹐气耗則濕郁﹐用之去濕故效也。

卷之三艸部下

預知子

預知子味苦﹐气寒。無毒。出淮南及漢黔諸州﹐系藤蔓附大木直上。葉三角綠色﹐背淺面深﹔實五月作房﹐生靑熟赤。子藏房內﹐六七多枚。如皂角子褐斑﹐似飛蛾虫光潤。欲求極貴﹐因得甚難。取二枚綴衣服領中﹐遇毒物則有聲側側。能先知覺﹐故有此名。服須去皮﹐研細湯下。殺虫誅蠱﹐諸毒並驅。根搗水煎﹐獲效尢速。

卷之三

艸部下

味苦﹐气寒。有小毒。一雲气熱。無毒。沃壤多生﹐平澤亦有。气作豬臭﹐故名。﹝此艸多生江東﹐其處語言呼豬爲﹐呼臭爲﹐因其气類﹐故此名之。﹞五六七月采收﹐﹝五月五日﹑六月六日﹑七月七日﹐並宜收采。﹞枝葉花實俱用。﹝惟去粗莖。﹞密酒層層和灑﹐九蒸九曝完全。細末研成﹐蜜丸豆大。早起空腹吞服﹐酒下多寡隨宜。療暴中風行邪﹐口眼斜者立效﹔治久滲濕痺﹐腰腳酸痛者殊功。搗生汁服之﹐主熱煩滿。服多則吐﹐惟少爲宜。

﹝謨﹞按﹕此艸處處俱生﹐視之多有異狀。金稜銀綫﹐素根紫。對節生枝﹐方梗圓葉。

如式修制﹐服誠益人。百服則耳目聰明﹐千服則須髮烏黑。追風逐濕﹐猶作泛閒。古方每竭贊揚﹐深功難盡著述。可見至賤之類﹐卻有殊常之能。醫者不可因賤而不收﹐病家亦勿謂賤而不制服也。

卷之三艸部下

鶴虱

除州鶴虱成州鶴虱味苦﹑气平。有小毒。平原曠野俱有﹐莖圓一二尺髙。葉皺大仿佛紫蘇﹐花白黃儼若甘菊。八月結子﹐粒細而尖。任收研散爲丸﹐大能殺虫追毒。蛔蟯虫咬心腹卒痛者﹐肥肉汁調下卽安﹔砒霜毒吞腸胃未裂者﹐濃汁送下立吐。

卷之三艸部下

酸漿實

酸漿實味酸﹐气平﹑寒。無毒。園囿田﹐處處有生。春開白花﹐旋結靑殼。子藏殼內﹐大若櫻珠。臨熟盡變深紅﹐五月堪取啖食。孕婦吞下﹐立分娩無憂﹔小兒食之﹐能除熱有益。根搗汁極苦﹐治黃膽易消。

葉

采陰漧﹐亦利水道。定志益气﹐解躁除煩。

卷之三艸部下

石韋

石韋味苦﹑甘﹐气平﹑微寒。無毒。叢生山谷石上者眞﹐不聞人聲水聲者效。葉長似柳﹐背有黃毛。不拭射人肺中﹐卽成咳嗽難治。務先去淨﹐復拌羊脂﹔炒變焦黃﹐方入藥劑。得菖蒲妙﹐使杏仁良。治遺溺成淋﹐通膀胱利水。療癰疽發背﹐去惡風止煩。益精气﹐補五勞﹐除邪熱﹐安五臟。生瓦上者﹐

瓦韋

爲名。治淋亦佳﹐《本經》曾載。

卷之三艸部下

海金沙

海金沙《本經》不言气味﹐只云出產黔州。﹝屬雲南。﹞一二尺髙﹐株材甚小。七月收取﹐全科。睛日襯紙地間﹐將此曝於紙上﹐以杖敲擊﹐自落細沙。且曝且敲﹐沙盡爲度。

硝﹑蓬砂﹐可供療傷寒狂熱。

本注又云﹕小便不通臍下滿悶者﹐用此一兩﹐臘茶五錢﹐絕細研成﹐煎生薑﹑甘艸梢﹐調下三錢。不通之再服之﹐旋可以取效也。

卷之三艸部下

海藻

海帶﹑布昆海藻味苦﹑鹹﹐气寒。無毒。一云﹕有小毒。東海所生﹐葉類萍藻。根著水底石上﹐莖如亂髮而烏。七夕收采﹐性反甘艸。治項間瘰﹐消頸下癭囊。利水道通癃閉成淋﹐瀉水气除脹滿作腫。辟百邪鬼魅﹐止偏墜疝疼。又種粗長﹐乃名海帶。茅軟堪以系物﹐入藥多用催海藻同功。散結潰堅﹐並著奇效。

﹝謨﹞按﹕榮气不從﹐外爲癰腫。堅硬不潰﹐仗此可消。蓋三藥味俱鹹﹐經云﹕咸能軟堅。隨無不潰﹐腫無不消也。

卷之三艸部下

常山

蜀漆常山味苦﹑辛﹐气寒。無毒。川蜀多生﹐湖浙亦有。擇如雞骨﹐入藥收靈。忌菘菜雞肉蔥﹐畏玉札勿令犯。截溫瘧吐痰沫殊功﹐解傷寒驅寒熱立效。水脹堪逐﹐鬼蠱能消。勿滚熱下咽﹐必露冷過宿。﹝凡服此﹐須頭晚煎熟﹐露天空下一宿﹐次早才服。﹞年老久病患全忌﹐形瘦稍虛者少煎。蓋性悍凶﹐驅逐甚捷﹐功不掩過者也。苗名

蜀漆﹐味苦純陽。五月收采陰漧﹐使宜栝樓桔梗。散火邪錯逆﹐破癰瘕癥堅。除痞結積凝﹐辟蠱毒鬼疰。久瘧兼治﹐咳逆且調。切勿多服﹐亦防惡吐。

卷之三艸部下

甘遂

甘遂味苦﹑甘﹐气大寒。有毒。多產京西川谷﹐二月采根陰漧。狀若連珠﹐使宜瓜蒂。反甘艸﹐惡遠志。破癥堅積聚如神﹐退面目浮腫立效。食停胃內﹐有之卽驅。水結胸中﹐非此不解。蓋气直透所結之處﹐專於行水攻決﹐利從穀道出也。凡用斟酌﹐切勿妄投。

卷之三艸部下

白蘞

白蘞味苦﹑甘﹑气平﹑微寒。無毒。一云有毒。隨處蔓生﹐深林猶盛。根如雞鴨卵﹐三五同窠。采待中秋時﹐黑皮洗淨。破片以竹穿日曝﹐入藥與白芨並行。反烏頭﹐使代赭。退赤眼除熱﹐散結气止疼。理小兒溫瘧驚癇﹐療女子陰戶腫疼。殺火毒﹐爲火煨湯泡聖藥﹔治外科﹐敷背癰疔腫神丹。

卷之三艸部下

白芨

白芨味苦﹑辛﹑气平﹑微寒。陽中之陰。無毒。多出石山﹐苗髙尺許。葉靑兩指大﹐莖端生一苔。花開紫紅﹐實熟黃黑。根如菱米﹐節間有毛。二八月采幹﹐紫石英爲使。惡理石﹐畏杏仁。名擅外科﹐功專收斂。不煎湯服﹐惟熬膏敷。除賊風鬼擊﹐痱緩不收﹔去潰瘍敗疽﹐死肌腐肉。敷山根﹝額之下﹐鼻之上。﹞止衄﹐塗疥癬殺虫。作糊甚粘﹐裱畫多用。

卷之三艸部下

白附子

白附子味甘﹑辛﹑气溫。純陽。無毒。一云有小毒。巴郡涼州俱多﹐砂磧卑濕才有。獨莖發葉甚細﹐周匝生於穗間。形類天雄﹐入藥炮用。治面上百病﹐可作面脂﹔主血痺冷疼﹐且行藥勢。驅諸風冷气﹐解中風失音。摩醋擦身背汗斑﹐尢去疥癬﹔﹝用茄蒂裏邊撚藥擦﹐三日愈﹐忌澡洗。﹞研末收陰囊濕癢﹐並滅瘢痕。

卷之三艸部下

白頭翁

白頭翁味苦﹑气溫。可升可降﹐陰中陽也。無毒。一云味甘﹑苦。有小毒。山谷田野﹐在處有之。苗作叢柔細稍長﹐葉生杪有毛不澤。﹝毛細白色。﹞風來反靜﹐風去則搖。與獨滑赤箭苗莖三者﹐無差異也。近根底處﹐白茸寸餘﹐狀類老翁﹐名由此得。交秋收采﹐向日曝漧。

﹝一云陰漧。﹞入藥拯﹐蠡實爲使。主溫瘧陽狂寒熱﹐治癥瘕積聚腹疼。逐血愈金瘡﹐驅風暖腰膝。消瘰﹐散癭癅。小兒頭禿膻腥及兩鼻血衄神效﹐男子陰疝偏腫並百節骨痛殊功。

牙齒痛亦除﹐赤毒痢必用。﹞經云﹕腎欲堅﹐急食苦以堅之。痢則下焦虛﹐故必用此純苦之劑﹐以堅之也。﹞

卷之三艸部下

商陸

並州商陸鳳翔商陸味辛﹑甘﹑酸﹐气溫。有毒。一名樟柳﹐多產郊原。葉如牛舌舒長﹝純靑色﹐﹞莖髙三尺柔脆。﹝靑赤色。﹞秋間花作朵﹐色赤白兩般。花赤者根赤相同﹐花白者根白無異。白根入藥劑﹐專利水對證可煎﹔

赤根

兒鬼神﹐甚有毒貼腫堪用。倘鹵莽誤服﹐必痢血喪身。

釋文又根有似有形雙手足者﹐能通神。﹞今術家每云﹕樟柳神者﹐卽此是爾。

實

亦入神之藥﹐

花

名花尢良。若陰榦搗末水吞﹐能治人健忘善誤。服後臥思所事﹐開心復記詳明。並墮妊娠﹐孕婦切忌。

﹝謨﹞按﹕白根治水﹐方載多般。或取根雜鯉魚熬湯﹐或咀粒攙粟米煮粥﹐或搗生汁調酒﹐或和諸藥爲丸。空心服之﹐並可獲效。赤根貼腫﹐方亦不同。喉痺窒塞不通﹐醋熬敷外腫處。

石癰堅如石者﹐搗擦取軟成膿。如或搗爛加鹽﹐總敷無名腫毒。古贊云﹕其味酸辛﹐其形類人﹐療水貼腫﹐其效如神。斯言盡之矣。

卷之三艸部下

王不畱行

成徳軍王不畱行江寧府王不畱行﹝卽剪金花﹞味苦﹑甘﹐气平。陽中之陰。無毒。江浙近道俱有﹐莖靑七八寸長。

葉尖如小匙豆﹐花開系黃紫色。子如黍粟﹐谷黑微圓。三月采根莖﹐五月取花子。先灑酒蒸一伏﹐復浸漿水一宵。微火焙漧﹐收畱待用。主金瘡止血逐痛﹐治女科催產調經。除風痺﹑風痙﹑內寒﹔消乳癰﹑背癰﹑外腫。出刺下乳﹐止衄驅煩。

卷之三艸部下

蒲公艸

蒲公艸﹝卽黃花地丁艸﹞味苦﹐气平。無毒。一云耩耨艸﹐俗呼孛孛丁。田側道旁﹐逢春滿地。葉如苦苣有細刺﹐花類金錢開莖端。斷其莖﹝莖中空如蔥狀。﹞白汁竟流﹐開罷花飛絮隨起。絮中有子﹐落地則生。庭院有之﹐因風吹至。采宜四月五月﹐經入陽明太陰。煎汁同忍冬﹐臨服加醇酒。潰癰腫﹐消結核屢著奇功﹔解食毒﹐散滯气每臻神效。

卷之三艸部下

谷精艸

秦州谷精艸江寧府谷精艸味辛﹐气溫。無毒。生長谷田中﹐采收三月後。花白葉細﹐圓小似星﹐故又名戴星艸也。理咽喉痺塞﹐止牙齒風疼。口舌諸瘡﹐眼目翳膜。並堪煎服﹐取效霎時。又餵馬驢騾﹐能殺虫顙內。益力健步﹐長毛生鬃。

卷之三艸部下

旱蓮艸

旱蓮艸﹝一名鱧腸﹞味甘﹑酸﹐气平。無毒。濕地多生﹐苗若旋覆。花細而白色﹐實圓而作房。摘斷枝莖﹐汁出漸黑。或煎酒服﹐或熬膏敷。染白髮回烏﹐止赤痢變糞。須眉稀少﹐可望速生而繁﹔火瘡發紅﹐能使流血立已。

卷之三艸部下

金星艸

金星艸味苦﹐气寒。無毒。多生陰濕石上﹐葉長淩冬不凋。背有黃點兩行﹐狀若金星相對﹐故因得此名也。五月采收﹐風漧入藥。解毒消腫﹐專理外科。凡百初起惡瘡﹐但諸未潰陽毒。沿頸瘰﹐發背癰疽。或銼碎煮酒頻吞﹐或研末調水旋服。或煎汁淋洗﹐或搗爛敷塗。

並可建功﹐立能獲效。諸丹石毒悉解﹐硫黃毒亦能驅。根搗浸眞麻油﹐搽頭大生毛髮。

卷之三艸部下

佛耳艸

佛耳艸味酸﹐气熱。無毒。郊原野陂﹐處處有之。春生苗尺餘﹐夏開花黃色。葉與馬齒莧類﹐細小微有白毛。俗呼黃蒿﹐人每收采。搗爛和米粉作﹐柔韌﹝間軟﹞而香美可嘗。藥劑凡資﹐曝漧才用。以款冬爲使﹐治寒嗽及痰。尢去肺寒﹐大升肺气。切勿過服﹐損目失明。

卷之三艸部下

燈籠艸

燈籠艸味苦﹐气大寒。無毒。在處俱有﹐八月采收。花實根莖﹐並堪入藥。苗髙三四尺許﹐花紅而類燈籠。故此爲名﹐專主熱嗽。蓋因苦而除燥熱﹐輕能治上焦故也。丹溪嘗云﹕燈籠艸治熱痰嗽﹐佛耳艸治寒痰嗽。

卷之三艸部下

三白艸

三白艸味甘﹑辛﹐气寒。有小毒。出自襄州﹐﹝屬湖廣。﹞生臨池澤。每交初夏之月﹐葉端半白如霜。農人候以蒔田﹐三葉白艸便秀。故此爲譽﹐用惟取根。利大小便﹐逐腳膝气。除痞滿去瘧﹐破堅癖驅痰。疔腫仍消﹐積聚尢卻。

卷之三艸部下

燈心艸

燈心艸味甘﹑气寒。屬金與火。無毒。江南澤地叢生﹐苗莖圓細長直。多采蒸熟﹐向日曝漧。

拆取中心白穣﹐用之燃燈照夜。此謂熟艸﹐不入醫方。務求生剝者爲良﹐揉碎煎湯液才效。通陰竅﹐利小便。除癃閉成淋﹐消水濕作腫。缽擂乳香少入﹐油潤全無罐藏。冰片多加﹐分兩不耗。

根

采煎服﹐功力尢優。

燈花

止小兒夜啼﹐亦能治大人喉痺。金瘡敷上﹐血禁肌生。

卷之三艸部下

蛇含艸

蛇含艸味苦﹐气微寒。無毒。一云有毒。石土上並生﹐遠近處咸有。一莖五葉七葉﹐兩種當用細葉黃花﹐此品才妙。

昔田父見蛇含﹐著別傷蛇卽活。嘗采此治癰腫﹐去內惡毒癇寒熱邪气﹐心腹邪气﹔除濕痺疽痔惡瘡﹐鼠惡瘡。諸丹石燥毒殊功﹐但蛇蠍蜂傷悉效。人家多種﹐亦令無蛇。又用搗爛成膏﹐堪續已斷手指。

其根收取﹐乃名

女靑

。搗細末帶之﹐則疫癘不犯。主蠱毒而逐邪惡﹐殺鬼魅以辟不祥。

卷之三艸部下

水葒艸

水葒艸﹝卽天蓼﹞味鹹﹐气微寒。無毒。一云味辛。有毒。𨿽生各處﹐多在水傍。苗莖髙尺餘﹐葉大色赤白。五月采實﹐用者最稀。去痺气﹐除惡瘡﹐下水气﹐解消渴。去熱明目﹐奇效咸臻。

馬蓼

葉大同前﹐卑濕之地亦產。夏收采曝漧入劑﹐主腸中虫蛭輕身。

水蓼

生淺水中﹐大葉上有黑點。根莖並采﹐可用煎湯。捋腳止霍亂轉筋﹐消香港腳腫滿﹔吞服止蛇毒攻內﹐去癖脹疼。水蠱黃腫腹膨﹐用蒸汗出立愈。二月勿食﹐傷腎弱陽。若合魚食之﹐令陰冷痛欲絕。

毛蓼

冬根不死﹐葉上有毛﹔亦主瘰癰疽﹐引膿長肉。

白蓼紅蓼﹐造酒並佳。

卷之三艸部下

山茨菇根

山茨菇根味辛﹑苦。有小毒。俗呼金燈籠﹐多生沙濕地。初春萌孽﹐葉如韭葉長靑﹔二月開花﹐狀若燈籠色白。瓣有黑點﹐子結三稜。立夏才交﹐其苗卽稿。依時掘地可得﹐遲久腐爛難尋。與老鴉蒜略同﹐在包裹上分別。蒜卻無毛光禿﹐茨菇包裹有毛。得之去皮﹐生焙任消癰疽無名疔腫﹐散癮疹有毒惡瘡。蛇虺嚙傷﹐並服神效。

卷之三艸部下

山豆根

山豆根味苦﹑气寒。無毒。各處山谷俱有﹐廣西出者獨佳。俗呼金鎖匙﹐苗長一尺許。葉兩傍而有曲鈕﹐子成簇而色鮮紅。粒似豆圓﹐名因此得。凡資療病﹐惟取其根。口嚼汁吞﹐止咽喉腫痛要藥﹔水調末服﹐除人馬急黃捷方。敷蛇虫咬傷﹐去血气腹痛。

卷之三艸部下

萱艸根

萱艸﹝俗名鹿蔥﹞味甘﹐气涼。屬木。無毒。圓圃多種﹐五月開花。療酒疸徧身通黃﹐絞生根汁咽下﹔治沙淋小便澀痛﹐煮熟嫩苗食之。咀和酒煎﹐爲破腦傷風要藥﹔搗攙薑汁﹐系大熱衄血仙方。安五臟輕身﹐利胸膈明目。久久服餌﹐歡樂無憂。嵇康云﹕合歡觸怒﹐萱艸忘憂是也。

宜男

系花之字﹐孕婦佩則生男。﹝丹溪曰﹕性下行走陰分﹐名宜男者﹐寧無微意存焉﹖﹞

卷之三艸部下

蘆根

蘆根味甘﹐气寒。無毒。州渚多生﹐秋冬才取。掘土擇甘美者有效﹐露出及浮水者損人。解酒毒退熱除煩﹔止嘔噦開胃下食。食魚蟹中毒卽劫﹐懷胎孕發熱卽驅。花白名曰

蓬茸﹐霎時可安。

卷之三艸部下

菇根

菇首茭郁菇根味甘﹐气大寒。無毒。多生江湖陂澤﹐葉如蒲葦尖長。秣馬甚肥﹐作薦誠軟。江南呼爲茭艸﹐卽此是焉。四時取根﹐搗爛絞汁。止小便利解渴﹐主腸胃熱除煩。久浮水面者燒灰﹐研朱火灼瘡敷愈。﹝用雞淸調。﹞

菇萊

卽春生茭筍﹐煮食治心腹卒疼。雜鯽魚爲羹﹐解酒毒開胃。丹石熱發﹐頓食卽差。須防滑中﹐不宜多食。又

菇首

當作菇手﹐系風久中生白臺。

冷滑。食同白蜜﹐痼疾復生。

臺中有黑者

茭郁

名﹐用之治小兒赤痢效。

葉

利五臟亦驗﹐食巴豆人忌之。

細若靑麻黃﹐名雕胡米﹔俗每合黍粟煮﹐過凶荒年。大抵菇之種類﹐皆極冷利﹐不可過食﹐惟服金石人相宜爾。

卷之三艸部下

薴根

薴根味甘﹐气寒。無毒。鄕落地多種養﹐宿根春自發生。葉取飼池魚﹐面靑背面﹔皮剝續暑布﹐一年三收。根輕虛白黃﹐采無時入藥。搗敷小兒赤遊丹毒﹐及諸癰疽發背乳房﹔煎療女人胎動不安﹐並產前後發熱煩悶。塞胎漏下血﹐箭毒蛇傷。時疫大渴狂呼﹐非此莫卻﹔金石服多燥熱﹐飲下立除。

薴皮

藏畱﹐產婦堪用。作枕眠﹐止血暈﹐安臍上﹐去腹疼。

漬薴汁嘗﹐大解消渴。蠶咬中毒﹐一飲卽驅。故近蠶室種之﹐則蠶竟不產也。

卷之三艸部下

羊蹄根

羊蹄根味甘﹐气寒。屬水。無毒。葉如萵苣﹐多產道傍。根取醋摩。善走血分。主小兒頭禿疥癩除熱﹐治女子陰蝕浸淫殺虫。去痔疽﹐除風癬。或采多熬膏加蜜﹐用防風研末和丸。

括蔞甘艸酒吞﹐治前諸證益妙。﹝日服二次﹐每次服三十丸。﹞

葉

作菜菇﹐小兒疳虫立追﹔﹝食多滑腸作瀉。﹞

實

苦澀平﹐赤白雜痢能止。

卷之三艸部下

芫花

芫花味辛﹑苦﹐气溫。有小毒。川谷甚多﹐遠近俱有。莖紫花白﹐一二尺長。密開花盈舊枝莖﹐如紫梢作穗﹔未出葉采嫩苞蕊﹐向晴日曝漧。花落葉生﹐不堪用也。得之煮醋數沸﹐灑出漬水一宵。復曝漧收﹐才免毒害。反甘艸﹐使決明。散皮膚水腫發浮﹐消胸膈痰沫善唾。咳逆上气能止﹐咽腫短气可安。驅疝瘕癰疽﹐除蠱毒鬼瘧。令人虛損﹐久服不宜。汁漬綫絲﹐系痔易落。根采尢毒﹐乃名

蜀桑

。搗爛堪毒魚﹐研末能敷疥。

﹝謨﹞按﹕芫花瀉濕利水爲要。夫水者﹐脾﹑胃﹑腎三經所主﹐有五臟六腑十二經之部分。上而頭目﹐中而四肢﹐下而腰膝。外而皮毛﹐中而肌肉﹐內而筋骨。脈有寸﹑關﹑尺之殊﹐診有浮﹑中﹑沈之異。必當審其病在何經何髒﹐乃可用之。倘若誤投﹐爲害非淺。

卷之三艸部下

蕘花

蕘花味苦﹑辛﹐气寒。有毒。生咸陽川谷﹐及河南中牟。苗似胡荽刺無﹐花類芫花色白﹐狀極細四五月采﹐力甚猛熬令赤收。入藥劑中﹐急欲行水。有是證者﹐斟酌投煎。破積聚大堅瘕癥﹐療痰癖咳逆上气。咽喉內腫痛﹐疰气可散﹔臍腹下癖﹐气塊能消。

卷之三艸部下

貫眾

淄州貫眾味苦﹑气微寒。有毒。在處山谷有﹐背日陰濕生。莖有三稜﹐皮系赤色。葉靑綠如小雞翅﹐根紫黑似老鴟頭。故《本經》款中亦載曰﹕此謂艸鴟頭也。﹝一說﹕根形如大爪﹐下有黑須毛。﹞二八月采根陰漧﹐赤小豆菌爲使。驅諸毒﹐理金瘡惡毒﹔殺三虫﹐去寸白蛔虫。仍除頭風﹐更破癥瘕。

卷之三艸部下

鳧茨

鳧茨味甘﹐气平﹑微寒。無毒。苗似龍須﹐葉如芋狀。根黑指大﹐皮濃有毛。﹝又一種皮薄無毛者亦同。﹞今人謂之荸薺﹐《本經》載曰烏芋。鳧鳥喜食﹐又得此名。水田蒔之﹐在處有者。三月三日﹐采根曝漧。主產後血悶攻心﹐理產難子胞不下。壓丹石除胸膈痞气﹐下石淋退面目疸黃。風腫能消﹐痺熱堪卻。開胃進食﹐益气溫中。性善毀銅﹐著之卽碎﹐故爲消堅削積要劑也。多食則生他證﹐卒食則嘔水來。孕婦食動胎﹐小兒食臍痛。

葉

采搗爛﹐蛇咬可敷。

卷之三艸部下

水萍

味辛﹑酸﹐气寒。無毒。系柳絮隨風飛起﹐入池沼得水生成。小者藻背面俱靑﹐大者萍面靑背紫。下無根蒂﹐水面漂浮。入藥拯﹐惟萍可用。七月半采﹐依法曝之。竹篩攤開﹐水盆架住。曝向烈日﹐才得燥幹。﹝盆無水則不燥。﹞研末細羅。蜜丸彈大。豆淋酒化﹐空心頓吞。發汗驟來﹐驅風速退。仍治時行熱病﹐堪浴徧身癢瘡。﹝生采煎湯。﹞消水腫﹐利小便﹐去暴燥﹐止消渴。夏夜蚊多﹐燒煙可除。

﹝謨﹞按﹕《普濟》大風丹云﹕東京開河﹐掘得石碑﹐梵書天篆﹐無有曉者。林靈素逐字釋解﹐乃是治中風方。歌曰﹕天生靈艸無根幹﹐不在山間不在岸。始因飛絮逐東風﹐泛梗靑靑漂水面。神仙一味去沈﹐采時須是七月半。怕甚癱風與中風﹐酒下三丸都汗散。

卷之三艸部下

大戟

大戟味辛﹑甘﹐气大寒。陰中微陽。有小毒。種甚猥賤﹐處處有生。春發紅芽﹐日漸叢長。凡資入藥﹐惟采正根。傍附誤煎﹐冷瀉難禁。惡薯蕷﹐使赤豆。反甘艸﹑海藻﹑芫花﹐畏菖蒲﹑蘆根﹑鼠屎。每與甘遂﹐同利小便。消水腫腹滿急疼﹐除中風皮膚燥痛。驅蠱毒﹐破癥堅。通月信墮胎﹐散頸逐瘀。苗名

澤漆﹐味苦兼辛。退邪熱皮膚﹐卻浮腫面目。

大腹水气立遣﹐陰气不足堪扶。

卷之三艸部下

蚤休

蚤休﹝一名紫河車﹞味苦﹐气微寒。有毒。川谷俱有﹐江淮獨多。不生傍枝﹐一莖挺立。

莖中生葉﹐葉心抽莖。年久發三四層﹐上有金綫垂下。故又名金綫重樓﹐俗呼七葉一枝花也。

《圖經》云﹕葉如鬼臼﹐根若肥姜。凡入藥中﹐惟采根用。主驚癇搖頭弄舌﹐除濕熱發腫作瘡。下三虫﹐解百毒。或摩酒飲﹐或摩醋敷。

卷之三艸部下

茹

茹味辛﹑酸﹐气寒。有小毒。近產河陽﹐原出髙麗。苗逢春暖方起﹐葉類大戟常靑。

花色黃結子絕無﹐根皮赤﹝似蘿卜根﹞斷則流汁。黑凝如漆﹐故云漆頭。五月采根﹐陰漧﹐惟取頭黑者勝。使甘艸節﹐惡麥門冬。載《素問》中﹐云去惡血。古姚僧坦﹐用治癰疽。作散頻敷﹐肉滿便止。破癥瘕﹐殺疥虫。逐敗瘡死肌﹐除大風熱气。善忘不樂﹐亦著《本經》。

又艸茹﹐其根色白。因醫取黑頭入劑﹐采多燒熱鐵爍之。作假代眞﹐主治不異。敷潰瘍作散﹐載古方亦多。

卷之三艸部下

衛矛

衛矛﹝一名鬼箭羽﹞味苦﹐气寒。無毒。深山谷多產﹐平陸地絕無。莖類柏皮褐黃﹐葉似山茶靑綠。幹有三羽﹐狀似箭翎。削取皮羽陰漧﹐拭淨赤毛酥炙。﹝一說只使箭頭﹐每兩用酥一分﹐緩炒酥盡爲度。﹞任煎湯液﹐專治女科。能墮妊娠﹐善療血气。遣邪祟﹐殺蠱毒﹐破癥結﹐通月經。腹滿汗出立瘳﹐崩中下漏卽止。消皮膚風腫﹐去腹髒白虫。產後血絞痛殊功﹐惡疰卒暴心痛捷效。

卷之三艸部下

野狼毒

野狼毒味辛﹐气平。有大毒。山陜西郡州﹐似商陸苗葉。采根八月﹐肉白皮黃。重實者良﹐﹝入水卽沈。﹞浮虛者劣。使黑大豆﹐惡麥句姜。破積聚痰癖瘕癥﹐去惡瘡鼠疽癰。逐咳逆上气﹐殺蠱毒鬼精。走獸飛禽﹐亦堪殺害。

卷之三艸部下

淫羊藿

永康軍淫羊藿沂州淫羊藿﹝卽仙靈脾﹞味辛﹐气寒。無毒。莖細而堅﹐葉圓而薄。所在俱有﹐淩冬不凋﹐俗呼爲三枝九葉艸也。但生處不聞水聲者爲美﹐凡采制須先酒浸過曝漧。銼碎對拌羊脂﹐﹝每一斤用羊脂四兩。﹞火炒脂盡爲度。羊食貪合﹐故此著名。治男子絕陽不興﹐治女人絕陰不產。卻老景昏耄﹐除中年健忘。益骨堅筋﹐增力彊志。久服有損﹐明載《本經》。

卷之三艸部下

羊躑躅

羊躑躅味辛﹐气溫。有大毒。向陽山谷﹐逢春則生。起苗一尺餘髙﹐結蕊二月半後。葉如桃葉深綠﹐花似瓜花正黃。羊誤食之﹐躑躅而死。故《本經》竟名羊躑躅﹐今南人又呼黃杜鵑。依時采花﹐陰漧入藥。主風濕藏肌肉裏﹐痺麻﹔治賊風在皮膚中﹐淫淫掣痛。鬼疰蠱毒並治﹐瘟瘧惡毒齊驅。

卷之三艸部下

藜蘆

解州藜蘆解州藜蘆味辛﹑苦﹐气寒。有毒。近道俱有﹐深谷多生。反芍藥細辛﹐及五參﹝人參﹑沙參﹑玄參﹑丹參﹑苦參。﹞勿用。惡大黃﹐使黃連。三月采根﹐陰漧去蘆。微炒入藥﹐專能發吐。不用煎湯﹐惟作散用。主頭禿疥瘍﹐療腸癖瀉痢。殺諸虫﹐除蠱毒﹐去死肌﹐愈惡癰。治喉痺不通。理風痰上壅。亦能醫馬塗癬﹐並敷馬刀爛瘡。

卷之三艸部下

莨﹝音浪﹞菪﹝音蕩﹞子

莨菪子﹝卽天仙子﹞

味苦﹑甘﹐气寒。有毒。山谷各處生﹐苗髙四尺許。葉闊三指﹐夏開白花。實同罌粟作房﹐子如黍米成粒。五月收采﹐向日曝漧。主風癇癲狂﹐療濕痺拘急。助足健行見鬼﹐理齒蛀蝕出虫。久服輕身﹐走及奔馬。炒熟方益﹐生則瀉人。

《別說》云﹕煮一二日﹐尙入土萌芽﹐用者尢宜審也。

卷之三艸部下

續隨子

續隨子﹝一名千金子﹞

味辛﹐气溫。有毒。苗如大戟﹐葉中抽莖。開花黃小多層﹐結實靑而有殼。人家亭圃﹐每種觀瞻。又因秋種冬生﹐春秀夏實。故又名曰拒冬實也。用須取仁紙裹﹐壓以重石去油。復研成霜﹐方可入藥。宣一切宿滯積聚﹐敷諸般疥癬惡瘡。逐水利大小二腸﹐過服﹐防毒損人。其

莖中白汁

旋收﹐敷白癜面卽去。

卷之三艸部下

蓖麻子

明州蓖麻儋州蓖麻味甘﹑辛﹐气平。有小毒。園圃中俱種﹐胡地者蓋良。子如牛蜱色斑﹐葉類火麻濃大。得名由此﹐其性善收。剝谷取仁﹐修制忌鐵。鹽湯入砂鍋煮透﹐﹝半日爲度。﹞撈起以石臼搗糜。用敷無名毒疽﹐吸出有形滯物。剩骨立起﹐膿血盡追。塗足心﹐下胎孕子胞如神﹔塗巓頂﹐收生腸脫肛甚捷。塗口眼僻﹐卽牽正復元。﹝左患塗右﹐右患塗左。﹞見效急除﹐久則反損﹐因性峻急故也。亦堪服餌﹐方法須依。驅卒僕風癇﹐﹝取仁一兩﹐黃連切成豆粒一兩﹐水一碗﹐入砂鍋中文火旋煮﹐水盡復添﹐務周三日兩夜爲度﹐取去黃連﹐只用仁﹐風漧不得見日﹐每仁一粒﹐竹刀切四段﹐每服五粒﹐作二十段﹐荊芥湯送下﹐食遠﹐日三服﹐不拘年久月近並效﹐載《衛生寶鑑》。﹞消中滿水脹。﹝年壯人水研十粒服之﹐吐惡沫旋加至二十粒﹐三日一服差﹐載《經文》。﹞兼逐屍疰惡气﹐又主寒熱風虛。服過者﹐一生忌食豆入喉﹔誤犯之﹐頃刻作腹脹傾命。攝生之士﹐不可不知。

油

搾取﹐敷疥癩瘡痍﹐調銀殊可爲印色﹔

葉

搗蒸﹐敷香港腳風腫﹐熨囟上卽止衄紅。﹝油塗炙蒸﹐熨之有驗。﹞

﹝謨﹞按﹕病分血气﹐藥別陰陽。丹溪云﹕蓖麻子屬陰﹐主吸出有形質之滯物﹐故取胎產胞衣﹑剩骨﹑膿血者用之。荔枝肉屬陽﹐主散無形質之滯气﹐故消癅贅赤腫者用之。苟不明此理而錯用﹐治則不應也。

卷之三艸部下

蓽撥

蓽撥味辛﹐气大溫。無毒。出番國中﹐產竹林內。苗作叢髙二尺許﹐葉圓綠闊二寸餘。

開花﹐白色在表。七月結子﹐小指般長。秋末收子陰漧﹐辛烈過於醬。嶺南海舶﹐貿易常消宿食下气﹐除胃冷溫中。

癖陰疝痛並驅﹐霍亂冷气疼立卻。禁水泄虛痢﹐止嘔逆醋心。得訶子﹑人參﹑桂心﹑漧薑爲丸﹐治臟腑虛冷﹑腸鳴﹑泄痢神效。仍殺腥穢﹐食味堪調。久服走泄眞陽﹐令人腸虛下重。

根

名

蓽撥設﹐黑硬近似柴胡﹔能陰汗寒疝核腫。

卷之三艸部下

鬼臼

舒州鬼臼齊州鬼臼味辛﹐气微溫。有毒。齊杭襄峽最多﹐深山陰地才有。獨莖起土內﹐一葉堅莖端。﹝狀如傘蓋。一云﹕葉六出﹑或五出﹐如雁掌。﹞旦東向﹐暮臼﹐逐歲增添。﹝每年長一莖﹐莖枯爲一臼﹐二十年則二十也。﹞要求眞采之﹐勿貿假誤也。垣衣所畏﹐制伏可資。辟瘟疫惡气不祥﹐殺蠱毒鬼疰精物。去目赤膚翳﹐療喉結風邪。不入湯煎﹐惟作散用。

卷之三艸部下

幹苔

味鹹﹐气寒。一云溫。無毒。卽地面靑苔是也。滲濕有﹐背陰生。療心腹悶煩﹐研調水飲﹔治霍亂嘔吐﹐采煎汁嘗。發諸般瘡疥殺虫﹐下一切丹石去毒。但服不可過劑﹐令人少血痿黃。生老屋上者﹐名

屋遊

。利膀胱弔气﹐及浮熱在皮膚間。生古墻側者﹐名

垣衣

。主黃膽心煩﹐致暴熱攻腸胃內。陟釐生水石面﹐止泄痢﹐彊胃气﹐消穀溫中。

土馬鬃

生土墻頭﹐涼骨蒸﹐止鼻衄﹐敗毒驅熱。

井苔

從井底覓﹐療水腫漆瘡熱瘡。

船苔

向船底求﹐治五淋鼻洪吐血。昔邪生山石﹐去小兒時熱驚癇。

瓦松生瓦溝﹐通女人經絡閉澀。

﹝謨﹞按﹕至賤之物﹐如許之名﹐蓋因所附不同﹐以致主療各異。瓦松𨿽則別種﹐亦由滲濕而生。故並錄之﹐以便查考。

卷之三艸部下

鬼督郵

鬼督郵味辛﹑苦﹐气平。無毒。所在山谷﹐有必叢生。苗惟一莖﹐類小箭竿。葉出莖端如傘﹐根橫而不髮須。花開葉心﹐其色黃白。二月八月﹐用惟采根。甘艸水煮一伏時﹐漉曝漧任丸煎服。主鬼疰卒忤中惡及百精毒﹐去溫瘧時行疫癘並心腹邪。彊腳﹐益膂力。腰腿諸疾﹐並可驅除。今醫不審其眞﹐每每以徐長卿充代﹐乘戾殊甚。夫長卿﹑赤箭﹑鬼箭﹐𨿽皆有鬼督郵別名﹐而治大相異也。務辧的實﹐切勿混淆。

卷之三艸部下

蜀葵花

蜀葵花紅葵花黃葵花味甘﹐气寒。陰中之陽。無毒。卽家園紅白葵花﹐惟川蜀產者最勝。色因有二﹐治同。

紅葵花

治赤帶赤痢如神﹐血燥兼治﹔

白葵花

驅白帶白痢速效﹐气燥亦驅。

子

能催生墮胎﹐更療淋澀水腫。一切瘡疥癰毒﹐研末俱可敷之。

葉

搗爛﹐貼金瘡火瘡﹔又煮食﹐除熱莖理惡瘡散血﹐

根

主客熱通便。根莖共煮汁吞﹐卽解丹石熱結。

黃蜀葵花

各種﹐葉狹敷金瘡更驗。

子

炒研調酒﹐亦催產捷方。

卷之三艸部下

大靑

大靑味苦﹐气大寒。無毒。多生蜀濠淄﹐亦產江東州郡。葉綠似石竹莖紫﹐花紅如馬蓼根黃。入藥用葉兼莖﹐春末夏初收采。仲景書內﹐每每擅名。傷寒熱毒發斑﹐有大靑四物湯飲效﹔傷寒身彊脊痛﹐有大靑葛根湯服靈。又單味大靑煎湯﹐治傷寒黃汗黃膽﹐天行時疫尢多用之。仍腫癰﹐且解煩渴。

小靑

異種﹐惟產福州。﹝屬福建。﹞土人用治癰瘡﹐取

葉

生搗敷上。

卷之三艸部下

王瓜

王瓜味苦﹐气寒。無毒。一云有小毒。生平澤田野﹐及籬塹垣墻。一名土瓜﹐處處俱有。

《月令》﹕四月王瓜生﹐卽此是也。作藤蔓發葉﹐多刺微圓。逢夏至開花﹐深黃單瓣。實結一二寸許﹐成熟七八月間。外殼紅黃如栝蔞狀﹐中子紫赤似螳螂頭。采入醫方﹐

根子

兩用。

治小便數遺不禁﹐潤心肺﹐解蠱毒﹐卻黃病黃膽﹐用子宜生﹔療下痢赤白雜來﹐驅腸風﹐除肺痿﹐止血溢血泄﹐用子須炒。根搗汁﹐去小兒閃癖痞滿及天行熱疾發狂﹐痰瘧暴生﹐並可服也﹐但少爲奇﹔﹝多服則吐下。﹞根煎湯﹐破婦人血瘕堅癥﹐並撲損瘀血作痛﹐乳汁不下﹐俱當飲之﹐過多不妙。仍逐骨節中伏水﹐更消項頸上瘡。去濕痺酸疼﹐散癰疽腫。

通經墮孕﹐益气愈聾。

卷之四木部

桂

官桂桂牡桂味辛﹑甘﹐气大熱。浮也﹐陽中之陽也。有小毒。采皮宜冬至﹐同餌忌生蔥。收必陰漧﹐﹝勿見火日。﹞用旋咀片。餘剩須密紙重裹﹐犯風免辛气泄揚。種類多般﹐地產各處。

桂

正圓無骨﹐﹝形類竹。﹞生交趾桂林。

牡桂

廣薄皮﹐產南海山谷。

官桂

品極髙而堪充進貢﹐﹝州名﹐屬廣東。一說﹕世人以觀字筆畫多﹐懶書之﹐故只作宮﹐如寫黃作柏﹐作姜﹐同意亦通。﹞

木桂

皮極濃而肉理粗虛﹐乃發從嶺。

筒桂

因皮嫩如筒捲束﹐

板桂

謂皮老若板坦平。

柳桂

系至軟枝梢﹐

肉桂

指至濃脂肉。

桂枝

枝梗小條﹐非身幹粗濃之處﹔

桂心

近木黃肉﹐但去外甲錯粗皮。品分旣明﹐欺罔難入。又各主治﹐亦須詳知。桂筒桂相同﹐﹝一說﹕﹑筒字近似﹐人誤書之﹐習以成俗也。﹞養精神﹐和顏色耐老﹔牡桂板桂一類﹐堅骨節﹐通血脈墮胎。

四者性並辛溫﹐難作風寒正治。柳桂桂枝味淡﹐能治上焦頭目﹐兼橫行手臂﹐調榮血﹐和肌表﹐止煩出汗﹐疏邪散風﹐經雲气薄則發泄是也﹔肉桂木桂性熱﹐堪療下焦寒冷﹐並秋冬腹疼﹐泄賁豚﹐利水道﹐溫筋暖髒﹐破血通經。經雲气濃則發熱是也。桂心美之之義﹐性略守﹐治多在中﹔官桂貴之之辭﹐味甚辛﹐治易解表。如此之異﹐蓋緣本乎天者親上﹐本乎地者親下。理之自然﹐性分所不可移也。然柳桂桂枝﹐入足太陽之腑﹔桂心少陰之經。《本經》注云﹕桂有小毒﹐亦從類化。與黃芩﹑黃連爲使﹐小毒何施﹔與烏頭﹑附子爲使﹐全得熱性。與人參﹑麥門冬﹑甘艸同用﹐能調中益气﹐實衛護榮﹔與柴胡﹑紫石英﹑漧地黃同用﹐卻主吐逆。與巴豆﹑砂﹑漧漆﹑穿山甲﹑水蛭﹑虻虫﹐如此有毒之類同用﹐則小毒化爲大毒矣。春夏禁服﹐秋冬宜煎。

﹝謨﹞按﹕諸桂所治不同﹐無非各因其材而致用也。然《本經》謂﹕桂止煩出汗。仲景治傷寒乃云﹕無汗不得服桂枝。又云﹕汗過多者﹐桂枝甘艸湯。是又用其閉汗﹐何特反其經義耶﹖抑一藥而二用耶﹖噫﹗此正所謂殊途而合轍也。蓋桂善通血脈。《本經》言﹕桂止煩出汗者﹐非桂能開腠理而發出汗也﹐以之調其榮血﹐則衛气自和﹐邪無容地﹐遂自汗出而解矣。仲景言﹕汗多用桂枝者﹐亦非桂枝能閉腠理而止住汗也﹐以之調和榮衛﹐則邪從汗出﹐邪去而汗自止矣。昧者不解出汗止汗之意﹐凡病傷寒﹐便用桂枝湯﹐幸遇太陽傷風自汗者﹐固獲奇效。倘系太陽傷寒無汗者﹐而亦用之﹐爲害豈淺淺乎﹖猶有謂仲景之治表虛﹐而一槪同斂虛汗者﹐此又大失經旨矣。

卷之四木部

柏實

柏實味甘﹑辛﹐气平。無毒。近道俱有﹐幹州﹝屬陜西﹞獨佳。屋邊者爲宜﹐冢上者切忌。

霜後采實﹐去殼取仁。先以醇酒浸曝漧﹐次取黃精汁和煮。執筋連攪﹐汁盡才休。研細成霜﹐入劑方效。畏羊菊曲面諸石﹐﹝羊蹄根﹑菊花﹑神曲﹑白面﹑一切石。﹞使蠣瓜子桂皮。聰耳目﹐卻風寒濕痺止疼﹔益气血﹐去恍惚虛損斂汗。治腎冷腰冷並膀胱冷膿宿水﹐潤腎燥體燥增壽耐老。

側柏葉

苦澀﹐翠扁者采收。務向月令建方﹐﹝春采東﹐夏采南﹐秋冬仿此。﹞才得節候生气。卽止吐衄崩痢﹐重生發鬢須眉。爲燥濕仙丹﹐系補陰要藥。若合黃連煎服﹐小兒虫痢立痊。

白皮

燒灰﹐敷火灼爛瘡﹐長毛髮亦驗﹔

枝節

釀酒﹐主歷節風痺﹐療疥尢靈。﹝凡患疥瘡癩瘡及牛馬畜產有疥。並燒敷二三次﹐無不愈。﹞

卷之四木部

黃皮

黃商州黃味苦﹑微辛﹐气寒。陰中之陽﹐降也。無毒。樹尙蜀產﹐皮宜夏收。擇內黃緊濃爲憂﹐去外褐粗糙才制。先漬蜜水﹐日際曝漧。次塗蜜糖﹐火邊炙燥。惡漧漆﹐治三焦。二制則治上焦﹐單制則治中焦﹐不制則治下焦也。乃足少陰本藥﹐又足太陽引經。加黃耆湯中﹐使足膝气力湧出﹐痿蹙卽差﹔和蒼術散內﹐﹝卽二妙散。﹞俾下焦濕熱散行﹐腫脹易退。佐澤瀉利小便赤澀﹐配細辛擦舌頰紅瘡。﹝一方同靑黛研細﹐入冰片少許﹐擦之亦效。﹞安虛噦蛔虫﹐瀉隱伏龍火。解消渴﹐除骨蒸。補腎彊陰﹐洗肝明目。腸風連下血者立效﹐熱痢先見膀胱中結熱。女人帶漏﹐亦可治之。

根

名

檀桓﹐如苓結塊。療心腹百病﹐主長生神仙。不渴不饑﹐安魂定魄。

﹝謨﹞按﹕《內經》云﹕腎苦燥﹐故腎停濕也。活人解毒湯﹐用黃﹑黃連﹑黃芩﹑梔子﹐蓋梔子﹑黃芩入肺﹐黃連入心﹐黃入腎﹐燥濕所歸﹐各隨其類而然也。上下內外﹐並可治之。積熱門中﹐誠爲要藥。至今醫家﹐气虛用四君子﹐血虛用四物﹐有痰用二陳﹐有熱用解毒﹐故常宗述而不易焉。

卷之四木部

楮實

楮實味甘﹐气寒。無毒。近道𨿽有﹐滎陽﹝屬河南﹞獨多。每產廢田﹐又名谷實。葉類葡萄作瓣﹐實如彈子結蓬。初生綠靑﹐漸熟紅赤。待深秋采摘﹐侵水以去皮瓤﹔取中子曝漧﹐投酒再浸晝夜。務蒸從巳至亥﹐任用煎嘗爲丸。陰痿能彊﹐水腫可退。充肌膚﹐助腰膝﹐益气力﹐補虛勞。悅顏色輕身﹐壯筋骨明目。

葉

主小兒身熱﹐食下卽使生肌。

皮

煎逐水利便﹐浸紙燒存性調酒﹐亦止血暈血崩。剪有印紙燒吞﹐﹝衙門中有印信之紙。﹞斷婦人產如神效。

﹝謨﹞按﹕楮有二種﹐名亦不同。葉有瓣曰楮﹐葉無瓣曰構。音彀。一說皮斑者楮﹐皮白者構。多生久廢谷田﹐結實味甘﹐又因名曰谷實也。詩云﹕爰有樹檀﹐其下維谷是爾。卽今幽州﹐猶雲谷桑。荊楊交廣﹐咸謂之構。每逢秋月﹐剝取其皮。或織爲履穿﹐或搗作紙賣。色甚光澤﹐媒利無涯。所入醫方﹐惟貴其實。赤者頻服﹐不老不饑﹐筋力倍增﹐行及奔馬。並載經注﹐決無欺人。柰何滋補藥中﹐用之稀少。惜哉﹗惜哉﹗

卷之四木部

淡竹葉

淡竹葉味甘﹑淡﹐气平﹑寒。陰中微陽。無毒。竹類頗多﹐難指何是。惟嘗筍味﹐淡者爲然。竹﹑雷竹﹑水竹﹐味淡兼甜﹐治病第一。竹﹑竹﹐味皆純淡﹐采用亦宜﹔苦竹﹑紫竹﹐苦辣而膻﹐不堪入藥。東坡蘇公云﹕淡竹者對苦竹爲文﹐除苦竹之外﹐皆淡竹也。迹此觀之﹐足可徵矣。逐上气咳逆﹐喘促﹐退虛熱煩躁不眠。專涼心經﹐尢卻風痙。﹝一種艸類如鐵綫﹐莖似嫩稷﹐葉長尺餘﹐亦名淡竹葉﹐俗多采﹐利小水﹐治喉痺等證並神效。﹞

根

止消渴神明﹐輕身益气。

皮茹

削去靑色﹐惟取向裏黃皮。主胃熱呃逆殊功﹐療噎膈哎噦神效。

敗船茹

原亦竹皮刮下﹐大用程漏處極多。取幹煮之﹐亦止諸血。燒取

竹瀝﹐與荊瀝同。橫鋸截尺餘﹐直劈作數塊。兩磚架起﹐緊火中烘。瀝從兩頭流出﹐少加薑汁調服。﹝每瀝一杯﹐加生薑自然汁二匙。﹞卻陰虛發熱﹐理中風噤牙。小兒天弔驚癇﹐入口便定﹔婦人胎產悶暈﹐下咽卽蘇。《衍義》云﹕胎前不損子﹐產後不得虛。止驚悸﹐卻痰涎。

痰在手足四肢﹐非此不達﹔痰在皮裏膜外﹐有此可驅。但世俗反以大寒﹐置疑不用。殊不知系火出﹐又佐薑汁﹐有何寒乎﹖

竹肉

狀如肉臠﹐每生苦竹枝上。雞蛋般大﹐生啖毒多。戟人喉顙來紅﹐且令爪甲變黑。須灰汁煮煉三度﹐然後依常菜食之。殺三虫﹐破老血。別有功效﹐人未盡知。

竹蓐

惟盛夏間﹐狀類鹿角色白。系慈竹逢雨滋潤﹐每滴汁著地發生。同赤白治驗。節內黃粉﹐卽

天竺黃

。﹝俗云天竺國生﹐非也。﹞旋飛塵沙結成﹐老竹間或可得。形類黃土﹐一名竹膏。

治小兒急慢驚抽﹐療肥人卒暴風中。鎭心明目﹐解熱驅邪。

竹筍

發气托痘瘡﹐更止消渴利小水。

桃竹筍

苦有毒﹐﹝賴筍不成竹者﹐俗謂頑筍是也。﹞用搗成膏﹔六畜皮肉生蛆﹐納入盡出。灰汁煮才可食﹐不爾亦戟人喉。更有

仙人杖

味鹹﹐是筍成竹時立死。色黑如漆﹐收宜夏初。惟苦竹多生﹐專生噦气嘔逆。大人翻胃反食﹐以虱入腹爲病。狀如癥瘕﹐煮服卽除。

卷之四木部

松脂

松脂味苦﹑甘﹐气溫。無毒。普天下植養﹐州土不拘。大木中流來﹐瀝淸﹝松脂別名﹞便是。采取媒利﹐鑿多竅可遂貪心﹔煉餌延年﹐待自流易奏捷效。擇通明成顆﹐分向背陰陽。向南日月照者爲

陽脂﹐向北日月背者爲

陰脂

。陽脂補陽﹐陰脂補陰。《仙經》亦云﹕不見日月人多陰虛﹐欲其專補陰爾。制煉有方﹐依式勿錯。水盛釜內﹐甑安水傍。白茅藉甑底兩層﹐黃沙蓋茅上寸許。松脂任布﹐桑柴緊炊。湯減少旋添﹐脂流盡方出。新笊籬掠投冷水﹐﹝沈釜底者勿用。﹞候凝結復炊如前。

周畢三回﹐色白如玉。研和羣藥﹐﹝加白茯苓﹑柏子仁﹑甘菊花共劑﹐亦可單服。﹞爲丸酒吞。逐諸風﹐安五臟。除伏熱胃脘﹐解消渴咽喉。輕身通神﹐延年耐老。熬膏貼瘡毒長肉﹐作散治齒痛殺虫。

實

主少气虛羸﹐兼驅風痺﹔

花

𨿽輕身益气﹐發熱上焦。

菩﹝花底菩﹞收曬漧﹐研末羅細。雞淸﹝雞蛋淸﹞丸成豆粒﹐暑痢止澀如神。

根白皮

主辟穀不饑﹐補虛損勞乏﹔

節

性溫燥血中之濕﹐卻腳痺軟疼。

葉

辟瘟疫气靈。歷節諸風﹐漬酒可服。松蘿﹝一名女蘿《詩》云﹕蔦與女蘿施於松上。陶云﹕蔦是寄生﹐當用桑上者﹐女蘿當用松上者。﹞苦煎濃可作吐湯。湧客痰﹐截溫瘧﹐利水道﹐驅頭風。掃頂上瘡痍﹐去項間癅癭。虛汗堪止﹐嗔怒能消。

卷之四木部

茯苓

茯苓味甘﹑淡﹐气平。屬金。降也﹐陽中陰也。無毒。近道俱有﹐雲貴﹝雲南﹑貴州﹞獨佳。產深山谷中﹐在枯松根底。由木被斧斤砍伐﹐或老遭風雹折摧。枝葉不復上升﹐津气旋向下泄。凝結成塊﹐乃名茯苓。因其本體相離﹐故取附之之義。小如鵝卵﹐大若匏瓜。猶類龜鱉人形﹐並尙沈重結實。﹝四五斤一塊者愈佳。﹞久藏畱自無朽蛀﹐初收采須仗陰漧。咀片水煎﹐黑皮淨削。研末丸服﹐赤筋盡淘。﹝茯苓中有赤筋﹐最損目﹐爲丸散久服者﹐研細末﹐入細布袋中﹐以冷水揉擺﹐如作葛粉狀﹐澄取粉﹐而筋滓在袋中者﹐棄去不用﹐若煎湯則不須爾。﹞方益心脾﹐不損眼目。忌酸物﹐惡白蘞﹐仍畏牡蒙﹑地楡﹑雄黃﹑秦艽﹑龜甲。種赤白主治略異﹐經上下行走自殊。

赤茯苓

入心脾小腸﹐屬己丙丁﹐瀉利專主﹔

白茯苓

入膀胱並車前﹔利血僅在腰臍﹐效同白術。爲除濕行水聖藥﹐乃養神益智仙丹。生津液緩脾﹐驅痰火益肺。和魂煉魄﹐開胃濃腸。

卻驚癇﹐安胎孕。久服耐老﹐延年不饑。倘汗多陰虛者誤煎﹐傷元夭壽﹔若小便素利者過服﹐助燥損明。暴病有餘相宜﹐久病不足切禁。凡須細察﹐不可妄投。

茯神

附結本根﹐因津泄少﹔謂旣不離其本﹐故此爲名。體比苓略松﹐皮與木須去。所忌畏惡﹐悉仿於前。專理心經﹐善補心气。止恍惚驚悸﹐除恚怒健忘。

心木名

黃松節

載經﹐偏風致口僻治驗。

﹝謨﹞按﹕經注有曰﹕松木旣焦﹐根尙能生物者何也﹖蓋因精英未淪﹐沾其土气﹐不能不爲物爾。正猶馬勃﹑菌簟﹑五芝﹑木耳﹑石耳之類﹐多生枯木潤石糞土之上﹐則可知焉。其上菟絲下有伏苓之說﹐甚爲輕信者矣。又曰﹕茯苓爲在天之陽﹐陽當上行﹐何謂利水而瀉下耶﹖經云﹕气薄者﹐陽中之陰。所以茯苓利水瀉下﹐亦不離乎陽之本體﹐故入手足太陽經焉。丹溪又曰﹕茯苓﹑豬苓﹑澤瀉各有行水之能﹐久服損人。八味丸用之﹐亦不過接引諸藥﹐歸久積陳垢﹐以爲搬運之功也。

第一卷

白術款後﹝謨﹞按﹕宜參看。

卷之四木部

琥珀

味甘﹐气平。屬金﹐陽也。無毒。出自松脂所化﹐入土千歲才成。初如桃膠﹐久漸堅硬。西戎多產﹐色淡澈光。南郡亦生﹐色深重濁。﹝嵌首飾澈光爲奇﹐入藥劑重濁不計。﹞手摩熱可拾艸芥﹐湯煮軟儼若餳糖。遇物卽粘﹐如是方妙。今市家多煮雞蛋及靑魚枕造成﹐不可不細詳爾。入藥研末﹐用湯調吞。利水道﹐通五淋﹐定魂魄﹐安五臟。破癥結瘀血﹐殺鬼魅精邪。止血生肌﹐明目摩翳。治產後血暈及兒枕疼﹐療延爛金瘡並胃脘痛。又種者﹐名異產同。狀似玄玉而輕﹐質亦松脂化出。歷二千載﹐方得成形。安神補心益佳﹐生肌破血尢善。不堪造器﹐見風拆開。小兒帶之﹐謂能辟惡。

﹝謨﹞按﹕丹溪云﹕古方用琥珀利小便﹐以燥脾土有功。蓋脾能運化﹐肺得下降﹐故小便可通也。若血少而小便不利者用之﹐反致燥急之患﹐不可不謹。《別說》又云﹕茯苓﹑琥珀皆自松出﹐而所稟各異﹐茯苓生成俱陰﹐琥珀生於陽而成於陰﹐故皆治榮而安心利水﹐其效同也

卷之四木部

墨

味辛。無毒。擇系松煙造成﹐摩入藥劑主治。煙細才效﹐煙粗不靈。其桐油煙﹑石油煙並粟艸灰僞爲者﹐俱不可以治病也。止血果捷﹐因黑勝紅。故天行熱毒﹐鼻衄下血數升﹐水摩滴入﹔若產後血暈崩中﹐卒暴來紅﹐摩醋服之。遊絲纏眼中﹐摩雞血速點﹔客忤中腹內﹐摩地漿頓吞。下死胎而逐胎衣﹐合金瘡以生膚肉。

卷之四木部

槐實

槐實味苦﹑辛﹑咸﹐气寒。無毒。折枝插地卽活﹐人家多植門庭。實生莢中﹐十月收采。

粒大如豆﹐色紫而堅。一莢兩粒三粒者爲良﹐若系單粒五粒者勿用。小銅錘擊碎﹐烏牛乳浸宵。蒸過才煎﹐景天爲使。主五內邪熱﹐去五痔腫疼。﹝七月七日取﹐搗絞汁﹐貯銅器內﹐置髙處曝二十日以上﹐煎稠硬﹐圓如鼠糞大﹐納穀道內﹐三易之乃愈。﹞止涎唾﹐補絕傷﹐涼大腸﹐消乳瘕。除男子陰瘡濕癢不歇﹐卻女子產戶痛癢難當。仍理火瘡﹐且墮胎孕。酒吞七粒﹐催產尢良。

嫩房莢

收煎代茶﹐去頭風明目補腦。

老莢

疏導風熱﹐亦可取搗煎嘗。

白皮

皮膚不仁服效。消陰疝卵腫﹐卻壯熱驚癇。

莖葉

功同﹐總治瘡毒。熬膏貼煮汁嗽口齒風疳。

根

作神燭可燒﹐仍主喉痺寒熱。

枝

洗瘡住癢﹐揩齒殺虫。

花

去熱。理腸風瀉血及皮膚風﹐止痔來紅並赤白痢。去胃脘卒痛﹐殺腹髒蛔。

膠

主諸風化涎﹐任作湯散丸服。卻風痺肢難舉動﹐散風毒身如虫行。噤口急風殊功﹐破腦傷風立效。

槐耳

系菌﹐亦樹所生。堅如桑耳者良﹐用作細末酒服。去婦人陰中瘡痛﹐治痔穀道血流。

卷之四木部

枳實

枳實味苦﹑酸﹐气寒。味薄气濃﹐陰也﹐陰中微陽。無毒。商州﹝屬河南﹞所生﹐似橘極小。擇如鵝眼﹐色黑陳者良。﹝近道亦生。一種俗呼臭橘﹐其皮微綠﹐不堪藥用。今市家每采指爲綠衣者﹐欺世謀利無益有損。故凡入藥劑﹐必求黑色爲眞也。﹞剜淨內瓤﹐銼片麩炒用。本與枳殼一物﹐因收遲早異名。枳實秋收﹐枳殼冬采。今醫者不以此泥﹐惟視皮濃小者實﹐完大者爲殼也。殼大則性詳而緩治髙﹐髙者主气﹐治在胸膈﹔實小則性酷而速治下﹐下者主血﹐治在心腹。故胸中痞﹐肺气結也﹐有桔梗枳殼湯之煎﹔心下痞﹐脾血積也﹐有白術枳實湯之用。﹝白術補脾﹐枳實去脾經積血﹐脾無積血﹐則不痞也。﹞此髙下緩急之分﹐易老詳定以爲準的也。除脹滿﹐消宿食﹐削堅積﹐化稠痰。破气佐牽牛大黃芒硝﹐益气佐人參漧薑白術。仲景加承气湯內﹐取疏通破結之功。丹溪入瀉痰藥中﹐有倒壁衝墻之捷。

樹皮

治風中身直﹐久不能屈伸。

根皮

主痔來紅﹐及腸風髒毒。

樹莖

並皮收采﹐水脹風痛齊驅。其大

枳殼﹐亦貴陳年。取翻肚如盆口唇﹐制剜瓤銼片麩炒。

瀉肺臟﹐寬大腸。結气胸中﹐兩脇關節並利﹔破痰癖積聚﹐宿食亦推。同甘艸瘦胎﹐﹝卽枳殼散。﹞和黃連滅痔。﹝卽連殼丸。﹞能損至髙之气﹐不宜接迹服多。虛怯勞傷﹐尢當全禁。

第七卷

靑橘皮款後﹝謨﹞按﹕宜參看。

卷之四木部

女貞實

女貞實﹝卽冬靑樹子﹞

味苦﹑甘﹐气平。無毒。鄕落幽居﹐多植遮護。能欺霜雪﹐又名冬靑。

衣皮將布袋淨。酒浸一宿﹐日曝待幹。研末爲丸﹐用旱蓮艸熬膏合妙﹔搗碎漬酒﹐同生地黃投罐煮良。黑髮黑須﹐彊筋彊力。安五臟補中气﹐除百病養精神。多服補血去風﹐久服健身不老。

樹皮

涼而無毒﹐若漬酒每日飲﹐亦益肌膚。

枝葉

煎可染緋﹐又燒灰面膏塗﹐能治癉瘃。

木

白紋細﹐函板堪爲。

虫白蠟

附樹枝結成﹐系小虫食樹汁化者。﹝有黑。每食冬靑樹汁﹐久而化爲白脂﹐熔則成蠟。人謂虫屎著樹而然﹐非也。亦有不變蠟者﹐則結苞枝上﹐初如黍米﹐漸圓大靑紫﹐宛若樹之結實﹐土人呼爲蠟種﹐來年春深則苞拆而虫出延樹矣。欲廣蓄者﹐候苞將折時﹐連枝采系他樹﹐其虫亦應候而出。﹞

美。﹞自然凝聚成塊。文理瑩澈﹐不忝石膏。《本經》原脫漏未書﹐丹溪始珍重才用。嘗與戴原禮簡云﹕白蠟者斂堅凝﹐誠爲外科要藥。生肌止血定痛﹐接骨續筋補虛。與合歡皮同煎﹐入長肉膏神效。但未試可服否﹖其合歡皮服之驗矣。﹝蠟有二種﹐蜜白蠟人可服餌﹐《本經》石蜜款內曾已載詳。其虫白蠟《本經》未載。後因丹溪此簡有未試可服否一句﹐乃知言此虫蠟也。故采之以補脫漏。﹞

白蠟塵

取﹐能治瘵虫。

卷之四木部

楝﹝音練﹞實

楝﹝音練﹞實﹝卽金鈴子﹞

味苦﹐气寒。有小毒。蛟龍極畏﹐堤岸多栽。在處有之﹐川蜀獨勝。木髙丈餘略大﹐葉密如槐稍長。花紅紫甚香﹐實靑黃類彈。待冬收采﹐向日曝漧。取肉堪煎﹐去皮去核。一說將核搗碎﹐漿水煮一伏時。

漉曬收藏﹐亦堪入藥。大抵用核莫用肉﹐用肉莫水道﹐殺三虫疥瘍。

性微寒﹐雌雄兩種。雄根赤無子﹐大毒忌煎﹔雌根白子多﹐微毒宜采。擇向東者﹐才入藥靈。

略刮外靑﹐只畱裏白。單味煎酒﹐大能追虫。宜月前﹐忌月後。﹝月半前虫頭向上﹐月引虫口開﹔頓飲濃藥湯﹐過晝卽利。多則成團追下﹐少則逐

石茱萸﹐卽花落子。外科亦

卷之四木部

蕤核

蕤核味甘﹐气溫﹑微寒。無毒。生函谷及巴西河東﹐類烏豆但略圓而扁。外有紋理﹐六月采收。碎核殼取仁﹐去皮尖研爛。輔佐良藥﹐專治眼科。消上下風腫爛弦﹐除左右熱障努

蕤子

啖之﹐亦止鼻衄。

卷之四木部

濃朴

濃朴味苦﹑辛﹐气大溫。屬土﹐有火。陰中之陽﹐可升可降。無毒。樹甚髙碩﹐榛乃別名。陜西川蜀多生﹐梓州﹝屬四川﹞出者獨勝。凡資治病﹐秋盡采皮。擇濃脂顏色紫瑩佳﹐去粗澤﹐﹝寒水石﹑硝石﹑澤瀉。﹞使炮熟漧薑。諸豆忌之﹐食則動气。

主中風寒熱﹐治霍亂轉筋。止嘔逆吐酸﹐禁瀉痢淋露。消痰下气。與枳實大黃同用﹐實滿能泄﹔溫中益气﹐與陳皮蒼術同用﹐濕滿能除。與解利藥同用﹐則治傷寒頭疼﹔與泄痢藥同用﹐則濃腸胃止泄。大抵味苦气溫﹐故用苦則泄﹐用溫則補。《衍義》云﹕平胃散中﹐用之最當。旣溫脾胃﹐又走冷气。再隨證加滅﹐妙不可勝言。潔古亦曰﹕治腹痛脹滿﹐散結之神藥也。倘患者虛弱﹐須斟酌少加。對證不眞﹐誤服太過﹐則反脫人元气﹐豈不愼哉﹗若气實人服多參﹐致成喘悶者﹐正此泄除﹐不在禁也。孕婦忌用﹐女科當知。

子

入醫方﹐又名

逐折

。散結療鼠﹐益气明眼睛。

﹝謨﹞按﹕丹溪云﹕濃朴气藥﹐溫而能散﹐故泄胃中實也。平胃散用佐瘡術﹐正乃泄去上焦之濕﹐不使胃土太過﹐得復其平致於和而已﹐非謂溫補脾胃焉。習以成俗﹐皆胃之補。哀哉﹗然治腹脹者﹐因味辛能提其气故爾。

卷之四木部

桑根白皮

桑根白皮桑上寄生味甘而辛﹐甘濃辛薄。气寒。可升可降﹐陽中陰也。無毒。山谷出少﹐家園植多。山桑質堅﹐木堪作檐。家桑气濃﹐葉可飼蠶。凡入劑中﹐須覓家者。近冬收采﹐如式制精。根出土外者殺人﹐根向東行者得气。﹝得生气也。﹞皮取近木洗淨﹐畱白去靑片用。銅刀咀成﹐惡鉛忌鐵。稀蜜拌透﹐文火炒幹。爲使續斷桂心﹐入手太陰肺臟。甘助元气﹐補勞怯虛羸。辛瀉火邪。﹝羅謙甫曰﹕桑白皮瀉肺﹐是瀉肺中火邪﹐非瀉肺气也﹐火去則气得安矣。﹞

止喘嗽唾血。利水消腫﹐解渴驅痰。刀刃傷作綫縫﹐熱雞血塗卽合。

皮中白汁﹐取依四時。春夏取向上者從升﹐﹝枝榦皮汁也。﹞秋冬取向下者因降。﹝根皮汁也。﹞敷金瘡血止﹐﹝剝白皮裹之﹐令汁得入瘡中良。﹞敷蛇咬毒消。點唇裂易差﹐染褐色不落。釜中煎如糖赤﹐老痰宿血並推。

葉

采經霜者煮湯﹐洗眼去風淚殊勝。鹽搗敷蛇虫蜈蚣咬毒﹐蒸搗撲損瘀血滯凝。煎代茶﹐消水腫腳浮﹐下气令關節利﹔研作散﹐﹝湯調。﹞止霍亂吐瀉﹐出汗除風痺疼。炙和桑衣煎濃﹐治痢諸傷止血。

枝

煎常飲﹐耳目聰明。去手足拘攣﹐香港腳兼散﹔潤皮毛枯槁﹐風癢且驅。陰管通便﹐眼眶退暈。

利喘嗽逆气﹐消腫毒癰。

椹收曝漧﹐蜜和丸服。開關利竅﹐安魂鎭神。久服不饑﹐聰耳明目。

黑椹

絞汁﹐系桑精英。入鍋熬稀膏﹐加蜜攪稠濁。退火毒﹐貯磁瓶。夜臥將臨﹐沸湯調下。﹝每服一二錢止。﹞解金石燥熱止渴﹐染須髮皓白成烏。﹝一方﹕黑和蝌蚪子一斤﹐瓶盛封閉﹐懸屋東向﹐百日化爲泥﹐染白須如漆。又方﹕取黑椹二七﹐和胡桃脂研如泥﹐拔去白須﹐點孔中﹐生黑須。﹞

柴灰

辛寒﹐淋汁小毒。合冬灰爲爛藥滅瘊疵黑痣。能結鉛汞﹐會益丹家。

桑耳

有毒味甘﹐古方入軟濕者作堪啖。采收銼碎﹐醇酒煎嘗。散血如神﹐止血甚捷。黑者﹐主女人癥瘕﹑崩漏﹑帶下及乳腫暴來﹔黃者﹐治男子癖飲﹑積聚﹑腹疼並金瘡初得。若色黃熟陳白﹐止泄補益元陽。

桑花

非指桑椹花爲云﹐乃樹上白蘚。其狀因與地錢花相類﹐故假此立名。刀削取之﹐火炒入藥。性緩無毒﹐健脾澀腸。塞崩中﹐禁帶漏。鼻紅吐血愈﹐腸風下血安。

桑上蠹虫﹐主卒心痛﹐金瘡潰爛﹐亦可生肌。

桑上寄生﹐節間生出。葉濃軟如橘葉﹐莖肥脆類槐枝。別樹𨿽有不靈﹐獨桑气濃甚妙。倘求主治﹐須認精詳。或云﹕碎其實﹐有汁稠粘者眞。又曰﹕折其莖﹐以色深黃者是。固當宗此辯別﹐仍貴纏附桑枝。外科散瘡瘍﹐追風濕﹐卻背彊腰痛篤疾﹔女科安胎孕﹐下乳汁﹐止崩中漏血沈。健筋骨﹐克肌膚﹐愈金瘡﹐益血脈。長須長髮﹐堅齒堅牙。

實

服通神﹐輕身明目。

﹝謨﹞按﹕木部之中﹐惟桑寄生最難得。其眞者﹐必須近海桑樹﹐生意郁濃﹐地暖不蠶﹐葉無采捋﹐節間自然生出﹐纏附桑枝。采得陰漧﹐乃可入藥。其諸桃﹑梅﹑楡﹑柳﹑櫸﹑﹑松﹑楓等上﹐間或亦有寄生﹐不似桑木气濃﹐假桑之气以爲佳爾。故凡風濕作痛之證﹐古方每用獨滑寄生湯煎調﹐百發百中。今人服之﹐杳無奏其功者﹐豈非藥不得眞之故歟﹖況古名醫用藥立方﹐必以主病者爲君﹐所用川獨滑﹑桑寄生﹐俱能去風勝濕﹐以爲主藥﹐誠爲合宜。柰今賣藥之家﹐因難得眞﹐往往收采木寄生﹐指爲桑寄生謀利。種𨿽同類﹐气味大殊﹐且川獨滑亦未辧認分明﹐每用土當歸假代。兩俱燥性﹐耗衛敗榮﹐無益有虧﹐寧不增劇。近幸茭山吳氏﹐辧認獨滑。原本羌滑一種﹐以節密輕虛者爲羌﹐節疏重實者爲獨。川續斷與桑寄生﹐气味略異﹐主治頗同﹐不得寄生卽加續斷。便立名曰﹕羌活續斷湯。使醫者不泥於專名﹐病家勿誤其假藥。仁恩溥濟﹐何其淵哉﹗

卷之四木部

樗根白皮

樗根白皮味苦澀﹐气寒。有小毒。南北俱各有生﹐其木最爲無用。本多癰腫﹐難定墨繩。枝乃曲拳﹐不中規矩。與椿木相類﹐須辧認分明。無花不實﹐木身大﹐其幹端直者爲椿﹔有花而莢﹐木身小﹐幹多適矮者爲樗。

又曰﹕椿本實而葉香﹐樗木疏而气臭。今人不識樗名﹐故多呼爲臭椿樹也。入劑挖東引細根﹐刮外取白皮蜜炙。止女人月信過度﹐久痢帶漏崩中。

禁男子夜夢遺精滑泄﹐腸風痔。縮小水﹐驅蛔虫。其

莢

收采曝漧﹐大便去血尢效。

椿白皮

主疳﹐亦惟白者爲良。止血功同﹐女科任用。

﹝謨﹞按﹕汪石山曰﹕椿﹑樗二木各有兩種﹐一種皮赤﹐一種皮白。白者先花後葉﹐其樹身皮粗糙如粟粒﹔赤者先葉後花﹐其樹身皮細膩而不粗。葉皆相同﹐香臭無別。醫之所取﹐皆在白皮。故入藥無間椿﹑樗﹐但擇皮白者采收﹐不必以香臭爲泥也。

卷之四木部

楡皮

楡皮味甘﹐气平。性滑利﹐降也。無毒。多生山谷﹐處處有之。取向裏白皮﹐旋曬漧入藥。勿令中濕﹐濕則傷人。通水道﹐除五淋﹐壓丹石﹐利關節。搗和釅醋﹐凡赤腫薄敷﹔煎成膏飴﹐但寒鼽連服。老人服久多睡﹐孕婦服卽滑胎。新剝搗爛如糊﹐用粘瓦石甚固。

皮涎

敷癬﹐殺虫立差。

葉

壓石丹尢靈﹐生服一兩頓效。爲羹日飲﹐水腫卽消。

花

主小兒驚癇﹐亦利尿管閉澀。

實

生有莢﹐作醬甚香。因味微辛﹐肺气能助。殺諸虫﹐消心腹惡气並卒心疼﹔療小兒﹐塗痂頭瘡及諸癬疥。

莢

作羹少和牛肉﹐婦人食卽止帶崩。

卷之四木部

秦皮

秦皮味苦﹐气寒。沈也﹐陰也。無毒。產陜西郡州﹐及廬江川谷。木類檀木﹐根同槐根。

葉如匙頭少光﹐皮多白點不糙。﹝不粗糙也。﹞俗因呼爲白木﹐又呼石檀樹﹑苦樹﹐咸取像焉。秋末采皮﹐陰漧待用。漬水水色侵碧﹐書紙紙面略靑。此驗才眞﹐凡求勿誤。使大戟﹐惡吳茱瓠葵﹔﹝苦瓠﹑防葵。﹞專眼科﹐去肝中久熱。煎汁澄淨﹐點洗無時。白膜遮明﹐視物不見者旋效﹔赤腫作痛﹐流淚無休者殊功。益男子精衰﹐止婦人帶下。小兒發熱癇搐﹐亦可作湯浴身。風寒濕痺兼驅﹐熱痢後重且卻。經云﹕以苦堅之﹐故用白頭翁﹑黃﹑秦皮之苦劑也。久服發黑﹐亦使身輕。

木皮﹐多出產江南﹔作湯末﹐可洗敷蛇咬。

卷之四木部

海桐皮

海桐皮味苦﹑气平。無毒。出雷州﹝屬廣東﹞及近海州郡﹐似桐皮而堅韌白黃。收采無時﹐任煎湯液。主霍亂赤白久痢﹐除疳疥癬牙虫。漬酒治風蹶殊功﹐漬水洗赤眼神效。堪作繩索﹐入水常存。﹝浸不爛也。﹞

卷之四木部

山梔子

山梔子味苦﹐气寒。味濃气薄﹐气浮味降﹐陰中陽也。無毒。一名越桃﹐霜後收采。家園栽者﹐肥大且長﹝此號伏屍梔子。﹞只供染色之需﹐五稜六稜弗計。山谷產者﹐圓小又薄。

堪爲入藥之用﹐七稜九稜方良。析梗乃須﹐研碎才炒。﹝止血用﹐須炒黑色﹔去熱用﹐但燥而已。﹞畱皮除熱於肌表﹐去皮卻熱於心胸。﹝一說﹕去皮瀉心火﹐畱皮瀉肺火。﹞其所入之經﹐手太陰一臟。因輕浮象肺﹐色赤象火﹐故治至髙之分﹐而瀉肺中之火也。本不能作吐﹐仲景用爲吐藥者﹐爲邪气在上﹐拒而不納﹐食令上吐﹐邪因得出。經曰﹕在髙者﹐因而越之。

此之謂也。易不能利小便﹐易老用利小便者﹐實非利小便﹐乃淸肺也。肺气淸而化﹐則小便從此气化而出。經曰﹕膀胱爲津液之府﹐气化則能出者﹐此之謂也。《本經》又謂﹕治大小腸熱及胃中熱者﹐此因辛與庚合﹐又與丙合﹐又能泄戊﹐其先於中州故焉。加生薑橘皮﹐治嘔噦不止﹔加濃朴枳實﹐除腹滿而煩。加茵陳﹐治濕熱發黃﹔加甘艸﹐治少气虛滿。倘除煩燥於心內﹐須加香豉而建功。蓋煩者﹐气也﹔燥者﹐﹝懊不眠之謂。﹞血也。气主肺﹐血主腎。故用梔子治肺煩﹐用香豉治腎燥也。若加生薑絞汁﹐尢治心腹久疼。上焦客熱善驅﹐五種黃病竟解。去赤目作障﹐止霍亂轉筋。赤白癩瘡﹐酒鼻。五內邪气﹐悉能除之。丹溪又曰﹕解熱郁﹐行結气。其性屈曲下行﹐大能降火從小便泄去﹐人所不知也。

卷之四木部

枸杞子

枸杞子味甘﹑苦﹐气微寒。無毒。近道田側俱有﹐甘肅州﹝並屬陜西﹞者獨佳。春生嫩苗﹐作茹爽口。秋結赤實﹐入藥益人。依時采收﹐曝漧選用。紫熟味甜﹐粗小膏潤者有力﹔赤黯味淡﹐顆大枯燥者無能。今市家多以蜜拌欺人﹐不可不細認爾。去淨梗蒂﹐任作散丸。明耳目安神﹐耐寒暑延壽。添精固髓﹐健骨彊筋。滋陰不致陽衰﹐興陽常使陽舉。諺云﹕離家千里﹐勿服枸杞﹐亦以其能助陽也。更止消渴﹐尢補勞傷。葉搗汁注目中﹐能除風癢去膜。若作茶啜喉內﹐亦解消渴彊陰。諸毒煩悶善驅﹐面毒發熱立卻。

葉上虫窠子

收曝﹐可同漧地黃作丸。不厭酒吞﹐甚益陽事。

莖

名

仙人杖

須識﹐皮膚骨節風能追。熱毒兼消﹐瘡腫可散。

地骨皮

者﹐性甚寒涼。卽此根名﹐惟取皮用。經入少陰腎臟﹐並手少陽三焦。解傳屍有汗﹐肌去五內邪熱﹐利大小二便。

彊陰彊筋﹐涼血涼骨。

﹝謨﹞按﹕本艸款中﹐竹筍立死者﹐旣名仙人杖。此枸杞苗莖﹐又名仙人杖。藏器《拾遺》篇內﹐一種菜類﹐亦名仙人杖。何並此三物而同立一名﹖古今方書﹐治療或有用之﹐但僉其名而未細注其物者﹐當考究精詳﹐必得證治相合﹐庶不失於孟浪也。

卷之四木部

辛荑

辛荑味辛﹐气溫。無毒。原產漢中川谷﹐今則處處有之。人家園庭﹐亦每種植。木髙數丈﹐花開兩番。臘結苞似著毛小桃﹐春開花於未葉禿樹。北人呼爲木筆﹐南人喚作迎春。花謝才生葉綴枝﹐葉盛復開花作朵。有紅紫二種﹐多香气燻人。凡收采入藥同煎﹐宜未開花紫苞蕊。刷去毛免射人肺﹐摘去心不致人煩。畏惟菖蒲蒲黃﹐黃連石膏四藥。惡石脂﹐使芎。

止頭腦風疼﹐面腫引齒痛眩冒﹔除身體寒熱﹐鼻塞有香臭不聞。生須髮殺虫﹐禁淸涕通竅。

久服明目﹐下气輕身。

卷之四木部

酸棗

酸棗味酸﹐气平。無毒。生河東川澤﹐秋采實陰漧。因肉味酸﹐故名酸棗。凡仗入藥﹐碎核取仁。粒徧色丹﹐亦不易得。市家往往以棘實充賣﹐不可不細認焉。能治多眠不眠﹐必分生用炒用。多眠膽實有熱﹐生研末﹐取茶葉薑汁調吞﹔不眠膽虛有寒﹐炒作散﹐采竹葉煎湯送下。倘和諸藥共劑﹐卻惡防己須知。寧心志﹐益肝補中。斂虛汗﹐驅煩止渴。去心腹寒熱﹐五臟能安。療手足酸疼﹐筋骨堪健。久服長壽﹐且令人肥。核殼燒末水調﹐刺入肉中敷效。

卷之四木部

杜仲

杜仲味辛﹑甘﹐气平﹑溫。气味俱薄﹐降也﹐陽也。無毒。漢中﹝屬四川﹞產者第一﹐脂濃潤者爲良。刮淨粗皮﹐咀成薄片﹐薑汁潤透﹐連炒去絲。凡爲丸散煎湯﹐最惡玄參蛇蛻。補中彊志﹐益腎添精。腰痛不能屈者神功﹐足疼不能踐者立效。除陰囊濕癢﹐止小水夢遺。

卷之四木部

山茱萸

山茱萸味酸﹑澀﹐气平﹑微溫。無毒。多出漢中﹐徧生山谷。因名蜀棗﹐生靑熟紅。近霜降摘取陰漧﹐惡桔梗防風防己。

宜蓼實爲使﹐入肝腎二經。合散爲丸﹐惟取皮肉。溫肝補腎﹐興陽道以長陰莖﹔益髓固精﹐暖腰膝而助水髒。女人可勻經候﹐老者能節小便。除一切風邪﹐卻諸般气證。通九竅﹐去三虫。彊力延年﹐輕身明目。

其

核

勿用﹐滑精難收。

﹝謨﹞按﹕經云﹕滑則气脫﹐山茱萸之澀﹐以收其滑。八味丸用之﹐無非取其益腎而固精也。《本經》謂﹕其九竅堪通。是又盡信書﹐則不如無書矣﹗

卷之四木部

合歡

合歡﹝卽交枝樹﹞味甘﹐气平。無毒。多產雍洛﹐﹝並屬河南。﹞每植庭除。葉如槐葉甚密繁﹐木似梧桐但枝軟。其枝互相交合﹐風來轍自解開﹐故因名曰合歡﹐俗又呼爲交枝樹也。采皮及葉﹐不拘月時。利心志補陰﹐安五臟明目。令人事事遂欲﹐時常安樂無憂。

皮

采煎稠膏﹐散腫癰續斷筋骨﹔

葉

搗絞濃汁﹐浣衣服去黑垢黴。

卷之四木部

接骨木

接骨木味甘﹑苦﹐气平。有小毒。﹝《本經》云﹕無毒。誤也。﹞木髙一二丈許﹐輕虛無心枝插土卽生﹐近京多植。花葉並類陸英水芹﹐故又名木蒴也。專續筋接骨﹐易起死回生。折傷頻漬酒吞﹐風癢堪作湯浴。

任煮三次﹐功力一般。產後諸疾亦驅﹐女科方藥中屢用。

葉

主瘧生搗汁飲﹐﹝大人七葉﹐小兒三葉。﹞惟得吐寒熱竟除。

根皮

采收﹐亦堪煎服。痰瘧脹利消。見效卽停﹐切勿終劑。又種

折傷木﹐多產資州山﹝屬四川。﹞系藤繞大樹引長﹐其葉如茴艸圓濃。八九月內﹐采莖日幹。主折傷筋骨殊功﹐散產傷血痢立效。酒水煮飲﹐並與前同。

卷之四木部

木槿

木槿味苦﹐气平。無毒。株幹不髙﹐在處俱有。花淺紅﹐朝開暮斂﹔葉淡綠﹐秋瘁春生。沿栽則籬障可爲﹐入藥須花枝各用。

枝

主痢後熱渴﹐令人得眠﹐絞汁度絲﹐軟滑易絡﹔

花

主瀉痢腸風﹐澀腸止血﹐作湯代茗﹐風癢漸驅。二者用之﹐並宜炒過。

卷之四木部

伏牛花

伏牛花味苦﹑甘﹐气平。無毒。一名隔虎刺花﹐惟生蜀益近郡。川澤傍才有﹐莖深赤刺多。葉靑細﹐似柏葉而不尖﹔花淺黃﹐如杏花而作穗。三月半後﹐收采陰漧。主大風徧身碎疼﹐療濕痺四肢攣急。五痔下血堪止﹐風眩頭痛能驅。

卷之四木部

南藤

南藤﹝卽丁公藤﹞

味辛﹐气溫。無毒。出泉州榮州﹐﹝並屬福建。﹞生南山山谷。常依楠木﹐故名南藤。葉如杏葉略尖﹐苗似馬鞭無節。

皮色紫褐﹐收采無時。專治風疼﹐用漬酒服。排性烈亦可摩吞﹐令人皓發變黑。

石南藤

生於石山﹐株髙碩淩冬不凋。如枇杷葉﹐但背無毛。似椿樹花﹐細碎成簇。

秋結紅實﹐收采隨時。

甚多﹐一名鬼目。惡大小薊﹐使五加皮。治腎衰腳弱最宜﹐療風淫濕痺並效。女人不可久服﹐犯則切切思男。

實

殺虫毒尢靈﹐亦逐風痺積聚。

卷之四木部

蔓荊實

蔓荊實味苦﹑辛﹑甘﹐气溫﹑微寒。陽中之陰。無毒。不拘州土﹐惟盛水濱。實系蔓生﹐名因直述。大如梧子﹐色黑輕虛。依時收采陰漧﹐炒研去衣才用。乃太陽經藥﹐惡烏頭石膏。主筋骨寒熱﹐濕痺拘攣﹔理本經頭痛﹐頭沈昏悶。利關節﹐長髮髭。通九竅去虫﹐散風淫明目。腦鳴仍止﹐齒動尢堅。久服耐老輕身﹐令人光澤脂致﹝音雉。﹞胃虛者禁服﹐恐作禍生

卷之四木部

牡荊實

牡荊實味苦﹐气溫。無毒。髙岸田野﹐俱各叢生。種有責黃兩般﹐惟取靑者爲上。因莖堅勁﹐故以牡稱。鄕人只呼黃荊﹐法司常作箠杖。八月采實﹐向日曝漧。凡入藥中﹐必須炒研。防風爲使﹐單惡石膏。下肺气﹐止咳逆咽喉﹔通胃气﹐除寒熱骨節。通神見鬼﹐又載仙方。得柏實靑葙﹐療頭風甚驗。

葉

主香港腳腫滿﹐濕濕瘡﹔仍治霍亂轉筋﹐血淋血痢。

根

解肌上炙燻﹐瀝取汁傳送﹐﹝每瀝一杯加薑汁二茶匙。﹞消痰沫如神。治老人中風失音昏危﹐療小兒發熱驚癇抽搐。气實能食者宜服﹐气虛少食者忌之。故丹溪云﹕虛痰用竹瀝﹐實痰用荊瀝。二味俱開經絡﹐行血气要藥也。

卷之四木部

豬苓

豬苓味甘﹑苦﹑淡﹐气平。降也﹐陽也。無毒。多產衡山﹐八月收采。作塊類豬糞﹐故此名豬苓。用須去淨黑皮﹐經入膀胱與腎。通淋消腫滿﹐除濕利小便。蓋苦泄滯﹐甘助陽﹐淡利竅故爾。《衍義》又云﹕行水之功居多﹐大能燥亡津液。倘無濕證﹐勿輕用之。若久煎嘗﹐損腎昏目。

卷之四木部

紫葳

紫葳﹝卽淩霄花﹞味酸﹐气微寒。無毒。多生山谷﹐處處有之。初作蔓藤依木﹐旋長歲久延引﹐直至杪梢﹐夏開黃赤色花﹐因以淩霄爲譽。稱時采曝﹐惟畏鹵咸。取其有守能獨行﹐故用女科調月信。治血痛要藥﹐補陰衰捷方。崩中帶下立安﹐癥瘕血閉卽遂。去產乳餘疾﹐散酒熱風。莖葉味苦同煎﹐亦生痿蹙益气。

卷之四木部

南燭枝葉

南燭枝葉味苦﹐气平。無毒。江左吳越最多﹐江東州郡亦有。初生甚矮﹐越四五載﹐僅與菘萊相侔﹔久養漸長﹐歷三十年﹐方成木株而大。葉類茶茗圓濃﹐實若茱萸綴多。謂本木株而似艸類﹐故名南燭艸木﹐又名艸木之王。取汁漬米甚爲﹐炊飯食最甘美。南人又曰﹕烏飯樹葉是也。治大人一切風疾﹐多采煎湯﹔療小兒誤吞銅錢﹐單用燒末。悅顏色耐老﹐堅筋骨健行。久服身輕不饑﹐多服發白變黑。《上元寶經》曰﹕子服艸木之王﹐气與神通﹔子食靑燭之津﹐命不復殞﹐此之謂也。

卷之四木部

烏藥

烏藥﹝一名旁其﹞味辛﹐气溫。气濃於味﹐陽也。無毒。此藥甚賤﹐各處俱生。𨿽稱天臺者﹐香白固優﹔不及海南者﹐功力尢大。根采旁附﹐﹝直根不堪用。有二種﹐天臺者白而虛軟﹐海南者黑褐堅硬。﹞狀取連珠。﹝如鐲珠連者佳。﹞入足少陰腎經﹐及足陽明胃腑。因多走泄﹐不甚剛彊。諸冷能除﹐凡气堪順。止翻胃消食積作脹﹐縮小便逐气衡致疼。辟疫瘴時行﹐解蠱毒卒中。攻女人滯凝血气﹐去小兒積聚蛔。貓犬病生﹐磨水灌效。葉采入劑﹐下气亦靈。但力緩遲﹐須醋浸炙。

卷之四木部

茶茗

味甘﹑苦﹐气微寒。無毒。江淮閩浙俱有﹐蒙山中頂獨佳。﹝《茶譜》云﹕雅州蒙山有五頂﹐頂上各有茶園。其四頂茶園采摘不廢﹐惟中頂艸木繁密﹐雲霧遮蔽﹐鷙獸時出﹐人迹罕到。春分前後﹐多構人力﹐俟雷發聲﹐並步采摘﹐三日而止。若獲一兩﹐以本處水煎飲﹐卽驅宿疾﹐二兩輕身﹐三兩換骨﹐四兩成地仙。予聞此言﹐初未全信﹐近見土人帶有眞者﹐欲售﹐其價極貴﹐其狀與石蘚頗類似﹐非原摘嫩芽﹐疑必制造殊異。故爾少取煎飲﹐气味果奇﹐始知前語不誣﹐無怪顯名而傳遠也。﹞早采細者曰

茶﹐﹝芽如雀舌麥顆﹐𨿽甚細嫩﹐猶未稱善。又種新芽一發﹐便長寸餘﹐微精如鍼﹐是爲上品﹐其根幹水土力皆有餘故也。﹞晚采粗者曰茗。﹝茶之粗者﹐多雜木葉﹐不可不擇。故經云﹕粗者損人﹐細者益人。一說﹕春分以前采者曰茗﹐以後采者曰茶。﹞入二經絡﹐手足厥陰。專淸頭目利小便﹐善逐痰涎解煩渴。下气消宿食﹐除熱治瘡。姜連﹝生薑﹑黃連﹞同煎﹐止赤白下痢﹔香油調末﹐敷湯火炮煨。眼目疼嚼貼兩﹐暑天瀉少加醋吞。熱服宜﹐冷服忌。﹝冷則聚痰。﹞多服少睡﹐久服消脂﹝令人瘦。﹞

唐毋云﹕釋滯消壅﹐一日之利暫佳﹔瘠气侵精﹐終身之累斯大。損多益少﹐觀此足徵。

﹝謨﹞按﹕茶茗所治﹐《本經》以淸頭目爲上﹐後醫堅執《素問》苦以泄之之說。乃云其體下行﹐如何頭目得淸也﹖殊不知﹐頭目不淸﹐多由熱气上燻﹐用苦泄之﹐則熱降而上淸矣﹗且茶體輕浮﹐采摘之時﹐芽孽初萌﹐正得春生之气﹐是以味𨿽苦而气則薄﹐乃陰中之陽﹐可升可降者也。故云﹕淸利頭目﹐有何悖乎﹖

卷之四木部

蜀椒

蜀椒味辛﹐气溫﹑大熱。屬火﹐有金與水﹐浮也﹐陽中之陽。有毒。產自蜀州﹐八月收采。顆紅者爲貴﹐閉口者殺人。制須炒出汗來﹐去目及黃殼。﹝凡用﹐先擇去目及閉口者﹐微炒汗出則有勢力。炒畢﹐竟投石臼內。以杵舂之﹐播去附紅黃殼﹐只取外紅皮﹐旋舂旋播﹐以盡爲度。﹞宜杏仁爲使﹐畏款冬雄黃。卻心腹冷疼及寒濕痺疼並效﹐殺鬼疰蠱毒並虫魚蛇毒尢靈。除骨節皮膚死肌﹐療傷寒溫瘧不汗。上退兩目翳膜﹐下驅六腑沈寒。通气脈﹐開鬼門﹐仍調關節﹔堅齒髮﹐暖腰膝﹐尢縮小便。理風邪﹐禁咳逆之邪﹔治噫气﹐養中和之气。消水腫黃膽﹐止腸痢紅。

多食乏气失明﹐久服黑髮耐老。十月勿食﹐傷心健忘。

椒目

味苦兼辛﹐行水而治水蠱。定痰喘劫藥﹐斂盜汗捷方。

並宜炒之﹐研末調服。

葉

和艾蔥搗爛﹐少加釅醋拌勻。內外腎弔痛殊功﹐敷奔豚伏梁气極驗。亦堪煮飲﹐气甚辛香。又種

秦椒﹐乃出秦嶺。气味俱苦﹐生溫熟寒。制法與蜀椒相同﹐顆粒較蜀椒略大。所惡又有三藥﹐防葵雌黃栝蔞。主徧身惡風﹐散四肢痿痺。滅瘢生發﹐悅色通神。治口齒浮腫動搖並喉痺吐逆﹐調產世相傳此椒可制水銀﹐凡誤餌成毒者﹐服卽愈也。

崖椒

施州出﹐上气喘嗽者須求。

蔓椒

雲中生﹐賊風攣急者宜服。

卷之四木部

吳茱萸

吳茱萸味辛﹑苦﹐气溫﹑大熱。气味俱濃﹐可升可降﹐陽中陰也。有小毒。所產吳地獨妙﹐故加吳字爲名。重陽采收﹐依法精制。湯泡苦汁七次﹐烘漧杵碎才煎。畏紫白石英﹐惡丹參硝石。用蓼實爲使﹐入肺脾腎經。主咽嗌寒气﹐噎塞不通。散胸膈冷气﹐窒塞不利。

驅脾胃停寒﹐臍腹成陣絞痛。逐膀胱受濕﹐陰囊作疝剜疼。開腠理﹐解風邪。止嘔逆﹐除霍亂。仍順折肝木之性﹐治吞吐酸水如神。厥陰頭疼﹐引經必用。气猛不宜多食﹐令人目瞪口開。若久服之﹐亦損元气。

腸虛泄者﹐尢忌沾唇﹐爲速下气故爾。

根

寸白三虫﹐煎服卽出﹔銜口立通。並擇向在東南﹐取之方獲效驗。

卷之四木部

漧漆

漧漆味辛﹑鹹﹐气溫。屬金﹐有水與火。降也﹐陰中陽也。無毒。漢蜀多生﹐歙州﹝屬南直隸﹞亦產。待季夏方取﹐得陰濕才幹。﹝在燥熱晴日反難幹﹐得陰濕雨天卻易幹﹐亦物之性也。﹞凡欲買求﹐須驗好歹。濕者以物蘸起﹐細而不斷﹐斷而急收﹐塗諸幹竹﹐蔭地速幹者才佳﹔幹者著目視之﹐如﹝音醫﹞瑩黑﹐若鐵堅剛﹐狀類蜂房﹐孔孔相隔者方美。濕堪飾器皿﹐幹僅入醫方。搗作碎砂﹐炒以文火。畏雞蛋﹐忌油脂。又畏蟹黃﹐見則化水。﹝漆瘡塗卽愈。﹞資半夏爲使﹐合湯散隨宜。追積殺三虫﹐補中安五臟。療男子風寒濕痺﹐時作癢疼﹔治女人疝癥瘕堅﹐不通經脈。續筋骨及塡髓腦﹐消瘀血專主絕傷。痞結腰痛可驅﹐血气心痛能止。丹溪云﹕性急而能飛補﹐近用爲去積滯之藥。若用之中節﹐積去後﹐補性內行﹐人不知也。

生漆

向樹吸之﹐﹝小竹筒插樹皮內﹐口含吸之﹐溫酒下。﹞立下長虫住痛。

葉

合靑粘作散﹐華佗曾載方中。利五臟殺虫﹐黑髭發益气。擠汁塗癬﹐瘡暈漸收。﹝葉摘斷﹐

卷之四木部

鉤藤

鉤藤味甘﹑苦﹐气微寒。無毒。湖南北俱有﹐山上下盡生。葉細莖長﹐節間有刺。因類鉤釣﹐故名鉤藤。三月采收﹐取皮日曝。專醫稚幼﹐不理別科。寒熱驚癇﹐手足螈者急覓﹐胎風客忤﹑口眼抽搐者宜求。因莖長中虛﹐可鉆隙盜酒。小人每取﹐置甕中﹐口含略吸引之﹐酒出涓涓不斷。

卷之四木部

檳榔

檳榔味辛﹑苦﹐气溫。味濃气薄﹐降也﹐陰中陽也。無毒。嶺南州郡﹐俱各有生。形類雞心尖長﹐性如鐵石沈重。存坐正穩﹐中實不虛。破有錦紋﹐此品方妙。逐水谷﹐陰痰﹐止心痛﹐殺三虫。治後重如神﹐墜諸气極下。專破滯气下行﹐若服過多﹐又瀉胸中至髙气也。

﹝謨﹞按﹕檳榔服之﹐苦以破滯气﹐辛以散邪气。久服則損眞气﹐多服則瀉至髙之气。

較諸枳殼﹑靑皮﹐此尢甚也。夫何嶺南煙瘴之地﹐平居無病之人﹐朝夕如常猛噬﹖云﹕可辟除山嵐瘴气之疾。習以成俗﹐至今爲然。吾儒有仕於彼者﹐亦隨其俗而噬之﹐使一身沖和胃气﹐竟常被其耗析矣。正所謂非徒無益而反害之﹐因習之獘﹐死而無悔者焉﹗羅謙甫曰﹕無病服藥﹐如壁裏安鼠﹐誠哉是言也﹗嘗聞用藥如用兵﹐朝廷不得已而行之﹐以禦寇爾。若無寇可平﹐而無故發兵﹐不惟空費糧餉﹐抑且害及無辜。戒之﹗戒之﹗

卷之四木部

大腹

大腹味苦﹑辛﹐气微溫。降也。無毒。樹與檳榔小殊﹐同生南海諸國。傳曰﹕向陰生者曰大腹﹐向陽生者曰檳榔。檳榔尖長﹐大腹圓矮。一說﹕檳榔難得眞者﹐今市所貨﹐並此代之。以姜鹽同煎﹐入疏气藥妙。主冷熱諸气﹐通大小二腸。止霍亂痰隔醋心﹐攻心腹大腸擁毒。裹外粗殼﹐名

大腹皮

。此樹鴆鳥多樓﹐糞毒最能爲害。先浸醇酒﹐後洗豆湯。下隔气亦佳﹐消浮腫尢捷。

卷之四木部

密蒙花

密蒙花味甘﹐气平﹑微寒。無毒。產自川蜀﹐木髙丈餘。葉靑冬不凋零﹐花紫瓣多細碎。十房一朵﹐故名密蒙。采花酒浸一宵﹐候幹蜜拌蒸過。再向日曝﹐專治眼科。去靑盲膚翳﹐止眵淚赤澀。消赤脈貫睛內掩﹐除疳毒侵外遮。

卷之四木部

棕櫚子

棕櫚子味苦﹑澀﹐气平。無毒。木髙一丈二丈﹐多植嶺南江南。葉圓大如車輪﹐萃於木杪一匝爲一節﹐重桑裹包。子黑作房﹐九月收采。陰漧入劑﹐血證宜求。澀腸禁泄痢腸風﹐養血治崩中帶下。其

皮

二旬一剝﹐轉復上生﹔堪作睡薦雨衣﹐以充家用。藥求陳者﹐燒研

卷之四木部

五倍子

五倍子﹝一名文蛤﹞味苦﹑酸﹐气平。屬金與水。無毒。在處生﹐季秋采。形類拳大﹐色兼靑黃。內多小虫﹐俗又名曰虫倉也。療齒宣疳﹐及小兒面鼻疳瘡﹔治風癬癢瘙﹐並大人五痔下血。煎湯洗眼目﹐消赤腫止疼。研末染髭須﹐變皓白成黑。專爲收斂之劑﹐又禁瀉痢腸虛。解消渴生津﹐卻頑痰去熱。

百藥煎

者﹐亦此造成。﹝新鮮五倍子十斤﹐舂搗爛細﹐磁缸盛﹐稻艸蓋合﹐七晝夜﹐取出復搗﹐加桔梗﹑甘艸末各二兩﹐又合一七﹐仍搗仍合﹐務過七次﹐捏成餅錠﹐曬漧任用。如無新鮮﹐用幹倍子水漬爲之。﹞肺脹喘咳不休﹐噙化數餅卽止。

卷之四木部

巴豆

巴豆味辛﹑气溫﹑生溫熟寒﹐性烈。浮也﹐陽中之陽。气薄味濃﹐體重而降。有大毒。生自巴郡﹐一名巴椒。反牽牛﹐惡艸。忌蘆筍醬豉冷水﹐畏大黃藜蘆黃連。得火爲良﹐芫花爲使。八月收采﹐連殼陰漧。有蕩滌攻擊之能﹐誠斬關奪門之將。凡資治病﹐緩急宜分。急攻爲通利水谷之方﹐去淨皮心膜油生用﹔緩治爲消摩堅積之劑﹐炒令煙盡黃黑熟加。﹝一說﹕炒令黃黑似爲太過﹐不如去心膜煮五度﹐換水各煮一沸佳。﹞𨿽可通腸﹐亦堪止瀉﹐世所不能知也。丹溪云﹕能去胃中寒積﹐無寒積者忌之。《本經》又云﹕人吞一枚﹐便欲致死。鼠食三載﹐重三十斤。物性相耐﹐有如此夫﹗

卷之四木部

蘇方木

蘇方木味甘﹑鹹﹐气平。可升可降﹐陽中之陰。無毒。多生海外﹐堪用染紅。入藥惟取中心﹐煎酒專行積血。女科姿通月水﹐產後敗血立除。外科仗散腫癰﹐跌撲死血卽逐。同防風散表裏風气﹐調乳香治口噤風邪。

卷之四木部

訶黎勒

訶黎勒味苦﹑酸﹐气溫。苦重酸輕﹐性急喜降﹐陰也。無毒。嶺南俱生﹐廣州獨勝。六稜黑色爲美﹐火煨去核才煎。消宿食﹐去腹膨﹐且通津液﹔破結气﹐止久痢﹐兼遂腸風。開胃澀腸﹐驅痰住嗽。又因其味酸苦﹐有收斂降火之功。故能治肺金傷極郁遏﹐脹滿喘急咳嗽無休也。

卷之四木部

皂莢

皂莢味辛﹑鹹﹐气溫﹐有小毒。所在各處有生﹐懷孟州﹝並屬河南﹞者獨勝。惡麥門一味﹐畏空靑二參。﹝人參﹑苦參。﹞

入足厥陰引經﹐宜以柏實爲使。種因有二﹐用亦各分。理气疏風﹐

長板莢

須覓﹔治齒取積﹐

豬牙莢

當求。去弦去子﹐煨熟俱同。蜜炙酥炙﹐燒灰略異。制人。堪作散熬膏﹐勿爲丸煎液。搐鼻噴嚏立至﹐敷腫疼痛卽除。和生礬吐攔煉蜜爲導箭。﹝卽蜜導箭。﹞

殺癆虫精物﹐主風痺死肌。利竅通關﹐破癥墮胎。

皂角刺

乃載外科聖藥﹐治潰瘍直達潰處成功。

卷之四木部

楓香脂

楓香脂﹝一名白膠香﹞味辛﹑苦﹐气平。無毒。性甚疏通﹐木多虫穴。山谷俱產﹐江南獨多。

此烈日灼流白脂﹐爲外科敷貼要藥。主風瘙癮疹最捷﹐退虛浮水气尢靈。搽齒齦﹐止齒痛甚失《本經》意矣。

樹皮

性澀﹐久痢堪驅。

大楓子

取仁﹐惟飲地漿﹐其毒卽解。

﹝謨﹞按﹕楓木連抱﹐大者甚多﹐並結球而不結子。《本經》以大楓子內附﹐但載主治﹐余無一言﹐誠可怪也。今詢市家所得﹐咸雲海舶貿來。疑必外番楓木﹐別有一種生者﹐不然何獨指此爲名﹐而不言他木耶﹖姑述之﹐以俟識者再教。

卷之四木部

麒麟竭

麒麟竭﹝一名血竭。﹞味辛﹑鹹﹐气平。有小毒。出自南番諸國﹐麒麟樹脂結成。其樹髙長﹐婆娑可愛。脂從中滴﹐狀如膠飴。久久凝塊成形﹐紅赤與血同色。故今番買﹐收采貨買﹐特名曰血竭﹐又名曰麒麟竭也。敲斷而有鏡臉﹐光彩似能射人。取摩指甲弦間﹐紅透甲者方妙。但與紫鉚﹝音礦﹞相類﹐勿誤認假成眞。書載叮嚀﹐用須仔細。治跌撲傷損﹐療惡毒瘡癰。

專破積血引膿﹐竟驅邪气止痛。憑作膏貼﹐任調酒吞。

卷之四木部

沈香

沈香味辛﹐气微溫。陽也。無毒。出南海諸國﹐及交廣崖州。大類椿櫸節多﹐擇老者砍僕。漬以雨水﹐歲久﹝木得水方結香﹞使皮木朽殘﹐心節獨存。堅黑沈水﹐燔極淸烈﹐故名沈香。

二種𨿽精﹐尙未盡善。倘資主治﹐亦可取功。若咀韌﹝音軟﹞柔﹐或削自捲﹐此又名

黃蠟沈

也。品極精美罕稀。應病如神﹐入藥甚捷。堪爲丸作散﹐忌日曝火烘。補相火抑陰助陽﹐養諸气通天徹地。轉筋吐瀉能止﹐噤口痢痛可驅。

又浮而不沈水者﹐名

棧香﹐此品最粗﹔半浮半沈與水面平者﹐名

煎香﹐此品略次。煎香中形如雞骨者﹐名

雞骨香

。﹝凡入藥劑惟沈而不空心有朽路﹐若雞骨中血眼而軟嫩也。﹞形如名

牛頭香

。並與沈香種同﹐亦皆品之粗者。難咀入劑﹐惟﹝謨﹞按﹕《衍義》云﹕沈香保和衛气﹐爲上品藥。今人多與烏藥摩服﹐走散滯气。獨行則勢弱﹐與他藥相佐﹐當緩取效﹐有益無損。余藥不可方也。

卷之四木部

檀香

檀香味辛﹐气溫。陽中微陰。無毒。產南海昆侖﹐及江淮河朔。專入肺腎臟﹐通行陽明經。醋摩敷惡毒止疼﹐水煎升胃气進食。腹痛霍亂可卻﹐中惡鬼气能驅。又

紫眞檀香﹐主惡毒風毒。

降眞香

﹐煙直上天﹔召鶴成羣﹐盤旋於上。主天行時疫狂熱﹐驅宅舍怪異鄕聲。

小兒佩之﹐辟惡邪气。

﹝謨﹞按﹕東垣云﹕檀能調气而淸香﹐引芳香之物上行至於極髙之分。最宜橙橘之屬﹐佐以姜棗﹐並葛根﹑豆蔻﹑縮砂﹑益智﹐通行陽明之經﹐在胸膈之上﹐處咽嗌之中﹐同爲理气之劑也。

卷之四木部

安息香

安息香味辛﹑苦﹐气平。無毒。惟生海外﹐亦系木脂。因香辟邪﹐土人呼爲辟邪樹也。七月七日﹐裂其樹皮﹐膠脂如飴﹐隨卽湧出。堅凝成塊﹐其色黃黑。燒煙鬼懼神歡﹐研服邪驅惡逐。鬼胎能下﹐虫毒可消。

卷之四木部

蘇合香

味甘﹐气溫。無毒。來從西域﹐賣自廣東。气極芬香﹐色乃紫赤。或云﹕系諸香汁﹐煎合成就。一說﹕是獅子屎﹐故飾其名。諸論紛紜﹐難指孰是。今市賣者﹐多如膏油。辟諸惡﹐殺鬼物精邪﹔去三虫﹐除虫毒癇。仍禁夢魘﹐尢通神明。

卷之四木部

龍腦香

龍腦香﹝卽冰片﹞味辛﹑苦﹐气溫﹑微寒。無毒。來從海舶﹐出自波斯。木直長類杉﹐皮有甲錯﹔枝傍生發葉﹐背白正圓。

香

卽木脂結成﹐狀若梅花細瓣。片片潔淨﹐气甚燻人。

市家多用番硝混攙﹐不可不細擇也。﹝番硝質重色蒼﹐如砂細碎。龍腦輕浮潔白﹐片片相侔。細艸務加。﹝不致耗蝕。﹞目熱赤疼﹐調膏點上卽止﹔喉痺腫塞﹐擂末吹入立消。疳毒生管中﹐連敷漸歿。﹝和眼藥敷。﹞舌脹退場門外﹐多摻自收。﹝病重者﹐用五錢方愈。﹞仍治小兒痘瘡﹐心煩狂躁妄語。取擂細末﹐豬心血丸。濃煎紫艸葺湯﹐送下芡實大粒。竟能發透﹐更定心神。

龍腦油

出佛誓國中﹐鉆樹取﹐摩一切風气。根下淸液﹐又名

膏香

。堪逐風涎﹐可通關竅。

﹝謨﹞按﹕丹溪云﹕龍腦屬火﹐世知其寒而通利﹐然未達其熱而輕浮飛越。《局方》但喜香而貴細﹐動輒與麝同﹐爲桂附之助。然人身之陽易動﹐陰易虧﹐幸思之。節齋又云﹕龍腦大辛善走﹐故能散熱﹐通利結气。醫方目痛﹑喉痺﹑下疳多用之者﹐取辛散也。人欲死者吞之﹐气散盡也。世人誤以爲寒﹐不知辛散性甚﹐似乎涼耳。諸香皆屬陽﹐豈有香之至者﹐而反寒乎﹖

卷之四木部

乳香

乳香味辛﹑苦﹐气溫。陽也。無毒。亦出波斯國土﹐赤松木脂所成。垂滴成珠﹐綴木未落者﹐名

珠香

﹔滴下如乳﹐熔榻地面者﹐名

榻香

。珠香圓小光明﹐榻香大塊枯黯。

珠香效速﹐榻香效遲。凡欲用之﹐不可不擇。篛盛烘燥﹐燈艸同擂。若合散丸﹐羅細和入。倘煎湯液﹐臨熟加調。療諸般惡瘡及風水腫毒﹐定諸經卒痛並心腹急疼。亦入敷膏﹐止痛長肉。更催生產﹐且理風邪。

卷之四木部

丁香

雄丁香雌丁香味辛﹐气溫。屬火﹐有金﹐純陽。無毒。生交趾廣州﹐收春前秋後。形有大小﹐名列雌雄。

雄丁香

如釘子長﹐

雌丁香

似棗核大。凡資主治﹐母者用多。專人腎胃二經﹐又走太陰肺臟。諸香能發﹐凡气善驅。口舌气﹐奔豚气殊功﹐且止噫忒气逆﹔翻胃嘔﹐霍亂嘔立效﹐兼除心腹冷疼。暖腰膝壯陽﹐殺疳堅齒。治奶頭綻裂﹐消虫毒脹膨。細末研成﹐猶有兩治。婦人陰戶常冷﹐紗囊盛納陰內﹐旋使轉溫﹔老人拔去白須﹐薑汁和塗孔中﹐重生卽黑。

丁皮

止齒痛驗﹐根搗敷風腫良。

卷之四木部

胡桐淚

胡桐淚﹝一名木律﹞味鹹﹑苦﹐气大寒。無毒。出甘肅州以西﹐作碱﹝音減﹞鹵地之上。樹甚髙碩﹐皮似白楊。津液淪入地中﹐乃與土石相著。冬月收采﹐狀如黃礬。重實而堅﹐多夾爛木。又若硝石﹐得水便消。磁罐貯封﹐勿令熔化。口齒門聖藥﹐瘰毒仙丹。毒熱腹滿心煩水和服之取吐。牛馬急黃黑汗﹐水研灌之卽差。火毒面毒並驅﹐金焊銀焊可用。切勿多服﹐令吐無休。

卷之四木部

阿魏

阿魏味辛﹐气微熱。無毒。出波斯國中﹐生阿虞木內。其木長八九尺﹐皮色靑黃﹔四季花實俱無﹐葉如鼠耳。斷其枝梗﹐汁滴如飴。久乃堅凝﹐遂名阿魏。《唐本》注云﹕體性極臭而能止臭﹐亦爲奇物也。色黑者力微﹐黃散者爲上。但今市家﹐多煎蒜白假充﹐不可不細辧爾。凡使研作粉霜﹐熱酒器上過。置地待冷﹐入藥隨宜。去臭气殺諸小虫﹐下惡气破凡癥積。辟瘟禁瘧﹐卻鬼驅邪。蠱毒能消。傳屍可滅。

卷之四木部

蘆薈

蘆薈味苦﹐气寒。無毒。波斯國土所出﹐木滴脂淚結成。狀類黑餳﹐俗呼象膽。﹝味苦故云。﹞誤服巴豆﹐毒能解除。殺虫去疳﹐鎭心明目。治小兒癲癇驚搐﹐療大人瘡痔疽。癬發頸間﹐同甘艸研勻敷效﹔生齒縫﹐以鹽湯漱淨點差。

卷之四木部

沒藥

沒藥大小不侔﹐斷碎光瑩可愛。擂細入藥﹐制同乳香。主墜墮跌打損傷﹐療癰疽瘡潰腐。破血立效﹐止痛如神。

卷之四木部

木鱉子

木鱉子味甘﹐气溫。無毒。朗州﹝屬湖南﹞所生﹐藤莖甚大。黃花綠葉﹐子若栝蔞。生靑熟紅﹐肉上有刺。其核類鱉﹐故此得名。消腫突惡瘡﹐除黯粉刺。兩胯蚌毒立效﹐雙乳癰赤殊功。止腰疼﹐主折損。匪專追毒﹐亦可生肌。

﹝謨﹞按﹕烏頭毗穗﹐亦名木鱉子。兩物一名﹐不可不識。但此專入外科﹐而有追毒之效。彼則徒載其名﹐全無治病之能。非比仙人杖三物同名﹐而各有用也。

卷之四木部

蕪荑

蕪荑味辛﹐气平。無毒。產河東河西﹐有種大種小。

大蕪荑

比楡莢大甚﹐气臭如﹝音信﹞

難聞﹔小蕪荑較楡莢小差﹐﹝一說﹕此卽楡莢也。﹞味辛醞醬堪用。凡資治療﹐取大宜陳。但市收藏﹐多以鹽漬﹐殊失气味﹐入藥無功。故求買﹐必擇气腥者爲良﹔倘修合﹐務經火過才用。主五內邪气﹐殺寸白三虫。化食除腸風﹐逐冷止心痛。散皮膚骨節風濕﹐療痔疥癬瘡痍。

卷之四木部

雷丸

雷丸丸因而名此。入藥炮用﹐﹝甘艸煎湯浸一宿﹐尢殺毒。﹞赤者殺人﹝白者善。﹞惡扁蓄葛根﹐使濃朴芫荔。﹝芫花﹑荔實。﹞胃熱可解﹐虫毒能驅。殺三虫仍殺白虫﹐利丈夫不利女子。﹝非利益之利﹐乃疏利也。﹞主癲癇狂走﹐療汗出惡風。又作摩積之膏﹐專卻小兒百病。久服陰痿﹐尢宜愼之。

卷之四木部

杉材

杉材宜州杉味辛﹐气微溫﹐屬金﹐有火﹐陽也。無毒。江南深山﹐多有栽植。株類松大而勁直﹐葉附枝生若刺鍼。淩冬不凋﹐隨時收采。煎服﹐主心腹脹痛及卒暴心痛殊功﹔淋洗﹐療風疹癢瘡並延片膝瘡立效。節煮浸﹐捋香港腳腫痛﹔菌煎吞﹐治心肺卒疼。﹝生老杉木上者。﹞

卷之四木部

沒食子

沒食子﹝卽無食子﹞

味苦﹐气溫。無毒。出自西戎﹐樹極髙碩。葉似桃長綠﹐花瓣白心紅。

實結圓類彈丸﹐初靑熟漸黃白。虫蝕成孔眼者入藥﹐紋細無米者尢佳。漿水浸砂盆﹐硬者石上研盡﹔切忌犯銅鐵﹐濕須火上焙漧。益血生精﹐安神和气。燒黑灰﹐浴陰毒﹐合他藥﹐染髭須。治瘡潰肌肉不生﹐主腹冷滑痢不禁。

卷之四木部

柳花

柳花味苦﹐气寒。無毒。岸側道傍﹐在處俱植。木髙丈許﹐秋瘁春榮。初生黃蕊是

花﹐漸及貼灸瘡。多積捍作氈眠﹐柔軟淸涼尢妙。

葉

煎水﹐洗騾馬疥痂瘡立愈﹐及療心腹內血止疼﹔

枝

煮湯﹐浴嬰兒寒熱疾卽差﹐更治風毒癮疹去癢。

根

理齒痛而漱出疳涎﹐

實

主潰癰而逐去膿血。

柳膠

結砂子﹐子汁除渴消。

木中虫

屑煎濃﹐風濕疥瘍浴效。

卷之四木部

使君子

使君子味甘﹐气溫。無毒。交趾多生﹐嶺南亦有。新采香潤﹐陳久漧枯。用須慢火微煨﹐去殼便可嚼食。或和諸藥﹐憑作散丸。去白濁﹐除五疳﹐殺蛔虫﹐止瀉痢。因郭使君原用以治小兒﹐後人竟名之曰使君子也。

卷之五穀部

粳米

粳米稻米稻﹝卽晚大米﹞味甘﹑苦﹐气平﹑微寒。無毒。水田堪蒔﹐霜降才收。谷大多芒﹐米粘曰粳。有赤白兩種﹝赤者江右多蒔﹞。入心肺二經。拯病煎湯﹐惟白最勝。充飧爲飯﹐過熟則佳。益气塡補中焦﹐止泄平和五臟。合熟雞頭﹝芡實熟者﹞

煮粥﹐明目彊志益精。傷寒方中﹐亦多加入。各有取義﹐未嘗一拘。少陰證﹐桃花湯每加﹐取甘以補正气也。竹葉石膏湯頻用﹐取甘以益不足焉。白虎湯入手太陰﹐亦同甘艸用者﹐取甘以緩之﹐使不速於下爾。

又

陳廩米

味兼鹹﹑酸。卽粳米貯倉廩年深﹐致性緩調脾胃效捷。易消化頻止泄痢﹐多滋潤意解渴煩胃進食。若蒸作飯和醋﹐能封腫毒立差。研汁下咽﹐去卒心痛。惟忌馬肉同食﹐恐發痼疾難瘳。炊

寒食飯

敷﹐滅瘢痕﹐搗泥爛才妙﹔煮

炒米湯

飲﹐潤喉燥﹐去火毒良方火毒去盡才煮﹐不爾則反助燥渴。﹞

米

秧蒔髙田﹐早秋便可收割。谷長無刺﹐米小不粘。色赤白亦有兩般﹐憑炊煮任充正用。溫中健脈﹐益衛養榮。仍長肌膚﹐尢調臟腑。

稻米

亦小﹐味甘气溫。收近重陽﹐舂甚潔白。若粘滯者曰糯﹐不沾滯者曰杭。商賈貿錢﹐竟謂粘米。煮飴誠妙﹐釀酒彌佳。充不宜﹐戀膈難化。昏五臟令人貪睡﹐動正气致人發風。

但霍亂吐逆不休﹐用淸水研服卽止。

稻穩

﹝卽秕芒也﹞治蠱毒作脹﹐

稻稈

療黃膽如金。並用煎膿﹐莫惜時啜。

稻稈灰

治跌損﹐淋汁沃痛漸蘇。

杵頭細糠﹐堪治能送食飲過喉﹐斯亦舂搗義爾。

糠秕

勿用築枕﹐枕則令人損明﹝謨﹞按﹕東坡云﹕稻者﹐谷通名。羅氏亦曰﹕在谷通謂之稻。故今人號爲早稻﹐號粳爲晚稻。《論語》曰﹕食夫稻﹐是亦指粳而謂。何獨《本經》款中直指稻爲糯米﹐與前諸說大相戾焉﹖或者云﹕糯與粳有粘不粘之異﹐故書通名以標之﹐未必得其意也。

卷之五穀部

小麥米

小麥米味甘。帶皮气寒﹐去皮气熱。諸處皆種﹐四气俱全。蓋秋種冬長﹐春秀夏實故也。北地霜雪多而毒少﹐南方霜雪少而毒多。北麥麵可以常餐﹐南麥麵只堪暫用。﹝一說﹕北地南方地卑﹐麥受濕重﹐作面多食則中其毒。﹞造飲饌者﹐通淋利小便﹐除熱解煩渴。浮漬爲﹐消宿食除膨。作

面

誠佳﹐充餐不厭。助五臟增益气力﹐濃腸胃滑白肌膚。性熱未免動風﹐蘿卜汁服可解。﹝善解面毒故也。﹞和山梔子醋搗﹐裹傷折處甚良。

寒食麵

滅瘢痕﹐

飛羅面

消涎沫。

麩皮

醋炒﹐湯火瘡赤爛﹐散血止痛﹔蒸餅﹝卽熟饅頭去皮水漬。﹞打糊﹐調上焦藥爲丸﹐下咽卽化。

麥奴

﹝系苗上黑黴先枯者﹐名小麥奴。﹞卻天行熱毒﹐

麥穩

﹝卽莖葉。﹞去酒疸目黃。並用煎膿﹐濾湯頻服。

大麥米

粒長又濃﹐因此得名﹔味甘鹹气平微寒﹐故堪久食。仗蜜爲使﹐入除熱。實腸胃﹐補虛劣﹐壯血脈﹐悅顏容。合沒食子鍼砂﹐染皓須髮變黑。

大麥麵

無燥熱﹐﹝較小麥麵尢勝。﹞平胃解渴殊功﹔大

麥

味鹹溫﹐化食消痰尢效。﹝今醫多用此。﹞孕婦勿食﹐恐墮胎元。虛者少煎﹐防消腎水。

﹝謨﹞按﹕麥者﹐接絕續荒之谷也。方夏之初﹐舊谷已絕﹐新谷未登﹐民於斯時﹐正乃乏食﹐二麥先熟﹐接續無憂。故《春秋》於他谷不書﹐至無麥無禾則書之。可見聖人於五穀中﹐亦惟重麥與禾也。非因民命所系﹐安足以動筆耶﹖

卷之五穀部

蕎麥米

蕎蕎麥味甘﹐气平﹑寒。無毒。一名烏麥﹐秋種冬收。曝烈日預令口開﹐舂熟米堪蒸飯食。亦可磨面﹐任意充餐。益气力﹐續精神﹐煉滓穢﹐﹝一年沈滯﹐積任腸胃﹐食此乃消。﹞實腸胃。與丹石人食﹐解除燥毒。和豬羊肉食﹐脫落須眉。久食尢當忌之﹐動風令人眩暈。

葉

作茹壓飯﹐利耳目下气亦良﹔

梗

燒灰淋湯﹐洗牛馬除瘡最效。丹家多采﹐用煮粉霜。

卷之五穀部

粟米

丹黍米米梁稷米新則味鹹﹐陳則味苦。气平﹑微寒。無毒。在處俱種﹐北地尢多。日舂爲糧﹐呼曰小米。丹溪雲屬水與土﹐因而用養腎調脾。須分新陳﹐才索效驗。

新粟米

養腎气不虧﹐去脾熱常益中脘﹔

陳粟米

止泄痢分滲﹐卻胃熱大解渴消。舂爲

粉﹐理气劣食停﹐仍止嘔逆﹔蒸作

糗中熱渴﹐更實大腸。

泔

主霍亂轉筋﹐頓飲數升立愈。臭泔除煩渴驅熱﹐

酸泔

洗瘡疥殺虫。

糯粟

收摘略遲﹐經栽

秫米

卽此。解寒熱﹐利腸胃﹐殺疥毒﹐療漆瘡。煮粥炊飯最粘﹐搗餳造酒極妙。但動風壅气﹐切不宜食多。

又種黍米甘溫﹐蘆苗似粟非粟。由大暑布種﹐故以黍僉名。釀酒搗餳﹐亦同糯粟。肺病宜食﹐﹝孫思邈云﹕肺家谷也。﹞

益气補中。食多昏五臟貪眠﹐食久緩筋骨絕脈。小兒食足難健步﹐貓犬食腳忽偏斜。倘資充餐﹐務防所忌。相類

靑粱白粱黃粱

。味俱甘微溫﹐粒比粟頗大。夏食淸爽﹐因名曰粱。古稱膏粱之家﹐亦緣食美而養濃也。但損地力收少﹐以致種者罕稀。調胃和脾﹐力倍諸谷。靑白略次﹐惟與黍相同。北人名烏﹐南人名。但農家不甚珍此﹐惟略種以備荒年。爲飯不粘﹐亦益脾胃。

﹝謨﹞按﹕天生五穀﹐俱能養人。其甚益胃補脾﹐無過粳與粟也。日資食用﹐誠寄死生。

蓋因得天地中和之气最多﹐與造化生育之功相等。非比他物﹐可以名言。故今南人食粳爲常﹐北人食粟不缺。𨿽云地方種蒔相宜﹐實亦本諸此也。

卷之五穀部

鶯粟米

鶯粟米味甘﹐气平。無毒。一名禦米﹐處處有之。人家園亭﹐多栽飾。花開紅白色二種﹐子結千百粒一罌。又名米囊﹐細如葶藶。凡入藥劑﹐亦有奇功。妨動气膀胱﹐切不宜多用。主胸膈稠痰凝滯噎塞﹐致食反回﹔治丹石藥服過多發揚﹐令食不下。並和竹瀝煮粥﹐日旋調理自安。殼泡去淨膜筋﹐蜜醋隨宜拌炒。其性多澀﹐甚固大腸。久瀉捷方﹐虛嗽要藥。﹝粟殼一兩﹐烏梅肉三錢﹐研末﹐以桑白皮煎湯﹐調服效。﹞倘濕熱瀉痢﹐須禁服莫加。誤用劫除﹐殺人如劍。

卷之五穀部

雜穀米

雜穀米並性寒。無毒。各出產不同﹐但遇凶年﹐可充糧食。米水田稜子產﹐久食不饑湖泊茭艸生﹐古稱美饌。

野狼尾子米﹐似麥粒略小。

蓬艸子米﹐如粳米甚粘。

稗子米

味脆﹐气辛。

東墻米

輕身健步。河西人誤曰﹕貸我東墻﹐償爾田糧。

正此是也。

卷之五穀部

生大豆

生大豆味甘﹐气平。無毒。原產泰山平澤﹐今則處處有之。黑白種殊﹐惟取黑者入藥﹔大小顆異﹐須求小粒煎湯。﹝緊小者爲雄豆﹐入藥方效。﹞惡龍膽五參﹐﹝艸龍膽﹑入參﹑沙牡。﹝前胡﹑烏喙﹑杏仁﹑牡蠣。﹞和桑柴灰汁煮﹐下水立效。合飯搗﹐箍癰疽消腫﹐婦人陰戶腫﹐亦可納之﹔煎水飲﹐殺鬼疰止疼﹐腳膝筋攣疼﹐勿吝服也。炒研豆屑﹐湯調下咽。消食免膨﹐驅熱除痺。

又炒黑煙未斷﹐乘熱投淋酒中。﹝卽古方豆淋酒﹐一名紫酒。

抽搐。以水漬生芽﹐

大豆黃卷

立名。去濕痺筋骨攣疼﹐散蒸熟合曬﹐江右每制賣極多。味淡無鹽﹐入藥方驗。𨿽理瘴气﹐專治頭疼﹔助梔子﹐除虛煩懊。

足冷痛甚﹐浸醇酒可嘗。血痢疼多﹐同薤白煮服。仍安胎孕﹐女科當知。

豆腐

性寒﹐亦動正气。食多積聚﹐蘿卜能消。﹝善解豆腐

豆曲

可代米糧﹐乃豆炒和大棗肉同搗﹔

豆黃

亦治濕痺﹐制黃末合煉豬膏爲丸。

豆醬

拌壅气咽喉窒塞難醫。

﹝謨﹞按﹕豆性和平。炒食則熱﹐煮食則寒。牛食之溫﹐馬食之涼。一體之中﹐而有數等之效。且爲食饌﹐尢著多名。用治病邪﹐亦稱要劑。又雜牛肉同煮﹐能試瘟毒有無。無毒豆煮鮮黃﹐有毒豆變黯黑。免致中害﹐誠益世人。但搜補脾養胃之功﹐槪未有一言爾。古嘗以菽名之﹐是亦伯叔之義﹐謂較諸谷亞之之辭。

卷之五穀部

赤小豆

赤小豆腐婢味辛﹑甘﹑酸﹐气溫而平。陰中之陽。無毒。地土各處俱種﹐胭脂赤者爲良。驢食腳輕﹐人食腳重。外科稱要劑﹐香港腳爲捷方。散癰腫﹐末調雞子淸箍﹔下水气﹐末入通艸湯服。小兒急黃爛瘡﹐取汁洗之﹐不過三度﹔大人酒醉燥熱﹐煎汁飲下﹐只消一甌。和桑白皮煎﹐治濕痺延手足脹大﹔同活鯉魚煮﹐療香港腳入臍腹突髙。但專利水逐津﹐久服令人枯燥。

赤豆粉

解油衣沾綴﹐

赤豆葉

止小便數頻。

腐婢

花名﹐因气腐臭﹐𨿽稱卑賤﹐解酒誠良。共葛酒多不醉。又種

綠豆﹐粒小而圓。味甘皮寒肉平﹐能行十二經絡。煎湯解酒毒﹐煩熱兼除﹔作

粉

敷腫癰﹐丹毒且壓。益气力﹐潤皮肉﹐濃腸胃﹐養精神。五臟能和﹐常食不忌。築枕夜臥﹐明目疏風。

花采

曝收藏﹐解酲湯亦用。

白豆色

白﹐气味平鹹。因走腎經﹐故云腎谷。﹝孫思邈曰﹕此腎家谷﹐腎病宜食。﹞殺鬼气益腎﹐暖腸胃調中。

葉

下气﹐和五臟尢靈﹐嫩作蔬﹐生啖之益妙。

豌豆

卽蠶豆別號﹐益中而榮衛兼調。

作醬彌佳﹐發气須記。

刀豆

長有尺許﹐亦堪入醬用之。仍有

筋豆

﹑

蛾眉豆

﹑

虎爪豆

﹑

羊眼豆

﹑

豇豆﹐只可供茶﹐別無他用。

卷之五穀部

白扁豆

白扁豆味甘﹐气微溫。無毒。園圃俱種﹐苗蔓引長。開花紫白兩般﹐結實黑白二種。實藏莢內﹐秋老采收。白者扁豆名﹐黑者鵲豆喚。惟白入藥﹐下气和中。霍亂吐逆能除﹐河肫酒﹝曝榦研末﹐米飲調服。﹞

葉敷蛇虫咬傷﹐﹝和醋搗爛﹐敷咬處。﹞

卷之五穀部

白油麻

白油麻味甘。生則气寒﹐炒則气熱。無毒。在處俱有﹐夏種秋收。行風气並頭面浮風﹐治虛勞及身體客熱﹐滑腸胃通便閉結﹔利血脈潤發枯焦。勿久食之﹐抽人肌肉。生者嚼爛﹐堪敷頭瘡。

葉

搗和漿沐頭﹐亦能去頭風潤發。

麻油

性冷﹐食物資調。經宿必熬熟爲佳﹐生食恐動气反害。入藥拯病﹐惟益外科。治一切惡瘍﹐下三焦熱毒。推子胞催產﹐搽疥癬殺虫。煎滚沸醇酒攙嘗﹐取微汁散除背癰。外腫合雞蛋芒硝攪服﹐﹝油一合﹐雞蛋二枚﹐芒硝一兩﹐共攪勻服之。﹞致大瀉攻下熱毒內疽。蜒入耳中﹐枕煎餅自出。發成癥痛﹐飲滿碗吐安。大便枯燥難通﹐吹入穀道卽潤。﹝用人含油滿口﹐以鵝管插穀道內﹐吹進腸中﹐糞潤自通矣。﹞小兒閉脹﹐此法極佳。陳者熬膏﹐生肌長肉。煎炒少食﹐與火無殊。脾病及齒病患﹐全忌切

卷之五穀部

胡麻

胡麻﹝一名巨勝﹞味甘﹐气平。無毒。原出胡地大宛﹐張騫始得種歸。粒大而肥﹐與麻相類。因在胡產﹐故名胡麻。八谷之中﹐惟此大勝。又名巨勝﹐美之之辭。此說所傅﹐本於陶注。世謂夫婦同種﹐生而茂熟倍收。上黨﹝屬北直隸﹞效園﹐並多種蒔。莖葉嫩可爲菜﹐麻乃作英。中藏黑者良﹐白者劣。詩云﹕松下飯胡麻﹐卽此是也。仙經甚重﹐茯苓相宜。蒸熟堪補虛羸﹐且耐饑渴寒暑。塡腦髓﹐堅筋骨﹐益气力﹐長肌膚。明目輕身﹐延年不老。生者嚼塗瘡腫﹐禿發敷亦重生。小兒頭瘡及浸淫惡瘡立效﹐婦人陰腫並金瘡疔腫殊功。火灼爛延﹐亦堪敷愈。搾油可食﹐滑腸下胞甚良﹔采花陰漧﹐漬汁搜面極軟。

苗葉

「收采﹐又名

靑

」。曾載方書﹐亦資拯治。主五臟邪气﹐而風寒濕痺兼驅﹔益一身元陽﹐其肌肉髓腦俱補。泡水沐頭髮常潤﹐煎湯灌病牛卽蘇。

﹝謨﹞按﹕胡麻﹐一名巨勝。《本經》只此附載﹐陶注亦已釋明。後因仙方﹐有服餌胡麻﹑巨勝二法﹐小有差殊﹐以致諸家辯論不一。有曰﹕莖圓者﹐爲胡麻﹔莖方者﹐名巨勝。有曰﹕作解八稜而色紫黑者﹐名胡麻﹔兩頭尖銳﹑作角七稜而色純赤者﹐名巨勝﹐味兼澀酸。有曰﹕胡麻別名藤﹐巨勝別名狗虱。𨿽然一物﹐而種之有二者。固亦有之﹐如天雄﹑附子之類﹐形狀異﹐主治差﹐載諸《本經》﹐名亦各列﹐醫采入藥﹐不得不分。是則𨿽附二名﹐且同一治。形色不等﹐亦物之常。種類認眞﹐便可采用。何必細辯﹐孰爲巨勝﹐孰爲胡麻。索驥按圖﹐有何益爾﹖

卷之五穀部

火麻子

火麻子味甘﹐气平。無毒。鄕落俱有﹐平地沿栽。根實花莖﹐依時收采。各有用度﹐並無

麻骨

可作炬心﹐

麻皮

堪績布疋。

麻子

入藥﹐修制宜精。始用帛包浸沸湯﹐待冷檢出﹔井內﹐隔水勿沾。務過一宵﹐方取曝日。候漧燥置平地面﹐壓重板揩淨殼皮。擇起細仁﹐隨宜索效。或攙粳米煮粥﹐或佐血藥爲丸。經入陽明大腸及足太陰脾臟。惡茯苓一大腸風熱﹐結澀便難。止消渴而小水能行﹐破積血而血脈可腹。胎逆橫生易順﹐產後餘疾總除。和菖蒲鬼臼爲丸﹐吞服卽見鬼魅。﹝要見鬼者﹐用各等分﹐杵﹐丸彈大。每朝向日服一丸﹐滿百日卽見鬼魅。﹞合豆子頭髮著井﹐祝敕能辟瘟魔。

﹝除夜四更﹐取麻子﹑豆子各二七粒﹐家人頭髮少許﹐著頭髮滋潤。久服肥健﹐不老仙。重壓取油﹐亦能油物。

麻花

味苦性熱﹐堪調經水不通。驅惡風黑色徧身﹐散諸風瘙癢難抵。

麻根

煮服﹐更通石淋。除難產帶下崩中﹐逐折撾打瘀血。

麻葉

搗汁﹐又殺蛔虫。或被蠍傷﹐敷之卽效。

麻沸湯

專主虛熱﹐

漬麻汁

善解渴消。

卷之五穀部

神曲

味甘﹐气平。無毒。六月六日﹐制造方宜。曝漧仍積月深﹐入藥須炒黃色。助人之眞气﹐走陽明胃經。下气調中﹐止瀉開胃。化水穀﹐消宿食。破癥結﹐逐積痰。療婦人胎動不安﹐治小兒胸腹堅滿。

酒曲

系者藥合造﹐味辛而性气大溫。落胎兼下鬼胎﹐下气並驅冷气。酒痰尢劫﹐宿食竟消。六畜誤食米多﹐脹滿欲死﹔急研煎汁灌下﹐卽解回生。

麩曲

性涼﹐消食亦用。

紅曲

色赤﹐滑血須知。

﹝謨﹞按﹕六月六日造神曲者﹐謂諸神集會此日故也。所用藥料﹐各肖神名。當此之日造成﹐才可以名神曲。倘或過此﹐匪但無靈﹐抑不得以神名也。其方用白曲一百斤﹐以象白虎﹔蒼耳艸自然汁三升﹐以象勾陳﹔野蓼自然汁四升﹐以象騰蛇﹔靑蒿自然汁三升以象靑龍﹔杏仁去皮尖四升﹐以象玄武﹔赤小豆煮軟熟﹐去皮三升﹐以象朱雀。一如造曲法式﹐造備曬漧﹐收貯待用。今這之賣家﹐只蓼面爲之﹐旣不依方﹐又不按日﹐何得以取效乎﹖醫者見其不眞﹐每以酒曲代用﹐亦失原造之意矣。

卷之五穀部

酒

味苦﹑甘﹑辛﹐气大熱。有毒。釀匪一等﹐糯米﹑粟米﹑秫米﹑黍米﹐並可釀造。名亦多般。﹝醇酒﹑淸酒﹑白酒﹑黃酒﹑臘八酒﹑淸明酒﹑綠豆酒﹑羔兒酒﹐如此多名﹐不能盡述。﹞惟糯米麵曲者爲良﹐能引經行藥勢最捷。因走諸經不止﹐稱與附子同功。葉辛甘苦相殊﹐治上中下分用。辛者能散﹐通行一身之表﹐直至極髙頂頭﹔甘者能緩居中﹔苦者能下﹔淡則竟利小便而速下也。少飲有節﹐養脾扶肝。駐顏色﹐榮肌膚﹐通血脈﹐濃腸胃。禦霧露瘴气﹐敵風雪寒威。諸惡立驅﹐百邪竟辟。消悉遣興﹐揚意宣言。𨿽然佳醞常稱﹐猶有狂藥別號。若恣飲助火﹐則亂性損身。爛胃腐腸﹐蒸筋潰髓。傷神減壽﹐爲害匪輕。倘入藥共釀﹐凡主治又異。

姜酒

療厥逆客忤﹐

紫酒

﹝卽豆淋酒﹞理螈偏風。

蔥豉酒

解煩熱而散風寒﹐

桑椹酒

益五臟以明耳目。

狗肉汁釀酒

日飲﹐大補元陽﹔

葡萄肉浸酒

時嘗﹐甚消痰癖。

牛膝漧地黃酒

更妙﹐漸滋陰衰﹔

枸杞仙靈脾酒

尢佳﹐專扶陽痿。

又等

社酒﹐亦有小能。

指納嬰兒口中﹐可令速語﹔口含噴屋四壁﹐堪逐蚊蠅。糟跌傷﹐行瘀止痛。亦驅蛇毒﹐仍合凍瘡。

﹝謨﹞按﹕大寒凝海﹐惟酒不冰。因性熱多﹐獨異羣物。丹溪亦曰﹕酒乃濕中發熱﹐近於相火﹐醉後顫栗。卽此可知﹐正所謂惡寒非寒﹐明是熱證然也。性卻喜升﹐气必隨輔﹐痰壅上膈﹐溺澀下焦﹐肺受賊邪﹐金體大燥﹐寒涼恣飲﹐熱郁於中﹐肺气得之﹐尢大傷耗。其始也病淺﹐或嘔吐﹐或自汗﹐或瘡疥﹐或鼻﹐或瀉痢﹐或心脾痛﹐尙可散而出也。其久也病深﹐或爲消渴﹐爲內疽﹐爲肺痿﹐爲痔漏﹐爲鼓脹﹐爲黃膽﹐爲失明﹐爲哮喘﹐爲勞嗽﹐爲吐衄﹐爲癲癇﹐爲難治之病。倘非具眼﹐未易處治﹐可不謹乎﹗

卷之五穀部

醋

﹝一名苦酒﹞味酸﹑甘﹐气溫。無毒。造有數種﹐因著諸名。﹝米醋﹑麥醋﹑面醋﹑桃醋﹑葡萄大棗諸雜果醋及糟糠等醋。會意者﹐俱極酸烈。﹞入藥沽米醋佳﹐﹝餘者不入藥。﹞

取效得年久妙。散水气﹐殺邪毒﹐消癰腫﹐斂咽瘡。驅胃脘气疼並堅積癥塊气疼﹔攙劑吞服﹐治產後血暈及傷損金瘡血暈。淬气燻蒸﹐﹝用石紅﹐澆醋淬之。﹞漬黃皮含之﹐口瘡可愈﹔煮香附子丸服﹐郁痛能除。煎大黃﹐劫癖如神﹔摩南星﹐敷癅腫立效。又調雄黃細末﹐蜂蠆蛇嚙可塗。牛馬疫侵﹐之卽愈。切忌蛤肉同食﹐造飲饌者須知。惟入肝經﹐宜爲引使。不利男子﹐專益女人。

﹝謨﹞按﹕丹溪曰﹕醋味酸甘﹐調和魚肉菜蔬﹐盡可適口。但致疾以漸﹐人所不知。蓋酸收也﹐甘滯也。苟遠而不用﹐亦卻疾一端。然食多齒軟者﹐因水生木﹐水气弱﹐木气盛﹐故如是爾。齒屬腎水﹐酸助肝木﹐安得不然﹖

卷之五穀部

醬

味鹹﹑酸﹐气冷利。無毒。所造弗一﹐其用亦殊。魚肉造者﹐呼爲醢﹐充庖廚妙﹔豆面造者﹐名曰醬﹐入藥劑靈。勿取新鮮﹐惟尙陳久。殺諸虫蛇蠍蜂毒立效﹐解百藥菜蔬菌毒殊功。疥癬略塗﹐瘙癢如劫。聖人謂﹕不得其醫不食。意欲五味調和﹐五臟悅受﹐斯亦安樂之一端也。

楡仁醬

味甚辛﹐食下通便﹐除心腹惡气。

蕪荑醬

气略臭﹐食多落髮﹐髮小兒無辜。

卷之五穀部

飴糖

味甘﹑苦﹐气微溫。無毒。稠粘如粥﹐故名飴糖。系糯或粟熬成﹐入脾能補虛乏。因色紫類琥珀﹐方中又謂膠飴。漧枯名餳﹐不入湯藥。和脾潤肺﹐止渴消痰。建中湯內用之﹐蓋亦取其甘緩。治喉魚骨﹐療誤吞錢環。中滿莫加﹐嘔吐切忌。小兒多食﹐損齒生虫。丹溪書內曾云﹐大發濕中之熱。

卷之五穀部

漿水

味甘﹑酸﹐气微溫。無毒。所造之法﹐仙﹝江西寧王。﹞備云。節擇淸明﹐熟炊粟飯。乘熱投磁缸內﹐冷水浸五六朝。味漸酸而生白花﹐色類漿故名漿水。或酷熱當茶飲下﹐或薄暮作粥啜之。醒睡除煩﹐消食止渴。調和臟腑﹐滑白肌膚。霍亂立建神功﹐瀉痢卽臻速效。

水醬

﹝冬成冰者﹞至冷﹐孕婦忌嘗。

卷之六菜部

冬葵子

冬葵子﹝臣﹞葵菜子也。味甘﹐气寒。性滑利。無毒。主五臟六腑寒熱﹐羸瘦五癃﹐利小便﹔療婦人乳難內閉﹐久服堅骨﹐長肌肉。輕身延年﹐生少室山。今處處有之。十二月采。﹝黃芩爲之使。﹞陶隱居云﹕其子是秋種葵覆養﹐經冬至春作子者。謂之冬葵子。古方入藥用最多﹐苗葉作菜茹更甚美。大抵性滑利﹐能宣導積壅。服丹石人尢宜﹐煮汁單飲亦佳﹐仍利小腸。孕婦臨產煮葉食之﹐則胎滑易生。曝榦葉及燒灰﹐同作末﹐治金瘡。或煮汁飲﹐主治時行黃病。生葵菜葉絞汁少服﹐治小兒發斑﹐散惡毒瓦斯。根治消渴及口吻瘡﹐燒灰傅之﹐蓐瘡惡瘡俱效。小兒吞錢﹐煮汁飲之立出。凡患一切癰腫無頭﹐以葵子一粒﹐新汲水吞之﹐須臾卽破。如要破處多﹐逐粒加服之。凡婦人倒生﹐手足冷口噤﹐以葵子炒令黃﹐搗末二錢﹐酒調服則順。妊婦患淋﹐葵子一升﹐水三升﹐煮取二升﹐分爲二服。無葵子﹐用葵根一把亦效。凡卒關格﹐大小便不通﹐支滿欲死﹐用葵子二升﹐水四升﹐煮取一升﹐頓服。小兒死腹中﹐葵子末酒調服。若口噤不開。格開灌之﹐藥下卽活。

卷之六菜部

姜

漧薑溫州生薑涪州生薑味辛﹐气微溫。气味俱輕﹐升也﹐陽也。無毒。荊揚多種﹐﹝荊州屬湖廣﹑揚州注前。﹞

秋月采根。沙藏常得新鮮﹐四時不缺。應用制莨﹝音浪﹞菪﹝音浪﹞半朴﹝莨菪子﹑半夏﹑濃朴﹐﹞惡鼠糞芩連﹝天鼠糞﹑黃芩﹑黃連。﹞爲使秦椒﹐入藥憑證。去皮熱﹐畱皮涼。佐大棗益气濃腸﹐兼竹溺豁痰利竅。殺半夏毒﹐不麻戟咽喉。潤地黃炒﹐免滯泥胸膈。同陳茶葉﹝多年者佳﹞煎汁﹐疫痢禁口者可蘇﹔拌生鹽炒泡湯﹐宿食裹痰者卽吐。益脾開胃口﹐﹝或問﹕生薑辛溫入肺﹐何是入胃口﹖東坦曰﹕俗皆以心下爲胃口﹐非也。咽門之下受有形物者﹐謂之胃口﹐與肺藥。霍亂轉筋欲飲佳。赤腫痛眼無瘡﹐銅錢刮汁點效。行津液調合榮衛﹐去狐臭通暢神明。宜啖春初﹐辟癘且助生發。勿食秋後﹐泄气猶損壽元。夜气斂收﹐尢全禁忌。《論語》𨿽曰﹕不撤姜食。然必食之以時﹐又不可過於多爾。

姜屑

﹝北漧薑不熱﹐北生薑不潤。﹞和酒服﹐能治偏風﹔

姜皮

作散調﹐﹝五皮散用。﹞堪消浮腫。去皮日曝﹐又名

漧薑

。﹝漢州造漧薑法﹕以水淹姜三日﹐去皮﹐又置流水中六日﹐更刮去皮﹐方曝漧﹐釀於甕中三日乃成。﹞幹則味辛專竄而不收﹐堪治表﹐解散風寒濕痺﹐鼻塞頭疼﹐發熱狂邪﹔炮苦能止而不移﹐可溫中﹐調吐瀉之疾。表證肺寒咳嗽﹐仗五味子相助建功﹔裏證脈絕無陽﹐資黑附子爲引取效。若療血虛寒熱﹐加入補陰藥煎﹔能引血藥上升﹐入於气分生血。

故產血去多﹐熱發驟盛者﹐倍用治之﹐而弗疑也。炒黑止唾血痢血良﹐煨研塞水瀉溏瀉妙。

遇陰陽易證﹐用取汗立差。

一云﹕瀉脾非瀉正气。蓋脾中寒濕﹐須漧薑辛熱以燥之﹐故曰瀉耳。

卷之六菜部

白芥

白芥味辛﹐气溫。無毒。原種來從西戎﹐白脆作茹甚美。冷气堪卻﹐五臟能安。

子

生比他芥略粗﹐色白與粱米相類。善卻疰气﹐最辟鬼邪。研醋敷射工﹐煎液消痰癖。久瘧蒸成癖塊﹐須此敷除﹔皮裏膜外痰涎﹐必用引達。故三子養親湯方中﹐加蘿卜子消食﹐蘇子定喘﹐此卻消痰。是皆切中老人病也。

靑芥

極辣﹐似菘有毛。細葉者殺人﹐大葉者爲美。

生食發丹石發毒﹐煮食動膈气動風。合兔肉同餐﹐成惡瘡尢驗﹐亦堪主療。嘗載《本經》﹐利竅明耳目﹔溫中歸鼻﹐除邪气止咳。

子

細靑色﹐作醬甚香。撲損瘀血冷疼﹐生薑研貼。

麻痺風毒腫痛﹐釅醋和敷。酒調未下咽﹐心脾痛竟止。又

紫芥花芥石芥﹐種卻多般﹔惟采取作茹作﹐不復分別。

卷之六菜部

萊菔根

萊菔根味辛﹑甘﹐气溫。屬土﹐有金與水。無毒。南北郡州﹐處處俱種。一名蘿卜﹐逢冬拔收。

根啖可生﹐葉啖須煮。制白面豆腐二毒﹐忌何首烏地黃同餐。倘誤犯之﹐須髮易白。

渴。搗生汁﹐磨墨下咽﹔止吐血﹐去血甚捷。《衍義》云﹕飲之證﹐蓋味甘多辛少故爾。

子

劫喘咳下气﹐功誠倒壁衝墻。水研服卽吐風痰﹐醋研敷立消惡毒。

蕪菁

匝地生葉﹐又名

蔓靑

兩呼。與萊菔全差﹐毋以眞認假。多種河朔﹐可備饑年。昔諸葛亮出徵駐營﹐每令兵士栽種﹐謂有六利﹐詳載史書。至今三蜀江陵﹐呼爲諸葛菜也。宜常啖食﹐易至健肥。益气通中

子

主黃膽利水﹐又治霍亂除膨。去目睛靑盲﹐消癥瘕積聚。九蒸九曝爲粉﹐服之斷殼長生。研細入面脂中﹐揭皺轉潤﹔壓油攙面膏內﹐黑回明。

蜘蛛咬傷﹐搗末酒除。但食之多﹐令人脹滿。

卷之六菜部

蔥

蔥味辛﹐气溫。味薄气濃﹐升也﹐陽也。無毒。四時常有﹐各處俱栽。每用食品中﹐調合五味。同蜜菘菜啖﹐易致殺人。若服常山﹐亦須戒忌。凡資治療﹐務取白根。入足陽明胃經﹐及手太陰肺臟。出汗疏通骨節﹐歸目驅逐肝邪。理霍亂筋轉難當﹐治傷寒頭痛如破。殺魚肉毒﹐通大小腸。散面目腫浮﹐止心腹急痛。去喉痺﹐愈金瘡﹐安妊娠﹐塞衄血。香港腳賁豚气﹐連須煎可除﹔蛇傷蚯蚓傷﹐和鹽卽解。功專發散﹐食多神昏。病屬气虛﹐尢勿沾口。

葉

煎湯﹐入漧薑黃共劑﹔洗瘡疥﹐去風水腫痛如神。

花

同吳茱萸水煎﹐亦治心脾間痛甚。

實

補不足﹐溫中益精。

蔥汁

平溫﹐又主溺血。

卷之六菜部

韭

韭味辛﹑微酸﹐气溫。性急。屬金﹐有水與土。無毒。各處鄕村﹐俱種園圃。久刈不乏﹐故以韭名。字書因之﹐亦合九數。𨿽充菜品﹐最利病患。春食則香﹐夏食則臭。溫中下气﹐歸心益陽。暖膝﹐和臟腑。

除胸腹癖痼冷﹐止莖管白濁精遺。又搗如泥﹐加鹽少許。蛇犬傷毒﹐作濃箍頻換立安。刑枚打血凝﹐薄敷連拍卽散。

同鯽魚煮食﹐斷卒下痢。同牛肉煮食﹐生寸白虫。食同蜜糖﹐殺人誠驗。病後食發困﹐酒後食昏神。久食過多﹐兩目易暗。

根汁

惡腹膨。仍有

韭黃

糞土極嫩﹔作菹悅口﹐每爲祭品所珍。食不益人﹐甚能滯气。

子

止精濁遺漏﹐較渠根葉尢靈。

卷之六菜部

薤

薤味辛﹑苦﹐气溫。無毒。赤白殊種﹐家園多栽。白者𨿽辛不葷﹐赤者兼苦無味。其葉類韭﹐稍闊而光。故古云薤露之言﹐以光滑難貯之義。《千金》﹝書名﹞治肺喘急﹐亦取滑泄而然。爲歸骨菜芝﹐入陽明手腑。頗利病者﹐但少煮嘗。除寒熱調中﹐去水气散結。耐寒止冷﹐瀉肥健身。主女婦帶下久來﹐治老幼泄痢後重。諸瘡中風寒水腫﹐生搗熱塗上立差。又療湯火金瘡﹐和蜜搗敷卽愈。新正宜食﹐辟癘驅邪。牛肉同餐﹐作癥成瘕。生啖引涕唾﹐多食防熱侵。骨鯁在喉﹐煮食卽下。

卷之六菜部

葫

﹝卽大蒜﹞味辛﹐气大溫。屬火。有毒。大者曰葫﹐多種園內﹔小者名蒜﹐自產山中。

端午采收﹐性最燻臭。爲菜歸五臟﹐入藥擇獨頭。同黃連丸治腸風﹐加平胃散治噎气。納兩鼻﹐提魚骨鯁卽出﹔置臭肉﹐掩燻臭气不聞。散疣瘡﹐除勞瘧癖。辟瘟瘴疫癘﹐制蛇犬咬傷。中脘卒得冷疼﹐嚼之卽解﹔旅途忽中暑毒﹐用此可驅。癰疽初生﹐急切橫片。若痛灸至不痛﹐不痛灸至痛來。艾炷連燒﹐以多爲善。鼻衄不止﹐快搗成膏。左出塗左足心﹐右出塗右足心。兩鼻齊出﹐雙足俱塗。仍解蠱毒殺虫﹐更化肉積消穀。生啖傷肝气損目﹐久食傷脾肺引痰。蒜亦辛溫﹐善治雞瘕。去溪毒惡沙虱﹐卻霍亂吐瀉轉筋。

﹝謨﹞按﹕丹溪云﹕葫蒜屬火﹐性熱。善散快膈﹐故人喜食之﹐多用於暑月。其傷脾傷气之禍﹐積久自見。化肉之功﹐不足信也。有志養生者﹐宜自知警。

卷之六菜部

甜瓜

甜瓜味苦﹐气寒。有小毒。村鄕園圃﹐處處種栽。兩蒂兩鼻﹐及沈水者殺人﹔過食作膨﹐卽入水漬便解。食鹽少許﹐化水亦消。少食止渴利小便﹐通三焦壅塞之气。多啖生痰發濕癢﹐致香港腳瀉痢之憂。

葉

搗汁﹐塗禿發重出捷方﹐酒服去跌打凝血﹔子壓油﹐爲腸胃內壅要藥﹐水煎破結聚積膿。

莖

主鼻癰﹐

花

治心痛。其

蒂

落在莖蔓者爲美﹐榔葉裹懸有風處吹漧。俗呼苦丁香﹐﹝味甚苦。﹞堪爲湧吐劑。消身面浮腫水气﹐逐咽喉窒塞風痰。身暴急黃﹐同丁赤豆﹝母丁香﹑赤小豆﹞研﹐吹鼻中﹐只一遭﹐竟來黃水﹔鼻內息肉﹐和羊脂油搗﹐敷患處﹐日三次﹐久旋消溶。逐胸中寒﹐除頭偏痛。殺蠱毒鬼疰﹐止呃逆气沖。又同黍米丁香研成﹐﹝瓜蒂十四枚﹐黍米四十九粒﹐丁香一枚﹐爲末﹐含水搐一字﹐取下。﹞治久不聞香臭尢驗。

但性急多損胃气﹐凡胃弱切忌煎嘗﹐𨿽有當吐之﹐必以人參蘆代。

西瓜

熟者﹐性溫不寒﹐解夏中暑熱毒最靈﹐有天生白虎湯之號。仍療喉痺﹐更止渴消。

卷之六菜部

白冬瓜

白冬瓜味甘﹐气微寒。無毒。園圃所栽﹐處處俱有。實生蔓苗之下﹐形長皮濃有毛。初則嫩靑﹐經霜老白。切片日曝﹐幹軟可畱。欲瘦輕健者多餐﹐望肥胖大者少啖。陰虛久病﹐須急故也。壓丹石毒﹐利大小便。除臍下水脹成淋﹐止胸前煩散熱毒瓦斯旋平。夏月生痱可摩灰洗黑﹐

葉

搗汁殺蜂叮。

皮

入面脂作丸﹐

瓤

漱白縑用濕。

子

收剝殼仁﹐研成霜﹐亦作面脂﹐悅顏潤色。任爲丸散﹐益壽輕身。

越瓜

卽梢瓜另名﹐色白味甘寒無異。頭尾相似﹐大者尺餘。越人當果食之﹐善解酒毒去熱。煩渴止易﹐小便來長。但發冷利冷中﹐小兒夏月勿食。

黃瓜

益少﹐不宜食多。積瘀熱成瘡﹐動寒熱作瘧。發香港腳﹐生疳虫。忌醋和之﹐愼勿犯也。

絲瓜

性冷解毒﹐亦治痘瘡腳癰。多取燒灰﹐敷上卽效。

瓤

堪滌器﹐枯者爲宜。

卷之六菜部

瓠

瓠﹝音護﹞味苦者气寒﹐有毒﹔味甜者性冷﹐無毒。栽園圃俱同﹐發苗葉不異。因大小結實﹐故彼此僉名。長大類冬瓜者瓠稱﹐圓矮似西瓜者

匏

喚。

葫蘆

腰細頭銳﹐

瓢子

柄直底圓。爲菜惟甜者獨佳﹐治病分甜苦兩用。苦能下水令吐﹐消面目四肢腫浮﹔甜可利水通淋﹐除心肺煩熱消渴。滴汁鼻內﹐尢退急黃。﹝水煎滴入﹐卽來黃水。﹞

皮

煮熱解開熨小兒閃。

瓤煮漬陰處﹐療小便閉難。

卷之六菜部

茄子

茄子味甘﹐气寒。無毒。一名落蘇﹐處處俱種。有紫黃白數種﹐惟黃茄子拯。主寒熱﹐去五種癆﹔若食多﹐發痼疾易。生小疥﹐動大便。

自裂茄

用之燒灰﹐堪敷乳成癰綻裂。

苦茄

根

及

枯莖葉

煎湯﹐冬月凍腳瘡可漬。亦追風濕﹐曾載方書。煮醇酒早晚頻吞﹐俾腳膝屈伸復舊。

蒂

用燒灰存性﹐口吻瘡疥敷差。丹溪云﹕茄屬土﹐故甘。用治瘡毒﹐悉獲奇效者﹐甘以緩火意也。

卷之六菜部

蕨

蕨味甘﹐气寒。性滑利。無毒。深谷多生﹐在處俱有。如足之蹶﹐故以蕨名。三月采收﹐作茹可食。寒能去暴熱﹐甘以利小便。气壅經絡者旋驅﹐毒延筋骨者易去。但衰陽事落髮﹐仍痿腳膝昏眸。切勿過餐﹐甚非良物。

根

挖造粉﹐堪以代糧﹐𨿽免啼饑﹐不通生肉。

花

畱年久﹐能治脫肛﹐研細敷之﹐卽時收澀。薇較蕨差大。味略﹐苦有芒。亦潤大腸調中﹐尢消浮腫利水。夷齊日采﹐久食不饑。武王誠之。不食而死。

﹝謨﹞按﹕《搜神記》曰﹕郗鑑鎭丹徒﹐二月出獵﹐甲士折一枚食之﹐覺心中淡淡成疾。

後吐一小蛇﹐懸屋前漸幹成蕨﹐遂明此物不可生食。今山間人多用作茹﹐或以醋淹食之﹐亦不可不鑑此也。

卷之六菜部

莧實

莧實馬齒莧味甘﹐气寒。無毒。園圃多種﹐夏月才生。入劑拯﹐惟取其實。除邪利大便小水﹐明目退白翳靑盲。殺蛔虫﹐去寒熱。

葉

忌與鱉同食﹐又入血分通經。逐瘀血殊功﹐下胎孕最捷。孕婦臨產﹐煮食易來。勿多食之﹐冷中損腹。一種

馬齒莧

性滑﹐野地最多﹔主治與莧實頗同﹐瘡科尢善。杖瘡敷散血﹐疔瘡敷出根。﹝和梳垢封患處。一方﹕用燒灰和陳醋滓先灸後封﹐根卽出。﹞癰瘡﹑痘瘡﹑風結瘡﹐悉用敷愈﹔馬咬﹑馬汗﹑射工毒﹐並取塗痊。種有兩般﹐惟小葉節間有水銀者妙﹝葉大者不堪用﹔﹞感多陰气﹐倘生食搗蒜先拌制過佳。

卷之六菜部

胡荽

味辛﹐气溫。微毒。此系燻菜﹐常種冬時。厭酒點茶﹐生啖最妙。善通气小腹﹐能拔熱四肢。開心竅﹐上止頭疼﹔散沙疹﹐內消穀食。利五臟﹐順二腸。豌豆瘡出不齊﹐用之煎酒可噴。多食發香港腳腋臭﹐久食損精神健忘。食同邪蒿﹐令人汗臭。根食之發痼疾﹐

子

煎油敷禿瘡。

卷之六菜部

水

水味甘﹐气平。無毒。多生池澤﹐一名水英。葉似川芎甚香﹐花開白色無實。其葉下常有虫子﹐﹝視之不見。﹞倘誤取不免爲殃。凡采之時﹐勿厭洗淨。作菹甘味爽口﹐置酒醬香气燻人。能益气養精﹐令肥健嗜食。止煩渴﹐殺諸石藥毒﹔保血脈﹐退五腫急黃。利大小二腸﹐亦利口齒﹔止赤沃帶下﹐仍止崩中。小兒身暴熱可臨﹐大人酒後熱能解。勿和醋食﹐損齒須防。八月食之﹐患蛟龍瘕。其時龍帶精入芹中故也。

卷之七果部

靑橘皮

橘柚味辛﹑苦﹐气寒。味濃﹐沈也﹐陰也﹐陰中之陽。無毒。浙郡俱生﹐廣州獨勝。本與橘紅同種﹐此未成熟落之。皮緊濃色則純靑﹐頭破裂狀如蓮瓣。去穣嘴薄﹐潤醋炒幹。《湯液》云﹕陳皮治髙﹐靑皮治低﹐亦以功力大小不同故爾。入少陽三焦膽腑﹐又厥陰肝臟引經。削堅癖小腹中﹐溫瘧熱盛者莫缺﹔﹝患瘧熱盛﹐纏久不愈﹐必結癖塊﹐俗云瘧母。宜淸脾湯多服﹐內有靑皮疏利肝邪﹐則癖自不結也。﹞破滯气左脇下﹐鬱怒痛甚者須投。劫疝疏肝﹐消食寬胃。病已切勿過服﹐恐損眞气﹔先防老弱虛羸﹐尢當全戒。近冬赤熟﹐薄皮細紋。新采者名

橘紅﹐气味稍緩﹐胃虛气弱者宜﹔久藏者名

陳皮﹐气味辛烈﹐痰實气壅服妙。東垣又曰﹕畱白則補胃和中﹐去白則消痰利滯。治𨿽分二﹐用不宜單。君白術則益脾﹐單則損脾﹔佐甘艸則補肺﹐否則瀉肺。同竹茹﹐治呃逆因熱﹔同漧薑﹐治呃逆因寒。止香港腳衝心﹐除膀胱畱熱。利小水﹐通五淋﹐解酒毒﹐去寸白。

核

研仁調醇酒飲﹐驅腰痛疝痛神丹﹔

葉

引經以肝气行﹐散乳癰脇癰聖藥。橘囊上筋膜微炒﹐醉嘔吐發渴急煎。

肉

多食生痰﹐

穣

多食上气。𨿽並止渴﹐未足益人。又種乳柑﹐圓大過橘。皮粗且濃﹐色赤兼黃。經霜甚甜﹐未經霜者味酸﹐故名柑子。其皮不任藥用﹐肉惟解酒良。多食髒寒﹐令人泄痢也。柑皮不甚苦﹐橘皮極苦﹐至熟亦苦。

﹝謨﹞按﹕靑皮﹑陳皮一種﹐枳實﹑枳殼一種﹐因其遲早采收﹐特分老嫩而立名也。嫩者性酷治下﹐靑皮枳實相同﹔老者性緩治髙﹐陳皮枳殼無異。四藥主治並以導滯消痞爲專﹐𨿽髙下各行﹐其瀉气則一。單服久服俱損眞元﹐故必以甘補之藥爲君﹐少加輔佐﹐使補中兼瀉﹐瀉則兼補﹐庶幾不致於偏勝也。陳皮款下已詳發明﹐余𨿽未言﹐舉一隅則可以三隅反矣。

卷之七果部

桃核仁

桃核仁﹝使﹞味苦﹑甘﹐气平。苦重於甘﹐陰中陽也。無毒。遠近鄕落﹐處處有之。山谷自生者爲佳﹐雜木相接者勿用。﹝如李接桃之類﹐實𨿽肥美﹐殊失本性。﹞七月采實﹐劈核取仁。泡去皮尖﹐研皮泥爛。﹝古方謂桃仁泥。﹞入手厥陰包絡﹐及足厥陰肝經。潤大腸血燥難便﹐去小腹血凝成塊。逐瘀血止痛﹐生新血通經。蓋苦以破气﹐甘能生新血故也。《衍義》云﹕柏子仁﹑火麻仁﹑松子仁等分同研﹐熔蠟和圓。治老人虛閉殊功﹐療中焦蓄血立效。花收益顏色﹐驅水腫石淋﹐漬酒嘗仍卻百病﹔

葉

煮燻頭風﹐殺鬼疰精物﹐鋪席臥又辟不詳。

枝枕睡不忘﹐開聰明於耳目。﹝載《聖惠方》。﹞用戊子日。取東引桃枝或著衣帶中亦效。

實

恣啖作熱﹐發丹石於心胸。﹝肺病宜食﹐生者損人﹐食訖入水浴成淋。人食桃致病﹐收桃

梟

燒灰服﹐暫吐卽愈。﹞桃梟系自漧桃奴﹐著樹不落者是。春秋采取﹐辟惡殺邪。吐血用之燒灰﹐米湯調服立止。

桃膠

乃樹中流汁﹐凝如琥珀者奇。秋後刮之﹐下淋破血。中惡煉之日服﹐誠能保中不饑。

桃蠹

食皮長虫﹐亦殺鬼惡﹔桃毛桃上毛羽﹐更破癥堅。

樹白皮

生齒間。

桃寄生

療虫中腹內。

﹝謨﹞按﹕桃者﹐五木之精﹐故能辟惡。凡患屍疰鬼疰﹐一切染崇之病﹐采枝擊體﹐亦能殺邪。正猶新春﹐家家門上用作符板﹐無非厭驅邪气﹐使鬼畏也。

卷之七果部

杏核仁

杏核仁味甘﹑苦﹐气溫。可升可降﹐陰中陽也。有小毒。樹種山傍園側﹐﹝家園種者妙﹐山杏不堪用。﹞實結生靑熟黃。五月摘收﹐堪爲果品。凡資拯治﹐惟取核仁。所惡藥有三般﹐黃黃芩漧葛。解錫毒﹐得火良。單仁者泡去皮尖﹐麩炒入藥﹔雙仁者惟堪毒狗﹐誤服殺人。專入太陰肺經﹐乃爲利下之劑。除胸中气逆喘促﹐止咳嗽墜痰﹔潤大腸气閉便難﹐逐賁豚散結。研納女人陰戶﹐又治發癢虫疽。

根

主墮胎﹐

花

治厥逆。

實

啖多瞀﹐

傷

筋骨傷神。葉逢端午采收﹐煎湯洗眼止淚。

﹝謨﹞按﹕東垣云﹕杏仁下喘﹐用治气也。桃仁療狂﹐用治血也。俱治大便閉燥﹐但有气血之分。晝則便難﹐行陽气也﹔夜則便難﹐行陰血也。年髙人便閉﹐不可泄者。脈浮在气﹐宜杏仁陳皮治之﹔脈沈在血﹐宜桃仁陳皮治之。所以俱用陳皮者﹐以其手陽明病與手太陰相爲表裏﹐故用之以爲使也。

卷之七果部

木瓜實

木瓜實味酸﹐气溫。無毒。各處俱產﹐宣州獨良。經入手太陰﹐用之勿犯鐵器。气脫能固﹐气滯能和。平胃以滋脾﹐益肺而去濕。助穀气﹐調榮衛﹐除霍亂﹐止轉筋。﹝凡轉筋時﹐但呼其名及書木瓜字於病處皆愈﹐莫曉其義。﹞香港腳能驅﹐水痢可禁。《衍義》云﹕木瓜得木之正﹐故入肝益筋與血。腰背腳膝無力﹐不可缺也。以鉛霜塗之﹐則失酸味﹐受金之制故爾。

枝

大者可作策杖﹐木幹者堪造桶盆。取

根葉

煎湯﹐淋足脛已厥。

卷之七果部

梅實

梅實味酸﹐气平。可升可降﹐陽也。無毒。處處栽植﹐夏月摘收。火燻幹者色烏﹐日曝漧者色白。因制有二﹐故名不同。凡欲用之﹐俱宜去核。

烏梅

收斂肺气﹐解渴除煩。因澀大腸﹐禁痢止瀉。卻傷寒溫瘧﹐逐虛勞骨蒸。同建茶漧薑爲丸﹐治休息久痢尢驗。黑痣可脫﹐虫痛能安。

白梅

杵爛成膏﹐敷攻惡毒。治婦人乳癰最效﹐拔肉中煎鏃如神。中風緊閉牙關﹐急宜將肉摩擦。葉煮汁服﹐久痢亦除。

卷之七果部

梨

梨味甘﹑微酸﹐气寒。無毒。遠近俱生﹐種類殊別。

鵝梨

出京郡﹐皮薄漿多﹐香最佳而味差短﹔

乳梨

﹝今呼悉尼﹞出宣城﹐﹝屬南直隸。﹞皮濃肉實﹐香不及而味極長。醫家相承﹐二者爲勝。並解酒病除渴﹐咸止咳嗽消痰。去客熱心經﹐驅煩熱肺臟。

消梨

蕭縣﹝屬山東﹞

產﹐搗汁主中風失音﹔

鹿梨

信州﹝屬山西。﹞生﹐取皮治瘡癬疥癩。

桑梨皮

蜜煮﹐潤漧燥咽喉﹔

紫花梨

啖生﹐卻結熱胸膈。其他

靑皮梨

﹑

香水梨

﹑

棠梨

﹑

茅梨﹐種𨿽多品﹐未聞能入藥焉。勿恣啖之﹐令人寒中。產婦切忌﹐金瘡弗宜。並屬血虛﹐故莫誤犯。

葉

煮可治霍亂﹐亦堪作餞療風。

﹝謨﹞按﹕梨性冷利﹐食不益人。酒病彌佳﹐故稱快果。食少難卻病﹐食多則動脾。凡百用之﹐須當斟酌。丹溪曰﹕梨者利也﹐流利下行之謂也。

卷之七果部

大棗

大棗味甘﹐气平溫。气濃﹐屬土有火﹐陽也﹐降也。無毒。北郡俱生﹐靑山﹝屬山東﹞獨勝。末秋摘取﹐微火烘漧。多膏甚甜﹐形大核細。覓斯入藥﹐不負所名。﹝諸果只載其名﹐惟棗獨加大字故云。﹞忌生蔥﹐殺烏毒。﹝烏頭毒也。﹞劈除內核﹐服免人煩。通九竅略亞菖蒲﹐和百藥不讓甘艸。養脾胃益气﹐潤心肺生津。助諸經﹐補五臟。中滿及熱疾忌食﹐齒疼並風疾禁嘗。

生棗

食多﹐脹臍腹作痢﹔

蒸棗

旋啖﹐益腸胃肥中。

苦棗

大寒﹐系棗中味苦者便是﹔寒邪外感﹐致熱伏臟腑者能醫。通大小二便﹐去狂蕩煩滿。煮研代蜜﹐丸藥彌佳。

棗核

以口常含﹐受气自生津液。陳年

核中仁﹐燔之味苦﹔﹝三歲者良。﹞中惡腹內痛﹐服卽效臻。

葉

覆麻黃﹐能令出汗。余產因州土不一﹐各各且形狀亦殊。

牙棗波斯棗略

尖長。﹝出廣州。﹞

禦棗水菱棗極

甘美。﹝出安邑。﹞

天蒸棗

皮薄而皺。﹝出江南州﹐蒸熟火烘。﹞

羊矢棗

實小邊腰棗﹐出江東。﹞

東海棗

頭圓而形大不入藥煎。

卷之七果部

柿

柿味甘﹐气寒。屬金有土﹐陰也。無毒。各處俱產﹐靑州﹝注前﹞獨佳。𨿽多種類之名﹐並潤心肺住嗽﹐開胃脘消痰。腹內宿血旋除﹐口中吐血易止。解渴補虛勞不足﹐澀腸禁熱痢頻來。耳鼻气可通﹐但忌蟹同食。誤犯痛瀉﹐爲害匪輕。

紅柿

忌

鹿心柿略

大微寒。

牛奶柿

至小極冷。俱不宜多食﹐恐寒中腹痛。

幹柿气

平﹐久服有益。澀

柿

亦消宿血健脾﹐仍澀下焦。

柿蒂

療呃逆靈﹐

柿霜

治勞嗽效。

枯葉

滑澤﹐古取臨書。

水皮

下血能醫﹐研細米飲調服。俗傳柿多陰﹐三無鳥窠﹐四無虫蝕﹐五霜葉可玩﹐六嘉實﹐七落葉肥大也。

卷之七果部

栗

栗味鹹﹐气溫。屬水與土。無毒。濮陽範陽者最奇﹐兗州宣州者尢勝。他處𨿽產﹐總味不佳。秋采收藏﹐幹生任意。

欲幹收日曝﹐水气全消﹔﹝袋盛﹐風處吹漧尢美。﹞欲生收沙藏﹐新鮮常在。蒸熟食滯气戀膈﹐生者食發气生虫。曝漧食之﹐下气補益。小兒多食﹐令齒不生。專走腎經﹐堪治腎病。健腰足助力﹐濃腸胃耐饑。生嚼塗筋骨碎痛﹐﹝折傷斷者。﹞消腫去瘀血神效。患風水气﹐切忌沾唇。

栗榍

系內三顆者爲然﹐劈開取中一粒子才是。敷瘰腫散血﹐理筋骨風止疼。

毛殼

療腫毒火丹﹐燒灰敷﹔

赤殼

止反胃消渴﹐煮汁飲。研

近肉薄皮

和蜜塗面冷急縮亦奇。

樹白皮

煮濃﹐主沙虱溪毒。數種小者﹐亦附其名。

眞栗

江湖多﹐子圓似豌豆粒。

莘栗

桂陽出﹐實大如杏子仁。﹝《詩》云﹕樹之莘栗是也。﹞

茅栗

徧生江南﹐似栗圓細。

旋栗

惟產江北﹐頂圓末尖。

鉤栗

俗以甜櫧呼﹐﹝又名巢鉤子﹐﹞濃腸胃肥體。

櫧栗

人每苦櫧喚﹐止瀉痢健行。造粉亦佳﹐涼心益胃。

皮葉

入水煎汁﹐產血不止可嘗。

卷之七果部

安石橊

安石橊味甘﹑酸﹐無毒。原種本生西域﹐張騫爲使得來。在處園林﹐栽爲飾。花開紅者﹐結實味甘﹐可爲果饜酒﹔花開白者﹐實結酸味﹐堪入藥拯。

子

啖生津﹐大能解渴。

過食損齒變黑﹐抑又損肺當防。

殼

亦單方﹐能禁精漏。治筋骨風住痛﹐及腳膝不能行步宜煎﹔療赤眼目時流冷淚堪洗。尢染皓發﹐仍理虫牙。

花瓣

研吹鼻中﹐卽止衄血神效。倘金瘡未愈﹐和鍛石搗敷。又

東行根﹐取皮煎濃﹐殺寸白虫﹐蛔虫極妙。

﹝謨﹞按﹕丹溪云﹕橊者﹐畱也。味酸﹐性滯。汁能戀膈成痰﹐病患固宜戒也。然觀損齒﹑損肺之說﹐尋常人食多﹐亦受其害﹐況病者乎﹖

卷之七果部

椰子

椰子味甘﹑苦﹐气平。無毒。𨿽出嶺南﹐尢盛交趾。木髙若桃榔﹐無枝榦旁生。實大類匏瓜﹐有粗皮外裹。葉在杪﹐又似東蒲。秋月采取﹐各有取用。

殼

鋸開作器﹐任酌酒啜茶。有毒則沸起便知﹐勿漆庶靈性不失。﹝今人多漆布之﹐則失其本意矣。﹞

肉

時啖﹐益中气虛弱﹐且卻癱瘓偏風﹔

皮

煮湯﹐止吐衄來紅﹐兼理霍亂吐逆。

漿

如乳汁﹐气亦醺人。塗須髮轉烏﹐潤咽喉不渴。《交州記》曰﹕椰子中有漿﹐飲之得醉是也。

卷之七果部

荔枝肉

荔枝肉味甘﹑微酸﹐气溫。升也﹐陽也。無毒。木大連抱﹐葉茂不凋。結實綴枝﹐多滿百斛。五月盡間盛熟﹐百鳥食之皆肥。因其枝弱蒂牢﹐人難摘取﹔必以鋒刀利斧﹐﹝音利﹞

斷其枝﹐故以荔枝名也。巴蜀嶺南俱有﹐閩地產者獨佳。殼若新羅紋﹐狀類雞卵﹔肉如白肪玉﹐味勝蜜糖。核小與雞舌同﹐曝漧畱一年久。咸稱珍果﹐甘美益人。悅顏容驅煩止渴﹐益智慧健气通神。丹溪又言﹕此屬陽﹐主散無形質滯气。癅贅赤腫﹐多啖能消。過度虛熱亦生﹐飲下蜜漿卽解。

花

並

根

前咽﹐喉痺痛

神方

。

核

存性酒調﹐治卒心痛疝痛。殼燒解穢﹐種痘宜求。

木

鋸作梳﹐色赤堅勁。

卷之七果部

龍眼肉

龍眼肉味甘﹐气平。無毒。樹頗大﹐葉微小淩冬常靑﹔實極圓﹐殼淡黃紋作鱗甲。肉甘甚薄﹐名亞荔枝。亦產蜀閩嶺南﹐荔枝過後才熟。士人鄙之﹐又呼荔枝奴也。取肉入藥﹐因甘歸脾。古方歸脾湯中﹐功與人參並奏。《本經》一名益智﹐禪益脾之所藏。﹝脾藏智故云。﹞

解毒去虫﹐安志厭食。養肌肉﹐美顏色﹐除健志﹐卻怔忡。多服彊魂聰明﹐久服輕身不老。

卷之七果部

榧

榧﹝一名赤果﹞味甘。屬土與金。無毒。多生永昌﹐﹝屬雲南。﹞亦產各處。樹大連抱﹐葉密類杉。實生與橄欖同形﹐秋熟色紫褐而脆。摘以文火烘燥﹐嚼甚甘美馨香。丹溪云﹕此肺家果也。非火不可啖﹐經火則熟﹔生食不宜多﹐引火入肺。大腸受損﹐滑瀉難當。主五痔能使去根﹐殺三虫旋化爲水。助筋骨健﹐調榮衛行。忌同鵝肉食之﹐生瘕節風上壅。

木

紋細軟﹐器皿堪爲。

卷之七果部

枇杷葉

枇杷葉味苦﹐气平。地毒。襄漢閩廣皆有﹐近道各處亦生。木髙丈餘﹐四時不瘁。葉如驢耳﹐背有黃毛。凡入劑中﹐惟采葉用。以粗布拭去毛淨﹐搗薑汁浸炙微黃。銼碎煎湯﹐偏理肺臟。下气除嘔噦不己﹐解渴治熱嗽無休。

實

味甘酸﹐滋潤五臟。少食止吐止渴﹐多食發熱發痰。

木白皮

亦入醫方﹐主吐逆不能下食。

卷之七果部

郁李仁

郁李仁﹝一名唐隸﹞味酸﹑苦﹐气平。降也﹐陰中陽也。無毒。山谷丘陵﹐每多種植。六月采實﹐碎核取仁。湯泡去皮﹐研爛方用。消浮腫肌表﹐竟利小便﹔宣結气腸中﹐立通關格。破血潤燥﹐亦易成功。若患齒齦腫痛﹐

根

煎濃汁可漱。風虫牙痛﹐含口亦除。

實

小味甘﹐紅熟堪啖。

卷之七果部

蓮子

蓮子味甘﹑澀﹐气平﹑寒。無毒。池塘栽﹐秋月采。生食微動气﹐蒸食能養神。食不去

心﹐恐成卒暴霍亂﹔取

心

生研﹐亦止產後渴消。﹝產後瘀血去多而渴﹐研汁服效。﹞凡用拯﹐不可不識。利益十二經脈血气﹐安靖上下君相火邪。禁精泄淸心﹐去腰痛止痢。攙煮粥﹐﹝攙粳米煮。﹞漸開耳目聰明﹔磨作飯﹐頓令肢體彊健。蠟蜜丸服﹐耐老而饑。日服如常﹐退怒生喜。《本經》注云﹕雁食糞於田野﹐﹝糞中未曾化者。﹞猿含藏於石巖。經年未壞者得來﹐﹝不逢陰雨處常有之。﹞食之延壽笑無量。且悅顏色﹐堪作神仙。又過末秋﹐就蓬中幹黑者﹐

名石蓮子

。入水內竟沈之﹐惟煎鹽鹵能浮﹐服更淸心黑髮。﹝淸心蓮子飲﹐惟用此。﹞

荷鼻

﹝蒂也﹞味苦﹐安胎甚良﹐瘀血逐﹐好血畱兼驅血痢﹔

蓮房

﹝蓬也﹞燒灰﹐止血甚捷﹐胎孕推﹐胎衣下並宜酒煎。﹝生者煎服。﹞

荷葉

破血止渴﹐曾載《婦人良方》。原易老枳術丸用之﹐取引風劑亦用﹐因形類震仰盂。震爲雷屬木化風﹐故假此引經索效。

花瓣

忌地黃蒜﹐鎭心輕身駐顏。

花心

名佛座髯﹐﹝佛座蓮花故云。﹞益腎澀精固髓。藕甘寒主血多驗﹐治瘀血遂散不凝。止吐衄血溢妄行﹐破產後血積煩悶。﹝產中忌諸生冷﹐惟藕不忌。﹞解酒毒卻熱﹐金瘡生肌。和蜜嘗﹐肥腹髒不生諸虫﹔煮熟啖﹐實下焦大開胃脘。

節

同地黃搗汁﹐亦治口鼻來紅。入熱酒童便﹐取效驗更易。

紅蓮花﹑白蓮花

系胡人貢來中國﹔如多服﹑如久服俱黑髮悅澤顏容。

碧蓮花

出禁中﹐只可卜其祥瑞﹐不堪服餌﹐亦使知之。

卷之七果部

雞頭實

雞頭實芰實﹝一名芡實。﹞味甘﹐气平。屬土有水。無毒。處處池塘俱種﹐逢秋采實曝漧。形類雞頭﹐故此爲譽。須先舂殼﹐才可取仁。煮熟食堪以代糧﹐生嚼食動風冷气。嬰兒食形體矮小﹐﹝孟詵云﹕與嬰兒食不能長大﹐故駐年耳。﹞老人食壽歲延長。入藥可爲散爲丸﹐尋常任煮粥作餅。主濕痺﹐止腰膝疼痛﹔益精气﹐令耳目聰明。彊志療頸瘰瘡﹐補中除卒暴疾。久服不厭﹐漸作神仙。古方和金櫻子丸吞﹐故名曰水陸二仙丹也。嫩根乃名菜﹐小腹气痛宜嘗。又種水菱﹐名曰

芰實

。气味相若﹐亦產池塘。有四角兩角不同﹐任生啖煮食隨用。

不能治病﹐反有損人。令髒冷損陽气痿莖﹐飲熱酒及姜湯可解。啖多腹脹﹐亦用此消。

卷之七果部

甘蔗

甘蔗味甘﹐气平。無毒。多生閩蜀﹐種有二般。一種似竹粗長﹐名曰

竹蔗

﹔一種類荻細短﹐

荻蔗

爲云。凡入藥中﹐搗碎絞汁。丹溪醫案﹐每每用之。助脾气和中﹐解酒毒止渴。

利大小腸益气﹐驅天行熱定狂。臘月窖諸糞坑﹐夏取汁服尢妙。勿共酒食﹐令人發痰。

又有

砂

糖﹐系汁熬出。殺疳虫潤肺﹐除寒熱涼心。共筍食則成血癥﹐同葵食則生沈。小兒多食﹐損齒消肌。

卷之七果部

覆盆子

覆盆子蓬味甘﹐气平﹑微熱。無毒。道傍田側﹐處處有生。苗長七八寸餘﹐實結四五顆止。

大若半彈而有蒂﹐﹝承之如柿蒂狀。﹞微生黑毛而中虛。﹝去蒂中虛而白。﹞赤熟夏初﹐小兒競采。江南咸謂子﹐《本經》易名覆盆。因益腎易收小便﹐人服之當覆溺器。由此爲譽﹐大能拯。益气溫中﹐補虛續絕。

安和五臟﹐悅澤肌膚。療中風發熱成驚﹐治腎傷精竭流滑。明目黑髮﹐耐老輕身。男子久服彊陰﹐女人多服結孕。

葉

絞汁﹐堪滴目中。止冷淚浸淫﹐去赤花盲暗。

又種

蛇﹐附地而生。苗莖僅長寸餘﹐莖端只結一實。小而光潔﹐略異覆盆。下有蛇藏﹐切勿采食。敷蛇虫咬毒最效﹐療射工溪毒亦良。仍有

蓬﹐甘酸鹹味。莖粗葉疏類樹﹐枝枝有刺軟柔。結實盈枝﹐亦熟而擎蒂中實﹔俗呼樹﹐采食與覆盆同時。安五臟﹐益精气。長陰悅顏色﹐彊志力有子。

﹝謨﹞按﹕覆盆﹑蓬﹐本系兩種。《本經》不考﹐妄注蓬卽是覆盆﹐一種二名﹐則甚誤也。殊不知蓬枝莖類樹而粗長﹐結實有百千顆﹔覆盆枝莖是艸而短小﹐結實僅四五枝。蓬赤熟﹐擎蒂中實而味酸﹔覆盆赤熟﹐蒂脫中虛而味甜。大相差殊﹐何得混指。故特別白﹐以釋其疑。

卷之七果部

金櫻子

金櫻子味甘﹑微澀﹐气平﹑溫。無毒。叢生籬落山野﹐似小石橊稍長。芒刺徧身﹐霜後紅熟。采收去淨刺核﹐任憑煎液爲丸。澀精滑自流﹐夢中精泄﹔止小便數去﹐睡後尿遺。殺寸白虫﹐塞休息痢。搗爛絞汁﹐用有兩股。熬稠糖入酒鮮黃﹐調鐵粉染須潤黑。

花收

染皓發亦驗﹐

根

煮殺蛔虫尢靈。

皮

治帶下崩中﹐炒過煎服卽止。

卷之七果部

山查子

山查子味甘﹑辛﹐气平。無毒。一名糖球子﹐俗呼山裏紅。深谷沿生﹐立秋摘取。蒸熟去核﹐曝漧收藏。益小兒摩宿食積﹐扶產婦除兒枕疼。消滯血﹐理瘡瘍。行結气﹐療疝。脾胃可健﹐膨脹立驅。煮肉少加﹐須臾卽爛。

卷之七果部

橄欖

橄欖味酸﹑甘﹐气溫。無毒。樹生閩廣﹐似木子樹。端直而髙﹐實成晚秋。如生訶子狀﹐瓣稜絕少。采之咀嚼﹐滿口生香。開胃﹑消酒食甚佳﹐止渴解魚毒益妙。喉中魚鯁﹐汁咽亦除。若煮飲之﹐並解諸毒。丹溪曰﹕味澀而生甘﹐醉飽後宜之。然性熱﹐多食致上壅﹐不可不知也。其

木

作撥著魚﹐魚悉從水面浮出。物性相畏﹐又如是焉。﹝凡中河豚魚毒者﹐用此煎湯飲下卽解。﹞

卷之七果部

葡萄

葡萄味甘﹑酸﹐气平。屬土﹐有木與水火。無毒。張騫因使西域﹐得種始到中華。由是州郡﹐盡各栽養。葉似而大﹐苗成藤蔓極長。實結類馬乳且圓﹐秋熟色紫黑或白。取汁釀酒﹐畱久愈香。逐水气﹐利小便不來者殊功﹔治時气﹐發瘡疹不出者立效。倍力彊志﹐肥體耐饑。多食卒煩悶眼昏﹐因性專下走滲道。

根

煮濃汁﹐細細飲之。除妊娠子上衝心﹐止霍亂熱甚作嘔。藤莖中空相貫﹐俗每呼爲

木通

。

凡暮漑其根﹐至晨則水浸於中矣。故通便甚驗﹐與通艸無殊。

卽山葡萄﹐釀酒尢極香美。飲之久久﹐亦能益人。

第二卷

通艸款後﹝謨﹞按宜參看。

卷之七果部

白果

白果﹝一名銀杏﹐俗呼鴨腳。﹞在處俱產﹐樹大而髙。二更開花﹐三更結實。秋熟擊落﹐殼白肉靑。生食戟人喉﹐炒食味甘苦。少食堪點茶饜酒﹐多食則動風作痰。食滿一千﹐令人少死。陰毒之果﹐不可不防。古方取其所能﹐僅治白濁獲效。小兒勿食﹐極易發驚。

卷之七果部

胡桃肉

胡桃肉味甘﹐气溫。無毒。地土俱生﹐陜洛尢盛。株大葉濃﹐結實有房。近冬采收﹐碎殼取肉。頻食健身生發﹐兼補下元﹔多食動風生痰﹐且助腎火。燒擂細末﹐合松脂敷瘰易瘥﹔人拔白須﹐同胡粉納孔中卽黑。傷損和醇酒熱服﹐石淋攙碎米煮嘗。經脈堪通﹐血脈能潤。食酸齒﹐細嚼立除。

外包靑皮

壓油﹐染髭塗發如漆。

樹皮

亦止水痢﹐又染褐色尢奇。

卷之八石部

玉屑

玉屑味甘﹐气平。一云味鹹﹐气寒。無毒。爲世珍寶﹐多產藍田。﹝在長安東南。﹞顏色五般﹐書傳詳載。黑者如純漆﹐赤者如雞冠。白類截肪﹐黃若蒸栗。﹝惟靑玉無說。﹞其質溫潤而澤﹐其音淸越而長。叩之卽鳴﹐自異羣石。玉工雕琢﹐屑落如麻。凡入劑中﹐色貴純白。

﹝他色不用。﹞研絕細免致淋壅﹐﹝一說﹕餌玉當以消作水者爲佳﹐研粉末﹐終使人淋壅。﹞

惡鹿角毋相和攙。解渴咽喉﹐除熱胃脘。潤心神明目﹐滋毛髮滅瘢。助音聲﹐定喘息。久服勿已﹐耐老輕身。又有

玉泉﹐乃玉泉液。仙室池中者爲上﹐﹝此最難得。﹞以法消成者亦佳。

﹝玉可以烏米酒﹐或苦酒﹑地楡酒﹐消之爲水。亦可蔥漿水﹐消之爲粘。一法玉屑一升﹐地楡艸﹑稻米各一升﹐取白露二升﹐同置銅器中﹐煮米熟﹐玉屑化爲水﹐絞取汁﹐名曰玉液。

﹞是玉精華﹐色甚明徹。療百病尢妙﹐惡款冬須知。彊骨柔筋﹐安魂定魄。長肌肉益气﹐耐寒暑延年。人臨死灌下五斤﹐屍三年不致朽爛。

玉井水

出有玉處所﹐常服者亦獲壽長生。

﹝謨﹞按﹕先哲云﹕玉之所以異於羣石者﹐以其堅而有理﹐火刃不可傷爲別耳﹐匪但質潤而音淸也。苟弗精知﹐則近似者甚多。如﹐亦可以雜也。《書》曰﹕燕石入笥﹐卞氏長號﹐其以此夫。又云﹕凡石韞玉﹐但夜將石映燈看之﹐內有紅光明如初出日者﹐便知有玉。卞和刖足﹐以不鑑也。其色五般﹕今惟靑白者常有﹐黑者時有﹐黃赤者絕無。𨿽禮之六器﹐亦不能得其眞﹐況其他乎﹗服餌之人﹐必須屏居山林。排棄嗜欲﹐方獲效驗。倘或酒色弗戒﹐反致發熱﹐自投於死。蓋玉稟純陽之精﹐而酒色助火甚速。以火濟火﹐安得不然。故《本經》注曰﹕若未深解節度﹐勿輕服之。

卷之八石部

瑪瑙

瑪瑙珊瑚瑯味辛﹐气寒﹐無毒。出日本國﹐生玉石間。種有三般﹐紅黑而白。布紋如纏絲者咸妙﹐砑木不見熱者才眞。﹝砑木熱非眞也。﹞土人得之﹐碾爲玩器。𨿽稱重寶﹐亦入醫方。辟惡精邪﹐熨目赤爛。

琉璃

乃火成之物﹐赤目亦水浸熨之。

玻璃

卽水精珠﹐似玉極光瑩者。

安心明目﹐每著奇功。夜向太陰﹐可取眞水。火精取火﹐﹝向太陽取之。﹞用異名同。又種

珊瑚

惟生海底。海舶沈鐵网掛取﹐紅潤多枝柯參差。長大丈餘﹐短小尺許。中多細孔﹐刺則汁流。以金投之爲金漿﹐以玉投之爲玉髓。得飲之者﹐可致長生。斷枝研成粉霜﹐點目拂去麩翳。吹鼻塞衄﹐鎭心止驚。仍治風癇﹐更主消渴。

瑯

亦海底生長﹐枝柯與珊瑚略同。

舶者欲求﹐鐵网必用。出水紅潤﹐久旋變靑。枝擊有金石聲﹐劑用堪煮汁服。殺錫毒畏惟雞骨﹐號靑珠﹝古人以石之美者﹐金謂之珠。《廣雅》謂琉璃﹑珊瑚皆爲珠是也。﹞宜得水銀。

主皮膚浸淫死肌﹐去身體瘙癢瘡疥。除石淋且破惡血﹐起陰气可化爲丹。仍有

﹐形如蚌蛤。外多紋理﹐亦出海中。得者珍藏﹐不忝玉石。安神鎭宅﹐解毒殺虫。《西域記》曰﹕重堂殿梁楹﹐皆以七寶飾之﹐此其一也。

卷之八石部

丹砂

丹砂味甘﹐气微寒。生餌無毒﹐煉服殺人。出辰州﹝屬湖廣﹞。巒峒井中﹐﹝本境所出朱砂﹐多在獠峒﹑老鴉井得之。﹞在井圍靑石壁內。土人欲覓﹐多聚漧柴。縱火滿井焚之﹐致壁迸裂﹐始見有石牀如玉潔白。生砂塊﹐似血鮮紅。大類芙蓉頭﹐﹝有四﹑五兩﹐至十兩一塊者。﹞小若羽箭簇。﹝俗呼箭頭砂。﹞其甚小者﹐平豆砂米砂。作墻壁明徹爲優﹐成顆粒鹿簌略次。米砂下品﹐鐵屑常多。磁石引除﹐染晝充用。一云﹕火井者﹐不如水井力勝﹔﹝水井有砂者﹐其水盡赤﹐每有煙霞鬱蒸之气。﹞新井者﹐難及舊井色深。凡治病邪﹐惟取優等。磁缽擂細﹐淸水淘勻。服餌無憂﹐效驗自應。惡磁石﹐畏咸水。經云﹕丹砂象火﹐色赤主心。

故能鎭養心神﹐通調血脈。殺鬼崇精魅﹐掃疥瘡瘍。止渴除煩﹐安魂安魄。方士甚重﹐常多買求。謂能點化飛升﹐每每燒煉不絕。依法﹐以磁罐取

汞﹐又名

水銀

。﹝用磁罐二个﹐掘地成坎﹐深闊量可容二罐﹐先埋一罐於坎﹐四圍用土築穩實﹐內盛水滿﹐仍一罐﹐入朱砂半滿﹐上加敲碎瓦粒﹐剪鐵綫髻如月圓樣一塊﹐閉塞罐口﹐倒覆下罐之上﹐務令兩口相對﹐弦縫鹽泥封固。以熟炭火先文﹑後武﹐煉一炷香久﹐其砂盡出﹐水銀流於下罐水內。復起下罐﹐檢出皮殼﹐入新朱砂﹐固臍再。每好砂一兩﹐常出七﹑八錢。低者僅五﹑六錢而已。﹞盛以葫蘆﹐免其走失。殺五金大毒﹐惡磁石同前。得鉛則凝﹐得硫則結。得紫河車則仗。置金銀銅鐵於上則浮。並棗核研則散揚﹐並津唾則斃虱。屍體灌之不朽﹐銅錫搓之則明。和大楓子研末﹐則殺瘡虫﹔佐黃令爲丸﹐則絕胎孕。﹝方名斷孕丸。﹞匪專醫藥﹐亦入丹鑪。皮殼名曰

天硫﹐仙方謂之已土。倘修煉得法﹐可點銅成銀。

輕粉系

汞再升﹐加鹽皂礬二物。質輕色白﹐故此爲名。﹝其法水銀一兩﹐皂礬七錢。白鹽五錢同研﹐微見星爲度﹐放炊餅盆中按扁﹐以雞翅掃圓如餅樣﹐覆以烏盆。用鑪灰羅過﹐水調封盆縫。盆底離火三寸許﹐用熟炭火之。火慢則漸加﹐至半斤爲度﹐以點綫香三炷爲度。提出候冷﹐用刀輕輕挑起烏盆仰放﹐撥去鑪灰﹐勿令香落。雞翅輕輕掃下盆底粉腳﹐任意掃淨另放。又加皂礬﹑水銀﹑白鹽同研﹐復煉鐵盆內餅上。或有升不起者﹐掃上面好者﹐亦和前再煉﹐以干濕得所爲宜。幹則入少水潤之﹐又不可太濕。其盆底粗者去之﹐或畱擦疙疥癬亦可。今市賣者﹐有燒凝水石﹐或石膏爲粉以亂眞。須燒火上走者﹐眞也。﹞其功惟治外科﹐所忌一切生血。

銀朱

亦汞燒就﹐時俗又喚心紅。染畫色最奇﹐殺虫虱亦驗。庸醫不曉﹐研爲藥衣。違誤太深﹐傷寒寧免。

﹝謨﹞按﹕汪石山曰﹕經云﹕朱砂微寒﹐生餌無毒。伏火者﹐大毒殺人。水銀乃火朱砂而成﹐何謂無毒﹖其性滑動﹐走而不守。气味俱陽﹐從可知矣。陽屬熱火。經雲﹕水銀辛寒﹐似難憑據。又云﹕有毒。得非謂以朱砂伏火而成之耶﹖故毒比朱砂尢甚。宜其蝕腦至盡﹐入肉百節拘攣也。又水銀和入皂礬﹐再加火﹐飛著釜蓋者﹐謂之水銀粉﹐又名輕粉。此經而又﹐陽中之陽。更資皂礬燥烈﹐比之朱砂水銀﹐尢爲大毒燥烈之劑也。經云﹕粉寒無毒﹐豈理也哉﹖近見世之淫夫淫婦﹐多生惡瘡。始起陰股﹐不數日間﹐延及徧體﹐狀似楊梅﹐因名曰楊梅瘡﹐甚者傳染。俗醫以輕粉爲君﹐佐以雄﹑朱﹑腦﹑麝等劑。或散或丸﹐服之𨿽效﹐愈而又發﹐發則又服。久久致手足攣曲﹐遂成痼疾。俗又名曰楊梅風。蓋由藥之燥熱酷烈﹐耗其血液﹐筋失所養﹐以致是也。俗人不知由死於藥﹐良可哀憫。

卷之八石部

靈砂

取水銀砂水銀鑪味甘﹐气溫。無毒。系水銀硫黃二藥﹐用水火煉成形。﹝其法﹕水銀一兩﹐硫黃六銖﹐先炒作靑砂頭﹐後入水火鑪抽之﹐如束鍼絞者﹐成就也﹐又名二气砂。﹞畏咸水勿加﹐惡磁石須避。止煩滿﹐通血脈﹐安魂魄﹐養精神。殺鬼辟邪﹐益气明目。久服不老﹐輕身神仙。令人心靈﹐神明通暢。若飼猿猴鸚鵡﹐輒作人誤不差。

卷之八石部

雲母

兗州雲母江州雲母陽起石味甘﹐气平。無毒。瑯琊﹝在彭城東北﹞𨿽盛﹐廬山﹝屬南康府﹞亦生。色有五般﹐白澤爲貴。作片成層可拆﹐通透輕薄光明。沙土養之﹐月月生長。畏甲及東流水﹐忌羊血惡徐長卿。以澤瀉使宜﹐宗雷公制妙。﹝每雲母一斤﹐用小地膽艸﹑紫貝﹑天葵﹑生甘艸﹑地黃汁各一鎰﹐入磁鍋中﹐安雲母於內﹐下天池水三鎰﹐煮七日夜﹐勿令失度﹐其雲母自然成碧玉﹐漿在鍋底﹐卻猛投天池水﹐以物攪之﹐浮而蝸涎者去之。如此三度淘了﹐取沈香一兩﹐搗末﹐以天池水煎湯三升﹐分三度﹐再淘曬漧用。﹞不解節度﹐勿輕餌之。主身表死肌﹐如車船上中風寒熱﹔治赤白痢疾﹐及女婦人帶下崩中。安五臟且益子精﹐除邪气能耐寒暑。徧身風癢﹐百計不差者﹐粉調水可服﹔諸類惡瘡﹐一切作痛者﹐研末和油可敷。久服延年﹐輕身明目。又

陽起石﹐卽雲母根。惟畏菟絲﹐亦忌羊血﹔惡澤瀉菌桂﹐並蛇蛻雷丸。佐使得桑螵蛸﹐宜明瑩若野狼牙者勝。﹝有雲頭兩腳﹐及鷺鷥毛者尢佳。﹞欲試緊慢﹐絕細研成。鋪有釉盆中﹐照當午日下。盆面濕紙密掩﹐盆底文火微燻。升起粘紙者力洪﹐仍復在盆者力劣。治腎气乏絕﹐陰痿不舉殊功﹔破血瘕積凝﹐腹痛難抵立效。去陰囊濕癢﹐驅子髒冷寒。

﹝謨﹞按﹕《本經》注云﹕雲母有五種﹐當舉以向日詳占視之﹐乃可分別。若陰地視﹐不見其雜色也。若五色具者﹐名雲華。五色具而多靑者﹐名雲英﹐宜春服之。五色具而多赤者﹐名云朱﹐宜夏服之。五色具而多白者﹐名雲液﹐宜秋服之。五色具而多黑者﹐名雲母﹐宜冬服之。但有靑黃二色者﹐名云砂﹐宜季夏服之。晶晶純白者﹐名燐石﹐四季可服也。

醫方所用白澤者﹐正燐石是爾。又云﹕他物埋土卽朽﹐著火卽焦﹐而五云納猛火中﹐經時不焦﹐埋深阱內﹐𨿽久不腐﹐故能令人長生。服經十年﹐雲气常覆其上。夫服其母﹐以致其子﹐亦理當然也。在古固此爲言﹐但今之望壽﹐未聞有人服此者﹐蓋因金石性悍﹐抑且修制節度﹐恐非文本可詳。弗輕餌之﹐謹之至也。

卷之八石部

禹餘糧

禹餘糧石中黃子味甘﹐气寒。無毒。采從潞州﹝屬山西﹐﹞形如鵝卵。外殼重疊包裹﹐內黃細末一團。仿佛蒲黃﹐嚙甚糝齒。得之火醋淬﹐復用磁缽重擂。水澄汁淸﹐勿畱砂土。入藥佐使﹐宜牡丹皮。療血閉瘕癥﹐赤白漏下﹔除寒熱煩滿﹐咳逆邪傷。久久餌之﹐輕身延壽。經曰﹕重可去怯。禹餘糧之重﹐乃爲鎭固劑也。又

石中黃子﹐乃餘糧未成。藏諸殼中﹐搖則水響。《本經》注雲﹕水已凝者爲餘糧﹐水未凝者爲石中黃子也。亦堪久服﹐耐老輕身。仍有

太乙餘糧﹐古方之中亦載。徧考諸說﹐俱未眞知。或指水殼爲然﹐是亦猜疑臆度。

所云治病﹐與前小同。

卷之八石部

紫白石英

味甘﹐辛﹐气溫。無毒。泰山山中﹐每每出產。色有五品﹐種有兩般。但靑赤黃﹐治療少用。惟紫白者﹐服餌多求。缽貯擂成﹐水攪飛過。資長石爲使﹐入心肝肺經。﹝紫者入心肝二經﹐白者入肺經。﹞畏附子扁靑﹐惡黃連麥句﹝麥句姜也。﹞

紫石英

類水精明澈﹐似樗蒲達頭。治婦人子戶風寒﹐經十年不孕﹔療男子寒熱邪气﹐致咳逆異常。定驚悸且補心虛﹐塡下焦尢安魂魄。又散癰腫﹐姜醋煎調。

白石英

二三寸長﹐手指般大。六面如削﹐白澈有光。治咳逆胸膈久寒﹐理消渴陰痿不足。益气除風痺﹐下气利小便。療肺痿肺癰﹐止吐膿吐血。

卷之八石部

石膏

石膏味辛﹑甘﹐气微寒。气味俱薄﹐體重而沈﹐降也﹐陰中陽也。無毒。靑州並徐州多生﹐畏鐵惡莽艸巴豆。細理白澤爲上﹐猛火軟方靈。絕細研成﹐湯液任使。以雞子爲使﹐入肺胃三焦。辛能出汗﹐解肌上行而理頭痛﹔甘則緩脾﹐益气生津以止渴消。故風邪傷陽﹐寒邪傷陰﹐總解肌表可愈﹔任胃熱多食﹐胃熱不食﹐惟瀉胃火能愈。仲景加白虎名﹐﹝身以前胃之經﹐胸者肺之室。邪在陽明﹐肺受火制﹐故用石膏辛寒﹐以淸肺﹐所以號爲白虎。﹞易老云大寒劑。胃弱食不下者忌服﹐血虛身發熱者禁嘗。﹝比象白虎證﹐誤服白虎湯者死﹐不可輕忽。﹞單研末和醋爲丸﹐治食積痰火殊驗。胃脘痛甚﹐吞服立差。

﹝謨﹞按﹕丹溪云﹕嘗觀藥之命名﹐固有不可曉者。中間亦多意義﹐學人不可不察焉。

如以色而名者﹐大黃﹑紅花﹑白前﹑靑黛﹑烏梅之類是也。以气而名者﹐木香﹑沈香﹑檀香﹑茴香﹑麝香之類是也。以質而名者﹐濃朴﹑漧薑﹑茯苓﹑生熟地黃之類是也。以形而名者﹐人參﹑狗脊﹑烏喙﹑貝母﹑金鈴子之類是也。以味而名者﹐甘艸﹑苦參﹑龍膽艸﹑淡竹葉﹑苦酒之類是也。以能而名者﹐百合﹑當歸﹑升麻﹑防風﹑硝石之類是也。以時而名者﹐半夏﹑茵陳﹑冬葵﹑寅雞﹑夏枯艸之類是也。石膏火﹐研細醋調﹐封丹鑪﹐其固密甚於石脂。苟非石膏﹐焉能爲用。此兼質與能而得名﹐正與石脂同意。閻孝忠妄以方解石爲石膏﹐況石膏味甘辛﹐本陽明經藥﹐陽明主肌肉。其甘也﹐能緩脾益气﹐止渴去火。其辛也﹐能解肌出汗﹐上行至頭。又入太陰﹐入手少陽。彼方解石﹐只體重質堅﹐性寒而已。求其所調有膏﹐可爲三經之主者﹐安在哉﹗醫欲責效﹐不亦難乎﹖第一卷

知母款後﹝謨﹞按宜參看。

卷之八石部

空靑

空靑信州空靑曾靑綠靑味甘﹑酸﹐气寒。無毒。出益州深山﹐生有銅處所。銅精燻則生空靑﹐腹中空破有漿水。﹝倘得之﹐𨿽腹中空﹐取無漿汁者﹐將成个全殼埋地三五夜﹐自然生出。﹞大若雞蛋﹐畏惟菟絲。能化銅鐵鉛錫作金﹐濟貧助富﹔專治赤腫靑盲眼疾﹐去暗回明。

漿

爲點眼仙丹﹐

殼

亦摩醫要藥。諺云﹕不怕人間多眼瞎﹐只愁世上無空靑﹐此可徵也。益肝气﹐養子精﹐利九竅﹐通血脈。

曾靑

气味頗似﹐所畏菟絲又同。但形若連珠﹐累累相綴﹔亦生於蜀益﹐求眞極難。可立制砂汞成銀﹐能竟除目痛止淚。其餘治體﹐仿佛如前。

綠靑

畫者多求﹐有靑白花紋﹐吐風痰甚速。

白靑

時不多見﹐似魚目靑碧﹐﹝俗謂魚目靑﹐不入畫。﹞治眼目亦靈。

扁靑

療折跌癰腫金瘡﹐令人有子﹔

膚靑

主虫毒蛇菜諸毒﹐令人羸。

卷之八石部

石膽

石膽﹝卽翠膽礬﹞味酸﹑苦﹑辛﹐气寒。無毒。眞者出蒲州虞鄕﹐﹝屬山西。﹞成塊如雞卵圓大。顏色靑碧﹐不忝琉璃。擊之縱橫﹐解皆成疊。有銅坑內方有﹐亦可采煎煉成。﹝𨿽可煎煉﹐不勝自生者﹐尢珍貴。﹞今市多以醋揉靑礬假充﹐不可不細認爾。須研細末﹐才入醫方。畏辛夷白薇﹐及芫花菌桂。水英爲使。化鐵成銅。﹝亦成金銀。﹞治鼠惡瘡並喉鵝毒﹐療崩中下血及陰蝕疼。吐風痰除癇﹐殺虫堅齒。

卷之八石部

石硫黃

石硫黃土硫黃味酸﹐气溫﹐大熱。有毒。乃礬石液﹐出泰山中。如雞雛﹐初出殼者爲眞﹔以火熔﹐傾水浸過可餌。畏細辛飛廉鐵﹐使曾靑石亭脂。體系至陽之精﹐能化五金奇物。狀興陽道﹐若下焦虛冷﹐元陽將絕者殊功﹔禁止寒瀉﹐或脾胃衰微﹐垂命欲死者立效。中病便已﹐過劑不宜。塞痔血﹐殺疥虫﹐堅筋骨﹐除頭禿。去心腹癖﹐卻腳漆冷疼。仍除格拒之寒﹐亦有將軍之號。蓋因功能破邪歸正﹐返滯還淸﹐挺出陽精﹐化陰魄而生魂也。

﹝謨﹞按﹕硫黃性熱﹐每用治其格拒之寒。倘或此證兼有伏陽在內﹐須加陰藥爲佐才妙也。古方太白丹﹑來復丹﹐各有硝石之類。是皆至陽﹐佐以至陰﹐正合宜爾。若無伏陽﹐單患陰證﹐此又不必例拘﹐惟在用其陽藥也。

第三卷

大黃款後﹝謨﹞按宜參看。

卷之八石部

雄黃

雄黃圖一雄黃圖二味苦﹑辛﹑甘﹐气平﹑寒。無毒。一云大溫有毒。生武都煌山陽﹐名曰雄也。得大塊三五兩﹐重價類金焉。嗅之臭气不聞﹐赤如雞冠明澈﹐此爲上品。擂細水飛﹐作散爲丸﹐任憑酒服。﹝煉服飛入人腦中。﹞年深月久﹐輕身神仙。出路佩之﹐鬼神不近。有孕帶者﹐轉女成男。又可點紅銅成金﹐甚爲丹竈家所重。﹝一說﹕雄黃千年化爲黃金。又云﹕雄黃以艸藥伏住者﹐煉成汁﹐胎色不移﹐若將制成藥成汁並添得者﹐上可服餌﹐中可點銅成金﹐下可變銀成金也。﹞堅頑作气﹐﹝此名臭黃﹐不宜服餌。﹞只治瘡瘍。辟精魅鬼邪﹐殺蛇虺虫毒。去鼻中息肉﹐破骨絕筋。除鼠痔疽﹐積聚癖。誤中毒者﹐防己解之。

卷之八石部

雌黃

雌黃味辛﹑甘﹐气平﹑寒。有毒。產武都山陰﹐故雌黃爲譽。色與金子仿佛﹐因受金精燻蒸。﹝陰山出金故也。﹞甲錯層層﹐又若雲母。凡修制主療﹐忌雞犬婦人。倘誤觸之﹐則黑如鐵。

研成塵末﹐治外功多。入藥最稀﹐服者宜審。去身面白﹐一切惡瘡﹔散皮膚死肌﹐諸般虫毒。辟邪去惡﹐並與雄同。懷孕佩身﹐轉男成女。若以艸藥伏住﹐亦可點銅成銀。﹝照前法﹐以艸藥伏住火﹐胎色不移。謂熔成汁者﹐點銀成金﹐點銅成銀。﹞

卷之八石部

赤石脂

赤石脂味甘﹑酸﹑辛﹐气溫。無毒。多產泰山﹐無時收采。種有五色﹐實共一名。𨿽各補髒不同﹐總系收斂之劑。可以隅反﹐不必槪言。形赤粘舌爲良﹐火醋淬才研。畏芫花莫見﹐惡大黃松脂。凡百潰湯收口長肉﹐但諸來血止塞歸經。養心气澀精﹐住瀉痢除痛。﹝白者入大腸經﹐止瀉尢妙。﹞

卷之八石部

凝水石

凝水石﹝卽寒水石﹞味辛﹑甘﹐气寒。無毒。多生河間﹐﹝郡名。﹞亦產邯鄲。﹝卽趙郡。﹞有縱理橫理不同﹐惟潤澤淸明爲上。置水中與水一色。𨿽夏月亦凝爲水﹐故此得凝水之名﹐必須研極細才用。服加薑汁﹐性惡地楡。卻胃中熱﹐及五臟伏熱齊驅﹔解巴豆毒﹐並丹石諸毒並壓。傷寒勞復兼治﹐積聚邪熱亦除。止煩悶喉顙渴消﹐去水腫小腹頑痺。

卷之八石部

石鐘乳

石鐘乳味甘﹐气溫。無毒。始興江陵﹐多生巖穴。陰處才有﹐澑汁結就﹐故以乳名。形類鵝管中空﹐又若蟬翼輕薄。色白淨光潤﹐﹝得此無問濃薄並佳。倘如枯骨死灰及黃赤二色﹐不任用。﹞長六七寸餘。收采無時﹐入水不沈。藥湯者煉﹐須宗雷公。﹝每乳八兩﹐用甘艸﹑紫背天葵各二兩﹐以水煮一伏時﹐漉出拭漧﹐緩火焙之﹐搗篩﹐水飛過﹐曬漧﹐復研萬徧收用。﹞節度或違﹐多生他變。所惡藥有三品﹐牡丹玄石牡蒙。畏紫石英﹐使蛇牀子。主咳逆上气﹐療腳弱冷疼。安五臟百節能通﹐下乳汁九竅並利。解舌癉渴數飲﹐補下焦虛遺精。益气彊陰﹐通聲明目。久服有子﹐不煉病淋。

﹝謨﹞按﹕丹溪云﹕鐘乳乃悍之劑。經云﹕石藥之气悍。仁哉言也。夫天生民以谷食﹐及有病以藥治。穀气和可常食﹐藥气偏惟暫用﹐石藥則又偏之甚也。自來富貴之家﹐多惑方士。

以石藥體重气濃﹐服餌可以延年。習以成俗﹐受此气悍之禍莫救﹐哀哉﹗

卷之八石部

代赭石

代赭石味苦﹑甘﹐气寒。一云﹕甘﹐气平。無毒。惟出代州﹐﹝屬山西。﹞多生山谷。﹝一說﹕是代都城門下赤土。﹞色赤如雞冠有澤﹐佳者染爪甲不逾。或難得眞﹐牡蠣可代。火醋淬七次﹐方研極細水飛。惟作散調﹐勿煎湯服。畏雄附﹐﹝天雄﹑附子。﹞使漧薑。入少陽三焦﹐及厥陰肝臟。治女人赤沃崩漏帶下﹐曁難產胎衣不來﹔療小兒疳疾瀉痢驚癇﹐並尿血遺溺不禁。卻賊風蠱毒﹐殺鬼疰魅精。陰痿不起能扶﹐驚气入腹可愈。《聖濟經》曰﹕怯者驚也。怯則气浮﹐重劑以鎭之。代赭之重﹐以鎭虛逆也。孕婦忌服﹐恐墮胎元。

卷之八石部

井泉石

井泉石气大寒﹐無毒。近道處處俱生﹐﹝饒陽郡者勝。﹞田野地內才有。穿地丈許﹐方可得之。形似土黃﹐方圓長短﹐大小不等﹔內則堅實﹐外卻作層﹐重疊相交。收采無時﹐須研絕細。倘或不爾﹐令人病淋。解心臟熱結最良﹐止肺經熱嗽亦妙。得大黃梔子﹐治眼瞼暴發腫浮﹔得決明菊花﹐療眼疳驟生翳膜。總主諸熱﹐別無所能。

卷之八石部

花蕊石

花蕊石極大堅重﹐出自陜州。顏色仿佛硫黃﹐黃中間有白點。因名花蕊﹐最難求眞。得之研粉霜﹐治諸血證神效。男子以童便攙半酒和﹐女人以童便攙半醋調。多服體卽疏通﹐瘀血漸化黃水。誠爲劫藥﹐果乃捷方。金瘡血流﹐敷卽合口。產後血暈﹐舐下立安。

卷之八石部

靑礞石

靑礞石顏色微綠﹐出自山東。欲辧假眞﹐須依法制。敲碎小顆粒﹐貯傾銀罐中。攙半焰硝﹐﹝石二兩﹐硝二兩。﹞鹽泥固濟。武火一炷香﹐取出色若雌黃。軟脆易擂﹐方爲不假。

成末以水飛細﹐入藥作散爲丸。力能墜痰﹐滚痰丸必用﹔功亦消食﹐積食方常加。匪醫小兒﹐亦治男婦。

卷之八石部

滑石

滑石味甘﹐气大寒。性沈重﹐降也﹐陰也。無毒。所在多有﹐收采無時。細膩潔白者爲佳﹐粗頑靑黑者勿用。研細以水飛淨﹐服下方得滑通。惡曾靑﹐宜甘艸。石韋爲使﹐入足太陽。利九竅津液頻生﹐行六腑積滯不阻。逐凝血而解煩渴﹐分水道以實大腸。消食毒補脾﹐泄上气降火。因此滑利﹐故加滑名。墮胎如神﹐妊娠忌服。

﹝謨﹞按﹕滑石治渴﹐非實能止渴也。資其利竅﹐滲去濕熱﹐則脾气中和﹐而渴自止爾。

假如天令濕淫太過﹐人患小便不利而渴﹐正宜用此以滲泄之﹐渴自不生。若或無濕﹐小便自利而渴者﹐則知內有燥熱﹐燥宜滋潤﹐苟誤用服﹐是愈亡其津液﹐而渴反盛矣。寧不爲犯禁乎﹗

卷之八石部

礬石

礬石味酸﹐气寒。無毒。一云小毒。種顏色五般﹐地出產數處。初皆石全憑煉就﹐其極精無越晉州。﹝屬北直隸。﹞畏麻黃﹐惡牡蠣。爲使甘艸﹐凡用俱同。

白礬

治病證多能﹐生隨重輕應變。並研細末﹐任作散丸。去息肉鼻竅中﹐除痼熱骨髓內。劫喉痺﹐止目痛﹐禁便瀉﹐塞齒疼。洗脫肛澀腸﹐敷膿瘡收水。稀涎散同皂莢研服﹐葉風痰通竅神方。蠟礬丸和蜜蠟丸吞﹐平癰腫護膜要劑。久服損心肺傷骨﹐爲醫亦不可不防。

黃礬

﹝一名雞矢礬。﹞

理潰癰生肌﹐鍍金家難缺﹔﹝一說﹕投苦酒中塗鐵﹐皆作銅色﹐但外變而內質不變。﹞

黑礬

﹝卽皂礬。﹞塗皓發變黑﹐染皮者要多。

綠礬

亦主瘡科。

紫礬

可制砂汞。

絳礬

燒之赤色﹐《本經》但載虛名。

金綫礬

紋縷有金絲﹐治瘡追毒。

柳絮礬

輕虛如綿絮﹐止渴消痰。

卷之八石部

磁石

磁石玄石味苦﹑鹹。無毒。一云平﹑甘﹐溫﹑澀。小毒。乃鐵之母﹐惟有鐵處則生﹔𨿽多海南﹐僅磁州﹝屬河南。﹞者進貢。能吸鐵鍼鐵物﹐若母見子相連。凡用拯﹐須依法制。火醋淬七次﹐羅細水飛數遭。務如灰塵﹐才可服餌。專殺鐵毒﹐惟使柴胡。惡莽艸牡丹石脂﹐爲重而去怯之劑。除大熱煩滿﹐去周痺酸疼。﹝周痺﹐謂痺隨血脈上下﹐不能左右去者是也。﹞綿裹治耳聾﹐﹝裹豆大塞耳中﹐口含生鐵少許﹐覺內有風雨聲卽效。﹞藥和點目瞀。﹝音茂。﹞

彊骨气﹐益腎臟﹐通關節﹐消癰疽。逐驚癇風邪﹐驅頸核喉痛。煉水旋飲﹐令人有娠。若誤吞鍼入喉﹐急取系綫服下。引上牽出﹐實亦妙方。又

磁石毛

更功力勝。生石細孔上輕紫﹐研入醇酒內調吞。掃瘡以長肌膚﹐補絕傷而益陽道。止小便頻數﹐開老眼光明。腎虛耳聾﹐每每取功。

玄石

亦磁石一種﹐純黑無孔者爲然。力劣不能吸鍼﹐治體大同小異。

卷之八石部

石蟹

石燕石蛇石蟹味鹹﹐气寒。無毒。似生蟹形狀﹐出遠海郡州。云﹕是海蟹多年水相著﹐化而爲石也。風潮飄出﹐人才得之。多夾粗石污泥﹐凡用去淨摩細。淸水飛過﹐佐藥取功。點目中生翳腫疼﹐解腹內中毒蠱脹。平癰掃疹﹐﹝用醋摩敷。﹞催生落胎。

石蛇

盤曲似蛇﹐但無首尾。內𨿽與石蟹類同﹐不知何物所化。以左盤者爲善﹐解金石毒極良。

石燕

气涼﹐亦與燕似。水煮汁服﹐治淋有功。婦人產難﹐兩手各把一枚立驗﹔病者消渴﹐同水

卷之八石部

無名異

廣州無名異宜州無名異味甘﹐气平。無毒。出大食國內﹐﹝今廣州﹐宜州亦有。﹞生山谷石中。大者若彈丸﹐小者如櫧栗。﹝又云﹕小者如墨石子。﹞顏色黑褐﹐嚼之餳甜。雞血滴之﹐卽化爲水。專治金瘡折損﹐用之以醋摩塗。去瘀止疼﹐生肌長肉。

﹝謨﹞按﹕海南人云﹕有石無名異者﹐難得。有艸無名異﹐彼人不甚貴重。豈《本經》說者爲石﹐而今所有者爲艸乎。

卷之八石部

金屑

金星石益州金屑信州生金味甘﹐气平。有毒。一云﹕性多寒﹐無毒。隨處皆有﹐益州﹝屬四川﹐今攺成都府。﹞

獨多。收采不同﹐形色自異。

麩片金

淘水砂內﹐色卻淡黃﹔

瓜子金

﹝亦有顆塊者。﹞

取山石間﹐色乃深赤。又說﹕西北金色淺﹐東南金色深﹐此又各土所宜爾。畏水銀錫﹐誤犯色變﹔得餘甘子﹐相感體柔。古方紫雪用之﹐蓋假自然气也。名僉加屑﹐義在摩成。或洗淨金器水煎﹐或擂碎金箔湯服。生金末煉﹐切忌妄投。若毒中腹中﹐鷓鴣肉可解。除邪殺毒﹐卻熱驅煩。

安魂魄﹐養心神﹐堅骨髓﹐和血脈。禁癲疾狂走﹐止驚悸風癇。幼科藥作錠丸﹐必資此爲衣飾。

金石

能健肥肢體﹐駐顏壯陽。

金漿

可長生神仙﹐延年益壽。

金芽

亦如金色﹐燒淬去粗汁才宜﹔專療瘴气傳屍﹑風毒及鬼疰等疾。﹝孫思邈治此證﹐有大小金芽散。﹞

金星石

有金星簇如麩片﹐出濠州﹝屬鳳陽。﹞治肺損咳嗽吐紅。

卷之八石部

銀屑

銀星石饒州銀屑宣州生銀味辛﹐气平。有毒。多出宣饒坑中﹐﹝宣州屬南直隸﹐饒州屬江西。唐禦史權萬紀奏﹕宣﹑饒二州極有銀坑﹐采甚利益。太宗曰﹕無所缺乏﹐何暇取乎。是知彼處有銀也。﹞惟生銀礦石內。文理粗錯﹐類錫其堅。此謂礦銀﹐難竟入劑。﹝銀在礦中﹐與銅相雜﹐必以鉛煎煉﹐方成寶也。一說﹕礦銀尙蘊郁石內﹐气未敷暢﹐故言有毒。﹞所加屑字﹐義與金同。

必用煉熟摩成﹐或取銀箔調碎。爲丸煎汁﹐憑證重輕。畏磁石並石亭脂﹐惡白錫及一切血。

除譫語恍惚不睡﹐止熱狂驚悸發癇。定志養神﹐鎭心明目。安五臟﹐辟諸邪。並用服之﹐功勝紫雪。

黃銀

謂辟惡瑞物﹐﹝蘇注云﹕作器辟惡瑞物也。﹞乃無稽謬言﹔﹝旣堪作器﹐則非瑞物可知。﹞

烏銀

用硫黃煙燻﹐故變爲黑色。

銀膏

合煉有法﹐﹝白錫﹑銀箔﹑水銀三物合者。﹞如膏凝成﹐專治心虛健妄﹐補齒缺落。

銀星石

有銀星麩片﹐其治體並土產同前。

﹝悉同金銀石。﹞

卷之八石部

鉛

鉛自然銅味甘。無毒。稟北方壬癸陰極之精﹐生蜀羣平澤銀坑之所。性濡而滑﹐色黑而緇。可點銅成銀﹐須艸伏成寶。入劑治療﹐鎭心安神。主鬼疰癭癅﹐止反胃嘔噦。蛇蠍傷毒﹐炙熨尢奇。熔出

鉛灰﹐能治瘰。

鉛霜

性冷﹐亦鉛煉成。﹝其法﹕以鉛雜水銀十五分之一﹐合煉作片﹐置醋甕中﹐密封﹐久成霜﹐又名鉛白霜。﹞能塗木瓜失酸﹐因體屬金克木。止驚悸驅熱﹐解酒毒消痰。療胸膈悶煩﹐逐中風痰實。

鉛丹

制炒有法﹐﹝其法﹕鉛一斤﹐土硫黃一兩﹐硝石一兩先熔鉛成汁﹐下醋點沸﹐時下小硫黃一塊﹐續下硝石少許﹐沸定再點醋﹐依前下黃硝少許﹐待硝沸盡﹐黃亦盡﹐炒爲末成丹。﹞考其气味辛寒。一名黃丹﹐外科多用。先入水飛淨砂土﹐後駕火炒變褐黃。煎膏敷金瘡﹐生長肌肉住痛﹔入藥治癇疾﹐收斂神气鎭驚。

除毒熱臍攣﹐止翻胃吐逆。經云﹕澀可去脫。鉛丹固气﹐而處有銅所﹐形方圓不定﹐色靑黃類銅﹐不從礦煉而成﹐故曰

自然銅

也。制宜火醋淬﹐研末絕細水飛。治跌損接骨續筋﹐療折傷散血止痛。熱酒調服﹐立建奇功。若非成﹐切勿誤服。

﹝謨﹞按﹕丹溪云﹕世以自然銅爲接骨妙藥﹐殊不知跌損之方﹐貴在補气﹑補血﹑補胃。

俗工不明此理﹐惟圖速效取錢。倘遇老弱之人﹐若服此新出火者﹐其火毒金毒相扇﹐又挾香熱藥之毒﹐𨿽有接傷之功﹐然燥散之禍﹐甚於刀劍。戒之﹗戒之﹗

卷之八石部

生鐵

生鐵鋼鐵柔鐵味辛﹐气微寒。無毒。出閩廣﹐畏磁石。鑄器皿堪用﹐拍片弗能。凡入方劑拯﹐難作丸散正用。須過﹐粗赤汁淘淨﹔復燒紅﹐酒或水任煎。脫肛及熊虎咬傷﹐取湯日洗﹔被打致血凝骨節﹐用酒時嘗。耳聾亦可服之﹐必塞磁石才效。﹝凡耳聾以生鐵投酒﹐日服﹐任綿裹磁石塞耳內﹐日一易﹐夜去之。﹞

熟鐵

一名鐵﹐削粉可作諸般。煮汁下咽﹐堅肌耐痛。

鋼鐵

以生熟雜煉﹐作刀磨鋒丸易成。去胸膈痞積食停﹐主金瘡煩滿熱中。

鐵落

乃燒赤砧上打落皮屑﹐煎服治諸瘡毒瓦斯在皮膚。

鐵精

竈中飛出如塵﹐紫色輕虛者爲妙﹔﹝可摩瑩銅器皿﹐亦可染皂。﹞入劑療驚悸心神不足﹐小兒風癇證亦宜。

鐵漿

取鐵浸水中﹐經久自浮靑沫﹔飲下解諸毒入腹﹐由虎蛇犬嚙傷。主癲癇發狂﹐鎭心气退熱。

鐵繡

著濕卽有﹐生鐵上者才佳。蜘蛛等傷﹐醋摩敷愈。惡瘡疥癬﹐油調塗差。

鐵華粉

气味鹹平﹐系鋼鐵鍛共作葉。﹝平面摩醋淨光。﹞鹽水灑投於醋甕﹐埋陰處自然生衣。刮研成霜﹐能去百病。

安心神﹐堅骨髓﹐彊志力﹐卻風邪。養血气延年﹐烏須髮耐老。若爲丸散﹐須和棗膏。又有

鍼砂﹐乃鍼家摩礦細末﹔堪治黃胖﹐務釅醋浸透煮幹。

鑰匙

姜醋童便煮服﹐治婦人血噤失音。

刀刃

主蛇虺咬毒入腹﹐地漿水摩吞。

鋸

漬酒﹐治誤吞竹木入喉﹔

斧

淬酒﹐治婦人難產不下。

秤錘拉鐵﹐並去賊風﹔用之燒紅﹐淬酒頓飲。

卷之八石部

蜜佗僧

蜜佗僧味鹹辛﹐气平。有小毒。原產波斯胡國﹐其名蓋本胡言。今各處銅銀冶中﹐盡識明煎煉灰腳。故凡賣者﹐又謂灰壞。近道俱多﹐至賤易得。體堅重如龍齒妙﹐凡擊碎有金色佳。絕細研成﹐多入膏藥。禁久痢且治五痔﹐除白瘢尢療諸瘡。

卷之八石部

朴硝

峽州朴硝硝石芒硝味苦﹑辛﹑咸﹐气寒。降也﹐陰也。無毒。一云有毒。﹝丹溪云﹕《本經》言無毒﹐誤也。能化七十二種石﹐不毒而能之乎。﹞生益州山谷﹐有咸水之陽。初采其苗﹐淋水取汁。一煎成滓﹐乃名朴硝。色靑白者爲佳﹐兼黃赤者勿服。﹝黃者傷人﹐赤者殺人。﹞諸石藥毒能化﹐六腑積聚堪驅。潤燥糞推陳致新﹐消癰腫排膿散毒。卻天行疫痢﹐破畱血閉藏。傷寒發狂﹐停痰作痞。凡百實熱﹐悉可瀉除。又善墮胎﹐孕婦忌用。

芒硝

因再煎煉﹐傾入盆內結芒。上有廉稜﹐名故攺喚。甚消痰癖﹐更通月經。延發漆瘡可敷﹐難產子胞可下。洗心肝明目﹐滌腸胃止疼。經云﹕熱淫於內﹐治以鹹寒﹐佐以苦寒。古方因之﹐每用大黃﹑芒硝﹐相須而爲使也。又稱

英硝

者﹐因形與白石英相同。又曰

馬牙硝

者﹐因形與馬牙無異。實卽芒硝一種﹐無過因形異名。《本經》各開﹐此則並附。

硝石

在盆硝底結﹐燒之有火焰上騰。

由質堅凝﹐特稱石類。所惡須記三藥﹐苦參苦菜曾靑。總味辛能潤燥﹐咸能軟堅﹐苦能瀉火。但力較前二硝略少緩爾。仍兩品尢妙﹐亦朴硝制成。冬天薴布袋滿盛﹐掛檐端質漸變白﹐此

風化硝﹐取輕而不降﹐乃膏粱家易化頑痰捷方﹔臘月蘿卜水同煮﹐露天底味竟去鹹﹐號玄明粉。因陰中有陽﹐誠老弱人微驅虛熱妙劑。臨服之際﹐惟忌苦參。﹝制玄明粉法﹕用朴硝十斤﹐水一桶﹐同入鍋內溶化。掠去面上油膩﹐其水將細布並好紙滬去渣滓。仍用蘿卜十斤﹐冬瓜五斤﹐豆腐三斤﹐俱切濃片﹐同硝水入鍋內﹐煮沸六七次﹐撈去蘿卜等物。又掠去油膩﹐將細布好紙再濾過﹐務令渣滓去淨﹐然後放入瓦盆﹐置諸星月之下﹐自然生出硝芽片子。取出放於棹面上﹐任其風漧。將原水又煎沸一次﹐入瓦盆內﹐令其再生。如是者數次﹐以水內無硝片爲度。將前風漧硝芽﹐用泥裹罐子﹐裝盛按實﹐碎炭周遭不走火气﹐如法煎煉﹐候水漧盡﹐仍聽罐內硝汁不響﹐復如法固封罐口﹐再加猛頂火﹐煉一晝夜﹐玄明粉成矣。待冷取出﹐著淨地上﹐以新瓦盆一个覆之﹐以去火毒。後研爲末﹐每斤加生熟甘艸各一兩﹐和勻。初服一袋﹐漸加二袋﹐四時服食﹐各有飲引。春養肝﹐川芎黃芍藥湯下。夏養心﹐茯苓湯下。秋養肺﹐茯苓桔梗湯下。冬養腎﹐肉蓯蓉烏頭湯下。四季養脾﹐人參白術湯下。朴硝咸物也。蘿卜性溫﹐與冬瓜﹑豆腐俱能奪鹹味﹐用之修制﹐使去其鹹﹐故曰陰中藥也。﹞

﹝謨﹞按﹕七硝气味相同﹐俱善消化驅逐。但朴硝力緊﹐芒硝﹑英硝﹑馬牙硝力緩。硝石﹑風化硝﹑玄明粉﹐緩而又緩也。以之治病致用﹐病退卽已。《本經》載﹕能煉服補益﹐豈理也耶﹖若孕婦有可下證﹐用之必兼大黃引導﹐使之直入大腸﹐潤燥瀉熱﹐子母均安。經曰﹕有故無殞。亦無殞也。此之謂歟。

卷之八石部

砒霜

砒霜﹝一名信石﹞味苦﹑酸。有大毒。近銅山處俱有﹐信州井者獨佳﹝信州屬江西﹐其處有此井﹐宮中封禁甚嚴﹐井中有濁淥水﹐先絞水盡﹐才鑿取之。﹞塊大色黃﹐明澈不雜。此生砒者﹐謂之砒黃。置火上以器覆之﹐令砒煙上著凝結﹐累累垂下。如乳尖長﹐才名砒霜﹐入藥方妙。所畏釅醋冷水﹐綠豆羊血四般。誤中毒腹中﹐用一味卽解。醫方醋煮﹐亦殺毒焉。

截瘧除哮﹐膈上風痰可吐﹔潰堅摩積﹐腹內宿食能消。

卷之八石部

蓬砂

蓬砂鵬砂﹝一名硼砂﹞味苦﹑辛﹐气溫。無毒。出西戎者﹐色白味焦功遲﹔出南番者﹐色褐味和力速。大塊妙﹐光瑩良。同綠豆收藏﹐才形色不伐。治喉中腫痛要藥﹐去膈上痰熱捷方。合化咽津﹐緩以取效。又爲焊藥﹐可柔金銀。

卷之八石部

砂

砂味酸﹑苦﹑辛﹐气溫。有毒。近邊州郡俱有﹐西戎出者尢奇。形擇如牙硝光明﹐水飛去土石重煮。水飛後﹐又水煮幹用。﹞忌羊血勿食﹐畏漿水須防。因多爛肉之功﹐每爲外科要劑。腫毒資破口去血﹐潰癰仗剔腐生肌。除翳膜﹐明雙睛。柔金銀爲焊藥。《本經》又云﹕生食之﹐化人心爲血。倘誤中毒﹐急研綠豆汁解之。

﹝謨﹞按﹕經注云﹕砂質稟陰石气﹐性含陽毒精。去穢益陽﹐功用甚著。故能消五金八石﹐而爲五金賊也。飛煉有法﹔一飛爲酸砂﹐二飛爲伏翼﹐三飛爲定精﹐色如鵝兒黃。若艸伏住不碎﹐可轉制得諸石藥。亦能變鐵﹐又能制銅。爲大靑大綠﹐修丹竈者當知。

卷之八石部

食鹽

味鹹﹐气寒。無毒。爲調饌之需﹐出近海之地。有池有井﹐汲水煎成。論形色﹐河東獨佳﹔入藥劑﹐漏蘆爲使。如欲單用﹐炒化湯中。堪洗下部瘡﹐能吐中焦痰癖。蘇心腹卒痛﹐塞齒縫來紅。驅蚯蚓毒傷﹐殺鬼蠱邪疰。少用接藥入腎﹐﹝凡服補陰丸﹐宜鹽湯送下。﹞

過多喜咳傷金。走血損筋﹐黑膚失色。司廚者﹐務用適宜。水腫咳嗽病患﹐須全禁忌勿服。﹝秋石丹可代用。﹞

戎鹽

類石﹐出自西羌。一名靑鹽﹐白才妙。益气去气蠱﹐明目卻目疼。止吐衄血可加﹐堅筋骨節堪入。

鹵咸

卽碱﹐﹝音減。﹞亦產河東。掘鹽土淋水熬幹﹐旋結塊形如磚樣。用之研細﹐能軟積堅。主大熱消渴狂煩﹐除多年癥瘕凝痛。去濕熱﹐消痰癖﹐下蠱毒﹐柔肌膚。洗滌垢膩有功﹐漿糨房中必用。

太陰玄精石

者﹐亦出積鹽倉中。

古云﹕大鹵之場﹐則生陰精石是也。惟解縣﹝屬山東。﹞者勝﹐似龜背者良。又名鬼精﹐無時收采。

心腹積聚能逐﹐風冷邪气可除。理男子陰證傷寒﹐止婦人痼冷漏下。

卷之八石部

諸水

稟天一之气﹐居五行之先。艸木資以發生﹐黎民藉之養育。普天之下﹐惟水最多。大則爲海﹑爲江﹑爲河﹐小則爲潭﹑爲溪﹑爲澗。鄕市有塘有井﹐崖谷有澑有泉。味甘辛鹹淡自殊﹐性動靜緩急亦異。用烹藥餌﹐各有所宜。苟弗詳知﹐安求效驗。有曰

長流水

者﹐與

千里水

同﹐取歷科坎極多﹐來遠流長之義﹐手足四肢之疾﹐非此莫攻。

有曰

順流水

者﹐與

朝東水

類﹐謂向東流不悖﹐直下無礙之名﹐大小二便滯畱﹐用斯卽利。

逆流水

卽回爛倒逆上流﹐堪吐上焦胸膈風痰﹐資易上湧。

急流水

系峻灘急趨下水﹐可去下體腿胯濕痛﹐仗竟下行。

井華水

汲在早晨﹐補陰虛﹐並淸頭目﹐蓋緣天一眞气﹐浮結水面而未開。

山骨水

覓於長夏﹐退時疫﹐且卻瘟黃﹐乃因夏至陰生﹐起從地底而極冷。

半天河水

積諸竹木管中﹐卽長桑君授扁鵲﹐以上池之水是也。質極淸潔而不濁﹐堪煉丹藥﹐欲成仙者須求。

菊英水

出於菊花多處﹐原陶靖節好植菊﹐而采英浸水是焉﹐气甚馨香而最甘﹐可烹茗芽﹐望延壽長壽源﹐其源多菊花﹐而流水四季皆菊花香﹐居民飲之﹐壽皆二三百歲。﹞

春雨水

立春日﹐以器迎接空中﹐气得春升而生發﹐中气不足﹐淸气不升﹐及年壯未嗣人﹐秋分時﹐以物拂諸艸上﹐性稟秋降而整肅﹐癆虫傳屍﹐疳虫作脹﹐年深染祟者﹐取飲最佳。

臘雪水

甕貯﹐掘地埋藏﹐性酷寒﹐治春夏時行疫毒。

甘爛水

器盛﹐以物揚躍﹐气柔緩﹐調冬月陰證傷寒。

新汲水

井泉汲出﹐不經混雜爲然﹐﹝不曾傾缸甕者。﹞養心神誠獲奇功。

無根水

﹝一名潦水。土凹﹝音勘﹞積畱﹐不見流動者方是﹐扶脾胃果有神功。仍有

地漿﹐是人造者。挖地坎以水沃中﹐攪濁渾俄頃取服。惡毒能解﹐煩熱能驅。

楓上毒菌誤食﹐笑不止者﹐用之卽安﹔山中毒菌誤食﹐命幾死者﹐飲之立效。

﹝謨﹞按﹕諸水𨿽分精詳﹐醫者未免忽略。投煎藥餌﹐多失選求。殊不知﹐用藥如用兵。

兵之赴敵也﹐貴擇地而屯營壘。苟弗得其地利。則兵練固精﹐不能望克敵之捷報。猶藥之治病也﹐貴擇水而煎湯液﹐若非合其水性﹐則藥制𨿽妙﹐亦難收愈病之全功。此理勢自然﹐不待辯而可明也。水之爲用﹐寧不謹乎。又況人之養生﹐固雲谷食爲本﹐考諸先哲﹐每亦與水對言。有曰﹕水去則榮散﹐谷消則衛亡。有曰﹕水入於經﹐其血乃成。谷入於胃﹐脈道乃行。何獨不離其水者﹐蓋水之於人﹐關系甚大。年歲之夭壽﹐形體之丰羸﹐悉由得夫水土之濃薄故爾。觀今南北人物﹐則可驗焉。仍有遠行﹐不服水土成疾者﹐亦可槪推矣。

卷之八石部

伏龍肝

味辛﹐气溫。無毒。卽竈中對釜底心黃土﹐取年深色變褐者爲良。醋調或蒜搗泥﹐塗消癰腫毒瓦斯。和水敷臍勤換﹐辟除時疫安胎。療中風不語心煩﹐止崩中吐血咳逆。並有搗細﹐調水服之。又有百艸霜﹐名

鍋底墨

。血部要劑﹐因黑勝紅。愼勿塗瘡﹐入肉如印。仍有

竈突黑

者﹐亦竈額上黑煤。曾載方書﹐總能止血。

卷之八石部

東壁土

气溫。無毒。惟取東壁陳土﹐因得曉日久烘。﹝或問曰﹕東壁土得曉日烘炙爲優。

南壁土亦午日常烘炙者﹐何棄而不取乎﹖答曰﹕《素問》云﹕少火之气壯﹐壯火之气衰。日者﹐太陽眞火也。日初出﹐是少火。少則壯﹐故取之。及當午﹐壯火也。壯則衰﹐故不取。

﹞務擇多年﹐﹝百餘年者妙。﹞研羅細末。扶脾益胃﹐以類相從。﹝脾胃屬土故云。﹞和白術炒成﹐專止注瀉﹔同蜆殼研就﹐能敷痘瘡。點翳侵目中﹐摩癬發身上。治春月寒熱瘟瘧﹐去下部痔脫肛。

故鞋底土

研水吞。適他方﹐不服水土者立效﹔﹝取自己穿者良。﹞

鑄鐘黃土

研酒服﹐卒心痛﹐疰忤惡气者殊功。

鼠壤土

主中風筋骨攣疼﹐日曝漧用。燕窠土﹝胡燕者良。﹞

治風瘙癮疹癢﹐水調濕敷。

卷之八石部

鍛石

味辛﹐气溫。性烈有毒。在處近山俱得﹐造窯燒石而成。種有精粗﹐用須選擇。以水沃﹐熱蒸解者力劣﹔置風吹﹐自裂解者力優。能伏硫黃﹐堪去錫暈。凡使醋浸一宿﹐漉出待幹研成。納牛黃膽陰漧﹐敷刀斧傷止血。和白糯米蒸透﹐點疣痣子去根。同諸灰淋汁熬膏﹐決癰腫破頭開口。產婦陰不合﹐煎水洗卽收。造酒味帶酸﹐投少許便解。墮胎甚捷﹐辟虫尢靈。又種鑪內冬灰﹐系荻蒿藜者。因冬寒不斷其火﹐取性气烈過三時。入劑用之﹐得此爲勝。熬膏蝕肉﹐專理外科。

竈內熱灰﹐醋調作餅。心腹冷痛﹐頻熨彌佳。

百艸灰端午多收﹐﹝此日乘露采艸一百種﹐陰漧燒成。﹞兩腋臭用治卽止。﹝井花水調灰成團﹐曝漧。重燒令白﹐釅醋和爲餅﹐兩腋下緊緊夾之。當抽一身痛悶瘡出卽愈。以少水便洗之﹐不過三兩度。﹞

卷之八石部

梁上塵

﹝一名烏龍尾﹞气平﹐微寒。無毒。須遠煙火處所。務近堂殿中間。帚拂下旋收﹐篩羅過方用。中惡卒來鼻衄﹐流滴不已者殊功﹔傷寒陽毒發斑﹐煩渴倍常者立效。﹝仲景黑奴丸﹐用之卽治此證。﹞主腹內痛噎﹐消頭上軟瘡。又

老屋上塵煤﹐治齒斷腫出血。

故茅屋上塵取﹐多生咳嗽可除。﹝和石黃﹑款冬花﹑婦人月經衣帶爲末﹐以水和塗茅上﹐待幹納竹筒中以口吸入咽下﹐無不差。﹞

卷之九獸部

虎骨

虎豹味辛﹐气微熱。無毒。各處山林俱有﹐色黃雄者爲佳。務審非藥箭中傷﹐﹝藥箭射死者﹐不可入藥。恐藥毒浸潰骨血間﹐甚能害人﹐必得网捕殺死者方用。﹞才取塗酥油炙脆。

勿煎湯液﹐惟制散丸。所畏三藥須知﹐蜀漆蜀椒磁石。用治風痺﹐乃因虎嘯風從﹔用補膝酸﹐只緣虎走力健。殺邪疰﹐止上焦驚悸﹐

頭骨

宜求﹔堅筋骨﹐蘇下體風痛﹐

脛骨

堪覓。睛收定嚙瘡毒﹐

膽

主小兒疳痢驚癇。威

骨

在脇兩傍﹐﹝虎威有骨如乙字﹐長一寸﹐破肉取之。尾端亦有﹐不如脇者。﹞

帶之日添威勢。

眼光

形如白石﹐﹝凡虎夜視﹐以一目放光﹐一目看物。獵人候而射之﹐弩箭才及﹐目光便隨墮地。得之者﹐形如白石。﹞得者夜可獨行憩臥。

皮毛

卻邪截疫瘧甚驗﹐啖食

肌肉﹐益力止嘔惡尢靈。

鼻

懸戶上生男﹐﹝孕婦以虎鼻懸門戶上﹐主生男。﹞癲疾仍治﹔屎封瘡美﹐食之久則利人。種類繁赤白匪同﹐形體小猛捷尢甚。獵者网捕﹐亦或得之。安五臟﹐補絕傷。彊筋力﹐壯膽志。

正月勿食﹐﹝正月建寅﹐故忌食虎豹肉。﹞犯則傷神。

脂

塗發卽生﹐

鼻

辟邪立遣。

頭骨

燒灰淋汁﹐沐頭白屑盡除。

皮

用作裘﹐可禦寒冷。

﹝謨﹞按﹕古人立虎潛丸﹐方中用虎脛骨一味﹐其理甚幽雅。蓋虛金也﹐屬陰﹔風木也﹐屬陽。虎嘯風從﹐乃木被金制﹐不得不然也。故凡腳膝拘攣﹐癰瘓酸痛等證﹐用骨調治﹐卽能追風定痛。此又陰出陽藏之義焉。況虎一身筋節力气﹐皆出前足脛中。因其性气俱藏﹐人每用之﹐所以名曰虎潛。今人用別骨者﹐則非虎潛之義也。也。

第十一卷

龍骨款後﹐所引《衛生寶鑑》宜參看。

卷之九獸部

象牙

象牙气平﹐無毒。出諸番國土﹐孕五歲始生。色靑﹐西竺者色白。朝廷蓄養﹐資守禁門。惡聞大聲﹐知人曲直。﹝遇鬥訟人﹐行立嗅之﹐理直者則過﹐理曲者以鼻捲之﹐擲空數尺﹐以牙接而刺之﹐載《安南志》。﹞牙生在口兩邊﹐下垂夾鼻﹔初解難競取用﹐須假易眞。﹝白木作假易之。﹞凡入劑中﹐舊者尢勝。﹝舊牙梳及諸器皿並妙。﹞刮屑末研細和水﹐治雜物鐵刺如神。刺入喉中調飲﹐刺入肉裏調敷。生煎服之﹐可通小便閉澀﹔燒灰飲下﹐又止小便過多。

膽汁

不附於肝﹐隨時而在四腿。春左夏右﹐前足才見。秋左冬右﹐後足可尋。

攙乳目住疼﹐攙水箍瘡毒消腫。

肉

配十二辰屬﹐易象由此立名。﹝《本經》又云﹕象一身具百其本肉。﹞煮熟恣餐﹐令人體重。﹝宜少食。﹞齒作屑湯下﹐諸癇疾易痊。

胸前小橫骨

燒灰﹐酒服能浮水出沒。

鼻

端有爪﹐銳可拈鍼﹔

蹄

底類犀﹐紋堪作帶。耳如鼓皮。一刺便薨﹐不可不識。

卷之九獸部

白馬莖

白馬莖味甘﹑鹹﹐气平。無毒。各處俱有﹐雲中者良。毛色諸般﹐純白爲勝。擇嫩駒力盛﹐遇春季活收。﹝老死取者不效。﹞懸壁陰漧﹐務周百日。用銅刀劈七片﹐拌羊血蒸三時。曬燥以粗布淨揩﹐﹝揩去上皮及幹羊血。﹞研細入蓯蓉搗爛。﹝各等分。﹞蜜丸豆大﹐酒下空心。《藥性》論嘗云﹕房中術偏要﹐增益陰气﹐堅舉陽莖。續絕脈﹐主中傷﹔長骨肉﹐令肥健。

肉

味辛苦小毒﹐堪彊腰脊長筋。但自死並毛色雜殊﹐﹝白身黑頭等類。﹞或臂漏及蹄無夜眼。鞍下等肉﹐並棄勿餐。好肉食之﹐宜醇酒送下﹝無酒殺人。﹞食多心悶﹐須淸酒解除﹐﹝酒多反加。﹞懷孕﹑患痢﹑生瘡﹐禁勿沾口﹔生薑﹑倉米﹑蒼耳﹐忌餌同時。謹愼無憂﹐誤犯則病。

眼

去腹滿瘧疾﹐殺取方宜﹔

齒

主小兒驚癇﹐水摩頓飲。

鬃

燒灰﹐敷瘡毒止血﹔

牙

燒灰﹐貼腫出根。

頭骨

治男子嗜眠﹐能令常醒﹔﹝宜作枕臥。﹞

蹄甲

理婦人下白﹐立使不流。

﹝赤馬蹄赤帶。﹞

懸蹄

亦可煎湯﹐齒痛誠爲要藥。辟惡气鬼疰﹐兼通乳難﹔除螈驚邪﹐且止血衄。

骨

刺入皮膚不治﹐

血

入人肌肉卽亡。

心

主健忘﹐

肺

主寒熱。

肝

有毒須棄﹐乳解渴宜求。

脂

柔五金不堅﹐

膏

塗禿發復出。毛療驚癇曾驗﹐

止崩帶常靈。

屎名馬通﹐亦禁諸血。尿溺盛於銅器﹐可洗白禿頭瘡。男伏梁積疝殊功﹐女癥堅積聚極效。況推鱉瘕﹐亦解渴消。

絆繩

碎斷

卷之九獸部

牛黃

牛黃味甘﹐气平。有小毒。各處俱資耕耘﹐黃色牯者爲美。有黃凝結﹐兩眼血紅。因內熱气燻蒸﹐無時鳴吼飲水。﹝亦好照水。﹞急以盆盛棧外﹐引之欲飲不能。渴甚必自吐來﹐伺者喝迫便墮。此

生黃

者《衍義》云﹕喝迫而得者﹐乃名生黃。﹞價類黃金。暗室陰漧﹐﹝忌見日月光。﹞成於百日。輕虛重疊可揭﹐嗅气息微香﹔﹝又等犁牛黃﹐堅而不香。﹞狀若雞卵黃同﹐摩指甲竟透。凡遇賣者﹐亦此辧眞。再有

角黃﹑心黃﹑肝膽黃﹐各從所得爲名。殺剖間﹐或亦有。﹝今人得者﹐多系此黃。初如漿汁﹐取得便投水中﹐沾水乃硬如碎蒺藜﹐或皂角子是也。﹞功力𨿽次﹐亦可代充。惡龍骨﹑龍膽﹑地黃﹐畏蜚蠊﹑牛膝﹑漧漆。忌常山勿用﹐使人參相宜。惟入肝經﹐專除筋病。療小兒諸癇驚弔﹐客忤口噤不開﹔治大人癲狂發﹐中風痰壅不語。除邪逐鬼﹐定魄安魂。更得牡丹菖蒲﹐又能聰耳明目。孕婦忌服﹐能墮胎元。

牛角

系角杪尖﹐用燒灰存性。磁缽內擂末絕細﹐調熱酒下咽。治閉血瘀血作疼﹐血崩亦治﹔痛惟宜。

鼻

炙理口眼斜﹐貼好邊牽正﹔﹝斜左貼右﹐斜右貼左。﹞作羹調乳汁短少﹐吞天曉潤通。

腎

補腎气益精﹐

肝

助肝血明目。

肺

止咳逆﹐心主虛忘。

膽

益睛眸﹐兼滋唇口焦燥﹔肉養肌肉﹐能使中气發生。

小腸﹑大腸﹑廣腸

並濃各腸﹐除腸風痔漏﹔

血脾﹑百葉﹑艸肚

俱健脾胃﹐免飲積食傷

牛莖

塞帶漏結胎﹐

牛腦

卻風癇止渴。

髓

益气以禁泄痢﹐又和地黃白蜜﹐﹝各等分﹐熬成膏。﹞

平三焦安五臟﹐治瘦怯補中﹐乳養血而補虛羸﹐仍造

酪酥醍醐

﹔﹝乳成酪﹐酪成酥﹐酥成醍醐。色黃白﹐甘脆爽口。《本經》云﹕牛酥尢勝羊酥。﹞除肺痿﹐止吐衄﹐潤毛髮住嗽﹐

乳腐

﹝卽乳餅。﹞利十二經脈﹐通大小便難。

懸蹄

去一切熱風﹐止赤白漏下。

血補

身血枯涸﹐

齒

療小兒牛癇。

耳中垢

可敷蛇傷﹐

口中涎

專主翻胃。小兒不能行步﹐

臍中毛

可煎嘗。

鼻中木捲

煉灰﹐﹝艸卷燒之。﹞鼻下生瘡敷妙。

口中艸

絞汁﹐喉中噎逆服佳。溺飲消水腫如神﹐從尿管利出﹔尿燔塗鼠最驗﹐愈灸瘡尢奇。

黃犢臍

屎檢來﹐燒擂細末﹔暴驚九竅血出﹐水服立差。

敗鼓皮﹐是牛皮者勿吝收貯﹔誅蠱毒﹐爲蠱脹部絕妙神丹。﹝其方用鼓皮廣五寸﹐長一尺﹐薔薇根五寸﹐如足拇指大。或云﹕是莨菪根﹐銼﹐以水一升﹐酒三升﹐全熬二升﹐服之﹐當下蠱虫而愈。

﹝謨﹞按﹕丹溪云﹕牛﹐坤土也。黃﹐土之色也。以順爲性﹐而效法乎幹。以爲功者﹐牡之用也。故丹暴發邪盛之病﹐諸肉皆忌﹐惟牛肉獨不忌者﹐因其能補脾胃爲勝爾。蓋人身以脾胃爲本﹐脾胃屬土﹐此能補之﹐亦各從其類也。又獨肝者﹐食之殺人﹐不可不識。

卷之九獸部

驢屎

驢處處有﹐河南多。似馬類耳長﹐逢五更嘶叫。龐不駿故稱曰蹇﹐色弗一隻取其烏。背能負重趲程﹐屎堪入藥拯病。不拘幹濕﹐惟用合宜。熨風腫瘡﹐主癥癖反胃。牙痛立止﹐水腫專醫。

牝驢屎

治燥水殊功。

驢屎

治濕水神效。﹝以指畫體成字迹者﹐知內爲燥。水不成字迹者﹐知內爲濕水也。﹞一服五合﹐並記勿差。屎汁理心腹卒疼﹐並疰忤當覓。

尿溺

浸蜘蛛咬毒﹐及噎隔宜求。頭熬汁漸嘗﹐解纏久消渴﹔

骨

煮湯頻浴﹐去歷節痛風。毛炒黃多漬酒右﹐諸頭風悉逐﹔

皮

熬膠亦和酒飲﹐各風毒咸驅。﹝又治鼻洪﹑吐血﹑崩中﹑帶下﹑血痢﹑疫瘧等證。﹞

脂

療多般﹐只宜生用。和生椒末搗﹐綿裹塞耳﹐俾積年聾證轉聰﹔同烏梅

肉

丸﹐水送下喉﹐令多年瘧疾竟截。拌鹽敷愈瘡疥﹐攙酒服退癲狂。肉性微寒﹐啖食宜少。𨿽解心煩而安心气﹐防發痼疾以動風淫。

乳

性冷利味甘﹐誠療小兒諸恙。除天弔客忤﹐止赤痢驚癇。蜒蚰入兩耳中﹐用之灌入卽化﹐

又尾下軸垢﹐治瘧發無期。水洗汁一杯﹐面和作兩餅。

﹝如燒餅樣熟者。﹞未發前先食其一﹐至發時再食輳完。物𨿽甚微﹐功亦屢奏。

卷之九獸部

阿膠

阿井阿膠味甘﹑辛﹐气平﹐微溫。味薄气濃﹐升也﹐陽也。無毒。汲東阿井水﹐﹝東阿縣屬山東兗州府﹐井在城北。﹞用純黑驢皮。﹝諸膠多系牛皮熬成﹐惟此用驢皮耳。﹞鹿角一片後加﹐文火漸進熬就。設官監禁﹐最難得眞。凡覓拯﹐不可不試。眞者質脆﹝音翠﹞易斷﹐明澈如水﹔假者質軟難敲﹐枯黯似墨。制之宜銼薄片﹐蛤粉和炒成珠。入劑不煎﹐研末調化。﹝藥煎熟時﹐傾淨渣滓﹐將末投內﹐自然烊化。﹞使山藥﹐畏大黃。入太陰肺經﹐及肝腎二髒。

風淫木旺﹐徧疼延肢體能驅﹔火盛金虛﹐久咳唾膿血卽補。養血止吐衄崩帶﹐益气扶羸瘦勞傷。利便閉﹐調豬苓湯吞﹔禁胎漏﹐加四物湯服。定喘促﹐同款冬紫菀﹔止瀉痢﹐和蜜蠟黃連。安胎養肝﹐堅骨滋腎。

﹝謨﹞按﹕煎膠用皮﹐取其發散皮膚外也。匪特此膠爲然﹐諸膠牛皮熬煮﹐亦皆能之﹐仍擇烏色。如用烏雞子﹑烏蛇之類﹐物𨿽治風﹐然更取其烏黑屬水﹐蓋以制其熱則生風之義。東阿井水﹐乃系濟水所注。性急下趨﹐淸而且重。用之煎煮﹐攪濁澄淸。服之者﹐能去濁污﹐以及逆上痰也。

卷之九獸部

豬膚

豬膚味甘﹐气微寒。無毒。豬養甚多﹐擇健豬中﹐徧身純黑色者才妙﹔膚論弗一﹐系豬時﹐附皮薄黑膚者爲眞。先哲嘗言﹕淺膚之義﹐《禮韻疏》曰﹕膚革外薄皮﹐膚內濃皮﹐亦指此也。《湯液》云﹕豬爲水畜之流﹐﹝豬之性能水﹐牧豬之所必擇水艸之交﹐故曰水畜也。﹞其气必先入腎。少陰客熱﹐惟此解之。仲景制豬膚湯﹐深義蓋本諸此。加白蜜潤燥除煩﹐和白粉益气斷痢。劫去

豬卵﹐卽雙睪丸。卻小兒驚悸癲癇﹐驅大人鬼疰蠱毒。療五癃攣縮﹐治寒熱賁豚。

四蹄

主傷撻潰瘍﹐更下乳汁﹔

懸蹄

去懸癰內蝕﹐仍理痔瘡。

心

托心气鎭驚﹐

脾

主脾傷除熱。

肺

食多補肺﹐且治肺咳連聲﹐﹝得火麻仁尢良。﹞若共白花菜煮嘗﹐緊防滯气﹔

食多損陽﹐亦治肺脹喘急﹐欲煉繒絹帛潔淨﹐必用合膏。

膽中汁

納穀道通便﹐解傷寒熱渴﹔

心內血

﹝初剖豬腹取出時﹐勿沾水﹐切開得之。﹞丸諸藥養血﹐﹝安神丸必用。﹞禁邪夢紛紜。

舌

煮濃湯﹐益無陽健脾進食﹔

肝

炙燥熱﹐納陰戶止養引虫。﹝不次納入則虫俱引出﹐而癢自止也。﹞

腎

止腰疼﹐古方煨腎散可睹﹔肚扶胃弱﹐新刊蓮肚丸須知。

肉

多食令人虛肥﹐動風動痰亦速﹐仍閉血脈﹐損筋骨勿謂無傷﹔乳頻進使人潤澤﹐生精生血可知﹐更禁豬癇﹐除天弔﹝臍風撮口尢驗。﹞誠爲有益。乳頭煮啖卻鬼毒﹐及寒熱五癃﹔牙齒燒灰鎭驚風﹐並蛇虫傷齒。

肪膏

利血脈﹐解風熱潤肺。脂油悅皮膚﹐塗瘡疥殺虫。

腦髓

治頭腦鳴﹐

鬃膏

塗發落鬢禿。

大腸髒

搗連殼丸內﹐﹝黃連酒煮十兩﹐枳殼麩炒四兩﹐以大腸髒七寸﹐入水浸糯米於內﹐蒸爛搗爲丸。﹞能消內痔益腸﹔

疹骨髓

入補陰丸中﹐可助眞陰生髓。血補中風眩暈﹐賁豚暴气﹑海外瘴气齊驅﹔屎消中濕腫黃﹐天行疫毒﹐腹脹蠱毒並解。

耳中垢

亦有驗﹐能敷虫嚙蛇傷。

豬窠艸

止小兒客忤夜啼﹐安席下勿令母見﹔

豬湯

理產婦血刺心痛﹐飲腹內何懼證危。

﹝謨﹞按﹕豬飼養甚多﹐蓋圖生息繁﹐食物寡容易長大﹔人啖食弗厭﹐乃嗜脂膏盛﹐筋膜少不勝滑肥。《本經》款中﹐戒勿多食。是又有所據也。丹溪云﹕豬肉惟補气﹐補气卽補陽。人身中陽常有餘﹐陰常不足。凡患虛損證者﹐俱屬陰虛﹐謂多食肉能補。是猶以火濟火﹐反助有餘﹐愈損不足﹐安能保長壽哉﹖何者﹖內性本熱﹐入胃則熱便作﹐熱作則痰生﹐痰生則气不升降。諸証之至﹐豈有已耶﹗予每見患感者食之﹐證愈增劇。患瘧者食之﹐寒熱復來。患金瘡食之﹐血滚衰涸。肥人多食﹐動風發痰。瘦人多食﹐助火作熱。是皆助其有餘之邪﹐而犯不戒之韙也。孔子曰﹕肉𨿽多﹐不使勝﹐食气。聖人亦此戒人﹐豈無意歟﹖

卷之九獸部

野豬黃

野豬黃味辛﹑甘﹐气平。無毒。種𨿽山畜﹐形類家豬。但毛褐口露撩牙﹐腹小足奔長步爲異爾。凡及三歲﹐膽內有黃。狀與棗核相侔﹐得之摩水可服。療小兒客忤天弔﹐疳脹亦驅﹔主大人鬼疰癲癇﹐金瘡總愈。

膏

和酒立通乳汁﹐服十朝可供三四嬰孩﹔肉作羹﹝雌者肉美。﹞

峻補肌膚﹐食半月令人一身虛胖。

齒

去蛇虫咬毒立效﹐燒研服之﹔

膽

除煩熱邪气殊功﹐取汁咽下。

脂油

悅顏色﹐並敷風腫疥癬﹐通乳亦能﹔冬月陳者炒。

外腎

止帶崩﹐仍治血痢腸風﹐須燒存性。﹝研細調米飲下。﹞

毫豬

號爲剛鬣﹐其種自孕而生。﹝故曰厥體兼資﹐自爲牝牡者是也。﹞頸上如笈大毫﹐白而端黑﹔長七﹑八寸﹐入肉處僅二﹑三分﹐中間白處常隱而不見﹐但見其黑鬃耳。怒則激去射物﹐恃此爲能。人以出類奇之﹐故借毫取名也。

肉多

膏味亦甘美﹐煮作饌食勿遇餐。能利大便﹐仍發風气。

肚

誠要藥﹐醫者宜求。烘燥燒灰﹐和肚屎共研作末﹔分勻調酒﹐每空心頓服二錢。能驅酒疸目黃﹐專消水腫腹脹。熱脹易效﹐冷脹難瘳。蓋此豬日食苦參﹐致屎性大冷故爾。

江豬

產於江內﹐味酸性气平溫。捕者得來﹐

肉

堪作。﹝入口略有鮏气。﹞愼勿多啖﹐體重難當。

脂

和五味煮膿﹐取汁頓飲﹔亦健脾胃進食﹐仍補虛羸。

卷之九獸部

熊脂

熊脂味甘﹐气微寒。一云微溫。無毒。出雍洛河東﹐及懷衛山谷。形肥盛類豕﹐﹝狀貌亦與豕同。﹞性輕捷過猿。暖日向髙木攀援﹐見人反顚倒投下。寒冬入深穴藏蟄﹐充饑舐自掌爲飧。其性惡鹽﹐食之卽死。壽經五百歲﹐能化狐貍。獵遊欲得之﹐須髮弩箭。但資治病﹐宜制精詳。

脂如

玉在熊當心﹐一名熊白﹔﹝或云﹕腹中肪﹐他處脂通共爲是。﹞釜中煉去脂革滓﹐務如生椒。﹝雷公云﹕每脂一斤﹐入生椒十四粒﹐煉畢﹐去淨脂革滓並椒。﹞磁罐貯收﹐紙封待用。﹝臘月得者堪畱。﹞去頭瘍白禿及面﹐主風痺不仁並筋攣急。腸胃積聚堪卻﹐肢體羸瘦能肥。久服彊志彊心﹐且令不饑不老。但有痼疾﹐不宜食之﹐食則終身不能除矣。

膽味極苦﹐不附於肝。春頭上夏移腹中﹐秋足左冬遷足右。依四時搜檢﹐懸風際陰漧。塊凝明亮如膠﹐性惡地黃防己。遇賣者眞僞爲別﹐研試水優劣使知。取塵先封水皮﹐將末繼投塵上。塵竟兩邊分裂﹐末則一綫迅行。﹝如綫不散。﹞此品極優﹐須研絕細。任爲丸散﹐勿用煎湯。治男婦時气熱蒸﹐變爲黃膽﹔療小兒風痰壅塞﹐發出驚癇。驅五疳殺虫﹐敷惡瘡散毒。痔病久發不愈﹐塗之立見奇功。

肉

無毒味甘﹐腌臘可食。﹝如常法調和作之。﹞主積聚寒熱痼疾﹐卻筋骨麻痺風邪。

掌

乃珍饈之難熟﹐得酒醋水三件同煮。久則脹﹐大如皮球。主治之能﹐風寒堪禦。

血

主小兒客忤﹐膏理歷節風疼。

腦髓

作油茶頭﹐亦去白禿風屑。

止頭旋發落﹐除耳聾耳鳴。

﹝謨﹞按﹕熊一身味之美者﹐積聚於掌。觀其冬蟄不食﹐饑惟自舐﹐則可見矣。無怪世人貴重以爲珍饈。孟子亦曰﹕捨魚而取熊掌。非美之極﹐肯此云乎﹖但所治病﹐僅禦風寒﹐余別無一載者。悅口之易﹐卻疾之難﹐於此亦可徵也。

卷之九獸部

鹿茸

鹿茸味甘﹑鹹。又云苦﹑辛﹐气溫。無毒。山林俱各有生﹐捕獲亦堪馴養。小者名鹿﹐大者名麋。茸欲取待角將生時﹐繩先系致血不耗散。陰漧多臭﹐火幹才宜。小若紫茄﹐﹝名茄茸。﹞恐血气嫩未全具﹔堅如朽木﹐是气血反老衰殘。﹝二者俱不足爲美藥也。﹞必得如琥珀紅潤者爲佳﹐仍擇似馬鞍岐矮者益善。見勿嗅气﹐﹝茸中有小白虫﹐防入鼻也。﹞制急燎毛。

﹝烈焰中急燎之﹐防傷茸也。﹞破開塗眞酥油﹐炙脆候黃褐色。入劑研細﹐任合散丸。益气滋陰﹐扶肢體羸瘦立效﹔彊志堅齒﹐止腰膝酸痛殊功。破畱血隱隱作疼﹐逐虛勞灑灑如瘧。治女人崩中漏血﹐療小兒寒熱驚癇。塞溺血泄精﹐散石淋癰腫。骨熱可退﹐疽養能驅。

角

乃味鹹气溫﹐取之須按時令。冬至一陽生而麋角解﹐夏至一陰生而鹿角除。鹿補陰多﹐而得陰气。銼屑以蜜淹宿﹐火熬幹復搗篩。逐鬼辟邪﹐輕身益气。續絕傷﹐彊筋骨﹐消癰腫﹐愈惡瘡。止婦人夢與鬼交﹐令病者招實鬼話。﹝凡婦人被鬼昏迷﹐不肯招實者﹐水調末服﹐卽自言也。﹞其角鋸斷﹐堪熬

白膠

。﹝用新角成對者﹐以鋸寸截﹐流水內浸三日﹐刷淨腥穢。

汲河水入砂罐中﹐投角於內﹐每角一罐﹐用楮實子﹑桑白皮﹑黃蠟各一兩﹐同煮﹐以桑葉塞罐口﹐勿令走气﹐炭火猛煮三日﹐如水耗漸添熟湯﹐直待角爛如熟羊﹐掐得酥軟則止。將角取起﹐其汁以綿濾淨﹐再入砂罐中﹐慢火熬稠﹐碗盛風吹冷﹐凝成膠入藥。畏大黃﹐得火妙。止痛立安胎孕﹐益气大補虛羸。療跌撲損傷﹐治吐衄崩帶。熬過角曬復研﹐又名

鹿角白霜

。主治𨿽同﹐功力略緩。

髓

壯陽而塡骨髓﹐同地黃白蜜熬膏。

腎

補中以滋腎元﹐任作酒煮粥兩用。

肉

彊五臟益力﹐貼口僻如神﹐﹝切生肉片﹐右患貼左﹐左患貼右﹐正則去之。﹞煮食之依時按令﹔﹝九月後正月前可食﹐餘外不可食也。﹞

骨

下膈气安胎﹐殺鬼精物立應﹐服不厭耐老延年。

頭肉

解消渴上焦﹐

蹄肉

止風痛下踝。

筋

續絕傷勞損﹐

脂

主癰腫死肌。

血

調血脈止腰疼﹐酒調生服﹔齒理鼠攻瘡毒﹐水摩濕塗。又種

麋茸﹐系鹿大者。功力尢勝﹐醫者須知。

取分優劣同煎﹐制造丸散依式。但性熱具﹐專補陽多。《本經》亦云﹕麋茸補陽性熱﹐鹿茸補陰性溫﹐略此差耳。骨軟可健﹐莖痿能扶。

麋脂

畏大黃﹐近陰令陰不痿。﹝《本經》云﹕不可近陰﹐令痿。此大錯誤。﹞因多淫性﹐故易舉興。主風寒濕痺筋攣﹐理腫癰惡毒肌死。仍通腠理﹐更滑皮膚。

角

熬猶勝白膠﹐因力較鹿更緊。塡精髓﹐緩腰膝﹐益血脈﹐悅顏容。

漿水中研爛如泥﹐敷面皮不皺﹔醇酒肉取末調飲﹐入心脘止疼。

骨

煎汁飲﹐除虛勞﹔

肉

作啖﹐益中气。

﹝謨﹞按﹕蘇東坡云﹕補陽以鹿角爲勝﹐補陰以麋角爲勝。蓋鹿陽獸﹐多在山。夏至鹿角解﹐從陽退之象。麋陰獸﹐多在澤。冬至麋角解﹐從陰退之象。陰陽相反如此。故曰﹕鹿茸利補陽﹐麋茸利補陰。今麋鹿不分﹐但云麋勝鹿﹐鹿勝麋﹐殆疏失矣。又有刺麋鹿血以代茸。云﹕茸亦血耳﹐尢大誤也。麋鹿角自生至堅﹐無兩月久。大者二十餘斤﹐其堅如石。凡骨角之類﹐生長無速於此。𨿽艸木之易生者﹐亦無能及之。此骨之至彊者﹐所以能補骨血﹑堅陽道﹑彊骨髓﹐豈可與血爲比哉﹖據東坡此言﹐似甚有髙見。但指兩角所補﹐較前經意大違。《本經》言﹕鹿補陰﹐麋補陽﹐以二至日節气所進者爲云。東坡言﹕鹿補陽﹐麋補陰﹐以二至日節气所退者爲義。故讀者不免啟兩端之疑﹐猶必求歸一之說也。愚嘗忖度﹐陽剛而有餘﹐陰柔而不足。麋鹿無過同一類者﹐鹿體大而剛彊﹐非有餘屬陽乎﹖鹿體小而柔弱﹐非不足屬陰乎﹖正猶男人气體多剛大﹐女人气體多柔小是也。陽能補陽﹐陰能補陰﹐此理自然不可易者。今東坡引多在山﹑多在澤﹐而爲陽獸陰獸之分。執此爲是﹐則豬亦水畜﹐當爲陰獸﹐丹溪何言其肉專補陽﹐諄諄以爲陰虛者戒耶﹖凡攝生家﹐欲資兩角分補者﹐須宗《本經》之文﹐以爲萬世準的也。

又按﹕《淮南子》曰﹕孕婦見兔而子缺唇﹐見麋而子四目。物有自然﹐而似不然者。麋有四目﹐其二夜目也。古謂目下有竅﹐夜能視物者是爾。

卷之九獸部

犀角

犀角味苦﹑酸﹑咸。一云辛﹑甘﹐气寒。無毒。黔蜀𨿽生﹐南海爲上。首類豬頂僅一角﹐﹝或云﹕犀有二角﹐一在額上者﹐爲兕犀。一在鼻上者﹐爲胡帽犀。牯犀亦有之﹐但一角者居多。﹞腹若牛足每三蹄。其皮一孔三毛﹐色黑好食棘葉。有水陸﹝水犀﹑陸犀。﹞系各種類﹐分貴賤悉以粟紋。﹝犀數種俱有粟紋﹐乃取紋之精粗以爲貴賤也。﹞

通天犀角

獨優﹐紋現百物才是。﹝其犀胎時見天上物命過並形於角﹐故云﹕通天﹐欲驗於月下﹐以水盆映上﹐知通天矣。﹞此犀日飲濁水﹐惡照影形﹔海人設法捕求﹐沿插棧木。犀來往椅木少憩﹐木折損犀亦倒地。足直﹝前足直不能屈。﹞難竟起走﹐捕者由是獲擒。取角售人﹐爲世至寶。置米中雞駭﹐﹝亦名駭雞犀。﹞掛檐際烏驚。縛足過澗水自開﹐簪髻曉行露不惹。飲饌毒能試﹐﹝投內白沫疏起則有毒﹐否則無毒也。﹞屋舍塵可除。﹝昔石保吉官陳州﹐悉毀舊廨﹐欲新之﹐見風塵輒自分去﹐人以怪疑不知﹐腰系辟塵犀帶也。﹞毀照莫測深潭﹐盡見水底怪物。﹝見晉《溫嶠傳》。﹞造器者煮熟弗效﹐采新者性烈方佳。錯屑鋸杪尖﹐紙裹懷中先抱﹔﹝沾人气則易搗﹐故曰人气粉犀。﹞治病選黑色﹐擇肌粗皺潤光。使松脂經入陽明﹐惡雷丸尢忌鹽醬。﹝諸角俱忌。﹞殺鉤吻鴆羽蛇毒﹐山瘴溪毒百毒皆除﹔辟屍疰鬼疰惡邪﹐狐魅精邪諸邪盡遣。傷寒溫疫﹐能解熱煩。瘡腫癰疽﹐專破膿血。鎭肝明目﹐安心定神。孕婦忌之﹐因消胎气。

牯犀角

有小毒﹐多作撒豆斑紋。爲帶系腰﹐色深炫目。化腫癰膿血成水﹐退時熱煩悶發狂。風毒竟驅﹐心神亦鎭。邪精鬼魅﹐悉卻難侵。

犀角

乃甚良﹐斑白分明細膩。因紋不雜﹐又謂斑犀。造器惟堪﹐克藥不及。鼻

角

治病爲上﹐气味無毒大寒。攻心下熱煩﹐除腸中赤白泄痢。中惡中毒俱治﹐風癇風腫總醫。

肉

味甘溫﹐功劣於角。啖過多腹易煩脹﹐﹝麝香少許和水﹐吞之卽解。﹞入山林路不失迷。療惡蛇咬傷及血痢痔﹐驅海外瘴气並蠱疰精邪。

﹝謨﹞按﹕丹溪云﹕犀角屬陽﹐其性走散﹐比諸角尢甚。習俗痘瘡後﹐多用以散餘毒。

若無餘毒﹑或血虛﹑或有燥熱發者用之﹐禍不旋踵。又云﹕鹿取茸﹐犀取尖﹐以力之精銳在是﹐匪此爲然。諸角取尖﹐俱相同也。

第一卷

升麻款後﹝謨﹞按宜參看。

卷之九獸部

羊角

羊角﹝音牯﹞味鹹﹑苦﹐气溫﹑微寒。無毒。近道各處俱生﹐陜西河東獨盛。種多白色﹐惟克廚。藥宜靑羝﹐乃獲效驗。其或獨生一角﹐又等白身黑頭。有毒中藏﹐全禁勿啖。

鹵莽誤犯﹐卽生腸癰。膏粱之家﹐不可不識。

角

取勿先中濕﹐濕則有毒損人。鋸杪尖燒灰﹐務令存性﹔調熱酒吞服﹐使宜菟絲。止血調榮﹐安神益衛。卻驚悸解蠱毒﹐禁冷瀉殺疥虫。

治小兒發熱癇邪﹐療婦人產後余痛。取百節中結气﹐逐兩眼內靑盲。山瘴溪毒並祛﹐虎野狼蛇虺齊辟。

肉

甘大熱﹐專補形骸。主勞傷髒气虛寒﹐理風肌肉黃瘦。開胃且止吐食﹐益腎不致痿陽。孕婦及水腫暴來﹐禁勿入口﹔骨蒸並瘧疾方愈﹐忌莫沾唇。儻煮入醬和之﹐生癩仍發痼疾。﹝諺云﹕羊不醬﹐由此也。﹞又

筋膜中珠子﹐食亦令人癲癇。

蹄肉

𨿽微﹐補水甚捷。

水腫啖者﹐百不一瘳。

頭

涼治癆熱骨蒸﹐及風疫病﹐發寒宜禁﹐發熱宜飧﹔

脂

潤去遊風黑﹐並疰病傳屍﹐入金可柔﹐入銅可軟。

腎

益腎﹐理精枯陽敗﹐同乳粉極靈﹔﹝羊腎一个煮熟﹐和煉成乳粉五錢﹐空腹食極效。﹞

心補心﹐主憂恚气疼﹐有孔者勿食。﹝有毒殺人。﹞

肝

療肝風虛熱﹐致眼淚凝眵﹔

肺

治肺虛咳痰﹐及小便頻數。

脛骨

固牙齒疏豁易動﹐靑鹽略加﹔﹝卽固牙散。﹞

脊骨

匡腰脊轉側不能﹐蒜微入。

齒

燒灰﹐逐小兒羊癇寒熱﹔

皮

作﹐疏大人腳膝虛風。

膽

解蠱毒殊功﹐開靑盲明目﹔

肚

斂虛汗速效﹐補虛怯健脾。

血

取生飲下喉﹐砒毒硫黃毒並解﹔

毛

用醋炒裹腳﹐踝痛轉筋痛齊除。

骨髓

煮酒嘗﹐滋陰虛血脈可利﹔

腦髓

和酒服﹐迷心竅中風便來。擠乳汁﹐潤心肺﹐解消渴﹐補寒冷虛乏﹔造

酪酥﹐益五臟﹐利腸胃﹐療口舌瘡瘍。

屎

曝燒煙﹐亦堪兩用。燻瘡卻痔諸瘡熱毒﹐燻鼻去中惡心腹刺疼。

﹝謨﹞按﹕十劑云﹕補可以去弱﹐人參﹑羊肉之屬是也。夫人參補气在中﹐羊肉補形在表。補之名𨿽一﹐補之實則殊。凡患虛羸之人﹐當分用之﹐不可泥一等也。

卷之九獸部

羚羊角

羚羊角味鹹﹑苦﹐气寒。無毒。形類羊色靑頗大﹐角多節勁銳猶長。﹝甚堅﹐勁長一二尺﹐節密蹙蹙旋繞。﹞種生川蜀山林﹐夜宿角掛樹上。獵犬追捕﹐亦多獲之。虜人常以貨錢﹐州郡亦每克貢。入藥拯病﹐鋸角取尖。認彎蹙處﹐有掛痕深入者才眞﹔聽人耳邊﹐似響聲微出者尢妙。﹝如節疏無掛痕者﹐聽無聲者﹐並山羊﹑山驢角亦往往摩成痕迹欺人謀利﹐不可不察。﹞或搗末少加蜜服﹐或錯屑共投水煎。專走肝經﹐因性屬木。嘗加紫雪﹐﹝仲景傷寒方名。﹞爲味苦寒。解傷寒寒熱﹐在於肌膚﹔散溫風注毒﹐伏於骨肉。安心气﹐除魘寐驚夢狂越﹔澤邪气﹐辟蠱毒惡鬼不祥。退小兒卒熱發搐驚癇﹐驅產婦敗血衝心煩悶。去惡血注下﹐治食噎不通。明目益气輕身﹐彊陰健筋堅骨。

肉

和五味子同炒投酒﹐能逐中風證筋骨急彊。南人食之﹐免致蛇嚙。

卷之九獸部

牡狗陰莖

牡狗陰莖味鹹﹐气平。無毒。大者狗喚﹐小者犬稱。煮啖尙色黃﹐入藥取毛白。六月上伏﹐將莖刮收。文火烘漧﹐方不臭腐。專助房術﹐又名狗精。堅舉男子陽莖﹐兩三時不痿﹔禁止婦人帶漏﹐十二疾咸瘳。

膽汁

敷痂瘍惡瘡﹐目疼可點兩﹔

熱血

治發狂癲疾﹐鬼擊可塗徧身。

腦

主頭風﹐並息肉塞鼻﹔

齒

療客忤﹐及風痱盈肌。

心

主憂恚气除邪﹐

腎

理產勞熱如瘧。

肝

驅痢下刮痛﹐調稀粥任加醬與鹽﹔

乳

點眼久靑盲﹐擇狗雛未開目卽取。﹝狗雛目開﹐其疾卽愈。﹞

頂骨

止諸瘡血出﹐

懸蹄

通兩乳汁流。

肉

味鹹酸﹐性稍溫熱。安五臟﹐益气力﹐壯陽道﹐補絕傷。同蒜食損人﹐若炙食作渴。孕婦入口﹐生子缺唇。九月下咽﹐傷神損气。陰虛火動﹐尢甚禁之。

骨

煮粥補虛﹐令婦人結孕。

頷下骨

去驚癇抽搐﹐

屎中骨

禁寒熱往來。

屎

曝燒灰﹐塗瘭疽止癢﹔豬脂調末﹐敷疔腫拔根。

﹝謨﹞按﹕丹溪云﹕人身之虛﹐皆陰虛也。陰虛則陽必亢﹐用此爲補﹐寧不助火以添病耶﹖世俗言其大治虛損﹐似指陽虛議治﹐殊不知悉屬陰虛。若陽果虛損﹐死甚不難。𨿽有敏者﹐亦難措手﹐豈此之能補乎。今人每每信之﹐而啖之多者﹐是皆泥乎習俗之說也。

卷之九獸部

狐陰莖

狐陰莖味甘﹐气微寒。有毒。江南𨿽生﹐京洛尢盛。形類黃狗﹐尾大鼻尖。心多疑﹐渡河冰輒聽﹔口善媚﹐禮北斗而靈。能爲妖魅迷人﹐由古淫婦所化。其名阿紫﹐至今自稱。獵犬追尋﹐亦能捕獲。醫方所用﹐雄者爲佳。刮取陰莖﹐烘研酒下。主婦人絕產陰癢﹐治小兒卵腫陰。

肉

無毒瓦斯溫﹐任煮炙日食。愈瘡疥﹐補虛羸﹐卻驚癇﹐驅蠱毒。去五臟積冷邪气﹐除精神恍惚亂言。

膽

主暴亡﹐溫水微研灌入﹔肝治風疾﹐燒灰以酒調吞。

五臟及腸

療蠱毒﹐兼療牛疫﹔

頭尾並糞

辟邪惡﹐且辟春瘟。

腑下皮毛﹐﹝純白色。﹞作冬裘輕柔難得﹔﹝狐白裘卽此﹐非一狐可能。﹞

口中涎液﹐合媚藥合接易成。﹝以小口罐盛肉﹐置狐所常經處﹐狐見肉欲啖﹐爪不能入﹐徘徊不捨﹐涎皆入罐中﹐故得取爲媚藥。﹞又種名

貍﹐是亦狐類。但狐口銳尾大﹐其貍口方身文。此種甚多﹐須知選擇。如貓斑者劣﹐似虎斑者優。入方劑取

骨﹐炙研水調﹔治諸疰毒瓦斯﹐在皮刺痛。去遊風惡毒﹐止心气走疼。同雄麝﹝雄黃﹑麝香。﹞丸﹐治痔效。

頭骨

治鯁﹐爲散下咽。

肌肉

療諸疰亦宜﹐

陰莖通月水

誠驗。

屎

主寒熱瘟瘧﹐收宜五月端陽。

卷之九獸部

麝香

麝香味辛﹐气溫。無毒。陜西各山谷俱生﹐文州諸蠻中尢盛。形類獐略小﹐香結臍近陰。

凡臍閉滿之時﹐自將蹄尖剔出。所落之處﹐艸木焦黃。一名遺香﹐性甚辛烈。人若撿得﹐價同明珠。蛇蛻包藏﹐香彌不泄。日常啖蛇爲食﹐是則又相使焉。市家但得臍囊﹐每研荔枝攙賣。當門子粒﹐亦系造成。欲的實求眞﹐必親目見剖。勿近火日﹐磁缽細擂。辟蛇虺﹐誅蛔虫﹐蠱疰癇總卻﹔殺鬼精﹐驅疫瘴﹐脹急痞滿咸消。催生墮胎﹐通磁利竅。除恍惚驚怖﹐鎭心安神﹔療癰腫瘡疽﹐蝕膿逐血。吐風痰不夢寤魘寐﹐點目疾去翳膜淚眵。

肉

似獐肉微腥﹐食之不畏蛇毒。惟忌葫蒜﹐亦宜知之。

卷之九獸部

獺肝

獺肝味甘﹐有毒。一云平﹐咸﹐微熱。無毒。一云﹕惟肝性溫﹐餘皆性寒。一名水狗﹐多產江湖。常居深水食魚﹐亦登大木憩息。故附獸列﹐谷捕不難。性偏嗜貓﹐先畫板誘引﹔待來聚玩﹐用网誅擒。

肝

與諸畜大殊﹐逐月生出一葉。十二數足﹐漸落復生。凡欲得眞﹐必須見剖。或炙熟旋啖﹐或燒末酒調。疰病傅屍﹐一門相染者悉效﹔產勞發熱﹐三時虛汗者殊功。上气咳嗽堪除﹐鬼毒瘟癘能遣。崔氏方嘗療蠱疫﹐仲景劑每治冷勞。卻魚鯁喉中﹐消水脹腹內。

肉

主時行瘟疫及牛馬病﹐煮汁灌良﹔

骨

止哎噦惡心並魚骨鯁﹐燒灰調下。

腎

煨熟啖益男子﹐

髓

爲膏敷滅瘢痕。

膽汁

點目睛﹐卽止痛剔除翳膜﹐謂分杯中之酒﹐誠系訛傳﹐但塗杯唇﹐可使髙一分酒勢﹔

皮毛

飾領袖﹐﹝北方人多用﹐飾毳服領袖。﹞善辟邪遮禦風寒﹐云拭眼睫之霾﹐未爲異事﹐惟穿身上﹐不沾受半點灰塵。足爪頸下爬之﹐亦去魚鯁甚驗。手足皸裂﹐煎服更良。

卷之九獸部

膃肭臍

膃肭臍味鹹﹐气大熱。無毒。惟生東海傍﹐俗疑海狗腎。狀類腎囊幹縮﹐仍兩睪丸粘聯。

或又指形體﹐系獸系魚﹔俱未據的見﹐立言立說。由此眞僞莫別﹐只憑試驗才知。投睡熟犬邊﹐犬或驚狂跳起﹔置寒凍水內﹐水因溫暖不冰。﹝得此驗者眞也。﹞酒漬透炙幹﹐气馨香勿嗅。擂成細末﹐任合散丸。療癖羸並脾胃勞極﹐破宿血結聚及腰膝寒酸。辟鬼气禁夢與鬼交﹐逐魅邪止睡被魅魘。除冷積﹐益元陽。堅舉陽管不衰﹐誠助房術取樂。

卷之九獸部

鯪鯉甲

鯪鯉甲气微寒。有毒。深山大谷俱有﹐身短尾大類鼉。從陵爲穴居於陵﹐加鯉因鱗色若鯉。俗醫不知字義﹐竟以穿山甲稱。水陸並能﹐食蟻有法。﹝在岸﹐則開鱗不動如死﹐從蟻入﹐滿緊閉﹐投水中復開﹐蟻自浮出﹐接而食之。﹞入藥用甲銼碎﹐少和蛤粉炒黃。﹝去粉用。﹞

主五邪鬼魅﹐驚啼悲傷﹔療蟻惡瘡﹐疥癬痔漏。或研細灑水調服﹐或燒灰脂油拌數。同木通﹑自然銅搗末酒調﹐治吹奶腫痛﹔同皮﹑豆蔻仁爲末湯下﹐止气痔來膿。又能破暑結之瘧邪﹐總因穿經絡於榮分。

卷之九獸部

皮

皮味苦﹐气平。無毒。一云﹕味甘﹐有小毒。形賦與﹝音團﹞﹝音屯﹞相類﹐生養各山谷﹐短足慢行﹔人見則頭足便藏﹐圓輥如粟房﹐攢毛外刺。捕者欲執﹐溺之卽開。取皮毛燒灰﹐調熱酒吞下。所畏二藥﹐桔梗麥門。主五痔血流大腸﹐理諸疝痛引小腹。治胃逆開胃气殊功﹐塞鼻衄消鼻痔立效。腹脹痛可止﹐陰腫痛能祛。

肉

啖之易肥﹐仍理中令人能食﹔

骨

食之則瘦﹐更縮筋致足難伸。

脂

注耳竅久聾﹐

膽

治鷹食成病。

卷之九獸部

兔頭骨

兔頭骨味甘﹐气平。無毒。深林空谷﹐處處有之。孕視月光結成﹐子從口內吐出。性狡善走﹐目了極圓。壽歷千年﹐毛變白色﹐此得金气全具。用入藥劑最佳。

頭骨

下妊娠﹐癲疾頭眩痛可止﹔

頭皮

敷鼠﹐鬼疰皮刺痛能祛。肉味辛平﹐爲食上品。春夏全忌﹐秋冬啖宜。主濕痺熱蒸﹐壓丹石燥發。補中益气﹐止渴健脾。孕婦戒勿下咽﹐生子缺唇屢驗。肝除目暗﹐

膏

通耳聾。

腦

塗皸裂凍瘡﹐

毛

敷臭爛痘。

屎

曝亦堪煎汁﹐

玩月砂

素傳名﹐療痘生眼內成瘡﹐痔發腸頭下血﹐並可服之﹔

皮

曬連毛燒灰﹐擂細調均熱酒﹐理產後胞衣不下﹐余血搶心幾危﹐須急飲也。

卷之十禽部

丹雄鷄

丹雄鷄味甘﹐气微溫。一云﹕微寒﹐無毒。各處𨿽多﹐爲饌堪用。朝鮮﹝國名﹞者妙﹐入藥宜求。性動風患筋攣切忌﹐味助火﹝助肝火及助濕中之火。﹞病骨熱須防。合水雞食作遁屍﹐和魚汁食成心瘕。凡資食療﹐不可不知。補虛溫中﹐通神健脈。止血除血漏﹐殺毒辟不祥。

頭

殺鬼疰魅精﹐﹝東門上者尢良。﹞

肝

補腎虛肝損。

腦

刺血﹐點飛絲眼免害﹔

糞

淬酒﹐﹝炒黑﹐淬之。﹞治白虎風止疼。

白雄鷄

味略辛酸小差﹐飼三年能爲鬼神役使。療狂邪下气﹐止消渴調中。仍利小便﹐更壓丹毒。

距

主婦人難產﹐

腦

禁小兒驚癇。

烏雄鷄

微溫﹐補中止痛﹔療折傷癰腫﹐殺鬼安胎。

冠血

滴自縊人口中﹐按胸中回暖卽活﹔

熱血

浸馬咬人患處﹐及折骨痛俱蘇。

肪

去耳聾﹐

心

除邪夢。

腸

烘燥止溺﹐

肝左翅

起陰。

膽汁

敷月蝕耳瘡﹐眼目昏暗﹔

脇

性寒亦去煩熱。男子溺遺精泄﹐赤白痢者並調。女人漏下崩中﹐赤白沃者總禁。

尾

燒灰封皮肉出刺﹐

翮

燒灰下閉血調經。

尿白

微寒﹐自古多用。仲景治轉筋作散﹐﹝有雞屎白散﹐治轉筋入腹。﹞《素問》消鼓脹載名。﹝有云﹕治以雞矢醴﹐矢與屎同。﹞主亡津液渴消﹐解傷風寒寒熱。破石淋﹐利小水﹐止遺溺﹐滅瘢痕。

黃雄鷄

益气壯陽﹐主傷中消渴﹔安五臟禁痢止泄﹐療勞劣遺尿。續絕傷﹐健脾胃。子絕哺者﹐肉食殺人。蓄養之家﹐亦當謹記。

雞卵

煮啖﹐鎭心止驚。益气漸開喉音﹐﹝生啖亦妙﹐謳喝者多用之。﹞去風尢安胎孕。

黃白

混搗﹐﹝同鯖魚枕搗之。﹞

琥珀堪爲。拾芥不能﹐謀利則可。卵生﹝未煮熟者。﹞漬醋令壞﹐敷面疵生光。

卵黃

和亂髮同煎﹐自消如水﹐用服主小兒驚熱下痢﹐痰搐百病齊驅﹐用敷去小兒火熱瘡瘍﹐頭癩漆瘡並掃﹔

卵

白拌釅醋少許﹐調蜜亦奇﹐醋者通產後瘀血閉疼﹐胎衣不下更飲﹐蜜者去身外熱毒欲發﹐目熱赤腫須搽。

殼內白衣﹐名鳳凰退。得麻黃紫菀和服﹐散久咳結气如神。

黑雌雞

養血安胎﹐治癰疽排膿通瘀。主風寒濕痺﹐補產後虛羸。哺者勿嘗﹐殺人亦速。

卵

啖補眞陰不足﹐止產血來勤﹔

衣

﹝亦殼內衣。﹞研點翳障侵睛﹐理傷寒勞復。

窠中艸禁

兒夜哭﹐安席下勿令母知。

﹝謨﹞按﹕雞之種類最多﹐古今方書常用﹐並以毛色分其劣優。丹雄者取冠血並頭﹐黃雌者稱卵白及卵。其心﹑肝﹑膽﹑血﹑腸﹑肪﹑翮﹑翅﹑黃皮及屎等類﹐悉取烏雄者爲優焉。

夫烏與黑同﹐黑乃水色。丹溪曰﹕雞屬土﹐有金與木火﹐則所稟者﹐惟少水耳。今得毛色之烏﹐是五行具全﹐不致偏勝。用之治病﹐寧不爲優。古人取義﹐實在於此。然常五更鳴者﹐蓋巽爲雞﹐巽位屬於東方﹐五更陽升﹐必從此位﹐雞感其气﹐故亦聲鳴。又陽主動﹐雞初鳴兩翅先拍﹐則可知矣。

卷之十禽部

雉肉

野雞雞錦雞竹雞味酸﹐气微寒。無毒。一云平﹑溫﹐微毒。南北山野俱有﹐雌雄毛色不同﹐聲作雞鳴﹐實系雞屬。呂后名雉﹐故髙祖字以野雞也。其飛不髙﹐若矢直往。百步卽墮﹐因以雉名。

今船車中﹐取尾插其竿頭﹐亦欲快速之如矢爾。庖廚堪用﹐益少損多。九十月間﹐食之有補。五臟气逆喘息不止﹐及消渴小便多者殊功﹔腸胃气虛下痢無度﹐兼禁口大孔痛者立效。更主諸﹐尢爲要方。餘月食之﹐生瘡發痔。一說雉是離禽﹐明旺於火﹐丙午日遇﹐切忌沾唇。合胡桃肉食﹐發豆風心疼﹔合蕎麥麵食﹐生蛔虫腹痛。菌蕈木耳同食﹐發痔下血難休。自死者足爪不伸﹐若食之殺人傾刻。久食漸瘦﹐痼疾復興。

卵

煮同蔥﹐食之方妙。

錦雞

與丹雄鷄類﹐尾毛長尺餘﹔毛羽具紅黃色多﹐有圓斑點。嗉藏肉緩﹐睛則外舒。見者不明﹐咸謂吐錦。煮食香美適口﹐且令聰明﹔養觀文彩動人﹐更禳火疫。

雞

黃黑﹐上黨多生。《禽經》篇中﹐稱爲毅鳥。﹝謂毅鳥也﹐鷗信鳥也。﹞因其猛气健斗﹐鬥死不離﹐至今武人頭盔常著其尾。多食男健﹐且補虛羸

英雞

體熱無毛﹐喫碎石英所致。人食肥健潤澤﹐補足陽道而然。

惟出澤州﹐得之亦易。

竹雞

形小尾短﹐﹝卽山雞﹐今江東極多。﹞

山雞

形小尾長。

並可网羅爲饌﹐饜酒食多中毒﹐急嚼生薑。蓋此二鳥常食半夏苗葉﹐故此可解也。

卷之十禽部

白鴨屎

性寒。無毒。幹者勿用﹐新者撿來。解結縛殊功﹐散蓄熱立效。腹中五金燥毒﹐諸石藥毒﹐並絞濃汁飲之﹔身上作腫惡瘡﹐作癢熱瘡﹐悉調雞淸敷上。蚯蚓咬嚙﹐亦堪拓消。

肉

性微寒﹐補虛最勝。葛可久用治勞怯﹐白鳳膏曾載方書。利小便消水腫脹滿﹐和臟腑退卒熱驚癇。擇白毛黑嘴爲佳﹐忌烏龜鱉肉同食。豆綠者亦堪入藥﹐目白者有毒殺人。

血

調酒頻吞﹐解諸毒極驗。

頭

作丸旋服﹐﹝古方有鴨頭丸。﹞治水腫亦靈。

卵

寒去熱於心胸﹐食多漸軟其腳膝。愛嬰兒者﹐不可不知。

卷之十禽部

野鴨肉

野鴨肉味甘﹐气涼。無毒。形類家鴨﹐翅能遠飛。江北多生﹐冬月可食。﹝霜降後立春前食勝家鴨。﹞𨿽冷而不動气﹐去熱而能愈瘡。﹝小瘡久愈者﹐多食卽差。﹞消食積和胃輕身﹐退水腫補虛益力。除惡瘡癤﹐驅熱毒風。同食切忌三般﹐胡桃豆豉木耳。又甚小者﹐

刀鴨

呼之。味亦甘涼﹐食之補益。

﹝謨﹞按﹕野鴨與家鴨有相似者﹐有全別者。尹子曰﹕野鴨爲鳧﹐家鴨爲。音木﹐質木故也。性木﹐不能飛翔﹐如庶人守耕稼而已。故周官庶人執﹐卽此觀之﹐則爲家鴨明矣。寇氏《衍義》引王勃云﹕落霞與孤齊飛。乃以爲野鴨﹐殊不知詞人模寫景象﹐托物啟興而已﹐難以泥其形迹。況下條雁肪﹐《本經》亦以名。此指雁末可知﹐若據此而以爲野鴨﹐則鳧又當爲何鴨耶﹖

卷之十禽部

白鵝膏

白鵝膏味甘﹐气微寒。無毒。近水鄕村多養﹐可辟溪毒﹔依山屋舍﹐但蓄卽禁蛇虫。﹝謂辟溪毒禁蛇虫者﹐未必能食之﹐蓋以威相制耳。﹞夜能提更﹐猶堪鎭宅。

蒼鵝

多食虫有毒﹐發諸瘡疥﹐除射工最靈﹔

白鵝

不食虫性平﹐解髒熱﹐止消渴極效。凡資食療﹐惟白爲宜。

兩耳卒聾﹐

膏

灌下通竅﹔一身粗澀﹐

脂

敷上潤肥。

尾

與毛俱辟射工﹐仍燒灰治卒噎須記﹔

肉和卵

並補臟腑﹐但食多發痼疾尢防。誤吞稻刺塞喉﹐求

涎

旋咽﹔忽染溪毒著體﹐覓

血

徧塗。蛇虫嚙傷﹐糞可敷愈。

卷之十禽部

雁肪

雁肪白味甘﹐气平。無毒。多宿蘆洲﹐亦居艸渚。小白雁﹐大曰鴻﹐﹝《本經》條中又名﹐恐差。﹞長幼行序不紊﹔寒投南﹐熱投北﹐陰陽升降預知。常得气之中和﹐人故用爲禮幣。一取其信﹐二則尙其和也。世人因之﹐不忍殺食。或謂天厭﹐道家謬言。入藥覓肪﹐冬取才妙。六月七月﹐食之傷神。合豆黃爲丸﹐能補勞瘦﹔單煉瀘調酒﹐﹝酒一杯調肪一匙﹐空心服。﹞專逐風攣。多服長毛髮生須﹐久服壯筋骨助气。

膏

亦長髮﹐用和泔水洗頭﹔﹝亦治耳聾。﹞

毛

可驅癇﹐取與小兒帶佩。﹝自落者妙。一說﹕喉下白毛治驚癇尢效。﹞

卷之十禽部

白鴿肉

白鴿肉味鹹﹐气平。無毒。鴿系鳩類﹐翔集屋間。毛色品第最多﹐雌雄相配不混。人家畜養﹐孳育極繁。欲肉克庖﹐以水浸死。解諸般藥毒﹐除久患疥瘡。

屎收

曝漧﹐炒黃搗末。治驢馬患疥不已﹐和艸料逐日飼之。

卷之十禽部

燕屎

燕屎味辛﹐气平。有毒。種有兩般﹐用宜細認。胸紫赤而輕小者名

越燕﹐入劑不宜﹔胸斑黑而聲大者名

胡燕﹐治病方效。春夏則巢屋舍梁楣而孳育﹐秋冬乃入樹孔土穴以蟄藏。

作窠喜長﹐堪容疋絹。屎積地上﹐依時采收。治久瘧最靈﹐臨發日攪酒一升﹐捧兩手﹐取气漸燻鼻中﹐瘧卽禁止﹔驅蠱毒尢驗﹐空心時炒香三合﹐丸獨蒜﹐﹝獨蒜搗爛丸之。﹞用湯竟送腹內﹐蠱立泄除。殺鬼疰而逐不祥﹐破五癃以利小水。

肉

搗敷痔﹐亦能出虫。殺則不宜﹐死者方可。

窠

取哺雛處所﹐作湯可浴小兒。悉逐驚癇﹐盡除瘡疥。

卷之十禽部

雀卵

雀卵味酸﹐气溫。無毒。多生古屋拱內﹐依時可以取收。和蛇牀子爲丸﹐用房室中取藥。

溫酒送下﹐專益丈夫。扶陰痿易致堅彊﹐補陰衰常能固閉。

腦髓

治雙耳聾塞﹐仍敷凍瘡﹔

頭血

點兩目雀盲﹐使夜見物。

肉

大溫熱﹐益气壯陽。暖腰膝有功﹐損妊娠忌食。其雄雀糞﹐名

白丁香

。兩頭尖者眞﹐端午取之妙。甘艸湯浸一宿﹐曝漧研細收藏。決肌表軟癤癰﹐塗之卽潰﹔療目內努肉血膜﹐點上立差。去癥瘕伏梁﹐爛癖積塊。齒痛通用﹐屢試有靈。

卷之十一虫魚部

伏翼

伏翼味鹹﹐气平。無毒。一云微熱﹐有毒。原名蝙蝠﹐古寺多生。晝伏夜飛﹐攺稱伏翼。

雌雄交感﹐胎孕成形。因頭重集則倒懸﹐能伏气冬月不食。形大一斤者爲美﹐色白如雪者更優。﹝因能伏气故多壽而白﹐人服之亦期壽之同也。﹞灰色甚多﹐未可服食。夏月張獲﹐制宗雷公。去脇爪外毛﹐畱嘴腳肉翅。醇酒浸宿﹐漉起陰漧。絞黃精汁旋塗﹐架文火上烘燥。任研丸散﹐每服酒吞。爲使藥加莧實營實﹐逐五淋而利水。點明雙目﹐而撥翳云。久服延年無憂﹐令人喜樂媚好。目血點眼﹐夜視有光。又

夜明砂﹐卽所泄糞。燒灰酒服﹐下胎孕已死腹中﹔炒過酒調﹐治延生頸上。搗散少拌飯食﹐又治小兒無辜。

卷之十一虫魚部

蛤蚧

蛤蚧味鹹﹐气平。有小毒。一云無毒。嶺南山中有﹐城墻樹底多。首類蝦蟆﹐背如蠶子。

尾長身短﹐顏色土黃。一雌一雄﹐自以名喚。行走無異蜓﹐時常護惜尾稍。見欲取之﹐輒自嚙斷。采須全具﹐入藥方靈。制宗雷公﹐去頭足鱗鬣﹔雌雄並用﹐以酥炙研成。倘或鬻諸市家﹐務預口含少許。奔走百步﹐不喘方眞。主肺虛聲咳無休﹐治肺痿血咯不已。傳屍勞疰悉逐﹐著體邪魅咸祛。仍通月經﹐更利水道。

卷之十一虫魚部

牡鼠

牡鼠气微溫。無毒。種類至多﹐晝匿夜出。性善盜竊﹐故稱點虫。取入醫方﹐惟擇雄者。

生搗折傷﹐能續筋骨﹔煎膏敷湯火爛﹐善滅瘢痕。主小兒哺露成疳﹐熬酒旋飲﹔補大人骨蒸勞瘦﹐作羹時嘗。﹝以黃泥裹燒熟﹐去骨﹐和五味汁作羹食之。﹞膏脂療瘡瘍﹐湯火延灼者尢妙﹔脊骨長牙齒﹐多年不生者愈佳。

膽汁

點目生光﹐耳聾可滴﹔﹝才死膽便消﹐故難得。﹞

足尾

墮胎易出﹐難產宜求。

肝

杵塗鍼折肉中﹐及箭鏃刀刃在諸隱處作痛﹔

糞

煎理小兒癇疾﹐並傷寒勞復陰陽易證幾危。

卷之十一虫魚部

蚱蟬

蚱蟬味鹹﹑甘﹐气寒。無毒。夏秋林內﹐處處有鳴。收取蒸漧﹐勿令蠹蝕。治產婦胎衣不下﹐通乳墮胎﹔主小兒驚癇夜啼﹐驅邪逐熱。

蟬蛻

系脫換薄殼﹐翅足須除﹐去翳膜侵睛﹑肉滿﹐眼科誠奇﹔

蟬花

乃狀類花冠﹐生殼頂上﹐止天弔螈﹑心悸怔忡﹐幼科中果效。

卷之十一虫魚部

石蜜

蜜蜂石蜜味甘﹐气平﹑微溫。無毒。大小成羣﹐居止弗一。江南地濕﹐多附木石間﹕江北地燥﹐悉入土穴內。人家作桶收養﹐亦結房壘於中。日逐交飛﹐采花釀汁。久久和熟﹐﹝凡蜂作蜜必須人小便以釀諸花﹐乃得和熟似飴。一說﹕以瀦之水注之蠟房而後蜜成﹐故謂蠟者蜜之也。﹞是謂

蜜糖

。三年一取者气味濃﹐一年一取者气味薄。故《本經》以石蜜優﹐家蜜劣也。入藥煉熟﹐滴水成珠。﹝煉法詳載總論款中。﹞益气補中﹐潤燥解毒。養脾胃﹐卻癇﹐止腸癖﹐除口瘡。心腹卒痛卽驅﹐五臟不足俱補。補陰丸用﹐取甘緩難化﹐可達下焦﹔點眼膏攙﹐因百花釀成﹐能生神气。蜜導通大便久閉﹐蜜漿解虛熱驟生。食多亦生諸風﹐七月忌食生蜜。

蜜蠟

味淡﹐﹝天下之味莫甜於蜜﹐莫淡於蠟。濃於此者必薄於彼﹐理自然也。﹞

煎蜜得之。陳則色黃﹐新則色白。《本經》條中﹐只言白蠟﹐不言黃蠟者﹐蓋用蜜宜陳﹐用蠟宜新也。﹝一說﹕蠟熔納水中﹐十數過卽白﹐乃蠟之精英﹐故入藥勝。《本經》所取﹐亦或在此。﹞益气止瀉痢﹐補中續絕傷。溶裹大黃丸﹐膈寒涼脾胃無損﹔嚼爲斷谷藥﹐度荒歉不饑。

卷之十一虫魚部

露蜂房

露蜂房味苦﹑鹹﹐气平。無毒。各處山中﹐多營樹上。七月七日﹐收取陰漧。去外包裹粗皮﹐用內房壘炙燥。惡芩芍牡蠣﹐及漧薑丹參。主癲疾蠱毒鬼精﹐治驚癇螈寒熱。蜂毒乳毒並解﹐赤痢白痢總除。水煎汁服治齒疼﹐酒調灰服主陰痿。瘰作孔﹐研和豬脂塗差﹔癰腫不消﹐磨以釅醋敷效。熱病後毒瓦斯燻目﹐可煎水頻頻洗之。

卷之十一虫魚部

五靈脂

五靈脂味甘﹐气平。無毒。出河東郡州﹐系寒號虫糞。狀類鐵多夾砂石﹐淘以酒專治女科。行血宜生﹐止血須炒。通經閉﹐及治經行不止﹔去心疼﹐並療血气刺疼。驅血痢腸風﹐逐心腹冷气。定產婦血暈﹐除小兒疳蛔。

卷之十一虫魚部

螻蛄

螻蛄味鹹﹐气寒。無毒。一云有毒。土穴居﹐立夏出。翅短不能飛遠﹐聲鳴只在夜間。《月令》謂螻蟈鳴者﹐卽此是也。俗云土狗﹐因類狗形。得之文火炙黃﹐研成細末入藥。治十種水腫立效﹐分上下左右取功。左令左腫消﹐右使右腫退。上消上體﹐下退下焦。又云﹕從腰以後利通﹐爲下二便要藥。從腰以前斂澀﹐爲止二便捷方。若拔刺肉中﹐多取腦敷上。仍治口瘡乳毒﹐以酒擂服堪瘳。虛者愼勿用之﹐因其性急故也。

卷之十一虫魚部

斑蝥

斑蝥味辛。一云﹕味鹹﹐气寒﹐有大毒。遠近處俱有﹐七八月方生。夥集交飛﹐常在豌豆花上﹔烏腹尖喙﹐甲多黃黑斑紋。网張取納瓶內陰漧﹐去翅足同粳米炒熟。生者誤服﹐吐瀉難當。惡曾靑﹑豆花﹐畏丹參﹑巴豆。治寒熱鬼疰蠱毒﹐療鼠疥癬惡瘡。去疽蝕死肌﹐除石癃血積。墮胎潰肉﹐孕婦忌之。

卷之十一虫魚部

蝸牛

蝸牛蛞蝓味鹹﹐气寒。有小毒。末春雨霽﹐多生池澤艸間﹔盛夏日炎﹐自懸樹木葉下。﹝蝸懸葉下往往升髙﹐涎沫旣盡﹐隨卽枯死。﹞頭有四角﹐故以牛名。背負殼而行﹐行則頭角並出﹔遇物驚便縮﹐縮乃首尾俱藏。﹝藏入殼中。﹞劑擇圓大者取功﹐制宜火炒過殺毒。主賊風口眼僻﹐治驚癇筋脈拘攣。收脫肛﹐止消渴。嬰兒方內﹐每每擅名。

殼

治疳最靈﹐涎止渴亦效。

蛞蝓

亦系蝸類﹐气味並與前同。背殼無頭角二﹐謂卽蝸之老者﹐老則殼蛻而然。

據物理難明﹐但主治無異。

蜒蚰

如釵股大﹐色近正黃﹔足生若蜈蚣多﹐背無負殼。好油脂延入人耳竅﹐故名此乃使人緊防。《本經》注云﹕菖蒲去蚤虱﹐來蜒蚰﹐亦其气芬芳所召爾。

卷之十一虫魚部

蠍

蠍味甘﹑辛。有毒。陜西江北俱多﹐靑州出者獨勝。蠍前謂螫﹐蠍後謂蠆。

雄蠍

螫人﹐一處作痛。

雌蠍

螫者﹐諸處牽疼。但塗蝸牛﹐毒卽解散。﹝蝸常食蠍故也。﹞手浸冷水﹐痛亦消彌。今市家收取無時﹐先日曝逼甚熱渴。飼靑泥滿腹﹐向烈火炙亡。令色赤容易售人﹐致體重又多謀利。拯病入劑﹐悉以土除。用全用梢﹐並復炒褐。憑煎湯液﹐任合散丸。療小兒風癇﹐手足抽掣﹔驅大人風中﹐口眼斜。卻風痰耳聾﹐解風毒癮疹。

卷之十一虫魚部

蜘蛛

蜘蛛气微寒。有毒。品類極多﹐在處俱有。能牽絲网﹐巧不如蠶。凡入醫方﹐須知選擇。

网布檐角者妙﹐腹大黑色者佳。收取無時﹐制服憑證。大人狐疝偏痛﹑睪丸或時上下者﹐宜研散調﹔小兒大腹丁奚﹑行步三年蹶者﹐須煨熟啖。久瘧寒熱可斷﹐漧嘔霍亂能驅。蛇虺咬搗汁塗﹐蜈蚣咬用活吸。疔腫作膏敷退﹐癭核漬酒飲消。

絲网

療健忘﹐又能使人巧。

七夕取食﹐方獲奇功。系癅贅爛消﹐纏痔脫落。﹝此用花蜘蛛絲尢妙。﹞

卷之十一虫魚部

木虻

木虻味苦﹐气平﹑微寒。有毒。見啖牛馬﹐腹有血者爲良﹔收取陰漧﹐去淨翅足炒用。逐瘀血血閉﹐寒熱酸﹔能止兩目赤疼﹐傷淚出。

蜚虻

亦能飛者﹐其形大似蜜蜂。

气味不殊﹐麻黃單惡。通血脈九竅喉痺﹐破積血癥瘕痞堅。寒熱亦驅﹐瘀血更逐。

卷之十一虫魚部

白僵蠶

白僵蠶蠶蛾味鹹﹑辛﹐气平。升也﹐陰中陽也。屬火﹐有土與木﹐得金气僵而不化。無毒。一說﹕性溫﹐有小毒。在人家蠶箔中﹐取僵直自死者。勿令中濕﹐犯則棄之。﹝中濕有毒故勿用。﹞務擇白色成條﹐炒去絲綿及子。惡茯苓﹑萆﹐曁桔梗﹑桑蛸﹝桑螵蛸。﹞逐風濕殊功﹐口噤失音者必用﹔拔疔毒極效﹐腫突幾危者急敷。﹝爲末敷之。﹞主小兒驚癇夜啼﹐治婦人崩中赤白。止陰癢﹐去三虫。滅黑及諸瘡瘢痕﹐面色令好﹔散風痰並結滯痰塊﹐喉痺使用。﹝丹溪云﹕治喉痺取其火中淸化之气﹐以從治相火散濁逆結滯之痰耳。﹞驅分娩罷余疼﹐解傷寒後陰易。繭內變化﹐名

原蠶蛾

。气溫味鹹﹐略有小毒。蓋原釋再字﹐乃重養晚蠶。入藥務擇雄蛾﹐以其敏於生育。折去翅足﹐微火炒黃。合散爲丸﹐隨宜使用。彊陰道﹝陰痿必用。﹞交接不倦﹐益精气禁固難來。敷諸瘡滅瘢﹐止尿血暖腎。

蠶沙

卽屎﹐其性亦濕。

治濕痺癮疹癱風﹐主腸鳴熱中消渴。又有

蠶退﹐用宜燒灰。多治血風﹐甚益女婦。

止帶漏崩中﹐赤白痢疾﹔除腸風下血﹐吐衄鼻洪。疔腫取灰敷﹐牙疳加麝貼。牙宣灰擦齦上﹐口瘡灰敷患間。又治邪祟風癲﹐灰調酒下立愈。《本經》又曰﹕近世醫家多用蠶退紙﹐﹝是初出蠶殼在紙上者。﹞東方諸醫惟用蠶蛻皮。﹝此蠶欲老眠﹐起所蛻皮也。﹞二用較之﹐東人爲正。須微炒過﹐堪入散丸。

蠶繭

燒研酒調﹐立使腫癰透孔。一繭一孔﹐功同茅鍼。若煎湯液服之﹐殺虫止瀉立效。

繅絲湯

甕貯﹐埋土內年深。消渴病來﹐急宜取飲。引淸气上朝口舌﹐降相火下泄膀胱﹐因屬火有金之用故也。

卷之十一虫魚部

桑螵蛸

桑螵蛸味鹹﹑甘﹐气平。無毒。系螳螂所生﹐逢荊棘俱有。獨取桑樹者入藥﹐欲得桑津气引經。﹝桑皮善行水﹐故能引達腎經﹐如不得眞者﹐加桑白皮佐之。﹞二三月中﹐方可收采。

曝漧復炙﹐﹝當中破開炙之。﹞免泄大腸。畏旋覆花﹐宜白龍骨。主女人血閉腰痛﹐治男子虛損腎衰。益精彊陰﹐補中除疝。止精泄而愈白濁﹐通淋閉以利小便。又禁小便自遺﹐故《本經》注云﹕凡夢遺方中﹐不可缺也。俗謂禁尿窠﹐亦指此焉。

卷之十一虫魚部

蜈蚣

蜈蚣味辛﹐气溫。有毒。墻壁多藏﹐各處俱有。端午收者美﹐赤頭足者良。入藥慢火炙黃﹐去淨頭足研末。啖蛇虺虫魚惡毒﹐殺鬼物蠱疰精邪。去瘀血墮胎﹐逐積聚除瘧。雞性好食﹐人若中其毒者﹐以烏雞糞水調塗之。又畏蛞蝓﹑蜒蚰﹐觸之卽死﹐亦可取敷其毒也。

卷之十一虫魚部

白頸蚯蚓

白頸蚯蚓味鹹﹐气寒。屬土與水。無毒。一云大寒﹐小毒。頸白系老者﹐應候常鳴﹔穴居在泉壤﹐各處俱有。取須鹽水洗淨﹐用或生炙隨宜。治溫病大熱狂言﹐療傷寒伏熱譫語。並用搗爛絞汁﹐井水調下立差。小水不通﹐亦搗汁飲。蠱毒卒中﹐須浸酒吞。主蛇瘕殺蛔虫﹐理腎風消香港腳。又療黃膽﹐行濕如神。人或被其咬傷﹐鹽水浸之卽解。屎封悍犬咬毒﹐仍出犬毛殊功。

卷之十一虫魚部

蟾蜍

蟾蜍﹝俗稱癩蝦蟆﹞味辛﹐气涼。屬土與水。微毒。狀同蝦蟆﹐形獨胖大。﹝又呼石蚌。﹞

背多痱磊黑癩﹐腹有八字丹書。不解聲鳴﹐不能跳躍。行極遲緩﹐得此才眞。卑濕處生﹐陰雨時出。五月五日﹐收取陰漧。東行者良﹐炮制過用。治小兒洞瀉下痢﹐炙研水調吞之﹔療大人跌撲損傷﹐活搗泥爛上。風淫生癬﹐燒灰和豬脂敷﹔瘟疫發斑﹐取汁攙井水服。煨熟啖殺疳蝕成癖﹐﹝小兒疳瘦成癖幾危者﹐取蟾蜍去頭皮臟腑﹐以桑葉包裹﹐外加濃紙再裹﹐火內煨熟﹐日啖二隻﹐十餘日全愈。若口渴咽梨汁解之。﹞作膾食驅犬咬發狂。一切鼠惡瘡﹐末敷亦自消釋。

肪

塗玉軟滑易截﹐﹝如肪得不多﹐取肥者銼﹐煎膏塗之﹐刻石如蠟。凡玉器奇巧者﹐固難琢工多﹐非此肪及昆吾刀不能刻也。﹞

腦

點眼明澈勝常。

糞

取狀如檳榔﹐敷諸瘡毒亦驗。﹝蟾食百虫﹐故亦殺諸毒也。﹞眉間白汁﹐乃名

蟾酥

。刺取之時﹐先防射目。﹝沾之卽瞎。﹞鍼穿桑葉遮隔﹐連刺憑射葉間。拌豆粉曬漧﹐爲外科要藥。攙膏和散﹐去毒如神。

一種

蝦蟆﹐腹大身小。背有黑點﹐呷呷聲鳴。跳接百虫﹐舉動極急。與蟾蜍自別﹐故名立亦殊。《本經》云﹕蝦蟆一名蟾蜍﹐誤矣。主邪气破堅血可用﹐解結熱貼癰腫當求。

仍有數名﹐亦各品類。形純靑嘴尖者名

靑

﹝音蛙﹐﹞殺癆虫屍疰﹔背拖黃腹細者名

金綫蛙﹐退時疫瘟黃。﹝病患面赤項頸大者名蝦蟆瘟﹐服此極效﹐曾活數人。﹞並搗汁水調﹐須空腹頓飲。長肱背綠者名

石鴨﹐大腹脊靑者名

水雞

。二煮烹之﹐味最爽口。浙東閩蜀﹐俱爲珍饈。

疳瘦能調﹐虛損亦補。尢宜產婦﹐女科當知。又

蝌蚪子﹐系蝦蟆子。初曳腸水﹐除艸上如索繳纏﹔漸見點日﹐逐黑深似豆磊粒。春來水暖﹐鳴以聒之﹐乃謂聒其子也。書云﹕鱉影抱蝦蟆﹐聲抱者是焉。始出色黑頭圓﹐有尾無足﹔稍大足生尾脫﹐聚夥成羣。俗呼蝦蟆粘﹐亦入方藥用。子正黑多取﹐合桑椹染須﹐永不皓白﹔﹝詳載桑根白皮條中。﹞形已成爛搗﹐爲火瘡敷藥﹐絕無瘢痕。其

卵

得之﹐亦主明目。

卷之十一虫魚部

白花蛇

味甘﹑鹹﹐气溫。有毒。𨿽有黔土﹐惟取蘄州。頭長小角鋒﹐尾生佛指甲。項繞眞珠白點﹐背纏方勝花紋。因而得名﹐觀之猶異。諸蛇鼻生向下﹐此獨鼻向上生。﹝一名蹇鼻蛇。﹞諸蛇死閉眼睛﹐是則眼開如活。舒蘄連界上殺獲﹐兩眼則一閉一開。驗此可辧僞眞﹐據理誠難解悟。性毒善螫人足﹐中者輒自斷之。補養已痊﹐木接代步。又常入人屋壁﹐鮏臭气如爛瓜。人忽聞之﹐卽忙辟逐。得者火上頓曝﹐務令透幹﹔去淨頭尾骨皮﹐漬酒旋飲。止風痛甚速﹐性竄而然﹔去風毒彌佳﹐力倍故爾。﹝功力倍於諸蛇。﹞癩麻風﹑白癜風﹑髭眉脫落﹑鼻柱壞者急求﹐鶴膝風﹑雞距風﹑筋爪拘攣﹑肌肉消蝕者速覓。諸藥力莫及者﹐悉能引達成功。

烏蛇

气味甘平﹐性善而不嚙物。色黑如漆﹐背有三稜。﹝如劍脊者尢良。

﹞尾細尖長﹐﹝能穿百錢百妙。﹞眼光不陷。主治功力略緩﹐種生各處甚多。依前制勿差﹐任爲丸浸酒。若熬膏藥﹐頭尾多加。治諸風皮膚不仁﹐散癮疹身體瘙癢。

金蛇

身作金色﹐照日有光﹔多產賓澄州中﹐僅長尺許。炙黃煮汁可服﹐中金藥毒能驅。又種

銀蛇﹐亦解銀毒。

蛇蛻

畏酒磁石﹐擇端午日才收。去翳膜明激雙睛﹐止嘔逆辟除諸惡。療大人腸痔蠱毒﹐治小兒螈驚癇。又火熬之﹐亦敷瘡疹。

卷之十一虫魚部

龜甲

味鹹﹑甘﹐气平。有毒。一云屬金﹐有水﹐陰中陽也。無毒。深澤陰山﹐處處俱有。

得神龜甲版爲上﹐﹝神龜產水中﹐底甲當心前一處四方透明﹐如琥珀色者是也。﹞分陰陽取用才靈。﹝頭方﹑殼圓﹑腳短者爲陽龜﹐形長﹑頭尖﹑腳長者爲陰龜。陰人用陽﹐陽人用陰﹐今醫不復分別。﹞殺死煮脫者力微﹐自死肉敗者力猛。只取底版﹐悉去傍弦。精制擇眞酥油﹐或用豬脂醇酒。旋塗旋炙﹐直待脆黃。杵細末作丸﹐十二月忌食。﹝犯則損命。﹞畏狗膽﹐惡沙參。專補陰衰﹐借性气引達諸藥﹔善滋腎損﹐仗功力復足眞元。漏下崩帶並驅﹐癥瘕瘧咸卻。傷寒勞復﹐或肌體寒熱欲死者殊功﹐腰背酸痛﹐及手足重弱難舉者易效。治小兒囟門不合﹐理女子濕癢陰瘡。逐瘀血積凝﹐續筋骨斷絕。因其性靈於物﹐方家多用補心。久服輕身﹐益气資智。

肉

煮啖﹐除風痺身腫瘴气及折並奇﹔又釀酒﹐主風痛拘攣緩急並癱瘓皆妙。作成羹﹐尢補虛羸。

血

塗脫肛縮腸﹐

溺

止久嗽斷瘧。﹝滴耳中﹐治耳聾亦驗。

溺最難得﹐采時置雄龜於磁盤中﹐以鏡照之﹐龜見影往往淫發而失溺﹐急以物收。又法﹕以紙炷火上熱以點其尻﹐亦致失溺﹐然不及鏡照快也。﹞

頭骨

可帶入水﹐

身骨

堪帶入山。並令不迷﹐未爲無益。餘多種類﹐亦各有能。

千歲靈龜

五色全具﹐額端骨起似角﹐剔甲食最延年。

秦龜

產秦地山中﹐大小無定﹔甲服主濕痺體重﹐四肢攣蜷。

鴦龜

﹝一名呷蛇龜。﹞鮏臭食蛇﹐陸地常有﹔身狹尾長色黑﹐大木能登。取肉搗糜﹐惟敷蛇咬。﹝音玆﹞

﹝音夷﹞

乃山龜極大﹐人立背上﹐可負而行﹔其甲系黃色通明﹐俗謂龜筒﹐堪爲器皿。毒箭傷悶絕﹐刺血飲立痊。

瘧龜

﹝一名鶚龜。﹞髙山石下生﹐嘴如鶚鳥﹔能治老瘧無時發﹐燒灰湯調。服下二錢﹐微利而止。

綠毛龜

蘄州出產﹐浮水面綠毛鮮明。包縛額端﹐能禁邪瘧。收藏書笥﹐堪辟蠹虫。

﹝謨﹞按﹕方藥用敗龜版者﹐乃龜死深山之中﹐形肉爛滲甲內﹐人或撿拾﹐因有此名。

柰何《本經》款下注系卜師鉆灼者爲是﹖取名漏天機﹐則甚誤矣。夫龜稟北方陰气而生﹐爲陰中至陰之物﹐大能補陰而治陰血不足。是以下焦滋補丸藥﹐多用爲君。惟此敗者﹐血肉滲盡﹐性气具全。匪特補足眞元﹐抑且引達諸藥。空腹吞服﹐反掌成功。故諸明醫方中﹐但用此味﹐不書曰龜版﹐而特曰敗龜版者﹐蓋亦眞知功力健捷﹐使人必求得之而弗略也。若以鉆灼過爲然﹐不過棗核作炷﹐燒炙焦燥而已。較生者何殊﹐用治病何益﹐又何取義﹐特加敗字諄諄以示人耶﹗

卷之十一虫魚部

鱉甲

黿鱉味鹹﹐气平。無毒。深潭生﹐嶽州﹝屬湖廣﹞勝。池塘亦蓄﹐守魚不飛。色綠七兩爲佳﹐﹝大者有毒﹐殺人。﹞裙多九肋益妙。煮脫效少﹐生剔性全。制宗雷公﹐去裙並助。治勞熱漬童便﹐摩堅積漬釅醋。周晝夜文火炙脆﹐入石臼杵細成霜。所惡須知﹐理石礬石。散癖癥瘕﹐及息肉陰蝕痔疽﹔除勞瘦骨蒸﹐並溫瘧往來寒熱。愈腸癰消腫﹐下瘀血墮胎。

肉

味頗甘﹐其性極冷。﹝常居水底故也。﹞項下有軟骨如鱉﹐須預撿除﹔食𨿽涼血熱補陰﹐不可過度。﹝因性冷宜少食。﹞患癥瘕勿食﹐防證反增﹔﹝肉主聚﹐甲主散﹐故食肉反增﹐食甲能散也。﹞懷妊娠食之﹐生子項短。合雞肉食成瘕﹐合雞子食殺人。合莧菜食﹐

鱉瘕卽生

。合芥子食﹐惡疾驟發。形狀異者尢毒﹐得之深阱急埋。﹝三足者﹑赤足者﹐腰下有十字﹑王字﹑五字形者﹐頭足不縮者﹐獨目者﹐目凹陷者﹐俱有毒﹐不可食。腹下紅﹐有蛇紋者﹐是蛇變﹐尢大毒﹐急埋深阱﹐免又害於後人也。﹞誤食過喉﹐藍汁可解。

頭

燒灰存性﹐收脫肛如神。﹝頭血塗脫肛亦效。﹞

卵

鹽淹煮食﹐補陰虛亦驗。

膏

塗拔發孔內﹐永使絕根﹔眼睫倒毛簽人﹐可資除害。又有

黿甲﹐系鱉極大者別名﹔﹝《本經》注云﹕鱉最大者爲黿﹐其甲一﹑二丈許﹐老者亦能爲魅。﹞常在長江﹐每至兩岸上曝腹。漁夫伺便接竹掣之﹐難竟反身爲人所制。

主治功力﹐與鱉甲同。

膏

塗鐵火燒便明﹐摩風瘡惡瘡易愈。

肉

微溫煮食亦補﹐殺蠱毒藥毒更作。

卵

如雞子正圓﹐一產二三百个。

鹽淹可食﹐任煮不凝。

卷之十一虫魚部

螃蟹

螃蟹蝦味鹹﹐气寒。一雲气平。有毒。生陂澤中穴於沮洳﹐遇八九月出食稻芒。﹝秋深稻熟之時﹐盡出於田內﹐各持一穗以朝其魁﹐然後從其所之至長江而奔﹐自江轉海﹐其形益大﹐或謂持稻以輸海神也。﹞行旁行﹐有八跪二螫八足﹔殼黃褐﹐現十二星點微紅。﹝如鯉之三十六鱗﹐大小相類。﹞腹虛實應月盛衰﹐種雌雄在臍大小。﹝雌者臍圓而大﹐雄者臍尖而小。﹞

漁人捕取﹐霜後益佳。﹝未經霜取者有毒﹐不可食。﹞酒糟醉死藏畱﹐饌品亦爲珍味。﹝凡取食忌見燈火﹐犯則發燒易壞。﹞散血解結﹐益气養筋。除胸熱悶煩﹐去面腫僻。愈漆瘡化漆成水﹐﹝仙方以化漆水服之長生。﹞續筋骨使筋卽連。﹝足中﹑髓殼中黃並腦碎之﹐微熬納筋斷處卽連。﹞風疾人食之﹐其病復發﹔懷孕婦食下﹐令子橫生。鑪內燒煙﹐可集羣鼠。

形狀異者﹐有毒中藏。﹝其足斑﹑目赤﹑獨螯﹑獨目﹑或兩目相向﹑腹下有毛﹑腹中有骨﹑六足四足者﹐並有大毒﹐不可食。﹞儻誤入喉﹐未免被害。豉蒜冬瓜黑豆﹐煎汁並可解除。

爪

主破胞墮胎﹐亦通產後血閉。余種主治﹐各有所長。

蟹

殼闊多黃﹐兩螯最銳﹐行大人風气亦宜。

蝤

﹝音由﹞

蛑

﹝音謀﹞

蟹

殼扁極大﹐兩螯無毛﹐去小兒痞气堪用。

蟛蜞蟹略小﹐食多吐利損人。

蟛﹝音越﹞蟹

至微﹐膏塗濕癬殺毒。﹝不宜食。﹞

擁劍蟹

者﹐大小兩螯。

大螯待斗常伸﹐小螯供食每縮﹐亦有毒﹐並不宜食之。

蝦

味甘﹐气平。小毒。河澗俱生﹐善遊好躍﹐其字從假﹐蓋以水母假之而動也。活則色綠﹐煮熟鮮紅。爲饌不宜多食﹐發瘡動風甚驗。小兒及雞犬勿食﹐誤犯則腳屈難行。搗生者如泥﹐敷赤白遊腫。口疳齒﹐過宿盡消。又種無須﹐腹下通黑。煮之色白﹐並有毒藏。急棄溝渠﹐庶免害及。蝦乃熱飯拌造﹐同食忌雞肉須知。

大紅蝦

出自海中﹐身肥大須長丈許。﹝史說晉滕條不信﹐其後有至東海者﹐取須長四尺四寸封而寄之。﹞土人捕獲﹐烈日曝漧。

殼

濃用作酒杯﹐須勁截爲策杖。非得善價﹐不輕貿人。主治忌宜﹐同前弗異。

海馬

種亦蝦屬﹐二三寸長﹔雌雄相對不離﹐色則黃褐。

首類馬仍系蝦身﹐背有紋仿佛竹節。布网水面﹐每每得之。下胎易來﹐果難產聖藥﹔﹝臨產時帶於身傍﹐或燒末酒服並效。﹞興陽不痿﹐誠取樂春方。

蠟

﹝音搓。又作﹐一名水母。樗蒲魚。﹞形如白沫﹐東海多生﹐大小不等﹔無腹而頭眼藏閉﹐倚蝦爲目﹐游水如飛。蝦見人勿驚﹐隨則沈沒。故曰﹕蝦動沈。又曰﹕水母目蝦是也。調味作饌﹐姜醋務加。主婦人生產勞損血凝﹐治小兒風疾火丹毒。

卷之十一虫魚部

珍珠

珍珠牡石決明气寒。無毒。老蚌生者﹐﹝蚌卽珠母﹐惟老者生多﹐小者少有。﹞出廉州海島大池﹔﹝屬廣東﹐海中有州島﹐島上有池謂之珠池。人疑其底與海通﹐池水乃淡﹐此不可測也。﹞刺史掌之﹐督珠戶歲采充貢。圓大寸圍爲上﹐光瑩不暗極優。得此售人﹐價值難估。欲穿孔眼﹐非金剛鉆不能﹔求入醫方﹐惟新完者可用。瓷缽極研﹐薄絹重篩。爲丸鎭心神﹐敷面潤顏色。作散點目去膜﹐綿裹宜耳除聾。小兒驚熱風癇﹐和藥作錠摩服。尢堪止渴﹐亦能墜痰。

蚌肉

味甘﹐作脯可食。功惟醒酒﹐去熱驅煩。又

石決明﹐出南海內。單片不生對合﹐光耀無忝眞珠。由此得名﹐眼科專用。或疑珠母﹐此大差違。气味寒鹹﹐擇七孔九孔方取﹔﹝又名九孔螺﹐十孔以上者不佳。﹞面裹煨熟﹐將皮外粗黑盡摩。搗細末務如粉霜﹐開靑盲兼除翳障。﹝漬水洗眼亦妙。﹞

肉

采供饌﹐幹可久畱。遠行饋人﹐並爲眞味。

卷之十一虫魚部

蛤蜊

蛤蜊性冷。無毒。川澤俱生﹐似蚌略小。殼圓而薄﹐白腹紫唇。《月令》云﹕雉入大水爲蜃﹐乃後車鰲﹔雀入大水爲蛤﹐卽此是也。肉煮食﹐潤五臟止消渴﹐解酒毒開胃殊功﹔

殼

研末﹐主老癖化頑痰﹐消血塊去熱立效。並與丹石相反﹐凡服丹石人誤食﹐令腹結痛﹐切宜戒之。

車螯

以蜃名﹐系蛤至大者。春夏吐气﹐儼若樓臺。變態頃刻多端﹐土人稱爲海市。有

肉

可薦﹐有珠可穿。殼可嵌飾屏風﹐﹝凡器俱可嵌飾。﹞灰可堙壙墻壁。﹝亦可爲粉飾面。﹞

用殼入藥﹐治瘡癤腫毒彌佳﹔火兩遭﹐以醋淬搗末絕細。甘艸對和酒送下咽﹐又以醋調敷於毒處。

蜆

﹝音顯﹞小色黑﹐多在泥沙。每候風雨作時﹐以殼爲翅飛起。

肉

取洗淨﹐糟煮服良。解酒毒﹑濕毒﹑面黃﹐去熱气﹑時气﹑目赤。開胃脘壓丹石﹐下乳汁利小便。生浸取汁盆盛﹐頻洗疔瘡尢效。消渴飲下﹐亦能解除。多食勿宜﹐發嗽消腎。

爛殼

燒白灰水飲﹐主反胃吐食﹐除塞膈積痰﹔

陳殼

杵細末湯吞﹐止邪夢失精﹐治陰瘡下痢。

卷之十一虫魚部

文蛤

海蛤味苦﹑鹹﹐气平﹑寒。無毒。系新蛤殼未爛﹐臨東海岸可收。斑紫形尖﹐表多文彩。

僉名文蛤﹐貴之之辭。仲景傷寒方中﹐曾用研爲散末。﹝有文蛤散。﹞利水爲鹹走腎﹐墜痰因咸軟堅。驅脇急腰疼﹐除喉咳脇痺。收澀崩中帶下﹐消平鼠痔瘡。走馬疳蝕口鼻將危﹐和臘豬脂爲膏敷貼。疝气引小腸弔痛﹐同香附末薑汁調吞。

海蛤

乃爛殼混雜泥沙﹐被風濤打磨蠣。廉稜都盡﹐塊不勻。小者如細麻﹐大者若棋子。宜火作散﹐勿和劑煎湯。利膀胱大小二腸﹐消水腫脹滿﹔降胸脇逆壅邪气﹐定喘息咳痰。陰痿可堅﹐喉渴堪止。

海石

卽海蛤﹐異名同類﹔

海粉

又海石﹐火研成。總因咸軟堅之名﹐但治頑痰塊必用。

﹝謨﹞按﹕丹溪曰﹕海粉卽海石﹐熱痰能降﹐濕痰能燥﹐結痰能軟﹐頑痰能消。宜爲散丸﹐勿煎湯液。又治帶下﹐云無海石﹐以蛤粉亦可。可見海石﹑蛤粉明是二物。寇氏《衍義》又以海石功用盡注蛤粉條下﹐則海石﹑蛤粉𨿽是二物﹐亦可相通爲治也。又云﹕蛤粉乃燒蛤蜊殼爲之。今考《本經》海蛤條下諸注﹐並指海蛤卽海石。夫海蛤而謂之海石者﹐蓋海蛤非有肉之蛤﹐乃蛤殼也。殼在海中﹐久被風濤礪﹐廉稜消盡。其所存者﹐無復形質光瑩﹐擂塊雜於泥沙﹐有似碎石﹐故曰海石。煉治爲粉﹐故曰海粉。其蛤粉乃燒蛤蜊殼而成。蓋蛤蜊人所常食﹐其殼多而易取。海石必須臨海淘沙收之﹐其功稍難。捨難就易比比皆然。是以蛤粉多﹐海石少﹐不可必得﹐故思其次。乃云﹕如無海石﹐以蛤粉亦可。然蛤粉之新﹐終不及海石之陳。正如爛蜆蚌殼亦有所主﹐與生自不同爾。

卷之十一虫魚部

牡蠣

牡蠣﹝一名蠣蛤﹞味鹹﹐气平﹑微寒。無毒。系咸水結成﹐居海旁不動。﹝天生萬物皆有牝牡﹐惟蠣是咸水結成塊﹐然不動陰陽之道何從而生﹖經言牡者﹐非指爲雄﹐正猶牡丹之牡同一義也。﹞小乃﹐大則嶄巖。﹝始生不如拳石﹐四面漸長﹐二三丈者如山嶄巖。﹞口向上如房相連﹐肉藏中隨房漸長。﹝每一房有蠔肉一塊﹐肉之大小隨房漸長。﹞海潮輒至﹐房口悉開。湧入小虫﹐合以克腹。海人欲取其肉﹐鑿房火迫得之。﹝以錐鑿房﹐用烈火迫開﹐方得挑取其肉。﹞入藥拯﹐除甲並口。采如粉之處﹐得左顧大者尢良。﹝左顧之說諸注不同。

一云﹕取蠣向南視之﹐口斜向東者是。一云﹕頭尖者是﹐俱無證據﹐惟大者爲上。﹞火微紅﹐杵羅細末。宜蛇牀﹑牛膝﹑甘遠﹝甘艸﹑遠志﹐﹞惡吳茱﹑麻黃﹑辛夷。入少陰腎經﹐以貝母爲使。能軟積癖﹐總因味鹹。茶淸引消結核疽﹐柴胡引去脇下硬。同大黃瀉熱﹐腫卽平﹔同熟益精﹐尿遺可禁。麻黃根共作散﹐斂陰汗如神﹔川杜仲共煎湯﹐固盜汗立效。髓疽日深嗜臥﹐澤瀉和劑頻調。又單末蜜丸水吞﹐令面光時气不染。摩宿血﹐消老痰。閉塞鬼交精遺﹐收澀气虛帶下。

肉

炙令沸﹐去殼食佳。海族之中﹐亦爲上品。美顏色﹐細肌膚﹐補虛勞﹐調血气。若和姜醋生啖﹐酒後煩渴亦驅。

卷之十一虫魚部

瓦壠子

瓦壠子味鹹﹐气溫。無毒。生海水中﹐卽蚶子殼。狀類瓦屋﹐故名瓦壠。大如人拳者力優﹐小若栗子者力少。火淬釅醋三度﹐研細篩密絹兩遭。務賽粉霜﹐才入藥劑。消婦人血塊產效﹐𨿽癥瘕並消﹔逐男子痰癖殊功﹐凡積聚悉逐。肉藏殼內﹐爲世所珍。醒酒固宜﹐卻病亦用。主心腹冷气﹐治腰脊冷風。益血駐顏﹐健胃消食。凡啖須飯壓下﹐不爾令人口漧。

卷之十一虫魚部

貝子

貝子味鹹﹐气平。有毒。一名貝齒﹐亦產海涯。皆紫黑蝸殼略同﹐腹潔白魚齒近似。畫者每用砑紙﹐嬰兒常帶壓驚。﹝俗又呼壓驚螺。﹞上古珍之﹐以爲寶貨﹐故賄賂貢賦嘗賜。凡屬於貨者﹐字皆從貝﹐意有在矣。至今雲南猶作錢用﹐蓋亦不違古也。醫家入藥﹐制法須知﹐醋蜜等分﹐和蒸淸酒﹐淘淨研末。解肌散結熱﹐利水消腫浮。去男婦赤目生翳無休﹐點上卽愈﹔除孩子疳蝕吐乳不止﹐服下立安。鬼疰善驅﹐蠱毒並解。

卷之十一虫魚部

田螺

田螺性冷。無毒。生水田中﹐及湖瀆岸側﹔如桃李大﹐類蝸牛尖長。色則靑黃﹐采於夏秋。濁酒煮熟﹐挑肉食之。利大小便﹐消浮腫甚捷﹔去臟腑熱﹐壓丹石尢良。仍治香港腳上衝﹐小腹急硬﹔更驅肝熱上擁﹐兩目赤疼。醒酒殊功﹐消渴立效。

爛殼

多取﹐燒末湯吞。

主反胃胃寒﹐澀遺精精滑。卒暴心痛﹐服下卽除。又大

海螺﹐汁亦明目。

卷之十一虫魚部

水蛭

水蛭﹝卽馬蝗蜞。﹞味鹹﹑苦﹐气平﹑微寒。有毒。入藥取水中小者﹐其性畏鍛石與鹽。

烈日曝極幹﹐銼細炒黃色。倘若制非精細﹐入腹生子爲殃﹐故凡用之極宜謹愼。活者堪吮腫毒惡血﹐取名蜞鍼﹔﹝載外科書。﹞炒者能去積瘀堅瘕﹐立方抵當。﹝仲景傷寒方有抵當湯﹑抵當丸。﹞治折傷利水道﹐通月信墮妊娠。加麝香酒調﹐下蓄血神效。蓋苦走血﹐咸勝血故爾。

卷之十一虫魚部

龍骨

龍骨味甘﹐气微寒。陽也。無毒。河東多﹐崖穴有。指脫者﹐當時臆度語﹔云死者﹐《本經》的實辭。﹝經云﹕死龍處采無時。﹞

雄龍骨

狹而紋粗﹐

雌龍骨

廣而紋細。五色具全上品﹐白中黃乃次之。黑者極低﹐撿除勿用。舐竟粘舌不假﹐脆研細方精。仍水飛淘﹐免著腸胃。

畏椒漆﹝蜀椒﹑漧漆﹑﹞理石﹐宜牛黃﹑人參。閉澀滑瀉大腸﹐收斂浮越正气。止腸風來血及婦人帶下崩中﹐塞夢寐泄精並小兒驚癇風熱。辟鬼疰精物﹐除腸癰內疽。固虛汗﹐縮小便﹐散堅結﹐消癥瘕。經云﹕澀可去脫﹐此之謂歟。

龍齒

﹝形小彊﹐有齒狀。﹞定心安魂﹐男婦邪夢紛紜者急服﹔

龍角

﹝形彊而實﹐世所稀有。﹞卻驚退熱﹐小兒痰盛發搐者宜求。

龍涎

﹝吐出涎沫﹐深澤多有。﹞可制香﹐

龍腦

﹝甚肥軟。﹞能斷痢。

龍遺瀝

粘水傍木枝﹐類蒲槌狀而灰色。

紫梢花

又別號﹐爲陰冷無孕仙丹。

龍胞胎

出蜀中山澗﹐如幹魚鱗而腥臊﹐景天瓦松同煎﹐系經閉不通要藥。

﹝謨﹞按﹕羅氏云﹕龍春分登天﹐秋分潛淵﹐物之至靈者也。世俗書龍有三停九似之說。

三停者﹐謂自首至膊﹐膊至腰﹐腰至尾相停也。九似者﹐謂角似鹿﹐頭似馬﹐眼似兔﹐項似蛇﹐腹似蜃﹐鱗似魚﹐爪似鷹﹐掌似虎﹐耳似牛也。頭上有物如博山﹐名尺木。龍無尺木﹐不能升天。其性粗猛﹐畏鐵﹐愛珠玉﹑空靑﹐而嗜燒燕肉﹐故嘗食燕者﹐不可渡海。又言畏棟﹝音練﹞葉﹑五色綫﹐故漢以五色綫合棟葉縛之。古有豢龍氏徒﹐能知其欲惡而節制之爾。噓气成云﹐以蔽身體﹐人不可見。其聲如戛銅盤﹐液能發眾香。龍火與人火相反﹐得濕而焰﹐遇水乃燔。以火逐之﹐則燔息而焰滅矣。

《衛生寶鑑》曰﹕龍齒安魂﹐虎睛定魄﹐此各言其類也。東方蒼龍木也﹐屬肝藏魂﹔西方白虎金也﹐屬肺藏魄。龍能變化﹐故魂遊不定﹔虎能專靜﹐故魄止能守。是以魄不寧者﹐宜治以虎睛﹔魂飛揚者﹐宜治以龍齒。萬物有成理而不說﹐亦在夫人達之而已矣。

卷之十一虫魚部

鯉魚

鯉魚鱸魚鱘魚味甘﹐气平。無毒。一云有小毒。系至陰物﹐生深澤中。種類有三﹐黃白及赤。﹝兗州謂赤鯉爲玄駒﹐白鯉爲白驥﹐黃鯉爲黃騅﹐皆取馬名﹐以仙人所乘也。﹞形質𨿽大小不等﹐首尾並三十六鱗。陰極陽復之徵﹐故能神變飛越。﹝江湖漁者嘗云﹕每獲此魚𨿽止三十六鱗﹐卽無三十六斤﹐只緣飛化之早﹐不及諸魚之長大也。﹞修治須去黑血及脊背上兩筋﹐﹝有毒故也。﹞或砍碎和米粉煮羹﹐或切片同蒜作膾﹐或燒灰末糜湯。隨病所宜﹐依方應用。消水腫腳病滿下气﹐大腹腫滿亦佳﹔治懷孕身腫安胎﹐黃膽消渴尢妙。驅冷气癖气塊﹐橫闕伏梁﹔止下痢腸來紅﹐咳逆喘嗽。天行病後忌食﹐﹝再發卽死。﹞腹有宿癥禁嘗。若服天門冬﹐切勿過口顙﹐因其性相犯故也。﹝誤食中毒﹐浮萍可解。﹞

魚子

食忌同豬肝﹐

魚

食忌同豆耳膿可滴﹐瘡堪塗。

久服不厭其多﹐彊悍且益志气。

骨

燒灰主陰蝕﹐

腦

煮粥除暴聾。

齒

療石淋﹐

皮

主癮疹。

血

塗身表丹毒﹐

腸

治腹內瘡痍。

脂

理小兒驚癇﹐

鱗

止產婦腹痛。

鯖魚

狀似鯉﹐但背正靑﹔其種多出南方﹐可取作。治香港腳驗﹐去濕痺靈。忌葵藿葫荽﹐切不宜同啖。若服二術﹐亦戒沾唇。

膽取汁

滴眼中﹐眼痛卽愈﹔陰漧﹝臘月收幹。﹞咽津喉內﹐喉痺立蘇。

頭中枕

蒸令气通﹐日曝漧可克琥珀。心腹痛亦治﹐酒器皿堪爲。

眼睛

收之﹐主能夜視。

鱸魚

香美﹐張翰嘗思﹐和腸胃﹐益腎骨肝筋﹕

鰣魚

甘肥﹐進貢每用﹐補虛勞﹐發疳疾痼疾。

鱘魚

發諸藥毒﹐造

尢不益人。大人食致心腹卒疼﹐小兒食結癥瘕發嗽。服丹石人食﹐血熱瘡作﹔同幹筍煮食﹐癱瘓風生。

子

殺腹內小虫﹐且令肢體肥澤。

卷之十一虫魚部

鯽魚

鯽魚味甘﹐气溫。無毒。池澤多生﹐在處俱有。色黑體促﹐肚大脊隆。原由稷米化成﹐故肚尙有米色﹐名因此得﹐小而耐寒。過半斤者方良﹐犯天門冬須記。同芥菜食成水腫﹐同砂糖食成疳虫。雉肉豬肝﹐尢勿共食。春二三月﹐切忌食頭。煎用豬脂﹐大腸癰治效﹔燒以醬汁﹐諸惡瘡塗痊。合爲羹﹐理胃弱食飲不下﹔和中補虛﹐拌麵作主腸。水谷不調﹐禁痢止瀉。納食鹽燒末﹐塞牙齒蛀。釀白礬燒灰﹐澀腸風血痢。﹝夏痢宜用﹐冬則不宜。﹞

頭

末﹝謨﹞按﹕丹溪云﹕諸魚皆屬火﹐惟鯽魚屬土﹐故能入陽明而有調胃實腸之功。若食多者﹐亦未嘗不起火也。又云﹕諸魚無一息之停﹐故動風及動痰火。

卷之十一虫魚部

鰻鱺魚

鰻鱺魚味甘﹐气寒。有毒。淸水河生爲美﹐五色紋具尢佳。二斤以上忌沾唇﹐一斤以下宜饜口。猶甚毒者﹐水行昂頭。儻誤食之﹐爲害亦速。務審精細﹐才剖烹調。殺諸虫﹐壓諸艸石藥毒﹔調五臟﹐除五痔瘡瘍。去皮膚風疹﹐瘙癢如虫行﹔逐腰背風濕﹐浸淫若水洗。男子骨蒸癆瘵及香港腳又患者常食有功﹐婦人產戶虫瘡並崩漏不斷者多食最效。

骨

收箱籠﹐可辟衣魚﹔夏月燒煙﹐又除諸害。燻房中蚊蠓化水﹐燻牀底虱蚤絕蹤﹐氈毯燻之﹐蛀虫自死﹔竹木燻過﹐蛀虫不生。

鱒魚

味甘大溫﹐五月端午日方取﹔功專補中益气﹐婦人產前疾善調。散濕風﹐去狐臭。凡中其毒﹐食蟹解之﹐蓋鱒畏蟹故也。

頭

主咽喉消渴。

血

塗口眼斜。﹝左患塗右﹐右患塗左。﹞用

穿魚繩

煎湯﹐治竹木屑入眼。沃洗未已﹐屑卻外流。

卷之十一虫魚部

烏賊魚

烏賊魚味酸﹐气平。無毒。性惡芨蘞附子﹐白芨﹑白蘞﹑黑附子。﹞出惟近海郡州。昔秦王東遊﹐棄算囊所化。今種類生育﹐猶仿佛同形。﹝口傍兩須若帶而長﹐風波稍急以須絡石爲纜﹐故又名纜魚。﹞腹中血並膽汁﹐又如墨黑甚多。每見大魚及人﹐吐黑混水自衛。人反認熟﹐得以网張。

肉

啖亦佳﹐益气彊志。且通經閉﹐兼療黑枯。

骨名海螵蛸﹐醫科切要藥。

輕脆而白﹐堪鏤作鈿。擇上紋直順者才眞﹐﹝上紋橫者﹐沙魚骨也。﹞煮鹵水三伏時莫缺。仍燒地坎藏閉﹐務過晝夜研羅。作散調膏﹐拯病任使。主女子漏下赤白﹐經汁血閉﹐陰蝕腫疼﹔治婦人寒熱瘕癥﹐驚气入臍﹐環腹疼痛。去目睛浮翳﹐收瘡口腐逐。

腹中黑釅

醋摩濃﹐虫心痛頓服卽愈。寫契略淡﹐過歲全無。土人借貸騙錢﹐每每用此書契。爲客商者﹐不可不知。

卷之十一虫魚部

河豚魚

河豚魚味甘﹐气溫。有大毒。江淮河海俱生﹐率以冬至後出。中孚卦象﹐此魚應之﹐故解易信及豚魚是也。狀類蝌蚪﹐體短尾尖。背黑而上有黃紋﹐腹白而目能開閉。內無膽﹐外無腮。觸物輒嗔﹐脹腹球大。一浮水面﹐又名嗔魚。肉味𨿽珍﹐肝子極毒。大魚及獺﹐並無敢吞。得之須如法烹調﹐﹝去肝及子﹐水洗血淨。移釜潔淨處﹐蓋密煮之﹐忌沾灰塵。殺人尢驗﹐宜焚橄欖木荻艸煮佳﹐勿用炱煤。﹞不爾則中毒卒歿。諺云﹕捨命喫河豚。善於養生﹐寧謹愼勿人口也。毒中初覺﹐急嚼蘆根﹐或以橄欖水煎﹐滿飲濃湯可解。亦治小恙﹐曾載《本經》﹐理腰腳去疳﹐殺虫補虛﹐亦去濕气消腫。

江

如形狀﹐出沒鼻中爲聲。舟人候之﹐知大風雨。漁网得獲﹐取脂燃燈。用摩病及樗蒲卽明﹐照讀書及紡績卽暗。俗言懶婦所化﹐是亦未必爲然。

卷之十二人部

紫河車

味甘﹐气大溫。無毒。產初者良﹐勿嫌婦瘦﹔產多者次﹐務擇婦肥。男病覓女胎有功﹐女病求男胎獲效。一說不必拘泥﹐隨得俱可補人。入急水中﹐洗淨筋膜。或新瓦烘皺成塊﹐﹝新瓦二片﹐仰覆蓋盛﹐鐵綫紮牢﹐鹽泥固密﹐低駕壚上﹐文火烘之﹐時或倒顚﹐免致焦黑﹐從辰至申﹐自漸幹皺成塊也。﹞或密甑蒸爛杵膏。﹝小甑櫛密﹐蒸一晝夜才得糜爛﹐杵膏。﹞塊者可久畱﹐研末入劑﹔膏者須卽用﹐攙蜜爲丸。余藥所宜﹐憑證加滅。療諸虛百損﹐癆瘵傳屍﹔治五勞七傷﹐骨蒸潮熱。喉咳音啞﹐體瘦發枯。吐衄來紅﹐並堪制服。得多煮食﹐﹝煮熟食﹐與豬肚味同。﹞滋補尢佳。又益婦人﹐俾育胎孕。罐貯埋於地內﹐年深自化淸泉。此名

河車水也

。驅天行時疫狂言﹐去小兒丹疹熱毒。

﹝謨﹞按﹕紫河車卽胞衣也。兒孕胞內﹐臍系於胞﹐胞系母腰﹐受母之蔭。父精母血﹐相合生成﹐眞元气之所鐘也。然名河車者﹐蓋以天地之先﹐陰陽之祖。乾坤之橐吁﹐鉛汞之匡廓。

胚胎將兆﹐九九數足。兒則載而乘之﹐故取象而立名也。紫者紅黑相雜色也﹐紅屬火爲陽﹐黑屬水爲陰。謂其陰陽兩气並具﹐而不雜爾。稽諸古方﹐又曰混沌皮﹐又曰混元丹。所加混字﹐抑非與紫同一意乎。是則河車𨿽成後天之形﹐實稟先天之气。入藥拯濟﹐誠奪化工。不惟病者可得蘇生﹐弱婦服之亦易結孕。此又本所自出﹐以類相從﹐正如哺雞而用卵也。卽今醫方竟名大造丸﹐明以生育擬天﹐玄妙無可及矣。

卷之十二人部

人乳汁

味甘﹐气平﹑寒。無毒。擇婦體盛及初產者汁濃﹐取蒸飯間竟結塊者力勝。如常口吮﹐易圖近功。多得曬漧﹐堪備遠用。欲使流行經絡﹐務加醇酒調吞。四物湯攙﹐共補精血﹔四君子入﹐同益元陽。肌瘦皮黃﹐毛髮焦槁者速覓﹔筋攣骨痿﹐腸胃祕澀者當求。健四肢﹐榮五臟﹐明眼目﹐悅顏容。安養神魂﹐滑利關格。

﹝謨﹞按﹕婦人之血﹐下降爲月經﹐上升成乳汁。乳汁斷﹐月經通﹔乳汁行﹐月經閉。

異名同類﹐人所共知。經云﹕目得血則視﹐耳得血能聽﹐手得血能攝﹐掌得血能握﹐足得血能步﹐髒得血能液﹐腑得血能气。是則人身所養﹐無不資血流通。動作過多﹐不免衰涸。補血之藥﹐世用地黃﹑當歸。殊不知艸木之流﹐乃得天地偏气。用治血病﹐力固有餘﹔用補血衰﹐力猶未及。何如人乳頻服﹐以類相從﹐如燈添油﹐立見光亮。匪但血補無虧﹐且病因血成者﹐亦由之調養滋達而自愈也。然血屬陰﹐其性極冷﹐凡髒寒者﹐又宜愼之。

卷之十二人部

發

味苦﹐气溫﹑小寒。無毒。及髮根﹐用宜陳久。燒灰存性﹐入劑湯調。一名血餘﹐補陰甚捷。口吐血﹑鼻流血﹑血悶﹑血暈﹑血痢﹑血淋﹐服之卽止﹔燕口瘡﹑豌豆瘡﹑傷風﹑風﹑驚熱﹑驚癇﹐得此易痊。通關格五癃﹐利小便水道。初剃

胎發﹐血之嫩苗。

老景得之﹐甚補衰涸。

亂髮

常人落者﹐色黑潤澤爲良。燒制同前﹐血證亦用。止赤白痢﹐通大小便。或誤吞發繞喉﹐取自己發灰﹐水調送下﹔倘破傷風入腦﹐加何首烏末﹐酒沃灌蘇。又和諸藥熬膏﹐可貼癰疽消腫。篦下頭垢﹐名

百齒霜

。爲丸治淋閉不通﹐乃傷寒勞復﹔調膏療吞咽酸水﹐並百魅鬼邪。竹木刺在肉中﹐津和塗卽出﹔﹝飛絲眼點兩立效。﹞卒中酒毒蕈毒﹐酒化服漸安。﹝乳癰初起﹐酒服亦效。﹞

剪髭須

燒灰﹐敷癰瘡亦愈。

男陰毛

若含口咽汁﹐蛇蛟毒不入腹傷人。

卷之十二人部

人牙齒

求小兒落者﹐燒研末﹐用熱酒調吞。能托豌豆瘡﹐堪驅虫毒邪气。

人齒垢

和黑虱共研﹐出箭頭破癰腫可塗。

口津沫取

平明之時﹐塗軟

癤消癰

腫亦驗。又能明目﹐退翳消腫﹐解毒辟邪。

卷之十二人部

手爪甲

味甘﹑鹹﹐無毒。孕婦爪甲﹐取細末﹑點目中去翳障﹔眾人爪甲﹐可催生下胎衣。利小便兼治尿血﹐及理陰陽易病。且止鼻衄﹐細刮之立愈。

卷之十二人部

人糞

味苦﹐气寒。疔腫口開﹐

新糞

敷一日根爛﹔傷寒熱毒﹐

幹糞

﹝火燒存性研。﹞

水淸飲患除。古傳糞淸﹐常宜備用。制造如式﹐效難速臻。擇廁不雜污濁者爲佳﹐按時須在寒冬月方妙。竹籮擱盆上﹐棕皮鋪籮中。加濃紙數層﹐入新土五寸。糞澆於土﹐汁淋在盆。新甕貯盛﹐粗碗覆蓋。鹽泥重固﹐埋地年深。取出自如淸泉﹐開嗅則無穢气。治天行時熱彌善﹐療陰虛燥熱尢良。凡百瘡可驅﹐一切毒並解。﹝一法﹕截淡竹削去靑皮﹐浸糞中﹐取滲汁服。﹞又

地淸

一時造者﹐擇陰地淨黃土中。作五六寸小坑﹐入二三匙糞末。﹝幹糞研細。﹞汲新水攪濁﹐﹝如造地漿相同。﹞待頃刻澄淸飲﹔勿極意過多﹐亦解大熱狂渴。

人中黃性冷﹐丹溪方每加。

截竹削靑﹐兩間畱節。上開竅﹐入甘艸片塡滿﹔復塞竅﹐加桐油灰固封。立冬日投廁﹐交春前取起。豎有風處﹐過十朝半月破開。取甘艸曬漧﹐治疫毒任用。﹝一法﹕冬月以竹一段﹐刮去靑。畱底一節﹐余節打通﹐納大甘艸於中﹐以木塞上竅。將畱節一頭插糞內﹐一月取出曬漧﹐用浸久者愈佳。﹞

新生小兒糞

若得﹐患瘡蝕息肉能除。﹝亦能除面印字。﹞撈起

糞蛆﹐內﹐復以稻艸作把引蛆升上﹐移抖另一隻中﹐則不潔粗細俱去盡矣。剖癩蝦蟆投內﹐二日使之肥滿。﹞烈日曝蒸﹐蓋密卽死。文火烘燥﹐研細任畱。和白術作散湯調﹐治小兒疳脹神效。

蛔虫

亦從糞出﹐其性大寒﹔大者洗淨斷之﹐取汁流滴。多年赤眼﹐點入卽差。經云﹕鹽能消蛔﹐功同蚯蚓。

卷之十二人部

人溺

气涼。無毒。童男者用﹐徹淸者良。頭尾剪除﹐降火最速。或攙藥同服﹐或單味竟吞。勞熱咳嗽能驅﹐鼻洪吐衄堪止。治撲損瘀血作痛﹐和酒立可消除﹔療產後敗血攻心﹐溫飲則能壓下。難產胎衣不出﹐煎同姜蔥﹔毒蛇犬咬傷﹐熱淋患處。又

輪回酒﹐乃自己尿。若蠲諸積倒倉﹐全仗蕩滌腸胃。暴發赤眼﹐亦可洗明。積垢在漩桶中﹐入藥稱

人中白

。

澄底白者﹐瓦上燒灰。﹝須置於風露下二三年者始可用之。﹞去傳屍勞熱殊功﹐止肺癰唾血立效。

秋石丹

煉﹐務在秋時。聚童溺多著缸盛﹐用秋露須以布取。﹝淸晨露水盛降之時﹐用布二﹑三匹鋪禾艸梢上一宿﹐卽時濕透攪入盆內收之。﹞石膏水飛細末﹐桑枝刀削直條。四者辦齊﹐如法煉就。﹝每溺一缸﹐投石膏末七錢﹐桑條攪混二次。過半刻許﹐其精英漸沈於底﹐淸液自浮於上﹐侯其澄定﹐將液傾流。再以別溺滿攙如前﹐投末混攪﹐傾上畱底﹐俱勿差違。待弱攙完﹐淸液傾盡﹐方入秋露水一桶於內﹐亦以桑條攪之。水靜卽傾﹐如此數度﹐滓穢洗滌﹐污味鹹除。制畢﹐重紙封面﹐灰滲曬於成爲堅凝﹐囫圇取出。其英華之輕淸者自浮結面上﹐質白。原石膏末並余滓之重濁者﹐並沈聚底下﹐質緇而黯。面者畱用﹐底者刮遺。

制度如期﹐靈性完具。入藥拯濟﹐誠養丹田。若復入罐固封﹐文火煉半刻﹐色𨿽白甚﹐性卻變溫﹐終不及曬者優也。﹞謂之秋石﹐名實相符。然陰陽分煉略殊﹐由男女所屬不一。陰煉者爲男屬陽﹐孤陽不生﹐必取童女眞陰﹐﹝男病取女溺煉。﹞卽采陰補陽之法﹔陽煉者謂女屬陰﹐獨陰不成﹐務求童男純陽﹐﹝女病﹐求男溺煉。﹞亦陽配陰之方。采彼有餘﹐補我不足。兩無偏勝﹐才得生成。《內經》云﹕一陰一陽之謂道﹐偏陰偏陽之謂疾。實竊此竟爾。或作散服﹐或作丸吞。﹝古方以棗肉搗丸﹐溫酒送下。﹞滋腎水返本還元﹐養丹田歸根復命。安和五臟﹐潤澤三焦。消咳逆稠痰﹐退骨蒸邪熱。積塊軟堅堪用﹐鼓脹代鹽可嘗。明目淸心﹐延年益壽。

﹝謨﹞按﹕秋石丹務聚童溺煉之﹐取無淫欲外侵﹐眞元內守故也。投石膏欲易澄淸﹐而精英卽結。攪秋露資兼肅殺﹐而邪穢不容。古人立名﹐實本此義。然制煉分陰陽爲二﹐采補使男女俱同。此又妙合《內經》﹐玄通《周易》。所加丹字﹐示乃仙成。故人部中每稱乳汁﹑河車並斯三者﹐均爲接命之至寶也。柰何世醫未得眞授﹐四時妄爲。溺𨿽求諸男人﹐無問年之老幼。陰陽采補懵然罔知﹐秋露石膏纖毫蔑有。但加皂莢﹐入水攪澄。或向日幹﹐指爲陰煉﹔或用火﹐陽煉爲云。鹵莽𨿽成﹐玄妙盡失﹐於道何合﹐於名何符﹖只可謀利欺人﹐安能應病獲效﹖語曰﹕名不正則言不順﹐言不順則事不成。理勢必然﹐不待忖料而後識也。

卷之十二人部

天靈蓋

﹝俗呼靈山柴。﹞

味鹹﹐气平。無毒。此死人頂骨十字解者﹐乃天生蓋壓一身之骨成﹐名曰天靈蓋也。皂莢湯洗淨﹐酥油塗炙黃。少加麝香﹐研細入藥。療久發溫瘧寒熱﹐治傳屍癆瘵骨蒸。托黑陷痘瘡﹐辟昏迷鬼疰。又燒

死屍灰燼﹐亦主魔魘夢多﹐取置枕中﹐是夜卽止。

﹝謨﹞按﹕《別說》云﹕《神農本經》人部惟有發一條﹐餘皆出後世醫家﹐或禁術之流﹐增補奇怪之論列﹐非仁人之用心也。世稱孫思邈有大功於世﹐謂以殺命治命﹐尙有陰責﹐況於是焉。近見用治傳屍病證﹐未有一效者﹐信《本經》不用未爲害也。殘忍傷神﹐又不急於取效﹐苟有可易﹐仁者宜當盡心。語云﹕非此不可﹐是不得已﹐須擇年深塵泥所漬朽者爲良﹐以其絕屍气也。

卷之十二人部

浣褲汁

亦爲醫藥﹐解毒箭並治傷寒。女勞復當求﹐陰陽易取效。

婦人褲襠

剪切﹐惟對陰處才靈。得童男女力彊﹐治陰陽易證效。速燒灰存性﹐研末湯調。女患陰易求男﹐男患陽易覓女。其候小便赤澀﹐服之便得利通。又

月經布

燒灰﹐解藥箭毒神驗。中傷幾死﹐服卽回生。霍亂困篤﹐童女月經布﹔帶血燒灰﹐酒服方寸匕。

月經水

治女勞復﹐並解箭毒。

卷之十二人部

人精

塗金瘡血出﹐和鷹屎滅瘢。

卷之十二人部

陰毛

婦人陰毛﹐主五淋及陰陽易病﹔男子陰毛﹐主蛇咬令毒不入腹。﹝以口含二十條咽汁吞下。﹞橫生逆產﹐用夫毛二七莖﹐燒研豬脂油和﹐爲丸豆大吞之。

卷之十二人部

故屍枕

取自冢中﹐用水煮服。能除三病﹐俱獲全功。治屍疰沈滯身間﹐頓服則魂气飛越。

療石蛔堅癖腹內﹐必須以鬼物遣馳。仍理邪气入肝經﹐故致眼疼見魍魎。無他藥可卻﹐亦使此鉤除。

﹝謨﹞按﹕三病不同﹐皆用死人枕而差﹐何也﹖夫屍疰者鬼气也。伏而未起﹐令人沈滯﹐得此治之﹐使魂气飛越﹐不復附體﹐而自瘥矣。石蛔者﹐醫療旣癖﹐蛔虫轉堅﹐世間藥俱不能遣﹐所以須鬼物驅之﹐然後乃散。又邪气入肝﹐故使眼見鬼﹐須卽鬼物以鉤之﹐乃可除也。

