

七十二癥辧治方法

○發熱

翕翕發熱爲表熱﹐風寒甫客皮膚烈﹔此爲表熱裏無恙﹐無汗解發功方捷。

蒸蒸發熱爲裏熱﹐陽邪下陷入陰轍﹔譬之蒸籠气達外﹐有渴下之休跋涉。

又有表邪未罷癥﹐欲傳入裏興妖孽﹔裏來作熱難容受﹐半表半里發爲熱。

治法不外和爲貴﹐傷寒重大不論舌﹔無汗麻黃汗桂枝﹐太陽分野別須知。

○潮熱

潮熱有常如潮水﹐陽明荊棘使之然﹔潮於寅卯屬肝木﹐其餘仿此細思量。

消導疏通爲治法﹐溫能除熱忌寒涼﹔又有勞傷潮熱癥﹐不比傷寒一樣腔。

○惡寒惡熱寒熱往來似瘧非瘧

寒熱如何似往來﹐邪气分爭膽受災﹔惡寒以卜邪居表﹐惡熱先知邪內栽。

若是邪居半里表﹐所以寒熱有往來﹔日夜發作無定數﹐傳過別經卽不來。

又有似瘧非瘧癥﹐有時作止亦安排﹔通用柴胡湯和解﹐誤投下吐亦衰哉。

○煩熱煩躁

感冒風寒或失表﹐變爲煩熱心中擾﹔又有煩熱不同科﹐陽虛陰實所當曉。

陽實錯亂心煩熱﹐陰虛憤怒腎煩躁﹔煩則熱輕燥熱甚﹐煩躁先後分燥煩。

○惡風背惡風

傷風惡風寒惡寒﹐腠理不密致邪干﹔惡風悉屬陽和气﹐不比陰陽有惡寒。

又有傷寒背惡風﹐背爲陽會腹爲陰﹔令背惡寒陽不足﹐姜活沖和所必宗。

○頭眩頭痛項彊

傷寒頭痛與頭眩﹐不比尋常部位召﹔邪在太陽頭必痛﹐房勞只把補爲君。

若是瘥家身體痛﹐發汗亡陽變作風﹔又有四肢不自便﹐病前病後補瀉分。

○痞滿結胸胸膈滿

無熱惡寒發於陰﹐反不招來痞滿形﹔按之不痛傷寒血﹐胸膈滿分降無升。

發熱惡寒發於陽﹐誤下開門損寇然﹔按之方痛結胸小﹐不按自痛大堪傷。

熱結胸兮煩且渴﹐寒結胸兮悶怕涼﹔水結胸中腫且汗﹐不輕誤下別相商。

○腹痛腹滿小腹滿

脾爲中央戊巳土﹐太陰疾病腹受苦﹔陽毒爲邪手足溫﹐痛有停止言語紛。

滿無稍長如斯已﹐陰毒生端又不同﹔腹滿欲便無休息﹐滿兼積瘀可消分。

○無汗盜汗自汗頭汗手足汗

寒邪傷中足三陽﹐腠理固密外作殃﹔津液內滲無汗雨﹐麻黃湯表最爲良。

寒邪傷中足三陰﹐腠理松疏汗自淋﹔流而不止亡陽癥﹐桂枝湯裏可搜尋。

盜汗偸流睡夢裏﹐醒來卽止影無蹤﹔半表半里邪盤踞﹐膽熱柴胡湯一鐘。

邪在諸陽境界搏﹐自然頭汗至項還﹔久雨不晴爲陽脫﹐黃芪湯和桂枝攢。

手足脾胃之枝葉﹐寒從火化中央熱﹔津液滂流四肢汗﹐淸脾飲去功方捷。

○下痢便膿血大便難小便難小便不通小便自利

下痢陰陽要認眞﹐水來乘土病根因﹔傷寒誤下多如此﹐自便自利一般情。

三陽下痢身渾熱﹐手足溫和屬太陰﹔少陰數體水如冰﹐若是心涼救厥陰。

傷寒又有便膿血﹐腸胃陰寒邪所客﹔淸濁不分帶經濕﹐不比尋常之失血。

其餘大小便諸癥﹐可就本門尋法則﹔傷寒傳變似風雷﹐不象雜癥易通寒。

○傷寒霍亂嘔吐漧嘔噦晼咳逆喘急短气之逆

短气卽气難布息﹐邪气業集胸中窒﹔气逆粗華气上衝﹐天下之事未可必。

霍亂嘔吐並漧嘔﹐噦逆咳嗽及喘急﹐此章重出反三隅﹐活法治之無一失。

○發黃髮斑發狂

傷寒黃病可心驚﹐脾胃濕熱兩相蒸﹔溫气居多抽皮包﹐熱气侵淫殘藕形。

小便不利爲黃癥﹐小便自利蓄血名﹔舉體成黃唇四黑﹐熱深厥深黃亦深。

甚至傷血發黃斑﹐乘虛擁出皮膚端﹔輕若疹麻蚊迹樣﹐重則檳榔錢一般。

蚊迹只見於手足發斑﹐腹皮不堪觀﹔病人狂亂見大點﹐鮮紅後赤斷爲斑。

病人靜定見小點。先紅後黃斑迹觀﹔總是邪气不消散﹐先以汗下致相搏。

最忌血斑如果實﹐命門龍火腎經燔﹔發斑速去投門類﹐升麻湯且此中寬。

○痼冷逆冷四逆

中寒方書卽痼冷﹐痼者固也是一等﹐眞元觸景內外因﹐腹痛肢冷脂唇輕。

腰腿痛重坐如冰﹐自汗亡陽流冷精﹔又名脫陽陰的萎﹐泄陽反本灸方靈。

厥字方中亦甚多﹐認眞道理不差毛﹔厥乃盡兮逆乃冷﹐望聞問切看如何。

陽厥先熱後然厥﹐經云熱深厥亦深﹔陽厥仙厥然後熱﹐經云直中入陰經。

他如厥冷肢體厥﹐總是變爻不足憑﹔附子理中湯酌用﹐再灸關元气海神。

四逆卽是四肢冷﹐須知深淺用刀圭﹔邪在表時手足熱﹐半表半里略溫和。

四肢逆冷邪入裏﹐傳經節次甚分明﹔紫熱而溫由溫冷﹐四逆湯散速搜尋。

○譫語擲聲

譫語卽是胡亂語﹐擲聲擲衝不正聲﹔邪气甚兮則譫語﹐精气奔兮則擲聲。

輕則睡中呢喃句﹐重則醒後亦妖言﹔獨言向壁一二語﹐熱邪輕重已分明。

○不眠多睡﹝气屬陽則晝行﹐血屬陰則夜行﹐陰陽偏乘之生不眠多眠﹞

衛气晝行陽似寤﹐陽盛陰虛主不眠﹔衛气夜行陰似寤﹐陰盛陽衰目恣瞑。

所云不眠夜不寐﹐所云多眠晝亦眠﹔傷寒得此爲反候﹐棗仁生地把來煎。

○渴口漧舌胎

邪熱消水變爲渴﹐邪熱聚胃口應干﹔杯水難救車薪火﹐煎耗津液豈等閒。

舌乃心苗色本紅﹐白胎黃滑彊無紋﹔最忌腎水克心火﹐舌生血刺脈尢洪。

○鼻衄吐血

鼻衄病根熱迫血﹐妄行於鼻體汗塞﹔經云奔血者無汗﹐治法奔汗卽無血。

若是七孔俱流血﹐傷寒紅汗爲準則﹔吐血熱盛不須疑﹐引血歸經眞一得。

○痓瘈瘲戰憟肉瞤筋惕

原夫痓癥屬膀胱﹐頭項彊直背反張﹔此是傷風感寒濕﹐宗筋牽引致拘攣。

目開無汗爲剛痓﹐屬陰身熱葛根湯﹔目閉有汗爲柔痓﹐屬陰肢冷桂枝湯。

瘈瘲之癥熱生風﹐風邪主動起紛飛﹔瘈則縮急瘲伸緩﹐補血榮筋藥帶溫。

戰憟陰陽兩相鬥﹐乾坤搖動不聊生﹔邪气交爭則爲戰﹐憟是邪气內爭衝。

肉瞤筋惕不常有﹐惕者動者瞤者跳﹔過亡津液血枯漧﹐筋肉失養滋爲妙。

○瘥後昏沈食復勞復色復

病後昏昏非醉癡﹐言語顚倒脈蹺蹊﹔似瘧非瘧忘饑飽﹐余邪尙在心胞迷。

飲食過度爲食復﹐土弱難勝穀气時﹔勞動再發爲勞復﹐緣其血气未根基。

陰陽交易爲色復﹐邪毒授受最難醫﹔玉莖攪痛頭難舉﹐眼目昏花事不知。

婦人玉戶裏急重﹐痛連腰腹脈弦微﹔傷寒瘥後爲危癥﹐理中加減酌支持。

○熱入血室

婦人傷感中風寒﹐頭痛發熱也惡寒﹔月信適來衝此癥﹐身涼腰脊痛難堪。

晝則精明夜譫語﹐似瘧非瘧不一觀﹔熱入血室爲名號﹐莫把杭州作汴看。

○蛔蚘狐惑

蛔蚘卽入三尸虫﹐腸胃虛寒求食因﹔甚至喫人之臟腑﹐四肢倦怠目常眩。

聞食卽吐蛔蚘癥﹐治法酸鹹藥性尋。狐惑猶豫所不決﹐刺入腸胃刺入心。

○拂郁懊憹

拂郁行止不如意﹐肢體積气由火气﹔懊憹喜怒不寬舒﹐散悶淘情求益智。

○不仁百合

不仁有呼爲屍厥﹐痛癢鍼灸渾不知﹔肢體皮肉何頑梗﹐經絡痼冷恐難醫。

百合傷寒爲破癥﹐百骸受病藥難聘﹔無復經絡節次傳﹐汗吐下法不足信。

似寒無寒不怕寒﹐似熱無熱不怕熱﹔微食不食臥不臥﹐陽春一曲和皆難。

○痰气腳气虛煩傷食

痰气類寒汗惡風﹐憎寒吐熱气沖攻﹔頭項身體不彊痛﹐幾希界限此中分。

腳气如何亦類寒﹐頭痛心熱大便難﹐腳膝屈弱難移動﹐風寒濕熱發其間。

虛煩暴燥熱爲魔﹐汗下功夫豈敢勞﹔不惡寒兮頭不痛﹐傷寒眞似判絲毫。

傷食似寒何以知﹐頭眩身熱惡寒時﹔胸滿腹痛兼嘔吐﹐莫作傷寒一樣醫。

○風門方法

諸風肝膽木招來﹐六部浮弦疾病胎﹔風痱癔脾偏枯四﹐千枝萬藥此中栽。

血气中風難舞蹈﹐半身不遂臥形骸﹔癱瘓瘈瘲搐搦作﹐徧身疼痛可哀哉。

經絡中風忘痛癢﹐多因麻木肉皮頑﹔風中府兮神恍惚﹐昏迷不醒倒塵埃。

至於中髒腸堪斷﹐痰迷心竅眼歪斜﹔牙關噤閉聲音杳﹐痰涎壅盛噴唾花。

假道伐虢先鋒將﹐烏藥順气扣關和﹔藿香正气無拘泥﹐續命湯成發表證。

萬一餘黨未心服﹐防風通信和增減﹔最忌頭搖並發直﹐汗雨如珠面若妝。

鼻舌喉拽鋸魚咽﹐水道不進命難存﹔中气形狀象中風﹐脈狀身冷不相同。

且無涎沫何難認﹐誤作風醫命難殂﹔更有許多相類處﹐須作風吹列調醫。

中气者口角無涎沫﹐中風者口角有涎沫﹔中气脈沈緩﹐輕者用藿香正气散。

中風脈浮洪﹐重者用順風勻气散。通關散皂角一味爲末吹少許入鼻內﹐有嚏可救﹐無嚏不治。蓋肺气絕也。若口不開則筋先絕矣。亦不治。

烏藥順气湯

烏藥順气僵蠶姜﹐枳殼陳皮芎芷詳﹔甘艸麻黃和桔梗﹐中風先服此爲良。

夫偏身麻痺表气不順也﹐故治以麻黃川芎。語言澀﹐裏气不順也。故治以烏藥陳皮枳殼。口眼歪斜面部之气不順也。故治以白芷僵蠶﹐喉中气急甘艸可緩。肺气上逆桔梗可也。痰之爲物﹐寒則結滯﹐熱則流行﹐佐以漧薑行其滯也。此治標之劑也。

藿香正气散

藿香正气紫蘇臣﹐大腹陳皮芷術苓﹔桔梗半夏甘艸厚﹐風寒暑濕各相應。

凡治風必先理气﹐气順則痰自消。故用藿香正气則淸陽上升濁陰下降。天翻地覆之分定﹐何邪作梗耶。

續瞑湯下參附子﹐防風已桂麻黃使﹔甘艸杏仁芎芍芩﹐不復四生反起死。

古人以此方混治中風﹐未詳其癥。予謂麻黃杏仁湯也。仲景以之治太陽之傷寒。桂枝芍藥桂枝湯也。仲景治之太陽之中風。如是言之則中風而有頭痛﹐身熱脊彊者皆在所必用也。人參甘艸四君之二也。局方用之補气﹐芍藥四物之二也。局方用以養血。如此言之。則中風而有气虛血虛也。皆在所必用者。風淫木疾故佐以防風﹐濕淫腹疾故佐以防己。陰淫寒疾故佐以附子。陽淫熱疾故佐以黃芩。蓋疾不單來。襟襟操而至﹐故其用藥亦兼該也。

防風通聖歸荊荷﹐國老將軍翹石膏。桔梗梔芎芩芍術﹐麻黃芷滑起沈屙。

夫防風麻黃解表藥也。風熱之在皮膚也﹐得之由汗而泄。荊艾淸上藥也﹐風熱之在巓頂也﹐得之由鼻而泄也。大黃芷消通利藥也﹐風熱之在陽胃也。得之由後而泄也。風熱之在決瀆者得之由溺而泄。風淫手鬲肺膚受邪。滑石桔梗淸肺腑也。而連翹黃芩又所以祛諸經之遊火。風之爲患肝木主之。川芎當歸和肝血也。而甘艸白術又所以和胃气而健脾胃者也。

定風丹秦艽羌活甘艸防風川芎白芷當歸白術白芍獨活白芍獨活熟地黃芩生地石膏細辛。許學士雲中風虛邪也。畱而不去其病則實﹐故用驅風養血之劑﹐以治之。用秦艽爲君者。以其主宰一身之風。石膏去胸中總司之火。羌活去太陽百節之風疼﹐防風爲諸風爲藥中之軍卒。三陽數變之風則有白芷風熱幹乎气﹐淸以黃芩。風熱幹乎血涼以生地獨活。畱風濕在足少陽甘艸緩風邪。上逆於肺。乃當歸熟地黃者﹐所以養血於疏風之後。一以濟風藥之燥。一使手得血而能握﹐足得血而能步也。

○暑門方法

暑傷於气脈應虛﹐傷暑傷寒脈各殊﹔外癥與寒𨿽仿佛﹐身熱無痛不拘攣。

奔勞無烈無暍熱﹐避冷幽淸中暑餘﹔人心包絡與胃應﹐邪從牙齒入心居。

煩喝飲水或吐瀉﹐香薷飲子可先驅﹔五苓散用兮邪正﹐六和湯去莫躊躇。

香薷飲

香薷飲子參陳皮﹐白芩厚朴術黃芪﹔甘艸木瓜白扁豆﹐淸心驅暑此爲奇。

五苓散

五苓湯內豬茯苓﹐白術澤瀉桂心求﹔燮理陰陽淸暑濕﹐精神恍惚定安然。

六合鷹爪藿香薷﹐砂參甘艸術苓居﹔扁豆木瓜杏厚朴﹐半夏驅暑任馳驅。

夫六和也六腑和者﹐脾胃六腑之總司。故凡六腑不和之癥。先於脾胃而調之﹐此妙訣也。香能治胃竅﹐故用藿砂﹐辛能散脾胃气﹐故用半杏。淡能利濕熱﹐故用茯苓。甘能調脾胃﹐故用扁術。補脾胃弱則脾胃復而諸疾平。蓋脾一治﹐水精四布﹐五經並行﹐𨿽百骸九竅解太和也。況六腑乎。

○濕門方法

問君何以知中濕﹐沾染中間不自識﹔飛專雨水居處卑﹐豈都生冷汗气積。

令人下體肉皮瘡﹐徧身浮腫脾胃失﹔脈來三至半奇寒﹐羌活除濕湯當食。

羌活除濕也防風﹐蒼術槁本妙無倫。升麻柴胡相鼓舞﹐周天風濕痛無蹤。

夫濕性下流﹐泥濘經絡﹐今以風藥治濕﹐譬之卑濕之地﹐得太陽卽幹。得和風則潔。亦治之一奇。

○火門方法

心爲君火配五行﹐尊君離位水相生﹔輔弼龍火名爲相﹐元气之賊實可憎。

乘機煽禍易忘動﹐侮水煎熬腎命爭﹔實火則瀉導赤散﹐虛火宜補撤薪丸。

各經邪火認脈癥﹐淸湯涼飲減和增﹔更有陰虛火動癥﹐地黃六味各精塡。

導赤散內藥三般﹐生地木通一處欑﹔甘艸尾稍相佐使﹐心驚實火刻時寬。

淸涼湯用生地黃﹐梔子玄參翹麥門﹔甘艸桔梗黃連入﹐一杯之水撲療源。

撤薪丸﹕黃連黃柏黃芩梔子木通犀角生地甘艸人參五味麥冬柴胡。

夫心與小腸相表裏﹐故心熱則小腸亦熱﹐而小便必赤是方也。生地可以涼心血。甘艸稍可以瀉熱毒﹐佐以木通則直去小腸膀胱矣。曰導赤散是瀉丙丁火邪。從便而泄也。

○內傷方法

內傷外感要分明﹐脈辧气口與人迎﹔外感風寒有餘癥﹐手背熱兮鼻气頻。

寒熱齊作而無間﹐語言後重而先輕﹔惡風一切風都怕﹐惡寒向火似如冰。

內傷飲食爲不足﹐手心壯熱苦眩頭﹔寒熱間作口無味﹐語言懶佉短聲音。

縱有些兮亦不怕﹐稍有溫暖卽無寒﹔須知不足中不足﹐補中益气妙如神。

補中益气賴參芪﹐白術甘艸歸陳皮﹔柴胡左旋升麻右﹐內傷外感兩相宜。

中脾也﹐坤也﹐萬物之母﹐气也。陽也。乾也。萬物之父。過於困乏勞碌則百骸皆虛。必盜父母以得養。而中气大傷也﹐不有以補之﹐則形气不幾於絕乎。故用白術甘艸之平補者﹐以補中用人參黃芪之峻補者﹐以益气﹐土欲燥則當歸隨以潤之。气故欲滯﹐則陳皮隨以利之。而升麻柴胡所以升乎甲膽乙肝之气也。蓋甲乙者東方生物之始﹐甲乙之气升則土火木金水﹐必次第生也。

○傷飲方法

濕熱有毒如酒無﹐注入脾胃疾常有﹔積痛昏迷嘔吐頻﹐飲食少進脾家咎。

治法汗之利小便﹐上下分淸其濕妙﹔葛花解醒湯不移﹐眾人皆醉我獨醒。

葛花解醒參漧薑﹐茯苓澤瀉術木香﹔靑陳皮與砂神曲﹐豆蔻加來治酒傷。

夫葛花之寒﹐能解酒中之毒﹐茯苓澤瀉之淡﹐能利酒中之濕。砂仁豆蔻木香生皮之辛。能行酒食之滯。漧薑所以開胃止嘔﹐神曲所以消磨炙膩。而人參白術之甘所以補益被傷之脾胃。

○郁門方法

伏脈五郁已先知﹐木喜條達急吐之﹔火癝上炎須汗發﹐土惠停滯奪爲奇。

金本淸虛雍何塞﹐水性奔流折莫遲﹔血气濕熱痰與食﹐又名六郁亦須知。

升者不升降不降﹐當變不變失其時﹔諸郁病根由此始﹐解郁湯頭造化機。

解郁香附蒼術芎﹐陳皮神曲白茯從﹔貝母翹梔蘇梗枳﹐再勞國老在其中。

○痰飲方法

痰之爲病不勝言﹐稠則爲痰稀飲詳﹔理气治標𨿽捷法﹐扶脾治本更爲良。

諸癥來歷如何認﹐各色臨流浮與沈﹔二陳見景須加減﹐滚痰飲用細思量。

二陳甘艸與陳皮﹐半夏茯苓白去皮﹔痰嗽陣中爲上將﹐添兵減竈有回春。

夫痰者﹐人心之賊也。生於脾胃﹐不能自動﹐隨气稍長﹐今之治痰﹐必先理气﹐此說固是正治標之論無加健去濕﹐治本之萬全也﹔是方半夏辛溫能燥濕﹐茯苓甘淡能滲濕﹐濕去痰無再生﹐陳皮溫能利气﹐甘艸辛平能益脾﹐二陳不惟治痰﹐能使大便潤小便長。

○咳嗽方法

肺爲華蓋號淸虛﹐忽被邪魔入心居﹔有聲無痰來作咳﹐無聲有痰嗽難除。

有聲有痰爲咳嗽﹐令人五臟不聊驅﹔參蘇四季隨加減﹐丁香半夏作丸須。

參蘇飲內枳前胡﹐半夏陳皮桔梗蘆﹔甘艸茯苓木香末﹐淸金瀉火病皆疏。

丁香半夏丸人參漧薑丁香細辛半夏檳榔脾胃溫暖﹐則能運行﹐痰飲脾胃虛寒﹐則痰飲停於胸膈﹐肺气因之不利﹐乃作咳嗽。半夏之辛﹐所以燥脾﹐人參之甘所以養胃。漧薑之溫所以行痰。細辛之辛所以散飲。用檳榔取性重﹐可以隨痰。經云所髙者抑之是也。

○喘急方法

上气喘急最難醫﹐呼吸參差勢可悲﹔肺實熱邪雍促甚﹐肺虛寒思怯之微。

手足溫兮生一綫﹐四肢厥冷夢無疑﹔定喘湯頭斟酌用﹐云泥虎鼠正幾希。

定淸湯苓蘇子瓜﹐陳皮白果款冬花﹔甘艸麻黃桑白杏﹐沈香半夏古來誇。

○哮吼方法

哮吼原來肺竅痰﹐又緣外熱內包寒﹔咽喉日夜無停響﹐聲音古怪若弦彈。

心染浮滑湯丸愈﹐久治沈澁覓靈丹﹔治哮湯頭兼發散﹐不必多方孟浪談。

定哮湯用參阿膠﹐麻黃甘艸桑白加﹔五味半夏罌粟殼﹐臨期應變始爲佳。

○瘧門方法

緣何瘧疾許多名﹐不必多方枉費心﹔總是內傷與外感﹐內外失守瘧來侵。

邪正不分寒熱作﹐陰陽交閉厥成功﹔經云無痰不作瘧﹐脾胃源頭可肅淸。

弦數熱多須汗解﹐弦遲寒盛要溫平﹔無汗當發散邪與﹐有汗當止正气尋。

柴苓通分利表裏﹐淸脾無礙妙如神﹔鬼哭靈丹𨿽截法﹐虛實新久要分明。

散邪湯內有麻黃﹐防風荊艾姜活全﹔紫蘇芷芍芎甘艸﹐渾來瘧汗兩傾盆。

柴苓湯卽兩湯名﹐分別陰陽問久新﹔和解瘧疾通表裏﹐無驕無謟樂升平。

淸脾甘艸果茯苓﹐白術靑皮厚朴芩﹔半夏柴胡甘艸伴﹐太陰瘧鬼串山林。

熱多寒少口苦咽漧大小便赤澀﹐脈來弦數者此方主之。

夫淸脾者﹐非淸涼之謂。乃攻去其邪﹐中焦爲一淸也。故靑皮厚朴去淸脾中之痰。半夏茯苓淸去脾中之濕﹐柴胡黃芩淸去脾中之熱。白術甘艸淸去脾中之虛。而艸果仁又淸膏盲之疾也。

七寶飲﹕常山厚朴陳皮甘艸檳榔艸果等分用酒煎露宿次早溫服。此方脈來浮大弦滑者可用﹐若沈澀細微者勿用。

三解湯﹕柴胡澤瀉麻黃去節此治瘧之劑時行長幼相似者﹐主之。此方但可瀉實﹐虛者宜補其气血。

截瘧驗方﹕常山三錢檳榔一錢艸果一粒蒼術一錢半夏一錢厚朴八分靑皮一錢柴胡八分烏梅五粒紅棗三粒蔥三條燈心七條生薑三片水二碗煎一碗當日早時面朝東﹐足立齊齊服之卽除。

○痢門方法

請問如何能成痢﹐多因濕熱气血滯﹔臟腑積聚生冷多﹐脾胃不和飲食致。

勿兮赤白與雜形﹐俱作濕熱標本治﹔身涼脈細腹多痛﹐身熱脈大口噤忌。

裏急後重覓香連﹐木香導气須當備﹔四時發作有來因﹐不獨秋間有如是。

加味香連丸﹕木香黃連厚朴甘艸蒼術。

木香導气芍檳榔﹐硝黃厚朴茯苓存﹔黃連歸尾姜茶引﹐諸般痢癥總相當。

○泄瀉方法

泄瀉之名有許多﹐大都濕勝土多魔﹔闌門注下無淸濁﹐風能濕勝脈微毛。

治法升提須利水﹐澀法急投無柰何﹔斷流湯飲先分理﹐治瀉丸丹亦極屙。

斷流湯內桂防風﹐二術二苓澤瀉兮﹔厚朴陳皮甘艸芍﹐中流砥柱建膚功。

夫濕多成泄以致陽气下陷﹐此淸濁倒置也。風能濕勝故用防風。燥能勝濕故用二術。淡能利濕故用二苓。土病水乘故用白芍。其桂朴之流又所以溫經佐使也。

止瀉丸﹕肉豆粟殼訶子黃連白附食積瀉腹痛甚而瀉之後痛減肺細是也。用香砂平胃散去枳殼加白術茯苓。

五苓散﹕茯苓八分白鼠八分豬苓八分澤瀉八分山藥八分陳皮八分蒼術八分炒砂仁八分肉蔻去油八分訶子去殼八分此方治濕瀉水多。而腹不痛腹響雷鳴﹐脈細是也。

理中湯治寒瀉癥。人參一錢漧薑一錢甘艸五分藿香七分良姜七分生薑三片白術一錢桂五分陳皮七分茯苓七分烏梅一粒杏二枚。燈心一節。寒極手足冷﹐脈沈細加附子去良姜桂。腹痛加砂仁厚朴木香去人參嘔噦惡心加燈心﹐半夏去良姜桂﹐瀉不止加蒼術山藥。瀉多不止加豆蔻訶子附子去良姜桂。虛汗加黃芪去藿香桂飽悶加厚朴砂仁去良姜人參官桂。

○霍亂方法

霍亂之癥有何因﹐內外傷感病根深﹔忽然或吐而不瀉﹐或吐不瀉要認眞。

心腹先吐腹先瀉﹐心腹齊痛吐瀉頻﹔若兼轉筋入腹死﹐濕霍亂兮虎狼名。

更有絞腸幹霍亂﹐吐瀉不得可憂驚﹔命在須臾無所禱﹐鹽湯探吐多救人。

藿香正气三春用﹐五積隆冬注意尋﹔不伏水土形相似﹐本地砂泥最有靈。

藿香正气散方見風門。

五積陳皮甘艸姜﹐芎蒼芷芍茯苓詳﹔半夏桔梗歸厚朴﹐麻黃枳殼桂心良。

○嘔吐等門

聲物俱出謂之嘔﹐有物無聲見吐醫﹔有聲無物名漧嘔﹐其聲輕小短而微。

噦脘有聲亦無物﹐聲音重大濁長依﹔翻胃食已卽來吐﹐也有朝食暮吐之。

噎膈思食難進口﹐惡心欲吐不吐奇﹔吞酸咽下酸津液﹐吐酸湧出水稀稀。

欸逆俗呼爲打呃﹐哇聲發作勢蹺蹊﹔噯气卽今之阿欠﹐稠痰濕熱胃中迷。

蹧襟不外痰因火﹐痛不痛兮饑不饑﹔大都脾胃肺肝患﹐額汗口沫險無疑。

兩便不閉無妨事﹐保中湯飲任馳驅﹔順气和中加減用﹐切脈因時再制宜。

保中湯治飲食不下吐瀉不止。

保中湯內藿香苓﹐黃連梔子半砂仁﹔茯苓陳皮炙甘艸﹐龍膽加上效如神。

順气湯中香附芩﹐陳皮甘艸半砂仁﹔術枳連梔神曲簇﹐煨姜一片保安寧。

○諸气方法

經云夫气體之充﹐與血周流配始終﹔內外感傷病疾作﹐公私抑鬱利名窮。

有餘是火燎原野﹐不及生寒方寸中﹔獨參自古爲良法﹐不是虛寒莫浪從。

獨參湯人參一兩

气者萬物之所資始也﹐天非此气不足以養萬物﹐人非此气不足以生。故曰一息不運則機誠窮。一毫不續則宵懷判。是故病﹐以气爲首務也。人參味甘性溫﹐得天地中和之气﹐以成形﹐故用以補中和之气。使其一息尙存﹐則可以次第。而療諸疾矣。煩躁加童便者。虛而有火也。身寒加附子者﹐回其孤陽也。虛實之辧﹐不可不察。獨參但可以治虛耳。若實癥危急當因時制宜也。

治气虛用四君字湯

人參白術茯苓砂仁陳皮薑汁炒厚朴當歸甘艸各等分生薑一片棗二枚虛甚加黃芪。

○痞滿方法

痞與否同不通泰﹐不是五積之痞塊﹔輸輪失常或誤下﹐治濕法同消痞訣。

實痞便閉虛痞利﹐內𨿽滿悶外無恙﹔木香化滯先嘗試﹐黃連消痞後加臨。

木香化滯當歸稍﹐柴枳陳皮大腹包﹔白蔻紅花姜半夏﹐中洲茅塞任君投。

黃連消痞丸﹕黃連土炒黃芩七錢枳實五錢半夏陳皮四錢茯苓一兩豬苓三錢澤瀉郁金漧薑。

養胃方法﹕香附砂仁木香枳實炒各七錢白術茯苓半夏薑汁炒陳皮各一錢白蔻藿香厚朴薑汁炒炙艸二錢生薑二片棗一枚。

食後服﹕瘦人心下痞滿﹐加黃連去半夏﹐血虛加當歸白芍去半夏。痰膈加瓜簍仁貝母桔梗竹瀝薑汁少許白術半夏。脾泄加炒蒼術白芍去半夏。

○鼓脹方法

中滿脹滿卽鼓脹﹐四肢不腫頭無恙﹔臍凸筋靑小水無﹐男從下起女從上。

按之不窟爲逆癥﹐不比水腫多般樣﹔分消湯飲可回春。家傳正气誰堪讓。

分消湯

分消湯那內茯苓﹐蒼朴白術枳砂仁﹔陳皮木香附澤瀉﹐大腹皮兮可坦平。

此方气急加沈香﹐腫脹加菜頭子。

家傳正气湯

家傳正气烏藥奇﹐藿香附朴枳陳皮﹔半夏蒼術大腹殼﹐理脾消脹任驅馳。

○水腫方法

水腫之病出乎脾﹐世人不識亂猜疑﹔腎水脾土兩要固﹐脾土一虧水無圍。

泛濫並流四肢去﹐使人浮腫黃光輝﹔風腫气腫並血腫﹐陰水陽水亦須知。

風腫走注皮麻木﹐气腫隨气稍長之﹔血腫之癥如何識﹐皮間赤縷血痕見。

陽水自熱陰水冷﹐陰水無如胃苓奇﹔所慮路歧平且坦﹐或加气喘命幾希。

木香流气散

木香流气靑陳皮﹐香附麥門大腹皮﹔木瓜通桂參苓術﹐半朴葛檳果藿沈。

實脾飲

實脾澤瀉豬茯苓﹐蒼朴白術枳砂仁﹔木香香附陳皮等﹐大腹皮加最有靈。

八正散

八正散腫車前子﹐瞿麥扁蓄山梔子﹔滑石木通炙大黃﹐陽水身熱堪授與。

胃苓湯

胃苓湯卽兩湯名﹐甘艸陳皮朴術平﹔加上白術和肉桂﹐豬苓澤瀉豬茯苓。

○積聚方法

積內陰血主有形﹐五臟傳染不容情﹔心曰伏梁肝肥气﹐脾云痞气息蕡金。

腎乃奔豚各部踞﹐古來五積有聲名﹔聚爲陽气巳無形﹐六腑衍和觸景成。

𨿽然業積無根蒂﹐東臨腫痛又西臨﹔復有痞塊總名色﹐癥瘕痃癖要分明。

癥者微者不移動﹐腹中堅硬痛堪憐﹔瘕者假也能移動﹐忽聚忽散實難憑。

痃在劑隅和彈指﹐時常作痛吐難伸﹔癖居脇肋形髣髴﹐𨿽多荊棘暫時形。

總是陰陽不和致﹐痰飲食積死血眞﹔七气湯中加減用﹐潰堅飲子再搜尋。

七气湯

七气湯中用益智﹐三菱莪術藿香寄﹔靑陳皮桂桔梗加﹐香附甘艸請先嘗。

潰堅湯

潰堅湯內枳砂仁﹐半夏陳皮厚朴尋﹔香附當歸木香術﹐山楂用盡積皆平。

左脇有塊加川芎﹐右脇加靑皮。肉食成塊加薑汁炒黃連。粉麵食積加神曲。血塊加桃仁紅花桂﹐去半夏山楂。痰塊加枳實瓜簍海石﹐去山楂。胞脹加蘿卜子檳榔﹐去術。壯健人加山楂。瘦人加人參少許。

○五疸方法

疸癥身黃不雅觀﹐黃汗黃疸許多般﹔酒谷女勞𨿽有五﹐利水和中止兩端。

多因湯飲小便閉﹐中焦溫熱喫緊關﹔茵陳湯可回天意﹐轉瞬紅顏奏喜歡。

茵陳湯

茵陳專治其五疸﹐黃芩連術艸龍膽﹔豬苓澤瀉梔靑皮﹐驅逐濕熱眞勇敢。

○補益方法

勞傷虛損補爲君﹐萬法千方治不同﹔說破五行生克理﹐實虛血气要知兮。

气虛不外四君子﹐血虛四物所當宗﹔六味地黃和小火﹐天王補心各一通。

○虛勞方法

虛勞俗語卽怯勞﹐多因酒色太煎熬﹔手足心熱痰作嗽﹐遺精汗雨咯血多。

渾身且發蒸蒸熱﹐眞陰消爍落皮毛﹔勞瘵有虫能變化﹐燻陶傳染襲沈屙。

名色難分五六七﹐細微軟弱脈難逃﹔治怯滋陰須降火﹐肉脫龍丹怎柰何。

滋陰降火柏知全﹐兩地川芎歸麥門﹔甘艸陳皮白芍術﹐一杯渾下息燎原。

○失血方法

失血由來熱作殃﹐久新虛實要參詳﹔有升無降上部見﹐陽陷陰中大小腸。

陰虛火動來見血﹐治法補陰更抑陽﹔气降血歸無所忘﹐犀角地黃湯不涼。

犀角地黃湯最靈﹐丹皮赤芍黃連芩﹔當歸酒制還宜用﹐何愁失血不歸經。

歸脾湯﹝加味柴胡梔子

人參白術黃芪茯苓龍眼肉杏仁各二錢遠志木香茯神當歸。

○汗門方法

經云汗乃心之液﹐多因心腎兩不交﹔自汗如雨怕亡陽﹐陽虛陰盛發厥疾。

盜汗睡醒汗卽止﹐陰虛陽腠發熱極﹔此皆陰陽所偏勝﹐更有三般不治詳。

汗膩如雨津液竭﹐汗凝珠豆血气傷﹔汗出如流冰且淡﹐建中兩得最爲良。

建中兩得湯

建中兩得白術芍﹐黃芪甘艸浮麥謁﹔麻黃根一把來煎﹐治汗卽止眞妙訣。

○眩暈方法

眩暈無故忽昏迷﹐耳聾目閉可驚疑﹔如立舟車欲倒僕﹐肝風上壅下虛時。

太過不及皆有此﹐病中產後各般醫﹔兼痰理調爲良法﹐淸暈湯子古今奇。

淸暈湯

淸暈湯活半南星﹐甘艸茯苓芷細辛﹔芎黃芩陳防風術﹐任教眩暈保安寧。

○麻木方法

麻木原來有淺深﹐亦有手足及周身﹔麻是气虛知痛癢﹐補中益气可相親。

木乃血虛忘痛癢﹐二陳端的莫畱停﹔多兼濕痰與死血﹐淸風湯飲可搜尋。

淸風飲術金銀花﹐檳榔萆薢半木瓜﹐當歸芩芍漧薑活﹐陳皮烏藥等堪誇。

○癲狂方法

癲狂兩癥有陰陽﹐癲屬重陰狂屬陽﹔怒气沖冠脾火實﹐明目張膽亂胡言。

親疏不避赤身舞﹐狂癥分明可主張﹔斷魂落魄失心志﹐癡呆自笑自悲傷。

此爲癲癥何難認﹐邪祟癲狂辧柱香﹔遠志化痰湯酌用﹐調營養胃細思量。

遠志化痰半白苓﹐陳皮朱砂酸棗仁﹔石蒲膽星金箔气﹐天麻澤瀉豬茯苓。

﹝治羊癲方﹞膽星全蠍牛黃白附子僵蠶防風天麻麝香同棗稱水銀五分入藥內丸﹐荊艾姜湯下之。

○五癇方法

癇癥方書列五名﹐今呼諸癇作癢眩﹔未生母腹沾驚怪﹐已出娘胎痰气侵。

忽然僵僕流涎沫﹐口眼歪斜肢屈伸﹔聲爲畜叫因爲號﹐須臾蘇醒不知情。

天若失職濁居上﹐木部將軍可肅淸﹔淸心溫膽湯無讓﹐治法難逃內外因。

淸心溫膽二陳全﹐人參遠志芎麥門﹔石蒲香附白芍術﹐黃連枳實竹茹全。

○健忘方法

健忘轉盼卽遺忘﹐盡力思來記不全﹔做事始終此失彼﹐言談首尾不知完。

心脾思慮勞過度﹐神不守舍治其源﹔心血不足痰遺竅﹐歸脾湯子可扶匡。

歸脾湯飲治健忘﹐參芪神術歸麥門﹔遠志石蒲龍眼肉﹐有熱加些生地黃。

○怔忡方法

怔忡驚悸與恐怖﹐病同名異脈皆虛﹔蓋人所主在乎心﹐心之所養在乎血。

心血一虧眾疾作﹐如魚無睡不相安﹔惕惕如人將捕己﹐安神補血總司之。

安神補血總治虛﹐四物湯加遠志滋﹔朱砂作君石蒲使﹐怔忡等癥一齊司。

○便濁方法

小便流濁白和紅﹐白如米泔赤如膿﹔脾胃濕熱痰流滲﹐歸入膀胱气化成。

譬之天地沖和候﹐凡水澄波徹底淸﹔天气炎蒸水混濁﹐濕熱道理了然明。

又有當泄不泄致﹐也有忘想衝閃因﹔更有淸濁牽絲膩﹐萆薢分淸飲可尋。

萆薢分淸飲最靈﹐豬苓澤瀉赤茯苓﹐石蒲遠志車前子﹐麥門甘艸地黃蒸。

○五淋方法

淋癥先賢立五名﹐血气膏砂勞湊成﹔气者便難流餘瀝﹐血者尿血痛難伸。

膏者弱水膏脂膩﹐砂者精結沙石形﹔勞者房勞發作痛﹐更有尿血不痛眞。

凡此內傷七情致﹐外感六气舊如新﹔若覓靈丹若早病﹐五淋散子可追尋。

五淋散內赤茯苓﹐木通甘艸歸黃芩﹔梔子滑石赤芍藥﹐任君加減治諸淋。

○大小便門

小便因何致不通﹐心經邪熱客紛紛﹔金能生水上源主﹐遇克難爲气化君。

譬如文房貯水器﹐上竅通兮下不通﹔又有小便難與短﹐難是艱難短欠長。

更有轉胞窿閉癥﹐公差朵婦往如常﹔治法升提休下滲﹐此外通關加減良。

大便何事不通行﹐肺部原來欠化生﹔以致中洲失傳送﹐糟粕食積火相爭。

可憐腎臟津液竭﹐陽明愈結廁無登﹔老人血少多祕結﹐潤腸湯飲減和增。

若有大小便都閉﹐陰陽兩結熱風生﹔倒換蜣螂通臟腑﹐無淸水火下如崩。

潤腸丸﹕當歸生地熟地火麻桃杏苓殼朴黃艸。

潤腸丸治大便難﹐硝磺生蜜性何寒﹔生地當歸檳榔枳。

倒換蜣螂丹﹕荊艾大黃蜣螂

○關格法

關格之癥多危亡﹐上吐水閉喪其元﹔寒在上兮無入裏﹐是爲關癥水難傳。

熱在下焦難出入﹐號爲格癥四無門﹔格則吐逆關不尿﹐兩枳三陳湯不妨。

兩枳三陳治關格﹐二陳枳實殼南星﹔上下肅淸通表裏﹐才知一鼓奏功名。

○頭痛方法

元首諸陽之都會﹐輕淸須伏本根源﹔小火煎熬能作痛﹐治明部位有春回。

心主腦門肝主骨﹐脾居腰角肺額前﹔腎位頂癲命門後﹐左邊屬血气右邊。

血气兩虛頭盡痛﹐風痰六气或相間﹔更有隨乾眞頭痛﹐四肢厥逆聽乎天。

補中益气湯爲主﹐臨期再把引經添﹔若有外邪須並去﹐溫涼寒熱任君沾。

補中益气湯見上。

頭痛引經歌

太陽川芎陽明芷﹐少陽柴胡湯半里﹔太陰蒼術少陰辛﹐厥陰茱萸能直抵。

○耳病方法

兩耳經云腎之竅﹐虛則鳴雷左右要﹔婦人多有左邊聾﹐以其忿怒動肝火。

男子右邊多重聽﹐斷之欲色動相火﹔若遇兩耳俱鳴聾﹐膏粱脾甘動胃火。

又有腫痛流膿水﹐此是腎家風濕熱﹔滋腎通耳湯嘗試﹐也有痰火虛血气。

滋腎通气四物君﹐黃柏知母妙無倫﹔蘆薈相須龍膽艸﹐何愁兩耳有鳴聾。

○鼻病方法

鼻爲肺竅要淸虛﹐難受埃塵半點居﹔外感風邪流淸涕﹐聲重气息壅唏噓。

鼻洲各別流濁涕﹐膽經邪熱腦中驅﹔腦滿時常流漿水﹐酒色過度腦門虛。

控腦砂兮腦亦痛﹐有虫食腦痛難除﹔鼻外酒齇濕熱致﹐鼻中瘜贅肺邪除。

譬之雨霽之由地﹐突生芝艸理堪思﹔治法淸金兼降火﹐通竅之湯所必需。

通竅湯頭辛夷君﹐川芎白芷葛防風﹔蒼術細辛生甘艸﹐升麻姜活杏麻黃。

○口舌方法

脾應中央戊己土﹐口舌同居通臟腑﹔口漧脾熱肝膽酸﹐肺辣心鹹心熱苦。

舌吐不收爲陽彊﹐舌縮難言令子母﹔口舌糜爛忽生瘡﹐咽喉涎漫苦難當。

重舌木舌舌本彊﹐加減先鋒桔梗湯﹔己上赴宴湯堪用﹐金鍼刺疼造乾坤。

赴宴湯中用三黃﹐百煎梔子天麥門﹔漧薑細辛硼砂末﹐一杯揮去息燎源。

○齒門方法

齒乃腎表骨之餘﹐上下牙痛腎熱居﹔上片痛兮胃虛熱﹐下斷大腸風熱虛。

胃病好寒惡飲熱﹐大腸飲熱怕寒虞﹔開口呷風疼痛者﹐陽明風气可驅除。

牙齒搖動不堅固﹐胃元虛弱有瘕疵﹔齒縫流濃並出血﹐齦宣骨露待何如。

骨槽風變成流注﹐陽明濕熱莫躊躇﹔淸胃湯丸加減用﹐達尊散子定無拘。

淸胃湯兮川黃連﹐當歸生地朴硝鹽﹔丹皮地骨須同用﹐升麻佐使柴前胡。

達尊散﹕石膏一兩白芷五錢細辛五錢甘艸一錢。

○咽喉方法

咽以咽物通胃脘﹐喉以候气通五臟﹔齊驅並峙肺門間﹐淸濁悠兮熱與寒。

髒熱腫熱多痛癢﹐肺寒縮硬又多痰﹔若夫猝然覺腫痛﹐水漿難入語言難。

會厭兩旁都腫痛﹐俗名喉痺發雙哦﹔會厭一邊腫突出﹐此爲喉閉發單哦。

此爲相火腫送致﹐金鍼刺發起沈屙。

○心痛常痛時方

當歸一錢半川芎八分陳皮八分半夏一錢酒芎一錢炒元胡一錢五靈脂八分良姜八分吳茱萸六分菖蒲八分香附一錢砂仁一錢枳殼八分生薑一片甚痛加乳香一錢沒藥一錢肉桂八分木香六分共爲末調湯藥兩次飲。

○有胎气心痛方

當歸二錢川芎一錢酒芍一錢半香附一錢砂仁一錢白術一錢酒芩一錢枳殼八分茱萸八分烏藥六分肉桂七分甘艸三錢生薑一片紅棗三粒痛甚加良姜八分。吐加薑汁半夏一錢半。脹大腹皮酒洗一分口渴加烏梅一粒洗去煙同煎。

○虛煩方法

虛煩俗名爲暴燥﹐左寸虛數作心煩﹔左關虛數爲膽冷﹐病後逢之血气虧。

腎水枯竭亦煩躁﹐滋陰降火不須疑﹔心煩見景施良劑﹐膽冷無過溫膽湯。

溫膽湯兮治虛煩﹐二陳再把竹茹攢﹔人參遠志須加入﹐不比它經可結盔。

○不寐方法

不寐根由有數端﹐痰涎流注膽經攢﹔空思妄想多如此﹐寡婦尼僧不一觀。

若遇老年難寤寐﹐旣衰血气滯循環﹔白頭四物四君子﹐髙枕無憂治壯年。

○遺精方法

五臟六腑皆有精﹐腎爲都會配生成﹔聽命於心行伎倆﹐不及太過自虧盈。

靑春彊制於持節﹐如瓶充滿夢遺精﹔所求不遂夢中泄﹐此是神交最損人。

下亢虛敗精流滑﹐行存坐臥若壺傾﹔酒色過度精液竭﹐余精遺漏藕絲形。

陰虛火動未交泄﹐淸心補腎理堪憑﹔再兼脾胃分淸濁﹐蓮子淸心妙如神。

淸心蓮子治遺精﹐人參遠志及茯神﹐兩地蓮須石棗肉﹐麥門酸棗炒其仁。

○女科總旨

男女生來造化同﹐五行一理陰陽分﹔男主補气水爲主﹐女人補血以爲君。

性有胎前與產後﹐崩漏淫帶不同徒﹔大都女人多病疾﹐多由經水不調通。

先期而至榮虛熱﹐衍恨而行血冷云﹔脈息陰陽左右反﹐四物湯飲古來宗。

調經方法

陰血流行灌一身﹐上爲乳汁下爲經﹔通塞莫逃寒與熱﹐臨行尢怕怒生嗔。

久病傷胎皆阻上。感冒稽遲號觸經﹔腰腹疼痛肢體困﹐血越上竅錯行經。

一月兩度衝經致﹐三月一致曰居經﹔七月無經損是的﹐取經湯子急家尋。

崩漏胎門

取經湯子孩兒茶﹐乳香沒藥制斑蟊﹐大黃巴豆蔥連白﹐調經受孕妙無加。

經虛陽搏經曰崩﹐女人五十理無生﹔經斷數年忽又至﹐旣衰反候不爲亨。

壯年經水行不止﹐名之曰漏不爲崩﹔好把芎歸湯料理﹐莫用兜畱止塞行。

又有帶下赤白濁﹐虛實補瀉休穿鑿﹔十婦九帶尺中微﹐解帶湯丸所當學。

解帶湯

解帶四物蒼白術﹐玄胡香附陳皮茯﹔甘艸丹皮和貝母﹐地楡漧薑黃柏簇。

