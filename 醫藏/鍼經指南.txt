

鍼經指南元竇漢卿

序

夫醫者以愈疾爲良﹐其愈疾之理﹐莫妙乎鍼。故知鍼者﹐有決病之功﹐立效之能。且夫之士﹐宜審而刺之﹐莫縱臣瞻﹐妄爲施設﹐非徒無益﹐而又害之。要在定孔穴以精於心﹐以取神功而應於手﹐信知除見於目下﹐決病在於手中。是以軒岐開端﹐越人知要﹐素問隱其奧﹐難經彰其妙﹐況爲鍼者﹐豈曰小補之哉。

人受陰陽以生﹐一歲之日有三百六十五日﹐肢節亦分三百六十有五穴﹐象周天之度也。

古神聖成天之功﹐立民之命﹐爰作鍼法。鍼某穴﹐療某病﹐手得之﹐心應之﹐非天下之至神﹐孰能與於此。盧扁尙矣﹐此法罕傳。余先人心友竇先生﹐以鍼法活人甚多。嘗著八穴眞經﹐演之爲論爲賦﹐鉤深索隱﹐披泄言蘊﹐後學之士﹐得此一卷書而熟讀之者﹐思過半矣。余於壬辰冬﹐被旨來南﹐徧歷閩中諸郡﹐求其所謂鍼法者﹐皆不獲。舊篋中得先生之遺書﹐敬用鋟梓﹐以廣其傳。先生名傑字漢卿﹐古肥鄕人﹐官至太師﹐以醫學傳於世云。

時元貞元

鍼經標幽賦

拯救之法﹐妙用者鍼。察歲時於天道﹐定形气於予心。春夏瘦而刺淺﹐秋冬肥而刺深。

不窮經絡陰陽﹐多逢刺禁﹔旣論臟腑虛實﹐須向經尋。原夫起自中焦﹐水初下漏﹐太陰爲始﹐至厥陰而方終﹔穴出雲門﹐抵期門而最後。正經十二﹐別絡走三百餘支﹔正側偃伏﹐气血有六百餘候。手足三陽﹐手走頭而頭走足﹔手足三陰﹐足走腹而胸走手。要知迎隨﹐須明逆順﹔況陽之分﹔气盛血多者﹐陽明之位。先詳多少之宜﹐次察應至之气。輕滑慢而未來﹐沈澀緊而已至。旣至也﹐量寒熱而畱疾﹔未至者﹐據虛實而气。气之至也﹐若魚吞鉤鉺之浮沈﹔气未至也﹐似閉處幽堂之深邃。气速至而效速﹐气遲至而不治。觀夫九鍼之法﹐毫鍼最微﹐七星可應﹐眾穴主持。本形金也﹐有蠲邪扶正之道﹔短長水也﹐有決疑開滯之機。定刺象木﹐或斜或正﹔口藏比火﹐進陽補羸。循機捫而可塞以象土﹐實應五行而可知。然是一寸六分﹐包含妙理﹔𨿽細擬於毫髮﹐同貫多歧。可平五臟之寒熱﹐能調六腑之虛實。拘攣閉塞﹐遣八邪而去矣﹔寒熱痛痺﹐開四關而已之。凡刺者﹐使本神朝而後入﹔旣刺也﹐使本神定而气隨。神不朝而勿刺﹐神已定而可施。定腳處﹐取气血爲主意﹔下手處﹐認水木是根基。天地人三才也﹐湧泉同璇璣百會﹔上中下三部也﹐大包與天樞地機。陽蹺陽維並督脈﹐主肩背腰腿在表之病﹔陰蹺陰維任帶衝﹐去心腹脇肋在裏之疑。二陵二蹺二交﹐似續而交五大﹔兩間兩商兩井﹐相根據而列兩支。足見取穴之法﹐必有分寸﹔先審自意﹐以覲肉分。或伸屈而得之﹐或平直而安定。在陽部筋骨之側﹐陷下爲眞﹔在陰分之間﹐動脈相應。取五穴用一穴而必端﹔取三經使一經而可正。頭部與肩部詳分﹐督脈與任脈異定。明標與本﹐論刺深刺淺之經﹔住痛移疼﹐取相交相貫之徑。豈不聞臟腑病﹐而求門海兪募之微﹔經絡滯﹐而求原別交會之道。更窮四根三結﹐根據標本而刺無不痊﹔但用八法五門﹐分主客而鍼無不效。八脈始終連八會﹐本是紀綱﹔十二經絡十二原﹐是爲樞要。一日刺六十六穴之法﹐方見幽微﹔一時取十二經之原﹐始知要妙。原夫補瀉之法﹐非呼吸而在手指﹔速效之功﹐要交正而識本經。交經繆刺﹐左有病而右畔取﹔瀉絡遠鍼﹐頭有病而腳上鍼。巨刺與繆刺各異﹐微鍼與妙刺相通。觀部分而知經絡之虛實﹐視沈浮而辧臟腑之寒溫。且夫先令鍼耀而慮鍼損﹔次藏口內而欲鍼溫。目無外視﹐手如握虎﹔心無內慕﹐如待貴人。左手重而多按﹐欲令气散﹔右手輕而徐入﹐不痛之因。空心恐怯﹐直立側而多暈﹔背目沈掐﹐坐臥平而沒昏。推於十干十變﹐知孔穴之開合﹔論其五行五臟﹐察日時之旺衰。伏如橫弩﹐應若發機。陰交陽別﹐而定血暈﹔陰蹺陰維﹐而下胎衣。痺厥偏枯﹐迎隨俾經絡接續﹔漏崩帶下﹐溫補使气血根據歸。靜以久畱。停鍼候之。必準者﹐取照海治喉中之閉塞﹔端的處﹐用大鍼治心內之呆癡。大抵疼痛實瀉﹐癢麻虛補。體重節痛而兪居﹐心下痞滿而井主。心脹咽痛﹐鍼太衝而必除﹔脾痛胃疼﹐瀉公孫而立愈。胸滿腹痛刺內關﹐脇疼肋痛鍼飛虎。筋攣骨痛而補魂門﹔體熱勞嗽而瀉魄戶。頭風頭痛﹐刺申脈與金門﹔眼癢眼痛﹐瀉光明與地五。瀉陰止盜汗﹐治小兒骨蒸﹔刺偏歷利小便﹐醫大人水蠱。中風環跳而宜刺﹐虛損天樞而可取。由是午前卯後﹐太陰生而疾溫﹔離左酉南﹐月死朔而速冷。循捫彈怒﹐畱吸母而堅長﹔爪下伸提﹐疾呼子而噓短。動退空歇﹐迎奪右而瀉涼﹔推內進搓﹐隨濟左而補暖。愼之大患危疾﹐色脈不順而莫鍼﹔寒熱風陰﹐饑飽醉勞而切忌。望不補而晦不瀉﹐弦不奪而朔不濟。精其心而窮其法﹐無灸艾而壞其皮﹔正其理而求其原﹐免投鍼而失其位。避灸處而加四肢﹐四十有九﹔禁刺處而除六兪﹐二十有二。抑又聞髙皇抱疾未瘥﹐李氏刺巨闕而得蘇﹔太子暴死爲厥﹐越人鍼維會而復醒。肩井曲池﹐甄權刺臂痛而復射﹔懸鐘環跳﹐華佗刺足而立行。秋夫鍼腰兪﹐而鬼免沈﹔王纂鍼交兪而妖精立出。刺肝兪與命門﹐使瞽士視秋毫之末﹔取少陽與交別﹐俾聾夫聽夏蚋之聲。嗟夫﹗去聖逾遠﹐此道漸墜。或不得意而散其學﹐或愆其能而犯禁乎童蒙之心啟。

流注通玄指要賦

必欲治病﹐莫如用鍼﹐巧運神機之妙﹐工開聖理之深。外取砭鍼﹐能蠲邪而扶正﹔中含﹐善回陽而倒陰。原夫絡別支殊﹐經交錯綜﹐或溝池溪谷以歧異﹐或山海丘陵而隙共。斯流派以難揆﹐在條綱而有統。理繁而昧﹐縱補瀉以何功﹔法捷而明﹐日迎隨而得用。且如行步難移﹐太衝最奇。人中除脊膂之彊痛﹐神門去心性之呆癡。風傷項急﹐始求於風府﹔頭暈目眩﹐要覓於風池。耳閉須聽會而治也﹐眼痛則合谷以推之。胸結身黃﹐取湧泉而卽可﹔腦昏目赤﹐瀉攢竹以偏宜。但見苦兩肘之拘攣﹐仗曲池而平掃﹔四肢之懈惰﹐憑照海以消除。牙齒痛呂細堪治﹐頭項彊承漿可保。太白宣導於气沖﹐陰陵開通於水道。腹痛而脹﹐奪內庭以休遲﹔筋轉而疼﹐瀉承山而在早。大抵腳腕痛﹐昆侖解愈﹔股膝疼﹐陰市能醫。癇發顚狂兮﹐憑後溪而療理﹔瘧生寒熱兮﹐仗間使以扶持。期間罷胸滿血膨而可已﹐勞宮退胃翻心痛以何疑。稽夫大惇去七疝之偏墜﹐王公謂此﹔三里卻五勞之羸瘦﹐華佗言斯。固知腕骨祛黃﹐然骨瀉腎。行間治膝腫目疾﹐尺澤去肘疼筋緊。目昏不見﹐二間宜取﹔鼻窒無聞﹐迎香可引。肩井除兩臂難任﹐絲竹療頭疼不忍。咳嗽寒痰﹐列缺堪治﹔眵冷淚﹐臨泣尢準。髖骨將腿痛以祛殘﹐腎兪把腰疼而瀉盡。

越人治屍厥於維會﹐隨手而蘇﹔文伯瀉死胎於陰交﹐應鍼而殞。聖人於是察麻與痛﹐分實與虛﹐實則自外而入也﹐虛則自內而出歟。以故濟母而裨其不足﹐奪子而平其有餘。觀二十七經絡﹐一一明辧﹔據四百四之疾證﹐件件皆除。故得夭枉都無﹐躋斯民於壽域﹔幾微已判﹐彰往古之玄書。抑又聞心胸病﹐求掌後之大陵﹔肩背患﹐責肘前之三里。冷痺腎收﹐取足陽明之土﹔連臍腹痛﹐瀉足少陰之水。脊間心後者﹐鍼中渚而立痊﹔脇下肋邊者﹐刺陽陵而卽止。頭項痛﹐擬後溪以安然﹔腰腳疼﹐在委中而已矣。夫用鍼之士﹐於此理苟能明焉﹐收祛邪之功而在乎撚指。

鍼經直說

手太陽小腸經﹕踝中﹝脘骨是也。﹞肩解﹝背後縫是也。﹞

手陽明大腸經﹕上柱骨﹝缺盆外橫骨是也。﹞﹝顴外是也﹐顴謂項骨也。﹞

足厥陰肝經﹕足跗﹝足面是也。﹞脇﹝腋下是也。﹞﹝屈心是也。﹞巓﹝頭心是也。﹞

人迎﹝气顙上兩旁動脈是也。﹞股﹝大腿是也。﹞督脈﹝從人中入巓下項是也﹞

足少陽膽經﹕頰車﹝寧車捲兩二穴是也。﹞髀厭﹝膝下腿上節處是也。﹞輔骨﹝膝外是也。﹞絕骨﹝外踝上是也。﹞三毛﹝大指上三毛是也。﹞馬刀挾癭﹝胳肘底胳KT是也。﹞

足少陰腎經﹕內﹝腿肚是也。﹞痿厥﹝節弱是也。﹞

手少陰心經﹕銳骨﹝掌下節骨是也。﹞

手厥陰心包絡經﹕心包﹝包裹心之肉是也。﹞大動﹝心動是也。﹞

手太陰肺經﹕胃口﹝賁門是也。﹞腋下內﹝臂節是也。﹞

足太陽膀胱經﹕膊﹝肩後是也。﹞膂﹝脊內旁肉是也。﹞髀樞﹝髀骨節是也。﹞

足陽明胃之經﹕頤後下廉﹝頤下周環是也。﹞乳內廉﹝乳內中間是也。﹞賁響腹脹﹝气上撞是也。﹞上曰膺下曰胸﹐骨﹝骨是也。﹞身以前﹝只是身前身後也﹐又曰面前皆後是也。﹞

手少陽三焦經﹕膻中﹝胸乳之間是也。﹞

足太陰脾經﹕核骨﹝孤拐骨是也。﹞骨﹝脛足骨是也。﹞得後﹝大便是也。﹞與气﹝下气是也。﹞

若擬得與下气注解爲說文理﹐反害經意﹐不可宗則。王冰之解《素問》﹐後之明者﹐多有議論取捨﹐豈止此一云焉。

絡說

絡一十有五﹐有橫絡﹑有經絡﹐一萬八千。有孫絡﹐不知其紀。

絡穴說絡穴正在兩經中間﹐假令立身叉手取之﹐大指次指端盡處﹐手腕後髙骨縫間列缺是也。

內爲手太陰肺經﹐外爲手陽明大腸經﹐列缺穴交兩經之中。若刺絡穴﹐表裏皆活﹐他皆仿此。

絡穴辧流注六十六穴內﹐無此一十五絡穴﹐一十二經﹐每經絡各有一絡穴﹐外有三絡穴。陽蹺絡在足太陽經﹐陰蹺絡在足少陰經﹐脾之大絡﹐在足太陰絡﹐此一十五絡穴之辧。

交經辧

足厥陰肝經上內踝八寸﹐交出足太陰脾經之後﹐足太陰脾經﹐卻交出足厥陰肝經之前。

气血問答

予問﹕脈之理果是气耶﹐果是血耶﹖答曰﹕气血之波瀾﹐身體之橐﹐此說特未契理。

脈者陌也﹐魂魄之生﹐气血之府也﹐天地之祖﹐萬物之宗﹐此說極有气味﹐吾常擬此。予問﹕經之理﹐果何意耶﹖答曰﹕經者气血經歷之路也﹐故曰經。予問﹕身寸之寸擬何寸爲寸﹖答曰﹕以中指大指相屈如環﹐取內側紋兩角爲寸﹐各隨大小取之。問﹕手太陰經起自肺何耶﹖答曰﹕食入於胃﹐輸精於脾﹐播气於肺﹐此之謂也。問曰﹕周身之穴各有兩﹐如補瀉時只刺病所﹖兩穴俱刺耶﹖答曰﹕不然﹐隨病左右而補瀉之﹐左則左補瀉﹐右則右補瀉。問曰﹕何爲絡﹖答曰﹕橫者爲絡﹐絡穴一十有五。問﹕鍼經云﹐灸幾壯﹐鍼訖而復灸何也﹖答曰﹕鍼則鍼﹐灸則灸﹐若鍼而弗灸﹐若灸而弗鍼。問曰﹕榮衛之理果何爲耶﹖答曰﹕難經云﹐血爲榮﹐气爲衛﹐榮行脈中﹐衛行脈外。問﹕撚鍼之法有左有右﹐何謂之左﹖何謂之右﹖答曰﹕以大指次指相合﹐大指往上進﹐謂之左﹔大指往下退﹐謂之右﹐如內鍼時須索一左一右。

手足三陰三陽表裏支幹配合

﹝系晝夜百刻十二時定體之圖說﹞

手太陰肺經配手陽明大腸經相爲表裏立手爲上﹕手太陰肺經﹐五穴爲陰穴﹐大指內側角起﹐少商﹑魚際﹑太淵﹑經渠﹑尺澤。肺屬金﹐在支爲未﹐在幹爲辛。手陽明大腸經﹐六穴爲陽穴﹐從大指次指內仙角起﹐商陽﹑二間﹑三間﹑合谷﹑陽溪﹑曲池。大腸屬金﹐在支爲卯﹐在幹爲庚﹐此之謂陰陽表裏支幹配合也。

手厥陰心包絡經配手少陽三焦經相爲表裏立手爲中﹕手厥陰心包絡經﹐五穴爲陰穴﹐從中指之端起﹐中衝﹑勞宮﹑大陵﹑間使﹑曲澤。心爲巳﹐在幹爲乙。手少陽三焦經﹐六穴爲陽穴﹐從小指之端﹐去爪甲角起﹐關衝﹑液門﹑渚﹑陽池﹑支溝﹑天井。三焦屬火﹐在支爲寅﹐在幹爲甲﹐此之謂陰陽表裏支幹配合也。

手少陰心經配手太陽小腸經相爲表裏立手爲下﹕手少陰五穴爲陰穴﹐從小指內側角起﹐少衝﹑少府﹑神門﹑靈道﹑少海。心屬火﹐在支﹐在幹爲丁。手太陽小腸經﹐六穴爲陽穴﹐從小指之端﹐去爪甲分起﹐少澤﹑前谷﹑後溪﹑腕骨﹑少海。小腸屬火﹐在支爲辰﹐在幹爲丙﹐此之謂陰陽表裏支幹配合也。

足厥陰肝經配足少陽經相爲表裏﹕足厥陰肝經上內踝八寸﹐交出太陰之後﹐此所謂交經五穴爲陰穴﹐從足大趾端起﹐大惇﹑行間﹑太衝﹑中封﹑曲泉。肝屬木﹐在支爲亥﹐在幹爲乙。足少陽膽經﹐六穴爲陽穴﹐從小趾次趾之端起﹐竅陰﹑俠溪﹑臨泣﹑丘墟﹑陽輔﹑陽陵泉。膽屬木﹐在支爲申﹐在幹爲甲﹐此之謂陰陽表裏支幹配合也。

足太陰脾經配足陽明胃經相爲表裏﹕足太陰脾經﹐卻交入厥陰之前﹐五穴爲陰穴﹐從大趾內側端起﹐隱白﹑大都﹑太白﹑商陰陵泉。脾屬土﹐在支爲醜﹐在幹爲己。足陽明胃經﹐六穴爲陽穴﹐從足大趾之端起﹐厲兌﹑內庭﹑陷谷﹑衝陽﹑解溪﹑三里。胃屬土﹐在支爲酉﹐在幹爲戊﹐此之謂陰陽表裏支足少陰腎經配足太陽膀胱經相爲表裏﹕足少陰腎經﹐五穴爲陰穴﹐從足心陷中起﹐湧泉﹑然谷﹑太溪﹑復澑﹑陰谷。腎屬水﹐爲子﹐在幹爲癸。足太陽膀胱經﹐六穴爲陽穴﹐從小趾外側起﹐至陰﹑通谷﹑束骨﹑京骨﹑昆侖﹑委中。膀胱屬火﹐在支爲戌﹐在幹爲壬﹐此之謂陰陽表裏支幹相配合也。

此手足三陰三陽﹐十二經﹑六十六穴﹐井滎兪經合﹐配金木水火土﹐經絡流注﹐或交﹐﹐表裏內外﹐支幹配合﹐諸家鍼經圖說﹐分析講解﹐故從而述其大槪。質之於先生而証之﹐力所不逮﹐理所未同﹐復被教誨指訣﹐僅得泮然冰解﹐沛然川決﹐胸臆有學問﹐幸不致相自矛盾。凡刺孔穴﹐各有所據經絡﹐究所系疾證﹐日辰禁忌﹐虛實補瀉﹐不可不察﹐深明經之分﹐孔穴所在﹐如此者﹐百無一殆。

手少陽三焦經﹐手厥陰心包絡經直說﹕手少陽三焦經﹐諸陽气之父﹐屬腑。

手厥陰心包絡經﹐諸陰血之母﹐屬髒。

流注八穴序

交經八穴者﹐鍼道之要也。然不知孰氏之所述﹐但序云﹕乃少室隱者之所傳也﹐近代往之彌驗。予少時嘗得其本於山人宋子華﹐以此術行於河淮間四十一年。起危篤患﹐隨手應者﹐豈勝數哉﹗予嗜此術﹐亦何啻伯倫之嗜酒也﹐第恨斯學之初﹐心術未償﹐手法未成﹐而兵火薦至﹐家藏圖籍﹐與其的本悉亡之﹐今十五年矣﹐切求而莫之獲。近日得之於銅臺碑字王氏家﹐其本悉如舊家所藏﹐但一二字訛及味之﹐亦無所害矣。予復試此﹐此一一精捷﹐疾莫不瘳﹐苟診視之﹐明俾上下合而攻之﹐如會王師﹐擒微姦﹐捕細盜﹐𨿽有不獲者﹐寡矣。噫﹗神乎哉是術也﹐今得之﹐亦天之濃予於是也﹐多矣。然予之所嗜﹐非欲以借此而私己之爲也﹐蓋欲民生﹐舉無癢癇疾痛﹐痼羸殘瘵之苦而爲之也。惟學人亦嗜是焉如是﹐非予所敢知也。

定八穴所在

公孫二穴﹐足太陰脾之經。在足大趾內側本節後﹐一寸陷中。令病患坐蜷兩足底﹐相對取之。合內關穴。

內關二穴﹐手厥陰心包之經﹐在手掌後二寸。令病患穩坐﹐抑手取之。獨會。

臨泣二穴﹐足少陽膽之經﹐在足小趾次趾本節後一寸陷中。一云﹕去俠溪一寸五分。令病患垂足取之。亦合於外關。

外關二穴﹐手少陽三焦經﹐在手腕後二寸﹐別起心主。令病患穩坐﹐覆手取之。獨會。

後溪二穴﹐手太陽小腸之經﹐在手小指外側本節後陷中。令病患穩坐﹐覆手取之。合申脈。

申脈二穴﹐足太陽膀胱經﹐在足外踝下赤白肉陷中。令病患垂腳坐取之﹐側臥取亦得。

合於後溪穴。

照海二穴﹐足少陰腎之經﹐在足內踝下赤白肉際陷中。令病患穩坐﹐足底相對取之。合列缺。

列缺二穴﹐手太陰肺之經﹐在手腕後一寸半。兩手相叉指頭盡處﹐筋骨罅間取之是。合照海。

公孫穴主治二十七證﹕九種心痛心胃痰膈涎悶心胃臍腹痛並脹三焦胃脇肋疼痛心脾產後血迷心主胎衣不下小腸胃泄瀉不止大腸胃气疼痛心胃裏急後重大腸三焦傷寒結胸小腸心水膈酒痰肝胃中滿不快反胃嘔吐胃腹脇脹滿痛脾胃腸風下血大腸包絡大人小兒脫肛不收大腸肺气膈心肺食隔不下胃脾食積疼痛胃脾癖气並小兒食癖小腸心主小枕痛小腸三焦酒癖胃三焦腹鳴小腸胃血刺痛肝脾小兒脾瀉脾腎瀉腹痛大腸胃胸中刺痛心瘧疾心痛心包絡上件病證﹐公孫悉主之。先取公孫﹐後取內關。

內關二穴﹐主治二十五證﹕中滿不快心胃傷寒不解心主心胸痞滿肝胃吐逆不定脾胃胸滿痰膈肺心腹痛胃泄瀉滑腸大腸酒痰膈痛心主米谷不化胃橫豎气肝胃小兒脫肛大腸肺九種心痛心主胃脇肋痛肝膽婦人血刺痛肝腸鳴大腸積塊痛肝脾男子酒癖脾肺水膈並心下痞痛脾胃气膈食不下胃心肺腹肋脹痛脾胃心主腸風下血大腸傷寒結胸胃裏急後重小腸食膈不下食心主胃瘧疾寒熱﹝新添有驗﹞膽上件病證﹐內關悉主之。

臨泣穴﹐主治二十五證﹕足趺腫痛胃手足麻小腸三焦手指戰掉肝心主赤眼並冷淚膀胱咽喉腫痛三焦手足攣急肝腎脇肋痛膽牙齒痛胃大腸手足發熱胃心主解利傷寒膀胱腿胯痛膽腳膝腫痛胃肝四肢不遂膽頭風腫膀胱頭項腫膀胱浮風搔癢肺身體腫腎胃身體麻肝脾頭目眩暈膀胱筋攣骨痛肝胃頰腮痛大腸雷頭風膽眼目腫痛肝心中風手足不舉腎耳聾腎膽上件病證﹐臨泣悉主之。先取臨泣﹐後取外關。

外關二穴﹐主治二十七證﹕肢節腫痛腎臂膊冷痛三焦鼻衄肺手足發熱三焦手指節痛不能屈三焦眉稜中痛膀胱手足疼痛胃產後惡風腎胃傷寒自汗胃肺頭風膀胱四肢不遂膽胃筋骨疼痛肝腎迎風淚出肝赤目疼痛肝心腰背腫痛腎手足麻痛並無力胃眼腫心頭風掉眩痛膀胱傷寒表熱膀胱破傷風胃肝手臂痛大腸三焦頭項痛小腸盜汗心主目翳或隱澀肝產後身腫胃腎腰胯痛腎雷頭風膽上件病證﹐外關悉主之。

後溪二穴﹐主治二十四證﹕手足攣急肝手足顫掉肝三焦頭風痛三焦膀胱傷寒不解膀胱盜汗不止肺心中風不語包絡肝牙齒痛胃大腸癲癇吐沫胃腰背彊痛腎筋骨痛肝胃咽喉閉塞腎肺胃腮頰腫痛胃小腸傷寒項彊或痛膀胱膝脛腫痛腎手足麻胃眼赤腫肝心傷寒頭痛膀胱表汗不出肺胃衝風淚下肝膽破傷風搐肝產後汗出惡風肺喉痺腎肝腳膝腿痛胃手麻痺大腸上件病證﹐後溪悉主之。先取後溪﹐後取申脈。

申脈二穴﹐主治二十五證﹕腰背彊痛膀胱肢節煩痛腎肝手足不遂胃膽傷寒頭痛膀胱身體腫滿胃頭面自汗胃癲癇肝目赤腫痛膀胱傷風自汗胃頭風癢痛膽眉稜痛膀胱雷頭風膽手臂痛大腸臂冷三焦產後自汗腎鼻衄肺破傷風肝肢節腫疼腎肝腿膝腫痛胃耳聾腎手足麻膽吹奶胃洗頭風膀胱手足攣肝腎產後惡風腎上件病證﹐申脈悉主之。先取申脈﹐後取後溪。

列缺穴﹐主治三十一證﹕寒痛泄瀉脾婦人血積或敗血肝咽喉腫痛胃死胎不出及衣不下肝牙齒腫痛胃大腸小腸气撮痛小腸脇癖痛肝肺吐唾膿血肺咳嗽寒痰肺气胃食噎不下胃臍腹撮痛脾心腹痛脾腸鳴下痢大腸痔癢痛漏血大腸腹痛瀉痢脾產後腰痛腎肝產後發狂心產後不語心包絡米谷不化脾腎男子酒癖胃肝乳癰腫痛胃婦人血塊肝腎溫瘧不瘥膽吐逆不止脾胃小便下血小腸小便不通膀胱大便閉塞大腸大便膿血大腸胸膈痛痞心胃諸積聚膿痰膈心胃上件病證﹐列缺悉主之。先取列缺﹐後取照海。

照海二穴﹐主治二十九證﹕喉嚨閉塞胃小腹冷痛腎肝小便淋澀並不通膀胱婦人血暈肺腎膀胱气痛膀胱胎衣不下腎臍腹痛脾小腹脹滿小腸腸癖下血大腸飲食不納反胃吐食胃男子癖並酒積肺肝腸鳴下痢腹痛大腸中滿不快胃食不化胃婦人血積腎主心兒枕痛胃肝難產腎肝泄瀉脾嘔吐胃酒疾脾气胃气塊脾肝腎酒痺胃肝气膈心主大便不通大腸食勞黃脾胃腸風癢大腸癖痛肝肺足熱厥心主上件病證﹐照海悉主之。先取照海﹐後取列缺。

上法先刺主証之穴﹐隨病左右上下所在取之﹐仍循捫導引﹐按法祛除﹐如病未已﹐必求合穴﹐未已﹐則求之須要停鍼待气﹐使上下相接﹐快然失其所苦﹐而後出鍼。

眞言補瀉手法

補法﹕左手掐穴﹐右手置鍼於穴上﹐令病患咳嗽一聲﹐鍼入透於腠理﹐令病患吹气一口﹐隨吹分寸﹐待鍼頭沈緊時﹐轉鍼頭以手循捫﹐覺气至﹐卻回鍼頭向下﹐覺鍼頭沈緊﹐令病患吹气一口﹐隨吸出鍼乃閉其穴﹝謂一手急然孔是也。﹞虛羸气弱癢麻者補之。

瀉法﹕左手掐穴﹐右手置鍼於穴上﹐令病患咳嗽一聲﹐鍼入腠理﹐復令病患吸气一口﹐隨吸气至分寸﹐覺鍼沈緊﹐轉鍼頭向病所﹐覺气至病退﹐便轉鍼頭向下﹐以手循捫﹐覺鍼沈悶﹐令病患吹气一口﹐隨吹气一口﹐徐出其鍼不閉其穴﹐命之曰瀉。丰肥堅硬疼痛者瀉之。

素問瀉必用方補必用員夫瀉必用方﹐以气方盛也﹐以月方滿也﹐以日方溫也﹐以身方定也﹐以息方吸而內鍼。

及復後其方吸而轉鍼﹐及復後其方呼而徐引鍼﹐故曰瀉。

夫補必用員﹐員者行也﹐行者移也。行謂行不宣之气﹐移謂移未復之脈。故刺必中其榮﹐及復後吸而推鍼至血﹐故員與方非鍼也。余不知聖人之意﹐請後之明達之士詳究焉。

春夏刺淺秋冬刺深《內經》曰﹕病有浮沈﹐刺有淺深﹐各正其理﹐無是其道。然春夏爲陽﹐其气在外﹐人气亦浮﹐凡刺者﹐故淺取之。秋冬爲陰﹐其气在內﹐人气在髒﹐凡刺者﹐故當深取之。又言﹕春夏各致一陰﹐秋冬各致一陽。秋冬各致一陽者﹐謂春夏爲陽﹐謂陰所養﹐故刺之各致一陰。秋冬爲陰﹐謂陽所養﹐故刺之各致一陽。春夏溫必致一陰者﹐謂下鍼深刺至腎肝之部﹐得其气鍼便出之﹐是以引持之陰也。秋冬寒必致一陽者﹐謂下鍼淺刺至心肺之部﹐得气推而內之良久出鍼﹐是推內之陽也。故《素問》曰﹕春夏養陽﹐秋冬養陰也。

呼吸補瀉補瀉者﹐言呼吸出內以爲其法。然補之時﹐從衛取气也。取者﹐言其有也。《素問》曰﹕必先捫而循之﹐切而散之﹐推而按之﹐彈而弩之﹐爪而下之﹐通而取之。外別其門﹐以閉其神呼盡內鍼﹐靜以久畱。以气至爲故﹐如待貴賓﹐不知日暮﹐其气以至﹐適而自護。候吸引鍼﹐气不得出﹐各在其處﹐推闔其門﹐令神气存﹐大气畱止﹐故命曰補﹐是取其气而不令气大出也。當瀉之時﹐從榮置气也﹐置其气而不用也。故《素問》曰﹕吸則內鍼﹐無令气忤﹐靜以久畱﹐無令邪有。吸則轉鍼﹐以得气爲故﹐候呼引鍼﹐呼盡乃去﹐大气皆出﹐故命曰瀉。

瀉者﹐是置其气而不用也。若陽气不足﹐而陰血有餘者﹐當先補其陽﹐而後瀉其陰。陰血不足而陽气有餘者﹐當先補其陰﹐而後瀉其陽。以此則陰陽調和﹐榮衛自然通行﹐此爲鍼之要也。

寒熱補瀉假令補冷﹐先令病患咳嗽一聲﹐得入腠理。復令病患吹气一口﹐隨吹下鍼﹐至六七分﹐腎肝之部﹐停鍼。徐徐良久復退鍼一豆許﹐乃撚鍼﹐問病患覺熱否﹖然後鍼至三四分﹐及心肺之部﹐又令病患吸气內鍼﹐撚鍼﹐使气下行至病所。卻外撚鍼﹐使气上行﹐直達所鍼穴一二寸﹐乃吸而外撚鍼出﹐以手速按其穴﹐此爲補。

夫病後熱者﹐治之以寒也何如﹖須其寒者﹐先刺入腸之分﹐後得气推內至陰之分。復令病患地气入而天气出﹐謹按生成之息數足﹐其病患自覺淸涼矣。夫病惡寒者﹐治之以熱也何如﹖須其熱者﹐先刺入陰之分﹐後得气徐引鍼﹐至陽之分﹐復令病患天气入而地气出﹐亦謹按生成之息數足﹐其病患自覺知暖矣。

生成數法﹝生五加﹞

冷補之時﹐使气至病﹐更用生成之息數﹐令病患鼻中吸气出﹐自覺熱矣。

當熱瀉之時﹐使气至病﹐更用生成之息數﹐令病患鼻中出气﹐口中吸气﹐按所病臟腑之數﹐自覺淸涼矣。

手指補瀉經云﹕凡補瀉﹐非必呼吸出內﹐而在乎手指何謂也。故動﹑搖﹑進﹑退﹑搓﹑盤﹑彈﹑撚﹑循﹑捫﹑攝﹑按﹑爪﹑切者是也。今略備於後﹕動﹕動者﹐如气不行﹐將鍼伸提而已。

退﹕退者﹐爲補瀉欲出鍼時﹐各先退鍼一豆許﹐然後卻畱鍼﹐方可出之﹐此爲退也。

搓﹕搓者﹐凡令人覺熱﹐向外鍼似搓綫之貌﹐勿轉太緊。治寒而裏臥鍼﹐根據前轉法﹐以爲搓也。

進﹕進者﹐凡不得气﹐男外女內者﹐及春夏秋冬各有進退之理﹐此之爲進也。

盤﹕盤者﹐爲如鍼腹部﹐於穴內輕盤搖而已﹐爲盤之也。

搖﹕搖者﹐凡瀉時﹐欲出鍼﹐必須動搖而出者是也。

彈﹕彈者﹐凡補時﹐可用大指甲輕彈鍼﹐使气疾行也。如瀉﹐不可用也。

撚﹕撚者﹐以手撚鍼也。務要識乎左右也﹐左爲外﹐右爲內﹐愼記耳。

循﹕循者﹐凡下鍼於屬部分經絡之處﹐用手上下循之﹐使气血往來而已是也。經云﹕推之則行﹐引之則止。

捫﹕捫者﹐凡補時﹐用手捫閉其穴是也。

攝﹕攝者﹐下鍼如气澀滯﹐隨經絡上﹐用大指甲上下切其气血﹐自得通行也。

按﹕按者﹐以手撚鍼無得進退﹐如按切之狀是也。

爪﹕爪者﹐凡下鍼用手指作力置鍼﹐有準也。

切﹕切者﹐凡欲下鍼﹐必先用大指甲左右於穴切之﹐令气血宣散﹐然後下鍼﹐是不傷榮衛故也。

迎隨補瀉經云﹕東方實而西方虛﹐瀉南方而補北方﹐何謂也﹖此實母瀉子之法﹐非只刺一經而已。假令肝木之病實﹐瀉心火之子﹐補腎水之母﹐其肝經自得其平矣。五臟皆仿此而行之。

夫婦配合

大言陰與陽﹐小言夫與婦﹐陰日陰時則當刺陰漧﹐陽日陽時則當刺陽幹﹐故陰陽者气血也。

陰日血先气後﹐陽日气先血後。經云﹕榮行脈中﹐衛行脈外。故陰日𨿽遇陽時﹐刺陰漧者何也﹖蓋陰日血先行引气﹐後隨血入脈中而行﹐此爲婦有气﹐夫往從之者﹐故陰漧是也。故陽日𨿽遇陰時﹐刺陽幹者何也﹖蓋陽日气先行引血﹐後隨气流注在脈外而行﹐此爲夫有气﹐婦往從之者﹐故陽幹是也﹐如斯之論﹐此之謂也。

古法流注

經云﹕其气始從中焦注手太陰陽明﹐陽明注足陽明太陰﹔太陰注手少陰太陽﹐太陽注足太陽太陰﹔少陰注手心主少陽﹐少陽注足少陽厥陰﹔厥陰注還於手太陰。如環無端﹐周流不息﹐晝夜行流﹐與天同度。此法如气血所王之經絡﹐於一經中井滎兪經合﹐迎隨而補瀉之。亦用東方實而西方虛﹐瀉南方而補北方是也。

雜忌法

雜忌法有數端。經云﹕惡於鍼石者﹐不可與言於至巧﹔气血羸劣者﹐不可刺﹔久病篤危者﹐不可刺﹔大寒大熱﹑大風大雨﹑大饑大飽﹑大醉大勞﹐皆不可刺。然大寒無刺﹐令病患於無風暖室中﹐啜以粥食﹐飲以醪酪﹐令病患無畏寒气﹐候气血調勻﹐然後可刺。如此刺之﹐無疾不愈。餘皆仿此而行之。經云﹕無刺漉漉之汗﹐無刺混混之脈﹐無刺之熱﹐此之謂也。

鍼灸避忌太一之圖序

經曰﹕太一日遊﹐以冬至之日﹐始居於葉蟄之宮。從其宮數所在﹐日徙一處﹐至九日復一。常如是無已﹐周而復始﹐此乃太一日遊之法也。其旨甚明﹐別無所隱。柰行鍼之士﹐無有知者﹐縱有知者﹐祕而不傳﹐致使聖人之法﹐罕行於世﹐良可嘆也。僕𨿽非醫流﹐平昔嘗畱心於醫﹐言之聞之徹知其詳。知而不述豈仁乎﹖輒以短見﹐遂將逐節太一所直之日﹐編次成圖。其圖如目﹐入節得主之日﹐從其宮至所在之處﹐首一終九﹐日徙一宮﹐至九日復反於一。周而復始﹐如是次而行之。計每宮各得五日﹐九之則一節之日悉備。今一一條次﹐備細具於逐宮之內﹐使觀者臨圖﹐卽見逐節太一所直之日在何宮內﹐乃知人之身體所忌之處﹐庶得行鍼之士﹐知而避之﹐俾人無忤犯太一之凶﹐此僕之本意也。僕誠非沽名者﹐以年齒衰朽﹐恐身歿之後﹐聖人之法湮沒於世﹐故編此圖﹐發明厥旨﹐命工鐫石傳其不朽﹐貴得其造與時偕行焉﹐覽者勿以自炫見謂。曾人走丙子歲上元日﹐平水閉邪叟述。

冬至葉蟄宮說

冬至葉蟄宮圖按周身立法﹐取九宮方位。離爲上部﹐中州爲中部﹐坎爲下部﹐巽坤爲二肩兌爲左右脇﹐乾艮爲左右二足。太一遊至處﹐禁忌鍼灸。﹝若起葉蟄宮﹐取冬至一日爲首﹐他皆仿此。﹞

太一血忌之圖經曰﹕身形之應九野﹐左足應立春﹐其日戊寅﹑己丑﹔左脇應春分﹐其日乙卯﹔左手應﹐其日戊辰﹑己巳﹔喉首頭應夏至﹐其日丙午﹔右手應立秋﹐其日戊申﹑己未﹔右脇應秋分﹐其日辛酉﹔右足應立冬﹐其日戊戌﹐己亥﹔腰尾於竅應冬至﹐其日壬子﹔六腑膈下三藏應州﹐其大槪禁太一所在之日及諸戊巳。凡此九者﹐善候入正﹐所主左右上下﹐身體有疾病瘡腫欲治﹐無以其所直之日刺之﹐是謂天忌日。

附﹕鍼灸雜說

月內人神所在之圖﹝新添逐日辰忌﹞

一日在足大指厥陰分﹐刺之跗腫。

二日在足外踝少陽分﹐刺之經筋緩。

三日在股內少陰分﹐刺之少腹痛。

四日在腰太陽分﹐刺之腰僂無力。

五日在口太陰分﹐刺灸之舌彊。

六日在兩手陽明分﹐刺之咽喉不利﹝一云在足小指。﹞

七日在內踝少陰分﹐刺灸之陰經筋急。

八日在手腕太陽分﹐刺灸之腕不收。

九日在尻厥陰分﹐刺灸之病結。

十日在腰背太陽分﹐刺灸之腰背僂。

十一日在鼻柱陽明分﹐刺灸之齒面腫。

十二日在髮際少陽分﹐刺之令人耳重聽。

十三日在牙齒少陰分﹐刺灸之气寒。

十四日在胃脘陽明分﹐刺之气腫。

十五日在徧身﹐不宜補瀉﹐鍼灸大忌。

十六日在胸太陽分﹐刺之逆息。

十七日在气沖陽明分﹐刺之難息。

十八日在股內少陰分﹐刺之引陰气痛。

十九日在足趺陽明分﹐刺灸之發腫。

二十日在內踝少陰分﹐刺之經筋攣。

二十一日在手小指太陽分﹐刺之手不仁。

二十二日在足外踝少陽分﹐刺之經筋緩。

二十三日在肝及足厥陰分﹐刺之發轉筋。

二十四日在手陽明分﹐刺灸之咽喉中不利。

二十五日在足陽明分﹐刺灸之胃气脹。

二十六日在胸太陰分﹐刺灸之令人喘嗽。

二十七日在膝陽明分﹐刺之足經厥逆。

二十八日在陰少陰分﹐刺之少腹急痛。

二十九日在膝脛厥陰分﹐刺之筋痿少力。

三十日在足趺﹐此日忌鍼灸。

每月血支正月丑二月寅三月卯四月辰五月巳六月午七月未八月申九月酉十月戌十一月亥十二月子每月血忌正月丑二月未三月寅四月申五月卯六月酉七月辰八月戌九月巳十月亥十一月午十二月子定十二支人神子目丑耳寅胸前﹐卯齒辰腰巳手間﹐午心未足申頭上﹐酉膝戌陰亥在脛﹐此是人神十二支﹐鍼灸避之獲康安。

釋運气定日下血气法井滎逐日奪時功﹐十日循還是一宮。血气相迎行臟腑﹐通流十干本元宗。陽日從衛先行气﹐陰日從榮血可通。陽日气先脈出外﹐陰日脈內血先從﹐气先血後還行腑﹐行髒榮先气後攻。陽幹五行補五腑﹐陰干行髒五行同。井滎流注兪經合﹐用建通流日下窮。連轉五遭成五十﹐徧行臟腑五行終。

釋流注逐日時開穴法甲竅陰﹐乙大惇﹐丙少澤﹐丁少衝﹐戊厲兌﹐己隱白﹐庚商陽﹐辛少商﹐壬至陰﹐癸湧釋流注十二經絡所屬法手太陰肺經穴﹕少商魚際與太淵﹐經渠尺澤肺相連﹝肺之經辛﹞。

手陽明大腸經穴﹕商陽二三間合谷﹝四穴﹞﹐陽溪曲池大腸原﹝大腸經庚﹞。

手少陰眞心經穴﹕少衝少府屬於心﹐神門靈道少海尋﹝心之經丁﹞。

手太陽小腸經穴﹕少澤前谷後溪腕﹐陽各小海小腸經﹝小腸經丙﹞。

足厥陰肝經穴﹕大惇行間太衝看﹐中封曲泉於肝﹝肝之經乙﹞。

足少陽膽經穴﹕竅陰俠溪臨泣膽﹐丘墟陽輔陽陵泉﹝膽之經甲﹞。

足太陰脾經穴﹕隱白大都太白脾﹐商丘陰陵切要知﹝脾之經己﹞。

足少陰腎經穴﹕湧泉然谷太溪穴﹐復澑陰谷腎之經﹝腎之經癸﹞。

足陽明胃經穴﹕厲兌內庭陷骨胃﹐衝陽解溪三里隨﹝胃之經戊﹞。

足太陽膀胱經穴﹕至陰通谷束京骨﹝二穴﹞﹐昆侖委中是膀胱﹝膀胱經壬﹞。

手厥陰心包經穴﹕中衝勞宮心包絡﹐大陵間使曲澤傳﹝心包絡經乙﹞。

手少陽三焦經穴﹕關衝液門並中渚﹐陽池支溝天井原﹝三焦經申﹞。

釋流注十二經動脈源穴所出法甲出丘墟乙太衝﹐丙歸腕骨是原中﹐丁出大陵原內過﹐戊胃衝陽气可通﹐己出太白庚合谷﹐辛緣本出太淵同。壬歸京谷期中過﹐癸出之時太溪空。

十二經配十二支寅屬肺﹐卯屬大腸﹐辰屬胃﹐巳屬脾﹐午屬心﹐未屬小腸﹐申屬膀胱﹐酉屬腎﹐戌屬心主﹐亥屬三焦﹐子屬膽﹐丑屬肝。

十二經配合膀胱配腎﹐膽配肝﹐脾配胃﹐肺配大腸﹐心包絡配三焦﹐心配小腸。

論九鍼孔穴應候訣九鍼者﹐上應天地﹐下應四時陰陽。

一天二地三人四時五音六律七星八風九野身形以應﹕一皮﹐二肉﹐三脈﹐四筋﹐五聲音﹐六陰陽﹐七睛齒﹐八風﹐九竅。

九鍼各有攻病之能﹕一鍼﹐二員鍼﹐三鍼﹐四鋒鍼﹐五鈹鍼﹐六圓利鍼﹐七毫鍼﹐旁通十二經穴流注孔穴圖肺心肝脾腎心包絡春刺井﹝木﹞少商少衝大惇隱白湧泉中衝夏刺滎﹝火﹞魚際少府行間大都然谷勞宮季夏刺﹝土﹞太淵神門太衝太白太溪大陵秋刺經﹝金﹞經渠靈道中封商丘復澑間使冬刺合﹝水﹞尺澤少海曲泉陰陵泉陰谷曲澤大腸小腸膽胃膀胱三焦所出爲井﹝金﹞商陽少澤竅陰厲兌至陰關衝所流爲榮﹝水﹞二間前谷俠溪內庭通谷液門所注爲﹝木﹞三間後溪臨泣陷谷束骨陽池所行爲經﹝火﹞陽溪陽谷陽輔解溪昆侖支溝所入爲合﹝土﹞曲池少海陽陵泉三里委中天井離合眞邪直說古有離合眞邪云者﹐蓋聖人欲使其眞邪相離﹐而勿合之謂也。若邪入於眞﹐眞受其蛀﹐遂其純一之眞﹐眞之遂﹐則其所謂眞也。罹害有不可言者﹐眞被乎邪﹐則邪竊其柄﹐而肆其橫遂之邪。邪之旣橫﹐則其邪爲患﹐復可勝言哉。嗚呼﹗眞邪之不可合也如此。胡爲眞﹐胡爲邪﹖眞之爲言也﹕天理流行﹐賦與萬物﹐得以爲生者皆眞也﹐聖人保如持盈﹔邪之爲言也﹕天地間非四時五行之正气﹐而差臻疊至者皆邪也。聖人避之﹐猶避矢石﹐其防微杜漸之嚴﹐如此者淵乎旨哉。蓋眞立則邪退﹐邪厲則眞殘﹔邪固可除﹐眞先其養以之道﹐無須異求。

但飲食男女﹐節之以限﹔風寒暑濕﹐禦示以時﹔復能實慈恕以愛人﹐虛中而應物﹐念慮必爲之防﹐舉止必爲之敬﹐如斯內外交養周備﹐則吾之生﹐不求生而生﹐無斯壽而壽矣。不然﹐攝養少或不嚴﹐則六邪乘隙競入﹐諸疾交生﹐眾害並作﹐則吾生之眞﹐所與存者幾希。故聖人憂之﹐爲揆度權衡機宜所在﹐示以克邪之方﹐使屏之如雪污﹐拔刺而無遺者以此。古人有云﹕植徳務滋﹐除惡務本﹐亦此意也。然去之邪之方﹐經所具存﹐再拜﹑遺詮敬謹錄。

竇漢卿流注指要後序

望聞問切﹐推明得病之原﹔補瀉迎隨﹐揭示用鍼之要。予余是學﹐自古迄今﹐𨿽常覃思以研精﹐竟未鉤玄而索隱。俄經傳之暇日﹐承外舅之訓言﹐亡了﹝按《衛生寶鑑》作云及﹞世紛﹐續推兵擾。其人也﹐神無根據而心無定﹔或病之﹐精必奪而气必衰。兼方國以亂而隔殊﹐藥物絕商而那得。訪歷市而求方﹐不若功立排疾勢。旣已受教﹐遂敏求師﹐前後僅十七年﹐無一二眞个輩。後避屯於蔡邑﹐方獲訣於李君﹝名源巨川﹞。其人以鍼道救疾也﹐除疼痛於目前﹐愈瘵疾於指下。信所謂伏如橫弩﹐應若發機﹐萬舉萬全﹐百發百中者也。加以好生之念。素無竊利之心。嘗謂予曰﹕天寶不付於非仁﹐聖道須傳於賢者。僕不自揆﹐遂伸有求之懇﹐獲垂無吝之誠。授穴之所祕者﹐四十有二﹔療疾而弗瘳者﹐萬千無一。遂銘諸心﹐而著之髓﹐務拯其困﹐而扶其危。而後除疼痛迅若手拈﹐破結聚渙如冰釋。夫鍼者也﹐果神矣哉﹗然念玆穴兪西或忘﹐借其聲律則易記。輒裁八韻﹐賦就一篇。詎敢匿於己私﹐庶共傳於同志。

歲次壬辰重九前二日題。

