

醫學源流論2徐大椿

自敍

醫﹐小道也﹐精義也﹐重任也﹐賤工也。古者大人之學﹐將以治天下國家﹐使無一夫不被其之近﹐不能兼及。況乎不可治者﹐又非使能起死者而使之生﹐其道不已小乎﹖𨿽然﹐古聖人之治病也﹐通於天地之故﹐究乎性命之源﹐經絡﹑臟腑﹑气血﹑骨脈﹐洞然如見﹐然後察其受病之由﹐用藥以驅除而調劑之。其中自有玄機妙悟﹐不可得而言諭者﹐蓋與造化相維﹐其義不亦精乎﹖道小﹐則有志之士有所不屑爲﹐義精﹐則無識之徒有所不能窺也。人之所系﹐莫大乎生死。王公大人﹐聖遇豪傑﹐可以旋轉乾坤﹐而不能保無疾病之患。一有疾病﹐不得不聽之醫者﹐而生殺惟命矣。夫一人系天下之重﹐而天下所系之人﹐其命又懸於醫者。下而一國一家所系之人更無論矣﹐其任不亦重乎﹖而獨是其人者﹐又非有爵祿道徳之尊﹐父兄師保之重。旣非世之所隆﹐而其人之自視﹐亦不過爲衣服口食之計。𨿽以一介之微﹐呼之而立﹐至其業不甚賤乎﹖任重﹐則托之者必得偉人﹔工賤﹐則業之者必無奇士。所以勢出於相違﹐而道因之易墜也。余少時頗有志於窮經﹐而肉數人疾病連年﹐死亡略盡。於是博覽方書﹐寢食俱廢。如是數年﹐𨿽無生死骨肉之方﹐實有尋本溯源之學。九折臂而成醫﹐至今尢信。

而竊槪唐宋以來﹐無儒者爲之振興﹐視爲下業﹐逡巡失傳﹐至理已失﹐良法並亡。焉傷懷﹐恐自今以往不復有生人之術。不揣庸妄﹐用敷厥言﹐倘有所補所全者﹐或不僅一人一世已乎﹖

乾隆丁丑秋七月洞溪徐大椿書於吳山之半松書屋

卷上經絡臟腑

無气存亡論

養生者之言曰﹕天下之人﹐皆可以無死。斯言妄也﹐何則﹖人生自免乳哺以後﹐始而孩﹐旣也。則絕嗜欲﹐可以無死乎﹖或者曰﹕勞動賊之也。則戒勞動﹐可以無死乎﹖或者曰﹕思慮擾之也。則屏思慮﹐可以無死乎﹖果能絕嗜欲﹐戒勞動﹐減思慮﹐免於疾病夭札則有之。其老而﹐而死猶然也。況乎四十以前﹐未嘗無嗜欲﹑勞苦﹑思慮﹐然而日生日長。四十以後﹐𨿽無嗜欲勞苦﹑思慮﹐然而日減日消。此其故何歟﹖蓋人之生也﹐顧夏虫而卻笑﹐以爲是物之生死﹐何其促也﹐而不知我實猶是耳。當其受生之時﹐已有定分焉。所謂定分者﹐元气也。視之不見﹐求之不得﹐附於報導血之內﹐宰乎气血之先。其成形之時﹐已有定分焉。所謂定分者﹐元气也。視之不見﹐求之不得﹐附於气血之內﹐宰乎气血之先。其成形這時﹐已有定數。譬如置薪於火﹐始燃尙微﹐漸久則烈﹐薪力旣盡﹐而火息矣。其有久暫之殊者﹐則薪之堅脆異質也。故終無病者﹐待元气之自盡而死﹐此所謂終其天年者也。至於疾病之人﹐若元气不傷﹐𨿽病甚不死﹔元气或傷﹐𨿽病輕亦死。而其中又有辧焉。有先傷元气而病者﹐此不可治者也﹔有因病而傷元气者﹐此不可不預防者也﹔亦有因誤治而傷及元气者﹔亦有元气𨿽傷未甚﹐尙可保全之者﹐其等不一。故診病決死生者﹐不視病之輕重﹐而視元气之存亡﹐則百不失一矣。至所謂元气者﹐何所寄耶﹖五臟有五臟之眞精﹐此元气之分體者也。而其根本所在﹐卽《道經》所謂丹田﹐《難經》所謂命門﹐《內經》所謂節節之旁中有小心﹐陰陽合辟存乎此﹐呼吸出入系乎此。無火而能令百體皆溫﹐無水而能令五臟皆潤。此中一綫未絕﹐則生气一綫未亡﹐皆賴此也。若夫有疾病而保全之法何如﹖蓋元气𨿽自有所在﹐然實與臟腑相連屬者也。寒熱攻補﹐不得其道﹐則實其實而虛其虛﹐必有一臟大受其害。邪入於中﹐而精不能續﹐則元气無所附而傷矣。故人之一身﹐無處不宜謹護﹐而藥不可輕試也。若夫預防之道﹐惟上工能慮在病前﹐不使其勢已橫而莫救﹐使元气克全﹐則自能托邪於外﹔若邪盛爲害﹐則乘元气未動﹐與之背城而一決﹐勿使後事生悔﹐此神而明之之術也。若欲與造化爭權﹐而令天下之人終不死﹐則無是理矣。

卷上經絡臟腑

軀殼經絡臟腑論

凡致病必有因﹐因受病之處則各有部位。今之醫者曰﹕病必分經絡而後治之。似矣﹐然亦知病固非經絡之所能盡者乎﹖夫人有皮肉筋骨以成形﹐所謂軀殼也。而虛其中﹐則有臟腑以實之。其連續貫通者﹐則有經有絡貫乎臟腑之內﹐運乎軀殼之中﹐爲之道路﹐以傳變周流者也。故邪之傷人﹐或在皮肉﹐或在筋骨﹐或在臟腑﹐或在經絡。有相傳者﹐有不相傳者﹐有久而相傳者﹐有久而終不傳者。其大端則中於經絡者易傳﹔其初不在經絡﹐或病甚而流於經絡者﹐亦易傳。經絡之病﹐深入臟腑﹐則以生克相傳。惟皮肉筋骨之病﹐不歸經絡者﹐則不傳﹐所謂軀殼之病也。故識病之人﹐當直指其病在何髒何腑﹐何筋何骨﹐何經何絡﹐或傳或不傳﹐傳以何經始﹐以何經終。其言歷歷可驗﹐則醫之明者矣。今人不問何病﹐廖舉一經以借口﹐以見其頗識《內經》﹐實與《內經》全然不解也。至治之難易﹐則在經絡易治﹐在臟腑者難治﹐且多死。在皮肉筋骨者難治﹐亦不易死。其大端如此。至於軀殼臟腑之屬於某經絡﹐以審其鍼灸用藥之法﹐則《內經》明言之﹐深求自得也。

卷上經絡臟腑

表裏上下論

欲知病之難易﹐先知病之淺深。欲知病之淺深﹔先知病之部位。夫人身一也﹐實有表裏上下之別焉。何謂表﹖皮肉筋骨是也。何謂裏﹖臟腑精神是也。而經絡則貫乎其間。表之病易治而難死﹐裏之病難治而易死。此其大略也。而在表在裏者﹐又各有難易﹐此不可執一而論也。若夫病本在表﹐而傳於裏﹔病本在裏﹐而並及於表。是爲內外兼病﹐尢不易治。身半已上之病﹐往往近於熱﹔身半以下之病﹐往往近於寒。此其大略也。而在上在下﹐又各有寒熱﹐此亦不可執一而論也。若夫病本在上﹐而傳於下﹐病本在下﹐而傳於上﹐是之謂上下兼病﹐亦不易治。所以然者﹐無病之處多﹐有病之處少﹐則精力猶可維持﹐使正气漸充﹐而邪气亦去。若夫一人之身﹐無處不病﹐則以何者爲驅病之本﹐而復其元气乎﹖故善醫者﹐知病勢之盛而必傳也﹐預爲之防﹐無使結聚﹐無使泛濫﹐無使並合﹐此上工治未病之說也。若其已至於傳﹐則必先求其本﹐後求其標﹐相其緩急而施治之。此又桑楡之收也。以此決病之生死難易﹐思過半矣。

卷上經絡臟腑

陰陽升降論

人身象天地。天之陽藏於地之中者﹐謂之元陽。元陽之外護者謂之浮陽﹐浮陽則與時升降。

若人之陽气則藏於腎中而四布於周身﹐惟元陽則固守於中﹐而不離其位。故太極圖中心白圈﹐卽元陽也﹐始終不動﹐其分陰分陽﹐皆在白圈之外。故發汗之藥﹐皆鼓動其浮陽﹐出於營衛之中﹐以泄其气耳。若元陽一動﹐則元气漓矣。是以發汗太甚﹐動其元陽﹐卽有亡陽之患。病深之人﹐發喘呃逆﹐卽有陽越之虞﹐其危皆在頃刻﹐必用參附及重鎭之藥﹐以墜安之。

所以治元气虛弱之人﹐用升提發散之藥﹐最防陽虛散越﹐此第一關也。至於陰气則不患其升﹐而患其竭﹐竭則精液不布﹐漧枯燥烈﹐廉泉玉英﹐毫無滋潤﹐舌燥唇焦﹐皮膚粗槁。所謂天气不降﹐地气不升﹐孤陽無附﹐害不旋踵。《內經》云﹕陰精所奉其人壽。故陰气有餘則上漑﹐陽气有餘則下固﹐其人無病﹐病亦易愈。反此則危。故醫人者﹐愼毋越其陽而竭其陰也。

卷上經絡臟腑

治病必分經絡臟腑論

病之從內出者﹐必由於臟腑﹔病之從外入者﹐必由於經絡。其病之情狀﹐必有鑿鑿可徵者。

如怔忡﹑驚悸爲心之病﹐泄瀉﹑膨脹爲腸胃之病﹐此易知者。又有同一寒熱而六經各殊﹐同一疼痛而筋骨皮肉各別。又有臟腑有病而反現於肢節﹐肢節有病而反現於臟腑。若不究其病根所在﹐而漫然治之﹐則此之寒熱非彼之寒熱﹐此之癢痛非彼之痛癢﹐病之所在全不關著﹐。無病之處反以藥攻之。《內經》所謂﹕誅伐無過﹐則故病示已﹐新病復起﹐醫者以其反增他病﹐又復治其所增之病﹐復不知病之所從來﹐雜藥亂投﹐愈治而病愈深矣。故治病者﹐必先分經絡臟腑之所在﹐而又知其七情六淫所受何因﹐然後擇何經何髒對病之藥﹐本於古聖何方之法﹐分毫不爽﹐而後治之﹐自然一劑而卽見效矣。今之治病不效者﹐不咎己藥之不當﹐而反咎病之不應藥﹐此理絡身不悟也。

卷上經絡臟腑

治病不必分經絡臟腑論

病之分經絡臟腑﹐夫人知之。於是天下遂有因經絡臟腑之說﹐而拘泥附會﹐又或誤認穿鑿﹐並有借此神其說以欺人者。蓋治病之法多端﹐有必求經絡臟腑者﹐有不必求經絡臟腑者。蓋人之气血﹐無所不通﹐而藥性之寒熱溫涼﹐有毒無毒﹐其性亦一定不移﹐入於人身﹐其功能亦無所不到。豈有其藥止入某經之理﹖卽如參之類﹐無所不補。砒鴆之類﹐無所不毒﹐並不專於一處也。所以古人有現成通治之方﹐如紫金錠﹑至寶丹之類﹐所治之病甚多﹐皆有奇效。蓋通气者﹐無气不通﹔解毒者﹐無毒不解﹔消痰者﹐無痰不消。其中不過略有專宜耳。

至張潔古輩﹐則每藥注定云獨入某經﹐皆屬附會之談﹐不足徵也。曰﹕然則用藥竟不必分經絡臟腑耶﹖曰﹕此不然也。蓋人之病﹐各有所現之處﹔而藥之治病必有專長之功。如此胡治寒熱往來﹐能愈少陽之病﹔桂枝治畏寒發熱﹐能愈太陽之病﹔葛根治肢體大熱﹐能愈陽明之病。蓋其止寒熱﹐已畏寒﹐除大熱﹐此乃柴胡﹑桂枝﹑葛根專長之事。因其能治何經之病﹐後人卽指爲何經之藥。孰知其功能﹐實不僅入少陽﹑太陽﹑陽明也。顯然者尙如此﹐余則更無影響矣。故以某藥爲能治某經之平凡則可﹐以某藥爲獨治某經則不可。謂某經之病﹐當用某藥則可﹔謂某藥不復入他經則不可。故不知經絡而用藥﹐其失也泛﹐必無捷效。執經絡而用藥﹐其失也泥﹐反能致害。總之變化不一﹐神而明之﹐存乎其人也。

卷上經絡臟腑

腎藏精論

精藏於腎﹐人盡知之。至精何以生﹐何以藏﹐何以出﹖則人不知也。夫精﹐卽腎中之脂膏也。有長存者﹐有日生者。腎中有藏精之處﹐充滿不缺﹐如井中之水﹐日夜充盈﹐此長存者也。其欲動交媾所出之精﹐及有病而滑脫之精﹐乃日生者也。其精施去施生﹐不去亦不生﹐猶井中之水﹐日日汲之﹐不見其虧﹔終年不汲﹐不見其溢。《易》云﹕井道不可不革﹐故受之以革﹐其理然也。曰﹕然則縱欲可無害乎﹖曰﹕是又不然。蓋天下之理﹐總歸自然。有腎气盛者﹐多欲無傷﹔腎气衰者﹐自當節養。《左傳》云﹕女不可近乎﹖對曰﹕節之。若縱欲不節﹐如淺狹之井﹐汲之無度﹐則枯竭矣。曰﹕然則彊壯之人而絕欲﹐則何如﹖曰﹕此亦無咎無譽﹐惟腎气略堅實耳。但必浮火不動﹐陰陽相守則可耳。若浮火日動而彊制之﹐則反有害。蓋精因火動而離其位﹐則必有頭眩﹑目赤﹑身癢﹑腰疼﹑遺泄﹑偏墜等癥﹐其者或發癰疽﹐此彊制之害也。故精之爲物﹐欲動則生﹐不動則不生。能自然不動則有益﹐彊制則有害﹐過用則衰竭。任其自然﹐而無所勉彊﹐則保精之法也。老子云﹕無法道﹐道法自然﹐自然之道﹐乃長生之訣也。

卷上經絡臟腑

一臟一腑先絕論

人之死﹐大約因元气存亡而決。故患病者﹐元气已傷﹐卽變危殆。蓋元气脫﹐則五臟六腑皆無气矣。竟有元气深固﹐其根不搖﹐而內中有一臟一腑先絕者。如心絕﹐則昏昧不知世事﹔肝絕﹐則喜怒無節﹔腎絕﹐則陽道痿縮﹔脾絕﹐則食入不化﹔肺絕﹐則气促聲啞。六腑之絕﹐而失其所司亦然。其絕之象﹐亦必有顯然可見之處。大約其气尙存﹐而神志精華不用事耳﹐必明醫乃能決之。又諸臟腑之中﹐惟肺絕則死期尢促。蓋肺爲臟腑之華蓋﹐臟腑賴其气以養﹐故此髒絕﹐則臟腑皆無稟受矣。其餘則視其絕之甚與不甚﹐又觀其別髒之盛衰何如﹐更觀其後天之飲食何如﹐以此定其吉凶﹐則修短之期可決矣。然大段亦無過一年者。此皆得之目睹﹐非臆說也。

卷上經絡臟腑

君火相火論

近世之論﹐心火謂之君火﹐腎火謂之相火﹐此說未安。蓋心屬火﹐而位居於上﹐又純陽而爲一身之主﹐名曰君火﹐無異議也。若腎中之火﹐則與心相遠﹐乃水中之火也﹐與心火不類﹐名爲相火﹐似屬非宜。蓋陰陽互藏其宅﹐心固有火﹐而腎中亦有火。心火爲火中之火﹔腎火爲水中之火﹐腎火守於下﹐心火守於上﹐而三焦火之道路﹐能引二火相交。心火動﹐而腎中之浮火亦隨之。腎火動﹐而心中之浮火亦隨之﹔亦有心火爲動而腎火不動﹐其患獨在心﹔亦有腎火動而心火不動﹐其害獨在腎。故治火之法﹐必先審其何火﹐而後用藥有定品。治心火﹐以苦寒﹔治腎火﹐以鹹寒。若二髒之陰不足以配火﹐則又宜取二髒之陰藥補之。若腎火飛越﹐又有回陽之法﹐反宜用溫熱﹐與治心火迥然不同。故五臟皆有火﹐而心腎二髒爲易動﹐故治法宜詳究也。若夫相火之說﹐則心胞之火參令人怔忡﹑面赤﹑煩躁﹑眩暈﹐此則在君火之旁﹐名爲相火﹐似爲確切。試以《內經》參之﹐自有眞見也。

卷上脈

診脈決死生論

生死於人大矣﹗而能於兩手方寸之地﹐微末之動﹐卽能決其生死。何其近於誣也﹖然古人往往百不失一者﹐何哉﹖其大要則以胃气爲本。蓋人之所以生﹐本乎飲食。《靈樞》云﹕谷於胃﹐乃傳之肺﹐五臟六腑皆以受气。寸口屬肺經﹐爲百脈之所會﹐故其來也﹐有生气以行乎其間﹐融和調暢﹐得中土之精英﹐此爲有胃气。得者生﹐失者死﹐其大槪也。其次﹐則推天運之順逆。人气與天气相應﹐如春气屬木﹐脈宜弦﹔夏气屬火﹐脈宜洪之類。反是則與天气不應。又其次﹐則審髒气之生克﹐如脾病畏弦﹐木克土也﹔肺病畏洪﹐火克金也。反是則與髒气無害。又其次﹐則辧病脈之從違。病之與脈各有宜與不宜。如脫血之後﹐脈宜靜細﹐而反洪大﹐則气亦外脫矣﹔寒熱之證﹐脈宜洪數﹐而反細弱﹐則眞元將陷矣。至於眞髒之脈﹐乃因胃气已絕﹐不營五臟。所以何髒有病﹐則何髒之脈獨現。凡此皆《內經》《難經》等書言之明白詳盡﹐學人苟潛心觀玩﹐洞然易曉﹐此其可決者也。至云﹕診脈卽可以知何病。又云﹕人之死生﹐無不能先知﹐則又非也。蓋脈之變遷無定﹐或有卒中之邪﹐未卽通於經絡﹐而脈一時未變者﹔或病輕而不能現於脈者。或有沈痼之疾﹐久而與气血相並﹐一時難辧其輕重者﹔或有根據經傳變﹐流動無常﹐不可執一時之脈﹐而定其是非者。況病之名有萬﹐而脈之象不過數十種﹐且一病而數十種之脈﹐無不可見﹐何能診脈而卽知其何病﹖此皆推測偶中﹐以此欺人也。若夫眞髒之脈﹐臨死而終不現者﹐則何以決之﹖是必以望聞問三者合而參觀之﹐亦百不失一矣。故以脈爲可憑﹐而脈亦有時不足憑。以脈爲不可憑﹐而又鑿鑿乎其可憑。

總在醫者熟通經學﹐更深思自得﹐則無所不驗矣﹗若世俗無稽之說﹐皆不足聽也。

卷上脈

癥脈輕重論

人之患病﹐不外七情六淫﹐其輕重死生之別﹐醫者何由知之﹖皆必問其癥﹐切其脈﹐而後知之。然癥脈各有不同﹐有現癥極明﹐而脈中不見者﹔有脈中甚明﹐而癥中不見者。其中有宜從癥者﹐有宜從脈者﹐必有一定之故。審之旣眞﹐則病情不能逃﹐否則不爲癥所誤﹐必爲脈所誤矣。故宜從癥者﹐𨿽脈極順而癥危﹐亦斷其必死﹔宜從脈者﹐𨿽癥極險而脈和﹐亦決其必生。如脫血之人﹐形如死狀﹐危在頃刻﹐而六脈有根﹐則不死。此宜從脈不從癥也。如痰厥之人﹐六脈或促或絕﹐痰降則愈﹐此宜從癥不從脈也。陰虛咳嗽﹐飲食起居如常﹐而六脈細數﹐久則必死。此宜從脈不宜從癥也。噎膈反胃﹐脈如常人﹐久則胃絕而脈驟變﹐百無一生。此又宜從癥不從脈也。如此之類甚多﹐不可枚舉。總之脈與癥分觀之﹐則吉凶兩不可憑。合觀之﹐則某癥忌某脈﹐某脈忌某癥﹐其吉凶乃可定矣。又如肺病忌脈數﹐肺屬金﹐數爲火﹐火刑金也。餘可類推﹐皆不外五行生克之理。今人不按其癥﹐而徒講乎脈﹐則講之愈密﹐失之愈遠。若脈之全體﹐則《內經》諸書詳言之矣。

卷上脈

脈癥與病相反論

癥者﹐病之發現者也。病熱則癥熱﹐病寒則癥寒﹐此一定之理。然癥竟有與病相反者﹐最易誤治﹐此不可不知者也。如冒寒之病﹐反身熱而惡熱﹔傷暑之病﹐反身寒而惡寒﹔本傷食也﹐而反易饑能食本傷飲也﹐而反大渴口漧。此等之病﹐尢當細考﹐一或有誤﹐而從癥用藥﹐卽死生判矣。此其中蓋有故焉。或一時病勢未定﹐如傷寒本當發熱﹐其歸尙未發熱﹐將來必至於發熱﹐此先後之不同也。或內外異情﹐如外𨿽寒而內仍熱是也。或有名無實﹐如欲食好飲﹐及至少進卽止﹐飲食之後﹐又不易化是也。或有別癥相雜﹐誤認此癥爲彼癥是也。或此人舊有他病﹐新病方發﹐舊病亦現是也。至於脈之相反﹐亦各不同。或其人本體之脈﹐與常人不同。或輕病未現於脈。或痰气阻塞﹐營气不利﹐脈象乖其所之。或一時爲邪所閉﹐脈似危險﹐气通卽復。或其人本有他癥﹐仍其舊癥之脈。凡此之類﹐非一端所能盡﹐總宜潛心體認﹐審其眞實﹐然後不爲脈癥所惑。否則徒執一端之見﹐用藥愈眞而愈誤矣。然苟非辧癥極精﹐脈理素明﹐鮮有不惑者也﹗

卷上病

中風論

今之患中風偏痺等病者﹐百無一愈﹐十死其九。非其癥俱不治﹐皆醫者誤之也。凡古聖定病之名﹐必指其實。各曰中風﹐則其病屬風可知。旣爲風病﹐則主病之方﹐必以治風爲本。故仲景侯氏黑散﹑風引湯﹑防己地黃湯﹐及唐人大小續命等方﹐皆多用風藥﹐而因癥增減。蓋以風入經絡﹐則內風與外風相煽﹐以致痰火一時壅塞﹐惟宜先驅其風﹐繼淸痰火﹐而後調其气血﹐則經脈可以漸通。今人一見中風等癥﹐卽用人參﹑熟地﹑附子﹑肉桂等純補溫熱之品﹐將風火痰气﹐盡行補住﹐輕者變重﹐重者卽死。或有元气未傷﹐而感邪淺者﹐亦必遷延時日﹐以成偏枯永廢之人。此非醫者誤之耶﹗或云﹕邪之所湊﹐其气必虛。故補正卽所以驅邪﹐此大謬也。惟其正虛而邪湊﹐萬當急驅其邪﹐以衛其正。若更補其邪气﹐則正气益不能支矣。卽使正气全虛﹐不能托邪於外﹐亦宜於驅風藥中﹐少加扶正之品﹐以助驅邪之力。從未有純用溫補者。譬之盜賊入室﹐定當先驅盜賊﹐而後固其墻垣﹔未有盜賊未去﹐而先固其墻垣者。或云﹕補藥托邪﹐猶之增家家人以禦盜也。最又不然。蓋服純補這藥﹐斷無專補正不補邪之理﹐非若家人之專於禦盜賊也﹐是不但不驅盜﹐並助盜矣。況治病之法﹐凡久病屬虛﹐驟病屬實。所謂虛者﹐謂正虛也。所謂實者﹐謂邪實也﹔中風乃急暴之癥﹐其爲實邪無疑。天下未有行動如常﹐忽然大虛而昏僕者﹐豈可不以實邪治之哉﹖其中或有屬陰虛﹑陽虛﹐感熱﹑感寒之別﹐則於治風方中﹐隨所現之癥加減之。漢唐諸法俱在﹐可取而觀也。故凡中風之類﹐苟無中髒之絕癥﹐未有不可治者。余友人患此癥者﹐遵余治法﹐病一二十年而今尙無恙者甚多。惟服熱補者﹐無一存者矣。

卷上病

臌膈論

臌膈同爲極大之病﹐然臌可治﹐而膈不可治。蓋臌者﹐有物積中﹐其證屬實﹔膈者﹐不能納物﹐其證屬虛。實者可治﹐虛者不可治﹐此其常也。臌之爲病﹐因腸胃衰弱﹐不能運化﹐或痰或血﹐或气或食﹐凝結於中﹐以致臌脹滿。治之當先下其結聚﹐然後補養其中气﹐則腸胃漸能克化矣。《內經》有雞矢醴方﹐卽治法也。後世治臌之方﹐亦多見效。以惟髒气已絕﹐臂細臍凸﹐手心及背平滿﹐靑筋繞腹﹐種種惡證齊現﹐則不治。若膈證﹐乃肝火犯胃﹐木來侮土﹐謂之賊邪。胃脘枯槁﹐不復用事﹐惟畱一綫細竅﹐又爲痰涎瘀血閉塞﹐飲食不能下達﹐卽勉彊納食﹐仍復吐出。蓋人生全在飲食﹐經云﹕谷入於胃﹐以傳於肺﹐五臟六腑﹐皆以受气。今食旣不入﹐則五臟六腑皆竭矣。所以得此癥者﹐能少納谷﹐則不出一年而死﹔全不納谷﹐則不出半年而死。凡春得病者﹐死於秋﹔秋得病者﹐死於春。蓋金木相克之時也。

又有卒然嘔吐﹐或嘔吐而時目時發﹐又或年當少壯﹐是名反胃﹐非膈也﹐此亦可治。至於類臌之癥﹐如浮腫水腫之類﹐或宜鍼灸﹐或宜泄瀉﹐病象各殊﹐治亦萬變﹐醫者亦宜廣求諸法﹐而隨宜施用也。

卷上病

寒熱虛實眞假論

病之大端﹐不外乎寒熱虛實﹐然必辧其眞假﹐而後治之無誤。假寒者﹐寒在外而熱在內也﹐𨿽大寒而惡熱飲﹔假熱者﹐熱在外而寒在內也﹐𨿽大熱而惡寒飲﹐此其大較也。假實者﹐形實而神衰﹐其脈浮﹑洪﹑芤﹑散也﹔假虛者﹐形衰而神全﹐其脈靜﹑小﹑堅﹑實。其中又有人之虛實﹐証之虛實。如怯弱之人而傷寒﹑傷食﹐此人虛而證實也。彊壯之人﹐而失血勞倦﹐此人實而證虛也。或宜正治﹐或宜從治﹔或宜分治﹐或宜合治﹔或宜從本﹐或宜從標﹔寒因熱用﹐熱因塞用﹔上下異方﹐煎丸異法﹔補中兼攻﹐攻中兼補。精思妙術﹐隨變生機﹐病勢千端﹐立法萬變。則眞假不能惑我之心﹐亦不能窮我之術﹐是在博求古法﹐而神明之。稍執己見﹐或學力不至﹐其不爲病所惑者﹐幾希矣﹗

卷上病

內傷外感論

七情所病﹐謂之內傷﹔六淫所侵﹐謂之外感。自《內經》《難經》以及唐宋諸書﹐無不言之深切著明矣。二者之病﹐有病形同而病因異者﹔亦有病因同而病形異者﹔又有全乎外感。

全乎內傷者﹔理會有內傷兼外感﹐外感兼內傷者。則因與病﹐又互相出入﹐參錯雜亂﹐治法迥殊。蓋內傷由於神志﹐外感起於經絡。輕重淺深﹐先後緩急﹐或分或合﹐一或有誤﹐爲害非輕。能熟於《內經》及仲景諸書﹐細心體認﹐則𨿽其病萬殊﹐其中條理井然﹐毫無疑似﹐出入變化﹐無有不效。否則彷徨疑慮﹐雜藥亂投﹐全無法紀﹐屢試不驗。更無把握﹐不咎己之審病不明﹐反咎藥之治病不應。如此死者﹐醫殺之耳﹗

卷上病

病情傳變論

病有一定之傳變﹐有無定之傳變。一定之傳變﹐如傷寒太陽傳陽明﹐及《金匱》見肝之病﹐知肝傳脾之類。又如痞病變臌﹐血虛變浮腫之類﹐醫者可預知而防之也。無定之傳變﹐或其人本體先有受傷之處﹐或天時不知﹐又感時行之气﹐或調理失宜更生他病﹐則無﹐病不可變﹐醫者不能預知而爲防者也。總之人有一病﹐皆當加意謹愼﹐否則病後增病﹐則正虛而感益重﹐輕病亦變危矣。至於旣傳之後﹐則標本緩急先後分合﹐用藥必兩處兼顧﹐而又不雜不亂﹐則諸病亦可漸次乎復﹐否則新病日增﹐無所底止矣。至於藥誤之傳變﹐又復多端﹐或過於寒涼﹐而成寒中之病。或過服溫燥﹐而成熱中之病﹔或過於攻伐﹐而元气大虛﹔或過於滋潤﹐而脾气不實。不可勝舉。近日害人最深者﹐大病之後﹐邪未全退﹐又不察病气所傷何處﹐卽用附子﹑肉桂﹑熟地﹑麥冬﹑人參﹑白術﹑五味﹑萸肉之類﹐將邪火盡行補澀﹐始若相安﹐久之气逆痰升﹐脹滿昏沈﹐如中風之狀。邪气與元气相並﹐諸藥無效而死。醫家﹑病家猶以爲病後大虛所致。而不知乃邪气固結而然也。余見甚多﹐不可不深戒﹗

卷上病

病同人異論

天下有同此一病﹐而治此則效﹐治彼則不效﹐且不惟無效而反有大害者﹐何也﹖則以病同而人異也。夫七情六淫不感不殊﹐而受感之人各殊。或气體有彊弱﹐質性有陰陽﹐生長有南北﹐性情有剛柔﹐筋骨有堅脆﹐肢體有勞逸﹐年力有老少﹐奉養有膏粱藜藿之殊﹐心境有憂勞和樂之別﹐更加天時有寒暖之不同﹐受病有深淺之各異。一槪施治﹐則病情𨿽中﹐而於人之气體﹐迥乎相反﹐則利害亦相反矣﹗故醫者心細審其人之種種不同﹐而後輕重緩急﹑大小先後之法。因之而定。《內經》言之極詳﹐卽鍼灸及外科之治法盡然。故凡病者﹐皆當如是審察也。

卷上病

病癥不同論

凡病之總者﹐謂之病。而一病必有數癥。如太陽傷風是病也﹐其惡風﹑身熱﹑自汗﹑頭痛是癥也﹐合之而成其爲太陽病﹐此乃太陽病之本癥也。若太陽病而又兼泄瀉﹐不寐﹑心煩﹑痞悶﹐則又爲太陽病之兼癥矣。如瘧病也﹐往來寒熱﹑嘔吐﹑畏風﹑口苦是癥也﹐合之而成爲瘧﹐此乃瘧之本癥也。若瘧而兼頭痛﹑脹滿﹑嗽逆﹑便閉﹐則又爲瘧疾之兼癥矣。若瘧而又下痢數十行﹐則又不得謂之兼癥﹐謂之兼病。蓋瘧爲一病﹐痢又爲一病﹐而二病中有本癥﹐各有兼癥﹐不可勝舉。以此類推﹐則病之與癥﹐其分並何啻千萬﹐不可不求其端而分其緒也。而治之法﹐或當合治﹐或當分治﹐或當先治﹐或當後治﹐或當專治﹐或當不治﹐尢在視其輕重緩急﹐而次第奏功。一或倒行逆施﹐雜亂無紀﹐則病變百出﹐𨿽良工不能挽回矣。

卷上病

病同因別論

凡人之所苦謂之病﹐所以致此病者謂之因。如同一身熱也﹐有風﹑有寒﹑有痰﹑有食﹑有陰虛火升﹐有鬱怒﹐憂思﹑勞怯﹑虫病﹐此謂之因。知其因則不得專以寒涼治熱病矣。蓋熱同而所以致熱者不同﹐則藥亦迥異。凡病之因不同﹐而治各別者盡然﹐則一病而治法多端矣。

而病又非止一癥﹐必有兼癥焉。如身熱而腹痛﹐則腹又爲一癥﹐而腹痛之因﹐又復不同﹐有與身熱相合者﹐有與身熱各別者。如感寒而身熱﹐其腹亦因寒而痛﹐此相合者也。如身熱爲寒﹐其腹痛又爲傷食﹐則各別者也。又必審其食爲何食﹐則以何藥消之。其立方之法﹐必切中二者之病源而後定方﹐則一藥而兩病俱安矣。若不問其本病之所因﹐及兼病之何因﹐而徒曰某病以某方治之﹐其偶中者﹐則投之或愈﹔再以治他人﹐則不但不愈而反增病﹐必自疑曰何以治彼效而治此不效﹖並前此之何以愈﹖亦不知之﹐則幸中者甚少﹐而誤治者甚多﹗終身治病﹐而終身不悟﹐歷癥愈多而愈惑矣。

卷上病

亡陰亡陽論

經云﹕奪血者無汗﹐奪汗者血。血屬陰﹐是汗多乃亡陰也。故止汗之法﹐必用涼心斂肺之藥正治也。惟汗出太甚﹐則陰气上竭﹐而腎中龍雷之火隨水而上。若以寒涼折之﹐其火愈熾﹐惟用大劑參附﹐佐以鹹降之品如童便﹑牡蠣之類﹐冷凍飲料一碗﹐直達下焦﹐引其眞陽下降﹐則龍雷之火反乎其位﹐而汗隨止。此與亡陰之汗﹐眞大相懸絕。故亡陰亡陽﹐其治法截然﹐而轉機在頃刻。當陽气之未動也﹐以陰藥止汗。乃陽气之旣動也﹐以陽藥止汗﹔而龍骨﹑牡蠣﹑黃﹑五味收澀之藥﹐則兩方皆可隨宜用之。醫者能於亡陰亡陽之交﹐分其界限﹐則用藥無誤矣。其亡陰亡陽之辧法如何﹖亡陰之汗﹐身畏熱﹐手足溫﹐肌熱﹐汗亦熱而味鹹﹐口渴喜涼飲﹐气粗﹐脈洪實﹐此其驗也﹔亡陽之汗﹐身反惡寒﹐手足冷﹐肌涼汗冷﹐而味淡微粘﹐口不渴﹐而喜熱飲﹐气微﹐脈浮數而空﹐此其驗也。至於尋常之正汗﹑熱汗﹑邪汗﹑自汗﹐又不在二者之列。此理知者絕少﹐卽此汗之一端﹐而聚訟紛紛﹐毫無定見﹐誤治甚多也。

卷上病

病有不愈不死𨿽愈必死論

能愈病之非難﹐知病之必愈﹑必不愈爲難。夫人之得病﹐非皆死癥也。庸醫治之﹐非必皆與病相反也。外感內傷﹐皆有現病﹐約略治之﹐自能向愈。況病情輕者﹐𨿽不服藥﹐亦能漸痊。卽病勢危迫﹐醫者苟無大誤﹐邪气漸退﹐亦自能向安。故愈病非醫者之能事也。惟不論輕重之疾﹐一見卽能決其死生難易﹐百無一失﹐此則學問之極功﹐而非淺嘗者所能知也。夫病輕而預知其愈﹐病重而預知其死﹐此猶爲易知者。惟病象甚輕﹐而能決其必死﹔病勢甚重﹐而能斷其必生﹐乃爲難耳。更有病已愈﹐而不久必死者。蓋邪气𨿽去﹐而其人之元气與病俱亡﹐一時𨿽若粗安﹐眞气不可復續﹐如兩虎相角﹐其一𨿽勝﹐而力已脫盡﹐𨿽良工亦能救也。又有病不愈﹐而人亦不死者。蓋邪气盛而元气堅固﹐邪气與元气相並﹐大攻則恐傷其正﹐小攻則病不爲動﹐如油入面﹐一合則不可復分﹐而又不至於傷生。此二者﹐皆人這所不知都民。其大端﹐則病气入臟腑者﹐病與人俱盡者爲多﹔病在經絡骨脈者﹐病與人俱存者爲多。此乃內外輕重之別也。斯二者﹐方其病之始形﹐必有可徵之端﹐良工知之自﹐自有防微之法。旣不使之與病俱亡﹐亦不使之終身愈﹐此非深通經義之人﹐必不能窮源極流﹐挽回於人所不見之地也。

卷上病

卒死論

天下卒死之人甚多﹐其故不一。內中可救者﹐十之七八﹔不可救者﹐僅十之二三。惟一時不得良醫﹐故皆枉死耳。夫人內外無病﹐飲食行動如常﹐而忽然死者﹐其臟腑經絡本無受病之處﹐卒然感犯外邪﹐如惡風﹑穢气﹑鬼邪﹑毒厲等物﹐閉寒气道﹐一時不能轉動﹐則大气阻絕﹐昏悶﹐迷惑﹐久而不通﹐則气愈聚愈塞﹐如系繩於頸﹐气絕則死矣。若醫者﹐能知其所犯何故﹐以法治之﹐通其气﹐驅其邪﹐則立愈矣。又有痰涎壅塞﹐阻遏气道而卒死者﹐通气降痰則蘇﹐所謂痰厥之類是也。以前諸項﹐良醫皆能治之﹐惟髒絕之癥﹐則不治。其人或勞心思慮﹐或酒不節﹐或房欲過度﹐或惱怒不常﹐五臟之內﹐精竭神衰﹐惟一綫眞元未斷﹐行動如常﹐偶有感觸﹐其元气一時斷絕﹐气脫神離﹐頃刻而死﹐旣不可救﹐又不及救。此則卒死之最急﹐而不可治者也。至於暴遇神鬼﹐適逢冤譴﹐此又怪異之事﹐不在疾病之類矣。

卷上病

病有鬼神論

人之受邪也﹐必有受之之處﹐有以召之﹐則應者斯至矣。夫人精神完固﹐則外邪不敢犯﹔惟其所以禦之之具有虧﹐則侮之者斯集。凡疾病有爲鬼神所憑者。其愚魯者﹐以爲鬼神實能禍人﹔其明理者﹐以爲病情如此﹐必無鬼神。二者皆非也。夫鬼神﹐猶風寒暑濕之邪耳。衛气虛﹐則受寒﹔榮气虛﹐則受熱﹔神气虛﹐則受鬼。蓋人之神屬陽﹐陽衰﹐則鬼憑之。《內經》有五臟之病﹐則現五色之鬼。《難經》云﹕脫陽者見鬼。故經穴中有鬼牀﹑鬼室等穴。此諸穴者﹐皆賴神气以充塞之。若神气有虧﹐則鬼神得而憑之﹐猶之風寒之能傷人也。故治寒者﹐壯其陽﹔治熱者﹐養其陰﹔治鬼者﹐充其神而已。其或有因痰﹑因思﹑因驚者﹐則當求其本而治之。故明理之士﹐必事事窮其故﹐乃能無所惑而有據﹐否則執一端之見﹐而昧事理之實﹐均屬憒憒矣。其外更有觸犯鬼神之病﹐則祈禱可愈。至於冤譴之鬼﹐則有數端。有自作之孽﹐深仇不可解者﹐有祖宗貽累者﹐有過誤害人者﹐其事皆鑿鑿可徵﹐似儒者所不道﹐然見於經史﹐如公子彭生伯有之類甚多﹐目睹者亦不少。此則非藥石祈禱所能免矣。

卷上病

腎虛非陰癥論

今之醫者﹐以其人房勞之後﹐或遺精之後﹐感冒風寒而發熱者﹐謂之陰癥。病者遇此﹐亦自謂之陰癥。罔顧其現癥何如﹐總用參﹑術﹑附﹑桂﹑漧薑﹑地黃等溫熱峻補之藥﹐此可稱絕倒者也。夫所謂陰癥者﹐寒邪中於三陰經也。房後感風﹐豈風寒必中腎經﹖卽使中之﹐亦不過散少陰之風寒﹐如《傷寒論》中少陰發熱﹐仍用麻黃﹑細辛發表而已﹐豈有用辛熱溫補之法耶﹖若用溫補﹐則補其風寒於腎中矣。況陰虛之人而感風寒﹐亦必由太陽入﹐仍屬陽邪﹐其熱必甚﹐兼以燥悶煩渴﹐尢宜淸熱散邪﹐豈可反用熱藥﹖若果直中三陰﹐則斷無壯熱之理﹐必有惡寒倦臥﹐厥冷喜熱等癥﹐方可用溫散﹐然亦終無用滋補之法。卽如傷寒瘥後﹐房事不愼﹐又發寒熱﹐謂之女勞復。此乃久虛之人﹐復患大癥。根據今人之見﹐尢宜峻補者也。而古人治之﹐用竹皮一升﹐煎湯服。然則無病而房後感風﹐更不宜用熱補矣。故凡治病之法﹐總視目前之現證現脈。如果六脈沈遲﹐表裏綿畏寒﹐的系三陰之寒證﹐卽使其本領彊壯﹐又絕欲十年﹐亦從陰治。若系所現脈證﹐的系陽邪﹐發熱煩渴﹐並無三陰之癥﹐卽使其人本體虛弱﹐又復房勞過度﹐亦從陽治。如《傷寒論》中陽明大熱之證﹐宜用葛根﹑白虎等方者。瞬息之間﹐轉入三陰﹐卽攺用溫補。若陽癥轉陽癥﹐亦卽用涼散﹐此一定之法也。近世惟諭嘉言先生能知此義﹐有《寓意艸》中黃長人之傷寒案可見。餘人皆不知之﹐其殺人可勝道哉﹗

卷上病

吐血不死咳嗽必死論

今之醫者﹐謂吐血爲虛勞之病﹐此大謬也。夫吐血有數種。大槪咳者成勞。不咳者不成勞﹐間有吐時偶咳者﹐當其吐血之時﹐野狼狽頗甚﹐吐血卽痊﹐皆不成勞﹐何也﹖其吐血一止﹐則周身無病﹐飲食如故﹐而精神生矣。卽使亡血之後﹐或陰虛內熱﹐或筋骨疼痛﹐綿可服藥而痊。若咳嗽則血止而病仍在﹐日嗽夜嗽﹐痰壅气升﹐多則三年﹐少則一年而死知。蓋咳嗽不止﹐則腎中之元气震蕩不寧﹐肺爲腎之母﹐母病則子亦病故也。又肺爲五臟之華蓋。皆云﹕穀气之胃﹐以傳於肺﹐五臟六腑﹐皆以受气﹐其淸者爲營﹐濁者爲衛﹐是則臟腑皆取精於肺。肺病﹐則不能輸精於臟腑﹐一年而臟腑皆枯﹐三年而臟腑竭矣﹐故咳嗽爲眞勞不治之疾也。然亦有咳嗽而不死者﹐其嗽亦有時稍緩﹐其飲食起居不甚變﹔又其人善於調攝﹐延至三年之後﹐起居如舊﹐間或一發﹐靜養卽愈﹐此乃百中難得一者也。更有不咳之人﹐血證屢發﹐肝竭肺傷﹐亦變咳嗽﹐久而亦死。此則不善調攝﹐以輕變重也。執此以決血証之死生﹐百不一失矣。

卷上病

胎產論

婦科之最重者二端﹐墮胎與難產耳。世之治墮胎者﹐往往純用滋補﹔治難產者﹐往往專於攻下。二者皆非也。蓋半產之故非一端﹐由於虛滑者﹐十之一二﹔由於內熱者﹐十之八九。蓋胎惟賴血以養﹐故得胎之後﹐經事不行者﹐因衝任之血皆爲胎所吸﹐無餘血下行也。苟血或不足﹐則胎枯竭而下墮矣。其血所以不足之故﹐皆由內熱火盛﹐陽旺而陰虧也。故古人養胎之方﹐專以黃芩爲主。又血之生﹐必由於脾胃。經云﹕營衛之首﹐納欲爲寶﹐故又以白術佐之。乃世之人﹐專以參補气﹐熟地滯胃﹐气旺則火盛﹐胃濕則不運﹐生化之源衰﹐而血益少矣。至於產育之事﹐乃天地化育之常﹐本無危險之理。險者千不得一﹐世之遭厄難者﹐乃人事之未工也。其法有乎產婦﹐不可令早用力。蓋胎必轉而後下﹐早用力﹐而胎先下墜﹐斷難舒轉﹐於是橫生倒產之害生。又用力﹐則胞漿驟下﹐胎已枯澀﹐何由能產﹖此病不但產子之家不知﹐卽收生穩婦亦有不知者。至於用藥之法﹐則交骨不開﹐胎元不轉﹐種種諸癥﹐各有專方。其外或宜潤﹐或宜降﹐或宜溫﹐或宜涼﹐亦當隨癥施治。其大端以養血爲主﹐蓋血足﹐則諸癥自退也。至於易產彊健之產婦﹐最多卒死。蓋大脫血之後﹐衝任空虛﹐經脈嬌脆﹐健婦不以爲意。輕舉妄動﹐用力稍重﹐衝脈斷裂﹐气冒血崩﹐死在頃刻。尢忌舉手上頭﹐如是死者﹐吾見極多。不知者以爲奇異﹐實理之常。生產之家﹐不可不知也。

卷上病

病有不必服藥論

天下之病﹐竟有不宜服藥者﹐如黃膽之類是也。黃膽之癥﹐仲景原有煎方。然輕者用之俱效不入囊中﹐所服之藥﹐非補邪﹐卽傷正﹐故反有害。若輕病則囊尙未成﹐服藥有效。至囊成之後﹐則百無一效。必須用輕透之方﹐或破其囊﹐或消其水。另有祕方傳授﹐非泛然煎丸之所能治也。痰飲之病﹐亦有囊﹐常藥亦不能愈。外此如吐血久痞等疾﹐得藥之益者甚少﹐受藥誤者甚多。如無至穩必效之方﹐不過以身試藥﹐則寧以不服藥爲中醫矣﹗

卷上方藥

方藥離合論

方之與藥﹐似合而實離也。得天地之气﹐成一物之性﹐各有功能﹐可以變易血气﹐以除疾病﹐此藥之力也。然艸木之性﹐與人殊體﹐入人腸胃﹐何以能如人之所欲﹐以致其效﹖聖人爲之制方以調劑之﹐或用以專攻﹐或用以兼治﹐或相輔者﹐或相反者﹐或相用者﹐或相制者﹐故方之旣成﹐能使藥各全其性﹐亦能使藥各失其性。操縱之法﹐有大權焉。此方之妙也。若夫按病用藥﹐藥𨿽切中﹐而立方無法﹐謂之有藥無方﹔或守一方以治病﹐方𨿽良善﹐而其藥有一二味與病不相關者﹐謂之有方無藥。譬之作書之法﹐用筆已工﹐而配合顚倒﹔與夫字形俱備﹐而點畫不成者﹐皆不得謂之能書。故善醫者分觀之﹐而無藥弗切於病情﹔合觀之﹐而無方不本於古法﹐然後用而弗效﹐則病之故也﹐非醫之罪也。而不然者﹐卽偶或取效﹐隱害必多﹐則亦同於殺人而已矣。至於方之大小奇偶之法﹐則《內經》詳言之﹐玆不復贅云。

卷上方藥

古方加減論

古人制方之義﹐微妙精詳﹐不可思議。蓋其審察病情﹐辧別經絡﹐參考藥性﹐斟酌輕重﹐其於所治之病﹐不爽毫髮。故不必有奇品異術﹐而沈痼艱險之疾﹐投之輒有神效﹐此漢以前之方也。但生民之疾病﹐不可勝窮﹐若必每病制一方﹐是曷有盡期乎﹖故古人卽有加減之法﹐其病大端相同﹐而所現之癥或不同﹐則不必更立一方﹐卽於是方之內﹐因其現癥之異﹐而爲之加減。如《傷寒論》中﹐治太陽病用桂枝湯﹐若見項背彊者﹐則用桂枝加葛根湯﹔喘者﹐則用桂枝加濃朴杏子湯﹔下後脈促胞滿者﹐桂枝去白芍湯﹔更惡寒者﹐去白芍加附子湯﹐此猶以藥爲加減者也。若桂枝麻黃各半湯﹐則以兩方爲加減矣。若發奔豚者用桂枝﹐爲加桂枝湯﹐則又以藥之輕重爲加減矣。然一二味加減﹐𨿽不易本方之名﹐而必明著其加減之藥。若桂枝湯倍用芍藥而加飴糖﹐則又不名桂枝加飴糖湯﹐而爲建中湯。其藥𨿽同﹐而義已別﹐則立名亦異。古法之嚴如此。後之醫者﹐不識此義﹐而又欲托名用古﹐取古方中一二味﹐則卽以某方目之。如用柴胡﹐則卽曰小柴胡湯﹐不知小柴胡之力﹐全在人參也。用豬苓﹑澤瀉﹐卽曰五苓散﹐不知五苓之妙﹐專在桂枝也。去其要藥﹐雜以他藥﹐而仍以其方目之。用而不效﹐不知自咎﹐或則歸咎於病﹐或則曰咎於藥﹐以爲古方不可治今病﹐嗟呼﹗卽使果識其病而用古方﹐支離零亂﹐豈有效乎﹖遂相戒以爲古方難用﹐不知全失古方精義﹐故與病毫無益﹐而反有害也。然則﹐當何如﹖曰﹕能識病情與古方合者﹐則全用之﹔有別癥﹐則據古法加減之﹔如不盡合﹐則根據古方之法﹐將古方所用之藥﹐而去取損益之。必使無一藥之不對癥﹐自然不倍於古人之法﹐而所投必有神效矣﹗

卷上方藥

方劑古今論

後世之方已不知幾億萬矣﹐此皆不足以各方者也。昔者﹐聖人之制方也﹐推藥理之本原﹐識藥性之專能﹐察气味之從逆﹐審臟腑之好惡﹐合君臣之配偶﹔而又探索病源﹐推求經絡。其思遠﹐其義精﹐味不過三四﹐而其用變化不窮。聖人這智﹐眞與天地同體﹐非人之心思所能及也。上古至今﹐千聖相傳﹐無敢失墜。至張仲景先生﹐復申明用法﹐設爲問難﹐注明主治之癥﹐其《傷寒論》《金匱要略》集千聖之大成﹐以承先而啟後﹐萬世不能出其範圍。此之謂古方﹐與《內經》並垂不朽者。其前後名家﹐如倉公﹑扁鵲﹑華佗﹑孫思邈諸人﹐各有師承﹐而淵源又與仲景微別﹐然猶自成一家。但不能與《靈》《素》《本艸》一綫相傳﹐爲宗枝正脈耳。旣而積習相仍﹐每著一書﹐必自撰方千百。唐時諸公﹐用藥𨿽博﹐已乏化機。至於宋人﹐並不知藥﹐其方亦板實膚淺。元時號稱極盛﹐各立門庭﹐徒騁私見。迨乎有明﹐蹈襲元人緒餘而已。今之醫者﹐動云古方﹐不知古方之稱﹐其指不一。若謂上古之方﹐則自仲景先生流傳以外無幾也﹔如謂宋元所制之方﹐則其可法可傳者絕少﹐不合法而荒謬者甚多﹐豈可奉爲典章﹖若謂自明人以前﹐皆稱古方﹐則其方不下數百萬夫常用之藥﹐不過數百品﹐而爲方數百萬隨拈幾味﹐皆已成方﹐何必定云某方也﹖嗟﹗嗟﹗古之方何其嚴﹐今之方何其易﹐其間亦有奇巧之法﹑用藥之妙﹐未必不能補古人之所未及﹐可備參考者。然其大經大法﹐則萬不能及。其中更有違經背法之方﹐反足貽害。安得有學之士爲之擇而存之﹐集其大成﹐刪其無當﹐實千古之盛舉。余蓋有志而未遑矣﹗

卷上方藥

單方論

單方者﹐藥不過一二味﹐治不過一二癥﹐而其效則甚捷。用而不中﹐亦能害人﹐卽世所謂漲上方者是也。其原起於本艸。蓋古之聖人﹐辧藥物之性﹐則必著其功用﹐如逐風﹑逐寒﹑解毒﹑定痛之類。凡人所患之癥﹐上一二端﹐則以一藥治之﹐藥專則力濃﹐自有奇效。若病兼數癥﹐則必合數藥而成方。至後世藥品日增﹐單方日多﹐有效有不效矣。若夫外內之感﹐其中自有傳變之道﹐虛實之殊﹐久暫之別﹐深淺之分。及夫人性各殊﹐天時各異﹐此非守經達權者不能治。若皆以單方治之﹐則藥性專而無制﹐偏而不醇﹐有利必有害。故醫者不可以此嘗試﹐此經方之所以爲貴也。然參考以廣識見﹐且爲急救之備﹔或爲專攻之法﹐是亦不可不知者也。

卷上方藥

禁方論

天地有好生之徳﹐聖人有大公之心﹐立方以治病﹐使天下共知這﹐豈非天地聖人之至願哉之髙下﹐以爲效驗﹐故或用之而愈﹐或用之而反害﹐變化無定﹐此大公之法也。若禁方者﹐義有所不解﹐機有所莫測。其傳也﹐往往出於奇人隱士﹐仙佛鬼神﹐其遇之也甚難﹐則愛護之必至。若輕以授人﹐必生輕易之心﹐所以方家往往愛惜﹐此乃人之情也。一則恐發天地之機也。禁方之藥﹐其制法必奇﹐其配合必巧﹐窮陰陽之柄﹐窺造化之機﹐其修合必虔誠敬愼﹐少犯禁忌﹐則藥無驗。若輕以示人﹐則气泄而有不神﹐此又陰陽之理也。《靈樞》禁服篇﹕黃帝謂雷公曰﹕此先師這所禁﹐割臂歃血之盟也。故黃帝有蘭臺之藏﹐長桑君有無泄之戒﹐古聖皆然。若夫詭詐之人﹐專欲圖利﹐托名禁方﹐欺世惑眾。更有修煉熱藥﹐長欲導淫﹐名爲養生﹐實速其死。此乃江湖惡習﹐聖人之所以誅也。又有古之禁方﹐傳之已廣﹐加載醫書中﹐與經方並垂﹐有識者自能擇之也。

卷上方藥

古今方劑大小論

今人以古人气體充實﹐故方劑分兩甚重﹐此無稽之說也。自三代至漢﹑晉﹐升斗權衡﹐異同﹐以今較之﹐不過十分之二。﹝余親見漢時﹐有六升銅量﹐容今之一升二合。﹞如桂枝湯﹐傷寒大大劑也。桂枝﹑芍藥各三兩﹐甘艸二兩﹐共八兩爲一劑。在今只一兩六錢﹐又分三服﹐則一服不過五錢三仞零。他方有藥品多者﹐亦不過倍之而已。況古時之藥﹐醫者自備﹐俱用鮮者﹐分兩以鮮者爲準﹐幹則折算。如半夏﹑麥冬之類﹐皆生大而幹小。至附子﹐則野生者甚小﹐後人種之乃肥大﹐皆有確證。今人每方必十餘味每味三四錢﹐則一劑重一三兩矣。更有熟地用至四兩一劑者﹐尢屬可怪。古丸藥如烏梅丸﹐每服如桐子大十丸﹐今秤不過二三分﹐今則用三四錢至七八錢矣。古末藥用方寸經匕﹐不過今之六七分﹐今服三四錢矣。古人用藥﹐分兩未嘗從重。﹝《周禮﹟遺人》凡萬民之食﹐食者人四﹐六斗四升曰﹐四共二石五斗六升﹐爲人一月之食﹐則每日食八升有餘矣。蓋一升只二合也。﹞二十年來﹐時醫誤閱古方﹐增重分兩﹐此風日熾。卽使對病﹐無气不勝藥力﹐亦必有害﹐況更與病相反﹐害不尢速乎﹖旣不考古﹐又無師授﹐無怪乎其動成笑柄也。

卷上方藥

藥誤不卽死論

古人治法﹐無一方不對病﹐無一藥不對病。如是而病猶不愈﹐此乃病本不可愈﹐非醫之咎也。後世醫失其傳﹐病之名亦不能知﹐宜其胸中毫無所主也。凡一病有一病之名﹐如中風﹐總名也。其類有偏枯﹑痿痺﹑風痱﹑歷節之殊﹐而諸癥之中﹐又各有數癥﹐各有定名﹐各有主方。又如水腫﹐總名也。其類有皮水﹑正水﹑石水﹑風水之殊﹐而諸癥又各有數癥﹐各有定名﹐各有主方。凡病盡然。醫者必能實指其何名﹐遵古人所主何方﹐加減何藥﹐自有法度可循。乃不論何病﹐總以陰虛陽虛等籠之談槪之﹐而試以籠統不切之藥。然亦竟有愈者。或其病本輕﹐適欲自愈。或偶有一二對癥之藥﹐亦奏小效。皆屬誤治。其得免於殺人之名者﹐何也﹖蓋殺人之藥﹐必大毒﹐如砒鳩之類﹐或大熱大寒﹐峻厲之品。又適與病相反﹐服後立見其危。若尋常之品﹐不過不能愈病﹐或反增他病耳﹐不卽死也﹐久而病气自退﹐正气自復﹐無不愈者。間有遷延日久﹐或隱受其害而死。更或屢換庸醫﹐徧試諸藥﹐久而病气益深﹐元气竭亦死。又有初因誤治﹐變成他病﹐展轉而死。又有始服有小效﹐久服太過﹐反增他病而死。蓋日日診視﹐小效則以爲可愈﹐小劇又以爲難治﹐並無誤治之形﹐確有誤治之實。病家以爲病久不痊﹐自然不起﹐非醫之咎﹐因其不卽死﹐而不之罪。其實則眞殺之而不覺也。若夫誤投峻厲相反之藥﹐服後顯然爲害﹐此其殺人﹐人人能知之矣﹔惟誤服參附峻厲之藥﹐而卽死者﹐則病家之所甘心﹐必不歸咎於醫。故醫者𨿽自知其誤﹐必不以此爲戒﹐而易其術也。

卷上方藥

藥石性同用異論

一藥有一藥之性情功效﹐其藥能治某病﹐古方中用之以治某病﹐此顯而易見者。然一藥不止一方用之﹐他方用之亦效﹐何也﹖蓋藥之功用﹐不止一端。在北方﹐則取其此長﹔在彼方﹐則取其彼長。眞知其功效之實﹐自能曲中病情﹐而得其力。迨至後世﹐一藥所治之病愈多而亦效者﹐蓋古人尙未盡知之﹐後人屢試而後知﹐所以歷代本艸所注藥性﹐較之《神農本經》所注功用增益數倍﹐蓋以此也。但其中有當有不當﹐不若《神農本艸》字字精切耳。又同一熱藥﹐而附子之熱﹐與漧薑之熱﹐迥乎不同﹔同一寒藥﹐而石膏之寒﹐與黃連之寒﹐迥乎不同。一或誤用﹐禍害立至。蓋古人用藥之法﹐並不專取其寒熱溫涼補瀉之性也。或取其气﹐或取其味﹐或取其色﹐或取其形﹐或取其所生之方﹐或取嗜好之偏﹐其藥似與病情之寒熱溫涼補瀉若不相關﹐而投之反有神效。古方中如此者﹐不可枚舉。學人必將《神農本艸》字字求其精義之所在﹐而參以仲景諸方﹐則聖人之精理自能洞曉。而已之立方﹐亦必有奇思妙想﹐深入病機﹐而天下無難治之癥也。

卷上方藥

劫劑論

世有姦醫﹐利人之財﹐取效於一時﹐罔顧人之生死者﹐謂之劫劑。劫劑者﹐以重藥奪截邪气也。夫邪之中人﹐不能使之一時卽出﹐必漸消漸托而後盡焉。今欲一日見效﹐勢必用貓厴之藥﹐與邪相爭﹔或用峻補之藥﹐遏抑邪气。藥猛厲﹐則邪气暫伏﹐而正亦傷﹔藥峻補﹐則正气驟發﹐而邪內陷。一時似乎有效﹐及至藥力盡﹐而邪復來﹐元气已大壞矣。如病者身熱甚﹐不散其熱﹐而以沈寒之藥遏之。腹痛甚﹐不求其因﹐而以香燥禦之。瀉痢甚﹐不去其積﹐而以收斂之藥塞之之類﹐此峻厲之法也。若邪盛而投以大劑參附﹐一時陽气大旺﹐病气必潛藏﹐自然神气略定﹐越一二日﹐元气與邪气相並﹐反助邪而肆其毒﹐爲禍尢烈﹐此峻補之法也。此等害人之術﹐姦醫以此欺人而騙財者十之五。庸醫不知﹐而效尢以害人者﹐亦十之五。爲醫者可不自省﹐病家亦不可不察也。

卷上方藥

制藥論

制藥之法﹐古方甚少﹐而最詳於宋之雷﹐今世所傳《雷公炮炙論》是也。後世制藥之法﹐日我一日﹐內中亦有至無理者﹐固不可從﹔若其微妙之處﹐實有精義存焉。凡物气濃力大者﹐無有不偏﹐偏則有利必有害。欲取其利﹐而去其害﹐則用法以制之﹐則藥性之偏者醇矣。

其制之義又各不同﹐或以相反爲制﹐或以相資爲制﹐或以相惡爲制﹐或以相畏爲制﹐或以相喜爲制。而制法又復不同﹐或制其形﹐或制其性﹐或制其味﹐或制其質﹐此皆巧於用藥之法也。古方制藥無多﹐其立方之法﹐配合气性﹐如桂枝湯中用白芍﹐亦卽有相制之理﹐故不必每藥制之也。若後世好奇眩異之人﹐必求貴重怪僻之物﹐其制法大費工本﹐以神其說。此乃好奇尙異之人造作﹐以欺誑富貴人之法﹐不足憑也。惟平和而有理者﹐爲可從耳。

卷上方藥

人參論

天下之害人﹐者殺其身﹐未必破其家。破其家﹐未必殺其身。先破人之家﹐而後殺其身者﹐人參也。夫人參用之而當﹐實能補養元气﹐拯救危險。然不可謂天下之死人皆能生之也。其爲物﹐气盛而力濃﹐不論風寒暑濕﹑痰火鬱結皆能補塞。故病患如果邪去正衰﹐用之固宜。

或邪微而正亦憊﹐或邪深而正气怯弱﹐不能逐之於外﹐則於除邪藥中投之﹐以爲驅邪之助。

然又必審其輕重而後用之﹐自然有扶危定傾之功。乃不察其有邪無邪﹐是虛是實﹐又佐以純補溫熱之品﹐將邪气盡行補住。輕者邪气永不復出﹐重者卽死矣。夫醫者之所以遇疾卽用﹐。而病家服之死而無悔者﹐何也﹖蓋愚人之心﹐皆以價貴爲良藥﹐價賤爲劣藥。而常人之情﹐無不好補而惡攻。故服參而死﹐卽使明知其誤﹐然以爲服人參而死﹐則醫者之力已竭﹐而人子之心已盡﹐此命數使然﹐可以無恨矣。若服攻削之藥而死﹐卽使用藥不誤﹐病實難治﹐而醫者之罪﹐已不可勝誅矣。故人參者﹐乃醫家邀功避罪之聖藥也。病家如此﹐醫家如此﹐而害人無窮矣﹗更有駭者﹐或以用人參爲冠冕﹐或以用人參爲有力量﹔又因其貴重﹐深信以爲必能挽回造化﹐故毅然用之。孰知人參一用﹐凡平凡這有邪者卽死﹐其不死者﹐亦終身不得愈乎﹖其破家之故﹐何也﹖蓋向日之人參﹐不過一二換﹐多者三四換。今則其價十倍﹐其所服﹐又非一錢二錢而止。小康之家﹐服二三兩﹐而家已蕩然矣。夫人情於死生之際﹐何求不得﹐寧卹破家乎﹖醫者全不一念﹐輕將人參立方。用而不遵在父爲不慈﹐在子爲不孝﹐在夫婦昆弟爲忍心害理﹐並有親戚朋友責罰痛罵﹐卽使明知無益﹐姑以此塞責。又有孝之慈父﹐幸甚或生﹐竭力以謀之﹐遂使貧窶之家﹐病或稍愈﹐一家終身凍餒。若仍不救﹐棺殮俱無﹐賣妻鬻子﹐全家覆敗。醫者誤治﹐殺人可恕﹐而逞己之意﹐日日害人破家﹐其惡甚於盜賊﹐可不愼哉﹗吾願天下之人﹐斷不可以人參爲起死回生之藥而必服之。醫者﹐必審其病﹐實系純虛﹐非參不治﹐服必萬全﹐然後用之。又必量其家業﹐尙可以支持﹐不至用參之後﹐死生無靠﹐然後節省用之。一以惜物力﹐一以全人之命﹐一以保人之家。如此存心﹐自然天降之福。若如近日之醫﹐殺命破家於人不知之地﹐恐天之降禍﹐亦在人不知之地也﹐可不愼哉﹗

卷上方藥

用藥如用兵論

聖人之所以全民生也﹐五穀爲養﹐五果爲助﹐五畜爲益﹐五菜爲充﹐而毒藥則以之攻邪。故𨿽甘艸﹑人參﹐誤用致害﹐皆毒藥之類也。古人好服食者﹐必生奇疾﹐猶之好戰勝者﹐必有奇殃。是故兵之設也以除暴﹐不得已而後興﹔藥之設也以攻疾﹐亦不得已而後用﹐其道同也。故病之爲患也﹐小則耗精﹐大能傷命﹐隱然一敵國也。以艸木偏性﹐攻臟腑之偏勝﹐必能知彼知己﹐多方以制之﹐而後天喪身殞命之憂。是故傳經之邪﹐而先奪其未至﹐則所以斷敵之要道也﹔橫暴之疾﹐而急保其未病﹐則所以守我之巖疆也﹔挾宿食而病者﹐先除其食﹐則敵之資糧已焚﹔合舊疾而發者﹐必防其並﹐則敵之內應旣絕。辧經絡而無泛用之藥﹐此之謂向導之師。因寒熱而有反用之方﹐此之謂行間之術。一病而分治之﹐則用寡可以勝眾﹐使前後不相救﹐而勢自衰。數病而合治之﹐則並力搗其中堅﹐使離散無所統﹐而眾悉潰。病方進﹐則不治其太甚﹐固守元气所以老其師﹔病方衰﹐則必究其所之﹐更益精銳﹐所以搗其穴。

若夫虛邪之體攻河過﹐本和平之藥而以峻藥補之﹐衰敝之日不可窮民力也﹔實邪之傷攻不可緩﹐用峻厲之藥而以常藥和之﹐富彊之國可以振威武也。然而選材必當﹐器械必良﹐克期不衍﹐布陣有方﹐此又不可更僕數也。孫武子十三篇﹐治病之法盡之矣。

卷上方藥

執方治病論

古人用藥立方﹐先陳列病癥﹐然後云某方主之。若其癥少用出入﹐則有加減之法﹐附於後方。可知方中之藥﹐必與所現之癥纖悉皆合﹐無一味虛設﹐乃用此方毫無通融也。又有一病而云某方亦主之者﹐其方或稍有異同﹐或竟不同﹐可知一病並不止一方所能治。今乃病名稍似﹐而其中之現癥全然不同﹐乃立以此方施治﹐則其藥皆不對癥矣。並有病名𨿽一﹐病形相反﹐亦用此方﹐則其中盡屬相反之藥矣。總之﹐欲用古方﹐必先審病者所患之癥﹐悉與古方前所陳列之癥皆合。更檢方中所用之藥﹐無一不與所現之癥相合﹐然後施用﹐否則必須加減。

無可加減﹐則另擇一方﹐斷不可道聽途說﹐聞某方可以治某病﹐不論其因之異同﹐癥之出入﹐而冒昧施治。𨿽所用悉本於古方﹐而害益大矣。

卷上方藥

湯藥不足盡病論

《內經》治病之法﹐鍼灸爲本﹐而佐之以砭石﹑熨浴﹑導引﹑按摩﹑酒醴等法。病各有宜﹐缺一不可。蓋服藥之功﹐入腸胃而气四達﹐未嘗不能行於臟腑經絡。若邪在筋骨肌肉之中﹐則病屬有形﹐藥之气味﹐不能奏功也。故必用鍼灸等法﹐卽從病之所在﹐調其血气﹐逐其風寒﹐爲實而可據也。況卽以服藥論﹐止用湯劑﹐亦不能盡病。蓋湯者﹐蕩也﹐其行速﹐其質輕﹐其力易過而不畱﹐惟病在榮衛腸胃者﹐其效更速。其餘諸病﹐有宜丸﹑宜散﹑宜膏者﹐必醫者預備﹐以待一時急用﹐視其病之所在﹐而委曲施治﹐則病無遁形。故天下無難治之癥﹐而所投輒有神效。扁鵲﹑倉公所謂禁方者是也。若今之醫者﹐只以一煎方爲治﹐惟病後調理則用滋補丸散﹐盡廢聖人之良法。卽使用藥不誤﹐而與病不相入﹐則終難取效。故扁鵲云﹕人之所患﹐患病多﹔醫之所患﹐患道少。近日病變愈多﹐而醫家之道愈少﹐此痼疾之所以日多也。

卷上方藥

本艸古今論

本艸之始﹐於神農﹐藥止三百六十品。此乃開天之聖人﹐與天地爲一體﹐實能探造化之精﹐窮萬物之理﹐字字精確﹐非若後人推測而知之者。故對癥施治﹐其應若響。仲景諸方之藥﹐悉本此書。藥品不多﹐而神明變化﹐已無病不治矣。迨其後﹐藥味日多﹐至隱弘景倍之﹐而爲七百二十品。後世日增一日。凡華夷之奇艸逸品﹐試而有效﹐醫家皆取而用之﹐肛有成書。至明﹟李時珍﹐增皆取而用之﹐代有成書。至明﹟李時珍﹐增益唐愼微《證類本艸》爲《綱目》﹐考其異同﹐辧其眞僞﹐原其生產﹐集諸家之說﹐而本艸更大備。此藥味由少而多之故也。至其功用﹐則亦後人試驗而知之﹐故其所治之病益廣。然皆不若《神農本艸》之純正眞確。故宋人有云﹕用神農之品無不效﹐而弘景所增已不甚效﹐若後世所增之藥則萬有不足憑者。至其詮釋﹐大半皆視古方用此藥醫某病﹐則增注之。或古方治某病﹐其藥不止一品﹐而誤以方中此藥爲專治此病者有之。更有己意推測而知者。又或偶愈一病﹐實非此藥之功﹐而彊著其效者。種種難信。至張潔古﹑李東垣輩﹐以某藥專派入某經﹐則更穿鑿矣﹐共詳在治病不必分經絡臟腑篇。故論本艸﹐必以神農爲本﹐而他說則必審擇而從之。更必驗之於病而後信。又必考古方中所曾用者﹐用可采取﹐余則只可於單方外治之法用之。又有後世所謂之奇藥﹐或出於深山窮谷﹐或出於殊方異域﹐前世所未嘗有者﹐後人用之﹐往往有奇效。此乃偏方異气之所鐘﹐造物之機﹐久而愈泄﹐能治古方所不能治之奇病。博物君子﹐亦宜識之﹐以廣見聞﹐此又在本艸之外者矣。

卷上方藥

藥性變遷論

古方所用之藥﹐當時效驗顯著﹐而本艸載其功用鑿鑿者﹐今根據方施用﹐竟有應與不應﹐其故何哉﹖蓋有數端焉﹕一則地气之殊也。當時初用之始﹐必有所產之地﹐此乃其本生之土﹐故气濃而力全﹔以後傳種他方﹐則地气移而力薄矣。一則種類之異也。凡物之種類不一﹐古人所采﹐必至貴之種。後世相傳﹐必擇其易於繁衍者而種之﹐未必皆種之至貴者。物𨿽非僞﹐而種則殊矣。一則天生與人力之異也。當時所采﹐皆生於山谷之中﹐元气未泄﹐故得气獨濃。今皆人功種植﹐旣非山谷之眞气﹐又加灌漑之功﹐則性平淡而薄劣矣。一則名實之訛也。

當時藥不市賣﹐皆醫者自取而備之。迨其後﹐有不常用之品﹐後人欲得而用之﹐尋求采訪﹐或誤以他物充之﹐或以別種代之。又肆中未備﹐以近似者欺人取利﹐此藥遂失其眞矣。其變遷之因﹐實非一端。藥性旣殊﹐卽審病極眞﹐處方極當﹐柰其藥非當時之藥﹐卽效亦不可必矣。今之醫者﹐惟知定方﹐其藥則惟病家取之肆中﹐所以眞假莫辧。𨿽有神醫﹐不能以假藥治眞病也。

卷上方藥

藥性專長論

藥之治病﹐有可解者﹐有不可解者。如性熱能治寒﹐性燥能治濕。芳香則通气﹐滋潤則生津﹐此可解者也。如同一發散也﹐而桂枝則散太陽之邪﹐柴胡則散少陽之邪。同一滋陰也﹐而麥冬則滋肺之陰﹐生地則滋腎之陰。同一解毒也﹐而雄黃則解蛇虫之毒﹐甘艸則解飲食之毒﹐已有不可盡解者。至如鱉甲之消痞塊﹐使君子之殺蛔虫﹐赤小豆之消膚腫﹐蕤仁生服不眠﹐熟服多眠﹐白鶴花之不腐肉而腐骨﹐則萬不可解者。此乃藥性之專長﹐卽所謂單方祕方也。然人只知不可解者之爲專長﹐而不知常用藥之中﹐亦各有專長之功。後人或不知之﹐而不能用﹐或日用而忽焉﹐皆不能盡收藥之功效者也。知醫者﹐當廣集奇方﹐深明藥理﹐然後奇癥當前﹐皆有治法﹐變化不窮。當年神農著《本艸》之時﹐旣不能睹形而卽識其性﹐又不可每藥歷試而知﹐竟能深識其功能﹐而所投必效﹐豈非與造化相爲默契﹐而非後人思慮之所能及者乎﹖

卷上方藥

煎藥法論

煎藥之法﹐最宜深講﹐藥之效不效﹐全在乎此。夫烹飪禽魚羊豕﹐失其調度﹐尙能損人﹐況藥專以之治病﹐而可不講乎﹖其法載於古方之末者﹐種種各殊。如麻黃湯﹐先煎麻黃去沫﹐然後加余藥同煎﹐此主藥當先煎之法也。而桂枝湯﹐又不必先煎桂枝﹐服藥後﹐須啜熱粥以助藥力﹐又一法也。如茯苓桂枝甘艸大棗湯﹐則以甘瀾水先煎茯苓。如五苓散﹐則以白飲和服﹐服後又當多飲暖水。小建中湯﹐則先煎五味﹐去渣而後納飴糖。大柴胡湯﹐則先煎五味﹐去渣而後納飴糖。大柴胡湯﹐則煎減半﹐去渣再煎。柴胡加龍骨牡蠣湯﹐則煎藥成而後納大黃。其煎之多寡﹐或煎水減半﹐或十分煎去二三分﹐或止煎一二十沸﹐煎藥之法﹐不可勝者﹐皆各有意義。大者發散之藥﹐及芳香之藥﹐不宜多煎﹐取其生而疏蕩﹔補益滋膩之藥﹐宜多煎﹐取其熟而停蓄。此其總訣也。故方藥𨿽中病﹐而煎法失度﹐其藥必無效。蓋病家之常服藥者﹐或尙能根據法爲之﹔其粗魯貧苦之家﹐安能如法制度﹐所以病難愈也。若今之醫者﹐亦不能知之矣﹐況病家乎﹖

卷上方藥

服藥法論

病之愈不愈﹐不但方必中病﹐方𨿽中病﹔而服之不得其法﹐則非特無功﹐而反有害﹐此不可不知也。如發散之劑﹐欲驅風寒出之於外﹐必熱服﹐而暖覆其體﹐令藥气行於榮衛﹐熱气周徧﹐挾風寒而從汗解。若半溫而飲之﹐仍當風坐立﹐或公寂然安臥﹐則藥畱腸胃﹐不能得汗﹐風寒無暗消之理﹐而榮气反爲風藥所傷矣。能利之藥﹐欲其化積滯而達之於下也﹐必空腹頓服﹐使藥性鼓動﹐推其垢濁從大便解。若與飲食雜投﹐則新舊混雜﹐而藥气與食物相亂﹐則气性不專﹐而食積愈頑矣。故《傷寒論》等書﹐服藥之法﹐宜熱宜溫﹐宜涼宜冷﹐宜緩宜急﹐宜多宜少﹐宜早宜晚﹐宜飽宜饑﹐更有宜湯不宜散﹐宜散不宜丸﹐宜膏不宜圓。其輕重大小﹐上下表裏﹐治法各有當。此皆一定之至理﹐深思其義﹐必其得於心也。

卷上方藥

醫必備藥論

古之醫者﹐所用之藥皆自備之。《內經》云﹕司气備物﹐則無遺主矣。當時韓康賣藥﹐非賣藥也﹐卽治病也。韓語公《進學解》云﹕牛溲﹑馬渤﹑敗鼓之皮﹐俱收並蓄﹐特用無遺﹐醫師之良也。今北方人稱醫者爲賣藥先生﹐則醫者之自備藥可知。自宋以後﹐漸有寫方不備藥之醫﹐其藥皆取之肆中﹐今則舉世皆然。夫賣藥者不知醫﹐猶之可也。乃行醫者竟不知藥﹐則藥之是非眞僞﹐全然不同﹐醫者與藥不相謀﹐方卽不誤﹐而藥之誤多矣。又古聖人之治病﹐惟感冒之疾﹐則以煎劑爲主﹐餘者皆用丸散爲多。其丸散﹐有非一時所能合者。倘有急迫之疾﹐必須丸散﹐俟丸散合就﹐而人已死矣。又有一病只須一丸而愈﹐合藥不可只合一丸。

若使病家爲一人而合一料﹐則一丸之外﹐皆爲無用。惟醫家合之﹐畱待當用者用之﹐不終棄也。又有不常用﹐不易得之藥﹐儲之數年﹐難遇一用﹐藥肆之中﹐因無人問﹐則亦不備。惟醫者自蓄之﹐乃可待不時之需耳。至於外科所用之煎方﹐不過通散營衛耳。若護心托毒﹐全賴各種丸散之力﹐其藥皆貴重難得。及鍛煉之物﹐修合非一二日之功﹐而所費又大﹐亦不得爲一人只合一二丸。若外治之圍藥﹑塗藥﹑升藥﹑降藥﹐護肌腐肉﹐止血行瘀﹐定痛煞癢﹐提膿呼毒﹐生肉生皮﹐續筋連骨﹔又有薰蒸烙灸﹐弔洗點等藥﹐種種各異﹐更復每癥不同﹐皆非一時所得備﹐尢必須平時預合。乃今之醫者﹐旣不知其方﹐亦不講其法﹔又資本以蓄藥料﹐偶遇一大癥﹐內科則一煎方之外﹐更無別方﹔外科則膏藥之外﹐更無餘藥。卽有之﹐亦惟取極賤極易得之一二味﹐以爲應酬之具﹐則安能使極危﹑極險﹑極奇﹑極惡之癥﹐令起死回生乎﹖故藥者﹐醫家不可不全備者也。

卷上方藥

乩方論

世有書符請仙而求方者﹐其所書之方﹐固有極淺﹑極陋﹑極不典﹐而不能治病且誤人者﹔亦有極髙﹑極古﹑極奇﹑極穩﹐以之治病而神效者。其仙或托名呂純陽﹐或托名張仲景。其方亦宛然純陽﹑仲景之遺法。此其事甚奇﹐然亦有理焉。夫乩者﹐機也。人心之感召﹐無所不通﹐旣慶心於求治﹐則必又能治病之鬼神應之。𨿽非眞純陽﹑仲景﹐必先世之明於醫理﹐不遇於時而死者﹐其向導一時不散﹐遊行於天地之間﹐因感而至﹐以顯其能﹐而其人病適當愈﹐則獲遇之﹐此亦有其理也。其方未必盡效﹐然皆必有意義﹐反不若世之時醫﹐用相反之藥以害人。惟決死生之處﹐不肯鑿鑿言之﹐此則天機不輕泄之故也。至於不通不典之方﹐則祕持乩之術不工﹐或病家之心不誠﹐非眞乩方也。

卷上方藥

熱藥誤人最烈論

凡藥之誤人﹐𨿽不中病﹐非與病相反者﹐不能殺人。卽與病相反﹐藥性平和者﹐不能殺人。

與病相反﹐性又不平和﹐而用藥甚輕﹐不能殺人。性旣相反﹐藥劑又重﹐其方中有幾味中病者﹐或有幾味能解此藥性者﹐亦不能殺人。兼此數害﹐或其人病甚輕﹐或其人精力壯盛﹐亦不能殺人。蓋誤藥殺人﹐如此之難也﹐所以世之醫者﹐大半皆誤﹐亦不見其日殺數人也。卽使殺之﹐乃輾轉因循﹐以至於死﹐死者不覺也。其有幸而不死﹐或漸自愈者﹐反指所誤用之藥以爲此方之功效﹐又轉以之誤治他人矣。所以終身誤人﹐而不自知其咎也。惟大熱大燥之藥﹐則殺人爲最烈。蓋熱性之藥﹐往往有毒﹔又陽性急暴﹐一入臟腑﹐則血湧气升。若欺之陰气本虛﹐或當天時酷暑﹐或其人傷暑傷熱﹐一投熱劑﹐兩火相爭﹐目赤便閉﹐舌燥齒幹﹐口渴心煩﹐肌裂神躁﹐種種惡候﹐一時俱發。醫者及病家俱不察﹐或云更宜引火歸元﹐或云此是陰癥﹐當加重其熱藥﹐而佐以大補之品。其人七竅皆血﹐呼號宛轉﹐狀如服毒而死。

病家全不以爲咎﹐醫者亦洋洋自得﹐以爲病勢當然。總之﹐愚人喜服補熱﹐𨿽死不悔。我目中所見不一垂涕泣而道之﹐而醫者與病家﹐無一能聽從者﹐豈非所謂命哉﹗夫大寒之藥﹐亦能殺人﹐其勢必緩﹐猶爲可救﹔不若大熱之藥﹐斷斷不可救也。至於極輕淡之藥﹐誤用亦能殺人﹐此乃其人之本領甚薄﹐或勢已危殆。故小誤卽能生變﹐此又不可全歸咎於醫殺之了。

卷上方藥

薄貼論

今所用之膏藥﹐古人謂之薄貼。其用大端有二﹕一以治表﹐一以治裏。治表者﹐如呼膿去腐﹐止痛生肌﹐並摭風護肉之類。其膏宜輕薄而日換﹐此理人所易知﹔治裏者﹐或驅風寒﹐或和气血﹐或消痰痞﹐或壯筋骨﹐其方甚多﹐藥亦隨病加減。其膏宜重濃而久貼﹐此理人所難知﹐何也﹖蓋人之疾病﹐由外以入內﹐其流行於經絡臟腑者﹐必服藥乃能驅之。若其病旣有定所﹐在於皮膚筋骨之間﹐可按而得者﹐用膏貼之﹐閉塞其气﹐使藥性從毛孔而入其腠理﹐通經貫絡﹐或提而出之﹐或攻而散之﹐較之服藥尢有力﹐此至妙之法也。故凡病之气聚血結而有形者﹐薄貼之法爲良。但制膏之法﹐取藥必眞﹐心志必誠﹐火候必至﹐方能有效﹐否則不能奏功。至於敷熨弔種種雜法﹐義亦相同﹐在善醫者通變之而已。

卷上方藥

貌似古方欺人論

古聖人之立方﹐不過四五味而目。其審藥性﹐至精至當﹔其察病情﹐至眞至確。方中所用之藥﹐必準對其病﹐而無毫髮之差﹐無一味泛用之藥﹐且能以一藥兼治數癥﹐故其藥味𨿽少﹐而無癥不該。後世之人﹐果能審其人之病﹐與古方所治之病無少異﹐則全用古方治之﹐無不立效。其如天下之風气各殊﹐人之气稟各異﹐則不得不根據古人所制主病之方﹐略爲增減﹐則藥味增矣。又或病同而癥甚雜﹐未免欲兼顧﹐則隨癥增一二味﹐而藥又增矣。故後世之方﹐藥味增多﹐非其好爲雜亂也。乃學不如古人﹐不能以一藥該數癥﹐故變簡而爲繁耳。此猶不失周詳之意。且古方之設﹐原有加減之法﹐病癥雜出﹐亦有多品之劑﹐藥味至十餘種。自唐以後之方﹐用藥漸多﹐皆此義也。乃近世之醫﹐動云效法漢方﹐藥止四五味﹐其四五鼓掌之藥﹐有用浮泛輕淡之品者﹐𨿽不中病﹐猶無大害。若趨時之輩﹐竟以人參﹑附子﹑漧薑﹑蒼術﹑鹿茸﹑熟地等峻補辛熱之品﹐不論傷寒﹑暑濕﹐惟此數種輪流轉換﹐以成一方﹐種種與病相反﹐每試必殺人﹐毫不自悔﹐旣不辧病﹐又不審藥性﹐更不記方書﹐以爲此乃漢人之法。嗚呼﹗今之所學漢人之方﹐何其害人如此之毒也﹗其端起於近日之時醫﹐好爲髙論以欺人﹔又人情樂於溫補﹐而富貴之家尢甚。不如是則道不行﹐所以人爭效尢﹐以致貽害不息。安有讀書考古﹐深思體驗之君子﹐出而挽回之﹐亦世道生民之大幸也﹗

卷下治法

司天運气論

邪說之外﹐有欺人之學﹐有耳食之學。何謂欺空之學﹖好爲髙談奇論﹐以駭人聽聞﹔或剿襲前人之語﹐以示淵博﹐彼亦自知其爲全然不解﹐但量他人亦莫這能深考也。此爲欺人之學。

何謂耳食之學﹖或竊聽他人之說﹐或偶閱先古之書﹐略記數語﹐自信爲已得其祕﹐大言不慚﹐以此動眾﹐所謂道聽途說是也。如近人所談司天運气之類是也。彼所謂司天運气者﹐以爲何气司天﹐則是年民當何病。假如厥陰司天﹐風气主之﹐則是年之病﹐皆當作風治。此等議論﹐所謂耳食也。蓋司天運气之說﹐黃帝不過言天人相應之理如此﹐其應驗先候於脈。凡遇少陰司天﹐則兩手寸口不應。厥陰司天﹐則右寸不應。大陰司天﹐則左寸不應。若在泉﹐則尺脈不應﹐亦如之。若脈不當不其位﹐則病相反者死﹐此診脈之一法也。至於病﹐則必觀是年歲气勝與不勝。如厥陰司天﹐風淫所勝﹐民病心痛脇滿等癥。倘是年風淫𨿽勝﹐而民另生他病﹐則不得亦指爲風淫之病也。若是年風淫不勝﹐則又不當從風治矣。經又云﹕相火這下﹐水气乘之﹔水位之下﹐火气乘之。五气之勝皆然。此乃亢則害﹐承乃制之理。卽使果勝﹐亦有相克者乘之﹐更與司天之气相反矣。又云﹕初气終三气﹐天气主之﹐勝之常也﹔四气盡終气﹐地气主之﹐復之常也。有勝則復﹐無勝則否。則歲半以前屬司天﹐歲半以後又屬在泉﹐其中又有勝不勝之殊﹐其病更無定矣。又云﹕厥陰司天﹐左少陰﹐右太陽﹐謂之左間﹑右間。六气皆有左右間﹐每間主六十日﹐是一歲之中﹐復有六气循環作主矣。其外能南政﹑北政之反其位﹐天符歲會三合之不齊﹐太過不及之異气。欲辧明分晰﹐終年不能盡其蘊。當時聖人不過言天地之气﹐營運旋轉如此耳。至於人之得病﹐則豈能一一與之盡合﹖一歲之中﹐不許有一人生他病乎﹖故《內經》治歲气勝復﹐亦不分所以得病之因。總之﹐見病治病﹐如風淫於內﹐則治以辛涼﹐六气皆有簡便易守之法。又云﹕治諸勝復﹐寒者熱之﹐熱者寒之﹐溫者淸之﹐淸者溫之﹐無問其數﹐以平爲期。何等劃一。凡運气之道﹐言其深者﹐聖人有所不能知﹔及施之實用﹐則平正通達﹐人人易曉。但不若今之醫者所云﹐何气司天﹐則生何病﹐正與《內經》圓機活法相背耳。

卷下治法

醫道通治道論

治身猶治天下也。天下之亂﹐有由乎天者﹐有由乎人者。由乎天者﹐如夏商水旱之災是也﹔由乎人者﹐如歷代季世之變是也。而人之病﹐有由乎先天者﹐有由乎後天者。由乎先天者﹐其人生而虛弱柔脆是也﹔由乎後天者﹐六淫之害﹐七情之感是也。先天之病﹐非其人之善養與服大藥﹐不能免於夭折。猶之天生之亂﹐非大聖大賢﹐不能平也。後天之平凡﹐乃風寒暑濕火燥之疾﹐所謂外患也﹔喜怒憂思悲驚恐之害﹐所謂內憂也。治外患者以攻勝。四郊不靖﹐而選將出師﹐速驅除之可也﹔臨辟雍而講禮樂﹐則敵在門矣。故邪气未盡﹐則輕而用補者﹐使邪气內入而亡。治內傷者以養勝。綱紀不正﹐而崇儒講道﹐徐化導之可也﹔若任刑罰而嚴誅戮﹐則禍益深矣。故正气不足﹐而輕用攻者﹐使其正气消盡而亡。然而大盛之世﹐不無玩民﹐故刑罰不廢﹐則補中之攻也。然使以小寇而遽起戎兵﹐是擾民矣。故補中之攻﹐不可過也。徵誅之年﹐亦修內政﹐故教養不弛﹐則攻中之補也。然以戎首而稍存姑息﹐則養矣。

故攻中之補﹐不可誤也。天下大事﹐以天下全力爲之﹐則事不墮﹔天下小事﹐以一人從容處之﹐則事不擾。患大病以大藥制之﹐則病气無餘﹔患小病以小方處之﹐則正气不傷。然而施治有時﹐先後有序﹐大小有方﹐輕重有度﹐疏密有數﹐純而不雜﹐整而不亂。所用之藥﹐各得其性﹐則器使之道。所處之方﹐各得其理﹐則調度之法。能卽小以諭大﹐誰謂良醫之法﹐不可通於良相也﹖

卷下治法

五方異治論

人稟天地之气以生﹐故其气體隨地不同。西北之人﹐气深而濃﹐凡受風寒﹐難於透出﹐宜用疏通重劑﹔東南之人﹐气浮而薄﹐凡遇風寒﹐易於疏泄﹐宜用疏通輕劑。又西北地寒﹐當用溫熱之藥﹐然或有邪蘊於中﹐而內反熱﹐則用辛寒爲宜﹔東南地溫﹐當用淸涼之品﹐然或有气邪隨散﹐則易於亡陽﹐又當用辛溫爲宜。至交廣之地﹐則汗出無度﹐亡陽尢易﹐附桂爲常用之品。若中州之卑濕﹐山陜之髙燥﹐皆當隨地制宜。故入其境﹐必問水土風俗而細調之﹐不但各府各別﹐卽一縣之中風气亦有迥殊者。並有所產之物﹐所出之泉﹐皆能致病﹐土人皆有極效之方﹐皆宜詳審訪察。若恃己之能﹐執己之見﹐治竟無功﹐反爲土人所笑矣﹗湖州長興縣有合溪﹐小兒飲此水﹐則腹中生痞。土人治法﹐用錢掛頸﹐以兩頭按乳頭上﹐剪斷﹐卽將此綫掛轉﹐將兩頭向背脊上﹐一並拽齊。綫頭盡處將黑點記脊上﹐用艾灸之﹐或三壯﹐或七壯好消﹐永不再發。服藥無效。

卷下治法

病隨國運論

天地之气運﹐數百年一更易﹐而國家這气運亦應之。上古無論﹐卽以近代言﹐如宋之末造﹐﹐《局方》亦然。至於明季﹐主暗臣專﹐膏澤不下於民﹐故丹溪以下諸醫﹐皆以補陰益下爲主。至我本運錄極隆之會﹐聖聖相承﹐大權獨攬﹐朝綱整肅﹐惠澤旁流﹐此陽盛於上之明徵也。又冠飾朱纓﹐口燔煙艸﹐五行惟火獨旺﹐故其爲病﹐皆屬盛陽上越之證﹐數十年前﹐雲間老醫知此義者﹐往往專以芩﹑連﹑知﹑柏﹐挽回誤投溫補之人﹐應手奇效﹐此實與運气相符。近人不知此理﹐非惟不能隨癥施治﹐並執寧過溫熱﹐毋過寒冷之說。偏於溫熱﹐又我矯枉過正之論。如中暑一癥﹐或有伏陰在內者﹐當用大順散﹑理中湯﹐此乃千中之一。今則不論何人﹐凡屬中暑﹐皆用理中等湯﹐我目睹七竅皆裂而死者﹐不可勝數。至於托言祖述東垣﹐用蒼術等燥藥者﹐舉國皆然。此等惡習﹐皆由不知天時國運之理﹐誤引舊說以害人也。故古人﹕不知天﹑地﹑人者﹐不可以爲醫。

卷下治法

鍼灸失傳論

《靈》《素》兩經﹐其詳論臟腑經穴疾病等說﹐爲鍼法言者﹐十之七八。爲方藥言者﹐十之二三。上古之重鍼法如此﹐然鍼道而方藥易﹐病者亦樂於服藥﹐而苦於鍼。所以後世方藥盛行﹐而鍼法不講。今之爲鍼者﹐其顯然之失有十﹐而精微尙不與焉。兩經所言﹐十二經之出入起止﹐淺深左右﹐交錯不齊﹔其穴隨經上下﹐亦參差無定。今人只執同身寸﹐根據左右一直豎量﹐並不根據經曲折﹐則經非經而穴非穴﹐此一失也。兩經治病﹐云某病取某穴者固多﹐其餘則指經而不指穴。如《靈樞》終始篇云﹕人迎一盛﹐瀉足少陽﹐補足厥陰﹔厥病篇云﹕厥頭痛﹐或取足陽明﹑太陰﹐或取手少陽﹑足少陰﹔耳聾取手陽明﹐嗌漧取足少陰。皆不言其穴﹐其中又有瀉子補母等義。今則每病指定幾穴﹐此二失也。兩經論治﹐井﹑滎﹑輸﹑經﹑合最重。冬刺井﹐春刺滎﹐夏刺輸﹐長夏刺經﹐秋刺合。凡只言某經﹐而不言某穴者﹐大者皆指井滎五者爲言。今則皆不講矣﹐此三失也。補瀉之法《內經》云﹕吸側內鍼﹐無令气忤﹔靜以久畱﹐無令邪布。吸則轉鍼﹐以得气爲故﹔候呼引鍼﹐呼盡乃去﹐大气皆出爲瀉。呼盡內鍼﹐靜以久畱﹐以气至爲故﹔候吸引鍼﹐气不得出﹐各在其處﹐推闔其門﹐令神气存﹐大气畱止爲補。又必迎其經气﹐疾內而徐出﹐不按其爲瀉﹔隨其經气﹐徐內而疾出﹐卽按其爲補。其法多端。今則轉鍼之時﹐以大指出爲瀉﹐搓入爲補﹐此四失也。納鍼之後﹐必候其气。刺實者﹐陰气隆至乃去鍼﹔刺虛者﹐陽气隆至乃出鍼。气不至﹐無問其數﹐气至卽去之﹐勿復鍼。《難經》云﹕先以左手壓按所鍼之處﹐彈而努之﹐爪而下之。其气來如動脈之狀﹐順而刺之。得气因推內之﹐是謂補。動而伸之﹐是謂瀉。今則時時轉動﹐俟鍼下寬轉﹐而後出鍼﹐不問气之至與不至﹐此五失也。凡鍼之深淺﹐隨時不同。春气在毛﹐夏气在皮膚﹐秋气在肌肉﹐冬气在筋骨﹐故春夏刺淺﹐秋冬制深﹐反此有害。今則不論四時﹐分寸各有定數﹐此六失也。古之用鍼﹐凡瘧疾﹑傷寒﹑寒熱咳嗽﹐一切臟腑七竅等病﹐無所不治。

今則只治經脈形體痿痺屈伸等病而已﹐此七失也。古人刺法﹐取血甚多﹐《靈樞》血絡論言之最詳。而頭痛腰痛﹐尢必大瀉其血﹐凡血絡有邪者﹐必盡去之。若血射出而黑﹐必令變色﹐見赤血而止﹐否則病不除而反有害。今人則偶爾見血﹐病者醫者已惶恐失據﹐病何由除﹖此八失也。《內經》刺法﹐有九變十二節。九變者﹐輸刺﹑遠道刺﹑經刺﹑絡刺﹑分刺﹑大寫刺﹑毛刺﹑巨刺﹑淬刺。十二節者﹐偶刺﹑報刺﹑恢刺﹑齊刺﹑揚刺﹑直鍼刺﹑輸刺﹑短刺﹑浮刺﹑陰刺﹑傍刺﹑贊刺。以上二十一法﹐視病所宜﹐不可更易﹐一法不備﹐則一病不愈。今則只直刺一法﹐此九失也。古之鍼制有九﹕鍼﹑員鍼﹑鍼﹑鋒鍼﹑鈹鍼﹑員利鍼﹑毫鍼﹑長鍼﹑大鍼﹐亦隨病所宜而用﹐一失其制﹐則病不應。今則大者如員鍼﹐小者如毫鍼而已﹐豈能治痼疾暴气﹖此十失也。其大端之失已如引﹐而其成尢要者﹐更在神志專一﹐手法精嚴。經云﹕神在秋毫﹐屬意病者﹐審視血脈﹐刺之無殆。又云﹕經气已至﹐愼守勿失﹐深淺在志﹐遠近若一﹐如臨深淵﹐手如握虎﹐神無營於眾物。又云﹕伏如橫弩﹐起如發機。其專精敏妙如此。今之醫者﹐隨手下鍼﹐漫不經意﹐卽使鍼法如古﹐志不凝而機不達﹐猶恐無效﹐況乎全與古法相背乎﹖其外更有先後之序﹐迎隨之異﹐貴賤之殊﹐勞逸之分﹐肥瘦之度﹐多少之數﹐更僕難窮。果能潛心體察﹐以合聖度﹐必有神功。其如人之畏難就易﹐盡違古法﹐所以世之視鍼甚輕﹐而其術亦不甚行也。若灸之一法﹐則較之鍼所治之病﹐不過十之一二。知鍼之理﹐則灸又易易耳。

卷下治法

水病鍼法論

凡刺之法﹐不過補瀉經絡﹐祛邪納气而已。其取穴甚少﹐惟水病風膚脹﹐必刺五十七穴。

又云﹕皮膚之血盡取之﹐何也﹖蓋水旺必克脾土﹐脾土衰﹐則徧身皮肉皆腫﹐不特一經之中有水气矣。若僅刺一經﹐則一經所過之地﹐水自漸消﹐而他經之水不消﹐則四面會聚並一經﹐已瀉之水亦仍滿矣。故必周身腫滿之處﹐皆刺而瀉之﹐然後其水不復聚耳。此五十七穴者﹐皆髒之經絡﹐水之所容也。此與大禹治洪水之法同。蓋洪水泛溢﹐必有江淮河濟﹐各引其所近之眾流以入海必不能使天下之水只歸一河以入海也。又﹐出水之後﹐更必調其飲食。經云﹕方飲無食﹐方食無飲﹐﹝欲使飲食異居﹐則水不從食﹐以至於脾客觀存在濕之處也。﹞無食他食百三十五日﹐此癥之難愈如此。余往時治此病﹐輕者多愈﹐重者必復腫。蓋由五十七穴未能全刺﹐而病患亦不能守戒一百三十五日也。此等大癥﹐少違法度﹐卽無愈理﹐可不愼哉﹗

卷下治法

出奇制病論

病有經有緯﹐有常有變﹐有純有雜﹐有正有反﹐有整有亂。並有從醫書所之病﹐歷來無治法者﹐而其病又實可愈。旣無陳法可守﹐是必熟尋《內經》《難經》等書﹐審其經絡髒受病之處﹐及七六气相感之因﹐與夫內外分合﹐气血聚散之形﹐必有鑿鑿可徵者﹐而後立爲治法。或先或後﹐或並或分﹐或上或下﹐或前或後﹐取藥極當﹐立方極正。而寓以巧思奇法﹐深入病機﹐不使格。如丁之解牛﹐𨿽筋骨關節之間﹐亦遊刃有餘。然後天下之病﹐千緒萬端﹐而我之設法亦千變化﹐全在平時於極難極險之處參悟通澈﹐而後能臨事不眩。否則一遇疑難﹐卽束手無措﹐冒昧施治﹐動輒得咎﹐誤人不少矣﹗

卷下治法

治病緩急論

病有當急治者﹐有不當急治者。外感之邪﹐猛悍剽疾﹐內犯臟腑﹐則元气受傷﹐無以托疾於外﹐必乘其方起之時﹐邪入尙淺﹐與气血相亂﹐急驅而出之於外﹐則易而且速。若俟邪气已深﹐與气血相亂﹐然後施治﹐則元气大傷﹐此當急治者也。若夫病機未定﹐無所歸著﹐急用峻攻﹐則邪气益橫。如人之傷食﹐方在胃中﹐則必先用化食之藥﹐使其食漸消﹐由中焦而達下焦﹐變成渣穢而出﹐自然漸愈﹔若卽以硝黃峻藥下之﹐則食尙在上焦﹐卽使隨藥而下﹐乃皆未化之物﹐腸胃中脂膜與之全下﹐而人已大疲﹐病必生變﹐此不當急治者也。以此類推﹐余病可知。至於虛人與老少之疾﹐尢宜分別調護﹐使其元气漸轉﹐則正復而邪退。醫者不明此理﹐而求速效﹐則補其所不當補﹐攻其所不當攻。所服之藥不驗﹐又轉求他法﹐無非誅伐無過﹔至當愈之時﹐其人已爲藥所傷﹐而不能與天地之生气相應矣。故𨿽有良藥﹐用之非時﹐反能致害。緩急之理﹐可不講哉﹖

卷下治法

治病分合論

一病而當分治者﹐如痢疾腹痛脹滿﹐則或先治脹滿﹐或先治腹痛。卽脹滿之中亦不同﹐或因食﹐或因气﹔或先治食﹐或先治气。腹痛之中亦不同﹐或因積﹐或因寒﹔或先去積﹐或先散寒。中不同﹐皆當神其輕重而審察之。以此類推﹐則分治之法可知矣。有當合治者﹐如寒熱腹痛﹐頭疼﹐泄瀉﹐厥冒﹐胸滿﹐內外上下﹐無一不病﹐則當求其因何而起﹐先於諸癥中擇最甚者爲主。而其餘癥﹐每癥加專治之藥一二味以成方﹐則一劑而諸癥皆備。以此類推﹐則合治之法可知矣。若亦有分合焉﹐有一病而合數藥以治之者﹐閱古聖人制方之法自知﹔有數病而一藥治之者﹐閱本艸之主治自知。爲醫者﹐無一病不窮究其因﹐無一方不洞悉其理﹐無一藥不精通其性。庶幾可以自信﹐而不枉殺人矣﹗

卷下治法

發汗不用燥藥論

驅邪之法﹐惟發表攻裏二端而已。發表所以開其毛孔﹐令邪從汗出也。當用至輕至淡﹐芳香淸冽之品﹐使邪气緩緩從皮毛透出﹐無犯中焦﹐無傷津液﹐仲景麻黃﹑桂枝等湯是也。然猶恐其營中陰气﹐爲風火所煽﹐而消耗於內﹐不能滋潤和澤﹐以托邪於外。於是又啜薄粥﹐以助胃气﹐以益津液﹐此服枝湯之良法。主發汗之方﹐皆可類推。汗之必資於津液如此。後世不知﹐凡用發汗之方﹐每專用濃朴﹑葛根﹑羌活﹑白芷﹑蒼術﹑豆蔻等溫燥之藥﹐卽使其人津液不虧﹐內旣爲風火所熬﹐又復爲燥藥所燥﹐則汗從何生﹖汁不能生﹐則邪無所附而出﹐不但不出邪气﹐反爲燥藥鼓動﹐益復橫肆﹔與正气相亂﹐邪火四布﹐津液益傷﹐而舌焦唇幹﹐便閉目赤﹐種種火象自生﹐則身愈熱﹐神漸昏﹐惡癥百出。若再發汗﹐則陽火盛極﹐動其眞陽﹐腎水來救﹐元陽從之﹐大汗上泄﹐亡陽之危癥生矣。輕者亦成痙癥﹐遂屬壞病難治。

故用燥藥發汗而殺人者﹐不知凡幾也。此其端開於李東垣﹐其所著書立方﹐皆治濕邪之法﹐與傷寒雜感無涉。而後人宗其說﹐以治一切外感之癥﹐其害至今益甚。況治濕邪之法﹐亦以淡滲爲主﹐如豬苓﹑五苓之類﹐亦無以燥勝之者。蓋濕亦外感之邪﹐總宜驅之外出﹐而兼以燥濕之品﹐斷不可專用勝濕之藥﹐使之內攻﹐致邪與正爭﹐而傷元气也。至於中寒之﹐亦先以發表爲主﹐無竟用熱藥以勝寒之理﹐必其寒气乘虛陷入﹐而無出路﹐然後以姜附回其陽﹐此仲景用理中之法也。今乃以燥藥發雜感之汗﹐不但非古聖之法﹐並誤用東垣之法。醫道失傳﹐只此淺近之理不知﹐何況深微者乎﹖

卷下治法

病不可輕汗論

治病之法﹐不外汗下二端而已。下之害人﹐其危立見﹐故醫者﹑病者﹐皆不敢輕投。至於汗涼﹐病者亦重加覆護﹐醫者亦云服藥﹐必須汗出而解。故病患之求得汗﹐人人以爲當然也。

秋冬之時﹐過暖尙無大害﹔至於盛夏初秋﹐天時暑燥﹐衛气開而易泄﹐更加閉戶重衾﹐復投發散之劑﹐必至大汗不止而陽亡矣。又外存這徉﹐汗未出之時﹐必煩悶惡熱﹔及汗大出之後﹐衛气盡泄﹐必陽衰而畏寒。始之暖覆﹐猶屬勉彊﹐至此時𨿽欲不覆而不能﹐愈覆愈汗﹐愈汗愈寒﹐直至汗出如油﹐手足厥冷﹐而病不可爲矣。其死也﹐神气甚淸﹐亦無痛苦。病者﹑醫者﹐及同之人﹐皆不解其何故而忽死﹐惟有相顧噩然可已。我見甚多﹐不可不察也。總之有病之人﹐不可過涼﹐亦不宜太暖﹐無事不可令汗出﹐惟服藥之時﹐宜令小汗。仲景服桂枝湯法云﹕服湯已﹐溫覆令微似汗﹐不可如水淋漓。此其法也。至於亡陽未劇﹐尢可挽回﹐《傷寒論》中眞武﹑理中﹑四逆等法可考。若已脫盡﹐無可補救矣。又盛暑之時﹐病者或居樓上﹐或臥近竈之所。無病之人﹐一立其處﹐汗出如雨﹐患病者必至時時出汗﹐旣吵亡陽﹐亦必陰竭而死。𨿽無移徙之處﹐必擇一席稍涼之地而處之﹐否則神丹不救也。

卷下治法

傷風難治論

凡人偶感風寒﹐頭痛發熱﹐咳嗽涕出﹐俗語謂之傷風。非《傷寒論》中所云之傷風﹐乃時行之雜感也。人皆忽之﹐不知此乃至難治之疾﹐生死之所關也。蓋傷風之疾﹐由皮毛以入於肺﹐肺爲嬌髒﹐寒熱皆所不宜。太寒則邪气凝而不出﹔太熱則火爍金而動血。太潤則生痰飲﹔太燥則耗精液。太泄則汗出而陽虛﹔太澀則气閉而邪結。並有視爲微疾﹐不避風寒﹐不愼飲食﹐經年累月﹐病機日深﹐或成血證﹐或成肺痿﹐或成哮喘﹐或成怯弱﹐比比皆然。誤治之害﹐不可勝數。諺云﹕傷風不醒變成勞。至言也。然則﹐治之何如﹖一驅風﹐蘇葉﹑荊芥之類。二消痰﹐半夏﹑象貝之類。三降气﹐蘇子﹑前胡之類。四和榮衛﹐桂枝﹑白芍之類。五潤津液﹐蔞仁﹑元參之類。六養血﹐當歸﹐阿膠之類。七淸火﹐黃芩﹑山梔之類。八理肺﹐桑皮﹑大力子之類。八者隨其癥之輕重而加減之﹐更加以避風寒﹐戒辛酸﹐則庶幾漸愈﹐否則必成大病。醫者又加以升提辛燥之品﹐如桔梗﹑漧薑之類。不效﹐卽加以酸收﹐如五味子之類﹐則必見血﹐及見血。隨用熟地﹑麥冬﹐以實其肺﹐卽成勞而死。四十年以來﹐我見以千計矣﹐傷哉﹗

卷下治法

攻補寒熱同用論

虛證宜補﹐實證宜瀉﹐盡人而知之者。然或人虛而證實﹐如弱體之人﹐冒風傷食之類﹔或人實而證虛﹐如彊壯之人﹐勞倦亡陽之類﹔或有人本不虛﹐而邪深難出﹔又有人已極虛﹐而外邪尙伏。種種不同。若純用補﹐則邪气益固﹔純用攻﹐則正气隨脫。此病未愈﹐彼病益深﹐古方所以有攻補同用之法。疑之者曰﹕兩藥異性﹐一水同煎﹐使其相制﹐則攻者不攻﹐補者不補﹐不如勿服。若或兩藥不相制﹐分途而往﹐則或反補其所當攻﹐攻其所當補﹐則不惟無益﹐而反有害﹐是不可不慮也。此正不然。蓋藥之性﹐各盡其能﹐攻者必攻彊﹐補者必補弱﹐猶掘坎於地﹐水從髙處流下﹐必先盈坎而後進﹐必不反向髙處流也。如大黃與人參同用﹐大黃自能逐去是堅積﹐決不反傷正气﹔人參自能充益正气﹐決不反補邪气。蓋古人制方之法﹐分經別髒﹐有神明之道焉。如瘧疾之小柴胡湯﹐瘧之寒熱往來﹐乃邪在少陽﹐木邪侮土﹐中宮無主﹐故寒熱無定。於是用柴胡以驅少陽之邪﹐柴胡必不犯脾胃﹔用人參以健中宮之气﹐人參必不入肝膽。則少陽之邪自去﹐而中土之气自旺﹐二藥各歸本經也。如桂枝湯﹐桂枝走衛以祛風﹐白芍走榮以止汗﹐亦各歸本經也。以是而推﹐無不盡然。試以《神農本艸》諸藥主治之說細求之﹐自無不得矣。凡寒熱兼用之法﹐亦同此義﹐故天下無難治之癥。後世醫者不明此理﹐藥惟一途。若遇病情稍異﹐非顧此失彼﹐卽遊移浮泛﹐無往而非棘手之病矣。但此必本於古人制方成法﹐而神明之。若竟私心自用﹐攻補寒熱﹐雜亂不倫﹐是又殺人之術也。

卷下治法

臨病患問所便論

病者之愛惡苦樂﹐卽病情虛實熱之徵。醫者望色切脈而知之﹐不如其自言之爲尢眞也。

惟病明明爲醫者言之﹐則醫者正可因其言﹐而知其病之所在以治之。乃不以病患自知之眞﹐對癥施治﹐反執己之偏見﹐彊制病患﹐未有不誤人者。如《傷寒論》中云﹕能食者爲中風﹐不能食者爲中寒。則傷寒內中風之癥﹐未嘗禁其食也。乃醫者見爲傷寒之癥﹐斷不許食。凡屬感證﹐皆不許其食。甚有病已半愈﹐胃虛求食﹐而亦禁之﹐以至因餓而死者。又《傷寒論》云﹕欲飲水者﹐稍稍與之。蓋實火煩渴﹐得水則解﹐未嘗禁冷水也。乃醫家凡遇欲冷凍飲料之人﹐一槪禁止。並有伏暑之病﹐得西瓜而卽愈者。病患哀求欲食﹐亦斷絕不與﹐至煩渴而死。如此之類﹐不可枚舉。蓋病者之性情气體﹐有能受溫熱者﹐有能受寒涼者﹔有不受補者﹐有不禁攻者﹐各有不同。乃必彊而從我意見﹐況醫者之意見﹐亦各人不同﹐於是治病之法﹐無一中肯者矣。《內經》云﹕臨病患問所便。蓋病患之所便﹐卽病情眞實之所在。如身大熱﹐而反欲熱飲﹐則假熱而眞寒也﹔身寒戰﹐而反欲寒飲﹐是假寒而眞熱也。以此類推﹐百不失一。而世之醫者﹐偏欲與病患相背﹐何也﹖惟病患有所嗜好﹐而與病相害者﹐則醫者宜開導之。如其人本喜酸﹐或得嗽癥﹐則酸宜忌﹔如病患本喜酒﹐得濕病﹐則酒宜忌之類。此則不可縱欲以益其疾。若與病證無礙﹐病患之所喜﹐則從病患之便﹐卽所以治其病也。此《內經》辧証之精義也。

卷下治法

治病不必顧忌論

凡病患或體虛而患實邪﹐或舊有他病與新病相反﹐或一人兼患二病﹐其因又相反﹐或外上下各有所病﹐醫者躊躇束手﹐不敢下藥﹐此乃不知古人制方之道者也。古人用藥﹐惟病是求。

藥所以制病﹐有一病﹐則有一藥以制之。其人有是病﹐則其藥專至於病所而驅其邪﹐決不反至無病之處﹐以爲禍也。若畱其病不使去﹐𨿽彊壯之人﹐遷延日久﹐亦必精神耗竭而死﹐此理甚易明也。如怯弱之人﹐本無攻伐之理。若或傷寒而邪入陽明﹐則仍用硝黃下藥﹐邪去而精气自復。如或懷妊之婦﹐忽患瘕﹐必用桃仁﹑大黃以下其瘕﹐瘀去臺自安。或老年及久病之人﹐或宜發散﹐或宜攻伐﹐皆不可因其血气之衰﹐而兼用補益。如傷寒之後﹐食復﹑女勞復﹐仲景皆治其食﹐淸其火﹐並不因病後而用溫補。惟視病之所在而攻之﹐中病卽止﹐不復有所顧慮﹐故天下無束手之病。惟不能中病﹐或偏或誤﹐或太過﹐則不病之處亦傷﹐而人危矣。俗所謂有病病當之。此歷古相傳之法也。故醫者當疑難之際﹐多所顧忌﹐不敢對癥用藥者﹐皆視病不明﹐辧證不的﹐審方不眞﹐不知古聖之精義者也。

卷下治法

病深非淺藥能治論

天下有治法不誤﹐而始終無效者。此乃病气深痼﹐非泛然之方藥所能愈也。凡病在皮毛榮衛之間﹐卽使病勢極重﹐而所感之位甚淺﹐邪气易出。至於臟腑筋骨之痼疾﹐如勞怯﹑痞隔﹐風痺痿厥之類﹐其感非一日﹐其邪在臟腑筋骨﹐如油之八面﹐與正气相並。病家不知﹐屢易醫家﹐醫者見其不效﹐雜藥亂投﹐病日深而元气日敗﹐遂至不救。不知此病﹐非一二尋常之方所能愈也。今之集方書者﹐如風痺大癥之類﹐前錄古方數首﹐後附以通治之方數首﹐如此而已。此等治法﹐豈有愈期﹖必當徧考此病之種類﹐與夫致病之根源﹐及變遷之情狀﹐並詢其歷來服藥之誤否。然後廣求古今以來治此癥之方﹐選擇其風上種種治法次第施之﹔又時時消息其效否﹐而神明變通之﹐則痼疾或有可愈之理。若徒執數首通治之方﹐屢試不效﹐其計遂窮﹐未有不誤者也。故治大癥﹐必學問深博﹐心思精敏﹐又專心久治﹐乃能奏效。世又有極重極久之病﹐諸藥罔效﹐忽服極輕淡之方而愈﹐此乃其病本有專治之方﹐從前皆系誤治。

忽遇對癥之藥﹐自然應手而痊也。

卷下治法

愈病有日期論

治病之法﹐自當欲其速愈。世之論者﹐皆以爲治早而藥中病﹐則愈速﹐治緩而藥不中病﹐則愈遲﹔此常民。然亦有不論治之遲早﹐而愈期有一定者。《內經》髒气法時論云﹕夫邪气之客於身也﹐以勝相加﹐至其所生而愈﹐至其所不勝而甚﹔至其所生而持﹐自得其位而起。其他言病愈之期不一。《傷寒論》云﹕發於陽者﹐七日愈﹔發於陰者﹐六日愈。又云﹕風家表解而不了了者﹐十二日愈。此皆宜靜養調攝以待之﹐不可亂投藥石。若以其不愈﹐或多方以取效﹐或更用重劑以希功﹐卽使不誤﹐藥力勝而元气反傷。更或有不對癥之藥﹐不惟無益﹐反有大害﹐此所宜知也。況本源之病﹐必待其精神漸復。精民有驟長之理﹖至於外科﹐則起發成膿﹐生肌收口﹐亦如痘癥﹐有一定之日期。治之而誤﹐固有遷延生變者。若欲彊之有速效﹐則如揠苗助長﹐其害有不可勝言者。乃病家﹑醫家﹐皆不知之。醫者投藥不效﹐自疑爲未當﹔又以別方試之﹐不知前方實無所害﹐特時未至耳。乃反誤試諸藥﹐愈換而病愈重。病家以醫者久而不效﹐更換他醫。他醫徧閱前方﹐知其不效﹐亦復更換他藥﹐愈治愈遠。由是斷斷不死之病﹐亦不救矣。此皆由不知病愈有日期之故也。夫病家不足責﹐爲醫者豈可不知﹐而輕以人嘗試乎﹖若醫者審知之﹐而病家必責我以近效﹐則當明告之故﹐決定所愈之期。

倘或不信﹐必欲醫者另立良方﹐則以和平輕淡之藥﹐姑以應病者之求﹐待其自愈。如更不信﹐則力辭之﹐斷不可徇人情而至於人如此。則病家一時或反怨謗﹐以後其言果驗﹐則亦知我識髙而品崇矣。

卷下治法

治人必考其驗否論

天下之事﹐惟以口舌爭﹐而無從考其信否者﹐則是非難定。若夫醫則有效驗之可徵﹐知之最易。而爲醫者﹐自審其工拙亦最易。然而世之擇醫者與爲醫者﹐皆憒憒而莫之辧﹐何也﹖古人用藥﹐苟非宿病痼疾﹐其效甚速。《內經》云﹕一劑知﹐二劑已。又云﹕復杯而臥。《傷寒論》云﹕一服愈者﹐不必盡劑。可見古人審病精而用藥當﹐未有不一二劑而效者。故治病之法﹐必宜先立醫案﹐指爲何病﹐所本何方﹐方中用某藥專治某癥﹐其論說本之何書。服此藥後﹐於何時減去所患之何病﹔倘或不驗﹐必求所以不驗之故﹐而更思必效之法。或所期之效不應﹐反有他效﹐必求其所以致他效之故﹔又或反增他癥﹐或病反重﹐則必求所以致害之故。而自痛懲焉。更復博考醫書﹐期於必愈而止。若其病本不能速效﹐或其病只可小效﹐或竟不可治﹐亦必預立醫案﹐明著其說﹐然後立方﹐不得冒昧施治。如此自考﹐自然有過必知﹐加以渚心好學﹐其道日進矣。今之醫者﹐事事反此﹐惟記方數首﹐擇時這藥數種﹐不論何病何證﹐總以此塞責﹐偶爾得效﹐自以爲功﹔其或無效﹐或至於死﹐亦諉於病勢之常﹐病家亦相循爲固然﹐全不一怪。間有病家於未服藥之前﹐問醫者服此藥之後﹐效驗若何﹐醫者答云﹕且看服後何如﹐豈有預期之理﹖病家亦唯唯自以爲失言﹐何其愚也﹗若醫者能以此法自考﹐必成良醫﹔病家以此法考醫者﹐必不爲庸醫之所誤﹐兩有所益也。

卷下治法

防微論

病之始生﹐淺則易治﹐久而深入﹐則難治。《內經》云﹕聖人不治已病治未病。夫病已成而藥之﹐譬猶渴而穿井﹐斗而鑄兵﹐不亦晚乎﹗《傷寒論》序云﹕時气不和﹐盒飯早言﹐尋其邪由﹐及在腠理﹐以時治之﹐罕有不愈﹖患人忍之﹐數日乃說﹐邪气入髒﹐則難可制。昔扁鵲齊桓公﹐云病在腠理﹐三見之後﹐則已入髒﹐不可治療而逃矣。歷聖相傳﹐如同一轍。蓋病之始入﹐風寒旣淺﹐气血臟腑未傷﹐自然治之甚易﹔至於邪气深入﹐則邪气與正气相亂﹐欲攻邪則礙正﹔欲扶正則助邪﹐卽使邪漸去﹐而正气已不支矣。若夫得病之後﹐更或勞動感風﹐傷气傷食﹐謂之病後加病﹐尢極危殆。所以人之患病﹐在客館道途得者﹐往往難治。非所得之平凡獨重也﹐乃旣病之後﹐不能如在家之安適﹐而及早治之﹔又復勞動感冒﹐致病深入而難治也。故凡人少有不適﹐必當實時調治﹐斷不可忽爲小病﹐以致漸深﹔更不可勉彊支持﹐使病更增﹐以貽無窮之害。此則凡人所當深省﹐而醫者亦必詢明其得病之故﹐更加意體察也。

卷下治法

知病必先知癥論

凡一病必有數癥。有病同癥異者﹐有癥同病異者﹔有癥與病相因者﹐有癥與病不相因者。蓋合之則曰病﹐分之則曰癥。古方以一藥治一癥﹐合數癥而成病﹐卽合數藥而成方。其中亦有以一藥治幾癥者﹐有合幾藥而治一癥者﹐又有同此一癥﹐因不同用藥亦異﹐變化無窮。其淺近易知者﹐哪吐逆用黃連﹑半夏﹔不寐用棗仁﹑茯神之類﹐人皆知之。至於零雜之癥﹐如《內經》所載﹐喘滿噫語﹐吞欠嚏嘔﹐笑泣目瞑﹐嗌漧﹐心懸善恐﹐涎下涕出﹐嚙唇嚙舌﹐善忘善怒﹐喜握多夢﹐嘔酸魄汗等癥﹐不可勝計。或由司天運气﹐或由臟腑生克﹐或由邪气傳變﹐《內經》言之最詳。後之醫者﹐病之總名亦不能知﹐安能於一病之中﹐辧明眾癥之淵源﹖卽使病者身受其苦﹐備細言之﹐而彼實茫然﹐不知古人以何藥爲治﹐仍以泛常不切之品應命﹐並有用相反之藥﹐以益其疾者。此病者之所以無門可告也。學醫者﹐當熟讀《內經》﹐每癥究其緣由﹐詳其情狀﹐辧其異同﹐審其眞僞﹐然後徧考方書本艸﹐詳求古人治法。一遇其癥﹐應手輒愈。不知者以爲神奇﹐其實古聖皆有成法也。

卷下治法

補藥可通融論

古人病愈之後﹐卽令食五穀以養之﹐則元气自復﹐無所謂補藥也。神農﹑仲景之書﹐豈有補。遂開後世補養服食之法。以後醫家﹐凡屬體虛病後之人﹐必立補方﹐以爲調理善後之計。

若富貴之人﹐則必常服補藥﹐以供勞心縱欲之資﹔而醫家必百計取媚﹐以順其意。其藥專取貴重辛熱爲主﹐無非參﹑術﹑地黃﹑桂﹑附﹑鹿茸之類﹐托名祕方異傳。其气體合宜者﹐一時取效﹔久之必得風痺陰痼等疾﹐隱受其害﹐𨿽死不悔。此等害人之說。固不足論。至體虛病後補藥之方﹐自當因人而施﹐視臟腑之所偏而損益之。其藥亦不外陰陽气血﹐擇和平之藥靈敏十種﹐相爲出入﹐不必如治病之法﹐一味不可移易也。故立方只問其陰陽臟腑﹐何者專重而已。況膏丸合就﹐必經月經時而後服完。若必每日視脈察色﹐而後服藥﹐則必須一日換一丸方矣。故凡服補藥﹐皆可通融者也。其有神其說﹐過爲艱難愼重﹐取貴僻之藥以可以卻病長生者﹐非其人本愚昧﹐卽欲以之欺人耳﹗

卷下治法

輕藥愈病論

古諺有﹕「不服藥爲中醫」之說自宋以前已有這。蓋因醫道失傳﹐治人多誤﹐病者又不能辧醫之髙下﹐故不服藥﹔𨿽不能愈病﹐亦不至爲藥所殺。況病苟非死癥﹐外感漸退﹐內傷漸復﹐亦能自愈﹐故雲中醫。此過於小心之法也。而我以爲病之在人﹐有不治自愈者﹐有不治難愈者﹐有不治竟不愈而死者。其自愈之徉﹐誠不必服藥﹔若難愈及不愈之疾﹐固當服藥。乃不能知醫之髙下﹐藥之當否﹐不敢以身嘗試﹐則莫若擇平易輕淺﹐有益無損之方﹐以備酌用。小誤亦無害﹐對病有奇功﹐此則不止於中醫矣。如偶感風寒﹐則用蔥白蘇葉湯﹐取微汗。

偶傷飲食﹐則用山楂﹑麥芽等湯消食。偶感暑气﹐則用六一散﹑廣藿湯淸暑。偶傷風熱﹐則用燈心竹葉湯淸火。偶患腹瀉﹐則用陳茶佛手湯和腸胃。如此之類﹐不一而足。卽使少誤﹐必無大害。又有其藥似平常﹐而竟有大誤者﹐不可不知。如腹痛嘔逆之癥﹐寒亦有之﹐熱亦有之﹐暑气觸穢亦有之。或見此癥﹐而飲以生薑湯﹐如果屬寒﹐不散寒而用生薑熱性之藥﹐至寒气相鬥﹐已非正治﹐然猶有得效之理。其餘三癥﹐飲之必危。曾見有人中暑﹐而服濃姜湯一碗﹐覆杯卽死。若服紫蘇湯﹐寒卽立散﹐暑熱亦無害。蓋紫蘇性發散﹐不拘何癥﹐皆能散也。故𨿽極淺之藥﹐而亦有深義存焉。此又所宜愼也。凡人偶有小疾﹐能擇藥性之最輕淡淡者﹐隨癥飲之﹐則服藥而無服藥之誤﹐不服藥而有服藥之功﹐亦養生者所當深考也。

卷下治法

腹內癰論

古之醫者﹐無分內外﹐又學有根柢﹐故能無病不識。後世內外科旣分﹐則顯然爲內證者﹐內科治之﹔顯然爲外證者﹐外科治之。其有病在腹中﹐內外未顯然者﹐則各執一說﹐各擬一方﹐歷試諸藥﹐皆無效驗。輕者變重﹐重者卽殞矣。此等證﹐不特外科當知之﹐卽內科亦不可不辧明眞確。知非己責﹐卽勿施治﹐毋至臨危束手﹐而後委他人也。腹內之癰有數證﹔有肺癰﹐有肝癰﹐有胃脘癰﹐有小腸癰﹐有大腸癰﹐有膀胱癰。惟肺癰咳吐腥痰﹐人猶易辧。餘者或以爲痞結﹐或以爲瘀血﹐或以爲寒痰﹐或以爲食積﹐醫藥雜投﹐及至成膿﹐治已無及。

並有不及成膿而死者﹐病者﹑醫者﹐始終不知何以致死﹐比比然也。今先辧明痞結瘀血﹐寒痰食積之狀。凡痞結瘀血﹐必有所因﹐且由漸而成﹔寒痰則痛止無定﹐又必另現痰癥﹔食積則必有受傷之日﹐且三五日後﹐大便通卽散。惟外癥則痛有常所﹐而遷延益甚。《金匱》云﹕諸脈浮數﹐當發熱﹐而反淅淅惡寒﹐若有痛處﹐當發其癰。以手按腫上熱者﹐有膿﹔不熱者﹐無膿。此數句乃內癰眞諦也。又云﹕腸癰之爲病﹐身甲錯﹐腹皮急﹐按之濡﹐如腫狀﹐腹無積聚﹐身無熱是也。若肝癰﹐則脇內隱隱痛﹐日久亦吐膿血。小腸癰﹐與大腸相似﹐而位略髙。膀胱癰﹐則痛在少腹之下﹐近毛際﹐著皮卽痛﹐小便亦艱而痛。胃脘癰﹐則有虛實二種﹐其實者易消﹔若成膿﹐必大吐膿血而愈。惟虛癥則多不治﹐先胃中痛脹﹐久而心下漸髙﹐其堅如石﹐或有寒熱﹐飲食不進﹐按之成痛﹐形體枯瘦﹐此乃思慮傷脾之癥﹐不待癰成卽死。故凡腹中有一定痛處﹐惡寒倦臥﹐不能食者﹐皆當審察﹐防成內癰。甚毋因循求治於不明之人﹐以至久而膿潰﹐自傷其生也。

卷下治法

圍藥論

外科之法﹐最重外治﹐而外治之中﹐尢當圍藥。凡毒之所最得﹐散大而頂不髙。蓋人之一身﹐豈能無七情六欲之伏火﹐風寒暑濕之畱邪﹐食飲痰涎之積毒﹖身無所病﹐皆散處退藏﹐气血一聚而成癰腫﹐則諸邪四面皆會。惟圍藥能截之﹐使不並合﹐則周身之火毒不至矣。其已聚之毒﹐不能透出皮膚﹐勢必四布爲害﹐惟圍藥能束之使不散漫﹐則气聚而外泄矣。如此﹐則形小頂髙﹐易膿易潰矣。故外治中之圍藥﹐較之他藥爲特重﹐不但初起爲然﹐卽成膿收口﹐始終賴之﹐一日不可缺。若世醫之圍藥﹐不過三黃散之類﹐每試不效﹐所以皆云圍藥無用。如有旣破之後﹐而仍用圍藥者﹐則羣然笑之。故極輕之毒往往至於散越﹐而不可收拾者﹐皆不用圍藥之故也。至於圍藥之方﹐亦甚廣博﹐大段以消痰拔毒﹑束肌收火爲主﹐而寒熱攻提﹑和平猛厲﹐則當隨癥去取。世人不深求至理﹐而反輕議圍藥之非﹐安望其術之能工也﹖

卷下書論﹝附﹕科﹞

《難經》論

《難經》﹐非經也。以經文之難解者﹐設爲問難以明之﹐故曰《難經》。言以經文以難而釋之也。是書之旨﹐蓋欲推本經旨﹐發揮至道﹐剖晰疑義﹐垂示後學﹐眞讀《內經》之津梁也。但其中亦有未盡善者﹐其問答之詞﹐有卽引經文以釋之者。經文本目明顯﹐引之或反遺其要﹐以至經語反晦﹐或則無所發明﹐或則與兩經相背﹐或則以此誤彼﹐此其所短也。內中有自出機杼﹐發揮妙道﹐未嘗見於《內經》﹐而實能顯《內經》之奧義﹐補《內經》之所未發。此蓋別有師承﹐足與《內經》並垂千古。不知創自越人乎﹖抑上古亦有此書﹐而越人引以爲證乎﹖自隋唐以來﹐其書盛著尊崇之者固多﹐而無能駁正之者。蓋業醫之輩﹐讀《難經》而識其大義﹐已爲醫道中傑出之流﹐安能更深考《內經》﹐求箕異同得失乎﹖古今流傳之載籍﹐凡有舛誤﹐後人無敢議者﹐比比然也﹐獨《難經》乎哉﹖余詳余所著《難經經釋》中。

卷下書論﹝附﹕科﹞

《傷寒論》論

仲景《傷寒論》﹐編次者不下數十家﹐因致聚訟紛紜。此皆不知仲景作書之旨故也。觀《傷寒》敍所述﹐乃爲庸醫誤治而設。所以正治之法﹐一經不過三四條﹐餘皆救誤之法﹐故其文亦變動不居。讀《傷寒論》者﹐知此書皆設想懸擬之書﹐則無往不得其義矣。今人必攺叔和之次序﹐或以此條在前﹐或以此條在後﹔或以此癥因彼癥而生﹔或以此經因彼經而變﹐互相詬厲。孰知病變萬端﹐傳經無定﹐古人因病以施方﹐無編方以待病。其原本次序﹐旣已散亡﹐庶幾叔和所定爲可信﹐何則﹖叔和《序例》云﹕今搜采仲景舊論﹐錄其癥候﹑診脈﹑聲色﹐對病眞方有神驗者﹐擬防世急。則此書乃叔和所搜集﹐而世人輒加辧駁﹐以爲原本不如此﹐抑思苟無叔和﹐安有此書﹖且諸人所編﹐果能合仲景原文否耶﹖夫六經現癥﹐有異有同﹐後人見陽經一癥﹐雜於陰經之中﹐以爲宜攺入陽經之內﹐不知陰經亦有此癥也。人各是其私﹐反致古人圓機活法﹐泯沒不可聞矣。凡讀書能得書中之精義要訣﹐歷歷分明﹐則任其顚倒錯亂﹐而我心自能剌會貫通﹐否則徒以古羽紛更互異﹐愈攺愈晦矣﹗

卷下書論﹝附﹕科﹞

《金匱》論

《金匱要略》乃仲景治雜病之書也。其中缺略處頗多﹐而上古聖人﹐以湯液治病之法﹐惟賴此書之存﹐乃方書之祖也。其論病皆本於《內經》﹐而神明變化之。其用藥悉本於《神農本艸》﹐而融會貫通之。其方則皆上古聖人歷代相傳之經方﹐仲景間有隨癥加減之法。其脈法亦皆《內經》及歷代相傳之眞訣。其治病無不精切周到﹐無一毫遊移參錯之處﹐實能洞見本源﹐審察毫末。故所投必效﹐如桴鼓之相應﹐眞乃醫方之經也﹗惜其所載諸病﹐未能全備﹐未知有殘缺與否﹖然諸大癥之綱領﹐亦已粗備﹐後之學人﹐以其爲經而參考推展之﹐已思過半矣。自此以後之書﹐皆非古聖相傳之眞訣﹐僅自成一家﹐不可與《金匱》並列也。

卷下書論﹝附﹕科﹞

《脈經》論

王叔和著《脈經》﹐分門別類﹐條分縷晰﹐其原亦本《內經》﹐而漢以後之說﹐一無所遺。

其中旨趣﹐亦不能劃一﹐使人有所執持。然其匯簇言﹐使後世有所考見﹐亦不可少之作也。愚按﹕脈之爲道﹐不過驗其血气之盛衰﹐寒熱和邪气之流﹐在何經何髒﹐與所現之癥﹐參觀互考﹐以究其生克順逆之理﹐而後吉凶可憑。所以《內經》《難經》及仲景之論脈﹐其立論反若甚疏﹐而應驗如神。若執《脈經》之說﹐以爲某病當見某脈﹐某脈當得某病﹐𨿽《內經》亦間有之﹐不如是之拘泥繁瑣也。試而不驗﹐於是或咎脈之不準﹐或咎病之非眞﹐或咎方藥之不對癥﹐而不知皆非也。蓋病有與脈相合者﹐有與脈不相合者﹐兼有與脈相反者。

同一脈也﹐見於此癥爲宜﹐見於彼癥爲不宜。同一癥也﹐見某脈爲宜﹐見某脈爲不宜。一病可見數十脈﹐一脈可現數百癥﹐變動不拘。若泥定一說﹐則從脈而癥不合﹐從癥而脈又不合﹐反令人彷徨﹐無所適從。所以古今論脈之家﹐彼此互異﹐是非各別。人持一論﹐得失相半﹐總由不知變通之精義﹐所以愈密而愈疏也。讀《脈經》者﹐知古業談脈之詳密如此﹐因以考其異同﹐辧其得失﹐審其眞僞﹐窮其變通﹐則自有心得。若欲泥脈以治病﹐必至全無把握。學人必當先參於《內經》《難經》及仲景之說而貫通之﹐則胸中先有定見﹐後人之論﹐皆足以廣我之見聞﹐而識力愈眞。此讀《脈經》之法也。

卷下書論﹝附﹕科﹞

《千金方》《外臺》論

仲景之學﹐至唐而一變。仲景之治病﹐其論臟腑經絡﹐病情傳變﹐悉本《內經》。而其所用之方﹐皆古聖相傳之經方﹐並非私心自造﹐間有加減﹐必有所本。其分兩輕重﹐皆有法度。

其藥悉本於《神農本艸》﹐無一味遊移假借之處。非此方不能治此病﹐非此藥不能成此方﹐粗微深妙﹐不可思議。藥味不過五六品﹐而功用無不周。此乃天地之化機﹐聖人之妙用與天地同。不朽者也。《千金方》則不然﹐其所論病﹐未嘗不根據《內經》﹐而不無雜以後世臆度之說。其所用方﹐亦皆采擇古方﹐不無兼取後世偏雜之法。其所用藥﹐未必全本於《神農》﹐兼取雜方單方﹐及通治之品。故有一病而立數方﹐亦有一方而治數病。其藥品有多至數十味者﹐其中對癥者固多﹐不對癥者亦不少﹐故治病亦有效有不效。大抵所重﹐專在於藥﹐而古聖制方之法不傳矣。此醫道之一大變也。然其用藥之奇﹐用意之巧﹐亦自成一家﹐有不可磨滅之處。至唐﹟王燾所集《外臺》一書﹐則纂集自漢以來諸方﹐匯萃成書﹐而歷代之方﹐於焉大備。但其人本非專家之學﹐故無所審擇﹐以爲指歸﹐乃醫方之類書也。然唐以前之方﹐賴此書以存﹐其攻亦不可泯。但讀之者﹐苟胸中無成竹﹐則眾說紛紜﹐羣方淆雜﹐反茫然失其所據。故讀《千金》《外臺》者﹐必精通於《內經》﹑仲景﹑本艸等書﹐胸中先有成見﹐而後取其長而捨其短﹐則可資我博深之益。否則反亂人意﹐而無所適從。嗟乎﹗《千金》《外臺》且然﹐況後世偏駁雜亂之書﹐能不惑人之心志哉﹖等而下之﹐更有無稽杜撰之邪書﹐尢不足道矣。

卷下書論﹝附﹕科﹞

《活人書》論

宋人之書﹐能發明《傷寒論》﹐使人所執持而易曉﹐大有功於仲景者﹐《活人書》爲第一。

蓋《傷寒論》不過隨舉六經所現之癥以施治﹐有一癥而六經皆現者﹐並有一癥而治法迥別者﹐則讀者茫無把握矣。此書以經絡病因﹐傳爲疑似﹐條分縷析﹐而後附以諸方治法﹐使人一覽了然﹐豈非後學之津梁乎﹖其書獨出機杼﹐又能全本經文﹐無一定混入己意﹐豈非好學深思﹐述而不作﹐足以繼往開來者乎﹖後世之述《傷寒論》者﹐唐宋以來﹐已有將經文刪攺移易﹐不明不貫。至近代前《條辧》《尙論編》等書﹐又復倒顚錯亂﹐各逞意見﹐互相辧駁﹐總由分癥不淸﹐欲其彊合﹐所以日就支離。若能參究此書﹐則任病情之錯綜反復﹐而治法乃歸一定﹐何必聚訟紛紜﹐致古人之書﹐愈講而愈晦也。

卷下書論﹝附﹕科﹞

《太素脈》論

診脈以之治病﹐其血气之盛衰﹐及風寒暑濕之中人﹐可驗而知也。乃相傳有《太素脈》之說﹐以候人之壽夭窮通﹐智愚善惡﹐纖悉皆備。夫脈乃气血之見端﹐其長而臺濃者﹐爲壽之徵。其短小而薄弱者﹐爲夭之徵。淸而有神﹐爲智之徵。濁而無神﹐爲愚之徵。理或宜然。若善惡已不可知﹐窮通則與脈何與﹖然或得壽之脈﹐而其人或不謹於風寒勞倦﹐患病而死﹔得夭之脈﹐而其人愛護調攝﹐得以永年。又有血气甚淸﹐而神志昏濁者﹔形質甚濁﹐而神志淸明者。卽壽夭智愚﹐亦不能皆驗﹐況其他乎﹖又書中更神其說﹐以爲能知某年得某官﹐某年得財若干﹐父母何人﹐子孫何若﹐則更荒唐矣﹗天下或有習此術而言多驗者﹐此必別有他術﹐以推測而幸中﹐借此以神其說耳。若盡於脈見之﹐斷斷無是理也。

卷下書論﹝附﹕科﹞

婦科論

婦人之疾﹐與男子無異﹐惟經期胎產之病不同﹐並多瘕之疾。其所以多瘕之故﹐亦以經帶胎產之血﹐易於凝滯﹐故較之男子爲多。故古人名婦科謂之帶下﹐醫以其病總屬於帶下也。主治婦人﹐必先明衝任之脈。衝脈起於气街﹐﹝在毛際兩旁。﹞並少陰之經兵臍上行﹐至胸中而散。任脈起於中極之下﹐﹝臍下四寸。﹞以上毛際﹐循腹裏﹐上關元。又云﹔衝任脈皆起於胞中﹐上循背裏﹐爲經脈之海。此皆血之所從生﹐而胎之所由系。明於衝任之故﹐則本原洞悉﹐而後其所生之病﹐千條萬緒﹐以可知其所從起。更參合古人所用之方﹐而神明變化之﹐則每癥必有傳受﹐不槪治以男子泛用之藥﹐自能所治輒效矣。至於如俗相傳之邪﹐如胎前宜涼﹐產後宜溫等論。夫胎前宜涼﹐理或有之。若產後宜溫﹐則脫血之後﹐陰气大傷﹐孤陽獨熾﹔又瘀血未﹐結爲蘊熱﹐乃反用姜桂等藥﹐我見時醫以此殺人無數。觀仲景先生於產後之疾﹐以石膏﹑白薇﹑竹茹等藥治之﹐無不神效。或云﹕產後瘀血﹐得寒則凝﹐得熱則行﹐此大謬也。凡瘀血凝結﹐因熱而凝者﹐得寒降而解﹔因寒而凝者﹐得熱降而解。如桃仁承气湯﹐非寒散而何﹖未聞此湯能凝血也。蓋產後瘀血﹐熱結爲多。熱瘀成塊﹐更益以熱﹐則煉成幹血﹐永無解散之日。其重者陰涸而卽死﹐輕者成堅反宗後人之邪說﹐皆足以害人。諸科皆然﹐不獨婦科也。

卷下書論﹝附﹕科﹞

痘科論

今天之醫法失傳者﹐莫如痘疹。痘之源﹐藏於臟腑骨脈﹐而發於天時。所謂本於臟腑骨脈者﹐凡人受生之初﹐陰陽二气﹐交感成形。其始因火而動﹐則必有渣滓未融之處﹐伏於臟腑骨脈之中﹐此痘之本源也。然外無感召﹐則伏而不出﹐及天地寒暑陰陽之气﹐戾日積﹐與人身之臟腑气血相尖﹐則其毒隨之而越﹐此發於天時者也。而天時有五運六气之殊﹐標本勝復之異。气體旣稟受不同﹐感發又隨時各別﹐則治法必能通乎造化之理﹐而補救之。此至精至微之術也﹐柰何以寒涼伐之﹐毒藥劫之哉﹖夫痘之源﹐不外乎火﹐固也。然《內經》云﹕火郁則發之。其遇天時炎熱﹐火甚易發者﹐淸解固宜。若冬春之際﹐气爲寒束﹐則不起發﹔發而精血不充﹐則無漿。漿而精血不繼﹐卽不靨。則溫散提托補養之法﹐缺一不可﹐豈得槪用寒涼﹖至其用蚯蚓﹑桑虫﹑生蠍等毒藥﹐爲禍尢烈。夫以毒攻毒者﹐謂毒瓦斯內陷﹐一時不能托出﹐則借其力以透發之。此綿危篤之癥﹐千百中不得一者﹐乃視爲常用之藥﹐則無毒者﹐反益其毒矣。病家因其能知死期﹐故死而不怨。孰知服彼之藥﹐無有不死﹐非其識見之髙﹐乃其用藥之靈也。故之生死﹐全賴气血。當淸火解毒者﹐則淸火解毒﹔當培養气血者﹐則溫托滋百不失一矣。嗚呼﹗廖說流傳﹐起於明季﹐至今尢甚。惟以寒藥數品﹐按日定方﹐不效則繼以毒藥﹐如此而已。夫以至變至微之病﹐而立至定至粗之法﹐於是羣以爲痘科最易﹐不知殺人亦最多也。

附﹕種痘說

種痘之法﹐此仙傳也。有九善焉﹕凡物欲其聚﹐惟痘不欲其聚﹐痘未出而彊之出﹐則毒不聚﹐一也。凡物欲其說﹐痘欲其少﹐彊之出必少﹐二也。凡物欲其大﹐痘欲其小﹐彊之出必小﹐三也。不感時痘之戾气﹐四也。擇天地溫和之日﹐五也。擇小兒無他病之時﹐六也。其痘苗皆取種出無毒之善種﹐七也。凡痘必漿成十分而後毒不陷﹐種痘之漿五分以上卽無害﹐八也。凡痘必十二朝成靨﹐並有延至一月者﹐種痘則九朝已回﹐九也。其有種而死者﹐深用悔恨。不知種而死者﹐則自出斷無不死之理﹐不必悔也。至於種出危險之痘﹐或生痘毒﹐此則醫家不能用藥之故。種痘之人更能略知治痘之法﹐則尢爲十全矣。

卷下書論﹝附﹕科﹞

幼科論

幼科古主謂之啞科﹐以其不能言﹐而不知病之所在也。此特其一端耳。幼科之病﹐如變蒸胎驚之類﹐與成人異者﹐不可勝舉。非若婦人之與男子異者﹐只經產數端耳。古人所以另立專科﹐其說精詳明備。自初生以至成童﹐其病名不帝以百計。其治法立方﹐種種各別。又婦人之與男子病相同者﹐治亦相同。若小兒與之成人﹐卽病相同者﹐治亦迥異。如傷食之癥﹐反有用巴豆﹑硼砂。其餘諸癥﹐多用金石峻厲之藥﹐特分兩極少耳。此古人眞傳也﹗後世不敢用﹐而以艸木和平之藥治之﹐往往遷延而死。此醫者失傳之故。至於調攝之法﹐病家能知之者﹐千不得一。蓋小兒純陽之體﹐最宜淸涼﹐今人非太暖﹐卽太飽。而其尢害者﹐則在於有病之後﹐而數與之乳。乳之爲物﹐得熱則堅韌如棉絮。況兒有病則食乳甚稀﹐乳久不食﹐則愈棄滿﹐一與之吮﹐則迅疾湧出﹐較平日之下咽更多。前乳未消﹐新乳復充﹐塡積胃口﹐化爲頑痰﹐痰火相結﹐諸脈皆閉而死矣。譬如常人平日食飯幾何﹐當病危之時﹐其食與平時不減﹐安有不死者哉﹖然囑病家云﹕乳不可食。則羣相詬曰﹕乳猶水也﹐食之何害﹖況兒虛如此﹐全賴乳養﹐若復禁乳﹐則餓死矣。不但不肯信﹐反將醫者詬罵。其餘之不當食而食﹐與當食而反不與之食﹐種種失宜﹐不可枚舉。醫者豈能坐守之﹐使事事合節耶﹖況明理之醫﹐能知調養之法者﹐亦百不得一。故小兒之所以難治者﹐非盡不能言之故也。

卷下書論﹝附﹕科﹞

瘍科論

瘍科之法﹐全在外治﹐其手法必有傳授。凡辧形察色﹐以知吉凶﹔及先後施治﹐皆有成法。

必讀書臨證﹐二者皆到﹐然後無誤。其升降圍點﹐去腐生肌﹐呼膿止血﹐膏塗洗熨等方﹐皆必純正和平復﹐屢試屢驗者﹐乃能應手而愈。至於內服之方﹐護心托毒﹐化膿長肉﹐亦有眞傳﹐非尋常經方所能奏效也。惟煎方則必視其人之彊弱陰陽﹐而爲加減﹐此則必通於內科之理﹐全在學問根柢。然又與內科不同。蓋煎方之道相同﹐而其藥則有某毒主某藥﹐某證主某方﹐非此不效﹐亦另有傳授焉。故外科總以傳授爲主﹐徒恃學問之宏博無益也。有傳授﹐則較之內科爲尢易。惟外科而兼內科之癥﹐或其人本有宿疾﹐或患外癥之時﹐復感他气﹐或因外癥重極﹐內傷臟腑﹐則不得不兼內科之法治之。此必平日講於內科之道而通其理﹐然後能兩全而無失。若不能治其內癥﹐則並外癥亦不可救﹐此則全在學問深博矣。若爲外科者不能兼﹐則當另請名理內科﹐爲之定方。而爲外科者﹐參議於其間﹐使其藥與外癥無害﹐而後斟酌施治﹐則庶幾兩有所益。若其所現內癥﹐本因外癥而生﹐如痛極而昏暈﹐膿欲成而生寒熱﹐毒內陷而脹滿﹐此則內癥皆由外癥而生﹐只治其外癥﹐而內癥已愈﹐此必商之內科也。但其道甚微﹐其方甚眾﹐亦非淺學人﹐所能知也。故外科之道﹐淺言之﹐則惟記煎方數首﹐合膏圍藥幾科﹐已可以自名一家﹔若深言之﹐則經絡臟腑﹐气血骨脈之理﹐及奇病怪疾﹐千態萬狀﹐無不盡識。其方亦無病不全﹔其珍奇貴重難得之藥﹐亦無所不備。𨿽遇極奇極險之癥﹐亦了然無疑。此則較之內科爲更難。故外科之等級﹐髙下懸殊﹐而人之能識其髙下者﹐亦不易也。

卷下書論﹝附﹕科﹞

祝由科論

禍由之法﹐《內經》賊風篇﹐岐伯曰﹕先巫知百病之勝﹐先知其病所從生者﹐可禍而已也。

又移精變气論﹐岐伯云﹕古恬淡世﹐邪不能深入﹐故可移精禍由而已。今人虛邪賊風﹐內著五臟骨髓﹐外傷空竅肌膚﹐所以小病必甚﹐大病必死﹐故禍由不能已也。由此觀之﹐則禍由之法﹐亦不過因其病情之所由﹐而宣意志气﹐以釋疑而解惑。此亦必病之輕者﹐或有感應之理。若果病機病重﹐亦不能有效也。古法今已不傳﹐近所傳符咒之術﹐間有小效﹔而病之大者﹐全不見功。蓋岐伯之時已然﹐況後世哉﹖存而不論可也。

卷下書論﹝附﹕科﹞

獸醫論

禽獸之病﹐由於七情者少﹐由於風寒飲食者多﹐故治法較之人爲尢易。夫禽獸之臟腑經絡﹐𨿽與人殊﹐其受天地之血气﹐不甚相遠﹐故其用藥亦與人大略相同。但其气粗血濁﹐其所飲食﹐非人之飲食﹐則藥亦當別有主治﹐不得盡以治人者治之矣。如牛馬之食﹐則當用消艸之藥﹔犬豕之食﹐則當用消糠豆之藥是也。又有專屬之品﹐如貓宜烏藥﹐馬宜黃藥之類。而其病亦一獸有一獸獨患之病﹐此則另有專方主治。余則與人大段相同。但必劑大而力濃之方﹐取效爲易。其中又有天運時气之不同﹐變化多端﹐亦必隨證加減。此理亦廣博深奧﹐與治人之術﹐不相上下。今則醫人之醫尙絕傳﹐況獸醫乎﹖

卷下古今

四大家論

醫道之晦久矣。明人有四大家之說﹐指張仲景﹑劉河間﹑李東垣﹑朱丹溪四人﹐謂爲千古醫宗。此眞無知妄談也。夫仲景先生﹐乃千古集大成之聖人﹐猶儒這孔子。河間﹑東垣﹐乃一偏之家。丹溪不過斟酌諸家之言﹐而調停去取﹐以開學人便易之門。此乃世俗之所謂名醫也。三子之於仲景﹐未能望見萬一﹐乃躋而與之並稱﹐豈非絕倒﹖如扁鵲﹑倉公﹑王叔和﹑孫思邈輩﹐則實有師承﹐各操絕技﹐然亦僅成一家之言﹐如儒家漢唐諸子之流﹐亦斷斷不可與也子並列﹐況三人哉﹖至三人之髙下﹐劉則專崇《內經》﹐而實不能得其精義﹔朱則平易淺近﹐未睹本原﹔至於東垣執專理脾胃之說﹐純用升提香燥﹐意見偏而方法亂﹐貽誤後人﹐與仲景正相反。後世頗宗其說﹐皆由世人之於醫理全未夢見﹐所以爲所惑也。更可駭者﹐以仲景有《傷寒論》一書﹐則以爲專明傷寒﹐《金匱要略》則以爲不可根據以治病﹐其說荒唐更甚。吾非故欲輕三子也。蓋此說行則天下惟知三子之緒餘﹐而不深求仲景之學﹐則仲景延續先聖之法﹐從此日衰。而天下萬世﹐夭紮載途﹐其害不少﹐故當亟正之也。

卷下古今

醫家論

醫之髙不齊﹐此不可勉彊者也。然果能智竭謀﹐小心謹愼﹐猶不人。更加以詐僞萬端害不可窮矣。或立奇方以取異﹔或用僻藥以惑眾﹔或用參茸補熱之藥﹐以媚富貴之人﹔或假托仙佛之方﹐以欺愚魯之輩﹔或立髙談怪論﹐驚世盜名﹔或造假經僞說﹐瞞人駭俗﹔或明知此病易曉僞說彼病以示奇。如冬月傷寒﹐彊加香薷於傷寒方內而愈﹐以爲此暑病也﹐不知香薷乃其惑人之法也。如本系熱癥﹐彊加漧薑於涼藥之內而愈﹐以爲此眞寒也﹐不知彼之漧薑﹐乃泡過百次而無味者也。於外科則多用現成之藥﹐尢不可辧﹐其立心尢險。先使其瘡極大﹐令人驚惶而後治之﹐並有能發不能收﹐以至斃者。又有偶得一方﹐或五灰膏﹑三品一條槍之灰﹐罔顧人之極痛﹐一槪用之﹐哀號欲死﹐全無憐憫之心。此等之人﹐不過欲欺人圖利﹐卽使能知一二﹐亦爲私欲所汨沒﹐安能奏功﹖故醫者能正其心術﹐𨿽學不足﹐猶不至於害人。況果能虛心篤學﹐則學日進﹔學日進﹐則每治必愈﹐而聲名日起﹐自然求之者眾﹐而利亦隨之。若專於求利﹐則名利祕兩失﹐醫者何苦捨此而蹈彼也﹖

卷下古今

醫學淵源論

醫學之最古者《內經》﹐則醫之祖乃岐黃也。然《本艸》起於神農﹐則又在黃帝這前矣。可知醫之起﹐起於藥也。至黃帝則講夫經絡臟腑之原﹐內傷外感之異﹐與夫君臣佐使﹐大小奇偶之制﹐神明夫用藥之理。醫學從此大備。然其書講人身臟腑之形﹐七情六淫之感﹐與鍼灸雜法爲多﹐而制方尙少。至伊芳有湯液治病之法﹐然亦得之傳聞﹐無成書可考。至刻苦鵲﹑倉公﹐而湯藥之用漸廣。張仲景先生出﹐而雜病傷寒﹐專以方藥爲治﹐遂爲千古用方之祖。而其方﹐亦俱原本神農﹑黃帝之精義﹐皆從相傳之方﹐仲景不過集其成耳。自是之後﹐醫者以方藥爲重﹐其於天地陰陽﹐經絡臟腑之道﹐及鍼灸雜術﹐往往不甚考求。而治病之法﹐從此一變。唐宋以後﹐相尋彌甚﹐至元之劉河間﹑張潔古等出﹐未嘗不重《內經》之學﹐凡論病必先敍經﹐而後采取諸家之說﹐繼乃附以治法﹐似爲得旨。然其人皆非通儒﹐不能深通經義﹐而於仲景制方之義﹐又不能深考其源﹐故其說非影響卽支雜﹐各任其偏﹐而不歸於中道。

其尢偏駁者﹐李東垣爲甚﹐惟以溫燥脾胃爲主﹐其方亦毫無法度。因當時無眞實之學﹐盜竊虛名﹐故其教至今不絕。至明之薛立齋﹐尢浮泛荒謬﹐猶聖賢之學﹐變而爲腐爛時文﹐何嘗不曰我明經學古者也。然以施之治天下﹐果能如唐虞三代者乎﹖旣不知神農﹑黃帝之精義﹐則藥性及臟腑經絡之源不明也﹐又不知仲景制方之法度﹐則病變及施治之法不審也。惟曰﹕某病則用某方﹐如不效﹐攺用某方。更有一方服至二三十劑﹐令病者遷延自愈者。胸中毫無把握﹐惟以簡易爲主。自此以降﹐流獘日甚﹐而枉死載途矣。安得有參《本艸》﹐窮《內經》﹐熟《金匱》《傷寒》者﹐出而挽救其獘﹐全民命乎﹖其害總由於習醫者﹐皆貧苦不學之人﹐專以此求衣食﹐故只記數方﹐遂以之治天下之病﹐不復更求他法﹐故其禍遂至於此也﹗

卷下古今

考試醫學論

醫學人命所關﹐故《周禮》醫師之屬﹐掌於冢宰﹐歲終必稽其事而制其食。至宋神宗時﹐設內外醫學﹐置教授及諸生﹐皆分科考察升補。元亦仿而行之。其考試之文﹐皆有程序﹐未知當時得人何如﹖然其愼重醫道之意﹐未嘗異也。故當時立方治病﹐猶有法度。後世醫者﹐大槪皆讀書不就﹐商賈無資﹐不得已而爲衣食之計。或偶涉獵肆中﹐剿襲醫書﹐或托名近地時醫門下。始則欲以欺人﹐久之亦自以醫術不過如此。其誤相仍﹐其害無盡﹐岐黃之精義幾絕矣﹗若欲斟酌古今考試之法﹐必訪求世之實有師承﹐學問淵博﹐品行端方之醫。如宋之教授﹐令其嚴考諸醫﹐取其許掛牌行道。旣行之後﹐亦復每月嚴課﹐或有學問荒疏﹐治法廖誤者﹐小則撤牌讀書﹐大則飭使攺業。教授以上﹐亦如《周禮》醫師之有等。其有學問出眾﹐治效神妙者﹐候補教授。其考試之法﹐分爲六科。曰鍼灸﹐曰大方﹐曰婦科﹐曰幼科兼痘科﹐曰眼科﹐曰外科。其能諸科皆通者﹐曰全科。通一二科者﹐曰兼科。通一科者﹐曰專科。其試題之體有三﹕一曰論題﹐出《靈樞》《素問》﹐發明經絡臟腑﹑五運六气﹑寒熱虛實﹑補瀉逆從之理。二曰解題﹐出《神農本艸》《傷寒論》《金匱要略》﹐考訂藥性﹐病變制方之法。三曰案﹐自述平日治病之驗否﹐及其所以用此方﹐治此病之意。如此考察﹐自然言必本於聖經﹐治必遵乎古法﹐學有淵源﹐而師承不絕矣。豈可聽涉獵杜撰﹐全無根柢之人﹐以人命爲兒戲乎﹗

卷下古今

醫非人人可學論

今之學醫者﹐皆無聊之甚﹐習此業以爲及食計耳。孰知醫之爲道﹐乃古聖人所以泄天地之祕﹐奪造化之權﹐以救人之死。其理精妙入神﹐非聰明敏哲之人不可學也。黃帝﹑神農﹑越人﹑仲景之書﹐文詞古奧﹐披羅廣遠﹐非淵博通達之人不可學也﹔凡病情之傳變﹐在於頃刻﹐眞僞一時難辧﹐一或執滯﹐生死立判﹐非虛懷靈變之人不可學也﹔病名以千計﹐病證以萬計﹐臟腑經絡﹐內服外治﹐方藥之書﹐數年不能竟其說﹐非勤讀善記之人不可學也。又《內經》以後﹐支分派別﹐人自爲師﹐不無偏駁﹔更有怪僻之論﹐鄙俚之說﹐紛陳錯立﹐淆惑百端﹐一或誤信﹐終身不返﹐非精鑑確識之人不可學也。故爲此道者﹐必具過人之資﹐通人之識﹔又能屏去俗事﹐專心數年﹐更得師之傳授﹐方能與古聖人之心﹐潛通默契。若今之學醫者﹐與前數端﹐事事相反。以通儒畢世不能工之事﹐乃以無文理之人﹐欲頃刻而能之。宜道之所以日喪﹐而枉死者徧天下也。

卷下古今

名醫不可爲論

爲醫固難﹐而爲名醫尢難。何則﹖名醫者﹐聲價甚髙﹐惇請不易﹐卽使有力可延﹐又恐往而不遇。卽或可遇﹐其居必非近地﹐不能旦夕可至。故病家凡屬輕小之疾﹐不卽延治﹔必病勢危篤﹐近醫束手﹐舉家以爲危﹐然後求之﹐夫病勢而人人以爲危﹐則眞危矣。又其病必遷延日久﹐屢易醫家﹐廣試藥石﹐一誤再誤﹐病情數變﹐已成壞證。爲名醫者﹐豈眞有起死回生之術哉﹖病家不明此理﹐以爲如此大名﹐必有回天之力﹐若亦如他醫之束手﹐亦何以異於人哉﹖於是望之甚切﹐責之甚重。若眞能操人生死之權者﹐則當之者難爲情矣。若此病斷然必死﹐則明示以不治之故﹐定之死期﹐飄然而去﹐猶可免責。倘此癥萬死之中﹐猶有生機一綫﹐若用輕劑以塞責﹐致病患萬無生理﹐則於心不安﹔若用重劑以背城一戰﹐萬一有變﹐則謗議蜂起﹐前人誤治之責﹐盡歸一人。𨿽當定方之時﹐未嘗不明白言之。然人情總以成敗爲是非﹐旣含我之藥而死﹐其咎不容諉矣。又或大病瘥後﹐無气虛而余邪尙伏﹐善後之圖﹐尢宜深講。病家不知﹐失於調理﹐愈後復發﹐仍有歸咎於醫之未善者﹐此類甚多。故名醫之治病﹐較之常醫倍難也。知其難﹐則醫者固宜愼之又愼﹔而病家及旁觀之人﹐亦宜曲諒也。然世又有獲虛名之時醫﹐到處誤人﹔而病家反云此人治之而不愈﹐是亦命也。有殺人之實﹐無殺人之名﹐此必其人別有巧術以致之﹐不在常情之內矣。

卷下古今

邪說陷溺論

古聖相傳之說﹐揆之於情有至理﹐驗之於疾有奇效。然天下之人﹐反甚疑焉。而獨於無稽之談﹐義所難通﹐害又立見者﹐人人奉以爲典訓﹐守之不敢失者﹐何也﹖其所由來久矣。時醫之言曰﹕古方不可以治今病。嗟乎﹗天地之風寒暑濕燥火猶是也﹐生人七情六欲猶是也﹐而何以古人用之則生﹐今人用之則死﹖不知古人之以某方治某病者﹐先審其病之確然﹐然後以其方治之。若今人之所謂某病﹐非古人之所謂某病也。如風火雜感﹐癥類傷寒﹐實非傷寒也。乃亦以大劑桂枝湯汗之﹐重者吐血狂躁﹐輕者身熱悶亂﹐於是罪及仲景﹐以爲桂枝湯不可用。不自咎其辧病之不的﹐而咎古方之誤人﹐豈不謬乎﹖所謂無稽之邪說﹐如深秋不可用白虎。白虎乃傷寒陽膽之藥﹐傷寒皆在冬至以後﹐尙且用之﹐何以深秋已不可用﹖又謂痢疾血癥﹐皆無止法。夫痢血之病﹐屬實邪有瘀者﹐誠不可以遽止﹔至於滑脫空竭﹐非止不爲功﹐但不可塞其火邪耳﹖又謂餓不死之傷寒﹐喫不死之痢疾。夫《傷寒論》中﹐以能食不能食﹐驗中寒﹑中風之別﹐其中以食不食辧証之法﹐不一而足。況邪方退﹐非扶其胃气﹐則病變必多。宿食欲行﹐非新谷入胃﹐則腸中之气﹐必不下達。但不可過用耳。執餓不死之說﹐而傷寒之禁其食﹐而餓死者多矣﹗胃痢疾爲喫不殺者﹐乃指人之患痢非噤口﹐而能食者﹐則其胃气尙彊﹐其病不死﹐故云。然非謂痢疾之人﹐無物不可食。執喫不殺之說﹐而痢疾之過食而死者多矣﹗此皆無稽之談﹐不可枚舉。又有近理之說﹐而謬解之者﹐亦足爲害。故凡讀書議論﹐必審其所以然之故﹐而更精思歷試﹐方不爲邪說所誤。故聖人深惡夫道聽塗說之人也。

卷下古今

涉獵醫書誤人論

人之死﹐誤於醫家者﹐十之三﹔誤於病家者﹐十之三﹔誤於旁人涉獨醫者﹐亦十之三﹔蓋醫之爲道﹐乃通天徹地之學﹐必全體明﹐而後可以治一病。若全體不明﹐而偶得一知半解﹐舉以試人﹐輕淺之病﹐或能得效﹔至於重大疑難之癥﹐亦以一偏之見﹐妄議用藥﹐一或有誤﹐生死立判矣。間或偶然幸中﹐自以爲如此大病﹐猶能見功﹐益復自信﹐以後不拘何病﹐輒妄加議論至殺人之後﹐猶以爲病自不治﹐非我之過﹐於是終身害人而不悔矣﹐然病家往往多信之者﹐則有故焉。蓋病家皆不知醫之人﹐而醫者寫方卽去﹐見有稍知醫理者﹐議論鑿鑿﹐又關切異常﹐情面甚重﹐自然聽信。誰知彼乃偶然翻閱及道聽途說之談﹐彼亦未嘗審度﹐從我之說﹐病者如何究竟﹐而病家已從之矣。又有文人墨客及富貴之人﹐文理本優﹐偶爾檢點醫書﹐自以爲已有心得。旁人因其平日稍有學問品望﹐倍加信從﹔而世之醫人﹐因自己全無根柢﹐辧難反出其下﹐於是深加佩服。彼以爲某乃名醫﹐尙不如我﹐遂肆然爲人治病﹐愈則爲功﹐死則無罪。更有執一偏之見﹐恃其文理之長﹐更著書立說﹐貽害後世。此等之人﹐不可勝數。嗟乎﹗古之爲醫者﹐皆有師承﹔而又無病不講﹐無方不通﹐一有邪說異論﹐則引經據典以折之﹐又能實有把持﹐所治必中﹐故餘人不得而矣其末議。今之醫者﹐皆全無本領﹐一書不讀﹐故涉獵醫書之人﹐反出而臨乎其上﹐致病家亦鄙薄醫者﹐而反信夫涉獵之人﹐以致害人如此。此其咎全在醫中之無人﹐故人人得而操其長短也。然涉獵之人﹐久而自信益眞﹐始誤他人﹐繼誤骨肉﹐終則自誤其身。我見甚多﹐不可不深省也。

卷下古今

病家論

天下之病﹐誤於醫家者固多﹐誤於病家者尢多。醫家而﹐易良醫可也﹔病家而誤﹐其獘不可勝窮。遙不問醫之髙下﹐卽延以治病﹐其誤一也﹔有以耳爲目﹐聞人譽某醫卽信爲眞﹐不考其實﹐其誤二也﹔有平日相熟之人﹐務取其便﹐又慮別延他人﹐覺情面有虧﹐而其人又叨任不辭﹐希圖酬謝﹐古人所謂以性命當人情﹐其誤三也﹔有遠方邪人假稱名醫﹐髙談闊論﹐欺騙愚人﹐遂不復詳察﹐信其欺妄﹐其誤四也﹔有因至親密友或勢位之人﹐薦引一人﹐情分難卻﹐勉彊延請﹐其誤五也﹔更有病家戚友﹐偶閱醫書﹐自以爲醫書頗通﹐每見立方﹐必妄生議論﹐私攺藥味﹐善則歸己﹐過則歸人﹐或各薦一醫互相毀謗﹐遂成黨援﹐甚者各立門戶﹐如不人己﹐反幸災樂禍﹐以期必勝﹐罔顧病者之死生﹐其誤七也﹔又或病勢方轉﹐未收全功﹐病者正疑見效太遲﹐忽而讒言蜂起﹐中道更攺﹐又換他醫﹐遂至危篤﹐反咎前人﹐其誤八也﹔又有病變不常﹐朝當桂附﹐暮當芩連﹔又有純虛之體﹐其證反宜用硝﹑黃﹔大實之人﹐其證反宜用參﹑術。病家不知﹐以爲怪僻﹐不從其說﹐反信庸醫﹐其誤九也﹔又有吝惜錢財﹐惟賤是取﹐況名醫皆自作主張﹐不肯從我﹐反不若某某等和易近人﹐柔順受商﹐酬謝可略。扁鵲云﹕輕身重財不治。其誤十也。此猶其大端耳。其中更有用參﹑附則喜﹐用攻劑則懼﹔服參﹑附而死則委之命﹐服攻伐而死則咎在醫﹐使醫者不敢過癥用藥。更有制藥不如法﹐煎藥不合度﹐服藥非其時﹐更或飲食起居﹐寒暖勞逸﹐喜怒語言﹐不進不節﹐難以枚舉。

小病無害﹐若大病則有一不合﹐皆足以傷生。然則爲病家者當何如﹖在謹擇名醫而信任之。

如人君之用宰相﹐擇賢相而專任之﹐其理一也。然則擇賢之法若何﹖曰﹕必擇其人品端方﹐心術純正﹐又詢其學有根柢﹐術有淵源﹐歷考所治﹐果能十全八九﹐而後延請施治。然醫各有所長﹐或今所患非其所長﹐則又有誤。必細聽其所論﹐切中病情﹐和平正大﹔又用藥必能命中﹐然後托之。所謂命中者﹐其立方之時﹐先論定此方所以然之故﹐服藥之後如何效驗﹔或云必得幾劑而後有效﹐其言無一不驗﹐此所謂命中也。如此試醫﹐思過半矣。若其人本無足取﹐而其說又怪僻不經﹐或遊移恍惚﹔用藥之後﹐與其所言全不相應﹐則卽當另覓名家﹐不得以性命輕試。此則擇醫之法也。

卷下古今

醫者誤人無罪論

人命所關亦大矣。凡害人之命者﹐無不立有報應。乃今之爲名醫者﹐旣無學問﹐又無師兼以心術不正﹐欺世盜名﹐害人無算﹐宜有天罰﹐以彰其罪。然往往壽考富濃﹐子孫繁昌﹐全無殃咎﹐我殆甚不解焉。以後日與病者相周旋﹐而後知人之誤藥而死﹐半由於天命﹐半由於病家﹐醫者不過根據違順命以成其死﹐並非造謀之人。故殺人之罪﹐醫者不受也。何以言之﹖夫醫之妨否﹐有一定之髙下。而病家則於醫之良者﹐彼偏不信﹔醫之劣者﹐反信而不疑。

言補益者以爲良醫﹐言攻散者以爲庸醫﹔言溫熱者以爲有益﹐言淸涼者以爲傷生。或旁人互生議論﹐或病患自攺方藥﹐而醫者欲其術之行﹐勢必曲從病家之意。病家深喜其如順﹐偶然或愈﹐醫者自矜其功﹔如其或死﹐醫者不任其咎。病家亦自作主張﹐隱諱其非﹐不復咎及醫人。故醫者之曲從病家﹐乃邀攻避罪之良法也。旣死之後﹐聞者亦相傳﹐以爲某人之病﹐因誤服某人之藥而死﹐宜以爲戒矣。及至自己得病﹐亦復如此。更有平昔最佩服之良醫﹐忽然自生疾病﹐反信平日所最鄙薄之庸醫而傷其生者﹐是必有鬼神使之﹐此乃所謂命也。蓋人生死有定數﹐若必待人之老而自死﹐則天下皆壽考之人而命無權﹐故必生疾病﹐使之不以壽而死。然疾病之輕重不齊﹐或其人善自保護﹐則六淫七情之所感甚輕。命本當死﹐而病淺不能令其死﹐則命又無權﹐於是天生此等之醫﹐分布於天下。凡當死者﹐少得微疾﹐醫者必能令其輕者重﹐重者死。而命之權於是獨重﹐則醫之殺人﹐乃隱然奉天之令﹐以行其罰﹐不但無罪﹐且有微功﹐故無報也。惟世又有立心詐欺﹐賣弄聰明﹐造捏假藥﹐以欺嚇人﹐而取其財者﹐此乃有心之惡﹐與前所論之人不同。其禍無不立至﹐我見亦多矣。願天下之人細思之﹐眞鑿鑿可徵﹐非狂談也。

