珍珠囊補遺藥性賦李東垣

序

往嘗向學﹐以未博醫爲欠事。一日﹐思取古人﹐旣目醫道類爲小道﹐又謂人不可以不知醫。噫嘻﹐醫不可以不知醫也﹐亦不必於盡知也﹐非盡知不可也。顧吾所事者大。其餘所謂醫者﹐精神有分數﹐日月不長居也。君子於醫﹐苟知其槪﹐以知之者付之專之者﹐斯固不害爲知也。此吾有取於藥性賦也。𨿽然﹐吾爲專於大者言也。苟有奇世之人﹐小大而無不知者﹐奚必盡守乎吾言。或曰﹐斯人也﹐吾見亦罕矣。此吾有取於藥性賦也。

元山道人識

卷一總賦

寒性

諸藥賦性﹐此類最寒。犀角解乎心熱﹐羚羊淸乎肺肝。澤瀉利水通淋而補陰不足﹐海藻散癭破气而治疝何難。聞之菊花能明目而淸風﹐射幹療咽閉而消癰毒。薏苡理香港腳而除風濕﹐藕節消瘀血而止吐衄。瓜蔞子下气潤肺喘兮﹐又且寬中﹔車前子止瀉利小便兮﹐尢能明目。

是以黃柏瘡用﹐兜鈴嗽醫。地骨皮有退熱除蒸之效﹐薄荷葉宜消風淸腫之施。

寬中下气﹐枳殼緩而枳實速也﹔療肌解表﹐漧葛先而柴胡次之。百部治肺熱﹐咳嗽可止﹔梔子涼心腎﹐鼻衄最宜。玄參治熱結毒癰﹐淸利咽膈﹔升麻消風熱腫毒﹐發散瘡痍。嘗聞膩粉抑肺而斂肛門﹐金箔鎭心而安魂魄﹔茵陳主黃膽而利水﹐瞿麥治熱淋之有血。朴硝通大腸﹐破血而止痰癖。

石膏治頭疼﹐解肌而消煩渴﹔前胡除內外之痰實﹔滑石利六腑之澀結﹔天門冬止嗽﹐補血冷而潤肝心﹔麥門冬淸心﹐解煩渴而除肺熱。又聞治虛煩﹐除噦嘔﹐須用竹茹﹔通便祕﹐導瘀血﹐必資大黃﹔宣黃連治冷熱之痢﹐又濃胃腸而止瀉﹔淫羊藿療風寒之痺﹐且補陰虛而助陽﹔茅根止血與吐衄﹔石葦通淋於小腸。

熟地黃補血﹐且療虛損﹔生地黃宣血﹐更醫眼瘡。赤芍藥破血而療腹疼﹐煩熱亦解﹔白芍藥補虛而生新血﹐退熱尢良。若乃消腫滿﹐逐水於牽牛﹔除毒熱﹐殺虫於貫眾﹔金鈴子治疝气而補精血﹐萱艸根治五淋而消乳腫。側柏葉治血山崩漏之疾﹐香附子理血气婦人之用。地膚子利膀胱﹐可洗皮膚之風﹔山豆根解熱毒﹐能止咽喉之痛。

白蘚皮去風治筋弱﹐而療足頑痺﹔旋復花明目治頭風﹐而消痰嗽壅。又況荊芥穗淸頭目便血﹐疏風散瘡之用﹔瓜蔞根療黃膽毒癰﹐消渴解痰之憂﹔地楡療崩漏﹐止血止痢﹔昆布破疝气﹐散癭散癅。療傷寒﹐解虛煩﹐淡竹葉之功倍﹔除結气﹐破瘀血﹐牡丹皮之用同。知母止嗽而骨蒸退﹐牡蠣澀精而虛汗收。

貝母淸痰﹐止咳嗽而利心肺﹔桔梗下气﹐利胸膈而治咽喉。若夫黃芩治諸熱﹐兼主五淋﹐槐花治腸風﹐亦醫痔痢﹔常山理痰結而治溫瘧。葶藶瀉肺喘而通水气。此六十六種藥性之寒﹐又當考《圖經》以博其所治。觀夫方書以參其所用焉﹐其庶幾矣。

卷一總賦

熱性

藥有溫熱﹐又當審詳。欲溫中以蓽茇﹐用發散以生薑。五味子止嗽痰﹐且滋腎水﹐膃肭臍療勞瘵﹐更壯元陽。原夫川芎祛風濕﹐補血淸頭﹔續斷治崩漏﹐益筋彊腳。麻黃表汗以療咳逆﹐韭子助陽而醫白濁。川烏破積﹐有消痰治風痺之功﹔天雄散寒﹐爲祛濕助精陽之藥。

觀夫川椒達下﹐漧薑暖中。

葫蘆巴治虛冷之疝气﹐生捲柏破癥瘕而血通。白術消痰壅﹐溫胃兼止吐瀉﹔菖蒲開心气﹐散冷更治耳聾﹔丁香快脾胃而止吐逆﹐良姜止心气痛之攻衝。肉蓯蓉塡精益腎﹐石硫黃暖胃驅虫。胡椒主去痰而除冷﹐秦椒主攻痛而治風。吳茱萸療心腹之冷气﹐靈砂定心臟之怔忡。蓋夫腎冷﹐助脾胃﹐須蓽澄茄﹔療心痛﹐破積聚﹐用蓬莪術。

縮砂止吐瀉安胎﹐化酒食之劑﹔附子療虛寒翻胃﹐壯元陽之力。白豆蔻治冷瀉﹐療癰止疼於乳香﹔紅豆蔻止吐酸﹐消血殺虫於漧漆。豈不知鹿茸生精血﹐腰脊崩漏之均補﹔虎骨壯筋骨﹐寒濕毒風之並祛。檀香定霍亂﹐而心气之痛愈﹔鹿角祕精髓﹐而腰脊之疼除。消腫益血於米醋﹐下气散寒於紫蘇﹔扁豆助脾﹐則酒有行藥破血之用﹔麝香開竅﹐則蔥爲通中發汗之需。嘗觀五靈脂治崩漏﹐理血气之刺痛。

麒麟竭止血出﹐療金瘡之傷折﹔麋茸壯陽以助腎﹔當歸補虛而養血﹔烏賊骨止帶下﹐且除崩漏目翳﹔鹿角膠住血崩﹐能補虛羸勞絕。白花蛇治癱瘓﹐除風癢之癬疹﹔烏梢蛇療不仁﹐去瘡瘍之風熱。圖經云烏藥有治冷气之理﹐禹餘糧乃療崩漏之因。巴豆利痰水﹐能破積熱﹔獨活療諸風﹐不論久新。山茱萸治頭暈遺精之藥﹐白石英醫咳嗽吐膿之人。濃朴溫胃而去嘔脹﹐消痰亦驗﹔肉桂行血而療心痛﹐止汗如神。是則鯽魚有溫胃之功﹐代赭乃鎭肝之劑。

沈香下气補腎﹐定霍亂之心疼﹔桔皮開胃去痰﹐導壅滯之逆气。此六十種藥性之熱﹐又當博本艸而取治焉。

卷一總賦

溫性

溫藥總括﹐醫家素諳。木香理乎气滯﹔半夏主於風痰。蒼術治目盲﹐燥脾去濕宜用﹔蘿卜去膨脹﹐下气治曲尢堪。況夫鐘乳粉補肺气﹐兼療肺虛﹔靑鹽治腹疼﹐且滋腎水。山藥而腰濕能醫﹐阿膠而痢嗽皆止。赤石脂治精濁而止瀉﹐兼補崩中﹔陽起石暖子宮以壯陽﹐更療陰痿。誠以紫菀治嗽﹐防風祛風。蒼耳子透腦止涕﹐威靈仙宣風通气。細辛去頭風﹐止嗽而療齒痛﹔艾葉治崩漏﹐安胎而醫痢紅。羌活明目驅風﹐除濕毒腫痛﹔白芷止崩治腫﹐療痔漏瘡癰。

若乃紅藍花通經﹐治產後惡血之餘﹔劉寄奴散血﹐療燙火金瘡之苦。減風濕之痛﹐則茵芋葉﹔療折傷之證﹐則骨碎補。藿香葉辟惡气而定霍亂﹐艸果仁溫脾胃而止嘔吐。巴戟天治陰疝白濁﹐補腎尢滋﹐玄胡索理气痛血凝﹐調經有助。嘗聞款冬花潤肺﹐祛痰以定喘﹔肉豆蔻溫中﹐止霍亂而助脾。撫芎走經絡之痛﹐何首烏治瘡疥之資。姜黃能下气﹐破惡血之積﹔防己宜消腫﹐去風濕之施。

本除風﹐主婦人陰痛之用﹔仙茅益腎﹐扶元气虛弱之衰。乃若破故紙溫腎﹐補精髓與勞傷﹔宣木瓜入肝﹐療香港腳並水腫。杏仁潤肺燥﹐止嗽之劑﹔茴香治疝气﹐腎疼之用。訶子生精止渴﹐兼療滑泄之﹔秦艽攻風逐水﹐又除肢節之痛。檳榔豁痰而逐水﹐殺寸白虫﹔杜仲益腎而添精﹐去腰膝重。當知紫石英療驚悸崩中之疾﹐桔核仁治腰疼疝气之。金櫻子兮澀遺精﹐紫蘇子兮下气涎。淡豆豉發傷寒之表﹐大小薊除諸血之鮮。益智安神﹐治小便之頻數﹔麻子仁潤肺﹐利六腑之燥堅。抑又聞補虛弱﹐排瘡膿﹐莫若黃﹔彊腰腳﹐壯筋骨﹐無如狗脊﹔菟絲子補腎以明目﹐馬藺花治疝而有益。此五十四種藥性之溫﹐更宜參《圖經》而默識也。

卷一總賦

平性

詳論藥性平和﹐惟在以硼砂而去積﹐用龍齒以安魂。靑皮快膈除膨脹﹐且利脾胃﹔芡實益精治白濁﹐兼補眞元。原夫木賊艸去目翳﹐崩漏亦醫﹔花蕊石治金瘡﹑血行卽卻。決明和肝气治眼之劑﹐天麻主脾濕祛風之藥。甘艸和諸藥而解百毒﹐蓋以性平﹔石斛平胃气而補腎虛﹐更醫腳弱。觀夫商陸治腫﹐覆盆益精。琥珀安神而破血﹐朱砂鎭心而有靈。牛膝彊足補精﹐兼療腰痛﹔龍骨止汗住濕﹐更治血崩。甘松理風气而痛止﹐蒺藜療風瘡而目明。

人參潤肺寧心﹐開脾助胃﹔蒲黃止崩治衄﹐消瘀調經。豈不以南星醒脾﹐去驚風痰吐之憂﹔三稜破積﹐除血塊气滯之癥。沒石主泄瀉而神效﹐皂角治風痰而附應。桑螵蛸療遺精之泄﹐鴨頭血醫水腫之盛。蛤蚧治勞嗽﹐牛蒡子疏風壅之痰﹔全蠍主風癱﹐酸棗仁去怔忡之病。

嘗聞桑寄生益血安胎﹐且止腰痛﹔大腹子去膨下气﹐亦令胃和。小艸遠志﹐俱有寧心之妙﹔木通豬苓﹐尢爲利水之多。蓮肉有淸心醒脾之用﹐沒藥任治瘡散血之科。郁李仁潤腸宣水﹐去浮腫之疾﹔茯神寧心益智﹐除驚悸之。白茯苓補虛勞﹐多在心脾之有眚﹔赤茯苓破結血﹐獨利水道以無毒。

因知麥芽有助脾化食之功﹐小麥有止汗養心之力。白附子去面風之遊走﹐大腹皮治水腫之泛溢。椿根白皮主瀉血﹐桑根白皮主喘息。桃仁破瘀血﹐兼治腰痛﹔神曲健脾胃﹐而進飲食。五加皮堅筋骨以立行﹐柏子仁養心神而有益。抑又聞安息香辟惡﹐且止心腹之痛﹔冬瓜仁醒脾﹐實爲飲食之資。僵蠶治諸風之喉閉﹐百合斂肺勞之嗽萎。赤小豆解熱毒﹐瘡腫宜用﹔枇杷葉下逆气﹐蠍嘔可醫。連翹排膿瘡與腫毒﹐石楠葉利筋骨與毛皮。穀芽養脾﹐阿魏除邪气而破積﹔紫河車補血﹐大棗和藥性以開脾。然而鱉甲治勞瘧﹐兼破癥瘕﹔龜甲堅筋骨﹐更療崩疾。烏梅主便血瘧痢之用﹐竹瀝治中風聲音之失。此六十八種平和之藥﹐更宜參本艸而求其詳悉也。

卷一總賦

用藥發明

藥性陰陽論夫藥有寒熱溫涼之性﹐酸苦辛鹹甘淡之味﹐升降浮沈之能﹐濃薄輕重之用。或气一而味殊﹐或味同而气異﹐合而言之﹐不可混用。分而言之﹐各有所能。本乎天者親上﹐本乎地者親下。輕淸成像﹐重濁成形。淸陽發腠理﹐濁陰走五臟。淸中淸者﹐營養精神。濁中濁者﹐堅彊骨髓。辛甘發散爲陽﹐酸苦湧泄爲陰。气爲陽﹐气濃爲陽中之陽﹐气薄爲陽中之陰。薄則發泄﹐濃則發熱。味爲陰﹐味濃爲陰中之陰﹐味薄爲陰中之陽。薄則疏通﹐濃則滋潤。升降浮沈之辧﹐豁然貫通﹐始可以言醫﹐而司人命矣。人徒知藥之神者﹐乃藥之力也。殊不知乃用藥之力也。人徒知辧眞僞識藥之爲難﹐殊不知分陰陽用藥之爲尢難也。

卷一總賦

標本論

夫用藥者﹐當知標本。以身論之﹐外爲標﹐內爲本﹔气爲標﹐血爲本﹔陽爲標﹐陰爲本﹔六腑屬陽爲標﹐五臟屬陰爲本。以病論之﹐先受病爲本﹐後傳變爲標。凡治病者﹐先治其本﹐後治其標。𨿽有數病﹐靡弗去矣。若先治其標﹐後治其本﹐邪气滋甚﹐其病益堅。若有中滿﹐無問標本﹐先治其滿﹐謂其急也。若中滿後有大小便不利﹐亦無問標本﹐先治大小便﹐次治中滿。謂尢急也。又如先病發熱﹐後病吐瀉﹐飲食不下﹐則先定嘔吐﹐後進飲食﹐方兼治瀉。待元气稍復﹐乃攻熱耳。此所謂緩則治其本﹐急則治其標也。除大小便不利及中滿吐瀉之外﹐皆先治其本﹐不可不知也。假令肝受心火之邪﹐是從前來者爲實邪﹐實則瀉其子﹐然非直瀉其火﹐入肝經藥爲之引。用瀉火爲君﹐是治實邪之病也。假令肝受腎邪﹐是從後來者爲虛邪。虛則補其母﹐入腎經藥爲之引﹐用補肝藥爲君是也。標本已得﹐邪气乃服。醫之神良﹐莫越乎此。

卷一總賦

用藥法

夫用藥之法﹐貴乎明變。如風會有古今之異﹐地气有南北之分﹐天時有寒暑之更﹐稟賦有濃薄之別﹐受病有新舊之差﹐年壽有老少之殊﹐居養有貴賤之別。用藥之際﹐勿好奇﹐勿執一﹐勿輕妄﹐勿迅速。須愼重精祥﹐圓融活變。不妨沈會以期必妥﹐藥於是乎功成。昔先賢未有發明﹐後學因而弗講﹐其誤世也不旣多乎。

夫病有宜補﹐以瀉之之道補之。病有宜瀉﹐以補之之道瀉之。病有宜寒劑者﹐以熱劑爲響導之兵。病有宜熱劑者﹐以寒劑爲類從之引。病在上者治下﹐病在下者治上。病同也而藥異﹐病異也而藥同。其義至微﹐學人最宜深究。

用藥之忌﹐在乎欲速。欲速則寒熱溫涼行散補瀉未免過當。功未獲奏﹐害已隨之。藥無次序﹐如兵無紀律﹐𨿽有勇將﹐適以勇僨事。又如理絲﹐緩則可淸其緒﹐急則愈堅其結矣。

藥有君臣佐使﹐味有輕重濃薄﹐人盡知之矣。及其用藥也﹐令人復煎其渣﹐不知旣經煎沸﹐則輕且薄者﹐業已無味。重且濃者﹐不減初煎。君臣佐使之宜﹐果安在哉。病淺者猶無大害﹐病深者切勿爲之。

凡修丸劑﹐須每種各爲細末﹐以末之輕重合之﹐則分兩方準。不然﹐易細者一磨無遺﹐難碎者三復不盡。鹵若此﹐何怪其無功哉。

凡藥苦者直行而泄﹐辛者橫行而散﹐酸者束而收斂﹐咸者止而軟堅。獨是甘之一味﹐可升可降﹐可浮可沈﹐可內可外﹐有和有緩﹐有補有瀉。蓋土味作甘﹐土位居中﹐而能兼乎五行也。

凡藥之在土者﹐中半以上爲根﹐其气上行﹐病在中上焦者用之。中半以下爲梢﹐其气下行﹐病在下焦者用之。藥之出土者﹐中半以上爲苗﹐其气味上升。中半以下爲身爲幹﹐其气味中守下達咸宜。因其病而酌之﹐使弗悖乎陰陽也。

凡藥在上者﹐不厭頻而少。在下者﹐不厭頓而多。少服則滋榮於上﹐多服則峻補於下。

凡病在上者﹐先食而後藥。病在下者﹐先藥而後食。病在四肢者﹐宜饑食而在晝﹐病在骨髓者﹐宜飽食而在夜。

凡煎藥用水﹐也各有宜。如治濕腫浮脹之疾﹐而欲使利水道﹐則取長流水。以流長源遠﹐其性通達﹐直引四肢之間也。如治二便不通﹐及足脛以下風濕﹐則取急流水。以其湍縱峻急﹐其性速下也。如治痰飲郁滯﹐而欲吐發升散﹐則取逆流水。以其性逆倒流﹐洄瀾湧決也。

如治中气不足﹐則取春雨水﹐有陽道發生之意也。如治下元不足﹐則取井水。蓋淸晨井中天一之气﹐浮結於面﹐以磁器輕取之﹐殊有補陰之功也。如治火熱陽證﹐則取雪水。能大退熱也。如治傷寒陰證奔豚等疾﹐則取甘瀾水。蓋盛之於缸﹐揚過千徧﹐水珠沫液﹐盈溢於面﹐其性柔順﹐其味甘溫﹐大能和气也。如治脾胃虛弱﹑泄瀉不食等疾﹐則取池潦水。蓋土池中停蓄旣久﹐不流不動﹐殊有土气﹐能助脾元也。如治陰不升﹐陽不降﹐乖隔諸疾﹐則取陰陽水﹐河井各半﹐陰陽相成﹐可升可降﹐而使气平者也。

古人用藥如羿之射的﹐不第諳其理﹐尢貴擇其道地者制之盡善。不然﹐欲以濫惡之劑﹐冀其功驗﹐𨿽扁鵲再起﹐其可得乎。

凡藥有畏惡相反。所謂畏者﹐畏其制我﹐不得自縱。如半夏畏生薑之類是也。所謂惡者﹐惡其異我﹐不得自盡。如生薑惡黃芩之類是也。統而論之﹐彼所畏者﹐我必惡之。我所惡者﹐彼亦畏我。相畏相惡之中﹐亦有相成者。在因病制方﹐輕重多寡之間耳。若所謂相反﹐則各懷酷毒﹐兩仇不共﹐共則必害事也。然有大毒之疾﹐又須用大毒之藥以劫之﹐如古方感應丸﹐用巴豆﹑牽牛同劑﹐以爲攻堅破積之用。四物湯加人參﹑五靈脂以治血塊。二陳湯加黎蘆﹑細辛以吐風痰。丹溪治屍瘵蓮心散﹐以甘艸﹑芫花同劑﹐而謂妙處在此。顧良工用之何如耳。

卷一總賦

藥性升降浮沈補瀉法

﹝足厥陰肝經足少陽膽經﹞味辛補酸瀉﹝所以制金﹞。气溫補涼瀉﹝手少陰心經手太陽小腸﹞。味鹹補甘瀉﹝所以制水﹞。气熱補寒瀉﹝足太陰脾經足陽明胃經﹞。味甘補苦瀉﹝所以制土﹞。

气﹝溫涼寒熱補瀉各從其宜。手太陰肺經手陽明大腸﹞味酸補辛瀉﹝所以制水﹞。气涼補溫瀉﹝足少陰腎經足太陽膀胱﹞。味苦補鹹瀉﹝所以制火﹞。气寒補熱瀉。五臟更相平也﹐一臟不平病。

故曰安谷則昌﹐絕谷故血不可不養﹐衛不可不溫。血溫衛和﹐榮衛將行﹐常有天命也。

卷一總賦

五臟所欲

肝欲散﹐急食辛以散之﹐以辛補之﹐以酸瀉之。心欲﹐急食鹹以之﹐以咸補之﹐以甘瀉之。脾欲緩﹐急食甘以緩之﹐以甘補之﹐以苦瀉之。肺欲收﹐急食酸以收之﹐以酸補之﹐以辛瀉之。腎欲堅﹐急食苦以堅之﹐以苦補之﹐以咸瀉之。

卷一總賦

五臟所苦

肝苦急﹐急食甘以緩之。脾苦濕﹐急食苦以燥之。心苦緩﹐急食酸以收之。腎苦燥﹐急食辛以潤之。肺苦气上﹐急食苦以泄之。

卷一總賦

五气湊五臟例

燥气入肝。鮏气入肺。香气入脾。焦气入心。腐气入腎。

卷一總賦

五行五色五味走五臟主禁例

東方之木﹐其色靑﹐其味酸﹐其髒肝。肝主筋﹐木曰曲直作酸﹐酸走肝﹐筋病患無多食酸。

南方之火﹐其色赤﹐其味苦﹐其髒心。心主血﹐火曰炎上作苦﹐苦走心﹐血病患無多食苦。

西方之金﹐其色白﹐其味辛﹐其髒肺。肺主气﹐金曰從革作辛﹐辛走肺﹐气病患無多食辛。

中央之土﹐其色黃﹐其味甘﹐其髒脾。脾主肉﹐土曰稼穡作甘﹐甘走脾﹐肉病患無多食甘。

北方之水﹐其色黑﹐其味鹹﹐其髒腎。腎主骨﹐水曰潤下作鹹﹐咸走腎﹐骨病患無多食鹹。

卷一總賦

手足三陽表裏引經主治例

太陽﹝足膀胱手小腸﹞上羌活﹐下黃柏。少陰﹝足腎手心﹞上黃連﹐下知母。少陽﹝足膽手三焦﹞上柴胡﹐下靑皮。厥陰﹝足肝手包絡﹞上靑皮﹐下柴胡。陽明﹝足胃手大腸﹞上升麻白芷﹐下石膏。太

卷一總賦

諸藥瀉諸經之火邪

黃連瀉心火。梔子﹑黃芩瀉肺火。白芍瀉脾火。柴胡﹑黃連瀉肝膽火。知母瀉腎火。木通瀉小腸火。黃芩瀉大腸火。柴胡﹑黃芩瀉三焦火。黃柏瀉膀胱火。

卷一總賦

諸藥相反例

甘艸反大戟﹑芫花﹑甘遂﹑海藻﹔烏頭反半夏﹑瓜蔞﹑白蘞﹑白芨﹔藜蘆反細辛﹑芍藥﹑人參﹑沙參﹑苦參﹑丹參﹑元參。

卷一總賦

十八反歌

本艸名言十八反﹐半蔞貝蘞芨攻烏﹐藻戟遂芫俱戰艸﹐諸參辛芍叛藜蘆。

卷一總賦

十九畏歌

硫黃原是火中精﹐朴硝一見便相爭。水銀莫與砒霜見﹐野狼毒最怕密佗僧。巴豆性烈最爲上﹐偏與牽牛不順情。丁香莫與郁金見﹐牙硝難合京三稜。川烏艸烏不順犀﹐人參最怕五靈脂。官桂善能調冷气﹐若逢石脂便相欺。大凡修合看順逆﹐炮炙爆莫相依。

卷一總賦

六陳歌

枳殼陳皮半夏齊﹐麻黃野狼毒及茱萸。六般之藥宜陳久﹐入藥方知奏效奇。

卷一總賦

五臟補瀉主治例

肝虛者﹐陳皮﹑漧薑之類補之。虛者補其母﹐腎者肝之母也。熟地﹑地黃﹑黃柏補之﹐如無他癥﹐錢氏地黃丸主之。實則白芍藥瀉之﹐如無他癥﹐錢氏瀉靑丸主之。實則瀉其子﹐以甘艸瀉心。心者肝之子也。心虛者炒鹽補之。虛則補其母﹐肝者心之母也。以生薑補肝﹐如無他癥﹐錢氏安神丸主之。實則甘艸瀉之﹐如無他癥﹐錢氏方中重則瀉心湯﹐輕則導赤散。

脾虛者甘艸﹑大棗之類補之。實則黃連﹑枳實瀉之﹐如無他癥﹐錢氏益元散主之。虛則補其母﹐心乃脾之母﹐以炒鹽補心。實則瀉其子﹐肺乃脾之子﹐以桑白皮瀉肺。肺虛者﹐五味子補之﹐實則桑白皮瀉之。如無他癥﹐錢氏阿膠散主之。虛則補其母﹐脾乃肺之母。以甘艸﹑大棗補脾。實則瀉其子﹐腎者肺之子﹐以澤瀉瀉腎。腎虛者﹐熟地黃﹑黃柏補之。腎無實不可瀉。錢氏只有補腎地黃丸﹐無瀉腎藥。虛則補其母﹐肺乃腎之母﹐以五味子補肺。

以上五臟補瀉﹐素問髒气法時論備有之矣。欲究其祥﹐再著本論。

卷一總賦

用藥凡例

頭角痛﹐須用川芎﹐血枯亦用。巓頂痛﹐須用本。偏身肢節痛﹐須用羌活﹐風濕亦用。

腹中痛﹐須用白芍﹑濃朴。臍下痛﹐須用黃柏﹑靑皮。心下痛﹐須用吳茱萸。胃脘痛﹐須用艸豆蔻。脇下痛﹐須用柴胡﹐日晡潮熱寒熱往來亦用。莖中痛﹐須用生甘艸梢。气刺痛﹐須用枳殼﹐血刺痛﹐需用當歸。心下痞﹐需用枳實。胸中寒痞﹐須用去白陳皮。腹中窄﹐須用蒼術。破血須用桃仁。活血須用當歸﹐補血須用川芎。調血須用玄胡索﹐補元气須用人參。

調諸气須用木香。破滯气須用枳殼﹑靑皮。肌表熱須用黃芩﹐去痰亦用。

去痰用半夏。去風痰須用南星。諸虛熱須用黃﹐盜汗亦用。脾胃受濕用白術﹐去痰亦用。下焦濕腫用漢防己﹐艸龍膽。中焦濕熱用黃連﹐下焦濕熱用黃芩。煩渴須用白茯苓﹑葛根。嗽者用五味子﹐咳有聲無痰者﹐用生薑﹑杏仁﹑防風。咳有聲有痰者﹐用半夏﹑枳殼﹑防風。喘者須用阿膠﹑天門冬﹑麥門冬。諸泄瀉須用白芍﹑白術。諸水瀉用白術﹑茯苓﹑澤瀉。諸痢疾須用當歸﹑白芍藥。

上部見血用防風﹐中部見血用黃連﹐下部見血用地楡。眼暴發﹐須用當歸﹑黃連﹑防風。

眼久昏暗用熟地黃﹑當歸﹑細辛。解利傷風﹐須用防風爲君﹐白術﹑甘艸爲佐。解利傷寒﹐甘艸爲君﹐防風﹑白術爲佐。凡諸風須用防風﹑天麻。諸瘡瘍須用黃柏﹑知母爲君﹐茯苓﹑澤瀉爲佐。瘧疾須用柴胡爲君﹐隨所發之時﹐所屬經部分以引經藥導之。

以上諸藥﹐此大略言之﹐以爲處方之階。欲究其精﹐於第二卷

主治指掌中求之。

卷二主治指掌

羌活

君羌活气雄獨活气細

羌活﹐味甘苦平﹐性微溫無毒。升也﹐陰中之陽也。其用有四﹕散肌表八風之邪﹔利周身八節之痛﹔排陰陽肉腐之疽﹔除新舊風濕之證。乃手足太陽表裏引經藥也。

卷二主治指掌

升麻

形細而黑極堅者佳形大者味薄不堪用

升麻﹐味苦平﹐性微寒無毒。升也﹐陰中之陽也。其用有四﹕引蔥白散手陽明之風邪﹔引石膏止足陽明之齒痛﹔引諸藥遊行四經﹐升陽气於陰之下。因名之曰升麻。

卷二主治指掌

柴胡

半夏爲之使惡石英畏女菀藜蘆。

柴胡﹐味苦平﹐性微寒無毒。升也﹐陰中之陽也。其用有四﹕左右兩旁脇下痛﹔日晡潮熱往來生﹔在髒調經內主血﹔在肌主气上行經。手足少陽表裏四經之藥也。

卷二主治指掌

白芷

臣當歸爲之使惡旋復花

白芷﹐味辛﹐性溫無毒。升也﹐陽也。其用有四﹕去頭面皮膚之風﹔除皮膚燥癢之痺﹔止足陽明頭痛之邪﹔爲手太陰引經之劑。

卷二主治指掌

防風

臣惡漧薑藜蘆白蘞芫花制附子毒

防風﹐味甘辛﹐性溫無毒。升也﹐陽也。其用有二﹕以气味能瀉肺金﹔以體用通療諸風

卷二主治指掌

當歸

臣畏菖蒲海藻惡熱麩

當歸味甘辛﹐性溫無毒。可升可降﹐陽也。其用有四﹕頭止血而上行﹔身養血而中守﹔梢破血而下流﹔全活血而不走。

卷二主治指掌

獨活

蠡實爲之使

獨活﹐味苦甘平﹐性微溫無毒。升也﹐陰中之陽也。其用有二﹕諸風掉眩﹐頸項難伸﹔風寒濕痺﹐兩足不用。乃爲足少陰之引經。

卷二主治指掌

木香

君

木香﹐味苦辛﹐性溫無毒。降也﹐陰也。其用有二。調諸气不可無﹔瀉肺气不可缺。

卷二主治指掌

檳榔

君

檳榔﹐味辛苦。性溫無毒。降也﹐陰也。其用有二﹔墜諸藥﹐性若鐵石﹔治後重﹐驗如奔馬。

卷二主治指掌

吳茱萸

惡丹參硝石紫石英先以湯浸去辛味凡六七次然後可用

吳茱萸﹐味苦辛﹐性熱有小毒。可升可降﹐陽也。其用有四﹕咽嗌寒气噎塞而不通﹔胸中冷气閉塞而不利﹔脾胃停冷腹痛而不住﹔心气刺痛成陣而不止。

卷二主治指掌

藿香葉

藿香葉﹐味甘性溫無毒﹐可升可降﹐陽也。其用有二﹕開胃口﹐能進食欲﹔止霍亂﹐仍除嘔逆。

卷二主治指掌

川芎

川芎﹐味辛性溫無毒。升也﹐陽也。其用有二﹕上行頭角﹐助元陽之气而止痛﹔下行血海﹐養新生之血以調經。

卷二主治指掌

黃連

臣﹐惡菊花芫花玄參畏款冬勝烏頭巴豆毒

黃連﹐味苦性寒無毒。沈也﹐陰也。其用有四﹕瀉心火﹐消心下痞滿之狀﹔主腸﹐除腸中混雜之物﹔治目疾暴發宜用﹔療瘡瘍首尾俱同。

卷二主治指掌

黃芩

臣惡蔥實畏丹砂牡丹藜蘆

黃芩﹐味苦平性寒無毒。可升可降﹐陰也。其用有四﹕中枯而飄者﹐瀉肺火﹐消痰利气﹔細實而堅者﹐瀉大腸火﹐養陰退陽﹔中枯而飄者﹐除風濕畱熱於肌表﹔細實而堅者﹐滋化源退熱於膀胱。

卷二主治指掌

黃柏

黃柏﹐味苦性寒無毒。沈也﹐陰也。其用有五﹕瀉下焦隱伏之龍火﹔安上焦虛噦之蛔虫﹔臍下痛單制而能除﹔腎不足必炒用而能補﹔痿厥除熱藥中﹐誠不可缺。

卷二主治指掌

大黃

使黃芩爲之使無所畏之

大黃﹐味苦性寒無毒。其性沈而不浮﹐其用走而不守。奪土郁而通壅滯﹐定禍亂而致太平﹐因名之曰將軍。

卷二主治指掌

玄明粉

玄明粉﹐味辛甘酸。性微溫無毒。沈也﹐陰也。其用有二﹕去胃中之實熱﹔蕩腸中之宿垢﹐其效不可盡述。大抵用此而代盆硝也。

卷二主治指掌

白術

君蒼者米泔水浸白者陳壁土炒服二術忌食桃李雀蛤。

白術﹐味甘性溫無毒。可升可降﹐陽也。其用有四﹕利水道有除濕之功﹔彊脾有進食之效﹔佐黃芩有安胎之能﹔君枳實有消痞之妙。

卷二主治指掌

人參

君茯苓爲之使反藜蘆惡咸鹵凡使淨去蘆頭

人參﹐味甘性溫無毒。升也﹐陽也。其用有三﹕止渴生津液﹔和中益元气﹔肺寒則可服﹐肺熱還傷肺。

卷二主治指掌

黃

惡龜甲白蘚皮蜜炒用。

黃﹐味甘性溫無毒。升也﹐陽也。其用有四﹕溫肉分而實腠理﹔益元气而補三焦﹔內托陰証之瘡瘍﹔外固表虛之盜汗。

卷二主治指掌

甘艸

君惡遠志反大戟芫花甘遂海藻用宜去節服此忌豬肉及松菜。

甘艸﹐味甘平﹐無毒。生之則寒。炙之則溫。生則分身梢而瀉火。炙則健脾胃而和中。

解百毒而有效﹐協諸藥而無爭﹐以其甘能緩急﹐故有國老之稱。

卷二主治指掌

半夏

使畏皂夾惡雄黃生薑漧薑秦皮龜甲反烏頭。

半夏﹐味辛平。生寒熟溫﹐有毒。降也﹐陽也。其用有四﹕除濕化痰涎﹔大和脾胃气﹔痰厥及頭痛﹐非此莫能治。

卷二主治指掌

陳皮

陳皮﹐味辛苦性溫無毒。可升可降﹐陽中之陰也。其用有二﹕畱白補胃和中﹔去白消痰泄气。

卷二主治指掌

靑皮

靑皮﹐味苦性寒無毒。沈也﹐陰也。其用有四﹕破滯气愈低而愈效﹔削堅積愈下而愈良﹔引諸藥至厥陰之分﹔下飲食入太陰之倉。

卷二主治指掌

枳殼

使去瓤麩炒令熟用

枳殼﹐味酸苦性微寒無毒。沈也﹐陰也。其用有四﹕消心下痞塞之痰﹔泄腹中滯塞之气﹔推胃中隔宿之食﹔削腹內連年之積。

卷二主治指掌

枳實

臣凡用先去囊陳久者佳

枳實﹐味苦酸性微寒無毒。沈也﹐陰也。其用有四﹕消胸中之虛痞﹔逐心下之停水﹔化日久之稠痰﹔削年深之堅積。

卷二主治指掌

桔梗

臣畏白及龍眼龍膽

桔梗﹐味苦性微寒。有小寒﹐升也﹐陰中之陽也。其用有四﹕止咽痛﹐兼除鼻塞﹔利膈气﹐仍治肺痛﹔一爲諸藥之舟楫﹔一爲肺部之引經。

卷二主治指掌

知母

君勿犯鐵器行經上頸酒炒用

知母﹐味苦性寒無毒。沈也﹐陰中之陰也。其用有四﹕瀉無根之腎火﹔療有汗之骨蒸﹔止虛勞之陽盛﹕滋化源之陰生。

卷二主治指掌

本

臣惡茹畏靑葙子

本﹐味苦辛性微溫無毒。升也﹐陰中之陽也。其用有二﹕大寒气客於巨陽之經﹔苦頭痛流於巓頂之上﹐非此味不除。

卷二主治指掌

生地黃

生地黃﹐味甘苦性寒無毒。沈也﹐陰也。其用有四﹕涼心火之血熱﹔瀉脾土之濕熱﹔止鼻中之衄熱﹔除五心之煩熱。

卷二主治指掌

熟地黃

君惡貝母畏蕪荑忌鐵器犯之令人腎消亦忌食萊菔令人發白

熟地黃﹐味甘苦性溫無毒。沈也﹐陰也。其用有四﹕活血气﹐封塡骨髓﹔滋腎水﹐補益眞陰﹔傷寒後腰骨最痛﹔新產後臍腹難禁。

卷二主治指掌

五味子

君蓯蓉爲之使惡葳蕤勝烏頭

五味子﹐味酸性溫無毒。降也﹐陰也。其用有四﹕滋腎經不足之水﹔收肺气耗散之金﹔除煩熱﹐生津止渴﹔補虛勞﹐益气彊陰。

卷二主治指掌

川烏

川烏﹐味辛性熱有毒。浮也﹐陽中之陽也。其用有二﹕散諸風之寒邪﹔破諸積之冷痛。

卷二主治指掌

白芍藥

臣惡石斛畏硝石大小薊反藜蘆

白芍藥﹐味酸平性寒有小毒。可升可降﹐陰也。其用有四﹕扶陽气﹑大除腹痛﹔收陰气﹑徒健脾經﹔墮其胎能逐其血﹔損其肝能緩其中。

卷二主治指掌

白茯苓

臣惡白蘞密蒙地楡雄黃秦艽龜甲忌醋酸之物中有筋最損目宜去之

白茯苓﹐味甘淡性溫無毒。降也﹐陽中之陰也。其用有六﹕利竅而除濕﹔益气而和中﹔小便多而能止﹔大便結而能通﹔心驚悸而能保﹔津液少而能生﹔白者入壬癸﹐赤者入丙丁。

卷二主治指掌

澤瀉

君

澤瀉﹐味甘鹹性寒無毒。降也﹐陽中之陰也。其用有四﹕去胞垢而生新水﹔退陰汗而止虛煩﹔主小便淋澀爲仙藥﹔療水病濕腫爲靈丹。

卷二主治指掌

薄荷葉

使

薄荷葉﹐味辛性涼無毒。升也﹐陽也。其用有二﹕淸利六陽之會首﹔祛除諸熱之風邪。

卷二主治指掌

麻黃

臣惡辛夷石葦凡用先煮沸去黃沫否則令人煩悶

麻黃﹐味苦甘性溫無毒。升也﹐陰中之陽也。其用有二﹐其形中空﹐散寒邪而發表﹔其節中閉﹐止盜汗而固虛。

卷二主治指掌

濃朴

臣惡澤瀉寒水石硝石入藥去粗皮生薑汁炒用

濃朴﹐味苦辛性溫無毒。可升可降﹐陽中之陽也。其用有二﹔苦能下气﹐去實滿而能消腹脹﹔溫能益气﹐除濕滿散結調中。

卷二主治指掌

杏仁

惡黃芩黃葛根凡用去皮尖麩炒

杏仁﹐味苦甘性溫有毒。可升可降﹐陰中之陽也。其用有二﹔利胸中逆气而喘促﹔潤大腸气閉而難通。

卷二主治指掌

巴豆

使惡甘艸畏大黃黃連用之去皮心

巴豆﹐味辛性熱有大毒。浮也﹐陽中之陽也。其用有二﹕削堅積﹐蕩臟腑之沈寒﹔通閉塞﹐利水谷之道路﹐斬關奪門之將。不可輕用。

卷二主治指掌

黑附子

地膽爲之使惡蜈蚣畏防風黑豆甘艸黃人參烏韭

黑附子﹐味辛性熱有大毒。浮也﹐陽中之陽也。其性浮而不沈﹐其用走而不息。除六腑之沈寒﹐定三陽之厥逆。

卷二主治指掌

蒼術

蒼術﹐气味主治與白術同。補中除濕﹐力不及白﹐寬中發汗﹐功過於白。

卷二主治指掌

秦艽

菖蒲爲之使

秦艽﹐味苦辛平性微溫無毒﹐可升可降﹐陰中之陽也。其用有二﹕除四肢風濕若神﹔療徧體骨疽如金。

卷二主治指掌

白僵蠶

白僵蠶﹐味鹹辛平﹐性微溫無毒。升也﹐陰中之陽也。其用有二﹕去皮膚風動如虫行﹔主面部生如漆點。

卷二主治指掌

白豆蔻

白豆蔻﹐味辛性溫無毒。升也﹐陽也。其用有四﹕破肺中气滯﹔退口中臭气﹔散胸中冷气﹔補上焦元气。

卷二主治指掌

地楡

地楡﹐味苦甘酸﹐性微寒無毒。沈也﹐陰也。其用有二﹕主下部積熱之血痢﹔止下焦不禁之月經。

卷二主治指掌

連翹

使

連翹﹐味苦平﹐性微寒﹐無毒。升也﹐陰也。其用有二﹕瀉諸經之客熱﹔散諸腫之瘡湯

卷二主治指掌

阿膠

君畏大黃

阿膠﹐味甘平﹐性微溫﹐無毒。降也﹐陽也。其用有四﹕保肺益金之气﹔止嗽蠲咳之膿﹔補虛而安妊胎﹔治痿而彊骨力。

卷二主治指掌

桃仁

桃仁﹐味苦甘平﹐性寒無毒。降也﹐陰也。其用有二﹕潤大腸血閉之便難﹔破大腸久蓄之血結。

卷二主治指掌

生薑

使惡黃芩黃連鼠糞去皮則熱畱皮則冷制半夏毒

生薑﹐味辛性溫無毒。升也﹐陽也。其用有四﹕制半夏有解毒之功﹔佐大棗有濃腸之益﹔溫經散表邪之風﹔益气止翻胃之噦。

卷二主治指掌

石膏

石膏﹐味辛甘﹐性大寒無毒。沈也﹐陰也。其用有二﹐制火邪﹐淸肺气﹐仲景有白虎之名﹔除胃熱﹐奪甘食﹐易老有大寒之劑。

卷二主治指掌

桂

君忌生蔥凡用刮去外皮

桂﹐味辛性熱有毒。浮也﹐陽中之陽也。气之薄者﹐桂枝也﹔气之濃者﹐肉桂也。气薄則發泄﹐桂枝上行而發表﹔气濃則發熱﹐肉桂下行而補腎。此天地親上親下之道也。

卷二主治指掌

細辛

臣惡野狼毒山茱萸黃畏硝石滑石反藜蘆

細辛﹐味辛性溫無毒。升也﹐陽也。其用有二﹕止少陰合病之首痛﹔散三陽數變之風邪

卷二主治指掌

梔子

梔子﹐味苦性大寒無毒。沈也﹐陰也。其用有二﹕療心中懊顚倒而不得眠﹔治臍下血滯小便而不得利。易老有云﹕輕飄而象肺﹐色赤而象火﹐又能瀉肺中之火。

卷二主治指掌

葛根

臣制野葛巴豆白藥

葛根﹐味甘平﹐性寒無毒。可升可降﹐陽中之陰也。其用有四﹕發傷寒之表邪﹔止胃虛之消渴﹔解酒中之奇毒﹔治往來之溫瘧。

卷二主治指掌

瓜蔞根

枸杞爲之使惡漧薑畏牛膝反烏頭

瓜蔞根﹐味苦性寒無毒。沈也﹐陰也。其用有二﹕止渴退煩熱﹔補虛通月經。

卷二主治指掌

豬苓

豬苓﹐甘淡平﹐性溫無毒。降也﹐陽中之陰也。其用有二﹕除濕腫體用兼備﹔利小水气味俱長。

卷二主治指掌

漧薑

臣惡黃芩黃連

漧薑﹐生則味辛﹐炮則味苦。可升可降﹐陽也。其用有二﹕生則逐寒邪而發表﹔炮則除胃冷而溫中。

卷二主治指掌

艸龍膽

貫眾爲之使惡防葵地黃

艸龍膽﹐味苦性寒無毒。沈也﹐陰也。其用有二﹕退肝經之邪熱﹔除下焦之濕腫。

卷二主治指掌

蘇木

蘇木﹐味甘鹹平性寒無毒。可升可降﹐陰也。其用有二﹕破瘡瘍死血﹐非此無功﹔除產後敗血﹐用之立驗。

卷二主治指掌

杜仲

惡蛇蛻玄參凡用炒去絲

杜仲﹐味辛甘平性溫無毒。降也﹐陽也。其用有二﹕彊志壯筋骨﹔滋腎止腰痛。酥炙去其絲﹐功能如神應。

卷二主治指掌

天門冬

君畏曾靑凡用去皮心忌食鯉魚

天門冬﹐味苦平性大寒無毒。降也﹐陰也。其用有二﹔保肺气不被熱擾﹔定喘促陡然康寧。

卷二主治指掌

麥門冬

君惡款冬花苦瓜畏苦參凡用抽去心不令人煩

麥門冬﹐味甘平﹐性寒無毒。降也﹐陽中之陰也。其用有四﹕退肺中隱伏之火﹔生肺中不足之金﹔止煩躁﹐陰得其養﹔補虛勞﹐熱不能侵。

卷二主治指掌

木通

木通﹐味甘平﹐性寒無毒。降也﹐陽中之陰也。其用有二﹕瀉小腸火積而不散﹔利小便熱閉而不通。瀉小腸火﹐無他藥可比﹐利小便閉與琥珀同功。

卷二主治指掌

地骨皮

去骨用根皮。

地骨皮﹐味苦平﹐性寒無毒。升也﹐陰也。其用有二﹕療在表無定之風邪﹔主傳屍有汗之骨蒸。

卷二主治指掌

桑白皮

桑白皮﹐味甘性寒無毒。可升可降﹐陽中之陰也。其用有二﹕益元气不足而補虛勞﹔瀉肺气有餘而止咳嗽。

卷二主治指掌

甘菊花

野菊花味苦者名苦薏大傷胃不宜用又白菊花亦入藥

甘菊花﹐味苦甘平﹐性微寒無毒。可升可降﹐陰中之陽也。其用有二﹕散八風上注之頭眩﹔止兩目欲脫之淚出。

卷二主治指掌

紅花

紅花﹐味辛﹐性溫無毒。陽也﹐其用有四﹕逐腹中惡血﹔而補虛之血﹔除產後敗血﹐而止血暈之暈。

卷二主治指掌

赤石脂

赤石脂﹐味甘酸﹐性溫無毒。降也﹐陽中之陰也。其用有二﹕固腸胃有收斂之能﹔下胎衣無推蕩之峻。

卷二主治指掌

通艸

臣

通艸﹐味甘平﹐性微寒無毒。降也﹐陽中之陰也。其用有二﹕陰竅澀而不利﹔水腫閉而不行。澀閉兩俱立驗﹐因有通艸之名。

卷二主治指掌

烏梅

烏梅﹐味酸平﹐性溫無毒﹐可升可降﹐陰也。其用有二﹕收肺气除煩止渴﹔主泄痢調胃和中。

卷二主治指掌

川椒

川椒﹐味辛﹐性大熱有毒。浮也﹐陽中之陽也。其用有二﹕用之於上﹐退兩目之翳膜﹔用之於下﹐除六腑之沈寒。

卷二主治指掌

葳蕤

葳蕤﹐味甘平﹐性溫無毒。降也﹐陽中之陰也。其用有四﹕風淫四肢不用﹔淚出兩目皆爛﹔男子濕注腰痛﹔女子面黑點﹐皆能療治。

卷二主治指掌

秦皮

大戟爲之使惡吳茱萸

秦皮﹐味苦性寒無毒。沈也﹐陰也。其用有四﹕風寒邪合濕成痺﹔靑白色幻翳遮睛﹔女子崩中帶下﹔小兒風熱驚癇。

卷二主治指掌

白頭翁

白頭翁﹐味苦性溫無毒。可升可降﹐陰中之陽也。其用有四﹕消男子陰疝偏腫﹔治小兒頭禿膻腥﹔鼻衄非此不效﹔痢疾全賴收功。

卷二主治指掌

牡蠣

牡蠣﹐味鹹平﹐性寒無毒。可升可降﹐陰也。其用有四﹕男子夢寐遺精﹔女子赤白崩中﹔榮衛往來虛熱﹔便滑大小腸同。

卷二主治指掌

漧漆

臣畏雞子又忌油脂見蟹黃則化水凡入藥搗碎炒用

漧漆﹐味辛平﹐性溫有毒。降也﹐陽中之陰也。其用有二﹕削年深堅結之沈積﹔破日久祕結之瘀血。

卷二主治指掌

南星

南星﹐味苦辛﹐性溫有毒。可升可降﹐陰中之陽也﹐其用有二﹕墜中風不省之痰毒﹔主破傷如尸之身彊。

卷二主治指掌

商陸

使忌犬肉

商陸﹐味酸辛平﹐性寒有毒。降也﹐陽中之陰也。其味酸辛﹐其形類人。其用療水﹐其效如神。

卷二主治指掌

葶藶

葶藶﹐味苦性寒無毒。沈也﹐陽中之陰也。其用有四﹕除周身之浮腫﹔逐膀胱之畱熱﹔定肺气之喘促﹔療積飲之痰厥。

卷二主治指掌

海藻

臣反甘艸

海藻﹐味苦鹹﹐性寒無毒。沈也﹐陰中之陰也。其用有二﹕利水道﹐通閉結之便﹔泄水气﹐消徧身之腫。

卷二主治指掌

竹葉

竹淡竹爲上苦竹次之餘不入藥

竹葉﹐味苦辛平﹐性寒無毒。可升可降﹐陽中之陰也。其用有二﹕辟除新舊風邪之煩熱﹔能止喘促气勝之上衝。

卷二主治指掌

蔥白

忌與蜜同食

蔥白﹐味辛性溫無毒﹐升也﹐陽也。其用有二﹕散傷風陽明頭痛之邪﹔主傷寒陽明下痢之苦。

卷二主治指掌

天麻

其苗名定風艸

天麻﹐味辛平性溫無毒。降也﹐陽也。其用有四﹕療大人風熱頭眩﹔治小兒風癇驚悸﹔祛諸風麻痺不仁﹔主癱瘓語言不遂。

卷二主治指掌

大棗

大棗﹐味甘平性溫無毒。降也﹐陽也。其用有二﹕助脈彊神﹔大和脾胃。

卷二主治指掌

威靈仙

忌茗

威靈仙﹐味苦性溫無毒。可升可降﹐陰中之陽也。其用有四﹕推腹中新舊之滯﹔消胸中痰涎之痞﹔散癢皮膚之風﹔利冷疼腰膝之气。

卷二主治指掌

鼠粘子

鼠粘子﹐味辛平﹐性微寒無毒。降也﹐陽也。其用有四﹕主風濕癮疹盈肌﹔退寒熱咽喉不利﹔散諸種瘡瘍之毒﹔利腰膝凝滯之气。

卷二主治指掌

艸豆蔻

麵包煨熟用

艸豆蔻﹐味辛性溫無毒。浮也﹐陽也。其用有二﹕去脾胃積滯之寒邪﹔止心腹新舊之疼痛。

卷二主治指掌

玄胡索

玄胡索﹐味苦辛﹐性溫無毒。可升可降﹐陰中之陽也。其用有二﹕活精血﹐能療產後之疾﹔調月水﹐亦主胎前之癥。

以上凡藥九十品﹐品各賦以短章。旣明以升降浮沈﹐復主以君臣佐使。或一味而內外兼攻。名系陰陽表裏。或一物而生熟互異﹐更分暑濕風寒。辭簡意周﹐幾無餘義。誠發前篇之所未盡也。其可不熟讀而詳記之乎。

卷二用藥須知

用藥法象

天有陰陽﹐風寒暑濕燥火。三陰三陽上奉上﹐溫涼寒熱四气是也。溫熱者﹐天之陽也。

寒涼者﹐天之陰也。此乃天之陰陽也。

地有陰陽﹐金木水火土﹐生長化收藏下應之。辛甘淡酸苦鹹五味是也。辛甘淡者﹐地之陽也﹐酸苦鹹者﹐地之陰也。此乃地之陰陽也。

陰中有陽﹐陽中有陰。平旦至日中﹐天之陽也﹐陽中之陽也。日中至黃昏﹐天之陽﹐陽中之陰也。合夜至雞鳴﹐天之陰﹐陰中之陰也。雞鳴至平旦﹐天之陰﹐陰中之陽也。

故人亦應之﹐人身之陰陽﹐外爲陽﹐內爲陰。背爲陽﹐腹爲陰。髒爲陰﹐腑爲陽。心肝脾肺腎五臟爲陰。膽胃大腸小腸膀胱三焦六腑爲陽。所以知陽中之陰陰中之陽者﹐何也。如冬病在陰﹐夏病在陽﹐春病在陽﹐秋病在陰。知其所在﹐則施鍼藥也。

背爲陽﹐陽中之陽﹐心也﹔背爲陽﹐陽中之陰﹐肺也﹔腹爲陰﹐陰中之陰﹐腎也﹔腹爲陰﹐陰中之陽﹐肝也﹔腹爲陰﹐陰中之至陰﹐脾也。此系陰陽表裏內外雌雄相輸應也。

卷二用藥須知

四時用藥法

不問所病或溫或涼或熱或寒。如春時有疾﹐於所用藥內加淸涼之藥。夏月有疾﹐加大寒之藥。秋月有疾﹐加溫气之藥。冬月有疾﹐加大熱之藥。是不絕生化之源也。內經曰「必先歲气﹐無伐天和﹐是爲至治」﹔又曰「無違時﹐無伐化」。又曰「無伐生生之气﹐此皆常道用藥之法。」若反其常道而變生異癥﹐則當從權施治。

卷二用藥須知

用藥丸散

仲景云﹕銼如麻豆大﹐與咀同意。夫咀者﹐古之制也。古無鐵刃﹐以口咬細﹐令如麻豆﹐爲粗藥煎之。使藥水淸飲於腹中﹐則易升易散也﹐此所謂咀也。今人以刀器銼如麻豆大﹐此咀之易成也。若一槪爲細末﹐不釐淸濁矣。經云﹕淸陽發腠理﹐濁陰走五臟﹐果何謂也。又曰﹕淸陽實四肢﹐濁陰歸六腑﹐是也。咀之法﹐取汁淸易循行經絡故也。若治至髙之病加酒煎﹐去濕加生薑煎﹐補元气以大棗煎﹐發散風寒以蔥白煎﹐去膈上病以蜜煎。

散者﹐細末也﹐不循經絡止去膈上病及臟腑之病。气味濃者﹐白湯調服。气味薄者﹐煎以和渣服。去下部之疾﹐其丸極大而光且圓﹐治中焦者次之﹐治上焦者則極小﹐稠糊面丸者﹐取其遲化直至下焦。或酒或醋丸者﹐取其收散之意也。用半夏﹑南星或去濕者﹐以生薑汁煮糊爲丸﹐制其毒也。稀糊丸者﹐取其易化也。水浸一宿﹐蒸餅爲丸﹐及滴水爲丸者﹐皆取易化也。煉蜜爲丸者﹐取其遲化而气循經絡也。用蠟爲丸者﹐取其難化而旋旋收功也。大抵湯者蕩也﹐去久病者用之。散者散也﹐去急病者用之。丸者緩也﹐不能速去其病﹐用藥徐緩而治之也。

卷二用藥須知

藥本五味歌

酸爲木化气本溫﹐能收能澀利肝經﹔苦爲火化气終熱﹐能燥能堅心臟下﹔甘始土生气化濕﹐能開緩滲從脾行﹔辛自金生气滯燥﹐能散潤濡通肺竅﹔咸從水化气生寒﹐下走軟堅足腎道﹔淡味方爲五行本﹐運用須知造化要。

卷二用藥須知

炮制藥歌計六首

芫花本利水﹐非醋不能通。綠豆本解毒﹐帶殼不見功。艸果消膨效﹐連殼反脹胸。黑丑生利水﹐遠志苗毒逢。蒲黃生通血﹐熟補血運通。地楡醫血藥﹐連梢不住紅。陳皮專理气﹐畱白補胃中。附子救陰癥﹐生用走皮風。艸烏解風痺﹐生用使人蒙。人言燒用﹐諸石火紅。入醋堪研末﹐制度必須工。川芎炒去油﹐生用痺痛攻。炮當依法﹐方能專化工。知母桑白天麥門﹐首烏生熟地黃分﹐偏宜竹片銅刀切﹐鐵器臨之便不馴。烏藥門冬巴戟天﹐蓮心遠志五般全﹐並宜剔去心方妙﹐否則令人煩躁添。濃朴豬苓與茯苓﹐桑皮更有外皮生﹐四般最忌連皮用﹐去淨方能不耗神。益智麻仁柏子仁﹐更加艸果四般論﹐並能去殼方爲效﹐不去令人心痞增。何物還須湯泡之﹐蒼術半夏與陳皮。更宜酒洗亦三味﹐蓯蓉地黃及當歸。

卷二用藥須知

妊娠服藥禁歌

斑水蛭及虻虫﹐烏頭附子配天雄﹔野葛水銀並巴豆﹐牛膝薏苡與蜈蚣﹔三稜芫花代赭麝﹐大戟蟬蛻黃雌雄﹔牙硝芒硝牡丹桂﹐槐花牽牛皂角同﹔半夏南星與通艸﹐瞿麥漧薑桃仁通﹔砂漧漆蟹爪甲﹐地膽茅根都失中。

卷三

玉石部

藥能治病﹐醫乃傳方﹐當明藥品貴賤良毒之異﹐須嘗气味酸鹹苦辣辛甘。竊以金銀珠玉之貴﹐白堊鍛石之賤﹐藥性之良則丹砂鐘乳﹐气毒則信石硼砂。至於五味﹐酸入肝﹐鹹入腎﹐苦入心﹐辛入肺﹐甘入脾﹐辣則有溫涼寒熱之異。功力有急緩﹐性本有溫涼﹐且如朴硝之性急﹐若煎作芒硝﹐性乃緩矣。

本艸之作﹐肇始炎皇。肇卽始也﹐炎皇神農氏也。本艸之爲書﹐由神農嘗百艸﹐一日而遇七十毒﹐始興醫藥相救之本艸。

未言艸木之品匯﹐且提玉石之紀綱。仿本艸圖經﹐以玉石部爲先﹐而艸木之品次之。

金屑玉屑﹐辰砂石牀﹐能驅邪而逼鬼祟﹐可定魄而制癲狂﹐止渴除煩﹐安鎭靈臺﹐明耳目補精益气﹐依經煉服壽延長。

金屑﹐味辛平有毒。處處有之﹐梁益寧州最多。出水砂中得屑﹐謂之生金﹐若不煉﹐服之殺人。

玉屑﹐味甘平無毒﹐生藍田。

丹砂﹐一名朱砂﹐味甘微寒無毒。惟辰州者最勝﹐故謂之辰砂。生深山石崖間﹐穴地數十尺﹐始見其苗﹐乃白石耳﹐謂之朱砂牀﹐卽石牀也。砂生石牀上﹐亦有淘土石中得之﹐非生於石者。又按本艸石牀﹐自有本條﹐味甘溫無毒﹐謂鐘乳﹐水下凝積﹐生如筍狀﹐漸長久﹐與上乳相接爲柱﹐出鐘乳堂中﹐謂之石牀。

人心謂之靈臺。金屑玉屑辰砂石牀四品之性主治相同﹐皆可依圖經法煉服食﹐則延年不老。

生銀屑﹐鎭驚安五臟﹐鐘乳粉補虛而助陽。

銀屑﹐味辛平有毒。生銀屑當取見成銀箔﹐以水銀消之爲泥﹐合硝石及鹽研爲粉﹐燒出水銀﹐淘去鹽石﹐爲粉極細用之。

石鐘乳﹐味甘溫無毒。道州者最佳﹐須煉服之﹐不然﹐使人病淋。治咳嗽﹐行乳道﹐補髓添精﹐彊陽道。益肺家﹐宜愼用之。

代赭石﹐能墜胎﹐而可攻崩漏。伏龍肝治產難﹐而吐血尢良。

代赭石用火醋淬七徧﹐研水飛﹐味甘寒無毒。出代州﹐其色赤﹐故名代赭石。養血气﹐彊精辟邪。畏天雄附子。

伏龍肝﹐卽竈中土也。味辛溫微毒﹐消癰腫﹐催生下胎﹐止血崩。

雲母補勞傷兼明目。水銀除疥虱與瘡瘍。

雲母石﹐味甘平無毒。安五臟﹐堅肌止痢﹐局方有法煎雲母膏﹐治癱疽惡毒等瘡。

水銀卽朱砂液﹐能消化金銀使成泥。味辛寒有毒。一名汞。畏磁石。難產可用催生。

治風喉﹐理鼻息﹐功全礬石。止漏下﹐破癥結﹐用禹餘糧。

礬石﹐味酸寒無毒。出晉州者佳。化痰止痢﹐攻陰蝕諸瘡漏﹐過謂之枯礬﹐亦可生用。

禹餘糧﹐火醋淬七次﹐搗細水飛。味甘寒平無毒。出潞州﹐形如鵝鴨卵﹐外有殼重疊者是﹐其中有黃細末如蒲黃者﹐謂之石中黃。

朴硝開積聚﹐化停痰﹐煎作芒硝功卻緩。硝石止煩躁﹐除熱毒﹐煉之須掃地邊霜。

朴硝﹐味苦辛大寒無毒﹐生益州。初采掃得﹐一煎而成﹐故曰朴硝。再取朴硝淋汁煉之﹐有細芒者謂之芒硝﹐專治傷寒。

硝石﹐味辛苦寒無毒﹐卽掃地霜淋汁煉成者。

打破瞳神得空靑而依然復舊。胎宮乏孕﹐紫石英有再弄之璋。

空靑﹐味甘酸寒無毒﹐生於有銅處﹐銅精气燻則生。今信州時有之。其腹中空破之有漿者﹐絕難得。大者如雞子﹐小者如豆子。治眼翳障爲最要。又有曾靑銅﹐出處色理亦無異﹐但其彩累累連珠相綴﹐其中不空﹐與空靑功效不相上下。

紫石英﹐味甘辛溫無毒。治女子風寒在子宮﹐絕孕十年無子﹐服之。又白石英﹐治風濕痺﹐安魂魄﹐彊陰道﹐黃赤黑色皆不入藥。

熱渴急求寒水石﹐壯陽須索石硫黃。

寒水石﹐一名凝水石。味甘寒無毒。出汾州及邯鄲﹐卽鹽之精也。治火燒丹毒。能解巴豆毒。畏地楡。

硫黃﹐味酸性溫大熱有毒﹐出廣州。治疥虫瘡﹐堅筋﹐療老風祕。

腎臟卽衰﹐磁石而彊陽道。膀胱不利﹐炒食鹽以熨臍旁。

磁石﹐味辛鹹寒無毒﹐有鐵處則生﹐惡牡丹﹐畏黃石脂﹐能吸鐵。補益勞傷。兼治耳聾食鹽﹐味鹹溫無毒﹐解州者勝。治霍亂痰癖﹐可用吐之。

水銀飛煉成輕粉﹐殺諸疥癬﹐善治兒疳﹐鍛石風化方爲勝﹐不堪服食﹐可療金瘡。

輕粉卽水銀粉﹐味辛冷無毒﹐畏磁石。忌一切血。

風化鍛石五月五日采百艸搗汁﹐調過鍛石末作團陰漧。專治金瘡刀斧傷處。不堪入藥石膏發汗解肌﹐去風寒熱。滑石除煩止渴﹐快利小腸。

石膏﹐味甘辛大寒無毒﹐與方解石相類。須用細理白澤者爲眞﹐治頭痛﹐解肌發汗。黃色者﹐服之使人淋。

滑石﹐味甘寒無毒﹐用白色軟嫩者佳﹐能益精除熱﹐療女人產難。

殺三虫﹐破癥結﹐胡粉一名爲粉錫。斂金瘡﹐治眼暗﹐銅靑銅綠竟無雙。

胡粉﹐一名粉錫﹐一名定粉﹐俗名光粉。卽今化鉛所作婦人容面者。味辛寒無毒。

銅靑銅綠﹐以醋沃銅上卽生。乃銅之精華也。微有毒﹐不可入湯藥。

吐痰抵痔密陀僧﹐兼抹斑隨手沒。生肌止痛無名異﹐折傷可理並金傷。

密陀僧﹐卽銀鑪底也﹐味酸辛有毒。

無名異﹐味甘平無毒。金傷謂刀斧傷也。

硼砂攻喉痺﹐止嗽消痰直有理。膽礬除熱毒﹐諸癇痰气盡消詳。

硼砂﹐一名蓬砂﹐味苦辛暖無毒。出南番者色重褐﹐其味和﹐其效速。出西戎者其色白﹐其味雜﹐其功緩﹐不堪入藥﹐作金銀焊藥用之。

膽礬﹐《圖經》作石膽。味酸辛寒有毒。信州有之。生於銅坑中﹐采得煎煉而成。消熱毒﹐伏火靈砂﹐辟鬼邪﹐安魂魄﹐明目鎭心通血脈。藏泥白堊﹐除泄利﹐破癥瘕﹐澀精止漏又爲良。

靈砂﹐一名二气砂。用水銀一兩﹐硫黃六銖﹐研細。二味先同炒作靑砂頭﹐後入水火旣濟鑪中抽之﹐如束鍼紋者成就也。惡磁石。畏酸水。

白堊﹐卽善土﹐味苦辛溫無毒﹐處處有之。采無時。

石燕治淋催難產。黑鉛安鎭熨蛇創。﹝創﹐傷也﹐平聲與瘡同﹞。

石燕﹐產零陵州。形似蚶﹐其實石也。性涼無毒。女人產難﹐兩手各握一枚﹐胎立出。

水銀煉作片。置醋釀中密封﹐經久成霜﹐謂之鉛白霜﹐性極冷。

黃丹乃是熬鉛作﹐生肌止痛。礬石特生非常熱﹐養就丹房。

黃丹《圖經》作鉛丹﹐又名虢丹。用時炒令赤色﹐研細﹐味辛微溫無毒。止吐逆﹐療癲癇﹐礬石俗呼鎭風石。味辛甘大熱有毒。嚴寒置水中﹐水令不冰。性堅硬而拒火﹐燒之一日夜方解散。攻擊積聚痼冷之病最良。須眞者﹐必取鸛巢中團卵而助暖气者方眞。乃修眞煉丹之藥品。

血暈昏迷﹐法煉廣生花蕊石。折傷排膿﹐火醋淬自然銅。

花蕊石﹐出陜州閿鄕﹐性至堅硬﹐保金瘡止血。局方以硫黃合和花蕊石﹐如法煉成。專治產後血暈去惡血。

自然銅﹐味辛平無毒。出銅處有之。形方而大小不等﹐似銅實石也。不從礦煉﹐自然而生﹐故曰自然銅也。

砂能破癥瘕積聚。若還生用爛心腸。信石可吐膈內風痰﹐倘中其毒促人亡。

砂﹐味鹹苦辛溫有毒。能消五金。入口腐人腸胃﹐生服之化人心爲血。

信石﹐圖經名砒霜。信州者佳﹐故名信石。味苦酸有大毒。主諸瘧風痰在胸膈﹐可作吐藥用﹐不宜多服﹐能傷人命。

若誤中砂砒霜二毒﹐急宜冷水調綠豆汁飲之可解。

梁上塵消軟癤﹐通喉噎﹐橫生立產。井泉石性寒涼﹐攻火熱﹐除翳神方。

梁上塵﹐一名烏龍尾。性微寒無毒。凡使須去煙火遠﹐髙堂佛殿上者﹐拂下篩而用之。

井泉石﹐性大寒無毒﹐處處有之﹐以饒陽郡者爲勝﹐得菊花梔子最良。

除痼冷﹐止頭痛﹐無遺太陰玄精石。安心志﹑制癲狂﹐誰知鐵粉和鐵漿。

玄精石﹐出解州解縣﹐今解地積鹽倉中方有之。其色靑白龜背者良。味鹹溫無毒。

鐵﹐味甘無毒。取鐵浸之﹐經久色靑沫出可染皂者爲鐵漿﹐治癲狂。鐵拍作片段﹐置醋糟中﹐積久生衣﹐刮取爲鐵粉﹐能安心志。

雄黃能殺虺蛇毒﹐妊娠佩帶﹐轉生男子。煉之久服自身輕。要生女子﹐佩帶雌黃。

雄黃﹑雌黃同山所生﹐山陽處生雄黃﹐山陰有金處﹐金精燻則生雌黃。婦人覺有孕﹐以雄黃二兩﹐絳囊盛帶之﹐可轉女爲男﹐以雌黃半兩﹐素囊盛帶之﹐可轉男爲女。雌黃煉服﹐久則輕身﹐可入仙家。

備金石之品味﹐治病得以推詳﹐總括上文諸藥﹐悉可對證而施治也。

卷三

艸部上

觀夫天生KT民﹐地生百艸。人生不無札瘥之常﹐以致病於壽夭。艸有治病之功﹐用別花苗實腦。

�﹑眾也。實卽子﹐腦卽根﹐各有所宜也。

菖蒲開心明耳目﹐去濕痺風寒。菊花消濕散痺風﹐主頭眩痛擾。

菖蒲﹐一名昌陽。須用生石磧上一寸九節者良。味辛溫無毒。菊花味苦甘平無毒﹐主胸中煩熱﹐明目聰耳。

治渴補虛安髒﹐快覓人參。溫中解毒性平和﹐無如國老﹝卽甘艸﹞。

人參﹐一曰人﹐味甘微寒無毒。反藜蘆﹑甘艸﹐味甘平﹑無毒﹐主解百毒﹐爲眾藥之王﹐故號國老﹐反大戟﹑芫花﹑甘遂﹑海藻。

白術益脾止瀉嘔﹐若動气不宜。蒼術平胃壓山嵐。用米泔浸炒。

白術﹐味甘辛無毒﹐主風寒濕痺﹐益脾胃﹐補虛勞﹐消腫﹐傷寒有動气者不宜服。

蒼術﹐用米泔浸一宿﹐換泔浸﹐炒幹去皮﹐味苦甘辛無毒。治傷寒痺痛﹐除溫瘧﹐可發散。

生地黃能行血﹐兼止吐衄﹑折傷。熟地黃能補血﹐更治虛勞焦躁。

生地黃大寒﹐亦治產後血攻心及女人經水閉絕。熟地黃淨洗酒浸﹐蒸兩三次焙漧﹐味甘溫無毒。熟幹則溫補﹐生幹則平宣。熟者止崩漏﹐安魂魄﹐治驚悸﹐補內傷。

天門冬鎭心止吐血衄血﹐性寒而能補大虛。麥門冬解渴開結益心腸﹐勞熱可除煩可保。

用。

地膚子﹑車前子除熱去風明眼目。能使膀胱水谷分。菟絲子﹑巴戟天添精補髓主延年﹐解去腰疼誠有效。

地膚子﹐卽落帚子﹐味苦寒無毒。車前子﹐味甘鹹寒無毒。能滑胎﹐止瀉痢。菟絲子﹐味辛平無毒﹐水洗澄去砂土﹐酒浸一宿﹐蒸過乘熱搗成膏﹐焙漧再入藥﹐方可研末。巴戟天須連珠者﹐去心酒浸焙漧。味辛甘微溫無毒﹐除風彊筋益力﹐治夢與鬼交。

牛膝補虛攣膝痛﹑月經若閉亦能通﹐柴胡去熱治勞傷﹐主療傷寒功力到。

牛膝﹐爲君味苦酸平無毒。柴胡味苦平﹐性微寒無毒﹐治濕痺拘攣﹐可用煎湯浴之﹐下气消痰止嗽﹑傷寒爲要。

艸決明瀉肝熱﹐明目驅風兼鼻淵。艸龍膽益肝虛﹐驚惕無憂疳虫埽。

艸決明味鹹苦甘平微寒無毒。艸龍膽味苦寒無毒﹐益肝明目﹐最治疳。

子性苦寒﹐風寒濕痺水皆寬。茵陳蒿性苦冷﹐時气發黃淋可導。

﹐處處有之﹐味苦微寒無毒﹐久服輕身明目。茵陳蒿﹐味苦平微寒無毒﹐治淋難小便閉澀不通。

遠志一名小艸﹐堪收夢裏遺精。黃精俗字山姜﹐久服延年不老。

遠志用去骨﹐以甘艸湯浸煮炒幹。味苦溫無毒﹐苗名小艸。一似麻黃﹐但無節。令人生智慧﹐定心驚。黃精俗呼爲山姜﹐味甘平無毒﹐然與鉤吻相似。但一善一惡﹐要仔細辧認﹐切勿誤用鉤吻﹐則傷人至死。

北五味補虛下气﹐止嗽彊筋。南木香止痢健脾﹐气痛是寶。

五味子﹐味酸甘鹹苦辛﹐故名五味。性溫無毒﹐止渴消酒毒。木香形如枯骨者佳﹐不見火﹐味辛溫無毒﹐去膀胱冷气﹐除癥瘕﹐止瀉痢。

金瘡止血﹐王不畱行﹐是名剪金花。風疹赤丹﹐本艸景天﹐卽是愼火艸。

王不畱行﹐味苦平無毒﹐可催生產﹐利月經。景天﹐味苦酸平無毒﹐主勞煩大熱瘡。女人漏下﹐用花良。

絡石治癰瘡﹐消熱毒﹐苗似龍鱗。川芎醫頭痛﹐主筋攣﹐形如雀腦。

絡石﹐爲君﹐卽石鱗﹐又名龍鱗薜荔。味苦溫﹐微寒無毒﹐畏貝母菖蒲。川芎﹐一名川﹐明目﹐瘡家止痛﹐味辛溫無毒﹐蘼蕪卽其苗也。白芷爲之使。

金釵石斛﹐解使元陽壯﹐腰疼膝痛並皆驅。鬼臉升麻﹐能教百毒消﹐疹痘斑瘡寧可較。

風﹐爲傷寒時气之要藥也。

煙塵續斷﹐安胎產﹐療金瘡﹐速不可遲。染絳茜根﹐理風寒﹑止吐血﹐須宜乎早。

續斷味苦辛微寒無毒﹐最能接骨﹐因名續斷。茜根﹐一作﹐卽今染絳茜艸根也。味苦微寒。解中蠱毒。

虺牀蛇牀同一種﹐治風濕癢及陰瘡。羌活﹑獨活本來同﹐頭痛筋攣風气撓。

虺牀卽蛇牀﹐味苦辛甘平無毒。羌活﹑獨活本同類﹐但紫色而節密者爲羌活﹐黃色而作塊者爲獨活。味苦甘平﹐微溫無毒。

細辛薯蕷﹐能溫中下气﹐仍主腦腰疼。薏苡葳蕤﹐治痺弱筋攣﹐並醫風濕癥。

細辛﹐味辛溫無毒﹐主拘攣風痺﹐明目療痿﹐治婦人血閉。薯蕷﹐俗名山藥﹐味甘溫平無毒﹐補心气不足﹐鎭心神。

薏苡仁﹐味甘寒無毒﹐主肺气肺癰。葳蕤﹐葉似黃精﹐味甘平無毒﹐切勿誤用鉤吻﹐誤用則傷人。

止瀉補虛收盜汗﹐黃奏莫大之功。消癰散腫有髙能﹐忍冬是至賤之艸。

黃﹐味甘微溫無毒﹐主虛勞﹐彊筋﹐治耳聾﹐止痛排膿。忍冬艸﹐卽鷺鷥藤﹐又名金銀花。其蔓左纏﹐亦名左纏藤。味甘溫無毒﹐今處處有之。

澤瀉會除諸般瀉﹐弭渴疏淋。防風主治一切風﹐仍蠲痛腦。

澤瀉﹐味甘鹹寒無毒﹐止泄精﹐逐膀胱水﹐多服令人眼病。防風﹐味甘辛溫無毒﹐能解附子毒﹐明目止汗療崩。

蒺藜陰痛煎湯﹐頭痛煎酒。蒲黃行血用生﹐止血用炒。

蒺藜﹐味苦辛溫﹐微寒無毒。破血催生﹐若風瘡陰瘡﹐煎湯作浴﹐頭痛煎酒服。蒲黃﹐味甘平無毒﹐生則味滑﹐炒熟則味澀。

蓯蓉扶女子陰絕﹐與男子陽絕﹐補精養腎﹐生自馬精。黃連理大人諸熱﹐卻小兒疳熱﹐止痢濃腸﹐貴稱鷹爪。

肉蓯蓉﹐味甘酸鹹﹐微寒無毒。言是馬精落地所生﹐生時似肉﹐作羹補虛最佳。黃連﹐味苦寒無毒﹐點眼可除熱﹐更治消中﹑口瘡良。

漏蘆行乳汁﹐消瘰腸風。丹參補胎气﹐利月經爲吉。

漏蘆﹐味苦鹹寒無毒﹐醫瘡瘍﹐療眼﹐理損傷﹐續筋骨。丹參﹐味苦微寒無毒﹐除積聚﹐破癥瘕﹐益气去煩滿。一名赤參。

更分佐使君臣﹐是曰神聖功巧。

望而知之謂神﹐聞而知之謂聖﹐問而知之謂功﹐切而知之謂巧。望聞問切﹐是謂醫家之四知。

卷三

艸部中

抑又聞芍藥苦平﹐赤者破血通經﹐而白者可安胎止痛。辛姜大熱﹐生則嘔家聖藥﹐而幹者除霍亂肚疼。

芍藥﹐爲臣。味苦酸平﹐微寒有小毒﹐惡石斛芒硝。畏硝石。反藜蘆。芍有赤白二種﹐白者補虛止汗﹐赤者除熱明目。姜﹐爲使。有生用﹐有幹用﹐幹者味辛溫﹐大熱無毒﹐溫中止血﹐逐痺風濕﹔生者味辛﹐微溫無毒﹐處處有之。用熟卽去皮﹐用生卽畱皮。發散傷寒下气﹐爲嘔家聖藥。

葛根止渴解酲﹐發散傷寒消熱毒。瞿麥開通關格宣癃﹑墮子更催生。

葛根﹐味甘寒無毒。瞿麥﹐止用實殼﹐不用莖葉﹐味苦寒無毒。

栝蔞曰天瓜﹐實治乳癰﹐根可止渴。蒼耳卽耳。子能明目﹐葉解風纏。

栝蔞根﹐名天花粉。味苦寒無毒﹐實卽瓜蔞。蒼耳﹐味甘溫有小毒。今處處有之﹐主攣痺濕風寒。

玄參攻喉痛。苦參攻腸風﹐並可消痺破癥結。貝母人面瘡﹐知母潤心肺﹐皆能止嗽理傷寒。

玄參﹐卽山麻﹐味苦鹹微寒無毒。今處處有之﹐除風熱﹐明眼目。苦參味苦寒無毒﹐殺疳虫治瘡毒。貝母﹐味辛苦平微寒無毒﹐專治腿膝人面瘡﹐及諸癰毒。知母﹐味苦寒無毒﹐除熱止渴。

白薇本消淋露﹐更治風狂﹐並除溫瘧。白芷能除血崩﹐專攻頭痛﹐亦用排膿。

白薇﹐味苦鹹平﹐大寒無毒﹐如蔥管者佳。白芷﹐味辛溫無毒﹐專治蛇咬﹐研末摻咬處﹐或搗汁浸傷處﹐並效。

當歸主血補虛勞。止血用頭﹐破血用尾。麻黃髮散攻頭痛﹐發汗用莖﹐止汗用根。

當歸酒浸焙﹐味苦辛溫無毒。麻黃﹐味苦溫無毒。

大薊功同小薊﹐治癰腫血崩吐衄。小靑不如大靑﹐療傷寒熱毒時行。

大薊小薊味甘溫﹐今處處有之。大靑﹑小靑味苦大寒無毒﹐處處有之﹐古方只用大靑京三稜﹑蓬莪術﹐破血消癥﹐寧心脾腹痛。白豆蔻﹑蓽澄茄﹐溫脾健胃﹐能消食寬膨。

無毒。

郁金勝似姜黃﹐行經下气。川芎貴乎本﹐頭痛皆痊。

郁金﹐須用蜀中如蟬肚者佳﹐味苦辛寒無毒。姜黃說見下文。川芎﹐解見艸部上芎下。

本﹐俗曰土芎﹐味辛微寒無毒﹐主風入四肢﹐畏靑葙子。

前胡柴胡﹐功無優劣﹐通醫熱病﹐主療傷寒。

前胡﹐味苦微寒無毒﹐下气消痰﹐推陳致新﹐安胎止嗽。柴胡見艸部上。

姜黃烈似郁金功。下气消癰﹐通經破血。蓽茇味如良姜辣﹐轉筋霍亂﹐心痛連顚﹝顚卽頭頂也。﹞

姜黃處處有之﹐味辛苦大寒無毒。郁金解見前。蓽茇﹐味辛大寒無毒﹐溫中下气。髙良姜﹐味辛溫﹐大熱無毒。

剪艸入疥瘡之气。王瓜導乳汁之泉。

剪艸﹐味苦平無毒。婺州產者最良。根名白藥。治金瘡。古方以煎艸末蜜和﹐九蒸九曬成膏。可醫一切失血。王瓜一名落鴉瓜﹐一名土瓜﹐結子如彈丸﹐生靑熟赤。可啖。閩俗稱之爲毛桃。其根止渴﹐散癰除疽﹐消癥下血。

通艸原來卽木通﹐治淋退腫。蠡實一名馬藺子。去濕醫崩。

通艸﹐味辛甘平無毒﹐除寒熱﹐出音聲﹐治耳聾。馬藺子﹐味甘平無毒﹐去風寒濕痺﹐除喉痺。

百合寧心﹐可除咳痰有血。秦艽治疽﹐時行勞熱猶能。

百合﹐味甘平無毒﹐除熱咳﹐攻發背瘡癰﹐消脹﹐利大小便。秦艽﹐味苦平微溫無毒﹐消浮腫﹐利小便。

黃芩解熱通淋﹐女子崩因熱者。紫菀化痰定喘﹐咳嗽吐有紅涎。

黃芩﹐味苦平大寒無毒﹐治黃膽。止痢﹐女子血崩﹐本性熱者用良。虛寒者不可用。

紫菀﹐味苦辛溫無毒﹐補虛止渴﹐安五臟﹐通結气滯胸中。紅涎﹐痰中有血膿也。

澤蘭行損傷之血﹐紫艸制痘疹之偏。

澤蘭﹐味苦甘﹐微溫無毒﹐消四肢浮腫﹐攻癰腫排膿。紫艸﹐味苦寒無毒﹐通九竅﹐退腫通淋。

石葦透膀胱小便﹐防己治風熱拘攣。

石葦﹐味苦甘平無毒﹐去熱除邪﹐臨用刷去毛﹐不然令人咳嗽不已。防己﹐味辛苦平溫無毒﹐治水腫風腫﹐去濕止嗽。

肉豆蔻補脾止痢﹐猶調冷瀉。款冬花洗肝明目﹐勞嗽宜遵。

肉豆蔻﹐用面裹煨熟。味辛溫無毒。解酒消食調中﹐兼治霍亂。款冬花﹐味辛甘溫無毒﹐定喘消痰。

淫羊藿卽仙靈脾﹐補腎虛﹐與陽絕不起。補骨脂名破故紙﹐扶腎冷﹐絕夢泄精殘。

淫羊藿﹐味辛寒無毒﹐主治冷風勞气。補骨脂﹐味辛大溫無毒﹐主血气勞傷。

禁驚熱﹑殺疳虫﹐蘆薈俗呼爲象膽。解風纏﹑宣痘毒﹐牛蒡原來號鼠粘。

蘆薈﹐味苦寒無毒﹐以其味苦故名象膽。主癲癇痔瘡。牛蒡﹐一名惡實﹐又名鼠粘。明目消瘡毒﹐手足拘攣。味辛平﹐處處有之。

海藻海帶一般﹐疝气癭癅同有效。水萍𨿽分三種﹐熱風癮疹並權衡。

海藻洗去咸水焙漧用﹐味苦鹹寒無毒。水萍有三種﹐止渴治火瘡﹐通小便消水气﹐味辛鹹寒無毒。

艾葉可生可熟﹐漏血安胎﹐嘔吐衄紅還可止。阿魏有眞有假﹐殺虫破積﹐傳屍也可保天年。

艾葉﹐處處有之﹐味苦溫無毒﹐生者治下痢﹐止嘔血﹐取汁用之﹔熟者治漏血﹐可爲丸灸百病。

阿魏﹐味辛平無毒﹐難得眞者﹐气極臭而能止臭气。

敗醬婦人產後用﹐酸醬催產易於生。

敗醬﹐味苦鹹平無毒﹐因作敗腐豆漿气﹐故名敗醬。陳良甫作婦人科方﹐說是苦薺菜。

仲景方治腹癰。酸醬﹐味酸平寒無毒。處處有之﹐卽酸醬艸也。主熱除煩﹐通淋止崩﹐產難胎衣不下者。若吞其實卽出。

茴香治霍亂轉筋﹐更通腎气。昆布消癭癅結硬﹐水腫爲先。

茴香一名香子。味辛平無毒﹐開胃調中﹐得酒良。

昆布﹐味鹹酸﹐性冷無毒﹐與海藻同科﹐治癭癅。

百部除肺熱久年勞嗽﹐天麻逐諸風濕痺拘攣。

百部﹐味苦微寒無毒﹐治疥癬去風。天麻﹐味辛平無毒﹐益气彊筋。苗名赤箭。

牡丹可行經下血﹐地楡止血痢宜然。

牡丹﹐味辛苦寒無毒﹐止痛除邪气﹐療驚癇中風﹐續筋骨﹐破癰膿。地楡﹐味苦甘酸﹐微寒無毒﹐惡麥門冬﹐止痛排膿治金瘡﹐女人帶下良。

香附縮砂﹐消食化气﹐暖胃溫脾﹐皆婦人要藥。狗脊萆﹐扶老補虛﹐腰疼腳弱﹐與濕痺牽纏。

香附子﹐卽莎艸根。味甘微寒無毒﹐處處有之。縮砂﹐去皮取仁用﹐味辛溫無毒﹐止瀉痢炒過﹐除妊娠婦腹痛。狗脊﹐味苦甘平﹐微溫無毒。萆﹐川中者爲道地﹐味苦甘平無毒紅花本能行血﹐白蘚瘡疥利便。

紅花本艸作紅藍花﹐味辛溫無毒﹐主產後血暈昏迷﹐可作胭脂﹐治小兒耳。

白蘚皮﹐味苦鹹寒無毒﹐除疽通淋﹐主風癱手足不仁﹐調經水﹐療陰痛。

風寒濕痺﹐腎冷與遺精﹐當知石龍芮。勞熱骨蒸﹐兼兒疳驚痢﹐須用胡黃連。

石龍芮﹐味苦平無毒﹐畏蛇蛻茱萸。平胃气﹐主關節不通。胡黃連﹐味苦平無毒﹐折斷起煙塵者是。

白茅花能止吐衄血﹐玄胡索可治腹心疼。

白茅根﹐味甘寒無毒﹐處處有之﹐通血除煩渴﹐治淋利小便﹔花﹐止吐衄血﹔茅鍼﹐搗敷金瘡良。玄胡索﹐味辛溫無毒﹐治女人月水不下﹐行腎气。

甘松靑浴體令香﹐專辟惡气。使君子乃醫虫藥﹐疳瀉如仙。

甘松﹐味甘溫無毒﹐善除惡气﹐浴體香肌﹐治心腹痛。使君子﹐用熱灰中和殼煨﹐去皮殼取肉用。味甘溫無毒﹐消疳積﹐治瀉痢﹐除諸虫。因郭使君用此﹐因名使君子。

斯乃稱爲中品﹐是誠藥性鉤玄。

卷三

艸部下

因知性甘大熱﹐附子烏雄﹐可回陽而逐冷﹐祛風濕而建中。

附子﹐團圓平正重一兩以上者佳。主心腹冷痛﹐攻咳逆﹐破癥結﹐墮胎止痢。除風寒濕痺﹐彊陰道。烏頭﹐與附子同種﹐以原種之母爲烏頭。破積除寒濕﹐及中風邪惡風﹐墮胎﹐攻腹痛﹐消積飲。天雄﹐似附子﹐但廣身長三四寸許﹐有須﹐性烈一如烏附。逐痺除風助陽。

附子烏雄﹐味並辛甘大熱有毒。

半夏止吐去痰﹐有毒必須姜制。大黃通腸滌熱﹐快峻因號將軍。

半夏﹐味辛平﹐生微寒﹐熟溫﹐並有毒。五月夏至生﹐故名半夏。健脾止嘔去痰涎﹐熟令人下﹐生令人吐﹐合生薑和煎﹐方制其毒。大黃﹐味苦寒無毒﹐黃芩爲之使﹐無所畏。宣气消癰﹐除結熱﹐通瘀血﹐蕩燥屎﹐推陳致新﹐性至快。

木賊靑葙開眼翳。羊蹄鶴虱殺三虫。

木賊﹐味甘微苦無毒﹐攻積塊腸風下痢﹐止女人赤白帶。靑葙子﹐味苦微寒無毒﹐卽白雞冠花子。主皮膚熱﹐瀉肝熱去風﹐除瘙癢殺虫。羊蹄﹐俗呼爲禿菜根。味苦寒無毒﹐攻疥癬﹐治女人陰蝕瘡痔。殺諸虫。鶴虱﹐味苦寒有毒﹐卽火艸。主蛔虫咬心痛。

與甘艸相刑﹐甘遂能消腫破癥。大戟通利水道﹐兼除虫毒﹐與烏頭相反。白蘞治腸風癰腫。白芨破癰疽﹐並合跟皸。

甘遂﹐大戟﹐味並苦甘寒有毒﹐治病之功﹐不相上下﹐故並反甘艸。白蘞﹑白芨﹐味並苦辛甘平無毒﹐同反烏頭﹐療疾大同小異。

風攻皮膚羊躑躅﹐熱主咳喘馬兜鈴。

羊躑躅﹐味辛有毒﹐羊誤食其苗葉﹐則躑躅而死﹐故得名。消虫毒﹐攻諸痺賊風。馬兜鈴﹐味苦寒無毒﹐治肺熱咳嗽喘促﹐兼瘡血痔。根名土木香﹐又曰靑木香。結子如鈴狀﹐故名兜鈴。

劉寄奴破血行經﹐金瘡最妙。續隨子消癥蕩滯﹐虫毒尢攻。

劉寄奴﹐味苦溫﹐治湯火傷及金瘡最妙。因劉裕小名寄奴﹐取此艸以療金瘡得效﹐故名。

續隨子﹐卽聯步。味辛溫有毒﹐最治蛇傷。

祛風逐痰﹐白附子。刮磨腸垢白頭翁。

白附子﹐味甘平溫無毒﹐能行藥勢﹐主心疼腹痛。白頭翁﹐處處有之﹐謂之老翁須。因其根有白茸﹐故名。仲景以此治溫瘧。又治金瘡衄血。

何首烏久服延年﹐可消瘡腫。骨碎補折傷克效﹐及耳鳴聾。

何首烏﹐味苦澀微溫無毒。昔有老人姓何﹐見藤夜交﹐遂采其根食之。白髮變黑﹐因此名之。骨碎補﹐味苦溫無毒﹐一名猢猻姜﹐根生緣樹上﹐能補骨碎折傷﹐因名之。

瀉肺消痰﹐下气去浮葶藶子。通經﹑散腫﹑開喉﹑明目射幹功。

葶藶﹐味辛苦寒無毒﹐生道旁處處有之。有甜苦二種。射幹﹐味苦平微溫無毒﹐一名烏扇。俗曰仙人掌。

常山吐涎截瘧。莨菪止搐攔風。

常山﹐味苦辛有毒﹐形如雞骨者佳﹐苗名蜀漆。

莨菪子﹐處處有之﹐味苦辛有毒﹐一名天仙子﹐𨿽云有毒﹐得甘艸升麻卽解。

連翹除心熱﹐破癭癅﹐堪行月水。桔梗瀉肺癰﹐淸喉痛止嗽寬胸。

連翹﹐味苦平無毒﹐分大小二種。利小便﹐專治癰疽發背。桔梗﹐味辛苦微寒有小毒﹐又有一種名苦桔梗﹐藥性相同。

海金砂用日中收﹐攻傷寒熱病。谷精艸從田中采﹐破翳膜遮睛。

海金沙﹐俗名竹園荽﹐處處有之﹐收金法﹐以紙攤之﹐日中曬熱﹐以枝擊之﹐其枝葉自然有沙落紙上﹐旋收之。專利小便。得蓬砂﹑梔子﹑馬牙硝最良。谷精艸﹐一名鼓槌艸﹐又曰戴星艸﹐生田中﹐味辛溫﹑無毒﹐治咽喉痺﹐止齒痛。

艸河車卽蚤休﹐癰瘡至聖。商陸根名樟柳﹐退腫之宗。

艸河車﹐名金綫重樓。味苦微寒無毒﹐主治癲癇驚熱。商陸﹐味辛酸平有毒﹐分赤白二種﹐白者消水腫﹐根如人形者有神﹐赤者不入藥。

藜蘆爲瘡疥之藥。貫眾殺寸虫諸虫。

藜蘆﹐味辛苦寒有毒﹐俗名山稷。反細辛﹑芍藥。可吐風痰。不入湯藥。專主疥瘡瘍虫。

貫眾味苦微寒有毒﹐治金瘡﹐破癥結﹐止鼻紅。

艸蒿一本作靑蒿﹐滅骨蒸勞熱。旋復花艸名金沸﹐鈍痰嗽之鋒。

艸蒿﹐味苦寒無毒﹐處處有之。根苗子葉皆入藥。但各自使用。用子勿用葉﹐用根勿用苗﹐四者若齊用﹐則有損無益。得童便浸尢良。亦可煎湯洗瘡﹐除疥虱。旋復花﹐味鹹甘溫微冷有小毒﹐通膀胱水﹐去風濕﹐利痰止嘔。

蓖麻子善主催生﹐搗膏敷腳板。威靈仙能消骨鯁﹐熬汁灌喉嚨。

蓖麻子﹐味甘辛有小毒﹐瘡癢研麻油搽敷﹐水瘡研服良。威靈仙﹐味苦溫無毒﹐主宣气﹐去冷消痰﹐療折傷﹐治諸風。

馬鞭艸能通月水不行﹐破癥瘕之癖。葫蘆芭好補元陽腎冷﹐蠲疝气之癃。

馬鞭艸﹐味甘苦寒有小毒﹐其艸穗類鞭梢﹐因名之。俗謂之鐵掃帚﹐治溫瘧陰瘡。

葫蘆芭﹐得茴香﹑桃仁同用﹐逐膀胱疝气﹐得硫黃﹐附子同用。專補腎經。

萱艸治淋﹐孕帶其花生男子﹐燈心去熱﹐燒灰善止夜啼童。

萱艸﹐一名鹿蔥﹐其性涼而無毒﹐處處有之﹐孕婦佩帶其花﹐卽生男子﹐故又名宜男艸。

燈心﹐性涼﹐破傷處搗敷良。

山豆根療咽痛頭瘡五痔﹐金沸艸治丹毒發背諸癰。

山豆根﹐味甘寒無毒﹐消腫毒﹐止熱嗽。金沸艸﹐至冬時則皆有黃星﹐點點成行﹐味苦寒無毒﹐解硫黃毒。

野狼毒驅九種心痛﹐掃濕痺諸風。

野狼毒﹐味辛平有大毒﹐陳而沈水者良。主咳逆﹐治虫疽瘰結痰。﹐卽火炊艸﹐味苦寒有小毒﹐形似鶴虱。昔有知州張曾進此方﹐治諸風。

夏枯艸最治頭瘡﹑瘰癭癅同可覓。天南星專能下气﹐風痰腦痛止怔忡。

夏枯艸﹐至夏卽枯﹐故名。味苦辛寒無毒。天南星處處有之﹐味苦辛有毒。散血墮胎﹐消癰腫。

退腫消風﹐牽牛子第一。諸瘡解毒﹐山慈菇最良。

牽牛子﹐炒過用﹐味苦寒有毒﹐處處有之﹐下气通腸﹐利大小便。墮胎﹐專治腰疼腳痛。

山慈菇卽鬼檠燈﹐又名金燈花。瘡腫癰疽瘰消毒良。

仙茅伸風者之腳攣﹐補虛堅骨。薴根涼小兒之丹毒﹐安護胎宮。

仙茅﹐味辛溫無毒﹐治虛勞﹐逐冷气﹐益陽堅骨﹐生長精神。薴根﹐補血安胎止渴﹐兼治小兒丹毒。

茵芋理寒熱似瘧﹐屋遊斷齒衄之縱。

茵芋﹐味苦溫有毒﹐止心腹痛﹐通關節﹐主風寒濕痺。屋遊﹐卽瓦上靑苔﹐味苦寒無毒﹐逐膀胱水﹐止皮膚寒熱。

本艸編成斯賦﹐發醫家初學童蒙。

卷四

木部

豈不以勞傷須桂肉﹐斂汗用桂枝﹐俱可行經破癖。炒過免墮胎兒。

桂﹐味甘辛大熱有小毒﹐得人參﹑熟地黃﹑紫石英良。畏生蔥。

五痔傷風稱槐角﹐瘡瘍殺疥羨松脂。

槐角實﹐味酸鹹寒無毒﹐今處處有之﹐除熱气﹐主火燒瘡。皮灌漱風疳齒。松脂﹐味苦甘溫無毒﹐處處有之﹐道家服餌﹐輕身延年。松子﹐味甘溫無毒﹐可供果品﹐葉與根白皮﹐味苦溫無毒﹐主辟穀不饑。松節﹐漬酒治歷節風。

柏葉止血吐崩﹐要安髒鎭驚﹐去殼取仁於柏子。枸杞益陽明目﹐退虛勞寒熱﹐須用其根地骨皮。

柏葉﹐味苦微溫無毒﹐四時各依方向采取陰漧用。柏白皮主火燒爛瘡。枸杞﹐味苦寒﹐根大寒﹐子微寒﹐無毒﹐處處有之。惟陜西四川出者最佳。

茯苓有赤白二種﹐赤者通利小便﹐白者可補虛定悸。漧漆有生熟兩般﹐生則損人腸胃﹐熟者通月水愆期。

茯苓﹐味甘平無毒﹐多年松根之气燻灼而生。有赤白二種﹐並除寒熱﹐止渴消痰﹐而赤者專主利小便﹐分水谷﹐白者專補虛定悸。漧漆﹐味辛溫有毒﹐須炒熟用﹐則無毒。去癥續骨殺虫﹐除心气止痛。

茯神則健志收驚﹐開心益智。琥珀則鎭心定魄﹐淋病偏宜。

茯神﹐卽茯苓抱根所生者﹐用須去心中木﹐味甘平無毒﹐多益心脾﹐主風虛。琥珀﹐味苦平無毒﹐是松脂入地中多年則化成。

職掌虛煩﹐斂汗必須酸棗。性行通利﹐消浮當用楡皮。

酸棗仁﹐味酸平無毒﹐安五臟﹐除風痺﹐能堅骨補中﹐寧心定志。楡皮﹐味甘平無毒﹐性滑﹐通行大小便﹐消浮腫﹐治小兒白禿﹐下婦人胎衣。

攻赤目﹐淸頭風﹐堅齒輕身蔓荊子。斂金瘡﹐除腰痛﹐治風﹐桑上寄生枝。

蔓荊子﹐味苦辛﹐微寒無毒﹐通關竅﹐去寸白虫﹐除筋骨中寒熱。桑寄生﹐一名寓木﹐味苦甘平無毒﹐並治崩中補內傷﹐胎前產後皆宜用。

瀉痢有功﹐訶黎勒同名訶子。頭眩鼻塞﹐木筆花乃是辛夷。

訶子﹐味苦溫無毒﹐開胃進食消痰﹐治崩漏及腸風下血﹐兼主賁豚冷气。辛夷﹐味苦辛溫無毒﹐處處有之﹐南人謂之迎春木﹐久服輕身耐老。二月開花﹐色白帶紫﹐花落無子﹐至夏復開花﹐初出如筆﹐故北人呼爲木筆花。主頭眩鼻塞最良。

烏藥主寬膨順气。沒藥主跌撲金瘡﹐血气相攻﹐諸疼共理。秦椒能明目通喉。蜀椒能澀精療癖﹐溫中下气﹐風痺同醫。

烏藥﹐味辛溫無毒﹐處處有之﹐惟天臺產者爲勝﹐俗名旁箕。主心腹痛﹐補中益气﹐攻翻胃﹐利小便。沒藥﹐味苦平無毒﹐按徐表南州記﹐生波斯國﹐是彼處松脂也。破血止痛﹐爲產後最宜﹐推陳致新﹐理內傷良。秦椒﹐味辛﹐生溫熟寒﹐有毒﹐攻腹痛﹐祛風邪﹐溫中除痺﹐醋煎灌漱牙疼。蜀椒﹐去閉口者﹐味辛大熱有毒﹐出成都﹐逐冷風﹐核名椒目﹐利水道。

牙痛乳癰求莽艸﹐腸風崩帶索棕櫚。

莽艸﹐爲臣﹐性有毒﹐味辛溫。善開喉痺﹐理諸瘡瘰。棕櫚﹐性平無毒﹐止痢養血治鼻衄﹐用燒存性入藥。

巴豆破結宣腸﹐理心膨水脹。芫花消浮逐水﹐系癅痔當知。

巴豆﹐味辛溫﹐生溫熟寒﹐有毒。生巴郡﹐故名巴豆。性急通利﹐因名江子。用去皮心膜及油﹐然後可。畏大黃﹑黃連。芫花﹐味辛苦溫﹐有小毒﹐治咳逆喉鳴痰唾﹐腰腹心痛。

木鱉治疥瘡腰痛有準﹐雷丸殺三虫寸白無疑。

木鱉子﹐其形似鱉﹐故名。味甘溫無毒﹐治乳癰肛門腫及折傷。雷丸﹐味苦鹹寒﹐有小毒﹐白者良﹐赤者有毒能殺人。

養腎除風石楠葉﹐漱牙洗目海桐皮。

石楠葉﹐味辛苦平有毒﹐利皮毛筋骨病。海桐皮﹐味苦平無毒﹐主痢﹐除疥虱﹐治風痺痛。

牡荊子治雷頭乳腫﹐郁李仁蕩浮腫四肢。

牡荊子﹐味苦辛無毒﹐卽黃荊﹐今官司用作笞杖﹐處處有之﹐主頭風目眩。郁李仁﹐味酸平無毒﹐俗名唐棣。通關格﹐去浮腫﹐根皮治齒痛風蛀。

密蒙花總爲眼科之要領﹐蘇方木專調產後之血迷。

密蒙花﹐味甘平微寒無毒。蘇方木﹐味甘鹹平無毒﹐專能破血消癰及撲損。

楮實補虛明目﹐葉洗疹風﹐樹汁塗癬疥。竹皮刮下止嘔﹐葉解煩躁﹐燒瀝禦風痰。

楮實﹐味甘寒無毒﹐主治水腫﹐及陰痿不起。竹皮﹐多種取皮﹐止嘔吐者﹐南人呼爲江南竹﹐味辛平甘寒無毒﹐肉薄﹐今人取作竹瀝者。又謂之淡竹﹐其葉解煩除咳逆﹐今方中用淡竹葉﹐又是一種叢小葉﹐柔微有毛﹐其根生子如麥門冬。

樗白皮止痢斷疳﹐葉汁洗瘡除疥虱。胡桐淚殺風牙蛀﹐腹膨脹滿吐堪施。

樗白皮﹐與椿白皮性同良﹐但樗木臭﹐椿木香﹐味苦有毒。樗木根葉俱良﹐南北皆有之。

兩木最爲無異﹐俗呼作虎目樹。胡桐淚﹐味鹹寒無毒﹐形似黃礬﹐得水便消﹐如硝石也。

結胸散痞寬膨﹐逐水調風宜枳殼。煩悶通淋解熱﹐赤眸黃膽用山梔。

枳殼﹐味苦酸﹐微寒無毒﹐能攻痔﹑消癥癖。山梔﹐味苦寒無毒﹐生於山間者爲山梔﹐人家園圃種蒔者爲黃梔﹐形肥壯可染物﹐惟緊小者爲山梔﹐方可入藥。

檳榔攻香港腳殺三虫﹐宣通臟腑。濃朴乃溫中除霍亂﹐膨脹堪調。

檳榔﹐味辛溫無毒﹐生海南﹐向日曰檳榔﹐形尖如雞心者良﹔向陰曰大腹子﹐平坐如饅頭。檳榔下气除風﹐宜利臟腑﹐逐水消痰破結。濃朴﹐去粗皮薑汁炒過﹐味苦溫無毒﹐須用中濃有紫油者佳。通經下气﹐濃腸胃﹐消穀食。安腹中虫。

豬苓消渴利水。治傷寒中暑﹐龍腦淸頭明目﹐主驚搐小兒。

豬苓﹐味甘苦平無毒﹐生土底皮黑作塊似豬糞﹐故名。治咳瘧﹐消腫利水﹐止遺精。龍腦﹐味辛苦微寒﹐一云溫平無毒﹐其香透頂﹐攻耳聾﹐消風气﹐通九竅﹐卽梅花片腦。若服餌過多至兩許﹐則身冷如醉﹐气絕而非中毒﹐蓋性寒故也。

明目涼肝解熱毒﹐毋遺黃柏﹐磨癥下浮行經﹐休缺紫葳。

黃檗﹐俗名黃柏﹐味苦寒無毒。除血痢﹐去黃膽﹐治癰瘡﹐祛脾胃熱﹐治女人熱崩。

紫葳花﹐一名淩霄花。味鹹微寒無毒﹐處處有之﹐治風熱毒及癇癥。

杜仲堅筋補損傷﹐兼主腎虛腰脊痛。衛茅殺鬼決經閉﹐陰人崩帶也能醫。

杜仲﹐味辛甘平無毒﹐折斷多白絲﹐用薑汁和炒去絲良。除風冷﹐彊心志。衛茅﹐卽鬼箭羽﹐味苦無毒﹐攻腹痛破癥結。

癰腫癥癅憑虎杖﹐殺虫砥痔問蕪荑。

虎杖﹐俗名斑杖根﹐味甘平﹐微溫無毒﹐治傷損﹐消瘡毒。蕪荑﹐味辛平無毒﹐逐冷除心痛﹐兼治皮膚骨節風﹐殺疥虫治癬﹐攻腸風。

蕤仁搗膏點眼科﹐輒除熱赤。皂莢爲末搐鼻嚏﹐應釋妖迷。

蕤仁﹐味甘溫﹐微寒無毒﹐通結气﹑鼻紅。皂莢﹐味辛鹹溫﹐有小毒。亦有數種﹐或長至一二尺﹐惟如豬牙者良﹐消痰除嗽﹐散腫痛﹐去頭風。

沒石子主痢生肌﹐染烏黑髭發。益智子澀精益气﹐止小便多遺。

沒石子﹐卽無食子﹐味苦溫無毒﹐出西番﹐用有竅者良﹐治陰瘡陰汗。益智子﹐味辛溫無毒﹐安神定志﹐故謂之益智。

川楝子號金鈴﹐冷气膀胱能作主。五倍子名文蛤﹐腸气五痔效端殊。

川楝子﹐味苦寒有小毒﹐處處有之﹐蜀中者良﹐根皮最殺蛇虫。五倍子﹐味酸平無毒﹐除齒及瘡膿﹐亦可洗眼去風熱。

吳茱萸下气消痰﹐提轉筋霍亂。山茱萸添精益腎﹐治風痺無疑。

吳茱萸﹐味辛溫大熱有小毒﹐處處有之﹐除咳逆﹐逐邪風主香港腳攻心。山茱萸﹐一名石棗﹐味酸平微溫無毒﹐療耳聾﹐調女人月水。

桑白皮瀉肺補虛益气﹐大腹皮通腸開胃健脾。

桑白皮﹐味甘寒無毒﹐卽桑樹根皮﹐利水道﹐消浮腫﹐殺寸白虫。大腹皮﹐卽檳榔大腹子之皮﹐微溫無毒﹐專下气分冷熱﹐攻心痛。

金櫻子﹑冬靑子養精益腎輕身﹐調和五臟。蘇合香﹑安息香辟惡去鬼殺虫﹐蠱毒消除。

金櫻子﹐味酸澀平溫無毒﹐采實搗汁熬膏﹐久服輕身耐老。冬靑子﹐又名女貞實﹐味苦平無毒﹐治病與金櫻子同功。蘇合香﹐味甘溫無毒﹐油能辟惡除溫瘧﹐久服令人不生夢。安息香﹐味辛苦平無毒﹐辟邪暖腎止遺泄。

秦皮洗眼除昏﹐男子添精﹐婦人收帶下。黃藥通喉豁痺﹐蛇傷取效﹐醫馬是神樞。

秦皮﹐味苦寒無毒﹐治風寒濕痺。黃藥﹐味苦平無毒﹐治惡腫。

苦菜主頭疼﹐痢生腹痛﹐同姜煎服。鉤藤蠲螈﹐兒生客忤﹐勝禱神祗。

苦菜﹐卽苦茶茗﹐味甘苦﹐微寒無毒﹐除痰下气消宿食。鉤藤﹐味甘苦平﹐微寒無毒。

其形如鉤﹐故得名。舒筋活血。

止痛生肌麒麟竭﹐舒筋展痺五加皮。

麒麟竭一名血竭﹐味鹹平無毒﹐除血暈。五加皮﹐味辛苦溫﹐微寒無毒﹐治風寒濕痺﹐止心痛﹐益精神﹐通疝气﹐治陰瘡﹐小兒幼小不能行﹐服之良。

丁香下气溫中﹐能益脾止吐。沈香調中順气﹐療痛絞心腹。

丁香﹐味辛溫無毒﹐散腫除風毒﹐更治齒痛風牙。沈香﹐味辛溫無毒﹐療腫除風去水﹐止霍亂轉筋﹐壯元陽﹐辟惡气。

檀香藿香﹐止霍亂吐嘔﹐痛連心腹。乳香楓香﹐專消風止痛﹐瘡毒流離。

檀香﹐性熱無毒﹐消風腫﹐腎气攻心。藿香﹐味辛微溫﹐去惡消腫﹐治吐逆。乳香﹐味辛熱無毒﹐辟惡除邪﹐補精益腎﹐治諸瘡﹐攻血气。楓香﹐是楓樹脂﹐卽白膠香也。治癮疹風﹐擦齒痛﹐去虛浮水气。味辛平微有毒。

竺黃理天弔止驚風﹐更使淸心明目。胡椒能下气逐風冷﹐兼除霍亂昏迷。

天竺黃﹐味甘寒無毒﹐生天竺國﹐故名。胡椒﹐味辛溫無毒﹐去痰止痢﹐治心腹卒然作痛。

此木部之藥性﹐爲後學之繩規。

卷四

人部

看方猶看律﹐意在精詳。用藥如用兵﹐機毋輕發。艸木之性旣陳﹐人物猶宜立訣。

律﹐法度也﹐齊之以刑﹐用藥猶用兵﹐謂醫者乃人之司命。

天靈蓋最主傳屍。久病虛勞﹐熱蒸在骨。

天靈蓋﹐乃死人頂骨十字解者﹐此骨是天生蓋壓一身之骨節。陽人用陰﹐陰人用陽。味鹹平無毒﹐主傳屍鬼疰人。

熱病乃陽毒發狂﹐當求人糞汁。打撲損傷並新產﹐快索童男溺。

人糞﹐一名人中黃﹐性寒無毒﹐專治天行大熱﹐勞气骨蒸﹐燒末調服﹔解諸毒﹐爲末湯調﹔治熱病發狂﹐絞糞汁飲之。童男溺﹐童子小便也﹐女子者不宜用﹐主寒熱虛勞﹐頭疼濕气。

乳汁有點眼之功﹐襠救陰陽之易。

婦人乳汁﹐味甘平無毒﹐能安五臟悅皮膚。昔張倉常服﹐享壽百餘歲。衍義云﹕乳汁治眼之功何多﹐蓋人心主血﹐肝藏血﹐肝受血則能視。婦人之血﹐上爲乳汁﹐下爲月水﹐用以治目﹐不亦宜乎。襠﹐卽褲之當陰處﹐剪取方圓六七寸許﹐燒爲末服﹐男子病新瘥﹐而婦人與之交﹐則男病陰易﹔女人病新瘥﹐而男子與之交﹐則女病陽易。小腹絞痛﹐手足攣﹐目中生花﹐頭重不能舉﹐若不急治則死。男子病用婦人襠﹐女人病用男子襠﹐以水調服調諸淋﹐破瘀血﹐亂髮原來卽血餘。止吐衄﹐理肺痿﹐漩垢便是人中白。

血餘﹐乃常人亂髮燒灰﹐味苦微溫無毒﹐治癰疽及轉胞。人中白﹐卽尿桶中澄底垢積之結白者﹐火上燒灰﹐最治緊唇﹐及勞熱傳屍。

《圖經》衍義無虛﹐醫者可知端的。

卷四

禽獸部

蓋言走者屬獸﹐飛者屬禽。

禽屬陽身輕﹐故能飛而上。獸屬陰身重﹐故能走而不能上飛。

鹿角煎膠補瘦羸﹐又安胎止痛。麝香辟邪而通竅﹐安客忤癇驚。

鹿角﹐味苦辛﹐依法煎煉成膠及霜入藥用﹐止泄精遺尿。麝香﹐味辛溫無毒﹐攻風疰墮胎救產難。

安魂定魄﹐牛黃治風癇驚熱。生肌止汗﹐龍骨止瀉痢遺精。

牛黃﹐味苦平有小毒﹐除狂躁﹐治天行時气。龍骨﹐味甘平微溫無毒﹐治女子崩﹐止小便遺瀝﹐療陰瘡。龍齒﹐鎭驚治癲癇。

牛乳補諸虛﹐益气通腸﹐須求羊酪﹐獺肝開熱脹﹐傳屍勞嗽﹐有驗堪憑。

牛乳﹐味微寒﹐性平無毒止渴。獺肝﹐爲君。味辛溫有毒﹐凡人素有冷气虛膨者﹐此二味皆不宜服。

象牙出肉中之刺﹐熊膽醫痔痢之靈。

象牙﹐味甘平無毒﹐生煮汁飲之﹐利小便﹔燒末止遺精﹔磨屑敷肉中刺﹐凡骨鯁者﹐磨水服卽下﹐更祛勞熱止頭癇。熊膽﹐味苦寒無毒﹐然難分眞僞﹐取一粟許滴水中﹐一道如綫不散者爲眞﹐治天行熱癥諸疳。惡防風﹑地黃。

羚羊角明目去風﹐可保驚狂心錯亂。膃肭臍溫中補腎﹐何憂夢與鬼交情。

羚羊角﹐味鹹性寒無毒﹐可活胎易產﹐益气安心辟邪。膃肭臍﹐味鹹性熱無毒﹐主驚癇﹐消宿血﹐除癖气。

阿膠止血安胎﹐兼除嗽痢。犀角涼心解毒﹐殺鬼聞名。

阿膠﹐味甘平微溫無毒﹐出阿縣城北﹐井水煮取烏驢皮﹐以阿井水煎成膠爲眞﹐須用一片鹿角同煮﹐不爾不能成膠也。養肝虛勞極﹐止四肢酸疼。犀角﹐味苦酸鹹寒無毒﹐驅風明目﹐除心熱狂言﹐又治時行疫癘。

鹿茸益气補虛﹐男治泄精﹐女止崩漏。虎骨驅邪辟惡﹐男去風毒﹐女保胎驚。

鹿茸﹐用茄形連頂骨者﹐味甘酸溫無毒﹐一云味苦辛。虎骨﹐性平味辛﹐微熱無毒﹐治惡病及風痺拘攣。

兔頭骨主頭疼﹐和水燒灰催產難。牛角腮治崩帶﹐燒灰入藥效如神。

兔頭骨﹐味甘平寒無毒﹐治頭昏痛﹐兔骨治熱中消渴。肉不可多食﹐損人陽气。孕婦食兔肉﹐生子缺唇。不可與雞肉及生薑同食。牛角腮﹐味苦甘無毒﹐消血閉便血﹐攻冷痢。

瓦雀肉則益气﹔卵則彊陰。白丁香療癰疔腫目。雄鷄烏者補中﹐赤者止血。黃﹐止遺尿難禁。

瓦雀肉﹐味甘溫無毒﹐雀糞直立者﹐名白丁香。雄鷄肉﹐味溫無毒﹐烏者補中止痛﹐赤者止血治崩。諸雄鷄膽微寒﹐主目不明﹔心主五邪﹔血主損傷﹔肺主耳聾﹔腸主小便數不禁﹔肝及左翅毛主陰痿不起﹔冠血能行乳汁。

蝙蝠經名伏翼﹐能開黑暗目瞑。

伏翼﹐卽蝙蝠別名﹐味鹹無毒﹐主淋目昏﹐久服則忘憂。糞名夜明砂﹐可治疳。

藥是伐病之斤﹐醫實司人之命﹐言醫藥之治病﹐猶斧斤之伐木也。

卷四

虫魚部

抑又聞蠢者爲虫﹐潛者爲魚﹐堪行入藥﹐貴賤何拘。

蠢﹐動也﹔潛﹐登藏也。

全蠍有毒須當去﹐能透耳聾﹐療諸風驚搐。盤蝥﹝卽斑蝥也﹞。熟炒不宜生。通淋墮孕﹐宣瘰之疵。

全蠍﹐宜緊小者佳﹐味甘辛﹐須去毒方可用。盤蝥﹐去足翅﹐以米同炒﹐至米黃色去米﹐若生用卽令人吐瀉﹐味辛寒有大毒。

消水气﹐去癭癅﹐無如海蛤。安心志﹐磨翳障﹐大喜珍珠。

海蛤﹐味苦鹹平無毒﹐治浮腫﹐除咳逆﹐定喘消煩。珍珠﹐味寒無毒﹐出廉州。主潤澤皮膚﹐悅人顏色﹐綿包塞耳可治聾。

水蛭治癰疽﹐通經破血。田螺去目熱﹐反胃堪除。

水蛭﹐卽螞蝗蜞。生水中名水蛭﹐生艸中名艸蛭﹐生泥中名泥蛭﹐並能著人及牛馬股脛間咂血。入藥當用水蛭之小者佳。此物極難得死﹐𨿽炙過經年﹐得水猶可活﹐必炒令極黃熟﹐不爾入人腹生子爲害。田螺﹐性大寒無毒﹐不可多食﹐其肉敷熱瘡﹔殼主反胃﹔汁能醒酒止渴。田中取者爲佳。

鼠婦通月閉﹐利便癃﹐仲景將來醫久瘧。虻虫破堅癥﹐磨血積﹐傷寒方內不曾無。

鼠婦﹐味酸溫無毒﹐生人家地上﹐處處有之。虻虫﹐名土鱉﹐味鹹寒有毒﹐處處有之。

搜螈驚風明目催生稱蛇蛻。止斜口眼﹐墮胎點翳捉衣魚。

蛇蛻﹐味鹹苦平無毒﹐主纏喉風﹐攻頭瘡瘰。衣魚﹐味鹹溫無毒﹐處處有之﹐多見於書卷中。小兒淋閉﹐用以摩臍及小腹﹐尿卽通﹐仍可摩瘡。

出箭頭入肉﹐醫附骨鼠﹐蜣螂便是推車客。補打撲損傷﹐療兒疳昏眼﹐蛤蟆本艸卽蟾蜍。

蜣螂﹐味鹹寒有毒﹐療兒驚螈風癇。臨用當炙過﹐勿置水中﹐令人吐﹐入藥去足翅。

蛤蟆肉﹐味辛寒無毒﹐主邪气堅瘕惡瘡鼠漏。

殺伏屍鬼疰三虫﹐地龍俗名蚯蚓。正風賊斜肛脫。蝸牛本是蛞蝓。

地龍﹐味苦無毒﹐須用白頸者良。傷寒狂熱須用汁﹐治痢消丹毒﹝用糞﹞。蝸牛﹐俗名蜞螺。處處有之﹐生砂石垣墻下濕處﹐亦治背疽﹐用涎塗抹。

蠐螬點眼翳雜科﹐割金瘡出肉中刺。蛤蚧傳屍堪止嗽﹐兼補肺邪鬼咸驅。

蠐螬﹐味鹹甘有小毒﹐處處有之﹐以背行反馱於腳﹐卽朽木中蠹虫。但潔白者佳。

蛤蚧﹐一名守宮﹐功力全在尾梢﹐人捕之卽自咬斷其尾。用以法取之﹐行常一雌一雄相隨﹐入藥亦當用成對者良。

牡蠣固漏血遺精﹐補虛止汗。虻虫破癥瘕血積﹐經閉通渠。

牡蠣﹐味鹹平微寒無毒﹐主瘧疾寒熱﹐除驚恐。虻虫﹐味苦微寒有毒﹐咂食牛馬背血者用。須炒熟﹐除去足翅﹐方可入藥。

鰻鱺魚退勞熱骨蒸﹐殺虫愈痔。石龍子除熱淋止血﹐蜥蜴殊途。

鰻鱺魚﹐味甘有毒﹐處處有之﹐𨿽有毒而能補五臟虛損﹐消項腮白駁風熱﹐煨骨燻蚊虱則滅。石龍子﹐與蜥蜴﹑蜓﹑蠑螈﹑守宮五種相近。

烏賊骨是海螵蛸﹐退翳殺虫﹐治崩攻痢。鯪鯉鱗爲穿山甲﹐堪醫疥癬﹐鬼魅遭鋤。

海螵蛸﹐味鹹微溫無毒﹐療陰瘡﹐治耳聾。其血似墨﹐能吸波墨以混水﹐所以自衛。

有八足聚生口旁﹐浮泛於水面﹐烏見謂其必死﹐欲啄之﹐則聚足抱烏﹐拖入水中食之。故名烏賊魚。穿山甲﹐性涼有毒﹐主邪驚治痺。

勞熱骨蒸專鱉甲﹐脫肛狐臭尙蜘蛛。

鱉甲﹐味鹹平無毒﹐處處有之﹐治崩療瘧﹐主癥瘕癖﹐不可與雞子同食﹐合莧菜食則傷人。蜘蛛﹐性冷無毒﹐處處有之﹐然多種﹐身有毛刺﹑及五色並薄小者﹐並不可用。瘰背瘡蛀牙﹐兼治口斜僻﹐喜忘者取网著衣領中。

蟬蛻消風﹐斷小兒夜哭之鬼。皮生痔﹐提腸風下血之徒。

蟬蛻﹐味鹹甘寒無毒﹐亦治婦人產難﹐小兒驚癇。皮﹐味苦甘無毒﹐治疝气陰蝕瘡。

。

鯉魚﹐味苦甘寒無毒﹐止渴消腫﹐腹有癥瘕之人不可食。蟹﹐味鹹寒有毒﹐爪能破血墮胎。

鯽治腸風下血﹐宜作膾﹐又宜作羹﹐治痢無分赤白。蛙能補損祛勞﹐一種水雞爲美饌﹐專補產婦之虛。

鯽﹐味甘溫無毒﹐燒灰治諸瘡﹐補胃和中。蛙﹐味甘寒無毒﹐殺疰邪。

蜈蚣開小兒口噤﹐墮孕婦之胎﹐更制蛇毒。土狗催胎產難生﹐罨肉中之刺﹐退腫須臾。

蜈蚣﹐味辛溫有毒﹐用當炒熟﹐主殺三虫﹐生則令人吐瀉﹐不堪入湯藥。土狗﹐卽螻蛄﹐味鹹寒無毒﹐處處有之﹐下腫利大小便﹐解毒潰癰。

石決明瀉肝﹐黑障靑盲終可決。桑螵蛸補腎﹐泄精遺溺竟無虞。

石決明﹐味鹹平涼無毒﹐除肝經風熱。桑螵蛸﹐味鹹甘平無毒﹐卽螳螂子也。用炒黃色﹐不爾令人泄瀉。

原蠶娥主泄精﹐好彊陰道。白僵蠶治諸風﹐口噤難呼。

蠶娥﹐雄者有小毒﹐炒去翅足﹐補腎療血﹐風痺癮疹用蠶砂。僵蠶﹐炒去絲嘴﹐味鹹平辛無毒﹐療驚癇崩漏病﹐又除口噤及喉風。

白花蛇主諸風﹐濕痺拘攣兼疥癩。五靈脂行經閉﹐昏迷產婦早來沽。

白花蛇﹐味甘溫鹹有毒﹐主諸風斜口眼﹐並大風瘡﹐與烏梢蛇同功。五靈脂﹐卽寒號虫糞也﹐治腸風並冷气﹐炒之治崩。

著意要行斯道﹐潛心細下功夫。

卷四

果品部

且如果品數端﹐亦分優劣。

以果品言之﹐如柿有數種﹐紅者只可生啖﹔烏者可焙漧入藥用﹐其柿功力且優﹔白者力薄而功亦劣。

入藥當知刑反忌宜﹐性情要辧苦甘冷熱。

大棗與生蔥相刑﹐不宜合食。烏梅與黃精相反﹐豈可同餐。如桃杏雙仁者﹐有毒能殺人。安石橊味酸者﹐方可入藥﹐苦甘者不宜多食﹐主損齒傷肺。又如橘味辛溫﹐柚味苦冷﹐棗味甘熱﹐柿味甘寒之類。

橘皮則理气寬中﹐消痰止咳﹐更可止嘔定吐。大棗則養脾扶胃﹐助藥成功﹐又能補气調脈。

陳皮﹐味辛溫無毒﹐主溫脾﹐靑者破積聚。大棗﹐味甘平溫無毒。

雞豆肉名爲芡實﹐輕身長志﹐好止腰疼。復盆子卽是蓬﹐益气彊陰﹐養精最利。

芡實﹐味甘平無毒﹐補中治痺﹐煎和金櫻子﹐最益人。復盆子﹐味酸平鹹無毒﹐處處有之﹐補中益腎﹐調和臟腑﹐治虛損風。

柿幹止痢澀腸﹐生宜解酒渴﹐止噦須教用蒂良。梨實除煩引飲﹐漿可吐風痰﹐乳婦金瘡如仇賊。

柿幹﹐味甘寒無毒﹐最潤喉﹐通耳鼻。梨實﹐味甘微酸寒無毒﹐可止嗽﹐不宜多食。致成冷痢﹐乳婦金瘡﹐尢不可多食。

橄欖止渴生津﹐口唇漧燥﹐研敷核中仁。石橊舒筋止痢﹐去腹中虫﹐根皮煎汁啜。

橄欖﹐味酸甘溫無毒﹐消酒毒。安石橊﹐味甘酸無毒﹐殼入藥﹐治筋攣腳痛﹐攻痢良。

血。

藕實﹐味甘平寒無毒﹐處處有之。桃仁﹐去皮尖﹐味苦甘平無毒﹐其花通利小便更捷。

杏仁不用雙仁﹐通腸潤肺﹐治咳淸音。烏梅卽是梅實﹐止渴化痰﹐痢中莫缺。

杏仁﹐去皮尖及雙仁者﹐味酸甘無毒﹐治驚癇腹痺﹐及產乳金瘡。烏梅﹐味酸平無毒﹐下气調中止渴﹐治骨蒸勞熱﹐咳嗽痰涎。

宣木瓜治霍亂轉筋﹐調理香港腳﹐濕痺伸舒。枇杷葉能止嘔和胃﹐專降肺气﹐功痊口渴宣木瓜﹐味酸溫無毒﹐消腫彊筋骨﹐止渴﹐並香港腳攻心。枇杷葉﹐用布拭去毛﹐炙用。

味苦平無毒﹐主肺風。

胡桃肉肥肌潤肉﹐撲傷和酒搗來嘗。艸果仁益气溫中﹐好伴常山攻瘧發。

胡桃肉﹐味甘平無毒﹐去痔瘡﹐消瘰。艸果仁﹐味辛溫無毒﹐溫脾胃﹐消宿食﹐解酒毒﹐攻冷气。

若能熟此作筌蹄﹐可洗下工之陋拙。

卷四

米谷部

精明米穀﹐豆麥粟麻﹐𨿽民生之日用﹐充藥料於醫家。

谷入脾﹐豆入腎﹐麥入肝﹐粟入肺﹐麻入心。

粳米溫中和胃﹐秫米能解漆瘡﹐止渴除煩﹐須陳倉米。黃豆殺鬼辟邪﹐黑豆乃堪入藥﹐若問黃卷﹐便是豆芽。

米﹐味甘溫無毒。粳卽常時所食之米。秫卽造酒之糯米﹐其種數甚多﹐不可盡述﹐主除煩斷痢。豆﹐惟黑者入藥﹐宜炒熟用﹐味甘平無毒﹐其他俱不堪用。

祛胃熱﹐養腎虛﹐米粟可長生。塡精髓利小腸﹐巨勝卽胡麻。

粟﹐味微寒無毒﹐治消中。巨勝子﹐久服之﹐可長生不老﹐利大小腸﹐堅筋快產﹐主心驚﹐味甘平無毒﹐處處有之﹐卽黑麻子。

赤小豆消水腫虛浮﹐研塗癰疽消熱毒。白扁豆治筋轉霍亂﹐葉敷蛇虫咬最佳。

赤小豆﹐炒過用﹐味甘酸平無毒﹐治消渴﹐攻香港腳。白扁豆﹐味甘微寒無毒﹐消暑解毒﹐下气和中。

小麥止汗養肝﹐堪除燥熱。大麥生肌消渴﹐長胃榮華。

大﹑小麥﹐味甘微寒無毒。

麥入湯藥﹐眞个溫中﹐可知消食﹐麥麩若調醋﹐敷撲損處﹐愈後無瑕。

麥卽麥芽也。麩﹐皮也。

去丹風解一切之毒﹐霍亂吐翻﹐取粉於綠豆。除浮疽﹐吐一切痰涎。開胸膈病﹐摘蒂於甜瓜。

綠豆﹐味甘寒無毒﹐除熱气﹐主頭疼目暗。甜瓜﹐味苦寒有毒﹐處處有之。蒂入藥﹐瓜有赤白二種﹐入藥當用赤者。

言之有準﹐用之無差。

卷四

蔬菜部

旣已言之五穀﹐又當取用菜蔬。

蔥主頭疼堪發散﹐通大小腸﹐白可安胎止痛。韭補腎虛益元陽﹐溫中下气﹐子收夢泄遺精。

蔥﹐味辛溫無毒。韭﹐味辛溫微酸無毒。蔥韭皆不可多食﹐昏人精神﹐又不可與蜜同食搗汁止頭疼﹐喘嗽風痰萊菔子。酒煎噴痘體﹐自然紅潤說胡荽。

萊菔﹐卽蘿卜也。味甘辛無毒﹐根腦及嫩葉俱可食。煮熟消食和中下气﹐去痰癖﹐肥健人。胡荽﹐味辛溫無毒﹐消穀通心竅﹐補五臟不足﹐利大小便﹐辟邪穢。

白冬瓜去躁煩止渴﹐白芥子寬胸膈痰拘。

冬瓜﹐味甘微寒無毒﹐治淋利小便﹐除熱散癰﹐通小腸醒脾﹐用子中仁尢良。白芥子﹐味辛溫無毒﹐靑白紫數種﹐惟芥子粗大色白者入藥。除冷气﹐攻反胃﹐治上气。

婦人產難好催生﹐滑髒利泄冬葵子。霍亂轉筋心腹痛﹐減煩卻暑羨香薷。

冬葵子﹐味甘寒無毒﹐處處有之﹐其子是秋種﹐覆養經冬至春作子﹐故謂冬之葵子。除寒熱﹐治疳用根。香薷﹐味辛微寒無毒﹐下气除煩熱﹐消腫止渴。

發病生虫又敗陽﹐便是蕓薹菜。生瘡長痼精神損﹐少喫茄子兒。

蕓薹菜﹐味辛溫有毒﹐不宜多食﹐敗損陽气﹐生腹中長虫﹐主破癥瘕﹐通血除丹毒﹐消乳癰。茄子﹐有紫白二種﹐味甘寒﹐性冷不宜多食。茄根煎湯﹐洗凍瘡﹔蒂燒灰﹐治腸風。

芥﹐味辛溫無毒﹐下气除勞﹐兼治頭痛。

馬齒莧散血敷瘡敷火丹﹐殺虫磨翳。艸繁縷發背瘡瘍丹風起﹐爛搗堪塗。

馬齒莧﹐處處有之﹐味酸寒無毒﹐止渴攻血痢﹐磨眼翳﹐利便難。艸繁縷﹐味酸平無毒﹐名雞腸菜。

消痰定喘寬膨﹐當求蘇葉。風气頭疼發散﹐切要薄荷。

紫蘇﹐味辛溫無毒﹐葉紫色而气香者佳。消痰下气開胃用葉﹔風气頭疼發散用莖﹔寬喘急治咳嗽用子。薄荷﹐味辛苦溫無毒﹐發汗消食寬脹﹐除霍亂傷寒﹐可發散。

飴糖斂汗建中﹐補虛羸不小。神曲養脾進食﹐使胃气有餘。

飴糖﹐味甘微溫無毒﹐以糯米煮粥﹐候冷入麥﹐澄淸再熬成飴糖﹐以淨器盛貯。夏天澄沈井中﹐免令酸﹐諸米可作飴﹐惟糯米者入藥﹐止渴消痰治嗽。神曲﹐味甘大暖﹐消食下气。

調理產人﹐去瘀生新猶用醋。通行血脈﹐助添藥勢酒同塗。

醋﹐一名苦酒﹐治癰除癥﹐消疽退腫。酒﹐味苦甘辛﹐大熱有毒﹐辟惡除邪破癥結。

香豉本食中之物﹐醫傷寒切不可無。

淡豆豉﹐味苦寒無毒﹐治頭痛發汗﹐止痢解熱﹐以酒浸搗爛﹐患腳敷之良。

不揣愚衷而作賦﹐是爲藥性之斤銖。揣﹐量度也。

