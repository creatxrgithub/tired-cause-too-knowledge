

醫學入門明李橚

卷首

集例

○一因病陟醫﹐苦無統要入門﹐叔和《脈訣》﹑東垣《藥性》《編注病機》《醫方快捷方式》《醫學權輿》﹐非不善也﹐然皆各自成帙﹐有所不便﹐《傷寒論》《活人書》《百問歌》﹐非不美也﹐然非幼讀不能成誦﹔《醫經國小》法全辭略﹐眞可以入門也﹐而《局方》又有所未備﹐且意太簡古﹐學人亦難了悟。

是以少瘥﹐將前數書合並成帙﹐中分內外。內集詳於運气﹑經絡﹑鍼灸﹑脈﹑藥﹐外集詳於溫暑﹑傷寒﹑內傷﹑雜病﹑方論。醫能知此內外門戶﹐而後可以設法﹐治病不致徇象執方﹐夭枉人命﹐故題之曰《醫學入門》。

○一陰騭﹐病家元气﹐醫家本領。國朝爲善陰騭﹐當時置一冊座右﹐則意向自別。

○保養以助藥力﹐若專恃藥而不知養性﹐則藥亦難效。古人皆先養性﹐不愈而後服藥﹐故纂《素問》及丹溪二說於前﹐而附以己意﹐斷之於後。

○運气理微﹐一遵《素問》《靈樞》及各名家要括。

○歷代名醫姓氏﹐上古者遵名醫圖及原醫藥性﹐俾人知所自而不忘其本也﹔漢唐以後名家纂《醫林史傳》《外傳》而載其治驗﹐俾人知所法也。

○經絡﹐修明堂仰人伏人圖歌﹐而注以《內經》。寸數穴法主治﹐與《銅人鍼灸經》及徐氏﹑莊氏皆同。

○臟腑遵《素》《難》﹐兼采華佗《內照》《編注藥性》等書。

○灸必根據古﹐鍼學曾受五家手法﹐取其合於《素》《難》及徐氏﹑何氏﹐錄之以備急用。

○形色脈訣﹐遵《素》《難》及《醫經國小》《脈經》《脈圖》《權輿》《脈訣》。

○本艸用《醫經國小》及《快捷方式》《釋藥》《集韻》﹐得《大觀》旨也﹐更采《集要》等書﹐注其未備。

○溫暑全纂劉河間《原病式》。

○傷寒以陶氏《六書》爲主﹐並入《傷寒論注》及《活人書》《百問》《百證》﹑王氏《家寶》《仁齋直指》等書﹐而其分段次序﹐用《活人賦》攺補﹐拆爲病機﹑用藥二篇﹐則愚之管見也。後閱《溯洄集》所論次序頗同﹐惜其未暇編耳。

○內傷纂東垣並各名家而編次之。

○雜病竊危氏《得效方》意﹐及丹溪用藥總法﹐而提其風﹑寒﹐暑﹑濕﹑燥﹑火﹑气﹑血﹑痰﹑郁大綱於前﹐稍從《丹溪附余》﹐小目分類於後。其歌括一以《快捷方式》《權輿》爲主而攺補之﹐更用《玉機微義》《袖珍》《仁齋直指》﹑萬氏等方分注於下。

○女科以《婦人良方》爲主及參名家。

○小兒以《仁齋》爲主﹐並《安老懷幼》書﹐痘疹以《醫學正傳》爲要﹐並《仁齋》﹑陳氏﹑魏氏﹑聞人氏三要等書。

○外科以《外科樞要》爲主。

○治法集古而去其重復耳。

○雜病用藥賦及古方詩括﹐根據《仁齋》《快捷方式》而修補之。凡病機注下有方名而無藥品﹐又不書見何門﹐必見傷寒雜病用藥賦與古方詩括﹐或本艸注﹐目錄可查。

○正方名﹐凡單方如抑靑丸﹐則攺爲單黃連丸。二味者加一古字於上﹐所以遵神農也。三味者如三補丸﹐攺爲黃連黃芩黃柏丸﹐若黃連爲君﹐則先連次芩﹑柏﹐湯藥亦然﹐所以效仲景也。又如四君子之類﹐加一二味便易其名者﹐則去其新立名目﹐只云卽四君子湯加某藥。又有君臣佐使﹐以多者爲君﹐合以君藥立名﹐中間有以臣藥及佐使藥立名者﹐悉易之。凡此皆厭方之太多而理益湮塞﹐又令人易記也。其間有二十四五味以上者﹐決不錄入﹐蓋太雜太多﹐非神農本意。又下以藥味爲名者﹐下卻更不載其藥﹐如芎辛湯﹐白術甘艸水煎﹐下更不載芎﹑辛二藥。

○歌括多有一句兩讀者﹐大字旣可成句﹐又可接下小注成一句者﹐多是湯散名字。大字止載其名﹐湯散二字注下﹐凡此皆省字故耳。𨿽然欲簡省者﹐心也﹔不能省而簡HT89帙者﹐學之無要而依樣畫成﹐聊爲初學入門。若大方專精﹐徒爲嗤笑之資云。

卷首集例

先天圖說

先天圖學《易》而後可以言醫﹐非學乎畫也﹐學乎爻也。試觀之心﹐果有畫乎﹖果有爻乎﹖元理元气渾合無間而已。生天生地﹐生人生物﹐皆由此造化以爲之主也。頤生者知此﹐則自然懲忿窒欲而水火交泰。濟人者知此﹐則自然辧物居方而沈頓復。圈之於首﹐以便不識字者開卷肅然﹐至簡至易而玩之有趣耳。敢曰且於羲皇心地上著力﹐以竊軒岐之微意哉﹗是爲說。

圖人之百病﹐皆由水火不交﹐故以後天坎離繼之。血屬水﹐气屬火﹐血陰而气陽也。離中虛﹐眞陰存焉﹔坎中滿﹐眞陽寓焉。陰陽虛實之機﹐醫道思過半矣。

卷首集例

天地人物气候相應說

圖經十二﹐絡十五﹐凡二十七﹐气血相貫﹐無有休息。故一歲陰陽升降﹐會於立春﹔一日陰陽曉昏﹐會於寅時。榮衛循環﹐上應天之度數﹐下應地之分野。天有宿度﹐地有經水﹐人有經脈。宿謂二十八宿﹐度謂天之三百六十五度也。經水者﹐謂海水﹑淸水﹑渭水﹑湖水﹑沔水﹑汝水﹑江水﹑淮水﹑漯水﹑河水﹑漳水﹑濟水也﹐以其內合經脈﹐故名之曰經水焉。經脈者﹐謂手足三陰三陽之脈﹐所以言者﹐以內外參合﹐人气應之﹐故言及也。內足陽明﹐外合海水﹔內足太陽﹐外合淸水﹔內足少陽﹐外合渭水﹔內足太陰﹐外合湖水﹔內足厥陰﹐外合沔水﹔內足少陰﹐外合汝水﹔內手陽明﹐外合江水﹔內手太陽﹐外合淮水﹔內手少陽﹐外合漯水﹔內手太陰﹐外合河水﹔內手心主﹐外合漳水﹔內手少陰﹐外合濟水﹐內外輸應。气衛於外﹐以充皮膚﹔血榮於中﹐以營經絡。周一體而無間﹐應漏水百刻而不違﹐一百一夜﹐一萬三千五百息﹐乃平人之常也。察陰陽﹐決生死﹐𨿽經絡流注﹐如環之無端﹐豈能逃於脈之三部耶﹖至於艸木昆虫﹐盡皆得气之先﹐所以𨿽漧枯陳朽﹐亦可以調臟腑而治疾病﹐其气同也﹐學人玩之。

卷首集例

天地人物气候相應圖

圖凡五日爲一候﹐三候爲一气﹐二气爲一月﹐六十日爲一气﹐三月爲一時﹐四時爲一歲﹐周天三百六十五度四分度之一﹐以爲期歲之數。

凡五日一候變者﹐土化也。五日足而候不變者﹐卽一候生災。四月陽土﹐育生萬物﹔十月陰土﹐收藏萬物。

土也者﹐萬物之所以成始而成終也。

腦者髓之海﹐諸髓皆屬於腦﹐故上至腦﹐下至尾﹐髓則腎主之。

膻中名气海﹐在兩乳之間﹐爲气之海也﹐气所居焉﹐能分布陰陽。气者生源﹐乃命之主﹐故爲人父母﹐不可損也。

膈膜在心肺之下﹐與脊﹑腸﹑腹周回相著﹐如幕不漏﹐以遮蔽濁气﹐使不上燻於心肺。

闌門﹑神闕﹐津液滲入膀胱﹐穢濁流入大腸。

人之一身﹐經絡臟腑﹐百骸九竅﹐盡皆貫通。足太陽行身之背﹐足陽明行身之前﹐足少陽行身之側。外有感傷﹐內有傳變﹐今小繪圖﹐以便熟玩。

卷首集例

釋方

圖圖

以程氏爲主。漢魏尙實﹐以藥品名方﹐不必釋也。唐宋後﹐方尙奇而名好異﹐苟不知立名之義﹐將何以用其方耶﹖三生飲三藥皆生用也。

急救稀涎散稀﹐化而少也。風痰壅盛﹐急用此化痰救之。

三建湯三種盡出建平也。

烏藥順气散人气順則安﹐气逆者必烏藥之辛以順之。

星香散二藥偶方之制以通喉也。

星附湯三藥奇方之制以達下也。

排風湯排﹐推也。用藥推去其風也。

左經湯左﹐佐也﹕經﹐脈絡也。血少經滯﹐手足攣搐﹐用藥佐之也。

三化湯三藥化痰﹑化滯﹑化風也。

防風通聖散預防風疾﹐通靈如聖。

玉眞丸言如玉之白也。

一字散古方一錢四字﹐一字二分半也。

三痺湯風寒濕三气合而爲痺也。

四神丸四藥有神驗也。

五苓散五件以苓爲主。

抵當湯蓄血住於下焦﹐用藥擠去﹐邪不能抵當也。

瀉淸丸瀉東方靑色肝木也。

三一承气湯三方合爲一也。

白通湯蔥白之辛以通陽也。

六一順气湯一方可兼六方。

大柴胡湯泄熱之功大也。

五積散積寒﹑積食﹑積气﹑積血﹑積痰﹐五者之積可散也。

小柴胡湯力小而和緩也。

藿香正气散言能正气之不正也。

黑奴釜底煤黑色﹔奴﹐小麥奴也。

紫雪丁香﹑麝香熬膏色紫﹐藥屑如雪。

桃花散言其色如之。

雄黃銳散丸如小指尖銳﹐納穀道中也。

雙解散表裏俱解。

霹靂散如雷之擊動陽气也。

調中湯瀉胃火以和胃气也。

六和湯六腑不和﹐用此以和之也。

六一湯一名天水散﹐取「天一生水﹐地六成之」之義也﹐又名益元散者﹐除中熱以益元气也。

誘行丸夏月服之不渴﹐誘人行路。

大順散熱因熱用﹐從治之法也﹐故謂大順﹔冷凍飲料者﹐不傷肺也。

一淸飲子諸熱能一一淸之。

桂苓甘露飲桂甘辛﹐苓甘淡﹐止渴如甘露也。

來復丹一陽之气來復也。

二气丹硝石气寒爲陰﹐硫磺气熱爲陽﹐以二气理二气也。

腎著湯濕气附著於腎﹐方能去之。

三和湯血祕﹑气祕﹑風祕﹐三者皆可和也。

七气湯治七情之气也。

淸燥湯治肺金之火﹐淸其漧燥﹐則生化之源滋潤而達也。

神保丸言藥之效﹐如神保全也。

導滯通幽湯導引腸中積滯﹐使通幽門而下也。

鹽煎散用鹽引入腎也。

越鞠丸鞠﹐郁也。藥能發越其鬱結之气。方多誤爲越曲。

雞舌香散藥气如雞舌之香也。

分心气飲分開心胸間鬱气也。

流气飲子流行滯气也。

蟠蔥散蔥能通气﹐蟠曲其蔥﹐入藥爲引。

失笑散病忽去而不覺發笑。

復元通气散元气復﹐則通而不滯。

抑气散髙者抑之。

一塊气丸積气結成一塊﹐方能治之。

阿魏撞气丸撞散气塊痞積。

交感丹茯神陽中陰﹐香附血中气﹐陰陽交感而气血和矣。

補天丸藥能補陰﹐天元一气也。

大造丸藥能大生气血﹐如天地造成也。

夢授天王補心丹終南山宣律誦經勞心﹐昆沙門天王夢授此方。

雙和散气血兩和也。

十全大補湯十藥全而大﹐能補虛。

威喜丸松脂入地﹐三千年化爲威喜﹐食之令人長生﹐方名茯苓﹐言威喜者﹐美之也。

二至丸夏至陰生﹐鹿解角﹔冬至陽生﹐麋解角。方用二角者﹐取二至之陰陽以生气血也。

鹿首四斤丸八藥各半斤也。

人參養榮湯人參補气﹐言養榮者﹐气盛則血生也。

瑞蓮丸蓮實用之有奇效﹐故曰瑞。

打老兒丸婦人年過百歲﹐打其年老兒子不服此丸也。

天眞丸天眞﹐精气也﹐此藥能補之。

補中益气湯黃補中﹐人參益气。

虎潛丸凡人龍常出於水﹐龍飛而汞輕﹔虎常出於火﹐虎走而鉛枯﹐虎潛火伏而滋陰也。用脛骨者﹐虎一身筋力﹐皆出於前足脛中﹐性气藏焉。

艸還丹非金非石﹐惟艸是餌。

淸震湯頭風如震﹐藥能淸之。

淸空膏人首﹐天之象空虛。藥能淸頭昏﹐故曰淸空。

五蒸湯五臟蒸熱。

單白芷丸﹐又名都梁丸白芷出都梁山。

妙香散木香和气﹐麝香通气。經曰﹕通則不痛﹐痛則不通。香藥之妙如此。

抑靑丸瀉肝也。

歸脾散憂思傷脾﹐健忘怔忡﹐用此復還脾气。

潛行散潛行﹐水底行也﹐腳疾有濕故云。

舒經湯凡筋虛則痛﹐血虛則蜷﹐故養血以舒經也。

黑虎丹黑豆﹑虎脛骨也。

二妙散黃柏除熱﹐蒼術除濕﹐二妙藥也。

八正散八藥能正膀胱之水道也。

導赤散導引膀胱水道﹐而治小便赤也。

火腑丹言治心熱小便赤也。

淸心蓮子飲淸心降火﹐蓮子之功。

神芎丸川芎散熱如神。

舟車丸藥能通經絡而治水﹐猶舟以通水﹐車以通陸也。

感應丸感之卽應。

溫白丸白乃西方金色﹐寒气襲而成積﹐藥能溫之也。

保和丸保脾气以去食積。

見丸﹐日气也。藥之消積﹐如雪之見日也。

金花丸色如金也。

龍腦雞蘇丸龍腦﹐地名﹐在蘇州。雞蘇﹐薄荷之別名。

左金丸左﹐佐也﹔金﹐肺也。火旺爍金﹐藥能輔佐肺金而平肝木也。又名回令丸﹐瀉火以回金之令也。

淸脾飲瘧病多起於脾﹐故淸之也。

四獸飲靑龍﹑白虎﹑朱雀﹑玄武應四髒﹐方治四髒邪﹐以輔脾土。

對金飲子可敵金也。

露姜飲姜性熱﹐假露之陰以治熱燥也。

交加散藥半生半熟﹐取陰陽交加之義。

順元散分解陰陽﹐利散痰涎﹐以順元气也。又名分利順元散。

華蓋散肺爲五臟華蓋﹐藥專治肺。

三拗湯拗﹐不順也。言甘艸不炙﹐麻黃畱節﹐杏仁不去皮尖也。

手拈湯如手拈去其病也。

五拗湯五藥不制﹐存其悍烈之性﹐以爲劫病之功也。

千緡湯一服而獲千緡之謝故云。

蘇沈九寶飲蘇沈二內翰所制之方。古沈﹑沈通用。

溫中化痰丸中气溫而痰自化。

靑州白丸子州有範公亭﹐其下井泉至美﹐和藥皆白。

滚痰丸滚轉而下痰也。

海藏五飲湯王海藏治五飲之方也。

控涎丹控﹐引也﹔涎﹐痰涎也。

小胃丹治胃中之積痰﹐藥丸如麻子﹐故曰小。

導滯湯導引暑熱積滯之气下行。

通玄二八丹五藥共二兩﹐黃連獨八兩﹐言藥之妙通神。

大已寒丸已﹐止也﹐大止脾胃寒冷。

戊己丸戊﹐胃土﹔己﹐脾土。治脾胃瀉利之藥也。

四柱散四藥如四柱之支大廈也。

升陽除濕湯升陽以升﹑柴﹑羌﹑防﹐除濕以陳﹑半﹑蒼﹑苓。

凝神散收斂神气也。

調中益气湯調中甘艸﹐益气參﹑﹐中調气益﹐脾胃自健。

升陽順气湯陽气本上行﹐郁逆於下則不能發生﹐故順其气使上行也。

金液丹水銀乃白金之液也。

金鎖正元丹藥能止瀉而鎖固眞元之气也。

淸六丸淸熱也。

四君子湯四藥不燥不熱﹐稟中和之气而補益﹐故稱君子。

溫六丸溫寒也。

生胃丹用南星﹑用黃土以生胃土也﹔用粟米入胃而生穀气。

平胃散胃中宿滯不化﹐卽成痞滿腹脹﹐故用蒼﹑陳﹑濃朴﹐苦以瀉之。恐瀉太過﹐又用甘艸以和之﹐平胃之義也。

五膈寬中散一曰气﹑二曰血﹑三曰痰﹑四曰寒﹑五曰熱﹐言藥能散胃中滯塞﹐使飲食下行﹐豁然而中寬也。

抽刀散藥能定痛﹐如抽刀奪回命也。

胃愛散胃喜甘而惡苦﹐此藥味甘﹐故胃愛之。

四七湯四藥能治七情气結之痰。

三仙丸謂星﹑半爲曲﹐香附去毛﹐皆脫其本性﹐用之如人脫凡成仙。

聚金丸言芩﹑連之色也。

壽星丸南方有極星﹐曰老人﹐主壽。方用天南星﹐假而名之也。

腸風黑散血見黑而止﹐以色克也。

玉壺丸玉壺爲器﹐淸可徹底﹐言藥能化痰﹐而使肺極淸也。

結陰丹固結其陰血也。

玉屏風散屏風﹐防風別名﹔玉﹐美之也。言能禦風如屏障也。

茜梅丸二藥酸以收之也。

明目流气飲七情气攻眼﹐用藥流利其气﹐則目可明也。

春雪膏藥色白﹐點之自化﹐如春雪也。

駐景丸日光之影爲景﹐沒則昏矣。言藥能駐景﹐使不昏也。

鎭宮散言安鎭子宮也。

逍遙散言藥能使病安﹐則逍遙翺翔自適也。

倉公散太倉公淳於意所制方也。

玉燭散《爾雅》云﹕四時和气﹐謂之玉燭。言藥能和气也。

奪命丹言能下死胎以奪回母命也。

達生散達﹐羊子也。言此藥服之﹐如羊之易產而無患也。

湧泉散無乳者服之﹐乳出如湧泉也。

觀音散釋氏有千眼觀音﹐能救百難苦﹐故名之也。

紫霜丸紫﹐碧色也﹔霜﹐巴豆霜也。

調解散陳皮﹑甘艸以調中﹐紫蘇﹑葛根以解肌。

紅綿散蘇木﹑胭脂﹑紅綿裹藥煎也。

脫甲散言表解則身輕快﹐如脫去鎧甲也。

雞鳴散日交巽木而雞鳴﹐雞鳴則陽气隨動﹐而人之血气亦應時而行﹐故於此時服藥以行瘀血也。

江鰾丸鰾﹐魚鰾也。江魚鰾可爲膠。

五福化毒丹言藥能化諸毒而致五福也。

醉仙散服之令人瞑眩如醉仙也。

太乙膏太乙﹐天之貴神。以此名方﹐神之也。

一粒金丹一粒﹐一丸。以金箔爲衣。

紫金丹方有紫金皮也。

卷首集例

歷代醫學姓氏

按《醫林史傳》《外傳》及《原醫圖贊》而類編之﹐俾後學知所觀感云。

卷首集例

歷代醫學姓氏

三代以前﹐聖君賢相﹐創爲醫藥﹐以濟死生者也。

伏羲氏有《天元玉冊》﹐乃鬼臾區十世祖口誦而傳之﹐《素問》中重載其語。

神農氏有《本艸》傳世。

黃帝氏與下九人更相回答﹐作《靈樞》《素問》內外一十八卷。素者﹐本也﹐五行之本也﹔問者﹐黃帝問也。贊於《易》﹐載於《史》﹐序於《大學》﹐古之聖人也。後世輒言黃老之學﹐不知黃乃黃石公也。

僦貸季三皇時岐伯師也。定經絡穴道﹑臟腑陰陽度數﹐以人法天地萬物﹐理色脈而通神明﹐醫之端肇於此。

岐伯黃帝時臣也。與帝更相問難而作《內經》﹐以垂教萬世。

伯髙﹑少兪﹑鬼臾區黃帝三臣也。發明五行﹐詳論脈理﹐以爲經論。又有少師﹐亦同時臣也。

兪跗黃帝臣。治病不用湯液﹐割皮解肌﹐決脈結筋﹐搦髓腦﹐揲荒爪幕﹐湔浣腸胃﹐漱滌五臟﹐煉精易形﹐以去百病。

桐君黃帝臣也。多識艸木性味﹐定三品藥物爲君臣佐使﹐撰《采藥對》四卷﹑《采藥別錄》十卷。

雷公名﹐黃帝臣也。善醫術﹐著《至教論》及《藥性炮炙》二冊。

巫咸堯臣也﹐藥方之始。

伊芳尹殷時聖人。制《湯液本艸》﹐後世多祖其法。

卷首集例

歷代醫學姓氏

秦漢以後﹐有通經博史﹐修身愼行﹐聞人巨儒﹐兼通乎醫。

張機字仲景﹐東漢南陽人。舉孝廉﹐官至長沙太守。作《傷寒論》﹐醫方大備﹐扁鵲﹑倉公無以加焉。

後世稱爲醫聖。其門人衛沈撰《四逆三部厥經》及《婦人胎髒經》《小兒顱囟經方》。

皇甫謐幼名靜﹐字士安﹐西晉安定朝那人﹐漢太尉嵩之曾孫也。居貧﹐年二十始感激讀書﹐帶經而鋤﹐博通典籍百家﹐以著述爲務。沈靜寡欲﹐髙尙其志﹐徵辟不就﹐號玄晏先生。後得風痺羸疾知醫﹐著《甲乙經》及《鍼經》。

裴字逸民﹐西晉河東人也。多學術﹐善醫經﹐官至尙書左僕射﹐校正《太醫權衡》及上古藥物輕重分兩。

範汪字玄平﹐東晉穎陽人﹐雍州刺史略之孫也。博學﹐善談性理﹐以拯卹爲心﹐著方書百餘卷。

殷仲堪東晉陳郡人﹐性至孝﹐善屬文談理。祖融吏部尙書﹐父師驃騎咨議參軍。因父病精醫﹐執藥揮淚﹐遂眇一目。孝武帝召爲太子中庶子。

殷浩字深源﹐陳郡長平人﹐好古《易》﹐精醫術﹐妙解經脈﹐著方書。

徐熙南宋東海人。早好黃老﹐隱泰望山﹐遇道士授以《扁鵲鏡經》。晚精心學﹐名振海內﹐官至濮陽太守。世醫徐秋夫﹑道度﹑文伯﹑徐雄﹑之才等﹐皆其子孫也。

褚澄字彥通﹐齊河南陽翟人。宋武帝之甥﹐尙書左僕射湛之子。博學善醫﹐官尙書。論僧道尼姑異乎妻外家﹐求嗣必有子﹐婦人如未笄之女則不宜也。著《醫論》一帙﹐發身中造化之祕。治一人服雞子多而得奇疾﹐煮蘇汁一升飲之﹐吐涎升許﹐其中有一雞雛﹐翅距已全而能走﹐後吐三十餘枚而瘳。

王顯字世榮﹐後魏陽平樂平人。好學精醫﹐少歷本州從事﹐明敏有斷才﹐領軍有功﹐遷廷尉禦史﹐官至太子詹事﹐兼吏部行事﹐仍在侍禦營進禦藥。著《醫方》三十五卷﹐頒行天下。

徐之才字士茂﹐後周雄之子。幼雋發﹐年十三召爲太學生﹐通《禮》《易》﹐善醫術﹐兼有機辧﹐藥石多效。官尙書﹐贈司徒公﹐錄尙書事﹐謚曰衣冠文物。撰《藥對》。治一人患足跟腫痛﹐諸醫莫識﹐公曰﹕蛤精疾也﹐由乘舡入海﹐垂腳水中而得。爲剖出二蛤子而愈。治一人酒色過度﹐眼見空中有五色物﹐稍近變成一美婦人﹐去地數尺﹐亭亭而立。公曰﹕此色欲多﹐大虛所致。乃處補藥飲之﹐數劑而愈。

孫思邈唐京兆華原人。幼稱聖童。隋文帝召不拜。太宗卽位﹐召見拜諫議大夫﹐固辭﹐隱太白山﹐學道養气﹐求度世之術﹐洞曉天文﹐精究醫業﹐著《千金言》三十卷﹐《脈經》一卷﹐獨於傷寒不及。朱子《小學箋注》謂思邈爲唐名進士﹐因知醫貶爲技流﹐惜哉﹗孟詵﹑盧照鄰師事之﹐與論心欲小﹐膽欲大﹐智欲圓﹐行欲方之語。

狄梁公知鍼術。有富兒鼻端生贅﹐爲腦下鍼﹐贅應手而落。

王績字無功﹐絳州人﹐王通之弟。唐太宗祕書正字﹐不樂在朝﹐還裏蒔藥自供﹐或以濟人。以《周易》置牀頭﹐他書罕讀﹐遊北山東臯著書﹐自號東臯子。

孟詵唐汝州梁人。舉進士﹐累遷鳳閣舍人。睿宗卽位﹐加銀靑光祿大夫﹐後致仕﹐以藥餌爲事。常曰﹕保身養性者﹐善言莫離口﹐良藥莫離手。年九十三卒。著《補養方》《必效方》各三卷﹐《食療本艸》。

陳藏器唐開元中﹐京兆府三原縣縣尉。撰《神農本經》﹐總曰《本艸拾遺》﹐共一十卷。

許胤宗唐義興人﹐仕陳爲新蔡王外兵參軍﹐後爲散騎侍郎。王太后病風不能言﹐脈沈難對﹐醫家告術窮﹐公以黃﹑防風煮湯數十斗置牀下﹐气如霧燻薄之﹐是夕語。關中多骨蒸病﹐遞相傳染﹐得者皆死﹐公療必愈。

或勸其著書貽後世者﹐答曰﹕醫者意也﹐思慮精則得之﹐脈之候幽而難明﹐吾意所解﹐口莫能宣也。古之工醫﹐要在視脈﹐病乃可識﹐病與藥值﹐惟用一物攻之﹐气純而愈速﹔今人不善爲脈﹐以情度病﹐多其物以幸有功﹐譬獵不知兔﹐廣絡原野﹐冀一人獲之﹐術亦疏矣。一藥偶得﹐他藥相制﹐弗能專力﹐此難愈之驗也。脈之妙處﹐不可言傳﹐虛著方論﹐終無人能悟﹐此吾所以不著書也。卒年九十餘。

許叔微字知可﹐宋白沙人。嘗獲鄕薦﹐省闈不利而歸﹐舟次吳江平望﹐夜夢白衣人﹐曰﹕汝無陰徳﹐所以不第﹐何不學醫﹖吾助汝智能。歸踐其言﹐果得扁鵲之妙。人無髙下﹐皆急赴之﹐後紹興登科第五。著《本事方》﹐撰《傷寒辧疑》。

鄭樵莆田人。博學彊記﹐搜奇訪古﹐好著方書。紹興中﹐以薦召對﹐授樞密院編修﹐嘗居夾山﹐學人稱夾先生。

紀天錫字齊卿﹐宋泰安人。棄進士業﹐精醫﹐注《難經》五卷。太定十五年上其書。授醫博士。

楊文修字中理﹐浙人。性純孝﹐因母病遂去舉業﹐讀軒岐氏書﹐藥不效﹐割股和粥以進﹐母疾卽起。

母死﹐廬墓有羣鳥隨文修起止﹐府縣旌表其宅。修曰﹕某之事親﹐不足以起名哉﹗朱文公就見﹐與談性理及天文﹑地理﹑醫學之書﹐竟夕乃去。晚年著《醫衍》二十卷﹐編《地理撥沙經圖》﹐卒年九十九。

李惟熙舒州人。博學通醫﹐善論物理。云﹕菱﹑芡皆水物﹐菱寒而芡暖者﹐菱花開背日﹐芡花開向日故也。又曰﹕桃﹑杏雙仁輒殺人者﹐其花本五出﹐六出必雙仁。艸木花皆五出﹐惟山梔﹑雪花六出﹐此殆陰陽之理。今桃﹑杏六出雙仁殺人者﹐失其常也。

麻九疇字知幾﹐金莫州人。三歲識字﹐七歲能艸書﹐作大字﹐有神童之目。章宗召見﹐問﹕汝入宮殿懼否﹖對曰﹕君臣﹐父子也﹐子寧懼父耶﹖上大奇子。弱冠往太學﹐有聲場屋間。南渡後﹐讀書北陽山中﹐始以古學自力﹐博通五經﹐於《易》《春秋》爲尢長。少時有惡疾﹐就道士學服气數年﹐疾遂平復。又從張子和學醫﹐子和以爲能得其不傳之妙。大率九疇於學也專﹐故所得者深﹐饑寒勞苦﹐人所不能堪者﹐處之怡然﹐不以略其業也。

劉完素字守眞﹐金河間人。少聰明博學﹐忽遇異人﹐以酒飲之﹐大醉﹐及寤﹐洞達醫術。撰《運气要旨論》《精要宣明論》《素問玄機原病式》。然好用涼劑﹐以降心火﹑益腎水爲主﹐自號通元處士。

張元素字潔古﹐金易州人。八歲試童子舉﹐二十七歲試經義進士﹐犯廟諱下第。乃學醫﹐洞徹其術﹐治病不用古方。其說曰﹕運气不齊﹐古今異軌﹐古方新病﹐不相能也﹐自爲家法云。故其書不傳﹐其學則李東垣深得之。

李慶嗣洛人。少舉進士不第﹐棄而讀《素問》﹐洞曉其義﹐著《傷寒纂類》四卷﹐《攺正活人書》二卷﹐《傷寒論》三卷﹐《鍼經》一卷。年八十﹐無疾而逝。

李杲字明之﹐號東垣﹐元之鎭人也。幼好學﹐博經史﹐尢樂醫藥﹐捐千金從張元素﹐盡傳其業。家富自重﹐人不敢以醫名之。大夫士或病﹐其資性髙謇﹐少所降屈﹐非危急之疾不敢謁也。其學於傷寒﹑癰疽﹑眼目病爲尢長﹐當時稱爲神醫。《東垣十書》多其著述。治傷寒發熱﹐誤服白虎湯﹐面黑脈細﹐小便不禁﹐公曰﹕白虎湯大寒﹐非行經之藥﹐止寒臟腑﹐不善用之﹐則傷寒本病隱曲於經絡之間﹐或更以大熱之藥救之﹐則他證必起﹐但宜溫藥升陽行經。蓋病隱於經絡﹐陽不升則陰不行﹐經行而本癥見矣﹐治之何難﹖又治十五歲人病傷寒﹐煩渴目赤﹐脈七八至﹐按之不鼓﹐用古姜附湯冷凍飲料而愈。

王好古字進之﹐號海藏﹐元古趙人。任趙州教授﹐兼提舉管內醫學。性識明敏﹐博通經史﹐篤好醫方﹐師事李東垣﹐盡得所學﹐遂爲明醫。著有《醫壘元戎》《醫家大法》《仲景詳辧》《活人節要歌括》《湯液本艸》《此事難知》《斑疹論》《光明論》《標本論》《小兒弔書》《傷寒辧惑論》《守眞論》《十二經絡藥圖》。

滑壽字伯仁﹐世爲許襄城大家﹐元初祖父官江南﹐自許徙儀眞而公生焉。性警敏﹐習儒﹐日記千言﹐操筆爲文﹐尢長於樂府。受王居中習醫﹐而理識契悟過之。著《素問鈔》。治婦人病小便澀﹐中滿喘渴﹐脈三部皆弦而澀﹐醫投以瞿麥﹑梔﹑苓諸滑利藥而祕益甚。公曰﹕水出髙源﹐膻中之气不化﹐則水液不行﹐病因於气﹐徒行水無益﹐法當治上焦﹐乃與朱雀湯﹐倍枳﹑梗﹐長流水煎﹐一服而溲﹐再服气平而愈。治一婦人﹐年六十餘﹐亦病小便祕若淋狀﹐小腹脹﹐口吻渴﹐脈沈且澀。公曰﹕此病在下焦血分﹐陰火盛而水不足﹐法當治血。血與水同﹐血有形而气無形﹐有形之疾﹐當以有形之法治之。乃與滋腎丸﹐服之而愈。治一婦人有孕﹐九月病滯下﹐日五七十起﹐後重下迫。公以消滯導气丸藥下之﹐病愈而孕不動。《素問》曰﹕有故無殞是也。

殞者﹐損也。治一婦經水將來﹐三五日前臍下痛如刀刺狀﹐寒熱交作下如黑豆汁﹐旣而水行﹐因之無孕﹐兩尺沈澀欲絕﹐餘部皆弦急。公曰﹕此下焦寒濕﹐邪气搏於衝任。衝主血海﹐任主胞胎﹐爲婦人血室。故經事將來﹐邪與血爭作痛﹐寒熱生濁﹐下如豆汁﹐宜治下焦。遂以辛散苦溫理血之藥﹐令先經期日日服之﹐凡三次而邪去﹐經調有孕。治一人因心髙志大﹐所謀不遂﹐怔忡善忘﹐口淡舌燥﹐多汗﹐四肢疲軟﹐發熱﹐小便白濁。

諸醫以內傷不足﹐擬進茸﹑附。公視其脈﹐虛大而數﹐曰﹕此思慮過度﹐少陰君火行患耳。夫君火以名﹐相火以位﹐相火代君火行事也。相火一擾﹐能爲百病﹐況少陰乎﹗用補中益气湯﹑朱砂安神丸﹐空心則進坎離丸﹐月餘而愈。治一孕婦﹐五月病咳痰气逆﹐惡寒﹐咽膈不利﹐不嗜食者浹旬﹐脈浮緊﹐形體瘦﹐公曰﹕此上受風寒也。投以辛溫與之﹐致津液﹐開腠理﹐散風寒﹐而嗽自止矣。治一婦暑月身冷自汗﹐口漧煩躁﹐欲臥泥水中﹐脈浮而數﹐沈之豁然虛散﹐公曰﹕脈至而從﹐按之不鼓﹐爲陰盛格陽﹐得之飲食生冷﹐坐臥風露。乃與玄武湯﹐冷凍飲料﹐三服而愈。治一婦病寒疝﹐自臍下上至心皆脹滿攻痛﹐而脇疼尢甚﹐嘔吐煩滿﹐不進飲食﹐兩手脈沈結不調。公曰﹕此由寒在下焦﹐宜亟攻其下﹐無攻其上。爲灸章門﹑气海﹑中脘﹐內服玄胡索﹑官桂﹑胡椒﹐佐以茴﹑木諸香﹐茯苓﹑靑皮等而愈。

葛干孫字可久﹐平江吳人﹐膂力絕倫﹐擊刺戰陣﹐百家眾技﹐靡不精究。及長﹐折節讀書﹐應進士亞選﹐遂不復應試。傳藥書坊論﹐有《醫學啟蒙》﹐又《經絡十二論》《十藥神書》。勇力之士﹐爭言其長於武﹔逢掖之士﹐爭言其長於文﹔方論之士﹐爭言其長於醫。然皆未睹其學之所至也。君於血气旣定﹐資質旣變之時﹐方將舉聖人之道而修之﹐凡所稱譽﹐皆君所厭棄而羞道者﹐使當世知君而用之﹐功業豈少哉﹗治傷寒疾不得汗﹐發狂循河而走﹐公就控置水中﹐使禁不得出﹐良久出之﹐裹以濃被﹐得汗而解。

呂復字符膺﹐號滄州﹐呂東萊之後。其先河東人﹐後徙婺﹑徙鄞。習《尙書》《周易》﹐後以母病攻岐扁術﹐師事鄭禮﹐受讀一年﹐延醫效無不神。治一病﹐睡則心悸神攝﹐如處孤壘﹐而四面受敵兵﹐達旦目眵眵無所見﹐耳聵聵無所聞﹐𨿽堅臥密室﹐睫未嘗交也。診其脈﹐左關陽浮而虛﹐察其色﹐少陽之支外溢於目。

公曰﹕此得之膽虛而風﹐諸醫獨治其心﹐而不能祛膽之風﹐非法也。因投烏梅湯﹑抱膽丸﹐熟睡而愈。治一女孩病嗜臥﹐面頗赤而身不熱﹐醫以慢驚治之﹐兼旬不愈。公診其脈﹐左關獨滑而數﹐他部大小等而和﹐曰﹕此女無病﹐關滑爲有積食﹐意乳母嗜酒﹐酒後輒乳﹐故令女醉﹐非風也。及詰其內﹐果然。遂以枳殼﹑葛花﹐日二三服而愈。治病傷寒﹐身熱人靜﹐脈伏而無﹐舌苔滑而兩顴赤如火﹐語言不亂。公曰﹕此子血爲熱搏﹐气無可根據﹐必大發斑而後脈出。及揭其衾﹐赤斑爛然﹐卽用化斑湯﹐繼投承气湯下之。發斑無脈﹐長沙未論﹐公以意消息耳。治一婦病喘不得臥﹐气口盛人迎一倍﹐厥陰弦動而疾﹐兩尺俱短而離經﹐公曰﹕得之毒藥動血﹐以致胎死不下﹐奔迫而上衝﹐非風寒作喘也。乃用催生湯倍芎﹑歸﹐煮二三盞服之﹐夜半果下一死胎﹐喘止。治一人下利完谷﹐脈兩尺俱弦長﹐右關浮於左關一倍﹐目外如艸滋。蓋肝風傳脾﹐因成飧泄﹐非髒寒所致。以小續命湯損麻黃加術﹐三五服而愈。治一室女經閉五月﹐腹大如有孕﹐公診之﹐面色乍白乍赤者﹐鬼也﹐非有異夢﹐則鬼靈所憑耳。乃以桃花煎﹐下血如豬肝五七枚而愈。治一人偶搔中疥﹐出血如泉不止﹐公視時已困極無气可言﹐脈惟尺部如絲﹐他部皆無。乃以四逆湯加荊芥﹑防風﹐其脈漸出﹐更服十全大補湯﹐一劑遂痊。治因見殺人﹐驚風入心﹐疾作奔走﹐不避水火﹐或哭或笑﹐脈上部皆弦滑﹐左部徑於右。公曰﹕乃痰溢膻中﹐灌於心胞﹐因驚而風纏五臟耳。卽爲湧痰一斗許﹐徐以驚气丸服之而愈。治一人嗜酒善食﹐忽瘦﹐前溲如脂﹐脈兩手三部皆洪數﹐而左寸尢躁。公曰﹕此三陽病﹐由一水不勝五火﹐乃移熱於小腸﹐不癃則淋。乃以琥珀﹑滑石﹑石膏﹑黃柏之劑淸之﹐繼以龍腦﹑辰砂末﹐稗柿蘸食方寸匕卽愈。治因驚恐飧泄彌年﹐眾皆謂休息痢﹐治以苦堅辛燥弗效。公診其脈﹐雙弦而浮﹐非飲食勞倦所致﹐乃驚風也。以肝主驚﹐故虛風自甚﹐困脾而成泄﹐當平木太過﹐扶土之不及﹐其泄自止。乃用黃牛肝﹐和以攻風健脾之劑﹐服之逾月而愈。治一婦癃病﹐小腹痛﹐眾皆以爲瘕聚。公循其少陰脈﹐如刀刃之切手﹐胞門芤而數﹐知其陰中痛﹐痛結小腸﹐膿已成﹐腫迫於玉泉﹐當不得前後溲﹐溲則痛甚。遂用國老膏﹐加將軍﹑血竭﹑琥珀之類以攻之﹐膿自小便出而愈。治一貴客患三陽合病﹐脈皆長弦﹐以方涉海爲風濤所驚﹐遂吐血一升許﹐且脇痛﹑煩渴﹑譫語﹐適是年歲運﹐左尺當不應﹐諸醫以爲腎絕。公曰﹕此天和脈﹐無憂也。遂投小柴胡湯﹐減參加生地﹐半劑。後俟其胃實﹐以承气湯下之﹐得利而愈。治一人傷寒逾月﹐旣下而熱不已﹐脇及小腹偏左滿﹐肌肉色不變。俚醫以爲風。浹四旬其毒循宗筋流入睪丸﹐赤腫若瓠子。瘍醫刺潰之﹐而脇腫痛如故。公診尺中皆數淸而芤﹐脈數不時則生惡瘡﹐關內逢芤則內癰作﹐季脇之腫﹐癰作腫。經曰﹕癰疽不得違時﹐急下之﹐愼勿晚。乃與雲母膏作丸﹐衣以乳香﹐而用硝黃煎湯送下﹐下膿五升﹐明日再下余膿而愈。治一婦人病﹐公切其脈﹐左寸口弦而芤﹐餘部皆和﹐病作陰中痛而出血﹐且少陰對化在玉泉﹐心或失寧﹐則玉泉應心痛﹐痛則動血﹐而與經水不相干﹐蓋得之因大驚神攝而血菀。

乃制益榮之劑﹐再納藥幽隱中﹐再劑而愈。

周眞字子固﹐號玉田隱者﹐儀眞人﹐性敏好學。元貞間﹐被薦不仕﹐乃取醫書習之。每遇奇疾﹐以意與藥輒效。治一婦因產子舌出不能收﹐公以朱砂敷其舌﹐令作產子狀﹐以兩女扶掖之﹐乃於壁外置瓦盆﹐墮地作聲﹐聲聞而舌收矣。治一女子﹐或嗜食泥﹐日食河中淤泥三碗許。公取壁間敗土調飲之﹐遂不食。

黃子濃江西人﹐與滑壽同時。至治天歷間﹐其術甚行﹐與虞文靖公相善。治富家子﹐年十八﹐病徧身肌肉折裂﹐公乃屏人詰病者﹐曰﹕幼童時曾近女色否﹖曰﹕當十二三歲曾近之矣。公曰﹕古云﹕精未通而禦女﹐則四體有不滿之處﹐後日有難狀之疾﹐在法爲不可治。後果惡汁淋瀝﹐痛絕而死。治一富翁病泄瀉彌年﹐公延醫浹旬不效。忽一日讀《易》至乾卦天行健﹐朱子有曰﹕天之气運轉不息﹐故闔得地在中間﹐如人弄碗珠﹐只運動不住﹐故在空中墜﹐少有息則墜矣。因悟向者富翁之瀉﹐乃气不能舉﹐所以脫下。

卽爲灸百會穴﹐未三四十壯而泄止矣。

朱震亨字彥修﹐學人尊之曰丹溪先生﹐元末婺之義烏人也。自幼好學﹐日記千言﹐稍長從鄕先生治舉業﹐後聞許文懿公得朱子四傳之學﹐講道入華山﹐復往拜焉。益聞道徳性命之說﹐宏深密粹﹐遂爲專門。一日﹐文懿公謂曰﹕吾臥病久﹐非精於醫者不能起﹐子聰明異常﹐肯遊於醫乎﹖公以母病脾﹐於醫亦粗習﹐及聞懿公之言﹐卽慨然曰﹕士苟精一藝﹐以推及物之仁﹐𨿽不仕於時﹐猶仕也。乃棄舉業﹐一於醫致力焉。有《丹溪心法》《日用纂要》《格致餘論》《局方發揮》《傷寒辧疑》《本艸衍義補遺》《外科精要論》等書傳世。其論臟腑气化有六﹐而於濕﹑熱﹑相火三气致病最多。有陰虛火動﹐有陰陽兩虛﹑濕熱自甚者﹐又當消息而用。謂李東垣論飲食勞倦﹐內傷脾胃﹐則胃中之陽不能升舉﹐並及心肺之气陷入中焦﹐而用補中益气湯之劑治之﹐此亦前人之所無也。然天不足於西北﹐地不滿於東南。天﹐陽也﹔地﹐陰也。西北之人陽气易於降﹐東南之人陰火易於升﹐苟不知此﹐而徒守其法﹐則气之降者固可愈﹐而於其升者亦從而用之﹐吾恐反增其病。乃以張﹑劉﹑李三家之論去其短﹐又參之以《內經》而作《相火論》。治病痢忽昏僕﹐目上視﹐溲注而汗瀉﹐脈無倫次。公曰﹕此陰虛陽暴絕也﹐得之病後犯酒色。與灸气海﹐頃之手動﹐又頃唇動﹔更以人參膏三服而蘇﹐後服盡數斤而愈。治婦人病不知人﹐稍蘇卽號叫數欠而復昏﹐肝脈弦數且滑。公曰﹕此得之怒後彊酒也。乃以流痰降火之劑而加香附﹐散肝分之郁立愈。治一女子病不食﹐面北臥者半載﹐肝脈弦出寸口。公曰﹕此思夫不歸﹐气結於脾也﹐必激其怒﹐怒之气屬木﹐故能衝上之結。怒已進食﹐公曰﹕思气𨿽解﹐必得喜﹐庶不再結。

乃詐言夫旦夕且歸﹐遂愈矣。先生道學淵源﹐醫其一藝也。其詳見於宋太史濂墓志。

盛寅字起東﹐國朝姑蘇吳縣人也。少習舉子業﹐五試弗售﹐遂攻軒歧諸經﹐受業戴元禮﹐得丹溪先生正傳﹐治奇疾輒效。始爲醫學正科﹐升太醫院禦醫﹐賜爲醫中狀元﹐祀南京太醫院名宦祀。

周敷字時榮﹐號煦庵﹐無錫人。初習進士業﹐經史皆涉大義。旣而業醫﹐患近世醫家止於《局方》﹐遂究炎黃岐雷越人諸書﹐治人之疾病﹐十愈八九﹐又不責報。

劉溥字符博﹐吳郡人。幼不好弄﹐舉止異於常兒﹐稍長博學善吟。常慕濂溪窗前艸不除﹐故以艸窗自號。

用藥惟主東垣﹐守而不攻﹐薦爲禦醫。

汪機字省之﹐號石山居士﹐渭之子。邑庠生﹐屢科舉﹐父命舉業﹐嘗言士不至於相﹐則其澤之所顧﹐不若醫之博耳。乃肆力醫書﹐《周易》性理。所著有《重集脈訣刊誤》二卷﹐《內經補注》《本艸會編》。治一人中滿﹐用參﹑術初服閣脹﹐久則寬矣。或問參術之性﹐曰﹕藥無定性﹐以血藥引之則從血﹐以气藥引之則從气﹐佐之以熱則熱﹐佐之以寒則寒﹐在人善用之耳。治一人體瘦﹐左腹痞滿﹐穀气偏行於右﹐不能左達。飲食減﹐大便滯。用補脾瀉肝﹑和血潤燥﹑寬脹散郁之劑而安。治癇發晨時﹐見黃狗走前﹐則昏瞀僕地﹐良久乃蘇﹐諸醫無效。公曰﹕早晨﹐陽分﹔狗﹐陽物﹔黃﹐土色﹔胃屬陽土﹐土虛爲木火所乘矣。經云﹕諸脈皆屬於目。

故目系異物﹐宜實胃瀉肝而火自息。遂以參﹑術﹑歸﹑﹑陳皮﹑神曲﹑茯苓﹑黃芩﹑麥門冬﹑荊芥﹐服月餘而安。治一婦忍饑過勞發狂﹐公曰﹕二陽之病發心脾。二陽者﹐胃與大腸也。忍饑過勞﹐胃傷而火動矣﹐延及心神﹐脾意擾亂﹐安得不狂﹖用獨參湯加竹瀝飲之愈。

程明佑字良吉﹐號宕泉﹐歙人﹐梁忠公莊公之後。幼好讀玩理﹐後攻醫。嘗曰﹕人皆知補之爲補﹐而不知瀉之爲補﹔知瀉之爲瀉﹐而不知補之爲瀉。陰陽疊用﹐剛柔互體﹐故補血以益榮﹐非順气則血凝﹐補气以助衛﹐非活血則气滯。蓋脾爲中州﹐水火交濟﹐而後能生萬物﹐眞妙論也。

陳景魁字叔旦﹐號斗巖﹐句曲人﹐陳太丘之後。幼習舉業﹐授《易》於陸秋崖﹐拜湛甘泉講學。因父病習醫﹐善鍼灸﹐著《五診集》。授王府良醫﹐竟不赴任﹐每成詩文﹐以樂其志。治素無病﹐忽吐血半升﹐脈弦急﹐薄厥證也﹐得於大怒气逆﹐陰陽奔並﹐服六郁湯而愈。治徧體生傀儡﹐歲久罔效﹐乃太陰風邪化爲虫也。

以百部﹑蛇牀子﹑艸烏﹑楝樹葉煎湯浴洗﹐越月徧身如白癜風狀而愈。治孕婦墮下﹐逾旬腹腫發熱﹐气喘脈決﹐面赤舌靑口臭。公曰﹕胎未墮也。面赤﹐心火盛而血幹也﹔舌靑臭﹐肝气竭而胎死矣。遂用蛇蛻煎湯﹐調平胃散加芒硝﹑歸尾一倍服之﹐須臾胎下痛亦獲安矣。

劉純字宗濃﹐關中人。博學羣書﹐尢精醫道。父叔淵﹐得丹溪之業﹐公繼之﹐纂《傷寒治例》《醫經國小》《玉機微義》等書。

王綸字汝言﹐號節齋﹐浙江慈溪人。弘治時﹐官致廣東布政。因父病精醫﹐著《明醫雜著》﹐發丹溪所未發﹐後世甚尊信之。方古庵重刻於《心法》之後﹐名曰《丹溪附余》。又著《本艸集要》﹐盡皆大行於世。

兄經舉進士第﹐亦知醫。

卷首集例

歷代醫學姓氏

醫極其明者也。

扁鵲姓秦名越人﹐號扁鵲﹐秦之盧國渤海郡鄭人。得仙客長桑君之傳﹐知兪跗之術﹐發明《素問》《靈樞》之旨﹐設爲問答﹐作《八十一難經》﹐以釋疑義。不待切脈﹑望色﹑聽聲﹑寫形﹐言病之所在。聞病之陽﹐論得其陰﹔聞病之陰﹐論得其陽。不出千里﹐決者至眾。虢太子屍厥已死而治之復生﹐齊桓侯未病而知其後五日不起。名聞天下。過邯鄲聞貴婦人﹐則爲帶下醫﹔過洛陽聞周人愛老人﹐卽爲耳目痺醫﹔入咸陽聞秦人愛小兒﹐卽爲小兒醫。嘗曰﹕病有六不治﹕驕恣不論於理﹐一不治也﹔輕身重財﹐二不治也﹔衣食不能適﹐三不治也﹔陰陽髒气不定﹐四不治也﹔形羸不能服藥﹐五不治也﹔信巫不信醫﹐六不治也。後世脈理由此而起﹐爲醫之祖﹐後學當祀之﹐而配以張﹑劉﹑李﹐朱。

淳於意臨淄人﹐西漢文帝時爲太倉長。篤信扁鵲﹐精醫道及導引法。司馬遷備志之﹐封贈倉公。

郭玉廣漢洛人﹐和帝時爲太醫丞。帝奇之﹐試令嬖臣美手腕者﹐與女子雜處帷中﹐使玉各診一手﹐問所疾苦。玉曰﹕左陰右陽﹐脈有男女﹐狀若異人﹐臣疑其故。帝嘆息稱善。

醫緩春秋時秦人也﹐姓髙名緩。晉景公疾﹐求緩治之。未至時﹐夢二豎子﹐相謂曰﹕我居肓之上﹐汝居膏之下。緩至曰﹕疾在膏肓﹐藥不可爲。

醫和春秋時秦人也﹐未詳其姓。晉平公疾﹐醫和視之﹐知其近女室﹐內熱蠱疾﹐不可爲也。

文摯戰國時宋之良醫也。洞明醫道﹐亦兼異術﹐觀人之背﹐而能知人之心竅也。

華佗字符化﹐漢末沛國樵人。舉辟不就。通五經﹐養性術﹐精方脈﹐善導引。嘗體中不快﹐起作五禽戲﹐微汗而愈。年百歲有壯容﹐人以爲仙。其療病合湯﹐不過數種﹐心解分劑﹐不復稱量﹐煮熟便飲﹐語其節度﹐捨去輒愈。若當灸不過一兩處﹐每處七八壯﹐病亦應除。若當鍼亦不過一兩處﹐下鍼言當引某許﹐若至語人﹐病者言已到﹐卽便拔鍼﹐病亦行瘥。若病結積在內﹐鍼藥所不能﹐當須刳割者﹐便飲其麻沸散﹐須臾便如醉死﹐無所知﹐因破取。病若在腸中﹐便破腸洗浣﹐縫腹摩膏﹐四五日瘥﹐不痛﹐人亦不自寤﹐一月間卽平復矣。《魏志》曰﹕甘陵夫人有孕六个月﹐腹痛不安﹐召公診。曰﹕胎已死矣。使人手摸所在﹐在右則女﹐在左則男。其人曰﹕在左。於是爲湯下之﹐果男形而愈。又治一郡守篤病﹐以爲盛怒則瘥﹐乃多受其貨﹐無何棄去﹐畱書罵之﹐郡守恚﹐吐黑血數升而愈。治一人腹中攻痛十有餘年﹐鬢髮皆墮。公診曰﹕是脾之半腐﹐可刳腹治之。使病者服藥穩臥﹐以刀破腹﹐不覺痛﹐旣視脾果半腐﹐以刀割去惡肉﹐然後以膏敷之﹐更以藥縫之﹐數日卽愈。魏太祖聞而異之﹐召公常在左右。太祖一日苦頭風﹐每發作心亂目眩﹐鍼其膈﹐其疾應鍼而愈。後召不至﹐竟爲所害。漢魏以來﹐名醫益眾﹐張機﹑華佗輩﹐始因古學﹐附以新說﹐編藥品三百六十五種﹐謂之《神農本經》《華佗內照》。門人吳普撰《寒溫五味本艸》一卷﹐李當之修《神農本經》。

紀朋觀人顏色談笑﹐知病淺深﹐不待診脈。玄宗聞之﹐召於掖庭中看一宮人﹐每日昃則笑歌啼號﹐若狂疾而足不能履地。朋視之曰﹕此必因食飽而大促力頓僕於地而然。乃飲以雲母湯﹐令熟寐﹐覺而失所苦。問之乃言﹕因太華公主載筵宮中﹐大陳歌吹﹐某乃主謳﹐懼其聲不能淸且長﹐喫蹄羹﹐飽而當筵歌大曲﹐曲罷覺胸中甚熱﹐戲於砌臺上﹐髙而墜下﹐久而方蘇﹐病在足不能步也。

範九思業醫善鍼。昔人母患喉生蛾﹐只肯服藥不許鍼﹐無可柰何。九思云﹕我有一藥﹐但用新筆點之﹐暗藏鈹鍼在筆頭內刺之﹐蛾破血出卽愈。醫者貴乎有機也﹐學人知之。

於法開善醫。治產難﹐令食羊肉十餘臠而鍼之﹐須臾兒從羊裹下。

任度不知何許人﹐老醫也。有患者嘗饑﹐吞食則下﹐至胸便卽吐出。醫作噎疾膈气﹐治之無驗。任視之曰﹕非此疾﹐蓋因食蛇肉不消而致斯病﹐但揣心腹上有蛇形也。病者曰﹕素有大風﹐嘗求蛇肉食﹐風稍愈﹐復患此疾矣。遂用硝﹑黃合而治之﹐微下利則愈。醫皆記其驗而知蛇瘕也。

莫君錫大業中爲醫丞。煬帝好色﹐服丹發躁﹐進劑治之。又置冰盤於前﹐俾朝夕觀望﹐亦治煩躁之一術也。

張苗不知何郡人。雅好醫術﹐燒地鋪葉出汗其法也。

唐愼微字審元﹐蜀之華陽人。貌陋言訥﹐中極明敏﹐治病百不失一。著《備用本艸》及《經史證類》。

王叔和西晉髙平人﹐爲太醫令。性度沈靜﹐博通經史﹐精研醫道﹐洞識修養﹐纂岐伯﹑華佗等書爲《脈經》《脈訣》﹐次仲景《傷寒方論》﹐遂使其本書不行於世﹐後人不免有遺議焉。

馬嗣明南齊河內野王人。善診脈知一年前死生。鍼灸孔穴與明堂不同﹐藝術精妙﹐一時名醫皆爲所輕。治背癰腫﹐煉石塗之便瘥。其法以粗黃色石如鵝鴨卵者﹐猛火燒令赤﹐入醇醋中﹐自有石屑落醋裏﹐頻燒至石盡﹐取石屑曬榦爲末﹐醋調塗腫上﹐無不愈。

姚僧垣字法衛﹐後周吳興武康人。仕梁爲太醫政﹐歷魏﹑周﹑隋進爵北絳郡公﹐年八十五乃卒﹐贈本官加荊湖三州刺史。先生醫術髙妙﹐諸蕃外域﹐咸請托之。著《集驗方》十二卷﹐撰《行記》三卷。其長子察﹐《南史》有傳。

姚最字士會﹐僧垣次子。博通經史﹐官學士。天子敕習家業﹐十餘年中﹐略盡其妙﹐效驗尢多。

李修字思祖﹐本陽平館陶人。得沙門姚僧垣鍼灸術﹐撰《藥方》百卷。官太醫令﹐贈靑州刺史。

巢元方隋人﹐大業中爲太醫令。撰《病源》五十卷﹐不爲無見。但言風寒二气而不及濕熱之文﹐後人不免遺議。治風逆坐起不得﹐用半年羔羊﹐殺而取腔﹐以和藥末﹐藥未盡而病愈。

韋訊號慈藏﹐唐人。醫中之聖﹐人皆仰之﹐今醫家多圖其像以祀之。

元珠先生王冰之師﹐洞明《素問》。

王冰號啟玄子﹐唐寶應中爲太僕令。注《素問》﹐作《玄珠密語》﹐其大要皆論五運六气﹐《皇極經世》注亦載其語。

張鼎補孟詵《食療本艸》。

張文仲唐之洛州洛陽人。少與李虔﹑韋訊並以醫知名﹐則天初爲侍禦醫﹐特進蘇良嗣﹐方朝疾作僕廷中﹐公診曰﹕憂憤而成﹐若脇痛者﹐殆未可救。頃告脇痛﹐又曰﹕及心則殆。俄心痛而死。公論風與气尢精﹐風狀百二十四﹐气狀八十﹐治不以時﹐則死及之﹐惟頭風與足气﹐藥可常禦。病風之人﹐春秋末月可使洞利﹐乃不困劇﹐自余須髮﹐則治以時消息。乃著四時輕重術凡十八種﹐《隨身備急方》三卷。

肖炳唐之蘭陵處士﹐撰《四聲本艸》。

楊損之唐開元後人﹐潤州醫博士﹐兼節度隨軍﹐撰《刪繁本艸》。

陳士良僞唐陪戎副尉﹐劍南醫學助教。取諸家本艸有關於飲食者類之﹐附以調養臟腑之術﹐名《食性本艸》。

於志寧字仲謐﹐京兆人。唐永徽間遷太傅﹐與李績修定本艸﹐並圖合五十四篇﹐其書大行。

甘伯宗撰歷代明醫姓氏﹐自伏羲至唐﹐凡一百二十人﹐出《輟親錄》。

孫兆宋時官殿中丞﹐尙藥奉禦太醫令用和之子﹐父子皆以醫知名。治平中間有顯官坐堂﹐忽耳鳴﹐公診曰﹕心脈大盛﹐腎脈不能歸耳。以藥涼心﹐則腎脈復歸﹐耳鳴立愈。

王纂宋海陵人。少習經方﹐尢精鍼石。治一女子﹐每夜被獺精假作其夫迷惑﹐鬼穴一鍼﹐獺從被出。

龐時字安常﹐宋蘄水人。世醫﹐不足父所授《脈訣》﹐獨取《素》《難》﹐通其說﹐時出新意。注《難經辧》數萬言﹔作《本艸補遺》﹐補仲景論。嘗言華佗術﹐非人所能及﹐乃史氏之妄乎﹗治難產﹐以手隔腹捫兒手所在﹐鍼其虎口﹐旣痛卽縮手﹐產下。治富家子走僕刑屍﹐大驚發狂﹐時取絞囚繩燒灰﹐酒調服而愈。

朱肱號無求子﹐宋吳興人。深於傷寒﹐著《活人書》。道君朝詣闕投進﹐授奉議郎醫學博士。在南陽時﹐太守疾作﹐用小柴胡爲散﹐連進三服﹐胸滿。公曰﹕小柴胡湯煎淸汁服之﹐能入經絡﹐攻病取快﹐今乃爲散﹐滯在膈上﹐宜乎作滿。因煮二劑與之﹐頓安。

吳廷紹爲太醫令。烈祖食飴﹐喉中噎﹐醫莫能療﹐公進楮實湯而愈。或叩之﹐答曰﹕噎因甘起﹐故以楮實湯治之。

許希開封人﹐以醫爲業。宋景佑元年﹐仁宗不豫﹐公爲鍼心胞絡之間而愈﹐命爲翰林醫官。著《神應鍼經要訣》。

趙自化宋徳州平原人。髙祖嘗爲景州刺史﹐後舉家陷於契丹﹐父知富脫身南歸﹐寓居洛陽﹐習經方名藥之術﹐官翰林醫學。撰《四時養頤錄》及《名醫顯帙傳》三卷。

陳文中字文秀﹐宋宿州人。爲安和郎﹐判太醫局﹐兼翰林良醫。明大﹑小方脈﹐於小兒痘疹尢精其妙。

淳佑中﹐與保安翰林醫正鄭惠卿同編《幼幼新書》﹐又著《小兒病源方論》一卷。

宋道方字毅叔﹐宋南京人。以醫名天下﹐不肯赴請﹐病者扶攜以就求脈。政和中﹐有太守母病在膏肓﹐能以良藥緩其旬日乃死。

僧智緣隨州人。善《太素脈》﹐診父而能道其子之吉凶。王安石信之曰﹕昔醫和診晉侯而知其良臣將死﹐視父知子﹐何足怪哉﹗皇甫垣蜀之夾江人。以善醫目疾﹐髙宗﹑孝宗皆稱皇甫先生而不名。對髙宗言﹕心無爲則身安﹐人主無爲則天下治。又言﹕長生之術﹐先禁諸欲﹐勿令放逸﹐丹經萬卷﹐不如守一。

王克明字彥昭﹐饒州樂平人﹐初生時﹐母乏乳﹐餌粥得脾疾。長益甚。醫以爲不治﹐乃讀《素》《難》﹐刻意處藥乃愈。鍼灸尢精。有難療者﹐必沈思得其要乃與藥﹐病𨿽數證﹐只用一藥以除本﹐亦有不藥期某日自安者。任內翰醫官。

張銳字子剛﹐宋鄭州人。官成州團練使﹐以醫知名。政和中﹐治傷寒已死一晝夜而面赤者﹐卽用藥灌之﹐次早遺屎尿而蘇﹐更進平胃散一帖遂安。治一產婦大泄喉閉﹐用附子理中丸裹以紫雪﹐一服兩疾皆愈。

郝允宋博陵人﹐授異人醫術﹐世稱神醫。有一婦夜間口噤而死﹐公曰﹕血脈滯也﹐不用藥﹐聞雞鳴自愈。

一行踔輒踣﹐公曰﹕脈厥也﹐當治筋。以藥熨之﹐自快。一孕婦極壯健﹐公診曰﹕母气已死﹐壯健者恃兒气耳。如期子生母死。

王貺字子亨﹐本士人﹐乃宋道方之婿﹐盡傳其術﹐後以醫得幸﹐宣和中爲朝請大夫。著《全生指迷論》。

有鹽商失驚﹐吐舌不能入﹐經旬不食﹐羸日甚﹐公爲鍼舌之底﹐抽鍼之際﹐其人若委頓狀﹐頃刻舌縮如故。

楊介字吉老﹐泗州人。以醫聞四方﹐著有《存眞圖》。徽廟日食水﹐嘗苦脾疾。諸醫用理中湯不效。公以水煎與服﹐立愈。治廣州府判楊立之喉間生癰﹐膿血流注﹐寢食俱廢。公以生薑一片﹐試嘗甘香﹐服至半斤﹐痛處已寬﹐一斤始覺辛辣﹐膿血頓盡﹐飲食無滯﹐蓋因其居南方﹐多食鷓鴣﹑竹雞﹐此二禽好啖半夏﹐久而毒發﹐故以姜制。

孫琳銘鈐﹐本殿前司健兒。善醫。宋寧宗爲郡王﹐病淋﹐日夜凡三百起﹐遂以淡豆豉大蒜蒸餅三物研爛爲丸﹐溫水下三十丸﹐日進三服﹐三日而愈。或問其說﹐公曰﹕小兒何緣有淋﹖只是水道不通利﹐蒜﹑豉皆通利﹐無他巧也。

劉元賓號通眞子﹐宋人﹐著《脈訣》。

程約字孟博﹐宋婺源人。世工醫﹐精鍼法﹐著《醫方圖說》。

張濟無爲軍人。善用鍼﹐治孕婦因僕地而腹偏左﹐鍼右手指而正。脫肛鍼頂心而上。傷寒反胃嘔逆﹐累日不食﹐鍼眼立能食。凡艸木金石﹐悉辧酸鹹淡甘辛等味。

唐與正不知何許人。治因飲熱酒頂髙數寸﹐用葛花倍服自愈。治因服黑錫丹﹐臥則小便微利﹐立則不能涓滴﹐服諸通利藥不效。公診曰﹕乃結砂時鉛不死硫黃飛去﹐鉛入膀胱﹐臥則偏重猶可溲﹐立則正塞水道﹐故不能通。用金液丹三百丸﹐分爲十服﹐煎瞿麥湯下。蓋膀胱得硫黃﹐積鉛成灰﹐從水道下累累如細砂﹐其病卽愈。

潘字溫叟﹐名醫也。治一婦孕五歲﹐一婦孕十有四月﹐皆未育﹐公視曰﹕疾也。作大劑飲之。孕五歲者墮肉塊百餘枚﹐有眉目狀﹔孕十四月者﹐墮大蛇而愈。

劉從周韶州曲江人。醫有自得之見﹐著書十篇。論痢疾以手足和暖爲熱﹐厥冷爲寒。如盛夏發熱有進退者爲冒暑﹐一向熱不止者爲傷寒﹐至當之言也。

僧奉眞四明人﹐良醫也。天章閣侍制﹐許元爲江淮發運使﹐奉課於京師﹐方欲入對﹐而子病亟不治﹐元彊公延壽數日﹐公曰﹕諸髒皆衰﹐惟肝臟獨過﹐脾爲肝所勝﹐急瀉肝補脾﹐可緩三日﹐過此無術也。

周順鄱陽人。醫有十全之功。治士人得腳弱病﹐積藥如山﹐悉令屏去﹐用杉木爲桶躍足﹐及令排樟腦於兩股間﹐以布系定﹐月餘腳健如故。

趙巒晉陽山人﹐善診候。治一病因邊水行次﹐有大蛤蟆躍髙數尺﹐驀作一聲﹐忽驚叫﹐便覺右脇牽痛﹐脇下作聲﹐尙似蟆聲﹐聲聲相接﹐以手按之則可﹐其脈右關伏結。公用利藥取下靑涎類﹐蛤蟆之衣﹐遂愈。

石藏用蜀人。一士人因承檐澑洗手﹐覺爲物觸入指爪中﹐初若絲髮﹐至數日稍長如綫﹐伸縮不能如常﹐始悟其爲龍藏伏也﹐乃求公治之。公曰﹕方書所不載﹐當以意去之﹐歸可末蜣螂塗指﹐庶不深入胸膈﹐他日免震厄之患。士人如其言﹐後因迅雷見火光徧身﹐士人懼怕﹐急以鍼穴其指﹐果見一物自鍼穴躍出﹐遂不爲害。

趙卿不知何許人﹐良醫也。有機警。一少年眼中嘗見一小鏡子﹐諸醫不效。公視之﹐與少年期來晨以魚奉候。少年及期赴之﹐延於內﹐且令從容﹐俟客退方接﹐俄設臺施一甌芥醋﹐更無他味﹐公亦未入﹐迨禺中久候不至﹐少年饑甚﹐且聞醋香﹐不免輕啜之﹐逡巡又啜之﹐覺胸中豁然﹐眼花不見﹐因竭甌啜之。公方突入﹐少年以啜醋慚謝。曰﹕郎君先因食太多﹐芥醋不快﹐又有魚鱗在胸中﹐所以眼花﹐適所備芥醋﹐欲郎君因饑以啜之。會﹐詐權也。

杜任汶陽人。善醫﹐尢精於幼科。多先溫胃﹐令進飲食﹐而後攻治他疾。

竇太師諱漢卿﹐金朝合肥人。善鍼術﹐撰有《標由論》。

成無己金之聊攝人。家世儒醫﹐注《傷寒論》十卷﹐《明理論》三卷﹐《論方》一卷。

張從正字子和﹐金之睢州考城人。精《素》《難》﹐法宗劉河間﹐著六門三法。

羅天益字謙甫﹐東垣先生之髙弟﹐元朝眞定人。著《衛生寶鑑》《藥誤永鑑》《藥類法象》。

吳恕字如心﹐號蒙齋﹐元之仁和人。著《傷寒指掌圖》。

直魯古吐谷渾人。初元太祖破吐谷得之﹐淳欽皇后收養。長能鍼灸﹐官太醫﹐撰脈訣鍼灸書。

危亦林號達齋﹐元時其鼻祖自撫遷於南丰。髙祖云仙﹐遊學東京﹐遇董奉二十五世方脈﹐至公五葉而學益備﹐技益工﹐所活者益眾。官本州醫學教授﹐刻苦凡十稔﹐編成《世醫得效方》十有九卷。

徐文中字用和﹐宣州人。始爲縣吏﹐復爲安陸府吏﹐授紹興路知事﹐善鍼灸。

王仲光吳郡人﹐志不願仕﹐自壞其面貌﹐終身獨居無妻子﹐髻袍遊行市中﹐賣藥自給。郡守求見﹐逾屋逸出﹐他日卻儀﹐獨候門下﹐始接焉。據坐受拜﹐以道誨之﹐若師弟子也。姚少師廣孝旣貴﹐歸亦來訪﹐弗肯見之。

葛應雷字震父﹐吳人。攻醫﹐官醫學提舉﹐著《醫學會同》二十卷。

項昕字彥昌﹐號抱一翁﹐元之東教人。世醫﹐年未成童﹐暗誦岐扁《素》《難》﹑叔和《脈經》﹐稍長學《易》﹐因母誤藥﹐勵志醫術。拜越江大儒韓明善﹐又往浙見葛可久﹐論劉﹑張之學﹐授太醫院吏。善按摩﹐作《脾胃論》以補東垣未備。治一病脇痛﹐眾以爲癰﹐投諸香﹑姜﹑桂之類益甚﹐陽脈弦﹐陰脈微澀。

公曰﹕弦者﹐痛也﹔澀者﹐腎邪有餘也。腎上薄於脇不能下﹐且腎惡燥﹐今服燥藥過多﹐非得利不愈。

先用神保丸﹐下黑溲痛止﹐更服神芎丸。或疑其太過﹐公曰﹕向用神保丸者﹐以腎邪透膜﹐非全蠍不能引導﹐然巴豆性熱﹐非得硝﹑黃蕩滌﹐後遇熱必再作。乃大泄數次病愈﹐經曰痛隨利減是也﹐治一婦腹脹如鼓﹐四體骨立﹐醫以爲孕﹑爲蠱﹑爲瘵。公診曰﹕此气搏血室耳﹐服血藥多而失於順气﹐經曰气血同出而異名﹐故治血必先順气﹐俾經隧得通﹐而後血可行。乃以蘇合香丸投之﹐三日而腰痛作。曰﹕血欲行矣。急以硝﹑黃峻逐之﹐下瘀血如瓜者十餘枚而愈。所以知其病者﹐以其六脈弦滑而數。弦者气結﹐滑者血聚﹐實邪也﹐故气行而大下之。又一女子病同而診異﹐公曰﹕不治﹐法當數月死。向者女子脈滑爲實邪﹐今脈虛爲元气奪矣。又一女子病亦同而六脈獨弦﹐公曰﹕眞髒脈見﹐法當逾月死。後皆如其言。治一人夏月病甚﹐眾以爲瘵。公診其脈細數而實。細數者﹐暑也。暑傷气宜虛﹐今不虛而反實﹐乃熱傷血﹐藥爲之也。與白虎湯飲之立瘥。治一人胸膈壅滿甚篤﹐昏不知人。公診春脈﹐陽脈浮滑﹐陰脈不足。浮爲風﹐滑爲血聚﹐始爲風傷肺﹐陰脈不足﹐乃過於宣逐也。諸气奔肺﹐肺气治則出入易﹑菀陳除﹐故行其肺气而病當自已。初以杏仁﹑薏苡之劑﹐灌之立蘇。繼以升麻﹑黃﹑桔梗消其膿﹐服之逾月而愈。

趙良字以徳﹐號云居﹐元之浦江人。從丹溪先生學醫﹐著《醫學宗旨》《金匱方衍義》。

王履字安道﹐國朝昆山人。學醫於丹溪先生﹐盡得其術﹐博學能詩。著《溯洄集》《百病鉤玄》《醫韻統》。

周漢卿國朝松陽人。善鍼灸。治一女子生瘰﹐環頸及腋九十九竅﹐竅破白汁出﹐右手拘攣不可動﹐身體火熱。公爲剔竅母﹐長二寸﹐其餘以火次第烙之﹐數日成痂而愈。治一人背苦曲杖而行﹐人以風治之。公曰﹕非風也﹐血澀不行也。爲鍼兩足昆侖穴﹐頃之投杖而去。

張頤字養正﹐國朝吳下明醫。中年以瞽廢﹐而气岸峭直不衰﹐周文襄公巡撫吳中賓禮之﹐議論侃侃不屈。

其醫大槪以保護元气爲主﹐處劑多用參﹑術﹐而每著奇效。能預刻年月日決人生死﹐往往奇中。嘗嘆世言東垣﹑丹溪﹐醫中王道﹐信然﹐以其效遲也﹐然善用數著奇效。

錢瑛字良玉﹐世傳顱囟醫。宣徳中入太醫院。寧陽侯孫生九月﹐驚悸頻啼而汗﹐百方莫效。公命坐兒於地﹐使掬水爲戲﹐驚啼頓止。人問之﹐曰﹕時當季春﹐兒丰衣帷處﹐不離懷抱﹐其熱郁安所泄耶﹖使之近水則火邪殺﹐得土气則髒平﹐故不藥而愈﹐吳下小兒醫善錢氏云。

劉遵道國朝艸窗先生族弟。有漁人誤吞釣鉤﹐公令溶蠟爲丸﹐以綫灌下﹐鉤銳入蠟﹐卽曳而出。

吳傑字士奇﹐國朝武進人﹐自號谷。谷者﹐谷神也。世醫薦入禦藥局﹐與唐荊川相善。

殷傅字朝相﹐號壺仙﹐國朝瓜州人。治傷寒誤服熱藥將死﹐舌黑不硬﹐兩頰腫而咽尙通﹐公曰﹕舌不硬﹐咽尙通﹐太陰﹑少陰經尙未絕。乃與大劑﹐一飲汗出﹐二飲熱去﹐三飲病已。治淋瀝忽變口噤厥逆﹐他醫以爲風﹐公診尺脈沈大﹐知病屬下焦﹐投以八正散而愈。

汗忱字益敬﹐號孚庵﹐國朝歙人。因體弱與母病習醫﹐著《折肱錄》。

倪維徳字仲賢﹐號敕山﹐國朝三吳名醫﹐宋和州防禦使昌嗣之後。其家世業《墳》《典》《丘》《索》。著《醫說》及《原機啟微》。公尢以急濟爲務。治小兒八歲忽得昏憊疾﹐數日方蘇﹐戇如木偶人﹐寒暑饑飽皆不知﹐嘗食土炭至口﹐不得出音﹐用疏風助脾之劑﹐數服而愈。蓋脾藏智意﹐挾風則不知人事矣。

呂復國朝四明人﹐深於醫道。有因大醉甚大吐﹐熟睡至次早﹐眼中視物皆倒植﹐診其脈左關浮促﹐復用藜蘆﹑瓜蒂﹐平旦吐之﹐視物如常。蓋傷酒吐時﹐上焦反復﹐致到其膽腑﹐故視物皆倒﹐法當復吐﹐以正其膽。

胡重禮眞州人﹐國朝初以醫名世。

沈繹字誠莊﹐吳郡人﹐好學篤行。洪武中肅王嗜乳酪獲疾﹐飲濃茶數碗﹐蕩滌膈中而愈。王神之﹐奏授本府良醫。

何彥徵諱淵﹐字以行﹐鎭江丹徒人﹐家世醫。永樂中﹐以名醫徵隸太醫院院使。

黃HT字夢祥﹐號熙春﹐存禮之子。業儒精醫。正統初﹐徵爲太醫院太醫﹐其術愈精。

陸彥功國朝歙人。世醫﹐至公尢精。徵太醫不拜﹐晚年編《傷寒類癥便覽》十卷。

陶華字尙文﹐號節庵﹐余杭名醫﹐幼讀儒書﹐帝通百氏﹐著《傷寒瑣言》﹐大行於世。正統間被徵﹐引疾歸﹐時論髙之。

鄒福字魯濟﹐國朝甌寧人。善察脈﹐著《經驗良方》。仲子遜亦傳其業﹐有司薦爲醫官﹐不就。

熊宗立號道軒﹐國朝建陽人。從劉剡學﹐兼通陰陽醫卜之術。注解《難經》《脈訣》﹐撰《藥性賦補遺》﹐集《婦人良方》。

王時勉善觀色察脈﹐能預言人病。

張至和精醫﹐二人俱國朝吳郡人。

劉毓字徳美﹐號益齋﹐國朝金陵人﹐徙蘇之長洲。業儒旣成﹐不忍違養﹐乃學醫﹐薦爲太醫﹐善學丹溪者也。

汪渭字以望﹑號古朴﹐國朝祁門臨淸之朴墅人﹐出唐越國公之後。世醫﹐至先生益精﹐嘗曰﹕東垣主於升陽補气﹐丹溪主於滋陰降火﹐若陰虛陽亢﹐當合東垣﹑丹溪兩法治之。

劉全備字克用﹐國朝柯城人。注《編注病機》《編注藥性》。

虞摶字天民﹑號恆徳老人﹐正徳花溪人。著《醫學正傳》《醫學權輿》《醫學集成》。

方廣字約之﹐號古庵﹐嘉靖休寧人。讀儒之暇﹐畱意醫經﹐爲名醫。善用丹溪法﹐著《丹溪心法附余》《藥性書》《傷寒書》。

薛己字新甫﹐號立齋﹐吳郡人﹐家世明醫﹐至公盡會諸家之法。嘉靖時﹐官南京太醫院院使。著《外科樞要》。

程伊芳字宗衡﹐新安人﹐國朝淮府良醫。纂《醫林史傳》《外傳》《拾遺》。

卷首集例

歷代醫學姓氏

以醫爲業﹐世代相承者也。

樓護字君卿﹐西漢人。少隨父爲醫﹐遊五侯家﹐鹹得其歡心﹐後以經學爲京兆令。

徐秋夫南宋徐熙之子﹐爲射陽令﹐醫術尢精﹐曾鍼鬼腰。

徐道度秋夫長子﹐以醫官蘭陵太守。

徐叔向秋夫次子﹐亦精醫。

徐謇字成伯﹐道度次子﹐後魏丹陽人﹐家本東莞。善醫藥﹐以醫官至光祿大夫﹐贈東將軍齊州刺史﹐謚曰靖。

徐踐字景升﹐襲爵建興太守﹐亦精醫。

徐雄徳醫徐文伯之子﹐傳父術尢精。

徐之範儒醫徐之才之弟﹐以醫官太常寺卿。

徐敏齊之範之子。攻醫﹐博覽多藝﹐隋贈朝散大夫。

褚該字孝通﹐褚澄之弟﹐善醫術。仕梁歸周﹐與姚僧垣同時﹐進授車騎大將軍。其子則亦傳其家業。

許智藏隋髙陽人﹐因母疾覽醫。歷仕梁﹑陳﹑隋﹐皆爲員外散騎侍郎﹐煬帝卽位時致仕﹐年八十卒於家。

許澄智藏宗人。以醫術與姚僧垣齊名﹐拜上儀同三司。

甄權唐許州扶溝人。以母病究集方書﹐遂爲髙醫。仕隋爲祕書省正字﹐稱疾免。魯州刺史庫狄風痺不得挽弓﹐公使彀矢響堋﹐立鍼其肩一穴﹐進曰﹕可以射矣。果如言。貞觀中公已百歲﹐太宗幸其捨﹐視飲食﹐訪其術﹐擢朝散大夫﹐賜幾杖﹑衣服。尋卒﹐年百三歲。撰《脈經鍼方》《明堂》等圖。

甄立言權之弟﹐爲太常丞﹐撰《本艸音義》七卷﹐《古今錄驗方》五十卷。治一道人心腹煩滿彌二歲。

公診曰﹕腹有蠱﹐誤食發而然。令餌雄黃一劑﹐少選﹐吐一蛇﹐如姆無目﹐燒之有發气乃愈。

江哲字明遠﹐宋婺源人﹐以醫名家十五世。公益通儒書﹐務以其術活人﹐則大所居爲施藥室﹐抗層樓﹐扁以登云﹐遠近病者羣集﹐一劑輒瘥。理宗召至賜坐﹐屢官之﹐罔顧﹐賜宅一區。其子世良爲供檢郎﹐其孫雷舉進士。

劉翰宋滄州臨津人。世習醫業﹐爲翰林醫官﹐著《經用方書》三十卷﹐《論候》十卷。

張擴字子充﹐宋歙縣人。受業於龐時及王朴之脈﹐善《太素》﹐與弟張揮同著《醫說》。

張揮字子發﹐就學於兄﹐盡究其術﹐以醫名家﹐亦精於《太素》。

徐樞字叔拱﹐國朝南橋人。其先世遇異人授《扁鵲神鏡經》﹐公傳其術﹐召爲太醫院院使。

徐彪字文蔚﹐徐樞之子﹐亦以醫知名﹐官至禦醫院判。

程明助字良輔﹐國朝儒醫程明佑之弟﹐世居新安巖鎭﹐少嬰寒疾﹐醫誤投附子幾殆﹐遂成熱病﹐鼻赤如火﹐藥之弗效。乃發憤學醫﹐博極古先禁方。以世承平﹐早婚濃味重茵﹐故多痰火陰虛之病﹐法遵河間﹑丹溪。

殷矩字度卿﹐號方山﹐國朝儀眞人。家世名醫﹐讀軒岐書﹐暗解默誦﹐診脈用藥﹐以意消息﹐不尙奇怪。

蔣武字用文﹐國朝楊之儀眞人。世業儒醫﹐祖孟雷揚州醫學教授﹐父伯雍舉進士。公少有穎悟﹐過目成誦﹐肆力經籍﹐得聖人深意﹐善詩文﹐乃習醫業﹐郡縣交辟不就。父母沒﹐始薦入太醫院﹐尋升院判﹐爲戴元禮所重﹐贈奉議大夫﹐太醫院使﹐特謚恭請官其長子主善爲院判。

祝仲寧號橘泉﹐四明人。世爲醫家﹐至公益精﹐永樂初被召。治小兒八歲哮喘不得臥﹐喉中聲如拽鋸﹐用瀉火淸气之劑而愈。或云﹕小兒無火。公曰﹕人有老稚﹐諸气郁﹐肺火之發則同。治墜馬不醒人事﹐他醫用理傷斷續之藥不效﹐公與降火消痰立愈。治周身百節痛及胸腹脹滿﹐目閉肢厥﹐爪甲靑黑﹐醫以傷寒治之﹐七日昏沈弗效。公曰﹕此得之怒火與痰相搏。與四逆散加芩﹑連﹐瀉三焦火而愈。

顧俊字時雍﹐國朝長州人。世業醫﹐早以孝友聞﹐不轉祖上世﹐一以丹溪爲主。

許國禎字進之﹐世醫﹐徵至翰海畱守﹐掌醫藥。

卷首集例

歷代醫學姓氏

乃明醫﹑世醫中之有徳者。

徐文伯字徳秀﹐南宋道度之子﹐有學行﹐𨿽精醫術﹐不以爲業。治患腰痛牽心﹐每至輒气欲絕﹐眾以爲肉。公曰﹕此發。以油投之﹐卽吐物如發﹐稍引之長三尺﹐頭已成蛇能動﹐掛門上滴盡一發而已。治孕婦欲去其胎﹐瀉足太陰補手陽明﹐胎便應鍼而下。

徐嗣伯字叔紹﹐南宋叔向之子。有孝行﹐善淸言﹐位正員郎諸府佐。治服玉石劑患冷﹐夏月常復衣﹐公診曰﹕伏熱須水發﹐非冬月不可。至十一月冰雪大盛之時﹐令二人夾捉病者﹐解衣坐石﹐以冷水從頭澆之﹐盡二三斗。病患口噤气絕﹐家人啼哭請止﹐公遣人執杖﹐敢有諫者撾之。又盡水百斗﹐病患始覺能動﹐而見背上彭彭有气﹐俄而起坐﹐曰﹕熱不可忍﹐乞冷凍飲料。公以水與之。一飲一升﹐病愈後冬月猶單衣﹐體更肥壯。治一嫗體痛而處處有黑無數。公曰﹕此疔疽也﹐二日後必死。乃與十餘湯服之﹐服後痛勢愈甚﹐跳投牀者無數﹐須臾黑處拔出疔﹐長寸許﹐以膏塗之﹐三日而愈。治一病積滯久年不愈﹐公曰﹕屍注也。一病腹脹而黃﹐公曰﹕石疣也。一病眼痛多見鬼物﹐公曰﹕邪气入肝也。三病不同﹐皆用死人枕煎湯﹐服之而瘥。蓋屍注者﹐鬼气伏而未起﹐故令沈滯﹐得死人枕促之﹐魂气飛越﹐不得復附體﹐故屍注可瘥。石疣者﹐久蛔也﹐醫療卽癖﹐蛔虫搏堅﹐世間藥不能遣﹐須鬼物祛之﹐然後可散。邪气入肝使眼痛而見鬼物﹐須邪物以鉤之﹐气因枕散﹐復埋於冢間也。

錢乙字仲陽﹐宋之錢塘人。父顥善鍼醫﹐然嗜酒。一旦匿姓名﹐遊東海不歸。公時三歲﹐隨母嫁醫呂氏﹐稍長從呂君問醫。母將沒﹐告以家世﹐公號泣請往迹父。三十餘年﹐往返六次﹐迎父以歸。後自患周痺﹐杜門閱書史﹐非獨醫可稱也。得仲景之閫奧﹐建爲五臟之方﹐各隨所宜。謂肝有相火﹐則有瀉而無補﹔腎爲眞水﹐則有補而無瀉。皆啟《內經》之祕﹐厥後張元素﹑劉守眞﹑張從正盡皆取法﹐今人但知其爲嬰兒醫也。

著《傷寒指微論》五卷﹐嬰兒百篇。治一乳婦因大怒目張不得瞑﹐公煮郁李酒飲之﹐使醉則愈。所以然者﹐目系內連肝膽﹐恐則气結﹐膽衡不下﹐惟郁李去結﹐隨酒入膽﹐結去膽下﹐則目能瞑矣。

楊士瀛字登父﹐號仁齋。宋三山名醫﹐以濟人利物爲心﹐著《仁齋直指》。

劉潤芳字仲陽﹐宋之饒州鄱陽人。以醫爲隱。治貧家疾﹐輒懷金置席下﹐別時令其家人自得之﹐病得一喜而疾以解半。其子孫繁盛﹐世傳家業。

吳源字徳信﹐休寧人﹐號神醫。任翰林醫官﹐晚棄官隱於儒。嘗曰﹕五世活人功已積﹐一經教子意難忘。

乾道癸巳冬﹐自診無春脈﹐至期果攝衣而逝。

陸蒙不知何許人﹐號東園散人。博學經史﹐精篆隸﹐遇異人得子午按摩法﹐療疾不施鍼灸﹐對坐談笑﹐頃疾卽脫﹐未嘗須人直。或勸其任﹐則嘿不應。

王字均章﹐號中陽老人﹐吳郡人。元盛時制行髙﹐見道明﹔壯歲慕丹術﹐尢邃於醫。屏世累﹐隱吳之虞山﹐居環者二十年﹐目瞳炯然﹐身不踐廛間。著《泰定養生主論》﹐制滚痰丸。

李仲南字乃季﹐號碧山﹐元之天池人。平生無世俗嗜好﹐欲壽雙親﹐與孫允賢著《永類鈐方》。

戴元禮號復庵﹐國朝浦江人。生儒家﹐習《詩》《禮》之訓﹐有志於澤物﹐乃從醫丹溪先生﹐先生見其穎悟倍常﹐傾心授之。公自是識日廣﹐學日篤﹐出而治疾﹐往往奇驗。永樂初﹐召爲太醫院使﹐著《證治要訣》。嘗謂醫道本於《內經》﹐一壞於開元﹐再壞於大觀﹐習俗相仍﹐惟執《局方》﹐惡事《內經》﹐惟錢﹑劉﹑李﹑朱出﹐而後發明《內經》之學。治一人六月患大熱譫語發斑﹐六脈浮虛無力﹐用附子理中湯冷凍飲料﹐大汗而愈。治瘧疾多汗﹐因怒遂昏厥若死﹐灌以蘇合香丸而蘇。後聞人步雞犬聲亦發厥﹐乃汗多亡陽也﹐以參日補之﹐其驚漸減﹐浹旬而安。治一婦人免乳後病驚﹐身翩翩然如升浮雲上﹐舉目則室亦旋轉﹐持身弗定﹐醫以補虛治驚弗效。公曰﹕左脈𨿽芤澀﹐神色不動﹐是因驚致心胞絡積瘀血耳﹐宜下之。下積血如漆者一斗卽愈。

徐鏊不知何許人﹐太醫院醫士。正徳時諫南巡﹐下獄戍邊﹐忠臣也。

沙金字廷璽﹐號杏軒﹐國朝儀眞人。以醫濟人﹐不責其報﹐貧甚者或反資給。其子稷登第﹐贈工部主事。

沈鶴字壽祥﹐國朝楊之昭陽人。家世醫﹐通軒岐及仲景﹑河間術﹐恫切身﹐勤於活人﹐名齒公卿。年未四旬﹐喪偶不娶﹐有司扁其門曰﹕義夫。

胡宗仁字彥徳﹐國朝晉陵人。父禎善醫術﹐常州路醫學錄﹐母徐氏亦知醫﹐學錄早喪﹐守節四十餘年﹐常藥濟人。至公醫業尢精﹐其配李氏﹐有婦徳﹐亦知醫。

陸仲遠國朝九華山人。挾倉公﹑扁鵲之技﹐常曰﹕醫家之書近於仁﹐醫家之事近於利﹐不志於利﹐仁者心也。

陳立興國朝姑蘇蠡口人﹐家貧篤孝﹐因母病遇異人授以藥瓢﹐方藥濟人如神。及卒﹐鄕人立祠祀之。

沈以潛明醫沈繹之侄﹐以醫名家。太醫蔣武病革﹐薦以自代﹐遂拜禦醫。長於詩律﹐杜門不妄與人交接。

謠言﹕騎驢教學張公瑾﹐閉戶行醫沈以潛。

黃孝子國朝余姚人。生兩歲﹐其母不乳﹐鞠於祖母馮居常成人。父繼取厲氏﹐生三子﹐父爲後母所惑﹐孝子泣不忍﹐號於門﹐往復不納﹐乃勉力醫經以給衣食﹐當道薦入春宮直尙事。父母沒﹐廬墓三年﹐奏旌其門曰﹕孝子。

卷首集例

歷代醫學姓氏

長桑君姓長桑名過﹐扁鵲師也﹐以禁方傳之。

鳳綱漢陽人。常采百艸水漬之﹐甕盛封泥﹐自正月始迄九月末﹐又取甕埋之百日﹐煎膏爲丸﹐有卒死者﹐以此藥納口中﹐水下之皆生。

玄俗西漢河間人。餌巴豆﹐賣藥都市﹐七丸一錢﹐治百病。河間王病瘕﹐買藥服之﹐下蛇十餘頭。

問藥意﹐俗云﹕王瘕乃六世餘殃下墮﹐非王所招也。王常放乳鹿麟母也﹐仁心感天﹐故遭俗耳。王家老舍人自言父世見俗﹐俗有形無影﹐王乃呼俗﹐日看實無影﹐王欲女配之﹐俗夜亡去﹐後人見於常山下。

董奉字君異﹐吳之侯官人。居廬山﹐有道術﹐爲人治病﹐愈者令種杏五株﹐輕者一株﹐數年杏已成林﹐號臺仙杏林﹐杏熟易谷以賑貧乏。

幸靈者西晉豫章建昌人。父母鄕人﹐初以爲癡﹐後有靈術濟人﹐不取報謝。長不娶妻。及受貨賂娶妻﹐蓄車馬奴婢﹐其術稍衰。

葛洪字稚川﹐號抱朴子﹐丹陽句容人。少貧﹐躬自伐薪以貿紙筆﹐抄書誦習﹐以儒學知名。性寡欲﹐無所愛玩﹐閉門卻掃﹐不妄交遊。惟尋書問義﹐不遠千里﹐期於必得﹐遂究典籍﹐博文深浩﹐江左絕倫。仕晉爲勾漏令﹐善爲政治﹐後陷於羅浮山﹐尢其神仙導引之法。著《金匱藥方》《肘後救卒方》《備急方》。

單道開東晉惇煌人。有禪學﹐療目疾頗驗﹐贊曰﹕馬明﹑龍樹。

陶弘景字通明﹐丹陽秣陵人。十歲得葛洪《神仙傳》﹐晝夜研尋﹐便有養生之志﹔旣長﹐辭相祿掛冠神武門﹐隱於茅山中。梁武帝卽位﹐書問不絕﹐謂山中宰相﹐年逾八十而有壯容。注《本艸效驗方》《肘後百一方》。

陸法和梁時辭刺史﹐隱於江陵百里洲﹐信道術﹐采藥療人。

李筌號少室山達觀子﹐唐人。於嵩山虎口巖石壁得《黃帝素問陰符經》﹐本題云魏道士寇謙之傳諸名山﹐至驪山老姥傳其說。

馬湘字自然﹐唐之杭州鹽官縣人。世爲縣吏﹐湘獨好經史﹐攻文學﹐善詩﹐有神術﹐治病以竹杖打之﹐應手便愈。

賣藥翁唐人﹐不知姓名。有自童稚見之﹐迨於幕齒﹐復見其顏狀不攺。常提一葫蘆賣藥﹐人告疾求醫﹐得錢不得錢悉與之﹐或無疾戲而求藥﹐得必失之。嘗罵人曰﹕有錢不買藥喫﹐盡作土饅頭去。人莫曉其意﹐益笑之。後於長安賣藥﹐抖擻葫蘆已空﹐內只有一丸出﹐極大有光明﹐安在掌中﹐無人肯買﹐遂自喫﹐騰空而去。

日華子宋開寶中明人。不著姓氏﹐但云日華子﹐撰《諸家本艸》。

王懷隱宋州睢陽人。初爲道士﹐善醫爲翰林醫官。宋太宗時﹐吳越遣子惟浚入朝被疾﹐詔公視之得愈。

與陳承﹑裴宗元﹑陳師文同著《太平聖惠方》。

許遜字敬之﹐爲旌陽令。郡中大疫﹐乃以所授神方拯治之﹐沈之病﹐亦無不痊者。

施芩字太王﹐沛郡人﹐旌陽弟子﹐善治療之術。

薩守堅蜀西河人。少學醫﹐誤用藥殺人﹐遂棄醫﹐學虛靜張天師及建昌王拱宸﹑福州林靈素三人道法﹐有咒棗之術﹐治病如神﹐稱曰眞人。

李字孟言﹐國朝錢塘人﹐號樗散生。善爲詩﹐賣藥金陵市﹐咸稱其爲知道者。

韓號飛霞道人﹐國朝蜀之瀘州人。本將家子﹐弘治成化時少爲諸生﹐因不第﹐褫縫掖﹐往峨眉諸山訪醫﹐升庵楊太史稱之曰﹕眞隱世傳道人也。《醫通》二卷﹐特其土苴云耳。

卷首集例

原道統說﹝纂《紺珠經》﹞

大哉醫乎﹐其來遠矣﹗粵自混沌旣判﹐洪荒始分﹐陽之輕淸者﹐以气而上浮爲天﹔陰之重濁者﹐以形而下凝爲地。天隆然而位乎上﹐地然而位乎下。

於是陽之精者爲日﹐東升而西墜﹔陰之精者爲月﹐夜見而晝隱。兩儀立矣﹐二曜行焉。於是玄气凝空﹐水始生也﹔赤气炫空﹐火始生也﹔蒼气浮空﹐木始生也﹔素气橫空﹐金始生也﹔气際空﹐土始生也。五行備﹐萬物生﹐三才之道著矣。是以惟人之生﹐得天地之正气﹐頭圓象天﹐足方象地﹐天有陰陽﹐人有气血﹔天有五行﹐人有五臟。蓋葛天氏之民﹐巢居穴處﹐茹毛飲血﹐動作以避其寒﹐陰居以避其暑﹐大朴未開﹐何病之有﹖迨夫伏羲氏占天望气而畫卦﹐後世有《天元玉冊》﹐目爲伏羲之書者﹐乃鬼臾區十世口誦而傳之也。神農氏嘗百艸﹐一日而七十毒﹐厥後本艸興焉。黃帝垂衣裳而天下治﹐與岐伯天師更相問難﹐上推天文﹐下窮地理﹐中極民瘼﹐《內經》自此而作矣﹐此經旣作﹐民之有疾﹐必假砭鍼以治其外﹐湯液以療其內﹐厥後大朴散而風化開﹐民務繁而欲心縱﹐災多端﹐非大毒﹑小毒﹑常毒﹑無毒之藥﹐弗能蠲矣。醫之大原﹐《素問》一書而已矣。二十四卷﹐八十一篇﹐其間推原運气之加臨﹐闡明經絡之標本﹐論病必歸其要﹐處治各得其宜﹐井然而有條﹐粲然而不紊﹐若《天元紀大論》《六元正紀大論》《五常政大論》《气交變大論》《至眞要大論》數篇﹐乃至精至微之妙道﹐誠萬世釋縛脫難﹐全眞導气﹐拯黎元於仁壽﹐濟羸劣以獲安者之大典也。軒岐以下﹐代不乏人﹐扁鵲得其一二﹐演而述《難經》﹐皇甫士安次而爲《甲乙》﹐楊上善纂而爲《太素》﹐如全元起之解﹐啟玄子之注﹐所謂源潔則流淸﹐表端則形正﹐歷代之明醫也。獨有漢長沙太守張仲景者﹐揣本求源﹐探微賾隱﹐取其大小奇偶之制﹐定君臣佐使之法而作醫方﹐表裏虛實﹐眞千載不傳之祕﹐乃大賢亞聖之資﹐有繼往開來之功也。

漢唐以下﹐學人豈不欲涉其淵微之旨﹐矧《內經》之理深幽﹐無徑可入﹐如巢元方之作《病源》書﹐孫思邈之作《千金方》﹐辭益繁而理愈昧﹐方彌廣而法失眞﹐《內經》之書﹐施用者鮮矣。及朱奉議宗長沙太守之論﹐編《南陽活人》之書﹐仲景訓陰陽爲表裏﹐奉議解陰陽爲寒熱﹐差之毫釐﹐謬以千里﹐其活人也固多﹐其死人也不寡矣。幸而守眞劉子《要旨論》《原病式》二書旣作﹐則《內經》之理﹐昭如日月之明﹔《直格》書﹑《宣明論》二書旣作﹐則長沙之法﹐約如樞機之要。如攺桂枝麻黃各半湯爲雙解散﹐變十棗湯爲三花神佑丸﹐其有功於聖門也不淺矣。同時有張子和者﹐出明《內經》之大道﹐續河間之正源﹐與麻知幾講學而作《儒門事親》之書﹐乃曰﹕吐中有汗﹐瀉中有補﹐聖人止有三法﹐無第四法。乃不易之確論﹐至精之格言﹐於是有劉﹑張之派矣。

若東垣老人﹐明《素問》之理﹐宗仲景之法﹐作濟拔萃十書以傳於世﹐明脈取權衡規矩﹐用藥體升降浮沈﹐是以有王道﹑霸道譬焉。至於丹溪朱氏﹐傷寒內傷雜病﹐無不精研﹐痰火奧義﹐猶其獨得﹐宋太史濂謂其集醫家之大成﹐誠哉是言也﹗迨及我朝修《大觀本艸》﹑制《銅人兪穴鍼灸經》﹑禦賜《醫方》等書﹐設太醫以輔聖躬﹐立良醫以佐王府﹐惠民藥局以濟民間天紮﹐其仁天下之心﹐宛與軒岐一揆而遠邁漢唐。是以名醫疊出﹐如陶節庵之傷寒﹐發仲景之所未發﹔薛己之外科﹐補東垣之未備﹔葛可久之內傷﹑錢瑛之小兒﹐亦無忝於丹溪。

昭代作人之功﹐其盛矣乎﹗後學知道統之自﹐則門徑不差﹐而醫道亦可近矣。故曰﹕知其要者﹐一言而終。

卷首集例

陰騭

《永類鈐方》《體仁匯編》等書﹐皆載陰騭方論﹐何也﹖蓋自古得醫道之傳者﹐皆以好生爲心﹐不務聲名﹐不計貨利﹐不忌人識能﹐不論人恭慢﹐惟知救人之命﹐愈人之病而已。有此心胸﹐然後醫可明可行﹐至於病久不痊﹐尢當恐懼修省﹐以自重其生﹐如虛損﹑癆瘵﹑癰疽﹑耳目廢壞等癥﹐皆天刑也﹐可不知所務乎﹖是以恪遵聖制﹐爲說於後。

恆言醫通仙道﹐半積陰功﹐然陰功可半積而已乎﹖我朝爲善陰騭錄者﹐陰功之大用也。

富或效其平焚券﹐歸外家葬友﹐嫁孤保孤﹐施藥施棺﹐舉喪助葬﹐賑貧賑饑﹐代償代納﹐還金還產。貴或效其雪冤理枉﹐活降出罪﹐潔獄禁溺﹐救災興利﹐賤則效其補敝屨﹐檢漏屋。貧則效其習醫救疾﹐娶瞽娶啞﹐放鶴放魚﹐渡蟻療鵲﹐傾囊活命。

孝順事實錄者﹐陰功之大本也。

生則效其養口養志﹐死則效其善繼善述﹐常則效其問安視膳﹐變則效其格姦諭道。幼如陸績懷橘﹐老如萊子戲斑。畱繼母如閔損單衣﹐事祖母如李密陳情。貧如子路負米﹐微如庾兗躬耕﹐保身如子春傷足﹐受責如伯瑜泣杖。他如代命代死﹐求母尋母﹐刻木廬墓﹐感盜感獸﹐息火退水﹐召祥致瑞﹐訪藥夢藥﹐吮癰嘗糞﹐不能枚舉﹐歷歷可考﹐當置一冊座右。

二書相爲表裏﹐本立用行﹐然後因微以顯其著。𨿽一事一物之小﹐亦足以動天地﹐達鬼神﹐而福澤附應。

其所以教天下後世之心﹐至精至仁﹐宛如《周書》《洪範》﹐先後一揆。蓋孝順事實﹐卽《書》之惟天陰騭﹐彜倫攸敍也﹔爲善陰騭﹐卽《書》之曰食﹑曰貨﹐利用濃生也﹔感應之速﹐身致顯榮﹐慶流後裔﹐卽《書》之曰壽﹑曰富﹑曰康寧﹐向用五福也。治教休美明白如此﹑宜乎家家諭而戶戶曉矣。柰何愚民泥於報應﹐而有意爲善﹐每以汗血之財﹐而供無益之費﹐甚則身心受累﹐而虧名節者有之。髙明濃於大倫﹐而輕忽細務﹐每逞意气之偏﹐而爲自便之圖﹐甚則妨物害眾﹐而招咒咀者有之﹐皆非所以善體乎聖制也。

聖斷明言﹐上自卿相﹐下至乞丐﹐皆可行之。但以利人爲念﹐則日用間無非利人之事﹐如人渴則與之杯水﹐一物不正礙人足則爲正之﹐皆方便事也。又曰﹕獎勸誘掖﹐使人爲善﹐乃陰騭之至大者﹐何必專一分財與人惠哉﹖至於禍福感應﹐一毫不可先萌於心﹐乃气機自然而然之妙也。蓋吾身未受中气以生之前﹐則心在於天﹐而爲五行之運用﹔吾身旣受中气以生之後﹐則天在吾心而爲五事之主宰。一念之善﹐則不必其事之遂而後爲吉也﹐卽此與天相似﹐吉莫大焉﹐況積之久而休徵以類應乎﹔一念之惡﹐則不必其迹之著而後爲凶也﹐卽此與天隔絕﹐凶莫甚矣﹐況積之久而咎徵以類應乎。或曰﹕今之善者未必得福﹐惡者未必得禍﹐豈亦气數使然歟﹖殊不知數起於一﹐一卽心之一念也。義之所當爲而弗爲者﹐非數之所能知也﹔義之所不當爲而爲者﹐亦非數之所能知也。故曰﹕《皇極》不言數﹐非數之所能盡也。善而未必得福﹐必其偶合於善﹐而不足以格乎天也﹔惡而未必得禍﹐必其偶陷於惡﹐而未至於通乎天也。否則福善禍淫萬古﹐此天道也﹐何獨於今而疑之﹖惟其不屑屑然以顯露﹐而後有玩天理而不勇於爲善者矣﹔惟其恆恢恢乎而不漏﹐而後有畏天威而不終於爲惡者矣﹔惟其循環而無窮﹐變化而莫測﹐而後有樂善君子﹐𨿽處拂逆之境﹐無怨尢之作﹐蓋深信夫天意之有在﹐而人事之所以當修也。吁﹗人不知之善爲大善﹐人不知之惡爲大惡﹐人不知而己獨知﹐天乎﹖人乎﹖故曰﹕禍福無不自己求之者﹐醫學所系甚重﹐必寄妻子﹐托死生﹐而後可以語此。養生者亦必有此志操﹐故敢述所聞﹐以質諸同儕﹐相與共守乎聖制﹐非敢好爲言論也。

卷首集例

保養

醫家旣知修徳﹐又當愛惜自己精神﹐醫之難者難於此也。倘精神昏耗﹐察識必不能精﹐方藥必不能嘗﹐𨿽有濟人之心﹐而勢不能及也。若夫病有服藥鍼灸不能效者﹐以其不知保養之方。古云﹕與其病後善服藥﹐莫若病前善自防。是錄《天眞論》於前者﹐保養之原也﹔錄《茹淡》《陰火論》於中者﹐保養不過節食與色而已﹔更爲說於後者﹐黜邪崇正﹐法頤之貞也。

卷首集例

保養

黃帝曰﹕余聞上古春秋皆度百歲﹐而動作不衰﹐今年半百而動作皆衰者﹐時世異耶﹖人將失之耶﹖岐伯對曰﹕上古之人﹐其知道者﹐﹝一陰一陽之謂道。﹞法於陰陽﹐﹝陰陽者﹐萬物之終始﹐死生之本﹐逆之則災害生﹐從之則苛疾不起。﹞和於術數﹐﹝術者﹐陰陽所發﹔數者﹐陰陽節限也﹐和術數﹐卽法陰陽也。飲食起居﹐隨時安分而不縱欲是也。﹞飲食有節﹑起居有常﹐不妄作勞﹐﹝人身欲得小勞﹐則气血不滯﹐過則傷人。﹞

故能形與神俱﹐而盡終其天年﹐度百歲乃去。今時之人不然也﹐以酒爲漿﹐以妄﹝作勞﹞爲常﹐醉以入房﹐以欲竭其精﹐以耗散其眞﹐不知持滿﹐不時禦神。﹝不知愛惜此身﹐如持盈滿之器﹐惟恐其傾也﹕不能時時制禦心神﹐如朽索之禦六馬。﹞務快其心﹝之所欲﹐﹞逆於﹝養﹞生﹝眞﹞樂﹐起居無節﹐﹝房勞亦起居內事。﹞

故半百而﹝形神﹞衰也﹐夫上古聖人之教下也﹐皆謂之虛邪賊風﹐避之有時﹐恬澹虛無﹐眞气從之﹐精神內守﹐病安從來﹖是以志閒而少欲﹐心安而不懼﹐形勞而不倦﹐气﹝血相﹞從以順﹝行﹞﹐各從其欲﹐皆得所願﹐﹝志不貪﹐故所欲皆順﹔心易足﹐故所願必從﹔以不異求﹐故無難得也。﹞故美其食﹐﹝順精粗也。﹞

任其服﹐﹝隨美惡也。﹞樂其俗﹐﹝去傾慕也。﹞髙下不相慕﹐其民故曰朴。﹝至無求也﹐是所謂心足也。﹞

是以嗜欲不能勞其目﹐淫邪不能惑其心﹐愚智賢不肖﹐不懼於物﹐﹝不懼爲外物所奪。﹞故合於道﹐所以能年皆度百歲﹐而動作不衰者﹐以其徳全不危也。﹝不縱情恣欲﹐涉於危險之地。﹞帝曰﹕人年老而無子者﹐材力盡耶﹖將天數然也﹖岐伯曰﹕女子七歲腎气盛﹐齒更發長﹔﹝老陽之數極於九﹐少陽之數極於七﹐女子爲少陰之气﹐故以少陽數偶之﹐明陰陽气和﹐乃能生成其形體。﹞二七而天癸至﹐任脈通﹐太衝脈盛﹐月事以時下﹐故有子﹔﹝癸謂壬癸北方水﹐干名也。腎气全盛﹐衝任流通﹐天眞气降﹐應時而下﹐故曰天癸﹐衝爲血海﹐任主胞胎﹐月事調勻﹐故能有子。﹞三七腎气平均﹐故眞牙生而長極﹔﹝眞牙﹐牙之最後生者﹐牙齒爲骨之餘。﹞四七筋骨堅﹐發長極﹐身體壯盛﹔五七陽明脈衰﹐面始焦﹐發始墮﹔﹝陽明之脈气榮於面﹐故其衰也﹐面焦發墮。﹞六七三陽脈衰於上﹐面皆焦﹐發始白﹔﹝三陽之脈﹐盡上於頭﹐故三陽衰則面皆焦﹐發始白﹐所以衰者﹐以其經月數泄脫之故。﹞七七任脈虛﹐太衝脈衰少﹐天癸竭﹐地道不通﹐﹝經水絕﹐是爲地道不通矣。﹞故形壞而無子也。﹝血气不榮其自身形容﹐而況可生人乎。﹞丈夫八歲腎气實﹐發長齒更﹔﹝老陰之數極於十﹐少陰之數次於八﹐男子爲少陽之气﹐故以少陰數配之。﹞二八腎气盛﹐天癸至﹐精气溢瀉﹐陰陽和﹐故能有子﹔﹝男女有陰陽之質不同﹐天癸則精血之形亦異﹐陰靜海滿而去血﹐陽動應血而泄精﹐二者通和﹐故能有子。

《易》曰男女媾精﹐萬物生化﹐此之謂也。﹞三八腎气平均﹐筋骨勁彊﹐故眞牙生而長極﹔四八筋骨隆盛﹐肌肉滿壯﹔五八腎气衰﹐發墮齒槁﹔﹝精無所養﹐故令發墮齒枯。﹞六八陽气衰竭於上﹐面焦﹐發鬢頒白﹔﹝陽气﹐陽明之气也。﹞七八肝气衰﹐筋不能動﹐天癸竭﹐精少﹐腎衰﹐形體皆極﹔八八齒髮去。﹝落也。﹞腎者主水﹐受五臟六腑之精而藏之﹐故五臟盛乃能瀉﹔﹝五臟各有精﹐隨用而灌注於腎﹐此乃腎爲都會關司之所﹐非腎一臟而獨有精﹐故曰五臟盛乃能瀉也。﹞今五臟皆衰﹐筋骨解惰﹐天癸盡矣﹐故發鬢白﹐身體重﹐行步不正﹐而無子耳。帝曰﹕有其年已老而有子者﹐何也﹖岐伯曰﹕此天壽過度﹐气脈常通﹐而腎气有餘也。此𨿽有子﹐男不過盡八八﹐女不過盡七七﹐而天地之精气皆竭矣。﹝𨿽老而生子﹐子壽亦不能過天癸之數。﹞帝曰﹕夫道者﹐年皆百數﹐能有子乎﹖岐伯曰﹕夫道者﹐能卻老而全角﹐身年𨿽壽﹐能生子也。

卷首集例

保養

或問﹕《內經》謂精不足者﹐補之以味。又曰﹕地食人以五味。古者年五十食肉﹐子今年邁七十矣﹐盡卻鹽醯﹐豈中道乎﹖何子之神茂而色澤也﹖曰﹕味有出於天賦者﹐有成於人爲者。天之所賦者﹐若谷菽菜果﹐皆沖和之味﹐有食人補陰之功﹐此《內經》所謂味也。人之所爲者﹐皆烹飪調和偏濃之味﹐有致病發疾之毒﹐此吾子所擬味也。今鹽醯之卻﹐非眞茹淡者﹐大麥與粟之咸﹐粳米﹑山藥之甘﹐蔥﹑韭之辛之類皆味也﹐子以爲澹乎﹖予安於沖和之味者﹐心之收﹐火之降也﹔以偏濃之味爲安者﹐欲之縱﹐火之勝也﹐何疑之有﹖《內經》又曰﹕陰之所生﹐本在五味。非天賦之味乎﹖陰之五宮﹐傷在五味。非人爲之味乎﹖聖人防民之具﹐於是爲備。凡人饑必食﹐彼粳米之甘而淡者﹐土之徳也﹐物之屬陰而最補者也。惟可與菜同進﹐《經》以菜爲充者﹐恐於饑時頓食﹐或思慮過多﹐因致胃損﹐故以菜助其充足﹐取其疏通而易化﹐此天地生物之仁也。《論語》曰﹕肉𨿽多不使勝食气。

《傳》曰﹕賓主終日百拜而酒三行﹐以避酒禍。此聖人施教之意也。蓋谷與肥鮮同進﹐濃味得谷爲助﹐其積之也久﹐寧不助陰火而致毒乎﹖故服食家在卻谷者則可﹐不卻谷而服食﹐未有不被其毒而橫夭者也。彼安於濃味者﹐未之思耳。或又問﹕精不足者﹐補之以味﹐何不言補气﹖曰﹕味﹐陰也﹔气﹐陽也。補精以陰﹐求其本也。

故補之以味﹐若甘艸﹑白術﹑地黃﹑澤瀉﹑五味子﹑麥門冬之類﹐皆味之濃者也。《經》曰虛者補之﹐正此意也。上文形不足者﹐溫之以气﹐溫存以養﹐使气自充﹐气充則形完矣﹐故言溫不言補。《經》曰勞者溫之﹐正此意也﹐彼以熱藥溫藥﹐佐輔補藥﹐名曰溫補﹐非徒無益﹐而害之矣。吁﹐《局方》之不能求經旨也如此哉﹗

卷首集例

保養

人受天地之气以生﹐天之陽气爲气﹐地之陰气爲血﹐故气常有餘﹐血常不足。何以言之﹖天地爲萬物之父母。天﹐大也﹐爲陽﹐而運於地之外﹔地居天之中﹐爲陰﹐天之大气舉之。日﹐實也﹐亦屬陽﹐而運於月之外﹔月﹐缺也﹐屬陰﹐稟日之光以爲明者也。人身之陰气﹐其消長視月之盈缺﹐故人之生也﹐男子十六歲而精通﹐女子十四歲而經行。是有形之後﹐猶有待於乳哺水谷以養﹐陰气始成﹐而可與陽气爲配﹐以能成人而爲人之父母。古人必近三十﹑二十而後嫁娶﹐可見陰气之難於成﹐而古人之善於攝養也。《禮記》注曰﹕惟五十然後養陰者有以加。《內經》曰﹕年至四十﹐陰气自半﹐而起居衰矣。又曰﹕男子六十四歲而精絕﹐女子四十九歲而經斷。夫以陰陽之成﹐止供給得三十年之視聽言動﹐已先虧矣。人之情欲無涯﹐此難成易虧之精气﹐若之何而可以縱欲也﹖《經》曰﹕陽者﹐天气也﹐主外﹔陰者﹐地气也﹐主內。故陽道實﹐陰道虛。非吾之過論也。

或曰﹕仰觀俯察乎天地日月﹐旣若是之不同﹐何寒暑溫涼之見於四時者﹐又如此之相等而無降殺也﹖曰﹕動極復靜﹐靜極復動﹐猶人之噓吸也。寒者吸之極﹐气之沈也﹔熱者噓之極﹐气之浮也﹔溫者噓之微﹐气之升也﹔涼者吸之微﹐气之降也。一噓一吸﹐所乘之機﹐有以使之﹐宜其相等而無降殺﹐此以流行之用而言。前以大小虛實言者﹐蓋其對待之體也。或曰﹕遠取諸天地日月﹐近取諸男女之身﹐曰有餘﹐曰不足﹐吾知之矣。人在气交之中﹐今欲順陰陽之理﹐而爲攝養之法﹐如之何則可﹖曰﹕主閉藏者腎也﹐司疏泄者肝也﹐二髒皆有相火﹐而其系上屬於心。心﹐君火也﹐爲物所感則易於動。心動則相火翕然而隨﹐𨿽不交會﹐亦暗流而滲漏矣。所以聖賢只是教人收心養性﹐其旨深矣。天地以五行更疊衰旺﹐爲成四時﹐人之五臟六腑﹐亦應之而衰旺。四月屬巳﹐五月屬午﹐爲火大旺﹐火爲肺金之夫﹐火旺則金衰﹔六月屬未﹐爲土大旺﹐土爲水之夫﹐土旺則水衰。況腎水常借肺金爲母﹐以補助其不足﹐故《內經》諄諄然滋其化源也。古人以夏月必獨宿而淡味﹐兢兢業業於愛謹﹐保養金水二髒﹐正嫌火土之旺爾。《內經》又曰﹕藏精者﹐春不病溫。十月屬亥﹐十一月屬子﹐正大气潛伏閉藏﹐以養其本然之眞﹐而爲來春升動發生之本。若於此時﹐不恣欲以自戕﹐至春升之際﹐根本壯實﹐气不輕浮﹐焉有溫熱之病﹖夫夏月火土之旺﹐冬月大气之伏﹐此論一年之虛耳。若上弦前﹐下弦後﹐月廓空﹐亦爲一月之虛﹔大風大霧﹐虹電飛雹﹐暴寒暴熱﹐日月薄蝕﹐憂愁忿怒﹐驚恐悲哀﹐醉飽勞倦﹐謀慮勤動﹐又皆爲一日之虛。若病患初退﹐瘡痍正作﹐尢不止於一日之虛﹐今人多有春末夏初﹐患頭痛腳軟﹐食少體熱﹐仲景論春夏劇﹐秋冬瘥﹐而脈弦大者﹐正世俗謂注夏病也。若犯此四者之虛﹐似難免此。夫當壯年﹐便有老態﹐仰事俯育﹐一切隳壞﹐興言至此﹐深可驚懼。古人謂不見可欲﹐使心不亂。夫以溫柔之感於體﹐聲音之感於耳﹐顏色之感於目﹐馨香之感於鼻﹐誰是鐵心漢不爲動﹖善養生者﹐於此五个月﹐出居於外﹐苟值一月之虛﹐一日之虛﹐亦宜暫遠帷幕﹐久自珍重﹐保全天和﹐庶可滋助化源﹐水得所養﹐陰無虧損﹐與陽齊平。然後陽得所附﹐而無飛越之尢﹐遂成天地交之泰﹐何病之可言﹖願相與共遵守﹐期無負敬身之教﹐幸甚。

上丹溪格言二篇﹐病者當時目之﹐或者議其茹淡之偏﹐殊不知其本意爲痰火陰虛之人作也。人至中年﹐腎气自衰﹐加人佚欲﹐便成虛損﹐興陽補劑服之﹐則潮熱不勝。專服滋降之藥﹐𨿽暫得淸爽﹐久則中气愈虛﹐血無生化﹐所以只得於飲食上調節﹐戒一切煎炒炙爆﹑酒酣糖醬燥熱之物﹐恐燥血也﹐戒一切生冷時果時菜﹐恐傷脾也﹐能甘淡薄﹐則五味之本自足以補五臟﹐養老慈幼皆然。其酒肉補陽助火﹐內傷勞倦元气虛者﹐𨿽病所禁忌之物﹐亦可暫食養胃﹐東垣有是言也。但節飲食極難﹐非惟酒肉﹐必以禮義撙節﹐而不可過。𨿽飯粥亦不可飽﹐恆言喫得三碗﹐只喫兩碗﹐《論語》﹕肉𨿽多﹐不使勝食气。小注云﹕肉气勝﹐滯穀气﹔穀气勝﹐滯元气﹐元气流行者壽﹐元气滯者夭。惟酒無量不及亂﹐在聖人則可﹐常人當不自有其量﹐而後可不亂也。節色非惟眼招口挑﹐縱欲宣淫﹐亂匹配之常經﹐反交感之正理﹐得罪天地鬼神﹐𨿽自己妻外家﹐亦不可以妄合﹐大風大雨﹐大寒大熱﹐朔望本生之期﹐切宜禁忌﹐惟靜中養見端倪﹐自然變易其心﹐一切穢褻之事﹐且厭之矣﹐況肯貪戀以喪家珍哉﹗古云﹕上士異房﹐中士異牀﹐下士異被﹐知命者愼之。

卷首集例

保養

或問﹕保養﹑修養何以異﹖曰﹕無大異也。但修養涉於方外玄遠﹐而非恆言恆道﹐保養不外日用食息﹐而爲人所易知易行。然則修養非歟﹖曰﹕據方書神農起醫藥之方﹐黃帝創導引之術﹐後世傳之失其眞耳。《素問》曰﹕飲食有節﹐起居有常﹐不妄作勞﹐精神內守﹐病安從來﹖故能盡其天年﹐度百歲乃去﹐此保養之正宗也。蓋有節有常而不窮﹐則气血從軌﹐而無俟於搬運之煩﹐如今之動工也。﹝內動運任﹑督者﹐久則生癰﹔運脾土者﹐久則腹脹﹔運丹田者﹐久則尿血﹔運頂門者﹐久則腦泄﹐內動固不然矣。至於六字气𨿽能發散外邪﹐而中虛有汗者忌﹔八段錦𨿽能流動气血﹐而中虛有火者忌。惟《醫林集要》所載古導引法﹐間有一二明顯可行者﹐附錄於後﹐究而言之﹐亦不過吾儒舞蹈意也。﹞精神內守﹐則身心凝定﹐而無俟於制伏之彊﹐如今之靜工也。﹝丹書朱砂鉛汞龍虎等說﹐俱是借諭身心﹐惟心息相根據之說﹐最爲直截明顯。心主乎息﹐息根據乎心﹐心息相根據﹐則精气神滿而病卻矣。﹞盡天年﹐度百歲乃去﹐則自古有生必有死﹐惟不自速其死耳。烏有如今之所謂飛升超脫住世之說耶﹖或曰﹕保養旣若是之易且顯﹐何今之夭者多而壽者少耶﹖曰﹕飲食起居動作之間﹐安能一一由心所主﹐而無所詿誤哉﹖香醪美味陳於前﹐𨿽病所忌也而弗顧﹔情況意興動於中﹐𨿽病且危也而難遏﹔貪名竟利之心急﹐過於勞傷而不覺。此古今之壽相遠者﹐非气稟之異也﹐實今人之不如古人重其身耳。曰﹕吾知精神內守﹐而後飲食起居得其宜﹐則今之內動外動﹐皆不足取﹐而靜工收斂精神﹐不亦得其正乎﹖曰﹕若不識盡天年﹐度百歲乃去﹐機括𨿽終日閉目﹐只是一團私意﹐靜亦動也。若識透天年百歲之有分限節度﹐則事事循理﹐自然不貪﹑不躁﹑不妄﹐斯可以卻未病而盡天年矣。蓋主於气﹐則死生念重﹐而昏昧錯雜﹐愈求靜而不靜﹔主於理﹐則人欲消亡﹐而心淸神悅﹐不求靜而自靜。此俗之所謂靜﹐恐亦異乎古之所謂靜也。曰﹕若然﹐則吾儒一敬盡之矣。曰﹕聖學至大﹐非某能知。但黃帝亦古聖人也﹐今不信古對名言﹐而信盲人詭異邪說﹐甚則喪家殞身﹐見亦謬哉﹗此吾所以只言保養也。曰﹕保養可勿藥乎﹖曰﹕避風寒以保其皮膚六腑﹐則麻黃﹑桂枝﹑理中﹑四逆之劑﹐不必服矣﹔節勞逸以保其筋骨五臟﹐則補中益气﹑劫勞﹑健步之劑﹐不必服矣﹔戒色欲以養精﹐正思慮以養神﹐則滋陰降火﹑養榮﹑凝神等湯﹐又何用哉﹖薄滋味以養血﹐寡言語以養气﹐則四物﹑四君﹑十全﹑三和等湯﹐又何用哉﹖要之血由气生﹐气由神全﹐神乎心乎﹗養心﹐莫善於寡欲﹐吾聞是語矣。竊有志而未能﹐敢述之以告我疲癃殘疾﹐而不知學人﹐相與共守乎禁戒﹐以重此身爲萬物之本。

卷首集例

保養

保養中一事也。蓋人之精神極欲靜﹐气血極欲動﹐但後世方士﹐亦以此惑人爲仙術﹐所以王褒頌曰﹕何必偃仰屈伸如彭祖﹐吹噓呼吸如喬松﹐眇然絕俗離世哉﹗認眞只是舞蹈以養血脈意﹐其法𨿽粗﹐有益閉關守病之士。蓋終日屹屹端坐﹐最是生病﹐人徒知久立﹑久行之傷人﹐而不知久臥﹑久坐之尢傷人也。故錄一二最要者﹐以備養生者擇焉。詳《醫林集要》及古導引書。

虛損導引爲虛損气血不周而設也。有火者﹐開目﹔無火者﹐閉目。無汗者﹐閉气至極﹔有汗者﹐不必閉气。欲气上行以治耳目口齒之病﹐則屈身爲之﹔欲气下行以通大﹑小二便及健足脛﹐則偃身爲之﹔欲气達於四肢﹐側身爲之。欲引頭病者﹐仰頭﹔欲引腰腳病者﹐仰足十指﹔欲引胸中病者﹐挽足十指﹔欲引臂病者﹐挽臂﹔欲去腹中寒熱﹑積聚諸痛﹐及中寒身熱﹐皆閉气滿腹﹐偃臥亦可爲之。但病在頭中胸中者﹐枕髙七寸﹔病在心下者﹐枕髙四寸﹔病在臍下者﹐去枕。

開關法先以左手胛骨並肩﹐向前圓轉九數﹔次以右手胛骨並肩﹐向前圓轉九次﹔復以左右胛骨並左右肩﹐向前圓轉九次。加至一九﹑三九亦好。但要從容和緩爲之﹐或先緩後急﹐亦可爲之。此法疏通膏肓﹐降心胞絡火﹐與張紫丘治瘵開關藥方意同﹐善治少勞背痛胸緊。

起脾法先靜坐存中气﹐後挺身以兩手相叉﹐極力扒左﹑扒右各七次。扒左則頭向右﹐扒右則頭向左﹐如此者三五次。靜坐良久﹐善和脾胃﹐進飲食﹐兼治臂腰拘攣﹐與開關法相續行之亦可。

開郁法其法以兩手旋舞向前﹑向後﹐兩足作白鷺行步狀﹐不拘數﹔良久復以左手搭右肩﹐足搭左膝腕委中而行﹔右手搭左肩﹐左足搭右膝腕委中而行﹔良久復以左手前泊腹﹐右足搭膝蓋而行﹔右手向後泊腰﹐左足搭右膝蓋而行﹔良久以兩手極力托天﹐兩足極力踏地﹐復以兩手向後向下﹐兩足十指挽起﹐仰面偃腹﹐使气下行﹔良久蹲倒﹐以兩手極力攀起腳後跟﹐足十指點起﹐極力低頭至膝下﹔良久立起﹐以兩手相交﹐掩兩臂於胸前胛上﹐極力搖動數次。善治名利不遂﹐鬱气爲病﹐心腹脹滿﹐夜睡不寧等癥﹐無病者亦可行之。如外感風寒﹐須行至汗出爲度。此法此之華氏五禽戲法﹐更易簡正大可行。

治腰痛屈伸導法﹐正東坐﹐收手抱心﹐一人前躡其兩膝﹐一人後捧其頭﹐徐牽令偃臥﹐三倒三起﹐久久效。

治積聚一切痰飲瘀血﹐結爲積塊痞气﹐靜坐閉息滿腹﹐外摩積聚所在﹐徐徐放气﹐久久自消。

治遺精泄瀉以手兜托外腎﹐一手摩擦臍輪﹐左右輪換﹐久久擦之。不惟可以止精愈瀉﹐且可暖中寒﹐補下元﹐退虛潮。無是病者﹐每早臨起﹐亦可行之﹐更擦腎兪﹑胸前﹑脇下﹑中脘﹑湧泉﹐但有心窩忌擦。

治痰壅其法以兩手向後﹐合手拓腰向上﹐急勢振搖臂肘﹐來去七數﹐兩手不移﹐直上向下﹐盡勢來去二七﹐治心肺痰气壅悶。

卷首集例

運气

張子和云﹕不誦十二經絡﹐開口動手便錯﹔不通五運六气﹐檢盡方書何濟﹖經絡明﹐認中標﹔運气明﹐認得本。求中標﹐只取本﹐治千人﹐無一損。玆纂《素問》《靈樞》及《紺珠經》等書﹐以便初學識其槪耳。

卷首集例

運气

太極肇分而有陰陽。夫陰陽者﹐天地之道也﹐萬物之綱紀﹐變化之父母﹐生殺之本始﹐神明之府也。

綱紀﹐謂生長﹑化成﹑收藏之綱紀也﹔父母﹐謂萬物形之先也﹔本始﹐謂生殺皆因而有之也。夫有形稟气而不爲五運陰陽之所攝者﹐未之有也。所以造化不極﹐能爲萬物先化之元始者﹐何也﹖以其是神明之育故也。

合散不測﹐生化無窮﹐非神明無能也。

故物生謂之化﹐物極謂之變﹐陰陽不測謂之神。然天地者﹐萬物之上下也﹔左右者﹐陰陽之道路也﹔水火者﹐陰陽之徵兆也﹔﹝水寒火熱。﹞金木者﹐生成之始終也﹔﹝金殺木生。﹞陰陽五行﹐流爲十干五化之運。

寒﹑暑﹑燥﹑濕﹑風﹑火之气﹐周流天地間而爲萬物之原。人則稟其精而囿於兩間﹐所以具五臟六腑﹐以應五運六气之數也。

五運者﹐金﹑木﹑水﹑火﹑土也。

木言陽气觸地而生﹐火言毀然盛而變化萬物﹐金言陰气禁止萬物而揪斂﹐水言潤養萬物﹐土言含吐萬物﹐將生者出﹐將死者歸。

六气者﹐風﹑火﹑暑﹑濕﹑燥﹑寒也。

六气皆有一化也。木化風﹐主於春﹐陽气鼓舞﹐爲天號令﹔君火化熱﹐主於春末夏初﹐行暄淑之令而不行炎﹔暑﹐君徳也﹐相火化暑﹐主於夏﹐炎暑大行﹔金化淸燥﹐淸涼乃行﹐金爲丙婦﹐帶火之气﹐故燥也。水化寒﹐嚴凜乃行﹔土化濕﹐與土潤溽﹐暑濕化行也。蓋濕則土生﹐幹則土死﹐泉出於地中﹐濕化信矣。

聖人仰觀五天云色。

天之气﹐經於中央﹐臨甲己之位﹐立爲土運﹔素天之气﹐經於西方﹐臨乙庚之位﹐立爲金運﹔玄天之气﹐經於北方﹐臨丙辛之位﹐立爲水運﹔蒼天之气﹐經於東方﹐臨丁壬之位﹐立爲木運﹔丹天之气﹐經於南方﹐臨戊癸之位﹐立爲火運。此五气之色﹐上經二十八宿﹐下應十二分位。所以古人占天望气則知气之災疫應在於何方﹐了然預知之矣。凡占當於正月初一日﹐若太過之紀寅初看﹐不及之紀寅末看﹐平治之紀寅正看。如蒼气爲風﹐凡爲熱﹐爲濕﹐素爲燥﹐黑爲寒。其气之色有兼見者﹐又當分其微甚而推之。

天干取運﹐地支取气。天干有十﹐配合則爲五運﹔地支十二﹐對衝則爲六气。所以然者。天有陰陽﹐地亦有陰陽。

天有陰故能降﹐地有陽故能升。

天以陽生陰長﹐地以陽殺陰藏。

生長者﹐天之道﹔藏殺者﹐地之道。天陽主生﹐故以陽生陰客長﹔地陰主殺﹐故以陽殺陰藏。

陽中有陰﹐陰中有陽。人在气交之中﹐身半以上﹐天之分也﹐天气主之﹔身半以下﹐地之分也﹐地气主之。

其生五﹐其气三。三而成天﹐三而成地﹐三而成人。三而三之則爲九﹐九九制會﹐故生九竅﹐九髒而應之也。

天有三百六十五日﹐人有三百六十五骨節。天有五行禦五位﹐以生寒暑燥濕風﹔人有五臟化五气﹐以生喜怒思憂恐。在天爲玄﹐玄生神﹔在人爲道﹐道生智﹔在地爲化﹐化生五味。神在天爲風﹐在地爲木﹐在人爲怒﹔神在天爲熱﹐在地爲火﹐在人爲喜﹔神在天爲濕﹐在地爲土﹐在人爲思﹔神在天爲燥﹐在地爲金﹐在人爲憂﹔神在天爲寒﹐在地爲水﹐在人爲恐。寒暑五气更立﹐各有所先﹐非其位則邪﹐當其位﹐陰陽之神不可得而見也。支幹之迹可得而求之也。

天地陰陽﹐以象不以數﹐惟推憑支幹則可測焉。

天气始於甲﹐地气始於子﹐天地相合則爲甲子。故甲子者﹐干支之始也。天气終於癸﹐地气終於亥﹐天地相合則爲癸亥。故癸亥者﹐干支之末也。陰陽相間﹐剛柔相須。是以甲子之後﹐乙丑繼之﹔壬戌之後﹐癸亥繼之。三十年爲一紀﹐六十年爲一周。有主運焉﹐有客運焉﹔有主气焉﹐有客气焉。主運主气﹐萬載而不易﹔客運客气﹐每歲而疊遷。

自天干﹑兄弟﹑次序言之﹔甲乙﹐東方木也﹔甲者﹐艸木始甲而出﹔乙者﹐陽尙屈乙。

丙丁﹐南方火也﹔丙乃萬物炳然著見而彊。丁適陽彊與陰气相丁。

戊己﹐中央土也﹔戊﹐陽土也。萬物生而出之﹐萬物伐而入之。己﹐陰土也﹐無所爲而得己。者也。

庚辛﹐西方金也﹔庚乃陽更而續﹐辛乃陽極於此而更辛也。

壬癸﹐北方水也。壬乃陽气生之﹐在壬而爲胎﹐與子同意﹔癸乃萬物閉藏﹐懷孕於其下﹐揆然萌芽﹐天之道也。

故木爲初之運﹐火爲第二運﹐土爲第三運﹐金爲第四運﹐水爲第五運﹐此主運也。

詩曰﹕大寒木運始行初﹐淸明前三火運居﹐芒種後三土運是﹐立秋後六金運推﹐立冬後九水運伏﹐周而復始萬年如。或問﹕木火土金水﹐天道左旋﹐自然之序也。然君火生土﹐土復能生相火﹐火復生金﹐其義何在﹖蓋相火非土不成﹐未見虛空能聚火。金在礦非火不能出﹐所以河圖火七居西﹐金九居南﹐互顯其成能也﹔認眞五行六气﹐總一气也。故木焚則爲火﹐絞則爲水﹔金石擊則爲火﹐熔則爲水。洲澶之內﹐江河競注﹐大海之中﹐火光常起﹐皆情之本有也﹐又何疑土中火﹐火中金乎﹖自其夫婦配合言之﹐甲與己合而化土﹐乙與庚合而化金﹐丙與辛合而化水﹐丁與壬合而化木﹐戊與癸合而化火。故甲己之歲﹐土運統之﹔乙庚之歲﹐金運統之﹔丙辛之歲﹐水運統之﹔丁壬之歲﹐木運統之﹔戊癸之歲﹐火運統之﹐此客運也。

詩曰﹕甲己化土乙庚金﹐丁壬木位盡成林﹐丙辛便是長流水﹐戊癸離宮號曰心。甲己之歲﹐正月建丙寅﹐丙火生土﹐故爲土運﹔乙庚之歲﹐正月建戊寅﹐戊土生金﹐故爲金運﹔丙辛之歲﹐正月建庚寅﹐庚金生水﹐故爲水運﹔丁壬之歲﹐正月建壬寅﹐壬不生木﹐故爲木運﹔戊癸之歲﹐正月建甲寅﹐甲木生火﹐故爲火運。

假如甲己年﹐甲爲土運﹐初之運卽土也﹔土生金﹐二之運卽金也﹔金生水﹐三之運卽水也﹔水生木﹐四之運卽木也﹔木生火﹐五之運卽火也。每一運各主七十二日零五刻﹐此天干在上爲陽﹐所以主乎運也。

又以地支循環次序言之﹕寅卯﹐屬春木也﹔寅者﹐演也。正月陽上陰下﹐律管飛灰以候之﹐可以述事之始也。卯者﹐茂也。二月陽气盛而孳茂也。

巳午﹐屬夏火也﹔巳者﹐起也。四月正陽無陰﹐物畢盡而起。午者﹐長也。五月陽尙未屈﹐陰始生而爲主﹐物皆長大矣。

辰戌丑未﹐屬四季土也﹔辰者﹐震也﹐三月陽已過半﹐萬物盡震而長﹔戌者﹐滅也﹐九月萬物皆衰滅矣﹔醜者﹐紐也﹐陰尙執而紐之﹐十二月始終之際也﹔未者﹐味也﹐六月物成而有味也。

申酉﹐屬秋金也﹔申者﹐身也﹐七月物體皆成也。酉者﹐也﹐八月萬物皆縮收斂。

亥子﹐屬冬水也。亥者﹐劾也。十月陰气劾殺萬物﹐此地之道也。子者﹐北方寒水陰位﹐一陽肇生之始﹐故陰極則陽生﹐壬而爲胎﹐十一月辰也。

故風爲初之气﹐火爲二之气﹐暑爲三之气﹐濕爲四之气﹐燥爲五之气﹐寒爲終之气﹐此主气也。

詩曰﹕大寒厥陰气之初﹔春分君火二之隅﹐小滿少陽分三气﹐大暑太陰四相呼﹐秋分陽明五位是﹐小雪太陽六之餘。

自其對衝定位言之﹐子對午而爲少陰君火﹐丑對未而爲太陰濕土﹐寅對申而爲少陽相火﹐卯對酉而爲陽明燥金﹐辰對戌而爲太陽寒水﹐巳對亥而爲厥陰風木。

君火司午﹐火本熱﹐而其气當午位﹐陰生之初﹐故標寒而屬少陰也﹔水居北方子位﹐水本寒﹐而其气當陽生之初﹐故標熱而屬太陽也﹔土應夏未之位﹐未乃午之次﹐故曰太陰﹐相火司於寅﹐寅乃丑之次﹐故曰少陽﹔木居東方震﹐在人主於肝﹐處鬲下陰位﹐木必待陰而後生﹐故屬厥陰﹔金居西方兌﹐在人主於肺﹐居鬲上陽位﹐金必待陽而後發﹐故屬陽明也。

故子午之歲﹐君火主之﹔丑未之歲﹐濕土主之﹔寅申之歲﹐相火主之﹔卯酉之歲﹐燥金主之﹔辰戌之歲﹐寒水主之﹔巳亥之歲﹐風木主之﹐此客气也。

詩曰﹕子午少陰君火天﹐陽明燥金應在泉﹐丑未太陰濕土上﹐太陽寒水雨連綿﹐寅申少陽相火旺﹐厥陰風木地中聯﹐卯酉卻與子午反﹐辰戌巳亥到皆然。如卯酉年司天﹐卽子午年在泉﹔卯酉年在泉﹐卽子午年司天。辰戌年與丑未年倒﹐巳亥年與寅申年倒。

假令子午少陰君火司天﹝午位﹞﹐陽明燥金司地﹝子位﹞﹐上者右行﹐太陰濕土爲天之左間﹐厥陰風木爲天之右間﹐所以面南而命其位也﹔下者左行﹐太陽寒水爲地之左間﹐少陽相火爲地之右間﹐所以面北而命其位也。

一气在上﹐司一歲之天﹐又主上半年。

一气在下﹐司一歲之地﹐又主下半年。

二气在左﹐二气在右。司人與萬物。

地之左間爲初之气﹐要訣﹕每年退二便是客鄕﹐如子司天﹐後二支戌﹐太陽寒水爲初之气﹐亥爲二气﹐子爲三气﹐醜爲四气﹐寅爲五气﹐卯爲六气。又逐年年辰﹐逐日日辰﹐皆名司天。

天之右間爲二之气﹐司天爲三之气﹐天之左間爲四之气﹐地之右間爲五之气﹐司地爲終之气。每一气主旺六十日八十七刻半有奇。

卯酉年﹐陽明司天﹐少陰在泉﹐初气太陰﹐二气少陽﹐三气陽明﹐四气太陽﹐五气厥陰﹐六气少陰。辰戌年﹐太陽司天﹐太陰在泉﹐初气少陽﹐二气陽明﹐三气太陽﹐四气厥陰﹐五气少陰﹐六气太陰。丑未年﹐太陰司天﹐太陽在泉﹐初气厥陰﹐二气少陰﹐三气太陰﹐四气少陽﹐五气陽明﹐六气太陽。寅申年﹐少陽司天﹐厥陰在泉﹐初气少陰﹐二气太陰﹐三气少陽﹐四气陽明﹐五气太陽﹐六气厥陰。巳亥年﹐厥陰司天﹐少陽在泉﹐初气陽明﹐二气太陽﹐三气厥陰﹐四气少陰﹐五气太陰﹐六气少陽。

此地支在下爲陰﹐所以主乎气也。然客運之流行也﹐有太過焉﹐有不及焉。太過之年﹐甲﹑丙﹑戊﹑庚﹑壬﹐五陽幹也﹔不及之年﹐乙﹑丁﹑己﹑辛﹑癸﹐五陰漧也。太過﹐其至先﹐大寒前十三日交﹐名曰先天﹕不及﹐其至後﹐大寒後十三日交﹐名曰後天。平气之年﹐正大寒日交﹐不先不後﹐名曰齊天。

申子辰年﹐大寒日寅初一刻交初之气﹐春分日子時末交二之气﹐小滿日亥時末交三之气﹐大暑日戌時末交四之气﹐秋分日酉時末交五之气﹐小雪日申時末交終之气﹐所謂一六天也。巳酉丑年﹐大寒日巳初一刻交初之气﹐春分日卯時末交二之气﹐小滿日寅時末交三之气﹐大暑日丑時末交四之气﹐秋分日子時末交五之气﹐小雪日亥時末交終之气﹐所謂二六天也。寅午戌年﹐大寒日申初一刻交初之气﹐春分日午時末交二之气﹐小滿日巳時末交三之气﹐大暑日辰時末交四之气﹐秋分日卯時末交五之气﹐小雪日寅時末交終之气﹐所謂三六天也。亥卯末年﹐大寒日亥初一刻交初之气﹐春分日酉時末交二之气﹐小滿日申時末交三之气﹐大暑日未時末交四之气﹐秋分日午時末交五之气﹐小雪日巳時末交終之气﹐所謂四六天也。

客气之升降也﹐有正化焉﹐有對化焉。正化之歲﹐謂午未寅酉辰亥之年也﹔對化之歲﹐謂子丑申卯戌巳之年也。正化者﹐令之實﹐從本﹐其數生﹔對化者﹐令之虛﹐從標﹐其數成。

水一﹑火二﹑木三﹑金四﹑土五﹐皆以陰陽而配。若考其深義﹐則水生於一﹐天地未分﹐萬物未成之初﹐莫不先見於水﹐故艸木子實﹑人虫胎卵未就﹐皆水也。及水聚而形質﹐其陰陽備而後成物﹐故物之小而味苦者﹐火之兆也。物熟則甘﹐土之味也。甘極則淡﹐反本也。人稟陰陽﹐先生二腎。艸木子實﹐大小𨿽異﹐其中皆有兩以相合﹐與人腎同﹐是以萬物非陰陽合體則不能化生﹐故火曰次二。旣陰陽合體﹐然後有春生而秋成﹐故次三曰木﹐次四曰金﹐水火木金﹐莫不因土而成﹐故次五曰土。三陰三陽﹐正化者從本﹐生數﹔對化者從標﹐成數。

假令甲子年﹐甲爲土運﹐統主一年﹔子爲君火﹐專司一歲。一期三百六十五日零二十五刻﹐正合乎周天三百六十五度四分度之一也。

周天者﹐天周地位﹐非周天之六气也。天體至圓﹐周遭三百六十五度四分度之一。天行健﹐一日一夜周三百六十五度四分度之一﹐又進過一度。日行速健﹐次於天﹐一日一夜周三百六十五度四分度之一恰好。然天多進一度﹐則日爲退一度﹔二日天進二度﹐則日爲退二度。積至三百六十五日四分日之一﹐則天所進過之度﹐又恰周得本數﹐而日所退之度﹐亦恰退盡本數﹐遂與天會而成一年﹐是謂一年一周天。月行遲﹐一日一夜行三百六十五度四分度之一﹐行不盡﹐比天爲退了十三度有奇﹐至二十九日半彊恰與天相值在恰好處﹐是謂一月一周天。

五日一候﹐三候成一气﹐卽十五日也。三气成一節﹐節謂立春﹑春分﹑立夏﹑夏至﹑立秋﹑秋分﹑立冬﹑冬至﹐此八節也。三八二十四气﹐而分四時﹐一歲成矣。春秋言分者﹐陰陽中分﹐其气異也﹔冬夏言至者﹐陰陽至此而極﹐其气同也。天亦無候﹐以風雨霜露艸木之類應期可驗而測之﹐故曰候。言一候之日﹐亦五運之气相生而直之﹐卽五日也。《書》曰﹕期三百六旬有六日﹐以閏月定四時成歲﹐卽其義也。

一期之中﹐主運以位而相次於下﹐客運以气而周流於上﹐客气加於主運之上﹐主气臨於客气之下﹐天時所以不齊﹐民病所由生也。

辰戌年﹐初之客气少陽相火加主气厥陰風木﹐二之客气陽明燥金加主气少陰君火﹐三之客气太陽寒水加主气少陽相火﹐四之客气厥陰風木加主气太陰濕土﹐五之客气少陰君火加主气陽明燥金﹐終之客气太陰濕土加主气太陽寒水。以上皆客气加於主气之上﹐舉此二年爲例。抑論﹐主气春溫﹑夏暑﹑秋涼﹑冬寒﹐風以動之﹐火以溫之﹐暑以蒸之﹐濕以潤之﹐燥以干之﹐寒以堅之﹐皆天地正气之營運。惟客加於主﹐乃有逆從淫勝。然後春有淒風﹐夏有伏陰﹐秋有苦雨﹐冬有愆陽。風勝則地動﹐火勝則地固﹐暑勝則地熱﹐濕勝則地泥﹐燥勝則地幹﹐寒勝則地裂﹐气候不齊﹐癘疾時降。

六甲年﹐土運太過﹐則雨濕流行﹐濕病乃生﹐腎水受邪﹐治當除濕以補腎﹔六己年﹐土運不及﹐則木气乘旺﹐反見風化﹐風病乃行﹐治當益脾以平木﹔六丙年﹐水運太過﹐則寒气大行﹐寒病乃生﹐心火受邪﹐治當逐寒以補心﹔六辛年﹐水運不及﹐則土气乘旺﹐反見濕化﹐濕病乃行﹐治當補腎以除濕﹔六戊年﹐火運太過﹐則熱气大行﹐熱病乃生﹐肺金受邪﹐治當降火以補肺﹕六癸年﹐火運不及﹐則水气乘旺﹐反見寒化﹐寒病乃行﹐治當補心以逐寒﹔六庚年﹐金運太過﹐則燥气流行﹐燥病乃生﹐肝木受邪﹐治當淸燥以補肝﹔六乙年﹐金運不及﹐則火气乘旺﹐反見熱化﹐熱病乃行﹐治當淸肺以降火﹔六壬年﹐木運太過﹐則風气大行﹐風病乃生﹐脾土受邪﹐治當平木以補脾﹔六丁年﹐木運不及﹐則金气乘旺﹐反見燥化﹐燥病乃行﹐治當補肝以淸燥﹐此客運之治法也。太陽寒水﹐治宜辛熱﹔陽明燥金﹐治宜苦溫﹔少陽相火﹐治宜鹹寒﹔太陰濕土﹐治宜苦熱﹔少陰君火﹐治宜鹹寒﹔厥陰風木﹐治宜辛涼﹐此六气之治法也。然運气之所以有變者﹐气相得則和﹐不相得則病。又有相得而病者﹐以下臨上﹐不當位也。五行相生者爲相得﹐相克者爲不相得。上臨下爲順﹐下臨上爲逆。

假令土臨火﹐火臨木﹐木臨水﹐水臨金﹐金臨土﹐皆爲以下臨上﹐不當位也。父子之義﹐子爲下﹐父爲上﹐以子臨父﹐不亦逆乎﹖司天克運則順﹐運克司天則逆﹔气克運則順﹐運克气則逆﹐運气相同曰天符。

戊子﹑戊午﹑戊寅﹑戊申年﹐運气皆火﹔丙辰﹑丙戌年﹐運气皆水﹔己丑﹑己未年﹐運气皆土﹔乙卯﹑乙酉年﹐運气皆金﹔丁巳﹑丁亥年﹐運气皆木。六十年中﹐有此十二年天符也。又戊。子日﹐戊爲火運﹐子爲少陰君火司天﹐運與司天同火﹐是爲天符。此日得病速而危困也。更遇當年太歲亦是天符﹐或者歲會﹐其病尢困。

天气生運曰順化﹐甲子﹑甲午﹑甲寅﹑甲申年﹐火下生土也﹔壬辰﹑壬戌年﹐水下生木也﹔乙丑﹑乙未年﹐土下生金也﹔辛卯﹑辛酉年﹐金下生水也﹔癸巳﹑癸亥年﹐木下生火也﹐六十年中﹐有此十二年順化也。

天气克運曰天刑。

庚子﹑庚午﹑庚寅﹑庚申年﹐火下克金也﹔戊辰﹑戊戌年﹐水下克火也﹔辛丑﹑辛未年﹐土下克水也﹔丁卯﹑丁酉年﹐金下克木也﹔己巳﹑己亥年﹐木下克土也。六十年中﹐有此十二年天刑也。

運生天气曰小逆﹐壬子﹑壬午﹑壬寅﹑壬申年﹐木上生火也﹔庚辰﹑庚戌年﹐金上生水也﹔癸丑﹑癸未年﹐火上生土也﹔己卯﹑己酉年﹐土上生金也﹔辛巳﹑辛亥年﹐水上生木也。子臨父位﹐於理未當。六十年中﹐有此十二年小逆也。

運克天气曰不和。

丙子﹑丙午﹑丙寅﹑丙申年﹐水上克火也﹔甲辰﹑甲戌年﹐土上克水也﹔辛丑﹑辛未年﹐水上克土也﹔癸卯﹑癸酉年﹐火上克金也﹔己巳﹑己亥年﹐金上克木也。六十年中﹐有此十二年不和也。

運臨本气之位曰歲會。

子﹐水位也﹐丙子年﹐水運臨之﹔午﹐火位也﹐戌午年﹐火運臨之﹔卯﹐木位也﹐丁卯年﹐木運臨之﹔酉﹐金位也﹐乙酉年﹐金運臨之﹔辰﹑戌﹑丑﹑未﹐土位也﹐甲辰﹑甲戌﹑己丑﹑己未年﹐土運臨之。六十年中﹐有此八年歲會也。又丙子日﹐丙爲水運﹐子爲水支﹐是運與支同水﹐乃名歲會。年﹑月﹑日﹑時同﹐如遇此日得病﹐不死﹐但執持而徐緩﹐更會年﹑月﹑時合天符歲會﹐其病尢甚。

天符歲會相合曰太乙天符。

戊午﹑乙酉﹑己未﹑己丑﹐六十年中有此四年太乙天符也。又戊午日﹐戊爲火運﹐午是少陰君火司天﹐又是火支﹐乃名太乙天符。此日得病﹐主死。

運與四孟月相同曰支徳符。

寅屬木﹐春孟月也﹐壬寅年﹐木運臨之﹔巳屬火﹐夏孟月也﹐癸巳年﹐火運臨之﹔申屬金﹐秋孟月也﹐庚申年﹐金運臨之﹔亥屬水﹐冬孟月也﹐辛亥年﹐水運臨之。六十年中﹐有此四年支徳符也。

運與交司日相合曰幹徳符。

己合﹐乙與庚合﹐丙與辛合﹐丁與壬合﹐戊與癸合﹐一年遇此二幹﹐天地徳合﹐亦爲平气之歲也。

太過之運加地气曰同天符。

庚子﹑庚午年﹐運同司地燥金﹔壬寅﹑壬申年﹐運同司地風木﹔甲辰﹑甲戌年﹐運同司地濕土。六十年中﹐有此大年同天符。

不及之運加地气曰周歲會。

辛丑﹑辛未年﹐運臨司地寒水﹔癸卯﹑癸酉年﹐運臨司地君火﹔癸巳﹑癸亥年﹐運臨司地相火。六十年中﹐有此六年同歲會也。

大要﹕陽年先天時化﹐則己彊而以气勝實﹝主勝客也﹞﹐故不勝者受邪﹔陰年後天時化﹐則己弱而以气休衰﹝客勝主也﹞﹐故勝己者來克。被克之後﹐必待時而復也。行復於所勝﹐則己不可前。故待得時﹐則子當旺﹐然後子爲母復仇也。

又云﹕陽年太過﹐則傳所不勝而乘所勝﹔陰年不及﹐則所勝妄行﹐而所生受病。假令肝木有餘﹐則時已气盛﹐反薄肺金而乘其脾土﹔肝木不及﹐則土無所畏﹐遂自妄行﹐乃淩其腎水。此五行生克之理﹐蓋勝至則復﹐復已而勝﹐故無常气而不息。若復而不勝﹐則是生意已傷﹐而有窮盡矣。

經曰﹕亢則害﹐承乃制﹐制生則化﹐外列盛衰﹐害則敗亂﹐生化大病。

亢者﹐過極而不退也。當退不退﹐始則災害及物﹐終則災害及己。承﹐猶隨也。以下奉上﹐有防之之義。

制﹐克勝之也。制生則化者﹐言有所制﹐則六气不至於亢而爲平﹐平則萬物生而變化無窮矣。生者自無而有﹐化者自有而無。外列盛衰者﹐六气分布主治﹐疊爲盛衰﹐害而無所制﹐則敗壞乖亂之政行﹐爲災爲變﹐生化幾乎息﹐而爲萬物之大病。大病﹐卽災變也。萬物皆病﹐天地其能位乎﹖此亢害承制皆莫或使然﹐而自不能不然者也。以天時言之﹐春時冬令不退﹐則水亢極而害所承之木。然火爲木之子﹐由是乘土而制水﹐則木得化生之令﹐而敷榮列秀於外。但艸木虫育自有各年盛衰不同﹐苟無制而木被其害﹐則冬入於春﹐生化幾乎息﹐而爲天地間之大災變也﹐豈非政令敗亂之極乎﹖以人身言之﹐心火亢甚﹐口漧﹑發燥﹑身熱﹐則脾土失養﹐肺金受害。

由是水乘而起﹐以復金母之仇﹐而制平心火﹐汗出發潤﹑口津身涼而平矣。苟腎水愈微而不能上制﹐心火愈盛而不能下退﹐則神去气孤﹐而災害不可解矣。與七卷參看。

又曰﹕有餘而往﹐不足隨之﹔不足而往﹐有餘從之。知迎知隨﹐气可與期。

言六甲有餘﹐己則不足﹔不足﹐己則有餘。若余己復余﹐少己復少﹐則天地之道變矣。

又曰﹕出入廢則神機滅﹐升降息則气立孤危。故非出入﹐則無以生長壯老已﹔非升降﹐則無以生長化收藏。

是以升降出入﹐無器不有﹐四者常守﹐反之則災害至矣。

出入者﹐天地之呼吸也﹔升降者﹐天地之化气也。毛羽裸鱗介及飛走行者﹐皆生气根於身中﹐以神爲動靜之主﹐故曰神機﹔金玉土石艸木﹐皆生气根於外﹐假气以成立﹐故曰气立。根於中者﹐生源系天﹐其所動浮皆神气爲機發之主﹐故其所爲也﹐物莫之知﹐是以神捨去則機息﹔根於外者﹐生源系地﹐故基生長﹑化成﹑收藏﹐皆造化之气所成立﹐故其所出也﹐物亦莫知﹐是以气止息則造化之道絕矣。九竅橫者﹐皆有出入去來之气﹔九竅豎者﹐皆有陰陽升降之气往復於中。壁窗戶牖﹐皆承來气沖擊於人。陽升則井寒﹐陰升則井暖。以物投井及葉墜空中﹐翻翻不疾﹐皆陰气所凝也。虛管漑滿﹐撚上懸之﹐水固不出﹐爲無升气而不能降也﹔空瓶小口﹐頓漑不入﹐爲气不出而不能入也。由是觀之﹐升無所不降﹐降無所不升﹐無出則不入﹐無入則不出。羣品之生﹐升降出入﹐生气之常也。若有出無入﹐有入無出﹐有升無降﹐有降無升﹐則反生化之常道﹐而神去气孤﹐非災害如何﹖𨿽然逆順災眚﹐盡皆天之气運所爲也。地在人之下﹐大气舉之也。天六動而不息﹐地五靜而有守。

天以六气臨地﹐地以五位承天。然天气不加君火﹐以六加五﹐則五歲而餘一气﹐乃君火不立歲气﹐但以名奉天耳。故曰﹕君火以名﹐相火以位。言相火代君火而用事﹐故五歲而右遷。若地以五承六﹐則當六歲乃備盡天元之气﹐故六期而循環﹐周而復始。五歲一周﹐則五行之气徧﹔六期一備﹐則六气之位周。五六相合﹐故三十年一紀之﹐則六十年矣。

推之歷日﹐根據節交气﹐常爲每歲之主气﹐又曰地气。若司天﹑在泉﹑左右兩間輪行而居主气之上者﹐曰天气﹑客气也。客气乃行歲中天命﹐主气只奉客气之天而已。客勝主則從﹐主勝客則逆﹐二者有勝而無復矣。

主勝則瀉主補客﹐客勝則瀉客補主。

經曰﹕先立其年﹐以明其气。每年先立運气﹐審其太過不及﹐然後以地之主气爲本﹐天之客气加臨於上爲標﹐以求六化之變。如气之勝也﹐微者隨之﹐甚者制之﹔气之復也﹐和者平之﹐暴者奪之。皆隨勝气﹐安其屈伏﹐以平爲期。抑考褚氏有曰﹕大撓作甲子﹐隸首作數﹐志歲月日時遠近。故以當年爲甲子歲﹐冬至爲甲子月﹐朔爲甲子日﹐夜半爲甲子時﹐積一十百千萬﹐亦有條而不紊﹐皆人所爲也。人嬰異气﹐疾難預擬。吾未見其是也。

吁﹗此一偏之見也。不知天時非凡夫可度﹐人身資大化有生。《明堂》詩曰﹕甲膽乙肝丙小腸﹐丁心戊胃巳脾鄕﹐庚屬大腸辛屬肺﹐壬屬膀胱癸腎藏﹐三焦亦向壬宮寄﹐胞絡同歸入癸方。

詩言人秉天地壬之气而生膀胱命門﹐秉癸之气而生腎﹐秉甲之气而生膽﹐秉乙之气而生肝﹐秉丙之气而生小腸﹐秉丁之气而生心﹐秉戊之气而生胃﹐秉己之气而生脾﹐秉庚之气而生大腸﹐秉辛之气而生肺﹐此天干也。

地支亦然。

又云﹕肺寅大卯胃辰經﹐脾巳心午小未中﹐申膀酉腎心胞戌﹐亥三子膽丑肝通。觀此二詩﹐則天地人身﹐無時不相流通。

經曰﹕天气通於肺﹐地气通於咽﹐風气通於肝﹐雷气通於心﹐穀气通於脾﹐雨气通於腎。六經爲川﹐腸胃爲海﹐九竅爲水注之气也。

故一气不合﹐不能生化﹐天有六气﹐人以三陰陽而上奉之。

以六經言之﹐三陰三陽﹔以十二支分之﹐則有六陰六陽。陰從上降﹐生於午而極於亥﹐謂之六陰﹔陽從下起﹐生於子而極於巳﹐謂之六陽。

地有五行﹐人以五臟腑而下應之。髒爲陰﹐而其數奇﹐以應五運﹐蓋五行質具於地﹐而气則行於天也﹔腑爲陽﹐而其數偶﹐以應六气﹐蓋六淫𨿽降於天﹐而勢必充於地也。子午爲天地之中正﹐君火位焉﹐手少陰心﹝午﹞

足少陰腎﹝子﹞居之。辰戌爲七政之魁罡﹐寒水位焉。

太陽寒水在子位而居於辰戌者﹐水伏於土﹐由水由地中行﹐故戌爲六戊天門﹐辰爲六己地戶。

手太陽小腸﹝戌﹞足太陽膀胱﹝辰﹞居之。然火從水化﹐水隨腎至﹐故少陰爲髒﹐位與太陽隔﹐而气相合爲腑也。丑未爲歸藏之標本﹐濕土位焉﹐足太陰脾﹝未﹞手太陰肺﹝醜﹞居之。卯酉爲日月之道路﹐燥金位焉﹐足陽明胃﹝酉﹞手陽明大腸﹝卯﹞居之﹐然子隨母居﹐土旺金盛﹐故太陰爲髒﹐位與陽明隔而气相合爲腑也﹐巳亥爲天地之門戶﹐風木位焉。

卯𨿽木之正分﹐爲陽明燥金所居﹐然木生在亥﹐故居於亥﹐而對化於巳也。

足厥陰肝﹝亥﹞手厥陰心胞絡﹝巳﹞居之。寅申握生化之始終﹐相火位焉。

少陽相火佐脾﹐𨿽在午位﹐君火居之﹐故居寅﹐火生於寅也。

足少陽膽﹝寅﹞手少陽三焦﹝申﹞居之。然相火寄於肝腎﹐膽者﹐肝之腑﹔心包絡者﹔腎之配﹐故厥陰爲髒﹐位與少陽隔﹐而气相合爲腑也。

三陰三陽﹐名異而體則一也。陰陽气微則謂之少﹐陰陽气盛則謂之太。寅爲少陽﹐卯爲陽明﹐辰爲太陽﹐午爲少陰﹐未爲太陰﹐亥爲厥陰。

南政﹐三陰司天﹐則皆寸不應﹔三陰在泉﹐則皆尺不應。北政﹐三陰司天﹐則皆尺不應﹔三陰在泉﹐則皆寸不應。不應者﹐皆爲沈脈也。

此言六气以君火爲尊﹐五運以濕土爲重﹐故甲己土運爲南政。蓋土以成數﹐貫金木水火之運﹐位土居中央。

君尊南面而行令﹐餘四運以臣事之﹐北面而受令﹐所以有別也。然此論其常也﹐若天行時病﹐則有不必拘者。

經曰﹕天地之气﹐勝復之作﹐不形於診也。天地以气不以位﹐故不當以脈診﹐但以形證察之。

由此觀之﹐經絡﹑臟腑﹑脈病﹑藥治﹐無非運气之所爲也。非只一歲也﹐𨿽一時一刻之短﹐而五行之气莫不存﹔非特一物也﹐𨿽一毫一芒之細﹐而五行之化莫不載。上達於天﹐則有五星倍減之應﹔下推於地﹐則有艸木虫育之驗。柰何俗醫不知醫之源者﹐全然不識運气爲何物﹔不知醫之變者﹐又泥時日執鈐方以害人。要之﹐有在天之運气﹐有在人之運气。

天時勝﹐則舍人之病而從天之時﹔人病勝﹐則捨天之時而從人之病。張子和曰﹕病如不是當年气﹐看與何年運气同﹐只向某年求活法﹐方知都在至眞中。扁鵲曰﹕陰淫寒疾﹐﹝卽太陽寒水之令太過。﹞陽淫熱疾﹐﹝相火之令太過。﹞風淫末疾﹐﹝木令太過。﹞雨淫腹疾﹐﹝濕令太過。﹞晦淫惑疾﹐﹝燥令太過﹐久晴不雨﹐當爲疫癘風痺。﹞明淫心疾。﹝君火之令太過。﹞

經曰﹕必先歲气﹐勿伐天和。又曰﹕不知年之所加﹑气之盛衰﹐不可以爲工。學人合而觀之﹐更精於脈證﹐乃自得之。噫﹗儒之道﹐博約而已矣﹔醫之道﹐運气而已矣。學人可不由此入門而求其蘊奧耶﹗

內集﹟卷一經絡

經穴起止

經﹐徑也。徑直者爲經﹐經之支派旁出者爲絡。界爲十二﹐實出一脈。醫而不知經絡﹐猶人夜行無燭﹐業者不可不熟。

手太陰肺十一穴﹐中府雲門天府訣﹐俠白尺澤孔最存﹐列缺經渠太淵涉﹐魚際少商如韭葉。

手太陰肺經﹐左右二十二穴。每旦寅時從中府起﹐循臂下行﹐至少商穴止。

中府在乳上三肋間﹐去雲門下一寸陷中。鍼入三分﹐不宜灸。主喉痺﹐胸滿塞痛﹐面腫﹐嘔吐﹐咳唾濁涕﹐肩背痛﹐腹脹﹐食飲不下。

雲門巨骨下﹐气戶旁二寸陷中。禁鍼﹐灸五壯。主嘔逆上气﹐胸脇徹背痛﹐不能舉臂﹐餘同上。

天府腋下三寸動脈﹐舉手以鼻取之。鍼入三分﹐禁灸。主泣出﹐目眩﹐癭气﹐喘逆﹐不食﹐瘧疾﹐卒中惡邪飛屍﹐餘同中府。

俠白天府下去肘五寸動脈。灸五壯。主咳逆﹐漧嘔﹐煩滿﹐心痛。

尺澤肘橫紋中大筋外。鍼入三分﹐不宜灸。主喉痺﹐舌漧﹐脇痛﹐腹脹﹐喘气﹐嘔泄不止﹐癲病﹐身痛﹐四肢暴腫﹐手臂肘痛。

孔最側腕上七寸。鍼入三分﹐灸五壯。主熱病汗不出﹐肘臂厥痛不及頭。

列缺側腕上一寸半﹐鹽指相叉盡處。鍼入三分﹐灸五壯。主一切風﹐偏頭痛﹐口噤口﹐螈﹐驚癇﹐肘臂痛﹐項彊﹐喉痺﹐咳嗽﹐半身不遂。又主一切瘧疾﹐身熱背寒﹐汗出肢腫﹐小便熱痛﹐少气不足以息。凡實則肩背汗出﹐四肢暴腫﹔虛則肩寒栗﹐气不足以息﹐四肢厥。

經渠寸口下近關上脈中。鍼入三分﹐禁灸。

太淵手掌後橫紋尖陷中。鍼入二分﹐灸三壯。主目生白翳﹑赤筋﹐咽漧﹐嘔噦﹐咳喘唾血﹐肺脹﹑煩不得臥﹐內廉缺盆引痛﹐胸痺﹐气逆﹐心痛。

魚際手大指二節後內側散脈中﹐鍼入二分﹐禁灸﹐主頭痛﹐目眩﹐失音不言﹐熱病鼓頷﹐霍亂﹐唾血﹐吐血﹐腹痛﹐不食﹐咳引尻痛。

少商手大指端內側﹐去爪甲角如韭葉。鍼入一分﹐禁灸。主瘧﹐喉鳴﹐嘔吐﹐喘咳善噦﹐手不仁﹐耳前痛﹐心下滿﹐汗出而寒。

手陽明穴起商陽﹐二間三間合谷藏﹐陽溪偏歷溫澑長﹐下廉上廉手三里﹐曲池肘五里近﹐臂肩巨骨當﹐天鼎扶突禾接﹐鼻旁五分號迎香。

手陽明大腸經二十穴﹐左右四十穴。卯時自少商穴交與商陽﹐循肘上行﹐至鼻旁迎香穴止。

商陽鹽指內側去爪甲角如韭葉﹐鍼入一分﹐禁灸。主胸滿﹐肢腫﹐熱汗不出﹐耳鳴耳聾﹐喘咳﹐瘧﹐口漧﹐頤腫﹐齒痛惡寒﹐肩背引缺盆痛。如目靑盲﹐可灸三壯﹐左取右﹐右取左﹐如食頃立已。

二間鹽指內側本節前陷中。鍼入三分﹐灸三壯。主喉痺﹐頷腫﹐肩背痛振寒﹐鼻鼽衄血﹐多驚﹐口﹐目盲﹐傷寒熱。

三間鹽指內側本節後陷中。鍼入三分﹐灸三壯。主喉痺﹐齒痛﹐嗜臥﹐胸滿﹐唇焦口漧﹐目痛﹐鼻鼽衄血﹐吐舌﹐戾頸﹐喜驚﹐身熱气喘﹐腸鳴洞泄﹐寒瘧。

合谷大指鹽指岐骨陷中。鍼入二分﹐灸三壯﹐主頭痛面腫﹐目痛爛弦﹑肉生翳﹑扳睛倒睫﹑一切目疾﹐鼻衄鼻涕﹐耳鳴﹐口瘡﹐重舌﹑舌裂﹑舌彊﹐下牙齒痛酸﹐唇吻不收﹐口噤﹐喉痺﹐寒熱瘧疾﹐四肢痿痺﹐小兒驚風卒死﹐婦人通經下胎﹐惟妊孕忌之。

陽溪手腕上側兩筋陷中。鍼入三分﹐灸三壯﹐主頭痛﹐目痛﹑目翳﹐耳痛﹑耳鳴﹐咽痛﹐齒痛﹐舌出頸戾﹐掌熱﹐肘臂不舉﹐狂言喜笑見鬼﹐胸滿煩悶﹐心痛﹐寒熱瘧疾﹐瘡疥。

偏歷腕後三寸﹐鍼入三分﹐灸三壯。主寒熱瘧風汗不出﹐目視KTKT﹐癲疾多言﹐耳鳴﹐口﹐齒痛﹐喉痺﹐嗌漧﹐鼻鼽衄血。

溫流腕後五寸。鍼入三分﹐灸三壯。主頭痛面腫﹐口﹐喉痺﹐腸鳴腹痛﹐噦逆﹐肩不得舉﹐傷寒身熱﹐癲狂見鬼。

下廉曲池前五寸﹐兌肉分外斜。鍼入三分﹐灸三壯﹐主頭風﹐肘臂痛﹐溺赤﹐腸鳴﹐气走注痛。

上廉曲池前四寸﹐鍼灸主治同下廉。

三里曲池前三寸。兌肉端。鍼入五分﹐灸三壯。主手臂肘攣不伸﹐齒痛﹐頰頷腫﹐瘰。

曲池肘外轉﹑屈肘兩骨中紋頭盡處﹐以手拱胸取之。鍼入五分﹐灸三壯。主頭痛﹐喉痺﹐肘臂酸痛不舉﹐半身不遂﹐筋緩難以屈伸﹐腋痛﹐肩痛﹐皮燥﹐癮疹及螈癲疾﹐寒熱作渴﹐胸滿﹐傷寒餘熱不淨。

肘肘大骨外廉近大筋陷中。鍼入三分﹐灸三壯。主肘節風痺﹐臂痛攣急。

五里肘上三寸向裏大筋中央。禁鍼﹐灸十壯。主風勞﹐驚恐﹐吐血﹐肘臂痛﹐嗜臥﹐四肢不能動搖﹐寒熱瘰﹐咳嗽﹐目視KTKT﹐瘧﹐心下脹痛上气。

臂肘上七寸﹐肉端﹐平手取之。鍼入五分﹐灸三壯。主寒熱頸項拘急﹐瘰﹐肩臂痛不得舉。

肩肩端兩骨陷中。舉肩取之。鍼入六分﹐灸七壯﹐風盛灸二七壯爲率﹐過多恐致臂細。主偏風不遂﹐手臂攣急﹐臂細無力﹐筋骨酸疼﹐肩中熱﹐頭不可顧﹐一切風熱癮疹。

巨骨肩端上行兩骨陷中。鍼入一寸半﹐灸三壯。主胸中瘀血﹐肩臂背膊疼痛。

天鼎側頸直缺盆﹑扶突後一寸。鍼入四分﹐灸三壯。主暴暗气哽﹐咽喉痺腫﹐喘息不食。

扶突曲頰下一寸﹐仰而取之﹐鍼入四分﹐灸三壯﹐主舌本出﹐咳逆上气喘急﹐喉中如水雞鳴。

禾直鼻孔下俠水溝旁五分。鍼入一分﹐禁灸。主鼻窒口辟﹐鼻多淸涕不止﹐鼽衄有瘡﹐口噤不開。

迎香禾上一寸﹐鼻旁陷中。鍼入三分﹐禁灸。主眼目赤腫﹐鼻塞不聞香臭。

四十五穴足陽明﹐頭維下關頰車停﹐承泣四白巨經﹐地倉大迎對人迎﹐水突气捨連缺盆﹐气戶庫房屋翳屯﹐膺窗乳中延乳根﹐不容承滿梁門起﹐關門太乙滑肉門﹐天樞外陵大巨存﹐水道歸來气沖次﹐髀關伏兔走陰市﹐梁丘犢鼻足三里﹐上巨虛連條口位﹐下巨虛跳上丰隆﹐解溪衝陽陷谷中﹐肉庭厲兌經穴終。

足陽明胃經﹐左右九十穴。辰時自迎香交與承泣穴﹐上行至頭維對人迎﹐循胸腹下至足指厲兌穴止。圖穴起自頭維﹐行气實自承泣始也。

頭維額角髮際本神旁一寸半。鍼入五分﹐禁灸。

下關耳前動脈下廉﹐含口有空﹐張口則閉。鍼入三分﹐灸三壯。主耳痛鳴聾有膿﹐口﹐下牙齒痛﹑齒齲痛。

頰車耳下八分﹐曲頰端陷中﹐開口有空。鍼入三分﹐灸三壯。主口辟痛不可以嚼﹐失音﹐牙疼﹐頷腫項彊﹐惡風寒。

承泣目下七分﹐上直瞳子。禁用鍼灸。

四白目下一寸。鍼入三分﹐禁灸。主頭痛﹐目眩淚出﹑痛癢生翳﹑動不息。

巨俠鼻孔旁八分直瞳子﹐鍼入三分﹐灸七壯。主風寒鼻準腫痛﹐螈﹐口辟﹐目赤痛癢多淚﹐白翳遮睛。

地倉俠口旁四分﹐近下有動脈處。鍼入三分﹐灸二七﹐重者灸七七壯。艾炷如二分﹐若大﹐令人口轉﹐如欲治﹐灸承漿七七壯﹐忌房事﹑毒食。主偏風口﹑失音不言﹐飲食漏落﹐動。

大迎曲頷前一寸三分﹐骨陷中動脈。鍼入三分﹐灸三壯。主頭痛﹐面浮﹐目﹐口﹐口噤不言﹐下牙齒痛﹐寒熱瘰﹐數欠气﹐風痙﹐頰頷腫連面。

人迎結喉旁一寸半﹐大筋處。禁用鍼灸。

水突直人迎下﹐气捨上﹐二穴之中。灸三壯。主咽腫﹐咳逆﹐气喘不得臥。

气捨直人迎下﹐俠天突旁陷中。鍼入二分﹐灸三壯﹐主喉痺項彊﹐癭癅肩腫﹐咳逆上气。

缺盆肩前橫骨陷中。禁鍼﹐灸三壯。主喉痺﹐瘰﹐咳嗽﹐寒熱﹐缺盆中腫痛﹐腹滿水气﹐哽噎﹐胸熱息賁﹐脇下气上衝。

气戶巨骨下俠兪府旁二寸陷中﹐仰而取之﹐鍼入四分﹐灸五壯。主胸脇脹滿﹐喘气有聲﹐不知食味。

庫房气戶下一寸六分。鍼入四分﹐灸五壯。主肺寒咳喘﹐唾膿血﹐胸脇支滿。

屋翳庫房下一寸六分。鍼入四分﹐灸五壯。主身腫皮痛不可近衣﹐螈不仁﹐咳喘﹐唾濁沫膿血。

膺窗屋翳下一寸六分。鍼入四分﹐灸五壯。主胸脇癰腫及腸鳴泄瀉﹐乳癰﹐寒熱短气﹐睡臥不安。

乳中卽乳頭上。禁用鍼灸。

乳根乳下一寸六分。鍼入四分﹐灸五壯。主胸滿痛及膺腫﹐乳癰熱痛。以上缺盆至此﹐俱膺部三行。

不容平巨闕旁三寸﹐挺身取之。鍼入五分﹐灸五壯。主口漧﹐嘔吐﹐喘咳﹐胸背引痛﹐脇痛﹐腹痛如刺﹐有痰癖﹐積气疝瘕。

承滿不容下一寸。鍼入八分﹐灸五壯。主喘逆不食﹐肩息唾血﹐脇下堅痛及腸鳴腹脹。

梁門承滿下一寸。鍼入八分﹐灸五壯。主胸脇下積气﹐不思飲食﹐大腸滑泄﹐谷不化。

關門梁門下一寸。鍼入八分﹐灸五壯。主積气腸鳴﹐泄利不食﹐腹中遊气俠臍急痛﹐痰瘧振寒。

太乙關門下一寸。鍼入八分﹐灸五壯。主癲狂﹐吐舌﹐心煩。

滑肉太乙下一寸。鍼入八分﹐灸五壯。主癲狂﹐吐舌﹐嘔逆﹐或以不容至天樞七穴折量之。

天樞平臍旁三寸。鍼入五分﹐灸百壯。主面浮腫﹐唾血﹐吐血﹐狂言﹐嘔吐﹐霍亂﹐泄利﹐食不化﹐久積冷气繞臍切痛衝心﹐腹痛腹脹﹐腸胃遊气切痛﹐女子漏下赤白。

外陵天樞下一寸。鍼入八分﹐灸五壯。主腹中盡痛﹐心如懸﹐下引臍痛。

大巨天樞下二寸。鍼入八分﹐灸五壯。主善驚煩渴﹐偏枯﹐疝﹐小腹滿﹐小便難﹐陰下縱。

水道天樞下五寸。鍼入二寸半﹐灸五壯。主腰背痛及三焦結熱﹐二便不利﹐小腹滿引陰中痛﹐膀胱寒。

歸來天樞下七寸。鍼入八分﹐灸五壯。主賁豚卵上入引莖痛﹐婦人血髒積冷。

气沖天樞下八寸動脈。禁鍼﹐灸五壯。主腹中大熱攻心﹐腹脹﹐臍下堅﹐癲疝﹐陰腫陰萎﹐莖中痛﹐兩丸牽痛不可仰臥及石水腹滿﹐熱淋不得尿﹐婦人月水不通﹐無子﹐气亂絞痛﹐胞衣不出。以上不容至此﹐俱腹部三行。

髀關膝上伏兔後跨骨橫紋中。鍼入六分﹐灸三壯。主黃膽﹐痿痺不得屈伸﹐股內筋急。

伏兔膝髀罅上六寸向裏。禁灸。

陰市膝上三寸﹐直伏兔陷中﹐拜而取之。鍼入三分﹐禁灸。主腹滿﹐痿厥少气﹐腰如水冷﹐痛不可顧。

梁丘膝上二寸﹐兩筋間。鍼入三分﹐灸三壯。主大驚﹐乳痛﹐筋攣﹐膝痺不得屈伸。

犢鼻膝頭眼外側大筋陷中。鍼入六分﹐禁灸。主膝中痛不仁﹐難跪起。膝臏癰潰者不可治﹐不潰者可治。

三里犢鼻下三寸﹐骨外廉分肉間。鍼入一寸﹐灸七壯﹐愈多愈好。主頭目昏眩﹐口苦﹐口噤﹐鼓頷﹐口﹐喉痺﹐嘔吐﹐狂言狂笑﹐咳嗽多唾﹐乳腫乳癰﹐胃虧惡聞食气或中消善饑﹐霍亂﹐癖﹐脇脹﹐腹脹腸鳴﹐胸腹中瘀血﹐水腫﹐瘧﹐痢﹐泄瀉﹐身熱肚熱﹐惡寒﹐肘痛﹐心痛﹐腹痛﹐腰痛﹐足膝痿﹐足熱﹐小腹堅滿﹐小便不利﹐食气蠱毒﹐五勞羸瘦﹐七傷虛乏。

上巨虛三里下三寸﹐舉足取之。鍼入八分﹐灸三壯。主髒气不足﹐脇滿﹐臍腹痛﹐飧泄食不化﹐偏風腰腿手足不仁﹐小便難。

條口三里下五寸。鍼入三分﹐禁灸。主濕痺脛寒﹐足膝酸痛緩弱。

下巨虛三里下六寸﹐鍼入三分﹐灸三壯。主發枯唇幹﹐口中流涎﹐次指間痛﹐胃熱不食﹐泄膿血﹐胸脇小腹痛﹐乳癰﹐暴驚狂﹐小便難﹐寒濕下注﹐足脛跗痛肉脫。

丰隆外踝上八寸骨中。鍼入三分﹐灸三壯。主頭痛面腫﹐喉痺﹐胸腹切痛﹐四肢腫﹐寒熱汗出﹐大小便難﹐發狂歌走見鬼﹐及厥逆手卒靑﹐心痛如刺。

解溪足腕上系艸鞋帶處﹐去內庭上六寸半。鍼入五分﹐灸三壯。主頭風目眩目赤﹐面腫﹐口痛齒痛﹐舌腫﹐腹腫﹐霍亂轉筋﹐膝股腫酸﹐螈﹐癲疾﹐瘧疾。

衝陽內庭上五寸骨間動脈。鍼入三分﹐灸三壯。主面腫﹐口眼斜﹐齒齲痛﹐腹大不食﹐足痿﹐及熱病汗不出﹐寒戰發狂﹐瘧疾。

陷谷內庭上二寸骨陷中。鍼入五分﹐灸三壯。主面目癰腫浮腫﹐熱病汗不出﹐振寒瘧疾﹐胸脇支滿﹐腹滿喜噫﹐腸鳴而痛。

內庭足次指三指歧骨陷中。鍼入三分﹐灸三壯。主口噤口﹐齒齲痛﹐咽痛﹐腹脹不得息﹐四肢厥逆。

厲兌足大指次指端﹐去爪甲角如韭葉。鍼入一分﹐灸一壯。熱瘧﹐主鼻不利﹑涕黃﹐口噤吐舌﹐齲齒﹐喉痺﹐頸戾﹐心痛﹐脛寒﹐寒熱瘧不嗜食﹐脹滿不得息﹐屍厥中惡。

二十一穴脾中州﹐隱白在足大指頭﹐大都太白公孫盛﹐商丘三陰交可求﹐漏谷地機陰陵穴﹐血海箕門衝門開﹐府捨腹結大橫排﹐腹哀食竇連天溪﹐胸鄕周榮大包隨。

足太陰脾經﹐左右四十二穴。巳時自衝陽過﹐交與足大指隱白﹐循腿腹上行至腋下大包穴止。

隱白足大指端內側﹐去爪甲角如韭葉。鍼入一分﹐禁灸。主鼻衄﹐口渴﹐喘急﹐嘔吐﹐胸痛﹐腹中冷气脹滿﹐暴泄﹐脛中寒熱﹐足不能溫﹐卒屍厥不知人。

大都足大指內側本節後陷中﹐鍼入三分﹐灸三壯。主目眩﹐手足厥﹐嘔吐﹐暴泄﹐霍亂﹐心痛﹐腹脹﹐熱病汗出。

太白足大指內側核骨下陷中。鍼入三分﹐灸三壯。主頭痛﹐頭重﹐項痛﹐霍亂嘔吐﹐或泄有膿血﹐胸脇脹痛﹐腹痛﹑腹脹﹑腸鳴﹐腰痛不可俯仰﹐熱病煩悶﹐大便難。

公孫太白後一寸陷中。鍼入四分﹐灸三壯。主頭面腫﹐心痛﹐胃脘痛﹐痰壅膈悶胸脇疼﹐隔食反胃﹐傷寒結胸﹐腹脹腹鳴泄瀉裏急﹐腸風下血﹐脫肛﹐五積癖﹐寒瘧不食﹐婦人胎衣不下。

商丘足內踝下微前陷中。鍼入四分﹐灸三壯。主心下有寒﹐脾疼﹐脾熱﹐脾虛令人不樂﹐腹脹﹐心煩﹐骨痺﹐癲癇﹐瘧﹐血痢後重﹐痔骨蝕絕﹐陰股內痛﹐狐疝上下﹐小腹堅痛下引陰中。

三陰交內踝上三寸﹐骨後筋前。鍼入三分﹐灸三壯。主膝內廉痛﹐小便不利﹐身重足痿﹐癖﹐腹寒气逆﹐脾病四肢不舉﹐腹脹腸鳴﹐溏泄食不化﹐女子漏下不止。

漏谷內踝上六寸骨下陷中。鍼三分﹐禁灸。主心悲气逆﹐腸鳴腹脹﹐飲食不爲肌膚﹐癖冷气﹐小便不利﹐失精﹐濕痺不能行﹐足熱痛﹐腿冷麻痺不仁。

地機膝下五寸﹐大骨後﹐伸足取之。鍼入三分﹐灸三壯。主溏泄腹痛﹐气脹水腫﹐小便不利﹐腰痛﹐足痛﹐癲疾﹐精不足﹐女子血瘕﹐按之如以湯沃﹐股﹑膝﹑陰皆痛。

陰陵泉膝下內側輔骨下陷中﹐曲膝取之。鍼入五分﹐禁灸。主心下滿﹐寒中腹脹脇滿﹐腹中水气﹐喘逆﹐霍亂暴泄﹐足痛腰痛﹐小腹堅急﹐小便不利﹔又治遺尿失禁﹐气淋。婦人疝﹑瘕同地機。

血海膝臏上三寸內廉骨後﹐筋前白肉際﹐鍼入五分﹐灸五壯。主血漏下﹐血閉不通﹐月水不調﹐气逆脹滿。

箕門血海上六寸﹐陰股內動脈應手筋間。禁鍼﹐灸三壯。主淋及小腹腫痛。以上足腿部。

衝門大橫下五寸﹐橫骨兩端約紋中。灸五壯。主寒气滿腹積痛﹐陰疝難乳﹐子气上衝。

府捨大橫下三寸。灸五壯。主心腹脇痛﹐積聚﹐霍亂。

腹結大橫下一寸三分。灸五壯。主繞臍冷痛搶心腹﹐寒泄﹐咳逆。

大橫平臍旁四寸半。灸五壯。主腹熱欲走﹐太息﹐四肢不可動﹐多汗洞泄﹐大風逆气﹐多寒善愁。

腹哀日月下一寸。禁用鍼灸。以上腹部四行。

食竇天溪下一寸六分﹐舉臂取之。鍼入四分﹐灸五壯。主胸脇支滿﹐膈間雷鳴。

天溪胸鄕下一寸六分陷中﹐仰而取之。鍼入四分﹐灸五壯。主喘气﹐乳腫癰潰貫膺﹐餘同食竇。

胸鄕周榮下一寸六分陷中﹐仰取之。鍼入四分﹐灸三壯。專主胸脇支滿﹐引胸背痛。

周榮中府下一寸六分陷中﹐仰取之。鍼入四分﹐禁灸。主胸脇支滿﹐咳唾膿血﹐咳逆上气﹐飲食不下。

以上膺部四行。

大包側脇部淵腋下三寸。鍼入四分﹐灸三壯。主腹大﹐胸脇中痛。內實則其身盡寒﹐虛則百節皆縱。

九穴午時手少陰﹐極泉靑靈少海深﹐靈道通裏陰邃﹐神門少府少衝尋。

手少陰心經﹐左右一十八穴。午時自大包交與腋下極泉﹐循臂行至小指少衝穴止。

極泉腋下筋間動脈入胸處。灸七壯。主目黃﹐咽漧﹐心痛脇滿﹐漧嘔煩渴﹐四肢不收。

靑靈肘上三寸﹐伸肘舉臂取之。禁鍼﹐灸三壯。主頭痛﹐目黃脇痛﹐肩不能舉。

少海肘內廉橫紋頭盡處陷中﹐曲手向頭取之。鍼入三分﹐灸五壯。主頭痛﹐目黃﹐目眩﹐項彊﹐齒痛﹐嘔吐﹐肩背肘腋脇引項痛﹐癲癇吐舌﹐瘧疾寒熱汗出﹐四肢不舉。

靈道去掌後一寸半。鍼入三分﹐灸三壯﹐主悲恐心痛﹐螈﹐肘攣﹐暴喑。

通裏掌後一寸。鍼入三分﹐灸三壯。主頭痛﹐目眩﹐面赤﹐暴啞﹐肘腕酸重﹐熱病煩心﹐心悸﹐遺尿。

陰掌後五分動脈中。灸七壯。主驚恐心痛﹐失喑﹐灑淅厥逆﹐霍亂﹐胸滿﹐衄血。

神門掌後兌骨端動脈陷中。鍼入三分﹐灸七壯。主妄笑妄哭﹐喉痺﹐心痛﹐數噫﹐恐怖少气﹐瘧疾﹐飲冷惡寒﹐手臂蜷攣﹐喘逆﹐遺尿﹐大人小兒五癇。

少府手小指本節後直勞宮陷中。鍼入三分﹐灸五壯。主嗌中有气如肉狀﹐掌熱﹐肘腋手攣急﹐胸痛煩滿﹐恐悸畏人及陰痛陰癢﹐遺尿。

少衝手小指端內側﹐去爪甲如韭葉。鍼入一分﹐灸一壯。主舌痛﹐口熱﹐咽酸﹐掌熱﹐心痛﹐痰气煩悶﹐悲恐善驚﹐手掌肘腋蜷痛﹐身熱如火﹐驚癇沫出。

手太陽穴一十九﹐少澤前谷後溪首﹐腕骨陽谷養老繩﹐支正小海肩眞偶﹐兪天宗連秉風﹐曲垣肩外肩中走﹐天窗天容上顴﹐聽宮耳前珠旁取。

手太陽小腸經﹐左右三十八穴。未時自少衝交與小指少澤﹐循肘上行至面聽宮穴止。

少澤手小指端外側﹐去爪甲角如韭葉。鍼入一分﹐灸一壯。主頭痛﹐目翳遮睛﹐口熱口漧﹐舌彊喉痺﹐唾如膠﹐寒瘧汗不出﹐螈﹐咳嗽﹐小指不用。

前谷小指外側本節前陷中。鍼入一分﹐灸三壯﹐主目爛﹐淚出目翳﹐鼻塞耳鳴﹐咽腫﹐頸項痛﹐臂痛髒攣﹐熱病汗不出﹐瘧﹐咳嗽﹐衄血﹐小便赤。

後溪小指外側本節橫紋尖盡處﹐握掌取之。鍼一分﹐灸一壯。主喘息﹐身熱惡寒﹐胸滿﹐癲疾。餘同前谷。

腕骨掌後外側髙骨下陷中﹐握掌向內取之。鍼二分﹐灸三壯。主頭痛﹐脇腋痛﹐肩﹑臂﹑腕急痛如脫﹐五指不可屈伸﹐乍寒乍熱﹐瘧﹐狂言﹐驚風﹐螈。餘同上二穴。

陽谷手腕外側兌骨下陷中。鍼二分﹐灸三壯。主目眩﹐上下齒痛﹐妄笑妄言﹐腹滿﹐痔痛﹐陰痿。餘同腕骨。

養老腕骨後一寸陷中。灸三壯。主手攣肩痛﹐目昏。

支正腕骨後五寸。灸三壯﹐鍼三分。主頭痛目眩﹐頸腫項痛﹐風虛驚恐狂言﹐身熱消渴善食﹐腰脛酸。

小海肘內大骨外﹐去肘端五分陷中﹐屈肘取之。鍼二分﹐灸三壯。主頭痛項彊﹐齲齒﹐齦腫﹐癇證吐舌﹐螈﹐癲狂﹐肘腋腫﹐瘍腫﹐小腹痛﹐寒瘧﹑風瘧。

肩貞肩後兩骨罅間。鍼入一寸八分﹐禁灸。主頷痛項彊﹐耳鳴耳聾﹐肩手臂風痺不舉。

兪肩後大骨下﹑胛上廉陷中﹐舉臂取之。鍼八分﹐灸三壯。主寒熱﹐肩腫引胛中痛﹐臂酸無力。

天宗秉風後大骨下陷中。鍼五分﹐灸三壯。主肩重臂痛﹐肘後廉痛﹐頰頷痛。

秉風天宗前小後﹐舉臂有空。鍼五分﹐灸三壯。主肩痛不舉。

曲垣肩中央曲胛陷中﹐按之應手痛。灸十壯。主周痺﹐肩胛拘急疼悶。

肩外兪胛上廉去大杼旁三寸。灸三壯。主肩胛痛至肘引項急﹐寒熱。

肩中兪脾內廉去大杼旁二寸陷中。灸三壯。主目昏﹐咳嗽唾血﹐上气寒熱。

天窗完骨下﹑髮際上﹑頸上大筋處動脈陷中。鍼六分﹐灸三壯。主耳痛﹑耳鳴聾﹐頰腫咽痛﹐暴喑﹐肩痛引項。

天容耳下頰車後陷中。灸三壯。主喉痺﹐頸腫項痛﹐耳鳴﹐咳喘寒熱。

顴面頰兌骨下﹑下廉陷中。禁用鍼灸。主目黃赤﹐口僻僻﹐齒痛。

聽宮耳前珠子旁。鍼一分﹐灸三壯。主耳鳴聾﹐口噤喉鳴﹐心腹痛滿﹐臂痛﹐失音。

足太陽穴六十七﹐睛明目內紅肉藏﹐攢竹眉衝與曲差﹐五處上寸半承光﹐通天絡卻玉枕昂﹐天柱後際大筋外﹐大杼背部第二行﹐風門肺兪厥陰四﹐心兪督兪膈兪彊﹐肝膽脾胃俱挨次﹐三焦腎气海大腸﹐關元小腸到膀胱﹐中膂白環仔細量﹐自從大杼至白環﹐各各節外寸半長。上次中復下﹐一空二空腰髁當﹐會陽陰尾骨外取﹐附分俠脊第三行﹐魄戶膏肓與神堂﹐膈關魂門九﹐陽綱意捨仍胃倉﹐肓門志室胞之肓﹐二十柱下秩邊場﹐扶承臀橫紋中央﹐殷門浮到委陽﹐委中合陽承筋足﹐承山飛所踝跗陽﹐金門昆侖下僕參﹐申脈京骨束骨忙﹐通谷至陰小指旁。

足太陽膀胱經﹐左右一百三十四穴。申時自聽宮交與睛明﹐循頭頸下背腰臀腿﹐至足小指至陰穴止。

睛明目內紅肉陷中。禁用鍼灸。

攢竹當眉頭陷中。禁用鍼灸。

眉衝直眉頭上神庭﹑曲差之間。鍼入三分﹐禁灸。主五癇﹐頭痛鼻塞。

曲差前髮際俠神庭旁一寸半。灸七壯。主頭項痛﹐目昏身熱﹐心煩滿﹐汗不出。

五處上星旁一寸半。鍼三分﹐灸五壯止。主頭風目眩﹐脊彊反折﹐螈﹐癲疾。

承光五處後一寸半。禁用鍼灸。

通天承光後一寸半。鍼三分﹐灸三壯。主頭痛重﹐暫起僵僕﹐鼻塞喘息不利﹐口多涕﹐鼽衄有瘡。

絡卻通天后一寸半。禁鍼﹐灸三壯。主頭旋耳鳴﹐目盲內障﹐癲狂﹐僵僕﹐螈﹐腹脹滿不得息。

玉枕絡卻後一寸半﹐橫俠腦戶一寸三分﹐起肉枕骨上。禁鍼﹐灸三壯。主因失枕頭重﹐頭半邊寒痛﹐項痛如拔及風眩目痛﹐耳聾﹐鼻塞目上插﹐卒起僵僕﹐惡見風寒﹐汗不出。

天柱頸大筋外俠後髮際陷中。鍼三分﹐灸三壯﹐至百五十壯止。主頭痛頭旋﹐目昏﹑目如脫﹑淚出﹐鼻不知臭香﹐風眩卒暴﹐癇眩狂言目上視﹐及項如拔﹐項疼急﹐煩滿汗不出﹐身肩背痛欲折。以上頭部二行。

大杼第一節

外一寸半陷中。鍼三分禁灸。

風門二節外一寸半。鍼五分﹐灸五壯。主傷寒頭痛﹐項彊﹐鼻塞流涕﹐目盲﹐衄血﹐咳嗽﹐嘔逆﹐胸背痛﹐气短不安。

肺兪三節外一寸半。鍼三分﹐灸三壯。主胸中痛滿﹐背僂如龜﹐脊彊支滿﹐癭气﹐吐逆上气﹐寒熱不食﹐肉痛皮癢﹐傳屍骨蒸﹐肺嗽喘咳﹐少气百病。

厥陰兪四節外一寸半。灸五壯。主嘔逆﹐牙疼﹐胸悶。

心兪五節外一寸半。禁用鍼灸。

督兪六節外一寸半。灸三壯。主寒熱心痛﹐腹痛雷鳴﹐气逆。

膈兪七節外一寸半。灸五壯。主喉痺﹐胸脇痛﹐肩背不得傾側﹐心痛﹐痰飲吐逆﹐汗出﹐寒熱骨痛﹐虛脹支滿﹐痰瘧﹐癖气塊﹐膈上痛﹐身常濕不食。

肝兪九節外一寸半。鍼入三分﹐灸三壯。主中風﹐支滿脇痛﹐短气不食﹐食不消﹐吐血﹐目昏﹐肩疼腰痛﹐寒疝﹐熱病瘥後﹐食五辛多患眼暗如雀目﹐鼻中酸﹐寒熱。

膽兪十節外一寸半﹐正坐取之。鍼三分﹐灸三壯。主頭痛﹐目黃﹐舌漧﹐心脹滿﹐吐逆短气﹐痰悶﹐食難不下消﹐胸脇不能轉側﹐腋下腫﹐振寒汗不出。

脾兪十一節外一寸半。鍼三分﹐灸三壯。主脇下滿﹐吐瀉瘧痢﹐腹脹﹐黃膽身重﹐癖積聚﹐腹痛﹐寒熱引脊痛﹐能食而瘦﹐腰脊彊急﹐熱骨痛。

胃兪十二節外一寸半﹐鍼三分﹐灸三壯。主脇滿脊痛﹐腹脹腹痛﹐腸鳴﹐嘔吐不食﹐筋脈攣急。

三焦兪十三節外一寸半。鍼三分﹐灸三壯。主頭痛目眩﹐肩背拘急﹐腰脊彊痛﹐腹脹﹑腹痛﹐吐瀉食不化﹐腸鳴﹐腹中積聚如石。

腎兪十四節外一寸半﹐與臍相對。鍼三分﹐灸三五壯。主腎虛水髒脹﹐耳聾目昏﹐面赤﹐心痛如懸﹐脇痛引滿﹐嘔吐﹐寒中洞泄﹐腰痛﹐腳膝拘攣﹐小便赤白濁﹐尿血﹐遺精﹐小腹痛﹐好獨臥﹐身重如水﹐骨蒸寒熱﹐一切五勞七傷。

气海兪十五節外一寸半。主腰痛﹐痔病。

大腸兪十六節外一寸半。鍼三分﹐灸三壯。主腰痛﹐腸鳴脹滿﹐繞臍中痛﹐二便不利﹐或泄痢食不化﹐脊彊腹腫。

關元兪十七節外一寸半。主風勞腰痛﹐泄痢虛脹﹐小便難﹐婦人瘕聚諸疾。

小腸兪十八節外一寸半。鍼三分﹐灸三壯。主大便膿血﹐痔痛出血﹐婦人滯下﹐大便難﹐小便淋﹐泄痢五色﹐重下腫痛﹐腰脊彊﹐疝痛。

膀胱兪十九節外一寸半。鍼三分﹐灸三壯。主風勞腰痛﹐泄痢腸痛﹐便難溺赤﹐陰瘡﹐足脛冷﹐拘急不得屈伸﹐女人瘕聚﹐煩滿汗不出﹐小便黃赤﹐腰脊急彊﹐積聚堅結﹐足淸不仁﹐熱引骨痛。

中膂兪二十節外一寸半。伏而取之。鍼三分﹐灸三壯。主赤白痢﹐虛渴汗出﹐腰不得俯仰﹐腹脹﹐脇痛﹐疝寒﹐熱反折。

白環兪二十一節外一寸半。禁用鍼灸。

上腰陷骨下第一空﹐俠脊兩旁陷中﹐餘三少斜﹐上闊下狹是也。鍼二寸﹐灸三壯。主鼻衄﹐嘔逆﹐寒熱腰痛﹐婦人絕子﹐瘧寒熱﹐陰挺出不禁﹐白瀝﹐反折﹐大小便利。

次第二空陷中。鍼二寸﹐灸三壯。主腰下至足不仁﹐惡寒﹐婦人赤白瀝下﹐心下積脹﹐大小便利﹐疝气下墜。

中第三空陷中。鍼二寸﹐灸三壯。主五勞七傷六極﹐腰痛﹐婦人赤淫時白﹐气癃﹐月事少﹐大便難﹐小便利﹐腹脹飧泄。

下第四空陷中﹐鍼二寸﹐灸三壯。主腰痛﹐婦人下泔汁不禁﹐赤瀝﹐陰中癢痛引小腹不可俯仰﹐大小便利﹐腸鳴腹脹欲泄。

會陽陰尾骨外各開一寸半。鍼入八分﹐灸三壯。主腹中有寒﹐泄瀉腸﹐便血久痔﹐陽虛陰汗濕。以上俱尾背部第二行﹐各開一寸半。

附分第二節

外三寸﹐附項內廉陷中﹐正坐取之。鍼八分﹐灸五壯。主背痛引頷引頭﹐肩背拘急﹐風冷客於腠理。頸項彊痛不得回顧﹐風勞臂肘不仁。

魄戶三節外三寸﹐鍼五分﹐灸五壯。主咳逆喘气不得臥﹐肺寒熱﹐項彊﹐背胛無力﹐勞損痿黃﹐五屍走注。

膏肓四節外三寸取穴。主治見後灸法。

神堂五節外三寸。鍼三分﹐灸五壯。主肩痛﹐胸腹滿﹐脊彊急﹐寒熱。

六節外三寸﹐膊內廉﹐以手厭之﹐令病患抱肘作之聲﹐則指下動矣。鍼六分﹐灸五壯。主目眩﹐鼻衄﹐肩背痛﹐脇痛﹐喘主急﹐熱病汗不出﹐虛損不睡﹐五心熱﹐寒﹐寒瘧﹐風瘧﹑溫瘧﹑瘧﹑久瘧﹐小兒食時頭痛。

膈關七節外三寸﹐正坐開肩取之。鍼五分﹐灸五壯。主背痛脊彊﹐食不下﹐唾噦多涎沫。

魂門九節外三寸。鍼五分﹐灸五壯。主食飲不下﹐腹中雷鳴﹐大便不節﹐嘔吐不住﹐多涎。

陽綱十節外三寸。鍼五分﹐灸五壯。主小便黃﹐腸鳴泄瀉﹐消渴身熱﹐面黃怠惰﹐目黃不嗜食。餘同魂門。

意捨十一節外三寸。鍼五分﹐灸五壯﹐至一百壯止。主腹滿虛脹﹐大便泄滑﹐消渴面黃﹐嗜飲﹐目赤。

胃倉十二節外三寸。鍼五分﹐灸五壯。主腹內虛脹﹐水食不消﹐惡寒不能俯仰﹐水腫臚脹﹐食飲不下。

肓門十三節外三寸。鍼五分﹐灸三十壯。主心下堅滿﹐婦人乳有餘疾。

志室十四節外三寸。鍼五分﹐灸五壯。主腰脊彊﹐腹痛﹐陰痛下腫﹐失精﹐小便淋瀝。

胞肓十九節外三寸陷中﹐伏而取之。鍼灸主治同志室。

秩邊二十節外三寸。鍼五分﹐灸三壯。伏而取之。主腰痛﹑尻重不能舉發腫﹑小便赤黃。以上俱屬背部三行。

承扶尻臀下﹑陰股上﹑橫紋中。鍼五分﹐禁灸。主腋下腫﹐脊腰尻臀陰股寒痛﹐痔瘡﹐小便不禁﹐大便直出﹐遺精﹐胞寒﹐又大便難者亦治。

殷門扶承下六寸。鍼五分﹐禁灸。主腰脊不可俯仰﹐股外腫﹐因瘀血注之。

浮委陽上一寸﹐屈膝取之。鍼五分﹐灸三壯。主小腹熱﹐大便堅﹐膀胱經熱﹐大腸結﹐股外筋急。

委陽膝腕橫紋尖外廉兩筋間﹐委中外二寸﹐屈身取之。鍼七分﹐灸三壯﹐主陰跳﹐遺﹐小便難﹐小腹堅痛引陰中淋瀝﹐腰痛脊彊﹐螈﹐癲疾﹐頭痛筋急﹐腋腫﹐胸滿膨脹﹐身熱﹐飛屍遁注﹐痿厥不仁。

委中膝腕內橫紋中央動脈。鍼五分﹐禁灸。凡患風痺﹐腰腳重痛﹐於此刺血﹐久疾亦皆立已。主小腹熱而偏痛﹐尿赤難﹐衄血不止﹐腰痛俠脊至頭皆痛﹐痔痛﹐脇下腫痛﹐腳弱膝攣﹐腰尻重不能舉﹐半身不遂﹐熱病汗不出﹐足熱厥逆。餘同委陽。

合陽直委中下一寸。鍼五分﹐灸五壯。主腰脊彊痛引腹﹐膝股熱﹐酸重﹐疝﹐女子崩中﹐腹痛﹐腸﹐陰痛。

承筋脛後股中央﹐從腳跟上七寸。禁鍼﹐灸三壯。主治同承山。

承山股下分肉間﹐拱足去地一尺取之。鍼七分﹐灸五壯。主頭痛﹐鼻鼽衄﹐指腫﹐腰脊痛﹐腹痛﹐小腹疝气﹐大便難﹐腳攣脛酸痺﹐跟痛急﹐足下熱不能久立﹐轉筋﹐霍亂﹐螈﹐久痔腫痛﹐肢腫﹐寒熱汗不出。

飛揚外踝上七寸骨後。鍼五分﹐灸三壯。主頭痛目眩﹐鼻衄﹐頸項疼﹐歷節風足指不得屈伸﹐腰痛痛﹐寒瘧﹐狂瘧﹐癲疾吐舌﹐反折﹐痔篡傷痛﹐野雞痔﹐逆气﹐足痿失履不收。

跗陽外踝上三寸﹐飛揚下。鍼六分﹐灸三壯。主頭重﹐痿厥風痺﹐外廉骨痛﹐四肢不舉﹐螈﹐時有寒熱。

金門外踝下骨空陷中。鍼三分﹐灸三壯﹐主癲疾﹐馬癇反張﹐屍厥暴死﹐轉筋霍亂﹐腳脛酸﹐身戰不能久立。

昆侖外踝後﹐跟骨上陷中動脈。鍼五分﹐灸三壯。主頭熱目眩如脫﹐目痛赤腫﹐鼻鼽衄﹐腹痛腹脹﹐喘逆﹐大便洞泄﹐體痛﹐霍亂﹐尻腰腫﹐跟腫﹐腳如裂不得履地﹐風癇口噤﹐瘧多汗﹐小兒陰腫﹐頭眩痛﹐腳痿轉筋﹐屍厥中惡﹐吐逆咳喘暴痛。

僕參足後跟骨下陷中﹐拱足取之。鍼三分﹐灸七壯。主足跟痛﹐足痿﹐癲癇吐舌鼓頷﹐狂言見鬼恍惚﹐屍厥﹐煩痛﹐轉筋霍亂﹐小兒馬癇反折。

申脈外踝下容爪甲白肉際陷中。鍼三分﹐禁灸。主目反上視﹐或赤痛從內始﹐腰痛﹐脛寒熱不能久立坐﹐癲疾﹐鼻衄。

京骨足外側大骨下赤白肉際陷中。鍼三分﹐灸三壯。主頭熱目眩﹐白翳從內始﹐鼻衄﹐鼻不利﹐涕黃﹐頸項彊痛﹐脊背及腳難以俯仰﹐﹐瘧﹐癲狂﹐驚悸﹐不食﹐痰注﹐髀樞痛﹐淋瀝。

束骨足小指外側本節後陷中﹐鍼三分﹐灸三壯。主目眩﹐目赤爛﹐耳聾﹐項彊﹐腰痛﹐腸﹐癲狂﹐大便時頭痛﹐瘧疾﹐從腳脛至髀樞中痛不可舉。

通谷足小指外側本節前陷中。鍼二分﹐灸三壯。主頭重頭痛﹐目眩﹐咽瘡﹐鼻衄淸涕﹐項彊痛﹐胸脇滿﹐心下悸﹐畱飲數欠﹐熱病汗不出。

至陰足小指端外側去爪甲角如韭葉。鍼一分﹐灸三壯。主頭風鼻塞﹐鼻鼽淸涕﹐耳鳴聾﹐胸脇痛無常處﹐腰脇引痛﹐小便不利﹐失精﹐風寒從足小指起脈痺轉筋﹐寒瘧汗不出﹐足下熱。

足少陰穴二十七﹐湧泉然谷太溪溢﹐大鐘水泉照海深﹐復澑交信築賓實﹐陰谷膝內附骨後﹐以上從足走至膝﹐橫骨大赫連气穴﹐四滿中注肓兪臍﹐商曲石關陰都密﹐通谷幽門寸半開﹐折量腹上分十一﹐步廊神封膺靈墟﹐神藏中兪府畢。

足少陰腎經﹐左右五十四穴。酉時自至陰交與足心湧泉﹐循膝腹上行至胸兪府穴止。

湧泉腳掌中心﹐屈足捲指取之。鍼三分﹐灸三壯。主目眩﹐喉痺﹐脇滿﹐心中結熱﹐心痛﹐咳嗽身熱﹐風癇﹐腰痛﹐女子如妊娠﹐五指端盡痛﹐足不得履地﹐引入腹中痛。

然谷內踝前起骨下陷中。鍼三分﹐灸三壯。刺此多見血﹔令人立饑欲食。主喉痺﹐舌下腫﹐涎出﹐喘气﹐咳唾血﹐消渴﹐心恐懼﹐洞泄﹐胸中寒﹐脈代﹐溫瘧﹐陰縮內腫﹐小腹寒疝搶胸脇﹐淋瀝﹐男子精溢﹐酸腫不能履地﹐一足寒一足熱﹐小兒初生臍風口噤。

太溪內踝後五分跟骨間動脈陷中。鍼三分﹐灸三壯﹐主咽腫﹐嘔吐口中如膠﹐善噫咳逆﹐咳嗽唾血﹐脇痛腹痛﹐癖疝瘕積聚﹐與陰相通及足淸不仁﹐熱病多汗﹐黃膽多熱少寒﹐大便難。

大鐘太溪下五分。鍼二分﹐灸三壯。主實則小便淋閉﹐灑灑腰脊彊痛﹐大便閉澀﹐嗜臥口中熱﹔虛則嘔逆多寒﹐欲閉戶而處﹐少气不足﹐胸脹喘息﹐舌漧﹐咽中多噎不得下﹐善驚恐不樂﹐喉中鳴﹐咳唾血﹐腹滿便難﹐多寒少熱。

水泉太溪下一寸。鍼二分﹐灸三壯。主月事不來﹐來卽心下悶痛﹐目不能遠視﹐陰挺出﹐小便淋瀝﹐腹中痛。

照海內踝下四分微前小骨下。鍼四分﹐灸三壯。主嗌漧﹐四肢解怠﹐善悲不樂﹐久瘧卒疝﹐小腹痛﹐嘔吐嗜臥﹐大風偏枯不遂﹐女子淋瀝﹐陰挺出﹐陰暴起﹐疝﹐小腹熱而偏痛﹐大風默默不知所痛﹐視如不明。

復澑內踝後上二寸動脈中。鍼三分﹐灸五壯。主目昏﹐口舌漧﹐涎自出﹐腹鳴鼓脹﹐水腫﹔視溺靑赤黃白﹐靑取井﹐赤取榮﹐黃取兪﹐黑取合﹔血气泄後腫﹐五淋﹐小便如散火﹐骨寒熱﹐汗注不止﹐腰脊痛不可起坐﹐腳後廉急不可前卻﹐足上痛﹐風逆四肢廢。

交信內踝上二寸﹐復澑前三陰交後﹐筋骨間。鍼四分﹐灸三壯﹐主气淋﹐疝陰急﹐股引內廉骨痛﹐泄痢赤白﹐女子崩漏。

築賓內踝上﹑分中骨後﹐大筋上﹑小筋下﹐屈膝取之﹐鍼三分﹐灸五壯。主小兒疝痛不得乳﹐癲狂嘔沫﹐足痛。

陰谷膝內附骨後﹐大筋下﹑小筋上動脈﹐屈膝取之。鍼四分﹐灸三壯﹐主舌下腫﹐膝痛如錐﹐股內廉痛﹐陰痿﹐婦人漏下﹐心腹脹滿不得息﹐小便黃。以上俱足膝部。

橫骨陰上橫骨中央﹐宛曲如仰月陷中﹐曲骨外一寸半。禁鍼﹐灸三壯。主五臟虛竭﹐腹脹﹐小便難﹐失精﹐陰痛。

大赫气穴下一寸。鍼一寸﹐灸五壯。主虛勞失精﹐陰上縮﹐莖中痛﹐灸三十壯﹐女子赤沃。

气穴四滿下一寸。左名气穴﹐右名子戶。鍼一寸﹐灸五壯。主月水不通﹐腰脊痛﹐時泄利。

四滿中注下一寸﹐鍼一寸﹐灸五壯。主腹痛奔豚﹐臍下積疝﹐婦人胞中惡血痛。

中注肓兪下一寸﹐鍼一寸﹐灸五壯。主小腹熱﹐大便燥。

肓兪平神闕外一寸半﹐鍼一寸﹐灸五壯﹐主大便燥﹐腹痛及大腹寒疝﹐小腹有熱。

商曲石關下一寸。鍼一寸﹐灸五壯。主腹中積聚切痛不食。

石關陰都下一寸。鍼一寸﹐灸五壯。主多嘔﹐脊彊不關﹐大便气結﹐心滿﹐反折﹐婦人胞中惡血逆痛。

陰都通谷下一寸。鍼一寸﹐灸三壯。主多唾嘔沫﹐心滿气逆腸鳴﹐熱瘧便難﹐婦人無子﹐胞中惡血絞痛不可忍。

通谷幽門下一寸。鍼五分﹐灸五壯。主頭痛目昏﹐鼻鼽淸涕﹐項彊﹐口﹐暴喑﹐咽喉不利﹐心中憤郁﹐驚悸﹐嘔吐﹐胸滿畱飲﹐癖積。

幽門平巨闕外一寸半。鍼五分﹐灸五壯。主善嘔涎唾沫﹐食飲不下﹐泄有膿血﹐胸痛煩悶﹐健忘﹐腹脹滿气逆。以上俱腹部二行。

步廊神封下一寸六分﹐去中庭外二寸。鍼四分﹐灸五壯。主鼻塞﹐胸脇支滿﹐喘息不得舉臂。

神封靈墟下一寸六分。鍼四分﹐灸五壯。主胸滿不得息﹐咳逆﹐乳癰惡寒。

靈墟神藏下一寸六分。鍼四分。灸五壯。主胸脇支滿﹐喘气﹐嘔吐不食。

神藏中下一寸六分。鍼四分﹐灸五壯。主咳嗽。餘同靈墟。

中兪府下一寸六分。鍼四分﹐灸五壯。主喘悸﹐餘同靈墟。

兪府巨骨下去璇璣外二寸。鍼灸主治同靈墟。以上俱屬膺部二行陷中﹐仰而取之。

九穴心包手厥陰﹐天池天泉曲澤深﹐門間使內關對﹐大陵勞宮中衝侵。

手厥陰心胞絡經﹐左右一十八穴。戌時自兪府交與乳旁天池﹐循手臂下行至中指中衝穴止。

天池乳外二寸側脇陷中。鍼三分﹐灸三壯。主頭痛寒熱﹐胸滿腋腫﹐上气喉中有聲。

天泉曲腋下二寸舉臂取之。鍼三分﹐灸三壯。主咳逆胸脇支滿﹐膺背胛臂內廉骨痛。

曲澤肘腕內橫紋中央動脈﹐曲肘取之。鍼三分﹐灸三壯。主心痛﹐逆气﹐嘔涎或血﹐善驚及傷寒溫病身熱口漧﹐肘掣痛搖頭。

門大陵後五寸。鍼五分﹐灸五壯。主心痛﹐衄血﹑嘔血﹐驚恐神气不足。

間使大陵後五寸。鍼六分﹐灸七壯。主胸痺引背痛﹐心懸如饑﹐卒心痛﹐肘內廉痛﹐熱病煩心﹐喜噦喜動﹐惡風寒﹐嘔吐﹐掌熱﹐多驚﹐腋腫﹐肘攣急。

內關大陵後二寸。主面赤熱﹐目昏﹐目赤﹐支滿﹐中風﹐肘攣﹐實心暴痛﹐虛心煩惕惕。鍼六分﹐灸三壯。

大陵掌後橫紋兩筋兩骨陷中。鍼六分﹐灸三壯。主頭痛﹐目赤﹐舌本痛﹐喉痺嗌漧﹐咳逆嘔熱喘急﹐喜笑喜驚﹐手掣手攣及肘攣腋腫﹐心痛煩悶﹐掌熱身熱如火﹐一切風熱無汗﹐瘧疾﹐瘡疥。

勞宮手掌橫紋中心﹐屈中指取之。鍼三分﹐灸三壯。主咽嗌痛﹐大小便見血不止﹐風熱﹐善怒喜笑﹐熱病汗不出﹐怵惕﹐胸脇不可反側﹐咳喘﹐溺赤﹐嘔吐血﹐气逆噫不止﹐食不下﹐善渴﹐口中爛﹐手痺掌熱﹐黃膽目黃。

中衝手中指端去爪甲如韭葉陷中。鍼一分﹐灸一壯。主頭痛如破﹐神气不足﹐失忘。餘同大陵。

二十三穴手少陽﹐關衝液門中渚旁﹐陽池外關支溝正﹐會宗三陽四瀆長﹐天井淸冷淵消濼﹐會肩天堂﹐天牖翳風脈靑﹐顱息角孫絲竹張﹐禾耳門聽有常。

手少陽三焦經﹐左右四十六穴。亥時自中衝交與手四指關衝﹐循臂上行至面耳門穴止。

關衝手四指端外側去爪甲角如韭葉。鍼一分﹐灸三壯。主風眩頭痛﹐目翳﹐舌捲舌本痛﹐口漧喉痛﹐心煩﹐臂外廉痛﹐手不及頭﹐肘疼不能自帶衣﹐肩臂酸重﹐心痛﹐風熱病煩悶汗不出﹐掌中熱﹐身熱如火﹐或寒霍亂﹐气逆不得臥。

液門手小指次指本節前陷。鍼二分﹐灸三壯。主頭痛面熱無汗﹐風寒熱﹐耳痛聾鳴﹐目澀目眩﹐齒痛面赤﹐咽外腫﹐內如肉﹐寒厥﹐瘧﹐呼吸短气﹐喜驚﹐臂痛不能上下。

中渚手小指次指本節後陷中﹐握掌取之。鍼二分﹐灸三壯。主頭重﹐頷顱熱痛﹐目昏面赤﹐咽腫嗌痛﹐耳聾痛﹐肘臂痛﹐手指不得屈伸﹐熱病汗不出﹐目生翳膜﹐久瘧寒熱。

陽池手掌背橫紋陷中。鍼二分﹐灸三壯。主熱病汗不出﹐寒熱癥﹐或因折傷手腕捉物不得﹐肩臂痛不得舉。

外關陽池後二寸。鍼三分﹐灸三壯。主肘腕酸重不得屈伸﹐手指盡痛﹐耳渾渾無所聞﹐臂痿不仁。

支溝陽池後三寸﹐兩筋骨間。鍼二分﹐灸三壯。主面赤目赤﹐嗌痛暴喑﹐口噤﹐嘔吐﹐霍亂﹐腋痛及眞心痛﹐肘臂酸痺﹐馬刀腫﹐漏﹐瘡疥﹐女人脊急﹐四肢不舉﹐熱病汗不出。

會宗支溝外旁一寸空中。灸三壯。主耳聾﹐肌膚痛﹐風癇。

三陽絡陽池後四寸。禁鍼﹐灸七壯。主嗜臥﹐四肢不欲動搖﹐耳卒聾﹐齒齲﹐暴喑不言。

四瀆肘前五寸外廉陷中。主呼吸短气﹐咽中如肉狀﹐耳暴聾﹐下牙痛。

天井肘上大骨後一寸兩筋陷中﹐屈肘取之。鍼一寸﹐灸三壯。主大風默默不知所痛﹐瘧食時發﹐心痛﹐驚﹐癲癇吐舌﹐羊鳴戾頸﹐肩痛﹐痿痺麻木﹐咳嗽唾膿。

淸冷淵肘上三寸﹐伸肘舉臂取之。灸三壯。主肩不舉﹐頭痛目黃﹐脇痛振寒。

消濼肩下臂外間腋斜肘分取之。鍼五分﹐灸三壯。主頭痛﹐項如拔﹐頸有大气﹐寒熱痺。

會臂前廉去肩頭三寸。鍼五分﹐灸五壯。主癭癅气﹐咽腫﹔寒熱瘰﹐癲疾﹐肘節痺﹐臂酸重﹐腋急痛﹐肘臂痛難屈伸。

肩肩端外陷﹐會上斜﹐舉臂取之。鍼七分﹐灸二壯。主臂痛重不舉。

天缺盆上毖骨際陷中。鍼八分﹐灸三壯。主肩臂肘痛或引頸項急﹐寒熱胸滿﹐缺盆中痛﹐汗不出。

天牖耳下頸大筋外﹐髮際上一寸。禁用鍼灸。

翳風耳珠後陷中﹐按之引耳中。鍼三分﹐灸七壯。主耳痛鳴聾﹐口噤﹐口眼斜﹐下牙齒痛﹐失欠脫腮﹐頰腫牙車急痛。

脈耳本後雞足靑脈上。禁用鍼灸。

顱息耳後上靑脈間。禁鍼﹐灸七壯。主頭重目昏﹐風聾耳痛﹑塞耳痛鳴﹐嘔吐﹐胸脇引痛不得俯仰及發癇風。

角孫耳廓上中間﹐髮際下﹐開口有空。禁鍼﹐灸三壯﹐主目生膚翳﹐牙痛﹐頸腫項痛。

絲竹眉毛骨後陷中。鍼三分﹐禁灸。

和耳門前兌發下橫動脈。鍼三分﹐禁灸。主風痛頭重﹐牙車急﹐耳鳴﹐頷頰腫。

耳門耳前起肉﹐當耳缺處。鍼三分﹐灸三壯。主耳痛鳴﹑有膿汁出﹑生瘡﹐耳耳﹐齒痛。

少陽之經瞳子﹐四十三穴行迢迢﹐聽會上關頷厭集﹐懸顱懸釐曲鬢翹﹐率谷本神及陽白﹐臨泣目窗正營招﹐承靈天衝浮白次﹐完骨竅陰腦空搖﹐風池肩井淵腋部﹐輒筋日月京門標﹐帶脈五樞維道續﹐居環跳風市邀﹐下瀆陽關陽陵穴﹐陽交外丘光明宵﹐陽輔懸鐘丘墟外﹐足臨泣地五俠溪﹐第四指端竅陰畢。

足少陽膽經﹐左右八十六穴。子時自耳門交與目瞳子﹐循頭耳側脇下行﹐至足小指竅陰穴止。

瞳子去目外五分。禁用鍼灸。

聽會耳珠前陷中﹐開口有空。鍼三分﹐灸五壯。主耳鳴聾﹐齒痛﹐口噤﹐牙車急痛或脫﹐嘔吐﹐骨酸﹐癲狂﹐螈。

上關耳前起骨上廉﹐開口有空。禁鍼﹐灸三壯。主靑盲﹐耳痛﹑鳴﹑聾﹐口﹐唇吻彊﹐口沫出﹐目眩﹐牙車緊﹐螈。

頷厭對耳額角外。鍼五分﹐灸三壯。主風眩﹐目無所見﹐偏頭痛引目外急﹐耳鳴﹐好嚏﹐頸痛。

懸顱斜上額角中﹐在懸釐間。鍼三分﹐灸三壯。主面皮赤腫﹐身熱煩滿﹐汗不出。餘同頷厭。

懸釐從額斜上頭角下陷。鍼三分﹐灸三壯。主偏頭痛﹐目外赤痛﹐面赤痛﹐羊癲﹐煩滿﹐熱病汗不出。

曲鬢耳上入髮際﹐曲隅陷中﹐鼓頷有空﹐以耳掩前尖處是穴。鍼三分﹐灸三壯。主暴喑﹐齒齲﹐頰頷腫﹐口噤﹐牙車急痛。

率谷耳上入髮際一寸半。鍼三分﹐灸三壯。主煩滿嘔吐﹐醉傷酒﹐風目眩痛﹐膈胃寒痰﹐腦角眩痛不食。

本神臨泣外一寸半。主癲疾嘔吐涎沫﹐小兒驚癇。

陽白眉上一寸直瞳子。鍼三分﹐灸三壯。主瞳子痛癢昏蒙﹐目系急上插﹐頭目痛﹐目眵﹐背寒。

臨泣當目直上入髮際五分。鍼三分﹐禁灸。主中風不識人﹐目翳多淚﹐風眩鼻塞﹐腋腫﹐喜嚙。胸痺﹐心痛﹐脇痛﹐瘧日兩發。

目窗臨泣後一寸。鍼三分﹐灸五壯。主熱逆頭痛目眩﹐唇吻彊﹐上齒痛﹐目外赤不明﹐寒熱汗不出。

正營目窗後一寸。鍼三分﹐灸五壯。主諸陽之熱。

承靈正營後一寸半。鍼三分﹐灸五壯。主腦風頭痛﹐惡風寒﹐鼻衄﹐喘急。

天衝承靈後一寸半﹐耳上如前三分。鍼三分﹐灸三壯。主頭痛牙腫﹐癲證善驚恐。

浮白耳後入髮際一寸。鍼三分﹐灸七壯。主齒痛﹐耳鳴﹐頸項癰腫﹐癭癅﹐肩背痛﹐手縱足緩﹐中滿喘息﹐咳逆痰沫。

完骨耳中入髮際四分。鍼三分﹐灸七壯。主頭面痛﹐口﹐牙車急﹐齒痛﹐喉痺﹐頸項腫﹐頰腫引耳後痛﹐肘痛﹐足痿﹐癲疾僵僕﹐狂瘧﹐小便黃赤。

竅陰完骨上﹐枕骨下﹐搖耳有空。鍼三分﹐灸七壯。主頭痛如錐﹐頷痛引耳﹐耳鳴﹐舌本出血及舌寒﹐口干心煩﹐臂外肘節痺不及頭﹐鼻管疽發爲癘﹐鼻衄﹐及四肢轉筋﹐癰疽。

腦空承靈後﹐俠玉枕旁枕骨下陷中﹐搖耳有空。鍼四分﹐灸三壯。主腦風頭痛目眩﹐耳鳴聾﹐鼻衄﹐鼻疽發爲癘﹐項彊寒熱﹐癲疾羸瘦。昔魏武患頭風﹐發卽心悶亂﹑目眩﹐華佗灸之立愈。

風池耳後一寸半﹐橫俠風府。鍼三分﹐灸七壯﹐至一百壯止。主腦疼﹐肺風面赤而腫﹐目昏﹐項彊﹐鼻衄﹐咽喉引項攣不收﹐寒熱顚僕﹐煩滿汗不出﹐瘍瘧寒熱﹐溫病汗不出﹐目眩頭痛﹐淚出﹐欠气﹐目赤痛﹐气發耳塞﹐口僻﹐項背傴僂。

肩井缺盆骨後一寸半﹐以三指按取之﹐當中指下陷中。鍼六分﹐灸七壯。主五勞七傷﹐頸項彊﹐背膊悶﹐兩手不得向頭﹐或因撲傷腰髖疼﹐香港腳上攻﹐婦人墜胎後手足厥逆﹐咳逆寒熱﹐棲索气不得臥。

淵腋側腋下三寸陷中﹐舉臂取之﹐禁用鍼灸。

輒筋淵腋前一寸。鍼入六分﹐灸三壯。主胸暴滿﹐喘息不得臥。

日月期門下五分﹐乳下三肋滿。鍼七分﹐灸五壯。主小腹熱欲走﹐太息﹐喜怒不常﹐多言語﹔唾不止﹐四肢不收。

京門監骨下腰中俠脊處季肋本。鍼三分﹐灸三壯。主腰痛不得俯仰﹐寒熱脹引背不得息﹐小便赤澀﹐小腹痛腫﹐腸鳴洞泄﹐髀樞引痛肩背﹐寒﹐肩胛內廉痛﹐脊反折體痛。

帶脈季肋下一寸八分。鍼六分﹐灸五壯。主婦人小腹堅痛﹐月水不調﹐赤白帶﹐裏急﹐螈。

五樞水道外一寸半。鍼一寸﹐灸五壯。主男子寒疝﹐陰卵上入小腹痛﹐婦人帶下赤白﹐裏急﹐螈。

維道章門下五寸三分。鍼八分﹐灸三壯。主嘔逆不止﹐三焦不調﹐水腫﹐咳逆。

居章門下八寸三分陷中。鍼八分﹐灸三壯。主腰引小腹痛﹐肩引胸臂攣急﹐手臂舉不及肩。

環跳髀樞碾子骨後宛宛中﹐側臥蜷上足﹐伸下足取之。鍼一寸﹐灸五十壯。主風濕冷痺﹐風疹﹐偏風半身不遂﹐腰胯痛不得轉側及胸脇痛無常處﹐腰脇相引急痛﹐髀樞中痛﹐脛痛﹐脛痺不仁。

風市膝上外廉兩筋中﹐以兩手著腿﹐中指盡處是穴。鍼五分﹐灸五壯﹐主癘風瘡。

中瀆膝上五寸﹐大骨外分肉陷中。禁用鍼灸。

陽關陽陵泉上二寸﹐犢鼻外廉陷中。禁用鍼灸。

陽陵泉膝品骨下一寸﹐外廉兩骨陷中﹐以蹲坐取之。鍼六分﹐灸七壯至七七壯。主膝伸不屈﹐冷痺﹐偏風半身不遂﹐腳冷無血色﹐及頭痛寒熱﹐口苦咽不利﹐頭面腫﹐胸脇滿﹐心中恐如人捕。

陽交與外丘並斜向三陽分肉間。鍼六分﹐灸三壯。主寒厥﹐驚狂﹐喉痺﹐胸滿﹐面腫﹐寒痺膝脛不收。

外丘足外踝上七寸骨陷中。鍼五分﹐灸三壯。主膚痛痿痺﹐胸脇脹滿﹐頸項痛﹐惡風寒﹐癲疾。

光明外踝上五寸。鍼七分﹐灸五壯。主熱病汗不出﹐卒狂。虛則酸痺﹐坐不能起﹔實則足脛熱﹐膝痛﹐身體不仁﹐膝脛酸痛無力﹐手足偏小。

陽輔外踝上四寸﹐附骨前絕骨端。鍼五分﹐灸三壯。主腰痛如坐不中﹑如錘﹐膝下膚腫筋﹐諸節盡痛﹐痛無常處﹐腋下腫﹐漏馬刀﹐喉痺﹐膝酸﹐風痺不仁﹐寒熱脇痛。

懸鐘外踝上三寸動脈中。鍼三分﹐灸三壯。主心腹脹滿﹐胃熱不食﹐膝脛痛﹐筋攣足不收﹐五淋﹐濕痺流腫﹐筋急螈﹐小兒腹滿不食﹐四肢不舉﹐風勞身重。

丘墟足外踝下微前陷中﹐去臨泣三寸。鍼五分﹐灸三壯。主頭腫﹐目昏生翳﹐胸脇滿痛不得息﹐久瘧振寒﹐腋下痛﹐痿厥坐不能起﹐髀樞中痛﹐腿脛酸轉筋﹐卒疝﹐小腹堅﹐寒熱。

臨泣俠溪上一寸半陷中。鍼三分﹐灸三壯。主目眩目痛﹐枕骨痛﹐心痛胸滿﹐缺盆中腋下腫﹐馬刀傷痿﹐大風周痺﹐痛無常處﹐气喘﹐瘧日西發﹐婦人乳癰﹐月事不利﹐小兒驚癇。

地五俠溪上一寸。禁用鍼灸。

俠溪足小指﹑四指本節前歧骨陷中。鍼三分﹐灸三壯。主目外赤﹑目眩﹑目系急﹑目癢﹐耳聾鳴﹐頰頷腫﹐胸脇痛滿不可轉側﹑痛無常處﹐瘧足痛﹐腋腫馬刀﹐婦人小腹堅痛﹐月水不通﹐乳腫潰﹐胸中寒如風狀﹐頭眩頰痛。

竅陰足第四指端外側﹐去爪甲角如韭葉。鍼一分﹐灸三壯。主頭痛心煩﹐喉痺﹐舌彊口漧﹐暴聾﹐脇痛﹐咳逆不得息﹐熱病汗不出﹐肘不可舉﹐四肢轉筋﹐足煩﹐癰疽。

一十三穴足厥陰﹐大惇行間太衝侵﹐中封蠡溝中都近﹐膝關曲泉陰包臨﹐五里陰廉羊矢穴﹐章門常對期門深。

足厥陰肝經﹐左右二十六穴。丑時自竅陰交與足大指端大惇﹐循膝股上行至腹期門穴止﹐寅時復行於肺經也。

大惇足大指端去爪甲如韭葉﹐後三毛中。鍼三分﹐灸三壯﹐主卒疝偏墜及小便數﹑遺溺﹐陰頭中痛﹑陰跳上入腹連臍痛。病左灸右﹐病右灸左。又治心痛﹐腹脹﹐腹痛﹐中熱喜寐﹐屍厥﹐婦人血崩不止﹐五淋﹐噦噫。

行間足大指次指歧骨間動脈陷中。鍼三分﹐灸三壯。主目盲淚出﹐口﹐嗌漧﹐咳逆嘔血﹐心痛面蒼黑欲死﹐胸背痛﹐腹脹煩渴﹐腰痛﹐寒疝小腹腫﹐溺難﹐白濁﹐莖中痛﹐癲疾﹐四肢逆冷﹐婦人月水不利﹑赤白帶下或身有反敗﹑陰寒振寒﹐溲白﹑尿難痛。

太衝行間上二寸動脈中。鍼三分﹐灸三壯。主唇腫﹐喉鳴嗌漧﹐腋腫馬刀﹐嘔逆嘔血﹐善渴﹐脇滿發寒﹐腰引小腹痛﹐小便如淋﹐疝小腹腫﹐溏泄遺溺﹐陰痛﹐面色蒼及足寒﹐大便難﹐發寒﹐腑腫﹐內踝前痛﹐酸﹐女人崩漏﹐小兒卒疝。

中封足內踝前一寸陷中﹐仰足取之。鍼四分﹐灸三壯。主咽偏腫難咽﹐嗌漧善渴﹐瘧色蒼﹐振寒﹐小腹腫繞臍痛﹐足逆冷﹐寒疝引腰痛﹐或身微熱﹐小腹痛﹐溲白﹐尿難痛﹐身黃身重﹐內踝前痛﹐膝腫厥﹐身體不仁﹐﹐疝﹐癃﹐暴痛﹐痿厥。

蠡溝內踝上五寸。鍼二分﹐灸三壯。主卒疝小腹腫﹐時小腹暴痛﹐小便癃閉﹐數噫﹐恐悸﹐少气﹐腹痛﹐咽如有肉﹐背拘急﹐女子赤白帶下﹐暴腹刺痛。

中都內踝上七寸﹐脛骨中。鍼三分﹐灸五壯。主腸﹐疝﹐小腹痛﹐婦人崩中﹐因惡露不絕﹐足下熱﹐惡寒﹐不能久立﹐濕痺不能行。

膝關犢鼻下二寸﹐向裏陷中。鍼三分﹐灸五壯。主咽痛﹐風痺﹐膝內痛引臏﹐不可屈伸。

曲泉膝內輔骨下橫紋尖陷中﹐屈膝取之。鍼六分﹐灸三壯。主膝疝﹐陰股痛﹐脇滿﹐小便難﹐癃閉﹐少气﹐泄利﹐四肢不舉及身熱目眩﹐汗不出﹐膝痛筋攣﹐發狂﹐衄血﹐喘呼咽痛﹐頭風﹐失精﹐下利膿血﹐陰腫﹐婦人血瘕﹐按之如湯浸股內﹐小腹腫﹐陰挺出。

陰包膝上四寸﹐股內廉兩筋間。灸三壯。主腰尻引小腹痛﹐溺不禁。

五里气沖下三寸﹐陰股中動脈。灸五壯。主熱閉不得溺﹐嗜臥﹐四肢不得動搖。

陰廉气沖下五寸動脈中。灸三壯。主婦人絕產﹐若未經生產者﹐灸三壯卽有子。

羊矢气沖外一寸。

章門臍上二寸﹐橫取六寸﹐側脇季肋端陷中﹐側臥屈上足﹐伸下足﹐舉臂取之。鍼八分﹐灸三壯至百壯止。主噦噫嘔吐﹐咳逆或吐無所出﹐胸脇滿痛﹐喘息﹐心痛煩熱﹐傷飽黃瘦﹐賁豚腹腫腸鳴﹐脊彊四肢懈惰﹐善恐少气﹐厥逆﹐肩臂不舉﹐熱中善食﹐寒中洞瀉﹐石水身腫﹐諸漏。

期門不容外一寸半﹐乳下二肋端。鍼七分﹐灸五壯。主胸中熱﹐脇脹﹐心痛﹐气短﹐喜酸﹐腹大堅﹑小腹尢大﹐小便難﹐陰下縱﹐賁豚上下﹐霍亂泄注﹐大喘﹐婦人產餘疾。

督脈中行二十七﹐長彊腰兪陽關密﹐命門懸樞接脊中﹐筋縮至陽靈臺逸﹐神道身柱陶道長﹐大椎平肩二十一﹐啞門風府腦戶深﹐彊間後頂百會率﹐前頂囟會上星圓﹐神庭素水溝窟﹐兌端開口唇中央﹐齦交唇內任督畢。

督脈二十七穴。背部中行﹐屬陽。

長彊背脊尾骨下陷中。坐地上取之。鍼二分﹐日灸三十壯﹐至二百壯止﹐愼房事。此痔根本。忌冷。

主心痛﹐腸風下血﹐五痔﹐疳蝕﹐小兒脫肛瀉血﹐秋深不較﹐驚癇螈﹐吐注驚恐﹐失精﹐目昏頭重﹐洞泄﹐腰脊彊痛﹐寒﹐癲疾。

腰兪二十一節。鍼二分﹐灸七壯﹐至四十九壯止。忌房事。主汗不出﹐足淸不仁﹐腰脊彊﹐溫瘧瘧。

陽關十六節。鍼五分﹐灸三壯。主脛痺不仁。

命門十四節。鍼五分﹐灸三壯。主頭痛如破﹐身熱如火﹐汗不出﹐螈裏急﹐腰腹引痛。

懸樞十三節。鍼三分﹐灸三壯。主腰脊不得屈伸﹐腹中上下積气﹐水谷不化﹐下痢。十二節名接脊﹐十節名中柱﹐《明堂》不載。

脊中十一節。禁鍼灸。誤用令人傴僂。

筋縮九節。鍼五分﹐灸三壯。主驚癇狂走癲疾脊急彊﹐目轉上垂。

至陽七節。鍼五分﹐灸三壯。主脛酸﹐四肢重痛﹐怒气難言。

靈臺六節。禁鍼﹐灸五壯。主熱病溫瘧汗不出。

神道五節。禁鍼﹐灸三壯。主腰脊急彊﹐瘧﹐恍惚﹐悲愁健忘﹐驚悸﹐寒熱往來﹐熱喘﹐目昏頭痛。

身柱三節。鍼五分﹐灸五壯。主癲疾﹐螈﹐怒欲殺人﹐胸熱口漧﹐煩渴喘息﹐頭痛﹐吐而不出。

陶道一節。鍼五分﹐灸五壯。主頭重目眩﹐灑淅寒熱﹐頭痛脊彊﹐項如拔﹐目昏如脫。

大椎一椎上平肩節中。鍼五分﹐灸七壯﹐至四十九壯止。主五勞七傷﹐溫瘧﹑瘧﹐﹐背膊悶﹐項彊不得回顧﹐傷寒熱盛煩嘔﹐風勞食气。以上背部中行﹐每節歧骨空中﹐俱俯而取之。

啞門項後入髮際五分宛宛中。鍼入四分﹐禁灸。

風府腦戶下一寸半大筋內。鍼四分﹐禁灸。二穴誤灸令人啞。

腦戶彊間下一寸半枕骨上。鍼三分﹐禁灸。

彊間後頂下一寸半。鍼三分﹐灸七壯。主頭如鍼刺﹑項如拔﹐螈﹐癲癇心煩吐涎沫發無時。

後頂百會下一寸半。鍼四分﹐灸五壯。主風眩﹐目視KTKT﹐顱上痛頂﹐惡風寒﹐諸陽之熱逆﹐癲疾﹐嘔。

百會前頂上一寸半﹐頭頂中心旋毛中。鍼三分﹐灸百五十壯﹐卽停三五日訖。繞四圍以三稜鍼刺令出血﹐以井花水淋之﹐令气宣通。頻灸拔气上升﹐令人眼暗。主脫肛﹐風癇﹐靑風心風﹐角弓反張﹐羊鳴多哭﹐言語不擇﹐發時卽死﹐吐沫﹐心中熱悶﹐頭風多睡﹐心煩﹐驚悸健忘﹐飲食無味﹐飲酒面赤﹐頭重鼻塞﹐目泣出﹐耳鳴聾。

前頂囟會上一寸半﹐骨陷中。鍼四分﹐灸三壯。主頭風熱痛﹐頭腫﹐風癇﹐小兒驚癇﹐面赤腫﹐鼻多淸涕﹐項痛目眩。

囟會上星上一寸。禁鍼﹐灸二七壯。主鼻塞不聞香臭﹐頭風痛白屑起﹐多睡﹐驚癇戴目上視不識人﹐目眩面腫。

上星神庭上五分。鍼三分﹐灸三壯﹐至百五十壯止。多灸拔气上升﹐令人眼暗。主頭風﹐頭腫﹐皮腫﹐頭痛﹐面腫﹐鼻塞﹐目眩﹐目睛痛﹐痰瘧振寒﹐熱病汗不出。

神庭額前直鼻入髮際五分。禁鍼﹐誤用令人顚﹐目暗。灸二七壯﹐至百壯止。主風癇﹐癲風羊鳴﹐角弓反張﹐披髮歌哭﹐驚悸不得安寢﹐喘渴﹐頭痛目昏﹐目泣出﹐鼻流淸涕。

素鼻準上陷中。鍼三分﹐禁灸。

水溝鼻準下人中中﹐直唇取之。鍼三分﹐灸三壯。主消渴﹐水气身腫﹐癲癇乍喜乍哭﹐牙關不開﹐面腫唇動﹐肺風狀如虫行﹐寒熱頭痛﹐喘渴﹐目不可視﹐鼻不聞香臭﹐口不能開﹐寒熱﹐卒中風﹐面腫。

兌端上唇中央尖尖上。灸三壯。主唇吻彊﹐上齒齲痛﹐癲疾吐沫﹐小便黃﹐舌漧消渴﹐衄血不止。

齦交唇內齒上縫中央﹐爲任督之會﹐可逆刺之。鍼三分﹐灸三壯。主鼻窒喘息不利﹐口僻﹐多涕﹐鼽衄有瘡﹐鼻生肉﹐鼻頭額中痛﹐鼻中蝕瘡﹐口噤﹐項如拔﹐面赤﹐頰中痛﹐心煩痛﹐頸項急。小兒面瘡久不可。以上俱頭部中行。

任脈三八起陰會﹐曲骨中極關元銳﹐石門气海陰交仍﹐神闕水分下脘配﹐建裏中上脘相連﹐巨闕鳩尾蔽骨下﹐中庭膻中募玉堂﹐紫宮華蓋璇璣夜﹐天突結喉是廉泉﹐唇下宛宛承漿捨。

任脈二十四穴﹐腹部中行﹐屬陰之。

會陰肛門前﹐前陰后﹐兩陰間。鍼二寸﹐灸三壯。主痔與陰相通者死﹐陰中諸病﹐前後相引痛﹐不得大小便﹐陰寒衝心﹐女子月經不通。

曲骨中極下一寸﹐毛際陷中。鍼一寸半﹐灸五壯。主小便脹﹐血癃小便難﹐及疝小腹痛﹐婦人赤白帶下。

中極臍下四寸。鍼一寸二分﹐日灸三七壯﹐至三百壯止。主淋疾﹐小便赤﹐尿道痛﹐臍下積塊如石﹔婦人因產惡露不止遂成疝瘕﹐或月事不調﹑血結成塊﹐拘攣腹疝﹐月水不下﹐乳餘疾﹐絕子陰癢﹐子門不端﹐小腹苦寒﹐賁豚搶心﹐饑不能食﹐腹脹﹐經閉不通﹐小便不利及失精﹐恍惚﹐屍厥﹐煩痛。

關元臍下三寸。鍼二寸﹐日灸七壯﹐至三十壯﹐十日灸三百壯止。主臍下痛﹐或結血狀如覆杯﹐婦人赤白帶下﹐或因產惡露不止﹐斷絕產道及脇下脹滿。小腹熱而偏痛﹐臍下三十六疾﹐不得小便皆治﹐及腸中尿血﹐脬轉﹐气淋﹐血淋﹐石淋﹐又小便數及泄痢不止﹐石水﹐賁豚气入小腹﹐暴疝痛﹐身熱頭痛往來。

石門又名丹田﹐臍下兩寸。鍼五分﹐灸二七狀﹐至一百狀止﹐惟女人灸之絕產。主大便閉塞气結﹐心腹堅滿痛引陰中﹐不得小便並小腹中拘急﹐暴痛汗出並水气行皮中﹐小腹皮惇惇然﹐或小便黃赤﹐气滿不欲食﹐谷入不化﹐嘔吐﹐賁豚气上入小腹﹐疝气遊行五臟﹐繞臍疝痛﹐衝胸不得息。

气海臍下一寸半。鍼一寸二分﹐灸三十壯﹐年髙者灸一百壯。主髒气虛憊﹐一切气疾﹐小腹疝气遊行五臟﹐腹中切痛﹐冷气沖心﹐驚不得臥﹐婦人惡露不止﹐繞臍疼痛﹐气結成塊﹐狀如覆杯﹐小便赤澀。

陰交臍下一寸。鍼八分﹐日灸三七壯﹐至七百壯止。主臍下熱﹐水气痛狀如刀攪﹐作塊狀如覆杯﹐婦人月水不調﹐崩中帶下﹐或因產後惡露不止﹐繞臍冷痛﹐臍下寒疝痛。

神闕卽臍中央。禁鍼﹐灸百壯﹐小兒灸五壯至七壯。主腹大繞臍疼痛﹐水腫鼓脹﹐腸中雷鳴﹐狀如水聲﹐久冷虛憊﹐泄利不止及小兒奶利不絕。

水分鳩尾下六寸。禁鍼﹐日灸七壯﹐至四百止﹔若是水腫﹐宜鍼入一寸﹐灸之大良。主水腫腹脹﹐腹痛堅硬﹐繞臍衝胸不得息﹑下脘鳩尾下五寸。鍼一寸﹐日灸二七壯﹐至二百壯止。主腹胃不調﹐不能食﹐腸堅腹痛﹐胃脹癖塊﹐脈厥厥動﹐日漸羸瘦﹐谷食不化。

建裏鳩尾下四寸。鍼六分﹐禁灸。

中脘鳩尾下三寸。鍼一寸二分﹐日灸二七壯﹐累灸至一百壯止。主頭熱目黃﹐鼻鼽衄﹐背與心相引而痛﹐停水喘脹﹑脇下堅痛﹐寒中傷飽﹐飲食不化﹐腹熱喜渴﹐多涎有蛔﹐腹脹便堅﹐翻胃霍亂﹐心痛﹐熱溫瘧﹐天行傷寒﹐或因讀書得賁豚气﹐心悶伏梁气如覆杯﹐憂思損傷﹐气積腹中甚痛﹐作膿腫﹐往來上下﹐疝气沖胸﹐冒死不知人。

上脘鳩尾下二寸。鍼八分﹐日灸二七壯﹐至一百壯止﹐不瘥更倍之。主心中煩熱﹐脹滿不能食﹐霍亂吐利﹐心痛不得臥﹐心風﹐驚悸﹐悶噦﹐伏梁气﹐賁豚气﹐風癇﹐熱病身熱汗不出﹐三虫﹐多涎。

巨闕鳩尾下一寸。鍼一寸二分﹐日灸七壯﹐至四十九壯止。主心中煩悶﹐熱病﹐胸中痰飲﹐息賁唾血﹐風顚浪言或作馬鳴﹐不食無力﹐數種心痛﹐虫痛﹐蠱毒﹐霍亂不識人及腹滿﹐暴痛汗出﹐手臂不舉。

鳩尾臆前蔽骨下五分﹐無蔽骨者從歧骨際下行一寸取之﹐言其骨垂下如鳩尾之形也。禁用鍼灸。以上腹部中行﹐俱正立取之。

中庭鳩尾上一寸﹐膻中下一寸六分陷中。鍼三分﹐灸五壯。主胸脇支滿﹐嘔逆﹐飲食不下。

膻中玉堂下一寸六分陷中﹐橫直兩乳中間。不宜鍼﹐灸七壯﹐至四十九壯止。主肺癰咳嗽上气﹐唾膿不食﹐胸中气滿如塞。

玉堂紫宮下一寸六分陷中。鍼三分﹐灸五壯。主胸滿喘息﹐膺骨痛﹐嘔逆上气煩心﹐嘔吐寒痰。

紫宮華蓋下一寸六分陷中。鍼三分﹐灸五壯。主胸脇滿痛﹐膺骨疼﹐飲食不下﹐嘔逆上气﹐煩心。

華蓋璇璣下一寸六分陷中。鍼三分﹐灸五壯。主胸脇支滿﹐痛引胸中﹐咳逆上气﹐喘不能言。

璇璣天突下一寸陷中。鍼三分﹐灸五壯。主胸皮滿痛﹐喉痺咽腫﹐水漿不下。以上膺部中行六穴﹐乃任脈所發﹐俱仰而取之。

天突頸結喉下一寸﹐空潭宛宛中﹐乃陰維﹑任脈之會也。低鍼取之。鍼一寸﹐灸三壯。主咳嗽上气﹐噎塞胸中﹐喉內狀如水雞聲﹐肺癰唾膿血﹐气壅不通﹐喉中熱瘡不得下食﹐俠舌縫脈靑﹐暴怖气哽﹐喉痺咽漧﹐咳逆喘急及肩背痛﹐漏頸痛。

廉泉頷下結喉上舌本間。鍼三分﹐灸三壯。主舌下腫難言﹐螈﹐涎多﹐咳嗽少气﹐喘息嘔沫﹐口噤﹐舌根急縮﹐飲食難下。

承漿下唇下宛宛陷中﹐開口取之。鍼二分﹐灸三壯或四十九壯﹐停四五日﹐灸多則恐傷陽明脈斷﹐令風不瘥﹐此艾炷止許一分半大。主偏風口﹐面腫面風﹐口不開﹐口中生瘡﹐目眩瞑﹐小便黃或不禁﹐消渴嗜飲﹐及暴啞不能言。

上經絡根據《明堂》舊文而修以七字爲句﹐注中治法﹐悉根據《銅人鍼灸經》﹐其鍼灸深淺多少遵《素問》﹐原未載者不敢彊注。

內集﹟卷一經絡

十五絡脈

絡穴俱在兩經中間﹐乃交經過絡之處。十二經絡周流疊運﹐榮於肢節。另有三絡﹐陽蹺絡﹑陰蹺絡﹑脾之絡是也。此與形色問證出《醫經國小》。

手太陰絡爲列缺﹐手少陰絡卽通裏﹐手厥陰絡爲內關﹐手太陽絡支正是﹐手陽明絡偏歷當﹐手少陽絡外關位﹐足太陽絡號飛揚﹐足陽明絡丰隆議﹐足少陽絡爲光明﹐足太陰絡公孫寄﹐足少陰絡名大鐘﹐足厥陰絡蠡溝配﹐陽督之絡號長彊﹐陰任絡乃會陰地﹐脾大絡號稱大包﹐十五絡穴君須記。

內集﹟卷一經絡

奇經八脈

督脈起自下極兪﹐並於脊裏上風府﹐過腦額鼻入齦交﹐爲陽脈海都綱要。﹝督之爲言都也。陽脈都會﹐男子之主。﹞任脈起於中極底﹐上腹循喉承漿裏﹐陰脈之海妊所謂。﹝生養之源﹐女子之主。衝脈卽气沖﹐乃胃脈發源。﹞出胞循脊中﹐從腹會咽絡口唇﹐女人成經爲血室﹐脈並少陰之腎經﹐與任督本於陰會﹐﹝督任气沖﹞

三脈並起而異行。﹝皆始於气沖﹐一原而分三歧。督脈行背而應乎陽﹐任脈行腹而應乎陰﹐衝脈自足至頭﹐若衝衝而直行於上﹐爲十二經脈之海﹐總領諸經气血也。三脈固起於气沖﹐气沖又起胃脈源﹐知此則知胃气爲本矣。﹞陽蹺起足之跟裏﹐循外踝上﹝申脈﹞入風池﹐﹝脈行於背爲陽。﹞陰蹺內踝﹝照海﹞循咽嗌﹐﹝脈行於腹爲陰。蹺者﹐捷也。言此脈之行﹐如足之捷也。﹞本足陰陽脈別支﹐諸陰交起陰維脈﹐發足少陰築賓﹐諸陽會起陽維脈﹐太陽之金門是。﹝維﹐持也。陽維﹐持諸陽﹔陰維﹐持諸陰。陰陽不相繼﹐則悵然失志﹐不能自收拾主持其身。故陽維病屬表多寒熱﹐陰維病屬裏多心痛。陽維所發﹐別於金門﹐以陽交爲﹐與手足太陽及蹺脈會於肩兪﹐與手足少陽會於天及會肩井﹐與足少陽會於陽白﹐上本神﹑臨泣﹑正營﹑腦空﹐下至風池﹐與督脈會於風池﹑啞門。此陽維之脈起於諸陽之交也。陰維之曰築賓﹐與足太陰﹑厥陰會於府捨﹑期門﹐又與任脈會於廉泉﹑天突。此陰維起於諸陰之交會也。﹞帶脈周回季肋間﹐﹝環回周身﹐總束諸脈﹐果束帶然。起於季肋﹐卽章門脇下﹐接腰骨之間。﹞會於維道足少陽﹐臟腑筋骨髓气血脈﹐交相維系順其常。

此奇經八脈﹐相連相會﹐維系諸經﹐乃順其常﹐八脈隆甚﹐入於八脈﹐泛溢橫流﹐卻不還流於諸經﹐故十二經亦不能拘制。因此受邪蓄熱則爲瘡瘍﹑熱毒﹐當以砭刺也。經云﹕腑會中脘穴﹐髒會章門穴﹐筋會陽陵泉穴﹐髓會絕骨穴﹐血會膈兪穴﹐骨會大杼穴﹐脈會太淵穴﹐气會膻中穴﹐此八會之穴也。

內集﹟卷一經絡

奇經主病

奇經病非自生﹐蓋因諸經溢出而流入之也。

陽維之病苦寒熱﹐陰維之病苦心痛。陽蹺之病﹐陽急而狂奔﹔陰蹺之病﹐陰急而足直。衝病則气逆而裏急﹐督病則脊彊而折厥﹐任病則男疝而女帶瘕﹐帶病則腹脹滿而腰溶溶﹐其衝任二經﹐是又婦人乳血月候之所從出。﹝男女之異﹐正在此處。﹞奇經之脈其如是乎﹗

內集﹟卷一臟腑

臟腑總論

﹝先儒嘆世人務窮天地萬物之理﹐不知一身五臟六腑毛髮筋骨之所在﹐況醫者乎﹖﹞

髒者﹐藏乎也﹐藏諸神而精气流通也﹔腑者﹐府庫也﹐出納轉輸之謂也。臟腑﹐兄弟也﹐同气而異形耳。

《素問》曰﹕五臟者﹐藏精气而不瀉﹐故滿而不能實﹔六腑者﹐傳化物而不藏﹐故實而不能滿。所以然者﹐水谷入口﹐則胃實而腸虛。食下﹐則腸實而胃虛。故曰實而不能滿﹐滿而不能實也。《難經》曰﹕呼出心與肺﹐吸入腎與肝。呼吸之間﹐脾受谷味﹐言心肺在上爲陽﹐肝腎在下爲陰﹐脾居中州﹐而播敷四髒﹐以爲一身之運斡也。又曰﹕五臟六腑皆相近﹐而心肺獨與大腸小腸相遠者何也﹖經言﹕心榮肺衛﹐通行陽气﹐故居在上。大小腸傳陰气而下﹐故居在下﹐所以相去而遠也。觀《素》《難》所論臟腑﹐分陰分陽﹐而脾胃其中之太極矣乎﹗至於气血多少﹐體用上下﹐亦不可以不知。詩曰﹕多气多血經須記﹐手經大腸足經胃﹔多气少血有六經﹐三焦膽腎心脾肺﹔多血少气心胞絡﹐膀胱小腸肝所異。﹝病值气血少者補之﹐多者損之﹞《此事難知》曰﹕天六腑气表﹐其體在上﹐其用在下。﹝膽胃膀胱大腸小腸﹞地五臟血裏﹐其體在下﹐其用在上。﹝耳目口鼻﹞言陰陽互相爲用﹐則天气左旋而降下﹐地气右旋而上升﹐气血和﹐表裏靜﹐上下通﹐如天地之泰然﹐人身其小天地乎﹖﹝气屬陽﹐象天左旋﹔血屬陰﹐象地右旋。血從气行﹐其體靜而不動﹐故气血如磨形﹐上轉而西﹐下安不動。𨿽云不動﹐自有東行之意﹐以其上動下靜﹐不得不爾也。﹞

以聲色臭味常變言之﹕肝主色﹐﹝應春﹐物皆有色﹐五色皆肝變化﹐然不特髒病徵於面也。經言小腸謂赤腸﹐大腸謂白腸﹐膽謂靑腸﹐胃謂黃腸﹐膀胱謂黑腸﹐言腑病當與色相合也。又言赤脈﹑靑脈﹑黃脈﹑白脈﹑黑脈者﹐言脈與色亦當相合也。觀色爲醫家大務如此﹞自入爲靑﹐入心爲赤﹐入脾爲黃﹐入肺爲白﹐入腎爲黑。假如中風﹐肝爲心邪﹐則知色當赤也。心主臭﹐應夏﹐﹝火能焦物﹐五臭皆心所主﹞自入爲焦臭﹐入肝爲臊臭﹐入脾爲香臭﹐入肺爲鮏臭﹐入腎爲腐臭。假如心經傷暑﹐則知其癥當惡臭也。脾主味﹐﹝應季夏﹐味自土生﹐行五味以養五臟者﹐脾所主也﹞自入爲甘﹐入肝爲酸﹐入心爲苦﹐入肺爲辛﹐入腎爲咸。假如飲食勞倦﹐以致脾邪入心﹐則知當喜苦味也。肺主聲﹐﹝應秋﹐金之有聲也﹐五聲皆肺所發﹞自入爲悲﹐﹝卽哭也﹐金气肅殺淒慘﹞入肝爲呼﹐﹝金勝肝﹐故發爲呼﹞入心爲言﹐﹝火克金﹐故述爲言﹞入脾爲歌﹐﹝母見子則樂而歌﹞入腎爲呻﹐﹝子見母則嬌而呻吟﹞假如傷寒肺邪入心﹐則知當譫言妄語也。腎主液﹐﹝應冬﹐水性濡潤﹐五液皆出於腎﹐分灌五臟﹞自入爲唾﹐﹝腎主骨﹐則腎之液從齒中而生﹞入肝爲泣﹐入心爲汗﹐入脾爲涎﹐入肺爲涕。假如中濕﹐爲腎邪入心﹐則知當汗出不可止也。

以主病要略言之﹕三陰之脈榮於髒﹐三陽之脈榮於腑﹐陰陽和而無關格之患。惟五臟不和﹐則气滯而爲九竅不通﹔六腑不和﹐則榮聚而爲癰疽。﹝九竅﹕耳目口鼻爲陽七竅﹐大小便爲陰二竅。蓋肝气通於目﹐目和則知白黑。心气通於舌﹐舌和則知五味﹐脾气通於口﹐口和則知谷味。肺气通於鼻﹐鼻和則知香臭。腎气通於耳﹐耳和則知五音。五臟不和﹐則榮衛不通﹐邪气不得外泄﹐故九竅壅滯。九竅旣滯﹐則六腑陽气亦不得通和於內。

內外不通﹐故畱結爲癰疽瘡癤﹞蓋邪在六腑﹐則陽脈不和﹐而气畱在內﹐則陽气太盛﹐而陰气不得相榮於下﹐故曰關。凡外感是動气病﹐而下竅不利者﹐皆關之類也。邪在五臟﹐則陰脈不和﹐而血畱在內﹐則陰气太盛﹐而陽气不得相榮於上﹐故曰格。凡雜病由血所生﹐而上竅不利者﹐皆格之類也。﹝經言是動者﹐气也﹔所生者﹐血也。邪在气﹐气爲是動﹕邪在血﹐血爲所生。蓋气先中於邪﹐則畱止不行﹐而爲邪所動﹐气旣受邪﹐必傳與血﹐則血壅不行﹐而不能潤澤經絡﹐病所由生﹐是知气先病而血後病也。但外感從气而入﹐雜病從血而出﹐此又東垣獨得之見。丹溪嘗分爲十二經歌括﹐今悉篡於後條分﹐故不重錄﹞陰陽俱甚﹐陰中無陽﹐陽中無陰﹐陰陽相離﹐使榮衛痞塞﹐气血不相營運﹐此則五臟六腑皆受邪也﹐故曰關格。關格者﹐不得盡其命而死。關格﹐其百病之關健矣乎﹗病有咳嗽泄痛瘧者﹐何也﹖人與天地相參﹐故五臟各以時感於寒則受病﹐微則爲咳﹐甚則爲泄爲痛。春則肝先受之﹐夏則心先受之﹐餘仿此。者﹐間日一發﹔瘧者﹐一日一發。臟腑之瘧各不同﹐當隨所狀而刺之。﹝刺法見後。﹞病有積聚者﹐何也﹖積者﹐五臟所生﹐其始發有常處﹐其痛不離其部﹐或上或下﹐或左或右。聚者﹐六腑所成﹐其始發無根本﹐其痛無常處﹐上下往來不定。積者陰气﹐聚者陽气﹐故不同也。凡陽病欲得寒冷﹐又欲見人者﹐屬腑﹔陰病欲得溫熱﹐又欲閉戶獨處﹐惡聞人聲者﹐屬髒。然髒病所以難治者﹐傳其所勝也。假令心病傳肺﹐肺傳肝﹐肝傳脾﹐脾傳腎﹐腎傳心﹐一臟不再傳﹐故言七傳者死。腑病所以易治者﹐傳其所生也。假令心病傳脾﹐脾傳肺﹐肺傳腎﹐腎傳肝﹐肝傳心﹐是子母相傳﹐周而復始﹐如環無端﹐故言生也。經曰﹕邪气之客於身也﹐以勝相加﹐至其﹝己﹞所生而愈﹐至其﹝己﹞所不勝而甚﹐至於所生﹝己﹞

而持﹐自得其位而起。﹝病在肝﹐愈於夏。夏不愈﹐甚於秋。秋不死﹐持於冬﹐起於春﹐禁當風。肝病者﹐愈在丙丁。丙丁不愈﹐加於庚辛。庚辛不死﹐持於壬癸﹐起於甲乙。肝病者﹐平旦慧爽﹐下晡甚﹐夜半靜退。病在心﹐愈於長夏。長夏不愈﹐甚於冬。冬不死﹐持於春﹐起於夏﹐禁溫食﹑熱衣。心病者﹐愈在戊己。戊己不愈﹐加於壬癸。壬癸不死﹐持於甲乙﹐起於丙丁。心病者﹐日中慧﹐夜半甚﹐平旦靜。病在脾﹐愈於秋。秋不愈﹐甚於春﹐春不死﹐持於夏﹐起於長夏﹐禁溫食﹑飽食﹑濕地﹑濡衣。脾病者﹐愈在庚辛。庚辛不愈﹐加於甲乙。甲乙不死﹐持於丙丁﹐起於戊己。脾病者﹐日晡慧﹐日出甚﹐下晡靜。病在肺﹐愈於冬。冬不愈﹐甚於夏。夏不死﹐持於長夏﹐起於秋﹐禁寒飲食﹑寒衣。肺病者﹐愈在壬癸。壬癸不愈﹐加於丙丁。丙丁不死﹐持於戊己﹐起於庚辛。肺病者﹐下晡慧﹐日中甚﹐夜半靜。病在腎﹐愈在春。春不愈﹐甚於長夏。長夏不死﹐持於秋﹐起於冬﹐禁犯淬炒﹑熱食﹑溫炙衣。腎病者﹐愈在甲乙。甲乙不愈﹐甚於戊己。戊己不死﹐持於庚辛﹐起於壬癸。腎病者﹐夜半慧﹐四季甚﹐下晡靜﹞必先定五臟之脈﹐乃可言間甚之時﹐死生之期也。﹝必先知經脈﹐然後知病脈。﹞

自其補瀉言之﹕外感內傷﹐病有虛﹑實﹑賊﹑微﹑正五邪之分。從後來者爲虛邪﹐從前來者爲實邪﹐從所不勝來者爲賊邪﹐從所勝來者爲微邪﹐自病爲正邪。假令心病﹐傷暑得之爲正邪﹐中風得之爲虛邪﹐飲食勞倦得之爲實邪﹐傷寒得之爲微邪﹐中濕得之爲賊邪﹐是之謂五邪也。憂愁思慮則傷心﹐形寒飲冷則傷肺﹐怒气逆上而不下則傷肝﹐飲食勞倦則傷脾﹐久坐濕地﹐彊力入水則傷腎﹐是正經自病也。虛則補其母﹐實則瀉其子。假如肝乃心之母﹐心虛當補肝。脾乃心之子﹐心實當瀉脾。餘經髒仿之﹐是以五補五瀉爲方之祖與。﹝心虛﹐朱砂安神丸﹔肝腎虛﹐腎气丸﹔脾虛﹐益黃散﹔肺虛﹐阿膠散。心熱﹐單瀉心湯﹑導赤散﹔肝熱﹐瀉靑丸﹔脾熱﹐瀉黃散﹔肺熱﹐瀉白散﹕腎熱﹐瀉腎湯。後之補瀉方﹐皆推此。﹞

抑又聞腑有五﹐髒有六﹑有九者﹐何謂也﹖腑有六者﹐謂三焦爲外腑也。上焦者﹐在心下胃上口﹐主內而不出﹐其治在膻中﹔中焦者﹐在胃中脘﹐不上不下﹐主腐熟水谷﹐其治在臍兩旁﹔下焦者﹐在臍下﹐當膀胱上口﹐主分別淸濁﹐出而不內﹐以傳道也﹐其治在臍下一寸﹐故曰三焦。是腑之所以有六也。髒亦有六者﹐謂腎有兩髒﹐左爲腎﹐右爲命門。命門者﹐精神之所捨也﹐男以藏精﹐女以系胞﹐其气與腎相通﹐故言髒亦有六也。﹝華氏謂自喉嚨以下六腑以應天气﹐肺之系也﹔自咽門以下六腑以應地气﹐胃之系也。

前喉納气﹐後咽納食﹐有謂三管者非﹞髒有九者﹐神髒五﹕肝藏魂﹐心藏神﹐脾藏意﹐肺藏魄﹐腎藏精與志﹐以其皆神气居之﹐故曰神髒五也。形髒四﹕一頭角﹐二耳目﹐三口齒﹐四胸中。以其如器外張﹐虛而不屈伸﹐以藏於物﹐故曰形髒四。合之則爲九髒矣。或疑气沖爲腑﹐古人議論最活。他如《內經》又言腦﹑髓﹑骨﹑脈﹑膽﹑女子胞六者﹐名曰奇恆之府。胃﹑大小腸﹑三焦﹑膀胱五者﹐名曰傳化之府﹐此皆不能久畱輸瀉者。魄門亦爲五臟使﹐水谷不得久藏。又頭者﹐精明之府﹐頭傾視深﹐精神將奪矣。背者﹐胸中之府﹐背曲肩隨﹐府將壞矣。腰者﹐腎之府﹐轉搖不能﹐腎將憊矣。膝者﹐筋之府﹐屈伸不能﹐行則僂附﹐筋將憊矣。骨者﹐髓之府﹐不能久立﹐行則振掉﹐骨將憊矣。得彊則生﹐失彊則死。是臟腑之散殊如此﹐然豈無其要乎﹗經曰﹕凡十一臟皆取決於膽。蓋風寒在下﹐燥熱在上﹐濕气居中﹐火獨遊行其間﹐以主榮衛而不息﹐火衰則爲寒濕﹐火盛則爲燥熱﹐故曰中正之官﹐決斷出焉。噫﹗胃膽隨人神所在﹐象膽隨斗柄所指﹐物亦且然﹐而況於人乎﹗人之所以靈於物者﹐心乎神乎﹗至尊至貴﹐至淸至淨﹐其十二官之主乎﹗故曰﹕心靜則萬病息﹐心動則萬病生。

內集﹟卷一臟腑

臟腑條分

心﹐君髒也﹐神明居焉。

心者﹐一身之主﹐君主之官。有血肉之心﹐形如未開蓮花﹐居肺下肝上是也。有神明之心﹐神者﹐气血所化﹐生之本也﹐萬物由之盛長﹐不著色象﹐謂有何有﹖謂無復存﹐主宰萬事萬物﹐虛靈不昧者是也﹐然形神亦恆相同。赤色。小理者﹐心小﹐心小則安﹐邪弗能傷﹐易傷以憂﹔粗理者﹐心大﹐心大則憂不能傷﹐易傷於邪。

無KT者﹐心髙﹐心髙則滿於肺中﹐而善忘﹐難開以言。KT小短舉者﹐心下﹐心下則髒外易傷於寒﹐易恐以言﹔KT長者﹐心堅﹐心堅則髒安守固﹔KT弱小以薄者﹐心脆﹐心脆則善病消痺熱中﹔KT直下不舉者﹐心端正﹐心端正則和邪難傷﹔KT倚一方者﹐心偏傾﹐心偏傾則操持不一﹐無守司也。凡心之病﹐皆因憂愁思慮﹑而後邪得以入之。此聖人所以無心病也。

七竅三毛﹐星應熒惑臺斗﹕熒惑﹐南嶽火星。七孔以應北斗七星﹐三毛以應三臺﹐故此心至誠﹐則帝宰無所不應之﹐此上智聰明之人也。中智五竅三毛﹐下智三竅一毛﹐常人二竅無毛﹐愚人一竅﹐下愚一小竅﹐無竅則神無出入之門。心應南方熒惑星﹐肝應東方歲星﹐脾應中嶽鎭星﹐肺應西方太白星﹐腎應北方辰星。

十有二兩﹐系通肺葉關元。

心重十二兩﹐不論大小皆然﹐以同身寸法秤量故也。五臟系通於心﹐心通五臟系﹐心之系與五臟之系相連﹐輸其血气﹐滲灌骨髓﹐故五臟有病﹐先幹於心。其系上系於肺﹐其別者自肺兩葉之中﹐向後通脊者腎﹐自腎而至於膀胱﹐與膀胱膜絡並行而之溲溺處﹐乃關元下極部分。

內主血而外應舌﹐盛則榮發華面﹔人身動則血行於諸經﹐靜則血藏於肝臟﹐故肝爲血海﹐心乃內營運之﹐是心主血也。舌者心之苗﹐故外應舌。舌和則知五味。發者血之苗﹐血盛則發潤﹐心榮色﹐其華在面。

所惡熱而所喜靜﹐衰則懶語錯言。

心本熱﹐虛則寒耳。心惡熱﹐肝惡風﹐脾惡濕﹐肺惡寒﹐腎惡燥。心靜則安﹐心動則躁﹐延年不老﹐心靜而已。人年六十﹐則心气衰而言多錯忘。

丙丁傷風﹐癲癇嗜臥脈痿﹔丙丁日傷於風者﹐爲心風。其狀多汗惡風﹐唇焦赤﹐剝皮﹐甚則言不可快﹐嗜臥而爲癲癇神亂﹐善怒嚇人。

心之風爲行痺﹐五痺以夏遇之﹐則爲脈痺﹐膝腕樞紐如折﹐脛筋縱緩﹐不能任用於地。或疑下體肝腎所主﹐孰不知心火內燔﹐陰上隔陽﹐下不守位﹐肝腎亦隨火炎而筋脈上逆也。又心痺則脈不通利﹐心下鼓滿﹐喜噫之以出其气﹐上气喘急﹐嗌漧气逆﹐則生恐懼。或問丙丁傷風不亦泥歟﹖曰﹕此陰陽自然之妙也。春甲乙傷風爲肝風﹐秋庚辛爲肺風﹐冬壬癸爲腎風﹐四季戊己爲脾胃風。推之南風捨於心﹐則爲心風﹐東肝﹑西肺﹑北腎﹐皆此義也。

庚辛滯气﹐伏梁縈痛生煩。

腎病傳心﹐心當傳肺﹐肺秋旺﹐旺者不受邪﹐心復欲還腎﹐腎不肯受﹐故畱結爲積﹐故知伏梁以秋庚辛日得之。其積形有似手臂﹐而在臍畔縈系﹐伏而不動﹐如屋之棟梁然。久不愈﹐令人心煩而悶﹐或夜眠不安。

熱則火炎﹐喜笑而口糜﹐目黃咽瘡﹐甚則狂渴無汗流衄﹔笑者﹐火之象也。心實則笑﹐心虛則悲。口糜者﹐口瘡糜爛也。目黃者﹐濕熱燻蒸也。咽瘡者﹐手少陰之正﹐別入於淵腋兩筋之間﹐屬於心﹐上走咽嚨﹐出於面﹐合目內﹐此爲四合也。譫語發狂﹐熱則神昏而亂﹐渴者火盛﹐則腎液幹而咽路焦。汗爲心液﹐熱則無汗﹐得汗則腎水準而皮潤﹐火不受克矣。血乃心主﹐熱逼上行﹐虛則爲衄﹑爲唾﹐凡熱者頤必先赤﹐當預防之。

虛則神昏﹐夢飛而健忘﹐驚悸不樂﹐其則胸腹腰脇痛牽。

心實則夢可憂﹑可驚﹑可怪之事﹐虛則魂夢飛揚。气逆於心﹐則夢丘山煙火﹐健忘失記﹐驚悸不安﹐心內懊不樂﹐皆心血少也。胸脇腰脇相引痛者﹐手心主厥陰之脈﹐從胸中出﹐屬心包﹐下鬲歷絡三焦﹔其支別者﹐循胸出脇﹐心系下鬲絡小腸﹐故病如是也。

血滯經閉可治﹐女子不月﹐多因勞極驚悸﹐暴憂思慮﹐以致心气不足﹐而後血滯不行﹐不治其血﹐而通其心可也。

冷痰眞痛難援。

冷證卽眞心痛。手足俱冷﹐痰壅﹐乃水克火﹐必死。以上風﹑气﹑血﹑熱﹑冷﹑虛﹐纂華氏﹑丹溪之法。有非本髒病而兼見者﹐何故﹖蓋五臟病邪自相互入﹐卽如心風證﹕爲癇者﹐肝風入心也﹔爲頭重嘔吐者﹐脾風入心也﹔爲咳嗽唾衄血者﹐肺風入心也﹔爲眼旋生花者﹐腎風入心也。心气證﹕爲脇痛伏梁者﹐肝气入心也﹔爲背膊妨悶者﹐脾气入心也﹐爲胸背痛短气夜臥不安者﹐脾气入心也﹔爲癖面黃者﹐腎气入心也。心熱證﹕爲舌漧少唾者﹐肝熱入心也﹔爲目黃惡心者﹐脾熱入心也﹔爲咳逆喘气生瘡者﹐肺熱入心也﹔爲癲狂骨煩者﹐腎熱入心也。心冷證﹕爲吐酸手足冷心痛者﹐肝腎冷入心﹐不治﹔爲痰冷吐瀉者﹐脾冷入心也﹔爲悲思不樂者﹐肺冷入心也。心虛證﹕爲驚悸不欲聞人語者﹐肝虛入心也﹔爲食了旋饑﹐心中往往多熱臥者﹐脾虛入心也﹔爲悲思鼻塞驚怖者﹐肺虛入心也﹔爲四肢無力多汗者﹐腎虛入心也。舉此心臟爲例﹐餘可類推。

涼以犀角生地牛黃﹐溫則﹝當﹞歸芍﹝藥﹞吳萸﹝肉﹞桂蒼﹝術﹞白術﹔瀉以黃連苦參秦艽﹐補則﹝遠﹞

志菖﹝蒲﹞菟﹝絲子﹞天﹝門冬﹞麥門冬。

《編注藥性》補用酸棗仁﹑天竺黃﹑金銀屑﹑麥門冬﹑遠志﹑山藥﹑紅花﹑川芎﹑羚羊角﹑當歸﹐瀉用枳實﹑葶藶﹑苦參﹑貝母﹑半夏﹑杏仁﹑郁金﹑玄胡索﹑前胡﹑黃連﹑木香﹐溫用石菖蒲﹑藿香﹑蘇子﹐涼以竹葉﹑丹砂﹑礬石﹑玄明粉﹑牛黃﹑珍珠﹑麥門冬﹑郁金﹑黃連﹑知母﹑貝母﹑連翹﹑蘆根﹑柴胡。《內照》又分風﹑气﹑熱﹑冷﹑虛用藥。大槪風宜涼藥爲主﹐兼以溫瀉﹔气宜溫瀉並用﹔熱則純用瀉藥﹔冷則純用熱藥﹔虛則純用補藥。各髒皆然。

吁﹗黍羊韭李﹐每食宜設﹔其穀黍﹐其畜羊﹐心病宜食酸﹐小豆﹑犬肉﹑李﹑韭皆酸。

早夜歡樂﹐夏气常存。

夏三月﹐天地气交﹐夜臥早起﹐無厭於日﹐使志無怒﹐長養之道也小腸上接胃口﹐受盛其糟粕傳化﹕下達膀﹝胱﹞廣﹝腸大腸﹞﹐泌別其淸濁宣通。

小腸者﹐受盛之官﹐化物出焉。凡胃中腐熟水谷﹐其滓穢自胃之下口﹐並入於小腸上口﹐自小腸下口﹐泌別淸濁﹐水入膀胱上口﹐滓穢入大腸上口。

居臍上而長三丈二尺﹐脈紆則結﹔曲﹝左回疊積十六曲﹞十六而大二寸有四﹐形小難容。

胃之下口﹐乃小腸之上口﹐臍上一寸水分穴﹐則小腸下口﹐受谷二斗四升﹐水六升三合。合之大半。但腸有濃薄大小之分﹐從脈知之﹐諸陽經脈皆紆曲﹐小腸气結。皮濃者﹐脈濃﹔脈濃者﹐小腸濃。皮薄者﹐脈薄﹔脈薄者﹐小腸薄。皮緩者﹐脈緩﹔脈緩者﹐小腸大而長。皮薄而脈波小者﹐小腸小而短﹔小短者﹐則所容差小。

機發心極﹐小腸與心相應﹐所以臍輪能知冷暖。常人二便由心所主﹐病則不能從令。

候在人中。

人配天地爲三才。以面部言之﹕鼻之下﹑口之上爲中以配人﹐得陰陽交泰﹐其位居中﹐故曰人中。虛者唇靑下白。

臍痛而成痢成疝者﹐屬气﹔臍下痛﹐赤白痢﹐小腸疝气﹐連腰脊﹑控睪丸而疼﹐皆心气入小腸也。

腸激鳴而爲淋爲祕者﹐屬風。

腸鳴作聲﹐或時激痛﹐小便五種淋瀝﹐或祕澀﹐以致肚腹脹急﹐皆心風入小腸也。

熱入口渴生瘡﹐火逆嘔脹有異﹔心熱入小腸者﹐血熱煩悶作渴﹐或虛火反逆入胃而爲嘔噦﹐小便不通。中滿腹硬脹急不作渴者﹐未可以淡滲也﹐古方滋腎丸最宜。

虛陷遺精懊﹐隱曲帶濁相同。

心虛入小腸者﹐神魂恍惚﹑狂亂﹐夢中遺精﹐男子赤白濁﹐婦人赤白帶﹐或陰中瘡瘍﹐隱曲不利﹐皆宜淸上固下﹐未可以大寒大熱峻攻也。

冷凝水谷不化﹐寒入下焦腸痛。

血滯肩頷腫紅。

气熱反上﹐則爲頭疼﹑咽痛﹑頷腫不可顧﹐肩如拔﹐似折。血熱反上﹐則爲耳聾﹑目黃﹑腮頰腫痛。

補以牡蠣石斛﹐溫則巴戟小茴﹝角茴﹞烏藥﹔涼以茅根通艸﹝天花粉﹑黃芩﹐﹞瀉則﹝海﹞金砂荔核白蔥﹝續隨子﹑紫蘇。﹞降火邪二便自順﹐灸水分一陽遂充。

肝者﹐將軍之官﹐謀慮出焉﹔勇而能斷﹐故曰將軍。潛發未明﹐故謀慮出焉。

罷極之本﹐魂所居也。

人身運動﹐皆筋力所爲﹐肝養筋﹐故曰罷極之本。肝藏魂﹐魂者﹐神明之輔弼﹐故又曰肝爲宰相。

兩分七葉﹐色象春木繁榮﹔肝有二布葉﹐一小葉﹐左三右四﹐共七葉﹐分兩行﹐如木甲析之多葉也。叔和云﹕實夢山林樹﹐虛看細艸芒。

四斤四兩﹐沈重庚金吸射。

肝重四斤四兩。《難》曰﹕肝得水而沈﹐木得水而浮﹐肺得水而浮﹐金得水而沈﹐其意何也﹖肝非純木﹐乙與庚合而吸其微陰之气﹐其意樂金﹐故令肝得水而沈也。肺非純金﹐辛與丙合而就火﹐其意樂火﹐故令肺得水而浮也。肺熟而復沈﹐肝熟而復浮者﹐何也﹖故辛當歸庚﹐乙當歸甲也。

連膈膜而形有軟堅﹐肝之系者﹐自膈下著右脇肋上﹐貫膈入肺中﹐與膈膜相連也。筋脈皆肝所主。如靑色。小理者﹐肝小﹐肝小則髒安無脇下之病﹔粗理者﹐肝大﹐肝大則逼胃迫咽﹐苦膈中且脇下痛。廣胸反者﹐肝髙﹐肝髙則上支賁切脇﹐俯爲息賁﹔合脇兔者﹐肝下﹐肝下則逼胃脇下空﹐易受邪﹔胸脇好者﹐肝堅﹐肝堅則髒安難傷﹔脇骨弱者﹐肝脆﹐肝脆則善病消癉易傷﹔膺腹好相得者﹐肝端正﹐肝端正則和利難傷﹕脇骨偏舉者﹐肝偏傾﹐肝偏傾則脇下痛也。

名血海而歸於暮夜。

肝藏血﹐故名血海﹐血海有餘﹐則常想其身大﹔不足﹐則常想其身狹小。晝則營運﹐眼受血能視﹐足受血能步﹐掌受血能握﹐指受血能攝﹐夜臥則血歸於肝。如有謀慮不決﹐肝虛爲他髒移熱﹐則妄行於口鼻﹐或爲便溺﹐乃肝不藏血也。又思色不遂﹐意淫於外﹐入房太甚﹐宗筋弛縱﹐發爲筋痿﹐及爲白淫。故經曰﹕筋痿者﹐生於肝﹐使內也。又轉筋﹐亦肝所主也。

風動筋脈蜷縮﹐滿不便癰疽﹔肝之合﹐筋也﹐凡外瘡發於筋脈者﹐皆肝所主也。經曰﹕脾移寒於肝﹐癰腫筋攣。

气逆頭頂眩痛﹐積肥杯覆脇罅。

有所大怒﹐气上而不下。气逆於上﹐則頭痛眩暈﹔積於脇﹐則爲肥气﹐突出如肉肥盛之狀也。《難》曰﹕肝之積名肥气﹐在左脇下如覆杯﹐有頭足﹐久不愈﹐令人咳逆瘧﹐連歲不已﹐以季夏戊己日得之。何以言之﹖肺病傳肝﹐肝當傳脾﹐脾季夏適旺﹐旺者不肯受邪。肝復欲還於肺﹐肺不肯受﹐故畱結爲積。小兒多有此病。

熱爭目赤驚狂﹐脇痛肢躁爲疝。

經絡𨿽已受熱﹐本髒猶未受邪﹐曰爭。肝血熱則目赤腫﹐虛則眼前生花。肝性靜﹐熱則狂言多驚駭﹐四肢躁擾﹐臥不得安。肝熱郁則脇痛。小腹牽莖囊痛者﹐名疝。肝經濕熱﹐爲疝之本也。

虛則關節不利﹐腰連腳弱多懼怕。

血虛則周身關節不利﹐甚則筋骨蜷痿。血枯則腰疼腳弱﹐挾濕熱者﹐膝脛痿痺。血不足則多懼﹐有餘則多怒。

血枯食至聞腥﹐有病胸脇支滿者﹐妨於食﹐食至則先聞腥臊臭气﹐唾出淸液。先唾血﹐四肢淸﹐目眩﹐時時前後泄血﹐病名血枯。此得之年少時大脫血﹐若醉入房﹐中气竭﹐肝傷﹐故月事衰少不來也。

痰冷遺溺吐瀉。

冷則痰起﹐胸滿吐淸水﹐惡食鮮菜﹐甚則遺溺不禁﹐或爲洞瀉。凡冷癥皆難治。

補以木瓜阿膠﹐川芎﹑黃﹑人參﹑沙參﹑薏苡仁﹑五加皮﹑酸棗仁﹑芡實﹑胡黃連﹑艸龍膽。

瀉必靑皮芍藥柴胡﹔前胡﹑靑黛﹑橘葉﹑犀角﹑葳蕤﹑款冬花﹑吳萸﹑秦皮。

涼必鱉甲菊花﹐艸決明﹑車前子﹑三稜﹑蕪荑。

溫必木香肉桂半夏。

肉豆蔻﹑陳皮﹑檳榔﹑蓽茇。

縱怒過勞病之源﹐被髮飧麻勿任霸。

春三月﹐宜夜臥早起﹐被髮緩形﹐生而勿殺﹐賞而勿罰﹐此春气之應﹐養生之道也。逆之則傷肝。麻者﹐東方所用之糧也﹐肝病宜食麻與粳米﹑牛肉﹑棗﹑葵﹐味皆甘也。不拘何月得病﹐宜體春气以養之。

異哉膽也﹗無出入竅﹐而附於肝之葉間﹔水色金精﹐名淸淨腑﹐而避乎胃之私污。

膽者﹐金之精﹐水之色﹐其色玄﹐其形如懸瓠﹐其神爲龜蛇﹐無出入竅﹐附肝之短葉間﹐不同六腑傳化﹐而爲淸淨之腑。

藏精汁﹝三合﹞而驗五爪靑紅﹐肝𨿽應爪而膽合於肝。故爪濃色黃者﹐膽濃﹔爪薄色紅者﹐膽薄﹔爪堅色靑者﹐膽急﹔爪濡色赤者﹐膽緩﹔爪直色白無約者﹐膽直﹔爪惡色黑多紋者﹐膽結。

行榮衛而重三兩零數。

榮衛𨿽主於肺﹐而其流行則又主於膽也﹐故膽气始於子云。膽重三兩三銖﹐三銖是今之一錢二分半也。

气痛心脇膊項不便﹐或發燥體枯面塵﹔足少陽之正繞髀入毛際﹐合於厥陰。別者入季脇之間﹐循胸裏﹐屬膽﹐散之上肝。貫心以上﹐挾咽出頤頷中﹐散於面系目系﹐合少陽於外﹐故气病如是。不便者﹐肝循陰器﹐上貫膈絡﹐故爾脹滿不得小便也。發燥者﹐膽有怒火也。膽合膀胱﹐上榮毛髮﹐風气盛則焦燥。汗竭則枯﹐身體面色蒙塵者﹐气滯則榮衛道澀也。

風攻頭眉耳目多傾﹐或癲癇吐沫口苦。

少陽脈上抵頭角﹐下耳後﹐循項﹐風邪上攻﹐則頭痛眉傾﹐耳暴聾﹐目銳腫赤。風甚則螈癲癇﹐輕則常吐黃水﹐口爲之苦。

熱壅鼻淵﹐咽腫食亦﹐痿難行﹕膽候咽門﹐故熱壅則生瘡腫痛。食亦者﹐胃移熱於膽﹐食入移易而過﹐不生肌膚﹕亦者﹐易也。痿坐不能起者﹐熱則筋縮﹐足少陽之別曰光明﹐去踝上五寸﹐故主之。

虛怯昏淚﹐不眠善恐﹐如人將捕。

人數謀慮不決﹐故膽气虛而溢爲淚。淚者﹐類也。膽受水气﹐與坎同位﹐眼亦水也。人心悲則淚出者﹐水得火而煎﹐陰必從陽﹐故悲則淚出。老人膽汁慳﹐哭則無淚﹐笑則有淚。火盛水虧也﹐故膽熱者亦流淚。熱則多眠﹐虛則不眠﹐獨臥神無所附﹐尢生驚畏﹐善太息﹐恐如人將捕﹐或夢細艸。

冷不食菜﹝或吐酸水﹞﹐痛悶左邊五肋之中﹕血瘀生癭﹐馬刀兩腋缺盆﹝皆膽﹞之路。補以胡黃﹝連艸龍膽﹝木通﹐﹞瀉必靑皮柴胡﹝黃連﹞﹔溫以橘﹝皮﹞皮半﹝夏﹞生薑﹝川芎﹞﹐涼必黃連竹茹﹝柴胡﹞。

公直果斷自降衷﹐膽生於金﹐金主武﹐故爲中正之官﹐決斷出焉﹐人稟剛正果斷﹐直而無疑無私者﹐膽气正也。

壯膽安神資藥餌。

所稟怯者﹐參棗丸﹐朱雀丸亦可資助﹐以全膽气。

脾鎭黃庭﹐磨水谷以養四髒﹔黃﹐脾色﹔庭﹐中也。脾居中脘一寸二分﹐上去心三寸六分﹐下去腎三寸六分﹐中間一寸二分﹐名曰黃庭。在天爲太陽﹐在地爲太陰﹐在人爲中黃祖气。脾气壯﹐則能磨消水谷﹐以榮養四髒。

職兼諫議﹐卻生硬以輔心君。

脾本倉廩之官﹐五味出焉。飲食人之大欲﹐凡生冷堅硬之物﹐心所欲食﹐而脾不能化則不敢食﹐故又名諫議大夫。誤食者﹐畱而傷質﹐甚於傷气也。

中理五气﹐運布於體面﹔脾居於中﹐和合四象﹐中理五气﹐運布水谷精微﹐以潤肌體而面肉滑澤。脾壯則臀肉肥滿﹐脾絕則臀之大肉去矣。

上應兩眉﹐榮通乎口唇。

脾神上通兩眉間﹐明堂穴內一寸。脾裹血﹐主藏榮﹐上通於口而知五味﹐其華在唇。黃色。小理者﹐脾小﹐脾小則髒安難傷於邪﹔粗理者﹐脾大﹐脾大則苦湊而痛不能疾行。揭唇者﹐脾髙﹐脾髙則引季脇而痛﹔唇下縱者﹐脾下﹐脾下則下加於大腸髒苦受邪。唇堅者﹐脾堅﹐脾堅則髒安難傷﹔唇大而不堅者﹐脾脆﹐脾脆則善病消癉易傷。唇上下好者﹐脾端正﹐脾端正則和利難傷﹔唇偏舉者﹐脾偏傾﹐脾偏傾則善脹善滿也。

扁似馬蹄﹐廣三寸而長有五寸。

形扁似馬蹄﹐又如刀鐮。

膜連胃腑﹐重二斤﹝三兩﹞而散膏半斤。

脾之有大絡﹐其系自膈下正中﹐微著左脇於胃之上。與胃包絡相附。其胃之包在脾之上﹐與胃相並﹐結絡周回﹐漫脂徧布。上下有二系﹐上者貫膈入肺中﹐與肺系相並﹐而在肺系之後﹐其上卽咽門也。咽下胃脘也﹐胃脘下﹐卽胃之上口也﹐其處謂之賁門者也。水谷自此而入胃﹐以胃出穀气﹐傳之於肺﹐肺在膈上﹐因曰賁門。

其門膈膜相貼之間﹐亦漫脂相包也。若胃中水谷腐熟﹐則自幽門而傳入於小腸﹐故言太倉之下口爲幽門。散膏主裹血﹐各髒血脈﹐皆其所主也。

气痛膨脹水腫﹐久則右臍有痞﹔气滯則心腹痛﹐膨脹水腫。痞者﹐痞塞不通。脾之積名痞气﹐在胃脘﹐大如覆杯。以冬壬癸日得之﹐何以言之﹖肝病傳脾﹐脾當傳腎﹐腎以冬適旺﹐旺者不受邪。脾復欲還肝﹐肝不肯受﹐故畱結爲積。久則四肢不收﹐發爲黃膽﹐或爲消中﹐飲食不爲肌膚。

風羈癱瘓肉蠕﹐輕則四體不勤。

輕則怠惰﹐重則癱瘓﹐皆脾精不行﹐陰道不利﹐筋骨肌肉無气以生﹐故不用焉。肉屬牌﹐脾受風濕﹐則衛气不榮而肌肉蠕動﹐或痿痺不仁﹐謂之肉痿。經曰﹕肉痿者﹐得之濕地也。又曰﹕脾熱者﹐色黃而蠕動也。

肥甘熱泛﹐口瘡舌彊﹐中消發疸﹕唇燥口瘡﹐舌根彊痛﹐此肥甘之發也。食肥則腠理密而陽气不得外泄﹐故肥令人內熱。甘者﹐性气和緩而發散逆﹐故甘令人中滿。然內熱則陽气炎上﹐炎上則欲飲而嗌漧﹔中滿則陽气有餘﹐有餘則脾气上溢﹐故其气上溢轉爲消渴。蓋脾熱則胃液滲泄﹐故幹而渴。疸者﹐濕熱甚也。

酒色虛羸﹐節緩腸癖﹐吐瀉轉筋。

凡脾虛則夢飲食﹐虛則夢取﹐實則夢與﹐得其時﹐則夢築垣蓋屋。酒入於胃﹐則絡脈滿而經脈虛﹐經脈陰气虛﹐則陽气入而胃不和。前陰乃太陰陽明之所合﹐胃旣不和﹐則精气竭而四肢不榮矣。醉飽入房﹐則气聚脾中不得散﹐酒气與穀气相搏﹐熱盛於中﹐故徧於身﹐內熱而溺赤也。羸瘦者﹐能食不生肌膚﹐乃大腸移熱於胃﹐亦名食易。節緩者﹐脾之大絡名曰大包﹐出淵腋下三寸﹐布胸脇﹐實則身體盡痛﹐虛則百節盡皆縱緩。此脈若羅絡之血者﹐皆取之脾之大絡脈也。凡此十五絡者﹐實則必見﹐虛則必下﹐視之不見﹐求之上下﹐入經不同﹐絡脈異所別也。腸癖者﹐腎虛精气內消﹐下焦無主以守持﹐乃移熱於脾﹐脾虛不能制水而受病﹐久爲虛損﹐腸癖除而气不禁止者死。吐瀉轉筋者﹐飲食傷風﹐木乘土也。

血瘕而臥立皆倦﹐血瘀則爲瘕﹐令人彊立﹐嗜臥或不臥。

手足冷而痰飲宜分。

凡脾胃病手足冷而不渴者﹐乃冷痰壅滯﹐宜溫散分消。

補以參苓術﹐茯苓﹑白術﹑甘艸﹑蒼術﹑陳皮﹑半夏﹑蓮肉﹑芡實﹑山楂﹑扁豆﹑麥芽﹑滑石﹑山藥﹑白芍﹑漧薑﹑大腹皮﹑升麻﹑柴胡﹑枳殼﹑人參﹑黃。

瀉必巴稜枳殼﹔巴豆﹑三稜﹑枳殼﹑赤芍藥﹑葶藶﹑桑白皮﹑靑皮﹑鱉甲。

涼以梔連滑石﹐山梔﹑黃連﹑羚羊角﹑甘艸﹑白芍﹑連翹﹑升麻﹑澤瀉﹑葳蕤﹑仙靈脾。

溫必香附砂仁。

漧薑﹑生薑﹑木香﹑肉桂﹐肉豆蔻﹑川芎﹑益智仁﹑吳萸﹑丁香﹑藿香﹑胡椒﹑附子﹑良姜﹑紅豆蔻。

豆栗藿豕宜於病﹐大豆﹑豕肉﹑栗﹑藿皆鹹﹐脾病宜食。

飲食歌樂養其眞。

凡脾病皆因飲食勞倦致虛﹐而後邪得以入之。然飲食一日不可無者﹐但宜調節﹐或歌樂鼓動脾气﹐以養眞元。

胃號太倉﹐俗呼爲肚。

無所不容﹐若倉庫然。

上透咽門食管﹐而受其所吞﹔曲接小腸﹐而傳其所腐。容三斗五斗﹐而畱亦如之﹔橫屈受水谷三斗五升﹐其中常畱谷二斗﹐水一斗五升。平人日再至圊﹐一行二升半﹐日中五升﹐七日五七三斗五升而水谷盡矣。故平人不飲食七日而死者﹐水谷津液俱盡也。

長二尺六寸﹐而大一尺五。

寸徑五寸﹐重二斤十四兩。

形驗於﹐而濃薄不同﹔者﹐肉之標﹐卽肚皮也。脾應肉﹐肉堅大者﹐胃濃﹔肉麼者﹐胃薄﹔肉小而麼者﹐胃不堅﹔肉不稱身者﹐胃下﹐胃下者﹐下管約不利也﹔肉不堅者﹐胃緩﹔肉無小裏累者﹐胃急﹔肉多少裏累者﹐胃結﹐胃結者﹐上管約不利也。

气通於口﹐而脈息是主。

五味入口﹐藏於胃﹐以養五臟气﹐气口亦太陰。是以五臟六腑之气味皆出於胃﹐變見於气口。气口在手魚際之後﹐所候動脈者﹐是手太陰脈气所行﹐故言气口亦太陰也。

淸升濁降﹐六腑大源﹔食化飲消﹐五臟安堵。

胃中淸气升則濁气降﹐飲食消化則百病不生﹐五臟調和﹐安然如堵﹐是胃主陽气發生﹐而爲六腑之源也。

噫﹗至濁之中﹐而有至淸者存焉。

風中口喉痺﹐頸汗膈塞腹大﹐或時目黃目泣﹔胃脈起於鼻﹐交額中﹐循鼻外﹐入齒縫﹐還出俠口環唇﹐下交承漿﹐循頤後下廉﹐至人迎﹐循咽﹐入缺盆﹐下乳膈﹐循腹裏﹐至气沖而合﹐故病如是。《內經》曰﹕胃風之狀﹐頸多汗﹐惡風﹐飲食不下﹐膈塞不通﹐腹善滿﹐失食則脹﹐食寒則泄﹐形瘦而腹大是也。目黃者﹐人肥﹐風气不得外泄﹐則熱中而上蒸於目變黃色。

目泣者﹐人瘦﹐腠理開﹐風得外泄﹐則寒中而目淚自出。

气逆喘急不臥﹐食脹妨悶嘔噦﹐或時痛心痛乳。

上喘者﹐陰气下而復上﹐上則邪客臟腑爲水而喘。又曰﹕陽明盛則喘而惋﹐惋則惡人﹐不臥而息有音者﹐陽明气不得從其道﹐故胃不和而臥不安﹐且息有音也。脹滿妨悶者﹐腹屬脾絡胃﹐故病則妨悶﹐喫食則脹滿。

如十一月屬子﹐萬物气皆藏於中也﹐得後與气則快然如衰者﹐陰气衰而陽气將出也。嘔者﹐陽明病气﹐至則善嘔﹐嘔已乃衰﹐挾寒則嘔腥水﹐挾風則嘔甜水﹐挾濕則嘔酸水也。噦者﹐其人舊有寒气﹐因穀气入胃﹐上注於肺﹐寒气與新穀气相攻相並﹐復出於胃而爲幹噦也。心痛者﹐气郁胃脘當心而痛也。乳痛者﹐陽明主乳房也。

熱惡炎气﹝人聲亦惡﹞﹐腋腫口渴流涎﹐甚則登髙發狂﹔發狂逾墻上屋者﹐陽盛則能升髙也。經曰﹕陽明之厥﹐則巓疾欲走呼﹐腹滿不得臥﹐面赤而熱﹐妄言妄見。

虛惡木音﹐呵噫腹響脛枯﹐甚則身腰俯。

胃﹐土也﹐虛則聞木音惕然而驚﹐聞鐘鼓則不動﹐土惡木喜金也。噫者﹐陰气上走入陽明﹐陽明絡屬心﹐故曰上走心爲噫。所以時時心悶﹐欲食不喜﹐食來欠多也。腹響者﹐腹中谷谷﹐便溺難﹐多寒气也。胃陽虛﹐則陰气上與陽拒﹐故脛寒或腫或枯﹐而股不能收也。虛寒者﹐面目俱浮﹐骨節皆痛﹐虛甚則筋脈解墮﹐气不復用﹐故爲身也。腰俯者﹐陽明腰痛不可以顧﹐顧而有見者善悲。

冷則振寒鼓頷﹐翻胃吐淸﹔陽虛則寒栗鼓頷﹐又陰气虛而陽气加之﹐故灑灑振寒也。翻胃吐淸水不止者﹐冷敗證也。

血瘀鼻衄腸風﹐酒食蠱。

血熱或衄或吐。胃風在下﹐則爲腸風下血﹐在上則爲面腫。酒﹑食瘕﹑蠱注﹐皆胃气不行﹐而瘀血與痰相結而成也。

巴豆大黃立瀉﹐石膏連翹頗涼﹐瀉用巴豆﹑大黃﹑枳殼﹑芒硝﹑硝石。涼用石膏﹑連翹﹑玉屑﹑元明粉﹑滑石﹑寒水石﹑白術﹑石斛﹑茅根﹑黃連﹑黃芩﹑漧葛﹑天花粉﹑升麻﹑紫參﹑山梔﹑松脂﹑竹茹﹑韭汁。

丁香豆蔻從溫﹐白術山藥最補。

溫用丁香﹑肉豆蔻﹑白豆蔻﹑艸豆蔻﹑良姜﹑香附﹑生薑﹑木香﹑川芎﹑藿香﹑濃朴﹑益智仁﹑吳萸﹑辛荑﹑胡椒﹑香薷。補用白術﹑山藥﹑蓮肉﹑芡實﹑山楂﹑陳皮﹑扁豆﹑麥芽﹑神曲﹑滑石﹑黃﹑半夏﹑百合﹑蒼術。

水榮谷衛﹐脾胃相通﹔胃爲水谷之海﹐脾爲消化之器﹐水入於經﹐其血乃成﹐谷入於胃﹐脈道乃行。故血不可不養﹐衛不可不溫。血溫衛和﹐榮衛通行﹐天命常有。

春實秋虛﹐陰陽逆忤。

脾爲陰﹐胃爲陽﹐陽脈上行﹐陰脈下行﹐陽脈從外﹐陰脈從內。春夏陽明爲實爲從﹐太陰爲虛爲逆﹔秋冬太陰爲實爲從﹐陽明爲虛爲逆﹐此脾胃病﹐常相更疊而不定也。

肺系喉管﹐而爲气之宗﹔肺系有二﹔一系上通喉嚨﹐其中與心系相通。肺之系者﹐自膈正中微近左脇﹐居胃之上﹐並胃胞絡及胃脘相連﹐貫膈與心肺相通﹐膈膜相綴也。一系自心入於肺兩大葉之間﹐曲折向後﹐並脊膂細絡相連﹐貫通脊髓﹐而與腎系相通。腎納气﹐肺主气﹐肺主行榮衛﹐爲相傅之官﹐治節出焉﹐爲气之本也。相傅﹐如今之尙書。

形似人肩﹐而爲髒之蓋。

形似人肩﹐又如磬懸於五臟之上﹐而爲髒之華蓋。

三斤三兩﹐空空相通﹐六葉兩耳﹐脈脈朝會。

重三斤三兩﹐六葉兩耳﹐共八葉﹐下無竅﹐葉中有二十四空﹐行列分布諸髒淸濁之气。脈气流經﹐經气歸肺﹐肺朝百脈﹐輸精於皮毛。毛脈合精﹐行气於腑﹐腑精神明﹐畱於四髒﹐气歸於權衡﹐權衡以平﹐气口成寸﹐以決死生。

義配於心﹐肺在徳爲義﹐心爲禮﹐肝爲仁﹐脾爲信﹐腎爲智﹐然皆統於心也。

卦象乎兌。

肺在卦象兌。又曰肺气通而象幹﹐心象離﹐肝象震﹐脾象坤﹐腎象坎﹐膽象巽﹐胃象艮。以外像言之﹐則幹爲左腳﹐坎爲外腎﹐艮爲右腳﹐震爲右身﹐巽爲右手﹐離爲頭頂﹐坤爲左手﹐兌爲左身。然人稟兩儀而生﹐配合八卦﹐大槪如此。其實一气流行﹐每子時自左腳心湧泉穴起﹐陽循左足腹脇手﹐而上至頭頂囟門午位而止。

午時自頂門循右手脇腹足﹐而下至右腳心而止。是坎離爲陰陽消息﹐故後天圖獨言之。

穀稻畜馬﹐魄藏於中﹔稻色白﹐爲肺之谷。馬善斗象金﹐爲肺之畜。並精出入謂之魄﹐乃精气之匡佐也。肺藏魄﹐肝藏魂﹐魂乃陽之精﹐魄乃陰之精。陽動而陰靜﹐魂遊而魄守﹐陰陽相濟﹐魂魄相守。魂不遊而魄不守﹐陰陽俱喪。魄不收而魂枯﹐陽亦消亡﹐陰陽宜常相濟。故叔和云﹕魂將魄共連。凡人之夢寐﹐皆魂魄合而成者也。肺熱則夢美女相根據﹐或兵戈相競﹔虛則夢涉水田。

合皮榮毛﹐鼻應於外。

肺主皮毛﹐上榮於眉﹐開竅於鼻。白色。小理者肺小﹐肺小則少飲﹐不病喘咳﹔粗理者肺大﹐肺大則多飲﹐善病胸痺﹐喉痺逆气。巨肩反膺陷喉者肺髙﹐肺髙則上气肩息咳﹔合腋張脇者肺下﹐肺下則居賁迫肺﹐善肋下痛。好肩背濃者肺堅﹐肺堅則不病咳上气﹔肩背薄者肺脆﹐肺脆則苦病消癉易傷。背膺濃者肺端正﹐肺端正則和利難傷﹔肋偏疏者肺偏傾﹐肺偏傾則胸偏痛也。

气逆胸痞背疼﹐喘哮息賁。

肺气太過﹐則令人喘咳逆气﹐背痛慍慍然﹐或胸膈悶之气牽引背疼。又有起居如故而息有音者﹐乃肺之絡脈﹐逆而不得隨經上下故也。息賁者﹐肺之積名。言其或息而或賁起也﹐在右肋下﹐大如覆杯﹐以春甲乙日得之。何以言之﹖心病傳肺﹐肺當傳肝﹐肝以春適旺﹐旺者不受邪。肺復欲還心﹐心不肯受﹐故畱結爲積。

久不已﹐令人灑淅寒熱﹐喘咳發肺癰。

風浮涕塞聲重﹐癮疹瘡疥。

涕乃肺液﹐傷風則涕流﹐鼻塞聲重﹐其聲哭﹐其志憂﹐故哭則淚出。又云肺熱涕出﹐凡黃涕如膿﹐大如彈丸從鼻中出﹐不出則傷肺。肺主皮毛﹐風盛則生癮疹﹑瘡疥。

熱著咽膈尻陰﹐股膝皆痛﹐鼻鼻痔或成成淵﹕肺通喉舌﹐候在胸中﹐故熱壅則喉舌腫痛﹐胸膈滿悶。尻陰股膝痛爲痿者﹐肺熱葉焦也。鼻端紫紅粉刺﹐謂之鼻。內生肉﹐謂之鼻痔﹐流涕不止﹐謂之鼻淵。皆上熱下虛也。

虛極呼吸息微﹐欠伸溺頻﹐肺痿肺癰或成瘵。

肺主气﹐虛則呼吸少气不足以息﹐小便頻數或遺。虛甚爲相火所乘﹐則咳而見血﹐或爲癆瘵﹑肺癰﹑肺痿。

冷時身顫嘔涎。

用力顫掉﹐聲嘶气虛﹐衛冷甚也。肺脈起於中焦﹐下絡大腸﹐循胃口上膈屬肺﹐故虛寒則善嘔沫也。

血燥掌熱漧咳。

手太陰之別名列缺﹐起於腕上﹐並太陰之經直入掌中﹐故肺經血燥﹐掌心亦熱。漧咳者﹐肺中無津液也。

補以參阿膠五味子。

山藥﹑紫菀﹑酸棗仁﹑麥門冬﹑車前子﹑百部﹑白膠﹑栝蔞仁﹑白茯苓。

溫必陳皮半夏漧薑。

款冬花﹑生薑﹑白豆蔻﹑肉桂﹑木香﹑杏仁﹑蘇子。

涼以知母栝蔞桔梗。

沙參﹑天門冬﹑玄參﹑貝母﹑馬兜鈴﹑香薷﹑枯芩﹑冬瓜子﹑蘿卜子﹑犀角﹑百部﹑山梔﹑枇杷葉﹑人溺﹑石膏﹑靑黛。

瀉必葶藶桑皮蛤蚧。

防風﹑檳榔﹑枳殼﹑通艸﹑澤瀉﹑赤茯苓﹑琥珀﹑冬葵子。

輕聲美食自淸虛。

凡肺病皆因呼叫過度﹐或煎爆酒面姜椒太過﹐以致虛實見焉。病者宜輕聲緩語以養其气﹐食苦麥﹑羊肉﹑杏﹑薤﹐皆苦以潤其燥。

夙興夜寐防災害。

秋三月﹐天地容平﹐早臥早起﹐與雞俱興﹐收斂神气﹐養收之道也。逆之則傷肺﹐冬爲飧泄﹐奉藏者少。

大腸又名回腸﹐長二丈一﹝尺﹞而大四寸﹐受水谷一斗七升半﹔回腸者﹐當臍右回疊積十六曲﹐徑一寸半﹐受谷一斗﹐水七升半。

魄門上應闌門﹐長二尺八﹝寸﹞而大八寸﹐受谷九升三合八分。

魄門者﹐肺藏魄也。又曰廣腸﹐言廣闊於大小腸也。又曰肛門﹐言其處似車缸形也。《內經》以此爲一臟﹐故俗名墜髒。熱則重墜或突出﹐虛則脫下不收。受谷九升三合八分合之一﹐專主出而不納。凡腸胃合受水谷八斗七升六合八分合之一。闌門者﹐大小腸各受物傳化而相會於此﹐滓入廣腸﹐水入膀胱﹐關闌分隔﹐故曰闌門。

肛之重也﹐僅十二兩﹔腸之重也﹐再加二斤。

肛門重十二兩﹐大腸重二斤十二兩。

總通於肺﹐而心腎膀胱聯系系膈﹔肛門亦大腸之下截也﹐總與肺爲表裏。大小腸之系自膈下與脊膂連心腎膀胱相系﹐脂膜筋絡﹐散布包裹﹐然各分紋理﹐羅絡大小腸與膀胱。其細脈之中﹐乃气血津液流走之道。

外應在皮﹐而气血津液潤燥不均。

肺應皮﹐腹皮濃者﹐大腸濃﹔皮薄者﹐大腸薄﹔皮緩腹裏大者﹐大腸大而長﹔皮急者﹐大腸急而短﹔皮滑者﹐大腸直﹔皮肉不相離者﹐大腸結。气血津液調和則大便亦調﹐燥熱則便堅而澀﹐寒濕則便潤而利。

風搏耳鳴齒痛便血﹐或時欲食不食嘔吐淸水﹔便血有遠近者﹐腸系心腎膀胱故也。食則嘔吐者﹐肺風傳入大腸﹐令腸中宛轉搏上不欲食﹐食卽嘔吐淸冷水也。

血壅鼻衄目黃喉痺﹐或時大指次指肩痛頻。

手陽明脈起大指次指之端﹐循臂﹐外上肩之前廉﹐下齒還退場門交人中﹐左之右﹐右之左﹐俠鼻孔交目側﹐故病如是。

气祕腹滿切痛﹐外注皮膚堅硬﹔气滯腸中切痛或鳴﹐腹滿大便祕澀。重感於寒﹐當臍而痛﹐卽泄。不能久立。若气注於外﹐挾痰則皮膚堅而不痛。

熱祕臍滿口瘡﹐內結痔癰痢。

俠臍滿痛﹐大便不通﹐或喘不能立﹐或口生瘡﹐皆熱癥也。濕熱內結﹐則爲痔漏腸癰﹐痢下赤白。者﹐赤色也。

虛則腸鳴身易瘦﹐冷則滑脫耳難聞。

腸气虛則鳴﹐身枯瘦如雞皮有鱗。虛冷則滑泄﹑脫肛﹑耳聾。經曰﹕邪克陽明之絡﹐令人耳聾﹐時不聞音。

補以粟殼五倍棕櫚﹐牡蠣﹑木香﹑肉豆蔻﹑蓮肉﹑蓁子﹑訶子﹑龍骨。

瀉必硝黃續隨桃仁﹔芒硝﹑大黃﹑續隨子﹑枳殼﹑麻仁﹑石斛﹑檳榔﹑旋復花﹑榧實﹑巴豆﹑蔥白﹑牽牛。

溫以吳萸人參姜桂﹐漧薑﹑肉桂﹑半夏﹑桃花石﹑木香﹑石蜜。

涼必芩連槐花茅根。

黃芩﹑黃連﹑天花粉﹑玄參﹑砂糖。

吁﹗水谷變化自然妙﹐經曰﹕大腸爲傳道之官﹐變化出焉。《難經》曰﹕唇爲飛門﹝言唇開則食入如飛也﹞﹐齒爲戶門﹝飲食由此而入也﹞﹐咽爲吸門﹝言咽入不得復出也﹞﹐胃爲賁門﹝言咽下賁向於胃也﹞﹐太倉下口爲幽門﹝在臍下三寸。居於幽暗﹐故名也﹞﹐並闌門﹑魄門﹐合之爲七衝門﹐皆水谷變化出入相衝之要路也。但水谷淸芳甘美﹐運布則爲精微﹐腐熟則爲滓穢﹐乃陰陽自然之妙用也。

食息調燮由於人。

腎有兩枚﹐左屬水而右屬火﹔重各九兩﹐右主女而左主男。

左右兩枚﹐共一斤二兩﹐男以左腎爲主﹐女以右腎爲主。

連脇系心貼脊膂兮﹐裹以脂膜﹐裏白外紫如江豆兮﹐相合若環。

腎連脇下對臍﹐形如江豆﹐相並如環﹐曲貼脊膂膜中﹐裏白外紫。兩腎二系相通下行﹐其上則與心系通而爲一﹐所謂坎北離南﹐水火相感者也。左右气常相通﹐靜養極者﹐左右相合﹐則精不泄矣。

以左言其槪﹐位北水惟慳﹔此條專言左腎天一生水﹐專一以慳爲事﹐所以五臟俱有補瀉﹐惟腎有補無瀉。

納气收血化精﹐而爲封藏之本﹔左腎主納气收血化精﹐司冬之令﹐專主收藏﹐故曰封藏之本。

壯志造無成有﹐別號作彊之官。

腎藏志﹐意之所存者謂之志。精完則志壯﹐志壯則精益完﹐故曰精志自相隨。造無爲有﹐男女交媾﹐造化形容。經曰﹕作彊之官﹐伎巧出焉。言精志完而彊於作用也。又﹐男曰作彊﹐女曰伎巧。

候在腰而充骨塡髓﹐腎之候在腰﹐其充在骨﹐諸髓皆屬於腦﹐而腎實主之。叔和云﹕實夢腰難解﹐虛行溺水湄。

竅於耳而榮發駐顏。

黑色。小理者腎小﹐腎小則髒安難傷﹔粗理者腎大﹐腎大則善病腰痛不可俯仰﹐易傷以邪。髙耳者腎髙﹐腎髙則苦背膂不可俯仰﹔耳後陷者腎下﹐腎下則腰尻痛﹐或爲狐疝。耳堅者腎堅﹐腎堅則不病腰背痛﹔耳薄不堅者腎脆﹐腎脆則善病消癉易傷。耳好前居牙車者腎端正﹐腎端正則和利難傷﹔耳偏髙者腎偏傾﹐腎偏傾則苦腰尻痛也。須髮顏面皆腎脈所絡﹐陽精盛注於外﹐則須髮榮盛﹐面體光潤。

風旋目KT無見﹐或面浮咳水而隱曲不利。

腎風多汗惡風面浮﹐目視KTKT無所見﹐若伏有水气﹐則目下亦腫﹐名曰風水。不能偃臥﹐偃則咳出淸水﹐男子身重難行﹐溺黃﹐女人月事不行﹐俱謂之隱曲不利。風盛者﹐膝脛攣急﹐不能久立。

气動饑不欲食﹐或喘急奔豚而脇脊痛酸。

饑不欲食﹐喘嗽喉中鳴者﹐腎气病也。奔豚者﹐腎之積。發於小腹﹐上至心下﹐如豚之奔然﹐以夏丙丁日得之。何以言之﹖脾病傳腎﹐腎當傳心﹐心以夏適旺﹐旺者不受邪。腎復欲還脾﹐脾不肯受﹐故畱結爲積。久而不已﹐令人喘逆少气﹐竟至於骨髓痿弱矣。脇脊痛者﹐腎病小腹腰脊痛﹑脛酸﹐三日背膂筋痛﹑小便閉﹐三日腹脹﹐三日兩脇支痛﹐二日不已﹐死。冬大晨﹐夏晏晡。

熱則口燥舌漧咽痛﹐甚則小腹脹而背亦彊﹔少陰脈貫腎絡於肺系舌本﹐故口燥﹑舌漧而渴。邪克於少陰之絡﹐令人咽嗌腫痛﹐不可納食。腎病則大小腹脹痛﹐背痛引心﹐厥心痛﹔引腰者﹐屬腎﹔引脇者﹐屬膀胱。

虛則心懸骨痿齒搖﹐甚則夢泄精而囊亦寒。

腎气虛﹐心懸如饑善恐﹐惕惕如人將捕﹐水不勝火﹐則骨枯而髓虛﹐故足不任身﹐發爲骨痿。經曰﹕腎气熱則腰脊不舉﹐骨枯而髓減﹐發爲骨痿。言虛中有熱也。齒者骨之屬﹐腎虛則搖動不固。夢泄者﹐腎气虛而下脫﹐或挾火邪也。囊寒者﹐腎气衰也。人年六十﹐气衰發墮齒落﹐經脈空虛﹐七十形體皆極﹐九十如樹之有根耳。

血癥口唾腸癖足心熱﹐並濕必發黃膽﹔經曰﹕咳則有血﹐陽脈傷也。陽气未盛於上而脈滿﹐滿則刻期﹐故血見於鼻與口也。又少陰不足脈澀﹐病積溲血。足心熱者﹐心風入腎也。黃膽者﹐腎虛爲濕熱乘之﹐必口淡腳軟﹐是爲虛疸。

冷癥胸痺莖縮股內痛﹐並郁必然黑顏。

骨痺者﹐腎脂髓枯而不滿﹐故寒冷。甚則至骨﹐痺痛蜷攣﹐其人身寒﹐湯火不能熱﹐濃衣不能溫。然不能振栗者﹐肝爲一陽﹐心爲二陽﹐腎孤髒﹐一水不勝二火﹐故不能振栗也。莖縮者﹐腎竅二陰﹐冷則痿弱不舉﹐甚則縮入﹐俗云脫陽癥也。股內後廉痛者﹐少陰脈起於足小指﹐走足心﹐循內踝後入筋中﹐上內廉股內後廉貫脊故也。黑顏者﹐冷郁久則精枯不能上注﹐故面黑顏衰﹐肌枯肉瘦。

補以熟地枸杞鹿茸﹐鐘乳粉﹑龜板﹑龍骨﹑虎骨﹑五味子﹑鎖陽﹑山茱萸﹑杜仲﹑山藥﹑知母﹑蓮肉﹑芡實﹑覆盆子﹑桑螵蛸﹑牡蠣﹑小艸﹑牛膝﹑當歸﹑玄參﹑石楠﹑合歡﹑五加皮﹑楮實。

瀉必苦茗豬苓琥珀﹔澤瀉﹑茯苓。腎本無瀉﹐此言瀉者﹐伐其邪水邪火也。

溫以沈香菟絲附子﹐漧薑﹑肉桂﹑巴戟﹑葫蘆巴﹑補骨脂﹑柏子仁﹑烏藥﹑石楠藤。

涼必知母黃柏牡丹皮。

地骨皮﹑玄參﹑竹瀝。

吁﹗早臥晚起陽气復﹐冬三月﹐天地閉藏﹐早臥晚起﹐必待日﹐去寒就溫﹐無泄皮膚﹐此養藏之道也﹐逆之則傷腎。四時有腎病者﹐亦宜體此以養微陽。凡腎病皆因快情縱欲﹐失志傷腎﹐過服丹藥。華佗云﹕陽劑剛彊﹐則天癸竭而榮衛涸。

靜坐獨眠藿豆飧。

靜坐則腎水自升﹐獨眠則房色自節。藿﹑葵﹑黑豆味鹹﹐黃黍﹑雞﹑桃味辛﹐腎病宜食。

膀胱上口闊二寸半﹐而盛溺九升九合﹔中廣九寸正﹐而重九兩二銖。無出竅也﹐資气海以施化﹐府名津液﹔膀胱以虛受水﹐爲津夜之夜。有上竅而無下竅﹐得气海之气施化﹐則溲便注瀉﹔气海之气不足﹐則祕隱不通。

透絕頂也﹐司升降之消息﹐官號州都。

經曰﹕州都之官﹐津液藏焉。

應在毛髮﹐系通心肺﹔驗於皮骨﹐髒屬腎兪。

腎應骨﹐密理濃皮者﹐三焦膀胱濃﹔粗理薄皮者﹐三焦膀胱薄﹔疏腠理者﹐三焦膀胱緩﹔皮急而無毫毛者﹐三焦膀胱急﹔毫毛美而粗者﹐三焦膀胱直﹔稀毫毛者﹐三焦膀胱結也。

風搏頭疼眼旋目淚﹐惡心筋骨不利﹔气滯項拔背彊腰折﹐尻痛脛尢拘。

膀胱脈起於目內﹐上額交巓﹐其別者﹐從巓至耳上角。其直行者﹐從巓入絡腦﹐還出別下項﹐循肩膊﹐挾脊﹐揭腰中﹐入循膂﹐絡腎﹐屬膀胱。其支前者﹐從腰中下脊﹐貫臀﹐入中。其支別者﹐從膊內左右別下﹐貫脾﹐挾脊﹐內過膊樞﹐循髀外後廉﹐下合中﹐以下貫﹑內出外踝之後﹐循京骨至小指外側端﹐故病如是。

惡心者﹐膀胱移邪於小腸﹐故惡聞食臭。

熱結腹滿而胞塞﹐甚則狂發﹔熱結下焦﹐則小腹苦滿﹐難於俯仰﹐胞轉閉塞﹐不得小便﹐令人發狂。

冷卽多唾而帶下﹐甚則瀝余。

冷則濕痰上溢則爲多唾﹐濕痰下滲則爲帶濁﹐甚則小便瀝余﹐或頻數。叔和云﹕冷敗則遺尿不知。

虛癥腦轉耳聾﹐房事舉亦無力﹔血病鼻衄淋﹝瀝﹞痔﹝瘡﹞﹐莖囊腫或被吹。

陰莖陰囊腫大﹐皆濕熱以致血瘀。小兒多虫蟻﹑地風所吹。

溫以蓽﹝澄﹞茄茴香烏藥﹐涼必生地防己地膚﹝子﹞﹔黃柏﹑防風﹑甘艸梢﹑防葵。

瀉以車前瞿麥滑石﹐芒硝﹑澤瀉﹑萱艸根。

補必橘核益智菖蒲。

龍骨﹑續斷﹑黃芩。

吁﹗寡欲一念眞秋石﹐今人不知吾身自有秋石。諺云﹕泄盡眞藥服假藥﹐十字街頭買秋石。

節飲三杯固尾閭。

酒水好停下焦爲邪﹐節之尾閭自固﹐不患漏泄。

命門下寄腎右﹐而絲系曲透膀廣之間﹔命門﹐卽右腎﹐言寄者﹐命門非正髒﹐三焦非正腑也。命門系曲屈下行﹐接兩腎之系﹐下尾閭附廣腸之右。通二陰之間﹐前與膀胱下口於溲溺之處相並而出﹐乃是精气所泄之道也若女子則子戶胞門﹐亦自廣腸之右﹐膀胱下口相並而受胎﹐故气精血脈腦﹐皆五臟之眞﹐以是當知精血來有自矣。

上爲心包﹐而膈膜橫連脂漫之外。

心包卽命門﹐其經手厥陰﹐其腑三焦﹐其髒心包絡﹐其部分在心下橫膈膜之上。豎斜膈膜之下﹐與橫膜相粘。其處黃脂漫包者﹐心也。其漫脂之外有細筋膜如絲﹐與心肺相連者﹐此胞絡也。

配左腎以藏眞精﹐男女陰陽攸分﹔命門爲配成之官﹐左腎收血化精﹐運入藏諸命門﹐男以此而藏精﹐女以此而系胞胎。男子以气爲主﹐坎水用事﹐故蒸气爲精而色白﹐如帶火者﹐精亦能紅。女子以血爲主﹐離火用事﹐故血盈爲經而色紅﹐如挾痰气者﹐經亦能白。女人屬陰﹐陰極則必自下而上衝﹐故乳房大而陰戶縮也。男子屬陽﹐陽極則必自上而垂下﹐故陰物垂而乳頭縮也。蓋陽無形﹐陰有質﹐男子內陽而外陰﹐女人內陰而外陽﹐男子背屬陽而腹屬陰﹐女人腹屬陽而背屬陰。又男子督脈主事﹐自背尾閭行至齦交穴止﹐故血盛者感陽气而髭須生。女子任脈主事﹐自小腹上行至咽喉而止﹐故不上與陽合而無須。宦官去勢﹐亦無須﹐一理也。

相君火以系元气﹐疾病死生是賴。

相火之髒﹐元气系焉。凡病𨿽危﹐命脈有神者生﹐命脈無神者死。

風則肘臂攣急﹐腋下腫紅﹔心包支脈循胸﹐出脇﹐下腋三寸﹐上抵腋下﹐下循內﹐行太陰少陰之間﹐入肘中下臂﹐行兩筋之間。

气則胸膈支結﹐脇不舒太。

心包脈起於胸中下膈﹐循歷絡三焦﹐故病有胸病及息賁者。

熱逼五心煩﹐而目赤善笑﹐溲便亦難﹔火盛故也。

虛乏四體軟﹐而頭旋耳痛﹐精力不銳。

火衰則土不運﹐而四體若無骨然。頭旋者﹐命門帶系上透泥丸﹐陽虛則頭旋也。耳痛者﹐腎竅於耳﹐虛气壅則痛﹐壅塞則聾也。精力不銳者﹐交感精來不快﹐平時無力不足以息。

血衰面黃﹐而心下崩且煩﹕面色紫光者﹐腎無苦也﹔色黃黑者﹐腎衰也。經曰﹕悲哀太甚則心下崩﹐數溲血也。蓋悲哀則心系急﹐肺布葉舉﹐而上焦不通﹐榮衛不散﹐熱气在中﹐故包絡絕而陽气內鼓動﹐發則心下崩數溲血也。心下崩﹐謂心包肉崩而下血也。

冷極陰痿﹐而肢體厥且痺。

腎气冷極﹐前陰痿弱不舉﹐病則四肢發厥如冰﹐骨痛爲冷痺。

瀉以烏藥枳殼﹐補必蓯蓉葫蘆巴﹔沈香﹑黃﹑肉桂。

涼以黃柏山梔﹐黃連﹑柴胡。

溫必附子肉桂。

膃肭臍﹑川芎﹑補骨脂﹑沈香。

抑又疑﹐左右受病﹐同歸於膀胱﹔小便淸利﹐脈沈而遲﹐是冷气歸腎﹔小便赤澀﹐脈沈而數﹐是熱气歸命門。是命門與腎脈同者﹐謂其所受病同歸於膀胱一腑也。

冬夏司天﹐兩分於水火。

所以左屬水﹐右屬火者﹐左尺膀胱停腎水﹐右尺三焦腐熟谷食。俗呼小便曰水﹐大便曰火﹐水火之義較然。況六气司天﹐左爲寒水﹐司冬爲寒﹔右爲相火﹐司夏爲暑。

蓋其同者﹐有形之質﹐均屬乎水﹔其異者﹐無形之火﹐不司乎寒。司天旣有寒暑之異﹐在人豈無水火之分﹖腎合膀胱﹐左尺之脈純乎水﹔命合三焦﹐右尺之脈純乎火。

似同而實異者﹐陰陽之所以爲妙也﹔宜靜不宜動者﹐左右之所以相同也。

凡病莫非火之所爲﹐火盛則熱怯虛勞﹐火衰則陽虛气弱。左右之脈皆沈﹐診而貴乎沈滑﹐惟相火司令﹐則滑而帶浮。非其時而數且大者﹐皆謂火動。

叔和脈不立部﹐同斷乎癥﹔丹溪圖不盡意﹐妙存乎心。

丹溪脈圖始補命門﹑包絡。

三焦如霧如漚如瀆﹐𨿽有名而無形﹔主气主食主便﹐𨿽無形而有用。

上焦﹐玉堂下一寸六分﹐直兩乳間陷處﹔中焦﹐臍上中脘﹔下焦﹐臍下膀胱上口。上焦主出陽气﹐溫於皮膚分肉之間﹐若霧露之漑焉﹐故曰上焦如霧。中焦主變化水谷之味﹐其精微上注於肺﹐化而爲血﹐行於經隧﹐以榮五臟周身﹐故曰中焦如漚。下焦主通利溲便﹐以時傳下﹐出而不納﹐開通祕塞﹐故曰下焦如瀆。又曰﹕決瀆之官﹐水道出焉。上焦主納﹐心肺若無上焦﹐何以宗主榮衛﹖中焦主不上不下﹐脾胃若無中焦﹐何以腐熟水谷﹖下焦主出﹐腎間動气應焉﹐肝腎若無下焦﹐何以疏決津液﹖是三焦者﹐引導陰陽﹐分別淸濁﹐所以主持諸气﹐有其名而無其形。寄生胸中﹐以應呼吸而行气血。夫气者﹐上至頭而不能下﹔而血者﹐下至足而不能上。皆三焦之用﹐壅逼鞭碎﹐使气血由是而貫通焉﹐故謂無形而有用。

發爲無根之相火﹐寒熱異常﹔三焦爲丙火之腑﹐故其發也﹐則爲無根之相火。遊行諸經﹐令人惡寒發熱異常。

位寄膻中與血海﹐男女相共。

膻中卽上焦﹐血海卽下焦﹐男女均有此气血﹐均有此血海。又名血室﹐乃榮衛停止之所﹐經脈流會之處。但男子則運而行之﹐無積而不滿﹔女人則停而止之﹐有積而溢下爲月經。

募在石門﹐眞元會合以始終﹔石門在臍下二寸﹐爲三焦之募﹐諸气之所會聚﹐聚而復分於十二經﹐與手少陽厥陰相爲表裏﹐故曰﹕爲元气之始終也。

腑在气沖﹐水谷資胃以傳送。

气沖在小腹毛中﹐去中行各二寸﹐乃陰陽道路﹐陽明脈之所發。足陽明主腐熟水谷之气﹐三焦發用﹐貫通十二經絡﹐往來上下﹐腐熟水谷﹐營運气血﹐皆其所主。是知气沖爲三焦行气之府﹐蓋气血必胃气以爲本也。

升中淸﹐降下濁﹐造化出納無窮﹔胃中濁气下降而爲溲便﹐淸气上升而爲榮衛。上極必返於下﹐下極必復於上﹐造化自然之妙﹐循環無窮。

至於水谷之所入者﹐自上而中﹐自中而下﹐糟粕轉輸傳導而無底滯﹐故雲﹕水谷之道路也。

養精神﹐柔筋骨﹐襟懷喜气若烘。

粹然淸和之气﹐上入中焦﹐則佐上徳﹐翕受五穀﹐變化精微﹐內養精神﹐外柔筋骨。中焦旣治﹐其气上烘﹐入於膻中﹐以司入內﹐襟懷開害﹐喜樂由生。

虛則引气於肺﹐而中寒痞脹﹐甚則溺窘耳鳴﹔手少陽支脈從耳入耳中。經曰﹕三焦病者﹐腹气滿﹐小腹尢堅﹐不得小便窘急。溢則水流﹐卽爲脹候。耳鳴者﹐手少陽支脈從耳後入耳中也。

熱則上結於心﹐而胸中煩滿﹐甚則口渴咽腫。

手少陽脈從膻中出缺盆﹐上項系耳後﹐直上出耳上角﹐以屈下頰至。

風若縈纏﹐小指次指﹐肘臂肩肋外皆疼﹔手少陽脈起於小指次指之端﹐循手錶腕上貫肘外﹐上肩而交足少陽之後﹐入缺盆交膻中﹐散絡心胞而下膈循肋﹐屬三焦。故病實則攣痛﹐虛則不收。

气爲是動﹐時祕時泄﹐耳後胸前目銳作痛。

气癥或祕或泄﹐手少陽別脈﹐繞臂注胸中﹐合心主病﹐其支脈自耳中走耳前﹐交頰至目銳﹐故气滯則作痛。

血凝痿痺泣流﹐血凝於膚者則爲痺﹐凝於脈者則爲泣﹐凝於足者則爲痿。因臥汗出而風吹之也。凡吐衄便溺諸血﹐皆三焦所生也。

冷敗汗多栗凍。

冷敗則自汗不止﹐發爲振栗﹐四肢冰冷如凍﹐甚則陰頭縮入﹐名脫陽癥。

瀉心痺以去中焦之熱﹐連柏豬牛相宜﹔瀉心﹕黃連﹑黃柏﹑山梔﹑連翹﹑薄荷﹑生地﹑麥門冬﹑柴胡﹑桔梗﹑木通﹑龍腦。

瀉脾﹕豬苓﹑牽牛﹑澤瀉﹑赤茯苓﹑枳殼﹑木通﹑檳榔﹑芒硝﹑大黃﹑濃朴。

補肺胃以濟中焦之寒﹐參姜術可供。

人參﹑黃﹑漧薑﹑白術﹑甘艸﹑益智仁﹑良姜。

下熱涼肝﹐荊防地皮劑皆輕﹔荊芥﹑防風﹑地骨皮﹑銀柴胡﹑菊花﹑石膏。

下寒溫腎﹐附子補骨脂性重。

當歸﹑熟地﹑木香﹑地楡﹑阿膠﹑蒲黃。

噫﹗觀三焦妙用﹐而後知臟腑異而同﹐同而異﹐分之則爲十二﹐合之則爲三焦。約而言之﹐三焦亦一焦也。

焦者﹐元也﹐一元之气而已矣。

《五臟穿鑿論》曰﹕心與膽相通﹝心病怔忡﹐宜溫膽爲主﹔膽病戰栗癲狂﹐宜補心爲主﹞﹐肝與大腸相通﹝肝病宜疏通大腸﹐大腸病宜平肝經爲主﹞﹐脾與小腸相通﹝脾病宜瀉小腸火﹐小腸病宜潤脾土爲主﹞﹐肺與膀胱相通﹝肺病宜淸利膀胱水﹐後用分利淸濁﹔膀胱病宜淸肺气爲主﹐兼用吐法﹞﹐腎與三焦相通﹝腎病宜調和三焦﹐三焦病宜補腎爲主﹞﹐腎與命門相通﹝津液胃虛﹐宜大補右腎﹞﹐此合一之妙也。

內集﹟卷一觀形察色問證

觀形察色

以治未病。凡臟腑未竭﹐气血未亂﹐精神未散者全愈﹐病已成者半愈﹐病勢已過者危矣。

第一看他神气色﹐潤枯肥瘦起和眠﹔肥白人多濕痰﹐黑瘦人多火熱。或形肥色黑﹐或形瘦色白﹐臨時參證﹐或從形﹐或從色﹐不可泥也。

活潤死枯肥是實﹐瘦爲虛弱古今傳﹔謙體卽知腰內苦﹐攢眉頭痛與頭眩﹔手不舉兮肩背痛﹐步行艱苦腳間疼﹔叉手按胸胸內痛﹐按中臍腹痛相連﹔但起不眠痰夾熱﹐貪眠虛冷使之然﹔面壁身蜷多是冷﹐仰身舒挺熱相煎﹔身面目黃脾濕熱﹐唇靑面黑冷同前。

內集﹟卷一觀形察色問證

聽聲審音

五音以應五臟﹐金聲響﹐土聲濁﹐木聲長﹐水聲淸﹐火聲燥。如聲淸﹐肺气調暢。聲如從室中言﹐中濕也。

言而微﹐終日乃復言﹐奪气也。先輕後重﹐髙厲有力﹐爲外感。先重後輕﹐沈困無力﹐爲內傷。

第二聽聲淸與濁﹐鑑他眞語及狂言﹔聲濁卽知痰壅滯﹐聲淸寒內是其源﹔言語眞誠非實熱﹐狂言號叫熱深堅﹔稱神說鬼逾墻屋﹐胸膈停痰證號癲﹔更有病因循日久﹐音聲遽失命歸泉。

內集﹟卷一觀形察色問證

問證

試問頭身痛不痛﹐寒熱無歇外感明﹔掌熱口不知食味﹐內傷飲食勞倦形﹔五心煩熱兼有咳﹐人瘦陰虛火動情﹔除此三件見雜癥﹕如瘧如痢必有名﹔從頭至足須詳問﹐證候參差仔細聽。

頭痛否﹖痛無間歇爲外感﹐痛有間歇爲內傷。

目紅腫否﹖或暴紅腫﹐或素疼痛。

耳鳴耳聾否﹖或左或右。久聾者﹐不敢純用補澀之劑﹐須兼開關行气之藥。

鼻有涕否﹖或無涕而燥﹐或鼻塞﹐或素流涕不止﹐或鼻痔﹐或酒。

口知味否﹖或不食亦能知味﹐爲外感風寒﹔或食亦不知味﹐爲內傷飲食。

口渴否﹖渴飲冷水者爲熱﹐渴飲熱水者爲虛﹐夏月大渴好飲者爲暑。

舌有苔否﹖或白﹐或黃﹐或黑﹐或紅而裂。

齒痛否﹖或上眶﹐或下眶﹐或有牙宣。

項彊否﹖暴彊則爲風寒﹐久彊則爲痰火。

咽痛否﹖暴痛多痰熱﹐素慣痛多下虛。

手掌心熱否﹖手背熱爲外感﹐手心熱爲內傷﹐手背手心俱熱爲內傷兼外感。

手指梢冷否﹖冷則爲感寒﹐不冷則爲傷風﹐素淸冷則爲體虛。

手足癱瘓否﹖左手足臂膊不舉或痛者﹐屬血虛有火﹔右手足臂膊不舉或痛者﹐屬气虛有痰。

肩背痛否﹖暴痛爲外感﹐久痛爲虛損挾郁。

腰脊痛否﹖暴痛亦爲外感﹐久痛爲腎虛挾滯。

尻骨痛否﹖暴痛爲太陽經邪﹐久痛爲太陽經火。

胸膈滿否﹖已下爲結胸﹐未下爲邪入少陽經分﹐非結胸也。素慣胸滿者﹐多郁多痰火下虛。

脇痛否﹖或左或右﹐或兩脇俱痛﹐或一點空痛。

腹脹否﹖或大腹作脹﹐或小腹作脹。

腹痛否﹖或大腹痛﹐或臍中痛﹐或小腹痛﹐或痛按之卽止﹐或痛按之不止。

腹有痞塊否﹖或臍上有痞塊﹐或臍下有痞塊﹐或臍左有痞塊﹐或臍右有痞塊﹐或臍中有塊﹐不可妄用汗吐下及動气凝滯之藥﹐宜兼消導行气之劑。

心痛否﹖暴痛屬寒﹐久痛屬火屬虛。

心煩否﹖或只煩躁不寧﹐或欲吐不吐﹐謂之嘈雜。或多驚恐﹐謂之怔忡。

嘔吐否﹖或濕嘔﹐或漧嘔﹐或食罷卽嘔﹐或食久乃嘔。

大便泄否﹖或溏泄﹐或水泄﹐或晨泄﹐或食後卽泄﹐或黃昏時泄﹐一日共泄幾行。

大便祕否﹖祕而作渴作脹者爲熱﹐祕而不渴不脹者爲虛。

小便淸利否﹖淸利爲邪在表﹐赤澀爲邪在裏﹐頻數窘急爲下虛挾火﹐久病及老人得之危。

小便淋閉否﹖渴者爲熱﹐不渴爲虛。

陰彊否﹖陰彊爲有火﹐陰痿爲無火。

素有疝气否﹖有疝气﹐宜兼疏利肝气藥﹐不可妄用升提及動气之劑。

素有便血否﹖有痔瘡否﹖有便血痔瘡﹐不敢過用燥藥﹐爍陰傷髒。

有瘡疥否﹖有瘡疥忌發汗﹐宜兼淸熱養血祛風。

素有夢遺白濁否﹖有遺濁則爲精虛﹐不敢輕易汗下。

有房室否﹖男子犯房則气血暴虛﹐𨿽有外邪﹐戒用猛劑。或先補而後攻﹐可也。

膝酸軟否﹖暴酸軟則爲香港腳﹐或胃弱。久病則爲腎虛。

腳腫痛否﹖腫而痛者多風濕﹐不腫脛枯細而痛者爲血虛﹑爲濕熱下注。

腳掌心熱否﹖熱則下虛火動。腳跟痛者﹐亦腎虛有熱。腳指及掌心冷者爲寒。

有寒熱否﹖寒熱有間否﹖無間爲外感﹐有間爲內傷。午寒夜熱﹐則爲陰虛火動。

飲食喜冷否﹖喜冷則爲中熱﹐喜熱則爲中寒。

飲食運化否﹖能食不能化者﹐爲脾寒胃熱。

飲食多少否﹖能飲食者易治﹐全不食者難治。惟傷寒不食亦無害。

素飲酒及食煎炒否﹖酒客多痰熱﹐煎炒多犯上焦﹐或流入大腸而爲濕熱之癥。

有汗否﹖外感有汗則爲傷風﹐無汗則爲傷寒。雜癥自汗則爲陽虛。

有盜汗否﹖睡中出汗﹐外感則爲半表裏邪﹐內傷則爲陰虛有火。

渾身骨節疼痛否﹖外感則爲邪居表分﹐內傷則爲气血不用﹐身重痛者爲挾濕气。

夜重否﹖或晝輕夜重爲血病﹐或夜輕晝重爲气病。

年紀多少﹖壯年病多可耐﹐老人病雜則元气難當。婦人生產少者﹐气血猶盛﹔生產多﹐年又多﹐宜補不宜攻。

病經幾時﹖或幾日﹐或幾旬﹐或經年。

所處順否﹖所處順﹐則情性和而气血易調﹔所處逆﹐則气血怫郁﹐須於所服藥中﹐量加開郁行气之劑。

曾誤服藥否﹖誤藥則气血亂而經絡雜﹐急病隨爲調解﹐緩病久病﹐停一二日後藥之﹐可也。

婦人經調否﹖或參前爲血熱﹐或參後爲血虛。或當經行時有外感﹐經盡則散﹐不可妄藥﹐以致有犯血海。

經閉否﹖或有潮熱﹐或有咳泄﹐或有失血﹐或有白帶否﹖能飲食否﹖能食﹐則血易調而諸癥自除﹐食減漸瘦者﹐危。

有瘕否﹖有腹痛潮熱﹐而一塊結實者﹐爲瘕。

有孕能動否﹖腹中有一塊結實能動﹐而無腹痛潮熱等癥者﹐爲有孕。腹虛大脹滿﹐按之無一塊結實者﹐爲气病﹐其經水亦時滲下。

產後有寒熱否﹖有腹痛否﹐有汗否﹖有咳喘否﹖寒熱多爲外感﹐腹痛多爲瘀血﹐或食積停滯。有汗單潮爲气血大虛。咳喘爲瘀血入肺﹐難治。

凡初證題目未定﹐最宜詳審﹐病者不可諱疾忌醫﹐醫者必須委曲請問﹐決無一診而能悉知其病情也。初學宜另抄問法一紙﹐常出以問病。若題目已定﹐或外感﹐或內傷﹐或雜病﹐自當遵守古法﹐不可槪施發散劑也。

內集﹟卷一觀形察色問證

附﹕王叔和觀病生死候歌

欲愈之病目黃﹐﹝胃气行也。﹞眼胞忽陷定知亡。﹝五臟絕也。﹞

耳目口鼻黑色起﹐入口十死七難當。﹝腎乘胃也。﹞

面黃目靑酒亂頻﹐邪風在胃衰其身。﹝木克土也。﹞

面黑目白命門敗﹐困極八日死來侵。﹝先靑後黑﹐卽《素問》回則不轉﹐神去則死意。﹞

面色忽然望之靑﹐進之如黑卒難當。﹝肝腎絕也。﹞

面赤目白怕喘气﹐待過十日定存亡。﹝火克金也。﹞

黃黑白色起入目﹐更兼口鼻有災殃。﹝水乘脾也。﹞

面靑目黃午時起﹐余候須看兩日彊。﹝木克土也。﹞

目無精光齒齦黑﹐﹝心肝絕也。﹞面白目黑亦災殃。﹝肺腎絕也。﹞

口如魚口不能合﹐﹝脾絕。﹞气出不返命飛揚。﹝肝腎先絕。﹞

肩息直視及唇焦﹐面腫蒼黑也難逃。妄言錯亂及不語﹐屍臭無知壽不髙。﹝心絕。﹞

人中盡滿兼唇靑﹐三日須知命必傾。﹝木克土。﹞

兩頰顴赤心病久﹐口張直气命難停。﹝脾肺絕。﹞

足趺趾腫膝如斗﹐十日須知難保守。﹝脾絕。﹞

項筋舒展定知殂﹐﹝督脈絕。﹞掌內無紋也不久。﹝心胞絕。﹞

唇靑體冷及遺尿﹐﹝膀胱絕。﹞背面飲食四日期。﹝肝絕。﹞

手足爪甲皆靑黑﹐許過八日定難醫。﹝肝腎絕。﹞

脊疼腰重反復難﹐此是骨絕五日看。體重溺赤時不止﹐肉絕六日便髙判﹐手足甲靑呼罵多﹐筋絕九日定難過。發直如麻半日死﹐﹝小腸絕。﹞尋衣語死十知麼。﹝心絕。﹞

內集﹟卷一

診脈

榮行脈中﹐衛行脈外。脈者﹐所以主宰榮衛﹐而不可須臾失也。從月從永﹐謂得此可永歲月也。古脈字﹐從血從HT﹐所以使气血各根據分派﹐而行經絡也。醫家由脈以識經絡虛實。由經絡虛實以定藥之君臣佐使及鍼灸穴法﹐是脈乃醫之首務。世俗偏熟《脈訣》﹐而不知《脈經》﹐專習單看﹐而不知總看。其實上古診法有三﹕其一各於十二經動脈分爲三部﹐候各臟腑。其二以气口人迎﹐決內外病因。其三獨取寸口﹐以內外分臟腑﹐以髙下定身形﹐以生克定榮枯﹐以淸濁論究通﹐故曰獨取寸口﹐以決五臟六腑之生死吉凶也。玆以《素》《難》爲主﹐兼采仲景及《脈圖》《脈經》《脈訣》《正傳》《權輿》而補之。以便初學誦讀。

內集﹟卷一診脈

寸關尺定位

掌後髙骨號爲關﹐傍骨關脈形宛然﹔次第推排寸關尺﹐配合天地人三元。

昔岐伯取气口﹐象黃鐘作脈法﹐故气口之數九分﹐陽數九也﹔尺內一寸﹐陰數十也。手腕髙骨爲關﹐從關至魚際得同身之一寸﹐故名寸部。從關至尺澤得同身之一尺﹐故名尺部。陽出陰入﹐以關爲界﹐故名關部。

寸應天爲上部﹐關應人爲中部﹐尺應地爲下部。一部之中又各有浮中沈三候﹐三三如九﹐故曰三部九候。凡診脈初以中指揣按髙骨關位﹐次下前後二指﹐人長則疏排其指﹐人短則密排其指。初輕按消息之﹐次不輕不重中按消息之﹐次重按消息之。魚際者。寸上一分﹐掌骨後際﹐如魚之頸際然。尺澤者﹐尺外余脈﹐如深澤然。

內集﹟卷一診脈

臟腑定位

左心小腸肝膽腎﹐右肺大腸脾胃命。心與小腸居左寸﹐肝膽同歸左關定。腎脈元在左尺中﹐膀胱是腑常相應。肺與大腸居右寸﹐脾胃脈從右關認。心胞右尺配三焦﹐此爲初學入門訣。

左心主血﹐肝膽腎膀胱皆精血之隧道﹐故次附之﹔右肺主气﹐脾胃命門三焦各以气爲運化﹐故次附之。分之曰气﹑曰血﹐曰脈﹐總之惟脈營運气血而已。是以气血盛脈盛﹐气血衰脈衰﹐气血和脈平﹐气血亂脈病。由此知脈乃气血之體﹐气血乃脈之用也。心與小腸爲表裏﹐旺於夏﹐而位左寸﹐沈取候心﹐浮候小腸。肝與膽爲表裏﹐旺於春﹐而位左關﹐沈取候肝﹐浮候膽。腎與膀胱爲表裏﹐旺於冬﹐而位左尺﹐沈取候腎﹐浮候膀胱。

肺與大腸爲表裏﹐旺於秋﹐而位右寸﹐沈取候肺﹐浮候大腸。脾與胃爲表裏﹐旺於四季﹐而位右關﹐沈取候脾﹐浮候胃。命門與三焦爲表裏﹐寄旺於夏﹐而位右尺﹐沈取候命門﹐浮候三焦。然以循環之序言之﹔則左尺水生左關木﹐左關木生左寸火﹐左寸火接右尺火﹐右尺火生右關土﹐右關土生右寸金﹐右寸金生左尺水﹐生生之意不絕﹐有子母之親也。若以對待之位言之﹕則左寸火克右寸金﹐左關木克右關土﹐左尺水克右尺火﹐左剛右柔﹐有夫婦之別也﹐然左手屬陽﹐右手屬陰﹐左寸君火以尊而在上﹐右尺相火以卑而在下﹐有君臣之道也。

三部之中有此自然之理﹐是以善診者﹐診父而知其子也。

內集﹟卷一診脈

七表八里九道脈名

浮芤滑實弦緊洪﹐名爲七表屬陽宮。微沈緩澀遲並伏﹐濡弱爲陰八里同。細數動虛促結散﹐代革同歸九道中。又有長短大三脈﹐經書所載亦當通。

《脈經》無表裏九道之目﹐且七表以芤爲陽﹐然爲亡血失精半產。七表以弦爲陽。仲景以弦爲陰。九道以動爲陰﹐仲景以動爲陽。惟《脈經》則與仲景合也。經以上中下九候爲九道﹐的非歌訣九道之謂也。戴同父有《脈訣刊誤》﹐朱文公謂其辭俚而淺。但《脈訣》世俗誦習已慣﹐表裏名義﹐初學不可不知。九道從丹溪者﹐《脈經》有數無短﹐《內經》有革無牢故也。

內集﹟卷一診脈

諸脈體狀

浮按不足舉有餘﹐浮﹐不沈也﹐脈在肉上。

沈按有餘舉則無。

沈﹐不浮也。浮沈二脈﹐以舉按輕重取之。浮爲在表﹐沈爲在裏。

遲脈一息剛三至﹐數來六至一吸呼。

遲﹐不及也﹔數﹐太過也。遲數二脈以呼吸息數取之﹐遲爲冷﹐數爲熱。

滑似累珠來往疾﹔滑﹐不澀也﹐累累如珠﹐往來流利疾速。

澀滯往來刮竹皮。

澀﹐不滑也。往來澀滯如刀刮竹皮然﹐不通快也。滑澀二脈以往來形狀取之﹐滑爲有餘﹐澀爲不足。

大浮滿指沈無力﹐大﹐不小也。浮取滿指似洪﹐沈取闊濡無力。

緩比遲脈快些兒。

緩﹐不緊也。仍四至﹐但往來更和緩耳﹐比三至遲脈更快些。大緩二脈以指下急慢分之﹐大則邪勝﹐緩則正復。

洪如洪水湧波起﹐洪大而湧上且實也。如洪水之波浪湧起﹐浮沈取之有力﹐其中微曲如環如鉤﹐故夏脈曰鉤。鉤卽洪也。

實按力自殊。

實﹐不虛也﹐舉按皆有力。

弦若張弓弦勁直﹐弦﹐勁直如弓駭也﹐舉按皆然。

緊似牽繩轉索初。

緊﹐急而不緩也﹐如轉索之狀。

長脈過指出位外﹐長﹐不短也﹐過於本位。

芤兩頭有中空疏。

芤﹐如芤菜中空也。

微似蛛絲容易斷﹐微﹐不顯也﹐若有若無。

細綫往來更可觀。

細﹐微渺也。較之微脈差大﹐往來有常。

濡全無力不耐按﹐濡﹐無力也。輕手乍來﹐重手卻去。

弱則欲絕有無間。

弱﹐不盛也。按之欲絕﹐似有似無﹐舉之則無。

虛𨿽豁大不能固﹐舉按𨿽闊豁而不堅固也。

革如按鼓最牢堅。

革﹐攺易本來气血也﹐浮沈取之﹐皆實如按鼓皮然。

動如轉豆無來往﹐舉無尋有﹐如豆厥厥動搖不離其處﹐無往無來。

散漫乍時注指端。

散﹐不聚也。來去不明﹐漫無根柢﹐指端輕按則有﹐重按卽失﹐有表無裏也。或問﹕散乃敗脈﹐何心肺平脈皆浮而散耶﹖蓋心浮大中帶濡﹐肺浮澀中帶大﹐有似於散耳。若眞散﹐豈爲平脈﹖但不帶散﹐則又爲眞夏秋脈矣。

伏潛骨裏形方見﹐伏﹐不見也。按之推之﹐至於骨乃見。

絕則全無推亦閒。

絕﹐亦古脈名。

短於本位猶不及﹐短﹐不及也。見指中間。

促急來數喜漸寬。

促者﹐急也。脈數時一止復來﹐曰促。

結脈緩時來一止。

結﹐不續也。脈來遲緩時一止﹐曰結。

代脈中止不自還。

代﹐更代也。先有澀濡定止﹐方見代脈﹐止歇有定數﹐不比促結﹐止而不定。如十動一止﹐𨿽數十動﹐皆見於十動之後。如二十動一止﹐𨿽數十動﹐皆見於二十動之後﹐三十四十動皆然。

內集﹟卷一診脈

諸脈相類

浮似芤﹐芤則中斷浮不斷﹐浮似洪﹐力薄爲浮濃者洪﹔浮似虛﹐輕手爲浮無力虛。滑似動﹐滑珠朗朗動混混﹝混混然無頭尾﹔﹞滑似數﹐滑利往來數至多。實似革﹐革按不移實大長。弦似緊﹐弦言其力緊言象﹝弦如張弓﹐緊如轉索。﹞洪似大﹐大按無力洪有力。微似澀﹐澀短遲細微如毛。沈似伏﹐伏極其沈深復深。緩似遲﹐緩比之遲仍小快。遲似澀﹐遲息三至澀短難。弱似濡﹐濡力柔薄弱如無。結促代﹐結緩促數止無定﹐代歇有常命鮮回。散似大﹐散裏全無大翕翕﹝散形緩漫裏全無﹐大則其中還翕翕。﹞

內集﹟卷一診脈

諸脈主病

浮風芤血滑多痰﹐浮主風者﹐風气浮蕩也。芤主血虛﹐血屬陰﹐陰道常乏﹐故中有間斷也。滑主血多﹐隨气壅上爲痰。

實熱弦勞緊痛關。

實主气﹐實有熱﹐血隨气行﹐气血俱熱候也。弦主勞傷﹐气血拘斂。緊主邪搏﹐气血沸亂﹐故痛。

洪熱微寒臍下積﹐洪乃气血燔灼﹐表裏熱極。微乃气血虛寒﹐臍下冷積﹐作痛作瀉。

沈因气痛緩膚頑。

沈爲气郁疼痛。緩大非時得之﹐則气血不周﹐肌膚頑痺麻木。

澀則傷精陰敗血﹐澀乃精血枯燥﹐男子得之房勞傷精。女子有胎得之﹐胎中少血作痛﹔無孕得之﹐瘀血滯也。

又聞遲冷伏格關。

遲爲陽虛裏寒﹐外見冷癥﹐伏乃陰陽潛伏﹐關格閉塞。

濡多自汗偏宜老﹐濡主气血衰疲﹐陽虛自汗﹐老人气血已衰故宜。少壯得之﹐危。

弱脈精虛骨體酸。

弱由眞精气虛極﹐骨髓空虛﹐故作酸痛。老人得之﹐亦無妨也。

長則气理短則病﹐長乃气血有條理而不亂﹐滯緩則百病易治。短因气滯﹐或胃气衰少﹐諸病見短難治。

細气少兮代气衰。

細本元气不足﹐精血亦乏。代乃元气衰極﹐他髒代至﹐死脈也。

促爲熱極結爲積﹐促乃陽盛而陰不相濟﹐熱蓄於裏也。結乃陰盛而陽不相入﹐內外邪滯爲積。

虛驚動脫血頻來。

虛乃气血俱虛﹐故多恍惚驚悸。動亦虛勞之脈﹐主脫漏崩中泄痢﹐血分之疾。

數則心煩大病進﹐數亦熱極脈也﹐主心煩發狂。大乃邪盛﹐气血虛不能制﹐故病進也。

革去精血亦奇哉。

革乃變易﹐血气去畱常度﹐男子不交精泄﹐女子崩中漏下﹐有孕半產﹐眞虛寒怪癥脈也。

內集﹟卷一診脈

諸脈相兼主病

滑伯仁曰﹕人之爲病﹐𨿽曰不過寒熱虛實四者﹐而脈多兼見也。熱則流通﹐凡浮大數長﹐皆熱也﹔寒則堅凝﹐凡沈小遲短﹐皆寒也。實則形剛﹐凡實滑弦緊﹐皆實也﹔虛則形柔﹐凡虛澀濡緩﹐皆虛也。他如《難經》所謂一陰一陽者﹐脈來沈而滑﹔一陰二陽者﹐脈來沈滑而長﹔一陰三陽者﹐脈來浮滑而長﹐時一沈也﹔一陽一陰者﹐脈來浮澀﹔一陽二陰者﹐脈來長而沈澀﹔一陽三陰者﹐脈來沈澀而短﹐時一浮者﹐盡皆兼見義也。

浮而有力則爲風﹐風包四气而言﹕如浮緩浮弦則爲傷風﹐浮緊則爲傷寒﹐浮虛則爲傷暑﹐浮濡則爲傷濕。四气在表皆浮﹐更與人迎相應﹐則爲外感在經無疑。

浮而無力斯爲虛﹔經曰﹕諸浮者﹐腎不足也﹐瞥瞥有如羹上肥﹐定知此脈陽气微。乍病見浮脈﹐乃傷風邪﹐久病宜沈反見浮脈﹐裏寒表熱也。然必與气口相應﹐則爲內傷﹐气血虛損。

浮數風熱微欲解﹐浮數﹐傷風挾熱也。帶微者﹐邪不傳而欲解。

浮遲身癢汗亦無﹔裏虛不能作汗﹐其身必癢。

獨浮喘脹表中熱﹐表邪盛﹐故气逆喘脹。

浮緊滑疾百合辜﹔百合﹐傷寒病也。

浮大隱疹久爲癩﹐浮爲風虛﹐大爲气彊﹐風气相搏﹐必成癮疹發癢﹐久久爲癩。

浮滑痰飲痛如錐。

浮滑爲風痰﹐爲走刺疼痛。

沈而有力則爲積﹐凡脈浮盛爲病﹐在表在外﹔沈堅爲病﹐在裏在內。

無力應和气不平﹔沈爲諸郁。

爲水爲泄爲厥逆﹐停飲脇脹兼瘕﹔沈數里寒內熱盛。

與人迎相應﹐則邪伏陰經而爲實熱。

沈遲血冷裏寒生﹔與气口相應﹐則血凝气滯而爲沈寒。

沈重傷暑弱墮發﹐沈重爲傷暑發熱。沈弱者﹐發必墮落。

沈弦腹心冷痛並﹔沈緊而數冷又熱﹐沈緊不數懸飲成﹔沈細少气臂不舉﹐兩寸則兩臂不舉。

沈重前絕瘀血凝。

沈重﹐如重物沈水﹐不復浮起﹐故冬脈曰石。直前絕者﹐有瘀滯也。

遲而無力虛且寒﹐與人迎相應﹐則濕寒凝滯﹔與气口相應﹐則虛冷沈積。

遲而有力痛爲害﹔或心痛﹐或腹痛﹐或脇痛。

應尺血虛寸气虛﹐寸口得之爲气虛﹐尺中得之爲血虛﹐總是腎虛不安。亦有痰凝气滯﹐伏熱蹇澀而然者﹐必尋之無力﹐乃爲眞遲。

遲沈寒內浮寒外﹔脈遲沈或芤﹐寒在裏則腹痛。遲浮﹐寒在表則肢冷。

遲澀咽酸瘕成﹐遲澀則濕熱凝滯﹐或爲咽酸﹐或爲瘕。

遲滑腹中覺脹大﹔遲而滑爲腹脹。

惟有季夏及左尺﹐逢此便是腎經敗。

季夏﹐六月也。此時得遲脈﹐則土旺水虧﹐須急滋腎水以救之。非六月而左尺見遲脈者﹐亦爲土克水﹐須急滋補以救之。

數而有力則爲熱﹐與人迎相應﹐則風燥熱煩。

無力瘡瘍痛癢亟﹔平人遇此﹐主卽發瘡瘍癰疽﹐年幼者或發疹痘。

若還細數又無力﹐陰虛火動休輕視﹔與气口相應﹐則陰虛陽盛。甚者左右俱細數無力﹐或左尺寸數尢甚。

數浮火炎煩且滿﹐數浮﹐表有熱也。數爲煩滿。

數沈裏熱不須議﹔數沈﹐裏有熱也。

上見煩熱與頭疼﹐中爲口嗅兼嘔逆﹔左則目赤肝火炎﹐右下二便祕而赤﹔數而帶滑痰火盛﹐或爲嘔吐或痛極。

滑脈爲實爲停痰﹐滑爲气血實﹐與人迎相應﹐則風痰潮溢﹔與气口相應﹐則涎飲凝滯。

或爲瘀血宿食兼﹔爲滿爲咳爲鬼疰﹐不勻气逆嘔涎粘﹔滑而大小不勻﹐必吐﹐爲病進。滑爲逆气。

滑浮大小腹作痛﹐滑浮者﹐大小腹皆痛。

滑弱陰痛溺如挽﹔滑弱則陰中痛﹐小便亦然。

滑散癱瘓不仁癥﹐痰多气血少也。

滑實胃熱非廉纖。

滑實爲胃熱﹐帶數則爲結熱。非廉纖者﹐言熱重也。

澀爲不足傷精血﹐與气口相應﹐則精竭血枯。

爲厥爲痢爲惡寒﹔澀爲四肢逆冷﹐爲下痢﹐爲惡寒。澀細則大寒。

或爲無汗爲心痛﹐澀爲無汗﹐爲心痛。

澀芤瘀血結成團﹔澀芤爲衄血﹐或爲失血。

澀緊爲痺因寒濕﹐澀而緊爲痺﹐爲寒濕﹐爲中霧露。

澀沈之病亦一般﹔澀沈亦爲寒濕﹐與人迎相應﹐則風濕寒痺。

婦人有孕胎中痛﹐無孕還須敗血成。

大爲病進脈之賊﹐經曰﹕脈來渾渾革革如湧泉者﹐病進而危。昔人以秋潮之洶湧者﹐狀其大也。要之卽非時而見洪大脈也。

浮大表病沈裏厄﹕經曰﹕大則病進。浮大表病﹐沈大裏病。浮大晝加晝死﹐沈大夜加夜死。

前大後小頭痛眩﹐前小後大胸滿塞﹔《難》曰﹕前大後小﹐頭痛目眩﹔前小後大﹐胸滿短气。前謂寸﹐後謂尺。

气愈盛兮血愈虛﹐大爲血虛而气盛。

必緩而大爲正脈。

中緩而大者爲正脈。

緩爲正復脈之本﹐緩爲胃气將復﹐爲病退。

非時得之气血虛﹔非土旺之時單見緩脈﹐則气血𨿽和﹐而投虛身必倦怠。

在上項彊下腳弱﹐寸緩項彊﹐尺緩腳弱。

沈緩眩暈浮痺膚﹔沈緩爲虛﹐故眩暈﹔浮緩風寒﹐故麻痺。

帶滑爲熱緊爲痛﹐緩滑爲熱中﹐緩緊爲脾疼。與人迎相應﹐則風熱入髒﹔與气口相應﹐則怒極傷筋。

緩遲虛冷咽難哺﹔緩遲爲虛寒相搏﹐食冷則咽痛﹔緩弱吞酸食不下﹐緩者﹐胃气有餘﹔弱者﹐陽气不足。胃欲消化而陽气不運﹐故噫而吞酸﹐食卒不下﹐塡於胸膈也。

左尺單見命將殂。

左尺腎部﹐單見緩脈﹐全無沈滑﹐爲土盛水虧﹐不治。

以上八脈﹐《內經》謂之八要。蓋浮沈二脈以別其表裏﹐遲數二脈以別其寒熱﹐滑澀二脈以察气血虛實﹐大緩二脈以察病之安危。苟能得其要領﹐雜脈可以類推。

洪爲脹痛爲熱煩﹐爲脹滿﹐爲頭痛及徧身疼痛﹐爲熱﹐爲煩﹐大便不通。

洪實爲癲洪大祟﹔洪實者癲﹐洪大者祟。

洪緊癰疽喘急粗﹐洪緊與气口相應﹐則气攻百脈﹐爲癰疽﹐爲喘急﹐亦爲脹。

洪浮陽邪癥來見。

洪浮與人迎相應﹐則寒壅諸陽﹐外見陽癥﹐大小便祕。

實爲伏熱咳且吐﹐實與人迎應﹐則風寒貫經﹐郁熱在內﹐燻蒸脾胃不食﹐气喘作咳﹐或時嘔吐。

實澀气塞痢且墜﹔實澀與气口相應﹐則气血壅滯﹐爲三焦痞塞﹐食積濕熱成痢﹐裏急後墜。

實緊作泄胃家寒﹐或時腰痛亦難住。

實緊爲陰不勝陽﹐爲胃寒﹐爲大便不禁﹐爲腰痛。

弦爲血弱有勞傷﹐弦乃肝部本脈﹐見於他部﹐則爲血虛。主盜汗﹐手足酸疼﹐皮毛枯槁。

中虛且寒停飲漿﹔弦與气口相應﹐則飲水停積﹐令人中虛寒。

胸脇疼痛體拘急﹐與人迎相應﹐則風走注痛﹐甚者四肢拘急﹐冷痺。

瘧疾寒熱善驚惶﹔爲瘧爲驚。

弦緊惡寒疝癖病﹐經絡中有寒故也。

上下左右積弦長﹔弦而長﹐爲上下左右有積。

弦鉤脇下痛如刺﹐弦而鉤﹐爲脇下刺痛。

雙弦急痛轉難當。

雙弦爲脇下急痛﹐乃無水以緩之也。

緊則爲寒爲疼痛﹐與人迎相應﹐則經絡傷寒﹔與气口相應﹐則臟腑作痛。

爲咳爲喘爲滿胸﹔人迎緊盛傷寒癥﹐人迎緊盛﹐爲傷寒。

气口緊盛食衝衝﹔气口緊盛﹐爲傷飲食。

緊沈必知痛在腹﹐恐成冷气與癇風﹔緊數寒熱相來往﹐緊而數﹐爲寒熱往來。

緊滑宿食吐蛔虫﹔緊滑爲蛔動﹐爲宿食吐逆。

緊急遁屍亂血脈﹐緊而急﹐爲遁屍。

單緊而浮肺水攻﹔浮緊爲肺經有水。

浮沈俱緊中霧露﹐頭項彊急溺妄通。

浮緊﹐或寸緊﹐則霧露中於上焦。見太陽癥發熱﹐頭項彊痛﹐腰攣脛酸。沈緊﹐或尺緊﹐則霧露中於下焦。見少陰癥足冷﹐便溺妄出﹐爲難治。若浮沈俱緊﹐三焦俱中其邪﹐臍痛﹐手足冷者死﹔手足溫﹐自吐利者生。

長爲陽毒入髒深﹐熱閉陽明煩莫禁﹔坐臥不安身壯熱﹐長脈來去不絕﹐見於左關人迎之位﹐感於陽邪熱毒﹐在心肝二經。傳之下焦﹐其熱壅閉﹐乃陽淫熱痰﹐主渾身壯熱﹐坐臥不安。表證多則微汗﹐裏證多則下之。又﹐尺寸俱長者﹐陽明本脈也。

長大癲癇更迷心﹔長大則爲癲狂癇疾﹐乃痰熱迷於肝心所致。

長緩微邪犯下體﹐與人迎相應﹐則微邪自愈﹔與气口相應﹐則髒气平治。

寸長足脛痛相侵。

經曰﹕長而緩者﹑病在下。又云﹕寸口中手長者﹐足脛痛。

芤主血瘀不流通﹐芤與人迎相應﹐則邪壅吐衄﹔與气口相應﹐則榮虛妄行而爲瘀滯。

熱入小腸淋瀝膿﹔心主血則不受邪﹐故熱入小腸﹐淋瀝膿血疼痛。

崩漏衄吐隨所主﹐寸芤則爲衄血吐血﹐關芤則爲便血﹐尺芤則下虛有瘀﹐崩漏尿血。

芤緊或數腸內癰。

芤緊或挾洪數者﹐主榮脈畱滯於腸胃之間。多見關部﹐致生血癰。

微主中寒气血虛﹐微與气口相應﹐則陽虛脫泄。仲景云﹕脈縈縈如蛛絲細者﹐陽气衰也。

爲衄爲崩爲急拘﹔衄血﹐崩漏﹐四肢拘急。

微浮嘔逆分內外﹐內傷則爲陽虛﹐外感則爲風暑。

微沈自利汗有無﹔微沈﹐陰气已虧﹐髒寒下利作泄﹐或虛汗不止﹐或亡陽無汗。

微弱少气面無色﹐男精女帶共焦枯﹔微弱爲少气﹐主男子失精溺血﹐女子崩中漏下﹐致面色焦枯。

微澀亡血增寒熱﹐曾經汗下醫之辜。

脈微而澀者﹐病當惡寒﹐後乃發熱。所以然者﹐醫發其汗﹐令陽气微﹐又大下之﹐令陰气弱。陽微惡寒﹐陰弱發熱﹐理也。久則夏月惡寒﹐冬月惡熱。蓋夏月陽气在外﹐胃中虛冷﹐陽气內微﹐故反惡寒。冬月陽气在內﹐胃中煩熱﹐陰气內弱﹐故反惡熱。晝寒夜熱﹐亦此義也。

細爲寒濕爲脹泄﹐細與人迎相應﹐則諸經中濕﹐濕則脹滿﹐濕多成泄。

細滑僵僕兼嘔熱﹔細而滑﹐爲僵僕﹐爲嘔吐﹐爲發熱。

細緊瘕積聚縈﹐或爲刺痛爲痿蹶﹔細而緊﹐爲瘕積聚﹐爲病在內﹐爲刺痛﹐爲身痛痿蹶。叔和云﹕脛酸髓冷是也。

內傷得之心神勞﹐憂思過度也。

五臟凝涎損气血﹔與气口相應﹐則五臟凝涎﹐气血俱虛。

惟有冬季爲時脈﹐不療自痊王氏訣。

冬脈宜沈細而滑﹐故叔和云﹕如逢冬季經霜月﹐不療其必自痊。

濡爲亡血爲冷痺﹐濡爲亡血﹐爲冷痺。仲景云﹕脈來綿綿﹐如瀉漆之絕﹐前大後小者﹐亡其血也。痺亦有因寒濕散漫而脈濡者﹐必與人迎應也。

虛汗不止又乏气﹐濡爲自汗﹐爲气弱。

蒸熱飧泄下體重﹐濡與气口相應﹐則飧泄腳弱﹐骨蒸潮熱。

濡弱內熱外又寒﹐其人小便必不利。

濡而弱﹐內熱外冷﹐自汗小便難。

弱主陽虛脛體酸﹐弱乃六極之脈﹐與人迎相應﹐則風濕緩縱﹔與气口相應﹐則筋絕痿弛。

客風冷气巧相鉆﹔關上得之主挾風熱﹐關後得之主挾冷气。訣云﹕弱主气居於表﹐產後客風面腫。又云﹕只爲風邪與气連。

陰弱血虛筋急痛﹐尺屬陰﹐主血虛﹐不能潤筋﹐故筋急能。

陽弱气喘行步難﹔寸屬陽﹐主气虛作喘﹐行步無力。

虛汗泄精成痼冷﹐少壯得之不等閒。

老年人得弱脈則順﹐少壯人得弱脈則逆。

虛則爲虛爲傷暑﹐與人迎相應﹕則經絡傷暑﹔與气口相應﹐則榮衛虛損。

腳弱喘促食不消﹔虛爲腳弱﹐爲喘促﹐爲食不消。

恍惚驚風皆所主﹐虛煩多汗亦同條﹔虛主心中恍惚﹐小兒驚風﹐虛煩自汗。

虛大勞役損元气﹐虛而大﹐爲勞役損气。

虛澀房勞腎水焦。

虛而澀﹐爲房勞損精。

革乃虛寒相搏成﹐崩漏半產亡血精﹔仲景云﹕脈弦而大﹐弦則爲減﹐大則爲芤﹐減則爲寒﹐芤則爲虛﹐寒虛相搏曰革。女人半產崩漏﹐男子亡血失精。

更是中風兼感濕﹐爲滿爲急異常情。

與人迎相應﹐則中風暑濕﹔與气口相應﹐則半產脫精。

動脈多見關部中﹐仲景曰﹕若數脈見於關上﹐上下無頭尾﹐如豆大﹐厥厥動搖者﹐名曰動脈也。

或驚或痛來相攻﹔與人迎相應﹐則寒疼冷痛﹔與气口相應﹐則心驚膽寒。

四肢拘攣多疼痛﹐虛勞血痢與崩中﹔動爲拘攣﹐動主體虛勞﹐崩中血痢。

陽動汗出陰發熱﹐形冷惡寒陽不通﹔仲景曰﹕陰陽相搏名曰動。言陰陽相搏則虛陽動﹐爲陽虛﹐故汗出。陰動爲陰虛﹐故發熱。如不汗出發熱﹐而反形冷惡寒者﹐陽气不通﹐而致身冷惡寒也。

若見轉豆如麻促﹐此是肺枯胃亦亡。

散脈不聚命將崩﹐到此無由得再生﹔與人迎相應﹐則淫邪脫泄﹔與气口相應﹐則精血敗耗。

五臟气散利不禁﹐六腑气散四肢靑。

手足寒﹐上气。

伏因邪閉成霍亂﹐與人迎相應﹐則寒暑濕邪固閉﹐而成霍亂。

積疝溏泄貫膿窠﹔伏爲宿食﹐爲疝瘕﹐爲溏泄﹐爲惡膿貫肌。

寸伏痰熱尺寒積﹐關伏寒熱兩爲﹔寸得之爲痰爲熱﹐尺得之爲寒爲積﹐關中則痰熱俱有﹐寒熱不定。

蓄水停痰气厥逆﹐爲停痰蓄水﹐爲諸气上衝﹐爲厥逆。

伏澀吐逆神思多。

伏則吐逆﹐澀則食不得入﹐關格癥也。與气口應者﹐乃凝思勞神過多﹐不可專責外邪也。

短爲气滯心腹痛﹐宿食內積三焦壅﹔與人迎相應﹐則邪閉經脈﹔與气口相應﹐則積遏髒气。

陰中伏陽血不行﹐短脈屬陰而又伏於陽者﹐何也﹖經云﹕脈有一陽三陰者﹐謂脈來沈澀而短﹐時一浮也。在秋時則爲正脈﹐在三時則爲七情﹑宿食壅滯﹐气不足以導血行也。

短急病上亦可惡。

經曰﹕短而急者病在上﹐寸口短者頭痛。又曰﹕短而數者心痛必煩﹐皆上體病也。短亦可惡﹐無胃气也。

促脈陽盛陰不足﹐气血痰食壅爲毒﹔陰陽之气不和﹐不相續也﹐非若結代之脈動而中止。有因气血食飲痰涎畱滯不行而止﹐促不可槪爲惡脈﹐凡臟腑熱盛則促急。故曰﹕與人迎相應﹐則痰壅陽經﹔與气口相應﹐則積畱胃府。

裏熱瘀血發狂斑﹐風熱壅盛﹐則瘀血凝滯﹐發爲狂斑。

怒气激之發厥搐﹔或因怒气﹐气逆發厥﹐上盛下虛。

漸加卽死漸退生﹐久病得之亦非福。

促脈𨿽非惡脈﹐但老病及久病得之﹐上愈盛而下愈虛﹐亦非福也。

結因陰盛主有積﹐結甚積甚微則微﹔與人迎相應﹐則陰散陽生﹔與气口相應﹐則積阻气節。陰盛則結﹐脾間積大﹐大腸祕痛﹐結甚則積甚﹐結微則積微。

陽結茫茫如車蓋﹐脈藹藹如車蓋大者﹐名陽結。爲陽气鬱結於外﹐不與陰气和雜也。

陰結累累與陽違。

脈累累如循長竿彊直者﹐名陰結﹐爲陰气鬱結於內﹐不與陽气和雜也。

結浮寒邪滯經絡﹐結沈痰飲瘀血基﹔亦有七情气郁者﹐脈道不通實由之。

裏寒脈緩則爲結﹐裏熱脈數則爲促。緩促不同﹐結亦當如促脈﹐分痰飲气血積可也。

代脈必死髒气絕﹐平人見此大不祥﹔病患見之﹐反有可生者﹐平人大忌。

惟有風家並痛極﹐三月妊孕卻無妨﹔痛風痰濕阻礙﹐有孕胎气阻礙﹐故無妨也。

又有暴傷气血者﹐古人立有炙甘湯。

又有暴傷損气血者﹐一時元气未和﹐非髒絕也﹐宜炙甘艸湯救之。

內集﹟卷一診脈

臟腑六脈診法

此卽上古診法其一也。臟腑同气﹐所以古人不立六腑脈訣。但旣以浮取候腑﹐沈取候髒﹐數爲腑病﹐遲爲髒病﹔又以急大緩澀沈甚者爲髒﹐微急微大微緩微澀微沈者爲腑﹐其故何耶﹖蓋急大緩澀沈甚者﹐浮沈皆然﹐微者浮取則然﹐而沈取則不然也。二說似異而實同﹐要之浮中有沈﹐沈中有浮﹐陰中有陽﹐陽中有陰。卽如上竟上者﹐胸頭中事﹔下竟下者﹐小腹腰股膝脛中事。其實寸脈亦有主下病者﹐尺脈亦有主上病者。此診家活妙﹐許氏所謂以意會之﹐非言語可傳得之。

心浮大散是本宮﹐心之本宮﹐平脈也。虛實賊微邪過宮脈也。餘皆雜脈相兼而見。

微大邪歸小腸中。

大卽洪也﹐微有初暫而不久意﹐詳總看十變脈注﹐各部仿此。脈有輕重﹐如﹕左寸﹐先以輕手得之是小腸﹐後重手如六菽之重得之是心。左關﹐先以輕手得之是膽﹐後以重十二菽取之是肝。左尺﹐先以輕手得之是膀胱﹐後重手如十五菽之重取之是腎。右寸﹐先以輕手得之是大腸﹐後以重手如三菽之重得之是肺。右關﹐先以輕手得之是胃﹐後重手如九菽之重得之是脾。右尺﹐先以輕手得之是三焦﹐後以重手如十五菽之重取之是命門。

浮數風熱頭疼痛﹔數兼弦緊而言﹐浮數主頭疼﹐身熱面赤﹐骨節煩疼﹐甚則心痛面赤﹐乃外感郁熱表癥。小腸爲膀胱之標﹐故脈見此。

浮遲腹冷胃虛空﹔浮而帶遲﹐主小腹寒痛﹐胃弱噯酸。

浮虛偏頭耳頰痛﹐手太陽經虛﹐苦偏頭痛﹐耳頰痛。

浮弦疝痛滑多虫﹔訣云﹕急則腸中痛﹐不通是也。浮弦而滑﹐主疝痛﹐食虫甚多。如面生有白點者﹐必有血龜。

浮緊而滑爲淋閉﹐浮緊而滑﹐爲淋﹐或二便閉澀。

浮洪膈脇滿難通﹔胸連脇滿﹐痰熱盛也﹐浮長風眩成癲癇﹐浮大而長﹐爲風眩癲癇。

浮實面赤熱生風﹔浮實﹐面赤如﹐熱則生風。訣云﹕大實由來面赤風﹐燥痛面色與心同。

浮濡虛損足多汗﹐浮濡﹐五臟虛極﹐而汗出於足﹐蓋五臟絲系發之於足故也。

浮芤積瘀吐痢紅﹔血瘀胸中不散﹐以致气道不通﹐在內作聲﹐气升則吐血﹐气降則便血下痢﹐甚則吐痢交作。

浮溢骨痛心煩躁﹐左寸脈滿過關部﹐主骨節疼痛﹐心中煩躁﹐面赤﹐乃心熱之候。

浮絕臍腹痺痞衝。

浮絕者﹐無小腸脈也﹐苦臍冷痺﹐小腹中有瘕。

沈數狂言並舌彊﹐數兼實滑而言。訣云﹕實大相兼並有滑﹐舌彊心驚語話難。

沈遲血冷神不充﹕沈遲﹐或血虛﹐或上焦受寒﹐或心神衰少。

獨沈不睡皆因郁﹐瘀侵睛崩漏紅﹔沈主气郁﹐夜多不睡﹐或上攻患目﹐必肉瘀血侵睛﹐下流則崩漏去紅﹐甚者咯血。

沈微虛痞驚中熱﹐沈微榮弱﹐以致虛火上侵﹐胸膈痞悶﹐甚則脇亦脹痛。驚中熱者﹐脈微主心气虛弱﹐易生驚惕。但心屬火﹐驚則血散﹐火動驚中﹐有虛熱也。

沈實口瘡及喉嚨﹔主口舌生瘡﹐咽喉腫痛。

沈緩專主項背彊﹐沈緩主項背筋急彊痛。

沈滑痰熱時相攻﹔滑與痰合本位﹐洪則爲痰熱﹐或嘔逆﹐或怔忡﹐時作時止。若沈細而滑﹐全無本脈﹐則爲水克火﹐不治。

沈澀胃虧音容減﹐澀則心經气虛血少﹐母不能以蔭子﹐以致胃气下陷﹐心神虧少﹐面無顏色﹐言語聲音亦懶﹐甚則气血凝滯而爲虛痛。

沈緊眞情必然凶﹔沈緊乃腎水逆上乘心﹐謂之賊邪﹐必發眞心痛如刺﹐必死無疑。

沈弱陽虛多驚悸﹐《權輿》云﹕左寸弱兮陽气虛﹐心驚悸兮汗難除。

沈伏痰郁聚胸中﹔伏主憂鬱﹐多痰﹐心肺二經﹐積聚胸中。

沈弦心懸或如滿﹐弦乃肝邪乘心﹐主心懸如饑﹐或時拘急如飽滿然﹐此虛邪也。

沈絕掌熱嘔上衝﹔沈絕者﹐無心脈也。苦心下毒痛﹐掌中熱﹐時時善嘔﹐口中傷爛。

浮沈俱虛苦洞泄﹐心與小腸俱虛者﹐苦洞泄﹐苦寒少气﹐四肢寒﹐腸。

浮沈俱實便難通。

心與小腸俱實﹐苦便閉﹐心腹煩滿。

肝弦而軟無些病﹐弦乃肝之正脈﹐帶軟則弦而得中﹐故無些病。

微弦膽驚欲發黃。

脈初微弦者﹐主膽腑受驚﹐潮熱欲發黃膽﹐爪甲眼目俱黃。

浮數風熱筋抽搐﹐數包弦緊而言﹐主發潮熱﹐筋脈抽搐。

浮遲灑淅淚成行﹕浮遲主肝經受寒﹐灑淅惡寒﹐或時發熱﹐冷淚時流。

浮細振搖多盜汗﹐浮細膽气虛怯﹐肢體振搖﹐夜出盜汗。

浮弱微散視渺茫﹔浮弱微散乃肺脈乘肝﹐致肝經气虛﹐目暗生花﹐視物渺茫。

浮芤失血肢體癱﹐芤主失血﹐血虛則不能運用﹐故四肢癱瘓。

浮甚筋痿在腸﹔浮甚乃火旺血虛﹐筋弱無力﹐終爲癱瘓。腸本脾胃濕熱﹐肝風乘虛下注﹐輕則便血﹐重則痔漏。故痔乃筋脈病也。

浮大滑實頭目病﹐浮大滑實﹐乃心脈乘肝﹐血熱生痰﹐以致頭目不淸﹐或腫或痛﹐咽喉漧燥。

浮溢眩暈筋痛傷﹔浮弦溢上寸口﹐主目眩頭重﹐筋脈酸痛。

浮澀肋滿經不利﹐澀主肝血虛少﹐甚則吐逆不能停藏﹔輕則脇肋脹滿﹐身痛。婦人血凝气滯﹐多月經不利。若浮澀而短﹐則爲本經賊脈。

浮絕膝痛善驚惶。

無膽脈者﹐苦膝酸痛﹐口苦﹐善畏多驚。

沈遲疝气睡不著﹐沈遲血冷﹐夜臥不安﹐疝气時攻。

沈數鬱怒苦生瘡。

沈數善郁善怒﹐肝火妄動﹐多生疥瘡癰疽。

沈弦緊實癖病﹐沈弦緊實四脈﹐主腎水不能生木﹐以致肝虛﹐結成癖積﹐或近臍﹐或兩肋間作痛。

沈實轉筋痛脇房﹔實主脇肋切痛。肝實者﹐苦肉中痛﹐轉筋。

沈微內障或作泄﹐沈微則肝气虛﹐主眼生內障﹐或時疏泄下痢。

沈弱筋枯腰脈僵﹔弱主血虛﹐筋脈枯痿短縮﹐腰脈亦痛﹐急如張弓﹐產後多有此疾。

沈緩醋心腹气結﹐肝緩則宿食燻蒸﹐心頭酸刺﹐或气結在腹作痛。

沈伏觸冷腳不彊﹔沈伏乃寒气觸血﹐以致腳痛﹐難以伸縮。

沈濡恍惚下體重﹐沈濡則魄衰﹐不能與魂相守﹐心中恍惚﹐下體腰腳沈重。

沈絕遺弱命不長。

無肝脈者﹐苦遺溺﹐逢庚辛金日必死。

俱實嘔逆食不化﹐肝膽俱實者﹐苦嘔逆﹐食不消化。

俱虛厥冷性無常。

肝膽俱虛﹐四肢厥冷﹐性情不樂﹐喜怒不常。

腎本沈石帶滑形﹐沈實而滑者﹐腎之本脈也。

微沈病自膀胱生。

暫沈者﹐膀胱經病也。

浮數勞熱小便赤﹐浮數膀胱火動﹐主勞熱﹐小便赤。

浮遲帶濁耳蟬鳴﹔浮遲乃傷精﹐患帶濁﹐耳中蟬鳴﹐鳴久則聾。

浮滑實大淋澀癥﹐脈浮帶滑而又實大﹐乃心經邪熱下侵﹐故小便淋澀作痛。

甚浮偏墜寒邪並﹔浮甚乃寒邪入小腸﹐主偏墜﹐小便臊。

浮緊風炎腎竅塞﹐浮緊主腎臟有風﹐上攻於耳﹐以致耳聾。

浮澀疝痛及遺精﹔腎澀則虛寒﹐主小腸疝气﹐胞囊腫大﹐或精於夢中遺漏。

浮虛牙痛背腰倦﹐虛甚足膝瘡痍縈﹔腎脈浮虛乃風與气搏﹐主牙疼出血﹐背腰駝倦。甚則足膝生瘡﹐經久不愈。

浮芤尿血女經漏﹐浮芤﹐腎虛也。男子尿血﹐女人經漏。

浮緩傷風瀉幾行﹕浮緩乃風入太陽膀胱見之﹐主傷風自利。

浮實小腹脹且痛﹐脈實主心熱傳於小腸﹐脹滿作痛﹐小便淋瀝。

浮滑停水臍如冰﹔滑乃陽脈﹐左尺見之﹐則陽勝陰矣。腎虛不能化水﹐以致停蓄﹐臍腹冰冷﹐甚則流利作聲。

浮洪陰虧腳酸軟﹐左尺浮洪﹐乃火乘水也。外感得之﹐則爲熱入膀胱﹐小便赤澀﹐兩腳隱痛。內傷得之﹐則陰精虧甚﹐腳膝酸軟。

浮絕傷精與閉經。

無膀胱脈者﹐苦逆冷﹐男子失精﹐尿有餘瀝。婦人月經不調﹐或閉。

沈數陰虛火動癥﹐沈而數者﹐乃水竭陰虛火動﹐或瘀血。

沈遲髒冷精薄淸﹔沈遲﹐腎虛冷也。髒寒自利﹐精气淸薄。女人則爲血結﹐子宮亦冷。

沈緊滑弦腰腳痛﹐脈沈帶弦﹑帶緊﹑帶滑﹐乃腎受風濕﹐而主於腰腳也。

沈弦飲水下焦停﹔沈弦﹐胃寒不能制水﹐所以停蓄下焦﹐必爲水病。

沈微气虛崩帶病﹐沈微气虛﹐男子失精溺血﹐女子崩帶﹐經脈不調。

沈甚陰癢衛不升﹔沈甚主陰癢﹐或腰腳痛﹐皆衛气不升﹐濕熱盛也。

沈緩腳痺小腹冷﹐沈緩﹐土邪乘水﹐故腳痺﹐而下元冷。單緩則爲克脈。

沈伏疝瀉患瘕。

脈伏乃陰積下部﹐故爲疝痛﹐泄瀉﹐或結瘕。

沈濡便血女胎脫﹐濡則气血耗散﹐男子便血﹐女子胎脫。

沈澀逆冷腹有聲﹔沈澀﹐腎虛不能溫養腸胃﹐以致肢體逆冷﹐臍下雷鳴。

沈緩而澀怠倦極﹐不寒不熱病難名﹔尺脈緩澀﹐謂之解﹐倦怠至極也。緩爲熱中﹐澀爲無血﹐熱而無血﹐寒不寒﹐熱不熱﹐病不可名﹐下虛極而挾外感。

沈散腰痛多小便﹐脈沈而散﹐必主腰痛尿多。

單沈而勻病不成﹔脈但沈無滑曰單﹐沈而帶滑曰勻﹐兩脈皆腎之順候。

沈弱體酸陰欲絕﹐訣云﹕溺脈尺中陰欲絕﹐酸疼引變上皮膚。

沈無足熱亡其精。

無腎脈者﹐苦足下熱﹐裏急﹐精气竭亡﹐勞倦所致。

俱實巓疾頭目重﹐腎膀胱俱實者﹐若巓疾﹐頭目重痛。

俱虛心痛瀉如傾。

腎膀胱俱虛者﹐苦心痛﹐下重﹐洞瀉不止。

肺脈浮澀短爲平﹐浮短而澀者﹐肺之本脈也。

微浮帶散大腸淸﹔初浮帶散﹐大腸之气淸而無病也。

浮數風熱咳且祕﹐浮數主中風﹑咳嗽﹑身熱﹑便祕。

浮遲寒冷瀉難禁﹔肺遲肺寒﹐痰痞胸前﹐飲食難消作瀉。

浮實滑大咽漧燥﹐腸痛便難鼻乏馨﹔浮實滑大﹐心火乘肺﹐主咽門燥痛﹐腸如刀刺﹐毛焦唾稠﹐鼻乏馨香。

浮芤衄血胸暴病﹐浮芤積瘀在胸﹐或衄或嘔。瘀滯胸中﹐則卒暴疼痛。

浮溢膈滿或腸鳴﹔浮甚溢上魚際﹐气不下行﹐胸膈滿悶﹔或時气下﹐則大腸作鳴。

浮洪足熱唾稠濁﹐浮洪火盛﹐足心熱﹐痰唾稠濁且臭。

浮緊喘促冒時行﹔浮緊感冒時行﹐風痰咳嗽喘促。

浮弦咳嗽冷气結﹐風邪傳於大腸﹐故脈弦咳嗽﹐冷气祕結。

浮滑痰多頭目傾﹔浮滑痰多﹐頭目昏眩。

浮急腸風癰血痔﹐浮弦數急﹐主腸風腸癰﹐便血痔瘡。

浮絕少气有水停。

無大腸脈者﹐苦短气﹐心下有水。

沈數火盛痰气升﹐沈數﹐火乘金﹐痰壅喘急。

沈遲气痞冷涎縈﹔歌云﹕脈遲气痞寒痰盛﹐飲食難消气漸衰。

沈緊而滑仍咳嗽﹐肺部得此三脈﹐有寒﹑有風﹑有痰﹐故發咳嗽。

沈細兼滑是骨蒸﹔子乘母虛﹐病在骨內。訣云﹕沈細仍兼滑﹐因知是骨蒸﹐皮毛皆總澀﹐寒熱兩相並。

沈實熱結微寒結﹐沈實而滑乃邪熱結胸﹐沈微乃寒結胸。

沈甚郁引背疼﹔沈甚﹐胸中悶之气﹐與背牽引而痛。

沈弱驚汗濡寒熱﹐沈弱陽虛﹐主驚悸多汗﹔沈濡虛損﹐主憎寒發熱。

沈絕咳逆喉瘡生。

無肺脈者﹐苦短气﹐咳逆喉塞。

俱實唇吻手臂捲。

肺大腸俱實者﹐主唇吻不收﹐手臂捲。

俱虛憂恐見光明。

肺大腸俱虛﹐情中不樂﹐或如恐怖﹐時望見光明。

脾脈本緩善不見﹐緩乃脾之本脈﹐隱隱和緩不可見者﹐爲善。惡者﹐來如水之流﹐此爲太過﹐病在外﹐令人四肢不舉﹔或如鳥之喙﹐此爲不及﹐病在內﹐令人九竅壅塞。

微緩胃气得其平﹔初微緩者﹐胃之平脈也。

浮數胃火或誤下﹐浮數有力﹐乃胃中有火﹐吞酸吐逆﹐齒腫出血﹐中消善食﹐夜多盜汗。如浮數無力﹐乃醫誤下﹐損傷脾胃所致。

浮遲胃冷气膨膨﹔脾胃气虛冷作嘔﹐肚腹膨脹。

浮澀下利谷不化。

浮爲胃虛﹐澀爲脾寒﹐脾胃虛寒﹐水谷不化﹐法當下利。

浮實消渴因勞成﹔脈浮而實﹐原因勞倦傷脾﹐以致心火乘土﹐善消水谷爲糟粕﹐而不化爲精血營養五臟。故口漧發渴﹐滌蕩腸胃﹐小便數而血肉耗散﹐故名消中也。

浮芤甲錯身體瘦﹐浮爲胃气衰﹐芤爲榮气傷﹐故肌肉甲錯而不光澤﹐且漸瘦也。

浮緊腹中痛且鳴﹔趺陽脈浮而緊﹐浮爲風﹐緊爲寒﹐浮爲腹滿﹐緊爲絞痛﹐浮緊相搏﹐腸鳴而轉。

浮微而緊爲短气﹐微則爲虛﹐緊則爲寒﹐中虛且寒﹐气自短矣。

浮滑吐噦口不馨﹔訣云﹕弦以滑兮胃寒。又云﹕單滑脾家熱﹐口臭气多粗。蓋滑爲噦﹐爲吐﹐爲口臭。兼弦或無力者﹐則爲胃寒。兼浮大有力者﹐則爲痰火。

浮溢中風涎退場門﹐浮大帶弦﹐溢過寸口﹐主本經中風﹐流涎不止。

浮弦肢急瘧痢行﹔浮弦﹐肝气太盛有妨脾土﹐四肢拘急倦怠﹐或患時行瘧痢。弦甚則爲克脈。

單浮胃虛生脹滿﹐浮甚鼓脹蜘蛛形﹔浮甚風聚於胃﹐胃虛甚﹐則腹大﹐四肢瘦﹐如蜘蛛形然。

微浮客熱洪翻胃﹐胃邪發爲浮洪﹐胃火主反胃。但略浮而不兼別脈者﹐乃風邪客熱侵犯本經﹐或來或去。但安脾土﹐則客熱自去矣。

浮絕膚硬冷如水。

無胃脈者﹐气衰則身冷﹐血衰則膚硬。

沈數中消好嗜臥﹐歌云﹕脾數中消好嗜眠﹐胃翻口臭及牙宣。

沈遲中滿積滯凝﹔沈遲中寒﹐因傷冷物成積﹐以致腹中脹滿﹐少食﹐痰飲气促﹐癖﹐鼓脹﹐急痛。

沈甚气促胸腹痛﹐气短促﹐胸至臍腹疼痛。

沈緩气結腹不寧﹔沈緩乃上盛下虛﹐气不升降﹐而气結在腹﹐短促不舒。

沈實虛火蒸脾土﹐實乃隱伏﹐陽火在內﹐炎蒸脾土﹐致脾气虛﹐胃气壅﹐所以不能食﹐須要溫和脾胃。

沈微土郁致心疼﹔沈微﹐乃脾土鬱結之气爲患﹐上排於心爲痛﹐或爲噫气阻食。

沈伏積塊或發痔﹐伏主積﹐气塊與痔﹐皆陰積所結而成。

沈澀少食肌不生﹔澀乃心火虛少﹐致令脾無生气﹐不能宣化水谷﹐或作嘔吐﹐或只食少﹐𨿽食亦不生肌﹐沈濡少气弱气喘﹐沈濡主少气﹐沈弱主气喘。

沈絕腹滿四肢羸。

無脾脈者﹐苦下利﹐善嘔﹐腹滿身重﹐四肢不欲動。甚則肢瘦腹大﹐乃气蠱也﹐必有腹痛。

俱虛四逆瀉不已﹐脾胃俱虛﹐少气不足以息﹐四肢逆冷﹐寒瀉不已。

俱實身熱脹喘驚。

脾胃俱實﹐身熱腹脹﹐脇痛作喘多驚。

命門沈實最爲佳﹐命門脈喜滿指﹐沈實帶滑不數。

微沈胞絡無火邪﹔初沈者﹐胞絡相火本脈也。浮數則爲火動﹐沈遲則爲火衰。

三焦呼吸審虛實﹐三焦無位﹐惟浮診以呼吸審其虛實。呼出二至﹐則心肺上焦邪輕﹔吸入二至﹐則肝腎下焦邪輕﹔呼吸之間一至﹐則脾胃中焦邪輕。先輩有以浮取上焦合心肺脈﹐中取中焦合脾胃脈﹐沈取下焦合肝腎脈。不合則气亂﹐須再切之。但右尺有三脈﹐浮爲三焦﹐略沈爲胞絡﹐沈爲命門﹐不若以呼吸間取之。

女人三脈滑浮嘉﹔女人喜滿指浮泛﹐伏澀者無子。

浮數遺精還是熱﹐相火盛熱﹐則精自流通。

浮遲冷瀉气不奢﹔浮遲﹐陽气已衰﹐故見冷瀉﹐盜汗等癥。

獨浮便結風侵肺﹐訣云﹕尺部見之風入肺﹐大腸漧澀固難通。

浮大腹脹臉紅華﹔腹脹脈浮大﹐宜調其血﹐火盛則臉紅心躁。

浮弦停水或蒸怯﹐弦主臍下急痛﹐停水爲積﹐素虛者得之﹐爲骨蒸怯癥。

浮滑火瀉渴飲茶﹔浮滑﹐痰火作瀉﹐口渴腹鳴。

浮緊小腹築築痛﹐浮緊﹐下部築然掣痛。

浮芤便血定無差﹕浮芤﹐大腸便血。

浮細虛汗心振懼﹐浮細主畏寒﹐多汗心振。

浮絕陰冷子戶遮。

右尺浮取脈絕者﹐無子戶脈也。苦足冷陰寒﹐婦人絕產﹐帶瘕無子。

沈數消渴小便赤﹐沈數﹐命門火盛﹐主作渴溺赤。

沈遲冷瀉便淸頻﹔沈遲﹐命門火衰﹐故瀉冷便淸。

沈甚水腫緩腰痛﹐沈甚﹐水癥﹐必先腳膝﹐沈緩專主腰痛。

沈微疝痛瀉濁津﹔沈微主膀胱疼痛作瀉﹐或津液下流爲濁爲帶。

沈實轉筋兼膝痛﹐沈實主轉筋﹐膝下痛﹐或下利﹐或便難。

沈澀臍冷竭精人﹔沈澀﹐眞精枯竭﹐大便祕滯﹐小腹與脛俱冷。

沈弱滑瀉伏痛逼﹐弱脈主髒冷滑瀉﹐伏脈主下寒痛逼。

沈絕足冷見鬼神。

無命門脈者﹐苦足逆冷﹐上搶胸痛﹐夢入水見鬼善魘。

三脈貴有虛中實﹐三脈俱實﹐則熱極難解。三脈俱虛﹐則冷極難補。貴乎似虛而實﹐似弱而滑。

生死兼此斷爲眞。

命門一云命脈﹐又兩尺前一分名神門﹐診命門脈上溢耳。凡病有此脈則生﹐無此脈則死。斷生死固以胃气爲主﹐兼此尢爲眞的。但命門男女有異﹕天道右旋﹐男子先生右腎﹐故命門在右﹐而腎在左﹔地道左旋﹐女子先生左腎﹐故命門在左﹐而腎在右。若男子病﹐右尺部命脈好﹐病𨿽危不死﹔若女子病﹐左尺部命脈好﹐病𨿽危亦不死。

內集﹟卷一診脈

气口人迎脈訣

此卽上古診法其二也。气口﹐右手關前一分﹐以候七情﹐及房勞﹑任務勤苦與飲食無節﹐皆爲內傷不足之癥。其所以名气口者﹐五臟之气﹐必因胃气而升於手太陰故也。人迎﹐左手關前一分﹐以候六淫及起居失宜﹐感冒時行不正之气﹐皆爲外感有餘之癥。其所以名人迎者﹐外邪必因虛而入故也。若髒气平者﹐邪自難犯﹐故先气口而後人迎也。漢論人迎緊盛傷於寒﹐气口緊盛傷於食。然七情蘊郁﹐正由宿食助發。若專傷食而無七情﹐則不應气口。又論傷寒皆自太陽始﹐然經云﹐風喜傷肝﹐寒喜傷腎﹐暑喜傷心胞﹐濕喜傷脾﹐熱喜傷心﹐燥喜傷肺﹐以類推之。風當自少陽﹐濕當自陽明﹐暑當自三焦﹐寒當自太陽﹐此丹溪獨得經旨﹐發仲景未發也。

其外非六淫﹑內非七情而病者﹐謂之不內外因﹐本經自病也。非若气口人迎傳變乘克﹐但三因皆以胃气爲主。

經云﹕气口﹐太陰也﹐兼屬脾。又云﹕人迎亦胃脈也。脈贊云﹕關前一分人命之生。故取李仲南三因歌括於前﹐而以丹溪圖說之。

喜則傷心脈必虛﹐喜則气緩﹐脈散而虛。甚則神庭融溢﹐而心脈反沈。蓋喜甚則火盛侮金﹔腎水復母仇而克心。暴喜暴怒﹐多有暴中之患﹐亦此意也。

思傷脾脈結中居﹔思則气凝﹐脈短而結。甚則意捨不寧﹐而脾脈反弦。

因憂傷肺脈必澀﹐憂則气滯而脈沈澀﹐甚則魄戶不閉﹐而肺脈反洪。

怒气傷肝脈定濡﹔怒則气逆而脈濡﹐或激甚則魂門弛長﹐而肝脈反澀。

恐傷於腎脈沈是﹐恐則气下﹐怯而脈沈﹐甚則志室不遂﹐而腎脈反濡。濡屬土也﹐或疑神庭﹑志室等穴﹐皆屬太陽。殊不知五臟系背﹐諸穴於五臟則爲有形之經絡﹐於太陽則爲無形經之絡﹐特其過脈耳。

緣驚傷膽動相胥﹔驚則气亂而脈動﹐甚則入肝脈散﹐小兒瀉靑﹐大人面靑。又﹐大驚入心者﹐尿血怔忡。

脈緊因悲傷胞絡﹐悲則气急而脈緊縮﹐甚則心胸絡與肺系气消而脈虛。

七情气口內因之。

凡七情傷之淺者﹐惟气口緊盛而已。傷之深者﹐必審何部相應﹐何髒傳次﹐何髒相克。克脈勝而本髒脈脫者﹐死。噫﹗七情爲患如此。和樂以養中和﹐實養徳養身急務也。

緊則傷寒腎不移﹐寒傷腎﹐脈沈而緊﹐初自足太陽而入﹐其脈浮盛而緊。浮者﹐足太陽﹔緊者﹐傷寒﹔盛者﹐病進也。

虛因傷暑向心推﹔暑傷心﹐脈虛﹐初自手少陽而入﹐脈洪虛而數。洪者﹐手少陽﹔虛者﹐傷暑﹔數者﹐病增也。

澀緣傷燥須觀肺﹐燥傷肺﹐脈澀﹐初自手陽明而入﹐脈浮而數。浮者﹐手陽明﹔數者﹐傷燥。

濡細傷濕更看脾﹔濕傷脾﹐脈細而濡﹐初自足陽明而入﹐脈細澀而長。澀者﹐足陽明﹔濡者﹐傷濕﹔長者﹐病襲也。

浮則傷風肝部應﹐風傷肝﹐脈浮而盛﹐初自足少陽而入﹐脈弦浮而散。弦者﹐足少陽﹔浮者﹐傷風﹔散者﹐病至也。

弱緣傷熱察心知﹔熱傷心胞絡﹐脈沈弱而緩﹐初自三焦而入﹐脈浮而弱。沈者﹐心胞絡﹔弱者﹐傷熱﹔緩者﹐病倦也。暑與熱同气﹐正心多不受邪﹐每歸胞絡﹐此與暑傷心互看。

外因但把人迎審﹐細別六淫皆可醫。

凡外感輕者﹐惟人迎緊盛﹐或各部單見而已。重則各部與人迎相應﹐其傳變與傷寒參看。

勞神役慮愛傷心﹐虛澀之中仔細尋﹔血虛神耗。

勞役陰陽每傷腎﹐須因脈緊看來因﹔房勞傷精。

房帷任意傷心絡﹐微澀之中細忖度﹔精枯。

疲劇筋痛要傷肝﹐仔細思量脈弦弱﹔筋痛則動﹐脈弦弱帶數。

饑則緩弦脾受傷﹐胃气虛也。

若還滑實飽無疑﹔脾气滯也。

叫呼傷气須損肺﹐燥弱脈中豈能避﹗气耗也。

不內外因乃如是﹐气口人迎皆無與﹔各脈不與二脈相應。

气口人迎若俱緊﹐夾食傷寒兼理治。

內傷外感﹐分多少治之。

气口人迎若過盛﹐內關外格詳經義﹔按《內經》﹐人迎一盛則躁在手足少陽﹐二盛躁在手足太陽﹐三盛躁在手足陽明。一盛者﹐人迎大於气口一倍也﹐四倍則陽盛已極﹐故格則吐逆而食不得入。三陽兼手足而言﹐或入手經﹐或入足經﹐下三陰仿此。

又﹐气口一盛﹐則躁在手足厥陰﹐二盛躁在手足少陰﹐三盛躁在手足太陰﹐四倍則陰盛已極﹐故關則不得小便。

若人迎气口俱盛四倍已以﹐盛極衰至必死﹐抑論關格二癥也。然气口人迎俱盛﹐則吐逆不便交作﹐故丹溪總之曰關格。但以兩寸過盛推之﹐則尺脈一盛﹐病在手足厥陰﹐二盛病在手足太陰﹐三盛病在手足少陰。傳曰﹕尺部一盛﹐瀉足少陽﹐補足厥陰﹔二盛瀉足太陰﹐補足少陰﹔三盛瀉足陽明﹐補足太陰﹔四盛則三陰已極﹐當峻補其陰。一至寸而反之﹐亦推展經義也。

先賢又恐病流傳﹐取諸雜脈乃全備。

此丹溪示人活法。病有傳變﹐如傷寒緊不在腎﹐傷怒濡不在肝﹐流傳別經﹐是以取各部中見脈。與人迎气口相應者﹐以斷內外二因。凡二十七種脈形﹐隨其部位所見﹐但與人迎應﹐則爲外感﹔與气口應﹐則爲內傷。

其病癥﹐則分諸脈主病同。

內集﹟卷一診脈

總看三部脈法

此卽上古診法其三也。決虛實﹐斷死生﹐全在總看。故融會經意爲歌﹐且引證什之。業者並小字讀之﹐可也。

脈會太陰決死生﹐寸關尺具陰陽情。

《難》曰﹕寸口者﹐脈之大會﹐手太陰之動脈也。寸口﹐卽寸關尺﹐五臟六腑之所始終也。他如衝陽﹐專應乎胃﹐太衝專應乎肝﹐太溪專應乎腎﹐豈能通乎十二經哉﹖故法取寸口也。脈本生於陰陽﹐但陽生於尺而動於寸﹐陰生於寸而動於尺﹐關則陰陽相半﹐界二者之中。陽脈常浮而數﹐病在頭目胸膈﹔陰脈常沈而遲﹐病在臍腹腰腳﹔中脈隨時浮沈﹐病在腹脇胃脘。陰陽恆宜相濟﹐不宜偏勝。若陽一於上而髙過魚際﹐名曰溢﹔陰一於下而深入尺澤﹐名曰覆。寸脈下不至關爲陽絕﹐尺脈上不至關爲陰絕﹐乃眞髒之脈而無中气往來以和之也。學人於此而喜悟焉﹐則始終一寸九分之間﹐周身陰陽太過不及之情見矣。叔和云﹕陽弦頭痛定無疑﹐陰弦腹痛何方走。陽數卽吐兼頭痛﹐陰微卽瀉臍中吼。陽實應知面赤風﹐陰微盜汗勞兼有。陽實大滑應舌彊﹐陰數脾熱並口臭。陽微浮弱定心寒﹐陰滑食注脾家咎。關前關後辧陰陽﹐察病根源應不朽。諸浮躁脈皆爲陽﹐諸沈細脈皆爲陰。凡脈從陰陽易已﹐脈逆陰陽難已。

浮中沈法知遲數﹐逆順虛實應五行。

初持脈見於皮膚之間者曰浮。浮而大散者心﹐浮而短澀者肺。見於肌肉之下者曰沈。沈而弦長者肝﹐沈而濡滑者腎。不輕不重與肌肉相得者脾。多有兼乎四髒之邪﹐則和緩之中﹐亦必兼乎浮沈滑澀長短弦大﹐各脈皆然。如沈滑則順於左尺逆於左寸﹐如浮澀則順於右寸逆於左半。寸口宜浮而反損小﹐陽虛而陰入乘之也。或時浮滑而長﹐謂之陰中伏陽。尺部宜沈而反實大﹐陰虛而陽入乘之也。或時沈濡而短﹐謂之陽中伏陰。如尺本沈而又沈﹐謂之重陰﹔寸本浮而又浮﹐謂之重陽﹔寸尺俱微甚謂之脫陽脫陰。無非五行生克偏全﹐四時五臟﹐各部應得與否﹐以爲逆順虛實﹐浮沈遲數﹝歌見前﹞。

極煩九候並十變﹐無非臟腑合流形。

九候﹕上部天﹐足少陽膽以候頭角﹔上部人﹐手少陽相火三焦以候耳目﹔上部地﹐足陽明胃以候口齒。

中部天﹐以候肺﹔中部人﹐以候心﹔中部地﹐以候胸中之气。下部天﹐以候肝﹔下部人﹐以候脾胃之气﹔下部地﹐以候腎。左尺外以候腎﹐內以候腹中﹔左關外以候肝﹐內以候膈中﹔右關外以候脾﹐內心候胃脘﹔右寸外以候肺﹐內以候胸中﹔左關外以候心﹐內以候膻中。前以候前﹐後以候後。上竟上者﹐胸喉中事也﹔下竟下者﹐小腹腰股膝脛足中事也。三部九候皆相失者死﹔九候𨿽調﹐肌肉已脫者死。是陰陽交錯之妙﹐而虛實微賊正之五邪﹐因以分焉。十變﹕心脈急甚者﹐肝邪干心也﹔微急者﹐膽邪干小腸也﹐爲從後來者爲虛邪﹔心脈大甚者﹐心邪自乾心也﹔微大者﹐小腸邪自幹小腸也﹐爲正邪﹔心脈緩甚者﹐脾邪干心也﹔微緩者﹐胃邪干小腸也﹐爲從前來者爲實邪﹔心脈澀甚者﹐肺邪干心也﹔微澀者﹐大腸邪干小腸也﹐從其所勝者爲微邪﹔心脈沈甚者﹐腎邪干心也﹔微沈者﹐膀胱邪干小腸也﹐是從所不勝者爲賊邪。五臟各有剛柔邪﹐故令一脈輒變爲十也。曰九曰十﹐似繁而簡﹐不外乎浮中沈而自然得之也。故曰數者﹐腑也﹔遲者﹐髒也﹐以是別知臟腑之病。後世分析太甚﹐不知陰陽交錯﹑臟腑同气故耳。

三部脈全容易識﹐三部通度﹐六脈俱全﹐浮沈遲數相等者﹐脈易識而病易愈也。歌云﹕三部俱浮肺臟風﹐惡風發熱鼻流涕﹔三部沈遲冷積成﹐皮膚枯槁眞元憊﹔三關俱緩脾家熱﹐口臭齒腫時反胃﹔三部俱弦肝好怒﹐目翳淚疼多癖﹔三部俱數心熱狂﹐口舌生瘡唇破碎﹔三部虛濡微澀伏﹐久病必死卒病生﹔三部浮滑芤弦數﹐卒病相宜久病傾。

又有六部同脈者﹐古云﹕雙弦之脈土易虧﹐雙浮之脈水易虧。余以類推。凡三部脈滑而微者﹐病在肺﹔下緊上虛者﹐病在脾﹔長而弦者﹐病在肝﹔脈小血少者﹐病在心﹐實者爲心勞﹔大而緊者﹐病在腎﹔緩滑者﹐熱在胃中﹔遲緩而澀者﹐胃中有寒有結﹔脈實緊者﹐胃中有寒﹐苦不能食﹐時時自利者難治。脈來累累如貫珠﹐不前至寸者﹐有風寒在大腸﹐伏畱不去﹔脈來累累而止﹐不至寸口濡者﹐結熱在小腸﹐伏畱不去﹔脈代而鉤者﹐病在絡脈﹐鉤卽夏脈。經絡皆實者﹐寸脈急而尺緩﹔絡气不足﹐經气有餘者﹐脈寸熱而尺寒﹔經虛絡滿者﹐尺熱滿而寸寒澀。

或至不至更難憑。

寸口壯大而尺中無者﹐此爲陰盛於陽﹐苦腰背痛足脛寒﹐尺脈浮大而寸口無者﹐此爲陽盛於陰﹐其人虛而損多汗﹐或小腹滿痛不能溺﹐溺卽陰中痛﹐大便亦然。尺寸脈牢而長關中無者﹐此爲陰陽相干。尺寸俱無而關中有者﹐此爲陰陽气歸於中。左關以驗風寒﹐或風與火之盛衰﹔右關以驗七情﹐或勞與飲食之內傷。三部或至或不至者﹐冷气在脾﹐故令脈不通也。上部有脈﹐下部無脈﹐宿食塡胸也﹐其人當吐﹐不吐者死。

上部無脈﹐下部有脈﹐𨿽困無能爲害。所以然者﹐譬如樹有根本﹐故寸口平而死者﹐腎气先絕於內故也。

上下來去存消息﹐上者﹐自尺部上於寸口﹐陽生於陰也﹐爲表﹔下者﹐自寸口下於尺部﹐陰生於陽也﹐爲裏。來者﹐自骨肉之分﹐出皮膚之際﹐气之升也﹐爲表﹔去者﹐自皮膚之際﹐還於骨肉之分﹐气之降也﹐爲裏。上下來去﹐乃陰陽消長之消息也。以上下言之﹔上盛則气髙﹐下盛則气脹。短而急者﹐病在上﹔長而緩者﹐病在下。太過多上溢﹐不及多下落。以來去言之﹕脈來疾去徐﹐上實下虛﹐爲厥癲病﹔來徐去疾﹐上虛下實﹐爲惡風。脈𨿽失而有一綫往來者﹐可治﹔脈𨿽全而無往來者﹐死。上下左右之脈相應而參差者﹐病甚﹔上下左右之脈相失而不可數者﹐死。

又﹐左脈不和﹐病在表﹐主四肢﹔右脈不和﹐病在裏﹐主腹髒。有有表無裏者﹐有有裏無表者。

推法應須豎且橫。

脈隱伏者﹐乃用推法。經曰﹕推而外之﹐屬腑﹐內而不外﹐有心腹積也﹔推而內之﹐屬髒﹐外而不內﹐身有熱也﹔推而上之關前﹐上而不下﹐腰足淸也﹔推而下之關後﹐下而不上﹐頭頂病也。按之至骨﹐脈气少者﹐腰脊痛而身有痺也。蓋脈有隱顯﹐皆陰陽變化錯綜﹐須橫看豎看﹐乃可以盡其變也。

惟有天和脈不應﹐歌曰﹕天和脈只論三陰﹐南天髙兮北泉深﹔太陰專主右尺寸﹐厥陰尺寸左邊沈﹔少陰尺寸兩不應﹐相交相反死將臨。天和﹐乃平脈也﹐諸陽爲浮﹐諸陰爲沈﹐故不言三陽司天﹑在泉。南政以天道言﹕甲己二歲論脈﹐則寸在南而尺在北。三陰司天﹐則兩寸不應﹔太陰司天﹐右寸不應﹔少陰司天﹐兩寸不應﹔厥陰司天﹐左寸不應﹔三陰在泉﹐則兩尺不應﹔太陰在泉﹐右尺不應﹔少陰在泉﹐兩尺不應﹔厥陰在泉﹐左尺不應。北政以地道言﹕乙丙丁戊庚辛壬癸之歲論脈﹐則寸在北而尺在南。三陰司天﹐則兩尺不應﹔太陰司天﹐右尺不應﹔少陰司天﹐兩尺不應﹔厥陰司天﹐左尺不應。三陰在泉﹐則兩寸不應﹔太陰在泉﹐右寸不應﹔少陰在泉﹐兩寸不應﹔厥陰在泉﹐左寸不應。不應者﹐皆爲沈脈也。《紺珠經》曰﹕五行君火不用事﹐故南政少陰司天﹐君火在上﹐則兩寸不應﹔司泉﹐君火在下﹐則兩尺不應。厥陰司天﹐君火在左﹐故左寸不應﹔司泉﹐則左尺不應。太陰司天﹐君火在右﹐故右寸不應﹔司泉﹐則右尺不應。北政少陰司天﹐君火在上﹐則兩尺不應﹔司泉﹐君火在下﹐則兩寸不應。厥陰司天﹐君火在左﹐故左尺不應﹔司泉﹐則左寸不應。太陰司天﹐君火在右﹐故右尺不應﹔司泉﹐則右寸不應。凡不應者﹐謂脈沈而細﹐不應於手也。反之則沈爲浮﹐細爲大也。歲當君火在寸﹐而沈響應於尺﹔歲當君火在尺﹐而沈響應於寸﹐經曰﹕尺寸反者死。歲當君火在左﹐而沈響應於右﹔歲當君火在右﹐而沈響應於左﹐經曰﹕陰陽易者死。又曰﹕學診之士﹐必先歲气﹐良有以哉﹗此與仲景﹑丹溪所說不同﹐然所論深得《素問》君火以退之旨﹐故從之。

急彈靡常是奇經。

歌曰﹕督衝猶豫若狂癡﹐兩手堅實浮沈齊﹐尺寸俱浮俱牢者﹐直上直下亦如之﹔任緊細長至關止﹐陰中切痛引腹臍。前部左右脈彈手﹐陽蹺癲癇痺皮肌﹔後部彈手陰蹺脈﹐裏急陰疝崩漏危﹔中部彈手帶脈病﹐走精經絕恐無兒。從少陰斜至太陽﹐陽維巓僕聲如羊﹔從少陽斜至厥陰﹐陰維癢痺惡風侵。來大時小是陰絡﹐肉痺應時還自覺﹔來小時大陽絡病﹐皮膚不仁汗滴落。按《脈經》﹐兩手脈浮沈實盛一般者﹐衝督脈也。主凡事猶豫有兩心﹐甚則癲狂癡迷不省﹐尺寸俱浮直上直下﹐或只關浮﹐直上直下者﹐督脈也。主腰背彊﹐大人癲﹐小兒癇。尺寸俱牢﹐直上直下﹐或只關實者﹐衝脈也。主胸中有寒﹐婦人瘕疝絕產。脈來緊細實長者﹐任脈也。苦小腹痛引臍﹐陰中切痛。前部左右彈手者﹐陽蹺脈也。苦癲癇惡風﹐偏枯僵僕羊鳴身體彊痺﹐後部左右彈手者﹐陰蹺脈也。苦小腹痛﹐裏急﹐引陰中痛﹐男子爲疝﹐女子崩漏。中部左右彈手者﹐帶脈也。苦小腹痛引腰﹐男子失精﹐女子絕經﹐令人無子。

從少陰斜至太陽者﹐陽維也。巓僕羊鳴﹐或失音不能言。從少陽斜至厥陰者﹐陰維也。苦癲癇﹐肌肉淫癢痺。

汗出惡風。陰絡來大時小﹐苦肉痺應時自發﹐身洗洗也﹔陽絡來小時大﹐皮膚不仁且痛﹐汗出而寒。凡見奇經之病﹐而後有奇經之脈﹐病證詳前經絡。

一脈二變尢堪怪﹐動脈﹐陰陽气相搏耳。陰陽和則脈不動﹐今气先中於邪﹐則气爲之是動。气旣受邪﹐則血亦不行﹐而病所由生。故一脈之動﹐變爲气血兩病﹐豈特左爲血而右爲气哉﹖又﹐洪大一脈﹐有力而實者爲熱甚﹐無力而虛者爲虛甚。微澀一脈﹐無力而短者固爲虛﹐然伏熱痰气凝滯﹐亦可槪以虛視之乎﹖是知脈之變化不拘如此﹐故有捨證而從脈者﹐有捨脈而從證者。有從一分脈﹑二分證者﹔有從一分證﹑二分脈者﹔有淸髙貴人﹐兩手俱無脈者﹔有左小右大﹐左大右小者﹔有反關脈者﹔又有折一手及瘡傷脈道者﹐可不從其證乎﹖善診者﹐尙其悟之。

男女寅申莫浪驚。

天之陽在南而陰在北﹐男子面南而生於寅﹐則兩寸在南而得其陽﹐寸脈洪而尺脈弱者﹐常也﹔地之陽在北而陰在南﹐女子面北而生於申﹐則兩尺在北而得其陰﹐寸脈弱而尺脈洪者﹐常也。陽彊則陰弱﹐天之道也﹐反之者病。男得女脈爲不足﹐女得男脈爲太過。左得之病在左﹐右得之病在右。男左女右者﹐地之定位也。蓋人立形於地﹐故從地化。楚人尙左者﹐夷道也。故男子左脈彊而右脈弱﹐女子則右脈彊而左脈弱。天以陰爲用﹐故人之左耳目明於右耳目。地以陽爲用﹐故人之右手足彊於左手足。陰陽互用也﹐非反也。凡男子診脈必先伸左手﹐女子診脈必先伸右手。男子得陽气多﹐故左脈盛﹔女子得陰气多﹐故右脈盛﹐男子以左尺爲精府﹐女子以右尺爲血海﹐此天地之神化也﹐所以別男女﹐決死生。叔和云﹐女人反此背看之﹐尺脈第三同斷病是也。或不知此陰陽﹐五臟倒裝者﹐非。

大衍五十爲至數﹐主位先天見聖靈。

脈以息數爲主﹐血爲脈﹐气爲息﹐應曰至﹐息曰止。呼吸者﹐气之橐﹔動應者﹐血之波瀾。人一呼脈行三寸﹐一吸脈行三寸﹐呼吸定﹐脈行六寸。人一日一夜﹐凡一萬三千五百息﹐脈行五十度﹐周於身﹐漏水下百刻。榮衛行陽二十五度﹐行陰亦二十五度﹐爲一周也﹐故五十度復會於手太陰。法以一呼一吸爲一息。一息之間﹐脈來四至五至﹐和緩舒暢者爲平。六數七極﹐熱之甚也。三遲二慢﹐冷危證也。兩息一至與八九十餘﹐則不成息矣。凡至數多者爲至﹐至數少者爲損。損脈從上損肺起﹐而下及於腎﹐至脈從下損腎起﹐而上及於肺。《快捷方式》曰﹕從上損下死猶遲﹐至脈多從下損上﹐然此小衍之數也。大衍以五十數爲極至﹐三部平均﹐滿五十數而一止﹐或不止者無病。若覺腎脈忽沈﹐就腎部數起﹐不滿五十動而止者﹐一臟無气。呼出心與肺﹐一動肺﹐一動心﹔吸入腎與肝﹐一動肝﹐一動腎﹔呼吸之間﹐一動脾。今吸不能至肝至腎而還﹐復動肺脈﹐則四十動後一止者﹐是腎先絕﹐肝臟代至﹐期四年春艸生時死。就肝部數起﹐三十動一止者﹐肝腎兩髒無气﹐心臟代至﹐期三年谷雨時死。就心部數起﹐二十動一止者﹐腎肝心三髒無气﹐脾臟代至﹐期二年桑柘赤時死。就脾部數起﹐十五動一止者﹐腎肝心脾四髒無气﹐肺脈代至﹐期一年艸枯時死。至於兩動一止﹐或三四動一止者﹐死以日斷矣。是知脈之虛實死生﹐皆在息數之間。柰何今之診者﹐或專究析諸般脈形﹐而不暇察夫至數。又有𨿽知察夫至數﹐而無得手應心之妙﹐數之愈繁而愈失其眞。噫﹗折一臂﹑瞽一目而不夭﹐脈少有變﹐則病患隨之。今人問病﹐每曰脈息何如﹖醫者於此未達柰何﹖學人要在平時對先天圖靜坐調息﹐觀气往來。臨時又有屏气不息之敬﹐則是以吾心之太極﹐而驗彼身之太極﹐不離乎气血﹐不雜乎气血﹐乃先天之靈也﹐豈泥象數者之可語哉﹗斷病之法﹐四時四季﹐以其當旺者爲主。五臟六腑﹐候其盛衰之極者爲病﹐本位太過不足之極者亦死。《素問》云﹕人之居處動靜而脈亦能爲之攺。則凡不幸而脈稍有變者﹐可不調養之以盡其天年乎﹖叔和云﹕五十不止身無病﹐數內有止皆知定﹔四十一止一臟絕﹐卻後四年多沒命﹔三十一止卽三年﹐二十一止二年應﹔十五一止一年殂﹐以下有止看暴病。又云﹕兩動一止﹑或三四五動一止﹐六七死﹐四動一止卽八朝﹐仿此推排但根據次。不問內因外因﹐久病暴病﹐見代止必死。凡諸般死脈﹐皆十動以下之變名也。

四時胃气爲之本﹐人之气血﹐春升夏浮﹐秋降冬沈﹐應周天之常度﹐配四時之定序。以各部言之﹕肝弦﹑心洪﹑肺澀﹑腎沈﹑脾緩者﹐本髒脈也﹔以時令言之﹕春時六部中俱帶弦﹐夏俱帶洪﹐秋俱帶澀﹐冬俱帶沈﹐長夏四季俱帶和緩。凡人得應時之脈者﹐無病也。然必微弦﹐微洪﹐微毛﹐微石﹐爲有胃气。若純見弦洪毛石﹐謂之眞髒之脈。

無胃气以和之者必死。故曰﹕四時以胃气爲本。此脈之常體也。然消息盈虧﹐理化不住﹐運動密移﹐春行冬令﹐夏行春令﹐秋行夏令﹐冬行春令﹐四變之動﹐脈與之應者﹐乃气候之至脈也。亦必脈有胃气無害﹐胃气者﹐中气也。不大不細﹐不長不短﹐不浮不沈﹐不滑不澀﹐應手中和﹐意思欣欣難以名狀者是也。有胃气則脈有力有神﹐無胃气則脈無力無神﹐神卽胃气也。男子左手重而气口脈和﹐女子右手重而人迎脈和﹐亦爲有胃气。今人泥以浮取腑﹐沈取髒﹐中取胃气﹐而不知中固中也﹐浮之中亦有中也﹐沈之中亦有中也。不當泥其形﹐而當求其神也。神卽有力也。或疑七診之法﹐亦以中爲胃气﹐且如六脈俱沈﹐可斷其無中气耶﹗其九候指法輕重﹐經論詳矣﹐已采入心部脈注。

六甲循環若弟兄。

气候陰陽﹐更疊四時。冬至陰極陽生﹐夏至陽極陰生。冬至後得甲子﹐少陽旺六十日﹐其气尙微﹐故脈來乍大乍小﹐乍短乍長。第二甲子﹐陽明旺六十日。其气始萌﹐故脈浮大而短。第三甲子﹐太陽旺六十日﹐其气大盛﹐故脈來洪大而長。夏至後第四甲子﹐太陰旺六十日﹐陰气初生﹐故脈緊大而長。第五甲子﹐少陰旺六十日﹐陰气漸盛﹐故脈緊細而微。第六甲子﹐厥陰旺六十日﹐陰气極盛﹐故脈沈短而惇重。六六三百六十日以成一歲﹐此三陰三陽之旺﹐時日之大要也。又大寒至春分﹐厥陰風木之至﹐其脈弦。春分至小滿﹐少陰君火之至﹐其脈洪而鉤。小滿至大暑﹐少陽相火之至﹐其脈大而浮。大暑至秋分﹐太陰濕土之至﹐其脈沈。秋分至小雪﹐陽明燥金之至﹐其脈短而澀。小雪至大寒﹐太陽寒水之至﹐其脈大而長。或問﹕六甲六气﹐主脈皆本《內經》﹐而脈形有不同者﹐何耶﹖蓋人稟气盛﹐則脈應時而盛﹐稟气弱或有病邪凝滯﹐則脈不能應時﹐而不失其眞气﹐則亦隨陰陽微盛而變化略不同耳﹐非相反也。此言人身气候有一日一應周天者﹐有一年一應周天者。丹溪曰﹕脈﹐神也﹐陽也。其行速﹐猶太陽一日一周。息﹐气也﹐陰也。其行遲﹐猶太陰一月一周是也。歌云﹕春弦夏洪秋似毛﹐冬沈如石應天地﹔阿阿緩若春楊柳﹐此是脾家居四季﹔气候變動或不同﹐生死總訣在胃气。

約哉四脈千古訣﹗博之二十七種﹐約之則爲浮沈遲數滑澀緩大八要﹐又約之則爲浮沈遲數﹐又至約則爲浮中沈。蓋浮兼數﹐沈兼遲﹐中則浮沈之間﹐故所集六部脈訣﹐每以浮沈二字貫之。𨿽曰浮者陽也﹐沈者陰也﹐陰陽辧而脈無餘蘊矣。是知浮沈遲數四脈﹐眞千古要訣也。彭用光曰﹕浮陽曰金﹐輕淸於上﹔芤實洪長﹐在心取象。沈陰曰水﹐潤滑在下﹔微弱伏虛﹐由沈化生。遲寒曰土﹐三至一息﹔內涵四脈﹐濡緩澀結。數熱曰火﹐一息六至﹔弦緊仿佛﹐滑大爲異。蓋浮乃輕手取之﹐而芤實洪長之類﹐皆輕手而得之也。沈乃重手取之﹐而微弱伏虛之類﹐皆重手而得之也。遲者不急﹐一息三至﹐而濡緩澀結之類也。數者頻急﹐一息六七至﹐而弦緊滑大之類也。學者能以四脈爲祖﹐先看五臟之中何髒得之﹖後看三部之中何部得之﹖庶乎據脈可以識證﹐因證亦可以識脈﹐隨人人之脈與證而立方﹐庶乎不致誤人也。

動靜玄機太簡明。

脈理繁潔﹐治法多端。若不憑浮沈遲數﹐則指下茫然。且脈有單看浮而總看沈者﹐有總看浮而單看沈者﹐遲數亦然。要之﹐審決經絡﹐惟總看可憑。凡脈以得中爲靜﹐太過而爲盛之極﹐不及而爲衰之極﹐俱謂之動。

只取其動者治之﹐則經絡不雜﹐何其簡且明哉﹗不問在經並臟腑﹐有力無力要叮嚀。

四脈不問何部得之﹐有力則爲風積痛熱﹐無力則爲虛气寒瘡。百病無不包括。

欲識根源無別巧﹐只要臨時心气淸。

根源﹐卽手太陰也﹐胃气也。先天之靈﹐非心淸气定者不能察識。七診法云﹕一靜其心﹐存其神也﹔二忘外意﹐無私慮也﹔三勻呼吸﹐定其气也﹔四輕指於皮膚之間﹐探其腑脈﹐浮也﹔五微重指於肌肉之間﹐取其胃气﹐中也﹔六沈指於筋骨之上﹐取其髒脈﹐沈也﹔七察病患脈息數來也。

內集﹟卷一診脈

傷寒脈法

大浮數滑動陽脈﹐陰病見陽生可得﹕沈澀弦微弱屬陰﹐陽病見陰終死厄﹕陰陽交互最玄微﹐浮中沈法卻明白。

陰陽脈皆五者﹐脈從五行生也。邪在表則見陽脈﹐邪在裏則見陰脈。陰病見陽脈者生﹐邪自裏之表﹐欲汗解也。如厥陰中風﹐脈微浮爲欲愈﹐不浮爲未愈是也。陽病見陰脈者死﹐邪自表達裏﹐正气虧陷﹐如譫語脈沈是也。《活人書》謂雜病與傷寒脈不同﹐其實同也﹐況傷寒中亦有雜病﹐雜病中亦有傷寒。傷寒雜病脈之陰陽一而已矣。自《百證歌》舉其槪﹐丹溪發其微﹐然後知脈當從仲景與叔和《脈經》﹐不當泥髙陽生之《脈訣》也。

浮脈察表之實虛﹐傷寒先辧人迎﹐及傳而變﹐次別諸經。

尺寸俱浮太陽表﹔浮而緊澀是傷寒﹐浮而數者熱不小﹔脈尺寸俱浮﹑有力有神者﹐可汗﹔脈遲者﹐不可汗。

浮而緩者是傷風﹐宜解肌﹐不可汗。

浮大有力熱易曉﹔浮而長大﹝太陽﹞合陽明﹐浮而弦大少陽了。

中切陽明少陽經﹐尺寸俱長陽明病﹔浮長有力兼太陽﹐無汗﹐宜發汗。

長大有力爲熱甚﹔當解肌。

長數有力熱可平﹐長滑實大宜通利﹕尺寸俱弦和少陽﹐凡弦脈只可和解。

浮弦兼表汗乃定﹔弦遲弦小弦微虛﹐內寒宜溫。

弦大弦長滑熱盛。

熱甚宜解。

沈脈察裏虛與實﹐尺寸沈細屬太陰﹔沈微少陰微緩厥﹝陰﹞﹐沈遲無力陰气深﹔脈沈微﹑沈細﹑沈遲﹑沈伏無力﹐爲無神﹐爲陰盛而陽微﹐急宜生脈回陽。

沈疾有力爲熱實﹐養陰退陽邪不侵。

脈沈疾﹑沈滑﹑沈實有力﹐爲有神﹐爲熱實﹐爲陽盛陰微﹐急宜養陰以退陽也。大抵沈診之法﹐最爲緊關之要﹐以決陰陽冷熱用藥﹐生死在於毫髮之間﹐不可不仔細察之。凡脈中有力爲有神可治﹐無力爲無神難治。抑論傷寒脈非一端﹐陰陽俱緊澀﹐傷寒也﹔若前傷寒﹐郁熱未淨﹐重感於寒﹐則變爲溫瘧。陽浮陰弱﹐傷風也﹔若前傷風﹐蘊熱未已﹐重感風﹐則變爲風溫。陽濡陰急﹐當夏先傷濕而後傷暑﹐乃濕溫脈也。陽浮陰濡﹐當春先傷溫气而後感風﹐乃風溫脈也。陽脈洪數﹐陰脈實大﹐溫毒脈也。當春夏感熱而又遇濕熱﹐兩熱相合﹐故溫毒發斑。陽脈濡弱﹐陰脈弦緊﹐濕溫脈也。長夏先傷濕而後傷暑﹐陰陽俱盛﹐溫瘧脈也。先傷風寒﹐餘熱未淨﹐重感於寒所致。若脈陰陽皆沈﹐而證似太陽者﹐乃冬時天暖﹐溫气所犯。或同病異名﹐或同脈異經﹐病皆起於中宮濕土﹐與傷寒相似﹐不可不辧。

內集﹟卷一診脈

雜病脈法

以所集雜病爲次﹐《脈訣舉要》爲主﹐兼采《正傳》《權輿》權度補之﹐附溫暑內傷。

中風脈浮﹐滑兼痰气﹔其或沈滑﹐勿以風治﹔或浮或沈﹐而微而虛﹔扶危治痰﹐風未可疏﹔浮遲者吉﹐急疾者殂。

若風廢癱瘓﹐脾緩者不治。《快捷方式》云﹕風疾脾緩空費力﹐癆疾心數命難存。

中寒緊澀﹐陰陽俱盛﹐法當無汗﹐有汗傷命。

陽緊﹐寒在上焦作吐﹔陰緊﹐寒在下焦自利﹔陰陽俱緊﹐上下皆受寒也﹐法當無汗﹐反自汗者﹐亡陽不治。

傷風之脈﹐陽浮陰弱﹐邪在六經﹐或弦而數。

陽浮﹐衛中風也﹔陰弱﹐榮气弱也。邪在六經者俱弦。

暑傷於气﹐所以脈虛﹐弦洪芤遲﹐體狀無餘。

脈虛而微弱﹐或浮大而散﹐或隱不見﹐微弱隱狀﹐皆虛類也。

暑熱病劇﹐陰陽盛極﹐浮之而滑﹐沈之散澀﹐汗後躁大﹐死期可刻。

得汗後﹐脈躁大者固死﹔入裏七八日來﹐脈不躁數而澀小者﹐亦死。

溫脈無名﹐隨見諸經﹐未汗宜彊﹐虛緩傷生。

溫脈隨各臟腑所見而治。未汗脈彊急者生﹐虛緩者死﹔已汗表證不退﹐脈彊急者死﹐或入裏腹痛甚﹑下利者死。

溫脈濡緩﹐或兼澀小﹐入裏緩沈﹐浮緩在表﹐若緩而弦﹐風濕相攪。

浮緩在表﹐沈緩在裏﹐或弦緩﹐或浮緩﹐風濕相搏也。

脈緊而澀﹐或浮而弦﹐或芤而虛﹐是爲燥證。

澀主燥﹐風燥兼浮而弦﹐血燥兼芤而虛。

虛火數浮﹐實火沈大﹐隨其所見﹐細數爲害。

脈浮洪數無力爲虛火﹐脈沈實大有力爲實火。如洪數見左寸心火﹐右寸肺火﹐左關肝火﹐右關脾火﹐兩尺爲腎經命門火。

內傷勞役﹐豁大不禁﹔若損胃气﹐隱而難尋。內傷飲食﹐滑疾浮沈﹔內傷勞食﹐數大澀浸。右關緩緊﹐寒濕相尋﹔右關數緩﹐濕熱兼臨﹔數又微代﹐傷食感淫。

心脈變見於气口﹐肝木亦挾心火之勢而來迫肺金﹐故大如急數﹐爲無力不禁耳。內傷輕者﹐右關沈滑﹔內傷重者﹐气口浮滑。右寸气口脈急大而數﹐時一代而澀﹐澀者﹐肺之本脈﹐代者﹐元气不相接續﹐此飲食失節﹐勞役過甚﹐大虛之脈也。右關脾脈數中顯緩﹐且倍於各髒﹐此勞役輕﹐而傷飲食濕熱重也。數多燥熱﹐緩多濕熱。若脾脈大數﹐時微緩一代者﹐飲食不節﹐寒溫失所也。

下手脈沈﹐便知是气﹐沈極則伏﹐澀弱難治﹐其或沈滑﹐气兼痰飲。

滑者多血少气﹐澀者少血多气。尺脈澀堅﹐血實气虛﹔尺脈細微﹐气血俱虛﹔脈細代者气衰﹔絕者﹐气欲絕﹔伏澀難治﹐幾於欲絕也。

諸證失血﹐皆見芤脈﹐隨其上下﹐以驗所出。大凡失血﹐脈貴沈細﹐設見浮大﹐後必難治。

脈得諸澀濡弱爲亡血。脈浮面白色薄者﹐裏虛亡血。脈夾輕輕﹑尺中獨浮﹑目睛暈黃者爲衄血。或沈弦而虛﹑面白短气﹑目瞑﹑小腹滿者﹐因勞衄血。太陽脈大而浮者﹐衄吐血。如懸鉤搏手﹐或沈弦者﹐衄血。肺脈弦急者﹐咳而唾血。脈浮弱按之絕者﹐下血。煩咳者﹐必吐血﹐腸下膿血。脈弦絕則死﹐滑大則生。血溫身熱者死。脈極虛芤遲爲亡血失精。

偏弦爲飲﹐或沈弦滑﹐或結澀伏﹐痰飲中節。

痰飲脈皆弦而兼微沈滑﹐惟肺飲有喘不弦。若雙弦者﹐乃寒飲也。或大下後善虛﹐若浮弦大實者﹐膈有稠痰宜吐。久得結脈﹐或澀或伏者﹐痰飲膠固於中﹐阻滯節上脈道故也。

郁脈皆沈﹐血芤气澀﹐濕郁緩沈﹐熱乃數極。痰郁滑弦﹐滑緊因食﹐郁甚則滯﹐或結代促。

六郁脈皆兼沈﹐甚則伏﹐又甚則結促代。惟有胃气可治﹐在上則見於寸﹐在中則見於關﹐在下則見於尺﹐左右亦然。

平脈弦大﹐勞損而虛﹔大而無力﹐陽衰易扶﹔數而無力﹐陰火難除﹔寸弱上損﹐浮大裏枯﹔尺寸俱微﹐五勞之軀。血羸左濡﹐气怯右推﹐左右微小﹐气血無餘。癆瘵脈數﹐或澀細如﹐潮汗咳血﹐肉脫者殂。

凡曰虛損﹐因虛而有傷損也。虛勞者﹐因虛而不禁勞﹐因勞而愈虛也。癆瘵者﹐勞之極也﹐卽五勞六極也。

癆者﹐牢也﹐言其病已牢痼而不可解也。諸虛脈多寸關弦大而尺微澀﹐有火則尺亦大。大者﹐正气虛而邪盛﹔弦者﹐中寒也。若大而無力者﹐陽气虛也﹔大數無力者﹐陰血虛也﹔左右微小者﹐必成痼冷。癆癥骨蒸潮熱﹐盜汗﹐咳嗽見血﹐或泄不泄﹐惟肉脫甚﹐脈數細而澀者死。古云﹕微數不成病﹐不名勞。

風寒暑濕﹐气郁生涎﹐下虛上實﹐皆頭暈眩。風浮寒緊﹐濕細暑虛﹐痰弦而滑﹐瘀芤而澀。數大火邪﹐虛大久極﹐先理气痰﹐次隨癥脈。頭痛陽弦﹐浮風緊寒﹐熱必洪數﹐濕細而堅。气虛頭痛﹐𨿽弦帶澀﹐痰厥則滑﹐腎厥堅實。

六經脈癥同傷寒﹐見病機訣云﹕頭痛短澀應須死﹐浮滑風痰皆易除。

眼本火病﹐心肝數洪﹐右寸關見﹐相火上衝。

左寸脈洪數﹐心火炎也﹔關弦而洪﹐肝火盛也﹔右寸關俱弦洪﹐肝木挾相火之勢﹐而來侮所不勝之金﹐而制己所勝之土也。

耳病腎虛﹐遲濡其脈﹐浮大爲風﹐洪動火賊。沈澀气凝﹐數實熱塞﹐此久聾者﹐專於腎責。暴病浮洪﹐兩尺相同﹐或兩尺數﹐陰虛火衝。

若左寸洪數﹐心火炎也﹔兩尺洪數﹐相火炎也﹐其人必夢遺﹐耳鳴﹐或聾。

右寸洪數﹐鼻衄鼻﹔左寸浮緩﹐鼻涕風邪。

鼻流淸涕。

口舌生瘡﹐脈洪疾速﹔若見脈虛﹐中气不足。

經曰﹕左寸洪數心熱﹐右寸浮數肺熱。左關弦數而虛﹐膽虛甚﹔洪而實肝熱。右關沈實﹐脾胃有實熱﹐兼洪數者口瘡﹐或爲木舌﹑重舌。脈虛者﹐爲中气不足。

齒痛腎虛﹐尺濡而大﹐火炎尺洪﹐疏搖豁壞。右寸關數﹐或洪而弦﹐此屬腸胃﹐風熱多涎。

尺洪大而虛者﹐腎虛﹔齒痛動搖疏豁者﹐相火上炎也﹔右寸關洪數﹐或弦而洪者﹐腸胃中有風熱也。

痛風沈弦﹐肝腎被濕。少陰弱浮﹐風血掣急。或澀而小﹐酒後風襲。

寸沈而弦﹐沈則主骨﹐弦則主筋﹐沈則爲腎﹐弦則爲肝﹐汗出入水﹐因水傷心﹐故歷節痛而黃汗出。少陰脈浮而弱﹐弱則血不足﹐浮則爲風﹐風血相搏﹐則疼痛如掣。或尺澀小﹐短气﹐自汗出﹐歷節痛不可屈伸﹐此皆飲酒汗出當風所致也。

風寒濕气﹐合而爲痺。浮澀而緊﹐三脈乃備。

脈浮而緩﹐屬濕爲麻痺﹔脈緊而浮﹐屬寒爲痛痺﹔脈澀而芤﹐屬死血﹐爲木不知痛癢﹔脈浮而濡﹐屬气虛﹐關前得之麻在上體﹐關後得之麻在下體。

斑疹沈伏﹐或散或無﹔陽浮而數﹐火見於軀﹔陰實而大﹐熱蒸在膚。

滑伯仁曰﹕脈者血之波瀾。故發斑者血散於皮膚﹐故脈伏﹔火盛於表﹐故陽脈浮數﹔下焦實熱﹐故陰脈實大。

咳嗽所因﹐浮風緊寒﹐數熱細濕﹐房勞澀難。右關微濡﹐飲食傷脾﹔左關弦短﹐肝極勞疲。肺脈浮短﹐咳嗽與期﹐五臟之嗽﹐各視本部。浮緊虛寒﹐沈數實熱﹔洪滑多痰﹐弦澀少血。形盛脈細﹐不足以息﹐沈小伏匿﹐皆是厄脈﹐惟有浮大﹐而嗽者生﹐外證內脈﹐參考稱停。

外癥肌瘦肉脫﹐發熱作泄﹐內脈沈急者必死。

霍亂吐瀉﹐滑而不勻﹐或微而澀﹐代伏驚人。熱多洪滑﹐弦滑食論。

右關滑爲霍亂吐瀉﹐脈澀結代伏﹐𨿽因痰食阻滯﹐不可遽斷以死。然亦但可乍時一見﹐漸滑大爲吉。故訣云﹕霍亂之候脈微遲﹐气少不語大難醫。脈弦甚者亦死。洪滑者﹐熱﹔弦滑者﹐膈有宿食畱飲﹐宜吐。

心痛微急﹐痛甚伏入﹐陽微陰弦﹐或短又數。緊實便難﹐滑實痰積。心痺引背﹐脈微而大﹐寸沈而遲﹐關緊數銳。

陽微虛在上焦﹐所以胸痺痛。心痛者﹐脈陰弦故也。胸痺之病﹐喘息咳唾。胸痺痛短气﹐寸口脈沈而遲﹐關上小緊而數。

腹痛關脈﹐緊小急速﹐或動而弦﹐甚則沈伏。弦食滑痰﹐尺緊臍腹。心腹痛脈﹐沈細是福﹐浮大弦長﹐命不可復。

脈細小緊急速﹐中腹刺痛。尺脈緊實﹐臍及小腹痛者﹐宜利。若尺脈伏者﹐小腹痛有瘕疝。

瘧脈自弦﹐弦數多熱﹐弦遲多寒﹐弦微虛乏﹐弦遲宜溫﹐緊小下奪﹐弦浮吐之﹐弦緊汗發。亦有死者﹐脈散且歇。

瘧𨿽病久虛極﹐脈微似乎不弦﹐然必於虛數之中見弦﹐但不搏手耳。凡汗吐下﹐脈弦而小緊﹐與肌肉相得久持之至者宜下﹔弦遲者宜溫﹔弦緊者宜發汗鍼灸﹔浮大者宜吐﹔弦數者風發也﹐以飲食消息止之。此汗吐下法﹐推之百病皆然。

痢脈多滑﹐按之虛絕﹐尺微無陰﹐澀則少血﹐沈細者生﹐洪弦死訣。

腸下痢﹐𨿽忌身熱﹐亦忌厥冷。

痞滿滑大﹐痰火作孽﹐弦伏中虛﹐微澀衰劣。

胸痞多有痰火﹐故寸滑且大。右關弦遲或伏者﹐肝乘脾虛生涎﹐气郁不舒。微反在上﹐澀反在下者﹐气血虛也。微則气衰多煩﹐澀則血少多厥。

濕脈自沈﹐沈遲寒侵﹐沈數火熱﹐沈虛滑脫。暑溫緩弱﹐多在夏月。

微小者生﹐浮弦者死﹐犯五虛癥者亦死。

吞酸脈形﹐多弦而滑。或沈而遲﹐胸有寒飲﹔或數而洪﹐膈有痰熱。

時吐酸水﹐欲成反胃。

五疸實熱﹐脈必洪數。其或微澀﹐證屬虛弱。

因陽明經內蓄熱﹐或因渴飲水﹐或自汗浴水﹐或失饑傷飽﹐或醉飽房室發黃者﹐其脈多沈﹔因暴熱浴冷﹐酒後當風﹐其脈多浮。大抵酒疸沈弦或細﹐久爲黑疸。趺陽脈遲﹐食不敢飽﹐或緊數者胃熱消穀。挾寒則食罷反飽﹐名谷疸。尺脈浮爲傷腎﹐趺陽脈緊爲脾傷。凡黃候寸口脈﹐近掌無脈﹑口鼻黑色者不治。

水腫之證﹐有陰有陽﹐陰脈沈遲﹐其色靑白﹐不渴而瀉﹐小便淸澀。脈或沈數﹐色赤而黃﹐燥糞赤溺﹐兼渴爲陽﹐沈細必死﹐浮大無妨。

陽脈必見陽證﹐陰脈必見陰證。沈細水愈盛而不可制﹐浮大則心火生土﹐而水可制矣。

脹滿脈弦﹐脾制於肝﹐洪數熱脹﹐遲弱陰寒﹐浮爲虛脹﹐緊則中實。浮大可生﹐虛小危急。

以關爲主。

遺精白濁﹐當驗於尺﹐結芤動緊﹐二証之的。微澀精傷﹐洪數火逼﹐亦有心虛﹐左寸短小﹐脈遲可生﹐急疾便夭。

急知虛浮﹐時時遺精者死。

腰痛之脈﹐必沈而弦﹐沈爲气滯﹐弦﹝大﹞損腎元。或浮而緊﹐風寒所纏﹐濕傷濡細﹐實閃挫然。澀爲瘀血﹐滑痰火煎﹐或引背痛﹐沈滑易痊。

尺脈沈﹐腰背痛﹐時時失精﹐食少﹐脈沈滑而遲者﹐可治。

疝脈弦急﹐積聚所釀﹐察其何部﹐肝爲本髒。心滑肺沈﹐風疝浮蕩﹐關浮而遲﹐風虛之恙。陽急爲瘕﹐陰急疝狀。沈遲浮澀﹐疝瘕寒痛﹐痛甚則伏﹐或細或動。牢急者生﹐弱急者喪。

疝本肝經﹐弦則衛气不行而惡寒﹐緊急則不欲食﹐弦緊相搏則爲寒疝。趺陽脈浮而遲﹐浮爲風虛﹐遲爲寒疝。三陽急爲瘕﹐三陰急爲疝。心胃脈滑則病心風疝﹐太陽脈浮則病腎風疝﹐少陽脈浮則病肝風疝。

香港腳之脈﹐浮弦爲風﹐濡濕遲寒﹐熱數且洪。緊則因怒﹐散則憂衝﹐細乃悲過﹐結爲气攻。兩尺不應﹐醫必無功。

左尺不應難痊﹐寸口無常不治。

消渴肝病﹐心滑而微﹐或緊洪數﹐陽盛陰憊。血虛濡散﹐勞則浮遲﹐短浮莫治﹐數大難醫。

浮則衛虛﹐短則榮竭﹐故不治也﹔數大火炎﹐亦不治也。但叔和又云﹕消渴脈數大者活﹐虛小命殂須努力。

何耶﹖蓋初起數大而不堅實者﹐火猶可狀。虛小卽浮短也﹐會其意﹐亦不相反。

燥結之脈﹐沈伏勿疑。熱結沈數﹐虛結沈遲。若是風燥﹐右尺浮肥。

老人虛人便結﹐脈雀啄者不治。

兩脇疼痛﹐脈必雙弦。緊細弦者﹐多怒气偏﹔沈澀而急﹐痰瘀之愆。

雙弦者﹐肝气有餘。肝脈急而脇下有气支滿﹐引小腹而痛﹐時小便難﹐苦目眩頭痛﹐腰背重﹐足冷﹐婦人月水不來﹐時無時有。沈濡澀散﹐其色澤者﹐當病溢飲﹐多飲水而涎溢入肌膚腸外﹔或兼搏手堅急﹐面色不澤者﹐瘀血也。或因墜墮使然。

淋病之脈﹐細數何妨﹖少陰微者﹐气閉膀胱。女人見之﹐陰中生瘡。大實易愈﹐虛澀其亡。

大而實者生﹐虛細而澀者死。

小便不通﹐浮弦而澀。芤則便紅﹐數則黃赤﹐便難爲癃﹐實見左尺。

小便不利難來者爲癃閉﹐乃膀胱熱極﹐故脈實也。

五積屬陰﹐沈伏附骨﹐肝弦心芤﹐腎沈急滑﹐脾實且長﹐肺浮喘卒。六聚結沈﹐痼則浮結。又有瘕﹐其脈多弦﹐弦急瘕疾﹐弦細堅﹐沈重中散﹐食成癖。左轉沈重﹐气胸前﹔若是肉﹐右轉橫旋。積聚瘕﹐緊則痛纏﹐虛弱者死﹐實彊可痊。

脈沈伏而細﹐在寸﹐積在胸中﹔微出寸口﹐積在喉中﹔在關上﹐積在臍傍﹔上關上﹐積在心下﹔微下關﹐積在小腸。尺微﹐積在气沖。脈出在右﹐積在右﹔脈出在左﹐積在左﹔脈兩出﹐積在中央﹐各以其部處之也。

肝積脈弦而細﹐肺積脈浮而毛﹐腎積脈沈而急滑﹐心積脈沈而芤﹐上下無常處﹐脾積脈實而長﹑食則多吐。

《內經》論赤脈之至也﹐喘而堅﹐有積在中﹐名心痺﹐得之思慮﹐白脈喘而浮﹐有積在胸﹐名肺痺﹐得之醉而使內。喘﹐謂脈至如卒喘狀也。靑脈長而左右彈手﹐有積气在心下支﹐名肝痺﹐得之寒濕﹐與疝同。黃脈大而虛﹐有積在腹中﹐名厥疝。女子同法得之疾﹐使四肢汗出當風。黑脈上堅而大﹐有積气在小腹與陰﹐名腎痺﹐得之沐浴淸水而臥。脈沈重而中散者﹐因寒食成積﹐脈左轉而沈重者气﹐積在胸中。脈右轉出不至寸口者﹐內有肉也。轉者橫也﹐脈轉而橫﹐主腹有積﹐或在脇下﹐積聚脈亦大同。故《難經》曰﹕結微則積微﹐結甚則積甚。脈伏結者爲積聚﹐浮結者爲痼疾。如積聚脈不結伏﹐痼疾脈不浮結﹐爲脈不應病者死。

中毒洪大﹐細微必傾﹐尺寸數緊﹐釵直吐仍﹐此患蠱毒﹐急救難停。

釵直者﹐脈直如釵也。

喘急脈沈﹐肺脹停水﹐气逆塡胸﹐脈必伏取。沈而實滑﹐身溫易愈﹐身冷脈浮﹐尺澀難補。

手足溫暖﹐脈靜滑者生﹔身冷﹐脈浮澀者死。

嘈雜噯气﹐審右寸關﹐緊滑可治﹐弦急則難。兩寸弦滑﹐畱飲胸間﹐脈橫在寸﹐有積上攔。

右寸關脈緊而滑﹐常也﹐右關弦急欲作反胃者﹐難治。寸脈橫者﹐膈有橫積也。

嘔吐無他﹐寸緊滑數﹐微數血虛﹐單浮胃薄﹐芤則有瘀﹐最忌澀弱。

脈陽緊陰數﹐其人食已則吐﹐緊小多寒﹐滑數痰火。微數血虛﹐令胸中冷。關浮胃虛﹐嘔而噯气不食﹐恐怖卽死。芤帶緊者有瘀逆﹐脈緊澀小弱﹐自汗者死。

呃逆甚危﹐浮緩乃宜﹔弦急必死﹐結代促微。

弦急﹐木克土也。結代促微﹐元气衰也。

反胃噎膈﹐寸緊尺澀﹔緊芤或弦﹐虛寒之厄﹔關沈有痰﹐浮澀脾積﹔弱大气虛﹐澀小血弱﹔若澀而沈﹐七情所搏。

寸緊胸滿不食﹐尺澀故反胃也。緊芤或遲者﹐胃寒也。弦者﹐胃虛也。關脈沈大﹐有痰也。浮澀脾不磨食﹐故朝食暮吐﹐暮食朝吐。脈緊澀者難治。

脈弦直﹐或沈細些﹐汗後欲解﹐脈潑如蛇﹐伏堅尙可﹐伏弦傷嗟。

脈來﹐按之築築然而弦﹐直上直下﹐或沈細遲。若發汗後﹐脈潑潑然如蛇﹐暴腹脹大。爲欲解。如脈反伏弦者必死。

癲癇之脈﹐陽浮陰沈﹐數熱滑痰﹐狂發於心。驚風肝癇﹐弦急可尋﹐浮病腑淺﹐沈病髒深。

陽證脈必浮長﹐陰證脈必沈細。虛弦爲驚爲風癇﹔沈數爲熱﹐滑疾爲痰。脈滑大爲病在腑則易治﹐脈沈澀入髒者難治。叔和云﹕恍惚之病定癲狂﹐其脈實牢保安吉﹔寸關尺部沈細時﹐如此未聞人救得。所謂實牢﹐卽滑大也。

祟脈無常﹐乍短乍長﹐大小促結﹐皆痰爲殃。遁屍脈緊﹐與證相妨。

邪祟脈﹐長短大小促結無常。凡五屍﹑鬼邪﹑遁疰病癥﹐與脈全不相應也。

驚悸怔忡﹐寸動而弱﹐寸緊胃浮﹐悸病仍作。飲食痰火﹐伏動滑搏﹐浮微弦濡﹐憂驚過卻﹐健忘神虧﹐心虛浮薄。

寸口動而弱﹐動爲驚﹐弱爲悸。寸口脈緊﹐趺陽脈浮﹐胃气虛﹐是以驚悸﹐趺陽脈微而浮﹐浮爲胃气虛﹐微則不能食﹐此恐懼之脈﹐憂迫所致也。

喉痺之脈﹐兩寸洪溢﹐上盛下虛﹐脈忌微伏。

尺脈微伏者死﹐實滑者生。

汗脈浮虛﹐或濡或澀﹐自汗在寸﹐盜汗在尺。

男女平人脈虛弱微細者﹐必有盜汗。

痿因肺燥﹐脈多浮弱﹐寸口若沈﹐發汗則錯。足痛或軟﹐專審於尺﹐滑疾洪緩﹐或沈而弱。

《脈經》曰﹕脈浮弱﹐其人欲咳不得咳﹐咳則出涎而肺幹﹐小便不利。寸口脈不出﹐反爲發汗﹐多唾唇燥﹐小便反難﹐大便如爛瓜豚膏﹐皆因誤汗傷津液﹐以致肺燥也。

厥證數端﹐沈細爲寒﹔沈伏而數﹐爲熱所幹﹔脈喘爲气﹐浮實痰頑﹔气弱微甚﹐大則血慳﹔寸大沈滑﹐身冷必難。

卒厥屍厥﹐寸口沈大而滑﹐不知人﹐唇靑身冷﹐爲入髒卽死﹔如身溫和﹐汗自出﹐爲入腑而後自愈。

尺沈而滑﹐恐是虫傷﹔緊急莫治﹐虛小何妨﹖尺脈沈滑者﹐寸白虫﹔洪大者﹐蛔虫。

求嗣之脈﹐專責於尺﹔右尺偏旺﹐火動好色﹔左尺偏旺﹐陰虛非福﹔惟沈滑勻﹐易爲生息。微澀精淸﹐兼遲冷極﹔若見微濡﹐入房無力。女不好生﹐亦尺脈澀。

沈滑者不可妄藥﹐反燥精血。火旺者降火﹐陰虛者補陰﹐兩尺俱微者﹐陰陽兩補。精冷宜熱藥溫中壯陽﹐精淸宜溫藥補脾補精﹐精射無力入子宮者補气。女人尺脈微澀者絕產。

老喜反脈﹐男年八八喜尺旺﹐女年七七喜寸旺。

常細濡澀﹐濡﹐气虛﹔澀﹐血虛。細濡澀多壽﹐弦緊洪多病。

滑大气痰﹐甚則帶歇。

風熱緊逼。

內集﹟卷一診脈

婦人脈法

經病前後﹐脈軟如常。寸關𨿽調﹐尺絕痛腸。沈緩下弱﹐來多要防。微虛不利﹐間月何妨﹖浮沈一止﹐或微遲澀﹐居經三月﹐气血不剛﹔三月以上﹐經閉難當。心脾病發﹐關伏寸浮﹝心事不足﹐左寸沈結。﹞少陽卑沈﹐少陰脈細﹐經前病水﹐水分易瘳﹐寸脈沈數﹐趺陽微弦﹐少陰沈滑﹐血分可愁。寸浮而弱﹐潮煩汗出。

寸洪虛數﹐火動勞疾。趺陽浮澀﹐吞酸气窒。腹痛腹滿﹐脈浮且緊﹐少陰見之﹐疝瘕內隱。帶下崩中﹐脈多浮動﹐虛遲者生﹐實數者重。少陰滑數﹐气淋陰瘡﹐弦則陰痛﹐或挺出腸。

凡婦人脈比男子更濡弱者﹐常也。脈如常﹐𨿽月經或前或後﹐或多或少﹐或一月未來者﹐亦不成經病。

惟寸關如常﹐尺絕不至﹐或至亦弱小者﹐小腹腸胃有積﹐痛上搶心﹐月水不利。若沈而緩者﹐下虛﹐月經來多。

反虛微不利﹐不汗出者﹐其經二月必來﹐俗雲間月。若三部浮沈一止﹐寸關微澀﹐微則胃气虛﹐澀則津血不足。

尺微而遲﹐微則無精﹐遲則陰中寒﹐此爲居經﹐三月一來。𨿽來或血漸少而後不通﹐曾墮胎及產多者﹐謂之血枯。經曰﹕二陽之病發心脾﹐有不得隱曲﹐女子不月。原因心事不足﹐以致脾不磨食﹐故肺金失養﹐而气滯不行﹐腎水不旺﹐而血益日枯﹐初時參前參後﹐淋瀝無時﹐脾胃衰甚﹐變爲溏泄身腫。失治甚爲瘕癆瘵。少陽脈卑﹐少陰脈細﹐經水不利﹐血化爲水﹐瘀水閉塞胞門﹐名曰水分﹐先病水而後經斷﹐故病易治。寸脈沈而數﹐數爲陽實﹐沈爲陰結。趺陽脈微而弦﹐微則無胃气﹐弦則不得息。少陰脈沈而滑﹐沈爲在裏﹐滑則爲實﹐沈滑相搏﹐血結胞門﹐經絡不通﹐名曰血分﹐先斷經而後病水﹐故病難治。寸浮而弱﹐浮爲气虛﹐弱爲血分有熱﹐故潮熱自汗。男子尺脈虛數而寸沈微者爲癆﹐女人寸脈虛數而尺沈微者爲癆。癆者﹐汗出潮咳﹐與男陰虛火動一般。

趺陽脈浮而澀﹐浮則气滯﹐澀則有寒﹐令人腹滿﹐吞酸喜噫﹐其气時下﹐則腹中冷痛。浮則腸鳴腹滿﹐緊則腹痛。少陰脈見浮緊﹐則爲疝瘕腹痛。少陰脈浮而動﹐浮則爲虛﹐動則爲痛﹐或崩帶﹐或陰戶脫下。少陰滑數﹐或爲气淋﹐或陰中生瘡痛癢。少陰脈弦﹐則陰戶摯痛﹐曰腸挺。

妊孕初時﹐寸微五至﹐三部平勻﹐久按不替。妊孕三月﹐陰搏於陽﹐气衰血旺﹐脈正相當。肝橫肺弱﹐心滑而洪﹐尺滑帶散﹐久按益彊。或關滑大﹐代止尢忙﹐渴且脈遲﹐其胎必傷。四月辧質﹐右女左男﹐或浮或沈﹐疾大實兼。左右俱盛﹐胎有二三﹐更審經脈﹐陰陽可參。但疾不散﹐五月懷耽﹐太急太緩﹐腫漏爲殃。六七月來﹐脈喜實長﹐沈遲而澀﹐墮胎當防。脈弦寒熱﹐當暖子房。八月弦實﹐沈細非良。少陰微緊﹐兩胎一傷。勞力驚僕﹐胎血難藏。衝心悶痛﹐色靑必亡。足月脈亂﹐反是吉祥。

妊孕初時﹐脈平而虛﹐寸脈微小﹐呼吸五至﹐浮沈正等﹐按之不絕﹐無他病而不月者﹐孕也。必三月而後尺數﹐但寸關調而尺脈絕者﹐經病也。《素問》曰﹕陽搏陰別﹐謂之有子。言尺寸少陰動甚﹐別有陽脈搏手﹐心主血脈﹐腎爲胞門故也。然血爲陰﹐气爲陽﹐血旺气衰﹐亦陰搏陽之義。故訣云﹕肝爲血兮肺爲气﹐血爲榮兮气爲衛﹐陰陽配偶不參差﹐兩髒通和皆例類。血衰气旺定無娠﹐血旺气衰應有體。寸微關滑尺帶數﹐流利往來並雀啄。小兒之脈已見形﹐數月懷耽猶未覺。又云﹕兩手關滑大相應﹐有形亦在通前語。叔和旣以左肝右肺分气血衰旺﹐又以寸尺分气血﹐寸微爲气衰﹐尺數爲血旺。關滑者﹐滑爲血多气少也﹐然尺脈滑疾帶散﹑帶代﹐如雀啄稍停者﹐乃胎气盛﹐閉塞故也。此時若作渴脈遲﹐欲爲水腫﹐後腹痛者必墮。或疑與《脈訣》尺滑有間斷爲經病者﹐不相反耶﹖蓋經病尺滑必帶緩弱遲澀﹐胎脈尺滑帶數而實。兩關左滑大爲男﹐右滑大爲女。

又云﹕關上一動一止者一月﹐二動一止者二月﹐三四動一止者三四月也。蓋中衝應足陽明胃﹐主三四月。少衝應手太陽小腸﹐主五六月。太衝應手陽明大腸﹐主七八月。凡妊孕四月﹐形質已具。左手滑疾實大爲男﹐右手滑疾實大爲女﹐左右俱滑疾實大者雙胎。又諸陽脈爲男﹐諸陰脈爲女。訣云﹕左手太陽浮大男﹐右手太陰沈細女。

《脈經》云﹕左手浮大爲男﹐右手浮大爲女﹔左手沈實爲男﹐右手沈細爲女﹔尺脈左偏大爲男﹐右偏大爲女﹔左右俱浮大有力者二男﹐左右俱沈細有力者二女﹔諸陽爲浮﹐諸陰爲沈﹐凡浮大滑數諸陽脈皆爲男也﹐凡沈細諸陰脈皆爲女也。又諸陽脈在諸陽經爲男﹐諸陰脈在諸陰經爲女﹔若陰陽混濁﹐則女作男生﹐男作女生。訣云﹕左手帶縱兩个兒﹐右手帶橫一雙女﹔左手脈逆生三男﹐右手脈順還三女﹔寸關尺部皆相應﹐一男一女分形證。

蓋左手帶縱者﹐如心沈肝浮腎緩﹐皆夫乘妻脈﹐上下直看﹐往來流利不絕﹐气血之盛﹐故生兩男。左手帶橫者﹐如肺弦脾沈腎細﹐皆妻乘夫脈﹐推之橫看﹐滿指無間﹐气血之盛﹐故生兩女。左手脈逆者﹐如心弦肝滑腎微浮﹐皆子乘母脈﹐自下溢上﹐往來流利﹐气血盛極﹐故生三男。右手脈順者﹐如肺緩脾洪腎弦長滑﹐皆母乘子脈﹐自上流下﹐往來疾速﹐气血盛極﹐故生三女。認眞縱卽左手太陽浮大男﹐橫卽右手太陰沈細女﹔逆卽左手沈實男﹐順卽右手沈細女。五月脈𨿽喜疾而不散﹐但太急爲緊爲數者必漏胎﹔大緩爲遲者必腹脹而喘﹐爲浮者必患水腫﹐六七月脈實大牢彊弦緊者生﹐沈細而澀者當防墮胎﹐若丹田气暖胎動者可救﹐胎冷若水者難治。脈弦發熱惡寒﹐其胎逾腹腹痛﹐小腹如扇﹐子髒閉也﹐宜熱藥溫之。少陰脈微緊﹐血養不周﹐雙胎一死一存。胎動或因倒化﹐或因驚恐﹐或因勞力﹐或因食熱﹐或因房室﹐輕則漏血﹐重則血下如同月水﹐血幹胎死。而气無血制﹐上衝心腹悶痛﹐面目唇舌色見靑者﹐子母俱死。此不獨七八月然也﹐十个月內皆宜愼之﹐七八月脈實大弦彊者生﹐沈細者死。足月身熱脈亂者吉。

臨產六至﹐脈號離經。或沈細滑﹐若無卽生。浮大難產﹐寒熱又頻﹐此是凶候﹐急於色徵。面頰唇舌﹐忌黑與靑﹔面赤母活﹐子命必傾。若胎在腹﹐子母歸冥。

一呼六至﹐或一呼一至﹐曰離經。經﹐常也。人呼吸一日一夜﹐一萬三千五百息﹐脈行八十一丈﹐周而復始﹐從初起之經再起﹐今因胎墜﹐胃脈之離常絡之處﹐不從所起之經再起﹐故曰離經。脈沈細而滑﹐乃腎臟本脈已形﹐或脈沈如無者卽產﹐浮大者難產。若身重體熱﹐寒熱頻作﹐此凶癥也。急看面舌气色﹐逐胎救母。蓋面乃心之華﹐舌乃心之苗﹐靑則肝虛不能藏血﹐破漿早而胎胞漧澀﹐不能轉動﹐黑則腎水克火﹐是以子母俱死。惟面赤舌靑者﹐乃心血流通﹐母活子死。若胎死不出﹐母命亦危。

產後緩滑﹐沈細亦宜﹔實大弦牢﹐澀疾皆危。

產後胃气爲主﹐緩滑者﹐脾胃和也﹔實大弦牢﹐木克土也。沈細亦宜者﹐產後大虛﹐脈合癥也﹔澀疾不調者﹐損血多而心絕也。

內集﹟卷一診脈

成童脈法

童脈全﹐浮沈爲先﹐浮表沈裏﹐便知其源。大小滑澀﹐虛實遲﹐各根據大人﹐以審證治。

小兒一歲六歲曰嬰孩﹐察三關脈。七歲八歲曰齔﹐九歲十歲曰髫﹐始可一指探三部脈﹐而以一息七八至爲無病。十一十四歲曰童﹐而以一息五六至爲常。浮數乳癇驚悸﹐虛濡慢驚螈﹐緊實者風癇﹐沈弦者食積﹐伏結者傷食﹐軟細者虫疳。浮沈遲數﹐與大人一同。仍忌促結代散﹐詳五卷小兒。

內集﹟卷一診脈

癰疽脈法

癰疽脈數﹐浮陽沈陰﹐浮數不熱﹐但惡寒侵﹐若知痛處﹐急灸或鍼。洪數病進﹐將有膿淫﹐滑實緊促﹐內消可禁。宜托裏者﹐脈虛濡遲﹐或芤澀微﹐潰後亦宜。長緩易治﹐短散則危﹐結促代見﹐必死無疑。

脈浮數帶弦﹐當發熱而反惡寒﹐或胸煩不知痛處﹐或知痛處﹐皆發癰瘡﹐急宜灸或鍼。浮數發熱而痛者﹐屬陽易治﹔不數沈微不痛者﹐屬陰難治。又浮爲在表﹐沈爲在裏﹐不浮不沈則爲在經。諸瘡洪數者﹐裏亦有膿結也。未潰脈滑實數促者﹐可以下之﹔將潰已潰﹐脈虛濡弱遲澀芤微者﹐宜補益托裏。長緩易治者﹐胃气盛也﹔短散結代者﹐元气虛也。大抵未潰宜見諸陽脈﹐已潰宜見諸陰脈﹐庶病癥相宜。抑論緊則气血滯澀﹐故緊多則痛。芤主亡血﹐潰後得之則吉。促脈未潰爲熱蓄裏﹐已潰則气衰也。

內集﹟卷一診脈

死脈總訣

萬機四脈旣包含﹐生死何嘗另有玄﹖浮散沈無遲一點﹐數來無數病難痊。

解索﹑魚翔﹑釜沸﹐浮散也﹔蝦遊﹐沈無也﹔屋漏﹐遲一點也﹔雀啄﹑彈石﹐數無數也。

雀啄連來三五啄﹐雀啄脈在筋肉間﹐如雀之啄食﹐連連輳指﹐忽然頃絕﹐良久復來。

屋漏半日一滴落。

屋漏脈在筋肉間﹐如殘澑之下﹐良久一滴﹐濺起無力。雀啄﹑屋漏皆脾胃衰絕之脈﹐心肺絕也。

彈石硬來尋卽散﹐彈石脈在筋肉間﹐舉按劈劈然﹐肺絕也。

搭指散亂眞解索。

解索脈如解亂繩之狀﹐指下散散無復次第﹐五臟絕也。

魚翔似有又似無﹐魚翔脈在皮膚﹐其本不動﹐而末彊搖﹐如魚之在水中﹐身尾帖然﹐而尾獨悠揚之狀﹐腎絕也。

蝦遊靜中跳一躍。

蝦遊脈在皮膚﹐始則苒苒不動﹐少焉瞥然而去﹐久之倏爾復來﹐脾胃絕也。

更有釜沸湧如羹﹐旦占夕死不須藥。

釜沸脈在皮肉﹐有出無入﹐湧湧如羹上之肥﹐皆死脈也﹐若用藥餌克伐暴見者﹐急宜參歸附救之﹐多有復生者。此數種脈﹐亦可總看得之。

一般鬼賊脈堪推﹐容勝主脫死尢促。春得秋脈肺克肝﹐死在庚辛申酉裏﹔夏得冬脈亦如然﹐還於壬癸爲期耳﹔嚴冬診得四季脈﹐戊己辰戌還是厄﹔秋得夏脈亦同前﹐爲緣丙丁相刑克﹔季月夏季得春脈﹐克在甲乙﹝寅卯﹞

病應極。

髒气喜所生﹐而畏所克。如肝得肺脈﹐死於秋﹐庚日篤﹐辛日死﹐時則申酉也﹔心得腎脈﹐死於冬﹐壬日篤﹐癸日死﹐時則亥子也﹔腎得脾脈﹐死於四季﹐戊日篤﹐己日死﹐時則辰戌丑未也﹔肺得心脈﹐死於夏﹐丙日篤﹐丁日死﹐時則巳午也﹔脾得肝脈﹐死於春﹐甲日篤﹐乙日死﹐時則寅卯也。

春得冬脈只是虛﹐急宜補腎忌泄疏。若得夏脈緣心實﹐還應瀉子自無虞﹔夏秋冬脈皆如是﹐在前爲實後爲虛。春中若得四季脈﹐不治多應病自除。

抑論訣云﹕得妻不同一治﹐生死仍須各推。假令春得肺脈爲兒﹐得心脈乃是肝兒﹐腎爲其母﹐脾則爲妻。

春得脾而莫療﹐冬見心而不治﹐夏得肺而難瘥﹐秋得肝亦何疑﹖此四時休旺之理﹐五行生克之義。但旣以春得四季脈爲不治自愈﹐又云春得脾而莫療者﹐何耶﹖蓋春脈肝弦帶緩者﹐爲微邪無病。若肝弦全無﹐獨見緩脈者﹐則土盛生金﹐反來克木﹐故曰﹕得妻不同一治。夏秋冬脈仿此。

六脈若失更無憑﹐可診三脈於其足﹐太衝太溪衝陽穴﹐有無生死決之速。

太衝穴肝脈﹐在兩足大指行間上二寸動脈中。太溪穴命門脈﹐在足內踝後跟骨上動脈陷中。凡諸病必診太衝﹑太溪﹐應手動者生﹐止而不動者死。若傷寒必診衝陽穴﹐在足跗內庭上五寸骨間動脈﹐乃足陽明胃經﹐動則爲有胃气﹐止則爲無胃气。是三脈𨿽不比手之六脈可通十二經﹐然手脈旣失﹐亦可診以決斷死生。古人設此者﹐正欲冀其萬一耳。

內集﹟卷一診脈

形色脈相應總訣

形健脈病患不久﹐形病脈健亦將危。

假如健人診得浮緊而澀﹐似傷寒太陽經病脈﹐其人𨿽未頭痛發熱惡寒﹐此則不久卽病﹐病卽死也﹐謂之行屍。又如十五動一止一年殂﹐其人𨿽未病﹐期應一年﹐病卽死也。病患脈健者﹐假如形容羸瘦﹐精神枯槁﹐盜汗不食﹐滑泄不止者﹐勞損之癥﹐而脈反見洪健者亦死。

色脈相生病自已﹐色脈相勝不須醫。

經言見其色而不得其脈﹐反得相勝之脈者﹐卽死。得相生之脈者﹐病卽自已。蓋四時之色﹐仍以從前來者爲實邪﹐從後來者爲虛邪。例看假令色紅心病﹐熱痰火癲狂斑疹等癥﹐其脈當浮大而散。色靑肝病﹐脇痛漧嘔便血等癥﹐其脈當弦而急。色黃脾病﹐濕熱﹑腫脹傷食﹑嘔泄﹑關格等癥﹐其脈當中緩而大﹔色白肺病﹐气喘﹑痰飲﹑痿悴﹑咳嗽等癥﹐其脈當浮澀而短﹔色黑腎病﹐腰腳疝瘕﹑淋濁﹑漏精等癥﹐其脈當沈濡而滑。

其間多動則爲虛爲火﹐靜則爲寒爲實﹐皆當與脈而言之也。又五色應五臟﹐間有綠色﹐乃任督陰陽會也。

肥人沈結瘦長浮﹐矮促長疏盡莫違。

肥人肉濃﹐脈宜沈結﹔瘦人肉薄﹐脈宜浮長。人形矮則脈宜短促﹐人形長則脈宜疏長。相違相反而又不和者皆死。非但形體相應﹐𨿽皮膚滑澀寬緊﹐亦宜與脈相應在。經言﹕脈數﹐尺之皮膚亦數﹔脈急﹐尺之皮膚亦急﹔脈緩﹐尺之皮膚亦緩﹔脈澀﹐尺之皮膚亦澀﹔脈滑﹐尺之皮膚亦滑是也。

內集﹟卷一

鍼灸

古謂醫者必通三世之書﹕其一《黃帝鍼灸》﹐其二《神農本艸》﹐其三《岐伯脈訣》。脈訣察癥﹐本艸辧藥﹐鍼灸祛疾﹐非是三者﹐不足言醫。集本艸於後者﹐均卷帙也。

內集﹟卷一鍼灸

子午八法

鍼法多端﹐今以《素》《難》爲主。子者﹐陽也﹔午者﹐陰也。不曰陰陽﹐而曰子午者﹐正以見人身任督﹐與天地子午相爲流通﹐故地理南鍼不離子午﹐乃陰陽自然之妙用孔。八法者﹐奇經八穴爲要﹐乃十二經之大會也。言子午八法者﹐子午流注兼奇經八法也。

神鍼大要有四﹕曰穴法周身三百六十穴﹐統於手足六十六穴。六十六穴﹐又統於八穴﹐故謂之奇經。

曰開闔燕避戊己﹐蝠伏庚申﹐物性且然﹐況人身一小天地乎﹖故緩病必俟開闔﹐猶瘟疫必根據運气﹔急病不拘開闔﹐猶雜病捨天時而從人之病也。

曰迎隨迎者﹐逆也﹔隨者﹐順也。逆則爲瀉﹐順則爲補。迎隨一差﹐气血錯亂﹐目前或見小效﹐久後必生異癥。諺云﹕目不鍼不瞎﹐腳不鍼不跏。

曰飛經走气今人但知飛經走气爲難﹐而不知迎隨明﹐而飛走在其中矣。

穴法子午流注。

流﹐往也﹔注﹐住也。神气之遊行也。

十二經脈﹐每經各得五穴﹐以應五行。

井滎兪經合也。經言所出爲井﹐井﹐常汲不乏﹐常注不溢﹐言其經常如此也。應東方春﹐萬物之所始。

所流爲滎﹐所注爲兪﹐所行爲經﹐所入爲合。

應北方冬﹐萬物之所藏也。夫人身經脈﹐猶水行地中。井者﹐若水之源始出也﹔流之尙微者﹐謂之滎﹔水上流下注﹐而流之不息者﹐謂之兪﹔水流過者﹐謂之經﹔經過於此﹐乃入臟腑與眾經會者﹐謂之合。《素問》云﹐六經爲川﹐腸胃爲海是也。

井主心下痞滿﹐肝邪治之於井。

滎主身熱﹐心邪治之於滎。

兪主體重﹝四肢﹞節痛﹐脾邪治之於兪。

經主喘咳寒熱﹐肺邪治之於經。

合主逆气而泄。

腎邪治之於合。

手不過肘﹐足不過膝﹐陽幹三十六穴﹐陰漧三十穴﹐共成六十六穴。其陽幹多六穴﹐乃原穴合谷﹑腕骨﹑丘墟﹑衝陽﹑京骨﹑陽池是也。

髒井滎有五﹐腑井滎有六。經言膽原丘墟﹐肝原太衝﹐小腸原腕骨﹐心原神門﹐胃原衝陽﹐脾原太白﹐大腸原合谷﹐肺原太淵﹐膀胱原京骨﹐腎原太溪﹐三焦原陽池﹐胞絡原大陵。十二經皆以兪爲原者﹐三焦陽气通行諸經﹐臍下腎間動气者﹐十二經之根本也﹐故曰原。五臟六腑皆有病者取其原﹐髒病鍼兪﹐腑病鍼合。

井穴肌肉淺薄﹐多不宜鍼﹐故經每言滎兪。

歌曰﹕手大指內太陰肺﹐少商爲井滎魚際﹐太淵之穴號兪原﹐行入經渠﹝經﹞尺澤﹝合﹞類。鹽指陽明曰大腸﹐商陽﹝井﹞二間﹝滎﹞三間﹝兪﹞詳﹐合谷﹝原﹞陽溪﹝經﹞根據穴取﹐曲池爲合正相當。中指厥陰心包絡﹐中衝﹝井﹞掌中勞宮﹝滎﹞索﹐大陵爲兪本是原﹐間使﹝經﹞從容求曲澤。﹝合﹞無名指外是三焦﹐關衝﹝井﹞尋至液門﹝滎﹞頭﹐兪原中渚陽池取﹐經合支溝天井求。手小指內少陰心﹐少衝少府井滎尋﹐神門兪穴爲原穴﹐靈道﹝經﹞仍須少海﹝合﹞眞。手小指外屬小腸﹐少澤﹝井﹞流於前谷﹝滎﹞內﹐後溪腕骨是兪原﹐陽谷爲經合小海。足大指內太陰脾﹐井滎隱白大者推﹐太白兪原商丘﹝經﹞穴﹐陰陵泉合要須知。足大指端厥陰肝﹐大惇爲井﹝滎﹞行間﹐太衝爲兪原都是﹐經在中封合曲泉。第二指端陽明胃﹐厲兌﹝井﹞內庭﹝滎﹞

須要會﹐陷谷﹝兪﹞衝陽﹝原﹞經解溪﹐三里﹝合﹞膝下三寸是。足掌心中少陰腎﹐湧泉﹝井﹞然谷﹝滎﹞天然定﹐太溪爲兪又爲原﹐復澑﹝經﹞陰谷﹝合﹞能醫病。足第四指少陽經﹐竅陰爲井俠溪滎﹐兪原臨泣丘墟穴﹐陽輔﹝經﹞陽陵泉﹝合﹞認眞。足小指外屬膀胱﹐至陰通谷井滎當﹐束骨﹝兪﹞次尋京骨﹝原﹞穴﹐昆侖經合委中央。

經曰﹕左盛則右病﹐右盛則左病。右痛未已。而左脈先病。

左痛未已而右脈先病。

如此者﹐必巨刺之。此五穴臨時變合﹐刺法之最大者也。

巨刺者﹐刺經脈也。

竇師曰﹕公孫衝脈胃心胸﹐內關陰維下總同﹔臨泣膽經連帶脈﹐陽維目脫外關逢。後溪督脈內背頸﹐申脈陽蹺絡亦通。列缺任脈行肺系﹐陰蹺照海膈喉嚨。

又云﹕陽蹺陽維並督脈﹔三脈屬陽。

主肩背腰腿在表之病﹔陰蹺陰維任衝帶﹐五脈屬陰。

去心腹脇肋在裏之﹐此奇經主病要也。

《蘭江賦》云﹕先將八法爲定例﹐流注之中分次節﹐欲解之病內關擔﹐臍下公孫用攔法。頭部須逢尋列缺﹐痰涎壅塞及咽漧﹐噤口喉風鍼照海﹐三稜出血刻時安。傷寒在表並頭疼﹐外關瀉動自然安﹐眼目之癥諸疾苦﹐更用臨泣使鍼擔。後溪專治督脈病﹐癲狂此法治還輕﹐申脈能除寒與熱﹐頭風偏正及心驚。耳鳴鼻塞胸中滿﹐好用金鍼此穴尋。蓋公孫配內關爲子母﹐合於心胸胃衝脈﹔臨泣配外關爲妻夫﹐合於目銳耳後﹑頰車肩頸缺盆胸﹔後溪配申脈爲夫妻﹐合於小腸膀胱內﹑背頸耳肩膊屬﹐列缺配照海爲母子﹐合於肺及肺系喉嚨胸膈﹐此八脈交會也。凡脾經左右四十二穴﹐統於公孫二穴﹐一切脾病皆治。餘經仿此。心包絡內關﹐膽臨泣﹐三焦外關﹐小腸後溪﹐膀胱申脈﹐肺列缺﹐腎照海。

配卦後天﹐乾坎艮震巽離坤兌﹐以五行生旺爲次。就乾宮起甲順行﹐則甲膽竅陰配幹﹐乙肝大惇﹝附幹﹞﹐丙小腸少澤配坎﹐丁心少衝配艮﹐戊胃厲兌配震﹐己脾隱白配巽﹐庚大腸商陽配離﹐辛肺少商配坤﹐壬膀胱至陰﹝附坤﹞﹐癸腎湧泉配兌﹐三焦寄壬﹐包絡寄癸﹐此論天干然也。地支乾宮起子順行﹐則子屬幹﹐午屬巽﹐卯屬艮﹐酉屬坤﹐﹝卽子午卯酉四正也﹞寅屬坎﹐申屬離﹐巳屬震﹐亥屬兌。﹝卽寅申巳亥四旁也﹞辰戌丑未寄旺﹐故不入卦﹐但在卦則爲老陰老陽﹑少陰少陽﹔﹝乾三男震坎艮﹐坤三女巽離兌﹞在十二經脈與奇經﹐則爲大陰大陽﹑少陰少陽﹔﹝卦爲虛﹐穴爲實﹐猶地理用穴不用卦﹐卦向穴中作也﹞經曰﹕邪客大絡者﹐左注右﹐右注左﹐上下左右﹐其气無常﹐不入經兪﹐命曰繆刺。﹝繆刺者﹐刺絡脈也。言絡脈與經脈繆處﹐身有蜷攣疼痛﹐而脈無病﹐刺其陰陽交貫之道﹞此八穴配合定位刺法之最奇者也﹐是故頭病取足﹐而應之以手﹔足病取手﹐而應之以足﹔左病取右﹐而應之以左﹔右病取左﹐而應之以右。散鍼亦當如是也。﹝頭爲陽﹐足爲陰﹐頭病取足者﹐頭走足也。足病不取頭者﹐頭不走頭也。左右病必互鍼者﹐引邪復正故也﹞散鍼者﹐治雜病而散用某穴﹐因病之所宜而鍼之﹐初不拘於流注也。若夫折傷跌撲﹑損逆走痛﹐因其病之所在而鍼之﹐𨿽穴亦罔顧其得與否也。﹝指痛鍼痛﹐徐氏謂之天應穴﹞此穴法之大槪也。

內集﹟卷一鍼灸

附﹕雜病穴法

鍼家以起風廢癱瘓爲主﹐𨿽傷寒內傷﹐亦皆視爲雜病。《靈樞》雜證論某病取某經﹐而不言穴者﹐正欲人隨經取用。大槪上部病﹐多取手陽明經﹐中部足太陰﹐下部足厥陰﹐前膺足陽明﹐後背足太陽。因各經之病﹐而取各經之穴者﹐最爲要訣。百病一鍼爲率﹐多則四鍼﹐滿身鍼者可惡。

雜病隨證選雜穴﹐仍兼原合與八法﹔經絡原會別論詳﹐十二原穴與八會穴﹐皆經絡气血交會之處。別卽陽別﹐乃陽交穴也。前論頗詳。

臟腑兪募當謹始﹔五臟六腑之兪﹐俱在背二行﹐肺兪三椎下﹐心五﹑肝九﹑脾十一﹑腎十四椎下是也。五臟之募俱在腹部﹐心募巨闕﹑肝期門﹑脾章門﹑肺中府﹑腎京門。惟三焦﹑胞絡﹑膀胱無募﹐此言臟腑雜病﹐當刺兪募之穴。但《素問》明言中臟腑者不立死﹐則爲害非小﹐故禁鍼穴多﹐後世每以鍼四肢者爲妙手﹐初學可不謹哉﹗根結標本理玄微﹐經云﹕足太陰根於隱白﹐結於中脘﹔足少陰根於湧泉﹐結於廉泉﹔足厥陰根於大惇﹐結於玉堂﹔足太陽根於至陰﹐結於目也﹔足陽明根於厲兌﹐結於鉗耳也﹔足少陽根於竅陰﹐結於耳﹔手太陽根於少澤﹐結於天窗﹑支正也﹔手少陽根於關衝﹐結於天牖﹑外關也﹔手陽明根於商陽﹐結於扶突﹑偏歷也﹐手三陰之經未載﹐不敢彊注此言。能究根結之理﹐根據標本刺之﹐則疾無不愈。足太陽之本在足跟上五寸﹐標在目也﹔足少陽之本在竅陰﹐標在耳也﹔足陽明之本在厲兌﹐標在人迎頰挾項顙也﹔足太陰之本在中封前上四寸﹐標在胃兪與舌本也﹔足少陰之本在內踝上三寸中﹐標在腎兪與舌下兩脈也﹔足厥陰之本在行間上五寸中﹐標在肝兪也﹔手太陽之本在手外踝後﹐標在命門之上一寸也﹔手少陽之本在小指﹑次指之間上一寸﹐標在耳後上角下外也﹔手陽明之本在肘骨中上別陽﹐標在頷下合鉗上也﹔手太陰之本在寸口之中﹐標在腋內動脈也﹔手少陰之本在兌骨之端﹐標在心兪也﹔手厥陰之本在掌後兩筋之間二寸中﹐標在腋下三寸也﹕此十二經之標本。有在標而取本者﹐有在本而取標者﹐有先治其標者﹐有先治其本者﹐無非欲其陰陽相應耳。此《內經》至論。

四關三部識其處。

四關﹐合谷﹑太衝穴也。十二經原皆出於四關。三部﹐大包爲上部﹐天樞爲中部﹐地機爲下部。又百會一穴在頭應天﹐璇璣一穴在胸應人﹐湧泉一穴在足應地﹐是謂三才。以上兼原﹑合八法諸穴﹐𨿽不悉鍼﹐亦不可不知其處也。

傷寒一日刺風府﹐陰陽分經次第取。

傷寒一日太陽風府﹐二日陽明之滎﹐三日少陽之兪﹐四日太陰之井﹐五日少陰之兪﹐六日厥陰之經。在表刺三陽經穴﹐在裏刺三陰經穴﹐六日過經未汗刺期門﹑三里﹐古法也。惟陰證灸關元穴﹐爲妙。

汗吐下法非有他﹐合谷內關陰交杵。

汗鍼合谷﹐入鍼二分﹐帶補行九九之數﹐搓數十次﹐男左搓﹐女右搓﹐得汗方行瀉法﹐汗止身溫﹐方可出鍼﹔如汗不止﹐鍼陰市﹐補合谷。吐鍼內關﹑入鍼三分﹐先補六次﹐瀉三次﹐行子午搗臼法三次﹐多提气上行﹐又推戰一次﹐病患多呼幾次﹐卽吐﹔如吐不止﹐補九陽數﹐調勻呼吸三十六度﹐吐止徐徐出鍼﹐急捫其穴﹔如吐不止﹐補足三里。下鍼三陰交﹐入鍼三分﹐男左女右﹐以鍼盤旋右轉﹐行六陰之數畢﹐用口鼻閉气﹐吞鼓腹中﹐將瀉插一下﹐其人卽瀉﹐鼻吸手瀉三十六徧﹐方開口鼻之气﹐插鍼卽瀉﹔如瀉不止﹐鍼合谷﹐升九陽數。

凡汗吐下﹐仍分陰陽補瀉﹐就流注穴行之﹐尢妙。

一切風寒暑濕邪﹐頭痛發熱外關起。

只此一穴。

頭面耳目口鼻﹝咽牙﹞病﹐曲池合谷爲之主。

二穴又治肩背肘膊疼痛及瘧疾。

偏正頭疼左右鍼﹐列缺太淵不用補。

左痛鍼右﹐右痛鍼左﹐左右俱痛﹐左右俱鍼。餘仿此。如列缺不應﹐再瀉太淵。

頭風目眩項捩彊﹐申脈金門手三里。

頭風連項腫﹐或引肩者﹐鍼此三穴。頭目昏眩者﹐補申脈﹑金門﹐雷頭風亦效。虛痛者﹐上星一穴。

赤眼迎香出血奇﹐臨泣太沖合谷似。

赤眼腫痛﹐迎香出血﹐立愈。甚者更瀉太衝。眼紅或瞳人腫痛﹐流淚出血﹐爛弦風﹐俱瀉足臨泣﹐或太衝﹑合谷。肉倒睫﹐俱瀉合谷﹑足三里。

耳聾臨泣與金門﹐合谷鍼後聽人語。

耳暴聾﹐補足臨泣。耳鳴或出血作痛﹐及聵耳﹐俱瀉申脈﹑金門﹑合谷。

鼻塞鼻痔及鼻淵﹐合谷太衝隨手努。

鼻塞不聞香臭﹐鍼迎香﹑合谷。鼻痔鼻流濁涕者﹐瀉太衝﹑合谷。鼻淵鼻衄虛者﹐專補上星。

口噤斜流涎多﹐地倉頰車仍可舉。

頰車鍼沿皮向下地倉﹐左瀉右﹐右瀉左﹐鍼透亦無害。輕者只鍼合谷﹑頰車。

口舌生瘡舌下竅﹐三稜刺血非粗鹵。

口唇及舌生瘡﹐鍼合谷。舌腫甚及重舌者﹐更取舌下兩邊紫筋津液所出處﹐以三稜鍼刺出其血。

舌裂出血尋內關﹐太衝陰交走上部。舌上生苔合谷當﹐手三里治舌風舞。

舌風左右舞弄不停﹐瀉兩手三里立止。驢嘴風唇腫開不得者﹐亦瀉三里。

牙風面腫頰車神﹐合谷臨泣瀉不數。

坐牙風腫連面﹐瀉手三里﹑頰車。滿口牙痛牙酸﹐瀉合谷﹑足臨泣。下牙痛﹐瀉合谷。

二陵二蹺與二交﹐頭頂手足互相與。

二陵﹕陰陵泉﹑陽陵泉。二蹺﹕申脈﹑照海。二交﹕陽交﹑三陰交。此六穴遞相交接於兩手兩足頭頂也。

兩井兩商二三間﹐手上諸風得其所。

兩井﹕天井﹑肩井﹔兩商﹕商陽﹑少商﹔二間﹑三間。此六穴相根據相倚﹐分別於手之兩支﹐手上諸病治之。

手指連肩相引疼﹐合谷太衝能救苦。

項連肘痛﹐鍼少海。

手三里治肩連臍﹐脊間心後稱中渚。

久患傷寒肩背痛﹐但鍼中渚﹐卽愈。脊膂痛者﹐鍼人中尢妙。

冷嗽只宜補合谷﹐三陰交瀉實時住。霍亂中脘可入深﹐三里內庭瀉幾許。

甚者補中脘﹐瀉三里﹑內庭。

心痛翻胃刺勞宮﹐寒者少澤細手指。

熱心痛﹑气痛﹐瀉勞宮。寒心痛﹐補少澤。

心痛手戰少海求﹐若要除根陰市睹﹔太淵列缺穴相連﹐能祛气痛刺兩乳。

賦云﹕气刺兩乳求太淵﹐未應之時瀉列缺。

脇痛只須陽陵泉﹐專治脇肋痛滿欲絕及面腫。

腫痛公孫內關爾。

腹痛輕者﹐只鍼三里。

瘧痰《素問》分各經﹐危氏刺指舌紅紫。

足太陽瘧﹐先寒後熱﹐汗出不已﹐刺金門。足少陽瘧﹐寒熱心惕﹐汗多﹐刺俠溪。足陽明瘧﹐寒甚久﹐乃熱汗出﹐喜見火光﹐刺衝陽。足太陰瘧﹐寒熱善嘔﹐嘔已乃衰﹐刺公孫。足少陰瘧﹐嘔吐甚﹐欲閉戶牖﹐刺大鐘。足厥陰瘧﹐小腹滿﹐小便不利﹐刺太衝。心瘧刺神門﹐肝瘧中封﹐脾瘧商丘﹐肺瘧列缺﹐腎瘧大鐘﹐胃瘧厲兌。危氏只刺十手指出血﹐及看舌下有紫腫紅筋﹐亦須去血。

痢疾合谷三里宜﹐甚者必須兼中膂。

白痢鍼合谷﹐赤痢鍼小腸兪﹐赤白鍼三里中膂兪。凡鍼背腹兩邊穴﹐分陰陽經補瀉﹐鍼背上中行左轉﹐腹上中行右轉。女人背中行右轉﹐腹中行左轉爲補。蓋男子背陽腹陰﹐女子背陰腹陽故也。但用穴背腹甚少﹐而手足多者﹐以寒月及婦人不便故也。

心腹痞滿陰陵泉﹐鍼到承山飲食美。

胸膈寬能飲食也。

泄瀉吐腹諸般疾﹐三里內庭功無比。

一切泄瀉﹑嘔吐﹑吞酸﹑癖﹑脹滿諸疾。

水腫水分與復澑﹐俱瀉水分穴﹐先用小鍼﹐後用大鍼﹐以雞翎管透之﹐水出濁者死﹐淸者生。急服緊皮丸斂之﹐此必鄕村無藥﹐粗人體實者方可用之﹐若淸髙貴客﹐鮮不爲禍。自古病機﹐惟水腫禁刺﹐鍼經則不禁也。取血法﹐先用鍼補入地部﹐少停瀉出人部﹐少停復補入地部﹐停少時瀉出鍼來﹐其瘀血自出。虛者只有黃水出﹐若腳上腫大欲放水者﹐仍用此法收﹐復澑穴上取之。

脹滿中脘三里揣。

《內經》鍼腹以布纏繳﹐鍼家另有盤法﹐先鍼入二寸五分﹐退出二寸﹐只畱五分﹐在內盤之。如要取上焦胞絡中之病﹐用鍼頭迎向上刺入二分補之﹐使气攻上。若臍下有病﹐用鍼頭向下退出二分瀉之﹐此二句特備古法耳﹐初學人不可輕用。

腰痛環跳委中神﹐若連背痛昆侖武。

輕者委中出血﹐便愈。甚者補環跳﹐瀉委中﹐久者俱補。腰連背痛者﹐鍼昆侖﹑委中。

腰連腳痛腕骨升﹐三里降下隨拜跪。

補腕骨﹐瀉足三里。

腰連腳痛怎生醫﹖環跳行間與風市。

補環跳﹐瀉風市﹑行間﹑足三里。

腳膝諸痛羨行間﹐三里申脈金門侈。

腳膝頭紅腫痛癢及四時風腳﹐俱瀉行間﹑三里﹑申脈﹑金門。五足指痛﹐瀉行間。

腳若轉筋眼發花﹐然谷承山法自古。兩足難移先懸鐘﹐又名絕骨。

條口後鍼能步履。兩足酸麻補太溪﹐僕參內庭盤跟楚。

腳盤痛者﹐瀉內庭。腳跟痛者﹐瀉僕參。

腳連脇腋痛難當。環跳陽陵泉內杵。冷風濕痺鍼環跳﹐陽陵三里燒鍼尾。

痺不知痛癢者﹐用艾粟米大於鍼尾上燒三五炷﹐知痛卽止。

七疝大惇與太衝﹐七疝太衝出血﹐瀉大惇﹐立止。膀胱气﹐瀉俠溪﹑然谷。小腸气﹐瀉俠溪﹑三陰交。偏墜﹐瀉照海﹑俠溪。

五淋血海通男婦。

此穴極治婦人血崩﹑血閉不通﹐但不便耳。气淋﹑血淋最效﹐兼治偏墜瘡疥。

大便虛祕補支溝﹐瀉足三里效可擬。熱祕气祕先長彊﹐大惇陽陵堪調護。

不鍼長彊鍼承山。

小便不通陰陵泉﹐三里瀉下溺如注。

小便不通及尿血﹑砂淋俱宜瀉之﹐又治遺尿失禁。上吐下閉關格者﹐瀉四關穴。

內傷食積鍼三里﹐璇璣相應塊亦消。

不鍼璇璣者﹐鍼手足三里﹐俱能消食積痞塊。

脾病气血先合谷﹐後刺三陰鍼用燒。

燒鍼法見前﹐有塊者兼鍼三里。

一切內傷內關穴﹐痰火積塊退煩潮。

兼鍼三里尢妙。

吐血尺澤功無比﹐衄血上星與禾。喘急列缺足三里﹐嘔噎陰交不可饒。

惡心嘔吐膈噎﹐俱瀉足三里﹑三陰交。虛甚者﹐補气海。

勞宮能治五般癇﹐更刺湧泉疾若挑。神門專治心疾呆﹐人中間使祛顚妖。

上星亦好。

屍厥百會一穴美﹐更鍼隱白效昭昭。

外用筆管吹耳﹐凡脫肛﹑久痢﹑衄血不止者﹐俱宜鍼此提之﹐所謂頂門一鍼是也。不鍼百會﹐鍼上星亦同。

婦人通經瀉合谷﹐三里至陰催孕妊。

通經催生﹐俱宜瀉此三穴。虛者補合谷﹐瀉至陰。

死胎陰交不可緩﹐胞衣照海內關尋。

死胎不下﹐瀉三陰交﹐胞衣不下﹐瀉照海﹑內關。

小兒驚風少商穴﹐人中湧泉瀉莫深。

小兒急﹑慢驚風皆效。

癰疽初起審其穴﹐只刺陽經不刺陰。

凡癰疽須分經絡部分﹐血气多少﹐兪穴遠近用鍼。從背出者﹐當從太陽經至陰﹑通谷﹑束骨﹑昆侖﹑委中五穴選用﹔從鬢出者﹐當從少陽經竅陰﹑俠溪﹑臨泣﹑陽輔﹑陽陵泉五穴選用﹔從髭出者﹐當從陽明經厲兌﹑內庭﹑陷谷﹑衝陽﹑解溪五穴選用﹔從腦出者﹐則以絕骨一穴治之。凡癰疽已破﹐尻神﹑朔望不忌。

傷寒流注分手足﹐太衝內庭可浮沈。

二穴總治流注﹐又能退寒熱。在手鍼手三里﹐在足太衝﹐在背行間﹐在腹足三里。

熟此筌蹄手要活﹐得後方可度金鍼﹔又有一言眞祕訣﹐上補下瀉值千金。

此備古法﹐知流注者不用。

開闔經言﹕春刺﹝十二﹞井者﹐邪在肝﹔夏刺﹝十二﹞榮者﹐邪在心﹔季夏刺﹝十二﹞兪者﹐邪在脾﹔秋刺﹝十二﹞經者﹐邪在肺﹔冬刺﹝十二﹞合者﹐邪在腎。其肝心脾肺腎而系於春夏秋冬者﹐何也﹖然五臟一病﹐輒有五也。假令肝病﹐色靑者肝也﹐臊臭者肝也﹐喜酸者肝也﹐喜叫者肝也﹐喜泣者肝也﹐其病眾多﹐不可盡言。

鍼之要妙﹐在於秋毫者也。經以觀之﹐甲乙者﹐日之春也﹔丙丁者﹐日之夏也﹕戊己者﹐日之四季也﹔庚辛者﹐日之秋也﹐壬癸者﹐日之冬也。寅卯者﹐時之春也﹔巳午者﹐時之夏也﹕辰戌丑未者﹐時之四季也﹔申酉者﹐時之秋也﹔亥子者﹐時之冬也。括其要者﹐惟《明堂》二詩。

一詩﹕甲膽乙肝丙小腸﹔一詩﹕肺寅大卯胃辰經﹐見運气總論。凡人秉天地壬之气生﹐膀胱命門癸生腎﹐甲生膽﹐乙生肝﹐丙生小腸﹐丁生心﹐戊生胃﹐己生脾﹐庚生大腸﹐辛生肺。地支亦然。一气不合﹐則不生化﹐故古聖立子午流注之法﹐以全元生成之數也。

先聖推衍其義﹐法以天干﹐戊土起甲逆行﹐甲丙戊庚壬爲陽﹐井滎兪經合﹔乙丁己辛癸爲陰﹐井滎兪經合。

起例﹕甲己還加甲﹐乙庚丙作初﹐丙辛從戊起﹐丁壬庚子居﹐戊癸何方是﹐壬子是眞從。

陽則金﹝井﹞水﹝滎﹞木﹝兪﹞火﹝經﹞土﹝合﹞﹐陰則木﹝井﹞火﹝滎﹞土﹝兪﹞金﹝經﹞水﹝合﹞﹐每日一身周流六十六穴﹐每時周流五穴。

除六原穴﹐乃過經之所。

相生相合者爲開﹐則刺之﹕相克者爲闔﹐則不刺。

陽生陰死﹐陰生陽死。如甲木死於午﹐生於亥﹔乙木死於亥﹐生於午﹔丙火生於寅﹐死於酉﹔丁火生於酉﹐死於寅﹔戊土生於寅﹐死於酉﹔己土生於酉﹐死於寅﹔庚金生於巳﹐死於子﹔辛金生於子﹐死於巳﹔壬水生於申﹐死於卯﹔癸水生於卯﹐死於申。凡值生我﹑我生及相合者。乃气血生旺之時﹐故可辧虛實刺之。

克我﹑我克及闔閉時穴﹐气血正值衰絕﹐非气行未至﹐則气行已過﹐誤刺妄引邪气﹐壞亂眞气﹐實實虛虛﹐其禍非小。

假如甲日膽經行气﹐脈弦者﹐本經自病也﹐當竅陰爲主。

乙日肝行間。餘仿此。本經自病者﹐不中他邪﹐非因子母虛實﹐乃本經自生病也。當自取其經﹐故以竅陰井爲主﹐而配之以井﹐或心井﹑胃井。或兪穴爲主﹐亦配以心﹑胃兪穴﹐滎經合﹐主應皆然。

如虛則補其母﹐當刺腎之湧泉﹝井﹞﹐或膀胱之至陰﹝井﹞。實則瀉其子﹐可取心之中衝﹝井﹞﹐或小腸之少澤﹝井﹞。甲木能制戊土﹐則不宜鍼。

甲日膽木能制戊土﹐乙日肝木能制己土﹐丙日小腸火能制庚金﹐丁日心火能制辛金﹐戊日胃土能制壬水﹐己日脾土能制癸水﹐皆不宜鍼。

然陰陽相制者﹐豈無變化之機﹖故甲與己合而化土﹐亦可取脾之隱白。蓋見肝之病﹐則知肝當傳之脾﹐故先實其脾﹐無令受肝之邪。所謂上工不治已病治未病是也。

實脾者﹐必先於足太陰經補土字一鍼﹐又補火字一鍼﹔後於足厥陰經瀉木字一鍼﹐又瀉火字一鍼﹐其邪卽散﹐其經卽平。此與後迎隨條﹐有以虛實言者互看。

推之六甲﹑六乙﹑六丙﹑六丁﹑六戊﹑六己﹑六庚﹑六辛﹑六壬﹑六癸皆然﹐徐氏有歌云﹕甲日戌時膽竅陰﹐丙子時中前谷滎﹐戊寅陷谷陽明兪﹐返本丘墟木在寅﹐庚辰經注陽溪穴﹐壬午膀腕委中尋﹐甲申時納三焦水﹐榮合天干取液門。

六甲日﹐甲戌時開穴﹐膽井竅陰﹐或合脾井隱白。相生﹐膀胱井至陰﹐腎井湧泉﹐小腸井少澤﹐心井中衝﹔相克﹐肺﹑大腸﹑脾胃井及闔穴。乙亥時不錄﹐後仿此。丙子時開穴﹐小腸滎前谷﹐合肺滎魚際。相生﹐膽滎俠溪﹐肝滎行間﹐胃滎內庭﹐脾滎大都。戊寅時開穴﹐胃兪陷谷﹐或合腎兪太溪﹐相生。小腸兪後溪﹐心兪神門﹐大腸兪三間﹐肺兪太淵﹐又木原生在寅﹐可取膽原穴丘墟。庚辰時開穴﹐大腸經陽溪﹐或合肝經中封。

相生。胃經解溪﹐脾經商丘﹐膀胱經昆侖﹐腎經復澑。壬午時開穴﹐膀胱合委中﹐或合心合少海。相生﹐大腸合曲池﹐肺合尺澤﹐胃合三里﹐脾合陰陵泉。甲申時乃三焦引气歸元﹐可取液門滎穴﹐水生木也﹐返本還元。

乙日酉時肝大惇﹐丁亥時滎少府心﹐己丑太白太衝穴﹐辛卯經渠是肺經﹐癸巳腎宮陰谷合﹐乙未勞宮水穴滎。

六乙日﹐乙酉時開穴﹐肝井大惇﹐或合大腸井商陽。相生﹐腎井湧泉膀胱井至陰﹐心井少衝﹐小腸井少澤。丁亥時開穴﹐心滎少府﹐或合膀胱滎通谷。相生﹐肝滎行間﹐膽滎俠溪﹐脾滎大都﹐胃滎內庭。己丑時開穴﹐脾兪太白﹐或合膽兪臨泣。相生﹐心兪神門﹐小腸兪後溪﹐肺兪太淵﹐大腸兪三間﹐又丑時可刺肝原穴太衝。辛卯時開穴。肺經經渠﹐或合小腸經陽谷。相生﹐脾經商丘﹐胃經解溪﹐腎經復澑﹐膀胱經昆侖。癸巳時開穴﹐腎合陰谷﹐或合胃合三里。相生﹐肺合尺澤﹐大腸合曲池﹐肝合曲泉﹐膽合陽陵泉。乙未時乃包絡引血歸元﹐可刺勞宮滎穴﹐木能生火也﹐俱以子母相生。後皆仿此。

丙日申時少澤當﹐戊戌內庭治脹康﹐庚子時在三間兪﹐本原腕骨可祛黃﹐壬寅經水昆侖上﹐甲辰陽陵泉合長﹐丙午時受三焦木﹐中渚之中子細詳。

六丙日﹐丙申時開穴﹐小腸井少澤﹐或合肺井少商。相生﹐膽井竅陰﹐肝井大惇﹐脾井隱白﹐胃井厲兌。

戊戌時開穴﹐胃滎內庭﹐或合腎滎然谷。相生﹐小腸滎前谷﹐心滎少府﹐大腸滎二間﹐肺滎魚際。庚子時開穴﹐大腸兪三間﹐或合肝兪太衝。相生﹐胃兪陷谷﹐脾兪太白﹐膀胱兪束骨﹐腎兪太溪﹐又子時刺小腸原穴腕骨。

壬寅時開穴﹐膀胱經昆侖﹐或合心經靈道。相生﹐大腸經陽溪﹐肺經經渠﹐膽經陽輔﹐肝經中封。甲辰時開穴﹐膽合陽陵泉﹐或合脾合陰陵泉。相生﹐膀胱合委中﹐腎合陰谷﹐小腸合小海﹐心合少海。丙午時三焦引气歸元﹐可取中渚兪穴﹐木生火也。

丁日未時心少衝﹐己酉大都脾土逢﹐辛亥太淵神門穴﹐癸丑復澑腎水通﹐乙卯肝經曲泉合﹐丁巳包絡大陵中。

六丁日﹐丁未時開穴﹐心井少衝﹐或合膀胱井至陰。相生﹐肝井大惇﹐膽井竅陰﹐脾井隱白﹐胃井厲兌。

己酉時開穴﹐脾滎大都﹐或合膽滎俠溪。相生﹐心滎少府﹐小腸滎前谷﹐肺滎魚際﹐大腸滎二間。辛亥時開穴﹐肺兪大淵﹐或合小腸兪後溪﹐相生﹐脾兪太白﹐胃兪陷谷﹐腎兪大溪﹐膀胱兪束骨﹐又亥時刺心原穴神門。癸丑時開穴﹐腎經復澑﹐或合胃經解溪。相生﹐肺經經渠﹐大腸經陽溪﹐肝經中封﹐膽經陽輔。乙卯時開穴﹐肝合曲泉﹐或合大腸合曲池。相生﹐腎合陰谷﹐膀胱合委中﹐心合少海﹐小腸合小海。丁巳時包絡引血歸元﹐可取大陵兪穴﹐火生土也。

戊日午時厲兌先﹐庚申滎穴二間廷﹐壬戌膀胱尋束骨﹐衝陽土穴必還原﹐甲子膽經陽輔是﹐丙寅小海穴安然﹐戊辰气納三焦脈﹐經穴支溝刺必痊。

六戊日﹐戊午時開穴﹐胃井厲兌﹐或合腎井湧泉。相生﹐小腸井少澤﹐心井少衝﹐大腸井商陽﹐肺井少商。庚申時開穴﹐大腸滎二間﹐或合肝滎行間。相生﹐脾滎大都﹐胃滎內庭﹐膀胱滎通谷﹐腎滎然谷。壬戌時開穴﹐膀胱兪束骨﹐或合心兪神門。相生﹐大腸兪三間﹐肺兪太淵﹐膽兪臨泣﹐肝兪太衝﹐又戌時刺胃原穴衝陽。

甲子時開穴﹐膽經陽輔﹐或脾經商丘。相生﹐膀胱經昆侖﹐腎經復澑﹐小腸經陽谷﹐心經靈道﹐丙寅時開穴﹐小腸合小海﹐或合肺合尺澤。相生﹐膽合陽陵泉﹐肝合曲泉﹐胃合三里﹐脾合陰陵泉。戊辰時三焦引气歸元﹐可取支溝經穴﹐火生土也。

己日巳時隱白始﹐辛未時中魚際取﹐癸酉太溪太白原﹐乙亥中封內踝比﹐丁丑時合少海心﹐己卯間使胞絡止。

六己日﹐己巳時開穴﹐脾井隱白﹐或合膽井竅陰。相生﹐心井少衝﹐小腸井少澤﹐肺井少商﹐大腸井商陽。

辛未時開穴﹐肺滎魚際﹐或合小腸滎前谷。相生﹐脾滎大都﹐胃滎內庭﹐腎滎然谷﹐膀胱滎通谷。癸酉時開穴﹐腎兪太溪﹐或合胃兪陷谷。相生﹐肺兪太淵﹐大腸兪三間﹐肝兪太衝﹐膽兪臨泣﹐又酉時刺脾原穴太白。乙亥時開穴﹐肝經中封﹐或合大腸經陽溪。相生﹐腎經復澑﹐膀胱經昆侖﹐心經靈道﹐小腸經陽谷。丁丑時開穴﹐心合少海﹐或合膀胱合委中。相生﹐膽合陽陵泉﹐肝合曲泉﹐脾合陰陵泉﹐胃合三里。己卯時胞絡引血歸元﹐可取間使經穴﹐土生金也。

庚日辰時商陽居﹐壬午膀骯通谷之﹐甲申臨泣兪爲木﹐合谷金原返本歸。丙戌小腸陽谷火﹐戊子時居三里宜﹐庚寅气納三焦合﹐天井之中不用疑。

六庚日﹐庚辰時開穴﹐大腸井商陽﹐或合肝井大惇。相生﹐胃井厲兌﹐脾井隱白﹐膀胱井至陰﹐腎井湧泉。壬午時開穴﹐膀胱滎通谷﹐或合心滎少府。相生﹐大腸滎二間﹐肺滎魚際﹐膽滎俠溪﹐肝滎行間。甲申時開穴﹐膽兪臨泣﹐或合脾兪太白。相生﹐膀胱兪束骨﹐腎兪太溪﹐小腸兪後溪﹐心兪神門﹐又申時刺大腸原穴合谷。丙戌時開穴﹐小腸經陽谷﹐或合肺經經渠。相生﹐膽經丘墟﹐肝經中封﹐胃經解溪﹐脾經商丘。戊子時開穴﹐胃合三里﹐或合腎合陰谷。相生﹐小腸合小海﹐心合少海﹐大腸合曲池﹐肺合尺澤。庚寅時三焦引气歸元﹐可取天井合穴﹐土生金也。

辛日卯時少商本﹐癸巳然谷何須忖﹐乙未太衝原太淵﹐丁酉心經靈道引﹐己亥脾合陰陵泉﹐辛丑曲澤胞絡準。

六辛日﹐辛卯時開穴﹐肺井少商﹐或合小腸井少澤。相生﹐脾井隱白﹐胃井厲兌﹐膀胱井至陰﹐腎井湧泉。癸巳時開穴﹐腎滎然谷﹐或合胃滎內庭。相生﹐肺滎魚際﹐大腸滎二間﹐肝滎行間﹐膽滎俠溪。乙未時開穴﹐肝兪太衝﹐或合大腸兪三間。相生﹐腎兪太溪﹐膀胱兪束骨﹐心兪神門﹐小腸兪後溪﹐又未時刺肺原穴太淵。丁酉時開穴﹐心經靈道﹐或合膀胱經昆侖。相生﹐肝經中封﹐膽經丘墟﹐脾經商丘﹐胃經解溪。己亥時開穴﹐脾合陰陵泉﹐或合膽合陽陵泉。相生﹐心合少海﹐小腸合小海﹐肺合尺澤﹐大腸合曲池。辛丑時胞絡引血歸元﹐可取曲澤合穴﹐金生水也。

壬日寅時起至陰﹐甲辰膽脈俠溪滎﹐丙午小腸後溪兪﹐返求京骨本原尋。三焦寄有陽池穴﹐返本還元似的親﹐戊申時注解溪胃﹐大腸庚戌曲池眞﹐壬子气納三焦寄﹐並穴關衝一片金﹐關衝屬金壬屬水﹐子母相生恩又深。

六壬日﹐壬寅時開穴﹐膀胱井至陰﹐或合心井少衝。相生﹐大腸井商陽﹐肺井少商﹐膽井竅陰﹐肝井大惇。甲辰時開穴﹐膽滎俠溪﹐或合脾滎大都。相生﹐腎滎然谷﹐膀胱滎通谷﹐心滎少府﹐小腸滎前谷。丙午時開穴﹐小腸兪後溪﹐或合肺兪太淵。相生﹐膽兪臨泣﹐肝兪太衝﹐胃兪陷谷﹐脾兪太白﹐又午時可刺膀胱原穴京骨﹐乃水原在午﹐水入火鄕﹐故壬丙﹑子午相交也﹐兼刺三焦原陽池。戊申時開穴﹐胃經解溪﹐或合腎經復澑。相生﹐小腸經陽谷﹐心經靈道﹐天腸經陽溪﹐肺經經渠。庚戌時開穴﹐大腸合曲池﹐或合肝合曲泉。相生﹐胃合三里﹐脾合陰陵泉﹐膀胱合委中﹐腎合陰谷。

壬子時三焦引气歸元﹐可取關衝井穴﹐金生水也。

癸日亥時井湧泉﹐乙醜行間穴必然﹐丁卯兪穴神門是﹐本尋腎水太溪原﹐胞絡大陵原並過﹐己巳商丘內踝邊﹐辛未肺經合尺澤﹐癸酉中衝胞絡連﹐子午截時安定穴﹐畱傳後學莫忘言。

六癸日﹐癸亥時開穴﹐腎井湧泉﹐或合胃井厲兌。相生﹐肺井少商﹐大腸井商陽﹐肝井大惇﹐膽井竅陰。乙丑時開穴﹐肝滎行間﹐或合大﹑腸滎二間。相生﹐腎滎然谷﹐膀胱滎通谷﹐心滎少府﹐小腸滎前谷。丁卯時開穴﹐心兪神門﹐或合膀胱兪束骨。相生﹐肝兪太衝﹐膽兪臨泣﹐脾兪太白﹐胃兪陷谷﹐又卯時可刺腎原穴太溪及胞絡原穴大陵。己巳時開穴﹐脾經商丘﹐或合膽經陽輔。相生﹐心經靈道﹐小腸經陽谷﹐肺經經渠﹐大腸經陽溪。

辛未時開穴﹐肺合尺澤﹐或合小腸合小海。相生﹐脾合陰陵泉﹐胃合三里﹐腎合陰谷﹐膀胱合委中。癸酉時胞絡引血歸元﹐可取中衝井穴﹐水生木也。

大要﹕陽日陽時陽穴﹐陰日陰時陰穴。陽以陰爲闔﹐陰以陽爲闔。闔者﹐閉也﹐閉則以本時天干﹐與某穴相合者鍼之﹐故又曰開合。

陽日遇陰時﹐陰日遇陽時﹐則前穴已閉﹐取其合穴鍼之﹐合者﹐甲與己合化土﹐乙與庚合化金﹐丙與辛合化水﹐丁與壬合化木﹐戊與癸合化火。賦云﹕五門十變﹐十干相合爲五﹐陰陽之門戶。十變卻十干﹐臨時變用之謂也。

其所以然者﹐陽日注腑﹐則气先至而血後行﹔陰日注髒﹐則血先至而气後行。順陰陽者﹐所以順气血也。

陽日﹐六腑值日者﹐引气﹔陰日﹐六髒值日者﹐引血。

或曰﹕陽日陽時已過﹐陰日陰時已過﹐遇有急疾柰何﹖曰﹕夫妻子母互用﹐必適其病爲貴耳。

妻閉則鍼其夫﹐夫閉則鍼其妻﹐子閉鍼其母﹐母閉鍼其子﹐必穴與病相宜﹐乃可鍼也。

噫﹗用穴則先主而後客﹐用時則棄主而從賓。

假如甲日膽經爲主﹐他穴爲客﹐鍼必先主後客。其甲戌時﹐乃癸日戌時﹐則不必用﹐只用丙子時起。餘仿此。愚反復思玩﹐乃悟徐氏諸書﹐未嘗明言也。

按日起時﹐循經尋穴﹐時上有穴﹐穴上有時﹐分明實落﹐不必數上衍數﹐此所以寧守子午﹐而捨爾靈龜也。

靈龜八法專爲奇經八穴而設﹐其法具載徐氏鍼灸﹐乃竇文眞公之妙悟也。但子午法自上古﹐其理易明﹐其八穴亦肘膝內穴。又皆以陰應陰﹐以陽應陽﹐豈能逃子午之流注哉﹗迎隨。迎者﹐迎其气之方盛而奪之﹐爲瀉﹔隨者﹐隨其气之方虛而濟之﹐爲補。

《素問》曰﹕瀉必用方﹐補必用圓。又曰﹕呼盡內鍼﹐候吸引鍼﹐命曰補﹔吸則內鍼﹐候呼引鍼﹐命曰瀉。

此萬世不易法也。

瀉必用方﹐以气方盛也﹐月方滿也﹐日方溫也﹐身方定也。息方吸而內鍼﹐及復候其方吸而轉鍼﹐及復候其方呼而徐引出鍼﹐故曰瀉。補必用圓﹐圓者行也﹐行者移也。行謂行不宣之气﹐移謂移未復之脈﹐故刺必中其滎。及復候吸而推鍼至血﹐故圓與方非鍼也。

《圖注難經》云﹕手三陽從手至頭﹐手三陽經穴皆起於手也。

鍼芒從外往上爲隨﹐鍼芒從內往下爲迎。

足三陽從頭至足﹐足三陽經穴皆起於頭也。

鍼芒從內往下爲隨﹐鍼芒從外往上爲迎。

足三陰從足至腹﹐足三陰經穴皆起於足也。

鍼芒從外往上爲隨﹐鍼芒從內往下爲迎。

手三陰從胸至手﹐手三陰經穴皆起於胸也。

鍼芒從內往下爲隨﹐鍼芒從外往上爲迎﹐大要以子午爲主。

左爲陽﹐從子至午左行陽絡爲補。

右爲陰﹐從午至子右行陰絡爲瀉。陽主進﹐陰主退故也。

手爲陽﹐左手爲純陽。

足爲陰。右足爲純陰。

左手陽經﹐爲陽中之陽﹔左手陰經﹐爲陽中之陰﹔右手陽經﹐爲陰中之陽﹔右手陰經﹐爲陰中之陰。右足陰經﹐爲陰中之陰﹔右足陽經﹐爲陰中之陽﹔左足陰經﹐爲陽中之陰﹔左足陽經﹐爲陰中之陽。今細分之﹐病者左手陽經﹐以醫者右手大指進前﹝鹽指退後﹞﹐呼之爲隨﹔午後又以大指退後爲隨﹐每與午前相反。所謂進前﹐卽經之從外﹔退後﹐卽經之從內。退後吸之爲迎。

病者左手陰經﹐以醫者右手大指退後吸之﹐爲隨﹔進前呼之爲迎。病者右手陽經﹐以醫者右手大指退後吸之﹐爲隨﹔進前呼之爲迎。病患右手陰經﹐以醫者右手大指進前呼之﹐爲隨﹔退後吸之爲迎。病者右足陽經﹐以醫者右手大指進前呼之﹐爲隨﹔退後吸之爲迎。病者右足陰經﹐以醫者右手大指退後吸之﹐爲隨﹔進前呼之爲迎。病者左足陽經﹐以醫者右手大指退後吸之﹐爲隨﹔進前呼之爲迎。病者左足陰經﹐以醫者右手大指進前呼之﹐爲隨﹔退後吸之爲迎。男子午前皆然﹐午後與女人反之。

手上陽進陰退﹐足上陽退陰進﹐合六經起止故也。凡鍼起穴﹐鍼芒向上气順行之道﹔凡鍼止穴﹐鍼芒向下气所止之處。左外右內﹐令气上行﹔右外左內﹐令气下行。或問﹕午前補瀉與午後相反﹐男子補瀉與婦人相反。

蓋以男子之气﹐早在上而晚在下﹔女人之气﹐早在下而晚在上。男女上下﹐平腰分之故也。至於呼吸男女人我皆同﹐何亦有陰陽之分耶﹖蓋有自然之呼吸﹐有使然之呼吸。入鍼出鍼﹐使然之呼吸也。轉鍼如待貴客﹐如握虎尾﹐候其自然呼吸。若左手足候其呼而先轉﹐則右手足必候其吸而後轉之﹔若右手足候其吸而先轉﹐則左手足必候其呼而後轉之。眞陰陽一升一降之消息也。故男子陽經﹐午前以呼爲補﹐吸爲瀉﹔陰經以吸爲補﹐呼爲瀉﹐午後反之。女人陽經﹐午前以吸爲補﹐呼爲瀉﹔陰經以呼爲補﹐吸爲瀉﹐午後亦反之。或者又曰﹕補瀉必資呼吸﹐假令屍厥中風﹐不能使之呼吸者柰何﹖曰﹕候其自然之呼吸而轉鍼﹐若當吸不轉﹐令人以手掩其口鼻﹐鼓動其气可也。噫﹗補瀉提插分男女早晚﹐其理深微。原爲奇經不拘十二經常度﹐故參伍錯縱如是。若流注穴﹐但分左右陰陽可也。嘗愛雪心歌云﹕如何補瀉有兩般﹐蓋是經從兩邊發﹐古人補瀉左右分﹐今人乃爲男女別。

男女經脈一般生﹐晝夜循環無暫歇。此訣出自梓桑君﹐我今授汝心已雪﹐此子午兼八法而後全也。

然補瀉之法﹐非必呼吸出內鍼也﹐有以淺深言者。

病在脈﹐刺脈無傷皮﹔病在皮﹐刺皮無傷肉﹔病在肉﹐刺肉無傷筋﹔病在筋﹐刺筋無傷骨﹔病在骨﹐刺骨無傷筋。

經言春夏宜淺﹐秋冬宜深。

春夏陽气在上﹐人气亦在上﹐故當淺取之。然春夏時溫﹐補入鍼五分﹐卽沈之至腎肝之部﹐俟得气﹐乃引鍼而持之至於心肺之分﹐取陰以和陽也﹐則能退熱。秋冬陽气在下﹐火气亦在下﹐故當深取之。然秋冬時寒﹐初入鍼三分﹐淺而浮之當心肺之部﹐俟得气﹐乃推鍼而內之至於腎肝之分﹐取陽以和陰也﹐則能止寒。

有以榮衛言者﹐經言從衛取气﹐從榮置气。

補則從衛取气﹐宜輕淺而鍼﹐從其衛气隨之於後﹐而濟益其虛也﹔瀉則從榮棄置其气﹐宜重深而刺﹐取其榮气迎之於前﹐而瀉奪其實也。然補之不可使太實﹐瀉之不可使反虛﹐皆欲以平爲期耳。又男子輕按其穴而淺刺之﹐以候衛气之分﹔女子重按其穴而深刺之﹐以候榮气之分。

有以虛實言者﹐經言虛則補其母﹐實則瀉其子﹐此迎隨之槪也。

假令心病鍼手心主兪﹐是瀉其子也﹔鍼手心主井﹐是補其母也。木盛熱則生風﹐則瀉南以補北。水盛冷則生气﹐則補木以抑水。如肺實肝虛﹐用鍼不補其肝而反實其肺﹐是謂實實虛虛。補不足而益有餘﹐殺人必矣。

竇太師云﹕凡鍼逆而迎奪﹐卽瀉其子也。如心之熱病﹐必瀉於脾胃之分。鍼順而隨濟﹐卽補其母也。如心之虛病﹐必補於肝膽之分。

飛經走气﹐亦不外於子午迎隨。

凡言九者﹐卽子陽也﹔言六者﹐卽午陰也。但九六數有多少不同﹐補瀉提插皆然。言初九數者﹐卽一九也﹐然亦不止於一九便了。但行至一九少停﹐又行一九﹐少停又行一九﹐三次共三九二十七數﹐或四九三十六數。

言少陽數者﹐七七四十九數﹐亦每次七數略停。老陽數者﹐九九八十一數﹐每次二十七數少停﹐共行三次。

言初六數者﹐卽一六也﹐然亦不止於一六便了。但行至一六少停﹐又行一六﹐少停又行一六﹐三次共三六一十八數。言老陰數者﹐六六三十六數﹐每次一十八數少停﹐共行二次。言少陰數者﹐八八六十四數﹐每次八數略停。或云﹕子後宜九數補陽﹐午後宜六數補陰。陰日刺陽經﹐多用六數補陰﹔陽日刺陰經﹐多用九數補陽﹐此正理也。但見熱癥卽瀉﹐見冷癥卽補﹐捨天時以從人之病者﹐權也﹐活法也。

經言知爲鍼者﹐信其左﹔不知爲鍼者﹐信其右。當刺之時﹐先將同身寸法比穴﹐以墨點記﹔後令患人飲食﹐端正坐定﹐或偃臥。緩病必待天气溫晴﹐則气易行﹔急病如遇大雷雨﹐亦不敢鍼。夜晚非急病亦不敢鍼。若空心立鍼﹐側臥必暈。

必先以左手壓按所鍼滎兪之處。

陽穴以骨側陷處按之酸麻者爲眞﹐陰穴按之有動脈應手者爲眞。

切而散之﹐切者﹐以手爪掐按其所鍼之穴上下四旁﹐令气血散。

爪而下之﹐爪者﹐先以左手大指爪重掐穴上﹐亦令气血散耳。然後用右手鹽指頂住鍼尾﹐以中指大提緊執鍼腰﹐以無名指略扶鍼頭﹐卻令患人咳嗽十聲﹐隨咳下鍼。鍼入皮內﹐撒手停鍼十息﹐號曰天才。少時再進鍼刺入肉內﹐停鍼十息﹐號曰地才。此爲極處﹐再停良主﹐卻令患人吸气一口﹐隨吸退至人部﹐審其气至未。如鍼下沈重緊滿者﹐爲气已至﹔若患人覺痛則爲實﹐覺酸則爲虛。如鍼下輕浮虛活者﹐气猶未至﹐用後彈努循捫引之﹔引之气猶不至﹐鍼如插豆腐者死。凡除寒熱病﹐宜於天部行气﹔經絡病﹐宜於人部行气﹔麻痺疼痛﹐宜於地部行气。

彈而努之﹐彈者﹐補也﹐以大指與次指爪相交而疊。病在上﹐大指爪輕彈向上﹔病在下﹐次指輕彈向上﹐使气速行﹐則气易至也。努者﹐以大指次指撚鍼﹐連搓三下﹐如手顫之狀﹐謂之飛。補者﹐入鍼飛之﹐令患人閉气一口﹐著力努之。瀉者﹐提鍼飛之﹐令患人呼之﹐不必著力。一法二用﹐气自至者﹐不必用此彈努。

捫而循之﹐捫者﹐摩也。如痛處未除﹐卽於痛處捫摩﹐使痛散也﹐復以飛鍼引之﹐除其痛也。又起鍼之時﹐以手按其穴﹐亦曰捫。循者﹐用手於所鍼部分﹐隨經絡上下循按之﹐使气往來﹐推之則行﹐引之則至是也。

動而伸之﹐推而按之﹐動者﹐轉動也﹔推者﹐推轉也。凡轉鍼太急則痛﹐太慢則不去疾。所謂推展﹐卽分陰陽左轉右轉之法也。

伸者﹐提也﹔按者﹐插也。如補瀉不覺气行﹐將鍼提起﹐空如豆許﹐或再彈二三下以補之。緊戰者﹐連用飛法三下﹐如覺鍼下緊滿﹐其气易行﹐卽用通法。若邪盛气滯﹐卻用提插先去病邪﹐而後通其眞气。提者﹐自地部提至人部天部﹔插者﹐自天部插至人部地部。病輕提插初九數﹐病重者提插三九二十七數﹐或老陽數﹐愈多愈好。或問﹕治病全在提插﹐旣云急提慢按如水冷﹐慢慢急按火燒身。又云﹕男子午前提鍼爲熱﹐插鍼爲寒﹔午後提鍼爲寒﹐插鍼爲熱。女人反此﹐其故何耶﹖蓋提插補瀉﹐無非順陰陽也。午前順陽性﹐提至天部則熱﹔午後順陰性﹐插至地部則熱。《奇效良方》有詩最明。補瀉提插活法﹐凡補鍼先淺入而後深入﹐瀉鍼先深入而後淺。凡提插﹐急提慢按如冰冷﹐瀉也﹔慢提急按火燒身﹐補也。或先提插而後補瀉﹐或先補瀉而後提插可也﹐或補瀉提插同用亦可也。如治久患癱瘓﹔頑麻冷痺﹐徧身走痛及癩風寒瘧﹐一切冷證﹐行淺入鍼﹐而後漸深入鍼﹐俱補老陽數。气行鍼下緊滿﹐其身覺熱﹐帶補慢提急按老陽數﹐或三九二十七數﹐卽用通法。扳倒鍼頭﹐令患人吸气五口﹐使气上行﹐陽回陰退﹐名曰進气法﹐又曰燒山火。治風疾痰壅盛﹐中風喉風癲狂﹐瘧疾單熱﹐一切熱證﹐先深入鍼﹐而後暫淺退鍼﹐俱瀉少陰數。得气覺涼﹐帶瀉急提慢按初六數﹐或三六一十八數﹐再瀉再提﹐卽用通法。徐徐提之﹐病除乃止﹐名曰透天涼。治瘧疾先寒後熱﹐一切上盛下虛等癥﹐先淺入鍼﹐行四九三十六數﹐气行覺熱﹐深入行三六一十八數。如瘧疾先熱後寒﹐一切半虛半實等癥﹐先深入鍼行六陰數﹐气行覺涼﹐漸退鍼行九陽數﹐此龍虎交戰法也﹐俾陽中有陰﹐陰中有陽也。蓋邪气常隨正气而行﹐不交戰﹐則邪不退而正不勝﹐其病復起。治癖瘕气塊﹐先鍼入七分行老陽數﹐气行便深入一寸﹐微伸提之﹐卻退至原處﹐又得气根據前法再施﹐名曰畱气法。治水蠱膈气脹滿﹐落穴之後﹐補瀉調气均勻﹐鍼行上下九入六出﹐左右轉之千遭自平﹐名曰子午搗臼。治損逆赤眼﹐癰腫初起﹐先以大指進前撚入左﹐後以大指退後撚入右﹐一左一右三九二十七數﹐得气向前推轉內入﹐以大指彈其鍼尾﹐引其陽气﹐按而提之﹐其气自平﹐未應再施﹐此龍虎交騰法也。雜病單鍼一穴﹐卽於得气後行之﹐起鍼之際行之亦可。

通而取之﹐通者﹐通其气也﹐提插之後用之。如病患左手陽經﹐以醫者右手大指進前九數﹐卻扳倒鍼頭﹐帶補以大指努力﹐鍼嘴朝向病處﹐或上或下﹐或左或右﹐執住直待病患覺熱方停。若气又不通者﹐以龍虎龜鳳飛經接气之法驅而運之。如病患左手陰經﹐以醫者右手大指退後九數﹐卻扳倒鍼頭﹐帶補以大指努力﹐鍼嘴朝病﹐執住直待病患覺熱方停。右手陽經與左手陰經同法﹐右手陰經與左手陽經同法﹐左足陽經與右手陽經同法﹐左足陰經與右手陰經同法﹐右足陽經與左手陽經同法﹐右足陰經與左手陰經同法。如退潮﹐每一次先補六而後瀉九﹐不拘次數﹐直待潮退爲度。止痛同此法。癢麻虛補﹐疼痛實瀉﹐此皆先正推衍《內經》通气之法﹐更有取气﹑鬥气﹑接气之法。取者﹐左取右﹐右取左﹐手取足﹐足取頭﹐頭取手足三陽﹐胸腹取手足三陰﹐以不病者爲主﹐病者爲應﹐如兩手蜷攣﹐則以兩足爲應。兩足蜷攣﹐則以兩手爲應﹐先下主鍼而後下應鍼﹐主鍼气已行而後鍼應鍼。

左邊左手左足同手法﹐右邊亦然。先鬥气﹑接气而後取气﹐手補足瀉﹐足補手瀉﹐如搓索然。久患偏枯蜷攣甚者﹐必用此法於提插之後。徐氏曰﹕通气接气之法﹐已有定息寸數。手足三陽﹐上九而下十四﹐過經四寸﹔手足三陰﹐上七而下十二﹐過經五寸。在乎出納﹐呼吸同法﹐上下通接﹐立時見功。所謂定息寸數者﹐手三陰從胸走手﹐長三尺五寸﹐左右共長二丈一尺﹕手三陽從手走頭﹐長五尺﹐左右共長三丈﹔足三陽從頭走足﹐長八尺﹐左右共長四丈八尺﹔足三陰從足走腹﹐長六尺五寸﹐左右共長三丈九尺﹔陰陽兩蹺從足走目﹐長七尺五寸﹐左右共長一丈五尺﹔督脈長四尺五寸﹔任脈長四尺五寸。諸脈共長一十六丈二尺也。行血气﹐通陰陽以榮於身﹐絡脈則傳注而不息也。一曰靑龍擺尾﹐以兩指扳倒鍼頭朝病﹐如扶船舵﹐執之不轉﹐一左一右﹐慢慢撥動九數﹐或三九二十七數﹐其气徧體交流。二曰白虎搖頭﹐以兩指扶起鍼尾﹐以肉內鍼頭輕轉﹐如下水船中之櫓﹐振搖六數﹐或三六一十八數。如欲气前行﹐按之在後﹔欲气後行﹐按之在前。二法輕病亦可行之﹐擺動气血。蓋龍爲气﹐虎爲血﹐陽日先行龍而後虎﹐陰日先行虎而後龍。

三曰蒼龜探穴﹐以兩指扳倒鍼頭﹐一退三進﹐向上鉆剔一下﹐向下鉆剔一下﹐向左鉆剔一下﹐向右鉆剔一下﹐先上而下﹐自左而右。如入土之象。四曰赤鳳迎源﹐以兩指扶起鍼插入地部﹐復提至大部﹐候鍼自搖﹐復進至人部﹐上下左右四圍飛旋﹐如展翅之象。病在上﹐吸而退之﹔病在下﹐呼而進之。又將大指爪從鍼尾刮至鍼腰﹐此刮法也。能移不忍痛﹐可散積年風。午後又從鍼腰刮至鍼尾。又云﹕病在上﹐刮向上﹔病在下﹐刮向下。

有攣急者﹐頻宜刮切循攝。二法須連行三五次﹐气血各循經絡﹐飛走之妙﹐全在此處﹐病邪從此退矣。放鍼停半時辰之久﹐扶起鍼頭﹐審看鍼下十分沈緊﹐則瀉九補六﹔如不甚緊﹐則瀉六補九﹐補瀉後鍼活卽搖而出之。

攝者﹐用大指甲隨經絡上下切之﹐其气自得通行。

搖而出之﹐外引其門以閉其神。

搖者﹐退也。以兩指拿鍼尾﹐向上下左右各振搖五七下﹐提二七下﹐能散諸風。出鍼﹐直待微松方可出﹐鍼豆許。如病邪吸鍼﹐正气未復﹐再須補瀉停待。如再難﹐頻加刮切﹐刮後連瀉三下﹐次用搜法﹐不論數。

橫搜﹐如龍虎交騰﹐一左一右﹐但手更快耳。直搜﹐一上一下﹐如撚法而不轉﹐瀉刮同前。次用盤鍼﹐左轉九次﹐右轉六次﹐瀉刮同前。次用子午搗臼﹐子後慢提﹐午後略快些﹐緩緩提插﹐搖出應鍼﹐次出主鍼。補者吸之﹐急出其鍼﹐便以左手大指按其鍼穴﹐及鍼外之皮﹐令鍼穴門戶不開﹐神气內守﹐亦不致出血也。瀉者呼之﹐慢出其鍼﹐勿令气泄﹐不用按穴。凡鍼起速﹐及鍼不停﹐久待暮者﹐其病卽復。一鍼暈者﹐神气虛也。不可起鍼﹐以鍼補之﹐急用袖掩病患口鼻回气﹐內與熱湯飲之卽蘇﹐良久再鍼。甚者鍼手膊上側筋骨陷中﹐卽蛤蟆肉上惺惺穴﹐或三里卽蘇﹐若起鍼壞人。二鍼痛者﹐只是手粗。宜以左手扶住鍼腰﹐右手從容補瀉。如又痛者﹐不可起鍼﹐須令病患吸气一口﹐隨吸將鍼撚活﹐伸起一奚卽不痛。如伸起又痛﹐再伸起又痛﹐須索入鍼﹐便住痛。三數鍼者﹐再將原鍼穴邊復下一鍼。補之卽出。

嗟夫﹗神鍼肇自上古﹐在昔岐伯已嘆失其傳矣﹐況後世乎﹗尙賴竇﹑徐二氏﹐能因遺文以究其意﹐俾來學有所悟﹐而識其梗槪﹐括爲四段﹐聊爲初學開關救危之用﹐尙期四方智者裁之。

補瀉一段﹐乃廬陵歐陽之後所授﹐與今時師不同。但考《素問》﹐不曰鍼法﹐而曰鍼道﹐言鍼當順气血往來之道也。又曰﹕凡刺者﹐必別陰陽。再考《難經圖注》﹐及徐氏云左與右不同﹐胸與背有異﹐然後知其源流有自。

蓋左爲陽﹐爲升﹐爲呼﹐爲出﹐爲提﹐爲午前﹐爲男子之背﹔右爲陰﹐爲降﹐爲吸﹐爲入﹐爲插﹐爲午後﹐爲男子之腹。所以女子反此者﹐女屬陰﹐男屬陽﹐女子背陰腹陽﹐男子背陽腹陰﹐天地男女陰陽之妙自然如此。

內集﹟卷一鍼灸

禁鍼穴

腦戶囟會及神庭﹐玉枕絡到承靈﹔顱囟角孫承泣穴﹐神道靈臺膻中明。水分神闕會陰上﹐橫骨气沖鍼莫行﹔箕門承筋手五里﹐三陽絡穴到靑靈。孕婦不宜鍼合谷﹐三陰交內亦通稱﹔石門鍼灸應須忌﹐女子終身孕不成。外有雲門並鳩尾﹐缺盆主客深暈生﹔肩井深時亦暈倒﹐急補三里人還平。刺中五臟膽皆死﹐衝陽血出投幽冥﹔海泉顴乳頭上﹐脊間中髓傴僂形。手魚腹陷陰股內﹐膝臏筋會及腎經﹔腋股之下各三寸﹐目眶關節皆通評。

內集﹟卷一鍼灸

造鍼法

昔黃帝制九鍼各不同形﹕一曰鍼﹐應天﹐長一寸六分﹐頭大末銳﹐以瀉陽气﹔二曰員鍼﹐應地﹐長一寸六分﹐鋒如卵形揩磨﹐不傷肌肉﹐以瀉分气﹔三曰鍼﹐應人﹐長三寸半﹐鋒如黍粟之狀﹐主脈勿陷﹐以致其气﹔四曰鋒鍼﹐應四時﹐長一寸六分﹐刃三隅以發痼疾﹔五曰鈹鍼﹐應五音﹐長四寸﹐廣二分半﹐末如劍峯以取大膿﹔六曰員利鍼﹐應六律﹐長一寸六分﹐大如釐﹐且員且銳﹐中身微大﹐以取暴气﹔七曰毫鍼﹐應七星﹐長三寸六分﹐尖如蚊虻喙﹐靜以徐往﹐微以九畱之而癢﹐以取痛痺﹔八曰長鍼﹐應八气﹐長七寸﹐鋒利身薄﹐所取遠痺﹔九曰大鍼﹐應九野﹐長四寸﹐其鋒微尖如挺﹐以瀉機關之水﹐九鍼畢矣。此言九鍼之妙。毫鍼最精﹐能應七星﹐又爲三百六十穴之鍼。

內集﹟卷一鍼灸

煮鍼法

第一次用竹筒一个去靑﹐盛羊腦髓﹑人乳汁﹑磁石﹐水煮一晝夜。第二次用硫黃﹑檳榔﹑當歸﹑防風﹑羊腦髓及骨髓﹑乳香﹑沒藥﹑荊芥﹑黑牽牛﹑人乳汁﹐煮一晝夜取出埋土內七日﹐犬肉煮過。第三次用乳香﹑沒藥﹑磁石﹑牙皂﹑砂﹑虎骨﹑天麻﹑川烏﹑艸烏﹑雄黃﹑防風﹑薄荷﹑人參﹑當歸﹑川芎﹑細辛﹑羊腦髓及骨髓﹑人乳汁拌勻﹐裝入竹筒內﹐緊封筒口﹐用燒酒二斤﹐水八斤﹐煮一晝夜﹐埋土內七日﹐取出用糠擦光﹐後用麻油再擦﹐常帶身邊養熟。

內集﹟卷一鍼灸

灸法

藥之不及﹐鍼之不到﹐必須灸之。詳《徐氏鍼灸》等書。聞有《鍼灸萃英》﹐未之見也。

或問﹕鍼有補瀉迎隨之理﹐固可以平虛實之證﹐其灸法不問虛實寒熱﹐悉令灸之﹐其亦有補瀉之功乎﹖丹溪凡灸有補瀉﹐若補﹐火艾滅至肉﹔瀉﹐火不要至肉﹐便掃除之﹐用口吹風主散。

曰﹕虛者灸之﹐使火气以助元陽也﹔實者灸之﹐使實邪隨火气而發散也﹔寒者灸之﹐使其气之復溫也﹔熱者灸之﹐引郁熱之气外發﹐火就燥之義也。其鍼刺𨿽有補瀉之法﹐予恐但有瀉而無補焉。經謂﹕瀉者迎而奪之。以鍼迎其脈之來气而出之﹐固可以瀉實也。謂補者隨而濟之﹐以鍼隨其經脈之去而畱之﹐未必能補虛也。

不然﹐《內經》何以曰無刺之熱﹐無刺渾渾之脈﹐無刺漉漉之汗﹐無刺大勞人﹐無刺大饑人﹐無刺大渴人﹐無刺新飽人﹐無刺大驚人﹖又曰﹕形气不足﹐病气不足﹐此陰陽皆不足也。不可刺。

九虛損﹐危病﹐久病﹐俱不宜鍼。

刺之重竭其气﹐老者絕滅﹐壯者不復矣。若此等語﹐皆有瀉無補之謂也﹐學人玩之。

內集﹟卷一鍼灸

治病要穴

鍼灸穴治大同﹐但頭面諸陽之會﹐胸膈二火之地﹐不宜多灸。背腹陰虛有火者﹐亦不宜灸。惟四肢穴最妙﹐凡上體及當骨處﹐鍼入淺而灸宜少﹔凡下體及肉濃處﹐鍼可入深﹐灸多無害。前經絡注《素問》未載鍼灸分寸者﹐以此推之。

百會主諸中等癥及頭風﹐癲狂﹑鼻病﹑脫肛﹐久病大腸气泄﹐小兒急慢驚風﹐癇證夜啼百病。

上星主鼻淵﹑鼻塞﹑肉及頭風目疾。

神庭主風癇羊癲。

通天主鼻痔。左臭灸右﹐右臭灸左﹐左右臭﹐左右灸。鼻中去一塊如朽骨﹐臭气自愈。

腦空主頭風目眩。

翳風主耳聾及瘰。

率谷主傷酒﹐嘔吐﹐痰眩。

風池主肺中風﹐偏正頭風。

頰車主落架風。

以上頭面部﹐詳前經絡﹐餘仿此。

膻中主哮喘﹐肺癰﹐咳嗽﹐癭气。

巨闕主九種心痛﹐痰飲吐水﹐腹痛息賁。

上脘主心痛﹐伏梁﹐奔豚。

中脘主傷暑及內傷脾胃﹐心脾痛﹐瘧疾﹐痰暈﹐痞滿反胃﹐能引胃中生气彊行。

水分主膨脹繞臍。堅滿不食﹐分利水道﹐止泄。

神闕主百病及老人﹑虛人泄瀉如神。又治水腫﹑膨脹﹑腸鳴。卒死﹐產後腹脹﹐小便不通﹐小兒脫肛。

气海多灸能令人生子。主一切气疾﹐陰證痼冷﹐及風寒暑濕水腫﹐心腹膨脹脇痛﹐諸虛瘕﹐小兒囟不合。丹溪治痢﹐昏僕上視﹐溲注汗泄﹐脈大﹐得之酒色﹐灸後服人參膏而愈。

關元主諸虛腎積﹐及虛老人泄瀉﹐遺精﹐白濁﹐令人生子。

中極主婦人下元虛冷虛損﹐月事不調﹐赤白帶下﹐灸三徧令生子。

天樞主內傷脾胃﹐赤白休息痢疾﹐脾泄及臍腹膨脹﹐瘕。

章門主痞塊。多灸左邊﹐腎積灸兩邊。

乳根主膺腫乳癰﹐小兒龜胸。

日月主嘔宿汁﹐吞酸。

大赫主遺精。

帶脈主疝气﹐偏墜﹐水腎﹐婦人帶下。

以上胸腹部。

大杼主徧身發熱及疸﹑瘧﹑咳嗽。

神道主背上怯怯乏气。

至陽主五疸痞滿。

命門主老人腎虛腰疼﹐及諸痔脫肛﹑腸風下血。

長彊主痔漏。

風門主易感風寒﹐咳嗽﹐痰血﹐鼻衄﹐一切鼻病。

肺兪主內傷外感﹐咳嗽吐血﹐肺癰肺痿﹐小兒龜背。

膈兪主胸脇心痛﹐痰瘧﹐癖﹐一切血疾。

肝兪主吐血﹐目暗﹐寒疝。

膽兪主脇滿漧嘔﹐驚怕﹑睡臥不安﹐酒疸目黃﹐面發赤斑。

脾兪主內傷脾胃﹐吐瀉瘧痢﹐喘急﹐黃膽﹐食癥﹐吐血﹐小兒脾風。

胃兪主黃膽﹐食畢頭眩﹐瘧疾﹐善饑不能食。

三焦兪主脹滿﹐積塊﹐痢疾。

腎兪主諸虛﹐令人有子﹐及耳聾﹐吐血﹐腰痛﹐女勞疸﹐婦人赤白帶下。

大腸兪主腰脊痛﹐大小便難﹐或瀉痢。

小腸兪主便血﹑下痢﹐小便黃赤。

膀胱兪主腰脊彊﹐便難腹痛。

主諸瘧﹑久瘧﹐眼暗。凡五臟瘧﹐灸五臟兪。

意捨主脇滿嘔吐。

以上背腰部。

肩井主肘臂不舉及撲傷。

肩主癱瘓﹐肩腫﹑手攣。

曲池主中風﹐手攣筋急痺風﹐瘧疾先寒後熱。

手三里主偏風﹐下牙痛。

合谷主中風﹐破傷風﹐痺風﹐筋急疼痛﹐諸般頭病﹐水腫難產﹐小兒急驚。

三間主下牙疼。

二間主牙疾﹑眼疾。

支正主七情气郁﹐肘臂十指皆攣及消渴。

陽谷主頭面手膊諸疾及痔痛﹑陰痿。

腕骨主頭面臂腕五指諸疾。

後溪主瘧疾﹐癲癇。

少澤主鼻衄不止﹐婦人乳腫。

間使主脾寒之證﹐及九種心痛﹐脾疼﹐瘧疾﹐口渴。如瘰久不愈﹐患左灸右﹐患右灸左﹐效。

內關主气塊及脇痛﹐勞熱瘧疾﹐心胸痛。

大陵主嘔血﹐瘧。

勞宮主痰火胸痛﹐小兒口瘡及鵝掌風。

中諸主手足麻木﹐戰掉蜷攣﹐肩臂連背疼痛﹐手背癰毒。

神門主驚悸﹐怔忡﹐呆癡等疾﹐及卒中鬼邪﹐恍惚振禁﹐小兒驚癇。

少衝主心虛﹐膽寒﹐怔忡﹐癲狂。

列缺主咳嗽風痰﹐偏正頭風﹐及單鵝風﹐下牙疼。

少商主雙鵝風﹐喉痺。

以上手部。

環跳主中風濕﹐股膝攣痛﹐腰痛。

風市主中風腿膝無力﹐香港腳﹐渾身瘙癢﹐麻痺。

陽陵泉主冷痺﹐偏風﹐霍亂﹐轉筋。

懸鐘主胃熱﹐腹脹﹐脇痛﹐香港腳﹐腳脛濕痺﹐渾身瘙癢﹐五足指疼。

足三里治中風﹐中濕﹐諸虛耳聾﹐上牙疼﹐痺風﹐水腫﹐心腹膨脹﹐噎膈﹐哮喘﹐寒濕香港腳。上中下部疾﹐無所不治。

丰隆主痰暈﹐嘔吐﹐哮喘。

內庭治痞滿。患右灸左﹐患左灸右﹐覺腹響是效。又主婦人食蠱﹐行經頭暈﹐小腹痛。

委中治同環跳。

承山主痔漏。

飛揚主行步如飛。

金門主癲癇。

昆侖主足腿紅腫﹐牙齒疼痛。

申脈主晝發﹐足腫牙疼。

血海主一切血疾及諸瘡。

陰陵泉主脇腹脹滿﹐中下疾皆治。

三陰交主痞滿痼冷﹐疝气香港腳﹐遺精。

婦人月水不調﹐久不成孕﹐難產﹐赤白帶下淋滴。

公孫主痰壅胸膈﹐腸風下血積塊﹐婦人气蠱。

太衝主腫滿行步艱難﹐霍亂手足轉筋。

行間主渾身蠱脹﹐單腹蠱脹﹐婦人血蠱。

大惇主諸疝陰囊腫﹐腦衄﹐破傷風﹐小兒急慢驚風等癥。

隱白主心脾痛。

築賓主气疝。

照海主夜發﹐大便閉﹐消渴。

太溪主消渴﹐房勞不稱心意﹐婦人水蠱。

然谷主喉痺﹐咳唾血﹑遺精﹐溫瘧﹐疝气﹐足心熱﹐小兒臍風。

湧泉主足心熱﹐疝气﹐奔豚﹐血淋气痛。

以上足部。

內集﹟卷一鍼灸

治病奇穴

膏肓主陽气虧弱﹐諸虛痼冷﹐夢遺﹐上气呃逆﹐膈噎﹐狂惑忘誤百病。取穴須令患人就牀平坐﹐曲膝齊胸﹐以兩手圍其足膝﹐使胛骨開離﹐勿令動搖。以指按四椎微下一分﹐五椎微上二分﹐點墨記之﹐卽以墨平畫相去六寸許﹐四肋三間胛骨之裏﹐肋間空處﹐容側指許﹐摩膂肉之表筋骨空處﹐按之患者﹐覺牽引胸戶﹐中手指痺﹐卽眞穴也。灸至百壯千壯﹐灸後覺气壅盛﹐可灸气海及足三里﹐瀉火實下﹐灸後令人陽盛﹐當消息以自保養﹐不可縱欲。

患門主少年陰陽俱虛﹐面黃體瘦﹐飲食無味﹐咳嗽遺精﹐潮熱盜汗﹐心痛﹐胸背引痛﹐五勞七傷等癥。

初病卽根據法灸之﹐無有不效。取穴先用蠟繩一條﹐以病患男左女右腳板﹐從足大拇趾頭齊量起﹐向後隨腳板當心貼肉﹐直上至膝腕大橫紋中截斷。

如婦人足小﹐難以準量﹐可取右手肩穴﹐貼肉量至中指頭齊亦可。不若只取膏肓﹐灸之亦妙﹔次灸四花﹐無有不效。

次令病患解發﹐勻分兩邊平身正立﹐取前繩子﹐從鼻端齊﹐引繩向上﹐循頭縫下腦後﹐貼肉隨脊骨垂下至繩盡處﹐以墨點記﹝此不是穴﹞。別用稈心令患人合口﹐將稈心按於口上兩頭至吻﹐卻鉤起稈心中心至鼻端根﹐如人字樣﹐齊兩吻截斷﹐將此稈展直於先點墨處﹐取中橫量﹐勿令髙下﹐於稈心兩頭盡處﹐以墨記之﹐此是灸穴。初灸七壯﹐累灸百壯。初只宜灸此三穴。

崔氏四花崔氏四花治病同患門﹐共成六穴﹐有坎離旣濟之象。取穴令病患平身正立﹐稍縮臂膊﹐取蠟繩繞項﹐向前平結喉骨﹐後大杼骨﹐俱墨點記。向前雙垂﹐與鳩尾穴齊卽截斷﹐卻翻繩向後﹐以繩原點大杼墨放在結喉墨上﹐結喉墨放大杼骨上﹐從背脊中雙繩頭貼肉垂下至繩頭盡處﹐以墨點記﹝此不是穴﹞。別取稈心﹐令病患合口﹐無得動笑﹐橫量﹐齊兩吻截斷﹐還於背上墨記處折中橫量﹐兩頭盡處點之﹝此是灸穴﹞。又將循脊直量﹐上下點之﹝此是灸穴﹞。初灸七壯。累灸百壯﹐迨瘡愈病未愈﹐根據前法復灸﹐故云累灸百壯。但當灸脊骨上兩穴﹐切宜少灸﹐凡一交可灸三五壯﹐多灸恐人蜷背。灸此六穴﹐亦要灸足三里以瀉火气爲妙。

經門四花卽崔氏四花穴。不灸脊上二穴﹐各開兩傍共成六穴。上二穴﹐共闊一寸﹐下四穴相等﹐俱弔綫比之。以離封變作坤封﹐降心火生脾土之意也﹐然此皆陽虛所宜。華佗云﹕風虛冷熱﹐惟有虛者不宜灸。但方書又云﹕虛損癆瘵﹐只宜早灸膏肓四花﹐乃虛損未成之際。如弱瘦兼火﹐𨿽灸亦只宜灸內關﹑三里﹐以散其痰火﹐早年欲作陰火不宜灸﹐論而未果﹐今見傷寒提綱。

騎竹馬穴專主癰疸發背﹐腫毒瘡瘍﹐瘰癘風諸風﹐一切無名腫毒﹐灸之疏瀉心火。先從男左女右臂腕中橫紋起﹐用薄蔑條量至中指齊肉盡處截斷﹐卻令病患脫去上下衣裳﹐以大竹杠一條﹐跨定﹐兩人徐徐扛起﹐足要離地五寸許﹐兩傍更以兩人扶定﹐勿令動搖不穩﹐卻以前量竹蔑﹐貼定竹杠﹐豎起從尾骨貼脊﹐量至蔑盡處﹐以墨點記﹝此不是穴﹞。卻比病患同身寸蔑﹐二寸平折﹐放前點墨上﹐自中橫量兩傍各開一寸﹐方是灸穴。可灸三七壯﹐極效。

精宮專主夢遺。十四椎下﹐各開三寸﹐灸七壯﹐效。

鬼眼穴專祛癆虫。令病患舉手向上略轉後些﹐則腰上有兩陷可見﹐卽腰眼也﹐以墨點記。於六月癸亥夜亥時灸﹐勿令人知。四花﹑膏肓﹑肺兪﹐亦能祛虫。

痞根穴專治痞塊。十三椎下各開三寸半﹐多灸左邊。如左右俱有﹐左右俱灸。又法﹕用稈心量患人足大指齊﹐量至足後跟中住﹐將此稈從尾骨尖量至稈盡處﹐兩傍各開一韭葉許﹐在左灸右﹐在右灸左﹐鍼三分﹐灸七壯﹐神效。又法﹕於足第二趾岐叉處﹐灸五七壯﹐左患灸右﹐右患灸左﹐後灸一晚夕﹐覺腹中響動是驗。

肘尖穴治瘰。左患灸右﹐右患灸左。如初生時﹐男左女右﹐灸風池尢妙。又法﹕用稈心比患人口兩角爲則﹐折作兩段於手腕窩中量之﹐上下左右四處盡頭是穴。灸之亦效。

鬼哭穴治鬼魅狐惑﹐恍惚振噤。以患人兩手大指相並縛定﹐用艾炷於兩甲角及甲後肉四處﹐騎縫著火灸之﹐則患者哀告我自去爲效。

灸疰忤屍疰﹑客忤﹑中惡等癥。乳後三寸﹐男左女右灸之﹐或兩大拇指頭。

灸疝痛偏墜﹐用稈心一條﹐量患人口兩角爲則﹐折爲三段如字樣﹐以一角安臍中心﹐兩角安臍下兩傍﹐尖盡處是穴。左患灸右﹐右患灸左﹐左右俱患﹐左右俱灸。炷艾如粟米大﹐灸四十壯﹐神效。又法﹕取足大趾﹑次趾下中節橫紋當中﹐男左女右灸之﹐兼治諸气心腹痛﹐外腎弔腫﹐小腹急痛。

灸翻胃兩乳下一寸﹐或內踝下三指稍斜向前。

灸腸風諸痔十四椎下各開一寸﹐年深者最效。

灸腫滿兩大手指縫或足二趾上一寸半。

灸卒死一切急魘暴絕﹐灸足兩大指內﹑去甲如韭葉。

灸癜風左右手中指節宛宛中﹐凡贅疵諸痣皆效。

內集﹟卷一鍼灸

禁灸穴

啞門風府天柱擎﹐承光臨泣頭維平﹔絲竹攢竹睛明穴﹐素禾迎香程。顴下關人迎去﹐天牖天府到周榮﹔淵液乳中鳩尾下﹐腹哀臂後尋肩貞﹔陽池中衝少商穴﹐魚際經渠一順行﹔地五陽關脊中主﹐隱白漏谷通陰陵﹔條口犢鼻上陰市﹐伏兔髀關申脈迎﹔委中殷門扶承上﹐白環心兪同一經。灸而勿鍼鍼勿灸﹐《鍼經》爲此嘗叮嚀﹔庸醫鍼灸一齊用﹐徒施患者炮烙刑。

明堂尺寸法﹝鍼灸同﹞

經云﹐頭有頭尺寸。前髮際至後髮際﹐折作一尺二寸。前後髮際不明者﹐取眉中心上至大椎﹐共折作一尺八寸取之。

頭部橫寸以眼內角至外角爲一寸﹐並用此法取之。神庭至曲差﹐曲差至本神﹐本神至頭維﹐各去一寸半﹐自神庭至頭維共四寸半。

背部直寸大椎至尾﹐共二十一椎﹐通長折作三尺。上七椎﹐每椎一寸四分一釐﹔中七椎﹐每椎一寸六分一釐﹔十四椎與臍平﹐共二尺一寸一分四釐﹔下七椎﹐每椎一寸二分六釐。俠脊第二行﹐各開四寸取之﹔俠脊第三行﹐各開七寸取之。

膺部腹部尺寸兩乳間橫折作八寸﹐並用此法取之。天突至膻中﹐直折作六寸八分。下行一寸六分爲中庭﹐上取歧骨﹐下至臍中﹐共折作九寸取之。臍中至橫骨﹐共折作五寸取之。

手足背部橫寸﹐並用同身寸以男左女右手中指第二節

內度﹐以稈心比兩頭橫紋尖爲一寸取之。

點穴法凡取穴﹐或平直安定﹐或屈伸得之。如環跳則伸一足﹑屈一足取之。更量病患老少﹐身體肥瘦歪正﹐寬狹長短﹐不可十分拘泥。竇師云﹕取穴必須取五穴而用一穴﹐則爲端的。坐點則坐灸﹐立點則立灸﹐坐立皆宜端正﹐一動則不得眞穴。灸則先陽後陰﹐先上後下﹐先少後多﹐艾炷根下廣三分﹐若不三分﹐火气不達。惟頭面四肢差小耳﹐小兒則雀屎大可也﹐壯數人健病深者可倍﹐老弱減半。扁鵲灸法﹐累灸至百壯千壯者﹐惟《明堂》多雲鍼六分﹐灸三壯。凡灸頭及胸膈鳩尾﹐不宜多灸﹐然皆視病之輕重而增損﹐不可太泥。故《明堂》禁穴﹐亦許灸一壯至三壯﹐所以心中風者亦灸心兪﹐不可執一論也。點艾以火珠火鏡爲最﹐次以淸麻油紙燃點之﹐亦好。

調養法凡灸﹐預卻熱物﹐服滋腎藥﹔及灸﹐選其要穴﹐不可太多﹐恐气血難當。灸气海煉臍﹐不可臥灸。素火盛者𨿽單灸气海﹐亦必灸三里瀉火。灸後未發﹐不宜熱藥﹔已發﹐不宜涼藥。常須調護脾胃﹐俟其自發﹐不必外用酒蔥熨等法。發時或作寒熱如瘧﹐亦不可妄服藥餌。落靨後﹐用竹膜紙貼三五日﹐次用所宜服藥﹐以麻油水粉煎膏貼之。膿多者一日一易﹐膿少者兩日一易﹐使膿出多而疾除也。務宜撙節飲食﹐戒生冷﹑油膩﹑魚蝦﹑筍蕨﹐量食牛肉﹑小雞。長肉時方可量用鰍鱔﹑水雞﹑豬肚﹑老鴨之類﹐謹避四气七情六欲﹐持以歲月必復。

內集﹟卷一鍼灸

煉臍法

彭祖固陽固蒂長生延壽丹﹝江吳省齋公贈﹞

夫人之臍也﹐受生之初﹐父精母血相受﹐凝結胞胎混沌﹐從太極未分之時﹐一气分得二穴。穴中如產四穴﹐外通二腎﹐內長赤白二脈。

四穴之中﹐分爲表裏﹐在母腹中﹐母呼兒呼﹐母吸兒吸﹐是一身臍蒂﹐如花果在枝而通蒂也。一月一周﹐眞气漸足﹐旣產胎衣未脫﹐臍帶且緩斷﹐倘臍門未閉﹐感風傷寒﹐卽損嬰兒眞气。遂以艾火燻蒸數次﹐則眞气無患矣。三七臍門自閉﹐惟覺口深﹐於是陽盛年長﹐淚於五味﹐溺於五音﹐探於五气﹐外耗精神﹐內傷生冷﹐而眞气不得條暢﹐所以立法蒸臍固蒂﹐如水灌土培艸木﹐根本自壯茂也。人常根據法燻蒸﹐則榮衛調和﹐安定魂魄﹐寒暑不侵﹐身體可健﹐其中有神妙也。夫肺爲五臟之華蓋﹐聲音所從生者﹐皮毛賴之而滋潤﹐腎水由之而生養。

腠理不密﹐外感內傷乘之﹐令人咳嗽。外感發散﹐內傷滋潤﹐又有鬱結則當解之。或傷辛燥之藥﹐或未發散而遂使郁遏之劑﹐則气不散而滯於肺中﹐多生粘痰而作喘急咳嗽。或傷房勞飲食。致使吐血﹐乍寒乍熱﹐耳目昏昏﹐身體倦怠拘急﹐胸滿煩悶﹐飲食少思﹐精神怯弱等疾作矣。醫者可急用保眞丸﹑化痰丸等劑療之。倘用之無效﹐必須根據法燻臍。今將此方藥料﹐開具於後。

麝香五錢。引諸藥入五臟六腑﹐周徹百節。

丁香三錢。入肺補血﹐實脾胃。

靑鹽四錢。入腎以實其子﹐使肺母無泄漏﹐如乳補下益其气脘。

夜明砂五錢。透肺孔﹐補气不足﹐散內傷有餘。

乳香﹑木香各二錢。

小茴四錢。治濕瀝之癥﹐調達周流﹐升降其气﹐不致喘嗽。如欲斷水﹐先尋此源。

沒藥﹑虎骨﹑蛇骨﹑龍骨﹑朱砂各五錢。

雄黃三錢。削除病根﹐扶弱助彊。

白附子五錢。循各經絡有推前拽後之功。

人參﹑附子﹑胡椒各七錢。補元气﹐行血化痰爲津液。

五靈脂五錢。保肺气﹐削有餘﹐補不足。

槐皮能閉押諸气之性﹐使無走竄。

艾葉取其火熱﹐劫病去毒﹐起死回生。

上爲末﹐另用白面作條﹐圈於臍上﹐將前藥一料分爲三分﹐內取一分﹐先塡麝香末五分入臍眼內﹔又將前藥一分﹐入面圈內﹐按藥令緊﹐中插數孔﹐外用槐皮一片蓋於藥上﹐艾火灸之﹐無時損易﹐壯其熱气﹐或自上而下﹐自下而上﹐一身熱透。患人必倦沈如醉﹐灸至五六十壯﹐徧身大汗﹐上至泥丸宮﹐下至湧泉穴。如此﹐則骨髓風寒暑濕﹐五勞七傷盡皆拔除。苟不汗則病未愈﹐再於三五日後又灸﹐灸至汗出爲度。學人𨿽用小心灸至百二十壯﹐則疾必痊。灸時要愼風寒﹐戒油膩生冷﹐保養一月以後﹐愈加精神健旺。若婦人灸臍﹐去麝﹐加韶腦一錢。扁鵲明此二十味浮沈升降﹐君臣佐使﹐使其所治勞嗽之疾﹐無不痊愈﹐不惟勞疾。凡一年四季各燻一次﹐元气堅固﹐百病不生﹐及久嗽久喘﹐吐血寒勞﹐遺精白濁﹐陽事不舉﹐下元極弱﹐精神失常﹐痰膈等疾﹐婦人赤白帶下﹐久無生育﹐子宮極冷﹐凡用此灸﹐則百病頓除﹐益气延年。

接命丹養丹田﹐助兩腎﹐添精補髓﹐返老還童﹐卻病延年。用大附子一枚﹐重二兩二錢﹐切作薄片﹐夏布包定﹐以甘艸﹑甘遂各二兩捶碎﹐用燒酒二斤共浸半日﹐文武火煮﹐酒幹爲度。取起附子﹑艸﹑遂不用﹐加麝香三分﹐捶千餘下﹐分作二丸﹐陰漧﹐納一丸於臍中﹐七日一換。一丸放黑鉛盒內養之。

溫臍種子方五靈脂﹑白芷﹑靑鹽﹝各二錢﹞﹐麝香﹝一分﹞爲末﹐另用蕎麥粉水和成條﹐圈於臍上﹐以前藥實於臍中。

尋常只用炒鹽。又治霍亂欲死及小便不通。如虛冷甚者﹐加硫黃﹐入麝香爲引。

用艾灸之﹐婦人尢宜。但覺臍中溫暖卽止﹐過數日再灸﹐太過則生熱也。

溫臍兜肚方專主痞積﹐遺精白濁﹐婦人赤白帶下﹐經脈不調﹐久不受孕者。惟有孕者忌之。白檀香﹑羚羊角﹝各一兩﹞﹐零陵香﹑馬蹄香﹝卽廣沈香﹞﹑香白芷﹑馬兜鈴﹑木鱉子﹑甘松﹑升麻﹑血竭﹝各五錢﹞﹐丁皮﹝七錢﹞﹐麝香﹝九分﹞﹐以上十二味爲末﹐分作三分﹐每用一分。以蘄艾絮綿裝白綾兜肚內。初服者﹐每三日後一解﹐至第五日又服﹐一月後常服之。

內集﹟卷一鍼灸

鍼灸禁忌

鍼灸服藥吉日﹝緊急不拘﹞

丁卯﹑庚午﹑甲戌﹑丙子﹑丁丑﹑壬午﹑甲申﹑丙戌﹑丁亥﹑辛卯﹑壬辰﹑丙申﹑戊戌﹑己亥﹑庚子﹑辛丑﹑甲辰﹑乙巳﹑丙午﹑戊申﹑壬子﹑癸丑﹑乙卯﹐丙辰﹑己未﹑壬戌﹐及成開執日﹐忌辛未扁鵲死日。

又﹐春甲乙﹐夏丙丁﹐四季戊己﹐秋庚辛﹐冬壬癸。男喜破日忌除﹐女喜除日忌破﹐男女俱宜開日﹐俱忌滿日﹐男忌戊﹐女忌己。又﹐遊禍日不宜服藥﹐正五九月巳日﹐二六十月卯日﹐三七十一月午日﹐四八十二月申日。

九宮尻神禁忌坤踝震指牙上﹐巽屬頭兮乳口中﹐面背目乾手膊兌﹐項腰艮膝肋離從﹐坎肘腳肚輪流數﹐惟有肩尻在中宮。

其法一歲從坤﹐二歲從震﹐周而復始。鍼灸犯之﹐重則喪命﹐輕發癰疽。

九部人神禁忌一臍二心三到肋﹐四咽五口六在首﹐七脊八腰九在足﹐輪流順數忌鍼灸。

其法一歲起臍﹐二歲到心﹐周而復始數之。行年犯處﹐忌用鍼灸。

十二部人神禁忌一心二喉三到頭﹐四肩五背六腰求﹐七腹八項九足十膝﹐十一陰﹝十二﹞股是一周。

其法亦一歲一位﹐周而復始數之。

四季人神禁忌春秋左右脇﹐冬夏在腰臍﹐四季人神處﹐鍼灸莫施行。

逐月血忌行鍼須要明血忌﹐正丑二寅三之未﹐四申五卯六酉宮﹐七辰八戌九居巳﹐十亥十一月午當﹐臘子更加逢日閉。

逐月血支血支鍼灸仍須忌﹐正丑二寅三卯位﹐四辰五巳六午中﹐七未八中九酉部﹐十月在戌十一亥﹐十二月於子上議。

十二支人神所在禁忌子目丑腰耳寅胸﹐卯脾鼻辰腰膝中﹐巳手午心未頭手﹐申頭背酉背仍同﹐戌在頭面亥頭項﹐十二支人神忌逢。

逐日人神所在禁忌一足鼻柱小指中﹐初一足大趾﹐十一鼻柱﹐二十一小指。

二踝髮際外踝同﹐初二外踝﹐十二髮際﹐二十二外踝。

三腿牙齒並肝足﹐初三股腿﹐十三牙齒﹐二十三在肝與足。

四腰胃脘手陽明﹐初四腰﹐十四胃脘﹐二十四手陽明經。

五口徧身足陽明﹐初五口﹐十五徧身﹐二十五足陽明胃經。

六手在胸又在胸﹐初六手﹐十六在胸﹐二十六又在胸。

七內踝气沖占膝﹐初七內踝﹐十七气沖﹐二十七在膝。

八脘股內占陰中﹐初八腕﹐十八股內﹐二十八在陰。

九尻在足並膝股﹐初九在尻﹐十九足﹐二十九膝股。

十腰內踝足趺中。初十腰背﹐二十內踝﹐三十足趺。

凡鍼灸必忌人神﹑尻神﹑血支﹑血忌之類。急病一日上忌一時﹐正午以後乃可灸﹐早則恐有昏暈。卒病不拘早晚﹐若值雷雨﹐亦必寧待。

內集﹟卷二

本艸引

﹝纂《快捷方式》雷公﹞

醫道之傳﹐其來尙矣。歷代聖君哲輔﹐靡不畱心﹐自古仁人孝子﹐咸知注意。人生兩間﹐身緣四大。風寒暑濕侵蒸﹐喜怒憂思鬱結﹐苦樂榮悴悉損精神﹐饑飽逸勞俱傷气血﹐有生難免﹐具體皆然﹐稟受虛實不同﹐必有恆心乃濟。﹝非惟醫者貴有恆心﹐𨿽病者服藥及起居飲食﹐亦必有恆﹐乃能康濟一身﹞艸木良毒各異﹐未達其性勿嘗。藥無不效﹐用當極靈﹐試嚼烏梅﹐遽齒酸而津溢﹔才吹皂角﹐立鼻嚏以气通。啖辣芥則淚垂﹐嚙花椒而气閉﹔陰膠知內疸所在﹐﹝陰膠﹐卽甑中气垢。點少許於口中﹐卽知臟腑所起。直達至住處﹐知痛足可醫也﹞

硝末救腦痛欲亡。﹝硝石末吹鼻中﹐頭痛立止﹞囊皴漩多﹐夜煎萆﹔體寒腹大﹐全賴鸕﹔龜尿解噤﹐鼠骨生牙﹔磁石引鍼﹐琥珀拾芥﹔鸞膠續劍﹐獺膽分杯﹔血投藕而不凝﹐漆得蟹而自散﹔蔥液可以熬桂作水﹐蟾膏乃能軟玉如泥。略舉數端證驗﹐以明一切殊功。每用單行﹐則气純而愈速﹐或時兼使﹐乃味雜而效遲。

惟相須佐使配合﹐則並力以收功﹔若相反畏惡交參﹐必爭仇而播毒。疾之劇差﹐休戚所關﹔方之臧否﹐安危是系﹐必合精詳有據﹐豈宜火裂無稽﹖對癥求藥﹐須裒眾善之長﹔隨宜用藥﹐庶獲萬全之效。

內集﹟卷二

本艸總括

《本艸經》肇炎皇﹐醫之祖也。伊芳尹用《本經》爲《湯液》﹐仲景廣《湯液》爲方法﹐後之陶﹐唐﹑李﹑陳﹐本艸𨿽多﹐不能及也。日久黑白未免無混﹐得經意者惟東恆﹑丹溪﹐會經要者惟古庵﹑節齋。是以總法象於前﹐分五品於後﹐其先輩歌括多有修攺之者﹐非好勞也﹐不敢少違經旨耳。《指南》云﹕不讀本艸﹐焉知藥性﹖專泥藥性﹐決不識病﹔假饒識病﹐未必得法。能窮《素問》﹐病受何气﹐便知用藥﹐當擇何味。

天有陰陽彰六气﹐風寒暑濕燥火﹐三陰三陽上奉之。

溫涼寒熱四時行﹔春夏溫熱者﹐天之陽也﹔秋冬涼寒者﹐天之陰也。陽則升﹐陰則降。

地有陰陽化五味﹐金木水火土﹐生長化收藏下應之。

酸苦辛甘鹹淡成。

辛甘淡者﹐地之陽也﹔酸苦鹹者﹐地之陰也。陽則浮﹐陰則沈。酸生於東方﹐木應春气﹐溫入肝﹔苦生於南方﹐火應夏气﹐熱入心﹔甘生於中央﹐土應四季﹐气兼溫涼寒熱﹐味兼辛鹹酸苦﹐其本气平﹐其本味甘﹐入脾胃﹔辛生於西方﹐金應秋气﹐燥入肺﹔咸生於北方﹐水應冬气﹐寒入腎﹔淡爲五味之本﹐故本艸不言淡。

然有生必有化﹐木味化甘﹐火味化辛﹐土味化鹹﹐金味化酸﹐水味化苦﹐其應臟腑則相同也。經曰﹕天食人以五气﹐地食人以五味。五气入鼻﹐藏於心肺﹐五味入口﹐藏於腸胃。

辛散酸收淡滲泄﹐咸軟苦瀉甘緩平﹔藥本五味﹐入五臟而爲補瀉。辛散﹐謂散其表裏拂郁也﹔酸收謂收其耗散之气也﹔淡滲﹐謂滲其內濕利小便也﹔咸軟﹐謂軟其大便燥結之大熱也﹔苦瀉﹐謂瀉其上升之火也﹔甘緩﹐謂緩其大熱大寒也。

酸苦湧泄陰爲味﹐辛甘發散气陽輕。

又﹐鹹味湧泄爲陰﹐淡味滲泄爲陽。有一藥兩味者﹑或三味者﹐或一气者﹑或兩气者﹐輕淸重濁之分﹐气味濃薄之異。

輕淸成像親乎上﹐味薄﹐茶之類。淸陽出上竅﹐本乎天者親上也。

親下重濁陰成形。

味濃﹐大黃之類。濁陰出下竅﹐本乎地者親下也。陽化气﹐陰成形﹐萬物皆然。

淸之淸者發腠理﹐陽中陽味濃之至﹕附子气濃﹐陽中陽也﹐故發熱。

淸之濁者實四肢﹐陽中之陰薄气使。

茯苓淡﹐爲在天之陽也。陽當上行﹐何爲利水而泄下﹖經云﹕气之薄者﹐乃陽中之陰﹐所以茯苓利水而下行﹐然而泄下﹐亦不離乎陽之體﹐故入手太陽。

濁之濁者走五臟﹐陰中之陰乃濃味﹔大黃味濃﹐陰中陰也﹐故泄下。

濁之淸者歸六腑﹐陰中之陽薄味爾。

麻黃苦﹐爲在地之陰也。陰當下行﹐何爲發汗而升上﹖經云﹕味之薄者﹐乃陰中之陽﹐所以麻黃髮汗而上升。然而升上﹐亦不利乎陰之體﹐故入手太陰。

六淫外感如何治﹖風以辛涼熱鹹寒﹐火淫同熱。

濕苦熱兮寒甘熱﹐苦溫燥勝佐辛酸。

風制法肝春木﹐酸生之道也。失常則病﹐風淫於內﹐治以辛涼﹐佐以甘辛﹐以甘緩之﹐以辛散之。熱制法心夏火﹐苦長之道也。失常則病﹐熱淫於內﹐治以鹹寒﹐佐以甘苦﹐以酸收之﹐以苦發之。濕制法脾土甘﹐中方化成之道也。失常則病﹐濕淫於內﹐治以苦熱﹐佐以咸熱﹐以苦燥之﹐以淡泄之。燥制法肺秋金﹐辛收之道也。失常則病﹐燥淫於內﹐治以苦溫﹐佐以甘辛﹐以辛潤之﹐以苦下之。寒制法腎冬水﹐咸藏之道也。失常則病﹐寒淫於內﹐治以甘熱﹐佐以苦辛﹐以辛散之﹐以苦堅之。蓋五味酸苦甘辛鹹﹐爲五臟之本也。四時五行化生﹐各順其道﹐違則病生。古聖設法以制變﹐如風淫於內﹐乃肝木失常﹐火隨而熾﹐治以辛涼﹐是爲辛金克其木﹐涼水沃其火。餘皆仿此。但《內經》旣曰風淫於內﹐又曰風淫所勝。蓋自在泉而言﹐則曰淫於內﹔自司天而言﹐則曰所勝。六淫皆然﹐其治則一也。或客勝主﹐則瀉客補主﹔或主勝客﹐則瀉主補客。隨其緩急以治之。

內傷苦欲分虛實﹐肝苦急﹐急食甘以緩之﹐甘艸﹔肝欲散﹐急食辛以散之﹐川芎﹔以辛補之﹐細辛﹔以酸瀉之﹐白芍。心苦緩﹐急食酸以收之﹐五味子﹔心欲軟﹐急食鹹以軟之﹐芒硝﹔以咸補之﹐澤瀉﹔以甘瀉之﹐參﹑﹑甘艸。

脾苦濕﹐急食苦以燥之﹐白術﹔脾欲緩﹐急食甘以緩之﹐甘艸﹔以甘補之﹐人參﹔以苦瀉之﹐黃連。肺苦气上逆﹐急食苦以瀉之﹐黃芩﹔肺欲收﹐急食酸以收之﹐白芍﹔以酸補之﹐五味子﹔以辛瀉之﹐桑白皮。腎苦燥﹐急食辛以潤之﹐知母﹑黃柏﹔注云﹕開腠理﹐致津液﹐通气也。腎欲堅﹐急食苦以堅之﹐知母﹔以苦補之﹐黃柏﹐以咸瀉之﹐澤瀉。五臟虛實補瀉﹐肝虛以陳皮﹑生薑之類補之。經曰﹕虛則補其母。水能生木﹐腎乃肝之母﹔腎﹐水也。若補其腎﹐熟地黃是也。如無他證﹐惟不足﹐腎气丸主之。實則白芍瀉之﹐如無他證﹐瀉靑丸主之。實則瀉其子﹐心乃肝之子﹐以甘艸瀉心湯。虛以炒鹽補之﹐虛則補其母﹐木能生火﹐肝乃心之母。肝﹐木也﹔心﹐火也。以生薑補之﹐如無他證﹐朱砂安神丸是也。實則甘艸瀉之﹐如無他證﹐重則單黃連湯﹐輕則導赤散。脾虛以甘艸﹑大棗之類補之﹐實則以枳實瀉之﹐如無他證﹐虛則以益黃散﹐實則瀉黃散。心乃脾之母﹐以炒鹽補心。肺乃脾之子﹐以桑白皮瀉肺。肺虛以五味子補之﹐實則桑白皮瀉之﹐如無他證﹐實則用瀉白散﹐虛則用阿膠散。虛則以甘艸補脾土﹐補其母也﹔實則以澤瀉瀉腎水﹐瀉其子也。

腎虛以熟地﹑黃柏補之﹐瀉以澤瀉之鹹。腎有補無瀉﹐腎气丸主之。肺乃腎之母﹐金生水故也﹐以五味子補肺而已。

升降浮沈法一般。

肝主春﹐於時自子至卯﹐爲陰中之陽﹐風藥應之﹐如防風﹑羌活﹑升麻﹑葛根之類﹐自地而升天﹐味之薄者是也。味辛補酸瀉﹐气溫補涼瀉。心主夏﹐於時自卯至午﹐爲陽中之陽﹐熱藥應之﹐如附子﹑烏頭﹑姜﹑桂﹑紅豆之類。正秉火之气味﹐火之濃浮散下﹐气之濃者是也。味鹹補甘瀉﹐气熱補寒瀉。肺主秋﹐於時自午至酉﹐爲陽中之陰﹐燥藥應之﹐如茯苓﹑豬苓﹑澤瀉﹑木通之類。自天收而降地﹐气之薄者是也。味酸補辛瀉﹐气涼補溫瀉。冬主腎﹐於時自酉至子﹐爲陰中之陰﹐寒藥應之﹐如大黃﹑芩﹑連﹑黃柏﹑防己之類。正秉水之气味﹐水之濃化浮沈﹐味之濃者是也。味苦補鹹泄﹐气寒補熱瀉。脾主長夏生化﹐味甘補苦瀉﹐气寒熱溫涼﹐各從其宜﹐詳後分類注。經曰﹕補瀉在味﹐隨時換气。凡言補﹐補以辛甘溫熱之劑﹐皆助春夏之升浮﹐在人身乃肝心也﹔凡言瀉﹐瀉以酸苦寒涼及淡滲之劑﹐皆助秋冬之降沈﹐在人身乃肺腎也。從時﹐春溫宜涼﹐夏熱宜寒﹐秋涼宜溫﹐冬寒宜熱﹔晝則從升﹐夜則從降﹔晴則從熱﹐陰則從寒。然病與時逆﹐夏反用熱﹐冬反用寒﹐如發表不遠熱﹐攻裏不遠寒﹐以其不住於中也。又如傷寒﹐𨿽夏月可用辛熱﹔傷酒及素有熱﹐𨿽寒月可用苦寒﹐然皆暫用也。以人病言之﹐病在上則宜升﹐病在下則宜降﹐病在外則宜浮﹐病在內則宜沈﹐病寒則治以熱﹐病熱則治以寒﹐變化至不一也。故升降浮沈則順之﹐所謂無傷歲气﹐勿伐天和也﹔寒熱溫涼則逆之﹐所謂調其气﹐使之平也﹐豈可執一而論哉﹗身腰下病梢能降﹐身半上病根宜損﹔凡藥根在土中者﹐中半以上气脈上行﹐以生苗者爲根。中半以下气脈下行﹐以入土者爲梢。病在中焦用身﹐上焦用根﹐下焦用梢。經云﹕根升梢降。

橫行手膊惟辛散﹐五味酸止而收斂﹐咸止而軟堅﹐苦直行而泄﹐黃柏﹑大黃之類是也﹔辛橫行而散﹐桂枝之類是也﹔甘上行而發﹐甘艸之類是也。

分經報使又何難﹖詩曰﹕小腸膀胱屬太陽﹐蒿本﹑羌活是本鄕﹔三焦膽與肝胞絡﹐少陽厥陰柴胡彊。大腸陽明並足胃﹐葛根﹑白芷﹑升麻當﹔太陰肺脈中焦起﹐白芷﹑升麻﹑蔥白鄕。脾經少與肺部異﹐升麻兼之白芷詳﹔少陰心經獨活主﹐腎經獨活加桂良。通經用此藥爲使﹐豈能有病到膏肓﹖然此皆外感雜證引藥﹐若內傷虛損﹐須於前五臟虛實補瀉藥內求之。

君臣和合無反畏上品藥一百二十種爲君﹐主養命以應天﹐無毒﹐多服久服輕身延年。中品藥一百二十種爲臣﹐主養性以應人﹐無毒或有毒﹐遏病補虛﹐斟酌其宜。下品藥一百二十種爲佐使﹐主治病以應地﹐多毒﹐除寒熱﹐破積聚﹐不可久服。《神農本經》三百六十五種﹐法周天三百六十五度﹐後陶隱居又加三百六十五種﹐合七百二十種﹐此以無毒有毒論君臣也。若制方之法﹐主治病邪者爲君﹐輔君分治者爲臣﹐應臣向導者爲佐使。假如治風以防風爲君﹐治上熱以黃芩爲君﹐中熱以黃連爲君﹐治濕以防己爲君﹐治寒以附子爲君。兼見何證﹐以證佐分治。或體薄不敢純用苦寒﹐則以辛熱爲向導而監制之。大槪養命養性之藥﹐一君二臣三佐使。治病之藥﹐一君二臣九佐使。務要君臣配合﹐如父子兄弟和气﹐主療同而气味似舊方﹐小反小畏亦不甚拘﹐若大反大畏竟有同劑者﹐必追重去積﹐仍有監制﹐乃不殺人﹐非初學可妄也。用藥凡例﹕凡解利傷風﹐以防風爲君﹐甘艸﹑白術爲佐﹐風宜辛散也。凡解利傷寒﹐以甘艸爲君﹐防風﹑白術爲佐﹐寒宜甘發也。凡眼暴發赤腫﹐以防風﹑黃芩瀉火爲君﹐黃連﹑芍藥和血爲佐﹐兼以各經藥用之﹔凡眼久病昏暗﹐以熟地﹑當歸爲君﹐防風﹑羌活爲臣﹐甘艸﹑菊花之類爲佐。凡痢疾腹痛﹐以芍藥﹑甘艸爲君﹐當歸﹑白術爲佐。見血先後﹐以三焦分邪熱﹐水瀉以茯苓﹑白術爲君﹐芍藥﹑甘艸爲佐。凡諸風﹐以防風爲君﹐隨治病爲佐。凡嗽以五味子爲君﹐有痰者半夏爲佐﹐有喘者阿膠爲佐﹐有熱無熱者黃芩爲佐﹐但分兩多少不同耳。凡小便不利﹐以黃柏﹑知母爲君﹐茯苓﹑澤瀉爲佐。凡下焦有濕﹐以艸龍膽﹑防己爲君﹐甘艸﹑黃柏爲佐。凡痔漏﹐以蒼術﹑防風爲君﹐甘艸﹑芍藥爲佐。凡諸瘡﹐以黃連﹑當歸爲君﹐甘艸﹑黃芩爲佐。凡瘧疾﹐以柴胡爲君﹐隨所發時屬經分用引經藥佐之。相反藥只十八味﹐逐一從頭說與君﹕人參芍藥與沙參﹐細辛玄參及紫參﹐苦參丹參並前藥﹐一見藜蘆便殺人﹔白芨白蘞並半夏﹐栝蔞貝母五般眞﹐莫見烏頭與烏喙﹐逢之一反疾如神﹔大戟芫花並海藻﹐甘遂以上反甘艸。若還吐蠱與翻腸﹐尋常用之都不好﹔蜜蠟莫與蔥相睹﹐石決明休見雲母﹔藜蘆莫使酒來侵﹐人若犯之都是苦。又﹐硫黃原是火之精﹐朴硝一見便相爭﹔水銀莫與砒相見﹐野狼毒最怕密陀僧。巴豆性烈最爲上﹐偏與牽牛不順情﹐丁香莫與郁金見﹐牙硝難合京三稜。川烏﹑艸烏不順犀﹐人參又忌五靈脂﹔官桂善能調冷气﹐若逢石脂便相欺。大凡修合看順逆﹐炮炙爆莫相同。

七方十劑有機關﹔七方﹕大方君一臣二佐九﹐凡病有兼證者用之﹔或病在肝腎之下而遠者﹐分兩多而頻服之﹐亦大方也。小方君一臣二﹐病無兼證者用之﹔或病在心肺之上而近者﹐分兩少而頻服之﹐亦小方也。緩方有五﹕有甘以緩之之緩方﹐如糖蜜﹑大棗﹑甘艸﹐取其甜能變隔也﹔有丸以緩之之緩方﹐气行遲也﹔有無毒治本之緩方﹐功自緩也﹔有品性羣眾之緩方﹐或表裏藥同劑﹐或升降藥同劑﹐更相拘制﹐各逞其能﹐而不得肆其毒也﹔有補上治上之緩方﹐心肺病不厭頻而少是也。急方有五﹕有急病攻之急方﹐如中風牙關緊急﹐用續命是也﹔有藥性急烈之急方﹐如溲便閉塞﹐借用備急丸是也﹔有湯散蕩滌之急方﹐下因易散故也﹔有藥性有毒治標之急方﹐汗吐下劑是也﹔有補下治下之急方﹐肝腎之病﹐不厭頻而多是也。奇方有二﹕有單方之奇方﹐用一物是也﹔有數合陽數之奇方﹐一三五七九﹐皆陽數也﹐故奇方宜下不宜汗。凡入陽之分亦謂之奇。偶方有二﹕有古之復方之偶方﹐二四六八十﹐皆陰數也﹐故偶方宜汗不宜下。凡入陰之分亦謂之偶。復方有二﹕有二方三方之復方﹐如調胃承气湯加連翹﹑黃芩﹑山梔﹑薄荷爲涼膈散。如防風﹑荊芥﹑石膏﹑滑石﹑桔梗﹑川芎﹑麻黃﹑當歸﹑芍藥﹑白術爲防風通聖散﹔有分兩均齊之復方﹐胃風湯是也。十劑﹕宣劑可以去壅﹐姜﹑橘之屬﹐郁而不散者用之﹔通劑可以去滯﹐通艸﹑防己之屬﹐畱而不行者用之﹔補劑可以去弱﹐人參﹑羊肉之屬﹐气弱血弱者用之﹔泄劑可以去閉﹐葶藶﹑大黃之屬﹐閉而有餘者用之﹔輕劑可以去實﹐麻黃﹑葛根之屬﹐气實腠理閉密者用之﹔重劑可以去怯﹐磁石﹑鐵粉之屬﹐气浮神志不定者用之﹔滑劑可以去著﹐冬葵﹑楡皮之屬。气著經澀二便澀者用之﹔澀劑可以去脫﹐牡蠣﹑龍骨之屬﹐气脫遺溺遺糞遺精亡血者用之﹔燥劑可以去濕﹐桑白皮﹑赤小豆之屬﹐分上中下表裏用之﹔濕劑可以去枯﹐紫石英﹑白石英之屬﹐气枯血枯者用之﹔又寒劑可以去熱﹐硝﹑黃之屬﹔熱劑可以去寒﹐桂﹑附之屬是也。

湯散丸丹斟等分﹐藥有宜膏煎者﹐宜水者﹐酒漬者﹐宜丸宜散者﹐亦有一物兼宜者。但古人以口咬細﹐令如麻豆大爲粗末﹐煎之﹐使藥水淸汁飲於腹中﹐循行經絡﹐易升易散﹔今人以刃銼如麻豆大﹐亦咀法也。若一槪爲細末﹐不釐淸濁矣。如治至髙之病加酒煎﹐去濕加姜煎﹐補元气加棗煎﹐發散風寒加蔥煎﹐去膈上病加蜜煎。散者﹐細末也﹐不循經絡﹐止去膈上病及臟腑之病。气味濃者﹐白湯調服﹔气味薄者﹐水煎和渣服。丸者﹐治上部之疾﹐其丸極大而光且圓﹐治中焦者次之﹐治上焦者極小。稠糊面丸者﹐取其遲化﹐直至下焦﹐或酒或醋丸者﹐取其收散之意也。犯半夏﹑南星或去濕者﹐以生薑汁煮糊爲丸﹐制其毒也。稀糊丸者﹐取其易化也。水浸炊餅爲丸及滴水爲丸者﹐皆取其易化也。煉蜜爲丸者﹐取其遲化而气循經絡也。蠟丸者﹐取其難化而旋旋取效也。大抵湯者﹐蕩也﹐去久病者用之﹔散者﹐散也﹐去急病者用之﹔丸者﹐緩也﹐不能速去其病﹐從緩而治﹔丹卽丸之大者﹐凡藥宜預修合﹐若臨病旋制﹐藥多不備﹐其能效乎﹖凡言等分﹐分兩均等無異。養性補虛緩方皆然。若治病急方﹐必分君臣﹐大槪君藥用十分﹐臣藥用七八分﹐佐藥用五六分﹐使藥用三四分﹐外有加減﹐數同佐使。病最重者﹐𨿽君臣分兩懸絕無疑。譬之煙火硝黃﹐轉移迥殊﹐可不小心斟酌之乎﹗眞僞新陳仔細看。

藥多有假者﹐誤服反致害人﹐必詢問經歷久而後能辧認。藥宜陳者﹐惟麻黃﹑荊芥﹑香薷﹑陳皮﹑半夏﹑枳實﹑枳殼﹑吳萸﹑野狼毒。其餘味薄之藥﹐俱用近新有力﹐若陳腐經黴者﹐皆不可用。

炮炙制度毋逞巧﹐詩曰﹕芫花本利水﹐無醋不能通﹔綠豆本解毒﹐帶殼不見功。艸果消膨效﹐連殼反脹胸﹔黑丑生利水﹐遠志苗毒逢。蒲黃生通血﹐熟補血運通﹔地楡醫血藥﹐連梢不住紅。陳皮專理气﹐連白補胃中﹔附子救陰藥﹐生用走皮風。艸烏解風痺﹐生用使人蒙﹔人言燒過用﹐諸石火紅。入醋能爲末﹐制度必須工﹔川芎炒去油﹐生用气痺痛。凡藥入肺蜜制﹐入脾姜制﹐入腎用鹽﹐入肝用醋﹐入心用童便。凡藥用火炮湯泡煨炒者﹐制其毒也﹔醋浸姜制酥炙者﹐行經活血也。且如知母﹑桑白皮﹑天麥門冬﹑生熟地黃﹑何首烏忌鐵器﹐用竹刀銅刀切之﹐犯鐵必患三消﹔遠志﹑巴戟﹑門冬﹑蓮子﹑烏藥之類﹐如不去心﹐令人煩躁。豬苓﹑茯苓﹑濃朴﹑桑白皮之類﹐如不去皮﹐耗人元气﹔柏子﹑火麻﹑益智﹑艸果之類﹐如不去皮﹐令人心痞。當歸﹐地黃﹑蓯蓉酒洗去土﹐生精活血﹐無令滿悶﹔桃仁﹑杏仁﹐雙仁有毒傷人﹐用去皮尖﹐不生疔癤﹔蒼術﹑半夏﹑陳皮用湯泡洗﹐去其燥性﹔麻黃泡去頭汁﹐庶不煩心﹔人參﹑桔梗﹑常山去苗蘆﹐庶不嘔。當知水飛﹑火﹑醋淬﹑酒浸﹑另研等項﹐必遵古法﹐毋逞新奇。

熟升生降古方刊﹔凡病在頭面及手梢皮膚者﹐須用酒炒﹐欲其上騰也﹔病在咽下臍上﹐須用酒浸洗﹔病在下者﹐生用。欲升降兼行者﹐半生半熟。如大黃﹑知﹑柏﹐必用酒制者﹐恐寒傷胃也。要知體濃者生用﹐體薄者炒用。然炒制必出火毒﹐收貯用之﹐隨炒隨用﹐以火助火。

及時煎服知禁避﹐大槪煎煮多用砂罐洗淨﹐擇人煎之。如補湯慢火煎熬﹐汗下及治寒濕藥﹐緊火煎服。如劑大水少﹐則藥味不出﹔劑小水多﹐則煎耗太過無力。煎以濕紙封罐口﹐熟則用紙濾過﹐或紗絹亦好﹐去渣取淸汁服之﹐則行經絡而去病。若濃濁﹐則藥力不行﹐反滯爲害。《活人》云﹕補湯須用熟﹐利藥不嫌生。補藥用水二盞煎至八分。

或三盞煎至一盞﹐利藥一盞半煎至一盞﹐或一盞煎至八分。又主病藥宜先煎﹐如發汗則以麻黃爲主﹐須先煎麻黃一二沸﹐然後入余藥同煎。餘仿此。止汗先煎桂枝﹐和解先煎柴胡﹐下藥先煎枳實﹐吐藥先煎山梔﹐溫藥先煎漧薑﹐行血先煎桃仁﹐利水先煎豬苓﹐止瀉先煎白術﹐消渴先煎天花粉﹐止痛先煎芍藥﹐發黃先煎茵陳﹐發斑先煎靑黛﹐發狂先煎石膏﹐嘔吐先煎半夏﹐勞力感寒先煎黃﹐感冒傷寒先煎羌活﹐暑證先煎香茹﹐風病先煎防風﹐腹如雷鳴先煎煨生薑﹐濕證先煎蒼術。凡服藥病在上者﹐食後徐徐服﹔病在中者﹐食遠服﹔病在下者﹐宜空心頓服之﹐以達下也。病在四肢血脈者﹐宜饑食而在晝﹔病在骨髓者﹐宜飽食而在夜。若嘔吐難納藥者﹐必徐徐一匙而進﹐不可太急也。又少服則滋榮於上﹐多服則峻補於下。凡服藥後須三時久﹐方可食飯﹐亦不可卽眠﹐令藥气行也。五禁﹕咸走血﹐血病毋多食鹹﹔苦走骨﹐骨病毋多食苦﹔辛走气﹐气病毋多食辛﹔酸走筋﹐筋病毋多食酸﹔甘走肉﹐肉病毋多食甘。服藥禁忌﹕有術﹐勿食桃﹑李及雀肉﹑胡荽﹑大蒜﹑靑魚等物﹔有藜蘆﹐勿食貍肉﹔有巴豆﹐勿食蘆筍羹及野豬肉﹔有黃連﹑桔梗﹐勿食豬肉﹔有地黃﹐勿食蕪荑﹔有半夏﹑菖蒲﹐勿食飴糖及羊肉﹔有細辛﹐勿食生菜﹔有甘艸﹐勿食菘菜及海藻﹔有牡丹﹐勿食生胡荽﹔有商陸﹐勿食犬肉﹔有常山﹐勿食生蔥﹑生菜﹔有空靑﹑朱砂﹐勿食生血物﹔有茯苓﹐勿食醋物﹔有鱉甲﹐勿食莧菜﹔有天門冬﹐勿食鯉魚。服藥不可多食生胡荽及蒜雜生菜﹐又不可食諸滑物果實等﹐又不可多食肥豬犬肉﹑油膩肥羹﹑魚鮏臊等物﹐服藥通忌見死屍及產婦淹穢事。妊娠禁服﹕斑水蛭及虻虫﹐烏頭附子配天雄﹔野葛水銀並巴豆﹐牛膝薏苡與蜈蚣。三稜芫花代赭麝﹐大戟蛇蛻黃雌雄﹔牙硝芒硝牡丹桂﹐槐花牽牛皂角同。半夏南星與通艸﹐瞿麥漧薑桃仁通﹔砂漧漆蟹爪甲﹐地膽茅根都不中。

用當一匕是仙方。

隨證用藥心法。外感四气頭痛﹐須用川芎﹐如不愈﹐加各引經藥﹕太陽川芎﹐陽明白芷﹐少陽柴胡﹐太陰蒼術﹐少陰細辛﹐厥陰吳萸。巓頂痛須用本﹐去川芎。肢節痛須用羌活﹐去風濕亦用。腹痛須用芍藥﹐惡寒而痛加桂﹐惡熱而痛加黃柏。小腹痛須用靑皮。脇痛﹑往來潮熱﹐日晡潮熱須用柴胡。胃脘痛須用艸豆蔻。

腹脹須用濃朴﹑白芍。腹中窄狹須用蒼術。肌熱及去痰須用黃芩。胸中煩熱須用山梔。腹中實熱大便閉須用大黃﹑芒硝。小便黃須用黃柏﹐數澀者加澤瀉。上焦熱須用黃芩瀉肺火﹐中焦濕熱及痛須用黃連瀉心火﹐下焦濕腫及痛須用酒洗防己﹑艸龍膽﹑黃柏﹑知母﹐瀉膀胱火。口渴須用葛根﹐茯苓﹐禁半夏﹐內傷脾胃肌熱及虛汗﹐須用黃。脾胃受濕沈困無力嗜睡及去痰﹐須用白術。宿食不消及心下痞﹐須用黃連﹑枳實﹔飲水多致傷脾胃須用白術﹑茯苓﹑豬苓。水泄須用白術﹑茯苓﹑芍藥。內傷气分補气﹐須用人參。气虛驚悸恍惚﹐須用茯神。

破滯气須用枳殼利肺﹐多服損胸中至髙之气。气刺痛須用枳殼﹐看在何部分﹐引經藥導之。去滯气須用靑皮瀉肝﹐多服損眞气。治气之標﹕須用木香行中下焦气﹐香附快滯气﹐陳皮泄逆气﹐紫蘇散麥气﹐濃朴泄衛气﹐檳榔泄至髙之气﹐藿香上行胃气﹐沈香升降眞气﹐腦麝散眞气愼用。治气之本﹕气郁上升須用川芎﹑香附﹑山梔﹑芩﹑連﹔陰火衝上須用知母﹑黃柏﹐佐以木香。蓋气郁上升﹐皆屬火也。內傷血分﹐補血不足﹐須用炙甘艸﹐或益母艸﹑夏枯艸﹑龜版﹑牛膝﹑枸杞子。血寒須用姜﹑桂﹐血熱須用生地﹑苦參。和血須用當歸﹐如血刺痛﹐分上下根梢用之。破滯血﹐須用桃仁﹑紅花﹑血竭﹑牡丹皮。血崩須用蒲黃﹑阿膠﹑地楡﹑百艸霜﹑棕櫚炭。血痛須用乳﹑沒﹑五靈脂。內傷痰嗽﹐須用五味子﹐喘者用阿膠。去痰須用半夏﹐熱痰加黃芩﹐風痰加南星﹐胸中寒痰痞用陳皮﹑白術。瘡痛不可忍﹐須用黃柏﹑黃芩。詳上下根梢及引經藥。眼痛不可忍﹐須用黃連﹑當歸﹐以酒浸洗。凡純寒純熱藥中﹐須用甘艸以緩其力﹐寒熱相雜者用之以和其性。如陰莖中痛﹐須用生甘艸梢。此其大略﹐觸類通於各門可也。

內集﹟卷二

本艸分類

根據古庵而增以通用﹐各藥制法見圈外﹐其程氏《釋藥》﹐出《大觀》注﹑《爾雅》《博物志》﹐多從之。

內集﹟卷二本艸分類

治風門

卽《湯液》風升生也。古庵云﹕風屬陽﹐善行數變﹐自外而入以郁正气﹐故治風多行气開表藥。又風入久變熱﹐熱能生痰﹐宜用祛風化痰藥。又熱極生風﹐風能燥液﹐宜用淸熱潤燥藥。

防風防風气溫味甘辛﹐通療諸風痛滿身﹐頭目脇痛並胸滿﹐除濕止汗住崩津。

凡藥必先其立名之義﹐而後審其治療。防風者﹐預防風疾也。無毒。浮而升﹐陽也﹐治脾胃二經及太陽經。

乃卒伍卑賤之職﹐隨所引而至者也。主諸風邪在表﹐惡風﹐周身節痛﹐四肢拘攣﹐一切風邪頭眩目盲流淚﹐脇痛諸瘡﹐瀉上焦風邪之仙藥也。又疏泄肺竅﹐解胸膈煩滿﹐通五臟關脈﹐藥中潤劑。誤服瀉人上焦元气。兼理勞損盜汗﹐女人崩帶。除經絡間畱濕﹐風能勝濕故也。諸風藥皆然。堅潤者佳﹐去蘆及叉頭叉尾者。惡漧薑﹑藜蘆﹑白蘞﹑芫花﹐畏萆﹐殺附子毒。得澤瀉﹑本治風﹐得當歸﹑芍藥﹑陽起石﹐治婦人子髒風。

獨活獨活甘辛平苦溫﹐諸風痺痛無久新﹐頭項齒頰皆能療﹐金瘡疝及奔豚。

一莖直上﹐得風不搖。無毒。沈而升﹐陰中陽也﹐足少陰行經藥。主諸風掉眩﹐百節痛攣﹐肌肉發癢﹐風寒濕痺﹐兩足不能動。《湯液》去﹕獨活气細而低﹐治足少陰伏風﹐而不治太陽﹐故足痺尢驗。一切風邪﹐不論久新﹐頭眩目暈﹐齒痛頰腫﹐頸項難伸﹐金瘡奔豚﹐癭癇﹐女子疝瘕。蠡實爲使﹐得細辛治少陰頭痛。

羌活羌活苦溫散表風﹐利節痛排巨陽癰﹐更除新舊風寒濕﹐手足太陽表裏通。

活﹐生也﹐出羌胡。無毒。浮而升﹐陽也。散肌表八方風邪﹐利周身百節疼痛﹐排巨陽肉腐癰疽﹐散時疫新舊風濕﹐乃手足太陽足厥陰少陰表裏引經之藥﹐撥亂反正之主也。兼治赤眼及賊風失音﹐多癢血癩﹐手足不遂﹐口眼斜﹐及婦人產後中風﹑腹痛﹑子腸脫出。余與獨活同。《本經》原不分羌獨二活﹐後人始分﹐紫色節密者爲羌活﹐黃色作塊者爲獨活﹐羌活气雄﹐獨活气細。去皮及腐朽者﹐得川芎治足太陽頭疼。

荊芥荊芥辛溫療諸瘡﹐暴傷寒證發汗良﹐除痺破气專涼血﹐血風血暈是仙方。

俗名荊芥﹐本名假蘇﹐气味似紫蘇也。無毒。浮而升﹐陽也。主諸瘡癩瘡﹐風疹瘰﹐暴傷寒﹐頭疼目眩﹐手足拘急﹐气壅寒熱等證﹐發汗卽散﹐惟有渴者不宜。除濕痺香港腳﹐筋骨煩疼﹐破結气﹐下瘀血﹐通血脈﹐涼血止血﹐婦人血風要藥。產後血暈﹐爲末﹐童便調熱服。產後中風身彊﹐酒調服神效。又爲末和醋﹐封風毒疔腫。取花實成穗者﹐日幹用。

薄荷薄荷辛涼最發汗﹐淸頭目解皮風絆﹐止驚風熱劫勞蒸﹐消食下气除霍亂。

至輕淸而薄﹐荷乃花葉總名。無毒﹐浮而升﹐陽也﹐入手太陰厥陰經。主賊風傷寒發汗﹐通利關節﹐淸利頭目咽喉﹐一切在上及皮膚風熱。又治小兒風涎驚風壯熱﹐大人骨蒸勞熱﹐消宿食﹐下气壅﹐心腹脹滿霍亂。兼能破血止痢﹐除癇﹐療陰陽毒﹐能引諸藥入榮衛。大病後勿食﹐令人出虛汗不止。去梗。

升麻升麻甘苦气寒平﹐解毒除瘟治腹疼﹐傷寒初證並衄血﹐瘡腫咽牙熱自淸。

能升陽气﹐其葉如麻。無毒。浮而升﹐陽也。主解百毒。辟瘟疫瘴气蠱毒﹐中惡腹痛﹐傷寒時气頭疼﹐寒熱初證﹐及瘀血入裏吐衄﹐肺痿肺癰咳唾膿血﹐小兒風癇痘瘡斑疹﹐一切風癰腫毒﹐咽痛口瘡牙疼﹐瘡家之聖藥也。但陽气下陷者宜用﹐下虛气不足者禁用。細削如雞骨﹐色靑綠者佳﹐發散生用﹐補中酒炒﹐止咳汗者蜜炒。得蔥白﹑白芷﹑石膏之類﹐本治手足陽明風邪﹔得參﹑術﹑芍藥之類﹐兼治手足太陰肌肉間熱。

細辛細辛溫辣治傷寒﹐下气消痰通節關﹐頭面諸風不可缺。調經治癇又益肝﹐形細味辛。小毒。浮而升﹐陽中陰也﹐足少陰本藥﹐手少陰引經。東垣云﹕止少陰合病之首痛﹐殺三陽數變之風邪﹐最能溫腎﹐散水寒內冷﹐故仲景用治邪在裏之表也。主咳逆上气﹐破痰止嗽開胸中滯﹐利九竅﹐通百節。治頭痛眼風淚下﹐鼻癰齒痛口臭喉痺﹐一切頭面風痛﹐不可缺也。又治風癇疾﹐風濕痺蜷攣﹐消死肌瘡肉﹐及婦人乳結汗不出﹐經血不行﹐益肝膽气。如單服半錢﹐則气塞不通而死。水洗去土及蘆葉頭節。獨活爲使﹐惡野狼毒﹑山茱萸﹑黃﹐畏硝石﹑滑石﹐反藜蘆﹐忌生菜。得當歸﹑芍藥﹑川芎﹑白芷﹑牡丹皮﹑本﹑甘艸﹐共療婦人。得決明﹑鯉魚﹑膽靑﹑羊肝﹐共療目痛。

白芷白芷辛溫療風邪﹐主頭面疾佐瘡家﹐婦人崩帶通經用﹐血滯心腹痛又嘉。

《離騷》謂之藥﹐言以芳潔自約而爲止極。無毒。升也﹐陽也﹐手陽明本藥﹐足陽明手太陰解利風寒劑也。主頭面皮膚瘙癢﹐痺痛風邪﹐頭風眩痛﹐目癢淚出。作面脂去瘢。與辛荑﹑細辛同用﹐治鼻塞。諸瘡用以爲佐﹐最能排膿長肌止痛。婦人血崩﹑赤白帶下﹑經閉陰腫﹐瘀血心腹刺痛﹐脇痛嘔吐﹐乃去舊生新之劑也。當歸爲使﹐惡旋復花。治帶白芷丸﹕治腸有膿﹑帶下腥穢不已。白芷一兩﹐紅葵根二兩﹐枯礬﹑白芍各五錢﹐爲末﹐蠟丸梧子大﹐每十丸空心米飲下﹐俟膿盡﹐乃以他藥補之。

麻黃麻黃甘苦性微溫﹐主中風邪治不仁﹐傷寒表證及嗽喘﹐理瘴解瘧消斑痕。

叢生如麻﹐色黃也。無毒。浮而升﹐陽也﹐手太陰之藥﹐入足太陽手少陰陽明經﹐瀉衛實﹐去榮中寒之藥也。主中風表證及風毒痿痺不仁﹐傷寒初證頭疼寒熱咳嗽喘逆上气﹐理嵐瘴及瘟瘧﹐消赤黑斑毒風疹﹐皆發汗而散也。丹溪嘗以人參佐用﹐表實無汗者一服卽效。多則令人虛﹐或衄血亡陽﹐惟傷風有汗及陰虛傷食者禁用。諸風藥大同﹐兼破堅瘕積聚﹑黃膽﹐及小兒痘瘡倒靨。發汗用身去節﹐水煮三沸去沫。止汗用根。濃朴爲使﹐惡辛荑﹑石韋。

本本辛溫治風﹐頂面皮膚一樣功﹐專辟霧露兼通血﹐疝瘕腹痛陰腫同。

根上苗下似枯。無毒。升也﹐陽也﹐太陽本經藥。主風邪曳疼痛﹐癇風金瘡﹐大寒犯腦巓頂痛﹐或引齒痛。一切頭面皮膚風疾﹐及酒渣粉刺﹐中霧露淸邪必用之。旣治風﹐又治濕也﹐兼通婦人血脈疝瘕腹急痛﹐陰中寒腫。長肌悅顏﹐可作面脂。去蘆﹐出宕州者佳。惡茹﹐畏靑葙子。

紫蘇紫蘇辛溫能解表﹐下气寬胸痰自少﹐開胃通腸除蟹毒﹐子定喘咳須微炒。

紫﹐色﹔蘇﹐苴也﹐形气土苴也。無毒。紫色者佳。能出汗﹐發散風寒在表﹐下气下食﹐開胃寬胸膈﹐通大小腸最捷。遇蟹毒﹐煮汁飲之。莖去節﹐治風寒濕痺﹐及筋骨疼痛香港腳。子略炒搗碎﹐主肺气喘急痰嗽﹐嘔吐翻胃﹐五膈破﹐利大小便。丹溪云﹕蘇性輕浮而气味辛溫﹐本艸言下气者﹐散气也﹐子尢甚。脾胃气虛常泄者禁用。

秦艽秦艽辛苦气溫平﹐風痺肢節口牙疼﹐時行寒熱並勞熱﹐治疸消浮令便淸。

生秦地而形相交也。可升可降﹐陰中微陽﹐手陽明藥。主風寒濕痺﹐肢節疼痛﹐通身攣急﹐善能養血榮筋﹐故腸風下血亦用之。一切頭風口瘡下牙痛﹐無問久新﹐時行邪气傳屍骨蒸﹐小兒疳熱﹐療五種黃膽﹐消水腫﹐利小便﹐羅紋者佳﹐水洗去土﹐菖蒲爲使。

威靈仙威靈仙苦溫無毒﹐能治諸風痛癢膚﹐腰疼腳腫不履地﹐腹冷胃痰癖除。

昔人患痿不瘥﹐忽遇此藥﹐數日能行﹐因神而名之。可升可降﹐陽也。治中風口眼斜﹐諸風濕冷﹐歷節痛風上下﹐腰膝腳冷痛不能履地。去大腸風及皮膚風癢﹐白癜毒瘡折傷﹐通十二經脈﹐乃治痛要藥也。去腹內冷滯﹐心膈痰水﹐久積瘕癖气塊﹐膀胱宿膿惡水﹐宜通五臟而不大泄﹐朝服暮效﹐但多服疏人眞气﹐虛者禁用。酒洗﹐忌茗及面。單方﹕骨鯁喉嚨﹐爲末﹐酒調服。

蒼耳子蒼耳子味溫甘苦﹐周痺拘攣入骨髓﹐瘰疥癬膚癢頑﹐頭鼻目齒風皆愈。

色蒼﹐實如鼠耳。《詩》謂捲耳﹐俗名羊帶歸。小毒。主風濕周痺﹐四肢拘攣﹐毒在骨髓﹐瘰疥癬﹐瘙癢疔瘡﹐五痔腫痛﹐惡肉死肌﹐及時疫風寒﹐頭痛鼻涕不止。涼肝明目﹐治齒痛且動﹐久服益气﹐耳目聰明﹐彊志塡髓﹐暖腰腳。入藥去刺略炒﹐常服用黃精汁蒸三時﹐忌豬肉。葉微寒﹐治同。蛇毒擂酒﹐內服外敷。

天麻天麻辛平治麻痺﹐利膝舒筋仍益气﹐治兒驚癇通女血﹐除疝消癰關竅利。

味大辛而麻辣。無毒。降也﹐陽也。主諸風濕疾﹐頭目昏眩﹐四肢麻痺拘攣﹐利腰膝﹐彊筋力﹐久服益气。

小兒風癇驚悸發搐﹐女人用之通血脈﹐兼治寒疝熱毒癰腫。主諸瘡惡气鬼疰蠱毒﹐有自內達外之理。苗名赤箭﹐似箭幹而色赤﹐治性亦同﹐有自表入裏之功﹐但與禦風艸相似﹐誤服令人有結腸之患。堅實者佳﹐凡使多用﹐更以他藥佐之乃效。

蔓荊子蔓荊子味苦甘辛﹐主筋骨痺熱寒攻﹐明目堅齒腦鳴痛﹐長須利竅殺白虫。

出秦地﹐六月開花﹐九月結實﹐故名蔓。無毒。陽中陰也﹐太陽經藥。主筋骨寒熱﹐濕痺拘攣﹐除目睛內痛﹐赤腫淚出﹐齒痛頭痛﹐頭昏腦鳴﹐涼諸經血故也。兼能長須髮﹐利關節通竅﹐殺白虫﹐胃虛者禁用。酒蒸一時﹐曬於搗碎﹐惡烏頭﹑石膏。

牡荊實牡荊實苦溫通胃﹐除骨寒熱下逆气﹐燒瀝淸心開熱痰﹐出音止眩兒癇悸。

不蔓生﹐故曰牡﹐卽笞杖黃荊也。無毒。主通利胃气﹐除骨間寒熱﹐止咳逆下气。莖燒瀝飲之﹐去心煩熱﹐漾漾欲吐﹐淸頭旋目眩﹐卒失音﹐小兒心熱驚癇﹐兼解暑气﹐止消渴﹐除痰唾﹐气實痰盛人宜服之。丹溪云﹕虛痰用竹瀝﹐實痰用荊瀝﹐二味開經絡﹐行气血﹐俱用薑汁助送。葉擂酒敷乳腫。八月采子陰漧﹐靑色者佳。防風爲使﹐惡石膏。

牛蒡子牛蒡子辛疏風擁﹐頭面目齒咽喉腫﹐皮膚瘡瘍筋骨攣﹐補中止渴消痰壅。

牛好食其根﹐一名惡實﹐俗名鼠粘子。無毒。療諸風徧身毒腫﹑頭面目赤腫﹑齒牙疼痛﹑咽膈不利﹐除皮膚瘡疹﹐利腰膝筋骨拘攣﹐通十二經。吞一粒﹐可出癰疽頭﹐兼能補中止消渴﹐寬胸痰﹐解痘毒。微炒搗碎用。根莖蒸熟﹐療傷寒寒熱汗出﹑中風面腫﹐熱中逐水。葉入鹽少許﹐封疔腫﹐敷金瘡﹐夏月浴皮膚習習如虫行風。

以上行气開表藥。

南星南星苦辛利風痰﹐破傷驚搐緊牙函﹐麻痺瘡腫寒咳嗽﹐消瘀破積蛇虫含。

生南方﹐形圓色白如星。有毒﹐可升可降﹐陰中陽也。利中風痰壅胸膈﹑不省人事及破傷風﹑小兒驚搐﹑身彊如屍﹑口噤牙關緊閉﹑頭目肢體麻痺﹑疥癬惡瘡癰腫﹑金瘡撲損瘀血。又破堅積﹑墮胎﹑蛇傷虫咬。丹溪云﹕欲其下行﹐以黃柏引之。臘月置水中凍去燥性﹐入灰火中炮裂去皮。治驚癇﹐取爲末﹐用牛膽汁拌勻﹐再入膽中﹐陰榦爲末﹔或用薑汁﹑白礬煮至中心無白點亦好。畏附子﹑漧薑﹑生薑。

白附子白附子甘辛行藥勢﹐上治風瘡頭面痕﹐中心腹痛外血痺﹐下濕陰囊及腿豚。

色白﹐苗似黑附子﹐性走行藥亦近之﹐气溫。小毒。治諸風癬瘡﹐頭面痕﹐面上游風百病﹐冷气心痛血痺皮膚不仁﹐陰囊下濕﹐腿豚無力。兼治中風失音﹐女子帶下。冷熱灰炮裂用。

瓜蒂瓜蒂苦寒能吐痰﹐風癇喉痺不須探﹐果積蠱毒心腹脹﹐咳逆浮疽鼻息拈。

凡蔓生者爲瓜﹐此甜瓜蒂也。有毒。善吐。凡風痰暴塞胸膈﹐頭眩喉風﹐風癇風疹﹐咳逆上气﹐及諸果積蠱毒﹐病在胸中﹐皆吐下之。治黃膽及暴水腫﹐和赤小豆﹑丁香爲末﹐吹鼻中﹐少時黃水自出﹐亦可服方寸匕。治鼻中肉﹐爲末﹐羊脂調少許敷之。靑綠者佳﹐水煮去皮﹐麩炒黃色。花主心痛咳逆。

藜蘆藜蘆苦寒亦善吐﹐風癇蠱毒與喉痺﹐諸瘡癬禿鼻肉﹐止痢治疸除逆噦。

藜﹐黑色﹔蘆﹐虛也。莖中虛如蔥管﹐故俗名鹿蔥。有毒。大吐上膈風痰﹐中風不語﹐暗風癇病﹐喉痺及蠱毒﹐濃煎防風湯浴過﹐焙漧微炒爲末﹐溫水下五分﹐以吐爲度。兼治諸瘡疥癬馬刀﹐鼻中肉頭禿﹐及久痢腸﹐黃膽﹐咳逆噦逆﹐殺諸虫。去蘆頭﹐糯米泔浸一宿微炒﹐不入湯藥。黃連爲使﹐反細辛﹑芍藥﹑五參﹐惡大黃。單方﹕牙疼﹐爲末﹐納牙孔中勿咽。又燒灰煎膏點黑痣。

皂莢皂莢辛鹹利竅關﹐卒中風痺頭痛寬﹐消痰止嗽除脹滿﹐祛癆貼腫墮胞難。

皂﹐黑色﹔兩相夾合而中藏子也。气溫﹐小毒﹐入厥陰經。搐鼻可開關竅﹐內服可通關格不利。中風﹑中气﹑中惡﹑痰厥﹑鬼魘﹑卒死﹑卒頭痛甚﹐並皆爲末吹鼻。久患風痺﹐死肌疥癬﹐及痰嗽咳逆﹐坐不得臥﹐爲末﹐蜜丸服之。兼療腹脹滿﹐穀食不消﹐殺癆虫﹐破瘕腹痛﹐牙疼咽腫﹐婦人難產及胞衣不下。又和酒煎膏﹐貼一切腫毒﹐止痛。長莢者疏風气﹐如豬牙者治齒取積﹐俱要肥膩不蛀﹐去皮子酥炙﹐或蜜炙燒灰。柏實爲使﹐惡麥門冬﹐畏空靑﹑人參﹑苦參。皂子疏通五臟風熱﹔皂刺凡癰疽未破者能開竅﹐已破者能引藥達瘡所﹐乃諸惡瘡癬及癘風要藥也。昔有患眼昏眉落鼻崩﹐服刺灰濃煎大黃湯下﹐七旬愈。又如米醋煎膏﹐敷瘡癬奇效。

僵蠶僵蠶辛鹹散痰結﹐中風喉痺瘡瘢滅﹐陰易崩帶產余痛﹐兒驚夜啼口噤撮。

人家養蠶﹐有合箔自僵直死﹐小白色似有鹽度者﹐卽曬漧﹐勿令中濕﹐濕則有毒。气平無毒。浮而升﹐陽也。主散風痰。丹溪云﹕能助金淸化之气﹐治相火結滯之疾﹐故《日華子》以治風及勞瘦也。治中風失音﹐半身不遂﹐並一切風疾頭風口瘡面﹐喉痺欲死﹐滅諸瘡瘢痕﹐及徧身疹﹑瘰發背﹑痔瘡痔腫﹑火丹金瘡﹐皮膚風動如虫行。男子傷寒後陰易病﹐女子崩中帶下﹐產後余痛﹐乳汁不通﹐小兒驚風夜啼口噤撮口﹐兼去三虫﹐能發汗。頭番幹久者佳﹐糯米泔浸去涎嘴﹐火焙或薑汁炒。治面上瘡瘢﹐僵蠶﹑衣魚﹑鷹屎白等他﹐爲末塗之。

蟬蛻蟬蛻甘鹹气淸涼﹐治頭目眩皮風癢﹐婦乳產難胞不下﹐主驚癲癇夜啼郎。

此卽蚱蟬所脫殼也。蟬者﹐廉也﹐飲風露﹐而廉潔淸髙气寒。無毒。主風邪頭眩﹐目昏翳膜﹐皮膚瘙癢疥癩﹐婦人乳難產難﹐胞衣不下﹐小兒驚癇夜啼癲病﹐渾身壯熱﹐殺疳虫止渴﹐痘瘡不出皆驗。去翅足﹐水洗去土蒸過。蟬花﹐乃殼中化出﹐殼頭上有一角如花冠狀﹐專主小兒天弔驚風。俗云﹕五日不鳴﹐嬰兒多定。良有以也。

蠍蠍味甘辛去風涎﹐卒中僻癱半邊﹐癮疹耳聾眞可療﹐小兒驚搐最當先。

蠍﹐螫也﹐毒能螫人也。气平﹐有毒。治中風口眼斜﹐半身不遂﹐語澀手足抽掣﹐諸風癮疹﹐小兒驚風不可缺也。又治腎虛耳聾﹐蠍四十九枚﹐生薑如蠍大四十九片﹐同炒至姜幹爲度﹐爲末﹐作一服﹐二更盡溫酒調下﹐盡量至醉﹐次日耳中如笙簧卽效﹐十年者二服愈。緊小者佳。有用全者﹐有用梢者﹐梢力尢切﹐水洗炒去毒。

白花蛇白花蛇味甘鹹溫﹐疥癩諸風痺不仁﹐口眼斜筋脈急﹐半身不遂復能伸。

諸蛇鼻向下﹐獨此蛇鼻向上﹐背有方勝白花紋。主大風癩瘙癢﹐中風濕痺﹐骨節疼痛﹐腳弱不能久立。兼治肺風鼻塞。雷公云﹕蛇性竄﹐能引藥至有風處耳。出蘄州﹐眼如活不合﹐尾上有佛指甲﹐腹上有念珠迹者眞。

有大毒﹐宜去頭尾各一尺﹐取中段酒浸三日﹐去酒炙幹﹐去皮骨。

烏蛇烏蛇無毒味甘平﹐諸風頑痺用之靈﹐皮膚癮疹疥癬毒﹐脫落須眉還可生。

性善不嗜物﹐背有三稜﹐色黑如漆﹐尾細尖長﹐眼下陷者爲眞。制同白花蛇。

蚺蛇蚺蛇肉膏治大風﹐兼主產余痛腹中﹐膽治瘡並痛﹐目腫兒疳血痢同。

蚺﹐髯也﹐頷有須也﹔蛇﹐也﹐形長也。肉甘膏平。小毒。釀酒治大風及諸瘡瘰膚頑﹐婦人產後腹痛﹐忌醋。膽苦甘﹐气寒小毒。主心腹痛﹐下部瘡﹐目痛齒痛﹐小兒五疳熱丹﹐口瘡久痢。其膽以刀切開﹐內細如粟米﹐著水中浮走者眞﹐沈散者非也。

蛇蛻蛇蛻甘鹹治蛇癇﹐喉風目翳諸瘡虫﹐腸痔蠱毒催難產﹐百種驚風救兒童。

蛇蛻皮也。無毒。主蛇癇搖頭弄舌﹐癲疾螈﹐寒熱諸﹐惡瘡似癩癜風白駁﹐煎汁之。瘡有膿者燒敷之。

腸痔蠱毒﹐婦人難產﹐小兒百二十種驚風﹐兼辟惡止嘔。取石上白如銀色完全者埋土中一宿﹐醋浸炙幹﹐惡磁石及酒。瘧疾用塞兩耳﹐內服鹽湯﹐引吐卽止。

虎骨虎骨辛溫祛毒風﹐彊筋骨治惡瘡癰﹐外感寒濕內﹝傷癆﹞屍疰﹐痔痢脫肛亦有功。

虎﹐武也﹐爪牙雄武也。無毒。主白虎痛風﹐筋骨髀脛腰膝毒風攣急疼痛﹐及惡瘡鼠﹐殺鬼疰毒卒魘。

兼治溫瘧滑痢﹐升上辟惡頭骨﹐補下堅筋脛骨﹑脊骨。雄而色黃者佳﹐酒或酥炙﹐藥箭中者不用。牙主男子陰瘡﹐磨乳汁治犬咬。膏塗頭禿犬咬。爪辟惡鬼。膽主小兒疳痢驚癇客忤﹐研水服。睛主癲癇﹐羊血中浸一宿﹐取出微焙榦搗末。屎主惡瘡。須主齒痛﹐燒灰用。

牛黃牛黃小毒苦平涼﹐風癇失音及癲狂﹐辟邪治疫催難產﹐兒驚百病盡相當。

牛口吐出生黃爲上﹐其次有角黃﹑心黃﹑肝黃﹑膽黃﹐殺而得之﹐陰漧無令見日。主中風失音及癇癲狂﹐除邪逐鬼﹑天行時疫﹐健忘虛乏﹐又墮胎催產難﹐小兒驚癇夜啼﹐痰熱百病。取摩手中上黃透爪甲﹐輕松微香者眞。另研。人參爲使﹐惡龍骨﹑龍膽﹑地黃﹑常山﹑畏牛膝﹑漧漆。得牡丹﹑菖蒲利耳目。

牛膝牛膝苦酸气亦平﹐酸痺拘攣瘡疹靈﹐男子精虛腦齒痛﹐婦人經閉結瘕。

莖有節似牛之膝。無毒。沈也﹐陰也。主寒濕痿痺﹐四肢拘攣疼痛不可屈伸﹐凡腰腿之疾﹐必用引下。治惡瘡風疹口舌生瘡﹐傷熱火爛。又竹木刺入肉﹐嚼爛罨之卽出。皮膚疾亦用之。男子腎虛陰消失溺﹐多渴﹐腦痛﹐發白早﹐齒常痛﹐服之塡精益髓自愈。婦人經閉﹐惡血結爲瘕﹐產後心腹痛血暈。又治男婦小便不利﹐莖中痛﹐活血生血劑也。兼止老瘧久痢。長大柔潤者佳﹐酒洗用。惡龜甲﹑白前﹐忌牛肉。

何首烏何首烏溫味苦澀﹐主治諸瘡頭面風﹐益精气血令有子﹐產後帶疾酒調濃。

卽夜交藤﹐因姓何人服之生子﹐久則須髮黑也。無毒。升也﹐通十二經。主諸癰腫﹐疥癬瘰﹐頭面風瘡﹐徧身瘙癢﹐及五痔腸風﹐骨軟風。益精髓气血﹐令人有子﹐黑須髮﹐彊腰膝。凡男子積年癆嗽痰癖﹐風虛冷气﹐臟腑宿疾﹐久痢皆宜。兼治婦人產後帶下﹐面黃心腹痛﹐瘀血諸疾﹐爲末酒調服。有雌雄二種﹐雄者紫紅﹐雌者略白﹐凡修合須雌雄二種相合﹐米泔浸經宿﹐曬漧搗碎。如作丸用黑豆拌﹐九蒸九曬﹐去豆。茯苓使﹐忌諸血﹑蘿卜鐵器﹑無鱗魚。得牛膝則下行。

以上祛風化痰藥。

菊花菊花味甘气平寒﹐諸風溫痺皮膚頑﹐頭眩目淚胸煩痛﹐久服滋陰腸胃安。

菊﹐鞠也。《爾雅》云﹕鞠如聚金不落。花﹐萼也﹐後凡言花者﹐仿此﹐無毒。可升可降﹐陰中陽也。主諸風濕痺﹐腰痛去來﹐四肢遊風﹐皮膚死肌。治頭風眩痛﹐兩目欲脫淚出。去翳養血﹐明目要劑也。又寬胸膈煩熱﹐止心痛。丹溪云﹕能補陰气﹐治頭目胸熱諸證者﹐補其水而淸气升﹐風火自降也。久服安腸胃﹐黑髮延年﹐兼治疔腫﹐取根葉絞汁內服外敷。白菊﹐潤肺黑須髮﹐和巨勝子蜜丸服。正月采葉﹐五月采莖﹐九月采花﹐陰漧﹐味甘﹐單葉黃花應候開者入藥。野菊味苦﹐大傷胃气不用。桑白皮爲使。

蜜蒙花蜜蒙花味甘平寒﹐專去眼中風翳漫﹐赤眼靑盲皆可用﹐兒疳痘眼熱侵肝。

味甜如蜜﹐花一朵數十房﹐蒙蒙然細碎也。無毒。去一切風气膚翳多淚﹐小兒麩痘及疳气攻眼。出益州﹐酒浸一宿﹐候幹﹐加白蜜拌勻蒸之﹐曬漧。

白蒺藜白蒺藜苦辛气微涼﹐諸風瘡毒腫且癢﹐頭痛目昏咽牙痛﹐破血消瘕肺咳傷。

蒺﹐惡也﹐藜﹐刺也。好生道上﹐人疾惡其刺足也。無毒。主諸風瘡瘍癰腫﹐徧身瘙癢癜風﹐小兒頭瘡。

治頭痛目久失明。鼻久塞﹐咽喉卒痛﹐齒痛齒落﹐破瘀血瘕奔豚﹐咳逆肺痿胸滿吐膿。兼治遺精溺血﹐婦人乳難帶下﹐並催生墮胎。有黑白二種﹐黑者不入藥﹐風家丸散並炒去刺。補腎用沙苑蒺藜﹐去殼取子微炒﹐烏頭爲使。單方﹕陰潰﹐用有刺者爲末﹐敷之效。

靑葙子靑葙子苦治皮風﹐惡瘡疥痔殺三虫﹐益腦髓能去目翳﹐風寒濕痺亦堪攻。

葙﹐囊篋也。藥𨿽賤而治眼功大﹐靑囊箱中不可缺也。黑色似莧實而扁﹐卽野雞冠花子﹐舊以子名艸決明者﹐誤也。無毒。主皮膚中風熱瘙癢﹐殺二虫諸瘡虱﹐痔蝕下部瘡。益腦髓﹐去目翳。蓋翳膜皆腦脂下流而成故也。一切肝風熱毒衝眼﹐靑盲赤障皆驗。又堅筋骨﹐去風寒濕痺。微炒搗碎。

艸決明艸決明鹹甘苦平﹐治肝風熱衝眼睛﹐唇靑頭痛兼止衄﹐消痰省睡益陰精。

治眼決然而明也﹔言艸者﹐別於石決明也。無毒。主肝風熱毒衝眼﹐靑盲赤障腫痛淚出膚翳﹐治唇口靑色。用塗太陽穴止頭痛﹐貼腦心止鼻衄﹐兼消痰止渴。久服益精﹐令人不睡。如綠豆大而銳﹐微炒。蓍實爲使﹐惡火麻仁。

木賊木賊苦甘善發汗﹐益肝明目除翳縵﹐腸風痔痢消積塊﹐女人崩帶經不斷。

作木器者﹐用之磨光能去木屑﹐故名賊也。無毒。輕浮發汗至易﹐近水而生﹐得陰气多。故益肝膽﹐明目退翳膜﹐止流淚﹐療腸風久痢痔血。味澀苦﹐能消積塊﹐治婦人崩中帶下﹐月水不斷﹐然亦必他藥佐之乃效。

《本艸》云﹕得牛角腮﹑麝香﹐治休息痢﹔得禹餘糧﹑當歸﹑川芎﹐療崩中赤白﹔得槐角﹑桑耳﹐療腸風下血﹐又與槐子﹑枳殼相宜﹐主痔疾出血。單用炒爲末服﹐治小腸膀胱气。去節﹐以水潤濕﹐火上烘用。

白薇白薇鹹苦大寒平﹐中風忽忽睡多驚﹐止瘧能祛邪魅惑﹐益陰精止淋露頻。

色白而形微細。無毒。主暴中風身熱支滿﹐忽忽睡不知人﹐止溫瘧。治百邪鬼魅狂惑﹐寒熱酸疼﹐益陰精。

療傷中淋露不斷﹐及女子帶下﹐兼下水气。出陜西。米泔浸去須蒸。惡黃﹑大黃﹑大戟﹑漧薑﹑漧漆﹑山茱萸﹑大棗。

葳蕤葳蕤甘平治風熱﹐四體拘攣趺筋結﹐風溫表裏是靈丹﹐濕毒腰疼渴且泄。

葳﹐委委﹐美貌﹔蕤﹐實也。女人用去斑﹐美顏色﹐故又名女萎。根葉似黃精﹐入藥多用根。無毒。

主中風暴熱﹐四肢拘攣不能動搖﹐趺筋結肉﹐一切瘡瘍斑剝﹐時行風溫頭疼﹐目痛爛淚出﹐寒熱心腹結气﹐濕毒霍亂泄瀉﹐煩渴﹐腰膝痛﹐莖中寒。兼治虛癆客熱﹐潤心肺﹐補中气。晉嵇紹有胸中寒疹﹐每酒後苦﹐服之得愈。水洗﹐竹刀刮去皮﹐蜜水蒸焙漧。畏鹵咸。

巴戟巴戟辛甘气本溫﹐大風血癩面多痕﹐小腸陰痛相牽引﹐一切虛勞可復元。

生巴郡﹐根有棘刺。無毒。主大風邪气血癩頭面遊風﹐小腹及陰中相引痛﹐補五勞陰痿不起﹐益精堅筋骨﹐止夢泄﹐男子陽虛者最宜。兼治水腫﹐內紫微白如粉者佳﹐鹽水煮去心。覆盆子爲使﹐惡雷丸﹑丹參。

天竺黃天竺﹝黃﹞甘寒性和緩﹐去諸風熱﹝滋﹞養五臟﹐鎭心明目療金瘡﹐兒驚天弔痰壅上。

生天竺國﹐竹內如黃土成片。無毒。涼心去熱﹐小兒藥最宜﹐和緩故也。

五加皮五加皮苦辛溫寒﹐風痺蜷急步履難﹐疽瘡瘀血肌皮滯﹐心腹疝痛陰不幹。

上應五車星精而生﹐故葉生五出者佳。無毒。主風痺四肢攣急﹐腰脊而腳疼痛緩弱﹐小兒三五歲不能行尢驗。治疽瘡陰蝕﹐及多年瘀血在皮肌﹐心腹疝气痛﹐男子陰痿囊下濕﹐婦人陰癢。釀酒久服補中益精﹐堅筋骨﹐彊志意﹐延年不老﹐仙經藥也。遠志爲使﹐惡蛇蛻﹑玄參。

桑寄生桑寄生平苦苦味﹐主腰背彊祛風廢﹐癰腫金瘡皆可療﹐下乳止崩安胎墜。

近海地暖﹐不蠶桑木气濃﹐枝葉上自然生出﹐非因鳥食子落而生也。無毒。主背腰腿腳徧身骨節疼痛﹐祛風痺頑麻廢疾﹐癰腫金瘡皆療。又治婦人崩中不止﹐胎前漏血﹐產後乳難﹐小兒背彊﹐實明目輕身通神。

深黃色並實中有汁稠粘者眞。忌火忌鐵。誤服他木寄生殺人。

以上淸熱潤燥藥。

艸艸苦寒能補﹐麻痺偏風有涎吐﹐治肝腎行大腸气﹐瘡煩滿汁少許。

﹐豬也﹔﹐臭也。气如豬气﹐經蒸暴則散。小毒。主肝腎風气﹐四肢麻痺﹐骨間疼痛﹐腰膝無力﹐偏風口﹐時時吐涎及跌墜失音。亦能行大腸气﹐治三十六般風﹐久服明目烏須健骨﹐衰老風疾﹐婦人久冷尢宜。又治熱煩滿不能食﹐生搗汁服三四合﹐多則令人吐。蒸法爲丸。

水萍水萍辛酸治諸風﹐癱瘓瘙癢惡瘡癰﹐利水勝酒長須髮﹐時行發汗有奇功。

浮生水面﹐與水相平﹐气寒無毒。歌云﹕不在山兮不在岸﹐采我之時七月半﹐選甚癰風與緩風﹐些小微風都不算﹐黑豆淋酒下三丸﹐鐵頭上也出汗。一切惡瘡癰腫煎湯洗之。發背癰疽初起及面生細瘡﹐湯火瘡﹐和雞子淸貼之。治水腫及中水毒﹐小便不利者﹐日榦爲末﹐服方寸匕﹐或搗汁飲之。時行熱病發汗﹐速於麻黃﹐兼能勝酒﹐長須髮﹐止消渴。孫眞人云﹕五月采浮萍陰漧﹐燒煙去蚊。葉圓寸許﹐紫背者佳。

絡石絡石味苦性微寒﹐風熱死肌口舌漧﹐背癰咽腫漿難入﹐堅筋利竅主腰髖。

根須布絡石上而生﹐葉細圓者良﹐絡木者不用﹐又名石薜荔。無毒。主風熱死肌﹐惡瘡疥癬﹐白癜瘍﹐口漧舌焦﹐咽腫水漿不入。古方治喉痺﹐單用水煎﹐細細呷之。治背癰和蜜服之。去蛇毒心悶刀傷﹐內服外封。

此物感陰濕而生﹐淩冬不凋﹐故解熱毒如是。《本艸》云﹕治大驚入腹﹐除邪气﹐養腎主腰髖痛﹐亦以其能堅筋骨﹐利關節﹐破瘀血耳。粗布揩去莖葉上毛﹐甘艸水浸曬漧。杜仲﹑牡丹爲使﹐畏貝母﹑菖蒲﹐忌鐵。

白鮮皮白鮮皮味苦鹹寒﹐風癱濕痺屈伸難﹐治諸疥癬淸頭目﹐咳逆淋疸尢能安。

白色﹐鮮。羴气似羊膻﹐俗呼白羊鮮。無毒。主風癱手足不舉﹐筋骨弱乏濕痺﹐死肌不可屈伸﹐一切熱毒惡瘡風癬﹐眉髮脫落。又治時行頭風目痛﹐腹熱飲水欲狂﹐咳逆。《日華》云﹕通小腸水气﹐故淋瀝黃膽用之。

兼療女子陰中腫痛﹐小兒驚癇。昔葛洪治鼠已有口﹐膿血出者﹐煮服一升﹐吐鼠子而愈。水洗去粗皮﹐惡螵蛸﹑桔梗﹑茯苓。

漏蘆漏蘆大寒鹹且苦﹐皮膚風熱筋骨僂﹐腸風尿血及遺精﹐通經脈又能行乳。

漏﹐流動而長也﹔蘆﹐虛也。無毒。主皮膚風熱﹐惡瘡瘙癢。凡痔漏瘰乳癰發背﹐服之排膿止痛。癮疹如麻痘者﹐可作浴湯。又治濕痺不仁﹐及跌撲續筋骨﹐敷金瘡斷血長肉。止腸風尿血泄精﹐通經脈﹐下乳汁。

兼治赤眼﹐及小兒無辜疳瀉痢﹐冷熱不調﹐殺虫。出黃帝葬所喬山及單州者佳。味苦酸者僞。去蘆細銼﹐甘艸拌炒﹐去甘艸。南人用苗﹐北人用根。一云卽飛廉。

辛夷辛夷辛溫治腦風﹐眩冒如在船車中﹐面腫齒痛並鼻塞﹐解肌利竅殺諸虫。

辛﹐辛香也﹔夷﹐滅也。善滅面﹐以功言也。無毒。主頭風痛﹐面腫引齒痛﹐眩冒身兀函如在舟車上﹐通鼻塞涕出。又解肌去五臟身體寒熱﹐利九竅﹐去白虫。去皮心及外毛﹐毛射入肺令咳。水洗微炙﹐川芎爲使﹐惡五石脂﹐畏菖蒲﹑蒲黃﹑黃連﹑石膏。

蓖麻子蓖麻子平甘辛味﹐偏風腫痛服且熨﹐疥癩水證單用之﹐下胎兼辟疰惡气。

子如牛蛑虫﹐葉似麻﹐屬陰﹐能出有形滯物。有毒。主偏風口噤﹐一切腫痛﹐內服外熨癘風手指攣曲鼻塌﹐瘰丹癅﹐瘡疥剩骨﹐搾油塗之﹐或服三五粒。惟水腫水可研二十粒服之﹐吐惡沫﹐加至三十枚﹐三日一服﹐瘥則止。難產及胞衣不下﹐取七粒研膏﹐塗腳心﹐下卽洗去﹐兼辟屍疰惡气。又研膏和蛤粉等分﹐治湯泡﹐用油調﹔治火燒﹐用水調敷之。鹽水煮半日﹐去皮取子。葉主香港腳腫痛不仁﹐搗蒸薄裹三次﹐效。

茹茹寒气辛酸味﹐主大風熱惡瘡疽﹐殺虫消瘀排膿毒﹐善忘不樂亦歡娛。

形如庵可茹。小毒。惡肉敗瘡死肌要藥。陰漧黑頭者良。甘艸使﹐惡麥門冬。

茵芋葉茵芋葉苦溫有毒﹐諸風濕痺筋蜷縮﹐寒熱如瘧肌體羸﹐邪气入裏痛心腹。

《局方》罕用。古人以三建等藥佐之﹐浸酒治偏風。

杜若杜若微溫气味辛﹐風腦頭疼涕淚頻﹐溫中下气平胸脇﹐益精明目更輕身。

杜﹐土也﹐處處土產﹐若細辛芳香﹐故又名土細辛。無毒。去皮蜜水浸﹐曬漧用。

羊躑躅羊躑躅辛溫大毒﹐皮膚痛癢賊風酷﹐疰瘧安然痢痺消﹐善除蠱毒兼諸毒。

羊誤食則躑躅而死。凡用不可近眼。惡諸石及面。治風﹐諸酒方用之﹐不入湯藥。

莨菪子莨菪子苦甘寒有毒﹐專能截風治癇搐﹐殺虫齒痛定癲狂﹐多服放蕩無拘束。

卽天仙子﹐多服久以善走。先用醋煮﹐次牛乳浸黑者眞。曬漧﹐生用瀉火。

南藤南藤气溫味辛烈﹐除痺排風和气血﹝逐冷气治血風﹞﹐滋補衰老能興陽﹐彊腰膝兮變白髮。

生根據南樹﹐莖如馬鞭﹐有節﹐紫褐色。無毒。八月采。日幹或浸酒服。

石南葉石南葉辛苦卻平﹐筋骨皮毛最靈﹐養腎彊陰療腳弱﹐痺風蠱毒子堪憑。

生終南石上﹐如枇杷葉﹐無毛。有毒。女人久服思男。初夏采。豬脂炒﹐五加皮使。

蚤休蚤休味苦气微寒﹐驚搐癲癇弄舌端﹐瘡癰瘰皆堪用﹐殺虫解毒不等閒。

卽紫河車﹐又名重樓金綫。初夏早采根﹐日幹爲美。有毒。主驚癇﹑搖頭弄舌﹑胎風手足抽搐﹐熱气在腹﹐癲疾。殺三虫﹐解百毒﹐能吐瀉人墮胎。古方治癰毒蛇毒﹐醋磨外敷﹐酒磨內服。

木蘭木蘭寒苦采皮幹﹐皮風癰癩面滿丹﹐赤鼻酒除濕癢﹐又消水腫治傷寒。

木香如蘭﹐狀如濃朴﹑桂皮。無毒。主風熱在皮膚中﹐面上黯﹐及癰疽癩風等疾。

松蘿松蘿甘苦平無毒﹐主治頭風破癭癅﹐解怒消痰止虛汗﹐吐瘧利水也堪求。

卽松樹上寄生﹐五月采陰漧。兼治女子陰寒腫痛﹐令人得眠。

雲母雲母甘平治中風﹐皮膚死肌惡瘡癰﹐補虛益精堅筋骨﹐止痢兼治帶白紅。

抱朴子云﹕服十年﹐雲气常覆其上。蓋服其母以致其子﹐仙經藥也。無毒。主中風寒熱如在舟車上﹐身皮死肌﹐一切惡瘡風疹徧身﹐百計不瘥。粉淸水調服﹐補腎虛冷少气﹐益精堅筋續骨﹐止痢及女子帶下赤白﹐飽食後跌撲﹐以致胸熱發狂﹐足不能履地﹐久服輕身耐寒暑。出廬山中有五色﹐白者佳﹐黑者不用。火紅醋淬七次﹐水飛曬漧﹐另研﹐凡石部藥皆然。澤瀉爲使﹐畏甲及流水。

石膽石膽辛酸苦气寒﹐主吐風痰療諸癇﹐惡瘡鼠齒甲痛﹐鼻息陰蝕崩淋安。

石中有汁如膽﹐卽膽礬也。有毒。治國中風癱瘓﹐諸癇痙﹐醋湯調一字﹐吐痰立瘥。一切惡瘡鼠﹐虫牙落盡﹐鼻中肉﹐口瘡甲疽﹐燒煙盡爲末﹐敷之。女子陰蝕蝕痛﹐崩中下血﹐石淋﹐令人有子。兼散諸毒積﹐咳逆上气﹐能化鐵爲銅成金銀。出有銅處煎煉而成﹐淸亮者佳。水英爲使﹐畏桂﹑芫花﹑辛夷﹑白蘞。

曾靑曾靑無毒小酸寒﹐頭風目淚痺痛安﹐止渴破神气爽﹐利竅通關益膽肝。

曾﹐層也﹐層層石中包含而色靑也。其形小﹐累累連珠相綴﹐與空靑同山﹐不空者爲曾靑﹐甚難得。主頭風腦中寒﹐目痛淚出﹐風痺。止煩渴﹐破積﹐補陰﹐爽神气﹐利關節﹐通九竅﹐養肝膽。畏菟絲子。

空靑空靑酸寒利竅關﹐能治頭風眼不看﹐開聾破積通血脈﹐彊志養神最益肝。

石殼中空﹐有汁靑色﹐無毒。利關節九竅﹐故治頭風耳聾﹐目盲赤腫翳淚﹐瞳人破者可使復明。兼破堅積﹐通血利水﹐下乳汁﹐彊志養精益用。點眼用汁﹐磨翳去殼﹐畏菟絲子。

以上治風通用。

菥子味辛﹐微溫。無毒。除風痺﹐治熱脹痛淚出﹐爲末點四十夜﹐當有熱淚及惡物出﹐去肉。兼治心腹痛﹐肝家積聚。實葉皆似芥﹐俗呼爲老疥﹐處處有之。五月采陰漧。惡漧薑﹑苦參。得細辛﹑荊芥良。

石長生味鹹苦﹐微寒。有毒。生石巖下﹐葉似蕨黑光如漆﹐花紫。用莖葉治諸風疥癬寒熱﹐辟邪殺虫。

鹿銜艸鹿有疾﹐銜此艸則瘥﹐又名薇銜。味苦平﹐微寒。無毒。主風濕痺痛痿蹶﹐驚癇吐舌﹐賊風鼠﹐癰腫暴﹐逐水明目。岐伯治身熱解惰﹐汗出如浴﹐惡風少气﹐名酒風﹐以澤瀉十分﹐薇銜五分﹐飯後服。葉似茺蔚﹐叢生有毛﹐花黃根赤黑﹐七月采莖葉陰漧﹐得秦皮良。

馬先蒿味苦平。無毒。主中風濕痺﹐女子帶下無子。又治馬疥。八月采﹐角似小豆而銳長。

陸英味苦寒。無毒﹐葉似芹﹐故芹名水英﹐此名陸英。立秋采花﹐所在有之。主風痺痛攣﹐皮膚瘙癢﹐風腳水腫﹐陰痿。

海桐皮味苦平。無毒。主腰膝腳痺痛風。浸水洗眼除膚赤﹐疥癬牙齒虫痛﹐並煮服含之。兼治霍亂久痢。

胡桐淚胡桐樹脂也。出肅州﹐似黃礬而實﹐入水便消。味鹹苦﹐大寒。無毒。主風蛀牙疼要藥。大熱心腹煩滿和水服取吐﹐殺火毒並面毒。又可作金銀焊藥﹐古方少用。

鉤藤莖有刺﹐如鉤。味甘苦﹐气微寒。無毒。惟療小兒十二驚癇天弔客忤﹐胎風寒熱。

艸烏味苦甘﹐微溫。有毒﹐生服痺喉。治風濕麻痺疼痛﹐發破傷風汗。薑汁炒﹐或豆腐煮曬漧。

天仙藤似葛葉圓小有毛﹐夏采根苗用味苦溫。微毒。解風勞。得麻黃髮汗﹐得大黃墮胎﹐得安胎藥治子癇證。

石南藤出天臺﹐治風濕腰疼。

魚津艸亦名水英。味苦寒。無毒。主男女無故腳膝腫痛急彊﹐名骨風。忌鍼灸。服藥單煮此艸頻浸﹐五日卽瘥。

谷精艸生田中。主喉痺齒痛諸瘡﹐兼治翳膜遮睛﹔又和面水調﹐貼偏正頭痛。

佛耳艸味酸熱。治風寒嗽及痰﹐除肺中寒﹐大升肺气。少用﹐過服損目。款冬花爲使。

地楊梅四五月有子﹐似楊梅﹐苗如蓑艸。味辛平。無毒。治赤白痢﹐取莖子煎服。

郎耶艸生山澤﹐髙三四尺﹐葉作雁齒如鬼鍼。苗味苦平。無毒。主赤白久痢。小兒痞滿丹毒寒熱﹐取根莖煎服。

蛞蝓味鹹寒。無毒。主賊風僻﹐驚癇攣縮。生研水服止渴﹐燒灰豬脂調敷脫肛﹐和蛤粉敷發背﹐石灰淹治牙虫。

衣魚卽書內蠹魚。味鹹溫。無毒。卒患偏風口眼斜﹐右摩左耳下﹐左摩右耳下﹐正卽止。婦人瘕疝小便不利﹐小兒中風項彊背起摩之﹐淋閉取摩臍及小腹卽通。研爛敷瘢瘡﹐又和乳汁點眼﹐治翳及沙石艸落目中。

淸風藤生天臺山﹐其苗蔓延木上﹐四時常有﹐彼土人采其葉入藥﹐治風有效。

礬石礬﹐毒石也﹐與砒同。火百日服﹐一刀圭﹐生用殺人。鶴巢中得者最佳﹐冬月置水中不冰。味辛甘大熱。主風痺死肌﹐鼠蝕瘡﹐破堅積聚痼冷﹐去鼻中肉﹐不入湯藥。

靑瑯瑯﹐琉璃之類﹐火成之物﹐卽玻璃也。有五色﹐惟靑者入藥。味辛平。無毒。

主皮膚風癢死肌﹐疥癩火瘡癰傷﹐磨目翳起陰气﹐殺錫毒。畏雞骨﹐得水銀良。

玄精石玄﹐黑也﹔精﹐靈也﹔言石色黑而有靈也。形如龜背﹐玄武北方之神故名。太陰玄精﹐味鹹溫。

無毒。主風冷邪气濕痺﹐益精气﹐婦人痼冷漏下﹐心腹積聚冷气。止頭疼解肌﹐傷寒及補藥亦用之。搗碎細研﹐水飛日幹。

金星石寒﹐無毒。主大風疾。治脾肺壅毒及肺損吐血嗽血﹐下熱涎﹐解眾毒。

銀星石體性似金星石﹐但金星石於蒼石內外有金色麩片﹐銀星石有銀色麩片。俱出濠州﹐須火過用。

生西國。玉石類﹐形似蚌蛤﹐有文理。大寒。無毒。主安神鎭宅﹐解諸毒藥及虫螫。和玳瑁等﹐以人乳磨服極效。

珊瑚生波斯國。似玉紅潤。味甘平。無毒。主風癇﹐消宿血﹐去目翳。鼻衄﹐爲末吹鼻中。小兒眼有膚翳﹐單爲末點之。

瑪瑙生西國玉石間。色紅白似馬腦﹐有紋如纏絲﹐砑木不熱者爲上。味辛寒。無毒。主辟惡﹐熨目赤爛。

蓬砂蓬﹐茸茸也﹔砂﹐淋鹵結成砂也。又名硼砂。味苦辛溫。無毒。主消痰熱止嗽﹐破結喉痺。不入湯藥。色褐者味和效速﹐色白者味雜效緩。

古文錢平﹐有毒﹐治翳障赤眼腫痛﹐鹽湯浸點﹐或刮生薑汁點。婦人橫產心腹痛﹐月隔五淋﹐燒以酒淬飲之。

石燕生山洞中﹐因雷雨飛出﹐墮於沙上化爲石。气涼。無毒。偏治久年腸風痔﹐煮汁飲之。諸淋有效。婦人難產兩手各把一枚﹐立驗。火醋淬七次。另研。

以上治風雜用。

內集﹟卷二本艸分類

治風門

肝﹝川芎﹞心﹝細辛﹞脾﹝升麻﹞肺﹝防風﹞腎﹝獨活﹞胃﹝升麻﹞大腸﹝白芷﹞小腸﹝本﹞

三焦﹝黃﹞膀胱﹝羌活﹞

以上諸藥﹐發散風寒﹐升散郁火﹐兼治表濕之劑。此古庵正藥也。

內集﹟卷二本艸分類

治熱門

卽《湯液》寒沈藏也。古庵云﹕治熱以寒﹐寒藥屬陰﹐故治熱多陰藥。又郁火宜發散﹐宜用風門藥﹐火郁則發之﹐升陽散火也。夫熱燥皆屬陽﹐宜與治燥門通看。

黃芩黃芩苦味枯飄者﹐瀉肺除風熱在肌﹐堅者大腸除熱用﹐膀胱得助化源宜。

芩﹐金也﹐黃色﹐應秋金也。气寒。無毒。可升可降﹐陰也﹐入手太陰經。中空而爛者名腐腸﹐瀉肺受火邪气逆﹐消膈上痰熱及胃中濕熱黃膽。中破而飄者名宿芩﹐瀉肺痰火﹐利气﹐除時行風濕熱邪在表﹐寒熱往來﹐諸瘡乳癰﹐背發疔腫火瘍﹐用之排膿。一切上部實熱痰熱積血﹐假此降散。細實直而堅者名條芩﹐瀉大腸火﹐逐水消穀﹐止熱瀉下痢膿血﹑腹痛後重﹐養陰退陽。細實圓而堅者名子芩﹐去膀胱熱﹐滋化源﹐利小腸﹐治五淋小腹絞痛﹐及女子血閉下血。又安胎者﹐由其能降上中二焦之火﹐使之下行也。故曰得濃朴﹑黃連止腹痛﹔得五味子﹐牡蒙﹑牡蠣令人有子﹔得黃﹑白蘞﹑赤小豆療鼠﹔得川芎調平心血﹐心平而熱自退﹐血不妄行矣。酒炒上行﹐便炒下行﹐尋常生用。山茱萸﹑龍骨爲使﹐惡蔥實﹐畏丹砂﹑牡丹﹑藜蘆。

梔子梔子苦寒瀉肺火﹐更除胃熱心煩﹐目赤鼻衄身發黃﹐止痢通淋消癩顆。

形似酒梔。味薄。無毒。陰中陽也﹐入手太陰經。易老云﹕輕浮而象肺﹐色赤而象火﹐故瀉肺中之火。

又除胃熱嘔噦發黃﹐及亡血亡津﹑中幹內熱。仲景治傷寒心下懊﹑癲狂不得眠﹐用此吐之。因邪盛拒而不納﹐吐則邪得以出﹐其實梔子非吐藥﹐惟治心中煩悶耳。兼治風痰頭眩﹐目赤面赤﹐鼻衄鼻﹐止痢通淋﹐白癩赤癩諸瘡瘍﹐亦瀉肺心火耳。本經謂解大小腸熱﹐肺淸而气自順化。治發黃者﹐亦除胃濕熱耳。近有治陰火用童便炒黑﹐謂其能益少陰經血﹔得故紙能滋陰降火﹐淸上固下﹐性𨿽寒而帶補。《衍義》曰﹕屈曲下行﹐降火開郁﹐能治塊中之火。東垣云﹕治臍下血滯結而不得小便。又曰﹕涼心腎。是藥乃上中下美劑﹐要之皆瀉肺火﹐調肺气﹐滋肺源耳。緊小七稜者良。用仁去心胸熱﹐用皮云肌表熱﹐尋常生用。虛火童便炒七次至黑色。

沙參沙參性寒甘苦味﹐能除表熱與胃痺﹐卒疝惡瘡身浮癢﹐散血積兮補陰气。

生砂地﹐葉似枸杞﹐根如葵﹐筋大外赤黃內白﹐一名白參﹐出華州者良。無毒。主肌表間熱﹐頭痛寒熱﹐胃痺心腹痛結熱﹐卒得疝气下墜絞痛﹐一切惡瘡疥癬﹐浮風身癢﹐散血分積﹐養肝之功居多﹐常欲眠而多驚煩者最宜﹐故曰厥陰本藥也。兼瀉肺熱﹐能補五臟之陰﹐亦隨各髒引至。易老常以此代人參﹐取其甘也。米泔浸曬。惡防己﹐反藜蘆。

玄參玄參鹹苦气微寒﹐淸神气瀉無根火﹐風寒身熱瘧昏狂﹐腎傷腹塊頸核瘰。

黑參也。無毒。易老云﹕樞機之劑﹐常領諸气上下整肅而不濁﹐治空中氤氳之气﹐三焦無根之火﹐腎傷必用之﹐本經君藥也。治暴中風寒﹐身熱支滿﹐狂邪忽忽不知人。溫瘧灑灑﹐胸中多气﹐煩渴火腫者﹐皆濁气爲之也。補內傷腎气﹐明目彊陰益精﹐乃敷屍頸上有核﹐腹中有塊﹐骨蒸驚悸健忘﹐一切癰腫瘰﹐頭風喉痺﹐熱毒遊風﹐皆痰火聚爲之也。又治婦人產後餘疾﹐血血瘕﹐名曰聖藥宜哉﹗水洗蒲葉隔蒸﹐或酒蒸亦好。

惡漧薑﹑黃﹑大棗﹑山茱萸﹐反藜蘆﹐極忌銅鐵。

丹參丹參苦寒治熱狂﹐主痼結水鳴腸﹐頭目腰腳諸瘡毒﹐胎經崩帶益婦娘。

赤參也。無毒。治風邪畱熱狂悶及冷熱勞熱﹐主破瘕﹐心腹痼疾。邪气入腸鳴如走水﹐頭痛目赤﹐骨節痛腰脊彊﹐四肢不遂﹐風腳軟痛者﹐單用浸酒服之。可逐奔馬﹐故又名奔馬艸。惡瘡癭癅腫毒﹐排膿止痛生肌﹐安生胎﹐落死胎﹐止血崩帶下﹐調經脈不勻﹐益气養血﹐通利關脈﹐去舊生新之劑也。莖方稜靑色﹐葉相對似薄荷有毛﹐一苗數根﹐根赤大如指﹐長尺餘﹐處處有之﹐十月采根﹐酒洗曬漧。畏咸水﹐反藜蘆。

紫參紫參味苦辛气寒﹐除大熱伏腸胃間﹐治痢通經諸血疾﹐破積消癰利竅關。

葉似羊蹄﹐紫花靑穗﹐皮紫黑﹐肉紅白﹐肉淺皮深﹐實黑大如豆﹐所在有之﹐一名牡蒙。無毒。主腸胃大熱﹐唾血衄血﹐腸中聚血。仲景以甘艸佐之而治痢﹐《局方》用以通婦人經脈。《本經》云﹕主心腹積聚﹐寒熱邪气﹐癰腫諸瘡﹐皆以其通九竅﹐利大小便也。三月采根﹐火炙令紫色。畏辛夷。

前胡前胡無毒亦苦寒﹐主治時內聯外熱﹐下气消痰淸頭目﹐安胎治疳破結。

苗比柴胡先生。主傷寒時气﹐內外俱熱﹐半表裏證﹐痰滿胸脇中痞﹐心腹結气﹐頭目昏痛﹐骨節煩疼﹐咳喘嘔吐寒熱。《日華》又謂能安胎及小兒疳气﹐破結﹐開胃進食者﹐總皆消痰下气﹐推陳致新也。水洗刮去黑皮並蘆﹐或用竹瀝浸潤曬漧。半夏爲使﹐惡皂莢﹐畏藜蘆。

白前白前气味甘辛平﹐善保肺气嗽有情﹐胸脇煩悶气沖上﹐不眠喉作水雞聲。

色白﹐苗類前胡﹐根似白薇﹑細辛。保肺淸肺﹐气嗽久嗽多用﹐以溫藥相佐尢佳。主胸脇煩悶﹐气逆上衝﹐呼吸欲絕不得眠﹐喉中常作水雞聲。《日華》用治奔豚上气煩悶。甘艸水浸﹐去頭須﹐焙漧。

桔梗桔梗苦辛提气血﹐頭目鼻咽皆肺熱﹐胸脇腹腸多有痰﹐又定驚癇排瘡癤。

桔﹐結也﹔梗﹐綆也﹐其文締結如綆也。气微溫。小毒。浮而升﹐陰中陽也﹐手太陰引經藥。《衍義》謂其開提气血。凡气血藥中宜用﹐載諸藥不致下沈﹐爲舟楫之劑。主肺熱气促﹐嗽逆膿血寒熱﹐肺痿肺癰﹐及頭目不淸﹐鼻塞鼻衄﹐口瘡牙風﹐喉痺咽腫﹐胸脇痛如刀刺﹐腹滿積塊﹐腸鳴下痢﹐中冷食不消﹐霍亂轉筋﹐皆气凝血滯痰壅也。兼定大人驚恐風痺﹐小兒客忤驚癇﹐一切瘡癤癰疽在表實證﹐假此引藥行上行表。抑論本艸云補气血﹐又曰養血補內漏。許旌陽謂其能升水降火。愚亦謂其有桔橰之義﹐故仲景用治少陰咽痛咽漧。然則《衍義》所謂能開散气血凝滯﹐而痰亦疏通﹐能升提行上行表﹐而升中有降﹐故丹溪曰﹕惟下虛及怒气上升者不宜。去頭及兩畔附枝﹐米泔浸一宿﹐焙漧﹐節皮爲使。畏白芨﹑龍眼﹑龍膽。與牡蠣﹑遠志同用療恚怒﹐與石膏﹑蔥白同用能升气於至陰之下﹐與硝黃同用能引至胞中至髙之分﹐利五臟腸胃。又有一種甜桔梗﹐卽薺根﹐足以亂人參。見後卷。

百部百部微溫味苦甘﹐主除肺熱气上炎﹐暴嗽久嗽單煎蜜﹐殺虫伐瘵又治疳。

言其根多部隊成百然。無毒。主肺熱咳嗽上气﹐能潤肺去肺中虫。一切暴嗽久嗽勞嗽﹐俱宜搗汁與蜜等分煎膏含咽。故東垣曰﹕治肺熱而咳嗽立止是也。又治疳蛔傳屍﹐骨蒸勞虫﹐殺寸白虫﹑蟯虫﹔亦去虱﹐煮湯洗牛犬虱卽去。並治一切樹木蛀虫﹐燼之亦殺蠅蠓。去心酒洗炒﹐或曬漧。

桑白皮桑﹝白﹞皮甘澀寒無毒﹐瀉肺客熱嗽痰紅﹐去肺邪水消浮滿﹐益肺元气主傷中。

桑字從從木﹐眾手采取之形。葉可食蠶﹐根皮入藥﹐入手太陰經。瀉肺客熱有餘﹐喘嗽煩渴﹐痰中見紅﹐去肺中邪水﹐浮腫腹滿利水道﹐益肺元气不足。內傷羸瘦崩中脈絕﹐兼去寸白虫。作綫可縫金瘡﹐更以熱雞血塗之。采土內東行嫩根去骨﹐銅刀刮去薄皮﹐勿令皮上涎落﹐利水生用﹐咳嗽蜜蒸或炒。出土者殺人。續斷﹑桂心﹑麻子爲使﹐忌鐵與鉛。桑皮中白汁﹐主小兒口瘡及鵝口舌上生瘡﹐敷之神效。又塗刀傷燥痛﹐須臾血止﹐更剝白皮裹之﹐令汁入瘡中良。蛇咬﹐蜈蚣﹑蜘蛛毒敷之效。桑葉﹐主除寒熱風痛﹑霍亂腹痛﹐鹽搗敷治蛇虫蜈蚣咬﹐徧身汗出﹐乘露采葉﹐焙爲末﹐空心米飲下二錢。桑枝平﹐細銼炒香﹐水煎濃汁服之﹐療偏體風癢漧燥﹐香港腳風气拘攣﹐肺嗽口漧﹐利小便﹐久服輕身﹐聰明耳目﹐令人光澤﹐暑月遇渴卽飲。一學士常病兩臂痛﹐諸藥不效﹐服此尋愈﹐凡服一月見效。桑耳﹐味甘。有毒。黑者主女子漏下赤白﹐血痛瘕﹐陰痛無子﹔黃熟陳白者﹐止久泄益气﹔金色者﹐治癖飲﹑積聚﹑腹痛﹑金瘡。桑椹曬榦搗末﹐蜜丸服。止消渴﹐治金石發熱。

山豆根山豆根甘寒解毒﹐急黃熱嗽用宜先﹐咽喉腫痛含津咽﹐五痔頭瘡和水研。

生於山﹐其實如豆。川產者佳。善解諸藥毒﹑蠱毒﹑寸白虫﹐治五般急黃﹑發熱咳嗽﹐空心水調二錢服。

喉痺口含一片咽津﹐五痔磨水研服﹐頭上禿瘡白屑以水研敷﹐或油調末塗。兼治齒痛﹐赤白痢腹脹喘悶﹐或蜜爲丸﹐或水煎服。蜘蛛犬蛇咬﹐並水研敷。

靑黛靑黛甘鹹性气寒﹐收五臟火尢瀉肝﹐消食解毒消瘡腫﹐能治兒疳病百般。

靑色﹐古用以畫眉﹐故曰黛﹐卽靛花也。無毒。能收五臟郁火﹐尢瀉肝火﹐消食積﹐解諸藥毒。摩敷熱瘡惡腫﹑金瘡下血﹑蛇犬等咬﹐小兒驚癇﹐發熱毛焦﹐鼻幹皮枯﹐面黃肢瘦﹐腹脹瀉痢﹐百般疳證﹐效。

藍實藍實甘寒苦殺﹐解毒解結最適宜﹐葉主熱狂並吐血﹐解毒殺虫更出奇。

藍字從監﹐月令仲夏無刈藍﹐以傷生長之气﹔實﹐子也。無毒。主小兒病鬼疰﹐解經絡中結气及敗血。

葉汁﹐主天行熱狂煩躁﹐吐血衄血﹐赤眼及小兒壯熱﹑疳熱﹑丹熱﹐遊風熱腫疔腫頭禿﹐一切熱毒。解諸藥毒﹐箭毒﹐金瘡血悶﹐產後血暈。殺鱉瘕虫蛇傷﹐蜘蛛蜂螫毒﹐搗汁一碗﹐入雄黃﹑麝香少許﹐點咬處﹐或細服之。

又治噎病不下食有虫者﹐單服其汁﹐虫化爲水。眞靑布燒灰﹐敷惡瘡經年不瘥﹐灸瘡出血﹐令不中風。

以上治上焦熱藥。

黃連黃連苦寒淸心胃﹐目赤口瘡胸痞滯﹐熱嘔熱痢熱毒瘡﹐婦陰腫痛兒疳气。

黃﹐晃也﹐象日光色也﹔連珠而生﹐上艸也。無毒。味濃气薄﹐陰中陽也﹐入手少陰經。火就燥也﹐然瀉心實瀉脾胃﹐子令母實。心火因脾濕熱而盛﹐故目爲中焦使。藥酒浸炒﹐則上行頭目口舌﹔薑汁炒﹐辛散衝熱有功﹐消心下痞滿﹐伏梁積。熱郁中焦欲吐不吐﹐惡心嘈雜吞酸﹐驚悸健忘﹐或卒心痛﹐熱嘔熱瀉熱痢。一切濕熱形瘦气急﹐一切時行熱毒暑毒﹐諸般惡毒穢毒﹐諸瘡瘍毒﹐俱以姜和其寒﹐而少變其性﹐不使熱有牾也。

生用治實火斑狂煩渴。吳萸水炒﹐調胃濃腸﹐治冷熱不調﹐久痢久瀉﹐腸腹痛下血﹐益膽鎭肝﹐止血行滯。

黃土炒﹐治食積﹐安蛔虫﹐小兒疳病有虫好食泥土。鹽水炒治下焦伏火﹐婦人陰中腫痛。心去﹐療下焦虛﹐堅腎。《日華》云﹕治五勞七傷﹐皆瀉南補北之謂也。丹溪謂黃連治病﹐淸心胃也。腸胃有寒及傷寒下早。陰虛下血及損脾而血不歸元者﹐皆不可用。黃芩﹑龍骨爲使﹐惡菊花﹑芫花﹑玄參﹐畏款冬花﹐勝烏頭﹐解巴豆毒﹐忌豬肉﹑冷水。單方﹕治小兒鼻下兩道赤﹐名曰鼻疳﹐以米泔洗﹐用黃連末敷之。

胡黃連胡黃連苦性亦平﹐傷寒咳嗽瘧骨蒸﹐補肝明目理腰腎﹐主兒疳痢鎭癇驚。

出胡地。無毒。主傷寒發熱咳嗽﹐勞復身熱﹐大小便赤如血﹐溫瘧骨蒸﹐內傷五心煩熱。補肝膽明目﹐理腰腎﹐去陰汗﹐小兒久痢成疳﹐驚癇寒熱。兼治婦人胎蒸虛驚。外黃內黑﹐折之塵出如煙者眞。惡菊花﹑玄參﹐忌豬肉。

連翹連翹苦寒散心火﹐脾經濕熱特輕可﹐排膿消腫用作君﹐治血通淋爲之左。

片片連合如鳥尾。無毒。浮而升﹐陽也﹐手足少陽陽明經藥。入手少陰經﹐散心經火郁客熱﹐降脾胃濕熱﹐專能排膿消腫﹐瘰癭癅﹑癰腫惡瘡不可缺也。治血證實者﹐與黃連同爲中焦佐使﹐防風爲上使﹐地楡爲下使也。兼利月經。通五淋﹐消蠱毒﹐諸證皆心火凝滯而成。此藥气味俱輕﹐而能散火解郁﹐虛者愼用。小兒諸瘡客熱最宜﹐去穣。根名連軺﹐苦寒﹐《本經》不見注﹐惟仲景傷寒用治身熱發黃。

葛根葛根甘平善解肌﹐陽明頭額痛乃宜﹐嘔渴瘧痢酒毒解﹐痺風脇痛亦能醫。

葛﹐革也﹐藤也可爲絡也。無毒。浮而微降﹐陽中陰也﹐足陽明經藥。善解肌發汗﹐目痛鼻幹﹐身前大熱﹐煩悶欲狂﹐頭額痛者陽明證也﹐可及時用之。若太陽穴痛而用此﹐是引邪傳入陽明也。止嘔吐漧嘔不息﹐生津止渴者﹐能升胃气﹐除胃熱故也。胃虛者少用。治熱毒血痢﹐溫瘧往來﹐解酒毒﹑諸菜毒﹑諸藥毒﹑野葛巴豆毒。諸風痺﹐風脇痛用之﹐胃陽升而邪自散也。兼通小便﹐排膿破血止血﹐故金瘡家亦用之﹐著箭毒﹐敷蛇虫咬﹐亦驗。五月采入土深者﹐去皮曬漧用。生根汁大寒﹐治天行時病﹐壯熱煩渴﹐熱毒吐血﹐及妊娠熱病心悶﹐小兒胎熱﹔葉主金瘡止血﹔葛殼﹐主下痢﹐十歲以上﹔花主消酒﹐並小豆花榦末服方寸匕﹐飲酒不知醉﹔葛粉甘寒﹐主壓丹石﹐解鳩毒﹐水調三合﹐去煩熱﹐利大小便﹐止渴。取粉以冬月采生葛﹐於水中揉出粉﹐澄成片﹐擘塊﹐下沸湯中﹐以蜜生拌食﹐酒客渴炒。又一種野葛﹐不可緝者﹐有毒﹐墮胎殺人。

石斛石斛甘平平胃气﹐皮間熱痛多生痱﹐定驚長肉益精神﹐內絕虛羸腳膝痺。

生石上﹐樹有斗子﹐故名斛。無毒。平胃中虛熱﹐逐皮間邪熱痱痛﹐除驚定志﹐長肌肉﹐倍气力﹐彊陰益精﹐補腎內絕不足﹐五臟虛勞羸瘦﹐除腳膝冷痺軟痛。酒洗蒸﹐惡凝水石。巴豆﹐畏僵蠶﹑雷丸。

石膏石膏甘辛瀉胃熱﹐止渴解肌頭痛裂﹐更淸肺火與三焦﹐散風寒邪及中。

昔黃帝用封九鼎﹐膏粘太甚﹐命之曰石膏。气寒。無毒。沈而降﹐陰中陽也﹐入手太陰少陽足陽明經。

瀉胃火痰火﹐食積﹐或不食﹐或善食﹐口漧舌焦﹐齒痛咽腫。以味甘﹐能緩脾生津止渴﹔以味辛﹐能解肌熱出汗﹐上行至頭﹔以气寒﹐能淸肺潤肺制火﹐除三焦大熱。凡傷風﹑傷寒﹑時行﹐頭目昏眩﹐寒熱﹐气逆喘急﹐腹痛﹐及中壯熱煩躁﹐日晡潮盛﹐小便卒數如淋﹐惟胃虛寒人禁服。搗粉﹐甘艸水飛曬漧﹐或火紅。凡使勿用方解石﹐方解石大者方尺﹐小者如拳﹐皮上有土及水苔色﹐破皆作稜﹐性燥﹐能去風熱耳。石膏大如棋子﹐白瑩細理光澤者良﹐黃者令人淋。雞子爲使﹐惡莽艸﹑巴豆﹐畏鐵。

香薷香薷味辛性微溫﹐淸肺火邪解暑煩﹐消腫下气兼止血﹐霍亂調中第一論。

薷﹐音柔﹔香辛而柔細也。俗名香茹﹐言可作萊茹也。無毒。丹溪曰﹕屬金與水﹐而有徹上徹下之功。

上淸肺气﹐治暑除煩熱﹐使火不得爍金也。又治肺郁﹐濁气上升於胃而作口臭﹐止鼻衄。舌上忽出血者﹐單服之亦可。下利小便﹐消水腫﹐寬腸消食下气。霍亂腹痛轉筋要藥。去梗﹐薑汁炒。又有一種石香柔﹐生石上﹐香甚﹐治霍亂尢捷。

茵陳蒿茵陳蒿苦辛微寒﹐主濕熱黃利便難﹐傷寒瘴瘧頭目痛﹐伏瘕痰滯亦能寬。

因隔歲陳莖而生﹐蒿艸之髙者。無毒。陰中微陽﹐入足太陽經。主風濕寒熱邪气﹐熱結通身發黃﹐小便不利﹐以此爲君﹐隨證寒熱﹐用他藥爲佐。治傷寒大熱頭熱﹐頭風目痛瘴瘧﹐去瘕伏結﹐化痰利膈行滯气﹐兼消徧身瘡疥。去根土﹐細銼焙漧﹐勿令犯火。

滑石滑石甘寒治濕熱﹐利便兼通臟腑結﹐行積逐瘀下乳難﹐膈熱身熱多煩渴。

石乃土之精﹐石滑而細膩也。無毒。性沈重而降﹐陰也﹐入足陽明經。燥脾濕﹐降胃火﹐主小便癃閉淋瀝﹐通九竅六腑津液﹐上气令下行﹐蕩胃中積聚食毒瘀血﹐而泄自止。除隔上煩熱身熱燥渴﹐兼滑女子難產﹐下乳汁﹐妊娠小便轉脬。白色者佳﹐余色有毒。研粉﹐或以牡丹水煮﹐飛過曬漧。凡用必以甘艸和之﹐石葦爲使﹐惡曾靑。

大黃大黃大寒苦善泄﹐不問痰瘕積熱﹐陽明燥結脹難禁﹐上走胸頂假舟楫。

色黃大塊錦紋者佳。無毒。味極濃﹐性走不守﹐陰中之陰﹐降也﹐入手足陽明經。主除痰實﹐下瘀血血閉寒熱﹐破瘕積聚宿食濃味。一切積熱﹐傷寒熱入裏深﹐土郁大便燥結﹐肚腹脹滿﹐服之推陳致新﹐安和五臟﹐如戡禍亂以致太平﹐故有將軍之號。丹溪曰﹕生用則通腸胃壅熱﹐熟用則解諸瘡毒﹐瀉心火。又云﹕仲景治心气不足吐衄用大黃﹑黃芩﹑黃連﹐名曰瀉心湯。《衍義》謂邪熱因心气不足而客之﹐故吐衄﹐以苦泄其熱﹐以苦補其心﹐兩全之。然心之陰气不足而陽火亢甚﹐肝肺各受其火而病作﹐故芩﹑連救肝肺﹐大黃瀉亢火﹐而血自歸經﹐非旣瀉心而又補之謂也。《液》云﹕酒浸入太陽﹐酒洗入陽明﹐餘經不用酒。蓋酒浸良久﹐稍薄其味﹐而藉酒上升巓頂至髙之分﹐太陽經也。酒洗亦不至峻下﹐故承气湯俱用酒浸﹐惟小承气生用。是酒亦大黃之舟楫﹐不獨桔梗能載而浮至胸中﹐去濕熱結熱也。古有生用者﹐熱去而患赤眼﹐河間謂其所用大黃未經酒制﹐而上熱不去也。雜用量人虛實﹐或生﹐或麵包煨熟﹐或酒浸蒸熟。黃芩爲使﹐無所畏。所芍藥﹑黃芩﹑牡蠣﹑細辛﹑茯苓療驚恚怒心下悸气﹐得消石﹑紫石英﹑桃仁療女子血閉。

朴硝朴硝大寒辛苦鹹﹐能除大熱與停痰﹐食鯁積瘀排瘡毒﹐點眼入罐掛屋檐。

朴者﹐本體未化之義﹐其諸硝英芒﹐皆從此出。無毒。沈而降﹐陰也。力堅性緊﹐可熟生牛馬皮﹐及治金銀有僞。主百病寒熱邪气﹐傷寒女勞復證﹐膀胱急﹐小腹脹滿﹐身黃額黑﹐足熱便黑﹔雜病喉痺口瘡﹐腹脹大小便祕﹐停痰痞滿﹐食物鯁胸不利﹐及積聚結痼畱癖﹐胃中熱結。破瘀血血閉﹐消瘡腫﹐排膿軟堅。葛洪治風熱眼﹐用新罐先入熱水﹐次以朴硝投之﹐攪化掛屋檐下﹐俟硝出﹐掃之以人乳調一字點眼效。凡入湯藥﹐先安盞內﹐俟藥熟乘熱攪服。靑白者佳﹐黃赤者傷人﹐此卽隆冬掃地霜淋汁一煎而成者。本艸云﹕能寒能熱﹐能滑能澀﹐能辛能苦﹐能咸能酸﹐入地千年不變色。畏麥句姜。單朴硝散﹐取末二錢﹐茴香煎湯調服﹐治小便不通﹐膀胱濕熱。風化硝﹐卽朴硝以沸湯浸化﹐用絹濾收瓦盆內﹐懸井中經宿﹐結成牙子﹐瑩白如水晶也用﹐否則再化再濾﹐直待瑩白爲度。卻取硝爲末﹐置竹箕內﹐單紗掩之置通風處﹐兩月乃化﹐治一切痰火。

芒硝芒硝卽朴再煎成﹐潤燥軟堅一樣情﹐傷寒積熱方多用﹐下通淋破月經。

卽朴硝取汁﹐煉之減半﹐投於盆中﹐經宿有稜如麥﹐故謂之芒硝﹐又謂之盆硝﹔有四五稜白瑩如白石英者﹐又謂之英硝﹐又謂之馬牙硝。辛能潤燥﹐咸能軟堅﹐除五臟積聚久熱﹐停痰瘀血﹐與朴硝一樣﹐但此經火性稍緩﹐故古方多用此以代朴硝。下瘰黃膽﹐通月經﹐破五淋﹐推陳致新之劑也。石葦爲之使﹑畏麥句姜。

硝石硝石卽芒下凝者﹐治同芒朴亦善瀉﹐通十二經療五淋﹐頭痛惡瘡眞難捨。

卽芒硝下凝結如石﹐狀如釵股﹐長五分者佳﹐能化諸石爲水﹐故名硝石。燒之成焰﹐能發煙火﹐故又曰焰硝。三硝本一物﹐主治相同﹐但朴硝性緊﹐芒硝次之﹐硝石更緩。《本艸》云﹕療五臟十二經脈中百二十疾﹐五種淋疾﹐諸藥不效者﹐服之立愈。頭痛欲死﹐鼻內吹硝末卽效。﹑蝕瘡﹑發背﹑瘡腫﹑癮疹初起﹐及服丹石發熱發瘡並宜用之。惡苦參﹑苦菜﹐畏女菀。

玄明粉玄明粉味甘辛寒﹐膈上虛煩熱燥寬﹐破積開痰除腸垢﹐漫說虛勞效百般。

《釋藥》云﹕玄門中多用之。以明瑩者爲上﹐太陰之精華﹐水之子也﹐陰中有陽之藥也。法以冬月取朴硝和蘿卜各一斤同煮﹐蘿卜熟爲度﹐取出﹐以紙濾過﹐露一宿﹐結成靑白塊子。善退膈上虛熱﹐心中煩躁﹐頭昏目眩﹐口苦咽漧﹐背膊拘急﹐腸風痔漏淋﹐傷寒疫痢﹐腹脹便閉﹐一切痰火熱毒﹐風毒風瘡腫痛﹐並五臟宿食滯痰結﹐中酒中膾。丹溪云﹕諸硝善驅逐﹐以之治病致用﹐病退卽止。若云煉服輕身延年﹐補五勞七傷﹐豈理也哉﹗惟老弱虛人挾熱及傷寒妊娠﹐用此以代諸硝更緩。或曰硝性墮胎﹐然仲景治傷寒妊娠可下者﹐用大黃爲引﹐子母俱安。《內經》云﹕有故無殞是也。

犀角犀角苦酸鹹气涼﹐大治傷寒熱衄狂﹐中風驚癇殺百毒﹐化膿爲水治諸瘡。

犀﹐明也﹐陰物受月之精﹐積於角尖﹐晦明之夕﹐光正赫然如炬。主傷寒溫疫﹐頭痛煩悶﹐大熱發狂﹐吐血衄血及上焦蓄血發黃。又治中風失音﹐小兒風熱驚癇﹐殺百毒蠱疰﹐邪鬼魘寐﹐解山溪瘴毒﹑鉤吻﹑鳩鳥﹑蛇毒。又治發背癰疽瘡腫﹐化膿爲水﹐散痘疹餘毒。丹溪曰﹕犀性走散﹐痘無餘毒而血虛發燥熱者禁用。兼明目消痰止痢﹐乃淸心鎭肝之劑也。出武陵﹑交州﹑寧州近海山中﹐牛首豬腹﹐腳有三蹄似象﹐力敵千牛﹐有殺而得者﹐有自退者﹐無水陸二種。惟犀角長﹐紋理斑白﹐有重七八斤者﹐可作器皿耳。入藥用牯犀﹐烏黑色﹐肌粗皺裂﹐光潤﹐辟塵試毒﹐露之不濡者眞﹐通天犀照百物﹐駭雞驚鳥破水﹐尢爲難得。凡修治取生角尖﹐未經藥水煮者﹐銼末以紙裹懷中一宿﹐令受人气易研﹐故曰人气粉。尋常湯藥磨水刺服﹐多用令人煩﹐以麝香一字水調解之。松脂爲使﹐惡藿﹑茵﹑雷丸。凡治一切角忌鹽。抑論古方治血﹐多以升麻代犀角﹐惟血出於胃﹐則用升麻爲君代之可也﹐若出他髒﹐但可爲佐﹐不然﹐犀性走而降﹐升麻發而升﹐其性味亦不甚和合也。

羚羊角羚羊角味苦鹹寒﹐主傷寒熱淸肺肝﹐痛風毒痢皆能止﹐又消食噎辟邪干。

羚﹐聆也﹐耳邊聽之有聲﹐然他角亦有聲﹐但取角節蹙圓繞攣中深銳﹐緊小有掛痕者眞。無毒。入足厥陰經。

主傷寒時气寒熱﹐熱在肌膚。淸肺能止熱毒下痢血痢﹐淸肝能治風毒伏骨疼痛蜷攣。古法爲末﹐酒調服之﹐催產難﹔燒灰服之﹐治產後血衝心煩﹐又治食噎不通。雷公云﹕角有神﹐能辟蠱毒夢魘驚狂﹐小兒驚癇﹐山嵐瘴气﹐故又曰羊﹐言有神靈也。入藥勿令單用﹐須要不拆原對﹐以繩縛定﹐銼爲末﹐勿令犯風﹐研極細入藥﹐免刮人腸。

羊角羊角鹹苦微寒﹐退心肝熱治驚癇﹐止血止泄淸頭目﹐解蠱又令產後安。

牡羊角也﹐牛羊之字﹐以形舉也。無毒。退心熱﹐治驚悸﹐小兒驚癇﹔退肝熱﹐止吐血止泄﹐療百節中諸風頭痛﹐靑盲明目。又解蠱毒瘴毒﹐燒之辟邪魅虎野狼與蛇。又婦人產後瘀血煩悶﹐腹中余痛﹐燒灰酒調服之。靑者佳。取無時﹐勿使中濕﹐濕卽有毒。菟絲子爲使。

以上治中焦熱藥。

黃柏黃柏苦解五臟熱﹐疸痢痔崩諸瘡癤﹐安蛔除痿小腹疼﹐無非火瀉水不越。

柏﹐巨也。木大而皮濃實鮮黃者佳﹐俗名黃柏。气寒﹐無毒。沈而降﹐陰也。足少陰手厥陰本藥﹐足太陽引經藥。主五臟腸胃中結熱﹐黃膽﹐腸中痔﹐止泄痢﹐女子崩中﹐帶下赤白。陰傷蝕瘡﹐男子莖上瘡﹐煮汁洗﹐更爲末敷之。蜜炙爲末治口瘡﹐佐以細辛尢神。又蜜炙入靑黛﹑龍腦一字﹐治頰舌瘡﹐吐涎而愈。眼赤﹑鼻﹑喉痺及癰疽﹑發背﹑乳癰﹑臍瘡亦用。東垣云﹕瀉下焦隱伏之龍火﹐安上出虛噦之蛔虫。單制而能補腎不足﹐生用而能補陰痿厥。凡下體有濕﹐癱瘓腫痛﹐及膀胱有火﹐小便黃﹐小腹虛痛者﹐必用之。兼治外感肌熱﹐內傷骨熱﹐失血遺精陰痿。抑考黃連入心﹐梔﹑芩入肺﹐黃柏入腎﹐腎苦燥停濕﹐柏味微辛而能潤燥﹐性利下而能除濕﹐故爲腎經主藥。然《本經》謂其主五臟熱者﹐蓋相火狂越上衝﹐腸胃漧涸﹐五臟皆火。以上諸證﹐皆火之所爲﹐濕亦火之郁而成也。用以瀉火﹐則腎水自固而無狂越漏泄之患。所謂補腎者﹐亦此意也。

丹溪謂腎家無火而兩尺脈微﹐或左尺獨旺者﹐皆不宜用。惟兩尺脈俱旺者最宜。銅刀削去粗皮﹐生蜜水浸半日﹐取出炙幹﹐再塗蜜慢火炙之﹐每兩炙盡生蜜六錢爲度。入下部鹽酒炒﹐火盛者童便浸蒸。惡漧漆。

苦參苦參气寒吐大熱﹐平胃能除心腹結﹐逐水利疸破瘕﹐大風惡瘡虫疥殺。

味至苦﹐入口則吐。無毒。沈也﹐純陰﹐入足少陽經。主時气惡病大熱﹐伏熱結胸﹐用此爲末﹐醋調吐之。平胃气補中﹐養肝膽气﹐安五臟﹐定志益精﹐利九竅。治疸逐水﹐除心腹結气瘕積聚﹐及大風赤癩眉脫﹐徧身胸脛臍腹近陰處生風熱細疥癢痛﹐殺疥瘡虫﹑下部。又能明目止淚﹐治卒心痛﹑腸熱痢﹑熱毒風﹑皮膚煩躁止渴醒酒﹐狂邪發惡﹐飲食中毒。丹溪云﹕苦參屬水而有火﹐能峻補陰气。有用揩齒而致腰重者﹐以其气降而不升﹐非傷腎之謂也。胃弱者愼用。

糯米泔浸一宿﹐蒸三時久﹐曬漧﹐少入湯藥﹐多作丸服。治瘡﹐浸酒﹔治腸風﹐炒至煙起爲末。玄參爲使﹐惡貝母﹑菟絲子﹐反藜蘆。

防己防己苦辛气亦平﹐善治腰腳腫且疼﹐風濕熱寒邪可利﹐瘧喘瘡癰用亦靈。

已﹐止也﹐防止足疾也。無毒。沈也﹐陽中之陰也﹐太陽本經藥﹐通行一十二經。主腰以下至足血分濕熱腫疼香港腳﹐中風手足攣急﹐諸癇﹐傷寒﹐寒熱邪气﹐通腠理﹐利九竅。膀胱有熱﹑二便不利者最宜。風濕頭汗身重便難者必用之。又治風寒溫瘧及水腫風腫﹐肺气喘嗽﹐膈間支滿﹐肺痿咯血多痰﹐殺癰腫疥癬虫瘡。

出漢中﹐紋如車輻﹐黃實而香者勝﹔出華州﹐靑白虛軟者名木防己﹐次之。但漢主水气﹐木主風气﹐古方亦通用之。酒洗去皮﹐治肺生用。雷公以車前根同蒸﹐去車前用。殷孽爲使﹐惡細辛﹐畏萆﹑女菀﹑鹵咸﹐殺雄黃毒。

柴胡柴胡苦寒瀉三焦﹐在肌行經髒血調﹐傷寒溫瘧胎產主﹐升淸且退內傷潮。

柴﹐木也﹔胡﹐系也﹐以木代系相承也。無毒。升也﹐陰中之陽也。瀉三焦火邪﹐所以能除手足少陽寒熱﹐瀉肝火也。東垣云﹕在肌主气行經﹐在髒主血調經。凡外感內傷及溫瘧往來寒熱﹐胸脇滿疼﹐諸痰熱咳﹐腸胃結气﹐五臟遊气﹐皆在經而未入於髒也﹐宜此行經和中解肌﹐佐以人參適宜。凡婦人經脈不調﹐用小柴胡湯合四物湯﹐加秦艽﹑牡丹皮輩調之﹔若有血積﹐更加三稜﹑莪術之類。又經行適外感熱入血室﹐夜潮譫語﹐及胎前產後感冒﹐時行寒熱不可汗吐下者﹐仲景用小柴合四物四君子和之。經云推陳致新﹐除大腸停水作脹﹐發黃﹐飲食積聚﹐骨節煩疼﹐肩背彊急﹐濕痺拘攣﹐皆在髒而爲血分疾也。宜此宣暢血脈﹐佐以黃芩尢妙。《象》云﹕除虛勞﹐去早晨潮熱﹐惟內傷勞役元气不陷者﹐佐參﹑升气而祛邪則可。若元气下絕及陰火多汗者﹐誤服必死。抑論傷寒大﹑小柴胡湯﹐以功言也﹐非柴胡有大小二種。其南柴胡最粗不用﹐俱用關陜江湖近道間所產莖長軟皮赤黃者佳。外感生用﹐內傷升气酒炒三徧﹐有咳汗者蜜水炒﹐半夏爲使。畏皂莢﹑女菀﹑藜蘆﹐忌銅鐵。

又有一種出銀州白色者﹐治勞蒸用之﹐以其色白入肺﹐質稍實不輕散。本艸惟言銀州者勝﹐未嘗分言也。

艸龍膽艸龍膽寒味苦澀﹐益肝膽治下熱濕﹐止痢消疸去腸虫﹐蒸骨兒疳癰腫急。

葉似龍葵﹐味苦如膽。無毒。沈而降﹐純陰。主益肝膽﹐止驚癇健忘邪气。酒浸則上行﹐療兩目赤腫睛脹﹐翳膜瘀肉髙起﹐疼痛不可忍﹐眼疾必用之藥。治胃中伏熱﹐時气溫熱黃膽﹔除下焦濕腫﹐熱泄下痢下血﹔去腸中小虫﹐骨間寒熱﹐小兒客忤疳气﹐癰腫瘡疥口瘡。又治卒心痛﹐虫攻心痛﹐四肢疼痛﹐止煩益智﹐殺蠱毒。

若空腹餌之﹐令之溺不禁。銅刀刮去須土﹐甘艸水浸一宿﹐曬虛入酒炒黑﹐貫眾爲使﹐惡防葵﹑地黃。

通艸通艸辛甘瀉小腸﹐利便故除脾疸黃﹐止煩噦疏九孔竅﹐散癰破血下乳房。

卽木通﹐心空有瓣﹐輕白可愛﹐女工取以飾物。無毒。陽也。賦云﹕瀉小腸火積不散﹐無他藥可比﹔利小便熱閉不通﹐與琥珀同功。惟其利便開關格﹐故療脾疸及浮腫多睡﹐胃熱反胃嘔噦﹐一切脾胃寒熱不通﹐小腹虛滿﹐耳聾鼻塞聲音不出﹐及婦人血閉血塊﹐月水準勻﹐難產胞衣不下﹐乳汁不通。珍云﹕甘平以緩陰血是也。惟其瀉火﹐故治心煩躁悶﹐止肺熱渴﹐散癰腫惡瘡﹐金瘡鼠折﹐一切瘡癤癭癅﹐排膿止痛俱效﹐兼殺惡虫三虫。要之﹐瀉火則便溺自利﹐利便則火升自降。通行一十二經﹐故因名爲通艸。其花上粉﹐主惡瘡痔﹐取粉摻瘡中。去皮節生用。

車前子車前子味甘鹹寒﹐止瀉通淋治產難﹐除濕祛風明赤眼﹐葉消瘀衄刀傷殘。

喜生駕車牛迹中。無毒。止暴泄者﹐利水道﹐釐淸濁也。𨿽利水而不走气﹐與茯苓同功。主五淋閉痛﹐催難產橫生。除濕痺﹐去肝中風熱衝目﹐赤痛翳障腫痛淚出。療肝養肺﹐彊陰益精﹐令人有子。葉及根﹐主鼻衄瘀血下血尿血血瘕﹐金瘡止血。又能止煩下气﹐除小虫。熱痢用根葉搗汁一盞﹐入蜜少許煎服。血淋用根葉水煎多飲﹐名單車前飲。取子葉根完全者力全﹐用葉瓦上攤幹﹐用子略炒搗碎﹐用葉勿用子。

地膚子地膚子苦利膀胱﹐治瘕疝兮又興陽﹐皮風目痛皆堪洗﹐葉主淋痢及瘡瘍。

苗弱不舉﹐布地而生。堪爲掃蒂。气寒。無毒。主膀胱熱﹐利小便﹐療疝瘕﹐補中彊陰益精。本艸云﹕與陽起石同用﹐治丈夫陰痿及陰卵潰疾。煎湯洗皮膚中風熱﹐令人潤澤﹔洗目去熱暗雀盲澀痛。葉主大腸泄瀉﹐止赤白痢和气澀腸﹐解惡瘡毒﹐客熱丹腫及妊娠患淋﹐小便熱痛﹐手中煩疼。形如蒿﹐莖赤葉靑﹐大如荊芥。

十月采實陰漧﹐入補丸。

石葦石葦苦甘平無毒﹐主治勞熱通淋瀝﹐止煩下气祛惡風﹐背發炒末酒調服。

蔓延石上﹐葉生斑點如皮﹐處處有之。主勞熱邪气﹐補五勞﹐安五臟﹐治脬囊結熱五淋癃閉﹐利水道﹐止遺溺﹐益精气﹐止煩下气﹐祛惡風。又炒爲末﹐冷酒調服治發背效。三月采山谷中﹐不聞水聲及人聲者﹐陰漧。

丸用去黃毛微炙﹐毛射入肺﹐令嗽不可療﹐杏仁爲使﹐得菖蒲良。有生瓦上者名瓦韋﹐亦治淋。

地楡地楡甘苦酸微寒﹐治下熱痢血諸般﹐婦人崩帶乳硬痛﹐止渴諸瘡膿可排。

葉似楡而初生布地。味濃。無毒。沈也﹐陽中微陰。東垣云﹕主下部積熱之血痢。止下焦不禁之月經。

一切吐血衄血腸風便血﹐婦人血崩帶下一十二病﹐胎前產後諸般血疾﹐及婦人乳痙硬痛﹐消酒止渴﹐補絕傷﹐治諸惡瘡熱瘡﹐除惡肉排膿止痛。熬膏敷金瘡﹐煎湯浸代指逆腫﹐煮濃汁飲﹐治小兒疳熱瀉痢﹐釀酒服治風痺﹐惟虛寒冷痢禁用。熱痢初起﹐亦不可用﹐恐澀早故也。去蘆﹐惡麥門冬﹐得發良。

秦皮秦皮苦寒解熱痢﹐淸肝主風寒濕痺﹐補精止帶洗驚癇﹐點赤眼腫除翳淚。

生秦地陜西州郡﹐取出漬水皮紙﹐碧色不脫者眞。無毒。《液》云﹕主熱痢下重﹐以苦堅之﹐黃柏﹑白頭翁﹑秦皮是也。治肝中久熱﹐兩目赤腫疼痛﹐風寒濕痺﹐洗洗寒气﹐男子少精發白﹐婦人帶下亦宜。作湯浴小兒驚癇身熱﹐水煎澄淸洗赤眼﹐或冷水浸點眼﹐除靑翳白膜﹑風淚不止。如艸間花黃蜘蛛螫人似癩﹐煮汁飲一斗卽瘥。去骨﹐大戟爲使﹐惡吳萸﹑苦匏﹑防葵。

龜甲龜甲鹹甘治勞蒸﹐補陰自能去瘀﹐崩痔瘧痢血分痺﹐小兒合囟頭瘡靈。

龜﹐收藏義也﹔甲﹐函也。气平﹐無毒。主內傷陰虛骨蒸寒熱﹐及勞倦骨痿﹐傷寒勞復肌體寒熱欲死。力猛能去瘀血﹐破瘕﹐瘧﹐五痔﹐血分濕痺﹐四肢重弱不能久立。婦人漏下﹑赤白﹐陰瘡難產及產前後痢。又治驚恚气﹐心腹痛﹐腰背疼﹐兼治小兒囟不合。頭瘡不燥﹐燒灰敷之。久服益气資智且能食。丹溪云﹕龜乃陰中至陰之物﹐稟北方之气而生﹐故能補陰血不足。陰足而血气調和則瘀血自去﹐瘕崩痔瘧痢痺疾自消﹐筋骨自健﹐故曰大有補陰之功。以其靈於物﹐故用以補心甚驗﹐令人有靈。入湯作丸﹐取江湖中水龜﹐生脫水中濕者良。其次卜師鉆過者名敗龜版﹐大者亦佳﹐酥炙﹐或豬脂酒皆可。惡沙參﹑蜚蠊﹐畏狗膽。肉釀酒服﹐主大風攣急﹐或癱瘓不收。作羹食﹐主久咳嗽﹐大補而有神靈。不可輕殺﹐十二月食龜肉殺人。血治脫肛。骨帶入山﹐令人不迷路。尿主久嗽斷瘧。

又有一種秦地所產山龜﹐極大而壽﹐今四方亦有之﹐味苦無毒﹐主除濕痺身重﹐四肢關節不可動搖。

鱉甲鱉甲咸平治勞熱﹐止瘧破下气血﹐更消陰蝕與痔瘡﹐墮胎止崩寬兒脇﹐肉味𨿽甘補中气﹐陰虛之人乃可啜。

其聽以眼﹐故稱守神。甲﹐介虫之甲函也。無毒。主屍疰勞瘦骨熱﹐療溫瘧勞瘧老瘧﹐心腹瘕堅積寒熱﹐止上气急滿﹐消惡血並撲損瘀血﹐去鼻中肉﹐陰蝕痔惡肉﹐消瘡腫腸癰﹐婦人漏下五色﹐羸瘦﹐催生墮胎﹐女子經閉﹐小兒脇下堅癇疾。又治卒腰痛及石淋﹐杵末酒下。多忘善誤﹐丙午日取甲著衣帶上。丈夫陰癰醫不能治﹐取鱉頭燒灰﹐雞子白調敷之。歷年脫肛及產後陰脫﹐取灰幹摻托上。用九肋多裙重七兩者﹐生剔去肉﹐取甲釅醋炙黃色﹐去勞熱用小便煮一日夜﹐惡礬石。肉﹐主補中益气﹐峻補陰﹐去血熱及濕痺﹐但不可久食則損人﹐以其性冷耳。有獨目者﹐厭下有如王字者﹐頭足不縮者﹐三足獨足者﹐目四陷者﹐皆不可食。胸前有軟骨謂之醜﹐食之令人水腫﹐若誤中其毒﹐令人昏塞﹐以黃﹑吳藍煎湯﹐服之立解。又合莧菜食之﹐生虫﹑生鱉瘕﹔合雞子食之殺人。又江中有闊一二丈者﹐名黿肉﹐補﹐以鹽淹可食。主濕气﹑諸邪气﹑血熱﹐殺蠱毒﹐消百藥毒﹐療諸惡瘡瘰﹐功同鱉甲。

﹝同﹞鼉魚甲魚甲酸性微溫﹐主心腹積有熱煩﹐腸風崩痔引陰痛﹐涕泣驚腰獨可食。

性嗜睡﹐恆閉目﹐形如龍﹐長一二丈。能吐气致雨﹐力猛能攻江岸。有毒。主心腹瘕﹑伏堅積聚﹑寒熱﹐女子崩中下血五色﹐小腹陰中相引痛﹐瘡疥死肌﹐五邪涕泣時驚﹐腰中重痛﹐小兒气癃皆漬。用之當炙﹐蜀漆爲使﹐畏狗膽﹑芫花﹑甘遂。肉至補益﹐主小气呼吸﹐足不立地﹐能發痼疾。皮可貫鼓﹐膏摩惡瘡。鼉骨散﹐用皮及骨燒灰﹐入紅雞冠花﹑白礬灰爲末﹐空心米飲調服﹐治腸風痔疾甚效。

牡蠣牡蠣鹹寒除寒熱﹐止渴止嗽寬胸脇﹐定驚收汗澀血精﹐更療癰腫及疽甲。

牡﹐雄也﹐咸水結成。又云﹕百歲鵬化成。無毒。入足少陰經。主傷寒寒熱﹐溫瘧灑灑。除畱熱在關節及榮衛虛熱﹐去來不定。止煩渴﹐療咳嗽﹐除心痛气結﹐脇下痞熱。定驚恚怒气﹐止盜汗﹐瀉水气﹐除老血﹐澀大小腸。男子虛勞之損﹐遺精夢泄﹐補腎正气﹐病患虛而多熱者﹐加而用之。女子崩中﹑赤白帶下﹐療一切癰腫鼠﹐瘰喉痺﹐甲疽膿血疼痛﹐小兒驚癇。久服彊骨節﹐除拘緩﹐殺鬼延年。本艸云﹕咸爲軟堅之劑﹐以柴胡引之﹐故能去脇下硬﹔以茶引之能消結核﹔以大黃引之﹐能除股間腫﹔以麻黃根﹑蛇牀子﹑漧薑爲佐﹐能去陰汗﹐以地黃爲使﹐能益精收澀止小便。本腎經藥也。取殼以頂向北﹐腹向南視之﹐口斜向東者爲左顧。尖頭大者勝。先用鹽水煮一時﹐後入火紅研粉用。貝母爲使﹐惡麻黃﹑吳萸﹑辛荑﹐得甘艸﹑牛膝﹑遠志﹑蛇牀子良﹐肉主虛損調中﹐解丹毒﹐美顏色。於火上炙﹐令沸﹐去殼食﹐或姜醋淹生食之。海族中最美且貴者﹐海牡蠣﹐丈夫食之無須。

文蛤﹑海蛤文蛤海蛤味皆鹹﹐治胸脇腰痛因痰﹐能降疝气澀崩帶﹐癭瘰痔惡瘡仍兼。

出東海表﹐相合而生。《說文》云﹕千歲燕化爲海蛤﹐伏翼化爲魁蛤。雁食海蛤從糞中出﹐大如巨勝﹐有紫文彩﹑未爛者爲文蛤﹐無文彩﹑已爛者爲海蛤。二蛤相類﹐主治大同﹐惟分新久。文蛤無毒。主咳逆胸痺﹑腰痛脇急﹐墜痰軟堅﹐止渴﹐燥濕﹐收澀固濟之劑也。止大孔出血﹐崩中漏下﹐惡瘡鼠五痔等證。又治疝痛﹐能降能消﹐能軟能燥﹐同香附末薑汁調服。療急疳蝕﹑口鼻盡欲死﹐燒灰﹐臘豬脂和塗之。凡修事一兩﹐用漿水煮一時﹐後以地骨皮﹑柏葉各二兩﹐又煮一時﹐取出東流水淘三徧拭漧﹐火研粉用﹐不入湯藥。蜀漆爲使﹐惡狗膽﹑甘遂﹑芫花。海蛤無毒。主咳逆上气﹐喘息煩滿﹐胸痛寒熱。療陰痿﹐利大小腸。《液》云﹕蛤粉鹹能走腎﹐可以勝水﹐故治十二水气浮腫﹐治項下癭癅。餘同文蛤。魁蛤﹐形圓﹐長似檳榔﹐兩頭有孔﹐外有縱橫文理。味甘平。無毒。主痿痺﹑泄痢﹑便膿血。《食療》云﹕潤五臟﹐止消渴﹐開關節﹐服丹石人食之免有熱毒瘡腫。

以上治下焦熱藥。

竹葉竹葉气寒味辛甘﹐主虛煩熱淸心痰﹐除喘咳渴與嘔血﹐痙痺喉風腫堪。

竹﹑淡竹爲上﹐苦竹次之﹐余不入藥。竹堅而節促﹐體圓而質勁﹐皮白如霜﹐卽水白竹也。味辛平。

無毒。可升可降﹐陽中之陰也。主除虛煩﹐淸心經﹐胸中痰熱﹐咳逆上气。止消渴﹑嘔吐﹑吐血﹐熱毒風痰﹐筋急風痙喉痺。壓丹石毒﹐利小水﹐通淋閉﹐消惡瘍腫毒﹐殺小虫。根作湯益气止渴﹐補虛下气消毒。汁主風痙。實生於竹林茂盛蒙密之中﹐大如雞子﹐竹葉層層包裹。味甘。主通神明﹐益气輕身﹐令人心膈淸涼﹐鳳凰所食也。淡竹肉薄﹐節間有粉。味甘平。無毒。治同竹葉。根﹐大下心肺五臟熱毒瓦斯﹐消痰﹐治熱狂煩悶。

苦竹有白有紫﹐味苦平。無毒。心云﹕除虛煩﹐緩皮而益气﹐治不睡﹐療口瘡眼痛喑啞﹐利九竅﹐解酒毒。作瀝功同。

竹茹竹茹微寒治虛煩﹐淸肺痿衄與血崩﹐更治嘔噦通噎膈﹐傷寒勞復益陰筋。

卽刮去竹靑皮也﹐淡﹑竹皆好。味甘無毒。主下熱壅﹐虛煩不眠﹐溫气寒熱。止肺痿唾血﹐鼻衄吐血崩中。嘔噦噎膈﹐傷寒勞復﹐陰筋腫縮腹痛。兼治五痔﹐及妊娠因驚心痛﹐小兒癇口噤﹐體熱。

大靑大靑無毒大苦寒﹐主療天行口渴幹﹐大熱頭疼腰脊彊﹐解金石毒風疹丹。

花浸水﹐晝夜色甚靑翠﹐故名。主天行瘟疫熱毒﹐寒熱口漧作渴﹐頭疼心煩﹐身彊腰脊痛時疾藥多用。又治金石藥毒及小兒身熱﹑風疹﹑丹毒。春生靑紫莖﹐花似馬蓼花﹐四月采莖葉陰漧。

艸蒿艸蒿寒苦祛癆熱﹐能止痢泄與汗血﹐開胃補中和心腹﹐金瘡惡疥痛可劫。

蒿﹐髙也﹐至秋而髙卽靑蒿﹐可雜香菜食之。無毒。主骨蒸勞熱﹐冷熱久痢﹐泄瀉盜汗最妙。開胃明目﹐補中益气﹐駐顏色﹐黑毛髮。止心痛熱黃﹐及鬼气屍疰伏連婦人血气﹑腹內滿。療惡瘡疥癬﹐風疹殺虫。生搗敷金瘡﹐止血生肉止痛。燒灰淋汁﹐和鍛石煎膏﹐去惡肉。根莖子葉並入藥﹐四者愼勿同用﹐若同用成痼疾。春夏采苗﹐秋冬采子﹐以童便浸七日夜﹐取出曬漧用。

蘆根蘆根甘寒淸胃熱﹐時行熱疫大煩渴﹐止霍亂及小便多﹐孕婦心煩更可活。

蘆﹐疏也﹐條長而節疏也。在處有之﹐生下濕坡中﹐狀似竹﹐無枝葉﹐抱莖而生﹐花白作穗﹐卽蘆茅也。

無毒。主淸胃中客熱及寒熱時疾﹐煩悶大熱﹐消渴五噎膈气﹐漧嘔霍亂﹐吐逆不下食﹐止小便利﹐及孕婦心熱煩悶。又治食狗肉不消﹐心下堅﹐或脹發熱妄語﹐及食馬肉魚蟹中毒﹐並水煮服之。二八月采﹐逆流水肥濃根﹐去節須並土﹐日幹用。

馬蘭花馬蘭花甘气亦平﹐除胃中熱咽喉疼﹐風寒濕痺並疝痛﹐帶下崩中血妄行。

一名蠡實﹐生河東川谷。葉似薤而長濃﹐開紫碧花﹐結實如麻﹐赤色有稜﹐根可爲刷﹐其葉才出土便硬﹐故牛馬不食。無毒。主喉痺腫痛﹐喘息不通﹐去白虫﹐敷鼻。賦云﹕治疝有益。多服令人溏泄﹐入藥醋炒。

實﹐主皮膚寒熱﹐胃中熱气心煩滿。除風寒濕痺﹐堅筋骨﹐長肌膚﹐令人嗜食。治婦人血气煩悶﹐產後血暈並經脈不止﹐崩中帶下。止鼻洪吐血﹐通小腸﹐利大小二便。解酒毒﹐消一切瘡癤腫毒金瘡。治黃病﹐敷虫咬﹐殺簟毒﹐莖葉功同。根﹐治中蠱毒﹐下血如雞肝欲死者﹐取爲末﹐水下寸匕﹐隨吐效。三月采花﹐五月采實﹐陰漧。

川楝子川楝子苦寒微毒﹐傷寒大熱痛心腹﹐利疝气又補血精﹐皮洗遊風根殺。

子﹐可浣衣練絹﹐卽金鈴子。陰中之陽也﹐入心經。主溫疾傷寒大熱煩狂﹐利水道﹐止上下部腹痛﹐心暴痛﹐非此不除。治腎臟气傷﹐膀胱連小腸气痛。東垣云﹕治疝气而補精血是也。又治髒毒下血﹐殺三虫疥瘍﹑酒浸濕蒸軟去皮核﹐取肉曬漧。皮﹑葉治遊風疹瘡疥癩﹐小兒壯熱﹐煎湯浸洗。根﹐殺諸虫﹐利大腸﹐以醋磨汁塗疥甚良。俗名苦楝樹﹐今人端午佩葉以辟惡。處處有之﹐川產者佳﹐入藥當用結子雌樹。凡雌樹根皮一兩﹐入糯米五十粒煎煮﹐殺毒﹐瀉多以冷粥止﹐不瀉以熱蔥粥發。其不結子雄樹﹐能吐瀉殺人。

王瓜王瓜寒苦除邪熱﹐愈聾止渴淸諸血﹐利疸腫兮消癰毒﹐帶溺不禁尢堪嚙。

王﹐大也﹐獨生於諸瓜之前﹐月令四月王瓜生﹐卽此也﹐一名土瓜根。處處有之﹐生田野及人家垣墻間﹐藤蔓﹐葉圓無缺﹐有刺如毛﹐閩人謂之毛桃。五月開黃花﹐花下結子如彈丸﹐如栝蔞﹐小如梔子﹐無稜﹐色黃﹐根如葛﹐細而多粘。三月采根﹐陰漧。無毒。主諸邪气熱結﹐及天行熱疾﹐愈耳聾益气。止消渴﹐內痺瘀血﹐月閉寒熱酸疼。破癖﹐落胎。逐四肢骨節中水。散癰腫畱血鼠﹐療馬骨刺入瘡﹐婦人帶下及小便遺溺不禁。

又治黃膽變黑疸﹐生搗汁頓服﹐當有黃水隨小便出。汁和酒服﹐吐蠱毒﹔爲末酒下﹐下乳汁。子﹐潤心肺﹐治黃病生用﹔肺痿﹑吐血﹑腸風下血﹑赤白痢疾炒用。

地龍地龍鹹寒治熱狂﹐蠱毒蛇瘕服之良﹐更醫腎風注腳脛﹐糞治痢丹及犬傷。

卽蚯蚓。無毒。丹溪云﹕屬土而有水與木﹐性寒。大解諸熱毒﹐行濕病及傷寒伏熱狂謬﹐大腹黃膽。殺伏屍鬼疰蠱毒蛇瘕﹐去三虫長虫。治腎臟風﹐下注腳風不可缺也﹐仍須鹽湯爲使。又治中風癇疾喉痺﹐小便不通﹐及交接勞復陰縮﹐並絞汁服之。中蠱吐下血若豬肝欲死者﹐取十枚﹐以苦酒漬汁飲之。一方將地龍入蔥葉中﹐緊捏兩頭﹐頻搖動卽化成水﹐塗蜘蛛咬﹐點耳中﹐治耳聾及蜒蚰入耳。糞﹐主赤白熱痢﹐取無砂者炒令煙盡﹐水沃濾汁服之。治熱瘡丹毒蛇犬傷﹐並鹽搗敷之。入藥炒用。取白頸自死者﹐去土﹐鹽水洗微炙。雷公用糯米泔浸一宿取出﹐又用酒浸一日取出焙漧。凡制二兩﹐入川椒﹑糯米各一分同熬﹐令糯米熟﹐去椒米用。若人被其毒﹐以鹽湯飲之。並洗傷處卽解。

石決明石決明鹹寒又平﹐去皮鹽水瓦瓶烹﹐善除肝肺經風熱﹐更治靑光內障盲。

出南海﹐附石而生﹐形似蛤﹐大如掌﹐小如指﹐明耀五色﹐內亦含珠﹐生七孔九孔者良。凡用先磨去粗皮﹐用鹽水入瓦罐中煮一伏時﹐取出爲末如粉。無毒。主肝肺風熱﹐骨蒸勞極﹐及靑盲目障翳痛﹐水飛點之。

五淋水調服﹐服後永不得喫山桃﹐犯之令人喪明。

珍珠珍珠气寒除煩渴﹐鎭心墜痰細作末﹐點翳膜兮催死胎﹐小兒驚風亦可活。

珍﹐珍重也﹔珠﹐圓明也。生南海﹐采老蚌剖珠充貢。無毒。主手足皮膚逆臚﹐鎭心墜痰止泄。爲粉點目中﹐主膚翳障膜﹐用綿裹塞耳主聾﹐敷面令潤澤好顏色。合知母療煩熱消渴﹐合左纏銀治小兒麩瘡入眼﹐爲末酒下﹐治難產下胞衣及子死腹中。小兒驚熱藥中多用之。取新完未經鉆綴者研極細方可餌服﹐不爾傷人臟腑。

禹餘糧禹餘糧殼味甘寒﹐大熱煩滿不自安﹐咳逆瘕並痞痢﹐崩帶赤白鎭之安。

大禹行山乏食﹐采以棄糧而棄其餘。無毒。主大熱邪气﹐咳逆寒熱煩滿﹐血閉瘕﹐傷寒下痢不止﹐心下痞硬﹐利在下焦﹐及婦人崩中帶下赤白。《本經》云﹕重可以去怯﹐禹餘糧之重爲鎭固之劑也。又治小腹痛結及骨節煩疼﹐四肢不仁﹐痔等疾。久服益脾﹐安五臟﹐耐寒暑﹐輕身延年。形如鴨卵﹐外有殼重疊﹐輕敲則碎﹐中有黃細末如蒲黃者佳。如卵內有子一塊者﹐不堪用﹐令人腸幹。火醋淬七次﹐研末水飛﹐用杜仲﹑牡丹爲使﹐畏貝母﹑菖蒲﹑鐵落。又有一種石中黃﹐卽禹餘糧殼中未成糧黃濁水也﹐功同上﹐去殼研用。

食鹽食鹽入腎味鹹寒﹐能除寒熱吐痰頑﹐止心腹痛殺蠱疰﹐瘡齒血亦能幹。

卽所食之鹽。鹽﹐淹也﹐淹物久畱不壞。無毒﹐能引藥入腎。主傷寒寒熱﹐吐胸中痰癖﹐止心腹卒痛﹐殺鬼邪蠱疰毒及下部瘡﹐堅齒﹐止齒縫出血。又炒鹽靑布裹熨婦人陰痛及火灼瘡。化湯洗蚯蚓毒。小兒卒不尿﹐鹽灸臍中。空心鹽揩齒吐水﹐洗眼夜見小字。陶隱君云﹕五味惟鹽不可缺。然淡爲五味之本﹐北方人食不欲咸而顏完少病﹐古有終身不服鹽而壽髙須髮不白者。蓋鹽能傷肺走血損筋﹐令人膚黑﹐病嗽及水腫者全禁。

炒赤﹐或水飛過﹐不可多用﹐漏蘆爲使。鹽黑丸﹕食鹽一升研末﹐入瓦瓶內築實﹐黃泥封固﹐火令透﹐候冷取出﹐入豆豉一升熬焦﹐桃仁一兩麩熬令熟﹐巴霜二兩﹐各研末和勻﹐蜜丸梧子大。每三丸﹐平旦時服﹐未吐利﹐更服二丸﹐天行時气﹐豉汁及茶下﹐服後多喫茶汁以行藥力。心痛酒下﹐血痢飲下﹐鬼瘧茶飲下﹐骨熱白蜜湯下。忌冷漿水。凡服藥後吐利勿怪﹐服藥二日﹐忌口二日。吐利苦多煎黃連汁服之。其藥宜冬月修合﹐瓷盒收貯﹐勿令泄气﹐惟小兒女子不可服多。

靑鹽靑鹽鹹寒去痰熱﹐明目固齒烏須髮﹐除諸血疾腹心疼﹐滋腎鎭心塗瘡烏。

卽戈鹽﹐出北方西羌﹐一名胡鹽。四海皆有鹽﹐北靑南赤。食鹽以河東鮮州精白者爲勝﹐入藥以北海靑黑色﹑形塊方稜﹑明瑩者佳。無毒。主煩熱痰滿﹐治目痛瘀赤昏澀﹑牙疼。固齒烏須﹐止吐血溺血﹑齒舌出血﹐去蠱毒心腹痛﹐除五臟結積聚。補下元﹐助水髒﹐益精气﹐堅筋骨﹐益气鎭心。敷癰腫瘰疥癬瘡癤。水飛過用。

鹵鹽鹵鹽苦鹹寒無毒﹐主大煩熱渴欲狂﹐消痰磨積滌腸垢﹐去濕熱喘滿相當。

鹵﹐水也﹐可煎鹽者﹐卽石碱。主大熱消渴狂煩﹐消痰磨積塊﹐滌五臟腸胃畱熱結气﹐去濕熱﹐消心下堅﹑食已嘔逆喘滿﹐除邪气﹐下蠱毒﹐柔肌膚明目﹐治目痛。量虛實用之﹐過服損人。

銀屑銀屑辛平除邪熱﹐驚悸癲狂腰痛折﹐能安五臟定心神﹐丹毒磨水忌諸血。

銀﹐限也﹐天地所產有限﹐稟气西方辛陰之神﹐服之則傷肝﹐生者仍有毒。主邪熱癲狂﹑驚悸發癇﹑恍惚譫語﹐夜臥不安﹐除邪气鬼祟﹐明目定志﹐安五臟﹐鎭心神﹐治妊娠卒腰背痛如折。水煎飲之。小兒諸熱丹毒﹐並冷水磨服。入藥多用銀器﹐或銀箔。畏磁石鐵﹐忌一切血。外科用末﹐當以文銀銼末﹐用水銀研令消也﹐或用銀箔以水銀消之。入硝石及鹽研爲粉﹐燒出水銀﹐淘去鹽石﹐爲粉極細﹐用之乃佳。

金屑金屑辛平除風熱﹐善止驚癇鎭心神﹐止咳血渴退蒸勞﹐堅髓利髒生殺人。

金﹐禁也﹐剛嚴而禁制也﹔屑﹐砂中生末也。金生於土﹐故從土。稟气中央陰已之魂﹐生者殺人﹐熱者服之亦傷肌。雷公云﹕凡金銀銅鐵器﹐借气以生藥力而已。入藥用則消人脂﹐有毒。主風熱癲癇﹐除邪毒瓦斯﹐鎭心神﹐安魂魄﹐吐上气咳嗽﹐傷寒肺損吐血作渴﹐骨蒸勞﹐堅骨髓﹐利五臟﹐調和血脈。又主小兒驚傷五臟﹐風癇失志。

入藥多用金器﹐水煎取汁﹐或金箔。畏水銀﹐惡錫。誤中生金毒者﹐惟鷓鶘肉可解。

臘雪臘雪甘寒解諸毒﹐善祛天行大熱疫﹐酒後暴熱或發黃﹐小兒狂癇可溫服。

雨下遇寒﹐气凝而爲雪﹐春雪不堪收﹐十二月者佳。無毒。主解一切毒。治天行時气瘟疫熱疾﹐及丹石發動酒後暴熱黃膽。小兒熱癇狂啼﹐仍小溫服之。藏淹一切果實良。冬霜無毒。主解酒後諸熱﹑傷寒鼻塞﹐治暑月汗漬﹐腋下赤腫及痱瘡﹐和蛇粉敷之立愈。凡用瓦木上霜﹐以雞翎掃取﹐收瓷瓶中﹐時久不壞。秋露水﹐味甘美﹐無毒。在百花上者﹐止消渴﹐愈百疾﹐調五臟﹐潤肌膚﹔在柏葉上者﹐主明目﹐俱於朝露未時拂取之。

正月雨水﹐夫妻各飲一杯﹐還房當獲時有子神效。若煎服之﹐令人陽气上升。夏冰﹐味甘大寒無毒﹐主去熱煩﹐熱熨人乳石發熱腫。暑夏盛熱與气候相反﹐當時暫快﹐久皆成疾。

人黃人黃气寒諸毒散﹐時行大熱癲狂亂﹐破開疔腫醋和敷﹐中毒惡瘡淸汁灌。

卽人屎。味苦。無毒。解諸毒﹐時行大熱心躁﹐狂亂奔走﹐狀似癲癇﹐言語不定及骨蒸勞熱溫病﹐勞後食復。宜用幹陳者入罐內﹐以泥固濟﹐火半日﹐取出去火毒﹐研末﹐新汲水或沸湯調服三錢﹐未效再服。又善破疔腫﹐開以新者封之﹐一日根爛。發背欲死﹐燒灰醋調﹐敷腫處良。糞淸汁冷﹐亦主天行熱狂熱疾﹐中毒並惡瘡蕈毒箭毒﹐取汁服。取法﹕臘月截淡竹一段去毒﹐畱底二節﹐上節發竅﹐以大甘艸納竹筒內﹐以木塞上竅﹐以畱節一頭插於糞缸中﹐浸一月﹐取出曬漧待用。廁溺坑中靑泥﹐療喉痺﹐消癰腫﹐若已有膿卽潰。

人溺人溺气寒能降火﹐鼻洪吐血血攻心﹐勞嗽肺痿胎難產﹐撲杖蛇傷患處淋。

卽人尿。味鹹。無毒。療寒熱頭疼溫气﹐童男者尢良。丹溪云﹕降火最速﹐熱勞方中多用之。主吐血衄血卒血攻心﹐和薑汁煎二三沸乘熱服瘥。止勞嗽失音肺痿﹐破積﹐明目益气﹐潤肌膚﹐利大腸﹐推陳致新之藥﹐胃虛及气血虛無熱者不可用。又治難產及胞衣不下﹐和姜蔥煎三沸﹐熱服卽下。產後飲一杯﹐壓下敗血惡物﹐免血暈之疾。傷胎血結心腹痛﹐並撲打瘀血攻心﹐單煎﹐服之效。被蛇犬等咬﹐以熱尿淋患處。人中白﹐卽尿桶中澄底結白者﹐須置風露下﹐經二三年者可用﹐又名秋白霜。丹溪云﹕能瀉肝火﹐降陰火﹐故治傳屍熱勞肺痿﹐心膈熱﹐鼻衄吐血﹐羸瘦渴疾。又敷湯火灼瘡及緊辱瘡。凡用須刮在新瓦上﹐用火逼榦研末。

以上治熱通用。

防葵出興州﹐根似防風﹐葉似葵﹐每莖三葉﹐一本十莖﹐中發一干﹐花如蔥花﹐與野狼毒相似﹐但置水不沈耳﹐世亦稀有。味苦辛﹐气平寒。無毒。主膀胱熱結溲溺不下﹐疝瘕腸泄。療五臟虛气﹐小腹支滿臚脹。止癲癇驚邪狂走﹐咳逆濕喑鬼瘧。消气血癅﹐殺百邪。久服益气彊志﹐堅筋骨﹐除腎邪。中火者不可服。去虫末﹐甘艸水浸一宿曬漧。

景天葉似馬齒莧而大作層﹐上莖極脆﹐開紅紫花﹐今人以盆養於屋上以辟火﹐故又名愼火艸。味苦酸。

气平。無毒。主大熱身熱煩邪惡气﹐諸蠱毒痂疵寒熱﹐諸不足。治火瘡風疹惡癢﹐遊風瘡毒。小兒丹毒赤腫﹐生搗敷之。其花主女人漏下赤白。七月采陰漧。

蓄在處有之﹐苗似瞿麥﹐葉細綠如竹﹐莖赤如釵﹐股有節﹐花靑黃色﹐可食。味苦﹐气平。無毒。主熱黃五痔﹐及丹石毒發衝眼腫痛﹐並搗汁頓服。霍亂吐利不止﹐以五味調和煮羹食之。又主浸淫疥瘙熱腫﹐惡瘡癢痛﹐並搗敷之女子陰蝕。小兒蛔虫攻心心痛﹐面靑口中沫出欲死者﹐空心服之﹐其虫自下。五月采苗﹐陰漧用。

王不畱行在處有之﹐髙七八寸﹐葉尖如小匙頭﹐實如松子﹐四月開花黃紫色﹐本名剪金花。因蜀主素好此花﹐後因降宋遷汴﹐人言此花曰王不畱行。味苦甘﹐气平。無毒。陽中之陰也。止心煩鼻衄﹐除諸風痙風痺內寒﹐金瘡止血﹐逐痛出刺﹐癰疽惡瘡乳發背遊風風疹。通血脈﹐調月經﹐催難產﹐下乳汁。三月收苗﹐五月收子﹐蒸兩時﹐入漿水浸一宿﹐取出焙漧用。

貫眾生山谷陰處﹐苗赤葉綠﹐如葉莖幹三稜﹐似雉尾﹐根大如瓜﹐紫黑色﹐有毛﹐淩冬不死﹐又謂之貫節。味苦﹐微寒。有毒。主腹中邪熱气諸毒﹐除頭風﹐破瘕﹐止鼻血金瘡﹐殺三虫﹐去寸白。二八月采根陰漧﹐去毛皮。赤小豆使。

白英生山谷﹐似葛葉有毛﹐實如龍葵子﹐一名白艸。春采葉﹐夏采莖﹐秋采花﹐冬采根用。味甘﹐寒。

無毒。主寒熱八疸消渴﹐補中益气﹐故作羹飲﹐甚療勞。夏月煮粥食﹐極解熱毒。又主煩熱風疹丹毒瘧瘴寒熱﹐小兒結熱﹐煮汁飲之。

爵牀生田野﹐似香薷葉長而大﹐今人謂之香蘇。味鹹寒。無毒。主腰脊痛不得著牀﹐俯仰艱難。除熱可作浴湯。

翹根味甘﹐寒平。小毒﹐主下熱气﹐益陰精。久服悅顏明目耐老﹐以作蒸飲酒病患。

屈艸味苦﹐微寒。無毒。主胸脇下痛邪气﹐腸間寒熱陰痺。久服益气﹐輕身耐老。

羊桃山野甚多﹐似家桃﹐又非山桃﹐葉蔓﹐花赤﹐實如棗核。味苦﹐寒。有毒。主熱身暴赤色﹐風水積聚﹐除小兒熱﹐去五臟五水大腹﹐利小便﹐益气。可作浴湯﹐洗風癢惡瘍﹐諸瘡腫毒。二月采陰漧。

溲疏與枸杞相似﹐但有刺﹐味辛苦耳﹐气寒﹐無毒。主皮膚中熱﹐除邪气﹐止气溺﹐通水道﹐除胃中熱下气。漏蘆爲使。

梓白皮卽梓樹之皮。處處有之﹐似桐而葉小花紫色﹐卽揪之疏理﹐白色而生子者。味苦﹐寒。無毒。主熱﹐去三虫﹐療目中疾﹐及吐逆反胃﹐小兒熱瘡身頭熱煩蝕瘡﹐湯浴之。葉搗敷手腳火爛瘡﹔飼豬﹐肥三倍。一法﹕立秋日太陽未升時﹐采葉煎膏﹐敷瘡瘰。昔有人患發背﹐腸胃可窺﹐百方不瘥﹐一醫者用此膏敷其外﹐用雲母膏作小丸﹐服盡四兩止﹐不累日﹐雲母丸透出膚外﹐與膏藥相著﹐其瘡遂瘥。凡使勿誤用椅樹皮﹐椅皮梓實相反。

桐葉處處有之﹐用白桐二月開淡紅花﹐結子可作油者。葉﹐味苦﹐寒。無毒。主惡蝕瘡著陰皮﹐主五痔﹐殺三虫﹐療賁豚气病。皮﹐主五淋﹐浴髮去頭風﹐生發滋潤﹐及癰瘡疽痔惡瘡小兒丹﹐煎膏敷之。其花飼豬﹐肥大三倍。油﹐冷微毒。主消水腫﹐敷惡瘡疥及鼠咬。一種梧桐﹐四月開淡黃小花如棗花﹐五六月結子﹐此卽月令桐始花者﹐其子多食之動風气。白皮﹐主腸中生痔﹐肛門邊有核者﹐又可敷瘡﹐並酒服之。

理石生兩石間﹐皮黃赤﹐肉白﹐作斜理文﹐不似石膏。味辛甘﹐大寒。無毒。主身熱﹐利胃解煩﹐除榮衛中去來大熱結熱。解煩毒﹐止消渴﹐及中風痿痺。破積聚﹐去三虫﹐益精明目。滑石爲之使﹐惡麻黃。

長石生長子縣﹐文如馬齒﹐方而潤澤﹐頗似石膏﹐但濃大縱理而長爲別。味辛苦﹐寒。無毒。主身熱胃中結气﹐止消渴下气﹐除脇肋肺間邪气﹐及四肢寒厥﹐利小便﹐通血脈﹐明目去翳砂﹐下三虫﹐殺蠱毒。

幹苔生石上者﹐名幹苔。味鹹﹐气寒。主心腹煩悶﹐冷水研飲。療痔殺虫﹐及霍亂嘔吐不止﹐煮汁服之。又發諸瘡疥﹐下一切丹石﹐殺諸藥毒﹐不可多食﹐令人痿黃少血色。生水中者名陟釐﹐南人取爲紙﹐名苔紙﹐色靑黃體澀﹐味甘大溫。主心腹大寒﹐溫中消穀﹐彊胃气﹐止泄痢斷下藥用之。

屋遊卽古瓦屋上北陰靑苔衣也。八月采﹐去泥陰漧。味甘﹐寒。無毒。主浮熱在皮膚﹑往來寒熱﹐利小腸膀胱气及小兒癇熱﹐時气煩渴。生古墻側北陰靑苔衣﹐名垣衣。三月采﹐陰漧。味酸。無毒。主黃膽心煩咳逆﹐血气暴熱在腸胃中﹐金瘡內塞。久服補中益气﹐長肌悅顏。生墻上者名土馬鬃﹐歲多雨則茂盛﹐比垣衣更長。治骨熱煩毒壅鼻衄。井中苔﹐味苦寒。無毒。主熱瘡漆瘡水腫﹐殺野葛﹑巴豆諸毒﹐療湯火瘡。

海金砂味甘﹐平。無毒。主通利小便﹐得梔子﹑馬牙硝共療傷寒熱狂。收全料紙襯曬漧﹐以杖擊之﹐其砂自落。

薴根卽今織布薴麻根也。味甘﹐滑冷。無毒。主天行熱疾大渴大狂﹐服金石藥人心膈熱﹐善能安胎﹐小兒赤丹﹐其漬薴汁療渴甚驗。丹溪云﹕薴屬水﹐而有土與金﹐大補肺金而行滯血﹐故能破血止血暈﹐及產後腹痛。又治五種淋疾﹐水煎濃汁服之卽通。治諸癰疽發背﹑乳癰初起﹑熱丹毒腫毒﹑箭蛇虫咬﹐並搗根敷上﹐日夜數易﹐腫消則瘥。

菇根生水中﹐葉如蒲葦﹐刈以抹馬甚肥﹐春亦生筍﹐堪啖﹐歲久者中心生白胎如小兒臂﹐謂之菇手﹐南人呼爲茭艸。味甘﹐大寒。無毒。主腸胃痼熱煩渴﹐止小便利﹐去胸中浮熱風﹐利五臟邪气﹐酒面赤﹑白癩﹑瘰瘍火瘡﹐除目黃﹐止熱痢。雜鯽魚爲羹﹐開胃口﹐解酒毒﹐壓丹石發熱。多食動冷气﹐滋牙齒﹐傷陽道﹐令下焦冷﹐發痼疾。不食爲妙。

甘焦根卽巴焦也。嶺南者有花有實﹐味極甘美﹔北地者但有花而無實﹔他處𨿽有﹐而作花者亦少。主天行熱狂﹑煩悶﹐消渴﹑黃膽。患癰毒並金石發熱悶﹐口漧﹐並絞汁服﹔熱腫遊風風疹﹐並搗敷之。油﹐無毒。

治暗風癇病﹑暈悶欲倒者﹐飲之得吐便瘥。又塗須髮令黑不落﹐及湯火瘡﹐取法用竹筒插皮中﹐如取漆法。

馬勃卽馬龍菌也。生濕地及腐木上﹐虛軟如紫絮﹐彈之粉出。主喉閉咽痛。去膜﹐蜜水調服。敷諸惡瘡馬疥甚良。

孩兒茶味苦﹑甘﹐气寒。無毒。消血﹐治一切瘡毒。古方兒茶﹑薄荷葉﹐細茶爲末﹐蜜丸﹐飯後含化三五粒消痰。

紫背天葵俗名葉下紅﹐葉似胡荽﹐根如香附子。三月采﹐陰漧。治乳癰﹐擂酒﹐內服外敷﹔治喉痺腫痛﹐擂汁﹐咽立消。凡煮雲母﹑石鐘乳粉﹑曾靑﹐用此艸與甘艸同制極妙。

泉水味甘﹐平。無毒。主消渴反胃﹐熱痢熱淋﹐小便赤澀﹐兼洗漆瘡癰腫。久服卻溫﹐調中﹐下熱气。

新汲水﹐治心腹冷病﹐又解合口椒毒﹐又主魚骨鯁﹐令合口向水﹐張口取水气﹐鯁當自下。凡飲諸水療病﹐皆取新汲淸泉﹐不用停污濁暖﹐非惟無力﹐固亦損人。又陰地流泉飲之﹐發瘧軟腳。

井華水卽井中平旦第一汲者。味甘﹐平。無毒。主洗目膚翳﹐及酒後熱痢。又治大驚﹑九竅出血﹐以水面﹐勿令知之。平旦含口﹐去口臭﹔和朱砂服﹐好顏色。又堪煉諸藥石﹐投酒醋令不腐。

半天河水卽竹籬頭及髙樹間天澤水也。微寒。無毒。主鬼疰狂邪气﹐殺蠱毒鬼精﹐恍惚妄語﹐與飲勿令知之。諸气惡瘡瘙癢﹐取水溫洗之。抑考半天河水﹐天澤水也﹐故治心病狂邪惡毒﹔臘雪寒也﹐故解一切熱毒﹔井水澄澈也﹐故通九竅。後世又用東流水者﹐取其快順疾速也﹔倒流水者﹐取其回旋畱止﹐上而不下者也。

漿水味甘。酸﹐性涼﹐善走。無毒。主調中引气宣和﹐彊力通關﹐開胃止消渴霍亂泄痢。消宿食﹐化滯物﹐宜作粥薄暮啜之。解煩去睡﹐調理臟腑﹐粟米新熟白花者佳。煎令醋止嘔噦﹐白膚體。惟水漿至冷﹐孕婦食之墮胎﹐或令兒骨瘦不成人。漿水不可同李實食﹐令人吐利。

地漿卽掘地坑﹐以水沃之﹐攪令濁﹐俄頃取之。气寒。無毒。主熱渴煩悶﹐解中諸毒諸菌毒﹐及食生肉中毒。

以上治熱雜用。

內集﹟卷二本艸分類

治熱門

肝﹝气柴胡血黃芩﹞心﹝气麥門冬血黃連﹞脾﹝气白芍血大黃﹞肺﹝气石膏血山梔﹞腎﹝气玄參血黃柏﹞

膽﹝气連翹血柴胡﹞胃﹝石葛根血大黃﹞三焦﹝气連翹血地皮﹞膀胱﹝气滑石血黃柏﹞大腸﹝气連翹血大黃﹞

小腸﹝气赤茯血木通﹞胞絡﹝气麥門冬血牡丹皮﹞

內集﹟卷二本艸分類

治熱門

肝﹝气當歸血柴胡﹞心﹝气生地血黃連﹞脾﹝气芍藥血木瓜﹞肺﹝气石膏血桑皮﹞腎﹝气知母血生地﹞

膽﹝气柴胡血栝蔞﹞胃﹝气血膏血芒硝﹞三焦﹝气石膏血竹葉﹞膀胱﹝气滑石血澤瀉﹞大腸﹝气芒硝血大黃﹞

小腸﹝气赤茯血木通﹞

以上諸藥﹐治上中下三焦內熱﹐兼治濕熱之劑。

內集﹟卷二本艸分類

治濕門

卽《湯液》濕化成也。古庵云﹕气虛不能運化水谷而生濕﹐宜補气除濕藥﹐又宜調中消導藥﹑行濕利二便藥。外濕宜汗散﹐宜用風門藥﹐風能勝濕也。夫濕寒皆屬陰﹐宜與治寒門通看。

人參人參甘溫補五臟﹐止渴調中利濕痰﹐明目開心通血脈﹐安魂定魄解虛煩。

參﹐參也。久服補元气﹐有參贊之功﹐五參皆然。無毒。浮而升﹐陽也。主補五臟﹐隨本髒藥爲使。以升麻引﹐則瀉肺脾中火邪﹐以補上升之气﹔以茯苓引﹐則瀉腎中火邪﹐以補下焦元气。一切勞傷﹐肺脾陽气不足﹐喘促﹑短气﹑少气最妙﹐惟陰虛火嗽﹑吐血者愼用。故曰﹕肺寒還可用﹐肺熱則傷肺。肺寒者﹐脈滯濡行遲﹐假參之力﹐通經活血﹐則元气亦自是發生而盛矣﹔肺熱者﹐气血激行﹐再加通迅以助其激速﹐而脾气耗甚矣。止渴者﹐生津也。調中安脾助胃﹐去腸胃中冷﹐心痛脇滿﹐霍亂反胃﹐消濕痰﹐定喘﹐消積﹐明目﹐開心。

入手太陰而能補陰火﹐乃气中之血藥也。故生脈散及表藥﹑痘瘡藥中多用者﹐亦取其通經而走表也。善能安魂定魄﹐辟邪止驚﹐除中虛煩熱。與黃同用﹐則助其補表﹔與白術同用﹐則助其補中﹔與熟地同用﹐而佐以茯苓﹐則助補下焦而補腎。或泥於作飽而不敢用﹐蓋不知少服則濕壅﹐多服則宣通意也。形如人形﹐大如雞腿者佳﹕去蘆不令人吐。和細辛密封﹐千年不壞。反藜蘆﹐惡鹵咸。

黃黃甘溫性無毒﹐補益三焦呼羊肉﹐內托癰疽外斂汗﹐生津退熱效尢速。

黃﹐色﹔﹐老也﹐服之延年。又名者﹐底也﹐補下元也。可升可降﹐陰中之陽也﹐入手少陽﹐手足太陰經。東垣云﹕溫肉分而實腠理﹐益元气而補三焦。蓋補肺﹐皮毛自實。治上焦虛喘短气者﹐瀉肺中火也﹔中焦脾胃虛弱﹐脈弦﹐血脈不行﹐羸瘦﹐腹痛﹔下焦久瀉痢﹐腸風﹐崩帶﹐月事不勻﹐胎前產後諸虛疾﹐小兒百病。補三焦﹑腎﹑命門不足﹐呼爲羊肉。又云﹕內托陰癥之瘡瘍﹐外固表虛之盜汗。治癰疽久敗﹐排膿﹑止痛﹑生肌收口。逐五臟惡血﹐大風癩疾﹐五痔鼠。肺癰已潰者﹐用此從裏托出。有汗則止﹐無汗則發。表虛有邪發汗不出者﹐服此則汗。兼止渴生津﹐生血補中。瀉陰火﹐退虛熱之聖藥也。惟蒼黑气盛者禁用﹐表邪旺者亦不可用﹐用之反助邪气。陰虛者亦宜少用﹐用之以升气於表﹐則內反虛耗矣。皮微黃﹐肉白柔軟。出綿上者﹐服之長肉。瘡瘍生用﹐肺虛蜜炙﹐下虛鹽水炒。惡龜甲﹑白鮮皮﹐畏防風。風能制﹐得防風﹐其功愈大﹐蓋相畏而相使者也。

甘艸甘艸甘平生瀉火﹐炙之健胃可和中﹐解毒養血堅筋骨﹐下气通經消腫紅。

甘﹐甜艸也。性緩﹐能解諸急。熱藥用之緩其熱﹐寒藥用之緩其寒。善和諸藥﹐解百藥毒。故又名國老。

無毒。可升可降﹐陰中之陽也﹐入足三陰經。生則分身﹑梢﹐瀉火。梢﹑子生用﹐性寒﹐能瀉胃火﹐解熱毒﹐除胸中積熱﹐去莖中痛。節﹐生用消腫導毒﹐治咽痛﹔炙則性溫﹐能健脾胃和中。身大者﹐補三焦元气﹐止渴止嗽﹐及肺痿吐膿。腹中急痛﹐赤白痢疾。又養血補血﹐堅筋骨﹐長肌肉倍力﹐下气除煩滿逆气﹐通經脈。消諸癰疽瘡瘍紅腫﹐與黃同功﹐若未潰者宜生﹐已消與不紅腫者宜炙。大抵脾胃气有餘﹐如心下滿及腫脹嘔吐﹐痢疾初作﹐皆不可用。下焦藥亦少用﹐恐緩不能達。凡藥宜少用﹐多用則泥膈而不思食﹐抑恐緩藥力而少效。白術﹑苦參爲使。惡遠志﹐反大戟﹑芫花﹑甘遂﹑海藻。忌菘菜﹐豬肉。

白茯苓白茯苓甘平滲濕﹐消痰潤肺伐腎邪﹐養心神又調脾臟﹐益气助血補虛家﹐赤者須知破气血﹐利溲入丙功尢賒。

茯﹐伏也﹔苓﹐靈也。松脂伏於地中而生﹐治病有靈驗也。味甘﹑淡﹐气平。無毒。浮而升﹐陽也。入手太陰﹑足太陽少陽經。東垣曰﹕白茯苓補虛勞﹐多在心脾之有準。又云﹕白者入壬癸﹐是三焦通行藥也。滲濕者﹐利小便﹐消浮腫﹐暴病行水之聖藥也。消痰潤肺者﹐主胸脇逆气﹐煩滿咳逆﹐口焦舌漧﹐消渴津少﹐一切痰壅痰飲﹑肺痿肺火不可缺也。腎邪者﹐淋瀝淋結白濁﹐腰脛腫痛﹐無力等癥﹐皆腎經停蓄邪水之所爲也。惟此藥能伐去邪水﹐以安眞水。養心神者﹐治憂恚驚邪﹐恐悸健忘好睡﹐心下結痛保神養神安魂之主藥也。調脾胃髒气者﹐小便澀而能利﹐小便多而能止﹔大便結而能通﹐大便多而能止。一切脾胃不和﹐水谷不分﹐寒熱無定﹐嘔逆不止﹐須用之。補虛者﹐《本經》云﹕長陰益气力。《日華》云﹕補五勞七傷﹐安胎﹐暖腰膝。丹溪云﹕凡藥气重者主气﹐味重者助血。茯苓𨿽曰淡滲﹐而味甘且重﹐不走眞气。佐以人參等補劑下行﹐亦能補虛固腎。

陰虛者少用無害。養生家﹐每取白者蒸暴三次﹐爲末﹐以牛乳汁和膏服之。或蜜浸﹐或酒浸﹐封固百日後﹐常服不饑延年﹐腸化爲筋﹐通神致靈。要知虛而上有痰火﹐下有濕熱者最宜。若勞役陽虛﹐小便多﹑汗多者﹐禁用。赤茯苓﹐味淡﹐入足太陰﹐手少陽少陰經。東垣云﹕赤者入丙丁﹐主破結血結气﹐瀉小腸火﹐利小便﹐分水谷。陰虛者切忌﹐蓋白補而赤瀉。出雲南﹐似人形﹑龜鳥﹐味甘者佳。去粗皮杵末﹐水飛浮去赤膜﹐曬漧﹐免致損目。有生山之陰﹐味苦者﹐須熱湯淋去苦味。馬刀爲使。惡白蘞﹐畏牡蒙﹑地楡﹑雄黃﹑秦艽﹑龜甲﹐忌醋及酸物。得甘艸﹑防風﹑芍藥﹑紫石英﹑麥門冬﹐共療五臟。

茯神茯神能療風虛眩﹐恚怒驚悸善忘健﹐補虛勞乏辟不祥﹐心下堅滿亦可羨。

假松之气﹐津盛發泄於外者﹐結爲茯苓﹔津气不甚盛者﹐抱根而生﹐名爲茯神﹐言專能斂伏神气也。味甘﹐气平。無毒。陽也。治風眩﹑風虛﹑心虛之要藥。止恚怒﹑驚悸﹑善忘﹐開心益智﹐定魂魄﹐養精神﹔療五勞口漧﹐補虛乏﹐辟不祥﹔又治心下急痛堅滿。人虛而小便不利者﹐加而用之。去皮及根﹐畏惡同茯苓。

薯蕷薯蕷甘溫气最平﹐能補榮衛治濕凝﹐腰疼夢失虛羸熱﹐又止頭風眼眩睛。

薯﹐署色明也﹔蕷﹐形如芋也。俗名山藥。無毒。手太陰經藥也。涼而能補﹐凡脾胃中气不足﹐久泄者必用之。補心气﹐開達心孔。安魂多記。補肺津﹐潤皮毛漧燥﹐除煩熱或寒熱邪气﹐下逆气。補腎陽气﹐彊陰﹐澀夢泄﹐止腰疼。東垣云﹕山藥而腰濕能醫。丹溪云﹕生者消腫硬。蓋補气血則畱滯自不容不行也﹐補肝能堅筋骨及頭面遊風﹑頭風眼眩。久服益顏色﹐長肌肉。病患虛羸﹐加而用之。懷慶者佳。熟則滯气﹐濕則滑﹐惟幹實者入藥。二門冬﹑紫芝爲使﹐惡甘遂。

白術白術甘溫健胃脾﹐寒濕熱濕盡相宜﹐痰痞嘔泄腫汗渴﹐兼補气血安胎兒。

術﹐濁也﹐色白而形濁也。味甘而辛苦不烈。無毒。可升可降﹐陽也。入手太陽少陰﹑足陽明太陰經。

補脾胃虛弱﹐不思飲食﹐去諸經濕。又退胃熱﹐除寒熱﹐消虛痰痞气宿滯﹐止霍亂﹑嘔逆﹑泄瀉﹑腹中冷痛﹐利小便﹐消水腫脹滿。又有汗則能止﹐無法則能發。緩脾生津除濕渴﹐利腰膝間血。上而皮毛﹐中而心胃﹐下而腰膝。在气主气﹐在血主血﹐故補虛藥多用之。兼安胎產﹐產後中風口噤及大風﹑痿痺﹑足脛毒瘡﹐皆效。

丹溪云﹕與二陳同用﹐則健胃消食﹐化痰除濕﹔與芍藥﹑當歸﹐枳實﹑生地之類同用﹐則補脾而淸脾家濕熱﹐再加漧薑﹐去脾家寒濕。東垣云﹕佐黃芩有安胎之能﹐君枳實有消痞之妙﹐惟傷寒動气不宜用。米泔浸半日﹐去蘆。瀉胃火生用﹐補胃虛土炒。防風﹑地楡爲使。忌桃﹑李﹑雀﹑鴿肉。

以上補气除濕藥。

蒼術蒼術辛烈苦甘溫﹐主風寒濕痺疸屯﹐腫滿痰積瘧皆散﹐止嘔瀉治頭目昏。

蒼﹐以色言﹐無毒。浮而升﹐陽也。入足陽明太陰經。主風寒濕痺﹐死肌痙疸﹐逐皮間風水結腫﹐心下滿悶﹐腹中脹痛窄狹﹐消痰飲﹑癖﹑气塊﹐祛瘧﹐除瘟疫﹑山嵐瘴气﹐止霍亂吐瀉不止。治大風在身面﹐風眩頭痛﹐目淚出﹑靑盲雀目﹑內外翳障。久服烏須注顏﹑壯筋骨﹑明耳目﹑潤肌膚是驗﹐然此皆爲陽虛者言也。

丹溪云﹕辛散雄壯﹐發汗甚速。以黃柏﹑牛膝﹑石膏下行之藥引之﹐則治下焦濕疾。入平胃散﹐能去中焦濕疾﹐而平胃中有餘之气﹔入蔥白﹑麻黃之類﹐則能散肉分至皮表之邪。惟血虛怯弱及七情气悶者愼用﹐誤服耗气血﹐燥津液﹐虛火動而痞悶愈甚。米泔浸七日夜﹐去粗皮﹐炒黃色﹐或童便浸。防風﹑地楡爲使。忌桃﹑李﹑雀﹑鴿肉。抑考《神農經》云﹕若欲長生﹐須服山精。言術結陰陽之精﹐未嘗分蒼白也。自陶隱居分用﹐而後貴白而賤蒼﹐善乎﹗東垣云﹕補中除濕﹐力不及白﹔寬中發汗﹐功過於白。

半夏半夏味辛气亦平﹐去濕痰健胃脾經﹐傷寒嘔咳咽喉腫﹐胸滿頭疼盡忌生。

夏至第三候生﹐葉亦半生﹐天然妙也。有毒。沈而降﹐陰中陽也。入足陽明太陰少陽經。性燥勝水﹐善去脾經濕痰﹐痰去而脾胃主气自健﹐飲食自進。寒痰﹑風痰亦用者﹐辛溫故也。主傷寒寒熱﹐溫瘧嘔吐﹐咳逆上气及形寒厥冷傷肺而咳。治咽喉腫痛。心下堅脹﹑腸鳴﹑胸中痰气痞塞及痰飲頭痛頭眩﹐非此不除。兼消癰腫﹑癭癅﹐气虛而面色痿黃有痰气者﹐加而用之。凡用﹐生令人吐﹐熟令人下﹐故《局方》多用熟者。但本艸云﹕生微寒﹐熟溫。宜生者﹐姜佐熟煎可也。凡諸血癥及自汗渴者禁用。丹溪云﹕燥而耗津﹐𨿽少陽病﹐渴者亦忌。惟气癥因動火上盛﹐用半夏調其气而動火伏﹐而渴自止。臘月熱水泡洗﹐置露天冰過又泡其七次。畱久極妙。如虛證及孕婦惡阻用曲﹐免致損血墮胎。射幹﹑柴胡爲使。惡皂莢﹐畏雄黃﹑生漧薑﹑秦皮﹑龜甲﹐反烏頭﹐忌海藻﹑羊肉﹑羊血﹑飴糖。造曲法﹕先將半夏湯泡九次﹐曬榦爲末﹐隨病用藥﹐或煎膏﹐或絞汁﹐調末爲丸如彈子大﹐用楮葉或紙包裹﹐以稻艸上下七日生毛﹐取出懸風煙之上﹐愈久愈良。如治諸痰﹐用生薑自然汁﹔風痰用牙皂煎膏﹐甚者少加麝香﹔寒痰靑﹐濕痰白﹐用老姜煎濃汁﹐少加白礬三分之一﹔火痰黑﹑老痰膠﹐用竹瀝或荊瀝﹐少入薑汁﹔皮裏膜外痰核﹐用白芥子﹑竹瀝﹔虛勞熱痰﹐用麻油浸三五日﹐炒爲末﹐麵糊爲曲。治癲癇﹐一切健忘﹐舌彊等似風痿癥﹐用臘月黃牛膽汁﹐略入熟蜜﹔小兒驚風﹐加南星等分﹐用甘艸煎膏﹔脾虛慢驚及郁痰﹐用香附﹑蒼術﹑川芎等分煎膏﹔中風卒厥﹐傷寒﹐並諸瘡瘍內結不便﹐一切宜下之病﹐用皮硝﹑白粉霜十分之三﹐共享河水煮透﹐爲末﹐以大黃煎膏﹐痰積沈痼﹐取二兩﹐入海粉一兩﹐雄黃五錢﹐爲末蜜丸﹔一切沈痼痰病﹐用黃牛肉煮成膏﹐造曲日幹。

橘皮橘皮辛溫利膀胱﹐主除痰气逆胸膛﹐消導脾胃止嘔瀉﹐發表寒濕佐生薑。

橘﹐色如﹐上有文。無毒。味濃。可升可降﹐陽中之陰也。除膀胱畱熱停水﹑五淋﹐利小便。主胸中痰熱﹐逆气客气﹐消痰止气嗽﹐潤肺。和胃健脾﹐輕則水谷不化﹐衝胸作嘔﹐或下泄﹐或气痢﹐或霍亂﹔重則瘕積滯﹐皆能消導。兼去白虫﹐解酒毒。治下焦冷气﹐髒間虛冷气﹐香港腳衝心。久服去臭﹐下气通神。丹溪云﹕與白術﹑半夏同用﹐則滲濕而健脾胃﹔與甘艸﹑白術同用﹐少用則補脾胃﹐無甘艸﹑白術而多用﹑獨用﹐則瀉脾胃﹔與蒼術﹑濃朴同用﹐去中脘以上至胸膈之邪﹔再加生薑﹑蔥白﹑麻黃之類﹐則能散肉分至皮表有餘之邪。陳久者良﹐隔年者亦可用。畱白略炒﹐健脾胃和中﹔去白日橘紅﹐消痰瀉肺發表﹔入下焦用鹽水浸﹐肺燥者﹐童便浸曬。白檀爲使。又有一種曰柚﹐比橘差大﹐不堪入藥。靑橘葉﹐導胸脇逆气﹐行肝气乳腫痛及脇癰﹐藥中用之以行經。橘核﹐治腎注腰疼﹐膀胱疝痛﹐腎冷﹐炒去殼爲末﹐酒調服。

靑皮靑皮苦寒破滯气﹐入肝膽又利脾胃﹐膈脇小腹痛且膨﹐疝積愈低愈能治。

與橘皮一種。大而色紅已成熟者﹐曰橘皮﹔小而色靑未成熟者﹐曰靑皮。無毒。沈而降﹐陰中陽也。入手少陽經﹐厥陰引經藥。主破滯气﹐利脾胃﹐消飲食﹐除積結膈气﹐止小腹脹痛須用之。又瀉肝气﹐治脇痛﹐疝气﹐及伏膽家動火驚癥﹐用二三分可也。橘皮治髙﹐靑皮治低。故東垣云﹕破滯气﹐愈低而愈效﹔削堅積﹐愈下而愈良。气虛弱者少用。蓋有滯气則破滯气﹐無滯气則損眞气。气短者全禁。去瓤用﹐消積定痛﹐醋炒。

枳殼枳殼微寒味苦酸﹐逐水消痰胸膈寬﹐止嘔瀉痢攻堅積﹐散痔利風利竅關。

枳﹐卽橘屬﹐去瓤用殼。無毒。浮升而微降﹐陰中陽也。逐心下停水﹐去胃中濕﹐消脹滿﹐瀉肺痰气﹑勞气咳嗽﹐背膊悶倦﹐胸膈痞結﹐腹脇滿痛。東垣云﹕消心下痞塞之痰﹐泄腹中滯塞之气是也。止嘔逆﹐反胃﹐霍亂及五膈气﹐瀉痢﹐消宿食﹐破瘕﹑痰癖﹑老積﹐腸風下血﹐痔腫﹐本艸所謂安胃是也。治徧身風疹癢﹐麻痺痛。《藥性》云﹕主皮毛之病是也。兼通關節﹐利大小腸﹐瘦胎催生。气血虛弱者禁用。水浸軟去瓤﹐麩炒香熟。

枳實枳實比殼性更酷﹐主治大同下脇腹﹐更消脾瘀破堅﹐溏瀉陰痿莫誤服。

與枳殼一種。大而色黃紫多瓤曰殼﹐小而色靑中實少瓤曰實。無毒。浮而降﹐純陰。逐停水﹐消痰飲﹐寬胸脇﹐安胃气﹐止喘逆﹐破積聚﹐利五臟﹐除寒熱結﹐功同枳殼。但枳殼性祥而緩﹐枳實性酷而速。更能去脾間瘀血﹐瘀血去而痞自消。去日久稠痰﹐消年深堅積。丹溪云﹕脾胃濕熱生痰有積者﹐入白術中四分之一。脾用枳實﹐有推墻倒壁之功﹐故治下﹐主血在心腹之分﹔胃用枳殼﹐損至髙之气﹐故治髙﹐主气在胸膈之分。皆疏通決瀉滑竅破結實之劑。本艸云﹕止溏泄﹐益气明目﹐亦謂積去而脾健神淸也。《藥性論》云﹕腎內傷冷﹐陰痿而有气﹐加而用之﹐借以達下耳。要之實證可用﹐虛而久病愼不可誤服。海藏雲﹕益气佐以參﹑術﹑漧薑﹐破气佐以牽牛﹑硝﹑黃﹐其善用枳實者乎﹗又與黃等分糊丸服﹐治腸風下血﹔單用蜜丸服﹐治五痔﹔爲末飲調服﹐治胸痺气壅﹐心膈不利及小兒久痢淋瀝﹐水谷不調﹔炒熟熨婦人陰腫痛。殼﹑實俱宜商州陳久者﹐水浸軟去瓤﹐麩炒。

濃朴濃朴苦溫除痰濕﹐最散心腹脹痛急﹐霍亂積痢並頭疼﹐治痺消瘀通經翕。

皮濃﹐質朴。味苦﹑辛。無毒。可升可降﹐陰中陽也。消痰下气﹐除胃濕﹐逐結水﹐瀉膀胱﹐泄五臟一切气。治心腹煩痛脹滿﹐散結之神藥也。療霍亂轉筋﹐胃中冷逆﹐胸中吐不止﹐或嘔酸水﹐消宿食﹐濃腸胃﹐走積年冷气﹐腹內腸鳴﹐止瀉止痢。

又治中風傷寒頭疼寒熱﹐气血痺﹐死肌﹐調關節﹐破宿血。通婦人月經﹐及產前後腹髒不安。兼定驚悸﹐下淋露﹐去三虫。《本經》云﹕與枳實﹑大黃同用﹐則能泄實滿而解熱脹﹐是消痰下气也﹔與橘皮﹑蒼術同用﹐則能除濕滿而平胃气﹐是溫中益气也﹔與解利藥同用﹐則治傷寒頭痛﹔與泄利藥同用﹐則濃腸胃。大抵用苦則泄﹐用溫則補。胃弱气虛者終不敢用﹐以其味苦而辛﹐能散人元气也。此丹溪謂平胃散用之﹐不使胃土太過而復其平﹐以致於和而已﹐非溫補之謂也。吁﹗竹瀝﹑山藥﹐涼而能補﹔橘皮﹑濃朴﹐熱而能泄﹐用者悟之。肉濃色紫者佳。去粗皮。入湯藥﹐用生薑汁炒﹔入丸藥﹐用醋炙或酥炙。漧薑爲使。惡澤瀉﹑寒水石﹑硝石。忌豆。

射幹射幹苦寒消食熱﹐寬膨下气逐老血﹐破癖通經治兒疝﹐便毒喉風痰核結。

形如射鳥之竿。有小毒。開胃下食﹐除飲食大熱﹐散胸中熱气﹐腹中邪逆﹐胸腹脹滿﹐肺气喘嗽﹐咳逆上气。療老血在心脾間﹐咳唾言語气臭﹐破結﹑癖﹑瘀血﹐通女人月閉﹐治小兒疝气發時腫痛如刺﹐散結气﹐消腫毒﹐去胃癰﹐治便毒。足厥陰濕气因疲勞而發﹐取三寸同生薑煎服﹐利兩三行卽效。又治咽痛水漿難入﹐不得消息﹐咽汁立瘥。丹溪云﹕屬金而有木與火水。行太陰﹑厥陰之積痰﹐使結核自消甚捷。久服令人虛。卽烏扇根﹐紫花者是﹐紅花者非。三月采。米泔浸一宿﹐日幹。

旋復花旋復花鹹甘冷烈﹐逐水消痰止嘔噎﹐寬胸脇淸頭目風﹐治痺又利腸髒結。

花如菊﹐淡黃綠﹐繁茂圓而復下﹐俗名金沸艸。有小毒。治心脇痰水及膀胱畱飲﹐寒熱水腫﹐消胸上痰結﹑唾如膠漆﹐開胃﹐止嘔逆不下食﹔治傷寒汗吐下後心下痞堅﹐噫气不止及結气脇下滿﹐去頭面風﹑目中眵﹑風气濕痺﹑皮間死肌﹐利大腸﹐去五臟間寒熱結气。兼通血脈﹐除驚﹐補中下气。《衍義》云﹕走散之藥﹐稍涉虛者禁用。去梗葉﹐蒸熟曬漧。入煎藥﹐用絹濾過﹐免傷人肺。葉﹐治金瘡止血﹐搗敷之。根﹐治破斫斷筋﹐急取搗汁滴瘡中﹐仍用渣封瘡上﹐過半月斷筋自續。又有一種旋花﹐性治大同﹐今少識者﹐故不錄入。

大腹皮大腹皮辛溫無毒﹐消腫寬膨定喘促﹐止霍亂通大小腸﹐痰膈醋心气攻腹。

腹大而平者名大腹﹐尖者名檳榔。大腹皮消腫寬脹﹐定喘﹐止霍亂﹐通大小腸﹐治冷熱气攻心腹﹐大腸毒癰﹐痰膈醋心﹐並以姜﹑鹽同煎。入疏气藥良﹐下一切气﹐調中開脾健胃。丹溪云﹕性溫﹐疏通脾胃有餘之气﹐虛者不可用。鴆鳥多棲此樹﹐宜先以酒洗﹐後以大豆汁洗﹐火焙赤。

京三稜京山稜苦辛平澀﹐消積散功可立﹐又治心腹脹且疼﹐破血通經下乳汁。

京﹐當作荊﹐楚地所出也﹐葉似茭蒲﹐莖皆三稜。無毒。陰中陽也﹐治老癖﹐瘕﹑積塊。快气寬胸﹐气脹鼓滿最宜。婦人血脈不調﹐心腹刺痛﹐通月經﹐產後腹痛﹐血暈宿血及气滯乳汁不行。兼治小兒癇熱﹐無辜癖。

撲損瘀血亦用。色白屬气。破血中之气﹐眞气虛者勿用。生細根屈如爪者﹐名雞爪三稜﹐又名艸三稜﹔不生細根﹐形如烏梅者﹐名黑三稜﹔根黃白色﹐形如釵股者﹐名石三稜﹔色黃體重﹐狀若鯽魚而小者﹐名京三稜﹐爲上。其實一物﹐但力有剛柔耳。入藥醋煮熟銼﹐焙漧或火炮用。

蓬莪蓬莪﹝茂﹞苦辛能逐水﹐治心脾病破气痞﹐定霍亂又止奔豚﹐消瘀調經益婦女。

蓬蓬然茂盛﹐卽莪術。气溫。無毒。消水行气﹐破積爲最。主心腹痛﹐中惡疰忤鬼气﹐癖冷气﹐霍亂吐酸﹐飲食不消﹐開胃化食。治一切气﹐丈夫奔豚﹐婦人血气心痛。通月經﹐消瘀血﹐婦人藥中多用。兼止撲損下血及內損惡血﹐解諸毒。色黑屬血﹐破气中之血。入气藥能發諸香﹐𨿽爲泄劑﹐亦能益气。孫用和治气短不能接續及滑泄小便數﹐莪術﹑金鈴肉各一兩﹐硼砂一錢﹐爲末﹐空心鹽湯下二錢﹐名茂鈴散。陳醋煮熟銼﹐焙漧﹐或火炮醋炒﹐得酒醋良。

扁豆扁豆甘平助胃脾﹐和中下气霍亂宜﹐淸暑更能解諸毒﹐女人帶下花尢奇。

形扁不圓﹐有黑白二種。黑者小﹑冷。入藥用白者。味甘﹐微溫。無毒。補脾胃五臟﹐和中下气。止霍亂吐瀉﹐淸暑气﹐行風气﹐解一切艸木酒毒﹐殺河豚毒。凡使﹐去皮﹐薑汁炒。花﹐主女子帶下赤白﹐榦末米飲調服。葉﹐主霍亂及吐利後轉筋。生搗﹐以少酢浸汁服﹐亦敷蛇咬。醋煮食﹐治瘕。惟患寒熱人勿食。嫩莢蒸食甚美﹐患冷气人勿食。

薏苡仁薏苡仁甘寒除風濕﹐筋攣骨痛難伸屈﹐消肺利腸除肺痿﹐令人能食性不急。

薏﹐意﹔苡﹐實也。無毒。主風濕痺﹐筋攣骨痛不仁﹐難以屈伸及幹濕香港腳。消水腫﹐利腸胃。治肺痿肺癰吐膿血﹐咳嗽涕唾上气﹐心胸甲錯。久服益气﹐令人能食﹐性緩不妒。凡用須倍於他藥﹐咬之粘牙者眞。水洗略炒﹐或和糯米炒熱﹑去米。治妒方﹕薏苡﹑天門冬﹑赤黍米等分﹐蜜丸。男婦服之﹐皆不妒忌。

神曲神曲甘溫破堅癖﹐消心膈痰進飲食﹐調中止泄止霍亂﹐更醫痢痔及勞復。

神﹐按六神而造﹔曲﹐朽也﹐郁之使生衣朽敗也。無毒。純陽。入足陽明經。破結﹑水腹堅大如盤﹐消心膈气﹐痰逆胸滿﹐腸胃中塞﹐飲食不下﹐宜此開胃健脾﹐消化水谷。止霍亂泄瀉﹐痢下赤白。消食痔﹐療傷寒飲食勞復﹔兼治臟腑中風气﹐補虛去冷气﹔落胎﹐下鬼胎﹐治卒胎動不安﹐或腰痛胎轉搶心﹐下血不止﹐小兒癇疾。又六畜食米脹欲死者﹐煮汁灌之立消。麩皮曲﹐性涼﹐入大腸﹐亦消食積。紅曲﹐活血消食。造神曲法﹕六月六日﹐或三伏上寅日﹐采蓼艸三兩﹐靑蒿﹑蒼耳艸各六兩﹐俱搗自然汁﹐杏仁末一兩﹑帶麩白面二升﹐赤小豆一碗﹐煮軟熟﹐去皮研﹐然後取前汁共一處拌勻﹐踏實成曲。一如造酒藥法出白﹐愈久愈好﹐入藥炒令香。

麥麥甘溫破冷積﹐善止霍亂寬胸膈﹐更利上焦瘀與痰﹐下气寬腸救產厄。

大麥用水漬之﹐不以理生芽爲。無毒。破瘕冷气﹐止霍亂﹐治宿食停滯﹐胸膈脹滿﹐行上焦滯血﹐腹中雷鳴﹐消痰下气﹐寬腸開胃﹐補脾溫中之快藥也。胃气虛人宜服﹐以代戊己腐熟水谷。但多食久食消腎﹐所以婦人催生墮胎﹐產後祕結﹐鼓脹不通亦用之。炒黃杵去皮。豆蔻﹑砂仁﹑木瓜﹑五味子爲使。

棠球子棠球﹝子﹞化食開結气﹐消痰積瘀健脾胃﹐更治痢疾與腰疼﹐產余腹痛有滋味。

卽山楂。楂者﹐粗也﹐非美果。棠球卽山楂未熟而酸澀者。無毒。消食積﹐化宿滯﹐行結气﹐消積塊﹑痰塊﹑血塊﹐治腹痞脹發熱﹐健脾開膈之美藥也。又治痢疾﹐腰疼。兼催瘡痛﹐消滯血。丹溪治產婦惡露不盡腹痛﹐或兒枕作痛﹐以山楂百枚水煎﹐入砂糖少許﹐空心服效。陳久者良。水先蒸軟﹐去核曬漧。生而成熟者﹐俗名茅楂﹐又名山裏紅果﹐性同﹐小兒食之良。

使君子使君子甘性溫平﹐孩子五疳用最靈﹐殺虫止瀉又止痢﹐小便混濁也能淸。

因郭使君用療小兒故名。無毒。主小兒五疳﹐明目﹐殺積虫﹐止瀉痢及小便白濁。去殼用仁﹐或兼用殼。

阿魏阿魏辛溫消肉積﹐殺虫破癖祛瘟疫﹐治霍亂止心腹疼﹐食瘧傳屍與蠱毒。

阿曰呢﹐魏曰噠﹐西番語也。無毒。消肉積﹐化宿食﹐殺諸虫﹐破瘕冷气﹐去臭气﹐下惡气﹐辟瘟疫﹐止霍亂﹐心腹冷痛﹐祛瘧疾﹐除傳屍邪鬼蠱毒﹐兼治小兒疳積﹐殺一切蕈菜毒。狀如桃膠黃散﹐極臭而能止臭。

取半銖安熟銅器中一宿﹐至明沾處白如銀者眞。凡使﹐先於淨缽中研粉了﹐於熱酒器上過用。

罌粟殼罌粟殼酸澀亦溫﹐久瀉痢嗽劫其根﹐收气入腎治骨痛﹐鴉片性急須少食。

卽罌粟殼也。治脾瀉久痢澀腸及虛勞久嗽﹐又收固气﹐入腎治骨病。𨿽有劫病之功﹐然暴嗽﹑瀉者用之﹐殺人如劍。水洗去筋膜﹐蜜炒黃色。鴉片﹐又名阿芙蓉。卽罌粟花開時﹐用竹鍼刺十數孔﹐其津自出﹐次日以竹刀刮在銀器內﹐待積取多了﹐以紙封固﹐曬二七日卽成片矣。治同上。性急﹐不可多用。

以上調中消導藥。

豬苓豬苓淡苦气亦平﹐行水消浮煩渴寧﹐傷寒胃病瘧疫用﹐更止濕熱暴遺精。

形如豬糞﹐與茯苓義同。無毒。升而微降﹐陽中陰也﹐入足太陽﹑少陰經。除濕﹐利水道﹐治腫脹滿急痛﹐從腳上至小腹腫﹐小便不利﹐及婦人子淋﹑子腫。治中暑消渴﹐解傷寒瘟疫大熱發汗﹐主瘧﹐解毒蠱疰不祥。勿聽子云﹕止泄精。脾經濕熱流入腎經﹐用以滲泄﹐中病卽止。此藥苦以泄滯﹐淡以利竅﹐滲眞气﹐燥津液﹐無濕證者忌用﹐有濕證而腎虛者亦忌。久服損腎昏目。肉白而實者佳。銅刀削去黑皮﹐微焙漧用。

澤瀉澤瀉甘鹹瀉水浮﹐止渴泄善通淋溲﹐治痞除痺腎風疥﹐下乳催亦可求。

生汝南池澤﹐性能瀉水。气寒﹐無毒。沈而降﹐陽中陰也。入足太陽﹑少陰經。逐三焦膀胱停水畱垢﹐伐腎邪水﹐分利小水之捷藥也。故曰﹕水病濕腫靈丹﹐小便淋澀仙藥。止煩渴﹑瀉痢﹐除五臟痞滿﹐風寒濕痺﹐腎臟風瘡﹐通血脈﹐下乳難﹐催生﹐補女人血海﹐令有子﹐皆濕熱凝滯病也。扁鵲云﹕多服令人眼病。丹溪云﹕眼中有水屬膀胱﹐滲利太過則水涸而火上盛﹐故眼病也。仲景八味丸用之﹐亦不過接引桂﹑附歸腎耳。諸書云﹕止陰汗﹐生新水﹐補虛損﹐補陰不足﹐止泄精﹐爲正劑﹐非也。凡淋渴﹐水腫﹐腎虛所致者亦不可用。形大而長﹐尾有兩歧者佳。去蘆酒浸一宿﹐日幹。畏海蛤﹑文蛤。葉﹐主大風﹐乳汁不出﹐產難﹐彊陰气。實﹐主風痺﹐消渴﹐除邪濕﹐益腎彊陰﹐久服令無子。

瞿麥瞿麥气寒辛苦味﹐利膀胱治諸癃閉﹐破血通經逐死胎﹐出刺排膿除目翳。

瞿然而髙尺餘﹐葉尖靑色﹐根紫黑色﹐形如細蔓菁﹐五月開紫紅花﹐似映山紅﹐七月結實作穗似麥﹐故名瞿麥。處處有之。無毒。陽中微陰。逐膀胱邪逆﹐利小便爲君﹐關格﹐五淋﹐癃閉﹐小便不通﹐熱者用之。

又下閉血﹐通月經﹐破血塊﹐催生墮胎或子死腹中﹐出竹木刺入肉﹐下骨鯁﹐決癰腫排膿﹐明目去翳。單用空心服之﹐令人气咽﹑遺溺﹐小腸虛者禁用。本艸又云﹕養腎气﹐止霍亂﹐長毛髮﹐亦爲濕熱者言耳。葉﹐治小兒蛔虫﹐痔瀉血﹐水煎服。服丹石藥發眼目腫痛及腫毒浸淫﹐婦人陰瘡﹐並搗敷之。不用莖葉﹐只用實殼﹐以竹瀝浸一時曬漧。蓑艸﹑牡丹皮爲使。惡螵蛸。

紫艸紫艸苦寒利九竅﹐腫疸卒淋俱可療﹐蕩腹心邪治傷寒﹐痘疹面爲最妙。

色紫。無毒。利九竅﹐通水道﹐療腹脹滿痛﹑五疸﹑卒淋澀痛﹐祛蕩心腹邪气﹐傷寒時疾多用之。善髮小兒痘疹不出。又豌豆瘡﹑面﹑惡瘡癬及惡虫咬﹐紫艸煎油塗之。去頭須﹐以黃蠟溶化投水﹐用蠟水蒸之﹐或酒洗。

木瓜木瓜酸溫消腫痺﹐最治霍亂與香港腳﹐止渴消痰和腹心﹐入肝養腎滋脾肺。

木實如瓜﹐良果也﹐嫩者佳﹐枝亦可用。無毒。入手足太陰經。消水腫濕痺﹐霍亂吐瀉轉筋不止﹐下气消食最良。治奔豚香港腳﹐止渴﹐降痰唾﹐療冷熱痢﹑心腹痛。東垣云﹕气脫則能收﹐气滯則能和。《衍義》云﹕入肝益筋與血﹐病腰腎腳膝無力不可缺也。本艸云﹕益肺而去濕﹐和胃而滋脾。雷公云﹕調榮衛﹐助穀气﹐解酒毒。但單服多服損齒及骨。出宣州者佳。忌鉛鐵﹐以銅刀削去皮子﹐用黃牛乳汁拌蒸三時﹐日幹。

赤小豆赤小豆甘酸性平﹐腹腫香港腳熱寒寧﹐止吐瀉與卒下血﹐消渴癰疽亦有情。

色赤形小。無毒。陰中陽也。主下水﹐大腹水腫﹐皮肌脹滿及香港腳腫滿入腹﹐利小便﹐止小便數﹐除煩滿寒熱﹐止瀉及吐逆卒﹑腸痔下血及舌忽出血不止﹐消渴﹐大能解毒﹐排癰腫膿血﹐散惡血不盡。兼催難產﹐下乳汁及產後心悶煩滿不食﹐乃行水通气健脾之劑。久服燥津﹐令人虛且黑瘦。入藥炒用﹐搗末醋調﹐或雞子淸調敷瘡腫乳腫丹毒﹐取汁洗小兒急黃爛瘡。赤豆粉﹐治煩解熱﹐補血脈﹐堅筋骨﹐解小麥熱毒。葉﹐食之明目。

花﹐味辛﹐平﹐有腐气﹐故名腐婢。主下水气﹐瘧﹐寒熱邪气﹐散气滿不能食﹐止瀉痢﹐明眼目﹐起陰气﹐止消渴﹐酒病頭痛﹐兼治小兒丹毒熱腫。

百合百合甘平醫百合﹐消腹脹痞痛心脇﹐肺痿寒熱徧身疼﹐喉風癲涕瘡癰捷。

其根百片﹐累合而生。無毒。治傷寒壞癥﹐百合病﹐腹中滿痛及陰毒傷寒。消浮腫﹐臚脹痞滿﹐大小便不利﹐心下急痛脇滿﹐肺痿肺癰﹐肺熱咳嗽﹐喉痺﹐煩悶寒熱﹐徧身疼痛。治癲邪涕泣狂叫﹐及驚悸心膽不寧﹐兼治乳癰發背﹐諸瘡腫﹐殺蠱毒﹐養五臟﹐補中气﹐通耳竅﹐亦滲利中之美藥。花白者佳。采根﹐日幹。

葶藶葶藶大寒辛苦味﹐善消水腫瀉肺气﹐更醫腎癉破脾積﹐解毒祛風治疙痱。

葶﹐定也﹔藶﹐瀝也﹐行也。能定肺喘而行水。無毒。沈也﹐陰中陰也。東垣云﹕除徧身之浮腫﹐逐膀胱之畱熱﹐定肺癰上气喘促﹐療胸中積壅痰嗽。兼治腎癉唇幹﹐破瘕積聚結气﹐飲食寒熱﹐解一切毒入腹不可療及馬汗。用一兩炒研浸水﹐利下惡血﹐又煎湯洗頭風﹐搗末敷白禿﹐身暴中風熱痱癢者亦可洗且塗之。

丹溪云﹕屬火﹐性急走泄爲功﹐苦者尢甚﹐甜者少緩。病患稍涉虛者遠之﹐殺人甚捷。不必久服乃虛﹐隔紙炒香﹐或蒸熟。楡皮爲使。惡漧薑﹑石龍芮。含膏丸﹕葶藶﹑知母﹑貝母各一兩﹐棗肉五錢﹐砂糖一兩半﹐丸如彈子。每以新綿裹一丸含咽﹐治嗽喘﹐三丸卽效。

牽牛牽牛苦寒利腫膨﹐走脾腎治腳腰疼﹐下气除嗽破癖﹐墮胎瀉蠱性不平。

出田野人牽牛易藥﹐因以名之。有毒。利小便及大腸風祕﹐熱壅結澀﹐善消鼓脹水腫。又治腰疼腳滿及風毒香港腳﹐脛腫捏之沒指者﹐行脾腎气故也。下一切濕熱气壅﹐消痰嗽﹐破癖气塊﹐墮胎﹐瀉蠱毒。海藏雲﹕以气藥引之則入气﹐以大黃引之則入血。羅謙甫云﹕味辛辣﹐瀉人元气﹐非濕勝不得施泄以致便閉腫滿﹐不可輕用。虛者尢宜愼之。況濕病根在下焦血分﹐飲食勞倦亦皆血分受病﹐如用辛辣瀉上焦太陰之气﹐是血病瀉气﹐俾气血俱病也。黑白二種﹐白屬金﹐黑屬水﹐其實感南方熱火之气而生﹐故性烈而善走也。《局方》多用黑者。水淘去浮者﹐取沈者曬漧﹐酒拌蒸三時﹐炒熟舂去皮﹐每斤取頭末四兩。生者尢急﹐治水腫以烏牛尿浸﹔治風气積滯﹐以童便浸。得靑木香﹑漧薑﹑山茱萸良。

大戟大戟苦甘寒有毒﹐消十二腫寬胸腹﹐破癖逐瘀通經孕﹐祛風散腫辟瘟疫。

枝莖似戟﹐處處有之。春生紅芽﹐葉似初生楊柳﹐根似苦參。秋冬采根。大寒。陰中微陽。主利大小腸﹐消十二水腫﹐胸腹脹滿急痛﹐破結癖塊﹐下惡血﹐通月水﹐墮胎孕﹐治中風﹐皮膚癮疹疼痛﹐吐逆﹐頸腋癰腫及天行黃病﹐溫瘧﹐蠱毒﹐頭疼便祕。此藥能汗且下之。珍云﹕瀉肺損眞气﹐與甘遂同爲驅逐劑耳。細銼蒸或微炒。赤小豆爲使。惡山藥﹐畏蘆艸﹑鼠屎﹐反芫花﹑海藻﹐毒用菖蒲解之。澤漆﹐卽大戟苗﹐生川澤﹐采時葉有白葉如漆。味苦辛﹐微寒﹐無毒。主皮膚熱﹐大腹水气﹐四肢面目浮腫﹐利大小腸﹐止瘧﹐止咳﹐消痰﹐殺蠱毒。端午日采﹐日幹。赤小豆爲使﹐惡山藥。

甘遂甘遂苦寒善攻決﹐消水腫滿開胸結﹐化痰飲與食宿畱﹐又破堅及痞熱。

甘者﹐土之味﹔遂者﹐田溝行水之道。純陽。有毒。此藥專能行水攻決﹐下五水﹐散膀胱畱熱﹐面目肌膚徧身浮腫﹐心腹堅滿。傷寒水結胸癥非此不除﹐以其气能直透達所結處也。化痰飲﹐宿﹑食畱飲﹐破堅積聚﹑大腹疝瘕﹐痞熱气腫滿。虛者愼用。皮赤肉白﹐作連珠實重者麩炒。雷公用甘艸湯﹑薺汁同浸三日﹐東流水洗淨焙漧。蓋欲其相激而力尢勝也。瓜蒂爲使﹐惡遠志﹐反甘艸。

芫花芫花苦寒消水腫﹐咳逆喉鳴痰气壅﹐心腹腰腳脹且疼﹐破積殺虫拔毛孔。

芫﹐元也﹐始也。元气始動而花開﹐處處有之﹐生坡澗傍﹐二月開紫花作穗。有毒。主利五水在五臟﹐皮膚腫脹﹐咳逆上气﹔喉鳴或腫﹐喘嗽﹐消胸中痰水喜唾﹐治心腹及腰腳膨脹作痛﹐破積聚气塊疝瘕﹐殺虫魚肉毒。一切惡瘡癰腫﹐風痺蜷攣﹐皆能通利血脈而愈。又治金瘡疥癬﹐生肌止血﹐宜燒灰用。兼治蠱毒鬼瘧﹐內搜腸胃﹐外達毛孔。《快捷方式》云﹕須知此物力如山﹐體實者久服則虛﹐虛者禁用。醋炒不可近眼。決明爲使。反甘艸。根﹐主療疥瘡﹐可毒魚。一方﹐取入土根洗淨﹐搗汁入銀器內煎膏﹐以絲綫於膏內度過﹐如痔有頭者﹐將此綫系之﹐候落時以紙撚入膏藥於竅內除根。未落不得使水﹐系癅亦效。

商陸商陸酸辛气亦平﹐直疏五水有神靈﹐兼療胸邪身痿痺﹐疝瘕癰腫鬼物精。

陸﹐路也。多生路傍﹐故又名當陸﹐俗名樟柳根。如人形者有神。有毒。降也﹐陽中之陰。利大小腸﹐直疏五臟水气﹐療胞中邪水腹脹﹐痿痺腳軟﹐疝瘕癰腫如石﹐瘰惡瘡﹐殺鬼精物﹐又瀉蠱毒﹐墮胎。爲末﹐外敷喉痺效。銅刀刮去皮﹐薄切﹐東流水浸三日﹐取出和綠豆同蒸半日﹐去豆曬漧或焙。有赤白二種﹐白者入藥﹐赤者但可貼腫﹐服之傷人。忌犬肉﹐得大蒜良。

續隨子續隨子辛溫有毒﹐利水寬膨效最速﹐消痰破積逐瘀凝﹐通經解蠱利腸腹。

初生一莖﹐莖端生葉﹐葉中復出相續隨生實也﹐一名千金子。治肺气﹑水气﹐下水最速。又治心腹痛。

冷气脹滿。除痰飲嘔逆不下食﹐破積聚瘕瘕﹐下一切惡物宿滯﹐逐瘀血。通婦人月閉血結﹐殺蠱毒鬼疰﹐利大小腸及腹內諸疾。但多服損人﹐瀉不止者﹐以漿水薄醋煮粥止之。兼治一切惡瘡疥癬﹐蛇咬﹐莖中白汁剝人面皮﹐去﹑白癜甚效。川產者良。去殼研﹐以紙包用物壓去油﹐研粉。

海藻海藻鹹寒利小便﹐消水下气破瘕疝﹐癭癅頸核單服之﹐化痰通血尢堪羨。

海中之艸﹐色黑如亂髮﹐葉類水藻而大。無毒。沈也﹐陰中陰也。利小便閉結﹐下十二水腫及气疾急滿﹐香港腳﹐奔逐气﹐腹中上下鳴﹐瘕堅气﹐疝气疼痛﹐核腫。破結气癰腫﹐癭癅气﹐頸下核如梅李。或卒結囊﹐單用酒漬數日﹐稍稍飲之。又消宿食﹐化五膈痰壅﹐通婦人血結月閉﹐石淋。孟詵云﹕起男子陰气﹐可常食之﹐惟北人不宜。洗去鹹味﹐用黑豆﹑紫背天葵同蒸一時曬漧。反甘艸。

昆布昆布鹹酸性冷寒﹐能消水腫利漩難﹐癭癅結硬眞良劑﹐陰煮汁咽之安。

昆﹐大也﹔形如布。無毒。主十二水腫﹐利水道﹐散癭癅聚結气﹐瘡堅硬者最妙﹐咸能軟堅故也。

項下結囊﹐和海藻等分蜜丸含咽。卵腫者﹐單煮汁涸之。久服令人腹痛﹐發气吐沫﹐以熱醋少飲解之。凡海菜寒中﹐有小螺者尢損人﹐胃虛者愼服。東流水煮半日﹐去鹹味﹐焙漧。昆布﹔取一斤以米泔浸一宿﹐切細煮爛﹐入蔥﹑鹽﹑椒﹑豉﹑橘皮﹐和粳米飯食﹐極下气﹐治膀胱急﹐妨海藻亦根據此法。

以上行濕利大小便藥。

楮實楮實甘寒治腫水﹐明目補气壯陰痿﹐皮汁生塗疥癬瘡﹐葉莖風疹可煎洗。

楮﹐赭也﹐其實赤色﹐皮斑者名楮﹐皮白者名彀。無毒。主除水腫﹐明目益气﹐補虛勞﹐助陽气﹐壯陰痿﹐健腰膝﹐充肌膚﹐益顏色。但單服多服令人骨軟。入藥﹐水沈去浮者﹐去皮酒浸蒸半日﹐焙漧。樹皮﹐主逐水利小便。又可造紙﹐其紙燒灰酒調服﹐能止血暈血崩﹐金瘡出血。皮間白汁﹐療疥癬﹐敷蛇虫蜂犬咬。葉﹐主惡瘡生肉﹐又鼻衄不止﹐搗汁飲之。痢疾﹐焙爲末﹐烏梅煎湯下。小兒身熱﹐食不生肌﹐可作浴湯。枝莖﹐主癮疹風癢﹐煎湯洗浴。

澤蘭澤蘭甘苦辛微溫﹐皮膚骨節水難存﹐逐舊生新和血脈﹐婦人百病可尋源。

生池澤﹐其香似蘭。無毒。入手少陽經。利身面四肢肚腹浮腫及骨節中水﹐通九竅﹐利關脈﹐養新血﹐破宿血﹐消瘕。產後腹痛﹐衄血﹐中風餘疾﹐瀕產血气衰冷﹐成癆羸瘦﹐頭風月痛﹐血瀝腰疼﹐百病審因皆效﹐婦人急用藥也。兼治丈夫鼻衄吐紅面黃﹐金瘡癰腫﹐排膿生肌長肉﹐撲損瘀血。有二種﹐葉圓根靑黃者﹐能生血調气﹔葉上斑根須尖者﹐能破血通久積。四五月采。細銼﹐絹袋盛﹐風漧。

庵子庵﹝子﹞苦治陽水腫﹐消瘀成癰及食冗﹐目昏身痺也能醫﹐婦人經閉何須恐。

形似艾蒿﹐處處有之。庵捨屋閭中多種之以辟蛇﹐性微寒﹐無毒。主腹中水气﹐腫脹畱熱及五臟瘀血變成癰毒。消食明目﹐除心下堅﹐膈中寒熱﹐風寒濕气周痺徧身骨節煩疼﹐腰腳重痛﹐膀胱疼及婦人月閉不通﹐治折傷﹐破血活血劑也。十月采實﹐陰漧﹐或生搗汁服。荊襯﹑薏苡爲使。

蓼實蓼實辛溫能下水﹐明目溫中去寒暑﹐霍亂轉筋腹內疼﹐破癖消癰及瘡瘰﹐葉洗腳腫敷蛇傷﹐腸蛭馬蓼獨可取。

蓼﹐蓼也﹐至秋柯枝髙碩寥寥然。莖赤葉大﹐上有黑點﹐生水澤中。《衍義》云﹕卽水蓼之實也。無毒。

下水气﹑面目浮腫﹐明目溫中﹐治風寒及夏月中心悶欲死﹐霍亂轉筋﹐心腹疼痛﹐並水煮服之。又治癖﹑癰瘡﹑瘰﹐久服則效﹐效則已。小兒頭瘡敷之良﹐除大小腸邪气﹐通五臟壅。多食令人吐水﹐損腎陽气。二月食之發心痛寒熱﹔合魚食﹐令人陰冷疼﹐气欲絕。入藥微炒研碎。葉﹐煮湯捋腳﹐消气腫及腳痛成瘡﹔生絞汁服﹐治蛇毒入內心悶﹐仍搗敷傷處。馬蓼﹐去腸中蛭虫。抑考蓼有七種﹕香蓼可作菜食﹐治腰腳。靑蓼﹐可釀酒﹐主風冷。紅蓼﹐可作醬。水蓼﹐一名大蓼﹐卽水紅蓼﹐主惡瘡﹐去痺气﹐諸蓼葉俱狹小﹐惟馬﹑水二種闊大。花皆黃白﹐子皆靑黑。

樗白皮樗白皮寒苦燥濕﹐久瀉久痢皆能澀﹐男精女帶兒疳虫﹐腸痔屍疰蠱毒戢﹐一種香椿性頗同﹐洗風瘡疥煎取汁。

樗木疏﹐有花有莢而气臭﹔椿木實而無花﹐葉香可啖﹐發於春首﹐木之長也。樗根白皮﹐小毒。性燥而澀﹐善止滑瀉﹐赤白久痢﹐男子遺精﹐小便不禁﹐女人崩帶﹐小兒疳痢﹑疳虫﹑蛔虫。又治痔疾﹑腸風下血不止﹐鬼疰傳屍蠱毒。但合豬肉﹑熱面頻食則中滿﹐蓋壅經脈也。入藥蜜炙用。

椿白皮﹐味苦溫﹐有毒。動風﹐燻十二經脈﹑五臟六腑﹐多食令人神昏血气微。治男子白痢髒毒﹐女子血崩赤帶﹑產後血不止﹐小兒疳。葉﹐洗瘡疥風疽﹐性與樗木大同﹐但不澀耳。故雷公云﹕入藥用東行根皮﹐以生蔥同蒸半日﹐去蔥陰漧用﹐偏利溺澀也。

金櫻子金櫻子酸澀性平﹐燥脾益腎止遺精﹐和血調髒治痢瀉﹐久服耐老身亦輕。

色如金﹐形如罌。無毒。療脾瀉下痢﹐止小便利﹐澀精气﹐久服養精益腎﹐調和五臟﹐活血駐顏﹐耐老輕身。丹溪云﹕屬土而有金水。經絡隧道以通暢爲和平﹐昧者反取澀性爲快﹐中寒有痞者禁服。凡采﹐須十月半熟時﹐不爾﹐復令人利。煎膏法見六卷。花﹐平。止冷熱痢﹐殺寸白虫。皮﹐止瀉血及崩帶。

無食子無食子又名沒石﹐溫苦止瀉痢白赤﹐養血生精安气神﹐烏須長肉治疳。

出西戎波斯國﹐其樹似桃﹐三月開花﹐子如彈﹐初靑﹐熟乃黃白。虫蝕成孔者入藥。土人每食以代果﹐番胡呼爲無食沒石。雷公云﹕墨石子者是也。無毒。主腸虛﹐赤白冷痢﹐腸滑泄瀉﹐神效。益血生精﹐和气安神﹐烏須髮﹐長肌肉。治陰毒﹑陰痿﹑陰汗瘡﹐燒灰﹐先用溫水浴了﹐卽以帛微裹﹐後敷灰囊上甚良。凡使勿犯銅鐵﹐並被火驚者。顆小文細者佳﹐炒用﹐細研。

釣樟釣樟辛烈溫無毒﹐消水下气安心腹﹐破積止吐止霍亂﹐中惡金瘡辟時疫。

葉尖長如釣鉤﹐文似樟木也。消水腫﹐下奔豚香港腳﹐水煎服。治腹脹﹐宿食不消﹐常吐酸水﹐鬼疰﹐霍亂﹐中惡心腹絞痛﹐並酒煎服。又爲末﹐療金瘡斷血。煎湯洗瘡痍風癢﹐疥癬﹐懸門辟天行時疫。八九月根皮﹐日幹﹐略炒用。

楡皮楡皮滑利性甘平﹐利水通便產易生﹐心痛頭瘡當采實﹐小兒癇熱用花淸。

兪﹐合也。三月生莢相合。無毒。利水道﹐消腫滿﹐通大小便﹐治五淋。除腸胃邪熱气﹐治不眠。療通經﹐治子死腹中﹐滑胎方多用之。兼治暴患赤腫﹐婦人妒乳。小兒白禿﹐和醋渣封之。五丹火瘡﹐雞淸調塗。

實﹐味微辛。能助肺气﹐殺諸虫下气﹐令人能食﹐消心腹間惡气﹐卒冷心痛﹐療小兒頭痂及諸瘡癬。花﹐主小兒癇﹐傷熱﹐小便不利。莢﹐和牛肉作羹食﹐治婦人帶下。嫩葉作羹食﹐消水腫﹐壓丹石﹐利關節。二月采樹皮去赤皮焙漧﹐八月采實﹐並勿令中濕﹐濕卽傷人。

琥珀琥珀甘平脂化成﹐利水通淋破堅﹐安心淸肺燥脾土﹐明目治癲逐瘀凝。

琥﹐瑞玉也﹔珀﹐白也。有安魂定魄之功。乃松脂入地千年化成。無毒。利小水﹐通五淋﹐破結﹐安心神﹐止心痛﹐定魂魄﹐淸肺气。運化下降﹐燥脾土﹐明目磨翳﹐治癲邪﹑殺鬼魅百邪。本艸云﹕主安五臟者是也。逐瘀血﹐產後血暈悶絕﹐兒枕痛者最妙。兼解蠱毒﹐金瘡止血生肌。但血少而小便不利者﹐服之反致燥急之苦。《別說》云﹕茯苓﹑琥珀皆自松出﹐然茯苓生成於陰﹐琥珀生於陽而成於陰﹐故皆治榮而安心利水也。

如血色﹐以布摩熱拾得芥者眞。凡用﹐先以水調柏子仁末安瓷罐內﹐次入琥珀於末中﹐煮半日久﹐別有異光﹐另搗如粉﹐重篩用。單琥珀散﹕爲末﹐燈芯﹑薄荷煎湯調服二錢﹐治小便尿血﹐神效。

燈心艸燈心艸甘寒無毒﹐淸心利水通淋縮﹐燒吹喉痺止兒啼﹐破傷嚼涎敷一掬。

叢生江南澤地﹐莖圓細長直﹐瓤可燃燈﹐根苗生煮淸心退熱﹐利水道﹐通五淋。丹溪云﹕燈心屬土。火燒灰存性﹐取少許吹喉痺甚捷。塗母乳上與兒喫﹐治夜啼。和唾嚼爛敷破傷。

綠礬綠礬酸寒消腫疸﹐疳積腸風亦可散﹐喉痺蛀牙瘡癬虫﹐甲疽傷腫火上。

又名靑礬。無毒。消水腫﹑黃膽﹑小兒疳積﹐乃抑肝助脾之劑也。腸風下血﹐釀鯽魚燒灰爲丸服之。治喉痺蛀牙口瘡及惡瘡疥癬有虫﹐甲疽腫痛出水﹐火醋淬三過。《局方》多用米炒﹐恐勝礬力也。又一制法﹐見五卷。

以上治濕通用。

石龍芻生水石處﹐俗名龍須艸﹐可作席﹐所在有之。味苦﹐寒﹐無毒。利小便﹐通淋閉﹐除心腹邪熱﹐風濕﹐鬼疰惡毒﹐痞滿﹐飲食不消﹐出汗﹐止莖中痛﹐殺蛔虫。久服補虛羸﹐明耳目﹐輕身延年。凡敗破席受人气多者﹐皆消瘀血﹐通淋﹐利小便。煮服良。蒲席﹑燈心席俱好。九節多味者良。七月采莖﹐曝漧。

蕘花蕘﹐饒也。言其花開多也。味辛﹑苦﹐气寒﹐有毒。主傷寒﹐溫瘧﹐十二水腫﹐利水道﹐破積聚大堅瘕﹐蕩滌腸胃中畱癖﹑飲食寒熱邪气﹐療痰飲咳嗽。仲景用治利者﹐以其行水也﹐水去則利止﹐量病斟酌用之。六月采花﹐陰漧。

野狼毒味辛﹐平﹐有大毒。能殺飛禽走獸﹐野狼鼠中之卽死。消水气﹐止咳逆上气﹐破痰飲積聚瘕﹐飲食寒熱﹐脇下積癖﹐心腹脹痛﹐臟腑內一切虫病。兼治惡瘡鼠﹐幹癬﹐疸蝕﹐鬼精蠱毒。川產陳而沈水者良。

海帶生東海。比海藻更粗長﹐如帶﹐作下水藥速於海藻﹑昆布。主催生﹐治婦人及療風。凡海中菜﹐皆治癭癅結气。靑苔﹑紫菜皆然。水洗用。

實麻之子﹐卽白麻也。葉似薴而薄﹐花黃﹐十月結實﹐如葵子黑色﹐其皮可織布及作繩索。處處有之。味苦﹐平﹐無毒。主赤白冷熱痢疾﹐取子炒香爲末﹐蜜湯下一錢。若熱結癰腫無頭﹐吞之則頭破﹐根亦可用。

烏臼木根皮﹐味苦﹐微溫﹐有毒。主下水气﹐通大小便﹐治頭風結積聚﹐炙黃用。子油解蛇毒。去陰下水﹐染髮。

杉材節須油杉及臭者良。味辛﹑微溫﹐無毒。煎湯洗香港腳腫滿及漆瘡﹐煎湯服之治心腹脹痛﹐去惡气及風毒﹐奔豚﹐霍亂上气﹐堅筋骨。入藥炒用。杉木上菌﹐主心脾气疼﹐暴心痛。

南燭枝葉稟南方火气而生﹐葉似茗而圓濃﹐冬夏常靑﹐枝莖微紫﹐九月結子如茱萸﹐紫色﹐可食。味辛﹐平﹐無毒。益腸胃﹐止泄除睡。彊筋益气﹐久服輕身長年﹐變白去老。四月采葉﹐搗汁浸粳米﹐九蒸九暴名烏飯﹐以袋盛之可適遠方。日進一合不饑﹐益顏色﹐堅筋骨能行。又春夏取枝葉﹐秋冬取根皮﹐細銼﹐水煎濃汁﹑去渣熬成膏﹐入童便少許﹐每服一匙溫酒下﹐日三次﹐明目烏須﹐駐顏輕身﹐兼治一切風疾﹐根燒灰熟水下﹐治小兒誤吞銅鐵物。

蔓椒俗呼爲。山野處處有之。味苦﹐溫﹐無毒。主風寒馬痺歷節疼﹐除四肢厥气膝痛及遊蠱飛屍。

可蒸病出汗。

雲實俗呼馬豆。川谷處處有之。叢生﹐葉如細槐﹐枝間微刺﹐花黃白﹐莢中子大如麻子﹐黃黑色。味辛﹑苦﹐溫﹐無毒。主泄痢腸﹐殺蠱毒﹐去邪惡結气﹐止痛﹐除寒熱消渴﹐治瘧藥中多用之。五月采﹐和豫實蒸一日﹐曬漧用。

白蒿生川澤。所在有之。春初最先諸艸而生﹐似靑蒿而葉粗﹐上有白毛。及秋香美可生食﹐俗名蓬蒿也。

味甘﹐平﹐無毒。主五臟邪气﹐風寒濕痺﹐補中益气﹐長毛髮令黑﹐療心懸﹐少食常饑。久服耳目聰明﹐輕身不老。

虎掌山谷近道有之。其苗一莖﹐莖頭一葉﹐五六出如爪﹐根似大半夏﹐四周生芽如虎掌。味苦﹐微寒﹐有大毒。主利水道﹐除陰下濕﹐風眩目轉﹐心腹寒熱結气﹐疝瘕腸痛﹐積聚伏梁﹐筋痿拘緩。湯泡七次﹐火煨。

蜀漆爲使。畏莽艸。

姑活生河東。味甘﹐溫。無毒。主大風邪气﹐濕痺寒痛﹐久服輕身耐老。

別HT生藍田川谷。味苦﹐溫。無毒。主風寒濕痺身重﹐四肢疼酸寒﹐歷節痛。

石龍子生石澗中﹐形似龍而小。《衍義》云﹕能至風雨﹐故利水道﹐通五癃邪結气﹐破石淋下血。有四種﹕在艸澤者﹐名蠑螈﹑蜥蜴﹔在壁者﹐名蜒﹑守宮。以五色具者爲雄而良﹐色不具者爲雌乃劣耳。入藥當用艸澤中者。五月采﹐去腹中物﹐火幹用之。惡硫黃﹑斑蝥﹑蕪荑。

螻蛄卽月令螻蟈鳴﹐俗呼土狗。味鹹﹐寒﹐無毒。主十種水病﹐腫滿﹐喘促不得臥﹐通石淋﹐主難產﹐潰癰腫﹐除惡瘡﹐下哽咽﹐解毒。其腰以前﹐主澀大小便﹔腰以後﹐主利大小便。若箭鏃在咽喉胸膈及鍼刺在肉不得出者﹐用土狗腦搗汁滴上三五度﹐箭刺自出。夏至采夜行者﹐日幹﹐入藥炒用。

鼠婦卽地雞。多足﹐色如蚓﹐背有橫紋蹙起。生甕底下濕處及土坎中﹐常負鼠背上故名。味酸﹐微寒﹐無毒。主利水道﹐气癃不得小便﹐婦人月閉血﹐癇寒熱﹐墮胎。仲景用治久瘧者﹐以其主寒熱也。端午采﹐日幹﹐微炒。

筆頭灰是年久使乏兔毫筆頭。微寒。主小便不通﹐小便數難﹐陰腫中惡﹐脫肛淋瀝﹐燒灰水調服之。

治難產用生藕汁下﹐若產母虛弱﹐素有冷疾﹐暖過服之﹐效。

天漿子卽糞虫。六月取入布袋﹐置長流水中三日夜﹐曬榦爲末﹐專化谷食﹑肉食﹐故小兒疳積用之。

蛇含石蛇冬蟄時含土﹐至春發蟄吐之而去。一名蛇黃。味甘﹐性冷﹐無毒。主心痛﹐疰忤﹐石淋﹐產難﹐小兒驚癇。火醋淬三四次﹐水飛研細用之。

以上治濕雜用。

內集﹟卷二本艸分類

治濕門

肝﹝白術﹐一云川芎﹞心﹝黃連﹐一云赤茯﹞脾﹝白術﹞

肺﹝桑白皮﹞腎﹝澤瀉﹞胃﹝白術﹞小腸﹝車前子﹞

三焦﹝陳皮﹞膀胱﹝茵陳﹞大腸﹝秦艽﹞胞絡﹝茗﹞

以上諸藥﹐治上﹑中﹑下三焦內濕﹐兼調气補气之劑。

內集﹟卷二本艸分類

治燥門

卽《湯液》燥降收也。古庵云﹕燥因血虛而然。蓋血虛生熱﹐熱生燥是也。宜用解熱生津藥及滋血潤燥藥。

夫燥熱皆屬陽﹐宜與治熱門通看。

天門冬天門冬苦寒潤肺﹐瀉火消痰定喘气﹐肺痿肺多渴衄﹐通腎補虛及偏痺。

天﹐顚也﹐一名顚棘。《爾雅》名門冬﹐冬月作實也。無毒。升也﹐陰也。入手太陰﹑足少陰經。東垣云﹕保肺气﹐不被熱擾﹐定喘促﹐徙得安寧。又云﹕潤肺肝。《日華》云﹕潤五臟。其實保與定皆潤也。肺潤而五臟自潤﹐乃潤肺之美藥也。瀉肺熱肺火﹐消痰止嗽定喘﹐肺痿肺癰吐膿血﹐血熱吐衄﹐消渴煩熱。又治肺經津燥結爲瘕積聚。通腎气﹐補五勞七傷及諸暴風濕偏痺﹐熱毒遊風。性𨿽冷能補精枯血冷﹐益气塡髓﹐養肌膚﹐利小便﹐殺三虫﹐去伏屍﹔久服顏色潔白﹐耐寒暑﹐身輕不饑﹐延年﹐令人多子。但專泄而不收﹐中寒腸滑者禁用。湯浸去皮心﹐焙熱卽當風涼之﹐如此二三次自幹﹐不損藥力。地黃﹑貝母爲使。畏曾靑﹑鯉魚。外用浣衣洗面最潔。

麥門冬麥門冬甘气微寒﹐淸肺火令心安神﹐養陰通脈醫痿蹶﹐淸谷調中治嘔幹。

形如麥。無毒。降也﹐陽中之陰。入手太陰經。瀉肺火﹐生肺金。治咳嗽煩渴﹑血熱妄行及肺痿吐膿﹐安心神﹐淸心熱及心下支滿。夫伏火去則金淸自能生水﹐而陰精日長日固。心神安則血有所統﹐而客熱自散。

又脈失及痿蹶必用者﹐心肺潤而血脈自通也。大抵後人治心肺多﹐古人治脾胃多。經云﹕消穀調中﹐止嘔吐。主心腹結气﹐傷中傷飽﹐胃絡脈絕﹐羸瘦短气﹐身重目黃口漧。久服安五臟﹐美顏色﹐令有肥健有子。去心用﹐不令人煩。行經酒浸。地黃﹑車前爲使。惡款冬花﹐畏苦參。

知母知母苦寒潤心肺﹐補腎瀉火更淸胃﹐勞蒸渴嗽止瘧斑﹐兼利小腸消腫潰。

補陰藥用之﹐以其能知血之母也。無毒。沈而降﹐陰中陰也。入足陽明﹑手太陰﹐足少陰本藥。潤心肺﹐滋化源﹐止驚悸﹐下气消痰。瀉腎火﹑胃火之聖藥。內傷虛勞﹐陽盛有汗﹐骨蒸熱勞﹐往來傳屍疰病﹐消渴口漧﹐咳嗽﹐傷寒﹐久瘧﹐煩熱發斑皆治。兼通小腸﹐除邪气﹐肢體浮腫及脇膈中惡﹐風汗內疸﹐妊娠腹痛﹐產後蓐勞﹐辟射工溪毒。經云﹕多服令人泄。凡肺中寒嗽﹐腎气虛脫﹐無火癥而尺脈微弱者禁用。去皮﹐補藥鹽水或蜜水蒸﹐或炒﹐上行酒炒。忌鐵器。

貝母貝母苦辛平散郁﹐降火消痰淸肺疾﹐煩熱咳渴咽項風﹐淋疸疝瘕心腹實。

形如聚貝子。無毒。丹溪云﹕貝母治諸疾者﹐辛能散結﹐苦能降火﹐气血調暢﹐而疾自愈﹐收斂瘡口亦此意也。消痰止嗽﹐潤肺淸心﹐和中气﹐安五臟﹐乃怯癥之要藥也。又主傷寒淅淅惡風寒﹐目眩項直﹐煩熱咳嗽﹐作渴無汗﹐喉痺﹐淋瀝﹐時气黃膽﹐疝瘕﹐腹中結實﹐心脇滿逆﹐兼治婦人難產﹐胞衣不下﹐乳難﹐乳癰﹐去目中膚翳﹐項下癭癅痰核﹐金瘡風痙﹐人面惡瘡。薑汁泡去心﹐雷公用灰火炮黃去心﹐和糯米炒黃熟﹐去米用。

其中有根顆不作兩片無皺者﹐名丹龍精﹐損人筋脈。濃朴﹑白薇爲使。惡桃花﹐畏秦艽﹑礬石﹑莽艸﹐反烏頭。

三母散﹕知母﹑貝母﹑牡蠣﹐爲末﹐豬懸蹄湯調服﹐善下乳汁。又單貝母爲末﹐砂糖丸含化﹐止嗽。

栝蔞根栝蔞根苦寒益津﹐能消痼熱煩滿身﹐退疸續傷通月水﹐解毒排膿逐瘀陳。

栝﹐括也﹔樓﹐蔞斂也﹐言包其子於內如括囊也。根名天花粉﹐內有花紋﹐天然而成也。雷公云﹕栝圓黃皮濃蒂﹐小苦﹐蔞長赤皮蒂粗﹐陰人服。天花粉﹐無毒。沈也﹐陰也。生津液﹐止消渴﹐除腸胃痼熱﹐時疾滿身煩躁﹐大熱發狂﹐退八疸身面黃﹐唇漧口燥﹐續絕傷﹐通月水﹐下乳汁﹐利小腸﹐諸癰腫發背﹐痔漏瘡癤﹑乳癰﹐排膿消腫解毒﹐生肌長肉﹐兼逐撲損瘀血。《本艸》云﹕補虛安中者﹐熱去津復而中自和﹐與天門冬冷補之意同。二八月采入地深者﹐去皮﹐日幹﹐生鹵地者有毒。

栝蔞實栝蔞實苦甘潤肺﹐消痰治嗽寬胸痺﹐止血止痢補虛勞﹐伸手面皺通經閉﹐葉莖淸暑解熱中﹐瓤入茶煎降痰气。

俗名栝蔞仁。無毒。丹溪云﹕屬土而有水。《本艸》言治胸痺者﹐以其味苦甘性潤﹐治痰嗽﹐利胸膈﹐甘能補肺﹐潤能降气。胸有痰者﹐以肺受火逼﹐失降下之令﹐今得甘緩潤下之助﹐則痰自降﹐宜爲止嗽之要劑。又洗滌胸膈中垢膩郁熱﹐治消渴之神藥。《日華》云﹕治吐血腸風下血﹐赤白痢疾﹐補虛勞﹐療手面皺﹐生津液﹐通月經﹐下乳汁。莖葉﹐療中熱傷暑最效。瓤幹者煎茶化痰降气﹐又濕者和葛粉拌炒熟爲末﹐沸湯下。治肺燥熱渴﹐大便祕。十月采黃老實取子﹐炒﹐去殼去油用。枸杞爲使。惡漧薑﹐畏牛膝﹑漧漆﹐反烏頭。

地骨皮地骨皮苦寒無毒﹐入腎瀉火退晡潮﹐有汗骨蒸惟比妙﹐表風肌痺亦堪調。

卽枸杞根。大寒。升也﹐陰也。入足少陰﹑手少陽經。海藏曰﹕地爲陰﹐骨爲裏﹐皮爲表。惟屬陰也﹐故瀉血中之火﹐陰分日晡潮熱﹔惟主裏也﹐故治傳屍有汗骨蒸﹐獨此與知母最妙﹐凡肌熱在外皆能治之﹔惟走表也﹐故治在表無定風邪﹑風濕痺痛。能堅筋骨﹑益精﹑止渴﹑利腸﹑涼血止血。凡癰疽出血膿不止﹐刮粗皮煎湯﹐洗令血淨﹐以中心白瓤貼之立愈。有痼疾人勿用。全州者佳。去骨水洗﹐刮去粗皮﹐焙漧﹐忌鐵。

牡丹皮牡丹皮寒瀉火伏﹐養眞血气破結蓄﹐專主無汗之骨蒸﹐又補神志之不足。

牡丹乃天地之精﹐羣花之首。葉爲陽發生﹐花爲陰成實﹐丹爲赤卽火﹐故能瀉陰中之火。味辛苦﹐無毒。

陰中微陽。入足少陰﹑手厥陰經。主吐血衄血瘀血﹐熱畱腸胃不散。消打撲瘀血﹐續筋骨﹐女子經脈不通﹐血瀝腰疼﹐破堅﹐下胎下胞﹐產後一切冷熱血气。療瘡癰排膿止痛及下部生瘡成洞﹐皆養眞血而破瘀血蓄血之功也。又治冷气﹐散諸痛結及中風螈﹐痙﹑驚癇﹑邪气﹐除時气頭痛客熱﹐五勞勞气﹐頭腰痛﹐風禁癲疾﹐皆固眞气而行結气鬱气之力也。易老云﹕治神志不足。神屬心﹐志屬腎﹐故八味丸用之以補心腎也。又曰﹕牡丹皮入足少陰及手厥陰﹐治無汗之骨蒸﹔地骨皮入足少陰及手少陽﹐治有汗之骨蒸。有二種﹐白者補﹐赤者利。

出合州﹑和州﹑宣州山中﹐單葉紅花者佳。二八月采根如筆管大者﹐以銅刀劈去骨﹐陰漧﹐酒拌蒸三時﹐日幹用。畏菟絲子﹐忌蒜。今人家移枝接者﹐名千葉牡丹﹐不用。

五味子五味子溫滋腎陰﹐除煩止渴補虛任﹐斂肺通脈定喘咳﹐和中消積水腫淫﹐肺火盛者用南味﹐辛甘且散風邪侵。

北五味色黑﹐皮肉酸甘﹐核苦辛鹹。無毒。可升可降﹐陰也。入手太陰﹑足少陰經﹐滋腎水﹐暖腎臟﹐除煩熱﹐生津止渴﹐補虛勞羸瘦﹐彊陰益精﹐壯筋骨﹐收肺气﹐耗散火熱﹐嗽必用之。主肺寒咳逆﹑上气喘嗽﹐通血生脈﹐補气﹐兼和中气﹐霍亂轉筋﹐翻胃﹐解酒毒﹐消食積﹐癖﹐奔豚冷气﹐水濕气淫﹐腹腫脹大。

是知在下補腎﹐在上滋肺﹐在中和脾。孫眞人云﹕夏月常服五味﹐以補五臟气。是不特金水二髒藥也。但多食收補太驟﹐反致虛熱﹐又酸甚弔痰引嗽。如肺火盛者﹐莫如用南五味﹐色黃﹐味辛甘﹐稍重而能散痰火﹐去風邪。蓯蓉爲使﹐惡葳蕤﹐勝烏頭。

烏梅烏梅酸平能斂肺﹐止渴除煩下痰气﹐調胃和中斷瘧痢﹐虛勞蒸熱及偏痺﹐白梅𨿽暖仍化痰﹐搗敷癰瘡點黑痣。

五月采黃色梅實﹐用早稻桿燒灰﹐和米飲拌之﹐火燻幹爲烏梅。無毒。可升可降﹐陰也。收肺气者﹐生津止渴﹐除煩熱煩滿﹐下气止嗽﹐消痰及痰厥頭痛﹐調胃者﹐治瘴瘧久痢﹐便血久瀉﹐澀腸﹐解煩毒﹐淸酒毒﹐定霍亂吐蛔﹐心腹脹痛﹐短气欲死。東垣云﹕凡酸味收補元气。諸虛勞骨蒸羸瘦﹐久嗽少睡必用之。又療肢體偏痛﹐皮膚麻痺等癥。古方和細茶﹑漧薑爲丸﹐治休息痢。燒灰敷一切惡瘡肉立驗。入藥﹐溫酒或水洗﹐蒸去核用。白梅﹐以鹽水曝漧﹐藏密器中﹐臨用去核﹐性暖無毒。亦入除痰藥中。又搗爛敷刀箭傷﹐止血及刺入肉中﹐乳癰腫毒﹐亦和藥點靑黑痣﹐蝕惡肉。生梅暖﹐止渴多唾﹐傷骨﹐蝕脾胃﹐令人膈上熱﹐發虛熱﹐服黃精人尢不相宜。《衍義》云﹕食梅則津液泄﹐水生水也﹐津液泄故傷齒﹐腎屬水﹐外爲齒故也。根療風痺﹐出土者殺人。葉煮濃汁服﹐治休息痢並霍亂﹔洗葛衣令潔淨﹐經夏不脆。梅核仁亦可單用除煩熱﹐如手指忽腫痛﹐以烏梅仁和苦酒搗膏﹐以指漬之立愈。

枇杷葉枇杷葉苦平無毒﹐淸肺止渴止咳促﹐掃肺風生胸面瘡﹐卒嘔下气效尢速。

葉如枇杷﹐故名。治肺熱咳嗽气逆﹐消渴及久嗽身熱肌瘦將成癆者。又治肺風瘡﹐胸面上瘡及卒嘔噦不止﹐下气。四月采﹐每葉重一兩者﹐以粗布拭去毛淨﹐甘艸湯洗一徧拭漧﹐酥炙。其毛射人肺﹐令咳不可療。實﹐甘寒無毒﹐治肺气﹐潤五臟﹐下气止嘔逆並渴疾。多食動痰熱﹐和炙肉﹑熱麵食之﹐令人患熱毒黃病。

蘭艸蘭艸芳平辛更甘﹐止渴生津去癖痰﹐利水散郁消諸痺﹐久服可與神明參。

葉似馬欄﹐故名蘭艸。卽今人栽植座右﹐花開時滿室淸香者﹐無毒。善止消渴﹐除胸中痰癖。丹溪云﹕散久積陳郁之气甚有力﹐利水道。經云﹕消諸痺﹐治之以蘭是也。兼殺蠱毒﹐辟不祥。和油煎膏﹐澤頭長髮。久服﹐益气潤肌﹐輕身不老﹐可通神明。蓋稟金水淸气而似有火﹐方藥俗人並不識用﹐惟東垣常用之。五六月采﹐陰漧。入藥煎煮。

馬兜鈴馬兜鈴子寒而苦﹐肺熱咳嗽痰無數﹐咳逆連連坐臥難﹐燻痔更醫五種蠱﹐根卽名爲靑木香﹐利膈止痛無不愈。

實如馬項之鈴﹐作四五瓣。無毒。陰中微陽。主肺熱咳嗽﹐痰結喘促﹐气上逆連連﹐不可坐臥。又治血痔瘡﹐以藥於瓶中燒煙燻病處。五種蠱毒﹐水煎頓服吐之﹐立化蠱出﹐惟蛇蠱﹐加麝少許。入藥劈開﹐取向裏子去革膜﹐微炒。根名土靑木香﹐治气下膈﹐止刺痛。八月采用。

款冬花款冬花溫味辛甘﹐止勞嗽喘唾稠粘﹐肺痿煩渴心驚悸﹐洗肝明目咽如攙。

款﹐至也﹐至凍時開花﹐故又名顆凍。純陽無毒。主咳逆上气﹐善喘息﹐呼吸連連不絕﹐涕唾稠粘﹐消痰止嗽。

治肺痿肺癰吐膿血﹐消渴煩熱﹐寒熱。潤心肺﹐益五臟﹐補勞劣。古今治嗽之最要者也。有人病久嗽﹐用款冬花於無風處燒﹐以筆管吸其滿口則咽﹐數日效。兼治心虛驚悸﹐發癇﹐洗肝明目﹐治咽喉腫痛如攙。花半開者良。去枝土﹐甘艸水浸一宿﹐陰漧。杏仁爲使﹐惡皂莢﹑消石﹑玄參﹐畏貝母﹑辛夷﹑麻黃﹑黃﹑黃芩﹑黃連﹑靑葙子﹐得紫菀良。

紫菀紫菀苦溫能調肺﹐消痰嗽血定喘悸﹐寒熱胸結气能消﹐補虛治蹶並勞疰。

菀﹐軟也。色紫而體軟潤者佳。又有白菀﹐性亦頗同。無毒。益肺﹐安五臟。消痰止渴﹐止久嗽及肺癰咳唾膿血﹐喘悸﹐咳逆上气﹐胸脇寒熱結气。補虛勞不足﹐潤肌添髓。兼治喉痺﹐痿蹶﹐屍疰勞气百邪﹐婦人卒不得小便﹐小兒驚癇。去蘆﹐蜜水浸一宿﹐焙漧。款冬花爲使。惡天雄﹑瞿麥﹑雷丸﹑遠志﹐畏茵陳。治久嗽不瘥﹐紫菀﹑款冬花各一兩﹐百部五錢﹐爲末﹐生薑﹑烏梅煎湯下三錢﹐甚效。

阿膠阿膠甘溫保肺气﹐勞喘損嗽及久痢﹐補虛治痿立亦難﹐養肝安胎腰腹墜。

取烏驢皮﹐以東阿井水煎者佳。蓋濟水性淸趨下﹐故治濁痰逆上。無毒。降也﹐陽也。人手太陰﹑足少陰﹑厥陰經。益肺气﹐定喘﹐虛損咳唾膿血非此不除。止赤白久痢﹐得黃連﹑黃蠟爲佐最妙。補虛羸﹐陰气不足﹐心腹內崩勞極灑灑如瘧狀﹐腰腹痛﹐小腹痛甚﹐四肢酸疼﹐腳酸不能久立﹐一切癱瘓不遂。養肝血﹐凡血虛而胎動不安﹐腰腹重墜下血﹐血痢或卒尿血。丹溪云﹕久嗽久痢﹐虛勞失血者宜用。若邪勝初發者用之﹐彊閉其邪而生他癥。阿膠﹐眞者難得﹐寧用黃明牛膠。但牛皮膠制不如法﹐自制者爲妙。凡煎時必用鹿角一片﹐不爾則不成也。凡使先於豬脂內浸一宿﹐取出銼碎﹐以蚌粉炒成珠。山藥爲使﹐畏大黃﹐得火良。

訶梨勒訶梨勒溫通肺津﹐瀉逆消痰斂咳頻﹐開胃澀腸消食脹﹐腎積胎漏崩帶神。

梵語云訶梨勒﹐俗名訶子。味苦﹐微酸。無毒。沈而降﹐陰也。苦多酸少﹐能瀉肺斂肺而不能補。故但通利津液﹐瀉气上逆﹐胸膈結滿﹐消痰除煩。治久咳﹑火傷肺郁﹑脹滿﹑喘嗽﹐開胃調中﹐澀腸髒﹐止水道﹑久痢﹑气痢﹑久瀉肛痛﹑霍亂﹐消食下气﹐除冷气心腹脹滿。又治奔豚腎气﹐胎漏胎動﹐气喘脹悶﹐產後陰痛﹐和蠟燒燻及煎湯燻洗。一切崩中帶下﹐腸風瀉血並治﹐蓋有收澀降火之功也。气實者最效﹐气虛及暴嗽初瀉不可輕用。六稜黑色肉濃者良。水泡﹐麵包煨熟﹐去核﹐或酒浸蒸去核﹐焙漧。子未熟時風飄墮者﹐謂之隨風子﹐曝漧收之。治痰嗽咽喉不利﹐含三數枚﹐殊勝。

竹瀝竹瀝甘寒最滋陰﹐止渴止汗除煩心﹐口瘡目痛救胎產﹐中風痰壅失聲音。

取竹瀝法﹐見六卷。丹溪云﹕無毒﹐性緩﹐能除陰虛大熱大寒。治消渴﹑久渴﹑自汗﹑尿多﹐胸中煩熱﹑狂悶驚悸及口瘡目瘡﹑頭風頭痛﹑中風失音﹑風痺。一切痰火﹑气血虛而少食者宜用。又云﹕痰在四肢﹐非此不開。婦人胎前子煩﹐頭旋倒地﹐胎動不安﹐產後彊直口噤﹐小兒驚癇﹐天釣夜語﹐兼治金瘡口噤欲死﹐時行瘟疫迷悶。大抵寒而能補﹐不必疑其寒也。

菖蒲菖蒲气溫味辛苦﹐除煩下气出音語﹐明目聰耳定頭風﹐伸痺通心五臟補。

菖﹐昌盛之貌﹐葉叢生如蒲。無毒。除煩悶﹐治咳逆上气﹑中惡鬼气﹑心腹冷痛﹐出聲音﹐明目。治耳聾﹑耳鳴﹑耳痛﹑頭風。利四肢風寒濕痺不得屈伸。通九竅﹐開心孔﹐補五臟虛﹐久服延年髙志。兼治癰腫瘡疥﹐殺諸虫﹐止小便﹐丈夫水髒﹐婦人血海久冷﹐安胎。治產後下血不止。《局方》補心藥中多用﹐然辛勞太甚﹐年壯心孔昏塞者用之得宜﹐若心勞神耗者禁用。生石澗﹐一寸九節不露根者佳。五月﹑臘月采﹐陰漧去毛。秦艽爲使﹐惡麻黃﹐忌飴糖﹑羊肉﹑鐵器。

遠志遠志苦溫益腎精﹐補中髙志定心驚﹐利膈通竅除咳逆﹐苗感陰生止夢縈。

性能令人志識髙遠。苗名小艸﹐其形細也。無毒。沈而降﹐陽也。主益精壯陽﹐補中虛﹐定心气驚悸﹑健忘﹑夢邪遺精﹐去心下膈气﹐除咳逆﹐利九竅﹐明耳目。小艸﹐四月感陰而生﹐故益精補陰气﹐止虛損夢泄﹐治心孔昏塞。先用甘艸﹑黑豆水煮去骨﹐後用薑汁炒。畏珍珠﹑藜蘆﹑蠐螬﹐殺雄﹑附毒﹐得茯苓﹑葵子良。

酸棗仁酸棗仁平止煩渴﹐引血歸脾安睡歇﹐補中止泄及臍疼﹐寧心益膽除脾蹶。

出酸棗縣者眞。味酸﹐無毒。除骨蒸煩熱及心虛驚悸不眠。丹溪云﹕血不歸脾而睡臥不寧者﹐宜用此大補心脾﹐則血歸脾﹐而五臟安和﹐則睡臥自寧。又補中益气。治心腹寒熱﹐邪結气聚﹐臍上下痛滿﹐血轉久泄﹐寧心志﹐斂虛汗﹐益膽气﹐又治四肢酸疼濕痺﹐筋骨風。久服助陰气﹐安五臟﹐令人肥健﹐輕身延年。

睡多﹐生用﹕不得睡﹐炒熟﹐再蒸半日﹐去皮尖﹐研碎用。惡防己。

以上解熱生津藥。

生地黃生地黃寒甘苦味﹐滋腎涼心淸肺胃﹐調脾養肝潤二腸﹐婦人崩漏胎產治。

水試浮者爲天黃﹐半沈者爲人黃﹐俱不用﹐沈重者爲地黃﹐最勝。無毒。沈而降﹐陰也。入手太陽﹑少陰﹐足少陰本藥也。滋腎水﹐眞陰不足﹐勞瘦骨蒸﹐日晡寒熱﹐唾血﹐耳鳴﹐涼心火血熱﹐五心潮煩﹐驚悸。

淸肺熱咳嗽﹐鼻衄﹐瀉脾胃濕熱﹐吐血﹐牙痛欲脫。丹溪云﹕生地較之熟地更宣通不滯。勞倦傷脾者﹐以實脾藥中用二三分﹐以固脾气﹐使脾家永不受邪﹐蓋濕熱去而脾胃自固。所以本艸曰﹕除寒熱積聚﹐去胃中宿食﹐養肝血﹐益膽气。主折傷絕筋傷中﹐逐血痺﹐明眼目﹐利大小二腸﹐治便血溺血。老人津枯便燥者必用之。女子崩中血不止﹐胎動胎漏﹐產後血上泊心悶絕。大抵補五臟﹐通血脈﹐益气力﹐虛而多熱加而用之。多用恐倒脾胃﹐中虛寒者禁用。生采者大寒﹐日幹者微寒﹐火幹者微溫。脈洪實熱者﹐生采搗汁服之﹔脈虛血熱者﹐用薑汁拌炒﹐免致泥膈痰。得門冬﹑淸酒良﹐惡貝母﹐畏蕪荑。若犯銅鐵器﹐令消腎白髮﹐男傷榮﹐女損衛。又合蘿卜食﹐則能耗諸血。

熟地黃熟地黃甘苦溫平﹐補血塡髓滋腎精﹐療傷寒後腰股痛﹐除新產罷腹臍疼。

無毒。沈而降﹐陰也。入手足少陰﹑厥陰經。東垣云﹕熟地黃補血﹐且療虛損。又曰﹕活血气﹐塡骨髓﹐滋腎水﹐補眞陰﹐治傷寒後血衰﹑腰股酸疼﹐除新產後血虛臍痛難禁。丹溪云﹕下元血衰者須用之﹐尺脈微者﹐佐以桂﹑附則塡精補髓﹔尺脈旺者﹐佐以知﹑柏則滋陰降火。獨用則泥膈﹐故中滿痰盛者愼用。余治與生地悉同。

蓋本經只言幹生二種﹐後世攺用熟者﹐生寒熟滯﹐中寒有痞易泄者全禁。懷慶者佳。水洗﹐用生地搗汁九蒸九曬﹐或酒或薑汁俱好。畏忌同生地。

當歸當歸甘辛頭止血﹐破血用尾和用身﹐隨所引用上頭角﹐中理胸腹下榮筋﹐兼治風瘡及气逆﹐金瘡胎產更稱神。

气血昏亂服之各有所歸﹐出當州者良。大溫﹐無毒。可升可降﹐陽也。入手少陰﹑足太陰﹑厥陰經。以心主血﹐肝藏血﹐脾裹血也。頭止血而上行﹐身養血而中守﹐尾破血而下流﹐全活血而不走﹐又頭硬者亦破血。

大抵去舊生新之劑全用。引以川芎﹑細辛之類﹐則治血虛頭痛﹑眼痛﹑齒痛﹐合諸血藥。入薏苡﹑牛膝﹐則下行而治血不榮筋﹐腰痛足疾﹐合諸血藥。入人參﹑川烏﹑烏藥﹑薏苡﹐則能榮表以治一身筋寒濕毒。在參﹑則補气血虛勞而止汗長肌﹔在芍﹑術﹑地黃則養血滋陰而補腎。合芍藥﹑木香﹐則能和肝而止痛治痢﹔合鱉甲﹑柴胡﹐則定寒熱而除溫瘧﹔合陳皮﹑半夏﹐則能止嘔﹔合遠志﹑酸棗﹐則能養心定悸。在桂﹑附則熱而溫中散冷﹔在硝﹑黃則寒而通腸潤燥﹔在莪﹑稜﹑牽牛則破惡血而消痞。是皆隨所引藥爲用﹐蓋味辛甘而气疏暢無定故也。兼治客血內塞﹐中風痙汗不出﹐濕痺﹐中惡客气﹐金瘡跌撲﹐諸惡瘡瘍及風癬在皮膚中。經云本血藥而又治胸中咳逆上气。主婦人漏下絕子﹐臍腹急痛﹐瘕﹐胎動下血﹐心腹疼痛﹐逆產﹐死胎﹐產後惡血上衝。

《別說》云﹕於補虛最速﹐於產後備急。又有言曰﹕補女子諸不足﹐說盡當歸之用。患大虛冷﹐加而用之。肥潤不枯燥者佳。治上酒浸﹐治外酒洗﹐血病酒蒸﹐痰用薑汁炒。畏菖蒲﹑海藻﹐惡牡蒙﹑茹﹑熱面。一云﹕川產者力剛可攻﹐秦產者力柔可補。

川芎川芎辛溫行血气﹐止頭疼破血海瘀﹐更散心郁治癰疽﹐風寒濕痺亦能去﹐葉名蘼蕪治老風﹐又主咳逆及蠱疰。

芎﹐穹也﹐至髙之位﹐性主頭病﹐故名。無毒。浮而升﹐陽也。入手足厥陰﹐少陽本經藥。主血虛中風﹐入腦冷痛﹐面上游風去來﹐目淚出﹐多涕唾﹐東垣所謂上行頭角﹐助淸陽之气而止痛是也。主婦人經閉無子。

或崩中不止﹐或胎動不安﹐子死腹中﹐或胎衣不下﹐或產後血暈﹐破瘀血﹐養新血﹐一切衄吐溺血皆治。東垣所謂下行血海﹐養新生之血而調經是也。丹溪云﹕川芎味辛﹐但能升散而不能下守﹐血貴寧靜而不貴躁動﹐四物湯用之﹐以行血藥之滯耳﹐豈有辛散而能養下元之血哉﹖愚謂東垣﹑丹溪原不相背﹐蓋行滯破瘀而後新生之血可養。丹溪又曰﹕癰疽諸瘡腫痛藥中多用之者﹐以其入心而能散火邪耳。又開郁行气﹐止脇痛﹑心腹堅痛﹐諸寒冷气﹐疝气﹐亦以川芎入心助行气血而邪自散也。古人所謂血中气藥﹐信哉﹗一切風寒濕痺﹑气痺﹑血痺﹑腰腳軟弱﹑半身不遂皆治。《日華》云﹕治一切血﹐一切气﹐一切風﹐一切勞損。但單服﹑多服﹑久服則走泄眞气﹐多致暴亡。川產形塊重實色白者良。水洗﹐略炒或蒸。生用痺皮風。自芷爲使。得細辛療金瘡止痛﹐得牡蠣療頭風吐逆。蘼蕪﹐辛溫無毒。主身中老風﹑頭中久風﹑風眩。又治咳逆﹐定驚气﹐辟邪惡﹐除蠱毒鬼疰。

四五月采苗﹐陰漧。

白芍白芍酸寒補津液﹐治血虛痛破堅積﹐止瀉痢因濕熱消﹐生血損肝還受益。

芍﹐灼也﹐灼灼其花﹐根能治病﹐故名。有小毒。可升可降﹐陰中陽也。入手﹑足太陰經。通肺燥﹐滋腎陰﹐補津停濕﹐令小便自行﹐非通利之藥也。血虛腹痛非此不除﹐以其酸能收斂肝之陰气﹐而補中焦脾胃故也。質重味濃能破堅積疝瘕。水瀉下痢刺痛後重必用之者﹐以能收斂濕熱邪毒﹐而脾之正气自舒。兼治諸淋﹑諸血﹑風毒骨痛﹐斂汗退熱。治婦人產前諸疾﹐赤白帶下﹐能入血海﹐乃收降之妙劑也。昔人皆謂瀉肝補脾﹐東垣又謂損其肝者緩其中﹐緩中卽調血也。謂芍藥能調血者﹐何哉﹖蓋當肝火陰邪犯脾﹐酸能收泄陰气而止痛健脾﹐非瀉肝之正气也。若肝損血虛﹐則能調榮衛而生新血。惟產後气血大虛﹐東方生發眞气亦微﹐初產又無邪火﹐誤用伐傷生气﹐必變他癥。大抵亦隨所佐用而爲寒熱。佐以柴胡﹑牡丹﹑山梔﹐則瀉火而除熱燥﹔佐以生薑﹑肉桂﹑漧薑則溫經而散寒濕。惡寒腹痛則加桂﹐惡熱腹痛則加芩。與參﹑術同用則補中气﹐與歸﹑地同用則補陰血。惟血虛冷而中虛寒者禁用。冬月宜服者亦減半。出杭越茅山者佳。酒浸﹐炒或煨。雷丸爲使。惡石斛﹐畏硝石﹑鱉甲﹑小薊﹐反藜蘆。

赤芍赤芍專能消瘀血﹐利水下气祛煩熱﹐大除腹痛通月經﹐療眼消癰肝火泄。

二芍藥性亦大同﹐但色白在西方﹐則補而斂澀﹔色赤在南方﹐則瀉而微散。東垣云﹕赤芍藥破瘀血而療腹痛﹐煩熱亦解。仲景方中多用之者﹐以其能定寒熱﹐利小便也。宣通臟腑﹐利膀胱﹑大小腸﹐故月經閉者用之。瀉肝火﹐赤眼暴腫﹐肉及諸瘡﹐腸風﹐痔。生用偏降﹐酒浸梢能升發。

枸杞子枸杞子寒滋腎精﹐補气養血眼自明﹐退熱寬胸潤腸胃﹐瘡毒風痺腳腰疼。

枸﹐狗也。《爾雅》云﹕其根久如狗形﹐服之大有靈異。杞﹐卽杞柳之杞。多刺﹐又名枸棘。味苦﹑甘﹐微寒。無毒。古諺云﹕去家千里﹐勿食枸杞。言其滋益淸气﹐彊盛陰道也。內傷大勞﹐噓吸少气﹐肝風血虛﹐眼赤痛癢昏翳。除煩止虛勞寒熱﹐下胸脇气﹐治五內邪气﹑熱中消渴﹐利大小腸﹐散諸瘡毒﹐去皮膚骨節間風﹑周痺﹑風濕腰腳疼痛。兼治客熱頭痛﹑齒痛﹑滿口出血。煎膏久服。輕身不老﹐堅筋骨﹐耐寒暑。其葉甘﹐春初可作菜食。甘州者佳﹐去蒂曬漧。

肉蓯蓉肉蓯蓉補右腎精﹐陰痿非此不能興﹐止莖中痛彊筋髓﹐婦人崩帶與瘕。

馬精落地所生﹐初生似肉。味甘﹑酸﹑咸﹐微溫。蓋其性從容和緩。無毒。補右命門相火不足﹐男子絕陽不興﹐泄精﹐尿血﹐遺溺﹐下痢﹐止莖中寒熱痛﹐膀胱邪气﹐彊筋髓﹐暖腰膝﹐止腰痛。又治婦人血崩帶下﹑瘕﹑陰痛﹑絕陰不產。丹溪云﹕峻補精血﹐驟用反致動火便滑。酒浸一宿﹐刷去浮甲及心中白膜﹐如竹絲艸樣﹐不爾﹐令人上气不散。酒蒸﹐或酥塗炙﹐根名瑣陽﹐味甘﹑鹹﹐气溫﹐無毒。閉精﹐補陰气。虛而大便燥結者﹐煮粥食之﹐不燥者勿用。入藥炙。

牛膝本滋精血﹐潤燥藥也。因何首烏連編風類。

鹿茸鹿茸甘溫生精血﹐專治崩漏與遺泄﹐虛勞如瘧腳腰疼﹐石淋癰腫骨中熱。

鹿﹐六也﹐爲律﹐律主鹿。六月初生肉角﹐其毛茸茸。味甘﹑鹹﹐無毒。補虛羸﹐生精血﹐益气彊志。

主女人崩中漏血﹑赤白帶下。男子泄精﹐溺血﹐小便利﹐虛勞灑灑如瘧﹐羸瘦﹐四肢酸疼﹐腰脊冷痛﹐腳膝無力﹐散石淋﹐癰腫﹐骨中熱﹐疽癢。又能破畱血在腹﹐堅筋骨﹐安胎下气﹐治寒熱驚癇﹐殺鬼精。生齒不老﹐乃血家去舊生新劑也。不損破出血﹐形小如紫茄者佳。或長四五寸﹐分歧如馬鞍形﹐茸端如瑪瑙者亦好。用酥塗勻﹐火焰中急燎去毛盡﹐微炙用。有小虫﹐不可鼻嗅。麻勃爲使。按月令﹐冬至一陽生﹐麋解角﹔夏至一陰生﹐鹿解角。故麋茸補陽﹐鹿茸補陰。鹿峻﹐乃牝牡相感之精。其法用初生牡鹿三五隻﹐苑囿馴養﹐每日以人參煎湯﹐同一切料艸任其飲食﹐久之以硫黃細末和入﹐從少至多﹐燥則漸減﹐過而復始﹐大約三年之內﹐一旦毛脫筋露﹐气勝陽極﹐別以牝鹿隔苑誘之﹐欲交不得﹐或泄精於外﹐或令其一交﹐卽設法取其精置瓷器內﹐香粘如餳﹐隨人所宜補藥﹐如補陰丸﹑固本丸之類﹐以此加煉蜜三分之一﹐同和爲丸﹐或和鹿角霜爲丸。空心鹽酒下﹐起虛羸瘵疾危癥甚捷。

鹿角鹿角咸溫仍祕精﹐止尿血與小腹疼﹐逐瘀彊筋祛邪惡﹐瘡腫磨敷可復平。

鹿者﹐仙獸。常自能樂性雲泉﹐至六十年﹐必懷瓊於角下﹐角有斑痕紫點﹐蓋鹿載玉而角斑。無毒。東垣云﹕鹿角祕精髓﹐而腰脊之痛除﹐止尿血﹑畱血在陰中﹐除小腹血急痛﹐治折傷惡血﹐彊筋骨﹐補絕傷﹐除邪惡气﹐治婦人夢與鬼交及胞中余血不盡欲死。諸惡瘡﹑癰腫﹑熱毒﹐醋磨敷之。或醋煮銼碎爲末﹐或磨水﹐或燒灰﹐或炙黃色。杜仲爲使。

鹿角膠鹿角膠甘溫而平﹐虛羸失血四肢疼﹐女崩無子安胎孕﹐淋露折傷用最靈﹐霜味鹹能補腎气﹐壯陽專止夢遺精。

卽白膠。無毒。主傷中虛羸﹑勞絕气衰﹑多汗﹑咳嗽﹑吐血﹑咯血﹑嗽血﹑尿血﹑下血﹑四肢酸疼﹐腰痛﹑女人崩中不止﹑血閉無子﹐服之令有子﹐安胎止痛﹐淋露﹐折跌傷損。久服益髓長肌悅顏色﹐令人肥健輕身延年。

凡腫已潰﹑未潰者﹐以白膠一片漬軟貼之﹐頭上開孔﹐有膿卽出﹐無膿自消。鹿角霜﹐味鹹﹐溫﹐無毒。治五勞七傷羸瘦﹐補腎益气固精壯陽﹐彊骨髓﹐止夢遺。煎膠霜法﹕取鮮角鋸半寸長﹐置長流水中浸三日﹐削去黑皮﹐入砂鍋內以淸水浸過不露角﹐桑柴火煮。從子至戌時止﹐旋旋添水﹐勿令火歇﹐如是者﹐三日角軟﹐取出曬漧成霜。另用無灰酒入罐內﹐再煎成膠﹐陰漧﹐或炒成珠﹐或酒化服﹐或入補藥爲丸服﹐功同麋角。得火良﹐畏大黃。

有入藥及黃蠟同煎者﹐非古法也。

蒲黃蒲黃無毒味甘平﹐止血用熟行用生﹐心腹膀胱寒熱去﹐澀腸止瀉又止精。

產於香蒲之上而色黃﹐卽花中澀屑也。隔紙炒黃﹐蒸半日﹐焙漧。熟用補血﹑止血﹐治女子崩中帶下不止﹐止痢血﹑衄血﹑尿血﹑腸風下血﹐墜胎血暈﹐產後諸血病。兼治脫肛﹐澀腸止瀉﹐止遺精。生用破血消腫﹐去心腹膀胱熱﹐利小水﹐通經脈﹐破瘀血﹐婦人月候不勻﹐血气心腹痛﹐血兒枕急痛。又治打撲血悶﹐排膿瘡癤﹐遊風腫毒﹐敷重舌舌上生瘡及陰下濕癢﹐產後妒乳﹑癰腫﹐又用蜜調﹐作餅食之﹐解心臟虛熱﹐甚益小兒。

多食令自利虛人。

香蒲﹐卽蒲黃苗。主五臟心下邪气﹐口中爛臭﹐堅齒明目﹐聰耳輕身。

柏實柏實甘辛平潤心﹐滋腎興陽腰痛深﹐利膀胱中冷膿水﹐安髒除風濕痺侵﹐葉苦澀溫止諸血﹐益脾斂肺補眞陰。

萬木向陽﹐惟柏西向﹐故字從白﹐稟金之正气﹐木之最堅者也。無毒。主養心神﹐潤心血﹐止汗定驚。

又滋腎水﹐興陽道﹐療虛損﹑歷節﹑腰中重痛﹑腰腎中冷膿宿水。兼安五臟﹐益气血﹐除風濕痺﹐去頭風﹐治百邪鬼魅﹐小兒驚癇。久服令人肌潤聰明﹐不饑﹐延年。幹州者佳。去殼取佳﹐微炒去油。牡蠣﹑肉桂爲使。

畏菊花﹑羊蹄﹑諸石﹑面曲。側柏葉﹐無毒。主吐血﹑衄血﹑血痢﹑崩中赤白﹑尿血及七情嘔血﹑胸中疼痛﹑冷風歷節疼痛﹑大風眉髮脫落。久服去濕痺﹐耐寒暑﹐止饑﹐益气輕身。丹溪云﹕性善守多燥﹐大益脾土﹐澀肺補陰之要藥也。又止小兒泄痢﹐殺五臟虫。爲末和油塗頭﹐生發。炙熱凍瘡﹐鼠﹐腫核。凡采葉隨月建方﹐以取得月令之气也。去梗﹐糯米泔浸七日﹐炒。墳墓上者不可用。柏白皮﹐主中熱﹐油及火灼爛瘡﹐長毛髮。爲末﹐豬脂煎塗。柏枝節煮以釀酒﹐治風痺﹐歷節風﹐燒汁塗疥癩瘡。

槐實槐實苦酸鹹气寒﹐濕熱腸風痔痢寬﹐疏五內邪淸頭目﹐疝痛陰瘡胎產難﹐皮主牙疳根喉痺﹐枝治風痿崩帶安。

槐木﹐虛星之精﹐葉大則黑﹐晝合夜開﹐故從鬼。又名守宮實﹐卽莢中子﹐大如豆﹐堅而色紫﹐俗名槐角。

無毒。主濕熱腸風下痢﹑五痔﹐疏導五內邪气﹐風熱煩悶。兼明目﹐除熱淚﹐頭腦風眩﹐心頭吐涎如醉﹐漾漾如立舟車上者。又治疝痛及男婦陰瘡濕癢﹐婦人乳瘕﹐子髒急痛﹐墮胎催生﹐吞七粒卽效。本艸云﹕補絕傷益气﹐亦治中帶補之劑也。微炒用。槐白皮﹐味苦。主口齒風疳血﹐漿水煎含之。陰疝﹑卵腫﹑气癅及痔有虫﹐或下膿血﹐煎湯淋洗槐根皮﹐平。主喉痺寒熱﹐中風彊直﹐皮膚不仁。煎湯洗五痔並一切惡瘡﹐婦人產門癢痛及湯火瘡。煎膏﹐消癰腫﹐止痛長肉。槐枝﹐煮汁釀酒療大風﹑痿痺甚效。崩中﹐帶下赤白﹐燒灰﹐酒調服。九種心痛﹐水煎服。又煎湯洗瘡及陰囊下濕癢。炭揩齒﹐去虫﹐燒瀝塗癬﹐和麻油磨濃點赤眼。與槐葉平﹐煎湯﹐治小兒驚癇壯熱﹐疥癬疔腫﹐鼻气窒塞。

槐花槐花苦平淸肺湯﹐腸風痔痢最爲良﹐心痛眼赤俱炒用﹐殺腹虫治皮膚瘡﹐膠化風涎治口噤﹐四肢頑痺與破傷。

槐花﹐又名槐鵝。無毒。陰也。潤肺臟﹐涼大腸。治風腸下血﹐五痔便血﹐血痢﹐甚佳﹐不可過劑。又治心痛﹑眼赤﹐殺腹髒虫﹐治皮膚風熱﹐微炒用。槐膠﹐主一切風﹐化涎。治肝臟風﹑筋脈抽掣及急風口噤﹐或四肢不收﹑頑痺﹐或毒風周身如虫行﹐或破傷風﹑口眼偏斜﹑腰背彊硬。任作湯﹑散﹑丸﹑煎﹐雜諸藥用之﹐亦可水煮和藥爲丸。槐樹上菌﹐又名槐耳。無毒。主五痔脫肛下血﹐心痛﹐婦人陰中瘡痛。

桃仁桃仁無毒苦甘平﹐破血通腸利月經﹐兼除咳逆心胸滿﹐疝瘕腰痛殺虫精﹐花悅顏色醫淋腫﹐奴散气血肺心淸。

桃者﹐逃也﹐能令鬼邪逃循﹐五木之精也。無毒。沈而降﹐陰也。入手﹑足厥陰經。主瘀血﹑血閉﹑血結﹑血熱﹑血證﹑血瘕及卒暴擊血﹑心痛﹑骨蒸﹑偏風﹑半身不遂﹐潤大腸﹐通月水。兼主上气咳嗽﹑喘急﹑胸膈痞滿﹐止疝痛﹑腰疼﹐殺虫及屍疰邪祟。又小兒卵﹑婦人陰癢﹐搗泥敷之。心云﹕苦以瀉滯血﹐甘以生新血。

血結實者可用﹐血燥虛者愼之。凡使﹐湯泡去皮尖﹐炒赤﹐研如泥用。桃花﹐除百病﹐悅顏色。治水種﹑石淋﹐利大小便。三月采﹐陰榦﹐千葉者不用。桃奴﹐卽幹實著樹上經冬不落者。微溫。治伏梁气在心下結聚不散。

燒灰存性﹐治肺气吐血﹐諸藥不止及胎下血不止。正月采﹐酒拌蒸軟﹐銅刀切取肉﹐焙漧用。莖白皮﹐除中惡腹痛﹐去胃中熱。桃枝﹐戊子日取作枕﹐補心虛健忘﹑耳目聰明。煎膏塗口瘡及下部瘡﹐煎湯洗天行疫癘。

桃葉﹐出瘡中虫﹐治霍亂腹痛﹐大小腸不通﹐小兒寒熱客忤﹐多用作湯導藥。桃實﹐味酸﹐無毒。多食令人發熱。有味辛者﹐肺病宜食。食桃訖﹐入水浴成淋。桃膠﹐主保中不饑﹐忍風寒﹐下石淋﹐破血﹐愈百病。桑灰汁煮三次﹐陰漧用。桃寄生﹐主小兒中蠱毒令腹內堅痛﹐面目靑黃﹐淋露骨立﹐病變無常。花﹑葉﹑枝﹑莖等俱能辟不祥﹐殺邪魅﹐療中惡蠱疰﹐今人用桃作符著門上者﹐亦取其厭邪也。

杏仁杏仁有毒苦甘溫﹐潤肺止嗽及奔豚﹐消食治腫通气閉﹐祛風發汗出聲言。

杏﹐文從木﹑從甘﹐實大而甘也。沈而降﹐陰也。入手太陰經。潤肺﹐燥熱在胸膈間﹐急滿喘促﹐咳嗽上气﹐喉鳴及奔豚气逆。消宿食﹐殺狗肉積毒。治浮腫腹痺﹐大腸气閉不通。又解肌發汗﹐散肺風寒咳嗽﹐頭面風邪﹐眼鼻塞﹐冷淚﹐喉痺生瘡﹐時行頭痛﹐風气來去﹐中風半身不遂﹐失音卒啞。兼治香港腳﹑驚癇﹑產乳﹑金瘡﹑五痔下血不止﹑撲損瘀血﹑卒不得小便。蓋杏仁𨿽下气﹐少用亦能活血﹐多服令人血溢出﹑血不止﹐或瀉﹐或臍中出物。古今有單服杏仁而得效者﹐必壯實﹑痰气壅滯及聲不亮﹑目不明者乃宜。東垣云﹕杏仁治气﹐桃仁治血﹐俱治年髙碩便祕燥﹐當以气血分用﹐佐以陳皮。此正論也。凡使﹐湯泡去皮尖﹐麩炒黃色﹐去油﹐有火有汗者﹐童便浸三日﹐又燒令煙未盡﹐研如泥。綿裹納女子陰中﹐治虫疽。

惡黃芩﹑黃﹑葛根﹐畏艸。解錫﹑胡粉毒﹐得火良。雙仁者殺人﹐可毒狗。杏花﹐味苦﹐無毒。主補不足﹐女子傷中﹐寒熱痺﹐厥逆。杏實﹐味酸﹐熱﹐有毒。食多傷筋骨﹐損神气﹐令人目盲。小兒尢不可食﹐多致癰瘡及上膈熱。

郁李仁郁李仁味苦酸平﹐破血潤燥二便行﹐消腫攻癖通關格﹐根主牙風腫且疼。

郁﹐盛貌﹐卽《詩》所謂棠棣之花﹐李木之子也。無毒。陰中陽也。破血﹐潤燥﹐滑大腸﹐利小便﹑水道﹐泄五臟﹑膀胱急痛﹐宣腰跨冷膿﹐主大腹水腫﹑面目四肢浮腫﹐消宿食﹐下气﹐破癖气﹐治卒心痛及腸中結气﹑關格不通。凡使﹐湯浸去皮尖﹐生蜜浸一宿﹐研如膏用﹐根﹐涼。主風虫牙﹑齲齒﹑齒齦腫痛﹐去白虫﹐濃煎含之。

火麻子火麻子甘無毒平﹐潤腸能破積血凝﹐治痺寬膨止消渴﹐催產下乳救脈停﹐花性大同卻有毒﹐食久令人見鬼精。

又名麻子仁﹐四稜﹐處處有之﹐皮可爲布及履。東海者大如蓮實﹐北地者大如豆﹐南地者子小。入足太陰﹑手陽明經。主大腸風熱結燥﹐小便淋閉。破積血﹐治皮膚頑痺﹐風癩骨髓疼痛﹐風水腹大﹐臍腰重痛。止消渴。

治妊娠心痛腹疼﹑逆生倒產﹑產後惡露不盡﹑腹脹。古方脈代用之者﹐以其能復血脈而益中气也。兼治小兒赤白痢。長肌肉﹐益毛髮﹐但多食反損血脈﹐滑精﹐痿陽﹐發帶病。凡使﹐以布包沸湯中浸﹐湯冷取出﹐垂井中一夜﹐勿令著水﹐次日曬漧﹐新瓦上挪去殼用。花名麻賁﹐又名麻勃﹐卽麻花上勃勃者。主利五臟﹐下血破積﹐止痺散膿。久食﹐令人見鬼狂走。

胡麻胡麻甘平潤五臟﹐治癩風落髮無量﹐巨勝子專補髓精﹐調肺鎭心虛家尙。

卽胡地黑脂麻﹐又名壁虱胡麻。無毒。調肺气﹐潤五臟﹐暴食利大小腸﹐久食卽痞。去陳畱新﹐逐風濕气﹑遊風﹑頭風﹐合蒼耳子治風癩﹐長毛髮。治溫瘧﹑大吐扣虛羸﹐催生墮胎﹐金瘡止血。巨勝子﹐卽胡麻中七稜﹑兩頭尖﹐色赤﹐味酸澀者。八谷中最爲大勝。主傷中虛羸﹐補五內﹐益气力﹐塡髓腦﹐堅筋益精﹐補肺气﹐止心驚。久服輕身﹐耐饑渴寒暑﹐有益於男子者也。凡使﹐湯淘去浮者﹐酒蒸半日﹐曬漧﹐舂去粗皮微炒。服食家九蒸九曬﹐蜜丸服﹐名靜神丸﹐除一切痼疾。油﹐微寒。主天行熱祕﹐腸內結熱﹐利大小腸﹐下胞衣﹐生者殺虫﹐摩瘡腫﹐生禿發。苗名靑﹐味甘﹑寒﹐無毒。主五臟邪气﹑風寒濕痺﹐益气血﹐補腦髓﹐堅筋骨。作湯沐﹐潤毛髮﹐滑皮膚。

油麻油麻甘寒炒則熱﹐通血行气腸胃滑﹐去浮風疾潤肌膚﹐油能解毒療瘡癤。

子可搾油。生則寒﹐炒則熱。通血脈﹐行風气﹐去頭浮風﹐滑腸胃﹐潤肌膚。久食抽人肌肉。麻油﹐又名香油。殺五黃﹐下三焦熱毒﹐通大小腸﹐治蛔心痛﹐敷一切瘡癤疥癬。煎膏﹐生肌止痛﹐消癰腫﹐補皮裂﹐治瘡。食物須逐日熬熟用﹐經宿卽動气﹐有牙齒並脾胃冷止﹐消渴﹑精滑者﹐切不可喫。況煎煉服之與火無異﹐人家積油百石則生火。油麻亦有二種﹐白者潤肺﹐黑者潤腎。

葵子葵子甘寒滑小腸﹐催生下乳穿瘡瘍﹐根主瘡淋解椒毒﹐葉堪作菜莫多嘗。

葵﹐揆也。《左傳》能衛其足者﹐知也。惟知所以能揆﹐此卽常食葵菜。覆養經冬﹐至春作子﹐故謂之冬葵子。無毒。性滑利。宣導熱壅﹐利小腸﹐通癃閉及卒關格﹑二便不通﹑支滿欲死﹑妊娠患淋﹐或卒下血﹑倒產難產﹑子死腹中﹐或乳難內閉﹑乳汁不通﹐並微炒搗碎煮濃汁服之。一切瘡腫癤毒未出膿者﹐水吞三四粒﹐卽作竅出膿。根主惡瘡﹑淋閉﹑利小便﹐止消渴﹐解蜀椒﹑丹石毒。小兒吞錢﹐煮汁飲之﹐立出。葉爲百菜主﹐其心傷人﹐小兒發斑惡腫﹐絞汁飲之。性冷利﹐不可多食。又霜葵多食吐水﹐動五飲。四季食生葵令飲食不消﹐發宿疾﹐動風气﹐天行病後食之喪明。合鯉魚食害人﹐又無蒜勿食。黃芩爲使。

蜀葵蜀葵甘寒鈍人性﹐解熱利便根莖勝﹐葉消熱痢制石丹﹐子除水腫風疥病﹐花有五色能潤燥﹐赤白帶下偏相應。

種出巴蜀﹐似葵﹐花有五色﹐如槿花。無毒。陰中陽也。久食鈍人性靈。根莖﹐主客熱﹐利小便﹐散膿血惡汁。葉﹐主熱毒下痢及丹石發熱結﹐煮食或搗汁服之。又燒灰敷金瘡﹐搗爛敷火瘡。子﹐主水腫淋澀﹐催生落胎﹐治一切瘡疥瘢疵土靨﹐小兒風疹。花﹐赤者治血燥﹐白者治气燥﹔赤治赤帶﹐白治白帶﹐空心酒下。又白者治瘧﹐並陰漧用。

黃蜀葵花黃蜀葵花治便淋﹐用子催生待產臨﹐瘡家要藥惟敷傅﹐能消膿水久侵淫。

近道處處有之。另是一種﹐非蜀葵中黃者﹐葉尖狹﹐多刻缺﹐夏末開花淡黃色﹐葉心下有紫檀色﹐六七月采。陰漧或日幹。治小便淋。難產催生﹐取子四十九粒﹐焙爲末﹐溫水下﹔根煮濃汁冷服亦好。《衍義》云﹕瘡家要藥。諸惡瘡膿水久不瘥者﹐作末敷之卽愈。又有一種龍葵﹐苦寒﹐無毒。北人謂之苦葵﹐葉圓花白﹐子若牛李子﹐生靑熟黑﹐食之解勞少睡﹐去虛熱腫。其子療疔腫﹐其根爲末﹐入麝少許﹐敷發背癰疽甚瘥。

蘇木蘇木甘鹹平去瘀﹐風噤血癖气凝聚﹐通經產後是靈丹﹐瘡損下痢與嘔吐。

出蘇方國﹐故名﹐卽今用染色者。無毒。可升可降﹐陽中陰也。去瘀血和新血之劑。主男婦中風口噤不語﹐虛勞﹐血癖﹐气滯﹐婦人气血心腹痛﹐月候不調或經閉不通。產後惡露衝心﹐腹中絞痛﹐脹悶欲死及蓐勞﹐失音﹐血噤﹐血暈。消腫毒﹐排膿止痛﹐一切金瘡撲損並用。故東垣曰﹕除產後敗血﹐有此立驗﹔破瘡瘍死血﹐非此無功。兼治赤白痢後重急痛﹐霍亂嘔逆及常嘔吐。並用水煎破血﹐酒煮去風﹐佐以防風爲妙。去皮節細銼﹐和梅枝蒸半日﹐陰漧用。

紅藍花紅藍花辛溫散血﹐胎死產暈口噤結﹐兼治諸風及痺喉﹐少用補血東垣訣﹐若作胭脂功又奇﹐小兒耳不可缺。

色紅﹐葉如藍﹐卽今染紅及作胭脂者﹐俗名紅花。無毒。陰中陽也。《衍義》云﹕辛溫則血調和﹐故少用則能入心養血﹔過於辛溫則血走散﹐故多用則能破血。治胎死腹中及產後血暈口噤﹐腹內惡血不盡絞痛﹐經閉腹內血气刺痛﹐並酒煮服﹐兼治三十六種風及產後中風﹐血熱煩渴﹐喉痺壅塞不通﹐一切腫毒及蠱毒下血﹐生絞汁或煎服之。東垣謂﹕補血虛者﹐佐補血藥而少用也。搓碎用。苗生搗碎﹐敷遊腫。子吞數粒主天行痘子不出。胭脂點小兒耳﹐滴耳中。

以上滋血潤燥藥。

茜根茜根苦寒淸心肺﹐逐瘀止血及崩帶﹐退黃治痺排膿瘡﹐中蠱作吐稱爲最。

茜﹐鮮也﹐可以染絳﹐西地最多。無毒。陰中微陽。主六極損傷﹐心肺停瘀﹐吐血﹑衄血﹑下血﹑尿血﹐崩中帶下。月經不止﹐產後血暈。

又治黃膽﹑風寒濕痺﹐排膿﹐治瘡癤痔﹑折撲損瘀血﹐皆驗。中蠱吐如爛肝者﹐稱爲最要。兼補中及膀胱不足﹐止遺泄亦美藥也。銅刀銼炒﹐勿犯鐵﹑鉛﹐畏鼠姑。

茅根茅根無毒性甘平﹐逐瘀止血治淋難﹐消除客熱醫煩渴﹐灸瘡血出用花安﹐鍼罨刀箭穿瘡孔﹐爛茅止血敷瘡斑。

茅﹐冒也﹐毛也。冒然而生﹐爲地之毛也。處處有之﹐春生苗﹐布地如鍼﹐夏開白花﹐六月采其根﹐潔白甘美﹐至秋則枯。主除瘀血﹐血閉寒熱﹐止諸血吐衄及婦人崩中漏下﹑月經不勻。利小便﹐下五淋﹐除客熱在腸胃﹐止渴堅筋﹐通血脈。勞傷中气虛羸者﹐亦可服之。花﹐性溫﹐治吐血﹑衄血﹐及灸瘡出血不止。茅鍼﹐一名茅筍。性涼﹐可啖﹐甚益小兒。通小腸﹐止鼻衄及暴下血﹑溺血﹐罨刀箭金瘡﹐止血止痛。凡癰毒軟癤未潰不作頭膿﹐酒煮服之﹐一鍼一孔﹐二鍼二孔。爛茅﹐卽茅屋上四角經霜久者。性平。止吐衄﹐酒煮服之。斑瘡蠶咬﹐和醬汁研敷。茅屋滴澑水﹐解雲母毒。

薊根薊根小大甘平論﹐破血還以養血元﹐大者能兼補下气﹐治帶安胎消腫﹐小者專主九竅血﹐只寬胸隔退熱煩。

出北地薊門者勝。薊﹐冀也。熱則冀涼﹐冷則冀和﹐弱則冀彊﹐亂則冀治。大薊﹐大有所冀也﹔小薊﹐小有所冀也。二薊無毒。俱治吐嘔衄血﹑暴下血﹑血崩及九竅出血﹐金瘡流血不止﹐乃破瘀血﹐止新血之劑。故經云﹕養精保血。大薊﹐治血之外兼能補養下气﹐治女子赤白沃帶﹑胎動下血﹐療癰惡瘡。古有陰冷囊腫﹑疼痛欲死﹑不眠﹐煮汁服之立瘥。葉﹐治腸癰腹髒瘀血﹑血暈﹑撲損﹐生擂酒並小便任服。小薊﹐力微﹐治血之外只能開胃﹐寬胸膈﹐退熱煩及衄﹑鼻塞不能而已。大薊﹐髙三四尺﹐葉皺﹔小薊﹐髙一尺許﹐葉不皺爲異﹐亦可爲蔬。四月采苗﹐九月采根﹐洗淨陰漧﹐微焙﹐亦可生搗汁服。

捲柏捲柏無毒辛甘平﹐止血用炙破血生﹐血閉瘕淋陰內痛﹐咳逆風痿脫肛寧。

生石上﹐處處有之。捲屈如雞足﹐靑黃色﹐葉似柏。生用破血﹐炙用止血。主婦人經閉無子﹐瘕﹐淋結﹐陰中寒熱痛。兼治咳逆﹑頭中風眩﹑痿厥﹑脫肛﹑屍疰﹑五臟邪气﹐彊陰益精﹐和顏色。七月采﹐去近石沙土處﹐陰漧用之。

茺蔚子茺蔚子味甘辛溫﹐行血養血解心煩﹐逐水去風止損痛﹐女藥稱仙號返魂﹐莖可洗瘡花治帶﹐葉敷諸瘡可無痕。

茺﹐充實也﹔蔚﹐盛貌。無毒。善行瘀血﹐養新血。治血逆心煩﹐益心力﹐逐水气浮腫﹐去風熱瘡毒。

治折傷內損有瘀﹐天陰則痛。兼能明目養精﹐除大熱頭痛。一名益母者﹐善救胎前因熱病子死腹中﹐難產﹐產後血脹血暈﹐產前諸疾﹐求嗣調經﹐無所不效﹐故曰婦人仙藥。單用煎膏﹐號曰返魂丹﹐詳七卷。莖﹐煎湯﹐洗癮疹瘙癢﹔若初生小兒浴之﹐不生瘡疥。花﹐治婦人赤白帶下﹐每末二錢﹐空心溫湯下。葉﹐治小兒疳痢垂死﹑大人痔瘡﹐煮粥或取汁飲之。疔腫﹑乳痛﹑丹毒﹑諸惡瘡癤﹑蛇毒﹐已破未破﹐搗汁內服﹑外敷。

面上風刺。爲末﹐用麵湯調﹐燒灰塗之。亦制硫黃。子﹑苗﹐入洗面藥﹐令光澤。小兒耳﹐取汁滴之。治馬咬﹐和醋炒爲末封之。初春亦可取作菜食。治病﹐花﹑莖﹑子﹑葉同功。

劉寄奴劉寄奴溫苦味眞﹐消瘀血治產余屯﹐通經寬脹愈腹痛﹐湯火金瘡效若神。

無毒。主破瘀血。治產後餘疾下血﹐止痛極效﹐更通婦人經脈﹐結﹐下气﹐消水脹﹐止水泄﹐心腹疼痛。又治湯火瘡至妙﹐先用糯米飲刷患處﹐後用此爲末糝之﹐不痛無痕。凡湯著處﹐先用鹽末摻之﹐護肉不爛﹐然後敷藥。所以名劉寄奴﹐宋髙祖裕之小名也。俗用此止金瘡出血如神﹐但多服令人利。生江南﹐苗﹑莖似艾蒿﹐有四稜﹐髙二三尺﹔葉靑似柳﹐四月開小黃花﹐七月結實﹐似黍而細﹐一莖上有數穗互生﹔根紫大﹐七月采。苗﹑花﹑子通用。雷公云﹕去莖﹑葉﹐只用實。以布拭去上薄殼皮﹐酒拌蒸﹐日幹用。

馬鞭艸馬鞭艸涼味苦辛﹐活血行血利女人﹐通經破癖消膨脹﹐男子陰囊腫可伸。

苗類益母而莖圓﹐抽穗如馬鞭梢﹐故名。無毒。活血行血﹐治婦人月經不通﹑气血腹脹﹑月候不勻﹐破惡血瘕痞塊﹑肋脹欲死﹐並煎膏酒下。男子陰腫核痛﹐搗爛塗之。兼治水腫﹑久瘧﹐喉痺﹑臊腫連頰及食魚膾生肉住膈﹐結成瘕﹐並搗汁飲之。

白頭翁白頭翁苦溫無毒﹐鼻洪痢赤當先服﹐更止瘧狂消瘕疝﹐項下癭癅頭上禿。

處處有之﹐葉似芍藥而大﹐有風則靜﹐無風則搖﹐近根處有白茸﹐狀似人白頭﹐故名。可升可降﹐陰中陽也。治鼻衄血﹑赤毒痢﹑蠱痢腹痛極效。又治溫瘧﹑狂徉寒熱﹑陰疝偏墜﹑瘕積聚﹑癭癅瘰﹑頭禿膻腥。

兼止金瘡血出及痛﹑一切風气﹑百骨節痛﹐乃逐瘀解毒之劑也。七月采根﹐陰漧﹐得酒良。莖﹑葉同功同。

雞冠花雞冠花子涼無毒﹐瀉肝熱治腸髒風﹐更主血膿紅白痢﹐婦人帶下及崩中﹐花形似雞冠。子入藥﹐微炒。

漧漆漧漆辛溫毒而益﹐破久瘀血年深積﹐治痺止咳及心痛﹐利疝祛虫通經脈。

木汁如水滴下﹐可以漆物﹐陰漧如蜂房﹐孔孔隔者佳。有毒。降也。陽中陰也。東垣云﹕破日久閉結之瘀血﹐削年深堅固之沈積。兼治五緩六急﹑風寒濕痺﹐止咳嗽及九種心痛﹑腹肋積滯气﹑小腸膀胱疝痛﹐去蛔虫﹐通經脈。丹溪云﹕屬金而有水與火﹐性急能飛﹐補用之中節﹐積去後補性內行。故經曰﹕補中續筋塡髓。《日華》云﹕治傳屍﹐生者去長虫。凡使﹐幹者須搗碎炒煙出﹐不爾﹐損人腸胃﹐濕者煎幹。素畏漆者忌服。或毒發﹐飲鐵漿及甘豆湯並蟹解之。半夏爲使﹐畏雞子﹐忌油膩。驗漆以物蘸起﹐細而不斷﹐斷而急收﹐又塗幹竹上陰之﹐速幹者得眞。二聖丸﹕榦漆末一兩﹐濕漆一兩﹐熬食飯久﹐和丸如梧子大。每一丸﹐酒下無時。治婦人不曾生長气血﹐臟腑痛甚﹐男子疝痛牙緊﹐灌下卽安。

棕櫚子棕櫚子苦平無毒﹐止血養血須炒熟﹐瀉滑痢久可澀腸﹐皮又破燒灰服。

棕﹐形如馬鬃﹐閭閻多植此爲用。子如魚子﹐初生黃色者可淹爲果﹐成熟黑色者入藥。炒用﹐上止鼻洪吐血﹐下止崩帶腸風便血﹐兼澀腸止瀉及赤白痢。皮入藥﹐燒灰存性﹐破止血與子同。

衛矛衛矛气寒苦且澀﹐通經止崩下乳汁﹐破結除心腹疼﹐殺虫祛風邪難入。

在處有之。莖長四五尺許﹐其幹上三面如鋒刃箭羽﹐故又名鬼箭羽﹐人家多蟠之以衛祟。無毒。主通月經﹐止血崩帶下﹐能墮胎﹐下乳汁及產後血絞腹痛﹐破陳血結﹑蠱疰中惡﹐腰腹心胸脹滿﹐去白虫﹐消皮膚風毒﹐令陰中解﹐殺百邪鬼魅。八月采﹐陰漧﹐只用箭頭﹐拭去赤毛﹐酥炒用。

虎杖虎杖甘平破瘀血﹐通經能散暴結﹐止痛排膿利小便﹐暑渴煎令冰冷徹。

在處有之。莖如竹筍狀﹐上有赤班點如虎斑紋﹐初生便分枝丫﹐根皮黑色﹐破開卽黃﹐亦有髙丈餘者。

無毒。主破畱血﹑月候不通﹑產後惡血不下﹑心腹脹滿﹑血暈暴結﹑瘕﹑撲損﹑腸痔﹐瘡癤﹑癰毒﹑惡瘡﹑排膿止痛。治大熱煩躁﹐止渴﹐利小便﹐壓一切熱毒。夏月和甘艸同煎爲膏﹐如琥珀色﹐令冷徹如水﹐服之極解暑毒。兼破風毒結气及風在骨節間﹐孕婦禁用。八月采﹐根和葉裹一宿﹐取出曬漧﹐或浸酒服之﹐效尢速。

蜜蠟蜜蠟甘溫煉去黃﹐止血益气續絕傷﹐下痢胎漏金瘡妙﹐長肉生肌濃胃腸。

蠟﹐獵也。蜂獵百花釀蜜﹐渣爲蠟。初極香軟﹐經酒﹑醋煮煉便黃赤﹐再煎煉﹐水中烊十數過卽白。無毒。

主下痢膿血後重﹐妊孕胎動﹐漏血不絕欲死﹐金瘡出血﹐皆能止之。兼補中益气﹐續絕傷﹐小兒尢宜。久服耐老不饑。惡芫花﹑文蛤。治雀目方﹕黃蠟溶化﹐入蛤粉相和得所﹐每二錢以豬肝二兩批開﹐糝藥在內紮定﹐煮熟取出﹐乘熱燻眼至溫冷﹐並肝食之﹐以平爲度。

蠐螬蠐螬咸溫在桑枯﹐瘀閉脇堅不可無﹐汁點眼翳開喉痺﹐木刺痛瘡碎搗敷。

蠐﹐齊也﹐無頭尾之分﹔螬﹐曹也﹐曹曹踴動貌。無毒。主破惡瘀在胸腹不去﹑吐血﹐通月經血閉﹐下乳汁﹐破骨折﹑血在脇下﹑堅滿疼痛。汁點目中淫膚﹑靑翳﹑白膜﹐點喉痺止痛消腫。竹木刺入肉﹐搗碎敷之立出。癰疽痔﹐赤白遊風﹐丹疹﹐取汁塗之。生桑柳樹中內外潔白者佳﹐生積糞中者﹐皮黃色暗﹐止可敷瘡疽。

冬月或臨時采﹐陰漧﹐糯米同炒﹐米焦黑取出﹐去口畔並身上肉毛黑塵﹐作三四截研粉用。蜚蠊爲使。治禾芒入目﹐以新布覆目上﹐持蠐螬從布上摩之﹐其芒自出。

代赭石代赭石寒甘且苦﹐養气血精又善止﹐鎭肝健脾治驚疳﹐辟賊風邪及疰蠱。

出代郡﹔赭﹐紅黑之間色也。無毒。入手少陰﹑足厥陰經。養气血﹐除五臟血脈中熱﹐血痺﹐血瘀。止吐血﹑鼻衄﹑腸風﹑痔﹑翻胃﹑瀉痢﹑尿血﹑遺溺﹑脫精﹑女子赤沃漏下﹑帶下﹑月經不止﹑產難﹑胞衣不出﹑墮胎﹑大人小兒驚气入腹﹑陰痿不起。經云﹕怯則气浮﹐重以鎭之。怯者﹐驚也﹔肝气﹐浮也。小兒驚癇疳疾﹐服之健脾。兼治賊風癮疹癢疼﹐鬼疰蠱毒。赤紅靑色如雞冠有澤﹐上文頭有如浮漚丁者﹐謂之丁頭代赭﹐最勝。

火醋淬七次﹐研粉水飛用。漧薑爲使。畏附子﹑天雄。無眞者﹐以牡蠣代之。

亂髮亂髮苦溫極補陰﹐止血止咳通閉淋﹐利水治風醫霍亂﹐產難驚熱斂瘡淫。

發﹐拔也﹐拔躍而出。無毒。丹溪云﹕發補陰之功甚捷。止鼻衄汗血﹑大小便下血﹑血痢﹑血悶﹑血暈。

止咳嗽﹐轉脬﹐五淋﹐關格不通。利水﹐消黃膽﹑女勞疸。治中﹐破傷風及沐髮後中風。定霍亂煩躁﹐催生及胎衣不下﹐小兒驚熱癇癥。煎膏﹐長肉消瘀。治癰腫骨疽﹐金瘡雜瘡。不拘新剪舊落﹐或自己發﹐或無病患發﹐或童男胎發並好。用皂角水洗淨﹐入罐內燒存性。止血﹐或吹鼻﹐或酒下﹐或入補藥丸。單發灰散﹕燒爲末﹐溫水或酒下二錢﹐治血淋甚效。又合雞子黃煎之﹐消爲水服﹐治小兒熱痰﹐療百病。如胎熱生瘡﹐蔓延徧身﹐啼號不乳者﹐用此塗上﹐隨以苦參粉糝卽愈。又和蜂房﹑蛇蛻燒灰﹐酒下一錢﹐治瘡口不合﹐效。人發敷癰疽立愈。

乳汁乳汁甘寒潤發膚﹐塡補五臟點睛珠﹐老病口瘡女經閉﹐惟有髒寒不可哺。

婦人血下爲月經﹐上爲乳汁。無毒。治瘦悴﹐悅皮膚﹐潤毛髮﹐補五臟﹐點眼止淚﹐消赤腫痛﹐老人虛熱﹐口瘡不食﹐婦人血枯經閉。昔張蒼常服﹐身肥白﹐年享百歲有餘。但性屬陰﹐髒寒人食之則瀉。服乳法﹕取甘香者入銀器內﹐加梨汁一半﹐鍋內頓滚﹐五更熱服。消痰潤肺﹐補虛生血﹐兼梨汁亦可﹐但服須吸入气脘乃佳。

又和豉汁飲之﹐解豬肝﹑牛肉毒﹐極效。曬乳粉法﹕遇有乳汁若干﹐卽下銀鍋內煎成膏﹐用大瓷盤盛於日下曬之﹐以水浸於盤下﹐乃未濟之妙也。不然﹐其乳久曬不幹。

秋石秋石丹霜體若金﹐陽煉壯陽陰補陰﹐洞髓還元無不治﹐點肉調湯味更深。

味鹹﹐無毒。治色欲過度﹐羸弱久嗽﹐眼昏頭眩﹐腹脹喘滿﹐腰膝酸疼﹐遺精白濁﹐洞入骨髓﹐無所不治﹐眞還元衛生之寶也。只一小鍋可煉體若金石﹐永不暴潤。陽煉法﹕童便不拘多少﹐入銅鍋內熬幹﹐如鐵堅硬﹐鍋內亦放火﹐燒去臭气﹐乘熱取出﹐打碎爲末﹐再入鍋內﹐淸水煮化﹐用綿紙七重濾過﹐復入鍋內熬幹。

如此淋熬三次﹐白如霜雪﹐乃入砂罐內鹽泥固濟﹐火一日夜﹐只取飛上鐵燈盞者爲末﹐棗肉丸如綠豆大。每服五丸至十丸﹐空心酒下﹐久服壯陽起痿﹐臍下如火。諸般冷疾﹐久年虛損﹐勞憊甚者﹐服之皆驗。陰煉法﹕童便不拘多少﹐入濃皂角汁少許﹐以殺其穢﹐以井水一半相和﹐旋攪百匝﹐令澄去淸水﹐只畱濁腳﹐再換新水﹐如此澄攪數多﹐以白色無臭气爲度﹐曬漧﹐棗肉爲丸。每服十丸﹐空心酒下﹐或以人乳汁和曬尢妙。此法去鹹味﹐不傷肺﹐大能滋陰降火。陰陽煉﹐卽陰煉濁腳不曬﹐用火熬幹﹐忌入罐內火。治陰陽俱虛。

以上治燥通用。

天靈蓋乃天生蓋﹐押一身之骨﹐未合卽未有﹐只有囟門﹑頂骨中一片如三指闊﹐十字解者是。味鹹平﹐無毒。主傳屍屍疰﹐鬼气伏連﹐久瘴癆瘧﹐寒熱無時及肺痿乏力﹐羸瘦﹐骨蒸盜汗﹐兼治犬咬。凡使﹐須軍門斬賊得之方可﹐不然﹐惡疾病死﹐諸毒聚頂﹐服之反害﹐不如以虎頭骨及黃犬頭骨代之。近時方士好用此入補藥﹐以爲勝於滋陰壯陽之劑﹐不知屍气損神﹐且犯天條﹐罪禍莫測。其骨﹐男者色白﹐女者色赤﹐陽人使陰﹐陰人使陽。采得後用溏灰火罨一伏時﹐待鮏气盡﹐以檀香煎湯洗過﹐酥炙黃或燒黑研用。爪甲﹐催生﹐取細末點目中去翳障﹐搐鼻中止衄血﹐燒灰水調服﹐治轉胞﹐淋閉﹐尿血﹐凡用孕婦及自己者效。

人胞衣又名紫河車﹐乃男精女血構成。味甘溫﹐無毒。主气血羸瘦﹐婦人勞損﹑面皮黑﹑腹內諸病漸瘦者。男用男胎﹐女用女胎﹐須首生者佳。如無﹐壯盛婦人亦可。用米泔洗四五次﹐不動筋膜。去艸屑﹐以竹器盛長流水中浸一刻﹐以取生气﹐用瓦盆放木甑內﹐或鍋內亦可﹐自卯至酉蒸爛如糊﹐取出於石臼內﹐同諸藥搗丸。一法﹕洗淨﹐用酒半碗﹐花椒少許﹐同入砂鍋內﹐口上用紙糊﹐慢火烘漧﹐重一兩半者佳﹐爲末入藥。

此藥不宜久畱﹐恐服之令腹內生虫也。產後胞衣埋地中﹐七八年化爲淸水者﹐味辛﹐無毒。主小兒丹毒﹐天行熱病﹐寒熱不歇﹐妄語狂言﹐頭上無辜發豎﹐虛痞等疾。

紅鉛卽無病室女初行月水。味鹹﹐有毒。治男婦气血衰弱﹑痰火上升﹑虛損﹑左癱右瘓﹑中風不語﹑肢體疼痛﹑飲食少進﹐女子經閉等癥﹐服之神效。取法﹕以黑鉛打一貝﹐形如黃冠子﹐俟月信動時﹐以此具置陰戶上﹐接取二三盅﹐傾瓷器內﹐待沈底﹐紅如朱砂者﹐此爲母气﹐眞元也。黃色浮皮者用紙糝去﹐卻取澄過茯苓入紅鉛內和勻﹐作薄餅子陰榦爲末﹐以麻黃煎膏爲丸﹐辰砂爲衣﹐銀器收貯服之。婦人月經並浣褲汁﹐解箭並女勞服﹐又馬血入瘡中並剝馬被骨刺破毒死者﹐以月經塗之效。近有奇術﹐能令刀斫不入﹐惟以月經塗之便死﹐此是污穢壞神气也﹐故人合藥所以忌之。男子精塗金瘡出血不止﹐和鷹屎去面上靨瘢及湯火灼瘡。

襠卽之當陰處﹐方圓六寸是也。主男婦陰陽易病。男病用女﹐女病用男﹐襠燒灰﹐水調服。經衣﹐卽拭經水布也。燒灰爲末﹐敷虎野狼傷﹐酒下主箭鏈入腹﹐陰陽易病。

以上以人補人﹐今俗所尙﹐但秋石還元降火可也﹐河車﹑經余不過後天渣滓。乳汁﹐古人以之乳子﹐猶恐饑人之子﹐而況煎熬成丸﹐變其純陰之質﹐化爲燥烈之性﹐固未必能補﹐亦且可惜﹐偶病相宜﹐乍服對酒﹐或入藥服之亦可。亦嘗證諸本艸﹐《別說》云﹕神農人部惟發一物外﹐餘皆出於後世醫家﹐或禁流之術﹐奇怪之論﹐殊非仁人之用心。世稱孫思邈有大功於世﹐以殺命治命尙有陰責﹐況於是也﹗近數見醫家用天靈蓋以治傳屍﹐病未有一效者﹐信《本經》不用未爲害也。殘忍傷神又不急於取效﹐苟有可易﹐仁者宜盡心焉。若不以是說爲然﹐決爲庸人惑亂。噫﹗以是爲訓﹐邇來方士﹐猶有教人服死胎全體者﹐童男女交接水者。《聞見紀訓》載服此者盡皆惡死﹐且遇奇禍﹐戒之戒之﹗玉泉玉乃石之精﹐天地重寶﹔泉者﹐玉之泉液。一云﹕玉消爲水﹐故名玉泉。味甘平﹐無毒。主五臟百病﹐柔筋彊骨﹐長肉益气﹐利血脈﹐安魂魄﹐明耳目﹐耐寒暑﹐久服輕身不老﹐兼治婦人帶下十二病﹐除气癃血塊等癥﹐畏款冬花。

玉屑玉﹐肉也﹐溫濃光潤如肉也﹔屑﹐碎也﹐削之碎碎也。以苦酒浸之﹐令消如泥。潤心肺﹐滋毛髮﹐明眼目﹐助聲喉﹐久服輕身長年﹐兼除胃中熱﹐喘息煩滿﹐止渴。屑如麻豆大﹐服之精潤臟腑﹐渣當完出。若爲粉服之﹐使人淋。畏鹿角。

礪石礪﹐粗硬也﹐可作磨刀石。無毒。主破宿血﹐下石淋﹐除瘕結﹐伏鬼惡气﹐燒赤投酒中飲之。磨汁滴目﹐除障暗。

桃花石形似赤石脂﹐色如桃花﹐光潤體重﹐舐之不著舌者佳。味甘溫﹐無毒。主大腸中冷﹐膿血痢﹐令肌熱能食。

百藥煎味酸﹐無毒。潤肺治嗽﹐化痰止渴﹐療腸風下血﹐爲末糝諸瘡﹐幹水斂口。造法﹕用五倍子十斤﹐烏梅﹑白礬各一斤﹐酒曲四兩﹐又將水紅蓼三斤煎水去渣﹐入烏梅煎﹐不可多水﹐要得其所﹐卻入五倍粗末並礬曲和勻﹐如作酒曲樣﹐入瓷器內﹐遮不見風﹐候生白取出﹐曬漧聽用。染須者加綠礬一斤。

女貞實又名冬靑子。味苦甘平﹐無毒。主補中﹐安五臟﹐養精神﹐除百病﹐久服肥健輕身不老。浸酒服﹐去風補血。立冬日采﹐曬漧用。皮﹐涼﹐去血﹐補益肌膚。葉﹐燒灰塗面治疸﹐兼減瘢疵﹐亦堪染緋。

蕤核仁味甘﹐微寒。無毒。主心腹邪結气及心下結痰痞气。益气明目﹐治目腫爛風癢﹑赤痛淚出﹑鼻鼻衄。凡使﹐去殼取仁﹐湯泡去皮尖。每四兩用芒硝一兩﹐木通七兩﹐同煮一伏時﹐取仁研膏﹐任加減入藥﹐極治風熱。如風虛者﹐去皮尖﹐後用紙壓去油淨﹐以花椒煎濃汁調成膏﹐塗瓷碗底上﹐用蘄艾燒煙燻七次﹐然後取碗於火上﹐之若油起﹐卽以竹紙拭去﹐直待油盡色黑﹐卽取碗覆地上﹐以去火毒﹐隨宜入片腦等﹐點眼甚效﹐治眼風或生翳﹐或赤﹐一切眼疾並主之。蕤仁研膏﹐入黃連末等分和勻﹐取漧棗三枚﹐割頭少許﹐去核﹐以前末塡滿﹐以棗頭合定﹐用薄綿裹之﹐以水半碗﹐於銀器中文武火煎﹐取雞子殼以來﹐以綿濾過﹐待冷點眼﹐神效神效﹗。

椰子卽海棕實也。味苦﹐無毒。黑髮﹐止血﹐療鼻衄﹑吐逆﹑霍亂﹐煮汁服之。殼可爲酒器﹐如酒中有毒則酒沸起。殼中肉益气﹐殼中漿飲之得醉。主吐血﹑消渴﹑水腫﹐去風熱﹐塗頭令發黑。丹溪云﹕屬土而有水。生海外極熱之地﹐土人賴以解夏月渴。多食動風。

木槿平﹐無毒。止腸風瀉血﹑赤白痢﹑痢後熱渴﹐作飲服之﹐令人得睡﹐入藥炒用。花涼。治同。作湯代茶喫﹐又治風。

萱艸俗名鹿蔥。味甘涼﹐無毒。治沙淋﹑小便赤澀﹑身體煩熱﹐下水气﹐退酒疸﹐取根絞汁服。破傷風﹐酒煎服。又和薑汁服﹐治大熱吐血﹐主安五臟﹐利心志﹐令人歡樂無憂﹐輕身明目。取嫩苗及花作俎食﹐甚利胸膈。丹溪云﹕萱艸屬木性﹐下走陰分﹐花名宜男﹐寧無微意存焉﹖五月采藥﹐八月采根用。

水蘇一名雞蘇﹐處處有之。多生水旁﹐苗似旋復﹐兩葉相當。气香馥﹐味辛微溫﹐無毒。主肺痿﹑吐血﹑衄血﹑血痢﹑崩中﹑帶下﹑產後中風及血不止﹐頭風目眩﹐諸气疾腳腫。下气消穀﹐除飲食﹐辟口臭﹐去惡毒瓦斯﹐久服通神耐老。可作菜。

雞腸艸生田野下濕地。莖梗細而中空﹐有似雞腸﹐斷之有絲縷﹐故又名蘩蔞。味酸平﹐無毒。主破血及產後血塊﹐炒熱和童便飲之﹐惡血盡出。燒灰揩齒止宣露。水煎服止淋﹐止小便利。又積年惡瘡毒腫不愈﹐搗汁敷之神效。

鯉腸艸一名旱蓮艸。味甘酸平﹐無毒。主血痢及鍼灸瘡血出不止﹐敷之立已。汁塗須髮令黑而繁。煎膏點鼻中添腦﹐又排膿止血﹐通小腸﹐敷一切瘡並。二八月采﹐陰漧。

牛角腮卽黃牛角尖﹐燒存性用。味苦溫﹐性澀﹐無毒。主下閉血瘀﹐血疼痛。止婦人血崩﹑赤白帶下及腸風下血﹑冷痢瀉血﹑鼠乳瘧疾。

木虻味苦平﹐有毒。生木吐中﹐初出如白蛆﹐漸大羽化﹐色綠如蜩蟬﹐亦啖牛馬等血﹐故治瘀血﹑血閉寒熱﹑無子及目赤痛﹑傷淚出﹐又能墮胎。如蛇螫人九竅出血﹐取三七枚燒﹐服之效。五月采﹐去翅足﹐炒黃。

蜚虻卽今啖牛血者﹐方家呼爲虻虫。味苦寒﹐有毒。主逐瘀血﹐破血積堅痞﹑瘕寒熱。通血脈﹐利九竅﹐女子月水不通﹐除賊血在胸腹五臟﹐治喉痺﹐消積膿﹐墮胎。去翅足炒﹐惡麻黃。

蜚蠊形似蠶蛾﹐腹下赤﹐多在林樹間﹐百十爲聚﹐八九月知寒﹐多飛入人家﹐作姜气者是。味鹹寒﹐有毒。主破瘀血堅﹐寒熱積聚﹐內寒無子。通血脈﹐治喉痺。去翅足﹐炒黃色。

虫生沙中及人家墻下土中濕處﹐似鼠婦而大﹐形扁如鱉﹐故名土鱉﹐俗名簸箕虫。味鹹寒﹐有毒﹐主心腹寒熱洗洗﹐破血積瘕﹐通月水血閉﹐下乳汁﹐婦人藥中多用。十月采﹐日幹炒。畏皂莢﹑菖蒲﹑屋遊。

以上治燥雜用。

內集﹟卷二本艸分類

治燥門

肝﹝當歸﹞心﹝麥門冬﹞脾﹝麻仁﹞肺﹝杏仁﹞腎﹝柏實﹞

大腸﹝硝石﹞小腸﹝茴香﹞三焦﹝山藥﹞膀胱﹝茴香﹞胞絡﹝桃仁﹞

以上諸藥﹐治上中下三焦內燥﹐兼補血和血之劑。

內集﹟卷二本艸分類

治寒門

卽湯液熱浮長也。古庵云﹕治寒以熱。熱藥屬陽﹐故治寒多陽藥。外寒宜汗散﹐宜用風門藥﹐寒從汗解也。夫寒濕皆屬陰﹐宜與治濕門通看。

附子附子辛甘鹹熱毒﹐虛寒風濕行經速﹐咳逆厥冷腹心疼﹐霍亂嘔痢筋蜷縮。

附子﹑烏頭﹑烏喙﹑天雄﹑側子﹐五物同出異名。似烏鳥頭者爲烏頭﹐俗名川烏﹔兩歧相合如烏之嘴者爲烏喙﹔細長至三四寸者爲天雄﹔附根而生者爲附子﹔小者爲側子。補虛多用附子﹐風家多用天雄﹑川烏。東垣云﹕附子有大毒。陽中陽也。其性浮而不沈﹐其用走而不守。本手少陽三焦﹑命門藥也。能治六腑沈寒﹐五臟痼冷。主中寒及傷寒陰癥陰毒﹐四肢厥冷﹐心腹疼痛﹐煩躁迷悶不省﹐風寒咳逆邪气﹐霍亂轉筋﹐下痢赤白﹐脾胃虛冷﹐脾脹翻胃嘔逆﹐久瀉不止﹐頭痛頭風。堅筋骨﹐治偏風半身不遂及寒濕痿拘攣﹐腰脊膝痛﹐腳疼冷弱不能行步﹐諸痺癱瘓﹐痰涎。得白術﹐治腎寒濕﹔得漧薑﹐補中回陽。爲百藥之長﹐通行諸經﹐引用效最速。

丹溪云﹕八味丸用爲少陰向導﹐其補自是地黃﹐後世因以爲補﹐謬哉﹗孕婦誤服墮胎。取端平圓大重一兩以上者力全﹐用黑豆煎水浸五日夜﹐去皮尖並臍﹐切作兩片﹐以姜渣包夾﹐外又用麵包﹐灰火中炮熟。如外黃內白﹐劣性尙存﹐須薄切﹐炒令表裏皆黃。有用童便煮而浸之﹐以助下行。俗方每用附子﹐皆須甘艸﹑人參﹑生薑相配者﹐正制其毒故也。惟古姜附湯生用之。地膽爲使﹐惡蜈蚣﹐畏防風﹑黑豆﹑甘艸﹑人參﹑黃﹑烏韭。

川烏川烏破積除寒熱﹐心腹臍間冷气結﹐肩胛諸痺目中疼﹐消胸痰滯三虫殺﹐烏喙專主陰囊癢﹐能消腫醫歷節。

行經逐寒﹐治風濕邪﹐與附子大同。主破諸積聚寒熱﹐心腹臍間冷痛﹐肩胛痛不可俯仰﹐一切風痺﹑血痺﹑半身不遂皆驗。目中痛不可久視﹐消胸中痰冷﹐食不下﹐墮胎﹐殺三虫﹐長而有尖者佳﹐制同附子。遠志爲使。

反半夏﹑栝蔞﹑貝母﹑白蘞﹑白芨﹐惡藜蘆﹐忌豉汁。其汁煎之名射罔﹐味苦。殺禽獸﹐療屍疰堅﹐頭風痺痛﹐又主瘡瘡根﹐結核瘰﹐毒腫及蛇咬。先取藥塗四畔﹐漸漸近瘡﹐習習逐病至骨。瘡有熱膿黃水出塗之﹐若無膿水﹐有生血及新傷肉破卽不可塗﹐立殺人。中之者﹐以甘艸﹑蘭靑﹑小豆葉﹐冷水解之。烏喙﹐味辛﹐微溫。主風濕﹐丈夫腎濕陰囊癢﹐寒熱歷節掣引腰痛不能行步﹐癰腫膿結。烏龍丹﹕川烏﹑五靈脂各五兩﹐量入龍腦﹑麝香爲末﹐滴爲丸﹐彈子大。每一丸先以生薑汁研化﹐次暖酒調﹐日二次﹐空心﹑晚食前服﹐治癱瘓風﹐手足曳﹐口眼斜﹐語言謇澀﹐步履不正﹐神效。三神丸﹕烏頭三兩。一兩生﹐一兩炒熟﹐一兩燒存性﹐爲末﹐醋煮﹐麵糊丸﹐綠豆大。每五丸﹐空心服。瀉用井花水下﹔赤痢﹐甘艸湯下﹔白痢﹐漧薑湯下﹔赤白痢﹐生薑甘艸湯下。

天雄天雄壯陽散寒濕﹐上療頭面風邪急﹐側子專治偏痺風﹐瘡癰腫效可立。

東垣云﹕天雄散寒﹐爲去濕助精陽之藥。凡上焦虛陽﹐頭面風去來疼痛﹐喉痺﹐背脊傴僂﹐胸膈痰水﹐气喘促急﹐霍亂﹐必用之。久服令人心雄﹐力作不倦﹐故名。余與烏﹑附同﹐但天雄走上﹐烏﹑附達下。取身全﹑短﹑無尖﹐周匝有附子孕十一个﹐皮蒼色者佳。凡丸﹐炮去皮尖﹑底須﹐湯藥和皮生用亦佳。遠志爲使。惡腐婢﹐忌豉汁。側子﹐專治腰腳冷痺﹐半身不遂及徧身風疹﹐頸上鼠﹐一如癰腫皆驗。余與烏﹑附相同。

生薑生薑發散主傷寒﹐鼻塞頭疼咳逆安﹐入肺開胃止痰嘔﹐破血行气到心間。

姜﹐禦濕气﹐如田有界以分水也。味辛﹐溫﹐無毒。浮而升﹐陽也。主發散傷寒傷風﹐頭痛鼻塞寒熱﹐咳逆喘嗽上气。入肺開胃益脾﹐化痰涎﹐止嘔吐翻胃之聖藥也。以上諸癥皆在表在上之邪﹐姜能行气散气﹐故治之。產後必用者﹐以其能破血逐瘀也。今人但知爲胃藥﹐而不知其能通心肺也。心气通則一身之气正﹐而邪气不能容﹐故曰去穢惡﹐通神明。後人因孔子不徹﹐而每好食之﹐其實多服反少智﹐損心气﹐故孔子亦不多食。

古云﹕八九月食姜﹐至春患眼﹑損壽﹑減筋力。又云﹕平人夜食姜﹐令人閉气﹐病則不拘也。丹溪云﹕畱皮則冷﹐去皮則熱。非皮之性本冷也﹐蓋畱皮則行表而熱去﹐去皮則守中而熱存耳。故又有言曰﹕姜屑﹐比之漧薑不熱﹐比之生薑不潤。以干生薑代漧薑者﹐以其不潛故也﹐秦椒爲使。惡黃芩﹑黃連﹑天鼠屎。殺半夏﹑濃朴﹑茛菪毒。

桂枝桂枝辛甘熱且浮﹐微解風寒汗自收﹐一樣嫩枝名柳桂﹐善治上焦熱不畱﹐薄桂專行肢節滯﹐橫行肩臂必須求。

桂﹐猶圭也﹐爲諸藥之先聘也。木葉心皆一縱理﹐獨桂有兩紋﹐形如圭。諸家論桂不同﹐惟陳藏器云﹕菌桂﹑牡桂﹑桂心﹐同是一物。出交趾﹑南海﹑桂林﹑桂嶺﹑桂陽﹑柳州﹑象州者佳。菌桂正圓﹐如竹卷二三重﹐味烈肉濃者﹐卽今肉桂。菌﹐竹名﹐言其捲如竹筒﹐故又名筒桂。半捲多脂者﹐名板桂﹐卽今鐵板桂也。牡乃老桂﹐味稍淡﹐皮薄少脂﹐乃桂品中之最髙者﹐故又名官桂。桂心﹐卽牡桂去皮一半﹐取中心近裏味辛者。桂枝乃細薄而嫩者。薄桂比桂枝稍濃﹐柳桂比桂枝更薄。桂枝有小毒。浮而升﹐陽也。气﹑味俱輕。入足太陽經﹐故能上行頭目﹐發散表邪。凡傷風傷寒有汗者﹐用以微解表邪﹐邪去而汗自止﹐非固表止汗之謂也。柳桂﹐乃小枝嫩條﹐尢善行上焦﹐補陽气﹐虛人服之使不生熱也。薄桂﹐乃細薄嫩枝﹐入上焦﹐橫行肩臂。治痛風﹐善行肢節凝滯﹐兼瀉奔豚。凡使﹐略刮去粗皮。

以上治上焦寒藥。

肉桂肉桂辛熱補腎臟﹐養精止煩又止汗﹐利肝肺气遏心疼﹐溫中破癖除霍亂。

純陽﹐小毒﹐入手﹑足少陰經。東垣云﹕气之濃者﹐肉桂也。气濃則發熱﹐故下行而補腎﹑相火不足。

主一切風气﹐五勞七傷﹐養精髓﹐暖腰膝﹐止虛煩虛汗。利肝气﹐除風濕冷痺﹑筋骨攣縮﹐利肺气﹐止咳嗽鼻﹐養心神﹐治卒心痛﹐久服﹐明眼目﹐和顏色﹐面生光華。兼溫脾胃﹐長肌肉﹐破癖﹑瘕﹑瘀血﹐霍亂轉筋﹐下痢﹐一切沈寒痼冷﹐中下腹冷痛。此藥通血脈﹐利關節﹐故婦人經閉亦用之。惟有孕者﹐必炒過乃不墮胎。宣導百藥﹐無所畏﹐謂之通使。春﹑夏二時愼用。本艸𨿽云小毒﹐亦從類化﹐與芩﹑連爲使﹐小毒何施﹖與烏﹑附﹑巴豆﹑漧漆爲使﹐則小毒化爲大毒。得人參﹑麥門冬﹑甘艸﹐則能調中益气而可久服﹔得柴胡﹑紫石英﹑漧地黃﹐則能調榮而止吐逆。凡使﹐色紫而濃者佳﹐刮去粗皮﹑忌生蔥。

官桂官桂無毒治中寒﹐咳逆喉痺吸呼難﹐補中更治心脇痛﹐溫筋通脈利竅關﹐桂心專能止心痛﹐行血藥滯補陰堅。

官桂﹐主寒在中焦﹐上气咳逆﹐結气喉痺﹐呼吸不淸﹐兼補中益气﹐治心痛﹑脇痛。溫筋通脈利關節﹐治冷風疼痛。桂心﹐治九種心痛及中惡﹑寒疝﹑產後血衝心痛﹐止唾血吐血﹐破血通月閉﹐下胞衣﹐殺三虫。

兼治中風偏僻﹐牙緊舌彊﹐失音及腳軟痺不仁。丹溪云﹕桂心入二三分於補陰藥中﹐則能行血藥凝滯而補腎﹐由味辛屬肺而能生水行血﹐外腎偏腫痛者亦驗。

漧薑漧薑生用發寒邪﹐利肺咳逆身痺麻﹐炮苦守中溫脾腎﹐瘧利霍亂腹疼佳﹐炒黑止血又生血﹐產後潮熱退無些。

大熱﹐無毒。可升可降﹐陽中陰也。生用味辛﹐發散寒邪﹐與生薑同功。利肺冷气咳嗽咳逆﹐胸滿。除風寒濕痺﹐一切風邪諸毒﹐皮膚間結气。《唐本》云﹕治風下气﹐宣諸脈絡﹐微汗是也。水洗慢火炮制﹐則味微苦﹐止而不移﹐非若附子行而不止﹐能守能補﹐與生薑異。溫脾胃﹐治裏寒水泄﹐下痢腸汁﹐久瘧霍亂﹐心腹冷痛脹滿。又下焦寒濕﹐沈寒痼冷﹐腎中無陽﹐脈气欲絕﹐佐以附子立效。傷寒陰陽易病﹐單服之。童便炒黑﹐止鼻衄﹑唾血﹑血痢﹑崩漏。與補陰藥同用﹐能引血藥入气分生血﹐治血虛發熱及產後大熱。丹溪云﹕多用能耗散元气﹐壯火食气故也。須生甘艸緩之。畏惡同生薑。造漧薑法﹕取生者水淹三日﹐去皮﹐置流水中六日﹐更去皮曬漧﹐釀瓷甕中三日﹐內紫色乃成。蜀地者佳。白姜﹐卽蜀姜去皮未經釀者﹐色白﹐味極辣﹐治肺胃寒邪功多。幹生薑﹐乃畱皮自幹者﹐治脾胃寒濕。

髙良姜髙良姜辛苦大溫﹐冷衝心痛腹相牽﹐霍亂嘔痢宿食化﹐香港腳冷痺亦堪論。

出髙良郡﹐形似山姜。純陽﹐無毒。主胃中暴冷﹑逆衝心痛﹐或腹內亦痛﹑霍亂轉筋﹑翻胃嘔食﹑瀉痢﹐消宿食﹐解酒毒﹐兼去風冷痺弱香港腳。大抵溫中下气﹐消積健脾﹐與諸豆蔻同功。銼碎﹐麻油拌炒。

紅豆蔻紅豆蔻辛溫無毒﹐腸虛水瀉痛心腹﹐霍亂嘔酸酒毒醒﹐更辟瘴霧忌多服。

云是髙良姜子﹐微帶紅色﹐主腸虛水瀉﹑心腹攪痛﹑霍亂﹑嘔吐酸水﹐解酒毒﹐去宿食﹐辟瘴霧气毒﹐兼治冷气腹痛﹐吐瀉痢疾。不宜多服﹐令人舌粗﹐不思飲食。

白豆蔻白豆蔻味辛大溫﹐上焦气冷補還元﹐散肺中滯退云翳﹐助肺消積止胃翻。

色白﹐形如豆。凡物盛多謂之寇﹐一顆內子有百粒﹐故名。無毒。升也﹐陽也。入手太陰﹑太陽經。別有淸髙之气﹐補上焦元气不足﹐散胸中冷气﹐破肺中滯气﹐退白睛中紅翳﹐如赤眼暴發則不宜用。東垣云﹕溫中止霍亂而助脾。主消冷積﹐止心腹冷痛﹐寬胸進食。若冷吐翻胃﹐遇食卽吐﹐單用二三枚爲末﹐酒調服之。立效。去皮用。

艸豆蔻艸豆蔻辛气亦溫﹐心胃寒痛嘔翻翻﹐下气溫中除霍亂﹐善進飲食退酒煩。

實結於艸上。無毒。浮也﹐陽也。入足太陰﹑陽明經。主風寒邪犯胃口之上﹐心腹胃脘作痛作脹﹐嘔吐霍亂﹐下气溫中﹐補脾胃﹐磨積滯﹐調散冷气甚速﹐虛弱不能飲食者最宜﹐兼消酒毒﹐去口臭。麵包煨熟﹐去面用。雷公以茱萸同炒﹐微黃黑﹐去萸﹐取豆蔻皮並子杵用之。

肉豆蔻肉豆蔻辛溫補中﹐下气消痰開胃胸﹐霍亂心腹多膨痛﹐實腸久瀉有奇功。

形似豆蔻﹐對艸蔻言﹐故名肉蔻。無毒。入手陽明經。溫中補脾﹐消痰飲﹑宿食﹑酒毒﹑冷積。下气寬胸﹐開胃止霍亂吐沫﹐心腹脹痛。實大腸﹐止虛瀉﹑冷瀉之要藥也。兼治气痢﹑赤白痢﹑小兒乳霍吐逆﹑不食作泄﹑腹內虫痛﹑中惡﹑冷疰鬼气。《日華》云﹕肉蔻下气﹐以脾得補而善運化﹐气自下也。非若除皮﹑香附之快泄。

《衍義》以爲多服泄气﹐恐不然。油色肥實肉白者佳。用湯調糯米粉﹐或醋調麵包﹐灰火中煨黃熟取出﹐以紙捶去油淨﹐勿令犯銅。

縮砂縮砂﹝蜜﹞辛溫暖脾胃﹐消食和中止瀉吐﹐澀腸抑腎奔豚邪﹐止咳保胎行肺气。

皮緊縮皺﹐形色如砂﹐又名砂仁。無毒。入手足太陰﹑陽明﹑太陽﹑足少陰經。暖胃溫脾﹐消化酒食﹐治心腹中虛冷痛﹐霍亂轉筋﹐嘔吐水瀉﹐赤白痢﹐休息痢﹐气痢﹐澀大小腸﹐除腎積奔豚气﹐止肺气咳嗽﹐咳逆上气﹐又炒過治妊娠觸傷﹐胎動腹痛。丹溪云﹕縮砂治病﹐行气故也。治痢藥中用之﹐以熱攻熱﹐乃所以順治也。和皮慢火炒令香熟﹐刮去皮﹐取仁搗碎用。與檀香﹑豆蔻爲使則入肺﹐與人參﹑益智爲使則入脾﹐與黃柏﹐茯苓爲使則入腎﹐與赤石脂爲使則入大小腸。

益智仁益智﹝仁﹞辛溫療胃寒﹐和中止嘔唾涎殘﹐固精止溺及余滴﹐養神補气三焦安。

服之益人智能﹐故名。無毒。療脾胃中受寒邪﹐止嘔噦涎唾﹐當於補中﹑和中藥內兼用之。又治遺精虛漏﹐小便余滴。夜多小便者﹐取二十四枚碎之﹐入鹽煎服﹐奇驗。諸辛香劑﹐多耗神气﹐惟此能益气安神﹐安三焦﹐補不足﹐然亦不可多服。《液》云﹕主君相二火﹐手足太陰﹐足少陰﹐本脾經藥也。與諸香同用則入肺﹐與補气藥同用則入脾﹐與滋補藥同用則入腎。蓋脾﹑肺﹑腎三經﹐子母互相關也。去皮用。

蓽茇蓽茇熱辛除胃冷﹐下气消痰破積猛﹐嘔酸瀉痢腹心疼﹐治腎寒疝腰腳眚。

無毒。除胃冷下气﹐消痰飲宿食﹐癖﹐嘔逆醋心﹐水瀉﹐虛痢﹐霍亂﹐冷气心腹滿痛。又治腎冷寒疝﹐核腫陰汗﹐腰膝酸痛﹐婦人內冷無子。又偏頭痛﹐令患人口含溫水﹐取末一字﹐隨左右鼻吸之﹐絕妙。此藥性急﹐甚於胡椒。今人以調食味﹐多服走眞气﹐令人腸虛下重。去涎﹐用醋浸一宿﹐焙漧﹐刮去皮粟子﹐令淨﹐免傷肺令人上气。

香附香附辛甘充散寒﹐皮風胸熱也能寬﹐消食霍亂腹心痛﹐開郁理血女人丹。

气香﹐附根而生﹐又名莎艸根。气平﹐無毒。沈也﹐陰中陽也。味輕辛散﹐能充皮毛髮﹐去寒气及皮膚病疹﹐胸中虛熱﹐消食下气﹐治一切霍亂﹐心腹疼痛﹐腎气膀胱冷。古云﹕香附理血气﹐婦人之仙藥。蓋婦人性偏多郁﹐此藥散郁逐瘀﹐令新血自生而百體和。炒黑能止血﹐治崩漏下血。凡气血藥必用之﹐能引血藥至气分而生血﹐亦陽生陰長之義。本艸云﹕益气者﹐正謂其爲血中气藥﹐能和气而生血止血也。不然﹐逐瘀快气之劑﹐豈能補气益气哉﹖采得後用稈火燒去毛﹐入石臼內搗淨。

气病略炒﹐血病酒煮﹐痰病薑汁煮﹐下虛鹽水煮﹐血虛有火﹐童便煮過則涼﹐積冷醋浸﹐炒則熱﹐他藥亦可以此類推。忌鐵﹐得烏藥良。又與巴豆同炒﹐治瀉泄不止。生用﹐治大便不通。

藿香藿香辛溫散寒气﹐霍亂心疼並嘔噦﹐消風水腫辟瘴邪﹐行气入肺專開胃。

藿﹐豆葉﹐葉似藿﹐或言主療霍亂﹐故名。無毒。可升可降﹐陽也。入手足太陰經。能發汗散寒濕﹐溫中止霍亂﹐心腹痛﹑吐逆最要藥也。又消風水毒瓦斯浮腫﹐辟惡气瘴气﹐兼止瘧進食﹐治口臭。本芳香開胃助脾之劑﹐但入發表散藥則快气﹐入補脾藥則益气﹐入順气藥則理肺滯。水洗去土梗﹐用葉。

丁香丁香辛熱快脾胃﹐止嘔逆亂泄肺穢﹐入腎壯陽暖膝腰﹐風腫牙疳及冷痺。

形似釘﹐純陽。無毒。入手太陰﹑足陽明﹑少陰經。主溫脾胃﹐快積滯﹐消癖﹐殺酒毒﹐善止翻胃嘔吐﹐幹濕霍亂﹐心腹冷痛﹐瀉肺寒咳逆上气﹑口气﹐補腎壯陽﹐治腰疼膝冷﹐風毒諸腫及齒疳骨槽。《液》云﹕與五味子﹑莪術同用﹐亦治奔豚气﹐兼療五痔﹑五色毒痢﹑鬼疰蠱毒﹐烏須殺虫﹐能發諸香。雄者顆小﹐煎膏中用之﹐去丁蓋﹐免發背癰﹔雌者顆大﹐如棗核﹐謂之母丁香﹐味佳力大﹐故《局方》多用之﹐單方療婦人陰冷痛﹐取雌者爲末﹐縫紗袋中﹐納陰內﹐中病卽已。

木香木香苦辛健脾胃﹐气積霍亂並瘧痢﹐專寬胸腹散肺痰﹐消癰治疝行肝气。

气香﹐形如木﹐卽靑木香也。出舶上﹐气溫﹐無毒。可升可降﹐陰中陽也。健脾胃﹐消食積﹐治一切气痛﹐久年冷气癖塊脹痛﹐九種心痛﹐婦人血气刺痛難忍﹐止翻胃嘔逆﹐霍亂吐瀉。得艸果﹑蒼術﹐治溫瘧﹑瘴瘧。佐黃連﹐治赤白痢爲最要。專泄肺經气滯痰結﹐胸腹間壅塞及冷气不能運轉﹐佐以生薑﹑肉豆蔻﹐其效尢速。消癰腫毒及膀胱冷痛﹑疝气﹐俱以檳榔爲使。丹溪謂﹕木香行肝气。苦入心﹐辛入肺﹐心肺气調而肝家郁火自伏﹐更無攻衝拂逆之患﹐非肝气之自行也。兼療淋露羸劣少气﹐安胎﹐禦霧露﹐辟疫邪﹐殺蠱毒。

行藥之精﹐久服彊志﹐不夢寤魘寐。抑論調气者﹐和气也﹔泄气者﹐散气﹑破气也。易老專言破气﹐東垣以爲能補能泄﹐大抵隨諸藥佐爲用。故曰﹕以黃連制之﹐則不過於疏暢﹔以知﹑柏制之﹐則不過於上升。形如枯骨﹐油重者良。行气﹐生磨刺服﹐不見火。止瀉實大腸﹐用濕紙包﹐灰火中煨。其有蘆頭丁蓋子色靑者﹐是木香神也。又有一種西木香﹐止痢腹痛尢效。

沈香沈香辛溫能暖中﹐吐瀉轉筋痛腹胸﹐消風水腫治冷痺﹐壯陽散滯一身通。

出海南及交廣﹐細枝緊實未爛者爲靑桂香﹔堅黑中實不枯沈水者爲沈香﹔形如雞骨﹐中空﹐半浮半沈與水面平者爲雞骨香﹔形如馬蹄者爲馬蹄香﹔最粗者爲棧香﹔又有削之自捲﹐咀之柔韌者爲黃蠟沈﹐尢難得﹐其實一種﹐有精粗之異耳。沈香無毒。沈而降﹐陽也。主暖胃調中﹐止轉筋吐瀉﹐心腹痛﹐气痢﹐風水腫毒﹐冷風麻痺﹐骨節不任﹐濕﹑風皮膚癢。補右腎命門﹐壯元陽﹑暖腰膝﹐散滯气﹐保和胃气。用爲使﹐上而至天﹐下而至泉﹐無所不至。兼去惡气﹐破癖﹐補五臟。入湯磨刺﹐入丸散另研極細。

檀香檀香辛溫升胃气﹐霍亂腹心痛立去﹐又行腎邪攻腹心﹐兼消腫毒並惡疰。

樹如檀﹐生南海﹐黃﹑白﹑紫三種﹐俱入藥。無毒。陽中微陰。入手太陰﹐足少陰﹐通行陽明經﹐引胃气上升﹐又能引芳香之物上行至胸膈之上﹐咽嗌之中﹐同爲理气之劑。主霍亂心腹痛﹐進食殺虫。治腎經邪气上攻﹐心腹疼痛及腰痛。消風熱諸瘡腫毒﹐爲末﹐醋和塗之。敷金瘡﹐止血止痛﹐兼辟中惡鬼气。抑論諸香動火耗气﹐非冷气不舒者﹐不可輕服。腦麝芳竄尢甚﹐切宜愼之。古人夏月囊香以辟汗气﹐猶謂能散眞气而開毛孔﹐況服之不當者釣乎﹗胡椒胡椒辛熱去胃寒﹐消食化痰利膈間﹐霍亂冷痢腹心痛﹐壯腎和髒忌多餐﹐蓽澄茄尢溫膀腎﹐本是同根性一般。

出胡地。其味焦辣也﹐無毒。除臟腑中風冷﹐去胃寒痰吐水﹐食已卽吐﹐尢驗。消食下气寬胸﹐止霍亂腹心冷痛﹐大腸寒滑寒痢亦用。調五臟﹐壯腎气﹐過餐傷肺走气。飲食中用之者﹐殺一切魚肉鱉蕈毒。凡使﹐內無皺殼者力大﹐石槽中研末用。蓽澄茄﹐胡語也。向陽者胡椒﹐向陰者澄茄﹐治與胡椒一般﹐尢能助脾胃﹐溫腎與膀胱冷气﹐心腹卒痛及染須用之。去柄及皺皮﹐酒浸蒸半日﹐細杵。

蜀椒蜀椒辛熱散風寒﹐齒目膚頑腸安﹐咳嘔瘧疽並結﹐壯陽縮便達下關﹐子名椒目專滲水﹐秦椒止痛逐風癱。

出四川﹐謂之蜀椒﹐皮紅肉濃裏白﹐气味濃烈﹔出關陜﹐謂之秦椒﹐色黃黑﹐味短﹐不及蜀椒。有小毒。

浮也﹐陽中陽也。能發汗散風寒﹐除六腑沈寒﹐傷寒時疫亦用之﹔治齒痛目翳淚出﹐骨節皮膚死肌痺痛﹐腰腳不遂﹐腸下痢水瀉﹔止咳逆咳嗽﹐嘔吐﹐溫瘧﹐黃膽﹐水腫﹔破結宿食﹐心腹冷痛﹔壯陽療陰汗﹐縮小便﹐澀遺精。東垣曰﹕川椒達下是也。兼治產後宿血諸疾﹐下乳汁﹐殺虫魚毒﹐鬼疰蠱毒﹐乃溫脾胃與腎﹐開腠理﹐通關益气﹐通血之劑也。調食蒸雞豚﹐味佳。多服令气乏气喘﹐十月食椒﹐損心多忘。丹溪云﹕服椒者無不被其毒﹐以其久久火自膀胱起也。凡使﹐去目及閉口者﹐酒拌濕蒸兩時久﹐取出入甕陰漧﹐勿令見風﹐或微炒出汗﹐乘熱入竹筒中﹐以杵舂去附紅黃殼。杏仁爲使。畏款冬花﹑雄黃﹑附子﹑防風。椒目﹐味苦﹑辛﹐有小毒。

主十二水腫﹐脹滿水蠱。利小便及膀胱急﹐治盜汗。此藥止行滲道﹐不行穀道﹐所以能下水最速。入藥微炒﹐不宜久服。椒葉﹐熱﹐無毒。治奔豚伏梁气及內外腎釣痛﹐霍亂轉筋﹐和艾及蔥搗爛﹐醋湯拌罨。秦椒﹐味辛﹑苦﹐生溫熟寒﹐有毒。治與川椒大同﹐主腹中寒痛﹐風邪痿痺﹐喉痺。通婦人月經﹐利五臟。服食當用蜀椒﹐畏惡制法同。

韭菜韭菜辛溫性最急﹐溫中又除胃客熱﹐中風中惡腹心疼﹐消瘀破積止便血﹐根同搗汁利膈胸﹐子主精寒多夢泄。

韭﹐久也﹐一種而復生也。味辛帶微酸﹐無毒。溫中﹐除心腹痼冷作痛﹐又除胃中客熱﹐中風失音﹐及中惡腹心急痛如刺﹐俱搗汁飲之。善消胸膈間瘀血凝滯﹐癖冷痛﹐止尿血瀉血及卒下痢。《衍義》云﹕春食則香﹔夏食則臭﹐令人乏气﹔冬食動痰﹐令人吐水﹔五月及酒後尢不可食。孔子謂不時不食者﹐正謂此輩。未出土者爲韭黃﹐食之滯气。凡好食韭者﹐多神昏目暗﹐入藥搗汁﹐冬月用根﹐搗時臭於蔥薤。養生者忌之﹐又不可與蜜同食。子﹐主陽衰精冷﹐夢泄白濁﹐暖腰膝﹐壯陽道。入藥微炒。單韭子散﹕治夢泄失精。炒爲末﹐酒下二錢﹐效。花主動風﹐根主養發。

白芥菜白芥菜辛散冷气﹐子利胸膈止翻胃﹐痰生膜外面皮黃﹐腫毒諸癰膽調敷。

芥味辛辣﹐有剛介之性﹐靑﹑紫﹑白三種。白芥甚辛美﹐气溫﹐無毒。能發汗﹐散腹中冷气作痛。其子微炒﹐研碎入藥。利胸膈痰﹐止翻胃吐食﹐痰嗽上气﹐中風不語﹐面目色黃﹐安五臟。止夜多小便。丹溪云﹕痰在皮裏膜外﹐非此不能達。又治走注風毒疼痛﹐如遊風腫毒諸癰﹐爲末﹐豬膽汁調敷﹐日三易之。兼辟邪魅﹑射工﹑鬼疰﹐气發無常﹐撲損瘀血。紫芥﹐作食之甚美﹐入藥不及白者力大。靑芥極辣﹐通鼻﹐溫中﹐除腎寒邪气﹐心痛﹐腰痛﹐風痺﹐利九竅﹐三芥子﹐葉大同﹐多食俱動風气﹐有便血痔疾者忌之。

萊菔萊菔辛甘气亦平﹐溫中消食去痰凝﹐汁潤肺消並咳血﹐下气多餐反澀榮﹐子吐風痰寬喘脹﹐倒壁推墻不順情。

性能制來面毒﹐故名。俗云溫菘﹐又云蘿卜﹐無毒。大者肉堅﹐蒸食煮食﹐能消穀﹐去胸膈痰凝气滯﹔小者白脆﹐生啖或搗汁飲之﹐止消渴﹐寬中甚驗。又治肺痿吐血﹐咳嗽勞瘦﹐和羊肉﹑鯽魚煮食之妙。總爲調脾潤肺之劑﹐故丹溪云﹕屬土而有金與水。本艸𨿽言下气最速﹐但熟食則辛散味去而甘緩獨存﹐反滯膈停飲﹐澀榮衛﹐令人發白早。子﹐吐風痰﹐治喘嗽膨脹﹐瘕積聚﹐黃膽﹔利五臟及大小二便﹐有推墻倒壁之功﹔兼治頭痛﹐明目去風。孕婦水道不通﹐單爲末﹐燈心湯下。諸癰醋研塗之。入丸散略炒研用。蕪菁﹐卽蘿卜苗也。

和油敷蜘蛛咬﹐恐毒入內﹐爲末酒下﹐又治犬咬。一方乳癰初腫﹐疼痛作寒熱﹐取根葉入鹽少許搗敷﹐覺熱易之。花陰榦爲末﹐空心水調服﹐治虛眼暗﹐久服長生﹐可夜讀書。

艾葉艾葉苦溫最熱中﹐霍亂腹心痛有功﹐殺虫調血和肝气﹐崩漏安胎暖子宮﹐生汁止痢並吐衄﹐實主壯陽明目瞳。

艾灸百病﹐有懲創意﹐令人痛切自治。幹熟者性溫﹐無毒。辟外感風寒﹐溫胃﹐止霍亂轉筋﹐心腹痛﹐殺蛔虫﹐燻痔﹐利肝滯冷气作痛﹐調和血脈。治婦人崩漏帶下﹐安胎倒產﹐子死腹中﹐產後瀉血不止﹐暖子宮﹐令人有子。生搗汁﹐性寒有毒。治赤白痢﹑吐血﹑衄血﹑瀉血及心腹惡气刺痛﹑毒發熱气上衝發狂﹐或有瘡出血者﹐端午日日未出時不語采﹐日幹﹐陳久良者。《衍義》用艾搗篩去靑渣﹐取白﹐入硫黃相和爲炷﹐灸穴。

實﹐主壯陽﹐助水髒﹐暖腰膝及子宮﹐明目﹐兼療一切鬼邪毒瓦斯。治火眼﹐用艾燒令煙起﹐以碗蓋之﹐候煙上碗成煤﹐取下用水調化﹐洗或點﹐更入黃連尢妙。

檳榔檳榔辛苦善調中﹐下气墜藥殺三虫﹐消穀逐水除痰癖﹐瘧痢香港腳與諸風。

檳榔﹐男子之稱﹐故向陽者爲檳榔﹐向陰者爲大腹子。無毒。降也﹐陰也。又云陰中陽也。調中健脾﹐散滯气﹐瀉胸中至髙之气﹐止嘔吐醋心﹐逐出寸白虫﹐消穀逐水﹐除痰癖﹐祛瘴瘧。治痢裏急後重如神﹐香港腳衝心。治諸風﹑諸積﹑諸气。以其性沈﹐有若鐵石之重﹐故能墜降諸藥下行。閩廣多服之者﹐蓋以地暖鬱蒸气多﹐居民藏之﹐气亦上盛﹐故服此以降之耳。檳榔﹐白者味辛﹐多散气﹔赤者味苦﹑澀﹐殺虫。生時甚大易爛﹐用灰汁煮熟焙漧﹐始堪停久。尖長有紫紋者名檳﹐力小﹔圓而矮者名榔﹐力大。今不復分﹐但取雞心正穩﹑中實如錦紋者佳。刀刮去底﹐細切。急治生用﹐經火則無力﹔緩治略炒﹐或醋煮過。

常山常山辛苦除寒熱﹐逐水消痰瘧可截﹐善治腹塊並項癭﹐老弱虛人忌入舌﹐蜀漆卽是常山苗﹐性同更醫逆气結。

生常山道中﹐微寒﹐有毒。主傷寒﹑溫瘧寒熱﹐破胸腹停水水脹﹐胸中痰結吐逆﹐凡瘧皆痰與水爲之﹐故截瘧必用此吐痰去水。又治瘧母及腹中積聚邪气﹐痞結堅﹐鬼毒蠱疰﹐項下癭癅鼠。丹溪云﹕性暴悍﹐善驅逐傷气。老弱虛人及久病忌之。凡使﹐細實色黃形如雞骨者佳。生用令人大吐﹐酒浸一日﹐蒸熟或炒﹐或醋浸煮熟﹐則善化痞而不吐﹐畏玉札﹐忌菘菜﹑蔥。蜀漆﹐生蜀中﹐采時莖內有汁如漆﹐純陽有毒。吐瘧破療鬼疰﹐與常山一同﹐更治咳逆气結。入藥用甘艸水蒸二次﹐曬漧。栝蔞﹑桔梗爲使﹐惡貫眾。

艸果艸果辛溫溫脾胃﹐消痰止嘔吐酸味﹐益气又能消气膨﹐瘧母果積眞難費。

東垣云﹕艸果仁溫脾胃而止嘔吐﹐治脾寒濕寒痰之劑也。益眞气﹐又消一切冷气膨脹﹐化瘧母﹐消宿食。

解酒毒果積﹐乃其主也。兼辟瘴解瘟。去內外殼取仁﹐或用面裹煨熟。

玄胡索玄胡索味苦辛溫﹐理气腹心腰痛尊﹐活血調經淋露止﹐破血專救產余昏。

生胡國。玄﹐言其色﹔索﹐言其苗交紐也。無毒。可升可降﹐陰中陽也。入手足太陰﹑足厥陰經。善理气痛及膜外气塊﹐止心气痛及小腸﹑腎气﹑腰暴痛﹐活精血﹐調婦人月經﹐腹中結塊﹐崩中淋露﹐又破血及墮落車馬疼痛不止。酒磨或煮服﹐醋煮亦好。

五靈脂五靈﹝脂﹞甘溫治气刺﹐止血又能行血脈﹐善治產後血昏迷﹐腸風冷痺及疳疫。

色含五彩而有靈﹐卽寒號虫屎也。無毒。主行諸气﹐心腹刺痛。炒熟止崩漏﹐生用利气脈﹐通經閉﹐行瘀血﹐善救產後血暈﹐又治腸風及風次气血閉﹐徧身疼痛冷麻﹐小兒五疳積聚﹐兼辟疫﹐除目翳﹐治吐逆連日不止﹐婦人小兒方多用之。入肝甚速。出北地﹐色黑如鐵﹐生用者酒研飛煉去砂石。熟用者飛後炒令煙起﹐另研。

郁金郁金辛苦寒無毒﹐冷气脹痛醋磨服﹐涼心止血破血凝﹐金瘡用之卽生肉。

郁金亦不甚香﹐但其气輕揚﹐能致達酒气於髙遠以降神也。正如龍涎無香﹐能散諸香之气耳。古人用以治郁。金﹐言其色也。純陽。主下气寬中﹐心腹冷气結聚脹痛﹐溫醋磨服之。涼心止血﹐破惡血血積﹐血淋尿血﹑諸失血亦用之。療金瘡﹐生肌甚速﹐兼治馬熱病﹐女人小兒方多用之。出蜀地。色赤似姜黃﹐中空如蟬肚者佳。

水洗焙﹐或醋煮。

姜黃姜黃气烈似郁金﹐治冷气脹痛腹心﹐破血積能通經水﹐退風熱消癰腫深。

形似生薑而色黃。《日華》云﹕海南生者名莪術﹐江南生者爲姜黃。味苦﹑辛﹐气大寒﹐功力烈於郁金。

治气爲最﹐冷气宿食﹐心腹結積脹痛用之。破惡血﹑血塊﹑瘕﹐通月經﹐產後敗血衝心尢驗。兼除風熱﹐暴風疼痛﹔消癰腫﹐治撲損瘀血。醋炒用。

巴豆巴豆大毒味辛熱﹐主蕩胃中寒積結﹐气血痰食水癖消﹐更通月水排膿血。

出巴蜀﹐形如豆。一種剛子顆小似棗核兩頭尖者﹐能殺人。本艸云﹕生溫熟寒。其實熱﹐毒藥也。

惟急治通水穀道﹐生用去心膜﹐紙挹去油﹔緩治消堅磨積﹐水煮五次﹐或炒煙盡色黑研用。可以通腸﹐可以止瀉﹐世所不知﹐此雷公說也。主蕩滌胃中寒積﹐瘕﹐癖﹐冷气血塊﹐痰癖﹐宿食﹐畱飲﹐水腫﹐宣一切壅滯閉塞﹐气痢積瘧﹐女子月閉﹐爛胎﹐惟傷寒熱閉忌用。兼去惡內﹐排膿消腫﹐除鬼毒蠱疰﹐殺虫魚﹑斑蝥﹑蛇虺毒。東垣云﹕斬關奪門之劑。不可輕用﹐誤中其毒﹐以黃連﹑大豆汁解之﹐芫花爲使﹐惡艸﹐畏大黃﹑黃連﹑藜蘆。忌蘆筍﹑醬豉﹑冷水﹐得火良。古枳巴丸﹕大枳殼兩个去瓤﹐每个入巴豆一粒在內﹐綫紮﹐置砂鍋內﹐以醋浸一宿﹐煮榦爲末﹐濕紙蘸藥敷根上﹐痔去﹐卽用生肌散﹔如日久頑漏﹐用津液調敷﹐敗肉自去。

或去巴豆﹐醋糊爲丸﹐梧子大﹐每十五丸茶淸下﹐治痔漏下血癢痛。

以上治中焦寒藥。

菟絲子菟絲子甘辛平補衛﹐腎寒精遺腰腳痺﹐潤心肺止口渴幹﹐明目去積健脾胃。

其根初生似兔﹐其苗初生若絲﹐得他艸木則纏繞而上寄﹐未必專附松也。中春結實﹐稟中和凝正陽气﹐性平﹐無毒。偏補衛气﹐助人筋脈。主腎虛陰莖中寒精自出﹐遺溺尿血。彊陰益精﹐髓堅筋骨﹐續絕傷﹐腰膝酸痛頑麻。潤心肺燥﹐止口渴舌苦。治肝虛風﹐明目﹐小兒頭瘡﹑疹痘癢塌﹐痔痛。益脾胃﹐進飲食﹐去寒血爲積。

令人服健﹐久肥延年輕身﹐有子。仙方多有爲末單服者﹐久則气壅便閉﹐宜以潤藥解之。若單爲丸﹐則久服無妨。

不入湯藥。水淘洗去砂土曬漧﹐擇去雜子﹐酒浸二三日﹐蒸出芽﹐搗爛如膏爲丸﹔或作餅﹐曬漧入藥亦好。緊急只用酒炒研末。根行血﹐可和丹藥。苗搗汁﹐塗面瘢神效。

補骨脂補骨脂辛大溫燥﹐腎傷腰痛陰濕瘙﹐精冷髓敗便溺頻﹐風虛頑痺尢可靠。

能補骨中脂髓﹐又名破故紙﹐因番語呼爲婆固脂﹐卽胡韭子也。無毒。主房勞過度﹐腎經有傷﹐腰痛﹐陰囊濕癢﹐陽衰精冷自流﹐骨髓傷敗﹐小便利﹐腹中冷﹐易泄﹔又治風虛冷痺﹐四肢疼痛及婦人血气墮胎﹐兼明耳目。一切勞傷火衰者用之。雷公云﹕性大燥。酒浸一宿﹐漉出﹐用水浸三宿﹐蒸三時久﹐日幹﹐緊急微炒﹐止泄面炒﹐補腎用麻子仁炒。惡甘艸﹐忌羊肉。

茴香茴香無毒味辛平﹐助陽開胃止痛疼﹐冷疝香港腳並霍亂﹐諸惡癰葉更靈。

又云香者﹐茴﹐﹐聲相近也。助陽者﹐溫腎與膀胱﹑小腸。治冷气疝腫痛及幹濕香港腳。一云本膀胱藥﹐以其先丙能潤燥﹐丙與壬合。此藥入手足少陰﹐太陽﹐以開上下三經之通道﹐而回陽散冷﹐故曰茴香。

開胃者﹐調和胃气﹐止嘔吐﹐定霍亂及瘴瘧﹐破一切臭气口气。止疼痛者﹐一切腎冷脾寒﹐心腹气痛﹐肋如刀刺及外肢節疼痛。又治諸漏﹐生肌止痛﹐蓋陽气回而邪自散也。凡使﹐酒浸一宿﹐取出炒黃色搗碎。又有一種八角茴香﹐气味燥烈﹐專主腰疼。古方單角茴散﹐炒爲末﹐酒下二錢﹐治腰重痛有效。

胡蘆芭胡蘆芭熱治腎冷﹐面靑腹脇膨如鯁﹐膀胱疝痛腎虛寒﹐壯陽消痰力最猛。

卽番蘿葡子也﹐胡俗呼爲蘆芭。味苦﹐气大溫。純陽﹐無毒。得硫黃﹑附子﹐治腎虛冷﹑面色靑黑﹑腹肋脹滿﹔得茴香﹑桃仁治膀胱冷﹑疝气﹐甚效﹔得補骨脂﹑肉豆蔻﹐治元髒虛寒易泄﹔得硫黃﹑茴香﹐治陽衰陰痿﹑冷痰壅上。酒洗微炒用。

吳茱萸吳茱萸辛熱毒小﹐治心腹冷痛如絞﹐疝痺腸風香港腳攻﹐霍亂咳逆咽膈飽﹐食萸性同療水浮﹐顆粒差大力卻少。

出吳地。可升可降﹐陽也。震坤合見﹐其色靑綠﹐气味俱濃。入足三陰經。療心腹冷气﹐冷痰﹐冷食﹐癖﹐心腹絞痛難忍﹐中惡及魚骨入腹刺痛﹐亦效。又下焦寒濕﹑疝痛﹑寒气﹐不可缺也。逐風邪﹐開腠理﹐除濕滯血冷﹐徧身痿痺﹐腰腳軟弱。利大腸壅气﹐腸風痔疾﹐殺腸中三虫。香港腳衝心﹐單用和生薑汁飲之﹐下气最速。止霍亂轉筋﹐胸滿﹐吞酸吐酸﹐瀉痢。又寒邪所膈﹐气不得上下﹐食則口開目瞪﹐久則寒中脹滿者﹐立效。東垣云﹕咽嗌寒气﹐噎寒而不通﹐胸中冷气閉塞而不利﹐一切咳逆寒熱或厥冷並驗。蓋此藥性好上衝胸膈﹐下則開胃濃腸。兼治產後余血。虛羸盜汗﹐或子腸脫出。凡陽衰虛冷者最宜。但多服亦散元气﹐腸虛者尢不可單服。凡使﹐湯浸去苦汁六七徧﹐然後用鹽水或黃連水炒。蓼實爲使。惡丹參﹑硝石﹑白堊。畏紫石英。

東行根白皮﹐殺三虫﹐寸白﹑蛔虫。治喉痺﹑咳逆﹑泄注下痢﹑食不消﹑女子經產余血﹐兼治白癬。南行枝﹐主大小便卒關格不通﹐取斷如手第二指中節長﹐含之卽下。食茱萸﹐處處有之﹐比吳產者顆差大﹐經久色黃皮黑﹐辛熱﹐無毒。療水腫甚佳﹐功同吳萸﹐但力少劣耳。多服衝眼脫髮﹐六七月食之﹐傷气發瘡。

山茱萸山茱萸酸澀微濕﹐補腎彊陰固精無﹐去頭面風除疝瘕﹐逐痺調經益肝源。

生山中。茱﹐言色紅﹔萸﹐肥潤也。無毒。補腎气﹐興陽道﹐堅長陰莖﹐添精髓﹐止遺精及小便利﹐去頭風骨痛﹐風气去來﹐鼻塞鼻﹐目黃﹐耳鳴耳聾﹐面面瘡﹐腸胃風邪亦驗。又除疝瘕﹐逐寒濕痺﹐治女子月水不定。本艸云﹕發汗通九竅﹐去心下寒熱邪气。本澀劑也﹐何以能通發耶﹖蓋諸病皆系下部虛寒﹐用之補養肝腎﹐以益其源﹐則五臟安和﹐閉者通而利者止﹐非若他藥輕飄疏通之謂也。酒浸去核﹐每一斤取皮肉四兩﹐慢火焙漧。核能滑精﹐故去之。蓼實爲使。惡桔梗﹑防風﹑防己。

杜仲杜仲辛甘溫無毒﹐腎虛風冷背腰縮﹐腳弱陰癢小便遺﹐彊志堅盤精自足。

昔有人姓杜名仲﹐用治腰痛而愈﹐故名。沈而降﹐陽也。治腎虛冷生風﹐腰疼背痛﹐甚則腰脊攣縮﹐渾身彊直﹐腳膝酸疼不欲踐地﹐陰下濕癢﹐小便餘瀝﹐彊志﹐堅筋骨﹐益精气﹐兼治婦人胎髒不安﹐產後諸疾。

削去粗皮﹐酥蜜塗炙﹐或姜汗塗炙﹐以絲斷爲度。惡蛇蛻﹑玄參。葉嫩時采食之﹐主風毒香港腳及久積風冷﹐腸痔下血。

續斷續斷苦辛溫壯陽。止精能令腰腳彊﹐止血調經安胎產﹐破瘀消癰療折傷。

無毒。主勞傷不足﹐益气力﹐興陽道﹐止泄精﹐縮小便。治腰疼腳軟﹐關節緩急﹐與桑寄生同功。止血﹐婦人崩漏帶下﹐尿血爲最。又能宣通經脈﹐胎前胎動漏血﹐產後血暈﹐寒熱難禁﹐懨懨气欲絕﹐單煎一兩﹐溫服﹐卽驗。一切面黃虛腫﹑結﹐子宮冷癥皆治。破瘀血﹐消瘡腫癰毒﹑乳癰瘰﹐折傷撲損﹑金瘡﹐乃所主也。蓋因能止痛生肌續筋骨﹐故名曰續斷。出川中﹐皮黃皺﹐節節斷有煙塵起者佳。酒浸焙。地黃爲使。惡雷丸。

萆萆無毒苦甘平﹐腎冷停水背腰疼﹐陰痿失溺白濁證﹐風痺惡瘡多怒情。

萆﹐卑下也﹔﹐解也﹔言性能治下部疾也。主腎虛冷﹐停蓄宿水﹐腰痛背彊﹐陰痿失溺﹐小便混濁﹐癱瘓軟風﹐關節老血﹐寒濕周痺﹐惡瘡不瘳﹐腸風痔漏﹐熱气傷中﹐恚怒。兼補水髒﹐堅筋骨﹐益精明目。出川中虛軟者佳。酒浸﹐或鹽水煮焙。幹薏苡爲使。畏葵根﹑大黃﹑柴胡﹑牡蠣。

烏藥烏藥辛溫疏寒疫﹐腎冷衝心腹及脊﹐消食寬膨霍亂寧﹐諸气諸風諸瘡熄。

色黑﹐根似烏樟﹔藥乃治病總名﹐從艸從樂﹐艸部居多﹐人病則憂﹐病去則樂也。無毒。入足陽明﹑少陰經﹐乃疏气散寒之劑。治天行寒疫及陰毒傷寒﹐能發汗回陽立瘥﹔治膀胱腎間冷气攻衝背膂﹐心腹疼痛。

《衍義》云﹕與沈香磨服﹐治胸膈冷气甚驗。消宿食﹐寬膨脹﹐除黃膽﹐利小便﹐止霍亂吐瀉﹑下痢。得香附﹐治諸般气癥﹔入風藥疏一切風﹔入瘡藥治諸癰癤疥癩。兼治中惡﹑鬼疰﹑蠱毒﹐心腹疼痛﹐婦人血气刺痛﹐小兒腹中諸虫及貓犬百病。此藥气勝味薄﹐無滋益﹐但取辛散凝滯而已。香附治內﹐內和而外自釋。烏藥疏散宣通甚於香附﹐不可多服。嶺南者色褐而堅硬﹐天臺者色白而香軟可愛﹐但天臺出者難得﹐土產者亦好。去皮心﹐略炒。葉及根嫩時采﹐代茶服﹐補中益气﹐偏止小便滑數。

以上治下焦虛寒藥。

黃精黃精無毒味甘平﹐大補勞傷心肺淸﹐除風濕益牌胃气﹐十年專服可長生。

得太陽之精也。補五勞七傷﹐潤心肺﹐除風濕﹐益脾胃﹐補中益气﹐安五臟﹐耐寒暑﹐服十年乃可延年不饑。其花勝其實﹐但難得耳。二月采正精﹐陰漧入藥﹐生用。若單服之﹐先用滚水綽去苦汁﹐九蒸九曬。但此物與鉤吻相似﹐誤用殺人。鉤吻卽野葛﹐蔓生﹐葉頭尖處有兩毛鉤子。黃精如竹葉相對﹐根如嫩姜﹐黃色。又偏精不用。

蓍實蓍實性平酸苦味﹐開心彊志有先知﹐明目聰耳兼益气﹐輕身不老亦不饑。

卽蓍艸之實﹐天地間壽考物也。

五芝五芝靑黃赤白黑﹐平補五臟應五色﹐惟有紫芝性更溫﹐療痔醫聾皆難得。

王者仁慈﹐則芝生於土﹐瑞艸也。靑芝﹐色如翠羽﹐味酸平﹐補肝气﹐明目安魂﹔黃芝﹐色如紫金﹐味甘平﹐益脾气﹐治心腹五邪﹔赤芝﹐色如珊瑚﹐味苦平﹐補心气﹐去胸中結滯﹔白芝﹐色如截肪﹐味辛平﹐益肺气﹐治咳逆﹐通利口鼻﹔黑芝﹐色如澤漆﹐味鹹平﹐益腎气﹐利水道﹐通九竅﹔紫芝﹐味甘溫﹐保神﹐益精气﹐堅筋骨﹐悅顏色﹐利關節﹐治耳聾﹐療痔瘡。相傳紫芝最多﹐非五芝之類。但芝自難得﹐豈能久服輕身不老耶﹖仙茅仙茅气溫味甘辛﹐補腎興陽益老人﹐虛勞失溺腳腰痺﹐散胃冷令食入唇。

葉似茅﹐服之延年﹐故稱仙。有毒。主腎虛無子﹐益陽道﹐老人失溺﹐丈夫虛勞﹐腰腳冷風攣痺不能行﹐開胃下气。治心腹冷气不能食﹐久服通神彊記﹐助筋骨﹐益肌膚﹐長精神﹐明目。傳云﹕服十斤乳石﹐不及一斤仙茅。蜀川江湖兩浙有之。葉靑如茅﹐冬枯春發﹐三月有花如梔子黃﹐不結實﹐獨根傍有細根相附﹐外皮粗褐﹐內肉黃白。二月八月采根﹐陰漧﹐米泔浸去赤汁。忌鐵﹑牛肉。單方﹕合五加皮等分煎膏﹐最益人。

石龍芮石龍芮苦平無毒﹐平腎胃補陰不足﹐莖冷失精多躁煩﹐起痺通關和心腹。

處處有之﹐一叢數莖﹐莖靑紫色﹐每莖莖葉其芮芮短小多刻。五月采子如葶藶﹐色黃﹔二八月采皮﹐陰漧用。陸生者葉有毛而子銳﹐主平腎胃气﹐補陰不足﹐莖常冷失精﹐久服輕身不老﹐明目潤肌﹐令人有子﹔生水中者﹐葉光而子圓﹐主風寒濕痺﹐逐諸風﹐利關節﹐治心腹邪气﹐煩滿熱燥。大戟使﹐畏吳茱﹑蛇蛻。

骨碎補骨碎補苦溫無毒﹐破血止血折傷續﹐勞極骨內血風疼﹐下虛齒痛耳鳴促。

本名胡孫姜﹐唐明皇以其主折傷有功﹐故名。主破血止血﹐補傷折骨碎﹐療骨中毒瓦斯﹐血風疼痛﹐五勞六極﹐右手不收﹐上熱下冷。亦入婦人血气藥用。兼治下虛齒痛耳鳴及惡瘡蝕爛肉﹐殺虫。生樹石上﹐五月采根﹐銅刀削去毛﹐細切﹐蜜水蒸﹐曬漧。

淫羊藿淫羊藿辛性亦平﹐補腎助陽壯陰莖﹐又治冷風筋骨痺﹐益气彊志消癰形。

羊食之則淫﹐人食之好爲陰陽﹐故名。俗云仙靈脾。無毒。補腎虛助陽﹐主陰痿絕傷﹐莖中痛﹐小便不利﹐丈夫絕陽不興﹐女子絕陰不產。又治一切冷風勞气﹐筋骨攣急﹐偏風手足不遂﹐四肢皮膚不仁。益气力﹐彊心志﹐老人昏耄﹐中年健忘﹐消赤癰瘰﹐下部有瘡洗虫出。按此興陽之劑﹐本艸云久服無子者﹐何也﹖蓋不補眞元﹐徙助虛陽﹐致動欲火﹐妄交妄合﹐精气不實﹐宜乎無子也。惟陽衰陰痿﹐略用以鼓動則可。生漢中不聞水聲者良﹐夾刀夾去葉四旁花枝﹐細銼﹐羊脂拌炒。山藥爲使﹐得酒良。

膃肭臍膃肭臍鹹熱無毒﹐療癆屍疰攻心腹﹐精冷面黑膝腰疼﹐補中破癖並血宿。

膃﹐溫也﹔肭﹐內也﹔臍﹐劑也﹐溫內之劑。又水物多以臍交﹐言其性也。東垣云﹕療癆瘵﹐更壯元陽﹐脾腎虛損極有功也。主鬼气屍疰﹐夢與鬼交﹐鬼魅狐魁及中惡邪气﹐心腹作痛﹐腎衰精冷﹐陰痿面黑﹐腰膝酸疼﹐脾衰臍腹積冷﹐少气羸瘦﹐痞塊癖。此藥補中益气﹐又兼消導﹐能破宿血﹐治驚狂癇疾。出東海﹐狀若鹿﹐長尾﹐兩足﹐頭似狗﹐故名海狗。遇日出﹐浮於水面﹐弓矢采之﹐取其補腎﹐上有紅紫斑點﹐兩重薄膜裹其肉核。收密器中﹐常潤濕如新﹐取置睡犬傍﹐犬忽驚跳若狂者眞。又嚴冬置盂水浸之﹐不凍者眞。凡使﹐火燎去毛﹐酒浸一日﹐微微火上炙令香﹐細銼另研用。如無眞者﹐以黃狗腎三枚可代一枚。

原蠶蛾原蠶蛾鹹熱彊陰﹐尿血泄精亦可尋﹐砂治痺風癮疹起﹐退消疔腫血風侵﹐紙主諸血口牙病﹐絲吐消渴不能禁。

原﹐再也。是第二番蠶﹐以其敏於生育也。蠶蛾﹑蠶砂﹑蠶蛻﹑蠶紙皆取第二番者佳。蠶蛾雄者﹐小毒。主彊陰道﹐交接不倦﹐止泄精尿血﹐暖水髒﹐益精壯陽最捷。又治暴風﹐金瘡﹐凍瘡﹐湯火瘡﹐並減瘡瘢﹐小兒撮口噤風。凡使﹐取蛾入蔥管中風漧﹐去翅足﹐微炒。屎﹐名晚蠶砂。气溫﹐無毒。主風痺癮疹﹐皮膚頑麻﹐筋骨癱緩﹐腹宿冷瘀血﹐腸鳴﹐熱中消渴﹐孕婦佩之轉女爲男。入藥炒黃色﹐或炒熱﹐可熨諸風。蠶蛻﹐乃眠起時所退皮也。主血風﹐益婦人﹐敷疔腫。入藥微炒。蠶蛻紙﹐謂之蠶連。平﹐主吐血鼻洪﹐腸風瀉血﹐崩中帶下﹐赤白痢﹐牙宣牙癰﹐喉痺口瘡﹐俱燒灰存性﹐蜜丸含化﹐或幹敷患處﹐小兒走馬疳﹐入麝少許﹐貼患處。

繭殼﹐繅絲。味甘平﹐無毒。口漧消渴者﹐可用此煎湯探吐﹐畏吐者細細飲之。此物屬火﹐有陰之用﹐能瀉膀胱水中相火﹐引淸气上朝於口。

蛤蚧蛤蚧咸平有小毒﹐肺虛勞嗽交喘促﹐壯元陽辟傳屍邪﹐更通月水下淋瀝。

生城墻或大樹間﹐首若蛤蟆﹐背有細鱗﹐長四五寸﹐尾與身等﹐形如大守宮﹐雌雄相隨﹐常自呼其名曰蛤蚧。最護惜其尾﹐或見人欲取之﹐自嚙斷其尾。凡采者﹐須設法存其尾則力全。補肺虛勞嗽有功。治久嗽不愈﹐肺間積虛熱﹐久則成瘡﹐故嗽出膿血﹐曉夕不止﹐喉中气塞﹐胸膈噎痛﹐上气喘急﹐辟傳屍邪气鬼物﹐壯元陽﹐通月經﹐利水道﹐下石淋。去頭足﹐酒洗去鱗鬣內不淨﹐酥炙用。雄者口大身小﹐雌者口尖身大﹐入藥亦須兩用﹐或男用雌﹐女用雄。口含少許﹐奔走不喘者眞。

桑上螵蛸桑上螵蛸能補腎﹐專攻遺溺及遺精﹐白濁疝瘕皆可用﹐炮熟免令瀉病生。

螳螂逢木便產一枚﹐出子百數﹐惟產於桑木上﹐得桑之津气者爲佳。味鹹甘﹐气平﹐無毒。主五臟虛損﹐腎衰陰痿﹐夢寐失精﹐或漏精自出﹐遺溺白濁﹐及孕婦小便不禁﹐不可缺也。久服養神气﹐益精生子﹐又主女子傷中疝瘕﹐血閉腰痛﹐通五淋﹐利水道。熱水浸淘七徧﹐焙漧﹐炮令黃色﹐免令作瀉﹐或略蒸過用亦好。畏旋復花﹐得龍骨療泄精。綠桑螺﹐似蝸牛﹐黃小。雨後好緣桑葉﹐主脫肛﹐燒末以豬脂和敷﹐脫肛立縮。

伏翼伏翼味鹹平無毒﹐主兒病明眼目﹐止久嗽又通五淋﹐常服延壽無憂辱﹐夜明砂辛寒治疳﹐更療瘡子死腹。

卽蝙蝠也。夜直庚申乃伏翼。善服气能壽﹐主小兒病。取血滴目﹐令人夜視有精光。止久嗽上气﹐治五淋﹐利水道﹐久服令人喜樂﹐媚好無憂﹐延壽﹐兼治金瘡出血﹐內。立夏後采山谷及古屋間者陰漧﹐重一斤色白倒懸者佳。先拭去肉上毛及腸肚嘴腳﹐然後用酒浸一宿取出﹐以堇精自然汁塗之﹐炙令焦漧。莧實﹐雲實爲使。夜明砂﹐又名天鼠屎﹐無毒。小兒無辜疳﹐熬搗爲末﹐拌飯喫。治瘰﹐略炒﹐爲末﹐茶調服。

子死腹中﹐燒灰酒下。兼治面黑面癱﹐皮膚洗洗時痛﹐腹中血气﹐破寒熱積聚﹐除驚悸五瘧。

白石英白石英味甘辛溫﹐止咳暖胸住渴煩﹐療肺痿癰除諸痺﹐利水彊陰定魄魂。

石色白而有英華。無毒。暖胸膈者﹐胸膈久寒也。兼治風寒濕痺﹐利小便﹐補五臟。大如指長二三寸﹐六面如削﹐白徹光亮者上。有五色﹐惟白﹐紫二石入藥。火醋淬七次﹐水飛用。

紫石英紫石英甘辛气溫﹐溫胃補心益下元﹐專救婦人絕產育﹐風寒病入子宮存。

色紫無毒。入手少陰﹑足厥陰經。除胃中久寒﹐溫中﹐生養肺气﹐主咳逆上气﹐心腹痛﹐寒熱邪气﹐補心气虛﹐安魂魄﹐定驚悸﹑風癇﹑螈﹐塡下焦﹐補元气不足﹐輕身延年。又治女子風寒在子宮絕孕﹐十年無子。兼治癰腫等毒﹐醋淬爲末﹐生薑﹑米醋煎敷之。火醋淬七次﹐細研水飛用。長石爲使。畏扁靑﹑附子﹐忌甲﹑黃連﹑麥句姜。得參﹑苓﹑芍藥﹐共療心中結气﹐得天雄﹑菖蒲﹐共療霍亂。

磁石磁石鹹寒能吸鐵﹐起痺開聾通關節﹐益腎壯陽補絕傷﹐散核消癰除煩熱。

磁﹐慈也。吸鐵聯屬﹐若慈母戀兒也。無毒。主周痺﹝凡痺隨血脈上下。不能左右去者爲周痺﹞及風濕肢節中痛酸﹐身彊﹐筋骨不利。又治耳聾目昏﹐通關節﹐養腎臟﹐壯陽道﹐止白濁﹐補絕傷﹐令人有子﹔散頸核鼠﹐咽痛﹐除滿煩大熱及小兒驚癇﹐消腫毒﹐醋調敷疔腫立驗﹐小兒誤吞鐵鍼銅錢﹐取棗核大鉆孔﹐綫穿令吞﹐鍼自出。能懸吸鍼虛連三四者佳。火醋淬九次﹐細研水飛或煉汁飲之﹐但久服必有大患。柴胡爲使。

惡牡丹﹑莽艸﹐畏黃石脂﹐殺鐵毒。

陽起石陽起石鹹溫無毒﹐治男陰痿最有功﹐主女瘕腹內痛﹐止崩漏下暖子宮。

生陽起山。性善升﹐能助人陽气。主男子下虛陽衰乏﹐陰痿不起﹐莖頭寒﹐陰下濕癢臭汗﹐暖腰膝﹔治女人子髒中血瘕結﹐寒熱腹痛﹐月水不定﹐崩中帶下﹐子宮久冷無子﹔兼治冷濕痺風﹐消水腫﹐久服令人有子。

形如野狼牙﹐色白明瑩者佳。火醋淬七次﹐細研水飛用。桑螵蛸爲使。惡澤瀉﹑菌桂﹑雷丸﹑蛇蛻﹐畏菟絲子﹐忌羊血。

石鐘乳石鐘乳甘溫性悍﹐補肺治咳气逆亂﹐腎陽衰竭腳弱疼﹐下乳通關須煉。

石鐘靈气﹐滴下津液如乳。東垣云﹕鐘乳粉補肺气﹐兼療腎虛。主寒嗽咳逆上气﹐出聲音﹐補虛損﹐益精澀精﹐彊陰壯陽﹐下焦傷竭﹐腳弱疼冷﹐無子精淸者﹐可入補藥中兼服之。又通百節﹐利九竅﹐下乳汁。丹溪云﹕此悍之劑﹐可用於暫而不可久。唐時惑於方士服食長生之說﹐柳子濃又從而述美之﹐習以成俗﹐迨宋及今。且《唐本》注云﹕多服發濕﹐不煉服之令人淋﹐況石藥气偏﹐不間冷熱有毒﹐鐘乳又偏之甚者。經曰石鐘乳之气悍﹐可不信諸﹗生少室山谷及道州江華縣﹐明白光潤輕松﹐色如煉硝石者佳。凡修﹐半斤用沈香﹑零陵香﹑藿香﹑甘松香﹑白茅香各一兩﹐以水煮一伏時﹐然後用甘艸﹑紫背天葵汁各二兩﹐再煮一伏時取出﹐慢火焙漧﹐細研篩過﹐卻入乳缽中﹐研三日夜勿歇﹐然後用水飛。澄了日幹﹐再研二萬徧﹐點末臂上便入肉﹐不見爲度。蛇牀子爲使。惡牡丹﹑磁石﹑牡蒙﹐畏黃石脂。

以上治虛寒通用。

殷孽卽鐘乳根﹐盤結如姜。味辛﹐溫﹐無毒。主爛傷瘀血﹐泄痢寒熱﹑鼠﹑瘕結气﹑腳冷疼弱﹐下乳汁。惡防己﹐畏術。

孔公孽卽殷孳牀﹐色靑黃﹐中有孔。味辛溫﹐無毒。主傷食不化欲眠﹐腰冷膝痺﹐毒瓦斯﹐瘕結邪气﹐出聲音﹐利九竅﹐下乳汁。治惡瘡疽﹑痔﹑男子陰瘡﹑女子陰蝕。木蘭爲使﹐惡細辛﹐忌羊血。此二孽止可浸酒及煮服﹐不入丸﹑散。

白堊卽畫工所用白土也。味苦﹑辛﹐溫﹐無毒。主女子寒熱瘕﹐子宮冷﹐月閉陰腫﹐漏下無子﹐澀腸止痢及痔泄精﹐水髒冷﹐鼻洪吐血。久服傷五臟﹐令人羸瘦。火研﹐鹽湯飛過﹐浪幹﹐免澀結人腸。

鵝管石形如鵝管﹐色白﹐味甘平﹐無毒。專主肺寒久嗽﹐痰气壅膈﹐兼治疳瘡。研。

鉤吻得太陰之精﹐食之鉤入喉吻。味辛﹑溫﹐大毒。主中惡風﹐咳逆上气﹐水腫積﹐除腳膝痺痛﹑四肢拘攣﹐殺兒疰蠱毒﹐金瘡乳﹐惡瘡疥虫﹐殺鳥獸。誤中其毒﹐以桂心﹐蔥葉沸湯解之﹐忌冷水。搗自然汁入膏中用﹐勿誤餌之。

女菀味辛﹐溫﹐無毒。主風寒洗洗﹐霍亂泄痢腸鳴﹐療肺傷咳逆出汗﹐久寒在膀胱﹐支滿驚癇﹐寒熱百疾。

王孫味苦平﹐無毒。療百疾﹐補虛益气。主五臟邪气﹐寒濕痺﹐四肢酸疼膝冷﹐痢疾﹐金瘡破血﹐生肌止痛。

合歡花﹐上半白﹐下半肉紅﹐散垂如絲﹐樹似梧桐﹐枝柔葉繁﹐互相交結﹐每一風來﹐輒似解了不相牽綴﹐樹之階庭﹐使人不忿。其葉至夜而合﹐故又謂之夜合花。味平﹐無毒。主安五臟﹐利心志﹐耐風寒﹐令人歡樂無憂﹐久服輕身明目。丹溪云﹕合歡屬土﹐而有水與金﹐補陰之有捷功也。兼治磕損疼痛。皮主肺癰唾膿﹐心胸甲錯﹐又能殺虫﹐續筋骨。煎膏消癰腫﹐葉汁可洗衣垢。

白棘味辛﹑寒﹐無毒。然有鉤直二種﹐直者主虛損陰痿﹐精自出﹐補腎气﹐益精髓﹐止尿血﹔鉤者主心腹痛﹐喉痺﹐癰疽痔漏﹐瘡腫潰膿﹐止痛﹐決刺結。或煮﹐或燒滅存性用。

藥實根味辛﹑溫﹐無毒。主寒濕邪气﹐諸痺疼酸﹐續絕傷﹐補骨髓。子主破血﹑止痢﹐消腫﹐除蠱疰﹑蛇毒。

甘松香味甘﹐溫﹐無毒。主冷气﹐卒心腹痛﹐脹滿﹐下气。兼治面黑風疳﹐齒﹐野雞痔。用合諸香﹐得白芷﹑附子良。

又有三柰﹐性味頗同﹐入諸香藥料﹐鮮入丸﹑散。

紫稍花按本艸﹐龍與鹿遊於水邊﹐遺瀝粘著木枝如蒲槌狀﹐色微靑灰﹐味甘﹑性溫。主陽衰陰痿。

樗雞生樗木上。形類蠶蛾﹐但頭足微黑。翅有一重灰色﹐一重深紅﹐五色俱﹐腹大者佳。又名紅娘子。

味苦﹐平﹐小毒。主陰痿益精﹐補中下气﹐彊志輕身﹐生子好色﹔又治心腹邪气﹐腰痛﹐行瘀血血閉。不可近目。

七月采﹐曬漧﹐微炒。

蜻蜒六足四翼﹐靑色大眼者良。余色及纏腰有綠者不用。微寒﹐無毒。主彊陰止精﹐壯陽暖水髒。去翅足﹐微炒。一云卽靑娘子。

以上治虛寒雜用。

內集﹟卷二本艸分類

治寒門

肝﹝气吳萸﹐血當歸﹞心﹝气桂心﹐血當歸﹞脾﹝气吳萸﹐血當歸﹞肺﹝气麻黃﹐血漧薑﹞

腎﹝气細辛﹐血附子﹞膽﹝气生薑﹐血川芎﹞大腸﹝气白芷﹐血秦艽﹞小腸﹝气茴香﹐血玄胡﹞

三焦﹝气附子﹐血川芎﹞膀胱﹝气麻黃﹐血桂枝﹞心胞﹝气附子﹐血川芎﹞

以上諸藥﹐治上﹑中﹑下三焦內寒﹐兼治濕寒之劑。

古庵云﹕上五品藥性﹐乃治風﹑熱﹑濕﹑燥﹑寒五气切要之劑。除治風通行外﹐治熱門宜與治燥門兼用﹐治濕門宜與治寒門兼用﹐熱燥屬陽﹐寒濕屬陰故也。蓋瘦人血虛多熱燥﹐肥人气虛多寒濕﹐仔細分類治之。

內集﹟卷二本艸分類

治瘡門

古庵云﹕瘡屬熱屬毒﹐故治瘡多淸熱解毒藥﹐亦因气逆血滯﹐又宜行气活血藥。其內服藥已見前五門下﹐此多贅其外敷藥而已﹐又有各門載不盡者﹐亦附於此。

金銀花金銀花卽忍冬艸﹐甘溫無毒陰疽寶﹐消渴虛風寒熱寧﹐腹脹血痢葉可搗。

處處有之。其藤左繞附木﹐名左纏藤。淩冬不凋﹐又名忍冬艸。花有黃白二色﹐又名金銀花。主癰疽瘡腫﹐止消渴要藥也。葉﹐煮汁釀酒﹐補虛療風及寒熱身腫腹脹﹔濃煎服﹐主熱毒﹑血痢﹑水痢﹐兼治五遁飛屍。去梗﹐陰漧。

夏枯艸夏枯艸味苦辛寒﹐鼠頭瘡癭結團﹐明目破除香港腳﹐能消濕痺又滋肝。

月令云﹕靡艸死﹐得金气而生﹐至夏火盛而死﹐火克金之義也。無毒﹐主寒熱鼠﹑瘰﹑頭瘡﹐散癭結气﹐破瘕﹐除香港腳濕痺。兼治肝虛睛疼﹑冷淚羞明﹐入香附子一倍爲末﹐茶淸下一錢﹐效。丹溪云﹕有補養血脈之功﹐久服輕身長年。四月采﹐陰漧。王瓜爲使。

蒲公英蒲公英艸性平甘﹐專治乳癰疔腫黯﹐觸木惡刺稱神療﹐化熱行滯散結痰。

蒲公用此艸治癰腫得效﹐故名。無毒。主婦人乳癰腫痛﹐或產後不自乳兒﹐蓄積乳汁作癰﹐並水煮汁飲﹐外封之立消。一方同忍冬藤﹐煎濃湯﹐入酒少許﹐服罷隨手欲睡﹐是其功也﹐睡覺乳安。又搗敷疔腫諸瘡皆驗。

又治手足觸木惡刺及狐尿刺腫痛﹐摘取根莖白汁多塗立瘥。丹溪云﹕屬土﹐化熱毒﹐解食毒﹐散滯气﹐消惡腫結核有奇功。可入陽明﹑太陰經。麥熟時﹐在處田間路側皆有之。葉似苦苣有細刺﹐中心抽一莖﹐三月莖端開黃花似菊花﹐其莖甚脆斷之有白汁出。四月五月采﹐洗淨細銼用。

山慈菇山慈菇是鬼燈檠﹐花卽金燈濕地生﹐瘡腫癰疽瘰核﹐毒消萬病醋磨曾。

花似燈籠﹐色白﹐上有黑點﹐故名。有小毒。主癰腫瘡﹑瘰結核﹐解諸毒﹐內入丸散﹐外用醋磨敷之。

亦剝人面皮﹐除。又取莖葉入蜜搗膏﹐貼瘡腫口上﹐以淸血出爲效。四月初﹐挖地采之﹐遲則腐爛﹐極與老鴉蒜相類﹐但蒜無毛﹐慈菇上有毛包裹﹐宜刮去皮焙漧。又一種團慈菇﹐根似小蒜﹐主治略同。

松脂松脂苦甘溫無毒﹐風痺惡癩並頭禿﹐淸胃伏熱潤心肺﹐生津固齒明耳目。

松液流地凝成。主惡風﹐歷節酸痛﹐風痺死肌﹐癰疽﹐惡風癩瘡瘙疥﹐頭瘍白禿。煎膏貼諸瘡爛﹐排膿生肌止痛﹐抽風殺虫﹐除胃中伏熱﹐潤心肺﹐生津止渴﹐固齒﹐聰耳明目。入滋補藥和服﹐壯陽實陰莖﹐令人有子﹐久服輕身延年。通明者佳。用河水煮化﹐投冷水內﹐令兩人扯拔﹐旣凝再煮﹐如此三次﹐再用酒煮三次﹐仍前扯拔﹐以白如飴糖爲度。煎膏藥用桃﹑柳﹑桑﹑槐﹑芙蓉葉煎水煮拔。凡用﹐入石臼內另搗爲末﹐不可曬焙﹐亦不可單服﹐塞實腸胃。

松子松子甘芳溫無毒﹐補虛益气滑肌肉﹐花𨿽味美熱上焦﹐節主歷節筋骨縮﹐葉治濕風長髮毛﹐根益五勞辟五穀。

松子﹐主虛羸少气﹐補不足﹐滑肌膚﹐實腸胃﹐久服延年。得柏子仁﹐治老人虛祕。兼治諸風邪气﹐風痺寒气。松花﹐酒服輕身﹐療病勝枝葉﹐但多食能發上焦熱病﹐松黃湯﹕松花﹑蒲黃﹑川芎﹑當歸﹑石膏各等分﹐紅花少許﹐水煎﹑細呷。治產後壯熱﹐頭痛頰赤﹐唇焦口渴﹐煩躁昏悶。松節﹐溫。主百節久風﹐風虛腳痺﹑四肢軟弱疼痛或轉筋攣痛。丹溪云﹕松屬金。用其節炒焦﹐治筋骨間病﹐能燥血中之濕也。松葉﹐味苦﹑溫﹐無毒。主罨風濕瘡﹑凍瘡﹐生毛髮﹐安五臟﹐守中不饑﹐延年﹐兼治香港腳風痺﹐歷節風﹑中風口﹐瘟疾惡瘡﹐並煮汁釀酒服之﹐效。松根白皮﹐補五勞﹐益气﹐辟穀不饑。

又樹皮綠衣﹐合和諸香燒之其煙團聚﹐靑白可愛。

楓香楓香脂味苦辛平﹐癮疹風癢齒痛輕﹐皮能止痢並霍亂﹐又云浮腫可疏行﹐子甘性熱燥痰血﹐殺虫癩疥用相停。

遇風善搖﹔香﹐言其气也。又名白膠香。無毒。主癮疹風癢﹐齒痛﹐浮腫及吐血不止。丹溪云﹕屬金而有水與火。性疏通﹐故木易有虫穴。其脂液爲外科要藥。凡使﹐另研。楓皮﹐味辛﹑平﹐澀﹐小毒。止水痢﹐霍亂。消腫﹐無非疏通﹐非澀也。大楓子﹐味甘﹐性熱。主癘風﹑癩疥﹑瘡癬﹐殺虫。多服燥痰傷血。入丸藥去殼﹐紙捶去油﹐外調瘡藥帶油。

白芨白芨苦辛平無毒﹐癰疽疥癬裂皮肉﹐平胃風痱緩不收﹐補肺止血治打撲。

及﹐也﹐欄也。葉初生似井欄。陽中陰也。主癰腫惡瘡﹐敗疽死肌﹐除白癬疥虫。嚼塗手足皸裂﹑痔﹑刀箭湯火等瘡﹐生肌止痛方多用之。平胃中邪气﹐賊風鬼擊﹐痱緩不收。治久咳﹐嘔血﹐咯血﹐腸風血痢。單用爲末﹐米飲調服。凡被打拷﹐肺竅控損見血者尢妙﹐以其能補肺竅也。又衄血不止者﹐津調塗山根立止。

珍云﹕澀肺與白蘞性治大同﹐兼治結熱不消﹐陰痿面黯﹐令人肌滑。入丸可少用作糊。水洗紫石英爲使﹐惡理石﹐畏李核﹑杏仁﹐反烏頭。

白蘞白蘞無毒苦甘平﹐斂諸瘡口故畱名﹐除熱目赤殺火毒﹐女陰腫痛兒癇驚。

主癰疽發背﹑疔瘡﹑瘰﹑痔漏﹑撲損刀箭湯火等瘡﹐散結止痛生肌。《衍義》云﹕白蘞﹑白芨﹐古今服餌方少用﹐多見於斂瘡方中﹐二物多相而行。又除熱目中赤﹐殺火毒﹐女子陰中腫痛﹐下赤白﹐小兒驚癇﹐瘟瘧。

代赭爲使﹐反烏頭。又一種赤蘞﹐功用與白蘞同﹐但表裏俱赤耳。

五倍子五倍子平酸苦味﹐治肺風毒濕癬瘡﹐眼腫牙疳並痔痢﹐頑痰熱渴可煎湯。

因商販得五倍之利而名。又名文蛤﹐其內多虫似之。無毒。主肺臟風毒流溢皮膚作風濕癬瘡﹐瘙癢膿水﹐小兒面鼻疳瘡﹔末敷口瘡﹐立進飲食﹔或風毒上攻﹔眼赤腫痛澀癢﹐上下瞼爛﹐浮翳肉侵睛﹐內服外洗﹔療齒宣疳﹐五痔腸風下血﹐瀉痢。丹溪云﹕屬金與水。含口中善收頑痰﹐解諸熱毒﹐生津液﹐收斂之妙劑也。

蜀中者佳﹐去虫。湯藥生用﹐丸藥略炒。染須炒至煙起﹐以濃茶潑之﹐再炒至煙淨﹐用靑布包﹐以腳踏石壓榦爲末。單方﹕治小兒吐不定﹐五倍子二个﹐一生一熟﹐甘艸一寸炙﹐爲末﹐米泔下二錢。立止。

無名異無名異甘平無毒﹐主治金瘡理折傷﹐內損生肌止疼痛﹐更消癰腫治諸瘡。

廣州黑褐者良﹐狀如黑石炭﹐嚼之如餳﹐言無可名其異也。主金瘡折傷內損﹐止痛生肌﹐消腫毒癰腫﹐醋摩敷之﹐另研。

赤石脂赤石脂甘酸且溫﹐生肌斂口瘡無痕﹐固腸胃又澀精血﹐下胎衣爲入心源。白者性味俱相似﹐靑黃黑各應髒論。

赤以色言﹐脂乃石之膏粘也﹐無毒。降也﹐陽中之陰也。敷癰疽﹑瘡癤﹑痔﹐排膿止痛﹐生肌斂口﹐固腸胃﹐療腹痛泄﹑寒滑疳瀉﹑下痢赤白﹑澀精益精﹐止小便利及淋瀝。又止吐血﹑衄血及女子崩中漏下﹐難產胞衣不下。經云﹕澀可去脫。石脂爲收斂澀劑﹐而又能催生下胞衣者﹐何也﹖蓋赤脂入丙﹐白脂入庚故也。所以赤者主養心气﹐鎭驚悸。凡使﹐色理鮮膩粘舌者佳。火通赤﹐放冷細研﹐水飛三次。曬漧。惡大黃﹐畏芫花。白石脂﹐味甘﹑酸﹐平﹐無毒﹐主養肺。靑石脂﹐味酸﹐平﹐無毒﹐主養肝膽气。黃石脂﹐味苦﹐平﹐無毒﹐主養脾气。黑石脂﹐味鹹﹐平﹐無毒﹐主養腎气﹐彊陰。

《圖經》云﹕五色石脂﹐主治並同﹐後人分之﹐今惟用赤白二種﹐余不復識﹐制法同上。曾靑﹑燕屎爲使。惡松脂﹑細辛。畏黃芩﹑黃連﹑甘艸。得濃朴並米飲﹐止便膿。

靑礞石靑礞石療痰火瘡﹐能消食積滯臟腑﹐小兒羸瘦婦人﹐攻刺腹心作痛苦。

其石靑靑朦朦﹐味淡﹐無毒﹐性好沈墜﹐得焰硝能利濕熱痰積從大腸而出。因濕熱盛而皮膚生瘡者﹐一利卽愈。得巴豆﹑大黃﹑三稜等劑﹐治食積不消﹐畱滯在臟腑﹐結成塊﹐經久不瘥。兼治小兒食積羸瘦﹐婦人積年食﹐攻刺腹心。入鹽泥固濟罐內﹐火一日﹐細研。

凝水石凝水石寒甘辛味﹐火燒丹毒醋調敷﹐解胃伏熱及身熱﹐時行煩渴立消除。

又名寒水石。出常山﹐色白﹐有縱理者﹐有橫理者﹐投水中﹐與水同色凝動者佳。大寒﹐無毒。治小兒丹毒﹐火燒爲末﹐醋調敷之。能解胃中及五臟伏熱﹐身熱皮中如火﹐時行煩渴﹐傷寒勞復發熱。兼蕩腹中積聚邪气﹐水腫小腹痺﹐壓丹石毒。火七次﹐水飛。雷公以生薑汁煮幹﹐研用。畏地楡﹐解巴豆毒。

狗脊狗脊艸苦甘微溫﹐斷諸瘡血治痺頑﹐彊膂堅脊利腰腳﹐失溺傷中補腎元。

形如狗脊﹐黃毛者佳﹐名金毛狗脊。無毒。能止諸瘡血出﹐治周痺寒濕﹐膝痛腳軟﹐腰背彊痛。此藥能利機關﹐堅筋骨﹐頗利老人。療失溺不節﹐傷中腎虛﹐亦補益之劑也。恆山者勝。火燎去毛﹐細銼酒拌﹐蒸半日﹐曬漧。萆爲使﹐惡敗醬。

蛇牀子蛇牀子平甘苦辛﹐疥癬陰癢及徧身﹐暖宮壯陽令有子﹐治痺通關逐瘀湮。

蛇常棲息此艸上﹐故名之。無毒。治惡瘡﹐濕癬﹐陰癢﹐大風身癢﹐煎湯浴之﹐或搗末豬脂調塗。治婦人陰中腫痛﹐赤白帶下﹐一切子宮冷癥﹔男子陰痿﹐大益陽事﹐縮小便﹐令人有子。又治諸濕痺毒﹑腰胯疼痛﹑四肢頑麻﹐通關節﹐逐撲損瘀血。兼治顚癇﹐風冷齒痛。溫中下气﹐久服輕身悅顏。入洗湯生用﹐入丸﹑散用布包。挪去皮殼﹐取淨仁微妙。惡牡丹﹑巴豆﹑貝母。

伏龍肝伏龍肝味气辛溫﹐消癰散腫醋塗痕﹐止諸血下咳逆气﹐時疫胎產水調吞。

伏龍﹐竈神也。歷家云﹕伏龍日﹐忌作竈。《容齋隨筆》云﹕以豬肝和泥作竈。立名之意本於此。微毒。主消癰疽腫毒﹑發背乳癰﹑丹毒﹐雞子黃或醋調塗之。腋臭﹐小兒臍瘡﹐榦末敷之。止咳逆上气﹐吐血衄血﹐腸風尿血﹐泄精及婦人崩帶﹐有孕時疫熱病令胎不安﹐水和塗臍中﹐內又服之。催生下衣﹐小兒夜啼﹐大人中風不語﹐心煩恍惚﹐手足不隨或腹中痛滿﹐冷水攪汁服之。雷公云﹕是十年已來竈額內火气自然結積﹐如赤色石﹐中黃有八稜。凡使﹐火﹑水飛兩徧﹐令幹。自陶隱居以爲竈心土﹐其實雷之說有理﹐當從之。

鐺下墨鐺下墨卽釜底煤﹐金瘡生肌止血來﹐吐紅血暈惡心痛﹐婦人難產亦能催。百艸霜治熱毒瘡﹐消積止瀉亦奇哉。

無毒。解諸瘡毒。塗金瘡﹐生肌止血﹐如瘡在面﹐愼勿塗之﹐黑入肉如印。止諸血及吐血﹐血暈﹐單用細研﹐酒調或水調﹐溫服。兼治中惡心痛﹐婦人逆產及霍亂轉筋﹐鼻气壅塞不通。又治舌卒腫如豬脬﹐滿口卽死﹐以酒調塗舌下立瘥。百艸霜﹐卽額上墨﹐又名竈突墨。無毒。治小兒頭瘡及熱毒瘡﹐消積化滯下食﹐止暴瀉痢﹐婦人虛損﹐月候不調﹐崩中漏下﹐橫生逆產﹐瘦胎胞衣不下。《局方》誤以鐺墨爲百艸霜﹐所指𨿽與經殊﹐而功用大同﹐惟黑奴丸兩用之。

龍骨龍骨味甘平無毒﹐斂口專消腸內癰﹐止精血汗安心志﹐燥濕除醫痢膿。齒攻結气及顚癇﹐角治中堅螈風。

生晉地川谷及太山巖﹐水岸土穴中﹐死龍處得之。李肇《國史》云﹕春水時魚登龍門蛻其骨也。主腸癰內疽﹐陰蝕及諸瘡久不斂口﹐少用最妙。小兒臍瘡不瘥﹐研末敷之。治遺精白濁﹐縮小便﹐止吐﹑衄﹑尿血﹑腸風下血﹑盜汗﹑女人崩漏胎漏。安心志﹐定魂魄﹐夜臥多夢紛紜者加用之。成無己云﹕龍骨﹑黃丹﹑牡蠣皆收斂神气以鎭驚。雷公云﹕龍骨气入腎臟﹐又能燥濕破﹐止泄痢膿血﹑老瘧。兼治咳逆﹐心腹鬼疰精魅﹐小兒熱气驚癇。凡使﹐得脊腦作白地錦文﹐舐之著舌者佳﹐靑白者次﹐黑者下。火細研﹐或酒煮﹐焙漧用。

畏石膏﹑理石﹑漧漆﹑蜀椒﹐得人參﹔牛黃良。抑論龍骨澀藥﹐去脫固腸而又破堅﹐何也﹖蓋質𨿽枯澀﹐而味甘緩血﹐卽如輕粉性寒利腸﹐質燥又斂肛門。噫﹗澀藥能通﹐山茱萸﹑赤石脂之類﹔通藥能止﹐香附﹑巴豆之類。猶之天門冬寒而補﹐濃朴熱而瀉﹐此藥性之所以難識﹐而用熟者得之。齒﹐平﹐味澀﹐無毒。主心下結气不得喘息﹐驚癇﹐癲狂﹐諸﹐骨間寒熱。鎭心安魂﹐治小兒五驚十二癇﹐身熱不可近。兼殺鬼精蠱毒。

角﹐平。主驚癇﹐螈﹐身熱如火﹐腹中堅及熱泄。

烏賊骨烏賊骨溫燥膿汁﹐陰癰耳聾目翳泣﹐止痢殺虫心腹疼﹐消腫更治崩漏急﹐通經破癖令生兒﹐肉味酸平志气立。

又名墨魚﹐性嗜烏﹐出腹中墨以混水自衛﹐烏見以爲死﹐往喙之﹐乃捲取入水而食之﹐故謂之烏賊﹐骨名海鰾蛸。味鹹﹐微溫﹐無毒。止瘡多膿汁不燥﹐丈夫陰頭癰久不愈者﹐爲末敷之良。婦人陰蝕腫痛﹐燒末酒調服之。又治耳聾有水﹑目中赤白﹑浮翳淚出﹑小兒疳眼。止下痢﹐爲末﹐粥中調食之。殺小虫並水中虫﹐驚气入腹﹐腹痛環臍﹐水腫。主女子崩漏赤白。血枯經閉寒熱﹐血血瘕﹐陰寒無子。凡使﹐水煮一時﹐炙令黃﹐去皮﹐細研﹐水飛﹐日幹。惡白蘞﹑白芨﹑附子。腹中墨﹐主血刺心痛﹐醋磨服之﹐甚者醋炒服之。肉﹐味酸﹑平﹐益气彊志﹐常服令人有子。有無骨者謂之柔魚﹐須長直﹐味尢佳﹐風浪稍急﹐卽以須粘石爲纜。

蛤蟆蛤蟆味辛寒有毒﹐癰腫金瘡可內服﹐破治疳攻犬傷﹐生搗又堪打撲﹐蟾酥乃是蟾之精﹐惡瘡疳瘦效尢速。

卽今癩蛤蟆﹐又名蟾蜍。形小腹大﹐皮上多黑點﹐能跳接百虫食之。時在坡澤中作呷呷聲﹑舉動極急者。

主癰疽發背﹐癘癩﹐惡瘡﹐陰蝕﹐疥癬﹐腫毒立消。破堅﹐治小兒疳气骨熱﹐目昏﹐面黃瘦﹐狂犬咬毒。

生搗爛﹐打撲損傷。丹溪云﹕屬土與水。本艸言食之不患熱病者﹐或炙﹑或幹﹑或燒灰﹐和在藥劑用之﹐非若世人煮爲羹入鹽味而啜其湯。此物濕化﹐火能發濕﹐久則濕以化熱﹐戒之戒之﹗兼治虫蝕。下部穿腸﹐蛤蟆一枚﹐雞骨一分﹐燒灰﹐吹下部令深﹐大驗。又小兒月蝕瘡﹐和豬脂塗之。凡使﹐端午日取東行者﹐去皮﹑爪﹑腸﹑肚﹐陰漧﹐酥炙﹐或酒炙去骨﹐或燒灰用。蟾酥﹐卽眉間白汁。取法﹕翻轉蟾蜍﹐四腳向天﹐勿令射眼卽瞎﹐用手指於眉間擠出於油紙上﹐陰漧。主癰疽疔腫瘰﹐一切惡瘡頑癬﹐又蛀牙齒縫中出血﹐以紙衽蘸少許按之立止。又和牛酥﹐以吳萸苗汁調﹐摩腰眼並陰囊﹐治腰腎冷﹐助陽气。又端午日取眉酥入朱砂﹑麝香﹐爲丸麻子大﹐空心服一丸﹐治小兒疳瘦﹔如腦疳以乳汁調﹐滴鼻中。蟾肪﹐能軟玉易斫﹐仍解諸瘡毒。蟾腦﹐明目﹐療靑盲。

鯪鯉甲鯪鯉甲微寒有毒﹐蟻痔瘡敷且服﹐痺風瘴瘧血衝心﹐又治驚邪多啼哭。

產於陵﹐似鯉﹐而生鱗若鐵甲也。以其好穿地道﹐又名穿山甲。主諸惡瘡疥癬﹑痔乳癰﹐燒灰敷之﹐或水或酒調服。《圖經》云﹕日中出岸﹐開鱗甲若死﹐令蟻入中﹐蟻滿﹐便閉而入水﹐蟻皆浮出﹐因接而食之﹐故主蟻爲最。治風痺﹐療山嵐瘴瘧﹑產後血气沖心血暈﹐此藥能通气和血。兼治小兒驚邪﹑婦人被邪啼哭及諸疰疾。水洗﹐細銼﹐蚌粉炒成珠﹐爲末。

水蛭水蛭苦鹹性毒涼﹐善吮癰疽理折傷﹐更利宿血通積結﹐墮胎通經救婦娘。

蛭﹐質也﹐水中質質也。又名馬﹑馬蝗。有毒。治赤白遊疹及癰疽腫毒﹐先洗去腫處皮咸﹐以竹筒盛蛭綴之﹐須臾便吮﹐血滿自脫﹐更用饑者吮之﹐以皮皺肉白爲度﹐無不瘥也。又治跌打折傷有功﹐熱酒調下一錢﹐食頃痛可﹐更一服痛止。或和麝香爲末﹐酒下一錢﹐當利蓄血。蓋苦走血﹐咸勝血﹐所以傷寒血癥用之。

兼利水道﹐破血。昔楚王食寒菹所得而吞之﹐果能去結積。𨿽曰陰﹐亦是物性兼然。婦人積聚塊﹐月閉無子亦用之﹐墮胎則最急也。有石蛭﹑泥蛭﹑艸蛭﹐惟水中蛭﹐小者佳。此物難死﹐加火炙經年﹐亦如魚子﹔煙燻三年﹐得水猶活。五六月采﹐腹中有子者去之﹐先以米泔浸一宿﹐日幹﹐細銼﹐微火炒﹐或豬脂煎令黃色乃熟﹐不爾﹐入腹生子爲害。畏鹽及鍛石。

蜈蚣蜈蚣有毒能攻毒﹐气味辛溫殺惡虫﹐消積破瘀墮胎產﹐口瘡牙噤保嬰童。

大吳川谷中最廣﹐江南亦有之。背綠腹黃﹐頭足赤而大者爲公﹐黃細者爲母﹐用公不用母﹐故曰公。

解諸瘡毒及丹硫毒﹐制諸蛇毒及虫魚毒﹑蠱毒﹑屍疰惡气。殺三虫﹐止邪瘧﹐療心腹寒熱積聚﹐瘕﹐去惡血墮胎。又治小兒撮口﹐舌上生瘡﹐牙關不開﹐不能收乳﹐爲末﹐以豬乳汁調灌之。此物雞好食之﹐故中其毒者﹐以烏雞屎水調塗之﹐或蛞蝓尢妙。麝啖蛇則專制蛇毒﹐菁園無蜘蛛﹐物性相制﹐每每如此。薑汁炙﹐去頭足﹐爲末﹐再用綿紙盛﹐就無煙火上炒熟用之。

斑蝥斑蝥辛寒須炒熟﹐內消瘰敷癬毒﹐破血又破石癃﹐通經墮胎潰人肉。

甲上有黃黑斑紋如描畫也。大毒。主瘰疔腫﹐惡瘡疽蝕﹐死肌頑癬﹐生痂癢甚。破血積瘕﹐利水道﹐療石淋﹐通經墮胎﹐行蠱毒。《衍義》云﹕孕婦不可服。爲能潰人肉﹐治淋藥多用﹐極苦﹐人尢宜斟酌。七八月豆盛時采﹐陰漧﹐去翅足﹐入糯米中炒﹐米黃爲度﹐生則令人吐瀉。馬刀爲使﹐惡巴豆﹑丹參﹑空靑﹑膚靑。

蕪荑蕪荑無毒味辛平﹐療風治疥殺虫靈﹐積腸滑不可缺﹐腹心冷气痛堪憑。

蕪﹐穢也﹔荑﹐傷也﹐其气臭如傷敗之物也。療皮膚骨節中風毒﹐淫淫如虫行﹐又治惡瘡﹑疥癬﹑痔﹑一切瘡﹐多用外敷。性殺虫﹐去三虫﹐逐寸白芨脾胃有虫。食卽痛﹐結積聚﹐腸鳴腹痛﹐冷痢滑瀉及冷气心痛不可缺也。兼治婦人子宮風虛﹐小兒疳積﹐中惡蠱毒。孟詵云﹕多用發熱心痛﹐爲辛故也。陳久者良﹐小者卽楡莢仁﹐止堪爲醬及治雞病﹐入藥當用大者﹐面炒黃﹐得訶子﹑豆蔻良。

雷丸雷丸鹹苦冷微毒﹐逐皮熱毒殺諸虫﹐摩膏療兒百種病﹐久服傷陰男女同。

雷﹐累也﹔丸﹐圓也﹐累累相連如圓狀也。主散皮膚中熱結毒瓦斯﹐胃中邪熱。殺瘡疥中虫及寸白三虫。

作摩膏除小兒百般積病。本艸云﹕利丈夫﹐不利女人。疏利男子元气﹐不疏利女子髒气﹐非利益之利也。故又曰﹕久服令陰痿。要之﹐疏利之劑傷陰損血﹐男女中病則已﹐皆不宜過服。兼治癲癇狂走﹐蠱毒。出漢中﹐白者佳﹐赤者殺人。醋浸泡﹐去黑皮﹐焙。雷公以甘艸湯浸二日﹐刮去黑皮﹐酒拌蒸半日﹐焙漧用。芫花﹑濃朴﹑荔核爲使。惡葛根。

蘆薈蘆薈苦寒療熱風﹐腦疳鼻癢齒空﹐目昏頸癬並痔﹐鎭兒驚癇殺疳虫。

蘆﹐黑也﹕薈﹐合也。木之脂液凝成﹐色黑如錫﹐用數塊散至水中﹐化則自合者爲眞。以其味苦﹐故又名象膽。雷公云﹕卽番國白象膽也。無毒。主風熱煩悶﹐胸間熱气。吹鼻﹐治腦疳﹐除鼻癢﹐敷齒。和甘艸減半爲末﹐敷頸項耳頰癬瘡濕癢並痔疾瘡。又明目鎭心﹐治小兒癲癇﹐驚風﹐諸熱。療五疳﹐殺蛔虫﹑三虫。

解巴豆毒。另研用。

硫黃硫黃甘酸性大熱﹐殺諸瘡虫燥膿血﹐壯腎陽气暖肺脾﹐澀精治痺除呃噎。

硫﹐流也。助焰硝成火藥﹐流而不返。又硫乃石之液﹐火之精也。有毒。療疽痔惡瘡﹐頭禿﹐下部瘡﹐婦人陰蝕﹐一切疥癬﹐諸瘡﹐肉﹐惡血。殺虫及腹髒諸虫。暖腎壯陽﹐腳冷疼弱光力﹐筋骨頑痺﹐下元虛冷﹐泄精冷祕。又治脾寒久瀉﹐心腹癖積聚及肺胃俱冷﹐咳逆上气﹐鼻衄﹐一切脾腎元气欲絕﹐服之皆驗。中病卽已﹐不可過劑。能化金銀銅鐵奇物。《液》云﹕來復丹用硝石之類﹐至陽佐以至陰﹐與白通湯佐以人溺﹑豬膽汁大意相同。所以去拒格之寒﹐兼有伏陽﹐不得不爾。如無伏陽﹐不必以陰藥佐之也。出廣州舶上﹐礬石液也。色黃瑩淨者佳﹐凡使﹐溶化入麻油中﹐或入童便中浸七日﹐細研水飛﹐入痼冷藥﹐以雀腦髓拌之則不臭。

一法﹕硫黃四兩﹐用白礬半斤﹐入瓦罐內﹐以豆腐漿煮一日﹐去水慢火熬幹﹐令結成一塊。次日挖地坑埋一瓦罐﹐內貯米醋一碗﹐另用鐵葉一片﹐鉆十數孔於上﹐蓋定罐口﹐卻取前硫黃罐子覆鐵葉上﹐兩口相對﹐外以鹽泥封固﹐候幹﹐以炭火三炷香久﹐其白礬粘於上罐﹐硫黃澑於下罐醋內﹐候冷取出﹐水浸一宿﹐陰漧﹐研用。

曾靑爲使。畏細辛﹑鐵。又土硫黃﹐出廣南榮州﹐溪澗水中流出。味辛﹑熱﹐鮏臭。主瘡疥﹐殺蠱毒。

雄黃雄黃苦甘平有毒﹐治諸瘡癬鼻肉﹐化蠱殺虫辟瘴邪﹐破癖令筋骨續。

出煌山﹐產山之陽者爲雄﹐山之陰者爲雌。療諸瘡﹐疥癬﹐痔﹐瘡﹐鼻中肉﹐一切惡瘡死肌。

昔有誤食發而成腹蠱﹐飲一劑﹐吐蛇無目﹐燒之有發气﹐卽愈﹐此化蠱毒之驗也。解藜蘆毒﹐殺諸蛇虺及百虫毒﹐辟嵐瘴鬼魅﹑中惡邪气。破瘕積聚及絕筋破骨﹑百節中大風。《藥性論》云﹕人佩之﹐鬼神不能近﹔入山林﹐虎野狼伏﹔涉川濟﹐毒物不敢傷﹔孕婦佩之﹐轉女爲男。單方爲末﹐蒸餅爲丸﹐甘艸湯下﹐暑痢﹑暑泄皆效。赤如雞冠明徹堅實不臭者﹐可入服食藥﹐余但可療瘡﹐細研水飛。

雌黃雌黃辛甘平有毒﹐惡瘡疥癩頭生禿﹐身癢白駁皮死肌﹐肺勞久嗽亦堪服。

主惡瘡痂疥﹐烏癩頭禿﹐鼻中肉﹐下部瘡﹐虫風身癢﹐身面白駁﹐皮膚死肌及肺勞久嗽﹐婦人血气久冷﹐心痛不止。兼殺蜂﹑蛇毒﹐辟惡邪气。《衍義》云﹕入藥最稀﹐治外功多。服食者宜詳審之。色黃似雲母﹐甲錯可折者佳。細研﹐入瓦罐中﹐火通紅﹐候冷細研﹐水飛用。

白礬白礬酸寒治諸瘡﹐瘰鼻陰蝕癢﹐耳目口齒喉風痺﹐熱痰渴泄毒虫傷。

礬﹐鹵也。地之濕者產鹵﹐淋鹵而成礬也。無毒。主惡瘡﹐瘰﹐痔漏﹐陰蝕﹐膿出癢甚﹐甲疽腫痛﹐鼻中肉﹐衄﹐一切疥癬風疹﹐去惡生肌之妙劑也。又治耳卒腫出膿﹐目赤目翳肉﹐口舌生瘡﹐牙齒腫痛出血﹐歷久碎壞欲盡﹐急喉風痺﹐心肺煩熱﹐風涎壅盛﹐作渴泄痢。兼治蛇蠍﹑惡犬﹑壁鏡﹑驢涎﹑馬汗毒傷。此藥本除熱在骨髓﹐多服則反傷骨﹔本能卻水消痰﹐多服反傷心肺。出晉州﹐白色光明者佳。細研入瓦罐中﹐火半日﹐色白如輕粉者名枯礬。

惟化痰生用﹐治齒痛喉痺﹐綿裹﹐生含咽之。甘艸爲使。惡牡蠣﹐畏麻黃。抑考礬有五等﹕惟白礬多入藥用﹔綠礬療諸瘡﹐亦入咽喉口齒藥﹔黃礬﹐本丹竈家所須﹐亦療瘡生肉染皮﹔黑礬﹐又名皂礬﹐療疳及染須髮藥用之﹔紅礬﹐卽石膽﹐本綠色﹐之則色赤﹐今亦稀見。鯽礬散﹕鯽魚一个﹐破去腸﹐入白礬令滿﹐瓦上燒存性﹐爲末。用雞毛捲藥敷之﹐治痔漏久不愈者﹐效。

丹砂丹砂微寒甘無毒﹐發痘治諸瘡肉﹐涼心潤肺更淸肝﹐益气通血明眼目。

丹﹐言其色赤也﹐形質顆塊如砂﹐又名朱砂。治諸瘡﹐疥痂﹐肉﹐內服外塗。痘瘡將出﹐服之解毒﹐令出少。治心熱煩躁﹐養精神﹐安魂魄﹐潤肺止渴﹐淸肝明目﹐納浮澑之火﹐益气益精﹐通血脈﹐兼辟邪惡瘟疫﹐中惡腹痛﹐破瘕﹐下死胎。但宜生使﹐煉服有毒。《周禮》以五毒攻瘡瘍﹐用丹砂﹑石膽﹑雄黃﹑礬石﹑磁石置瓦合中﹐火三日夜﹐其煙上著﹐以雞羽掃取之以注瘡﹐惡肉﹑腐骨﹑膿血潰出卽愈。出辰州﹐光明瑩徹﹐大者如雞子﹐小者如石橊子﹐箭鏃紫暗若鐵色﹐碎之作墻壁雲母片者佳。細研水飛﹐灰碗內鋪紙滲幹用。

惡磁石﹐畏咸水。

乳香乳香辛溫善止痛﹐療諸風瘡及風中﹐消腫止瀉定霍亂﹐補腎催生俱要用。

形似乳頭﹐卽波斯國松木脂也。純陽﹐無毒。能調气血﹐定諸經之痛﹐內而心腹骨節﹐外而瘡瘍癰疽疼痛者必用之。療諸風瘡﹑癮疹﹑癢毒﹐入藥服之則內消﹐煎膏貼之則生肌。又治中風口噤不語﹐消風水毒腫﹐止大腸泄﹐定霍亂﹐補腎益精﹐暖腰膝﹐下腎气﹐婦人難產﹐催生下死﹐小兒急慢驚風﹐俱要藥也。紫赤如櫻桃者上﹐楓香﹑松脂多可混之﹐燒之乃辧眞僞。入丸﹑散﹐微炒﹐殺毒。得不粘﹐或搗碎紙包﹐席下眠一宿﹐另研。一法﹐用時以繒袋掛於窗隙間﹐良久取研之乃不粘。又燻陸香亦其類也。

沒藥沒藥苦平療瘡痍﹐破血止痛最爲奇﹐腹心筋骨疼皆用﹐產後金瘡也相宜。

沒﹐淪沒也。木之膏液沒入地中凝結成塊﹐大小不一﹐亦波斯國松脂也。但其色黑﹐無毒。東垣云﹕沒藥在治瘡散血之科。凡血滯則气壅﹐經絡滿急而作痛腫﹐此藥推陳致新﹐故能破宿血﹐消腫止痛﹐爲瘡家奇藥也。又治婦人內傷結﹐臍腹刺﹐墮胎﹐心腹俱痛﹐產後血暈﹑血气痛及歷節諸風﹐骨節疼痛﹐一切金瘡﹑杖瘡﹑打撲折傷皆宜。兼治卒下血﹐目中翳暈膚赤。制同乳香。

麒麟竭麟麟竭味甘鹹平﹐斂口生肌止血疼﹐更破血宿除血暈﹐女虛帶下用之靈﹐紫礦內紅外紫黑﹐能消陰滯益陽精。

出南蕃。麒麟樹之津液結成﹐又名血竭﹐言其色紅也。有小毒。一切惡瘡疥癬久不合口者﹐此藥本生肌止痛止血﹐但性急多用反能引膿。又主打傷折損疼痛及血气心腹刺﹐破瘀血﹐去五臟邪气﹐除婦人產後血暈及素虛赤白帶下﹐血積。凡使﹐味微鹹﹑甘﹐作梔子气﹐嚼之不爛如蠟者佳﹔味鹹甚﹐作鮏气者非入藥。另研﹐得密陀僧良。紫礦﹐生海南山谷﹐亦木中脂液結成﹐形若爛石﹐與血竭同條﹐功效全別。無毒。治濕癢瘡疥﹐宜入膏用。又能消陰滯气﹐益陽精﹐染家所須。

龍腦龍腦辛溫百藥先﹐香透腎關及頂巓﹐下疳喉痺目膚翳﹐淸心解熱散風涎。

卽婆律國杉木脂也。腦乃流出香液﹐藥物惟此最貴﹐故稱龍。气味淸香爲百藥先﹐純陽﹐無毒。善散而竄﹐通利九竅﹐下則入腎入骨﹐上透耳目頂巓。人欲死者吞之﹐气卽散盡﹐蓋芳之甚而散之速也。

古方治目赤﹑內外膚翳﹑耳聾﹑喉痺﹐下疳瘡及發豌豆瘡﹐一切風瘡多用之。又風濕邪气﹐心腹積聚﹐及時疾心煩﹑狂燥驚熱﹐大人﹑小兒風涎閉塞﹐婦人難產亦用之者﹐皆取其辛散故也。丹溪云﹕龍腦屬火。世人誤以爲寒﹐而不知其性散甚似乎寒耳。《局方》輒用與麝同﹐爲桂﹑附之助。人身陽易於動﹐陰易於虧﹐且諸香屬陽﹐豈有香之甚者而反寒乎﹗形似白松脂﹐作杉木气﹐明淨狀若梅花瓣者佳。曾經火逼成片﹐或如雀屎者次。

然非常服之藥。獨行則勢弱﹐佐使則有功﹐於茶最相宜。入藥另研﹐合糯米炭貯之則不耗。又龍腦膏﹐乃根下淸液﹐砍木作坎而承之。專主耳聾﹐然極難得。又樟腦﹐乃樟樹屑液造成﹐治疥癬癩瘡﹐作熱敷之。

麝香麝香辛溫蝕瘡膿﹐能攻風毒殺諸虫﹐中惡邪气腹心痛﹐胎產癇驚關竅通形似鹿而小﹐走疾如箭﹐其香在陰前皮內﹐別有膜裹﹐春分取之﹐生者良。無毒。能蝕一切癰瘡膿﹐吐風痰﹐制蛇蠶咬﹑砂虱溪瘴毒。殺瘡虫及臟腑諸虫﹐辟惡气鬼物﹑瘟瘧蠱疰。中惡心腹暴痛脹急。婦人有孕﹐聞其气亦墮胎﹐催生下死最速。小兒客忤﹑驚癇亦用之。其通關透竅﹐上達肌膚﹐內入骨髓﹐與龍腦相同﹐而香竄又過之。傷寒陰毒﹐內傷積聚﹐及婦人子宮冷﹑帶疾﹐亦用以爲使﹐俾關節通而冷气散﹐陽气自回也。開麝並宜子日﹐另研篩用。眞者帶過園中﹐瓜果不實。

水銀水銀辛寒毒入肉﹐量用塗瘡殺虫﹐墮胎絕孕又消陰﹐療兒涎驚熱風搐。

形如水﹐流不止﹐色白如銀。主惡瘡﹑疹﹑疥﹑痂癢﹑白禿。《局方》多用塗瘡﹐不知其性滑重﹐入肉蝕腦﹐令百節攣縮。昔有患攣病﹐以金物炙熨﹐水銀當出蝕金﹐候金色白者是也。婦人難產催生下死最速﹐服之則絕孕。敷男子陰﹐陰消無气。錢氏多用療小兒驚熱涎潮發搐。《衍義》雲﹕水銀入藥﹐極須審諦﹐有毒故也。又鍍金燒粉人多患風﹐使作﹐須飲酒並肥豬內﹐鐵漿可禦其毒。又名汞﹐出於丹砂。其法﹕作鑪置於中﹐下承以水﹐上覆以器﹐外加火養﹐則煙飛著上﹐水銀澑於下﹐其色微紅﹐先以紫背天葵並夜交藤自然汁煮一伏時﹐其毒自退。殺金﹑銀﹑銅﹑錫毒。畏磁石。得鉛則凝﹐得硫黃則結﹐得紫河車則伏﹐棗肉研之則散。

輕粉輕粉辛冷自水銀﹐瘡癬風癢外敷頻﹐更塗瘰酒鼻﹐利兒疳涎暫入唇﹐又有銀朱同一種﹐殺虫專治癘風人。

體輕色白如粉﹐又名膩粉。有毒﹐主殺疥瘡﹐癬虫風癢﹐瘰﹐鼻上酒﹐俱外敷之。通轉兒疳愛喫泥土﹐涎潮螈。《圖經》云﹕下膈涎最速﹐但多用有損。若驚風屬心气不足者﹐下之則裏虛﹐驚气入心必死。抑論經云利大腸﹐東垣又云抑肺而斂肛門﹐何也﹖蓋輕粉經火本燥﹐原自水銀性冷﹐用之於潤藥則利﹐用之於澀藥則止。所以又能消水腫﹐止血痢﹐吐風涎。要之﹐虛病禁用﹐實者亦量用之。造輕粉法﹕食鹽﹑明礬各等分﹐同放鍋中煮令黃色﹐取起爲末﹐名曰黃曲。以此曲一兩﹐入水銀二兩﹐多則曲一斤﹐水銀二斤﹐同入瓦罐內﹐上用鐵燈盞蓋定﹐外用黃泥如法固濟﹐勿令泄气﹐候幹﹐用炭火旋旋燒上﹐頻頻以水滴鐵燈盞內﹐候罐通紅﹐則內藥盡升上罐口﹐候冷拆開卽成輕粉。入藥用湯煮五度﹐如麻腳慢火焙漧。畏磁石﹑石黃。忌一切血者﹐以其本自丹砂也。銀朱﹐亦水銀升者。殺瘡虫﹐治腦風﹐薰癘風瘡﹐能收水去毒。又年久楊頑瘡不愈者﹐用水花朱一錢﹐枯礬﹑朱砂各一錢半﹐爲末﹐用全蠍酒煎膏爲丸﹐分作六丸﹐分三日服﹐以羊肉﹑鮮魚等湯送下﹑九日全愈。但內服亦須升過﹐將朱搗碎﹐以雄黃等分發入固濟罐中﹐文火二炷﹑武火一炷香久﹐銀朱上升於燈盞﹐雄黃下墜於罐底﹐俟冷取朱研用。

砒霜砒霜大毒味酸苦﹐惡瘡腐肉用少許﹐治瘧除效若神﹐膈內風痰可作吐。

砒﹐劈也﹐又斃也。毒能開劈形魂﹐令人斃也﹔霜﹐以形色言也。又名信石。主惡瘡﹐瘰癘腐肉﹐和諸藥敷之﹐自然蝕落。又治蛇尿著人手足卽腫痛肉爛﹐指節脫落﹐取砒爲末﹐以膠淸調塗卽瘥。主諸瘧及喘。風痰在膈﹐可作吐藥﹐但過服﹐輕則吐紅﹐重傷臟腑殺人。兼消肉積墜胎。誤中其毒者﹐冷水研綠豆汁或醋解之。

出信州。色黃赤﹐明徹不雜﹐如乳尖長者佳。醋煮殺毒﹐或瓦合固濟﹐火半日﹐取出用甘艸水浸半日﹐拭漧﹐細研用。

砂砂鹹苦辛毒大﹐專去諸瘡肉惡敗﹐破血下痰伐久積﹐死胎逢之卽爛壞。

乃鹵碱之類﹐形如砂﹐出西戎﹐形如牙硝。光明者良。性大熱﹐專去惡瘡肉﹐生肌止痛﹐破結血﹐下痰气﹐療咳嗽﹐一切血塊﹑气塊﹑肉脹久積﹑死胎﹐皆能潰腐﹐合他藥治目中翳。凡用﹐須細研水飛過﹐入瓷器中重湯煮令自幹﹐以殺其毒﹔或用黃丹﹑鍛石作匱﹐火通赤。取出另研。若生用﹐腐爛腸胃﹐化人心爲血。誤中其毒者﹐研生綠豆汁解之。畏一切酸漿水﹐忌羊血。消五金八石﹐柔金銀﹐可爲焊藥。《日華》云﹕北庭砂﹐色黃白﹐味辛﹑酸﹐無毒。功能消敗去穢﹐益陽﹐敷金瘡﹐用者擇之。

以上瘡毒正藥﹐其細料藥品﹐小兒方多用之。

自然銅自然銅味气辛平﹐誤用金牙吐傷生﹐主療折傷續筋骨﹐更除積聚止心驚﹐赤銅屑入烏須藥﹐賊風燒赤酒中傾。

不從礦煉﹐故號自然。顆塊如銅﹐堅重如石﹐有黃赤﹐有靑黑﹐燒之靑煙如硫黃﹐臭如馬屁﹐食之澀﹐不畏火者眞。若誤用爲金牙﹐卽吐殺人。金牙大如棋子而方﹐出蜀郡﹐惟吐蠱敢用之﹐自然銅﹐主療折傷打撲﹐散瘀血﹐排膿止痛﹐續筋骨﹐又破積聚﹐治產後血邪﹐安心止驚悸﹐以酒摩服。丹溪云﹕按骨方在補气血脾胃﹐俗工惟在速效﹐生銅非經鍛不可用﹔然新出﹐火毒﹑金毒相扇﹐挾香熱藥毒﹐𨿽有接骨之功﹐燥散之禍甚於刀劍﹐戒之﹗凡使﹐火醋淬九次﹐細研﹐水飛用。銅稟東方乙陰之气﹐結而成魂﹐性利﹐服之傷腎。

《局方》烏須藥用之。法以打銅器上起薄皮﹐研爲末﹐用水飛淘五六次﹐澄去泥渣﹐只取淨末﹔又有以銅絲火醋淬﹐爲末更易。又主賊風反折﹐燒赤淬酒服之。狐臭﹐炒熱以醋和搽之。兼治折傷﹐接骨焊齒明目﹐治風眼及女人血气攻心痛。錫銅鏡鼻﹐古無純銅鏡﹐皆用錫雜之﹐乃有光明﹐微寒。主女子血閉瘕﹐伏腸絕孕﹐產後餘疾刺痛及伏屍邪气﹐小兒卒中客忤驚癇﹐又能催生﹐治暴心痛﹐並燒赤淬酒飲之。

銅靑銅綠銅靑銅綠一般名﹐銅上精華徹體生﹐斂口金瘡堪止血﹐洗淘目暗卽光明。

銅上所產﹐其靑不問生熟銅器皆有﹐乃銅之精華也。气平﹐微毒。主合金瘡止血﹐明目﹐去膚赤肉。兼治婦人血气心痛及癱瘓風痰﹐卒中不語。糯米糊丸﹐酒研服之。能吐靑涎﹐瀉惡物。《局方》今亦少用。北庭者佳。水洗淨﹐細研。水飛去石澄淸﹐慢火熬幹。

生鐵生鐵微寒主脫肛﹐被打瘀血酒煎嘗﹐秤錘催生衣不下﹐血瘕兒枕痛尢良﹐鐵落能除胸膈熱﹐鍼砂辛平退疸黃。

初煉出礦﹐用以鑄器物者謂之生鐵。性堅﹐服之傷肺。主歷年脫肛﹐被打瘀血在骨節及脇外不去﹐俱酒煮服之。熟鐵﹐又謂之柔鐵。味辛﹑平﹐有毒。主堅肌耐痛。鐵精﹐乃鍛煉極精者。主明目﹐化銅﹐療驚悸﹐定心气﹐小兒風癇﹐陰﹐脫肛。鋼鐵﹐及生熟相雜用以作刀鋒者。味甘﹐無毒。主金瘡﹐煩滿熱中﹐胸膈气塞﹐飲食不化。秤錘﹐味辛﹐溫﹐無毒。主婦人橫生逆產﹐胎衣不下﹐產後血瘕﹐兒枕腹痛及喉痺寒熱﹐並燒赤淬酒服之。無秤錘﹐用鐵杵或斧。鎖匙﹐治婦人血噤失音﹐煎湯服之。故鋸﹐治誤吞竹木入喉中﹐出入不得﹐燒赤淬酒服之。鐵落﹐卽砧上打落細皮屑也。

味辛﹑甘﹑平﹐無毒。主皮膚風熱惡瘡及胸膈中熱﹐飲食不下。鍼砂﹐卽作鍼家磨鑪細末也。性平﹐無毒。主水腫﹑黃膽。又堪染皂﹐及和沒食子染須至黑。入藥用潔淨者﹐以好醋浸一七﹐撈起曬漧﹐再用好醋少許﹐慢火炒二三徧﹐紫色爲度。凡鐵銼細末﹐謂之鐵粉。畏磁石﹑石炭。

鐵華粉鐵華粉鹹平無毒﹐外敷痔刺竹木﹐能養血气安心神﹐除風治癇破積宿﹐鐵漿水浸靑沫生﹐驚熱癲狂可制伏。

以鐵片磨光﹐用鹽水抽之﹐置醋甕中﹐陰處埋之﹐百日後鐵上生衣﹐刮取研用。敷痔及竹木刺入肉﹐主養气血﹐安神彊志﹐止驚悸健忘﹐鎭五臟﹐壯筋骨﹐除風邪癲癇﹐破癖﹑宿食﹐止冷气心痛﹐隨所冷熱合和諸藥。用棗肉爲丸。鐵漿﹐取諸鐵於器中以水浸之﹐經久靑色沫出﹐可以染皂。解諸毒入腹﹐鎭心﹐主驚癇發熱﹐急黃狂走﹐六畜癲狂﹐人爲蛇﹑犬﹑虎﹑野狼﹑毒刺﹑惡虫等咬﹐服之毒不入內。鐵積久生衣爲銹﹐惡瘡疥癬和油塗之。諸虫咬﹐和蒜摩塗之。

黑鉛黑鉛甘毒屬至陰﹐解諸瘡毒熨蛇侵﹐傷寒熱气尢能散﹐止嘔安神鎭此心﹐鉛霜消痰灰散﹐烏須熔汁勝千金。

鉛﹐HT也。其柔已甚﹐故取HT意。鉛錫俱稟北方壬癸陰極之精﹐性濡滑而多陰毒﹐過服傷人心胃。治發背及諸般癰毒﹐並金石藥毒。先用酒一斗﹐入甘艸三兩﹐後溶鉛一斤﹐投入酒中﹐如此九次﹐令病患飲醉卽愈。被蛇蠍咬﹐炙熱熨之﹐又治傷寒毒瓦斯﹐翻胃嘔噦﹐墜痰降气﹐鎭心安神。入藥以鐵銚熔化瀉新瓦上﹐濾去渣腳二三次﹐取淨者用。鉛白霜﹐性極冷﹐無毒。消痰﹐止驚悸﹑煩渴﹑鼻衄﹐解酒毒﹐治室女月水滯澀﹐心煩恍惚。兼治中風痰實﹐小兒驚滯藥多用之。取法﹕以鉛雜水銀十五分之一﹐合煉作片﹐置醋甕中密封﹐經久成霜。鉛灰﹑取鉛三兩﹐鐵器熬之﹐久當有腳如黑灰﹐取此灰和脂塗子上﹐仍以舊帛貼之﹐數數去帛拭去惡汁﹐又貼﹐如此半月許﹐亦不痛不作疽﹐內消爲水﹐𨿽流過項者亦瘥。烏須發明目牢齒方﹕黑鉛半斤﹐熔化﹐旋入桑條灰﹐柳木攪令成砂﹐爲末﹐每早如常擦牙﹐後用溫水嗽在碗內﹐取其水洗眼﹐治諸般眼疾﹔髭黃白者﹐用之皆變黑也。

鉛丹鉛丹有毒味辛涼﹐生肌止血治諸瘡﹐吐逆顚癇消久積﹐截瘧鎭驚神气藏。

炒鉛爲丹﹐其色黃﹐故又名黃丹。善生肌止痛止血﹐諸瘡﹑金瘡﹑湯火﹑染須﹐皆用煎膏或末敷之。主吐逆翻胃﹐癲癇狂疾﹐除熱毒臍攣﹐中惡心腹脹痛﹐又能消久積﹐止溫瘧﹐鎭心安神﹐去驚狂煩渴。經云﹕黃丹澀而固气﹐收斂神气以鎭驚也。丹溪云﹕曾一婦因多子﹐於月內服黃丹二兩﹐四肢冰冷彊直﹐不食﹐時正仲冬﹐急服附子理中湯數十帖而定。炒黃丹法﹕黑鉛一斤﹐土硫黃﹑硝石各一兩﹐先溶鉛成汁﹐下醋點之﹐滚沸時下黃一小塊﹐續下硝少許﹐沸定再點醋﹐根據前下少許硝﹑黃﹐已消沸定黃亦盡﹐炒爲末成丹矣﹐入藥又炒令色變﹐細研水飛二徧。

鉛粉鉛粉有毒味辛寒﹐惡瘡狐臭水能幹﹐消積殺虫止溺痢﹐破瘀墮胎亦可餐﹐諸瘡可用煎膏貼﹐油十粉四滴成丸。

卽今化鉛所作水粉也。其有金色者﹐名蠟子粉﹐又名粉錫﹑定粉﹑胡粉。丹溪謂﹕古俗婦人用以容面﹐不可入藥。今市皆鉛粉﹐容面﹑入藥兩用之。治癰腫爛﹐瘡中出水﹐湯火﹐幹濕癬瘡﹐及股內陰下常濕癢且臭﹐小兒疳瘡﹐耳後月蝕﹐諸狐臭﹐或幹糝﹐或豬脂﹑牛脂調敷之。治積聚不消﹐去鱉瘕﹐療小兒疳气﹐殺三虫﹐止小便利及久痢﹐逐瘀血搶心﹐墮胎﹐和水或雞子白調服。凡使﹐蒸熟﹐炒令色變。制硫黃﹐可爲外櫃。

煎膏藥法﹕用眞麻油十兩﹐入鍋內煎至煙起﹐入頭髮一團﹐待發化盡﹐卻入藥煎枯﹐濾去渣﹐慢火煎至滴水成珠不散﹐退火入炒﹐過鉛粉四兩﹐百艸霜四兩﹐以桃枝攪勻﹐提起聽用。凡煎膏﹐藥一兩﹐油二兩。用濾過松香煎者﹐油一兩﹐松香四兩﹔用炒過黃丹煎者﹐油一兩﹐黃丹七錢。

密陀僧密陀僧味鹹辛平﹐乳調塗面沒瘢形﹐狐臭金瘡皆外敷﹐痔痢可服卻嫌生。

胡﹐僧家語也。色如密﹐形圓陀陀。有小毒。除面上瘢鼻﹐乳調如膏塗之。金瘡﹑口瘡﹑狐臭﹐榦末敷之。

久痢五痔及驚癇痰嗽嘔吐﹐茶調服之﹐或入醋少許。此卽煎銀鑪底﹐堅重﹐碎之如金色者佳。外敷生用﹐內服火黃色﹐細研。

靈砂靈砂乃煉硫汞成﹐怔忡病去心自靈﹐痼冷百病皆能療﹐墜痰益气通血凝。

一名二气砂。用水銀三兩﹐硫黃一兩﹐細研﹐先炒作靑砂頭﹐後入水火旣濟鑪﹐抽之如束鍼絞者成就也。

味甘﹑溫﹐無毒。東垣云﹕靈砂定心臟之怔忡﹐久服令人心靈。一切痼冷﹑五臟百病皆治﹐墜痰涎﹐益气力﹐通血脈﹐止煩﹐辟惡﹐明目。服法詳六卷。疥瘡有虫毒者﹐塗之卽效。

花蕊石花蕊石黃白點見﹐止血生肌須煉﹐卒中金瘡刮末敷﹐產中血暈斯爲善。

出陜華諸郡﹐形大小方圓無定﹐色似硫黃中有淡白點如花之蕊。東垣云﹕治金瘡﹐血行則卻。合和硫黃同煉服之﹐或只用火亦好。倉卒不及煉者﹐但刮末敷之卽合﹐仍不作膿潰﹐其效如神。又療產後血暈﹑惡血﹐另研極細。

鍛石鍛石溫辛風化良﹐療疥生肌不入湯﹐善殺痔虫點黑子﹐產婦泡水洗脫肛。

火石而成灰﹐水解者力劣﹐風中自解者力大。有毒。主疽瘍疥癢﹐熱气惡瘡﹐死肌墮眉﹐痔﹑癭癅﹐白癜﹐婦人粉刺﹐湯火金瘡﹐療骨疽﹐殺痔虫﹐除黑痣﹐蝕惡肉﹐生好肉﹐多用濂膏調塗﹐不入湯藥。婦人產後陰腫腸脫﹐玉門不閉﹐取一斗熬黃﹐以水三斗投入﹐澄淸蒸洗。兼治吐血﹐血痢﹐解酸酒毒﹐暖水髒﹐又能伏硫黃﹐去錫暈﹐制雄黃﹑砂﹐可用作外櫃。凡使﹐點瘀肉﹐生用亦可﹐止血炒紅色。雷公用醋浸一宿﹐火令腥穢气出﹐存性研細﹐古中及敗舡茹﹐平﹐主婦人遺尿及崩中吐痢血不止﹐煮服或燒爲末服。余治與鍛石同。

松煙墨松煙墨辛能止血﹐善合金瘡去目芒﹐痢下崩中並難產﹐產後血暈醋摩嘗。

燒松節煙和膠作者方可入藥﹐無毒。止血生肌合金瘡﹐主昧目﹐物芒入目﹐磨點瞳子上卽出。又止血痢﹐婦人崩中漏下﹐難產﹐子死腹中﹐胞衣不下﹐產後血暈﹐腹痛引腰脊﹐酒醋童便任摩服之。又治小兒客忤﹐大人中惡心腹痛脹。爲末﹐水調服之。丹溪云﹕屬金而有火﹐入藥甚助補性。湯藥磨刺﹐丸﹑散火細研﹐或水浸軟紙包煨銼。不問徽墨﹑京墨﹐油煙任光如漆且香者﹐勿用。

蘇合香蘇合香甘溫無毒﹐除邪去蠱殺三虫﹐霍亂瘟瘧並癇﹐痰厥中气與中風。

《梁書》云﹕天竺國出蘇合香。是諸香汁合煎之﹐其形如酥。或云是獅子屎者﹐非也。除邪气鬼精夢魘﹐殺蠱毒﹐去三虫﹐破宿血﹐止心腹痛﹑霍亂﹑吐瀉﹑瘟瘧﹑癇﹑中風﹑中气﹑痰厥﹑口噤不省﹐久服通神。

安息香安息香平辛苦味﹐去蠱毒辟諸惡气﹐暖腎澀精無夢交﹐更和心腹鬼胎疰。

言能安定人之气息也。出波斯國﹐樹脂液也。形若松脂﹐黑色成塊﹐新者亦柔韌。無毒。

主辟蠱毒及一切惡气﹐暖腎气﹐止遺精﹐夜夢與鬼交﹐和心腹﹐定霍亂﹑鬼胎﹑血邪﹑血暈﹐燒之通神。酒浸研。

白蠟白蠟外科之要味﹐稟金收斂堅凝气﹐生肌止痛續骨筋﹐補虛治癆益脾肺。

一名虫蠟﹐冬靑樹上細虫﹐食樹液而成者。屬金﹐全稟收斂堅凝之气﹐外科之要藥也。生肌止血定痛﹐接骨續筋﹐得合歡樹皮良。補中虛﹐殺癆虫﹐止咳止瀉﹐潤肺臟﹐濃腸胃。另研用。

露蜂房露蜂房味苦鹹平﹐消乳癰及齒疼﹐痔漏風疹與癲癇﹐止女崩中兒咳聲。

此卽木上黃蜂窠﹐大者如甕﹐小者如桶。其蜂黑色﹐長寸許﹐螫牛﹑馬﹑人乃致死者﹐用此尢效。人家房間亦往往有之﹐但小而力慢﹐不若山林中得風露气者。故名。有毒。主瘰癘成作孔﹐和豬脂調塗。治乳石發則頭痛﹐煩熱﹐口渴﹐溺赤﹐水煎服之﹐當利諸惡毒﹐隨小便出。風牙腫痛﹐鹽塡滿孔﹐燒灰敷之。腸癰痔漏﹐皮膚癮疹瘙癢﹐火熬﹐酒調服之。驚癇螈﹐寒熱邪气﹐癲疾﹐鬼精蠱毒及婦人崩中漏下﹐小兒咳嗽﹐喉痺﹐並酒調服之。又療蜂螯腫毒﹐解諸藥毒。《別錄》云﹕和亂髮﹑蛇蛻﹐三味燒灰﹐酒下﹐主惡瘡疽﹑附骨疽根在臟腑﹐歷節腫出﹐疔腫惡脈﹑諸毒皆瘥。凡使﹐須十二月采﹐洗去蜂糞泥土﹐蒸半日﹐曬漧﹐炙令焦黃﹐細研。惡漧薑﹑丹參﹑黃芩﹑芍藥﹑牡蠣。土蜂窠。不入湯藥。治癰腫不消﹔醋調塗﹐幹卽易之。

蜂子蜂子微寒俱有毒﹐止嘔利便和心腹﹐土蜂消腫制蜘蛛﹐蜜主吐虫黃面目﹐止咳治久聾﹐房醫霍亂乳調服。

蜂﹐尾尖利有鋒芒也﹐俱取其房中白如蛹﹐未成頭足時炒用之﹐亦可以鹽炒﹐日幹﹐寄入京﹑洛以爲方物。

食之者﹐須以冬瓜﹑苦﹑姜蘇以制其毒。大黃蜂﹐卽人家屋上及大木間作房者﹐專主榦嘔﹐心腹脹痛﹐利大小便。土蜂﹐卽土穴居者。主癰﹐嗌痛。又燒灰油調敷蜘蛛咬。此物能食蜘蛛﹐亦取其相制也。蜜蜂﹐味甘﹐主大小﹑小兒腹中五虫口吐出者﹐面目黃﹐補虛羸傷中﹐久服益气輕身﹐令人光澤﹐兼治頭風蠱毒﹑丹毒風疹﹑腹內畱熱﹑大小便閉﹐去浮血﹑婦人帶下﹐下乳汁。大抵蜂類﹐性效皆不相遠。畏黃芩﹑芍藥﹑牡蠣。﹐處處有之。黑色而細腰﹐𨿽名土蜂﹐而不在土中作穴。但HT土於人家壁間﹐或器物傍作房如竹管﹐取他虫於房中化爲已子﹐《詩》云﹐螟蛉有子﹐蜾蠃負之是也。味辛﹑平﹐有毒。主久聾﹐咳逆﹐嘔逆﹐毒瓦斯出汗。療鼻﹐生搗竹木刺。入藥妙用。其土房主癰腫風頭﹐小兒霍亂吐瀉﹐微炙爲末﹐乳汁下一字卽止。又研細醋調﹐塗蜂螫。

雀甕雀甕放子名天漿﹐甘平無毒抹諸瘡﹐小兒驚癇不可缺﹐撮口風堪刺口傍。

卽毛虫房也。好在石橊樹上﹐似蠶而短﹐背上有五色斑毛﹐刺人有毒。欲老者口吐白汁﹐凝聚漸堅硬如雀卵。其子在甕中作蛹﹐久而作蛾﹐出枝葉上放子復爲虫。又曰﹕雀好食其甕中子﹐故俗間呼爲雀兒飯甕﹐又名天漿子。八月采﹐蒸之。主小兒慢驚﹐驚癇﹐寒熱結气﹐蠱毒鬼疰。又小兒撮口不得飲乳者﹐先刺口傍令見血﹐以甕內汁和鼠婦搗塗之。《局方》皆以糞虫爲天漿子﹐以之治疳則可﹐若治驚風方須用此也。

蜘蛛蜘蛛寒毒敷諸瘡﹐背疔瘰卒脫肛﹐牙蛀口腋下臭﹐疝奚疳獨可嘗。

有知覺﹐吐絲結网﹐飛虫觸則誅之。發背疔瘡﹐先挑四畔血出根露﹐搗爛醋和敷上﹐幹卽易之。瘰﹐無問有頭無頭﹐日榦爲末﹐酥調貼之。已有瘡口出膿者﹐燒二七枚幹糝。疣贅﹐取花蜘蛛絲於黃丹中養之﹐夜系旦落。卒脫肛及久瀉脫肛疼痛﹐瓦合內燒存性﹐入黃丹少許爲末﹐先用白礬湯洗淨拭漧﹐糝藥軟處﹐手掌托入。牙齒有孔﹐取殼一枚﹐綿裹按其內。中風口眼僻﹐搗摩頰車上﹐候正卽止。腋下狐臭﹐用鹽泥﹑赤石脂爲窠子﹐納裹蜘蛛﹐燒爲末﹐入輕粉一字﹐米醋調﹐臨臥洗淨腋下敷之﹐來早瀉下惡汁惡物。以上皆外敷也。

大人﹑小兒疝﹐陰狐疝气﹐偏有大小﹐時時上下﹐小兒下奚疳﹐三年不能行﹐燒熟啖之或入丸服。有被毒蜂﹑蜈蚣咬者﹐生置痛處﹐令吸其毒﹐其蜘蛛醉死﹐以冷水浸之卽活。蛇蠍咬﹐搗汁塗之。又七夕日取其网﹐置衣領中﹐療喜忘。凡使﹐勿用五色者﹐要身小尻大﹐深灰色﹐腹內有蒼黃膿﹐去頭足﹐研膏用。然此物中人尢慘﹐惟飲羊乳可制其毒。若遺尿著人﹐令生瘡癬。壁錢虫﹐似蜘蛛﹐在暗壁間作白幕如錢。無毒。主鼻衄及金瘡下血不止﹐取虫汁點瘡上及鼻中。亦療外野雞病下血。其錢幕主小兒吐逆﹐取二七煮汁飲之。

牡鼠牡鼠味甘平無靑﹐搗折傷筋骨續﹐貼諸瘡用蠟油煎﹐肝腦塗鍼及箭鏃﹐肉熱專消小兒疳﹐糞治兒癇與勞復。

牡﹐雄也。其屎兩頭尖者是﹐又名鼠。生搗全身﹐折傷止血﹐續筋骨。又大雄鼠一枚﹐渾用﹐淸油一斤﹐黃丹五兩﹐黃蠟一兩﹐如常法煎成膏藥﹐貼諸瘡腫﹑凍瘡﹑折破瘡﹑湯火瘡﹐去痛而涼﹐兼滅瘢疵極良。

又治癰瘡中冷﹐瘡口不合及蛇刺毒痛﹐用皮燒灰封之。鼻出膿血及破傷風﹐用頭燒灰﹐豬脂調敷。醫鍼人而鍼折及箭鏃﹑刀刃﹑竹木刺入肉﹐在諸隱處不出者﹐並搗鼠肝及腦封之卽出。又脊骨未長﹐齒多年不生者效。

四足及尾﹐主婦人墮胎易出。膽汁﹐點耳治老聾﹐點眼治晚不見物﹐但死卽膽消﹐不可得之。肉﹐熱﹐無毒。

主骨蒸癆極﹐四肢羸瘦﹐殺虫﹐小兒疳積﹐肋露腹大﹐內有瘕﹐貪食倍常﹐大人石水鼓脹﹐婦人乳汁不通﹐去皮骨取肉﹐和五味作羹﹐或煮粥食之。但勿令食著骨﹐甚瘦人。糞﹐微寒﹐無毒。主小兒癇疾大腹﹐傷寒勞復﹐室女月水不通﹐孕婦難產﹐子死腹中﹐並燒灰水煮服之。又治鼠﹐以新屎一百粒收置密器中﹐六十日杵末﹐卽敷瘡孔。鼠﹐出山都平谷﹐狀如蝙蝠﹐大如鴟鳶﹐毛紫色﹐長尾﹐夜行飛生﹐卽飛生鳥也。性溫﹐南人取其皮以爲暖帽﹐或取皮與產婦臨蓐持之﹐墮胎令易產。

皮皮無毒苦甘平﹐痔腫連陰及腰疼﹐止血寬膨除疝積﹐開胃進食補下停。

﹐畏也。周身刺利可畏﹐𨿽虎野狼亦不敢傷。主五痔腫痛﹐不問新久﹐或連陰腫痛及腰背疼﹐陰蝕血汁不止﹐腸風下血﹐蠱毒下血﹐並酒煮服之。燒灰綿裹塞鼻﹐止衄。《日華》云止汗血是也。又腹脹痛﹑疝積﹐燒灰酒下。善開胃气﹐止吐逆翻胃﹐令人能食﹐補下焦弱。《衍義》云﹕從虫從胃有義焉。兼治小兒卒驚啼。

凡使﹐豬蹄者良﹐鼠腳者次﹐入藥燒灰﹐或炙黃﹐或炒黑﹐或水煮﹐任入湯﹑丸。畏桔梗﹑麥門冬。得酒良。

靈脂可煮五金八石﹐注耳治聾。肉可五味淹食﹐治同皮。惟骨食之令人瘦小。又豪豬形似而大﹐取其肚並屎燒榦爲末﹐每早空心酒下二錢﹐有患水病鼓脹者﹐服此肚一个便愈。但此豬多食苦參﹐只治熱風水脹﹐不治冷脹。

石蟹石蟹無毒味鹹寒﹐癰腫漆瘡敷卽安﹐更點靑盲並翳眼﹐熟水摩吞救產難。

海蟹年深水沫相著﹐因化爲石﹐每遇海潮風飄出﹐爲人所得﹐療癰腫漆瘡﹐醋摩敷之。靑盲﹑目淫﹑膚翳﹑下翳﹐細研水飛﹐入諸藥相佐點之﹐又催生落胎﹐止血暈。治天行熱病﹐解一切金石藥毒﹑蠱毒﹐並水摩服之。

木鱉木鱉甘溫療折傷﹐消腫生肌愈惡瘡﹐面刺乳癰腰彊痛﹐洗痔腫痛連及肛。

形如鱉﹐出朗州及南中。無毒﹐主折傷﹐消結腫﹑風毒惡瘡﹐生肌﹐除粉刺﹑婦人乳癰﹐止腰痛﹐洗痔瘡及肛門腫痛﹐醋摩消酒毒。

去殼﹐細銼﹐麩炒。

羊蹄羊蹄根苦寒無毒﹐陰蝕侵淫頭上禿﹐癬瘡腫毒醋摩敷﹐止血殺虫功最速。

葉似羊蹄﹐髙三四尺﹐莖節間開紫赤花﹐子名金蕎麥﹐根似牛蒡而堅實﹐夏中卽枯﹐亦可作菜食。丹溪云﹕屬水﹐走血分。似苦﹐甘而不苦。多食滑大腸﹐生癢。主頭禿﹐疥癬﹐腫毒﹐瘍疽痔﹐女子陰蝕侵淫﹐喉痺不語﹐並取根﹐醋摩敷之。除熱﹐殺虫及小兒疳虫﹐解諸魚毒﹑蠱毒﹐赤白痢﹐大便不通﹐腸風下血﹐並水煮汁服之。又生搗汁服﹐治產後風祕。

天名精天名精寒甘且芳﹐殺虫消腫敷諸瘡﹐破血止血除諸痺﹐便難煩渴可煎湯﹐子如鶴虱平苦味﹐主蛔咬心痛莫當。

此艸得天之精所生﹐大有靈異。昔人射一麂﹐剖五臟﹐以艸塞之﹐蹶然而起﹐故又名活鹿艸。南人呼爲火炊﹐花實全類﹐但苦而臭﹐名精辛且芳﹐故又名麥句姜﹐在處有之。夏秋抽條﹐頗似薄荷﹐花紫白色﹐葉似崧菜而小﹐無毒。殺小虫﹐除諸毒﹐疔瘡痔﹐金瘡內射﹐身癢癮疹不止﹐揩之立已。主瘀血瘕欲死﹐下血止血﹐利小便﹐去痺﹐除胸中結熱﹐止煩渴﹐逐水大吐下。五月采﹐陰漧。垣衣爲使。子﹐形如鶴虱﹐黃黑色﹐微毒。主蛔虫﹑蟯虫咬心腹痛﹐殺虫丸散中爲最要藥﹐兼止瘧﹐敷惡瘡﹐入藥微炒。

柳華柳華寒苦退疸黃﹐根葉皮攻疔腫瘡﹐絮止灸瘡癰用實﹐煎枝含汁治牙良。

從木從卯。一雲從酉﹐古酉字也。二月建卯﹐逢之而榮﹐故從卯﹔八月建酉﹐逢之而零﹐故或從酉。柳初生時﹐黃蕊子爲花﹐及花幹絮方出。絮之下有小黑子﹐隨絮而飛﹐以絮爲花者誤矣。花﹐無毒。主風水黃膽面熱黑﹐痂疥惡瘡﹐金瘡止血﹐治濕痺﹐四肢攣急膝痛。葉及枝葉煎膏﹐塗癰疽腫毒﹐疔瘡﹐妒乳反花瘡﹐疥痂漆瘡﹐長肉止痛﹐續筋骨﹐煎洗馬疥立愈。又治心腹內血作痛﹐天行熱病﹐傳屍骨蒸勞﹐湯火瘡毒入腹﹐及服金石藥人﹐發大熱悶﹐並下水气。絮﹐主止血﹐貼灸瘡良﹐入池陰處化爲浮萍。又多積可捍氈﹐與小兒臥益佳﹐以性涼也。實﹐主潰癰﹐逐膿血﹐子汁療渴。枝細銼煎汁含之﹐治齒痛﹑洗風毒腫癢。

樺木皮樺木皮苦平無毒﹐初腫乳癰調酒服﹐時行熱毒豌豆瘡﹐諸黃膽癥濃煎熟。

皮有花紋﹐北來者佳。治乳癰初發﹐腫痛結核欲破膿者﹐爲末﹐酒下一錢卽睡﹐一服而愈。傷寒時行熱毒﹐發豌豆瘡及諸黃膽癥﹐濃煮汁飲之良。又燒灰合他藥治肺風毒。

黃藥黃藥苦平主惡瘡﹐瘡喉痺犬咬傷﹐取根研汁隨含敷﹐治馬原來用此方。

其根初采濕時紅赤色﹐曝漧則黃。無毒。主諸惡腫瘡﹐喉痺﹐蛇犬咬毒﹐取根研﹐內服外敷﹐亦治馬心肺熱有功。子肉﹐味酸。治咯血﹐鼻衄不止。又浸酒服之﹐治癭气神效。略消卽止﹐不可過劑。

剪艸剪艸專治疥癬癢﹐祛癆止血效非常﹐根名白藥諸瘡用﹐末調雞子護胎傷。

剪艸﹐狀如茜艸﹑細辛﹑婺州產者佳。气涼﹐無毒。治惡瘡蝕﹐疥癬風癢﹐浸酒服之。治癆瘵﹐用末一斤﹐蜜二斤﹐和成膏﹐不犯鐵器﹐九蒸九曬﹐每用四兩﹐以匙炒藥如粥﹐五更面東服之﹐良久進粟米粥壓之﹐或吐虫而愈。若久病肺損咯血﹐一服卽愈。尋常咳血妄行﹐服一匙卽愈。白藥﹐辛﹑溫﹐無毒。主諸瘡﹐癰腫不散﹐取生根搗敷﹐或水調榦末敷之。金瘡折傷敷之﹐止血定痛生肌。孕婦傷寒護胎﹐爲末﹐雞子淸調塗臍下。

胎存生處﹐幹卽以溫水潤之。又治胸中熱塞﹐噎痺不通﹐咽喉腫痛﹐消痰止嗽﹐治渴止吐血。解野葛﹑生金﹑巴豆藥毒。亦治馬肺熱藥有功。

莽艸莽艸苦辛溫有毒﹐頭癢喉痺蛀牙風﹐瘰諸瘡皮膚痺﹐更消疝瘕殺魚虫。

生蜀中﹐似石南而葉稀﹐無花實﹐采之作椒气。治頭風癢﹐可用沐﹐勿令入眼。療喉痺不通﹐及蛀牙腫痛﹐濃煎湯﹐熱含吐之﹐漱口勿咽。治瘰結核堅腫﹐癰疽﹐乳難﹐乳癰未潰﹐頭瘍白禿﹐與白蘞﹑赤小豆爲末﹐雞子白調塗﹐幹卽易之。一切風疽﹐疝瘕﹐血凝腫墜﹐及風濕皮膚麻痺﹐煎湯淋洗﹐殺虫魚﹐不入湯藥。

敗醬敗醬苦鹹化膿水﹐腸癰痔能消補﹐逐瘀破祛痺風﹐最益婦人陳良甫。

出近道。葉似﹐叢生﹐花黃﹐根似柴胡﹐色紫﹐作陳敗豆醬气。微寒﹐無毒。能化膿爲水。消腸癰﹐補痔﹐一切瘡痍疥癬﹐丹毒暴熱﹐火瘡赤气﹐馬鞍熱气﹐除癰腫﹑浮腫﹑結熱﹐破多年凝血﹐消結﹐治風毒﹑痿痺。陳良甫云﹕卽苦薺菜﹐最益婦人。治血气心痛﹐赤白帶下﹐催生落胎﹐產後血暈﹐煩渴腹痛﹐胎前後諸病﹐皆治之。兼治赤眼﹐障目肉﹐耳﹐鼻洪吐血。八月采根﹐幹﹐日銼碎﹐和甘艸葉相拌﹐蒸半日﹐去甘艸曬用。

酸醬酸漿气寒一味酸﹐退熱利水治產難﹐另有三葉酸漿艸﹐止渴通淋帶下安﹐惡瘡頻搗催﹐殺虫孩子可常餐。

天下有之﹐苗似水茄而小﹐葉亦可食﹐實作房如囊﹐囊中有子如梅李大﹐赤黃色﹐味如酸漿。微寒﹐無毒。

主熱煩滿﹐定志益气﹐利水道﹐難產吞其實立下。其根如菹芹﹐白色﹐絕苦﹐搗汁飲治黃病多效。五月采﹐陰漧。

三葉酸漿﹐又名酢漿艸。生道傍下濕地﹐葉如水萍叢生﹐莖端三葉﹐葉間生細黃花﹐俗名酸車艸。南人用揩石器令白如銀﹐味酸﹐寒﹐無毒。主解熱渴﹐諸淋澀痛﹐婦人赤白帶下﹐搗敷惡瘡﹐殺諸小虫。嫩葉﹐小兒食之可除熱。夏月采葉﹐陰漧。

營實營實酸平卽薔薇﹐療諸癰毒惡瘡痍﹐根治金瘡傷撻肉﹐血痢腸風疳瘦兒。

卽薔薇子。白花者良﹐無毒。主癰疽發背﹐惡瘡﹐瘡癤潰爛疼痛﹐結肉趺筋﹐敗瘡熱气﹐陰蝕不瘳﹐頭瘍白禿。利關節﹐久服益气輕身。根﹐味苦﹑澀﹐冷﹐無毒。主熱毒風﹑癰疽﹑惡癩﹑疥癬﹑金瘡傷撻﹐生肉復肌﹐及口舌生瘡﹐箭鏃鯁刺不出﹐牙齒疼痛。又治五臟客熱﹐除邪逆气﹐通血脈﹐止赤白痢﹐腸風下血﹐小兒疳虫﹐腹痛疳痢。八九月采﹐去根﹐粗布拭去黃毛﹐細銼﹐漿水拌蒸一宿﹐曬漧用。

梁上塵梁上塵能消軟癤﹐又止中惡鼻衄血﹐兼消腹痛噎難通﹐安胎催生脬系戾。

又名烏龍尾。性平﹐無毒。主癰毒﹐陰腫﹐婦人妒乳﹐小兒頭瘡軟癤﹐醋和敷之。中惡﹐鼻衄﹐腹痛﹐噎膈﹐婦人胎動欲產﹐橫生倒產及轉脬小便不通﹐並酒調服之。又自縊死﹐取末吹兩耳鼻中卽活。凡使﹐須去煙火遠。髙堂殿上者﹐拂下篩用之。

東壁土東壁土取向朝陽﹐敷諸癰癬及脫肛﹐瘧痢泄瀉多煩悶﹐藥傷毒中盡堪嘗。

以一壁論之﹐外一面向東﹐常先見曉日﹐得初陽少火之气﹐若向南者﹐則壯火食气﹐故專用向東者﹐多年被煙燻者尢好。气溫﹐無毒。主背癰瘡癤﹐幹濕癬﹐豌豆瘡﹐爲末敷之﹔或生薑汁調塗﹐加黃柏少許。又主下部瘡﹐脫肛﹐小兒臍風瘡。治瘟瘧﹑泄痢赤白﹑腹內絞痛﹑霍亂煩悶﹐服藥過劑及中毒煩悶欲死﹐水調服之。

又解諸藥毒﹐肉毒﹐合口椒毒﹐野菌毒。

以上治瘡毒通用。

冬灰卽浣衣黃灰。燒諸蒿藜積聚煉作之﹐今用灰多雜薪﹐蒸乃不善。《衍義》云﹕諸灰一烘而成﹐惟冬灰則經三四月方徹﹐鑪灰曉夕燒灼﹐其力燥烈而體重﹐今一而成者﹐體輕力劣﹐故不及冬灰。味辛﹐微溫。

和鍛石熬煎﹐以點肉﹐疽蝕疥瘙。去黑子疣贅﹐不可廣用﹐爛人皮肉。桑柴灰﹐入藥絕奇。一方取鱉一个﹐治如食法﹐以桑灰汁煎如泥﹐和諸瘕藥重煎堪丸﹐眾手丸如梧子大﹐日服十五丸﹐瘕癖無不愈者。或單淋汁服之﹐亦去風血一塊﹑水腫。鍛鐵鑪中灰﹐兼得鐵力﹐故主瘕堅積有效。竈中熱灰﹐和醋熨心腹冷气痛及血气絞痛﹐冷卽易。

百艸灰端午日采露取之一百種﹐陰漧﹐燒灰﹐以井花水爲丸﹐重燒令白﹐以醋和爲餅﹐腋下挾之﹐幹卽易﹐當抽一身痛悶﹐瘡出卽止。以小便洗之﹐不過三度﹐腋臭自無﹐又主金瘡﹐止血生肌﹐取灰和鍛石爲丸﹐燒令白﹐刮敷之。

不灰木出上黨﹐石類也。其色靑白如爛木﹐燒之不燃﹐或云卽滑石根也。若要燒灰﹐砍破以牛乳煮了﹐更以黃牛糞燒之成灰。大寒。主熱痱瘡﹐和棗葉﹑鍛石﹐爲粉敷之。

盧甘石《本艸》不載﹐《局方》治眼以之爲君。輕白如羊腦﹐不夾石者佳。用砂罐一盛一蓋﹐於炭火中令通赤﹐以童便或黃連水淬之﹐再再淬九次﹐細研水飛過用。

姜石所在有之﹐生不見日色土石間﹐狀如姜﹐有五色﹐惟白者良。味鹹﹐寒﹐無毒﹐療疔腫﹐乳癰﹐發背﹐豌豆瘡﹐並火醋淬爲末﹐雞子淸或醋調敷之效。大凡石類多主癰疽。

綠靑卽石綠。出信州有銅處﹐生山之陰﹐其中靑白花文可愛﹐卽畫工用作綠色者﹐土人以爲婦女服飾。

入藥當用顆塊如乳香﹐不夾石者佳。味酸﹐寒﹐無毒。主益气﹐療鼽鼻﹐止泄痢。今醫用吐風涎𨿽驗﹐亦能損心。細研水飛。

白靑生豫章山谷。今空靑圓如鐵珠﹐色白而腹不空者是也。研之色白而碧﹐亦謂之碧靑﹐不入畫用﹐無空靑時亦用之。味甘﹑酸﹑鹹﹐平﹐無毒。主心下邪气令人吐﹐殺諸毒三虫﹐利九竅﹐治耳聾﹐明目通神﹐輕身不老。

扁靑蜀郡者塊大如拳﹐其色靑﹐腹中亦時有空者﹔武昌者塊小扁而色更佳。味甘﹐平﹐無毒。主折跌癰腫﹐金瘡不瘳。治目痛﹐破積聚﹐解毒瓦斯﹐利精神﹐去寒熱風痺﹐及丈夫莖中百病﹐內絕益精﹐令人有子。

久服輕身不老。

膚靑生益州。味辛﹑鹹﹐平﹐無毒。主蠱毒及蛇菜肉諸毒﹐諸惡瘡。不可久服﹐令人瘦。

降眞香和諸香燒之﹐直上天﹐召鶴盤旋於上。味溫平﹐無毒。主天行時气怪異﹐燒之避邪惡之气也。

薰陸香出天竺國﹐樹生於砂中﹐盛夏樹液流出﹐狀如桃膠﹐黃白色﹐合香家要藥。微溫﹐療惡瘡及風水毒腫﹐去惡气﹑中惡邪气﹑伏屍。治齒虫痛不可忍。《圖經》云﹕治腎气﹐補腰膝﹐療霍亂﹐治血止痛。制同乳香。

雞舌香出昆侖。采花釀之成香。合香家要用﹐不止入藥。味辛﹐溫﹐無毒。療風水毒腫﹐去惡气﹐止霍亂心痛﹐吹鼻殺腦疳﹐含口治齲齒﹑口臭﹐和黃連﹑乳汁點目﹐睛明倍常。

茅香生劍南道諸州。三月生﹐苗似大麥﹐五月開白花。味苦﹐溫﹐無毒。敷灸瘡﹑金瘡﹐止血定痛。

煎湯止吐血鼻衄﹐又主中惡﹐溫胃止嘔吐﹐療心腹冷痛﹑熱淋。苗葉煮作湯浴﹐辟邪气﹐令人身香﹐合諸名香甚奇。

鼠李卽牛李子也。木髙七八丈﹐葉如李﹐但狹而不澤﹐子生於條上四邊﹐生靑熟黑﹐至秋葉落﹐子尙在枝﹐是處有之。味苦﹐小毒。主寒熱瘰﹑瘡﹐日幹﹐九蒸﹐酒漬服。能下血﹐除疝瘕﹐積冷气﹐治水腫腹脹。皮主諸瘡﹑寒熱毒痺﹐除身皮熱毒。根﹐主口中疳瘡﹐和薔薇根煎膏﹐含咽卽瘥﹐亦可敷背發。煮濃汁含之﹐治齒﹔服之治疳虫蝕脊。

鹿藿苗似宛豆﹐有蔓而差大﹐根黃而香﹐人取以爲菜﹐微有豆气﹐山人謂之鹿豆﹐亦堪生啖。味苦﹐平﹐無毒。主腸癰﹑瘰﹑瘡瘍﹐殺蠱毒﹐止頭痛及女子腰腹痛不樂。五六月采苗﹐日幹。

牛扁生下濕地。葉似石龍芮﹐根似秦艽而細。味苦﹐寒﹐無毒。主身皮瘡熱气﹐可作浴湯。又主牛病﹑牛虱。入藥用根。

鳶尾葉似射幹而闊短﹐不抽長莖﹐布地而生。花紫碧色﹐根似良姜﹐皮黃肉白。味苦﹐平﹐有毒。主飛屍蠱毒﹐邪气鬼疰諸毒。破瘕﹐積聚﹐去水﹐下三虫﹐療頭眩﹐殺鬼魅。十月采根﹐日幹。

韭烏生大石及木間陰濕處﹐靑翠茸茸﹐似苔而非苔﹐長四﹑五寸。味甘﹐寒﹐無毒。主金瘡內塞﹐療黃膽﹐去皮膚寒熱往來﹐利小腸﹑膀胱气﹐補中益气﹐好顏色。燒灰浴髮令黑。

蜀羊泉俗名漆姑葉﹐似菊花﹐紫色。子類枸杞子﹐根如遠志﹐無心有糝。味苦﹑寒﹐無毒。主頭禿﹐惡瘡﹐熱气﹐疥痂癬虫﹐漆瘡﹐齲齒﹐女子陰中內傷﹐皮間實積﹐小兒驚癇。三四月采苗葉﹐陰漧用。

白兔藿一名白葛﹐蔓生﹐葉圓濃若﹐莖俱有白毛。味苦﹐平﹐無毒。主蛇虺﹑蜂蠆﹑犬﹑菜肉﹑蠱毒﹑鬼疰﹑風疰﹐諸大毒不可入口者﹐煮汁飲之﹐卽解。又去皮﹐可末著痛上﹐立消。五月采苗葉﹐日幹。

鴨跖艸生平地。葉如竹﹐髙一二尺﹐花深碧﹐有角如鳥嘴﹐故又名碧竹子。花可染色。味苦﹐寒﹐無毒。主癰疽﹐疔腫﹐丹毒﹐瘴瘧﹐熱痢﹐痰飲﹐狂癇﹐瘕﹐痞滿﹐气腫﹐蛇咬。和赤小豆煮﹐下水气﹑濕痺﹐利便。

鼠尾艸苗如蒿﹐夏月莖端作四﹑五穗﹐若鼠尾。花有赤﹑白二色﹐葉堪染皂。味苦﹐寒﹐無毒。主鼠寒熱﹐下痢膿血不止﹐煎膏服之。白花者主白下﹐赤花者主赤下。四月采葉﹐七月采花﹐陰漧用。

蛇含艸處處有之﹐生下濕地﹐一莖五葉或七葉。有兩種﹐當用細葉﹑黃色花者。味苦﹐寒﹐無毒。

昔田父見一蛇被傷﹐一蛇含艸著其傷處﹐經日傷蛇乃去。因取此艸搗汁﹐以敷蛇虺﹑蜂蜈﹑瘡毒皆驗﹐故名。

又主金瘡﹐疽痔﹐鼠﹐惡瘡﹐頭瘍﹐丹毒﹐瘡腫。兼治驚癇寒熱﹐心腹邪气﹐腹痛﹐濕痺﹐養胎。治產後泄痢﹐利小兒。八月采葉﹐日幹。勿令犯火。

金星艸多生背陰木石上﹐單生一葉﹐長一二尺﹐至冬背上生兩行相對如金星子。其根盤屈如竹﹐無花實﹐淩冬不凋。五月和根采﹐風漧用﹐味苦﹐寒﹐無毒。主癰疽瘡毒﹐解硫黃﹑丹石毒。發於背癰腫﹑結核﹐酒煎服之﹐外爲末冷水調塗。石藥悉下﹐然性至冷﹐服後須補﹐老人不可輕服。

千金藤生北地者﹐根大如指﹐色黑似漆﹐生南土者﹐黃赤如細辛。主癰腫發背﹐一切血毒諸气﹐霍亂中惡﹐天行瘴瘧﹐虛勞痰嗽不利﹐蛇犬毒藥石發﹐癲癇蠱毒並宜。煎湯浸酒﹐治風輕身也。

預知子出蜀中。蔓生大木上﹐葉有三角﹐八月結實﹐生靑熟紅﹐每房有子五七枚﹐如皂子﹐斑褐色﹐潤如飛蛾。冬月采﹐陰漧。味苦。寒﹐無毒。取二枚綴衣領上﹐遇蠱毒物卽則則有聲﹐故名預如。若中有毒﹐去皮爲末﹐水煎服之有效。《日華》云﹕主一切病﹐治風補虛﹐破癖气塊﹑天行瘟疫﹐消宿食﹐止煩悶﹐利水道﹐催生﹐殺虫﹐解諸毒藥﹐敷蛇虫咬。

牙子其根芽似獸之牙齒。味酸﹐寒﹐有毒。主邪气熱气﹐疥瘙惡瘍﹐瘡痔陰蝕﹐金瘡蛇毒﹐水煎洗或搗敷之。殺寸白﹑腹髒一切虫﹐止赤白痢﹐水煎服之。八月采根﹐日幹。中濕腐爛生衣者殺人。蕪荑爲使﹐惡地楡。

鬼臼生深山巖谷之陰。葉似蓖麻﹐初生一莖﹐莖端一葉兩歧﹐年長一莖﹐莖枯爲一臼﹐二十年則二十臼也。三月開赤花﹐開後結實。根似射幹。八月采根﹐日幹。味辛﹐溫﹐有毒。主蠱毒鬼疰精物﹐辟邪惡﹐解百毒﹐治傳屍勞瘦﹐止咳嗽喉結﹐去目中膚翳。不入湯藥。

女靑葉圓而臭﹐兩葉相對﹐結子似瓢﹐大如棗﹐根似白薇。味辛﹐平﹐有毒。主蠱毒﹐鬼气﹐瘟瘧﹐虫蛇毒。八月采根﹐陰漧。

紫葛春生冬枯﹐蔓似葡萄而色紫。八月采根﹑皮﹐日幹用。味甘﹑苦﹐寒﹐無毒。主癰腫惡﹐爲末﹐醋和封之。又金瘡生肌﹐破血補損及癱瘓攣急﹐產後血气沖心﹐煩渴﹐並水煎服。

欒華出漢中﹐葉似木槿而薄細﹐花似槐而稍長﹐堪染黃色﹐子似豌豆而堅黑﹐堪爲數珠。味苦﹐寒﹐無毒。和黃連煎膏﹐療目痛赤爛﹑淚出傷﹐消目腫﹐大效。五六月采花﹐日幹。決明爲之使。

藎艸生溪澗側。葉似竹而細薄﹐莖亦圓小。荊襄人煮以染黃色﹐甚鮮。《詩》云﹕綠竹猗猗是也。味苦﹐平﹐無毒。主痂疥白禿﹐一切惡瘡瘍气﹐殺皮膚小虫。兼治咳喘上气﹐久寒驚悸。九月采﹐陰漧。畏鼠婦。

積雪艸處處有之。蔓生溪澗側﹐葉圓如錢﹐又謂之地錢艸。味苦﹐寒﹐無毒。主一切熱毒﹐癰疽腫毒﹐惡瘡鼠﹐風疹疥癬﹐浸淫赤﹐皮膚暴熱﹐小兒丹毒寒熱﹐腹內熱結﹐內服外敷。八九月采苗葉﹐陰漧。

坐拿艸生江西。六月開紫花﹐結實。土人采其苗治打撲﹐兼壯骨﹐治風痺。神醫普救治風方中已有用者。

薺出川蜀江浙。春生苗莖﹐全似人參而葉小異﹐根似桔梗但無心爲異﹐故名土桔梗。味甘﹐寒﹐無毒。

主殺蠱毒﹐解百藥毒﹐治熱狂溫疾﹐丹石發動﹐封疔腫﹐毒箭﹑蛇虫咬。人家收爲果﹐或蒸作羹菹食之﹐利肺气﹐和中﹐明目。

黃環生蜀郡。味苦﹐平﹐有毒。主蠱毒鬼疰邪气在髒中﹐除咳逆寒熱。三月采根﹐陰漧。惡茯苓﹑防己﹑漧薑。

藿菌出滄州。形似菌﹐色白輕虛﹐表裏相似﹐乃鸛屎所化也。秋雨時卽有﹐天旱及霖卽稀。味鹹﹑甘﹐平﹐小毒。主疽蝸惡瘡﹑白癬白禿﹐止心痛﹐溫中﹐除腹內冷痛﹑瘕﹐去長虫﹑蟯虫﹑寸白蛔虫﹐殺蛇﹑蜂等毒。日幹用。得酒良﹐畏雞子。

徐長卿三月生苗似小桑﹐兩葉相對﹐七月著子﹐十月苗枯﹐根黃似細辛﹐微粗長而有臊气。味辛﹐溫﹐無毒。主百邪鬼疰﹑蠱毒惡气﹐去疫疾溫瘧。久服彊悍﹐益气延年。三月采根﹐蜜拌蒸三時﹐日幹。

石下長卿味鹹﹐平﹐有毒。主鬼疰精邪惡气﹐殺蠱毒老魅﹐啼哭悲傷﹐易忘恍惚。

被子味甘﹐溫﹐有毒。主腹中邪气﹐蠱毒鬼疰伏屍﹐去三虫蛇螫。

頭垢溫。治淋閉﹐主噎﹐療勞復﹑蠱毒﹑蕈毒。百邪鬼魅﹐馬肝殺人﹐並可服之。蜈蚣犬咬﹐竹木刺入肉﹐並外敷之。

海馬出西海。大小如守宮虫﹐首若馬﹐身如蝦﹐背傴僂有竹節紋﹐長二三寸﹐色黃褐﹐以雌雄各一爲對。

性溫﹐平﹐無毒。主婦人難產﹐帶之於身神效﹐或燒灰酒下﹐亦入血气藥中。采之日幹﹐酥炙。

蝸牛卽蜒蚰。有四角﹐背上別有肉以負殼行。味鹹﹐寒﹐有毒。治發背﹐取活者一升置瓶中﹐以井水浸一宿取出﹐涎水調蛤粉敷之﹐日十餘度則痛止瘡愈。齒有虫﹐燒殼灰揩之﹐效。大腸虛脫﹐燒灰豬脂調敷﹐立縮。蜈蚣咬﹐取汁塗之。又主賊風僻﹐筋急腕跌﹐小兒驚癇疳疾。入藥妙用。

地膽出梁州。狀如大馬蟻﹐有翼。味辛﹐寒﹐有毒。主寒熱鼠﹐惡瘡死肌﹐蝕瘡中惡肉﹐鼻中肉﹐鼻﹐能宣瘰根﹐從小便出。兼破石淋﹑瘕﹐墮胎﹐散結气﹐殺鬼疰蠱毒。惡甘艸。抑考陶隱居云﹕此一虫五變﹐療皆相似。二三月在芫花上﹐呼爲芫靑﹐頗似斑蝥﹐但純靑綠色﹐背上一道黃文﹐尖喙﹔四五月在王不畱行上﹐呼王不畱行虫﹐六七月在葛花上﹐呼爲葛上亭長﹐形似芫靑﹐但身黑而頭赤﹐如亭長之著玄衣赤幘也﹔八月在豆花上﹐呼爲斑蝥﹔九月﹑十月欲還地蟄﹐呼爲地膽﹐隨時變耳。各以時采﹐陰漧﹐制同斑蝥。

貝子出東海﹐潔白如魚齒。古人用以飾軍服﹐雲南用爲錢貨易。味鹹﹐平﹐有毒。主點目翳﹐去鬼疰蠱毒﹑腹痛下血﹐破五淋﹐利水道﹐消浮腫﹐除寒熱溫瘧﹐解肌散結熱﹐殺飲食中毒﹐小兒疳蝕吐乳。入藥﹐酒洗火﹐細研水飛用。

紫貝形似貝而圓﹐大二三寸﹐紫質黑文。肉鹹﹐平﹐無毒。似蛤蜊。食之解熱毒﹑酒毒﹐殼灰敷癰疽﹐點眼明目去翳。

螢火是腐艸得大火气化成。味辛﹐溫﹐無毒。主靑盲明目﹐小兒火瘡傷熱气﹐蠱毒鬼疰﹐通神精。七夕采﹐陰漧。

馬陸卽百節虫。長二三寸﹐大如小指﹐身如槎﹐節節有細蹙紋起﹐色紫黑光潤﹐百足﹐死則側臥如環。

味辛﹐溫﹐有毒。主惡瘡﹑肉﹑白禿﹐去堅積聚﹐療寒﹑熱痞結脇滿。有人自服一枚便死。和糠炒﹐令糠焦黑﹐去頭足研用。

石蠶在處有之﹐生水中石上﹐作繭以蔽其身﹐蠶在其中。味鹹﹐寒﹐有毒。主五癃石淋﹐解結气﹐利水道﹐除熱﹐墮胎。

仙遺糧又名土茯苓﹐味甘﹑辛﹐熱﹐無毒。善治久病楊梅﹑癰漏﹐及曾誤服輕粉肢體廢壞﹑筋骨疼痛者﹐能收其毒而祛其風﹐補其虛。若初起肺熱便祕者不宜﹐尋常老弱亦可服之﹐健筋骨。得川椒﹑皂角良。

內集﹟卷二本艸分類

食治門

人知藥之藥人﹐而不知食之藥人﹐世有誤食一毒而宿疾遂愈者﹐天生萬物以養人也﹐豈爲口腹計哉﹖孫眞人謂醫者先曉病源﹐知其所犯﹐以食治之﹐食療不愈﹐然後命藥﹐不特老人小兒相宜﹐凡驕養及久病厭藥﹐窮乏無資貨藥者﹐俱宜以飲食調治。故采《食鑑本艸》及《大觀》﹐集韻爲歌﹐更附各門方法於後。中有鱉肉﹑龜肉﹑麥芽之類﹐本門不載者﹐已采入五品正藥﹐目錄可查。凡言食某物忌某物者﹐養生家法也﹐脾盛善食者不拘。

內集﹟卷二本艸分類

食治門

神曲﹑紅曲﹑麥芽﹑油麻﹑食鹽﹑扁豆﹑赤小豆﹑甘蔗﹐俱見前卷。

粳米粳米無毒甘平味﹐能和五臟補脾胃﹐長肌堅骨止泄煩﹐彊志益精又益气﹐孽米溫中宿食消﹐杵糠下噎取其義。

粳﹐硬也﹐堅硬於糯米也。卽今白晚米與早米。赤白大小異族﹐惟白晚米爲最。入手太陰﹑少陰經。平和五臟﹐補益胃气﹐長肌肉﹐壯筋骨﹐止煩渴泄痢﹐彊心志﹐益腎精﹐益肺气。養生書云﹕气精皆從米變化而生﹐故字皆從米。有病者﹐煮粥食之﹐不雜一物﹐其病自愈。造飯過熟則佳。食漧飯止瀉﹐若常食漧飯﹐令人熱中﹐唇口漧。和蒼耳食﹐令卒心痛﹐燒陳倉米和蜜漿解之。和馬肉同食﹐發痼疾。新熟者動气﹐經再年者發病。《液》云﹐白虎湯用之入肺﹐以陽明爲胃之經﹐色爲西方之白也﹔少陰癥桃花湯用此﹐甘以補正气﹔竹葉湯用此﹐甘以益不足。孽米﹐卽穀芽也。去殼﹐止取孽中之米﹐故曰孽米。味苦﹐溫﹐無毒。主寒中下气。

開胃消食﹐除煩熱。性溫於麥芽。杵糠﹐卽舂杵頭細糠也。性平。主卒噎不下及反胃不止﹐刮取含之卽去。亦取其舂搗之義耳。又燒末服之令易產。以糠作枕﹐損人眼目。

陳倉米陳倉米鹹酸澀溫﹐調胃能止泄如奔﹐寬中下气除煩渴﹐更消蠱腫封瘡痕。

倉﹐廩也﹐卽粳米以廩軍人者。陳久者良。無毒。調胃緩脾﹐寬中下气﹐除煩止渴﹐消食澀腸﹐止泄痢﹐食之易饑﹐炊作漧飯止痢﹔補中益气﹐堅筋骨﹐通血脈﹐起陽道﹔北人炊之於甕中﹐水浸令酸食之﹐暖五臟六腑之气。凡熱食卽熱﹐冷食卽冷﹐假以火气﹐體自溫平。黃米丸﹕治水蠱﹐用干系瓜一捧﹐去皮剪碎﹐和巴豆十四粒同炒﹐以巴豆色黃爲度﹐去巴豆﹐入陳倉米﹐如系瓜之多少﹐同炒米黃色﹐去系瓜﹐爲末﹐水丸梧子大﹐每湯下百丸﹐數服卽愈。蓋系瓜如人之脈絡然﹐引巴豆之气入皮膚也。又蒸作餅﹐和醋封毒腫惡瘡立瘥。

糯米糯米甘溫主溫中﹐止吐瀉亂安胎宮﹐炒黑敷瘡黃止衄﹐多食熱壅气不通﹐稈又退黃並蠱毒﹐煮汁飲之立見功。

糯﹐也。其米軟而粘﹐卽稻米也。今人用之作酒煮糖者﹐無毒。溫中益气﹐實腸止泄﹐定霍亂﹐養下元﹐縮小便﹐治婦人胎動腹痛﹐下黃水﹐和气血藥中服之﹐若雜肉同進則不利其子。炒黑水調﹐敷癰疽﹑金瘡﹑水毒﹑竹木刺。炒黃爲末﹐新汲水下二錢﹐治鼻衄不止。多食生熱﹐壅諸經絡气﹐令人神昏﹐噯酸脹悶﹐久則動風﹐發瘡﹐緩筋身軟不能行。諸家因見食者多病此癥﹐遂以糯性爲寒﹐不知其性實溫﹐而體質粘滯難化﹐脾胃弱者濕熱生而气窒不通。觀之造酒﹐其熱可見。作糜粥食之﹐止消渴。合酒同食﹐醉難醒。稻稈﹐治黃病通身及蠱毒﹐煮汁飲之效。按五穀﹐稻﹐黍﹑稷﹑麥﹑菽。早米﹐晚米﹑糯米﹑皆稻也。舊說獨以糯爲稻則誤也。

陶隱居云﹕《詩》黍﹑稷﹑稻﹑粱﹑禾﹑麻﹑菽﹑麥﹐八谷也﹐俗人莫能證辧﹐而況芝英乎﹖然陶以禾卽是粟﹐朱子《詩》注明言﹕禾者﹐谷連稭之總名。但八谷有粟則是﹐蓋言粱則包粟在中。但諸谷皆以各方風土所宜﹑人事早晚有異爲名﹐其種類最多﹐此識其入藥者耳。

黍米黍米益气味甘溫﹐肺病相宜多則煩﹐赤者微苦止咳嗽﹐霍亂泄痢作粥餐﹐秫熟能潤大腸燥﹐釀酒蜷急自然伸。

性宜髙燥而寒﹐故北地有。似粟而非粟﹐谷之類也﹔似蘆髙丈餘﹐穗黑色﹐實圓重。大槪有二種﹐米粘者爲秫﹐不粘者爲黍。黍又有丹﹑赤﹑黑數種。無毒。肺之谷也﹐肺病宜食。益气安中﹐補不足﹐宜脈。不可久食﹐多熱﹐令人煩悶昏﹐五臟好睡﹐發宿疾﹐緩筋骨﹐絕血脈。合葵菜食﹐成痼疾﹔合牛肉﹑白酒食﹐生寸白虫。赤黍米﹐皮赤米黃﹐味苦﹐微寒﹐無毒。主咳嗽咳逆﹐霍亂﹐止泄痢﹐除熱止渴﹐下气。《衍義》云﹕但可爲糜﹐不堪爲飯﹐粘著難脫﹐然亦動風。秫米﹐似黍米而粒小﹐卽《詩》之所謂也。性宜下濕而暑﹐故東南皆有之﹐宜作酒。肥軟易消。故謂之軟粟﹐又謂糯粟。味甘﹐微寒﹐無毒。止寒熱﹐利大腸。能壅五臟气﹐動風﹐不可常食。又和菌陳﹑地黃釀酒服﹐治筋骨攣急﹔嚼爛塗瘡疥﹑漆瘡﹑凍瘡﹐犬咬﹔又爲末﹐雞子白調塗腫毒。

稷米稷米本是五穀長﹐甘芳可愛供祭向﹐利脾胃解毒苦瓠﹐多食令人發痼冷。

稷﹐亦谷之類﹐似黍而小﹐卽今之米﹐又謂之粢﹐爲五穀之長。米熟芳香可愛﹐故取以供祭祀。其莖穗﹐人家用作掃帚。性冷﹐無毒。主益气安中﹐補不足﹐利脾宜胃﹐治熱﹐解苦瓠﹑丹石毒。多食發三十六種冷病。八谷之中最爲下苗。黍乃作酒﹐此乃作飯用之。不可與附子同食。

麥麥除熱味甘寒﹐令人輕健气力完﹐大麥咸溫止消渴﹐調中益气可常食。

麥有麥﹑大麥﹑小麥﹐蕎麥。是麥之皮號﹐猶稻爲谷之通名也。麥亦大麥也﹐但大麥皮稍薄﹐小麥皮又更薄耳﹐故作孽﹐皆溫中消穀。麥﹐無毒。主輕身除熱﹐久食令人多力健行﹐不動疾。惟先患冷气人不宜。大麥﹐無毒。主消渴﹐除熱﹐調中益气﹐補虛劣﹐壯血脈﹐實五臟﹐肥肌膚﹐益顏色﹐化谷食﹐療脹止泄﹐頭不白﹐不動風气。暴食之﹐稍似腳弱﹐爲下气及腎腰故也。久甚宜人。熟卽益人﹐帶生卽冷損人。作面無熱燥﹐勝於小麥。蜜爲之使。丹溪云﹕初熟時人多炒食之﹐此等有火﹐能生熱病﹐人不知之。又和鍼砂﹑沒石染須甚黑。

小麥小麥甘涼養心肝﹐除煩止渴利便難﹐潤咽更止漏唾血﹐浮者盜汗實時幹﹐麥苗退熱消酒疸﹐麥奴治疫解金丹。

小﹐形小也﹔麥﹐脈也。以繼續穀米﹐續民命脈﹐卽今人所磨爲麵食者。無毒。主養心肝气﹐除熱﹐止煩渴﹑咽漧﹐利小便﹐止漏血﹑唾血﹑暴淋﹐殺蛔虫。合湯皆完用之﹐熱家療也。浮小麥﹐止盜汗﹐治大人﹑小兒骨蒸肌熱﹐婦人勞熱。入藥微炒。麥苗﹐味辛﹐寒﹐退胸中邪熱﹐消酒毒﹐除黃膽﹐利小便。絞汁服之。麥奴﹐卽苗上黑黴。主煩熱﹐解丹石﹑天行熱毒。

面面性甘溫能補虛﹐彊气濃腸實肌膚﹐麩涼調中仍去熱﹐麵筋益气腹寬舒﹐蕎麥甘平去滓穢﹐食久風動脫眉須卽小麥麵﹐性溫。不能消熱止煩﹐惟養气補不足﹐助五臟﹐調經絡﹐續气脈﹐實膚體﹐濃腸胃﹐彊气力。

其有濕熱﹐能發諸病壅熱﹐小動風气﹐不可常食。丹溪云﹕面熱而麩涼﹐須曬令燥﹐以少潤之﹐舂去皮﹐煮爲飯食之﹐無面熱之後患。《圖經》云﹕凡麥秋種冬長﹐春秀夏實﹐具四時中和之气﹐故爲五穀之貴。大﹑小麥﹐地暖處亦可春種之﹐至夏便收﹐然比秋種者四气不足﹐故有毒。又云﹐磨中石末在內﹐所以有毒。但杵作粉食之﹐補中气﹐和五臟。凡麵食熟則益人﹐生則有損。古方治婦人乳癰不消﹐用白面半斤炒黃﹐醋調塗上﹐內又水煮服之。又炒食之﹐止痢。醋蒸折傷卽定。麥麩﹐涼。調中去熱﹐止泄痢﹔治時疾熱瘡﹐湯火瘡爛﹐撲損折傷瘀血﹐醋炒之。第三磨者涼﹐謂其近麩也。面﹐溫。消穀及諸生物﹐止痢消痔﹐主小兒癇。蕎麥﹐性寒﹐無毒。實腸胃﹐益气力。久食動風﹐令人頭眩。和豬﹑羊肉食之﹐患熱風癩﹐脫人眉須。𨿽動諸病﹐猶銼丹石﹐能煉五臟滓穢﹐續精神。小兒赤丹﹐醋和敷之。杖瘡﹐雞子白調塗有效。其葉作茹食之﹐下气利耳目。多食卽微泄。其瓤燒灰淋汁﹐洗六畜瘡。

大豆大豆甘平除胃熱﹐逐水通淋散積結﹐破瘀治風及癰瘡﹐消穀寬膨炒作屑﹐豆腐寬中脾胃和﹐大腸濁气能淸別。

豆﹐卽菽也。無毒。除胃中熱痺﹐逐水脹﹑傷中淋露﹐散五臟結積﹐下瘀血。炒令煙未斷﹐乘熱投酒中﹐治風痺癱瘓﹑口噤頭風及產後風虛血病。和飯搗塗一切癰瘡腫毒﹐小兒豌豆瘡。炒爲屑﹐主胃熱﹐去腫除痺﹐消穀止腹脹。煮汁甚涼﹐可以壓丹石毒﹐解烏頭諸藥毒﹐殺牛馬瘟毒﹐兼能調中下气止痛﹐通關脈﹐殺鬼毒﹐治喉痺。食罷生服半兩﹐去心胸煩熱﹐熱風恍惚﹐明目鎭心﹐溫補。又醋煮服﹐治子死腹中﹐胎衣不下。炒食極熱﹐煮食及作豉極冷﹐作腐則寒而動气﹐黃卷及醬平﹐牛食溫﹐馬食泠﹐一體之中﹐用之數等﹐大抵宜作藥使耳。

但有黑白二種﹐黑者入藥﹐白者不用。其緊小者爲雄豆﹐入藥尢佳。惡五參﹑龍膽﹐得前胡﹑烏喙﹑杏仁﹑牡蠣良。黃豆﹐味甘﹐溫。寬中下气利大腸﹐消水脹腫毒。白豆﹐卽今之飯豆﹐味鹹﹐平。腎之谷﹐腎病宜食。

補五臟﹐暖腸胃﹐調和十二經脈。其嫩葉謂之藿﹐可作菜食﹐利五臟下气。豆腐﹐味甘﹐平。寬中益气﹐和脾胃﹐下大腸濁气﹐消脹滿﹐中寒多泄多屁者忌食。

大豆黃卷大豆黃卷味甘平﹐濕痺痙攣膝痛疼﹐更除气聚並積結﹐蓐婦瘀血實時行﹐綠豆作者堪爲茹﹐解熱醒酒心自淸。

卽豆芽也。以生豆爲之﹐芽出便曬漧﹐名爲黃卷。無毒。主濕痺筋攣膝疼﹐破婦人惡血及蓐婦藥中多用之。又除五臟胃气結積﹐去黑痣面黯﹐潤皮毛﹐益气解毒。入藥微炒。

綠豆綠豆甘寒解諸毒﹐熱風消渴研汁服﹐更治霍亂消腫浮﹐作枕淸頭明眼目﹐粉糝痘瘡不結痂﹐脾胃虛人難克伏。

色綠圓小者佳。皮寒肉平﹐無毒。解一切藥艸﹑虫魚﹑牛馬﹑金石等毒。除煩熱風疹﹑消渴﹐生研汁服之。霍亂﹑吐逆﹑奔豚﹐和胡椒等分爲末﹐冷水調服。又煮食﹐消腫下气﹐滲利小便。作枕治頭風痛﹐明目。入藥須帶皮用之﹐去皮卽小有壅气。豆粉﹐甘﹐平﹐無毒。市中貨者多僞﹐入藥須用眞者。治小兒痘瘡十餘日﹐濕爛不結痂者﹐以粉糝之效。又解諸熱。熟者膠粘﹐難得克化﹐脾胃虛弱人病者忌之。搗爛作餅炙食之佳。和五臟﹐安精神﹐行十二經脈﹐益气力﹐潤皮肉﹐除熱毒風﹐濃腸胃﹐可常食之。

淡豆豉淡豆豉苦寒無毒﹐表汗吐煩及勞復﹐定喘止痢更安胎﹐腳痛癰腫敷且服。

卽常用豆豉﹐不入鹽者佳。純陰。主傷寒頭痛寒熱﹐一切時行瘴毒﹐和蔥白服之﹐發汗最速。又能吐虛煩躁悶﹐心中懊﹐勞復食復﹐兼定虛勞喘急﹐暴痢腹痛﹐血痢﹐胎動血下。兩腳疼冷﹐浸酒服之﹐以渣外敷。

作餅灸發背癰腫。又殺六畜胎子諸毒﹐中毒藥蠱气﹐毆跌瘀血聚腹﹐瘧疾骨蒸﹐犬咬。單方﹕治陰莖瘡痛爛﹐豉一分﹐蚯蚓濕泥二分﹐水研塗﹐幹則易之。又中蛤蟆毒﹐便閉臍痛﹐水煮服之。頭風痛煎湯浴之卽瘥。

粟米粟米鹹寒養腎气﹐胃虛嘔吐作爲丸﹐若除胃熱須陳者﹐更治消中利小便。

粟﹐從鹵﹐從米﹐象形也。卽今之小米﹐山東最多。五穀中最硬﹐謂之硬粟﹐得漿水卽易化。無毒。丹溪云﹕屬水與土﹐陳者難化。《衍義》云﹕生者難化﹐熟者滯气﹐隔食生虫。所謂養腎補骨者﹐味鹹故也。去脾胃虛熱气弱﹐食不消化﹐嘔逆反胃﹐湯飲不下﹐用粟米粉作丸梧子大﹐煮熟入鹽少許﹐並汁食之﹐和中益气﹔兼治腹痛﹐鼻衄﹐解諸毒。陳者味苦﹐除胃熱消渴﹐利小便﹐止泄痢﹐壓丹石熱。《衍義》云﹕利小便﹐故益脾胃。又粟粉炒黑﹐雞子白調貼癰腫。泔汁﹐主霍亂轉筋﹐卒熱心煩﹐飲之立瘥﹐胃冷者不宜多食。臭疳﹐止消渴﹑五痔﹑疳痢﹐洗皮膚瘡疥。下澱酸腳﹐殺虫塗惡瘡。

粱米粱米三種粟之類﹐靑黃白味性相似﹐霍亂泄痢總能除﹐和中益气養脾胃﹐黃去風痺靑澀精﹐白治胃熱多嘔噦。

粱米損地力而少收﹐故人多種粟而少種粱。穗皆大而毛長﹐米比粟更壯大。靑者襄陽出﹐黃者西洛出﹐白者東吳出。作飯味甘而淡﹐性皆微寒﹐無毒。惟黃粱得土中气﹐故味甘而平。俱養五臟﹐補脾胃﹐和中益气﹐止霍亂吐利煩渴﹐利小便﹐實大腸。黃粱米﹐治當風臥濕﹐遇冷所中﹐成肢體頑痺﹐小兒面身生瘡如火燒﹐爲末﹐蜜水調敷。靑粱米﹐去胃痺熱﹐健脾﹐止泄精。醋拌百蒸百曬﹐可作糗糧。白粱米﹐除胃虛熱嘔吐﹐又除胸中客熱﹐移五臟气﹐續筋骨。北人長食之。夏月作粟餐﹐亦以除熱。

罌粟罌粟甘平除風熱﹐散胸痰滯胃中翻﹐竹瀝作糜令下食﹐過服動髒及下元。

其房如罌﹐其子如粟。無毒。主行風气﹐祛逐邪熱﹐散胸中痰滯﹐止翻胃及丹石發動不下食。和竹瀝煮作粥﹐食之極美﹐然性寒﹐利大小腸﹐不宜多食﹐過食則動膀胱气耳。

酒酒味苦甘辛大熱﹐大扶肝胃活气血﹐破行藥辟惡邪﹐痰火病患宜撙節﹐糟性溫中宿食消﹐一切菜蔬毒可殺。

酒﹐酉也。釀之米曲﹑酉醉﹐久而味美也。味辛者﹐能散﹐爲導引﹐可以通行一身之表﹐至極髙之分﹔味苦者﹐能下﹔甘者﹐居中而緩﹔淡者﹐利小便而速下也。陶隱居云﹕大寒凝海﹐惟酒不冰﹐性熱甚也。大扶肝養脾﹐濃腸胃﹐潤皮膚﹐散胸中鬱气﹐活肢體滯血﹐破癖。行藥勢﹐引人諸經不止﹐與附子同。殺百邪惡毒瓦斯﹐禦風寒霧露。昔有三人觸霧晨行﹐空腹者死﹐食粥者病﹐飲酒者健。此酒之辟惡也。《東垣十書》云﹕醇酒冷凍飲料有三益﹐一得溫中之寒以養肺﹐二得寒中之溫以養脾﹐三則令人不得恣飲﹐惟好飲及中寒者不可。

丹溪云﹕本艸止言其大熱有毒﹐不言其濕中發熱近於相火﹐醉後惡寒戰栗可見矣。其性善升﹐大傷肺气﹐助火生痰﹐變爲諸病。病之淺者﹐或嘔吐﹐或自汗﹐或疼癢﹐或鼻﹐或衄血﹐或泄痢﹐或心脾胃痛﹐尙可散而出也﹔病之深者﹐爲消渴﹐爲內疽﹐爲肺痿﹐爲內痔﹐爲鼓脹﹐爲失明﹐爲哮喘﹐爲勞嗽﹐爲癲癇﹐爲痰膈﹐爲吐血﹐尢有爲難名之病。陶隱居云﹕多飲傷神損壽﹐不可撙節以衛生乎﹖諸米酒有毒﹐酒漿照人無影者不可飲。合乳汁令人气結﹔合牛肉食﹐令腹內生虫。酒後不得臥。凡酒忌諸甜物。酒毒﹐葛花﹑紅豆解之。酒類甚多﹐惟糯米麵曲造者﹐可入藥用。甜糟﹐味鹹﹑溫﹐無毒。主溫中冷气﹐消食殺腥﹐去一切菜蔬毒﹔藏物不敗﹐糅物能軟﹐潤皮膚﹐調臟腑。三年以下有酒﹐以物承之﹐摩風瘙﹐止嘔噦﹐禦風寒﹐撲損瘀血﹐浸洗凍瘡及敷蛇蜂叮毒。紅曲酒﹐大熱﹐有毒。發香港腳﹑腸風﹑痰喘諸疾。惟破血殺毒﹐辟山嵐寒气﹐療打撲傷則尢妙也。

醋醋斂咽瘡消癰腫﹐治疸散水破食﹐產後血暈堪燻鼻﹐燒酒肉毒吐如傾。

醋﹐措也﹐能措五味以適中也。味酸﹐無毒。主斂咽瘡﹐消癰腫﹐治黃膽﹐散水气﹐消食﹐破塊堅積。

治婦人血气心痛及產後血虛發暈﹐用炭燒紅﹐投入醋中﹐令鼻中常得醋气爲佳﹐酸益血故也。過食燒酒﹑菜魚肉毒成病者﹐卽飲醋一杯吐之。兼治傷損金瘡﹐殺邪毒。摩雄黃塗蜂蠆﹐取其收而不散也。多食損顏色﹐傷肌髒﹐損齒及筋骨﹐不益男子。有米醋﹑麥醋﹑棗醋﹐入藥多用米醋﹐穀气全也。陳久者佳。但南方炒米爲醋﹐最釅。入藥須以一分醋﹐二分水和之方可。江北造醋﹐用晚米一斗爲飯﹐靑蒿三日出黃﹐每飯一碗﹐冷水二碗﹐燒酒曲四兩﹐入甕封固﹐一七後用柳木棍每早攪之。四十九日後﹐去渣煮熟﹐其醋不甚釅﹐初甚苦﹐故謂苦酒。

醬醬味鹹酸𨿽冷利﹐將和五臟有名義﹐除熱止煩解藥傷﹐火燒蜂蠆痛掣指。

醬﹐將也。將和五味﹐以安五臟﹐故聖人不得不食。以豆作陳久者良。無毒。除熱止煩滿﹐殺百藥﹑湯火灼毒﹐及一切蛇虫﹑蜂蠆﹑魚肉﹑蔬菌毒發﹐小兒無辜。又有肉醬﹑魚醬﹐皆呼爲醯﹐不入藥用。楡仁醬亦辛美﹐殺諸虫﹐利大小便﹐心腹惡气﹐不宜多食。蕪荑醬﹐功力彊於楡醬﹐多食落髮﹐孕婦合雀食﹐令兒面黑。

飴糖飴糖甘溫補肺虛﹐止渴消痰咳自除﹐溫胃進食更消瘀﹐脹嘔濕熱休含諸。

以糯米煮粥﹐候冷入麥芽﹐澄淸者再熬如琥珀紫色。軟者謂之膠飴﹐建中湯多用之。其牽白凝彊者謂之飴糖﹐不入藥用。諸米皆可作飴﹐惟糯米者佳。無毒﹐入足太陰經。補虛乏﹐潤肺止渴﹐消痰止嗽﹐斂汗﹔又補中气﹐健脾胃﹐進飲食﹔去畱血﹐止吐血﹐又打損瘀血﹐熬焦和酒服之﹐能下惡血﹕骨鯁喉中及誤吞錢環﹐服之便出。惟中滿及嘔吐忌之。丹溪云﹕屬土而成於火﹐大發濕中之熱。《衍義》謂動脾風﹐是言其末也。

砂糖砂糖經煉性亦溫﹐心肺大腸虛熱論﹐助胃和中止煩渴﹐食過生虫損齒根。

此卽甘蔗汁煎煉成者。味甘﹐無毒。潤心肺﹐去心肺大腸熱﹐助脾和中﹐消煩止渴。小兒多食生蟯虫﹐消肌損齒髮疳。丹溪云﹕生胃之火﹐損齒之因也。非土制水﹐乃熱土生火熱也。又云﹕甘生濕﹐濕生火也。

食棗多者﹐齒病齲﹐亦此意也。中滿家不宜用﹐以甘故也。又與鯽魚同食成疳虫﹔與葵同食生流﹔與筍同食﹐筍不消成﹐身重不能行也。乳糖﹐出浙中﹐用砂糖﹑牛乳相和煎﹐煉成塊﹐可作餅﹐黃色﹐又謂之撚糖﹐易消化。味甘﹐寒﹐性冷利﹐無毒。主心腹熱脹﹑口渴﹐明目﹐治目中熱膜。又和棗肉﹑巨勝子爲丸﹐每食後含化一兩丸﹐潤肺气﹐助五臟津。

蜂蜜蜂蜜甘平喜入脾﹐補中止痛痢癇奇﹐消煩除渴潤便燥﹐目赤口齒諸瘡宜。

有木中作者﹐有土中作者﹐有石上作者﹐有人家養者﹐其蜜一也。但土蜜味碱﹔家養者取之數﹐而气味不足﹔山蜜多石中﹑古木中﹐經一二年得者﹐气味純濃。《衍義》云﹕蠟取新﹐蜜取陳也。新收者稀黃﹐經久則白而砂。無毒。甘苦入脾﹐故能養脾气﹐補中諸不足﹐止腹痛﹐治腸﹑赤白痢﹐諸驚癇﹐除心煩悶不能飲食﹐潤肺燥﹑消渴﹑便難及肛門腫塞。又治目生珠管﹑膚翳﹑赤腫﹐口舌生瘡﹐牙齒疳。火燒﹑湯泡﹑熱油燒﹐丹毒﹐陰頭生瘡﹐諸惡瘡癩﹐俱外敷之。

兼和百藥﹐解諸毒﹐安五臟﹐久服彊志不老。惟中寒有濕者禁用。孫眞人云﹕七月勿食生蜜﹐令暴下發霍亂﹐多食亦生諸風。凡煉蜜必須用火熬開﹐以紙覆經宿﹐紙上去蠟盡﹐再熬變色﹐大約一斤只得十二兩爲佳﹐不可過度。

內集﹟卷二本艸分類

食治門

葵菜﹑韭菜﹑芥菜﹑蘿卜﹑生薑﹑紫蘇﹑薄荷﹑菖蒲﹐以上俱見前卷。

蔥白蔥白辛平發傷寒﹐陽明額痛痢腸寬﹐除風腫治腹心痛﹐通腎和肝胎自安﹐實性辛溫補中气﹐汁止衄溺血相干。

蔥﹐空也﹐其葉中空﹐惟虛乃聰也。一云蔥﹐靑白色也。蔥白﹐卽莖也。無毒。气濃味薄﹐升也﹐陽也。

入手太陰﹑足陽明經。主傷寒傷風﹐頭痛欲破﹐骨節痛﹐寒熱出汗。東垣云﹕散傷風陽明頭痛之邪﹐止傷寒陽明下痢之苦。又治中風面目浮腫﹐喉痺不通﹐霍亂轉筋﹐及奔豚﹑香港腳心腹痛。此藥利關節﹐通大小腸﹐又能通腎陽气﹐俾陰證回陽﹐除肝邪气﹐明目安胎﹐止血和中﹐利五臟﹐殺百藥毒及一切魚肉毒。又莖葉用鹽搗﹐詈射工溪毒﹐蜈蚣﹑狐尿刺﹐蛇虫傷﹐並撲損金瘡﹐水入皸腫痛。大抵發散爲功﹐多食昏人神﹐拔气上衝﹐虛人正月食之﹐發麵上游風。若燒蔥和蜜食﹐殺人。蔥實﹐主明目溫中﹐補不足﹐益精。蔥汁﹐平﹐主吐衄溺血。解藜蘆毒。蔥有數種﹐惟經冬不死﹐分莖栽植而無子者﹐入藥最佳。

大蒜大蒜有毒攻癰毒﹐辟惡散暑止痛腹﹐化魚肉吐癖痰﹐過服傷髒損人目。

食之白人須髮﹐若多算者之須易白也。味辛﹐溫。主癰腫惡瘡疼痛﹐人所不識者﹐取獨頭蒜三四枚搗爛﹐入麻油和研﹐濃貼腫處﹐幹卽易之。一切疥癬﹐丹毒﹐瘡﹐蛇虫﹑蜈蚣咬﹐並搗貼之﹐或隔蒜用艾灸之亦好。

辟水惡瘴气。疫气﹐蠱毒﹐勞瘧﹐中暑﹐霍亂轉筋腹痛﹐嚼爛溫水送下。性屬火善散﹐化肉食﹐故人喜食之。

破冷气﹐爛癖﹐昔有患癖及食雞子多過者﹐每日食三枚﹐口吐涎物﹐下部如火卽效。此物气味極葷﹐煮爲羹極俊美﹐燻气亦微。下气溫中﹐消食﹐傷肉食者﹐喫一餐最妙。醋浸經年者良。熟食亦可﹐若生食﹑久食﹐傷肝損目﹐傷肺引痰﹐傷腎竭精﹐傷心淸血﹐傷脾損气﹐四八月食之傷神﹐損膽腎气。又合靑魚食﹐令腹內生虫﹐或腫﹐或成疝疾。有目疾者﹐尢宜忌之。損性伐命﹐莫此爲甚。

小蒜小蒜有毒歸脾腎﹐下气溫中霍亂定﹐更消穀食除痺風﹐多服損心目亦病。

气味似大蒜﹐其形小者是也。歸脾腎﹐下气溫中﹐止霍亂腹中不安﹐消穀和胃﹐除風邪痺毒瓦斯﹑諸蠱毒﹐敷疔腫﹑蛇虫沙虱瘡。久服損心力﹐損目。合生魚食﹐令人奪气。又一種山蒜﹐似大蒜而臭。山人以治積塊及婦人血瘕﹐醋摩服之﹐效。

薤薤味辛苦止吐痢﹐定喘散水消結聚﹐外敷金創湯火傷﹐瘡中風寒水腫治。

薤﹐解也﹐能也。薤𨿽辛﹐不葷五臟﹐乃能去腥。葉似韭而闊﹐多白。無實。有赤﹑白二種﹐赤者療瘡生肌﹐白者冷補﹐皆春分蒔之﹐至冬葉枯。凡用蔥薤﹐皆去靑畱白﹐白冷而靑熱也。無毒。入手陽明經。止霍亂漧嘔﹐久痢冷瀉﹐產後諸痢﹐疳痢﹐婦人赤白帶下﹐胸膈卒痛﹐肺气喘急。俱搗汁飲之﹐取其滑而泄滯气也。

又能除水气﹐溫中散結﹐去寒熱﹐安魂益气﹐宜心歸腎﹐續筋力﹐利病患。藥芝也﹐養生家常食之。煮羹﹑作﹑炒食並得。惟生食引涎唾﹐若合牛肉食成瘕疾。單方﹕治金創瘡敗﹐諸瘡中風﹐寒水作腫﹐生搗熱塗之。與蜜同搗塗火瘡﹐效。

菘菜菘菜味甘溫無毒﹐通利腸胃解酒宿﹐更止熱嗽除胸煩﹐中虛冷人不可服。

主通利腸胃﹐解酒渴﹐消食下气﹐治瘴气﹐止熱嗽﹐除胸中煩﹐殺魚鮏﹐和羊肉甚美。中虛者食之過多發冷病﹐惟生薑可解。有熱者可常食之。又葉曬令半幹﹐次早取入壇內﹐以熱飯飲浸之﹐三日後則酸如醋﹐謂之水。入藥可吐痰涎﹔和五味作湯食﹐益脾胃﹐解面毒﹑酒毒。

莧實莧實甘寒入血分﹐能除寒熱利二便﹐散肝風熱靑盲翳﹐葉補陰气益產前。

言其莖﹑葉皆髙碩可見﹐故字從見﹐指事也。或云其子去翳膜﹐眼有所見也。莧有六種﹐惟白莧入藥﹐無毒。丹溪云﹕下血而又入血分﹐且善走﹐散寒熱﹐利大小便﹐性寒滑故也。治肝風客熱﹑靑盲赤瞎﹑白翳黑花﹐爲末﹐每夜茶下方寸匕﹔又殺蛔虫﹐益气益精。葉﹐補陰分气虛﹐除熱通九竅。多食動气﹐令人煩悶﹐冷中損腹。若與鱉同食﹐生鱉瘕。又素難產者﹐取莧和馬齒莧臨月常食﹐令滑胎易產。赤莧﹐莖純紫﹐味辛﹐寒﹐無毒。主赤痢﹐气痢﹐射工砂虱虫毒。

馬齒莧馬齒莧味酸大寒﹐散血涼肝退翳漫﹐止渴利便攻赤痢﹐風熱癰瘡搗汁餐。

形如馬齒﹐兼治馬疥﹐故名。無毒。能涼肝血﹐治目盲白翳﹐退寒熱﹐止煩渴﹐破瘕﹐殺虫﹐利大小便﹐治大人血痢﹐小兒疳痢﹐產後血痢。又治諸淋﹐香港腳﹐心腹脹滿﹐頭面浮腫﹐反胃。治三十六種風結瘡﹐七十二等癰腫毒。生搗汁﹐服一碗﹐卽下所積惡物細虫﹐外又煎膏塗之。此藥𨿽寒滑﹐能行血調气﹐肥腸﹐亦美劑也。燒灰和陳醋渣﹐先灸疔腫以封﹐卽根出。馬汗毒瘡有虫﹐內服外敷。凡使﹐勿用大葉者﹐當用葉小節間有水銀者﹐每幹之十斤中﹐得水銀八兩者佳。然至難燥﹐當捶碎曬兩三日卽幹。入藥去莖節。子﹐主靑盲目翳。明目﹐除邪气﹐去寒熱。爲末﹐每一錢煮蔥﹑豉﹑五味粥和食之﹐效。

萵苣根萵苣根寒治骨蒸﹐更醫二痢面黃凝﹐疔腫用汁莖中取﹐欲治蛇傷葉止疼。

苣﹐大也。莖葉大而味苦﹐又名苦苣﹐卽野苣也。人家常食者爲白苣。江外嶺南吳人無白苣﹐常植野苣以供廚饌﹐無毒。根主骨蒸﹐赤白痢﹐並煮服之﹐更除面目及舌下黃﹐又折取莖中白汁﹐敷疔腫出根﹐取汁滴癰上立潰碎。莖葉﹐蛇觸之則目盲﹑故敷蛇咬有驗。今人種爲菜﹐生食之開胃彊力﹐利五臟﹐調十二經脈﹐多食輕身少睡。霍亂後胃气逆煩﹐生搗汁飲之。𨿽冷甚益人﹐惟同血食作痔疾。《衍義》云﹕敷疔腫甚效。靑苗陰漧﹐以備冬月爲末﹐水調敷。白苣﹐苦﹐平﹐補筋骨﹐利五臟﹐開胸膈壅气﹐通經脈﹐去口气﹐令人齒白﹐聰明﹐少睡﹐可常食之。惟患冷气及產後食之寒中。

苦苦無毒性亦涼﹐壯力能治面目黃﹐尿血單煎酒水服﹐拔疔爛蠶敷蛇傷。

彊力止困﹐治面目黃﹐汁敷疔腫卽出根﹐又敷蛇虫咬。蠶蛾出時切不可取拗﹐令蠶靑爛。蠶婦亦忌食。

野苦﹐五六回拗後﹐味甘﹐滑於家。單苦菜飲﹐治尿血﹐酒與水煎服之﹐效。

薺薺味甘溫能和中﹐疏利五臟尢涼肝﹐子治目痛靑盲翳﹐根葉燒灰痢疾安。

薺﹐齊也﹐好也。《詩》云﹕其甘如薺。葉作菹羹﹐味佳。無毒。和中﹐利五臟及肝气。凡患气及服丹石人食之動痼疾。又與面同食令人背悶﹐子﹐亦呼爲菥子。味甘﹐平。主目痛靑盲翳膜﹐解熱毒﹐補五臟不足。

四月八日收之良。根葉燒灰爲末﹐蜜湯下﹐治赤白痢極效。

根汁點暴赤眼痛。煮薺法﹕取薺一二升許﹐淨洗﹐入淘了米三合﹐冷水三升﹐生薑二指大﹐生油一蜆殼﹐不用鹽醋﹐又不須攪動﹐俟羹熟取食﹐能引血歸肝明目﹐治瘡﹐與夜讀服熊膽之意同。此幽人山居之祿﹐不可忽也。

葫蘆葫蘆味甘平微毒﹐利水消浮止渴煩﹐瓠𨿽稍苦性無異﹐虛脹冷人切莫吞。

葫蘆﹐亦瓠也。《詩》謂之壺﹐枯者可爲壺﹐嫩者可爲茹。有甘有苦﹐苦如膽者堪渡水﹐不堪食與入藥。

主大水面目浮腫﹐下水令人吐﹐除煩止渴﹐治心熱﹐利小腸﹐潤心肺﹐下石淋﹐吐蛔虫﹐療蠱毒﹐吐血。又患香港腳及虛脹冷气人不可食﹐惟服丹石人相宜。花﹐日榦爲末﹐敷鼠。

茄茄味甘寒能緩火﹐大治風熱腰腳跛﹐化痰逐瘀消乳癰﹐發痼發瘡非相左﹐腸風口糜蒂燒灰﹐根洗凍瘡煎數朵。

茄者﹐連莖之名。有數種﹐入藥多用黃茄。無毒。治大風熱痰﹐取黃茄不計多少﹐以新瓶盛貯﹐埋土中經年﹐盡化爲水﹐取出﹐入苦參末爲丸﹐食後臨臥酒下三十丸﹐甚效。又治腰腳風血積冷﹐筋急拘攣疼痛﹐取茄子五十斤細切洗淨﹐以水五斗煮濃去渣﹐再煎至一升﹐入粟粉同煎﹐令稀稠得所﹐更入麝香﹑朱砂末﹐爲丸梧子大﹐每旦及近暮﹐酒下三十丸﹐一月乃瘥﹐男女通用。此膏又可敷發背乳癰惡瘡﹐冷如冰雪。又治撲損肌膚靑腫﹐用老黃茄種切片﹐瓦上焙爲末﹐臨臥酒下二錢﹐惡血散而痛腫止﹐一夜消盡無痕。本艸又云﹐久冷人不可多食﹐損人動气﹐發瘡﹐發痼疾﹐不與煎膏敷瘡之說相左耶﹗蓋熱瘡塗之則愈﹐體冷服之生瘡﹐夏月當時食之猶可。蒂燒灰和蜜調敷口瘡﹑牙痛﹐酒調服治腸風下血﹐皆甘以緩火之意也。根及枯莖葉煎湯漬﹐洗凍瘡良。又苦茄樹小有刺﹐其子主痺﹐醋磨塗癰腫﹐效。

白冬瓜白冬瓜甘寒無毒﹐除熱止渴性最速﹐更利水脹治諸淋﹐久病瘦人最忌服﹐子醒脾胃悅人顏﹐更消膿血聚腸腹。

初生靑綠﹐經冬則皮白如塗粉﹐故名。主解胸中積熱煩悶﹐止消渴﹐除小腹水脹﹐療五淋﹐利大小便。壓丹石毒﹑魚毒﹐並絞汁服之。又煮食﹐練五臟﹐爲下气故也。欲瘦健者可長食﹐欲肥者勿食。丹溪云﹕性急而走﹐久病與陰虛者忌之。《衍義》云﹕發背一切癰疽﹐削一大塊置瘡上﹐熱則易之﹐分散熱毒﹐亦取其走而急也。九月食霜瓜令反胃。葉﹐殺蜂螫腫毒。藤﹐燒灰洗黑並瘡疥濕。子﹐甘平﹐無毒。醒脾滯﹐除煩滿不樂﹐令人悅澤﹐好顏色。《別錄》云﹕主腹內結聚﹐破潰膿血﹐最爲腸胃內壅要藥。又去皮膚風刺﹑黑﹐潤肌膚﹐可作面脂。多年損傷不瘥﹐熬末溫酒調服。入藥須霜後取﹐置之經年﹐破出核﹐洗燥﹐去殼取仁﹐微炒用之。

凡瓜皆能寒中﹐惟冬瓜則溫中也。

胡荽胡荽辛溫微有毒﹐善止頭疼熱四肢﹐消穀更通心腹气﹐噴痘酒煎不用醫。

胡﹐狐也﹔荽﹐臊也﹐久食令人腋气如狐臊也。止頭疼﹐拔四肢熱﹐消穀﹐通心竅﹐通大小腸﹐通小腹气。小兒痘瘡不出﹐用酒煎沸﹐以物蓋定﹐候冷去渣﹐微微從項以下徧身噴之﹐除面不噴﹐其痘速出。久食損人精神﹑多忘﹐發胡臭﹑香港腳﹑痼疾。子﹐主腸風五痔﹐蠱毒﹐及食肉中毒﹐下血不止﹐頓痞黃者﹐煮冷汁服之。齒痛﹐煎湯含之。小兒禿﹐油煎敷之。入藥炒用。

又石胡荽﹐俗名鵝不食艸﹐气寒﹐無毒。通鼻气﹐利九竅﹐吐風痰﹐不任食。又熟挪內鼻中﹐去翳膜。

水芹水芹味甘平無毒﹐能益气血養精神﹐更消煩渴除黃膽﹐帶下崩中治婦人。

芹﹐英也。產於水滸﹐而英秀異於他菜﹐可作菹食。無毒。益气﹐保血脈﹐養精神﹐壯筋力﹐令人肥健嗜食。除身熱煩渴﹐利大小腸﹐治五種黃病﹐女人赤沃﹐崩中漏下﹐小兒霍亂吐瀉﹔兼去頭中熱風﹐殺石藥毒。醋和食之損齒﹐患鱉瘕人不可食。

又三月﹑八月龍帶精入芹菜中﹐人遇食之﹐變成蛟龍瘕﹐發則似癲面色靑﹐小腹滿痛﹐狀如懷胎﹐服硬糖二三升﹐日二服﹐吐出如龍子﹐遂愈。

蕓苔蕓苔最不宜多食﹐發病生虫極損陽﹐主破瘕通結血﹐更除丹腫乳癰瘡。

《衍義》云﹕蕓苔不甚香﹐經冬根不死﹐辟蠹。於諸菜中亦不甚佳﹐此人間所啖菜也。味辛﹐溫﹐無毒。

久食損陽气﹐發痼疾﹐發瘡﹐口齒痛﹐生腹中諸虫﹐先患腰腳及胡臭人不可食。但能破瘕血結﹐產後血風瘀血﹐療遊風﹐丹腫﹐乳癰。子﹐壓油敷頭﹐令發長黑。婦人經後食之斷產。

竹筍竹筍化痰更利水﹐爽胃利膈消渴止﹐冷證香港腳人休餐﹐幹者難化滯脾土﹐地筍卽是澤蘭根﹐吐衄血病堪作主。

味甘﹐無毒。下气﹐消痰﹐利水﹐爽胃气﹐利膈化熱﹐止消渴﹐益气﹐可常食。惟有冷證﹑動气﹑香港腳人不可食。新者稍可食﹐陳者難化不益脾。昔有小兒食幹筍噎喉中﹐喘急瞑目﹐似慢驚﹐以巴豆藥吐出乃愈。諸筍皆發冷血及气﹐惟苦竹筍不發痰﹐主不睡﹐去面目舌上熱黃﹐止渴除熱﹐解酒毒﹐明目健人﹐利水道﹐理風熱香港腳﹐取蒸煮食之。地筍﹐甘溫﹐無毒。利九竅﹐通血脈﹐止吐血﹑衄血﹐治產後心腹痛﹐一切血證食之﹐肥白人。蒲筍﹐卽棕筍也。甘寒﹐無毒。去熱燥﹐利小便。蘆筍﹐卽蘆根也。茭筍﹐卽菇根也。俱見前卷。

菌菌味甘芳性本溫﹐開胃止瀉悅神魂﹐木耳涼血故止血﹐石耳淸心養胃元。

菌有五色﹐種則一類﹐俗呼爲菇。芳者呼爲蕈菇﹐不芳者呼爲荒菇。生滑漧澀。有地生者﹐有木生者﹐或又名木雞。有土壤糞灰中﹐或竹林虛坯處夏雨後盡生﹐此及濕熱相感而成。多食發濕熱﹐少食其气芳香﹐悅神開胃。其味稍澀﹐能止瀉止吐。冬間及春初無毒﹐夏秋有毒﹐爲蛇過也﹐誤中脹悶欲死者﹐急與甘艸湯或黑豆煮汁飲解之。又楓樹上菌食之﹐令人笑不止﹐地漿水解之﹐亦解諸菌毒。木耳﹐性冷﹐無毒﹐涼血﹐止腸下血﹐勿與小兒食﹐不能克化。石耳﹐甘﹐寒﹐無毒。淸心養胃﹐止血。蘑菇﹐甘﹐平﹐無毒。河南產者佳。

可食﹐無甚益損。

芋園圃蒔者佳。味辛﹐平﹐有毒。主寬腸胃﹐充肌膚﹐滑口﹐令人肥曰﹐產後煮食破宿血﹐去死肌。汁﹐止血﹑渴﹐和魚煮甚下气﹐調中補虛﹐治煩止渴。多食動宿冷﹐滯气困脾﹐虛勞無力。煮汁浴身上浮風﹐及洗膩衣白如玉。葉﹐冷﹐無毒。除煩止瀉﹐療妊孕心煩迷悶﹐胎動不安。又鹽搗敷蛇虫咬﹐箭毒並癰瘡腫毒止痛。

梗﹐擦蜂螫甚效。野芋﹐生溪澗﹐非人所種﹐根葉相似。有大毒。入口殺人﹐飲地漿﹑糞汁解之。其根醋摩敷虫瘡疥癬。

蕨葉似老蕨﹐根如紫艸。粉﹐味甘﹐寒﹐滑。土之津也﹐最難克化。脾土盛者服之﹐則脾气愈盛。五臟有補﹐解暴熱﹐利水道。胃弱者服之﹐气壅經絡筋骨間﹐冷中腹脹﹐令人腳弱不能行﹐消陽事﹐眼暗鼻塞﹐發落多睡。其嫩莖山間人作菇食之。昔有獵土折食一枝﹐心中淡淡成疾﹐後吐一小蛇﹐漸幹成蕨﹐遂明此物不可生食。

薇﹐生水傍﹐葉似萍。味甘﹐寒﹐無毒。久食不饑﹐調中潤大小腸﹐利水道﹐下浮腫。

甜瓜甘﹐寒﹐有毒。多食令人陰下濕癢﹐生瘡﹐動宿冷病﹐發虛熱破腹﹐腳手無力﹔少食除煩止渴﹐利小便﹐通三焦間壅塞气﹐兼主口鼻瘡。《衍義》云﹕貧士暑月多食避暑﹐至深秋作痢難治﹐爲其損陽气故也。葉﹐治人無發﹐搗汁塗之卽生。子﹐止女子月經太過。去油﹐爲末﹐水調服之。野甜瓜﹐又名馬剝兒。味酸﹐似家甜瓜﹐治噎膈有功。

胡瓜亦呼爲黃瓜。味甘﹐寒﹐有毒。冷中不益﹐治熱水腫﹐敷蛇傷。多食動寒熱疰瘧﹑香港腳百病﹐發瘡疥﹐損陰血﹐天行後尢不可食。小兒食之﹐滑中生疳虫。不與醋同食﹐宜姜﹑蒜佐之。葉﹐苦平﹐小毒。主小兒閃癖﹐一歲服一葉﹐生搗汁得吐下瘥。其根搗敷狐刺毒。

西瓜甘﹐寒﹐無毒。消暑熱﹐解煩渴﹐寬中下气﹐利小水﹐治血痢﹐病熱口瘡者食之立愈。

絲瓜治男婦一切惡瘡﹐小兒痘疹餘毒並乳疽疔瘡等病﹐只用老苦絲瓜連皮﹑筋﹑子全者﹐燒存性爲末﹐才生此等疾起﹐便用末三錢﹐白蜜調服﹐日二夜一﹐則腫消毒散﹐不致內攻毒人。

豆角菜味甘﹐溫﹐無毒。開胃解暑。多食久食滯气困脾。

胡蘿卜味甘﹐辛﹐無毒。寬中下气﹐散胃中宿食邪滯。

菜味甘﹐寒﹐無毒。主消渴﹐熱痺﹐熱疸﹐濃腸胃﹐安下焦﹐補大小腸虛气﹐逐水﹐解百藥毒﹐蠱毒。

合鮒魚爲羹食之﹐主胃气弱不下食者﹐至效。久食損齒﹑發。昔張翰思鱸魚羹以下气也。

菠菜性冷﹐微毒。利五臟﹐通腸胃熱﹐解酒毒﹐服丹石人食之佳。多食冷大小腸﹐久食令人腳弱不能行﹐發腰痛。

平﹐微毒。補中下气﹐理脾气﹐去頭風﹐利五臟冷气。多食動气﹐先患腹冷食必破腹。莖燒灰淋汁洗衣白如玉。

同蒿平﹐主安心气﹐養脾胃﹐消水飲。又動風气﹐燻人心﹐令人气滿﹐不可多食。

苦菜卽小滿節後苦菜秀者是也。莖似苦苣而細﹐折之白汁出﹐常常點瘊子自落。花黃似菊﹐淩冬不死。

味苦﹐寒﹐無毒。主五臟邪气﹐厭谷胃痺﹐腸渴熱﹐中疾惡瘡﹐久服安心益气﹐聰察少臥。三月三日采﹐陰漧。

菜甘﹐甜﹐大寒。葉似紫菊而大﹐花白。食之宜婦人。開胃通心膈﹐治天行疫癘﹐解風熱毒﹑暑毒﹑痢毒。夏月作粥最良﹐南人蒸食大香美。

蕹萊味甘﹐平﹐無毒。主解野葛毒﹐煮食之。

苜蓿甘﹐苦﹐平﹐無毒。北人甚重﹐江南不甚食之﹐以無味故也。去髒腹邪气﹐脾胃間熱气﹐通小腸﹐治酒疸。多食令人吐利﹐少食則安。根名土黃﹐安中利五臟。

鹿角菜出海州海中﹐性大寒﹐無毒。下熱風气﹐療小兒骨蒸勞熱。丈夫不可久食﹐發痼疾﹐損經絡血气﹐令人腳冷痺﹐損腰腎﹐少顏色。服丹石人食之下石力也。又能解面熱。

石花菜大寒﹐無毒。去上焦浮熱﹐發下部虛寒。

內集﹟卷二本艸分類

食治門

桃﹑杏﹑枇杷﹑梅子﹑松子﹑木瓜﹑山楂﹑胡椒﹑川椒﹑食茱萸﹐以上俱見前卷。

茶茗茶茗苦消痰熱渴﹐爽神頭目自能淸﹐消積止瀉利小便﹐更療腰痛卒心疼。

早采爲茶﹐晚采爲茗。微寒﹐無毒。入手足厥陰經。主去痰熱煩渴﹐淸頭目﹐悅神醒神﹐令人少睡﹐下气消食﹐止瀉及赤白痢﹐利大小便﹔兼治气壅腰疼﹐轉動不得﹐心痛不可忍﹐並濃煎熱服﹐冷則聚痰。《液》云﹕陰證湯內用此﹐去格拒之寒﹐與治伏陽大意相似。諸爛瘡及湯火瘡﹐細嚼敷之﹐或爲末﹐香油調搽。瘰已破者﹐用細茶﹑蜈蚣等分﹐炙令香熟﹐爲末﹐先煎甘艸湯洗﹐後以此末敷之。目熱﹑赤澀痛﹐嚼爛貼目兩角﹐其痛卽止。久食損人﹐去人脂令人瘦。《茶序》云﹕釋滯消壅﹐一日之利暫佳﹔瘠气侵精﹐終身之累斯大。又解炙炒毒甚妙。

大棗大棗甘溫和胃脾﹐腸癖气故能醫﹐潤心肺令神液足﹐助十二經百藥宜﹐生棗甘辛動濕熱﹐令人脹泄瘦人肌。

無毒。降也﹐陽也。養脾平胃﹐安中﹐補中益气。治四肢重及腸下痢﹐腸胃間癖气﹐一切心腹邪气﹐更療心懸大驚煩悶。壯神潤肺﹐止嗽﹐補津液﹐補气。珍云﹕味甘﹐補經不足以緩陰血﹐血緩則脈生﹐故能助十二經脈﹐補五臟﹐通九竅﹐和百藥﹐殺烏頭毒﹐不但心﹑肺﹑脾三經劑也。惟心下痞﹐中滿嘔吐﹐有齒病者忌之。又不宜合生蔥食﹐多食動風﹐脾反受病﹐屬土而有火故也。入藥用紅棗﹐蒸去皮核。生棗動濕熱﹐多食令人气滿脹﹐多寒熱注泄﹐羸瘦者勿食。葉溫﹐覆麻黃能令出汗﹐散服使人瘦﹐久卽嘔吐﹐搗爛揩熱痱瘡﹐煎湯浴小兒壯熱。三年陳核中仁﹐燔之味苦﹐主腹痛﹐邪气﹐惡气﹐疰忤﹐小兒患秋痢。與虫棗食之良。

胡桃胡桃甘溫滋肺腎﹐潤肌黑髮解腰病﹐通經活血治撲傷﹐多食動風痰火盛。

出羌胡。生時外有靑皮﹐形如桃也。無毒。滋肺止嗽﹐潤肌。治酒鼻赤﹐和橘核研酒服之。補腎﹐治腰痛﹐黑髮﹐通經絡﹐活血脈﹐療壓打損傷﹐搗爛和酒頓服便瘥。多食動風﹐利小便﹐能脫人眉﹐生痰傷肺﹐助右腎相火。丹溪云﹕屬土而有火﹐性熱也。單方﹕治瘰﹐取肉燒存性﹐和松脂研敷。湯泡去肉上薄皮﹐研去油用。夏至後不堪食。

荔枝肉荔枝肉散無形滯﹐治背勞悶消癅贅﹐止心煩躁更淸頭﹐健力生津通神智﹐核可燒灰調酒餐﹐專主心疼並疝气。

結實時枝柔而蒂牢﹐不可摘取﹐以刀利取其枝﹐故名。又云其實離本枝﹐一日而色變﹐二日而香變﹐三日而味變﹐離枝之名本此。味甘﹐平﹐無毒。屬陽。主散無形質之滯气﹐故治背膊勞悶﹐癭贅赤腫者亦用之。

更止心躁煩渴頭重﹐健气生津﹐通神益智﹐和悅顏色。多食亦能發虛熱熱瘡﹐亦以其屬陽而近火故也﹐飲蜜漿一杯卽解。核﹐慢火燒存性﹐爲末﹐溫酒調服﹐治心痛及小腸疝气。

龍眼龍眼味甘平無毒﹐歸脾寧心益神智﹐五臟虛邪從此安﹐除蠱殺虫核止涕。

形如龍之眼也。味甘。歸脾而能益智寧心﹐去五臟邪气﹑厭食﹐除蠱毒﹐去三虫﹐久服聰明通神。核燒煙燻鼻﹐治流涕不止。

栗栗味鹹溫濃胃腸﹐耐肌益气火煨良﹐生幹補腎堅腰腳﹐嚼能除箭刺瘡﹐栗楔專醫筋骨痛﹐鉤栗令人體健康。

栗﹐立也。本艸云﹕人有腳弱﹐啖栗數升﹐遂能行立。此補腎之義也。無毒。主益气濃腸胃﹐令人耐饑。

凡食栗﹐於灰火中煨令汗出食之。下气補益﹐熱則壅气﹐生則發气。若袋盛懸風漧食之﹐補腎气﹐治腰腳無力﹐破冷癖。又生嚼惡刺﹐出箭頭及斷筋骨碎﹐瘀血腫痛﹐瘰腫毒﹐小兒疳瘡﹐熊虎爪傷﹐馬汗毒瘡﹐皆效。孫眞人云﹕味鹹﹐腎病宜食﹐惟小兒不可多食。生者難化﹐熟者滯气﹐隔食生虫﹐往往致病。又患風水气人不宜食者﹐味鹹故也。殼﹐煮汁飲之﹐止反胃﹐消渴﹐瀉血﹐療火丹毒腫。栗楔﹐凡栗一球三顆﹐其中心一枚﹐乃楔也。治腎虛腰腳無力﹐筋骨風痛。鉤栗﹐味甘﹐平。主不饑﹐濃腸胃﹐令人肥健。苦櫧﹐味苦澀。止泄痢口渴﹐破惡血﹐食之不饑﹐令健行。其木皮﹑葉煮汁﹐與產婦飲之止血。

橄欖橄欖甘溫微澀酸﹐消酒食療毒魚肝﹐開胃止瀉又止渴﹐核仁研爛敷唇幹。

無毒。醉飽者宜之。能開胃下气﹐消酒止渴止瀉﹐解諸毒﹐療鮐魚毒。人誤食其肝迷悶者﹐煮汁飲之。

魚硬者﹐嚼鹽欖含津咽之﹐立下。昔有舟人用欖木作漿﹐魚逐之則死﹐是以知欖能解諸魚毒也。蜜藏之味佳﹐多食能致上壅。核中仁﹐研敷唇吻燥痛。

葡萄葡萄味甘平滲下﹐利便通淋水气化﹐更治筋骨濕痺疼﹐釀酒調中味不亞﹐根止嘔噦達小腸﹐能安胎气沖心罅。

無毒。丹溪云﹕屬土而有水木火﹐東南人食之多病煩熱眼暗﹐西北人稟气濃﹐服之健力耐寒﹐蓋性能下走滲道也。故經云﹕通小便﹐治淋澀﹐逐腸間水气﹐主筋骨間濕痺。兼治痘疹不出﹐研和酒飲之。酒﹐甘溫﹐收其子汁釀之自成。除濕調中﹐利小便﹐多飲亦動痰火。魏文帝云﹕醉酒宿醒掩露而食﹐甘而不飲﹐酸而不酢﹐冷而不寒﹐味長汁多﹐除煩解渴﹐他方之果﹐寧有配乎﹖根﹐主嘔噦及胎气上衝﹐煮濃汁飲之。俗呼其苗爲土木通。逐水利小腸尢佳。又一種山葡萄﹐亦堪爲酒﹐性亦大同。

覆盆子覆盆子甘性微熱﹐陰痿腎虛精气竭﹐補肝明目治肺虛﹐婦人宜子須頻啜。

《衍義》云﹕益腎臟﹐服之小盒飯復溺盆。無毒。主男子腎虛精竭﹐陰痿能令堅長﹔治肝經風虛﹐明目去翳﹔治肺气虛寒少力。取汁入蜜作煎點眼﹐婦人食之有子﹐久服輕身發不白﹐悅顏色﹐和臟腑。入藥水洗去皮蒂﹐酒蒸日幹。苗﹐名蓬﹐味酸﹑鹹﹐平。功力同子。療中風身熱大驚﹐又爛弦血風﹐冷淚侵淫﹐靑盲目暗﹐或有虫等癥。取苗日榦爲末﹐薄綿裹之﹐以男乳汁浸如人行七八里久﹐用注目中﹐仰臥﹐不過三四日﹐視物如少年﹐忌酒面。

芡實芡實甘平主益精﹐足腰膝痛不能行﹐治痺補中除暴疾﹐彊志還令耳目明。

能補人之精欠少﹐謂之水硫黃。形似雞頭﹐故又名雞頭實。無毒。東垣云﹕芡實益精治白濁﹐兼補眞元。內虛脊腰膝痛﹐外濕痿痺﹐補中气開胃進食﹐除暴疾﹐彊志意﹐令耳目聰明﹐久服輕身耐老。但單服多服﹐亦難消化﹐生食動風冷气。蒸熟去殼﹐舂粉益人。根軟可作蔬食。

蓮子蓮子無毒甘平味﹐澀精養神補中气﹐止渴止痢治腰疼﹐遇食須先去苦薏。

鮮者綠房紫的﹐相連而成實也。止泄精白濁﹐安心養神﹐補中益气﹐醒脾內滯﹐止渴止痢﹐治腰疼。一切五臟不足﹐傷中內絕﹐補十二經气血﹐除百病。生食微動气﹐蒸食之良﹐令人歡心。食與入藥﹐俱宜去心﹐免成霍亂。但《局方》亦有用水浸裂﹐生取其心﹐以治心熱及血疾作渴﹐產後作渴﹐暑熱霍亂者。蓋有是病﹐服是藥也。蓮花蕊﹐暖﹐無毒。鎭心﹐固精﹐益气﹐駐顏﹐催產。忌地黃﹑蒜。石蓮子﹐卽鮮蓮﹐經秋就蓬中幹而皮黑沈水者。味苦﹐寒。取其肉於砂盆中﹐幹﹐擦去浮上赤色﹐畱靑心爲末﹐少入龍腦爲湯點服﹐寧心志﹐淸神。單用炒爲末﹐止痢治腰痛﹐止噦逆。樹生一種皮黑堅而肉多油者不用。方書言﹕石蓮子者﹐皆老家蓮子也。

藕藕能解熱除煩渴﹐更消酒食開胃胸﹐蜜蒸實下補五臟﹐節冷搗汁止吐紅﹐安胎用蒂催胎葉﹐逐瘀生新根葉同。

藕﹐甘﹐平﹐無毒。生食解胸中熱毒﹐消瘀血﹐止煩渴﹐主霍亂後虛悶不食。產後血悶作渴亦用此冷物者﹐藕不同生冷﹐破血故也。蒸熟消食止泄﹐開胃寬中﹐實下焦﹐補五臟。與蜜同食﹐令人腹髒肥﹐不生諸虫﹐常食悅神。又解蟹毒。藕節﹐冷。搗汁飲之﹐治傷寒時气煩躁﹑大渴﹑大熱﹐主吐血﹑衄血不止﹐產後血悶上衝腹痛﹐合生地溫酒或童便服之﹐搗爛金瘡﹑折傷﹑熱傷﹐散血止痛﹐生肌。節少同藕搗亦好。荷葉蒂﹐又名荷鼻。味苦﹐平﹐無毒。主安胎﹐去惡血﹐畱好血﹐止血痢﹐煮汁服。荷葉及房﹐主吐血﹑咯血﹐焙末﹐米飲下。產後胞衣不下﹐血脹腹痛﹐酒煮服之。內傷脾胃﹐陽气不升﹐口漧﹐心肺躁悶﹐易老用以爲丸。兼殺野菌毒﹐洗漆瘡。大抵根葉功用主血多效﹐乃因宋室庖人削藕皮誤落血中﹐遂散不凝﹐自後醫方常用﹐逐瘀生新之妙劑也。

菱角菱角性冷味甘美﹐重則損陽令陰痿﹐輕者傷髒脹腹中﹐姜酒熱投方可止。

無毒。體實者服之﹐解熱淸心﹐安五臟﹐又壓丹石毒。體薄者服之﹐多則損气﹐令人陰痿﹐輕則腹中脹滿﹐髒冷作泄﹐可暖酒和姜飲一兩盞卽消。煮熟食之𨿽不冷﹐亦不益脾。

梨果梨果食多脾气傷﹐金瘡乳婦不宜嘗﹐寬胸止咳消煩渴﹐若吐風痰可作漿。

味甘﹐酸﹐平﹐無毒。丹溪云﹕梨者﹐利也﹐流利下行之謂也。酒病煩渴者宜﹐多食動脾﹐令人中寒下利﹐產婦﹑金瘡並血虛者戒之。除心肺客熱﹐煩熱﹐胸中痞結﹐咳嗽气喘﹐止渴﹐搗汁作漿服之﹐吐風痰﹐治中風失音不語﹐及傷寒發熱驚狂﹐利大小便﹐孕婦臨月食之易產。葉﹐主霍亂﹐吐利不止﹐煮汁飲之。亦治小兒寒疝腹痛﹐汗出。樹皮﹐治瘡癬疥癩甚效。

石橊石橊實殼能收痢﹐更治筋攣腳痛風﹐花主止血及傷損﹐根皮可去腹中虫。

安石﹐國名﹐張騫使安石國得其種。丹溪云﹕橊者﹐畱也。性滯戀膈成痰﹐病患須戒之。多食傷肺損齒﹐少食亦能潤咽止渴。有甘酸二種﹐甘者可食﹐酸者殼可入藥。實殼﹐酸﹐無毒。主澀腸﹐止赤白痢﹐收目淚﹐治漏精及糞前見血。又治筋骨風﹐腰腳不遂﹐行步攣急疼痛﹐陰漧微炒用之。花﹐百葉者﹐主心熱吐血及衄血等﹐陰榦爲末﹐吹鼻中立止。金瘡﹑刀斧傷破流血﹐取半升入鍛石一升﹐爲末敷之﹐少時血斷便瘥。東行根皮﹐療蛔虫﹑寸白虫﹐治女子血脈不通﹑赤白帶下﹐炙幹濃煎服之。凡使根殼﹐先漿水浸一宿﹐微炒﹐陳久者良。

紅柿紅柿無毒味甘寒﹐解酒止渴除胃熱﹐與蟹同食腸中疼﹐蒸治小兒秋痢泄﹐蒂止咳逆聲連連﹐皮甘益脾和米屑。

柿﹐朱果也﹐故有牛心紅珠之稱。日幹者名白柿﹐火幹者名烏柿﹐其白柿皮上凝濃者謂之柿霜。紅柿﹐解酒毒﹐止口渴﹐除胃熱。與蟹同食令腹痛大瀉。蒸熱與小兒食﹐治秋痢。柿蒂﹐澀。主呃逆嘔噦﹐單煮服之。一云﹐凡使﹐須極小柿蒂﹐故謂之丁香柿蒂。柿實皮﹐甘。補脾濃胃澀腸﹐和米粉蒸糕﹐與小兒食之妙。

柿幹柿幹性平潤肺心﹐化痰止咳又止血﹐耳聾鼻塞气可通﹐建胃濃腸止痢泄﹐火幹稍緩性亦同﹐服藥欲吐者堪嚙。

日幹者性平﹐療肺痿心熱﹐化痰止咳﹐止吐血﹐潤喉聲。丹溪云﹕屬金而有土﹐爲陰﹐有收之義。止血治嗽可爲助也。耳聾鼻塞者﹐幹柿三枚和粳米﹑豆豉煮粥食之﹐卽通其气。又健脾濃胃﹐消瘀澀中﹐治腸不足﹐止瀉止痢﹐殺腹中虫﹐多食去面﹐及金瘡火瘡生肌止痛。單方﹕幹柿二斤﹐用蜜半斤﹐酥一斤煎之﹐每日食三五枚﹐療男婦脾虛肚薄﹐食不消化。又產後咳逆气亂﹐水煮熱呷之。火幹者性暖﹐功用大同。服藥口苦欲吐者﹐食少許立止。一種柿色靑﹐性冷甚於柿。味甘﹐無毒。主壓石藥發熱﹐利水解酒熱﹐去胃熱﹐止渴潤心肺﹐除腹髒冷熱。久食寒中﹐不入藥用﹐惟油堪作漆。

橙皮橙皮味辛甘且芳﹐能消惡气滿胃腸﹐醒酒化食祛風气﹐瓤主惡心去汁良。

橙大於橘而香﹐皮濃而皺﹐气平無毒。散腸胃惡气﹐醒酒消食﹐去胃中浮風气﹐療癭气﹐殺魚虫毒發﹐虛熱瘰。瓤﹐味酸﹐多食傷肝气。又洗去酸汁細切﹐和鹽蜜煎成膏食之﹐治惡心﹐胃中浮風。

橘肉橘肉甘者能潤肺﹐酸者聚痰不足貴﹐諸柑醒酒渴最佳﹐髒虛寒人莫貪味。

橘肉甘者﹐潤肺止渴﹐開胃寬胸﹐畏冷者或煨或蒸食之。柑有密陀柑﹑木柑﹑黃柑﹑乳柑﹑石柑﹑沙柑﹑朱橘﹑乳橘﹑山橘﹑金橘之類﹐大同小異。味皆甘酸而寒。解熱止渴﹐潤燥生津﹐多食戀膈生痰﹐滯肺傷脾﹐冷中作泄﹐病者忌之。

櫻桃櫻桃甘溫百果先﹐益脾悅志顏色鮮﹐止痢澀精扶陽气﹐多食發熱吐風涎。

以其形肖桃﹐故曰櫻桃。三四月初間最先百果而熟﹐得正陽之气。無毒。主調中益气﹐悅神美志﹐令人好顏色﹐止水谷痢﹑泄精﹐回陽气。丹溪云﹕屬火而有土。性大熱而發濕﹐多食發虛熱吐痰。舊有熱病﹑嗽喘及喑風人忌之。葉搗敷蛇毒﹔絞汁服﹐防蛇毒內攻。東行根﹐殺寸白﹑蛔虫。

楊梅幹楊梅幹酸溫微毒﹐善止酒嘔消宿食﹐化痰和髒滌胃腸﹐刀斧傷時無痕迹。

生者酸甚﹐聚痰發熱﹐損齒及筋。幹作屑﹐臨飲酒時服方寸匕﹐止吐酒﹐消宿食﹐化痰﹐和五臟﹐蕩滌腸胃煩憒惡气﹔燒灰服能斷下痢。根皮煎湯﹐洗惡瘡疥癬﹐忌生蔥。魯班方﹕治一切刀斧傷損瘡不合者﹐用鹽楊梅不拘數﹐連核杵如泥﹐捏成餅子﹐收竹筒中﹐遇損破卽塡補之。止血生肌﹐無瘢痕﹐絕神。

李子李子苦甘治肝病﹐骨間勞熱須臾淨﹐核仁消瘀通小腸﹐根皮止痢奔豚定。

無毒。肝病宜食。去骨節間勞熱﹐除痼熱﹐調中。久食令人虛熱﹐臨水食發痰瘧。又不可與白蜜﹑雀肉同食。核仁﹐苦﹐平﹐無毒。主僵僕躋﹐瘀血骨痛內傷﹐利小腸﹐下水气﹐除腫滿及女子小腹脹滿。入藥泡去皮尖。根白皮﹐大寒。主消渴﹐止心煩逆气﹐奔豚香港腳﹐熱毒煩躁﹐女子卒赤白下﹐男子赤白痢。去粗皮﹐炙黃色﹐水煮服之。花﹐平。主小兒壯熱痼疾﹐驚癇﹐作湯浴之。

榛子榛子味甘無毒平﹐益人气力健人行﹐若令多食難饑餓﹐濃胃寬腸四體輕。

榛﹐盛也﹕一云﹐從秦﹐生於秦地也。主益气力﹐寬腸胃﹐調中開胃﹐令人不饑健行﹐軍行食之以當糧。

榧實榧實甘平進飲食﹐能通榮衛助筋力﹐五痔三虫是主方﹐啖多引火傷肺極。

榧﹐文木也。《爾雅翼》云﹕有美實而材光文彩如柏﹐斐然成章也。無毒。主消穀﹐令人能食﹐行榮衛﹐助筋骨﹐明目輕身。五痔人常如果食之﹐愈。東坡詩云﹕驅除三彭虫﹐已我心腹疾。治寸白虫﹐日食七顆﹐七日滿﹐其虫皆化爲水。兼治蠱毒鬼疰。丹溪云﹕屬土與金而有火﹐多啖引火入肺﹐大腸受傷作泄。

銀杏俗名白果。味甘﹐寒﹐有毒。淸肺胃濁气﹐化痰定喘止咳﹐多食昏神殺人。

柰子味苦﹐寒﹐無毒。補中焦諸不足﹐和脾益心﹐治飽食多肺壅气脹﹐病患忌多食。

林檎樹似柰﹐實比柰差圓。六七月熟。亦有甘酸二種﹐甘者早熟而味肥美﹐酸者差晚﹐須熟爛乃堪啖。

气溫﹐無毒。主消渴﹐下气﹐消痰﹐止痢﹐泄精﹐霍亂肚痛。多食發熱﹐澀气﹐好睡﹐發冷痰﹐生瘡癤﹐脈閉不行。

茨菇葉似箭鏃﹐根黃似芋而小﹐煮熟可啖﹐本艸名烏芋。味苦﹑甘﹐微寒﹐無毒。主消渴﹐胸痺﹐胃熱﹐溫中益气﹐消黃膽風毒﹐開胃下食﹐明耳目。不可多食。

臍苗似龍須﹐艸靑色﹐根黑如指大﹐皮濃有毛﹐味甘﹐可生啖。下石淋﹐服丹石人相宜﹐以其能解毒也。若作粉食之﹐濃腸胃﹐令人不饑。但此二物﹐皆非美味﹐多食發百病﹐生瘡癤﹐小兒食之臍下痛﹐孕婦食之動胎。得生薑良。

內集﹟卷二本艸分類

食治門

豬肉豬肉寒中味甘鹹﹐昏神閉血引風痰﹐四蹄五臟並腸膽﹐補虛治病還相兼﹐卵主五癃乳主癇﹐膏胰潤肺補漏巖。

豬﹐水畜也。其味甘美而鹹﹐其气微寒。先入腎﹐其性暴悍﹐故食之多者昏神气﹐閉血脈﹐弱筋﹐引風痰動火﹐令人暴肥﹐少子。髒疾﹑心气﹑瘧病﹑金瘡人忌之。養生家不與牛肉﹑蕎麥同食。四足甘寒﹐補中气﹐滑肌膚﹐去寒熱﹐下乳汁﹐煮汁洗一切瘡疽傷撻。懸蹄﹐卽後小爪﹐性平。主五痔伏熱在腸﹐腸癰內蝕。心﹐熱。主驚邪憂恚血虛﹐多食反耗心气﹐忌與吳萸同食。肝﹐溫。主冷泄赤白﹐髒虛﹐香港腳水腫﹐肝熱目赤。女子陰中癢痛﹐炙熱納之﹐當有虫出。以五味和食則補肝气。脾﹐主脾胃虛熱﹐和陳皮﹑人參﹑姜﹑蔥﹑陳米煮羹﹐去陳皮等食之。肺﹐微寒。補肺。與白花菜同食令發霍亂。腎﹐卽腰子。性冷。和腎气﹐利膀胱﹐補虛勞﹐消積滯。單食久食﹐令人少子。冬月食之損眞气。

肚﹐微溫。補虛羸骨蒸癆熱﹐血滯气弱﹐大補中气﹐止渴止痢並小兒疳瘡﹐殺癆虫。孕婦九个月宜食之。腸髒﹐補下焦虛竭﹐去大小腸風熱﹐止小便數﹐口渴。膽﹐苦寒。主傷寒熱渴﹐潤燥通便﹐入心通脈﹐內傷骨蒸勞極﹐小兒疳蛔熱瘡。其膽中黃﹐主金瘡血痢。卵﹐甘溫﹐無毒。主五癃邪气﹐攣縮奔豚﹐驚癇癲狂﹐鬼疰。陰漧﹐勿令敗。乳汁﹐主小兒驚癇天弔﹐大人豬雞癇病。乳頭治同。肪膏﹐潤肺﹐利血脈﹐治皮膚風熱﹐殺虫及諸癰疽惡瘡﹐治五疸﹐下胞衣﹐蒸食或浸酒服之。漏瘡﹑鼠瘰及頭髮不生並外敷或煎膏藥貼之﹐吹奶惡寒壯熱﹐冷水浸貼﹐熱則又易。蜈蚣﹑蟻子入耳﹐炙令香﹐安耳孔自出。臘月亥日收之不壞。忌烏梅。解斑蝥﹑芫靑毒。

胰膏﹐肺痿咳嗽膿血﹐和棗肉浸酒服之。亦主冷痢癖﹐多服損陽。舌﹐健脾﹐令人能食。齒﹐主小兒驚癇﹐燒灰服﹐兼治蛇咬﹐腦髓﹐主風眩腦鳴﹐塗凍瘡手足皸裂。血﹐主奔豚气﹐風頭眩﹐淋瀝及海外瘴气。又蛇入口並七孔中﹐割母豬尾血滴口中﹐卽出。骨﹐燒灰爲末﹐水下方寸匕﹐解諸果毒。耳中垢﹐主蛇傷。豬膚﹐卽皮上垢膩。甘﹐寒﹐無毒。治傷寒客熱﹑下痢﹐咽痛﹐胸滿心煩。屎﹐主天行熱病寒熱﹐黃膽﹐濕痺﹐蠱毒。取東行牝豬者﹐水浸一宿﹐去渣服之。又燒灰敷諸瘡並小兒白禿。以上俱用牯豬者佳。

野豬肉野豬肉勝似家豬﹐久痔腸風人可咀﹐黃止諸血疳與癇﹐脂飲產婦乳有餘。

形如家豬﹐但腰腳長毛褐。雄者肉甘美﹐無毒。靑蹄者勿食﹐肉色赤者補五臟﹐長肌膚。久痔腸風下血﹐炙食不過十頓。癲癇病水煮服之﹐不動風气﹐所以勝家豬也。黃在膽中﹐味辛﹑甘﹐平。無毒。主金瘡止血﹐鬼疰癲癇﹐及小兒疳气客忤天弔﹐陰漧﹐研水服之。脂﹐除風腫毒瘡疥癬。浸酒服之﹐令婦人多乳﹐連進十日﹐可供三四孩兒﹐本來無乳者亦有。外腎和皮燒灰存性﹐米飲下﹐治崩中帶下﹐腸風下血﹐血痢。豪豬肉﹐甘美多膏﹐不可多食﹐發風气。利大腸﹐令人虛羸。肚﹐詳皮條下。獾豬肉﹐甘美﹐作羹食之﹐下水腫﹐治久痢大效。瘦人食之﹐長肌肉肥白。其脂治傳屍﹐鬼气﹐肺痿。江豬肉﹐平﹐酸。補气﹐食多令人體重。汁﹐健脾腳﹐令人能食。

牛肉牛肉甘平益胃脾﹐消腫止渴泄尢宜﹐更健筋骨輕腰腳﹐髓溫骨髓補中衰﹐肚葉和中肝明目﹐膽治驚風痰熱兒。

孟詵云﹕牛者﹐稼穡之資﹐不多屠殺。自死者﹐血脈已絕﹐骨髓已竭﹐不堪服食。黃牛發藥毒動病﹐不如水牛﹐蓋黃牛溫而水牛冷故也﹐當食黃牛爲妙﹐瘧疾後亦忌之。養生者忌與黍米﹑韭薤同食。十二月食之傷神。肉﹐無毒。安中益气﹐養脾胃。消水腫﹐除濕气﹐止消渴並吐泄。補虛弱﹐彊筋骨﹐壯腰腳。髓﹐甘﹐無毒。塡骨髓﹐補中益气﹐續絕傷﹐止泄瀉﹐消渴﹐以酒服之﹔止吐衄﹐崩帶﹐腸風瀉血﹐水瀉﹐燒灰用﹔又和地黃汁﹑白蜜等分作煎服﹐治癆瘦。肚﹐甘﹐平。和中益脾胃。百葉肚﹐主熱气﹐水气﹑丹毒﹐解酒勞並痢。肝﹐甘﹐涼。明目﹐平肝气。北人牛瘦多蛇﹐從鼻灌之則爲獨肝﹐有大毒﹐食之痢血至死。膽﹐苦﹐大寒。可和丸藥﹐除心腹邪熱煩渴﹐口舌焦燥﹐益目睛﹐利大小腸﹐治小兒驚風﹐痰熱疳濕。心﹐主虛忘。腎﹐補腎精。

大抵五臟主人五臟也。懸蹄﹐主婦人崩中漏下赤白﹐無子。陰莖功同。腦髓﹐主消渴﹐風眩。齒﹐主小兒牛癇。

口中涎﹐主反翻﹐終身不噎。耳中垢﹐封癰腫﹐鼻疳瘡。屎﹐寒。主霍亂﹐消渴﹐黃膽﹐水腫﹐鼓脹﹐瘕﹐香港腳﹐小便不通﹐微火煎﹐加糖服之。湯火灼頭瘡﹐白禿﹐五色丹毒及鼠惡瘡已有膿血者﹐以熱屎敷之﹐或燒灰雞子白調敷。又塗門戶辟惡气﹐置席下止小兒夜啼。

尿﹐主水腫腹脹腳滿﹐利小便﹐漸漸以銅器取新者服二三升愈。牛黃﹐牛角腮另見前卷。正胃散﹐用牛喉末﹐陳米飲調服﹐治膈食。

羊肉羊肉味甘性大熱﹐補髒虛寒形羸劣﹐安心止汗又止驚﹐益腎壯陽堅骨節﹐骨治寒中頭退熱﹐血止諸血及暈血。

羊有三四種﹐以北地靑色者入藥﹐有一種無角白羊亦堪食。北地驅至南方﹐筋力勞損﹐亦不益人。南方羊受濕喫毒艸﹐故不及。羊肉﹐無毒。治五勞七傷﹐髒气虛寒﹐形體羸劣﹐補中益气﹐安心止汗止驚﹐益腎气﹐壯陽道﹐堅筋骨﹐健腰膝﹐婦人產後虛羸﹐脾胃冷气﹐字乳餘疾及頭腦風眩﹐小兒驚癇。惟素有痰火者食之﹐骨蒸殺人﹐時疾﹑瘧疾﹑瘡痍初起皆忌。孕婦亦不可多食﹐皆以其熱也。若虛人癰疽潰後則宜﹐古人以之比黃。

養生者忌與酒同食。六月食之傷神。心﹐主憂恚膈气﹐有孔者殺人。肝﹐冷。主肝風虛熱目赤及天行後嘔逆不食。若合豬肝﹑梅子﹑小豆同食傷人心。肺﹐主咳嗽﹐止渴﹐三月至五月其中有虫如馬尾﹐不可食。腎﹐主補精壯陽陰痿﹐治耳聾﹑盜汗﹑腳膝無力。肚﹐補胃﹐治虛羸﹑盜汗﹑溺數及水气在脇﹐不食﹑煩熱﹐和白術作湯食之。膽﹐平。主靑盲﹑赤瘴﹐白膜﹑風淚。骨﹐熱。主虛勞寒中羸瘦。嫩脊骨﹐治腎冷腰痛﹐轉動不得﹐搗碎煮爛和蒜齏或酒空心食之。脛骨﹐熱。治牙齒疏豁疼痛﹐火爲末﹐入飛鹽二錢和勻﹐每早擦牙齒上﹐以水漱去。齒﹐主小兒羊癇寒熱。頭﹐涼。治骨蒸腦熱﹐頭眩﹐明目﹐止小兒驚癇。血﹐主女人產後中風﹐血悶血暈欲絕﹐或下血不止﹐飲一升卽愈。卒驚悸﹐九竅出血﹐取新血熱飲卽止。治硫黃毒發气悶﹐飲一合﹐效。

脂﹐治遊風並黑﹐又能柔銀軟銅。髓﹐甘﹑溫﹐無毒。主男婦陰气不足﹐利血脈﹐益經气﹐以酒服之。皮﹐補虛勞﹐去一切風﹐治腳中虛風﹐去毛作食之。屎﹐燔之﹐主小兒泄痢腸鳴﹐驚癇﹐兼理聹耳﹐生發毛﹐及箭鏃﹑木刺入肉﹐豬脂和塗自出﹔煮湯服﹐治大小便不通﹔燒煙燻鼻﹐主中惡心腹刺痛﹔燻瘡療諸瘡痔等。

角﹐治見前卷。羚羊肉﹐肥軟益人﹐兼主冷勞﹐山嵐瘧痢﹐婦人赤白帶下﹐但此羊多啖石香薷﹐故腸髒熱人不宜多食。山羊肉﹐味甘於家羊﹐食之健人筋力﹐其皮可爲靴履。

馬肉馬肉有毒味苦冷﹐除熱壯筋馬癇惺﹐脛骨降火代芩連﹐莖益精气陰彊猛﹐驢肉甘涼療風狂﹐尿治反胃吐不省。

《易》曰﹕幹爲馬。言行健也。入藥用白者爲勝﹐得金之正色也。馬肉﹐主消熱下气﹐壯筋骨﹐彊腰脊﹐彊志輕身﹔又馬癇動發無時﹐筋脈不收﹐周痺﹐肌肉不仁﹐用肉煮粥或五味和食之。凡食﹐須淸水搦洗三五次以去毒﹐煮得爛熟方可食﹐食後以淸酒殺之。忌與蒼耳﹑生薑同食。有瘡疥人勿食﹐馬病疥及馬自死者不可食。

五月食之傷神。脛骨﹐甘﹐寒。可代黃芩﹑黃連﹐以治痰火之疾。中气不足者用之。火過細研用。陰莖﹐味鹹﹐甘﹐平﹐無毒。主男子陰痿不起﹐益精气﹐有子。凡使﹐須當春遊牝時力勢正彊者生取得﹐陰漧百日銼用。

心﹐主喜忘﹐患痢人忌食。肝﹐有毒﹐食之殺人。肺﹐主寒熱﹐莖痿。懸蹄﹐白者主白崩﹐赤者主赤崩。眼﹐主驚癇。齒﹐主小兒驚癇﹐水摩服。頭骨﹐主多睡﹐作枕枕之。尾﹐主小兒馬毒客忤﹐取尾於兒面前燒之﹐令兒吸煙气而愈。屎﹐微溫。主吐﹑下血﹐鼻衄及婦人崩中﹐金瘡止血﹐男子易病﹐產後百病﹐絞汁和酒服之。

又杖瘡打損﹐患疔腫中風疼痛者﹐炒熨五十徧﹐極效。多年惡瘡痛及剝馬被骨刺中毒欲死者敷之﹐或燒灰敷之﹐效。馬咬﹑馬汗毒亦效。尿﹐微寒。主消渴﹐破瘕積聚﹐男子伏梁積疝﹐婦人瘕疾﹐銅器承飲之。頭瘡白禿﹐惡刺瘡﹐乳腫﹐取尿熱漬洗之。驢肉﹐無毒。黑者最良。主療風狂﹐解心煩﹐治憂愁不樂﹐安心气﹐多食動風﹐脂肥尢甚。尿﹐咸﹐平﹐小毒。主反胃﹐吐食不止。每二合早晚溫飲之﹐效。兼破癖﹐下水毒﹐治牙齒痛。屎﹐熬之熨風腫瘡﹐絞汁服﹐主心腹卒痛﹐諸疰忤。脂﹐治久瘧久聾﹐癲狂不語﹑不識人﹐和酒服之。惡瘡疥癬風腫﹐研爛敷之。眼中肉﹐和石鹽點兩頭﹐一月卽效。皮和毛煎膏﹐治一切風毒﹐骨節疼痛﹐取其發散皮膚之外也。仍須烏者﹐取其水色以制風熱之義也。凡腹中物食之﹐皆令筋急。騾肉﹐辛﹐溫﹐小毒。性頑劣﹐食之不益人。孕婦忌食。

牛乳牛乳甘寒補血虛﹐淸熱止渴潤肌膚﹐羊乳性溫補腎气﹐更潤心肺咬蜘蛛﹐酥酪醍醐俱乳作﹐馬驢乳同治熱軀。

《千金方》云﹕乳酪酥爆常食之﹐令人有筋力膽幹﹐肌體潤澤。多食亦令人膨脹泄利﹐髒寒冷气人禁服。

牛乳﹐無毒。補虛羸﹐解熱毒﹐養心肺﹐止煩渴﹐潤皮膚。煎蓽茇服﹐治气痢。凡服乳﹐必煮一二沸﹐停冷服之﹐熱食卽壅﹐不欲頓服﹐欲得漸消。與酸物﹑生魚相反﹐令人腹中結癖。凡用牛乳﹑屎﹑尿﹐黑牛勝黃牛。

羊乳﹐甘﹐無毒。補腎虛﹐益精气﹐仍潤心肺﹐止消渴﹐利大腸﹔兼治卒心痛及男婦中風﹐小兒驚癇﹐口瘡舌腫﹔又蜘蛛咬﹐腹大如孕﹐徧身生絲﹐生飲之卽愈。蜒蚰入耳﹐取灌耳中卽化成水。馬驢乳﹐性治大同。酥﹐味甘﹐微寒。白肥﹐補五臟﹐除肺痿心熱吐血。酪﹐味甘﹑酸﹐寒﹐無毒。主熱毒﹐止渴﹐除胸中虛熱﹐膈痛。

身面上熱瘡﹐丹疹﹐和鹽煮熱摩之。余與牛﹑羊乳治同。醍醐﹐作酪時上一重凝者爲酪﹐其面上如油者爲醍醐﹐熬之卽出﹐不可多得。性滑﹐以物盛之皆透﹐惟雞子殼及葫瓢盛之不出。味甘﹐平﹐無毒。治一切肺病咳嗽﹐膿血不止﹐及風濕痺气﹐皮膚瘙癢﹐通潤骨髓﹐止驚悸﹐明目﹐補虛﹐其功優於酥也。乳腐﹐微寒。潤五臟﹐利大小便﹐益十二經脈﹐微動气。小兒赤白痢﹐細切醋漿水煮二十餘沸食之﹐效。以上四種﹐乃牛乳﹑羊乳﹑馬乳﹐或各或合爲之。四種之中﹐牛乳爲上﹐羊次之﹐馬又次之﹐而驢乳性冷﹐不堪入品矣。

狗肉狗肉咸溫最補陽﹐陰虛孕婦豈宜嘗﹐莖治男痿並女帶﹐血醫橫產及癲狂﹐乳點靑盲經十載﹐頭骨壯陽敷諸瘡。

狗﹐叩也﹐叩聲吠以守也。肉咸﹑酸﹐有毒。壯陽道﹐補下元﹐益气血﹐暖脾胃﹐濃腸髒。食近腰連腎者佳。黃色牡狗爲上﹐黑白次之。血極香美﹐去血食之不益人。狂犬及自死者不可食。陰虛人食之發熱難治﹐孕婦食之令兒無聲﹐又不可與大蒜同食﹐九月食之傷神。古云﹕山藥涼而能補﹐犬肉暖而不補。陰莖﹐鹹﹐平﹐無毒。六月上伏日取﹐陰漧百日用。治勞傷陰痿不起﹐令彊大有子。除女人帶下十二病。白狗血﹐鹹﹐溫﹐無毒。主臨產橫生﹐血上搶心﹐若孕時服之﹐令生子不出。又治癲疾發作及鬼擊腹痛﹐失血。取熱血飲之並塗身上﹐卒得妒瘡﹐常對在兩腳﹐塗之立愈。乳汁﹐主十年靑盲。取白犬生子目未開時乳汁﹐注目中﹐狗仔眼開卽愈。頭骨﹐平。補虛壯陽﹐治頭風眩。主崩中帶下﹐血痢﹐燒灰酒下﹔金瘡止血生肌﹐諸瘡妒乳癰腫﹐燒灰敷之﹔附骨疽及魚眼瘡燒煙燻之。余骨主補虛﹐止小兒客忤驚癇﹐令婦人有子﹐黃色者佳﹐火研用。腦髓﹐主頭風痺﹐下部瘡﹐鼻中肉。膽﹐苦﹐平﹐小毒。主明目﹐鼻﹐鼻中肉。去腸中膿水。又治撲損刀箭瘡﹐熱酒調服﹐瘀血盡下﹐塗諸惡瘡痂瘍有效﹐又膽中黃﹐謂之狗寶。治肺經風毒痰火﹐癰疽惡瘡。犬夜吠月發狂者多有之﹐然必自采乃得其眞。入藥用幹豆腐HT1竅﹐入黃於中間合定﹐水煮半日﹐細研用。心﹐主憂恚。肝﹐主香港腳衝心。腎﹐主腎冷。齒﹐主癲癇﹐痘疹。四腳蹄﹐煮飲之下乳汁。山狗﹐形如家狗﹐腳微短﹐好食鮮果﹐肉味甘美﹐皮可爲裘﹐在處有之﹐蜀中出者名天狗。

象肉象肉味淡不堪餐﹐皮可煎膏貼瘡瘢﹐牙調漩溺祛癆癇﹐屑善生肌出刺鉆﹐胸前橫骨能浮水﹐膽用塗瘡目疾安。

象﹐相也﹐大也﹐言其形也。肉味淡﹐不堪啖。多食令人體重。身有十二種肉﹐以配十二辰屬﹐皆有分段﹐惟鼻是其本肉。象孕五歲始產﹐六十歲骨方完足。皮﹐煎膏藥﹐去腐生新﹐易於斂口。牙﹐治小便不通﹐生煎服之﹔小便多﹐燒灰服之。骨蒸﹑癆風﹑癇熱﹐炙令略黃﹐銼末用之。生爲屑﹐主諸瘡痔﹐生肌塡口最速。

又諸鐵及雜物刺入肉﹐刮屑和白梅水研敷之﹐立出。若刺及諸骨鯁在喉中者﹐水調服之。凡使﹐舊牙梳尢佳。

胸前小橫骨燒灰酒下﹐令人能浮水出沒。膽不附肝﹐隨四時在四腿諸肉中﹐春前左﹐夏前右﹐秋後左﹐冬後右。

主明目﹐治疳。以淸水和塗瘡腫上﹐瘥。含口中治口臭。眼睛﹐主目疾﹐和乳汁點之。

虎肉虎肉酸平祛邪瘧﹐壯气又能止嘔惡﹐豹肉大同健骨筋﹐脂善生發塗腦角。

虎肉﹐無毒。治瘧疾﹐益气力﹐止嘔吐惡心。食之入山辟邪魅﹐虎見益畏。藥箭射處﹐有毒。熱食損齒﹐小兒齒未生不宜食。正月食之傷神。其脛骨等見前卷。但虎﹑鹿﹑兔﹐壽俱千歲﹐五百歲毛俱變白。熊五百歲能化爲狐貍﹐獼猴八百歲化爲猿﹐猿五百歲變爲﹐一千歲變爲蟾蜍﹐野狼壽八百歲﹐三百歲善變人形。豹肉﹐酸﹐平﹐無毒。主安五臟﹐補絕傷﹐輕身益气﹐壯筋骨﹐彊志气。久服耐寒暑﹐令人猛健。正月食之傷神。寢其皮﹐可以祛瘟疫﹐辟鬼魅神邪。脂﹐合生發藥﹐朝塗暮生。頭骨﹐燒灰淋汁浴頭﹐去風屑。齒骨極堅﹐刀不能砍﹐火不能燒﹐有詐爲佛骨以誑俗。

熊掌熊掌食之風寒當﹐膏肉治痺急筋彊﹐膽苦明目塗瘡痔﹐小兒驚風積癇良﹐殺虫消疸止久痢﹐古人夜讀作丸嘗。

熊﹐雄也。猛啖多力﹐能拔大木﹐故書曰﹕以有熊羆之士﹐以力言也﹐熊掌是八珍之數﹐須用酒﹑醋﹑水同煮乃可熟。此物能舉木引气不食﹐饑則自舐其掌﹐故美在其掌。久食之﹐可禦風寒諸疾。膏與肉﹐味甘﹐微寒﹐無毒。主風痺筋骨不仁﹐補虛損﹐殺癆虫﹐去頭瘍白禿﹐面上﹐久食彊志輕身。凡腹中有積聚﹑痼疾者﹐食之終身不愈。十月食之傷神。雷公云﹕每脂一斤﹐入生椒十四粒﹐同煉去革膜﹐收瓶中任用。若與豬脂燃燈﹐煙入目中卽失明。但熊惡鹽﹐食之卽死。膽﹐苦﹐寒。點眼去翳開盲﹐塗惡瘡痔最良。治小兒風熱驚癇﹐殺疳虫﹐療黃膽﹐止久痢。古人教子夜讀﹐粉苦參﹑熊膽爲丸﹐與之吞一二枚以資勤苦者﹐蓋夜讀久則血不歸肝而火衝頭目﹐朝旦面黃﹐用此降火和肝則血脈流通﹐津液暢潤﹐痰火瘡疥之病﹐從何而生﹖服苦之意與此相同。又云﹕其膽春在首﹐夏在腹﹐秋在左足﹐冬在右足。然亦多僞﹐欲試之﹐取粟顆許滴水中﹐一道若綫不散者眞。入藥另研。羆大幹熊﹐貔似虎﹐貓小於虎而淺毛﹐三獸俱陽物﹐功用同熊虎。

鹿肉鹿肉補虛又療風﹐血止諸血治肺癰﹐陰痿腰疼俱可服﹐髓堅筋骨治傷中﹐糜肉補气脂逐痺﹐虛勞血病羨角茸。

鹿肉﹐甘﹐溫﹐無毒。益中气﹐調血脈﹐補虛羸。生肉﹐貼中風口偏﹐左患貼右﹐右患貼左﹐正卽除之。

蹄肉﹐主諸風腳膝疼痛。頭肉﹐主消渴夜夢。九月後﹑正月前食之則宜﹐五月食之傷神。凡餌藥之人不可多食﹐能解藥力。血﹐主肺痿﹐肺癰﹐吐血﹐衄血及崩中帶下﹐止饑渴﹐充气血﹐起陰痿﹐止腰痛生刺﹐和酒服之。

髓﹐甘﹐溫。主男婦傷中絕脈﹐筋骨急痛﹐咳逆﹐以酒和服。又同地黃煎膏塡骨髓﹐蜜煮食壯陽﹐令人有子。

腦髓﹐堪入面脂。脂﹐主癰腫死肌﹐四肢不隨﹐治頭風﹐通腠理。腎﹐平。補腎壯陽及腎气虛損耳聾﹐作酒及煮粥食之。筋﹐主勞損續絕。骨﹐甘﹐熱。補虛勞﹐安胎下气﹐浸酒療風虛。齒﹐主畱血气﹐鼠﹐心腹痛。

角茸﹑膠﹐見前卷。大抵鹿之一身﹐皆能益人﹐野族第一品也。或脯﹑或煮﹑或蒸﹐俱宜和酒食之。麋肉﹐甘﹐溫。補中益气﹐健腰腳﹐不可合雉蝦生菜﹑梅李果實同食。脂﹐辛﹐溫。通腠理﹐柔皮膚﹐療癰腫﹐惡瘡﹐死肌﹐風寒濕痺﹐頭風腫痛。如面生瘡﹐塗之卽瘥。骨﹐除虛勞最良。煮骨汁釀酒飲之﹐令人肥白美顏色。角﹐甘﹐溫。

無毒。補一切血病﹐止血益气﹐添精壯陽﹐治風痺腰腳不仁。亦可煎膠。茸﹐服之功同鹿茸。先輩云﹕鹿茸補陰﹐麋茸補陽。一云鹿勝麋﹐一去麋勝鹿。要知麋性與鹿性一同﹐盡皆甘溫補陽之物。有謂虎骨麋肉近陰則痿者﹐全非。

獐肉獐肉益人治心粗﹐骨止泄精釀酒哺﹐臍下有香仍補損﹐麂肉甘平痔可除。

道家以獐鹿肉爲白脯﹐不是腥膩故也。味甘﹐溫﹐無毒。補人。心粗者食之減性﹐膽小者食之愈怯。八月至十一月食之甚美﹐餘月食之多則動气。骨﹐鹹平。主泄精益精﹐釀酒有補下之功。髓﹐益气悅顏。臍下有香﹐治一切虛損。麂肉﹐無毒。主五痔病﹐以姜醋食之大效。多食發痼疾﹐瘡癤﹐墮胎。頭骨﹐燒灰飲下﹐治鬼疰飛屍。皮可作履。

兔肉兔肉甘平不益人﹐腦髓皮毛救產屯﹐頭止頭眩肝明目﹐屎治痔疾血來頻。

兔﹐吐也﹐言生子從口中吐出。肉﹐多食損元气﹐弱陽事﹐令人痿黃。若合白雞肉食﹐面發黃﹔合獺肉食﹐病遁屍﹔合姜﹑橘食﹐令心痛霍亂。孕婦忌食﹐二月食之傷神﹐兔死眼合者殺人。《衍義》云﹕兔有白毛者﹐全得金气也﹐入藥尢效。余兔至秋深時則可食﹐金气全也。才至春夏﹐其肉味變。腦髓﹐滑產。塗凍瘡﹐手足皸裂。頭骨﹐平﹐無毒。主頭眩痛﹐癲疾﹐和皮毛燒灰爲丸﹐酒下﹐主難產催生並產後胎衣不下﹐瘀血衝心﹐脹痛欲死者﹐極效。產後陰下脫﹐單燒頭末敷之。癰疽惡瘡﹐取頭細銼﹐甑內蒸熟﹐塗帛上貼之。骨﹐主熱中消渴﹐小便不禁。肝﹐主明目退翳﹐和決明子末爲丸﹐每晚白湯送下。屎﹐主痔瘡疼痛﹐下血不止﹐慢火炒黃爲末﹐每三錢入乳香末五分酒下。小兒月蝕爛瘡﹐取屎納蛤蟆腹中﹐燒灰敷之。

貍肉貍肉甘溫味最佳﹐骨醫痔效堪誇﹐諸疰刺皮攻心腹﹐頭骨治噎及風邪﹐家貍甘酸主癆瘵﹐能消鼠滿頸遮。

貍﹐理也。脊間有黑理一道。其類甚多﹐有九節貍﹑玉面貍﹑風貍﹑香貍。肉﹐甘﹐無毒。食品佳者也。或作羹食﹐或炙末酒下﹐治與骨同。骨﹐主痔瘡﹐鼠﹐炙爲末﹐和麝香﹑雄黃爲丸服﹐甚效。又治風疰﹑屍疰﹑鬼疰毒瓦斯在皮中淫躍如鍼刺者﹐心腹痛走無常處﹐及惡瘡遊風﹐食野鳥中毒﹐俱燒灰服﹐頭骨尢良。單炒爲末﹐治噎病不通飲食。燒灰酒下﹐治一切風。又頭﹑蹄﹑骨等分﹐酥炙爲末﹐空心粥飲下一錢﹐治瘰腫硬疼痛﹐久不愈者﹐效。陰莖﹐主女人月水不通﹐男子陰﹐燒灰﹐東流水送下。屎﹐主寒熱鬼瘧發無期度者﹐燒灰用之﹐極效。家貍﹑卽貓也﹐肉微寒﹐主癆瘵骨熱痰多﹐又治鼠腫核疼痛﹐已有瘡出膿血者﹐煮作羹﹐空心食之。蠍螫人痛不止﹐以屎塗之。

狐肉狐肉補虛治健忘﹐更消冷積及惡瘡﹐心肝生服治妖魅﹐莖主絕產陰中癢。

狐﹐性疑﹐疑則不可以合﹐故從孤。肉﹐甘﹐溫﹐有毒。主補虛勞﹐精神恍惚﹐健忘﹐語言無度﹐兼消五臟積冷﹐治惡瘡疥蠱毒﹐作羹食之。心﹑肝﹐生服治狐魅﹐肝燒灰治風。五臟及腸﹐主小兒驚癇。陰莖﹐主女子絕產﹐陰癢﹐小兒陰卵腫。膽﹐主卒暴亡﹐溫水微研﹐灌入喉中卽活﹐臘月收雄者佳。屎﹐燒之辟惡去瘟病﹐治一切惡中冷肉﹐爲末﹐新汲水下一錢﹐正月取在木石上尖頭硬者佳。頭尾灰治牛疫﹐以水飲之。

獺肉獺肉甘寒療時疫﹐逐水通腸宜少食﹐肝治咳嗽傳屍癆﹐屎主魚臍瘡浸蝕。

獺﹐瀨也﹐好生灘瀨。又獺祭魚﹐知報本﹐非無賴者。肉及五臟﹐主時疫瘟病及牛馬疫﹐皆煮汁停冷灌之﹐消水腫脹滿﹐利大小腸﹑女人經絡不通﹑血脈不行﹐亦治男子﹐多食損陽。肝﹐甘﹐溫﹐有毒。主虛勞骨蒸﹐上气咳嗽﹐傳屍癆極﹐腸風下血﹐並鬼疰蠱毒﹐魚鯁﹐並燒灰服之。諸畜肝皆葉數定﹐惟此肝一月一葉﹐十二月十二葉﹐其間又有退葉﹐用之須見形乃可﹐不然多僞。腎﹐主益男子。膽﹐主眼翳黑花不明。骨﹐治嘔噦不止。

爪﹐主魚骨鯁﹐取爬項下﹐或煮汁飲之﹐卽下。皮毛﹐作服領不著塵垢﹐孕婦帶之易產﹐作褥及襪主水病﹐亦可煮汁服之﹐屎﹐主魚臍瘡﹐研爛敷之。

駱駝生西北界﹐人家畜養者﹐峯蹄最精﹐入藥不及野者。其脂在兩峯肉間﹐性溫﹐無毒。治風下气﹐壯筋﹐潤皮膚﹐可柔金。又主一切風疾頑痺﹐皮膚瘙癢﹐死肌﹐筋皮攣縮﹐損筋骨﹐火炙摩之﹐取熱气入肉。

和米粉作煎餅食﹐療痔。又惡瘡毒腫漏爛﹐並和藥敷之。屎爲末﹐搐鼻中﹐治鼻衄。

豺肉﹐酸。食之無益﹐瘦人脂肉﹐損人精神。皮熱有毒﹐主濕痺香港腳﹐炙熱纏病上卽瘥。疳痢﹐腹中諸瘡﹐燒灰酒下。

野狼肉﹐辛﹐可食。老野狼頷下有懸肉﹐行善顧﹐疾則不能﹐鳴則諸孔皆涕。其喉結日榦爲末﹐入半錢於飯內食之﹐治噎病甚效。屎﹐燒煙直上﹐故烽火用之﹐燒灰敷瘰﹔其屎中骨燒灰服黍許﹐止小兒夜啼。下筋﹐如織絡小囊﹐大如鴨卵。人有犯盜者﹐燻之腳攣﹐因之護賊也。狽﹐前足短﹐先知食所在﹐以示野狼﹐野狼負以行﹐匪野狼不能動﹐肉可食。

獼猴肉﹐酸﹐平﹐無毒。主諸風勞。釀酒彌佳。爲脯﹐主久瘧。頭骨﹐燒灰酒下﹐主瘴瘧﹑鬼瘧不定﹔作湯辟驚邪﹑鬼魅寒熱。手﹐主小兒驚癇口噤。屎﹐主蜘蛛咬。皮﹐主馬疫气﹐人家養者並不主病﹐爲其食息雜﹐違其本眞也。

諸血諸獸之血﹐主補血不足及血枯皮皺﹐面無顏色﹐並生飲之﹐又解諸藥毒﹑菌毒。止渴除煩熱﹐食筋令人多力。

六畜毛蹄甲謂牛﹑馬﹑豬﹑羊﹑狗﹑雞也。味鹹﹐平﹐有毒。主鬼疰﹐蠱毒﹐寒熱驚癇﹐癲。更宜於各品類中參之。

敗鼓皮平。以黃牛皮者爲佳。主蠱毒。用穿敗者燒灰酒下﹐病患卽呼蠱主姓名﹐仍往令其呼﹐取蠱便瘥。

內集﹟卷二本艸分類

食治門

丹雄鷄丹雄鷄甘溫無毒﹐女子崩中赤白沃﹐止血補虛更溫中﹐冠血滴口自縊復。

丹﹐言色也﹔雄﹐壯也﹐陽气壯也。雞﹐稽也。稽候日將至巽位﹐感動其气而鳴﹐故巽爲雞﹑爲風。肉﹐主女子崩中漏下﹑赤白沃﹐止血﹐補虛﹐溫中﹐久傷乏瘡。冠血﹐主自縊死﹐心下溫者﹐刺血滴口中﹐男雌女雄卽活。百虫入耳﹐滴之卽出。小兒卒驚似有痛處而不知疾狀﹐臨兒口上滴少許﹐瘥。兼療乳難﹐白癜風﹐諸瘡﹐浸淫瘡﹐馬咬人瘡﹐毒腫疼痛﹐蜈蚣咬﹐並取塗之。

烏雄鷄烏雄鷄甘溫補中﹐空心食之气血充﹐止心腹痛除麻痺﹐安胎續骨排瘡膿﹐肝能彊陰膽明目﹐腸澀尿與腸風。

微溫﹐無毒。主補虛弱﹐取一隻治如食法﹐以五味爛食之﹐生卽反損。又止心腹痛﹐除風濕痺麻﹐安胎﹐治折傷﹐攻癰疽。肝及左翅毛﹐主彊陰。膽﹐療目不明﹐肌瘡。腸﹐主遺溺﹐小便不禁。裏黃皮﹐微寒﹐無毒。主泄利﹐小便遺溺﹐除熱止煩﹐止泄精﹑尿血﹐腸風瀉痢﹐婦人崩中帶下﹐小兒瘧疾﹐鵝口不乳﹐並宜燒灰用之。頭﹐主殺鬼。心﹐主五邪。肪﹐主耳聾。翮羽﹐主下閉血。血﹐主中惡腹痛﹐折骨痛﹐乳難﹐痿痺及馬咬瘡。剝馬被刺﹐熱血浸之。屎白﹐微寒。主消渴﹐破石淋﹐消鼓脹風痺。又齒痛﹐燒末綿裹安痛處咬之。蜈蚣咬﹐醋和敷之。子死腹中﹐濃煎煮粥食之。產後小便不禁及妒乳﹐癰腫﹐燒灰酒下﹐抑論諸雞補虛羸之最要﹐故食治方中多用之。

有風人及患骨熱人不宜食。小兒未斷乳﹐食之生蛔虫。又不可合犬肝﹑腎﹑芥菜同食。合兔肉食成泄痢﹐合水雞食作遁屍。六指玄雞白頭及自死足爪不伸者不可食。抱雞肉及蜈蚣傷者﹐食之殺人﹐發疽。凡用雞膽﹑心﹑肝﹑腸﹑肪﹑﹑糞等﹐以烏雄鷄爲良﹐卵以黃雌﹐頭以丹雄﹐翮以烏雄鷄爲良。大抵丹者入心﹐白者入肺﹐黑者入腎﹐黃者入脾﹐總皆歸於肝也。丹溪云﹕屬土而有金與木﹑火﹐性補。故助濕中之火﹐病邪得之則劇﹐然非但雞而已﹐魚肉之類皆助病者也。

烏雌雞烏雌雞要骨亦烏﹐下乳治痺攻癰疽﹐安心定志益胃气﹐破瘀生新最補虛。

骨﹑毛俱黑者爲上。治乳難乳癰﹐風寒濕痺﹐攻癰疽排膿﹐安心定志﹐除邪辟惡气﹐益胃气﹐壯顏色﹐破腹中宿血﹐生新血﹐補產後虛羸。

白雄鷄白雄鷄甘酸微溫﹐調中下气療狂言﹐止渴利便消丹毒﹐雌者味同補下元﹐止渴澀腸止漏血﹐男勞女產入饔飧。

白毛烏骨者佳。主調中下气﹐安五臟﹐療狂邪傷中﹐消渴﹐利小便﹐消丹毒。白雌雞﹐補五臟勞傷﹐潤肺益腎﹐止消渴﹑腸﹑泄利及小便不禁﹐婦人崩中下血﹐赤白漏下﹐產後虛損等證。

黃雌鳴黃雌雞甘酸助陽﹐止泄止精暖小腸﹐更消水並水腫﹐肋骨又治兒瘦黃。

性平﹐無毒。補精﹐助陽气﹐補益五臟﹐續絕傷﹐止腸﹑泄利﹐止泄精﹑小便不禁。又和赤豆同煮爛並汁食之﹐主腹中水癖水腫。其肋骨主小兒羸瘦﹑食不生肌。

雞子雞子甘平除煩熱﹐淡煮卻痰益气血﹐蠟煎治痢酒治風﹐白療目赤火燒裂﹐殼能出汗磨翳睛﹐衣止久嗽敷瘡癤。

生絞入藥﹐除煩熱及孕婦天行熱疾狂走。豁開淡煮﹐大能卻痰潤聲﹐養胃﹐益心血﹐止驚。和蠟炒﹐止久泄疳痢。和黑豆入酒服﹐治癇﹑賊風﹑麻痺。黃﹐熬油和粉敷頭瘡。卵白﹐微寒。療目赤﹑火燒瘡﹐除心下伏熱﹐止煩滿﹐咳逆﹐小兒下泄﹐婦人產難﹐胞衣不出。醋漬一宿﹐療黃膽。多食動心气﹐和蔥食气短﹐和鱉食損人。又不可合獺肉﹑蒜﹑李同食。卵殼﹐細研磨障翳。又傷寒勞復﹐炒黃爲末﹐熱湯下﹐汗出卽愈﹐卵中白皮﹐名鳳凰衣。主久嗽結气﹐得麻黃﹐紫菀和服之﹐立已。小兒頭身諸瘡﹐燒灰豬脂調敷。

白鵝肉白鵝肉冷全無毒﹐解熱止渴煮湯服﹐膏潤肌膚灌耳聾﹐毛燒灰治噎气促﹐蒼鵝有毒發瘡膿﹐水毒射工效更速。

鵝﹐自鳴聲也。有蒼白二種。白鵝肉﹐解五臟熱﹐止渴﹐煮汁飲之。多食令人霍亂﹐發痼疾﹐惟丹石人相宜。膏﹐微寒。潤肌膚﹐療手足皸裂。卒耳聾﹐以膏灌之。毛﹐燒灰﹐主噎及小兒驚癇極者。蒼鵝肉﹐冷﹐發瘡膿。毛﹐主水毒﹑射工﹐又飲其血及塗身。屎﹐可敷蛇虫咬毒。陳藏器云﹕白鵝不食虫﹐主渴爲勝﹔蒼鵝食虫﹐主射工爲勝﹐卵﹐溫。補中益气﹐補五臟。食多傷胃滯气﹐發痼疾。

白鴨白鴨肉寒補勞虛﹐和髒利水熱風祛﹐屎消蓄熱並瘀痢﹐卵冷能令背悶拘﹐野鴨補中消食毒﹐專治小瘡徧體軀。

鴨﹐鴨自呼名也。或曰可押﹐故謂之鴨。有家﹑野二種。家鴨肉﹐味甘﹐無毒。補虛﹐和臟腑﹐利水道﹐療風虛寒熱﹐消熱毒﹐止驚癇﹐解丹毒﹐止痢血。屎﹐主散蓄熱﹑熱毒﹑瘀痢﹐解結縛﹐殺石藥﹑金銀﹑鐵毒﹐爲末﹐水調服之。熱毒﹑瘡腫並蚯蚓咬﹐和雞卵白敷之。卵﹐微寒﹐治心腹胸膈熱﹐多食發冷气﹐令背膊悶。小兒食腳軟﹐惟鹽淹者稍可。血﹐主解諸毒﹐野葛毒﹐刺項中熱血飲之。頭﹐主水腫﹐通利小便﹐煮服之。凡鴨﹐白毛烏骨者爲上﹔黃雌鴨最補﹔綠頭﹑靑頭鴨佳﹔黑鴨滑中﹐發冷痢﹑香港腳。凡鴨﹐老者佳﹐嫩者有毒。肉與卵同鱉食害人。野鴨﹐名。性涼﹐無毒。肉﹐主補中益气﹐補虛助力﹐和胃气﹐大益病患。消食﹐利水道﹐熱毒﹐去風气及惡瘡癤腫﹐殺髒腹一切虫。又身上諸小熱瘡﹐多年不可者﹐多食卽瘥。九月後﹑立春前食之絕勝家鴨。𨿽寒﹐不動气。但不可與木耳﹑胡桃﹑豆豉同食。肪﹐甘。主風虛寒熱水腫。一種小者名刀鴨﹐味最重。食之更補虛。又一種名油鴨﹐其味更佳。

雁肪雁肪無毒味甘平﹐拘急風攣气不盈﹐血滯偏枯須久服﹐肉性相同食不輕。

雁﹐陽鳥也。從佳﹐在廠下﹐宿於水也。從人何也﹖取執摯奠摯爲意也。肪﹐濃脂也。主風攣拘急﹐偏枯麻痺﹐血气不通利。取四兩煉烊濾過﹐每日空心暖酒調服一匙﹐久服益气力﹐壯筋骨﹐長須髮﹐聰耳輕身耐老﹐殺諸藥石毒。又和黃豆作丸﹐補勞瘦﹐肥白人。六七月食之傷神。《衍義》云﹕人不輕易食者﹐謂其知陰陽之升降﹐分長少之行序﹐熱則卽北﹐寒則卽南﹐以就中和之气。所以爲禮幣者﹐取其信也。其毛自落者﹐小兒帶之療驚癇。

雉肉雉肉微寒卻補中﹐止泄止渴最有功﹐更除痰壅气上喘﹐疥瘡五痔食之凶。

俗名野雞。無毒。主補中﹐益气力﹐止泄痢﹑小便多﹐治消渴及痰气上喘。除蟻。《衍義》云﹕𨿽野味之貴﹐食之損多益少。秋冬食之有補﹐餘月有小毒﹐食之發諸瘡疥﹐五痔﹐痼疾。又不可與胡桃﹑木耳﹑蕈菌﹑蕎麥麵﹑蔥豉同食﹐發頭風心痛﹐久食令人瘦。

鷓鴣鷓鴣甘溫微有毒﹐能補五臟更明心﹐專救瘟瘴欲死者﹐酒煮服之自酌斟。

鷓﹐摭也﹔鴣﹐苦也﹐謂啼聲摭苦也。肉補五臟﹐益心力﹐解嶺南野葛﹑生金﹑蛇﹑菌等毒及瘟瘴蠱气。

病久欲死者﹐合毛熬酒漬之﹐或生搗取汁取之﹐最良。食之忌筍﹐自死者不可食。脂澤手不裂。

斑鳩斑鳩明目助陰陽﹐久虛瘦人食最良﹐靑者仍能補五臟﹐排膿消瘀治諸瘡。

《衍義》云﹕有有斑無斑﹐灰色﹑大小之數種﹐其用則一也。斑鳩﹐味甘﹐平﹐無毒。主明目﹐益气﹐助陽陽﹐久病虛損人食之最補。靑鳩﹐主安五臟﹐助气﹐補虛損﹐排膿血並一切癰癤﹑惡瘡﹑蟻。以五味淹炙食之﹐極甘美。一種黃褐候鳩功同。鳩屎丸﹕野鴿糞炒微焦一兩﹐麝香﹑白術各一分﹐赤芍﹐靑木香各五錢﹐柴胡三分﹐玄胡索一兩﹐爲末﹐溫酒調服一錢﹐治帶下﹐候膿盡卽止﹐後服他藥補血髒。

白鴿白鴿味鹹气亦平﹐益气調精解藥毒﹐瘡疥食之立消除﹐白癜風癢炒酒服。

肉暖﹐無毒。益气調精﹐解一切藥毒﹐止消渴﹐食之益人。若服藥人食之﹐減藥力﹐無效。又治惡瘡﹑疥癬﹐風瘙﹐白癜風﹐癩瘍﹐炒酒服之﹐卽愈。屎﹐主頭極癢不痛生瘡﹐醋調成膏﹐煮二三沸﹐敷之。白禿﹐先以醋﹑米泔洗淨﹐爲末﹐敷之。馬患疥﹐取屎炒黃爲末﹐和艸飼之﹐亦可外敷。

雀肉雀肉大溫益元陽﹐卵起陰痿大且彊﹐腦主耳聾血眼暗﹐決癰治翳白丁香。

卽小麻雀也。肉﹐甘﹐無毒。壯陽道﹐益气益精﹐令人有子﹐暖腰膝﹐縮小便﹐治崩帶。十月以後﹑正月以前宜食﹐取其陰陽未泄之義也。今人取肉以蛇牀子熬膏﹐和合眾藥丸服﹐補下有效。肉不可合李子醬同食﹐孕婦尢忌。

卵﹐酸﹐溫﹐無毒。主下气﹐男子陰痿不起﹐彊之令熱﹐多精有子。雀性利陰陽﹐故卵亦然。和天雄爲丸﹐服之令莖大不衰﹐入藥取第一番者佳。腦髓﹐主耳聾﹐塗凍瘡。頭血﹐主雀盲﹐雞蒙眼是也。白丁香﹐卽雄雀屎﹐兩頭尖者是。主諸癰癤已成膿不得破者﹐塗之立潰。目熱痛及肉﹑白膜﹑赤脈貫瞳﹐用男首生乳和如薄泥﹐點之卽消。又女子帶下﹐溺不利﹐蜜丸服。除疝瘕﹑久痼冷病﹐爛癖﹐諸塊伏梁﹐又急黃欲死及喉閉口噤﹐細研﹐水下半錢。婦人吹奶﹐酒下一錢。齒痛有虫﹐綿裹塞孔中。凡使﹐細研﹐甘艸湯浸一宿﹐焙漧用。臘月者佳。

烏鴉烏鴉無毒味鹹平﹐專祛勞嗽骨熱蒸﹐臘月罐中末服﹐更醫兒癇治目睛。

主勞瘦骨蒸咳嗽﹐臘月取翅羽嘴足全者﹐瓦罐固濟火爲末﹐米飲下。兼治小兒驚癇鬼魅。目睛汁﹐注目中治目暗。頭骨﹐燒灰﹐敷土蜂。慈鴉﹐似烏而小﹐多羣飛作鴉鴉聲者是。北土極多﹐不作羴臭﹐卽今之寒鴉。主補虛勞瘦弱﹐止上气咳嗽及骨蒸發熱﹐和五味炙食之良。其大鴉肉澀﹐只能治病﹐不宜常食。又廣東一種白鴉﹐補陽气﹐令人有子﹐治癆瘵尢佳。

喜鵲喜鵲甘寒主石淋﹐燒灰取汁熱能淸﹐多年巢療癲狂魅﹐蠱毒燒之呼祟名。

以翼左覆右是雄﹐右覆左是雌。又燒毛作屑內水中﹐沈者是雄﹐浮者是雌。入藥只取雄者。肉﹐甘﹐無毒。主消渴﹐下石淋﹐消結熱﹐燒灰淋汁飲之石卽下。又主風祕﹐四肢煩熱﹐胸膈痰結。婦人不可食。巢多年者﹐主癲狂﹐鬼魅及蠱毒等﹐燒之仍呼祟物名號﹐亦可敷瘡。

鴝鵒鴝鵒肉甘平無毒﹐老嗽喫噫取蒸服﹐痔下血尢其靈﹐乳汁和睛可點目。

《格物論》云﹕鴝鵒﹐慧鳥也。端午日取子去舌端﹐能效人言。句若谷聲有應也。主老嗽喫噫下气﹐取一个蒸食或煮作羹食﹐或炙爲末﹐蜜丸服之。痔下血﹐五味炙食之。俱以臘月臘日得者有效。目睛和乳汁研點眼﹐能見云外之物。

孔雀肉﹐咸﹐涼﹐微毒。解藥毒﹑蠱毒。血﹐治毒藥﹐生飲良。屎﹐主女子帶下﹐小便不利﹐敷惡瘡。

尾﹐入眼令昏翳。

KT肉﹐甘﹐平﹐無毒。食之治驚邪﹐養之辟短狐。古云KT尋邪而逐害是也。

鴛鴦肉﹐咸﹐平﹐小毒﹐主諸疥癬﹐酒浸炙食或炙熱敷瘡上﹐冷則易。食之令患大風。又夫婦不和﹐作羹私與食之。

白鷴肉可食。色白而背有細黑文﹐亦堪畜養﹐或疑卽白雉也。

錦雞肉﹐食之令人聰明文采﹐形狀略似雄雉﹐毛羽皆作圓斑點﹐尾倍長﹐嗉有肉綬﹐睛則舒於外﹐人謂之吐錦。

天鵝肉﹐甘﹐平﹐無毒。性冷﹐腌食佳。絨毛療刀杖瘡立愈。

白鶴肉﹐鹹﹐平﹐無毒。益气力。血﹐益血虛﹐補勞乏﹐去風﹐補肢﹐勞弱者宜食之。肫中砂石子摩服﹐治蠱毒邪气。

鷺肉﹐鹹﹐平﹐無毒。主虛羸﹐益脾補气﹐炙食之。

鸛鶴似鶴﹐但頭無丹﹐項無烏耳。骨﹐甘﹐寒﹐無毒。主鬼疰﹐蠱毒﹐心腹痛﹐炙黃爲末﹐空心酒下。

腳骨及嘴﹑主喉痺﹐飛屍﹐蛇咬﹐及小兒閃癖﹐大腹痞滿﹐並煮汁服之。

鷹肉食之主邪魅﹑狐魅。嘴﹑爪﹑頭﹐燒灰服﹐主五痔。屎白﹐平﹐小毒﹐主中惡﹑小兒乳癖﹐和僵蠶﹑衣魚之屬爲膏﹐滅傷撻瘢痕。眼睛和乳汁研點眼﹐三日見碧霄中物﹐忌煙。

鷗肉﹐甘﹐無毒。主躁渴狂邪﹐五味淹炙食之。

鸕頭﹐微寒。主魚骨鯁及噎﹐燒灰服之效。屎﹐主面瘢﹐酒及湯火瘡痕疔瘡﹐和豬脂調敷。小兒疳蛔﹐炙豬肝蘸末食之﹐奇效。

其屎多在山石上﹐色紫如花﹐就石上刮取白者用之。市者多僞。

鵪鶉味甘﹐平。補五臟﹐益中續气﹐實筋骨﹐耐寒溫﹐消結熱。小豆和生薑煮食之﹐止泄痢。酥煎令人下焦肥﹐和豬肉食生黑子﹐和菌子食發痔。小兒患疳及下痢五色﹐日日食之有效。春月不可食。

竹雞味甘﹐平﹐無毒。主野雞病﹐殺虫﹐煮炙食之。

山鷓味甘﹐溫。食之解諸果毒。

燕采味辛﹐平﹐有毒。主鬼疰﹐蠱毒。破五癃﹐利小便。入藥當用胡燕者佳。窠中土﹐主卒得浸淫瘡有汁水﹐和塗之。又與屎等分以作湯浴小兒﹐治驚癇。肉﹐出痔虫。卵﹐主水腫。

鶻嘲鹹﹐平﹐無毒。助气﹐益脾胃﹐去頭風目眩。煮﹑炙食之。

翠鳥鹹﹐平﹐無毒。主鯁及魚骨入肉痛甚者﹐燒令黑末﹐頓服﹐或煮汁飲之亦佳。

啄木此鳥有大有小。有褐者是雌﹐斑者是雄。又有黑者﹐頭上有紅毛﹐大如鵲﹐嘴如錐﹐長數寸﹐常穿木食蠹﹐故名。性平。無毒。主痔漏有頭﹐膿水不止﹐取一隻燒灰﹐酒下二錢。牙齒疳﹐蛀牙疼痛﹐燒爲末﹐納牙孔中﹐不過三次﹐或取舌尖綿裹於痛處咬之﹐俱以端午日得者佳。

練鵲味甘﹐平﹐無毒。主益气﹐治諸風疾。冬間取﹐去毛炒香﹐用絹袋盛﹐以淸酒浸一月﹐每日溫飲之。

百舌鳥主虫咬﹐心胃痛﹐炙食之。亦主小兒久不語。

布谷鳥食之令夫妻相愛。以爪並頭五月五日收帶之各一﹐男左女右。

鳥肉寒﹐不堪食。人家養之﹐最厭火災。

杜鵑按《本艸》云﹕初鳴先聞者﹐主離別。學其聲﹐令人吐血﹐鳴至口中出血始止﹐故有嘔血事也。

抑論禽獸肉皆補陽气﹐然禽本乎天﹐又爲陽中之陽﹐陰虛者愼之。

內集﹟卷二本艸分類

食治門

龜﹑鱉﹑墨魚﹑鯪鯉﹐以上俱見前卷。

鯉魚鯉魚止渴消浮腫﹐腹有瘕食不宜﹐骨主女人崩赤白﹐靑盲白翳膽尢奇。

鯉﹐理也。三十六鱗﹐文理明也。肉﹐甘平﹐無毒。止渴﹐消水腫﹑黃膽﹑香港腳﹐主咳嗽上气喘促。安胎。治懷孕身腫﹐煮爲湯食之。破冷气﹐癖气塊﹐橫關伏梁﹐作和蒜齏食之。腹有宿瘕及天行病後俱不可食之﹐食之再發卽死。久服天門冬人不可食。凡溪澗砂石中者有毒﹐多在腦內﹐不得食頭。凡修理可去脊上兩筋﹐黑血有毒及目傍有骨如乙字﹐食之令人鯁。肉忌葵菜﹐卵忌豬肝﹐忌豆葉﹐同食害人。《衍義》云﹕鯉魚至陰之物﹐陰極則陽復。所以《素問》曰﹕魚熱中﹐食多發風熱。《日華》云﹕風家食魚﹐貽禍無窮。骨﹐主女子帶下赤白。陰蝕。膽﹐苦。久服彊悍益志气﹔點眼﹐治目熱赤痛﹐靑盲白翳﹔滴耳中﹐療聾﹔塗小兒熱腫﹑咽喉痺腫﹐和竈心土塗之立瘥。蜀漆爲使。脂﹐主諸癇及小兒癇疾驚忤﹐食之良。腦髓﹐治暴聾﹐煮粥食之。血﹐主小兒丹毒瘡腫﹐塗之卽瘥。眼睛﹐主刺在肉中﹐中風﹐水腫痛者﹐燒灰納瘡中﹐汗出卽愈﹐諸魚目並好。齒﹐主石淋﹐燒灰酒下。腸﹐主及小兒肌瘡﹐取腸切作五段﹐火炙香﹐洗淨封之﹐冷卽又易﹐覺癢虫出卽愈。鱗﹐主產後血滯腹痛﹐燒灰酒下﹐兼治气血﹐雜諸藥用之。皮﹐主癮疹。

蠡魚蠡魚無毒味甘寒﹐下水消浮濕痺安﹐五痔炙腸安穀道﹐膽攻喉痺效如丹。

蠡﹐禮也。頭戴七星而夜禮﹐北斗也。《衍義》云﹕卽今之黑鯉魚也。道家爲其頭有星爲地厭﹐世有知之者﹐往往不敢食。主濕痺﹐面目浮腫﹐二便壅塞。又腸痔下血疼痛者﹐作和蒜齏食之。香港腳﹑風气亦宜。丹溪治癩用此﹐以代花蛇﹐是亦去風。古方有單用安胎者。多食亦發痼疾。腸﹐主五痔﹐以五味炙令香﹐綿裹納穀道中﹐一食頃虫當出。

諸魚膽苦﹐惟此魚膽﹐味甘可食爲異也。臘月收﹐陰榦爲末﹐遇急喉痺取少許點患處﹐藥至卽瘥﹐甚者水調灌之。

鯽魚鯽魚調胃味甘溫﹐下血腸風釀白礬﹐久痢赤白堪爲﹐惡瘡燒末醬塗痕。

丹溪云﹐諸魚皆屬火﹐惟鯽魚屬土﹐故能入陽明而有調胃實腸之功。若得之多者﹐未嘗不起火也。又云﹐魚在水中﹐無一息之停﹐故能動火﹐戒之﹗合菜作羹﹐主胃弱不下食。調中下气﹐補虛益五臟。釀白礬燒灰﹐治腸風下血。作﹐主腸﹐水谷不調及赤白久痢。香港腳﹐痔﹐諸惡瘡﹐燒灰和醬汁塗之﹐或取豬脂煎用。又主腸癰。開其腹﹐納少鹽燒之﹐治齒痛。和蒜食之有少熱﹐和姜醬食之有少冷﹔夏月熱痢食之多益﹐冬月中則不治也。若與砂糖﹑蒜﹑芥﹑豬肝﹑雉肉同食成疳虫。頭﹐燒灰服之﹐主咳嗽及敷小兒瘡﹑面瘡﹑頭瘡﹑口瘡﹑重舌﹑目翳。又孕婦傷寒﹐燒灰酒下﹐取汗卽瘥。膽﹐主小兒腦疳﹐鼻癢﹐毛髮作穗﹐面黃羸瘦﹐取汁滴鼻中﹐連三五日甚效。子﹐主調中益肝气。單方﹕治男婦勞證﹐發熱咳嗽﹐湯藥不愈者﹐取活鯽一个﹐去鱗﹑腸﹐洗淨﹐入蓖麻子﹐如病患年幾數於腹內﹐以濕紙六重包﹐火中煨熟﹐晚上食之。十日內食三尾見效。

靑魚靑魚肉甘平無毒﹐主腳濕痺益心力﹐膽內鍛石塗惡瘡﹐吹喉又用點眼目。

俗名烏流魚。主濕痺香港腳﹐軟弱煩悶﹐益心力。和韭白煮食或作食之﹐與服石人相反。忌蒜﹑葵﹐服術人不可食。膽﹐主惡瘡﹐和鍛石塗之。喉痺腫痛﹐調白礬末陰漧﹐以少許吹之。眼目昏暗﹐取汁點之。魚骨鯁﹐以少許含咽卽愈。臘月者佳。頭中枕﹐蒸令气通﹐日幹﹐可代琥珀﹐醋摩服﹐治水气﹑血气﹐心腹痛。

白魚白魚甘平助胃脾﹐調气助血令人肥﹐補肝明目去水气﹐有瘡食之卽出皮。

疑此卽鰱魚也。無毒。主開胃助脾﹐消食下气﹐調五臟气﹐助血脈﹐令人肥健﹐補肝明目﹐去水气﹐以五味蒸食之良。新鮮者佳﹐經宿令腹冷生病﹐或淹或糟皆可。惟患瘡癤人食之甚發膿﹐又炙瘡不發﹐作食之卽發。

鰻鱺魚鰻鱺魚甘平小毒﹐癆熱骨蒸病可復﹐更醫腰背腳痺風﹐痔帶下諸不足。

鰻﹐漫也﹔鱺﹐利也﹐漫滑而利也。有五色文者功勝。主癆瘵骨蒸﹐傳屍注气﹐和五味煮粥食之。治腰背間濕風痺常如水洗及濕香港腳﹐五種痔﹐腸風下血﹐婦人帶下百病食之良。《日華》云﹕此魚𨿽有毒﹐而能補五臟虛損﹐勞傷不足﹐暖腰膝﹐興陽﹐令人肥健﹐亦美味也。又能殺諸虫﹐壓諸艸石藥毒。治諸瘡瘍﹐皮膚一切風瘙﹐惡瘡疥癬﹐疳及婦人陰瘡虫癢皆效。又下部虫及氈中﹑竹木中蛀虫﹑蚊虫﹐並可燒煙燻之。取其骨置箱中﹐斷白魚咬衣。單方﹕治頸項及面上白駁浸淫﹐有似癬但無瘡可治者﹐取魚生剖日幹﹐先於白處微微擦動﹐取少許火上微炙﹐似油出﹐以指擦之﹐五七次卽愈。

鱔魚鱔魚甘溫益气血﹐頭骨燒灰止痢渴﹐去冷除痞宿食消﹐產後淋瀝卽能遏。

俗名黃鱔。無毒。主療虛損﹐補中益气血﹐去十二經風邪濕痺﹐除腹中冷气腸鳴﹐婦人產前百病﹐產後淋瀝﹐諸虛羸瘦﹐血气不調宜食。多食動風气﹐令人霍亂﹐時行病起食之再發。頭骨﹐止痢﹐治消渴﹐去冷气﹐除痞消食﹐端午日取燒灰用之。血﹐主癬及﹐斷取塗之。皮﹐主婦人乳硬結痛﹐燒灰酒下二錢。鰍魚﹐甘﹐溫﹐無毒。補中止泄。但鰍﹑鱔俱不可同白犬血食之。

善鳴善鳴長股水中蛙﹐補損祛癆殺疰邪﹐一種風蛤爲美饌﹐正宜產婦益虛家。

似蛤蟆﹐但背靑﹑腹細﹑嘴決﹑後腳長﹐善鳴﹐卽今人所食者。味甘﹐寒﹐無毒。去勞劣﹐解熱毒勞熱﹐殺屍疰癆虫。治小兒赤毒熱瘡﹐臍傷腹疼﹐胃气虛乏﹐取以五味淹炙﹐酒食之良。風蛤﹐似蛙而色黑﹐味至美﹐補虛損﹐宜產婦。

田螺田螺無毒性寒過﹐專治雙眸赤熱多﹐肉敷熱瘡反胃殼﹐汁能醒酒渴同科。

主目熱赤痛﹐取黃連末納其中﹐良久汁出﹐用以注目。肉﹐冷。解熱毒﹐治酒疸﹐利小水﹐消瘡腫。

多食發寒濕气﹑痼疾。碎其肉敷熱瘡。爛白殼﹐燒爲灰﹐主反胃胃冷﹐去卒心痛﹐止失精﹐消痰﹐敷下疳﹐火用之。生浸取汁飲之﹐止消渴﹐利大小便﹐除腹中結熱﹐香港腳上衝﹐手腳浮腫﹐解酒過多﹐喉舌生瘡﹐壓丹石熱。不可常食。又螺獅﹑海螺用同。

蟹蟹主胸中邪熱結﹐爪能墮胎破瘀血﹐殼黃化漆更續筋﹐消食塗瘡同腳節。

足節屈曲﹐行則旁橫﹐每至夏末秋初則解殼﹐故曰螃蟹。味鹹﹐寒﹐有毒。主胸中邪熱﹐解結散血﹐養筋益气﹐理經脈﹐利關節﹐去五臟中煩悶﹐消食﹐乃食品中之佳味﹐最宜人。須是八月一日蟹喫稻芒後方可食﹐霜後更佳﹐以前食之有毒﹐十二月食之傷神。體有風疾人並孕婦不可食。獨螯獨目﹐四足六足﹐兩目相向者﹐皆有大毒﹐不可食。誤中者﹐惟藕蒜汁﹑冬瓜汁﹐紫蘇﹑黑豆豉汁可解之。爪﹐主墮胞胎﹐破宿血﹐止產後血悶腹痛﹐酒及醋湯煎服。殼中黃及腳中髓﹐熬爲末﹐納金瘡中﹐能續斷絕筋骨﹐其黃能化漆爲水﹐故敷漆瘡及久疽瘡疥。其延骨焙漧﹐和白蘞等分爲末﹐乳汁調塗小兒頭縫不合。其螯和犬血燒煙﹐可以集鼠於庭。大抵蟹類甚多﹐殼闊多黃者名川﹐其螯最銳﹐食之行風气﹔扁而大者名蝤蛑﹐解熱气及小兒痞气﹔其最小者名蟛蜞﹐食之令人吐利﹔一螯大一螯小者名擁劍﹐可供食。余蟹有毒﹐皆不可食。

石首魚石首魚甘下石淋﹐幹之炙食鯗爲名﹐消瓜成水寬膨脹﹐益气開胃作羹。

生東海。味甘﹐無毒。腦中有二石如棋子。主下石淋﹐燒灰飲之。候干名鯗魚﹐炙食之﹐主消瓜成水及卒腹脹﹐宿食不消﹐暴下痢﹐中惡不解﹐生食。和菜作羹﹐開胃益气。

淡菜淡菜甘溫能補陽﹐虛勞吐血變堪嘗﹐消食除止久痢﹐婦人崩帶產余良。

生南海。似珠母﹐一頭尖﹐中銜少毛。海之菜皆咸﹐惟此味淡﹐無毒。形𨿽不典而甚益人﹐主益陽事﹐補五臟虛損﹐吐血﹐理腰香港腳﹐潤毛髮﹐消食﹐除腹中冷﹐破癖瘕﹐治產後血結冷痛﹐崩中帶下﹐漏下﹐男子久痢﹐並宜以五味煮食之。多食令頭悶目暗﹐可微利卽止。

海粉海粉無毒瓦斯寒鹹﹐能治熱燥濕頑痰﹐更療肺脹多咳喘﹐海石痰火病相兼。

出閩﹑廣。海粉﹑海石同種。石﹐其根也。近有造海粉法﹐終不如生成爲美。海粉﹐治肺燥﹐郁脹咳喘。

熱痰能降﹐濕痰能燥﹐塊痰能軟﹐頑痰能消﹐取其咸以軟堅也。止入丸藥﹐水洗曬漧﹐另研。又有造成者﹐湯﹑丸俱宜。八月取紫口蛤蜊﹐火爲末﹐取黃栝蔞皮﹑子共搗和爲餅﹐陰漧﹐次年聽用。海石﹐味淡﹐气平。治痰燥在咽不出﹐痰塊﹐血塊﹑食塊﹐痰火﹐痛風﹐心痛﹐疝痛﹐泄瀉﹐咳血﹐遺精﹐白濁﹐帶下。入藥火或醋煮﹐研用。

蛤蜊蛤蜊性冷元無毒﹐主癖解醒開胃腸﹐消渴婦人生血塊﹐殼燒研敷火湯傷。

蜊﹐利也﹐言其肉滑利也。主老癖能爲寒熱者﹐煮食之。解酒毒﹐開胃止消渴﹐治婦人血塊。此物性冷﹐乃與丹石相反﹐服丹石人食之﹐令小腹結痛。殼﹐主湯火傷﹐取燒灰爲末﹐油調塗之﹐神效。

蚌蛤冷﹐無毒。明目﹐除濕﹐止消渴﹐除煩解熱﹐壓丹石藥毒﹐補婦人虛勞下血﹐並痔﹐血崩﹐帶下。以黃連末納之﹐取汁點赤眼昏暗﹐良。又能治疳止痢並嘔逆。癰腫﹐醋調敷。爛殼﹐粉飲下﹐治反胃痰飲。

蚶生海中。殼如瓦屋﹐故又名瓦壠子。性溫﹐無毒。補中益气﹐治心腹冷气﹐腰脊冷風﹐利五臟﹐益血色﹐消食健胃﹐令人能食。每食了﹐以干飯壓之﹐不爾令人口漧。殼﹐燒紅﹐醋淬三次﹐後埋令爛﹐醋膏丸﹐治一切血气痰積﹑瘕冷气。

蜆小於蛤﹐黑色﹐生水泥中﹐候風雨能以殼爲翅飛者。肉﹐冷﹐無毒。去暴熱﹐明目﹐利小便﹐下熱气﹑香港腳﹑濕毒﹐開胃﹐解酒毒﹐目黃。多食發嗽並冷气﹐消腎。又煮汁飲﹐治時气﹐壓丹石藥﹐下乳汁。生浸取汁服﹐止消渴﹐洗疔瘡。陳爛殼﹐溫。燒灰飲下﹐主反胃吐食﹐除心胸痰水﹐咳嗽不止﹐止痢及失精﹐治陰瘡。

馬刀在處有之。長三四寸﹐闊五六分﹐頭小﹑銳﹐形如斬馬刀﹐多在沙泥中﹐卽蚌之類也。味辛﹐微寒﹐有毒。破石淋﹐主漏下赤白寒熱﹐殺禽獸賊鼠﹐除五臟間熱﹐肌中鼠﹐止煩滿﹐補中﹐去厥痺﹐利機關。

用之當煉得水﹐爛人腸肉﹐可爲﹐然發風痰。丹溪云﹕馬刀與蚌蛤﹑蚶﹑蜆﹑螺螄大同小異﹐屬金而有水﹑木﹑土。《衍義》言其冷而不言濕﹐多食發疾﹐以其濕中有火﹐久則气上升不降﹐因生疾多熱﹐則生風矣﹐何冷之有﹖今蛤粉皆此類爲之。

蝦平﹐小毒。食之不益人。主五痔﹐引風動發疥瘡。小兒食之﹐令腳屈不能行﹐有風病﹑嗽病者忌食。小兒赤白遊腫﹐生搗汁塗之。生水田溝渠中﹐小者有小毒。海蝦長一尺﹐作毒人至死。有無須及煮色白者﹐不可食。

水母俗名海蜇。味鹹﹐無毒。主生气﹐婦人勞損血滯﹐小兒風疾丹毒。

河豚味甘﹐溫﹐大毒。主補虛﹐去二气﹐理香港腳﹐去痔疾﹐殺虫。其味極美﹐肝尢毒﹐然修治不如法﹐食之殺人﹐橄欖﹑蘆根﹑糞汁解之。濃生者不食亦好。

海豚魚生大海。候風潮卽出﹐形如豚﹐味鹹﹐無毒。主飛屍蠱毒﹑瘴瘧﹐作脯食之﹐一如水牛肉味﹐小兒耳皮中肪膏摩惡瘡﹑疥癬﹑痔﹑犬馬疥殺虫。

鱖魚甘﹐平﹐無毒。補虛勞﹐益脾胃﹐治腸風下血﹐去腹內惡血﹑小虫﹐益气力﹐令人肥健。膽﹐臘月陰漧﹐治一切骨鯁或竹木簽刺喉中不下﹐取少許酒煎呷之﹐得吐﹐骨隨涎出﹔未吐﹐再服。在臟腑日久黃瘦者亦宜。

時魚平﹐補虛勞﹐稍發疳痼。

鱘魚生江中。背如龍﹐長一二丈。甘﹐平﹐無毒。主益气補虛﹐令人肥健。煮汁飲之﹐止血淋。鼻上肉作脯﹐補虛下气。然味𨿽甘美﹐而發諸藥毒及一切瘡疥﹐動風气。與幹筍同食﹐發癱瘓風﹐服丹石人食之﹐令少气﹔小兒食之﹐結瘕及嗽﹔大人久食﹔令卒患心痛﹑腰痛。子﹐如小豆﹐食之肥美﹐殺腹內小虫。﹐世人𨿽重﹐亦不益人。

鰉魚甘﹐平﹐無毒。味極肥美﹐楚人尢重之。多食生熱疾。﹐肥美奇絕﹐亦不益人。

鱸魚平。補五臟﹐益肝腎﹐和腸胃﹐益筋骨﹐治水气﹐補中安胎﹐多食宜人﹐不甚發病﹐宜然張翰思之也。作尢良。又曝漧甚香美﹐不可與乳酥同食。

魚味甘﹐無毒。主水腫﹐利小便﹐爲美而且補﹐稍益胃气。合牛肝食﹐令患風發痼疾。又不可與野雞﹑野豬同食﹐赤目赤須無腮者殺人。

HT魚似。甘﹐平﹐無毒。不腥﹐美且益人﹐補中益气﹐下膀胱水﹐開胃。作HT白如雪。隋朝吳都進鮑魚漧﹐取快﹐日幹﹐瓶盛﹐臨食以布裹水浸良久﹐漉出如初無異。此二魚寒而有毒﹐非嘉物也。

HT魚池塘所蓄﹐頭大身細者。甘﹐平﹐益人。

銀條魚甘﹐平﹐無毒。寬中健胃﹐合生薑作羹良。

少陽魚味甘﹐鹹﹐平。治男子白濁膏淋﹐玉莖澀痛。

比目魚平。補虛﹐益气力﹐多食稍動气。

黃魚背黃頭尖﹐下江呼爲頰魚是也。味甘﹐平﹐小毒。醒酒﹐不益人﹐發風動气﹐發瘡疥。病患忌食。

和蕎麥同食失音。

魴魚俗名扁魚。味甘﹐無毒。調胃气﹐利五臟﹐和芥子醬食之﹐助肺气﹐去胃家風﹐消穀食。作食﹐助脾气﹐令人能食。患疳痢者不得食。作羹食宜人﹐其功同鯽魚。

鱭魚味甘﹐辛。食之不益人﹐助火動痰發瘡疥。

魚平。補五臟﹐益筋骨﹐和脾胃﹐多食宜人﹐作尢佳。曝漧甚香美﹐不毒﹐亦不發病。

魚生南海。味美無毒。膘可作膠﹐一名江鰾。主竹木刺入肉經久不出者﹐取白敷四畔﹐肉爛刺出。破傷風瘡﹐月蝕瘡﹐陰瘡﹐瘡﹐並燒灰用之。又嘔血炙黃爲末﹐用甘蔗節搗自然汁﹐調下二錢。

蟶甘﹐溫﹐無毒。補虛及產後虛損﹐主冷痢﹐邪熱煩悶。疫後忌食。

魚乃諸魚所作之膾。味甘﹐溫補。去冷气濕痺﹐除喉中气結﹐心下酸水﹐腹中伏梁﹐冷結癖疝气﹐補腰腳﹐起陽道。以菇菜爲羹﹐謂之金羹玉。開胃口﹐利大小腸﹐以蔓菁煮去腥﹐凡物腦能消毒﹐所以食必魚頭美也。近夜食不消﹐馬鞭艸汁能消之﹔飲水令成虫病﹔起食之﹐令胃弱﹔同乳酪食令霍亂。又云不可同蒜食。昔一婦患吞酸﹐食魚遂愈。蓋以辛辣有劫病之功也。凡﹐若魚本佳者亦佳。

魚乃諸魚所作之﹐不益脾胃﹐皆發瘡疥。鯉魚忌靑豆﹑赤豆﹔靑魚忌胡荽﹑羊肉。中有蝦者不可食。

上五品藥性﹐瘡毒食治皆古人設也。愚推古庵意於各類增通用雜用﹐以備神農三百六十五種之數﹐更采《大觀本艸》﹑東垣《珠囊》﹑丹溪《日用》﹑熊宗立《藥賦》《圖經》《快捷方式》《國小集要》《集韻》等書﹐纂歌集注﹐僅一千品止。有兼用之法﹐節齋編之備矣。大槪風兼寒證﹐則兼用姜﹑桂﹔風兼濕證﹐則兼用蒼術﹔風兼燥證﹐則兼用地黃﹔風兼虛證﹐則兼用參﹑術﹑芎﹑歸﹔風兼熱證﹐則兼用芩﹑連﹑梔﹑柏。餘皆以此例推﹐古庵亦略言之矣。但各類所載雜用藥品﹐人多不識﹐方多少用﹐以其爲神農所創﹐故不敢遺。且俟四方多識者探訪用之﹐猶勝於今之新藥也。蓋聖人取藥﹐上應天气﹐下應地味﹐中應人髒。《衍義》云﹕艸木皆木也﹐金鉛皆金也﹐糞土皆土也﹐灰火皆火也﹐水池皆水也﹐盡皆妙合乎陰陽造化之理。非若後之气味無憑﹐試驗相傳而已。噫﹗人知用藥之爲難﹐而不知識藥之眞僞爲尢難﹔人知《素問》之難讀﹐而不知本艸之尢難讀﹐有所受而歷年多者﹐方可以言知藥之性﹐知藥之性則知病機矣﹐故曰本艸爲醫之祖。

內集﹟卷二本艸分類

食治門

詳安老書及《食醫心境》《食療本艸》《養生雜纂》等書。

內集﹟卷二本艸分類

食治門

蒼耳子粥治目暗不明及諸風鼻流淸涕﹐兼治下血痔瘡等證。用蒼耳子五錢取汁﹐和早米三合煮粥食。又可作羹及煎之代茶。

蔥粥治傷風及妊娠動胎﹐產後血暈。用糯米煮粥﹐臨熟入蔥數莖﹐再略煮食之。

烏頭粥治風寒濕痺﹐麻木不仁﹐手足四肢不遂﹐重痛不舉等癥﹐宜預服防之。用生川烏末四錢﹐白米半碗﹐慢火熬作稀粥﹐入生薑汁一匙﹐白蜜三匙﹐攪勻﹐空心溫服。如中濕﹐更入薏苡末二錢。蓋風客肝則淫脾﹐故疾在四末﹐宜穀气引風溫之藥徑入脾經。

牛蒡飪方治中風﹐口目動﹐煩悶不安。用牛蒡根一升﹐去皮爲末﹐和白米四合煮熟﹐入蔥﹑豉﹑椒﹑鹽和勻﹐空心常食﹐效。

烏雞治中風﹐煩熱﹐言語澀悶﹐或手足發熱。用烏雞肉半斤﹐蔥白一握﹐煮作﹐入麻油﹑鹽﹑豉﹑姜﹑椒﹐再煮令熟﹐空心漸食﹐善能補益。

黃牛腦子酒治遠年近日偏正頭風。用牛腦髓一个﹐薄切﹐白芷﹑川芎末各三錢﹐同入瓷器內加酒煮熟﹐乘熱服之﹐盡量一醉﹐睡後酒腥﹐其疾如失。

鵝酒治頭風痛。用飛鵝一隻﹐去毛翼腸雜﹐以防風半斤裝入腹內﹐縫合﹐以黃泥固濟﹐炭火去煙存性﹐取出爲末﹐每二三錢熱酒下﹐汗出卽愈。

菖蒲酒治風痺骨立痿黃﹐醫所不治者宜服。經百日顏色丰足﹐耳目聰明﹐延年益壽﹐久服通神。用菖蒲絞汁五斗﹐糯米五斗炊熟﹐細曲五斤拌勻﹐入甕密蓋三七日後﹐取酒溫服。

菊花酒壯筋骨﹐補髓﹐延年益壽。用菊花﹑生地﹑枸杞根各五升﹐以水一石煮取汁五斗﹐糯米五斗炊熟﹐入細曲末拌勻﹐入甕內密封﹐候熟澄淸溫服之。

大豆酒治卒中風﹐口噤﹐身體反張﹐不語。用大豆二升﹐炒聲淨﹐卽投下酒﹐煮一二沸﹐去渣熱服﹐覆臥汗瘥。口噤﹐HT開灌之。

槐花酒治百種瘡毒﹐初覺頭腦面背及身上下有瘡﹐𨿽有大勢﹐服此卽退。用槐花四兩炒香﹐入酒二碗﹐煎一二沸﹐去渣﹐盡服卽消﹐未效﹐再進一服。

薜荔酒取大木上薜荔二百葉﹐細研﹐入酒一升許﹐拌和攪汁﹐煎一二沸﹐隨宜飲盡。未解﹐再服三服不妨。𨿽气弱人且去瘡毒爲急。

史國公浸酒方﹐仙酒方﹐五積酒俱見七卷。

內集﹟卷二本艸分類

食治門

漧薑粥治一切寒冷﹐气郁心痛﹐腹脇脹滿。用白米四合﹐入漧薑﹑良姜各一兩﹐煮熟食之。

茱萸粥治冷气心痛不止﹐腹脇脹滿﹐坐臥不得。用吳萸末二分﹐和米煮粥食之。

川椒茶細茶入川椒少許同煎﹐或生薑﹑吳萸隨便入些﹐亦可辟寒。

肉桂酒治感寒身體疼痛。用辣桂末二錢﹐溫酒調服。腹痛泄瀉﹐俗以生薑﹑茱萸擂酒俱好。如打撲傷墜﹐瘀血疼痛用桂枝。

內集﹟卷二本艸分類

食治門

綠豆粥豆粥入米同煮﹐食之最解暑。

面粥治痢﹐色白不渴者爲寒。用面炒過﹐煮米粥調下方寸匕﹐兼止瀉百行﹐醫所不救者。

蒜酒粗人好用。如淸髙貴客﹐宜黃連﹑綠豆浸酒飲之。養生者夏不宜飲。

桂漿夏月飲之解煩渴﹐益气消痰﹐上燥下寒者乃宜。桂末一兩﹐白蜜一升﹐先以水二斗﹐煎取一斗﹐待冷入新瓷瓶內﹐後下二物﹐攪令極勻﹐先用油單綫一重覆上﹐再加紙七重以繩封之﹐每日去紙一重﹐七日開之藥成。气香味美﹐格韻絕髙。

內集﹟卷二本艸分類

食治門

薏苡仁粥和米煮粥食之﹐去濕極效﹐功勝諸藥。

麻子粥治水气腫滿﹐身體疼痛﹐不能飲食。用麻子一升取汁﹐下米四合﹐鯉魚肉七兩﹐煮粥﹐入鹽﹑豉﹑蔥﹑椒和勻﹐空心食之。或用鯉魚腦髓二兩﹐粳米三合﹐和鹽﹑豉煮粥食﹐兼治耳聾。

郁李仁粥治水腫﹐腹脹喘急﹐二便不通﹐體重疼痛﹐轉動不安。用郁李仁二兩研汁﹐和薏苡仁五合煮粥食之。香港腳亦宜。

蒼術酒除萬病﹐潤皮膚﹐久服延年益壽。用蒼術三十斤洗淨搗碎﹐以東流水三石漬二十日﹐去渣﹐以汁浸曲如家醞酒法﹐酒熟任意飲之。忌桃﹐李。

桑白皮飲治水腫﹑腹脹喘急。用桑皮四兩搗汁﹐和靑粱米四合研爛煮飲﹐空心漸食。

赤小豆方治水气脹悶﹐手足浮腫﹐气急煩滿。用赤小豆三升﹐樟柳枝一升﹐同煮爛﹐空心取豆食之﹐湯卽飲汁﹐勿食別物﹐效。

鯉魚治水腫滿悶﹐气急不能食﹐皮膚欲裂﹐四肢常疼﹐不可屈伸。用鯉魚十兩﹑蔥白一握﹑麻子一升﹐取汁煮作羹﹐入鹽﹑豉﹑姜﹑椒調和﹐空心漸食。

鯉魚湯治妊娠五六月﹐胎水腫大異常﹐髙過心胸。當歸﹑白芍各一錢半﹐茯苓﹑白術各二錢﹐用鯉魚一个﹐水煮淸汁一盞半﹐入生薑七片﹐陳皮少許﹐同煎至一盞﹐空心服﹐未愈再服。

水牛肉方治水气﹐四肢腫悶沈重﹐喘息不安﹐用牛肉蒸爛﹐以鹽﹑豉﹑姜﹑醋拌勻﹐空心任意食之。治虛腫虛脹﹐用水牛皮二斤去皮﹐橘皮一兩﹐同煮爛﹐以姜﹑醋﹑五味拌食之。治心腹脹滿﹐四肢煩疼無力﹐用鯉魚二斤﹐陳皮二兩煮令爛﹐入靑鹽少許拌和﹐空心食之。

內集﹟卷二本艸分類

食治門

生地黃粥治妊娠下血漏胎。用糯米二合煮粥﹐臨熟入生地汁一合﹐調勻﹐空心食之。

蘇麻粥治產後血暈﹐汗多便祕。用蘇子﹑麻子仁二味搗爛﹐水濾取汁﹐煮粥食之。

膂肉粥用粳米煮粥﹐以膂肉切碎﹐入鹽少許及香油﹑川椒﹑茴香調和食之﹐以此養腎則水有所司。

天門冬酒用天門冬浸汁拌曲﹐如常釀酒。或爲末和曲﹐或用生地﹑枸杞﹑火麻子俱可﹐或釀或浸飲之。

四汁膏淸痰降火﹐下气止血。用悉尼﹑甘蔗﹑泥藕﹑蘿卜﹑薄荷各等分﹐搗碎濾汁﹐入銅鍋內慢火熬膏飲之。

靑豆飲治消渴熱中﹐飲水無度﹐常若不足。用靑豆煮爛﹐饑則食豆﹐渴卽飲汁﹐或煮粥食。

消渴方用出子蘿卜薄切﹐曬爲末﹐每二錢豬肉湯澄淸調下﹐食後日三服而瘥。

內集﹟卷二本艸分類

食治門

地黃粥生地不拘多少﹐搗自然汁浸粳米滲透﹐曬極幹﹐再浸再曬三次﹐每用瓷器煎湯一升令沸﹐入前米一合熬成稀粥﹐食遠食之﹐日久心火自降﹐肝血淸涼﹐專治睡覺目赤腫﹐良久則無。蓋人臥則血歸於肝﹐因血熱到肝﹐故睡起而目赤。良久無事者﹐血復散於四肢也。宜食此粥以涼肝血。

薄荷茶治火動咳嗽﹑便閉及婦人經水不調。細茶﹑薄荷各四兩﹐用水七碗煎至二碗﹐去渣﹐入蜂蜜四兩﹐候冷入童便二茶盅﹐露一宿﹐每空心溫服一盅﹐童子癆加薑汁少許。

黃連酒有火證及發熱﹐絕不宜飲酒。蓋酒性大熱﹐因而發熱﹐多致不治。或因喜慶欲飲﹐用黃連﹑枸杞各五錢﹐綠豆一錢﹐浸酒飲之﹐或以釀酒尢妙。

黃柏酒有相火而好飲者宜。如生瘡﹐用黃柏﹑豬胰各四兩﹐生浸飲之﹐潤髒滑肌。

綠豆酒治陰虛痰火諸疾。用綠豆﹑山藥各二兩﹐黃柏﹑牛膝﹑玄參﹑沙參﹑白芍﹑山梔﹑天門冬﹑黃芩﹑天花粉﹑蜂蜜各一兩﹐當歸一兩二錢﹐麥門冬一兩半﹐甘艸三錢﹐以好酒浸服之。

內傷脾胃人參粥治翻胃吐酸。用人參末﹑薑汁各五錢﹐粟米一合﹐煮粥空心食之。

麥門冬粥治翻胃。用麥門冬浸汁﹐和米煮粥食之﹐妊娠亦宜。

粟米粥治脾胃虛弱﹐嘔吐不食﹐漸加羸瘦。用粟米﹑白曲等分﹐煮粥空心食之﹐極和養胃气。

理脾糕百合﹑蓮肉﹑山藥﹑薏苡仁﹑芡實﹑白蒺藜﹐各末一升﹐粳米粉一斗二升﹐糯米粉三升﹐用砂糖一斤調勻蒸糕﹐曬漧常食。

參苓造化糕人參﹑白茯苓各四兩﹐白術﹐蓮肉﹑山藥﹑芡實各三兩﹐爲末﹐粳米粉一斗﹐用砂糖調勻﹐如法蒸糕食之。

蘇蜜煎治噎病吐逆﹐飲食不通。用紫蘇二兩﹐白蜜﹑薑汁各五合﹐和勻微火煎沸﹐每半匙空心細細服之。

姜橘湯治胸滿塞悶﹐飲食不下。生薑二兩﹐陳皮一兩﹐空心水煎服。

脾瀉飯匙丸飯鍋焦三兩﹐蓮肉﹑山藥各炒香二兩﹐爲末﹐用前鍋焦末煮糊﹐爲丸梧子大﹐每服百丸。濕熱甚﹐靑皮湯下。脾虛﹐白術湯下。空心食遠服。

太和羹最補脾胃﹐久服益精神﹐悅顏色。山藥﹑芡實﹑蓮肉﹑茯苓各二兩﹐早米﹑糯米各半升﹐俱炒爲末﹐茶﹑湯﹑酒任調服﹐或入砂糖蒸糕食尢妙。

蓮肉膏治病後胃弱不能飲食﹐用蓮肉﹑粳米各炒四兩﹐茯苓二兩﹐爲末﹐砂糖調膏﹐每五六匙﹐白滚湯下。

豆麥粉治飲食不住口﹐仍易饑餓。用綠豆﹑糯米﹑小麥各一升炒熟爲末﹐每一杯滚湯調服。

糯米糊治泄瀉。少進飲食﹐大有滋補。精冷者服之有孕。用糯米一升﹐水浸一宿。慢火炒幹﹐入山藥一兩爲末﹐每半盅加砂糖二匙﹐胡椒末少許浸﹐晨極滚湯調服。

雌雞餛飩治脾胃虛弱﹐少食痿黃﹐益臟腑﹐悅顏色。用黃雞肉五兩﹐白面七兩﹐蔥白二合﹐如法切作餛飩﹐入醬﹑鹽﹑椒﹑豉﹐調和煮熟﹐空心食之。

赤石治脾胃冷气﹐痢下不止。用赤石脂五兩﹑白面七兩煮作羹﹐臨熟加蔥﹑醬﹑鹽﹑豉調勻﹐空心食之。

白米飲治咽食入口﹐卽气壅塞澀不下。用白米研杵頭糠塵一兩﹐煮熱飲調勻﹐空心食之。

醉鄕寶屑健脾進食﹐飲酒不醉。用漧葛﹑白豆蔻﹑砂仁﹑丁香各五錢﹐甘艸﹑百藥煎各一分﹐木瓜四兩﹐炒鹽一兩﹐爲末﹐不能飲酒者﹐溫酒調服一錢卽能飲。

助元散白術三兩﹐白茯苓﹑陳皮各一兩﹐蓮肉一兩半﹐麥芽五錢﹐爲末﹐入白糖二錢﹐瓷器收貯﹐常安火邊。空心或食遠滚白湯調服三錢﹐上補元气脾胃﹐令人能食﹐年老之人﹐最宜常服。

助胃膏治小兒吐瀉﹐大和脾胃﹐進飲食。人參﹑白術﹑茯苓﹑甘艸各二錢半﹐白豆七个﹐肉豆蔻二个﹐木香一錢﹐山藥五錢﹐砂仁二十个﹐爲末﹐蜜丸皂子大﹐每一丸空心米湯下。

米湯治泄瀉。用粱米﹑糯米﹑黍米各二合﹐黃蠟一錢﹐空心服。一方只用早米半升﹐以東壁土一兩﹐吳萸三錢﹐同炒香熟﹐去土﹑萸﹐取米煎湯服之。

內集﹟卷二本艸分類

食治門

杏仁粥治上气喘嗽。用杏仁去皮尖二兩﹐研爛﹐或加豬肺﹐和粳米三合煮粥食之。

桃仁粥治上气咳嗽及冷心气痛﹐和米煮粥食之。

蘿卜子粥治气喘用子三合﹐和糯米煮粥食之。

紫蘇子粥治香港腳毒悶﹐身體不任﹐行履不便﹐下一切痰气及冷心气痛﹐明目﹐利小便。用蘇子搗汁﹐和粳米煮粥食之。

麻子仁粥治香港腳痺弱﹐煩悶吐逆﹐不下食。用麻子一斤取汁﹐和粳米四合煮粥﹐空心食之。

蓽茇粥治冷气。蓽茇末二合﹐胡椒一分﹐和米四合煮粥﹐空心食之。

豬腰粥治香港腳煩痺緩弱﹐行履不能。用豬腰一對﹐粳米四合﹐蔥白半握和煮粥﹐臨熟入椒﹑鹽﹑姜﹑豉﹐空心食之。

豬肪湯治上气喘嗽﹐身體壯熱﹐口漧渴燥﹐用豬肪膏一斤﹐切碎入沸湯中煮﹐臨熟入鹽﹑豉調和食之。

豬胰酒治上气喘急﹐坐臥不安﹐用豬胰三具細切﹐靑州棗三十枚﹐以好酒三升浸﹐春夏一二日﹐秋冬三五日﹐密封﹐以布絞汁﹐空心溫酒﹐任性漸服。

玄胰散治膜外气及气塊﹐用豬胰切片炙熱﹐蘸玄胡索末食之。

平鯽丸治隔气不食。用大鯽魚一个﹐去腸畱膦﹐以大蒜去皮切片﹐塡魚腹內﹐濕紙包﹐黃泥固濟﹐慢火煨熟﹐去鱗骨﹐入平胃散末﹐杵丸梧子大﹐每三十丸空心米飲送下。

翻雞湯治轉食﹐用翻翅雞一隻﹐煮熟去骨﹐入人參﹑當歸﹑鹽末各五錢﹐再煮取食﹐或爲丸服亦好。

內集﹟卷二本艸分類

食治門

阿膠粥止血﹐補虛﹐濃腸胃﹐兼治胎動不安。用糯米煮粥﹐臨熟入阿膠末一兩﹐和勻食之。

桑耳粥治五痔下血﹐常煩熱羸瘦。用桑耳二兩﹐取汁和糯米三合煮粥﹐空心食之。

蘿卜菜治酒疾下血﹐旬日不止﹐用蘿卜二十枚﹐畱葉寸餘及根﹐入罐內水極爛﹐以姜﹑鹽﹑醋淹﹐空心食之﹐立止。

槐茶治熱風下血﹐明目﹐益气﹐除邪﹐止齒疼﹐利臟腑﹐順气。采嫩槐葉蒸熟曬漧﹐每日煎如茶食。

柏茶采側柏葉曬漧﹐煎湯代茶﹐止血滋陰。

醍醐酒治鼻衄。蘿卜自然汁入好酒一半和勻﹐溫過熱服。

豬胰片治肺損嗽血﹑咯血。用煮熟豬胰切片﹐蘸薏苡末﹐微空心食之。蓋薏苡能補肺﹐豬胰引入經絡耳。

如肺癰用米飲調服或水煎服。

豬肝脯治气虛下痢﹐瘦乏無力﹐常服明目﹐溫中除冷气﹐用豬肝一具切片﹐入醋一升﹐煮至醋幹﹐空心食之甚妙。

韭汁治赤痢。用連白韭菜一大把搗汁﹐和酒一盞溫飲之﹐又治心痛﹐散气行血故也。

馬齒莧方治下痢赤白﹐水谷不度﹐腹痛。用馬齒莧菜煮熟﹐入鹽﹑豉或姜﹑醋﹐拌勻食之。

雞子煎治久瀉﹑久痢及小兒疳瀉不止﹐用黃蠟一錢熔化﹐入雞子一枚﹐打破於內﹐拌和炒熟﹐空心常食。

鴨子煎治胎前產後痢下赤白﹐用生薑汁一碗﹐虛者二碗﹐入鴨子一枚﹐打破於內﹐煎至八分﹐又入蒲黃三錢﹐空心調服。

內集﹟卷二本艸分類

食治門

茯苓粥粳米煮粥半熟﹐入茯苓末﹐和勻煮熟﹐空心食之。

茯苓面茯苓﹑麻子各去皮和勻﹐九蒸九曬﹐入蜜少許食之﹐能斷酒肉及鹽﹑酪﹑醬菜﹐可治久痔。

謝傅飯後丸細茶一兩﹐薄荷五錢﹐兒茶二錢半﹐爲末﹐蜜丸飯後含化﹐或加百藥煎尢妙﹐善能消痰降火。

桂花餅桂花一兩﹐兒茶五錢﹐訶子七个﹐甘艸五分﹐爲末﹐桂花水調爲丸餅﹐每嚼一丸﹐滚水下﹐淸痰降火﹐止嗽生津。

蒸梨法治咳嗽﹐胸膈痞結﹐用悉尼去心﹐納蜜蒸熟或煨熟﹐停溫食之﹐熱食反令咳甚。肺寒者﹐去心納椒五七粒﹐以面裹煨熟﹐停冷去椒食之。又搗汁﹐和地黃﹐蜜煎膏含咽﹐皆治嗽喘。傷梨者﹐作羊肉湯餅﹐飽食之卽安。

煨梨法用悉尼一枚去心﹐入白蠟末一錢﹐以濕綿紙九重包裹﹐火內煨熟食之﹐潤膈下气。

蘇子酒主消痰下气﹐調中補虛﹐益五臟﹐肥肌膚﹐潤心肺﹐用紫蘇子微炒﹐搗碎﹐以絹袋盛﹐納淸酒中浸三日﹐少少飲之。

麻仁湯治癲風。用麻仁四盞﹐以水六盞﹐猛火煮至一盞﹐去渣﹐空心溫服。或發或不發﹐或多口語﹐勿怪之。但以人爲摩手足須定﹐凡進二三劑卽愈。

牛車肉治失心癲狂。用紫河車洗淨煮爛﹐用熟牛肚切碎和一處﹐隨便食之最妙。

內集﹟卷二本艸分類

食治門

梔子粥治熱眼赤痛。用米三合煮粥﹐臨熟入梔子仁末一錢﹐調勻食之。

甘蔗粥主虛熱口燥曬漧﹐鼻涕稠粘﹐止咳嗽﹐潤心肺。用甘蔗搗汁一升﹐和米三合煮粥﹐空心食之。

麻子粥治小便澀痛﹑煩熱。方見前。

冬瓜羹治消渴煩熱﹐心神狂亂﹐燥悶不安﹐用冬瓜半斤﹐豉二合﹐蔥白半握﹐和米粉煮羹﹐入鹽味﹐空心食。

梔子茶﹑黃連茶﹑栝蔞瓤茶俱可煎湯代茶服之。

小麥湯治五淋不止﹐身體壯熱﹐小便滿悶。用小麥一升﹐通艸二兩﹐水煎漸漸飲之﹐須臾當瘥。

甘豆湯治諸熱煩渴﹐大小便澀及風熱入腎腰痛。用黑豆二合﹐甘艸二錢﹐生薑七片﹐水煎服。

藕蜜膏治小便長澀﹐痛悶之極。用藕汁﹑白蜜各五合﹐生地汁一升﹐和勻﹐微火煎成膏﹐每半匙空心漸漸含化﹐食後又服。忌煎炙。

內集﹟卷二本艸分類

食治門

枸杞粥采葉如常煮粥﹐量用鹽味﹐空心食之。

芡實粥《液》云﹕雞頭實和米作粥﹐空心食之﹐可以益精彊志﹐聰明耳目。用粳米一合﹐入芡實三合﹐或蓮肉﹑山藥俱可煮粥。蓋晨起食粥﹐推陳致新﹐利膈養胃﹐生津液﹐令人一日淸爽﹐所補不小。

豬肝羹治肝臟虛弱﹐遠視無力。用豬肝一具﹐細切﹐蔥白一握﹐以豉汁煮羹﹐臨熟打破雞子投入食之。

鰻鱺能補虛勞﹑殺虫﹐治肛門腫痛﹐痔久不愈。用鰻鱺細切煮作﹐入鹽﹑豉﹑姜﹑椒﹐空心漸食﹐多食令人作泄。

菟絲子酒不拘多少﹐淘淨酒浸﹐九蒸九曬﹐爲末﹐緊急只用酒炒爲末﹐貯瓷器中﹐每日空心溫酒調服一錢。專治气血未定﹐時失調護﹐以致諸虛。服此大進飲食﹐且耐勞能令肥健。如覺气壅﹐少服麻仁丸潤之。此黃山谷方也。

固本酒見七卷。

內集﹟卷二本艸分類

食治門

羊肉羹治下焦虛冷﹐小便頻數。用羊肉四兩﹐羊肺一具﹐細切﹐入鹽﹑豉煮作羹﹐空心食之。

桂花酒釀成玉色﹐香味超然﹐非世間之物也。

戊戌酒冬至後用黃犬一頭﹐煮至極爛﹐去渣取汁﹐和曲造酒﹐隨病入藥﹐有大補益。

胡桃粥治陽虛腰痛及石淋五痔﹐取胡桃肉﹐和米煮粥食之。

內集﹟卷二本艸分類

食治門

參歸腰子治心气虛損﹑自汗。用豬腰一枚﹐細切﹐入人參五錢﹐當歸四兩﹐同煮熟食之﹐以汁送下。

或用山藥搗丸如梧子大﹐每三十丸空心溫酒下﹐多服丸佳。

煨腎丸治腎虛腰痛。用豬腰子一枚﹐薄批五七片﹐以椒﹑鹽淹去腥水﹐糝杜仲末三錢在內﹐包以薄荷﹐外加濕紙﹐置火內煨熟﹐酒下。如脾虛加白術﹐精虛加枸杞子。

豬腎酒治腎虛腰痛。用童便二盞﹐好酒一盞﹐以新瓷瓶貯之。取全豬腰子一對在內﹐黃泥密封﹐日晚時以慢火養熟﹐至中夜止﹐待五更初以火溫之﹐發瓶飲酒食腰子﹐病篤者只一月效。平日瘦怯者亦可服此。蓋以血養血﹐絕勝金石艸木之藥也。

豬腎羹治陰痿羸瘦。用豬腎和枸杞葉﹑五味煮羹食之。

腰子湯治產後蓐勞﹐虛羸喘促﹐寒熱如瘧﹐肢痛面黃。用豬腰子一枚﹐香蕈﹑蔥白﹑芍藥各一兩﹐水煎溫服。

豬肚方治虛羸乏气﹐用人參五錢﹐漧薑﹑胡椒各二錢﹐蔥白七莖﹐糯米三合﹐爲末﹐入豬肚內緊紮﹐勿令泄气﹐以水煮令爛熟﹐空心食之﹐次暖好酒一二盞﹐飲之效。

益气牛乳方老人最宜。補血脈﹐安心神﹐長肌肉﹐令人身體康彊﹐面目光悅﹐志意不衰。故爲人子者﹐常須供之以爲常食。或爲乳餅﹐或作乳腐等﹐恆使恣意充足爲度﹐此物勝肉遠矣。

山藥酒補虛損﹐益顏色﹐又治下焦虛冷﹐小便頻數﹐瘦損無力。用酥一匙於銚中熔化﹐入山藥末熬令香﹐方入酒一盞攪勻﹐空心服之。

生栗方治香港腳及腎虛气損﹐腳膝無力。用生栗蒸熟風漧﹐每日空心常多食十枚﹐極治香港腳不測。

水芝丸能補五臟諸虛﹐用蓮肉一斤去皮心﹐入豬肚內緊紮﹐煮至極爛﹐搗丸梧子大﹐每三四十丸﹐空心酒下。

糯米糕治小便數。用純糯米糕一掌大﹐臨臥炙令軟熟啖之﹐溫酒或熱湯下﹐待食消化卽睡。

服硫雞溫中壯陽。男用雌﹐女用雄。雞餓一日﹐以溶化硫黃拌飯餵七日宰之﹐以米粉糝蒸。每雞一隻﹐分作五早晨喫。

胡桃酒善治虛損腰疼﹐用胡桃肉﹑杜仲﹑小茴如法浸酒服之。

服椒法擇淨蜀椒二斤﹐去閉目者不用﹐以鹽糝椒上﹐將滚湯泡過椒五寸許﹐以瓷器慢火煮幹﹐止畱椒汁半盞﹐將椒傾在地下紙上﹐覆以新盆﹐封以黃土經宿﹐置盆內將幹﹐入甘菊花末六兩拌勻﹐更以前汁灑之﹐然後曬漧服之。初服之月早晚各十五粒﹐次月早晚各二十粒﹐第三月又增十粒﹐至一百粒乃止。每用鹽酒﹑鹽湯任下。服至半年後﹐覺胸膈間如有物礙﹐卽每月退十粒﹐退至十五粒止﹐俟其無礙。一如前服。終始行之﹐令椒气早晚蒸燻﹐如一日不服﹐則前功俱廢矣。飲食蔬果並無所忌﹐凡四十歲過方可服﹐至老顏容不衰﹐此其驗也。又法﹐用川椒一斤﹐玄參半斤﹐爲末﹐蜜丸梧子大﹐每三十丸﹐食後臨臥鹽湯下。

八仙茶粳米﹑黃粟米﹑赤小豆﹑綠豆﹑黃豆五味炒香熟各一斤﹐細茶一斤﹐芝麻五合﹐小茴二合﹐花椒﹑漧薑﹑白鹽炒各一兩﹐共爲末﹐外用麥麵炒黃熟﹐與前藥等分拌勻﹐隨意加入胡桃肉。棗﹑松子﹑瓜仁﹑白糖之類﹐瓷罐收貯。每用二三匙﹐白湯點服。此方乃韓飛霞所著﹐甚有意味。蓋茶冷不益人﹐然髙賢雅士﹐文人酒客﹐未有不喜其爽神﹐去垢膩而樂飲之者。今兼炒米以養胃气﹐椒﹑姜不致中寒。用者不必全方﹐但摘二三味可也。惟鹽須斟酌入茶﹐古云﹕愼勿將鹽去點茶﹐分明引賊入人家。

上食治方。或曰﹕萬病皆從口入﹐如何食治反安平耶﹖蓋飲養陽气﹐食養陰气﹐飲食無過﹐則入於口﹐達於脾胃﹐入於鼻﹐藏於心肺﹐气味相承﹐陰陽和調﹐神乃自生。蓋精順五气以爲靈﹐若食气相惡則傷其精神﹔受五味以成禮﹐若食味不調則傷其形﹐陰勝則陽病﹐陽勝則陰病﹐常怪人於飲食鮮有得中﹐其所以然者﹐起於一點貪心﹐或貪其補益﹐或貪其治病﹐卒致彊食脾勞﹐彊飲胃脹﹐脾傷胃滯而病反加劇﹐則又大失乎古人立治之本旨。凡冬朝空腹﹐夏夜飽食﹐食雜有犯﹐皆令人疾﹐衛生者愼之。

外集﹟卷三

傷寒序

欲識傷寒之義者﹐先正傷寒之名。《百問》云﹐冬曰傷寒﹐春曰溫病﹐夏曰熱病﹐通而言之爲傷寒者何哉﹖蓋邪之所湊﹐其气必虛。冬月陽气不密﹐以致寒邪觸犯﹐其卽發而爲病者﹐名曰傷寒﹔其不卽發﹐至春感溫气而發者﹐名曰溫病﹔至夏感熱气而發者﹐名曰熱病。溫熱𨿽發於春夏﹐而其受病之因﹐隔冬寒毒藏於肌骨﹐而自裏發之﹐故通而言之爲傷寒也。仲景傷寒立論﹐萬世典也﹔河間溫暑補方﹐三時用耳﹔至於傳經直中﹐分別陰陽雜證﹐乃丹溪之獨見﹐傷寒大義如此。然西北風髙﹐傷寒者多﹔東南地燠﹐內傷者多﹐是以東垣又作《內外傷論》以辧之。傷寒之書﹐至此可謂全且備矣。柰何今之醫者﹐或讀傷寒一二﹐而不理會雜病內傷﹐或竊內傷雜病一二﹐而不理會傷寒﹗主傷寒者﹐專一發散﹔主內傷者﹐專一溫補﹐內外莫辧﹐殺人慣矣。陶節庵曰﹕醫者不可一日不讀傷寒﹐以活心源。愚謂讀傷寒而不讀三子之書﹐亦不足以活心源。噫﹗三世四家之書﹐缺一不可。

萬曆丙子初夏序

外集﹟卷三﹝病機﹞外感

溫暑

諸風掉眩乃肝木﹐掉﹐搖也﹔眩﹐昏亂旋運也。由風木旺甚生火﹐風火屬陽﹐陽主乎動﹐兩動相搏爲之旋轉。

痛癢瘡瘍心火屬﹔人近火气者﹐微熱則癢﹐熱甚則痛﹐肘近則灼而爲瘡﹐皆火之用也。癢者美疾也﹐故火旺於夏而萬物蕃美。

或云﹕痛爲實﹐癢爲虛。非謂虛爲寒也﹐正謂熱之微甚也。癢得爬而解者﹐爬令皮膚辛辣而屬金化﹐辛能散故也。瘡瘍屬熱而出濃水﹐猶肉果熱極﹐則腐潰而爲水﹐反兼水之化也。

濕腫滿本脾土經﹐地之體也﹐土濕過極﹐則痞塞腫滿。物濕亦然﹐故長夏屬土﹐則庶物隆盛也。

气郁痿肺金伏﹔。謂滿也﹔郁﹐謂奔迫也﹔痿﹐謂手足痿弱無力以運動也。大抵肺主气﹐病則其气滿奔迫﹐不能上升。至於手足痿弱﹐不能運動﹐由肺金本燥﹐燥之爲病﹐血衰不能榮養百骸﹐故指得血而能攝﹐足得血而能步﹐秋金旺則霧气蒙郁﹐而艸木萎落﹐病之象也。萎﹐猶痿也。

寒之收引腎水鄕﹐收斂引急﹐寒之用也﹐故冬寒則拘縮矣。

五運主病樞要目。

諸暴彊直﹐支痛裏急﹐筋縮戾﹐本足肝膽二經厥陰風木之气。

暴﹐卒也﹔彊直﹐堅勁也﹔支痛﹐支持也。謂堅固支持﹐筋縮不柔而痛也。﹐縮也﹔戾﹐乖戾也。謂筋縮裏急乖戾失常而病也。然燥金勁切﹐木病反兼金化﹐由亢則害﹐承乃制也。況風能勝濕而爲燥也﹐風病勢甚而成筋緩者﹐燥之甚也﹐故甚者皆兼於燥也。

諸病喘嘔及吐酸﹐暴注下迫轉筋難﹔小便混濁血溢泄﹐癅气結核瘍疹斑﹔癰疽吐下霍亂證﹐郁腫脹鼻塞幹﹔鼽衄淋祕身發熱﹐惡寒戰栗驚惑間﹔笑悲譫妄衄蔑污﹐腹脹鼓之有聲和﹔少陰君火手二經﹐眞心小腸气之過。

喘﹐火气甚則气盛而息粗也。嘔﹐胃膈熱甚火炎之象也。吐酸﹐木味爲酸﹐如飲食熱則易於酸矣。暴注﹑卒瀉﹐火性速故也。下迫﹐裏急後重也﹐火燥能令下焦急迫也。轉筋﹐熱燥於筋而自轉也。小便混濁﹐寒則水淸﹐熱則水濁。溢﹐血出於上竅﹔泄﹐血出於下竅。癅气﹑赤癅﹑丹瘭﹐熱气勝也﹔結核﹐熱气鬱結。瘍﹐有頭小瘡也﹔疹﹐浮小癮疹也。癰﹐淺而大﹔疽﹐深而惡。吐下霍亂﹐熱甚气則傳化失常﹐或下水谷不及變化。

﹐胸膈憤悶﹐或引背痛也。郁﹐熱極則腠理鬱結﹐而气道不通也。腫脹﹐陽熱大甚﹐則腫滿脹。鼻塞﹐寒主收斂﹐故陽气不通。鼽﹐鼻出淸涕。衄﹐鼻出血。淋﹐熱客膀胱。祕﹐大便澀滯﹐熱能耗液故也。發熱惡寒﹐邪在表也。戰栗﹐火熱過極﹐反兼水化。恐則傷腎﹐水衰故也。驚﹐心卒動而不寧。惑﹐昏惑而志不一。笑﹐火盛喜發。悲﹐火盛淩金﹐金不受制故發悲。譫﹐多言也﹐心熱神亂﹐則言妄出。妄﹐狂妄也﹐心熱神昏﹐則目有所見。蔑污﹐鼻出紫黑血也。腹脹鼓﹐熱甚則气盛脹滿如鼓。

與彊直積飲滯﹐霍亂中滿諸隔痞﹔體重吐下腫痿﹐肉如泥之按不起﹔太陰濕土二足經﹐脾與從中胃之气。

﹐痙也。彊直﹐謂彊項也。太陽經中濕。令人項彊﹐有剛柔之分。積飲﹐畱飲也﹐痞﹐否也﹐謂气不升降也。隔﹐阻滯也﹐腸胃濕甚則傳化失常。中滿﹐濕則令人中焦滿也。吐下霍亂﹐謂腸胃濕飲相兼故也。體重﹐淸陽爲天﹐濁陰爲地﹐濕土爲病﹐體重宜也。腫﹐濕勝於下也。肉如泥﹐按之不起﹐濕勝於身也。

諸熱瞀筋惕惕﹐悸動搐搦極﹔暴喑冒昧躁擾狂﹐罵詈驚駭气上逆﹔腫疼酸嚏嘔瘡﹐喉痺耳鳴聾欲閉﹔嘔湧溢食下不能﹐目昧不明翳﹔或禁栗之如喪神﹐暴病暴死暴注利﹔少陽相火手二經﹐心胞絡與三焦气。

瞀﹐神昏而气濁也。﹐熱令肌肉跳動。暴喑﹐卒啞也﹐火盛克金﹐不能發聲。冒昧﹐昏憒也。躁擾﹐熱盛於外﹐手足不寧也。狂﹐謂乖越禮法而失常也﹐或登髙棄衣﹐熱極故也。罵詈﹐言之惡也﹐心火熱極﹐則發惡言也。驚駭﹐君火化同﹐气逆衝上﹐火气炎也。腫﹐熱勝於內也。疼酸﹐火盛制金﹐不能平木。嚏﹐鼻中因癢而噴作聲﹐人以紙撚擾鼻而嚏作﹐擾動屬火﹐鼻屬肺金故也。喉痺﹐熱客上焦。耳鳴﹐熱衝聽戶。聾﹐水衰火盛﹐气道閉塞。嘔湧不下﹐熱盛火炎之象。目昧﹐熱極則昏。肉跳也。禁﹐冷也。栗﹐戰栗也。如喪神守﹐火極而似水化也。暴病死﹐火性速也。

諸澀枯涸閉﹐幹勁揭皴起﹐陽明之燥金﹐肺與大腸气。

澀﹐徧身澀不滑澤也﹔枯﹐不榮生也﹔涸﹐不通流也﹔幹﹐不滋潤也﹔勁﹐不柔和也﹔皴揭﹐皮膚開裂。皆血液病耳。

上下水液出淸冷﹐瘕疝堅痞病﹔腹滿急痛利白淸﹐食已不饑吐利腥﹔屈伸不便與厥逆﹐厥逆禁固太陽經﹔腎與膀胱爲寒水﹐陰陽標本六气裏。

上下水出淸冷﹐寒則水自澄淸。﹐气聚之積﹐或聚或散無有常處也。瘕﹐血結之塊﹐蓋由女子月水沈滯﹐久而成瘕也﹐亦有熱者﹐當以標本明之。疝﹐足厥陰受寒﹐則陰腫也。堅痞腹滿急痛﹐如水寒則冰硬如地。下利淸白﹐水寒則淸淨明白。

食已不饑﹐胃寒則不能消穀。吐利腥穢﹐水甚不能制火﹐肺金自盛﹐故水腥也。屈伸不便﹐厥逆禁固﹐謂手足蜷攣而冷。

外集﹟卷三﹝病機﹞外感

溫暑

輕﹑調﹑緩﹑淡﹑淸﹐暑﹑濕﹑解﹑和﹑平﹐火﹑奪﹑寒並補﹐甘﹑溫﹑澀與榮﹐隨證選用﹐眞有古人不傳之妙。乃補仲景之遺亡也﹐非不遵桂枝﹑麻黃之謂也。一說淸平之世﹐同水化也﹐𨿽辛熱之藥﹐不生他證。

擾攘之世﹐同火化也﹐若用辛熱之藥﹐則發黃﹑出斑﹐變壞之病作矣。蓋人內火旣動﹐外火又侵﹐所以辛熱發汗不如辛溫﹐辛溫又不如辛涼藥也。

﹝輕劑﹞防風通聖散合益元散﹐名雙解散。在表當汗者﹐俱宜連進數服﹐必愈。不解者﹐病已傳變。

﹝淸劑﹞涼膈散汗吐下後﹐無異證者用。下早遂成結胸虛痞﹐或合天水﹑小柴胡。

﹝解劑﹞小柴胡湯半表半里者用﹐或合涼膈。

﹝緩劑﹞大柴胡湯裏微熱者用﹐或合解毒湯。

﹝寒劑﹞大承气湯裏大熱者用。表裏大熱合大柴胡湯。裏熱甚表熱漸微者﹐合解毒湯。

﹝調劑﹞調胃承气湯裏熱無脹滿者用。

﹝吐劑﹞瓜蒂散胸滿喘嘔﹐陽脈緊甚者用。

﹝甘劑﹞天水益元散傷寒餘熱﹐以此調之。

﹝火劑﹞黃連解毒湯﹝暑劑﹞白虎湯中暑自汗者用﹐半表半里者用﹐或加蒼術。發汗熱不解﹐脈尙浮者﹐用解之。或裏熱內盛﹐陽厥極﹐皆因失下而成此證﹐但進涼膈﹑天水﹐合而爲一﹐調合陰陽﹐洗滌臟腑﹐則其他證自不生矣。

﹝淡劑﹞五苓散中暑白虎解後多服﹐或合天水。

﹝濕劑﹞三花神佑丸﹝奪劑﹞三黃丸﹝補劑﹞防風當歸飲﹝平劑﹞四君子湯﹝榮劑﹞四物湯﹝澀劑﹞胃風湯﹝溫劑﹞理中湯﹝和劑﹞平胃散﹝結胸﹞大﹑小陷胸湯﹑丸﹝發斑﹞涼膈散加當歸。胸緊加枳殼﹑桔梗。

﹝心煩不眠﹞梔豉湯﹝發黃﹞茵陳湯調五苓散。

﹝煩渴﹞涼膈散合去桂五苓散﹑益元散。

﹝﹞承气湯合解毒﹐譫語發狂者並用。以上一十八劑﹐二十四方﹐四十四味藥品﹐調治溫暑初證﹑雜證﹑余證及雜病痰火﹑濕熱。曲盡其妙﹐男婦俱同。

外集﹟卷三﹝病機﹞外感

傷寒

詳《傷寒論》《百問百證歌》《活人書》《活人大全》及今陶氏《六書》﹑王氏《家寶》與各名家﹐惟陸氏傷寒未睹其書。

嘗聞病皆起於傷寒﹐治莫精於仲景。一百一十三方﹐如水有源﹔﹝不過汗吐下滲和解溫補﹐總方以變化以也﹞

三百九十七法﹐如衣有領。﹝不過陰陽表裏虛實而已﹞惜乎﹗全書亡而後益支離﹐記性拙而聊從簡省﹐姑以六經而言之。

外集﹟卷三﹝病機﹞外感

傷寒

太陽則頭疼身熱脊彊﹐此太陽正病也。以後凡言太陽證﹐卽頭疼身熱脊彊也。凡言表證者﹐亦卽太陽證也﹐各經仿此。陽從下起﹐三陽之長曰太陽。脈尺寸俱浮﹐浮緊傷寒﹐浮緩傷風。太陽受病﹐當一二日發。以其脈上連風府﹐故頭項背腰脊彊。頭者﹐諸陽之會﹐气病則麻﹐血病則痛。身熱者﹐寒客皮毛﹐郁閉其陽﹐而後發熱﹐陽𨿽人身正气﹐郁則爲邪﹑爲熱。熱𨿽甚不死﹐蓋傷寒始於寒而終成於熱也。

惟不發熱而但惡寒者﹐邪發於陰也。或熱多寒少﹑或不大便而泉淸頻數﹑或熱結膀胱溺澀﹑或汗多溺難﹑或汗後不解﹑或汗漏不止﹑或過經不解﹑或蓄血發黃﹑或喘﹑或嘔﹐皆太陽所主。

陽明則目痛鼻幹不眠。

陽爲明﹐夾於二陽之中﹐陽气盛極﹐故曰陽明。脈尺寸俱長。長而微洪經病﹐長而沈數腑病。太陽脈靜則不傳﹐如脈數急欲吐者﹐此寒邪變熱﹐傳於陽明﹐當二三日發。以其經中客邪﹐故目痛鼻幹。身熱者﹐陽明主肌肉﹐邪甚則身前皆熱。不眠者﹐煩盛津幹﹐胃气不和也。太陽未罷者﹐發熱惡寒。太陽已罷者﹐不惡寒而反惡熱﹐煩渴作嘔﹐津幹便硬﹐或卽狂言﹐謂之正陽明。少陽陽明﹐脇滿不大便而嘔。或瘀血發黃﹐或下血譫語﹐或胸煩懊﹐皆此經所主。然亦有裏寒下利﹐或寒气結積而爲痼瘕者﹐不可不知。

少陽耳聾脇痛﹐寒熱嘔而口爲之苦﹔少﹐初也。陽气初嫩﹐亞於陽明﹐故曰少陽。脈尺寸俱弦﹐弦而滑數者﹐陽極發厥﹔弦而和者﹐病欲散。

少陽受病﹐當三四日發。以其脈循脇絡於耳﹐故風熱上壅不利﹐則耳聾脇痛﹑寒熱往來﹑不食﹑嘔而口苦幹﹑目眩。若不嘔吐而能食者﹐爲三陰不受邪也。若身無大熱燥悶者﹐陽去入陰無疑矣。似瘧﹐婦人血結﹐皆此經所主。

太陰腹滿自利﹐尺寸沈而津不到咽。

陰從天降﹐首曰太陰。在陽爲表﹐在陰爲裏﹐邪在表則見陽脈﹐邪在裏則見陰脈﹐故尺寸俱沈﹐沈實有力當下﹐沈細無力當溫。太陰受病﹐當四五日發。以其脈布胃中﹐絡於咽溢﹐故腹滿或痛﹐而嗌喉下漧燥。或大便不通﹐小便如常﹔或自利﹐手足溫而渴者﹐爲傳經腑熱。或自利不渴﹐手足冷者﹐爲直中陰證。或因內傷飲食﹐冷气入脾﹐必腹痛胸膈不快。然太陰乃三陽之終﹐三陰之始﹐陽經表證未盡宜汗﹐半表裏胸滿多痰宜吐﹐傳經裏熱宜下﹐直中陰經宜溫。調脾勝邪﹐正在此關。

少陰舌漧口燥﹐次於太陰﹐故曰少陰。脈尺寸俱沈﹐沈實有力當下﹐沈微無力當溫。少陰受病﹐當五六日發。以其脈起於足心﹐貫腎絡於肺系﹐故舌漧口燥而渴。或自利淸水﹐心痛腹脹﹔或大便閉硬﹐不欲濃衣者﹐皆熱入裏之深也。苦厥逆畏寒﹐欲吐不吐﹐腹痛自利﹐小便白色﹐或漧嘔﹐亡陽咽痛﹐脈微欲寐者﹐乃陰毒入髒之深也。或下利體痛﹐咳嘔者﹐水气也。或飯食入口則吐﹐脈弦遲﹐厥逆﹐心下實者﹐不可下也﹐宜吐之。或脈沈發熱者﹐汗之。蓋有初得病直攻少陰﹐不先自太陽傳次而入也。

厥陰煩滿囊拳。

厥陰者﹐陰盡則變而厥逆生。蓋傳經至此已盡﹐無復可傳﹐再傳則逆於手經矣。脈尺寸俱沈﹐沈實有力當下﹐沈遲無力當溫﹐浮緩者病自愈。厥陰受病﹐當六七日發。以其脈循陰器﹐絡於肝﹐故唇靑舌捲。或煩滿者﹐胸中气滿急也﹔或囊拳者﹐陰囊縮也﹔在女子則陰戶急痛引小腹﹐此傳經厥陰﹐風熱毒深於內也。肝木移熱克脾﹐脾受賊邪﹐五臟六腑皆困﹐榮衛不通﹐耳聾囊縮而厥﹐水漿不入﹐不知人則死﹐速下以救﹐五死一生。

或下利譫語者﹐內有燥屎也﹐仍宜下之﹔或嘔而發熱者和之﹔或發熱惡寒如瘧﹐囊不縮﹐脈微浮微緩﹐胃之脈﹐脾气旣全﹐不受賊邪﹐榮衛將復﹐水升火降﹐寒熱作而大汗解矣﹔或下利腹脹﹐身疼者﹐當先救表﹐而後溫裏﹔若下利淸谷﹐大汗出而厥﹐四肢疼﹐小腹拘急﹔或漧嘔吐沫﹐或气沖心痛﹐發熱消渴吐蛔﹐皆厥陰寒證也﹐宜溫之。以上正文六言﹐乃萬病之祖﹐非得之《內經》﹐不能六言包括無遺如此。凡言六經所見之證﹐卽此三陽三陰經證也﹐雜病亦然。

經絡難拘日數﹐經曰﹕一日足太陽膀胱之經﹐二日足陽明胃之經﹐三日足少陽膽之經﹐四日足太陰脾之經﹐五日足少陰腎之經﹐六日足厥陰肝之經。又云﹕傷寒不加異气﹐不傳經者﹐七日足太陽病衰﹐手太陽受之﹐頭痛少愈﹔八日足陽明病衰﹐手陽明受之﹐身熱少歇﹔九日足少陽病衰﹐手少陽受之﹐耳聾微聞﹔十日足太陰病衰﹐手太陰受之﹐腹減如故﹐則思飲食﹔十一日足少陰病衰﹐手少陰受之﹐渴止﹐舌漧已而嚏﹔十二日足厥陰病衰﹐手厥陰受之﹐囊縱少腹微下﹐大气乃止。病再傳六經﹐有自安者。《活人》云﹕一二日﹐可發表而散﹕三四日﹐宜和解而痊﹔五六日不解﹐便實方可議下﹐此皆論其常耳。《解惑論》云﹕病患有虛實﹐邪气有遲速﹐豈可拘於日數﹖日𨿽多﹐尙有表證而脈浮數﹐猶當發汗﹔日𨿽少﹐已有裏證而脈沈細﹐卽當下之﹐但隨證虛實與脈而汗﹑下之。陶節庵云﹕但見太陽證﹐卽用麻﹑桂汗太陽﹔見少陰證﹐卽用四逆溫少陰﹔見陽明證﹐卽用承气下陽明﹔見眞寒證﹐直入陰經﹐卽救眞寒﹐此最活法。

有循次傳者﹐天運主气者﹐初气厥陰風木﹑二气少陽相火﹑三气少陰君火﹑四气太陰濕土﹑五气陽明燥金﹑六气太陽寒水。人生順受其气﹐病則逆其气而傳變﹐自下而上﹐自外而內。究其所以然者﹐陽主動而位外﹐陰主靜而位內﹐人身膀胱气血之會﹐自頭背至足﹐無所不主﹐故風寒每先犯之﹔其次﹐胃气流行無息﹐自鼻腹至足﹐皆其所主﹐故太陽行督而交任﹐必及於陽明也﹔又其次﹐少陽淸气﹐主行榮衛脇肋身側﹐皆其所主﹐故胃邪必移於膽部。此三陽皆身之外而動者﹐故爲表。至於太陰﹐人身五臟﹐脾爲死陰﹐至靜不動﹐其所消食者﹐全賴胃气升降﹐故自少陽脇肋下肚腹﹐宜乎先入太陰也﹔其次﹐腎主受米谷之精而至靜﹐惟子時濁气一動而已﹐故自中腹移至臍腹﹐必及於腎也﹔又其次﹐肝惟主散血藏血﹐而極其凝靜者﹐故入裏之深至於小腹﹐而下行已極﹐乃復上行於手經。此天然之序﹐不可亂者如此。若夫太陽自傳於本者﹐作渴溺澀﹐因誤滲也﹔太陽並傳陽明者﹐當用麻黃﹐而反用葛根以引之也﹔太陽越經傳少陽者﹐當用麻黃﹐而反用柴胡以引之也﹔太陽傳少陰者﹐當用桂﹑麻﹐而反下以陷之也﹔太陽傳太陰者﹐當用桂枝﹐而反下以入之也。此醫之誤而亂其傳之序也。又有太陽卽傳厥陰﹐頭頂痛甚﹐二經脈絡相接﹐同督脈而上行也。有太陽傷風以致陰血自燥﹐熱蓄膀胱﹐逆傳小腸與心﹐謂之冤熱。有風寒自背入者﹐直中太陽﹑少陽﹔自面入者﹐直中陽明﹔有首尾只在太陽經而不傳諸經者﹔有間傳一二經者﹔有不傳而罷者﹐有不罷再傳者﹔有不自陽經﹐直中陰經者﹐此邪無定體﹐不可拘於日數也。《活人》云﹕六气之邪﹐乘虛之經得之。

標本須明後先。

標者﹐梢末﹔本者﹐根本。以主言之﹐各經絡爲標﹐各腑臟爲本﹐如太陽經爲標﹐膀胱爲本。餘仿此。以客邪言之﹐先受病爲本﹐次受病爲標。標爲相傳﹐治其急者﹐請詳言之。太陽膀胱爲本﹐故頭疼脊彊﹐小腸爲標﹐與心爲表裏﹐故發熱﹐冬月麻黃﹑桂枝﹐餘月九味羌活湯。陽明大腸爲標﹐與肺爲表裏﹐故微惡寒發熱爲經病﹐葛根解肌湯﹔渴而有汗不解者﹐白虎湯﹔胃爲本﹐目痛鼻幹﹐潮汗閉澀﹐滿渴狂譫爲腑病﹐調胃承气湯。

少陽三焦相火爲本﹐遊行一身﹐故微熱﹔膽爲標﹐耳聾﹑脇痛﹐寒熱﹑嘔而口苦﹐緣三焦無形﹐膽無出入之路﹐故從中治﹐標本俱小柴胡湯。太陰肺爲標﹐咽漧身目黃﹔脾爲本﹐腹滿痛﹐謂之腑熱﹐咽漧﹑腹滿﹑手中溫者﹐桂枝加大黃湯﹐或大柴胡湯﹔身目黃者﹐茵陳湯﹔胸滿者﹐瓜蒂散﹔如自利不渴﹐或嘔吐者﹐屬髒病﹐理中湯﹑丸。少陰心爲本﹐故舌漧口燥﹐或繞臍硬痛﹐或心下硬痛﹐或下利純淸水﹐或譫語便閉﹐小承气湯﹔腎爲標﹐面寒如刀刮﹐唇靑不渴﹐吐利﹐胸腹絞痛﹐四肢厥逆﹐指甲黑﹐蜷臥﹐身如被杖﹐古姜附湯。厥陰心包絡爲標﹐故舌捲﹑厥逆﹑冷過肘膝﹑吐沫嘔逆﹑不渴﹑小腹絞痛者﹐爲寒﹐三味參萸湯﹑四順湯﹔肝爲本﹐主男子囊縮﹐女子陰挺乳縮﹐或手足乍冷乍溫﹐大便實﹐消渴煩滿者﹐屬熱﹐大承气湯﹔似瘧不嘔﹑二便自調者﹐必自愈﹔不愈脈遲﹐有汗者﹐小建中湯﹔脈澀無汗者﹐桂麻各半湯。其囊﹐乳縮證﹐寒證亦有之。此萬法之祖也﹐學人於此而一悟焉﹐則病機到手矣﹗自非仲景《玉函》內祕﹐其孰能與於斯乎﹗此後汗﹑吐﹑下﹑溫﹑和解諸方﹐不甚詳載﹐止言宜汗﹑宜吐﹑宜下﹑宜和﹐悟之。

寒傷榮而風傷衛﹐太陽爲之首爾﹔榮行脈中﹐在血脈﹐其病深﹔衛行脈外﹐在皮膚﹐其病淺。榮血陰也﹐陰主閉藏﹐故寒喜傷榮而無汗﹔衛气陽也﹐陽主開泄﹐故風喜傷衛而有汗。然豈獨太陽爲榮衛之會而有風寒之別乎﹖陽明善饑爲傷風﹐不食爲傷寒。少陽耳聾胸滿而煩爲傷風﹐口苦咽漧目眩爲傷寒。三陰傷風﹐但四肢煩疼耳。太陽爲之先者﹐傷寒因腎水虧損﹐至春木無生意﹐故發爲溫病﹔至夏絕生化之原﹐發爲熱病。所以太陽。少陰二經﹐受病最多最先。

經可解可腑可下﹐陽明爲之主焉。

表多里少爲在經﹐宜淸肌解表﹕裏多表少爲在腑﹐宜和肌通裏。蓋陽明標𨿽主肌﹐而其本則胃也。然豈獨陽明爲十二經之長而有經腑之異乎﹖仲景曰﹕三陽受病﹐未入於腑﹐可汗而已﹔三陰受病﹐已入於腑﹐可下而已。則三陰有在經者﹐仍宜微汗之。蓋榮衛屬太陽﹐主皮毛﹔胃腑屬陽明﹐主皮膚之下﹐肌肉之上及腸胃也﹔胸脇屬少陽﹐主血﹐榮百節﹐流行三部﹔髒屬三陰﹐主筋骨並兩足。故太陽爲陽証之表﹐胃爲陽証之裏。若但以臟腑而分表裏﹐則腑爲表﹐髒爲裏。若合榮衛臟腑而分表裏﹐則表者榮衛之所行﹐裏者胃腑之所主﹐而髒則又深於裏。但病入胃﹐則亦不更傳﹐不可不知。

少陽原從乎中治﹐禁汗禁下﹔少陽居太陽陽明之中﹐半表半里﹐禁汗﹐恐犯太陽﹔禁下﹐恐犯陽明﹔禁滲﹐恐生發之气陷入陰中﹐只宜和之以小柴胡湯。犯三禁﹐則變不可勝。他如﹕太陽經禁下與滲﹐犯之則動血﹐熱入裏﹐而難解﹔陽明經禁汗與滲﹐犯之則竭津﹐血蓄下而如狂﹐益津液者﹐連須蔥白湯是也。又下癥中治見合病。

三陰利用乎變法﹐有中有傳。

三陰最不可執﹐有宜下者﹐有宜溫者。自三陽气分傳入三陰﹐謂之傳經陰證。傳﹐非傳入脾腎肝也﹐乃入三陰血分﹐胃與大小腸之腑也﹐故仲景謂已入於腑可下者是也。若不自陽經傳來﹐直中三陰之經﹐初起厥逆腹痛﹐自利不渴﹐太陰自受寒也﹔上證加之嘔吐﹐少陰自受寒也﹔又加之小便淸利﹐厥陰自受寒也。熱藥溫之﹐猶恐或遲﹐陰陽一差﹐生死立判。𨿽然傳經直中﹐先賢發之盡矣﹐然豈無傳變者乎﹖假如傳經之際﹐輕生者或被生冷﹐或犯房欲﹐或粗工猛施汗下﹐眞气衰弱﹐陽證變爲陰證﹐如俗所謂陽證歸陰﹐仍宜直中寒證法治。

故《內經》止言傳變而不言直中者﹐蓋言變則包直中。今《局方》言傳陰﹑傳陽則不是﹐當言傳陽變陰。庶乎傳經爲裏熱﹐直中與變爲裏寒﹐臨證參脈﹐直中三陽﹑傳經三陽﹐病在於表﹐脈浮長弦﹔傳經三陰﹐病在於裏﹐脈沈數實﹔直中三陰﹐病在於經﹐脈沈微緩﹐此表裏虛實大分﹐非專以陽爲熱﹐陰爲寒也。

謂傷足而不傷手則可﹐以寒爲足之所司﹔手之六經﹐主於春夏﹐足太陽﹑少陽﹐正司冬令﹐觸冒之者﹐則二經受病。其次則少陽﹑厥陰繼冬而司春令﹐至春分後﹐方行溫令﹐故風寒亦能傷之。足陽明與冬本無與﹐然寄旺四季﹐寒熱溫涼之气皆能傷之。況表邪傳裏﹐必歸脾胃﹐而爲燥糞﹐用湯藥下之﹐而胃和矣。

謂傳足而不傳手不可﹐蓋熱爲手之所冤。

人身之气﹐每日周行三百六十五骨節﹐以應周天三百六十五度。血亦隨气營運腠理﹐以爲一身動靜云爲之主。所以一脈愆和﹐百脈皆病。況風寒中人﹐先入榮衛﹐晝夜循環﹐無所不至﹐豈間斷於手經哉﹗七日不愈而再傳者﹐乃足經移熱傳於手經﹐如冤家之相摭也﹐𨿽然手冤亦推本言耳。上古止分三陰三陽﹐而不分手足﹐其意甚深。況手足三陽﹐同手走頭至足﹐手足三陰﹐同足走胸腹與手﹐豈有經絡同﹐而受病又有不同者哉﹗卽如喘咳發熱﹐分明手太陰﹑太陽病也﹔狂言譫語﹐分明手少陰病也﹔胸滿漧嘔耳聾﹐分明手厥陰﹑少陽病也﹐認眞五臟六腑﹐俱有表裏二證。

蓋人之情欲﹐天之淫邪﹐自然不齊﹐故病多標本兼見。假令脈弦﹑面靑﹐目痛﹑筋急﹑善怒﹑心下滿者﹐兼肝有風也﹔脈洪﹑面赤﹑口漧﹑善笑﹑身熱者﹐兼心有熱也﹔脈緩﹑面黃﹐身重﹑肢疼﹑嗜臥者﹐兼脾有濕也﹔脈澀﹑面白帶憂﹑喘嗽﹑下衄者﹐兼肺有燥也﹔脈微﹑面黑﹑善恐﹑耳閉﹑气逆而泄﹐兼腎有寒也。凡邪出於外則爲腑﹑爲表﹐入於內則爲髒﹑爲裏。不拘何髒何腑﹐表證必同歸於太陽﹐裏證必同歸於陽明。噫﹗法無定用﹐病有定體﹐知此則百病機關﹐一悟可了﹐又何疑於手經之不受病耶﹗上一段論六經正病。

外集﹟卷三﹝病機﹞外感

傷寒

表可汗而裏可下﹐表證屬太陽。凡見頭疼﹑發熱﹑惡寒﹑淸便自調﹑腰項脊彊﹑脈浮緊者﹐卽是表證﹐不拘日數多少﹐便宜解表﹐不宜下滲。有汗爲表虛﹐宜解肌﹔無汗爲表實﹐宜發汗。但發汗亦有輕重不同﹐古謂春夏宜汗者﹐借天時而諭陽邪在外也。其實春月陽气尙微﹐秋月陽气欲斂﹐俱不可大汗。夏月天气熱﹐玄府開﹐不必大汗。冬月陽气伏藏﹐感冒輕者﹐尢不宜汗。惟傷寒重者﹐時令嚴栗﹐皮毛堅致﹐非大汗無由得散﹐不得已而從權也。至於陰證﹐但厥無汗者﹐妄汗動經則死﹐或有表邪﹐辛熱微汗以散之可也。裏證始焉脈浮而大﹐今則沈而數﹔始焉惺而靜﹐今則躁而動﹔始焉頭疼發熱惡寒﹐今則不惡寒反惡熱﹐煩躁倍加﹐胸連臍腹滿痛﹐腋下掌心自汗﹐以致胃漧糞燥﹐大便不通﹐小便赤澀﹐口渴﹐發狂﹐譫語﹐掀衣揭被﹐揚手擲足﹐六脈有力﹐卽是傳經熱證。

又謂陽盛誤汗卽死。或有初病卽見此證者﹐不拘日數多少﹐便宜通利﹐失下則血气不通而發厥矣。抑又有說焉﹐純乎表而裏無一毫病者﹐當解表時勿攻裏﹔純乎裏而表無一毫病者﹐當攻裏時勿解表﹔如表裏俱見﹐或表多里少﹐表急裏緩﹐則先治其表而後攻其裏﹔或裏多表少﹐裏急表緩﹐則先攻其裏而後救其表也。又表虛裏實﹐則藥宜辛涼﹔裏虛表實﹐則藥宜辛熱﹐皆以裏爲主﹐內气正而後可以治表。𨿽莫急於內﹐表亦不可緩也﹐表裏虛實﹐而醫之大分明矣。

表裏半者﹐宣吐與和﹔凡病﹐或渴或不渴﹐或胸中煩不煩﹐或嘔不嘔﹐或腹脇痛不痛﹐或咳﹐或心下悸﹐或小便不利﹐或有爲之證﹐少陽所主也。邪在表則多寒﹔邪在裏則多熱﹔邪在半表裏﹐則寒熱往來。邪在表﹐則心腹不滿﹔邪在裏﹐則心腹脹滿﹔邪在半表裏﹐則胸脇滿。邪在表﹐則呻吟不安﹔邪在裏﹐則狂言亂語﹔邪在半表裏﹐則欲言不言。

邪在表﹐則小便淸而易﹔邪在裏﹐則小便濁而難﹔邪在半表裏﹐或利或不利。邪在表﹐則不煩不渴不嘔﹔邪在裏﹐則煩滿而渴。故或煩或嘔者﹐邪在表方傳裏也。若見耳聾﹑脇痛﹑寒熱﹑嘔而口苦﹑胸脇緊滿﹐脈見弦數者﹐卽是半表半里。脈大﹐胸滿多痰者﹐或挾宿食﹐可吐。《百問》云﹕气浮上部﹐塡塞心胸﹐頭痛多涎﹐此吐證也。

《內經》云﹕其髙者﹐因而越之。脈𨿽大無頑痰者﹐不可吐﹐只當和解。古謂春宜吐者﹐順陽气發生於上也﹔秋冬宜下者﹐順陽气收斂於內也。此亦道其常耳﹐有病皆當從權。

陽可寒而陰可熱﹐槪言之﹐三陽經病卽陽證﹐手之三陽從頭走足﹐故頭疼身熱云云﹔三陰經病卽陰證﹐足之三陰從足走腹﹐故腹痛自利云云。然陰陽俱有表裏二證﹐陽證表裏同歸於熱而已﹐陰證表郁似陽﹐入裏則有傳經﹑直中之殊。大抵陽証之表﹐發熱惡寒﹐淸便自調﹐面光聲亮﹐鼻息往來如常﹐手足溫。陽証之裏﹐唇焦舌燥﹐爪甲紅活﹐身輕易於轉側﹐煩渴﹐掀衣﹐揚手擲足﹐大便或閉或硬﹐小便或赤或澀﹐脈浮洪數﹐宜汗﹑吐﹑下﹑和四法以治之。陰証之表﹐無熱惡寒﹐面慘聲短﹐鼻息往來气冷﹐手足厥逆。陰証之裏﹐唇紫舌捲﹐爪甲靑黑﹐身重難於轉側﹐不渴﹐引衣﹐臥多蜷足﹐大便泄利﹐小便淸白﹐脈細沈微﹐每與陽證相反。蓋陽證自下而上﹐故初起有頭疼﹐陰證則無頭疼也。

陽證自外傳入﹐故郁而爲熱﹐陰證則無身熱而反厥冷也。陽證搖手擲足﹐陰證則臥多蜷足。陽證內熱而渴﹐陰證則不渴。陽證二便閉﹐陰證二便淸且利也。惟有腹痛與嘔﹐陰陽二證俱有﹐然陰脈沈微。凡言陽證﹐多得之風寒暑濕﹐邪生於太陽也﹔凡言陰證﹐多得之飲食起居喜怒﹐邪生於少陰也。故云傷寒挾內傷者﹐十居八九﹐此陰陽正病也。

陰陽極者﹐從治非訛。

陽邪不深﹐不能至於厥逆﹔陰邪不甚﹐不能至於煩躁。此水極似火﹐火極似水﹐謂之反化﹐亢極則害之義也。陽證潮汗祕赤﹐滿渴狂譫﹐甚則斑血喘急﹐然熱極忽然伏於內﹐故身寒四肢厥逆﹐狀若陰證。但身𨿽冷而不欲近衣﹐神𨿽昏而气色光潤﹐脈必沈滑而有力﹐此陽極似陰也﹐宜大柴胡湯下之﹐或白虎湯﹑竹葉石膏湯。

陰證厥冷吐利﹐不渴靜蜷﹐甚則咽痛鄭聲﹐然寒極忽然火浮於外﹐發躁擾亂﹐狀若陽證。然身𨿽煩躁而引衣目蓋﹐口𨿽燥渴而飲水不下﹐脈必沈細無力﹐此陰極似陽也﹐宜通脈四逆湯。從治者﹐反攻也﹐熱藥冷凍飲料﹐冷藥熱飲﹐或熱藥爲君而佐以涼藥﹐或冷藥爲君而佐以熱劑﹐亦非判然如庸醫之差訛也。借有熱病服熱藥而愈者﹐必先服寒藥過多﹔寒病服寒藥而愈者﹐必先服熱藥過多故耳。若夫以寒治熱﹐以熱治寒﹐此爲逆治。逆治者﹐正治也。正治之法﹐人孰不知之乎﹗表裏俱無﹐不可犯上犯下﹔傷寒﹐頭痛寒熱﹐表也。口失滋味﹐腹中不和﹐或閉或泄﹐裏也。若四五日後﹐以至過經十三日﹐旣無表證﹐又無裏證﹐身微熱者﹐虛熱耳﹐小柴胡湯和之。不可汗﹑吐以犯上焦淸气﹐不可大下以犯下焦胃气。身熱﹐目中不了了﹐睛不和﹐大便硬者﹐乃可大柴胡﹐小承气下之。設或已下而脈數﹐消穀善饑﹐六七日不大便者﹐瘀血癥也。

表裏俱有﹐察其孰少孰多。

表裏俱見﹐必分多少治之。脈浮而大爲表﹐煩渴尿赤爲裏﹐五苓散主之。頭疼身熱便閉爲裏﹐小便淸利爲表﹐桂枝湯主之。心滿不食便閉爲裏﹐惡寒頭汗爲表﹐小柴胡湯主之。太陽病因下早而協熱下利﹐心痞硬者﹐謂之表裏不解﹐桂枝人參湯。太陽病因下早而腹痛有積者﹐謂之太陽太陰﹐又謂之裏傳表﹐掛枝加芍藥湯﹐甚者加大黃。太陽病下早利不止﹐脈促﹐喘而汗出﹐表未解也﹐葛根芩連湯。脈弦胸滿者﹐梔豉湯吐之。通治表多里少者﹐白虎湯或合小柴胡湯。裏多表少者﹐五苓散或合小柴胡湯。表裏俱急者﹐防風通聖散﹑大柴胡湯。

當汗而下﹐則爲瘀血懊痞气結胸之患﹔太陽證﹐脈浮緊者﹐宜汗。而汗之不解者﹐再與汗之。若失其汗﹐則寒邪傳經﹐當看傳過何經﹐變出何病。若應汗而反下滲﹐表邪乘虛內陷﹐則熱蓄於裏﹐變爲瘀血﹑懊﹑痞气﹐結胸等證。

當下而汗﹐則爲悸惕亡陽譫語厥竭之。

裏證具而脈沈實者﹐宜下。若下後熱不退﹐脈未和者﹐猶當量虛實再下。若失下則邪無從出﹐又或應下而反汗之﹐則津液內竭﹐變爲動悸等證。

不可汗﹐諸虛咽瘡淋血壞證﹐動气與風溫風濕脈遲﹔可汗者﹐脈證全在表也﹐然太早太過﹐則津液竭而變生焉。有不可汗者﹐諸虛損咽漧口燥﹐咽痛瘡瘍﹐淋瀝﹐經水適至﹐諸失血﹐吐沫咳嗽壞證﹐臍中上下左右動气﹐風溫﹑風濕﹑濕溫﹑脈遲微澀者﹐或厥而脈緊者﹐俱宜和解﹐不宜汗。若彊發之﹐病微者難瘥﹐劇者言亂目眩而死。

不可下﹐諸虛咽腫嘔厥結胸﹐動气與脈浮脈虛帶表。

可下者﹐脈證全在裏也﹐然太早太過﹐則水谷脫而變生焉。有不可下者﹐諸虛﹐咽腫﹐嘔吐厥逆﹐結胸不轉矢气﹐臍中左右上下動气﹐脈浮細虛微澀﹐帶表惡寒等證。下之則危﹐隨宜以溫熱藥救之。

陰虛挾火而脈數﹐﹝不可﹞灸之者消﹔陰陽二毒﹐及少陰證吐利﹐及口和背惡寒脈微澀﹐屬陽虛者﹐宜灸。陰虛挾火脈微數者﹐不宜灸。蓋外火能助內火﹐火炎則下體必重痺﹐骨焦肉消﹐或因此遺精潮咳見紅﹐皆火气之所使也。《活人》云﹕凡灸後﹐燒鍼後﹐證與火邪發狂者同﹐小柴胡加龍骨牡蠣治之。

膈寒肢冷而脈微﹐﹝不可﹞吐之者夭。

膈上寒飲漧嘔﹐少陰病也﹔四肢冷﹐胃虧也﹔脈微﹐下虛也。誤吐內煩﹐損傷元气﹐遂致不救者有之。若應吐而反溫之﹐則毒瓦斯鬱結於胃﹐而爲發狂等證。

急下以救水﹐存液之機甚微﹔傷寒﹐熱气入髒﹐流於少陰之經﹐咽路焦﹐口燥渴﹐腎水漧也﹔熱病﹐熱不已﹐目睛不和﹐亦腎水漧也﹐皆急下以救腎水。陽明發熱汗多﹐或已汗不解﹐腹滿痛﹐及狂譫不大便者﹐皆急下以存胃液。傷寒脈弦而遲﹐弦爲寒﹐遲爲髒﹔脈大而緊﹐大爲陽﹐緊爲寒﹐俱謂之陽中伏陰﹐急下以分陰陽。又下利三部脈平﹐心下硬者﹐內實也﹔下利脈遲而滑﹐或浮大按之反澀﹐惡食者﹐皆胃有宿食也。但宿食忌巴霜﹐只宜大黃蕩滌。

急溫以和陽﹐止嘔之功非小。

脈沈厥冷﹐膈上寒飲漧嘔﹐或時頭痛﹐皆寒气上攻也﹐急溫之﹐三味參萸湯。內寒已極﹐厥逆吐利﹐不渴靜蜷﹐陽和之气欲絕﹐六脈若有若無﹐急溫之﹐四逆湯。凡言急者﹐病勢已篤﹐將有變革﹐非若他病可以緩也。

他如太陽汗出不止﹐汗後惡風﹐汗後煩躁﹐心悸身痛﹐皆宜急用附子加於桂枝﹐芍藥之類三陽脈遲腹痛﹐建中湯當先施也。但一服﹐中病卽止﹐傷寒之藥皆然。

過經﹝不解﹞汗下從輕﹐傷寒六日﹐傳經一徧﹐七日當解﹐再傳至於十三日以上不愈﹐謂之過經。汗下失宜﹐以致邪气畱連不已﹐神昏譫語﹐胸滿潮渴﹐隨其表裏證見而調之﹐或從輕再汗再下。如脈亂髮躁﹐尺寸陷者危。如脈緩安睡﹐邪未淨者﹐正未復耳﹐參胡芍藥湯調之。有大便下利而脈和者﹐知醫以丸藥下與﹐停畱餘熱。凡過經气虛﹐或加異气﹐宜與壞證參看。

尺遲暫補何忌。

凡尺寸遲弱﹐血少也。不問風寒初證雜證﹐俱忌汗吐下﹐宜先以小建中湯﹐或黃建中湯救脈。如素實者﹐小柴胡湯亦好﹐俟脈不遲﹐方可施治。

發表攻裏溫裏之方﹐扶陽助陰抑陰之義。

此陰陽﹐指表裏言。病者爲虛﹐不病者爲實。表病裏和﹐則邪出於外而爲陽虛陰盛﹐故發表不遠熱﹐而用辛甘之劑﹐所以扶陽也。裏病表和﹐則邪入於內而爲陰虛陽盛﹐故攻裏不遠寒﹐而用酸苦之藥﹐所以扶陰也。

若陰經自受寒邪﹐則爲髒病投陰﹐陽气將脫﹐急宜辛熱回陽抑陰。故曰﹕桂枝下咽﹐陽盛則斃﹔承气入胃﹐陰盛乃亡。實實虛虛﹐損不足而益有餘﹐醫殺之耳。此汗﹑下之杼機。

法以得中爲貴﹐不及愈於太過﹔法﹐謂汗﹑吐﹑下﹑溫﹑解五法﹐各有不同。汗有大汗發表﹐微汗解肌﹐以別輕重。下有急下﹑少與﹑微和﹑滲利﹐以釐淸濁。溫有兼補者。

吐有宣湧﹑探引﹐或只寬利而不敢吐者。和解則一而已。或曰傷寒無補法﹐熱气得補復盛﹐更復下之﹐是重困也﹐惟虛煩裏寒陰證﹐不在此例。得中者﹐五法洞中懇劇﹔太過者﹐粗工猛進﹔不及者﹐中工從緩從輕。凡傷寒汗下藥﹐一服中病卽止﹐不必盡劑﹐與雜病不同。傷寒不過汗吐下三證﹐若用之得當﹐有何傳變﹐全在醫者精明審處之耳。

證有似是而非﹐不識寧可不治。

傷寒題目未定之時﹐不知有無風濕﹑勞役﹑痰食等項相兼﹐似是而非﹐最宜詳辧﹐故不知者﹐寧可不治。

班固有言曰﹕有病不治得中醫。倘一藥之誤﹐悔將噬臍。噫﹗古以醫藥救夭札﹐今以醫藥治其生﹐治生可也﹐而誤人於死﹐豈不與謀劫者同哉﹗愼之﹗愼之﹗上一段論表裏陰陽汗吐下溫解法。

外集﹟卷三﹝病機﹞外感

傷寒

傷寒惡寒﹐無汗而手足微冷﹔霜降後﹐春分前﹐人有衝斥道途﹐履霜踢冰﹐冒犯寒气﹐卽發爲病﹐名曰傷寒。必先惡寒﹐頭痛甚﹐鼻無涕﹐其聲前輕後重﹐口中和。𨿽不食亦不惡食﹐手足不熱。病深重者﹐必身痛發熱﹐冬月﹐麻黃湯﹔輕淺者﹐陶氏麻黃湯﹔虛者﹐人參順气散﹔三時﹐羌活沖和湯﹑小柴胡湯﹔通用﹐麻黃杏仁飲。此專辧無汗爲傷寒﹐蓋風﹑暑﹑濕皆有汗﹐惟寒泣血無汗。至於初證﹑傳變﹑雜證﹐俱詳後段。

傷風惡風﹐自汗而手足微煩。

傷風初證﹐惟頭疼﹑口和﹑不惡食與傷寒同。緣寒乃陰邪﹐風乃陽邪﹐所以傷寒郁而後能發熱﹐傷風卽能發熱﹔傷寒手足微厥﹐傷風手足背皆熱﹔傷寒鼻無涕﹐傷風鼻流涕﹐其聲如自甕中出﹔傷寒面慘身痛﹐傷風面光身重﹔傷寒無汗惡寒不惡風﹐傷風有汗惡風不惡寒﹐甚者自汗出不止﹐灑灑惡風﹐復嗇嗇惡寒。冬月﹐桂枝湯﹔自汗小便數者﹐芍藥甘艸湯﹔自汗小便利腳蜷急者﹐桂枝湯加參﹑附﹔輕者﹐柴胡桂枝湯﹔自汗渴而小便難者﹐邪漸傳裏﹐五苓散﹔自汗不渴者﹐邪在表﹐茯苓桂甘湯﹔三時﹐防風沖和湯﹑柴胡桂枝湯﹐或敗毒散去茯苓﹔鼻塞﹐通關散﹔通用﹐柴胡半夏湯。古立六經傷風方﹐見後桂枝湯下。但三陰藥皆辛熱﹐似非傷寒家法﹐仲景治傷寒﹑傷風表證﹐分有汗﹑無汗﹐裏證同於和解﹑通利﹐更無分別﹐今詳桂附八物。恐亦風邪直傷陰分﹐其人素虛﹐或房室後傷風則可﹐若槪作表藥﹐誤人多矣。蓋傷風發表﹐辛熱不如辛溫﹐辛溫不如辛涼也。或疑六淫﹐仲景獨詳於風寒而略於暑濕﹐且不及燥火﹐何也﹖蓋暑火同气﹐燥濕同源﹐風寒傳變六經﹐暑濕性偏﹐著人五臟﹐壯者气行則已﹐怯者乃著爲病故耳。前所謂嗇嗇﹐不足也﹔灑灑﹐灑淅也﹐皆惡風之貌。

治表裏急﹐治裏表急﹐陰同於陽爲兩感﹔兩感者﹐半入於陽﹐半入於陰﹐陰陽兩感﹐臟腑俱病。一日太陽與少陰俱病﹐頭疼﹐爲太陽邪盛於表﹔口漧而渴﹐爲少陰邪盛於裏。二日陽明與太陰俱病﹐身熱譫語﹐爲陽明邪盛於表﹔不欲食腹滿﹐爲太陰邪盛於裏。三日少陽與厥陰俱病﹐耳聾爲少陽邪盛於表﹔囊縮而厥﹐爲厥陰邪盛於裏也。五臟六腑俱病﹐欲治表而裏急﹐欲治裏而表急﹐必死之證。但稟气實而感邪淺者﹐或挾異气﹑風溫﹑風濕之類﹐猶可救療﹐所以仲景有治有先後﹐發表攻裏之說。法當審其表裏緩急虛實何如﹖如表裏俱急者﹐大羌活湯主之。如陽證陽經先受病﹐身體痛而不下利者﹐爲表急﹐先以葛根﹑麻黃發表﹐後以調胃承气攻裏。如陰證陰經先受病﹐身體痛而下利不止者﹐爲裏急﹐先用四逆救裏﹐後以桂枝救表。陰陽未分者﹐陶氏沖和湯探之。古法﹐一日太陽少陰﹐五苓散主之﹐頭痛加羌活﹑防風﹔口渴加黃柏﹑知母。二日陽明太陰﹐大柴胡湯。三日少陽厥陰﹐危甚﹐大承气湯加川芎﹑柴胡救之。《活人》不分陰陽﹐專用四逆﹑桂枝﹐先輩皆以爲謬。大抵兩感﹐脈從陽可治﹐從陰難治。

傷風見寒﹐傷寒見風﹐脈不合證而相反。

先傷寒而後傷風者﹐證傷寒也﹐而見傷風之脈﹔先傷風而後傷寒者﹐證傷風也﹐而見傷寒之脈。此乃榮衛俱實﹐故無汗而煩躁﹐大靑龍湯。不煩躁者﹐桂麻各半湯。通用﹐大羌活湯﹐九味羌活湯加人參﹑大棗﹐或神術散﹑香蘇散。

三陽合病﹐自利而汗下﹐審在經入腑﹔或一陽先病﹐一陽隨病﹐或二陽同病﹐或三陽同病﹐不傳者謂之合病。自利者﹐下利溏泄。三陽合病﹐寒邪甚而裏气不和也。气行下則利﹐气逆上則嘔。太陽合陽明自利﹐惡寒者﹐升麻葛根湯﹔惡熱者﹐白虎湯。

太陽合少陽自利者﹐黃芩湯﹔嘔者﹐並加半夏﹑生薑。陽明合少陽自利最重﹐小柴胡合升麻葛根湯。有宜下者﹐本太陽病﹐因汗下滲亡津液﹐胃腑燥實﹐轉屬陽明﹐謂之太陽陽明﹐脾約丸潤之。本少陽病﹐因汗滲﹐熱入胃腑﹐大便燥者﹐大柴胡微下之。本陽明經病﹐熱盛傳入胃腑﹐謂之正陽陽明﹐乃本經自病也﹐宜調胃承气湯從中治之。蓋太陽少气﹐少陽少血﹐惟陽明居二陽之中﹐气血俱多﹐所以從中治陽明﹐而不敢犯太陽﹑少陽也﹐又三陽合病﹐面垢﹐腹脹滿﹐身重難轉側﹐譫語遺溺﹐口燥不仁﹐大便難者﹐白虎加參湯主之﹐不可汗下﹐亦中治法也。有宜汗者﹐表證頭疼﹑惡寒未除﹐爲太陽尙未過經﹐尢宜發汗。如太陽陽明﹐喘而胸滿者﹐麻黃湯。太陽少陽﹐麻黃湯合小柴胡湯。通用﹐九味羌活湯加石膏﹑知母﹑枳殼。蓋在經則汗﹐過經宜下也。

三陽並病﹐可汗而攻通﹐必傳胃歸根。

並者﹐催並逼迫之意。始初二陽合病﹐後一陽气盛﹐一陽气衰﹐並歸一經獨重﹐初證亦不解罷。陽明並太陽者﹐太陽證未解﹐陽明證又至﹐麻黃湯合升麻葛根湯。如太陽證重﹐加太陽經藥﹔陽明證重﹐加陽明經藥﹐後仿此。少陽並太陽者﹐太陽證未解﹐少陽證又至﹐麻黃湯合小柴胡湯。頭痛項彊﹐眩冒如結胸狀者亦宜。通用﹐九味羌活湯。少陽並陽明者﹐爲木克土﹐難治﹐小柴胡湯合升麻葛根湯﹑柴胡升麻湯救之。是並病﹐在表者皆可汗。若太陽證罷﹐乃入胃腑者﹐謂之傳經﹐非並也﹐宜量體攻下。舊云﹕三陰無合﹑並二病。然三陰亦有自相合並者﹐但非兩感﹐必無陰經與陽經合並之理。

但聞疫癘能傳染﹐疫﹐疾如有鬼癘相似﹐故曰疫癘﹐又曰時气。春應暖而反淸﹐夏應熱而反涼﹐秋應涼而反大熱﹐冬應寒而反大溫﹐非其時而有其气。凡感之者﹐卽發頭疼身痛寒熱﹐一方長幼病皆相似。治與傷寒微異者﹐春淸責肝﹐升麻葛根湯﹔夏熱責心﹐二香散﹑調中湯﹔秋濕責肺﹐白虎加蒼湯﹑茵陳五苓散﹔冬寒責腎﹐葳蕤湯﹑甘桔湯﹔土旺四季﹐隨經取之。治與傷寒同者﹐表證﹐敗毒散﹔半表裏﹐小柴胡湯﹔裏證﹐大柴胡湯﹔挾內傷者﹐宜補﹑宜散﹑宜降﹐人中黃丸是也。經曰﹕疫气不拘於診﹐更當於運气求之。凡人疫家﹐用麻油服之﹐或紙撚蘸麻油並雄黃﹑朱砂末﹐探入耳鼻內﹐最能避穢毒之气﹐徧滿鄕村﹐善用如意丹亦妙。

豈知正气亦多愆。

經曰﹕春气溫和﹐夏气暑熱﹐秋气淸涼﹐冬气冷冽。以傷寒爲毒者﹐以其最成殺厲之气也。其有傷於四气﹐畱在何經而發何病﹖大槪春傷於風﹐夏必飧泄﹔夏傷於暑﹐秋必瘧痢﹔秋傷於濕﹐冬必咳嗽﹔冬傷於寒﹐春必瘧。者﹐二日一發﹔瘧者﹐一日一發。秋傷於濕不卽發者﹐及冬風寒相搏﹐痰涎生而爲咳嗽。冬傷於寒不卽發者﹐及春溫气相搏﹐變爲溫病。是四時正气﹐亦能愆和如此。皆因發動之時﹐逆推致病之源﹐非受傷之時﹐預擬今日之病﹐故有久而消散不成病者﹐豈可執一論哉﹗但稍覺气淫於內﹐心腹不快者﹐不換金正气散加減﹐以正胃气。

春變爲溫﹐夏變爲熱。

溫病者﹐春分後有太陽病﹐發熱﹑咳嗽﹑身痛﹑口渴﹑不惡寒﹑其脈弦數不緊﹐右手反盛於左手﹐蓋怫熱在內故也﹐或散在諸經﹐各取其經而治之。熱病卽與溫病同﹐但發在夏至後﹐脈洪數﹐熱渴更甚耳。𨿽因冬時受寒﹐伏於肌骨﹐然人身隨天气化﹐春分則寒變爲溫﹐夏至則寒變爲熱。所以﹐傷寒惡寒而不渴﹐溫熱不惡寒而渴。不惡寒則病非外來﹐渴則自內達表﹐熱郁腠理﹐不得外泄﹐乃復還裏﹐終是裏多表少。間有惡寒者﹐乃冒非時暴寒﹐或溫暑將發﹐又受暴寒﹐非冬証之甚也。法當治裏熱爲主﹐而解肌次之﹐亦有專治裏而表自解者。誤下猶可﹐誤汗則變爲嘔﹑噦﹑狂﹑斑而死。蓋溫熱在經而不在表﹐安可例用傷寒汗法﹗惟兼暴寒者﹐乃可表裏雙解﹐亦不敢用冬月辛溫之藥。春溫表證﹐天溫﹐升麻葛根湯﹔天寒﹐柴胡桂枝湯。太陽合少陽﹐敗毒散合小柴胡﹔太陽合陽明﹐敗毒散合升麻葛根﹔陽明合少陽﹐升麻葛根湯合小柴胡湯。半表裏﹐小柴胡。裏證﹐大柴胡。重者﹐一時表裏俱發﹐防風通聖散。表裏俱熱﹐大便自利者﹐柴苓湯加山梔﹑木通。虛煩﹐竹葉石膏湯。變雜證﹐悉同傷寒。夏熱表證﹐太陽﹐九味羌活湯﹔汗後煩渴﹐脈洪大﹐背惡寒者﹐白虎加參湯﹑益元散。裏證﹐大柴胡。重者﹐一時表裏盛發﹐雙解散。熱病脈細無力﹐足冷﹐已得汗而躁盛者﹐此陰脈之極也﹐必死。詳溫暑門。

晚發疑爲秋病﹐質諸髙明﹔先輩云﹕淸明至夏至前﹐太陽病者﹐謂之晚發﹐比之溫病稍輕。蓋以感之輕者發之早﹐感之重者發之遲。

從立秋至霜降﹐有患太陽證者﹐亦名溫病﹐治法同溫熱﹐但加燥劑於解肌藥中﹐裏證一同傷寒。但旣以三月至夏至爲晚發﹐春分前又爲正傷寒﹐不知春溫在於何月﹐更考三月至夏至前﹐名爲春溫﹐則晚發當屬於秋矣。

立秋前後病者﹐因濕熱而發﹔處暑後病者﹐因燥熱而發﹐庶乎四時六气﹐備而不混﹐而治之各隨其時耳。

大槪表證﹐九味羌活湯﹑梔子升麻湯﹔裏證﹐大柴胡湯加生地﹐或導滯通幽湯。變雜證者﹐隨宜施治。

冬溫總是時行﹐加乎調燮。

冬有非時之暖﹐名曰冬溫。與春秋暴寒﹑暴溫總謂之時行气﹐與傷寒相似﹐但脈不浮耳。治法大同春溫。

表證﹐葳蕤湯﹑九味羌活湯﹐入裏加大黃﹐重者雙解散﹐輕者加減調中湯。

靜而得之爲中暑﹐動而得之爲中。

暑﹑皆自汗煩渴﹐脈虛﹐面垢昏倦。靜而熱傷心脾爲中暑﹐與夏熱病相似﹐但熱病脈洪緊﹐中暑脈細數而沈。動而熱傷太陽爲中﹐脈浮似夏傷風。但汗出惡風﹐身熱而不渴者﹐傷風也。汗出惡寒身熱而渴者﹐中也。加之身痛且重者﹐必夏月傷冷﹐或澡浴水行皮中所致。中心腹疼痛﹐霍亂吐瀉轉筋﹐甚則發厥昏悶﹐香薷散﹔痰逆惡心惡寒者﹐橘皮竹茹湯﹔汗多渴而不惡寒者﹐竹葉石膏湯﹔暑濕相搏﹐身痛心痛煩渴惡心尿赤者﹐五苓散﹔濕盛胸滿者﹐瓜蒂散吐之﹔若小便已﹐灑然毛聳﹐口開前版齒燥黑﹐肢厥﹐小勞身卽熱者﹐表裏俱病也﹐白虎加參湯﹔有濕者﹐白虎加蒼湯和之。切忌汗下鍼灸﹐汗則惡寒﹐下則內虛變淋﹐灸則助火發熱。

中暑發熱煩躁口渴者﹐小柴胡湯加香薷﹔瀉利口渴者﹐香薷散合四苓散﹔元气素弱﹐脈虛身倦者﹐淸暑益气湯﹔昏憒不蘇者。蔥餅熨臍。

暴寒寒疫﹐與伏藏已變之寒﹐自是情違﹔春分至秋分﹐暴寒曰寒疫﹐非冬月傷寒比也。三月四月﹐或有暴寒﹐陽气尙弱﹐爲寒所折﹐病熱猶輕。五月六月﹐陽气已盛﹐爲寒所折﹐病熱則重。七月八月﹐陽气已衰﹐爲寒所折﹐病熱亦微。傷之者﹐其病與溫暑相似。而治則殊者﹐蓋溫暑伏寒自內而發﹐寒疫自外而入﹐宜調中湯爲主﹐隨時气候寒熱輕重而以辛涼﹑辛溫之藥加減。蓋折者﹐折抑陽气﹐郁而爲熱也。感之輕而陽气不爲所折﹐未至發熱者﹐當於感冒藥中求之。

暴溫溫疫﹐與過經不除之溫﹐皆難汗發。

春三四月間﹐暴熱傷之者﹐亦名溫病。傷寒汗下過經不解者﹐亦名溫病。但當隨各經見證治之﹐皆不宜汗下。暴溫﹐梔子升麻湯﹑九味羌活湯。過經﹐和解散﹑參胡芍藥湯。

風溫喘渴多睡﹐四肢不收若癱﹔太陽病﹐發汗則身涼。如發汗身猶灼熱者﹐乃風溫也。當春溫气大行﹐又感風邪所致。惟風傷衛﹐四肢緩縱不收若癱瘓然﹔惟溫傷气﹐气昏而鼻息不利﹐語言謇澀﹐身熱自汗多眠。治在心火肝木二經﹐忌汗﹑下﹑鍼。誤汗則身必灼熱﹐甚則煩渴譫黃﹔下則遺溺﹔鍼則耳聾。惟淸解肌表爲佳﹐宜葳蕤湯﹑敗毒散﹐或小柴胡加桂枝微汗之。渴甚者﹐栝蔞根湯。痰喘者﹐金沸艸散加杏仁﹑細辛﹑五味子。誤汗﹐防己黃湯救之。譫語獨語及直視遺尿者難治。

濕溫胸滿妄言﹐兩脛逆冷如雪﹔夏月先傷濕﹐而後傷暑﹐名曰濕溫。濕與熱搏﹐兩脛逆冷﹐甚則徧身亦冷﹐胸滿頭痛﹐壯熱自汗。若再發汗﹐令人嘔聾﹐身變靑色﹐不語﹐名曰重﹐必死。治在心火脾土﹐茯苓白術湯﹐濕勝溺澀便利者﹐五苓散﹑除濕湯。髒滑者﹐術附湯。暑勝壯熱二便澀者﹐香薷散﹑六和湯。便閉渴譫﹐白虎加蒼湯。

風濕﹐頭汗身重而大便難﹔先傷濕而後傷風﹐風先上受﹐濕先下受﹐風濕相搏﹐風在外而濕在內。大汗則其气暴而內邪不能出﹐故風去而濕存﹐濕流入裏則病重。微汗則其气緩而內外之邪俱去﹐或濕證去而風證未去者﹐不久自解。寒熱身痛﹐麻杏薏甘湯﹔體痛發熱﹐小便不利﹐麻黃湯加蒼術﹔肩背脊腰彊痛者﹐羌活勝濕湯﹔腫痛微喘﹐杏仁湯﹔汗多﹐漢防己湯﹔虛者﹐身重難以轉側﹐桂枝湯加白術﹔身重昏迷﹐自汗失音﹐下利不禁者﹐白通湯加白術﹑甘艸﹔身痛小便不利者﹐甘艸附子湯﹔身重走痛者﹐小續命湯去麻黃﹑附子﹔熱而重痛煩渴者﹐敗毒散去柴胡﹑人參﹐加栝蔞根。小便自利及下利不止者﹐死。

寒濕﹐頭汗身痛而大便泄。

傷寒無汗﹐寒濕相搏而有汗﹐不能周身﹐惟在頭耳。身背彊者﹐表不利也﹐證與風濕相似﹐滲濕湯主之﹔帶表﹐五積交加散﹔裏寒﹐理中湯加附子﹔寒多浮腫﹐術附湯妙。

中濕﹐二便乖而黃燻於肌膚。

濕﹐卽水也。東南下﹐風雨襲虛﹐山澤蒸气﹐人多中濕。濕在經﹐則日晡發熱鼻塞﹔在關節﹐則一身盡痛﹔在臟腑﹐則淸濁混而大便濡泄﹐小便反澀﹐腹或脹滿﹔濕熱搏則徧身黃如燻色﹐輕者面目微黃而已。誤下則爲喘噦﹐誤汗則發痙而死﹐惟利小便爲佳﹐五苓散﹑除濕湯主之。小便不利﹐大便反快者﹐甘艸附子湯﹔二便利﹐不發黃者﹐術附湯﹔身痛鼻塞者﹐黃建中湯﹔中气堅滿癃閉者﹐枳術湯加葶藶。發黃見後。

濕痺﹐三气合而痛歷乎關節。

痺者﹐痛也。太陽病脈沈而細﹐關節煩疼﹐皮膚麻木﹐自汗者﹐防己黃湯﹔無汗者﹐五積交加散主之。

然濕气四時有之﹐兼風﹑兼熱﹑兼寒者﹐隨證加減。濕病﹐古云三種﹐實亦五種。

寒濕重感成痙﹐發時可驚﹔太陽病純傷風﹑純傷寒﹐則不發痙。惟先傷風而後又感寒﹐或先傷風而後又感濕﹐過汗俱能發。重發太陽汗﹐大發濕家汗﹐皆能發痙。外證寒熱類傷寒﹐但脈沈遲弦細﹐搖頭露眼﹐口噤手足搐搦﹐項彊背反張如發癇﹐終日不醒爲異。風性勁爲剛痙﹐因重感寒或冷﹐故無汗﹐宜葛根湯加羌﹑獨活﹑防風。濕性緩爲柔痙﹐因先傷風﹐故有汗﹐宜桂枝湯加天花粉﹑葛根。其或痰塞气盛﹐則南星﹑半夏﹑白茯以消痰﹐枳實﹑陳皮﹑紫蘇以順气﹐痰消气順﹐然後分剛﹑柔治之。通用﹐小續命湯﹐有熱去附子﹐自汗去麻黃。剛痙二三日﹐仰面壯熱﹐胸滿如結胸狀﹐便閉腳蜷﹐臥不著席者﹐大承气湯下之。輕者﹐敗毒散﹑小柴胡湯。柔痙二三日不瘥﹐汗多厥冷﹐筋脈拘急者﹐附子防風湯。時發時止﹐危者﹐附術散。又有剛柔不分之痙﹐身熱譫語似剛﹐微厥便滑似柔﹐宜小續命湯加生附子。有汗下後﹐乍靜乍躁﹐偏左眼﹑左手足牽搐者﹐少陽痙也﹐小柴胡加防風。又血虛之人﹐及產後傷風過汗﹐破傷風證發﹐俱不可純作風治﹐四物湯加防風﹐或八物湯去茯苓﹐加黃﹑羌活﹑防風救之。凡﹐脈如雨濺散出指外者﹐立死。又戴眼反折﹐螈汗出如珠﹐或反張離席一掌許﹐小兒離席二指許者﹐皆死。風熱﹑痰火﹑虛﹐見雜病。

寒气重感變溫瘧﹐發久則截。

傷寒汗吐下後﹐餘熱未淨﹐重感於寒而變瘧﹐或過經舊熱未解﹐新感六淫之气而變瘧。皆曰溫瘧者﹐俱先熱後寒故也。寒多熱少或單寒者﹐太陽邪變也﹐柴胡桂姜湯。熱多寒少或單熱﹐骨節煩疼者﹐陽明邪變也﹐白虎湯加桂。寒熱相等或先熱者﹐少陽邪變也﹐小柴胡湯。渴者﹐去半夏加天花粉﹑知母。寒熱大作﹐戰栗汗出不散者﹐太陽陽明合病也﹐桂枝石膏湯。服此後瘧愈甚者﹐三陽合病也﹐恐傳入陰經﹐急用桂枝黃芩湯。如傳入陰分﹐以卯至午發而嘔吐﹐大便閉者﹐大柴胡湯下之﹔從午至酉發而腹滿便閉者﹐大承气湯下之﹔從酉至寅發而欲狂喜忘便黑者﹐桃仁承气湯微利之﹔不敢下者﹐梔子升麻湯。傷寒與雜病瘧﹐不同在此。間有挾痰與食積﹐嘔吐不食者﹐二陳湯﹑對金飲子。尿澀煩渴﹐或因瘴气不伏水土者﹐五苓散﹐俱加黃芩﹑柴胡。此等瘧與雜病無大異﹐日久勢髮稍緩則截之。痰飲在上膈﹐欲吐不吐者﹐瓜蒂﹑赤小豆﹐雄黃等分爲末﹐水調五分服之﹐以吐爲度﹐或祛邪丸亦好。久不愈者﹐勝金丹﹑老瘧丸以消之。

霧露中於下焦﹐名曰渾﹔霧露中於上焦﹐名曰潔。

陰脈緊者﹐霧露濁邪中於下焦少陰之分﹐故曰渾。因表虛裏微﹐遂使邪中於陰爲栗﹐令人足脛逆冷﹐便溺妄出﹐或腹痛下利﹐宜理中湯﹑四逆湯﹐熱藥以散其邪。陽脈緊或帶澀者﹐霧露淸邪中於上焦太陽之分﹐故曰潔。令人發熱頭痛﹐項彊頸攣﹐腰痛脛酸﹐宜九味羌活湯加本。或惡寒欲吐者﹐藿香正气散﹑五積散﹐仍量加本。陰陽脈俱緊者﹐上﹑下二焦俱中邪也﹐必吐利後脈不緊﹐手足溫則愈。若吐利後脈遲﹐不食者﹐脾胃虛而內停水飲也﹔若脈陰陽俱緊﹐口中气出﹐唇口漧燥﹐蜷臥足冷﹐鼻涕出﹐舌上苔滑﹐勿妄治也。又有陽病上行極而下﹐陰病下行極而上﹐上﹑下必幹中焦﹐於是三焦混亂﹐內外气塞﹐以致上爲口糜﹑嚏﹐下爲小便黃﹐大便血凝如豬肝。熱气勝而脾胃不運﹐榮衛凝滯則生瘡癰﹔虛寒甚者﹐脾胃獨弱﹐下焦不約﹐淸便下重﹐臍築湫痛而死。蓋臍爲生气之源﹐築痛﹐生气已絕。

水證多嘔咳而頭汗﹐惟在表也﹐則身熱而心胸怔悸﹐惟在裏也﹐則身涼而脇腹滿堅﹔水﹐陰也﹐寒也。或因飲食生冷﹐或因洗浴過度。內熱者得之﹐卽自消爍﹔內寒者得之﹐卽自停蓄。傷寒表熱與水气相合者﹐發熱怔忡﹐漧嘔喘嗽﹐小腹滿﹐小便不利﹐小靑龍湯。半表裏證﹐但頭汗出﹐身無大熱﹐心下滿﹐揉之有聲音﹐謂之水結胸﹐小半夏湯﹔甚者﹐大陷胸丸下之。或傷寒厥而心下悸﹐漧嘔KT逆者﹐茯苓桂甘湯﹑赤茯苓湯。裏寒與水气相合者﹐四肢疼痛﹐腹痛嘔泄﹐小便不利﹐玄武湯﹔甚則成癖脇硬者﹐十棗湯。表裏俱見﹐渴欲飲水﹐水入卽吐者﹐名曰水逆﹐五苓散滲之。若病在陽宜汗﹐而反以水面閉熱﹐肉上粟起﹐欲飲水而不渴者﹐單用文蛤爲末﹐沸湯調服方寸匕。流入皮膚﹐浮腫者﹐牡蠣澤瀉湯﹑五苓散﹑防己黃湯﹑術附湯選用。

黃證俱口渴而頭汗﹐蓄熱發者﹐則溺澀而大腹脹膨﹐蓄血發者﹐則溺淸而小腹急結。

經曰﹕濕熱相交﹐民病癉。癉﹐卽黃膽﹐陽而無陰也。傷寒發黃𨿽不一﹐皆因內熱而誤用溫藥﹐或被火攻太甚﹐或失汗下與滲﹐以致陽明經中血熱﹐而見眞色於肌膚﹐謂之瘀熱發黃。頭汗作渴﹐小便不利﹐色黃而明﹐茵陳湯﹑茵陳三物湯﹑陶氏茵陳湯。有濕熱郁而發黃者﹐身痛發熱﹐色黃而晦﹐茵陳五苓散。有寒濕髮黃者﹐太陽病寒濕在裏﹐發汗過則寒去而濕在﹐麻黃連軺赤小豆湯﹔身痛鼻塞者﹐急用後瓜蒂搐鼻法﹐內服茵陳五苓散﹔頭痛甚者﹐神術散加茵陳。有中濕髮黃者﹐一身盡痛﹐誤汗則眼目俱黃﹐茵陳五苓散﹑梔子柏皮湯﹑防己黃湯﹔身體煩疼者﹐麻黃湯加蒼術。有傷風發黃者﹐易饑﹐鼻幹腹痛﹐潮熱咳嗽﹐小柴胡加茵陳﹔如噦﹐加茯苓﹔甚者﹐用大柴胡加之﹔往來寒熱者﹐小柴胡加山梔﹑茵陳。有內傷中寒發黃者﹐脾胃素虛﹐或傷冷物停滯不散﹐或嘔逆腹滿﹐或大便自利﹐理中湯加茵陳﹑枳實﹑靑皮﹔腹脹﹐食不敢飽﹐欲作谷疸者﹐五苓散加茵陳。有陰證發黃者﹐四肢逆冷﹐脈沈﹐或陰盛發躁﹐四逆湯加茵陳。有結胸發黃者﹐心胸滿硬﹐按之痛不可近﹐大陷胸湯加茵陳。有痞气發黃者﹐心下滿硬﹐按之不痛﹐半夏瀉心湯加茵陳﹐痞結消則黃自愈。大抵發黃與治濕相似﹐輕則滲利和解﹐重則大下﹐水利黃自退矣。非但寸口無脈﹐鼻气冷爲不治﹐形變煙燻黑色﹐搖頭直視﹐環口黧黑﹐柔汗發黃﹐脾臟气絕也。凡初發黃﹐先以口含水﹐用瓜蒂末一字搐入鼻中﹐吐出黃水﹐內服茵陳五苓散﹐或酒蒸黃連丸﹐外用生薑同茵陳搗爛﹐徧身擦之。諸發黃皆小便不利﹐惟瘀血發黃﹐小便自利。

且瘀血與瘀熱外證﹐俱頭汗作渴﹐脈浮數。但熱結下焦﹐則熱耗津液而小便不利﹐血結下焦﹐則熱但耗血而不耗津液﹐故小便自利。治詳後瘀血。

上一段論正傷寒名義曰傷寒﹑曰傷風﹑曰傷風見寒﹑曰傷寒見風﹑曰合病﹑曰並病﹑曰兩感﹑曰中霧露﹑曰中暑﹑曰熱病﹑曰晚發﹑曰痙。五種濕病﹕風濕﹑濕溫﹑寒濕﹑中濕﹑濕癉。五種溫病﹕春溫﹑風溫﹑溫疫﹑溫瘧﹑溫毒發斑。附水證﹑黃證﹐乃傷寒之大關鍵也﹐故並提之﹐共二十四種﹐濕溫居半﹐可見濕熱爲病最多。

外集﹟卷三﹝病機﹞外感

傷寒

虛煩頭身不痛﹐無汗而脈鮮緊﹔虛煩者﹐七情六欲以致腎水虛﹐而心火煩躁﹐或雜病後餘熱未淨而煩﹐或勞役气衰火旺而煩﹐或陰虛相火動而煩。有類傷寒初證﹐外亦發熱﹐但頭身不痛﹐脈不緊數爲異。𨿽陰虛亦惡寒而不甚﹐脈亦能數而無力。

大槪病後虛羸少气﹐煩躁欲嘔者﹐竹葉石膏湯﹔輕者﹐小柴胡湯。痰逆惡心者﹐橘皮竹茹湯。陰證內寒外熱﹐肢節痛﹐口不燥而虛者﹐陰旦湯。服涼藥後﹐脈愈大而無力﹐熱愈甚而燥渴者﹐單人參湯﹑或人參黃煎湯下五苓散。勞役气虛者﹐補中益气湯。陰虛者﹐四物湯加知母﹑黃柏。脾胃弱者﹐三白湯。驚悸痰盛者﹐溫膽湯。

心神不安者﹐朱砂安神丸。婦人新產挾血虛煩者﹐四物湯加人參﹑淡竹葉﹑麥門冬﹑甘艸。表虛忌汗﹐裏虛忌下﹐但宜平和之劑調理。《千金》云﹕虛煩不可太攻﹐熱去則寒起﹐若用傷寒汗下重劑而治虛煩﹐重則津竭而死﹐輕則內消盜汗﹐變爲癆瘵。傷寒有未經汗吐下而煩者﹐胸滿膈實煩熱﹔有已經汗吐下而煩者﹐胸滿煩躁懊﹐見各條。

痰證頭項不痛﹐寒熱而寸多浮。

痰者﹐津液所化﹐風傷肺﹐濕傷脾﹐凝濁而生。外證頭項皆和﹐惟寒熱類傷寒耳。初起便胸膈滿悶﹐气上衝咽﹐寸浮爲異。有熱者﹐參蘇飲﹑金沸艸散﹑柴胡半夏湯﹔無熱者﹐二陳湯﹑溫膽湯﹔通用﹐導痰湯。

有痰結胸者﹐鶴頂丹﹑枳梗二陳湯﹔有痰上攻﹐非次頭疼者﹐瓜蒂散吐之。

食積心腹滿悶﹐外證頭疼發熱惡寒﹐全類傷寒。惟身不痛﹐心腹飽悶﹐噯噎嘔逆﹐右脈弦盛爲異耳。《百證》云﹕頭疼而惡心﹐身不痛者﹐食積也﹔頭疼而身亦痛者﹐傷寒也。食在上脘﹐胸滿惡心欲吐﹐實者﹐瓜蒂散吐之﹔食在中脘﹐痞脹欲嘔﹐有熱者﹐二陳湯加黃連﹑生薑﹑烏梅﹐或陶氏平胃散。腹痛欲瀉者﹐胃苓湯﹔寒者﹐治中湯﹔心腹滿痛不大便者﹐大柴胡湯下之。又有夾食傷寒﹐謂之太陰積證。表證﹐藿香正气散﹐或五積散去當歸﹑麻黃﹐加人參﹑蘇葉﹔有表復有裏者﹐桂枝加大黃湯﹔表證已罷﹐但裏實滿者﹐小承气湯。凡傷寒下後﹐六七日不大便﹐煩熱腹滿而痛﹐胃中有宿食故也。若中寒夾食﹐卽見吐利厥逆霍亂等證﹐急用理中湯加枳實﹐或四逆湯救之。凡夾食脾胃已傷﹐不可輕易汗下。

香港腳膝脛軟柔。

腳曰气者﹐風寒暑濕四气蒸於足﹐循經入髒之深﹐而發則以漸﹐非若四气中人𨿽淺而驟也。外證全類傷寒﹐且有六經傳變﹐一如太陽頭疼身熱云云﹐直至厥陰煩滿囊拳。又有合﹑並二病。但初起腳膝軟弱頑痺﹐轉筋赤腫爲異耳。如太陽證見外踝循京骨至小指外側皆痛者﹐隨四气偏勝發散﹐麻黃湯加防風﹑羌活﹑細辛﹑葛根﹑白術﹑茯苓﹐防己﹐或敗毒散合檳蘇散。陽明證見髀膝外廉下入中指內痛者﹐隨四气偏勝微利﹐大柴胡湯加羌活﹑細辛﹑杏仁﹐或升麻葛根湯合檳蘇散。少陽證見諸足指節痛者﹐宜和解﹐小柴胡湯去參加防風﹑葛根﹑細辛﹐白術﹑茯苓﹑麥門冬﹑漧薑﹑小艸。三陽合病﹐拘攣便閉者﹐合前三方加減而服﹐名左經湯。或專入足太陰經﹐證見股膝內廉﹑足大指端內側痛或浮腫者﹐古桂附湯加防己﹑白術﹑茯苓。少陰經﹐證見足小指下連足心﹐廉股內痛衝胸不食﹐面黑溺澀﹐小腹不仁者﹐難治﹐八味丸救之。厥陰經。證見足大指連內廉﹐臍腹脹痛﹐腳攣漧嘔者﹐養眞丹。如足三陰攣痺緩弱﹐上攻胸脇肩背﹐下注腳膝﹐足心熱者﹐換腿丸。要之﹐風多入肝﹐病筋走注﹐脈浮無汗﹐小續命湯加獨活。風毒腫痛﹐排風湯﹑檳榔散﹔筋急掣痛﹐乳香定痛散。濕多入脾﹐病肉重著﹐行起忽倒或腫﹐除濕湯﹔痰多者﹐用此湯吞淸州白丸子。暑多入心﹐病气喘悶煩躁﹐所患必熱﹐敗毒散加大黃。寒多入腎﹐病骨攣急掣痛﹐所患必冷﹐五積散﹑越婢湯加木瓜﹐通用千金續命湯﹑流气飲子﹑烏藥順气散。煩躁者﹐單竹瀝飲之﹔便閉者﹐三和散﹑脾約丸﹔毒瓦斯衝心作痛者﹐蘇子降气湯下養正丹﹐或吳萸煎湯﹐刺入薑汁救之﹐死在旦夕。尋常春夏﹐檳蘇散加川楝子﹐熱腫赤者﹐敗毒散加木瓜﹑蒼術﹔秋冬﹐五積散加木瓜﹑檳榔﹑牛膝﹑吳萸。最忌補湯淋洗﹐艸藥攤。其證有因於气﹐因於飲食及丹石者﹐不可不知。

瘀血昏忘如狂﹐胸脇小腹不快﹔血乃人身河渠﹐貴流通而不貴凝滯。或當汗不汗﹐津液內滲﹔或不當汗而汗﹐津液內竭﹔或利小便過多﹐以致血熱化爲惡瘀﹔又或其人素有跌撲閃挫﹑善思善郁﹑過食煎炒﹐以致血熱瘀滯。蓄於上焦﹐則衄血善忘﹐甚則昏迷﹐良久乃蘇﹐或胸脇腹皆滿痛﹐譫語昏憒﹐謂之血結胸證﹔蓄於中焦﹐則頭汗作渴發黃﹔蓄於下焦﹐則如狂便黑﹐小腹急結﹐按之則痛﹐其脈必芤澀。外證寒熱﹐全類傷寒。太陽證則如狂﹐陽明證則善忘﹐少陽證則寒熱似瘧。大槪治上﹐犀角地黃湯﹔治中﹐桃仁承气湯﹔治下﹐抵當湯﹑丸。然必證重脈數﹐方可抵當攻之﹔證輕脈微﹐通用犀角地黃湯﹐加靑皮﹑芩﹑連﹑大黃﹐或小柴胡湯加桃仁﹑生地兼梔子﹑茵陳。一切血證﹐皆此治法不易。傷寒有用承气大下不解﹐反便堅善食者﹐瘀血也。凡病日輕夜重﹐便是瘀血﹐所以打撲傷損﹐證亦類傷寒。

瘡毒飲食如舊﹐掀發腫痛可求。

凡患癰疽背發疔瘡﹐一切無名腫毒﹐初起寒熱﹐全類傷寒。但傷寒不食﹐瘡毒飲食如常﹐且身有紅腫痛處可驗。不可妄施汗下﹐宜外科法治之。俗呼流注傷寒﹐流者﹐行也﹔注者﹐住也。血气流行﹐遇寒邪則凝澀﹐結如堆核﹐大者如拳﹐小者如李﹐初起寒熱﹐全類傷寒。未潰者﹐宜敗毒散合涼膈散加金銀花﹔已潰者﹐托裏散﹐不可作正傷寒治之。俗呼赤膈傷寒﹐胸膈赤腫疼痛﹐寒熱類傷寒﹐非正傷寒也﹐宜荊防敗毒散合小陷胸湯﹐裏實者﹐防風通聖散。

痘疹尻足當時冷﹐凡幼稚及年長之人﹐忽類傷寒證﹐如未患痘疹﹐尻足中指皆冷﹐宜從痘證初熱條治之。

勞發痰火待日周。

素有痰火﹐略有勞動﹐便發寒熱﹐全類傷寒。輕者﹐將息周日自愈﹔重者﹐頸腋膊胯之間遂結核腫硬﹐或消﹐下次遇勞又發﹐治宜八物二陳湯﹐加降火和解之藥。

外感疏泄勿甚﹐舊謂傷爲中﹐感冒爲傷。今悉分之﹐正恐人以傷寒重劑而治感冒輕病﹐變生異證。蓋感寒𨿽亦惡寒面慘﹐其頭疼發熱﹐不如傷寒之甚﹐脈多沈遲﹔感風𨿽亦惡風鼻塞﹐其發熱等證﹐亦不如傷風之甚﹐脈多浮數。大槪未發熱者﹐感寒﹐香蘇散﹔感風﹐蘇葛湯﹑古蒼荊散。已發熱者﹐九味羌活湯之類熱服﹐肌體微潤卽愈。尋常體薄多疾之人﹐只於原服藥中加生薑﹑陳皮﹐或寒用二陳湯﹐風用三白湯加減。詳見雜病。

內傷補益兼投。

外感挾內傷者﹐素冒風寒未發﹐加之飲食勞倦觸動﹐外證全類傷寒。但左手人迎及關脈﹐大於右手气口一二倍﹐此外感重而內傷輕也﹐治以九味羌活湯去蒼術﹑生地﹐用白術﹐隨六經見證加減。如內傷脾胃﹐外感寒邪者﹐藿香正气散﹑人參養胃湯。如內傷飲食﹐外感風寒者﹐平胃散加黃連﹑枳實﹔便閉加桃仁﹑大黃。如內傷生冷﹐外感風寒者﹐五積散。內傷挾外感者﹐先因飲食勞役過度﹐身痛腰腿酸軟﹐而其體已解﹐又感冒風寒﹐外證全類傷寒。但右手气口及關脈﹐大於左手人迎一二倍﹐此內傷重而外感輕也﹐治以補中益气湯﹐或調中益气湯﹐隨六經見證加減。誤作傷寒﹐大發其汗者死。內傷房室﹐又感風者﹐玉屏風散﹐或加桂枝﹑白芍﹔內傷房室﹐又感寒者﹐川芎湯。風寒兩感者﹐玉屏風散合川芎湯。體薄者﹐通用十全大補湯﹐少加防風﹑羌活﹑細辛﹑白芷。肢冷者﹐加姜附。陰虛者﹐八物湯加陳皮﹑炒漧薑﹐不可誤用風寒燥藥﹐愈虧腎水。內傷虛損﹐四肢無力發熱﹐亦類傷寒﹐但必兼盜汗﹑遺精﹑白濁爲異﹐內傷衛虛惡風﹐榮虛惡寒﹐亦類傷寒﹐但居密室則不惡也。內傷陰虛火動﹐惡寒非寒﹐惡熱非熱﹐但體淸瘦﹐脈無力爲異﹐內傷大渴體熱﹐脈洪大﹐似陽明中熱白虎證﹐但脈無力耳。內傷長夏困倦﹐似外感濕熱﹐或發熱頭疼似溫暑病。以上俱宜補中益气湯﹐或四物湯﹑四君子湯加減。詳內外傷辧及雜病各條。解出《內經》﹐解者﹐肌肉解散﹔者﹐筋不束骨。其證似寒非寒﹐似熱非熱﹐四肢骨節解散﹐怠惰煩疼﹐飲食不美。或因傷酒﹐或中濕﹐或感冒風寒﹐或房事過多﹐或婦人經水不調﹐似痧病而實非痧也。治宜通其气血﹐疏其腠理﹐以內傷兼外感藥調之﹔輕者﹐從俗刮痧﹐刺十指及委中血。痧證類傷寒﹐見雜病蠱瘴。

上一段論類傷寒名義。

舊以痰飲﹑虛煩﹑香港腳﹑食積﹑瘡毒﹑瘀血﹐勞發﹑痘疹八證﹐六類傷寒。添加感冒﹑勞傷﹐共成十證。

要之百病皆類傷寒﹐不可不知。

正﹑類傷寒如斯﹐傳變傷寒何謂﹖嘗聞﹕傳陽則潮﹝熱自﹞汗﹝便﹞閉﹝溺﹞澀﹝腹﹞滿﹐﹝口﹞渴﹝發﹞

狂譫﹝語﹞﹐甚則﹝發﹞斑嘔﹝血﹞喘急﹐能升墻屋﹔變陰則厥冷嘔吐利﹐不渴靜蜷﹐甚則咽痛鄭聲﹐欲坐井地﹐請以初證言之。

外集﹟卷三﹝病機﹞外感

傷寒

頭痛三陽所主﹐而濕痰鼻塞胸煩﹔太陽表證﹐頭痛自巓頂連兩額太陽穴者﹐分有汗﹑無汗治之﹐若頭痛如破者﹐急用連須蔥白湯姑止之。

陽明表證﹐額痛連鼻目齒﹐葛根蔥白湯﹑蔥豉湯﹔陽明裏證﹐晡熱汗多頭痛者﹐調胃承气湯﹔陽明證汗多煩渴﹐脈洪頭痛者﹐白虎湯加白芷。少陽證﹐頭角痛連耳﹐往來寒熱者﹐小柴胡。濕家鼻塞聲重頭痛者﹐令病患先噙水一口勿咽﹐次將瓜蒂散一字入鼻內﹐搐出黃水爲度。痰涎頭痛難當﹐胸膈煩滿欲吐﹐寒熱者﹐瓜蒂散吐之。凡頭痛連腦痛甚﹐手足俱寒者不治。

巓痛厥陰所司﹐而脾腎從足至頸。

三陰無頭疼。太陰﹑少陰脈至頸胸而還﹐惟厥陰上系與督脈會於巓頂﹐下頏顙連目出額﹐必兼漧嘔吐沫﹐卻無身熱﹐亦與陽證不同﹐三味參萸湯主之﹔輕者﹐小建中湯。若厥陰得浮脈﹐則陰病見陽易愈。若脈沈痛入泥丸﹐手足冷爪甲靑者﹐謂之眞頭痛。有上證而連齒痛者﹐屬少陰厥證﹐俱不治。然風溫在少陰﹐濕溫在太陰﹐而反頭痛﹐至陰毒及太陽少陰兩感﹐亦有頭痛﹐不與陰證無頭疼相反耶。然少陰𨿽有反熱而無頭疼﹐厥陰𨿽有頭疼而無身熱﹐且頭疼終不如陽經之甚。若身熱頭疼兩全者﹐則屬陽證。

項彊連背邪初臨﹐項硬而不能左右回顧﹐太陽初證。表實無汗﹐葛根湯﹔表虛有汗﹐桂枝湯加葛根。若誤下邪气乘虛入裏﹐反結胸而項彊又不解﹐謂之結胸項彊﹐大陷胸湯﹑丸﹐兼理中丸﹐或四逆湯服之。所以陰毒初病亦有項彊﹐俱以熱藥治之﹐正陽散﹑附子湯是也。

項彊連脇邪亦猛。

項彊連脇下滿者﹐小柴胡湯。又有風濕項彊﹐病項彊﹐見本條。

頭眩有風有虛﹐未經汗下而眩者﹐邪漸入裏﹐表虛故也。頭目俱眩者﹐太陽並少陽傷風也﹔時時目眩口苦者﹐少陽風邪盛也﹐俱小柴胡湯主之。頭眩善食不惡寒者﹐陽明風邪也﹐茯苓桂甘湯。已經汗下而眩者﹐裏虛也。汗漏不止﹐心悸身搖惕﹐或發熱者﹐玄武湯。虛煩頭眩﹐心下痞滿﹐腹痛气上衝咽﹐身戰筋惕成痿者﹐茯苓桂術甘艸湯。

經曰﹕下虛則厥﹐上虛則眩。所以婦人經水適來﹐易病眞元耗散﹐皆令頭眩。間有痰火上衝者﹐輕則起方昏眩﹐重則臥亦旋轉﹐危哉﹗鬱冒不仁不省。

郁﹐乃气不舒﹔冒﹐乃神不淸﹐俗謂之昏迷也。經曰﹕諸虛乘寒則爲厥。鬱冒不仁﹐言寒气乘虛中人﹐如物蒙罩其首﹐恍惚不省人事﹐比之眩暈更重。太陽少陽病﹐頭痛眩冒﹐時如結胸痞硬者﹐人參三白湯加川芎﹑天麻。吐下虛煩气沖﹐眩冒身搖者﹐茯苓桂術甘艸湯。少陰證﹐脈沈遲﹐面微赤﹐身微熱﹐下利淸谷者﹐必鬱冒汗出﹐理中﹑四逆湯﹐甘艸漧薑湯選用。血虛者﹐人參養榮湯加天麻。如不利止﹐頭眩﹐時時自冒者難治。

太陽病﹐下之不愈﹐因復發汗﹐表裏俱虛﹐其人必冒﹐汗自出則表和而愈。又痰飲鬱冒厥逆者﹐三生飲。感濕頭重眩暈者﹐芎術除眩湯。又有頭重二證﹐太陽不能舉者﹐宜發散﹔易病不能舉者﹐宜補眞元。婦人新產血虛挾寒必冒﹐見產後。

身惡寒﹐有熱無熱﹐陰陽班班﹔惡寒非寒熱之寒﹐身𨿽灼熱﹐亦欲近衣﹐卻不可過復及近火气﹐則寒熱相搏﹐寒不可遏。經曰﹕發熱惡寒者﹐發於太陽也﹐乃陽証之表惡寒﹐無熱惡寒者﹐發於太陰也﹐乃陰証之裏惡寒。在陽則脈浮數﹐宜發汗﹔在陰則脈沈細﹐宜溫中。或下證悉具﹐但有一毫惡寒者﹐爲表邪未淨﹐須先解表﹐俟不惡寒﹐乃可攻下。時時嗇嗇惡之甚者屬太陽﹔乍止乍惡之微者屬少陽﹔陽明不惡寒反惡熱。惟太陽合病在表﹐則亦惡寒。若少陰證﹐惡寒而蜷﹐脈沈細﹐無頭疼﹐無項彊﹐厥冷自利煩躁﹐脈不至者﹐死。

背惡寒﹐口和口燥﹐虛實井井。

風寒客於表分﹐當一身盡寒﹐今但背惡寒者何也﹖蓋背爲陽﹐腹爲陰﹐又以背爲五臟所系﹐是以背惡寒也。

寒邪在裏﹐不能消耗津液﹐故口中和﹐此屬少陰﹐宜附子湯。熱邪陷內﹐消耗津液﹐故口中漧燥﹐全無滋味﹐此屬陽明並三陽合病﹐俱宜白虎湯。中暑及暑月傷冷﹐陰气乘陽﹐亦有背惡寒者。

惡風可解﹐而漏汗溺澀當溫﹔惡風者﹐或當風﹑或用扇則怯風吹﹐居密室則不惡也。且三陰無惡風證﹐悉屬陽經。無汗者﹐當發其汗﹔有汗者﹐當解其肌。若裏證甚而惡風未罷者﹐尢當先解其表﹐而後攻其裏也﹐桂枝湯加葛根主之。汗漏不止及溺澀﹐四肢拘急﹐難以屈伸者﹐宜桂枝附子湯。凡汗不止者﹐必惡風﹐煩躁不得臥﹐先服防術牡蠣湯﹐次服小建中湯。惡風項彊脇滿﹐手足溫而渴者﹐小柴胡湯。汗吐下後惡風大渴者﹐白虎加參湯。惡風壯熱者﹐參蘇飲﹑防風沖和湯。風濕相搏﹐惡風身疼﹐小便不利者﹐甘艸附子湯。身重惡風者﹐防己黃湯。

發潮可通﹐而气逆脈虛忌冷。

似潮水之有信﹐一日一發謂之潮。必日晡而作者﹐陽明旺於未申故耳。宜諸承气湯選用﹐或大柴胡湯。有不可下者﹐脈浮或弦﹐嘔噦呃逆﹐气逆上﹐微溏﹐惡寒發熱﹐非日晡所發﹐是謂其熱不潮﹐或潮於寅卯者屬少陽﹐潮於巳午者屬太陽﹐爲邪未入胃﹑俱宜小柴胡和之。又日晡發熱脈虛者﹐亦不可下﹐宜桂枝湯微汗之。若結胸潮熱脈浮者屬太陽﹐大陷胸湯。陽明傷風﹐腹滿身黃者﹐麻黃連軺赤小豆湯。冬陽明潮熱﹐黃芩湯。吐下後不解﹐如見鬼狀﹐循衣摸牀﹐微喘直視﹐脈澀者﹐死。

似瘧作止有時﹐太陽陽明厥陰﹔似瘧非瘧﹐作止有時﹐或日再發﹐或二三日一發﹐非似潮﹐單潮而無寒﹐亦非若寒熱往來之無定也。太陽證二三日似瘧﹐寒多脈浮洪者﹐桂枝湯﹐或桂枝二麻黃一湯。陽明證似瘧﹐汗出日晡發熱脈浮者﹐桂枝湯﹔脈實者﹐承气湯。熱入血室似瘧﹐小柴胡主之。厥陰證似瘧﹐一日二三發﹐脈浮緩者﹐爲裏和﹐自汗而愈。凡感冒之人﹐忽覺毛寒股栗﹐筋節搜攣﹐百骸鼓撼﹐嘔不欲食﹐其寒不可禦﹐未幾復轉而發熱者﹐皆似瘧狀﹐不必脈弦﹐隨所見證與脈﹐而以小柴胡湯和解﹐此卽溫瘧也。

熱多寒少三證﹐弱脈脈遲同等。

一證脈弱者﹐亡陽也﹐不可正汗及吐下﹐桂枝二越婢一湯以微汗之。一證脈遲者﹐血少也﹐先以黃建中湯養血﹐俟脈不遲﹐乃以小柴胡湯和之。一證脈陰陽同等﹐微浮微緩﹐不嘔﹐淸便自調﹐此不待藥汗而自愈也﹔若面赤身癢﹐脈澀者﹐桂麻各半湯﹐必待微汗而後愈。通用﹐柴陳湯﹐熱多加川芎﹑前胡﹐寒多加川芎﹑艸果。

若寒多熱少﹐不煩躁而脈浮緩者﹐乃傷寒見傷風脈也﹐或面色不澤﹐兩手無脈者﹐乃麻黃附子細辛湯證也。

往來寒熱﹐正是半表半里之情﹔經曰﹕陰气上入陽中則惡寒﹐陽气下陷陰中則發熱﹐此陰陽相乘之病也。若大下﹐陰微發熱﹔大汗﹐陽微惡寒﹐乃醫之誤也。大要﹕陽不足﹐則陰邪出於表而與陽爭﹐則陰反勝而爲寒﹔陰不足﹐則陽邪入於裏而與陰爭﹐則陽反勝而爲熱。若邪入而正气不與之爭﹐則但熱而無寒矣。陽不足則先寒﹐陰不足則先熱﹔表邪多則寒多﹐裏邪多則熱多﹔半表半里﹐寒熱相等﹐乍往乍來而間作也。若不嘔﹐淸便﹐脈浮者﹐猶當解表。口渴﹐尿赤﹐脈實者﹐大柴胡湯。心煩喜嘔﹐胸脇滿而不欲食者﹐小柴胡湯﹐熱多者加柴胡﹐寒多者加桂枝。汗下後﹐柴胡證不除者﹐柴胡桂姜湯。寒熱往來﹐脇滿﹐小便不利﹐嘔渴﹐頭汗者最宜。如寒熱勢盛﹐當遲一二日﹐少定方可圖之。所謂其盛者﹐可待衰而已。若寒熱勢定﹐或早移於晏﹐晏移於早﹐邪無可容之地﹐病將解矣。

夫病機言搏者﹐舊有痰痞相火之類﹐偶然新气加之﹐則搏動而發﹐此理易明。言爭者﹐乃彼此相搏相鬥﹐久而後可和解之﹐謂不過邪正气相引﹐結而未遽散﹐非實有所爭競也。血气盛者﹐𨿽風寒之邪乘間而入﹐終不能動其眞气而與之鬥。惟血气弱者﹐則邪入必斗﹐斗則便有勝負﹐須正气復而後邪可退也。若邪愈勝而正气負﹐非藥餌大扶持之﹐必不可救。此爭與搏之義也。至於頭面上病﹐皆百邪上攻﹔胸膈間病﹐皆百邪上衝﹔腸胃間病﹐皆百邪下流而傳入。不然則血气失升降之常﹐或陽當升而不升﹐陰當降而不降﹐精宜升而不升﹐气宜降而不降﹐血宜順而不順﹐火宜靜而不靜。識病機括﹐盡於此矣。

表裏寒熱﹐譬如冬至夏至之景。

陶氏以皮膚卽骨髓之上﹐骨髓卽皮膚之下﹐前人錯誤而分表裏。但以冬至陽生﹐則地中熱而外寒漸極﹐夏至陰生﹐則地中冷而外熱漸極﹐推之則誠有表熱裏寒﹑表寒裏熱之理。且如病患身熱似火而外欲得衣﹐微厥下利﹐脈沈而遲﹐分明裏寒表熱﹐所謂熱在皮膚寒在骨髓也。《活人》先以陰旦湯退寒﹐次服小柴胡湯加桂淸表。

所以少陰反熱一證﹐裏寒表熱﹐手足厥而下利淸谷者﹐四逆湯主之。如病患身冷似冰﹐而外不欲近衣﹐口燥舌漧﹐脈沈而滑﹐分明表寒裏熱﹐所謂熱在骨髓寒在皮膚也。《活人》先以陽旦湯合白虎湯除熱﹐次服桂麻各半湯和表。所以少陰傳經熱證﹐惡寒而蜷﹐時時自煩﹐不欲濃衣者﹐大柴胡湯下之。此仲景余議﹐當的從之。

翕翕發熱﹐於表則二﹔蒸蒸發熱﹐於裏則一。

表熱若鳥合羽所覆﹐有有汗發散﹐無汗解肌二者之分。裏熱若火燻蒸﹐自內達表﹐惟下之一法而已。半表裏熱者﹐表邪將罷﹐裏未作實﹐輕於純在表﹑純在裏之熱也﹐宜和解之。要之﹐不渴小便淸者爲表﹐渴而小便黃者爲裏﹐或渴或不渴﹐半表裏也。然三陽經又有陰陽表裏之分﹐蓋太陽以皮膚爲表﹐以膀胱爲裏。熱在皮膚頭疼項彊爲表﹐麻黃湯﹑桂枝湯﹑九味羌活湯﹔熱在膀胱口渴尿赤爲裏﹐五苓散。陽明以肌肉之間爲表﹐肌肉之下爲近裏﹐以胃腑之內爲全入裏。熱在表則目痛不眠﹐葛根解肌湯﹔熱近於裏則口渴背寒﹐白虎加參湯﹔熱入裏則自汗狂譫﹐調胃承气湯。少陽以胸脇之間爲半表半里﹐表多小柴胡湯﹐裏多熱盛者﹐黃芩湯。以上發熱﹐太陽惡寒﹑陽明自汗﹑少陽多嘔﹐皆三陽證也。太陰﹑厥陰不發熱﹐惟少陰有反熱二證。一脈沈發熱﹐表郁重者﹐麻黃附子細辛湯﹔輕者﹐麻黃附子甘艸湯。一脈不出﹐裏寒外熱者﹐白通湯和之。脈陰陽俱虛﹐熱不止﹐及汗下後復發熱﹐脈躁疾﹐下利不止者﹐死。

煩躁﹐以躁之頃漸而分陰陽﹔煩﹐乃心中懊欲吐之貌﹔躁﹐則手掉足動起臥不安。心熱則煩﹐腎熱則躁。煩爲輕﹐躁爲重。先煩而漸躁者爲陽證﹐分表裏汗吐下治之﹔不煩而便發躁者爲陰證﹐宜溫中。或經吐下而不解煩躁者﹐亦宜溫之。大槪中關脈浮大﹐身熱而渴者﹐多太陽陽明病﹐治以寒涼﹔尺寸脈沈微﹐厥而利者﹐多屬少陰病﹐治以溫熱。《百問》云﹕惟躁有陰陽二證﹐太陽證煩躁宜汗﹐陽明證煩躁宜下﹐若陰證發躁﹐宜溫之是也。故有曰﹕煩躁與虛煩少異﹐煩躁晝日不得眠﹐夜反安靜﹐身無大熱﹐陽虛也。虛煩不得眠而無間斷﹐故爲裏熱﹐宜梔豉湯吐之。丹溪又云﹕煩主气﹐躁主血。肺主皮毛﹐气熱則煩﹔腎主津液﹐血熱則躁。故用梔子以治肺﹐豆豉以潤腎。但肺熱非心火乘之乎﹖凡煩躁見吐利﹐厥逆無脈及結胸者﹐死。古方黃連雞子湯﹑甘艸漧薑湯﹑芍藥甘艸湯﹐選用。

煩熱﹐以膈之軟滿而辧虛實。

心煩作渴欲嘔﹐身熱睡臥不寧﹐與發熱均屬表熱﹐但煩熱無時休歇﹐非發熱時發時止。凡煩熱未經汗吐下﹐邪熱傳裏而作﹐如未作膈實﹐心中欲吐不吐﹐鬱悶之狀者爲虛﹐但當和解或微汗而已。經云﹐病患煩熱﹐汗出則解是也。若心中驟滿而煩者爲實﹐則有吐下之異。賦云﹕微煩爲陽之相勝﹐言當分表裏而治之也。又云﹕煩極而反發厥者﹐乃陰所致﹐言熱極則反與陰盛發躁一同﹐必以四逆﹑理中湯治之。宜與動悸條參看。

自汗不特傷風也﹐並少陰反證而有九﹔曰傷風﹐衛虛而汗自出﹐必兼惡風寒也。曰風溫﹐風傷衛而溫傷气也。曰濕溫﹐濕熱蒸而汗自出也。曰中暑﹐熱傷气也。曰霍亂﹐吐利而陽气大泄於外也。曰柔﹐原因傷風也。曰胃不和﹐言髒無他病﹐但時發熱而汗自出﹐乃風邪在胃﹐宜微汗以散之。曰亡陽﹐太陽發汗過多也。曰陽明自汗﹐不惡風寒反惡熱﹐而熱逼汗自出也。汗甚津液內枯﹐不可下者﹐蜜導法。惟三陰本無汗﹐而少陰有反有汗三證﹐亦曰亡陽﹕其一﹐自汗咽痛﹐甘桔湯﹔其二﹐自汗厥冷﹐四逆湯﹔其三﹐自汗嘔吐﹐甘艸漧薑湯。凡汗不止者﹐先服防術牡蠣湯﹐次服小建中湯。如汗出如油不流者﹐死。

無汗不特傷寒也﹐並陽明反證而有七。

曰太陽傷寒﹑曰太陰病﹑曰少陰病﹑曰厥陰病﹑曰冬陽明﹐曰剛﹑曰陰陽易﹐皆寒泣血﹐陰主收斂意也。但陽明病當有汗﹐今反無汗﹐其證有三﹕惡寒脈浮而喘者﹐表有邪也﹐宜麻黃湯﹑升麻葛根湯微汗之﹔若無汗﹐小便不利﹐心中懊者﹐必欲發黃﹐宜茵陳湯﹔小便利﹐吐而咳﹐手足厥﹐若頭痛鼻幹者﹐小建中湯。

亡陽少血﹐躁極痰癖﹐不得汗須巧攻﹔太陽惡寒﹐當脈浮而緊﹐今反脈浮而遲者﹐遲爲亡陽﹐不能作汗﹐其身必癢﹐桂麻各半湯。凡傷寒當汗﹐與麻黃湯二三劑﹐而汗不得者死。熱病脈躁盛而不得汗者﹐亢陽之極也﹐不治。陽明身熱宜有汗﹐今反無汗﹐身癢如虫行皮中者﹐久虛故也﹐黃建中湯﹑術附湯。寒熱厥證﹐忽兩手或一手無脈﹐是爲重陰﹐如欲雨漚熱﹐必然大汗而解。其或投藥無汗﹐而脈又不至者死。𨿽然血虛中幹﹐不能作汗﹐痰飲證癖﹐又每隔汗而不能出。

血虛養血﹐痰癖開關行气以汗之﹐最爲活法。有服藥不得汗者﹐當用蒸汗法。通用﹐陶氏再造散加減。

寒入少陽﹐冬病陽明﹐睡中汗且盜出。

盜汗者﹐邪方入裏﹐尙連於表。睡則气行於裏而表不致﹐故汗出﹐醒則气周於表而汗復止。膽有熱也﹐小柴胡湯。冬陽明脈浮緊者﹐必有潮熱盔汗﹐黃芩湯﹑柴胡桂枝湯。脈浮大﹐欲眠目合則汗者﹐小柴胡湯。

陽上蒸而頭額汗﹐表實內枯證最多﹔諸陽上循於頭﹐裏虛表實﹐腠理致密﹐則熱气不得發越於周身﹐乃上蒸於頭面﹐汗出旣多﹐則五內自枯。

惟裏虛忌下﹐惟內枯忌汗。屬半表裏者﹐小柴胡湯主之。汗下後﹐胸滿心煩﹐嘔渴表未解者﹐小柴胡湯去半夏加桂枝﹑栝蔞仁。虛煩者﹐梔豉湯微吐之。陽明熱入血室﹐燥糞譫語者﹐俟其過經﹐權以小承气湯微利之。

黃證﹑水證﹑瘀血﹑風濕﹑寒濕頭汗﹐見各條。凡頭汗小便不利﹐內外關格者爲陽脫﹐及誤下溫家頭汗而喘﹐或小便不利﹐大便自利者亦爲陽脫﹐二者皆不治。

气旁達而手足汗﹐便硬軟利法已畢。

津液自胃腑旁達於外﹐則手足自汗。有熱聚胃腑逼而出之者﹐必有譫語燥糞﹐陽明證也。大便已硬者﹐大柴胡湯﹑或大承气湯﹔大便不硬而軟者﹐小柴胡湯。凡傷寒欲下而小便少﹐手足心並腋下不滋潤者﹐不可攻也。

有寒聚胃腑﹐大便初硬後溏﹐或水谷不分﹐手足然汗出者﹐不可下﹐少與理中湯﹐或豬苓湯。如寒甚不食﹐小便不利者﹐此欲作痼瘕也﹐宜理中兼散气之藥治之。

下後熱只陰弱﹐而邪陷於心者則痛﹔大下傷血﹐傷血陰弱﹐脈澀而發熱。蓋陰虛則脈澀﹐血虛寒極則發熱。古方葶藶苦酒湯﹐酸苦湧泄之義也。凡下後不可遽補﹐身熱心中結痛者﹐梔豉湯微汗之﹔或醫以丸藥下之﹐致畱餘熱未淨者﹐梔子漧薑湯。胸滿未消﹐腹痛未止﹐脈尙數實者﹐積垢未淨也﹐小承气湯﹔體薄者﹐黃芩湯﹑小柴胡湯﹑益元散調之。仲景云﹕下後熱不退﹐因汗下失宜﹐如八日以上大發熱者﹐難治。經曰﹕陽微惡寒﹐陰微發熱﹐寒多易愈﹐熱多難愈。

汗後熱多陽虛﹐而邪入於裏者爲實。

大汗傷气﹐陽微發熱﹐悸眩身﹐脈弱﹐或兼惡寒﹐陰陽俱虛者﹐玄武湯主之。發汗後表證未退者﹐宜再汗之。若身涼半日許﹐而見半表裏證者﹐宜和之。若汗後日晡如瘧﹐脈沈實﹐便閉﹐裏證已具者﹐大柴胡湯下之。

若但熱而嘔逆﹐心痞自利者﹐大柴胡湯去大黃調之。虛煩者﹐竹葉石膏湯。凡大汗後熱不退﹐脈靜者﹐生﹔脈盛躁疾者﹐此名陰陽交﹐必死。《解惑論》云﹕汗後寒熱交作﹐當看脈尙浮數洪大﹐猶當微表其汗。醫者見已經汗後﹐不敢再表﹐邪气無由發泄﹐誤矣﹗發汗後止惡寒﹐虛也﹔發汗後止發熱﹐實也。惡寒用溫藥﹐發熱用涼藥﹐無不愈者。

虛者汗下之後﹐惡寒愈增﹔汗後亡陽惡寒者﹐表虛也﹐芍藥附子甘艸湯﹔下後惡寒者﹐裏虛也﹐四逆湯。其有表邪未盡﹐必兼發熱者﹐柴胡加桂湯。又有裏實﹐熱伏於內﹐陽微於外﹐而惡寒便堅者﹐亦必兼熱﹐尢宜下之。《百問》云﹕汗後惡寒﹐人必虛﹔下後發熱﹐人必實是也。汗下後﹐厥陰證大汗出﹐煩躁體疼﹐拘急厥逆者﹐陰陽俱虛也﹐宜四逆湯以補陽﹐加人參﹑茯苓以益陰。汗下後﹐脈微惡寒者﹐小柴胡湯去芩加芍藥﹔有頭汗者﹐柴胡加桂湯。汗下後﹐尺寸俱微﹐陰陽表裏俱虛者﹐小建中湯。噫﹗傷寒以眞气爲主﹐陽病宜下﹐眞气弱者﹐下之多脫﹔陰病宜溫﹐眞气弱者﹐客熱便生。非藥無力﹐本主無力也﹐惟寡欲眞气完者﹐易於用藥。誤下气脫﹐昏倦不食﹐不渴者﹐來復丹﹑靈砂丹暫服之。

熱者吐下之後﹐消渴可必。

凡吐下後﹐邪熱不客於上焦爲虛煩﹐而乃客於中焦爲消渴者﹐白虎加參湯。心下痞者﹐先解其表﹐後淸其裏。汗後渴者﹐少與水以和胃則愈。傷寒汗吐下後﹐邪气乘虛而內客﹐或壅窒而未盡﹐皆當量虛實而調治之。

咳嗽有寒熱水气之多端﹐咳嗽多屬肺金﹐傷寒言太陽病者何也﹖肺爲五臟華蓋﹐內通膀胱﹐外主皮毛﹐而爲气之主﹐气逆而不下則咳。風寒乘之﹐气冷則滯﹔熱邪乘之﹐气燥則郁﹔水飲乘之﹐與气相搏。寒熱水气﹐皆能生痰﹐又咳之所從始也。以風寒言之﹐太陽證身熱嘔喘者﹐麻黃杏仁飲﹔咳喘者﹐三拗湯。少陽證寒熱胸滿﹐或挾瀉者﹐小柴胡去參﹑棗加五味子﹑漧薑。少陰證厥逆﹐腹痛下利者﹐四逆湯加五味子﹑漧薑。少陰咳而嘔渴﹐心煩不得眠﹐下利者﹐豬苓湯。春冬傷風寒﹐夏秋傷濕冷﹐鼻塞喉鳴﹐气不得下而咳者﹐橘皮竹茹湯。以熱咳言之﹐金沸艸散﹑柴胡半夏湯﹑瀉白散。或咳膿血者﹐小柴胡加黃芩﹑黑豆。咳嗽身熱﹐臍腹滿痛者﹐大柴胡湯下之。中滿而嘔者﹐大半夏湯。解利以後﹐胃寒不食者﹐理中湯﹑六君子湯﹐俱加五味子﹑細辛。痰气盛者﹐大橘皮湯。素有痰火者﹐當於芩連二陳湯中消息。又水咳有三證﹕靑龍湯治太陽之表水有寒﹐十棗湯治太陽之裏水有癖﹐玄武湯治陰証之裏水有寒。凡咳而小便利者﹐忌汗。久而入髒成癆﹐膏之上﹑肓之下者﹐不治。

體痛有陰陽血風之纖悉。

風寒入肌﹐血脈凝滯﹐所以身痛。太陽身痛﹐拘急而已﹐脈浮緊﹐便淸﹐宜分有汗﹑無汗治之。少陽身痛﹐必脇硬嘔渴﹐小柴加瓜湯和之。汗後身痛不休﹐脈沈遲者﹐桂枝加參湯。又有痛無常處﹐按之不可得﹐短气脈澀者﹐宜再汗之。太陽病七八日﹐脈細惡寒﹐陰陽俱虛者﹐不可發汗吐下﹐宜小柴胡湯﹐誤汗令人耳聾。素有熱者﹐黃建中湯﹔素無熱者﹐芍藥附甘湯。厥陰﹑少陰身痛﹐下利煩滿﹐脈沈緊者﹐先溫以四逆湯﹑玄武湯﹐後發以桂枝湯。血虛勞倦身痛者﹐補中益气湯﹑黃建中湯。風邪在陽明﹐不榮於表﹐一身重痛者﹐葛根湯。陰毒身痛如杖﹑瘀血身痛發黃﹑中濕痛難轉側﹐風濕一身盡痛﹐見各條。瘡家誤汗身痛﹐必發﹐葛根湯或桂枝湯以救之。

渴有汗多自利﹐水入卽吐名逆證﹔熱在表則不渴﹐熱入裏則熱耗津液而作渴﹐或汗吐下過多﹐耗奪津液而渴。然有渴必有煩者﹐腎主水﹐熱深則水竭而渴﹐肝木挾心火以生煩﹐故厥陰六七日﹐飲水多而小便少者﹐謂之消渴。渴欲飲水爲欲愈者﹐傳經已盡也。脈浮而渴屬太陽﹔有汗而渴屬陽明﹔自利而渴屬少陰﹕至於厥陰﹐則熱之極矣。太陽病汗後﹐脈洪者﹐白虎湯﹔無汗而渴者﹐小柴加瓜湯。陽明病汗少溺澀者﹐五苓散﹔汗多而渴者﹐竹葉石膏湯。少陰病下利咳嘔﹐心煩不眠者﹐豬苓湯﹔下利飲水有熱者﹐白頭翁湯﹔小便淸白虛寒者﹐甘艸漧薑湯。厥陰消渴不食﹐食則吐蛔者﹐烏梅丸。汗吐下津枯者﹐白虎加參湯。陽毒消渴倍常者﹐陷胸丸﹑黑奴丸。中暑者﹐酒蒸黃連丸。凡飲水安睡者﹐實熱也﹔飲水少頃卽吐者﹐火邪假渴耳。凡渴不可恣飲﹐須少與之以潤胃气﹐恐變水結。一種水逆證﹐渴欲飲水﹐水入卽吐者﹐五苓散。又發汗動右气﹐肺傷亦飲水卽吐者亦宜。若先嘔後渴者爲欲解﹐當少與之水﹔先渴後嘔者爲水停﹐赤茯苓湯。有風溫﹑發黃﹑渴證﹐見各條。

漱因經熱裏寒﹐水入不咽多血疾。

經熱則口燥煩而欲水漱﹐裏寒則水入而不敢咽。陽明證漱水不咽﹐身熱或微惡寒﹐熱在經而不在裏﹐必逼血上行爲衄血﹐黃芩湯。瘀血證漱水不咽﹐外無寒熱﹐喜忘如狂﹐犀角地黃湯。少陰證脈沈厥冷煩躁﹐或漧嘔無脈﹐好漱水不咽者﹐四逆湯﹑白通湯主之。蛔厥證煩躁吐蛔﹐好水浸舌而不欲咽者﹐理中湯加烏梅。

上一段論傷寒初證﹐未有不自頭疼項彊身痛﹐發熱惡寒﹐有汗無汗﹐或咳嗽﹐或渴而始者﹐故提之於此﹐過七日不愈者﹐皆雜證也。

外集﹟卷三﹝病機﹞外感

傷寒

怫郁因汗失宜﹐便堅爲實噦爲虛﹕面者﹐陽明所主。陰盛者﹐面赤而黯﹔陽盛者﹐面赤而光。表證汗出未徹﹐以致邪熱怫抑鬱結﹐故頭面紅赤﹐甚則蒸於肌膚﹐汗出未透身癢者﹐桂麻各半湯﹔惡寒熱者﹐葛根湯﹔汗太過發黃者﹐茵陳湯﹔驚惕者﹐火邪湯﹔大便硬者﹐裏已實也﹐大柴胡湯。下後噦者﹐胃虛也﹐桂枝參苓湯。

戴陽浮火所衝﹐陰證﹝下痢厥逆﹞熱微陽熱甚。

《百問》云﹕病患身微熱﹐面赤﹐脈反沈而遲者﹐陰證也。身微熱者﹐裏寒也﹔面戴陽者﹐面𨿽赤而不紅活﹐乃下虛也。醫者不察脈﹐以虛陽上膈熱躁﹐誤爲實熱下之﹐又用涼藥﹐則气消而成大病矣。仲景理中﹑四逆﹐陶氏益元湯主之。若陽證面赤﹐脈洪大﹐腹滿潮熱﹐大便不通者﹐大柴﹑承气主之。

目盲鼻鳴而嘔衄者﹐熱搏之重﹔《難經》曰﹕脫陰目盲。言精血脫而不上榮於目﹐故目盲不了了﹐或無所見也。傷寒發煩目盲﹐甚者必衄。蓋肝血爲熱气所搏﹐妄行於上而爲衄﹐得衄則熱隨血散而解﹐與麻黃湯﹐或麻黃升麻湯﹑九味羌活湯。蓋傷寒衄爲積熱在表﹐用麻黃﹑羌活者﹐非治衄也﹐以解太陽經之邪耳。此與太陽病其人適失血及下利宜桂枝湯法同。但衄家最忌發汗﹐邪輕者﹐犀角地黃湯。又目近鼻爲內﹐屬太陽﹔近眉尾﹐屬少陽﹔當面﹐屬陽明。赤脈從上下者﹐太陽病﹔從下上者﹐陽明病﹔從外走內者﹐少陽病。熱則目赤﹐風則目眩﹐寒則目疼。又狐惑目不能閉﹐陰證眼睛痛﹐陰陽易病眼中生花。鼻者﹐呼吸淸气之路﹐上竅於肺﹐下通膀胱。風寒壅則鼻鳴而必漧嘔﹐太陽病﹐桂枝湯﹔太陽陽明合病﹐鼻幹肌熱者﹐葛根湯。

叉手冒心而聾耳者﹐陽脫之凶。

《難經》曰﹕脫陽者見鬼。無陽气而見幽陰之鬼。傷寒汗過亡陽﹐其人必叉手自冒心胸而聾耳者﹐何也﹖蓋耳屬腎﹐陽气盛則上通而聰﹐陽气虛則下脫而聾。仲景云﹕少陰受病﹐胸脇滿而耳聾者是也。宜芍藥附甘湯﹑黃建中湯救之。心悸欲得按者﹐桂枝甘艸湯。撮空神昏者﹐陶氏升陽散火湯。若初證手少陽風病厥而聾者﹐耳中HTHT﹐小柴胡湯﹐最忌吐下以致驚狂。手太陽熱厥聾耳者﹐耳中塞滿﹐加之熱壅﹐出血出膿﹐則成停耳。濕溫厥陰耳聾見前。又有風邪入腎﹐耳中卒痛﹐外證寒熱﹐不急治則發彊如﹐俗名黃耳傷寒﹐不可作正傷寒治之﹐內服小續命湯﹑敗毒散﹐外用虎耳艸搗汁滴入耳中。上證頭汗如珠不流者﹐陽脫卽死。

四肢胃末﹐由熱而溫而冷逆﹐知是傳經之厥﹔傷寒邪在三陽﹐則四肢熱﹔半表半里及太陰﹐則邪漸入內﹐則四肢溫﹔傳至少陰﹑厥陰﹐則邪入深而陷伏於內﹐則四肢厥冷。然先由熱而後厥者﹐傳經熱厥也。輕則四逆散﹑白虎湯﹑竹葉石膏湯﹔重則大柴﹑承气下之。若邪乍結胸中﹐心煩不食而厥者﹐瓜蒂散吐之。《百問》云﹕熱厥與冷厥不同。熱厥者﹐微厥卻發熱﹔若冷厥則不發熱﹐四肢逆冷﹐脈沈細﹐大小便滑泄﹐惡寒﹐指甲靑色。又有失下﹐血不通﹐四肢便厥﹐醫者不識﹐疑是陰厥﹐復進四逆湯之類﹐禍如反掌。大抵熱厥﹐脈沈伏而滑﹐頭上有汗﹐手掌溫﹐指梢亦溫﹐便宜下。

此仲景之妙旨也。

一舌心苗﹐由白而黃而燥黑﹐失其本體之紅。

舌爲心苗﹐腎主津液﹐無病則舌紅而潤。偶見紅星點者﹐將欲發黃。如丹田邪熱﹐則心苗枯槁﹐生苔如白苔然。是以邪在表則無苔﹐邪初傳裏則苔白而滑。胃寒客熱懊者﹐梔豉湯吐之。陽明證﹐脇硬﹐不大便而嘔﹐舌苔白者﹐亦不可攻﹐小柴胡和之。如惡寒欲嘔痰者﹐小柴胡加漧薑。白苔滑而下利者﹐爲髒結不治。熱漸入深﹐則苔白而澀﹔熱深入胃﹐則苔黃或肥光﹐或尖白根黃者﹐表多里少也。俱白虎加參湯主之。手足腋下汗出﹐譫語便閉﹐苔紫帶黑﹐或生芒刺﹐虫碎燥裂者﹐承气湯下之。但舌黑亦有數種﹐有四邊紅而中灰黑成路者﹐失下也﹔有黑圈者﹐過經未解也﹔有黑尖者﹐虛煩也﹔有舌見黃而中有黑至尖或黑亂點者﹐熱毒深也﹔有弦紅心黑﹐或白苔中見黑點者﹐表未解也﹔有根黑尖黃﹐脈滑者可下﹐脈浮者可汗﹔有尖黑而有亂紋﹐脈滑實者急下之﹐脈數無力者﹐必發渴而死。凡舌黑不論多少﹐俱系危證。惟冷而滑如淡黑然者﹐乃無根虛火﹐可以化痰降火藥治之。陰證苔白﹐腹痛自利者﹐理中湯。中濕濕痺﹐舌上如苔﹐非眞苔也﹐丹田有熱﹐胃中有寒﹐五苓散。

無寒熱而唇焦者﹐多因血瘀﹔不發寒熱﹐胸滿唇焦﹐漱水不入咽者﹐必衄血也。小腹滿﹐小便利﹐大便黑者﹐血瘀於下也。

無色澤而唇靑者﹐必是寒中。

陰證胸膈滿﹐面色及唇皆無色澤﹐手足冷者﹐理中湯。若唇靑有瘡﹐則爲狐惑。

口漧口燥口涎豈無異﹖口漧者﹐邪熱聚胃﹐消耗津液故也。有汗後口漧者﹐五苓散加知母﹑黃柏﹔有陽明口漧熱甚口噤﹐背微惡寒者﹐白虎加參湯﹔少陽證口漧者﹐小柴胡湯﹔瘀血證口漧﹐漱水不欲咽者﹐桃仁承气湯。口燥亦因脾胃有熱﹐津液涸少。陽明口燥咽漧﹐背惡寒煩渴者﹐白虎加參湯﹔少陽口苦咽漧﹐小柴胡湯﹑雙解散﹔少陰口燥舌漧者﹐承气湯﹔口燥咽漧﹐默默不欲言者﹐宜以狐惑治之。凡口漧燥忌汗﹐汗之重亡津液。口涎有陽明熱盛者則涎熱﹐少陰寒證則涎冷。

气逆气喘气短大相同。

气逆者﹐气自腹中時時上衝也。太陽無汗﹑陽明胸滿者﹐汗之。太陽下之早﹐表邪乘虛傳裏﹐裏本虛者受邪不逆﹐裏本實者不肯受邪﹐則气逆上衝﹐邪仍在表﹐當復汗之。厥陰客熱气上衝心﹐此熱在裏而气上也﹐下之。胸滿實者﹐吐之。汗下後气逆眩暈者﹐茯苓桂術甘艸湯。有病後虛羸少气﹐欲吐气逆者﹔有動气發汗气逆者。气喘惟有太陽﹑陽明二證。太陽證無汗而喘﹐宜汗﹔陽明證汗多而喘﹐宜下。太陽陽明合病﹐胸滿而喘﹐惡寒者﹐亦只宜汗而不宜下也。故曰微喘緣表之未解﹐喘滿不惡寒者﹐當下而痊。又有汗後停水喘者﹐有汗下後喘者﹐有陰證喘息甚急者﹐返陰丹﹔脈伏者﹐加味生脈散﹔如脈伏汗出發潤者﹐肺絕不治﹐气短者﹐呼吸不相接續﹐似喘而不搖肩﹐似呻吟而無痛也。經曰﹕微虛相搏則爲短气。短气不足以息者﹐實﹔少气不足以息者﹐危。有結胸者﹐有停水怔忡者﹐有風濕相搏者﹐有素弱及下後脈微气虛甚者。大抵心腹脹滿者﹐爲實﹐爲邪在裏﹔心腹濡滿者﹐爲虛﹐爲邪在表。气喘﹑气逆亦然。

濕嘔﹑漧嘔﹐宜察腎肝病證。

濕嘔﹐有物有聲﹐食已則嘔﹔漧嘔﹐空嘔無物。總屬陽明气血俱病﹐故嘔比吐爲重也。熱嘔﹐口苦煩渴﹐脈數﹐手心身熱﹔寒嘔﹐頭痛胸滿﹐厥冷吐沫﹐脈遲﹐吐噦噎呃皆然。濕嘔﹐表邪傳裏﹐裏气上逆﹐故半表裏證多嘔也。三陽發熱者﹐俱小柴胡加生薑主之。胸滿日晡潮甚加芒硝﹔嘔不止便閉者﹐大柴胡湯﹔嘔多𨿽有陽明證﹐胃薄不可下者﹐甘桔湯﹔煩渴者﹐先嘔後渴爲欲愈﹐豬苓湯﹔先渴後嘔爲停水﹐赤茯苓湯﹔飲水卽嘔者﹐五苓散﹔虛煩渴者﹐竹葉石膏湯加薑汁﹐或梔豉湯﹔上熱下寒嘔者﹐黃連湯﹔胃寒下利﹐厥冷不渴者﹐理中湯去術加薑汁﹐或正气湯加薑汁。少陰三證﹐膈上寒飲﹐嘔吐涎沫﹐或吐利而渴者﹐四逆湯加生薑﹔脈沈﹐或咳或悸﹐挾水气者﹐玄武湯去附子加薑汁﹔手足寒﹐心中溫溫欲吐不吐﹐憒憒無柰何者﹐生薑汁半夏湯。經汗下虛者﹐漧薑芩連人參湯。汗後水藥及谷食不下者危﹐小半夏湯救之。又有溫毒嘔者﹐心悶發斑﹔水證嘔者﹐先嘔怔忡﹔嘔膿血者﹐腥臊气逆上衝﹐嘔盡自愈。漧嘔﹐胃熱與穀气相並上燻﹐心下痞塞﹐故嘔則無所出﹐食則不能納﹐黃連解毒湯。有太陽無汗漧嘔者﹐風邪上壅也﹐桂枝湯。有太陽陽明合病﹐不下利而但嘔或漧嘔者﹐裏實气逆﹐上而不下也﹐葛根湯。胃寒津枯漧嘔渴者﹐理中湯。少陰三證﹐漧嘔下利﹐脈微者﹐白通湯﹔裏寒外熱﹐脈微欲絕者﹐通脈四逆湯﹔利不止﹐煩躁厥逆無脈者﹐白通加豬膽汁湯。厥陰頭痛漧嘔吐痰﹐或自利厥冷煩躁者﹐三味參萸湯。胸中似喘不喘﹐似嘔不嘔﹐似噦不噦﹐憒憒無柰何者﹐生薑汁半夏湯﹐大﹑小橘皮湯。

吐腥﹑吐酸﹐總因胃腑熱寒。

吐﹐有物無聲﹐食入卽吐。丹溪以屬太陽血病﹐然胃實主之。吐利腥臊者爲寒﹐酸臭者爲熱﹐治與嘔噦一同。凡嘔吐﹐腳軟痛者﹐香港腳也。嘔吐脈弱﹐小便自利﹐身微熱而厥者﹐虛極難治。

噦噎皆因水寒相搏﹐噦卽漧嘔﹐聲更重且長耳﹔噎乃胸間气塞不通。胃脈浮則爲噎﹐滑則爲噦。皆因胃气本虛﹐汗下太過﹐或復飲冷﹐水寒相搏﹐胃虛气逆而上﹐理中湯加肉桂﹑丁香以散寒下气﹐茯苓﹑半夏以消水。噦不止者﹐橘皮漧薑湯﹑橘皮竹茹湯。間有熱邪壅郁﹐上下之气不得通者﹐俱小柴胡加生薑和之。熱甚便難者﹐小承气下之﹔便軟者﹐諸瀉心湯選用。溫病發渴飲冷作噦者﹐升麻葛根湯加茅根。凡嘔﹑噦﹐必用半夏散結气也﹐用竹茹澀胃解煩也﹐用生薑散逆气也。嘔﹑噦﹑呃皆因气逆﹐故姜爲嘔家聖藥﹐熱者烏梅丸代之。

呃逆亦有陰陽兩端。

舊以爲咳嗽之咳﹐俗又以爲口喫之喫。虞花溪考韻書﹐KT與呃通﹐乃气逆上之名。又有以呃逆爲噦者﹐噦出聲然後吸﹐呃逆入聲﹐逆盡然後呼﹐出入呼吸不同。兼嘔﹑噦者﹐本於胃﹐呃逆本於肺。谷入於胃﹐胃气上注於肺﹐故寒气加新谷﹐气相忤逆而復於胃﹐故噫噫有聲。所以丹溪力辧乃相火自臍下直上衝胸﹐交於厥陰﹐水火相搏而作聲也。

陽證﹐發熱口苦胸滿脈弦數﹐小柴胡湯加竹茹。小便閉加茯苓﹑或豬苓湯﹔大便閉者﹐調胃承气湯。少陰證失下﹐腹滿便閉﹐或純下淸水﹐呃逆者﹐小承气湯。陽明身熱口渴﹐胸滿煩躁﹐脈洪數﹐呃逆者﹐火衝肺也﹐甘艸瀉心湯。陰證﹐便軟胃寒﹐或因吐下虛極﹐惡寒脈細者﹐橘皮漧薑湯。內寒厥冷者﹐羌活附子湯﹑丁香柿蒂散﹐調蘇合香丸。胃寒飲水相搏者﹐小靑龍湯去麻黃加附子。手足厥冷者﹐小橘皮湯。胸滿虛煩者﹐大橘皮湯。

凡呃逆﹐藥中俱宜陳皮﹑竹茹﹑薑汁。此證有欲作正汗﹐陰陽升降而然者﹐卽愈。又有食積而致者﹑小便閉澀及痰水上衝者﹐腹滿不得小便及脈見沈微散者死。以上嘔﹑噦﹑呃逆大同﹐水气表裏俱有此五證。

衄血熱迫於鼻﹐動經則爲厥竭不治﹔經絡中熱盛逼血﹐從鼻出者﹐爲衄﹐多屬太陽﹐名曰陽血。點滴不成流者﹐表猶未解﹐當用辛涼之藥解表﹐九味羌活湯加赤芍﹐或升麻葛根湯加黃芩﹐或麻黃升麻湯﹑雙解散﹔渴者﹐五苓散﹔煩者﹐竹葉石膏湯﹐以散經中之邪。仲景云﹕傷寒脈浮緊﹐不發汗因致衄者﹐麻黃湯主之是也。如無表證﹐衄血成流﹐及因汗而得衄﹐或下又見血者﹐不治自愈。不止者﹐犀角地黃湯﹑陶氏生地芩連湯﹑黃芩湯﹑茅花湯﹐外用冷水浸紙貼太陽穴﹐紙熱又換﹐或用百艸霜﹑胎發燒灰吹入鼻中。九竅出血亦效。凡衄不宜卽止﹐恐余血入胃﹐著於上焦爲血結胸證。直中少陰證﹐熱行於裏﹐先熱後厥無汗﹐亦陰證似陽也﹐醫不能識﹐彊發其汗﹐必動其經﹐外則筋惕肉﹐內則伏熱逼血從耳目而出﹐或從口鼻而出﹐名曰陰血﹐是爲下厥上竭﹐不治。但厥爲下厥﹐血出於上爲上竭。輕者黃芩湯加生地之類﹐或當歸四逆湯﹑黑錫丹救之。動經與鼻衄﹐微有不同如此。

吐血熱積於中﹐並牙乃是腎胃相殘。

汗乃心液﹐熱則變紅而逆出上竅﹐陽邪失汗﹐以致熱毒入髒﹐化爲瘀血﹐從口吐出﹐多屬陽明。凡見目紅骨熱﹐神昏狂譫﹐胸腹急滿﹐皆血證也。熱淺者﹐犀角地黃湯加黃芩﹑山梔﹑茅根﹑藕節﹐或小柴胡湯﹑黃連柏皮湯。熱深者﹐桃仁承气湯﹐三黃湯﹐抵當湯﹑丸。陽毒者﹐升麻湯﹔作渴者﹐五苓散﹐恐水入復吐故也﹐或竹葉石膏湯﹐皆加川芎調血﹐炒山梔降火﹐危哉﹗又有陰證吐血﹐脈遲腹痛﹐厥逆嘔吐紫黑色者難治﹐姑以理中湯﹑甘桔湯加生薑汁半夏湯救之。又牙牀屬胃﹐牙齒屬腎﹐如陽明傳入少陰﹐二經相並﹐血出於牙縫如吐者﹐人多不覺其爲牙血﹐以涼水漱血則止﹐少頃又來者是﹐外用綠袍散﹐內服解毒湯合犀角地黃湯﹐或生地芩連湯下之。輕者﹐淸胃降火而已。

漏汗驚狂癉痺﹐總是火邪逆﹔火邪者﹐或不當汗而用火取汗﹐或汗不得而用火劫奪﹐以致火气燻蒸﹐精神昏憒﹐肢體不寧﹐體虛者﹐漏汗不止﹐眞陽脫亡。凡汗不得者﹐謂之亡陽﹔汗多不止者﹐亦謂之亡陽﹐如心痞胸煩﹐面靑膚潤者難治﹔色黃﹐手足溫者可治。因太陽證者﹐桂枝湯加附子﹔或汗下後﹐見吐逆者亦宜。因少陰證者﹐四逆湯﹔或便淸漧嘔者﹐甘艸漧薑湯﹔咽痛者﹐豬膚﹑甘桔湯。如少陰呃逆譫語﹐被火﹐小便難者﹐必滋其津液﹐竹葉石膏湯去半夏加生地。或時倏然而起﹐惕然而驚﹐起臥不安若狂者﹐救逆湯。煩躁遺精者﹐桂甘龍骨牡蠣湯。體實者﹐𨿽不至亡陽﹐然內火外火相並﹐熱發於外則身必發黃﹐熱搏於內則小便必難﹐驚狂譫語﹐煩躁不已﹐或一身盡痛﹐甚則手掉足動﹐循衣摸牀者死。如小便利者可治。通用﹐柴胡龍骨牡蠣湯﹑火邪湯。或下淸血﹑或因燥唾血者﹐犀角地黃湯。發黃癉者﹐茵陳湯。若太陽證﹐宜汗而反用火灸者﹐其邪無從而出﹐病當腰下重痺﹐麻杏薏甘湯散之。

譫語鄭聲虛實﹐全憑水道看。

譫者﹐妄也。或閉目言平生常事﹐或開目言人所未見事﹐或獨語﹐或睡中呢喃﹐或呻吟不已﹐甚則狂言惡罵﹐俱謂之譫語。皆因胃熱乘心﹐故脈來洪數﹐二便多閉﹐外見陽證。有陽明汗多譫語﹐少陰自利譫語者﹐內有燥屎也﹐調胃承气湯下之。半表裏默默不欲語﹐及已得汗而身和亡陽譫語者﹐柴胡桂枝湯調之。已下胸煩身重不可轉側譫語者﹐柴胡龍骨牡蠣湯。錯語﹑獨語﹑呻吟者﹐解毒湯﹑單瀉心湯﹐或白虎湯和之。又有汗多譫語者﹐風也﹐俟過經乃可下。瘥後譫語者﹐邪畱心胞也﹐知母麻黃湯。如气逆下利﹐厥冷而脈又沈細者死﹔身熱脈大﹐聲淸气朗﹐目光面潤者生。瘀血﹑亡陽﹑合病﹑濕溫﹑熱入血室﹑火邪譫語﹐見各條。鄭者﹐重也。

言語重復不已﹐聲音模糊﹐有如鄭衛不正之音﹐皆因汗下後及風溫發汗過多﹐以致表虛裏竭﹐精气奪而神昏舌短﹐故脈息沈微﹐二便多利﹐外見陰證﹐白通湯救之﹐或單人參湯亦可。故曰譫語實則可下﹐虛不可爲。實者﹐胃實有燥屎也﹔虛者﹐胃虛腸自利也﹐全憑水道斷之。

咽痛有熱無熱﹐腎伏暴寒下必利﹔太陰絡咽﹐少陰絡喉﹐熱邪乘之﹐乃生咽痛。若汗下過多﹐虛而生熱﹐亦能咽痛。有少陰身熱腹痛﹐脈沈咽痛或不食嘔吐者﹐黃連龍骨湯。少陰客熱咽痛者﹐單甘艸湯。寒熱相搏及亡陽咽痛者﹐豬膚湯﹑甘桔湯。

二便難者﹐甘桔湯加玄參﹑枳殼﹐順導黑臭之物﹐續以甘艸﹑生薑煎湯頻與之﹐以解其毒﹐或陶氏芩連消毒飲。陽毒發斑﹐吐血咽痛者﹐玄參升麻湯。陽厥宜下反發汗﹐則口瘡赤爛﹐內服升麻六物湯﹐外用蜜漬黃柏汁含之。咽喉閉塞者﹐烏扇湯。聲音不出者﹐雞殼苦酒湯。有少陰咽痛﹐無熱下利﹐四肢厥冷者﹐甘桔湯﹔厥冷吐利﹐脈沈者﹐豬膚湯﹔厥冷下利不止者﹐四順湯﹑丸﹐或通脈四逆湯加桔梗﹐不可汗下﹔有汗者﹐本末撲之。又有腎傷寒一證﹐乃非時暴寒伏於腎經﹐初起頭痛腰痛咽痛﹐次卽下利﹐脈微弱者﹐先用半桂湯﹐次用四逆湯主之。傷寒六七日﹐大下後﹐脈遲不至﹐咽痛吐膿血﹐厥冷利不止者死﹐麻黃升麻湯救之。

髒結有痞無痞﹐臍痛引陰生必難。

髒結與結胸相似﹐皆下後邪气入裏。與陽相結﹐結在胸者爲結胸﹔與陰相結﹐結在髒者爲髒結。惟其陰結﹐故髒結無陽證﹐不往來寒熱﹐或但寒而不熱﹐其人反靜﹐飲食如常﹐時時下利﹐舌上白苔﹐脇肋臍腹引入陰筋俱痛者﹐丹田有熱﹐胸中有寒﹐所以難治。又病患脇下素有痞气﹐再加傷寒邪气與宿積相合﹐使眞髒之气閉結而不通﹐亦名髒結。不問有痞無痞﹐愼不可下。邪未全成﹐熱猶在表﹐止宜小柴胡加生薑以和表﹐灸關元穴以回陽而解陰气之結﹐危哉﹗結胸下早而緊痛﹐大小寒熱宜細辧﹔傷寒太陽證﹐下之早而表邪乘虛客於上焦少陽之分﹐名曰結胸。當心緊痛而煩﹐水漿不入﹐但能仰而不能俯﹐其表邪又不散﹐故項彊如柔狀。有大結胸者﹐不按而痛﹐胸連臍腹痛硬﹐手不可近﹐不大便﹐日晡熱潮﹐大陷胸湯﹑丸。有小結胸者﹐按之方痛﹐只心下硬﹐小陷胸湯。有寒實結胸者﹐身不熱﹐口不渴﹐但心中脹硬而痛﹐枳實理中丸﹑五積散﹐甚者三物白散。有熱實結胸者﹐心下滿硬﹐懊煩躁而渴﹐柴陷湯﹐甚者大陷胸湯。有水結胸﹐血結胸﹐陰毒﹑陽毒結胸﹐見各條。結胸﹐脈浮大者﹐不可下﹐下之卽死。結胸證具而煩躁者﹐死。結胸見陰脈﹑陰證及喘急呃逆者﹐亦死。若未經下而胸滿者﹐乃半表裏吐證﹐不可誤作結胸。

痞气下早而虛滿﹐硬濡噦利更易安。

傷寒半表證﹐下早而邪入於中焦太陰之分﹐而成痞气﹐按之濡而不痛﹐比之結胸更輕。有胸滿而硬﹐嘔吐下利者﹐裏實有水也﹐大柴胡湯。心痞引脇下痛﹐漧嘔者﹐十棗湯。汗出惡寒者﹐附子瀉心湯。有胸滿而濡﹐脇肋脹滿者﹐虛邪气聚耳﹐小柴胡湯加漧薑﹑牡蠣各一錢。胃虛气逆者﹐半夏瀉心湯。有心痞噦噫者﹐胃不和也﹐汗出﹐脇有水聲雷鳴者﹐生薑瀉心湯。心痞噦噫不止者﹐旋復代赭石湯。有下利者﹐裏虛也﹐谷不化腹鳴者﹐甘艸瀉心湯。或已數下﹐表邪入裏幹於腸胃﹐遂成下利而心下痞硬者﹐謂之表裏不解﹐桂枝人參湯。下利不止者﹐赤石脂禹餘糧湯。又結胸﹑痞气﹐關脈皆沈﹐如關浮惡熱心痞者﹐乃肝熱﹐非痞也﹐三黃瀉心湯。心痞而口渴溺澀﹐服瀉心湯不效者﹐乃停水﹐非熱痞也﹐五苓散。凡痞气服諸瀉心湯﹐而熱不除者﹐亦須大陷胸湯﹑丸下之。但結胸與痞𨿽宜下﹐如脈浮惡寒有表者﹐須柴胡桂枝湯﹐或柴陷湯解表﹐必表證悉罷﹐關尺沈滑緊實者﹐方可下之。下後病猶不退者﹐乃下虛气逆上攻﹐枳實理中丸和其胃气。初起未成痞結之際﹐虛者亦宜枳實理中丸﹐實者枳梗湯﹑檳榔湯疏气﹐然後隨證用藥。胃冷厥逆者﹐俱宜理中四逆和胃﹐待日久邪不退而後議下。是結胸﹑痞气始末用藥俱同﹐但中間用藥略有輕重之殊耳﹐不識前輩分陰陽二證謂何。陶氏又以傷風爲陽﹐傷寒爲陰﹔王氏又以痞气乃陰證有表者﹐皆於理未協。要之皆傳經陽證﹐但下後胃寒而用藥有宜溫者﹐若邪盛胃實﹐方可寒涼下之﹐二證皆然。且考《傷寒論》正文云﹕太陽少陽並病而反下之﹐成結胸﹐心下痞硬。入裏則爲痞气﹐初未嘗分陰陽也。設有陰證誤下﹐不死而結胸﹑痞气者﹐亦當以陰毒結胸法治﹐安敢又用三黃瀉心等劑耶﹗以此論之﹐謂陰陽二證俱有結胸痞气則可﹐謂陽證爲結胸﹐陰證爲痞气則不可﹐又用寒涼藥治陰證﹐尢不可﹐知者裁之。又心下妨悶﹐不滿不硬者﹐謂之支結。表未解者﹐柴胡桂枝湯。胸脇滿而微結者﹐小柴胡加漧薑﹑牡蠣各一錢。

表裏俱不解者﹐桂枝人參湯。

客熱懊時發躁﹐懊﹐心中不自如也﹐比躁更甚。表證誤下﹐陽气內陷﹐心下固硬者﹐則爲結胸。胃气空虛﹐客熱在膈﹐短气煩躁﹐微疼﹐則爲懊。將成結胸者﹐宜大﹑小陷胸湯。但懊﹐煩不得眠﹐饑不能食﹐頭汗出而不結胸者﹐梔豉湯。腹脹﹐坐臥不安者﹐梔子濃朴湯。渴者﹐白虎湯。陽明證下後懊者﹐內有燥糞﹐猶宜承气湯下之。懊小便難者﹐必發黃﹐茵陳湯﹐內虛動悸必生煩。

悸﹐動也。心膈間客邪乘之﹐築築然觸動。如人將捕﹐卽怔忡意也。有水停心下﹐頭眩身搖﹐厥而悸者﹐滲其水而悸厥自定。有神气素虛﹐心中空耗不能自持者。有汗下後內虛而悸者﹐比之素虛者尢甚﹐須先定其气﹐而後治其悸。大約先煩後悸者爲虛﹐小建中湯﹑玄武湯﹑脈代者﹐炙甘艸湯入酒少許﹔汗後冒眩者﹐桂枝甘艸湯。先悸後煩者爲熱﹐小柴胡湯﹔喜嘔﹐譫語﹐大便難看﹐小柴胡湯加大黃﹑或加芒硝少許﹔譫語﹐小便不利者﹐柴胡龍骨牡蠣湯﹔小便赤者﹐五苓散。

胸滿多帶表肌證﹐胸滿者﹐未經下而胸膈气寒滿悶﹐非心下痞气﹐亦非結胸也。蓋外邪自皮毛傳入胸中﹐少陽所屬﹐半表裏證也﹐柴梗湯主之。譫語身痛者﹐柴胡龍骨牡蠣湯。有痰气逆上搶心者﹐梔豉湯﹐或加甘艸﹑生薑。誤下脈促者﹐桂枝湯去芍藥。喘者﹐麻杏甘石湯。胃虛者﹐半夏瀉心湯。滿硬便閉屬髒者﹐方可議下。尋常胸膈不利﹐多挾痰气食積者﹐柴陳湯﹑枳梗湯調之。

脇滿半居表裏間。

脇滿﹐非腹中滿也﹐乃脇肋下脹滿﹐半表半里之間﹐多耳聾漧嘔﹐寒熱往來﹐默默不欲食﹐少陽所主﹐小柴胡湯和之。如太陽未罷﹐項彊者﹐小柴胡加漧葛。陽明便閉舌苔者﹐柴梗湯。挾痰熱者﹐柴梗半夏湯。有水證及髒結脇滿者﹐見各條。

腹脹裏有邪﹐陽閉潮而陰利厥﹔腹脹裏未淨﹐吐下實而汗後虛。

傷寒外邪﹐自表分皮膚肌肉﹐而入於胸膈脇肋﹐爲半表裏﹐直至傳入胃腑﹐乃爲入裏。是腹脹𨿽屬太陰﹐而裏證尙淺﹐未全入腑﹐猶宜和之。惟腹滿硬不減﹐咽漧口燥﹐便閉者﹐乃陽邪入裏﹐方可下之。若腹滿濡時減﹐吐利厥冷者﹐乃裏寒陰證﹐速宜溫之。又汗後滿者﹐外已解而裏亦不實﹐乃脾胃津液不足﹐气澀不通﹐壅而爲滿﹐宜濃朴半夏甘參湯以溫散之。吐下後滿者﹐表邪未淨﹐乘虛入裏﹐以致上下气不通和﹐宜大柴胡湯加濃朴量下之﹐或梔子濃朴湯量吐之。合病脹者﹐身重痛﹐口頑麻﹐白虎湯加減。通用﹐柴梗湯﹑柴梗半夏湯。

凡脹滿﹐忌用白術閉气。如腹脹﹐喘而不尿﹔脈澀者死。

腹痛熱閉冷利﹐皆邪入裏相搏﹔寒熱邪气入裏﹐與正气相搏則腹痛。陽證不可按揉﹐大便閉者爲熱。表證誤下﹐表裏俱病者﹐桂枝加芍藥湯﹐甚者加大黃。半表裏證者﹐小柴胡湯去芩加白芍。表裏俱熱者﹐大柴胡湯。繞臍腹痛滿實﹐手不可近而便閉者﹐內有燥屎也﹐大承气湯。經曰﹕痛隨利減是也。熱厥泄瀉者﹐四逆散。上熱下寒欲吐者﹐黃連湯。

虛煩者﹐梔豉湯加濃朴﹑枳實。陰證可按與揉﹐痛無休息﹐腸鳴而大便利者爲冷。太陰理中湯﹑黃建中湯﹔少陰四逆湯﹑玄武湯﹔厥陰正陽散﹑當歸四逆湯。太陰連小腹痛甚﹐自利不止者難治。又大腹屬太陰﹐臍腹屬少陰﹐臍下屬厥陰﹐多有挾食積與痰火者。

臍滿熱瘀冷結﹐有物非气爲辜。

心胸與大腹滿者﹐皆外邪傳入。惟小腹脹滿者﹐非血瘀﹐便是溺澀。血結膀胱者﹐小便自利﹔熱結膀胱者﹐小便自澀。又有冷結膀胱﹐小便亦澀﹐但手足厥而胸不滿爲異。宜外灸關元穴﹐內服玄武湯。

妄施三法動積气﹐奔豚上衝尢甚﹔其人先有五積在臍中﹐或臍上下左右﹐復因傷寒邪气沖動﹐新邪與舊積相搏而痛。或醫人不識病者原有痞積﹐妄施汗吐下﹐發動其積气﹐築築然跳動﹐名曰動气。動右肺气﹐則咽漧鼻燥衄渴﹐飲卽吐水﹔動左肝气﹐則筋惕肉﹐身熱欲蜷﹔動上心气﹐則掌熱作渴﹐气上衝心﹔動下腎气﹐則心煩骨痛﹐食則嘔吐﹐或下利淸谷。大槪虛者﹐通用理中湯去白術加肉桂。頭眩惕﹐汗多者﹐防術牡蠣湯﹑小建中湯﹔腹滿身微熱﹐欲蜷者﹐甘艸漧薑湯﹔心煩骨痛﹐吐食者﹐大橘皮湯。熱者﹐通用柴胡桂枝湯。煩渴者﹐竹葉石膏湯﹔衄血煩渴者﹐五苓散﹔心痞下利淸谷者﹐甘艸瀉心湯﹔气上衝心者﹐李根湯。五積惟臍下奔豚衝心最甚﹐多因汗下心虛而腎气乘虛上衝﹐有若江豚拜浪然﹐桂枝湯加桂一倍。若不上衝者﹐不可妄與。臍下動甚﹐頭眩身振者﹐茯苓桂甘大棗湯﹐吐後去棗加白術。蓋白術閉气﹐止可暫用﹐惟桂瀉奔豚﹐苓伐腎邪﹐奔豚妙藥也。

邪犯三焦成霍亂﹐吐利不發則殂。

三焦﹐水穀道路。邪在上焦﹐吐而不利﹔邪在下焦﹐利而不吐﹔邪在中焦﹐上吐下利。病因飲食不節﹐淸濁相干﹐陰陽乖隔。輕者止曰吐利﹐重者﹐HT擾亂﹐乃曰霍亂。外證必發熱惡寒﹐頭疼身痛﹐本傷寒病也﹐因邪入脾胃﹐故發爲吐利。然中焦爲寒熱之半﹐邪偏髙居陽分者﹐則多熱而渴﹐五苓散分利之﹔邪偏下居陰分者﹐則多寒不渴﹐理中湯分利之。風寒濕勝者﹐藿香正气散﹑除濕湯﹑五積散。穿合暑勝大渴者﹐二香黃連散﹑益元散﹑柴苓湯選用。傷食甚者﹐平胃散﹑治中湯主之。轉筋者﹐气不和也﹐俱加木瓜﹐或單用雞屎白﹐略炒爲末﹐溫湯化下方寸匕。凡霍亂多責於熱﹐故夏秋爲盛﹐或熱伏於內﹐手足如冰﹐六脈沈伏﹐食卽呃逆﹐此火气上奔而然﹐不可誤爲陰證。必吐利﹐小便亦自利而大汗出﹐下利淸谷﹐寒熱﹐四肢拘急厥逆﹐脈微欲絕﹐乃爲陰證﹐四逆湯或加吳萸﹑生薑救之。少陰吐利﹐煩躁欲死者﹐三味參萸湯。吐利止﹐自汗厥逆不渴﹐脈微欲絕者﹐通脈四逆湯加豬膽汁﹔吐利止﹐身痛不休者﹐桂枝加參湯﹔吐利止﹐發熱者﹐隨證微汗之﹔吐利止﹐亡津而渴者﹐竹葉石膏湯﹑白虎加參湯。吐利不止者﹐靈砂丹﹐木香﹑漧薑煎湯下。凡霍亂不可遽與米飲粥飯等食以助邪气﹐必所傷物盡﹐然後淡食少少養之。傷寒心痞﹐發熱吐利者﹐大柴胡證也﹐不可誤爲霍亂。幹霍亂者﹐气痞於中﹐欲吐不得吐﹐欲泄不得泄﹐所傷之物壅閉正气﹐關格陰陽﹐煩躁喘脹者必死﹐急以鹽湯一盞入童便﹑薑汁頓服﹐探吐令透﹐未吐再服。外用鹽炒吳萸熨臍下。卽以理中湯加陳皮調之﹐或藿香正气散加官桂倍枳殼﹑茯苓﹑木瓜﹐吞蘇合香丸。如發熱頭腹痛者﹐桂枝加大黃湯。

大便閉本裏熱﹐而帶表屬陰未可攻下﹔論云﹕陽結能食﹐不大便者﹐卽裏熱證﹐言陽气固結於腸胃。蓋病邪在表則大便如常﹐邪傳入腸胃之裏﹐謂之正陽明病。潮汗閉澀﹐滿渴狂譫﹐尺脈實者﹐諸承气湯選用。如脈浮帶嘔﹐舌上白苔者﹐知邪未全入腑﹐猶屬半里﹐所謂嘔家𨿽有陽明證﹐不可攻﹐舌上白苔未可攻者是也﹐宜與小柴胡湯﹐和其榮衛﹐通其津液﹐得微汗而自解。然有數日不大便而煩悶甚者﹐𨿽尙有些表證﹐亦當與大柴胡湯﹐或小承气湯微潤之。又陽明證汗多﹐小便利而大便硬﹐或發汗利小便多而大便硬者﹐皆津液內竭﹐宜蜜導之。大便硬小便數者﹐乃爲脾約﹐宜麻子仁丸。大便堅小便少者﹐未可攻﹐津液未充﹐候其小便自如﹐乃可攻也。當問病患一日小便幾行﹐若如常﹐當知气已下行﹐大便不久自出。要知古人審用轉藥﹐若欲行大承气湯﹐當先一日用小承气湯﹐候其腹中轉矢气。

轉气者﹐腹中響而放屁﹐知其有燥糞﹐臭者有宿食﹐宜攻之。若不轉矢气者﹐必先硬後溏﹐勿攻之。《金匱》云﹕六七日無所苦﹐不可攻。下之早﹐熱气乘虛入胃﹐重者必死。又便閉屢下不通者﹐須吐以提之。陰結脈沈遲﹐不渴不食﹐身重如石且冷﹐大便硬而艱難﹐非燥糞也﹐乃陰寒固結於胃﹐血气凝滯而閉塞也﹐宜四物湯﹑附子湯﹐或金液丹﹑古半硫丸﹑五積散。如久不大便而脈反微澀者﹐裏虛甚也﹐急以黃建中湯救之。又有食滯脾及血燥而不大便者﹐當於雜病傷食及燥門求之。

小便閉本下熱﹐而亡津屬陰難以滲疏。

傷寒邪在表則小便利﹐入裏下焦有熱﹐引飲過多﹐小腹脹硬﹐小便閉者﹐脈浮﹐五苓散﹔脈沈﹐豬苓湯。

大便乍難乍易而小便不利者﹐內有燥屎﹐大承气湯。若陽明汗多﹐或發汗﹐胃中津幹不利者﹐切忌疏滲﹐待其津液還而自通可也。汗下後﹐發熱項彊﹐頭頂心痛﹐無汗﹐小便不利者﹐三白姜棗湯。半表證﹐小柴胡湯去芩加茯苓。譫語身重者﹐柴胡龍骨牡蠣湯。少陰脈沈﹐小便不利者﹐玄武湯﹐或四逆湯加茯苓。少陰腹滿痛﹐便膿血﹐小便不利者﹐桃花散。又陰毒下利﹐小便不利﹐囊縮小腹痛欲死者﹐急與返陰丹暖藥服之。若用寒涼之藥﹐陰气伏蓄小腹有至死者。或見小便不利﹐以炒鹽熨臍下﹐陰气不散﹐被熱物熨之﹐冷气沖心﹐亦有致死者。

凡小便閉而厥逆﹐頭汗出者﹐陽脫關格﹐不治。水證﹑黃證﹑風溫小便不利﹐見前。

水難陰虛﹐而陽邪湊襲﹔小便難者﹐出不快也。經曰﹕陽入陰分﹐則膀胱熱而小便難。惟陰分虛而陽熱乘之﹐不可彊利﹐必小便黃赤者﹐乃可萬全﹐木通湯利之。如太陽汗不止者﹐桂枝湯加附子。陽明傷風﹐嗜臥身黃者﹐小柴胡湯加茯苓。

水利偏前﹐而後便漧枯。

傷寒內熱則小便閉﹐今反利者﹐膀胱主津液﹐而偏滲於前﹐宜乎後便漧枯。有瘀血證﹐小腹硬滿﹐其人如狂者﹐抵當湯。有少陰證﹐厥逆脈沈者﹐四逆湯﹐或玄武湯去茯苓。有陽明證﹐自汗小便利而大便𨿽硬者﹐不可攻﹐宜蜜導法﹐或豬膽汁灌之。有停水心悸者﹐茯苓桂甘湯。

膀胱移熱﹐小便𨿽濁而不痛﹔裏和則小便淸﹐裏熱則小便濁。膀胱移熱於小腸則尿血﹐與赤濁相似﹐導赤散﹐或玄胡索散﹑朴硝二味等分水煎服﹐或加川芎滲利之劑尢妙。此亦瘀血中之一證也。

腎虛協熱﹐小便𨿽數而無餘。

惟虛則小便頻數﹐惟熱則小便澀滯而不快。有宜溫者﹐太陽自汗小便數者﹐𨿽有表證。不可桂枝重亡津液。

誤服厥者﹐陽不足也﹐甘艸漧薑湯﹔心煩腳蜷者﹐血不足也﹐芍藥甘艸湯。有宜下者﹐譫語自汗小便數者﹐調胃承气湯少與之。汗吐下後﹐小便數大便硬者﹐大柴胡湯。陽明汗多﹐小便數大便硬者﹐胃彊脾約﹐乃約束津液不行﹐宜脾約丸。餘瀝遺溺﹐見後危證。

協熱自利而渴曰腸垢﹝腸間津汁垢膩﹞﹐熱甚純下淸泉﹔協寒自利不渴曰鴨溏﹝淸白如鴨屎狀﹞﹐濕毒有如豆汁。

陽證自利﹐溏泄身熱﹐臍下亦熱﹐作渴尿赤﹐後重泄下黃赤﹐故曰腸垢。陰證自利﹐太陰手足溫﹐少陰﹑厥陰手足厥冷﹐臍下亦冷﹐不渴﹐利下淸白﹐故曰鴨溏。熱因表邪入裏﹐挾風則所下必暴﹔寒乃直中陰經。大法熱宜和解﹐或攻泄﹐或利小便﹔寒宜溫中﹐或固下焦﹐俱不宜發汗﹐令胃气虛而脹滿作。但自利舊分陽證﹑陰證﹐又分協熱﹑協寒﹐而治法相同。然陽證自利﹐亦必裏气虛而表熱乘之﹐乃能自利﹐𨿽太陽初證下利亦然﹐與表邪傳裏協熱下利無異。至於陰卽協寒﹐其證尢顯。所以云陽證下利誤溫﹐則發黃﹑斑出而死。此等支離去處﹐每爲詳辧﹐庶不惑人。大槪裏气協熱﹐下利黃赤者﹐黃芩湯最妙。帶表口渴下利者﹐柴苓湯。少陰熱證﹐渴而下利者﹐白虎湯。少陰熱證﹐咳而嘔渴﹐心煩不得眠而下利者﹐豬苓湯。熱甚口燥心痛﹐下利純淸水者﹐大承气湯。潮熱譫語脈滑﹐有宿食者﹐大柴胡湯﹐或陶氏黃龍湯。下利脈和者﹐內實﹔下利脈滑﹐或浮大按之反澀﹐不欲食者﹐有宿食﹐並宜下之。又太陽初傷風﹐下利不惡寒﹐頭痛漧嘔﹐心痞腹痛者﹐桂枝湯加芫花﹐或十棗湯。胃不和﹐腸鳴下利者﹐生薑瀉心湯。小便澀大便利者﹐赤石脂丸。下利頻而溺如常者自止﹐橘皮竹茹湯調之。合病自利及心痞下利﹐見各條。裏气協寒﹐下利淸白﹐太陰不渴者﹐理中湯﹑四逆湯。寒毒入胃者﹐四逆湯加韭白。少陰自利﹐虛渴脈微者﹐白通湯。厥逆無脈者﹐白通加豬膽汁湯﹑通脈四逆湯。少陰下利﹐咽痛者﹐甘桔湯。厥陰下利﹐先厥而後發熱者﹐下利必自止﹐若再厥者﹐必復利也﹐小建中湯﹑當歸四逆湯。

利不止者﹐赤石脂禹餘糧湯。又下利身痛者﹐先以四逆湯救裏﹐利止但身痛者﹐急服桂枝湯救表。凡下利﹑譫語﹑直視及厥躁不得眠﹑汗不止﹑無脈及自利不禁﹑身熱脈實者皆死。濕毒下利膿血﹐腹滿腸內刮痛﹐如魚腦爛桃﹐或如黑豆汁者﹐除濕湯﹑豬苓湯﹑地楡散。濕挾熱者﹐敗毒散﹑黃芩湯﹑白頭翁湯。如無濕但熱毒﹐日晡壯熱﹐腹痛便下膿血稠粘者﹐黃連阿膠湯。濕挾風者﹐胃風湯加木香﹔濕挾寒者﹐不換金正气散加漧薑﹑木香。又陽證便膿血者﹐亦名協熱腸垢﹐當淸其腸﹐犀角地黃湯。陽明熱入血室下血者﹐小柴胡湯加生地﹑枳殼﹑山梔。少陰下利膿血者﹐亦謂之協寒鴨溏﹐當固下焦﹐桃花散﹑赤石脂丸。

壯而熱﹐止其利﹐斷下之生也不長﹔少壯人﹐實熱下利﹐不宜止澀﹐止之則加熱悶而死﹐名曰壯熱斷下。

厥而利﹐反能食﹐除中之死也可立。

邪在表則能食﹐邪在裏則不能食﹐表裏之間者﹐欲食而不能食﹐今傷寒厥深下利﹐脈遲﹐當不能食而反能食者﹐名曰除中。中之胃气旣除﹐豈可再復﹗風漏手足攣搐﹐陽虧四肢拘急。

四肢諸陽之本﹐腰背太陽之絡。因發汗腠理空疏﹐蓋覆不周﹐將息未久﹐以致風邪復入筋骨之間﹐攣搐有妨行持﹐牛蒡根湯主之。如腳攣嚙齒者﹐風熱也﹐承气湯下之。拘急者﹐手足不能自如﹐屈伸不便﹐蜷臥惡風之貌﹐發汗亡陽而有此證。汗多小便難者﹐桂枝湯加附子。吐下後﹐厥逆拘急者﹐四逆湯﹔心煩足攣屬血虛者﹐芍藥甘艸湯。陰陽易病﹐亦有手足搐搦如風狀者﹐古瓜竹湯。

太陽腰痛頂連尻﹐陽明不﹝可回﹞顧少﹝陽﹞如﹝鍼﹞刺﹔太陽證分有汗﹑無汗。傷寒﹐人參順气散﹔傷風﹐敗毒散﹐或通气防風湯。粗人﹐刺委中血甚妙。太陽合陽明﹐葛根湯﹔少陽﹐柴胡桂枝湯。與頭痛參看。

少陰腰痛背及脊﹐太陰遺溺﹝腰下如橫木甚則遺溺﹞厥﹝陰﹞張弓。

厥陰風熱﹐故腰彊急如弓。三陰通用五積散加杜仲﹑附子﹐或加於黃建中湯﹑當歸四逆湯中﹐尙當與雜病腰痛參看。

陽气虛而筋惕肉。

陽气者﹐精則養神﹐柔則養筋。汗下後﹐津液耗竭﹐陽气大虛﹐肉筋失養﹐故惕然而跳﹐然而動﹐久則成痿。治宜溫經養榮益胃﹐玄武湯是也。羸甚去芍藥﹐熱者卻附子﹐或陶氏溫經益元湯亦好。汗下後﹐頭眩身搖者﹐茯苓桂術甘艸湯。心下痞滿者﹐暫與枳梗湯加茯苓。汗下後﹐表裏俱虛及素虛之人﹐微發其汗﹐膚肉戰﹐喘促汗出如油者﹐死。動气在左﹐發汗有此證者亦危。

風熱極而螈短長。

俗云搐也。螈則筋脈急而縮短﹐則筋脈緩而弛長﹐急緩之間﹐筋脈牽引伸縮不定﹐狀如風癇可畏。多因汗下脾土受傷﹐木旺風熱熾盛﹐故手足動搖搐搦。必平木降火﹐以柴胡﹑山梔滌熱﹐防風﹑羌活祛風﹐兼佐和血化痰之藥治之﹐與大同﹐如聖餅子﹑引風湯﹑陶氏如聖飲選用。結胸失下有此證者﹐大承气湯。風溫被火螈﹐葳蕤湯﹑火邪湯。經曰﹕太陽終者﹐戴眼反折螈﹐汗出不流者死。

邪气勝則心寒而栗也﹐屬陰﹔正气勝則身振而戰也﹐屬陽。

戰者﹐身振而動﹔栗者﹐心戰而惕。邪气外與正爭﹐正气勝則戰﹔邪气內與正爭﹐邪气勝則栗。戰則病欲愈﹐栗則病欲甚。戰屬陽﹐故一戰搖之間而眞陽鼓動﹐大汗以解﹐不必藥也。栗屬陰﹐陰無勝陽之理﹐故恐懼不戰而承乎陽﹐於是陽反爲陰所制﹐心寒足蜷﹐鼓頷厥冷﹐便溺妄出﹐不知人事﹐純乎陰而陽敗﹐遂成寒證。

宜理中﹑四逆﹐甚則養正丹﹐並灸關元穴。若復躁極而不得臥者﹐不治。若原系傳經熱證﹐口燥切牙﹐𨿽厥冷有時溫和﹐脈大而數﹐表證栗者﹐羌活沖和湯﹔裏證栗者﹐大柴胡湯。

蛔厥卻緣多饑﹐虫攻咽及攻胃﹔卽蛔也。謂之厥者﹐病屬厥陰﹐又手足厥逆義也。其人素有食蛔﹐或因病過饑﹐虫逆上咽膈而出。妄發其汗﹐以致胃冷﹐長虫上攻咽膈﹐胃气困乏﹐𨿽饑不能食﹐食卽吐蛔者﹐虫聞食臭气而出也。外證乍靜乍煩者﹐虫或上或止也。又或下利髒寒﹐則蛔亦上入於膈。然上焦熱而中下焦寒﹐故𨿽煩熱消渴便硬﹐不可遽投涼藥﹐當先以烏梅丸﹑理中湯安蛔﹐然後隨證調之。或煩熱不退者﹐小柴胡湯。或熱甚昏﹐腹脹便閉﹐或蛔不得安﹐從大便而出者﹐大柴胡湯。

狐惑蓋緣失汗﹐虫食髒及食肛。

此亦虫證也﹐如狐聽冰﹐猶豫不決之義。初起狀如傷寒﹐或因傷寒變成。其候四肢沈重﹐欲食惡聞食气﹐欲眠目不能閉﹐舌白齒晦﹐面目色變無常。虫食下部爲狐﹐下唇有瘡﹐其咽漧﹔虫食其喉爲惑﹐上唇有瘡﹐其聲啞。殺人甚急﹐皆因汗下失宜﹐邪熱入腹﹐以致飲食少而腸胃虛﹐虛甚則三虫舉而食人五臟。食上部者﹐三黃瀉心湯主之﹔食下部者﹐單苦參煎湯淹洗之﹔食肛門外者﹐用生艾汁調雄黃末﹐燒煙燻之﹐通用黃連犀角湯。

治﹐桃仁湯﹑金液丹﹑雄黃銳散。又濕虫證﹐與狐惑證同﹐但專食其髒爲異耳。

陰陽發斑總是火﹐誰知溫毒時毒﹖傷寒陽證發斑﹐謂之陽毒﹔春溫發斑﹐謂之溫毒﹔夏熱發斑﹐謂之熱毒﹔時行與暴溫發斑﹐謂之時毒。名𨿽不同﹐同歸於熱。或因當汗不汗﹐及已汗而熱气不散﹐表虛裏實而發者﹔或因當下不下﹐熱蓄於胃而發者﹔或因下早熱邪乘虛入胃﹐傷血不散而發者﹔或因誤服溫藥﹐胃熱焦爛而發者。然皆心火入肺﹐故見紅點於皮毛之間。輕如疹子蚊迹﹐只在手足﹐先紅後黃﹔重如錦紋﹐發在胸腹﹐先紅後赤﹐切忌發汗﹐重令開泄﹔甚則皮膚斑爛﹐陽毒具而紅潤稀疏﹐起發五六日卽愈。若陰脈見而黑斑稠密成片﹐身涼﹐六七日死。先紅後黯﹐如果實者亦死。陽毒舌焦鼻煤﹐發斑者﹐陽毒升麻湯﹑白虎加參湯﹔熱甚者﹐三黃石膏湯﹑三黃瀉心湯﹑陶氏消斑靑黛飲選用。有斑瘡如豌豆者﹐黃連一物湯﹐水煎濃汁服﹐或靑黛一物湯。熱病發斑與陽毒同。溫毒因冬暖感溫气﹐至春風气相搏﹐發爲癮疹多癢﹐初起升麻葛根湯加玄參﹐或敗毒散加紫艸﹑赤芍。日久發渴﹐腹滿便硬者﹐調胃承气湯加黃連﹑赤芍﹑生地﹑牡丹皮。

已經汗下而毒不解者﹐黑膏主之。熱病發斑﹐時行發斑﹐身如火色者。大靑四物湯﹑豬膽雞子湯。發斑雜證﹐咽痛﹐玄參升麻湯﹐或紫雪咽之﹔呃逆下利者﹐黃連橘皮湯﹔心煩嘔吐者﹐葛根橘皮湯﹔血熱內結者﹐小柴胡湯﹑犀角地黃湯﹔斑盛破爛者﹐芒硝﹑豬膽汁法。凡汗下不解﹐足冷耳聾﹐煩悶咳嘔﹐便是發斑之候﹐宜化斑消斑之藥以防之。諸斑藥皆通用﹐惟溫毒挾風稍殊耳。陰證亦有發斑者﹐乃相火乘肺﹐故但出於胸背﹐手足稀少﹐脈沈﹐身無大熱爲異﹐宜理中湯﹐或加附子﹑玄參。

血溺如狂有是證﹐爭似發狂凶狂。

有陰盛發躁﹐欲坐井地如狂者﹐有火邪驚惕不安如狂者﹐然血溺如狂有三證與陽毒如狂相似﹐故舉言之。如狂屬瘀血者﹐脈沈實﹐多漱水不咽﹐有無表證﹐但血蓄下焦﹐小便自利如狂者﹔有無表裏證﹐脈數善饑﹐不大便如狂者﹔有太陽初證﹐熱結下焦如狂者﹐血自下者卽愈。如外未解者﹐桂枝湯﹑陶氏桂苓飲。外已解。但小腹急結者﹐桃仁承气湯﹔挾血傳心脾者﹐當歸活血湯。有太陰身黃溺澀如狂者﹐五苓散。此皆如狂﹐但睡中忽欲起行﹐錯言妄語﹐猶知諫阻﹐尙可制禦﹐非若發狂勢凶莫能禦上。發狂者﹐熱毒在胃﹐並入於心﹐遂使神昏不定﹐言動急速﹐妄辧妄笑﹐甚則登髙而歌﹐棄衣而走﹐逾垣上屋﹐不饑不臥。皆因汗下失宜﹐陽气亢極﹐陰气暴虛﹐非大吐下不止。傷寒四五日﹐身熱煩躁﹐不得汗發狂者﹐表裏俱熱﹐三黃石膏湯﹑雙解散。傷寒六七日﹐壯熱胸滿便閉﹐脈實數發狂者﹐大承气湯加黃連。陽毒暴盛發狂﹐多漧嘔﹐面赤﹐發斑咽痛﹐下利黃赤﹐壯熱而不得汗者﹐葶藶苦酒湯。咽痛吐膿血者﹐陽毒升麻湯。潮熱甚者﹐梔子仁湯。潮熱大便閉者﹐升麻葛根湯加大黃﹐或三黃湯。發斑不可下者﹐艸龍膽一味﹐水煎服。狂走者﹐瓜蒂散吐痰。時行熱毒發狂者﹐黑奴丸。通用水漬法﹑火劫法﹑王氏玄明粉。凡發狂見陽證陽脈者順﹐見陰證陰脈及舌捲囊縮者卽死。

多眠陰盛﹐而晝寢不厭﹔傷寒邪傳陰則多眠﹐昏昏閉目者﹐陰主闔也﹔默默不欲言者﹐陰主靜也。有太陽證外已解而神將復者﹐設若胸滿脇痛鼻幹﹐得汗者﹐小柴胡湯﹔脈浮﹐羌活沖和湯﹔冬月﹐麻黃湯。有陽明熱伏於裏而嗜臥者﹐小柴胡湯。少陰脈沈細﹐自利欲吐而渴多眠者﹐四逆湯加人參﹑茯苓以益陰回陽。或熱病得汗後﹐脈沈細﹐身冷﹐初覺安靜﹐漸次昏沈﹐喜臥不省﹐亦急與四逆湯﹐令四肢溫﹐不爾﹐有熟睡而死者。合病目合則汗出﹐風溫常不了了﹐狐惑精神恍惚﹐治見各條。惟汗下後酣睡者﹐爲正气已復﹐不必藥也。

不眠陽盛﹐而夜臥不遑。

或終夜煩擾﹐或晝夜惺惺不眠。未經汗下而不眠﹐屬陽明初證者﹐葛根解肌湯﹔在裏屬心神不淸者﹐大承气湯。已經汗下不眠﹐津液幹﹐熱盛陰虛﹐胃不和也。太陽發汗過多﹐躁不得眠﹐欲飲水者卽愈。若脈浮而渴﹐小便難者﹐五苓散。汗吐下後﹐懊不眠者﹐梔豉湯。晝夜不眠者﹐酸棗仁湯。錯語漧嘔不眠者﹐解毒湯。譫語﹐小便淋澀﹐煩躁少睡者﹐白虎湯加山梔。挾瘀血者﹐犀角地黃湯。

少陰下利而渴﹐或因下後不得眠者﹐豬苓湯。少陰二三日﹐心煩不眠者﹐黃連雞子湯。下後陽虛﹐脈沈無表證﹐夜靜晝煩不得眠者﹐宜古姜附湯﹐或四逆湯加茯苓。汗多者﹐小建中湯。傷寒瘥後不眠者﹐陰气未復也﹐梔子烏梅湯﹐或溫膽湯加竹茹﹔虛者﹐十味溫膽湯。精神恍惚者﹐朱雀丸﹐古法不眠者﹐單熟酸棗散﹔多眠者﹐單生酸棗散亦好。

常病常法易知﹐變病變法難詳。

上一段論傷寒雜證﹐從面至足及眠﹐逐一詳審﹐以便問證云。

外集﹟卷三﹝病機﹞外感

傷寒

陰證微甚﹐分於便閉便通﹔三陰經血分自受寒﹐謂之陰證﹐有微甚不同。微者﹐寒邪自背兪漸入少陰﹐故表郁亦能發熱﹐但終不如陽證熱甚﹐亦或頭疼﹐但肢厥脈沈爲異。古法麻黃附子細辛湯﹑麻黃附子甘艸湯﹑附子細辛湯﹐近用辛黃三白湯。微而腹痛﹐手足淸冷﹐便閉者﹐桂枝加芍藥湯﹑甘艸漧薑湯﹑理中丸。有表復有裏者﹐人參三白湯﹐或附子細辛湯加大黃。甚者﹐不自表分漸入﹐或上從鼻入﹐或下從足入﹐卒中陰經。初起無頭疼身熱﹐但惡寒厥冷﹐或胸腹滿痛﹐嘔利﹐間有熱者﹐虛陽之气外浮耳。太陰腹痛自利﹐附子理中湯﹔痛甚﹐理中合小建中湯﹔溺澀﹐理中合五苓散。少陰口和背惡寒﹐身痛虛渴﹐或發熱脈沈下利者﹐名夾陰傷寒﹐附子湯。少陰下利淸谷﹐或咽痛脈微者﹐四逆湯﹔利不止脈欲絕者﹐白通湯﹔無脈者﹐白通加豬膽汁湯。厥陰下利小腹痛﹐或消渴吐蛔者﹐當歸四逆湯。凡陰證唇靑舌黑﹐或白苔﹐或捲彊者﹐用生薑頻擦唇口﹐擦後黑轉爲紅乃吉。

陰證常變﹐察其有力無力。

厥冷吐利﹐不渴靜蜷﹐此陰証之常也。若發熱面赤﹐煩躁飲冷﹐脈大﹐掀衣去被﹐此陰証之變也。若認作陽證﹐投涼必死。須察脈有力﹑無力﹐如重按無力﹐或全無者﹐便是伏陰﹐急與五積散﹐通解表裏之寒﹐甚加姜﹑附。如果有力﹐乃陽證似陰也﹐不可不辧。陰證無脈者﹐姜酒半盞服之﹐或吞四順丸。又病患有痛處。當知痛甚者脈必伏。如無痛證用此法﹐脈不來者死。如原無正脈﹐須覆手取之﹐乃陰陽錯亂也﹐宜和合陰陽。

陰厥不熱便厥﹐而下利淒淸﹔陰厥者﹐未厥前無頭疼﹐無身熱﹐吐利不渴蜷靜等證。乃陰邪獨勝而然。手足盡冷﹐乃厥陰所主﹐陰陽之气不相接逆而然﹐非比傳經四逆之漸冷也。太陰厥﹐手足指頭微冷者﹐理中湯﹔少陰厥﹐脛寒足冷﹐甚則手至臂﹑足至膝者﹐四逆湯﹑通脈四逆湯﹔厥陰厥﹐一身盡冷者﹐當歸四逆湯。厥逆煩躁者不治。《百問》云﹕冷厥初得病﹐四肢逆冷﹐脈沈細﹐臥多攣足﹐或惡寒指甲靑色﹐或自引衣覆身﹐或下利淸谷﹐或淸便自調﹐小便數﹐外證惺惺﹐此冷厥也﹐四逆湯﹑三味參萸湯選用。凡病熱多厥少者易愈﹐厥多熱少者難已。又有血厥﹐四物湯﹔气厥﹐四君子湯﹔暑厥﹐白虎湯﹔水厥﹐心下怔忡﹐茯苓桂甘湯﹔屍厥卽中惡﹐冒犯不正之气而然﹐木香勻气散合平胃散﹐或追魂湯。蛔證見前。

陽厥微厥便熱﹐而下利黃赤。

陽厥者﹐未厥前有頭疼﹐有身熱﹐潮汗閉澀﹐滿渴狂譫證具。陽邪深入﹐陷伏於內﹐而後發厥﹐微厥半日間﹐卻又發熱﹐熱气下行﹐則腹痛下利後重﹐稠粘黃赤﹐必見膿血。若不便血﹐熱气上行﹐則必喉痺。又熱厥傳經七日不退者﹐其後必便膿血。若陰厥腹痛﹐下利淸白不渴﹐以辧之尢的。詳前熱厥。

暈厥挾痰與伏火﹐暈者﹐昏暈。傷寒乃熱結胸滿﹐痰盛口閉﹐不省人事﹐先用絹帕裹指﹐牙齦上頻頻擦之﹐候牙寬﹐卻用大承气下之。

髒厥發躁無休息。

發熱七八日﹐脈微﹐膚冷而躁﹐或吐或瀉﹐無時暫安者﹐此乃厥陰眞髒气盡﹐故曰髒厥。仲景無治法﹐四逆湯冷凍飲料救之。又少陰厥而吐利發躁者﹐亦不治﹐三味參萸湯救之。

陰毒冷汗甲靑而六脈沈細﹐身痛若硬﹔三陰病深﹐必變爲陰毒。有初證遽然而成者﹐有誤服寒藥﹐或吐下後變而成者﹐蓋以房勞損腎﹐生冷傷脾﹐內已伏陰﹐外又感寒致之﹐內外皆陰﹐陽气暴絕故耳﹐外證比常陰證﹐厥冷吐利﹐不渴靜蜷﹐甚則咽痛鄭聲﹐加以頭痛頭汗﹐眼睛內痛﹐不欲見光﹐面唇指甲靑黑﹐手背冷汗﹐心下結硬﹐臍腹築痛﹐身如鞭撲﹐外腎冰冷。

或便膿血﹐診其脈﹐附骨取之則有﹐按之則無﹐宜甘艸湯﹑正陽散﹐或玄武湯加人參選用﹐陽气復而大汗解矣。

陽气乍復﹐或生煩躁者﹐返陰丹﹑復陽丹﹑金液丹﹐不可涼藥﹐並加生薑﹐良姜要藥也。外借火气﹐但不可太近。叔和詩云﹕陰毒傷寒身體重﹐背彊眼痛不堪任﹔小腹痛急口靑黑﹐毒瓦斯衝心轉不禁﹔四肢厥冷惟思吐﹐下利咽疼脈細沈﹔若能速灸臍輪下﹐六日看過見喜深。蔥熨法見結胸。以手足和爲吉﹐如手足指冷﹐甲下肉黑者死。

陽毒無汗眼紅而徧身斑紋﹐胸緊若石。

三陽病深﹐必變爲陽毒。有初病遽然而成者﹐有經吐下變而成者﹐多因酒面金石僭燥﹐腸胃極熱所致。又或證屬陽明﹐誤投溫藥﹐助熱爲邪﹐內外皆陽﹐陰气暴絕故耳。外證比常陽證﹐潮汗閉澀﹐滿渴狂譫﹐甚則發斑喘急﹐加以吐血咽腫﹐兩眼如火﹐六脈洪大促數﹐宜黑奴丸﹑白虎湯﹑三黃湯﹑生地芩連湯﹑陽毒升麻湯。

咽痛及赤斑者﹐靑黛一物﹐每用二錢﹐井水調服﹐或活龍散尢妙﹐陰气復而大汗解矣。外用冷水蘸紙搭胸﹐熱又易之。詩云﹕陽毒健亂四肢煩﹐面赤生花生點斑﹔狂言妄語如神鬼﹐下利黃赤病不安﹔汗出徧身應大瘥﹐魚口開張命欲翻﹔有藥不辜但與服﹐能過七日漸能安。又陰陽二毒伏逆﹐變爲結胸﹐有自利者﹐有大便閉用藥而不得利者﹐宜結胸條灸臍法以利之。陽毒內服活龍散﹐陰毒內服破結丹。庶幾陰毒得泄則陽气復﹐陽毒得泄則陰气復﹐陰陽升降﹐榮衛流汗﹐自然大汗而解矣。若心下已結﹐延至五日間﹐斷不可活。

陽盛拒陰﹐大熱證也﹐脈數而身反盡寒﹔陰盛拒陽﹐大虛證也﹐身熱而脈不鼓擊。

此言陰陽隔絕﹐必死之證﹐不特極與毒而已。病患身寒厥冷﹐其脈滑數﹐按之鼓擊於指下者﹐非眞寒也﹐此名陽盛拒陰﹐宜三黃巨勝湯。身熱脈數﹐按之不擊﹐或身冷而欲坐井中﹐欲漱水而不入口者﹐非眞熱也﹐此名陰盛拒陽﹐宜霹靂散。

取證而不取脈﹐可汗可下﹔脈浮可下﹐以熱入腑而不大便。借使大便不難﹐其敢下之乎﹖脈沈可汗﹐以熱在表故也﹐故用溫藥微汗。

借使身不發熱﹐其敢汗之乎﹖憑脈而不證書﹐似陽似陰。

常法﹕淸髙貴客﹐脈證兩憑﹔勞苦粗人﹐多憑外證。又有信一二分證者﹐又有信一二分脈者﹐須要臨時參酌。傷寒陽證似陰﹐陰證似陽﹐全憑脈斷。

太陽證﹐裏虛而脈沈﹐補中宜發﹔太陽證﹐發熱頭疼﹐脈宜浮而反沈者﹐裏虛气衰也。急宜救裏﹐使正气內彊﹐逼邪自出﹐四逆湯中用姜﹑附補中兼發散也。假如裏不寒則脈必浮﹐乃麻黃常證耳。

少陰證﹐表郁而反熱﹐發中宜補。

少陰證﹐當脈沈﹐無頭疼﹐無發熱﹐今反發熱者﹐寒邪在表﹐郁閉爲熱耳。然終無大熱﹐或下利手足冷爲異耳。用麻黃以發表間之熱﹐熟附以溫少陰之經﹐加細辛爲汗劑之重者﹐去細辛加甘艸爲汗劑之輕者。若使寒邪入裏﹐則外必無熱﹐是四逆證也。噫﹗太陽﹑少陰脈沈發熱同﹐而受病與藥別也﹐微哉﹗他如少陰心煩不得眠﹐或咽瘡聲不出﹐或咳而嘔渴﹐或口燥咽漧﹐腹脹不大便﹐數證皆熱也﹐豈可槪以溫藥治之耶﹖脈伏而必有邪汗當攻﹐尙非眞气之脫亡﹔一手無脈﹐謂之單伏﹔兩手無脈﹔謂之雙伏。雜病得之則危。傷寒表證脈伏﹐因寒邪郁閉其脈﹐冬月麻黃湯﹐三時羌活沖和湯以汗之﹐不可誤爲陽得陰脈。如裏證脈伏﹐因熱邪陷結而不流通﹐宜和解﹐俟病稍減而脈至﹐乃敢審證輕重下之。

脈無而將欲正汗勿攻﹐譬如久旱之甘雨。

傷寒病六七日來﹐別無刑克證﹐忽昏昧不省﹐脈靜或無﹐此欲作正汗﹐如久旱將雨之吉兆。喘促無脈者﹐加味生脈散﹔中暑脈無者﹐白虎加參湯﹔陰躁無脈者﹐回陽返本湯﹔下利脈不至者﹐白通加豬膽汁湯。或因汗下太過無脈者﹐亦必有正汗﹐急用四逆湯溫之﹔脈結者﹐炙甘艸湯﹔熱厥煩渴無脈者﹐解毒湯合小柴胡調之﹔寒厥郁閉﹐其脈兩手俱無﹐亦是好汗相逼﹐汗出自愈﹐麻黃附子細辛湯﹐或麻黃附子甘艸湯加人參﹑五味子﹐以回陽助汗。諸證服藥﹐仍前無汗脈不至者皆死﹔汗出脈續出則愈。

或先溫而後一汗兮身輕﹐厥陰下利﹐腹滿身疼﹐先溫裏以四逆湯﹐後發表以桂枝湯。

或先解而後一攻兮便愈。

太陽證如狂者﹐表邪未解﹐熱結膀胱﹐精采與人不相當﹐譫語煩躁﹐先以桂枝湯解其外﹐後以桃仁承气攻其裏。小便不利者﹐五苓散滲之。

有表證而反不可汗者焉﹐必其表之將入於裏﹔表證悉具﹐本可汗也。而發渴脈浮﹐表將入裏﹐未可汗也。誤汗者﹐玄武湯救之。

有裏證而反不可攻者焉﹐必其裏之未全於腑。

裏證悉具﹐本可下也。若惡寒脈不實﹐裏猶帶表﹐未可下也。誤下者﹐理中湯﹑丸救之。

利半表而溫半里﹐半表裏極難識﹐有言身前後者﹐有言身上下者﹐有言太陽陽明之間者。小柴胡解少陽之半表裏也﹐身後爲太陽﹐身前爲陽明﹐少陽居中﹐或從前﹐或從後﹐寒熱莫定﹐此以身之前後而言也。五苓散分利膀胱之半表裏也﹐膀胱寒水近陽明燥金﹐水多則寒﹐燥多則熱﹐故亦往來寒熱也﹐此以太陽陽明之間而言也。理中湯治吐瀉不定﹐上下之半表裏也﹐以身之上中下而言。

汗三陰而下三陽。

此皆變法也。三陰不當發汗﹐常也。然太陰脈浮桂枝湯﹔厥陰脈浮弦爲欲愈﹐桂麻各半湯以助其勢耳﹔少陰反發熱脈沈﹐麻黃附子細辛湯汗之﹔微熱無厥逆諸裏證者﹐麻黃附子甘艸湯微汗之﹐是三陰未入於髒者﹐皆可汗之。太陽忌下﹐常也。有曾汗吐下而小便數大便閉者﹐太陽陽明﹐宜大承气﹔少陽陽明﹐小承气﹔正陽陽明﹐調胃承气﹐是三陽已入於髒者﹐皆可下之。胃與大﹑小腸爲三陽﹐髒乃藏物之髒也。

顚倒六經﹐非眞見不敢﹔脈絡貫通故也。《百癥》云﹕均一頭痛身熱也﹐內實不大便者宜下﹐外實小便淸者宜汗。盡皆不拘常法如此﹐非眞見能如是乎﹗反復汗下﹐有神手何妨。

以表裏邪未淨也。

上一段論傳陽變陰之極﹐變病變法﹐推究融會以盡其妙。

外集﹟卷三﹝病機﹞外感

傷寒

戰汗已占病可解﹐戰者﹐邪正相爭也。有戰而汗解者﹐太陽也﹐脈必浮緊而芤﹐浮爲在表﹐芤爲正气虛﹐故與邪戰而後解也。也有不戰而汗解者﹐陽明也﹐脈必浮數不芤﹐浮爲表﹐不芤爲正气不虛﹐故不戰而汗解也。有不戰不汗而解者﹐少陽也﹐𨿽有寒熱表邪﹐寸關尺大小﹑浮沈﹑遲數同等而無偏勝﹐不日陰陽和平而自解矣。又柴胡證﹐誤以藥下﹐而柴胡證仍在﹐不爲逆﹐更與小柴胡服之﹐必蒸蒸汗出而解。日中得病者﹐夜半解﹔夜半得病者﹐日中解。凡身寒鼓頷戰栗﹐急與姜米湯﹐熱飲以助其陽。

老人虛弱發戰而汗不行﹐隨卽昏悶者不治。又渴甚飲過者﹐黑奴證也﹐亦汗出而解。

發癢誰識疾將移﹔發癢乃陽气初回之象﹐非風﹑非血燥也。

瘥後昏沈非怪魅﹐瘥後半月十日﹐昏沈少神﹐錯語妄言﹐或無寒熱﹐或寒熱似瘧﹐或朝夕潮煩﹐皆由汗出未徹﹐毒流心包絡間﹐知母麻黃湯主之。無表邪者﹐陶氏導赤各半湯極妙。大病後喜唾痰者﹐理中湯。胃熱虛煩而嘔者﹐竹葉石膏湯加薑汁。從腰以下有水腫者﹐牡蠣澤瀉湯。手足攣搐者﹐牛蒡根湯。遺精者﹐桂枝龍骨牡蠣湯加鹿茸一錢﹐或十味溫膽湯。瘥後不食﹐參苓白術散﹑枳術丸。瘥後狂言﹐益元散加辰砂。瘥後失神及漧嘔﹐柴胡百合湯。瘥後血迷﹐當歸活血湯。瘥後腰痛﹐獨活寄生湯。瘥後聲沈﹐補中益气湯。瘥後體瘦肌熱﹐或咳嗽者﹐用柴胡二錢﹐甘艸五分﹐水煎服。瘥後陰虛盜汗﹐補陰丸。瘥後瘧疾等證﹐俱照常治法﹐輕者損谷節欲﹐愼動自愈。

遺毒不散發瘡痍。

凡傷寒三日後﹐脈數而熱不罷者﹐此爲熱气有餘﹐必發瘡癰。或汗出不徹﹐項後耳旁連頰腮有結核硬腫者﹐謂之發頤。或下之不盡﹐熱气流於大腸或肛門﹐並小腹腫痛﹐謂之髒毒。或瘥後項下頸邊生風堆數枚﹐不紅不痛如瘰之狀﹐或瘥後發疹者﹐俱宜淸熱涼血﹐消毒去風﹐外科法治之。

勞復﹑食復﹑飲酒復者熱甚﹐復者﹐其病如初也。傷寒新瘥﹐津夜未復﹐血气尙虛﹔或梳洗太早﹐言動思爲太過﹐則成勞復。蓋勞則生熱﹐熱气乘虛還入經絡﹐未免再復。治宜淸熱解勞﹐小柴胡湯﹑麥門冬湯和之。熱气浮者﹐梔豉枳實湯﹑鼠屎豉湯。表證多者﹐柴胡桂枝湯汗之﹔裏證多者﹐大柴胡湯下之。傷寒新瘥﹐胃气尙弱﹐若恣飲食﹐不能克化﹐濁穢臟腑﹐根據前發熱﹐若用調和脾胃藥﹐胃熱轉增。大凡傷寒無和胃之理﹐治須淸熱消食。輕者胸中微滿謂之遺熱﹐損谷自愈﹔重者胸髙喘滿腹脹﹐必須吐下﹐梔豉枳黃湯主之。煩熱甚者﹐竹葉石膏湯。胸痞者﹐生薑瀉心湯。飲酒復者﹐其熱尢甚。蓋酒性至熱﹐必煩躁漧嘔﹐舌苔﹐妄語不寐者﹐解毒湯﹐或艸龍膽一味﹐水煎服﹐汗出自解。凡復證﹐先病七日出汗而解﹐今復舉亦必七日而解﹔先病十四日出汗而解﹐今復舉亦必十四日而解﹔𨿽三四次復舉﹐亦必三四次戰汗而解。但勞復證久不愈﹐恐成癆瘵。

陰易﹑陽易﹐陰陽交者命危。

男子新瘥﹐婦人與之交而反得病﹐曰陽易﹔婦人新瘥﹐男子與之交而反得病﹐曰陰易。

言陰陽感動﹐其毒著人如換易也。其病狀身熱﹐熱衝胸﹐頭重不能舉﹐眼內生花﹐乃所易之毒上衝也。四肢拘急﹐小腹腰胯皆痛﹐陰腫﹐手足攣捲﹐陰气已極﹐卵縮入腹﹐痛引陰中﹐吐舌數寸﹐而脈離經者﹐卽死。縱不死﹐百節解散﹐經脈緩弱﹐气血骨髓空竭﹐恍惚﹐呼吸气力轉少﹐不能著牀﹐起居仰人﹐牽引歲月。仲景有燒散﹑赤衣散﹑鼠糞湯﹐可救其失。囊縮腹引陰痛欲絕者﹐單靑竹皮水煎服之。陰火上衝﹐面赤如烘熱﹐心胸煩悶者﹐八物湯﹑竹皮逍遙散。四肢拘急不伸者﹐當歸白術湯﹐或單漧薑四兩水煎溫服。汗出手足自伸﹐挾痰惡寒嘔逆者﹐橘皮竹茹湯。有不因易而自病復者﹐名曰女勞復證﹐治亦相同﹐但多憎寒發熱﹐用鼠屎﹑竹皮﹑燒之類。虛弱者﹐兼用人參逍遙散。小腹急痛厥冷者﹐當歸四逆湯加吳萸﹑附子。論云﹕余勞尙可﹐女勞卽死。陰陽交者﹐凡發汗後﹐脈躁疾不爲汗衰﹐狂言不能食﹐謂之陰陽交。言交合陰陽之气爲邪所傷﹐不可分別﹐此死證也。

一病百合﹐經絡將何以識﹖病後未甚平復﹐失於調理﹐余證在陽﹐醫反下之以攻陰﹔余證在陰﹐醫反汗之以攻陽。以此百脈一宗﹐各不得解﹐無復經絡傳次﹐似寒又無寒﹐似熱又無熱﹐欲食不能食﹐欲臥不能臥﹐欲行不能行﹐有時又或彊健﹐但能睡臥不能行﹐口作苦味﹐藥入卽吐﹐有如邪祟﹐治以百合爲主﹐以其能和百脈也。分汗吐下後加減﹐及陶氏柴胡百合湯。渴者﹐栝蔞牡蠣湯。又百合洗法﹐洗後淡食將養﹐勿用鹽豉。頭痛者﹐六十日愈﹔不痛者﹐四十日愈﹔頭眩者﹐二十日愈。

徧身不仁﹐鍼火頑然無知。

不仁者﹐頑麻不知痛癢。汗下气血俱虛。不能周流一身﹐或爲寒襲﹐經絡凝滯。經曰﹕少陰脈不至﹐腎气微﹐精血少﹐寒气上奔﹐血結心下﹐陽气退下﹐熱歸陰股﹐與陰相動﹐令身不仁﹐是爲屍厥。甘艸漧薑湯﹐桂枝湯加芍藥﹑漧薑﹐補中益气湯﹐駱龍升麻湯﹐桂麻各半湯選用。此不仁﹐與前鬱冒不仁同。

四般壞證犯何逆﹐傷寒病邪未退﹐或重感寒﹐變爲溫瘧﹔或重感風﹐變爲風溫﹔或再感濕熱﹐變爲溫毒﹔或重感疫气﹐變爲溫疫。又太陽病三日﹐已汗吐下及溫鍼不解者﹐此爲壞病。言正气已虛而邪气畱滯﹐及過經不解﹐瘥後虛羸少气﹐皆名壞證。疾候變易不常﹐必視其犯何逆以治之。表證多者﹐知母麻黃湯﹔半表者﹐小柴胡湯﹑溫膽湯﹔餘熱不解者﹐參胡芍藥湯﹔大渴者﹐黑奴丸﹔虛煩者﹐竹葉石膏湯﹔諸藥不效者﹐鱉甲散。

五臟死候巧莫施。

水漿不入﹐汗如油﹐形體不仁﹐喘不休﹐命絕也。汗出發潤﹐肺先絕也﹔形如煙燻﹐直視搖頭﹐心絕也﹔唇吻反靑﹐肝絕也﹔環口黧黑﹐柔汗發黃﹐脾絕也﹔溲便遺失﹐狂言直視﹐腎絕也。陽气前絕﹐陰气後竭﹐其人死﹐身色必靑﹔陰气前絕﹐陽气後竭﹐其人死﹐身色必赤。

循衣摸牀﹐泉淸知熱在胃﹔傷寒﹐循衣摸牀﹐兩手撮空﹐直視﹐常向壁臥﹐頭不安枕﹐脈澀﹐循衣縫者死﹐脈弦者生。諸敗證皆然。

此證發熱譫語﹐大承气湯下之。如發黃溺利者﹐津液未竭﹐猶可救療﹔若溺澀者難治。

搖頭直視﹐風痙非絕於心。

陽脈不和﹐則頭爲之搖。有心絕者﹐搖頭直視﹐形如煙燻卽死。有痙病﹐風盛則搖者﹐小續命湯加減。有裏痛而搖者﹐言者爲虛﹐不言者爲實。如聖餅子﹑芎術湯﹑芎辛湯﹑二陳湯選用。臟腑精華﹐皆注於目。直視者﹐反目倒竄﹐眼睛上騰﹐死證也。惟無表裏證﹐目中不了了﹐睛不和者﹐乃內熱神昏﹐非直視也。又衄血發汗則直視﹐血虛發汗亦直視﹐脈弦者可救﹔若脈澀﹐狂言譫語﹐喘滿直視必死。

口張目陷不復﹐肢冷臍硬難禁。

腎气下脫遺尿﹐小便自遺﹐惡證也。陽邪神昏﹐自遺而猶知者﹐淸熱可愈。合病遺尿﹐白虎湯﹔裏熱﹐承气湯﹔瘀血﹐桃仁承气湯。陰邪气脫﹐自遺若不知者﹐溫補救其萬一。餘熱气虛有火者﹐補中益气湯加知母﹑黃柏﹑五味子﹑麥門冬﹔下虛者﹐四逆湯加益智仁﹔囊縮者﹐三味參萸湯加附子﹐大劑急救之。狂言直視﹐冷汗遺尿者﹐腎絕卽死﹐風溫直視遺尿亦死。

心竅有毒失音。

肺主聲﹐被火傷而喑啞。有少陰病咽喉生瘡而不能言者﹐雞殼苦酒湯。厥陰囊縮不能言者﹐小承气湯。有狐惑證聲嘎不能言者﹐有痙病不能言者﹐有風溫下利不語者﹐有中暑失音﹐有瘀血迷心失音者﹐各宜分治﹐須調導二便﹐以通心竅爲先﹐通用通關散吹鼻。

智圓行方﹐竊唐進士之正學﹔好生起死﹐慕秦越人之慈心。

唐時醫道大衰﹐孫思邈因醫而貶爲技流﹐朱子惜之。故《國小》引其言曰﹕智欲圓而行欲方﹐膽欲大而心欲小。此眞醫學之祕訣也。世有善記誦古今醫藉﹐而治人無效者﹐非失之方而不圓通﹐便失之心粗而膽小耳。

果欲遂吾好生之心﹐以濟疲癃生理殘障﹐如扁鵲有起死之功﹐當先理孫眞人之學問云。

婦人傷寒﹐與男無異。

經來經斷﹐名曰熱入血室﹔仲景傷寒﹐不分男女。但婦人以血爲主﹐血室卽衝脈血海也。如傷寒發熱﹐經水適來﹐晝則明了﹐夜則譫語﹐如見鬼狀﹐經行盡則熱隨血散﹐不治自愈。如經盡熱退身涼﹐胸滿如結胸﹐或譫語者﹐乃邪气結於胸脇﹐按之痛者﹐亦謂之血結胸﹐宜海蛤散﹑桂枝紅花湯。婦人傷寒﹐寒熱似瘧﹐經水適斷者﹐亦名熱入血室。其血必結而不行﹐小柴胡湯﹐或黃龍湯加牡丹皮﹑桃仁。婦人此證最多﹐切忌汗下。若見喜忘如狂﹐腹滿泉淸﹐當以瘀血法治之﹐又不可拘於不下也。然男女均有此血海﹐在男子血室﹐得熱則必妄行﹐多爲下血譫語頭汗﹐見陽明證爲異耳。男子由陽明而傷﹐婦人隨經而入。

產前產後﹐謂之法無犯胃。

產前安胎﹐產後補血爲主。古法無犯胃气及上二焦。犯胃气者﹐謂攻下也﹔犯上焦者﹐謂發汗也﹔犯中焦者﹐謂取吐也。不可發汗吐下﹐但當和解。胎前﹐凡藥必加白術﹑黃芩安胎爲主。尋常外感﹐小柴胡去半夏加白術﹐合四物湯﹐或合四君子湯﹐最能保胎除熱。如傷寒太陽證見﹐九味羌活湯合四物湯﹔陽明證見﹐升麻葛根湯﹔少陽證見﹐小柴胡湯﹔太陰證見﹐平胃散加白術﹑枳實﹐熱者大柴胡湯加濃朴﹑當歸﹔少陰證見﹐人參三白湯加當歸﹐熱者涼膈散﹔厥陰證見﹐理中湯﹐熱者六一順气湯。以上俱合四物湯服之。其餘變證﹐照根據古法。表證具者﹐芎蘇散﹑古芩術湯﹑前胡七物湯﹑黃龍湯﹔傷暑者﹐柴胡石膏湯﹔嘔逆不食﹑胎動者﹐麥門冬湯﹔嘔吐不食﹑心煩者﹐蘆根湯﹔發熱煩悶者﹐生葛根一味﹐水煎服﹔發斑者﹐梔子大靑湯﹑升麻六物湯﹔發狂者﹐秦艽散。時气大熱﹐恐胎墜者﹐用伏龍肝末﹐水調塗臍下﹐幹則再塗﹐病瘥乃止。如胎已死者﹐蔥豉湯﹑蔥白一物湯。產後傷寒發熱﹐宜四物湯倍芎﹑歸加軟柴胡﹑炒漧薑﹑人參佐之。如惡露未去者﹐柴胡破瘀湯。凡藥必加四物湯爲主﹐乃養血之源也。六經見證﹐同胎前用藥。外感四气咳嗽﹐惡阻﹐旋復花湯。面赤發喘﹐竹葉防風湯。更參婦人門。

浮沈升降順天時﹐天地陰陽之气﹐鼓擊而生春夏秋冬。冬至一陽上升﹐夏至一陰下降。二至則气同﹐二分則气異。陰陽相錯﹐而人病由生。《此事難知》云﹕春不服白虎﹐爲瀉金也﹔秋不服柴胡﹐爲瀉木也。以此推之﹐春甘夏辛秋酸冬苦﹐四季宜咸。

南北東西隨水土。

東南山谷﹐地气濕熱﹐病多自汗﹔西北髙燥﹐地气寒涼﹐病多無汗﹔中原土郁﹐病多膨脹﹐飲食居處﹐各各不同。故麻黃﹑桂枝﹐自西北二方居人四時服之﹐無不應驗﹔自江淮間﹐惟冬及春可行之。

潛心之下﹐眞有易道存焉﹔六經名義﹐有八卦之理。《此事難知》以六十四卦配合日用﹐至於朝大黃﹑暮附子﹐朝附子﹑暮大黃﹐變易之義也。麻黃﹑桂枝﹑瓜蒂等方﹐卦象辭例也。泥象執方﹐不知易也。

反掌之間﹐似乎兵法寓矣。

東垣曰﹕用藥如用兵﹐機無輕發。《此事難知》云﹕治法如孫子用兵﹐若在山谷則塞淵泉﹐在水陸則把渡口﹐在平川廣野當靑野千里。塞淵泉者﹐刺兪穴﹔把渡口者﹐奪病發時前﹔靑野千里者﹐如肌瘦羸﹐宜廣服大藥以養正。

又曰﹕補益者﹐守也﹔汗吐下者﹐攻也﹔調和者﹐廣略而決勝也。

由丹溪而入長沙﹐秋江澄徹﹔涉河間而步東垣﹐春山紅紫。

仲景傷寒﹐專爲霜降至春分卽病者設。河間補溫暑一法﹐丹溪分別時令直中﹐東垣力辧內傷外感。四公前後發明﹐經旨透徹﹐眞如春山千紅萬紫﹐無所不備﹐惟識之則存乎人耳。議者謂陰證乃雜病﹐叔和增入論中﹐又謂溫暑亦無陰證﹐皆道其常而不知其變耳。

噫﹗學未究乎張﹑劉﹑朱﹑李﹐且勿議乎叔和無己。勉之﹗勉之﹗醫囊無底。

上一段論瘥證﹑危證﹑死證及婦人傷寒。

外集﹟卷三﹝病機﹞外感

傷寒用藥賦

太陽無汗寒傷榮﹐臘月麻黃湯爲最﹔太陽有汗風傷衛﹐臘月桂枝﹝湯﹞可先。易老沖和﹝湯卽九味羌活湯﹞

治風寒而發於三季﹐陶氏沖和﹝湯﹞分陰陽以救乎雙傳。

此方以兩感必死﹐但陽先受病多者﹐以此湯探之﹐中病卽愈。如不愈者﹐看表裏陰陽多少用藥。是以用九味羌活湯去蒼術加柴胡﹑漧葛﹐石膏﹑黑豆﹐皆三陽經藥也。

陽明之本宜解肌﹐審葛根白虎於寒熱﹔傷風有汗表虛者﹐桂枝湯。傷寒無汗表實者﹐葛根湯。不惡寒反惡熱﹐二便不閉者﹐白虎湯。

陽明之標須承气﹐詳痞滿燥實於便堅。

痞滿燥實俱全者﹐大承气湯。有痞滿而無燥實者﹐小承气湯。有燥實而無痞滿者﹐調胃承气湯。

大柴胡﹝湯﹞行陽明帶表之祕﹐小柴胡﹝湯﹞擅少陽和解之權。有痰妨胸滿﹐瓜蒂﹝散﹞梔豉﹝湯﹞緩緩飲﹔無頭疼身熱﹐附子漧薑熟煎。

古姜附湯﹕漧薑一兩﹐生附一枚﹐水三盞﹐煎至一盞﹐去渣頓服。治直中陰經眞寒證﹐如厥逆脈不至﹐加甘艸一倍。

理中﹝湯小﹞建中﹝湯﹞治太陰﹝直中﹞髒寒之不足﹐桂黃桂苓祛太陰﹝傳經﹞腑熱之不平。

桂枝加大黃湯﹕桂枝三錢﹐芍藥四錢﹐甘艸二錢半﹐大黃二錢﹐姜五片﹐棗二枚﹐水煎溫服。治太陰傳經熱證﹐腹滿而痛﹐咽漧而渴﹐手足溫﹐脈沈有力。本方陶氏加枳殼﹑柴胡﹐臨服入檳榔水三匙。如腹滿不惡寒而喘﹐去甘艸加大腹皮。桂枝加芍藥湯﹕桂枝三錢﹐芍藥四錢﹐甘艸一錢﹐姜四片﹐棗一枚﹐水煎溫服。治太陰腹滿痛甚﹐或太陽病下之轉屬太陰自利者。亦宜陶氏桂苓飲﹑五苓散。

少陰熱證小承气﹝湯﹞﹐反之四逆倍甘艸﹐拒陽可愈﹝四逆湯﹞﹔厥陰熱證大承气﹝湯﹞﹐反之四逆用當歸﹐似瘧自痊﹝當歸四逆湯﹞。此𨿽六經之正治﹐實具百病之眞筌。

表裏陰陽通治﹐凡言表證﹐分有汗無汗﹐俱於前正方內隨經選用﹔凡言裏證﹐分傳經直中﹐俱於前正方內選用﹐凡言陰證﹐俱於前溫中熱藥內選用﹔凡言陽證﹐俱於前隨裏寒藥內選用。是數方可以代百方﹐𨿽曰仲景方法﹐猶有遺失之恨。據愚見﹐於此推類而通於雜病﹐則方法亦無以加矣。

汗吐下溫兼全。

凡言宜汗﹐卽前正方中﹐或發表﹐或解肌之劑選用﹔凡言宜吐﹐卽前正方中﹐或探吐﹐或湧宣之劑選用﹔凡言宜下﹐卽前正方中﹐潤下湧泄之劑選用﹔凡言宜溫﹐卽前正方中﹐髒寒亡陽之劑選用。是數法者可以兼百法﹐貴乎用之當耳。誤用麻黃﹐令人亡陽﹐汗出不止﹐將病患頭髮水浸﹐外用糯米粉並龍骨﹑牡蠣末撲之。誤用硝﹑黃﹐令人不禁﹐用理中湯加炒糯米﹑烏梅﹑壁土止之。誤用姜﹑附﹐令人失血發斑﹐用蘿卜汁﹐或子搗汁﹐或泥漿汁﹐再入黃連﹑甘艸﹑犀角﹐可解其毒。不然身有紅處﹐乃血欲從各竅出也。

抑又聞﹕風寒總曰汗病﹐麻桂不可亂嘗。

不論傷風﹑傷寒﹐皆以得汗則散﹐但有大汗﹑解肌之不可亂耳。

無汗服桂枝而嘔吐﹐失血下利者變用﹔傷寒無汗﹐或酒客誤服桂枝湯而嘔吐者﹐必吐膿血﹐爲肺痿證。又有其病當汗﹐而適值失血及下利者﹐不可與麻黃湯﹐宜小劑桂枝湯頻頻飲之﹐體潤自然和解。

有肝服麻黃而煩躁﹐寒熱似瘧者相當。

傷風服桂枝湯不解﹐寒熱似瘧﹐日再發者﹐乃邪客榮衛﹐宜桂枝二麻黃一湯。若非此證﹐誤用麻黃者﹐必煩躁衄血。衄血與上肺痿二證﹐照根據雜證﹐以淸血涼血之劑﹐略加和表之藥﹐如犀角地黃湯﹑黃芩湯加柴胡是也。

傷寒輕者﹐麻黃杏仁飲﹔麻黃﹑桔梗﹑前胡﹑黃芩﹑陳皮﹑半夏各一錢﹐杏仁﹑細辛各八分﹐防風七分﹐甘艸四分﹐姜三片水煎溫服。治太陽發熱惡寒﹐頭痛無汗﹐脈浮緊而咳嗽。如夏月去麻黃加蘇葉﹐自汗去麻黃加桂枝﹑芍藥﹐表熱換柴胡﹐口渴加天花粉﹐胸滿加枳殼﹐喘急加栝蔞仁。

傷風輕者﹐柴胡半夏湯。

柴胡﹑半夏各一錢半﹐黃芩﹑白術﹑陳皮﹑麥門冬各一錢﹐甘艸五分﹐姜三片﹐棗二枚﹐水煎溫服。治傷風發熱惡寒﹐頭痛無汗而咳嗽﹐或協熱自利。兼治一切痰證﹐狀似傷寒﹐如小便不利加茯苓﹐冬月無汗加麻黃﹐三時無汗加蘇葉﹐冬月有汗加桂枝﹐三時有汗加防風﹐咽痛加桔梗﹐喘嗽去白術加杏仁﹑桑白皮﹐酒熱加黃連﹐食積加山楂﹑神曲﹐痰伏脇下作痛加白芥子﹐痰盛喉中如牽鋸加竹瀝﹑薑汁﹐痰稠如膠加金沸艸﹑前胡﹐胸膈痞悶加枳殼。

大羌活﹝湯﹞主治陰陽兩感﹐防風﹑羌活﹑獨活﹑防己﹑黃芩﹑黃連﹑蒼術﹑白術﹑甘艸﹑細辛各三分﹐知母﹑川芎﹑地黃各一錢﹐水煎熱服﹐未解再服三四劑﹐病愈則止。治發熱惡寒無汗﹐或自汗頭痛項彊﹐或傷寒見風脈﹐傷風見寒脈﹐兼解利兩感傷寒。此方治陰陽已分﹐陽證多者宜服。陶氏沖和湯爲陰陽未分者設。

大靑龍﹝湯﹞善解風寒兩傷。

麻黃三錢﹐桂枝二錢﹐杏仁一錢半﹐石膏四錢﹐甘艸一錢﹐姜三片﹐棗二枚﹐水煎溫服。方意以寒宜甘發﹐麻杏石甘棗之甘﹐以散榮中之寒﹔風宜辛散﹐桂枝生薑之辛﹐以散衛中之風﹔辛甘相合﹐乃能發散榮衛風寒。

風傷則衛實﹐寒傷則榮實﹐榮衛俱實﹐太陽證具﹐無汗而煩躁者宜服。若脈微有汗﹐榮衛俱虛者﹐誤服則厥逆筋惕肉而亡。

合病嘔而不利﹐葛根加以半夏﹔葛根加半夏湯﹕葛根三錢﹐麻黃二錢﹐桂枝一錢﹐半夏﹑芍藥各一錢﹐甘艸八分﹐姜三片﹐棗二枚﹐水煎服。治太陽陽明合病﹐裏气逆上﹐但嘔而不下利者﹐與葛根湯以散其邪﹐加半夏以下逆气。

合病利而不嘔﹐黃芩加以半姜。

黃芩半夏生薑湯﹕黃芩三錢﹐芍藥﹑生薑各二錢﹐半夏一錢﹐甘艸五分﹐姜五片﹐棗二枚﹐水煎溫服。治太陽少陽合病﹐自利而嘔﹐或腸垢協熱自利﹐非汗下所宜﹐故用此和解﹐以下胃之逆气。

太陽並病陽明兮﹐麻葛硝黃看罷未﹔太陽證未罷﹐無汗者﹐葛根湯﹐有汗者﹐去麻黃﹔太陽證已罷﹐陽明證見者﹐調胃承气湯。

太陽並病少陽者﹐麻桂柴胡要酌量。

無汗者﹐小柴胡合麻黃湯﹔有汗者﹐柴胡桂枝湯﹔三時與輕者﹐小柴胡湯爲主﹐仍以羌活﹑防風代麻桂可也。

春夏秋冬疫癘﹐升麻人黃如意﹔升麻葛根湯﹐方意以四气不和﹐郁毒爲疫﹐故用升麻﹑葛根﹑甘艸以解百毒﹐芍藥以和中﹐用消疫毒更妙於敗毒散。人中黃丸﹕大黃﹑黃連﹑黃芩﹑人參﹑桔梗﹑蒼術﹑防風﹑滑石﹑香附﹑人中黃各等分爲末﹐神曲糊丸梧子大﹐每七十丸。气虛﹐四君子湯下﹔血虛﹐四物湯下﹔痰多﹐二陳湯下﹔熱者﹐加童便。如無人中黃﹐用糞缸岸代之﹐或朱砂﹑雄黃爲衣亦好。如意丹﹕川烏八錢﹐檳榔﹑人參﹑柴胡﹑吳茱萸﹑川椒﹑白姜﹑白茯苓﹑黃連﹑紫菀﹑濃朴﹑肉桂﹑當歸﹑桔梗﹑皂角﹑石菖蒲各五錢﹐巴豆二錢半﹐擇吉日於不聞雞犬處﹐靜室誠心修合﹐各取淨末﹐煉蜜爲丸梧子大﹐朱砂爲衣﹐每三丸﹐或五丸﹑七丸。專治溫疫及一切鬼祟﹐伏屍﹐傳癆﹐癲狂失心﹐山嵐瘴气﹐棗湯或白湯下。風疫及宿患大風﹐身體頑麻﹐不知痛癢﹐眼淚不下﹐睡臥不安﹐面如虫行﹐日久須眉癢脫﹐唇爛齒焦﹔偏頭痛﹑紫癜﹑瘡癬﹑左癱右瘓﹑鶴膝風疼一切風疾﹐荊芥煎湯下。寒疫及小腸气痛﹐小茴煎湯﹐或吳萸煎湯下。

暑疫及五淋﹐燈芯煎湯下。熱甚﹐大黃煎湯下。燥疫﹐生地或麻子仁煎湯下﹐或冷水下。濕疫及水腫﹐車前子或木通煎湯下。十種水气﹐甘遂﹑大戟煎湯下。癭蠱﹐甘遂煎湯下。膀胱疝气腫疼﹐蘿卜煎湯下。五般痔﹐白礬湯下。五癇﹐乳香湯下。腎臟積﹐咬齒唾涎﹐腰疼﹐鹽湯下。五瘧﹐桃枝煎湯下。失心中邪﹐柳枝桃枝湯下。

陰陽二毒﹐傷風咳嗽﹐薄荷煎湯下。五疳八痢﹐腸風髒毒﹐陳米煎湯下。諸般咳嗽﹐姜湯下。小兒十二驚風﹐薄荷煎湯下。丹癅﹑癰疽﹑瘰﹑瘡痍﹑涎喘﹑消渴﹑大小腸閉﹐或泄或利﹐酒毒便紅﹑喉痺﹑重腮﹐誤吞銅鐵﹑金石﹑藥毒﹐不服水土﹐溫湯下。痢疾紅甚﹐黃連煎湯下。婦人血海久冷﹐帶下赤白﹐難爲生育﹐及諸般血气﹐艾湯下。此方通治山鄕素不服藥之人﹐存乎善用耳。

風寒暑濕邪愆﹐藿香正气預防。

不換金正气散﹕濃朴﹑陳皮﹑藿香﹑半夏﹑蒼術各一錢﹐甘艸五分﹐姜三片﹐棗二枚﹐水煎溫服。治四時感冒傷寒﹐時气溫疫﹐山嵐瘴气﹐但覺四肢拘急﹐心腹滿悶﹐飲食不化﹐或有吐利惡寒等證﹐卻未發熱者﹐宜此先正胃气以預防之。兼治霍亂吐瀉﹐下痢赤白﹐不服水土等證。如感冒﹐更加頭疼發熱胸滿者﹐藿香正气散。如前證更加身痛者﹐人參敗毒散﹑九味羌活湯。藿香正气散﹕藿香﹑紫蘇﹑白芷﹑大腹皮﹑茯苓各六分﹐濃朴﹑白術﹑陳皮﹑桔梗﹑半夏曲各四分﹐甘艸二分﹐姜棗煎服。治內傷脾胃﹐外感寒邪﹐寒熱拘急﹐頭痛嘔逆﹐胸中滿悶﹐與夫傷食﹑傷冷﹑傷濕﹑中暑﹑霍亂﹑山嵐瘴气﹑不服水土﹑寒熱如瘧﹐並宜增損用之﹐非正傷寒之藥。若病在太陽﹐頭疼發熱﹐骨節痛者﹐此方絕無相干﹐誤服反虛正气﹐逆其經絡。凡气虛及夾陰傷寒﹐俱不可用。

春溫通聖雙解﹐防風通聖散﹕防風﹑川芎﹑當歸﹑赤芍﹑大黃﹑麻黃﹑薄荷﹑連翹﹑芒硝各二分半﹐石膏﹑黃芩﹑桔梗各五分﹐滑石一錢半﹐甘艸一錢﹔荊芥﹑白術﹑山梔各一分半﹐姜三片﹐水煎溫服。治春夏溫熱﹐狀如傷寒﹐表裏俱見者。兼治內科一切風寒燥熱﹐及飲酒中風﹐或便閉﹐或飧泄﹐或風熱上壅不言等證。雜科耳﹑目﹑口﹑鼻﹑唇﹑舌﹑咽﹑喉風熱﹑風痰等證。外科癰﹑疽﹑瘡﹑癤﹑發斑﹑打撲跌傷等證。小兒驚疳積熱﹐諸風潮搐﹐痘出不快等證。婦人諸疾﹐合四物湯一料。凡屬風熱之疾﹐無所不治。如自利去硝黃﹐自汗去麻黃﹐名通聖散。

雙解散﹐卽防風通聖散合益元散等分﹐姜蔥豆豉煎服。欲吐則探吐﹐欲下則下﹐欲汗則汗﹐故名雙解散。治風寒暑濕﹐饑飽勞役﹐內外諸邪所傷﹐以致气血怫郁﹐變成積熱﹐發爲汗病﹐往來寒熱﹐癇痙驚悸等證﹐小兒瘡疹尢妙。如自利去硝黃﹐自汗去麻黃。

夏熱益元單方。

益元散﹐又名六一散。取天一生水﹐地六成之義也。滑石六兩﹐甘艸一兩﹐爲末﹐每三錢入蜜少許﹐沸湯調服﹐熱者冷水調服﹐孕婦慣半產者忌服。如傷寒身熱不解加蒼術末三錢﹐蔥豉湯調﹐連進數服﹐汗出爲度。

又汗吐下後﹐餘熱以此解之甚妙。虛煩不臥加辰砂少許。身熱﹑霍亂嘔吐﹑轉筋者﹐先挖地坑﹐傾新水一桶在內﹐攪勻澄淸﹐謂之地漿水﹐另用井水一碗﹐入油一匙﹐浮於水面﹐將此藥撒在油花上﹐其藥自沈碗底﹐去淸水﹐用前地漿水調服﹐名油墜散。一切風熱上壅﹐咽喉不利﹐加靑黛﹑薄荷少許﹐蜜丸噙化。一切寒證瀉痢﹐嘔吐反胃﹐加漧薑五錢﹐名溫六丸﹔中寒甚者﹐再加硫黃少許﹐用生薑汁浸炊餅丸﹐又能伐肝邪﹐一切暑證作渴﹐新汲水下﹔感田禾燒气作渴﹐用帶泥稻稈煎湯下。一切濕熱腸癖泄瀉﹐其滑石用牡丹皮煮過﹐加紅曲五錢﹐名淸六丸﹐用陳米飯丸﹐每五七十丸﹐白湯下。如產後腹痛自利﹐用補脾補血藥下﹐或加五靈脂一兩﹐能行血止痢﹐瀉甚加肉豆蔻少許。一切痰熱﹐吐逆反胃﹐驚癇癲狂﹐熱毒瘧痢﹐腹痛﹐加黃丹少許﹐薑汁蒸餅爲丸服。如溫暑輕者﹐通用九味羌活湯加減﹐入裏加大黃。

梔子升麻﹝湯﹞合秋令之晚發﹐生地﹝甘寒﹞三錢﹐山梔﹝苦寒﹞﹑升麻﹝甘苦寒﹞﹑柴胡﹝苦寒﹞各一錢﹐石膏﹝甘寒﹞二錢﹐姜三片﹐水煎溫服。治晚發傷寒。太陽證具﹐不可大汗﹐宜此淸肌解熱。兼治溫熱及虛煩不止。自汗加桂枝﹐無汗加蘇葉﹑漧葛﹐虛煩加知母﹑麥門冬﹐渴加天花粉﹐咳嗽加杏仁。此方潤燥﹐深合愚意﹐以秋爲晚發。經曰﹕燥淫於內﹐治以苦溫﹐佐以甘辛。正此方之謂也。他如張子和六神通解散﹐用蒼術﹑石膏﹑滑石﹑黃芩﹑麻黃﹑甘艸﹐姜蔥煎服﹐𨿽以三月爲晚發﹐亦不甚宜。或疑冬傷於寒﹐春必病溫﹐晚發乃溫病之遲者。夏傷於暑﹐秋必病瘧﹐豈可以秋病爲晚發耶﹖殊不知瘧有一日一發﹐或熱多寒少者其邪淺﹐夏傷於暑而然也﹔有三日一發﹐或寒多熱少者其邪深﹐結成瘧母﹐非隔冬寒邪郁伏﹐後再感暑而後發動﹐若本夏所感之邪﹐安能遂成痞塊耶﹖所以秋病多於四時者此也﹐推之痢﹑疸亦然。

白芍生地斂冬月之愆陽。

加減調中湯﹕白芍一錢半﹐茯苓﹑白術各八分﹐麥門冬四分﹐生地五分﹐陳皮三分﹐桔梗﹑烏梅﹑甘艸各二分﹐水煎溫服。治冬溫及春月暴暖﹐煩躁眠食不安﹐或掀脫欲作傷風狀者。如體盛加黃芩﹐有痰加貝母。

中暑中白虎或加參術﹔白虎加參湯﹕石膏五錢﹐知母﹑人參各二錢﹐甘艸五分﹐粳米一大撮﹐水煎溫服。虛煩不止﹐加麥門冬尢妙。治動中傷气﹐身熱﹐脈洪或遲﹐煩渴口燥﹐小便已灑然毛聳﹐口開前板齒燥黑。兼治發斑﹐故又名化斑湯。白虎加蒼湯﹕石膏四錢﹐知母三錢﹐蒼術二錢﹐甘艸五分﹐粳米一大撮﹐水煎溫服。自汗不止﹐加桂枝尢妙。治靜中暑傷濕﹐惡寒脈沈﹐汗出身熱﹐妄言﹐名濕溫。兼治疫癘及秋感熱。

暴寒暴溫﹐調中﹝湯﹞或去大黃。

葛根﹑黃芩﹑芍藥﹑本﹑白術﹑桔梗﹑茯苓﹑甘艸各五分﹐水煎溫服。治夏秋暴寒疫癘折於盛熱﹐熱結於四肢﹐則壯熱頭疼及肚腹不和等證。如暴溫肌熱煩渴﹐加麥門冬。如暴寒傷胃﹐表裏邪盛﹐或便閉﹐或協熱下利血水﹐脈數﹐及年久髒毒下血不止者﹐俱加大黃七錢下之﹐移時再服﹐得利壯熱自止。

風溫汗渴﹐葳蕤兼以栝蔞﹔葳蕤湯﹕葳蕤二錢半﹐石膏三錢﹐葛根二錢﹐羌活﹑白薇﹑杏仁﹑靑木香﹑川芎﹑甘艸各一錢﹐麻黃一錢二分﹐水煎溫服。治風溫喘急﹐頭痛身熱多睡﹐語言謇澀﹐自汗﹐四肢不收﹐甚者如癇﹐內煩躁擾。冬溫﹑春溫亦宜。如汗後身猶熱﹐加黃芩﹑知母﹑赤芍﹔汗多去麻黃﹐加桂枝﹑防風﹔气弱加人參﹔有痰﹑目睛不了者﹐加南星﹔渴甚加天花粉﹔肝火熱加龍膽艸。栝蔞根湯﹕石膏三錢﹐栝蔞根﹑葛根各二錢﹐人參﹑防風各一錢﹐甘艸五分﹐水煎溫服。治風溫渴甚﹐身熱汗出。

濕溫汗多﹐茯苓和以桂術。

茯苓白術湯﹕茯苓﹑漧薑各一錢﹐白術一錢半﹐桂枝七分﹐甘艸五分﹐水煎溫服。方意以濕溫寒熱﹐頭目疼痛﹐胸滿妄言﹐多汗﹐兩脛逆冷者﹐皆因暑浴冷﹐坐石眠地﹐爲濕气所傷﹐復感暑搏而爲病。是以藥品盡皆治濕﹐而非治暑也。所以名家亦有未詳此意而不敢用﹐故以白虎湯加蒼術﹑官桂﹐其意更明。然二方亦皆難用﹐輕者但以二香等湯去暑﹐除濕等湯去濕。

風濕腫痛﹐勝濕表以麻杏四般﹔羌活勝濕湯﹕羌活﹑獨活各一錢﹐本﹑防風﹑甘艸各五分﹐蔓荊子﹑川芎各二分﹐水煎溫服。治脊痛項彊﹐腰似折﹐項似拔﹐此足太陽經气不通行﹔肩背痛不可回顧﹐此手太陽經气郁不行。如身重腰沈沈然者﹐乃經中有濕熱也﹐加附子﹑黃柏﹑蒼術。麻杏薏甘湯﹕麻黃﹑薏苡仁各二錢﹐杏仁﹑甘艸各一錢﹐水煎服取微汗。治肢體酸疼﹐不能轉側﹐額上微汗﹐不欲去衣或身微腫﹐大便難﹐小便利﹐熱至日晡加劇﹐脈浮虛而澀。甚者加川烏爲引﹐有汗加白術﹐輕者只用九味羌活湯﹐諸濕有表者俱宜。杏仁湯﹕桂枝二錢﹐天門冬﹑麻黃﹑芍藥﹑杏仁各一錢﹐姜五片﹐水煎溫服。治風濕身痛﹐惡風微腫。

寒濕腫痛﹐滲濕﹝湯﹞表以交加五積。

五積交加散﹐卽五積散合人參敗毒散。治寒濕身體重痛﹐腰腳酸疼。如寒勝者﹐只用生料五積散﹐甚者加附子﹔夏月去漧薑﹑肉桂加黃連﹔如天時暄熱﹐或春分後𨿽無汗﹐亦去麻黃換紫蘇葉﹔如肚腹脹滿不快或便閉﹐去參加山楂﹑神曲﹑枳實﹔如潮熱或肌熱加柴胡﹑漧葛。

中濕術附甘附﹐諸濕便溺皆調﹔小便自利﹐輕者除濕湯﹐重者術附湯﹕白術三錢﹐附子二錢﹐甘艸一錢﹐姜三片﹐棗二枚﹐水煎溫服。

治中濕一身盡痛﹐發熱身黃﹐多煩﹐脈浮而緩。小便不利﹐大便反快﹐輕者五苓散﹐重者甘艸附子湯﹕甘艸﹑附子﹑白術各二錢﹐桂枝四錢﹐水煎溫服﹐得微汗卽解。方意以風濕相搏﹐骨節煩疼掣痛﹐不得屈伸﹐近之則痛劇﹔或風勝則衛虛﹐汗出短气﹐惡風不欲去衣﹐濕勝則小便不利﹐或身微腫﹐是以用桂枝﹑甘艸之辛甘而散風邪以固衛﹐附子﹑白術之辛甘而解濕气以利經。如汗出身腫加防風﹐動气溺不利加茯苓。

濕痺防己漢己﹐諸濕汗孔皆塞。

防己黃湯﹕防己﹑黃各二錢﹐白術一錢半﹐甘艸七分﹐姜﹑棗煎服。治諸風﹑諸濕﹐脈浮身重自汗及誤汗汗出不止。如胸膈不和加芍藥﹐气上衝加桂枝﹐有寒加細辛﹐風多走注加麻黃﹑薏苡﹑烏頭﹐熱多赤腫加黃芩﹐寒多掣痛加官桂﹑姜﹑附﹐濕多重著加茯苓﹑蒼術﹑漧薑﹐中气堅滿﹐癃閉加陳皮﹑紫蘇﹑枳殼﹐甚者加葶藶。漢防己湯﹕防己二錢半﹐黃一錢半﹐白術二錢﹐甘艸一錢﹐姜煎服。卽防己黃湯﹐但汗多者﹐用此等分。

附防附術﹐柔而厥者宜﹔附子防風湯﹕白術﹑茯苓﹑漧薑﹑附子﹑防風﹑川芎﹑桂心﹑柴胡﹑甘艸各七分﹐五味子九粒﹐姜三片﹐煎服。治傷寒柔﹐閉目合面﹐手足厥逆﹐筋脈拘急﹐汗出不止。如汗不出者去防風﹐姜﹑桂止用三分﹐加麻黃五分。附術散﹕附子﹑白術各一錢﹐獨活五分﹐川芎三分﹐桂心二分﹐棗二枚﹐水煎溫服。治傷寒柔﹐手足逆冷﹐筋脈拘急﹐汗出不止﹐時發時止。不食下利者難治。如輕者﹐剛﹑柔通用九味羌活湯加減。

桂石桂芩﹐瘧熱而重者速。

桂枝石膏湯﹕桂枝一錢﹐石膏﹑知母各三錢﹐黃芩二錢﹐水煎溫服。治太陽陽明合病﹐間日作瘧﹐熱多寒少。桂枝黃芩湯﹕知母﹑人參﹑黃芩﹑半夏各八分﹐柴胡一錢﹐石膏二錢﹐桂枝五分﹐甘艸四分﹐姜煎溫服。

治太陽陽明少陽合病﹐瘧疾寒熱極甚。二方以桂枝湯料治太陽﹐白虎治陽明﹐柴胡治少陽﹐意甚明顯。挾痰合二陳湯﹐食積合平胃散﹐溺澀合五苓散﹐便閉合大柴胡﹐無汗加漧葛﹑蒼術﹐有汗加黃﹑白術﹐夜發加桃仁﹑白芍﹐日久加常山﹑檳榔吐之。治瘧之法盡矣。

水乘表而發咳﹐靑龍小劑﹔小靑龍湯﹕桂枝﹑麻黃﹑芍藥﹑漧薑各二錢﹐細辛一錢﹐半夏一錢半﹐五味子﹑甘艸各五分﹐水煎溫服。

治傷寒表不解﹐因心下有水飲﹐與寒相搏﹐气逆漧嘔﹐發熱而咳﹐或喘﹐或噎﹐或渴﹐或大便利﹐或小便不利﹐脇痛腹滿等證。蓋寒邪在表﹐宜桂﹑麻﹑甘艸辛甘以散之﹔水停心下而不行則腎燥﹐宜姜﹑半﹑細辛之辛行水气而潤腎﹔咳逆而喘﹐肺气逆也﹐宜芍藥﹑五味之酸以收肺气。經曰﹕腎苦燥﹐急食辛以潤之﹔肺欲辛﹐急食酸以收之。此方發汗所以散邪水﹐收斂所以固眞水。水气內漬﹐傳變不一﹐故有或爲之證﹐宜隨證加減以解化之。如微利﹐去麻黃加芫花以下水﹔渴者﹐去半夏加栝蔞仁以生津﹔噎者﹐去麻黃加附子以溫散水寒﹔小便不利﹐小腹滿﹐去麻黃加茯苓所以行下焦蓄水﹔喘者﹐去麻黃加杏仁以下气。凡服此渴者﹐裏气溫水欲散也﹐宜再服之。或疑小靑龍與小柴胡證﹐皆嘔而發熱﹐表裏之病﹐大槪仿佛﹐何二方寒熱不同﹖蓋傷寒熱未盛而飲水停蓄﹐非靑龍姜桂不能解散﹔傷寒邪熱傳半表裏﹐非小柴柴芩無以淸解﹐此二方證治同而用藥殊也。

水入陰而下利﹐玄武神方。

玄武湯﹐白術一錢﹐白茯﹑白芍﹑附子各三錢﹐姜五片﹐水煎溫服。治傷寒四五日﹐腹痛﹐小便不利﹐大便自利﹐四肢重痛﹐或發熱﹐或溺利﹐或嘔﹐或咳﹐兼治汗後仍熱﹐心悸頭眩﹐及陰證身痛脈沈﹐汗過筋惕肉。

此由渴後飲水﹐停畱中脘所至。方意以腎主水﹐腎病則不能制水﹐是以用姜﹑附﹑芍藥之辛酸以溫腎散濕﹔茯苓﹑白術之甘平以益脾逐水。經曰﹐寒淫所勝﹐治以辛熱﹔濕淫所勝﹐佐以酸平是也。如小便利則去茯苓﹔大便利﹐去芍藥﹐加漧薑以散寒﹔咳﹐加五味子以散逆气﹔水寒相搏而咳﹐加細辛﹑漧薑以散之﹔嘔者﹐去附子﹐恐補气也﹐倍生薑以散逆气。

茵陳大黃調五苓﹐頭汗出而欲疸﹔茵陳湯﹕茵陳蒿一兩﹐大黃五錢﹐山梔十枚﹐水二盞﹐慢火熬至一盞﹐溫服﹐以利爲度。甚者再服﹐當下如爛魚膿血惡物﹐小便下如金色皂角等汁。或見熱證﹐但頭汗出﹐將欲發黃者﹐用此一劑﹐分作四服﹐入五苓散三錢調下﹐治黃之法﹐無逾於此。方意以陽明裏熱已極﹐煩渴引飲﹐以致濕與熱搏﹐如得徧身汗出﹐則濕熱發越於外而不能發黃也。今但頭出汗﹐劑頸而還﹐二便不利﹐渴且不止﹐則瘀熱郁內﹐腹作脹滿而黃膽必矣。

是以用茵陳﹑山梔之苦寒以除胃燥﹐大黃之苦寒以下胃熱。一切疫癘﹑疸﹑瘧雜病發黃等證﹐及傷寒因火逼取汗不出。反致邪熱怫郁於內﹐上攻頭面紅赤﹐蒸於肌膚髮黃並宜。茵陳五苓散﹕茵陳一兩﹐五苓散五錢爲末﹐每二錢米飲下或煎亦可。治同上。陶氏茵陳湯﹕大黃﹑茵陳﹑山梔﹑濃朴﹑枳實﹑黃芩﹑甘艸﹐姜一片﹐燈芯一握﹐水煎熱服。治同上。如大便利﹐去大黃﹑濃朴﹐加大腹皮﹐以小便淸利爲度。

茵陳梔子皆三物﹐大便利而發黃。

茵陳三物湯﹕茵陳三錢﹐山梔﹑黃連各二錢﹐水煎溫服。治同上。梔子柏皮湯﹕山梔四枚﹐黃柏四錢﹐甘艸二錢半﹐水煎服。治濕家發黃﹐及傷寒發黃。但大便不利者﹐茵陳湯﹔二便不利者﹐茵陳湯調五苓散﹔大便利小便不利者﹐茵陳五苓散﹑茵陳三物湯﹑梔子柏皮湯。正所謂小熱之气﹐涼以和之﹔大熱之气﹐寒以取之。

虛煩竹葉石膏﹐旣濟三白稱奇﹔竹葉石膏湯﹕石膏五錢﹐人參二錢﹐麥門冬一錢半﹐半夏一錢﹐甘艸七分﹐淡竹葉十四片﹐粳米一大撮﹐水煎﹐入薑汁二匙調服。治傷寒解後﹐餘熱未淨﹐津液不足﹐虛羸少气﹐气逆欲吐﹔及陽明汗多而渴﹐衄而渴欲飲水﹐水入卽吐﹔並瘥後下後﹐虛煩汗多等證。經曰﹕辛甘發散而除熱。竹葉﹑石膏﹑甘艸之甘辛以發散除熱﹐甘緩脾而益气﹔門冬﹑參﹑米之甘以補不足﹔辛者﹐散也﹐半夏之辛以散逆气。如气弱大渴﹐倍人參﹔汗多﹐加黃﹔陰虛夜煩﹐加知﹑柏﹑生地﹑芍藥﹔嘔吐﹐去石膏加陳皮﹑茯苓﹔痰加貝母﹔泄加白術﹑澤瀉。又本方去參﹑石﹑半夏﹐名麥門冬湯﹐治勞復發熱。旣濟湯﹐卽竹葉石膏湯去石膏﹐加附子二錢﹐治虛煩上盛下虛﹐煩躁自利﹐手足冷。三白湯﹕白芍﹑白術﹑白茯苓各一錢﹐甘艸五分﹐水煎溫服。治虛煩或泄﹑或渴﹐實調理內傷外感之奇方也。

香港腳檳榔越婢﹐續命千金難贖。

檳榔散﹕橘葉﹑杉木各一握﹐童便﹑酒各半盞﹐煎數沸去渣﹐入檳榔末二錢﹐調服。治香港腳風腫痛。越婢湯﹕石膏三錢﹐白術三兩﹐附子一錢半﹐麻黃二錢﹐甘艸一錢二分﹐姜棗煎服。治風痺腳弱。方意以脾爲卑髒﹐主行津液﹐是湯所以名婢者﹐以其能發越脾气﹐通行津液也。千金續命湯﹕防風﹑芍藥﹑白術各一錢﹐川芎﹑防己﹑桂枝﹑麻黃﹑羌活各八分﹐蒼術一錢半﹐甘艸五分﹐姜三片﹐棗二枚﹐燈芯二十莖水煎﹐入薑汁二匙﹐調服。治香港腳外證全類傷寒﹐但初起腳膝屈弱軟痛﹐加之嘔吐喘急﹐宜此救之。如暑中三陽﹐所患必熱﹐脈洪數者去桂﹑麻﹐加芩﹑連﹑柴胡﹑黃柏﹔寒中三陰﹐所患必冷﹐脈遲澀者加附子。起於濕者﹐則行起忽倒﹐足脛或腫﹐膝或枯細﹐加木瓜﹑檳榔﹑牛膝﹔起於風者﹐則脈浮弦﹐無汗加獨活﹐气虛加人參﹐便閉去麻黃﹑白術﹐加大黃。

導痰醫痰﹐陶氏加以芩連參術梗栝蔞﹔陶氏導痰湯﹕茯苓﹑南星﹑枳實各八分﹐半夏一錢﹐陳皮﹑黃芩﹑白術﹑黃連﹑栝蔞仁各五分﹐桔梗四分﹐人參三分﹐甘艸二分﹐姜三片﹐棗二枚﹐水煎﹐臨服入竹瀝﹑薑汁調下。年力壯盛者﹐先吐去痰﹐次服此藥。治內傷七情﹐痰迷心竅﹐神不守舍﹐神出捨空則痰生﹐以致憎寒壯熱﹐頭痛昏迷﹐上气喘急﹐口出涎沫等證。如鬼祟痰證類傷寒者亦宜。鶴頂丹﹕白礬一兩﹐心紅五錢﹐或黃丹亦好﹐爲末﹐每次一匙入瓷器內溶化﹐乘熱撚丸龍眼核大﹐薄荷煎湯化下。治結胸胸膈滿痛及痰證發熱﹐或咽喉如拽鋸者。

平胃消食﹐陶氏加以果連枳術姜楂曲。

陶氏平胃散﹕蒼術一錢﹐濃朴﹑陳皮﹑白術各七分﹐甘艸﹑漧薑﹑山楂﹑神曲各二分﹐艸果三分﹐黃連﹑枳實各四分﹐姜三片﹐水煎﹐臨服入木香磨汁調下。治食積類傷寒﹐如腹痛加桃仁﹔痛甚﹐大便實熱﹐去楂﹑曲﹑果﹑姜﹐加大黃下之﹔如心中兀兀欲吐不吐無柰者﹐用滚鹽湯調皂莢末五分探吐。

瘀血在上﹐犀角地黃﹝湯﹞加減﹔犀角﹑牡丹皮各一錢﹐白芍二錢半﹐生地三錢﹐一方有當歸一錢半﹐水煎溫服。治傷寒汗下不解﹐郁於經絡﹐或爲吐衄不盡余血停瘀﹐以致脈微發黃便黑﹐煩躁發狂﹐漱水不咽等證。如表熱加柴胡﹑黃芩﹔鼻衄加山梔﹔內熱甚加黃連﹔腹脹或痛﹐瘀血未下﹐加桃仁﹑紅花﹑大黃﹔小腹急痛加靑皮。本方陶氏加甘艸﹑桔梗﹑陳皮﹑紅花﹑當歸﹑姜三片煎﹐臨服入藕節搗汁三匙調下。治同上。

瘀血在裏﹐桃仁承气抵當。

桃仁承气湯﹕大黃四錢﹐桃仁三錢﹐桂枝﹑芒硝各二錢﹐甘艸一錢﹐水煎溫服﹐血盡爲度﹐未盡再服。方意以太陽經也﹐膀胱府也﹐太陽經熱不解﹐則入府而結於膀胱﹐令人如狂﹐熱逼血自下者愈。若熱搏血蓄下焦﹐令人小腹急結﹐便黑溺澀﹐脈沈有力﹐爲一切瘀血結胸譫語漱水等證﹐宜此湯攻盡黑物則愈。若外證未解﹐當先解其外﹐而後攻其裏。經曰﹕從外之內而盛於內者﹐先調其外﹐而後調其內﹐此之謂也。故用桃仁之甘﹐緩小腹急結﹔桂枝之辛﹐散下焦蓄血﹔硝﹑黃之寒﹐折膀胱之熱。本方陶氏加芍藥﹑柴胡﹑靑皮﹑當歸﹑枳實﹐姜三片煎﹐臨熟入蘇木汁三匙調服。治同上。抵當湯﹕虻虫﹑水蛭﹑桃仁各十枚﹐大黃三錢﹐病甚人壯者五錢。水煎溫服﹐未下再服。方意以太陽經病六七日﹐邪當傳裏爲熱結胸證﹐今表證仍在﹐脈沈而熱不結胸﹐反結於下焦﹐令人如狂﹐小腹硬滿。小便不利者﹐乃熱蓄津液不通也﹔小便利者﹐乃熱不蓄津液而蓄血也。

蓋咸走血﹐苦勝血﹐故用虻﹑蛭之鹹苦以除蓄血﹔甘緩結﹐苦泄熱﹐故用桃﹑黃之甘苦以下結熱。亦治一切瘀血結胸譫語漱水等證。抵當丸﹕水蛭﹑桃仁各七个﹐虻虫八个﹐大黃一兩﹐爲末﹐蜜調分作四丸。每一丸用水煎化﹐溫服﹐未下再服。治蓄血在下﹐無身熱﹐便黑﹐喜忘如狂等證。但小腹滿而溺利者﹐宜此丸緩以下之。

感寒香蘇五積散﹐養胃大溫﹔香蘇散﹕香附﹑紫蘇各二錢﹐陳皮一錢﹐甘艸五分﹐姜蔥煎服取汗。治四時感寒﹐頭疼發熱惡寒。如頭痛甚加川芎﹑白芷﹔無汗加麻黃。人參養胃湯﹕蒼術一錢﹐陳皮﹑濃朴﹑半夏各七分半﹐茯苓﹑藿香各五分﹐甘艸二分﹐烏梅一个﹐人參﹑艸果各四分﹐姜三片﹐棗二枚﹐煎熱服取汗﹐有汗溫服。治外感風寒﹐內傷生冷﹐憎寒壯熱﹐頭目昏疼﹐肢體拘急﹐不問風寒二證及夾食停痰皆效。兼治飲食傷脾﹐或外感風寒濕气﹐發爲瘧及山嵐瘴疫尢妙。如虛寒加附子﹑肉桂。

冒風參蘇十神﹐敗毒更速。

參蘇飲﹕人參﹑紫蘇﹑前胡﹑半夏﹑漧葛﹑茯苓﹑木香各七分半﹐陳皮﹑桔梗﹑枳殼各五分﹐姜三片﹐棗二枚﹐水煎服。治外感風邪﹐頭疼發熱﹐咳嗽聲重﹐涕唾稠粘﹔內因七情﹐痰塞壅胸﹐潮熱等證。如肺熱去參加白術﹑黃芩﹔肺燥去橘﹑半加栝蔞﹑杏仁。本方去木香加川芎﹑紫蘇﹐名十味芎蘇散。治四時感寒﹐頭疼寒熱。十神湯﹕紫蘇﹑香附﹑陳皮﹑甘艸﹑漧葛﹑赤芍﹑升麻﹑白芷﹑川芎﹑麻黃各五分﹐姜蔥煎熱服。治風寒兩感及時行溫疫﹐頭疼寒熱無汗等證。此方去芎﹑芷﹑麻黃﹐名蘇葛湯﹐內漧葛專解陽明瘟疫風邪。若太陽傷寒發熱用之﹐是引賊入陽明﹐多發斑疹﹐今世槪用﹐誤哉﹗人參敗毒散﹕羌活﹑獨活﹑柴胡﹑前胡﹑枳殼﹑桔梗﹑川芎﹑赤茯﹑人參各三分﹐甘艸一分半﹐姜三片﹐煎溫服﹐或加薄荷少許。治傷寒發熱﹐頭疼睛痛﹐項彊﹐肢體煩疼﹔傷風咳嗽﹐鼻塞聲重及時行瘟疫﹑瘴气﹑風濕﹑風痰﹑眩暈﹑嘔噦等證。如三陽經香港腳赤腫加大黃﹑蒼術﹐皮膚疹癢加蟬蛻﹐如心經蘊熱﹐口漧舌燥加黃芩。

二陳四物痰火消﹐二陳湯合四物湯。气虛加參﹑術﹐火盛加芩﹑連﹑麥門冬。

補中益气勞傷服。

加味補中益气湯﹕外感見太陽證﹐加羌活﹑本﹑桂枝﹔陽明證﹐加葛根﹑升麻﹔少陽證﹐加黃芩﹑半夏﹐倍柴胡﹔太陰證﹐加枳實﹑濃朴﹔少陰證﹐加生甘艸﹑桔梗﹔厥陰證﹐加川芎﹔變證發斑﹐加葛根﹑玄參﹐倍升麻。陶氏補中益气湯﹔人參﹑黃﹑當歸﹑生地﹑川芎﹑柴胡﹑陳皮﹑甘艸﹑細辛﹑羌活﹑防風﹑白術﹐姜三片﹐棗二枚﹐蔥二莖﹐水煎溫服。治勞力內傷气血﹐外感風寒頭疼﹐身熱惡寒﹐微渴自汗﹐身腿酸軟無力。

如元气不足者﹐加升麻少許以升之﹔喘嗽加杏仁﹔汗不止﹐去細辛加芍藥﹔胸中煩熱﹐加山梔﹑竹茹﹔漧嘔加薑汁炒半夏﹔胸中飽悶﹐去生地﹑甘艸﹑﹑術﹐加枳殼﹑桔梗﹔痰盛﹐去防風﹑細辛﹐加栝蔞﹑貝母﹔腹痛去﹑術﹐加芍藥﹑漧薑﹔因血郁內傷有痛處﹐或大便黑﹐去羌﹑防﹑﹑術﹑細辛﹐加桃仁﹑紅花﹐甚者加大黃﹐下盡瘀血自愈﹐愈後去大黃調理。日久下證具者﹐亦量加酒制大黃。體濃者﹐大柴胡下之。丹溪治一人﹐舊有下疳瘡﹐忽頭疼發熱惡寒﹐以小柴胡湯加龍膽艸﹑胡黃連﹐熱服而安。又一人﹐因忍饑霜中涉水﹐患惡寒吐血﹐以小建中湯去芍藥加陳皮﹑半夏﹐煎服而安。二方可爲內傷挾外感者式。

蔥豉麻葛﹐頭痛甚於捶鉆﹔連須蔥白湯﹕生薑一兩﹐蔥十四莖﹐共搗破﹐水煎服。治太陽已汗﹑未汗﹐頭痛如鉆破。或合麻黃湯尢妙。

蔥豉湯﹕蔥白七莖﹐豆豉一合﹐麻黃三錢﹐葛根一錢半﹐姜五片﹐煎服。如行五里許再進一服﹐良久喫蔥豉粥取汗。治太陽陽明頭疼無汗。如太陽發熱惡寒﹑無汗剛﹐加芍藥三錢﹐名麻黃葛根湯。葛根蔥白湯﹔葛根﹑芍藥﹑知母各一錢半﹐川芎﹑生薑各三錢﹐蔥三莖﹐煎服。治陽明頭目痛﹐鼻幹無汗。

桂枝柴葛﹐項彊難於回顧。

太陽無汗項彊﹐葛根湯﹔有汗﹐桂枝湯加葛根。少陽﹐小柴胡湯。

頭眩身振﹐茯苓桂甘桂術和陽﹔茯苓桂甘湯﹕茯苓三錢﹐桂枝二錢﹐甘艸一錢﹐姜三片﹐水煎溫服。治陽明證但頭眩﹐不惡寒﹐能食而咳。兼治水气在半表﹐乘於心胸﹐怔忡悸惕﹐漧嘔自汗不渴。方意以茯苓﹑甘艸之甘﹐益津而和衛﹔桂枝﹑生薑之辛﹐助陽而解表。茯苓桂甘大棗湯﹕茯苓六錢半﹐甘艸二錢二分﹐桂枝四分﹐大棗五枚﹐先取水六七碗﹐置大盆內﹐以杓揚之﹐上有水珠數千顆相逐﹐取用之﹐名甘瀾水。用二盞先煎茯苓減半﹐入諸藥煎至八分﹐溫服。治汗後臍下悸動﹐欲作奔豚者。茯苓桂術甘艸湯﹕茯苓四錢﹐桂枝三錢﹐白術二錢﹐甘艸一錢﹐水煎溫服。治汗吐下後﹐裏虛气逆上衝﹐心腹痞滿或痛﹐起則頭眩﹐脈沈緊﹐爲在裏則不宜汗﹐汗則外動經絡﹐損傷陽气﹐陽虛則不能主持諸脈﹐身體振搖﹐筋脈惕﹐久則成痿﹐宜此湯以和經益陽。

故陽气不足者﹐補之以甘﹐茯﹑術﹑甘艸之甘以生津液而益陽也﹔裏气逆者﹐散之以辛﹐桂枝之辛以行陽而散逆气也。

鬱冒神昏﹐人參三白三生醒胃。

人參三白湯﹕人參﹑白術﹑白芍﹑白茯各一錢半﹐柴胡三錢﹐川芎一錢﹐天麻五分﹐水煎溫服。治太陽病誤下﹑誤汗﹐表裏俱虛﹐以致鬱冒﹐冒家得汗自愈﹐若不得汗而不解者﹐宜此主之。如下虛脈微弱者﹐合三生飲以溫腎固其本也。經曰﹕滋苗者﹐必固其根﹔伐下者﹐必枯其上是也。

背惡寒而三陽虎湯﹐少陰附湯﹔傷寒六七日﹐身無大熱﹐口燥渴﹐心煩﹐背惡寒者﹐此屬陽明﹐宜白虎加參湯。傷寒二三日﹐口中和﹐背惡寒者﹐此屬少陰﹐宜附子湯。附子﹑人參各二錢﹐茯苓﹑芍藥各三錢﹐白術四錢﹐水煎溫服。兼治少陰身痛肢冷﹐骨節煩疼。方意以附子之辛以散寒﹐參﹑術﹑茯苓之甘以補陽﹐芍藥之酸以補陰。所以然者﹐偏陰偏陽則爲病﹐火欲實水當平之﹐不欲偏勝也。

身惡寒而陽經柴桂﹐陰經桂。

陽經﹐柴胡桂枝湯﹕柴胡一錢﹐桂枝﹑黃芩﹑人參﹑芍藥﹑半夏各一錢﹐甘艸五分﹐姜三片﹐棗二枚﹐水煎服。治少陽病頭額痛﹐項彊﹐脇痛胸滿﹐發熱惡寒﹐乍往乍來﹐及自汗亡陽﹐譫語作渴﹔兼治風溫汗後身熱及動气等證。或小柴胡湯﹑桂枝湯﹑麻黃湯選用。陰經直中者﹐黃建中湯﹑四逆湯﹑小建中湯選用。

惡風漏汗﹐術附加入桂枝﹔桂枝附子湯﹕桂枝﹑附子各三錢﹐芍藥二錢﹐甘艸一錢﹐姜五片﹐棗二枚﹐水煎溫服。治太陽病發汗﹐遂漏汗不止﹐惡風﹐溺難﹐四肢拘急﹐難以屈伸﹔兼治傷寒八九日﹐風濕相搏﹐身體煩疼不能轉側﹐不嘔不渴﹐脈浮虛澀。方意以過汗則陽虛不固﹐汗出多則津液亡而小便難﹐四肢諸陽之本﹐液脫者﹐骨屬屈伸不利。是以用桂枝﹑甘艸辛甘以溫經﹔附子辛熱﹐姜棗辛甘通津液以和表也。如裏寒去芍藥﹐小便利去桂枝加白術。

發潮欲疸﹐麻軺兼以赤豆。

麻黃連軺赤小豆湯﹕連軺﹝卽連翹根﹞﹑麻黃各二錢﹐生梓白皮三錢﹐赤小豆半合﹐甘艸一錢﹐杏仁七个﹐姜三片﹐棗二枚﹐潦水煎溫服﹐或加山梔﹑茵陳﹑黃柏尢妙。治陽明身熱發黃。方意以麻﹑杏﹑甘艸﹑姜﹑棗之甘辛﹐微發其汗而散表分之寒濕﹔連軺﹑梓皮之苦寒﹐以除內熱﹔赤豆之甘平﹐以散在表之濕熱﹕煎用潦水者﹐取其味薄而不助濕也。如天气暄熱或有汗﹐去麻黃加柴胡﹐內熱盛加黃芩﹑黃連﹐大便實加枳殼﹑大黃﹐口渴加天花粉。

似瘧面赤身癢﹐桂二麻一各半﹔桂枝二麻黃一湯﹕桂枝﹑芍藥各二錢﹐麻黃一錢二分﹐甘艸一錢﹐杏仁八分﹐姜五片﹐棗三枚﹐水煎溫服。治太陽病服桂枝湯後﹐似瘧熱多寒少者﹐乃邪客榮衛也﹐脈必洪大﹐用此發汗必解。桂麻各半湯﹕麻黃一錢半﹐桂枝﹑芍藥﹑杏仁各一錢﹐甘艸七分﹐姜三片﹐棗二枚﹐煎服。治傷寒六七日﹐發熱惡寒﹐舌不短﹐囊不縮﹐脈浮緩﹐便淸﹐爲不傳陰經欲愈﹐此厥陰似瘧也。如不愈者宜此。又太陽病日久﹐似瘧寒熱﹐或熱多寒少﹐其人不嘔﹐大小便調﹐裏和欲愈。若裏虛脈微﹐表虛惡寒﹐表裏俱虛﹐面色靑白﹐今面反赤色者﹐表未解也﹐其身必癢﹐宜此湯微發其汗﹐以除表邪。

似瘧熱多寒少﹐桂二越一合湊。

桂枝二越婢一湯﹕桂枝﹑麻黃﹑芍藥各一錢﹐石膏二錢﹐甘艸三分﹐姜三片﹐棗二枚﹐水煎溫服。治脈弱亡陽﹐熱多寒少。

柴桂柴姜﹐往來寒熱極驗﹔柴胡加桂湯﹕柴胡三錢﹐黃芩﹑桂枝各二錢﹐半夏一錢﹐甘艸四分﹐姜三片﹐棗二枚﹐水煎溫服。治半表裏證﹐盜汗﹐身熱不欲去衣﹔及不滿不硬﹐但心下妨悶﹐謂之支結。《百證》云﹕若有頭疼惡寒者﹐小柴加桂值千金。柴胡桂姜湯﹕柴胡三錢﹐桂枝﹑牡蠣各一錢半﹐天花粉﹑黃芩各二錢﹐漧薑一錢﹐甘艸八分﹐水煎溫服。方意以傷寒五六日﹐已經汗下則邪當解﹐今胸滿微結﹐心煩﹐寒熱往來﹐邪在半表半里﹔凡小便不利而渴者必嘔﹐今便利渴而不嘔者﹐裏無熱也﹔傷寒汗出則和﹐今但頭汗出而他處無者﹐津液不足而陽虛也。是以用柴﹑芩之苦以解傳表之邪﹐桂﹑甘之辛甘以散在表之邪﹐牡蠣之咸以消胸脇之滿﹐炮姜之辛以收陽虛之汗﹐天花粉之苦以生津液。

陰旦陽旦﹐表裏寒熱堪誇。

陰旦湯﹕黃芩﹐漧薑各三錢﹐芍藥﹑甘艸各二錢﹐桂枝四錢﹐棗二枚﹐水煎溫服。治陰證身大熱欲近衣﹐肢節痛﹐口不燥而虛煩者﹐此爲內寒外熱也﹐陽旦湯﹕桂枝﹑芍藥各三錢﹐黃芩二錢﹐甘艸一錢﹐姜三片﹐棗二枚﹐水煎溫服。治裏熱表寒﹐如夏至後﹐更加知母﹑石膏或升麻﹐不然恐有發黃斑出之變。

反發熱﹐麻附甘辛有趣﹔麻黃附子甘艸湯﹐麻黃附子細辛湯。

眞裏寒﹐白通﹝湯﹞蔥附無差。

蔥白四莖﹐生附子一枚﹐漧薑一兩﹐水煎溫服。治少陰客寒﹐不能制水﹐脈微自利不止。方意以蔥白之辛通陽气﹐姜附之辛散陰寒。經云﹕腎苦燥﹐急食辛以潤之是也。

煩躁厥逆自利﹐或無汗而不眠兮﹐黃連雞子﹝湯﹞攪勻﹔黃連一錢半﹐黃芩﹑阿膠﹑芍藥各一錢﹐水二盞﹐煎至一盞﹐去渣乘熱入阿膠令溶化﹐少溫入雞子半枚﹐攪勻溫服。《脈經》曰﹕風傷陽﹐寒傷陰﹐少陰受病﹐得之二三日以上﹐寒極變熱﹐爲陽入陰也。脈沈﹐無大熱﹐心中煩躁不臥﹐厥逆自利不得汗。方意以陽有餘以苦除之﹐芩﹑連之苦以除熱﹔陰不足以甘補之﹐雞子﹑阿膠之甘以補血﹔酸收也﹑瀉也﹐芍藥之酸收陰气而瀉邪熱。所謂宜瀉必以苦﹐宜補必以甘﹐此方兼之。

煩躁厥逆欲吐﹐或溲難而腳蜷兮﹐漧薑甘芍簡易。

甘艸漧薑湯﹕甘艸四錢﹐漧薑二錢﹐水煎服。芍藥甘艸湯﹕白芍﹑甘艸各三錢﹐水煎溫服。方意以傷寒脈浮自汗﹐小便數而微惡寒者﹐陽气不足也﹔心煩足蜷者﹐陰气不足也。陰陽俱虛﹐若誤用桂枝發表﹐則便厥咽漧﹐煩躁吐逆。是以先宜甘艸漧薑﹐辛甘發散以復陽气﹔而厥愈足溫心煩者﹐更作芍藥﹑甘艸﹐酸甘相合以補陰血﹐其腳脛自伸。

諸汗不止者﹐防術牡蠣湯﹐外用米粉撲幹﹔防術牡蠣湯﹕防風﹑白術﹑牡蠣各等分爲末﹐每一錢﹐米飲或酒下﹐日三服。汗止服小建中湯。治煩躁惡風﹐不得臥﹐汗出不止及火邪汗多煩躁者尢妙。撲汗法﹕白術﹑本﹑川芎﹑白芷各二錢半爲末﹐入米粉一兩半﹐和勻以絹袋盛貯﹐周身撲之。治汗出多不得止。

取汗不得者﹐陶氏再造散﹐外用麩糠鋪地。

陶氏再造散﹕人參﹑黃﹑桂枝﹑甘艸﹑附子﹑細辛﹑羌活﹑防風﹑川芎﹑煨生薑﹐夏月加黃芩﹑石膏﹑棗二枚煎﹐再加炒芍藥一撮﹐煎三沸﹐溫服。治亡陽證。陽虛不能作汗﹐誤用重湯﹐火劫取汗者﹐死。蒸汗法﹕先須燒地令熱﹐以水灑之﹐取蠶砂﹑柏葉﹑桃葉﹑糠麩﹐皆鋪燒地上﹐令側掌許﹐然後鋪席﹐令病患當臥其上﹐以被覆之﹐移時汗出周身至足心﹐用本末撲之﹐上牀而睡。此法取汗𨿽易﹐《百問》載範云用之﹐後二年卒死。

夜睡盜汗﹐小柴去半滋陰乎﹕傷寒盜汗責表熱﹐雜病責陰虛。古法柴胡加桂湯主之﹐王氏以小柴去半夏﹐加當歸﹑生地﹑芍藥﹑麥門冬﹑知母﹑黃柏﹑酸棗仁亦好。

冬病陽明﹐黃芩等芍蜜導耳。

盜汗本居少陽半表裏病。冬月陽明證﹐潮熱發作有時﹐脈但浮者﹐爲有風宜有汗﹐而天寒無汗﹐夜睡必有盜汗﹐黃芩湯主之﹕黃芩三錢﹐芍藥二錢﹐甘艸五分﹐棗二枚﹐煎服。有嘔者﹐去棗加生薑﹑半夏以下逆气。

此方本治太陽少陽合病自利﹐兼治一切失血。經曰﹕虛而不實者﹐以苦堅之﹐以酸收之。是用芩﹑芍之苦酸﹐以堅斂腸胃之气﹔弱而不足者﹐以甘補之﹐甘艸﹑大棗之甘﹐以補固腸胃之弱。蜜導法﹕用白蜜半盞﹐於銅杓內微火熬令滴水不散﹐入皂角末二錢﹐攪勻撚成小棗大﹐長寸﹐兩頭銳﹐蘸香油推入穀道中﹐大便卽急而去。

如不通﹐再易一條﹐外以布掩肛門﹐須忍住蜜﹐待糞至﹐方放開布。治陽明自汗溺利﹐不可攻。

小柴加栝﹝湯﹞﹐汗後嘔而渴煩﹔卽小柴胡湯去半夏﹐倍人參﹐加栝蔞根。

大柴去黃﹐汗後嘔而自利。

大柴胡湯去大黃。

下後熱﹐葶藶苦酒﹝湯﹞淸肌﹔生艾一合﹐無生艾﹐以干艾水浸搗汁﹐葶藶五錢﹐苦酒五合﹐煎至三合﹐分三次服。治大下後傷陰血﹐脈澀﹐發熱不休。兼治發狂煩躁﹐面赤咽痛。

下後寒﹐芍藥附子補髓。

芍藥附子甘艸湯﹕三味各三錢﹐水煎溫服。方意以傷寒汗下後則解﹐今反惡寒者﹐下過傷榮也﹔或撮空耳聾者﹐汗過亡陽也。是以用芍藥之酸﹐斂津液而益榮﹔附子辛熱﹐固陽气而補胃﹔甘艸調和辛酸﹐以安正气。

風熱咳嗽﹐金沸艸散能除﹔旋復花四分﹐荊芥八分﹐麻黃﹑前胡各六分﹐甘艸﹑赤芍﹑半夏各二分﹐姜三片﹐棗一枚﹐水煎。用細絹濾過﹐免毛射肺﹐咳嗽不已。治肺受風寒﹐頸項彊急﹐肢體煩疼﹐寒熱往來﹐頭目昏痛﹐咳嗽聲重﹐涕唾稠粘﹐胸膈痞悶喘滿﹐及時行寒疫﹐壯熱惡風。又治一切風熱﹐及風痰壅盛﹐痰涎不利等證。如諸風及大腑風祕﹐左脇刺痛加枳殼﹔風熱臟腑煩躁﹐气壅腹痛﹐大便閉加硝﹑黃﹑薄荷﹔妊婦傷寒﹐頭痛壯熱心煩加參﹑術﹑黃芩﹑石膏﹔熱嗽加葶藶﹑兜鈴﹑薄荷﹑桑白皮﹑烏梅﹔喉中焦燥加朴硝。牙疼熟煎灌漱。

汗後身痛﹐桂枝加參﹝湯﹞作主。

桂枝﹑芍藥各三錢﹐人參二錢﹐甘艸一錢﹐姜三片﹐棗二枚﹐水煎溫服。治汗後及霍亂後﹐身痛脈沈。

黑奴丸﹐渴比常而倍加﹔黃芩﹑釜底煤﹑芒硝﹑竈突墨﹑梁上塵﹑小麥奴﹑麻黃﹑大黃各等分爲末﹐蜜丸彈子大。每一丸﹐新汲水化服﹐須臾發寒汗出而瘥﹐未汗再服﹐須見微利。如不大渴﹐不可輕用。治陽毒發斑﹐煩躁大渴倍常﹐脈洪大數實。

豬苓湯﹐渴後嘔而不止。

怫郁汗下胃虛﹐桂枝參苓﹔桂枝參苓湯﹕桂枝﹑芍藥各三錢﹐人參﹑茯苓各二錢﹐甘艸一錢﹐姜﹑棗煎溫服。治汗吐下後﹐胃虛而噦﹐怫郁面赤。

戴陽陰火躁悶﹐益元附艸。

陶氏益元湯﹕甘艸二錢﹐附子﹑炮漧薑﹑人參各一錢﹐五味子二十粒﹐麥門冬﹑黃連﹑知母各七分﹐艾三分﹐蔥三莖﹐姜一片﹐棗二枚﹐水煎﹐臨熟入童便三匙﹐頓冷服。治無頭疼﹐有身熱﹐躁悶面赤﹐飲水不得入口﹐乃气弱無根虛火泛上﹐名曰戴陽證﹐是以用附子之鹹補腎﹐姜﹑蔥之辛潤腎﹐甘艸﹑參﹑麥甘以緩之﹐五味酸以收之﹐連﹑艾﹑知母苦以發之。經曰﹕火淫於內﹐治以咸冷﹐佐以苦辛﹐以甘緩之﹐以酸收之﹐以苦發之﹑降之是也。

麻黃升麻﹝湯﹞﹐目盲鼻衄收功﹔麻黃﹑升麻﹑芍藥﹑黃芩﹑石膏﹑茯苓﹑甘艸各等分﹐姜煎熱服微汗。治傷寒太陽不解﹐血隨气壅﹐鼻衄﹐俗謂紅汗。一方加桂枝﹑歸尾﹑天門冬﹑知母﹑葳蕤﹑白術﹑漧薑。治傷寒六七日﹐邪傳厥陰﹐大下後﹐寸脈沈遲﹐尺脈不至﹐咽喉不利﹐唾吐膿血﹐手足厥逆﹐泄不止者難治。方意以大熱之气﹐寒以取之﹔甚熱之气﹐汗以發之。是用麻黃﹑升麻之甘以發浮熱﹐當歸﹑桂﹑姜之辛以散寒﹐知母﹑黃芩之苦以涼心去熱﹐茯苓﹑白術之甘以緩脾生津﹔芍藥之酸以收逆气﹐葳蕤﹑門冬﹑石膏﹑甘艸之甘以潤肺除熱。

升陽散火﹐叉手冒心是寶。

陶氏升陽散火湯﹕人參﹑當歸﹑柴胡﹑芍藥﹑黃芩﹑甘艸﹑白術﹑麥門冬﹑陳皮﹑茯神各等分﹐姜三片﹐棗一枚﹐入熟金同煎服。治撮空證。乃肝熱乘肺﹐元气虛弱不能主持﹐以致譫語神昏﹐不省人事。溺利者可治﹐不利者死。如有痰加薑汁﹑半夏﹐便燥譫渴加大黃﹐泄漏加升麻﹑炒白術。

柴芍枳甘﹐何憂熱厥似陰﹔四逆散﹕甘艸﹑枳實﹑柴胡﹑芍藥各一錢爲末﹐每二錢﹐米飲下。方意以邪漸入深﹐則手足漸冷﹐是以用枳實之苦﹐佐甘艸以瀉裏熱﹔芍藥之酸﹐以收陰气﹔柴胡之苦﹐以發表熱。經曰﹕熱淫於內﹐以酸收之﹐以苦發之是也。如咳者﹐肺寒气逆﹐下痢者﹐肺與大腸爲表裏﹐加五味子以收逆气﹐漧薑以散肺寒﹔悸者﹐气虛而不能通行﹐心下築築然悸動﹐加桂枝以導陽气﹔小便不利﹐加茯苓以淡滲之﹔裏虛腹痛﹐加附子以補虛﹔泄利後重﹐下焦气滯也﹐加韭白以滯气滯。凡腎病體有熱者﹐皆可服之。

靑布生薑﹐可洗舌苔裂槁。

擦舌法﹕凡苔白而滑者﹐用生薑蘸蜜擦之﹔苔黃赤燥澀者﹐用眞靑布裹指蘸冷水頻頻擦之。熱輕者﹐其苔易脫﹔重者﹐擦而難脫﹐必大下﹐津液還而苔退。若下後﹐依然唇口燥極﹐身發大熱﹐苔結不減或黑者﹐死。

口燥內亡津液﹐挾火滋陰養榮﹔滋陰養榮湯﹕當歸二錢﹐人參﹑生地各一錢半﹐麥門冬﹑芍藥﹑知母﹑黃柏各一錢﹐五味子十四粒﹐甘艸四分﹐水煎溫服。治汗下過多﹐內亡津液﹐或病後水虧火炎﹐口燥咽漧。

气喘腹有濡滿﹐屬陰化痰生脈。

汗下後气虛痰壅者﹐二陳湯加薑汁﹑竹瀝﹐凡喘多痰皆宜。气虛者﹐加味生脈散﹕五味子三錢﹐人參﹑麥門冬﹑杏仁﹑陳皮各二錢﹐姜五片﹐棗二枚﹐水煎溫服。治手足厥逆﹐脈伏喘促者危﹐姑以此救之。气虛甚者﹐單人參湯﹕人參五錢﹐甚者一兩﹐水一盞半﹐煎至半盞服之。喘定者生﹐不定者死。治元气素虛﹐傷寒汗下後﹐气短气喘﹐目反脈微﹐精神困怠。如血虛加當歸﹐脈不至加麥門冬﹑五味子﹐手足厥逆加漧薑﹐冷甚加附子﹐兼瀉加白術。

汗後喘微者﹐桂杏麻石要叮嚀﹔桂枝加朴杏湯﹕治太陽病汗下後微喘者﹐此表未解也﹐宜桂枝湯以散風邪﹐加濃朴一錢半﹐杏仁一錢以降气。

麻杏石甘湯﹕麻黃三錢﹐杏仁一錢半﹐甘艸一錢﹐石膏五錢﹐水煎溫服。治汗下後﹐汗出而喘﹐身無大熱者。

方意以汗出而喘﹐有大熱者﹐裏熱甚也﹔無大熱者﹐表邪甚也﹐宜此湯以散其邪。或疑汗下後同劑者﹐蓋汗下𨿽不同﹐而邪在表則一也。凡汗吐下後﹐治法相同﹐經所謂若汗若吐若下者是矣。

下後喘逆者﹐葛根芩連﹝湯﹞宜選擇。

葛根三錢﹐黃芩﹑黃連各二錢﹐甘艸一錢﹐姜三片﹐棗二枚﹐水煎溫服。治太陽桂枝證﹐誤下自利不止﹐脈促﹐喘而汗出。方意以誤下則腸胃虛而爲熱所乘﹐遂協熱自利不止﹐脈促者爲陽盛﹐知表未解也。若脈微﹐邪在裏也。凡病自汗出而喘者﹐乃邪气外甚所致﹔因喘而汗出者﹐乃裏熱气逆所致。故用葛根﹑甘艸之甘以散表邪﹐芩﹑連之苦以除裏熱。

汗下虛噦﹐姜芩連參橘皮竹茹最靈﹔漧薑芩連人參湯﹕漧薑﹑黃芩﹑黃連﹑人參各三錢﹐水煎溫服。治傷寒食入卽吐﹐謂之寒格。及曾經汗下﹐關遲﹐胃虛冷嘔吐。方意以參﹑姜之甘辛以補正气﹐芩﹑連之苦以通寒邪內格。橘皮竹茹湯﹕人參三錢﹐陳皮五錢﹐甘艸一錢﹐竹茹一團﹐姜五片﹐水煎溫服。治四時傷風寒冷濕﹐鼻塞喉鳴﹐上气不得下而咳嗽。

陰證呃逆﹐羌活丁茴橘皮漧薑任責。

羌活附子湯﹕羌活一錢﹐炮附子半枚﹐茴香﹑丁香﹑漧薑各一錢半﹐水煎入鹽一撮﹐熱服。治陰證內寒﹐厥而嘔逆。橘皮漧薑湯﹕陳皮二錢﹐通艸﹑漧薑各一錢﹐人參一錢半﹐水煎服。治傷寒初病﹐但惡寒不發熱﹐口中和﹐脈微細而呃逆者﹐此寒邪客中焦而气不得伸也。或加半夏﹑生薑﹑丁香﹑柿蒂尢妙。

大橘小橘﹐嘔吐煩冷分嘗﹕大橘皮湯﹕陳皮﹑甘艸各二錢﹐人參五錢﹐姜七片﹐水煎服。治嘔噦胸滿﹐虛煩不安。小橘皮湯﹕陳皮五錢﹐生薑一兩﹐水煎溫服。治嘔噦﹑手足厥冷。

大半小半﹐呃噎痰飲不食。

大半夏湯﹕半夏﹑茯苓﹑生薑各二錢半﹐臨臥水煎服。治傷寒痰證及惡心舡暈。如痰熱加甘艸﹐胃不和加陳皮。小半夏湯﹕半夏五錢﹐生薑一兩﹐水煎溫服。治呃逆﹐穀气入口卽吐﹐及發汗後水藥不下。

水不入而搗薑汁﹐更煎半夏以寬胸﹔生薑汁半夏湯﹕半夏五錢﹐水一盞半﹐煎至半盞﹐入生薑汁半盞和勻﹐稍溫緩緩服之。凡嘔吐藥忌頓服。

治胸中似喘不喘﹐似嘔不嘔﹐似噦不噦﹐憒憒無柰何者。

渴後嘔而忌柴胡﹐須赤茯苓以快膈。

赤茯苓湯﹕赤茯苓五錢﹐陳皮﹑人參各二錢﹐白術﹑川芎﹑半夏各一錢﹐水煎﹐入薑汁一匙調服。治飲水過多﹐水停心下﹐痞滿﹐頭痛頭汗﹐爲水結胸﹔或先渴後嘔﹔或厥陰消渴气上衝﹔或汗下後﹐身體振搖﹐筋惕肉。

衄血生地芩連﹐或茅花湯而單煎﹔陶氏生地芩連湯﹕生地﹐黃芩﹑黃連﹑山梔﹑川芎﹑芍藥﹑柴胡﹑桔梗﹑甘艸﹑犀角﹐棗一枚﹐水煎﹐臨熟入茅根﹐或藕節搗汁﹐磨京墨調服。治鼻衄成流﹐一切去血過多﹐譫語失神﹐撮空閉目﹐不知人事。生地芩連湯﹕生地﹑川芎﹑當歸各七分﹐赤芍﹑山梔﹑黃芩﹑黃連各三分﹐防風二分﹐水煎﹐徐徐呷之。脈實者加大黃下之。治婦人血風證﹐因崩大脫血﹐或前後去血﹔及男子去血過多﹐因而涸燥﹐其熱未除﹐循衣摸牀﹐撮空閉目﹐不省人事﹐揚手擲足﹐錯語失神﹐脈浮弦而虛﹐內有燥熱之極﹐气粗鼻幹﹐上下通燥﹐危證。凡气分燥閉者﹐用大承气湯﹔血分燥閉者﹐宜此湯以降血中之火。茅花湯﹕單茅花一大把﹐無花用根﹐洗淨搗碎﹐水煎濃汁服之。或加藕節同煎尢妙﹐治衄血不止。

吐血黃連柏皮﹐或綠袍散以外塞。

黃連柏皮湯﹕黃連﹑黃柏﹑黃芩各二錢﹐水煎﹐臨熟入阿膠一錢半﹐煮烊溫服。治熱毒吐血。綠袍散﹕黃柏﹑薄荷﹑芒硝﹑靑黛各等分爲末﹐入冰片少許﹐掩上牙牀卽止。治齒縫出血。

救火逆驚狂身痛﹐柴胡龍蠣鉛丹﹔救逆湯﹕桂枝﹑蜀漆各三錢﹐甘艸二錢﹐牡蠣四錢﹐龍骨二錢半﹐姜五片﹐棗三枚﹐水二盞﹐先煎蜀漆十餘沸﹐入諸藥煎至八分服。方意以汗出亡陽﹐則心虛神浮驚狂﹐與桂枝湯以解未盡之表邪﹔芍藥益陰﹐非亡陽所宜﹐故去之﹔火邪錯逆﹐加蜀漆之辛以散之﹔神气脫亡﹐加龍﹑蠣之澀以收神固陽。本艸云﹕澀可去脫是也。

桂甘龍骨牡蠣湯﹕桂枝一錢半﹐甘艸﹑牡蠣﹑龍骨各一錢﹐水煎服﹐治一切火逆及誤下裏虛﹐又加溫鍼﹐致生煩躁驚狂遺精等證。是用桂﹑甘之辛甘﹐以散經中之火邪﹔龍﹑蠣之澀﹐以收浮越之正气。柴胡龍骨牡蠣湯﹔柴胡三錢﹐黃芩﹑人參﹑龍骨﹑牡蠣﹑茯苓﹑桂枝﹑鉛丹﹑半夏各一錢半﹐姜五片﹐棗二枚﹐水二盞﹐煎至一盞﹐入大黃二錢﹐再煎二三沸﹐溫服。方意以傷寒八九日﹐邪气將復傳陽經﹐誤下虛其裏而熱不解﹐以致胸滿煩驚﹐譫語﹐小便不利﹐皆心胃熱而津液不行故也。又一身重痛不可轉側者﹐陽气內行而不營於表也。宜小柴胡以除胸滿﹐加龍﹑蠣﹑鉛丹以斂神气﹐茯苓以行津液利便﹐大黃以除胃熱﹐桂枝以行陽气﹐而解身重錯雜之邪。

止譫語錯亂呻吟﹐梔子芩連黃柏。

黃連解毒湯﹕黃連﹑黃芩﹑黃柏﹑山梔各二錢半﹐水煎溫服。治傷寒汗後﹐或因飲酒復劇﹐苦悶漧嘔﹐口燥呻吟﹐錯語煩躁﹐不得睡臥。兼治胃熱吐血﹐一切熱毒﹑髒毒等證。

咽痛豬膚甘桔﹐而半桂可起伏寒﹔豬膚湯﹕豬膚一兩﹐水一盞﹐煎至五分﹐入白蜜一合﹐白粉半合﹐熬香熟和勻相得服之。治陽經傳入少陰﹐客熱下利﹐咽痛胸滿。及脈陰陽俱緊﹐主無汗﹐而有汗曰亡陽﹐法當咽痛﹐此屬少陰。方意以豬水畜﹐其气入腎﹐是以豬膚能解少陰客熱﹐加白蜜以潤燥除煩﹐白粉以益气斷利。單甘艸湯﹕甘艸一兩﹐水一盞半﹐煎至一盞﹐日進三服。治陽邪傳少陰﹐客熱咽痛。如寒熱相搏咽痛﹐加桔梗五錢﹐名甘桔湯。方意以甘艸甘平以除熱﹐桔梗辛溫以散寒﹐甘﹑桔相合以調寒熱﹐而和少陰之气也。半桂湯﹕半夏﹑桂枝﹑甘艸各二錢﹐姜五片﹐水一盞半﹐煎至七分﹐徐徐咽之。治少陰客寒下利﹐脈微弱而咽痛。是以用半夏﹑桂枝辛以散寒﹐甘艸之甘以緩正气。

喉塞龍骨烏扇﹐而雞殼能開音啞。

黃連龍骨湯﹕黃連三錢﹐龍骨一錢七分﹐黃芩﹑芍藥各二錢﹐水煎溫服。治少陰腹痛﹐脈沈細﹐有熱而咽痛。烏扇湯﹕射幹﹑豬脂各四兩﹐同煎去渣﹐取半雞子黃大﹐綿裹內喉中﹐徐徐咽下。凡咽中閉塞不可下者﹐宜用。雞殼苦酒湯﹕半夏十四枚﹐用雞子畱白去黃﹐以苦酒同入雞殼內﹐置刀環中﹐安火上煮三沸﹐去渣﹐少少含咽﹐作三次服。治熱傷於絡﹐則經絡漧燥﹐使咽中生瘡﹐不能言語﹐聲不出者。是以用半夏之辛以發聲音﹐雞子之甘以緩咽痛。苦酒之酸以斂咽瘡。

升麻六物﹝湯﹞﹐誤汗咽痛及口牙﹔升麻﹑山梔各一錢半﹐大靑﹑杏仁﹑黃芩﹑玄參各一錢﹐蔥三莖﹐水煎。治陽厥應下反汗﹐必咽痛口瘡牙腫。

芩連消毒﹝飲﹞﹐時行咽腫並頭額。

黃芩﹑黃連﹑柴胡﹑甘艸﹑桔梗﹑川芎﹑荊芥﹑防風﹑羌活﹑枳殼﹑連翹﹑射幹﹑白芷﹐姜三片﹐煎入牛蒡子一撮﹐再煎一沸﹐入竹瀝﹑薑汁調服。治天行大頭病﹐發熱惡寒﹐頭項咽喉腫痛﹐脈洪﹐取作痰火治。凡服宜先加大黃﹐利去一二次﹐後去大黃﹐加人參﹑當歸調理。

結胸熱而有渴﹐大小陷胸十棗湯﹔大陷胸湯﹕大黃三錢半﹐病重壯人五錢﹐用水一盞﹐煎至七分﹐入芒硝二錢﹐再煎一二沸﹐去渣﹐入甘遂末一分﹐和勻溫服。若腹中不動﹐再進一服。治傷寒表未解﹐醫反之下﹐膈內拒痛﹐手不可近﹐短气心煩懊﹐心下硬﹐大便閉﹐舌燥而渴﹐熱實脈沈而緊。兼治身無大熱﹐有水結在胸脇間者。方意以大黃苦以蕩滌﹐芒硝咸以軟堅﹐甘遂通水﹐可以直遂其气而透胸膈之結也。但此藥太峻﹐不可輕用﹐如不得已﹐卽用大陷胸丸。大陷胸丸﹕大黃三錢﹐杏仁﹑葶藶各一錢﹐芒硝二錢半﹐甘遂一分﹐人弱者半分﹐爲末﹐蜜丸彈子大。每一丸﹐用水一盞﹐煎至六分溫服。至一宿未動﹐再進一丸﹐以利爲度。治熱實結胸﹐項彊如柔狀﹐用此下之則和。方意以硝﹑黃鹹苦以下熱﹐葶﹑杏苦甘以瀉滿﹐甘遂取其直達﹐白蜜取其潤利﹐皆以下瀉滿實物也。小陷胸湯﹕黃連三錢﹐半夏一錢﹐栝蔞仁二錢﹐姜三片﹐水煎溫服﹐利黃涎沫卽安。一方加枳殼﹑桔梗﹑黃芩。治結胸病正在心﹐按之則痛﹐其脈浮滑。方意以半夏之辛以散結气﹐黃連之苦以瀉滿實﹐栝蔞之苦以寬中潤下。十棗湯﹕芫花﹑甘遂﹑大戟各等分爲末﹐用大棗十枚﹐水一盞﹐煎至半盞﹐去棗調末五分﹐怯弱者減半服﹐服後大便利下水﹐以粥補之。治太陽傷風﹐下利嘔逆﹐汗出﹐發作有時﹐頭痛﹐心下痞硬滿﹐引脇下疼﹐漧嘔短气﹐不惡寒﹐及裏水身涼者宜服。方意以下利嘔逆爲裏受邪﹐可下﹔汗出不惡寒﹐發作有時﹐爲表已解﹐可攻﹔頭痛脇疼﹐心痞﹐漧嘔短气﹐邪熱內蓄而有伏飲﹐是裏未和也。是以用芫花之辛以散飲﹐戟﹑甘之苦以瀉水﹐大棗之甘益土而勝水。

結胸寒而不煩﹐枳實理中三物白。

枳實理中丸﹕人參﹑白術﹑茯苓各一兩﹐甘艸﹑漧薑各七錢半﹐枳實六錢﹐黃芩二錢半﹐蜜丸彈子大。每一丸﹐沸湯化下。治太陰病誤下﹐寒實結胸﹐及傷寒諸吐利後﹐胸痞欲絕﹐髙起而痛﹐手不可近。如渴加天花粉﹐汗利不止加牡蠣。三物白散﹕貝母﹑桔梗各三錢。巴豆一錢﹐爲末﹐每五分﹐弱者減半﹐白湯調服。病在膈上必吐﹐膈下必利﹐若不吐利﹐進熱粥半盞助之﹕若吐利過﹐進冷粥半盞止之。治寒實結胸無熱證。

三黃附子瀉心﹐下痞硬虛凝﹔三黃瀉心湯﹕大黃三錢﹐黃芩﹑黃連各一錢半﹐用麻沸湯一盞浸之﹐以物蓋定﹐候一飯久﹐稍冷去渣﹐頓溫服。沸湯漬藥者﹐取其气薄而泄虛熱也。治心下痞硬﹐內實熱盛而不大便﹐關脈浮者可服﹐惡寒勿服。附子瀉心湯﹕用附子半枚﹐水一盞﹐煎至半盞﹐去渣﹐次入三黃瀉心湯內和勻﹐分二次溫服。治心下痞硬﹐惡寒汗出。

半甘生薑瀉心﹐下痞軟气逆。

半夏瀉心湯﹕半夏二錢五分﹐甘艸三錢﹐黃芩﹑漧薑﹑人參各二錢﹐黃連一錢﹐姜三片﹐棗二枚﹐水煎溫服。治心下痞滿﹐軟而不痛。甘艸瀉心湯﹕卽半夏瀉心湯﹐再加甘艸一錢﹐人參一錢半。治傷寒傷風﹐醫反下之﹐下利日數十行﹐谷不化﹐腹中鳴﹐心下痞硬﹐漧嘔心煩﹐若再下之﹐痞气益甚﹐此虛气上逆也。生薑瀉心湯﹕生薑﹑半夏各二錢﹐人參﹑漧薑各一錢半﹐黃連﹑甘艸各一錢﹐黃芩五分﹐棗二枚﹐水煎溫服。治汗出解後﹐胃中不和﹐心下痞﹐噫气食臭﹐或脇下有水气﹐腹中雷鳴泄瀉。以上瀉心湯﹐皆三黃瀉心湯爲主﹐大黃﹑芩﹑連之苦寒以瀉心下之痞。然痞爲虛熱﹐有惡寒汗出者﹐陽气外散也﹐加附子以固陽﹔胃爲陽气之根﹐汗出亡津﹐胃虛气逆﹐痞而幹噫食臭﹐不能消穀﹐或挾水雷鳴下利者﹐土弱不能勝水也﹐加生薑以益胃之陽气﹔下利不止﹐谷不化﹐漧嘔﹐痞益甚者﹐胃虛气上逆也﹐加甘艸以補胃之陰气。

痞而滑利禹餘糧。

赤石脂禹餘糧湯﹕二味各二錢﹐水煎溫服。治心下痞硬﹐服瀉心湯利不止﹐及傷寒下利不止﹐服理中湯益甚者。此乃下焦不約﹐故水谷不分。是以用石脂之澀以收斂之﹐禹余之重以鎭固之。本艸云﹕澀可去脫﹐重可去怯是也。若服此不止﹐當利小便。兼治汗家重發汗﹐心神恍惚﹐小便已﹐陰中疼。

痞而幹噫代赭石。

旋復代赭石湯﹕旋復花三錢﹐人參﹑半夏﹑甘艸各二錢﹐代赭石一錢﹐姜五片﹐棗二枚﹐水煎溫服。治汗吐下後﹐心下痞硬﹐胃弱虛气上逆﹐幹噫或吐。方意以旋復之咸而軟痞硬﹐代赭之重而鎭虛逆﹐生薑﹑半夏之辛以散痞气﹐參﹑艸﹑大棗之甘以補胃弱。

柴陷桂參﹐痞結疏表且和中﹔柴陷湯﹕卽小柴胡湯合小陷胸湯。治結胸痞气初起有表﹐及水結﹑痰結﹑熱結等證。桂枝人參湯﹕人參﹑白術﹑漧薑各一錢﹐甘艸﹑桂枝各二錢﹐水煎溫服。治太陽證未罷數下之﹐遂成協熱下利﹐而心下痞硬﹐表裏不解者。方意以表邪未解﹐而裏气又虛﹐故加桂枝於理中湯內也。

檳榔枳梗﹐痞結調气先開鬲。

檳榔湯﹕檳榔﹑枳殼各等分﹐黃連少許﹐水煎溫服。治結胸痞气未成﹐宜先服此調气。枳梗湯﹕枳殼﹑桔梗﹑甘艸各等分﹐水煎溫服。治結胸痞气﹐及胸滿不利﹐煩悶欲死﹐不論寒熱通用。如有痰合二陳湯﹐名枳梗二陳湯。表熱或寒熱往來加柴胡﹑黃芩﹐內熱加黃連﹐痰喘加栝蔞仁﹐口燥去半夏加天花粉。

結胸危甚﹐艾灸塡以巴連﹔灸結胸法﹕用巴豆十粒研爛﹐入黃連末一錢﹐又研勻撚作餅子﹐納臍中﹐艾炷如手指大灸之﹐輕者一炷﹐重者不過再灸﹐俟腹中微熱﹐取下惡物立效。

灸畢以溫水拍手洗淨﹐不然生瘡。治結胸證危甚﹐手不可按﹐二便閉澀﹐或連日不通﹐但口中微气﹐或嘔吐不止﹐諸藥無效。

痞結熨﹐姜蔥裹以絹帛。

結胸法﹕用初出殼黃毛雞子一隻﹐生薑四兩﹐共搗爛炒微溫﹐攤在胸中結實之處如盤大﹐外以篛葉絹帛縛之。候半日許﹐覺腹中熱燥解去﹐更用熱手揉之﹐不拘早晚﹐必當先用。熨結胸法﹕用蔥白十莖﹐生薑一兩﹐共搗碎作餅﹐炙熱貼臍中﹐以熨斗貯火於餅上熨之﹐半時許﹐待熱气入內﹐覺響卽住。復用枳實理中加附子﹐或五積散之類服之。治陰證冷結﹐手足厥逆﹐並熨陰毒﹐以汗出爲度﹐置三五餅易之。痞气法﹕蘿卜子二合﹐生薑二兩﹐蔥白七莖﹐橘葉一握﹐白面半合﹐共搗勻﹐炒略溫﹐痞滿之處﹐外用篛葉絹帛縛之。候半日許﹐胸中煩熱﹐卽解去拭淨﹐復以熱手揉之﹐不拘寒熱虛實遲早並用。熨痞气法﹕用橘葉一大握﹑麥麩半升﹐同炒熱以皮紙襯絹包之﹐乘熱熨痞滿之處﹐冷則再炒﹐熨至病患覺快方止。凡痞气初起﹐便宜用之。

梔朴治懊煩脹﹐濃朴宜生﹔梔子濃朴湯﹕山梔一錢半﹐濃朴三錢﹐枳實二錢﹐水煎溫服﹐得吐卽止。治傷寒下後﹐心煩腹滿﹐坐臥不安。方意以山梔之苦以吐虛煩﹐枳﹑朴之苦以泄腹滿。無腹滿者﹐梔豉湯妙。

桂甘除動悸脈代﹐甘艸用炙。

桂枝甘艸湯﹕桂枝三錢三分﹐甘艸二錢二分﹐水煎溫服。治過汗心悸欲按﹐甚則身振振欲擗地。如脈代結者﹐宜炙甘艸湯。

胸滿虛而有嘔﹐梔豉甘艸生薑﹔梔豉甘艸湯﹕山梔四枚﹐豆豉五錢﹐甘艸二錢﹐水煎溫服。治胸滿少气。熱傷气也﹐故加甘艸於梔豉湯中以補气。梔豉生薑湯﹕梔子四枚﹐豆豉五錢﹐生薑一兩﹐水煎溫服。治胸滿作嘔。熱搏而气逆也﹐故加生薑於梔豉湯中以散逆气。

脇滿熱而有痰﹐柴梗靑皮杏核。

柴梗湯﹕卽小柴胡湯去人參﹐合枳梗湯。治胸脇痞滿或痛。柴梗半夏湯﹕柴胡二錢﹐黃芩﹑半夏﹑枳殼﹑桔梗﹑栝蔞仁各一錢﹐靑皮﹑杏仁各八分﹐甘艸四分﹐水煎溫服。治發熱咳嗽﹐胸滿兩脇銼痛者﹐此邪熱挾痰攻注也。如口燥渴去半夏﹐痰在脇下加白芥子或竹瀝﹑薑汁亦妙。柴陳湯﹕卽小柴胡湯合二陳湯。治痰气胸脇不利及痰瘧等證。

腹痛下寒﹐黃連漧薑性捷﹔黃連湯﹕黃連二錢﹐漧薑﹑桂枝各一錢﹐人參一錢半﹐半夏一錢二分﹐甘艸五分﹐姜三片﹐棗二枚﹐水煎溫服。治胸中有熱﹐胃中有邪气﹐腹痛欲嘔吐者﹐上熱下寒也。方意以陽不得降而胸熱欲嘔﹐陰不得升而下寒腹痛。是以用黃連之苦以降陽﹐姜﹑桂﹑半夏之辛以升陰﹐參﹑艸﹑大棗之甘以益胃。

腹脹汗後﹐濃朴半夏功殊。

濃朴半夏甘參湯﹕濃朴三錢﹐半夏二錢﹐人參一錢﹐甘艸五分﹐姜三片﹐水煎溫服。治汗後腹脹滿而痛。

方意以濃朴之苦瀉腹滿﹐參﹑艸之甘益脾胃﹐半夏﹑生薑之辛散滯气。桔梗半夏湯﹕陳皮﹐三味各等分﹐姜煎溫服。治陰陽气不和而腹脹胸滿。

動气沖心﹐八味李根湯妙﹔當歸﹑芍藥﹑茯苓﹑黃芩各二錢﹐桂枝三錢﹐甘艸﹑半夏各一錢﹐甘李根白皮一兩﹐水煎溫服。治動气在上﹐發汗則气上衝心不得息。

霍亂多暑﹐二香黃連散除。

藿香﹑濃朴﹑半夏﹑茯苓﹑陳皮﹑扁豆﹑香薷各一錢﹐黃連﹑澤瀉各八分﹐甘艸三分﹐水煎入薑汁一匙﹐溫服﹐嘔多者倍入尢妙。治伏暑霍亂暴作﹐煩亂躁悶﹐或肚腹疼痛﹐冷汗自出﹐尺脈沈﹐手足冷﹐不宜熱藥。

大便燥而丸麻子﹐麻子仁丸﹐又名脾約丸﹕大黃﹑枳殼﹑濃朴﹑芍藥各五錢﹐杏仁二錢﹐麻仁三錢﹐爲末﹐蜜丸綠豆大﹐每三十丸﹐溫湯下﹐未利再服﹐得快方止。治小便數﹐大便難﹐名爲脾約﹐宜此通腸潤燥。方意以麻子﹑杏仁之甘以緩脾而潤燥﹔津液不足﹐以酸收之﹐芍藥之酸以斂液﹔腸燥胃彊﹐以苦泄之﹐枳﹑朴﹑大黃之苦﹐下燥結而泄胃彊也。兼治年老怯弱之人﹐血燥風祕﹐津液少﹐大便堅及香港腳﹐大便燥。

小便澀而銼滑瞿。

萬全木通散﹕木通﹑滑石﹑赤茯﹑車前葉各一兩﹐瞿麥五錢﹐爲末。每四錢﹐水一盞煎至半盞﹐溫服。

治陰虛爲陽所湊﹐膀胱中有積熱也﹐故小便難而黃。

白通調冷利﹐無脈煩躁加豬膽﹔白通加豬膽汁湯﹕附子一枚﹐漧薑三錢﹐蔥白三莖﹐水煎去渣﹐入童便二盞﹐豬膽汁一枚﹐調服。治少陰厥冷﹐下利漧嘔﹐脈不至而煩躁。服此湯﹐脈暴出者死﹐微出者生。方意以腎主水﹐客寒犯腎﹐不能制水﹐故厥逆下利。是用蔥白之辛﹐以通腎之陽气﹔姜附之辛﹐以散陰寒﹔加童便﹑膽汁者﹐《內經》所謂調寒熱之逆﹐冷熱並行。不然熱物冷服﹐下咽之後﹐冷體旣消﹐熱性便發﹐則病性不違而气亦從﹐可以去拒格之寒也。

白頭疏熱利﹐純下淸水索黃龍。

白頭翁湯﹕白頭翁﹑黃柏﹑秦皮﹑黃連各一錢﹐水煎溫服。治協熱下利﹐後重而渴。方意以腎欲堅﹐急食苦以堅之﹐利則下焦虛﹐是以純苦之劑堅之。陶氏黃龍湯﹕大黃二錢﹐芒硝一錢半﹐枳實﹑濃朴各一錢﹐甘艸﹑人參﹑當歸各五分﹐年老气血虛者去芒硝﹐姜三片﹐棗二枚﹐桔梗三分﹐水煎一沸﹐熱服。治熱邪傳裏﹐胃中燥糞結實﹐心下硬痛﹐純下淸水。多是日逐自飲藥水下利﹐非外寒也﹐宜急下之。身有熱者宜用此湯﹐身無熱者六一順气湯。

桃花散石脂丸﹐邪入經而膿﹝膿爲陳積﹞結塊﹔桃花散﹕赤石脂五錢﹐半生半炒﹐漧薑二錢﹐糯米一合﹐水煎去渣﹐入生石脂末一半﹐調服。治少陰下利膿血﹐腹痛﹐小便不利﹐下利不上﹐脈沈﹐血寒凝滯﹐下必紫黑成塊﹐或雜膿血。方意以石脂澀腸胃﹐漧薑散寒﹐糯米補气﹐下焦裏寒不約者宜。赤石脂丸﹕赤石脂﹑漧薑各一兩﹐黃連﹑當歸各二兩﹐爲末﹐蜜丸梧子大﹐每三十丸﹐米飲下。治小便澀﹐大便利。

阿膠湯地楡散﹐毒入髒而血﹝血爲新積﹞流長。

黃連阿膠湯﹕山梔﹑黃柏四味各二錢﹐水煎溫服。治傷寒熱毒攻胃﹐流入大腸﹐所下必紅赤成流。如腹痛加芍藥﹐血虛加芎﹑歸﹐血不止加地楡﹐夾膿有食積加山楂﹑神曲。地楡散﹕地楡﹑犀角﹑黃連﹑茜根﹑黃芩各五錢﹐山梔二錢半﹐爲末﹐每五錢﹐入韭白五寸﹐水煎溫服。治傷寒熱毒不解﹐晚卽壯熱﹐腹痛腰疼﹐下利膿血。

手足搐搦﹐通末牛蒡﹔牛蒡根湯﹕牛蒡根一兩﹐南星﹑麻黃﹑牛膝各六錢﹐入酒一盞﹐同於石器內搗細﹐另HT黃土地坑﹐以炭火燒令過赤﹐去火掃淨﹐投藥於坑內﹐再用炭火燒令黑色﹐取出爲末。每一錢﹐溫酒調服。治發汗失宜﹐風邪乘虛逆入經絡﹐故手足攣搐﹐筋脈拘急。

四肢拘急﹐易用栝蔞。

古瓜竹湯﹕栝蔞根五錢﹐竹茹二錢半﹐水煎溫服。一方加韭根五錢﹐漧薑二錢半﹐臨熟入鼠糞末一字調服。治熱上衝胸煩悶﹐手足搐搦如風狀﹐及瘥後勞復﹐陰陽易病﹐卵腫疼痛﹐手足不能動者。

溫經益元﹐惕自愈﹔陶氏溫經益元湯﹕熟地﹑人參﹑白術﹑黃﹑甘艸﹑芍藥﹑當歸﹑生地﹑白茯﹑陳皮﹑肉桂﹑附子﹐姜三片﹐棗一枚﹐糯米一撮﹐水煎溫服。治汗後大虛﹐頭眩﹐振振欲擗地﹐並筋惕肉﹐及發汗太多﹐衛虛亡陽﹐汗出不止﹐或下後利不止﹐身疼等證。如飽悶去地黃加枳殼﹐瘦人去芍藥﹐有熱去附子﹐泄利去歸﹑地加炒白術﹑升麻﹑陳壁土﹐嘔加薑汁制半夏﹐渴加天花粉﹐汗後惡風寒屬表虛﹐去桂﹑附﹐生地加桂枝﹑飴糖。

引風如聖﹐螈可瘳。

引風湯﹕大黃﹑漧薑﹑龍骨各四兩﹐桂枝三兩﹐甘艸﹑牡蠣各二兩﹐凝水石﹑滑石﹑赤石脂﹑白石脂﹑紫石英﹐石膏各六兩﹐爲粗末﹐以葦布盛之﹐每取三指撮﹐水煎三沸服。治風溫妄以火燻發黃﹐甚則狀如驚癇﹐時發螈。如聖餅子﹕防風﹑天麻﹑半夏各五錢﹐南星﹑漧薑﹑川烏各一兩﹐川芎﹑甘艸各二兩。一方有細辛三錢爲末﹐蒸餅﹐丸芡實大﹐撚作餅子日幹﹐每五餅﹐同荊芥三五穗細咀﹐茶酒任下。如傷寒得汗﹐尙餘頭痛者﹐姜蔥煎湯下。兼治男婦气厥﹐上盛下虛﹐痰飲及風寒伏畱陽經﹐偏正頭疼﹐痛連腦巓﹐吐逆惡心﹐目眩耳聾。常服淸頭目﹐消風痰﹐暖胃气。陶氏如聖飲﹕羌活﹑防風﹑川芎﹑白芷﹑柴胡﹑芍藥﹑甘艸﹐當歸﹑烏藥﹑半夏﹑黃芩﹐姜二片﹐水煎﹐臨熟入竹瀝﹐薑汁調服﹑兼治證。如柔加白術﹑桂枝﹐剛加麻黃﹑蒼術﹐口噤切牙﹐大便實者﹐加大黃利之。

安蛔理中去甘艸﹐烏梅丸子頻入口﹔安蛔理中湯﹕人參﹑白術﹑漧薑﹑茯苓各一錢半﹐烏梅三个﹐水煎溫服。治蛔厥。如大便閉加大黃入蜜以利之﹐口渴加栝蔞根。烏梅丸﹕烏梅十个﹐漧薑一錢﹐黃連一錢半﹐細辛﹑附子﹑桂枝﹑人參﹑黃柏各六分﹐當歸﹑川椒各四分﹐爲末﹐用醋半盞浸烏梅﹐蒸爛去核﹐和諸藥﹐搗丸梧子大。每十丸﹐米飲下﹐日三服﹐病甚者多服﹐取效爲度﹐忌生冷滑物。治髒寒蛔厥﹐得食卽嘔﹐乍靜乍煩﹐兼止久利。方意以烏梅之酸而斂肺气﹐人參之甘以緩脾气﹐當歸﹑椒﹑細﹑桂枝之辛以潤內寒﹐姜﹑附之辛熱以勝內寒﹐連﹑柏之苦以安蛔。凡虫證忌用甘艸﹐蓋虫聞甘則起﹐聞酸則止﹐聞苦則定﹐聞辣則頭伏而下。

治桃仁與犀角﹐雄黃銳散納肛頭。

治桃仁湯﹕桃仁﹑槐子﹑艾葉各二錢半﹐棗七枚﹐水一盞﹐煎至半盞﹐濾淸溫服。治狐惑﹐唇上生瘡﹐聲啞。黃連犀角湯﹕黃連一錢半﹐犀角二錢﹐烏梅三个﹐木香一分﹐煎服同上。治狐惑﹐咽漧唇焦﹐口燥熱盛。

雄黃銳散﹕雄黃﹑靑葙子﹑苦參﹑黃連各二錢半﹐桃仁一錢﹐爲末﹐生艾搗汁﹐和如小指尖大﹐綿裹納下部肛門內。治狐惑證﹐虫食上下者並宜。

消斑靑黛紫雪﹐豬膽雞子仍斂肌﹔陶氏消斑靑黛飲﹕黃連﹑甘艸﹑石膏﹑知母﹑柴胡﹑玄參﹑生地﹑山梔﹑犀角﹑靑黛﹑人參﹐大便實者﹐去參加大黃﹐姜一片﹐棗二枚﹐水煎﹐臨熟入苦酒一匙調服。治熱毒發斑等證。紫雪﹕升麻六錢﹐黃金十兩﹐寒水石﹑石膏各四兩八錢﹐犀角﹑羚羊角各一兩﹐玄參一兩六錢﹐沈香﹑木香﹑丁香各五錢﹐甘艸八錢﹐水五盞﹐先煮黃金至三盞﹐入諸藥再煎至一盞﹐去渣﹐入芒硝三兩二錢﹐慢火煎﹐以柳木攪不停手﹐候欲凝﹐入瓷盆中﹐更下朱砂﹑麝香末各三分﹐急攪令勻﹐候冷凝結成雪。每一錢﹐細細咽之。治發斑咽痛﹐及暑中三陽﹐香港腳煩躁。豬膽雞子湯﹕豬膽汁二合﹐雞子一枚﹐苦酒三合和勻﹐壯人煎三沸盡服﹐羸人煎六七沸緩服﹐汗出卽愈。治傷寒五六日﹐斑出。

赤斑黑膏黃連﹐葛根橘皮兼止嘔。

黑膏﹕生地二兩六錢半﹐淡豆豉一兩六錢半﹐豬脂十兩﹐和勻﹐露一宿煎之﹐令三分減一﹐濾去渣﹐入雄黃末五分﹐麝香末一分﹐攪勻分作三服﹐白湯化下。毒從皮膚中出則愈﹐未效再服﹐忌蕪荑。治溫毒發斑嘔逆。黃連橘皮湯﹕黃連二錢﹐麻黃﹑葛根各一錢半﹐橘皮﹑杏仁﹑枳實﹑濃朴各一錢﹐甘艸七分﹐水煎溫服。

治溫毒發斑﹐皮膚癮疹﹐及唇口下部生瘡﹐呃逆悶亂﹐下利嘔吐淸汁。如病勢沈重﹐晝夜呻吟不安﹐或咽痛者去麻黃加玄參﹑升麻。葛根橘皮湯﹕葛根﹑橘皮﹑杏仁﹑知母﹑麻黃﹑黃芩﹑甘艸﹐水煎溫服。治溫毒發斑心煩。

大靑四物﹝湯﹞﹐治斑火紅﹔大靑一兩﹐阿膠二錢﹐甘艸一錢﹐香豉一合﹐水煎溫服。治壯熱煩躁﹐大渴﹐脈洪盛﹐徧身斑出如火色。

芒硝三錢﹐塗斑爛臭。

芒硝豬膽汁法﹕芒硝三錢爲末﹐豬膽汁調塗瘡上﹐候幹卽痂落無瘢﹐仍研末糝之。此病溺澀有血﹐及瘡黑靨不出膿者死。

如狂活血當歸﹐桂苓飲子也相應﹔陶氏當歸活血湯﹕當歸﹑赤芍﹑甘艸﹑紅花﹑桂心﹑漧薑﹑枳殼﹑生地黃﹑人參﹑柴胡﹑桃仁﹐姜一片煎﹐入酒三匙調服。服三帖後﹐去桃﹑姜﹑紅花﹐加白術﹐茯苓﹐治無頭疼﹐無惡寒﹐但身熱發渴﹐溺利便黑﹐口出無倫。不可誤爲熱證﹐乃瘀血內傳心脾二經﹐使人昏迷沈重如見祟﹐證名挾血。陶氏桂苓飲﹕豬苓﹑澤瀉﹑桂枝﹑甘艸﹑白術﹑黃柏﹐知母﹑山梔﹑葉﹐姜三片煎﹐再加滑石末一錢﹐煎三沸服﹐取微汗爲效。治初得病無熱﹐狂言煩躁不安﹐精采不與人相當﹐誤爲發狂﹐下者死。殊不知熱結膀胱﹐名曰如狂證﹐血自下者愈﹐不愈者宜此。古方用桂枝湯。

發狂三黃石膏﹐梔子玄明皆不又。

三黃石膏湯﹕黃芩﹑黃連﹑黃柏﹑山梔各二錢﹐麻黃一錢半﹐自汗者去之﹐石膏五錢﹐香豉三錢﹐水煎溫服﹐得汗卽瘥﹐未效再服。治傷寒身熱﹐煩躁不得汗﹐脈洪大﹐四五日便發狂者﹐表裏俱熱也。梔子仁湯﹕山梔﹑赤芍﹑大靑﹑知母各一錢﹐升麻﹑黃芩﹑石膏﹑杏仁各二錢﹐柴胡一錢半﹐甘艸五分﹐香豉百粒﹐姜三片﹐水煎分二服。治發斑煩躁﹐面赤咽痛﹐潮熱﹐百節疼痛。王氏玄明粉﹕玄明粉二錢﹐寒水石﹑黃連各一錢半﹐珍珠﹑辰砂各一錢﹐爲末﹐雞子淸一枚﹐白蜜一匙﹐新汲水調服。治發狂神效。水漬法﹕用靑布五六尺疊折﹐以新汲水浸之﹐稍捩幹﹐搭於病患胸上﹐須臾蒸熱﹐再浸再搭﹐良久狂定﹐方可診脈下藥。治大熱狂叫奔走﹐不能制伏。

火劫法﹕用炭火一盆﹐置病患之前﹐將醋一碗﹐急沃火內﹐使煙气沖入鼻孔內﹐須臾自定﹐或用涼水面亦可。

梔子﹝烏﹞梅湯﹐瘥後不睡卽安﹔梔子﹑黃芩﹑甘艸各一錢﹐柴胡二錢﹐烏梅一个﹐姜三片﹐淡竹葉十四片﹐豆豉一錢半﹐水煎溫服。治傷寒瘥後不眠者﹐此熱气與陽並﹐陰气未復故也。

酸棗仁湯﹐晝夜不眠堪救。

酸棗仁﹑人參各一錢半﹐石膏二錢半﹐茯苓﹑知母﹑甘艸各一錢﹐桂心五分﹐姜三片﹐臨臥水煎溫服。治汗吐下後﹐晝夜不眠。

陰證輕者﹐三白辛黃以疏表﹔辛黃三白湯﹕人參﹑白術﹑白芍各一錢﹐白茯﹑當歸五分﹐細辛﹑麻黃各二分﹐姜三片﹐棗一枚﹐水煎溫服。治陰證傷寒在表﹐如脈沈發熱口和加附子。五臟見證加藥同麻黃湯﹐見後。

陰證重者﹐四順通脈以濟危。

四順湯丸﹕人參﹑白術﹑漧薑各二錢﹐甘艸三錢﹐水煎或蜜丸服。治身無熱﹐脈沈苦煩﹐默默不欲見光﹐腹痛下利。或無脈可診﹐未辧陰陽﹐姑與服之。若是陽厥﹐盒飯見出熱證﹔若是陰厥﹐則無有熱矣。通脈四逆湯﹕附子五錢﹐漧薑二錢半﹐甘艸二錢﹐蔥白三莖﹐面赤者七莖﹐水煎溫服。治少陰證下利淸谷﹐微熱厥逆﹐反不惡寒﹐面赤﹐脈微欲絕﹐或咽疼漧嘔﹐腹痛﹐自利不止。如腹痛去蔥加芍藥以利气﹐嘔加薑汁以散之﹐利止脈不出加人參以補血﹐咽痛加桔梗以散結。茯苓四逆湯﹕茯苓﹑漧薑﹑甘艸各一錢﹐附子﹑人參各三錢﹐水煎溫服。治發汗復下後不解﹐脈沈微而細﹐煩躁者﹐陰陽俱虛也。方意以四逆湯以復陽﹐加人參﹑茯苓以益陰。

陽毒升麻玄參﹐狂斑頓愈﹔陽毒升麻湯﹕升麻﹑射幹﹑人參各一錢﹐黃芩二錢﹐犀角一錢半﹐甘艸七分﹐水煎溫服取汗。治陽毒發斑﹐頭項背痛﹐躁悶不安﹐狂走妄罵﹐下利咽喉腫痛﹐口吐膿血。玄參升麻湯﹕甘艸三味各三錢﹐水煎溫服。治發斑煩躁譫語﹐咽喉閉塞腫痛。

陰毒正陽甘艸﹐厥痛立移。

正陽散﹕附子一兩﹐良姜﹑甘艸五錢﹐皂莢一挺﹐麝香二分﹐爲末﹐每二錢﹐水煎入蜜熱服。治陰毒額汗頭痛﹐面靑舌黑﹐口張出气﹐煩渴﹐心下硬滿﹐肢厥身冷﹐多睡。陰毒甘艸湯﹕甘艸﹑升麻﹑當歸﹑桂枝各一錢﹐雄黃﹑川椒各一錢半﹐鱉甲三錢﹐水煎溫服﹐良久再服﹐毒當從汗出﹐未汗再服。治陰毒畏寒﹐身體重痛﹐腹疼背彊﹐咽痛嘔逆﹐恍惚失驚﹐气短神昏﹐爪甲靑黑﹐手足冷汗﹐頭面烘熱等證。

破結瀉毒﹐活龍散用蜜調下﹔破結丹﹕辰砂﹑靑礞石﹑葶藶﹑肉豆蔻﹑木香﹑官桂﹑牽牛﹑黑附子﹑巴豆各五錢﹐輕粉半分﹐麝香五分﹐金箔五片﹐爲末﹐用米醋半盞﹐入辰砂﹑附子﹑牽牛三味﹐熬成膏﹐次入余藥﹐和丸皂子大﹐輕粉爲衣﹐每二丸﹐蜜湯下。治陰陽伏逆﹐變爲結胸﹐五六日大便結﹐攻之不可﹐達之不及﹐以此主之。活龍散﹕活地龍四條﹐洗淨研爛﹐入薑汁少許﹐蜜一匙﹐薄荷汁少許﹐新汲水調和﹐徐徐灌盡﹐漸次涼快。若熱熾者加片腦少許﹐未效再服﹐自然汗出而解。治陽毒累經藥下不通﹐結胸硬痛﹐或稍通而復再結﹐喘促熱燥狂亂。

返陰止躁﹐復陽丹宜酒投之。

返陰丹﹕硫黃五兩﹐硝石﹑太陰玄精石各二兩﹐漧薑﹑附子﹑桂心各五錢﹐爲末﹐用鐵銚先鋪玄精﹐次鋪硝石各一半﹐中間鋪硫黃末﹐又將硝石﹑玄精余末蓋上﹐以小盞合著﹐用炭三斤﹐燒令得所﹐勿令煙出﹐急取瓦盆合著地上﹐四面灰蓋﹐勿令煙出﹐候冷﹐取出入余藥﹐同爲末﹐糊丸梧子大﹐每三十丸﹐艾湯頓下﹐汗出爲度﹐治陰毒心煩頭痛﹐肢冷面靑﹐腹脹脈伏﹐及气虛陽脫無脈﹐不省人事﹐傷寒陰厥。復陽丹﹕蓽澄茄﹑木香﹑幹蠍﹑附子﹑硫黃﹑吳萸各五錢﹐漧薑一錢﹐爲末﹐酒糊丸梧子大﹐每三十丸﹐姜湯下﹐復以熱酒投之取汗。治傷寒面靑肢冷﹐心腹脹﹐脈沈細。

陽盛拒陰﹐﹝陶氏﹞三黃巨勝湯可劫﹔卽前三黃石膏湯去麻黃﹑豆豉﹐加芒硝﹑大黃﹐姜一片﹑棗二枚﹐水煎﹐臨熟入泥漿淸水二匙調服。治陽毒發斑﹐狂亂妄言﹐大渴叫喊﹐目赤脈數﹐大便燥實﹐上气喘急﹐舌捲囊縮﹐難治﹐姑以此湯劫之。

陰躁回陽﹐百問霹靂散尢奇。

陶氏回陽返本湯﹕熟附子﹑漧薑﹑甘艸﹑人參﹑麥門冬﹑五味子﹑臘茶﹑陳皮。如面戴陽者﹐加蔥白七莖﹐黃連少許﹐淸泥漿二盞煎﹐臨熟入蜜五匙﹐頓冷服之﹐取汗爲效。治陰盛格陽﹐陰極發躁﹐微渴面赤﹐欲坐井地﹐脈無力欲絕。《百問》方﹕硫黃五錢﹐艾湯調服﹐實時安臥﹐良久睡起﹐汗出而愈。治傷寒身冷脈微﹐手足厥而躁。又方﹕附子五錢﹐生薑三錢﹐糯米一撮﹐水一大盞﹐煎至六分﹐溫服取汗﹐切不可與冷水飲之﹐如發渴﹐並渣服之甚效。治陰毒傷寒﹐煩躁渴悶。霹靂散﹕附子一枚﹐炮過取出﹐用冷灰焙半時﹐切半枚﹐入眞臘茶一錢﹐水一盞﹐煎六分﹐去渣入熟蜜半匙﹐調勻頓冷服之﹐須臾躁止得睡﹐汗出乃瘥。治陰盛格陽﹐身冷反躁﹐欲投井中﹐肢體沈重﹐唇靑面黑﹐渴欲水復吐﹐大便自利黑水﹐六脈沈細而疾或無。

瘥後水腫﹐牡蠣澤瀉﹝湯﹞以利便﹔牡蠣﹑澤瀉﹑栝蔞根﹑蜀漆﹑葶藶﹑商陸﹑海藻各等爲分末﹐每方寸匕﹐白湯調服﹐小便得利卽止。治大病瘥後﹐從腰以下水腫。方意以牡蠣﹑澤瀉﹑海藻之咸以瀉水气﹐漆﹑葶﹑瓜﹑商之辛酸苦以導濕腫。

瘥後神昏﹐﹝陶氏﹞導赤各半﹝湯﹞以醒迷。

黃芩﹑黃連﹑甘艸﹑犀角﹑麥門冬﹑滑石﹑山梔﹑茯神﹑知母﹑人參﹑姜棗煎﹐加燈芯一握﹐煎沸熱服。

治傷寒後﹐心下不硬﹐腹中不滿﹐二便如常﹐身無寒熱﹐漸變神昏不語﹐或睡中獨語﹐目赤唇焦﹐舌漧不飲水﹐稀粥與之則咽﹐不與則不思﹐形如醉人﹐乃熱傳手少陰火也﹐心火上逼肺﹐所以神昏﹐名越經證。

易病燒赤衣與鼠糞﹐虛弱乎當歸白術﹔燒散﹕取近陰處襠一塊﹐方圓四五寸﹐男用女﹐女用男﹐燒存性﹐溫水調服方寸匕﹐日三服。

一方加手足指爪二十片燒灰﹐男女互用﹐米飲下﹐小便卽利﹐陰頭微腫則愈。

赤衣散﹕取室女月經布近陰處者﹐燒灰白湯調下﹐或入湯藥調服尢妙﹐男女俱宜。鼠糞湯﹕韭白一把﹐雄鼠糞十四枚﹐水煎溫服微汗﹐未汗再服。治男子陰易﹐小腹連腰胯急痛。當歸白術湯﹕當歸﹑附子各二錢﹐生薑一錢﹐白術﹑桂枝﹑甘艸﹑人參﹑黃﹑芍藥各五分﹐水三盞﹐煎至一盞﹐溫服﹐食頃再進一服﹐微汗便瘥。治男婦病未平復﹐因犯房事﹐則小腹急痛連腰胯﹐四肢不能舉任﹐身無熱者。

復證梔豉枳黃與鼠屎﹐逍遙乎人參竹皮。

梔豉枳實湯﹕山梔﹑枳實各一錢﹐香豉五錢﹐水煎服微汗。治勞復發熱。方意以熱聚於上﹐以苦吐之﹔熱散於表﹐以苦發之。經曰﹕火淫所勝﹐苦以發之是也。梔豉枳黃湯﹕山梔﹑枳殼﹑柴胡各一錢﹐香豉五錢﹐大黃三錢﹝人壯積堅者五錢﹞﹐水煎溫服。治食復發熱。如內熱加黃芩﹐腹脹加濃朴﹐傷肉加山楂﹐傷面飯加神曲。

鼠屎豉湯﹕鼠糞七枚﹐枳殼一枚﹐山梔七个﹐豆豉三十粒﹐蔥白二十莖﹐水煎溫服。治勞復發熱。人參逍遙散﹕人參﹑當歸各二錢﹐柴胡一錢半﹐白術﹑白芍﹑白茯各一錢﹐水煎溫服。治女勞復虛弱者。如心煩口漧﹐加麥門冬﹑五味子﹔陰虛火動精泄﹐加知母﹑黃柏﹑牡蠣﹔心下痞滿﹐加黃連﹑枳實﹔不眠﹐加竹茹煎服。竹皮逍遙散﹕靑竹皮﹝卵縮腹痛者倍之﹞﹑人參﹑知母﹑黃連﹑甘艸﹑滑石﹑生地﹑韭白﹑柴胡﹑犀角﹑姜三片﹑棗二枚煎﹐臨服入燒襠末一錢半﹐調服微汗﹐未汗再服﹐得小便利﹐陰頭腫卽愈。治勞復及易病。

百合分汗吐下﹐陶氏柴胡兼用﹔汗後﹐百合知母湯﹕百合七枚﹐知母一兩﹐先以水洗百合﹐漬一宿去白沫﹐另以水二盞﹐煎至一盞去渣﹐又以知母水二盞﹐煎至一盞去渣﹐二汁和勻﹐再煎至一盞半﹐分二次溫服。吐後﹐百合雞子湯﹕百合七枚﹐制法如前﹐煎汁一盞﹐入雞子黃一枚﹐攪勻溫服。下後﹐百合滑赭湯﹕百合七枚﹐制煎法如前﹐另用泉水二盞﹐煎滑石三兩﹐代赭石一兩至一盞﹐方入百合汁內﹐再煎至一盞﹐溫服。不經汗吐下者﹐百合地黃湯﹕百合七枚﹐制煎法如前﹐更用生地二兩﹐搗汁一盞﹐和百合汁﹐再煎至一盞﹐溫服﹐大盒飯下如漆﹐中病卽止。變成渴者﹐百合洗法﹕百合一升﹐以水十盞﹐漬一宿﹐通身洗之﹐洗已淡食將息﹐弗與鹽豉。渴而不瘥者﹐栝蔞牡蠣散﹕栝蔞根﹑牡蠣各等分爲末﹐每二錢﹐白湯調﹐日三服。變成發熱不休者﹐百合滑石散﹕百合炙一兩﹐滑石三兩﹐爲末﹐每三錢﹐白湯下。陶氏柴胡百合湯﹕柴胡﹑人參﹑黃芩﹑甘艸﹑知母﹑百合﹑生地﹑陳皮﹑姜三片﹑棗一枚﹐入醋炙鱉甲﹐煎溫服。治瘥後昏沈發熱﹐渴而錯語失神﹐及百合勞復等證。如渴加天花粉﹐胸煩加山梔﹐頭疼加羌活﹑川芎﹐嘔吐加薑汁制半夏﹐胸中飽悶加枳梗﹐食復加枳實﹑黃連﹐大便實加大黃﹐虛煩加竹茹﹑竹葉﹐瘥後漧嘔錯語﹐失神呻吟﹐睡臥不安﹐加黃連﹑犀角﹐咳喘加杏仁﹑百合﹑麻黃﹐驚惕爲血少﹐加當歸﹑茯神﹑遠志﹐虛汗加黃﹐脾倦加白術﹐腹中雷鳴加煨生薑﹐勞復時熱不除﹐加葶藶﹑烏梅﹑生艾汁。

不仁因汗過多﹐駱龍升麻﹝湯﹞獨宜。

升麻﹑秦艽﹑連翹﹑芍藥﹑防風﹑薏苡仁﹑枳殼各一錢﹐木香五分﹐姜五片﹐水煎溫服。治傷寒肌肉頑麻不仁﹐不痛不癢。

壞證表以知母麻黃﹐而參胡芍藥淸肌熱﹔知母麻黃湯﹕知母三錢﹐麻黃﹑甘艸﹑芍藥﹑黃芩各一錢﹐桂枝五分﹐水煎溫服﹐微汗卽愈。治汗吐下溫鍼不解﹐及小柴證罷而熱尙在者﹐亦爲壞證﹐大率以表證多者宜用。參胡芍藥湯﹕人參﹑柴胡﹑芍藥﹑黃芩﹑知母﹑麥門冬各一錢﹐生地一錢半﹐枳殼八分﹐甘艸三分﹐姜三片﹐水煎溫服。治傷寒十四日外﹐餘熱未除﹐脈息未緩﹐大便不快﹐小便黃赤﹐或渴或煩﹐不能安睡﹐不思飲食﹐此邪气未淨﹐正气未復﹐當量其虛實以調之。如胸滿腹脹便硬﹐去參加濃朴﹐倍枳殼﹐小便頻數加茯苓﹑澤瀉﹐嘔加竹茹﹐血弱加當歸﹐虛煩加竹葉﹑粳米﹐二便自利﹐胸腹不飽﹐形羸﹐脈弱﹐去枳殼﹐倍人參﹐不睡加炒酸棗仁﹑茯神﹐宿糞未淨﹐腹滿或疼﹐便硬不通﹐量加大黃。

壞證久則鱉甲犀角﹐而參胡溫膽止痰涎。

鱉甲散﹕鱉甲﹑犀角﹑前胡﹑生地﹔黃芩各一錢﹐枳殼八分﹐烏梅二个﹐水煎溫服。治壞證﹐諸藥不效。

溫膽湯﹕半夏﹑枳實各一錢﹐陳皮一錢﹐茯苓五分半﹐甘艸四分﹐竹茹一團﹐姜七片﹐棗一枚﹐水煎熱服。治傷寒瘥後﹐一切虛煩不眠﹐气脈不和﹐心膽虛怯﹐及食復勞役﹐病證如初。如頭眩身搖加白術﹐咽痛加桔梗﹐百般加減由人。參胡溫膽湯﹕陳皮﹑半夏﹑茯苓﹑枳實﹑人參各一錢﹐竹茹﹑香附﹑麥門冬﹑柴胡﹑桔梗各八分﹐甘艸三分﹐姜三片﹐棗二枚﹐水煎溫服。治心膽虛怯﹐觸事易驚﹐夢寢不安﹐气郁生痰﹐變生諸證﹐或短气悸乏﹐或復自汗﹐四肢浮腫﹐飲食無味﹐煩躁不安。

婦人﹐熱入血室﹐桂紅海蛤堪調和﹔桂枝紅花湯﹕桂枝﹑赤芍﹑甘艸各一錢半﹐紅花一錢﹐姜四片﹐棗二枚﹐水煎溫服﹐汗出而解。治傷寒發熱惡寒﹐四肢拘急﹐口燥舌漧﹐經脈凝滯不得往來。海蛤散﹕蛤粉﹑滑石﹑甘艸各二兩﹐芒硝一兩﹐爲末﹐每二錢﹐雞子淸調下。治傷寒血結胸﹐痛不可近。服此小腸利而膻中血自散矣。

寒犯產家﹐黃龍增損可通用。

黃龍湯﹕柴胡﹑黃芩﹑人參各二錢﹐甘艸一錢﹐水煎服。治胎前產後及經水適來適斷﹐傷風﹑傷寒表證﹐半表裏證﹐及汗後﹑瘥後﹑勞復﹐餘熱气虛﹐合四君子湯﹔血虛﹐合古芎歸湯﹔表邪將欲傳裏﹐幾至動胎者﹐加阿膠﹐倍芩術。

產前表以前胡芎蘇﹐入裏柴殼罩胎兒﹔前胡七物湯﹕前胡﹑黃芩﹑山梔﹑知母各一錢﹐石膏﹑大靑各二錢﹐竹茹一彈丸﹐蔥白煎服。治孕婦傷寒﹐頭疼壯熱﹐肢節煩疼。芎蘇散﹕川芎﹑陳皮﹑芍藥﹑白術各八分﹐蘇葉六分﹐漧葛五分﹐黃芩﹑前胡﹑麥門冬各一錢﹐甘艸三分﹐姜蔥煎服。治孕婦傷寒﹐寒熱頭疼﹐身痛項背彊﹐加減由人。如傷風咳嗽寒熱﹐痰喘不臥﹐以參蘇飲去參加芩﹑術﹑栝蔞﹑杏仁最妙。柴胡枳殼湯﹕柴胡一錢半﹐枳殼﹑黃芩﹑山梔﹑知母﹑麥門冬﹑漧葛各一錢﹐大靑﹑生地﹑石膏各二錢﹐升麻八分﹐甘艸四分﹐水煎溫服。治孕婦傷寒﹐邪傳於裏﹐口渴煩熱﹐腹滿便閉譫語﹐或發斑﹐晝夜不安。大便閉甚﹐量加大黃。柴胡石膏湯﹕柴胡二錢﹐石膏四錢﹐甘艸一錢﹐姜煎服。治孕婦傷暑﹐惡寒頭痛﹐壯熱躁悶﹐四肢煩疼﹐背項拘急﹐口漧舌燥。如气虛加人參。秦艽散﹕秦艽﹑柴胡﹑石膏﹐前胡﹑赤茯苓﹑甘艸﹑犀角﹑升麻﹑漧葛﹑黃芩各等分﹐竹茹減半﹐姜煎﹐入薑汁調服。治孕婦時气﹐五六日不得汗﹐口渴狂言嘔逆。蘆根湯﹕蘆根二錢﹐麥門冬一錢半﹐人參﹑漧葛﹑知母各一錢﹐竹茹一彈丸﹐蔥白煎服。治孕婦熱病﹐頭疼壯熱﹐嘔吐食不下﹐心煩。梔子大靑湯﹕梔子﹑大靑﹑黃芩各一錢半﹐升麻一錢﹐杏仁八分﹐蔥白煎服。治孕婦傷寒﹐發斑變黑或尿血。蘇木湯﹕蘇木﹑赤芍﹑陳皮﹑黃芩﹑黃連各一錢﹐甘艸四分﹐水煎服取汗。治孕婦傷寒﹐或中時行疫癘﹐淅淅作寒栗而悸。罩胎散﹕嫩捲荷葉一兩﹐焙蛤粉五錢﹐爲末﹐每二錢蜜水調服。治孕婦傷寒﹐大熱悶亂﹐燥渴或發痘疹﹐恐傷胎髒。

產後表以柴胡防歸﹐近裏旋竹破瘀壅。

柴胡防歸湯﹕柴胡﹑人參各一錢﹐當歸三錢﹐川芎一錢半﹐半夏﹑陳皮﹑防風各八分﹐甘艸五分﹐姜﹑棗煎服。治產後發熱﹐不因難產傷力及亡血過多﹐惡寒未盡﹐無子蒸乳四證﹐果系外感風寒表證﹐脈實﹐挾食積瘀血﹐量體加減。旋復花湯﹕旋復花﹑赤芍﹑前胡﹑半夏﹑茯苓﹑麻黃﹑杏仁各一錢﹐五味子十四粒﹐甘艸五分﹐姜煎服。治產後傷風寒暑﹐咳喘痰盛﹐坐臥不安。竹葉防風湯﹕淡竹葉二十四片﹐防風﹑人參﹑桂枝﹑桔梗﹑前胡﹑陳皮﹑茯苓各一錢﹐姜﹑棗煎服。治產後傷風﹐發熱頭疼﹐面赤气喘。柴胡破瘀湯﹕柴胡﹑黃芩﹑半夏﹑甘艸﹑赤芍﹑當歸﹑生地各等分﹐五靈脂﹑桃仁各減半﹐姜煎服。治蓄血證﹐及熱入血室。如大便閉加大黃一片﹐然非瘀血證﹐不可輕用。

汗下暫爾從權﹐孕婦傷寒﹐𨿽冬月忌用麻﹑桂﹑硝﹑黃。表急芎﹑蘇﹑蔥自疏散﹐濃朴﹑枳實消導。萬不得已﹐暫用汗下﹐卽宜古芩術湯加阿膠﹑人參安之﹐《百問》云﹕婦人大病藥有序﹐產前安胎產後補﹔然後用藥療傷寒﹐病稍退時藥卽去。又云﹕气口緊盛下爲宜﹐人迎緊盛汗乃是﹔左手關脈若浮緊﹐當救血室和榮衛﹔只宜發汗不宜下﹐汗則液通病去矣。但傷寒藥皆不必盡劑﹐與雜病不同。

和補與男相共。

婦人傷寒﹐傳經﹑直中及諸類證﹑雜證與男子相同﹐但胎前陰證﹐只宜理中湯加芎﹑歸暫服﹐不可用烏﹑附犯胎。其餘和解之劑﹐量病多服﹐以平爲期。

抑論﹕辛甘需棗﹐气分假之以發散﹔桂枝﹑姜﹑附﹑甘艸之類﹐能復陽气。凡傷寒發散藥﹐多用棗煎者﹐以其能和藥也﹐惟中滿嘔吐者不宜。

酸苦忌姜﹐血分賴之以湧泄。

芍藥﹑苦酒﹑葶藶﹑靑黛﹑苦參之類﹐能補陰血﹐斂津益榮﹐故不用姜。

山梔無豉吐不宣﹐麻黃無蔥汗不發﹐大黃非枳實不通﹐附子無姜不熱。竹瀝非薑汁何以行經﹖蜜導非皂角何以通結﹖利藥不嫌生﹐尢便於淸肌﹔補湯須用熟﹐最宜於養血。主乎病者先煎﹐病在下者早啜。﹝詳見二卷本艸。﹞吁﹗與其方多而效少﹐莫若方少而意深。疾各有因﹐通於彼者塞於此﹔卽如傷寒初證﹐其人素有食積痰火﹐及素虛素實﹐或酒後房室後﹐或惱怒後﹐各各不同﹐如此豈可執一試效之方﹐而均治彼此之疾乎﹖藥不可執﹐宜於古者泥於今。

古人治病之方𨿽存﹐而受病之因豈能知其悉乎﹖況古今風气不同﹐人情亦異。卽如男女之欲﹐古人二三十歲而後動﹐今才十四五而眞元已漏矣。若謂無古今之異﹐則是三代之禮至今可盡行矣。其不可攺者﹐表裏虛實之法﹐寒熱溫涼之性耳。許氏謂讀仲景書﹐須守仲景法﹔得仲景心﹐不泥仲景方者是也。陶氏所立三十六方﹐似於傷寒加一疣贅﹐然古法已湮﹐亦正欠此一番活動﹐故備載之。

證自我識﹐方自我立。艸木鳥獸資乎生﹐固有讀醫書而不知醫者﹐未有不讀醫書而知醫者。

神明變化存乎心。

四大家之書﹐旣理會又能通於儒﹐而後可以神明變化﹐故曰不知《易》者不可以言醫。

外集﹟卷三﹝病機﹞外感

汗吐下滲和解溫補總方

大汗寒气入人肌膚﹐久則侵骨﹐頭痛如劈﹐身熱如火﹐浮熱甚者﹐俱宜午時前發汗﹐午後陰分不宜。故曰﹕汗不太早﹐汗不厭早﹐緊急不拘晨夜。以衣被覆首裹足﹐向火服藥﹐緩緩得汗﹐令手足澉徧爲佳。如難汗﹐將渣再服﹔或汗後不解﹐又可再汗﹔若急汗如水淋瀝﹐則病邪不除而眞陽脫亡。丸﹑散亦可發汗﹐不如湯藥爲驗。

麻黃湯治太陽證﹐頭疼發熱惡寒﹐脊彊身痛無汗﹐脈浮緊而喘。又治太陽八九日不解﹐以此發汗﹐必衄乃解﹐及不得汗發衄。又治太陽陽明合病﹐喘而胸滿﹐腹不滿﹐邪在表分不可下者。又治陽明脈浮﹐無汗而喘。凡脈起浮﹐無餘證者﹐皆宜服之。

麻黃﹝三錢﹞桂枝﹝二錢﹞杏仁﹝十粒﹞甘艸﹝六分﹞

姜三片﹐蔥二莖﹐水煎熱服取汗。凡發汗藥﹐一服中病卽止﹐不必盡劑。如感寒深重﹐服湯不得汗﹐宜再服之。半日連進二三劑而汗不出者﹐死。方意以寒傷榮﹐則榮盛而衛虛﹐榮脈中寒邪盛﹐則血脈滯而頭項背腰彊痛﹐是用桂﹑杏之辛甘以散之﹔衛虛則惡寒無汗﹐气逆而喘﹐宜麻黃﹑甘艸之甘以大發之﹐充其衛分之陽。或疑無汗用桂枝者﹐蓋榮行脈中﹐並衛气而犯之。經曰﹕寒淫於內﹐治以甘熱﹐佐以苦辛。又曰﹕辛甘發散爲陽。凡寒淫者皆此例也。

陶氏麻黃湯卽前方加升麻﹑川芎﹑白芷﹑防風﹑羌活﹑本﹑姜﹑蔥﹑豆豉﹐煎熱服。治法同上。如本經寒熱頭痛﹐無汗而喘﹐去升麻加葛根﹔本經寒熱身痛﹐去杏仁加蒼術﹑芍藥﹔本經寒熱身癢﹐面赤不得小汗者﹐去杏﹑芷﹑升麻加柴胡﹑芍藥﹔本經寒熱頭痛﹐胸中飽悶﹐加枳殼﹑桔梗。凡陶氏方原無等分﹐以意酌量可也。

《活人大全》云﹕太陽證﹐脈浮無汗﹐當以急汗﹐麻黃湯主之。肝之表見證者﹐加防風﹑羌活﹔心之表見證者﹐加黃芩﹑石膏﹔脾之表見證者﹐加防己﹑白術﹔肺之表見證者﹐加桂枝﹑生薑﹔腎之表見證者﹐加熟附子﹑生薑。

追魂湯治卒厥暴死及客忤鬼擊飛屍﹐奄忽气絕﹐口噤。麻黃三錢﹐杏仁二十五粒﹐甘艸二錢﹐水煎﹐HT口灌服。若更不下﹐分病患發﹐左右提搦肩引之﹐藥下漸蘇。一方有桂枝二錢。服後身和汗出則愈。若入髒﹐唇靑身冷卽死。

三拗湯治感冒風邪寒冷﹐鼻塞聲重﹐語音不出﹐咳嗽多痰﹐胸滿短气喘急。麻黃﹑杏仁﹑甘艸各一錢﹐姜三片﹐水煎溫服﹐得汗爲度。如胸緊加枳實﹐有痰加半夏﹐頭痛加石膏﹑細茶。

五拗湯卽前方加荊芥﹑桔梗等分。如咽痛甚者﹐臨服入芒硝少許。一方去荊芥﹑桔梗﹐用枳實﹑半夏。

麻黃附子細辛湯麻黃﹑細辛各二錢﹐熟附半枚﹐寒甚者一枚﹐姜五片﹐棗二枚﹐水煎溫服﹐取汗至足乃愈。如嘔吐去細辛﹐倍生薑。方意以傷寒無熱惡寒者﹐陰經病也。今少陰病始得之﹐當無熱而反發熱﹐但頭不痛爲異耳﹐乃邪在表也﹔脈𨿽沈以始得邪气未深﹐尢當溫劑發汗以散之。是用附子﹑細辛之辛以溫少陰之經﹐麻黃之甘以散少陰之寒。經曰﹕寒淫於內﹐治以甘熱﹐佐以苦辛﹐以辛潤之是也。凡房欲後傷寒者﹐多患此證。《活人大全》云﹕少陰證脈沈欲寐﹐始得之發熱﹐肢厥無汗﹐爲表病裏和﹐當以此湯緩以汗之。隨各髒見證加藥﹐同麻黃湯。若少陰外顯前證﹐內見二便閉澀﹐或瀉赤水﹐謂之有表復有裏﹐宜本方去麻黃﹐名附子細辛湯。隨各髒見證﹐加藥同麻黃湯﹐但更加大黃以微利之。

麻黃附子甘艸湯治少陰病得之二三日﹐發熱脈沈細﹐邪猶在表﹐無吐利厥逆諸裏證﹐宜此湯微汗以緩散之。卽前方去細辛﹐加甘艸二錢﹐煎服。凡方以麻黃爲主者﹐皆自麻黃湯而變之也。

解肌微汗也。風傷衛﹐衛彊則榮弱﹐故以補榮。不可大汗傷血﹐須半空心時﹐密室加衣靜坐﹐宜熱服藥﹐得粘汗卽止。

桂枝湯治太陽傷風﹐衛實榮虛﹐自汗頭痛﹐鼻鳴項彊漧嘔﹐嗇嗇惡寒﹐灑灑惡風﹐翕翕發熱﹐或熱多寒少﹐面色光而不慘﹐煩躁身痛﹐手足不冷﹐脈浮緩﹐寸大尺弱者宜。如無汗溺數﹐手足冷﹐不惡寒者忌用。

夏月誤服麻﹑桂﹐必發黃﹑發斑﹑狂悶而死。

桂枝﹝三錢﹞白芍﹝三錢﹞甘艸﹝一錢﹞

姜三片﹐棗二枚﹐水煎熱服微汗。方意以風傷衛﹐則衛盛而榮虛﹐衛脈外風邪盛﹐則發熱自汗﹐气逆鼻鳴漧嘔﹐宜桂﹑姜之辛以散之﹔榮虛宜惡寒而又惡風者﹐因自汗腠理疏也﹐宜芍藥之酸以斂之﹔衛盛榮虛則爭爲寒熱﹐故用甘﹑棗之甘以和之。經曰﹕風淫所勝﹐平以辛涼﹐佐以苦甘﹐以辛散之﹐以酸收之﹐以甘緩之是也。

或問《傷寒論》云﹕陽虛陰盛﹐汗之則愈﹐下之則死。又云﹕桂枝下咽﹐陽盛則斃。桂枝包麻黃而言﹐然則桂枝亦發汗藥乎﹖蓋表陽虛而後風邪得以乘之﹐客於榮衛之中﹐榮衛亦屬皮毛表分也﹐非發散何由得愈﹖且桂枝𨿽能止汗﹐亦能和血而令汗自出也。對肉桂而言﹐實爲發汗﹔對麻黃而言﹐則爲止汗。要之麻﹑桂皆表藥也﹐一則大汗﹐一則解肌﹐但有汗不得用麻黃﹐無汗不得用桂枝﹐實仲景格言也。

陶氏桂枝湯卽前方加防風﹑川芎﹑羌活﹑本﹐姜﹑棗煎﹐臨熟入飴糖二匙﹐溫服。治法同前。如汗多加白術﹐汗不止加黃﹐喘加柴胡﹑杏仁﹐胸中飽悶加枳﹑梗。《活人大全》云﹕太陽表證外見﹐復有裏證便閉溺澀﹐腹痛或瀉赤水﹐謂之有表復有裏﹐桂枝湯主之。隨各髒見證﹐加藥同麻黃湯﹐但更加大黃以微利之。

附﹕六經傷風方太陽﹐桂枝湯﹔少陽﹐柴胡桂枝湯﹔太陰﹐桂枝加芍藥湯。

杏子湯治足陽明傷風﹐惡食﹐口苦咽漧﹐腹滿微喘﹐發熱惡寒﹐自汗嗜臥﹐身重溺難﹐潮熱而噦﹐脈浮弦數。桂枝﹑芍藥﹕甘艸﹑細辛﹑漧薑﹑大黃各六分﹐杏仁﹑半夏﹑五味子各七分﹐茯苓八分﹐水煎溫服。

九味桂附湯治足少陰傷風﹐胸滿心煩﹐咽痛自汗﹐腰連脛骨酸痛﹐嘔吐涎沫﹐頭痛﹐脈沈而弦。桂枝﹑芍藥﹑甘艸﹑漧薑﹑生附﹑茯苓﹑桃仁各五分﹐水煎溫服。如咽痛﹐加桔梗二分半。

八物散治足厥陰傷風﹐惡風而倦﹐自汗﹐小腹急痛﹐寒熱如瘧﹐骨節煩疼﹐脈尺寸俱微而遲。桂枝﹑當歸﹑川芎﹑柴胡﹑防風各三分﹐芍藥一錢半﹐甘艸﹑茯苓各五分﹐姜五片﹐棗二枚﹐水煎溫服。方論見傷風條下。

葛根湯治太陽陽明﹐無汗惡風﹐發熱惡寒﹐頭痛項背腰彊﹐目痛鼻幹﹐不眠﹐肢體拘急﹐骨節煩疼﹐胸脇滿悶。不問一切傷寒﹑溫病﹑時行寒疫等證﹐兼治剛﹑柔二。

葛根﹝三錢﹞麻黃﹝二錢﹞芍藥﹝一錢半﹞桂枝﹝一錢﹞甘艸﹝八分﹞

姜三片﹐棗二枚﹐水煎溫服取汗。本艸云﹕輕可去實。故加麻﹑葛二味之輕於桂枝湯中﹐以去表實﹐甚有意味。麻黃治太陽﹐葛根治陽明﹐所謂治陽明而不可棄太陽是也。

葛根解肌湯卽葛根湯加黃芩二錢﹐治同上﹐兼治春疫發熱而渴﹐不惡寒。

陶氏解肌湯卽葛根解肌湯去麻﹑桂﹐加柴胡﹑羌活﹑白芷﹑桔梗﹑石膏﹑升麻﹐姜煎服。治陽明病將傳少陽等證。如無汗惡寒甚者﹐去芩加麻黃﹐夏秋換蘇葉。

升麻葛根湯治四時傷寒﹐時行疫癘表證﹐或已汗吐下﹐表證未解﹐熱深毒甚﹐發爲斑疹﹐春溫尢妙。兼治小兒瘡疹欲發未發﹐及解傷酒膈熱﹐口瘡咽痛。葛根一錢半﹐升麻﹑芍藥﹑甘艸各一錢﹐水煎溫服﹐以病去身淸涼爲度。如表熱加柴胡﹔內熱加黃芩﹔有吐血﹑衄血﹐或斑紫赤﹐加生地﹑牡丹皮﹔熱甚加山梔﹑黃連﹐或加連翹﹑天花粉尢妙﹔大便硬加枳殼﹑大黃以利之﹔頭痛加川芎﹔身痛加羌活﹔胸膈痞悶加枳﹑梗﹔咳嗽加杏仁﹔有痰加半夏﹔發斑加玄參﹔如老人去芍藥﹐加柴胡﹑茯苓﹑人參。

柴胡升麻湯治時行瘟疫﹐壯熱惡風﹐頭痛體痛﹐鼻塞咽漧﹐痰盛咳嗽﹐涕唾稠粘。葛根﹑芍藥﹑柴胡﹑前胡﹑荊芥﹑石膏各一錢﹐桑白皮﹑黃芩各六分﹐升麻五分﹑姜二片﹐豆豉十粒﹐水煎溫服。凡方以桂枝﹑芍藥爲主者﹐皆自桂枝湯而變之也。

九味羌活湯不問傷風﹐傷寒﹐寒熱﹐頭項脊腰四肢彊痛﹐並四時感冒﹑疫癘﹑晚發等證﹐雜病亦可通治。

此方不犯三陽經禁﹐解利神方。

羌活一錢半﹐治太陽肢節痛爲君﹐大無不通﹐小無不入﹐如關節痛甚及無汗者倍之。防風一錢半﹐治少陽一身盡痛﹐隨佐使而引之﹐如有汗者倍防風減羌活。蒼術一錢二分﹐雄壯上行﹐大能除濕﹐使邪气不傳太陰﹐如有汗者換白術。川芎一錢三分﹐治厥陰頭痛在腦。白芷一錢二分﹐治陽明頭痛在額。細辛三分﹐治少陰苦頭痛或連齒。黃芩一錢二分﹐治太陰肺熱在胸。

生地一錢二分﹐治少陰心熱﹐有熱者可用﹐無熱者去之。甘艸五分﹐能緩裏和中。述各藥主治﹐用戶詳之。

生薑三片﹐大棗二枚﹐蔥白二莖﹐水煎熱服取汗﹐如無汗用熱粥以助之。此方發春夏秋三時表證﹐代桂枝﹑麻黃﹑靑龍﹑各半四方。蓋三時暄熱﹐傷寒則不敢用冬月麻黃而發表﹐故代以羌活﹑蒼術。傷風則不敢用冬月桂枝而實表﹐故代以防風﹑白術。芎﹑芷﹑辛發表以代杏仁﹐地黃救血以代芍藥﹐加黃芩以順天時也。加減法﹕太陽證加羌活﹑本﹔陽明證加升麻﹑葛根﹑白芷﹔少陽證加柴胡﹑黃芩﹑半夏﹔太陰證加蒼術﹑濃朴﹐枳實﹔少陰證加桔梗﹑知母﹑黃柏﹔厥陰證加川芎﹑柴胡﹔如夏月加石膏﹑知母﹔服此湯後不作汗加蘇葉﹔惡風自汗加桂枝﹔夏月去桂加芍藥﹔汗後不解加大黃﹔嘔逆加薑汁﹔有痰去地黃加半夏﹔肌熱加柴胡﹑葛根﹔喘而惡寒身熱加杏仁﹑生地﹔虛煩加知母﹑麥門冬﹑竹茹﹔胸中飽悶加枳殼﹑桔梗﹔中風行經加附子﹔便閉加大黃﹔中風兼五痺等證﹐各隨十二經﹐內外上下﹐寒熱溫涼﹐四時六气加減補瀉用之﹐煉蜜爲丸尢妙。

羌活沖和湯治傷寒無汗﹐脈浮緊。羌活﹑蒼術各一錢半﹐防風﹑黃芩﹑川芎﹑白芷﹑生地﹑甘艸各一錢﹐細辛五分﹐水煎熱服取汗。如渴加知母﹑石膏﹔濕土司天﹐倍蒼術﹐久雨亦加。

防風沖和湯治傷風有汗﹐脈浮緩。防風﹑白術﹑生地各一錢半﹐羌活﹑黃芩﹑白芷﹑甘艸各一錢﹐川芎五分﹐水煎溫服。汗未止加黃﹑芍藥﹔仍未止用柴胡桂枝湯。

川芎湯治犯房室感寒﹐頭痛﹐發熱惡寒﹐無汗﹐脈浮緊。川芎﹑白術﹑羌活各等分﹐水煎熱服。

吐凡胸中痰實熱郁﹔或寒結胸中﹐郁而痛不能食﹐欲使人按之﹐而反有涎唾﹔或下利﹐寸口脈滑﹔或宿食在上﹔或客气胸中﹐脈結﹐心下煩滿而不能食者﹐並宜吐之。一服中病卽止﹐不可過也。凡吐時先以布系腰腹﹐於無風處空心或半空心時﹐得天气淸朗爲妙。如風痰急病及傷食者不拘﹐以吐爲度﹐如不吐﹐含砂糖一塊下藥﹐涎出不損人﹐此皆自吐之法﹐不用手探﹐但藥但湯皆可吐﹐𨿽雜病但宜升提其气便吐。通用防風﹑山梔﹑川芎﹑桔梗蘆﹑人參蘆﹑茶芽﹑生薑﹑韭汁之類﹐加入二陳湯中吐之妙。

瓜蒂散治寒邪不在表﹐亦不在裏﹐而在胸中半表之分。故證如桂枝﹐但頭不疼﹐項不彊﹐寸脈微浮或大﹐胸中痞硬﹐痰涎壅盛﹐气上衝咽不得息﹐或懊煩躁不得眠。不經汗下﹐謂之實煩﹐宜用。如諸亡血及諸虛家﹐不可用。

瓜蒂赤小豆﹝各五分﹞

爲末﹐用豆豉煎湯調服﹐或以鹽湯一二碗頓服。服後宜臥片時﹐欲吐且忍之﹐良久用指探之隨吐﹐得快乃止。

如不吐﹐飲熱湯一碗以助藥力。如服藥過多者﹐飲水解之。未吐﹐次日又服之。

梔豉湯治太陰病在胸膈﹐脈大多痰﹔及汗吐下後﹐虛煩發躁不得眠﹔甚則反復顚倒﹐心中懊﹔及身熱不去﹐心中結痛﹐或按之軟者。又治陽明證下後﹐外有熱﹐手足溫﹐不結胸﹐心中懊﹐饑不能食﹐但頭汗等證。

山梔﹝四枚﹞豆豉﹝六錢﹞

水煎服﹐得吐卽止。經曰﹕酸苦湧泄爲陰。其髙者越之﹐胸中痞硬﹐越以瓜﹑豉之苦﹔在上者湧之﹐痰涎壅盛﹐湧以赤豆之酸。但瓜蒂性猛﹐不如梔豉湯更妙﹐梔豉之苦寒更入酸齏水少許﹐以吐胸中之邪。如表熱加柴胡﹔痞滿加黃連﹔傷食加山楂﹑神曲﹔便閉加大黃。但病患微溏者﹐不可服﹐裏虛而寒在下也。經云﹕先泄而後生他病者﹐治其本﹐必且調之﹐後乃治其他。治痰火於此而悟焉﹐其神乎﹗凡方以梔子爲主者﹐皆自梔豉湯而變之也。

下凡下積聚﹑癲狂﹐須五鼓或平旦空心服藥。傷寒潮熱﹐不納飲食者﹐巳時以後尢好。故曰﹕下無太晚﹐下不厭晚。雜病皆同。如不可通﹐用蜜導法。凡下藥﹐用湯勝丸﹐水淨萬物故也。一服中病卽止﹐不必盡劑﹐通三五次後﹐以稀粥止之。

大承气湯治陽明病﹐脈實身重﹐汗出不惡寒﹐譫語煩躁﹐五六日不大便﹐臍腹脹滿硬痛﹐煩渴而喘﹐手足心並腋下汗出﹐少陰口燥咽漧。晡熱胃熱當消穀引飲﹐今反不能食者﹐內必有燥屎﹐若能食者﹐但便硬耳。又脈滑而數者有宿食。凡病大熱大實大滿者宜。

大黃濃朴芒硝枳實﹝各二錢半﹞

水一盞﹐先煎枳﹑朴﹐減三分﹐下大黃煎二三沸﹐去渣﹐下芒硝煎一二沸﹐溫服。得利卽止﹐未利再服。

其大黃須用酒煨﹐若生用峻下﹐則必爲邪熱於至髙之分﹐是以愈後多患頭目等疾。《活人大全》云﹕裏證脈沈宜急下者﹐大承气湯主之。肝之裏見證者﹐加柴胡﹑黃芩﹔心之裏見證者﹐加黃連﹑麥門冬﹔脾之裏見證者﹐加白芍﹑生地﹔肺之裏見證者﹐加黃芩﹑石膏﹔腎之裏見證者﹐加知母﹑黃柏。

小承气湯治裏證已見三四﹐臍腹脹滿而不甚堅硬﹐或胸滿潮熱不惡寒﹐狂言而喘。視其病之小熱小實小滿者﹐宜大黃五錢﹐濃朴﹑枳實各二錢﹐煎服同前﹐得利卽止。《活人大全》云﹕裏證脈浮宜緩下者﹐小承气湯主之。肝之裏見證者﹐加柴胡﹑連翹﹔心之裏見證者﹐加赤茯﹑木通﹔脾之裏見證者﹐加葛根﹑炒山梔﹔肺之裏見證者﹐加連翹﹑黃芩﹔腎之裏見證者﹐加滑石﹑黃柏。

調胃承气湯治傷寒二三日不解﹐蒸蒸熱而不滿﹐腹如仰瓦﹐腹中轉矢气﹐必有燥屎。及太陽邪熱入於陽明裏之裏﹐故不惡寒反惡熱﹐大便硬﹐小便赤﹐譫語而嘔﹐日晡潮熱﹐狂斑煩亂﹐脈來洪實者﹐宜大黃四錢﹐芒硝三錢﹐甘艸一錢﹐煎服同前。如發狂走罵者﹐陰不足也﹐宜加當歸。經曰﹕微者逆之﹐順者從之是也。方意承者﹐須也。本艸云﹕通可去滯﹐瀉可去壅。塞而不利﹐閉而不通﹐可以蕩滌﹐使正气得以順暢﹐是以承气名之。經曰﹕燥淫所勝﹐以苦下之﹔熱淫所勝﹐治以鹹寒。又曰﹕燥淫於內﹐治以苦溫。是以三承气湯﹐宜分三焦受病而用之。若三焦傷者﹐痞滿燥實堅俱全﹐是以大承气湯用大黃﹑枳實之苦﹐泄滿實以滌熱﹔濃朴之苦溫﹐消痞下气﹔芒硝之鹹寒﹐潤燥軟堅。上焦傷者﹐有痞滿實而無燥堅﹐是以小承气湯用枳﹑朴除痞滿﹐大黃泄實熱。不用芒硝﹐因不甚燥﹐恐傷下焦血分眞陰﹐謂下伐其根也。中焦傷者﹐無痞滿而有燥實堅﹐是以調胃承气湯﹐用甘艸和中﹐芒硝潤燥﹐大黃泄實。不用枳﹑朴﹐恐傷上焦虛無之气。

三一承气湯治傷寒﹑雜病﹑內外所傷﹐一切風熱﹑風痰﹑濕熱﹑燥熱入裏之深﹐大小便閉﹐或產難死胎不下﹐小兒斑疹黑陷等證。卽大承气湯加甘艸五錢﹐生薑三片。又能治肝經玉莖中痛。故曰肝苦急﹐急食甘以緩之﹐故加甘艸以調其中﹐河間得之於仲景也。

陶氏六一順气湯治傷寒熱邪傳裏﹐大便結實﹐口燥咽漧﹐怕熱譫語﹐揭衣狂妄﹐揚手擲足﹐斑黃陽厥﹐潮熱自汗﹐胸腹滿硬﹐繞臍疼痛等證。是以代大﹑小﹑調胃﹑三一承气﹐大柴胡﹑大陷胸等湯之神方也。大黃﹑枳實﹑濃朴﹑芒硝﹑柴胡﹑黃芩﹑芍藥﹑甘艸﹐煎法如前﹐臨熟入鐵淬水三匙﹐調服立效。取鐵性沈重﹐最能墜熱開結故也。凡大柴胡湯。脾約丸。生地芩連湯之類﹐皆自承气而變之也。

滲傷寒表證忌滲﹐惟熱近裏﹐未可通利者宜。

豬苓湯治陽明病﹐上焦熱脈浮發熱﹐中焦熱渴欲飲水﹐下焦熱小便不利﹐三焦俱熱﹐宜使熱邪從小便出。

兼治少陰挾熱下利﹐咳而嘔渴﹐心煩不得眠﹐先嘔後渴﹐頭痛身痛﹐胃燥及秋疫發黃等證。惟溺多而渴者不可服。

豬苓茯苓阿膠滑石澤瀉﹝各一錢﹞

水煎去渣﹐臨熟入阿膠煎烊乃服。方意以茯苓之甘以行小便﹐澤瀉之鹹以瀉伏水﹐滑石﹑阿膠之滑以利水道。

五苓散治太陽病﹐初無熱﹐但狂言煩躁不安﹐精采與人不相當﹐及汗後胃中漧燥不得眠﹐尿赤微煩作渴。

惟上焦微煩﹔邪猶在表﹔惟渴則入裏﹐熱未成實﹔不能消水﹐停蓄不散。或傷寒下早﹐心下痞滿不痛﹔或太陽少陽同病﹔及中﹐霍亂煩躁﹐中濕關節疼痛﹐濕痺小便不便﹐大便反快等證。

豬苓茯苓白術澤瀉﹝各一錢半﹞肉桂﹝五分﹞

爲末﹐每二錢﹐白湯調服。生津液﹐和表裏。如無熱煩躁狂言者﹐服後以指探吐。方意以傷寒發熱而煩﹐六七日不解﹐脈浮者﹐邪在表也。或汗後亡津﹐胃幹煩躁不眠﹐不能食﹐但渴欲水者邪在裏也。然上焦虛躁或飲水不散而反吐出﹐爲水逆證。或飲水𨿽多而小便不利者﹐皆裏熱未實﹐不能化水故耳。是以用白術﹑茯苓﹑豬苓之甘﹐潤虛躁而利津液﹕澤瀉之鹹﹐以瀉伏水﹔肉桂之辛甘﹐以和肌表。經曰﹕甘甚反淡﹐甘緩而淡滲。

淡味滲泄爲陽﹐鹹味湧泄爲陰﹐辛甘發散爲陽﹐是也。加減法﹕陽證﹐去桂熱服﹐令汗出卽愈﹔陰證加附子﹔溫熱病加甘艸﹔瘀熱發黃加茵陳﹔頭目痛加川芎﹑蔥白﹔咳嗽加五味子﹔熱吐加半夏﹔熱瀉合小柴胡湯加黃連﹔狂言亂語加辰砂﹔小便閉加瞿麥﹑滑石﹔大便難加黃芩﹔勞復加桔梗﹔水气加葶藶﹔發虛熱加參﹑﹑麥門冬﹐以分陰陽﹔腹痛加木香﹔气塊加三稜﹑莪術﹔鼻衄加茅花﹔尿血加山梔﹔身痛加蒼術﹔煩躁去桂加人參﹔心煩不眠加阿膠。

陶氏五苓散卽五苓散用桂枝﹐加甘艸﹑滑石﹑山梔﹑燈芯﹐臨熟入鹽一字調服。如中濕身目黃加茵陳﹔水結胸加燈芯﹑木通。凡導赤﹑八正散之類﹐皆自此二方而變化之也。

和解和其內熱﹐解其外邪﹐傷寒方之王道也。

小柴胡湯又名三禁湯﹐禁發汗利大小便者宜此。本治少陽半表裏證﹐頭痛項彊﹐耳前後腫或聾﹐筋脈拘急﹐身疼脇痛﹐寒熱往來﹐或嘔﹐或渴﹐或咳﹐或悸﹐胸膈痞滿﹐煩悶硬痛﹐或汗下前後不解。及瘟疫兩感﹐太陽陽明初證﹐不敢汗吐與下﹐過經不解﹐熱入血室等證。雜病蒸熱﹐肌體羸瘦﹐爲用最多。但其間有五證尢爲的當﹐傷寒五六日﹐胸滿﹐心煩喜嘔﹐身熱心中咳逆﹐不欲食﹐或嘔﹐或不嘔者﹐一可服﹐若因渴欲飲水者﹐不可服﹔寒熱往來而心悸者﹐二可服﹔脇下滿硬而痛﹐耳聾胸痞﹐小便不利﹐或渴或不渴者﹐三可服﹔發潮熱者﹐四可服﹔瘥後發熱者﹐五可服。要知無熱證者﹐不可服﹐爲藥性頗寒耳。

柴胡﹝三錢﹞黃芩﹝二錢﹞人參﹝一錢﹞半夏﹝一錢﹞甘艸﹝四分﹞

姜三片﹐棗二枚﹐水煎去渣﹐澄淸溫服﹐則能入膽﹐此方內有柴胡﹑半夏﹐能利能汗﹐以解半表裏之邪。

然本气分藥也﹐而血病每用之者﹐以柴﹑芩專能調血故也。況傷寒日稍久不解者﹐熱必傷血﹐故表惡寒發熱而裏未實者﹐加桂以溫血﹔表熱汗裏又燥渴糞硬者﹐加大黃以淸血。胸中煩而不嘔﹐去半夏﹑人參加栝蔞仁﹔渴者去半夏加人參﹑栝蔞根﹔腹痛去芩加芍藥﹔脇下痞悶去棗加牡蠣﹑枳實﹔脇痛加靑皮﹔未經下而心中飽悶加枳﹑梗﹔心悸﹐小便不利去芩加茯苓﹔不渴﹐外有微熱﹐去參加桂﹔咳嗽去參﹑棗﹐加五味子﹑炮漧薑﹔嘔加薑汁﹑竹茹﹔虛煩加竹葉﹑粳米﹔鼻衄加生地﹑茅花﹔痰盛或喘加桑白皮﹑烏梅﹔熱盛錯語不眠﹐加山梔﹑黃連﹑黃柏﹔少陽陽明合病﹐口燥目疼﹐加芍藥﹑漧葛﹔壞證加鱉甲﹔過經不解﹐晡熱已而微利﹐加芒硝﹔自汗惡熱﹐譫語煩渴﹐去半夏合白虎湯﹔自汗惡風腹痛﹐或寒多熱少脈弱﹐去芩合桂枝湯﹔血虛發夜熱﹐合四物湯﹐去芎加麥門冬﹔舌漧口燥﹐去半夏加天花粉或貝母﹔齒燥無津液加石膏﹔脈弦虛無力﹐先因房勞夢遺感寒﹐或病後血气未固﹐以致咳嗽吐痰﹐晝輕夜重﹐發熱不止﹐合四物湯去芎﹐加麥門冬﹑知母﹑黃柏﹔脈弦虛無力﹐或浮散﹐發熱煩躁﹐口渴不飲水﹐此爲虛熱﹐去半夏﹑黃芩﹐合生脈散﹔熱入血室﹐小腹痛﹐晝明夜昏妄見﹐或寒熱不定似瘧﹐合四物湯加牡丹皮﹔男子熱入血室加生地﹔婦人熱入血室加當歸﹑紅花。

陶氏小柴胡湯卽小柴胡湯加陳皮﹑芍藥﹑川芎﹐臨熟入生艾汁三匙調服。治法﹑加減亦同。

和解散尋常感冒﹐用此等分。柴胡二錢﹐黃芩﹑人參﹑半夏﹑甘艸各一錢﹐姜三片﹐棗二枚﹐水煎服。

如嘔逆倍生薑加陳皮﹐頭痛加羌活﹑防風﹐寒熱間作加桂枝﹐中暑發熱頭痛加黃連﹐春溫時行加生地﹑升麻﹐溫瘧加常山﹑檳榔。

火邪湯卽小柴胡湯加黑豆一撮煎服。治火邪諸證。

大柴胡湯專治少陽病﹐或因發汗﹑利小便轉屬陽明﹐此爲少陽陽明。蓋少陽變證陽明﹐故以小柴變爲大柴。

兼治裏證內熱﹐目不了了﹐睛不和﹐口渴煩躁黃斑﹐狂妄譫語﹐大便堅閉﹐小便赤澀﹐繞臍刺痛﹐脈洪數沈實﹐身熱不惡寒反惡熱。及老人素虛﹐或過經不解熱未除﹐或下後仍發潮熱﹐或腹中余垢欠淨﹐胸中脹滿而潮者最穩。若身體疼痛﹐是表未解﹐不可服之。柴胡三錢﹐黃芩﹑芍藥﹑枳殼各一錢﹐半夏一錢半﹐大黃三錢﹝壯實者倍之﹐怯弱者減之﹞﹐姜三片﹐棗二枚﹐水煎﹐臨熟入大黃煎二三沸﹐溫服取通快則止﹐未利再服。經曰﹕熱淫於內﹐以苦發之。柴﹑芩之苦以發傳經之熱。裏不足者﹐以甘緩之﹐參﹑艸之甘以緩中和之气。邪半入裏﹐則裏气逆而嘔﹐半夏之辛以散之﹔邪半在表﹐則榮衛爭爲寒熱﹐姜﹑棗之辛甘以和之。此小柴胡治半表裏證也。

經曰﹕酸苦湧泄爲陰﹐是以大柴胡湯用枳﹑芍之酸﹐大黃之苦﹐以泄上滿除中熱﹔去參﹑艸之甘者﹐恐補中也﹔仍用柴﹑芩﹑半夏﹑姜﹑棗者﹐邪未全入於裏也。加減法﹕昏亂譫語加黃連﹑山梔﹔痞滿加枳﹑梗﹑濃朴﹔舌苔黃赤﹐口燥渴飲水﹐加栝蔞仁﹔夏月熱病﹐煩躁﹐脈洪大﹐加知母﹑麥門冬﹑石膏﹔發斑加生地﹑牡丹皮﹑玄參﹔發黃加茵陳﹑黃柏﹔鼻衄加犀角﹔大便不通加芒硝。

白虎湯白虎西方之神﹐應秋而歸於肺﹐故夏近秋令﹐中暑煩渴妙藥。主治傷寒汗後﹐脈洪大而渴﹐中外俱熱﹐未全入裏﹐宜此和解。或吐下後﹐邪未除﹐熱結在裏﹐心胸煩﹐渴甚欲飲水﹐自汗﹐不惡寒反惡熱﹐大便不閉。及三陽合病﹐頭痛面垢﹐譫語遺尿﹐身重難以轉側。一切時气瘟疫﹐雜病胃熱咳嗽﹑發斑﹐及小兒瘡癮疹伏熱等證。

知母﹝二錢﹞石膏﹝五錢﹐熱甚七錢﹞甘艸﹝六錢﹞粳米﹝小半合﹞

水煎溫服。方意以脈浮爲在表﹐兼滑爲在裏。表有熱﹐裏有寒﹐宜知母﹑石膏之苦甘﹐以解內外之邪熱﹔熱則傷气﹐宜粳米﹑甘艸之甘緩以益气。經曰﹕熱淫所勝﹐佐以苦甘是也。或問﹕白虎性寒﹐熱病裏虛﹐誤服多成結胸﹐夏月陰盛體薄忌之。《百問》云﹕太陽病汗後﹐脈洪大者宜。此雲裏寒者﹐傷寒邪未入腑言寒﹐已入腑言熱﹐非寒冷之寒﹐與瓜蒂散客寒上焦例同。如虛煩甚加麥門冬﹔裏熱大渴煩躁﹐表熱微惡寒脈浮﹐並加人參﹔尺寸俱長而疾﹐自汗大出﹐身表如冰﹐乃陽明傳少陰﹐宜加桂枝﹔虛煩譫語﹐小便淋澀﹐起臥不安﹐加山梔。

陶氏白虎湯卽白虎湯加人參﹑麥門冬﹑五味子﹑山梔﹑姜﹑棗﹑竹葉﹐煎服。治法同上。如心煩加竹茹﹔大渴心煩背惡寒﹐去山梔加天花粉。凡黃芩湯﹑解毒湯﹑麥門冬湯﹐一切平和淸解之劑﹐皆自此三方而變化之也。

抑論無汗煩躁而脈浮緊者﹐可服靑龍﹔無汗喜渴而脈單浮者﹐勿投白虎﹔陽明自汗引飲﹐則五苓散未可輕進﹔太陽自汗溺數﹐則桂枝湯不可妄與﹐其故何哉﹖蓋人身以气液爲主﹐在外則爲正汗﹐以養皮毛而不燥﹔在內則爲津液﹐以和胃口而不渴﹔在下則爲小便而不澀﹐是以三者恆宜相固而不相傷也。小便數則津下脫矣﹐豈宜桂枝重發其汗﹖陽明汗多津外泄矣﹐豈宜五苓復內滲其小便﹖白虎之名義甚可畏者﹐性甚寒涼。無汗脈浮﹐表未全解﹐猶宜柴胡解肌之藥﹐豈可純以裏寒藥治之耶﹖無汗而不煩躁者麻黃湯﹐有汗而煩躁者桂枝湯﹐惟無汗而煩躁者﹐而後可靑龍湯。以加石膏性緩﹐對麻黃而言﹐故有是善名。也。噫﹗用之當者﹐朝大黃﹐暮附子﹐不爲悖也﹔用之不當﹐小柴𨿽稍平和﹐亦貽害也。用藥者﹐可不知古人立方之意乎﹗

外集﹟卷三﹝病機﹞外感

汗吐下滲和解溫補總方

溫補溫其中﹐補其虛﹐素體虛裏寒﹐及汗吐下後﹐暴虛寒者用之﹐中病卽止。

理中湯治太陰腹痛﹐自利不渴﹐脈沈無力﹐手足或溫或冷﹐及蛔厥﹑霍亂等證。

人參白術漧薑﹝各二錢﹞甘艸﹝一錢半﹞

水煎溫服。如作丸﹐以前三味俱用五錢﹐甘艸三錢﹐爲末﹐蜜丸彈子大﹐每一丸白湯化下。大便澀者用丸﹐利者用湯。方意以漧薑之辛﹐溫胃散寒﹔參﹑術﹑甘艸之甘﹐緩脾气調中。經曰﹕脾欲緩﹐急食甘以緩之。又曰﹕寒淫於內﹐平以辛熱是也。如寒甚腹痛拘急﹐四肢逆冷﹐加附子﹔臍下動气欲作奔豚﹐去術加肉桂﹔吐多去術﹐加生薑﹔下多還用術﹔悸者加茯苓﹔渴者加白術﹔腹痛裏虛倍人參﹔寒者倍漧薑﹔胃虛則气壅腹滿﹐去術加附子﹔嘔吐不止減甘艸加薑汁﹔吐蛔去甘艸加烏梅﹔呃逆加丁香﹑柿蒂﹔呃逆加木香﹔霍亂轉筋加石膏﹔寒濕髮黃加茵陳﹔肺弱泄不止﹐溺不利﹐倍參﹑術﹐合五苓散﹔內虛腹痛合小建中湯。

陶氏理中湯卽前方加肉桂﹑陳皮﹑茯苓﹐姜﹑棗煎﹐臨服入炒陳壁土一匙﹐以助胃气﹐治法同上。如厥陰消渴﹐气上衝心﹐饑不欲食﹐食卽吐蛔﹐腹痛便實﹐加大黃﹑蜜少許利之。腹濡滿時減者去甘艸﹐嘔吐加半夏﹑薑汁﹔蜷臥沈重利不止﹐及利後身體痛加附子﹔自利腹痛加木香磨薑汁。

治中湯治太陰傷寒﹐手足溫﹐自利不渴﹐咽漧腹滿﹐痞悶時痛﹐脈沈細。及食積頭痛﹐發熱惡寒﹐身體不痛等證。卽理中湯加靑皮﹑陳皮等分﹐水煎服。

小建中湯治傷寒陽脈澀﹐陰脈弦﹐法當腹中急痛﹐有汗﹔及少陰惡寒﹐手足蜷而溫。凡傷寒初起及過經﹐當汗吐下﹐尺脈遲者﹐宜先服此。又治傷寒二三日﹐心悸而煩﹐及諸汗不止等證。

白芍﹝五錢﹞肉桂﹝三錢﹞甘艸﹝二錢﹞飴糖﹝半盞﹞

姜五片﹐棗四枚﹐水煎去渣﹐入飴糖烊化溫服。如便溏或嘔者去飴糖。經曰﹕建中者﹐建脾也。脾欲緩﹐急食甘以緩之﹐飴棗﹑甘艸之甘以緩中﹔辛潤散也﹐榮衛不足﹐潤而散之。桂枝﹑生薑之辛以行榮衛﹔酸收泄也﹐正气虛弱﹐收而行之﹐芍藥之酸以收正气。悸者﹐气虛也﹔煩者﹐血虛也。以气血內虛﹐與小建中湯先建其裏。

玄武湯見賦。三白湯﹑人參三白湯﹑辛黃三白湯﹐凡方中以三白爲主者﹐皆自此方而變化之也。

四逆湯治直中陰證﹐初病無頭疼﹐無身熱﹐無渴﹐怕寒振栗蜷臥﹐沈重欲寐﹐脈來沈遲無力或無﹔及太陰腹痛﹐自利不渴﹐手足厥冷﹐指甲唇靑﹐嘔吐涎沫﹔或少陰下利淸谷﹐或咳﹐或悸﹐裏寒外熱﹐脈微欲絕﹐發躁身反不惡寒﹐面赤腹痛﹑或漧嘔咽痛﹐或嘔吐呃逆﹐或利止脈不出者﹐此爲陰甚於內﹐格陽於外﹐不相通也﹐急宜此湯散陰通陽。又傷寒表證誤下﹐自利不止﹐或表證未除而下利不止﹐急宜此湯救裏。凡三陰脈遲身痛並用﹐陰毒要藥也。

漧薑﹝五錢﹞附子﹝生二錢半﹞甘艸﹝一兩﹞

水煎溫服。方意以甘艸﹑姜﹑附相合﹐辛甘大熱之劑﹐散陰復陽。經曰﹕寒淫於內﹐治以甘熱。又曰﹕寒淫所勝﹐平以辛熱是也。如利止脈不出﹐加人參﹔無脈加豬膽汁﹔面赤加連須蔥白﹔腹痛加芍藥﹔陰毒心硬肢冷﹐加麝香﹑皂莢少許。

陶氏四逆湯卽四逆湯加人參﹑白術﹑茯苓﹑陳皮﹑半夏﹑肉桂﹑五味子﹐姜煎﹐臨熟入麝三釐調服﹐中病手足溫和卽止。治法同上。如嘔吐涎沫﹐或小腹痛﹐加鹽炒吳萸﹔嘔吐不止加薑汁﹐瀉不止加升麻﹑黃﹔咽痛加桔梗。

當歸四逆湯治厥陰病气弱﹐手足厥逆﹐小腹疼痛﹐或嘔噦﹐或囊縮﹐血虛則脈細欲絕﹐亦陰毒要藥也。

當歸﹑芍藥各二錢﹐肉桂一錢半﹐細辛﹑通艸﹑甘艸各一錢﹐姜五片﹐棗二枚。水煎溫服。經曰﹕脈者﹐血之府也。諸血皆屬於心。通脈者﹐必先補心益血。苦先入心﹐當歸之苦以助心血﹔心苦緩﹐急食甘以緩之﹐通艸﹑甘﹑棗之甘以緩陰血。如素有寒气加吳萸﹐倍生薑﹔寒甚加附子﹔脈不至加人參。

三味參萸湯治厥陰病﹐漧嘔吐涎﹐頭痛甚極﹔及少陰吐利﹐手足逆冷﹐煩躁欲死﹔陽明食穀欲嘔﹐得湯反劇﹐屬上焦寒等證尢妙。吳萸三錢﹐人參二錢﹐生薑四錢﹐棗二枚﹐水煎溫服。經曰﹕寒淫於內﹐治以甘熱﹐佐以苦辛。吳萸﹑生薑之辛以溫胃﹐人參﹑大棗之甘以暖脾。如陰逆厥冷﹐唇靑面黑﹐舌捲卵縮﹐加附子﹑細辛。

十全大補湯﹑十四味建中湯﹐一切峻補之劑﹐皆自理中﹑建中﹑四逆等湯而變化之也。

炙甘艸湯治傷寒脈代結﹐心動悸。

甘艸﹝三錢﹞人參﹝二錢二分﹞生地桂枝麻仁麥門冬﹝各二錢半﹞阿膠﹝二錢﹞

姜三片﹐棗二枚﹐酒七分﹐水一盞三分﹐煎﹐至三分服。方意以脈代結者﹐血气虛弱不能相續也﹔心動悸者﹐眞气虛也。是用參﹑艸﹑大棗之甘以補不足﹔桂﹑姜之辛以益正气。本艸云﹕補可去弱是也。麻仁﹑阿膠﹑生地﹑門冬之甘以潤經益血﹐復脈通心。經曰﹕津耗散則爲枯。五臟痿﹐當榮衛涸﹐溫劑所以潤之也。單甘艸湯﹑滋陰降火湯﹑補陰丸﹑生脈散﹑補中益气湯﹐一切滋補之劑﹐皆自此方而變化之也。

外集﹟卷三

內傷﹝饑飽勞役飲食積聚﹞

﹝東垣李先生內傷纂要﹞

外集﹟卷三內傷﹝饑飽勞役飲食積聚﹞

內外傷辧

人身以胃气爲主﹐凡言陽气﹑元气﹑穀气﹑榮气﹐淸气﹑衛气﹑春升之气﹐皆胃气之別名耳。脾胃一傷﹐中气不足﹐穀气不能上行以滋養心肺﹐乃下流而乘肝腎﹝痿厥气逆之漸也﹞﹐腎受脾濕﹐閉塞其下﹐致腎間陰火上衝心肺。心肺者﹐天之气﹐是無形之气受病﹐故飲食勞役失節﹐爲內傷不足之證。肝腎者﹐地之气﹐是有形之質受病﹐故風寒邪侵筋骨﹝風傷肝筋﹐寒傷腎骨﹞﹐爲外傷有餘之證。

經曰﹕天之邪气感則害人五臟﹐水谷寒熱感則害人六腑。又曰﹕犯賊風虛邪者陽受之﹐飲食不節起居不時者陰受之。陽受之則入六腑﹐陰受之則入五臟﹐兩說似反而實不反也。蓋內外之傷﹐臟腑皆嘗受之﹐但隨其所從所發之處而爲病耳。經曰﹕東風入肝﹐西風入肺﹐南心北腎﹐西南則捨於脾。觀此則天之邪气﹐固傷五臟矣。

然虛邪中人﹐從皮膚而入絡脈而經而輸﹐伏衝之脈以至於腸胃。又曰﹕東北風傷人﹐內捨於大腸﹐西北捨於小腸﹐東南捨於胃。則天之邪气﹐又豈不傷六腑乎﹖經曰﹕飲食自倍﹐腸胃乃傷。則水谷寒熱﹐固傷六腑矣。又曰﹕形寒飲冷傷肺﹐飲食勞倦傷脾。亦未嘗不傷五臟也。至於地濕﹐亦未必專害皮肉筋脈﹐而不能害臟腑。邪气水谷﹐亦未必專害臟腑﹐而不能害皮肉筋脈也。但以邪气無形﹐髒主藏精气﹐故以類相從而多傷髒。水谷有形﹐腑主傳化物﹐故因其所由而多傷腑。濕气浸潤﹐其性緩慢﹐故從下而上﹐從淺而深﹐而多傷於皮肉筋脈耳﹐孰謂濕气全無及於臟腑之理哉﹗觀此則知傷寒﹑溫暑﹑內傷﹑雜病﹐陰陽虛實之理一而已矣。仲景﹑東垣﹑丹溪﹑河間﹐又豈有優劣哉﹗有餘者瀉﹐不足者補﹐補瀉一差﹐生死立判。其所以疑而似者﹐爲百病皆起於惡寒﹑惡風﹑發熱﹑頭疼等證。雜病﹐亦有六經所見之證﹐外科亦然﹐所以世俗混而無別其最易辧者﹐傷寒惡寒﹐猛火不除﹔內傷惡寒﹐元气下流﹐心肺無所稟受﹐皮膚間無陽以護﹐但見風寒便惡﹐非常常有之無間斷也稍就溫暖卽止。傷風惡風﹐不耐一切風寒﹕內傷惡風﹐偏惡些小賊風。避居密室﹐則不惡矣外傷惡熱﹐無有休歇﹐日晡轉劇﹐直待汗下方退﹔內傷發熱﹐亦似傷寒及中之證﹐但煩躁時止時作﹐或自袒裸亦便淸涼。凡體弱食少過勞﹐及常齋胃薄之人﹐因勞役得疾﹐皆與陽明中相似﹐誤服白虎必死。但中日晡熱甚﹐或作譫語﹔內傷日晡病減﹐爲陽明气旺故耳外傷筋骨疼痛﹐不自支持便著牀枕﹔內傷倦怠﹐有似傷寒及中濕之證﹐但四肢不收﹐無力嗜臥而已。間有脾爲熱乘﹐則骨消筋緩﹐亦非得病卽顯是證。

內傷寒熱﹐間作而不齊﹔或因口吸風寒之气﹐郁其陰火﹐使咽膈不通﹐其吸入之气欲入也﹐爲膈上衝脈之火所拒﹐使陰气不得入﹐其胸中之气﹐爲外風寒所遏而不得伸﹐令人口開眼瞪﹐極則聲發於內﹐气不能上下﹐塞於咽中而气欲絕。又或因噦﹑因嘔﹑因吐而燥熱發﹐必有所因﹐方有此證。其表虛惡風寒之證復見矣﹐表虛之弱爲陰火所乘﹐燥髮須臾而過﹕其表虛無陽不任風寒復見矣﹐是表虛無陽常常有之﹐其燥熱則間而有之﹐此二者不齊﹐燥作寒已﹐寒作燥已﹐非如外傷之寒熱齊作﹐無有間斷也。

外傷寒熱﹐齊作而不間。內傷頭痛﹐時止時作﹔外傷頭痛。非發散直傳入裏方罷﹐然豈特初證似太陽可辧哉﹗內傷則元气不足﹐神思昏怠﹐語言倦懶﹐先重而後輕﹔外傷則邪气有餘﹐神思猛壯﹐語言彊健﹐先輕而後重。內傷則手心熱而手背不熱﹔外傷則手背熱而手心不熱。內傷邪在血脈中有餘則不渴﹐間有渴者﹐心火克肺﹐乃傷之重者也外傷邪气傳裏則大渴。內傷證顯在口﹐𨿽食亦不知味﹐多唾涎沫﹐鼻息不調或有淸涕﹔外傷證顯在鼻﹐傷寒鼻塞﹐傷風流涕﹐𨿽不能食而亦知味。內傷气口脈大﹐外傷人迎浮緊。

外感風寒﹐則人迎脈緩或緊﹐而大於气口一倍或兩三倍。內傷飲食﹐則气口脈大於人迎一倍﹐傷之重者﹐過在少陰則兩倍﹐太陰則三倍﹐此內傷飲食之脈。若勞役過甚﹐心脈變見於气口﹐是心火刑肺﹐其肝木挾心火之勢﹐亦來薄肺﹐故气口脈急大而數﹐時一代而澀也。澀者﹐肺之本脈﹔代者﹐元气不相接﹐脾胃不及之脈﹔洪大而數者﹐心脈刑肺也﹔急者﹐肝木挾心火而反克肺金也。若不甚勞役﹐惟右關脈數而獨大於五脈﹐數中顯緩﹐時一代也。如飲食不節﹐寒暑失所﹐則先右關胃脈損弱﹐甚則隱而不見﹐惟內顯脾脈之大數微緩﹐時一代也。宿食不消﹐則獨右關脈沈而滑。

若顯內證多者﹐則是內傷重而外感輕﹐宜以補養爲先。若顯外證多者﹐則是外感重而內傷輕﹐宜以發散爲急﹐此醫之大關鍵也。柰何業者﹐不學妄行﹐凡病莫分內外﹐專以發散爲先﹐實實虛虛﹐可勝嘆哉﹗

外集﹟卷三內傷﹝饑飽勞役飲食積聚﹞

內傷辧﹝新纂﹞

內傷勞倦飲食之證﹐固與風寒暑濕之病不同矣﹐然勞倦傷與飲食傷﹐又豈無可辧者哉﹗以勞倦言之﹐經云﹕陰虛生內熱。又云﹕有所勞倦﹐形气衰少﹐穀气不盛﹐上焦不行﹐下脘不通﹐胃气熱燻胸中﹐故內熱﹐此內傷之原也。然人身陰陽﹐有以表裏言者﹐有以上下之分言者﹐有以升降呼吸之气言者。此所謂陰虛之陰﹐蓋勞過則气化爲火﹐水谷之味因而少入﹐是故陽愈盛﹐陰愈衰也蓋指身中之陰气﹐與水谷之味耳。夫勞倦飲食損傷气分﹐旣有陰气陽气之分﹐則思慮色欲損傷血分﹐又豈無有陰血陽血之異乎﹖以此見﹐血陰气陽者﹐分陰分陽之義也﹔气血各自有陰陽者﹐陰陽互爲其根之理也。大法陽气虛者﹐宜桂﹑附﹑兼參﹑附峻補﹔陰气虛者﹐參﹑術﹑甘艸緩而益之﹔陰分血虛者﹐生地﹑玄參﹐龜版﹑知母﹑黃柏補之﹔陽分血虛者﹐茯苓﹑參﹑歸﹑遠志之類補之。論至於此﹐東垣﹑丹溪之功大矣哉或以下焦陰分爲言﹐或以腎水眞陰爲言﹐皆非也。夫有所勞倦者﹐過動屬火也﹔形气衰少者﹐壯火食气也﹔穀气不盛者﹐勞傷元气則少食而气衰也﹔上焦不行者﹐淸陽不升也﹔下脘不通者﹐濁陰不降也。夫胃受水谷﹐惟陽升陰降﹐而後變化出入以滋榮一身﹐今胃不善納而气衰少﹐則淸無升濁無降矣。故曰上焦不行﹐下脘不通。然非謂絕不行不通也﹐但比之平人則謂之不行不通耳。上不行下不通則郁矣﹐郁則少火皆成壯火﹐而胃居上焦下脘兩者之間﹐故胃气熱﹐熱則上炎﹐故燻胸中而爲內熱也。內傷始病熱中﹐末傳寒中﹐陰盛生寒中﹐多因調治差誤﹐或妄下之所致。遇寒則四肢厥冷﹐心胃絞痛﹐冷汗自出﹐乃胃之脾胃虛也﹐宜辛熱溫藥理中下二焦勞則气耗气短﹐喘且汗出﹐內外皆越﹐故气耗矣。气耗則火旺﹐火旺則乘其脾土﹐脾主四肢﹐煩熱無力﹐懶於語言﹐動作喘乏﹐表熱或表虛惡寒﹐心煩不眠。勞役初病﹐少食﹐小便赤黃﹐大便或閉或結或虛坐﹐只見些少白膿﹐時有下气﹐或泄白或黃如糜﹐苦心下痞塞﹐或加胃脘當心而痛如刀割之狀﹐有時上支兩脇痛﹐必臍下相火上行﹐使陽明經气逆胸中﹐甚則髙喘﹐但病每互出不並作﹐與外感異耳。宜安心靜養﹐心之意卽眞土﹐意慮不寧﹐則脾勞矣以甘寒瀉其熱火﹐以酸味收其散气﹐以甘溫補其中。經言﹐勞者溫之﹐損者益之﹐是也。平人脈大爲勞脈﹐極虛亦爲勞。夫勞之爲病﹐其脈浮大﹐手足煩熱﹐春夏劇秋冬瘥。脈大者﹐熱邪也﹔極虛者﹐气損也﹔春夏劇者﹐時助邪也﹔秋冬瘥者﹐時勝邪也。以建中補中治之﹐亦溫之之意也。經曰﹕濕能除大熱﹐是也。

𨿽然﹐勞倦亦有二焉﹐勞力純乎傷气而無汗者﹐補中益气之旨也。夫脾胃虛者﹐因飲食勞倦﹐心火亢甚而乘其土位﹐其次肺气受邪。須用黃最多﹐人參﹑甘艸次之。脾胃一虛﹐肺气先絕﹐故用黃以益皮毛而閉腠理﹐不令自汗上喘气短﹔損其元气﹐人參以補之﹕心火乘脾﹐炙甘艸之甘溫以瀉火熱而補脾胃中元气。若脾胃急痛﹐腹中急縮者﹐宜多用之。經曰﹕急者緩之。白術苦甘溫﹐除胃中熱﹐利腰臍間血。胃中淸气在下﹐升麻﹑柴胡以引之﹐引黃﹑甘艸甘溫之气味上升﹐能補衛气之散解而實其表也﹐又緩帶脈之縮急﹐二味苦平﹐味之薄者﹐陰中之陽﹐引淸气上升也。气亂於胸中﹐爲淸濁相干﹐用陳皮以理之﹐又能助陽气之升﹐以散滯气﹐助諸甘辛爲用也。脾胃气虛﹐不能升浮﹐爲陰傷其生發之气﹐榮血大虧﹐營气不榮﹐陰火熾盛﹐是血中伏火日漸煎熬﹐气血日減。心主血﹐血減則心無所養﹐致使心亂而煩﹐病名曰。者﹐心惑而煩悶不安也。故加辛甘微溫之劑生陽气﹐陽旺則能生陰血﹐更以當歸和之。傷之重者﹐一日連進二服﹐得陰陽和而汗自出﹐病可已矣﹐然非發散之謂也勞心兼傷乎血﹐而有汗者﹐黃建中之義。心力俱勞﹐气血俱傷者﹐雙和散之所由名也。凡諸益气湯﹑保元湯之類﹐皆自補中﹑建中而推之也。凡歸脾湯﹑養心湯﹐及節齋新立二方之類﹐皆自雙和而推之也又房勞傷腎﹐證與勞倦相似﹔均一內傷發熱證也﹐勞倦因陽气之下陷﹐宜補其气以升提之﹔房勞因陽火之上升﹐宜滋其陰以降下之。一升一降﹐迥然不同矣﹝詳發熱﹞。七情動气﹐脈與飲食無二﹐蓋飲食七情﹐俱能閉塞三焦﹐燻蒸肺胃﹐淸道肺爲气主﹐由是而失其宣化之常﹐所以气口獨緊且盛﹐其證嘔泄痞滿腹痛﹐亦太相似。但傷食惡食﹐七情𨿽作飽亦不惡食﹐臨時消息問察俱不可不細辧之。玆述其略﹐尙當於各類融會而貫通之可也。以飲食傷者言之﹐經云﹕因而大飲則气逆﹐因而飽食﹐筋脈橫解﹐則腸癖爲痔。蓋飲者﹐無形之气﹐傷之則宜發汗﹐利小便﹐使上下分消其濕﹐解醒湯﹑五苓散之類是也。酒之气味俱陽﹐若以大熱大寒之藥下之﹐是無形之气受傷﹐而反下有形陰血﹐致損眞水﹐陽毒太旺﹐愈增陰火衝上﹐元气消亡﹐七神何根據﹖𨿽不卽死﹐而虛損之病成矣。所以酒疸不許下﹐下之久久成黑疸﹐蓋以此也﹐食者﹐有形之物﹐傷之則宜損其谷﹐其次莫若消導﹐丁香爛飯丸﹑枳術丸之類主之﹔稍重則攻化﹐三稜消積丸﹑木香見丸之類主之﹔尢重者﹐則或吐或下﹐瓜蒂散﹑備急丸之類主之﹐此大法也。條分縷析﹐其間有大饑傷飽而無停滯者﹐或飲食不調之後加之勞力﹐或勞力過度之後繼以不調﹐皆謂之不足﹐而當補益者也。有自己喜食﹐或與人鬥食而停滯者﹐此爲有餘﹐而當消導者也。又有傷生冷硬物者﹐有傷辛辣熱物者﹐或熱物多而寒物少﹐或寒物多而熱物少﹐或先食熱物而後食冷物﹐以致前食熱物亦不消化﹐所傷之不同如此﹐安可以執一乎﹖況人之气稟盛衰﹐每每相反﹐有物滯气傷﹐必補益消導兼行者﹔有物暫滯而气不甚傷﹐宜消導獨行不須補益者﹔有旣停滯而復自化﹐不須消導﹐但當補益﹐或亦不須補益者。潔古﹑東垣枳術丸之類﹐𨿽曰消導﹐固有補益之意存乎其間。方以白術甘苦溫﹐甘溫補脾之元气﹐苦味除胃中之濕熱﹐利腰臍間血﹐故先補脾胃之弱﹐過於枳實克化之藥一倍。枳實味苦寒﹐泄心下之痞悶﹐消化胃中所傷﹐此藥下胃﹐其所傷不能卽去須待一﹑兩時辰許則消化﹐是先補其虛﹐而後化其所傷﹐則不峻利矣。荷葉中空象震﹐震者﹐動也﹐人感之生。足少陽甲膽者﹐風也﹐生化萬物之根蒂也。《內經》云﹕立端於始﹐序則不愆﹐人之飲食入胃﹐營气上行﹐卽少陽甲膽之气也。其手少陽三焦經之司﹐胃气﹑穀气﹑元气﹐甲膽上升之气一也。荷葉空靑而象風木﹐食藥感此气之化﹐胃气何由不上升乎﹖更以燒飯和藥﹐與白術協力滋養﹐令胃濃再不至內傷。若傷熱用丁香﹑巴豆熱藥﹐傷冷用大黃﹑牽牛寒藥﹐不但遺畱藥毒﹐重瀉元气﹐又且飲食傷中焦﹐而反瀉上焦淸气﹐暗損人壽﹐不得終其天年﹐但人不自覺耳其他如木香分气丸﹑導气枳實丸﹑大枳殼丸之類﹐𨿽無補益﹐然施之於物暫滯﹐气不甚傷者﹐豈不可哉﹗但不宜視爲通行之藥爾。且所滯之物﹐非枳術丸之力所能去者﹐亦安可泥於消導而弗之變乎﹖故備急丸﹑瓜蒂散等之推逐者﹐亦未嘗委之而弗用也。故善用兵者﹐攻亦當﹐守亦當﹔不善者﹐則宜攻而守﹐宜守而攻﹐其敗也﹐非兵之罪﹐用兵者之罪耳。觀乎此﹐則知消導補益推逐之理矣。吁﹗均一內傷也﹐勞倦不足一而已矣。飲食有有餘不足之分焉﹐誤用補益﹐則甘溫助濕生痰﹐變生嘔瀉脹滿危證﹔誤用推逐﹐重傷元气﹐脫下而死。利害匪輕如此﹐故妄綴之爲內傷辧。

外集﹟卷三內傷﹝饑飽勞役飲食積聚﹞

脾胃虛實傳變論

經曰﹕胃﹑大腸﹑小腸﹑三焦﹑膀胱五者﹐天气之所生也﹐其气象天﹐故瀉而不藏。九竅者﹐五臟之所主﹐然必得胃气乃能通利﹐胃气一虛﹐口目耳鼻俱爲之病。其身熱頭痛﹐耳鳴目眩﹐沈重﹐爲熱所傷元气故也。陽气最惡煩勞﹐順之則固。惟脾胃和﹐則穀气上升﹐爲春夏令行而人壽﹔脾胃不和﹐則穀气下流﹐爲收藏令行而人夭。凡十一臟﹐皆取決於膽﹐膽气升則余髒從之﹐膽气不升﹐則飧泄腸。天食人以五气﹐地食人以五味﹐味藏於胃﹐以養五气﹐气或乖錯﹐形何以存﹐故諸病從脾胃而生明矣。姑以勝衰者言之﹐胃中元气盛﹐則能食不傷﹐過時不饑。脾胃俱旺﹐則能食而肥﹔脾胃俱虛﹐則不能食而瘦﹔或少食而肥﹐𨿽肥而四肢不舉﹐蓋脾實而邪气盛也。又有善食而瘦者﹐胃伏火邪於气分則能食﹐脾虛則肌肉削。故面熱者﹐胃病也﹐胃病則脾無所稟受﹐故亦從而病焉。脾病則下流乘腎﹝土克水﹞﹐令人骨髓空虛乏力﹐足不能履地﹐是陰气重疊﹐陰盛陽虛﹐汗之則愈﹐下之則死。

然非正發汗也﹐用辛甘之藥滋胃﹐當升當浮﹐使生長之气旺以助陽耳。夫胃病其脈緩﹐脾病其脈遲﹐若火乘土位﹐其脈洪緩。更有身熱心中不快之證﹐此陽气衰弱﹐當從升降浮沈補瀉法中用藥﹝詳後用藥法象﹞。

蓋治病不達升降浮沈之理﹐𨿽愈亦幸耳。昔有病脾胃久衰﹐視聽半失﹐淫雨陰寒﹐逾月不止﹐泄利體重肢節痛﹐大便泄下﹐小便閉﹐若用淡滲之劑﹐病𨿽卽已﹐降之又降﹐是益其陰而重竭其陽﹐精神愈短。故必用升陽藥﹐以羌活﹑獨活﹑柴胡﹑升麻各一錢﹐防風﹑甘艸各五分﹐水煎稍熱服﹐陽气升騰而疾去矣。又有脾胃虛損﹐目疾時作﹐身面目睛俱黃﹐小便或黃或白﹐大便不調﹐食少气短怠惰﹐醫以瀉肝散下數行﹐而前疾愈甚﹐適當暑雨﹐素有黃證﹐所以增劇也﹐因立淸神益气湯治之。茯苓﹑升麻各二分﹐澤瀉﹑蒼術﹑防風各三分﹐生薑四分﹐此數藥能走經除濕熱而不守﹐故不瀉本髒肺與胃脾本中气之虛弱﹔靑皮一分﹐生甘艸﹑白芍﹑白術各二分﹐人參五分﹐此數藥能守本而不走經﹐不走經者﹐不滋經絡中之邪﹐守者能補髒之元气﹔黃柏一分﹐麥門冬﹑人參各二分﹐五味子三分﹐此藥去時令浮熱濕熱。水煎﹐空心熱服而愈﹐舉此二者﹐以爲證佐。

如脈緩﹐病怠惰嗜臥﹐四肢不收﹐或大便泄瀉﹐此濕勝也﹐以平胃散。若脈弦﹐气弱自汗﹐四肢發熱﹐泄瀉﹐毛枯發落﹐從黃建中湯。

苟脈緩而建中﹐脈弦而用平胃﹐則誤矣。

脈虛血弱﹐摘四物湯一二味﹔脈弱气短﹐摘四君子湯一二味﹔或小便赤黃﹐從五苓散去桂﹐摘一二味﹐俱以本證中加之。如妨悶此非腹脹﹐乃散而不收﹐可加芍藥收之﹐中焦用芍藥﹐則脾中升陽﹐使肝膽之邪不敢犯。

如腹中窄狹及縮急者去之﹐及諸澀酸藥﹐亦不可用。腹痛者加甘艸﹑白芍。稼穡作甘﹐甘者己也﹔曲直作酸﹐酸者甲也﹔甲己化土﹐此仲景之妙也。五苓散治渴而小便不利﹐無惡寒者不可用桂。不渴而小便自利﹐妄見妄聞﹐乃瘀血證﹐用炒黃柏﹑知母。心臟熱而竅不利者﹐導赤散。或虛坐而大便不得者﹐皆血虛也﹐血虛則裏急﹐或血气虛弱而目睛痛者﹐皆加當歸身﹐調理脾胃。於此五藥中加減﹐無不應驗﹐然終不能使人完復。

內傷以脾胃虛敗爲甚﹐酒色次之。凡虛損﹐脾胃盛者易復﹐脾胃弱者﹐只可半愈﹐故農樵終歲勞苦而不成傷﹐能納能化﹐脾胃盛耳。

後或有因而再至者﹐亦由督任衝三脈﹝陰火﹞爲邪﹐胃气虛弱之所致也。法須根據證加減﹐如執方療病﹐非《素問》之旨也。經云﹕至而不至﹐是爲不及﹐所勝妄行﹐所生受病﹐所不勝乘之也。至而不至者﹐謂從後來者爲虛邪﹐心與小腸乘脾胃也﹐脈見浮大而弦﹐病或四肢煩躁﹐口苦舌漧咽漧。蓋心主火﹐小腸主熱﹐火熱乘土﹐濕熱相合﹐故煩躁悶亂﹔四肢﹐脾胃之末也﹐火乘之故發熱﹔飲食勞役所傷﹐以致脾胃虛弱﹐乃血所生病﹐主口中津液不行﹐故口漧咽漧也。

心之神﹐乃眞气之別名。今七神離形而脈中惟有火矣。善治斯疾﹐惟使心無凝滯。人或逢喜事﹐或天气暄和﹐或食滋味﹐或眼前見可愛事﹐則慧然無病矣﹐蓋胃中元气得舒伸故也。

忌用五苓散﹝亡津液﹞﹐宜補其母於心與小腸中﹐以補脾胃之根蒂。甘溫﹝白術﹞爲主﹐苦寒﹝黃連﹞

爲使﹐酸味﹝芍藥﹞爲之臣佐。以其心苦緩﹐急食酸以收之﹝此治心火不能生土﹐是爲不及﹞﹔火旺則肺金受邪﹐金虛則以酸﹝補之﹞﹔以甘溫﹑甘寒﹝芩﹑連﹑知﹑柏﹑生地之類﹞之劑於脾胃中瀉心火之亢盛﹐是治其本也。

火盛乘脾﹐亦爲不及。心火者﹐陰火也﹐起於下焦﹐其絲系於心。心不主令﹐相火代之。相火﹐下焦包絡之火﹐元气之賊也。火與元气不兩立﹐一勝則一負。如脈見洪大﹐而煩渴气喘﹐是火大旺而气大衰也。陰火說自東垣﹐乃發《素問》之未發者也。

所勝妄行者﹐言心火旺能令母實。母者﹐肝木也﹐木旺則挾火而妄行﹐故脾胃先受之﹐或身體沈重﹐走注脇痛。蓋濕熱相搏﹐風熱郁不得伸﹐附著於有形也﹔或多怒者﹐風熱下陷於地中也﹔或目病內障﹐肝主血﹐開竅於目也﹔或妄見妄聞起妄心﹐夜夢亡人﹐或寒熱往來﹐或四肢滿閉﹐或淋溲便難轉筋﹐皆肝木火盛而爲邪也﹔或生痿﹐或生痺﹐或生厥﹐或中風﹐或生惡瘡﹐或作腎痿﹐或上熱下寒﹐皆風熱不得升長﹐而水火過於有形中也。

宜柴胡爲君﹐防風﹑赤芍﹑甘艸﹑桂枝爲臣﹐豬苓﹑澤瀉﹑茯苓﹑蒼術﹑知母﹑黃柏﹑滑石﹑石膏﹑羌活﹑獨活﹑川芎﹑細辛﹑蔓荊子爲使﹐升麻爲使。經云﹕惟有陽明﹑厥陰不從標本從乎中。中乃不定之辭﹐非中外之中也。蓋厥陰爲十二經之領袖﹐主生化陰陽﹔足陽明爲十二經之海﹐主經營气血﹐諸經皆稟之。言陽明﹑厥陰與何經相並而爲病﹐酌中以用藥。所以言此者﹐發明脾胃之病﹐不可一例而推﹐欲人知百病皆由脾胃而生也﹐釐毫之失﹐災病立生。假如時在長夏﹐於長夏之令中立方﹐謂正當主气衰而客气旺之時也﹐後之處方者﹐當從此法加時令藥。如長夏則補脾胃瀉陰火﹐升陽湯是也。大抵此法此藥﹐欲令陽气升浮耳﹐大禁滲泄滋陰之味﹐亦有從權而用黃柏﹑知母﹐爲督任衝三脈盛也。

所生受病者﹐由土弱不能生金﹐反受火水之邪﹐而淸肅之气傷。或胸滿少气﹐短气气上﹐精神少而倦惰﹐慘慘常不樂﹐皆陽气不足而陰有餘也﹐或咳嗽寒熱者﹐濕熱乘其內也。

脾不克化﹐郁而爲痰﹐變生咳喘眩暈等證。治宜人參爲君﹐白術﹑芍藥爲佐﹐橘皮﹑靑皮以破滯气﹐桑白皮﹑甘艸﹑木香﹑檳榔﹑五味子爲佐﹐桂枝﹑桔梗爲引用。

所不勝乘之者﹐水乘木之妄行﹐而反來侮土﹐故腎入心爲汗﹐入肝爲泣﹐入脾爲涎﹐入肺爲痰爲嗽爲涕爲嚏﹐爲水出鼻﹐自入則爲溺多﹐爲惡寒也。

治宜漧薑爲君﹐白術﹑附子﹑肉桂爲臣﹑茯苓﹑豬苓﹑澤瀉爲佐使。

一說下元土盛克水﹐致督任衝三脈盛﹐火旺煎熬﹐令水沸騰而乘脾肺﹐故痰唾出於口也﹔下行爲陰汗﹐爲外腎冷﹐爲足不任地﹐爲腰脊背胛腳下隱痛﹔或水附木勢而上爲眼澀﹑爲眵﹑爲冷淚﹐此皆肺金之虛﹐而寡於畏也。夫脾胃不足﹐皆爲血病﹐故九竅不通。諸陽气根於陰血﹐陰受火邪則陰盛﹐陰盛則上乘陽分﹐而陽道不行﹐無生發升騰之气也。夫陽气走空竅者也﹐陰气附形質者也﹐如陰气附於土﹐陽气升於天﹐則各安其分也。今所立方中﹐有辛甘溫藥者﹐非獨用也﹔復有甘苦大寒之劑﹐亦非獨用也。以火酒二制爲之使﹐引苦甘寒藥至頂﹐而復入於腎肝之下﹐此所謂升降浮沈之道﹐自偶而奇﹐奇而至偶者也。

陽分奇﹐陰分偶﹐瀉陰火以諸風藥﹐升發陽气以滋肝膽之用﹐是令陽气生﹐上出於陰分﹔末用辛甘溫藥﹐按其升藥﹐使不發散於陽分﹐而令走於九竅也。升降浮沈說﹕天以陽生陰長﹐地以陽殺陰藏。天气旺於寅﹐寅者﹐引也。立春少陽之气﹐始於泉下﹐引陰升而在天﹐艸木甲坼﹔立夏少陰火熾﹐艸木盛茂﹐此謂天以陽生陰長﹐經言歲半以前﹐天气主之﹐在乎升浮也。地气旺於申﹐立秋太陰之气始得大伸﹐自天而下降徹地﹐則品物咸殞﹔立冬少陰之气伏於泉下﹐冰水地坼﹐此所謂地以陽殺陰藏﹐經言歲半以後﹐地气主之﹐在乎降沈也。

春溫﹑夏暑﹑秋涼﹐冬冷﹐正气之序﹐升已而降﹐降已而升﹐如環無端﹐運化萬物﹐故曰履端於始序則不愆。人之呼吸升降﹐放象天地﹐飲食入胃﹐气先歸脾肺﹐上行春夏之令﹐以滋養周身﹐乃淸气爲天者也﹔升已而下輸膀胱﹐行秋冬之令﹐爲傳化糟粕﹐乃濁陰爲地者也。

損傷脾胃﹐眞气下澑﹐或下泄而久不能升﹐是有秋冬而無春夏﹐百病皆起。又有久升而不降者﹐亦病焉。於此求之﹐則履端之義明矣。

經云﹕食入於胃﹐散精於肝﹐淫气於筋。食入於胃﹐濁气歸心﹐淫精於脈﹔脈气流經﹐經气歸於肺﹐肺朝百脈﹐輸精於皮毛﹔毛脈合精﹐行气於腑。且飲食入胃﹐先行陽道﹐而陽气升浮也。浮者﹐陽气散滿皮毛﹔升者﹐克塞頭頂﹐則九竅通利也。若飲食不節﹐損其胃气﹐不能克化﹐散於肝﹐歸於心﹐溢於肺﹐食入則昏冒欲臥﹐得臥則食在一邊﹐气暫得舒﹐是知升發之气不行者此也。經云﹕飲入於胃﹐遊溢精气﹐上輸於脾﹔脾气散精﹐上歸於肺。病患飲入胃﹐遽覺至臍下便欲小便。由精气不輸於脾﹐不歸於肺﹐則心火上攻﹐使口燥咽漧﹐是陰气太盛﹐其理甚易知也。況脾胃病則當臍有動气﹐按之牢﹐若痛﹐有是者乃脾胃虛﹐無是則非也﹐亦可作辧﹝明矣﹞。

外集﹟卷三內傷﹝饑飽勞役飲食積聚﹞

內傷饑飽勞倦總方

補中益气湯治形神勞役﹐飲食失節﹐虛損身熱而煩﹐脈大而虛﹐頸痛或惡寒而渴﹐自汗無力﹐气髙而喘。兼治婦人室女經候不調。血脫益气之大法也。

黃﹝一錢﹐勞役甚者加五分﹞人參﹝久嗽肺有火者去之﹞甘艸﹝各一錢﹐三味除肌熱燥熱聖藥﹐﹞當歸﹝和血﹞白術﹝助脾﹞陳皮﹝導气﹐又能同諸甘藥益元气﹐獨用瀉脾﹞

柴胡﹝引少陽淸气左升﹐大除勞熱﹞

升麻﹝引胃气右升﹐而復其本位。同柴胡﹐須用酒各炒三徧。如咳嗽及有汗者﹐用蜜炒斂而降之。五件各五分﹐虛甚升﹑柴只用一分﹐汗多者全去之。參﹑﹑術有用至一兩一服者﹐甘艸有用二三錢一服者﹐水煎﹐巳未午初時溫服。傷之重者連進二服﹐如得微汗卽愈。忌多言勞役﹐靜養一二時辰久方進美膳以助之。常服去升﹑柴﹐加黃柏三分以滋腎水﹐紅花二分入心養血﹐多用破血。﹞

加味黃湯又名保元湯。治陽虛背惡寒。卽前方去升﹑柴﹑陳﹑歸﹐加肉桂﹐甚者加附子。

升陽順气湯治春月口淡無味﹐夏月𨿽熱猶寒﹐饑飽失常﹐以致腹脇滿悶短气﹐喜怒不節﹐以致憂思气結﹐恐懼气下等證。卽補中益气湯去白術﹐加黃柏﹑艸豆蔻﹑神曲﹑半夏。

黃人參湯治夏天气熱﹐精神不足﹐兩腳痿軟﹐煩熱嘔噦﹐自汗頭痛痰嗽﹐心脇腹痛﹐胸中閉塞﹐小便頻數﹐大便難而閉結﹐皆熱傷肺之所致也﹐宜常服之。卽補中益气湯去柴胡﹐加蒼術﹑神曲﹑五味子﹐黃柏。

淸暑益气湯治長夏濕熱蒸人﹐四肢困倦﹐精神少﹐懶於動作﹐胸滿气促﹐支節痛﹐或气髙而喘﹐身熱而煩﹐心下膨閉﹐小便黃而數﹐大便溏而頻﹐或痢﹐或渴﹐不思飲食﹐自汗體重等證。卽補中益气湯去柴胡﹐用黃一錢止汗除熱﹔人參五分﹐當歸﹑甘艸各三分﹐補中益气﹔蒼術一錢﹐白術﹑澤瀉各五分﹐滲利除濕﹔升麻一錢﹐漧葛二分﹐善解肌熱﹔又以風勝濕也﹐濕勝則食不消而作痞滿﹐故炒神曲五分﹐靑皮二分﹐陳皮五分以消食快气﹔腎惡燥﹐故以黃柏三分﹐借甘味瀉熱補水﹔虛者滋其化源﹐以五味子九粒﹐麥門冬三分﹐救暑傷肺金。中﹐忌汗下溫鍼。

升陽補胃湯治長夏濕熱﹐陽明﹑少陽下血。卽補中益气湯去陳皮﹐加桂﹑芍﹑羌﹑防﹑漧葛﹑獨活﹑生地﹑牡丹皮。

升陽益胃湯治秋燥令行﹐濕熱少退﹐體重節痛﹐口漧舌漧﹐飲食無味﹐大便不調﹐小便頻數﹐食不消。

兼見肺病灑淅惡寒﹐慘慘不樂﹐面色惡而不和﹐乃陽气不伸故也。黃二錢﹐人參﹑甘艸各一錢﹐白術三分﹐陳皮四分﹐柴胡三分﹐加羌活﹑獨活﹐防風各五分﹐以秋旺故用辛溫瀉之﹔白茯﹑澤瀉各三分﹐渴者勿用﹔半夏一錢﹐黃連一分﹐白芍五分﹐姜﹑棗煎服。後如小便罷而病加劇﹐去茯苓﹑澤瀉。何故秋旺反用參﹑術﹑芍藥之類補之﹖脾胃虛則肺俱受邪﹐故因時而補易爲力也。若喜食不可飽食﹐恐胃再傷﹐忌不可啖食以損藥力﹐宜安靜少後形體﹐使胃與藥得轉運升發﹐胃气稍彊﹐少食果物以助之。經云﹕五穀爲養﹐五果爲助者也。

神聖復气湯治气乘冬足太陽寒气﹑足少陰腎水﹐子能令母實﹐手太陰肺實﹐反來侮土﹐火木受邪。腰背胸膈閉塞﹐疼痛善嚏﹐口中涎﹐目中泣﹐鼻流濁涕不止或肉不聞香臭﹐咳嗽痰沫﹐上熱如火﹐下寒如冰﹐頭作陣痛﹐目中流火﹐視物KTKT﹐耳鳴耳韻﹐頭並口臭﹔或惡風寒﹐喜日陽﹐夜臥不安﹐常覺痰塞咽膈不通﹐口失味﹐兩脇縮急而痛﹐牙齒動搖不能嚼物﹐陰汗﹐前陰冷﹐行步欲側﹐起居艱難﹐掌中寒﹐風痺麻木﹐小便數而晝多夜頻﹐欠气短喘作渴﹐少气不足以息﹐遺矢無度﹐婦人白帶﹐陰戶中痛﹐牽心而痛﹐面如赭色﹐食少大便不調﹐煩心霍亂逆气﹐裏急而腹皮色白﹐後出餘气復不能努﹔或腸鳴﹐膝下筋急﹐肩胛大痛﹐此皆寒水木復火土之仇也。漧薑﹝炮﹞三分﹐半夏六分﹐柴胡一錢﹐本八分﹐防風﹑人參﹑郁李仁各五分﹐升麻七分﹐附子二分﹐當歸六分﹐羌活一錢﹐甘艸八分﹐白葵花五朵﹝去心﹞﹐水五鐘﹐煎至二鐘﹔入黃﹑艸豆蔻各一錢﹐陳皮五分﹐再煎至一鐘﹔入黃連﹑黃柏﹝酒洗﹞﹑枳殼﹑生地各三分。以上四味﹐先一日水浸﹐又以細辛二分﹐川芎﹑蔓荊子各三分﹐先一日用水半鐘﹐分作二處浸此三味﹐並黃柏等﹐煎正藥作一鐘﹐不去渣﹐入此浸藥﹐再煎至一大鐘﹐去渣空心稍熱服。又治咬頰﹑咬舌﹑咬唇﹑舌彊等證。宜食肉汁不宜食肉﹐不助經絡中火邪也。

大抵腎與膀胱經中有寒﹐元气不足者﹐皆宜服之﹐神效。於月生月滿時﹐隔三五日一服﹐如急病不拘時分。

沈香溫胃丸治中焦气弱﹐脾胃受寒﹐飲食不美﹐气不調和﹐臟腑積冷﹐心腹疼痛﹐大便滑泄﹐腹中雷鳴﹐霍亂吐瀉﹐手足厥冷﹐大便利無度。又治下焦陽虛﹐臍腹冷痛﹐一切寒中﹐及療傷寒陰濕﹐形气沈困﹐自汗等證。沈香﹑甘艸﹑良姜﹑當歸﹑吳萸﹑人參﹑木香﹑茯苓﹑白術﹑芍藥各五錢﹐附子﹑巴戟﹑漧薑﹑茴香各一兩﹐官桂七錢﹐丁香二錢﹐爲末﹐醋糊丸梧子大。每五十丸﹐空心熱米飲下﹐忌一切生冷物。

外集﹟卷三內傷﹝饑飽勞役飲食積聚﹞

內傷饑飽勞倦總方

參術調中湯瀉熱補气﹐止嗽定喘﹐和脾胃﹐進飲食。卽補中益气湯去當歸﹑升﹑柴﹐用黃四分﹐人參﹑甘艸各三分﹐陳皮二分﹐加白術﹑桑白皮各五分瀉肺定喘﹐五味子二十粒收耗散之气以止嗽﹐地骨皮二分善解肌熱﹐茯苓三分以降肺火﹐麥門冬二分以降肺气﹐靑皮一分散胸中滯气。

調中益气湯治脈弦洪緩而沈﹐按之中得一澀﹐其證四肢滿悶﹐肢節煩疼﹐難以屈伸﹐身體沈重﹐煩心不安﹐忽肥忽瘦﹐四肢懶倦﹐口失滋味﹐大小便淸利而數﹐或上飲下便﹐或大便澀滯不行﹐一日二日一見﹐夏月飧泄米谷不化﹐或便後見血見白膿﹐胸滿短气﹐咽膈不通﹐安臥嗜睡無力﹐不思飲食。卽補中益气湯去術﹑歸﹐用黃一錢﹐人參﹑甘艸各五分﹐升麻﹑柴胡﹑橘皮各二分﹐加蒼術四分﹐木香一分﹐水煎熱服。

節齋補气方人遇勞倦﹐辛苦用力過多﹐卽服一二服﹐免生內傷發熱之病。黃錢半﹐人參﹑白術﹑陳皮﹑麥門冬各一錢﹐茯神八分﹐甘艸七分﹐五味子二十粒﹐姜﹑棗煎服。勞倦甚﹐加附子四五分。

節齋補血方人遇勞心思慮﹐傷損精神﹐心虛气短﹐驚悸煩熱﹐宜服人參一錢二分﹐五味子十五粒﹐當歸﹑麥門冬﹑白芍﹑茯神﹑酸棗仁﹑生地各一錢﹐山梔﹑甘艸﹑陳皮各五分﹐川芎四分﹐空心姜﹑棗煎服。

雙和散治心力俱勞﹐气血俱傷﹐或房室之後勞役﹐或勞役之後犯房﹐大病後虛勞气乏等證。黃﹑川芎﹑當歸﹑熟地各一錢﹐官桂﹑甘艸各七分半﹐白芍二錢半﹐姜﹑棗煎服﹐以此調治﹐但陰虛火動者﹐宜善加減。又黃﹑當歸二味﹐亦名補血湯﹐善治內傷發熱。人參養榮湯﹑黃建中湯﹑八物湯﹑平胃散﹑五苓散﹐皆調理間用之劑也。

朱砂安神丸治勞神過度﹐以致心神煩亂怔忡﹐兀兀欲吐﹐气亂而熱似懊狀﹐或服升補藥後气浮心亂﹐以此鎭固之則愈。方見六卷。

外集﹟卷三內傷﹝饑飽勞役飲食積聚﹞

內傷饑飽勞倦總方

升陽散火湯治男婦四肢發熱﹐肌熱﹐筋痺熱﹐骨髓中熱如燎﹐捫之烙手。夫四肢屬脾﹐脾者土也﹐熱伏地中。此病多因血虛而得﹐或胃虛過食冷物﹐抑遏陽气於脾土。火郁則發之﹐此藥乃胃﹑膽﹑脾﹑肺﹑膀胱經藥也。升麻﹑葛根﹑獨活﹑羌活﹑白芍﹑人參各五分﹐防風二分半﹐柴胡八分﹐炙甘艸三分﹐生甘艸三分﹐水煎服。

升陽湯治一日大便三四次﹐溏而不多﹐有時泄瀉﹐腹中鳴﹐小便黃。柴胡﹑益智仁﹑當歸﹑陳皮各三分﹐升麻六分﹐甘艸二錢﹐黃三錢﹐紅花少許﹐水煎熱服。

火郁湯治手足心發熱。升麻﹑葛根﹑柴胡﹑自芍各錢半﹐防風﹑甘艸各一錢﹐蔥白煎服。

瀉陰火升陽湯治肌熱煩熱﹐面赤少食﹐喘咳痰盛﹐右關脈緩弱或弦或浮數。羌活﹑甘艸﹑黃﹑蒼術各一錢﹐升麻八分﹐柴胡錢半﹐人參﹑黃各七分﹐黃連酒炒﹑石膏各五分﹐深秋勿用﹐水煎服。按此發脾胃火邪之劑﹐又心﹑膽﹑肝﹑肺﹑膀胱藥也。瀉陰火﹐升發陽气﹐榮養气血者也。

外集﹟卷三內傷﹝饑飽勞役飲食積聚﹞

內傷饑飽勞倦總方

升陽除濕湯治脾胃虛弱﹐不思飲食﹐腸鳴腹痛﹐泄瀉無度﹐小便黃﹐四肢困弱。升麻﹑柴胡﹑防風﹑神曲﹑澤瀉﹑豬苓各五分﹐蒼術一錢﹐陳皮﹑甘艸﹑麥芽各三分﹐姜﹑棗煎服。如胃寒腸鳴加益智仁﹑半夏﹐非腸鳴不得用。

升陽除濕防風湯治大便閉塞。或裏急後重﹐數至圊而不能便﹐或有白膿或血﹐愼勿利之﹐利之則反鬱結而不通﹐以此舉其陽﹐則陰气自降矣。如脾濕下流肝腎而成泄痢者﹐宜此補之升之舉之﹐不可疏下。若脈實腹脹﹐閉塞不通﹐從權以苦多甘少之藥泄之﹐蒼術四兩﹐防風二錢﹐白術﹑白茯﹑白芍各一錢﹐用水二鐘半﹐先煎蒼術至二鐘﹐入諸藥﹐再煎至一鐘﹐空心熱服。

外集﹟卷三內傷﹝饑飽勞役飲食積聚﹞

內傷饑飽勞倦總方

升陽燥濕湯治白帶下﹐陰戶痛﹐控心急痛﹐身黃皮緩﹐身重如山﹐陰中如水。防風﹑良姜﹑漧薑﹑郁李仁﹑甘艸各一錢﹐柴胡一錢三分﹑陳皮﹑黃芩各五分﹐白葵花七朵﹐分作二帖﹐水煎服。

升陽調經湯治飲食勞倦﹐暴崩不止﹐或下水漿﹐怠惰嗜臥﹐四肢困倦﹐及夏月帶下脫漏等證。獨活五分﹐蔓荊子七分﹐當歸﹑防風﹑甘艸﹑升麻﹑本各一錢﹐柴胡﹑羌活﹑蒼術﹑黃各錢半﹐空心水煎服﹐以飯壓之。

升陽舉經湯治經水不止。如右尺按之空虛﹐是气血俱脫﹐大寒之證。𨿽輕手其脈數疾﹐舉之弦緊或澀﹐此是陽脫陰火亦亡。或見熱證於口鼻眼﹐或渴﹐此皆陰燥陽欲先去也﹐此方切補命門之下脫也。肉桂盛夏勿用﹐白芍﹑紅花各五分﹐細辛六分﹐人參﹑熟地﹑川芎各一錢﹐獨活﹑黑附子﹑甘艸各錢半﹐羌活﹑本﹑防風各二錢﹐白術﹑當歸﹑黃﹑柴胡各三錢﹐桃仁十枚﹐分作四帖﹐空心水煎服。

益胃升陽湯治婦人經候不調﹐或血脫﹐或脈弱食少﹐水泄日二三行。卽補中益气湯加神曲錢半﹐黃芩五分﹐腹痛加芍藥。此方气血之藥﹐血脫益气之要法也。

升陽和中湯治閉目渾身麻木﹐晝減夜甚﹐覺而開目則麻漸退﹐乃陽衰陰旺﹐非有風邪。法當補肺瀉陰火與濕﹐通行經脈﹐調和陰陽﹐此藥主之。生甘艸去腎熱閉﹐黃柏﹑白茯﹑澤瀉俱除濕導火﹐升麻行陽助經﹐柴胡各一分半﹐橘皮﹑當歸﹑白術各二分﹐白芍﹑人參各三分﹐佛耳艸﹑炙甘艸各四分﹐黃五分﹐食遠水煎熱服。

外集﹟卷三內傷﹝饑飽勞役飲食積聚﹞

內傷饑飽勞倦總方

保元湯治慢驚風。令脾土實而木不敢犯﹐又爲疹痘始終必用之藥也。黃錢半﹐人參一錢﹐甘艸五分﹐水煎服。加減見小兒。

外集﹟卷三內傷﹝饑飽勞役飲食積聚﹞

內傷饑飽勞倦總方

補中益气湯乃癰疽托裏排膿﹐扶脾胃之聖藥也。加減由人。

內傷﹐耳鳴目黃﹐頰頷腫﹐頸肩肘臂外後廉痛﹐面赤﹐脈洪大者﹐以羌活一錢﹐防風﹑本各七分﹐甘艸五分通其經血﹔加黃芩﹑黃連各三分﹐消其腫﹔人參五分﹐黃七分﹐益元气而瀉火邪﹐另作一服與之。

嗌痛頷腫﹐脈洪大﹐面赤﹐加黃芩。內傷發斑者﹐因胃气虛甚﹐是火遊行於外﹐亦痰熱所致。火則補而降之﹐熱則微汗以散之﹐切不可下﹐恐生危證。

上補中益气一方﹐六經見證詳傷寒﹐百病相兼見雜病﹐春夏秋冬無不可通﹐男女內外無所不治。升而浮之﹐羌﹑獨﹑葛﹑防不爲發散﹔降而沈之﹐木香﹑檳榔﹐豬﹑澤﹑知﹑柏不爲疏滲﹔熱之﹐漧薑﹑肉桂﹐甚則附子﹔寒之﹐芩﹑連﹑滑石﹐甚則大黃。學人於此而一悟焉﹐則處方用藥﹐非惟善於加減變化﹐而無凝滯亂之獘﹐亦且關鍵可觀﹐而有洞中懇惻之妙。然後謂之根據東垣用藥﹐亦卽謂之效仲景處方﹐益能根據東垣﹐則仲景在其中矣﹐能效仲景﹐則東垣亦在其中矣﹐二公方藥﹐俱自《湯液》而來﹐理意同而品味多寡﹐病不同耳。且淸暑益气﹐仲景法也﹐腸與東垣相似﹐尢爲證驗。以後雜病方中﹐有言百般加減由人﹐卽此類是也。其餘如頭痛加芎﹑芷﹐活套則不甚錄﹐卽頭痛太陽川芎﹐陽明白芷﹐豈可槪加芎﹑芷哉﹗諸益气皆自補中而變﹐或以補中益气爲主﹐而加散邪之藥﹔或以辛涼解散之藥爲君﹐而以參﹑術等藥爲臣﹐皆因時令主客﹐互爲勝衰﹐內外感傷各有輕重﹐而加減出入之也。其實﹐通治飲食勞役﹐或無力動作﹐懶於言語﹔或飯後反倦﹔或當春口淡﹔或遇夏惡寒者﹐值秋熱令稍退﹐肺病灑淅﹐慘慘不樂﹔或饑常如飽﹔或便後見些膿血﹐無非脾濕下流﹐以致內熱變生諸病。但初病熱中則可用之﹐若末傳寒中﹐則不可用也﹐蓋甘酸適足以益其病耳。如黃﹑人參﹑甘艸﹑芍藥﹑五味子之類是也﹐以此見﹐諸升益之劑難用﹐尢甚於桂枝﹑麻黃湯也。飲食傷成積聚者﹐消導推逐﹐尢宜愼重。

內傷飲食積滯方見雜病傷食積聚。補中益气湯加減﹐見雜病藥賦。

外集﹟卷四

丹溪朱先生雜病纂要

詳《格致餘論》《局方發揮》《丹溪心法》《纂要》《日用》《醫案》及今《附余》﹐並各名家方書﹐如《巢氏病源》《好生書》《儒醫纂要》﹐惜乎﹐未

外集﹟卷四雜病提綱

外感

中風卒倒分眞似﹐風爲百病長﹐善行數變﹐爲卒中昏倒﹐爲竄視僻﹐爲搐搦反張﹐或爲寒中﹐或爲熱中﹐或爲癘風。入陽經則狂﹐入陰經則顚﹐入皮膚則癢﹐入筋則攣急﹐入骨節則疼痛﹐入肉分與衛气相搏則不仁﹐與榮气相搏則半身不遂﹐入經癱瘓﹐入絡膚頑﹐入腑卽不識人﹐入髒卽舌彊吐沫﹐挾熱則痿緩﹐挾寒則拘攣﹐挾濕則腫滿。有眞中者﹐有兼中﹑似中者。陽病身熱﹐陰病身涼﹐烏﹑附行經﹐不可槪用。

口眼斜語話難﹔風邪初入反緩﹐正气反急﹐牽引口眼僻﹐或左或右。急掐人中﹐拔頂發﹐炙耳垂珠﹐粟米大艾三五壯。外用南星﹑艸烏各一兩﹐白芨一錢﹐僵蠶七枚爲末﹐薑汁調塗處﹐正。內用正舌藥﹐白附子﹑僵蠶﹑全蠍等分爲末﹐酒調服二錢。不語有數端﹐有風中心脾者資壽解語湯﹔有風中心經者﹐小續命湯去桂﹑附加菖蒲﹔有痰塞心竅者﹐導痰湯加菖蒲﹑人參﹑竹茹﹐或芩﹑連﹔有舌本彊硬﹐語言不正者﹐用蠍梢二錢半﹐茯苓一兩﹐薄荷二兩﹐爲末﹐酒調服二錢﹐或擦牙尢妙。又有風熱壅者﹐有血虛﹑气虛者﹐有腎虛及老人忽言不出者﹐十全大補湯去桂﹐加菖蒲﹑遠志。

痰塞喉中聲噫噫﹐同上卒倒歪斜﹐不語名風喑﹐身軟有汗者生﹐汗不出身直者死。痰由水化制火﹐閉塞心竅不語。熱者﹐涼膈散加黃連﹐或牛黃淸心丸﹔虛者﹐星香散﹑三生飲﹑導痰湯﹑小省風湯。

半身﹝或只一肢﹞不遂﹝此名偏枯﹐言不變﹐智不﹐病在膚腠之間﹐溫臥取汗﹞四肢癱﹔此名風痱﹐智亂不能言者﹐難治。其證身體無痛﹐緩則四肢不舉﹐急則一身皆仰﹐或左癱右瘓﹐或一臂不隨﹐時復轉移一臂。驅風化痰﹐調气養血爲主﹐換骨丹﹑黑虎丹﹑神仙飛步丹。有脾實者﹐膏粱之疾﹐非肝腎虛痿﹐搜風順气丸﹔有脾虛者﹐十全大補湯﹑獨活寄生湯﹑萬寶回春湯。

又有五痺類風狀﹝見後﹞﹐四證﹝風喑﹑風痱﹑偏枯﹑痺風﹞全無莫浪猜。

中暑﹑中寒﹑中濕﹑痰厥﹑气厥﹑食厥﹑熱厥﹑虛暈等證﹐皆卒倒不語﹐但風必有歪斜搐搦之證爲異﹐𨿽內傷兼中亦然。但四證見一便作風治﹐惟有輕重緩急之分。輕者發過如故﹐或口舌無恙﹑手足顫拽者﹐大省風湯加人參﹑沒藥等分﹐水煎熱服﹐得汗卽愈。

或四肢無恙﹐口語澀者﹐古防風湯﹐入麝一釐調服﹔或自醒能言能食﹐惟身體不遂者﹐地仙丹。

西北﹝風髙﹞眞中宜分治﹐東南﹝地濕﹞兼中﹝似中﹞審實虛﹔主火﹝河間﹞主气垣﹞或主濕﹝丹溪﹞﹐內傷兼﹝中﹞似三子所主𨿽殊而實同也﹐況濕則中气不運而生痰﹐痰因火動而生風﹐又兼二子之見也。

气衰賊邪容易襲﹐气血壯盛﹐腠理致密﹐邪不能入。惟中年气血始衰﹐腠理空疏﹐加以七情勞役飲食﹐內傷元气﹐門巷賊風﹐乘虛襲入臟腑血脈﹐故有兼中者﹐東垣所謂非外邪徑傷﹐乃本气病也。有醉後當風﹐頭面多汗善渴者﹐名曰漏風﹐宜黃六一湯﹐加參﹑術﹑牡蠣﹑漧葛。

有房勞中風﹐下體多汗﹐曰內風﹐十全大補湯加附子﹑防風。如入風府﹐曰腦風﹔入系頭﹐曰目風﹔在腠理﹐爲泄風﹐與漏風同﹐但身盡疼耳﹔久則爲腸風﹔食後曰胃風﹐又名夾食中風﹐久則爲下血。有傷食變爲暴厥﹐亦類中風﹐但停食則胸中滿悶﹐須探吐及理脾胃。有酒濕病﹐亦類中風﹐當分消以瀉濕毒。有內傷熱證似中風者﹐有雜病虛證似中風者﹐均不可以風治。

火動气中無涎污。

中气脈沈身涼無痰涎爲異耳。如思慮肉脫﹐憂愁肢廢﹐悲哀筋攣﹐過喜皮槁﹐盛怒腰瘠﹐卽河間所謂將息失宜﹐五志過極﹐則心火暴甚﹐腎水難制﹐熱气拂郁昏倒﹐筋骨不用﹐久則癱瘓﹐忌服風藥﹐宜藿香正气散合星香散。虛者﹐八味順气散﹔實者﹐四七湯。

眞中中腑著四肢﹐手足拘攣﹐或中身前﹑身後﹑身側﹐可治。脈浮有表﹐面見五色﹐惡寒﹐宜小續命湯﹐或排風湯﹐風從汗散﹐通因通用是也。如脈浮不語者﹐用防風﹑黃煎水一擔﹐置牀下﹐燻入鼻中﹐良久能言進藥。

中髒﹝閉﹞塞﹝九﹞竅多昏危﹔中髒之絡者﹐口眼俱閉﹐可治。如入髒深者﹐心絕口開﹐肝絕眼閉﹐脾絕手散﹐肺絕痰如拽鋸﹑鼾睡﹐腎絕遺尿﹐或大吐大瀉﹐下血吐血者皆死。宜三化湯﹑搜風順气丸﹑麻子仁丸。凡攻裏﹐忌腦﹑麝﹑牛黃引風入骨﹐芫花﹑甘遂損傷气血。如汗多尿少者﹐忌滲利﹐榮竭無以制火﹐煩熱愈甚﹐候熱退汗止﹐小便自利。

中血脈﹝絡也﹞則歪口眼﹐或近於腑﹐外亦有六經形證﹐則從小續命湯加減微汗。或近於髒﹐內亦有便溺阻隔﹐則從三化湯加減微利。

又有中經亦要知。內﹝無便溺阻隔﹞外無﹝六經形﹞證從中治﹝不可汗下﹞﹐蓋風本於熱﹐熱勝則風動﹐宜養血以勝燥﹐大秦艽湯分經加減﹐或天麻丸﹑羌活愈風湯。如欲微汗﹐愈風湯加麻黃﹔欲微利﹐愈風湯加大黃。中腑𨿽宜汗﹐汗多則亡陽﹔中髒𨿽宜下﹐下多則亡陰。若臟腑兼見者﹐或先汗而後利﹐或表裏兼攻者﹐防風通聖散。

口不能言肢不持﹔手足不能運動﹐乃血弱不能營筋與舌也。

左爲死血﹝畱滯經絡﹞與少血﹐四物湯少加防風﹑羌活主之。瘀血﹐加桃仁﹑紅花。

痰與气虛身右居。

血虛則痰火流注於左而爲癱﹐气虛則痰火流注於右而爲瘓﹐急治則愈﹐久則痰火鬱結難治。痛者爲實﹐先以二陳﹑省風之類治痰﹐後以防風通聖散﹑瀉靑丸之類瀉火﹔不痛爲虛﹐血虛者﹐四物湯俱薑汁炒過﹐加竹瀝﹑薑汁。肥人濕痰﹐少加附子行經﹔瘦人火動﹐加黃柏﹔气虛者﹐四君子湯﹔虛甚﹐遺尿聲鼾睡者﹐濃煎參﹑﹐加附子﹑薑汁﹔勞傷者﹐補中益气湯加竹瀝﹐兼治右瘓。痰盛者﹐二陳湯加薑汁﹑竹瀝﹔能食者﹐換荊瀝。此丹溪雜病通法也。

通治﹝南北﹞開關化涎沫﹐開關散﹐吹鼻有嚏可治﹐無嚏者死。牙關緊急﹐入藥不得者﹐用南星五分﹐龍腦一字﹐端午日午時合﹐每用一字至五分﹐擦牙熱自開。痰甚者﹐宜量虛實吐之。虛者﹐稀涎散微微吐出冷涎。實者﹐用瓜蒂炒黃末五分或一錢﹐入全蠍末半分﹐吹入鼻中立吐﹔如不吐﹐用酸齏汁調下﹔如再不吐﹐用熱齏汁投之﹐此藥不可輕用。吐後﹐宜服降火利气﹑安神定志之藥。吐法見傷寒﹐但中風大吐涎出﹐久則手足骨節皆枯﹐不能轉動滑利﹐以藥壓下﹐再歸骨節可也﹐小兒驚搐亦然。

順气活血風自祛。

風證﹐皆痰爲患﹐故治以開關化痰爲先﹐急則祛風﹐緩則順气﹐久則活血。如眞气漸復﹐痰飲漸消﹐或尙有風邪未退﹐羌活愈風湯調之。實者﹐川芎茶調散﹔虛者﹐萬寶回春湯﹐未可全以風治也。抑論舊以西北風髙﹐眞中宜分臟腑經絡調治﹔東南地濕﹐兼中﹑似中宜分气血虛實﹑痰火多少調治。然眞中﹑兼中﹐南北互有﹐且治臟腑者﹐可不分气血之虛實乎﹖治气血者﹐又可不分臟腑經絡之邪多少乎﹖大抵外感重而內傷輕者﹐先須分表裏法﹐祛風爲主﹐次用气血痰法調治﹔內傷重而外感輕者﹐先用調補气血痰法爲主﹐次分臟腑經絡祛風﹐此活法也。

若覺膚頑肌蠕動﹐凡覺手足麻木﹐肌肉蠕動﹐如有虫行﹐心抑憒亂﹐宜烏藥順气散。

如眉稜骨痛者﹐風之兆也﹐宜古防風湯加芩﹑連。

預防之法亦堪推。

禦風丹﹑五參散﹑史國公浸酒方﹑單丸。

冒風惡風多屬肺﹐肺主皮毛﹐通膀胱﹐最易感冒。新咳嗽惡風﹐鼻塞聲重噴嚏是也﹐柴胡半夏湯﹑參蘇飲﹐寒月麻黃杏仁飲。重者﹐頭疼身痛﹐寒熱﹐咽漧音啞﹐柴胡桂枝湯﹑防風沖和湯。

頭痛甚者﹐川茶芎調散﹔痰多者﹐金沸艸散﹔挾熱﹐人參敗毒散﹑升麻葛根湯﹔挾寒﹐十神湯﹔挾寒濕﹐消風百解散﹔挾濕﹐神術散﹔挾暑﹐香葛湯﹔時行﹐柴胡升麻湯。

挾內愼勿專攻外﹔服食過濃﹐素有痰火﹐時常鼻塞流涕﹐聲重咳嗽﹐略被外感則甚者﹐防風通聖散﹐或大黃﹑黃芩等分爲丸﹐白水下。素虛者﹐只用防風﹑羌活﹑川芎﹐隨宜加入補藥﹑痰藥中。傷食﹐加白術﹑陳皮﹑靑皮﹑山楂﹑麥芽﹔挾形寒飲冷﹐加姜﹑桂﹔挾房勞﹐加參﹑術﹑歸﹑地﹔挾勞役傷气者﹐補中益气湯加羌活﹑防風﹔風虛甚者﹐羌活丸﹑加味烏荊丸。

重則傳變輕不傳﹐風重傳裏﹐一同傷寒治法。

久甚能爲气血害。

風能燥血散气﹐故古用桂附﹑八物等湯。久不愈者﹐只宜三白湯加減斂之﹐切忌疏泄﹐𨿽初起﹐非寒月無汗﹐麻黃禁用。

外集﹟卷四雜病提綱

外感

中寒無汗肢僵僕﹐傷寒循經漸入﹐中寒不問冬夏﹐或當風取涼﹐或坐地受冷﹐肅殺之气自皮膚卒於臟腑。昏倒﹐四肢拘攣彊直厥冷﹐與中風相似﹐牙緊﹐四肢不動爲異耳。急用蔥餅熨臍﹐並灸气海﹐手足溫暖則生。如極冷唇靑﹐厥逆無脈﹐舌捲囊縮者﹐須臾卽死。

急分三陰暖下元﹔倉卒難分經絡﹐急煎姜附理中救之。次審﹐中脘疼痛﹐中太陰者﹐理中湯﹔脈沈足冷﹐中少陰者﹐四逆湯加吳萸﹐或臍腹疼痛﹐五積散加吳萸﹔小腹疼痛﹐中厥陰者﹐當歸四逆湯加吳萸或五味子。如陰盛煩躁﹐熱藥冷凍飲料﹐或加些涼藥爲引﹐溫中散冷﹐補暖下元﹐陽气復而寒自消矣。切忌吐下。方兼補血者﹐寒泣血故也。

感冒尋常和表裏﹐西北苦寒﹐中傷者多﹔東南溫和﹐中傷者少。尋常感冒﹐表證見者﹐九味羌活湯﹑芎芷香蘇散﹔寒入腸胃者﹐霍亂轉筋﹐洞泄下利﹐漧嘔吐逆﹐藿香正气散或五積散﹔挾食停痰者﹐人參養胃湯﹔夏秋暴寒﹐折熱於裏者﹐調中湯微下之。凡帶漏﹑遺精﹑瘧﹑疝瘕﹑香港腳﹑腰膝冷﹑虛勞﹑陰痿﹑諸痛﹐皆寒所爲也。挾風﹐眩暈不仁﹔挾濕﹐四肢腫痛。

內傷補益加辛溫。

內傷勞役﹐感寒困倦﹐補中益气湯加姜﹑附。如內傷生冷﹐感寒腹痛﹐脈脫﹐附子理中湯﹔如內傷房室﹐感寒厥冷﹐四逆湯﹔脈脫﹐三建湯﹐煉臍法。

外集﹟卷四雜病提綱

外感

暑熱汗渴審實虛﹐暑病﹐身熱自汗﹐口渴面垢而已﹐余證皆後傳變﹐或兼內傷。必先問其人素虛胃弱﹐或大病大勞後﹐縱暑中傷者﹐宜淸暑益气﹔素彊盛壯實無虛損病者﹐宜祛暑和中。

陰陽經絡最難拘﹔靜居髙堂大廈﹐得病似熱證﹐屬心脾經者﹐名中暑陰證﹔動作田野道途﹐得病似傷風證﹐屬膀胱經者﹐名中陽證﹐其實一也。但自襲暑气而言﹐曰中暑﹔自被日逼而言﹐曰中。然暑初入﹐自口鼻牙頰達手心主胞絡﹐以火從火﹐故古法暑還取冷水灌漑勿咽。入肝則眩暈頑麻﹐入脾則昏睡不覺﹐入肺則喘咳痿﹐人腎則消渴﹐非專心主而無傳入也。

中﹝聚﹞傷﹝緩﹞冒﹝淺﹞伏﹝深﹞分輕重﹐中暑歸心﹐神昏卒倒。傷暑肉分﹐周身煩躁﹐或如鍼刺﹐或有赤腫。蓋天气浮於地表﹐故人气亦浮於肌表也。冒暑入腸胃﹐腹痛惡心嘔瀉。伏暑卽冒暑久而藏伏三焦﹑腸胃之間﹐熱傷气而不傷形﹐旬月莫覺﹐變出寒熱不定﹐霍亂吐瀉﹐膨脹中滿﹐瘧痢煩渴﹐腹痛下血等癥。但暑病多無身痛﹐間有痛者﹐或爲澡浴﹐水濕相搏耳。

暑風暑厥又何如﹖卽暑證﹐但以手足搐搦爲風﹐手爲厥﹐厥與傷寒熱厥義同﹐黃連香薷散。暑風乃勞役內動五臟之火﹐與外火交熾﹐則金衰木旺生風﹐香茹散加羌活﹐或六和湯合消風散。素有痰飲﹐因暑觸動﹐痰熱生風者﹐六和湯合星香散。若道途卒倒湯藥不便﹐恐气脫難治﹐急扶陰晾處﹐不可臥濕冷地﹐掬道上熱土﹐放臍上﹐拔開作竅﹐令人尿於其中﹐待求生薑或蒜嚼爛﹐以熱湯或童便送下﹐外用布蘸熱湯熨气海立醒﹐後尢不可飲冷水﹐以大劑滋補藥服之。如心神恍惚﹐用五苓散﹐燈心同煎﹐入朱砂末調服﹐有汗加黃。因酒引暑入腹尿血者﹐去桂加黃連。或神昏驚悸妄言﹐用益元散﹐量加朱砂﹐新汲水調服二錢﹐降胃火﹑治煩熱﹑利濕止渴之要藥。

痰火絞脈俱可吐﹐暑毒痰火﹐窒塞胸中﹐量體虛實吐之﹐火郁發之之義也。吐痰喘气急痞塞﹐入藥不得者﹐急煎六和湯﹐調麝二釐服。絞腸痧﹐腹痛不可忍﹐或連心痛展轉在地﹐手足亦有冷者﹐乃腸絞縮在腹﹐須臾能死﹐急用熱湯調鹽一兩﹐灌入卽安。或再用陳艾﹑陳樟木﹑陳壁土各等分﹐水煎﹐連服三四服。刺血法見急救。

祛暑和中﹝利濕消導其雜﹞證自除。

夏月人多飲水食冷﹐故宜利濕兼以消導﹐汗多者忌滲。祛暑﹐香薷散﹑黃連解毒湯﹑淸肺生脈散﹑白虎湯加參﹑柴﹔寒熱不定﹐小柴胡湯﹔和中﹐大﹑小調中湯﹑薷苓湯﹑枇杷葉散﹑胃苓湯﹑桂苓甘露飲﹑六和湯。

寒郁甚者須反治﹐伏陰在內之時﹐避暑貪涼﹐外又襲陰冷之气﹐郁遏周身陽气﹐宜辛溫解散﹐薷藿湯之類。若外旣受寒﹐內復傷冷﹐加漧薑﹑砂仁﹑神曲。若外觸暑气﹐內傷冷食﹐以致外熱內寒﹐宜淸暑益气湯。若外不受寒﹐止是內傷生冷﹐腹痛嘔瀉﹐宜理中湯加麥芽﹑砂仁﹐或大順散﹐或二气丹﹐冷水下丹丸。皆治因暑傷冷﹐非溫散治暑之謂也。誤服發黃﹑發斑﹑蓄血﹑悶亂而死。

內傷滋補免淸﹔內傷勞役﹐或素气血虛弱病暑者﹐一以滋補爲主﹐愼用大熱大涼之劑。暑重尿赤者﹐淸暑益气湯﹔暑輕力倦者﹐補中益气湯或爲丸﹔中﹐暫加香薷﹑扁豆﹔陰虛者﹐滋陰降火湯﹑腎气丸。

三伏炎蒸尢可畏﹐大熱傷气﹐養生家謂此時縱酒恣色﹐令人內腎腐爛﹐至秋方凝﹐甚則化水而死。

預防不獨羨香薷。

時常禦暑﹐體實者﹐香薷散﹑益元散﹐虛者忌用。蓋脾虛者﹐不必因暑勞役﹐及乘涼致病﹐每遇春末夏初﹐頭疼腳軟﹐食少體熱﹐名注夏病﹐宜補中益气湯去升﹑柴加黃柏﹑芍藥五味子﹑麥門冬﹔有痰﹐加半夏﹑薑汁﹐實三伏卻暑之聖藥也。如气衰精神不足﹐煩渴懶食者﹐生脈散﹑誘行丸。通用謝傳萬病無憂散。

外集﹟卷四雜病提綱

外感

濕气覺來分內外﹐風寒暴暑傷人便覺﹐濕气燻襲人多不覺。有自外入者﹐長夏郁熱﹐山澤蒸气﹐冒雨行濕﹐汗透沾衣﹐多腰腳腫痛。有自內得者﹐生冷酒面滯脾﹐生濕郁熱﹐多肚腹腫脹。西北人多內濕﹐東南人多外濕。

內外又分上下中。

濕在上宜微汗﹐在中﹑下宜利二便或升提。

初入身沈﹝重﹞多困倦﹐或肢節痛﹐或一身盡痛﹐甚則濕聚爲痰﹐昏不知人﹐爲直視﹐爲鄭聲。

上燻喘咳﹝茯苓湯﹞目如蒙。

首位髙气淸﹐濕燻則如有物以蒙之也﹐單蒼術膏妙。

著脾﹝浮黃﹞腫脹﹝滿或臍下硬﹐退黃丸﹞大便泄﹐術附湯﹑三白湯﹑滲濕湯。

著腎腳腰小便濃。

濕﹐下先受之﹐故腰腳攣痛﹐獨活寄生湯﹑當歸拈痛湯﹑腎著湯﹑靑娥丸。

治外微汗通經絡﹐微汗﹐防己黃湯﹐或羌活勝濕湯﹔無汗者﹐五苓散加蒼術﹔通經絡﹐神仙飛步丹﹑乳香黑虎丹。

治內滲﹝小便﹞利﹝大便﹞爲妙工。

滲劑﹐五苓散。黃﹐加茵陳一倍﹔身痛﹐加羌活一倍。濕盛膨脹者﹐又當以車前﹑木通﹑葶藶利水行气爲君﹐而以參﹑術﹑茯苓爲佐﹔或以二術爲君﹐而以利水藥爲佐。濕郁肢脹﹐或徧身浮腫者﹐皆自內而出也﹐量虛實利之﹐不敢利者﹐退黃丸妙。

四气相兼﹝兼中兼感﹞濕熱甚﹐除濕湯。兼風﹐合桂枝湯﹐或古防風湯﹑敗毒散﹔兼寒﹐合五積散﹐或古姜附湯﹔兼暑﹐合五苓散。大抵百病兼風﹐則必惡風﹑有汗﹑眩暈﹔兼寒則必惡寒無汗或攣痛﹔兼暑則必面垢煩渴﹔兼濕則必腫滿沈倦。四气互相兼並﹐惟寒濕﹑濕熱爲病﹐濕熱尢多。以尿赤有渴爲濕熱﹐多黑瘦膏粱之人﹔以便淸不渴爲寒濕﹐多肥白淡食之人。昔有專用五積治寒濕﹐防風通聖散治濕熱﹐宜哉﹗淸熱燥濕兼補中。

此治濕熱法也。凡內傷勞役﹑七情﹑飲食﹐以治脾虧火動﹐肺金受傷﹐則木旺侵脾﹐令飲食不化﹐郁爲痰積﹐甚則腹脹浮腫。實者下之﹔虛者補脾利濕消導﹐兼以淸熱﹐淸燥湯是也。濕勝筋痿﹐熱勝筋縮者﹐尢宜。

通用﹝內外濕熱﹞燥脾並升散﹐燥脾枳術丸﹑大安丸﹑單蒼術丸﹑升陽除濕湯。通用二陳湯﹐或平胃散加桑白皮爲主。濕在上焦﹐加羌活﹑蒼術微汗﹔有熱﹐加黃芩。中焦濕﹐加豬苓﹑澤瀉滲利﹔熱﹐加黃連。下焦濕﹐加升麻﹑防風升提﹔熱﹐加防己﹑黃柏﹑龍膽艸。肥人多濕﹐加蒼術﹑滑石﹔瘦人多熱﹐加芩﹑芍。沈困﹐加參﹑術﹐又四制蒼柏丸﹐三精丸。

實者大便方可攻。

元气實而濕熱甚者﹐導水丸或除濕丹﹑舟車丸。

外集﹟卷四雜病提綱

外感

燥有內外屬陽。

明外因時值陽明燥令﹐久晴不雨﹐黃埃蔽空﹐令人狂惑﹐皮膚漧枯屑起。內因七情火燥﹐或大便不利亡津﹐或金石燥血﹐或房勞竭精﹐或饑飽勞逸損胃﹐或炙爆酒醬濃味﹐皆能偏助火邪﹐消爍血液。

總來金被火相刑﹔六气﹐風﹑熱﹑火屬陽﹐寒﹑燥﹑濕屬陰。但燥𨿽屬秋陰﹐而反同風熱火化。蓋火盛則金被熱傷﹐木無以制而生風﹐風勝濕﹐熱耗津。入肝則筋脈勁彊﹑緊急口噤﹐發爲風癇﹐或手足癱瘓偏枯﹐或十指反而莫能搔癢﹐或爲雀目內障﹔入心則昏冒僵僕﹐語言謇澀﹔入脾則隔滿不食﹐或善饑而瘦﹐或傷積變爲水腫腹脹﹔入肺則毛焦漧疥﹑郁咳嗽﹔入腎則津液竭而煩渴﹐及骨蒸祕結。總皆肺金所主﹐陽明與肺爲表裏也。

皴勁渴祕𨿽風熱﹐表裏俱宜潤衛榮。

表病皮膚皴揭。四物湯去川芎﹐合生脈散加知﹑柏﹑天花粉﹐或單天門冬膏。如筋攣不能運動者﹐大秦艽湯。裏病消渴﹐活血潤燥﹐生津飲。燥結﹐因肝木自旺﹐或肺風入大腸者﹐曰風燥﹐搜風順气丸。因臟腑積熱﹐或久病郁熱者﹐曰熱燥﹐四順淸涼飲﹑當歸龍薈丸。因脾胃伏火﹐便閉不食者﹐曰血燥﹐四物湯加大黃﹑桃仁﹐或爲丸服﹔大便偏祕者﹐導滯通幽湯﹔小便偏祕者﹐導气除燥湯。陰虛火燥者﹐曰虛燥﹐單黃柏丸﹑補陰丸﹑腎气丸。勞役气虛燥者﹐補中益气湯。通用四物湯去芎爲君﹐天﹑麥門冬爲臣﹐栝蔞爲佐﹐升麻﹑紅花﹑甘艸爲使。風﹐加秦艽或牛膝﹔熱﹐加黃芩﹔血﹐倍生地﹔渴﹐加天花粉﹑五味子﹔閉結﹐加大黃﹑郁李仁﹑麻仁﹔气虛﹐量加參﹑﹔陰虛﹐加知﹑柏。大抵宜甘寒潤劑﹐忌辛香動火及一切發汗之藥。經曰﹕燥者潤之﹐養血之謂也。蓋燥則血澀﹐而气液爲之凝滯﹔潤則血旺﹐而气液爲之宣通﹐由內神茂而後外色澤矣。然積液固能生气﹐積气亦能生液。常用气虛者瓊玉膏﹐津虛者單五味子膏﹐血虛者地黃膏。凡病遇天燥﹐亦宜量加此等潤劑。

外集﹟卷四雜病提綱

外感

火因內外分虛實。

外因邪郁經絡﹐積熱臟腑﹐此爲有餘之火﹔內因飲食情欲﹐气盛似火﹐此爲有餘中不足﹐陰虛火動﹐乃不足之火。大要以脈弦數無力爲虛火﹐實大有力爲實火。

性暴無常主病多﹔火病死人甚暴﹐變化無常﹐一動便傷元气﹐偏勝移害他經。《內經》病機十九條而屬火者五﹐劉河間推展五運爲病﹐屬肝者﹐諸風之火﹔屬脾胃者﹐諸濕痰火﹔屬心肺者﹐諸熱實火﹔屬腎者﹐諸虛之火﹔散於各經﹐浮游之火﹔入气分﹐無根之火﹔入血分﹐消陰伏火。故曰諸病尋痰火﹐痰火生異證。

實火渴閉熱無間﹐實火內外皆熱﹐口渴﹐日夜潮熱﹐大﹑小便閉。

虛熱有間口無何﹔虛火潮熱有間﹐口燥不渴。

瀉實補虛升且降﹐實火﹐因外感邪郁在表者﹐九味羌活湯﹔半表裏﹐小柴胡湯﹔入裏﹐大承气湯﹔燥渴﹐白虎湯﹔因金石炙爆者﹐黃連解毒湯﹑防風當歸飲﹑三黃丸﹑大金花丸﹔狂者﹐黑奴丸。虛火气虛火盛﹐因勞倦傷胃﹐無力身熱﹐宜保元湯﹐補中益气湯加芍藥﹑黃柏﹐或四君子湯滲之。如大病及吐瀉後﹐身熱如焚﹐命門脈脫﹐爲陽衰之病﹐宜以辛熱溫養其火﹐則熱自退﹐附子理中湯﹑霹靂散主之。血虛火動﹐因傷色欲﹐午後發熱﹐宜四物湯﹑滋陰降火湯﹑加味逍遙散﹑腎气丸﹑人中白散﹔若腎水受傷﹐生地﹑玄參煎膏主之﹔相火旺甚﹐气從臍下起者﹐正气湯﹑坎離丸﹔如气從湧泉穴起入腹者﹐虛極難治﹐四物湯加白馬脛骨﹐降陰火以代芩﹑連﹐或人中黃亦好。外用附子末﹐津調塗足心。亦有濕熱郁者﹐飲食郁火﹐因內傷生冷及飲食不化﹐抑遏陽气於脾土﹐四肢熱如燎﹐以升散之劑發之﹐升陽散火湯﹑火郁湯﹑瀉陰火升陽湯。七情五志火起﹐宜隨各經調之。大怒火起於肝﹐則手掉目眩﹐淸肝湯加龍膽艸﹐古茱連丸﹔醉飽火起於胃﹐則痞塞腫滿﹐瀉黃散﹑戊己丸﹑單石膏丸﹔悲哀火起於肺﹐則气上賁郁﹐瀉白散加黃芩﹑葶藶﹐單黃芩丸﹐單苦參丸﹔房勞火動於腎﹐則骨蒸潮熱﹐大補陰丸﹑滋腎丸﹑單黃柏丸﹔心火﹐輕則煩熱痛癢﹐單瀉心湯﹐重則自焚面靑﹐發躁﹐脈絕暴死﹐故曰五志之火﹐動極不治。總論虛火可補﹐實火可瀉﹔輕者可降﹐重者從其性而升之。君火正治﹐可以濕伏﹐可以水滅﹐可以直折﹔相火反治﹐不可以水濕折﹐惟從其性而伏之。卽如實火發狂﹐宜三黃﹑硝黃正治﹔虛火發狂﹐先與姜湯﹐然後補陰﹐其火自降。

凡火盛不可猛用涼藥﹐必酒炒過﹐或兼溫散甘緩。又有可發汗者﹐風寒生冷郁也。

君相民皆靜且和。

五行惟火有二﹐心爲君火﹐一身之主﹔腎爲相火﹐遊行於身﹐常寄肝膽胞絡三焦之間。又膀胱爲民火﹐亦屬於腎﹐此皆天賦不可無者。若五志之火﹐則由於人﹐是以內傷火多﹐外感火少﹐噫﹗火不妄動﹐動由於心。靜之一字﹐其心中之水乎﹗

外集﹟卷四雜病提綱

內傷

調理脾胃濕與熱脾性濕﹐主乎血﹐陰也﹔胃火化﹐主乎气﹐陽也。太濕則气滯﹐太幹則血燥﹐濕熱調停則能食能化﹐而气血生旺。苟或寒濕傷脾﹐則停飲難化﹐或不思食﹔燥熱傷胃﹐則停食不消﹐或善食而瘦。由是脾胃不和﹐交相爲病﹐胃變爲寒﹐脾變爲熱。大槪以脈浮緩而遲﹐或帶緊爲寒濕﹔脈浮緩而實﹐或細而數爲燥熱。又肥人多濕﹐瘦人多熱﹐更參以飲食濃薄可也。

且按心口疼不疼﹐勞傷﹐手按心口不痛﹔食傷﹐手按心口刺痛。

食傷初寒久則熱﹐勞倦初熱久寒生。

勞倦傷﹐初起熱中﹐宜甘溫補中﹔久變寒中﹐宜辛熱溫中。飲食傷﹐初起寒濕﹐宜辛燥消導﹔久爲濕熱﹐宜辛甘苦寒潤之。

熱病﹝胸多﹞火痰﹝眩﹞暈吐痿﹝或大便閉﹞﹐濕病腫脹瀉難停﹔消補淸熱與燥濕﹐勞傷元气不足﹐宜補益﹔食傷邪气有餘﹐宜消導﹔勞役飲食俱傷﹐補益消導兼行。其中或兼淸熱﹐或兼燥濕痰。補劑﹐補中益气湯主之。消導停食﹐枳梗二陳湯加山楂﹑麥芽﹐枳術丸。停飲﹐胃苓湯加半夏﹐化痰丸。淸熱﹐小調中湯﹑橘皮竹茹湯﹑凝神散﹑三黃枳術丸﹑保和丸。燥濕﹐二陳湯﹑六君子湯﹑理中湯﹑生胃丹﹑單蒼術膏。

乘勝虛實脈堪憑。

脾胃爲五臟主﹐風寒暑濕燥五气偏勝﹐亦能損傷。假令脈弦﹐風邪所勝﹐胃風湯黃建中湯﹑三白湯﹔脈洪﹐熱邪所乘﹐瀉黃散﹑淸胃散﹑調胃承气湯﹔脈澀﹐燥邪所乘﹐八珍湯﹑錢氏白術散﹔脈沈細﹐寒邪所乘﹐益黃散﹑人參養胃湯丸﹑附子理中湯丸﹑補眞丸﹔脈緩濡無力﹐或時隱伏﹐正气虛而損也﹐四君子湯﹑參苓白術散﹐脈緩太過﹐濕邪自甚也﹐平胃散。

外集﹟卷四雜病提綱

內傷

諸气皆因火作孽七气﹐喜﹑怒﹑憂﹑思﹑悲﹑恐﹑驚。又曰九气者﹐挾外感寒熱而言也。人身陰陽正气﹐呼吸升降﹐流行榮衛﹐生養臟腑。惟七情火炎傷肺﹐閉塞淸道﹐以致上焦不納﹐中焦不運﹐下焦不滲﹐气濁火盛﹐燻蒸津液成痰﹐痰郁成積﹐初起宜四七湯﹑七气湯﹐辛溫消散﹔稍久﹐宜二陳湯﹐加芩﹑連﹑山梔﹐或當歸龍薈丸﹑木香檳榔丸﹐辛涼以折之。最忌辛香助火耗气之劑﹐𨿽木香亦好上升﹐必佐以知母﹑黃柏。丹溪云﹕上升之气﹐自肝而出﹐中挾相火﹐其熱爲甚﹐自覺其冷﹐非眞冷也。

間傷生冷與寒熱﹔挾傷飲食生冷﹐嘔逆積痛者﹐治中湯﹐加木香﹐或蟠蔥散﹑丁香脾積丸。或七情後過飽﹐大實痛者﹐煮黃丸﹔因七情過饑﹐胃脘痛者﹐四君子湯﹐加木香。挾寒則腠理密而气斂於中﹐五積散﹔入裏﹐四逆湯。挾風﹐分心气飲。挾風寒犯腦﹐羌活附子湯。挾寒濕﹐五苓散。五苓能升降諸气﹐通利三焦﹐非特分利而已。凡此熱劑﹐明知口傷冷物﹐身受寒气而後敢用﹐亦變法也。髙陽生專謂冷生气者﹐泥矣。挾暑熱﹐則腠理開而汗泄於外﹐黃連香薷散加蓼根﹐或淸暑益气湯﹐加木香。

喜﹝樂﹞恐﹝懼﹞驚﹝嚇﹞勞﹝動﹞散眞元﹐喜動心﹐气散不斂﹐過則健忘﹐歸脾湯﹔恐傷腎﹐精怯不升﹐過則下焦脹滿﹐三和散﹑補中益气湯﹔驚傷膽﹐神亂不定﹐過則怔忡失志﹐妙香散﹑十味溫膽湯。此三者皆令眞元耗散﹐多見不足之證。又勞則喘息汗出﹐亦令气散﹐尢宜補益。

怒﹝惱﹞憂﹝愁﹞悲﹝哀﹞思﹝慮﹞逸﹝靜﹞滯結。

怒傷肝﹐气上逆﹐過則嘔逆﹐枳梗二陳湯﹑紺珠正气天香湯﹐熱者柴陳湯。憂傷肺﹐其气聚﹐過則喘促﹐蘇子降气湯﹑分气紫蘇飲﹔噎膈者﹐暫用五膈寬中散。悲傷心胞及肺系﹐其气急﹐過則爲狂者﹐枳殼煮散﹑升陽順气湯。思傷脾﹐其气結﹐過則痞滿﹐退熱淸气湯﹑溫膽湯﹑木香化滯湯﹑木香枳術丸。此四者皆冷邪气鬱結﹐多見有餘之證。又逸則气滯﹐亦令气結﹐輕者行動卽愈﹐重者橘皮一物湯。

結爲積聚散虛中﹐气結爲五積﹑六聚﹑瘕﹑疝气﹑大實痛等疾﹐暫用鹽煎散﹑阿魏撞气丸﹑木香分气丸﹑大黃備急丸。气散則中虛﹐倦怠無力﹐短气不足以息﹐宜調中益气湯﹑人參養榮湯﹔自汗喘急者﹐養正丹。俗云﹕气無補法。不思气虛不運﹐邪著爲病﹐不補气何由行﹖且如喘嗽气鳴﹐以枳﹑梗﹑姜﹑橘﹑蘇﹑桂調其气﹐以星﹑半﹑細辛豁其痰﹐而終不下降者﹐气之所藏無以收也﹐必佐以補骨脂補腎﹐則气始歸元。經曰﹕結者行之﹐散者益之是也。

走注眩暈吞酸噎﹔素無積者﹐濁气入榮衛﹐則攻刺肩背四肢。有積者﹐濁气滯胸腹腸胃脇肋﹐著於一處則眩暈嘔吐﹐吞酸噎膈﹐痞痺泄瀉﹐心腹絞痛﹐流气飲子主之﹐或木香勻气散﹑梔姜飲﹑古萸連丸﹑梔萸丸﹑淸膈蒼莎丸選用。

胸膈痺腫二便難﹐胸膈痞塞﹐枳梗湯。胸痺气塞﹐枳橘湯。浮腫﹐木香流气飲。大便難﹐三和散﹑四磨湯﹑祕傳降气湯。燥者﹐麻子仁丸。熱者﹐小承气湯。如壯盛人﹐气閉胸滿﹐百藥不效者﹐五香連翹湯。小便閉者﹐五苓散。

兼血兼痰宜審別。

血凝則气亦滯﹐四物湯加香附﹑側柏葉。挾瘀血﹐加桃仁﹑紅花﹐或復元通气散痰壅則气逆﹐順气導痰湯﹑蘇子降气湯﹐甚者﹐稀涎散﹐微微吐之。

治分痰積少與多﹐降火淸心尢妙訣。

不問內傷外感﹐久皆郁熱滯爲痰積﹐況七情之火﹐無日不起﹐五味之偏﹐無日不積﹐此丹溪﹑河間力主爲火也。𨿽然七情總發於一心﹐七气總隸於一气﹐气﹐陽也﹐動則爲火﹐故以降火﹑化痰﹑消積分治﹐量其所稟濃薄而加減之。大槪气虛﹐四君子湯﹔气實﹐古烏附湯爲主。火多﹐合黃連解毒湯﹐加知母﹑枳殼﹔痰多﹐合二陳湯﹔積多﹐合平胃散﹔痛﹐加玄胡索﹑靑皮﹑莪術﹔寒﹐加官桂﹑吳萸﹔便閉﹐加木香﹑檳榔﹔男子血虛及婦人胎產气疾﹐合

外集﹟卷四雜病提綱

內傷

諸血先須分各經﹐逆則上行順下行﹔血乃水谷之精變成﹐生化於脾﹐生息於心﹐藏於肝﹐布於肺﹐施於腎﹐脈絡臟腑﹑耳目手足﹐資爲運用。然陰道易虧﹐一有感傷﹐調理失宜﹐以致陽盛陰虛﹐錯經妄行。火載則上升﹐挾濕則下行。是以上溢淸道﹐從鼻而出爲衄﹔畱滯濁道﹐從胃脘而出爲咳唾﹔滲入腸間﹐從下部而出爲血痢﹔結於腸胃﹐則成積而爲血瘕。分經言之﹐嘔吐﹐胃也﹔咳﹑唾﹑衄﹐肺也﹔痰帶血﹐脾也﹔咯血﹐系腎也﹔溺血﹐小腸﹑膀胱也﹔下血﹐大腸也﹔牙宣﹐胃或腎虛炎也。又血從汗孔出者﹐謂之肌衄﹔從舌出者﹐謂之舌衄﹐心與肝也﹔從委中穴出者﹐謂之血﹐腎與膀胱也。大槪逆行難治﹐順行易治。

外證有潮夜反重﹐無潮者輕﹐有潮者重﹐潮盛脈大者死。然瘀血亦能作潮﹐日輕夜重者﹐血屬陰也。如九竅出血﹐身熱不臥者﹐卽死。

量人虛實气須淸。

血隨气行﹐气行則行﹐气止則止﹐气溫則滑﹐气寒則凝﹐故涼血必先淸气﹐知血出某經﹐卽用某經淸气之藥﹐气涼則血自歸隊。若有瘀血凝滯﹐又當先去瘀而後調气﹐則其血立止。或元气本虛﹐又因生冷勞役﹐損胃失血者﹐卻宜溫補﹐斂而降之﹐切忌淸涼﹐反致停瘀胸膈不散﹐量之。

外感積瘀宜涼﹝血散火之﹞劑外感四气邪傳經絡﹐誤汗﹑誤下﹐以致邪逼經血妄行。風證﹐色靑多鼻衄者﹐金沸艸散去麻黃﹐加桔梗﹑枇杷葉﹑桑白皮﹐或參蘇飲加黃芩。寒證﹐色黯鼻衄點滴者﹐九味羌活湯﹑麻黃升麻湯。暑熱逼血﹐色紅﹐甚則黑者﹐茅花煎湯﹐調五苓散﹔暑毒攻心嘔血者﹐枇杷葉散去丁香﹐加黃連。濕證﹐色如煙塵﹐多下血者﹐胃風湯﹑當歸和血散。時毒﹐身熱吐膿者﹐陽毒升麻湯。積熱﹐因飲酒炙爆﹐蓄熱三焦者﹐黃連解毒湯﹑黃連枳殼二味湯﹑龍腦雞蘇丸﹑四生丸﹑大金花丸﹑槐角丸。瘀血﹐因打撲損傷﹐瘀聚胸膈者﹐犀角地黃湯﹑桃仁承气湯。

內傷滋﹝陰溫﹞補火自平﹔內傷七情﹐暴喜動心﹐不能主血﹔暴怒傷肝﹐不能藏血﹔積憂傷肺﹐過思傷脾﹐失志傷腎﹐皆能動血。治宜開痰行气﹐二陳湯加酒紅花﹑升麻﹑歸身﹑黃連。虛者﹐加參﹑術及附子一片﹔熱者﹐加山梔﹑牡丹皮﹑茜艸﹑生地﹑木香﹔气急者﹐加栝蔞仁﹑桔梗﹔勞心無汗者﹐茯苓補心湯﹐有汗者﹐歸脾湯﹔素郁者﹐淸肝解郁湯﹔气壅者﹐蘇子降气湯。如失血後被七情﹐四物湯加木香﹑檳榔﹔陰虛者﹐去木﹑檳﹐加玄參﹑黃柏﹑枳殼。內傷飲食生冷﹑滯胃淸道﹑气濁血亂者﹐理中湯加漧葛﹑川芎。治衄能分陰陽﹐定血脈。冷暈倒者﹐加桂﹑附。傷酒吐血者﹐四君子湯加漧葛﹑川芎﹑山梔。內傷勞役﹐气虛火盛者﹐單人參湯﹐或四君子湯加蒲黃﹑人乳﹑藕節。傷力吐血者﹐豬肝蘸白芨末食﹐或花蕊石散。內傷气散﹐汗出污衣﹐甚如血染者﹐黃建中湯﹑或男胎發燒灰飲之。血﹐十全大補湯。內傷思慮色欲﹐血衰火燥者﹐滋陰降火湯﹑加味逍遙散﹑節齋四物湯﹑腎气丸。

吁嗟男女血爲﹐人知百病生於气﹐而不知血爲百病之胎也。凡寒熱﹑蜷攣﹑痺痛﹑癮疹﹑搔癢﹑好忘﹑好狂﹑驚惕﹑迷悶﹑痞塊﹑疼痛﹑癃閉﹑遺溺等證﹐及婦人經閉﹑崩中﹑帶下﹐皆血病也﹐通用四物湯。涼血﹐心﹐加黃連﹔小腸﹐山梔仁﹑木通﹔肺﹐加芩﹔大腸﹐實芩﹔肝﹐加條芩﹔膽﹐加黃連﹔腎﹑膀胱﹐加黃柏﹔脾﹐加生地﹔胃﹐加大黃﹔三焦﹐地骨皮﹔心胞絡﹐牡丹皮。淸气﹐心與胞絡﹐加麥門冬﹔肺﹐加枳殼﹔肝﹐加靑皮﹑柴胡﹔脾﹐加白芍﹐胃﹐加石膏﹑漧葛﹐大腸﹑三焦﹐加連翹﹔小腸﹐赤茯苓﹔膀胱﹐滑石﹑琥珀。瘀血﹐加紅花﹑桃仁﹑韭汁﹑童便以行之。血來暴者﹐加薄荷﹑玄參以散之。血不止者﹐加蒲黃﹑京墨﹑茅根。久不止者﹐加升麻引血歸經。血止後﹐加炒黑漧薑﹐引血還元。血虛﹐加龜板﹔血燥﹐加人乳。

保全脾胃可長生。

血病每以胃藥收功﹐胃气一復﹐其血自止。他如嘔吐後發熱﹐及傷寒汗下後發熱﹐但用調和胃气﹐自然熱退﹐可見脾胃能統气血。

外集﹟卷四雜病提綱

內傷

痰分新久內外邪﹐痰乃津血所成﹐隨气升降﹐气血調和﹐則流行不聚﹐內外感傷﹐則壅逆爲患。新而輕者﹐形色靑白稀薄﹐气味亦淡﹔久而重者﹐黃濁稠粘凝結﹐咯之難出﹐漸成惡味﹐酸腥臊鹹苦。但痰證初起﹐頭痛發熱﹔類外感表證﹐久則潮咳夜重﹐類內傷陰火。又痰飲流注﹐肢節疼痛﹐類風證﹐但痰證胸滿食減﹐肌色如故﹐脈滑不勻不定爲異耳。

遊溢諸經主病賒。

人知气血爲病﹐而不知痰病尢多。生於脾﹐多四肢倦怠﹐或腹痛腫脹泄瀉﹐名曰濕痰。若挾食積瘀血﹐遂成窠囊痞塊﹐又名食痰。畱於胃脘﹐多嘔吐吞酸嘈雜﹐上衝頭面烘熱﹐名曰火痰。若因飲酒﹐漧嘔噯﹐臂脇痛﹐又名酒痰。升於肺﹐多毛焦面白如枯骨﹐咽漧口燥﹐咳嗽喘促﹐名曰燥痰﹐久爲老痰﹑郁痰。又七情痰滯咽膈﹐多胸脇痞滿﹐名曰气痰。

迷於心﹐多怔忡顚狂﹐夢寐奇怪﹐名曰熱痰。動於肝﹐多眩暈頭風﹐眼目動昏澀﹐耳葉搔癢﹐脇肋脹痛﹐左癱右瘓﹐麻木蜷跛奇癥﹐名曰風。聚於腎﹐多足膝酸軟﹐腰背彊痛﹐肢節冷痺骨痛﹐名曰寒痰﹐又名虛痰。凡渾身習習如虫行﹐或身中結核不紅不腫﹐或頸項結核似非﹐或走馬喉痺﹐或胸腹間如有二气交紐﹐噎塞煩悶﹐或背中常有一點如冰冷痛﹐或心下冰冷時痛﹐或四肢腫硬似痛非痛﹐或骨節刺痛無常處﹐或吐冷涎綠水黑汁﹐或大小便膿﹐或關格不通﹐以至癆瘵荏苒﹐婦人經閉﹐小兒驚搐﹐皆須先去敗痰﹐然後調理。他如斗家胸骨撲傷﹐刺痛不已﹐散血之劑罔功﹐續以自己小便飲之﹐須臾吐痰﹐其痛立止。百病兼痰如此。

風靑寒黑濕色白﹐風痰外感賊邪﹐或腎枯木動﹐或內風郁熱﹐色靑而光。風虛﹐三生飲﹑古龍虎丹﹔風熱﹐小省風湯﹑搜風化痰丸﹑四神丹﹑竹瀝膏。寒痰因形寒飲冷﹐色深靑黑如灰﹐善唾或喘。輕者﹐五積散﹑藿香正气散﹔重者﹐溫中化痰丸﹑古半硫丸。濕痰﹐或外感濕滯﹐或飲不散。色白喘急者﹐千緡湯﹔心痛者﹐單半夏丸﹐或神術丸﹔濕熱色黃者﹐中和丸﹑淸膈蒼莎丸﹔在裏者﹐靑礞石丸。

熱黃甚則帶紅紫﹔熱痰因濃味積熱﹐或外感誤溫所致。色黃﹐甚則帶血或紫﹐淸气化痰丸煎服﹐大金花丸﹑滚痰丸。

火郁稠粘气如絮﹐火痰因飲食衣褥過濃﹐火蒸津液成痰稠濁﹐二陳湯加芩﹑連﹑山梔﹐或抑上丸﹑潤下丸。郁痰卽火痰郁於心肺之久者﹐凝滯胸膈﹐稠粘難咯﹐忌南星﹑半夏燥藥﹐宜開郁降火﹐淸金潤肺﹐緩以治之﹐節齋化痰丸﹑謝傳淸金丸﹑單貝母丸﹑霞天膏。气痰﹐七情郁成﹐咯之不出﹐咽之不下﹐形如破絮﹐或如梅核﹐四七湯。久者﹐換蘇子﹐加黃芩﹑山梔﹑海石﹑三仙丸﹑千金指迷丸。

食痞酒癖脇痛加。

食痰因飲食不化﹐結成痞塊﹐橘半枳術丸。痰壅喘急者﹐栝蔞實丸﹐山楂﹑麥芽煎湯下。陰虛者﹐黃白丸。傷水﹐心中堅大如杯者﹐名气分﹐枳術丸料煎服。痰癖硬如杯﹐時有水聲者﹐神保丸。酒痰﹐小調中湯﹐香附栝蔞靑黛丸。

痰飲有五因只一﹐汗吐下溫用莫差﹔痰伏胞絡﹐自肺竅嗽出﹔涎伏脾元﹐自口角流出﹔飲生胃府﹐從食脘吐出。五飲六證﹐畱飲﹑伏飲合爲一也﹐皆因飲水及茶酒停蓄不散﹐再加外邪生冷﹐七情相搏成痰﹐卽酒痰。久而濕勝者﹐與傷寒水證大同﹐脈多弦滑或伏﹐眼下皮如灰黑。痰飲﹐水停腸胃﹐腹響漉漉有聲﹐令人暴肥暴瘦。懸飲﹐水流在脇﹐咳唾則痛﹐懸懸思水。溢飲﹐水流四肢﹐身體重痛。支飲﹐水停膈上﹐呃逆倚息短气。畱飲﹐水停心下﹐背冷如手掌大﹐或短气而渴﹐四肢歷節疼痛。脇痛引缺盆﹐咳嗽轉甚。伏飲﹐水停膈滿﹐嘔吐喘咳﹐發熱惡寒﹐腰背痛﹐淚出﹐或身惕。仲景治諸飲﹐在皮裏膜外表分者﹐大﹑小靑龍湯汗之﹔在胸膈者﹐瓜蒂散吐之﹔在四肢經絡脇肋者﹐五苓散分利之﹔在腸胃裏分者﹐十棗湯下之﹐此皆治標之霸道也。從輕汗以參蘇飲﹐吐以二陳湯加防風﹑桔梗探之﹐分利五飲湯﹐下劑開結枳術丸﹐中間間以小半夏湯﹑古葶棗散﹑枳術丸﹑溫中化痰丸﹑淸气化痰丸﹑半夏溫肺湯﹐隨虛實加減﹐不必太泥。

常法順气與分導﹐古法順气爲先﹐分導次之。然气升屬火﹐因气動者﹐曰痰气﹐順气導痰湯﹔因火動者﹐曰痰火﹐淸熱導痰湯﹔因濕動者﹐曰濕痰﹐導痰湯主之。通用二陳湯﹐能使大便潤而小便長﹐尢爲分導要藥。風﹐加南星﹑皂角﹑白附子﹑竹瀝﹔寒﹐倍半夏﹐加姜﹑附﹑薑汁﹔火﹐加石膏﹑靑黛﹔濕﹐加蒼術﹑白術﹔燥﹐加栝蔞﹑杏仁﹔老郁痰﹐加海石﹑芒硝﹑栝蔞﹔食積﹐加山楂﹑神曲﹑麥芽﹔停水﹐加檳榔﹔痰在脇下﹐加白芥子以行之﹔痰在四肢﹐加竹瀝﹔痰在經絡﹐用此探吐﹔痰在皮裏膜外﹐加白芥子﹑竹瀝﹑薑汁﹐气實用荊瀝。

墜下溫中潤肺家。

痰原於腎﹐動於脾﹐客於肺﹐水升火降﹐脾胃調和﹐痰從何生﹗陽虛腎寒不能收攝邪水﹐冷痰溢上﹐或昏暈夜喘上气者﹐八味丸﹑三味安腎丸﹑黑錫丹以鎭墜之。如痰壅發厥者﹐蘇子降气湯﹑三生飲﹑古硫汞丹。脾虛不能運化者﹐宜補中燥濕﹐六君子湯﹐加竹瀝﹑薑汁。勞役傷脾﹐失升降者﹐補中益气湯﹐加半夏﹑竹瀝﹑薑汁。气血虧乏﹐痰客中焦﹐閉塞淸道者﹐仍宜溫中燥脾﹐二陳湯。气虛﹐合四君子湯﹐血虛﹐合四物湯。陰虛腎火炎上肺燥者﹐二陳湯合四物湯﹐去川芎﹑半夏﹐加貝母﹑麥門冬﹑栝蔞仁﹑桔梗潤而降之﹐或腎气丸﹑三一腎气丸。語云﹕痰無補法。且老痰凝滯膠固﹐非暫用溫藥引導﹐必有拒格之患﹔風寒痰气內郁﹐不用溫散﹐亦何以開結滯﹗此皆難拘於無補也。凡痰喘聲髙﹐脈散﹐汗出如油﹐身冰

外集﹟卷四雜病提綱

內傷

與气類參看﹕寒郁﹐如心脾腹痛﹔火郁﹐如脇痛﹑跌撲﹑癰疽﹑瘡癤﹔濕郁﹐如腰腳疝痛﹐分見各類。

六郁仍分痰火積﹐郁者﹐病結不散也。六郁﹕气﹑血﹑痰﹑食﹑濕﹑熱。然气郁則生濕﹐濕郁則成熱﹐熱郁則成痰﹐痰郁則血不行﹐血郁則食不消而成癥痞﹐六者皆相因爲病。以致當升降不得升降﹐當變化不得變化﹐故法以順气爲先﹐降火化痰消積分多少治﹐與諸气大同。凡病﹐當先尋六郁與痰火﹐有則急治於此﹐無則根據雜證治。

久則升散三焦通﹔郁本病久不解﹐因服藥雜亂而成﹐又有郁久而生病者﹐俱宜升提。如郁在中焦﹐以蒼術﹑川芎開提其气以升之﹔如食在气上﹐提其气則食亦自消﹔痰郁火邪在下﹐二便不利者﹐二陳湯﹐加升麻﹑柴胡﹑川芎﹑防風以升發之﹔熱郁﹐升陽散火湯﹔火郁﹐火郁湯主之﹐當看發在何經﹐加各經火藥。又五郁治法﹐見第七卷

。

气痰滿胸血能食﹐丹溪治病﹐气用四君子湯﹐血用四物湯﹐痰用二陳湯﹐時以六郁湯料參之﹐此雜病治法總要也。气郁胸滿脇痛﹐脈沈澀﹐加木香﹑檳榔﹑烏藥﹑蒼術﹑川芎﹐倍香附﹑砂仁。痰郁胸滿﹐動則喘急﹐起臥怠惰﹐寸脈沈滑﹐加南星﹑香附﹑栝蔞仁﹑海石。血郁四肢無力﹐能食﹐小便淋﹐大便紅﹐脈沈芤澀﹐加桃仁﹑韭汁﹑牡丹皮。

食脹濕痛熱目蒙﹔二陳湯爲主。食郁噯酸惡食﹐黃膽鼓脹痞塊﹐气口緊盛﹐加山楂﹑神曲﹑麥芽﹔傷冷食胃脘痛﹐加艸豆蔻﹑漧薑。濕郁周身關節走痛﹐首如物蒙﹐足重亦然﹐遇陰寒便發﹐脈沈濡﹐加白術﹐倍蒼術。熱郁目蒙﹐口漧舌燥﹐小便淋濁﹐脈沈數﹐加黃連﹐倍山梔﹑連翹。六郁不言風寒者﹐風寒郁則爲熱故也。但諸郁挾風﹐加防風﹑苦參﹔挾寒加吳茱﹑香附﹑紫蘇。

脫營愚者眠食廢﹐先順後逆﹐𨿽不中邪﹐病從內生﹐令人飲食無味﹐神倦肌瘦﹐名曰脫營。內服交感丹﹐外用香鹽散﹐臨臥擦牙。有鬱結在脾﹐半年不食﹐或午後發熱﹐酉戌時退﹐或煩悶作渴加嘔﹐或困臥如癡向裏﹐坐亦喜向暗處﹐婦人經水極少﹐男子小便點滴﹐皆憂思气結。

治宜溫膽湯﹐或二陳湯加參﹑術﹑紅花。痰火甚者﹐以痰藥吐之﹑下之﹐後用越鞠丸調理。

有志養陰神自充。

平人上納下化﹐水谷滋沛身中﹐陰气自生。如失名利之士﹐有志恢圖﹐過於勞倦﹐形气衰少﹐穀气不盛﹐上焦不行﹐下脘不通而胃熱﹐熱燻胸中則內熱。宜養陰降火﹐三白湯﹐加陳皮﹑蒼術﹑川芎﹑山梔﹑香附﹑枳殼﹑甘艸﹐煎熟入薑汁少許﹐熱服以散其郁﹔加當歸﹑黃柏﹑沙參﹐或玄參以養其陰﹔痰﹐加貝母﹔夏﹐加麥門冬﹔冬﹐加補骨脂。蓋當歸隨參補血﹐白芍隨二術除郁。因食冷物﹐郁遏陽气於脾土中﹐多因血虛而得之﹐故用炒黑山梔解五臟結﹐益少陰血。若不早治﹐復恣酒色﹐癆瘵之由也。

外集﹟卷四雜病提綱

內傷

積熱三焦審實虛﹐口漧煩渴大便窒﹔實熱﹐因日服金石炙爆﹐夜臥熱炕﹐或火烘衣被﹐久則蘊積熱毒。在上焦則咽漧口燥而臭﹐舌糜唇瘡﹔在中焦則胸滿漧嘔作渴﹔在臟腑則大小便閉。法當淸心解毒﹐上熱﹐涼膈散﹔中熱﹐調胃承气湯﹔下熱﹐八正散﹔三焦俱熱﹐三黃湯﹑大金花丸。虛熱﹐因消爍腎水﹐相火炎上﹐口燥煩渴﹐精神短少﹐心悸自汗﹐懶於動作﹐夜臥睡語。法當降火滋水﹐三補丸主之﹐或只淸之﹑潤之而已。

實分气血淸各經﹐气分實熱﹐白虎湯﹐或敗毒散加荊芥﹑靑皮﹑白術﹔血分實熱﹐四順淸涼飲﹔气血俱實熱﹐洗心散﹑甘露飲﹑澤瀉湯。心熱﹐單瀉心湯﹔肝熱﹐瀉靑丸﹔脾熱﹐瀉黃散﹔肺熱﹐瀉白散﹔腎熱﹐滋腎丸﹔小腸熱﹐導赤散﹔胃熱﹐瀉胃湯﹔大腸熱﹐瀉白湯﹔膀胱熱﹐加味石膏湯。然諸熱皆屬於心﹐熱甚則能傷陰﹐宜朱砂安神丸﹐以淸鎭之。

虛炎升降與滋益﹔气分虛熱﹐淸心蓮子飲﹐甚者龍腦雞蘇丸﹐久者﹐宜升陽以散之﹐小柴胡湯合四君子湯﹑升陽益胃湯﹑補中益气湯。或疑補中益气何以治熱﹖孰不知熱因熱用﹐溫能除熱之理。蓋大熱在上﹐大寒必伏於內﹐溫能退寒以助地气。地气者﹐在人乃胃之生气﹐使眞气旺而邪熱自退。血分虛熱﹐四物湯加芩﹑連﹑山梔﹐或爲丸服。久則滋陰以降之﹐秦艽扶羸湯﹐或古歸湯﹑滋陰降火湯。蒸熱者﹐加味逍遙散﹑坎離丸。气血俱虛熱﹐升陽滋陰兼用﹐十全大補湯﹑人參養榮湯﹐俱加知母﹑黃柏。然虛主熱久必脾胃不和﹐三白湯﹑參苓白術散調之。

風痰濕熱常相兼﹐變證多端難執一。

風熱﹑風甚生熱者﹐兼治風熱﹔或熱甚生風者﹐治其熱而風自消。凡頭目腫痛﹐眩暈眼昏﹐目赤耳聾﹐鼻塞﹐口燥舌漧﹐牙宣牙腫﹐斑疹之類﹐皆風熱炎上之所爲也。初起上攻者﹐川芎茶調散﹑至寶丹﹑四神丹﹑上淸丸﹔久而下注血衰者﹐腎气丸加知母﹑黃柏﹐或當歸龍薈丸﹑四生散。痰熱者﹐因痰生熱﹐或因熱生痰。凡咽痛喉閉﹐膈噎胸痞﹐癲狂驚悸﹐怔忡健忘之類﹐皆痰火滯中之所爲也﹐小調中湯﹐大調中湯。濕熱者﹐因濕生熱﹐或因熱生濕。凡泄瀉下痢﹐水腫鼓脹﹐黃膽﹐遺精白濁﹐疝痛腰痛﹐香港腳之類﹐皆濕熱下流之所爲也﹐治見各條。丹溪治濕熱﹐上焦黃芩﹐虛者天﹑麥門冬代之﹔中焦黃連﹐虛者白術﹑茯苓﹑葛根代之﹔下焦艸龍膽﹑防己﹑黃柏﹐虛者﹐肥人蒼術﹑南星﹑滑石﹐瘦人牛膝﹑檳榔﹑桃仁﹑紅花。經曰﹕治病必求其本。此風熱﹑痰熱﹑濕熱﹐乃百病之根本也。

外集﹟卷四雜病提綱

內傷

諸虛專要辧陰陽﹐血陰而气陽也。有暴虛而無傷損者易復﹐有虛而虧損者亦可補益﹐惟久虛而傷壞者﹐必保養僅可半愈。大槪虛脈多弦﹐弦濡大而無力者﹐爲气虛﹔脈沈微無力﹐爲气虛甚﹔脈弦而微﹐爲血虛﹔脈澀而微﹐爲血虛甚﹔或寸微尺大而緊者﹐血虛有火。多汗又形肥而面浮白者﹐陽虛﹔形瘦而面蒼黑者﹐陰虛。

食少神昏精不藏﹔腰背胸脇筋骨痛﹐潮汗痰嗽是其常﹔此虛證也。但見一二便是。

外因新損容易復﹐外因感寒﹐久則損陽﹐自上而下﹐一損於肺﹐則皮聚毛落﹔二損於心﹐則血脈虛少﹐不榮臟腑﹐婦人月水不通﹔三損於胃﹐則飲食不爲肌膚﹐治宜辛甘﹐若淡過於胃﹐則不可治矣。感熱久則損陰﹐自下而上﹐一損於腎﹐則骨痿﹐不能起於牀者﹐死﹔二損於肝﹐則筋緩不能自收持﹔三損於脾﹐則飲食不能消克﹐治宜酸苦﹐若鹹過於脾﹐則不可治矣。又不內外因﹐驚而奪精﹐汗出於心﹐則損脈﹔疾走恐懼﹐汗出於肝﹐則損筋﹔搖體勞苦﹐汗出於脾﹐則損肉﹔飲食飽甚﹐汗出於胃﹐則損腸﹔持重遠行﹐汗出於腎﹐則損骨﹐治宜酸苦﹐若辛散於心﹐則不可治矣。抑論心肺損而色憊汗多者﹐爲陽虛﹔肝腎損而形痿汗多者﹐爲陰虛。經云﹕損其肺者﹐益其气﹔損其心者﹐補其榮血﹔損其脾者﹐調其飲食﹐適其寒溫﹔損其肝者﹐緩其中﹔損其腎者﹐益其精。是以古方﹐肺損證見﹐四君子湯﹔心損證見﹐四物湯﹔心肺俱損者﹐八物湯﹔心肺及脾胃俱損者﹐十全大補湯﹔肝腎俱損者﹐牛膝丸。雜證新虛夢遺者﹐桂枝湯加龍骨﹑牡蠣﹔四肢煩熱酸疼﹐心悸腹痛者﹐小建中湯﹔汗多力少﹐筋骨拘急者﹐黃建中湯﹔汗多脈暴結者﹐炙甘艸湯﹔暴損气虛﹐有汗潮熱者﹐補中益气湯﹐气虛無汗潮熱者﹐人參淸肌散﹔暴損血虛﹐有汗潮熱者﹐人參養榮湯﹔血虛無汗潮熱者﹐茯苓補心湯﹔暴脫血者﹐益胃升陽湯﹔潮汗痰嗽者﹐黃益損湯加半夏﹔大病後﹐食減盜汗者﹐參苓白術散加黃﹑當歸。

勞欲久虛成內傷。

內因五勞﹑六極﹑七傷﹐積虛成損﹐積損成傷﹐經年不愈者﹐謂之久虛。五勞應五臟﹐六極卽六欲應六腑。蓋心勞曲運神機﹐則血脈虛而面無色﹐驚悸夢遺盜汗﹐極則心痛咽腫。

肝勞盡力謀慮﹐則筋骨拘攣﹐極則頭目昏眩。脾勞意外過思﹐則脹滿少食﹐極則吐瀉肉削﹐四肢倦怠﹐關節肩背彊痛。肺勞預事而憂﹐則气乏﹐心腹冷﹐胸背痛﹐極則毛焦津枯﹐咳嗽哄熱。腎勞矜持志節﹐則腰骨痛﹐遺精白濁﹐極則面垢脊痛﹐此五勞應乎五極者也。若原因腑虛﹐以致髒虛﹐臟腑俱虛﹐視聽已衰﹐行步不正﹐名曰精極﹐令人精濁莖弱核小﹐故又曰六極﹐極卽傷也。七傷者﹐惟原勞極之由﹐久視傷血﹐久臥傷气﹐久坐傷肉﹐久立傷骨﹐久行傷肝﹐房勞思慮傷心腎則陰血虛﹐勞役饑飽傷胃腑則陽气虛﹐此傷証之至要也。陰虛﹐四物湯﹑二宜丸﹑腎气丸。火動外潮者﹐四物湯加知母﹑黃柏﹐或滋陰降火湯丸﹑加味逍遙散﹑補陰丸﹔火燥甚者﹐大補陰丸﹑單天門冬膏。陽虛﹐四君子湯﹑保元湯。火衰中寒身冷者﹐鹿茸大補湯﹑蓯蓉散﹑加減內固丸﹑三仙丹﹑溫腎丸﹑膃肭補天丸﹑斑龍丸。陰陽俱虛﹐八物湯﹑固眞飲子或丸﹑人參養榮湯﹐或十全大補湯加蓯蓉﹑附子﹑半夏﹑麥門冬﹐或八味丸。有火者﹐二至丸﹑異類有情丸。心虛﹐人參固本丸﹑夢授天王補心丹﹑朱子讀書丸﹔肝虛﹐天麻丸﹑鹿茸四斤丸﹔脾虛﹐參苓白術散﹑橘皮煎丸﹑蒼術膏﹑白術膏﹑參苓造化糕﹑太和膏﹔肺虛﹐單人參膏﹑單五味子膏﹔腎虛﹐小菟絲子丸﹑玄菟固本丸﹑三味安腎丸﹑太極丸。

調和心腎養脾胃﹐不論陰陽損傷﹐皆因水火不濟﹐火降則血脈和暢﹐水升則精神充滿。或心腎俱虛﹐或心脾俱虛﹐或心肝俱虛﹐或肺腎俱虛﹐或五臟俱虛﹐但以調和心腎爲主﹐兼補脾胃﹐則飲食進﹐而精神气血自生。調和心腎﹐虛中有熱者﹐古庵心腎丸﹔虛中有寒者﹐究源心腎丸﹔不受峻補者﹐歸茸丸﹑瑞蓮丸﹑冷補丸﹔兼補脾胃﹐二神交濟丹﹑還少丹﹑天眞丸﹑返本丸。

挾熱與气細酌量﹔虛者﹐下虛也。熱者﹐上熱也。又言虛實者﹐正气虛邪气實也。心勞邪熱﹐則口舌生瘡﹐語澀肌瘦﹔肝勞邪熱﹐則脇痛關格不通﹔脾勞邪熱﹐則气急肌痺多汗﹔肺勞邪熱﹐則气喘面腫﹐口燥咽漧﹔腎勞邪熱﹐則尿赤陰瘡﹐耳鳴溺閉。三白湯主之。心熱﹐加黃連﹑木通﹑麥門冬﹑生地﹔肝熱﹐加黃芩﹑防風﹐當歸﹑龍膽艸﹑赤芍﹔脾熱﹐加山梔﹑石斛﹑升麻﹔肺熱﹐加知母﹑桑白皮﹑秦艽﹑葶藶﹔腎熱﹐加玄參﹑赤茯﹑車前子﹑生地。更參積熱門虛火治法。挾气者﹐交感丹。古庵云﹕心腎主血﹐心惡熱而腎惡燥﹐則淸熱潤燥之藥﹐是補心腎而瀉肺脾也。肺脾主气﹐肺惡寒而脾惡濕﹐則溫寒燥濕之藥﹐是補肺脾而瀉心腎也。《局方》槪用辛香燥劑﹐以能健脾進食。然陰血消而心腎損﹐以致虛極火炎﹐面紅髮喘﹐痰多﹐身熱如火﹐趺腫溏泄﹐脈緊不食者﹐死。噫﹗凡虛皆陰血﹑陰气虛也﹐若眞陽虛﹐亦不可治。

從來養性延年藥﹐只是中和效更長。

經曰﹕形不足者﹐溫之以气。溫存以養﹐使气自充﹐非溫藥峻補之謂也。精不足者﹐補之以味。乃天地自然之味﹐非膏粱之謂也。今人﹐無病貪補而致病者有之﹔有病貪補而不根據證用藥﹐反增痰火者有之﹐非惟不足卻痰延年﹐亦非養心﹑養性之道。且少年欲火正熾﹐尢宜戒補﹔中年以後﹐必資藥餌扶持者﹐亦須量體﹐寧從緩治﹐不可責效目前﹐反致奇疾。大槪腎虛者﹐瓊玉膏﹑還元秋石丸﹑延年益壽不老丹﹔耳目衰者﹐還元丹﹑四聖不老丹﹑松柏實丸﹔腎虛無火者﹐何首烏丸﹑卻老烏須健陽丹﹔腎虛有火者﹐八仙添壽丹﹔羸瘦者﹐大造丸﹑紫河車丹﹔血疾者﹐女貞丹﹑柏葉煎﹑柏脂丸﹑秤金丹﹔風疾胃火者﹐松脂丸﹑松梅丸﹔風疾無火者﹐仙人飯﹔痰火溺澀者﹐茯苓煎﹔气弱者﹐單人參膏﹔血燥者﹐單天門冬膏﹑地黃膏﹔脾虛者﹐白術膏﹔脾腎俱虛者﹐加味蒼術膏。此皆養性延年之藥﹐亦必因病選用。

外集﹟卷四雜病提綱

內傷

沈痼大補﹝气血﹞暖胃脾﹐人身眞陽耗散﹐脾胃虛弱﹐加以食啖生冷﹐嗜欲過度﹐以致臟腑停寒不散﹐謂之沈寒﹔積冷不解﹐謂之痼冷﹐宜十全大補湯﹑鹿茸大補湯﹐加姜﹑桂﹑雄﹑附以滋气血﹐補暖下元。若原只因生冷傷脾者﹐四柱散﹑附子理中湯﹑補眞丸﹐專補脾胃可也。又有陰虛內熱﹐因傷冷藥﹐及將息失宜﹐變成寒中﹐全以養脾爲主﹐只宜理中丸﹑二神交濟丹去白芍﹐或四物湯去芍藥合理中湯。

男精女帶吐瀉奇﹔或暴下﹐或久瀉﹐或吐瀉俱發﹐宜古半附湯﹑附子理中湯﹑沈香蓽澄茄丸。遺精﹐金鎖正元丹﹑究源心腎丸﹑硫苓丸。崩帶﹐見婦人門。

腦寒肢冷心腹痛﹐腦髓寒者﹐三五七散﹔四肢冷者﹐古姜附湯﹑古桂附湯﹔气虛冷汗出者﹐古參附湯﹑古附湯﹔血虛冷者﹐古茸附湯﹔徧身冷﹑昏暈者﹐三建湯﹑順元散﹔心腹絞痛甚者﹐椒附丸﹑復陽丹﹔挾外感者﹐正气補虛湯。

剛劑慢投恐腎衰﹔金液丹﹑黑錫丹﹑養气丹﹑返陰丹﹐盡皆金石慢劑。陰髒性緩﹐漸服回陽卽止﹐猛進常服﹐恐水枯火燥﹐元陽脫矣。陽髒性急者﹐禁服。

取陰取陽無過治﹐王冰此語亦吾師。

古以三建湯﹐治心經之元陽虛者﹐責其無火也﹔大補陰丸﹐治腎經之眞陰虛者﹐責其無水也。蓋人之所借以生者﹐陰陽之气耳。不善調攝﹐偏熱偏寒﹐病未至甚﹐治之不難﹐若夫積熱﹐始而涼和﹐次而寒取﹐寒取不愈﹐則因熱而從之﹐從之不愈﹐則技窮矣﹐由是苦寒頻歲而弗停。沈寒始而溫和﹐次而熱取﹐熱取不愈﹐則因寒而從之﹐從之不愈﹐則技窮矣﹐由是辛熱比年而弗止。殊不知﹐以寒治熱﹐而熱不衰者﹐由於眞水之不足也﹔以熱治寒﹐而寒不衰者﹐由於眞火之不足也。不知水火不足﹐泛以寒熱藥治﹐非惟臟腑習熟﹐藥反見化於其病﹐而有者弗去﹐無者復至矣。故取之陰﹐所以益腎水之不足﹐而制心火之有餘也﹔取之陽﹐所以益心火之不足﹐以勝腎水之有餘也。火之原者﹐陽气之根﹔水之主者﹐陰气之根。非謂火爲心﹐而原爲肝﹐水爲腎﹐而主爲肺也。此太僕達至理之妙也。又積熱用苦寒藥﹐必薑汁酒制﹔沈寒用熱藥﹐如附子必用童便蜜制。蓋寒因熱用﹐熱因寒用﹐恐相違逆故也。

上雜病提綱。雜病者﹐或兼外感風﹑寒﹑暑﹑濕﹑燥﹑火之气﹐或挾內傷宿食﹑气﹑血﹑痰﹑郁﹑虛﹑實之情。外感驟則爲四中﹐內傷久則爲沈痼﹐所以提之於前﹐以見其爲百病大綱。其餘證﹐皆由此變出。醫能知此門戶﹐又能知從頭至足問証之法。第一辧其爲內傷耶﹐爲外感耶﹖外感﹐手背熱﹐而口能知味﹔內傷﹐手心熱﹐而口不知味。外感﹐傷風惡風﹐面光有汗﹔傷寒惡寒﹐面慘無汗﹔傷暑惡熱﹐煩渴面垢﹔傷濕惡濕﹐重著面黃。內傷﹐勞役傷气﹐則惡勞而心口不痛﹔飲食傷脾﹐則惡食而心胃刺痛。若夫色欲傷腎﹐則愈好色而骨蒸﹐口多嗜味﹐陰虛火動故也﹐七情﹐思慮傷心與脾﹐則益善思而恍惚不寐﹔憂怒傷肺與肝﹐則愈動气而痞滿眩嘔﹐口仍失味﹐諸气怫郁故也。一切血證﹐日輕夜重﹔一切痰證﹐食少﹐肌色如故﹔一切火證﹐性急潮盛﹔一切水證﹐脇硬心下怔忡。至於辧證虛實﹐俱以似傷寒陽證者﹐爲熱且積也﹔似傷寒陰證者﹐爲虛且寒也。又辧其內外有無﹐相兼多寡﹐或不內不外﹐而爲本經自病﹐男子必審房勞﹐女人先問經孕﹐與所處順逆﹐及曾服某藥﹐然後証之以脈﹐萬無一失。噫﹗機括熟而門類顯者﹐惟不脈而藥﹐可以廣及﹐然亦難乎其人之妙悟也。病家一時緊急﹐尋醫辧證﹐且將此提綱理會﹐亦不致差門戶。以後分類﹑有言外因風﹑寒﹑暑﹑濕﹐內因七情﹑瘀血﹑痰火﹑食積﹐而不詳言其證者﹐正以括之於此也。以意會之﹐醫門斯可入矣。

外集﹟卷四雜病分類

外感

頭眩頭眩欲倒辧瘦肥﹐或云眩暈﹐或云眩冒。眩﹐言其黑﹔暈﹐言其轉﹔冒﹐言其昏﹐一也。虛者﹐內外之邪﹐乘虛入表而上攻﹔實者﹐內外之邪﹐郁痰上結而下虛。大槪肥白人多濕痰滯於上﹐火起於下﹐痰因火而上衝﹐所謂無痰不作眩者是也﹐治宜以痰爲主﹐兼補气降火﹔瘦人多腎水虧少﹐相火上炎而眩暈﹐所謂風勝則地動﹐火得風則焰旋是也﹐治宜滋陰降火﹐化痰抑肝。此以肥瘦爲主﹐亦丹溪常法也﹐後仿此。

眼花昏暗屋旋飛﹔經曰﹕徇蒙招尢。徇蒙者﹐如以物蒙其首﹔招尢者﹐招搖不定。如立舟車之上﹐起則欲倒﹐眼昏耳聾﹐屋如旋轉﹐甚則卒倒﹐不省人事﹐乃肝所主也。又曰﹕諸脈皆系於目。臟腑筋骨气之精﹐而與脈並爲系﹐上屬於腦﹐後出於項中﹐故邪中於項﹐因逢其身之虛﹐其入深﹐則隨眼系入於腦﹐則腦轉﹐腦轉則引目系急而眩矣。

虛弱老年陽陷越﹐內傷勞役﹐气虛不能上升﹐或汗多亡陽﹐宜補中益气湯。色欲傷腎﹐气逆不能歸元﹐四君子湯加天麻﹑防風﹐或十全大補湯﹑腎气丸加鹿茸。血虛﹐因產後﹑金瘡及吐衄亡血﹐孤陽浮越﹐古芎歸湯加炒漧薑﹐瘀血滯胸加童便。老年每早起眩暈﹐須臾自定﹐有風痰虛火者﹐果系陽虛﹐順元散﹐吞黑錫丹以鎭墜之。《玉機》謂丹藥金石助火﹐香竄散气﹐多致飛越之亢﹐豈能鎭其不歸之气耶﹖火痰暈甚气痛眉﹔火動其痰﹐眩甚者﹐二陳湯加芩﹑連﹑蒼術﹑羌活。火盛壯實﹐屬陽明者﹐單大黃酒炒爲末﹐茶淸下﹐或古荊黃湯加防風等分﹔屬太陽少陽者﹐酒芩﹑白芷等分爲末﹐茶淸下。虛火﹐半夏白術天麻湯。七情﹐髒气不平﹐涎迷心竅﹐眩暈﹑眉稜骨痛﹑眼不可開者﹐七气湯﹑玉液湯﹑補虛飲。

風則項彊寒拘痛﹐外因風﹐脈浮﹑有汗﹑項彊﹐熱者﹐川芎茶調散﹐或參蘇飲加南星﹑黃芩﹔熱甚者﹐川芎石膏散﹔虛者﹐山茱萸散﹐或四物湯加秦艽﹑羌活﹐通用單白芷丸。又大風頭眩﹐手足麻痺﹐胃脘發痛﹐乃風寒濕三痺合至﹐必有停飲在上﹐宜量吐之。寒﹐脈緊無汗﹐四肢拘急﹐筋攣﹐頭掣痛﹐五積散﹔喜熱手按者﹐附子理中湯﹑三五七散。

暑煩渴兮濕重垂﹔暑﹐脈虛﹐煩渴﹐十味香茹散﹐或二陳湯加黃連﹑山梔﹑川芎。濕﹐脈細﹐頭重吐逆﹐芎術湯﹑芎術除眩湯﹐或腎著湯加川芎。風濕﹐玉壺丸。

外邪和解淸痰火﹐內虛本固標自移。

凡肝脈溢大必眩﹐宜預防之﹐外感解肌化痰﹐不可妄施汗下﹔內因量施補益。

昔丹溪治婦人帶下頭眩﹐專治帶而眩自安。蓋頭眩﹑頭痛﹑咳嗽﹐病之標也。經曰﹕治病必求其本。通用二陳湯。七情﹐加丁香﹑砂仁﹑白術﹔風痰﹐加天麻﹑白附子﹑荊芥﹑防風﹔寒痰﹐加漧薑﹐良姜﹔熱痰﹐合解毒湯﹔濕痰﹐合芎辛湯﹔停水心悸﹐合五苓散﹔酒食傷﹐加幹生薑。胸中宿痰﹐眼澀﹑手麻痺﹑發脫﹑健忘者﹐用本方探吐﹐吐後宜服淸上辛涼之藥調之。气虛﹐倍參﹑﹔血虛﹐倍芎﹑歸﹔痰盛﹐加竹瀝﹑薑汁﹐火盛﹐加童便。如眩暈﹑气上衝胸﹑戰搖者﹐只宜茯苓桂術甘艸湯加減。凡眩暈﹐言亂汗多下利﹐時時自冒者﹐虛極不治。

頭痛厥頭痛將內外分﹐眞頭痛﹐引腦巓泥丸盡痛﹐手足冷至節者﹐死。厥者﹐逆也。邪气逆上陽經而作痛﹐甚則發厥﹐須分內外二因治之。

外感寒熱表家論﹔外感頭痛﹐必有寒熱﹐宜分輕重解表。風證﹐芎芷香蘇散﹑消風散。風熱﹐川芎石膏散﹔風寒﹐三五七散﹔風寒入腦﹐連齒痛者﹐芎辛湯﹐或羌活黑附湯﹐去附﹑柏﹐加桂枝﹔腦風﹐項背怯寒﹐腦戶極冷者﹐用麻黃﹑細辛﹑全蠍﹑藿香各五分﹐爲末﹐荊芥煎酒﹐或茶下。寒證﹐連須蔥白湯﹑葛根蔥白湯。暑證﹐香薷散﹐加茵陳﹑蔥白﹐或大半夏湯﹐薑汁爲丸服。濕證﹐芎術湯。濕熱﹐心煩﹐痛起耳中﹐古防風湯﹐加酒芩﹑蒼術﹑蒼耳子﹑細辛﹐爲末﹐茶淸入薑汁少許調服﹔熱多者﹐酒芩爲末﹐茶淸下。通用二陳湯﹐加芎﹑芷爲主。太陽惡風寒﹐脈浮緊﹐加羌活﹑麻黃﹑川芎﹔陽明自汗﹐發熱惡寒﹐脈浮緩長﹐加升麻﹑葛根﹑白芷﹐渴者﹐宜合白虎湯﹐加吳萸﹑白芷﹔少陽寒熱往來﹐脈弦﹐加柴胡﹑黃芩﹔如三陽胸膈宿痰﹐痛久不止﹐令人喪明﹐宜合川芎茶調散探吐﹔太陰體重腹痛﹐脈沈﹐必有痰﹐加蒼術﹑南星﹔少陰寒厥﹐脈沈細﹐加附子﹑細辛﹔厥陰吐沫﹐厥冷﹐脈浮緩﹐加吳萸。頭頂項背俱痛者﹐宜合羌吳湯。肥人﹐加二術﹔瘦人﹐加酒芩。風熱﹐加蔓荊子﹑川芎﹑酒芩。

若頭痛﹐加細辛﹐巓頂痛﹐加本﹑升麻﹑防風。

內虛气滯太陽痛內傷气虛﹐相火上衝﹐耳鳴九竅不利﹐兩太陽穴痛﹐宜補中益气湯倍川芎﹐加知母﹑蔓荊子﹐或四君子湯。大病後及諸虛痛者﹐四柱散加茶一撮。

血虛魚尾上生嗔﹔古芎歸湯﹐或四物湯加酒芩﹑羌活﹑柴胡﹑蔓荊子。气血兩虛者﹐調中益气湯加川芎﹑細辛。挾火者﹐安神湯。

腎虛巓痛七情嘔﹐腎厥﹐下虛上盛﹐巓頂痛不可忍﹐脈舉之則弦﹐按之則堅﹐宜玉眞丸。七情气厥﹐心腹脹滿﹐嘔吐酸水﹐宜古芎烏散﹑葫蘆巴散﹔挾痰﹐如聖餅子﹔頭與心換痛者﹐古蒼湯。

痰火食積皆同因。

痰厥﹐頭旋眼黑﹐言亂惡心﹐眼閉肢冷﹐宜半夏白術天麻湯﹐導痰湯加芎﹑辛﹐三生丸。痰火﹐痛甚如破﹐二陳湯加芩﹑連﹐或淸空膏﹑淸上瀉火湯。如壯實人﹐只宜酒炒大黃爲末﹐茶淸下。痰飲滯痛者﹐神芎丸。有伏痰者﹐瓜蒂散吐之。積聚痛者﹐大黃備急丸。凡頭痛數日不食﹐百藥不效者﹐二气丹﹔無熱者﹐黑錫丹﹔常服點頭散﹐斷根。尋常頭目不淸﹐似痛非痛﹐參蘇飲主之﹔風熱者﹐徹淸膏﹐芩﹑連煎湯調下﹔沐浴後者﹐單白芷丸。

頭風﹝附眉稜骨痛﹞

頭風項彊分偏正﹐素有痰者﹐或櫛沐取涼﹐及醉飽仰臥﹐賊風入腦﹑入項﹐入耳﹑入鼻﹐自頸項以上﹐耳﹑目﹑口﹑鼻﹑眉稜之間﹐有一處不若吾體﹐皆其漸也。有頭皮浮頑﹐不自覺者﹐有口舌不知味者﹐或耳聾﹐或目痛﹐或眉稜上下掣痛﹐或鼻中聞香極香﹑聞臭極臭﹐或只呵欠﹐而作眩冒之狀﹔甚則項彊硬﹐身體拘急﹐宜川芎茶調散﹐或祛風通气散主之﹐此正頭風也。偏左痛者﹐多血虛﹐或有火﹐或風熱﹔偏右痛者﹐多气虛﹐或郁滯﹐或痰﹐或風濕。要知正痛﹐常兼左右病邪。凡頭痛﹐久則爲風也。

兼濕兼熱陰暖定﹔風濕腫痛連肩背﹐或遇陰雨則甚者﹐羌活勝濕湯。風熱頭痛重大﹐遇熱則發﹐消風散倍荊﹑防﹔熱甚﹐二陳湯加荊﹑防﹑薄荷﹔便閉﹐更加大黃微利之﹔熱微﹐二陳湯加酒芩﹑防風﹑芎﹑芷。

濕痰痛密多右邊﹐濕痰﹐發則痛密無間﹐二陳湯加南星﹑蒼術﹑川芎及細辛少許。

血虛晚重爲左病。

血虛者﹐朝輕夕重﹐古芎歸湯﹐或四物湯加荊﹑防﹑白芷﹑薄荷。若气虛者﹐朝重晚輕﹐多屬右邊﹐宜補中益气湯加芎﹑辛。陽虛甚者﹐單白芷丸﹐用參﹑附煎湯下。

久甚火郁裹重綿﹐頭風發時﹐悶痛必欲綿帕裹包者﹐熱郁也﹐宜涼血瀉火爲主﹐佐以辛溫散表從治﹐二陳湯加酒炒黃芩﹐及荊芥﹑薄荷﹑川芎﹑石膏﹑細辛﹐或消風百解散﹐防風通聖散。

有三陽熱郁﹐頭痛不敢見光﹐喜置冰於頂者﹐宜辛涼﹐汗﹑吐﹑下三法並行乃愈。又有偏痛年久﹐便燥﹑目赤﹑眩暈者﹐乃肺乘肝﹐气郁血壅而然﹐宜大承气湯下之。外用大黃﹑芒硝爲末﹐井底泥調塗兩太陽穴上﹐乃愈。

不妨外感相兼並﹔素患頭風﹐因外感而發者﹐惡寒﹑頭面多汗﹐宜分偏正﹐專治頭風﹐而外感自散。如頭風發方愈﹐而後外感自汗者﹐加味烏荊丸。因七情發﹐多吐逆﹑寒熱者﹐參蘇飲主之﹔無寒熱者﹐二陳湯加烏藥﹑川芎。

眉稜眶痛或羞明﹐無非痰與風熱甚。

風痰眉心痛者﹐二陳湯吞靑州白丸子。眉稜骨痛﹐連目不可開﹑晝靜夜劇﹑身重者﹐導痰湯。濕痰眉眶骨痛﹑體重者﹐芎辛湯合導痰湯﹐加川烏﹑白術。寒濕﹐芎辛湯﹐加川烏﹑附子﹑姜﹑桂﹑南星。風熱眉稜骨痛甚者﹐古防風湯加酒黃芩﹔風虛﹐加川烏﹑艸烏﹑細辛﹐或金棗丹。血虛挾風﹐羞明﹑眉眶痛甚者﹐生熟地黃丸﹐或四物湯﹐加羌﹑防﹔气虛挾風﹐安神湯。通用謝傳點眼丹﹑搐鼻藥。

面風面腫虛食熱不食﹐面腫乃食後冒風所致。能食者﹐風虛﹐面麻木﹐牙關急搐﹐升麻胃風湯﹔不食者﹐風熱﹐面唇黑﹐心懸如饑﹐防風通聖散。內傷气促者﹐升麻順气湯。

頰腮同此分虛實﹔面腫搭頰搭腮﹐仍以能食爲風虛﹐不食爲風熱。搭頰連齒腫﹑出血者﹐胃火也﹐淸胃散。搭腮因膏粱積熱者﹐升麻﹑黃連﹑連翹﹑牛蒡子﹑白芷等分﹐水煎。連耳上﹐加羌活﹔耳下﹐加柴胡。內虛食少者﹐補中益气湯。耳後微腫者﹐腎虛也﹐腎气丸料水煎服﹝詳外科腮﹞。

陽盛面熱陽衰寒﹐手足陽明經气盛﹐則身以前皆熱﹐風熱上衝﹐則面獨熱﹐先以調胃承气湯﹐加黃連﹑犀角﹐下兩三行﹔次以升麻葛根湯﹐加黃連﹑川芎﹑荊芥﹑薄荷調之。如陽明气不足﹐則身以前皆寒﹐寒濕上逆﹐則面反不能耐寒﹐先以附子理中湯數服﹔次以升麻葛根湯去芍﹐加參﹑﹑附子﹑益智﹑艸蔻﹑白芷﹑蔥白。面浮者﹐補胃湯﹔連骨痛者﹐漧薑散。

生瘡總是胃家疾。

凡風客皮膚﹐痰漬臟腑﹐則面黯。脾肺風濕搏熱﹐生瘡紅紫或腫者﹐俱宜金沸艸散倍黃芩﹐或升麻胃風湯加減。面上細瘡﹐常出黃水﹐或目生瘡﹐用桃花陰榦爲末﹐熟水調服。外用杏花煎湯洗之。如生五色瘡﹐只用鹽湯綿浸搭瘡上﹐日五六易。如生粉刺﹐搗菟絲子汁塗之﹐內服樺皮散。面皮裏痛者﹐用何首烏爲末﹐薑汁調敷﹐以帛蓋定﹐炙熱鞋底熨之。

眼眼病須先分表裏﹐外因﹕風中腦戶﹐濕漬頭上﹐熱逼冷灌睛中﹐或久處煙火﹐或食後向火﹐或醉後失枕﹐血滯痰壅﹐或冒砂塵﹐或撣刺撲損﹐湯泡火燒﹐皆傷目之標。內因﹕五辛炙爆﹑酒面﹑濕熱﹑痰火﹑房室損精﹐勞役傷气﹔泣﹑涕﹑刺頭傷血﹐暴喜﹑暴怒﹑暴驚﹐極目遠視﹐夜書細字﹐鏤刻博奕傷神﹐皆傷目之本。初起在腑爲表﹐當除風散熱﹔久則入髒爲裏﹐當養血安神。然內因初卽入裏﹐外因久亦帶表﹐悟之﹗五輪八廓亦此理﹔表證多屬三陽部分﹐裏證多屬三陰部分﹐要知以肝爲主﹐表裏虛實﹐不過五行生克之理。八廓不必深泥﹐舊設七十二證﹐今纂注於內﹐更不重復便覽。

五輪白肺烏珠肝﹐白屬肺﹐气之精﹐曰气輪。气證﹐七情气滯則血凝﹐紅膜薄如傘紙﹐日久變成白膜者﹐難治。熱證﹐白睛潤濕﹐浮而赤腫筋多重者﹐生紅花翳﹐痛澀有淚﹐年深睛變碧色﹐滿目如凝脂﹐赤路橫眞如絲﹐宜四物湯去芎﹐換土當歸﹐加甘艸。虛證﹐白睛枯槁﹐气沈而濁。烏珠屬肝﹐筋之精﹐曰風輪。風證﹐睛閃兩瞼不歸中﹐如轆轤轉關﹐難治。熱證﹐赤暈浮漿重者﹐烏珠忽然如鍼刺痛﹐雙目緊急﹐或突出豆許如蟹睛者﹐忌點。或生翳﹐似旋螺尖突起﹔或周遭生翳如鋸齒﹐如棗花﹐四五枚相合﹐赤色刺痛﹔或生翳四邊皆白﹐中間一點黃心﹔或生翳如玉色﹐浮滿不痛者﹐忌鍼割﹔或生靑色翳﹐兩澀痛﹔或翳如冰色堅實﹐傍觀逼透瞳人。虛證﹐輕者枯黃繞睛﹐重者烏珠上一點圓翳﹐日中見之差小﹐陰處見之差大﹔或一點黑翳如小豆﹐疼痛淚出者﹐忌點。又肝虛雀目﹐曉明晚暗﹐乃所稟血虛有火也﹐年深則盲。黃風雀目者﹐木衰土盛﹐終當變黃脹而死﹐宜平胃散以平土气﹐四物湯以補肝虛。經年瞳子色如金者﹐不治。不治癥﹕生翳上橫如劍脊﹐下面微微甚薄﹐不赤不痛﹔或浮翳如水光白色﹐環繞瞳人﹐初生自小頭至烏珠上﹐不痛癢﹐無血色相潮﹔或翳如凝脂﹐邊濃邊薄﹐形如缺月﹐色光無瑕﹔或生翳經年﹐如銀釘釘入烏珠﹔或因他病生翳﹐初甚微﹐後徧睛俱白。

心與小腸內外﹔內屬心﹐外屬小腸﹐血之精﹐曰血輪。熱癥﹐輕者赤脈纏﹐重者赤脈漸漸侵睛﹐或頭結聚生瘡﹐流出膿汁涎水﹐粘睛上下﹐乃風熱畱瞼中﹐宜白薇丸。气證﹐肉攀睛﹐或先赤爛多年﹐肝熱所衝﹔或用力作勞﹐有傷肝气而成﹐或痛﹑或癢﹐兩出﹔心气不寧﹐憂思不已﹐遂乃攀睛﹐或起筋膜﹐宜大黃﹑黃芩﹑防風﹑薄荷等分﹐入蜜煎服﹐或定心丸。

上下兩胞胃與脾﹐肉之精﹐曰肉輪。又上胞瞼內銳﹐系足太陽起脈。風證﹐輕者胞弦緊急﹐重者上下瞼似朱塗而生瘡﹐久則生翳﹐乃風熱也﹔或眼皮有如膠凝﹐腫似桃李﹐時出熱淚﹐乃風毒也﹐宜點花艸膏。又爛弦風﹐癢甚﹐雙手背揉﹐日久兩瞼赤爛粘滯﹐經年不安﹐宜三稜鍼刺目眶外﹐以瀉濕熱﹐內服消風散﹐桑白皮煎湯調服。又倒睫拳毛﹐淚出涓涓﹐翳膜漸生﹐乍愈乍發﹐經年不安﹐眼皮漸急﹐如鍼刺痛﹐瞳人不安﹐乃脾受風熱﹐當去內熱退火邪﹐令眼皮緩﹐則毛出翳退。外用手法翻內瞼向外﹐以三稜鍼橫刺﹐用左手爪迎其鍼鋒出血﹐再用木鱉子搗爛﹐綿包成條﹐左患塞右﹐右患塞左鼻中﹐其毛自分。先宜瀉肝散﹐後服五退散。又上下瞼俱翻出﹐或一瞼翻出在外﹐乃脾風熱也。熱證﹐輕者瞼紅赤硬﹐睛疼淚出羞明﹔重者兩瞼上下初生如粟﹐漸大如米﹐或赤或白﹐不甚疼痛堅硬﹐乃肝壅瘀血也﹐宜加味荊黃湯。又瞼內生如雞冠﹑蜆肉﹐或靑或黑﹐阻礙睛痛﹐乃脾風熱也﹐須翻出看之﹐用觀音艸每日輕輕微微﹐漸漸括去毫釐﹐血出﹐用金匙挑洗風毒藥水﹐按而止之﹐刮後不時將藥水點入﹐則不復腫。

腎水一點黑瞳子﹔骨之精﹐曰水輪。虛證﹐瞳人散大﹐視物不眞。火盛則瞳人焦黃﹔虛冷則瞳人靑綠﹐少勞則痛。熱證﹐瞳人內湧﹐輕者如不患眼人﹐但微有頭旋生花﹐或勞力轉加昏蒙﹐或頭旋相牽﹐瞳人連鼻膈皆痛﹐時起紅白或黑花﹐吐逆。肝熱則先左﹐肺熱則先右﹐肝肺熱則左右齊發。重則生翳瞳人﹐上如凝脂色﹐澀痛無淚﹔或滑翳如水銀珠子﹐微含黃色﹐遮繞瞳人﹔或散翳形如魚鱗點﹔或瞼下起粟子而爛﹐瞳人痛甚﹐又白翳旋繞﹐瞳人點點如白花鱗起﹐皆肝肺相傳風熱也。又黑水上橫深瑕盤靑色﹐沈沈深入﹐痛甚﹐乃腎臟風熱也。或血灌瞳人﹐無翳﹐其痛如刺﹐乃肝血無歸﹐宜通血丸。又瞳人被物撞打﹐驚痛昏暗﹐眼眶停畱瘀血﹐宜貼地黃膏﹐次服決明散。如撞刺生翳﹐經久復被物撞﹐轉加昏暗者﹐難治﹐經效散救之。又飛絲砂塵入眼﹐瞳人不安﹐單瞿麥爲末﹐鵝涎調敷﹐或新筆蘸京墨點之。又湯泡火燒腫痛者﹐不可用冷藥卽點﹐待一日後﹐以五行湯溫洗﹐及地黃膏敷之。風證﹐則瞳人靑﹐或瞳人連頭皆癢﹐不能收瞼﹐乃膽受風熱﹐宜防風一字散。不治證﹕瞳人幹缺﹐痛澀無淚﹔或白藏在黑水下﹐向日細視方見﹔或兩眼相傳疼痛﹐早輕夜重﹔或內障﹐五色相間﹐頭痛無淚﹐日中如坐暗室﹔或雷頭風﹐熱毒瓦斯衝入睛中﹐牽引瞳人﹐或微或大不見。

八廓寄位始有名﹐乾爲天廓﹐位兩邊白睛中間﹐屬肺與大腸﹔坎爲水廓﹐位瞳子﹐屬腎﹔良爲山廓﹐位神光﹐屬膽﹔震爲雷廓﹐位白睛上截向小﹐屬小腸﹔巽爲風廓﹐位烏珠瞳人外﹐屬肝﹔離爲火廓﹐位大﹑小﹐屬心與命門﹔坤爲地廓﹐位上下瞼﹐屬脾胃﹔兌爲澤廓﹐位白睛下截向大﹐屬膀胱。

婦人小兒大同耳。

婦人活血爲主﹐有孕忌用麝點。小兒眼患﹐多是胎毒及食毒﹐內服敗毒散﹐外洗解毒湯﹐切忌披鐮鍼灸。小兒初生胎風﹐雙目紅而眶邊赤爛﹐至三四歲不愈﹐宜消風散﹐桑白皮煎湯下。又小兒通睛﹐欲觀東邊則見西畔﹐若振掉頭腦﹐則睛方轉﹐此肝受驚風﹐宜牛黃丸。又小兒眼泡患斑瘡﹐熱气沖透睛中﹐疼痛淚出﹐翳如銀片﹐腫澀難開﹐宜柴胡散﹑神醫散。又小兒瞼中初生如麻仁﹐目漸如豆﹐懸垂瞼內﹐乃風熱攻脾﹐宜五退散加減。又小兒疳眼﹐初起澀癢﹐久生瘡翳腫痛﹐乃肝風所衝﹐或痢後虛熱上攻者﹐俱忌點﹐宜還睛散。

痘瘡眼﹐詳疹痘。小兒不治證﹕胎中受風﹐五臟不和﹐嘔吐黃汁﹐兩眼靑盲不明﹔及初生視物近看﹐轉睛不快﹐至四五歲﹐瞳人結白﹐昏蒙不見。

暴赤腫痛澀且癢﹐或飲食積熱﹔或天行赤目﹐長幼相似﹔或傷寒後餘熱﹐以致血熱痰壅﹐則目暴赤腫。痛爲熱﹐癢爲風﹐澀爲毒﹐不可槪用涼藥﹐因成內障﹔亦不可誤用溫藥助熱﹐致令昏澀眵淚﹐肉攀睛等狀﹐是成外障﹐決明散主之。又有睡覺目赤腫﹐良久無事者﹐血復散於四肢也。宜地黃粥。又或讀書﹑鍼刺過度而痛者﹐名曰肝勞﹐但須閉目調護。又中惡祟﹐卒痛如鍼刺﹐或如火灸﹐及太陽穴痛﹐早輕夜重﹐宜決明散。

翳膜眵昏總是表﹔暴赤後﹐熱流肺經﹐輕則朦朧而已﹐稍重則生云膜。如黃膜從下生﹐而上衝黑睛﹐痛澀難開﹐乃脾受風食毒﹐可治﹔如赤膜從上生﹐下遮覆黑睛﹐名垂簾膜﹐乃客熱上衝也﹐難治。又重則生翳障﹐狀如珍珠﹑碎米﹐紅色自下而上者易治﹔狀如梅花葉﹐白綠自上而下者難治。治法宜先去翳﹐而後淸熱﹐若先去熱﹐則翳難去。眵淚熱而交流兩瞼赤者﹐屬肝熱之甚﹐或衝風淚出﹐由熱甚而水化制之也。又肺受風寒﹐遇風冷則流淚尢甚者﹐白僵蠶散﹔風淚不止﹐食後吞當歸龍薈丸數粒。目昏者﹐熱郁也。甚則平白日無所見﹐故傷寒病熱極﹐則目盲而不識人。目微昏者﹐至近則轉﹐難辧物﹐或如隔簾視﹐或視如蠅翅﹐或見黑花﹐皆目之玄府閉密﹐而致榮衛精神不能升降故也。若患風疹者﹐必多眼暗﹐攻其風則暗自去。

抑論脾家受毒﹐則眼白亦腫﹔神勞﹐則眼睛亦痛﹔心熱﹐則血灌瞳人﹔傷風﹐則淚亦出﹔虛煩﹐則眼亦昏﹔勞力﹐則亦赤﹔生痰﹐乃風熱侵肺﹔黃﹐乃酒傷於脾﹐最宜活變。

裏虛昏昧最羞明﹐上虛﹐屬肝虛﹐必頭暈目眩耳聾﹔下虛﹐屬腎虛﹐必眼花睛痛耳鳴。昏花者﹐傷气﹔昏暗者﹐傷血。熱證亦有羞明怕日﹐但內虛全不敢近陽光。

內障黑花瞳散杳。

內障昏蒙﹐外無翳膜﹐因腦脂下凝﹐烏珠轉白﹐或如金色﹐或綠豆色﹐或如雲煙﹐或見五色﹐治比外障更難。如腦脂凝結瞳人反背者﹐不治。黑花者﹐腎虛也﹔五色花﹐爲腎虛客熱﹔靑花﹐膽虛﹔紅花﹐火盛。散杳者﹐瞳人散大﹐視物杳冥。

近視陰虛遠視陽﹐能近視不能遠視者﹐看一成二﹐屬肝腎虛﹐宜腎气丸﹑地芝丸﹐或加降火之劑。

能遠視不能近視者﹐屬心虛﹐宜定心丸。

淚冷睛疼多縹緲﹔有肝虛客熱﹐迎風冷淚者﹐歸葵湯﹑古木賊散。睛疼有火者﹐滋腎丸﹔無火者﹐杞苓丸。

外因風熱濕挾痰﹐外因﹐風則胞白﹐兩眼拘急﹐牽引斜﹐癢而靑淚。肝風毒﹐菊花散﹔腎風毒﹐白蒺藜散﹑明目流气飲﹑撥雲散﹑白僵蠶散﹑防風一字散﹑犀角飲選用。熱則珠突胞硬﹐腫紅刺痛﹐洗肝散﹑洗心散﹑還睛散﹑通肝散﹑瀉肝散﹑決明散﹑羚羊角散﹑蔓荊散﹑加味荊黃散﹑瀉靑丸﹑涼膽丸﹑墜翳丸選用。濕則食減身倦﹐地气冒明﹐如雲霧掩日﹐或忽然不見﹐或略見不明﹐宜鹽術散﹑單蒼術膏。濕熱甚者﹐神芎丸。暴寒則目瞞不明﹐皆熱所爲也﹐人參敗毒散。疼者﹐升麻葛根湯。歷考眼科﹐無寒而有虛﹐豈寒泣血而不上攻耶﹖挾痰者﹐則痛甚﹐宜小省風湯﹑南星丸。

內傷气血精神少。

內傷七情﹐气壅朦朧﹐胞腫而軟﹐酸澀微赤﹐木香流气飲﹐加川芎﹑蒺藜。風與气搏﹐癢澀渾多淚者﹐羌活石膏散。因過思勞神﹐大志丸﹑育神夜光丸﹔因驚恐者﹐定心丸﹔因怒者﹐當歸龍薈丸。內傷飲食勞倦﹐損陷胃气﹐火盛血脈沸騰﹐益气聰明湯﹑磁砂丸﹑還睛丸。气弱甚者﹐單人參膏﹑補中益气湯。如脾胃熱兼有宿食者﹐秦艽﹑大黃爲末﹐砂糖調服利之。脾胃濕傷﹐內外障者﹐椒目丸﹑鹽術散。傷熱酒﹐胃气污濁﹐血死目盲者﹐蘇木煎湯調人參末﹔連鼻與手掌紫黑者﹐四物湯﹐加桃仁﹑紅花﹐蘇木煎湯調人參末服。內傷色欲﹐腎气虛者﹐補腎丸﹔腎精虛者﹐益陰腎气丸﹔肝血虛者﹐養肝丸﹑生熟地黃丸﹔肝腎虛者﹐駐景丸。抑論五臟六腑精華﹐皆稟於脾﹐注於目﹐故理脾胃則气上升﹐而神淸也。又肝之系﹐𨿽總於目﹐而照徹光彩﹐實腎精﹑心神所主﹐故補精气安神者﹐乃治眼之本也。

風熱兼虛亦有之﹐熱久復爲風冷所乘﹐則眼中不赤﹐而弦赤且爛。若風與熱並﹐則內外浮赤而癢甚。大槪表病﹐肥人多風熱﹐防風﹑黃芩瀉火爲君﹐黃連﹑當歸養血爲臣﹐柴胡﹑升麻﹑白芷消腫止痛爲使。白睛紅者﹐加白豆蔻少許。瘦人血虛﹐宜四物龍膽湯﹐或加羌活﹑蔓荊﹑荊芥﹑玄參﹑山梔仁﹑菊花爲佐。裏證﹐肥人多風虛者﹐防風一字散﹑四生散﹑補肝散﹑還睛丸。瘦人血虛挾風者﹐通血丸﹑明目地黃丸﹑滋陰地黃丸﹑熟地黃丸。通用羊肝丸。久甚者﹐退翳丸﹑活命羊肝丸。

古人只消一﹝火﹞字了﹔眼不過虛實而已。白輪變赤﹐火乘肺也﹔肉輪赤腫﹐火乘脾也﹔黑珠五色花翳﹐腎虛火也﹔神光靑睛被翳﹐肝虛火也﹔赤脈瘀血貫目澀痛﹐心火自甚也。故童子水在上﹐則視明了﹔老人火在上﹐則視昏。實火气有餘﹐宜前風熱藥中﹐加枳殼﹑杏仁以破气﹔虛火血不足﹐宜前養陰藥中﹐加知母﹑黃柏以降火。黑睛有翳者﹐倍之。蓋散有餘之火﹐在於破气﹔降不足之火﹐在於養陰。

陽衰火少卻宜溫﹐或勞欲過度﹐或涼藥過多﹐以致渾身手足麻木﹐九竅不利﹐兩目緊急﹐靑白墜見大﹐視物無力者﹐宜補陽湯﹑黃湯﹐或加黃柏﹐或菊睛丸。經曰﹕壯水之源﹐以鎭陽光﹐滋陰是也﹔壯火之主﹐以消陰翳﹐養陽是也。今人不分陰陽﹐專以龍腦辛香石藥搽點﹐而不知辛散損明﹐悲夫﹗外治點洗要手巧。

凡暴赤腫﹐血壅气凝者﹐一時連點三五次亦可﹐如气血稍虛者﹐宜服藥以塞其源﹐藥水洗之。生有云膜﹐方可用點﹐若無翳膜﹐縱久﹐但可洗之﹐卻忌過用涼藥冷洗﹐冰血開化爲水。至於鍼刀火烙﹐古人忌用﹐惟太陽經熱﹐生偸鍼痣﹐可刺去血。如爛翳用茜艸根燒灰﹐燈心艸蘸點之﹐須臾大痛﹐以百節艸刮去。他如金鍼撥轉瞳人等法﹐另是一家傳授。

耳耳聾虛熱分新舊﹐新聾多熱﹐少陽﹑陽明火多故也﹐宜散風熱﹑開痰郁之劑﹔舊聾多虛﹐腎常不足故也﹐宜滋補兼通竅之劑。脈癥以腎爲主﹐遲濡爲虛﹐浮動爲火﹐浮大爲風﹐沈澀爲气﹐數實爲熱。

兩胃怒左相火右﹔濃味動胃火﹐則左右俱聾﹔憤怒動膽火﹐則左耳聾﹔色欲動相火﹐則右耳聾。三者﹐憤怒爲多。

痰火風濕﹝气﹞閉可通﹐痰火﹐因膏粱胃熱上升﹐兩耳蟬鳴。熱郁甚﹐則气閉漸聾﹐眼中流火﹐宜二陳湯加黃柏﹑木通﹑蓄﹑瞿麥。因酒者﹐通聖散加南星﹑枳殼﹑大黃﹐或滚痰丸。風聾﹐因風邪入耳﹐必內作癢﹐或兼頭痛。風熱或因郁者﹐防風通聖散﹐先將大黃酒煨﹐又酒炒三徧﹐後人諸藥俱用酒炒煎服。風壅連頭目不淸者﹐淸神散。風虛者﹐排風湯﹑桂香飲﹑芎芷散。濕聾﹐因雨水浸漬﹐必內腫痛﹐涼膈散加羌活﹑防風﹐俱用酒炒﹐或五苓散加陳皮﹑枳殼﹑紫蘇﹑生薑。濕痰﹐神芎丸。濕熱挾气﹐木香檳榔丸。气聾﹐因髒气厥逆﹐上壅入耳﹐痞塞不能﹐必兼眩暈。實人因怒者﹐當歸龍薈丸﹔虛人因思者﹐妙香散。憂滯者﹐流气飲子加菖蒲﹔上盛下虛者﹐祕傳降气湯加菖蒲。

虛勞精气脫難救。

虛聾﹐因久瀉﹐或大病後﹐風邪乘虛入耳﹐與气相搏﹐嘈嘈而鳴﹐或時眼見黑花。陰虛者﹐四物湯加知﹑柏﹑菖蒲﹑遠志﹐或腎气丸加磁石﹑故紙﹑菟絲子﹑黃柏。陽虛者﹐八味丸﹑益腎散﹑磁石湯。勞聾﹐昏昏憒聵﹐瘦瘁乏力。因勞力脫气者﹐補中益气湯加菖蒲﹔有火者﹐加知﹑柏﹑茯苓﹔因房勞脫精者﹐人參養榮湯加知﹑柏﹐或補骨脂丸。如久聾﹐腎虛气虛﹐絕不聞者﹐難治。

耳鳴乃是聾之漸﹐惟气閉多不鳴便聾。風熱鳴者﹐解毒湯加生地﹑知母﹐或通聖散﹔痰火鳴甚﹐當歸龍薈丸﹔挾濕﹐神芎丸﹐或靑木香丸﹔腎虛微雞﹐滋腎丸。气虛﹐四君子湯下﹔血虛﹐四物湯下﹔陰虛﹐虎潛丸。

停膿疼皆風熱湊﹔耳﹐原有油液﹐風熱搏擊結核﹐鳴欲聾者﹐外用生豬脂﹑地龍﹑鍋煤等分﹐薑汁和丸棗核大﹐綿裹入耳﹐令潤挑去﹔重者﹐內服柴胡聰耳湯。膿耳﹐風熱上壅﹐流膿﹐外用枯礬五分﹐陳皮﹑胭脂俱燒灰各二分﹐麝五釐﹐爲末﹐吹耳﹔重者﹐內服犀角飲子。耳疼如虫走者﹐風盛﹔幹痛者﹐風熱或屬虛火﹔有血水者﹐風濕。外用蛇蛻燒存性爲末吹入﹐或枯礬末亦可。疼甚﹐用吳萸﹑烏頭尖﹑大黃搗爛﹐足掌心。重者﹐內服東垣鼠粘子湯。

大要調气與開關﹝竅﹞﹐腎﹐水竅﹐耳而能聞聲者﹐水生於金也。肺主气﹐一身之气貫於耳﹐故能聽聲。

凡治諸聾﹐必先調气開郁﹐間用磁石羊腎丸開竅。蓋聾皆痰火鬱結﹐非磁石鎭墜﹐烏﹑桂﹑椒﹑辛﹑菖蒲辛散流通﹐則老痰郁火何由而開﹖然亦劫劑也﹐愈後以通聖散和之可也。

外治暴聾亦可透。

暴聾﹐用甘遂爲丸塞耳﹐內服單甘艸湯﹔稍久﹐用松香五錢溶化﹐入巴豆二十粒﹐蔥汁搗丸﹐綿裹塞耳﹐左聾塞右﹐右聾塞左﹐雙聾次第塞之。凍耳﹐用欖核燒灰﹐油調搽﹔如爛﹐貝母末幹糝。百虫入耳﹐用淸油灌入﹐口吸气﹐久自出。如蜒蚰入耳﹐用信花﹑雄黃各一錢爲末﹐先用一字點耳中﹐次用貓尿灌之﹐取貓尿以生薑擦牙自出。又方用琴弦一段﹐將弦頭略軟二分﹐蘸驢膠﹐入耳粘出。凡臥不宜濃被覆塞耳气﹐久則不通﹐故養生者﹐常摩耳廓﹐以防聾也。

鼻鼻塞須知問久新﹐鼻竅於肺﹐而能知香臭者﹐心也。人身水升火降﹐榮衛調和﹐則鼻司呼吸﹐往來不息而已。苟或寒傷皮毛﹐則鼻塞不利﹔火郁淸道﹐則香臭不知。新者﹐偶感風寒﹐鼻寒聲重﹐流涕噴嚏﹐宜以風寒治之﹐九味羌活湯﹑參蘇飲﹑消風百解散。久則﹐略感風寒﹐鼻塞等證便發﹐乃肺伏火邪﹐郁甚則喜熱惡寒﹐故略感冒﹐而內火便發﹐宜淸金降火﹐兼通气之劑﹐涼膈散加荊芥﹑白芷﹐或川芎石膏散。又有不必外感﹐四時鼻塞漧燥﹐不聞香臭﹐宜淸金降火消痰之藥﹐淸气化痰丸﹑上淸丸。古方﹐鼻塞甚者﹐禦寒湯﹑澄茄丸﹔不知香臭者﹐通气湯﹔內有硬物者﹐單南星飲﹑貼囟蓽茇餅﹐外用石菖蒲皂角等分爲末﹐綿包塞鼻﹐仰臥片時﹔虛寒者﹐通艸丸。

久成鼽衄淵流津﹔鼻乃淸气出入之道﹐淸气者﹐胃中生發之气也。鼻塞久則气壅不轉﹐熱郁於腦﹐淸濁混亂﹐爲鼽﹑爲衄﹑爲淵。鼽者﹐鼻流淸涕﹐熱微﹐二陳湯加芎﹑歸﹑細辛﹑白芷﹑防風﹑羌活﹑桔梗等分﹐姜煎﹐入薄荷少許。久不止者﹐芷荑散去薄荷﹐加荊芥﹑黃芩﹑神曲﹑南星﹑半夏等分﹐食後煎服﹐外用細辛膏。淵者﹐鼻流濁涕﹐熱盛﹐金沸艸散倍黃芩﹐入鳳凰殼一枚﹐燒存性調服。肺風﹐消風散加發灰。肺火流涕﹐咳吐膿血﹐桔梗湯﹑人參平肺散。膽移熱於腦﹐流涕濁臭﹐防風通聖散加薄荷﹑黃連﹐或芷荑散﹐外用蒼耳根﹑莖﹑苗子燒灰﹐醋調塗鼻內。有流臭黃水者﹐甚則腦亦作痛﹐俗名腦砂。有虫食腦中﹐用絲瓜藤近根五尺﹐燒存性爲末﹐酒調服﹔虛者﹐川烏散﹐外用白牛尾毛﹑橙葉等分爲末﹐吹鼻中﹔倘有血出﹐加山梔亦不妨。衄者﹐鼻流淸血﹐鼻淵久則必衄﹐防風散主之﹐詳後衄血。

傷酒鼻傷熱痛﹐鼻﹐準頭紅也﹐甚則紫黑。因飲酒血熱入肺﹐復被風寒郁久﹐則血凝濁而色赤﹐或不飲者﹐乃肺風血熱。俱宜四物二陳湯去半夏﹐加紅花﹐黃芩﹐水煎入酒少許﹐調五靈脂末服﹐气虛加黃。常宜服單山梔丸﹐或黃連阿膠丸﹐間用升麻和气飲﹐吞瀉靑丸以除病根。外用黃連末﹑天弔藤燒灰﹐桐油調敷﹐或硫粉散。鼻痛﹐因風邪入鼻﹐與正气相搏﹐鼻道不通故痛﹐藿香正气散﹑祛風通气散。有痰水沖肺者﹐鼻膈隱痛﹐二陳湯加黃芩﹑山梔﹑桔梗﹑麥門冬。

鼻瘡鼻痔熱同因﹔輕爲鼻瘡﹐重爲鼻痔﹐皆肺熱也。鼻中生瘡者﹐枇杷葉煎湯候冷﹐調消風散﹐食後服﹐忌煎﹑炒﹑姜﹑蒜熱物。外用辛荑爲末﹐入腦﹑麝少許﹐綿裹塞鼻。鼻痔﹐肺气熱極﹐日久凝濁﹐結成肉如棗﹐滯塞鼻甕。甚者﹐又名鼻﹐宜防風通聖散﹐加三稜﹑海藻末調服。外用辛荑爲君﹐細辛﹑杏仁少許爲末﹐和羊髓﹑豬脂熬膏候冷﹐入雄黃﹑白礬﹑輕粉﹑麝香少許爲丸﹐綿裹塞鼻﹐數日卽脫。甚者加砂少許﹐或瓜礬散亦妙。又食積熱痰生痔者﹐單蒼耳丸﹐內服外敷﹐最消食積﹔或用白礬二錢﹐細辛一錢﹐白芷五分﹐爲末塞鼻。

疏風降火眞要法﹐風寒外感者﹐溫以散之。風熱有自內郁者﹐或外感久則郁而爲熱﹐或內因飲食﹑衣服過暖﹐肝熱生風﹐亦鼻塞流涕﹐宜降火淸金。

久宜養血補腎眞。

凡鼻涕鼽﹑淵鼽﹐久甚不愈者﹐非心血虧﹐則腎水少﹐養血則血生﹐而火自降﹔補腎則水升﹐而金自淸﹐𨿽鼻瘡﹑痔久亦宜。又鼻寒久不愈者﹐必內傷肺胃﹐淸气不能上升﹐非外感也﹐宜補中益气湯以和之﹐此皆治本之論。

口舌唇口病有熱亦有虛﹐心主舌﹐脾主唇﹑口﹐然心脾二气恆相通也。

心勞味濃病根株﹔心貴安靜﹐七情煩憂過度﹐則心火炎盛﹐加之飲食濃味積熱﹐而口生瘡或臭。勞心者﹐犀角琥珀膏。心勞味濃者﹐气出鮏臭﹐唾涕稠粘﹐口漧舌燥﹐瀉白散﹐加桔梗﹑知母﹑麥門冬﹑黃芩﹑五味子。痰熱﹐淺者薄荷煎﹐深者五福化毒丹。

熱極偏勝口糜爛﹐熱甚﹐一臟偏勝﹐則口味失常。心熱﹐口苦生瘡﹐涼膈散﹑黃連阿膠丸﹔肝熱﹐口酸而苦﹐小柴胡湯加龍膽艸﹑靑皮﹑甘艸﹔甚者﹐當歸龍薈丸。謀慮不決﹐膽虛口苦﹐人參﹑遠志﹑茯神﹑甘艸爲君﹐柴胡﹑龍膽艸爲使﹐甚者腎气丸﹔脾熱﹐口甘或臭﹐瀉黃散﹑四順淸涼飲﹑甘露飲﹑三黃丸﹔肺熱口辛﹐甘桔湯﹑瀉白散﹔腎熱口鹹﹐滋腎丸。然肝移於膽則口亦苦﹐木乘脾則口亦酸﹐胃熱或淡或甘﹐腎化火則苦而甘。要之﹐熱勝則苦﹐寒勝則咸﹐宿食則酸﹐煩躁則澀﹐虛則淡﹐疸則甘﹐勞郁傷肺則口臭。口糜﹐膀胱移熱小腸﹐溺澀虛熱﹐口瘡糜爛者﹐柴胡﹑地骨皮等分﹐水煎服。甚者﹐加硝﹑黃﹔心胃壅熱﹐水谷不化者﹐導赤散合四苓散﹔如熱盛並大便不通﹐臍痛喘急﹐口瘡潰爛者﹐瀉白湯﹔血熱者﹐雞蘇丸。

中虛炎上亦難哺﹔口瘡久不愈﹐服涼藥反甚者﹐乃虛炎上攻﹐中焦不足﹐理中湯﹐甚者加附子﹔下虛甚者﹐祕傳降气湯﹐吞黑錫丹二十丸﹔陰虛者﹐四物湯﹐加知﹑柏﹐或補陰丸﹔年久不愈者﹐黑參丸。

外治仍分瘡赤白﹐口中瘡赤者﹐心熱﹐用枯礬末糝之﹐或噙良久﹐水漱又噙。口中瘡白者﹐肺熱﹐用黃柏﹑蓽茇等分爲末﹐酣調搽﹐水漱。口瘡赤白者﹐心肺俱熱﹐用玄胡索一錢﹐黃柏﹑黃連各五分﹐靑黛﹑陀僧各二錢爲末﹐頻糝之﹐或單文蛤末亦好﹔夏月﹐西瓜水徐徐飲之。

虛炎口瘡者﹐甘艸﹑漧薑和勻﹐細嚼噙之。上熱下寒者﹐黃連﹑漧薑等分﹐噙且服之。口牙疳瘡﹐用山梔去仁﹐塡白礬﹐入柳葉﹐火中爲末﹐吹入口中。口吻生瘡自爛者﹐檳榔燒灰﹐入輕粉少許﹐幹糝。小兒口瘡不食﹐以狐惑治之必死﹐用白礬煎湯浸腳﹐半日頓寬﹐更以黃柏﹑僵蠶爲末敷之。口瘡疼痛﹐用巴豆半枚﹐生研和米飯一豆大﹐杵和貼印堂對眉間﹐約半刻許﹐覺紅就去﹐不可泡起﹐小兒減半用之。

穢气含香暫可除。

虛火郁熱﹐蘊於胸中﹐乃作口臭﹐因與前同﹐外用川芎﹑白芷等分﹐蜜丸含化﹐或香附子亦可。

舌病內外因可詳﹐心之本脈﹐系於舌根﹔脾之絡﹐系於舌兩旁﹔肝脈循陰器﹐絡於舌本﹔腎於津液﹐出於舌端。分布五臟﹐心實主之﹐故曰﹕諸經皆會於口。

外因彊短內腫長﹔外感風寒傳經者﹐則舌苔自白而黃而黑者﹐死﹔卒中者﹐則舌彊而短﹐舌捲不言者﹐死。大槪風用小續命湯﹐寒用理中湯﹐熱用甘桔湯加防風﹑枳殼﹑黃芩。風寒濕舌彊者﹐用白礬﹑肉桂末等分安舌下﹐或四卷正舌藥。內因七情气郁﹐腫滿不得息者﹐金沸艸散﹔久不愈者﹐黑參丸﹐外用古霜鹽散﹔因怒者﹐單銹鐵粉塗之。舌腫滿口﹐气不得吐者﹐名木舌﹐用陳茶﹑陳白梅﹐入巴豆七枚﹐同搗成膏﹐薄荷水調刷口中﹐得下咽片時﹐卽下一二行﹐以粥補住。如生瘡連腮頰腫者﹐玄參升麻湯。舌腫滿口不能聲﹐飲食不通者﹐名重舌﹐用蒲黃頻刷舌上自退。如不能咽藥﹐卽以黃連濃煎﹐時時呷之﹐以瀉心火。舌腫如豬胞者﹐以鍼刺舌下兩傍大脈﹐血出卽消﹐切勿刺中脈﹐令血不止﹐誤刺以火燒銅筋烙之﹐血再不止者﹐死。或酣調鍋煤﹐敷舌上下﹐脫去再敷﹐須臾自消﹐不食者﹐亦死。舌腫﹐舌下有虫如蛄螻﹑臥蠶﹐頭小白有尾﹐可燒鐵烙烙舌頭上卽消。舌長過寸者﹐單冰片末敷之。

腎虛﹝火色﹞淡黑﹝一二點﹐宜以生薑蜜水洗紅後﹐用補腎兼痰火藥﹞肺痰脹﹐肝衄﹝痰熱﹐舌彊壅腫﹐或短﹐甘露飲。肝熱舌出血如泉﹐單槐花末糝之﹞心脾裂作瘡。

心熱生瘡破裂﹐單黃連煎湯服﹔脾熱舌苔漧澀如雪﹐薄荷蜜﹑冰丸﹔心脾熱者﹐升麻葛根湯加薄荷﹑黃芩﹑桔梗。

唇屬脾家病幾般﹐風﹝動﹞寒掀﹝縮﹞熱裂幹﹔血虛無色气瘡腫﹐繭唇不食療應難。

繭唇緊小﹐不能開合﹐飲食不得﹐不急治則死﹐外用靑皮燒灰﹐豬脂調搽﹐仍將靑皮灰末﹐每一錢﹐酒調服之。又方﹐用亂髮﹑蜂房﹑六畜毛燒灰﹐豬脂調搽﹐或橄欖燒灰﹐或黃柏散。內治﹐實者﹐瀉黃散﹔虛者﹐菊睛丸﹔腫者﹐薏苡仁湯。

牙齒牙齒屬腎胃大腸﹐牙齒骨屬﹐腎之標也﹐精完則齒堅﹐腎衰則齒豁﹐虛熱則齒動。足陽明胃絡脈入齒上縫﹐止而不動地﹐喜寒飲而惡熱飲。手陽明大腸絡脈入齒下縫﹐動而不休﹐喜熱飲而惡寒飲。

腎虛滋陰腸胃涼。

多因飲食﹑色欲過度﹐以致濕熱上攻﹐口湧酸水﹐則牙牀下淸﹐而爲腫﹑爲痛﹐或出血﹐或生虫﹐動搖黑爛脫落。大抵齒齦宣露動搖者﹐腎元虛也﹐宜滋陰補腎﹐八味丸﹑三味安腎丸﹑虎潛丸﹔惡寒熱而口臭穢者﹐腸胃熱也﹐宜涼藥瀉火祛風﹐淸胃散。

開口便知風與熱﹐風牙因腸胃原有風邪﹐更襲外風入齒作痛﹐故開口吸風則痛甚﹐獨活散﹑消風散。風熱因外風與內熱相搏﹐齒齦腫痛﹐加之膿汁臭者﹐犀角升麻湯﹐或用石膏一兩﹐火酒淬﹐防風﹑荊芥﹑細辛﹑白芷各五分﹐爲末﹐隨時水煎一二服﹐甚效。風冷入於齒齦﹐不腫不蛀﹐日漸動搖者﹐溫風散。熱牙因腸胃積熱﹐開口臭穢難近者﹐敗毒散加荊﹑防﹑升麻﹑石膏﹐或調胃承气湯蜜丸服﹔如腸胃素積濕熱﹐偶被風寒冷凍飲料郁於齒間作痛者﹐當歸龍膽散。

虛熱攻衝﹐齦肉腫痛﹐口舌生瘡﹐宜柴胡﹑地骨皮等分﹐薄荷減半﹐水煎熱漱冷吐﹐或服之亦好。歷年齒痛黑爛脫落﹐必口吸涼稍止者﹐乃粱濕熱之火也﹐調胃承气湯加黃連下之﹐或用升麻﹑白芷﹑防風﹑荊芥﹑薄荷﹑桔梗﹑甘艸等分﹐水煎服。

客寒犯腦痛難當。

寒气犯腦﹐及風邪湊襲﹐腦項筋痛﹐動搖肉脫者﹐白芷湯﹑羌活黑附湯。

挾咳毒痰鉆掣血﹐痰熱毒瓦斯﹐攻注齒痛者﹐外證咳唾﹐二陳湯加細辛﹑枳殼﹑姜﹑棗﹑烏梅﹐仍以姜黃﹑蓽茇等分﹐煎湯候溫﹐以舌浸內﹐涎自流出。瘀血因風熱上攻頭面﹐搏血令齒間血瘀不消﹐鉆刺掣痛﹐甘露飲加升麻﹐或犀角地黃湯。

齦有黑點被虫傷。

凡飲食不能潔齒﹐臭腐之气淹漬日久﹐兼之風熱上攻﹐齒齦有孔生虫﹐蝕一齒盡﹐又度其餘﹐至如疳﹐皆其種類﹐必殺虫而後痛止﹐神功丸取牙虫。

牙宣之因只有二﹐牙縫流血﹐風熱者﹐消風散加芒硝﹐內服外擦﹔腎虛炎者﹐四物湯加升麻﹐或牡丹皮﹑知母﹑黃柏﹔陰虛气郁者﹐四物湯加香附﹑側柏葉﹑牛膝﹐外敷綠袍散﹐或香鹽散常擦。變骨蝕風﹐出血骨露者﹐玉池散。疳出血多者﹐用生竹茹二兩﹐醋煮含之。

走馬疳參小兒方﹝溺白散﹞。

外治必兼辛溫藥﹐牙痛本因濕熱﹐標被風冷所郁﹐故內服辛涼以治其本﹐外宜辛溫以治其標﹐通用擦牙方﹑謝傳失笑散﹑腎虛胃熱方﹑風虫牙疼方﹑延平方﹑劫痛方﹑烏須固齒方﹑消齒壅法﹑取牙不犯手方。

擦牙選須擦牙牀。

凡遇日月蝕未平時﹐勿進飲食﹐誤食多患齒疾。養生家晨興叩齒﹐永無齒疾。以上五嶽並咽喉﹐謂之雜科。

痛風痛風歷節分怯勇﹐形怯瘦者﹐多內因血虛有火﹔形肥勇者﹐多外因風濕生痰。以其循歷徧身﹐曰歷節風。甚如虎咬﹐曰白虎風。痛必夜甚者﹐血行於陰也。

痛多兼腫或不腫。

痛多痰火﹐腫多風濕。然痰火𨿽內因六欲七情﹐或病後亡津﹐血熱已自沸滕﹐亦必略感外邪﹐而後發動﹐骨節痛極﹐久則手足蜷攣﹔風濕𨿽外因涉冷從濕﹐當風取涼﹐然亦必血熱而後凝滯污濁﹐所以作痛﹐甚則身體塊瘰。痰火﹑風濕全者﹐古龍虎丹主之。

詳分上下與周身﹐傷寒周身節痛﹐乃風寒侵入肌骨。雜病周身痛者﹐乃風痰壅滯﹐二陳湯加南星﹑羌活﹑蒼術﹑白芷﹑酒芩﹑竹瀝﹑薑汁﹐或挾瘀血者﹐再加桃仁﹑紅花﹔濕痰瘀血﹐周身兩脇走痛者﹐控涎丹加桃仁泥爲丸﹐或小胃丹下之。如半身不遂﹐及左右手足蜷攣者﹐烏頭湯微汗之。虛者﹐地仙丹﹝詳中風門﹞。上體痛者﹐宜祛風熱豁痰﹐二陳湯主之。痰熱客太陽﹐頸項彊﹐動則微痛者﹐加酒芩﹑羌活﹑紅花。濕痰鉆注肢節痛者﹐加二術﹑威靈仙﹑漧薑﹑黃柏﹑羌活﹑白芍﹔結陽肢腫者﹐倍加黃芩。濕痰橫行﹐手臂痛﹐加南星﹑蒼術﹑酒芩﹑香附﹑威靈仙﹔臂重難舉者﹐加二術﹑羌活﹑桂枝﹑威靈仙﹑黃芩﹔臂軟難舉者﹐加南星﹑枳實﹑木香﹑姜黃。如臂痛不能舉﹐或連指掌腫痛者﹐舒經湯。肩忽痛者﹐小柴胡湯去半夏﹐加防風﹑當歸﹑生地﹑大黃﹑黃連﹑滑石。肩背痛﹐因食積者﹐單龜板爲丸﹐姜湯下。肩腿痛者﹐用龜板一兩﹐側柏葉﹑香附各五錢﹐白芥子﹑淩霄花各一錢半﹐爲末﹐酒糊丸﹐四物湯加甘艸﹑陳皮煎湯下。背心常一片冰冷者﹐導痰湯合蘇子降气湯。下體痛者﹐宜流濕行气﹐四物湯主之。陰虛臀尖痛者﹐膀胱有火﹐加知母﹑黃柏及桂少許﹔有痰合二陳湯加澤瀉﹑前胡﹐木香爲引﹔痛甚﹐加乳香﹑沒藥﹔熱者﹐合大承气湯下之。兩腿痛者﹐加牛膝﹑陳皮﹐吞加味三妙丸﹔兩腿痛甚﹐素虛性急﹐或痢後血流經絡作痛者﹐加桃仁﹑牛膝﹑陳皮﹑甘艸﹑薑汁﹐煎熟調潛行散。如兩腿間﹐忽一二點痛入骨不可忍者﹐用芫花根爲末﹐醋調敷痛處﹐以帕緊紮﹐產後有此疾者亦宜。兩足痛者﹐當歸拈痛湯。凡痛風丸散佐使﹐在上﹐加羌活﹑威靈仙﹔在下﹐加牛膝﹑防己﹑木通﹑黃柏﹔在手臂﹐加桂枝﹐引至痛處。如徧身痛者﹐則問所起處加之。

風毒髓痛共一種。

痛風﹐百節酸疼無定處﹐久則變成風毒﹐痛入骨髓﹐不移其處﹐虎骨散﹑麝香丸。如赤腫灼熱者﹐敗毒散﹔肢節腫痛﹐挾濕熱者﹐麻黃赤芍湯主之。

濕痛如脫風汗黃﹐外因濕證﹐腫滿身痛如脫者﹐除濕湯﹔寒濕者﹐附子六物湯﹑捉虎丸﹔濕熱者﹐五苓散加蒼術﹑防風﹑羌活﹑白芷﹑黃柏﹑竹瀝﹑薑汁﹔走注者﹐四妙散﹔肢節腫﹑脈滑者﹐加南星﹑木香﹑檳榔﹑蒼術﹑黃柏﹑防己。濕气背傴僂﹐足攣成廢者﹐用甘遂一錢爲末﹐入豬腰內煨食之﹐上吐下瀉。風證黃汗出﹐面微紅﹐掣痛熱者﹐防風通聖散﹐或小續命湯去附子﹐加羌活﹑黃芩﹔虛者﹐烏藥順气散﹑獨活寄生湯。上體﹐金棗丹﹔下體﹐換腿丸。風中肩背﹐太陽气郁不可回顧﹐或肺气郁熱﹐小便數而欠伸﹐宜通气防風湯﹑羌活勝濕湯。風濕相搏痛者﹐甜瓜子丸﹑神仙飛步丹﹑龍虎丹﹑活絡丹﹑乳香黑虎丹﹑活血應痛丸。風濕毒生瘡﹐單蒼耳加羌活﹑防風十分之二爲末﹐蜜丸梧子大﹐每百丸酒下﹐或單丸一斤﹐加四物湯料各五錢﹐防風﹑羌活各三錢﹐川烏一錢半﹐爲末蜜丸﹐空心茶﹑酒任下。風寒濕熱成痺﹐臂髀腰腳骨熱腫痛﹐行步艱難者﹐二妙蒼柏散等分﹐加虎脛骨減半﹐爲末﹐水調服。

暑熱煩疼寒掣﹝骨﹞髓。

暑濕相搏﹐面赤尿赤者﹐五苓散合敗毒散﹐加當歸﹑赤芍﹐或復元通聖散。結陽肢腫﹐熱毒流注﹐大便閉者﹐犀角湯。寒證肢節掣痛﹐小筋急痺者﹐五積散合順元散﹐加麝一釐。鶴膝痛者﹐五積散加松節﹑杉節﹔骨髓痛者﹐虎骨散。

七情刺痛食停痰﹐內因七情﹐肢節胸脇刺痛﹐初必眩暈自汗﹐二陳湯加香附﹑枳殼﹑木香。如腰背气動發痛者﹐枳甘散﹑流气飲子﹐俱加蔥白煎服﹐後臥少時。如思慮傷心﹐痛從背起至胸脇者﹐用人參四分﹐木通二分﹐煎湯﹐吞當歸龍薈丸。飲食積痛風。初必胸滿嘔吐﹐二陳湯加烏藥﹑枳殼﹐或單蒼耳丸。因食濃味﹐積痰脾胃﹐髀樞左右發痛一點﹐延及膝腫大﹐惡寒夜劇者﹐潛行散爲主﹐加甘艸梢﹑蒼術﹑犀角﹑川芎﹑陳皮﹑牛膝﹑木通﹑白芍﹐入薑汁煎服﹐病稍減﹐去犀角﹐加牛膝﹑龜板﹑歸身尾﹐冬月加桂﹐夏加黃芩。又有徧身遊走﹐癢痛狀如虫嚙﹐遇癢而進飲食﹐則虫亦饜飫其間﹐庶不致頻頻嚙也﹐宜麝香丸。畱飲四肢歷節﹐气短脈沈﹐久則令人骨節蹉跌﹐恐爲癲癇﹐宜導痰湯加減。痰飲者﹐古半硝丸。气短倦怠者﹐六君子湯加南星。酒濕痛者﹐用黃柏﹑威靈仙各五分﹐蒼術二錢﹐陳皮﹑芍藥各一錢﹐甘艸三分﹐羌活二分﹐水煎服。

血气虛勞不榮﹝養關節腠﹞理。

血虛﹐四物湯加龜板﹑秦艽﹔有火者﹐調潛行散﹔有瘀血者﹐加大黃﹑桃仁﹑紅花微利之﹔性急發熱者﹐加酒芩﹑黃柏﹔肢節腫痛﹐脈澀者﹐加桃仁﹔歷年不愈者﹐倍加木通。出汗或發紅丹卽愈﹐若不愈者﹐痛風丸﹑二妙蒼柏散﹑三妙丸。气虛﹐歷節痛如捶鍛者﹐四君子湯加桂﹑附﹑白芍。血气俱虛﹐挾痰火者﹐八物湯加羌活﹑防風﹑黃柏﹑龜板。勞傷者﹐趁痛散﹑血風丸﹑劫勞散﹔陰虛者﹐虎潛丸﹑補陰丸。

治外流濕與疏風﹐痛風﹐因外風熱﹑風濕得者﹐初起與傷寒相似﹐宜分表里治之。表證﹐九味羌活湯。气虛表實﹐骨節痛者﹐六一散加香附﹑黃芩﹐水煎或薑汁糊丸服。裏證﹐五積交加散加大黃。痰濕熱者﹐導水丸。病愈後﹐大便閉稍虛者﹐麻子仁丸。驟痛不可忍者﹐用楓寄生焙漧浸酒﹐常服微醉。通用史國公浸酒方﹐萬應膏。

調內活血和气爾。

屬內因者﹐宜消瘀血﹐養新血﹐兼理痰火﹐則血自活﹐气自和﹐痛無不止。又不愈者﹐間用升降之劑﹐或專養血補脾。如久病及亡血﹑產後病此者﹐俱不宜純用風藥燥血。

痺風﹝附麻木﹞

五痺皮脈肌筋骨﹐痺者﹐气閉塞不通流也﹐或痛癢﹐或麻痺﹐或手足緩弱﹐與痿相類。但痿屬內因﹐血虛火盛﹐肺焦而成﹔痺屬風寒濕三气侵入而成﹐然外邪非气血虛則不入﹐此所以痺久亦能成痿。又痺爲中風之一﹐但純乎中風則陽受之﹐痺兼風寒濕三气﹐則陰受之﹐所以爲病更重。觀宋明醫錢仲陽﹐自患周痺偏廢﹐不能全愈可見。

上多風濕下寒濕。

經言﹕春爲筋痺﹐夏爲脈痺﹐仲夏爲肌肉痺﹐秋爲皮痺﹐冬爲骨痺。言皮﹑脈﹑肌﹑筋﹑骨﹐各以時而受風寒濕之邪也。大槪風濕多侵乎上﹐肩背麻木﹐手腕硬痛﹔寒濕多侵乎下﹐腳腿木重﹔若上下俱得﹐身如板挾﹐腳如石墜。須分風寒濕多少治之。風多﹐痛走不定﹔寒多﹐掣痛周身拘急﹐手足冷痺﹐與痛風無異﹔濕多﹐浮腫﹐重著一外不移。風多﹐烏藥順气散﹑三痺湯﹑越婢湯﹑單丸。

寒多﹐五積散﹐加天麻﹑附子﹐或蠲痺湯。寒濕﹐五積交加散。濕多﹐川芎茯苓湯﹑當歸拈痛湯﹑防己黃湯﹑羌活勝濕湯﹑續斷丸。又冷痺﹐身寒不熱﹐腰腳沈冷﹐卽寒痺之甚者﹐三痺湯合三五七散﹐或舒經湯﹑附子理中湯。又熱痺﹐或濕生熱﹐或風寒郁熱﹐身上發鼠走﹐唇口反縱﹐肌肉變色﹐宣明升麻湯。風寒濕熱痺﹐二炒蒼柏散等分﹐加虎脛骨﹑防風減半﹐水煎服。

皮頑脈澀證多煩﹐肌肉不仁筋骨屈。

風寒濕三邪交侵﹐在皮則頑不自覺﹐遇寒則急﹐遇熱則縱﹐應乎肺﹐其證气喘煩滿﹔在脈則血滯﹐六脈澀而緊﹐面無色﹐應乎心﹐其證心煩上气﹐嗌漧善噫﹔在肌肉則四肢不仁﹐應乎脾﹐其證怠惰嘔吐﹔在筋則屈而不伸﹐應乎肝﹐其證夜臥多驚﹐溺澀﹐小腹痛。在骨則重不能舉﹐尻以代踵﹐脊以代頭﹐應乎腎﹐其證心腹脹滿。初入皮膚血脈﹐邪輕易治﹔畱連筋骨﹐久而不痛不仁者難治﹔久久不愈﹐五痺復感三邪﹐入五臟﹐臥不起牀﹐瀉多食少﹐亦如中風入髒者死。

祛邪後分气血痰﹐初起彊硬作痛者﹐宜疏風豁痰﹔沈重者﹐宜流濕行气。久病﹐須分气血虛實﹐痰瘀多少治之。气虛痺者﹐關節不充﹐一身如從水中出﹐陽虛陰盛也﹐四君子湯加肉桂﹑生附﹐或川附丸。血虛痺者﹐皮膚不仁﹐濟生防風湯﹐或黃建中湯去飴加桂枝。挾瘀血者﹐四物湯加桃仁﹑紅花﹑竹瀝﹑薑汁。挾痰者﹐手足痺麻﹐多睡眩暈﹐濟生茯苓湯﹐或二陳湯加竹瀝﹑薑汁。腎脂枯涸不行﹐髓少筋弱﹐凍栗攣急者﹐十全大補湯﹑地仙丹。通用五痺湯﹐擦痺法。

補早反令經絡郁。

初病驟用參﹑﹑歸﹑地﹐則气血滯而邪郁經絡不散。虛者﹐烏頭粥﹑行濕流气散主之。

麻屬气虛木痰瘀﹐此槪言之耳。有因虛而風寒濕三气乘之﹐麻木並作者﹔有气血俱虛﹐但麻而不木者。蓋麻猶痺也﹐𨿽不知痛癢﹐尙覺气微流行﹐在手多兼風濕﹐在足多兼寒濕。木則非惟不知痛癢﹐气亦不覺流行﹐常木爲瘀血礙气﹐間木爲濕痰。總皆經絡凝滯﹐血脈不貫﹐謂之不仁﹐或兼虛火﹐則肌肉動﹐不可誤作風治。周身掣痛麻木者﹐謂之周痺﹐乃肝气不行也﹐宜先汗後補﹐黃湯。開目麻木暫退﹐閉目甚者﹐升陽和中湯。皮膚麻木者﹐補气湯。手足麻﹐气虛者﹐補中益气湯去當歸﹑陳皮﹐加五味子﹑白芍﹑生甘艸。虛甚挾風者﹐補中益气湯正料﹐加烏藥﹑附子﹑羌活﹑防風﹑天麻。十指麻木﹐胃有濕痰死血者﹐二陳湯加二術﹑紅花﹑桃仁﹐少加附子以行經。左手腳腿偏麻疼痛﹐右口角並眼牽引側視者﹐表有風也﹐宜天麻黃湯。兩腿麻木者﹐導气湯。兩腳麻木如火熱者﹐三妙丸。

治同痺風戒酒醋。

凡味酸傷筋則緩﹐味鹹傷骨則痿﹐令人發熱﹐變爲痛痺﹑麻木等證。愼疾者﹐須戒魚鮏﹑面醬﹑酒醋。肉屬陽助火﹐但可量喫﹐若濃味過多﹐下必遺溺﹐上必痞悶﹐先用二陳湯加芍藥﹑黃連降火﹐然後用本證藥。

斑疹﹝附赤﹑白遊風﹞

斑疹屬火有二因﹐斑屬三焦無根之火﹐疹屬心火﹐其上侵於肺則一也。外因初起﹐頭疼身大熱。

口知味者﹐忌大汗下﹐宜解肌微汗﹐有自吐瀉者卽愈。內因頭或微疼﹐但手心熱﹐脾胃虛者﹐宜大補以降其火﹔體壯者﹐宜淸肺以化其痰。

斑勢掀發如錦紋﹔有色痕而無頭粒﹐重者紅如錦繡成片﹐多發在胸腹。傷寒誤溫﹑誤下﹐心火所主。雜病全是風熱挾痰﹐手少陽相火自裏發外﹐治宜安裏藥多﹐發表藥少。外感者﹐敗毒散加紫艸﹐或升麻葛根湯加玄參。咽痛者﹐玄參升麻湯。狂言或見血者﹐陽毒升麻湯。渴者﹐化斑湯。便閉者﹐防風通聖散微利之﹔便不甚閉﹐去硝﹑黃﹔身疼﹐加蒼術﹑羌活﹔痰嗽加半夏。熱甚者﹐黑奴丸。斑爛者﹐黑膏。內傷發斑。輕如蚊迹﹑疹子者﹐多在手足﹐初起無頭疼身熱﹐乃胃虛火遊於外﹐宜調中益气湯﹑黃建中湯。內傷痰熱﹐上攻頭面者﹐升麻葛根湯﹐加玄參﹑貝母﹑黃芩﹑生地﹑麥門冬。內傷挾外感者﹐調中疏邪湯﹑參蘇飲。

疹隱皮癢無腫痛﹐疹有頭粒﹐或如粟米﹐或如蚊虫咬迹微紅﹐或隨出隨沒﹐或沒而又出。紅瀝隱隱皮膚表分﹐欲出不出﹐但作搔癢﹐全無腫痛﹐名曰癮疹﹐當春發﹐在傷寒最重﹐卽溫毒也﹐升麻葛根湯加牛蒡子﹑荊芥﹑防風﹐或鼠粘湯。

出如粟米赤白分。

赤疹﹐因天熱燥气乘之﹐稍涼則消﹐川芎茶調散﹑人參羌活散﹑胡麻散。裏熱者﹐解毒湯。白疹﹐因天寒冷气折之﹐稍暖則消﹐惺惺散。裏虛者﹐理中湯。似赤似白﹐微黃隱於肌肉之間﹐四肢重著﹐此風熱挾濕也。多因浴後感風﹐與汗出解衣而得﹐宜消風散﹔寒﹐加官桂﹔暑﹐加黃芩﹑柴胡﹔濕﹐加蒼術﹑茯苓。如肢體不仁者﹐黃連橘皮湯。徧身疹多﹐痛極者﹐古苦皂丸。又有斑疹並出者﹐不可槪用風藥﹐恐變痰嗽渴嘔瘡疹。面生紫赤癮疹﹑雀子斑﹑汗斑﹐皆此類之緩者。

五色血毒風火熾﹐疹色赤者﹐又名丹疹﹐或徧五色﹐因血盛熱毒蓄於命門﹐被風毒逐動相火﹐則發滿徧身﹐甚則肌爛。寒月﹐升麻葛根湯﹔暑月﹐人參羌活散。熱﹐加黃芩﹑玄參﹔冷﹐加黃﹑白芷﹝詳小兒門﹞。外治土朱散﹐浮萍湯。

黑而入腹最傷人﹔凡斑疹赤色身暖﹐自胸腹散四肢者﹐吉﹔黑色身涼﹐自四肢入腹者﹐死。舊分癮疹﹑丹疹各類﹐今合一﹐以其因治同也。

赤白遊風屬肝火﹐面皮﹑頸項﹑身體皮肉變色﹐赤者﹐謂之赤癜﹔白者﹐謂之白癜。乃肝風搏於皮膚﹐血气不和所生。赤屬血﹐血熱者﹐九味羌活湯加金銀花﹑連翹﹐或四物湯加柴胡﹑山梔﹑牡丹皮。虛者﹐逍遙散加山梔﹐或腎气丸。白屬气﹐熱者﹐敗毒散﹐或小柴胡湯加防風﹑連翹。虛者﹐補中益气湯加羌活﹑防風。如果系風毒者﹐胡麻散﹑單蒼耳丸﹑單浮萍丸。此疾久者﹐只宜滋養气血﹐則火自息﹐風自定﹐癢自止。若用祛風辛苦之劑﹐則肝血愈燥﹐風火愈熾﹐元气愈虛﹐變爲難治。

虛癢不止血難勻。

身上虛癢﹐血不榮於腠理故也﹐宜四物湯加黃芩﹐入紫浮萍末調服﹐或單淩霄花爲末﹐酒調服。徧身及頭上﹐風屑癢者﹐單苦參丸﹐或薄荷﹑蟬蛻等分﹐爲末﹐酒調服。

以上斑癮﹑丹疹﹑癜﹑癬﹐大同小異﹐諸方通用。

外集﹟卷四雜病分類

外感

咳嗽咳嗽須分痰與聲﹐痰聲俱有肺脾經﹔咳因气動爲聲﹐嗽乃血化爲痰﹐肺气動則咳﹐脾濕動則嗽﹐脾肺俱動﹐則咳嗽俱作。然以肺爲主﹐故多言咳﹐則包嗽在其中。

實者痰稠聲且重﹐虛者聲利痰亦淸。

咳必先審肺脈虛實﹐實者﹐浮大有力﹐若沈而滑﹐則痰气盛也﹔虛者﹐弦大無力﹐若沈細帶數﹐則火郁極也。

外因四气隨時令﹐風乘肺﹐咳則鼻塞聲重﹐口漧喉癢﹐語未竟而咳﹐參蘇飲加桑白皮﹑杏仁﹐或柴胡半夏湯﹐後用諸咳丸。如久咳﹑夜咳﹑冬咳﹐風入肺竅者﹐宜燻之。寒乘肺﹐咳則胸緊聲啞﹐二陳湯加麻黃﹑杏仁﹐或蘇沈九寶飲﹑華蓋散﹑單生薑丸。有寒熱者﹐小柴胡湯。又有一種﹐遇寒則咳者﹐謂之寒暄﹐乃寒包熱也﹐解表則除﹐枳梗湯加麻黃﹑防風﹑杏仁﹑陳皮﹑紫蘇﹑木通﹑黃芩。如風寒郁熱夜咳者﹐三拗湯加知母﹑黃芩。暑乘肺﹐咳則口燥聲嘶吐沫﹐六一散加辰砂﹐見血者﹐枇杷葉散。濕乘肺﹐咳則身重﹐骨節煩疼灑淅﹐五苓散﹑不換金正气散。大槪春气上升﹐潤肺抑肝﹔夏火上炎﹐淸金降火﹔秋濕熱甚﹐淸熱瀉濕﹔冬風寒重﹐解表行痰。

內傷火郁勞食情﹔火咳﹐聲多痰少。五更咳多者﹐食積濕熱﹐火流肺中﹐瀉白散加知母﹐或古二母散﹔上半午咳多者﹐胃有實火﹐單石膏丸加知母﹑貝母﹐便閉喘渴痰稠者﹐涼膈散﹑敗毒散﹑古芩半丸﹔下半午咳多者﹐陰虛﹐四物湯合二陳湯﹐加知母﹑黃柏﹑麥門冬﹐順而下之。

如陰虛火燥﹐寒熱盜汗﹐遺精見血者﹐四物湯加竹瀝﹐或滋陰降火湯﹑加味二母丸。黃昏咳多者﹐火浮於肺﹐潤肺丸以斂之﹐不可純用涼藥。通用二陳湯去半夏﹐加貝母﹑栝蔞﹑靑黛﹑山梔﹑黃芩﹑桑白皮。郁咳﹐卽火咳久者。漧咳無痰﹐乃腎水焦枯﹐邪火獨炎於肺﹐瀉白散加苦梗爲君以開之。久者﹐訶黎丸﹔虛者﹐腎气丸﹔不得志者﹐霞天膏﹔如肺燥﹐皮枯瘡癢﹐便閉者﹐活血潤燥生津飲。勞咳﹐五勞虛咳也。疲極傷肝﹐咳而左脇疼引小腹者﹐二陳湯﹐加芎﹑歸﹑芍藥﹑靑皮﹑柴胡﹑艸龍膽﹑黃芩﹑竹茹﹐或黃建中湯﹔勞神傷心﹐咳而咽漧咯血者﹐劫勞散﹑夢授天王補心丹﹔勞倦傷脾﹐咳而气短無力者﹐調中益气湯﹑補中益气湯﹔叫呼傷肺﹐咳而嘔吐白沫﹐口燥聲嘶者﹐潤肺丸﹑人參淸肺飲﹔房勞傷腎﹐咳而腰背痛﹑寒熱者﹐二陳芎歸湯。又有一種傳證癆咳﹐卽漧咳﹐癆咳久者﹐宜蛤蚧﹑天靈蓋﹑雄黃﹑朱砂之類﹐須於癆瘵條參之。食咳﹐因食積生痰﹐痰气沖胸﹐腹滿者﹐二陳湯加濃朴﹑山楂﹑麥芽﹔傷生冷﹐以致肺胃不淸﹑噯酸吐瀉﹐惡風寒者﹐五積散﹑理中湯﹑異攻散﹔傷煎炒熱物者﹐葶藶散﹐或三補丸加知母﹑貝母﹔傷酒食積者﹐香附栝蔞靑黛丸。七情﹐髒气不平則咳﹐久不已則入六腑。怒傷肝咳﹐兩脇下滿﹐入膽則嘔吐苦汁﹔喜傷心咳﹐心痛咽腫﹐入小腸則咳與气俱失﹐思傷脾咳﹐右脇引肩背痛﹐甚則不可以動﹐入胃則嘔吐痰沫長虫﹔憂傷肺咳﹐喘息唾血﹐入大腸則遺糞﹔恐傷腎咳﹐唾涎﹐腰背引痛﹐入膀胱則遺尿﹐入三焦則腹滿不欲食。始則關於肺﹐終則聚於胃故也。宜二陳湯加栝蔞仁﹑蘿卜子﹐加味瀉白散﹑參蘇飲﹑四七湯﹑蘇子降气湯﹑團參飲子﹑古橘甘散﹑古橘姜丸﹑加減三奇湯選用。

痰咳胸滿水咳悸﹐痰咳﹐痰出咳止﹐胸膈多滿。經曰﹕秋傷於濕﹐冬必咳嗽。濕在心﹐謂之熱痰﹔濕在肝﹐謂之風痰﹔濕在肺﹐謂之气痰﹔濕在腎﹐謂之寒痰。惟濕痰入胃﹐上干於肺﹐則必作咳﹐宜千緡湯﹑墜痰丸﹑半瓜丸選用。痰郁肺經﹐咳則涎多﹐或結胸者﹐二陳湯加枳﹑梗﹑栝蔞﹑黃芩﹑貝母﹐甚者鶴頂丹。痰積流入肺脘﹐久咳不得睡者﹐兜鈴丸。痰因火動者﹐二陳湯加芩﹑連﹐或淸气化痰丸。痰因宿食者﹐化痰丸。痰因酒濕者﹐蜂姜丸。全因酒者﹐瓜連丸。如痰甚﹐能食便閉者﹐小承气湯下之﹔不能食便閉者﹐濃朴湯﹐或滚痰丸疏導之。水咳﹐因飲茶水停蓄爲涎上湧﹐身熱胸滿﹐怔悸者﹐小靑龍湯﹔身寒脇硬者﹐玄武湯﹔結胸者﹐小半夏湯﹔大便閉者﹐十棗湯﹔小便澀者﹐五苓散﹝詳傷寒水證﹞。

瘀血礙气脹且腥﹔瘀血咳﹐則喉間常有鮏气。輕者﹐瀉白散加生地﹑山梔﹑牡丹皮﹑麥門冬﹑桔梗﹔重者﹐桃仁﹑大黃。薑汁爲丸服。或因打損勞力傷肺﹐遇風寒則咳﹐或見血紫黑色者﹐四物湯去芎﹐加大黃﹑蘇木爲末﹐酒調服﹐利去心肺間瘀血卽止﹐後服人參養榮湯調理。肺脹滿﹐卽痰與瘀血礙气﹐所以動則喘急﹐或左或右﹐眠一邊不得者是﹐四物湯加桃仁﹑訶子﹑靑皮﹑竹瀝﹑薑汁。若虛脹喘者﹐單人參膏﹑古百花膏。有水停蓄脹者﹐飲水則逆轉不入﹐三白湯加澤瀉﹑桔梗﹑五倍子。若因火傷極﹐無水以升而脹者﹐必漧咳無痰﹐訶黎丸含化﹐以訶子有收斂降火之功﹐危哉﹗治分新久求其本﹐新咳﹐有痰者﹐外感隨時解散﹔無痰者﹐便是火熱﹐只宜淸之。久咳﹐有痰者﹐燥脾化痰﹔無痰者﹐淸金降火。蓋外感久則郁熱﹐內傷久則火炎﹐俱宜開郁潤燥。其又有七情气逆者﹐則以枳殼﹑香附順气爲先﹔停水宿食者﹐則以南星﹑檳榔分導爲要。气血虛者﹐補之﹑斂之。苟不治本﹐而浪用兜鈴﹑粟殼澀劑﹐反致纏綿。況肺爲嬌髒﹐易寒易熱﹐𨿽人參平藥﹐惟气虛最宜﹐若肺熱有火﹐及風邪初盛者﹐俱宜沙參或玄參代之﹐故咳不拘於寒也。

久甚還將脾腎寧。

久咳曾經利下及勞倦饑飽﹐以致肺胃寒而飲食少進者﹐只理脾而咳自止。然腎爲气髒﹐咳嗽動引百骸﹐自覺气從臍下逆奔而上者﹐乃腎虛气不歸元﹐宜所服藥中加補骨脂﹑五味子﹐或三味安腎丸。陽虛者﹐腎气丸﹔陽虛者﹐黑錫丹以鎭之。凡咳至肺脹及咽瘡失音者﹐必死。

霍亂霍亂暑濕幹三種﹐一種暑霍亂﹐卽濕霍亂﹐但此疾夏秋惟甚﹐縱寒月亦多由伏暑﹐故名。一種濕霍亂﹐有聲有物。一種幹霍亂﹐有聲無物。治見三卷。

病本中焦濕熱壅﹔標因外感四气﹐或日間感熱﹑夜間受冷﹐或內素郁熱﹐外又感寒﹐一時陰陽錯亂﹔然病本因飲食失節﹐或酥酪酒漿生冷﹐以致濕熱內甚﹐中焦脾土失運﹐當升不升﹐當降不降﹐是以上吐下瀉﹐脈多伏絕。又有挾七情鬱气﹐痰涎聚膈﹐痞塞不通者﹐外見痰喘眩暈﹐亦必由傷飲食爲之根也。

心腹卒痛或熱寒﹐先心痛者﹐則先吐﹔先腹痛者﹐則先瀉﹔心腹俱痛者﹐則吐瀉俱作。輕則吐瀉而已。凡吐瀉時﹐切不可與谷食﹐𨿽米湯﹐一呷咽立死﹐必待吐瀉盡﹐過半日饑甚﹐方可漸食稀粥。偏陽分﹐則多熱而渴﹔偏陰分﹐則多寒而不渴。

痰喘煩渴卻可恐﹔痰喘﹑二陳湯﹑加味半硫丸。虛煩不眠﹐旣濟湯。煩渴﹐九君子湯﹑桂苓甘露飲。大渴大躁大汗遺尿者死﹐回生散﹑養正丹救之。

轉筋舌捲囊縮危﹐陽明胃與大腸﹐以養宗筋。暴吐暴瀉﹐津液驟亡﹐小筋失其所養﹐故輕者兩腳轉筋而已﹐重者徧體轉筋﹐手足厥冷﹐若欲絕者﹐倉卒之際﹐宜以鹽塡臍中﹐灼艾不計壯數﹐𨿽已死﹐而胸中有暖气者﹐立蘇﹐急用茱萸散加小茴﹑甘艸﹑蘇葉煎服﹐再研生蒜塗腳掌心﹐𨿽昏危入腹者﹐亦效。如血熱轉筋不已者﹐四物湯加黃芩﹑紅花﹐或蒼術﹑南星。水藥不入者﹐古椒豆散。轉筋不住﹐男子以手挽其陰﹐女子以手牽乳近兩邊。如舌捲囊縮轉筋入腹者﹐死。

分利升降消食冗。

霍亂乃濕熱兼風木爲害﹐治宜散風寒﹐利濕降火﹐故四時通用藿香正气散﹐爲散風寒濕之要藥。寒月厥冷﹐脈沈不渴者﹐五積散﹑理中湯﹑古姜附湯﹔暑月煩渴者﹐黃連香薷散冷服﹐俱宜合五苓散﹐以分消上下﹐或更合益元散降火尢妙﹐此皆分利法也。又當引淸气上升﹐使濁气自然下降。吐瀉未徹者﹐宜用二陳湯加芎﹑芷﹑蒼術﹑防風﹐探吐以提其气。如吐湧不止﹐宜所服藥中加木瓜﹑檳榔﹐以降其气。又有可下者﹐但不可純用涼藥。挾七情者﹐七气湯﹑古參萸湯。傷飲食者﹐紅丸子﹑保和丸﹐俱姜湯送下。通用四君子湯﹐有汗﹐加桂枝﹔無汗﹐加麻黃﹔吐利轉筋﹐腹痛體重﹐脈沈細﹐加白芍﹑良姜﹔四肢拘急﹐脈沈遲﹐屬少陰﹐加姜﹑附﹑濃朴﹔吐利轉筋﹐脇痛脈弦者﹐木克土也﹐平胃散加木瓜﹐或小建中湯加柴胡﹑木瓜﹔四肢厥冷﹐脈微緩﹐屬厥陰者﹐小建中湯﹐加當歸﹑附子。

心脾痛厥心痛先問久新﹐眞心痛﹐因內外邪犯心君﹐一日卽死。厥心痛﹐因內外邪犯心之胞絡﹐或他髒邪犯心之支脈﹐謂之厥者﹐諸痛皆少陰﹑厥陰气逆上衝﹐又痛極則發厥也。新者﹐身旣受寒﹐口又傷冷﹐郁遏元陽﹐宜艸豆蔻丸﹑雞舌香散溫散之﹐或神保丸溫利之。

稍久寒郁爲熱﹐或因七情者﹐始終是火﹐此古方多以苦寒瀉火爲主﹐辛熱行气爲向導也。

痛甚發厥有二因﹔寒厥﹐外因風寒客背之血脈﹐背兪與心引痛﹐暴發手足厥逆﹐冷汗甲靑﹐似傷寒陰厥﹐古姜附湯﹑三味玄胡散﹔熱痛﹐內因酒食積熱﹐痰郁發厥﹐手足𨿽冷而身熱﹐甚則煩躁吐逆額汗﹐古玄金散﹑三味川楝散﹑莎芎散﹐甚者﹐大承气湯下之﹐後服枳術丸。

七情怔悸虫不定﹐九種﹕悸痛﹑虫痛﹑來去痛﹑疰痛﹑飲痛﹑食痛﹑風痛﹑冷痛﹑熱痛。悸痛﹐內因七情﹐輕則怔忡驚悸﹐似痛非痛﹐妙香散﹑四七湯﹑小艸丸﹐熱者連附六一湯﹔重則兩目赤黃﹐手足靑至食﹐卽眞痛﹐不治。虫痛﹐濕熱生虫攻心﹐痛發難當﹐痛定能食﹐饑則臨沐﹐靈檳散﹑烏梅丸﹑化虫丸選用。

痰火來去疰昏神。

來去痛﹐肺郁痰火﹐勞心則發熱者﹐梔姜飲﹑蠟礬丸﹔痰積﹐白螺殼丸﹔痰火﹐墜痰丸。疰痛﹐卒感惡忤屍疰﹐素虛者﹐腎經陰气上攻﹐神昏卒倒﹐蘇合香丸﹔痛引痛傴僂者﹐沈香降气湯﹐或五苓散倍桂﹐韭汁爲丸﹐小茴煎湯下﹔素實者﹐腎火上攻﹐小承气湯﹔癆瘵屍疰者﹐紫河車丹。

胃脘脾痛傷飲食﹐腹脹便閉嘔頻頻﹔胃脘當心而痛﹐脾臟連心而痛﹐《局方》云﹕卽心痛。蓋厥痛亦少﹐脾胃痛多。

且七情四气歸脾﹐虫痛﹐攻脾入胃﹔痰瘀﹐脾胃所主﹔但心痛﹐因傷思慮﹔脾胃痛﹐因傷飲食。胃痛﹐善噎兩脇咽膈不利﹔脾痛﹐舌彊喜嘔腹脹﹐二便不通。古方﹐實痛以黃連治心﹐山梔治胃﹔虛痛以參﹑歸﹑小艸治心﹐丁﹑砂﹑豆蔻治胃﹐亦未嘗混。大槪﹐傷水飲聚涎﹐心痛如刺者﹐溫膽湯加白術﹔傷食生冷﹐遇熱食暫散者﹐香蘇散加生薑﹑菖蒲﹑半夏﹑枳殼﹐或人參養胃湯加肉桂﹑吳萸﹐或木香化滯湯﹑感應丸。凡心痛﹐數日不食無妨﹐痛止恣食卽發。胃火﹐梔姜飲﹔胃寒﹐烏藥沈香湯﹔上熱下寒者﹐古梔附湯。脾痛﹐海石散﹑古二胡散﹔風冷﹐抽刀散﹑蟠蔥散﹑燒脾散﹑二炒香良散﹔濕者﹐小胃丹﹔噎嘔﹐五膈寬中散﹔腹脹﹐濃朴溫中湯﹔連脇痛﹐復元通气散﹔痰滯便閉﹐順气導痰湯﹔气聚便閉﹐三和散﹑四磨湯﹔小便閉﹐通靈散。又有心脾俱痛者﹐手拈散。

外感三般風冷熱﹔連脇腰背少舒伸。

風﹐因肝邪乘心﹐痛則兩脇引小腹陰股﹐桂枝湯加附子﹐便閉入蜜一匙同煎﹔或分心气飲加濃朴﹑枳殼﹑蘿卜子﹑木香﹔或阿魏撞气丸。冷﹐因形寒飲冷臥涼﹐腎气乘心﹐痛則心懸若饑﹐腰痛﹐下重泄痢﹐五積散﹐便閉加大黃﹔或肺寒乘心﹐痛則短气﹐季肋空痛者﹐流气飲子﹑鹽煎散﹔或脾寒乘心﹐痛則腹脹便難者﹐藿香正气散﹐挾濕者﹐除濕湯。

熱﹐因心胞絡暑毒乘心﹐痛徹背兪﹐掌熱﹐黃連香藿散加蓼艸﹐或單黃連丸。凡諸經心痛引背﹐多屬風冷﹔諸腑心痛﹐難以俯仰﹐嘔瀉﹐多屬熱。

气血虛勞按則止﹐虛痛﹐按之暫止。素虛多勞﹐或誤服攻耗心气藥多者﹐酸棗仁湯﹑歸脾湯﹔心無血輔者﹐四物湯去地黃加漧薑﹔心气不足者﹐六君子湯加肉桂﹔气血俱虛者﹐古歸術散﹔挾痰火食積者﹐二六丸。

大實胸髙瘀呃嗔﹔實痛﹐素有瘀熱頑痰﹐或因惱怒而發者﹐梔萸丸﹐木香﹑檳榔煎湯下﹐或香稜丸﹔大實痛﹐因怒後飲食﹐卒痛注悶﹐心胸髙起﹐手不可按﹐便閉者﹐大陷胸湯﹐或煮黃丸下之﹐後服古蒼湯﹐以去余邪。瘀血痛﹐飲湯水咽下作呃﹐乃素食熱物﹐血死胃脘﹐桃仁承气湯﹔輕者﹐四物湯加桃仁﹑紅花﹐或玄胡索丸﹑失笑散。婦人瘀血入心脾痛甚者﹐五積散加三稜﹑莪術。經行未盡﹐血衝心痛﹐加桃仁﹑紅花﹔經行已住作痛者﹐七气湯加當歸。

產後痛者﹐桂心湯﹑木檳湯。

化痰消積气已降﹐凡痛﹐皆痰粘胃﹐通用二陳湯。風寒初起﹐無汗﹐加麻黃﹔有汗﹐加桂枝﹔裏寒﹐加艸豆蔻﹔濕﹐加蒼術﹑川芎﹔熱﹐加山梔﹑鍋煤﹑童便﹐或少加炒漧薑反佐之﹔冷﹐加丁香﹑良姜﹔气虛﹐加參﹑術﹔血虛﹐加當歸﹔大虛厥逆﹐加姜﹑附﹔肝火﹐加靑黛﹑靑皮﹑黃連﹔痰飲﹐加白螺殼﹑滑石﹑南星﹔食積﹐加砂仁﹑香附﹔瘀血﹐加韭汁﹑桔梗﹔虫痛﹐加苦楝根﹐或木香﹑檳榔﹔急痛﹐加胡椒﹐略用斑蝥炒過﹔痛不可忍﹐加細茶﹑乳香﹐或石。凡痛攻走腰背﹐發厥嘔吐﹐諸藥不效者﹐加蒼術﹑川芎﹑山梔﹐探吐積痰碗許乃愈。

劫痛丸丹可入唇。

寒者﹐九痛丸﹑卻痛散﹔熱者﹐散痛丸﹑通靈散﹔有積﹐神保丸﹔瘀血﹐單漧漆丸﹔通用手拈散﹑如意丹﹑神聖代鍼散。

腹痛﹝附腹中窄狹﹞

腹痛大小分陰陽﹐大腹痛﹐多食積外邪﹔臍腹痛﹐多積熱痰火﹔小腹痛﹐多瘀血及痰與溺澀﹔臍下卒大痛﹐人中黑者﹐中惡客忤﹐不治。陰證﹐滿腹牽痛﹐自利或嘔﹐喜按少食﹐綿綿不減﹐宜溫之。陽證﹐腹中覺熱﹐甚則大便閉澀﹐脹滿怕按﹐時痛時止﹐宜下之。

寒痛綿綿熱不常﹔舊以虛痛喜按﹐實痛怕按﹐但寒熱邪有淺深﹐不可太泥。經謂﹕寒气入經﹐客於衛分﹐則血澀急痛﹐按之熱則止﹔寒气客於榮分﹐則气郁滿痛﹐甚怕按﹔寒气客腸胃募原﹐血絡急引皮痛﹐按之則气血散而痛止﹔寒气客俠脊背兪之脈﹐則深按之不能及也﹔寒气客關元﹐則气逆喘﹔寒气客厥陰脈絡﹐則脇肋與小腹或陰股引痛﹔寒气客小腸募原之間﹐則血气凝聚成積﹔寒气客小腸不聚﹐則腹痛而泄﹔寒气客胃﹐則腹痛而嘔﹔寒气客五臟﹐則痛死復生。治傷寒腹痛﹐詳三卷。尋常外感冒寒證卒痛﹐吐利俱酸﹐喜熱物熨者﹐五積散加吳萸﹑木瓜﹑煨蔥﹐或藿香正气散加木香少許﹔風證﹐桂枝湯加芍藥﹐或胃風湯加木香﹔暑證﹐香薷散加生薑﹑陳壁土﹑紅蓼﹑木瓜﹐或五苓散﹔濕證﹐除濕湯﹐或香蘇散加蒼術﹑枳殼。積熱﹐時痛時止﹐痛處亦熱﹐手不可近﹐便閉喜冷﹐宜四順淸涼飲﹑大承气湯﹑三黃丸﹔老人﹐麻子仁丸。

食積有形便後減﹐食積鬱結﹐腸胃作痛﹐得大便後則減者﹐宜平胃散加消導藥﹐或保和丸﹑枳術丸﹑紅丸子調之﹐或木香檳榔丸﹑大黃備急丸﹑神保丸﹑如意丹下之。又有食塡胸滿﹐心胃作痛者﹐宜大吐之。

濕痰溺澀火鳴腸。

濕痰阻滯气道﹐必小便不利﹐或二便俱不利﹐宜芎術散。如淸痰畱滯胸腹作聲者﹐控涎丹﹑小胃丹。痰火痛﹐乃火欲升﹐水欲降﹐相擊腸鳴者﹐二陳湯加芩﹑連﹑山梔﹔如怒火攻衝﹐痛無定處﹑定時者﹐更加香附﹑芍藥﹑靑皮。又有糞結腸鳴作痛﹐不大便者﹐大黃備急丸之類通之。如髒寒冷結腸鳴者﹐宜分三陰﹐以溫藥治之。

虫痛吐水定能食﹐虫痛﹐肚大靑筋﹐往來絞痛﹐痛定能食﹐發作有時﹐不比諸痛停聚不散﹐烏梅丸﹑化虫丸。

七情气痛痞胸膛﹔七情痛﹐心胸痞悶﹐或攻注脇背。虛者﹐七气湯﹑木香勻气散﹑木香化滯湯﹔實者﹐三和散﹑分心气飲。

中虛全不思飲食﹐中虛脾弱﹐隱隱冷痛﹐全不思食者﹐人參養胃湯加肉桂﹑吳萸﹑木香。素气虛挾痰者﹐六君子湯加蒼術。

瘀血痛必著一方。

瘀血﹐痛有常外﹐或憂思逆郁﹐跌撲傷瘀﹐或婦人經來﹑產後惡瘀不盡而凝﹐四物湯去地黃﹐加桃仁﹑大黃﹑紅花。又血虛郁火﹐燥結阻气不運而痛者﹐四物湯倍芍藥﹐加炒漧薑。凡痛多屬血澀﹐通用芍藥甘艸湯爲主﹐惡寒而痛屬脾腎﹐加肉桂﹔惡熱而痛屬脾胃﹐加黃芩。脈緩傷水﹐加桂枝﹔脈澀傷血﹐加當歸﹔脈遲傷寒﹐加漧薑﹔臍下痛﹐加熟地。

惟气分諸痛﹐不宜芍藥酸收﹐宜木香﹑檳榔﹑靑皮﹑陳皮﹑香附辛散之。劫痛﹐手拈散。

初起虛溫實宜蕩﹐虛宜辛溫消散﹐燒脾散﹑蟠蔥散﹑丁香脾積丸。果系沈寒痼冷﹐小腹下痛者﹐酒煮當歸丸。經曰﹕結者散之是也。實宜辛寒推蕩﹐經曰﹕通因通用﹐痛隨利減是也。方與積熱痛同。

久則升消理胃房﹔腹屬坤﹐久病宜和脾胃。如脈弦急﹐木克土也﹐小建中湯加當歸﹐取芍藥味酸﹐於土中瀉木爲君﹔如脈沈細﹐水侮土也﹐理中湯﹐取漧薑辛熱﹐於土中瀉水爲君﹔如脈緩﹐腹痛自利﹐米谷不化﹐平胃散加肉桂﹑吳萸﹐取蒼術苦辛﹐瀉濕土爲君。胃气下陷者﹐加升麻﹑柴胡﹑蒼術以升之﹔有積者﹐加山楂﹑麥芽﹑枳實﹑黃連﹑木香以消之。上熱下寒﹐升降失常﹐腹痛嘔吐者﹐黃連湯主之。疝痛引睪丸﹐痢痛拘急﹐積聚痛有形可按﹐腸癰痛﹐臍生瘡﹐小便如淋﹑脈芤﹐痧證痛甚﹐嘔吐﹑脈沈﹐治見各條。

腹中窄狹性偏躁﹐無非痰火善爲殃。

腹中自覺窄狹﹐神昏性躁﹐乃濕痰濁气攻於心脾﹐以致升降失常﹐肥人多濕痰﹐宜二陳湯加蒼術燥濕﹐香附行气﹔瘦人多火﹐宜二陳湯加黃連淸熱﹐蒼術流濕﹔心神不斂者﹐俱加遠志﹑麥門冬﹑酸棗仁。血气虛者﹐六君子湯加芎﹑歸養血流濕﹐自然平復。

外集﹟卷四雜病分類

外感

瘧瘧疾先要陰陽定﹐陽爲外感邪气﹐其間陽爲風﹐暑有汗﹐陰爲寒﹐濕無汗﹔陰爲內傷正气虛﹐其間陽爲气虛﹐陰爲血虛。陽爲升﹐發在春夏﹔陰爲降﹐發在秋冬。陽爲腑﹐邪淺﹐與榮衛並行﹐一日一發﹔陰爲髒﹐邪深﹐橫連募原﹐不能與正气並行﹐故間日蓄積乃發﹐或三四日一發﹐久則必有瘧母。陽有日發﹐邪淺﹐榮衛晝行背與脊故也﹔陰爲夜發﹐邪深﹐榮衛夜行胸與腹故也。又有二日連發﹐住一日者﹐及日夜各一發者﹐乃气血俱受病也。陽爲子時至巳﹐陰爲午時至亥﹐如發寅卯﹐而退於申末﹔或發末申﹐而退於子丑﹐皆謂之陰陽不分﹐須隨證用藥趲早。或移時分定陰陽﹐然後陽瘧截住﹐陰瘧升散。今俗以似瘧誤治變成溫瘧﹐爲分陰陽﹐謬矣﹗殊不知瘧有淩虐之狀﹐在傷寒﹐久則爲壞證﹔在內傷﹐久則爲癆瘵﹐豈美疾哉﹖凡陽瘧易治﹐陰瘧難愈。

陽熱陰寒如期應。

陽邪與榮爭﹐而邪火發於外則爲熱﹔陰邪與衛爭﹐而正气退於內則爲寒。衛虛則先寒﹐榮虛則先熱。表邪多則寒多﹐裏邪多則熱多﹐表裏相半﹐寒熱相等。諸瘧惟食積挾火﹐寒已復熱﹐熱已復寒﹐謂之寒熱相並。又暑瘧單熱﹐濕瘧單寒﹐寒瘧先寒後熱﹐風瘧先熱後寒﹐餘皆先寒後熱。陰陽寒熱明﹐而瘧治知本矣。

寒瘧太陽熱陽明﹐寒瘧﹐腰背頭頂俱痛﹐屬太陽﹐寒多熱少﹐汗出﹐難已者﹐柴胡加桂湯﹔單寒無汗者﹐五積散﹑古果附湯。熱瘧﹐目痛鼻燥﹐鼓頷﹐屬陽明﹐熱多寒少﹐煩渴尿赤者﹐柴苓湯﹔暑月﹐黃連香薷散﹔熱傷气分﹐單熱而渴者﹐白虎加參湯﹐或黃芩湯加桂少許。

風瘧少陽寒熱並。

風瘧﹐口苦﹐嘔吐﹐惡習﹐脇痛﹐屬少陽﹐寒熱相等者﹐柴胡桂枝湯﹔風盛筋脈抽搐者﹐烏藥順气散加柴胡﹑黃芩﹔身疼者﹐敗毒散﹔咳嗽者﹐參蘇飲。以上三陽气分受病。發在處暑前者﹐俱謂之暴瘧﹐乃傷之淺者。

少陰四正厥四旁﹐少陰瘧﹐發於子午卯酉四正之日﹐舌漧口燥﹐嘔吐﹐欲閉戶牖。輕者﹐小柴胡湯倍半夏﹔重者﹐合四物湯。厥陰瘧﹐發於寅申巳亥四旁之日﹐小腹痛引陰如淋﹐輕者﹐小建中湯﹔重者﹐四物湯加玄胡索﹑金鈴子﹑附子。

太陰辰戌丑未病。

太陰瘧﹐腹滿自利﹐善嘔﹐嘔已乃衰。輕者﹐異功散﹔重者﹐理中湯。如濕偏陰分﹐單寒气虛作泄者﹐古棗附湯﹑附子理中湯﹔身重腹脹者﹐五苓散﹑術附湯﹔浮腫﹐退黃丸。以上三陰血分受病。發在處暑後者﹐俱謂之溫瘧﹐乃隔冬感溫气﹐藏於腎與骨髓﹐至夏秋重感新邪觸發﹐自髒而達之腑﹐乃傷之重者。

瘴瘧山嵐疫一方﹐瘴瘧﹐山溪蒸毒﹐令人迷困﹐發狂或啞﹐乍寒或啞﹐乍寒乍熱﹐乍有乍無者﹐涼膈散加柴胡﹑檳榔﹔不伏水土者﹐人參養胃湯。疫瘧﹐一方長幼相似﹐須參運气寒熱用藥﹐大槪不換金正气散﹑五積交加散加減﹐如意丹最妙。

鬼瘧卒感異常性。

鬼瘧﹐因卒感屍疰客忤﹐寒熱日作﹐夢寐不詳﹐多生恐怖﹐言動異常﹐宜辟邪丹﹑雄朱丹﹐或用燒人場土爲丸﹐塞男左女右耳中。

詳分寒熱汗且和﹐外感寒多﹐非艸果﹑濃朴不能溫散﹔熱多﹐非柴胡﹑黃芩不能淸解。陽瘧無汗﹐須加柴胡﹑蒼術﹑葛根﹐甚加麻黃。陰瘧無汗﹐須加柴胡﹑升麻﹑川芎﹔有汗﹐須加白術﹑烏梅以和之。

或吐或下須體盛。

陽瘧初起﹐痰在上者﹐祛邪丸。然亦三五發後﹐移時乃可用之﹐早則延綿﹐稍久不敢吐者﹐勝金丹。三陰瘧﹐便閉者﹐宜下以截之。暑瘧﹐黃連香薷散加大黃﹑靑皮﹑烏梅煎服。寒瘧﹐二陳湯加靑皮﹑良姜﹐煎吞神保丸五粒。痰熱﹐胸滿便閉者﹐大柴胡湯。瘀血﹐發狂好忘者﹐桃仁承气湯。虛閉﹐麻子仁丸。俱淸晨一服﹐取下惡水卽止。

內傷善食惟七情﹐內傷瘧皆不食﹐惟七情善食多汗﹐五臟之气不和﹐略被外邪動痰﹐宜四獸飲﹐量體虛實﹐加各經開郁行气之藥。

勞瘧微微虛損證。

勞瘧﹐微微惡寒發熱﹐寒中有熱﹐熱中有寒﹐最難調理﹐或半月十日﹐小勞復來﹐經久不瘥者﹐芎歸鱉甲散主之。熱多者﹐生犀散。有痞者﹐鱉甲丸。气虛汗多無力﹐飲食不進者﹐六君子湯。因勞役昏倦﹐少食者﹐補中益气湯加黃芩﹑半夏。血虛夜發者﹐小柴胡湯合四物湯﹐加升麻﹑紅花﹑知母﹑黃柏﹐水煎露服趲早﹔不愈﹐用勝金丹截之。有痞者﹐陰瘧丸。如陰虛火動﹐午後寒熱﹐至晚微汗乃解﹐似瘧非瘧也﹐宜加味逍遙散加地骨皮﹐若誤用瘧藥必死。气血俱虛﹐溺頻食少﹐或遺精咳嗽者﹐人參養榮湯加地骨皮﹑烏梅﹑麥門冬﹔或僕厥不省者﹐十全大補湯加柴胡﹑黃芩﹔陽虛﹐去柴﹑芩﹐加附子﹐吞黑錫丹﹔有痞者﹐橘皮煎丸。

痰瘧嘔沫多昏迷﹐痰瘧﹐外感內傷郁聚成痰﹐熱多頭疼肉跳﹐吐食嘔沫﹐甚則昏迷卒倒﹐宜柴陳湯加艸果。嘔吐者﹐二陳湯倍白豆蔻﹐流行三焦﹐嘔﹑瘧自止。气虛嘔者﹐單人參湯﹐或用常山炒過﹔久不止者﹐露姜飲截之。

食瘧腹脹寒熱並。

食瘧﹐因飲食蘊成痰火﹐寒已復熱﹐熱已復寒﹐寒熱交並﹐苦饑不食﹐食則吐痰﹐胸滿腹脹者﹐二陳湯合小柴胡湯﹐或平胃散﹐俱加枳實﹑白術﹑山楂﹑神曲﹑靑皮。寒熱者﹐淸脾飲﹔寒多者﹐人參養胃湯﹔腹痛者﹐紅丸子﹔腹脹因濕痰﹐或瘧气歸腹者﹐古龍虎丹﹐用杏仁煎湯﹐迎發時下。久不愈者﹐用辰砂﹑阿魏等分﹐糊丸皂子大﹐每一丸﹐人參煎湯下截之。

淸痰斂汗補胃脾﹐瘧無痰不成﹐內傷脾胃虛寒﹐宜淸利濕痰爲主。內傷瘧皆汗多﹐陽瘧斂以參﹑術﹑黃﹔陰瘧斂以歸﹑地﹑知﹑柏﹑芍藥。大抵有汗要止汗﹐以補其虛﹔無汗要發汗﹐以散其邪。稍久者﹐一補一發丹﹔久虛﹐補中益气湯加山楂﹑麥芽﹐扶脾自止﹐極忌吐截。

利水消瘀瘧母淨。

凡瘧經年不瘥﹐謂之老瘧﹐必有痰水瘀血﹐結成痞塊﹐藏於腹脇﹐作脹且痛﹐乃瘧母也。𨿽內虛者﹐非常山﹑檳榔決不能除﹐但須制熱﹐則不損胃﹐老瘧丸是也﹔血虛者﹐鱉甲丸﹐體盛有水癖者﹐暫用芫花丸﹐仍須以補脾化痰湯藥輔之。老瘧飲﹐宜量气血虛實加減。

有時瘧後痢相兼﹐或瘧後痢﹐痢後瘧﹐或瘧痢並作﹐俱以柴苓湯﹑六各湯﹑淸脾飲加減分利。虛者﹐補脾和血﹐三白湯加黃連﹑木香﹑當歸﹑砂仁﹐或四獸飲﹑補中益气湯。

總要祛邪與扶正。

外感汗﹑吐﹑下﹑解﹐祛邪爲主﹔內傷斂補養正爲主﹔內外相兼﹐又當參酌。抑論經曰﹕夏傷於暑﹐秋必發瘧。又曰﹕諸瘧皆生於風。《局方》主於傷食﹐丹溪主於痰﹐其實因夏傷暑﹐秋感風濕﹐遇七情飲食郁痰而後發。𨿽三因雜至﹐錯亂气血﹐然始於暑﹐成於痰﹐故快捷方式以祛暑消痰爲要。通用二陳湯﹐外感無汗﹐去茯苓﹐加柴胡梢﹑川芎﹑葛根﹑蒼術。太陽﹐加羌活﹑防風﹑本﹔陽明﹐加葛根﹑升麻﹑白芷﹔少陽﹐加柴胡﹑黃芩﹑靑皮﹔少陰﹐加芎﹑歸﹑黃連﹑黃柏﹔太陰﹐加二術﹐柴胡﹐此三味瘧家必用﹔厥陰﹐加桂枝﹑姜﹑附。渴﹐加知母﹑麥門冬﹔大便閉﹐加大黃﹑桃仁﹔小便赤﹐加澤瀉﹑山梔﹔瘴瘧﹐加檳榔﹔截瘧﹐加常山﹑檳榔﹑貝母。內傷無汗﹐加柴胡﹑川芎﹔气虛﹐合四君子湯﹔血虛﹐合四物湯﹔汗多﹐加黃﹔食少﹐加山楂﹑麥芽﹔勞瘧﹐加地骨皮﹑鱉甲﹔七情﹐加紫蘇﹑香附﹔痰﹐加南星﹑薑汁﹔食積﹐加莪術﹔久瘧﹐倍參﹑術﹔寒甚﹐加桂﹑附﹑艸果﹔夜瘧﹐加升麻﹑柴胡以提之﹔停水﹐倍半夏﹔瘀血﹐加桃仁﹑紅花。吐瀉﹐不食腫脹者﹐不治。

痢疼憑色證分熱寒﹐身熱口渴﹐溺澀﹐大便急痛色赤者﹐爲熱﹔身涼不渴﹐溺淸﹐大便順利色白者﹐爲寒。但痢因於暑﹐熱者多﹐寒者少。然陰陽變化﹐赤而淡者爲寒﹐白而稠者亦熱﹐必色證兩參﹐而後寒熱可辧。

總因濕火气血滯﹔血因火動﹐濕多成瀉﹐火傷气分則气郁﹐自大腸滯下爲白﹔火傷血分則血瘀﹐從小腸滲下爲赤﹔气血俱傷﹐則赤白相兼。其因﹕有外感暑濕﹐內傷酒面﹐炙爆消爍﹐或七情气郁﹐而爲火之實者﹔有外感寒濕﹐內傷生冷﹐硬物積滯﹐或房欲損傷精血﹐而爲火之虛者﹐皆令腸胃粘溢﹐久積成毒。經曰﹕飲食不節﹐起居不時者﹐陰受之﹐則入五臟﹐閉寒﹐下爲飧泄﹑腸癖。言濕火滯於腸中﹐故名滯下。又云痢者﹐利也﹐法當利下耳。

表證頭疼或渴嘔﹐初起發熱惡寒﹐頭疼身痛﹐帶表證也。熱者﹐九味羌活湯﹔寒者﹐不換金正气散。煩渴多暑﹐薷苓湯﹑六一散﹑梅蜜飲。虛者﹐錢氏白術散。嘔吐有寒熱者﹐屬半表﹐柴苓湯。頑痰在膈者﹐芩連二陳湯加防風﹑桔梗蘆探吐。胃火衝上者﹐淸六丸。毒滯上攻者﹐平胃散加黃連﹑木香﹑檳榔。虛嘔食少者﹐四君子湯加陳皮﹑濃朴﹑麥門冬﹑竹茹﹐或溫六丸。日久陰虛者﹐八物湯合二陳湯加枳梗。嘔吐全不食者﹐謂之噤口﹐胃火甚也﹐大虛大熱﹐香連丸加蓮肉各一半爲末﹐米飲下。又人參四錢﹐姜炒黃連二錢﹐濃煎﹐終日細細呷之﹐如吐再服﹐但一呷下咽便開。有毒燻心肺者﹐敗毒散加蓮肉﹑陳米﹐或單蓮肉畱心爲末﹐每二錢﹐陳皮煎湯下。外用大田螺二个﹐入麝少許﹐搗碎敷臍中﹐以太乙膏貼之﹐引熱下行。

間有過服利藥及脾胃虛者﹐參苓白術散去山藥﹐加菖蒲。

裏急腹痛後重墜。

火性急速傳下﹐或化或不化﹐食物瘀穢欲出﹐而气反滯住﹐所以欲便不便﹐腹痛窘迫﹐拘急大腸﹐重而下墜﹐甚則肛門作痛﹐宜木香﹑檳榔通气﹐大黃降火﹐芩﹑連解毒﹐歸﹑芍和血﹐枳殼﹑陳皮行滯。經云﹕和血則便膿自愈﹐行气則後重自除。間有虛火者﹐參﹑術﹑歸﹑芎補之﹔寒凝者﹐漧薑﹑肉桂溫之。又素有積聚﹐偶因一臟之气發動﹐干犯腸胃成痢者﹐須察何髒相乘﹐以平治之。

熱赤紫黑寒白淸﹐偏熱純赤見暑證﹐輕者﹐黃芩湯﹔重者﹐導滯湯﹔日久﹐黃連阿膠湯。熱積紫黑色者﹐瘀血也﹐腹痛後重異常﹐櫸仁承气湯下之﹔或因誤溫以致血瘀者﹐犀角地黃湯﹐加黃連﹑大黃﹐或加味淸六丸。日久﹐地楡散﹑單苦參丸﹑黃連阿膠丸。要知諸痢皆血瘀﹐惟黑爲瘀甚耳。寒痢白如鴨溏﹐腸鳴痛墜不甚﹐不換金正气散﹐加烏梅﹑陳米﹐或熟料五積散。肢冷便淸﹐古姜附湯﹑理中湯。日久﹐黃連補腸湯。冷熱不調﹐赤白各半﹐古姜墨丸。或乍溏乍澀﹐似痢非痢﹐古萸連丸。

濕如豆汁風靑是﹔濕痢﹐腹脹身重﹐下如豆汁﹐或赤黑混濁﹐危證也﹐當歸和血散﹑升陽除濕防風湯﹐升陽益胃湯﹑除濕湯﹑豬苓湯﹑戊己丸﹔風痢﹐惡風鼻塞身痛﹐色靑﹐或純下淸水﹐古蒼防湯﹑神術散﹔靑色帶白者﹐風寒﹐五積散﹔帶紅﹐胃風湯。靑綠雜色﹐屬風火濕﹐及五色俱下者﹐乃脾胃食積﹐及四气相並而作﹐古萸連丸救之。以上外感痢疾﹐如一方長幼相似者﹐名曰疫痢﹐敗毒散加陳皮﹐或姜茶煎以防之﹐更參運气調治。

七情蟹渤食積黃﹐气痢﹐去如蟹渤﹐拘急獨甚﹐流气飲子﹑古萸連丸﹑六磨湯。熱者﹐解毒湯加知母﹑枳殼﹐或木香檳榔丸﹔冷者﹐木香勻气散﹑煮黃丸﹔小便閉者﹐五苓散﹔久不止者﹐气痢丸。積痢﹐色黃或如魚湯漿﹐腹脹痛惡食者﹐保和丸﹑急痛神保丸。一切酒食積聚﹐或黃或赤﹐通玄二八丹﹔傷酒甚﹐酒蒸黃連丸﹔傷水挾腹脹痛者﹐溫六丸﹔體實者﹐導水丸。

虛勞滑脫多困憊﹔虛痢﹐困倦﹐谷食難化﹐腹微痛﹐或大痛﹐並無努責。血虛淡紅﹐通玄二八丹﹔日久﹐四物湯加升麻﹑香附﹑側柏葉﹔房勞傷精血成毒者﹐腎气丸﹔虛癆挾痢者﹐香連豬肚丸。凡痢經下後﹐痛墜不減﹐虛坐努責及久不愈者﹐皆陰血虛也﹐胃風湯去桂加熟地主之。

气虛色白﹐如鼻涕凍膠﹐四君子湯﹑理中湯﹐俱補中益气加木香﹑肉桂﹑濃朴﹑茯苓﹐散風邪﹐分水道﹐開胃脘。日久者﹐補中益气湯。虛甚﹐厥逆脈微者﹐四順散﹑黑錫丹。滑痢不禁﹐甚則脫肛﹐血分﹐四物湯加參﹑術﹑地楡﹑樗白皮﹔气分﹐眞人養髒湯﹑大斷下丸﹑靈砂蒼楡湯。

惟有休息最難禁﹐休息痢﹐經年月不瘥﹐有過服涼藥﹐以致气血虛者﹐八物湯加陳皮﹑阿膠﹐芩﹑連少許﹐或十全大補湯﹔脾胃虛者﹐補中益气湯﹑參苓白術散﹔腎虛者﹐四神丸﹑赤石脂丸。有誤服澀藥﹐餘毒不散者﹐古芩術湯﹑神效丸﹑六神丸﹔有積者﹐通玄二八丹。積消毒散﹐脾胃已和﹐气血將復﹐然後用百中散以止之。若更澀早﹐則纏綿胃敗難救。

蠱疰如肝不可治。

蠱疰痢﹐黑如雞肝﹐發渴﹐五內切痛﹐乃服五石湯﹑丸﹔逼損眞陰﹐其血自百脈經絡而來﹐茜根丸救之﹐亦有宜溫熱藥者。凡痢下如竹筒﹐或如屋漏水﹑塵腐色﹐气短呃逆者﹐不治﹔或純下血﹐小便不通﹐唇紅﹐下後身熱脈弦洪者﹐俱不治。

初宜通解或分消﹐通因通用﹐下也。然汗﹑吐亦謂之通﹐初病元气實者可行。若五七日﹐脾胃虛者﹐只宜和解及分利小便﹐消導食積﹐無積不成痢也。

久乃升澀補脾胃﹔稍久﹐以气血藥中加升麻﹑柴胡﹑防風﹑蒼術以提之﹔久甚﹐及用粟殼﹑肉豆蔻﹑龍骨﹑牡蠣﹑訶子以澀之斂之。食少者﹐專調脾胃﹐飲食進而气血自和﹐蓋痢以胃气爲本也。其間有裏急甚而無表者﹐卽宜通利﹔有虛而不敢痛者﹐或和解﹐或卽升舉﹔有气陷下痢如注者﹐卽暫止澀﹔有滑脫痛甚者﹐痰火盛也﹐宜吐宜升﹐痰消火降﹐而大腸自斂﹐須憑脈證斷之。

愈後余瘀卻當防﹐三白湯﹑六神丸﹑枳術丸﹑太和羹選用。

恐成腫痛鶴膝類。

有手足腫者﹐有徧身歷節痛者﹐俱余瘀畱滯經絡﹐不可純用風藥。鶴膝風﹐大防風湯﹑五積交加散﹔腳細者﹐蒼龜丸﹝詳外科﹞。

外集﹟卷四雜病分類

外感

痞滿痞滿先分便易難﹐痞與否卦義同。精神气血﹐出入流行之紋理閉密﹐而爲心下痞塞﹐按之不痛﹐非若脹滿外有脹急之形。大要﹕大便易而利者﹐爲虛﹔大便難而閉者﹐爲實。

外感半表同傷寒﹔外感邪气﹐自肌表傳至胸膈﹐爲半表裏證﹐宜和解。或已經下﹐胸滿而痛者﹐爲結胸﹔不痛者﹐爲痞滿﹐同傷寒治法。

雜病食壅兼養血﹐雜病食積﹐下之太過﹐或誤下﹐則脾胃之陰頓亡﹐以致胸中至髙之气﹐乘虛下陷心肺分野﹐其所蓄之邪﹐又且不散﹐宜理脾胃﹐兼以血藥調之。若用气藥導利﹐則气愈降而痞愈甚﹐久則變爲中滿鼓脹。蓋痞皆自血中來﹐但傷寒從外之內﹐宜以苦泄﹔雜病從內之外﹐宜以辛散。人徒知气之不運﹐而槪用枳梗﹑檳榔﹐而不知養陰調血﹐惜哉﹗古方﹐食壅胸中窒塞者﹐二陳湯探吐﹔傷飲食胸痞者﹐枳術丸﹔食後感寒﹐以致飲食不化者﹐二陳湯加山楂﹑麥芽﹑神曲﹔虛寒不散﹐或寬或急﹐常喜熱物者﹐理中湯加枳實﹔稍久﹐郁成濕熱者﹐平補枳術丸。

痰火气郁利膈間﹔痰火因濃味郁成。痰滯者﹐小陷胸湯﹐或枳梗二陳湯﹐導痰湯﹔火盛者﹐二陳湯﹐加芩﹑連﹑栝蔞﹐或黃芩利膈丸﹐用白術﹑陳皮煎湯下﹐或古萸連丸﹐以瀉肝補脾﹐淸濕熱開痞結﹔久病者﹐黃連消痞丸﹔如痰火濕熱太甚者﹐方敢用三黃瀉心湯﹐加減量下之。虛者﹐只宜分消上下﹐與濕同治。七情气郁成痞﹐不思飲食﹐食之不散者﹐木香化滯湯﹐或順气導痰湯。

中虛如刺瘀礙阻﹐有稟受中虛﹐痞滯不運﹐如饑如微刺者﹐六君子湯加香附﹑砂仁﹔有內傷勞役﹐濁气犯上﹐淸气下陷﹐虛痞者﹐補中益气湯加黃連﹑枳實﹑芍藥。便閉﹐加大黃﹔嘔﹐加黃連﹑生薑﹑陳皮﹔冬月﹐加黃連﹑丁香。食已心下痞者﹐平補枳術丸。停飲中寒者﹐枳實理中丸。

瘀血結成窠囊下﹐而心下痞者﹐用桃仁﹑紅花﹑香附﹑大黃等分爲末﹐酒調服利之﹐或犀角地黃湯。血虛挾火﹐遇勞則發﹐心下不快者﹐四物二陳湯加桔梗﹑栝蔞降之。气血俱虛者﹐枳實消痞丸。

王道消補總可安。

王道消補﹐不輕吐下﹐故古方以芩﹑連﹑枳實苦泄﹐濃朴﹑生薑﹑半夏辛散﹐參﹑術甘苦溫補﹐茯苓﹑澤瀉淡滲﹐隨病所在調之。通用二陳湯爲主﹐肥人多濕痰﹐加蒼術﹑砂仁﹑滑石﹐倍茯苓﹑半夏﹔瘦人多郁熱中焦﹐加枳實﹑黃連﹑漧葛﹑升麻﹔稟受素實﹐面蒼骨露者﹐加枳殼﹑黃連﹑靑皮﹑濃朴﹔素虛者﹐加白術﹑山楂﹑麥芽﹑陳皮﹔誤下陰虛者﹐去茯苓﹑半夏﹐加參﹑術﹑升麻﹑柴胡﹑枳實以升胃气﹐更合四物湯以濟陰血﹔飲食積痞﹐加枳殼﹑砂仁﹑薑汁炒黃連﹔食後感寒﹐加藿香﹑艸豆蔻﹑吳萸﹑砂仁﹔气痞﹑痰痞﹐加木香﹑枳殼﹑南星﹔中虛﹐加參﹑術﹑香附﹑砂仁﹔瘀血﹐合四物湯﹐加桃仁﹑紅花。

泄瀉五瀉須知溺赤淸﹐五瀉﹕濡瀉卽濕瀉﹐腸垢卽熱瀉﹐鴨溏卽寒瀉﹐虛瀉﹐滑瀉。大要﹐熱者小便赤澀﹐煩渴腹中熱﹐谷或不化﹐而色變靑黃﹐或紅赤黑﹐身能動作﹐聲響亮﹐手足溫﹔寒者小便淸白﹐不渴腹中冷﹐完谷色亦不色﹐變亦白色﹐身懶動作﹐目睛不了了﹐飲食不下。《機要》云﹕暴瀉非陽﹐久瀉非陰。正如傷寒始寒而終熱也。

濕瀉身重注如傾﹔濕瀉﹐如水傾下﹐腸鳴身重﹐腹不疼。外濕者﹐胃苓湯﹑除濕湯﹐或術附湯加茯苓﹔內濕者﹐白術芍藥湯﹑白術茯苓湯﹑二白丸﹔風濕相搏者﹐曲芎丸﹔痛甚者﹐治痛瀉方。

協風完谷寒急痛﹐風瀉﹐惡風自汗﹐或帶淸血﹐卽太陰飧瀉﹐反其所食原物。由春傷風寒﹐夏感冷濕發動﹐故其瀉暴﹐一方長幼相似﹐不可溫澀﹐以致變爲痢脹。要知四季脾受風濕﹐亦名飧瀉。春﹐古蒼防湯﹑蒼芍湯﹔夏﹐二香散﹔秋﹐神術散﹔冬﹐不換正金气散﹐微汗之。稍久者﹐三白湯﹑曲芎丸﹔帶血虛者﹐胃風湯。寒瀉﹐惡寒身痛﹐腹脹切痛雷鳴﹐鴨溏淸冷﹐完谷不化﹐甚則脾敗肢冷﹐理中湯倍加茯苓﹑濃朴﹐治中湯加砂仁﹐或大已寒丸。又有一種髒冷瀉﹐以熱手按之則緩者﹐四柱散﹑古姜附湯。

身熱煩渴暑分明。

暑瀉﹐如水﹐煩渴尿赤﹐暴瀉﹐實者﹐薷苓湯加黃連﹑車前子﹐或桂苓甘露飲﹔虛者﹐六和湯﹑淸暑益气湯﹔有潮熱者﹐柴苓湯﹑升麻葛根湯﹔日久﹐香連丸﹑黃連阿膠丸﹑來復丹。

內傷飲食痛且臭﹐食積痛甚﹐瀉後痛減﹐臭如抱壞雞子﹐噎气作酸﹐須先消克所傷之物。傷冷食者﹐感應丸﹑平胃散加香附﹑砂仁﹑艸果﹑山楂﹑麥芽﹔傷熱食及酒者﹐二黃丸加神曲﹔傷酒晨瀉者﹐理中加生薑﹑漧葛﹐或香茸丸﹔熱者﹐酒蒸黃連丸﹔傷面者﹐人參養胃湯加蘿卜子﹔傷水飲者﹐五苓散﹑溫六丸。

痞脹不順屬七情﹔七情瀉﹐腹常虛痞﹐欲去不去﹐去不通泰﹐藿香正气散加丁香﹑砂仁﹑良姜﹐或木香勻气散﹑七气湯﹑古萸連丸﹐調其气而瀉自止矣。

痰瀉多少火暴速﹐痰瀉﹐或瀉不瀉﹐或多或少﹐此因痰流肺中﹐以致大腸不固﹐二陳湯加白術﹑神曲。實者﹐海靑丸﹔虛者﹐六君子湯。火瀉﹐實火口渴喜冷﹐痛一陳﹐瀉一陳﹐肛門焦痛﹐其來暴速﹐稠粘﹐五苓散去桂﹐加黃連﹑芍藥﹐或黃芩湯加木通﹑六一散﹐兼嘔者加薑汁。又火性急﹐或米谷不化者﹐薑汁炒黃連爲丸服。虛火﹐气虛不能泌別水谷者﹐衛生湯。

陰虛火動﹐不能凝聚者﹐三白湯斂之﹐久者﹐升陰丸。

虛瀉厥汗面多靑。

虛瀉﹐困倦無力﹐脾虛飲食所傷。有遇飲食卽瀉者﹐四君子湯加木香﹑砂仁﹑蓮肉﹑陳糯米爲末﹐砂糖湯調服。久者﹐只加升麻﹑白芍﹐或平胃蒜肚丸。有停蓄飲食﹐數日乃瀉腹脹者﹐名瀉﹐枳術丸﹐沒石子丸。

煩渴或兼嘔者﹐錢氏白術散﹑參苓白術散。食少腸鳴﹐四肢困倦者﹐升陽除濕湯。日止夜瀉者﹐啟脾丸。又脾瀉久傳腎﹐爲腸癖﹐經年不愈者﹐調中健脾丸。又老人脾腎虛瀉者﹐用吳茱萸鹽水浸透﹐以豬髒頭一截﹐洗去脂膜﹐將茱萸入內紮兩頭﹐蒸爛搗丸綠豆大﹐每五十丸﹐米飲下﹐暖膀胱﹐淸水道﹐固大腸﹐進飲食。腎虛色欲所傷﹐瀉多足冷﹐久則肉削﹐五鼓臍下絞痛﹐或只微響﹐溏瀉一次者﹐古味萸散﹑二神丸﹑四神丸。陽虛者﹐三味安腎丸﹑金鎖正元丹﹑養气丹﹔陰虛者﹐腎气丸。肝虛忿怒所傷﹐木克脾土﹐門戶不束﹐厥而面靑﹐當歸濃朴湯﹐或熟料五積散去麻黃。汗多者﹐黃建中湯。凡瀉﹐脈細皮寒﹐前後瀉利﹐飲食不入﹐是謂五虛﹐不治。

滑瀉不禁气陷脫﹐瀉久不止﹐大孔如竹筒直出無禁﹐气陷者﹐升陽補胃湯﹑補中益气湯加白芍﹔有風者﹐小白術湯﹔挾熱者﹐訶子散﹑沒石子丸﹐或古萸連丸﹐罌粟殼煎湯下﹔气欲脫者﹐眞人養髒湯加附子﹐或四柱散﹑大斷下丸﹑古蔻附丸﹑香茸丸﹑婦人四制香附丸。又有大腸滑瀉﹐小便精出者﹐萬全丸。

交腸似痢何由名﹔交腸瀉者﹐大﹑小便易位而出﹐此因气不循故道﹐淸濁混淆所致﹐當分利陰陽﹐使气順各安其位﹐胃苓湯﹑木香勻气散﹑腎气丸。似痢非痢﹐寒熱不調之證﹐或熱積於中﹐而以冷物冷藥冰之﹔或冷積於中﹐而以熱物熱藥壓之﹐故熱與冷搏而成瀉﹐或澀或溏﹐裏急後重者﹐戊己丸﹑香連丸﹐或理中湯加黃連﹑木香。

風宜微發寒溫澀﹐虛補積消濕滲升。

凡瀉皆兼濕﹐初直分理中焦﹐滲利下焦﹐又則升提﹐必滑脫不禁﹐然後用藥澀之。其間有風勝兼以解表﹐寒勝兼以溫中﹐滑脫澀住﹐虛弱補益﹐食積消導﹐濕則淡滲﹐陷則升舉﹐隨證變用﹐又不拘於次序﹐與痢大同。且補虛不可純用甘溫﹐太甘則生濕﹔淸熱亦不太苦﹐苦則傷脾﹐每兼淡劑利竅爲妙。抑考《難經》云﹕胃泄﹐飲食不化﹐色黃﹔脾泄﹔腹脹嘔逆﹐言瀉也﹔大腸泄﹐食已窘迫﹐色白﹐腸鳴切痛﹔小腸泄﹐溲而便膿血﹐小腹痛﹔大瘕泄﹐裏急後重﹐數至圊而不能便﹐莖中痛而溺澀﹐言痢也。觀此瀉與痢﹐亦惟膿血與糞之異﹐除傷寒三陽﹑三陰傳變自利﹐雜病濕熱﹐食積之根﹐皆責腸胃。蓋泄瀉﹑瘧﹑痢﹐同由暑月飲食所致﹐輕者便作泄瀉﹐重者停爲瘧痢﹐痰衝胸脇則爲瘧﹐積滯腸胃則爲痢。《局方》有分《難經》五瀉者﹐不免失之牽彊。

吞酸吞酸吐酸皆濕熱﹐經云﹕諸嘔吐酸﹐皆屬於熱。又云﹕少陽之勝嘔酸。蓋酸者﹐肝味﹐火盛制金不能平木﹐則肝木自甚爲酸﹐譬之飲食熱則酸。但吐酸﹐乃平時津液上升之气﹐郁爲痰火﹐畱飲不化﹐釀爲酸水吐出﹔吞酸﹐乃濕熱伏於肺胃﹐咯不得上﹐咽不得下﹐宿食郁遏而作﹐其因﹑治一也。惟濕多則吞而便利﹐熱多則吐而便閉。東垣言寒者﹐論其標耳。

大要初起宜反折﹔素有濕熱﹐因內感風寒﹐則內熱愈郁﹐酸味刺心﹐或卽吐出﹐或欲吐不吐﹐胸中無柰﹐或得熱湯暫解﹐蓋風寒郁在肌表﹐得暖則腠理開泄﹐譬之傷寒表熱﹐以麻黃熱藥發表而愈。不問外感風寒﹐內傷生冷﹐初起俱宜生薑汁半夏湯﹐或二陳湯加丁香﹑木香﹑肉桂﹑漧薑﹑砂仁﹐姜﹑棗煎服﹐暫與開豁﹐此反佐之藥﹐非正治也﹐中病卽止。如中寒停水者﹐神曲丸﹔上膈寒者﹐三味參萸湯﹔上熱下寒者﹐黃連一兩﹐附子七錢﹐神曲糊丸﹐淡姜湯下。

久消食積降火痰﹐久則郁熱﹐宜以寒藥調之下之﹐結散熱去﹐則气自通和﹐所以中酸宜素食者﹐恐滯气也。宿食﹐通用二陳湯﹐或生料平胃散加香附﹑砂仁﹑神曲﹑山楂﹑麥芽﹑山梔仁﹑黃連﹐或枳術丸。宿食畱飲﹐酸蜇心痛﹐牙齒亦酸者﹐曲術丸。專吐淸水者﹐用蒼術﹑茯苓﹑滑石﹑白術﹑陳皮﹐水煎服。兼嘈雜者﹐保和丸。痰火停食﹐一日半日﹐腐化酸水﹐吐出黃臭﹐或酸心不安﹐通用二陳湯加山楂﹑神曲﹑桔梗﹑南星﹑枇杷葉﹑黃連﹑竹茹﹐姜煎臨熟入薑汁一匙調服﹐或九味萸連丸。挾瘀血者﹐四味萸連丸。兼嘈雜者﹐淸痰丸。通用﹐大便閉者﹐透膈湯﹔大便自利者﹐用六一散七兩﹐加吳萸一兩﹐飯丸服。

陰虛暮劇須養血。

朝食甘養﹐至晡心腹刺酸吐出﹐此血虛火盛﹐宜四物湯加陳皮﹑黃連﹑黃芩﹑桃仁﹑紅花﹑麻仁﹑甘艸。便閉結者﹐更加大黃﹔气虛者﹐更合四君子湯。

黃膽黃膽須知有濕幹﹐發黃﹐譬如曲﹐五疸﹐同歸濕熱。蓋濕熱燻蒸血熱﹐土色上行面目﹐延及爪甲身體俱黃﹐黃卽疸也。漧黃熱勝﹐色黃而明﹐大便燥結﹔濕黃濕勝﹐色黃而晦﹐大便潤利。

又濕病與黃病相似﹐但濕病在表﹐一身盡痛﹐黃病在裏﹐一身不痛。

渴多喘滿治之難。

凡疸﹐以十八日爲期﹐十日以外﹐入腹喘滿渴多﹐面黑者死﹐要知疸兼雜證最多﹐脾胃稍實﹐更斷濃味可治。酒色傷﹐恣口腹者難。

汗溺俱黃身體腫﹐汗出染衣亦黃﹐身腫者﹐曰黃汗。因陽明表熱多汗﹐帶汗入水﹐宜桂枝苦酒湯﹑陳湯。小溺﹑面目﹑牙齒﹑肢體如金﹐曰黃膽。因暴熱用冷水洗浴﹐熱畱胃中﹐故食已善饑﹐安臥懶動﹐宜茵陳三物湯加木通﹑栝蔞仁﹑石膏﹐或單桃根煎湯服之。

頭眩懊發赤斑。

食已頭眩腹脹﹐曰谷疸。因胃熱大饑過食﹐停滯胸膈﹐宜小柴胡湯加穀芽﹑枳實﹑山梔﹐或谷疸丸﹑紅丸子。傷冷食﹐肢厥者﹐四逆湯加茵陳。心胸懊﹐欲吐不食﹐腹如水狀﹐足心熱﹐脛滿面發赤斑﹐眼黃鼻癰﹐曰酒疸。因大醉當風入水﹐酒毒畱於淸道﹐初起令病患先含水﹐後以瓜蒂末一字搐鼻﹐吐出黃水﹐次服葛術湯﹐探吐亦可。熱者﹐小柴胡湯加茵陳﹑白術﹑豆豉﹑漧葛﹑黃連﹑澤瀉。便閉者﹐梔豉枳實湯加大黃﹐或酒蒸黃連丸。如酒後犯房﹐瘀熱入心成疸者﹐妙香散﹔痰火入肺成疸﹐咳嗽見血﹐喉腥﹐及婦人血崩﹐龍腦雞蘇丸。

甚則額黑小腹滿﹐額上黑﹐微汗﹐手足心熱﹐薄暮卽發﹐膀胱小便不利﹐曰女勞疸。因大熱犯房入水﹐腎虛從脾气上行﹐虛者﹐四白湯﹑秦艽飲子﹑小菟絲子丸﹔熱者﹐古礬硝散﹑滋腎丸。

陰經嘔吐陽熱寒。

諸疸﹐發於陰經必嘔﹐小半夏湯﹔發於陽經必有寒熱﹐小柴胡湯加山梔。

虛勞口淡腳軟弱。

內虛發黃﹐口淡怔忡﹐耳鳴腳軟﹐微寒發熱﹐白濁。气虛﹐四君子湯﹔血虛﹐四物湯合四苓散加茵陳﹑麥門冬﹔气血俱虛﹐人參養榮湯﹑八味丸。如飲食﹑勞役失節﹐中寒生黃者﹐黃建中湯﹐理中湯﹔食積者﹐二陳湯加砂仁。

外感瘀血詳傷寒。

凡時行感冒及伏暑解毒未盡﹐蓄熱在內及宿食未消﹐皆能發黃。大要﹐時疫瘧痢發黃﹐瘴疸丸。風癥﹐色黃帶靑﹐小柴胡湯加茵陳﹔寒證﹐色黃帶黯﹐理中湯加茵陳﹑靑皮﹑枳實﹔無汗者﹐用麻黃三錢﹐酒煎溫服以汗之﹔暑濕證﹐色黃帶赤﹐五苓散加茵陳最妙。瘀血發黃﹐喜狂喜忘﹐便黑﹐詳傷寒。

治分表裏滲爲妙﹐治疸表證﹐小柴胡湯微汗之﹔表少裏多者﹐茵陳五苓散滲之﹔半表裏者﹐梔子柏皮湯﹑茵陳三物湯﹑一淸飲子和之﹔裏急者﹐茵陳湯下之﹐就中尢以滲利爲妙。通用五苓散爲主﹐濕多﹐倍茵陳﹔食積﹐加三稜﹑莪術﹑砂仁﹑神曲﹔熱﹐加芩﹑連﹑艸龍膽﹔小便不利﹐加山梔﹔胃弱﹐合平胃散﹐去濃朴﹐加茵陳﹑黃連﹑山梔﹑防己﹑枳實。

溫中兼補腎與肝﹐疸屬脾胃﹐不可驟用涼藥傷胃﹐輕則嘔噦﹐重則喘滿。又酒疸下之﹐則成黑疸﹐不渴便利者﹐俱宜六君子湯﹐加茵陳﹑蒼術﹑山藥以溫中。甚者﹐小溫中丸﹑大溫中丸﹑退黃丸。若虛損﹐猶宜滋補肝腎﹐眞陽之精一升﹐而邪火自斂。若必用茵陳彊利小便﹐枯竭肝津腎水﹐則疸病幸痊﹐而雀目腫脹又作﹐愼之﹗水腫水腫上下陰陽微﹐陽水﹐多外因涉水冒雨﹐或兼風寒﹑暑气﹐而見陽癥﹔陰水﹐多內因飲水及茶酒過多﹐或饑飽﹑勞役﹑房欲﹐而見陰癥。陽水﹐先腫上體﹐肩背手膊﹐手三陽經﹔陰水﹐先腫下體﹐腰腹脛跗﹐足三陰經。故男從腳下腫起﹐女從頭上腫起者爲逆﹐陰陽微妙如此。

濕熱變化總屬脾﹔人身眞水眞火﹐消化萬物以養生。脾病水流爲濕﹐火炎爲熱﹐久則濕熱郁滯﹐經絡盡皆濁腐之气﹐津液與血亦化爲水。初起目下微腫如臥蠶﹐及至水浮膜外﹐則爲膚脹﹐流下焦則爲跗腫﹐手按隨手而起﹐如裹水之狀﹐以指畫之成字者﹐名燥水﹐不成字者﹐名濕水。有按之作水聲者﹐乃气虛不能宣泄﹐久成水瘕。

下注腎經陰跗腫﹐腎主水也﹐惟脾病則不化飲食滋眞水﹐非惟腎精損削﹐而濕熱下注﹐陰跗獨腫者有之﹐甚則泛濫徧體無歸﹐必土實而後足以收攝邪水﹐腎气歸元。

上升气喘肺孤危。

金生水也﹐惟脾病則肺金失養﹐非惟肺气孤危﹐而失降下之﹐令滲道不通﹐且濕熱濁气上升﹐爲喘爲咳﹐必土實而後肺金淸肅﹐以滋化源。或曰﹕獨無寒濕者乎﹖寒則土堅水淸﹐間有亦更易治。

陽水熱渴二便閉﹐汗下分消要得宜﹔經曰﹕諸跗腫疼酸﹐皆屬於火。又曰﹕結陽﹐肢腫是也。治與水證﹑濕證大同。

大法﹕腰以上腫﹐宜汗﹔腰以下腫﹐宜下。表證喘咳﹐小靑龍湯﹑越婢湯﹑古麻甘湯﹑桂枝苦酒湯﹔裏證腹腫脇硬﹐十棗湯﹑澤瀉湯﹑澤瀉牡蠣湯﹑導水丸﹑三花神佑丸﹑浚川丸﹑布海丸。然證𨿽可下﹐又當權其輕重﹐若年衰久病及虛者﹐黃米丸﹔初起只宜上下分消其濕﹐五苓散用桂枝﹐合六一散﹐加橘皮﹑木香﹑檳榔﹑生薑煎服﹐或單山梔丸﹐木香﹑白術煎湯下。兼黃者﹐茵陳五苓散滲之。

陰水身涼大便利﹐補中行濕或升提。

經曰﹕陰蓄於內﹐水气腫滿是也。治宜補脾土以復運化之常﹐淸心火降肺金﹐俾肝木有制﹐而滲道又且開通﹐此補中行濕兼全﹐虛而有濕熱者最宜。若中寒者﹐溫補則气暖﹐而小便自通﹔气陷者﹐升提則陽舉而陰自降﹐故曰﹕行濕非五苓﹑神佑之謂也。補中气﹐六君子湯加木香﹔瀉者﹐參苓白術散﹑升陽除濕防風湯﹔嘔者﹐赤茯苓湯﹔中寒者﹐玄武湯﹑實脾散﹔挾食積者﹐緊皮丸﹑千金養脾丸﹔挾濕熱者﹐中滿分消湯﹑丸﹔濕甚者﹐退黃丸。虛甚气陷﹐口無味者﹐六君子湯加升麻﹑柴胡以提之﹐復元丹﹐切忌淡滲。腎虛﹐腰重腳腫濕熱者﹐加味八味丸﹑滋腎丸﹔陽虛小便不利者﹐古沈附湯﹔二便俱利者﹐術附湯﹑復元丹。

陰多久病或產後﹐久病喘咳﹑瘧痢﹐或誤服涼藥以致腫者﹐危證也﹐俱宜補脾爲主。大槪挾喘者﹐分气紫蘇飲﹑五皮飲﹑葶藶丸﹔久痢﹐加味八味丸﹔久瘧﹐退黃丸。產後腫﹐必大補气血﹐使水自降﹐八物湯加蒼術﹑陳皮﹑半夏﹑香附。有熱﹐加麥門冬﹑黃芩﹔气不順﹐加木香﹑砂仁﹔懷胎气遏水道腫者﹐去半夏﹐加紫蘇﹑大腹皮。飲食無阻者﹐𨿽不藥﹐而旣產自消矣。

陽兼食毒與瘡痍﹔食積﹐香平丸﹑枳術丸﹔因酒﹐小蘿皂丸。飲毒水而腫者﹐名水蠱﹐滲雄丸﹔不服水土者﹐胃苓湯﹔膿瘡搽藥﹐愈後發腫﹐敗毒散﹔便閉﹐升麻和气飲﹔幹瘡洗浴﹐水气入腹者﹐赤小豆湯﹔瘡久倦怠﹐嗜臥腫者﹐五苓散加橘皮﹑木香﹑檳榔﹑滑石﹑甘艸﹑枳殼大腹皮﹑砂仁﹐姜煎溫服。

風腫走注皮麻木﹐陽水﹑陰水腫外﹐又有風腫﹑气腫﹑血腫。惟腸簟﹑石瘕﹐乃婦人病也。風腫﹐卽痛風腫者﹐腫面多風熱﹐腫腳多風濕﹐關脈浮洪弦者﹐風熱濕三气郁而爲腫。因脾土不足﹐木火太盛﹐胃中純是風气﹐所以淸气不升﹐腹作脹﹐濁气不降﹐大便閉澀。經曰﹕中滿瀉之於內者是也。外證﹐走注疼痛﹐面皮粗﹐麻木不仁﹐先服三和散﹐次服小續命湯﹐大便閉去附子﹐加檳榔﹑牽牛﹔日久者﹐金丹﹐風從汗散故也﹔虛弱不敢汗者﹐四君子湯加升麻﹑柴胡﹑蒼術﹑防風﹔汗多者﹐防己黃湯。

气腫隨气消長之。

七情停涎﹐郁爲濕熱﹐脾肺俱病﹐四肢瘦削﹐腹脇膨脹﹐與水气相似。但以手按之成凹不卽起者﹐濕也﹔按之皮濃不成凹者﹐气也﹐六君子湯加木香﹑木通。喘者﹐木香流气飲﹔大便閉者﹐三和散﹑六磨湯﹑木香檳榔丸﹔小便閉者﹐分心气飲﹔嘔滿者﹐四炒枳殼丸﹔瀉者﹐單香附丸﹔挾痰腹脹滿者﹐加味枳術湯﹑控涎丹。

瘀血之腫如何識﹐皮間赤縷血痕兒﹔四物湯加桃仁﹑紅花﹐或續斷飲﹑加味八味丸。婦人經閉敗血腫者﹐腎气丸加紅花﹐或紅礬丸。詳婦人經候。

莖囊又有陰陽候﹐玉莖與陰囊﹐伸縮痿彊﹐乃身中陰陽之機。有陽火玉莖腫脹﹐健裂不體者﹐柴靑瀉肝湯﹔濕熱下流者﹐四苓散加山梔﹑木通﹑金鈴子﹔莖囊腫通明者﹐木香流气飲加木通﹐煎吞靑木香丸﹔暴風客熱﹐陰挺腫脹者﹐龍膽瀉肝湯﹔膀胱熱甚﹐囊腫二便不通者﹐三白散﹑八正散﹔腫痛者﹐用小茴﹑全蠍﹑穿山甲﹑木香等分爲末﹐每二錢﹐空心酒下。有陰寒濕腫痿弱者﹐五苓散加茴香﹐或八味丸﹔腎大如斗者﹐荔核散﹔上熱下虛﹐玉莖腫痛者﹐淸心蓮子飲﹔陰腫大如升核者﹐用馬鞭艸搗爛塗之﹐或幹地龍爲末﹐雞子淸調敷﹐囊軟者可治。婦人陰腫便祕﹐枳橘熨。

通治忌甘與刺皮。

凡陽水﹐宜辛寒散結行气﹐苦寒瀉火燥濕﹔陰水﹐宜苦溫燥脾﹐或辛熱導气。極忌甘藥助濕作滿﹐尢忌鍼刺﹐犯之流水而死。通用二陳湯去甘艸﹐加蒼術﹑白術爲君﹐佐以豬苓﹑澤瀉﹑山梔消濕熱﹔麥門冬﹑黃芩爲使﹐淸肺制肝。腹脹﹐加濃朴﹔瀉﹐加肉豆蔻﹑訶子﹔喘急﹐加桑白皮﹑杏仁﹔气壅﹐加香附﹔食積﹐加山楂﹑麥芽﹔陽水便閉﹐加甘遂少許﹔陰水气弱﹐加人參﹔風腫﹐加羌活﹑防風﹑白芷﹔夏月﹐加香薷﹔寒﹐加姜﹑桂﹔气腫﹐加蘿卜子﹑枳殼﹔血﹐加歸﹑芍﹔痰﹐加貝母﹔上腫﹐加紫蘇﹔下腫﹐加防己﹑木瓜﹔陰囊腫﹐加小茴﹑木香﹔外腎如石引脇痛﹐加巴戟。又太陽腫證﹐加本﹑赤小豆﹔少陽﹐加芫花﹑雄黃﹑木通﹔陽明﹐加茯苓﹑椒目﹔太陰﹐加甘遂﹑葶藶﹔少陰﹐加澤瀉﹑連翹﹑巴戟﹔厥陰﹐加大戟﹑吳萸。此推展古法﹐不可妄用。蓋甘遂﹑大戟﹑芫花﹐損气破血﹐巴豆損腎陰气﹐輕粉傷齒﹐毒畱腸胃﹐土狗劫奪﹐消而復腫﹐愼之﹗凡先腫腹﹐而後散於四肢者﹐可治﹔先腫四肢﹐而後歸於腹者﹐難治。若肌肉崩潰﹐足脛流水﹐唇黑耳焦﹐缺盆平﹐臍凸背平﹐手足掌平﹐肉硬﹐腹多靑筋﹐大便滑泄者﹐不治。又面黑者﹐肝死﹔兩手無紋者﹐心死﹔臍凸者﹐脾死﹔兩肩凸者﹐肺死﹔下注腳腫者﹐腎死。

鼓脹﹝與喘參看﹞

鼓脹虛軟實則堅﹐鼓脹﹐中空外堅﹐有似於鼓。又曰﹕蠱者﹐若虫侵蝕之義。虛脹﹐陰寒爲邪﹐吐利不食﹐時脹時減﹐按之則陷而軟﹔實脹﹐陽熱爲邪﹐身熱咽漧﹐常脹內痛﹐按之不陷而硬。大槪肥人气虛多寒濕﹐瘦人血虛多濕熱。

都緣脾濕少運布﹔脾居中﹐能心肺之陽﹐降肝腎之陰。今內傷﹑外感﹐脾陰受傷﹐痰飲結聚﹐飲食之精華﹐不能敷布上歸於肺﹐下注膀胱﹐故濁气在下﹐化爲血瘀﹐郁久爲熱﹐熱化成濕﹐濕熱相搏﹐遂成鼓脹。或在臟腑之外﹐或在榮衛之分﹐或在胸脇﹐或在皮膚﹐𨿽各臟腑見證﹐亦總歸於脾也。

煩喘嘔瀉腰脇疼﹐胃痛癃閉小腹墜。

心脹煩心﹐肝脹脇痛﹐脾脹善嘔噦﹐肺脹咳喘﹐腎脹腰痛﹐胃脹胃脘痛﹐大腸脹腸鳴飧泄﹐小腸脹小腹引腰痛﹐膀胱脹小便癃閉﹐三焦脹气滿皮膚﹐膽脹口苦。

外感寒郁爲裏邪﹐外感風寒﹐傳至陽明裏分﹐大實大滿者﹐承气湯。古云﹕下之脹已者是也。尋常感風脹者﹐升麻葛根湯加蒼術﹐或升麻胃風湯﹔感寒脹者﹐不換金正气散加檳榔﹑枳殼﹑漧薑﹔風寒兩感脹者﹐五積散﹔暑脹﹐二便不利者﹐香薷散加滑石﹑枳殼﹑黃連﹔二便利者﹐六和湯﹔濕脹﹐腰重或嘔者﹐除濕湯﹔瀉者﹐三白湯。

內傷气滯閉且利﹔七情郁塞气道﹐升降失常﹐腹脹大而四肢多瘦﹐四七湯﹑七气湯﹑四炒枳殼丸。

因怒傷肝勝脾者﹐痞滿喘急﹐平肝飲子﹐甚者當歸龍薈丸﹐虛者禹餘糧丸﹔因怒傷肝乘肺傳大腸者﹐腹鳴气走有聲﹐二便或閉或溏﹐六君子湯加蘇子﹑大腹皮﹑木香﹑艸果﹑濃朴﹑枳實﹐便閉者﹐三和散﹑四磨湯﹔憂思气郁者﹐木香化滯湯﹑木香枳術丸﹑溫膽湯﹑退熱淸气湯﹔恐傷腎﹐精气怯卻不上升﹐而下焦脹者﹐補中益气湯加木香﹑檳榔﹑故紙。

食脹有熱亦有寒﹐因食肉果菜不化﹐曰食脹。初起多寒濕﹐自利不食者﹐胃苓湯加山楂﹑麥芽﹐或人參養胃湯加香附﹑砂仁。甚者﹐治中湯加丁香﹐或濃朴﹑附子二味煎服。久則濕熱乘脾﹐大便漧燥者﹐保和丸。傷肉者﹐黃連﹑阿魏等分﹐醋浸蒸餅爲丸﹐或三補丸﹐用香附﹑山楂煎湯下﹔傷雜果者﹐古桂香丸﹐或鹽湯探吐﹔膏粱濃味﹐大便閉者﹐大承气湯加桂﹐或濃朴湯﹔積熱者﹐牽牛丸﹔虛者﹐木香檳榔丸﹑滋腎丸。

谷脹痞滿心如醋。

因谷食不化﹐曰谷脹。朝陽盛能食﹐暮陽衰不能食者﹐大異香散﹑五膈寬中散。

濕熱者﹐古萸連丸﹑淸膈蒼莎丸﹐俱穀芽煎湯下﹐或單雞醴散最妙。

虫積善食不眠﹐虫積脹﹐腹痛﹐善喫茶鹽之物﹐千金散﹑雷公丸。小兒﹐使君子丸﹔大人﹐虛者﹐木香檳榔丸﹑靈檳散﹑化虫丸。積塊瘕﹐心腹堅硬﹐咳嗽不眠者﹐廣術潰堅湯﹑保安丸﹑紅丸子。輕者。枳術丸﹑龜甲丸。

水脹漉漉血便瘀﹔因停水飲﹐茶酒不散﹐曰水脹。腸中漉漉有聲﹐怔忡喘息﹐二陳湯加桔梗﹑檳榔﹐消飲丸。酒脹﹐桂苓甘露飲。瘀血脹﹐便黑﹐多跌撲及產後所致﹐人參芎歸湯﹑散血消腫湯。

一般中滿證稍輕﹐俗云倒飽。有气虛者﹐六君子湯加黃﹑濃朴﹑木香﹔食積﹐加山楂﹑麥芽﹔挾濕熱﹐加黃連﹑靑皮﹑白芍﹑木香。淸气陷者﹐木香順气湯。有血虛者﹐四物湯加白術﹑木通﹑濃朴﹔挾濕熱﹐加芩﹑連。有食滯者﹐平胃散加山楂﹑麥芽﹐或枳術丸。凡虛脹及久病瘧﹑痢脹者﹐俱根據此分气血調治。

補中行濕法相共。

凡脹初起是气﹐久則成水﹐治比水腫更難。蓋水腫飲食如常﹐鼓脹飲食不及常﹐病根深固﹐必三五年而後成。治腫惟補中行濕足矣﹐治脹必補中行濕﹐兼以消積﹐更斷鹽醬﹑音樂﹑妄想﹐不責速效﹐乃可萬全。若單腹腫大﹐而四肢極瘦者﹐名蜘蛛蠱﹐古方𨿽有八物湯去地黃﹐倍參﹑術﹐加黃連﹑濃朴及四柱散﹐諸蠱保命丹﹐蛤蟆煮肚法﹐然此皆脾气虛極﹐本經自病﹐更無相生相制﹐乃眞髒病也﹐不治。補中六君子湯去甘艸﹐加大腹皮﹑濃朴爲君﹔佐以澤瀉利濕﹔黃芩﹑麥門冬制肝。朝寬暮急爲血虛﹐去參合四物湯﹔朝急暮寬爲气虛﹐倍參﹑術﹑朝暮皆急﹐血气俱虛﹐合八物湯。肥人多濕﹐合平胃散﹔瘦人多火﹐加香附﹑黃連。寒﹐加附子﹑濃朴﹔熱﹐加大黃。食脹﹐加砂仁﹑神曲﹔痰脹﹐倍半夏﹐加檳榔﹑豬苓。瘀血﹐加桃仁﹑五靈脂﹔積聚堅硬﹐加三稜﹑莪術。大怒﹐加蘆薈﹑山梔﹔气脹及虫積﹐加木香﹑檳榔﹔气下陷﹐加升麻﹑柴胡。凡議下﹐須脈實人盛﹐按之堅者﹐先與補藥﹐次略疏導﹐後又補之﹐否則徒快一時﹐其脹愈甚。經云﹕髒寒生脹。寒脹恆多﹐熱脹恆少。通用中滿分消丸﹑古龍虎丹﹑寬中健脾丸﹑禹餘糧丸﹑單雞醴散﹑內消散﹑外敷神膏。

赤白濁赤白濁﹝男女同﹞皆因濕熱﹐脾胃濕熱﹐中焦不淸﹐濁气滲入膀胱爲濁﹐如夏月天熱﹐則萬木流津。赤者﹐血分濕熱甚﹐心與小腸主之﹐導赤散﹐四物二陳湯加樗白皮﹑靑黛﹑滑石﹔白者﹐气分濕熱微﹐肺與大腸主之﹐淸心蓮子飲﹐或五積散合四君子湯。

濕痰濕火理一同﹔肥人多濕痰﹐二陳湯加蒼術﹑白術。赤濁﹐加白芍﹔气虛﹐加參﹑﹔傷暑﹐加澤瀉﹑麥門冬﹑人參﹔傷風﹐加防風﹔挾寒﹐加姜﹑桂﹐甚﹐加附子﹔有熱﹐加知母﹑黃柏﹑山梔﹐或星半蛤粉丸。因七情生痰者﹐四七湯。瘦人多濕火﹐加味逍遙散﹐四物湯加知母﹑黃柏﹐或眞珠粉丸﹐樗柏丸。虛挾痰火﹐腎气丸﹑補陰丸。不可純寒藥傷血﹐亦不可純僭藥助火。蓋寒則堅凝﹐熱則流通﹐俱宜淸上固下。

間有虛勞下部冷﹐思慮勞心虛者﹐妙香散﹑十味溫膽湯﹑金蓮丸﹔房欲傷腎虛者﹐萆釐淸飲﹑小菟絲子丸﹑腎气丸﹑八味丸﹔心腎俱虛無火者﹐還少丹﹔虛冷小腹痛不可忍者﹐酒煮當歸丸。

久則升提斂胃宮。

土燥水淸﹐思亦傷脾﹐精生於谷﹐故久則宜升胃補脾﹐二陳湯加升麻﹑柴胡﹐以升胃气。素有痰火﹐恐升動痰火﹐胸滿者﹐再加枳殼﹑香附﹑神曲﹑白術。或用此吐以提之。如虛勞者﹐補中益气湯。脾濕不斂者﹐蒼術難名丹﹑四妙固眞丹﹑白術膏﹑威喜丸。久甚﹐古龍蠣丸﹑石蓮散﹑遠志丸。

腰痛腰痛新久總腎虛﹐新痛宜疏外邪﹐淸濕熱﹐久則補腎﹐兼理气血。腰者﹐腎之候﹐一身所持以轉移開辟。然諸經貫於腎﹐而絡於腰脊﹐𨿽外感﹑內傷﹐種種不同﹐必腎虛而後邪能湊之﹐故不可純用涼藥﹐亦不可純用參﹑補气。痛甚﹐面上忽見紅點﹑人中黑者﹐死。

外感暴痛寒背拘。

傷寒必根據六經證用藥﹐詳三卷。尋常感冒﹐暴痛不能轉側﹐如寒傷腎者﹐遇天寒發﹐連背拘攣﹐脈沈弦緊﹐五積散加吳萸﹑杜仲﹑桃仁。痛甚﹐加黑牽牛少許﹔肢厥者﹐古姜附湯﹔連肩背者﹐通气防風湯﹑摩腰丹﹐屈伸導法。

濕痛重著熱煩躁﹐久處卑濕﹐雨露侵淫﹐爲濕所著﹐腰重如石﹐冷如冰﹐喜熱物熨﹐不渴便利﹐飲食如故﹐腎著湯加附子。停水沈重﹐小便不利﹐五苓散﹐滲濕湯。腰重痛﹐單角茴散。久不已﹐單牛膝浸酒服﹐靑娥丸加萆最妙。濕兼熱者﹐長夏暑濕相搏﹐或因膏粱成濕熱者亦同。實者﹐二炒蒼柏散加柴胡﹑防風煎服﹔虛者﹐七味蒼柏散﹔溺赤者﹐五苓散﹑淸燥湯﹑健步丸。有諸藥不效者﹐用甘遂﹑牽牛大瀉其濕而止﹐乃濕熱甚也。古方有以甘遂末三錢﹐和豬腰子煨熱﹐空心酒下。

風牽腳膝彊難舒。

風傷腎﹐腰痛左右無常﹐牽連腳膝彊急﹐不可俯仰以顧。風熱﹐敗毒散加杜仲。

二便閉者﹐甘豆湯加續斷﹑天麻。風虛﹐小續命湯加桃仁﹐或烏藥順气散加五加皮。風挾寒濕者﹐五積交加散﹐用全蠍炒過﹐去蠍。獨活寄生湯﹑羌活勝濕湯﹑加味龍虎散﹐或單威仙爲末﹐酒調服。

內傷失志腰膨脹﹐失志則心血不旺﹐不參攝養筋脈﹐腰間鬱鬱膨脹不伸﹐令人虛羸面黑﹐不能久立遠行﹐七气湯倍茯苓﹐加沈香﹑乳香少許﹔虛者﹐當心腎俱補﹐人參養榮湯加杜仲﹑牛膝。

憂怒腹脇痛相須。

五臟皆取气於谷﹐脾者﹐腎之倉凜也。憂思傷脾﹐則胃气不行﹐腰痛連腹脇脹滿﹐肉痺不仁﹐沈香降气湯﹑木香勻气散。飲食難化者﹐異香散。宗筋聚於陰器﹐肝者﹐腎之同系也。怒傷肝﹐則諸筋縱弛﹐腰痛連脇﹐聚香飲子﹑調肝散。七情挾外感有表者﹐人參順气散﹑烏藥順气散﹑枳甘散加蔥白。通用七香丸﹑靑木香丸﹑立安丸。

痰連背脇積難仰﹐濕痰流注經絡﹐背脇疼痛﹐脈滑者﹐二陳湯加南星﹑蒼術﹑黃柏。風﹐加麻黃﹑防風﹑羌活﹔寒﹐加姜﹑桂﹑附子﹑控涎丹。大便泄者﹐龜樗丸。食積﹐因醉飽入房﹐濕熱乘虛入腎﹐以致腰痛﹐難以俯仰﹐四物二陳湯加麥芽﹑神曲﹑葛花﹑砂仁﹑杜仲﹑黃柏﹑官桂﹑桔梗﹔痛甚者﹐速效散。積聚者﹐加味龍虎散。濕熱者﹐七味蒼柏散﹑淸燥湯。

閃銼瘀逆夜偏呼。

閃銼跌墜墮﹐以致血瘀腰痛﹐日輕夜重﹐宜行血順气。實者﹐桃仁承气湯﹐或大黃﹑生薑等分﹐水浸一宿﹐五鼓服之。久者﹐補陰丸加桃仁﹑紅花﹐或五積散去麻黃﹐加茴香﹑木香﹑檳榔。連脇痛者﹐復元通聖散加木香。

作勞血脈難周養﹐勞力傷腎者﹐黃建中湯加當歸﹑杜仲﹐或四物湯加知母﹑黃柏﹑五味子﹑杜仲﹐吞大補陰丸。熱者﹐獨活湯。勞心者﹐夢授天王補心丹﹐杜仲煎湯下。

房欲悠悠或軟如。

房欲傷腎﹐精血不足養筋﹐陰虛悠悠痛不能舉者﹐杜仲丸﹑補陰丸。陽虛腰軟﹐不能運用者﹐九味安腎丸加杜仲﹑鹿茸﹐百倍丸﹔八味丸加鹿茸﹑木瓜﹑當歸﹑續斷﹐或煨腎丸﹑豬腎酒。

疝气疝本濕熱標則寒﹐醉飽勞役﹐房欲忿怒動火﹐火郁久則生濕﹐津液凝爲痰瘀﹐流入肝經﹐肝性急速﹐又暴爲外寒所束﹐是以痛甚。有專言寒者﹐論其標耳。大要﹕熱者﹐遇熱則發﹐二便赤澀﹐小腹﹑肛門俱熱﹐外腎累垂﹐玉莖挺急﹔寒者﹐遇寒則發﹐二便皆利﹐脇腹淸冷﹐外腎緊縮﹔又有冷熱不調者﹐外腎﹑小腹或冷或熱﹐二便或閉或利。

小腸膀腎總由肝﹔《局方》多以爲小腸气﹑膀胱气﹑腎气者﹐亦自其標末而言﹐其實主於肝也。蓋肝環陰器﹐而上入小腸﹔又肝腎所屬於下﹐與衝任督相附﹔腎與膀胱爲臟腑﹐其气相通﹐運爲外腎﹐系於睪丸﹐此三經相連相會。然肝主筋﹐睪丸𨿽名外腎﹐非厥陰環而引之﹐與玉莖無由伸縮﹐在女子則爲篡戶。經云﹕邪在小腸﹐連睪系屬於腎﹐貫肝絡肺。心系气盛﹐厥逆上衝腸胃燻肝﹐散於育﹐結於臍﹐惟取厥陰以下之。及論三髒脈﹐皆以滑爲疝。每云風疝者﹐非外風也﹐乃肝木陽髒气動之風﹔論三陽疝﹐發寒熱﹐言膀胱非受病之處﹐必傳於肝而後爲疝﹔又明堂穴法治疝皆厥陰部分﹐可見疝主肝經。小腸多气少血之經﹐忿怒憂思起於肝﹐而心气因之鬱結﹐心與小腸爲表裏﹐膜外气聚無出﹐攻及膀胱。腎納气﹐房勞過度﹐敗精蓄爲邪水﹐气滯入裏﹐胞絡眞气﹐膀胱气脹﹐然皆肝所主也。所以病發﹐不特外腎﹑小腹作痛﹐或攻刺腰脇﹐或遊走胸背﹐或搶心痛﹐或繞臍痛﹐男子遺精﹐女子不月﹐令人羸瘦少气﹐灑淅寒熱﹐食少嘔吐吞酸。久則遂成暴吐﹐甚則角弓反張﹐切牙戰汗﹐冷汗流不止者﹐難治。

大綱囊痛引小腹﹐疝有睪丸痛者﹐有連小腹痛者﹐感冷觸怒﹐則塊物逆上囊根﹔心和气平﹐則塊物自循系歸入囊中。

水筋气血狐寒。

水疝﹐囊腫如水晶﹐或囊癢而流黃水﹐陰汗自出﹐小腹按之作水聲﹐得於醉酒行房﹐遇外邪結於囊中。筋疝﹐陰莖腫脹﹐或挺長不收﹐或痛癢至極﹐得於房勞。血疝﹐如黃瓜在小腹兩旁﹐俗云便毒﹐得於春夏大燠﹐气勞於使內﹐血滲入浮囊﹐結气癰腫。气疝﹐上連腎兪﹐下及陰囊﹐得於號哭忿怒﹐气郁而脹﹐或勞役坐馬﹐致核腫脹﹐偏有大小者﹐難治。狐疝﹐狀如仰瓦﹐臥則入小腹﹐如狐之晝出穴而溺﹐夜入穴而不溺﹐亦與气疝大同。

疝有四種﹐詳後。寒疝﹐囊冷結硬如石﹐陰莖不舉﹐或控睪丸而痛﹐得於寒濕﹐使內過勞﹐久而無子。此七疝之名﹐從經旨也﹐余旨謬妄不敢。凡疝﹐久則成積﹐盤附臍之上下左右﹐爲瘕爲。

陰腫痛硬如石﹐此卽疝﹐在婦人則陰戶突出。寒勝則痛﹐濕勝則腫﹐寒濕相搏﹐熱毒又重﹐則腫硬如石。腸﹐卽小腸气﹐弔外腎偏墜腫癢。卵﹐玉莖腫硬﹐引臍絞痛﹐甚則陰縮肢冷﹐囊上生瘡或癰。二證出水不止者﹐死。气﹐素有濕熱﹐因怒激起相火﹐昏眩﹐手搐如狂﹐面黑﹐睪丸能左右相過﹐气疝飲﹑萸連梔石丸。寒冷者﹐五積散﹑蟠蔥散﹑當歸四逆湯﹑木香勻气散﹑靑木香丸﹑茱萸內消丸﹑黑錫丹。水﹐外腎腫大如斗如升﹐不痛不癢﹐得於卑濕﹐五苓散加小茴﹐韭汁爲丸﹑單竹茹湯。熱者﹐三白散﹐橘核散。久者﹐橘核丸。

硬木不通腫偏丸。

此又言疝之中有木腎者﹐有偏墜者。木腎﹐堅硬頑痺不痛﹐乃心火不降﹐腎水不溫﹐活腎丸﹑四制茱萸丸﹑四炒川楝丸﹐或單用雄楮樹葉﹐不結子者是﹐曬榦爲末﹐酒糊丸梧子大﹐每五十丸﹐空心鹽酒下。又有跌傷驚气與敗血攻入者﹐當消瘀血。偏墜﹐腫有大小﹔偏左多瘀血怒火﹐或腎气虛橫﹔偏右多濕痰食積。是知疝證兼七疝﹐治宜詳審﹐故特抽言之。外治﹐摩腰膏。小兒偏墜﹐牡丹皮散。婦人子宮突出﹐有寒濕者﹐澤蘭葉散﹑金液丹﹔有熱則不固者﹐小柴胡湯合四物湯﹐加龍膽艸﹑靑皮。

治詳內外宜疏利﹐證𨿽濕熱﹐然生於陰﹐起於下﹐四气每先傷足三陰部分﹐所以遇外感而發。風證﹐小腸陰筋走注痛甚﹐有汗身痛﹐烏頭桂枝湯﹔有泄者﹐四君子湯加羌活﹑附子。寒證﹐心痛筋縮肢冷﹐食已則吐﹐古梔附湯﹐五積散加吳萸﹑小茴及食鹽少許﹐四制茱萸丸﹐硫荔丸。暑證﹐小腹脹急溺澀﹐香薷散加瞿麥﹑木通。濕證﹐身重﹐小便不利﹐大便或溏﹐五苓散最妙。濕熱入裏﹐暴痛難當者﹐加減柴苓湯﹑加減八正散。濕盛者﹐導水丸﹑三白散﹐或復元通聖散加黑醜。虛者﹐十味蒼柏散。在表有寒熱者﹐柴胡桂枝湯。七情疝﹐乍滿乍減。濕熱者﹐气疝飲﹑古萸連丸﹔寒冷者﹐蟠蔥散﹑生料木香勻气散。通用五苓散。豬苓﹑澤瀉﹐分陰陽以和心與小腸﹐白術利腰臍間濕及死血﹐茯苓利膀胱水﹐木得桂則枯﹐故用以伐肝木。風﹐換桂枝﹔寒﹐加紫蘇﹑生薑﹑鹽少許﹔暑﹐加白芍﹔濕﹐加白術。小腸气﹐加小茴﹔膀胱气﹐加金鈴子﹑橘核﹔腎气﹐加檳榔﹑木通少許。

消痰瘀積補虛頑。

凡疝痛走注無形﹐屬气﹔痛有常處有形﹐乃濕痰﹑食積﹑瘀血﹐下聚而成。痰疝﹐海石﹑香附二味﹐薑汁調服。痰飲食積者﹐守效丸﹔食積瘀血者﹐梔桃枳楂散﹑失笑散﹔食積挾熱者﹐積疝丸﹔食積挾虛者﹐八味茴香丸。虛疝暴癢﹐四君子湯加川楝子﹑茴香﹑枳實﹑山楂﹑山梔。按之不痛者﹐加肉桂﹑薑汁﹔按之不定者﹐用桂枝﹑烏頭﹑山梔爲末﹐薑汁糊丸﹐姜湯下﹐大能劫痛﹔久者﹐三萸內消丸。凡虛疝不宜預補﹐經云﹕邪之所湊﹐其气必虛。畱而不去﹐其病則實﹐必先瀉其所蓄之熱﹐而後補之﹐是以諸方多借巴豆气者﹐此也。虛甚﹐上爲吐逆﹐下有遺精者危。要知濕熱爲病﹐俱宜瀉南補北﹐不可妄用剛劑。久成瘕﹐腹滿气積如臂者﹐白蔥散﹐或理中湯加阿魏。腹痛有塊盤臍旁者﹐聚香飲子﹐葫蘆芭丸﹔腹痛有塊附臍下者﹐金鈴丸。欲作奔豚者﹐茯苓桂甘湯﹔奔豚疝痛者﹐大七气湯﹐加炒牽牛。通用二陳湯﹐加薑汁。積﹐加枳實﹑山楂﹔熱﹐加山梔﹔痛﹐加橘核﹔瘀血﹐加玄胡索﹑桃仁﹔郁﹐加木香﹑茴香﹑川楝子﹔痛甚﹐加乳香﹑沒藥﹑荔枝核﹔腎大如斗﹐加茴香﹑靑皮﹑昆布﹑海藻爲丸服。水疝﹐加豬苓﹑澤瀉以逐水﹔筋疝﹐加黃連﹑白術﹑茯苓以降火﹔血疝﹐合四物湯以調血﹐不愈﹐淸肝益榮湯﹐或淸暑益气湯﹔气疝﹐加柴胡﹑靑皮﹑香附行气﹔狐疝﹐加靑皮﹑香附﹑蒼術逐气流經﹐更以蜘蛛十四枚﹐桂枝五錢爲末﹐蜜丸﹐米飲下﹔瘍疝﹐加白術﹑蒼術﹑豬苓﹑澤瀉﹐煎調荔核散﹔寒疝﹐加吳萸﹑姜﹑桂溫散。常用辛平破血﹐消痰積之劑﹐橘核散﹔辛溫散气溫散之劑﹐五炒川楝丸﹑四炒川楝丸﹑金鈴丸﹑四味茴香散﹑古玄蠍散﹐辰砂一粒丹﹑神聖代鍼散選用。

香港腳香港腳須知有濕幹﹐香港腳﹐《內經》名厥﹐兩漢名緩風。初病不覺﹐因他病始發﹐或奄然大悶。其證寒熱全類傷寒﹐但初起則卒然腳痛﹐發作旬月﹐又作爲異。濕者﹐筋脈馳長而軟﹐或浮腫﹐或生瘡之類﹐謂之濕香港腳﹐宜利濕疏風。幹卽熱也﹐幹者﹐筋脈蜷縮攣痛﹐枯細不腫﹐謂之幹香港腳﹐宜潤血淸燥。

內因食積外風寒﹔內因﹐好食乳酥醇酒﹐濕熱下流肝腎﹐加之房勞﹐故富貴之人﹐亦有腳疾﹔外因﹐久坐久立濕地﹐或貧苦跋涉山溪瘴毒。夏月則感濕熱之气﹐發則四肢多熱﹔冬月則感濕冷之气﹐發則四肢多冷。加以當風取涼﹐汗出洗足﹐醉後入房﹐故成此疾。外感止於下脛腫痛﹐內傷或至手節周身。初起察其起處﹐隔蒜灸之最妙。

濕勝腫兮寒勝痛﹐濕勝則腫﹐除濕湯加檳榔﹑防己﹔脛腫者﹐紅花蒼柏丸﹔肥人﹐加痰藥。赤裂腫痛甚者﹐用甘遂爲末﹐水調敷腫處﹐另用甘艸煎湯服之立消﹐或敗毒散加蒼術﹑大黃﹐搜風順气丸。濕兼寒則痛﹐五積散﹐不換金正气散﹑附子六物湯﹑勝駿丸。濕兼風則走注不常﹐烏藥順气散﹑地仙丹﹐甚者用赤芍﹑艸烏等分﹐酒糊丸服以劫之﹔挾瘀血者﹐復元通聖散合消風散。濕兼熱則腫痛異常﹐加味蒼柏散﹑二炒蒼柏散﹑淸燥湯。食積濕痰下注者﹐檳榔蒼柏丸。

虛火軟緩痺且頑﹐軟痺者﹐乃膏粱火乘肝腎﹐以致血气澀﹐則痺厥不仁﹐虛則軟緩無力﹐或麻木不舉﹐三妙丸﹑搜風順气丸。然腎主骨﹐虛則骨軟。陽虛﹐附虎四斤丸﹔陰虛﹐虎潛丸﹑腎气丸。腳軟筋痛者﹐大補陰丸去地黃﹐加白芍﹑知母﹑甘艸﹐倍牛膝。肝主筋﹐虛則腳膝頑麻﹐養眞丹。肝腎脾俱虛者﹐五獸三匱丹。

在下升之衝上降﹐凡濕气在下﹐隨气﹑血﹑痰藥中﹐加防風﹑蒼術升提﹔其濕衝心﹐則恍惚嘔吐不食﹐脈乍大乍小者死﹐宜木香流气飲﹐或蘇子降气湯吞養正丹。有火者﹐四物湯加黃柏以降之﹐再用附子末﹐津調塗湧泉穴﹐引勢下行。入腹不仁﹐喘急欲死者﹐木萸散﹑腹脹煩躁者﹐松節湯﹔入肺喘咳﹐小靑龍湯加檳榔﹔入肝頭目昏眩﹐喘滿逼促﹐烏藥平气散﹔入腎腰腳腫脹﹐小便不利﹐目額皆黑﹐左尺絕者死﹐牛膝散加大黃救之﹔如少陰腎气入心﹐乃水克火也﹐急宜八味丸救之。有香港腳寒熱足腫﹐心煩體痛﹐垂死者﹐杉節湯。不食加砂仁﹑靑皮﹑木瓜。外用桃﹑柳﹑桑﹑槐﹑楮五枝煎湯洗之。消腫住痛﹐須先喫酒三五杯。最忌熱藥蒸泡﹐恐逼邪入經絡﹐故治腳以疏通气道爲佳。

表汗裏下任湯丸﹔濕熱流注三陰經絡﹐火郁成毒腫﹐上干三陽﹐寒熱嘔惡﹐身痛且重者﹐左經湯主之﹐或香蘇散加木瓜﹑檳榔。七情﹐再加五加皮﹑木香﹔痛﹐加赤芍﹑忍冬藤﹐婦人﹐加當歸。三陰裏證﹐胸滿怔忡﹐徧體轉筋﹐二便閉澀﹐或自利者﹐羌活導滯湯﹑除濕丹﹑導水丸﹑搜風順气丸。挾痰者﹐三花神佑丸。挾食積者﹐開結導飲丸。裏虛者﹐獨活寄生湯﹑換腿丸。表裏兼見者﹐左經湯加大黃。

跟痛轉筋皆血熱﹐亦有痰火及風寒。

腳跟痛﹐有血熱者﹐四物湯加知母﹑黃柏﹑牛膝﹔有痰者﹐五積散加木瓜﹐或開結導飲丸。腳轉筋﹐有血熱者﹐四物湯加酒芩﹑紅花﹔有筋動於足大指﹐上至大腿近腰結了者﹐此奉養濃﹐因風寒而作﹐又當加蒼術﹑南星﹔感濕者﹐除濕丹。常用松節二兩﹐乳香一錢﹐慢火焙存性爲末﹐每一錢﹐木瓜煎酒調服。有踝上生一孔﹐約深半寸﹐至下半日疼異者﹐此濕毒注成漏也﹐用人中白炙出水﹐滴入瘡口。

外集﹟卷四雜病分類

外感

消渴消渴先明气血分﹐經曰﹕二陽結謂之消渴。二陽者﹐手陽明大腸﹐主津液﹔足陽明胃﹐主血﹐津血不足﹐發爲消渴。又有燥結者﹐肺與大腸爲表裏也。有气分渴者﹐因外感傳裏﹐或服食燥﹐熱耗津液﹐喜飲冷水﹐當與寒涼滲劑﹐以淸利其熱﹐熱去則陰生﹐而渴自止矣﹔有血分渴者﹐因內傷勞役﹐精神耗散﹐胃气不升﹐或病後胃虛亡津﹐或餘熱在肺﹐口漧作渴﹐喜飲熱湯﹐當與甘溫酸劑﹐以滋益其陰﹐陰生則燥除﹐而渴自止矣。

總是火炎不必問﹔消者﹐燒也﹐如火烹燒物理者也。三消上中旣平﹐不復傳下﹐上輕﹑中重﹑下危﹐總皆肺被火邪﹐燻蒸日久﹐气血凝滯﹐故能食者﹐末傳癰疽﹐水自溢也﹔不能食者﹐末傳脹滿﹐火自炎也﹐皆危。

上消引飲便如常﹐熱在上焦心肺﹐煩躁﹐舌赤唇紅﹐少食引飲﹐小便數者﹐四物湯合生脈散﹐加天花粉﹑地黃汁﹑藕汁﹑乳汁﹐酒客﹐加葛汁。能食者﹐白虎加參湯﹔不食者﹐錢氏白術散﹑淸心蓮子飲。又膈滿者﹐謂之膈消﹐門冬飲子。火畱肉分﹐變爲癰腫者﹐忍冬藤丸﹑黃六一湯﹑益元散。

中消善饑無尿糞﹔熱蓄中焦脾胃﹐消穀善饑﹐不甚渴﹐小便赤數﹐大便硬者﹐四物湯加知母﹑黃柏﹑石膏﹑黃芩﹑滑石以降火。熱甚者﹐調胃承气湯﹐三黃丸。初病寒中﹐陰勝陽郁﹐後變爲熱中者﹐升麻葛根湯﹑瀉黃散。濕積毒者﹐消渴痞丸。虛者﹐錢氏白術散。便閉者﹐當歸潤燥湯。泄瀉者﹐白術芍藥湯。上﹑中二消者﹐蘭香飲子。心火乘脾者﹐黃連豬肚丸。肝侵气沖﹐肌熱不食﹐食卽吐蛔者﹐烏梅丸﹑鐵粉丸。有虫耗其津液者﹐單苦楝湯。水停於下﹐變爲跗腫者﹐五苓散﹐或去桂加人參尢妙。

腎消溺濁陰莖彊﹐熱伏下熱腎分﹐精竭引水自救﹐隨卽溺下﹐小便混濁如膏淋然﹐腿膝枯細﹐面黑耳焦﹐形瘦者﹐四物湯加知母﹑黃柏﹑五味子﹑玄參﹑人乳汁﹐善調水火﹔或補陰丸﹑腎气丸﹑先坎離丸﹑八味丸去附子﹐加五味子﹐玄菟丹﹑鹿菟丹﹑夢授天王補心丹﹑威喜丸﹑妙香散﹑單繭絲湯﹔或十全大補湯去桂﹐倍地黃﹐加知母﹑黃柏。上熱下冷者﹐淸心蓮子飲。有五石過度之人﹐眞气旣盡﹐石气獨畱﹐陽道興彊﹐不交精泄者﹐謂之彊中。小便或油膩﹐或赤黃﹐或泔白﹐或渴而且利﹐或渴而不利﹐或不渴而利﹐飲食滋味入腹﹐如湯澆雪﹐隨小便而出﹐落於溝中﹐結如白脂﹐肌膚日瘦者﹐無治法。

保肺滋腎脾自運。

治渴﹐初宜養肺降心﹐久則滋腎養脾。蓋本在腎﹐標在肺﹐腎暖則气上升而肺潤﹐腎冷則气不升而肺焦﹐故腎气丸爲消渴良方也。然心﹑腎皆通乎脾﹐養脾則津液自生﹐參苓白術散是也。三消通用單文蛤爲末﹐水調服﹐回津止渴﹐單栝蔞根丸﹐消渴神藥。大忌半夏燥劑。抑論水包天地﹐人身臟腑亦津液眞水所包。然有形者﹐凡水也﹐兌也﹐坤也﹔無形者﹐天一所生之水气也﹐坎也﹐乾也﹐能以無形之水﹐沃無形之火﹐是謂旣濟。雜病渴多虛熱﹐實熱者不少﹐凡渴後﹐忌鍼灸﹐令瘡口出水而死。

燥結燥結兩字亦有辧﹐燥有風燥﹑熱燥﹑火燥﹑气血虛燥﹝詳燥門﹞。結有能食﹐脈實數者﹐爲陽結﹔不能食﹐脈弦微者﹐爲陰結﹔亦有年髙气血虛結者。

燥潤結通無後患﹔燥屬少陰津液不足﹐辛以潤之﹔結屬太陰有燥糞﹐苦以瀉之。凡結後﹐仍服潤血生津之劑﹐免其再結再通﹐愈傷元气。

濕郁脹滿熱有時﹐濕熱怫郁﹐心腹脹滿﹐有虫積者﹐檳榔丸。凡燥結有時者﹐爲實﹔無時者﹐爲虛。有藥石毒者﹐大小便閉﹐气脹如鼓者﹐三和散合三黃湯﹔飲食毒者﹐香連丸﹔胃火者﹐白虎湯。

津少髒寒七情慣﹔津少因發汗﹑利小便過多及產後失血等證﹐血液枯者﹐五仁丸﹑腎气丸﹑大補陰丸﹐或導滯通幽湯加檳榔﹑條芩﹑陳皮﹔气虛者﹐參仁丸﹑補中益气湯。挾七情者﹐古蓯沈丸。髒寒則气澀﹐髒冷則血枯﹐有癖冷气結滯者﹐古半硫丸﹑古姜附湯﹑五積散﹐冰冷與之。其病𨿽宜服陽藥﹐若大便不通者﹐亦當暫與潤劑﹐微通大便﹐不令閉結。七情气閉﹐後重窘迫者﹐三和散﹑六磨湯。如脈浮晝便難者﹐用陳皮﹑杏仁等分﹐蜜丸服﹔脈沈夜便難者﹐換桃仁﹔痰滯不通者﹐二陳湯加枳殼﹑檳榔。

宿食祕喘審熱寒﹐傷熱物者﹐二黃丸﹔傷寒物者﹐丁香脾積丸。通用大黃備急丸。有脾胃伏火者﹐潤腸丸。

流行肺气無遲慢。

肺與大腸﹐爲表裏故也﹐枳梗湯加紫蘇﹐或蘇子降气湯﹐或蘇子﹑麻仁煮粥。又如脾約證﹐胃彊脾弱﹐約束津液﹐不能四布﹐但輸膀胱﹐故小便數﹐而大便難﹐此脾約丸之由制也。但脾屬陰虛﹐火燔金耗﹐則肺失傳化﹐尢宜滋陰養血。在西北壯實者﹐以脾約丸開結可也﹔東南气血虛者﹐潤燥爲主。通用冷熱熨法﹑掩臍法﹑麻油導法。

外集﹟卷四雜病分類

外感

脇痛脇痛本是肝家病﹝痛引小腹﹐善怒﹞﹐宜分左右審實虛﹔左右者﹐陰陽之道路也﹐左肝陽血陰﹐右肺陰气陽。實者﹐肝气實也﹐痛則手足煩躁不安臥﹐小柴胡湯加芎﹑歸﹑白芍﹑蒼術﹑靑皮﹑龍膽艸﹐或單黃連丸﹔虛者﹐肝血虛也﹐痛則悠悠不止﹐耳目聵﹐善恐﹐如人將捕﹐四物湯加柴胡梢﹐或五積散去麻黃﹐加靑木香﹑靑皮。虛甚成損﹐脇下常一點痛不止者﹐名幹脇痛﹐甚危﹐八物湯加木香﹑靑皮﹑桂心。有火﹐去桂加山梔﹐或吳萸水炒黃連。

左爲怒火與死血﹐大怒气逆及謀慮不決﹐或外感風邪﹐皆令肝火動甚﹐脇痛難忍﹐古萸連丸﹑當歸龍薈丸。輕者﹐小柴胡湯加黃連﹑牡蠣﹑枳殼。瘀血必歸肝經﹐夜痛或午後發者是﹐小柴胡湯合四物湯﹐加桃仁﹑紅花﹑乳﹑沒。痛甚者﹐古枳芎散。便堅黑者﹐桃仁承气湯﹐或瀉靑丸。

皮痛吐血者﹐熱傷肝也﹐小柴胡湯加芎﹑歸﹑生地。外用韭菜熨脇及琥珀膏貼。

右食痰飲七情居﹔食積脇下如杠﹐梗起一條作痛﹐神保丸﹐枳實煎湯下。輕者﹐保和丸。痰飲流注肝經﹐喘咳引痛者﹐二陳湯加南星﹑蒼術﹑川芎﹑柴胡﹑白芥子﹐或入靑黛少許﹐薑汁二匙。痰甚者﹐控涎丹。如胸背脇痛﹐喘急妨悶者﹐栝蔞實丸。飲水停滯脇下﹐如捶痛者﹐濃煎蔥白湯﹐調枳殼煮散。甚者﹐用傷寒水證治法。七情凝滯﹐如有物刺痛﹐气促嘔吐者﹐分气紫蘇飲﹑流气飲子﹑調中順气丸。鬱气挾食﹐連乳痛者﹐推气散﹑鹽煎散。悲哀傷者﹐枳殼煮散﹑四味枳實散﹑一塊气丸。素有郁者﹐越曲丸。

兩脇常兼左右證﹐濕熱盛則兩脇痛﹐當歸龍薈丸﹐諸脇痛皆效﹐痛不可舒伸者﹐用此丸二錢半﹐加姜黃﹑桃仁各五錢﹐蜜丸或煎服。外感脇痛寒熱者﹐小柴胡加枳梗﹝詳傷寒﹞。

久久成積還有餘。

脇痛二三年不已者﹐乃痰瘀結成積塊。肝積肥气﹐肺積息賁﹐發作有時﹐𨿽皆肝木有餘﹐不可峻攻﹐宜枳術丸加官桂﹑陳皮﹑桔梗﹑甘艸﹐蜜丸服﹐或復元通聖散﹐附脇臊方。

夢遺夢遺之病全屬心﹐交感之精﹐𨿽常有一點﹐白膜裹藏於腎﹐而元精以爲此精之本者﹐實在乎心。日有所思﹐夜夢而失之矣。治宜黃連淸心飲﹐或十味溫膽湯﹑妙香散﹑定志丸。

相火一動走精金﹐人身之精﹐貴於金寶﹐初因君火不寧﹐久則相火擅權﹐精元一於走而不固﹐甚則夜失連連﹐日亦滑澑不已﹐宜先坎離丸。有火盛﹐精中多有紅絲﹐令溺於桶﹐澄視之便見﹐後生子一歲﹐身生紅絲癅﹐不救﹐宜補陰丸﹑腎气丸。

不信無夢而遺者﹐念頭將動精先沈。

气宜降﹐精宜升﹐欲心一動﹐精隨念去﹐凝滯久則莖中癢痛﹐常如欲小便然﹐或從小便而出﹐或不從便出而自流者﹐謂之遺精﹐比之夢遺尢甚﹐宜萆釐淸飲﹐或八物湯﹑眞珠粉丸。

日久﹝有虛無寒﹞水虧火益燥﹝滋陰降火湯﹞﹐脾胃濕熱亦相侵﹔君火失權﹐而相火乘脾﹐濕與熱合﹐脾土全是死陰少運﹐飲食易於侵犯﹐宜樗柏丸。脾虛弱者﹐三灰樗柏丸﹑豬肚丸。如原非心腎不交﹐果因飲酒濃味﹐乃濕熱內郁﹐中气不淸﹐所化之精亦皆濁气﹐歸於腎中﹐而水不寧靜﹐故遺而滑也﹐宜補陰藥中加人參﹑升麻﹑北胡﹐以升胃中淸气﹐更宜節飲食以固命根也。噫﹗精字從米﹑從靑﹑生於谷之淸气也﹐養生者味之。

固有年髙﹝陽﹞虛脫者﹐四十以後﹐勞傷气血﹐不能固守者﹐養榮湯加減﹐吞單樗皮丸﹐或小菟絲子丸。

如早年欲過﹐陽脫者﹐究源心腎丸﹑靑娥丸﹑黑錫丹﹑縮泉丸﹑金鎖正元丹。气陷者﹐神芎湯。

卻無精滿溢而淋﹔有曰﹕年壯久不禦女﹐精滿而溢者﹐深爲可笑。人之臟腑﹐惟气與血﹐神則主宰其中﹐而無形迹可見﹐精乃一時交感﹐三焦之火吸撮而成﹐豈先有蓄積於中耶﹖惟節色﹐气血漸盛﹐而精不淸薄﹐理也。其不禦女而漏者﹐或聞淫事﹐或見美色﹐或思想無窮﹐所願不得﹐或曾入房太甚﹐宗筋弛縱﹐發爲筋痿﹐而精自出者﹐謂之白淫。蓋腎藏天一﹐以慳爲事﹐至意內治﹐則精全而固﹐去思外淫﹐居室太甚﹐宜乎滲漏而不振也﹐單黃柏丸最妙。

服藥滋陰戒酒色﹐淸心先要斷眞淫。

亦有淸心靜坐﹐養精神者﹐但好色種子猶在﹐不免有時發露﹐或被盲人指示房中補益之說﹐以爲可以止精不漏﹐然對景忘情實際﹐不復戀乎隈褻之事矣。故曰﹕學仙不斷淫﹐蒸砂飯不成。養生者愼之﹗通用單五味子膏﹑金櫻膏﹑水陸二仙丹﹑金鎖思仙丹﹑芡實丸﹑秋石固眞丸﹑固精丸﹑單韭子散﹑威喜丸﹑石蓮散﹑金櫻丸。

淋五淋气血石膏勞﹐淋﹐小便澀痛﹐欲去不去﹐不去又來﹐滴滴不斷。气淋澀滯﹐餘瀝不盡﹐沈香散﹐或益元散加茴香﹑木香﹑檳榔。血淋澀痛﹐遇熱則發﹐白薇﹑赤芍等分爲末﹐酒調服二錢﹐或犀角地黃湯﹑單車前飲﹐四物湯加知﹑柏選用。色鮮者﹐心與小腸虛熱也﹐導赤散﹐去甘艸﹐加黃芩﹔色如豆汁者﹐腎與膀胱火也﹐五淋散。又有一種小便見血而不痛者﹐爲溺血﹐非淋也﹐四物湯加山梔﹑滑石﹑牛膝﹐或單苦菜飲﹑單發灰散﹑單琥珀散。石淋溺有砂石﹐莖彊痛甚﹐單牛膝膏﹑單鱉甲爲末﹐酒調服。膏淋血凝如膏﹐用黑豆一百二十粒﹐甘艸一寸﹐水煎﹐臨熟入滑石末一錢﹐空心調服﹐或海金砂散。勞淋痛引气沖﹐遇功則發﹐痛墜及尻﹐透膈散﹔勞傷﹐四物湯加知﹑柏﹑滑石﹑琥珀﹔虛甚者﹐鹿角霜丸。熱淋暴淋痛甚﹐八正散﹐或五苓散合敗毒散﹐加味石膏湯﹔急痛者﹐六一散二錢﹐加木香﹑檳榔﹑小茴各一錢﹐爲末服。冷淋必先寒栗﹐而後溲便澀數﹐竅中腫痛﹐生附散﹑二木散。淋皆屬熱﹐間有冷者。外因當風取涼﹐冒暑濕熱郁滯﹐胞內痿痺﹐神不應用﹔內因七情﹐心腎气郁﹐小腸膀胱不利﹐或忿怒﹑房勞﹑忍溺﹑酒肉濕熱下流膀腎﹐幹於肝經﹐廷孔鬱結﹐初則熱淋﹑血淋﹐久則火爍爲砂石淋﹐如湯罐煎久生。

渴不渴間差釐毫﹔熱在上焦气分﹐渴而小便不利者﹐肺中伏熱﹐水不能降﹐宜气薄淡滲之藥﹐淸金瀉火﹐以滋水之上源﹐淸肺飲子﹔熱在下焦血分﹐不渴而小便不利者﹐腎與膀胱無陰而陽气不化﹐水枯火升﹐宜气味俱陰之藥﹐除熱瀉閉﹐以滋水之下源﹐滋腎丸﹑腎气丸。前消渴﹐以渴爲主﹐而分气血﹐故血分亦有渴者﹔此以淋爲主﹐而分气血﹐故血分有不渴者。但渴而多汗亡津﹐又未可以輕滲也。

淸熱利便人人曉﹐治暑淋﹑熱淋﹑血淋﹐山梔仁一味足矣。凡淋﹐發汗則死。

開行滋破東垣髙。

治膏﹑砂石淋﹐郁金﹑琥珀開郁﹐靑皮﹑木香行气﹐蒲黃﹑牛膝破血﹐黃柏﹑生地滋陰。東垣用藥凡例﹐小腹痛用靑皮疏肝﹐黃柏滋腎。蓋小腹﹑小便﹐乃肝腎部位。

小腸澀脹脾經濁﹐小腹脹滿甚者﹐瀉腎湯﹑火府丹。凡小腸有气則脹﹐有血則澀﹐有熱則痛。又土燥水濁﹐宜四君子湯加滑石﹑澤瀉﹑麥門冬﹑淡竹葉。痛者﹐六君子湯加知﹑柏﹑石葦﹑琥珀。

肝家莖脇刺如刀﹔肝經气滯有熱者﹐用甘艸梢五錢﹐靑皮﹑黃柏﹑澤瀉各一錢﹐水煎服﹐或三味葶藶散。莖痛引脇者﹐參苓琥珀湯。腸痛引腰背者﹐磁石湯。虛者﹐淸肝解郁湯﹑淸肝益榮湯。

腎虧惡證精敗竭﹐腎虛淋瀝﹐莖中澀痛者﹐加減八味丸以補陰。小便頻而黃者﹐四物湯加參﹑術﹑麥門冬﹑五味子以滋肺腎﹔小便短而黃者﹐補中益气湯加麥門冬﹑五味子﹑山藥以補脾腎。熱結膀胱者﹐五淋散以淸熱。脾肺气燥者﹐芩﹑梔二味以淸肺。若膀胱陰虛﹐陽無生者﹐滋腎丸﹔膀胱陽虛﹐陰無以化者﹐腎气丸。精敗竭者﹐童男精未盛而禦女﹐老人陰已痿而思色﹐以降其精﹐則精不出而內敗﹐莖中痛澀爲淋者﹐八味丸料加車前子﹑牛膝煎服。若精已竭而復耗之﹐則大小便中牽疼﹐愈疼則愈欲大小便﹐愈便則愈疼﹐倍附子救之。凡此當滋化源﹐不可誤用知﹑柏淡滲等劑﹐旣瀉眞陽﹐復損眞陰。

中虛總難利膀胱﹔中气旣弱﹐不能運通水道﹐下輸膀胱者﹐補中益气湯。凡汗多亡津﹐瀉久胃幹﹐諸瘡失血﹐俱宜滋補﹐不可過利小便。

痰飲﹝阻滯﹞轉脬何足異﹐吐提一法免呼號。

積痰在肺﹐以致膀胱不通﹐譬之水壺﹐上竅閉則下竅不出﹐宜二陳湯探吐﹐或灸百會穴﹐皆以開上竅也。蓋膀胱𨿽主水道﹐而肺金爲水之化源也。脬系轉戾﹐臍下並急而痛﹐小便不通﹐名曰轉脬。有因熱逼或彊忍不便﹐气逆脬轉者﹐二石散加車前子﹑木通等分﹐水煎﹐外用炒鹽熨臍﹐冷卽易之。因气者﹐先用良姜﹑蔥白﹑蘇葉煎湯﹐燻洗小腹﹑外腎﹑﹑肛門﹐拭漧伸腳仰臥﹐後用葵子﹑赤茯苓﹑赤芍﹑白芍等分﹐入鹽一字﹐煎調蘇合香丸服之。忍尿疾走及忍尿飽食者﹐二陳湯探吐。忍尿入房者﹐補中益气湯提之﹐陰虛兩尺脈絕﹐服諸滑利藥不效者﹐腎气丸﹔陽虛者﹐八味丸﹐或附子﹑澤瀉等分﹐燈心煎服﹐此危證也﹐體薄性急人多有之。妊孕轉脬﹐見婦人。

小便不通小便不通本實熱﹐經曰﹕膀胱不利爲癃。候其鼻頭色黃者﹐小便必難﹐腎主水﹐瀦於膀胱﹐泄於小腸﹐實相通也。然腎應於心﹐心火盛則小腸熱結﹐熱微則小便難而僅有﹐熱甚則小便閉而絕無﹐宜淸熱生津爲主﹐單朴硝散﹑五苓散。臍下脹者﹐加琥珀﹐或單琥珀爲末﹐蜜丸﹐人參﹑茯苓煎湯下﹐或搗生車前子自然汁﹐入蜜一匙調服。有利大便行而後小便利者﹐八正散加木香。熱盛莖中澀痛者﹐導赤散加山梔﹑大黃﹐或麻子仁丸﹐冷熱熨法。

有虛有痰有气結﹔虛損久病自汗﹐五內枯燥﹐及諸瘡失血過多者﹐人參養榮湯﹔有精竭不痛莖癢者﹐八味丸﹔有胃弱不能通調水道﹐下輸膀胱及气虛者﹐四君子湯加黃﹑升麻﹔有脾枯亡血及勞傷血虛者﹐四物湯﹔气血俱虛者﹐八物湯。痰涎阻滯﹐气道不通者﹐導痰湯加升麻。忿怒气結﹐閉遏不通者﹐二陳湯加木香﹑香附﹑木通。俱先服一盞﹐後煎渣探吐﹐以提其气﹐气升則水自降矣。實熱﹐砂糖調牽牛末一二錢﹐探吐。

尋常赤澀宜淸心﹐上熱者﹐導赤散加黃連﹑燈心﹔下虛者﹐滋腎丸﹔上盛下虛者﹐淸心蓮子飲。

胞痺腸痺分利訣。

胞痺﹐卽寒淋﹐小便痛引臍腹﹐上有淸涕﹐腎著湯。熱者﹐瀉腎湯。腸痺﹐乃飧泄﹐小便閉澀﹐津液偏滲後便﹐宜分利而已。

小便不禁小便不禁不自覺﹐赤者爲熱白者虛﹔實熱﹐乃膀胱火動﹐四苓散合三黃湯﹐加五味子﹑山茱萸少許﹔虛熱﹐四苓散合四物湯﹐加山梔﹑升麻。虛乃腎與膀胱气虛﹐十全大補湯加益智仁﹐或縮泉丸﹑大菟絲子丸﹑二苓丸。遇夜陰盛愈多﹐內虛自汗者﹐祕元丹﹔內虛濕熱者﹐腎气丸﹐八味丸減澤瀉﹑附子﹐加五味子﹑杜仲﹑故紙﹐倍山茱萸﹔內虛寒冷者﹐古桂附湯﹑大菟絲子丸加肉桂。

心脾勞者頻頻少﹐輕於不禁﹐勞心者﹐妙香散﹑桑螵蛸散﹔勞役傷脾者﹐補中益气湯。脾約證見傷寒。

不約多遺或瀝余。

下虛內損﹐則膀胱不約﹐便溺自遺﹐或尿後餘瀝﹐皆火盛水不得寧﹐治宜補膀胱陰血﹐瀉火邪爲主﹐而佐以牡蠣﹑山茱萸﹑五味子之類﹐不可溫藥﹐古方補陰丸最妙。婦人產後傷胞﹐小兒胞冷﹐雞散主之。

脫肛脫肛全是气下陷﹐《難經》曰﹕病之虛實﹐入者爲實﹐出者爲虛。肛門脫出﹐非虛如何﹖勞倦房欲過度及產育用力﹐久痢久瀉﹐小兒叫呼耗气﹐俱有此證﹐宜參﹑﹑芎﹑歸﹑升麻水煎服。血虛﹐加芍藥﹑地黃﹔虛寒﹐加炒黑漧薑﹔虛挾熱者﹐縮砂散。

間有熱者病乃暫﹔熱則流通意也。气熱者﹐用條芩六兩﹐升麻一兩﹐麵糊丸服﹔血熱者﹐四物湯加黃柏﹑升麻﹔風邪者﹐敗毒散﹔暑熱者﹐黃連阿膠丸﹑薄荷煎。

大補肺腎兼升提﹐肺與大腸爲表裏﹐肺熱則肛門閉結﹐肺寒則肛門脫出﹐必須溫肺臟﹐補腸胃﹐宜補中益气湯加訶子﹑樗皮少許﹐或升陽舉經湯﹑皮散﹑釣腸丸。挾濕熱者﹐升陽除濕湯﹔有兼痢者﹐四物湯加槐花﹑黃連﹑升麻﹔有腎虛者﹐腎气丸﹑八味丸。

外治敷﹝藥﹞洗﹝藥﹞亦可攙。

外集﹟卷四雜病分類

內傷類

傷食傷食惡食分上下﹐次審寒熱行吐瀉﹔胸滿﹝有物﹞噎噯心﹝口﹞腹疼﹐發熱﹝胃有伏火﹐或似瘧痢﹞皆因食不化。

停於上脘﹐气壅痰盛者﹐宜吐。如傷冷食﹐腹脹气逆﹐噫气吞酸﹐惡心﹐欲吐不吐﹐宜平胃散入鹽少許探吐﹔如傷熱物或酒面﹐發熱﹐心口刺痛﹐停痰﹑停飲﹑伏火﹐宜二陳湯加黃連﹑枳實探吐﹔傷重塡塞胸中﹐下部無脈﹐體實年壯者﹐方敢瓜蒂散吐之﹔尋常飲食過飽在膈﹐以手探吐爲好。停宿中﹑下脘者﹐宜下以逐之。如傷冷物﹐腹脹滿痛者﹐木香見丸﹑丁香脾積丸﹑感應丸﹔如傷熱物﹐痞滿者﹐二黃丸﹔日晡潮熱盛者﹐小承气湯﹔寒熱兩傷者﹐大黃備急丸﹑除原散﹔體弱者﹐下藥兼補﹐保和丸。凡傷食﹐乃中焦血病﹐如牽牛猛烈傷气及一切峻攻﹐反傷胃气。又現有吐者﹐二陳湯加砂仁﹑黃連﹑靑皮﹑枳實﹔現有瀉者﹐胃苓湯加山楂﹑麥芽﹐或三白湯﹐隨時令寒暑選用。如身受寒气﹐口又傷冷﹐初得便宜辛溫理中﹐稍久郁而爲熱﹐當兼辛涼散之。

吐下未淨消導之﹐紅丸子﹑枳術丸﹑保和丸﹑大安丸﹑平補枳術丸﹑單山楂丸。

吐下已虛補益借﹔四君子湯﹑六君子湯﹑補中益气湯。

酒客分消與調中﹐飲酒與水過者﹐宜上汗下滲﹐分消其濕﹐葛花解酲湯微汗卽愈﹔滲劑﹐五苓散﹑調中二陳湯。如久困於酒﹐或傷灰酒成積﹐腹痛﹐大便窘迫者﹐酒蒸黃連丸﹑香連丸。如傷酒嘔逆﹐眩暈﹐頭痛如破者﹐補中益气去白術﹐加半夏﹑白芍﹑芩﹑柏﹑漧葛﹑川芎﹔有塊者﹐更加莪術﹑木香。如善飲﹐每早長噯不吐者﹐小調中湯最妙﹐一月三五次服之﹐亦可爲丸。如醉飽行房﹐以致蓄血﹐胃口時痛者﹐大調中湯﹐或八物湯加砂仁之類。有痛飲不醉﹐忽糟粕出前竅﹐尿溺出後竅者﹐四物湯加海金砂﹑木香﹑檳榔﹑木通﹑桃仁﹐數服可安。喫茶成癖者﹐星才丸。

憂思郁抑藥嫌霸。

憂思傷脾﹐不思飲食者﹐淸六丸加香附﹑炒黃連﹑白芍﹐薑汁蒸餅糊丸服﹔全不食者﹐溫膽湯神效﹔憂思兼傷食者﹐木香化滯湯。瘦倦气仰不食者﹐二炒蒼柏散﹐加香附﹑白芍﹑陳皮﹑半夏﹑黃連﹑扁柏等分﹐白術爲君﹐薑汁面丸服﹔濕痰气滯不食者﹐三補丸加蒼術﹐倍香附。

積聚五積六聚皆屬脾﹐經曰﹕積聚﹑瘕﹑痞滿﹐皆太陰濕土之气。始因外感﹑內傷﹑气郁﹐醫誤補而畱之以成積。積者﹐陰气﹐五臟所主﹐脈沈伏﹐或左或右﹐發有根﹐痛有常處。肝積左脇下﹐曰肥气﹐言風气有餘﹐而血隨气不行也﹐令人脇痛瘧﹔心積臍上﹐曰伏梁﹐言如梁之橫架心下﹐令人煩心﹐乃火之郁也﹐忌熱藥與灸﹐又腸癰與此相似﹐但身股背腫﹐環臍而痛爲癰﹔脾積胃脘稍右﹐曰痞气﹐言陽气爲濕所蓄也﹐令人黃膽倦怠﹐飲食不爲肌膚﹐仍忌熱藥﹔肺積右脇下﹐曰息賁﹐言喘息奔而上行也﹐令人咳嗽﹑肺癰﹔腎積發於小腹﹐或湊心下﹐曰奔豚﹐言若豚之奔衝﹐上下無時也﹐令人喘逆骨痿﹐最爲難治。諸積勿輕吐下﹐徒損眞气﹐積亦不去﹐奔豚尢不可吐。五積﹐古有五方﹐今增損五積丸更妙。聚者﹐陽气﹐六腑所成﹐脈沈結﹐或隱或見﹐發無根﹐痛無常處﹐散聚湯﹑七气湯﹑香稜丸﹑大阿魏丸﹑大安丸加參。

左右中間移不移﹔气不能作塊成聚﹐塊乃痰與食積﹑死血有形之物而成﹐積聚瘕一也。有積聚成塊﹐不能移動者﹐曰﹐言堅硬貞固也﹔或有或無﹐或上或下﹐或左或右者﹐曰瘕﹐言假血而成蠢動之形﹐且有活性。

左死血兮右气積﹐治左破血爲主﹐海石丸或當歸龍薈丸料五錢﹐加桃仁﹑姜黃各一兩﹐蜜丸。治右調气﹐靑皮湯﹑木香分气丸。有積者﹐消積正元散﹑紅丸子﹑小阿魏丸﹐或當歸龍薈丸﹑保和丸﹐俱加鵓鳩屎。

當中痰結一團而﹔中乃水谷出入之路﹐飲食﹑七情郁積成痰﹐石丸﹑白芥丸。凡痞塊在皮裏膜外﹐俱宜二陳湯加補气﹑行气藥。

有餘消導分新久﹐積初爲寒﹐宜辛溫消導﹐大七气湯﹐烏白丸﹐大﹑小溫中丸﹐退黃丸﹐阿魏撞气丸﹔久則爲熱﹐宜辛寒推蕩﹐木香檳榔丸﹑通玄二八丹﹑消塊丸。通用纂積丹﹑生漆膏。有虫者﹐妙應丸。外治三聖膏﹑三稜煎﹑神效阿魏散。

不足平補是上醫。

陽虛有積易治﹐惟陰虛難以峻補。痞積又忌滯藥﹐止宜早服滋補藥中﹐加鱉甲﹑龜板﹑秋石丹﹔午服枳術丸﹑大安丸﹐或醋鱉丸善消融化爲妙。若痞積滯冷貫臍﹐誤爲沈寒痼冷﹐投以姜附熱藥﹐初服甚與病情相宜﹐久則痞積益甚﹐眞气傷而陰血爍矣。俱硫﹑附固不可服﹐如知﹑柏﹑門冬寒涼傷脾滯气﹐亦所不宜。古云﹕衰其大半而止。又云﹕養正積自除。皆爲虛損有積而言也。平補之外﹐更能斷濃味﹐節色欲﹐戒暴怒﹐正思慮﹐庶乎萬全。

蠱瘴皆因飲食起居而得﹐故附中蠱害人俗不妍﹐據方書蠱有數種﹐皆妖昧變惑之气﹐其怪使然。人有造作而得之者﹐多取虫蛇之類﹐以甕盛之﹐使其自相啖食。其間一物獨存者﹐則以酒肉祭之﹐取出放毒於酒肴中以害人。毒發令人面目靑黃﹐力乏身痛﹐唾吐鮮血﹐小便淋瀝﹐大便膿血﹐唇口漧燥﹐胸脇妨滿﹐腹痛如虫嚙﹐又如虫行﹐病患所食之物﹐皆變化爲虫﹐侵蝕臟腑﹐蝕盡則死。死則病气流注﹐復染傍人。人死﹐則精魂反爲其家﹐代力致富﹐不知有此事否﹖萬病解毒丹﹑東坡雄礬丸主之﹔或於足小趾尖處灸三壯﹐卽有物出。酒飯得之﹐隨酒飯出﹔肉菜得之﹐隨肉菜出。凡中蠱毒﹐不論年月遠近﹐但煮雞卵一枚﹐去殼﹐以銀釵插入卵中﹐並入口中含一飯頃﹐取出視之﹐釵卵俱黑﹐卽爲中毒。一法﹕令患人唾津於水﹐沈則是蠱﹐浮則非也。又法﹕口含大豆﹐豆脹爛而皮脫者是蠱﹐否則亦非也。如出外﹐須用預知子置衣領中﹐遇毒則有聲。凡中蠱之人﹐用藥已瘥﹐自後飲食永不得喫冷。若飲食帶冷﹐則鬼气乘之﹐毒虫復生﹐竟不能救。

更有挑生及毒泉。

嶺南多有挑生毒者﹐乃挑毒於魚肉菜果酒醋之中﹐以害於人。其候﹕初覺胸腹作痛﹐次則漸漸攪刺﹐滿十日﹐則物生能動﹐行上胸痛﹐沈下腹痛。在上膈者﹐用膽礬末五分﹐投入熱茶內溶化﹐通口服之探吐﹔在下焦者﹐用郁金末二錢﹐米湯調服﹐瀉下惡物﹐後以四君子湯去甘艸調之。如脇下忽腫﹐頃刻生癰。大如碗許者﹐用升麻末二錢﹐冷熱水調﹐連服﹐瀉出如蔥根﹐其腫卽消。後以平胃散﹐兼進白粥調之。

江南溪澗中﹐有射工毒﹐或因雨潦逐水而入人家﹐含沙射人之影得之﹐寒熱悶亂﹐頭目俱痛﹐亦如中尸﹐卒不能語。又有水毒虫﹐一名溪溫。得之病同射工﹐但有爛瘡爲射工﹐無瘡爲溪溫。又有沙虱﹐細如疥虫﹐遇陰雨則行出艸間﹐著人則入皮裏﹐痛如鍼刺。是三者爲病﹐朝輕暮重﹐手足冷至肘膝﹐二三日腹中生虫﹐食人下部﹐臍中生瘡﹐不痛不癢。急視下部﹐有瘡赤如截肉者﹐爲陽毒﹐最急﹔如鯉魚齒者﹐爲陰毒﹐稍緩﹐要皆殺人不過二十日也。用蒜擂濃汁﹐煎溫洗之。是水毒身體當發赤斑﹐否則非也。當以他病調治﹐消水毒飲子主之。

瘴气寒溫分內外﹐東南兩廣﹐山峻水惡﹐地濕漚熱。如春秋時月﹐外感霜毒﹐寒熱胸滿不食﹐此毒從口鼻入也﹐宜淸上熱﹐解內毒﹐降气行痰﹐不宜發汗﹐平胃散加芩﹑連﹑升麻﹑柴胡﹑桔梗﹑枳殼﹑木香﹑木通﹐姜煎服。如寒月外感風寒﹐气閉發熱頭痛﹐自汗如瘧﹐南人气升﹐或胸滿痰壅﹐飲食不進﹐與北方只傷表而裏自和者不同﹐宜解表淸熱﹐行痰降气﹐二陳湯加柴胡﹑黃芩﹑蒼術﹑羌活﹑川芎﹐水煎服﹐微汗卽止。如內傷飲食得者﹐理脾卻瘴湯﹑補中益气湯﹑不換金正气散﹑枳術丸﹔虛甚或挾房勞者﹐一粒金丹﹔熱者﹐柴苓湯﹑承气湯﹑三黃湯合竹葉石膏湯﹐或三黃枳術丸。

不服水土﹝與﹞瘴同源。

平洋土堅水熱﹐山谷土潤水冷﹐俱以平胃散爲主﹐隨水土風气冷熱加減。或變瘧﹑痢﹑黃膽﹑瘡癤﹐俱於各類求之﹐然以扶脾胃爲本。凡縱酒色及食魚肉﹑時新菜果﹑筍蕨生冷﹑糯飯燒酒及油炒醬爆﹑雞鴨麵食﹑過饑過飽﹑歇臥處有穢气﹑半夜失蓋﹑早行沾露﹑空腹出外﹐皆能發瘴。仕宦商賈遊外﹐俱宜節飲食﹐謹起居以防之。

外集﹟卷四雜病分類

內傷類

气滯此卽諸气﹐專抽气滯一邊﹐詳言之耳。

气滯不行辧久新﹐濕熱痰積是其因﹔蒼天之气﹐淸淨不息﹐變爲雲霧﹐爲雷雨者﹐山澤濕熱燻蒸也。人身元气與血循環無端﹐彼衝擊橫行於臟腑之間﹐而爲疼痛﹑積聚﹑癖﹔壅逆於胸臆之上﹐而爲心腹刺痛等證﹐多因七情飲食﹐郁爲濕熱﹐成痰與積。初起宜辛溫開郁﹐行气豁痰消積﹐久則宜辛寒降火以除根。

滯膈痞滿滯下祕﹐气滯上膈﹐爲嘔﹑咳﹑痞滿﹐枳橘湯﹑枳梗湯﹑橘皮一物湯﹑枳實韭白湯﹑沈香降气湯﹑古烏附湯。濕熱者﹐淸膈蒼莎丸﹔實熱者﹐解毒湯加知母﹑枳殼﹔痰火者﹐栝蔞實丸﹔食積者﹐枳術丸加木香二錢﹔气滯下焦﹐爲腰痛脹墜者﹐七气湯加橘核﹐或木香勻气散﹐吞靑娥丸﹔便祕者﹐四磨湯﹑六磨湯﹑木香順气丸﹑木香檳榔丸。

滯中刺痛或周身﹔气滯於中﹐則心腹脇肋刺痛﹐伏梁痞塊者﹐神保丸﹑一塊气丸﹑木香分气丸﹑阿魏撞气丸﹑古枳巴丸﹔濕熱﹐古萸連丸﹑萸連梔石丸。气滯於外﹐則周身刺痛﹐流气飲子主之﹔或手足浮腫者﹐三和散合五苓散﹐或五皮散加桂﹐靑木香丸。

散火破气𨿽古法﹐古法散火之法﹐必先破气﹐气降則火自降矣。但枳殼﹑靑皮﹐破滯要藥﹐多服損人眞气﹐虛者愼之。

養血補虛同婦人。

男子虛勞失血及婦人產月後﹐因气者﹐四物湯加木香﹑檳榔﹔陰虛气滯者﹐去木﹑檳﹐加玄參﹑黃柏﹐或炒黑山梔一味﹐入薑汁煎服﹐開五臟結﹑益少陰血最妙。有婦人平時性急﹐適月事不行﹐气塡胸膈﹐嘔惡全不入食﹐食則吐痰﹔或有一塊﹐窒胸喉而痛﹔或一塊如卵﹐築觸心下疼痛﹔或腹中塊物動作﹐攻刺腰背﹐時發烘熱﹐四肢乏力﹐腳不能行﹐小便白濁﹐帶下﹐日就瘦弱﹐全似虛勞﹐若谷食不入﹐卻喜果子雜物者﹐乃有孕也。產前安胎﹐產後調气﹐俱以四物湯主之。通用二陳湯。上焦气滯﹐加桔梗﹑香附﹑砂仁﹔中焦﹐加濃朴﹑枳實﹑三稜﹑莪術﹔下焦﹐加靑皮﹑木香﹑檳榔﹔因怒者﹐加山梔﹑香附﹔痞滿﹐加黃連﹑枳實﹔痰盛﹐加栝蔞﹔脇痛﹐加靑皮﹑柴胡﹑芍藥﹑艸龍膽﹔刺痛﹐加枳殼﹔气實﹐加烏藥﹑香附﹔气虛﹐加參﹑術﹑木香﹔喜動心火﹐加黃連﹔怒動肝火﹐加柴胡﹔思動脾火﹐加芍藥﹔悲動肺火﹐加黃芩﹔恐動腎火﹐加黃柏。成郁不解者﹐煎吞交感丹。

外集﹟卷四雜病分類

內傷類

吐血此卽諸血﹐特分言之耳。

吐血屬胃分陰陽﹐陽盛身熱陰盛涼﹔內傷外感﹐及飲食房勞墜閃﹐五臟有傷﹐血聚膈間﹐從胃脘出者則爲嘔吐﹔從鼻出者則爲衄。陽盛身熱多渴﹐陰盛身涼不渴。然血﹐陰也﹐身涼者易愈。

陽多積熱並怒火﹐陽盛多因飲食辛熱﹐傷於肺胃﹐嘔吐出血﹐大薊飲子主之。因酒者﹐古葛連丸﹑小調中湯。吐膿血者﹐名肺疽﹐桔梗湯。大怒气逆上衝暴甚者﹐四物湯加蘇子﹑陳皮﹑沈香﹑童便﹐或茅根煎湯﹐磨沈香服之。若血聚滿膈間則吐者﹐蘇子降气湯加人參﹑阿膠。或暴吐紫黑成塊者﹐瘀血也﹐𨿽多亦不妨﹐四物湯合解毒湯調之。覺胸中气塞者﹐桃仁承气湯下之。五志火動﹐熱者﹐解郁湯﹔虛者﹐保命散。

陰爲心力暴勞傷。

陰盛多因勞力傷气﹐吐血鮮紅﹐心腹絞痛﹐自汗者﹐四君子湯加黃﹑柴胡﹑山藥﹑百合﹑前胡﹐姜﹑棗煎服﹐或用蓮心﹑糯米等分爲末﹐溫酒下。勞傷气虛挾寒﹐陰陽不相爲守﹐血亦錯行﹐所謂陽虛陰必走者是也。外證必有虛冷之狀﹐法當溫中﹐使血自歸經絡。如胃虛不能化食﹐其气逆上吐衄者﹐理中湯加木香﹔胃寒不能約血者﹐甘艸漧薑湯﹐或七气湯加川芎。自汗者﹐小建中湯﹑古桂附湯﹔下虛極而气壅喘嗽﹐血不歸元者﹐黑錫丹﹑金液丹。勞力傷肺﹐唾內有血﹐咽喉不利者﹐雞蘇散﹔如心肺脈破﹐血若湧泉﹐口鼻俱出者﹐不治。勞心過度﹐不能統血﹐反上令人煩悶﹑倦怠者﹐茯苓補心湯﹑歸脾湯。古方治血﹐多以茯苓﹑茯神爲佐者﹐心主血故也。思色彊力入房﹐勞傷心腎﹐陰虛火動者﹐加減四物湯。凡血越上竅﹐皆是陽盛陰虛﹐有升無降﹐俱宜補陰抑陽﹐气降則血自歸經矣。陰盛陽虛者﹐間有之耳。

先痰帶血皆痰熱﹐先痰嗽後見血﹐多痰火積熱﹐化痰降火爲急﹐不可純用血藥﹐恐泥痰也﹐山梔地黃湯。痰帶血者﹐多胃中淸血﹐熱蒸而出﹐重者山梔﹐輕者藍實。

先血後痰虛火倡﹔先見血﹐後痰嗽﹐多陰虛火動﹐四物湯加貝母﹑天花粉化痰﹐山梔﹑牡丹皮﹑麥門冬降火。蓋吐血﹐火病也﹐𨿽挾痰者﹐亦只治火則止。

陽熱涼血與行气﹐陰虛補澀自歸藏。

凡血不可單行單止。蓋血來未多﹐必有瘀於胸膈﹐必先消瘀﹐而後涼之止之。然血熱則行﹐宜苦寒涼血爲君﹐辛味行气開郁爲臣﹐升提俾復其位爲佐﹐酸澀止塞其源﹐甘溫收補其後。涼血﹐犀角地黃湯﹑黃連解毒湯﹑陶氏生地芩連湯﹑回生丸。行气﹐枳梗湯﹑二陳湯﹑枳橘湯﹑古烏附湯。滋補﹐血虛﹐加減四物湯﹔昏暈﹐古芎歸湯﹔气虛﹐單人參湯﹑扶脾生脈散﹑淸肺生脈飲﹔虛甚者十全大補湯。止澀﹐古參柏糊狗膽丸﹑單京墨丸﹐或單用炒漧薑爲末﹐童便調服﹐善能止血降火。久者升提﹐三黃補血湯。斷根﹐天門冬丸﹑大阿膠丸﹑女貞丹。還血歸元﹐參苓白術散﹑四君子湯﹑腎气丸﹑瓊玉膏。抑論血疾陰火﹐誤用陽燥熱藥﹐則血枯瘦怯﹐勞瘵成矣﹔勞傷誤用寒藥﹐則胸滿膈痛﹐血愈郁矣﹔墜墮閃挫﹐誤行補澀﹐則瘀蓄於胃﹐心下脹滿﹐食入卽吐﹐名曰血逆。古法以二陳湯去茯苓﹑甘艸﹐加赤芍等分救之﹐此血疾難調﹐最宜斟酌。

嘔血嘔血與吐無大異﹐成盆無聲者爲吐﹐成碗有聲者爲嘔。

怒火暴甚不可當﹔怒气逆甚﹐血溢口鼻﹐當抑怒全陰﹐熱者解郁湯﹐虛者保命散。

气虛發熱咽喉痛﹐甘桔湯加參﹑﹑歸﹑地﹑荊芥﹑黃柏水煎﹐入童便﹑韭汁﹑薑汁﹑郁金少許﹐或單黃柏蜜炙爲末﹐麥門冬煎湯下。

血虛熱熾滋降良。

加減四物湯主之。

衄血衄血熱溢肺與胃﹐肺竅於鼻﹐鼻通於腦﹐血上溢於腦﹐又行淸道。所以從鼻而出。兼以陽明熱郁上行﹐則口鼻俱出。大熱衄血者﹐用萱艸去根﹐搗汁一盞﹐生薑汁半盞﹐和勻服。

涼血行血﹝治同吐血﹞古人方﹔初宜黃芩湯﹐加郁金﹐或茅花﹑冬靑子止之﹔久宜淸肺生脈飲﹑茜梅丸﹑古天地膠﹔有郁者﹐古莎芎散﹔因鼻流涕久成衄者﹐防風散﹐或犀角地黃湯。凡初衄不可遽止﹐去多恐暈﹐急用百艸霜末三錢﹐水調服﹐仍取一撚吹鼻中﹔或用人中白末湯調服﹐更加發灰一錢﹐麝一字﹐仍用少許搐鼻立止﹔或將患人頭髮分開﹐井水濕紙﹐頂上搭之亦好。如鼻漧燥﹐以麻油滴入潤之。如吐衄太甚不止﹐防其血暈﹐用茅根燒煙﹐將醋灑之﹐令鼻嗅气以遏其勢﹔或驀然以水噴面﹐使帶驚則止。此法非特衄血﹐𨿽上吐下便﹑九竅出血者亦效。止後隨癥虛實調之。

諸般血藥不能止﹐必然气郁血無藏。

涼血散火藥不效者﹐古莎芎散。燥者﹐單天門冬膏。

嗽唾咯嗽痰帶血本脾經﹐虛者﹐六君子湯加桑白皮﹑黃芩﹑枳殼﹑五味子﹔有火者﹐加減逍遙散。

有咳屬肺恐難咽﹔火升痰盛身熱者﹐龍腦雞蘇丸﹑雞蘇散﹑滋陰降火湯﹑古百花膏﹑黃連阿膠丸。

虛者﹐二陳芎歸湯﹑八物湯﹐或二陳湯加嫩桂﹑桑白皮﹑杏仁﹑桔梗﹑知母﹑貝母﹑阿膠﹑生地﹑山梔﹐蓋嫩桂枝能治上焦故也。愈後調理﹐玄霜膏。咳血咽瘡者﹐不治。

血隨唾出自腎來滋陰降火湯﹐瘀血聚肺火相煽。

唾中紅絲﹐乃是肺痿﹐難治。

咯出血屑﹝疙瘩﹞爲咯血﹐或帶紅絲細如綫﹔有血在咽下﹐咯不出者﹐甚咯則有之者﹐此精血竭也﹐四物湯加竹瀝﹑薑汁﹑童便﹑靑黛﹐或聖餅子﹑地黃膏。蓄血在上﹐閉塞淸道﹐喜忘者﹐犀角地黃湯。

此是肺腎眞髒傷﹐滋陰降火非偏見。

溺血溺血純血全不痛﹐血從精竅中來﹐乃心移熱小腸﹐四物湯加山梔﹑芩﹑連﹔單發灰散﹐入麝半釐﹐淡苦酒湯下﹔單苦菜飲﹑單琥珀散。

暴熱實熱利之宜﹔暴起熱者﹐山梔一味水煎服。實熱者﹐承气湯加當歸下之﹐或小薊飲子﹐後以四物湯加山梔調之。心經熱者﹐導赤散﹔暑熱者﹐益元散﹐升麻煎湯下﹐或五苓散。

虛損房勞兼日久﹐滋陰補腎更無疑。

久虛者﹐四物湯加山梔﹑牛膝﹐或單牛膝膏。房勞傷精﹐火動溺血者﹐膠艾四物湯﹑腎气丸﹑小菟絲子丸。虛甚病久者﹐鹿角膠丸﹑秋石固眞丸﹑金櫻膏。痛不可忍者﹐單豆豉一撮﹐煎湯溫服﹐甚效。此疾日久中幹﹐非淸心靜養不可救也。

便血便血須先分內外﹐自外感得者﹐曰腸風﹐隨感隨見﹐所以色鮮﹐多在糞前﹐自大腸气分來也﹔自內傷得者﹐曰髒毒﹐積久乃來﹐所以色黯﹐多在糞後﹐自小腸血分來也﹔又有不拘糞前後來者﹐气血俱病也。皆因七情六淫﹑飲食不節﹑起居不時﹐或坐臥濕地﹐或醉飽行房﹐或生冷停寒﹐或酒面積熱﹐以致榮血失道﹐滲入大腸。經曰﹕結陰便血﹐一陰結一升﹐二陰結二升﹐三陰結三升。蓋邪犯五臟﹐則三陰脈絡不和而結聚﹐血因停畱﹐溢則滲入大腸。陰﹐非陰寒之謂也。《鍼經》云﹕陽絡傷則血外溢而吐衄﹐陰絡傷則血內溢而便溺。

風淸熱紅甚則烏﹔寒黯毒濁濕不痛﹐此屬外感﹐風者色靑﹐或純下淸血。實者﹐人參敗毒散加槐花﹑荊芥﹔虛者﹐不換金正气散﹔久虛者﹐胃風湯﹑古樗參散﹑苦參丸﹑結陰丹。熱者鮮紅﹐用黃芩﹑秦艽﹑槐角﹑升麻﹑靑黛等分﹐水煎服﹐酒蒸黃連丸﹑香連丸﹑蒼地丸﹑龜柏丸﹔挾風者﹐髒頭丸﹔暑月﹐黃連香薷散﹔熱甚則黑者﹐解毒湯合四物湯﹐加大黃﹔有瘀血者﹐桃仁承气湯。

寒者色黯﹐平胃散合理中湯﹐加葛根﹑升麻﹑益智﹑神曲﹑當歸﹑地楡﹑姜﹑棗煎服。毒者﹐病邪蘊久﹐色濁後重疼墜﹐四物湯加木香﹑檳榔﹐或四味香連丸。濕者直來不痛﹐白柏丸。濕兼熱者﹐古連殼丸。

濕癖血箭最難除。

原因傷風犯胃飧泄﹐久而濕毒成癖﹐注於大腸﹐傳於少陰﹐名曰腸癖﹐俗呼血箭。因其便血卽出有力﹐如箭射之遠也﹐又有如篩四散漏下者。初起濕熱﹐或發當長夏者﹐當歸和血散﹑涼血地黃湯加木香﹑檳榔﹔久而色紫黑者﹐濕毒甚也﹐升陽除濕和血湯﹑升陽補胃湯﹐或補中益气湯去柴﹑陳﹐加芩﹑連﹑川芎﹑槐角﹑枳殼。

內傷食積糟粕混﹐內傷飲食﹐腹必脹滿﹐糟粕與血同來﹐平胃散加槐角﹑枳殼﹑當歸﹑烏梅﹑甘艸﹐或通玄二八丹。虛者﹐六君子湯加芎﹑歸﹑神曲﹐或六神丸。

勞傷气陷鬱悶拘﹔內傷﹑勞傷元气下陷者﹐補中益气湯﹔脫肛者﹐楡砂湯。內傷中气虛弱者﹐四君子湯﹐或單人參湯加炒漧薑少許﹑古卷柏散﹑古烏荊丸﹑剪紅丸。陽虛甚者﹐礬附凡在。內傷陰虛血弱者﹐四物湯加漧薑﹐龜柏丸﹑活龜丸﹑腎气丸。內傷脈絡下血者﹐古連殼丸。虛者﹐十全大補湯主之。內傷憂思﹐怔忡少寢﹐有汗者﹐歸脾湯。或寒熱脇痛﹐小腹悶墜拘急者﹐逍遙散﹑六君子湯俱加柴胡﹑山梔﹐或木香少許。以上糞前﹐俱加吳萸﹔糞後﹐俱加黃連﹐二味須用熱湯同浸拌濕﹐再燉滚湯半日久﹐令藥气相和方妙﹐各揀出若生﹐則偏寒偏熱。

初起和血祛風濕﹐當歸和血散﹐或涼血地黃湯。實者﹐槐角丸﹑黃連阿膠丸﹔虛者﹐加味槐角丸﹑四物坎離丸。通用四物湯﹐祛風﹐加柏葉﹑防風﹑荊芥﹑秦艽﹑槐花﹑皮﹑黃芩﹑地楡﹑枳殼﹑甘艸﹔久者﹐加升麻﹑柴胡提之﹔解毒﹐加槐花﹑柏葉﹑荊芥﹑枳殼﹑芩﹑連﹔近血﹐加檳榔﹑枳實﹑槐花﹑條芩瀉大腸火﹔遠血﹐加木通﹑吳萸炒黃連﹐瀉小腸火﹔熱者﹐加山梔﹑槐花﹑黃連﹔大下小止﹐加血見愁少許﹐薑汁和服﹔虛者﹐加炒漧薑﹔濕熱﹐加蒼術﹑秦艽﹑黃芩﹑芍藥﹔挾气﹐加香附﹑枳殼﹐或單香附丸。又古芎歸湯﹐調血上品﹐熱﹐加茯苓﹑槐花﹔冷﹐加茯苓﹑木香。凡大小便血﹐俱不可純用涼藥﹐宜辛味爲佐﹐兼升舉及酒炒藥。婦人胎前患者﹐古芩術湯﹑古芎歸湯﹑六一散﹐三方合服﹔產後患者﹐補中益气湯加吳萸﹑黃連﹐或八物湯﹐隨證選用。

久只補脾澀劑俱。

補劑﹐補中益气湯﹑參苓白術散﹑濃朴煎。蓋精﹑气﹑血皆生於穀气﹐胃气一復﹐血自循軌。不受補者﹐宜澀劑﹐香梅丸﹑腸風黑散。單方﹐糞前﹐酸石橊皮爲末一錢﹐荔枝煎湯下﹔糞後﹐艾葉爲末﹐生薑汁下。或幹柿燒灰爲末﹐米飲下亦好。抑考腸風髒毒﹐血自腸髒中來﹔虫痔之血﹐肛門傍生小竅﹐射如血綫。夫肛門卽脫﹐腐血侵淫﹐化爲虫蠹﹐蝕傷腸口﹐滴血淋瀝﹐當以蕪荑﹑艾葉﹑苦楝根等化虫﹐或燒鰻鱺骨燻之﹐內服黑玉丹。

外集﹟卷四雜病分類

內傷類

喘喘急先分肺實虛﹐呼吸急促者﹐謂之喘﹔喉中有響聲者﹐謂之哮。虛者﹐气乏身涼﹐冷痰如冰﹔實者﹐气壯胸滿﹐身熱便硬。

其次當知有火無﹔經曰﹕諸逆衝上﹐皆屬火。虛火宜滋補降气﹐實火宜淸肺瀉胃。

火炎得食喘暫止﹐火炎肺胃喘者﹐乍進乍退﹐得食則墜下稠痰則止﹔食已入胃﹐反助火痰﹐上喘反大作﹐宜降火淸金﹐導痰湯加芩﹑連﹑山梔﹑杏仁﹑栝蔞。如胃有實火﹐膈上稠痰者﹐導水丸。

痰喘喉似水雞吹。

痰喘必有痰聲。風痰﹐千緡湯﹐或合導痰湯﹔痰气﹐蘇子降气湯﹑四磨湯﹔食積濕痰﹐古二母散﹑神保丸﹑大蘿皂丸。

七情气急無聲響﹐驚憂气郁﹐惕惕悶悶﹐引息鼻張气喘﹐呼吸急促而無痰聲者﹐四七湯﹑枳梗湯﹑分气紫蘇飲﹑四磨湯。因補藥喘者﹐三拗湯。

外感裏逆只气粗﹔外感表邪傳裏﹐裏實不受則气逆上﹐詳見傷寒。尋常感冒﹐風寒相干﹐肺脹逆而喘者﹐隨時令祛散。風喘﹐金沸艸散﹑麻黃杏仁飲﹔寒喘﹐加減三拗湯﹑藿香正气散加五味子﹑杏仁﹐或蘇沈九寶飲﹔暑月﹐香葛湯﹔熱證﹐小柴胡湯﹑涼膈散。

水喘怔忡或腫脹﹐水喘﹐水气轆轆有聲﹐怔忡者﹐小靑龍湯﹑古葶棗散﹑白前湯。水腫﹑水气脹肺而喘﹐然喘必生脹﹐脹必生喘﹐二證相因﹐皆小便不利。肺主气﹐先喘而後脹者﹐宜淸金降火﹐而行水次之﹔脾主濕﹐先脹而後喘者﹐宜燥脾行水﹐而淸金次之。

以上諸喘皆有餘。陰虛火從臍下起﹐陰虛喘者﹐血虛則陽無所根據附而上奔﹐宜四物湯倍芍藥﹐加人參﹑五味子以收之﹔有小腹下火起衝上而喘者﹐宜降心火﹐補眞陰﹐四物二陳湯加知﹑柏﹑枳殼﹑黃芩。

气短不能續吸呼。

久病气短不能接續﹐似喘非喘者﹐單人參湯﹑扶脾生脈散﹑調中益气湯。勞涉過者﹐杏參散﹔飲食熱者﹐葶藶散﹔痰阻短气者﹐導痰湯﹔濁陰在上﹐淸陽陷下﹐咳喘嘔吐者﹐加味瀉白散。

腎冷元气不能納﹐下元虛冷﹐腎气不得歸元者﹐九味安腎丸﹑八味丸﹔甚者﹐黑錫丹以鎭墜之。煩躁無脈﹐身冷神昏者﹐死。

擡肩擷肚胃衰乎﹗胃虛極則气上逆﹐擡肩擷肚﹐生脈散加杏仁﹑陳皮﹑白術﹑或理中丸加胡椒救之。仲景云﹕發汗如油﹐汗出如珠不流﹐擡肩擷肚﹐喘而不休及胸前髙起﹐脈絡散張﹐手足厥冷﹐脈散及數者﹐皆死。但婦人喘病尢亟﹐產後榮竭﹐衛气無根據﹐獨聚於肺發喘者﹐死速。

未發扶正治其本﹐血虛補血﹐气虛補气﹐兼以淸金降火﹐順气化痰。

已發辟邪痰火疏。

喘非風寒乘肺﹐則痰火脹肺。風寒﹐祛散﹔痰火﹐疏導。但火急甚者﹐亦不可純苦藥﹐宜溫以劫之﹐用椒目五七錢爲末﹐姜湯下。喘止後﹐因痰治痰﹐因火治火。諸喘不止者﹐小蘿皂丸﹑定息餅子﹑含奇丸﹑定喘化痰散。久者﹐人參淸肺飲倍粟殼澀之。抑考《內經》云﹕夜行喘出於腎﹐淫气病肺﹔有所墮恐﹐喘出於肝﹐淫气害脾﹔有所驚恐﹐喘出於肺﹐淫气傷心﹔渡水跌僕﹐喘出於腎﹐淫气損肝。又云﹕邪入六腑﹐身熱喘呼不得臥。此喘之名同﹐而所感各異耳。

哮卽痰喘甚﹐而常發者。

哮促喉中痰作聲﹐吐法必須量體行﹔體實者﹐用紫金丹二十丸﹐吐去其痰﹔虛者止服二三丸則不吐﹐臨發時﹐用此劫之。丹溪方去豆豉更妙。一法﹕用二陳湯加蒼術﹑黃芩﹐下小胃丹。體虛者﹐吐﹑下俱忌﹐須帶表散之。

挾水挾寒須帶表﹐水哮者﹐因幼時被水﹐停蓄於肺爲痰﹐宜金沸艸散﹑小靑龍湯倍防己﹐或古葶棗散﹑導水丸。有寒包熱者﹐麻黃湯加桔梗﹑紫蘇﹑半夏﹑黃芩。有風痰者﹐千緡湯﹐或用雞子一枚﹐略敲殼損﹐勿令膜破﹐放尿缸中三日夜﹐取煮食之﹐效。凡哮須忌燥藥﹐亦不宜純涼﹐須常帶表。

斷根扶正金宜淸。

欲斷根者﹐必先淡滋味﹐然後服淸肺金﹑扶正气之劑﹐如定喘湯﹑黃芩利膈丸是也。遇濃味發者﹐淸金丸﹔久不得睡者﹐兜鈴丸。單方﹕貓兒頭骨燒灰﹐酒調服二三錢﹐一服卽止。

惡心惡心欲吐不得吐﹐一見飲食心便惡﹔二陳湯加白豆蔻﹑香附﹑砂仁。

不渴胃虛與胃寒﹐胃寒﹐理中湯加陳皮﹑半夏﹑生薑各等分。胃虛﹐六君子湯﹐加砂仁﹔挾火﹐加薑汁炒黃連少許。

煩渴胃家痰火聚。

痰盛者﹐大﹑小半夏湯﹔火盛者﹐二陳湯加薑汁炒芩﹑連。船暈惡心﹐治同。

嘈雜心嘈似饑又煩雜﹐似饑非饑﹐似痛非痛﹐或兼曖气﹑痞滿﹑惡心﹐漸至胃脘作痛﹐乃呃逆﹑翻胃之由也。

縱食多憂痰火合﹔食郁者﹐枳術丸加山楂﹑麥芽﹔有熱﹐更加芩﹑連。停飲者﹐曲術丸﹔胸滿者﹐大安丸﹑保和丸。憂鬱者﹐越曲丸﹑香連丹。濕痰气郁不喜食者﹐三補丸加蒼術﹐倍香附﹔索食者﹐三聖丸。痰因火動者﹐治痰爲先﹐二陳湯加薑汁炒芩﹑連﹑山梔爲君﹐南星﹑半夏爲佐﹔熱多﹐加靑黛。火動其痰者﹐二陳湯加姜炒芩﹑連﹑山梔﹔火郁﹐更加撫芎﹑蒼術。

痰火俱盛者﹐祛痰火丸。

五更嘈者思慮傷﹐血分稍虧宜補接。

四物湯加香附﹑貝母﹑山梔﹑黃連﹑甘艸。

噯气噯轉食气名噯气﹐有痰有火滯於胃﹔胃中郁火﹐膈上稠痰﹐飲食郁成﹐宜祛痰火丸﹑潤下丸﹑古萸連丸。

實噯食罷噯方形﹐气盛實噯﹐食罷噯轉腐气﹐甚則物亦噯轉﹐多傷食﹑濕熱所致。二陳湯加蒼術﹑神曲﹑麥芽﹑姜炒黃連﹐或保和丸。

虛噯濁气塡胸次。

不因飲食常噯者﹐虛也。蓋胃有濁气﹐膈有濕痰﹐俱能發噯﹐六君子湯加沈香爲君﹐濃朴﹑蘇子爲臣﹐吳萸爲使。久者﹐勻气丸﹐或蘇合香丸﹔甚者﹐靈砂以鎭墜之。

嘔吐嘔吐須知胃冷熱﹐大槪肥白肉浮多寒濕﹐瘦黑骨露多燥熱﹐更參脈證。胃冷﹐面靑﹑手足厥﹑食入乃吐﹐二陳湯加姜﹑桂﹔甚﹐加丁﹑附﹐或丁香半夏丸。胃熱﹐面紅﹑手足熱﹑食已卽吐﹐二陳湯加姜炒芩﹑連﹑山梔﹔暴甚﹐略加檳榔﹑木香﹔胃口疼﹐加薑汁﹐或葛根竹茹湯﹑加味橘皮竹茹湯﹐或小柴胡湯加竹茹。如時常口吐淸水冷涎﹐自下湧上者﹐此脾熱所致也﹐二陳湯中白術﹐白芍﹐升麻﹐炒芩﹑連﹑山梔﹐神曲﹐麥芽﹐幹﹑生薑等分﹐或丸或煎服。

次分三焦有妙括﹔眩暈不食气上攻﹐上焦吐者﹐气沖胸痛﹐食已暴吐而渴﹐治當降气和中﹐六君子湯加木香﹑藿香﹑桔梗﹑枇杷葉﹑或七气湯﹔熱气沖者﹐古荊防湯加人參﹑甘艸﹑檳榔。

胸滿酸悶食作孽﹔中焦吐者﹐食積與气。或先吐而後痛﹐或先痛而後吐﹐治當以木香﹑檳榔等分爲末﹐調服行气紫沈丸。消積﹐尋常平胃散﹐二陳湯加靑皮﹑砂仁﹑白豆蔻﹑山楂﹑神曲調之。

厥冷下焦停有寒﹐下焦吐者﹐寒也。朝食暮吐﹐暮食朝吐﹐久則小便淸利﹐大便不通﹐乃陰气偏結﹐不與陽和。治當溫其寒而通其祕﹐復以中焦藥和之﹐附子理中湯﹑木香勻气散合理中湯﹑四逆湯﹑丁胡三建湯﹑古丁半湯﹑養正丹﹑古半硫丸。

三陽熱壅大便結。

嘔家不可下者﹐常也。如喜冷煩渴﹐胸滿腹痛﹐甚而大便閉者﹐大小腸﹑膀胱結也。熱者﹐大柴胡湯下之﹔虛者﹐潤之。

痰火不已水怔忡﹐嘔吐﹐痰火爲多﹐二陳湯加姜炒芩﹑連﹐或小調湯主之。肝火出胃者﹐單黃連丸﹐或單人中白﹐薑汁化服。脾經濕痰郁滯上中二焦﹐時時惡心﹐吐出淸水﹐或如豆汁者﹐胃苓湯加半夏﹑檳榔。水嘔﹐心下怔忡﹐先渴後嘔者﹐赤茯苓湯﹔先嘔後渴者﹐豬苓湯﹔水入卽吐者﹐五苓散。

腥臊燻心多瘀血﹔鮏气﹑臊气燻炙﹐惡心嘔吐﹐雜以涎血﹐此膿血聚於經中﹐所謂嘔家有癰膿﹐不須治﹐膿盡自愈。四物湯倍赤茯苓﹑牡丹皮﹔虛者﹐八珍湯加陳皮。

客風翻翻暑渴煩﹐風邪在胃﹐翻翻不定﹐或郁酸水﹐全不入食者﹐不換金正气散﹑麥天湯﹑安脾丸﹐不宜輕用參﹑術﹐補住邪气反甚。惟久病肋痛者﹐木克土也﹐方敢用六君子湯加靑皮﹑芍藥﹑柴胡﹑升麻﹑川芎﹑砂仁﹑神曲。治水熱者﹐小柴胡湯加靑黛﹑薑汁﹐蒸餅爲丸服。暑吐煩渴﹐黃連香薷散﹑六一散加砂仁﹐或枇杷葉散﹑錢氏白術散。

气虛痞滿虫痛切。

久病胃气虛弱﹐全不納食﹐聞食气則嘔者﹐四味藿葉湯﹐或四君子湯去茯苓﹐加香附﹑參﹑﹔胸痞短气者﹐調中益气湯﹔胃虛寒痰作嘔者﹐增半湯。虫吐﹐時常惡心﹐胃口作痛﹐口吐淸水﹐得食暫止﹐饑則甚者﹐胃中有蛔也﹐二陳湯加苦楝根﹑使君子﹑白術﹑烏梅﹐或用錫灰﹑檳榔等分﹐米飲調服亦可。凡吐菜汁者﹐死。此是乍然嘔吐﹐非翻胃比也。又船暈大吐﹐渴飲水者﹐多死﹐惟童便飲之最妙。

呃逆呃逆分不足有餘﹐不足﹐因內傷脾胃及大病後胃弱﹐多面靑﹐肢冷﹐便軟﹔有餘﹐因外感胃燥及大怒﹑太飽﹐多面紅﹐肢熱﹐便閉。有餘可治﹐不足者危。

不足火炎陰气虛﹔火乃元气之賊。人之陰气根據胃气而養﹐胃土受傷﹐則木气侵之﹐陰火所乘﹐不得內守﹐木挾相火﹐直衝淸道而上﹐乃虛之甚也。膏粱濕熱者﹐十味小柴胡湯﹐吞單黃柏丸﹐或調益元散﹔胃火善食者﹐小半夏湯加山梔﹑黃芩吐之﹔火盛者﹐益元散加黃連﹑黃柏﹔自利﹐更加參﹑術﹑白芍﹑陳皮。久病滯下及婦人產後﹐從臍下逆上﹐夜分轉甚者﹐皆屬陰虛﹐四物湯加知﹑柏﹑陳皮﹑竹茹。

勞役傷脾故有此﹐貧苦大勞火動﹐濁升淸陷者﹐補中益气湯﹐或合生脈散加黃柏﹑附子少許﹔挾房勞者﹐瓊玉膏﹔腎气不歸元者﹐九味安腎丸。

久病寒搏火爲辜﹔極是危證。脈數爲火刑金﹐必死。凡傷寒吐下及雜病久﹐每呃逆者﹐皆火欲上行﹐爲胃中寒邪所遏﹐故搏而有聲﹐俱宜丁香柿蒂散﹑羌活附子湯﹑理中湯倍參。久者﹐三香散﹐或木瓜根煎湯呷之。中虛昏憒脈結者﹐炙甘艸湯救之。

有餘飽食﹝塡寒胸中﹞失升降﹐二陳湯加枳殼﹑砂仁。

痰郁何由得泰舒﹖痰閉於上﹐火動於下﹐無別證﹐忽然發呃從胸中起者﹐芩連二陳湯﹐或只陳皮﹑半夏﹐姜煎服﹐或人參蘆煎湯吐之。停痰﹐或因怒郁瘀熱者亦宜。蓋參蘆瀉肺﹐肺衰气降﹐而火土復位矣。七情气郁者﹐木香勻气散﹐用蘿卜煎湯下﹐蘇子降气湯。

陽證失下多潮熱﹐地道不通﹐因而呃逆。宜寒藥下之﹐大柴胡湯。陽極脈微將脫者﹐宜涼膈散﹑解毒湯﹐養陰退陽﹐不可大小。

汗吐下後﹝胃﹞熱未除﹔小柴胡加橘皮﹑竹茹﹐或橘皮竹茹湯﹑單瀉心湯。

有餘湧﹝吐﹞泄﹝平人食物太速﹐飲水入肺﹐喜笑太多﹐亦屬有餘。食呃﹑笑呃﹐以紙撚鼻嚏﹐或久閉气可止。水呃﹐小陷胸湯﹑小靑龍湯去麻黃﹐淸之利之而已不足補。﹞

補有溫平涼莫拘。

凡汗﹑吐﹑下﹑服涼藥過多者﹐當溫補﹔脾胃陰火上衝者﹐當平補﹔挾熱者﹐宜涼補。《局方》率用丁﹑附溫暖助火﹐損不足而益有餘﹐宜乎呃逆之必死也﹗膈噎三焦枯槁成膈噎﹐飲食不下﹐而大便不通﹐名膈噎。《疏》云﹕膈有拒格意﹐卽隔食反胃也。《玉機》云﹕噎塞大便不通﹐通幽湯。故以膈噎爲題。《局方》以噎近咽﹐膈近胃﹐而遺下焦﹐又妄分十膈五噎﹐皆非經旨。病因內傷﹐憂鬱失志及飲食淫欲而動脾胃肝腎之火﹔或因雜病﹐誤服辛香燥藥﹐俱令血液衰耗﹐胃脘枯槁。其槁在上焦賁門者﹐食不能下﹐下則胃脘當心而痛﹐須臾吐出乃止。賁門﹐卽胃脘上口﹐言水谷自此奔入於胃﹐而气則傳之於肺也。其槁在中焦幽門者﹐食物可下﹐良久復出。幽門與中脘相近﹐言其位幽僻﹐胃中水谷自此而入小腸也。其槁在下焦闌門者﹐朝食暮吐﹐暮食朝吐。闌門臍下﹐攔約水谷﹐分入膀胱﹑大腸而爲糞溺。是大小腸﹑膀胱﹐乃气血津液流通之道路也。

陽火上升有虛熱﹔經曰﹕三陽結謂之膈。小腸熱結則血脈燥﹐大腸熱結則不能便﹐膀胱熱結則津液涸。三陽熱結﹐脈必洪數有力﹐前後閉塞。下旣不通﹐必反而上行﹐所以噎食不下﹐縱下復出﹐乃陽火上行而不下降也。實火﹐黃連解毒湯加童便﹑薑汁﹐或益元散入薑汁﹐澄白腳爲小丸﹐時時服之﹐溫六丸尢妙。甚者﹐陶氏六一承气湯﹑人參利膈丸。虛火衝上﹐食不入者﹐枳梗二陳湯加濃朴﹑白術及木香少許﹐或古萸連丸﹔渴者﹐錢氏白術散﹔大便閉者﹐導滯通幽湯﹐或參仁丸﹑麻子仁丸。當噎未至於膈之時﹐便宜服此防之﹐膏肓之疾﹐豈可怠忽﹗間有身受寒气﹐口傷冷物﹐以脾胃火衰﹐膈上苦冷﹐腸鳴﹐脈必滑微﹐宜暫用丁香煮散﹑五膈湯﹑五噎湯﹑單附子散以劫之。若不求其本﹐偏認爲寒﹐槪用辛香燥藥﹐必至爍陰不救。

爲痰爲積本七情﹐古云﹕膈噎神思間病﹐惟內觀養之。蓋七情火郁﹐燻蒸津液﹐爲痰爲積﹐積久則血愈衰。《鍼經》曰﹕怒气所至﹐食則气逆不下﹔勞气所至﹐爲膈噎﹑喘促﹔思气所至﹐爲中痞﹐三焦閉塞﹐咽嗌不利。痰飲脈滑或伏﹐二陳湯﹑古參夏湯﹑化痰丸﹑栝蔞實丸﹐或用黃連﹑吳萸﹑貝母﹑栝蔞仁﹑牛轉艸﹐水煎﹔食積脈滑而短﹐枳術丸加黃連﹑陳皮﹑半夏﹐或狗米平胃丸﹑虎脂平胃丸﹐或用保和丸二錢﹐加姜炒黃連三錢﹑山楂二錢爲丸﹐麻仁大﹐胭脂爲衣﹐每六十丸﹐人參煎湯﹐入竹瀝下。七情鬱結﹐脈沈而澀﹐飲食喜靜﹐胸背痛者﹐四七湯﹑溫膽湯﹔痞滿煩悶﹐微嗽﹐二便不利者﹐分心气飲﹑四磨湯﹐或木香﹑檳榔二味等分爲末﹐白湯下﹔傷神不睡者﹐十味溫膽湯﹑朱砂安神丸﹔腹脹腸鳴者﹐木香勻气散﹔有積聚者﹐阿魏撞气丸﹔惡聞食气者﹐五膈寬中散。

气血兩虛多口沫﹔沫大出者﹐死。气虛不能運化生痰者﹐脈必緩而無力﹐四君子湯﹔大便閉﹐加蘆根﹑童便﹔气虛甚者﹐六君子湯加附子﹑大黃﹔酒毒﹐加甘庶汁﹔單人參湯﹑人參膏尢妙。

血虛不能滋潤生火者﹐脈必數而無力﹐四物湯加童便﹑竹瀝﹑薑汁﹔大便閉﹐加桃仁﹑紅花﹔有瘀血﹐加牡丹皮﹑韭汁﹔防生虫﹐加驢尿﹔血虛甚﹐加漧薑﹔血燥﹐加牛﹑羊乳汁﹐不可以人乳代之﹐蓋人乳反有七情﹑飲食之毒火故也﹔气血俱虛者﹐八物湯主之。

金水二髒須扶持﹐血陰主靜﹐內外兩靜﹐則臟腑之火不起﹐而金水二气有養﹐陰血自生﹐津液傳化合宜﹐何膈噎之有﹖腎气丸主之。

益陰養胃是總訣。

不問虛實﹐俱以益陰養胃爲主﹐庶免後患。通用二陳湯加童便﹑竹瀝﹑薑汁﹑韭汁﹔有熱﹐加土炒芩﹑連﹑栝蔞﹑桔梗﹔七情﹐加香附﹑川芎﹑木香﹑檳榔﹔不納食﹐加麥芽﹑神曲﹔熱結食反上奔﹐加大黃﹑桃仁﹔气虛﹐合四君子湯﹔血虛﹐合四物湯。雜方﹕燒鍼丸﹑杵糠丸﹑紫金錠﹑霞天膏﹑神仙奪命丹﹑古阿魏散﹐或靈砂﹐燒酒下。凡五十歲後﹐血枯糞如羊屎﹐及年少不淡薄飲食﹑斷絕房室者﹐不治。

關格與嘔吐﹑膈噎﹑淋證參看。

關不小便格吐逆﹐經云﹕人迎脈大於气口四倍﹐名曰格﹔气口脈大於人迎四倍﹐名曰關。

上寒下熱中焦窒﹔關﹐乃陽不下﹐以寒在胸中﹐塞而不入﹔格﹐乃陰不上﹐以熱在下焦﹐寒而不出。上下不通﹐三焦撩亂﹐中气不足﹐陰陽不能相榮﹐故旣關且格。中虛者﹐補中益气湯加檳榔以升降之﹔中虛痰盛者﹐六君子湯去術﹐加柏子仁及麝少許﹔虛甚﹐吐利俱不得者﹐旣濟丸。

吐提其气非爲痰﹐關格與噎穢稍異﹐胃中覺气有礙﹐欲升不升﹐欲降不降﹐欲食不食﹐宜二陳湯﹐加木通﹐吐其橫格之气﹐不必在出痰也。

或治下焦不可執。

古云﹕關格死在旦夕﹐但治下焦可愈。經云﹕少陽所至﹐爲嘔湧溢﹐食不下。言火逆上而爲嘔吐﹐非膈上所生﹐獨爲關﹐非格也﹐大承气湯下之。若但吐而不得小便者﹐胃苓湯。有膏粱積熱﹐損傷北方眞水者﹐滋腎丸主之。忌用淡滲利水之藥﹐詳前淋證。凡關格見頭汗者﹐死。

證虛柔實則剛﹐陽極則爲剛﹐多類風證﹐宜淸熱化痰祛風﹔陰極則爲柔﹐多類厥證﹐宜溫補化痰降火。此丹溪胃實則爲剛﹐虛則爲柔﹐皆危證也。余詳傷寒。

口噤不醒通身彊。

病發則身彊不醒﹐癇病發則身軟時醒。﹑癇相似﹐而實不同。

內外因皆挾痰火﹐或外因風邪﹐或內因七情﹐皆必挾痰火而後發。痰壅發不醒﹐或只手足搐搦﹐左右動搖﹐宜祛風導痰湯﹐加竹瀝﹑薑汁。風痰盛者﹐敗毒散加防風﹑天麻﹑黃芩﹑全蠍﹑生薑﹑薄荷﹐或通聖散加人參﹑柴胡﹐間服壽星丸﹐薑汁﹑竹瀝下。火盛則徧身戰掉﹐猶火炎而旋轉也。火能燥物﹐而使气液不足﹐宜四物二陳湯﹐加芩﹑連﹑知﹑柏﹑竹瀝﹑童便﹐補而散之。實火則胸滿﹐口噤切牙﹐腳攣﹐臥不著牀﹐大便閉者﹐大承气湯下之﹐仍忌風藥。蓋火爲風燥之本﹐能治其火﹐則風自散﹐而燥自潤矣。

鬱悶諸虛甚則亡。

七情鬱悶者﹐烏藥順气散﹑八味順气散主之。諸虛絕無風邪﹐而筋脈攣急﹐角弓反張者﹐乃气血虛脫﹐無以主持養筋﹐此等尢不可純用風藥。經曰﹕諸彊直﹐皆屬於濕。濕極反兼風化制之﹐實非風也﹐虛也。故又有言曰﹕虛爲本﹐痰火外邪爲標。气虛者﹐補中益气湯加竹瀝﹐或六君子湯加黃﹑附子﹑柴胡﹔血虛者﹐四物湯加防風﹑羌活﹐或大秦艽湯。

病比癇更重﹐甚則因而昏死者有之。

癇癇與癲狂相似﹐但癇病時發時止﹐邪流五臟﹔癲狂經久不愈﹐邪全歸心。

癇有陰陽只是痰﹐內傷最多﹐外感極少。蓋傷飲食﹐積爲痰火﹐上迷心竅﹔驚恐憂怒﹐則火盛神不守舍﹐捨空痰寒。丹溪云﹕癇因痰寒心竅﹐發則頭旋卒倒﹐手足搐搦﹐口眼相引﹐胸背彊直﹐叫吼吐涎﹐食頃乃醒。病先身熱脈浮在表者﹐陽癇﹐屬六腑﹐易治﹔病先身冷脈沈在裏者﹐陰癇﹐屬五臟﹐難治。若神脫目瞪﹐如愚癡者﹐不治。

時師何必究五三。

癇久必歸於五臟﹕肝癇面靑﹐搖頭喜驚﹐作雞鳴狀﹔心癇面赤口張﹐搖頭馬嘶﹔脾癇面黃下利﹐吐舌羊吼﹔肺癇面白吐沫﹐腹脹牛吼﹔腎癇面黑直視﹐如屍豬叫。此五癇﹐病狀偶類之耳﹐其實痰﹑火與驚三者而已。小兒風﹑驚﹑食三癇﹐見五卷。

痰挾火與驚多少﹐肥人多痰﹐動則有聲﹐沫出。風痰﹐星香散加全蠍三枚﹐姜煎服﹐或追風祛痰丸﹑五生丸。驚痰﹐紫石散﹑驚气丸﹑抱龍丸﹑三癇丸﹑引神歸舍丹﹑壽星丸﹔因怒者﹐順气導痰湯加菖蒲﹑辰砂﹔因憂思者﹐妙香散﹔食痰﹐醒脾散。瘦人火盛面赤者﹐防風當歸飲﹑或小調中湯加南星﹐或滚痰丸﹑瀉靑丸﹑牛黃淸心丸﹑龍腦﹑安神丸﹑千金龍膽湯。

痰火俱盛者﹐豬心丸溫酒下﹐上吐下利﹐去頑痰﹑老痰爲妙。通用斷癇丹﹑活虎丹﹑蝙蝠散﹑控涎丸﹑紫金錠。

調中補北瀉東南。

癇本痰熱挾驚﹐宜寒藥淸心﹑降火﹑化痰爲主﹐故古法用二陳湯加栝蔞﹑南星﹑黃連探吐﹐吐後必服朱砂安神丸﹐以降南方之火﹔當歸龍薈丸﹐以平東方之木。但化痰必先順气﹐順气必先調中。頑痰膠固﹐非辛溫熱藥爲佐﹐何以開導﹖是以古方治驚癇﹐皆有溫劑。

又如錢仲陽治小兒癇﹐經吐瀉及服涼藥過多﹐身冷閉目不食﹐後用益黃散補中﹐能食﹔次用腎气丸補北方腎水﹐能語。此須從權以救癇之壞證﹐亦可以爲成法。

癲狂癲狂痰火閉心堂﹐都緣喜怒太無常﹔《素問》注云﹕多喜爲癲﹐多怒爲狂﹐喜屬心﹐怒屬肝﹐二經皆火有餘之地。但喜則气散﹐畢竟謀爲不遂﹐鬱結不得志者多有之。大槪痰迷心竅者﹐葉氏淸心丸﹑金箔鎭心丸﹑朱砂安神丸。心風癲者﹐牛黃淸心丸﹑追風祛痰丸﹔虛者﹐加紫河車一具爲糊。怒傷肝者﹐寧神導痰湯﹑瀉靑丸﹑當歸龍薈丸﹔因驚者﹐抱膽丸﹑驚气丸。丹溪云﹕五志之火﹐郁而成痰﹐爲癲爲狂﹐宜以人事制之。如喜傷心者﹐以怒解之﹐以恐勝之﹔憂傷肺者﹐以喜勝之﹐以怒解之。

陽明熱結膏粱味﹐陽明發狂﹐見傷寒雜證﹐胃與大腸﹐實熱燥火鬱結於中﹐大便閉者﹐涼膈散﹐加大黃下之。膏粱醉飽後發狂者﹐止用鹽湯吐痰卽愈﹐或小調中湯﹔服芳艸石藥﹐熱气悍發狂者﹐三黃石膏湯加黃連﹑甘艸﹑靑黛﹑板藍根﹐或紫金錠。

謾議重陰與重陽。

《難經》云﹕重陰者癲﹐重陽者狂。河間以癲﹑狂一也﹐皆屬痰火﹐重陰之說非也。但世有發狂﹐一番妄言妄語﹐而不成久癲者﹔又有癡迷顚倒﹐縱久而不發狂者。故取河間合一於前﹐《難經》分析於後。癲者﹐異常也。平日能言﹐癲則沈默﹐平日不寧﹐癲則呻吟﹐甚則僵僕直視﹐心常不樂﹐此陰虛血少﹐心火不寧﹐大調中湯主之﹔不時倒暈者﹐滋陰寧神湯﹔言語失倫者﹐定志丸﹔悲哭呻吟者﹐燒蠶蛻﹑故紙﹐酒調二錢﹐蓖麻仁煎湯﹐常服可以斷根。狂者﹐凶狂也。輕則自髙自是﹐好歌好舞﹐甚則棄衣而走﹐逾墻上屋﹐又甚則披頭大叫﹐不避水火﹐且好殺人﹐此心火獨盛﹐陽气有餘﹐神不守舍﹐痰火壅盛而然﹐小調中湯﹑三黃丸﹑控涎丹﹑單苦參丸。狂則專於下痰降火﹐癲則兼乎安神養血。經年心經有損者﹐不治。

妄言未見如神鬼﹐邪祟由來痰作殃。

視﹑聽﹑言﹑動俱妄者﹐謂之邪祟。甚則能言平生未見聞事及五色神鬼﹐此乃气血虛極﹐神光不足﹐或挾痰火壅盛﹐神昏不定﹐非眞有妖邪鬼祟。大槪內服傷寒溫疫條人中黃丸﹐照根據气﹑血﹑痰﹐湯藥爲使﹐或單人中黃亦好服﹐或單石菖蒲末﹐豬心血爲丸服亦可。有婦人夜夢鬼來交者﹐定志丸料﹐如赤小豆水煎服。有婦人月水崩漏過多﹐血气迷心﹐或產後惡露上衝﹐而言語錯亂﹐神志不守者﹐此血虛神耗也﹐宜寧神膏。但亦不可純服補心斂神藥。血熱者﹐小柴胡湯加生薑﹑生地煎服﹐百餘帖卽安。血迷心胞﹐逾墻上屋﹐歌唱無時者﹐逍遙散加遠志﹑桃仁﹑紅花﹑蘇木﹐服後病退﹐用平胃散﹐少用濃朴﹐倍加蒼術﹑升麻﹐常服以絕病根。又男子挾瘀血者﹐陶氏當歸活血湯。有卒中尸惡﹐吐利如幹霍亂狀﹐或狂譫如醉人﹐有起心先知其肇﹐或已死口噤不開者﹐急用傷寒門追魂湯﹐灌之卽醒。外法﹐辟邪丹灌鼻法。

驚悸﹑怔忡﹑健忘驚悸惕惕不自定﹐如人將捕曰怔忡。

思虛過度及因大驚﹑大恐﹐以致心虛停痰﹐或耳聞大聲﹐目見異物﹐臨危觸事﹐便覺驚悸﹐甚則心跳欲厥﹐脈弦濡者﹐虛也。血虛﹐四物湯﹑茯神湯﹑妙香散﹑朱砂安神丸﹔气血俱虛﹐人參養榮湯﹑養心湯。時作時止者﹐痰也﹐二陳湯加白術﹑黃連﹑遠志﹑竹瀝﹑薑汁。怔忡因驚悸久而成﹐痰在下﹐火在上故也﹐溫膽湯加黃連﹑山梔﹑當歸﹑貝母﹔气郁者﹐四七湯加茯神﹑遠志﹑竹瀝﹑薑汁﹐或十味溫膽湯﹑金箔鎭心丸﹔停飲胸中漉漉有聲﹐怏怏不安者﹐二陳湯加茯神﹑檳榔﹑麥門冬﹑沈香﹐或朱雀丸。

又有健忘非質鈍﹐精神短少痰相攻。

怔忡久則健忘﹐三證𨿽有淺深﹐然皆心脾血少神虧﹐淸气不足﹐痰火濁气上攻﹐引神歸舍丹主之。亦有所稟陰魂不足善忘者﹐當大補气血及定志丸。如老年神衰者﹐加減固本丸。三證通用歸脾湯﹑仁熟散﹑夢授天王補心丹﹑壽星丸﹑參棗丸。

咽喉﹝附失音﹑骨鯁﹞

種種咽喉總是火﹐咽喉﹐气之呼吸﹐食之出入﹐乃人身之門戶也。一十八種﹐𨿽後世彊名﹐亦不可不知﹐一﹑左單蛾風。二﹑右單蛾風﹐形圓如小箸頭大﹐生於咽喉關上可治﹐生於關下不見者難治。三﹑雙蛾風﹐兩个生於喉間關下﹐難治。四﹑蟬舌風﹐舌下再生二舌。五﹑牙蜞風﹐牙齦腫毒成瘡。六﹑木舌風﹐舌腫大如煮熟豬舌﹐不能轉動。七﹑舌黃風﹐舌上腫痛黃色。

八﹑魚口風﹐口如魚吸水﹐不治。九﹑寒喉風﹐喉痺聚毒﹐涎唾稠實而發寒熱﹐關上可治﹐關下難治。十﹑懸蜞蠱毒風﹐上眶腫﹐水食不下﹐形腫如雞卵。十一﹑搶食風﹐因食鯉惡物發泡。十二﹑獵頰風﹐腮頰結腫﹐牙盡處腫破。十三﹑纏喉風﹐自頤纏繞赤色﹐寒熱。十四﹑松子風﹐口內﹑滿喉赤如豬肝﹐張口吐物﹐則气逆關閉﹐飲食不能。十五﹑崩砂甘口風﹐自舌下牙齦上腫赤﹐口內作如湯熱﹐牙齦漸爛﹐亦能脫齒。十六﹑連珠風﹐自舌下起﹐初起一个﹐又起一个﹐甚者三五﹑七九个連珠生起。十七﹑蜂子毒﹐或在臉腮泮爛﹐或在喉關﹑舌下作﹐色黃如蜂。十八﹑走注瘰風﹐頸項結核五七个﹐皮膚赤腫作寒熱。尋常咽瘡痛者﹐多是虛火。噫﹗種類𨿽繁﹐同歸於火﹐蓋少陰君火﹐少陽相火﹐二脈並絡於咽喉。君火勢緩﹐則熱結而爲疼爲腫﹔相火勢速﹐則腫甚不仁而爲痺。痺甚不通﹐而痰塞以死矣。故曰﹕一陰一陽結﹐謂之喉痺。一陰﹐肝與心包﹔一陽﹐少陽三焦。四經皆有相火﹐火者﹐痰之本﹔痰者﹐火之標﹐故言火則痰在其中矣。言咽喉則牙舌亦包在其中矣。

火有虛實從何如﹖實火便閉胸必緊﹐實火﹐因過食煎炒﹐蘊熱積毒﹐煩渴﹐二便閉塞﹐風痰上壅﹐將發喉痺﹐必先三日胸膈不利﹐脈弦而數。治宜先祛風痰﹐而後解熱毒﹐涼膈散加黃連﹑荊芥﹑石膏﹐或古荊防湯﹑防風通聖散﹐三黃丸含化。又風燥咽喉漧枯﹐常如毛刺﹐吞咽有礙﹐敗毒散加黃芩半夏﹐倍桔梗﹑薄荷﹐生薑煎服﹔痰盛﹐加石膏。凡服此藥﹐子服午攻﹐午服子攻。如嘔吐咯傷﹐因食熱物及谷芒刺澀﹐風熱並與血气相搏腫痛者﹐消風散加薄荷﹑玄參﹑全蠍﹐或射幹湯﹑牛蒡子湯。木舌﹐重舌者﹐如聖金錠。舌根腫者﹐麝香朱砂丸。時行咽痛者﹐普濟消毒飲。

虛火便利脈亦微。

虛火﹐因飲酒則動脾火﹐忿怒則動肝火﹐色欲則動腎火﹐火炎上攻﹐咽膈漧燥﹐必二便如常﹐少陰脈微﹐治宜補虛降火。血虛者﹐四物湯﹐加桔梗﹑荊芥﹑知母﹑黃柏﹔气虛者﹐四君子湯加甘艸﹑桔梗﹑玄參﹑升麻﹐甚則漧薑﹑附子以爲響導﹐徐徐服之。如痰盛者﹐二陳湯料﹐入靑魚膽一个﹐其膽先以糯米入內﹐陰榦爲末﹐薑汁調服。亦可探吐﹐或千緡湯。曾服涼藥自利﹐或聲音有壞者﹐祕傳降气湯救之。暴感風寒﹐則咽喉緊縮妨礙者﹐紫梗半夏湯﹑豬膚湯﹔腎傷寒及陰證者﹐半桂湯﹐蜜附子﹐通用甘桔湯﹑利膈湯﹑冰梅丸﹑犀角琥珀膏﹐或單百艸霜爲末﹐蜜丸彈子大﹐每三丸新汲水化服。凡咽喉不可純用涼藥﹐艸藥取效目前﹐上熱未除﹐中寒復起﹐毒瓦斯乘虛入腹﹐胸前髙腫﹐上喘下泄﹐手足指甲靑紫﹐七日以後全不入食﹐口如魚口者﹐死。

繳吐引痰眞捷法﹐繳法﹕用靑魚膽末繳三次﹐紅腫卽散。吐法﹕用冬月靑魚膽﹐以枯礬入內﹐臨用加百艸霜炒鹽少許﹐醋調﹐以鴨毛蘸藥引吐痰盡。如無魚膽﹐用白礬半斤﹐巴豆肉十枚﹐同枯過﹐去巴﹐用引吐痰神效。吐後用金鎖匙吹之。常服甘桔湯最妙。如牙關緊者﹐用後開關藥﹐或二仙散。不省人事者﹐一字散。

急甚神鍼一發之﹔火郁發之﹐謂發汗也﹐咽瘡忌汗。最不誤人﹐惟砭鍼出血﹐卽汗之之義也﹐血出多則愈。有鍼瘡者﹐薑汁調熟水﹐時時呷之。畏鍼者﹐委曲鍼之。凡關上血泡最宜。關下不見者﹐令病患含水一口﹐用蘆管削尖﹐入鼻孔刺出血妙。惟腎傷寒及帝中腫者忌鍼﹐用蛇牀子於瓶中燒煙﹐令病患吸入喉中立愈。

毒結開關還可救﹐雄黃解毒丸﹑龍腦破毒散﹑玉鑰匙﹐或用巴豆壓油紙上﹐取油紙撚成條子﹐點燈吹滅﹐以煙燻入鼻中﹐一時口鼻涎流﹐牙關自開。一方﹕用巴豆肉﹐以綿裹定﹐隨左右塞於鼻中﹐左右俱有﹐左右俱塞﹐立透。蓋方中以巴豆治走馬喉痺者﹐以熱攻熱﹐熱則流通之意也。

喉失音者卽難醫。

喉痺失音者﹐祕傳降气湯去陳皮﹐加黃芩﹔風寒失音者﹐甘桔湯加訶子﹑木通﹐入生地汁潤之﹐或訶子散﹔血虛受熱﹐咳嗽聲嘶者﹐用靑黛﹑蛤粉蜜調含化﹐或潤肺丸﹑蜜脂煎﹔尋常聲音不淸者﹐加味固本丸﹔內傷虛損﹐咽瘡失音者﹐無治法。骨鯁用朴硝爲末﹐對入龍腦雞蘇丸內﹐爲丸﹐彈子大﹐噙化﹐不過三五丸﹐自然消化。魚骨鯁﹐食橄欖或以核爲末﹐順流水調服﹐外用獺爪爬之自下。余詳七卷急救諸方。

外集﹟卷四雜病分類

內傷類

發熱﹝附惡寒﹞

發熱原無表裏證﹐明是內傷虛損病﹕外感發熱﹐人迎緊盛﹐隨表裏見證﹐汗下卽解。惟內傷虛熱﹐經久不解﹐無表裏二證﹐𨿽食積類傷寒初證﹐右脈气口緊盛﹐身節不痛爲異。

勞役力倦欲昏神﹐內傷勞役發熱﹐脈虛而弱﹐倦怠無力﹐不惡寒﹐乃胃中眞陽下陷﹐內生虛熱﹐宜補中益气湯。內傷色欲﹐陰虛發熱﹐便硬能食者﹐滋陰降火湯﹑加味逍遙散﹑淸骨散。內傷思慮﹐神昏恍惚﹐眼燒者﹐歸脾湯﹑茯神湯。

生冷郁遏四肢甚。

內傷生冷﹐郁遏陽气及脾虛伏火﹐只手足心熱﹐肌膚不甚熱﹐自汗不食者﹐火郁湯。

晝熱口淡是陽虛﹐凡饑飽勞役傷胃﹐陽虛口中無味﹐晝熱夜輕者﹐俱宜補中益气湯﹐甚加附子。上盛下虛者﹐淸心蓮子飲。

夜熱晝輕陰弱定﹔凡房勞思恐傷腎﹐陰虛口中有味﹐夜熱晝輕者﹐俱宜四物湯加知﹑柏﹑黃芩﹔甚者﹐加童便﹑龜板峻補其陰。有郁抑者﹐下甲丸。

陰陽兩虛熱無時﹐陰陽兩虛﹐晝夜發熱﹐煩渴不止﹐證似白虎而無目痛﹑鼻幹者﹐古歸湯。如髒冷﹑榮熱﹑脈浮者﹐人參地骨散。久虛積損者﹐八物湯﹑人參養榮湯﹔甚者﹐旣濟湯去半夏﹑加五味子﹑當歸﹑地黃﹐入童便少許。或二至丸﹑八味丸﹑二神交濟丹。抑論肥人及脈弦大無力者﹐气虛於血﹐宜甘溫補气﹐气旺則能生血﹔若瘦人及脈弦帶澀者﹐血虛於气﹐只宜苦寒爲主﹐佐以甘溫。若气血平補﹐依舊气旺而陰愈消矣。凡虛熱﹐皆因精神外馳﹐嗜欲無厭﹐陰气耗散﹐陽無所附﹐遂致浮散肌表而發熱﹐實非有熱也。

骨蒸傳變須防命。

骨熱因气虛不能化血﹐血幹則火自沸騰﹐肉如鍼刺﹐骨熱煩疼﹐或五心俱熱﹐或兩肋如火﹐或子午相應﹐或晝微惡寒﹐而夜反大熱。𨿽腎經所主﹐傳變不常﹐蒸上則見喘咳痰血﹐唇焦舌黑﹐耳鳴目眩等證﹔蒸下則見遺精﹑淋濁﹑泄瀉﹑腰痛﹑腳酸﹑陰物自彊等證﹔蒸中則見腹脹﹑脇痛﹑四肢倦怠等證。古云﹕肝癥發熱﹐肉下骨上﹐寅卯尢甚﹐瀉靑丸﹑人中白散﹔心證發熱﹐在血脈﹐日中則盛﹐單瀉心湯﹑導赤散﹑朱砂安神丸﹔脾證發熱﹐有肌肉﹐遇夜尢甚﹐瀉黃散﹑三白湯﹔肺證發熱﹐在皮毛﹐日西則甚﹐瀉白散﹐甚者涼膈散﹔腎證發熱﹐在骨﹐亥子時甚﹐兩手足心如火﹐滋腎丸主之。大要﹕脈弦而濡者﹐秦艽扶贏湯﹑加味逍遙散﹔脈弦而數者﹐節齋四物湯。通用五蒸湯﹑丸﹐二參湯﹐香連豬肚丸﹑大胡連丸﹑補髓丹﹑大造丸。

虛煩內煩不得眠﹐虛煩﹐頭昏口燥﹐乃心內煩躁﹐無外熱也﹐仍分气虛﹑血虛。或大病後津液枯竭﹐煩而有渴者﹐人參門冬湯﹑溫膽湯﹔不眠者﹐六一散﹔甚﹐加牛黃﹔勞心者﹐妙香散﹔脾弱者﹐三白湯。詳見傷寒。

挾痰挾積尢難淨﹔挾痰發熱者﹐二陳湯加漧葛﹑升麻﹑人參﹑白芍﹑五味子﹔挾濕痰發熱者﹐淸膈蒼莎丸﹔濕熱甚者﹐皮枯肢疼﹐唇燥面赤﹐痰嗽﹐飲食少味者﹐宜量體吐出痰涎﹐然後服淸熱化痰開郁之藥﹐古方蒼芩丸﹑蒼梔丸﹑蒼連丸﹑蒼芍丸選用。積病最能發熱﹐多夜分腹肚熱甚﹐柴陳湯加山楂﹑麥芽﹑漧葛﹔久者﹐保和丸﹐枳術丸﹐間服淸骨散。陰虛發熱﹐黃白丸。勞熱食積痰者﹐上下甲丸。因酒發熱者﹐宜靑黛﹑栝蔞仁﹐入薑汁﹐每日服數匙﹐最效。凡發熱人﹐極忌飲酒。

惡寒陽虛不自任﹐尋常外感﹐惡寒頭痛﹐微汗卽止。內傷表分衛虛惡寒者﹐黃建中湯﹐或調中益气湯加黃﹑桂枝﹔內傷陽虛自汗﹐全不任風寒者﹐四君子湯減茯苓﹐倍加黃﹑桂枝﹐或附子。如晝夜惡寒盛者﹐單用參﹑﹑桂﹑附﹐峻補其陽﹔如久病陽气郁陷惡寒者﹐升麻葛根湯去芍﹐加參﹑附﹑白芷﹑艸豆蔻﹑蒼術﹐蔥煎服。

灑淅陰虛痰火盛。

陰虛微惡寒而發熱者﹐二陳四物湯﹐加知母﹑黃柏﹑地骨皮。挾痰濕惡寒者﹐宜苦參﹑赤小豆各一錢爲末﹐韭汁調服﹐探吐。吐後以川芎﹑南星﹑蒼術﹑黃芩糊丸﹐白湯下。冬月去芩﹐加薑汁爲丸調之。素病虛熱﹐忽覺惡寒﹐須臾戰栗﹐如喪神守﹐乃火炎痰郁﹐抑遏淸道﹐不能固密腠理﹐四物湯加黃﹑黃連﹑黃柏﹐或合二陳湯。如火克肺﹐灑淅惡寒者﹐甘桔湯﹐加酒芩﹑山梔﹑麥門冬﹑五味子﹔惡寒糞燥者﹐四物湯加大黃下之。久病過服熱藥惡寒者﹐先探吐痰﹐後以通聖散加生地﹑當歸﹐或四物湯去芎﹐倍地黃﹐加白術﹑黃柏﹑參﹑﹑甘艸﹐通一炒熟煎服。如酒熱內郁惡寒者﹐黃一兩﹑葛根五錢煎服﹐大汗而愈。抑考《內經》論陰虛﹐因勞倦气衰﹐則火燻胸中而生內熱。陽虛則不足衛護皮膚而外寒﹐陰盛則血脈不通而中寒﹐陽盛則腠理閉塞而外熱。仲景謂﹕陽虛陰盛﹐宜汗散其陰邪﹔陰虛陽盛﹐宜下瀉其陽邪。東垣謂﹕晝熱陽气旺於陽分﹐夜熱陽气下陷陰中。皆名熱入血室。重陽者﹐晝夜俱熱。夜寒﹐陰血旺於陰分﹔晝寒﹐陰气上溢陽中。重陰者﹐晝夜俱寒。丹溪謂﹕惡熱非熱﹐明是虛證﹐惡寒非寒﹐明是火證。王冰謂﹕熱之不熱﹐是無火也﹐當治其心﹔寒之不寒﹐是無水也﹐當治其腎。噫﹗寒熱陰陽虛實﹐醫家大分﹐幸四公發明經旨﹐善學人﹐必合而玩之始得。

汗自汗侵侵屬气虛﹐汗者﹐元陽眞液。因飲食驚恐﹐房勞行動出汗者﹐曰多汗。不問昏醒朝夕﹐侵侵出汗者﹐曰自汗﹐乃陽气不足衛護。發熱者﹐補中益气湯加麻黃根﹑浮小麥﹐但升﹑柴俱宜蜜水炒過﹐以殺其升發之性﹐又欲其引參﹑至肌表﹐故不可缺也。發厥者﹐古附湯﹑順元散。間有气血俱虛者﹐黃建中湯。

亦有痰濕外邪初﹔痰證自汗﹐頭眩嘔逆﹐宜川芎﹑白術﹑陳皮﹑甘艸水煎服。多汗身軟者﹐濕也。

心主熱﹐脾主濕﹐濕熱相搏﹐如地之濕﹐蒸气爲雲﹐霧爲雨﹐各髒皆令有汗﹐獨心與脾胃爲濕熱主耳﹐宜調衛湯﹑玉屏風散﹔火炎上蒸﹐胃濕作汗者﹐涼膈散。胃熱者﹐二甘湯。是知自汗亦有實者﹐故外感初證﹐亦多自汗。風證﹐桂枝湯加附子﹔寒證﹐古桂附湯﹔暑證﹐五苓散﹔風濕相搏﹐防己黃湯。凡自汗久用參﹑﹑附子不效﹐宜養心血。或汗幹仍熱者﹐必外感風﹐宜參蘇飲﹐病止住服。是反治也。

盜汗全是陰分弱﹐腎火脾濕心勞劬。

睡著出汗﹐醒則漸收﹐蓋睡則胃气行於裏而表虛﹐醒則气散於表而汗止。心火炎盛﹐以致肺失衛護者﹐當歸六黃湯﹔陰虛火動者﹐四物湯加知﹑柏﹐兼气虛者﹐加參﹑﹑白術﹔腎火動甚者﹐正气湯﹔脾濕者﹐四制白術散﹔肝熱者﹐用防風﹑龍膽艸等分爲末﹐米飲調服﹔心虛者﹐用人參﹑當歸各二錢半﹐先用豬心血煮湯澄淸﹐以汁煎藥服﹔思慮過度﹐以致心孔獨有汗出者﹐用艾湯調下茯苓末一錢﹐或靑桑第二番葉帶露采﹐陰漧﹐火焙爲末﹐米飲調服﹐或古芷莎散。通用黃六一湯加浮小麥﹑牡蠣﹑麻黃根。外用五倍子﹑白礬爲末﹐津液調﹐封臍中﹐一宿卽止。或用牡蠣﹑麥麵﹑麻黃根﹑本﹑糯米﹑防風﹑白芷等分爲末﹐周身撲之。

痿諸痿不痛火克肺﹐經曰﹕諸痿皆生於肺熱。肺熱葉焦脾弱﹐著足痿﹐色白毛枯﹐曰皮痿。五臟受之發爲諸痿﹐悲哀失志﹐上發喘而下溲血﹐乃心熱下虛也﹐曰脈痿﹐則膝脛筋脈縱緩﹐而不能任用於地。思色無窮﹐或入房太甚﹐口苦﹐白淫﹐乃肝熱膽津滲也﹐曰筋痿﹐則筋脈幹急蜷攣。居處卑濕﹐肉蠕動而口渴﹐乃脾熱胃燥也﹐曰肉痿﹐則肌肉麻痺不仁。有所勞行﹐大熱而渴﹐則陽气內伐﹐熱捨於腎﹐水不勝火﹐骨髓空虛﹐色黑齒槁﹐名曰骨痿﹐則腰膝與脊不舉。骨痿不能起於牀者﹐死。

肺傷木旺肢體廢﹔肺被火傷﹐則木寡畏而侮土﹐則脾亦爲之傷矣。肺傷則不能管攝一身﹔脾傷則不能運用四肢而痿廢矣。五痿總屬陽明﹐陽明者﹐宗筋之會也。陽明實﹐則宗筋潤而機關利矣。

瀉南補北是大經﹐瀉南﹐則肺金淸而東方不旺﹐脾不傷而宗筋潤矣﹔補北﹐則心火降而西方不虛﹐肺不焦而榮衛通矣。淸燥湯﹑虎潛丸﹑腎气丸﹐調和金水二髒﹐治痿之大經也。

愼勿滚同風痺治。

痺乃風寒濕合香港腳寒濕而成。緩風邪深﹐手足肢體緩弱而痛﹐是知痛則爲風爲實﹐不痛爲痿爲虛。

風因外感宜發散﹐痿屬內傷補血气﹔血虛者﹐四物湯合生脈散﹐加蒼術﹑黃柏﹑牛膝﹐下補陰丸﹐气虛者﹐四君子湯加蒼術﹑黃柏﹑黃芩﹐下鹿茸四斤丸加五味子﹐或五獸三匱丹。又有瘀血妨礙者﹐四物湯加參﹑術﹑黃柏﹑紅花。

或兼濕熱或兼痰﹐有濕多者﹐有熱多者﹐有濕熱相半者﹐健步丸﹑四制蒼柏丸。痰火起於手足之內者﹐二陳湯加蒼術﹑黃柏﹑白術﹑黃芩﹑竹瀝﹑薑汁。

又恐食積﹝妨礙升降﹞陽明滯﹔減味淸燥湯。如食全少者﹐白術膏。

五痿旺時病易安﹐隨各髒旺月調補則易。間有挾寒者﹐五積散合獨活寄生湯﹔挾風者﹐大秦艽湯﹑何首烏丸。

天產作陽戒濃味。

助火發熱故也。素不能淡薄者﹐搜風順气丸。

厥﹝與麻木條參看﹞

厥證不獨手足隘﹐宗筋脾胃合爲孽﹔《內經﹟气厥》篇﹕厥者﹐气逆也。凡移寒移熱﹐或伏熱深而振栗﹐或虛寒甚而發躁﹐皆謂之厥﹐不但手足厥冷而已。宗筋﹐陰器也﹐厥陰所主。脾胃脈皆輔近宗筋﹐寒厥則陰縮而四肢冷﹔熱厥則津幹不榮四肢﹐溺赤﹐而手足熱。是六經之厥﹐皆統於肝與脾胃也。

太陽僕足難行﹐經曰﹕巨陽之厥﹐腫首頭重﹐足不能行﹐發爲HT僕﹐而僵僕倒地。

陽明腹滿癲狂發﹔陽明之厥﹐則癲疾﹐欲走呼﹐腹滿不得臥﹐面赤而熱﹐妄見而妄言。

少陽耳聾脇肋痛﹐少陽之厥﹐則暴聾頰腫而熱﹐脇痛﹐不可以運。

太陰脹作嘔泄﹔太陰之厥﹐則腹滿脹﹐後不利﹐不欲食﹐食則嘔﹐不得臥。

少陰心痛口舌漧﹐少陰之厥﹐則口漧溺赤﹐腹滿心痛。

厥陰莖縮膝腰折。

厥陰之厥﹐則小腹腫痛﹐腹脹涇溲不利﹐好臥屈膝﹐陰縮腫內熱。

又或咽腫咳不寧﹐腸癰項彊衄吐血﹔太陽厥逆﹐僵僕﹐嘔血﹐善衄。少陽厥逆﹐機關不利。機關不利者﹐腰不可以行﹐項不可以顧。發腸癰不治﹐驚者死。陽明厥逆﹐喘咳身熱﹐善驚﹐衄﹐嘔血。手太陰厥逆﹐虛滿而咳﹐善嘔沫。手心主少陰厥逆﹐心痛引喉﹐身熱﹐死不可治。手太陽厥逆﹐耳聾﹐泣出﹐項不可以顧﹐腰不可以俯仰。手陽明少陽厥逆﹐發喉痺﹐嗌腫﹐。若三陰俱逆﹐不得前後﹐使人手足寒﹐三日死。

外感寒泣暑相兼﹐寒泣血發厥﹐脈沈微者﹐理中湯﹑四逆湯﹔暑耗气發厥﹐脈虛者﹐白虎湯﹐或香薷散加羌活。夏月勞役犯房﹐以致陽气煩擾﹐目盲耳閉﹐《內經》謂之煎厥﹐言熱气煎逼﹐損腎與膀胱而成也。宜四君子湯﹐加遠志﹑防風﹑赤芍﹑麥門冬﹐陳皮。凡外感發熱者﹐宜解散藥中加薑汁。

內傷薄厥痰火挾﹔內因喜怒傷气傷志﹐气逆而不下行﹐則血積於心胸﹐《內經》謂之薄厥﹐言陰陽相搏﹐气血奔並而成。古法暴厥气逆身冷者﹐蘇合香丸﹑八味順气散。怒气逆甚﹐嘔血鼽衄發厥者﹐四物湯去地黃﹐加赤茯苓﹑人參﹑桔梗﹑陳皮﹑麥門冬﹑檳榔﹐姜煎服﹐或六郁湯。气實多怒﹐忽大叫發厥者﹐乃痰閉於上﹐火起於下而上衝﹐用香附五錢﹐川芎七錢﹐生甘艸三錢﹐童便﹑薑汁煎服﹐又靑黛﹑人中白﹑香附爲丸服。稍愈﹐用導痰湯加黃連﹑香附﹑煎吞當歸龍薈丸。因勞役飲水﹐被驚發厥者﹐六君子湯加芩﹑連﹑竹瀝﹑薑汁。內傷痰火發厥﹐脈弦滑者﹐二陳湯加竹瀝﹔挾寒﹐加生附子﹔挾火﹐加芩﹑連﹑山梔﹑竹瀝﹔肥人﹐加人參﹑薑汁。凡厥癥爲癲﹑爲僕﹑爲妄見﹐或腹脹﹑二便不利﹐或嘔﹐或心痛﹐皆痰火﹑鬱气病也。

總因酒色陰陽衰﹐熱厥因醉飽入房﹐濕熱郁於脾土﹐不能滲榮四肢﹐陽气獨盛﹐故手足心熱﹐宜補中益气湯﹑升陽散火湯﹑火郁湯。寒厥因多欲奪精﹐元陽大有所損﹐不能滲營經絡﹐陰气獨在﹐故手足皆寒﹐宜十全大補湯加附子﹐或當歸四逆湯。尋常气虛發厥者﹐四君子湯。血虛發厥者﹐四物湯。有火﹐加知母﹑黃柏﹔虛寒﹐加附子。但厥冷多以不勝乘其所勝﹐如腎移寒於脾﹐則爲寒厥﹔心移熱於腎﹐則爲熱厥﹐六經皆然。抑論陽癥煩渴﹑譫語﹑身熱﹔陰癥不渴﹑靜倦﹑身涼﹐與傷寒陽厥﹑陰厥大同。但雜病多因酒色﹑七情﹑痰火所致﹐外感者少。故經曰﹕陽衰於上則爲寒厥﹔陰衰於下則爲熱厥。陽極似陰﹐陰極似陽﹐與傷寒因𨿽不同﹐而病狀變化亦相似也。

屍厥亦是下虛﹔凡有弔死問疾﹐或入廟登冢﹐卒中外邪﹐與髒气相忤﹐气遏不行﹐經絡脈伏﹐昏不知人﹐忽手足逆冷﹐頭面靑黑﹐牙關緊急﹐昏暈卒倒﹐或錯言妄語﹐決不可作風治﹐先宜蘇合香丸灌之﹐候醒﹐以木香勻气散﹐合平胃散調之。素虛者﹐用焰硝五錢﹐硫黃二錢末﹐作三服﹐用陳酒一盞﹐煎覺焰硝起﹐傾於盞內蓋著﹐溫服﹔如人行五里﹐又進一服。如無前藥﹐用古參附湯﹐入薑汁﹐酒煎服﹔外灸百會穴﹐如綠豆大艾九壯﹐气海百壯﹐身溫者生。暴死者﹐追魂湯灌之。蛔厥見傷寒﹐血厥見產後。

接補陰陽本《內經》﹐陰陽气不相接則厥。熱厥補陰﹐寒厥補陽。正經所謂﹕壯水之主﹐以鎭陽光﹔益火之源﹐以消陰翳也。

吐下還爲實者設。

凡卒厥未辯﹐先以蘇合香丸灌醒﹐痰壅口噤者﹐瓜蒂散吐之﹐或搐鼻亦可﹔熱甚者﹐大承气湯﹑雙解散下之。

癆瘵癆瘵﹝癆極曰瘵﹞先須辧陰陽﹐熱癆陽病﹐口漧﹐舌瘡﹐咽痛﹐涕唾稠粘﹐手足心煩疼﹐小便黃赤﹐大便燥結﹔虛癆陰病﹐唾痰白色﹐胃逆口惡﹐飲食難化﹐小便多﹐遺精白濁﹐大便溏泄。又有嗽痰﹐仰臥不得者﹐必陰陽兼病也。多因十五六歲﹐或二十前後﹐血气未定之時﹐酒色虧損精血而成﹐全屬陰虛。間有因外感﹑外瘧﹕久嗽而成者﹐多屬陽虛。熱癆咽瘡﹑失音者死﹔虛癆泄不止者死。

陰陽傳變最無常。

不問陰病陽病﹐日久皆能傳變﹐男子自腎傳心肺肝脾﹐女子自心傳肺肝脾腎﹐五臟復傳六腑而死﹐亦有始終只傳一經者﹐有專著心腎而不傳者﹐大要以脈爲證驗。

潮汗咳﹝或見血﹐或遺精﹞泄分輕重﹐輕者﹐六證間作﹔重者﹐六證兼作。蓋火蒸於上﹐則爲咳血﹐爲潮熱﹔火動於下﹐則爲精濁﹐爲泄瀉。若先見血﹐上血爲先﹐其餘流傳變證𨿽多﹐亦必歸重於一經。假如現有精濁﹐又加之脛酸﹑腰背拘急﹐知其邪在腎也﹔現有咯血多汗﹐加之驚惕﹑口舌生瘡﹐知其邪在心也﹔現有喘咳嗽血﹐加之皮枯﹑鼻塞﹑聲沈﹐知其邪在肺也﹔現有夢遺﹐加之脇痛﹑多怒﹑頸核﹑知其邪在肝也﹔現有泄瀉﹐加之腹痛痞塊﹑飲食無味﹑四肢倦怠﹐知其邪在脾也。當隨其邪之所在調之。勞熱﹐淸骨散﹔內熱﹐保眞湯﹔晡熱﹐黃鱉甲湯。勞血﹑咯血太平丸﹔嗽吐咳咯﹐保和湯。血去多﹐三黃補血湯﹔血不止﹐十灰散﹑單花蕊石散﹐勞嗽漧咳﹐人參潤肺丸﹑保和湯﹑太平丸﹑寧肺湯。肺痿﹐知母茯苓湯﹔肺癰﹐桔梗湯﹑單白芨散。勞泄﹐白術膏﹑八珍湯﹑腎气丸。勞汗﹐黃散。更當於各病本條參究。

初於開關起胃房。

勞者﹐倦也。气血勞倦不運﹐則凝滯疏漏﹐邪气得以相乘﹔又飲食勞倦所傷﹐則上焦不行﹐下脘不通﹐熱燻胸中而生內熱。凡頸上有核﹐腹中有塊﹐或當臍冰冷﹐或無力言動﹐皆痰涎結聚﹐气血凝滯之所致也。故以開關起胃爲先﹐蓋關脈閉則气血漧枯﹐胃气弱則藥無由行。

但陽虛不可偏用辛香丁﹑附之類﹔陰虛不可偏用苦寒知﹑柏之類。古方有開關散﹑定胃散﹐今亦難用﹐竊其意推之。陽病開關﹐淸熱利便﹐宜瀉白散﹐加銀柴胡﹑秦艽﹑桔梗﹑木通﹑澤瀉﹑當歸﹑芍藥﹑木香﹐以小便多爲病去。陰病開關﹐行痰利气﹐宜二陳湯﹐加便制香附﹑貝母﹑牡丹皮﹑當歸﹑山楂﹑蘇梗及生地﹑木香少許﹐以气淸痰少爲病減。陰陽俱用參苓白術散﹑三白湯﹑或二陳湯加白術﹑神曲﹑麥芽以起脾胃。如有泄者﹐尢宜多服﹑久服﹐俟胃气轉﹐然後根據證用藥。古方以生犀散﹑防風當歸飲﹐或三補丸﹑單黃連丸﹐治熱癆證﹐然必初起體實﹐而後敢用之也。

久則平補火處熄﹐久虛積損成癆。陽虛﹐劫勞散﹑十全大補湯﹑人參養榮湯﹑補中益气湯﹐單人參湯。陰虛﹐加味逍遙散﹑滋陰降火湯﹑節齋四物湯﹑補陰丸﹑大造丸﹑補天丸。虛甚者﹐瓊玉膏﹑白鳳膏。古云﹕服涼藥﹐百無一生﹔飲溲溺﹐萬無一死。惟脾胃虛及气血弱者﹐必以滋補藥中﹐量入童便﹐以代降火之藥。今俗非偏用知﹑柏﹑生地滯脾﹐則又偏用人參﹑桂﹑附助火﹔治咳輒用兜鈴﹐紫菀﹑款冬﹑靑黛﹐牡蠣收澀肝經。治血輒用京墨﹑金石﹐寒涼傷其气血﹔退潮輒用銀柴胡﹑胡黃連消其肌肉﹔遺精輒用龍骨﹑石脂澀燥其精﹐皆不治其本耳。

扶正祛邪虫亦亡。

虫亦气血凝滯﹐痰與瘀血化成。但平補气血爲主﹐加以烏梅﹑靑蒿﹑朱砂之類﹐而虫自亡矣。紫河車丹﹑紫河車丸﹑靑蒿膏﹑蛤蚧散﹑天靈蓋散﹐選用。傳尸之說﹐不必深泥。歷觀癆瘵﹐皆因酒色財气損傷心血﹐以致虛火妄動﹐醫者不分陰陽用藥﹐病家不思疾由自取﹐往往歸咎前人積惡﹐甚則疑及房屋器皿﹑墳墓﹐且冤業飛屍遞相傳疰﹐古人亦云﹕癆瘵三十六種﹐惟陰徳可以斷之﹐不幸患此疾者﹐或入山林。或居靜室﹐淸心靜坐﹐常夢香叩齒﹐專意保養﹐節食戒欲﹐庶乎病可斷根。若不遵此禁忌﹐服藥不效。

我有一言眞藥石﹐攺﹝酒色財气﹞過遷善﹝篤信天理﹞回穹蒼。

諸虫九虫皆因髒气弱﹐濕熱燻蒸痰瘀成﹔諸虫皆因飲食不節﹐或饑飽失宜﹐或過飧腥炙爆﹐或鱉﹑莧同食﹐以致中脘气虛不運而成積﹐積久成熱﹐濕熱燻蒸﹐痰與瘀血凝結﹐隨五行之气變化﹐而爲諸般奇怪之形﹐若腐艸爲螢是也。九虫﹔一曰伏虫﹐長四寸許﹐爲諸虫爲長﹔二曰蛔虫﹐長尺許﹐貫心卽殺人﹔三曰白虫﹐長一寸﹐母子相生﹐其形轉大而長﹐亦能殺人﹔四﹑肉虫﹐狀如爛杏﹔五﹑肺虫﹐其狀如蠶﹔六﹑虫﹐狀如蛤蟆﹔七﹑弱虫﹐又名膈虫﹐狀如瓜瓣﹔八﹑赤虫﹐狀如生肉﹔九﹑蟯虫﹐狀如菜虫﹐形至細微。

心煩咳嗽多嘔唾﹐肉虫令人心煩滿悶﹔肺虫令人咳嗽﹔虫令人嘔吐﹑呃逆﹑喜噦﹐嘈雜﹐受喫泥炭﹑生米﹑茶﹑鹽﹑姜﹑椒等物﹔弱虫令人多唾。

瘡癰痔漏與腸鳴。

蟯虫居廣腸﹐多則爲痔﹐居則爲癩。癰疽﹐疥﹐癬多虫之爲害。赤虫令人腸鳴。

又有感觸蠢動物﹐心腹刺痛藥不靈。

或山潤蛇虺﹑水蛭遺精﹐誤飲其水﹐或艸木果品﹐虫聚其毒﹐誤食以致心腹刺痛﹐或引腰脇﹐時作時至﹐諸藥不效﹐乃虫證也﹐雄砂丸止之。

婦人鬼胎兒血鱉﹐婦人經閉﹐腹大僅一月間便能動作﹐乃至過期不產﹐或有腹痛﹐此必虫證﹐雄砂丸﹐或萬應丸主之。血鱉小兒最多﹐大人間有﹐蓋鱉因積瘀而成故也﹐追虫打鱉丸﹔不敢下者﹐釣虫黑白丸亦好。但釣後﹐須服調脾和胃藥。

眼鼻下黑蟹爪明。

凡虫證﹐眼眶﹑鼻下靑黑﹐面色痿黃﹐臉上有幾條血絲﹐如蟹爪分明﹐飲食不進﹐肌肉不生﹐沈重寒熱﹐若不早治﹐相生不已﹐貫心殺人。

傳屍癆虫十八種﹐傳屍自上注下﹐病與前人相似﹐故又曰疰。化精血歸於元陽之內﹐變幻種類最多﹐古謂第一代虫﹐如嬰兒或如鬼﹐或如蛤蟆﹐遇丙丁日食起﹐醉歸心兪。第二代虫﹐如亂髮﹐或如守宮﹐或如蜈蚣﹐或如蝦﹐遇庚辛日食起﹐醉歸肺兪。第三代虫﹐如蛟如蟻﹐或如蜣螂﹐或如刺﹐遇庚辛日食起﹐醉歸厥陰。第四代虫﹐如亂絲﹐或發豬肝﹐或如蚯蚓﹑如蛇﹐遇戊己日食起﹐醉歸脾兪。第五代虫﹐如鱉﹑龜﹐或有頭無足﹐或有足無頭﹐或如鼠﹐或如精血﹐遇甲乙日食起﹐醉歸肝兪。第六代虫﹐如馬尾﹐有兩條﹐一雌一雄﹐或如鱉﹐有頭﹑足﹑尾﹐或如爛面﹐或長或短﹐遇丑亥日食起﹐醉歸腎兪﹐周而復胎。

凡取癆虫﹐根據五臟方選用﹐必俟其大醉日方可取之。取後﹐隨補各髒﹐如取脾虫後﹐則補脾﹔取腎虫後﹐則補腎。若病甚者﹐不分臟腑﹐只用追病用以斷其根。又有輕者﹐只用鰻鱺魚煮食﹐或紫河車丹。陽虛者﹐金液丹最妙。取癆虫法﹕先令病家﹐用皮紙糊一密室﹐不畱些罅隙﹐擇一老成人﹐過遞以安息香水﹐灑其過遞之人身﹐以雄黃﹑雌黃塗耳目口鼻上﹐安排鐵鉗一把﹐布巾一幅﹐用香油二斤﹐以鍋盛頓﹐微煎冷沸﹐仍用髙桶一个﹐以鍛石在桶內﹐生布巾蓋桶口﹐俟月初虫頭向上﹐卻服取虫藥﹐五更初一服﹐五更三點時一服。服藥後﹐腹中疼痛如刀斧劈﹐不妨﹐至巳時﹐必須下虫﹐或取下臭穢膠漆﹐或吐瀉膿血﹑瘕塊﹐皆於灰桶中。其虫或從汗出﹐紫蠶苗狀﹐或從耳﹑鼻﹑口中出﹐或小便中出﹐異般形狀不一﹐或靑黑﹐或黃紅。大者﹐急用鐵鉗取入油中煎﹐當日將油紙裹虫入瓦罐內﹐鍛石塡實﹐埋於深山遠僻之處﹐免再染人。其患人衣﹑被﹑牀﹑席﹐並皆棄去﹐醫人分付藥後﹐亦須遠避。其取下虫色白者﹐食臟腑脂膏﹐可三十日服藥補之﹔虫色黃赤者﹐食人血肉﹐可六十日服藥補之﹔虫色紫黑者﹐食人精髓﹐病傳至腎﹐可謂極矣﹐冀其萬一﹐或爲子孫除害則可﹐又虫頭白者﹐亦難治﹐此危氏說也﹐丹溪謂不必深泥。

居肺咯血必損聲。

癆虫須分五臟﹐嘗居肺間﹐正所謂膏之上﹐肓之下﹐鍼之不到﹐藥之不行﹐只宜早灸膏肓﹑四花爲佳。若蝕肺系﹐則咯血吐痰﹐聲嘶﹐思食無厭﹐病患至此﹐未易治療。又有應聲虫﹐每語﹐喉中如有物作聲相應者﹐有人教誦本艸﹐至雷丸則無聲﹐乃頓服數枚而愈。狐惑﹑蠱疰見各條。

虛先溫補後追逐﹐體虛者﹐俱宜先用溫補﹐扶其元气﹐然後用王道之藥﹐佐以一﹑二殺虫之劑﹐如化虫丸﹐使君子丸﹑五膈下气丸之類﹔或追虫後﹐而繼以溫補亦可﹐不然﹐則虫去而元气亦散矣。

實則吐下量全行。

體實虫攻上膈﹐心腹痛﹐用樟木屑濃煎湯﹐服之大吐﹐吐虫痛減後﹐煎甘艸湯與之和胃。如有積自吐虫者﹐用黑錫灰﹑檳榔等分爲末﹐米飲下。下虫﹐用追虫丸﹔取積藥﹐苦楝根湯﹑萬應丸﹑萬病解毒丹﹐量體選用。

求嗣求嗣這理非玄微﹐山無不艸木﹐人無不生育﹐婦人要經調﹐男子要神足。男子陽精微薄﹐𨿽遇血海虛靜﹐流而不能直射子宮﹐多不成胎。皆因平時嗜欲不節﹐施泄太多所致﹐宜補精元﹐兼用靜工存養﹐無令妄動﹐候陽精充實﹐根據時而合﹐一舉而成矣。女人陰血衰弱﹐𨿽投眞精﹐不能攝入子宮﹐𨿽交而不孕﹐𨿽孕而不育﹐是以男女配合﹐必當其年。未笄之女﹐陰气未完﹔欲盛之婦﹐所生多女。性行和者﹐經調易挾﹔性行妒者﹐月水不勻﹐相貌惡重﹐刑重﹔顏容媚者﹐福薄。太肥﹐脂滿子宮﹐不能受精﹐太瘦﹐子宮無血﹐精不能聚﹐俱不宜子﹐不可不知。

精血無病交合時。

男精女血﹐皆兼气血陰陽﹐總屬腎與命門。精血充盛﹐別無雜病﹐宜交會得時﹐乃成胎孕﹐凡經盡一日至三日﹐新血未盛﹐精勝其血﹐男胎成矣。四日至六日﹐新血漸長﹐血勝其精﹐女胎成矣。六日至十日﹐鮮有成者﹐縱成﹐亦皆女胎。欲求子者﹐全在經盡三日以裏﹐於夜半子時﹐生气瀉精﹐受胎必男﹐斯時男女無暴怒﹑毋醉飽﹐毋食炙娠後胎動﹐胎痛﹑漏血及風寒外邪﹐不可輕易服藥﹐亦不得交合觸動欲火。生後攝養﹐一如胎前蓋母食熱﹐則乳熱﹔母食寒﹐則乳寒﹔母食膏粱爨烈之物﹐則乳毒﹐有是數者﹐子受其害矣。

寡欲淸心爲上策﹐寡欲則不妄交合﹐積气儲精待時而動﹐故能有子﹐凡心有所動﹐卽是欲。心主血而藏神﹐腎主精而藏志﹐心神外馳﹐則腎志內亂﹐其於交會之際﹐殊無靜一淸寧之气﹐所泄之物﹐同歸腐濁而已﹐安能發育長養於其間哉﹗欲寡神完﹐不惟多子﹐抑亦多壽﹐故養生莫善於寡欲。

服藥陰陽貴得宜。

若見命門脈微細﹐或絕﹐陽事痿弱﹐法當補陽﹔若見命門脈洪大鼓擊﹐陽事堅舉是爲相火妄動﹐法當滋陰。若或腎脈浮大芤緊﹐遺精尿血﹐法當補陰﹔若帶洪數﹐兼以瀉火﹔若見腎脈微甚欲絕﹐別無相火爲病﹐法當陰陽雙補。陽脫痿弱﹐精冷而薄﹐或來慢不能直射子宮﹐命脈微細者﹐還少丹﹑打老兒丸。精淸淡者﹐雀卵丸。陽痿不舉﹐命門脈虛欲脫者﹐巨勝子丸。壯陽丹。腎气久旺﹐來慢不能直射子宮者﹐續嗣丹﹑溫腎丸。精漏無火者﹐金鎖思仙丹。陽虛有火者﹐大造丸﹑腎气丸﹑補陰丸﹑虎潛丸。四十以後﹐縱有火動者﹐只宜小菟絲子丸﹑天門冬膏﹐忌用知﹑柏﹑芍藥寒涼。陰陽兩虛者﹐八味丸﹑二神交濟丹。通用種子大補丸﹑玄牝太極丸﹑五子衍宗丸﹑十子丸﹑加味蒼術膏﹑何首烏丸。女宜鼓動微陽﹐女金丹﹐螽斯丸﹐大﹑小烏雞丸。調養經血﹐四制香附丸﹑七制香附丸﹑十味香附丸﹑墨附丸﹑單醋附丸﹑百子附歸丸﹑琥珀調經丸﹑加味養榮丸﹑加味益母膏﹑滋陰百補丸﹑大造丸﹑補陰丸。根據癥選用﹐不可慕方名之美﹐珍藥之異﹐而先自傷根拔本﹔亦不可過服熱藥﹐以遺子患。古云﹕父吞剛劑﹐子患熱淋。且性燥多火﹐男女皆然﹐況造化之妙﹐豈可專恃藥餌﹗必也攺過遷善﹐懲忿窒欲﹐人倫日用﹐無所欺肆﹐買賣交易不致刻剝﹐自然徳可動天﹐生子必賢且壽﹐勉之﹗養老﹝附須髮﹞

老人無非血液衰﹐兩腎中間白膜之內﹐一點動气﹐大如箸頭﹐鼓舞變化﹐大闔周身﹐燻蒸三焦﹐消化水谷﹐外禦六淫﹐內當萬慮﹐晝夜無停。年老精血俱耗﹐平日七竅反常﹐啼號無淚﹐笑如雨流﹐鼻不嚏而出涕﹐耳無聲而蟬鳴﹐喫食口漧﹐寐則涎溢﹐溲不利而自遺﹐便不通而或泄﹐晝則對人瞌睡﹐夜則獨臥惺惺﹐此老人之病也。

火動風痰百病摧。

陽虛气盛﹐兩手脈大緊數﹐飲食倍進﹐臉紅神健﹐𨿽時有煩渴膈熱﹐大便閉結﹐但以平和湯藥消解﹐切不可用苦寒疏瀉。火證﹑風證﹐戰掉气亂﹐目直口噤筋急者﹐通聖散﹔痰證﹐二陳湯﹑三子養親湯﹑淸气化痰丸﹑節齋化痰丸。凡年老覺小水短少﹐卽是病進﹐宜卻病延壽湯﹔小便頻數者﹐腎气丸去澤瀉﹐加茯神﹑益智﹑五味子﹔大便燥者﹐搜風順气丸﹔陰虛筋骨痿弱﹐足膝無力者﹐加味補陰丸。

亦有脾虛多積滯﹐若是從來無虛陽之气﹐一向憊乏之人﹔全在斟酌湯劑﹐當加溫補調停﹐粥以爲養。治宜補中益气湯﹑橘半枳術丸﹑平胃散﹑竹瀝枳術丸。

溫和丸散可扶培。

任有外邪﹐忌大吐汗下﹐宜平和藥調之﹔任是衰老﹐不宜峻補。古方固眞飲子﹑神仙訓老丸﹑遇仙益壽丹﹑秤金丹﹑七仙丹及諸虛門養性延年之藥﹐皆可選用。厭服藥者﹐只宜食治﹐詳前二卷。

須屬少陽發腎水﹐精不上升白似灰。

膽榮在須﹐腎華在發﹐精气上升﹐則須潤而黑。六八以後﹐精華不能上升﹐秋冬令行﹐金削肺枯﹐以致須髮焦槁﹐如灰白色。養生者﹐宜預服補精血藥以防之﹐染掠亦非上策。染須方﹔用大烏龜一个﹐餓一二日﹐將飯與肉骨果子﹐煙火之食飼之。三五日後﹐夜間以漆盛之﹐用薄竹片設備縫口通气﹐外放燈一盞﹐內作熱﹐龜在內旋轉不已﹐自然撒尿。緊急只用麻油煙燻鼻﹐其尿卽出。先用五倍子醋如膠﹐若龜尿得一小盅﹐入五倍醋半盅﹐同入瓷器內一滚卽止﹐牛角罐收貯。每月新筆略蘸﹐搽須表上﹐多用則面黑﹐又方﹔炒五倍一兩﹐銅末四分﹐生食鹽﹑生白礬﹑白面各二分﹐爲末﹐濃茶調膏搽須上﹐俟須幹﹐以手撚下。內服烏須丸﹕胎發﹑靑鹽各四兩﹐共入罐內封固﹐火三炷香久﹐冷定取出爲末。用何首烏﹑冬靑子九蒸九曬﹐旱蓮艸﹑枸杞子﹑生地﹑當歸﹑白茯苓各四兩﹐人參一兩﹐以水十碗﹐煮汁五碗﹐去渣熬膏﹐將前二味入內攪勻﹐分作幾小罐盛之﹐每空心滚水酒調下三五茶匙。因下血多﹐而須髮易白者尢宜﹐秤金丹亦妙。因吐衄失血多者﹐瓊玉膏。因房室損精易白者﹐還元丹﹑還元秋石丸﹑女貞丹﹔有火者﹐大造丸。因濕痰瘧痢等疾變白﹐單蒼術膏﹑加味蒼術膏。皮膚肌骨有風痛癢者﹐何首烏丸。陽虛者﹐卻老烏須健陽丹﹑延年益壽不老丹。有火者﹐八仙添壽丹。是知烏須亦必因證用藥﹐若罔顧臟腑﹐專務須髮而妄投丸散﹐是剖腹而藏珠也。噫﹗須髮脫落非因老﹐內風血燥亦奇哉。

年來發落須長﹐常也。少壯有發落﹐或須亦落者﹐腎枯火炎﹐肺痿內風妄動故也﹐腎气丸﹑單天門冬膏主之。內風甚者﹐柏葉煎。單方﹕用自己發或胎發﹑童男女發洗淨﹐泥固過爲末﹐空心酒下一二分﹐兼烏須髮﹐入補藥尢妙。外用黑附子﹑蔓荊子﹑柏子仁等分爲末﹐烏雞脂搗勻﹐瓦罐封固﹐一月取出塗之卽生。余詳癩風條。

外集﹟卷五婦人門

經候

經病百端血滯枯﹐婦人以血爲主﹐天眞气隆﹐壬癸水合﹐腎气全盛﹐血脈流行﹐常以三旬一見﹐以象月盈則虧﹐故曰月經。經行與產後一般﹐若其時余血一點未淨﹐或外被風寒及濕冷暑熱邪气﹐或內傷生冷﹐七情鬱結﹐爲痰爲瘀﹐凝積於中﹐曰血滯。或經止後﹐用力太過﹐入房太甚﹐及服食燥熱﹐以致火動﹐邪气盛而津血衰﹐曰血枯。《良方》云﹕經後被驚﹐則血气錯亂妄行﹐逆於上﹐則從口鼻而出﹔逆於身﹐則水血相搏變爲水腫。恚怒則气血逆於腰腿﹑心腹﹑背脇﹑手足之間重痛﹐經行則發﹐過期則止。怒極傷肝﹐則有眩暈﹑嘔血﹑瘰﹑血風﹑瘡瘍等病﹔加之經血滲漏於其間﹐遂成竅穴生瘡﹐淋瀝不斷。濕熱相搏﹐遂爲崩帶﹔血結於內﹐變爲瘕﹐凡此變證百出﹐不過血滯與枯而已。但血滯亦有虛熱﹐血枯亦有虛熱﹐故重則經閉不通﹐以滯﹑枯分言﹔輕則經水不調﹐止言虛與熱而已。

滯宜破血枯補虛﹔血滯經閉宜破者﹐原因飲食熱毒﹐或暴怒凝瘀積痰﹐直須大黃﹑漧漆之類﹐推陳致新﹐俾舊血消而新血生也。若气旺血枯﹐起於勞役憂思﹐卻宜溫和滋補﹔或兼有痰火濕熱﹐尢宜淸之涼之。每以肉桂爲佐者﹐熱則血行也﹐但不可純服峻藥﹐以虧陰道。至於耗气益血之說﹐𨿽女科要法﹐但血爲气配﹐气熱則熱﹐气寒則寒﹐气升則升﹐气降則降﹐气行則行﹐气滯則滯。如果郁火气盛於血者﹐方可單香附丸﹑散﹐抑气散﹐常加木香﹑檳榔﹑枳殼以開郁行气。若气亂則調﹐气冷則溫﹐气虛則補﹐男女一般。陽生則陰自長﹔气衰則血亦涸﹐豈可專耗其气耶﹗論者多泥叔和血旺气衰﹐不知叔和論肝肺二脈﹐則宜肝旺於肺﹐其實气血平和有孕﹐故繼曰兩髒通和。

但婦人見偏性鄙﹐婢外家志不得伸﹐鬱怒無時不起﹐故香附爲女人仙藥。經曰﹕邪气盛則實﹐正气奪則虛。可不悟諸﹗滯因外感傷冷郁﹐經行登廁﹐風寒入內﹐以致凝澀者﹐小溫經湯。經行適來﹐或得寒熱﹐就閉不通﹐或寒或暑﹐俱謂之熱入血室﹐小柴胡湯加生地﹐或黃芩芍藥湯加生地。經行過食生冷﹐或外被冷濕﹐以致瘀血凝結者﹐五積散去麻黃﹐加牡丹皮﹑紅花。七情心气鬱結不行者﹐分心气飲去羌活﹑半夏﹑桑皮﹑靑皮﹐加川芎﹑當歸﹑香附﹑莪術﹑玄胡索﹔有火者﹐更加黃芩﹐或小調經散﹑單香附丸。

也有盛實欠宣疏﹔气血盛實﹐經絡遏閉﹐或時挾痰者﹐單大黃膏﹐或馬鞭艸取汁熬膏爲丸﹐或燒存性﹐紅花﹑當歸煎湯下。

枯傷勞食或作泄﹐內傷飲食勞倦﹐損傷脾胃﹐气弱體倦﹐發熱﹐腹痛﹐腸鳴﹐飲食減少而不生血者﹐補中益气湯﹐加川芎﹑生地﹑天花粉。有腸鳴﹐月水不來者﹐病在胃﹐胃虛不生血气﹐宜單濃朴五錢﹐空心水煎﹐或單蒼術膏。水泄少食者﹐升陽益胃湯﹔無泄少食者﹐二陳湯加白術﹑黃﹑便制香附﹑當歸﹑芍藥﹑牡丹皮﹑麥門冬﹑山楂﹑麥芽。因飲食積者﹐更加莪術﹑枳殼。

濕痰胃熱分胖﹔濕痰粘住血海地位經閉者﹐導痰湯加川芎﹑黃連﹐不可服地黃﹐泥膈故也。如用須薑汁炒過。胃熱消渴﹐善食漸瘦﹐津液爲熱燥渴者﹐宜瀉胃熱﹐四物湯合調胃承气湯﹐名玉燭散﹐再合涼膈散﹐名三和散。輕者﹐小柴胡湯合四物湯去人參﹑半夏﹐加天花粉。素虛形瘦﹐口燥﹐善食濃味﹐郁爲痰火﹐有潮者﹐逍遙散加黃芩﹔無潮者﹐四物湯加桃仁﹑紅花﹐或加味養榮丸。大槪肥人多气弱有濕痰﹐瘦人多血怯有火。

脫血入房胞气竭﹐少年大脫血﹐或醉後入房﹐气竭肝腸﹐月事衰少者﹐烏賊丸。

或多產育過勞劬。

墮胎及多產育傷血﹐或誤用汗下克伐之藥﹐以致血衰气乏不行者﹐十全大補湯。

不通大槪只如此﹐虛﹑熱﹑痰﹑气四證而已﹐不調亦大相同。隨證調治﹐飲食調和﹐自然血气流通。更有凝滯﹐然後可用紅花當歸散﹑紫葳散﹑通經丸﹑導經丸之類。虛者只用當歸散以通之﹐通後又須養血益陰﹐使津液流通。苟不務气血充和﹐而惟以毒藥攻逼﹐是求千金於乞丐﹐必死而後已。以上言經水不通﹐以下言經水不調。

不調前後色何如﹖以期言之﹐對期者﹐性和血足﹐易來﹐或只差一二日者﹐亦不爲害﹔以色言之﹐心主血﹐陰從陽﹐故以色紅爲正﹐𨿽不對期﹐而色正者易調。

後期來少血不足﹐後期三五日者爲血虛﹐四物湯加參﹑﹑白術﹑陳皮﹑升麻。瘦人只是血少﹐四物湯倍歸﹑地﹐少加桃仁﹑紅花﹔肥人多痰﹐二陳湯加南星﹑蒼術﹑滑石﹑芎﹑歸﹑香附。來少色和者﹐四物湯﹔點滴欲閉﹐潮煩﹐脈數者﹐四物湯去芎﹑地﹐加澤蘭葉三倍﹑甘艸少許﹐十味香附丸﹔內寒血澀來少﹐或日少五六日以上者﹐四物湯加桃仁﹑紅花﹑牡丹皮﹑葵花。

先期來多血有餘﹔先期三五日者爲血熱﹐四物湯加芩﹑連﹐肥人加痰藥。先十數日者﹐血气俱熱也﹐四物湯加黃芩﹑柴胡﹑香附﹔肥人﹐淸海蒼莎丸加黃連﹑白術。來多或日多五六日以上者﹐內熱血散也﹐四物湯加芩﹑術。瘦人有火者﹐固經丸﹔肥人多痰者﹐淸海蒼莎丸。

或前或後气血亂﹐或前或後﹐或多或少﹐或逾月不至﹐或一月再至﹐當歸散﹑調經散﹑單丹參散。

淋瀝不斷邪未疏。

時行時止﹐淋瀝不斷﹐腹中作痛﹐乃寒熱邪气客於胞中﹐畱滯血海外疼也。如有積﹐下利不定﹐有所去則愈。臍下逆气上攻胸膈欲嘔者﹐桃仁散﹐或用當歸四錢﹐漧漆三錢﹐蜜丸服。如腰臍腹痛者﹐牛膝散﹔或行或止﹑心痛者﹐失笑散。經水適來適斷﹐往來寒熱者﹐先服小柴胡湯加地黃﹐後以四物湯和之。有月事頻數者﹐四物湯倍芍藥﹐加黃﹔有經行不止者﹐四物湯加地楡﹑阿膠﹑荊芥﹐熱者倍黃芩﹐或吞固經丸。

風熱色紫甚則黑﹐淡因痰滯濕模糊﹔色紫者﹐風也﹔黑者﹐熱甚也﹔淡白者﹐虛也﹐或挾痰停水以混之也﹔如煙塵水﹑如屋漏水﹑如豆汁﹑或帶黃混濁模糊者﹐濕痰也﹔成塊作片﹑色不變者﹐气滯也﹐或風冷乘之也﹔色變紫黑者﹐血熱也。大槪紫者﹐四物湯加防風﹑白芷﹑荊芥﹔黑者﹐四物湯加芩﹑連﹑香附﹔淡白者﹐古芎歸湯加參﹑﹑白芍﹑香附﹔有痰者﹐二陳湯加芎﹑歸﹔如煙塵者﹐二陳湯加秦艽﹑防風﹑蒼術﹔如豆汁者﹐四物湯加芩﹑連﹔成塊者﹐四物湯加香附﹑玄胡索﹑枳殼﹑陳皮﹐隨證選用。通用琥珀調經丸﹑百子附歸丸﹑墨附丸。

外證潮熱內腹痛﹐月水循環﹐纖不作而有子。若兼潮疼﹐重則加之咳血﹑汗﹑嘔﹐或瀉。有潮汗則血愈消耗﹐有咳﹑嘔則气往上行﹐瀉則津偏於後﹐疼則積結於中。是以必先去病﹐而後可以滋血調經。就中潮熱﹑疼痛﹐尢爲婦女常病。蓋血滯積入骨髓﹐便爲骨蒸﹔血滯積瘀於中﹐與日生新血相搏﹐則爲疼痛。血枯不能滋養百骸﹐則蒸熱於外﹔血枯胞絡火盛﹐或挾痰气﹑食積﹑寒冷外邪﹐則爲疼痛。潮熱有時﹐爲內傷爲虛﹔無時﹐爲外感爲實。虛者﹐大溫經湯﹕熱者﹐四物湯加柴﹑芩。經閉者﹐滋血湯﹔骨蒸者﹐大胡連丸﹑大烏雞丸。五心潮者﹐四物湯加黃連﹑胡黃連。無汗者﹐茯苓補心湯﹔有汗者﹐逍遙散。經前潮者﹐血虛有滯﹐逍遙散加牡丹皮﹑桃仁﹑玄胡索﹔經後潮者﹐血虛有熱﹐逍遙散去柴胡換地骨皮﹐加生地﹑便炒黃芩﹐此方能加減﹐退熱聖藥。有咳加桑白皮﹑貝母﹑桔梗﹑知母﹑麥門冬﹔咳血加生地﹑山梔﹐牡丹皮﹔嘔吐加陳皮﹑半夏﹑旋復花﹔嘈雜加姜炒黃連﹐或芩連二陳湯。尋常潮熱者﹐腎气丸﹑大造丸﹐或四物湯料﹐加便炒黃芩各一兩﹑四制香附丸一斤﹐蜜丸服。

痛滯經前虛後呼。

此言腹痛也。經事欲行﹐臍腹絞痛者﹐爲血滯﹐四物湯料四錢﹐加玄胡索﹑苦楝﹑木香﹑檳榔各一兩﹔痛甚者﹐萬痛丸。經水臨行時痛者爲气滯﹐烏藥湯。气滯血瘀者﹐大玄胡索散﹐或四物湯加桃仁﹑紅花﹑莪術﹑玄胡索﹑香附﹑木香﹔發熱﹐加柴﹑芩。經水將來﹐陣痛陣止者爲血實﹐四物湯加玄胡索﹑木香﹑黃連﹑香附﹐腿腹痛者﹐內補當歸丸。經水將行﹐被風冷相搏﹐繞臍疝痛者﹐乃寒气客於血室﹐大溫經湯﹑桂枝桃仁湯。

經水已來﹐時痛者﹐四物湯加陳皮﹑玄胡索﹑牡丹皮﹑甘艸。經後痛者爲血虛﹐八物湯﹑小烏雞丸。歷年血寒﹐積結胞門﹐嘔吐涎唾﹐臍脇疝痛﹐陰冷徹引腰脊而痛者﹐酒煮當歸丸﹑大溫經湯。通用交加地黃丸﹑滋陰百補丸﹑七制香附丸。

水腫經前血腫後﹐經水斷而後腫﹐名曰血分。乃瘀血化水﹐閉塞胞門﹐比水腫更難治。但能調其經﹐則水自消﹐小調經散﹑葶歸丸。先浮腫而後經水不通﹐名曰水分。乃脾不能制血﹐與水並浮﹐肌肉爲之虛腫﹐紅礬丸。通用腎气丸﹐水分君澤瀉﹐加防己﹑葶藶﹑木通﹔血分君牡丹皮﹐加牛膝﹑紅花。有經閉腳腫者﹐桑皮散。

血風身痛痺皮膚﹔血風乃气血虛而襲風冷﹐身體歷節痛者﹐大芎散﹑麒麟竭丸﹑趁痛散﹑血風丸。經閉身痛溺澀﹐陰虛濕熱甚也﹐四物湯加蒼術﹑陳皮﹑牛膝﹑甘艸﹐水煎頻服﹐間用蒼莎丸加蒼耳﹑白芍。經先期者﹐蒼莎丸加蒼耳﹑白芍﹑龜板﹐金毛狗脊﹔經後期者﹐逍遙散。皮膚瘙癢者﹐四物湯加荊芥﹐或古烏荊丸﹔肌肉頑麻者﹐烏頭丸。上攻頭目暈倒者﹐單蒼耳散﹔關項脊痛者﹐柴胡調經湯。頭身痛﹐寒熱咳嗽﹐怔悸﹐一切雜證﹐人參荊芥散。素虛者﹐女金丹﹑史國公浸酒方。胎前﹑產後皆同。

養胃通心眞要法﹐經曰﹕二陽之病發心脾。蓋衝爲血海﹐任主胞胎﹐二脈起於胞內﹐爲經絡之海﹐與手太陽小腸﹑手少陰心爲表裏﹐主上爲乳汁﹐下爲月水。月水乃經絡之餘﹐衝任气盛﹐則血根據時而下。憂思耗傷心血﹐以致火炎﹐血不歸肝﹐而出納之用已竭﹐母令子虛﹐脾亦不磨而食少﹐食少則肺金失養﹐水絕生化之源而經閉不調。治者﹐須知心爲气血之主﹐心气鬱結者﹐宜調心血﹐通心經而血自行。脾胃爲气血之運﹐飲食勞倦損其中气﹐以血少不行﹐或行之間斷者﹐只宜平胃散﹑四君子湯之類補養脾胃﹐而气血自生自運﹐乃標本兼治﹐法之良者也。

室女扶陰抑寡居。

女子十四﹐衝任盛而月事下﹐必近二十﹐方可匹配﹐可見陰气之難成也。或恣食鹹酸煎炒熱燥﹐以致气血上壅不通者﹐紅花當歸散﹑紫葳散﹐單大黃膏。如逾年未嫁﹐或年未及而思男﹐思傷心血﹐火炎脾虧﹐肺爍腎枯﹐而血閉成癆者﹐十分難治﹐宜四物湯加黃芩﹑柴胡﹔或逍遙散加山梔﹑芩﹑連﹐以養血涼血降火﹔或腎气丸加子芩﹑紅花﹐養陰柏子丸亦好。因怒逆者﹐四制香附丸加黃芩﹑生地﹔因驚者﹐抱膽丸。經絕不通者﹐瓦松散。寡婦鬱悶百端﹐或慕夫不能頓忘﹐或門戶不能支持﹐或望子孫昌盛﹐心火無時不起﹐加之飲食濃味﹐遂成痰火。其證﹕惡風﹑體倦﹑乍寒乍熱﹑面赤﹑心煩﹐或時自汗﹐肝脈弦長。

當抑肝之陰气﹐柴胡抑肝湯﹑抑陰地黃丸﹑越鞠丸。如貧苦淡食者﹐四制香附丸主之。有每日上午神思昏憒﹐怕見明處﹐惡聞人語﹐至午後方可﹐及頭昏﹑腹痛﹑驚惕﹐稍涉勞動﹐與月經來時﹐其證尢劇﹐此不得遂志之故也﹐宜淸神養榮﹐四物湯加人參﹑茯神﹑陳皮﹑柴胡﹑羌活﹑甘艸﹑香附。有與鬼交通者﹐由神不守舍﹐或時獨笑﹐或泣﹐脈遲伏﹐或如雀啄﹐不知度數﹐顏色不變者﹐宜茯神﹑羌活﹑蔓荊子﹑防風﹑薏苡仁﹑黃﹑五味子﹑麥門冬﹑石菖蒲﹑黃芩﹑甘艸﹐水煎服。

外集﹟卷五婦人門

崩漏

崩漏有虛亦有熱﹐熱則流通虛澑泄﹔血熱則流﹐虛則澑。凡非時血行淋瀝不已﹐謂之漏下﹔忽然暴下﹐若山崩然﹐謂之崩中。有五色以應五臟。

虛多房勞挾火邪﹐經行犯房﹐及勞役過度﹐損傷衝任﹐气血俱虛﹐不能制約﹐經血忽然暴下﹐宜大補气血﹐大溫經湯。气虛者﹐四物湯加參﹑﹔血虛者﹐四物湯加膠﹑艾﹑炒漧薑﹔久不止者﹐百子附歸丸﹑墨附丸。虛寒臍腹冷痛者﹐伏龍肝散。一切虛證﹐內炙散。虛火﹐涼血地黃湯﹑生地芩連湯﹑補陰丸。久者﹐當歸龍骨丸﹑大小烏雞丸。

熱只飲食不調節。

有因膏粱濃味﹐以致脾濕下流於腎﹐與相火合爲濕熱﹐迫經下漏﹐其色紫黑腐臭﹐宜解毒四物湯﹑涼血地黃湯﹑膠艾四物湯加黃芩﹐或單芩心丸。四物坎離丸﹑固經丸。有因飲食失節﹐火乘脾胃下陷﹐顏容似無病者﹐外見脾困倦﹐煩熱不臥等證﹐經水不時暴至﹐或適來適斷﹐只宜舉養脾胃﹐加以鎭墜心火之藥﹐補陰瀉陽自止﹐升陽調經湯﹑升陽舉經湯。

或因四气苦相侵﹐子宮爲四气相搏﹐則血亦難停。大槪風冷搏動者﹐五積散去麻黃﹐入醋煎服﹔或不換金正气散加川芎﹑官桂﹔或四物湯加荊芥。寒冷所乘﹐及年老久崩者﹐伏龍肝散加附子﹑鹿茸﹑阿膠﹑蒲黃﹐糯米糊丸服。暑月﹐單芩心丸﹐或益元散加百艸霜。濕者﹐升陽除濕湯。

或爲悲憂心痛切﹔悲哀甚則胞絡絕﹐胞絡絕則陽气內動﹐發則心下崩﹐數溲血也﹐宜備金散﹑四制香附丸﹑烏藥湯﹑古橘歸丸。憂鬱因先富後貧﹐先順後逆﹐心事不足﹐郁火旺於血脈之中﹐宜四物湯加香附﹑白術各一錢﹐地楡﹑黃﹑人參各五分﹐升麻二分﹐甚者加棕櫚灰﹐酒調服。心痛甚者﹐名殺血心痛。小產後血過多﹐心痛者亦同﹐用烏賊魚墨炒爲末﹐醋湯調服。

勢急須宜止且行﹐經曰﹕陰搏陽﹐謂之崩。言屬熱者多也。崩乃經血錯亂﹐不循故道﹐淖溢妄行。遽止便有積瘀凝成窠臼﹐不止又恐昏暈﹐必先服五靈脂末一錢﹐其性能行能止﹐然後分虛熱﹐用調和气血之藥一二帖﹐後再服單五靈脂散﹐去故生新。如更不止﹐烏紗帽散﹑十灰散﹑古黑神散﹑單夏枯艸膏﹔有火者﹐固經丸﹔虛者﹐女金丹。

養胃安心還舊血。

血崩止後﹐宜四物湯加炒漧薑調之。气弱加參﹑﹔有郁加香附﹔挾火加芩﹑連少許﹐更服二宜丸。四物湯以還舊血﹐免致孤陽﹐防其再發。如脾胃气弱者﹐補中益气湯﹔心神不安者﹐寧神膏﹑滋陰寧神湯。此疾有心血不足者﹐有心火亢甚者﹐若不早治﹐變爲白濁﹑白淫﹑血枯發熱﹐不可治矣。

外集﹟卷五婦人門

帶下

帶下赤白皆濕熱﹐臍腹痛甚濕熱結﹔經曰﹕小腹冤熱﹐溲出白液。冤者﹐濕熱屈抑凝滯﹐結於任脈﹐自胞上而過帶脈﹐出於大﹑小腸之分﹐淋瀝以下﹐故曰帶下﹐赤屬血﹐白屬气。其證﹕頭昏目眩﹐口苦舌漧﹐咽嗌﹐大便或閉或溏﹐小便澀﹐皆熱證也﹐如赤白痢濁一般﹐但不痛耳。間有痛者﹐濕熱怫郁﹐甚則肚腹引痛。婦人服食燥熱﹐性行乖戾﹐以致肝旺脾虧而生濕熱﹐熱則流通﹐古人有用導水丸下之﹐繼以淡劑滲之﹐或苦楝丸﹑大玄胡索散調之。如臍腹痛者﹐暫以辛溫開導﹐如大溫經湯﹐補經固眞湯﹑龜柏姜梔丸是也。

熱多瘦婦必潮煩﹐瘦人多熱﹐脈數﹐外證潮煩﹐乃陰虛火盛也﹐芩柏樗皮丸。帶不止者﹐用地骨皮一兩﹐生地五兩﹐酒十盞﹐煎至三盞﹐分三次服﹔或白芷散﹑單益母丸。白帶兼痛風者﹐二陳湯加蒼﹑柏﹑南星﹑牛膝﹑川芎﹔兼頭風鼻涕者﹐蒼柏辛芎散﹔兼七情者﹐側柏樗皮丸。

濕勝肥黃痰作孽﹔肥人多濕﹐身黃脾緩﹐陰戶如水﹐或痛﹐白帶﹐升陽燥濕湯﹑四物固眞丹。濕痰流下﹐滲入膀胱﹐宜二陳湯加二術﹑升麻﹑柴胡﹐或蒼柏樗皮丸。如結痰白帶﹐淋瀝不已者﹐先以小胃丹﹐半饑半飽﹐津液下數丸。

候郁積開﹐服芩術芍葵丸。通用五芩散合四物湯﹐或單樗白皮炒爲末﹐酒糊丸﹐血虛加四物湯﹔气虛加參﹑術﹑陳皮﹔火動加黃柏﹔滑久加龍骨﹑赤石脂﹔性躁加黃連﹔腹痛加漧薑。

間有虛寒帶臭腥﹐陰中冷痛何曾歇﹔虛因月水淋瀝不已﹐或崩中暴下﹐或產後去血過多﹐以致陰虧陽竭﹐榮气不升﹐經脈凝泣﹐衛气下陷﹐精气累滯於下焦﹐蘊積而成﹐白滑如涕﹐下流鮏臭者﹐黃建中湯去桂﹐加當歸﹐水煎吞苦楝丸。久不止﹐臍腹引陰冷痛者﹐東垣固眞丸﹔虛中有火者﹐補經固眞湯﹑大烏雞丸。常用﹕气虛﹐四君子湯﹔血虛﹐四物湯。有火加黃柏﹐有寒加桂﹑附。寒始因亡血﹐復亡其陽﹐陽气虛極﹐帶下鮏臭﹐多悲不樂﹐附桂湯﹔腹痛陰冷者﹐四物湯加桂﹑附。常用酒煮當歸丸﹑小烏雞丸﹑螽斯丸﹐琥珀調經丸。

外感風邪傳各經﹐風邪入於胞門﹐或中經脈﹐流傳臟腑。若傷肝經﹐靑如泥色﹔心經﹐赤如紅津﹔肺經﹐白形如涕﹔脾經﹐黃如爛瓜﹔腎經﹐黑如衄血。宜胃風湯﹐或五積散去麻黃主之。通用單地楡散。

一種白淫思慮切﹔思想無窮﹐所願不得﹐意淫於外﹐入房太甚﹐發爲筋痿﹐久爲白淫﹐謂白物淫如白精之狀﹐不可誤作白帶﹐過服熱藥。又有日夜流津﹐如淸米泔﹐或如膠者﹐謂之白崩﹐與白淫大同﹐多憂思過度所致﹐誠難治療﹐宜平補鎭心丹。因思傷脾胃者﹐四七湯下白丸子﹐或歸脾湯﹔痞悶少食者﹐沈香降气湯﹔因勞傷腎气﹐心腎不交者﹐金鎖正元丹﹑小菟絲子丸﹑威喜丸﹑硫苓丸。

室女胎產法相同﹐室女經水初下﹐一時驚悸﹐或浴以冷水﹐或當風取涼﹐故經水止而卽患帶下﹐宜琥珀朱砂丸。孕婦帶下﹐全是濕熱﹐宜芩術樗皮丸。平時陰陽過多﹐及產後亡血下虛﹐風邪乘虛入於胞絡﹐宜暖宮丸加姜﹑附﹑吳萸﹐或黃建中湯去桂﹐加當歸﹐水煎吞苦楝丸。

補衛調脾循故轍。

凡崩中帶下﹐或用升提﹐如升陽調經湯﹔或用收澀﹐如伏龍肝散﹑白芷散。然暫止而終不止者﹐蓋衛司開闔﹐而爲榮血之主﹐脾胃爲血海水液之會﹐衛气與胃气俱虛﹐則血液無所約制。是以古方有用桂枝湯加附子﹐以固衛气者﹔四君子湯加艸果﹑丁香﹑木香﹐以燥水健脾者﹔或用理中湯加陳皮﹑半夏﹔或單半夏丸﹐用芎﹑歸煎湯下﹔或補中益气湯﹑平胃散。皆補衛濃脾﹐使气血自循故轍﹐而不專於收澀以劫奪之也。

外集﹟卷五婦人門

瘕﹝與男子積聚條參看﹞

瘕冷熱都是瘀﹐或因食積或鬱怒﹔者﹐堅而不移﹔瘕者﹐堅而能移。七八瘕﹐經亦不詳。𨿽有蛇﹑蚊﹑鱉﹑肉﹑發﹑虱﹑米等名﹐偶因食物相感﹐假血而成形耳﹐瘕比稍輕。其爲病所以異於男子者﹐皆曰產後及經水行時﹐或飲食生冷﹐以致脾虛與髒气相結﹔或七情气郁生痰﹐皆必挾瘀血而後成形。要知瘕﹑癖﹑石瘕﹑腸覃﹑食﹑血﹑食﹑血瘕﹐種種不一﹐盡皆痞塊之異名耳。經云﹕大腸移熱於小腸﹐小腸移熱於大腸﹐兩熱相搏﹐則血溢而爲伏瘕﹐月事不利。以此推之﹐瘕皆有熱者﹐蓋瘀血亦有熱燥逼成﹐況陽气怒火蘊聚﹐飲食濕熱拂鬱結成﹐未可專以寒冷論也。大槪虛冷者﹐內炙散﹑琥珀丸﹑溫白丸﹔熱者﹐消塊丸﹑連蘿丸﹐外貼三聖膏﹐神效阿魏散。久不愈者﹐豬肝丸﹑辰砂一粒丹﹑神聖代鍼散。瘀血﹐四物湯加桃仁﹑韭汁。甚者加蜀葵根﹐入玄明粉下之﹔或桂枝桃仁湯﹐外以韭菜搗餅熨痛處﹔或萬痛丸﹑桃奴散。食積﹐三稜煎﹑保和丸﹑紅丸子﹔虛者﹐白術膏﹑補中益气湯﹔熱者﹐大承气湯加黃連﹑芍藥﹑川芎﹑漧薑﹑甘艸﹐或單黃連丸﹐小調中湯加貝母﹐薑汁糊丸服。鬱气﹐白蔥散﹑蟠蔥散﹑七制香附丸﹑當歸龍薈丸。痰飲﹐潤下丸﹐或二陳湯加香附﹑枳殼﹑桔梗﹔痰瘀食積者﹐白芥丸﹐海石丸。

腹痛經閉如懷胎﹐面黃寒熱夢無數。

瘕得冷則發﹐腹痛支滿﹐胸脇腰背相引﹐四肢疼痛﹐月事不調﹐如懷胎之狀。邪气甚盛﹐令人恍惚﹐夜多異夢﹐寒熱往來﹐四肢不舉﹐陰中生瘡﹐甚者小便淋瀝﹐或兼帶下﹐小腹重痛﹐面色黃黑﹐入於子髒則絕產﹐入於胞絡則經閉﹐宜人參荊芥散﹑小溫經湯﹑逍遙散﹑通經丸﹑古斑玄丸選用。血與气並﹐心腹痛連腰脇背膂﹐甚則搐搦﹐經候不調﹐謂之血气﹐玄胡索散﹑手拈散﹑失笑散﹑單漧漆丸。數證因痰瘀气積者﹐與上諸方通用。

癖病治頗相同﹐者﹐在腹內近臍﹐左右各有一條筋脈急痛﹐如臂﹑如指﹑如弦之狀﹐名曰﹔癖者﹐偏僻在兩肋之間﹐有時而痛﹐名曰癖。皆陰陽不和﹐飲食停滯﹐冷气相搏而成﹐亦得冷則發。

腹脹不食亦可懼﹔紅丸子﹑豬肝丸﹑小烏雞丸﹑蔥白散。

腸覃可按血自通﹐腸覃﹐乃寒气客於大腸﹐與胃相搏。大腸爲肺傳送﹐肺主气﹐气得熱則行﹐得冷則凝﹐凝則淸气散﹐而濁气結而爲瘕。覃延日久不已﹐肉乃生﹐始如雞卵﹐久如懷胎﹐按之堅﹐推之移﹐月事時下﹐或多或少﹐气病而血未病也﹐宜二陳湯加香附以開之﹐或香粉丸。

石疝塞胞經無路。

女子瘕疝气﹐發則腹痛逆气上衝﹐乃胞中傷損﹐瘀血結成。久則堅硬如石﹐塞於子門﹐大如懷胎﹐月事不下﹐乃先感寒气﹐而後血壅不流所致。血瘕﹐石丸﹔气血瘕﹐散聚湯﹔疝瘕﹐麝香丹﹑古硝黃膏﹔石瘕﹐見丹主之﹐或通經丸﹐加紅花尢妙。

血蠱气蠱堅如石﹐水蠱腫滿俱難治﹔蠱者﹐三虫聚而食血之象﹐卽瘕之甚者。肚腹急硬如石﹐腫滿如水﹐乃瘀結胞門﹐或產後爲水與血搏﹐通用四香散﹑千金桃仁煎﹑內消散﹑蛤蟆煮肚法﹑抱甕丸﹑黃米丸。單腹蠱脹者﹐大腹皮飲救之。詳男科腫脹類。

調气破血漸消除﹐虛者還宜補脾胃。

善治瘕者﹐調其气而破其血﹐消其食而豁其痰﹐衰其大半而止﹐不可猛攻峻施﹐以傷元气。寧扶脾正气﹐待其自化﹐此開郁正元散之由名也。愈後宜大小烏雞丸﹑八珍湯﹑交加散﹑交加地黃丸調之。凡攻擊之藥﹐病重病受﹐病輕胃气受之而傷矣。或云待塊消盡而後補養﹐則胃气之存也幾希。

外集﹟卷五婦人門

胎前

胎前淸熱與養血﹐婦人無病﹐月事時下﹐乃能受孕。气血充實﹐則可保十月分娩﹐子母無虞。若衝任不充﹐偶然受孕﹐气血不足榮養其胎﹑宜預服八珍湯﹐補養气血以防之﹐免其墜墮。或原有熱而後受孕﹐或孕後挾熱及七情勞役動火﹐輕則胎動不安﹐重則遇三﹑五﹑七陽月必墮﹐火能消物故也﹐宜安胎丸常服﹐以消其熱﹐熱淸則血循經而不妄行﹐所以養胎也。諺云﹕胎前不宜熱﹐良有以哉﹗月分根據經善調燮﹔各經气血多少﹑虛實不調﹐則胎孕不安﹐根據經調之﹐免墮胎患﹐大忌男女交合。

一足厥陰二少陽﹐夫人之有生也﹐母之血室方開﹐父之精潮適至﹐陰幕旣翕﹐如布袋絞紐﹐而精血乘沖气自然旋轉不息﹐如蜣螂之糞﹐吞啖含受成一團圓﹐璇璣九日一息不停﹐然後陰陽大定﹐玄黃相包﹐外似紅條紋瑪瑙﹐其中自然虛成一竅﹐空洞虛圓﹐與雞子黃中一穴相似﹐而團圓之外﹐气自凝結爲胞衣﹐初薄漸濃﹐如彼米飲﹑豆漿面上自結一皮﹐中竅日生﹐從無入有﹐精血日化﹐從有入無﹐九日之後﹐次九又九﹐凡二十七日﹐卽成一月之數﹐竅自然凝成一粒﹐如露珠然。乃太極動而生陽﹐天一生水﹐謂之胚﹐足厥陰脈所主也。此月經閉無潮﹐無痛﹐飲食稍異平日﹐不可觸犯﹐及輕率服藥。又三九二十七日﹐卽二月數﹐此露珠變成赤色﹐如桃花瓣子。乃太極靜而生陰﹐地二生火﹐謂之﹐足少陽脈所主也。此月腹中或動或不動﹐猶可狐疑﹐若吐逆思酸﹐名曰惡阻﹐有孕明矣。或偏嗜一物﹐乃一臟之虛﹐如愛酸物﹐乃肝臟止能養胎而虛也。二三个月間﹐忽心腹痛不安者﹐用當歸三錢﹐阿膠﹑甘艸各二錢﹐蔥四莖煎服。

三四胞絡三焦訣﹔又三九二十七日﹐卽三月數﹐百日間變成男女形影﹐如淸鼻涕中﹐有白絨相似﹐以成人形。鼻與雌雄二器先就分明﹐其諸全體隱然可悉﹐斯謂之胎。乃太極之乾道成男﹐坤道成女﹐手厥陰脈相火所主。胎最易動﹐古芩術湯﹐或爲丸頻服最妙。如無惡阻等證﹐胎有可疑者﹐用驗胎法﹕以川芎爲末一錢﹐五更艾湯調服﹐服後腹中不覺動者﹐則爲經病﹔如覺微動者﹐則爲有孕。或因驚恐墜墮﹐胎气不和﹐轉動不能﹐臍腹疼痛者﹐溫酒調下二錢﹐加當歸尢妙。如胎不安﹐及腰背痛不可忍者﹐古杜續丸。四月男女已分﹐始受水精以成血脈﹐形像具﹐六腑順成﹐手少陽脈所主。多心腹膨脹﹐飲食難消﹐甚者用平胃散﹐換白術加香附﹑烏藥﹑大腹皮。如因驚怒動胎下墜﹐小腹痛引腰脇﹐小便疼痛下血者﹐安胎當歸湯。四五个月﹐忽心腹痛者﹐用大棗十四枚炒黑﹐鹽一錢燒赤﹐爲末﹐取一撮﹐酒調服之立愈。

五脾六胃七肺金﹐五月始受火精以成陰陽之气﹐筋骨四肢已成﹐毛髮始生﹐足太陰脈所主。六月始受金精以成筋﹐口目皆成﹐足陽明脈所主。五六月胎不安者﹐安胎飲﹑固胎飲選用。七月始受木精以成骨﹐皮毛已成﹐遊其魂能動左手﹐手太陰脈所主。如胎气不安常處者﹐亦名阻病﹐宜旋復花散。

八手陽明成竅穴﹕八月始受土金以成皮膚﹐形骸漸長﹐九竅皆成﹐遊其魄能動右手﹐手陽明脈所主。如胎不安者﹐單砂仁略炒爲末﹐米飲下﹐止痛行气甚捷﹐但非八九个月內不可多服。如胎肥大者﹐束胎丸。

九腎十膀神气完﹐九月始受石精以成皮毛﹐百節畢備﹐三轉其身﹐足少陰脈所主。十月受气足﹐五臟六腑齊﹐通納天地气於丹田﹐使關節﹑人神皆備﹐足太陽脈所主。

惟手少陰﹑太陽經無所專主者﹐以君主之官無爲而已。此兩月素難產者﹐達生散﹔素肥盛及奉養安逸太過者﹐枳甘散﹔素怯弱者﹐益气救生散。

半產須防三七月﹔半產多在三五个月及七个月內。若前次三个月而墮﹐則下次必如期復然。凡半產後﹐須多服養气血﹑固胎元之藥﹐以補其虛損。下次有胎﹐先於兩个月半後﹐卽服淸熱安胎藥數帖﹐以防三月之墮。至四个半月後﹐再服八九帖﹐防過五月。又至六个半月後﹐再服五七帖﹐以防七月。及至九个月﹐可保無虞。

間有感傷並雜證﹐妊孕傷寒﹐詳見三卷﹐尋常感風咳嗽﹐頭痛發熱﹐參蘇飲去半夏熱服﹐令肌體微潤而已。風熱甚者﹐雙解散去硝﹑黃﹑麻黃﹑石膏。感寒胸滿欲嘔﹐苦腹滿痛﹐大便淸者﹐大正气散去半夏﹐加吳萸﹑阿膠。感暑眩冒﹑煩渴﹑尿赤﹑驚惕﹐嘔吐﹑臍下苦急者﹐香薷散合古芩術湯﹐或十味香薷散。感濕腹脹﹐身重者﹐平胃散﹔泄者三白湯加砂仁﹑濃朴﹐蒼術﹐內熱加黃芩。內傷七情﹐气滯不行者﹐紫蘇飲﹐內傷勞役以致小腹常墜﹐甚則子宮墜出者﹐气陷也﹐補中益气湯﹔如因房勞者﹐八物湯加酒炒黃爲君﹐防風﹑升麻爲使。內傷飲食﹐胸脇滿痛者﹐平胃散換白術﹐加山楂﹑麥芽﹑黃連。內傷姜﹑椒﹑熱酒﹑鮏羴﹐炙爆﹐以致胎熱﹐令母兩目失明﹑頭痛﹑腮腫﹑項彊者﹐消風散﹐或四物湯加芩﹑連﹑荊﹑防。內傷生冷冰血﹐或外又感寒﹐以致胎冷不轉﹐臍腹絞痛﹐腸鳴泄瀉者﹐宜從權以理中湯之劑治之﹐泄甚加木香﹑訶子﹑陳皮﹑白芍﹑粟米﹐中病卽止。因感傷以致胎虛寒者﹐八物湯加吳萸﹑阿膠。《病原》謂風冷傷於子髒而墮者﹐此類間亦有之﹐非常法也。雜病與男子一同﹐但孕婦服藥﹐禁忌不犯則不動胎。如子瘧熱多﹐淸脾飲去半夏﹔寒多﹐人參養胃湯去半夏﹔久不愈者﹐勝金丹截之。胎痢熱者﹐古芩術湯﹑黃芩湯﹔虛者胃風湯﹑香連丸。傷冷瘧痢交作者﹐醒脾飲子。胎驚心中怔忡﹐睡臥不寧﹐熱者朱砂安神丸﹔虛者定志丸。餘可類推。

調治須知三禁法。

婦人天癸未行﹐屬少陽﹔天癸已行﹐屬厥陰﹔天癸已絕﹐屬太陰。胎產之病﹐治厥陰經者﹐是祖化之源也﹐治無犯胃气及上二焦﹐爲三禁﹐不可汗﹑下﹑利小便是也﹐汗則痞滿﹐下則傷脾﹐利小便則亡津液。舊以四物湯爲主﹐如傷寒各經加減法例。莫若外感時气﹐從四物湯合小柴胡湯﹔陰證四物湯合理中湯﹑古芩術湯﹐傷寒最妙。雜病四物湯﹑四君子湯﹑二陳湯加減。間有服毒藥而不致胎動者﹐乃病邪重﹐胎元實也﹐豈可視爲常法﹗且陰陽和而後有胎﹐凡胎家有病﹐亦不必太攻也。經曰﹕婦人重身﹐毒之有故無殞﹐然衰其大半而止。如陰陽調和者﹐不可妄服藥餌。三五月前﹐一毫辛散﹑滑利禁用。七八月間﹐倘有祕結﹐乃敢滑利﹐又當愼其素慣墮胎﹐及難產而斟酌之。

胎動心腹腰作疼﹐甚則下血如經行﹔或因七情气不順﹐或因外感風寒凝﹔受胎不堅﹐或因驚恐﹐或因喜怒不常﹐或因衝任二經原挾風寒而受胎﹐或因登廁風冷攻入陰戶﹐以致胎動﹐而母心腹作痛﹐甚則腰痛下血﹐當安胎而母自定。胎動因七情气逆﹐心腹脹滿疼痛者﹐紫蘇飲﹔因外感發熱﹑頭痛﹑嘔逆﹑胸脇脹滿者﹐安胎飲加柴胡﹑大腹皮﹔气血虛者﹐安胎飲倍參﹑術﹔虛熱者﹐固胎飲。腹痛服安胎藥不止者﹐須辧寒熱虛實﹐寒者﹐理中湯加砂仁﹑香附﹔熱者﹐黃芩湯﹔血虛胎痛者﹐四物湯﹐或平胃散加蘇鹽煎湯﹐吞二宜丸﹔气虛痛者﹐四君子湯加芍藥﹑當歸﹔气實心腹脹痛者﹐用香附﹑枳殼等分爲末﹐空心白湯下。心痛寒者﹐艾葉﹑小茴﹑川楝等分﹐空心水煎﹐或艸豆蔻丸﹔熱者﹐二陳湯去半夏﹐加山梔﹑黃芩。心腹痛﹐素有冷气﹐腹痛衝心﹐如刀刺者﹐四物湯去地黃﹐加茯苓﹑濃朴﹑人參﹑吳萸﹑桔梗﹑枳殼﹑甘艸﹐水煎服。心腹大痛﹐气欲絕者﹐古芎歸湯加茯苓﹑濃朴等分﹐水煎服。單方用鯉魚如食治﹐入大棗十四枚﹐炒鹽一錢﹐酒少許﹐煮汁飲之﹔不飲酒者﹐用鯉魚和粳米﹑姜蔥煮粥﹑十日一食﹐善能護胎長胎。腰痛最爲緊急﹐酸痛者﹐必欲產也﹔因七情者﹐紫蘇飲加杜仲﹑續斷﹔因閃挫者﹐用破故紙二錢爲末﹐胡桃肉一个﹐研勻﹐空心酒調服﹔素虛痛者﹐靑娥丸﹔腰痛如折﹐不能轉側者﹐用鹿角五錢﹐火酒淬﹐再再淬﹐以碎爲度﹐研末酒調服。胎動下血者﹐膠艾芎歸湯﹐或加砂仁﹑秦艽﹑捲柏﹑桑螵蛸﹑桑寄生﹑杜仲。下血腹痛難忍﹐或下黃汁如漆﹐如豆汁者﹐用野薴根﹑金銀花根各五錢﹐水﹑酒各半盞煎服﹐下血產門痛者﹐用單黃連末一錢﹐酒調服。

或因母病或壓墜﹐有因母病以致胎動者﹐但治母病而胎自安矣。如母有宿疾而胎不旺者﹐長胎白術丸。有羸瘦挾痰﹐气血枯竭﹐胎終不可保者﹐用牛膝四分﹐木香﹑桂心﹑蟹爪各二分爲末﹐空心溫酒調服﹐下之免害其分娩﹐又用紅酒曲五兩﹐漬酒十盞﹐煎二沸去渣﹐分五服﹐隔宿四服﹐次早再服。其子如糜﹐令母肥盛無疾﹐或麥芽﹑神曲煎服﹐尋常古芎歸湯最妙。孕婦或從髙墜下﹐重物所壓﹐致動胎元﹐心腹痛甚﹐下血者﹐用砂仁略炒勿焦﹐爲末﹐熱酒﹑鹽湯﹑艾湯皆可調服。覺腹中熱﹐其胎卽安﹐胎家無所不治﹐功同芩﹑術。如去血過多者﹐古芎歸湯加膠﹑艾。

健脾養血總安寧。

通用古芩術湯﹐加阿膠。風邪加生薑﹑豆豉﹔寒加蔥白﹐或幹生薑少許﹔熱加天花粉﹔寒熱加柴胡﹔項彊加蔥白﹔溫熱腹痛加白芍﹔腹脹加濃朴﹔下血加艾葉﹑地楡﹔腰痛加杜仲﹔驚悸加黃連﹔煩渴加麥門冬﹑烏梅﹔思慮過加茯神﹔痰嘔加旋復花﹑半夏曲﹔勞役加黃﹔气喘去白術加香附﹔便燥加麻子仁﹔素慣難產加枳殼﹑蘇葉﹔素慣墮胎加杜仲﹔素血虛加芎﹑歸﹐此安胎之聖藥也。凡卒有所下﹐急則一日三五服﹐緩則五日﹑十日一服。常服安胎易產﹐所生男女又無胎毒﹐蓋妊孕脾土運化遲滯則生濕﹐濕則生熱﹐故用黃芩淸熱以養血﹐白術健脾以燥濕。安胎丸﹑金匱當歸散﹑加味養榮丸﹐皆此方而推之也。

胎漏下血腹不痛﹐心腹痛而下血者﹐爲胎動﹔不痛者﹐爲胎漏。

血多爲熱少爲虛﹔熱者﹐下血必多。內熱作渴者﹐四物湯加白術﹑芩﹑連﹑益母艸﹐或金匱當歸散﹑加味養榮丸。血黑成片者﹐三補丸加香附﹑白芍。血虛來少者﹐古膠艾湯﹐或合四物湯﹑長胎白術丸。气虛者﹐四君子湯加黃芩﹑阿膠。因勞役感寒﹐以致气虛下血欲墜者﹐芎歸補中湯﹔或下血如月信﹐以致胞幹﹐子母俱損者﹐用熟地﹑炒漧薑各二錢爲末﹐米飲調服。

惟有犯房難救止﹐胎漏亦有肥盛婦人月水當來者﹐或因登廁﹐風攻陰戶者﹐𨿽不服藥﹐亦或無恙﹐但作胎漏﹐遽用澀藥治之反墮。惟犯房下血者﹐乃眞漏胎也﹐八物湯加膠﹐艾救之。

偶然尿血莫模糊。

尿血自尿門下血﹐胎漏自人門下血。妊娠尿血屬胞熱者多﹐四物湯加山梔﹑發灰﹐單苦菜飲亦炒。因暑者﹐益元散加升麻煎湯下﹔稍虛者﹐膠艾四物湯﹔久者﹐用龍骨一錢﹐蒲黃五錢爲末﹐酒調服。

惡心阻食名惡阻﹐或大吐﹐或時吐淸水﹐惡聞食臭﹐由子宮經絡絡於胃口﹐故逢食气﹐引動精气沖上﹐必食吐盡而後精气乃安。亦有娛交合而子宮穢盛者﹐過百日則愈。

瘦人多熱肥人痰﹔二陳湯加竹茹﹑生薑﹐熱加芩﹑連﹔因怒者﹐單黃連丸﹐茯苓煎湯下。

亦有無陰並气弱﹐無陰則嘔者﹐左脈必弱﹐頭疼全不入食者﹐八物湯合二陳湯﹐加枳﹑梗。气弱者﹐四君子湯加陳皮﹑麥門冬﹐濃朴﹑竹茹﹔日久水漿不入口﹐吐淸水者﹐並加丁香。惡聞食气﹐多臥少起者﹐旋復花散。

或因胎動別證兼。

三四个月病惡阻者﹐多因胎動不安﹐或兼腰腹疼痛者﹐保胎飲﹔兼瘧痢﹐口中無味﹐及曾傷風冷者﹐醒脾飲子﹔兼傷食者﹐二陳湯加砂仁﹑香附﹐或單白術爲丸﹐或單砂仁爲末﹐米飲下。甚者﹐紅丸子極效。

子煩躁悶亂心神﹐火盛克肺好生嗔﹔妊孕心煩躁悶﹐謂之子煩。多受胎四五个月間﹐相火用事﹔或應天令五六月間﹐君火大行﹐俱能乘肺﹐以致煩躁﹐胎動不安。大抵相火盛者﹐單知母爲末﹐蜜丸芡實大﹐每三丸酒下﹐日月未足﹐欲產及𨿽產者亦效﹔君火盛者﹐單黃連丸﹔心神不安者﹐朱砂安神丸﹔煩甚恐傷胎者﹐罩胎散。切不可以虛煩藥治。

或有停痰胸膈滯﹐亦令煩躁不宜人。

或有停痰積飲﹐滯於胸膈之間﹐亦令煩躁胎動不安者﹐用茯苓﹑防風﹑麥門冬﹑黃芩等分﹐竹葉減半﹐水煎﹐入竹瀝調服。

子懸心腹脹滿痛﹐胎气湊心相火哄﹔妊孕四五个月以來﹐相火養胎﹐以致胎熱气逆湊心﹐胸膈脹滿疼痛﹐謂之子懸﹐宜紫蘇飲﹔有郁﹐心腹脹滿甚者﹐加莪術及丁香少許。不食者﹐古芩術湯倍白術﹐加芍藥。

甚則悶絕欲傷人﹐火盛極﹐一時心气悶絕而死﹐紫蘇飲連進救之。

誤藥子死不能動。

此證兩尺脈絕者﹐有誤服動胎藥﹐子死腹中﹐則憎寒﹑手指唇爪俱靑﹐全以舌證爲驗﹐古芎歸湯救之。

胎水徧身虛腫浮﹐妊孕經血閉以養胎﹐胎中挾水濕﹐與血相搏﹐濕气流溢﹐故令面目肢體徧身浮腫﹔名曰胎水﹐又曰子腫﹐多五六个月有之。原因煩渴引飲太過﹐或泄瀉損傷脾胃﹐脾虛不能制水﹐血化爲水所致﹐宜五皮散﹐倍加白術爲君﹔气喘小便不利者﹐防己散﹕濕熱盛者﹐單山梔炒爲末﹐米飲調服﹐或單山梔丸。

腹大異常亦堪憂﹔妊孕五六个月﹐腹大異常﹐髙過心胸﹐气逆不安﹐胎中蓄水所致。若不早治﹐必然其子手足軟短﹐形體生理殘障﹐或生下卽死﹐子母難保。宜鯉魚湯﹐服至腫消水散爲度。仍常煮鯉魚粥食之。

又有腳腫或出水﹐胞漿大盛故下流。

妊孕七八个月以來﹐兩腳浮腫﹐頭面不腫﹐乃胞漿水濕下流。微腫者易產﹐名曰皺腳﹔腫甚者﹐平胃散加木瓜﹕挾外感者﹐檳蘇散。自腳面腫至膝腿﹐喘悶妨食﹐甚至足指間有黃水出者﹐謂之子气﹐宜天仙藤散﹔如腳腰腫者﹐腎著湯﹐手腳腫者﹐用赤小豆﹑桑白皮等分﹐水煎服﹐重者加商陸。

妊孕中風名子癇﹐只因體薄受風寒﹐發則口噤痰涎壅﹐有時昏暈胎難安。

體虛受風﹐而傷太陽之經絡﹐後復遇風寒相搏﹐發則口噤背彊﹐痰涎壅盛﹐昏暈不識人﹐時醒時作﹐謂之兒暈﹐又曰子癇﹐又曰﹐甚則角弓反張﹐小續命湯意。重者羚羊角湯﹔輕者四物湯加葛根﹑牡丹皮﹑秦艽﹑細辛﹑防風﹑竹瀝。痰加貝母﹑陳皮﹑茯苓﹑甘艸﹐或古芎活散。如中風寒犯觸﹐身體盡疼﹐乍寒乍熱﹐胎不安常﹐苦頭眩痛﹐繞臍下寒﹐時時小便白如米泔﹐或靑黃﹐寒栗﹐腰苦冷病﹐目視KTKT者﹐四君子湯去茯苓﹐加當歸﹑濃朴﹐韭白﹐姜煎﹐入酒調服。不醒人事者﹐單荊芥散。

子淋溺澀膀胱熱﹐妊孕飲食積熱膀胱﹐以致小便閉澀﹐又謂之子滿﹐宜古芎歸湯加木通﹑麥門冬﹑人參﹑甘艸﹑燈心﹐臨月加滑石爲君。熱盛者﹐五淋散。

原因房勞內傷胞門﹐衝任虛者﹐四物湯合六君子湯﹐或腎气丸。

甚則大小便閉結﹔臟腑積熱﹐大小便不通者﹐用赤茯苓﹑枳殼等分﹐大腹皮﹑甘艸減半﹐蔥白煎服﹔或四物加黃芩﹑濃朴﹑枳殼。胞熱小便不通﹐身重惡寒﹐頭眩者﹐用冬葵子﹑赤茯苓等分爲末﹐米飲調服。

轉脬溺閉痛難當﹐轉脬者﹐脬系轉戾﹐臍下急痛﹐小便通﹐多稟弱﹑性急﹑濃味者有之。妊孕脬爲胎壓﹐展在一邊﹐脬系轉戾﹐但升舉其胎﹐脬轉水道自通﹐宜四物湯合六君子湯﹐去茯苓﹐探吐以提之。無孕者亦同﹐不可專用滑滲之藥。有素肥盛忽瘦﹐兩尺脈絕者﹐陰虛也﹐腎气丸主之﹔甚者冬葵子﹑赤茯苓﹑赤芍等分水煎﹐入發灰少許。

有熱者﹐古芩術湯合益元散服之。一法﹕將妊孕倒豎起﹐其胎不墜﹐其溺自出。產後有脬轉﹐或脬出者﹐搗蔥白於臍上﹐灸之立效。如欲服藥﹐與胎前大同。

遺尿赤白宜分別。

妊孕遺尿﹐古方用白薇﹑白芍等分爲末﹐每三錢﹐酒調服。然亦有虛有熱﹐赤者屬熱﹐古芩術湯加山茱萸﹑五味子少許﹔白者屬虛﹐安胎飲﹐或雞散。

子喑腹鳴自笑悲﹐妊孕三五个月以來﹐忽失音不語者﹐胞絡脈絕也。胞系於腎﹐腎脈貫舌﹐非藥可療﹐分娩後卽自能言。腹中作鐘鳴﹐或哭者﹐多年空房下鼠穴中土爲末﹐酒下或幹噙之﹐卽止。腹中兒啼者﹐黃連煎濃汁呷之﹐或靑黛亦好。有髒躁悲傷慘戚﹑嘔下者﹐大麥﹑甘艸﹑棗煎服。有自哭自笑者﹐紅棗燒存性﹐米飲調服。

發痘動胎命必絕﹔胎前患痘﹐用峻藥動胎﹐去血泄气﹐必死。詳痘疹。

諸證濕痰風熱虛﹐卻邪保胎眞口訣。

孕婦脾土不運而生濕﹐濕生痰﹐痰生熱﹐熱生風。如子腫﹐濕也﹔惡阻﹐痰也﹔子煩﹑子淋﹐熱也﹔子癇﹐風也﹔子懸﹐气也﹔轉脬﹐虛也。淸熱﹐滲濕﹑消痰﹑順气﹑疏風﹑補虛﹐或兼雜證﹐祛邪保胎二法並行﹐子母俱安。

飲食禁忌亦須知﹐雞肉合糯米食﹐令子生寸白虫﹔食犬肉﹐令子無聲﹔鯉同雞子食﹐令子生疳蝕瘡﹔食兔肉﹐令子缺唇﹔食羊肝﹐令子多厄﹔食鱉肉﹐令子項短縮頭﹔鴨子同桑椹食﹐令子倒生心寒﹔鮮魚同田雞食﹐令子喑啞﹔雀肉同豆醬食﹐令子生雀子斑﹔食螃蟹﹐橫生﹔食姜芽﹐令子多指﹔食冰漿﹐令絕產﹔食雀肉飲酒﹐令子多淫無恥﹔食茨菇﹐消胎气﹔食驢馬肉﹐過月難產﹔豆醬合藿菜食﹐墮胎﹔食山羊肉﹐令子多病﹔食鰍鱔無鱗魚﹐難產﹔食諸般菌﹐生子驚風而夭﹔食雀腦﹐令子患雀目。勿妄服湯藥﹐勿妄用鍼灸﹐勿過飲酒漿﹐勿舉重登髙陟險。

心有大驚﹐子必癲癇。勿多睡臥﹐須時時少步﹐動和血脈﹔勿勞力過傷﹐使腎气不足﹐子必解顱﹐腦破不合。

衣毋太溫﹐食毋太飽﹐若脾胃不和榮衛虛損﹐子必羸瘦多病。戒之。

轉女求男皆古設。

生男生女﹐陰陽造化玄妙。古法於胎成二月之內﹐以斧置孕婦牀席下﹐懸弓矢於壁﹐蓋弓矢斧斤﹐男子事也﹐勿令人知此意。恐不信者﹐令待雞抱卵之時﹐以斧置窠下﹐盡是雄鷄。故胎教常令見王公大人﹐亦此意也。

更佩雄黃一二兩於孕婦身左﹐或萱花亦可。三法皆驗﹐用其一可也。又後有月日時遊胎殺﹐𨿽不可泥﹐然門戶牀竈﹐實不可輕易移動﹐求嗣者﹐尢宜愼之。

外集﹟卷五婦人門

臨產

臨產切不可慌忙﹐十月气足﹐胎元壯健者﹐忽然腹痛﹐或只腰痛﹐須臾產下﹐何俟於催﹖此易生天然之妙喜﹐服單益母膏﹐免產後之患。中間有體弱性急者﹐腹痛或作或止﹐名弄痛﹔漿水淋瀝來少﹐名試水。𨿽臍腹俱痛﹐發動露頂﹐而腰不痛者﹐切莫愴惶﹐切禁洗母動手於腹上揣摩。直待日子已到﹐腹痛陣密﹐破水以後﹐並腰痛﹐眼中如火﹐方可坐艸﹔須待兒頭直順且正﹐逼近產門﹐方可用力一送。如坐艸太早﹐用力太過﹐產母困倦﹐及至遲滯﹐乃用催生之藥。凡難產皆孕後縱欲﹐及驕恣全不運動﹔又是生冷硬物凝滯﹕或矮石女子﹐交骨不開﹔或腹大甚﹐胎水未盡﹔或臨產閒雜之人驚恐產婦。恐則精怯﹐精怯則上焦閉﹐閉則气還﹐下焦脹而不行﹐紫蘇飲最妙。气實者﹐瘦胎枳甘散﹔气弱者﹐達生散。

活血安胎未破漿﹔如腹痛漿水未破﹐只宜用古芎歸湯﹐以活其血﹐或漿水已破而少痛﹐𨿽痛而不密﹐宜安胎飲或達生散﹐以固胎元。切不可輕用峻藥﹐徒滲水道﹐反傷胎气而產愈難。產母亦聽其眠食自如﹐但不可過眠過飽耳。

破漿已久猶難下﹐破水多則血漧澀﹐必用古黑神散﹐血虛者﹐古芎歸湯下﹐名芎歸黑神散﹔气弱者﹐四君子湯下﹐名四君黑神散﹔橫逆側產﹐每加麝一釐。此時﹐如舟坐砂上﹐須湧水而後可通。服此藥後﹐外用蔥二斤﹐搗爛鋪於小腹上﹐用急水灘頭沙一斗﹐炒熱﹐將布袱於蔥上﹐輕輕略揉。

滑利迅速要相當。

催生有露頂順正﹐而生猶遲滯者﹐恐外感風冷寒暑所阻。夏月熱產﹐則气散血沸﹐宜五苓散加葵子﹐或三退六一散﹔冬月凍產﹐則血凝滯﹐常令房中火暖﹐宜催生五積散。有水道漧澀不能下﹐及服黑神澀藥又多者﹐用淸油﹑白蜜等分﹐豬肝煮汁調服﹔或六一散七錢﹐加葵子五錢爲末﹐每二錢熱服。有產難日久水漧﹐及觸犯惡气﹐心煩躁悶者﹐兔腦丸﹔腰痛心煩者﹐用人參﹑乳香各二錢﹐辰砂五分﹐爲末﹐雞子淸調薑汁化開﹐冷服。

以上正產艱難之法﹐以下橫逆側礙等法。

橫生露手逆露足﹐徐徐推上任洗娘﹔橫者﹐兒先露手。原因腹痛兒身未轉﹐產母用力一逼﹐遂致橫來。當令產母安然仰臥﹐洗母輕手徐徐推兒稍上﹐漸漸以中指摩其肩推上﹐又攀其耳而正之。服芎歸黑神散﹐固血生血﹔須待兒身正直﹐且順臨門﹐服阿膠﹑滑石﹑葵子爲末﹐溫酒入蜜攪勻服之﹐然後方可用力送下。逆者﹐先露其足。因母气乏﹐關鍵不牢﹐用力太早﹐致兒逆來。當令產母安然仰臥﹐洗母徐徐推足入去﹐分毫不得驚恐。服芎歸黑神散﹐固血活血﹐候兒自順。

若經久不生﹐卻令洗母輕緩用手推足﹐令就一邊直上﹐令兒頭一邊漸漸順下﹔多服芎﹑歸等藥﹐直待兒身轉﹐門路正當﹐然後用三退散調服﹐方可用力送下。

坐產露臀髙攀手﹐坐者﹐先露其臀。當髙處牢系手巾一條﹐令產母以手攀之﹔服固血藥﹐輕輕屈足良久﹐兒卽順生。

面貼頂救盤腸﹔盤腸者﹐小腸先出。急用熱水浸軟舊布﹐蓋住其腸﹐不可包紮﹔外用醋半盞﹐新汲水七分碗﹐調停產母面﹐每一﹐令一縮﹐三三縮﹐當收盡爲度。又以如聖膏貼產母頭頂中心﹐腸上卽拭去。內兼服芎﹑歸﹑參﹑大補之藥﹐加升麻﹑防風以提之﹐未有不收者。又有久而爲風吹漧不能收者﹐用磨刀水少許﹐火上溫過以潤其腸﹐後用好磁石煎湯一盞服之﹐其腸自收。

礙產兒肩臍帶絆﹐礙者﹐因兒身翻轉臍帶絆住其肩﹐𨿽露正頂﹐而不能生。當令產母仰臥﹐洗母輕輕推兒近上﹐徐徐引手﹐以中指托起兒頭﹐下其臍帶﹐服固血藥﹐仍須候兒身正順﹐方可用力送下。

露額側來墜腿尻。

側者﹐因兒方轉身﹐被產母用力一逼﹐以致兒頭偏墜左腿﹐忽偏墜右腿﹐或露左額角﹐或露右額角﹐兒頭偏墜一畔。多服芎歸黑神散﹔令產母仰臥﹐洗母輕輕推兒近上﹐以手正其頭﹐直向人門﹐然後用力送下。若是兒頂後骨偏墜穀道﹐卽令兒只露額﹐當令洗母以綿衣炙令溫暖﹐用手於穀道外畔輕按﹐推兒頭上而正之﹔服催生藥後﹐卽令產母用力送下。此非洗母輕手巧妙不能。

傷產驀然口翻噤﹐當產誤用催生峻藥﹐傷母气血﹐急用安胎﹐過月而產。有經一年﹑二年至四年﹑五年而產者﹐盡皆愴惶用力太早之過﹐或因子欲生時﹐兒枕先破﹐敗血裹住﹐宜鹽豉一兩﹐以靑布包了﹐燒存性﹐入麝香一錢爲末﹐用秤錘燒紅﹐淬酒調服一盞﹐倉卒只以新汲水磨京墨服之﹐墨水裹兒身出﹔或芎﹑歸﹑益母艸﹐葵心皆能逐瘀以開產路。有坐艸之時﹐驀然目翻口噤吐沫者﹐霹靂丹。有矮石女子交骨不開難產者﹐龜殼散﹐或古芎歸湯。通用無憂散﹑來蘇散﹑兔腦丸。

胎死母舌黑非常﹔外證指甲靑黑﹑脹悶不食﹑口中極臭﹐用平胃散加朴硝五錢﹐水酒煎服﹐其胎化成血水而下。便閉脈實者﹐大黃備急丸﹐或單鹿角爲末﹐蔥豉煎湯調服﹔昏沈脈微者﹐養正丹﹐濃煎乳香湯下一百二十丸﹔血幹或有寒者﹐四物湯下古桂香丸﹔气弱者﹐催生五積散﹐加麝一釐。雙胎一死一活者﹐用蟹爪一盞﹐甘艸二兩﹐東流水十盞﹐煎至三盞﹐去渣﹐入阿膠三兩﹐分二三次頓服﹐能令生者安﹐死者出。通用霹靂丹﹑奪命丸。外用如聖膏貼足心﹐仍服催生藥及通關散吹鼻﹐卽下。

胞衣不下因血脹﹐消瘀和气信古方。

皆因用力太早﹐產下不能更用力送出胞衣﹐停久被外冷所乘﹐則血澀脹胞而不出﹐腹滿衝胸﹐喘急疼痛者危﹐急將臍帶以少物系墜﹐然後截斷﹐不然則胞上抱心而死。只要產母心安﹐不可輕信洗母用手﹐宜內服牛膝湯﹑催生五積散﹐或用眞血竭爲末﹐酒調服。甚者﹐奪命丹﹐外用如聖膏貼腳心。昏暈危甚﹐八味黑神散﹑黑龍丹。

外集﹟卷五婦人門

產後

產後必須先逐瘀﹐正產體實無病﹐不藥可也﹐但難產气衰﹐瘀血停畱﹐非藥不行。古法﹕一產後﹐古芎歸湯加童便一半服之。如無童便﹐以淡醋磨墨一小盞﹐入前湯藥亦好。服藥後﹐且閉目少坐﹐然後上牀仰臥﹐不得側臥﹐宜立膝﹐不可伸足﹐髙枕濃褥﹐四壁無風﹐時以人爲從心括至臍下﹐如此三日。又不可太睡熟﹐宜頻喚醒﹐時置醋炭﹐或燒漧漆與舊漆器﹐以防血迷血暈。夏月房中不可太熱﹐亦不可人多气盛﹐以致熱過﹐則气耗散而不能送血。又不可太飽﹐時與白粥飲之﹐日漸加與。一月之內﹐鍼綫勞役﹐當時不覺大害﹐月後卽成褥勞﹐手腳及腰腿酸痛﹔亦不可脫衣洗浴﹐彊起離牀太早﹐以致外感身彊﹐角弓反張﹐名曰褥風。如交合陰陽﹐令下部終身虛疾﹐將息百日以過乃可。須知產後百病﹐皆血虛火盛﹐瘀血妄行而已矣。間有內傷飲食﹐外感風寒﹐然亦必先逐瘀補虛爲主。

瘀消然後堪補助﹕瘀消後方可行補﹐如左脈弱﹐加補血藥﹔右脈弱﹐加補气藥。如不逐瘀﹐遽服參﹑甘炙停滯之劑﹐有瘀血攻心卽死者。食肉太早亦然。

瘀衝眩暈腹心疼﹐去血過多﹐眼花頭眩﹐昏悶煩躁﹐或見頭汗者﹐古芎歸湯入童便﹐甚者加炒漧薑﹑人參﹔汗多加黃﹐或八味黑神散﹑單五靈脂散﹑返魂丹。胃弱血虛發厥﹐倉公散﹑白薇湯。臨產用力勞心﹐气虛而暈者﹐用人參一兩﹐蘇木五錢﹐水煎入童便調服。气血俱虛﹐痰火泛上作暈者﹐八物湯合二陳湯去白芍。火載血上昏暈﹐或挾風邪者﹐淸魂散。被驚者﹐抱膽丸﹑朱砂安神丸。腹心疼痛﹐全是瘀血﹐八味黑神散﹑四味散﹑失笑散﹔有寒熱者﹐當歸須散。虛寒心痛者﹐桂心湯﹔感寒者﹐理中湯。七情心痛者﹐木檳湯。食滯寒熱﹐心腹痛者﹐熟料五積散加莪術。小腹痛者﹐名兒枕痛﹐單五靈脂散﹐或加桃仁醋糊爲丸。气虛四君子湯下﹔血虛四物湯下。產門臍下虛痛者﹐大溫經湯﹑羊肉湯。通用女金丹﹑加味益母丸。

血虛火動寒熱互。

產後血虛發熱﹐气虛惡寒﹐气血俱虛﹐發熱惡寒﹐切不可發表。陰虛血弱者﹐四物湯﹐小熱加茯苓爲君﹔熱甚加炒漧薑爲佐﹔去血過多﹐外熱內煩﹐短气悶亂者﹐人參當歸散。蒸乳發熱者﹐四物湯加參﹑﹑白術﹑天花粉﹔發熱晝靜夜劇者﹐四物湯去芍藥﹐量加柴胡﹔气血俱虛寒熱者﹐補虛湯。產後眞不宜涼也。

內傷勞役漸虛羸﹐產後勞役過度﹐名曰蓐勞。其證虛羸﹐乍起乍臥﹐飲食不消﹐時有咳嗽﹐頭目昏痛﹐發渴盜汗﹐寒熱如瘧﹐臂膊拘急。宜十全大補湯去芎﹐加續斷﹑牛膝﹑鱉甲﹑桑寄生﹑桃仁爲末﹔豬腎一對﹐去脂膜﹐姜一片﹐棗三枚﹐水二盞煎至一盞﹐入前末二錢﹐蔥三寸﹐烏梅半个﹐荊芥五穗﹐同水煎﹐空心服﹐身痛寒熱者﹐當歸羊肉湯﹑腰子湯。

食滯脾家瀉且吐﹔凡寒熱有腹痛者爲瘀血﹐如腹痛胸滿嘔瀉﹐必兼傷食。食肉太早瘀滯者﹐熟料五積散﹐痛甚加莪術﹐嘔加砂仁﹐瀉加姜﹑附﹑人參。泄瀉不止﹐臍腹痛者﹐理中丸加肉豆蔻。挾寒腹痛腸鳴﹐小便淸白﹐不渴者﹐四君子湯合五苓散﹐加肉豆蔻﹑炒白芍。挾熱腸垢便澀﹐痛一陣瀉一陣﹐口渴者﹐四君子湯合四苓散﹐加酒炒黃連及木通少許﹐或益元散。挾濕身重腹脹者﹐胃苓湯。嘔吐因敗血乘虛入胃脹滿者﹐六君子湯加澤蘭葉﹑赤芍﹑幹生薑﹔腹脹胃气不和者﹐桔梗﹑半夏﹑陳皮等分﹐姜煎服﹔脾脈弦者﹐三白湯加漧薑﹑陳皮﹑黃﹑滑石﹑甘艸﹔飲食成積痞者﹐內炙散﹐睹丸。霍亂吐瀉﹐煩渴肢冷者﹐理中湯加陳皮﹐麥門冬﹐姜煎﹔厥冷者加附子﹔渴者﹐五苓散﹔轉筋者﹐木萸散。

外感寒熱無時停﹐補中帶表無過度。

產後外感﹐離牀太早﹐或換衣襲風﹐冷入於下部﹐令人寒熱似瘧﹐頭痛不歇。血虛者﹐古芎歸湯加人參﹑紫蘇﹑漧葛﹔血气虛者﹐補虛湯加陳皮﹑漧薑﹔寒熱甚者﹐熟料五積散﹔熱不止者﹐黃龍湯主之。如體盛發熱惡寒及瘧痢者﹐小柴胡湯合四君子﹑四物湯﹐加黃﹐名三分散﹐切不可以傷寒治法。曾誤服熱藥過多﹐熱證大見﹐久而便閉者﹐柴胡破瘀湯﹐或四物湯加大黃﹑芒硝﹐暫服卽補之。產後傷寒﹐詳三卷。

身痛筋攣虛渴煩﹐四產走動﹐气血升降失常﹐畱滯關節﹐筋脈急引﹐或手足拘攣﹐徧身肢節走痛者﹐趁痛散﹔或余血不盡﹐流於徧身﹐腰腳關節作痛者﹐五積散去麻黃﹐加人參﹑香附﹑小茴﹑桃仁﹑木香等分﹐姜煎服。產後諸風痿弱﹐筋攣無力者﹐血風丸﹐或煎服。煩渴气虛者﹐生脈散﹔血虛者四物湯加天花粉﹑麥門冬﹔气血俱虛﹐作渴頭眩腳弱﹐飲食無味者﹐用人參二錢﹐麥門冬一錢半﹐熟地七分﹐天花粉三錢﹐甘艸五分﹐糯米﹑姜﹐棗煎服。

虛煩者﹐用人參﹑麥門冬﹑小麥﹑茯苓各一錢﹐竹茹一彈丸﹐半夏八分﹑甘艸五分﹐姜煎服。心虛驚悸者亦宜。

汗多大便偏閉固﹔產後發熱自汗者﹐古歸湯﹔汗甚加白術﹑防風﹑牡蠣﹑麥門冬﹑熟地﹑茯苓﹑甘艸﹐或黃建中湯。

自汗兼腫滿者﹐大調經散﹔自汗肢體疼痛者﹐當歸羊肉湯。發熱盜汗者﹐用豬腰子一枚﹐糯米半合﹐蔥白二莖﹐煮米熟取淸汁一盞﹐入人參﹑當歸各一錢煎服。大便閉者﹐古芎歸湯加防風﹑枳殼﹑甘艸﹔閉澀者﹐麻子仁丸﹐或蘇麻粥。蓋產後去血多則鬱冒﹐鬱冒則多汗﹐多汗則大便閉﹐皆血虛也。鬱冒﹐卽血暈。小便不通﹐腹脹滿者﹐用鹽塡臍中﹐蔥白一束﹐切作一指濃放鹽上﹐以艾炷灸之﹐熱气入腹卽通。熱者﹐六一散加檳榔﹑枳殼﹑木通﹐麻子仁﹑葵子﹐水煎服。

不語敗血濕痰迷﹐產後敗血停蓄﹐上干於心﹐心气閉澀﹐舌彊不能言語者﹐七珍散﹑四味散。有臨產服湯藥過多﹐胃濕使然者﹐熟料五積散﹑六君子湯。痰熱迷心不語者﹐導痰湯﹔或痰气郁滯﹐閉目不語者﹐用生白礬末一錢﹐熟水調服。

乍見鬼神非邪忤。

產後乍見鬼神者﹐由血虛勞動肝心﹐敗血攻衝﹐邪淫於心﹐胡言亂語﹐非風寒﹑非鬼祟也﹐宜小調經散加龍腦少許﹐或妙香散加當歸﹑地黃﹑黃連。瘀血迷心﹐妄言妄見﹐及心虛譫妄昏暈者﹐八物湯去芍藥﹐加琥珀﹑柏子仁﹑遠志﹑朱砂﹑金銀煎服﹔甚者﹐黑龍丹。產後血少﹐怔忡﹐睡臥不寧者﹐十味溫膽湯﹐或寧神膏﹑定志丸。

又有惡露常淋淋﹐或因脬損尢難住﹔產後五淋﹐白茅湯﹕敗血淋瀝不斷者﹐烏餘散﹔淋久不止﹐四肢乏力沈困者﹐牡蠣散。有生產時﹐被洗母誤損尿脬﹐以致日夜淋瀝者﹐四君子湯加黃﹑陳皮﹑桃仁﹐用豬尿脬煮淸汁煎﹐溫服﹔血虛者加芎﹑歸。

任是褥風並腫浮﹐產後中風﹐名曰褥風。口噤牙關緊急﹐手足螈﹐及血暈彊直﹐築心眼倒﹐吐瀉欲死者﹐單荊芥散﹑古荊歸湯﹔血虛勞碌太早﹐風邪乘虛而入者﹐小續命湯﹑羌活愈風湯。如口噤反張﹐涎潮多者﹐交加散﹐或大黑豆半升﹐炒令煙起﹐以酒二碗沃之﹐入瓷器內﹐每用酒半碗﹐入獨活五錢同煎溫服。產後汗多﹐風搏成者﹐難治。

產後敗血停蓄化水﹐循經流入﹐四肢浮腫者﹐小調經散﹔血气虛者﹐四君子加蒼術﹐或女金丹﹔血虛者﹐補虛湯少加蒼術﹑茯苓﹐使水自利﹐忌峻劑攻利。

一切雜證補榮衛。

產後雜病與男子一同﹐但常兼補﹑兼逐瘀則病無不愈。丹溪云﹕大補榮衛爲主﹐𨿽有雜病﹐以末治之是也。假如月裏痢疾﹐惡露未盡者多瘀﹐凝滯腸胃﹐與經後血滯作痢一同﹐四物湯加桃仁﹑黃連﹑木香主之﹔裏急甚者﹐通玄二八丹。咳嗽多是瘀血入肺﹐古二母散加桃仁﹑杏仁﹐人參﹐茯苓水煎。其餘以意會之可也。

惟有鼻衄黑如煤﹐產後气血散亂﹐入於諸經不得還元﹐故口鼻黑起﹐乃變鼻衄﹐皆因產後虛熱所致﹐胃絕肺敗﹐犀角地黃湯救之。

發喘聲髙難救護﹔產後气喘﹐由榮血暴竭﹐气無所主﹐獨聚於肺喘急﹐孤陽絕陰﹐不治之證﹐單人參湯﹐或加蘇木少許救之。若敗血停滯脹肺喘者﹐用血竭﹑沒藥等分爲末﹐酒入水調服﹐兼用奪命丹。

陰門腫突腸不收﹐產後陰肉兩旁腫痛﹐手足不能舒伸者﹐用四季蔥入乳香末同搗成餅﹐安於陰戶兩旁﹐良久卽愈。因產用力過多﹐陰門突出者﹐四物湯加龍骨末少許﹐連進二服﹐外用蓖麻子搗爛貼頂﹐少收卽去蓖麻。產後生腸不收﹐八物湯加防風﹑升麻﹐須用酒炒黃爲君﹐外以荊芥﹑藿香﹑樗皮煎湯燻洗。

子宮脂膜休羞惡。

產後下一物﹐如合缽狀﹐有二岐者﹐子宮也﹐補中益气湯去柴胡﹐連進二三大劑﹐一響而收﹐後以四物湯加人參調理。產後下一物如帕﹐約重斤餘者﹐因臨產時勞役﹐或肝痿所致﹐有粘席不得上者﹐乃脂膜﹐無妨﹐補中益气湯去柴胡﹐連進二帖卽收。臨產驚動﹐用力太過﹐以致育膜有傷﹐垂出肉綫一條﹐約三四尺長﹐牽引心腹痛不可忍﹐以手微動之則痛苦欲絕﹐先服失笑散數帖﹐仍用生薑三斤﹐洗淨搗爛﹐以淸油二斤拌勻﹐炒令油幹焦爲度﹔卻用熟絹五尺折作數層﹐方令穩重婦人輕輕盛起肉綫﹐使之屈曲作一團﹐納在水平交道﹔卻用絹袋兜前油姜稍溫﹐敷在肉在綫燻之。覺姜冷﹐又用熨斗火熨熱﹐常使有姜气﹐如姜气已過﹐又用新姜如此燻熨。一日一夜其肉綫已縮入一半﹐再用前法﹐越兩日肉綫盡入﹐卻再服失笑散﹑古芎歸湯調理。不可使肉綫斷作兩截﹐則不可治矣。

乳汁不通血气虛﹐气滯塞者戒鬱怒﹔產後气血虛弱﹐乳汁少者﹐用鐘乳粉二錢﹐漏蘆煎濃湯調服﹔或用豬懸蹄一隻﹐通艸五兩煮汁食﹔或鯽魚﹑木通煮汁食亦好。气滯乳少者﹐漏蘆散﹔气塞乳少者﹐湧泉散。無子食乳要消者﹐用麥芽二兩﹐炒爲末﹐四物湯調服卽止。凡乳母但覺小水短少﹐卽是病生﹐便須服藥調理脾胃肝腎﹐如不愈者﹐必气滯且逆也。蓋婦人凡事不得專行﹐多憂思忿怒﹐憂思過則气結而血亦結﹔忿怒過則气逆而血亦逆﹐甚則乳硬脇痛煩熱。要之﹐女病皆因气血鬱結﹐所以古方多用香附﹑砂仁﹑木香﹑檳榔﹑靑皮﹑枳殼者﹐行气故也。

怪疾乳長尺有餘﹐先賢治法仍詳具。

產後瘀血上攻﹐忽兩乳伸長﹐細小如腸﹐直過小腹﹐痛不可忍﹐名曰乳懸﹐危證。用川芎﹑當歸各一斤﹐水煎濃湯﹐不時溫服﹔再用二斤﹐逐旋燒煙﹐安在病患面前桌子下﹐令病患曲身低頭﹐將口鼻及病乳常吸煙气﹔未甚縮﹐再用一料﹐則瘀血消而乳頭自復矣。若更不復舊﹐用蓖麻子搗爛貼頂上﹐片時收﹐卽洗去。

外集﹟卷五婦人門

產後

凡胎殺所在﹐不宜修整﹐𨿽鄰家興動。孕婦當避。縱不墮胎﹐令兒破形﹐色靑體攣﹐竅塞夭殞。

胎殺所在﹕正月在房牀﹐二月在窗戶﹐三月在門堂﹐四月在竈﹐五月在身牀﹐六月在牀倉﹐七月在碓磨﹐八月在廁戶﹐九月在門房﹐十月在牀房﹐十一月在鑪竈﹐十二月在房牀。子丑日在中堂﹐寅卯辰酉日在竈﹐巳午在門﹐未申日在籬下﹐戌亥日在房。以上禁忌﹐總要全不修理爲髙。

房中遊神﹕癸巳﹑甲午﹑己未﹑丙申﹑丁酉日在房內北﹐癸卯日在房內西﹐甲辰﹑乙巳﹑丙午﹑丁未日在房內東﹐六戌﹑六巳日在房中﹐庚子﹑辛丑﹐壬寅日在房內南。凡遊神所在﹐忌安牀換帳﹑致重物於牀中﹐必主墮胎。

生子所向方﹕子﹑午﹑卯﹑酉日﹐宜西南﹔寅﹑申﹑巳﹑亥日﹕西北﹔辰﹑戌﹑丑﹑未日東南。難產以蘇葉煎湯洗臍腹﹑陰門。

藏胎衣方﹕宜生气方上。正月子方﹐二月丑﹐三寅﹐四卯﹐五辰﹐六巳﹐七午﹐八未﹐九申﹐十酉﹐十一戌﹐十二月亥方。如生气方有不便﹐根據歷日藏於奏書博士月徳方上。忌月空三殺﹐太歲方上。俗多置之河中者非。

外集﹟卷五小兒門

觀形

圖察兒气色﹐肝靑﹐心赤﹐脾黃﹐肺白﹐腎黑。凡病面無黃色不治。春白﹑夏黑﹑秋赤﹑冬黃者逆。

先分部位﹕左頰靑龍屬肝﹐應春﹐靑爲有餘。

右頰白虎屬肺。

應秋﹐白爲不足。

天庭﹝額﹞髙而離陽﹝應夏﹐色紅心熱﹞心火﹐紅主大熱﹐靑乃肝風。印堂靑者人驚﹐紅白者水火驚﹐紅者痰熱﹐印堂連準頭紅者﹐三焦積熱﹕印堂至山根紅者﹐心小腸熱﹐小便赤澀﹔山根至鼻柱紅者﹐心胃熱﹐大小便澀。

地閣﹝頦﹞低而坎陰﹝應夏﹐色白腎虛﹞腎水。

承漿色靑﹐食時驚﹐或煩躁夜啼﹔黃多吐逆﹔紅者腎中气病﹔兩頤赤者肺熱。

鼻在面中﹐應四季﹐準頭紅黃者﹐無恙。

脾應唇際。

紅主渴。蛔虫咬心頭者﹐唇必反。人中候小腸﹐喜深長﹐惡平滿。黑者﹐瀉痢死。凡五嶽赤者皆熱﹐淡白者皆虛。陳氏五臟驚積冷熱詩曰﹕肝驚起髮際﹐肝積在食倉﹐肝冷唇靑白﹐肝熱正眉當﹔心驚在印堂﹐心積額角荒﹐心冷太陽位﹐心熱面頰裝﹔脾驚正髮際﹐脾積唇應黃﹐脾冷眉中嶽﹐脾熱穴太陽﹔肺驚髮際赤﹐肺積髮際當﹐肺冷人中見﹐肺熱面頤傍﹔腎驚耳前穴﹐腎積眼胞相﹐腎冷額色紫﹐腎熱赤食倉。

紅气見而熱痰壅盛﹐印堂屬心。紅色熱痰﹐靑黑驚痰﹐黃靑風痰。

靑色露而驚風怔悸。如煤之黑爲痛﹐中惡逆傳﹔似桔之黃食傷﹝右太陰﹐文﹑武臺皆靑﹐﹞脾虛吐利﹝亦有熱者﹞。

白乃疳癆﹐爲寒﹐肺气不利。

紫爲熱熾。

變黑者死。

靑遮口角難醫﹐驚狂。

黑掩太陽不治。

左太陽靑﹐驚輕﹔紅色﹐傷寒鼻塞﹐變蒸壯熱﹕黑靑乳積。右太陽靑﹐驚重﹔紅色﹐風抽眼目﹔黑者﹐死。

紅至太陰者﹐內外有熱﹔連文臺者﹐熱極﹔連武臺者﹐漸生變證。

年壽赤光﹝平者壽﹐陷者夭﹐﹞多生膿血﹔山根靑黑﹐頻見災危。

必死。黑色﹐痢疾﹔赤黑色﹐吐瀉困倦﹔黃色﹐霍亂﹕紅色﹐夜啼﹔紫色﹐傷飲食。

朱雀貫於雙瞳﹐火入水鄕﹔朦﹐熱毒﹔黑睛黃者﹐傷寒危證。

靑蛇繞於四白﹐肝乘肺部。

靑爲肝風﹐黃乃食積。

瀉痢而帶陽須防﹐咳嗽而拖藍可忌。疼痛方殷﹐面靑而唇口撮﹔驚風欲發﹐面赤而目竄視。火﹝紅﹞光焰焰﹐外感風寒﹔金﹝黃﹞气浮浮﹐中藏積滯。乍黃乍白﹐疳積連綿﹔又赤又靑﹐風邪螈。

气乏囟門成坑﹐紅色驚熱夜啼﹐紅腫驚風痰熱。前囟虛軟﹐母气血弱﹔後囟不堅﹐父精不實﹐血衰頭毛作穗。

發黃焦槁者﹐腑熱。肉折皮枯者﹐死。

肝气眼生眵淚﹐脾冷涎流滯頤。

正口紅色爲平﹐漧燥脾熱﹐白主失血﹐靑黃驚積﹐靑黑者死。

面目虛浮﹐定腹脹而上喘﹔眉毛頻蹙﹐必腹痛而多啼。

久病兩眉紅者﹐夜啼﹔紫色﹐風熱﹔赤紅者﹐死。皺者痢疾。

風气二池如黃土﹐則爲不宜﹔風池紅﹐有風痰將欲發搐﹔气池紅﹐傷風有熱入裏。

左右兩頰似靑黛﹐則爲客忤。

黃色痰實﹐紅主驚風﹐赤者傷寒。

風門黑主疝﹐而靑爲驚﹝紅主吐瀉﹞﹔方廣光滑吉﹐而昏黯凶。

中庭﹑天庭﹑司空﹑印堂﹑額角﹑方廣﹐皆命門部位﹐靑黑驚風惡候﹐亦忌損陷。

手如數物兮﹐肝風將發﹔將手抱頭者死。

面若塗朱兮﹐心火似炙。坐臥愛暖﹐風寒之入﹔伸縮就冷﹐煩熱之攻。肚大腳小﹐脾欲困而成疳﹔目瞪口張﹐勢似危而必斃。噫﹗五體以頭爲尊﹐一面惟神可恃。

小兒諸病﹐但見兩眼無睛光﹐黑睛無轉運﹐目睫無鋒芒﹐如魚﹑貓眼狀﹐或兩眼閉﹐而黑睛朦昧者死﹔或外若昏團﹐而神藏於內不脫者生。黑珠滿輪﹐睛明者少病。眼白多﹐睛珠或黃﹑或小者﹐稟弱多病。目證內赤者﹐心熱﹔淡紅者﹐心虛熱﹔靑者﹐肝熱﹔淺淡者﹐肝虛﹔黃者﹐脾熱﹔無睛光者﹐腎虛﹐白而混者肺熱。

況乎聲有輕重之不同﹐聲輕者﹐气也﹐弱也。重濁者﹐痛也﹐風也。髙喊者﹐熱欲狂也﹐聲急者神驚﹐聲塞者痰﹐聲戰者寒﹐聲噎者气不順。喘者气促﹐噴嚏者傷風。驚哭聲沈不響者重﹔聲濁沈靜者疳積。如生來不大啼哭﹐聲啾者夭。

啼有幹濕之頓異。

直聲往來而無淚者是痛﹐連聲不絕而多淚者是驚。慈煎聲煩躁者難愈﹐躁促聲音者感寒。

病之初作﹐必先呵欠﹔肝所主也。面赤者風熱﹐面靑者驚風﹐面黃者脾虛﹔多睡者內熱﹐心神不安者气熱﹐聲甕者傷風。

火之大發﹐忽然驚叫。

乃火動气虛必死。夜半發者﹐多有口瘡﹐宜卽看之。

藜藿不同於膏粱﹐韋勃自殊於綺絹。𨿽由外以識中﹐勿刻舟而求劍。

相兒壽夭歌﹕身軟陽痿頭四破﹐臍小臍髙肉不就﹔發稀色脆短聲啼﹐徧體靑筋俱不壽﹔尻腫臏骨若不成﹐能踞能行能立死﹔臍深色老性尊持﹐方是人家長命子。

外集﹟卷五小兒門

察脈

小兒初生至半歲看額脈﹐周歲以上看虎口三關﹔男子五歲﹐女人六歲﹐以大指上下滚轉分取三部﹐診寸口三部脈。

額脈三指熱感寒﹐額前眉上髮際下﹐以無名指﹑中指﹑食指三指按之﹐如俱熱﹐感寒邪﹐鼻塞聲粗。

俱冷﹝三指﹞吐瀉髒不安﹔食指若熱胸中滿﹐無名熱者乳消難﹔上熱下冷食中熱﹐食指爲上﹐名指爲下。若食﹑中指熱﹐則上熱下冷。

夾驚名中指詳看。

若無名﹑中指熱﹐便是夾驚之候。

食指風气命三關﹐男左女右﹐以左陽右陰故也。然陰陽男女﹐均有兩手﹐亦當參驗。左應心肝﹐右應肺脾﹐於此變通消息可也。故有以左手紅紋似綫者﹐發熱兼驚﹔右手紅紋似綫者﹐脾積兼驚﹔三叉者﹐肺熱﹑風痰﹑夜啼。風關無脈則無病﹐有脈病輕﹔气關病重﹔命關脈紋短小面色紅黃﹐外證又輕則無妨。若直射三關靑黑﹐外證又重者。死。

五色惟有紅黃安﹔五色﹕紅﹐黃﹑紫﹑靑﹑黑。由其病盛色能加變﹐如紅黃之色﹐紅盛作紫﹔紅紫之色﹐紫盛作靑﹔紫靑之色﹐靑盛作黑﹔靑黑之色﹐至於純黑者不治。又白色主疳﹐黃而不光者主脾困。

淡紅寒熱﹝在表﹞靑驚積﹐深靑色﹐或大小曲者﹐四足驚﹔赤色大小曲者﹐水火飛禽驚﹔紅色大小曲者﹐人驚﹔靑帶黃者﹐雷驚。

或紅或靑﹐如綫一直者﹐是母傷食所致。紫絲﹑靑絲或黑絲﹐隱隱相雜﹐似出不出﹐主慢脾風。

深紅疹痘是傷寒。

赤紅傷寒痘疹﹐空紅泄瀉。錢氏歌﹕紫風紅傷寒﹐靑驚白色疳﹐黑時因中惡﹐黃卽困脾端。

圖紋彎停食﹝紋﹞細腹痛﹐多啼乳食不消。紋多則主气不和﹐紋亂者病久﹐紋曲者風熱盛。

圖紋粗黑射驚風頑﹔紋粗直射指甲﹐必主驚風惡候﹐紋黑如墨困重難治。

圖懸鍼靑黑﹝風關﹞水﹝驚﹐气關﹞疳熱﹐命關人驚﹐多傳慢脾風﹐不治。餘仿此。

圖魚刺﹝又有此樣刺﹞靑﹝色風關﹞驚﹝气關﹞虛勞艱。

圖水字﹝風關﹞肺﹝咳嗽﹞驚﹝風或疳疾﹞膈痰積﹐圖乙字﹝風气二關﹞驚風盡屬肝﹕圖曲虫﹝風關肝病﹞疳積﹝气關﹞大腸穢﹐圖肝﹝風關﹞

胃﹝气關多吐﹞疳積總如環。

圖流珠﹝紅點﹞膈熱三焦﹝霍﹞亂﹐吐瀉腸鳴﹐自利煩躁﹐啼哭。

圖長珠寒熱﹝腹﹞痛﹝夾﹞積團﹕圖來蛇漧嘔臟腑滯﹐左手則爲肝病。

圖去蛇昏睡瀉潺潺。圖弓風裏形感寒熱。

頭目昏重﹐心神驚悸﹐倦怠﹐四肢稍冷﹐小便赤色。

圖反外心神恍惚間﹕夾驚夾食風癇證候﹐紋勢彎曲入裏者﹐病𨿽重而證順﹐猶可用力﹔若紋勢弓反出外﹐靠於指甲者﹐斷不可回。其有三關紋如流珠﹑流米﹐三五點相連﹐或形於面﹐或形於身﹐危證尢甚。

圖气疳向裏風﹝疳﹞向外﹐圖斜左傷風斜右寒。圖雙鉤三曲傷冷硬﹐圖脈亂如虫疳蛔攢﹔圖槍形痰熱驚風搐﹐圖雙字食毒驚積難。

孩兒三歲至五歲﹐一指三關定其息。浮洪﹝浮緩傷風﹐洪緊傷寒。人迎緊盛傷寒﹐气口緊盛傷食﹞風盛數多驚﹝急促虛驚﹞﹐虛冷沈遲﹝細﹞實有積﹔脈緊如索﹝弦﹞是風癇﹐沈緩須知乳化難。腹疼緊弦牢實﹝大便﹞祕﹐沈而數者骨中寒﹔弦長多是膈幹風﹝弦緊者﹐气不和﹐﹞緊數驚風四肢掣。浮洪胃口似火燒﹐單細疳勞洪虫嚙﹔虛濡有气﹝不和﹞更兼驚﹝神不守舍﹞﹐脈芤多痢大便血。變蒸脈亦隨時移﹐伏遲寒嘔無潮熱﹝伏結爲物聚﹞﹔前大後小童脈順﹐前小後大必气咽﹝大小不均者鬼祟﹞。四至洪來苦煩滿﹐沈細腹中痛切切﹕滑主露濕冷所傷﹐弦長客忤分明說。五至夜甚浮大晝﹐六至夜細浮晝別﹔純陽六至號平和﹐五至虛四至病﹐三至脫﹐七至八至病輕﹐九至十至劇﹐十一﹑十二至死。此是聖人傳妙訣。

脈過寸口入魚際﹐主遺尿﹑驚搐。脈浮數身溫﹐順﹔沈細肢冷﹐逆。夜啼脈微小﹐順﹔洪大身冷﹐逆。

吐乳﹐脈浮大身溫﹐順﹔沈細身冷﹐逆。疳勞﹐脈緊數髒實﹐順﹔沈細脾泄﹐逆。虫痛﹐脈緊滑身溫﹐順﹔浮大唇靑﹐逆。余病順逆同大人。

外集﹟卷五小兒門

五臟形證虛實相乘

肝風﹝气熱爲外傷風﹐气溫爲內生風﹞目直﹝熱則兩俱緊不轉。凡目直兼靑者﹐必發驚﹔切牙甚者﹐亦發驚﹞手循撚﹐肝主謀﹐故循衣領﹐亂撚物。風甚身彊反張力大﹐瀉靑丸﹔心乘風火相搏則發搐﹐導赤散﹔渴﹑喘﹐瀉白散。

虛則切牙呵欠兼。

心不受熱﹐目連札不搐﹐或發抽力小﹐俱當補腎治肝﹐腎气丸。如心乘肝﹐實邪﹐壯熱而搐﹐利驚丸﹑涼驚丸﹔肺乘肝﹐賊邪气盛﹐呵欠微搐﹐法當以腎气丸補肝﹐瀉白散瀉肺﹔脾乘肝微邪﹐多睡身重發搐﹐先以瀉靑丸定搐﹐然後隨所見證調治﹔腎乘肝﹐虛邪﹐憎寒呵欠發搐﹐羌活膏。所謂乘者﹐猶乘車之乘。五臟相乘莫測﹐如肝病必先治肺補腎﹐然後審肝臟虛實而調之﹐余髒仿此。

心驚﹝搐﹞難言合面臥﹐煩熱上竄﹐舌彊欲言不能叫哭﹐胸熱﹐故欲合臥就涼﹐單瀉心湯﹑導赤散﹑小生犀散。

虛則困臥驚悸添。

溫驚丸。肺乘心﹐喘而壯熱﹐瀉白散﹔肝乘心﹐風熱﹐大羌活湯下瀉靑丸﹔脾乘心﹐身熱﹐瀉黃散﹔腎乘心﹐恐怖惡寒﹐朱砂安神丸。

脾困﹝倦﹞身熱渴不食﹐實則困睡不露睛﹐身熱渴欲飲水﹐或閉或泄黃赤色﹐瀉黃散。

虛則吐瀉風生痰。

虛則吐腥﹐泄瀉白色﹐多睡露睛﹐四肢漸次生風﹐或有痰﹐錢氏白術散﹐異功散﹑理中丸。肝乘脾﹐風泄而嘔﹐二陳湯加黃芩﹔心乘脾﹐壯熱體重而瀉﹐羌活黃芩蒼術甘艸湯主之﹔肺乘脾﹐能食不大便而嘔嗽﹐檳榔﹑大黃煎湯下葶牛丸﹔腎乘脾﹐惡寒而泄﹐理中丸。

肺燥﹝喘嗽﹞鼻幹手掐目﹐實則喘而气盛﹐或渴﹐瀉白散潤之。手循眉目鼻面者﹐甘桔湯主之。肺只傷寒則不胸滿﹔肺熱復有風冷﹐胸滿短气喘嗽﹐瀉白散﹑大靑膏主之。

虛則﹝唇白色﹞少气喘無厭。

气哽長出少气﹐先服益黃散﹐而後阿膠散。心乘肺﹐熱而喘嗽﹐先腎气丸﹐次導赤散﹑阿膠散﹔肝乘肺﹐惡風眩冒喘嗽﹐人參羌活散﹔腎乘肺﹐憎寒﹐嗽淸利﹐百部丸﹔脾乘肺﹐體重痰嗽泄瀉﹐四君子湯加藿香﹑漧葛﹑木香﹑甘艸。

腎寒畏明顱自解﹐腎只不足﹐惟痘瘡﹕腎實則黑陷。小兒腎虛﹐由胎气不充﹐則神不足﹐目多白睛﹐畏明﹐顱囟自開﹐面白色﹐皆難養或夭。有因病而致虛者﹐可補。

下竄足熱火欲炎。

下竄者﹐骨重惟欲墜下而縮身也。足熱不喜衣覆﹐心火下於腎部﹐腎气丸或正气湯。心乘腎﹐內熱不惡寒﹐桂枝湯加黃芩爲丸﹔肺乘腎﹐喘嗽皮澀寒﹐百部丸﹔肝乘腎﹐拘急气搐身寒﹐理中丸﹔脾乘腎﹐體重泄瀉身寒﹐理中丸。凡本髒虛弱﹐皆鬼賊克害﹐當補本髒正气。假令肺病咳嗽﹐當春補腎﹐當夏救肺﹐當秋瀉肺﹐當冬補心。瀉本髒﹐又名寒瀉。大抵五臟各至本位卽气盛﹐不可更補﹔到初克位﹐不可更瀉。又肺病重﹐見肝虛證易治﹐見肝熱證難治。蓋肺病久則虛冷﹐肝彊實而反勝也。經曰﹕受所制而不能制﹐謂之眞彊﹐法當先補脾肺﹐而後瀉肝﹔肺勝者當補肝瀉肺。然嗽久虛羸﹐不可服瀉白散﹐宜腎气丸。又肝病見秋﹐肝勝肺也﹐宜補肺瀉肝﹐輕者病退﹐重者唇白如枯骨者死﹔肺病見春﹐肺勝肝也﹔心病見冬﹐心勝腎也﹔腎病見夏﹐腎勝心也﹔脾病見四髒﹐順者易治﹐逆者難治。五臟病機﹐不離五行生克制化之理﹐所以有臟腑虛實乘勝之病﹐世俗不審此理﹐往往率指爲外感﹑內傷﹐而用藥枉死﹐此錢氏﹑潔古之功大矣哉﹗

外集﹟卷五小兒門

死證

眼上赤脈﹐下貫瞳人﹝水火困絕﹞﹔囟門腫起﹐兼及作坑﹝心絕﹞。鼻漧黑燥﹝肺絕﹞﹐肚大靑筋﹝脾絕﹐气不榮﹔﹞目多直視﹝五臟俱絕﹞﹐睹不轉睛﹝止注﹞。指甲黑色﹝肝絕﹞﹐忽作啞聲﹝气有出無入﹐脈絕也﹞﹔虛舌退場門﹝心絕﹞﹐嚙齒咬人﹝腎絕﹞。魚口气急﹝口如魚呷水之狀﹐是气急肺絕﹞﹐啼不作聲﹝肺絕﹞﹔蛔虫旣出﹝消食虫是脾胃冷熱皆出來﹞﹐必是死形。

飧泄手足寒難已﹐手足溫易已。凡病困﹐汗出如珠不流者﹐死﹔頭毛皆上逆者﹐死﹔唇口漧﹑目皮反﹑口中气冷﹑手足四垂﹑其臥如縛﹑掌中冷者﹐死。

外集﹟卷五小兒門

乳子調護

養子須調護﹐看承莫縱馳﹔乳多終損胃。食壅卽傷脾﹐被濃非爲益﹐衣單正所宜﹔無風頻見日﹐寒暑順天時。

初生三五月﹐宜繃縛令臥﹐勿豎頭抱出﹔六个月方可與稀粥﹐亦不可將乳同喫﹔五歲方可喫葷腥。養子十法﹕一要背暖﹐二要肚暖﹐三要足暖﹐四要頭涼﹐五要心胸涼﹐六要勿見異物﹐七脾胃常要溫﹐八啼未定勿便飲乳﹐九勿服輕粉﹑朱砂﹐十少洗浴。

外集﹟卷五小兒門

附﹕小兒病機

大半胎毒﹐小半內傷乳食﹐十分之一外感風寒。大率屬脾與肝。多因脾胃嬌嫩﹐乳食傷精﹐則生濕﹐濕生痰﹐痰生火﹐濕熱結滯而然。且眞水未旺﹐心火獨炎﹐故肺金受制﹐肝常有餘﹐脾腎不足。

外集﹟卷五小兒門

附﹕小兒病機

初生初生何故便需醫﹐生下啼聲未出﹐急用綿裹手指﹐蘸生甘艸汁﹐夏月和黃連汁拭口﹐去其惡穢﹐稍定﹐更以蜜調朱砂末一字﹐抹入口中﹐鎭心安神解毒。延生方﹕初生臍帶落後﹐取置新瓦上﹐用炭火四圍燒存性﹐若臍帶有五分﹐入飛過辰砂二分半﹐爲末﹐用生地﹑當歸煎濃汁調勻抹兒上間﹐及乳母乳頭上﹐一日至晚服盡爲度。次日遺下穢濁之物﹐終身永無痘疹諸疾﹐十分妙法。

胎熱胎寒胎瘦肥﹔胎熱因母食熱﹐胎寒因母感寒﹐或傷生冷。胎瘦怯﹐面黃﹐白睛多﹐喜哭﹐身肌肉薄﹐大便色白﹐屬肺﹐宜預服長生丸﹕檳榔﹑枳殼各一兩﹐木香五錢﹐砂仁﹑半夏﹑丁香﹐肉豆蔻﹑全蠍各二十枚﹐爲末﹐飯丸黍米大。每五十丸乳汁下﹐寬上實下﹐補脾化痰止瀉。胎肥﹐生下肌膚血紅﹐五心煩熱﹐大便難﹐宜有浴體法﹕白礬﹑靑黛﹑烏梢蛇各一錢半﹐天麻五分﹐蠍梢﹑朱砂各二分半﹐麝香一字﹐桃枝一握﹐水煎十沸﹐溫熱浴之﹐勿洗背﹐胎瘦者亦宜。

胎寒身冷多瀉利﹐盤腸內釣痛無時。

生後身冷﹐口气亦冷﹐腸鳴瀉利靑黑﹐盤腸內釣﹐心腹絞痛不乳者﹐木香勻气散﹐或白姜散﹕白姜﹑木香﹑官桂﹑陳皮﹑檳榔﹑甘艸各等分。嘔加木瓜﹑丁香﹔面靑肢冷﹐去檳榔加川芎﹑當歸﹐水煎﹐量兒大小﹐以綿蘸灌之。

或不能啼或腎縮﹐有生下不能啼者﹐必因難產冒寒所致。急以綿絮包抱懷中﹐未可遽斷臍帶﹐且將胞衣置灰火中煨之﹐仍作大油紙撚點燈﹐於臍帶上往來徧帶燎之。蓋帶連兒臍﹐得火气由臍而入﹐更以熱醋湯澆洗臍帶﹐須臾气回啼哭如常﹐方可浴洗﹐並斷臍帶。有腎縮者﹐乃初生受寒﹐用硫黃﹑吳萸各五錢爲末﹐研大蒜汁﹐調塗腹上﹐仍以蛇牀子燒煙微燻。

生泡徧身或無皮。

生下徧身如魚泡﹑如水晶﹐碎則成水流滲者﹐乃胎受寒濕也。用密陀僧爲末糝之﹐仍服蘇合香丸。生下徧身無皮﹐俱是紅肉者﹐乃脾气不足也﹐用早米粉撲之﹐候生皮方止。

胎熱懸癰落地死﹐有生下卽死者﹐急看兒口中懸癰﹑前上有泡﹐以手指摘破﹐用帛拭血令淨﹐若血入喉卽死。

穀道無孔事亦奇。

初生穀道無孔者﹐乃肺熱閉於肛門﹐急用金銀玉簪﹐看其端的處刺穿﹔或用火鍼刺﹐不可深﹐以蜜導法套住﹐緊急只以油紙撚套住。內服四順淸涼飲﹐免其再合。

二便不通因不乳﹐有生後面紅气急﹐眵淚呵欠﹐二便不利﹐或有血水﹐甚則手足常搐﹐眼常邪視﹐身常掣跳﹐宜連翹飲﹑五福化毒丹﹑梨漿飲。有不能飲乳者﹐用黃連﹑枳殼﹑赤茯苓等分蜜丸﹐乳汁下。有生下面赤眼閉﹐二便不通﹐不飲乳者﹐釀乳方﹕澤瀉五分﹐生地四分﹐豬苓﹑赤茯苓﹑天花粉﹑茵陳﹑甘艸各二分﹐水煎﹐令乳母捏去宿乳服之﹐良久乳兒。此釀乳法﹐餘皆仿此。有單小便不通者﹐乃心气積熱並於小腸﹐急用生地龍數條﹐蜜少許﹐研勻敷陰莖上﹐內用蠶蛻燒灰﹐入朱砂﹑腦麝少許爲末﹐麥門冬﹑燈心煎湯調服。有不乳小便難者﹐用乳汁四合﹐蔥白一寸﹐煎三沸灌之。

若兼腹脹難支持。

大便不通﹐腹脹欲絕者﹐令婦人以溫水漱口﹐吸咂兒前後心並臍下﹐手足心共七處﹐吸咂三五次﹐以紅赤爲度﹐便卽自通。

生赤如丹生黃膽﹐有生下體如丹塗者﹐郁金散﹕郁金﹑桔梗﹑甘艸﹑天花粉﹑葛根等分爲末﹐薄荷煎湯﹐入蜜調服五分﹐後用藍葉﹑浮萍﹑水苔同研絞汁﹐調朴硝﹑土朱塗赤處。有生下肌肉紅白﹐二臘後徧身面目小便皆黃﹐大便不通﹐謂之血疸。因母受濕熱﹐或衣被太暖所致﹐宜四物湯加天花粉等分﹐水煎服﹔兼以黃柏煎湯洗之。

鵝口口瘡急拭之。

白屑滿舌如鵝之口者﹐心脾熱也。用發纏指頭﹐蘸薄荷自然汁拭淨﹐如不脫﹐用保命散﹕枯礬﹑朱砂各一錢﹐馬牙硝五錢﹐爲末﹐每一字﹐取白鵝糞擂水﹐調塗舌上及頷頰內。口瘡者﹐心臟積熱也﹐用淡醋調南星末﹐貼兩腳心﹐乳母服洗心散。輕者用黃連﹐或細茶爲末﹐少加甘艸﹐蜜調敷之﹔甚者用黃柏﹑靑黛﹑片腦爲末﹐竹瀝調敷﹐或前保命散去鵝糞尢妙。如滿口生瘡糜爛者﹐用黃柏﹑細辛﹑靑鹽爲末﹐噙之吐涎﹐三日卽愈。大人亦宜。有口爛不能喫乳者﹐用巴豆二粒﹐入朱砂或黃丹﹑土朱少許﹐同搗爛﹐剃開小兒囟門貼之﹔如四邊起粟米泡﹐急用溫水洗去﹐恐成瘡﹐用菖蒲煎湯洗之﹐立效。

重舌木舌牙齦白﹐重舌﹐心脾熱盛﹐附舌根而重生一物如舌﹐短小而腫﹐曰重舌。著頰裏及上﹐曰重﹕著齒齦﹐曰重齒。當刺出血﹐再生再刺。不爾﹐則脹滿塞口﹐有妨乳食﹐宜靑黛散﹕黃連﹑黃柏各一錢﹐靑黛﹑牙硝﹑辰砂各二分﹐雄黃﹑牛黃﹑硼砂各一分﹐片腦二釐﹐爲末。先用薄荷汁拭口﹐後以藥末少許糝之。咽瘡腫塞者亦宜。木舌﹐心脾熱壅﹐腫硬不和﹐漸漸塞滿口中﹐亦能害人。用黃柏爲末﹐以竹瀝調﹐點舌上﹐甚者加朴硝﹑白鹽﹐二證通用﹕百艸霜﹑芒硝﹑滑石爲末﹐酒調敷之。又弄舌﹐舌絡微緊﹐時時舒出﹐亦脾熱也﹐不可冷藥﹐當與瀉黃散漸服之。面黃肌瘦﹐五心煩熱者﹐胡連丸。大病後弄舌者凶。有初生舌下生膜如石橊子﹐連於舌根﹐令兒聲不能發﹐急摘斷之﹐微有血﹐以發灰糝之。有口內並牙齦生白點者﹐名馬牙。不能食﹐與鵝口不同﹐少緩不能救。

急以鍼挑出血﹐用京墨磨薄荷汁﹐以母油發裹手指蘸墨徧口擦之﹐勿得食乳﹐令兒睡一時﹐醒後與乳﹐再爲擦之卽愈。

盡皆母熱遺於兒。

撮口撮口聚面气喘急﹐胎家熱毒入心脾﹔撮口風﹕面目黃赤﹐气喘﹑啼聲不出﹐胎熱流毒心脾﹐則舌彊唇靑﹐撮口聚面﹐飲乳有妨。用僵蠶二枚﹐略炒爲末﹐蜜調敷唇中﹔或大利驚丸或蠍梢散﹝蠍梢四十九个﹐每个用生薄荷葉捲定﹐以綿紮之﹐砂鍋內衮炒﹐薄荷幹酥爲度﹐再入僵蠶四十九个﹐腦麝少許﹐爲末﹞﹐用紫雄鷄肝二片﹐煎湯調服。治一切胎風及百日內撮口臍風。如胎虛冷者﹐加川烏﹔熱者另用辰砂膏。有初生七日患此者﹐急看兒齒齦之上﹐有小泡如粟米狀﹐急以靑軟布裹手指﹐蘸溫水輕輕擦破﹐卽開口便安﹐不用服藥。

亦有脾肺虛寒者﹐撮口﹐气不和也。肺主气﹐口屬脾﹐脾虛不能榮子﹐故撮口气急﹐保命丹﹑益黃散主之。

口沫肢冷不可爲。

口出白沫﹐四肢冰冷﹐最爲惡候﹐一七見之必死。

噤口噤口不乳不能啼﹐胎熱復爲風搏之﹔噤口風﹕眼閉﹐啼聲淸小﹐舌上聚肉如粟米狀﹐吮乳不得﹐口吐白沫﹐二便皆通﹐由胎中受熱﹐毒流心脾﹐故形見於喉舌﹐或生下復爲風邪搏之所致﹐宜瀉黃散﹑珠銀丸。有初生口噤不開﹐不收乳者﹐用金頭赤足蜈蚣一條﹐炙焦爲末﹐每五分以豬乳汁二合和勻﹐分三四次灌之﹔或用竹瀝調牛黃末一字灌之﹐更以豬乳汁點口中。

此證皆因裏气郁﹐吐痰利驚最得宜﹔噤口﹑撮口﹑臍風﹐三者一種﹐同因裏气郁閉﹐宜先用控痰散吐痰﹕蠍梢﹑銅靑各五分﹐朱砂一錢﹐膩粉一字﹐麝香少許﹐爲末﹐每一字﹐茶淸調服﹔或甘艸煎湯探吐﹐尢穩。卻以豬膽汁點入口中卽瘥。次用人參養胃湯﹐去蒼術﹑半夏﹐加木香﹑蘇子﹐與乳母服。再用辰砂膏﹑利驚卽愈。

吹鼻噴嚏可治﹐吹鼻法﹕蜈蚣一條﹐蠍梢四个﹐僵蠶七个﹐瞿麥五分﹐爲末。每一字吹入鼻中。噴嚏可治﹐仍用薄荷湯調服。

七朝見此十分危。

七朝見此證者危﹐百日內見此證﹐手足蜷者亦不治。

臍風﹝附胎風﹞

臍風風冷濕气流﹐臍風﹐因斷臍後﹐爲尿﹑乳﹑水濕﹑風冷入臍﹐流於心脾所致。

臍腫腹脹四肢柔﹔其證﹕臍腫突﹐腹脹滿。

或多啼搐防撮噤﹐若日夜多啼﹐不能飲乳﹐甚則發搐﹑撮口﹑噤口﹐是爲內搐不治。凡臍邊靑黑﹐爪甲黑者﹐俱死。古方大利驚丸主之﹐或用噤口條吹鼻法﹐有嚏可治。甚者﹐金烏散﹕金頭蜈蚣半條﹐川烏尖三个生﹐麝香少許﹐爲末﹐每半字﹐金銀煎湯調服。或外科賽命丹﹑一撚金妙﹐如風搐稍定﹐多啼煩躁者﹐大溫驚丸。

間有熱者生可求﹔亦有熱在胸膛﹐伸引努气﹐亦令臍腫﹐千金龍膽湯﹐小涼驚丸。洗臍腫法﹕用荊芥煎湯洗淨﹐後以蔥葉火上炙過﹐候冷﹐指甲刮薄貼腫處﹐次日便消。方服通心飲﹕木通﹐連翹﹑瞿麥﹑山梔﹑黃芩﹑甘艸各三分﹐燈心﹑麥門冬各少許﹐水煎服。通心气﹐利小便﹐退潮熱﹐分水谷﹐兼治旋螺服風。如春月加防風﹑蟬蛻﹔夏加茯苓﹑車前子﹔秋加牛蒡子﹑升麻﹔冬加山梔﹑連翹﹔行气加鉤藤﹑川楝子﹔口瘡加生地﹑野薴根。通用﹕安臍法﹐治臍中血水汁出﹐或赤腫痛。當歸爲末﹐或白石脂末﹐蛤蟆油﹐衝頭髮燒灰﹐皆可敷之﹐灸肚筋法﹕兒生七朝﹐患此者必自發出靑筋一道﹐行至肚﹐必生兩岔﹐待行至心﹐不治。

知者常視其靑筋初發﹐速照靑筋頭上灸三炷﹐或行至生兩岔處﹐亦照兩岔頭上截灸六炷﹐靑筋自消﹐兒必活矣。煉臍法﹕藥方見第一卷

。凡初生下時﹐用綿裹臍帶﹐離肚三寸處。以綫紮住﹐卻於綫外將臍帶剪斷﹐片時去綫﹐待血流盡﹐看近肚處﹐臍有兩小孔﹐一大孔﹐用鵝毛管送煉臍藥一二分入大孔內﹐以手指輕輕揉散﹐艾灸臍頭三炷﹐結作紇HT﹐軟帛腰裹﹐切不可時常揭看﹐待臍落去﹐自無風矣。又法﹕落胎之時﹐視其臍軟者﹐不須治﹐如臍硬直者﹐定有臍風﹐急用銀簪於臍根傍刺破一二處﹐入麝香末少許﹐艾灸三炷﹐極妙。

胎風癇證多嘔吐﹐生者紅色注眉頭。

胎驚癇風﹐乃孕婦嗜欲﹐忿怒驚撲﹐或外挾風邪傷胎﹐子乘母气﹐生下卽病﹐嘔吐抽掣﹐口眼斜﹐驚啼聲短﹐腮縮囟開﹐或頰赤﹐或面靑﹐噤口切牙﹐眼含潮涎﹐筋骨拘攣﹐身腰彊直﹐臍腹腫起﹐與噤﹑撮同證。

但胎風合眼﹐與慢脾異﹐不可妄用溫藥。視其眉間气色紅赤鮮碧者生﹐靑黯黑者死。治法﹕解散風邪﹐利驚化涎調气﹐辰砂膏最妙。太乙散﹕天漿子﹑南星﹑白附子﹑天麻﹑防風﹑茯苓各二錢﹐全蠍﹑朱砂各一錢﹐麝香少許﹐爲末﹐每五分﹐乳汁化下﹐治胎驚。

胎驚夜啼上夜驚啼多痰熱﹐仰身有汗赤面頰﹔月內夜啼﹐驚惕抽掣者﹐乃胎中受驚所致﹐宜豬乳膏﹕琥珀﹑防風各一錢﹐朱砂五分﹐爲末﹐用豬乳汁調一字﹐抹兒口中。或保命丹﹑金箔鎭心丸。驚有痰者﹐抱龍丸﹔驚有熱者﹐涼驚丸﹑龍腦安神丸。尋常邪熱夜啼者﹐用燈花三顆爲末﹐燈芯煎湯調抹兒口中﹐以乳汁送下﹐日二服。大槪有痰熱者﹐多上半夜﹐仰身有汗而啼﹐面赤心躁﹐小便赤澀﹐口中與腹皆熱也。

下夜曲腰必虛寒﹐甚則內釣手足掣﹔夜啼气虛者﹐四君子湯加山藥﹑扁豆﹔挾熱加黃連﹑竹葉﹕血虛焦啼者﹐用當歸爲末﹐乳汁調服﹔气血俱虛﹐腹痛夜啼者﹐用黃﹑當歸﹑赤芍﹑木香﹑甘艸等分爲末﹐每挑少許著乳頭上﹐使吮乳服之。有胎寒及衣被過涼﹐以致髒寒﹐盤腸內釣﹐肚腹脹痛﹐啼則眼目上視﹐手足抽掣。蓋夜則陰盛﹐寒則作痛﹐甚則陰盛發躁﹐所以夜啼﹐宜保命丹﹔輕者益黃散。外炒麥麩熨之。凡下半夜曲腰而啼﹐面目靑白﹐捫腹覺冷﹐必冒寒腹痛也。有因驚受風邪而啼者﹐二活散﹕羌活﹑獨活各二分﹐檳榔﹑天麻﹑麻黃﹐甘艸各一分﹐水煎服。或加南星爲末﹐蜜調可貼囟門。有傷乳食作痛而啼者﹐消乳食丸。

客忤中惡哭黃昏﹐有日夜驚啼﹐必黃昏前後尢甚者﹐乃客忤中惡﹐治詳後客忤條。

飲乳方啼爛口舌。

有欲飲乳到口便啼﹐身額皆熱者﹐看其口﹐若無瘡﹐必喉舌腫痛﹐宜冰梅丸﹑薄荷煎治之。凡初生月內多啼者吉﹐胎熱﹑胎毒﹑胎驚得散﹐且無奇疾。要知頻浴凍腹﹐便成臍風﹔不忌生人異物﹐則爲客忤﹑噤口﹑驚啼﹔乳食重服﹐則吐瀉痰逆﹔過暖則口舌瘡痍﹔過涼則髒寒釣气。調理之法﹐適中而已。

諸驚神驚痰聚發風搐﹐或因內熱風生肝﹔小兒元气未充﹐神畜未定﹐或見生人異物﹐或聞厲聲響器﹐驚入心之胞絡﹐火炎捨空而聚痰﹐痰生熱﹐熱生風﹐心肝脾病也。又有心內積熱而驚惕﹐肝內生風而發搐﹐痰涎壅盛﹐風熱並作﹐所以暴烈緊急﹐心肝病也。蓋心主熱﹐脾主痰﹐肝主風﹐相因而發﹐謂之驚風痰熱可也﹐謂之驚熱風痰亦可也。

大要﹕驚熱者朱砂安神丸﹔熱甚者涼驚丸﹔虛者溫驚丸﹕痰盛者辰砂化痰丸﹑抱龍丸﹔痰熱者滚痰丸﹔驚﹑風﹐痰﹑熱全者﹐天麻防風丸﹑古礞石丸。又有驚積者﹐受驚日久而積成之也。其證﹕額汗喘息﹑煩渴﹑潮熱往來﹑肚熱﹑睡中覺腹內有物跳動﹐瀉下如白脂﹑辰砂是也。治法﹕量與辰砂膏疏導﹐仍與調气和胃而愈。

內外夾驚成假搐﹐不比眞搐閉牙關。

其有搐搦反張﹐斜視而牙關不緊﹐口無痰涎者﹐多是外感風寒﹐內傷飲食夾驚而成﹐謂之假搐﹐非眞搐內生驚癇也。內傷飲食壅熱﹐或因食後遇驚﹐謂之傷食夾驚﹐身熱溫壯﹐或吐不思食﹐大便酸臭﹐先用人參羌活散﹐加靑皮﹑紫蘇取表消積﹔次用瀉靑丸﹐加辰砂。蠍梢祛風鎭驚。食癖挾驚﹐熱者﹐寬熱飲﹔痰積者﹐白玉餅。驚食兩重﹐四肢搐搦﹐痰壅盛者﹐先與利驚丸消導﹔次服啟脾散調脾。外感因驚虛﹐風邪乘入心肝二經﹔或內有積熱﹐外又感風﹐俱謂之傷風夾驚。神困昏憒﹐頭疼口中气粗而熱﹐先用惺惺散﹑參蘇飲﹑人參羌活散﹐或大靑膏選用﹐微表﹔次與天麻防風丸。通用﹕導赤散﹑五福化毒丹﹑瀉靑丸﹑腎气丸。凡驚風用水銀﹑輕粉﹑巴豆﹑芒硝﹑鉛霜﹑腦麝﹑蟾酥﹑蜈蚣等劑﹐往往由此變成慢驚難治。況驚搐發熱﹐若因內傷﹑外感﹑痘瘡而作﹐其害尢速。寧用細辛﹑羌活﹑靑皮﹑漧薑﹑荊芥之類以代腦麝發散﹔獨活﹑柴胡﹑山梔﹑枳殼﹑大黃之類以代銀粉﹑巴﹑硝通利。蓋瀉靑丸治肝熱尋衣直視﹐或搐﹑或不搐﹐或臟腑飧泄﹐諸藥不止等證。如驚熱出於心肺者﹐宜桑白皮﹑葶藶﹑赤茯苓﹑車前子﹑山梔﹑甘艸﹑姜﹑棗煎服﹐從小便利之。導赤散能瀉肝風﹐降心火﹐最利驚熱﹐或加山梔﹑羌活﹑大黃。又有驚瘧﹑驚痢﹐挾一切雜證者﹐又當以意會之﹐參用各門藥可也。

搐有虛實有逆順﹐驚﹑風﹑痰﹑熱四證﹐輕者﹐四肢搐搦而已﹔重者﹐牙關緊急﹑搖頭竄視﹑張口出舌﹑角弓反張﹑身體掣顫﹑手足搐搦﹑四肢蜷攣﹐《局方》謂之八候。凡髮際﹑印堂靑筋﹐三關﹑虎口紋紅﹑紫﹑靑皆驚風之候。實熱爲急驚﹐屬肝木風邪有餘﹐陽證﹔虛熱爲慢驚﹐屬脾土中气不足﹐陰證。慢驚本無熱﹐所以熱者﹐虛使然耳。故曰熱分虛實。男搐左視﹐左眼上竄﹔女搐右視﹐右眼下竄。男握拳﹐大指出外﹔女握拳﹐大指入裏。五指交如姜把者死。男引手挽﹐左直右曲﹔女引手挽﹐右直左曲。凡此皆順﹐反之則逆。亦有先搐左而後雙搐者﹐但搐順則無聲﹐搐逆則有聲。其指紋情勢﹐彎弓入裏者順﹐出外者逆﹐出入相半者難痊﹐故曰證別逆順。

治分先後與易難﹔治搐先於截風﹐治風先於利驚﹐治驚先於豁痰﹐治痰先於解熱﹐其若四證俱有﹐又當兼施並理。一或有遺﹐必生他證﹐故曰治有先後。急驚屬腑易治﹐慢驚屬髒難治。

𨿽然五臟多傳變﹐無非痰火並其間。

驚邪入心則面紅臉赤﹐夜啼﹐入肝則面目俱靑﹐眼竄﹔入脾則面色淡黃﹐嘔吐不食﹐虛汗多睡﹔入肺則面色淡白﹐喘息气乏﹔入腎則面黑嚙乳﹐切牙。寅﹑卯﹑辰時搐者﹐肝木旺也﹐當以腎气丸補腎﹐瀉靑丸瀉肝﹔巳﹑午﹑未時搐者﹐心火旺也﹐當以腎气丸補肝﹐導赤散﹑涼驚丸瀉心﹔申﹑酉﹑戌時搐者﹐肺金旺也﹐當以益黃散補脾﹐導赤散抑心﹐瀉靑丸抑肝﹔亥﹑子﹑丑時搐者﹕水土俱旺之時﹐水虛不旺﹐惟土旺也﹐當以益黃散補脾﹐導赤散﹑涼驚丸抑心。要知五臟傳變﹐皆痰爲患。蓋痰乃風苗﹐木靜則伏於脾﹐火動則壅於肺。痰火交作則爲急驚﹐或成喉痺﹔痰火結滯﹐則爲癇釣﹐或爲咳嗽﹔痰火來去﹐則爲瀉靑。皆由脾濕而來﹐所以驚風忌純用風藥﹐不問急慢﹐當以養血藥爲使﹐左方保元湯加白芍﹐爲慢驚美劑也。

急驚發搐牙關緊﹐潮熱祕渴壅痰涎﹔急驚八候俱全﹐加以面赤唇紅﹐渾身壯熱﹐口中气亦熱﹐作渴引飲﹐大便祕﹐小便赤﹐脈浮數洪緊。

原因內有實熱﹐外挾風邪﹐風熱並作﹐气亂痰壅﹐所以百脈凝滯﹐關竅不通﹐發時暴烈﹐發過如故。百日內見此證﹐二三發不止者﹐亦死。

先與和气通關竅﹐凡搐﹐痰因气郁﹐气順則痰化而搐自止矣。先宜蘇合香丸﹐薄荷煎湯﹐入薑汁化下﹐順气化痰通竅﹐或星香散。開關用藥吹鼻法﹐或用天南星一錢﹐片腦少許﹐爲末﹐生薑汁調﹐蘸藥於左右大牙齦上擦之﹐牙熱卽開。

次截風搐淸心田。

截風丸﹕天麻﹑僵蠶﹑南星各二錢﹐蜈蚣一條﹐白附子﹑防風﹑朱砂﹑全蠍各一錢﹐麝香少許。爲末﹐蜜丸梧子大。每一丸薄荷煎湯化下﹐治驚風痰搐。定搐散﹕蜈蚣一條﹐麻黃﹑南星﹑白附﹑僵蠶﹑羌活﹑代赭石﹑蠍梢﹑姜黃﹑朱砂各一錢﹐麝香五分﹐爲末。每一字﹐荊芥﹐紫蘇煎湯下﹐治急驚定搐。如搐不止。加烏蛇肉﹑牛黃淸心丸。

搐定痰熱尙不退﹐下之只用抱龍丸﹔膽星一兩﹐天竺黃五錢﹐辰砂﹑雄黃各二錢半﹐麝香一錢﹐爲末﹐蜜丸芡實大﹐甘艸﹑薄荷煎湯化下一丸。痰壅嗽甚﹐姜湯下﹔心虛惕﹐人參﹑琥珀煎湯下。蓋抱者﹐保也﹔龍者﹐肝也﹐肝應東方靑龍﹐主藏魂﹐魂安則驚自定。理小兒諸驚﹑四時感冒﹑瘟疫﹑濕痰邪熱以致煩躁不寧﹑痰嗽气急﹑瘡疹欲出﹑發搐。常服祛風化痰﹐鎭驚解熱﹐和脾胃﹐益精神﹔又治蠱毒﹑中暑及室女白帶﹐用鹽少許細嚼一二丸﹐新汲水下。牛黃抱龍丸﹕膽星八錢﹐雄黃﹑人參﹑茯苓各一錢半﹐辰砂一錢二分﹐僵蠶三分﹐鉤藤一兩半﹐天竺黃二錢半﹐牛黃二分﹐麝香五分﹐爲末﹐用甘艸四兩煎膏和丸﹐芡實大﹐金箔爲衣﹐陰漧藏之﹐勿泄气﹐每近微火邊。每服一丸或半丸﹐薄荷煎湯磨服。治一切急慢驚風及風熱﹑風癡等證。有熱者﹐涼驚丸﹐忌巴豆及諸熱藥。僵僕不醒者﹐用初生條浴體法。

利後溫膽與定魄﹐驚悸頑痰者﹐溫膽湯加酸棗仁﹐或朱砂安神丸。驚風已退﹐神魂膽志未定者﹐定魄丸﹕人參﹑琥珀﹑茯苓﹑遠志﹑朱砂﹑天麻﹑菖蒲﹑天門冬﹑酸棗仁﹑甘艸各等分爲末﹐蜜丸如皂子大﹐朱砂爲衣。每一丸﹐燈芯﹐薄荷煎湯化下。

醒脾防變慢驚纏。

醒脾散﹕人參﹑白術﹑茯苓﹑甘艸﹑白附子﹑僵蠶﹑天麻﹑木香各五分﹐全蠍二分半。姜棗煎溫服﹐或爲丸服。治小兒脾困昏沈﹑默默不食﹑吐瀉不止﹑痰作驚風。

慢驚吐瀉涎喘鳴﹐神緩眼開睡露睛﹔搐搦乍靜又乍發﹐身熱或冷面黃靑。

眼半開半合﹐似睡不睡﹐十指或開或合﹐似搐不搐﹐又時口眼手足牽掣﹐其脈或浮或沈﹐身或涼或熱﹐或吐或瀉﹐或不吐瀉﹐或食乳或不乳﹐名半陰半陽合病﹐卽如傷寒半表半里也。

陰證自陽宜細認﹐陰證慢驚﹐自陽證急驚傳來﹐才經吐瀉﹐便是慢驚。男子以瀉得之爲重﹐女子以吐得之爲重。

隨證生胃截風形﹔因吐瀉得者﹐理中湯加木香﹐或五苓散﹔脾困不食者﹐醒脾散。因髒寒洞瀉得者﹐加味術附湯﹕附子﹑白術各一兩﹐肉豆蔻一个﹐木香﹑甘艸各五錢﹐每二錢﹐姜棗前服。治吐瀉後脾虛﹐變成慢驚﹐身弓發直﹑吐乳貪睡﹑汗多﹐宜此溫寒燥濕﹐行气健脾。因下積聚轉得者﹐先與木香勻气散﹔因外感寒邪得者﹐先與桂枝解肌湯輩﹔因夏月脾胃伏熱﹐大吐瀉得者﹐當解暑熱﹐不可專一回陽。其他久嗽﹑久痢﹑傷寒變陰﹑過服涼藥之類﹐可以類推。

尙有陽證蟬蠍散﹐初傳尙有八候陽證在者﹐但於生胃气藥中﹐加以截風定搐﹐如全蠍﹑花蛇﹑僵蠶﹑白附子﹑天麻﹑南星輩﹐可冷可熱﹐均平陰陽﹐不必專一回陽。方傳慢驚者﹐蟬蠍散﹕全蠍七个﹐蟬蛻二十个﹐南星一个﹐甘艸二錢半﹐每五分﹐姜棗煎服。不省人事者﹐保命丹﹔吐瀉痰壅者﹐來復丹。

若是純陰烏蠍星。

已傳慢驚﹐外無八候﹐但吐瀉不止者﹐烏蠍散﹕人參﹑白術﹑茯苓﹑甘艸﹑川烏﹑全蠍﹑南星各一分﹐姜棗煎服﹐如再服﹐卽去川烏。

厥冷回陽硫附進﹐硫附丸﹕生附子尖二个﹐蠍梢七个﹐熟硫黃一錢﹐爲末﹐生薑汁爲丸﹐綠豆大。每十丸米飲下。兼治慢脾風﹐肢冷。或蠍梢餅﹑金液丹﹑靈砂丹﹐或四君子湯加附子﹐助胃回陽。

身暖礞石與五靈﹕風痰壅盛者﹐古礞石丸﹕靑礞石搗碎一兩﹐同焰硝五錢﹐入砂鍋內炭火紅﹐候冷爲末﹐蒸餅丸綠豆大。每二丸﹐急驚﹐薄荷﹑荊芥煎湯下﹔慢驚﹑慢脾﹐木香煎湯下。但礞﹑硝𨿽能利痰﹐非胃家所好﹐故以木香佐之。

能裹痰隨大便出而無糞來﹐不動臟腑﹐始知藥妙。痰搐忌下者﹐靈脂丸﹕五靈脂﹑白附子﹑木香﹑僵蠶各一分﹐全蠍半分﹐朱砂一錢﹐南星五錢﹐爲末﹐醋煮生半夏糊丸麻子大。每三丸姜湯下。安神散﹕全蠍四个﹐塘水浸一宿﹐用南星一个﹐開一竅﹐入蠍在內﹐以南星末蓋口﹐麵包火煨赤色﹐埋土中一宿去火毒﹐取出去南星﹐用全蠍爲末。每一字﹐磨刀水調服。亦治搐搦。昏迷有痰者﹐白玉餅。凡方中麝香開竅﹐龍腦﹑輕粉下涎﹐朱砂涼心﹐皆爲純陽實熱者設﹐虛者全要斟酌用之。

慢脾﹝風﹞微搐眼全閉﹐由慢驚後﹐吐瀉損脾已極﹐故曰脾風。逐風則無風可逐﹐療驚則無驚可療﹐但脾間痰涎﹐虛熱往來。眼合者﹐脾困神迷﹐痰涎凝滯難療。亦有不由急﹑慢風傳次而至者。

頭低搖睡顙汗多。舌短或吐頻頻嘔﹐口噤切牙身﹝冷﹞不和﹔以手摸人聲又小﹐生胃回陽柰若何。

初傳慢脾﹐陽气未甚脫者﹐白僵蠶丸﹕南星二錢﹐僵蠶﹑地龍﹑全蠍﹑五靈脂各一錢﹐爲末﹐煮半夏曲爲糊丸﹐如麻子大。每五丸姜湯下。風盛四肢厥冷者﹐黑附湯﹕附子三分﹐木香一分半﹐白附子一分﹐甘艸半分﹐姜煎服﹐得手足溫﹐蘇省爲度﹔次以四君子湯加附子﹐或異功散﹐以溫中正气。脾困不食者﹐醒脾散﹔吐瀉者﹐加味術附湯﹑硫附丸﹔重者﹐來復丹﹑金液丹。

馬脾風因肺寒甚﹐痰嗽證最危﹔寒邪停畱肺兪﹐寒化爲熱﹐亦生痰喘﹑呃逆﹑上气肺脹﹑﹐俗云馬脾風。若不速治﹐立危﹐宜抱龍丸﹐或馬脾風散﹕辰砂二錢半﹐輕粉五分﹐甘遂一錢半﹐爲末。每一字﹐用溫漿少許﹐上滴香油一點﹐抄藥在油花上沈下﹐卻去漿水灌之﹐神效。

若只痰嗽將發搐﹐惺蘇保命便能痊。

先宜惺惺散﹑參蘇飲﹑人參羌活散﹕次服保命丹﹕全蠍十四个﹐防風﹑南星﹑蟬蛻﹑僵蠶。天麻﹑琥珀各二錢﹐白附子﹑辰砂各一錢﹐麝香五分﹐有熱加牛黃﹑片腦﹐一方加羌活﹐爲末﹐粳米飯搗丸﹐皂子大﹐金箔十片爲衣。初生兒半丸﹐乳汁化下﹐十歲以上兒二丸﹐鉤藤﹑燈芯煎湯﹐或薄荷﹑金銀煎湯化下。治初生臍風撮口﹑夜啼﹑胎驚﹑內釣﹑肚腹堅硬﹑目竄上視﹑手足搐掣﹑角弓反張﹑痰涎壅盛﹐一切急驚及慢驚﹐尙有陽證﹐常服﹐安神化痰。如天釣﹐加犀角﹑天漿子﹐雄豬膽汁爲丸﹐井水調化一丸﹐入鼻內令嚏﹔次以鉤藤煎湯調服。凡外感夾驚﹐亦宜此法防之。

癇驚風三發則爲癇﹝惡證﹞﹐病關五臟似驚風﹔心癇﹐面赤目瞪﹑吐舌﹑心煩﹑驚悸。金箔鎭心丸﹐或鎭心丸﹕遠志﹐雄黃﹑鐵粉﹑琥珀各二錢﹐辰砂一錢﹐麝香五分﹐棗肉丸黃豆大﹑金銀箔二十片爲衣。每一丸﹐麥門冬煎湯化下。肝癇﹐面靑上竄﹑手足拳﹑抽掣反折。散風丹﹕膽星二錢﹐羌活﹑獨活﹑防風﹑天麻﹑人參﹑荊芥﹐川芎﹑細辛﹑柴胡各一錢﹐爲末﹐蜜丸梧子大。每二丸﹐大者三四丸﹐紫蘇煎湯化下。亦治剛。脾癇﹐面黃直視﹑腹滿自利。妙聖丹﹕代赭石﹑雄黃﹑蠍梢﹑辰砂﹑杏仁各二錢﹐輕粉﹑麝香各五分﹐巴豆二粒﹐爲末棗肉丸﹐梧子大。每一丸﹐杏仁煎湯下。肺癇﹐面白﹑反視﹑驚掣﹑吐沫潮涎。天星丸﹕膽星﹑全蠍﹑蟬蛻各二錢半﹐防風﹑白附子﹑天麻﹑姜蠶各一錢半﹐麝香五分﹐爲末棗肉丸﹐綠豆大。每三丸﹐荊芥﹑生薑煎湯下。腎癇﹐面黑晦﹑振目視人﹑口吐淸沫﹐如屍不動。腎癇湯﹕獨活﹑麻黃﹑川芎﹑大黃﹑甘艸各六分﹐姜煎服。

體柔時醒與別﹐風驚食癇治不同。

小兒血气未斂﹐气骨不聚﹐爲風邪所傷者﹐名風癇。屈指如數﹐有熱生痰﹐宜先疏風﹐然後淸痰散熱﹐安神定搐﹐散風丹。因驚者名驚癇﹐駭怖積驚﹑啼叫恍惚﹐宜先治驚﹐然後淸三焦﹐去熱化痰﹐紫石散﹐或定魄丸﹐用靑黛一錢爲衣﹐金銀﹑薄荷﹑川芎煎湯化下。因食者名食癇﹐或食時遇驚停乳﹐大便酸臭或結痞﹑先寒後熱﹐宜先消積﹐然後治癇。又有痰火作癇者﹐宜吐痰瀉火安驚﹐紫霜丸﹐用蠍梢煎湯下之﹐或醒脾散爲丸服。諸癇通用﹕荊芥穗二兩﹐白礬一兩﹝半生半枯﹞﹐爲末﹐麵糊丸黍米大﹐朱砂爲衣﹐每二十丸姜湯下。

急驚﹐三癇丹﹕蜈蚣一條﹐南星二錢﹐全蠍﹑防風﹑遠志﹑白附子﹑蘆薈﹑玄胡索。辰砂各一錢﹐麝香一字﹐金﹑銀箔各三片﹐爲末﹐糊丸梧子大。每一丸﹐紫蘇﹑菖蒲煎湯下。慢驚﹐來復丹﹐薄荷泡湯化下一二丸﹐得利則愈。凡驚風對證用藥已效﹐若覺未甚蘇省﹐可再服數丸。凡癇證方萌起﹐耳後髙骨間﹐必有靑紋﹐紛紛如綫﹐見之急爲爪破﹐須令血出﹐啼叫尢得气通。凡浣先兒衣﹐不可夜露﹐恐爲雌鳥落羽所污染﹐觸其間﹐未有不爲癇也。挾邪怪者﹐其色變易不常﹐見人羞怕。

陽癇身熱陰癇冷﹐陽癇身熱抽掣﹐啼叫仰臥﹐面光脈浮﹐病在腑易治﹔陰癇身冷不掣不啼﹐伏臥面黯脈沈﹐病在髒難治。陽癇忌溫藥﹐陰癇忌涼藥。古方治陰陽癇﹐用代赭石火﹐醋淬爲末﹐每五分﹐金銀煎湯﹐入金箔少許調下。

淸心豁痰是上工﹔血滯心竅﹐邪气在心﹐積驚成癇﹐故以調平心經气血﹐豁痰爲要也。通用﹕豬心丸﹐或竹瀝丸﹕白術蜜炒﹑濃朴﹑甘艸水煮各二錢半﹐附子﹑犀角各一錢﹐全蠍七个﹐每个用薄荷葉裹﹐湯泡一時﹐炙黃爲末﹐竹瀝丸黑豆大。每一丸﹐金銀﹑薄荷煎湯﹐隨兒大小加減化服。癇後喑不能言者﹐用南星濕紙煨香爲末﹐每一字﹐雄豬膽汁調服﹐效。癇愈後復作者﹐斷癇丹。久癇气血不足者﹐活虎丹。

一身彊硬爲痙﹐終日不醒分剛柔﹔先譫語而發者名剛﹐當發汗﹔先肢冷而發者名柔﹐當解肌。

柔理中剛麻葛﹐柔痙理中湯﹑三生飲﹔剛麻黃葛根湯。

通用斷癇續命投。

斷癇丹﹑小續命湯﹐詳雜病及傷寒門。

客忤客忤異物暴觸驚。

心气不足﹐遇人客或異物﹐則忤而驚﹐脾臟冷而痛﹐多夜啼。

狀若癇風眼不竄﹔吐沫螈喘腹疼﹐雄麝千金龍膽灌。

雄麝散﹕雄黃一錢﹐乳香五分﹐麝香一字﹐爲末。每一字﹐刺雞冠血調灌之﹐仍以母衣覆身卽愈。或鉤藤散﹑千金龍膽湯﹑保命丹。外用竈心土﹑蚯蚓等分爲末﹐醋調爲丸﹐摩兒頭及五心﹐詳前夜啼條。有中馬汗气臭忤﹐或馬鳴驚忤者﹐用馬尾燒煙﹐頻燻兒面﹐以瘥爲度﹔或先用姜湯調下蘇合香丸﹐次用豆豉水濕搗丸﹐雞子大﹐摩兒囟上及足心各五六徧﹐次摩臍心及上下﹐良久擘開自有毛﹐卽擲之。

天釣天風外觸內熱痰﹐痰因乳母愛酸鹹﹔天釣屬陽﹐由乳母酒食煎炒鹹酸過度﹐毒瓦斯入乳﹐遂令芽兒心肺生熱﹐痰鬱气滯﹐加之外感﹐天風觸動﹐卒然目直身彊﹐如魚上鉤之狀﹐故曰天釣。

搐熱眼翻如邪祟﹐壯熱驚搐﹐手足抽掣﹐眼目翻騰﹐或啼或笑﹐喜怒不常﹐如邪祟狀。

甚者爪甲亦靑藍﹔通用鉤藤並保命﹐鉤藤散﹕人參﹑犀角各五分﹐全蠍﹑天麻各二分﹐甘艸一分﹐水煎溫服。風熱勝者﹐保命丹﹔痰盛者﹐抱龍丸﹔熱痰者﹐滚痰丸。

挾食疏通和胃兼。

挾積受驚﹐肚熱脹硬﹐睡中腹內跳動﹐宜寬熱飲﹐泄下惡臭﹐然後與調和脾胃之藥治之。此等不可誤作驚風。

內釣內釣五內抽掣痛﹝卽釣腸气﹞﹐原因胎驚胎風動﹝胎中風气壅結﹐兼驚而得﹞﹔眼有紅筋﹝血點﹞身反張﹐唇黑偃啼外腎腫。吐瀉方子外搐來﹐內外兼攻實可恐﹔誰知至寶鉤藤膏﹐調﹝气﹞鎭﹝驚﹞疏風內外共。

驚風內釣﹐腹中極痛﹐偃啼﹐面靑肢冷﹐尿如米泔者﹐鉤藤膏﹕乳香﹑沒藥各三錢﹐木香﹑姜黃各四錢﹐木鱉肉十一个﹐爲末﹔蜜調成劑﹐收砂罐內。量兒大小加減﹐鉤藤煎湯或四磨湯化下。次服五味木香散﹕川楝肉七个﹐用巴豆三十五粒去皮同炒﹐豆黃去巴豆﹐木香﹑使君子﹑玄胡索﹑茴香各一錢﹐爲末。量兒大小加減﹐米飲調下。內釣冷痛者﹐古芎歸湯加漧薑﹑肉桂等分﹐丁香﹑沈香﹑靑皮﹑小茴減半﹐水煎服。痛甚者﹐魏術散﹕莪術五錢﹐阿魏一錢﹐先用溫水化阿魏浸莪術一晝夜﹐焙榦爲末。每一字﹐紫蘇煎湯或米飲調下。內釣腹痛驚啼者﹐乳香丸﹕乳香五分﹐沒藥﹑沈香各一錢﹐蠍梢十四个﹐檳榔一錢半﹐爲末蜜丸梧子大。每一二丸﹐菖蒲﹑鉤藤煎湯化下。內釣陰腫便祕者﹐歸牛散。以上皆調气疏風之劑﹐若驚重者﹐宜定魄丸以鎭之。

盤腸腰幹虫嘔攻﹐盤腸痛﹐因寒郁小腸﹐亦腹痛多啼﹐與內釣相似﹐但痛則曲腰﹑幹啼﹑額汗爲異。古方用白豆蔻﹑砂仁﹑靑皮﹑陳皮﹑香附﹑莪術﹑甘艸等分爲末﹑紫蘇煎湯下。虫證亦與內釣相似﹐但虫痛攻心﹐叫哭合眼﹐嘔吐涎沫淸水﹐四肢羸瘦﹐面靑黃﹐或寒或熱﹐沈默不知病處﹐發作有時爲異﹐化虫丸主之。一切積痛﹑盤腸﹑虫痛者﹐通用沈乳感應丸﹕沈香﹑乳香﹑杏仁﹑木香﹑丁香各一錢﹐肉豆蔻一个﹐百艸霜一分﹐巴豆十四粒﹐爲末﹐酒煮過黃蠟和丸綠豆大﹐每四丸﹐姜湯或鉤藤煎湯下。痢疾亦宜。

中風不語似三種。

盤腸﹑虫證﹑中風﹐三種俱似內釣﹐但中風不語爲異﹐治與大人一同。小兒有中風後﹐喑不能言者﹐用木香﹑陳皮﹑甘艸煎湯吞肥兒丸﹐內有黃連﹐能去心竅惡血故也。有肺風喘促涎潮﹐竄視者﹐用阿膠﹑紫蘇﹑烏梅﹑人參煎服。蓋阿膠能育神﹐驚風後眼中瞳子不正者最宜。

疝气疝气亦因胎患得﹐有因父服熱藥﹐以致气滯於下者﹔有因孕婦傷啼哭﹐冷气入胎中而成此疾者﹔有久坐濕地而得者。

多啼冷气傳腎經﹔有因兒多啼不已﹐冷气吸入﹐小腸釣痛傳流腎經而得者。又有木腎﹑有腎腫﹑有腎癰﹑有偏墜﹑有疝﹑有奔豚﹑有疝瘕﹐與大科同。

面靑吐沫陰囊腫﹐甚則小便淋澀﹐陰囊腫痛者﹐用甘艸汁調地龍糞塗之。風熱外腎赤腫痛﹐日夜啼叫﹐不數日退皮如雞卵殼﹐愈而復作者﹐用老杉木燒灰﹐入膩粉﹑淸油調敷﹐神效。

小腹痛連腰背傾﹔諸疝皆因腎虛﹐寒邪冷濕之气﹐侵入膀胱之經﹐畱而不散﹐故陰核腫硬沈墜。治法﹕先宜疏利﹐次用逐寒溫髒之藥。按穴灸之。惟木腎﹑腎癰﹑瘡毒之气入於腎經﹐久則成膿。治法﹕外用拔毒之藥敷貼﹐內服消散癰毒﹑排膿﹑利水道等藥。

先宜疏導歸牛散﹐肉桂﹑牽牛各五錢﹐當歸﹑大黃﹑桃仁各二錢半﹐全蠍一錢。每一錢入蜜煎服。利後﹐以靑皮﹑陳皮﹑茯苓﹑木香﹑砂仁﹑甘艸﹑生薑煎服﹐和胃。唇靑者﹐死。治疝气便閉﹐小腹陰囊牽引痛甚﹐夜啼。

次與和胃羨金鈴﹝散﹞。

金鈴肉一兩﹐砂仁七錢半﹐蓽澄茄﹑木香各五錢﹐爲末。每一錢﹐大者二錢﹐鹽湯或酒調服。治疝痛時﹐先曲腰幹啼﹐腳冷唇幹﹐額汗﹐或外腎釣上﹐陰囊偏大。通用﹕鉤藤膏﹑魏術散。

變蒸變則气升蒸則熱﹐變者﹐變生五臟﹔蒸者﹐蒸養六腑。故變則上气﹐蒸則體熱。

八蒸十變長气血﹔小兒初生﹐形體𨿽具﹐臟腑气血尙未成就﹐而精﹑神﹑志﹑意﹑魂﹑魄俱未生全﹐故三十二日一變﹐六十四日一蒸﹐凡遇一變﹐卽覺性情有異於前﹐上唇中心有一點白者是也。初生至三十二日﹐一變生癸水﹐屬足少陰腎主精﹔至六十四日﹐一蒸二變生壬水﹐屬足太陽膀胱﹐其發﹐耳與尻冷﹔至九十六日﹐三變生丁火﹐屬手少陰心﹐主藏神﹐其性爲喜﹔至一百二十八日﹐二蒸四變生丙火﹐屬手太陽小腸﹐其發﹐汗出而微驚﹔至一百六十日﹐五變生乙木﹐屬足厥陰肝﹐主藏魂﹐喜笑﹔至一百九十二日﹐三蒸六變生甲木﹐屬足少陽膽﹐其發﹐兩目不閉而赤﹔至二百二十四日﹐七變生辛金﹐屬手太陰肺﹐主藏魄﹐生聲﹔至二百五十六日﹐四蒸八變生庚金﹐屬手陽明大腸﹐其發﹐膚熱而汗﹐或不汗﹔至二百八十八日﹐九變生己土﹐屬足太陰脾﹐主藏意與智﹔至三百二十日﹐五蒸十變生戊土﹐屬足陽明胃﹐其發﹐不食腸痛而吐乳。又手厥陰心包絡﹐與手少陽三焦﹐二經俱無形狀﹐故不變而不蒸。十變五蒸者﹐天地之數以生成之。然後生意志﹑能言語﹑知喜怒﹐故云始全也。十變後六十四日爲一大蒸﹐計三百八十四日﹐長其經脈手足﹐故手受血而能持物﹐足受血而能行立﹔又六十四日爲二大蒸﹐計四百四十八日﹐則言語﹑意志有異於前﹔又六十四日爲三大蒸﹐計五百一十二日﹐變蒸旣畢﹐學語倚立﹐扶步能食﹐血脈筋骨皆牢。稟气盛者﹐暗合而無外證﹔稟气弱者﹐乃有蒸病。

輕則潮汗微似驚﹐輕則發熱微汗似驚﹐五日乃解。

重則壯熱吐且渴﹔重則壯熱﹐脈亂而數﹐或吐或汗﹐或煩啼燥渴﹐七八日始解﹐與傷寒相似。亦有變蒸之後﹐續感寒邪者﹐如蒸於肝﹐則目昏微赤﹔蒸於肺﹐則嚏嗽毛聳﹐隨證調治。

治貴平和汗下微﹐不汗而熱﹐微發其汗﹔若吐下者﹐微止之。不可妄治﹐宜平和飲子﹕白茯苓一錢半﹐人參﹑甘艸各五分﹐升麻二分。稟受弱者﹐加白術一錢﹐水煎服。變蒸前後三日各進一服﹐可免百病﹐及百日內亦宜。吐瀉不乳多啼者﹐和气散﹕木香﹑香附﹑濃朴﹑人參﹑陳皮﹑藿香﹑甘艸各等分﹐姜棗前服。宿乳者﹐紫霜丸。痰熱者﹐惺惺散。

柴胡當歸寒熱遏。

骨熱心煩﹐啼叫不已者﹐柴胡飲﹕柴胡﹑人參﹑麥門冬﹑甘艸各二分﹐龍膽艸﹑防風各一分﹐水煎服。

有寒無熱者﹐當歸湯﹕當歸四分﹐木香﹑辣桂﹑人參﹑甘艸各二分﹐姜棗煎服。蒸熱甚者﹐紫陽黑散。積熱寒熱如瘧者﹐梨漿飲。

龜胸龜背﹝附解顱囟塡囟陷滯頤﹞

龜胸肺熱百合丹﹐妊孕及乳子時﹐多食五辛炙爆淹藏﹐生下嬰孩﹐或胸前髙起﹐形如龜狀﹐此肺經受熱也。行動喘乏﹐但遇風寒﹐或多食﹐則痰嗽气急喘滿﹐肢體瘦悴﹐久而不治﹐將成疳癆之疾﹐百合丹主之﹕大黃三分﹐天門冬﹑杏仁﹑百合﹑木通﹑桑白皮﹑甜葶藶﹑石膏各五錢﹐爲末﹐煉蜜丸﹐如綠豆大。每服一十五丸﹐食後臨臥熟水吞下。

龜背客風松蕊驗。

嬰兒生下不能護背﹐客風吹脊﹐入於骨髓所致。或小兒坐早﹐傴僂﹐背髙如龜﹐多成痼疾。間有灸肺兪﹑膈兪﹐炷粟米大艾﹐三五壯收功。內服松蕊丹﹕松花﹑枳殼﹑防風﹑獨活各一兩﹐麻黃﹐前胡﹑大黃﹑桂心各五錢﹐爲末煉蜜丸﹐如黍米大。每服十丸或二十丸﹐粥飲下﹐量兒大小加減用之。或外以烏龜尿點脊骨縫中﹐效。

解顱原是腎家虛﹐小兒年大﹐頭縫開解而不合﹐腎主髓﹐腦爲髓海﹐腎气有虧﹐腦髓不足所致。凡腦髓欠少﹐如木無根﹐不過千日﹐終成廢人﹐宜腎气丸﹐或八物湯加酒炒芩﹑連﹐外用南星﹑白蘞爲末﹐醋調攤紅帛上﹐烘熱貼之﹔或顱頭骨燒灰﹐油調敷縫中﹐外作頭布遮護。其父母宜服腎气丸﹑虎潛丸﹐俾精血充足﹐後育子女﹐無是患也。

風熱囟塡脾虧陷。

囟塡者﹐囟門腫起也。脾主肌肉﹐乳哺不常﹐饑飽無度﹐或寒或熱乘脾﹐以致臟腑不調﹐其气上衝塡脹﹐囟髙而突﹐毛髮短黃自汗。若寒气上衝則牢﹐宜溫之﹔熱气上衝則柔軟﹐宜涼之﹐劑量輕重﹐兼與調气。又有肝盛﹐風熱交攻﹐以致囟塡突起者﹐瀉靑丸。如因驚熱者﹐驚風卽至。囟陷者﹐囟門成坑也。始因臟腑有熱﹐渴飲水漿﹐致成泄利﹐久則气血虛弱﹐不能上充腦髓﹐故囟陷如坑﹐不得平滿﹐宜黃狗頭骨﹐炙黃爲末﹐雞子淸調敷。

滯頤熱者胃火炎﹐冷涎胃弱不收飲。

滯頤者﹐口涎流出而漬於頤間也。熱涎稠粘者﹐乃胃火炎上也﹐宜通心飲﹐或瀉黃散加減。冷涎自流者﹐乃胃虛不能收約也﹐宜木香半夏丸﹕木香﹑半夏﹑丁香各五錢﹐白姜﹑白術﹑靑皮﹑陳皮各二錢半﹐爲末﹐蒸餅丸﹐麻子大。一歲十丸﹐二歲倍之﹐米湯灌下。

五軟五硬五軟皆因稟受虧﹐行遲語遲齒髮遲﹔五軟者﹐頭項軟﹑手軟﹑腳軟﹑身軟﹑口軟是也。頭軟﹐頭不能正﹐詳腎疳條。項軟﹐天柱倒也。有吐瀉久弱者﹐宜補脾胃﹔有傷寒不及發表成者﹐難治。有肝膽伏熱﹐面紅唇紅肌熱者﹐羊角散﹕羚羊角﹑白茯苓﹑虎脛骨﹑酸棗仁﹑桂心﹑熟地﹑防風﹑甘艸各等分爲末。每一錢﹐酒調服﹐或涼肝丸﹕防風三錢﹐人參﹑赤茯苓各一錢半﹐黃芩﹑茺蔚子﹑黑參﹑大黃﹑知母各一兩﹐爲末﹐蜜丸綠豆大。量兒大小﹐食後茶淸下。兼治痘後目赤腫痛。有風气入肝﹐筋舒頭項軟者﹐天柱丸﹕蛇含石一塊﹐火醋淬七次﹐郁金﹑麝香各少許﹐爲末﹐飯丸龍眼核大。

每一丸﹐荊芥煎湯﹐或金銀﹑薄荷煎湯化下。通用健骨散﹕單僵蠶炒爲末。每三五分﹐薄荷泡酒調服。治久患痿﹐體虛不食﹐及諸病後天柱骨倒。外用生筋散﹕木鱉子六个﹐蓖麻子六十个俱去殼搗爛﹐先抱起兒頭﹐摩項上令熱﹐後用津液調勻貼之﹐效。貼項方﹕生附子﹑南星等分爲末﹐生薑自然汁調﹐敷頸項軟處。手軟﹐無力以動也﹐所受肝弱﹐兩手筋縮不能舒伸。

薏苡丸﹕薏苡仁﹑當歸﹑秦艽﹑酸棗仁﹑防風﹑羌活各一兩﹐爲末﹐蜜丸芡實大。每一丸至二丸﹐麝香﹑荊芥煎湯化下。腳軟行遲﹐乃骨髓不滿﹐气血不充﹐筋弱不能束骨﹐宜腎气丸加牛膝﹑五加皮﹑鹿茸。五六歲不能行者﹐羊角丸﹕羚羊角﹑虎脛骨﹑生地﹐酸棗仁﹑白茯苓各五錢﹐桂心﹑防風﹑當歸﹑黃各二錢半﹐爲末﹐蜜丸皂子大。每一丸或三丸﹐溫酒化下。三歲不能行者﹐用五加皮一兩﹐牛膝﹑木瓜各五錢﹐爲末﹐每二錢﹐米飲入酒少許調服。有腳指蜷縮無力﹐不能展伸者﹐海桐散﹕海桐皮﹑牡丹皮﹑當歸﹑熟地﹑牛膝各二分﹐山茱萸﹑補骨脂各一分﹐蔥煎服。有鶴節風﹐俗云鼓槌風。乃腎虛精髓內耗﹐爲風邪所襲﹐皮膚不榮﹐日漸枯瘁﹐如鶴腳之節﹐宜腎气丸﹐加五加皮﹑鹿茸﹑牛膝。身軟肉少﹐皮膚自離﹐飲食不爲肌膚﹐四君子湯﹑緊皮丸。

徧身筋軟者﹐鹿茸四斤丸﹐加當歸﹑靑鹽各等分﹐口軟語遲﹐嬰兒在胎﹐母卒有驚怖﹐驚气乘胞絡之經﹐使生子心神不足﹐舌本不通﹐四五歲猶不能言﹐菖蒲丸﹕石菖蒲﹑人參﹑麥門冬﹑遠志﹑川芎﹑當歸各二錢﹐乳香﹑朱砂各一錢﹐爲末﹐蜜丸麻子大。每十丸﹐米飲下。諸病後不能語者﹐雞頭丸﹕雄鷄頭一个﹑鳴蟬三个俱炙焦﹐大黃﹑川芎﹑甘艸各一兩﹐人參﹑木通各五錢﹐當歸﹑黃﹑遠志﹑麥門冬各三分﹐爲末﹐蜜丸小豆大。每五丸﹐空心米飲下﹐久服取效。齒遲﹐因稟气不足﹐則髓不能充骨﹐宜腎气丸﹐或十全大補湯加知母﹑黃柏。外用當歸﹑川芎﹑芍藥﹑山藥﹑沈香﹑甘艸各等分爲末﹐糝齒齦上﹐仍用白湯調服。單方﹕雄鼠屎二十粒﹐每日用一粒揩齒齦上﹐至二十一日當生。發遲﹐乃血气不能上榮。蓯蓉丸﹕肉蓯蓉﹑川芎﹑當歸﹑芍藥﹑熟地各等分﹐胡粉減半﹐爲末﹐蜜丸黍米大。每十丸﹐黑豆煎湯下。仍磨化抹頭上。以上皆因稟受不足﹐或因吐瀉後致者﹐可以補助脾胃。失治必成無辜篤疾。

五硬彊直本風證﹐若兼腹硬兼積醫。

五硬者﹐頭項﹑四肢彊直冰冷﹐乃肝受風邪也﹐宜小續命湯﹑烏藥順气散主之。腹大骨痛不寬者﹐五積散加烏藥﹑僵蠶﹐積消气和則愈。若心腹俱硬﹐面靑者﹐死。

丹毒﹝附胎瘡﹞

丹毒遊行走徧身﹐病因濕熱逼心君﹔丹名不一﹐皆由母食五辛﹐及烘尿衣﹐乘熱或不甚幹卽著﹐濕熱侵淫﹐心火驟盛﹐以至毒與血搏而風乘之﹐所以赤腫遊走﹐徧身不定。其始發於手足﹐或頭面胸背﹐令人煩悶腹脹﹐其熱如火﹐痛不可言﹔若入小腹﹐陰囊如靑傷者﹐死。

拔毒涼肌審起處﹐治法﹕先用鍼砭去血﹐外用拔毒涼肌之藥敷﹐從頭頂上起﹐用蔥自然汁塗。從頭頂上紅腫痛﹐用赤小豆爲末﹐雞子淸調塗。從面上赤腫﹐用竈心土末﹐雞子淸調塗。從背起﹐用桑白皮末﹐羊脂調塗。從兩背赤腫﹐黃色柳木燒灰﹐水調塗。從兩脇虛腫﹐用生鐵銼末﹐入豬糞水調塗。從臍上腫起﹐用檳榔爲末﹐米醋調塗。從兩腳赤腫起﹐用乳香爲末﹐羊脂調塗。從兩腳赤白點起﹐用豬槽下土爲末﹐淸油調塗。從陰上起﹐用屋漏處土爲末﹐羊脂調塗。錢氏通用朴硝﹑土朱爲末﹐藍葉﹐浮萍﹐水苔同研﹐絞汁調塗﹐或用朴硝一兩﹐大黃五錢爲末﹐新汲水調﹐時時塗掃。凡丹毒變易非輕﹐如經三日不治﹐攻入臟腑卽死。

入裏內消可救人。

毒瓦斯入裏﹐腹脹則死﹐紅內消散救之﹕紅內消﹑當歸﹑茄片或茄蒂亦好﹑甘艸﹑羌活﹑黃芩各五錢﹐麝香五分﹐爲末。每二錢﹐生地黃煎湯調服。通用五福化毒丹﹑犀角消毒飲﹑四順淸涼飲﹑人參敗毒散加紫艸﹐或升麻葛根湯加白術﹑茯苓﹑木香﹑枳殼。大抵以淸心火﹐去濕熱爲主﹐勿令毒陷。有不可服涼藥者﹐惺惺散妙。

胎瘡必先化其毒﹐次用父便刷如神﹐一二歲生瘡徧身﹐先服五福化毒丹﹐或犀角消毒飲﹔外用父小便﹐鵝翎蘸刷。濕者﹐靑黛末幹糝。更與丹毒通用條參看。

外集﹟卷五小兒門

附﹕小兒病機

吐瀉吐瀉初生怎可當﹐脾虛則瀉﹐胃虛則吐﹐脾胃俱虛﹐吐瀉不止﹐久則變成慢驚與疳。初生惡物未下﹐但嘔黃汁者﹐木瓜丸﹕木瓜﹑膩粉﹑木香﹑檳榔﹑麝香各等分﹐爲末﹐麵糊丸小豆大。每一二丸﹐甘艸煎湯下。初生吐瀉不止者﹐朱砂丸﹕朱砂﹑南星﹑巴霜各等分﹐爲末﹐糊丸黍米大。每二丸﹐薄荷煎湯灌服下之。後以朱沈煎調之﹕朱砂二錢﹐藿香三錢﹐滑石五錢﹐丁香十四粒﹐爲末﹐用新汲水一盞﹐麻油滴成花﹐抄藥五分在上﹐須臾墜下﹐澄去水﹐別用溫水下。初生吐瀉﹐壯熱不思乳食﹐大便色白﹐或不通者﹐停乳也﹐先宜紫霜丸下之﹐後用香橘餅﹕木香﹑橘皮﹑靑皮各二錢半﹐濃朴﹑神曲﹑麥芽﹑砂仁各五錢﹐爲末﹐蜜丸芡實大。每一丸﹐紫蘇煎湯﹐米湯任化下﹔或加肉豆蔻﹑訶子。一切冷積﹑泄瀉俱效。

治者先分身熱涼﹔寒吐腥臊瀉靑白﹐熱吐酸臭瀉色黃。

初生及稍長嬰兒吐瀉﹐以身涼面黃瀉靑白﹐吐腥臊者﹐爲內傷寒乳﹐或外感風寒﹔以身熱面赤瀉黃赤﹐吐酸臭者﹐爲內傷熱食﹐或外感暑熱。古方﹕吐瀉身涼者﹐觀音散。吐瀉身熱作渴者﹐錢氏白術散﹐吐瀉身溫﹐或乍寒乍熱﹐不思乳食﹐或食乳難化﹐大便靑白﹐此上實下虛也﹐先宜益黃散﹐後宜四君子湯﹐隨五臟見證加減。如吐瀉肢厥囟陷﹐加藿香﹑丁香﹔脾虛生風多困﹐加半夏曲﹑沒石子及冬瓜子少許﹔驚啼螈﹐睡臥不安﹐加全蠍﹐鉤藤﹑白附子﹔赤白痢﹐加歸﹑芍﹑粟米﹔白痢﹐加漧薑﹑粟﹔泄瀉﹐加陳皮﹑濃朴﹔傷風﹐加川芎﹑防風﹑羌活﹑細辛﹔發渴﹐加漧葛﹑枇杷葉及木瓜少許。

挾風必定憎寒熱﹐傷風多作吐瀉﹐風木好侵脾土故也。外證必憎寒壯熱﹐時有頭疼﹐咳嗽气促。大槪熱者﹐宜先服大靑膏﹐或鉤藤散發散﹐後服益黃散補脾﹔冷者﹐先服益黃散補脾﹐後服大靑膏﹐或鉤藤散發散。如吐驟或瀉完谷者﹐乃傷風甚也﹐大半夏湯。

被濕腹脹溺不長﹔濕多身重腹脹﹐小水不利﹐平胃散主之﹔虛者﹐異功散。吐瀉作渴﹐溺澀者﹐五苓散。壯熱體重﹐吐酸瀉濁者﹐濕兼熱也﹐羌活﹑黃芩﹑蒼術﹑甘艸等分﹐水煎溫服。

寒多腹痛暑必渴﹐寒月吐瀉白色不渴者﹐益黃散﹔腹痛者﹐理中丸﹐肢冷加附子。久不止者﹐沒石子丸﹕沒石子一个﹐白豆蔻五个﹐訶子二个﹐木香﹑黃連各一錢﹐爲末﹐飯丸麻子大。每十五丸﹐米飲下。兼治疳痢釀瀉。暑月吐瀉色黃引飲者﹐異功丸﹐或玉露丸﹕石膏﹑寒水石各一兩﹐甘艸五錢﹐爲末﹐糊丸黃豆大。每一丸﹐冷水下﹔吐不止﹐姜湯下。久不止者﹐古連柏丸﹕黃連﹑黃柏各一兩﹐爲末﹐入豬膽汁內煮丸﹐綠豆大。每二十丸﹐米飲下。抑論二證多見於夏秋﹐如立夏前後﹐濕熱時行﹐暴吐瀉者﹐蘇葛湯﹔夏至後﹐吐瀉身熱﹐或傷乳食﹐瀉深黃者﹐益元散合四苓散﹐加蒼術爲末﹐溫水調服﹔大暑後﹐吐瀉身溫﹐或傷乳食﹐瀉黃白者﹐食前服益黃散﹐食後服益元散﹔立秋後﹐吐瀉身涼不食﹐多睡多噦不渴者﹐頻服益黃散﹐少服益元散﹔秋分後﹐吐瀉身冷不食﹐瀉靑褐水者﹐益黃散。

瀉臭乳食必傷。

內傷乳食不化﹐面黃腹脹﹐瀉如抱壞雞卵臭者﹐消乳食丹﹕丁香﹑木香﹑靑皮﹑肉豆蔻﹑三稜﹑莪術各等分﹐爲末﹐糊丸麻子大。每五丸﹐米飲下。小便不淸者﹐胃苓湯加肉豆蔻爲丸﹐米飲下。腹痛吐乳者﹐平胃散合蘇合香丸﹐蜜調米飲下。挾痰者﹐二陳湯加山楂﹑麥芽﹑白術﹑烏梅﹐熱加黃連﹐寒加漧薑。危甚者﹐燒鍼丸﹕黃丹一兩﹐或加枯礬等分﹐爲末﹐棗肉丸芡實大。每服一丸﹐用鍼挑於燈焰上燒存性﹐乳汁或米泔冷水任化下。此藥淸鎭﹐專主吐逆及瀉﹐大人亦宜。

內虛失音爲腎怯﹐吐瀉五內俱虛﹐有失音者﹐乃腎怯也﹐腎气丸主之。凡大病後失音者同。

食少气陷損胃陽﹕吐瀉久不止者﹐乃淸气下陷﹐胃口陽虛。飲食少進﹐四肢無力﹐升陽益胃湯主之﹐或異功散﹔虛渴者﹐錢氏白術散。

但食卽吐先除積﹐內傷乳食﹐面色靑白﹐發熱﹐四肢逆冷﹐腹脹﹐當先用消乳食丹取積消導﹐寬利胸膈。如嘔甚者﹐只用白豆蔻﹑砂仁等分﹐甘艸減半﹐爲末﹐幹糝芽兒口中。凡喫乳﹑喫物﹑飲水不下者宜﹐或燒鍼丸亦妙。冷气入胃﹐嘔吐不已者﹐四君子加白豆蔻﹑砂仁﹑肉豆蔻﹑山藥﹐爲末或蜜丸﹐每一錢﹐木瓜﹐紫蘇煎湯下。脾胃虛弱逆痰﹐含哭飲乳﹐食物停滯不散﹐腹滿嘔吐乳者﹐四君子湯加南星﹑砂仁﹑丁香﹑藿香﹑冬瓜子﹐姜煎服﹔或啟脾丸。嘔而不止﹐痰涎在喉有聲﹐將作驚者﹐二陳湯加丁香﹐藿香﹔或抱龍丸主之。因驚气逆而吐者﹐大溫驚丸。吐而湯水不納者﹐五苓散。吐涎痰熱者﹐白玉餅下之﹔冷者溫之。有吐沫﹐或白綠水者﹐胃冷也﹐理中丸﹐或半夏﹑陳粟米等分﹐姜煎服。吐稠涎及血者﹐肺熱也﹔久則肺虛﹐阿膠散加減。吐沫水者﹐後必虫痛﹐安虫丸﹕漧漆二分﹐雄黃﹑巴霜各一錢﹐爲末﹐糊丸黍米大。每五七丸或二十丸﹐發時取東行石橊根煎湯﹔痛甚﹐苦楝根或蕪荑煎湯下﹐量兒大小服之。經年吐乳﹐眼慢糞穢有筋膜者﹐乃父母交感時喫乳所致﹐宜益黃散﹑五疳保童丸。凡乳因驚﹑因積﹑因气滯﹑因外感﹐與治吐同。

瀉滑靑者慢驚防。

滑者﹐或出不知﹐或直射濺流﹐或谷食不化﹐或下之如桶潰﹐四君子湯加訶子﹑木香﹑陳皮﹑肉豆蔻﹐姜煎服﹐兼進固腸丸﹐或眞人養髒湯﹐或沒石子丸加乳香﹑肉豆蔻選用。瀉靑色者﹐乃夾驚﹐木克土也﹐益黃散﹑大溫驚丸主之。有初起黃變靑﹐或瀉藥物直過者﹐尢爲寒瀉﹐三五次卽困﹐急用附子理中湯﹔或肢冷﹐口鼻气亦冷﹐欲作慢驚﹑慢脾者﹐觀音散加全蠍﹑天麻﹑防風﹑羌活﹔甚者﹐用金液丹爲末﹐煎生薑﹐米飲調灌﹐多服乃效。候胃气已生﹐手足漸暖﹐螈猶在者﹐卻用金液丹﹐合靑州白丸子等分服之﹐兼用異功散﹑理中丸﹑鉤藤散﹑轉驚丸調理﹐𨿽至危者﹐往往死中得生。金液丹﹐眞小兒吐之妙劑也。蓋小兒吐瀉﹐皆當溫補﹐若已虛損﹐尢當速生胃气。惟尋常時行瀉證﹐不可遽投熱藥﹐吐瀉止﹐痢作無疑。若患瘡瀉靑﹐乃毒去無害﹐不必服藥。

五疳五疳由積虛而成﹐疳者﹐幹也﹐瘦瘁少血也。五疳病關五臟。二十歲以下曰疳﹐二十歲以上曰癆。始有乳食太過﹔或乳母喜怒房勞後﹐卽與兒乳﹔或飯粥肉食太早﹐肥甘不節而成。間有傷寒病後﹐久吐久瀉久渴﹐痞積疹痘雜證﹐妄施吐下﹐內亡津液而成者。要皆脾胃虛弱﹐血气枯滯﹐生積生熱生痰﹐乘髒气之虛﹐傳入爲疳。間有熱者﹐亦虛熱耳。故治熱不可妄表過涼﹐治虛不可峻溫驟補。

內熱中滿病初萌﹔經曰﹕數食肥﹐令人內熱﹔數食甘﹐令人中滿。言痛之始也。凡嬰兒乳食停滯﹐稍覺飽滿﹐內煩不安﹐虛者必須扶胃而兼消導﹔實者必先疏利而後和胃﹐不可因循以致積久成疳。又有熱滿未甚﹐便施蘆薈﹑胡連﹑龍膽苦寒傷胃﹐反致疳者。

內疳痞結漸黃瘦﹐外鼻赤爛瘡痍生。

疳證初患中滿﹐久則結痞﹔初患內熱﹐久則外潮。令人肌膚黃瘦﹐或耳鼻生瘡﹐或徧身生瘡﹐愛喫泥炭土末﹑鹹酸雜果﹐食不消化﹐小便不淸﹐大便反利。大槪熱疳多見外證﹐冷疳多見內證。疳證鼻頭有瘡不著痂﹐漸繞耳生瘡﹐宜用白芨﹑輕粉各二分﹐烏賊魚骨三分﹐爲末﹐先以漿水洗拭﹐幹糝。或鼻下赤爛自揉者﹐用蘭香葉燒灰二分﹐銅靑半分﹐輕粉少許﹐爲末﹐幹糝。疳證徧體生瘡不歇﹐乃虫內耗精髓﹐外蝕皮膚﹐宜連肚丸﹕黃連七兩﹐水濕透﹐納雄豬肚內﹐用綫緊縫﹐飯上蒸十分爛﹐取出﹐和少蒸飯搗丸﹐小豆大。每二三十丸﹐米飲下。仍以川芎﹑生地﹑茯苓﹑茯神與之﹐調血淸心﹔或蘆薈丸﹑肥兒丸﹑生犀散選用間服。外以大腹皮﹑苦參﹑白芨煎湯洗﹐後卻用訶子﹝帶皮﹑核﹞燒灰﹐入麝香﹑輕粉少許﹐爲末敷之。自幼小以至弱冠皆同。

熱疳身熱大便祕﹐疳病初起﹐人未瘦怯﹐但臉赤口臭﹐唇焦煩渴﹐潮熱如火﹐大便祕澀者爲熱疳﹐宜胡連丸﹕胡黃連﹑川黃連各五錢﹐辰砂一錢半﹐爲末﹐入豬膽內系定﹐虛懸於銚內﹐用淡漿煮一炊飯久﹐取出入蘆薈末二錢﹐麝香少許﹐粳米飯丸麻子大。每五七丸﹐茶淸下。一方有靑黛﹑蛤蟆灰各二錢。熱疳黃瘦﹐雀目遇夜不見﹐或生瘡者﹐五福化毒丹﹐陳粟米飲下。

冷疳身涼瀉不停﹔疳病久則目腫﹐面黧﹐體瘦﹐煩渴﹐多汗﹐腹脹﹐滑瀉無常﹐或靑或白﹐或如垢膩者爲冷疳﹐宜二聖丸﹕丁香﹑丁皮各一錢﹐木香﹑濃朴﹑使君子﹑陳皮﹑肉豆蔻各二錢﹐爲末﹐神曲糊丸麻子大。每七丸﹐米飲下。

冷熱相兼泄且祕﹐或時便血或潮蒸。

冷熱二證交互﹐非新非久﹐不內外因者﹐宜消積和胃﹐滋血調气﹐淡薄飲食﹐久則自然堅牢﹐如聖丸主之﹕胡黃連﹑川黃連﹑蕪荑﹑使君子各一兩﹐麝香五分﹐爲末﹐用蛤蟆五个搗碎﹐酒熬成膏﹐和丸麻子大。每五七丸或二十丸﹐人參煎湯下。常服錢氏白術散﹐以生津液。蓋疳本濕熱﹐久則寒濕﹐全在臨時會意。

驚疳面赤盜汗渴﹐安神退熱滋衛榮﹔驚疳卽心疳。原因心虛血弱﹐神不守舍﹐更加乳食不調﹐心臟積熱所致。外證臉赤唇紅﹐口舌生瘡﹐胸膈煩悶﹐小便赤澀﹐五心皆熱﹐盜汗發渴﹐嚙齒驚悸﹐宜茯神丸﹕茯神﹑蘆薈﹑琥珀﹑黃連﹑赤茯苓各三錢﹐遠志用黑豆水煮去骨﹐鉤藤皮﹑蛤蟆灰各二錢﹐菖蒲一錢﹐麝香少許﹐爲末﹐粟米糊丸麻子大。每十丸﹐薄荷煎湯下。輕者﹐朱砂安神丸﹑大溫驚丸。

風疳涼血與順气﹐搖頭揉目便多靑。

風疳卽肝疳。多因胎風﹐更加乳食不調﹐肝臟受熱﹐或乳母外感內傷﹐邪气未散﹐遽與乳兒所致。外證搖頭揉目﹐白膜遮睛﹐或赤腫眵淚﹐爛弦痛癢﹐雀目昏暗﹐甚至經月眼合﹐名曰疳眼﹐汗流合面而臥﹐肉色靑黃﹐發立筋靑﹐腦熱羸瘦﹐宜生熟地黃丸﹐加當歸煎服﹔或黃連肥兒丸﹐山梔煎湯下。疳眼壯熱﹐體瘦脇痛便淸﹐一切肝證﹐風疳丸﹕靑黛﹑黃連﹑天麻﹑五靈脂﹑夜明砂﹑川芎﹑蘆薈各二錢﹐龍膽艸﹑防風﹑蟬蛻各一錢半﹐全蠍二枚﹐幹蟾頭三錢﹐爲末﹐豬膽汁浸糕丸﹐麻子大。每十丸﹐薄荷煎湯下。如脇硬﹐眼角見黑气者﹐難治。

食疳痞脹多溏泄﹐磨積退黃脾漸寧﹔食疳卽脾疳。由乳食傷而復傷﹐脾气孤弱﹔或乳母恣食生冷肥膩﹔或酒飯後卽與乳兒﹐久則變爲乳癖﹐腹脇結塊﹐名曰乳疳。外證黃瘦﹐腹脹气促﹐瀉臭合睡﹐食減喫泥﹐宜益黃散﹑消乳食丸﹐或肥兒丸加莪術﹑靑皮﹑陳皮。肚大靑筋者﹐小胡連丸﹕胡黃連五分﹝去果積﹞﹐阿魏一錢半﹝去肉積﹞﹐神曲﹝去食積﹞﹑黃連﹝去熱積﹞各二錢﹐麝香一粒﹐爲末﹐豬膽汁和丸﹐黍米大。每三十丸﹐白術煎湯下。

气疳咳血或聲啞﹐退熱化痰肺自淸。

气疳卽肺疳。原因傷寒傷風﹐汗後勞復﹐更加乳食不調﹐以致肺气受傷。外證鼻下兩傍瘡癢不痛﹐或鼻流臭汁﹐內生肉﹐或汁所流處﹐隨卽成瘡﹐名曰疳。不時咳嗽气逆﹐寒熱唾紅﹐泄瀉多啼﹐揉鼻咬甲﹐與癆證大同﹐宜先服淸肺湯﹕黃芩﹑當歸﹑麥門冬﹑連翹﹐防風﹑赤茯苓﹑桔梗﹑生地﹑紫蘇﹑甘艸﹑前胡各五分﹐桑白皮一錢﹐水煎服。次服化丸﹕蕪荑﹑蘆薈﹑靑黛﹑川芎﹑白芷﹑胡黃連﹑川黃連﹑蛤蟆灰各等分﹐爲末﹐獵膽汁浸糕丸﹐麻子大。每二十丸﹐食後臨臥﹐杏仁煎湯下。其鼻常用熊膽泡湯﹐小筆蘸洗。俟前藥各進數服﹐再用靑黛﹑當歸﹑赤小豆﹑瓜蒂﹑地楡﹑黃連﹑蘆薈各等分﹐雄黃少許﹐爲末﹐入鼻斂瘡。疳啞不能發聲者﹐用黃連肥兒丸十五粒﹐蘇合香丸一粒﹐朱砂﹑五靈脂各少許﹐爲末﹐菖蒲煎湯﹐乘熱調服。

腎疳耳焦天柱倒﹐齒脫手足冷如冰。

腎疳又名急疳﹐言五疳惟腎爲最急也。多因痘後餘毒未淨﹐更加乳食不調﹐甘味入脾而生虫﹐狀似傷寒狐惑。上蝕齒齦﹐則口瘡出血臭气﹐甚則齒齦潰爛﹐齒黑脫落﹐腮有穴者﹐名曰走馬疳。言陽明熱气上奔如馬然﹐下蝕腸胃﹐則下痢肛爛﹐卽後疳痢。外證腦熱肌削﹐手足如冰﹐爪黑面黧﹐身多瘡疥﹐寒熱時作﹐甚者天柱骨倒。俱宜腎气丸﹐加使君子﹑川楝肉。走馬疳並痘毒牙痛者﹐溺白散﹐或用白芷五錢﹐馬牙硝一錢﹐銅靑五分﹐麝香一字﹐爲末﹐幹敷口角﹐及擦齒上。妙。

又有諸般難治證﹐曰﹕疳幹﹑疳渴﹑疳癆﹑疳瀉﹑疳痢﹑疳腫﹐皆五疳之危證。曰﹕蛔疳﹑腦疳﹑脊疳﹑無辜疳﹑丁奚疳﹑哺露疳﹐皆五疳死證。所以然者﹐五臟俱病故也。

疳幹五臟俱不平﹔心疳﹐舌漧多啼﹔肝疳﹐幹啼﹐眼不轉睛﹔脾疳﹐搭口癡眼﹐口漧作渴﹔肺疳﹐聲焦皮燥﹐大便幹結﹔腎疳﹐身熱肢冷﹐小便漧澀。古方通用連膽丸﹕黃連五錢豬膽汁浸﹐栝蔞根﹑烏梅﹑蓮肉﹑杏仁各二錢﹐爲末﹐牛膽汁浸糕丸﹐麻子大。每下五丸﹐烏梅﹑姜﹑蜜煎湯下。如五幹俱見﹐身上粟生﹐色斑黑者﹑必死。

疳渴遇夜還稍止﹐疳渴﹐髒中宿有疳气﹐加之乳母恣食五辛炙爆酒面﹐以致小兒心肺壅熱﹐日則煩渴引飲﹐乳食不進﹐夜則渴止﹐宜連膽丸。如飲水不止﹐舌黑者卽死。

疳癆潮汗咳瀉成﹔疳癆骨蒸﹐五心潮熱﹐盜汗咳嗽﹐泄瀉肚硬如石﹐面色如銀﹐斷不可治。古方八物湯去白術﹐加黃﹑柴胡﹑陳皮﹑半夏﹑使君子﹑蛤蟆灰﹐鱉甲各等分﹐姜棗煎服。或連膽丸﹐香連豬肚丸﹐加蛤蟆灰救之。如气促者卽死。

疳瀉額上靑紋見﹐疳瀉﹐毛幹唇白﹐額上靑紋﹐肚腹脹鳴﹐瀉下糟粕﹐忌用熱藥止之﹐宜香蔻丸﹕黃連三錢﹐木香﹑肉豆蔻﹑訶子﹑砂仁﹑茯苓各一錢﹐爲末﹐飯丸黍米大。每五丸﹐米飲下。如滑瀉脫肛﹑呃逆者﹐死速。

疳痢五色濕邪縈﹔疳痢﹐見有疳疾﹐加之傷食及感冷熱不調﹐以致痢下五色﹐裏急後重﹐宜香砂丸﹕黃連三錢﹐木香﹑濃朴﹑夜明砂﹑砂仁各二錢﹐訶子一錢﹐爲末﹐粳飯丸麻子大。每十五丸﹐姜艾煎湯下。如人中平滿者﹐必死。

疳腫中虛毒瓦斯並﹐疳腫脹者﹐虛中有積﹐積毒與脾气相並﹐故令肚腹緊張。由是脾復受濕﹐故令頭面手足浮腫﹐宜退黃丸﹑肥兒丸。脹甚者﹐褐丸子﹕蘿卜子一兩﹐陳皮﹑靑皮﹑檳榔﹑黑醜﹑五靈脂﹑赤茯苓﹑莪術各五錢﹐木香二錢半﹐爲末﹐麵糊丸綠豆大。每十五丸﹐桑白皮﹑紫蘇煎湯﹐或蘿卜煎湯下。治小兒乳食不消﹑心腹脹滿﹑嘔逆气急﹐或腸鳴泄瀉﹑腹中冷痛﹑食癥乳癖﹑气痞結﹑積聚腸胃﹑或祕或利﹑頭面浮腫﹐兼治五疳﹑八痢﹐肌瘦腹大者﹐如神。一方有胡椒﹑黃連﹑三稜﹑苦楝根各二錢半。疳脹腹皮緊者﹐大異香散加五靈脂爲末﹐紫蘇煎湯下﹐少吞紫霜丸。

蛔疳虫出難爲情﹔蛔疳﹐因缺乳﹐粥飯肉食太早﹐腸胃停蓄甜膩﹐化爲蛔虫。多啼嘔沫﹐腹痛唇紫﹐腸頭及齒癢。蛔𨿽食虫﹐卻不可動﹐動從口鼻出者難治。凡疳積久﹐莫不有虫﹐形狀不一﹐黃白赤者可醫﹐靑黑者死。

腦疳囟腫發作穗﹐腦疳﹐因胎中素挾風熱﹐生下乳食越常﹐或臨產犯房﹐以致滿頭餅瘡﹐腦熱如火﹐發結作穗﹐囟腫囟髙﹐徧身多汗﹐宜龍膽丸﹕龍膽艸﹑升麻﹑苦楝根﹑防風﹑赤茯苓﹑蘆薈﹑油發灰﹑靑黛﹑黃連各等分﹐爲末﹐豬膽汁浸﹐糕丸麻子大。每二十丸﹐薄荷﹑紫蘇煎湯下。食後仍以蘆薈末入鼻。

疳脊蝕脊鋸齒形。

脊疳﹐虫蝕脊膂骨如鋸齒﹐拍背如鼓鳴﹐十指皆生瘡﹐頻咬爪甲﹐煩熱黃瘦﹐不利﹐宜蘆薈丸。

無辜項核虫如粉﹐或因烏羽古方評﹕無辜疳﹐腦項邊有核轉動﹐軟而不疼﹐中有虫如米粉﹐不速破之則虫隨熱气流散﹐淫蝕臟腑﹐以致肢體癰瘡﹐便利膿血﹐壯熱羸瘦﹐頭露骨髙。初起可用鍼破﹐膏藥貼之。或因浣兒衣時﹐夜露檐下﹐爲雌烏落羽所污﹐兒著此衣﹐虫入皮膚故也。其衣用火烘之﹐則無此恙。宜月蟾丸﹕用癩蛤蟆一个﹐打殺置桶中﹐以尿浸之﹐卻取糞蛆一杓入內﹐任蛆食一日夜﹐取出以布袋系於急流水中浸一宿﹐瓦上焙漧﹐入麝香一字﹐爲末﹐飯丸麻子大﹐旦每三十丸﹐米飲下。一服虛煩退﹐再服渴止﹐三服瀉住。亦治諸疳。

丁奚腹大手足小﹐丁﹐手足與項極小伶仃也﹔奚﹐腹大也。甚者尻髙肉削﹐臍突號哭胸陷﹐或生谷癥﹐愛喫生米。

哺露翻食骨稜層。

哺露疳﹐虛熱往來﹐頭骨分開﹐翻食吐虫﹐煩渴嘔穢﹐骨瘦稜層﹐露形者死。蓋丁奚﹑哺露﹐皆因脾胃久虛﹐不能消化水谷﹐以致榮衛气弱﹐肌肉消爍﹐腎气不足﹐復爲風冷所傷﹐形體瘦露﹔亦有胎中受毒﹐臟腑少血所致。盡皆無辜種類﹐難治。宜十全丹救之。

保童消食堪通用﹐五疳保童丸﹕鰻鱺頭﹑蟾頭﹑熊膽﹑麝香﹑夜明砂﹑天漿子﹑黃連﹑龍膽艸﹑靑皮﹑五倍子﹑苦楝根﹑雄黃﹑靑黛﹑蘆薈﹑胡黃連各等分爲末﹐糯米糊丸﹐麻子大。每十丸﹐米飲下。治五臟幹疳。五疳消食丸﹕使君子﹑麥芽﹑陳皮﹑蕪荑﹑神曲﹑艸龍膽﹑黃連﹑山楂各等分爲末﹐陳米飯丸黍米大。每十丸﹐米飲下。消疳殺虫退熱﹐磨積進食。

蘆薈肥兒美且靈﹕蘆薈丸﹕胡黃連﹑雷丸﹑蘆薈﹑蕪荑﹑木香﹑靑黛﹑鶴虱﹑黃連各一兩﹐蟬蛻二十个﹐麝香一錢﹐爲末﹐豬膽汁浸﹐糕丸麻子大。每二十丸﹐米飲下。消疳殺虫﹐和胃止瀉。肥兒丸﹕黃連﹐神曲各一兩﹐麥芽﹑肉豆蔻﹑使君子各五錢﹐檳榔﹑木香各二錢﹐爲末﹐豬膽汁浸糕丸﹐麻子大。每三四十丸﹐米飲下。治身黃肚急﹐痞塊﹑泄瀉﹑瘦弱﹐一切疳證。一方去檳榔﹑豆蔻﹑木香﹐加蕪荑﹑靑皮﹐名黃連肥兒丸﹐治諸疳及疳眼。

壞證十全與布袋﹐十全丹﹕陳皮﹑靑皮﹑莪術﹑川芎﹑五靈脂﹑白蔻﹑檳榔﹑蘆薈各五錢﹐木香﹑使君子﹑蛤蟆灰各二錢﹐爲末﹐豬膽汁浸﹐蒸餅丸麻子大。每二十丸﹐米飲下﹐熱者薄荷煎湯下。治丁奚﹑哺露﹑無辜疳證。布袋丸﹕夜明砂﹑蕪荑﹑使君子各二兩﹐蘆薈﹑人參﹑白術﹑茯苓﹑甘艸各五錢﹐爲末﹐湯浸蒸餅丸﹐彈子大。每一丸﹐用絹袋盛之﹐次用精豬肉二兩同煮﹐候肉爛熟﹐提起藥﹐掛風前陰漧﹐只用肉和汁與兒食之。次日根據前煮服﹐藥盡爲度。治諸疳腹大頸小﹐面黃虫痛﹐飲食不爲肌膚。

佩服單方羨夜明。

單夜明砂炒爲末﹐入諸飲食中服之﹐治諸疳。又有病者﹐因孕婦被惡祟導其腹中﹐令兒下利﹐寒熱去來﹐毛髮不澤﹔或因婦人有兒﹐未能行時復有孕﹐使兒飲乳亦成此疾﹐宜千金龍膽湯。仍以紅紗袋夜明砂﹐與兒佩之。

諸積諸積須分虛與實﹐虛者熱微實熱多﹔諸積腹脹腹痛﹐甚結癖痞﹐浮腫黃膽﹐以致八痢等證﹐總皆積之爲害。虛者渾身微熱﹐或夜間有熱﹐少食神倦﹐抱起如睡﹔實者壯熱﹐肚熱尢甚﹐便閉腮腫﹐喉塞﹐涎鳴壅盛﹐熱毒發瘡﹐俱宜木香丸主之。虛者少用﹐實者倍服。其或變證﹐面黑瀉黑﹐久瀉气促﹐手心生瘡﹐瘦軟者不治。

乳積吐瀉極其臭﹐吐乳瀉乳﹐其气酸臭﹐皆因啼叫未已﹐飲乳停滯不化得之。𨿽未喫谷﹐而有痞﹐是爲乳積。

气積蟹渤叫啼過。

腹痛啼叫﹐利如蟹渤﹐或發熱﹐肚膨體瘦﹐飲食不爲肌膚﹐皆由觸忤其气﹐榮衛不和﹐淹延日久得之。

是爲气積。

食積面黃肚腹硬﹐腹硬帶熱﹐渴瀉﹐或嘔﹐面黃﹐皆由飲食無度﹐食飧過飽後卽睡得之。是爲食積。

行气消乳食自磨﹔行气丸﹕木香﹑檳榔﹑丁香﹑枳殼﹑甘松﹑使君子﹑神曲﹑麥芽各二錢半﹐三稜﹑莪術﹑靑皮﹑陳皮﹑香附各五錢﹐胡黃連一錢﹐爲末﹐蒸餅丸﹐黍米大。每二十丸﹐米飲下。治气積。如有汗者去靑皮﹐或五味木香散亦好。消乳食丸﹕砂仁﹑陳皮﹑三稜﹑莪術﹑神曲﹑麥芽各五錢﹐香附一兩﹐爲末﹐糊丸麻子大。每二十丸﹐紫蘇煎湯下。治乳積﹑食積。甚者消積丸﹑感應丸﹑紅丸子下之。

要知小兒腸胃軟﹐切戒猛峻傷元和。

小兒有積﹐腸胃脆軟﹐忌用毒藥攻擊﹐久則脾虛食少﹐或吐或利﹐變生他證。取積之法﹐調脾和胃﹐緩急次序攻之﹐切勿傷其胃气。有因下積傷脾﹐反生潮熱﹐變爲慢驚者有之。

癖病不食但飲乳﹐凡小兒不食但飲乳﹐飲乳而又咳嗽吐痰者﹐必腹中有癖。

寒熱如瘧因停水﹔惟癖能發潮熱或寒。原因乳食失調﹐以致中脘停水﹐不能宣行﹐爲瘀爲痰﹐冷气搏之﹐結而爲癖﹐所以久瘧多有之。

藏於隱僻脇腹疼﹐卽痞塊﹐與大人積聚同﹐多藏脇腹隱僻之處﹐時時作痛。

取癖保安還是主。

輕者木香丸﹐重者取癖丸﹕甘遂﹑芫花﹑牽牛﹑辣桂﹑莪術﹑靑皮﹑木香﹑桃仁﹑五靈脂各二錢﹐爲末﹐入油巴豆一錢和勻﹐飛麵糊丸﹐麻子大。每一二丸﹐姜﹑蜜煎湯下。泄後冷粥補﹐仍與和胃。祕傳保安丸﹕白術土炒三兩﹐神曲﹑木香﹑檳榔﹑茯苓﹑三稜﹑使君子﹑濃朴﹑荸薺﹑甘艸各一錢﹐蒼術二兩﹐陳皮﹑枳實﹑人參﹑莪術各一兩半﹐黃連豬膽汁浸﹑砂仁﹑麥芽﹑益智仁﹑肉豆蔻﹑藿香﹑白豆蔻各五錢﹐爲末﹐蜜丸﹐龍眼大。每一丸﹐米飲化下﹔嘔吐﹐姜湯下。治小兒五疳八痢﹑吐瀉﹑肚大靑筋﹑面黃肌瘦﹑疳積等疾。有肉積加山楂﹐喘加蘿卜子﹐瀉加澤瀉﹑豬苓各一兩。化痞丸﹕木香﹑人參﹑黃﹑當歸﹑桔梗﹑黃連﹑三稜﹑莪術﹑鱉甲﹑夜明砂﹑綠礬﹑枳實﹑使君子﹑苦楝根﹑訶子各一兩﹐蛤蟆灰七錢半﹐爲末﹐蜜丸綠豆大。每三十丸﹐米飲下。忌生冷﹑雜果發脾之物。大人瘕﹐去夜明砂﹑蛤蟆﹑黃連﹐爲丸梧子大服。治疳消癖進食﹐止瀉和胃追虫。撾脾散﹕海蛤粉﹑黃丹﹑硫黃各等分﹐初伏日修合爲末﹐用醋調成膏﹐攤瓦盆內曬漧﹐再研爲末。一歲兒服一分﹐空心米飲下﹐取下脾穢如藍汁爲效。貼痞膏﹕水紅花子二錢﹐大黃﹑朴硝﹑山梔﹑鍛石各一錢﹐酒酵一塊雞子大﹐共搗成膏﹐用布攤開貼痞塊上﹐再用湯瓶熨﹐手帕勒之﹐三日後揭起﹐肉黑如墨是其效也。

腹脹由中虛气作﹐有積實者喘气惡﹔有積悶亂喘滿爲實﹐宜紫霜丸﹑白玉餅﹑消積丸﹑褐丸子選用﹐以利其積。若气短喘急者﹐分气紫蘇飲換蘇湯。

無積不喘虛宜溫﹐無積不喘爲虛﹐可以溫散﹐六君子湯加白芍﹑漧薑﹑濃朴﹔或大異香散加五靈脂爲末﹐紫蘇煎湯下﹔或五苓散﹐俾上下分消其气。不可妄下﹐仍忌香燥熱藥。

誤下面腫及手腳。

誤下脾气內陷﹐虛气附肺外行﹐肺主面目胞腮﹐脾主四肢﹐故作浮腫。

腫脹通用塌气九﹐胡椒一兩﹐蠍梢五錢﹐爲末﹐麵糊丸﹐粟米大。每五七丸﹐米飲下﹐如腹大﹐加蘿卜子。

大喘气粗腎气索﹔腎虛水气乘肺﹐大喘者危﹐益黃散﹑塌气丸救之。

陰腫多因地气抽﹐或啼怒傷小腸絡。

陰核气結﹐腫大釣痛﹐謂之疝。有因坐石冷气凝之﹐或近地風濕傷之﹐俱宜五苓散。有風熱囊腫便閉者﹐三白散。有因啼叫不止﹐致令陰气下結﹐水竇不行﹔或孕婦啼泣過傷﹐令兒生下﹐小腸气閉﹐血水凝聚﹐水上乘肺﹐故多先喘而後腫痛﹐有稀軟者﹐有木硬者﹐宜行心气﹐逐腎邪﹐利二便﹐更無補法﹐宜桃仁丸﹕桃仁三錢﹐辣桂﹑大黃﹑牽牛﹑蒺藜﹑牡丹皮各二錢﹐爲末﹐蜜丸麻子大。每五七丸﹐蔥白﹑木通﹑靑皮﹑入鹽煎湯下﹔或煎流气飲子下靑木香丸。外治腎囊腫大﹐莖物通明﹐用牡蠣爲末﹐先以津唾塗腫處﹐次用幹糝。

坐地被風及虫蟻吹著囊腫﹐用蟬蛻煎湯頻洗﹐或蔥地蚯蚓糞爲末﹐甘艸汁調敷。風熱外腎暴腫且硬﹐或生瘡者﹐用生地黃爲末﹐先以蔥﹑椒煎湯﹐於避風處洗淨﹐次用津唾調敷﹔外腎熱者﹐雞子淸調敷﹐或加牡蠣少許。

余詳大科疝气。

脹久不通痞塞胸﹐芩連枳梗當斟酌﹕痞結因熱聚腹﹐不得宣通﹐上攻胸脇﹐按之則痛﹐時發壯熱﹐宜芩連枳梗湯﹕枳殼﹑桔梗各五分﹐半夏﹑黃芩﹑栝蔞仁﹑黃連各三分﹐生薑﹑麥門冬煎服﹐利去黃涎卽安﹔熱甚加大黃少許。虛气痞塞胸膈﹐畱飲聚於腹脇﹐或加脹滿手不可近﹐枳實理中丸去芩﹐渴加栝蔞根﹐瀉加牡蠣。

脹久虛濕熱生黃﹐深黃爲熱淡﹝黃﹞胃弱。

脹久中虛﹐停濕生熱﹐熱生黃﹐名曰黃膽﹐治與大人一同。有熱者﹐小柴胡湯加麥芽﹑枳實﹑山梔﹑茵陳﹔胃弱者﹐四君子湯或理中湯﹐加茵陳。通用萬金丸﹕蒼術二兩﹐陳皮﹑濃朴﹑夜明砂各一兩﹐爲末﹐用綠礬二兩化水﹐入醋少許煮麵糊﹐或煮棗肉搗丸﹐綠豆大。每五十丸﹐米飲下﹐磨積去黃。一方加使君子一兩﹐枳實﹑黃連﹑訶子各五錢﹐用巴豆十粒同炒令紫色﹐去巴豆不用﹐再入蛤蟆灰五錢﹐苦楝根皮二錢半爲丸。治疳消癖﹐進食止瀉﹐和胃追虫。

腹痛面黃只是積﹐腹痛面黃﹐口中气溫﹐多睡畏食﹐大便臭者﹐消積丸﹔甚者﹐白玉餅下之﹐下後以錢氏白術散和胃。尋常輕者﹐只用平胃散加山楂﹑麥芽﹑砂仁﹑靑皮﹑甘艸爲末﹐每一錢﹐米飲下。熱加黃芩﹐寒加吳萸。

間有寒熱邪相擊﹔面赤爲熱面白寒﹐感熱作痛者﹐面赤壯熱﹐四肢煩熱﹐口中气熱﹐宜四順淸涼飲﹐加靑皮﹑枳殼﹐或黃芩芍藥湯。感寒作痛者﹐面白或靑﹐四肢冷甚﹐宜小建中湯﹐或大七气湯加肉桂﹐調蘇合香丸。

冷熱不調多嘔逆﹔宜枳殼﹑桔梗﹑靑皮﹑陳皮﹑當歸﹑甘艸各等分﹐木香減半﹐姜煎服。

心腹俱痛面﹝白﹞光﹐口中吐沫虫攻的。

虫動心痛﹐與癇釣相似﹐但目不斜而手不搐耳﹐化虫丸主之。

八痢本與大科同﹐惟有驚痢屬幼童﹕八痢﹕冷痢﹐白積﹔熱痢﹐赤積﹕冷熱不調﹐積下赤白﹔疳痢﹐黃白積﹐或見五色﹐下無時度﹔驚痢﹐靑積下臭﹔休息痢﹐糞黑如魚腸﹐愈而復作﹔痢﹐停積又來﹐腹脹便臭﹐肚痛﹔蠱毒痢﹐下紫黑血﹐如豬肝。

白冷挨積溫脾胃﹐純白者﹐積冷毒也﹐宜感應丸。挨去其毒﹐然後用參苓白術散之類﹐溫和脾胃。

赤白順气與和中﹔順气則腹痛自止﹐和中則裏急自除。純赤者﹐積熱毒也﹐宜導滯湯。或赤或白﹐冷熱不調﹐腹痛後重﹐腸胃虛滑﹐食少困倦﹐宜小駐車丸﹕黃連六兩﹐漧薑一兩﹐當歸二兩﹐阿膠三兩﹐爲末﹐醋糊丸﹐黍米大。每三十丸﹐米飲下。大人亦宜。久不止及痢者﹐沒石子丸﹐雞子煎。

妄下腫脹渴隨至﹐脾虛有積﹐積化成痢﹐妄下脾胃重虛﹐變成浮腫脹滿作渴﹐不可爲矣。

誤補脫肛色紅。

熱者﹐黃連阿膠丸﹐薄荷煎。有服涼藥過度﹐或久痢髒寒脫肛者﹐釣腸丸﹐木香煎湯下﹔或眞人養髒湯。

有痢頻脫肛﹐黑色生殼者﹐用巴豆殼燒灰﹐芭蕉自然汁煮﹐入朴硝少許洗軟﹐用淸油點三滴﹐放三角白礬過﹐龍骨少許﹐爲末幹糝肛頭﹐用芭蕉葉托上﹐勿令便去﹐出入令大兒抱定。

乳嗽百日內不宜﹐戀膈損胃肺孤危﹔或因啼叫未定喫乳﹐或飲乳過度﹐以致停蓄胸膈胃口﹐上干於肺﹐故發咳嗽呃逆﹐肺胃俱病﹐百日內見者﹐爲惡候。

熱嗽面赤丸葶藶﹐其有四時感冒嗽者﹐當用參蘇飲﹑惺惺散之類微表。如挾熱暴嗽﹐面赤壯熱便閉者﹐宜葶牛丸下之。

虛者阿膠散可醫。

阿膠七分半﹐白茯苓﹑馬兜鈴﹑糯米各二分半﹐杏仁十粒﹐甘艸二分﹐水煎。治久嗽肺虛﹐气促有痰﹐惡心。

二三歲時欲斷乳﹐夜靜用藥畫兒眉。

畫眉膏﹕山梔炒黑三个﹐雄黃﹑朱砂﹑輕粉各少許﹐爲末﹐淸油調勻﹐候兒睡著﹐濃沫畫兒兩眉上﹐醒來自不喫乳﹐未效再畫。仍墨搽乳頭。

喘因喫乳啼未定﹐或挾風冷肺家病。

或因啼叫未定﹐喫乳與鹹酸﹐以致气逆不下﹐或因飲乳過度﹐內挾風冷傷肺而喘﹐或呃逆者﹐宜紫蘇子湯﹕蘇子﹑訶子﹑蘿卜子﹑杏仁﹑木香﹑人參各等分﹐甘艸﹑靑皮各減半﹐姜煎溫服。

嘔吐不食胃家虛﹐痰壅發熱火炎盛。

嘔吐驚悸﹐困倦自汗者爲虛﹐面赤气粗痰盛發熱者爲實。俱二陳湯主之﹐虛加參﹑術﹐熱加芩﹑連。

尿白成疳積中熱﹐尿白如泔﹐脾經有積﹐久則成疳﹐亦兼心膈伏熱得之﹐宜茯苓散﹕赤茯苓﹑三稜﹑莪術﹑砂仁各五錢﹐靑皮﹑陳皮﹑滑石﹑甘艸各二錢半﹐爲末。每一錢﹐麥門冬﹑燈芯煎湯調服。

淋瀝有驚气下結。

十餘歲因驚之候﹐心气下行﹐小便淋瀝﹐日夕三四十次﹐漸覺黃瘦﹐宜順經散﹕韭子﹑琥珀﹑益智仁﹑金毛狗脊﹑白茯苓﹑石燕各五錢﹐石葦一錢﹐爲末。每一錢﹐韭湯調﹐日二服。

汗多胃怯兼驚惕﹐胃怯出汗﹐上至頸﹐下至臍者﹐益黃散﹔有因驚惕心虛﹐以致脾弱少食﹐心腋汗多者﹐大溫驚丸﹔驚熱者﹐小涼驚丸﹐俱牡蠣﹑麻黃根煎湯下。全因驚惕盜汗者﹐古芷砂散﹔脾胃弱者﹐錢氏白術散。

或有气弱心血溢﹔盜汗不止﹐气弱體瘦﹐乃心血溢盛爲汗﹐非虛也﹐宜人參﹑當歸各一錢半﹐豬心一大片﹐水煎服﹐以收斂心血。如手掌心汗多者﹐亦效。

額汗陽虛蒲扇灰﹐頭汗繞頸而止﹐本屬陽虛﹐但小兒純陽﹐或因濃衣被而額汗出﹐或睡中盜出者﹐用古蒲扇燒灰爲末﹐每三錢﹐溫酒調服。輕者﹐不藥自止。如滿口生瘡及久病額汗如油者﹐不治。

徧體香瓜痰火熄。

徧身汗出者﹐痰火盛也﹐宜香瓜丸﹕胡黃連﹑大黃﹑柴胡﹑鱉甲﹑黃柏﹑黃連﹑蘆薈﹑靑皮各等分爲末﹐用大黃栝蔞一个去頭﹐塡入諸藥至滿﹐卻蓋口用柴插定﹐慢火內煨熟﹐取出搗爛﹐入麵糊丸﹐綠豆大。每三丸或五七丸﹐食後冷漿水下。腋下﹑手足掌心﹑陰汗﹐煎地骨皮湯洗﹐白礬鑪底末敷之。

外集﹟卷五小兒門

附﹕小兒病機

小兒傷寒夾驚食﹐治與大人無異﹐所異者﹐夾食﹑夾驚而已。雜病亦然。

陰陽表裏大科同﹔傷寒左額靑紋現﹐肢冷無汗慘顏容﹔錢氏云﹕男子面黃體重﹑女子面赤喘急﹐其呵欠煩悶﹐手背熱﹐人迎脈盛則一也。

若手足溫又有汗﹐面光發熱是傷風﹔亦左額靑紋﹐與人迎脈盛。

夾食肚熱兼嘔逆﹐右額角靑似小蔥﹔右額角靑筋﹐發熱﹐頭額肚腹熱甚﹐或兼嘔肚腹痛者﹐傷食也。如傷寒夾食者﹐人參羌活散加靑皮﹑紫蘇﹐或藿香正气散合敗毒散﹐便閉加大黃。如內傷生冷﹐外感風寒﹐寒熱如瘧﹐惡心少食者﹐人參養胃湯。

夾驚手掌心有汗﹐靑紋先見額當中。

額正中靑紋﹐面色靑紅﹐手掌心有汗﹐時作驚惕﹐夜睡不安﹐手絡脈微動﹐發熱者﹐驚熱也﹐脫甲散﹑紅綿散﹑或人參羌活散﹐加僵蠶﹑蟬蛻﹑南星﹑全蠍﹑白附子﹑麻黃。便閉加大黃煎﹐調朱砂安神丸﹐或溫驚丸。

驚輕者﹐先發表而後安心神可也。

傷寒表初喜隈暖﹐傷寒惡寒﹐初起未發熱時﹐喜隈人藏身密衣被﹔若發熱者﹐晝夜不止﹐俱宜量體汗之。大槪太陽證見﹐羌活沖和湯﹔陽明證見﹐葛根解肌湯﹔少陽證見﹐小柴胡湯。

裏熱掀衣便不通﹔入裏內熱者﹐必揚手擲足﹐口中气粗﹐壯熱作渴﹐大便不通﹐方敢與調胃承气湯﹐或大柴胡湯微下之。

大槪太陰證見﹐羌活沖和湯加枳實﹑濃朴﹔少陰證見﹐羌活沖和湯加桔梗﹑知﹑柏﹔厥陰證見﹐羌活沖和湯加川芎﹑柴胡。有表復有裏﹐及驚風證見﹐雙解散加羌活﹑天麻﹑姜蠶﹑白附子﹑蟬蛻。

額冷肢厥面色慘﹐瀉靑陰病裏虛空。

理中湯﹑甘艸漧薑湯﹔甚者﹐四逆湯。

汗吐下溫俱從緩﹐免動驚痰與蛔虫。

傷寒溫補太過﹐以致生痰﹐變作驚風者有之﹔或汗下涼藥太過﹐以致胃寒﹐變成慢驚及蛔虫上攻者有之﹐危哉﹗傷風鼻塞气促亂﹐身熱咳嗽忌大汗﹔初起仍喜隈人引衣﹐惡風故也。凡傷風治與傷寒亦同﹐但傷風有汗﹐只宜解肌。身熱咳嗽﹐聲重气促﹐體弱者﹐惺惺散﹔咳熱盛者﹐參蘇飲﹔發熱盛者﹐人參羌活散﹑天麻防風丸﹔壯熱者﹐升麻葛根湯。此傷風表藥﹐不可誤用麻黃。

入裏能食渴且煩﹐便閉大黃方可灌﹔入裏與傷寒亦同﹐但傷風能食爲異。如煩渴﹐二便赤黃者﹐四順淸涼飲合小柴胡湯﹔二便閉者﹐大柴胡湯﹔風熱內實者﹐大黃丸。風與滯血畱蓄上焦﹐胸膈髙起﹐大便不通者﹐沒藥散﹕沒藥﹑大黃﹑枳殼﹑桔梗各二分﹐木香﹑甘艸各一分﹐姜煎服。

兼脾肢冷吐瀉攻﹐益黃補後大靑散。

風主肝﹐兼脾則必四肢淸冷﹐吐瀉不思乳食﹐不渴者﹐當先以益黃散或理中湯補脾﹐後以大靑膏發散﹔如身熱能食作渴者﹐當先以大靑膏或鉤藤散發散﹐後以益黃散補脾。如作喘脹者﹐兼用塌气丸﹔虛渴者﹐兼用錢氏白術散。

肺喘心驚腎畏明﹐各髒見證根據此斷﹔兼肺則喘息﹐兼心則驚悸﹐兼腎則畏明﹐各隨補母髒藥選用。

尋常感冒必從輕﹐暑濕大科尢可玩。

《懷幼書》云﹕雙解散能治風寒暑濕勞倦﹐然貴加減得宜耳。

外集﹟卷五小兒門

附﹕小兒病機

諸病發熱辧其初﹐有發熱不歇﹐鼻塞聲重者﹐爲外感表熱﹐屬三陽經﹔有潮熱者﹐似潮有信﹐爲裏熱﹔屬胃﹔有壯熱者﹐徧身向熱不已﹐合睡切牙﹐甚則發驚﹐屬心﹔有風熱者﹐身熱﹐口中气熱﹐屬肝﹔有痰熱者﹐面赤或腫﹐身熱喘咳﹐胸膈不利﹐屬肺﹔有溫熱者﹐但溫而不甚熱﹐屬脾﹔有腎熱者﹐陰囊赤腫釣痛﹐大便閉澀﹐屬腎。有驚熱者﹐時間發熱卽退﹐來日根據時發熱﹐或面靑狂叫﹔有積熱者﹐五心發熱﹐肚熱﹐至夜則甚﹕有疳熱者﹐骨蒸盜汗﹐咳﹐瀉﹔有瘧熱者﹐寒熱一日一發﹐或二三日一發﹔有血熱者﹐晝靜夜熱﹔有變蒸熱者﹐上唇微腫如臥蠶﹐或有珠泡子﹔有麻痘熱者﹐耳﹑鼻﹑腳梢﹑中指冷﹐腮赤噴嚏﹐唇紅﹐肌膚繃緊。發熱種種相類﹐初起當先詢問父母﹐已出痘未﹖如未患痘﹐仔細認證﹐蓋麻痘誤用下藥必變﹐且眞傷寒證﹐亦必表證已罷﹐日晡潮熱方敢下之。

陽證爲實陰證虛。

凡實熱面赤﹐气粗口渴﹐唇腫便閉﹐暴啼掀揭露衣﹐似傷寒陽證﹐宜人參羌活散﹑參蘇飲﹑通心飲﹑導赤散﹑瀉白散﹑瀉黃散﹑涼肝丸﹑連翹飲﹐甘露飲﹑生犀散﹑四順淸涼飲﹑八正散﹐隨宜選用。凡虛熱面色靑白﹐神緩口冷﹐泄瀉多尿﹐夜出虛汗﹐似傷寒陰證﹐宜惺惺散。虛煩自汗者﹐保元湯去術﹐加芍藥﹐浮小麥﹐姜棗煎服。

又有乍淸乍溫證﹐上熱下冷不自如。

上熱驚惕怫郁﹐不得自如﹔下冷泄瀉不常﹐敗毒散加當歸﹑木香。若升降陰陽﹐來復丹﹐薄菏煎湯化下三丸。

虛陽浮外熱不退﹐和胃元气自歸歟。

凡發熱表裏已解﹐忽陽浮於外﹐煩熱大作者﹐當與和其胃气﹐使陽气斂而歸元﹐身體自涼﹐參苓白術散﹑錢氏白術散﹑太乙丸﹐選用。

骨蒸多因熱有餘﹐間有稟賦榮衛虛。

因大病後得者﹐榮衛虛弱﹐宜滋養血气﹔或稟賦弱者﹐宜謹避風寒以護其外﹐調飲食以養其內﹐俱生犀散﹐或四君子湯加減。

食積痰熱濕火盛﹐因飲食得者﹐腹有積痞﹐面色淡黃﹐潮熱腹痛﹐宜磨積調脾﹐順理三焦﹐其熱自退﹐枳術丸﹑肥兒丸﹔成疳者﹐蘆薈丸。因積生熱﹑生痰者﹐二陳湯加升麻﹑葛根﹑白芍﹑人參﹑五味子﹐姜煎服﹔或枳術丸加陳皮﹑半夏﹑黃連﹑山楂﹑神曲﹐爲丸服亦好。

通用梨漿飲最宜。

梨漿飲﹕靑蒿﹝童便浸一宿﹐曬漧﹞﹑柴胡﹑人參﹑黃芩﹑前胡﹑秦艽﹑甘艸各一分﹐生梨或生藕各一片﹐薄荷二葉﹐地黃一寸。水煎服。治潮熱﹑積熱﹑瘧熱及脾積寒熱。靑蒿飲亦妙。

外集﹟卷五小兒門

附﹕小兒病機

痘證不過气血毒﹐毒乃胎家淫火食穢﹐停蓄臟腑﹐生後啼聲一發﹐悉歸命門。遇歲火運﹐時行傳染﹕或冬暖遇春夏而發﹔或因傷寒熱病失汗﹐下而變成﹕或因外感風寒﹐內傷生冷而發﹔或因跌僕驚恐蓄血而發﹐發則命門火動﹐煎熬左腎﹐夾脊逆流自頭額而下克丙火﹐不聚於面﹐令散四肢﹐所稟气血實則勝毒﹐爲順﹔气血虛則毒勝﹐爲逆﹔气血與毒相等則險。凡言順者﹐不必藥治﹔逆者﹐治之無效﹔險者﹐必用藥救。

首尾一十二日間。

除初熱三日不算﹐有熱發三五日﹐或十餘日故也。自報痘至收靨﹐首尾一十二日﹐中間有不守禁戒﹐以致淹纏。又有气血和者﹐不及一十二日而愈。初不甚拘日數﹐以後分日﹐爲初學較言耳。

證有初證並雜證﹐陰陽常變類傷寒﹔任他壞證並瘥證﹐無非邪與毒相殘。

初熱三日﹐類傷寒初證﹔自初熱至報痘﹐類傷寒六經三陰三陽證﹔六日以後﹐謂之雜證﹔報痘次至收靨﹐常證也﹔異常﹐謂之變證﹔水痘﹑斑疹﹐謂之類證﹔不治﹐謂之壞證﹔餘毒﹐謂之瘥證。其間機軸儼似傷寒﹐但痘毒自裏出表﹐非若傷寒自表入裏﹐所以治法微異。至於痘中百病﹐皆外感內傷﹐邪穢與毒相搏。大法痘未盡出﹐見三陽證﹐宜淸肌解毒﹔痘已出齊﹐見三陽證﹐宜溫中托裏。太陽病惡寒身熱﹐气急尿赤﹐出不快者﹐防風荊芥甘艸湯﹕三味等分﹐水煎服。少陽病乍寒乍熱﹐出不快者﹐連翹防風甘艸湯﹕三味等分﹐水煎服。陽明病身熱目赤﹐便祕﹐瘡徧肌肉﹐出不快者﹐升麻葛根湯加紫艸﹔四肢出不快者﹐防風芍藥甘艸湯﹕三味等分﹐水煎服。太陰病腹滿自利﹐四肢厥逆﹐已出者﹐附子理中湯﹑木香散﹑理中丸。少陰病痘出黑陷﹐口舌腐爛﹐四物湯加紫艸﹑紅花。厥陰病舌捲囊縮﹐糞靑目靑﹐時發厥逆﹐異功散﹑十全大補湯加附子。凡陽證見於春夏及天晴則順﹐陰證見於秋冬及陰雨則逆。

痘象豆形色豆色﹐惟有黑陷最驚人﹔痘者﹐豆也﹐大小不一無妨﹐惟欲圓滿硬實﹐不宜陷。有皮嫩易破﹐他如茱萸者險﹔如麻子﹑如蠶種﹑如浮萍﹐不分个數者逆。故曰﹕順其形則順﹐逆其形則逆。色者﹐五臟精華﹐紅﹑黃﹑綠者爲佳。痘乃脾土及君相二火所主﹐黃綠乃脾胃正色﹐毒將出也﹔紅亦深色﹐桃紅三分﹐紅中一分白﹐毒始出也﹔鮮紅則爲血熱。

初起紫者﹐大熱﹔白者﹐气虛毒未出也。初起白者﹐大虛﹔灰白者﹐血衰而气滯也﹔黑者﹐毒滯而血幹也﹔焦褐者﹐气血結也。

形屬气兮色屬血﹐形貴充頂色潤身﹔頂形圓滿者﹐天之象也。气﹐陽也﹐故形屬乎气。暈色紅潤者﹐地之象也。血﹐陰也﹐故色屬乎血。頂尖圓滿而不皴陷﹐則气體天而常親乎上﹔根窠紅潤而暈外明淨﹐則气體地而常親乎下﹐極其順也。

形色得半要根活﹐根地圓暈顯有神﹔交會不明形色反﹐燈影周旋眼法新。

气可盈而血不可盈﹐苟或形陷伏而不綻凸﹐則气不足以收毒﹐而反親乎下﹔色泛溢而不凝斂﹐則血有餘而反親乎上。又有气多血少者﹐痘𨿽凸而四圍無色﹔血多气少者﹐痘𨿽陷而四圍紅紫﹔毒有餘而气血不足者﹐其痘不發不紅﹐此气血之辧也。根卽圓暈﹐痘曰窠﹐圈圍暈曰根﹐圈暈外曰地皮﹐白無紅是爲交會。明白圓暈乃气血之會﹐形色之神也。蓋包血而成圓者﹐气之形﹐然必气與血會﹐而後圓形周淨﹔附气而成暈者﹐血之形﹐然必血與气交﹐而後暈色分明。𨿽然一元流行而已﹐自气血凝滯而言﹐謂之形﹐自气血光華而言﹐謂之色。形中有色﹐色中有形﹐運用鼓舞形色而言﹐謂之神。燈影周旋者﹐痘形色𨿽險﹐若燈光影與痘根圓暈相爲周旋﹐根窠紅活﹐漿影深濃﹐𨿽陷伏灰紫﹐皆可調治。若根窠不紅不起﹐血死不活﹐漿無影者﹐𨿽輕難治。故𨿽白日﹐亦必用麻油紙撚照之。自始至終﹐全以根地爲主﹐眼法新巧﹐全在於此。

證與痘亦恆相因﹐痘善而證惡者﹐必外感寒暑﹔證善而痘惡者﹐必外觸穢污。痘爲主﹐證爲輔﹐𨿽無他證﹐而痘惡者必死。

表實難出虛易出﹔證以身熱無汗爲表實﹐痘以紅突爲表實﹔證以身涼汗多爲表虛﹐痘以灰陷爲表虛。蓋無汗則膚腠閉密﹐所以痘稍難出﹐出則紅活綻突﹔多汗則腠理空疏﹐所以痘反易出﹐出則灰灸頂平。有言表實易出者﹐必裏實甚也﹐表虛難出者﹐必裏亦虛也。

裏實順靨虛倒靨﹐證以便祕能食爲裏實﹐吐瀉少食爲裏虛。裏實則正气收毒﹐自痘頂而下﹐漸次結痂者順﹔裏虛則气血不能收毒﹐而痘根先靨者逆。

不綻或淡表裏墜。

證旣吐瀉汗多﹐痘又灰白陷伏﹐表裏俱敗。

輕者從頭至足稀﹐能食便調不須治﹔重者不食二便乖﹝或祕或溏﹞﹐腳先頭上或齊至﹔凡出﹑靨從頭至足爲順﹐從足至頭爲逆﹐頭腳齊出﹑齊靨者險。所以輕者﹐靨出俱從頭至足﹐痘亦稀少﹔重者稠密﹐頭上未出未靨﹐腳上先出先靨。然痘以脾土爲主﹐自始至終﹐以能食者順。脹貫時﹐宜食老雞補气﹔收靨時﹐宜食雄鴨收毒﹐或豬精肉。肥者助痰滯气。始終忌魚鮏。二日一便者爲順﹐三四日不便者爲祕﹐一日三四便者爲利。

輕變重者非有妖﹐外感內傷犯污穢。

忌風寒﹐恐損表﹔忌暑﹐恐生煩躁﹔忌濕﹐恐膿不幹﹔忌生冷與蜜﹐恐寒中﹔忌肥膩﹐恐瀉﹔忌咸﹐恐渴﹔忌酒﹑蔥﹑魚﹑羊﹑鹽等﹐恐癢。淡食爲佳。忌煮雞﹑鵝﹑鴨卵﹐病患聞气害目﹔忌柿﹑棗﹑砂糖﹐恐痘瘡入眼﹔忌茶﹑醋。豬肝﹑豬血﹐恐瘢黑﹔忌燒香滿室以燥血﹐只宜常燒蒼術﹑豬甲﹑乳香以避惡气﹔忌酒色僧入灑淨冷水﹐閉其皮膚﹐大忌父母房室﹑月水﹑乳母腋气﹑人畜糞污﹑房內炙爆﹑對梳掃地﹑生人往來﹑一切惡穢﹐以致气滯。蓋气聞香則行﹐聞臭則止故也。自報痘至收靨﹐一有感傷穢污﹐便令當出不出﹐當靨不靨﹐或變黑陷作痛發癢﹐一切雜證。大槪外感﹐冬時﹐五積散去麻黃﹐加桂心﹑紫艸﹔春時﹐不換金正气散﹐加芎﹑芷﹑防風﹐或爲風邪所襲者﹐消風散加紫艸﹕暑月﹐六一散﹑淸暑益气湯﹐體薄淸貴者﹐只用保元湯﹐隨證加減。內傷乳食﹐气壅遏者﹐二陳湯加山楂﹑升麻﹑白術﹐四君子湯加砂仁﹑木香﹑川芎﹑紫艸﹐或枳術丸。宿食重者﹐感應丸。傷生冷﹑涼藥者﹐益黃散﹑治中湯。內傷兼外感者﹐調解散﹑加味四聖散。穢污觸者﹐避穢丹﹕蒼術﹑細辛﹑甘松﹑川芎﹑乳香﹑降眞香各等分爲末﹐烈火焚之。將出者﹐用胡荽泡酒噴帳幃﹐及懸胡荽於帳中﹐甚者﹐以胡荽泡湯﹐化下蘇合香丸。但胡荽能通心竅﹐利大腸﹐惟便滑者忌之。穢毒入內黑陷者﹐再蘇丹﹕白礬﹑生地龍炒各等分爲末。每五分﹐用小豬尾血調新汲水下﹐不拘時服。如體薄者﹐四物湯去地黃﹐加人參﹑黃梢﹑連翹﹑白芷﹑甘艸梢﹑木香。

類證水痘熱三日﹐出靨俱易眼光華﹔水痘似正痘﹐仍身熱二三日而出﹐初出卽如赤小豆大﹐皮薄痂結﹐中空圓暈更少﹐易出易靨﹐被濕則難結痂﹐亦不爲害。外證兩眼如水﹐宜小麥湯﹕滑石﹑甘艸﹑地骨皮各一分﹐人參﹑麻黃﹑大黃﹑知母﹑羌活﹑葶藶各二分﹐小麥七粒﹐水煎服。如斑瘡水痘﹐煩熱溺澀﹐口舌生瘡者﹐八正散。

斗熱發斑或丹毒﹐斑紅痕如錦紋﹐或如蚊迹﹐與傷寒陽毒發斑同﹐熱極則發﹐宜敗毒散表之﹐汗後身涼﹐紅痕自退。再越二日﹐或報痘反少。又有報痘時﹐熱盛發斑者﹐透肌散加紅花﹑黃芩﹑升麻。咽痛﹐加玄參﹑磨犀角和服﹐或玄參升麻湯加減。熱盛者﹐解毒湯加芎﹑歸﹑白芍﹑防風。若見黑斑卽死﹐水﹑膿後發斑者亦死﹐斑少者可救。報痘時有紅丹如雲頭尖者﹐敗毒散加紫艸﹑紅花﹑黃芩解之﹔如腫髙紅紫痕者﹐透肌散加黃芩﹑地骨皮﹑蟬蛻。

頂平有水是疹麻。

疹如粟米﹐微紅﹐隱隱皮膚不出﹐作癢﹐全無腫痛﹔麻卽如麻﹐頂平軟﹐不礙指﹐卽有淸水。痘多夾疹同出﹐麻亦多夾疹同出﹐故曰痘疹﹑麻疹。但痘成膿後﹐出疹者反順﹐水後出者逆。又有先發疹而後發斑者﹐亦無害。治疹宜消風熱﹐用敗毒散加葛根﹑升麻﹑白芷﹐表退肌熱﹐則疹自無矣。又有報痘後﹐麻疹稠密如蠶種者﹐透肌散加柴胡﹑紅花解之。若色好﹐不可過用涼藥﹐必傷脾胃﹐易致陷伏也。

麻有夾痘同出者﹐麻沒痘存色愈加﹔麻夾痘出者﹐治痘爲主﹐麻必先沒而痘獨存。蓋痘屬五臟爲陰﹐難出難靨﹔麻屬六腑爲陽﹐易出易沒。

麻沒後痘必起發﹐形色愈加者順﹐如形色已虧者﹐四君子湯加芎﹑歸﹑黃﹔黑陷者﹐去茯苓﹐更加紫艸﹑木香﹑糯米﹐入酒煎服。

麻急理麻痘急﹝理﹞痘﹐麻痘源頭共一家。

雜證熱毒頭亦痛﹐凡雜證﹐皆因榮衛不和﹐以致毒不泄於肌膚﹐而反內攻臟腑﹐或上攻咽﹑膈﹑頭面﹐多挾內外邪穢。

頭痛初起爲風﹐以後多熱毒上攻﹐毒甚則腫。

眼紅舌苔唇吒﹔眼角流紅﹐或目黃﹐肝熱﹔舌上白苔﹐心熱﹔口唇吒嘖欲怒﹐肺熱。

口瘡咽痛郁多啼﹐口瘡痛不能食﹐脾熱﹐五福化毒丹﹐或蜜漬黃柏汁飲之。咽漧澀痛﹐口爛齒腫﹐心胃熱也﹐甘露飲﹐或甘桔湯加牛蒡子﹑麥門冬﹑竹葉煎服﹔水漿不入者﹐紫雪抱龍丸﹑消毒飲。如能食便溏者﹐又當淸上溫下﹐不可純用涼藥。多啼﹐當察外證﹑郁毒在表在裏﹐調之。如果因心熱﹑痰熱者﹐辰砂六一散﹐痘未出﹐蔥白煎湯下﹔痘出盛﹐燈心煎湯下﹔黑陷者﹐加龍腦半釐﹐紫艸煎湯下。

貫脹極忌咳與喘。

初熱咳嗽气促﹐風寒在表故也。痘出時咳嗽脇痛﹐吐食不下者﹐半表裏邪也﹐小柴胡湯加五味子﹑枳殼﹑桔梗﹔小便赤者﹐加山梔﹑赤茯苓。如服冷藥太過﹐咳嗽﹑肢冷﹑嘔吐者﹐甘艸漧薑湯。脹貫時﹐呵欠﹑噴嚏﹑打屁亦忌。如咳嗽气喘﹐乃毒攻肺脹﹐胸髙聲啞而死﹐果系外感者﹐亦必痘好乃吉。初起煩躁喘急者﹐麻黃湯加桑白皮及麝一釐﹐或黃芩湯加麻黃﹑桂枝﹔便祕者﹐前胡枳殼湯。凡無痰喘急﹐不能臥者﹐死。

大渴不止恐陰虛﹐口渴﹐毒火炎上者﹐用甘艸﹑栝蔞根等分﹐水煎服﹐或黑豆﹑綠豆各二合﹐烏梅二个﹐水煎澄淸服﹔飲水小便少者﹐恐濕漬脾土﹐後難收靨﹐宜六一散滲之﹔內虛津乏者﹐保元湯加麥門冬﹑五味子﹐或參苓白術散﹑黃六一湯。如虛陽偏盛好飲冷者﹐木香散﹐倍丁香﹑官桂﹔陰寒偏盛好飲熱者﹐異功散加木香﹑當歸。惟血虛痘黑﹐火動發渴者難治。凡虛證見渴者皆死。

胸緊煩躁安眠少﹔胸膈緊滿者﹐枳梗湯﹐或二陳湯加枳殼。煩躁動止不寧﹐初起報痘時躁者﹐表未解也﹐宜淸內解肌﹐黃芩芍藥湯和之﹔起脹時躁者﹐毒欲散未散也﹐或生黑豆一味煎湯﹐徐徐冷凍飲料﹐解毒散熱﹐召復陰气﹐或抱龍丸﹑生犀角磨汁﹑單甘艸煎湯﹐俱能解毒﹔貫膿時躁者﹐毒衝心膈也﹐宜利小便﹐大便不通者﹐宜潤之﹔結痂後躁者﹐解其餘毒可也。痘出及餘毒煩躁﹐小便不利者﹐用燈心一把﹐鱉甲二兩煎服。煩躁不得眠者﹐酸棗仁湯。

腹痛有塊或堅硬﹐初熱時腹痛甚﹐手足稍冷﹐尻﹑陰冷﹐爲痘毒作痛無疑。外感﹐宜藿香正气散﹑升麻葛根湯﹑參蘇飲﹐俱加山楂﹔內傷生冷凍飲料食﹐腹痛自利者﹐理中湯加陳皮﹑砂仁﹑木香。如痘出腹痛﹐便調者﹐無妨﹔便祕鼻熱﹐痛甚﹐痘出不快﹐體冷甚發厥者﹐獨聖散﹐或四磨湯﹐服之則毒瓦斯泄而四肢溫﹐腹痛自止。已出﹐厥痛者亦宜。

腹脹初起尙可表。

初熱腹肛﹐毒與邪搏﹐升麻葛根湯加山楂﹑牛蒡子﹐微汗卽散。一切異證﹐隨證加減由人。但此湯乃初起及結痂後﹐解毒涼肌之藥﹐惟內虛胃弱﹐及紅點見後無表證者忌之﹐如大小便難者﹐四聖散﹑紫艸飲。

失血肺胃被熱侵﹐毒並大腸便瘀了﹔痘出陰分﹐極忌動血。口鼻失血﹐肺胃熱甚﹐宜解毒湯加生地﹑大黃﹔輕者﹐黃芩湯﹔虛熱者﹐單人中白爲末﹐蜜水調服。便血糞黑﹐毒並大腸﹐犀角地黃湯﹐或小柴胡湯加生地。痘出下利黃赤膿血﹐身熱作渴者﹐薤白湯﹑三黃熟艾湯﹐解其毒而痘自出。便血神昏不醒者﹐抱龍丸救之。蓋痘𨿽內毒﹐運之者血﹐心主血藏神﹐今便血神昏﹐宜乎危矣。如大小便血及七孔流血者﹐卽死。有因服涼藥以致毒陷﹐瀉血有如豆汁黑者﹐急用理中湯﹑胃風湯﹐得便閉﹑瘡紅活者生。若脹貫時便血而瘡壞無膿者﹐胃爛必死。痘愈後便血﹐或下腸垢身熱者﹐升麻葛根湯加黃連﹑生地﹔身熱煩渴者﹐解毒湯﹔熱勢盛者﹐小承气湯﹔下利者﹐黃連阿膠丸﹐小駐車丸。

內外毒蘊便不通﹐煩脹汗渴言譫杳。

《活人》謂首尾不可下者﹐蓋痘未出﹐有表無裏﹔痘旣出﹐表盛裏虛﹐所以首尾忌下。柰其間有因外感裏熱﹐及內傷熱食﹑熱藥﹑以致熱毒蘊結﹐便祕煩躁﹐腹脹﹐手掌心並腋下有汗﹐作渴﹐譫語﹐實熱裏證悉俱﹐腸胃壅塞﹐脈絡凝滯﹐壅遏痘毒﹐不出不起不靨﹐必用下藥﹐通其榮衛﹐而後毒得起發﹐從權以下利藥中﹐加以升提﹐使邪熱去而痘毒升。痘未出者﹐升麻葛根湯﹐消毒飲加大黃﹔熱甚者﹐涼膈散﹐以其有連翹﹑薄荷輕淸﹐亦上升發也。𨿽痘出不快﹐有此裏邪實熱者﹐亦宜。痘已出或將靨﹐有熱毒便祕者﹐小柴胡湯加生地﹔或四順淸涼飲﹑犀角地黃湯﹐俱加大黃。尋常熱輕﹐而無煩躁狂譫﹐痘未出者﹐只宜敗毒散﹑連翹飲﹑紫艸飲﹑紫艸木通湯﹔痘已出者﹐四物湯加芩﹑連﹑桃仁﹑麻仁﹐或麻子仁丸以潤之。苟非外感邪入裏深極﹐內傷濕熱蘊結﹐與毒相拒﹐斷不敢下﹐惟瘥後餘毒﹐量體下之可也。故曰痘疹下之早﹐則爲陷伏倒靨﹐猶傷寒下之早﹐則結胸也。又痘瘡利藥﹐忌用丸﹑丹及巴豆﹑水銀﹑輕粉﹐此三味但能去髒中驚涎積熱﹐非痘家所宜。

小便赤澀腹心膨﹐熱微熱甚有分曉﹔小便赤澀﹐以致心腹膨滿﹐由胃熱心火不降﹐陰气不能升也。痘未出者﹐紫艸飲發出其毒卽愈﹔痘已出者﹐四聖散加黃。小便澀赤熱﹐並大便亦祕﹐不敢下者﹐五苓散﹑導赤散﹑紫艸木通湯﹑連翹散以滲之。如熱微﹐又不敢滲小便﹐恐損眞气者﹐只宜獨聖散﹑紫艸飲以解其毒。古云﹕大熱利小便﹐小熱和解是也。又回漿內腑化毒﹐溺多則順﹐稍有閉者﹐宜善調之。

熱甚狂喘或發驚﹐誤投驚藥禍非小﹔痘已出﹐狂叫多怒喘呼者﹐爲熱甚而無陰以斂之也﹐犀角地黃湯﹐痘毒驚搐﹐𨿽亦由於心熱﹐肝風旺而脾土虛﹐則火炎爲搐﹐宜瀉肝則風自去﹐利小便則熱不炎。若槪用驚風涼藥﹐如銀花﹑腦﹑麝﹑靑黛﹑朱砂﹑硝石﹐令心寒而毒瓦斯內伏﹐當出不出﹐已出未靨。如先驚後痘者輕﹐先痘後驚者逆。痘色粒分明﹐驚來卽去者無害。痘未出﹐因外感與內熱相搏發驚者﹐惺惺散﹑消毒飲﹑加減紅綿散﹑大靑膏﹑紫艸膏﹐兼服勻气散﹐毒泄而心神自定﹐气勻而痘瘡自出矣。又有暑搐昏冒者﹐六一散﹔痰盛神昏不醒者﹐抱龍丸﹔或睡中手足常縮﹐將發驚搐者﹐急用導赤散利小便﹐或四聖散以解毒。痘已出﹐虛者保元湯加芍藥最妙﹔熱者﹐五福化毒丹﹑瀉靑丸﹑古牛蠶散﹔熱甚搐毒攻心﹐以致黑陷者﹐從權以涼驚丸﹐或豬尾膏暫服可也。抑考熱證譫語妄言屬心﹔搐搦驚癇屬肝﹔腫脹便祕屬脾﹔喘渴咳嗽屬肺﹐盡皆四髒所發。虛證可以類推。

徧身作痛毒外行﹐痛乃痘之善證﹐或徧身痛﹐或只幾顆痛﹐有外邪所搏者﹐初見紅點時﹐宜參蘇飲加木香﹔輕者﹐消毒飲﹐或升麻葛根湯倍芍藥﹔甚者﹐更加蟬蛻﹑山楂﹑羌活。有痘出身痛﹐肉皴痘密者﹐勻气散﹑小活血散。惟脹貫時作痛不忌。

熱癢淸內虛實表。

諸痛爲實﹐諸癢爲虛﹐虛實於形色上分之。色不灰陷﹐便難而癢者爲實。有因風寒者﹐消毒飲﹔有因食毒及食鹽者﹐四君子湯加酒芩﹑連﹐或大黃微潤之。通用單蟬蛻湯﹐時時服之。癢甚者﹐水楊湯浴之﹐或用食鹽和百艸霜﹐水濕略炒過﹐置火內燒煙燻之﹐其癢立止﹐虛癢亦效。或用蜜水調滑石末塗之﹐且令瘡痂易落無痕。

色淡甚則倒靨﹐便溏而癢者爲虛﹐宜保元湯倍加黃實表﹐少加芍藥活血﹔癢甚徧身爪破﹐膿血淋瀝﹐不能坐臥者﹐內托十宣散去桂﹐倍黃﹐加白芷止癢﹐當歸和血﹐木香調气﹐气行血運﹐其癢自止﹐或小活血散合四君子湯﹐加黃﹑枳殼。有毒瓦斯陷內癢塌者﹐木香散加丁香攻裏﹐官桂實表以救之。凡手足常搖動者﹐將發癢也。

虛證腹脹身必涼﹐痘已出虛脹有二﹕有因內傷生冷﹑涼藥﹐與內熱毒相拒﹐不得發越﹐故令腹脹﹐宜蘿卜子﹑紫蘇梗﹑陳皮各一錢﹐漧薑﹑甘艸各五分﹐水煎服。食減者﹐加白術﹔甚者﹐發寒肢厥﹐瘡白無血色﹐多致不救﹐急用木香散﹐溫中逐冷﹐甚則異功散。有毒瓦斯陷伏作脹者﹐宜溫中解毒﹐人齒散﹑小活血散。惟腹脹目閉口臭者死。

吐瀉痘出最難當﹔初起吐瀉無妨﹐痘出脾胃冷者﹐胃愛散。因外感者﹐寒月﹐理中湯﹑五積散﹑異功散﹔暑月﹐六和湯﹑胃苓湯。因內傷者﹐四君子湯加砂仁﹑陳皮﹐理中湯去參﹐加濃朴﹔宿食重者﹐感應丸。痘出後極忌泄瀉﹐起脹尢忌。有瀉皆屬虛冷﹐急用保元湯加桂﹑芍﹐或木香散。泄滑者﹐用肉豆蔻一个﹐乳香一豆大﹐爲末﹐米飲下﹐或固腸丸。因泄頂陷者﹐內托十宣散﹑四聖散加減。如吐瀉喘渴﹐蛔虫已出﹐目直便流﹐利腸垢者死。

自汗气弱難收靨﹐濕熱燻蒸神術方﹔痘出後﹐切忌汗多﹐以致气虛必難作漿收靨﹐急用保元湯止之。如初起濕熱燻蒸者﹐用白術二錢﹐黃連一錢﹐浮小麥煎服﹔若傷風自汗﹐量用桂枝﹑防風可也。惟身寒﹐汗綴如珠﹐神昏者死。

痘出寒熱內虛甚﹐寒戰火郁必發癢。

已出痘而寒熱者屬內虛。七日前後獨熱者﹐气血與毒俱盛之過﹔七日前後獨寒者﹐气血損而毒火內郁﹐難治。寒戰切牙﹐足膝冷如冰﹐尻﹑耳反熱﹐脹貫靨時極忌﹐乃气血虛極﹐宜保元湯加桂﹔甚者﹐異功散。

變證冷祕熱吐瀉﹐臟腑熱則便祕﹐脾胃冷則吐瀉﹐常也。有嘔吐不食﹐面靑瘦者爲冷祕﹔久不大便﹐而無裏急後重者爲虛祕﹐俱宜內托十宣散。气虛者﹐四物湯﹑麻子仁丸。又有能食﹐結澀下如粟塊者﹐爲風祕﹔胸脇腰腹引痛者﹐爲气祕。熱毒攻胃吐瀉﹐手掌心並腋下熱而有汗﹐臉赤渴欲飲乳﹐乳滿胸膈不化則吐﹐吐了又渴﹐急欲飲乳﹐是熱吐也﹔小便赤澀而渴者﹐熱瀉也﹐俱宜五苓散﹑竹葉石膏湯加陳皮。痰壅吐食者﹐二陳湯﹔濕熱吐者﹐葛根竹茹湯加黃連﹔濕熱瀉下臭穢者﹐解毒湯加白術。大吐身熱腹滿﹐二便赤澀﹐面赤喘悶者﹐當利小便﹐四苓湯﹑導赤散﹐不瘥者﹐宣風散下之。

熱甚四肢仍發厥﹔凡痘證身寒不治。但其間有患熱證﹐而忽發厥肢冷者﹐猶傷寒伏熱深而厥亦深也﹐宜隨證用淸內解毒藥﹐毒出而身體自溫矣。如痘未出﹐豬尾膏最妙。

大便不通小便血﹐徧身肌肉盡破裂。

初熱誤用熱藥﹐報痘又以胡荽﹑葡萄﹑人齒服之﹐虛者猶宜﹐實者令毒攻臟腑肢絡﹐灌注耳﹑目﹑口﹑鼻﹑咽喉閉塞﹐大便不通﹐小便如血﹐或爲癰瘡肌膚破裂﹐皆陽盛無陰也。宜豬尾膏﹑犀角地黃湯﹑解毒湯﹑三黃丸。服後瘡出紅活者吉﹐倒靨者死。暑月痘爛生蛆﹐乃熱毒盛也﹐內服淸熱之藥﹐外以帶以柳枝鋪地臥之﹐或水楊湯沃之亦好。

痘變倒靨與陷伏﹐痘色初出淡紅變白﹐白變黃者吉﹔初出鮮紅變紫﹐紫變黑者逆。痘形陷伏倒靨﹐自其內傷气虛﹐而不能起發而言﹐謂之陷伏。宜溫中托裏﹐令脾胃暖而榮衛通也﹐甚至硫﹑附亦可暫服。自其外感及穢污而言﹐謂之倒靨。外感宜溫散寒邪﹐而榮衛復行﹔犯穢﹐宜燻解之。凡當出不出﹐當脹不脹﹐當貫不貫﹐當靨不靨﹐俱以照原爲气血旺﹐退減均謂之倒靨陷伏。

惟有黑陷當詳究﹔黑﹐乃北方寒水之色﹐然火熱反兼水化﹐色亦能黑﹐故變黑當究寒熱。寒證變黑者﹐因風寒歸腎﹐宜溫散﹔因爲虛毒陷﹐宜溫補。熱證有毒盛火炎﹐宜涼心淸解﹔有髒燥無陰﹐宜潤血化痰。噫﹗痘變不過陷伏﹑倒靨﹑黑陷﹑斑爛四者﹐黑陷最危﹐可不究諸﹖初出黑色狀如蚊﹐祕躁皆因瘀血蓄。

初出狀如蚊咬色黑者﹐因毒瓦斯暴出﹐瘀熱搏之﹐故血凝不行﹐遂成黑陷。大小便閉﹐腹脹喘急﹐煩躁﹐宜山梔仁湯﹑人齒散﹑加味四聖散﹑單蟬蛻湯加紫艸﹔出不快者﹐宣毒膏﹑豬尾膏。

出不能快如炭焦﹐表分大熱還宜透﹔表熱如炭﹐焦黑陷伏﹐見熱證者﹐透肌散加紅花﹑地骨皮﹐或單犀角磨水服之﹐或獨聖散﹑小活血散。腹痛者﹐單蟬蛻湯。漧枯倒陷甚者﹐單麻黃五錢﹐用蜜水拌炒﹐水煎去沫再煎﹐乘熱服之﹐其痘復起。

靑幹紫黑身熱微﹐便祕急下去陳垢﹔痘出不快﹐已出者靑幹紫黑﹐身不大熱﹐大小便閉﹐是熱滯於內﹐毒瓦斯無由發泄﹐宜宣風散﹔气怯者﹐木香檳榔丸﹐俱令先下黑糞﹐次下褐糞﹐後以四君子湯﹐加濃朴﹑木香﹑陳米和胃﹐良久糞黃﹐瘡自出透。

若表大熱者﹐不可大下。如靑幹紫黑﹑睡昏﹑汗出不止﹐煩躁熱渴﹑腹脹啼喘﹐二便閉者危。

入裏熱極身紫黃﹐喜瀉膿痂惡毒臭。

毒瓦斯入裏﹐心神昏悶﹐或出不快﹐或難結痂﹐乃毒火燥盛﹐以致黑陷者﹐豬尾膏﹐涼心通竅則气和神疏﹐而痂自結矣。痘出黑陷﹐反當結痂不結痂﹐便閉腹脹身黃﹐紫腫變黑﹐濕熱最重者﹐急以單大戟丸﹐利去膀胱邪水﹐猶傷寒木賊土敗﹐急下之﹐可保五死一生。如所下水穀不消﹐身冷戰振多汗﹐尻﹑耳熱者﹐爲水溢土崩﹐必死﹔若下後身熱气溫飲水﹐尻﹑耳冷﹐或瀉膿血﹐瘡痂者﹐爲毒瓦斯盡去﹐胃气猶彊。瀉後仍宜四君子湯﹐加濃朴﹑木香溫脾爲妙。

髒燥至極已亡陰﹐痰盛發驚狂叫吼﹔毒郁髒燥﹐無陰以守﹐狂叫喘呼﹐痰盛欲發驚風者﹐四齒散加蟬蛻﹐古牛蠶散以解毒﹔遂成黑陷者﹐犀角地黃湯以養陰﹐抱龍丸以降痰。若發驚狂譫語者﹐砂辰六一散﹐用紫艸﹑燈心煎湯﹐磨犀角﹑玳瑁汁調服﹐或護心散。蓋涼血則不致紅紫﹐解毒則免黑陷。失治﹐不日聲啞而死。

果系虛寒二便淸﹐脾腎兼補加訶蔻﹔痘出裏虛﹐心煩惡熱﹐以致黑陷者﹐八物湯去地黃﹐恐滯血﹔去芍藥﹐恐伐胃﹔加木香和脾胃﹐大補气血。

蓋脾胃暢而不致內陷﹐气血盛而不致癢塌。寒冷多因乳母忍饑受冷﹐以致芽兒寒冷歸腎﹐痘變黑陷。寒月﹐木香散﹑異功散發之﹔天溫時﹔內托十宣散﹐去桂﹑木香﹐加紫艸﹑蟬蛻。

帶紫爲熱帶白虛﹐黑如烏羽猶可救﹔帶紫者爲血熱﹐四物湯加芩﹑連﹑紅花﹔帶白者爲气虛﹐保元湯去甘艸﹐加紫艸。通用靈砂三五粒﹐磨酒服﹐能起黑陷。凡痘變黑如烏羽光潤﹐不發寒而尻﹑耳冷者﹐爲血活可救﹐紫艸飲合小活血散。

外黑裏白赤者輕﹐凡痘外黑裏白者輕﹐外黑裏赤者微重﹐外白裏黑者太重﹐瘡頂陷黑﹐中有眼如鍼孔紫黑者死。

輕甚一个大黑痘。

頭面上忽生三五个﹐或只一个髙碩紫黑﹐儼似疔痘者﹐名曰飛痘。有此痘出最輕﹐或只此一痘﹐再不出痘。

是知黑痘生死輕重迥殊﹐可不詳辧深究之乎﹗徧身斑爛膿不幹﹐痘當發散不發散﹐則毒瓦斯閉塞﹐胸滿喘促悶亂﹔不當發散﹐而彊發散﹐則痘毒出盛﹐表虛難靨﹐以致肌肉如爛﹐故曰爛斑﹐治宜調脾進食﹐令大便不祕不利﹐養榮衛以生肌解毒﹐則無目赤咽痛﹑口瘡﹑吐衄等證。如大便不通﹐膿水不幹者﹐牛黃丹﹔斑爛膿汁不漧作痛者﹐敗艸散﹐或漧黃土爲末﹔幹糝。輕者﹐用豬膽汁調芒硝末敷之﹐勿令動著﹐直候瘡痂自落。瘡爛成片﹐欲不成瘢痕者﹐用幹牛糞火過﹐取白心入乳香爲末藉之﹐甚者﹐麥麩襯臥﹔暑月熱盛﹐當藉之以芭蕉葉。有因過汗內虛臟腑﹐自利斑爛﹐或因飲水多者﹐俱保元湯加防風﹑白芷﹐外敷敗艸散。敗艸散﹕用蓋屋及墻背上遠年腐艸﹐洗淨﹐焙或曬榦爲末﹐帛裹撲之。甚者﹐鋪牀席﹐令兒臥之﹐甚妙。此艸經霜露久﹐善解痘毒。

作痛有如刀刻鏤﹔穢污觸犯而然﹐治見穢污。

要知痘變頂不變﹐陽存生意必然復。

報痘自頂上陽位起﹐且稠者固凶﹐如痘徧身變壞﹐獨頂額上不變則吉。貫膿時變成水無膿﹐皮薄如紙﹐徧身擦之卽破﹐惟額上不破者可治。若陽位與心胸先破者死速。收靨時﹐敗證悉見﹐惟額上﹑太陽﹑方廣﹑頂上未靨如舊者可生。

疔痘頭面胸背危﹐四肢點破毒可泄﹔起脹時﹐有痘長大而紫黑者﹐名曰疔痘。疔者﹐釘也﹐把住痘瘡不起﹐蓋气血弱以致毒聚而成形。如气血勝而毒變制﹐結於四肢﹐或小或个數少而穿筋骨者易治﹔結於頭面﹑腹背﹐逼近於內者﹐勢必穿臟腑﹐難治﹐急以保元湯加牛蒡子﹑荊芥﹑芩﹑連﹐助气逐毒。外以銀簪挑破疔頭﹐令父母吮去惡血﹐或綿裹指甲掐去惡血﹐展去亦可﹐蓋痘破而毒瓦斯得發故也。或用珍珠五粒﹐鐵器上炙黃色﹐豌豆四十九粒﹐頭髮一團﹐俱燒存性爲末﹐油胭脂調成膏﹐將兒在溫暖處﹐忌風寒穢气﹐先用銀簪挑開疔口﹐將藥點入疔內﹐實時變爲紅白色﹐余瘡皆起。又有黑痘獨大﹐頂心黑﹐撥之如綿筋有臭者﹐保元湯加芎﹑桂﹑糯米﹐補提其气﹐如變黃色者﹐可保。

痘癰手足先腫疼﹐血引毒注三陰穴﹔凡痘癰﹐必先手足及脈絡之處或有紅腫﹐或手腕鮮紅一塊﹐或手足有硬痛處﹐或足痛不止﹐或足上痘腫如瓜﹐皆發癰之兆也。因其腫痛深淺﹐而知其癰之大小。原因痘出﹐復被風寒郁其熱毒﹐或痘出服熱藥﹑熱食過多所致。又有痘變壞﹐而毒並一處發者反吉﹐治法見後瘥證﹐蓋痘未愈時﹐𨿽癰發亦不宜治癰。若初起胸前腦上有一塊紅腫﹐及徧身有塊者死﹔貫膿時﹐足腫靑紅流水﹐痘不好者亦死。

脹貫收靨或不齊﹐發疔發癰反可悅﹐凡痘當脹貫不脹貫﹐當靨不靨﹐得發疔與癰者反吉。凡癰毒﹑疔痘生於胸前﹑腰腎之間至重﹐紅小者生﹐黑大者死。

陽毒凡瘡每乘虛﹐濕潤爲實漧枯乏。

七日前陽毒﹐凡瘡卽黃﹑血風﹑綿花﹑楊梅瘡之類。痘瘡未痊及初結瘢處﹐肉分必虛﹐毒趨虛處而出﹐陽瘡陰毒﹐混雜一黨﹐反勝諸毒而名之也。其瘡濕潤者﹐爲气血俱盛﹐而諸毒易成漿也﹐宜解毒湯主之﹔其瘡枯燥幹紅者﹐爲气血俱弱﹐毒與諸瘡相拒﹐而俱不成漿也﹐宜保元湯加芎﹑桂﹑糯米﹐更以水楊湯沃之﹐則枯轉潤﹐白變紅﹐其漿自溢矣。水楊湯﹕楊柳五斤﹝春冬用枝﹑秋夏用葉﹞﹐洗淨搗碎﹐取長流水一大釜﹐煎六七沸﹐去渣。將三分之一注盆中﹐宜先服湯藥﹐然後乘熱洗浴﹐久許乃以油紙撚點燈照之﹐累累然有起勢﹐陷處有圓暈紅絲﹐此漿影也。漿必滿足﹐如不滿﹐又如前浴法。弱者只浴頭面手足﹐勿浴背﹐燈照如無起勢﹐則气血敗而津液枯。蓋痘不成漿﹐乃气澀血滯﹐腠理固密﹐藥气力緩﹐頗難頓爾達其頭面手足﹐惟服藥後以此沃之﹐其藥藉此升提開豁萬竅。洗法必添湯久浴﹐使其緩透肌內﹐疏通內外﹐斯毒瓦斯隨暖气而發。凡報痘起脹﹑行漿貫滿﹐痘瘡頂陷﹑漿滯不行或爲風寒久克者﹐皆效。

壞證頭低肢軟脆﹐初起表證﹐足冷無害。惟足冷頭低﹐四肢軟弱﹐始終大忌。痘出後﹐頭溫足冷者亦死。

面色靑腫HT鼻屎﹔痘以心血爲主﹐面赤者順﹐面靑必生風﹐虛下利厥逆。報痘誤服熱藥﹐發而不透﹐以致身體頭面兩目皆腫﹐風搐身彊者﹐人參羌活散救之。如當脹之時﹐頭額腫如瓜﹐或面腫﹐或順項亦腫而瘡不腫者死﹐宜消腫毒﹐補中气以救之﹐若痘色與皮一般腫﹐根窠紅者無害﹐或一邊面腫﹐形色順者吉。鼻燥有黑气﹐或以手HT鼻孔者死。

露睛耳焦唇紫崩﹐兩目閉而露睛無魂﹐如魚眼﹑貓眼者死﹐或兩眼不封而光爍者亦死。耳內焦黃﹐唇紫燥裂﹐甚則唇崩潰爛﹐乃見標之時﹐復感風寒﹐使熱毒攻內﹐不治。

口爛舌捲戛牙齒﹔口內臭爛﹐舌上白苔或黑﹐舌捲囊縮﹐身必戰動﹐肚腹急痛不止﹐痘變紫黑者﹐謂之內潰胃爛。原因七日前被風寒所中﹐腠理周密﹐壅塞其毒﹐反攻臟腑之內﹐宜量與淸胃消毒豁痰﹐解散風寒之劑救之。切牙作渴身熱者﹐心胃熱也﹐宜甘露飲。如寒戰切牙﹐則爲腎毒上攻﹐內托十宣散﹐去防風。白芷﹐加茯苓救之。

聲啞飲食便挫喉﹐聲出肺與心﹐或感風寒失聲﹐或飲食毒壅﹐或多啼气噎。不問已出未出﹐失聲身溫者﹐解毒防風湯﹔便祕者﹐甘桔湯加當歸﹑黃連﹑大黃﹔身涼者﹐內托十宣散倍桔梗。如漿滿聲啞者﹐肺气絕也﹐不治﹔痘出不好﹐聲啞者亦死。又有呃逆胃寒﹐冷气上升也﹐宜鹽炒吳萸一錢﹐丁香五分﹐水煎服。咽喉有毒﹐飲食如鋸挫喉﹐水漿不入﹐或吐出﹐或常漧嘔者﹐危﹔若貫膿時見此證﹐二便閉者﹐反吉。

腰痛如咬囊縮死﹔腰痛如咬﹐不能起立﹐胸髙足冷者﹐腎絕。若微痛者﹐風寒所傷。敗毒散解之﹐外以麻油揉按。囊縮者﹐肝絕﹐不治。

身溫爲實身涼虛﹐溫補解毒法盡矣。

不問初證﹑雜證﹑變證﹑壞證﹐俱以身溫爲順﹐身涼爲逆。譬之種豆﹐晴暖則易生。且人無非常之熱﹐亦無非常之冷﹐惟身溫﹐溫則爲气血和也。大槪熱證身溫﹐俱宜解毒﹔虛證身涼﹐俱宜溫補。虛證有熱者﹐溫補中兼解毒﹔熱證有虛者﹐解毒中兼溫補。解毒﹕初出﹐消毒飲﹑連翹散。解毒中略兼溫補﹐解毒防風湯﹑鼠粘湯。溫補﹕血虛﹐四物湯﹐或古芎歸湯﹔气虛﹐四君子湯﹐或保元湯爲主。泄者暫加白術﹑茯苓﹔煩渴加麥門冬﹑五味子﹔虛熱加黃連﹕濕痰加陳皮﹔气郁不通加山楂﹔消毒加鼠粘子﹔退癰腫加荊芥穗﹔扶胃气加陳黃米﹔助陽發表加生薑﹔色紫血熱加連翹。要知連翹﹑鼠粘﹑山楂﹑甘艸﹐始終必用﹔官桂﹑川芎﹑紫艸﹑芍藥﹐五七日後愼用。气血俱虛者﹐內托十宣散﹑托裏散﹐或保元湯加當歸﹑芍藥以活血﹐或合勻气散以和气。

溫補中略兼解毒﹐八物湯加酒炒芩﹑連或保元湯各一錢﹐加牛蒡子﹑黃芩﹑黃連﹑玄參﹑絲瓜灰﹑連翹﹑白芍各五分﹐姜﹑蔥煎服。七日後勢重毒深者﹐气虛﹐保元湯加大黃﹔血虛﹐古芎歸湯加大黃﹑芒硝下之。又有虛寒變證﹐木香散﹑異功散﹑古姜附湯﹑四逆湯﹐皆救危妙劑。但虛寒常遲十數日方死﹐熱毒者死速。以上總論初熱以致收靨。

初熱儼似太陽病﹐所異腮赤中指冷﹔初起發熱惡寒﹐類傷寒太陽表證。但傷寒男面黃﹐女面赤﹐麻痘則腮赤也﹔傷寒中指熱﹐驚風男左女右五指俱冷﹐麻痘中指與耳﹑鼻尖及尻﹑足俱冷。又察其耳後﹐有紅筋赤縷爲眞﹐無筋者非痘。筋紅赤易愈﹐紫者難治﹐黑者死。

太陽正病不須醫﹐感傷傳變用藥整。

初熱見太陽表證﹐乃痘家正病﹐不必服藥。惟內傷外感﹐挾瘀挾驚﹐及四髒見證﹐熱輕者﹐勻气令其自出﹔熱重者﹐淸肌解毒﹐甚則滲泄。但誤下則傷脾﹐誤溫則損目﹐愼之。外感表郁熱盛﹐痘難出﹑難作漿﹐宜表托以助其欲發之勢。兼心證者﹐惺惺散﹑消毒飲﹔兼肝證者﹐人參羌活散﹔兼脾證﹐虛者﹐惺惺散﹐或保元湯加地皮﹑黃芩﹑荊芥﹐熱者﹐升麻葛根湯﹑如聖湯﹔兼肺證者﹐參蘇飲加蔥白﹑山楂根。通用﹕無汗者﹐羌活沖和湯﹔有汗者﹐防風沖和湯。邪傳半表半里﹐見胸緊嘔吐﹐煩躁不眠等證。小柴胡加生地﹔虛者﹐二參湯。

邪傳入裏﹐二便俱祕﹐或溺中見血者﹐涼膈散﹑防風通聖散下之。有不敢下者﹐蜜導法。輕者﹐四聖散合敗毒散﹐或合辰砂六一散﹐或解毒湯微微滲利﹐不可盡去其熱﹐恐痘難發。內傷飲食生冷﹐見嘔瀉者﹐寒月﹐理中湯﹑胃苓散﹑不換金正气散﹔暑月﹐六和湯﹑二陳湯﹑胃苓湯。如傷飲食﹐俱加山楂﹑麥芽消導之藥。挾驚者﹐加減紅綿散。挾瘀見血者﹐犀角地黃湯合小柴胡湯。抑論痘證﹐始終必兼四髒﹐如熱衝於心﹐時作驚悸﹐甚則狂譫﹐宜朱砂﹑參﹑苓之類﹔熱蒸於肝﹐呵欠煩悶﹐甚則發搐﹐宜防風﹑羌活﹑天麻﹑全蠍﹑南星之類﹔熱蒸於脾﹐乍涼乍熱﹐肢冷多睡﹐甚則目腫腹脹﹐便祕作渴﹐宜枳殼﹑陳皮﹑神曲﹑山梔﹑地黃之類﹔熱蒸於肺﹐面赤噴嚏﹐甚則喘渴咳嗽﹐鼻幹﹐宜桑白皮﹑半夏﹑馬兜鈴之類。惟腎無證﹐所以尻﹑耳宜冷。若先如瘧﹐後發渴﹐其瘡色黯﹐乃腎證﹐不治。然四髒又以脾肺爲主﹐蓋肺主皮毛﹐脾主肌肉故也。

初熱爲根痘爲標﹐根少標多生不永﹔痘未出﹐非大熱不能發﹔痘已出﹐非微熱不能成。如潮三四日後﹐溫溫次第出﹐根多標少者生﹔潮一二日﹐卽湧出鮮紅﹐根少標多者﹐七日後死。若全不發熱﹐痘少而好﹐又無雜證者﹐輕。

欲防眼患藥宜淸﹐痘出太盛﹐恐入眼爲患﹐宜消毒飲﹐或气血藥中﹐加酒炒芩﹐連﹐或桑白皮﹐或艸龍膽﹑鉤藤以淸肝肺。

如痘已落眼﹐聽其自然﹐深治反至損目。

護眼朱砂亦簡省。

護眼膏﹕黃柏一兩﹐紅花二兩﹐綠豆粉一兩半﹐甘艸四兩﹐爲末。痘瘡正發之時﹐用淸油調﹐塗兩眼四畔﹐則面上痘亦稀少。或用朱砂爲末﹐水調﹐塗眼眶﹐或只用幹胭脂末﹐蜜調﹐塗眼眶﹐則痘不入眼。古方用如米細朱砂爲末﹐蜜調少許﹐每五分﹐作三次﹐量兒大小加減﹐溫水送下。不拘痘瘡出未﹐首尾可服﹐密者可稀﹐稀者可無﹐黑陷者可起﹐痘癰腫可消﹐兼治壯熱煩渴微喘。但性亦微寒﹐不可多服。

報痘三朝毒居中﹐忌汗忌下和爲上﹔報痘﹐毒居半表半里﹐寒藥傷胃滯毒﹐熱藥愈助火邪。忌汗者﹐痘點在膚﹐無俟於汗也﹔忌下者﹐痘在肌而反空腸胃﹐無是理也。縱有餘邪﹐亦但於宜服藥中﹐加以陳皮﹑生薑之類和之而已。

熱未徹者猶有邪﹐半淸表兮半溫養。

熱徹出痘爲安﹐如熱猶未徹者﹐必感傷邪未盡淨﹐此時熱毒內燻﹐恐後滯爲癰毒﹐宜半淸表半溫裏之劑調之﹐四聖散﹑解毒防風湯﹑紫艸木香湯。如報痘漧燥﹐腹痛腰痛不止者死。

一日母痘初見形﹐幾點淡紅間架明﹔痘先出者爲母﹐後出者爲子孫。母好子孫多﹐則自然有不如者﹐亦無害。如紅點先見於口鼻上下﹑腮﹑顴﹑年壽之間﹐眼中全無﹐大小形狀不一﹐作三四次出﹐或單或雙﹐間架明白﹐淡紅色潤者順。

稠密幹紅宜漸補﹐三五相連﹐圓暈成个﹐幹紅少潤﹐未可遽施補藥﹐俟其气血交合﹐方可保元湯加官桂﹐助陽令其紅潤。

但嫌枯黑參天庭。

先見於天庭﹑方廣﹑印堂﹑兩耳﹝太陽﹑太陰﹞以結咽﹑心胸之處﹐或頭尙無而腳先有﹐或心胸稠多﹐腰密纏過如蠶種者﹐急用消毒飲加山楂﹑黃芩﹑紫艸。虛加人參﹐或升麻葛根湯加連翹一分﹐或敗毒散﹐犀角地黃湯以淸內解肌。如初發便見腰痛﹑瘡稠漧枯﹑幾點紫黑者﹐死。或問紫黑歸腎﹐陽位不宜﹐何也﹖諸陽聚頂﹐諸毒聚頂﹐頂稠枯黑﹐毒勝气血明矣﹗嘗考痘毒一發﹐出於四髒而腎不畱邪爲吉。如申西戌時發熱屬肺﹐發爲膿﹐如涕色白而大﹔巳午未時發熱屬心﹐發爲血﹐色赤而小多兼斑﹔亥子丑時發熱屬脾﹐色黃微赤多兼疹﹔寅卯辰時發熱屬肝﹐發爲水﹐如淚色微靑而小﹐此皆初發之狀﹐不同如此。若報痘三日﹐當悉成血﹐起脹三日後﹐血成膿﹐貫膿三日後﹐膿結痂而瘡愈矣。蓋貫膿膿色黃充滿﹐與初出色白﹐淡淡如膿者﹐名同實不同也。

二日如粟根圓混﹐頂滿光明礙指佳﹔二日紅點如粟如黍﹐如綠豆﹐如眞珠﹐如水晶﹐頂滿色光﹐根腳圓暈﹐混合不散﹐以手摸之﹐覺得礙指者順。如根窠𨿽圓而頂陷者﹐气弱不能領血也﹐保元湯加芎﹑桂助陽﹐但川芎暫用以爲參﹑之使﹐有汗者忌之。若頂陷色枯﹐或鮮紅蓮肉亦紅﹐又無根腳者﹐必死。

出速且多毒太盛﹐出速且密﹐胸背尢多﹐身熱者﹐恐毒盛不能收成﹐必變靑幹紫陷﹐宜消毒飲﹑鼠粘湯﹑解毒防風湯以防之。

出盛面黃便黑﹐煩躁腹脹﹐或見血者﹐犀角地黃湯。出盛內外熱壅血聚﹐以致能食腹脹﹐便祕煩渴﹐喘急狂譫者﹐毒瓦斯與心貫注﹐無陰以斂也﹐宜豬尾膏﹔毒盛壅遏﹐出不快者﹐亦宜。若出不快﹐而更被外邪入裏﹐遂至胃爛便血而死。

出遲內虛必挾邪。

紅點數日不出而復陷者逆﹐惟出遲隱隱在皮膚﹐似出不出﹐其證不一﹐若槪用發散﹐陽气外出﹐令瘡色白﹐縱出亦有忽然而斃者矣。有榮衛虛不能出者﹐必面靑﹐肌軟惡寒﹐宜小活血散﹑八物湯﹔中气下陷而不起發者﹐保元湯﹑補中益气湯﹑人齒散。有脾胃冷﹐因服涼藥損傷﹐以致吐利者﹐須益气溫中﹐中溫則气不消削﹐而自充發於肌膚矣﹐宜益黃散﹐理中湯﹑丸﹐木香散﹔甚者﹐古姜附湯﹐或大斷下丸去姜﹑附﹑橊﹑蠣﹐加砂仁﹑木香。痘出面復不出﹐或泄或祕﹐煩渴者﹐乃痘出誤服涼藥﹐逼毒在肺中﹐痘帶白膿者輕﹐紫黑者重﹐鼻有黑气者死。外盛裏虛﹐毒瓦斯發越不透﹐半成血﹐半是紅點﹐不能乳食﹐大便如常﹐小便淸白﹐宜半溫裏半助表﹐四聖散﹑紫艸飲﹑解毒防風湯﹑萬金散﹑紫艸木香湯﹑蟾肝丸﹐或絲瓜連皮燒灰﹐沸湯調服﹐或葡萄研酒飲之﹐選用。

有气實痰郁滯發不出者﹐二陳湯﹑疏气飲。啼吐不已﹐神不安捨﹐不能主行榮衛而發不出者﹐勻气散﹑小活血散﹑大溫驚丸。外感羈絆胃气﹐而出不快者﹐便淸自調﹐知其在表﹐方可量體微微發散。因天寒不能出者﹐熟料五積散﹑正气散﹐或參蘇飲﹑紫艸膏。四肢出不快者﹐防風﹑芍藥﹑甘艸等分﹐水煎服。痘瘡不出﹐傷寒不語者﹐單燒人屎爲末﹐蜜調服。瘟毒旣發﹐痘瘡不發者﹐黑膏。因炎暑煩渴﹐昏冒﹐不能發出者﹐辰砂五苓散﹐用生地﹑麥門冬煎湯下﹔身熱甚者﹐小柴胡湯加生地﹔煩渴﹐便實者﹐白虎加參湯﹔輕者﹐竹葉石膏湯加生地。外感邪入裏不散﹐大小便祕﹐气滯壅遏而出不快者﹐紫艸木通湯﹔痘發出者﹐紫艸飲。如痘出幹黑﹐身不大熱﹐大小便祕者﹐毒滯於內也﹐宜宣風散﹐用大黃煎湯下﹔若表大熱者﹐不可妄下。或已出稠密﹐喘渴者﹐當歸丸﹑黑膏﹔輕者﹐消毒飲加大黃﹑山梔。

已出復被風寒拒﹐靑紫如痣徧身遮﹔痘出被風復入者﹐加味四聖散﹐或快斑散去木通﹐加穿山甲﹔或痘已出﹐外被風寒與內熱相拒﹐不能發出﹐以致發熱狂搐﹐徧身或靑﹑或紫﹐如痣﹐如癮疹﹐俗云鬼撚靑﹐年壯皮濃者多有之﹐宜卻寒溫肌透裏之劑。危甚者﹐用經霜紫背荷葉﹝舊者亦好﹞﹐入僵蠶等分爲末﹐胡荽煎酒調服﹔或絲瓜連皮燒灰爲末﹐沸湯調服﹐發痘最妙。見風寒表證者﹐惺惺散﹑古牛蠶散﹔見熱毒證多者﹐透肌散。

出不勻徧色不潤﹐痘已出未能勻徧﹐色不紅潤者﹐乃毒盛以致气血壅塞故也﹐宜紫艸飲。外用芥子爲末﹐白湯調如膏﹐塗兒腳心﹐幹卽再塗﹐其毒漸漸復出﹐痘瘡根據前紅活。

但要照原不減些。

凡痘出不快﹐而先出之痘﹐形色照原者﹐乃毒未發也﹔如形色漸退者﹐乃內虛﹐毒入必死。若痘出喜笑如常﹐飲食進﹐精神爽﹐無諸雜證﹐則痘本火也﹐不可再發。

壯年皮濃多勞役﹐舊以飲乳嬰兒﹐臟腑嬌嫩﹐服藥但宜釀乳﹐與能食童子可以服藥﹐治有不同。然年壯與年幼者﹐又有不同。若年壯外實皮濃﹐痘毒難以快出﹐或被風寒相搏﹐則身痛甚﹐宜透肌散主之﹔或勞役汗多﹐气弱發熱﹐耳目皆昏﹐脈大者﹐當用補中益气湯去升﹑柴﹐自始至終服之。有虛無寒﹐不可用丁香﹑姜﹑附﹐反致熱耗元气。又有男子破陽已多﹐女子通經以後﹐乃患痘者﹐尢宜謹愼。常服保元湯以固脾胃﹔八物湯調理气血。腎虛者﹐腎气丸以滋水﹐使腎气旺而毒不下陷也。

孕婦胎動生摘瓜﹔孕婦以命門系胎﹐痘毒又發自命門﹐自初熱至收靨﹐全以安胎飲加黃芩﹑白術爲主。天寒有表證者﹐間用五積散去麻黃﹑半夏﹑濃朴﹑姜﹑桂﹐換白術﹑赤獲苓﹑赤芍﹐加柴胡﹑黃芩﹑阿膠﹑人參﹑糯米等分﹐水煎服。

身熱咳嗽者﹐暫用參蘇飲﹔煩躁者﹐古芩術湯加白芍﹑麥門冬﹐或小活血散﹔痘稠密者﹐鼠粘湯﹔痘出太盛或便祕者﹐犀角地黃湯﹑紫艸飲﹔痘出不快者﹐消毒飲﹔痘出後血虛者﹐古芎歸湯加芍藥﹔气虛者﹐保元湯加芍藥﹔气血俱虛者﹐內托十宣散去桂倍歸﹑芍﹐加烏梅﹑香附﹔熱盛恐墮胎者﹐罩胎散﹔胎動者﹐安胎飲連進﹐或單砂仁炒爲末﹐酒調服﹐服後覺胎熱則安。凡胎前患痘﹐倘用峻藥動胎﹐去血泄气者﹐孕婦必死﹐如生摘瓜﹐必動其蒂也。患麻亦與痘同。若無孕婦人﹐麻痘初熱﹐煎熬血海﹐必然經來﹐小柴胡湯加生地主之。產後麻痘﹐但忌芍藥﹐以黃代之。

三日出齊至脛股﹐三日放標至足三陰爲出齊﹐正宜觀形色以察气血彊弱。形尖圓光澤者順。或頂起而色慘不明者﹐保元湯加官桂助陽﹐芍藥斂陰﹐糯米溫中。若一日出齊﹐幹紅紫者死。

上脹下無亦可取。

上身先有起脹﹐而下體還未出﹐或出未盡者﹐無妨。

淡白頂軟气全虛﹐淡白頂不堅實﹐不礙指者﹐气虛也﹐內托十宣散去防風﹑白芍。自汗﹐倍黃﹔聲不出﹐倍桔梗。

白光帶紅決不愈﹔痘白色薄﹐根全無紅色﹐或根帶一點紅﹐三五日後﹐如綠豆樣者﹐決不能貫膿而死。

淡紅摸過又轉白﹐血衰气滯宜大補。

根窠不紅或略紅﹐手摸過卽轉白者﹐气血虛也﹐十全大補湯﹔或但淡紅不轉白者﹐血虛也﹐小活血散。

口角有粒如疥形﹐將來變黑歸腎腑﹔口角此時有粒如疥﹐不日必變焦黑歸腎而死。

鼻有餘瘡妨睡息﹐痘出後﹐有餘瘡塞鼻中﹐不得臥者﹐用木筆花爲末﹐入麝少許﹐蔥白蘸藥入鼻中數次卽通。

紫刺黑無生路。

痘稠密中有紫﹐刺開血紅﹐乃血協熱毒﹐化斑湯救之﹔血黑者死。又有白者﹐乃气協熱毒﹐仍以化斑湯解之。

起脹﹝三朝﹞毒盡浮於表﹐最怕中虛入裏了﹔痘出三日後﹐當潮起脹﹐先報者先起﹐後報者後起﹐至五六日毒盡發於表﹐宜內托不致內攻。觀痘气血壯弱﹐變毒深淺﹐全在此關。諸虛證見﹐而痘形色反者皆死。

𨿽然气血有盈虧﹐平陷仍分痘多少。

气盈血虧﹐則頂𨿽平而色光潤﹐痘多者亦自無害。血盈气虧﹐則頂平而色又漧枯﹐恐變陷伏﹐不論痘多少﹐俱內托十宣散救之。

四日血已分明﹐四日﹐水當成血﹐淡紅色潤根活﹐个數分明者順。

不喜胸背顴尙平﹔額上紅者﹐終不起脹。顴臉一身之主﹐若顴上先脹者﹐四肢必順﹔顴上不脹﹐必徧體皆然。若手足﹑下身﹑肚腹等處皆脹﹐惟胸背不起脹則不宜。

上脹下緩固無害﹐上體已脹﹐下體緩慢者﹐無害﹔若下體已脹﹐上體緩慢者﹐逆。

陸續出者反長生。

有出不快﹐直待起脹時陸續出﹐如粟米於痘空隙﹐圓淨者亦吉。

五日頂尖欲礙指﹐五日﹐頂尖滿起﹐如鼓丁礙指﹐光活明潤者順。

額項皮紅擦破死﹔痘起滿頂紅紫﹐連皮肉紅﹐或繞項紅﹐後必擦破而死。

賊痘軟大气血衰﹐報痘𨿽稀﹐根窠全白無血﹐三四日便起脹﹐痘大按之虛軟者﹐此名賊痘﹐气血大衰也﹐保元湯加紫艸救之。額上見之尢凶﹐必貫膿時變成水擦破而死。

毒陷腹上多靑紫。

毒入胃﹐則腹上痘多靑紅紫色﹐外證口角流涎者必死。

六日圓滿光明美﹐六日﹐气血榮盛﹐發揚於外﹐頂形尖圓﹐肥滿紅活者順。

血熱紫紅尙不起﹔火盛血熱﹐色紅紫不起脹者﹐內托十宣散去桂﹐加紫艸﹑紅花﹔熱盛加黃芩。痘紫黑陷者﹐獨聖散。

中陷黑白皆气虛﹐有中黑陷而外白起﹐或外黑赤而內白陷者﹐气虛而血熱也﹐宜兔血丸。如原不起頂﹐灰白陷者﹐气虛也﹐宜單人參湯﹐或保元湯加川芎助陽﹐當歸和血﹐木香行滯。如頂陷漿滯不行﹐或風寒久克者﹐水楊湯沃之。惟腹脹不食﹐神昏者死。

水變樣一定死。

頂陷灰白紫黑﹐必變爲水﹐發癢而死。

貫膿三朝胃气升﹐自肌從漸至充盈﹔痘以胃气爲本﹐胃气升騰﹐化毒成膿﹐自肌肉上貫起﹐漸至頂尖﹐充滿光潤者順。

切忌寒涼與疏泄﹐傷脾損胃漿難成。

貫膿﹐九竅俱宜封閉﹐極忌寒涼解毒及疏發淡滲之劑﹐傷脾損胃﹐淸气下陷﹐不能貫膿﹐或吐利不止﹐或二便下血﹐聲啞腹脹﹐乳食不化﹐寒戰切牙﹐痘爛無膿﹐肌肉黑者﹐不治。

七日漿行裏黃﹐淡紅軟大非眞漿﹔漿行﹐裏肥滿黃光﹐或蒼蠟色﹐或黃綠色者吉。色淡者虛。血虛﹐四物湯去地黃﹐加紅花少許﹔气虛﹐保元湯加桂米。若淡紅疏大如膿者﹐必變焦黑﹐其間紫者﹐血熱﹔灰白﹐气虛。如前法治。

水皮薄有根活﹐純是淸水﹐皮白而薄﹐與水相似者死。若略有淸水﹐或根窠起脹﹐血紅而活﹐猶有生意者﹐內托十宣散倍﹑當歸﹐又將人乳汁和酒各半溫服。又有痘中生水﹐乃气盛津液有餘﹐隨毫孔生出﹐小如圓眼核者﹐保元湯加山楂﹑白術﹔大如雞卵者死。

皮破流膿去濕方﹔有濕﹐痘內如水漬。皮未破者﹐宜溫中藥內加防風﹑白芷﹐以瀉肌表間濕气﹔如皮破流膿不幹者﹐用白螺殼火爲末﹐幹糝﹐或用苦參﹑滑石﹑蚌粉﹑輕粉﹑白芷等分爲末﹐幹糝瘡口。余詳前斑爛條。

中空漧燥血枯朽﹐火盛天水義悠長。

中空漧燥﹑全無膿水﹐血分枯朽剝極﹐宜小活血散加當歸。火盛者﹐六一散加荊芥﹑漧葛﹐升麻﹐輕淸之劑以散其火。服後猶無膿水者死。

八日漿成喜飽滿﹐不滿只是气血緩﹔八日﹐血气大振﹐毒漿已滿﹐將欲收斂之時﹐圓滿光潤者吉。其有化漿不滿者﹐乃气血因寒少緩也﹐宜保元湯加姜﹑桂﹑糯米﹐助其成漿。

滿而又陷或不齊﹐痘暫滿而又陷者﹐內托十宣散去防風﹑白芷﹐倍用人參﹑黃﹐水﹑酒各半煎服﹐人弱不食者﹐入人乳。

痘皆貫膿﹐中間幾顆不貫者﹐終變虛寒癢塌﹐宜內托十宣散﹐或托裏溫中湯﹐倍加補藥。

不齊有熱亦難貫。

當結膿窠不結﹐此由毒瓦斯內外灌注﹐血熱相搏﹐必復入心﹐急宜豬尾膏涼心血﹐使陰气感之﹐隨時結痂回漿﹐自面至項﹐或至胸不回﹐靨而住者死。

九日回漿喜自顴﹐頭面上先回漿﹐四肢方才起脹者吉。如七日前﹐唇上有痘幾顆﹐膿黃熟﹐乃毒攻胃﹐胃爛必死。

背先肚上無漿涎﹔肚上未收﹐背上先收者﹐必外駁碎內﹐非眞實有漿涎膿液完結也。

摸過皮皴難收靨﹐凡貫膿肥滿﹐庶易結靨。𨿽脹滿光澤可觀﹐然摸過軟而皮皴﹐縱橫如橙子皮者﹐中𨿽有膿﹐不甚滿足﹐必不能收靨。

膿淸收者亦徒然。

膿淸﹐或半膿半水者﹐必變癢塌而死。若四肢脈絡處﹐發癰毒者﹐可生。

收靨三日如果熟﹐如果熟蒂落﹐气收血平﹐光色如斂。黃黑色光者輕﹐黃灰者重。

虛寒有膿難結殼﹔有膿﹐紅者輕﹔無膿﹐白者重。寒戰切牙者﹐死。

收成大半熱宜淸﹐收靨將半﹐或見作渴﹑驚狂等證﹐乃气血不能收斂﹐宜淸解其內﹐免毒遺於臟腑﹐以生余證。

口眼流膿防齒目。

口角流涎帶血者﹐必患牙疳齒落﹔眼角出膿太甚者﹐必損雙目﹐俱宜淸解內毒﹐以預防之。有漿回眼腫不能開者﹐以水潤濕絹帕﹐拭去膿屎﹐略用指攀開瞼皮﹐透一點風﹐不致有翳攻睛。

十日蒼蠟似葡萄﹐按之堅硬不灰焦﹔十日收靨膿滿回綠﹐痘羸蒼蠟色﹐或似紫紅葡萄色者﹐佳。自上而下﹐按之堅硬﹐全無灰陷焦黑者生﹔自下而上﹐倒靨者死。

靨快有癰疔可保﹐靨亦忌快。快而發癰﹑疔者生﹔快而失聲者死。

靨慢有黑反可調。

當靨不靨﹐謂之慢。凡痘不收靨﹑气急痰上﹑聲啞﹑目閉無神者死。間有黑者反吉﹐保元湯加苓﹑術﹐助其收斂結痂。

慢亦有熱觸穢者﹐無陰以斂生微潮﹔有內外熱極﹐毒瓦斯散漫而無陰气以斂者﹐宣風散加犀角磨汁以解之﹐或調砂糖水喫﹐卽結痂矣。但七日前最忌砂糖。有觸穢胃寒﹐黑陷不收靨者﹐異功散﹐調四屎散最妙。有毒盛不結痂者﹐豬尾膏換豬心血爲丸服。

靨不能齊因飲過﹐原因初出之時﹐煩渴引飲太過﹐以致靨不能齊者﹐六一散以解其標﹔若不因飲水者﹐保元湯加苓﹑術主之。

將靨全白瀉難熬﹔將靨時全白色﹐如豆殼者﹐仍因初時飲水過多﹐故靨不能齊﹐亦曰倒靨。大便祕則通大便﹔小便祕則通小便﹐連翹散﹑小柴胡湯加枳殼﹑四順淸涼飲。如泄瀉者﹐危。

傷冷瘡陷傷熱爛﹐凡痘瘡解毒已淸﹐至收靨時﹐或因觸冒以致陷伏﹑斑爛﹑癢塌﹑不靨者﹐異功散。如寒戰切牙﹐手足顫掉﹐及腹脹﹐足冷過膝者危。亦宜此救之。凡痘過服寒熱表藥﹐以致痘爛不結痂者﹐小柴胡湯﹑豬乳膏﹐麥門冬煎湯下﹐外用敗艸散敷之。有臭爛深坑不收口者﹐用豬膽汁調芒硝末敷。如徧身臭爛如餅搭不可近﹐目中無神者死。

陰囊靨起命三朝。

陰囊及足上先靨起者﹐死。

十一﹝日﹞漿老痂已結﹐或有雜證一二﹐保元湯隨證加減。忌用峻寒﹑峻熱﹐恐致內損之患。

腳根紫者還是熱﹔將成熟之際﹐腳根色紅紫者屬熱﹐用涼藥解其毒﹐升麻葛根湯﹐或犀角地黃湯加酒炒芩﹑連﹑連翹之類﹐蓋犀角﹑升麻﹐善解熱毒。

气衰頂陷漿濕幹﹐收靨注屎﹐尖圓結實﹐佳。如頂陷若茱萸﹐漿濕盈盈不斂者危﹐保元湯加苓﹑術以救之。如痂結剝幹不潤﹐內無血者亦危﹐八物湯加黃救之。

徧身靨盡畱一節。

徧身皆靨﹐惟數顆不靨﹐亦能殺人﹐猶蛇蛻皮﹐𨿽一節被傷不能退者亦死。若原貫膿充滿﹐毒瓦斯盡出﹐不生異證者﹐無妨。

十二﹝日﹞痂落從頭妙﹐從頭上至胸膈﹑手﹑腹﹑腰﹑足﹐節節緩緩靨下者妙。

痂未易落色宜耀﹔痂難脫﹐外見熱證﹐瘡色紅紫﹐因原貫膿不滿﹐渾身臭爛﹐膿血不漧﹐所以難脫。根腳未散﹐飲食壯健者﹐連翹飲。身上痂不落者﹐加地骨皮﹔頭面痂不落者﹐加白芷。外剪去頭髮﹐以烏油搽之。若見諸虛證﹐及有潮熱者﹐必危。

靨瘢疊凸紅色佳﹐若無血色還堪弔﹔靨後瘢紅者吉﹐白無血色者﹐過後亦死。須養脾胃气血藥以預防之。痂落瘢黯﹐或凹或凸者﹐用韶粉一兩﹐輕粉一字﹐研勻﹐豬油調塗瘢上。

痂落不宜早見風﹐好事瘢痕需藥療。

痂剝之後﹐見風太早﹐以致成瘢痕者﹐用密陀僧爲末水調﹔或炒白蒺藜爲末﹐雞子淸調敷﹔或馬齒莧絞汁﹐熬膏塗之﹔或用人精調鷹屎白敷之﹐其痕自滅。如欲不作瘢痕者﹐須於才結痂後﹐卽以眞酥潤之﹐用手抓破﹐或剝去又潤之。稍遲則漧硬深入肌肉﹐經久方脫﹐遂成瘢痕。凡痘後肌肉尙嫩﹐不可洗浴﹐亦不宜食炙爆﹑五辛﹑五味﹐並有毒之物﹐恐熱毒燻於肝膈﹐眼目多生翳障。必過百日﹐乃可萬全。

瘥證無非是餘毒﹐毒盛痘再發如初﹕痘疹愈而再發者亦輕﹐因愈後失於解利﹐毒瓦斯未淨﹐治宜保元湯﹐加解毒藥﹐量體增減。

餘毒仍當分虛實﹐虛證坐立仗人扶。

瘥後雜證﹐熱多虛少。但亦有稟弱﹐及服涼藥﹐以致愈後坐立振搖﹐須人扶策﹐宜雙和散﹑保元湯。

吐瀉熱渴補脾胃﹐中气暴虛不食者﹐參苓白術散﹑胃愛散﹔虛熱口渴不食者﹐四君子湯加陳皮﹑山楂﹑黃連。吐瀉﹐理中湯﹑丸﹐益黃散﹐異功散﹐久不止者危。身熱自汗者﹐補中益气湯﹔壯熱經日者﹐二參湯。

飲食調和漸自如﹔輕者﹐但以飲食調和﹐久則气血自復。純陽之體﹐痘毒之餘﹐愼不可服峻藥。

實證能食何須藥﹐能食便祕當預圖。

痘愈能食便調者﹐脾實無害。惟胃中蘊熱﹐善消穀食﹐大便祕硬﹐將來必口齒﹑咽喉﹑吐衄﹑驚風之證﹐或發爲瘡疽癰毒﹐宜量體淸解。如曾服熱藥過多者﹐必用三黃丸利之﹔便祕口渴身熱者﹐大黃散﹔胃熱嘔吐﹐口舌生瘡﹐下部亦有瘡﹐而下利膿血﹐單黃連湯﹔煩渴溺少者﹐五苓散﹔作煩渴者﹐單黃連湯﹐或燈心一把﹐鱉甲二兩﹐水煎服。濕熱齒痛或腫者﹐甘露飲﹔口牙出血者﹐五福化毒丹﹔咽痛者﹐抱龍丸﹐或甘桔湯加牛蒡子﹑麥門冬竹葉。肝熱多怒﹐叫不得眠者﹐柴胡淸肝湯。下血疼痛者﹐薤白湯﹐三黃熟艾湯。心痛不可忍者﹐用乳香二錢﹐或加沒藥﹑當歸﹑赤芍﹐水煎服。身熱不退者﹐小柴胡湯﹑竹葉石膏湯。

中風身靑實可駭﹐愈後忽徧身靑色﹐或黑色﹐手足厥冷﹐口噤涎流﹐聲如拽鋸﹐甚則手足微搐﹐此因裏虛被地風所吹﹐名曰中風﹐宜消風散二錢﹐入蟬蛻末一錢﹐分三服。入生薑﹑薄荷汁及酒少許﹐溫湯浸之﹐連進二三服。當隨時少進﹐或作癮疹﹐或作膚疹而愈。或小續命湯去桂﹑附﹐加荊芥亦可。

發搐咳血更難除﹔愈後非時發搐﹐目攛面赤﹐飲食居處喜冷﹐乃心熱有痰﹐宜導赤散﹑抱龍丸﹐或小柴胡湯加生地。又有病後胃弱﹐食積發搐﹐潮熱﹐大便酸臭不調﹐或嘔吐腹疼﹐宜紫霜丸﹑小承气湯選用。癥惡者死。咳嗽有觸冒風寒者﹐參蘇飲加減﹔喘滿者﹐前胡枳殼湯。若毒攻肺。喘急咳臭膿血者﹐死。

入眼翳膜皆忌點﹐愈後目翳﹐但宜活血解毒﹐則五臟和而疼痛自止﹐翳膜自去﹐則不致凹凸損陷。不宜點者﹐毒瓦斯自髒達外﹐點藥攻逼﹐反以爲害。但翳膜已成者﹐只用生鱔魚刺血點入翳上﹐更服兔屎湯最妙。若無翳﹐但眼目無光者﹐過百日後﹐气血復﹐自明。但曾過服熱藥﹐熱食﹐風毒盛者﹐須內服藥淸解﹐或曾過服利藥﹐及所稟怯弱﹐以致痘愈眼昏不明﹐仍當量補肝腎脾胃。熱眼﹐丹溪方﹕山梔﹑決明﹑赤芍﹑當歸﹑黃連﹑防風﹑連翹﹑升麻﹑桔梗﹐作小劑﹐煎服。治痘瘡傷眼。熱翳﹐地黃散﹕生地﹑熟地﹑當歸各一分﹐防風﹑羌活﹑犀角﹑蟬蛻﹑木賊﹑谷精艸﹑白蒺藜﹑大黃各一錢﹐玄參五分﹐木通﹑甘艸各一錢半﹝一方有黃連﹞﹐爲末。每五分﹐量兒大小﹐用羊肝煮汁調服﹐忌口將息。治痘瘡入眼﹐心肝壅熱﹐目赤腫痛﹐或生赤脈﹐或白膜遮睛。四邊散漫者易治﹐若暴遮黑暗﹐多致失明﹐宜速用此。大人亦宜。風腫翳膜者﹐蟬殼散﹕蟬蛻﹑地骨皮﹑牡丹皮﹑黃連﹐白術﹑菊花﹑蒼術各一兩﹐龍膽艸五錢﹐甜瓜子半盞﹐爲末。每一錢半﹐荊芥煎湯調下。食後﹑臨臥各一服。兼治時疾後餘毒上攻眼目﹐甚效。忌油﹑面﹑煎炒﹑醋﹑醬等物。熱極生風﹐上攻眼痛﹐紅絲遮睛﹐便祕者﹐洗肝散加芩﹑連﹑芒硝下之。昏暗﹐加石膏﹑羌活﹑石決明﹑谷精艸﹑菊花﹑綠豆﹔翳膜﹑加蟬蛻﹐倍石決明﹑白蒺藜。

若未靨前﹐痘瘡入眼者﹐洗肝散去大黃。癮澀多淚﹐生翳者﹐柴胡散﹑撥雲散﹐或神翳散加黑豆皮。虛眼﹐熟地黃丸﹑滋陰地黃丸﹑益气聰明湯。如肝腎俱虛者﹐羚虎丸﹕羚羊角﹑虎脛骨﹑生地﹑酸棗仁各五錢﹐肉桂﹑防風﹑當歸﹑黃各五分﹐爲末蜜丸﹐皂子大。每一丸﹐溫水化下。虛翳﹐用羊肝煮汁﹐入蟬蛻末二錢服之。

通用﹐眼痛不可忍者﹐浮萍散﹕浮萍爲末﹐每二錢﹐用羊肉半斤﹐以竹杖刺破﹐投水半盞絞汁調服。傷者亦效。

眼睛番白﹐气虛危證﹐保元湯加陳黃米救之﹔神昏不醒者死。食毒物眼睛凸出者﹐二仙散﹕仙靈脾﹑威靈仙等分﹐水煎服。久不愈者﹐古蟬豬散﹕豬懸蹄甲二兩﹝瓦罐內盛泥固濟﹐燒存性﹞﹐蟬蛻二兩﹐羚羊角一分﹐爲末。

每一字或五分﹐或二錢﹐量兒大小﹐溫水調服。治痘瘡入眼﹐半年已過者﹐一月取效。惟過一年者﹐難治。

外治腫突如桃者﹐護眼膏﹔如腫不開者﹐用黃連爲末﹐雞子淸調﹐塗兩太陽穴及兩足心。風毒腫痛﹐癢澀眵淚﹐昏暗羞明者﹐秦皮散﹕滑石﹑黃連三味等分﹐水煎乘熱洗。受風流淚者﹐用田中豆莢搗汁﹐滴入眼中。已成翳膜者﹐塞耳丹﹕水銀一錢﹐黃丹五錢﹐搗勻作六丸﹐入砂鍋內﹐圓瓦蓋定﹐濕紙封固﹐以香鑪盛炭火燒一日卽出﹐以薄綿裹之﹐痘瘡在左塞左耳﹐在右塞右耳﹐立見逐下。一方用輕粉﹑黃丹等分爲末﹐竹筒吹入耳內﹐左眼有翳吹右耳﹐右眼有翳吹左耳﹐卽退。

牙疳殺人鼻若朱。

餘毒攻齒齦﹐腐爛生疳﹐殺人最速。牙齦腫痛動搖者﹐甘露飲﹐外以韭根﹑茶葉濃煎﹐洗去腐肉見血﹐以溺白散敷之﹐日三次。如爛至喉中者﹐用竹管吹入﹐紅白黃水出者﹐可治﹔鼻梁發紅點如朱者﹐不治。其色似幹醬﹐一日爛一分﹐二日爛一寸﹐故名曰走馬疳﹐宜與前五疳條參治之。

痘癰四體脾經毒﹐血熱引毒流傳經絡﹐故於肌肉虛處﹐或關節動搖處偏盛而成癰。又有愈後﹐餘毒不攻臟腑﹑皮膚而爲諸雜病﹐乃注脈絡而爲癰。輕者﹐結核腫痛瘡癤而已﹐甚者頭頂﹑胸脇﹑手足肢節腫而作痛。毒瓦斯流於脾經﹐則癰發四肢﹑手腕並膝臏腫痛﹐宜淸毒飲﹑升麻葛根湯﹔虛者﹐十六味流气飲加附子。外用馬齒莧搗汁﹐入豬脂﹑蜂蜜熬膏﹐塗腫處﹐或用活蜆子﹐不拘多少﹐以水養五日﹐旋取此水洗手面﹐漸生肌肉無痕。

肺經手內穴兪﹔毒瓦斯流於肺經﹐則內並手腕腫﹐流爲赤癰毒﹐宜消毒飲﹑如聖湯﹑五福化毒丹﹐或用郁金﹑雄黃各一錢半﹐巴霜四十粒﹐爲末﹐醋糊丸﹐綠豆大﹐每二三丸﹐量兒大小﹐熱茶淸下﹐以利之。如气血虛者﹐內托十宣散加枳﹑梗﹑犀角﹔咽喉不利﹐或腫痛者﹐甘桔湯加麥門冬﹑牛蒡子﹑薄荷﹔口齒流涎﹐血臭气者﹐用生地黃自然汁﹐化五福化毒丹一丸﹐以雞翎刷入口中。如肺毒流入大腸﹐祕結或便膿血﹐見前雜證便血條下。

三陽背腮項結核﹐毒瓦斯流於三陽經﹐則背﹑腮﹑項結核腫痛﹐宜小柴胡湯加生地最妙。熱盛腫痛者﹐敗毒散加荊﹐防﹔腫甚者﹐消毒飲加忍冬藤﹔虛者﹐內托十宣散減肉桂。通用赤芍﹑連翹爲君﹐桔梗﹑甘艸爲臣﹐貝母﹑忍冬藤﹑白芷﹑栝蔞根爲佐﹐上用升麻﹑葛根爲使﹐下用檳榔﹑牛膝爲使。大便閉﹐加大黃﹔發寒熱﹐加芩﹑柏。不問膿已成未成﹐體實者宜服。虛者通用保元湯加酒炒芩﹑連少許。久者﹐上體宜保元湯加引經藥﹔下體宜獨活寄生湯﹐或內托十宣散加減。三豆飲﹐不拘虛熱常服。

外護筋骨免偏枯。

凡痘癰不問發於何經﹐初起紅腫時﹐卻用黑豆﹑綠豆﹑赤豆等分﹐酸醋研漿﹐時時以鵝翎刷之﹐一切癰痘癤毒﹐不用鍼刀自潰。如膿已熟者﹐用披鍼燒紅刺之﹐內服消毒飲﹐在腮項﹐加金銀花。若不早治﹐必致潰爛筋骨。金華散﹕黃丹﹑黃柏﹑黃連﹑大黃﹑黃﹑輕粉﹑麝香﹐爲末﹐幹糝。瘡幹﹐豬油調塗。治痘後肥瘡﹑疳瘡﹑癬疥﹐收水涼肌解毒。斂肌散﹕地骨皮﹑黃連﹑五倍子﹑黃柏﹑甘艸﹐爲末﹐幹糝。兼治疳蝕不斂﹐並痘後膿血雜滲不收等瘡。礬繭散﹕用白礬爲末﹐塞入蠶繭內﹐令滿﹐以炭火燒﹐令礬汁盡﹐取出爲末﹐幹糝。

治痘後身上及肢節上生疳蝕﹐膿水不絕。

逃痘方是後人巧﹐信者縱出亦稀疏﹔太古無痘疹﹐周末秦初乃有之。初生﹐用生地黃自然汁﹐服三蜆殼許﹐利下惡污﹐亦可稀痘。每遇冬月溫暖﹐恐春發痘﹐宜預服三豆飲﹕黑豆﹑赤豆﹑綠豆各等分﹐甘艸減半﹐水煮熟﹐任意飲之。凡天行痘瘡﹐鄕鄰盛發﹐宜先服七日﹐痘永不出。小兒陽盛﹐無陰以制﹐令頭髮豎直﹐飲食減少﹐此伏熱之兆﹐便宜服油劑﹕麻油一盞﹐逐日飲盡﹐永不出痘。更服升麻葛根湯﹑三豆飲以預防之。消毒保嬰丹﹕纏豆藤﹝卽毛豆梗上纏繞細紅藤﹐八月間采﹐陰漧﹞一兩半﹐黑豆三十粒﹐赤豆七十粒﹐山楂肉﹑牛蒡子﹑生地﹑辰砂各一兩﹐升麻﹑連翹各七錢半﹐荊芥﹑防風﹑獨活﹑甘艸﹑當歸﹑赤芍﹑黃連﹑桔梗各五錢﹐經霜絲瓜長五寸者二个﹝燒存性﹞。

前藥須預辦精料。遇春分﹑秋分﹑上元﹑七夕﹑忌婦人﹑貓﹑犬﹐誠心修制爲末和勻﹐淨砂糖爲丸﹐李核大。

每一丸﹐濃煎甘艸湯化下。凡小兒未出痘者﹐每遇春分﹑秋分時﹐各服一丸﹐其痘毒能漸消化。若只服一二次﹐亦得減少﹔若服三年六次﹐其毒盡能消化﹐必無虞矣。

錢劉陳魏皆堪法﹐得要還羨丹溪書。

錢﹑劉以痘本胎毒﹐毒解而气血自伸陳魏以痘𨿽內毒﹐毒出則虛。丹溪隨表裏虛實﹐溫補解毒兼用。但見熱證﹐便用淸肌解毒﹐甚則硝﹑黃﹔但見虛證﹐便用溫中托裏﹐甚則姜﹑附。噫﹗法無不善﹐用貴得宜。痘本外科傷寒之一﹐兼內傷雜病﹑婦女胎產﹑小兒驚積﹐痘非醫之統要矣乎﹗

外集﹟卷五小兒門

附﹕小兒病機

麻毒原來只肺胃﹐紅斑五六日方出﹔六腑腸胃之熱﹐蒸於肺﹐外感內傷並發﹐與痘證表似同而裏實異。初熱三日﹐出﹑脹共三日﹐出而又沒﹐沒而又出﹐出沒一周時許。重者﹐徧身繃脹﹐眼亦封閉。有赤﹑白﹑微黃不同﹐仍要紅活﹐最嫌黑陷及面目胸腹稠密。咽喉纘纏者逆﹐發不出而喘者卽死。

與大科癮疹相似﹐又與發斑相似。但發斑如錦紋﹐有空缺處如雲頭狀﹔麻卽如麻﹐徧身無空﹐但疏密不同耳。

仍有夾斑﹑夾丹﹑夾瘡同出者。

初起寒熱咳嚏鼽﹐初起呵欠﹐發熱惡寒﹐咳嗽噴嚏﹐流涕頭眩﹐宜升麻葛根湯加紫蘇﹑蔥白以解肌﹐切忌大汗。斑不紅者亦宜﹐乃麻證初起之神方。潮熱盛﹐加芩﹑連﹑地骨皮﹔譫語﹐調辰砂六一散﹔咳多﹐加麻黃﹑杏仁﹑麥門冬﹑石膏﹔咳甚另用涼膈散加桔梗﹑地骨皮﹔泄瀉﹐合四苓散﹔便血﹐合犀角地黃湯﹔吐衄血﹐加炒梔子﹔小便赤﹐加木通。寒熱似瘧﹐小柴胡湯。

面赤全不思食味。

初起全類傷寒﹐但面赤﹑中指冷爲異耳。

煩喘便祕譫如狂﹐已出﹐煩躁作渴者﹐解毒湯合白虎湯﹔喘滿便祕者﹐前胡枳殼湯﹕赤茯苓﹑大黃﹑甘艸﹐五味水煎服。

便祕三四日者﹐小承气湯﹑防風通聖散﹔譫語溺祕者﹐導赤散﹐如泔者﹐四苓散加車前﹑木通﹔譫語如狂者﹐解毒湯﹐調辰砂六一散。

或時便血並吐衄﹔大便血﹐或小便亦見血者﹐犀角地黃湯合解毒湯﹔吐血﹑衄血﹐解毒湯加炒山梔﹑童便。輕者﹐黃芩湯加生地﹑山梔﹔重者﹐涼膈散加生地﹑山梔﹑童便。

又或瀉濕與嘔幹﹐泄瀉﹐解毒湯合四苓散。喘兼泄瀉﹑溺澀者﹐柴苓湯﹔煩渴作瀉者﹐白虎加蒼術湯﹑豬苓湯。熱盛漧嘔﹐解毒湯﹔傷食嘔吐﹐四君子湯﹔夏月因暑作嘔﹐四苓散加人參﹐忌用豆蔻﹑木香﹑姜﹑桂熱藥。

始終雜證皆熱熾﹔麻證初起﹐已出已沒及一切雜證﹐與痘毒大同﹐但始終藥宜淸涼。𨿽然麻愛淸涼﹐痘愛溫﹐不易常道﹔虛則補﹐實行瀉﹐醫家活法。故治麻﹐亦有血虛而用四物湯﹐气虛而用四君子湯﹐天寒傷冷﹐則溫中理中之藥﹐一時之權也。

沒後餘毒內攻鉆﹐循衣妄語昏神智。

沒後餘熱內攻﹐循衣摸牀﹐譫語神昏喪智者死。如熱輕餘毒未除﹐必先見諸气色﹐須預防之﹐始終以升麻葛根湯爲主﹐或消毒飲﹑解毒湯﹐隨證選用。仍忌腥﹑蔥﹑蒜。

外集﹟卷五外科

癰疽總論

癰疽毒要气血勝﹐內外因皆濕熱凝。

癰者﹐壅也﹐爲陽﹐屬六腑。毒騰於外﹐其發暴而所患浮淺﹐不傷筋骨。疽﹐沮也﹐爲陰﹐屬五臟。毒攻於內﹐其發緩而所患沈深﹐傷筋蝕骨。凡年壯﹐气血勝毒則順﹔年老﹐毒勝气血則險。有內因飲食積毒者﹐經曰﹕膏粱之變﹐足生大疔。榮气不從﹐逆於肉理。榮气卽胃气﹐胃和則榮衛順﹐而滋養皮膚。膏粱金石﹐濃衣烘被﹐以致蘊熱臟腑﹐濕熱聚下﹐燒爍腎水﹐陰火熾盛﹐八脈沸騰﹐經隧凝滯﹐故水谷精微﹐不能上行陽道﹐反逆聚肉之腠理而成癰。有外感風寒濕蘊毒者﹐經曰﹕地之濕气﹐感則害人皮肉。又曰﹕諸癰腫筋攣骨痛者﹐此寒气之腫﹐八風之變也。蓋風濕外侵﹐郁久爲熱﹐自膀胱左遷﹐移熱小腸﹐小腸移熱於膽。風性上衝﹐瘡形髙﹐色赤作痛﹐小則爲癤﹐大則爲癰而已﹐非若疽之自裏也。有因心气鬱結﹐饑飽勞役﹐房室過度﹐水竭火炎﹐痰凝气滯而成。所謂相火能爲瘡瘍﹐諸痛癢瘡瘍﹐皆屬心火是也。因火有君相﹐瘡分微甚﹐或郁痛而不甚腫﹐或虛腫而不甚痛﹐𨿽然病該三因﹐總皆濕熱。丹溪云﹕人身血行脈中﹐气行脈外﹐气血周流不息。惟寒濕搏之﹐則凝滯而行遲﹔火熱搏之﹐則沸騰而行速。气爲邪郁﹐津液爲痰爲飲﹐積久滲入脈中﹐血爲之濁﹐此陰滯於陽而爲癰﹔血爲邪郁﹐隧道或溢或結﹐積久溢出脈外﹐气爲之亂﹐此陽滯於陰而爲疽。蓋陽气無形﹐陰血有質﹐必濕熱泣血﹐而後發爲癰疽。故《局方》曰﹕癰疽皆熱勝血也。又曰﹕二熱相搏﹐熱化爲膿。蓋熱非濕﹐則不能腐壞肌肉爲膿﹐譬如夏熱諸物皆不壞爛﹐壞爛者﹐交秋濕熱大行之際﹐此理甚明。

純陽赤潰斂易﹐純陰色黯全不疼。半陰半陽腫痛慢﹐用藥回陽乃可生。

癰疽有大而愈者﹐有微如豆而死者。陽發﹐初起皮薄作熱﹐色赤腫疼痛﹐潰後肉色紅活﹐此爲外發。更加身健能食﹐發熱便祕﹐脈數有力﹐爲純陽﹐易治。陰發﹐初起皮濃不熱。色黯微腫﹐硬如牛皮﹐不痛陷軟﹐不作膿不潰﹐微開闊﹐破後肉色紫黑﹐此爲內發。未潰臟腑已前壞爛﹐更加身倦少食﹐不熱便利﹐脈軟無力﹐爲純陰﹐不治。又有半陰半陽﹐似腫非腫﹐似痛非痛﹐似赤非赤﹐似潰非潰﹐脈數無力。如陽多陰少﹐用藥托裏變陽者生﹔陰多陽少﹐用藥托亦不起﹐投陰必死。就中尢以有熱無熱﹐爲死生妙訣。蓋陽證有熱﹐則气血行而生肌﹔陰證無熱﹐則气血滯而不斂。遇有熱者﹐切不可退熱﹐但宜溫藥淸滲。些小癤毒﹐無熱亦不妨。

風則多癢气則痛﹐濕腫食則熱寒增﹕癰疽𨿽止發於一經﹐或兼二經﹐多有挾風﹑挾濕﹑挾痰﹑挾气﹑挾血﹑挾陰虛等證。大較風﹑气﹑食三種﹐俱以不換金正气散加川芎﹑木香爲主。兼風多癢﹐加祛風藥﹔兼气多痛﹐加調气藥﹔兼食多發寒熱﹐加消積藥﹔兼濕多腫﹐加滲濕藥。又云﹐熱瘡痛﹐虛瘡淡白﹐風寒瘡口帶白。古方﹐外因四气﹐單用大黃﹝半生半熟﹞﹑甘艸節等分爲末﹐每空心﹐酒下一匙﹐以利爲度。內因七情﹐單用遠志爲末﹐酒調二錢﹐澄淸服﹐以渣敷患處。

不內外因﹐金石﹑炙爆﹑房勞﹐國老膏。一切熱毒﹐槐花酒。

藥毒堅硬有如石﹐金石藥毒﹐則堅硬如石不痛﹐宜甘艸﹑黑豆煎湯解之。

虛瘦重著怕潮蒸﹕虛勞瘦弱﹐榮衛痞澀﹐患處重著﹐如負石然﹐因其有骨蒸潮也﹐治宜滋補。故不可用賽命丹等香燥疏泄之藥﹐亦不可過用降火滯脾之藥﹐惟腎气丸﹑托裏散甚得其宜。且古方謂﹐藥毒勞蒸﹐癰疽極重。

近骨生虫近虛漏﹐近骨者多冷﹐久則化血爲虫﹐多癢少痛﹔近虛者多熱﹐久則傳气成漏﹐多痛少癢。

細認穴道屬何經。

腦發﹐屬督脈﹑足太陽經﹔鬢髮﹐手足少陽經﹔眉髮﹐手足太陽﹑少陽經﹔頤發﹑髭發﹐足陽明經﹔腮發﹐手陽明經﹐背發﹐中屬督脈﹐餘皆足太陽經﹔腋發﹐手太陽經﹔乳癰﹐內陽明﹐外少陽經﹐乳頭足厥陰經。腎癰﹐足太陽經﹔外腎癰﹔足厥陰經﹔腿發﹐外足三陽﹐內足三陰經﹔喉癰﹑臍癰﹐任脈﹑足陽明經﹔穿襠發﹐督﹑衝﹑任三脈﹔跨馬癰﹑囊癰﹐足厥陰經。內疽﹕肺癰﹐手太陰經﹔腸癰﹐手太陽﹑陽明經﹔胃脘癰﹐足陽明經。惟少陽﹑少陰﹑太陰多气少血﹔厥陰﹑太陽多血少气﹐肉皆難平。惟手足陽明﹐气血俱多。分經用藥﹐則不犯經禁﹐病禁﹐以致妄下﹑妄汗。且瘡屬腎經者最重﹐脾肺二經者次之﹐他經者又次之。腦乃諸陽所在﹐咽喉飲食所通﹐腎兪命根所系﹐皆至險之地﹐又不可多著艾灸。俗方專圖人形瘡樣﹐而忽經絡﹐謬哉﹗外因寒熱宜表散﹐毒因外感發者﹐內無便溺阻隔﹐外有六經形證﹐腫痛𨿽甚﹐飲食如常﹐脈浮數﹐邪在表也﹐宜托裏微汗以表散之。如發腦項背分﹐黃連消毒散﹔尻臀分﹐內托羌活湯﹔臂上﹐白芷升麻湯﹔乳胸﹐內托升麻湯﹔兩脇﹐十味中和湯﹔腿外側﹐內托酒煎湯﹔腿內近膝股﹐內托柴湯。通用﹕敗毒散﹑九味羌活湯。辛熱手足太陰經分﹐自汗浮腫﹐流注四肢﹐附子六物湯。辛溫發熱﹐十六味流气飲﹑賽命丹。暑月﹐內托復煎散﹔寒月﹐內托十宣散﹐或不換金正气散。丹溪治形實脈浮數﹐冬月背生紅腫﹐及胛骨下痛者﹐用桂麻各半湯加生附﹑酒柏﹑栝蔞仁﹑甘艸節﹑羌活﹑靑皮﹑人參﹑黃芩﹑半夏﹐姜煎服﹐六帖而愈。此正內托法也。

有謂瘡家身痛不可汗﹐汗之則發者﹐邪不在表而誤汗也。

內熱痛祕急疏行﹔內傷飲食積毒者﹐腫痛異常﹐外無六經形證﹐內有便溺阻隔﹐口渴煩躁﹐脈沈實﹐爲邪在裏﹐急與寒涼攻裏﹐內疏黃連湯﹑瀉心湯﹑活命飲﹑四順淸涼飲。輕者﹐淸熱消毒飲加紫艸﹐或淸心散滲之。內積熱毒﹐外又感邪者﹐宜發表攻裏﹐五香連翹湯﹑防風通聖散。毒盛者﹐解毒湯下神芎丸﹔濕盛者﹐除濕丹。

勞傷气郁無表裏﹐邪在經中和衛榮﹕毒因內傷虛損﹐房勞鬱怒而發者﹐形𨿽腫痛﹐外無六經之形證﹐內無便溺之阻隔﹐知邪在經也﹐不可妄施汗下﹐只宜補形气﹐調經脈﹐和榮衛﹐或專補脾胃可也。鬱怒者﹐十六味流气飲﹔虛勞者﹐托裏消毒散﹑內托復煎散﹑補中益气湯。古人治癰以寒藥者正治法也﹔治疽以熱藥者﹐從治法也。蓋藥性熱則開行﹐寒則疏泄﹐疽乃有形之物﹐非熱藥從治﹐豈能行之乎﹖此內托﹑內疏﹑正治﹑從治之義也。

潰後托裏排膿毒﹐膿盡肌肉自然平。

潰後气血大虛﹐惟恐毒陷﹐托裏之法﹐一日不可缺也。古方托裏散﹑托裏淸中湯﹑托裏溫中湯﹑托裏和中湯﹑托裏建中湯﹑托裏抑靑湯﹑托裏益黃湯﹑托裏益气湯﹐選用。蓋托裏則气血壯而脾胃盛﹐膿穢自排﹐毒气自解﹐死肉自潰﹐新肉自生﹐瘡口自斂。若不務補托﹐而誤用寒涼﹐反助邪火﹐膿多臭穢﹐甚則脈洪﹑大渴﹐眞气虛而死矣。丹溪云﹕但見腫痛﹐參之脈證虛弱﹐更與滋補﹐乃可萬全。又不必泥气質素實﹐及參﹑滿中滯痰也。但初潰時﹐間有熱毒盛者﹐量加消毒淸劑。如發背﹑搭肩﹐膜破穿心必死﹐尢宜托裏﹐免致毒陷﹐托裏卽護心也。若毒瓦斯上攻﹐心神昏悶欲嘔者﹐間服護心散以救之。如帶表邪面赤等證﹐勢未甚起者﹐內托復煎散﹐或內托十宣散﹐暫服。若無熱毒表邪﹐但見穢气觸犯﹐虛熱少食不睡者﹐便進人參黃湯﹔但見膿多心煩少睡者﹐便進聖愈湯﹔但見脾虧气弱﹐不能生肌收斂者﹐便進補中益气湯﹔但見腎虛不能消潰收斂﹐或晡熱作渴者﹐便進八味丸﹐或腎气丸。緊急不及作丸﹐大料煎服﹐預防救危﹐始終妙劑。若不務本根﹐而專用敷圍生肌之藥﹐則斂口太速﹐毒反內攻﹐或傍邊再發一癰者有之﹐或愈後而惡證頓起﹐大命隨去者有之。惟務內治﹐而不貴外治者爲髙。

外治初起灸最妙﹐形傷則痛﹐气傷則腫。或先痛後腫傷乎血﹔先腫後痛傷乎气﹔腫痛並攻﹐气血俱傷﹐皆因臟腑不和﹐而非外治能調。古法﹐隔蒜灸法﹑豆豉餅﹐惟外傷成瘡者不宜。自內發者﹐痛則灸至不痛﹐不痛則灸至痛時方住﹐早覺早灸爲佳。一日二日﹐十灸十活﹔三日四日﹐十灸七活﹔五日六日﹐十灸四活﹔過七日﹐則不可灸矣。其餘點割敷透﹐間有毒盛者﹐量用之則可。

熱痛半軟鍼相當﹔癰疽毒瓦斯已成﹐宜托裏以速其膿。膿成者﹐當驗其生熟淺深而鍼之。若腫髙而軟者﹐發於血脈﹔腫下而堅者﹐發於筋脈﹔肉色不變者﹐附於骨也。按之熱者有膿﹐不熱者無膿﹔按之便痛者膿淺﹐大按方痛者膿深﹔按之陷而不起者膿未成﹐按之而復起者膿已成﹔按之都軟者無膿﹐不痛者血癅﹐痛者气癅﹔按之一邊軟者有膿。

若膿生而用鍼﹐气血旣泄﹐膿反難成﹔若膿熟而不鍼﹐腐潰益深﹐瘡口難斂。若瘡深而鍼淺﹐內膿不出﹐外血反泄﹔瘡淺而鍼深﹐內膿𨿽出﹐良肉受傷。元气虛者﹐必先補而後鍼其膿﹐諸證自退。

若瘡毒熾盛﹐中有肉黯者﹔宜內壯脾胃﹐外塗單巴豆膏。令其黯處漸低﹐赤處漸髙﹐六七日間﹐赤黯之處﹐自有裂紋如刀劃狀﹐黯肉漸潰﹐當用披鍼利剪﹐徐徐引去。若膿出肉腐﹐腫痛仍作﹐必內有筋間隔﹐宜再引之﹐急補脾胃﹐不痛者純用補藥﹐庶可收斂。若妄施鍼刀﹐傷肉出血﹐斷之不止者立危。其披鍼用馬銜鐵爲之。

敷圍點瘀非得已﹐人身气血遇溫則散﹐遇寒則凝。槪敷寒涼﹐閉塞腠理﹐气凝血瘀﹐舊肉不潰﹐新肉不生﹐則毒反內攻﹐難以潰斂﹐甚則不起。必內分陰陽用藥﹐外分陰陽敷圍﹐內外夾攻﹐藥气相通爲妙。純陽證﹐內服內疏黃連湯﹑淸熱消毒飲之類﹐外敷柳陽散﹔半陰半陽證﹐內服托裏消毒散﹐外敷陰陽散﹔純陰證﹐內服補中益气湯加姜﹑附﹐入酒煎﹐外敷抑陰散。點瘀鑪灰膏﹐以去惡肉﹐藥綫三品錠子﹐以透膿管﹐皆欲敗腐盡除﹐不至侵蝕筋骨﹐非得已而用也。

止痛斂口免開張。

癰疽不可不痛﹐不可大痛。未潰前痛者爲熱毒﹐便祕﹐宜內疏黃連湯﹑解毒湯。作膿痛者﹐排之﹔膿脹痛者﹐鍼之。已潰膿出反痛者﹐虛也。气虛﹐四君子湯加歸﹑﹔血虛﹐四物湯加參﹑﹔气血俱虛﹐托裏益气湯﹔脾虛者﹐托裏和中湯﹔腎虛者﹐腎气丸。因登廁犯穢气觸者﹐藥中加乳香﹑芷﹑芍之類和之﹔風寒逼者﹐加防風﹑桂枝之類溫散之。燥者﹐潤之﹔濕者﹐導之。果系瘀血惡肉凝滯者﹐方可乳香止痛散和之。瘡口不斂﹐由於肌肉不生﹔肌肉不生由於腐肉不去﹔腐肉不去﹐由於脾胃不壯﹑气血不旺。必以補托爲主﹐而佐以行經活血之藥﹐則肌肉受毒者自生﹔死者自潰﹐又何待於點割耶﹗大要﹕气虛體倦食少者﹐補中益气湯﹔血虛晡熱內熱者﹐四君子加歸﹑地﹑牡丹皮﹔膿水淸稀者﹐气血俱虛﹐十全大補湯。或不痛﹐或赤痛。或不赤﹐或內膿不潰﹐或外肉不腐者﹐气血虛敗﹐桑枝灸法﹐十全大補湯加姜﹑桂﹐壯其陽气﹐則四畔卽消﹐瘡頭卽腐。若脾胃虛弱﹐漫腫不赤者﹐六君子湯倍白術。若初起腫痛﹐或因克伐及入房﹐以致色黯而不痛者﹐乃陽脫變陰﹐急用古參附湯以救之。間有血分虛熱者﹐瘡口肉色必赤﹐四物湯加山梔﹑連翹﹔气分虛熱煩渴者﹐竹葉黃湯。要知瘡口難斂﹐或漸大漸開出血者危。俗皆以腫痕所至爲暈﹐非眞暈也。暈生於瘡口之畔﹐狀如紅筋三暈﹐三暈尙可﹐四暈﹑五暈者死。

洗能疏毒活血气﹐洗藥疏通气血﹐膿血聚之時﹐所賴朝夕暖醋蘸洗敗肉﹐或洗毒散﹐肉汁湯。風冷瘡口白者﹐幹艾煎湯亦好。

貼膏不被風寒傷。

膏藥多熱﹐輕小瘡癤貼之卽消﹐發表不遠熱之意也。若大毒初起用之﹐迷塞凝滯﹐爲禍不小。惟潰後只用白蠟膏﹑太乙膏﹐或水粉膏外護﹐不致破傷風寒。

婦幼患此無他異﹐婦宜調血幼宜淸。

婦人調血開郁爲主。值經閉及潰後月水又發﹐所患堅硬﹐不破不腫不疼者凶。小兒主去胎毒。或有飲食積熱者﹐藥稍宜淸涼。如素稟受體薄﹐及稍長而久病者﹐仍以補托气血脾胃爲主治之。

雜證仍以瘡爲主﹐潰未淸心要酌量。

脈證俱熱者﹐未潰前內消解毒﹐已潰後托裏消毒﹔脈證俱虛者﹐未潰前托裏消毒﹐已潰後托裏補中。治其瘡而諸證自退。瘡爲本﹐病爲標﹐若病急而元气實﹐暫治其標﹔病緩而元气虛﹐只治其本。心通諸竅﹐臟腑所包者一膜耳。若憂驚入心﹐膜破必死﹐藥中常加茯神﹑遠志爲妙。

五善能食便調順﹐膿鮮不臭聲音長﹔五善﹕動息自寧﹐飲食知味﹐一也﹔便利調勻﹐二也﹔膿潰腫消﹐水鮮不臭﹐三也﹔神彩精明﹐語音淸朗﹐四也﹔體气和平﹐五也。此屬腑證﹐病微邪淺﹐若能愼節﹐勿藥自愈。

七惡皆因眞气損﹐七惡﹐乃五臟虧損之證﹐外似有餘﹐而內實不足。法當純補胃气﹐多有可生。不可因其惡而遂棄不治。大抵元气虛弱﹐或膿水出多﹐气血虧損﹔或汗下失宜﹐榮衛消爍﹔或寒涼克伐﹐气血不足﹔或峻厲猛劑﹐胃气受傷﹐以致眞气虛而邪气實矣。

煩躁口漧渴非常。或泄或閉或淋瀝﹐大渴發熱﹐或泄瀉淋閉者﹐邪火內淫﹐一惡也。凡瘡腫發熱潮煩﹐或失血過多﹐或潰膿大泄﹐或汗多亡陽﹐或下多亡陰﹐以致陰血耗散﹐陽無所附﹐浮於肌表而非火也。若發熱不寢﹐虛熱也﹐聖愈湯﹔兼汗不止﹐气虛也﹐單人參湯﹔發熱煩躁﹐肉筋惕﹐气血俱虛也﹐八物湯﹔大渴面赤﹐脈洪大而虛﹐陰虛發熱也﹐古歸湯﹔微熱煩躁﹐面赤脈沈而微﹐陰盛發躁也﹐四君子湯加姜﹑附。凡渴不可專泥於火。若痛發熱﹐便利調和者﹐竹葉石膏湯﹔腫痛發熱﹐大便祕澀者﹐四順淸涼飲﹔痛熾盛者﹐活命飲﹔膿水多者﹐聖愈湯﹔胃傷內亡津液者﹐錢氏白術散﹕腎水漧涸者﹐八味丸。有先作渴﹐小便頻數﹐而後患疽者﹔或愈後作渴﹐或舌黃漧硬﹐小便頻數﹐而後患疽者﹐尢其惡也﹐宜預服八味丸﹑補中益气湯﹐以滋化源﹐可免是患。蓋癰疽未有不因腎虛而作﹐切忌知母﹑黃柏損陽則陰气無由而生。泄瀉因寒涼傷脾者﹐六君子湯加砂仁﹐或托裏建中湯﹑托裏溫中湯﹔脾虛下陷者﹐補中益气湯吞二神丸﹔命門火衰者﹐八味丸料煎吞四神丸﹔腎虛不固者﹐古姜附湯加吳萸﹑五味子﹔大孔痛者﹐附子理中湯﹑四逆湯。凡癰疽嘔瀉﹐腎脈虛者﹐死。便祕因熱毒入髒﹐嘔心逆﹐發熱腫硬祕結﹐固宜通之。又有伏熱﹐陽气怫郁﹐面赤便祕者﹐爲邪火在經﹐宜汗以發之﹐潰後气虛血涸便祕者﹐十全大補湯﹐或因入房傷腎便祕者﹐加姜。附以回陽气﹐則大便自潤。凡便祕能食﹐而肚腹不脹者﹐切不可下。若腹痞脹而祕者﹐豬膽法﹕用豬膽一枚﹐剪去頭﹐入鹽﹑醋少許﹐以鵝管插入膽中﹐灌穀道內﹐須臾自通。小便淋瀝﹐頻數短少﹐或莖中澀痛﹐皆腎虛惡證﹐詳四卷淋類。

潰後腫痛臭難當﹔膿血旣泄﹐腫痛尢甚﹐膿色臭敗者﹐胃虛火盛﹐二惡也﹐人參黃湯﹐或十全大補湯加麥門冬﹑五味子。

黑睛緊小白靑赤﹐目視不正﹐黑睛緊小﹐白睛靑赤﹐瞳人上視者﹐肝腎陰虛而目系急﹐三惡也﹐腎气丸料﹐或八物湯﹐俱加炒山梔﹑麥門冬﹑五味子。

喘急恍惚喜臥牀﹔喘粗短气﹐恍惚嗜臥者﹐脾肺虛火﹐四惡也﹐六君子湯加姜﹑棗﹐或補中益气湯加麥門冬﹑五味子。心火克肺金﹐人參平肺散﹔陰火傷肺﹐腎气丸料加五味子煎服。

虛惡肩背四肢重﹐肩背不硬﹐四肢沈重者﹐脾腎虧損﹐五惡也﹐補中益气湯﹑十全大補湯﹐俱加山藥﹑山茱萸﹑五味子。

食少嘔藥傷寒涼﹔不能下食﹐服藥而嘔﹐食不知味者﹐胃气虛弱﹐六惡也﹐六君子湯加木香﹑砂仁﹔甚﹐加附子。挾痰者﹐托裏淸中湯﹔挾火者﹐托裏益黃湯。抑論瘡腫時作嘔﹐熱毒攻心﹔潰時作嘔﹐陰虛﹔潰後作嘔﹐脾虛。如熱盛痛﹐活命飲﹑護心散﹔作膿痛﹐托裏消毒散﹔膿熟脹痛﹐托裏散﹐或鍼以泄之。痛便祕者﹐內疏黃連湯。

寒涼傷胃者﹐六君子湯加漧薑﹑木香。木乘土位加芍藥﹑柴胡﹔胃脘停痰﹐加桔梗﹔脾虛自病﹐或水侮土﹐加益智仁﹑砂仁﹔鬱結傷脾﹐加川芎﹑山梔﹑蒼術﹑香附﹔濕气侵胃﹐倍白術。白術﹐生肌斂口妙劑。又有登廁觸穢作嘔者﹐仍宜補胃。

聲嘶唇鼻變靑色﹐面目四肢腫且黃﹔脾肺俱虛﹐七惡也﹐補中益气湯加姜﹑棗﹐或六君子湯加炮姜﹐甚﹐加附子﹐或十全大補湯加炮姜。

陽虛寒戰腹疼甚﹐自汗呃逆雷鳴腸﹔陽虛皆因誤服寒涼﹐或潰後勞役﹐或吐瀉之後﹐或誤入房﹑夢遺﹐或外邪所乘。初則虛火假證﹐仍發熱頭痛﹔良久寒戰切牙﹑腹痛雷鳴﹑泄瀉呃逆﹑自汗盜汗﹐陽虛寒气所乘之證﹐八惡也。急用托裏溫中湯﹐後用六君子湯加附子﹐或加姜﹑桂﹔甚者﹐用大劑參﹑﹑歸﹑術﹐倍加姜﹑附﹐以手足溫爲度。

虛極發躁欲坐井﹐驀然變痙身反張﹔潰後發熱惡寒﹐作渴怔忡﹐睡臥不寧﹐陽衰陰盛﹐發躁﹐脈洪大﹐按之微細或無﹐此陽虛極。驀然牙關緊急﹑腰背反張﹐變爲痙病﹐或無汗惡寒﹐或有汗不惡寒﹐九惡也。俱宜八味丸料加參﹑﹑歸﹑術﹐大劑煎服。

陰虛晡熱夜不寐﹐消渴便污血難藏﹔原稟瘦怯﹐或房欲竭精﹐或瘡出膿多﹐或誤汗下﹐以致日晡潮熱﹑口漧作渴﹑夜寐不著﹑瘡出紫血﹐四物湯﹑托裏益气湯﹑腎气丸主之。便污黑者﹐不治﹔便血瘀滯者﹐犀角地黃湯飲之。瘡瘍時﹐或愈後﹐口鼻吐衄﹑牙宣齦露﹐皆因瘡瘍出血﹐爲火動而錯經妄行﹐當求經審其因而治之。肝熱則血妄行﹐四物湯加山梔﹑牡丹皮﹑黃芩﹑白術﹔肝虛則不能藏血﹐腎气丸﹔心火不能生血﹐四物湯加炒黃連﹑牡丹皮﹑苓﹑術﹔脾虛熱不能統血﹐四君子湯加炒山梔﹑牡丹皮﹔脾經鬱結者﹐歸脾湯加五味子﹔脾肺气虛者﹐補中益气湯加五味子﹔气血俱虛者﹐十全大補湯﹔陰火動者﹐腎气丸加五味子。大凡失血過多﹐而見煩熱發渴等證﹐勿論其脈﹐急用單人參湯補之。

經云﹕血生於气。苟非甘溫參﹑﹑歸﹑術之類﹐以生心肝之血﹐決不能愈。若發熱脈大者﹐死。

五善見三容易治﹐七惡見四眞惡瘡。

正傳以善爲順﹐惡爲逆。瘡瘍仍忌倒陷﹐又增爲九逆﹐殊爲有理。

又有一般無名腫﹐非癰﹑非疽﹑非瘡﹑非癬﹐狀如惡瘡﹐或瘥或劇﹐名曰無名腫毒。隨其見證﹐在表在裏在經用藥﹐外以槐枝煎湯洗淨﹐後以赤小豆﹑吳萸﹑白膠香﹑黃連﹑黃柏﹑貝母﹑硫黃﹑糯米﹑黃丹﹑輕粉爲末﹐麻油調搽。一切惡瘡﹐人所不識者皆同。

癤癌瘭痼也同方。

闊一寸至二寸爲癤﹔一寸至五寸爲癰﹔五寸至一尺爲癌﹔一尺至二尺爲竟體疽。未潰色紫黑堅硬﹐已潰深陷如巖爲癌。四畔生如牛唇黑硬﹐爲瘭。無頭﹐面色淡紅爲痼。四輪腫起爲癰﹔沈潰爲疽﹔發出於外者﹐爲外疽﹔隱伏腸胃者﹐爲內疽。癤比癰﹑疽更輕﹐癌﹑瘭﹑痼多難治。癌多生乳﹑脇﹑臀﹑胯﹐全宜大補气血脾胃﹐及蠟礬丸護膜生肌﹐冀其萬一。瘭﹑痼見後周身部。

外集﹟卷五外科

癰疽總論

腦發五種頭瘡風屑白禿軟癤大頭腫鬢疽耳瘡﹝附浸淫瘡﹞月蝕瘡內疳瘡腮瘰痰核癭癅腦後頸後頂心發﹐六腑陽毒好上蒸﹔六腑陽毒聚頂﹐惟太陽膀胱主之。久積痰火濕熱﹐上蒸於腦﹐古謂發腦﹑發鬢﹑發眉﹑發頤﹑發背﹐謂之五發﹐至險。凡眼不見瘡﹐皆惡。有生於兩邊髮際穴者﹐如有核﹐宜取核以去病根。有生於腦心者﹐四邊腫赤連耳項﹐不急治﹐膿水從頭中而出﹐血逆痰起不治。有生於頸後者﹐瘡頭向上﹐瘡尾向下﹐形如蜂窠﹐乃反證也。

腫者﹐急宜托裏散加升麻﹑赤芍﹑桔梗﹐防毒攻心。如痰發﹐或流入兩肩者﹐不治。有生腦後對口者﹐名曰天疽。其狀大而色紫黑﹐不急治﹐熱入淵腋﹐前傷任脈﹐內燻肝肺﹐十餘日而死。有生耳後一寸三分至命之處﹐名曰發頤﹐又日銳毒。凡頭上癰疽﹐宜服降火化痰﹑消腫托裏之藥﹐不可鍼灸﹐惟初起隔蒜灸之則可﹐但艾炷宜小而少。勢成者﹐外敷南星膏﹐或陰陽散﹐斂口古香榔散。若熱上蒸﹐連頤而穿口﹐必主穿喉而死。

腫納冷眞熱證﹐腫作痛﹐煩渴好飲冷水﹐宜解毒湯加天花粉﹐以除痰火濕熱﹐或黃連消毒散﹑當歸羌活湯﹑淸熱消毒飲﹑活命飲﹐選用。

口漧飲熱腎虛情。

腫痛口漧作渴﹐好飲熱湯﹐爲腎陽虛火熾﹐宜托裏消毒散﹑托裏益气湯﹑腎气丸﹑八味丸。漫腫微痛﹑少食者﹐補中益气湯﹔痰多者﹐托裏淸中湯。若色黯﹐不潰不斂﹐爲陰精消涸﹐名腦爍﹐不治。

頭瘡風屑禿軟癤﹐總是濕熱證稍輕。

頭瘡﹐宜內服酒歸飲﹐外用雄黃﹑水銀各等分爲末﹐以臘月豬脂﹝半生半熟﹞和勻﹐洗淨敷之﹔濕爛者﹐用燕窠土﹑黃柏爲末﹐幹糝﹔痂髙者﹐用黃蠟﹑瀝淸同熬﹐敷之。頭上風屑﹑白屑極癢﹐宜內服單苦參丸﹔下虛者﹐薄荷茶。外用藜蘆煎湯﹐避風洗頭﹐候稍幹﹐分開頭髮﹐仍以藜蘆末糝頭皮上﹐絹帕緊縛兩日夜﹐頭風亦效。禿瘡﹐初起白團斑剝如癬﹐上有白皮﹐久則成痂﹐遂至滿頭生瘡﹐中有膿孔細虫入裏﹐不痛微癢﹐經久不瘥﹐宜內用通聖散酒拌﹐除大黃另用酒炒﹐共爲末﹐再用酒拌令幹。每一錢﹐水煎服。外用紅炭淬長流水﹐洗去瘡痂﹐再用淡豆豉一合﹐炒令煙起色焦﹐屋塵一團﹐飯飲調劑﹐炭火令灰燼﹐等分爲末﹐入輕粉少許﹐麻油調搽。如有熱﹐加黃連﹑寒水石﹔有水﹐加枯礬﹔有虫﹐加川椒﹑麝香少許﹔腫濃﹐加消皮煙洞煙膠﹑香鑪蓋上香膠。如久不愈﹐有虫者﹐摩風膏加黃柏﹑黃丹﹑煙膠各一兩。一方用鹽烏魚頭燒灰﹐麻油調搽。軟癤﹐用抱雞卵殼﹐燒存性﹐入輕粉﹑黃連減半爲末﹐淸油調敷。外腎生瘡亦效。愈而再作者﹐用野蜂房二个﹐燒存性﹐爲末﹐以巴豆二十粒去殼﹐煎淸油二三沸﹐去豆﹐以淸油調敷﹐或枯礬亦好。多年不愈者﹐用豬頸上毛﹑貓頸上毛各一握﹐燒存性﹐鼠屎一粒﹐爲末﹐淸油調敷﹐或加輕粉尢妙。如暑月生癤﹐用木槿花搗爛敷之﹐最妙。

大頭腫痛﹝又名雷頭風﹞時行毒﹐濕在髙巓之上﹐故頭面痛腫疙瘩﹐甚則咽嗌堵塞﹐害人最速。冬溫後﹐多病此證﹐似傷寒寒熱身痛。

治分表裏三陽屬﹔連兩目﹑鼻﹑面腫者﹐陽明也﹔發耳前後﹐並頭角者﹐少陽也﹔腦後項下腫起者﹐太陽也。脈浮表證多者﹐淸震湯﹐或敗毒散加荊﹑防﹔脈沈裏證見者﹐宜羌活﹑黃芩﹐俱酒炒﹐大黃酒蒸爲主。陽明加漧葛﹑升麻﹑芍藥﹑石膏﹔少陽加栝蔞仁﹑牛蒡子﹔太陽加荊芥﹑防風﹐水煎﹐時時呷之。取大便﹐邪气去則止。甚者﹐加芒硝﹐或防風通聖散加牛蒡子﹑玄參﹐俱用酒炒﹐微微下之。咽喉腫痛者﹐用僵蠶一兩﹐大黃二兩﹐蜜丸如彈﹐井水化服。凶荒勞役﹐宜普濟消毒飲﹐以安裏。虛者﹐加參﹑歸﹔便祕加大黃﹐或人中黃丸亦妙。服後俱仰臥﹐使藥气上行﹐故非便祕熱盛﹐忌用降下之藥。

表裏證罷腫不消﹐瓷鋒去血通關搐。

表裏俱解﹐腫不消者﹐砭去血﹐外用通關散倍羊躑躅及藜蘆少許﹐搐鼻嚏以泄其毒。久不愈﹐欲作膿者﹐內服托裏消毒散﹔體倦食少惡寒者﹐補中益气湯加桔梗。潰後腫赤不消﹐膿淸色白者﹐六君子湯加桔梗﹑芎﹑歸。

元气素弱﹑脈微者﹐用參﹑術﹑芎﹑歸﹑陳皮﹑柴胡﹑升麻﹑甘艸各等分﹐以升舉陽气﹔用牛蒡子﹑玄參﹑連翹﹑桔梗減半﹐以解熱毒。腫赤便屬純陽﹐脈微便屬純陰﹐愼之。

鬢疽肝膽之怒火﹐或因風熱藥同裹﹔怒火﹑風熱﹐俱宜柴胡淸肝湯。腫痛甚者﹐活命飲。

腎虛血燥日晡潮﹐腎水不能生木﹐以致肝膽火盛血燥﹐鬢及頭目腫痛者﹐四物湯加玄參﹑柴胡﹑桔梗﹑甘艸。風熱﹐連頭面﹑咽﹑牙痛者﹐犀角升麻湯﹔血虛者﹐四物湯加參﹑。

汗多喘渴脾勞過。

因勞役﹐腫痛﹑寒熱﹑喘渴﹑自汗者﹐補中益气湯去升﹑柴﹐加五味子﹑麥門冬﹑炮姜。

耳瘡三焦肝風熱﹐耳瘡發熱痛﹐屬三焦﹑厥陰風熱者﹐柴胡淸肝湯﹑梔子淸肝湯﹔中气素虛者﹐補中益气湯加酒炒山梔﹑黃芩﹑牛蒡子。寒熱作痛﹐屬肝風熱者﹐小柴胡湯加山梔﹑川芎。

癢痛出膿兼養血﹔內熱癢痛出膿﹐寒熱溺數﹐牽引胸脇脹痛﹐屬肝火血虛者﹐八味逍遙散。

出水貪冷屬腎虛﹐火動切忌風藥劫。

耳內癢痛出水﹐喜冷銀簪探入﹐屬腎經虛火挾怒﹐忌用風藥燥筋﹐宜腎气丸。耳邊浸淫瘡﹐出黃水者﹐用羊須﹑荊芥﹑棗肉等分燒灰﹐入膩粉爲末﹐麻油調搽。月蝕瘡﹐生耳﹑鼻﹑面間及下部諸竅﹐隨月盛衰。

用胡粉炒黃﹑枯礬﹑黃丹﹑黃連﹑輕粉各二錢﹐胭脂燒灰一錢﹐麝少許﹐爲末﹐先用鹽水洗淨﹐糝之﹐或麻油調搽。

內疳﹝瘡﹞生於口上﹐治以鉤刀並鐵烙﹔敷以雄粉支其牙﹐最是虛勞元气薄。

初發如蓮花﹐根蒂小而下垂乃大。治法以鉤刀決其根﹐燒鐵烙以止其血﹔次以雄黃﹑輕粉﹑粉霜﹑白芷﹑白蘞爲末﹐敷之﹕以槐枝作枕﹐支其牙頰間﹐毋使口合。一兩時許﹐瘡瘢定合﹐口自梗。次日出膿﹐以生肌散敷之。上多骨疽﹐見後。

腮﹝髭發同﹞風熱犯其胃﹐表分寒熱裏不利﹔外因風熱腫痛﹐在表寒熱者﹐升麻胃風湯﹔在裏二便不利者﹐四順淸涼飲。如表裏俱解﹐腫痛又不消﹐欲作膿也﹐托裏消毒散﹐治同大頭腫。

積熱腫痛頗難當﹐膏粱濃味﹐胃經積熱﹐腮腫作痛﹐或發寒熱者﹐用升麻﹑黃連﹑連翹﹑牛蒡子﹑白芷等分﹐水煎服。連耳上太陽部分腫﹐屬風熱﹐加羌活﹑防風﹔連耳下少陽部分腫﹐屬怒火﹐加柴胡﹑山梔﹑牡丹皮﹔連耳後少陰部分腫﹐屬相火﹐加知母﹑黃柏。頭面齒牙俱腫﹐內熱口漧者﹐犀角升麻湯﹔齒牙唇口俱腫﹐出血者﹐淸胃散加石膏。

內寒不潰宜補劑。

內傷生冷﹑涼藥﹐不能消潰﹐食少體倦者﹐補中益气湯﹔內傷气血俱虛者﹐八物湯加麥門冬﹑五味子。傷七情有寒熱者﹐八味逍遙散﹔傷色欲﹐連頤及耳後腫者﹐腎气丸﹑八味丸﹑十全大補湯。不可誤用風藥克伐之劑。

瘰馬刀屬少陽﹐風熱痰气結核囊﹔生頸前項側﹐結核如大豆﹑如銀杏﹐曰瘰﹔生胸脇腋下﹐堅硬如石﹐形如馬刀虫﹐曰馬刀﹐多气少血之病﹐總皆手足少陽相火所主。蓋耳前後與缺盆﹑肩上﹑胛下﹐屬足少陽部分﹔延及頦﹑項﹑頰車與頸﹐屬足陽明部分﹔延及胸中﹑中府﹑雲門肺經部分者死。風尖而小﹔熱腫赤色﹐又名血﹔痰推展滑軟﹔气圓而動。又有鼠殘﹐大小不一。

實者化痰通經脈﹐淸肝養血是上方。

無痰不成核。諸瘰初起﹐實者皆以化痰爲主﹐通用二陳湯加防風﹑桔梗﹑黃芩﹑竹瀝。胸緊者﹐以此探吐尢妙。通經脈﹐必用斑蝥。疏滲小便以瀉心火﹐古方必效散﹑立應散是也。但此二藥甚峻﹐服後宜量體調治﹕體實風熱盛者﹐繼以宣熱丹服之﹔體虛者﹐托裏益气湯﹐或八物湯合二陳湯﹐多服﹐瘡口自斂。又有虛甚者﹐宜先服健脾藥﹐而後服二散﹔輕者﹐只用斑雞丸。便堅胃盛者﹐白蠶丸﹐或追膿化毒散﹑軟硬皂子丸。少陽分者﹐柴胡通經湯﹔陽明分者﹐升麻調經湯﹔少陽﹑陽明二經﹐二湯合服調之。誤下則犯經禁﹑病禁。淸肝者﹐膽與肝合病﹐則筋累累如貫珠﹐寒熱痛﹐乃肝气動而爲病也﹐當淸肝火爲主﹐佐以養血。若寒熱止而瘡不愈者﹐乃肝血燥而爲病也﹐當養血爲主﹐佐以淸肝﹐淸肝益榮湯﹑梔子淸肝湯﹑柴胡淸肝湯﹐選用。

虛久滋潤肺脾腎﹐瘡如豆粒附筋﹐肉色不變﹐內熱口漧﹐精神倦忌﹐久不消潰﹐及肝脈弦緊﹐腎脈洪數﹐乃腎水不能生木﹐以致肝血火動筋攣﹐忌用風藥燥肝。經久爛破﹐膿血大泄者﹐脾腎愈虧﹐火炎於肺﹐皆宜腎气丸﹑補中勝毒餅爲主﹐兼服逍遙散加桔梗﹑麥門冬﹑玄參以淸肺火。多怒有肝火者﹐淸肝解郁湯﹔有寒熱者﹐單夏枯艸散。肝火旺盛﹐或近骨處生虫作癢者﹐蘆薈丸。通用貓頭丸﹑海藻散堅丸。外治﹕銀右散﹑蠶繭散﹑貓蝠散。虛弱者﹐單夏枯艸膏內服﹐外貼加麻油。

成瀉水補且防﹔﹐卽漏也。經年成漏者﹐與痔漏之漏相同。但在頸則曰瘰漏﹐在痔則曰痔漏﹐治法則一。初起者﹐宜溫散風冷﹐及行腎經濕熱邪水﹔久則大補气血﹐兼用燻洗平肌塞竅之藥。古方白蛇散﹐治瘰成漏﹐以其有牽牛能利腎經惡水﹐免至淋漓穿穴。但利後當量體調治﹐痛節酒色財气。凡漏﹐治詳漏條。

女人經閉有潮死﹐經調及經閉無潮者﹐可治﹔經閉有潮﹐或咳者﹐死。古方用玉燭散治瘰﹐和血通經﹐服之自消。日進一服﹐七八日見效。便不閉者﹐柴胡通經湯﹑升麻調經湯。久閉者﹐加味逍遙散﹑淸肝益榮湯﹐或用二陳湯合四物湯加牡蠣﹑柴胡﹑黃芩﹑玄參﹑神曲爲末﹐以桑椹膏搗丸﹐綠豆大。每五十丸﹐溫酒下。或腎气丸尢妙。

男子潮咳是眞傷。

瘰﹐傷証之標也。故癆瘵類有曰腹中有塊﹑頸上有核﹐最爲難治。況成潰漏﹐而不淸金降火﹑滋腎健脾﹐病患又不淸心淡口﹐則潮汗咳瀉﹐惡證蜂起﹐其可生乎﹖但視其目內赤脈﹐貫瞳人有幾條﹐則知其幾年死。

面色白﹐金克木﹔脈洪大﹐爲元气虛敗﹐俱爲不治。故曰﹕實者可治﹐虛者可慮。

痰核在頸全不痛﹐頸項生核﹐不紅不痛﹐不作膿﹐推之則動﹐乃痰聚不散也。不可誤用瘰藥治﹐宜二陳湯加大黃﹑連翹﹑柴胡﹑桔梗。體薄者﹐二陳湯加桔梗﹑黃芩﹑玄參﹐麥門冬及防風少許﹐入竹瀝﹐多服自消。如耳後與項間各有一塊者﹐含化丹。

在臂或痛亦不紅。

臂核或作微痛者﹐以內無膿﹐散外𨿽腫不紅﹐或生背膊皆然﹐宜陳皮﹑半夏﹑茯苓﹑防風﹑酒芩各一錢﹐連翹二錢﹐皂角刺一錢半﹐川芎﹑蒼術各五分﹐甘艸三分﹐水煎服。

徧身結塊多痰注﹐濕痰下體卻宜通。

凡徧身有塊﹐多是痰注﹐但在上體多兼風熱﹐在下體多兼濕熱﹐宜加味小胃丹﹑竹瀝達痰丸﹐量體虛實服之。

通用海帶丸。

癭癅有五應五臟﹐舊分五癭六癅﹐惟薛立齋止言五癅。蓋癭﹑癅本共一種﹐皆痰气結成﹐惟形有大小﹐及生頸項﹑徧身之殊耳。立齋云﹕肝統筋﹐怒動肝火﹐血燥筋攣﹐曰筋癅﹔心主血﹐勞役火動﹐陰火沸騰﹐外邪所搏而爲腫﹐曰血癅﹔脾主肉﹐鬱結傷脾﹐肌肉消薄﹐外邪搏而爲腫﹐曰肉癅﹔肺主气﹐勞動元气﹐腠理不密﹐外邪搏而爲腫﹐曰气癅﹔腎主骨﹐勞傷腎水﹐不能榮骨而爲腫﹐曰骨癅。癅之名有五者﹐此也。仁齋云﹕筋脈呈露曰筋癭﹐赤脈交絡曰血癭﹐皮色不變曰肉癭﹐隨憂愁消長曰气癭﹐堅硬不可移曰石癭。癭之名有五者﹐此也。癭﹑癅俱內應五臟﹐藥治相同。

癅赤徧身癭頸項﹔癭﹑癅所以兩名者﹐以癭形似櫻桃﹐一邊縱大亦似之﹐槌槌而垂﹐皮寬不急。原因憂恚所生﹐故又曰癭气﹐今之所謂影囊者﹐是也。癅初起如梅﹑李﹐皮嫩而光﹐漸如石橊﹑瓜瓠之狀。原因七情勞欲﹐復被外邪﹐生痰聚瘀﹐隨气流住﹐故又曰癅。癅總皆气血凝滯結成。惟憂恚耗傷心肺﹐故癭多著頸項及肩﹔勞欲邪气乘經之虛而作﹐故癅隨處有之。

𨿽無痛癢有虛實﹐散堅行气不可妄。

癭癅或軟或硬﹐無痛無癢﹐體實者﹐海藻散堅丸﹑海帶丸﹔痰火盛者﹐舐掌散﹑神效開結散。此皆化痰行气破堅之劑﹐久虛者不可妄服。虛者﹕筋癅﹐腎气丸﹐或八物湯加山梔﹑木瓜﹑炒黑龍膽艸﹐肝火盛者﹐間以蘆薈丸暫服﹔血癅﹐四物湯加茯苓﹑遠志﹔肉癅﹐歸脾湯﹑補中益气湯﹔气癅﹐補中益气湯﹔骨癅﹐腎气丸﹑補中益气湯。通用﹕初起者﹐十六味流气飲﹑單蜘蛛方﹔稍久者﹐蠟礬丸﹐常服自然縮小消磨。外敷南星膏。切不可輕用鍼刀決破﹐破則膿血崩潰﹐滲漏無已﹐必至殺人。

但有一種脂癅紅粉色﹐全是痰結﹐用利刀破去脂粉則愈。或有如茄垂下﹐根甚小者﹐用藥點其蒂﹐俟茄落﹐卽用生肌斂口藥敷之﹐防其出血。

外集﹟卷五外科

癰疽總論

疣甲疽代指天蛇頭鵝掌風紅絲瘡疣屬肝膽小腸經﹐多患於手背及指間﹐或如黃豆大﹐或如聚粟﹐或如熟椹﹐拔之則絲長三四寸許﹐又曰手背發。

風熱怒火或亡精﹔風熱血燥筋縮者﹐八味逍遙散加黃連﹐或淸肝益榮湯﹔怒火者﹐柴胡淸肝湯﹔亡精腎枯筋縮者﹐腎气丸。

切忌寒涼系與灸﹐誤犯出血必傷生。

誤用寒涼降火之藥﹐及螳螂蝕﹑蛛絲纏﹑芫花漿綫系﹑著艾灸等法﹐輕者反劇﹐重者大潰﹐腫痛發熱﹑出血而死。愼之。

甲疽惡代𨿽害事﹐不似鵝掌風難平。

甲疽﹐乃毒瓦斯攻於手足指﹐肉裹上﹐指甲疼痛出血﹐瘡中有虫。或因剔甲傷肌﹔或因甲長侵肌﹐遂成腫痛。俱用綠礬五兩﹐置鐵板上﹐以炭火封之﹐吹令火熾﹐其礬卽溶﹐流出赤汁者是眞。俟流汁盡﹐去火待冷﹐取爲末﹐色似黃丹收之。先以鹽湯洗拭﹐後用綠礬爲君﹐入乳香少許敷之。重者用綠礬五錢﹐蘆薈一錢半﹐麝香一字﹐爲末﹐以絹袋盛藥﹐納所患指於袋中﹐綫紮定﹐以瘥爲度。代指﹐指頭先腫﹐熱掣痛﹐然後於爪甲邊結膿﹐甚者爪甲俱脫。先用芒硝煎湯淋洗﹐然後用烏梅核中仁爲末﹐米醋調成膏﹐入指漬之自愈﹐或用豬脂和蚯蚓搗爛﹐敷之。天蛇頭瘡﹐生手指上或足﹐瘡傍一塊開口腫痛﹐用雞母楊根醋﹐浸一宿卽消。或以雄黃入雞子內﹐以患指浸其中一宿﹐次早更以蜈蚣燒煙﹐燻病指一二次卽消。如痛甚流血不止者﹐用雄黃﹑蜈蚣﹑全蠍爲末﹐擦在瘡上﹐卻以少油抹帛上紮之。鵝掌風癬﹐用豬前蹄爪﹐破開﹐入菊花﹑蒼耳末﹐以綫縛定﹐爛食之。次日﹐用白鮮皮﹑皂角﹑雄黃各五分﹐鉛制水銀三分﹐爲末﹐臨夜用鵝脂﹑薑汁調搽。次早﹐以沙擦去﹐然後量體服去風之藥。此癬﹐乃楊梅瘡類﹐如多年不愈者﹐先用瓷鋒磨刮﹐次以蓖麻子一兩﹐枯礬二錢﹐爲末﹐桐油調擦﹐火烘極熱﹔再以棗肉三兩﹐水銀五錢﹐枯礬三錢﹐搗爛如泥﹐每日擦手千餘下﹔次以肥皂﹑酒糟洗淨﹐十次神效。更灸勞宮﹐或內關一穴斷根。又方﹕桐油調密陀僧末﹐搽掌﹔外用水龍骨﹐火燒煙燻之。治手足掌風及綿花癬。更以樟葉煎湯洗之。

紅絲瘡最害人速﹐或生於手或生足﹔發初黃變紫靑﹐絲迆入心毒入腹。

紅絲瘡﹐因喜怒不常﹐血气逆行﹐而生於手足間。有黃﹐其中忽紫黑色﹐卽有一條紅絲﹐迢迆血上而生﹐若至心腹﹐則使人昏亂不救。或有生兩三條紅絲者﹐急以鍼橫截紅絲所到之處刺之﹐令其出血﹐以膏藥貼﹐或嚼萍艸根敷之﹐立愈。

外集﹟卷五外科

癰疽總論

乳癰肺癰痿心癰﹝附脇癰﹞胃癰腸癰腹癰乳房膽胃乳頭肝﹐婦人之乳﹐男子之腎﹐皆性命根也。

病初嘔渴增熱寒﹔煩渴嘔吐者﹐膽胃風熱也。甚則毒瓦斯上衝﹐咽膈妨礙。寒熱者﹐肝邪也﹐此皆表證﹐宜不換金正气散加天花粉能止渴嘔﹐定寒熱﹔咽膈有礙者﹐甘桔湯加生薑﹐或護心散。如潰後見此四證﹐爲虛。

婦人胃濃多憂鬱﹐火化汁濁塞竅端。結核有兒吹熱气﹐飲食濃味﹐忿怒憂鬱﹐以致胃火上蒸乳房﹐汁化爲濁膿﹐肝經气滯﹐乳頭竅塞不通﹐致令結核不散﹐痛不可忍。初起便宜隔蒜灸法﹐切忌鍼刀。能飲者﹐一醉膏加芎﹑歸各一分﹐一服兩服卽效﹔不能飲者﹔栝蔞散。

結核亦有气血虛弱﹐略被外感內傷﹐以致痰瘀凝滯﹐俱以古芷貝散爲主。血虛合四物湯﹐更加參﹑術﹑柴胡﹑升麻﹔气虛合四君子湯﹐更加芎﹑歸﹑柴胡﹑升麻。憂思傷脾者﹐歸脾湯加栝蔞根﹑貝母﹑白芷﹑連翹﹑甘艸節﹐水﹑酒各半煎服。有肝火﹐結核腫痛甚者﹐淸肝解郁湯。吹乳﹐因乳子膈有痰滯﹐口气熱﹐含乳而睡﹐風熱吹入乳房﹐凝注不散作痛。初起須作痛揉令稍軟﹐吸取汁透﹐自可消散。不散﹐宜益元散﹐冷姜湯或井水調﹐一日一夜服三五十次自解。重者﹐解毒湯頓服之。挾气者﹐古芷貝散﹑單靑皮湯。外用漏蘆爲末﹐水調敷。

又有乳汁不行﹐奶乳脹痛者﹐湧泉散。

核久成癰硬腫漫﹔核久內脹作痛﹐外腫堅硬﹐手不可近﹐謂之乳癰。未潰者﹐仍服栝蔞散﹑內托升麻湯﹐或復元通聖散加藜蘆﹔虛者﹐托裏消毒散。將潰兩乳間出黑頭﹐瘡頂下作黑眼者﹐內托升麻湯。已潰﹐寒熱者﹐內托十宣散﹔少食口漧者﹐補中益气湯﹔晡熱內熱者﹐八物湯加五味子﹔胃虛嘔者﹐六君子湯加香附﹑砂仁﹔胃寒嘔吐或瀉者﹐六君子湯加漧薑﹑藿香﹔遇勞腫痛者﹐八物湯倍參﹑﹑歸﹑術﹔遇怒腫痛者﹐八物湯加山梔。

又有核小全不痛﹐久則潰漏療益難。

鬱怒有傷肝脾﹐結核如鱉棋子大﹐不痛不癢﹐五七年後﹐外腫紫黑﹐內漸潰爛﹐名曰乳癰﹐滴盡气血方死﹐急用十六味流气飲﹐及單靑皮湯兼服。虛者﹐只用淸肝解郁湯﹐或十全大補湯﹐更加淸心靜養﹐庶可苟延歲月。

經年以後﹐必於乳下潰一穴出膿﹐及中年無夫婦人死尢速。故曰﹕夫者妻之天。惟初起不分屬何經絡﹐急用蔥白寸許﹐生半夏一枚﹐搗爛爲丸﹐芡實大﹐以綿塞之﹐如患左塞右鼻﹐患右塞左鼻﹐一宿而消。

男兒乳疾何須怪﹐怒欲損傷精血幹。

男子乳疾﹐治與婦人微異者﹐女損肝胃﹐男損肝腎。蓋怒火房欲過度﹐以致肝虛血燥﹐腎虛精怯﹐不得上行﹐痰瘀凝滯﹐亦能結核﹔婦人胎產後﹐亦有肝虛者。大槪男子兩乳腫者﹐栝蔞散﹑十六味流气飲。左乳者﹐足三陰虛﹐鬱怒所致﹐八物湯加山梔﹑牡丹皮﹐或淸肝解郁湯﹔火盛風熱者﹐更加炒黑艸龍膽五分﹔腎虛者﹐腎气丸﹔食少作嘔﹐胸脇作痛﹐日晡頭痛﹐溺澀者﹐六君子湯加芎﹑歸﹑柴胡﹑山梔﹔潰爛作痛者﹐十全大補湯﹑腎气丸﹔因勞怒則痛﹐並發寒熱者﹐補中益气湯加炒黑山梔﹐不可輕用淸熱敗毒之劑。

肺癰因痿火益炎﹐經年久咳﹐熱極葉焦而爲痿﹐猶艸木亢盛﹐則枝葉萎落也。火燥甚﹐則腐脹爲膿血成癰。病因汗﹑吐﹑下後亡津﹐或腎虛火炎﹐或濃味燻蒸面成。其候﹕惡風咳嗽﹑鼻塞流涕﹑項彊不能轉側﹑皮膚不澤﹑胸脇脹滿﹑呼吸不利﹑吐痰血腥穢。

癰口漧燥痿涎粘﹔膿成胸痛或開竅﹐調和金水胃脾兼。

肺痿脈數而實﹐寒熱往來﹐自汗咳唾﹐口中涎多﹐知母茯苓湯主之。如咯血將變癰者﹐紫菀散﹔火盛者﹐人參平肺散﹐爲丸含化﹔虛損者﹐劫勞散﹔虛冷不渴者﹐炙甘艸湯加漧薑﹕喘急有寒邪者﹐小靑龍湯﹔喘急面浮﹑鼻塞胸脹者﹐古葶藶散。是知肺痿有寒有熱﹐而以淸金降火豁痰爲主也。肺癰脈數而虛﹐口燥咽漧﹐胸脇隱痛﹐二便赤澀﹐咳唾膿血鮏臭﹐置之水中則沈﹐桔梗湯主之。如吐膿者﹐消膿飲﹔咽痛者﹐甘桔湯﹔便祕者﹐太乙膏爲丸﹐白湯下。又有胸脇間開一竅﹐口中所咳膿血﹐與竅相應而出者﹐宜大補气血。血多者﹐梅豆湯﹔冷熱不調者﹐雲母膏爲丸﹐甘桔湯下﹔痰多少食者﹐托裏淸中湯﹔咳喘短气溺少者﹐參補肺湯﹔脾虛少食者﹐參術補脾湯﹔七情﹑饑飽﹑勞力傷脾肺者﹐團參飲子﹔咳唾痰壅者﹐腎虛也﹐腎气丸﹔口漧燥者﹐虛火也﹐八味丸去附子﹐加五味子。有吐膿血如肺癰﹐口臭﹐諸般藥不效者﹐消風散加發灰﹐米飲下。大槪面赤當補脾腎﹐面白當補脾肺。蓋補脾以生肺金﹐補肺以生腎水也。如陰火發熱﹐咳吐膿血﹐痰如糯米粥﹐脈浮大者﹐死﹔若膿血自止﹐脈浮短澀者﹐生。

心癰胸發名井疽﹐胸乳間生蜂窠癰發﹐名井疽。狀如豆大﹐三四日起﹐不早治﹐入於腹﹐十日死。

外發可治內傷殂﹔降火淸心爲要藥﹐心熱盛極﹐急用疏導心火之藥﹐遲則不救。小便澀者﹐淸心散﹐或涼膈散去硝﹑黃﹐加白芷﹑天花粉﹑瞿麥﹑木通﹔大便祕者﹐內固淸心散﹐或涼膈散去硝﹐加白芷﹑天花﹑生地。

脇癰一樣忌補虛。

初起﹐神效栝蔞湯﹐或柴胡淸肝湯。蓋由脇肝心火盛﹐虛中有熱﹐決不敢投陽藥。潰後方敢淸熱托裏﹐兼滋腎水。誤投熱藥﹐易傷骨膜﹐愼之。脇疽﹐用雞屎粘搗爛﹐入鹽少許﹐醋和敷之﹐消腫止痛﹐膿成者﹐敷之卽安。

胃癰胃熱咳膿血﹐人迎反盛胃脈沈﹔胃脘癰﹐因飲食﹑七情火郁﹐復被外感寒气所隔﹐使熱濁之气﹐塡塞胃脘﹐胃中淸气下陷﹐故胃脈沈細﹐惟寒气所隔﹐故人迎緊盛﹐有此二脈者﹐胃癰眞也。

寒熱如瘧皮毛縱﹐先宜疏利次補升。

外證寒熱如瘧﹐胃濁則肺金失養﹐故身皮錯縱﹐或咳或嘔﹐或唾膿血﹐俱大射幹湯主之。胃火盛者﹐淸胃散﹔痰壅者﹐甘桔湯﹔大便不利者﹐太乙膏爲丸服﹔小便不利者﹐三仁湯﹔內痛者﹐失笑散﹔虛而痛者﹐牡丹散﹔膿出食少者﹐補中益气湯﹐升提胃气﹐或佐以前藥調之。不可專治其瘡。

腸癰小腹痛若淋﹐濕熱痰瘀注內膜﹕甚者腹脹有水聲﹐便膿臍瘡皆敗惡。

濕熱郁積成癰。痰火盛者﹐脈數而滑﹔挾瘀血多者﹐脈數而芤。外證小腹腫﹐彊按之則痛﹐小便若淋﹐儼似奔豚﹐發熱惡寒。脈遲緊者﹐未有膿也﹐大黃湯或五香連翹湯下之﹐不敢下者﹐敗毒散加秦艽﹑連翹﹔脈芤澀者﹐四物湯加桃仁﹑紅花﹑玄胡索﹑木香﹔脈洪數者﹐已有膿也﹐三仁湯﹑神效栝蔞湯﹔小腹疼痛﹑小便不利者﹐膿壅滯也﹐牡丹散。若腹脹大﹐轉側聞有水聲﹐或繞臍生瘡出膿﹐大便屢下膿血者﹐不治。

間有虛冷皮甲錯﹐腹皮似腫按軟弱﹔中無積聚外無潮﹐脈數還宜用溫藥﹔脈數外無潮熱﹐內無積聚﹐身皮甲錯﹐腹急如腫﹐按之卻軟﹐乃內虛陰冷﹐凝痰成癰﹐牡丹散﹐或內托十宣散加茯苓﹐甚者敗醬散﹐以小便利爲驗。

又有冷熱相交並﹐消瘀和中後補托。

腸癰冷熱證﹐用雲母膏爲丸﹐牛膠煎酒下﹐利去瘀膿則愈。其間有痛甚﹐大便從小便出者﹐亦宜。如下膿過多者﹐梅豆湯合甘桔湯和之﹐蠟礬丸尢妙。膿止後﹐內托十宣散﹐或八物湯﹑補中益气湯以固本元。愈後卻宜靜養﹐若動作躁暴﹐或被驚恐﹐則腸斷而死。凡癰生小腸分尢可﹐大腸分近肛門者難治﹐肛門破者卽死。

腹癰腹痛關脈數﹐飲食七情火滯著﹔腹癰生於肚腹﹐皮裏膜外﹐左關脈洪數﹐而腹痛甚者是也。膏粱﹑七情火郁﹐以致脾虛气滯而成﹔小兒多因驚﹑積虧損而成。食積﹑疝气相類﹐不可誤治。

無膿腫硬色如常﹐漫腫堅硬﹐肉色不變﹐未有膿也﹐四君子湯加芎﹑歸﹑白芷﹑枳殼﹐或托裏散。若腫痛甚者﹐邪气實也﹐先用活命飲﹐隔蒜灸以殺其毒﹐後用托裏散以補其气。

膿成腫軟色赭若。

腫起而軟﹐色赭赤者﹐膿成也﹐托裏消毒散。若膿成而不外潰者﹐气血虛也﹐臥﹐鍼刺之。

潰未皆宜壯胃元﹐行經活血忌涼藥﹔不問初起﹑已潰﹑未潰﹐俱宜壯胃元气﹐而佐以行經活血﹔若誤用克伐及利﹑下﹑涼藥﹐則腫不能潰﹐潰不能斂﹐壯者難治﹐老弱立死﹔若曾經誤下﹐及服降火﹑破气﹑消瘀之藥﹐大劑參﹑﹑姜﹑附或十全大補湯救之。

吁嗟九疽認亦難﹐按穴方知審經絡。

中府屬肺﹐巨闕屬心﹐期門屬肝﹐章門屬脾﹐中脘屬胃﹐京門屬腎﹐天樞屬大腸﹐丹田屬三焦﹐關元屬小腸﹐每穴內隱隱痛者爲疽﹐肉上微起者爲癰。假如中府隱痛者﹐肺疽也﹔上肉微起者﹐肺癰也﹐各穴仿此﹐十六味流气飲﹐或托裏散加當歸﹑山梔﹑黃芩﹑杏仁。

外集﹟卷五外科

癰疽總論

背發七種腰發二種發背五臟毒蘊成﹐七情六郁外邪並。

背𨿽膀胱﹑督脈所主﹐然五臟所系於背。或醇酒濃味﹑或鬱怒房勞﹐以致水枯火炎﹐痰凝气滯﹔或被外邪與毒相搏﹐隨處發生。

肩下脊上脾家毒﹐發在肩下脊上﹐乃因飲食感毒。廣一尺﹐深一寸﹐𨿽潰在骨﹐不穿膜不死﹐急治脾肚中之毒﹐內服護心散﹐外用敷藥﹐恐毒奔心﹐大要服藥截住。如通脊背腫者﹐不可救。

偏右蓮蓬子內生。

蓮子發﹐生於右胛中﹐外如蓮蓬﹐內有子孔﹐恐其毒奔入心﹐大要用托裏散加芩﹑連﹑黃柏﹑荷蓋散之﹐不令攻心﹐漸消可治。通背腫者危。

偏左初起汗卽散﹐胛發﹐生於左膊間﹐初起可用燈火點破﹐內服追疔湯﹐汗之卽散。

左搭右搭肺肝情。

右搭肩發﹐骨上生者﹐以動之處可治﹐若串左肩難治﹔左搭肩發﹐骨上生者﹐以動之處可治﹐若串右肩難治。二證內服托裏散加升麻﹑桔梗﹐外用去惡散﹐或綿絮燒灰爲末糝之﹐幹者﹐麻油調搽。

脊中蜂窠防膜透﹐蜂窠發﹐正當脊心﹐形如蜂窠﹐有孔在上者不宜﹐最爲反證﹐宜托裏散加菊花﹐生肌定痛﹐防毒攻心﹐難治﹐因心火未發故也。

對心火毒太相淩。

對心發﹐極重。因心火盛而熱气會生於此﹐其毒壯盛走暴﹐急用疏導心火之藥解之。

散走流注風熱盛﹐散走流注發﹐毒瓦斯乘風熱而走﹐急宜疏風定熱治之﹐則气自息。若流注於手﹑腳﹑腿者﹐必死無疑。

气食陰虛龜見形。

此發頭尾俱尖﹐四邊散大﹐如龜之形。因飲食所致﹐而气食相關﹐合陰虛而成之。气虛而散者﹐所以開口而闊﹐急服托裏補藥。

腎兪濕熱單生發﹐房怒兼之雙發平﹔腎兪發﹐因受濕並怒气﹑飲熱酒﹐傷於內腎﹐流毒腎兪生疽﹐急用藥解內腎之毒。若腎經見有濕熱﹐更加房勞﹑鬱怒過度﹐則兩腎兪穴生發。陽發於外者﹐可治﹔陰發﹑痰發傷腎膜及膿稀者﹐死。又有腎兪一發﹐胛骨上一發﹐肩膊上又生一發﹐亦胃之雙發。

漫腫難治腫易﹐腫發熱﹐疼痛色赤﹐作渴﹐脈滑數有力﹐先服活命飲﹐後用托裏消毒散﹔漫腫不熱﹐微疼色黯﹐作渴﹐脈數無力者﹐腎虛也﹐托裏散。少食者﹐六君子湯加姜﹔晡熱陰虛者﹐四物湯加參﹑術﹐或腎气丸﹔惡寒熱﹐四邊漸大者﹐陽气虛也﹐單人參湯﹑十全大補湯﹔小便頻數者﹐八味丸。初起食少者﹐邪盛脾虧也﹐急用補中益气湯救之。今俗專用賽命丹﹑一撚金﹐施於因怒﹑因飲食毒及肥人則可﹐若瘦人及因欲火者﹐反爍陰作渴致泄﹐或血澀毒瓦斯不行。惟初起或一服之則可。凡腫﹐气血勝毒易治﹔漫腫﹐服托藥不應者﹐乃毒勝气血﹐死在旬日。或已發出而不腐潰者﹐須急用托裏藥﹐兼補脾胃﹐不應﹐死在二旬。若已潰而色不紅活者﹐用托裏散加參﹑﹑肉桂及補脾之藥﹐卻不能生肌﹐瘡口黯﹐暈大而不斂﹐乃脾崩也﹐死在月餘。

總論中間法可憑。

表證內托發汗﹐裏證內疏通﹐在經和解。體虛者﹐未潰托裏消毒﹔已潰托裏溫補。詳前總論。

外集﹟卷五外科

癰疽總論

臀癰﹝附臀蛆瘡﹞便毒路岐懸癰﹝附穀道中瘡﹞痔漏陰瘡陰囊癰﹝附小兒陰囊生瘡﹞

婦人陰瘡﹝附交接出血﹞附骨疽﹝附腿上寒濕瘡﹞杖瘡臀癰太陽部位奧﹐𨿽然多血气罕到﹔臀居小腹之後﹐部位僻奧﹐𨿽曰多血﹐然气旣罕到﹐血亦罕來。中年患此﹐誠爲可慮。

陰虛濕熱是病根﹐內托固裏性無躁。

初起未成膿者﹐隔蒜灸﹐再用蔥熨法﹔欲作膿者﹐內托羌活湯﹔痛甚者﹐活命飲﹔腫硬痛者﹐托裏消毒散﹐微腫痛者﹐托裏散﹔脾虛不能消散﹐或食少不作膿者﹐六君子湯加芎﹑歸﹑黃﹐偏右臀腿者尢宜﹔腎虛不能消散﹐或作渴﹑溺淋者﹐腎气丸。有脾虛誤服消導藥﹐以致气陷下﹐腫痛甚者﹐補中益气湯﹐或十全大補湯。潰後尢宜進此二藥﹐以固其裏。兼節酒色﹐戒躁暴﹐乃可萬全。臀蛆瘡痛癢者﹐摩風膏。只癢甚有虫者﹐用硫黃一兩﹐人言一錢﹐爲末﹐用醋調勻﹐慢火熬幹﹐復熬化﹐如火起﹐將醋灑數次﹐傾地下待冷成餅﹐用麻油磨濃﹐候瘡癢﹐抓破擦上﹐三日卽愈。

便癰屬足厥陰肝﹐欲云便毒﹐實血疝也。生於腿胯小腹之間﹐乃厥陰肝經﹐乃衝﹑任﹑督三脈隧道﹐乃精气出入之路也。

房欲彊精只一端﹔或入房忍精﹐或思色不遂﹐或當泄不泄﹐敗精凝滯爲瘀﹐腫痛在胯腹之間﹐先用五苓散﹐利去敗精﹐便祕加大黃﹔有寒熱者﹐小柴胡湯加山梔﹑澤瀉﹐後用腎气丸以補精﹐兼逐瘀血。

濕熱因勞或被冷﹐補瀉方詢便易難。

內有濕熱﹐外被寒邪相拒﹐敗瘀不得散﹐治宜淸肝火﹐活瘀血﹐滲利腎經邪水。體實二便難者﹐兩解湯﹑八正散﹔挾鬱怒者﹐流气飲子﹐或復元通气散加天花粉﹑白芷﹑靑木香﹔腫痛甚者﹐活命飲﹔濕熱壅滯者﹐龍膽瀉肝湯﹔體薄大便易﹐而小便澀者﹐小柴胡湯加芎﹑歸﹑知﹑柏﹑澤瀉﹐或神效栝蔞湯加柴胡﹑山梔﹔痛甚者﹐活命飲去大黃。濕熱因勞倦气滯者﹐補中益气湯。潰後俱宜托裏散﹑八物湯加柴胡﹐或十全大補湯。久欲成漏者﹐蠟礬丸。單方﹕用紫花地丁擂酒服最妙。

騎馬兩邊異名爾﹐便毒左右兩邊俱發﹐或先有疳瘡而發﹐或卒然起核疼痛而發﹐用藥同前。古方﹕初起宜國老膏﹐入皂角炭少許主之。外用鳳尾艸煎湯洗淨﹐以明松香爲末﹐日三次幹糝自愈。愈後仍戒房室行動。

路岐些小胯襠間。

腫痛者﹐內服單蜘蛛方﹔外用炒蔥熨三五次﹐後以消毒消腫藥加大黃﹑木鱉子﹑南星﹑艸烏敷之﹔破者﹐用生肌散。此證小兒患之﹐多因食積痰滯。

懸癰足三陰虧損﹐生穀道前﹐陰囊之間﹐初發甚癢﹐狀如松子﹐漸如蓮子﹐日久如桃李﹐加以赤腫﹔若破則大小便從此中而出﹐不可救也。

輕則漏瀝重卽殞﹔輕則瀝盡气血而亡﹐重則內潰卽死。

初起量與淸濕熱﹐初起濕熱壅滯作痛﹐溺澀者﹐活命飲去大黃﹐或龍膽瀉肝湯。

大補气血猶恐晚。

不成膿﹐不潰者﹐八物湯﹔膿已成者﹐急鍼之。欲其生肌收斂﹐腎虛者﹐腎气丸﹕血虛者﹐四物湯加參﹑術﹔气虛者﹐四君子湯加芎﹑歸﹔脾虛者﹐補中益气湯﹕久成漏者﹐十全大補湯﹑蠟礬丸。此疾首尾常服國老膏﹐𨿽患亦輕﹐𨿽潰亦淺。誤用寒涼﹐則不可救。穀道中生瘡﹐用水中荇葉細搗﹐綿裹納下部﹐日三次卽愈。

五痔原因食色傷﹐經曰﹕因而飽食﹐筋脈橫解﹐腸癖爲痔。蓋飽食則脾不能運﹐食積停聚大腸﹐脾土一虛﹐肺金失養﹐則肝木寡畏﹐風邪乘虛下流﹐輕則腸風下血﹐重則變爲痔漏。或醉飽入房﹐精气脫泄﹐熱毒乘虛下注﹔或淫極入房過甚傷﹑筋﹐忍精停毒﹐甚則以男交男﹐致傷膀胱與腎肝筋脈。蓋膀胱筋脈抵腰絡腎﹐貫臀走肝﹐環前後二陰﹐故痔乃筋脈病﹐發則面靑痛甚﹐肝苦急也。五痔﹕牡痔﹐肛邊如鼠乳﹔牝痔﹐肛邊一枚﹐生瘡陷入﹔腸痔﹐結核腸內﹐脫肛出血﹔血痔﹐大便淸血﹐隨下如射綫﹔脈痔﹐腸口頻頻發﹐出血且痛且癢。五痔散主之。又有气痔﹐肛門腫痛便難﹐彊力則肛出不收﹐加味香蘇散﹔酒痔﹐飲酒則發﹐漧葛湯﹔虫痔﹐侵淫濕爛﹐歲積月累﹐蝕腸穿穴﹐皮丸﹑黑玉丹。凡毒深者﹐大如雞冠﹑蓮花﹑核桃﹔毒淺者﹐小如松子﹑牛乳﹑雞心﹐鼠乳﹑櫻桃﹐𨿽種種不同﹐皆三陰虛也。

濕熱風燥毒歸腸﹔痔非外邪﹐乃髒內濕熱風燥﹐四气相合﹐蘊久流入大腸而成毒。有腸頭腫塊者﹐濕也﹔肛腫後墜﹐濕兼熱也﹔出膿血水者﹐熱勝血也﹔痛極者﹐火熱也﹔痛癢者﹐風熱也﹔大便祕者﹐燥熱也﹔小便澀者﹐肝火濕熱也。

又瘡頭向上或硬者﹐熱多﹔向下或軟者﹐濕多。

涼血和气淸濕熱﹐潤燥疏風止痛癢﹔痔以涼血爲主。蓋熱則傷血﹐血滯則气亦不運﹐而大腸下墜作痛。大要以槐花﹑槐角﹑生地涼血﹔芎﹑歸﹑桃仁和血生血﹔枳殼行气寬腸﹔芩﹑連﹑山梔淸熱﹔黃柏﹑防己﹑澤瀉行濕﹔麻仁﹑大黃潤燥﹔秦艽﹑荊芥疏風。風邪陷下久者﹐防風﹑升麻提之﹔气弱者﹐人參﹑黃補之﹔气不順者﹐木香﹑檳榔和之。古方﹕熱痔﹐黃連阿膠丸﹑淸心丸﹑槐角丸﹑槐膽丹﹔濕熱﹐加味連殼丸﹐或四物湯合敗毒散﹕風濕﹐秦艽湯﹔燥痔﹐四順淸涼飲﹔下血者﹐芎歸丸﹑苦參丸﹔痛者﹐止痛丸﹔癢者﹐黑玉丹﹔腫硬者﹐豚胃丸。

外法割剔終有害﹐刀割綫剔﹐損髒傷命﹔藥點藥敷﹐閉毒變漏。初起只宜蒜灸﹐已成者﹐防風﹑荊芥﹑槐花﹑木鱉﹑朴硝煎湯燻洗﹐滑脫蓋文蛤﹑蓮蓬﹐洗後用古熊膽膏﹑融松油塗之。內痔﹐宜用生肌丸﹐忌茶﹑藥。

斷根滋補忌寒涼。

體實屬肺與大腸風熱者﹐加味槐角丸﹑加味地黃丸﹑三神丸﹐斷根更易﹔體薄屬肝脾腎三經陰精損者﹐腎气丸﹑補中益气湯﹑十全大補湯﹐以滋化源﹐更節嗜欲﹑謹起居﹐方可斷根。又有兼下疳瘡者﹔有莖中出白津者﹐有兼疝者﹐皆肝腎不足變出﹐勿專服寒涼瀉火。蜈蚣油﹕端午取大蜈蚣一條﹐竹簽陰漧﹐臨發剪一寸﹐存性﹐桐油調塗﹐輕則不發﹐重則次年對周日又發﹐再剪一寸﹐塗斷根。又法﹕用生蜈蚣數條﹐浸麻油內﹐俟生黴﹐略熬化﹐塗痔及諸瘡﹑癬。

九漏須知初與久﹐凡癰疽久則宿膿腐肉﹐停蓄其間﹐穿孔必深﹐風冷外侵﹐涓涓穢膿流出﹐如缸甕之有漏孔。九漏﹕肝主野狼漏﹐胃主鼠漏﹐大腸主螻蟈漏﹐脾主蜂漏﹐肺主蚍蜉漏﹐心主蠐螬漏﹐膽主浮蛆漏﹐腎主瘰漏﹐小腸主轉筋漏。原因气血壅滯﹐染觸蠢動含靈之毒而名﹐其因治則一也。在痔則有穿腸﹑穿腎﹑穿陰者。又有無痔﹐肛門左右別生一竅﹐流出膿血﹐名爲漏﹐竅在皮膚者易愈﹐臟腑損者難治。又有原有痔漏﹐肛邊別生一塊﹐作膿就在痔孔出者﹐乃食積注下也﹐宜連魏散。

初濕熱兮久濕寒﹔痔止出血﹐始終是熱﹔漏流膿血﹐初是濕熱﹐久是濕寒。初起淡紅﹐微腫小核﹐宜涼血淸熱燥濕﹐牽牛酒﹑加味槐角丸﹑髒頭丸﹑古枳巴丸﹑連歸丸。久則內如縞白﹐外如黑腐﹐淫虫惡臭﹐宜澀竅﹑殺虫﹑溫補﹐黑玉丹﹑釣腸丸﹑芎歸丸﹑苦參丸﹑蠟礬丸。又有初起﹐因風冷者﹐久則虛而挾濕熱者。

大補气血兼艾灸﹐燻洗平肌塞竅端。

十全大補湯﹑補中益气湯﹑黃六一湯主之。丹溪用參﹑術﹑黃﹑芎﹐歸爲君﹐佐以皮﹑蛇蛻﹑牛角腮﹑蜂房之類服之﹔外用津唾調附子末作餅﹐如錢濃﹐放瘡上﹐漏大炷大﹐漏小炷小﹐灸令微熱﹐不可令痛。幹則易新餅﹐再灸。如倦﹐暫止﹐次日又灸﹐直至肉平爲度。外用雲母膏貼之。畏灸者﹐內生肌丸最妙。

他如燻洗方﹑齒髮散﹑蜂房散﹐平肌塞竅﹐取膿取虫諸方﹐粗實者酌用﹐淸貴者愼之。

陰瘡三等屬腎肝﹐濕瘡風濕癢如癬﹔濕陰瘡﹐由腎虛風濕相搏﹐邪气乘之﹐瘙癢成瘡﹐侵淫汁出﹐狀如瘡癬。

妒精作臼腫痛癢﹐妒精瘡﹐因久曠房室﹐思色動欲﹐以致敗精流入莖內。初發如粟﹐赤腫潰爛作臼﹐痛癢妨悶。

陰蝕莖丸腫相繾。

陰蝕瘡﹐因婦人子宮有敗精帶濁﹐或月水未淨﹐與之交合房室﹐後又未洗浴﹐男子腎虛﹐邪穢滯气﹐遂令陰莖連睪丸腫痛﹐小便如淋。

甚久潰爛成下疳﹐經久潰爛﹐侵蝕肌肉﹐血出不止﹐以成下疳瘡。久不愈﹐必成楊梅瘡﹐宜服仙遺糧湯預防之。

寒熱煩渴宜詳辧﹐非虛便是濕熱侵﹐身體煩熱﹐壯熱惡寒﹐宜急治之。陰血虛而有熱者﹐小柴胡湯加參﹑術﹑芎﹑歸﹔腫痛發熱者﹐四物湯加柴胡﹑山梔﹔濕熱腫痛﹐健裂寒熱者﹐小柴胡湯加龍膽艸﹑黃連﹑靑皮﹔熱勝二便祕者﹐八正散。濕熱甚則腫痛溺澀﹕及莖縮縱癢痛﹐或出白津者﹐龍膽瀉肝湯。如气虛者﹐補中益气湯加龍膽艸﹑山梔﹔煩渴不止者﹐竹葉黃湯。腫潰後﹐气血虛而有火者﹐八物湯加柴胡﹑山梔﹔無火大便軟者﹐托裏散﹑內托十宣散。大要﹐此證肝經陰虛爲本﹐腫痛寒熱爲標﹐宜常服腎气丸﹐若專治肝則誤矣。

莖癢津出多脾軟。

莖中癢﹐出白津﹐多因脾土軟弱﹐不能滋生金水﹐以致肝經血虛火燥﹐宜補中益气湯﹐與淸心蓮子飲間服。

蓋脾胃爲肝腎之源﹐心實主之。外治﹕濕陰瘡﹐柏蛤散﹑銅綠散﹔妒精瘡﹐津調散﹑蘆腦散﹔陰蝕瘡﹐鳳衣散﹔下疳瘡﹐旱螺散﹔玉莖破裂腫痛者﹐鵝管散﹔爛臭成痛者﹐截疳散﹐或用洗藥﹔腎莖上生瘡﹐久不合口者﹐用經布燒灰﹐蜜調塗上卽愈。有陰毛間生虫作癢者﹐搗桃仁泥塗之。

陰囊癰屬肝腎經﹐都緣陰虛濕熱並﹔丹溪云﹕但以濕熱入肝施治﹐而佐以補陰﹐𨿽潰脫可愈。

溺澀淸肝利濕毒﹐初起腫赤脹痛﹐小便澀滯﹐寒熱作渴﹐當淸肝火﹐分消濕熱以泄﹐宜黑龍湯吞滋腎丸。如全因入房﹐囊腫大如斗許﹐小腹脹悶﹐溺澀﹐發熱﹐口漧痰壅﹐命在反掌﹐宜腎气丸料加車前子﹑牛膝﹐煎吞滋腎丸﹐滲利濕熱。後仍腫痛者﹐宜補陰托裏﹐以速其膿而鍼之。若膿而便祕者﹐熱毒壅滯也﹐宜托裏消毒散﹔或又不減者﹐熱毒未解也﹐宜淸肝益榮湯。膿已成者﹐活命飲。

潰後托裏補陰精。

膿潰皮脫﹐睪丸懸掛﹐或內見筋一條不消﹐陰囊悉腐﹐玉莖下面貼囊者亦腐﹐如半邊筆管﹐只宜托裏散加故紙﹑黃﹑五味子﹑菟絲子﹐或四物湯加參﹑術﹐吞腎气丸﹐兼服補中益气湯倍參﹑﹑歸﹑術﹐大補气血脾胃﹐切忌寒涼攻伐及淡滲損陰之藥。外塗白蠟膏﹐囊莖旬日可復﹐𨿽曾去陰子亦無害。又有因水腫囊腫潰者﹐見內科。陰囊兩傍生瘡﹐濕癢甚者﹐牡礬汁﹔或連兩腿上生風濕瘡者﹐硫檳散。小兒陰囊生瘡﹐及陰股間汁出﹐先癢後痛﹐愈後復發﹐先以火灸瘡﹐抓去痂令幹﹐以蜜敷之﹐卻搜面作餅﹐炙熟﹐乘熱熨之。冷則再炙再熨﹐以愈爲度。

婦人陰瘡郁火致﹐損傷肝脾濕熱注﹕如蛇如菌如雞冠﹐生虫腫痛癢脫墜。

陰戶生瘡﹐乃七情郁火﹐傷損肝脾﹐濕熱下注。陰中挺出一條﹐尺許如蛇﹐痛墜出水﹐溺澀者﹐朝服補中益气湯﹐晚服龍膽瀉肝湯。外塗藜蘆膏而收。陰中突出如菌﹑如雞冠﹐四圍腫痛者﹐乃肝郁脾虛下陷﹐先以補中益气湯加山梔﹑茯苓﹑車前子﹑靑皮以淸肝火﹐兼升脾气漸愈。更以歸脾湯加山梔﹑茯苓﹑川芎調理。外塗藜蘆膏﹐陰戶突﹐因勞力者﹐血虛﹐四物湯加龍骨﹔气虛﹐補中益气湯。陰中生虫如小蛆者﹐乃濕熱甚而心气又郁﹐气血凝滯而生﹐宜藿香養胃湯﹐補心湯﹑古硫鯉丸。外用生艾汁調雄黃末﹐燒煙燻之﹐更用雄黃銳散納陰中。陰中生細虫﹐癢不可忍﹐食入臟腑卽死﹐令人發寒熱﹐與癆證相似。先以蛇牀子煎湯﹐洗淨拭漧﹐後用梓樹皮焙榦爲末﹐入枯礬四分之一﹐麝香少許﹐敷之立效。陰戶兩旁腫痛﹐手足不能舒伸者﹐用四物湯入乳香末﹐同搗成餅﹐安陰中立效。陰腫痛極﹐便祕欲死者﹐枳橘熨﹔但腫痛者﹐四物湯加柴胡﹑山梔﹑牡丹皮﹑龍膽艸。如時常陰痛者﹐四物湯加本﹑防風。陰戶腫痛不閉者﹐逍遙散﹑十全大補湯﹔腫消不閉者﹐補中益气湯﹐腫墜者加山梔﹑牡丹皮。濕癢出水又痛者﹐憂思過也﹐歸脾湯加柴胡﹑山梔﹑牡丹﹑芍藥﹑生甘艸。

潰爛者﹐逍遙散。

內證熱倦經不調﹐食少胸滿尿澀滯﹔陰戶腫痛不閉﹐寒熱溺澀﹐體倦少食者﹐補中益气湯加升麻﹑柴胡至一錢﹐量入茯苓﹑山梔。陰戶不閉﹐小便淋瀝﹐腹中一物攻動。脹痛者﹐逍遙散加柴胡﹑山梔﹑車前子。

又有交接血卽來﹐涼藥局勞當禁忌。

交接出血﹐乃房室有傷肝脾﹐虛不藏血﹐補中益气湯﹔外用熱艾帛裹﹐入陰中﹐或用亂髮﹑靑皮燒灰敷之。

若出血過多﹐見雜證者﹐調補肝脾自愈。

附骨疽毒深著骨﹐賊風石緩不可忽﹔賊風得熱痛少寬﹐賊風因風邪搏於骨髓﹐故其痛亦徹骨﹐遇寒則甚。外證惡寒有汗﹐痛處常欲熱熨。失治變爲攣曲﹑偏枯﹐宜越婢湯主之。

緩慢色黯石硬。

緩疽﹑石疽﹐皆寒气伏於骨髓。但緩疽其熱緩慢﹐色紫黯﹐久則皮肉俱爛﹔石疽腫與皮肉相似﹐疼痛堅硬如石。二者初起﹐便宜溫熱托裏補虛﹐次乃隨證調治。

附疽內痛眞如錐﹐外肉全無赤腫突﹔粗人多因冷露侵﹐濕熱痰火虛家發。

外感因露臥風冷﹐寒濕襲深者﹐初起痛不能轉﹐寒熱無汗﹐經久寒郁爲熱﹐便祕者﹐漏蘆飲子主之。有不敢下者﹐須分經內托﹑汗散。在尻臀者﹐內托羌活湯﹔腿內近膝股漫腫木硬者﹐內托柴湯﹔腿外者﹐內托酒煎湯﹔左腿外側﹐漫腫長闊﹐行步作痛﹐以手按至骨大痛者﹐黃連消毒散。通用檳蘇散﹑敗毒散。內傷濃味及勞役與酒後乘涼浴水﹐邪入髀樞﹑環跳穴左右﹐積痰瘀血搏成﹐宜靑艸蒼柏湯微汗。服此不愈﹐恐疽將成者﹐急掘地坑﹐用火燒紅﹐沃以小便﹐令患者赤體坐其上﹐以被席圍抱下截﹐使熱气燻蒸﹐腠理開﹑气血暢而愈。內傷生冷凍飲料食﹑寒涼藥物﹐血凝於內﹐飲食如常﹐活命飲﹔食少體倦者﹐六君子湯加當歸﹑藿香。如因勞役傷食﹐右腿偏腫者﹐補中益气湯。內傷鬱怒﹐腫痛如錐﹐赤暈散漫﹐先用活命飲﹐次用八物湯加柴胡﹑牡丹皮﹑山梔。內傷勞役﹐兩腿腫痛﹐寒熱食少﹐此濕痰下注也﹐補中益气湯加半夏﹑茯苓﹑芍藥。內傷房室﹐兩臀腫硬﹐二便不通者﹐腎气丸料加車前子﹑牛膝煎服﹐兼用十全大補湯﹔有寒熱者﹐逍遙散。抑考附疽初起﹐宜靑皮﹑甘艸節二味煎服﹐以行其气﹐或灸熨患處。若膿已成﹐卽用火鍼﹐使毒不得內潰﹔帶生﹐用亦無妨﹐且不痛﹐又易斂口。附骨疽漫腫光色者﹐用蜂房﹑蛇蛻﹑頭髮灰各等分爲末﹐每三錢﹐酒調服﹔或神應膏爲丸﹐梧子大﹐每三十丸﹐溫酒下﹐外仍貼之。已潰者﹐用平肌散﹐或狗頭骨燒煙燻之﹐魚眼瘡亦妙。腿上一切寒濕瘡﹐用鴿子糞過爲末﹐幹糝﹔如燥痛﹐加黃丹少許﹐桐油調敷。凡癰疽生伏兔穴者﹐不治。

杖瘡破瘀止其疼﹐定心補益是後節。

杖瘡於法本不當治。據古方破瘀去血爲先﹐一杖畢﹐卽飲童便和酒﹐不可喫茶﹐免血攻心。待神气定後﹐體盛者﹐用雞鳴散下之﹔體薄者﹐瘡攻寒熱﹐惡心少食﹐宜當歸須散加柴胡﹑羌活。气郁加木香﹕心腹脹痛﹐加童便﹐心下脹滿﹐气不通暢﹐加木香﹑檳榔。外用熱豆腐﹐鋪在杖處﹐其气如蒸﹐其腐卽紫﹐復以熱豆腐鋪之﹐以紫肉散盡﹐淡紅爲度。出膿血潰爛者亦宜。甚者內服乳香定痛散﹐隨以熱酒盡量而飲。虛者﹐潰後宜大補气血脾胃﹐兼吞紫河車丹﹐最易平復﹐外貼黃蠟膏﹑馬齒膏。凡杖瘡忽幹﹐毒攻腹內﹐恍惚煩悶﹑嘔吐者﹐難治。

外集﹟卷五外科

癰疽總論

鶴膝風人面瘡腎臟風瘡瘡腳跟瘡﹝附腳肚瘡及口瘡﹞腳發嵌甲瘡腳指丫瘡腳背發鶴膝風如鶴之膝﹐三陰虧損風邪入﹔足三陰虧損﹐風邪乘之﹐以致內熱﹐減食肌瘦﹐肢體攣痛﹐久則膝愈大而腿愈細﹐有如鶴之膝然。初起宜用蔥熨法﹐以內消之﹔寒熱者﹐五積交加散﹐加烏藥﹑僵蠶﹔已潰者﹐獨活寄生湯﹑大防風湯。

亦有虛火陰血枯﹐所以痢後多此疾。

陽虛熱來復去者﹐無根虛火也﹐十全大補湯﹑大防風湯﹔臍腹疼痛﹐溺頻頭暈吐痰者﹐八味丸﹔發熱大渴﹐面赤脈大﹐血虛甚也﹐古歸湯。陰虛形瘦發熱者﹐腎气丸﹔挾濕熱者﹐蒼龜丸﹑二炒蒼柏散﹔食少面黃者﹐六君子湯﹔津幹中气不足者﹐補中益气湯加五味子﹔膿淸肌肉不生者﹐八物湯。婦人月經不調﹐發熱口渴﹐兩膝腫痛者﹑腎气丸﹑蒼龜丸﹑逍遙散加牛膝﹑杜仲﹑黃柏。

人面相傳積業冤﹐貝母一施淚便出。

瘡象人面﹐眼﹑口﹑鼻全﹐多生膝上﹐亦有臂患之者。據方書皆云冤業所至﹐須淸心悔過﹐內服十六味流气飲。久者﹐大苦參丸﹑腎气丸﹔外用貝母爲末敷之﹐乃聚眉﹑閉口﹐仍用生肌斂口而愈。

腎臟風瘡有如癬﹐初起脛上徧身攻﹔此非瘡﹐亦非外腎風瘡﹐乃腎虛有火血燥﹐或思色精不出而內敗。初起兩足時熱﹐腳跟作痛﹐多於內脛或上癢極﹐抓破成瘡﹐久則能漸延開﹐失治延及腿股﹑徧身者有之。

外證瘙癢滴膿水﹐內證潮汗痰倦如。

內證晡熱盜汗﹑口燥咽漧﹑吐痰體瘦﹑腰腳倦怠﹐治以腎气丸爲主﹐佐以四生散。若脾胃虛者﹐補中益气湯爲主﹐佐以腎气丸﹑四生散。又有徧身生瘡﹐膿水淋瀝﹐兩腿尢甚﹐體倦作癢﹐經年不愈﹐乃腎虛火也﹐八味丸主之。外治﹕謝傳傷手瘡方﹑白膠香散。

瘡腫痛濕熱甚﹐生兩上。初起腫作痛﹐寒熱者﹐屬外邪濕熱﹐檳蘇散﹑敗毒散主之。毒盛發寒熱者﹐活命飲。

漫腫寒熱陰分虧﹔漫腫作痛﹐或不腫不痛﹐屬三陰虛也﹐或發寒熱﹐俱宜八物湯﹑十全大補湯。脾虛挾表邪者﹐補中益气湯加桔梗﹑白芷﹔脾虛濕熱流膿﹐口漧少食者﹐補中益气湯加茯苓﹑芍藥﹔晡熱加炒黑黃柏﹑熟地﹔挾怒气﹐加山梔﹑川芎﹔有郁者﹐歸脾湯加山梔﹑柴胡。若患處黑黯﹐肢體惡寒﹐飲食少思者﹐屬肝腎虛敗﹐宜八味丸﹔內熱口漧者﹐腎气丸﹔久不愈者﹐大苦參丸。腎臟虛風﹑四生散﹑黃丸。

外足三陽需外治﹐內足三陰更難醫。

外治﹕外瘡﹐因風濕者﹐洗以蔥湯﹐次用龍骨膏貼之﹔風熱者﹐馬齒膏﹔濕熱者﹐窯土膏﹔因血气凝滯者﹐小駐車丸加乳香少許糝之。內瘡﹐初起洗以鹽湯﹐次以蠟礬紙貼之。重者﹐桐油膏﹔癢甚者﹐蘄艾膏﹔久不愈者﹐內﹑外通用鑪灰膏點去瘀肉﹐後貼黃蠟膏﹐然內必量體服藥。若誤用攻伐傷胃者﹐亦能殺人。

腳跟瘡乃督腎部﹐內因虧損足三陰﹔腳跟乃督脈發源﹐腎經過脈。內因飲食起居﹐虧損足三陰所致﹐或外被犬﹑兔所咬而成。

初必腳軟並跟痛﹐一味滋補免得尋。

漫腫食少者﹐補中益气湯﹔晡熱頭昏者﹐逍遙散﹑腎气丸﹔咳嗽吐痰者﹐十全大補湯﹑八味丸。

久不斂口﹐滴盡气血而死。腳肚上生瘡﹐初如粟漸大﹐抓搔不已﹐成片包腳相交﹐黃水流出﹐癢不可忍﹐久成痼疾難愈。先用貫眾煎湯淋洗﹐後用百藥煎爲末﹐津唾調﹐逐旋塗敷﹐自外而入。口瘡生於腳脛﹐或因物打撲而成。其瘡口狹﹐皮內極闊﹐皮薄如竹膜。極癢痛﹐終日黃水流﹐延蔓而生﹐甚者數十年不愈﹐又易於染人。

患者須忌房室則易愈。用韭菜地幹地龍屎爲末﹐入輕粉﹑淸油﹐或白犬血調敷。內﹑外瘡亦治。

腳發足心或縫間﹐三陽易治三陰難﹔生足掌﹐或足指縫間。色赤腫痛﹐膿稠者﹐屬足三陽濕熱下注﹑易治﹔微赤微腫﹐膿淸者﹐屬足三陰虧損﹐難治﹔若黑黯不腫痛﹐不潰膿﹐煩熱作渴﹐小便淋瀝者﹐陰敗末傳惡證﹐不治。

湧泉發熱乃其兆﹐灸熨滋降可保安。

治法﹕濕熱下注者﹐先用隔蒜灸﹐及活命飲以解蘊毒﹐次服補中益气湯﹑腎气丸以補精气。三陰虛者﹐初起托裏消毒散﹐或托裏散加牛膝﹑檳榔﹑杜仲﹐或托裏消毒散﹔潰後大防風湯﹑十全大補湯﹑八味丸。陰虛足心熱者﹐四物湯加知母﹑黃柏﹐脾虧者﹐補中益气湯。若專治瘡者﹐死。

又有嵌甲不能行﹐五指濕爛如湯潑。

嵌甲因靴窄研損﹐爪甲陷入﹐四邊腫﹐黃水流出﹐侵淫相染﹐五指濕爛﹐漸漸引上腳趺﹐漿四起﹐如湯潑火燒﹐日夜倍增﹐不能行動。以陳皮濃煎湯浸﹐良久﹐甲肉自相離開﹐輕手剪去肉中爪甲﹐外用蛇蛻一條燒灰﹐雄黃四錢爲末﹐幹糝。幹者﹐香油調敷。與甲疽條參治。腳指丫瘡濕爛﹐及足指角急爲甲所入﹐肉便刺作瘡濕爛﹐用枯礬三錢﹐黃丹五分﹐爲末糝之。或鵝掌黃皮燒灰糝之。又方﹕用細茶嚼爛敷之。因暑手抓﹐兩腳爛瘡亦宜﹐能解熱燥故也。指縫搔癢成瘡﹐血出不止﹐用多年糞桶箍篾﹐燒灰敷之。腳上及指縫中沙瘡﹐用燕窠泥略炒﹐黃柏﹐二味爲末﹐香油調敷﹐痛者加乳香。

腳背發必兼消渴﹐輕者赤痛猶可活﹔重潰色黑名脫疽﹐甚重筋骨寧斬割。

腳背發﹐又名脫疽疔﹐以其能潰脫也﹐亦有患於手背及手指者。原因膏粱房室﹐損傷脾腎﹐或先渴而後發﹐或先發而後渴。輕者﹐色赤作痛自潰﹐可治。先用隔蒜炙﹐內服活命飲﹐或敗毒散加金銀花﹑白芷﹑大黃﹔痛止乃與托裏散﹐或內托十宣散去桂﹐加天花粉﹑金銀花。挾气者﹐十六味流气飲﹔下虛者﹐十全大補湯﹑八味丸﹑大苦參丸。重者﹐色黯不痛﹐先用隔蒜炙﹑桑枝炙﹐更服補藥固內﹐則惡肉不致上侵﹐庶可保生。又有內修手足﹑口咬等傷﹐或外塗生肌涼藥﹐內服克伐﹐兼犯房室﹐患處不潰不痛﹐色黯上延﹐亦多致殞。重者須用利刀解去其筋﹐則筋骨出而毒得泄。又甚在指﹐則斬去其指﹔在肉則割去其肉。外治﹕用桐油及無名異煎一沸﹐入花椒一勺﹐看瘡大小剪蓼葉在內﹐同煎浸一七後﹐單以此葉貼瘡上卽安。

外集﹟卷五外科

癰疽總論

五疥五癬血風瘡癩風楊梅瘡疔瘡多骨疽翻花瘡流注瘭痼暑熱瘡痱痤瘡寒冷瘡凍瘡手足皸蝸瘡HT瘡浸淫瘡白蛇纏湯火瘡肥瘡疣瘡漆瘡竹木刺折傷破傷風五疥幹濕虫砂膿﹐五疥由五臟蘊毒而發﹐屬足三陰者尢多。

便祕爲實利虛風﹔瘡有徧體難分經絡﹐必憑外證以斷虛實。腫作痛﹐便祕硬﹐發熱者﹐爲風毒濕熱﹔漫腫癢痛﹐晡熱﹐或時寒熱﹐體倦少食﹐便順利者﹐爲血虛風熱。

幹疥瘙癢肺燥甚﹐幹疥瘙癢﹐皮枯屑起﹐便祕者﹐爲心肝火郁於肺﹐四順淸涼飲﹑古荊黃湯﹑搜風順气丸﹔久者﹐天門冬膏。便利者爲相火郁於肺﹐活血潤燥生津飲﹐或四物湯加黃芩﹑連翹﹑天門冬﹔久者﹐腎气丸﹔久虛﹐古烏荊丸。如素有肺風﹐面上多粉刺者﹐樺皮散。

濕毒腫脾胃攻。

濕疥腫作痛﹐久則水流如黑豆汁﹐便祕者爲脾郁濕熱毒﹐防風通聖散﹝俱酒蒸或炒﹐大黃另用酒煨炒三次﹞加木鱉子﹐或升麻葛根湯加天麻﹑蟬蛻。气滯﹐復元通气散﹔濕勝者﹐除濕丹。便利者﹐爲脾虛濕熱﹐補中益气湯量加芩﹑連淸熱﹐芎﹑芷燥濕﹔胃火作渴者﹐竹葉黃湯﹔脾郁盜汗不寢者﹐歸脾湯﹔溺澀腹脹者﹐胃苓湯加黃連﹔久者﹐二炒蒼柏丸﹔濕勝﹐單蒼術膏﹔脾肺風毒者﹐何首烏散。

砂細作疼心血滯﹐砂疥﹐如砂子細个﹐或痛或癢﹐抓之有水﹐赤。乃心血凝滯。便祕者﹐當歸丸﹐或涼膈散合四物湯﹔久者﹐酒蒸黃連丸﹔胸煩多痰者﹐牛黃淸心丸﹔心煩口漧﹐小便不利者﹐連翹飲。便利者﹐活血四物湯﹔久者﹐當歸飲。

虫疥如癬肝火衝﹔火盛生虫﹐卽腐艸爲螢意也。虫疥﹐癢不知痛﹐延蔓易於傳染。便祕者﹐肝風熱甚﹐蘆薈丸﹐或敗毒散﹐磨羚羊角汁刺之﹔久者﹐古苦皂丸。便利者﹐肝經火郁﹐逍遙散﹐磨羚羊角汁刺之﹔久不愈者﹐胡麻散。但諸瘡久則生虫﹐須兼外治敷洗。

膿窠痛脾壅熱﹐痛慢虛火腎不充﹔含漿稠膿色濃﹐痛便祕者﹐爲濕熱﹐五香連翹湯﹑升麻和气飲﹐或竹葉石膏湯合四物湯﹔含漿膿淸色淡﹐不痛便利者﹐爲腎虛火﹐八味逍遙散﹐或四物湯加知母﹑黃柏﹐或四生散﹑腎气丸。

更分上下與肥瘦﹐上體多兼風熱﹐下體多兼風濕﹔肥人多風濕﹐瘦人多血熱。瘦弱虛損﹐腎枯火炎﹐縱有便祕﹑發熱﹑作渴等證﹐只宜滋陰降火﹐略加秦艽﹑蒼耳﹑連翹之類﹐決不可純用風藥涼血傷胃﹐因皮膚之疾而壞臟腑者有之。

通用連歸湯。气虛﹐四君子湯﹔血虛﹐合四物湯﹔風﹐合消毒飲﹔濕﹐合平胃散。

開郁退熱殺其虫。

開毒郁﹐須辛溫﹐吳萸﹑白芷之類﹔退肌熱﹐須苦寒﹐芩﹑連﹑大黃之類﹔殺虫﹐須水銀之類﹐此丹溪外治三法也。幹疥﹐吳茱萸散﹐或黃連﹑大黃爲末﹐豬膽汁調搽﹔濕疥﹐一上散﹔砂疥﹐剪艸散﹔虫疥﹐硫黃餅﹔膿窠﹐三黃散。通用摩風膏。洗藥﹕用荊芥﹑黃柏﹑苦參等分煎湯﹐癢加蛇牀子﹑川椒﹔腫加蔥白。

五癬濕頑風馬牛﹐總皆血熱肺邪畱﹔疥癬皆血分熱燥﹐以致風毒克於皮膚﹐浮淺者爲疥﹐深沈者爲癬﹔疥多挾熱﹐癬多挾濕﹔疥發手足徧身﹐癬則肌肉癮疹﹐或圓或斜﹐或如苔梅走散。風癬卽幹癬﹐搔之則有白屑﹔濕癬如虫行﹐搔之則有汁出﹔頑癬全然不知痛癢﹔牛癬如牛頸皮﹐濃且堅﹔馬癬微癢﹐白點相連﹐又曰狗癬。

淸熱殺虫祛風濕﹐久則補腎自然收。

諸風濕虫癬﹐與疥瘡大同。初起有可下者﹐打膿散去黃連﹑金銀花﹑穿山甲﹑芒硝﹐加赤芍﹑白芍﹐水﹑酒各半煎﹐臨熟入大黃﹐露一宿﹐五更服﹔有可汗者﹐四物湯加荊芥﹑麻黃各五錢﹐浮萍一兩﹐蔥﹑豉煎服取汗。一切癩癬皆效。經久不敢汗下者﹐只用防風通聖散去硝﹑黃﹐加浮萍﹑皂刺﹐水煎服。久年不愈﹐體盛者﹐兼吞頑癬丸﹐或古龍虎丹﹐用何首烏﹑白芷﹑蘇木等分﹐入豬油及鹽少許﹐浸酒送下。體虛者﹐不可妄用風藥。

气虛者﹐何首烏散﹑消風散﹔血燥者﹐四聖不老丹﹐或腎气丸﹐久服自效﹔有虫者﹐俱宜間服蠟礬丸。外治﹕幹癬﹐用野狼毒﹑艸烏各二錢半﹐斑蝥七枚﹐生爲末﹐津唾調搽。濕癬﹐用枯礬﹑黃連各五錢﹐胡粉﹑黃丹﹑水銀各二錢﹐爲末﹐用豬脂油二兩夾研﹐令水銀星散盡﹐瓷罐收貯﹐搽之。牛癬﹐用舊皮鞋底﹐燒存性﹐入輕粉少許﹐爲末﹐麻油調敷。馬疥癬﹐用馬鞭艸﹝不犯鐵器﹞﹐搗自然汁半盞﹐飲盡﹐十日卽愈。通用麻油二兩﹐入巴豆﹑蓖麻子各十四粒﹐斑蝥七粒﹐熬煎三味枯黑去渣﹐卻入白蠟五錢﹐蘆薈末三錢﹐攪勻﹐瓷罐收貯﹐括破塗之﹔或用川槿皮﹑浙剪艸﹑木鱉子等分爲末﹐醋調敷。洗藥﹕用紫蘇﹑樟腦﹑蒼耳﹑浮萍煎湯。

血風血燥風熱郁﹐初發疙瘩或如丹﹔瘙癢抓破痛有水﹐妄投風藥血益慳。

血風瘡﹐乃三陰經風熱﹑郁火﹑血燥所致。瘙癢不常﹐抓破成瘡﹐膿水淋瀝﹐內證晡熱盜汗﹐惡寒﹐少食體倦﹐所以不敢妄用風藥。大槪肝風血燥﹐寒熱作痛者﹑當歸飲加柴胡﹑山梔﹔痛癢寒熱者﹐小柴胡湯加山梔﹑黃連﹔夜熱譫語者﹐小柴胡湯加生地﹔肝脾郁火﹐食少寒熱者﹐八味逍遙散﹔脾虛晡熱盜汗﹐不寐者﹐歸脾湯加山梔﹑熟地﹔腎虛有熱﹐作渴咳痰者﹐腎气丸。通用﹕徧身者﹐四物湯加浮萍﹑黃芩等分﹐甚者﹐紫雲風丸﹑換骨丸﹑三蛇丹﹔兩足痛癢者﹐當歸拈痛湯。如因飲酒後﹐徧身癢如風瘡﹐抓至出血又痛者﹐用蟬蛻﹑薄荷等分爲末﹐每二錢﹐水酒調服。凡身發癢者通用。外治﹕摩風膏﹑大馬齒膏。

癩風審因分上下﹐癩﹐卽《內經》癘風。受天地間肅殺風气﹐酷烈暴悍﹐最爲可畏。一因風毒﹐或汗出解衣入水﹐或酒後當風﹔二因濕毒﹐或坐臥濕地﹐或冒雨露﹔三因傳染。然未必皆由外也﹐內傷飲食﹐熱毒過甚﹐大寒大熱﹐房勞穢污﹐以致火動血熱﹐更加外感風寒﹑冷濕而發。初起身上虛癢﹐或起白屑﹑紫雲如癜風然﹐或發紫疙瘩流膿。上先見者﹐气分受病﹐上體必多﹔下先見者﹐血分受病﹐下體必多﹔上下俱見者﹐气血俱病。從上而下者﹐爲順風﹔從下而上者﹐爲逆風。但從上﹑從下﹐以漸來者可治﹐頓發者難愈。治失其法﹐以致皮死﹐麻木不仁﹔脈死﹐血潰成膿﹔肉死﹐割切不痛﹔筋死﹐手足緩縱﹔骨死﹐鼻梁崩塌﹐與夫眉落﹑眼昏﹑唇翻﹑聲噎﹐甚則蝕傷眼目﹑腐爛玉莖﹑攣拳肢體﹐病至於此﹐天刑難解。

總是陽明血熱化﹔熱甚痰瘀腐爲虫﹐追虫取涎藥必伯﹔胃與大腸﹐無物不受﹐脾主肌肉﹐肺主皮毛。然瘡痂𨿽見於皮肉﹐而熱毒必歸於腸胃﹐故法必先治陽明﹐初起宜防風通聖散﹐在上用麻黃﹐以去外毒﹔在下用硝﹑黃﹐以去內毒﹔上下俱見者﹐用正料防風通聖散﹐以解表攻裏。三五日後﹐卽服醉仙散﹐以吐惡涎。服後﹐又服防風通聖散去硝﹑黃﹐麻黃﹐多服久服。待胃气稍定﹐用再造散以下其虫。又有宜先下虫而後吐涎者。吐﹑下後﹐仍以防風通聖散量加參﹑﹑熟地以固气血﹔或脾胃弱者﹐白術當倍用。

虫已蝕髒壞五形﹐淸肝涼血火須瀉。

虫因火盛﹐气血沸騰﹐充滿經絡﹐外瘡延蔓﹐內虫攻注﹐蝕肝眉脫﹐蝕心足底穿﹐蝕脾聲啞﹐蝕肺鼻崩﹐蝕腎耳鳴如雷﹐宜先服瀉靑丸以瀉肝火﹐次隨證救治。虛癢者﹐四物湯加酒芩﹐調浮萍末﹔癢甚加荊芥﹑蟬蛻﹔瘙癢皮皴白屑者﹐白花蛇丸﹔眉髮落者﹐三蛇丹﹐或柏葉煎﹔眉脫鼻崩者﹐換肌散﹑補气瀉榮湯﹔蝕眼者﹐蘆薈丸﹕肢節廢者﹐蠲痺散。通用﹕淩霄花散﹑胡麻散﹑加味苦參丸﹑大楓丸﹑換骨丸﹑大麻風丸﹑紫雲風丸﹑活神丹﹑腎气丸﹑四聖不老丹﹑八味湯。外治﹕摩風膏﹑浴癩方。發落不生者﹐先用生薑擦三次﹐後用半夏爲末﹐麻油調擦。更與四卷末須髮條參看。

楊梅瘡因風濕熱﹐或傷气分或傷血﹔楊梅瘡﹐因﹑治與癩大同。多由肝腎脾內風濕熱之毒﹐間有天行濕毒傳染﹐但各俗呼名不一﹐有呼楊梅爲天者﹐有呼楊梅爲大麻風者﹐以理推之﹐形如楊梅﹐紅濕爛癢痛屬心﹐多生乳脇﹑形如鼓釘﹑黃豆者屬脾﹐多生滿面﹐謂之大風痘﹔形如綿花屬肺﹐多生毛髮﹔形如紫葡萄﹐按之緊痛者屬肝腎﹐多叢生豚臀及筋骨之處﹕形如魚﹐內多白水﹐按之不緊者﹐謂之天瘡﹐乃此類之輕者。如發於鬢﹑額﹑口﹑鼻﹑穀道邊者﹐屬陽明及少陽﹑太陽。如發於足脛﹑陰莖﹑脇肋者﹐屬肝腎及太陰。大抵上先見者﹐气分受病﹐上體必多﹔下先見者﹐血分受病﹐下體必多﹔上下俱見者﹐气血俱病。

初宜疏瀉久補虛﹐免成癰癬與漏缺。

初起卽服防風通聖散一帖﹐去麻黃用硝﹑黃以去內毒﹐待胃气稍定﹐再以一帖﹐去硝﹑黃用麻黃髮汗以去外毒。以後用加減通聖散﹑丸多服。此方內通臟腑﹑外發經絡﹐爲首尾要藥。輕者服此一劑﹐更加搽﹑洗足矣﹔重者十帖後﹐宜服化毒散三日﹐卻用吹藥三日﹐瘡幹痂欲脫落﹐再服化毒散三日﹐後量用防風通聖散加減。上體多者﹐兼服敗毒散加荊﹑防﹑鉤藤﹔下體多者﹐兼服龍膽瀉肝湯。從鼻準腫起﹐徧身生瘡﹐面上尢多者﹐樺皮散﹔便燥者﹐搜風順气丸﹐以此調理斷根。失治久則風毒深入經絡﹐挾濕而成頑癬﹐或气血虛敗而成漏﹐或誤服輕粉﹑水銀及不遵禁戒﹐而成風堆腫爛﹐流膿出汁﹐謂之癰。病至於此﹐亦有蝕傷眼鼻﹑腐爛玉莖﹑拳掌肢體﹐與癩無異﹐治宜消毒﹐兼以補虛。消毒﹕頑癬者﹐皂根丸﹔筋骨痛者﹐皂刺丸﹑換骨丸﹔成漏者﹐象牙丸﹔腫塊者﹐仙遺糧丸。通用加味苦參丸﹑大楓丸﹑蠟礬丸﹑單苦參酒。消毒補虛﹐仙遺糧湯加鉤藤﹐或補气瀉營湯﹑胡麻散。補虛﹕气虛者﹐單人參湯﹑補中益气湯﹔血虛者﹐四物湯加山梔﹑鉤藤﹑金銀花﹑甘艸節﹐或腎气丸﹑四聖不老丹﹔气血俱虛者﹐八物湯﹑八味丸﹐單仙遺糧丸。外貼﹕太乙膏﹑白蠟膏。

疔瘡全是飲食毒﹐發因災畜暴傷﹔經曰﹕膏粱之變﹐足生大疔。恣食辛辣濃味﹐炙爆腥葷﹐及誤食自死禽獸﹐蘊毒於中而卽發者有之﹔或卒遇大風﹑大霧﹑大暑﹑大寒﹐天地暴之气﹐襲注經絡﹐觸動其毒而發者﹔或因感死畜蛇虫毒瓦斯而發者﹐其死尢速。初發或因衣物觸著而疼痛忽生﹐或因發疹抓破而成﹐僅一小瘡﹐殺人一二日間﹐比之癰疽尢毒。

生於四肢及頭面﹐疔發無定處﹐或肩﹑背﹑腰尢緩﹐在頭面﹑耳﹑鼻﹑口﹑目﹑舌根﹑唇上及手足骨節間者最急。如生兩足﹐多有紅絲至臍﹔生兩手﹐多有紅絲至心﹔生唇﹑面﹑口內﹐多有紅絲入喉者﹐俱難治。須急看﹐以鍼挑撥其絲﹐出血以泄其毒瓦斯﹐方可保生。

頂硬根突近寸長。變黑腫爛透深孔﹐形色不一極痛癢﹔瘡頭黑硬如釘﹐四畔帶赤如火﹐盤根突起寸餘﹐隨變焦黑﹐未幾腫大而光﹐轉爲濕爛﹐深孔透肌﹐如大鍼穿之狀。其形初起大小不一﹐或如水泡﹐如吳萸﹐如豆﹐如石橊子﹐其色有五﹐《內經》分應五臟﹐各有所屬部位。《局方》別一十三種﹕一﹑麻子疔。狀如黍米稍黑。忌麻仁﹑麻衣。二﹑石疔。如黑豆甚硬。忌瓦礫﹑磚石。三﹑雄疔。四畔仰﹐漿起﹐色黃﹐大如錢孔。四﹑雌疔。四面漿起﹐心凹﹐色稍黃﹐如錢孔﹐俱忌房室。五﹑火疔。狀如湯火燒﹐四畔有煙焰。忌火燒烙。六﹑爛疔。色稍黑﹐膿出流出。忌沸湯﹑熱食﹑爛物。七﹑三十六疔。狀如黑豆﹐今日生一﹐明日生二﹐及滿三十六數卽死。忌嗔怒。八﹑蛇眼疔。狀如蛇眼。忌惡眼人及嫉妒人見。九﹑鹽膚疔。狀大如匙﹐面色赤﹐中有黑粒。忌食鹽。十﹑水洗疔。狀大如錢﹐頭白裏黑﹐汁出中硬。忌飲漿水﹑水洗﹑渡河。十一﹑刀鐮疔。狀如薤葉大﹐長一寸﹐肉黑如燒烙。忌刺及刀鐮切割。十二﹑浮漚疔。其狀曲圓﹐少許不合﹐大如薤葉﹐內黃外黑﹐黑處刺之不痛﹐黃處刺之痛﹐十三﹑牛狗疔。色赤﹐起掐不破。以上皆宜根據法將護﹐若或觸犯﹐則脊彊﹑瘡痛不可忍。惟浮漚﹑牛狗無忌﹐不治自愈。又有一種魚臍疔﹐瘡頭黑深﹐形如魚臍﹐破之黃水滲出﹐四畔浮漿﹔其毒尢甚。用絲瓜葉﹑連須蔥﹑韭葉﹐搗爛以酒和服。其渣貼腋下﹐如病在左手﹐貼左腋下﹐在左足﹐貼左胯下﹔右手足同﹔在中貼心臍﹐並用布縛住。候肉下紅絲處皆白則安。有潮熱者亦宜。卻令人抱住﹐恐其顫倒﹐倒則難治。或用蛇蛻燒灰﹐雞子淸調敷。一種水疔瘡﹐用黃荊葉十四片﹐獨頭蒜三个﹐百艸霜二錢﹐擂酒服﹐取汗﹐大效。

或不痛癢只麻木﹐寒熱眼中流火光。牙關急緊時驚惕﹐甚則嘔吐毒陷腸﹔諸證惟嘔吐最危。

治分虛實豁心火﹐實者﹐初服賽命丹三丸﹐以蔥酒發汗。表證多者﹐追疔湯﹐或敗毒散加蟬蛻﹑僵蠶﹑金銀花﹔裏證多者﹐活命飲﹑五聖湯﹔便利溺澀者﹐黃連消毒散﹐此散初起服之內消﹔欲作膿者﹐托裏消毒散。虛者﹐初服保生錠子﹐以解毒﹐或蟾肝丸。有表邪不敢汗者﹐補中益气湯加防風﹑白芷﹔裏證不敢下者﹐蜂蛇散。腫痛欲作膿者﹐托裏散﹑內托十宣散﹔不能潰者﹐大料參﹑﹑歸﹑術補之﹐或補中益气湯合生脈散﹐以防毒陷。豁心气者﹐疔毒入心﹐則神昏﹑口漧煩悶﹑恍惚似醉﹑嘔吐不定﹐危證也。實者﹐用萬病解毒丹﹐以黃連﹑當歸煎湯化下﹔虛者﹐用古芎歸湯加茯苓﹑茯神﹑遠志﹐蓮肉淸之。毒上攻心﹐嘔者﹐護心散。有因服賽命丹吐者﹐亦宜此解之。恍惚悶亂﹑坐臥不寧﹑煩渴身痛﹑便祕者﹐漏蘆飲子﹔煩躁作渴者﹐竹葉黃湯。外治﹕輕者﹐單蟾酥爲末﹐以白面和黃丹搜作丸﹐如麥米大。用鍼挑破疔頭﹐以一粒納入﹐效﹔重者﹐賽金丹﹔危篤者﹐提疔錠子。

暴死灸法可回陽。

凡暴死者﹐多是疔毒﹐急用燈照徧身﹐若有小瘡﹐宜急灸之﹐並服賽命丹﹐亦有復醒者。如偏僻之處﹐藥難導達﹐惟灸有回生之功。若專疏利﹑表散者﹐危。

多骨疽由瘡久潰﹐气血不能營患處﹔久則腐爛骨脫出﹐只補脾胃壯元气。

十全大補湯﹑腎气丸主之。外以附子餅炙﹐或蔥熨法﹐祛散寒邪﹐補接榮气﹐則骨自脫﹐瘡自斂。若腎气虧損﹐其骨漸腫﹐荏苒歲月﹐潰膿出骨﹐亦當用蔥熨法。若投以克伐﹐則眞气益虛﹐邪气益甚﹐鮮不有誤。有上腫硬﹐年餘方潰﹐半載未愈﹐內熱體倦作渴﹐用補中益气湯﹑腎气丸﹐元气漸復﹐出骨一塊﹐仍服前藥而愈。

有足背腫落一骨者﹐有手背腫落一骨者。

翻花瘡因瘡將斂﹐元气虛弱﹐肝火血燥生風。

翻出一肉突如菌﹔大小長短不一﹐或如蛇形﹐長數寸者﹐用雄黃末敷之。

內服補養脾胃藥﹐十全大補湯﹐或八物湯倍參﹑﹑歸﹑術。出血﹐乃肝不能藏﹑脾不能約也﹐補中益气湯加五味子﹑麥門冬﹐或腎气丸。有怒火者﹐八味逍遙散。若用風藥﹐速其亡也﹐汗多必然發﹐危哉﹗外塗藜蘆膏要勻。

藜蘆一味爲末﹐豬油調塗﹐周日一易。須候元气漸復﹐膿毒將盡時塗之﹐則肉自入﹐不然﹐𨿽入復出。

若誤用鍼刀蝕灸﹐其勢益甚﹐或出血如注﹑寒熱嘔吐等證﹐急補脾胃爲善。

流注腫塊非等閒﹐內傷外感濕痰幹﹔跌撲閃挫並產後﹐气流血注四肢關。

流者﹐行也﹔注者﹐住也。或結塊﹐或慢腫﹐皆原素有痰火﹐或外感風寒﹐邪气流行﹐至其痰注之處而發﹔或內傷鬱怒﹐以致痰火驟發﹔或內傷房室﹐陰虛陽气湊襲﹐逆於肉理而成﹔或內傷勞役﹑飲食搏動而發﹔或跌撲閃挫﹐一時气逆血凝而成﹔或產後惡露未淨﹐復被感傷凝注。多生四肢﹐或胸﹑腹﹑腰﹑臀關節之處。初起﹐宜蔥熨法﹔實者﹐十六味流气飲﹑敗毒散﹔痰痛便祕者﹐古半硝丸﹔虛者﹐二陳四物湯﹑托裏益气湯﹑不換金正气散﹑六君子湯加芎﹑歸﹐補中益气湯加木香﹑枳殼﹐選用。令其自潰﹑自消。若潰久不斂者﹐縱有表邪﹐只托裏爲主﹐十全大補湯﹑人參養榮湯﹑補中益气湯﹑托裏抑靑湯﹑托裏益气湯﹑八味丸﹐更佐以豆豉餅﹑琥珀膏﹐祛散寒邪﹐補接陽气。膿成﹐以火鍼破之﹔內有膿管﹐以藥綫腐之。若過用寒涼者﹐不治。

瘭大如梅小如粟﹐多生手指及臀足﹔色變不常深入肌﹐串筋見骨痛至極﹔瘭疽﹐一名蛇瘴﹐煙瘴地面多有之。先作點而後露肉﹐四畔若牛唇黑硬﹐小者如粟如豆﹐劇者如梅如李。

發無定處﹐或臂或臀﹐或口齒﹐或肚臍﹐多見手﹑足指間。赤﹑黑﹑靑﹑白﹐色變不常。根深入肌﹐走臂遊腫﹐毒血流注﹐貫串筋脈﹐爛肉見骨﹐出血極多﹐令人串痛﹑狂言。痛入於心卽死﹐突出於外腎者﹐亦死。

惡風積毒血熱成﹐煩躁噯悶入心腹。

原因感受惡風﹐入於脈理﹐或煙瘴地面﹐傷寒瘧後﹐及感觸蛇毒所致。二十以後﹐四十以前者﹐皆積傷之毒入胃﹐壅聚而成﹔四十以後﹐六十以前﹐乃血閉不行﹐壅熱積血得之。治宜宣毒行血﹐用栝蔞根酒煎﹐入乳香﹑沒藥﹑五靈脂﹑皂刺等分﹐以下其毒﹐次用淸心行血之劑。如系蛇毒﹐赤足蜈蚣最妙﹐雄黃﹑白芷次之﹔或蠟礬丸﹐冷酒入麝香送下。外用荊芥﹑白芷﹑川椒﹑蔥白煎湯﹐入鹽﹐俟湯溫﹐自手臂上燙下﹐日三次。瘭疽毒瓦斯走腫所至處﹐宜緊系之。自手發者﹐毒走至心﹔自足發者﹐毒走至腎﹐不救。各有小紅筋﹐尋其筋之住處﹐灸三炷卽瘥。經云﹐在指則截﹐在肉則割。恐毒瓦斯入心入腹﹐令人煩躁﹑嘔噯﹑昏悶﹐或瘡出靑水穢汁者﹐腎虛極也﹐死人至速。此瘡極慮引風。凡癰疽開一寸﹐則一寸引風﹐非必風入於其中。風邪襲虛﹐則肉爛透骨﹐惡血橫流﹐宜南星﹑半夏﹑白芷梢﹐最能去風﹐可以頻敷。其諸療理﹐推展癰疽法度行之。

痼發手足或掌心﹐或腰或臀毒何深﹔無頭無面愈又發﹐色帶淡紅防瀉侵。

凡瘡气血相搏﹐有頭有面﹔風邪內作﹐無頭無面。痼無頭面﹐瞰裏開瘡﹐低貼肌肉﹐走注牽連﹐生於手足﹐或掌心﹐或腰腿﹐或臀下伸縮之處。初起渾身壯熱﹐手足不遂﹐憎寒頭痛﹐虛渴多汗﹐嘔逆﹐四肢沈重﹐較之諸發﹐煩渴爲甚。或腫毒已平﹐數月後﹐復於他處大發﹐但作肉色微帶淡紅﹐終不能救。大要﹕培養內气以防滑瀉﹐治與癰疽類推。外用神應膏貼之。如瘡出米泔汁者﹐必死。

小小諸瘡風毒滯﹐諸般小瘡﹐皆因心腎不交﹐飲食不節﹐腸胃停畱﹐以致風熱寒濕之毒﹐與气血相搏﹐凝滯肌肉之間而發露也。

暑痱凍裂手足皸。

夏暑心神郁躁﹐熱逼汗漬成瘡﹐徧身或出膿血﹐赤爛如火﹐用南星﹑半夏﹑黃連﹑黃柏各一錢﹐五倍子﹑黃丹各五分﹐爲末幹糝。如癢加枯礬﹑雄黃。常服黃連阿膠丸以淸心。熱汗浸漬成瘡﹐癢痛不止﹐用黃﹑當歸﹑防風﹑荊芥穗﹑地骨皮﹑木通各二錢﹐白礬一兩﹐爲末﹐每藥一兩﹐水三大碗﹐煎五六沸﹐濾去渣﹐稍熱淋洗患處﹐拭漧避風﹐少時立效。輕者﹐只用臘雪水和蛤粉敷之。痱痤瘡﹐因汗出見濕而生﹐輕者狀如撒粟﹐用靑蒿煎湯洗之﹐或棗葉亦好﹔重者熱汗浸漬﹐匝匝成瘡﹐用綠豆﹑滑石各五錢爲末﹐綿蘸撲之﹐摩破成瘡﹐加黃柏﹑棗葉各五錢﹐片腦少許。冬月下虛﹐身觸寒冷﹐血澀生瘡﹐頑滯不知痛癢﹐內服升麻和气飲去大黃﹐外用木香﹑檳榔﹑硫黃﹑吳萸﹑姜黃﹑麝香爲末﹐麻油調搽。凍瘡先癢後痛﹐然後腫破出血﹐黃水不止﹐用雄雉雞腦一枚﹐搗爛﹐黃蠟各等分﹐淸油減半﹐同於慢火上熬成膏﹐去渣塗之﹐久不愈者亦效。又方﹕用生附子爲末﹐面調塗之。手足折裂作痛﹐用淸油五錢﹐慢火煎沸﹐入黃蠟一塊﹐再熬溶﹐入水粉﹑五倍末各少許﹐熬紫色爲度。先以熱水泡手足﹐火上烘漧﹐後用藥敷﹐以紙貼之。其痛立止﹐入水亦不落。或桐油膏塗之亦好。

手足皸﹐先用百沸湯泡洗﹐皮軟拭漧﹐然後用瀝淸二兩﹐黃蠟一兩﹐共熬勻敷之﹐或用五倍子爲末﹐牛骨髓調﹐瓷罐收貯﹐埋地中七日﹐取出塡皸中卽愈。或黃蠟膏﹑雲母膏俱好補塞。

蝸HT侵淫白蛇纏﹐蝸瘡﹐生手足間﹐相對如新茱萸﹐癢痛折裂﹐搔則黃汁淋瀝﹐有孔如蝸﹐久而生虫。用杏仁﹑乳香各三錢﹐硫黃﹑輕粉各一錢半﹐爲末﹐用麻油三錢﹐入黃蠟五錢溶化﹐入前末煎攪成膏﹐去火毒﹐瓷器收用。又方﹕用燕窠取抱子處土﹐爲末幹糝。先用白芷﹑大腹皮煎湯洗淨﹐然後敷藥。走皮HT瘡﹐生滿頰項﹐發如豆梅﹐癢而多汁﹐延蔓兩耳內外濕爛﹐如浸淫瘡之狀。先用桑寄生﹑桑根皮各一握﹐白芷﹑黃連各少許﹐煎湯以綿蘸洗﹐候惡血出盡拭漧﹐次用皂莢﹑麻竹籜﹐俱燒存性﹐黃柏﹑黃連﹑樟葉﹑白芷各等分爲末﹐麻油調搽﹐神效。忌醋。

手HT瘡﹐用皂角﹑枯礬﹑輕粉﹑黃柏﹑黃連爲末敷之。小兒胎HT﹐頭生紅餅瘡﹐先用生艾﹑白芷﹑大腹皮﹑蔥白煎湯洗淨拭漧﹐次用生藍葉﹑生艾葉﹐入蜜搗膏敷之。亦治惡瘡。侵淫瘡﹐初生甚小﹐先癢後痛﹐汁出侵淫﹐濕爛肌肉﹐延至徧身。若從口發出﹐流散四肢者輕﹔從四肢發生﹐然後入口者重。用苦楝根曬漧﹐燒存性爲末﹐豬脂調敷﹐濕則幹糝﹔先用苦參﹑大腹皮煎湯洗之。白蛇纏瘡﹐有頭尾﹐儼似蛇形。初起宜隔蒜於七寸上灸之﹔仍用雄黃爲末﹐醋調敷之﹔仍以酒調服之。或萬病解毒丹﹑蠟礬丸﹐外塗內服。

湯火肥疣漆刺身。

湯泡火燒瘡﹐初時宜彊忍痛﹐急向火炙﹐愼勿以冷物熨之﹐使熱不能出﹐爛入筋骨。後用寒水石七兩﹐黃柏﹑黃連﹑黃芩﹑山梔﹑大黃﹑赤石脂各一兩﹐甚者加冰片少許﹐爲末﹐酒調或鴨子淸調敷﹐或陣王丹亦好。

小兒肥瘡﹐用松香爲末﹐以紙捲成條﹐香油浸燃之﹐滴油搽﹐或用豬爪燒灰﹐麻油調搽。疣瘡﹐如魚鱗痣﹑千日瘡一樣﹐多生手足﹐又名悔气瘡。宜艾灸初起者﹐則餘者皆落﹐神效。漆瘡﹐因見生漆中毒﹐面癢而腫﹐繞眼微赤﹐癢處搔之隨起﹐重者徧身如豆如杏﹐膿作痛。用生蟹取黃﹐隨瘡大小徧敷之﹐或臘茶爲末﹐麻油調搽﹐或柳葉﹝冬﹐用皮﹞煎湯洗之。竹木刺入肉不出﹐單糯米膏貼之﹐或頭垢﹐或蠐螬虫搗爛﹐敷之﹐效。或象牙爲末糝之。

折傷先問出血否﹐折傷有損身體﹐或墜跌打撲﹑倒壓閃挫﹐气血郁逆而皮不破﹐或金刃傷皮出血。外損筋骨者﹐可治﹔內損臟腑裏膜﹐及破陰子﹑耳後者﹐不治。

未出攻之出則守﹔未出血者﹐宜蘇木祛瘀﹐黃連降火﹐白術和中﹐三味用童便入酒煎服。在上者﹐宜韭汁和粥喫﹔在下者﹐可下。血冷則凝﹐不可飲冷水﹐引血入心卽死。消瘀﹕難鳴散﹑花蕊石散。順气﹕木香勻气散加童便﹑紅曲或紅酒。已出血者﹐急用陣王丹止血﹐先服補托藥﹐而後消瘀﹐虛甚者亦不敢下。血虛者﹐四物湯加穿山甲﹔气虛者﹐用蘇木﹑參﹑﹑當歸﹑陳皮﹑甘艸服半月﹐脈散漸收﹐方敢以煎藥調下自然銅末一味﹐空心服之。如骨不碎折者﹐忌用。素虛損甚者﹐紫河車丹去麝香。但損傷妙在補气血﹐或被寒冷者﹐先宜起寒。

腹脇脹痛增熱寒﹐折傷專主血論﹐非如六淫﹑七情﹐有在气在血之分。然肝主血﹐不問何經所傷﹐惡血必歸於肝﹐流於脇﹐郁於腹而作脹痛﹐或增寒熱。實者﹐下之﹔虛者﹐當歸須散﹑復元活血湯調之﹐或十全大補湯加香附﹑陳皮﹑貝母等分水煎服。

最嫌嘔吐血退場門﹔凡損傷瘡口忽幹﹐毒攻腹內﹐恍惚煩悶﹐嘔吐及已出血多﹐而又嘔血不止者﹐難治。初起嘔吐者﹐用平胃散爲末內服﹐外用薑汁調敷。破傷風浮腫者亦宜。初起吐血﹐用蘇木煎湯﹐調古烏附湯﹑或古蚌霜散。如惡血入腸胃﹐下血濁如瘀血者﹐用百艸霜爲末﹐酒調服。如傷外腎﹐小便出血不通者﹐五苓散。

貼敷定痛脈須和﹐如命門脈和緩﹐關脈實者﹐縱傷重不死﹐命門虛促而脫者﹐𨿽傷淺難治。凡血未出者﹐脈宜洪大﹐已出血者﹐脈忌洪大﹐此折傷脈要也。敷藥﹕單糯米膏﹑小曲散。定痛﹕乳香定痛散﹑夾骨法。折傷後﹐爲四气所侵﹐手足疼痛者﹐應痛丸。

接骨何人是妙手﹖接骨須經絡穴法﹐骨髓明透﹐而又有傳授﹐故古以危氏爲善。接骨紫荊丹﹑接骨丹。

破傷﹝證似﹞中風有四因﹐四因﹐百病皆然。不因气動者二﹕卒暴損破風襲﹔或諸瘡湯洗艾灸﹐逼毒妄行。有因气動者二﹕瘡口不合﹐貼膏畱孔風襲﹔或熱郁徧身白痂﹐瘡口閉塞﹐气難通泄﹐傳播經絡﹐燒爍眞气﹐是以寒熱間作﹐甚則發﹐口噤﹐角弓反張﹐須臾欲死。用蠍梢餅﹐或三生飲加天麻爲末﹐每一錢﹐用黑豆淋酒調服﹐化痰開關。風盛者﹐二烏丸﹔風痰俱盛者﹐古星風散﹔風痰虛者﹐烏蛇散﹔血凝心神﹐昏悶者﹐單鵝翎燒灰存性﹐爲末﹐酒調服一錢。服後﹐飲酒一二盞﹐以助藥勢。如血多痛甚者﹐如聖散﹔手足戰掉者﹐朱砂指甲散﹑蠐螬酒。如頭目靑黑﹐額汗不流﹐眼小目瞪﹐身汗如油者﹐四逆不治。

治同傷寒表裏法﹕風熱燥甚﹐怫郁在表﹐善伸數欠﹐筋脈拘急﹐或時惡寒﹐或筋惕搐搦﹐宜辛熱治風﹐佐以辛寒﹐如傷寒麻桂加黃芩﹑石膏﹑知母是也。若表不已﹐漸傳入裏在肌肉者﹐宜退風熱﹐開結滯﹐辛寒之藥﹐或佐以辛熱調之﹐猶傷寒半表裏而用小柴胡也。若裏熱已甚﹐而舌彊口噤﹐項背反張﹐驚搐惕搦﹐涎唾稠粘﹐胸腹滿塞﹐便溺祕結﹐或時汗出﹐宜祛風散結﹐寒藥下之﹐後復以淸熱開結之藥調之。又云﹐破傷風同傷寒壞證﹐治看在何經﹐而用本經藥祛之。

太陽宜汗少陽和﹐表證﹐古防風湯去甘艸﹐加川芎﹑獨活等分﹐水煎服﹐或調蜈蚣散。或九味羌活湯﹐少用細辛﹐加歸﹑芍等分﹐水煎服。便祕加大黃﹐緩緩通之。或用古龍虎丹發汗亦妙。半表裏證﹐羌麻湯。

陽明下之工中甲。

若服表藥過多﹐臟腑和而自汗者﹐白術防風湯﹔大汗不止﹐搐搦者﹐升麻葛根湯加白術﹑黃芩。如臟腑閉﹐小便赤﹐自汗者﹐先用小芎黃湯二三服﹐後用大芎黃湯速下之。或江鰾丸。气弱者只用蜜導法。

本是血疾易入陰﹐或始而出血過多﹐或瘡口早合﹐瘀血停滯﹐俱是血分受病。血屬陰﹐五臟所主﹐始𨿽在表﹐隨卽入裏﹐故多死也。宜養血當歸地黃湯﹑活神丹﹑托裏散﹑內托十宣散﹐以防毒陷。外用魚膠散﹐或用鼠頭骨爲末﹐臘月豬脂調敷﹐亦治狗咬。又有破傷水濕﹐口噤彊直者﹐用牡蠣爲末敷之﹐仍以甘艸煎湯﹐調服二錢。

病痊又恐气亦乏﹔任是風邪不可攻﹐只宜大補令浹洽。

或病已十分安痊﹐而忽有口噤﹑反張﹑筋搐﹑痰壅﹐似破傷風證﹐又似證﹐其實乃气血俱虛也。凡癰疽潰後﹐膿血大泄﹐陽隨陰散變證﹐只宜大補气血﹐果系風﹐亦不宜以風藥治之。血虛者﹐四物湯加參﹑術﹔气虛者﹐補中益气湯去升﹑柴﹑陳皮﹐加酒炒黑黃柏﹑五味子﹑麥門冬﹑肉桂﹐大劑服之﹔气血俱虛﹐汗多作渴﹐寒熱者﹐十全大補湯加桂﹑附﹑麥門冬﹑五味子﹔呃逆者﹐托裏溫中湯。若妄投風藥者﹐死。

外集﹟卷六

雜病用藥賦

﹝制法俱見本艸﹞

風飄浩蕩之气﹐無處不中﹔頭面諸陽之會﹐有風先入。防風省風﹐莫要於順气導痰﹔古防風湯防風﹑羌活各三錢﹐甘艸一分﹐水煎。入麝一釐﹐調服。治卒中口眼斜﹐言語謇澀﹐四肢如故﹐別無所苦。

大省風湯防風﹑生半夏各一兩﹐甘艸﹑生川烏﹑生南星﹑生白附子﹑木香各五錢﹐全蠍二兩﹐每五錢﹐姜十片煎服。治中風痰涎壅盛﹐口眼斜﹐半身不遂。

小省風湯防風﹑南星各四兩﹐半夏﹑甘艸﹑黃芩各二兩﹐每一兩﹐姜十片煎服﹐與導痰湯相合﹐煎服尢妙。治卒中內﹐口噤﹐口眼斜﹐筋脈攣急﹐抽掣疼痛﹐風盛痰實﹐旋暈僵僕﹐頭目眩重﹐胸膈煩滿﹐左癱右瘓﹐手足麻痺﹐骨節煩疼﹐步履艱辛﹐恍惚不定﹐神志昏憒﹐一切風證。此方散風﹑豁痰﹑降火﹐可謂標本兼治者也。气逆加木香﹔气虛加附子﹑沈香﹔胸滿加人參﹔頭暈加天麻﹑全蠍﹐煎熟入麝少許。

八味順气散卽四君子湯加靑皮﹑陳皮﹑白芷﹑烏藥各等分﹐姜煎服﹐仍以酒化蘇合香丸兼服妙。治中風﹑中气之人﹐先宜服此順气﹐後進風藥﹐及曾服疏風﹑散火﹑豁痰等藥不開者﹐用此行气甚捷。一方去茯﹑陳﹐加天麻﹑沈香﹑紫蘇﹑木瓜﹐治中風不語﹐口眼斜﹐半身不遂﹐腰腿疼痛﹐手足攣拳。

導痰湯半夏四兩﹐茯苓﹑陳皮﹑南星﹑枳實各一兩﹐甘艸五錢﹐每四錢﹐姜煎服。治痰飲語澀﹐頭目眩暈﹔或胸膈畱飲﹐痞塞不通。加香附﹑烏藥﹑沈香﹐木香﹑磨刺﹐名順气導痰湯﹔加芩﹑連﹐名淸熱導痰湯﹔加羌﹑防﹑白術﹐名祛風導痰湯﹔加遠志﹑菖蒲﹑芩﹑連﹑朱砂﹐名寧神導痰湯。

禦風搜風﹐不過乎淸心換骨。

禦風丹川芎﹑白芍﹑桔梗﹑細辛﹑僵蠶﹑羌活﹑南星各五錢﹐麻黃﹑防風﹑白芷各一兩半﹐幹生薑﹑甘艸各七錢半﹐爲末﹐蜜丸彈子大﹐朱砂二錢半爲衣。每一丸﹐熱酒化下﹐日三服﹐神昏有涎者倍朱砂。治中風半身不遂﹐神錯語澀﹐口眼斜及婦人頭風血風﹐暗風倒僕﹐嘔噦痰涎﹐手足麻痺。

搜風順气丸車前子﹑郁李仁﹑白檳榔﹑火麻仁﹐菟絲子﹑牛膝﹑山藥﹑山茱萸各二兩﹐枳殼﹑防風﹑獨活各一兩﹐酒大黃五兩﹐爲末﹐蜜丸梧子大。每二十丸﹐早晨臨臥﹐茶酒米飲任下。久覺大腸微動﹐以羊肚肺煮羹補之﹐常服百病皆除。如食色縱欲﹐及老人大便結燥者﹐最宜﹔孕婦忌服。治腸胃積熱﹐胸膈痞悶﹐二便燥澀﹐腸風痔漏﹐腰膝酸疼﹐肢節頑麻﹐手足癱瘓﹐言語謇澀﹐一切諸風諸气﹐並皆治之。

牛黃淸心丸牛黃﹑柴胡﹑川芎﹑枳梗﹑白茯﹑杏仁各一兩二錢半﹐犀角二兩﹐白芍﹐防風﹑白術﹑當歸﹑麥門冬﹑黃芩各一兩半﹐羚羊角﹑腦麝各一兩﹐人參﹑神曲﹑蒲黃各二兩半﹐阿膠一兩七錢﹐漧薑﹑白蘞各七錢半﹐雄黃八錢﹐甘艸五兩﹐山藥七兩﹐大豆芽﹑肉桂各一兩七錢半﹐爲末﹐煉蜜和棗肉百枚搗丸﹐每兩分作十丸﹐金箔爲衣。每一丸﹐食後溫水化下﹔小兒驚癇﹐竹葉煎湯或酒下﹐治諸風緩縱﹐語言謇澀﹐怔忡健忘﹐喜怒無常﹐悲憂少睡﹐頭目眩冒﹐胸中煩郁﹐痰涎壅塞﹐精神錯憒﹐癲狂﹐乃通關透肌骨之劑也。

換骨丹蒼術﹑槐角﹑桑白皮﹑川芎﹑白芷﹑威靈仙﹑人參﹑防風﹑何首烏﹑蔓荊子各一兩﹐苦參﹑五味子﹑木香各五錢﹐腦麝少許﹐爲末﹐用麻黃煎膏和搗﹐每兩分作十丸﹐朱砂爲衣。每搗爛一丸﹐用溫酒半盞浸之﹐以物蓋定﹐不可透气﹐食後臨臥一呷咽之﹐夜覆取汗﹐後調補脾胃及避風寒。治中風癱瘓﹐口眼斜﹐半身不遂﹐及一切風癇暗風並宜。

風虛多下注﹐四生萬寶回春﹔四生散黃﹑獨活﹑白蒺藜﹑白附子各等分爲末。每二錢﹐薄荷酒調服。治男婦肝腎風毒上攻﹐眼赤痛癢﹐昏花羞明多淚﹔下注﹐腳腿生瘡﹐浸淫不愈﹐徧身風癬血風等瘡及兩耳內癢。如腎臟風瘡﹐用豬腰劈開﹐將前末二錢入內﹐合定煨熟﹐空心細嚼﹐鹽湯下。

萬寶回春湯甘艸﹑麻黃﹑黃芩﹑防己﹑杏仁﹑生地﹑熟地﹑川芎﹑當歸﹑人參﹑防風﹑肉桂﹑漧薑﹑陳皮﹑黑附子﹑香附子各一分﹐白芍五分﹐黃三分﹐沈香﹑烏藥﹑川烏各半分﹐半夏﹑茯神各一分半﹐白術二分﹐姜煎服。八味祛風﹐八味活血﹐八味和气。治一切虛風胃弱﹐气血凝滯﹐脈絡拘急攣拳﹐癱瘓疼痛﹐痰涎壅盛﹐不可專用風藥。

古硫附丸用附子一枚﹐重一兩﹐以童便入粉艸五錢﹐煮一日﹐附子中心無白點爲度﹐取出挖空﹐入礬制硫黃五錢﹐以木蓋之﹔又用麵包入火內﹐煨熟去面﹐取硫附同搗丸﹐梧子大。每七分或五分﹐量虛實大小﹐溫酒送下。治虛風癱瘓神效。

加味烏荊丸荊芥二兩﹐天麻﹑附子﹑白附子﹑烏藥﹑當歸﹑川芎各一兩﹐爲末﹐蜜丸彈子大﹐朱砂爲衣。

食後細嚼一丸﹐茶下。治因形寒傷內頭疼﹐鼻塞聲重﹔或老人頭風宿疾﹐發而又感風寒﹔一切虛風上攻﹐頭目咽膈不利。

風熱宜上淸﹐四神至寶曝日。

上淸丸百藥煎﹑薄荷各四兩﹐砂仁一兩﹐片腦一錢﹐玄明粉﹑甘松﹑桔梗﹑訶子﹑硼砂各五錢﹐寒水石三錢﹐日榦爲末﹐用甘艸煎膏爲丸﹐梧子大。每噙化一丸﹐或三五丸﹐茶湯下。治虛火上衝﹐口舌生瘡﹐咽喉腫痛﹐咳嗽煩熱﹔又能淸聲潤肺﹐寬膈化痰﹐爽气寧神。

四神丹天麻﹑南星﹑防風各一兩﹐薄荷五錢﹐爲末﹐酒糊丸﹐綠豆大。每二十丸﹐荊芥﹑生薑煎湯下。

治手足頑麻﹐痰涎壅盛﹐頭目昏眩﹐肩背拘急。至寶丹﹕卽防風通聖散加熟地﹑天麻﹑人參﹑羌活﹑黃連﹑黃柏﹑全蠍﹐爲末﹐蜜丸彈子大。每一丸﹐臨臥細嚼茶酒任下。治風邪中髒﹐痰涎昏冒及諸風熱。

愈風丹卽防風通聖散合四物湯﹑解毒湯各一料﹐加羌活﹑何首烏﹑細辛﹑菊花﹑天麻﹑獨活﹑薄荷各一兩﹐爲末﹐蜜丸彈子大。每一丸﹐細嚼茶酒任下。治諸般風證﹐偏正頭痛﹐常宜服此調理。

羌活丸甘菊花﹑羌活﹑麻黃﹑川芎﹑防風﹑石膏﹑前胡﹑黃芩﹑細辛﹑甘艸﹑枳殼﹑茯苓﹑蔓荊子各一兩﹐朱砂一兩半爲衣。爲末﹐水糊丸﹐梧子大。每四十丸﹐食後姜湯下。治風气不調﹐頭目昏痛﹐鼻塞聲重﹐痰涎壅滯﹐徧身拘急﹐骨節煩疼﹐天陰先覺不安。

風旋頭眩﹐君白芷而爲散爲丸﹔單白芷散凡風痰上攻者宜。有汗者用蘿卜搗汁浸曬﹐爲末﹐食後沸湯調服﹔或以少許吹入鼻﹐左吹右﹐右吹左﹐治頭面諸風。

單白芷丸爲末﹐蜜丸彈子大。每一丸細嚼﹐荊芥湯下。治風證頭目昏眩﹐腦痛及血證產後傷風﹐眩暈頭痛。

气厥頭疼﹐用川芎而兼烏兼術。

古芎烏散川芎﹑烏藥各等分爲末。每二錢﹐茶淸調服。治因气觸頭疼﹐如人气盛頭疼及產後頭疼﹐並宜服之。

芎術湯川芎﹑白術﹑半夏各二錢﹐甘艸五分﹐姜七片﹐煎服。治冒雨中濕﹐眩暈頭重﹐嘔逆不食。

芎術除眩湯川芎﹑白術﹑生附子各一錢﹐官桂﹑甘艸各五分﹐姜七片﹐棗一枚﹐水煎服。治感寒濕﹐眩暈頭重痛極。

芎辛湯川芎二錢﹐細辛﹑白術各一錢﹐甘艸五分﹐生薑五片﹐細茶少許﹐水煎溫服。治風寒在腦﹐或感濕邪﹐頭重痛﹐眩暈嘔吐不定。

頭風淸上瀉火﹐靑空玉液﹐半夏白術天麻湯﹐或搐鼻以吐其涎﹔淸上瀉火湯柴胡一錢﹐羌活八分﹐酒黃芩﹑酒知母各七分﹐酒黃柏﹑炙甘艸﹑黃各五分﹐酒黃連﹑生地﹑本各四分﹐升麻﹑防風各三分半﹐歸身﹑蒼術各三分﹐荊芥穗﹑蔓荊子﹑川芎﹑生甘艸﹑細辛各二分﹐酒紅花少許﹐水煎熱服。治少時灸火過多﹐至老所熱厥頭痛﹐𨿽冬月亦喜風寒﹐畏暖。

靑空膏酒黃芩三兩﹝半生半炒﹞﹐甘艸一兩半﹐防風﹑羌活﹑黃連各一兩﹐柴胡七錢﹐川芎五錢﹐爲末﹐第二錢﹐茶淸調成膏﹐臨臥白湯下。治年久偏正頭痛﹐及風濕熱上壅頭目﹐腦痛不止﹐惟血虛者不宜。苦頭痛加細辛少許﹔痰厥頭痛﹐去羌﹑防﹑芎﹑甘﹑加半夏曲一兩半﹔偏正頭痛服之不愈﹐減羌﹑防﹑芎一半﹐加柴胡一倍。

徹淸膏本一兩﹐生甘艸﹑炙甘艸各五錢﹐薄荷﹑川芎各三錢﹐蔓荊子﹑細辛各一錢﹐爲末﹐每二錢﹐茶淸調服。治諸風上攻﹐頭目不淸。

玉液湯半夏四錢﹐生薑十片﹐水煎﹐入沈香水一呷溫服。治七情气郁﹐生痰上逆﹐頭目眩暈﹐心嘈怔悸﹐眉稜骨痛。

葫蘆芭散葫蘆芭﹑三稜﹑漧薑各等分爲末。每二錢﹐生薑湯或酒調服。治气攻頭痛及瘴瘧瘥後﹐頭痛如破。

三生丸半夏﹑南星﹑白附子各等分爲末﹐薑汁蒸餅爲丸﹐綠豆大。每四十丸﹐姜湯下。治痰厥頭痛。

半夏白術天麻湯以二陳湯爲主﹐半夏治痰厥頭痛﹐陳皮益气調中升陽﹐麥芽寬中助胃﹐各一錢半﹔茯苓化痰﹐天麻治風虛頭旋眼黑﹐黃瀉火補气止汗﹐人參瀉火補中益气﹐澤瀉利溺導濕﹐蒼術除濕﹐各五分﹔白術補中﹐神曲消食蕩滯﹐各一錢﹔漧薑溫中﹐三分﹔黃柏瀉火﹐二分﹔姜煎熱服。治痰厥頭痛﹐眼黑頭旋﹐惡心煩悶﹐气促上喘﹐無力以言﹐心神顚倒﹐目不敢開﹐如在風雲中及頭痛如破﹐身重如山﹐四肢厥冷﹐不得安臥。

玉壺丸南星﹑半夏﹑天麻﹑白術各二錢﹐雄黃一錢﹐爲末﹐薑汁蒸餅爲丸服。治風濕頭痛﹐亦治痰患。

搐鼻藥蓽茇末一兩半﹐用豬膽汁拌﹐再入膽內﹐候幹﹐入川芎﹑白芷﹑本﹑靑黛﹑玄胡索各一兩﹐爲末﹐水丸。每水化一丸﹐送入鼻中﹐覺藥味至喉少酸﹐令病患坐定﹐口咬銅錢一个﹐當見涎出成盆﹐卽愈。治頭痛及偏頭風。

頭風﹐補虛﹑安神﹑金棗﹑玉眞﹑南星皂角白梅散﹐或點眼以救其失。

補虛飲人參﹑麥門冬﹑山藥各一錢﹐茯苓﹑茯神各八分﹐半夏﹑黃各七分﹐前胡﹑熟地各五分﹐枳殼﹑遠志﹑甘艸各一分﹐姜五片﹐秫米一撮﹐水煎服。治七情郁﹐涎隨气上畱陽經﹐心中怔悸﹐四肢緩弱﹐翕然面熱﹐頭目眩冒﹐如欲搖動﹐一切風虛眩暈。

安神湯黃二錢半﹐羌活﹑黃柏各一錢﹐柴胡﹑升麻﹑生地﹑知母各五分﹐防風二分半﹐生甘艸﹑炙甘艸各二分﹐水煎﹐入川芎﹑蔓荊子各三分﹐再煎﹐食後臨臥熱服。治頭痛頭旋眼黑。

金棗丹川烏﹑防風﹑兩頭尖﹑白芷﹑獨活﹑荊芥﹑蔓荊子各四兩﹐白術﹑羌活﹑細辛各五錢﹐全蠍﹑威靈仙﹑天麻﹑僵蠶各二兩﹐木香﹑乳香﹑雄黃各一兩﹐蒼術八兩﹐川芎五兩﹐何首烏一兩八錢﹐沒藥﹑艸烏各一兩半﹐本二兩﹐當歸三兩﹐爲末﹐糯米糊丸如棗大﹐金箔爲衣﹐每服一丸。諸般頭風﹐茶淸或薄荷煎湯下﹔雷頭風﹑洗頭風並幹癬麻痺﹐溫酒下﹔偏正頭疼及夾腦風﹐爲末吹鼻中﹐吐涎﹐再用薑汁調塗兩太陽穴﹐仍茶淸化服﹔中風不語﹐癱瘓及白虎風﹐姜湯下﹔破傷風昏倒﹐牙關緊急﹐溫酒下﹐仍敷傷處﹔喘嗽﹐桑白皮煎湯下﹔痔漏﹐口漱漿水﹐洗過敷之﹔惡瘡久不合口﹐口漱鹽水﹐洗過敷之﹔紅絲魚眼﹑腳﹑腦疽﹑發背﹑疔瘡﹑瘡﹐用自己小便洗過﹐井水調敷﹐薄紙貼住﹐外又敷之﹔丹癅﹐井水調敷二三次﹔灸瘡不發及風犬﹑蜈蚣咬傷﹐口噙水洗淨敷之﹔蛇咬﹐入白礬少許﹐津液調敷﹔蠍咬﹐津液調敷。

玉眞丸生硫黃二兩﹐生石膏﹑半夏﹑硝石各一兩﹐爲末﹐薑汁糊丸﹐梧子大。每四十丸﹐姜湯或米飲下。

虛寒甚者﹐去石膏換鐘乳粉。治腎厥頭痛不可忍。

南星皂角白梅散南星七片﹐皂角十四枚﹐半生半煨﹐白梅一个﹐生薑三片﹐茶芽一撮﹐蔥白二寸﹐用木器搗碎﹐水煎溫服﹐治風痰頭痛。

點頭散川芎二兩﹐香附四兩﹐爲末﹐茶淸調二錢。治偏正頭痛﹐常服除根。

謝傳點眼丹牙硝一錢﹐麝香﹑朱砂﹑雄黃各五分﹐爲極細末﹐瓷罐收貯﹐臨病用銀簪蘸藥點兩眼角內﹐立時取效。治一切急頭風頭痛﹐心腹絞痛﹔又治攪腸砂﹑閃气痛﹑盤腸气痛﹑小腸疝气及牙痛﹑豬風﹑羊風等證。凡言謝傳者﹐南崗氏﹐諱維文﹐福醫而有徳者也﹐嘗服其藥﹐傳其方﹐悉刻識之。

升麻胃風﹝湯﹞﹐理面腫似浮﹔升麻二錢﹐白芷﹑當歸﹑葛根﹑蒼術各一錢﹐甘艸一錢半﹐柴胡﹑本﹑羌活﹑黃柏﹑艸豆蔻各三分﹐麻黃不去節五分﹐蔓荊子二分﹐姜﹑棗煎服。治虛風能食麻木﹐牙關急搐﹐目內蠕﹐胃風面腫。

升麻順气﹝湯﹞﹐整面容如漆。

升麻一錢半﹐漧葛﹑防風﹑白芷﹑黃﹑人參各一錢﹐白芍六分﹐甘艸﹑蒼術各五分﹐姜﹑棗煎服。治憂思飲食失節﹐面色黧黑﹐心懸如饑不欲食﹐气短而促。

洗面藥皂角三斤﹐升麻八兩﹐楮實子五兩﹐綠豆﹑白芨﹑白芷﹑天花粉各一兩﹐甘松﹑砂仁﹑白丁香各五錢﹐三柰三錢﹐爲末﹐糯飯搗丸如彈子大。量用洗面﹐去垢潤肌。治生HT﹐或生小瘡﹐或生痱痤粉刺﹐皮腳燥癢。

面浮腹痛脛寒者﹐補胃有功﹔補胃湯柏子仁﹑防風﹑細辛﹑桂心﹑陳皮各一錢﹑川芎﹑吳萸﹑人參各一錢半﹐甘艸五分﹐水煎服。

治胃虛脛寒不得臥﹐腹痛虛鳴﹐時寒時熱﹐唇幹面目浮腫﹐少气口苦﹐身體無澤。

面浮身枯骨痛者﹐漧薑效急。

漧薑散漧薑二兩﹐人參﹑甘艸﹑細辛各一兩半﹐麥門冬﹑桂心﹑當歸各一兩七錢半﹐遠志一兩﹐吳萸五錢﹐蜀胡椒七錢半﹐爲末。每二錢﹐溫酒調服。治胃虛脛寒﹐面浮身枯絕﹐諸骨節皆痛。

眼分左﹝火﹞右﹝水﹞陰陽之殊﹐左陽右陰﹐故人之手足左不及右﹐耳目右不及左。左眼病則陽經病﹐右眼病則陰經病。陽邪日疼﹐陰邪夜疼。

方治風虛气熱之疾。气眼羌活石膏﹝散﹞﹐羌活治熱腦頭風﹐石膏﹑黃芩洗心退熱﹔本治偏頭痛﹐密蒙花治羞明﹐木賊退翳障﹐白芷淸頭目﹐蘿卜子﹐細辛起倒睫﹐麻仁起拳毛﹐川芎治頭風﹐蒼術開郁行气﹐菊花明目去風﹐荊芥治目中生瘡﹐甘艸和藥﹐各等分爲末﹐每二錢﹐日三次﹐蜜湯調服。或加當歸﹑枸杞﹑山梔﹑連翹﹑柴胡﹑薄荷﹑防風﹑天麻﹑桔梗﹐等分爲丸服尢妙。治遠年近日﹐內外翳障﹐風熱昏暗拳毛倒睫﹐一切眼疾﹐兼治頭風。

風眼甘菊白蒺。

菊花散甘菊花六錢﹐蟬蛻﹑木賊﹑白蒺藜各三錢﹔一方有荊芥﹑甘艸各二錢﹐爲末。每二錢﹐茶淸下。治肝受風毒﹐眼目赤腫﹐昏暗羞明﹐多淚澀痛﹐漸生翳障。

白蒺藜散南星﹝用黑豆二合﹐靑鹽五錢﹐同水煮透﹐去豆焙漧﹞﹑菊花各一兩半﹐白蒺藜﹑防風﹑僵蠶﹑甘艸各一兩﹐爲末。每二錢﹐沸鹽湯下。治腎受風毒攻眼﹐昏淚澀癢。

白僵蠶散黃桑葉一兩﹐木賊﹑旋復花﹑僵蠶﹑荊芥﹑粉艸各三錢﹐細辛五錢﹐每三錢﹐水煎服。治肺虛遇風冷淚出﹐冬月尢甚﹐或暴傷風熱﹐白睛遮覆黑珠﹐瞼腫痛癢。

防風一字散川烏五錢﹐川芎﹑荊芥各三錢﹐羌活﹑防風各二錢半﹐爲末。每二錢﹐薄荷煎湯下。治膽受風熱﹐瞳人連頭癢極﹐不能收瞼。

犀角飲犀角二錢﹐黃芩﹑車前子﹑羌活各五分﹐白附子﹑麥門冬各二分半﹐水煎服。治脾胃受風食毒﹐從下瞼生黃膜上衝黑睛﹐痛澀難開﹔或小中生赤脈﹐漸漸衝睛。

熱則淸心爲主﹐涼膽通肝而腫突消﹔涼膽丸防風﹑蘆薈各一兩﹑黃連﹑荊芥﹑黃芩﹑龍膽艸各五錢﹐黃柏﹑地膚子各二錢半﹐爲末﹐蜜丸梧子大。每三十丸﹐薄荷煎湯下。治膽受風寒﹐生翳靑色﹐兩澀痛下淚﹐口苦不喜食。

瀉肝散大黃﹑甘艸各二錢半﹐山梔﹑荊芥各五分﹐水煎服。治肝實熱﹐眼昏癢痛﹐全無翳障﹐頭亦不旋﹐或五臟風毒﹐突起睛髙﹐倒睫拳毛及時行暴赤。

通肝散山梔﹑蒺藜﹑枳殼﹑荊芥﹑甘艸各五錢﹐車前子﹑牛蒡子各一錢﹐爲末。每二錢﹐苦竹葉煎湯下。治膽气攻肝而生水翳透瞳人﹐疼而淚出﹐陰處日中看之﹐其形一同﹐或瞼紅堅硬﹐或赤膜自下垂下遮睛﹐名垂簾膜。

石決明散石決明﹑艸決明各一兩﹐羌活﹑山梔﹑木賊各五錢﹐靑葙子﹑芍藥各五分﹐大黃﹑荊芥各一分﹐爲末。每二錢﹐麥門冬煎湯下。治肝熱因勞用力﹐眼赤腫痛﹐忽生翳膜﹐或初患一目﹐後兩目齊患﹐或傷寒後熱眼﹐食毒上壅﹐或脾熱瞼內如雞冠蜆肉﹐或蟹睛疼痛﹐或旋螺尖起﹐或神祟太陽穴掣痛﹐或被物撞打。

經效散柴胡五錢﹐大黃﹑當歸﹑芍藥﹑粉艸﹑連翹各二錢半﹐犀角五分﹐每三錢水煎服。治因撞刺生翳﹐經久復被物撞﹐兼爲風熱所攻﹐昏痛不見。

撥雲散羌活﹑防風﹑柴胡﹑甘艸各一兩﹐爲末。每二錢﹐菊花苗或薄荷茶淸下﹐忌一切熱毒發風之物。

治男婦風毒上攻﹐眼目昏暗﹐翳膜遮睛﹐羞明熱淚﹐澀癢痛爛﹐瘀肉侵睛。如暴赤腫﹐加芩﹑連﹔白睛紅加白豆蔻﹔便閉加大黃﹔煩躁不眠加山梔﹔肥人眼痛加風熱藥﹔瘦人眼痛加芎﹑歸﹑玄參﹔久病昏暗加歸﹑地爲君﹐甘菊爲佐。

蔓荊散蔓荊子﹑荊芥﹑苦竹葉﹑甘艸各五錢﹐山梔一分﹐每三錢﹐入薄荷七葉煎服。治五臟風熱﹐黑水內橫深瑕盤靑色痛甚。

天門冬飲子天門冬﹑茺蔚子﹑知母各一錢﹐人參﹑茯苓﹐羌活各七分半﹐五味子﹑防風各五分﹐水煎服。

治眼睛不能歸中﹐名曰轆轤轉關。

羚羊角散家菊花﹑防風﹑川芎﹑羌活﹐車前子﹑川烏各五錢﹐半夏﹑羚羊角﹑薄荷各一分﹐細辛一兩﹐每二錢﹐姜煎服﹔或半爲末﹐荊芥茶淸下。治肝肺風熱眼患﹐頭旋兩額角相牽﹐瞳人連鼻隔皆痛﹐時起紅白花。

或左右輪病﹐或左右齊病﹐宜此與還睛散間服。

加味荊黃湯荊芥﹑大黃各五錢﹐牛蒡子﹑甘艸各一分﹐每三錢﹐水煎服。治肝壅瘀血﹐兩瞼上下生如粟米﹐或赤或白﹐不甚疼痛堅硬者。

白薇丸白薇五錢﹐防風﹑白蒺藜﹑石橊皮﹑羌活各二錢半﹐爲末﹐糊丸梧子大。每二十丸﹐白湯下。

治心气不寧﹐風熱停畱瞼中﹐皆頭生瘡﹐流濃粘睛﹐上下不痛﹐仍無翳膜。

五蛻散蟬蛻﹑蛇蛻﹝醋煮﹞﹑豬蹄蛻﹝炒﹞﹑荊芥各一分﹐穿山甲﹑川烏﹑粉艸各五錢﹐蠶蛻二錢半﹐爲末。每二錢﹐鹽湯下。治脾受風毒﹐倒睫拳毛刺痛及上下瞼赤﹔或翻出一瞼在外及脾受風熱﹐兩瞼如朱﹐生瘡﹔或小兒瞼中生贅子﹐初如麻仁﹐漸如豆大。一方吸用蟬蛻﹑蛇蛻﹑蠶蛻﹑烏雞卵殼﹐男子發各等分﹐燒存性﹐爲末﹐豬肝煮湯下一錢﹐治內障。

歸葵湯升麻一錢﹐黃﹑酒芩﹑防風﹑羌活各七分半﹐生甘艸﹑蔓荊子﹑連翹﹑生地﹑當歸﹑紅葵花﹑人參各四分半﹐柴胡三分﹐水煎服。治目中畱火﹐惡日與火光﹐小緊急﹐隱澀難開﹐視物昏花﹐迎風有淚。

古木賊散木耳﹑木賊各等分﹐燒存性﹐爲末﹐每二錢﹐熱米泔下。治眼有冷淚。

虛則滋腎爲先﹐補陽育神而睛明實。

滋陰腎气丸生地四兩﹐熟地三兩﹐牡丹皮﹑山藥﹑五味子﹑柴胡﹑山茱萸﹑歸尾各五錢﹐澤瀉﹑茯苓各二錢半﹐爲末﹐蜜丸梧子大﹐朱砂爲衣。每五七十丸﹐空心鹽湯下。此壯水之主﹐以鎭陽光。

滋陰地黃丸熟地一兩﹐生地一兩半﹐柴胡八錢﹐天門冬﹑甘艸﹑枳殼﹑黃連﹑五味子各三錢﹐人參﹑地骨皮各二錢﹐黃芩﹑當歸各五錢﹐爲末﹐蜜丸梧子大。每七十丸﹐茶淸下﹐忌辛熱生冷。治左腎虛血少神勞﹐眼目昏黑﹐瞳人散大﹐視物昏花﹔或卒然見非常異處﹐偏頭腫悶﹐宜此養血涼血活血﹐驅風散火。

熟地黃丸生地﹑熟地各五錢﹑川芎﹑赤茯﹑枳殼﹑杏仁﹑黃連﹑半夏曲﹑天麻﹑地骨皮﹑甘艸各二錢半﹐黑豆四十五粒﹐爲末﹐蜜丸梧子大。每三十丸﹐空心臨臥白湯下。治同上﹐兼治小兒疳﹐眼閉合不開﹐內有朦霧。

生熟地黃丸生地﹑熟地﹑玄參﹑石斛各一兩﹐爲末﹐蜜丸梧子大。每五十丸﹐空心茶淸下。治血虛眼目昏花。

地芝丸生地﹑天門冬各四兩﹐枳殼﹑甘菊花各二兩﹐爲末﹐蜜丸梧子大。每百丸﹐溫酒茶淸任下。治不能遠視能近視﹐或亦妨近視﹐以此除風熱。

杞苓丸枸杞二兩﹐茯苓四兩﹐當歸﹑菟絲子各一兩﹐靑鹽五錢﹐爲末﹐蜜丸梧子大。每七十丸﹐空心熱湯下。治腎臟虛耗﹐水不上升﹐眼目昏暗﹐遠視不明﹐漸內內障。

菊睛丸甘菊花四兩﹐枸杞三兩﹐蓯蓉﹑巴戟各一兩﹐爲末﹐蜜丸梧子大。每五十丸﹐溫酒鹽湯任下。治右腎及肝不足﹐眼目昏暗﹐瞻視茫漠﹐黑花冷淚。常服補不足﹐彊目力。

補腎丸巴戟﹑山藥﹑故紙﹑小茴﹑牡丹皮各五錢﹐蓯蓉﹑枸杞各一兩﹐靑鹽二錢半﹐爲末﹐蜜丸梧子大。空心鹽湯下五十丸。治兩腎虛圓翳﹐或頭眩耳鳴﹐起坐生花﹐視物不眞。

又方磁石﹑菟絲子各二兩﹐五味子﹑熟地黃﹑枸杞子﹑楮實﹑覆盆子﹑車前子﹑肉蓯蓉﹑石斛各三兩﹐沈香﹑靑鹽各五錢﹐爲末﹐煉蜜爲丸如梧桐子大。每服五七十丸﹐空心鹽湯送下。治兩腎虛﹐眼昏暗﹐瞳人不分﹐漸成內障。

明目地黃丸生地﹑熟地各一兩﹐牛膝三兩﹐防風﹑枳殼﹑杏仁各四兩﹐爲末﹐蜜丸梧子大。每三十丸空心溫酒鹽湯下。治男婦肝膽積熱﹐肝虛目暗﹐膜入水輪﹐漏暗眵淚﹐眼見黑花﹐混睛冷淚翳膜及肝腎俱虛﹐遠年近日﹐暴熱赤眼﹐風毒瓦斯眼﹔兼治幹濕香港腳﹐消中消渴﹐諸風气等疾。

駐景丸菟絲子五兩﹐熟地﹑車前子各三兩。爲末﹐蜜丸梧子大。每五十丸鹽湯下﹐或茯苓﹑菖蒲煎湯下。

治肝腎俱虛﹐眼常昏暗﹐多見黑花﹐或生翳障﹐迎風有淚﹐或加枸杞子尢妙。

養肝丸當歸﹑車前子﹑防風﹑白芍﹑蕤仁﹑熟地﹑川芎﹑楮實各等分爲末﹐蜜丸梧子大。每七十丸﹐白湯下。治肝血不足﹐眼目昏花﹐或生眵淚﹐久視無力。

補肝散熟地黃﹑白茯苓﹑家菊花﹑細辛各一錢八分﹐芍藥二錢七分﹐柏子仁﹑防風﹑甘艸各九分﹑柴胡三錢六分﹐作二帖﹐水煎溫服。治肝腎俱虛﹐黑珠上一點圓翳﹐日中見之差小﹐陰處見之則大。

羊肝丸黃連末一兩﹐用白羊子肝一具去膜﹐同於砂鍋內研極爛﹐眾手急丸梧子大。每三十丸﹐溫水下﹐忌豬肉冷水。治肝熱目赤睛痛﹐視物昏澀﹐兼治遠年近日內外气障﹐拳毛倒睫﹐一切眼疾。一方加甘菊﹑防風﹑薄荷﹑荊芥﹑羌活﹑芎﹑歸。

活命羊肝丸白羯羊子肝一片﹐新瓦上焙漧﹐熟地一兩半﹐菟絲子﹑車前子﹑決明子﹑地膚子﹑五味子﹑枸杞子﹑茺蔚子﹑靑葙子﹑麥門冬﹑蕤仁﹑澤瀉﹑防風﹑黃芩﹑茯苓﹑杏仁﹑細辛﹑葶藶﹑桂心各一兩﹑爲末﹐蜜丸梧子大。每三十丸﹐溫酒下。治肝經蘊熱﹐毒瓦斯上攻﹐眼目赤腫﹐多淚昏暗﹐及年久喪明內障﹐諸藥﹑炙火無效者最妙。

通血丸川芎﹑歸尾﹑防風﹑荊芥各一兩﹐生地﹑赤芍﹑甘艸各五錢﹐爲末﹐蜜丸彈子大。每一丸嚼爛﹐薄荷﹑荊芥煎湯下。治血灌瞳人刺痛﹐無翳障視物不明﹐宜此引血歸肝﹐血旣散而又恐眼生花﹐宜再服還睛散。

大志丸人參﹑茯神﹑蘆薈﹑琥珀﹑蔓荊子各五錢﹐川芎﹑生地﹑熟地﹑茺蔚子﹑蟬蛻各一兩﹐車前子﹑細辛﹑白蒺藜﹑遠志各七錢半﹐全蠍五枚﹐爲末﹐蜜丸梧子大。每五十丸﹐空心粥飲下﹐臨臥菖蒲煎湯下。淸心益肝﹐明目退翳。

定心丸石菖蒲﹑甘菊花﹑枸杞子各五錢﹐辰砂二錢﹐遠志一錢﹐麥門冬一兩﹐爲末﹐蜜丸如梧子大。

每三十丸﹐熟水下。治肝風熱﹐或用力作勞﹐或心气不寧﹐兩肉攀睛。

鹽術散蒼術四兩﹐米泔浸七日﹐切細﹐入靑鹽一兩同炒黃﹐去鹽﹔木賊二兩﹐童便浸一宿﹐曬爲末。每一錢溫米飲下﹐或摻入飲食中服。治濕傷脾胃﹐內外障。

磁砂丸磁石二兩﹐辰砂一兩﹐神曲四兩﹐爲末﹐蜜丸梧子大。每五十丸﹐食前米飲下﹐日三服﹐常服益眼力。一方有夜明砂。夫丹砂之畏磁石﹐猶火之畏水﹐今合而用之﹐丹砂法火入心﹐磁石法水入腎﹐心腎各得其養﹐則目自然明淨。蓋目疾多因脾胃有痰飲潰浸於肝﹐久則昏眩﹐神曲倍於二味者﹐用以健脾胃﹑消痰飲﹐極有奇效。

椒目丸蒼術二兩﹐椒目炒微汗一兩﹐爲末﹐醋煮米糊丸如梧桐子大。每二十丸﹐茶淸送下。治久年眼生黑花不愈。

補陽湯羌活﹑獨活﹑甘艸﹑人參﹑熟地﹑白術﹑黃各五分﹐柴胡一錢半﹐澤瀉﹑陳皮﹑防風﹑白芍各二分半﹐生地﹑白茯﹑知母﹑當歸各一分半﹐肉桂半分﹐空心水煎服。治陰盛陽虛﹐九竅不通﹐靑白翳見大﹐及膀胱肝腎經中郁遏不通於目。經云﹕陰盛陽虛﹐當先補其陽﹐後瀉其陰是也。每早服補陽湯﹐臨臥服益陰腎气丸。若天色變﹐飲食不調﹐俱不得服。

育神夜光丸熟地﹑遠志﹑牛膝﹑菟絲子﹑枳殼﹑地骨皮﹑當歸﹐一方有生地﹑枸杞﹑甘菊各等分爲末﹐蜜丸梧子大。每五十丸﹐酒下。養神益精﹐益智聰心﹐補血不壅燥﹐潤顏色﹐調臟腑﹐常服目光炯然﹐神宇泰定﹐語音淸徹﹐步履輕快﹐就燈永夜不倦。

還睛丸人參﹑桔梗﹑黃芩﹑熟地﹑防風﹑茺蔚子﹑車前子﹑知母各二兩﹐細辛﹑五味子各二兩半﹐玄參五錢﹐爲末﹐蜜丸梧子大。每二十丸﹐空心茶淸下。治肝經積熱﹐肺受風邪﹐眼內赤澀生花﹐或黑或紅或白。

益气聰明湯人參﹑黃﹑甘艸各五分﹐芍藥﹑黃柏各一分﹐蔓荊子一分半﹐升麻﹑葛根各三分﹐水煎臨臥熱服﹐近五更再服﹐得腫更妙﹐治飲食勞役﹐脾胃不足﹐內障耳鳴﹐或多年昏暗﹐服此令目無內外翳障﹐及耳無鳴聾之患。如煩悶有熱者﹐漸加黃柏﹐盛夏倍之。

牛黃丸﹐驚睛復常﹔牛黃一兩﹐犀角二兩﹐金銀箔各五十片﹐甘艸一錢二分﹐爲末﹐蜜丸綠豆大。每七丸﹐薄荷煎湯下。

治小兒肝受驚風﹐兩眼睛通﹐欲觀東邊﹐則見西畔﹐若振掉頭腦﹐則睛方轉。

柴胡散柴胡﹑黃芩﹑芍藥各五錢﹐甘艸一分﹐每三錢﹐水煎服。治小兒眼胞患斑瘡﹐熱气沖透﹐睛疼淚出﹐翳如銀片﹐腫澀難開。

兔屎湯﹐斑瘡若失。

單兔屎焙爲末﹐每二錢﹐茶淸下卽安﹐須待疹瘡安後服之。治疹瘡入眼及昏暗翳障尢妙。

墜翳必假神翳﹐墜翳丸靑羊膽﹑靑魚膽﹑鯉魚膽各七枚﹐熊膽一分﹐牛膽五錢﹐石決明一兩﹐麝香少許﹐爲末﹐麵糊丸梧子大。每十丸﹐空心茶淸下。

花艸膏臘月羯羊膽一枚﹐以蜜灌滿﹐入朱砂末少許﹐掛起陰漧﹐用時取一粒入瓷器內﹐水化點眼。治火眼﹐爛弦風眼﹐痛癢羞明﹐及眼胞皮肉有似膠凝﹐腫如桃李﹐時出熱淚﹐或取少許含化。以蜜乃百花之英﹐羊膽乃百艸之精﹐故名。

退翳丸栝蔞根﹑枳實﹑甘艸﹑艸決明﹑蔓荊子﹑薄荷各五錢﹑川芎﹑木賊﹑密蒙花﹑荊芥穗﹑甘菊花﹑白蒺藜各一兩﹐蛇蛻﹑蟬蛻﹑黃連各三錢﹐當歸一兩半﹐川椒七錢半﹔或去蔓荊﹑甘艸﹑川椒﹐加生地一兩﹐犀角五錢﹐爲末﹐蜜丸彈子大。每細嚼一丸。有翳障米飲下﹔昏暗及婦人﹐當歸煎湯下﹔內障有气者﹐磨木香湯下。治一切目疾皆效。

神翳散眞蛤粉﹑谷精艸各一兩﹐爲末。每二錢﹐用生豬肝一片﹐三手指大﹐批開糝藥在上﹐捲定﹐以綫縛之﹐用濃米泔一碗﹐煮熟爲度﹐取出稍冷﹐細嚼煮肝﹐米泔送下﹐或加石燕﹑檳榔﹑磨刺尢妙。忌炙爆毒物。

治目內翳障﹐及疹瘡後餘毒不散﹐目生翳膜﹐隱澀多淚。如小兒疳眼﹐加夜明砂等分。

治雀目能早視不能晚視方用豬肝煮熟﹐和夜明砂作丸服之﹐外取白犬初生時乳汁點眼有﹐小犬眼開﹐而人眼亦見。

搐鼻也須妙質。

搐鼻散雄黃﹑朱砂各二錢﹐細辛五錢﹐腦﹑麝各少許﹐爲末。令病患口含水﹐以少許吹入鼻中。治風熱腫赤難開。

點眼地黃膏生地一合﹐黃連一兩﹐黃柏﹑寒水石各五錢﹐用地黃搗自然汁﹐和成餅子﹐用時襯紙點眼上。

治被物撞打﹐及風熱暴赤腫痛﹐目熱淚出等眼﹐並皆治之﹐以其性涼﹐能逐去熱毒故耳。如火燒湯潑﹐再加黃芩﹑山梔﹑大黃等分﹐爲末﹐酒調敷。

洗旣多方﹐五行湯洗暴赤眼及時行腫毒疼痛﹐用黃柏一味爲末﹐以濕紙裹黃泥包煨﹐候泥幹取出﹐每用一彈子大﹐絹包浸水內﹐飯上蒸熟﹐乘熱燻洗極效。此方有金木水火土制過﹐故名。一丸可用二三次。

洗暴赤眼當歸﹑黃連各一錢﹐赤芍﹑防風各五分﹐杏仁四枚﹐用水半盞﹐入人乳汁少許﹐浸藥蒸過﹐澄淸點洗。

洗冷眼及傷寒者防風﹑荊芥﹑菊花葉梗﹑薄荷﹑當歸﹑漧薑少許﹐煎湯洗。

洗冷淚當歸﹑檳榔﹑陳艾﹑荊芥﹑防風﹑菊花﹑木賊﹑五倍子﹐煎湯溫洗。

洗紅爛眼當歸﹑黃連﹑杏仁﹑銅靑﹑皮硝淨各五分﹐爲末﹐每三分﹐用井水不半盞調﹐隔紙洗。

洗風毒赤腫癢痛眼黃連﹑蔓荊子﹑苦參各五錢﹐五倍子三錢﹐分作四次﹐煎湯澄淸洗。熱甚加芩﹑柏﹐風甚加荊﹑防﹑薄荷。

洗肉侵睛歸尾﹑黃連﹑荊芥﹑防風﹑朴硝﹑硼砂﹑薄荷煎湯溫洗。翳加木賊﹐痛加乳香﹐虫癢加生薑。

洗眼睛突出用新汲水沃眼中﹐頻洗換水﹐其眼自入﹔仍以麥門冬﹑桑白皮﹑山梔子﹐水煎﹐通口服之。

點豈無術﹖春雪膏於春天雪凍時取淨朴硝三四斤爲末﹐用黃連﹑防風﹑赤芍﹑歸尾各五錢﹐牙皂三片﹐各銼碎與硝拌和﹐入雪三四斤﹐同拌勻爲水﹐過一宿絹濾去渣﹐以瓦盆盛於露天﹐受霜露之气﹐次早結成砂子﹐卻用盆一个﹐以紙斤鋪盆底內﹐用皮紙盛砂於盆內紙斤上﹐使砂中水气盡滲於紙內﹐候砂幹爽﹐以瓷器收貯封固﹐如用﹐每硝砂一兩﹐入硼砂五錢﹐片腦一錢或三錢﹐研細點眼﹐有翳加蕤仁五錢﹐治眼赤翳障羞明﹐但點愈卽止﹐不可常點﹐令眼皮軟縮﹐倒睫拳毛。

治肉瘀突用硼砂一錢﹐片腦半分或一分﹐爲末﹐以燈心蘸點其上。

治風眼流淚不止用綠甘石﹑烏賊骨各等分爲末﹐入片腦少許﹐點目井口﹐其淚卽止。一方用白鑪甘石八錢﹐片腦二分半﹐爲末﹐點眼﹔或用少許﹐以白湯泡化﹐時時洗之﹐治一切眼疾。

光明丹白鑪甘一兩﹐辰砂一錢﹐硼砂二錢﹐輕粉五分﹐片腦三分﹐多至五分﹐麝香一分﹐如赤眼腫痛﹐加乳﹑沒各五分﹐內外翳障加珍珠五分﹐膽礬﹑熊膽各二分﹐爛弦風眼﹐加銅靑﹑黃丹各五分﹐爲極細末另入﹐臨時加減和勻﹐再研一二日﹐瓷器收貯﹐密封口﹐不可泄气。諸般眼疾皆效。

八寶丹鑪甘石﹑黃丹﹑生明礬各一兩﹐乳香﹑腦﹑麝各三錢﹐珍珠﹝用蚌蛤盛之﹐以鐵綫縛合﹐火中過﹞。朱砂各五錢﹐各爲末﹐用蜜一兩半﹐以銅鍋熬去膜﹐系綿濾過﹐先下朱﹑麝﹑砂﹑礬﹑丹﹐次下腦石﹐攪勻﹐乘熱爲丸黃豆大﹐朱砂爲衣﹐瓷罐收貯﹐多年愈堅愈好﹐臨用以井水磨化﹐點眼神效。

蕤仁膏淨蕤仁一兩﹐硼砂一錢二分﹐片腦五分﹐熊膽三錢﹐爲末﹐用生蜜四兩調勻﹐瓷罐收貯﹐點眼﹐去翳障如神。

金露膏先將蜜六兩溶化﹐下黃丹一兩﹐長流水四盞﹐用嫩柳枝六七莖攪勻﹐次下蕤仁末一兩﹐候滚十數沸﹐又下黃連末五錢﹐不住手攪﹐熬至一盞七八分﹐紙襯絹濾過收之。有瘀肉加砂一錢﹐火上慢開和入。

除昏退翳﹐截赤定痛。

立消散白生鹽少許﹐研末﹐用燈心蘸鹽﹐輕手指定浮翳就點﹐凡三次﹐不疼痛﹐勿驚恐。治浮翳﹑粟翳﹑霧膜遮睛﹐屢效。

姜液膏生薑母一塊﹐以銀簪插入卽拔出﹐點眼頭尾。治風癢冷淚﹐爛弦有虫。

治爛弦眼薄荷﹑荊芥﹑細辛爲末﹐如燒香狀燒之﹐以碗塗蜜少許於內覆煙上﹐取煙盡後﹐以瓷罐收之。

凡眼有風熱多淚者﹐皆可點之。

明上膏黃丹四兩﹐砂﹑乳香﹑靑鹽﹑輕粉﹑硼砂﹑片腦各二錢﹐麝五分﹐金星石﹑銀星石﹑井泉石﹑雲母石各一兩﹐黃連﹑烏賊骨各五錢﹐另爲末﹐先將黃丹於鍋內炒令紫色﹐次下白蜜一斤﹐候熬至沫散﹐其色皆紫﹐次入臘月水三盞﹐再熬二十餘沸﹐入余藥同熬﹐令滴於指甲上成珠爲度﹐用濃紙三重鋪在筲箕上﹐將前藥傾於紙上濾過﹐瓷罐收貯﹐放水內浸三日夜去火毒﹐其水一日一換。看眼輕重﹐臨晚用箸蘸藥點大頭﹐以眼澀爲度。若治內外障﹐用面調成圈子﹐臨臥置眼上﹐傾藥入內﹐一月見效。此方大治遠年近日﹐內外濃障﹐瘀肉攀睛﹐眼眶赤爛﹐隱澀羞明﹐推眵有淚﹐視物茫茫﹐時見黑花﹐或瞼生風粟﹐或翳膜侵睛﹐時發癢痛。如口瘡﹐塗之立愈。

撥風雲膏砂﹑硼砂﹑珍珠﹑琥珀火﹑珊瑚﹑瑪瑙﹑琿各火三錢﹐熊膽﹑石燕火醋淬三个﹐自然銅﹑乳香﹑沒藥﹑當歸各二錢﹐輕粉﹑靑鹽﹑膽礬﹑銅靑﹑血竭﹑海螵蛸﹑麝香﹑黃連﹑黃芩﹑黃柏﹑白丁香﹑石蟹﹑牛黃各二兩﹐鑪甘石半斤﹐黃丹四兩﹐各另爲末﹐用蜜一斤絹濾﹐放水二盞於銅鍋內﹐熬至滴水成珠﹐方入黃丹攪勻﹐次入諸藥和勻﹐捏成錠子﹐油紙攤放地上﹐盆覆出汗爲度﹐次日用筍篛包裹收之。用時以井水或梨汁化開﹐銀簪點入﹐將目緊閉仰臥﹐切不可走淚﹐使藥隨淚出無效。但有攀睛云翳﹐每日點三次﹐點三日﹐歇三日﹐看障翳俱盡﹐方研冰片三釐和膏半分﹐再點一次﹐光卽復矣。忌牛﹑羊﹑魚﹑肉﹑蔥﹑蒜﹑韭﹑房事及酒﹐空心點眼。如火眼加冰片﹔肉攀睛﹐眼絆紅絲加蕤仁﹑熊膽﹐與藥等分﹐亦用水化開前藥﹐將冰片等藥研加之。

取虫法用覆子葉洗淨﹐搗自然汁﹐以皂紗蒙眼上﹐將筆蘸藥汁﹐畫兩眸於紗上﹐然後以汁滴眼中﹐當有虫細如絲﹐赤色﹐出於紗上﹐或著藥於紗上亦可。治爛弦風癢及眼暗不見﹐冷淚侵淫不止。如靑盲眼﹐取汁陰漧﹐入人乳汁化開點目﹐卽仰臥﹐更入片腦少許尢爲妙﹐三四日間視物如少年。

耳聾桂香芎芷﹐可淸神以宣風﹔桂香散辣桂﹑川芎﹑當歸﹑細辛﹑菖蒲﹑木香﹑木通﹑白蒺藜﹑麻黃﹑甘艸各二分半﹐南星﹑白芷各四分﹐紫蘇一分﹐蔥二莖﹐水煎服。治風虛耳聾。

芎芷散白芷﹑菖蒲﹑蒼術﹑陳皮﹑細辛﹑濃朴﹑半夏﹑甘艸﹑木通﹑紫蘇﹑辣桂各二分半﹐川芎一分﹐姜﹑蔥煎服。治風入耳虛鳴。

淸神散僵蠶﹑菊花各一兩﹑荊芥﹑羌活﹑木通﹑川芎﹑香附﹑防風﹑菖蒲﹑甘艸各三錢﹐爲末﹐每三錢﹐食後臨臥茶淸下。治風气壅上﹐頭目不淸﹐耳常重聽。

虛聾磁石骨脂﹐能益腎以通郁。

磁石羊腎丸磁石三兩﹐再用蔥白﹑木通各三兩﹐同水煮一日夜﹐取淨末二兩﹔川芎﹑白術﹑川椒﹑棗肉﹑防風﹑茯苓﹑細辛﹑山藥﹑遠志﹑川烏﹑木香﹑當歸﹑鹿茸﹑菟絲子﹑黃各一兩﹐肉桂六錢半﹐熟地二兩﹐菖蒲一兩半﹐爲末﹐用羊腰子兩對﹐去皮膜﹐酒煮爛﹐和酒糊丸梧子大﹐每五十丸﹐心溫酒鹽湯任下。治諸般耳聾﹐補虛開竅﹐行郁散風去濕。

磁石湯磁石﹑五味子﹑杜仲﹑白術﹑白石英各二錢﹐黃﹑茯苓各一錢﹐水煎服。治腎虛耳聾﹐面黑饑不欲食﹐腰脇背痛。

補骨脂丸熟地﹑當歸﹑川芎﹑辣桂﹑菟絲子﹑川椒﹑故紙﹑白蒺藜﹑葫蘆巴﹑杜仲﹑白芷﹑菖蒲各二錢半﹐磁石一錢二分半﹐爲末﹐蜜丸梧子大﹐每五十丸﹐蔥白溫酒下﹐治勞損耳聾。

益腎散磁石﹑巴戟﹑沈香﹑菖蒲﹑川椒各一兩﹐爲末﹐每二錢﹐用豬腎一枚細切﹐和以蔥﹑鹽並藥﹐用濕紙十重﹐包裹煨令熟﹐空心細嚼酒下。治腎虛耳聾。

柴胡犀角﹐消耳核膿流﹔柴胡聰耳湯連翹四錢﹐柴胡三錢﹐甘艸三錢﹐當歸﹑人參各一錢﹐生薑三片﹐水二盞﹐煎至一盞﹐去渣﹐入水蛭五分﹐虻虫三枚﹐麝香少許﹐煎二沸﹐食遠服。治耳中幹結﹐耳鳴而聾。

犀角飲子犀角﹑菖蒲﹑木通﹑玄參﹑赤芍﹑赤小豆﹑甘菊各五分﹐甘艸二分半﹐姜煎溫服﹐治風熱上壅﹐兩耳聾閉﹐外內腫痛﹐膿水流出。如左甚加蔓荊子﹑生地﹐右甚加桑白皮﹑麥門冬。

鼠粘子湯﹐止耳痛血出。

昆布﹑蘇木﹑黃連﹑蒲黃﹑艸龍膽各二分﹐鼠粘子﹑連翹﹑生地﹑歸尾﹑黃芩﹑生甘艸﹑炙甘艸各三分﹐黃﹑柴胡各四分﹐桔梗一錢半﹐桃仁三个﹐紅花少許﹐水煎服﹐忌寒涼﹐利大便。治耳痛生瘡。

鼻病禦寒﹐通气防烏天南﹔禦寒湯黃連﹑黃柏﹝降火﹞﹑羌活各二分﹐黃一錢﹐人參五分﹝補肺﹞﹐甘艸﹑款冬花﹑佛耳艸﹝消痰﹞﹑白芷﹑防風各三分﹐陳皮﹑升麻各五分﹐蒼術七分﹐通寒气之壅塞﹐水煎熱服。治寒傷皮毛﹐鼻塞咳嗽﹐上气喘急。

通气湯羌活﹑獨活﹑蒼術﹑防風﹑升麻﹑葛根各六分﹐白芷﹑甘艸﹑川椒各二分﹐冬月加麻黃二分﹐姜﹑棗﹑蔥白前煎服。忌冷物﹑風寒。治鼻塞不聞香臭。

防風散防風五分﹐黃芩﹑人參﹑甘艸﹑川芎﹑麥門冬各二分﹐爲末﹐食後沸湯調服。治鼻淵腦熱﹐滲下濁涕不止。

川烏散防風﹑白附子﹑川烏﹑甘艸節﹑川芎﹑白芷﹑細辛﹑漧薑﹑菖蒲﹑茯苓各等分﹐爲末。每三錢﹐蔥湯下。

單南星飲南星爲末﹐每二錢﹐用棗七枚﹐甘艸少許同煎﹐食後服。三四服後﹐其硬物自出﹐腦气流轉﹐濁涕自收。外用蓽茇餅。治風邪入腦﹐宿冷不消﹐鼻內結物﹐窒塞腦气﹐遂流濁髓。

澄茄丸蓽澄茄五錢﹐薄荷三錢﹐荊芥穗一錢半﹐爲末﹐蜜丸芡實大。每一丸﹐噙化津咽下﹐或薄荷煎湯磨服。治大人﹑小兒鼻塞不通。

芷荑散白芷一兩﹐辛荑五錢﹐蒼耳子三錢半﹐薄荷五分﹐爲末。每二錢﹐蔥茶淸調服。治鼻流濁涕不止。

鼻病外治﹐通艸細辛香蓽。

通艸丸通艸﹑細辛﹑附子各等分﹐蜜丸綿裹塞鼻中。治鼻有肉﹐不聞香臭。

細辛膏黑附子﹑川椒﹑川芎﹑細辛﹑吳萸﹑漧薑各一錢半﹐桂心三錢半﹐皂角二錢﹐俱用醋浸一宿取出﹐以豬油二兩同煎附子﹐色黃爲度﹐綿蘸膏塞鼻中。治鼻寒腦流淸涕。

蓽茇餅蓽茇﹑香附﹑大蒜杵作餅﹐紗襯炙熱貼囟門﹐上用熨斗火熨透﹐其涕自止。

硫粉消酒之紅﹔硫粉散生硫黃﹑輕粉各一錢﹐杏仁五分﹐爲末﹐用餅藥調﹐臨臥時塗﹐次早洗去﹐兼治婦人鼻上黑粉刺。

瓜礬去鼻痔之疾。

瓜礬散瓜蒂四錢﹐甘遂一錢﹐白礬﹝枯﹞﹑螺殼﹝﹞﹑艸烏尖各五分﹐爲末﹐用眞麻油調令軟硬得所﹐旋丸如鼻孔大﹐每日一次﹐以藥入鼻內。令達痔肉上﹐其痔化爲水﹐肉皆爛下﹐卽愈。

口舌之本﹐五福琥犀黑參丸﹔五福化毒丹玄參﹑桔梗各三兩﹐茯苓二兩半﹐人參﹑牙硝﹑靑黛各一兩﹐甘艸七錢半﹐麝香一分﹐爲末﹐蜜丸芡實大﹐金﹑銀箔各四十片。每一丸或半丸﹐小兒一丸分作四服﹐俱薄荷煎湯化下。治積熱驚惕﹐狂譫煩渴﹐頰赤咽漧﹐唇口腫破生瘡﹐夜臥不寧﹐頭面徧體多生瘡癤﹐及小兒驚風痰熱潮搐等證。如大人口臭﹐及小兒瘡疹上攻﹐口齒涎血臭气﹐用生地自然汁化一丸﹐以雞翎刷口內﹔熱疳黃瘦雀目者﹐陳粟米泔下﹐食後臨臥服。

琥珀犀角膏琥珀﹑犀角﹑辰砂各一錢﹐茯神﹑人參﹑酸棗仁各二錢﹐片腦一字﹐各另爲極細末﹐秤淨和勻﹐用煉蜜搜成膏子﹐以瓦罐收貯﹐密封﹑俟其疾作﹐每取一彈子大﹐以麥門冬濃煎湯化下﹐一日五服。治咽喉口舌生瘡菌﹐其效如神。

黑參丸玄參﹑天門冬﹑麥門冬各等分爲末﹐蜜丸彈子大。每一丸﹐綿裹噙化﹐津液下。

治口舌生瘡﹐經久不愈。

口舌之標﹐四般冰柏薄荷蜜。

冰柏丸黃柏﹑薄荷﹑硼砂各等分﹐冰片減半﹐爲末﹐蜜丸彈子大。每噙化一丸﹐治口舌生瘡。

薄荷蜜白蜜﹑薄荷自然汁等分﹐先以生薑蘸水揩淨﹐然後敷之。治舌上生瘡﹐或苔漧澀﹐語言不眞。

薄荷煎薄荷二兩半﹐川芎二錢﹐甘艸﹑砂仁各二錢半﹐片腦五分﹐各另爲末﹐和勻﹐蜜調成膏﹐任意嚼咽﹔一方去片腦加桔梗。治口舌生瘡﹐咽喉腫痛﹐痰涎壅塞。

霜鹽舌腫漸消﹐古霜鹽散百艸霜﹑靑鹽各等分﹐爲末﹐井水調塗舌上。治舌忽腫硬塞悶。

瀉白口瘡難立瀉白湯橘皮﹑竹茹﹑黃芩﹑山梔﹑黃柏各五分﹐芒硝﹑茯苓各一錢﹐生地三錢﹐姜棗煎服。治大腸實熱﹐腹脹不通﹐俠臍痛﹐食不化﹐喘不能久立﹐口舌生瘡。一方有白術﹑桂心。

唇腫﹐瀉胃薏苡湯﹔瀉胃湯大黃二錢半﹐葛根一錢﹐桔梗﹑枳殼﹑前胡﹑杏仁各五分﹐姜煎服。治胃气實熱﹐唇口漧裂﹐便祕煩渴﹐睡流口涎。

薏苡湯薏苡仁﹑防己﹑赤小豆﹑甘艸﹑姜煎服。治風熱在脾﹐唇口動﹐或結核﹐或爲浮腫。

唇繭﹐治標黃柏密。

黃柏散黃柏二兩﹐五倍子﹑密陀僧各二錢﹐甘艸二分﹐爲末。水調塗黃柏上﹐炙幹再塗﹐藥盡爲度﹐然後將柏作薄片﹐貼繭唇上。含口﹐治口瘡。

舌膏莫去信方言﹐齒污必漱銘儒室。

擦牙方荊芥﹑薄荷﹑細辛﹑梧桐淚等分﹐麝香少許﹐爲末擦牙。熱牙怕冷水﹐加牙硝﹑姜黃﹐內服敗毒散﹔冷牙怕熱水﹐加漧薑﹑川椒﹐內服黑錫丹﹔不怕冷熱乃風牙﹐加白蒺藜﹑皂角﹑僵蠶﹑蜂房﹑艸烏﹔毒痰加南星﹑皂角﹔虫牙加雄黃﹑石膏﹑蘆薈﹑白膠香﹐塞蛀孔中﹔气郁加香附﹑龍膽艸﹔腎虛加靑鹽﹑羊脛骨﹔痛加乳﹑沒﹔瘀血加五靈脂﹑血竭。

當歸龍膽散麻黃﹑升麻﹑黃連﹑龍膽艸﹑艸豆蔻各一錢﹐白芷﹑羊脛骨灰﹑歸尾﹑生地各五分﹐爲末。

先用溫水漱口擦之妙﹐或煎服亦可。治寒熱相停﹐口齒痛不可忍。

白芷湯麻黃﹑艸豆蔻各一錢半﹐吳萸﹑升麻﹑黃﹑白芷各四錢﹐羌活八分﹐當歸﹑熟地各五分﹐本三分﹐桂枝二分半﹐爲末﹐先用溫水漱淨﹐以藥擦之﹐或水煎服亦可。治大寒犯腦﹐牙齒疼痛。

謝傳笑去散乳香﹑沒藥﹑雄黃﹑胡椒﹑烏藥﹑兩頭尖各等分爲末﹐擦牙患處﹐初時甚痛﹐良久吐出涎來卽愈。

靑白散靑鹽二兩。白鹽四兩﹐用川椒四兩煎汁拌炒二鹽﹐爲末。擦一切牙疼﹐及漱水洗目尢妙。一方去川椒﹐用槐枝煎濃汁﹐炒二鹽﹐爲末﹐擦牙﹐甚者更以五倍子煎湯漱之。治食甘過多牙疼。

香鹽散香附三兩﹐靑鹽五錢﹐爲末﹐擦牙。去風熱﹐治虫牙及腎虛宣露﹐一切齒疾。

單蒺藜散一味﹐生爲末。擦牙﹐或煎水入鹽一撚。帶熱時時漱之﹐久則大效。治風虛牙齒疼痛﹐齦腫動搖﹐常用擦漱﹐大能固齒。

冶腎虛胃熱牙疼方用羊腔骨燒灰存性四兩﹐石膏五兩﹐升麻﹑生地黃各五錢﹐黃連一錢﹐梧桐淚三錢﹐龍膽艸少許﹐爲末﹐擦牙﹐以水漱去。

治風虫牙疼方用芫花﹑浮小麥﹑細辛﹑花椒﹑蜂房﹑靑鹽各一錢﹐用水煎濃汁漱牙﹐良久吐去勿咽。

治飲酒過牙疼方臨臥以井水頻頻含之﹐且漱﹔或用百藥煎泡湯﹐俟冷含咽﹔或用砂仁嚼敷亦好。

延平方槐枝﹑柳枝﹑桃枝﹑榔機艸﹑地楊梅各一把﹐銼碎﹐注水一鍋﹐熬至半鍋﹐去渣﹐入鹽一斤﹐煎至水漧﹐取鹽入細辛﹑楊梅皮﹑荊芥各五錢﹐黃連﹑石膏各三錢﹐當歸﹑硼砂﹑白芷﹑龍骨各二錢﹐川烏一錢半﹐紫荊皮六錢﹐共爲末﹐瓷罐收貯。每用二兩﹐入燒枯糯米一兩﹐研勻﹐逐日擦牙﹐或咽﹐又可防喉風。

烏須固齒補腎方川芎﹑當歸﹑熟地﹑芍藥﹑香附﹑荊芥﹑枸杞﹑靑鹽﹑牛膝各三兩爲末﹐用糯米飯一升半拌勻﹐陰漧﹐竹筒固濟﹐置桑柴火中燒存性﹐爲末﹐鉛盒收貯﹐每早擦牙二次﹐藥與水咽下﹐令牙不疼不落妙。又方用旱蓮根一斤﹐酒洗﹐將靑鹽四兩淹三宿﹐鍋內炒存性﹐炒時將原汁旋傾入炒﹐爲末﹐每早用一錢擦牙咽之。

消齒壅法生地黃搗汁一盅﹐以牙皂數片﹐火上炙熱﹐淬地黃汁內﹐再炙﹐令汁盡爲度﹐曬爲末﹐敷之卽縮。又有牙齒日長漸脹﹐開口難爲飲食者﹐單白術煎湯﹐灌漱卽愈。

劫痛方樟腦一錢﹐冰片三分﹐用蟾酥調勻﹐以簪頭挑入痛處﹐卽愈。

溺白散用婦人溺桶中白垢五錢﹐火﹐白礬枯過﹑白霜梅存性各二錢﹐爲末。先用韭根﹑陳茶煎濃汁﹐以雞瓴蘸熱汁刷去腐肉﹐洗見鮮血﹐然後敷藥﹐日三次﹐爛至喉者﹐以小竹管吹入。治走馬疳瘡﹐𨿽徧口齒落唇穿者亦效。忌油膩﹑雞﹑魚﹐但山根發紅點者難治。一方用溺垢一錢﹐銅綠三分﹐麝香一分半﹐爲末敷之亦好。

取牙不犯手方風化鍛石﹑白山楂根各五錢﹐玉簪花﹑南星各三錢﹐蓽茇二錢﹐蟾酥五分﹐爲末﹐每取少許於患處點三次﹐其牙自落。

取虫法蟾酥五分﹐牡丹皮二錢﹐黃荊子﹑皂角各三錢﹐麝香二分﹐爲末﹐用龜尿一盅﹐蝸牛四十九枚﹐同搗成餅﹐用紙包印頰上﹐閉口一時﹐開口看有虫﹐卽挑去。

客寒羌附﹐溫風起而冷齒易安﹔羌活黑附湯麻黃﹑黑附子﹑僵蠶﹑黃柏各三分﹐羌活﹑蒼術各五分﹐防風﹑甘艸﹑升麻﹑白芷各二分﹑黃一錢﹐食後水煎服。治冬月大寒犯腦﹐令人腦痛齒亦痛。

溫風散當歸﹑川芎﹑細辛﹑白芷﹑蓽茇﹑本﹑蜂房各等分﹐水煎服﹐仍含漱﹐治風冷齒痛。

神功蘭藿﹐玉池潤而風牙自逸。

神功丸蘭葉﹑藿香﹑當歸﹑木香﹑升麻各一錢﹐生地﹑甘艸各三錢﹐黃連﹑砂仁各五錢﹐爲末﹐蒸餅丸綠豆大。每百丸或二百丸﹐食遠白湯下。治多食肉人﹐口臭不可近﹐及牙齒疳蝕﹐齦肉將脫﹐牙落血出不止﹐兼治血痢﹐血崩﹐下血麻木﹐血气上衝﹐妄聞妄見者﹐皆效。

玉池散地骨皮﹑白芷﹑細辛﹑防風﹑升麻﹑川芎﹑當歸﹑槐花﹑本﹑甘艸各等分﹐水煎服。痛甚加生薑﹑黑豆煎湯﹐熱漱冷吐﹐或爲末擦牙亦妙。治風蛀牙疼﹐腫癢動搖﹐牙齦潰爛﹐宣露口气。一方去地皮加獨活﹐治牙流血膿﹐變骨槽風及骨已出者﹐尢宜。

痛風﹐麻赤甜瓜並四妙﹐白虎黑虎捉虎﹐而飛步若仙﹔痛風丸南星﹑蒼術﹑黃柏各二兩﹐川芎﹑神曲各一兩﹐白芷﹑桃仁各五錢﹐威靈仙﹑羌活桂枝各三錢﹐紅花一錢半﹐防己﹑艸龍膽各四錢﹐曲糊丸梧子大。每百丸﹐空心白湯下。治下﹑中﹑下疼痛。

麻黃赤芍湯麻黃﹑赤芍各一錢﹐防風﹑荊芥﹑羌活﹑獨活﹑白芷﹑蒼術﹑威靈仙﹑片芩﹑枳實﹑桔梗﹑葛根﹑川芎各五分﹐甘艸﹑歸尾﹑升麻各三分﹐下焦加酒柏﹐婦人加酒炒紅花﹐腫多加檳榔﹑澤瀉﹐痛加乳﹑沒﹐瘀血加桃仁﹑大黃﹐水煎服。治濕熱流注﹐肢節腫痛。

甜瓜子丸甜瓜子炒二兩﹐木瓜一兩半﹐威靈仙一兩﹐川烏五錢﹐爲末﹐酒糊丸梧子大。每三十丸﹐酒下。治風汗出﹐忌熱及相反藥﹐上下皆同。治風濕相搏﹐腰腳疼痛。

四妙散威靈仙酒蒸五錢﹐羊角灰三錢﹐蒼術一錢半﹐白芥子一錢﹐爲末。每一錢姜湯下。治痛風走注。

捉虎丸麝香二一半﹐京墨一錢半﹐乳香﹑沒藥﹑當歸各七錢半﹐白膠香﹑艸烏﹑地龍﹑木鱉子﹑五靈脂一兩半﹐糯米糊丸芡實大。每一丸﹐酒化下。治一切痛風走注﹐手足癱瘓﹐麻木不仁﹐白虎歷節等證。如遠年近月寒濕香港腳﹐臨發時空心服﹐取腳面黑汗出爲效。

乳香黑虎丹艸烏﹑蒼術﹑生薑各一斤﹐連須蔥半斤﹐同均勻﹐春五﹑夏三﹑秋七﹑冬十日﹐每日拌一次﹐曬漧﹐入五靈脂﹑乳香﹑沒藥各五錢﹐穿山甲二兩﹐自然銅一兩﹐爲末﹐醋糊丸梧子大。每三十丸﹐空心熱酒下﹐間日服尢妙﹐婦人血海虛冷﹐肚腹疼痛﹐臨臥醋湯下﹐止服三十丸﹐不可過多。忌生冷物﹐但覺麻木爲效﹐孕婦勿服。治男婦虛冷﹐血气衰敗﹐筋骨寒冷及外感風濕傳於以絡﹐手足麻木﹐腰腿疼痛﹐久則偏枯癱瘓﹐口眼斜及諸中風不能行者﹐並宜。

龍虎丹艸烏﹑蒼術﹑白芷各一兩﹐用童便﹑姜﹑蔥汁拌﹐熱﹐入乳﹑沒各三錢﹐當歸﹑牛膝各一錢﹐爲末﹐酒糊丸彈子大。每一丸﹐酒化下。治痛風走注﹐或麻木不遂﹐或半身痛。

神仙飛步丹艸烏四兩不去皮尖﹐蒼術半斤﹐川芎﹑白芷各一兩﹐爲末﹐用生薑﹑連須蔥各四兩﹐和前藥搗爛﹐以瓷器築藥於內令實﹐紙封瓶口﹐勿令泄气﹐春三﹑夏二﹑秋五﹑冬七日取出曬﹐或焙漧與姜﹑蔥同爲末﹐醋糊爲丸如梧桐子大﹐每服十五丸﹐空心溫酒茶任下。忌發熱物﹐孕婦勿服。治男子諸風濕痺﹐癱瘓等證。

古龍虎丹蒼術半斤﹝用生薑十二兩搗汁﹐可入童便﹐同拌成餅﹞﹐艸烏四兩或半斤﹝用生蔥四兩﹐搗汁拌成餅﹞﹐俱攤壁上陰漧﹐腳疾加黃柏半斤﹐爲末﹐麵糊丸梧子大。治一切痰火癱瘓﹐痛風﹐咳喘脹滿。用酒下五十丸卽吐﹐如欲下行用姜湯下﹐吐下後俱宜姜湯和胃。又蒼術燒灰﹐艸烏爲末﹐各等分﹐每二錢﹐熱酒調服﹐溫覆可發痛風﹑破傷風汗。又艸烏一兩﹝豆腐煮過﹞﹐爲末﹐每二分﹐體盛者三五分﹐酒調服之﹐發汗死去一時久﹐忌風﹐密室中睡蘇﹐服姜湯解之﹐痛風卽愈。或加蝴蜂窠燒存性一兩﹐生川烏五錢﹐爲末﹐每三分或五分﹐諸風通用。冷風濕气姜湯下﹐麻木麻痺蔥煎湯下﹐四肢痛風酒下。

古烏龍丹川烏﹑五靈脂各五兩﹐爲末﹐入腦麝研勻﹐水丸梧子大。每一丸﹐先以生薑汁研化﹐次暖酒調﹐空心日二服。治癱瘓風﹐手足曳﹐口眼斜﹐語言謇澀﹐步履不能。

血風﹐犀角麝香與烏頭﹐趁痛應痛定痛﹐而活絡不屈。

血風丸秦艽﹑羌活﹑防風﹑白芷﹑川芎﹑當歸﹑地黃﹑白芍﹑白術﹑白茯﹑半夏﹑黃各等分爲末﹐蜜丸梧子大。每五十丸﹐空心酒下﹐或水煎服亦可。兼治產後血風筋攣﹐痿弱無力。

犀角湯犀角﹑玄參各一錢﹐連翹﹑柴胡各六分﹐升麻﹐木通各八分﹐沈香﹑射幹﹑甘艸各五分﹐芒硝﹑麥門冬各四分﹐水煎服。治結陽肢腫便閉。

麝香丸川芎三枚﹐全蠍二十一枚﹐地龍五條﹐黑豆二錢半﹐俱生用﹐麝香半字﹐爲末﹐糯米糊丸綠豆大。

每七丸﹐甚者十丸﹐夜臥令膈空溫酒下﹐微出冷汗便瘥。治痛風走注﹐癢如虫嚙。

烏頭湯川烏一枚﹐用蜜二盞﹐煎至一盞二分﹔麻黃﹑芍藥﹑黃各二錢﹐甘艸一錢﹐先用水四盞﹐煎至二盞﹐去渣﹐入前蜜和﹐煎至一盞六分﹐作兩次溫服。治歷節疼痛﹐不可屈伸。

趁痛散牛膝﹑當歸﹑官桂﹑白術﹑黃﹑獨活﹑生薑各五分﹐韭白一錢二分半﹐水煎﹐食遠服﹐或加桑寄生尢妙。治產後走動﹐气血升降失常﹐畱滯關節﹐筋脈引急﹐徧身疼痛﹐甚則腰背不能俯仰﹐手足不能屈伸﹐兼治男子痛風。

活血應痛丸蒼術六兩﹐艸烏二兩﹐金毛狗脊四兩﹐香附七兩﹐陳皮五兩﹐沒藥﹑威靈仙各一兩﹐爲末﹐酒糊丸梧子大。每十五丸至二十丸﹐溫酒下﹐忌桃李﹑雀鴿諸血。治風濕入骨﹐血脈凝滯﹐徧身麻木。上攻﹐頭面虛腫﹐耳鳴﹐項彊背急﹔下注﹐腰腿重痛﹐腳膝拘攣及痢久不止﹐痢後鼓槌風證。常服活血气﹐壯筋骨。

定痛散蒼耳子﹑骨碎補﹑自然銅﹑血竭﹑白附子﹑赤芍﹑當歸﹑肉桂﹑白芷﹑沒藥﹑防風﹑牛膝各三兩﹐五加皮﹑天麻﹑檳榔﹑羌活各一兩﹐虎脛骨﹑龜版各二兩﹐爲末。每一錢﹐溫酒調服。治風毒邪气﹐乘虛攻注皮膚骨髓之間﹐與血气相搏﹐痛無常處﹐遊走不定﹐晝靜夜甚﹐不得睡臥﹐筋脈拘急﹐不得屈伸。

活絡丹川烏﹑艸烏﹑乳香﹑沒藥﹑地龍﹑南星各六兩﹐爲末﹐酒糊丸梧子大。每二十丸﹐空心冷酒﹑荊芥煎湯任下。治諸風濕毒畱滯經絡﹐注於腳間﹐筋脈拘攣﹐腰腿沈重﹐腹脇膨脹﹐不思飲食﹐一切痛風走注﹐或腳筋弔痛﹐上衝心腹﹐及男子元髒气虛﹐婦人脾血久冷。

加減虎骨散虎脛骨三兩﹐沒藥五錢﹐爲末﹐每二錢﹐溫酒調服。治白虎歷節諸風﹐骨節疼痛﹐晝夜不可忍者。

虎骨散虎骨四錢﹐芍藥一兩六錢﹐生地八兩﹐以淸酒一升浸﹐曝漧﹐復入酒中﹐取酒盡爲度﹐搗末。

每二錢﹐酒調日三服。治骨髓中酸疼。一方無生地﹐有乳香二錢。

潛行散黃柏一味﹐好酒浸﹐曬漧﹐爲末。每一錢﹐煎四物湯調服﹐治血虛陰火痛風﹐及腰半以下濕熱注痛﹐多服取效。

古半硝丸半夏二兩﹐風化硝一兩﹐爲末﹐生薑自然汁打糊丸梧子大。每五十丸﹐姜湯下。治痰飲流注疼痛。一方加茯苓一兩﹐枳殼五錢﹐治中脘停伏痰飲﹐以致臂痛不能舉﹐左右時復轉移。

濟生防風茯苓﹐五痺俱蠲﹔濟生防風湯當歸﹑赤茯﹑獨活﹑赤芍﹑黃芩﹑秦艽各五分﹐甘艸﹑桂心﹑杏仁各二分半﹐防風一錢﹐姜煎溫服。治血痺﹑肌痺﹑皮痺。

濟生茯苓湯半夏﹑赤茯﹑陳皮各一錢﹐甘艸﹑桔梗﹐枳實各五分﹐姜煎溫服。治停蓄支飲及筋痺﹑脈痺。

川芎茯苓湯赤茯﹑桑白皮﹑防風﹑官桂﹑川芎﹑麻黃﹑芍藥﹑當歸﹑甘艸各五分﹐棗煎溫服。如欲汗﹐以粥助之。治著痺畱注不去﹐四肢麻木﹐拘攣浮腫。

宣明升麻湯升麻一錢半﹐茯神﹑人參﹑防風﹑犀角﹐羚羊角﹑羌活﹑官桂各二分半﹐姜煎﹐入竹瀝少許調服。治熱痺﹐兼治諸風。

蠲痺湯當歸﹑赤芍﹑黃﹑防風﹑姜黃﹑羌活各一錢半﹐甘艸五分﹐姜棗煎溫服﹐治手足冷痺﹐腰腿沈重及身體煩疼﹐背項拘急。

川附丸川烏﹑附子﹑官桂﹑川椒﹑菖蒲﹑甘艸各一兩﹐骨碎補﹑天麻﹑白術各五錢﹐爲末﹐蜜丸梧子大。

每三十丸﹐食前溫酒下﹐日三服。治气痺。

續斷丸當歸﹑續斷﹑萆﹑天麻﹑防風﹑附子各一兩﹐川芎七錢半﹐乳香﹑沒藥各五錢﹐爲末﹐蜜丸梧子大。每四十丸﹐溫酒米飲任下。治風濕流注﹐四肢浮腫﹐肌肉麻痺。

導气天麻黃﹐三妙可必。

導气湯黃二錢﹐甘艸一錢半﹐靑皮一錢﹐升麻﹑柴胡﹑歸尾﹑澤瀉﹑陳皮各五分﹐五味子二十粒﹐紅花少許﹐水煎溫服﹐乃淸燥湯加減。治兩腿麻木。

行濕流气散蒼術﹑羌活﹑防風﹑川烏各一兩﹐薏苡仁二兩﹐白茯苓一兩半﹐爲末。每二錢﹐溫酒或蔥湯下。治風寒濕气痺證。身如板夾﹐麻木不仁﹐或手足酸軟。

天麻黃湯天麻﹑白芍﹑神曲﹑羌活﹑茯苓各三分﹐人參﹑黃連各四分﹐當歸五分﹐黃﹑甘艸﹑升麻﹑漧葛﹑黃柏﹑蒼術各六分﹐澤瀉七分﹐柴胡九分﹐水煎溫服。治手足麻木﹐兼有風證。

三妙丸蒼術六兩﹐黃柏四兩﹐牛膝二兩﹐爲末﹐酒糊爲丸如梧桐子大。每服七十丸至一百丸﹐空心姜湯或鹽湯送下。治三陰血虛﹐足心如火熱漸烘腰胯﹐及濕熱麻痺﹐疼痛痿軟等證﹐皆效。一方加當歸﹑防己﹑虎脛骨﹑龜版各一兩﹐名加味三妙丸。血虛加血藥﹐气虛加气藥。

九蒸﹝單﹞﹝丸﹞服之良﹐端午﹑七夕﹑重陽日﹐收采洗去土﹐摘其葉﹐曬漧鋪入甑中﹐用好酒和蜜層層勻灑﹐蒸之復曬﹐曬之復蒸﹐如此者九次﹐爲末﹐蜜丸梧子大。每四十丸﹐空心酒下。治中風口眼斜﹐時吐痰涎﹐語言謇澀﹐四肢緩弱﹐骨節疼痛﹐腰膝無力﹐又能行大腸气及諸風痺。

千金﹝單﹞蓖麻﹝湯﹞擦之吉。

秋夏用葉﹐春冬用子﹐一二十斤﹐入甑內置大鍋上﹐蒸半熟取起﹐先將綿布數尺雙折所浸入蒸湯內﹐取出乘熱敷患處﹐卻將前蒸熱鋪布上一層﹐候溫再換熱藥一層﹐如此蒸換﹐必以患者汗出爲度﹐重者蒸五次﹐輕者蒸三次卽愈﹐內服疏風活血之劑﹐專治風濕癱瘓﹐手足不仁﹐半身不遂﹐周身麻木酸疼﹐口眼歪斜皆效。

擦痺法蓖麻子三兩﹐活地龍七條﹐甘艸﹑甘遂各一兩﹐麝香一錢﹐搗爛於瓷器內﹐築實勿泄气﹐臨用先將姜蔥各一兩﹐搗爛包患處﹐次用薑汁化此藥一雞子黃大﹐擦半時久﹐一日三次﹐二三年者效﹐婦人尢神。

遊風﹐翻看紫浮萍﹕單浮萍丸用紫背浮萍攤於竹篩內﹐下著水曬漧﹐爲末﹐蜜丸彈子大。每一丸用黑豆淋酒化下。治一切風疾﹑癮疹﹑紫癜﹑白癜﹑痛癢頑麻﹐兼治香港腳打撲傷損﹐渾身麻痺。

單蒼耳丸端午日﹐取蒼耳艸葉洗淨﹐曬漧﹐爲末﹐蜜丸梧子大。每十丸﹐日三次酒下。治諸風及諸風瘡癮疹﹐紫癜白癜﹐最消食積。若身體有風處﹐或爲麻豆粒者﹐此爲風毒出也﹐急用鍼刺﹐令黃水出盡乃已。

古苦皂丸苦參末一斤﹐用皂莢二斤﹐以水一斗﹐浸揉取濃汁﹐去渣熬成膏﹐和丸梧子大。每三十丸﹐荊芥﹑薄荷酒下﹐或只用酒調下。治肺風﹐皮肢瘙癢﹐或生癮癬及徧身風熱﹐細疹痛癢﹐連胸﹑頸﹑臍﹑腹及近陰處皆然﹐涎痰亦多﹐夜多不睡。

斑疹﹐細搗胡麻虱。

胡麻散胡麻一兩二錢﹐荊芥﹑苦參各八錢﹐何首烏一兩﹐甘艸﹑威靈仙各一錢﹐爲末。每二錢﹐薄荷煎湯﹐或茶酒蜜湯下。服藥後頻頻浴身﹐得汗出立效。治脾肺風毒攻衝﹐徧身瘙癢﹐或生瘡疥癮疹﹐浸淫不愈及面上游風﹐或如虫行﹐紫白癜風頑麻﹐可腎臟風攻注﹐腳膝生瘡等證。

調中疏邪湯蒼術一錢半﹐陳皮﹑砂仁﹑藿香﹑芍藥﹑甘艸﹑桔梗﹑半夏﹑白芷﹑羌活﹑枳殼各一錢﹐川芎﹑麻黃﹑桂枝各五分﹐姜煎溫服﹐治內傷外感而發陰斑。

土朱散土朱﹑靑黛各二錢﹐滑石﹐荊芥各一錢﹐爲末。蜜水調搽﹐服之亦可。治丹毒。

浮萍湯幹浮萍四兩﹐漢防己五錢﹐濃煎熱湯﹐先蒸後洗﹐治赤白癜風﹐一切斑疹﹑疥癬神效。

治面鼻生紫赤刺癮疹方硫黃﹑白礬等分﹐黃丹少許﹐爲末﹐津液調敷﹐臨臥再敷。

又方黃丹二錢﹐砂五分﹐巴豆十枚﹐餅藥一錢半﹐爲末﹐同入罐中﹐以水酒和勻﹐慢火熬三四沸取出﹐入鍛石三錢﹐和勻﹐用鵝毛蘸藥搽紅處﹐日一次﹐才見微腫﹐便洗去。鼻上贅肉﹑雀斑﹑粉刺﹐皆效。

治面生雀子斑方霜梅肉﹑櫻桃枝﹑豬牙皂﹑紫背浮萍各等分爲末﹐如常洗面﹐其斑自去。

治汗斑方牙皂﹑雄黃﹑半夏﹑川椒﹑蓽澄茄﹑白附子各等分﹐硫黃﹑信石各少許﹐爲末﹐醋調絹包擦。

又水粉﹑硫黃等分﹐生薑汁調擦﹐三次效。

噫﹗處方同類相求﹐用藥惟天陰騭。

傷寒古法特詳﹐暴寒亦腎所屬﹐外則先入皮毛﹐內則直凝胃腹。

常用衝寒散香附﹑陳皮﹑艸果各一兩半﹐砂仁﹑白姜﹑肉豆蔻各七錢﹐藿香﹑白茯﹑木通﹑吳萸各三錢﹐夏月去吳萸﹐加扁豆﹐換赤茯﹐爲末。每一匙﹐溫酒﹑姜湯﹑米飲任下。治感寒腹痛作泄﹐或無泄而飲食少﹐胃弱怕喫肥膩等證。

諸咳因風寒﹐華蓋三奇或燻﹔諸咳丸陳皮﹑百藥煎﹑枳殼﹑半夏曲﹑訶子﹑知母各等分﹐薑汁入蜜爲丸﹐白湯下。諸咳通用﹐傷風咳甚發表後﹐以此斷根尢妙。

華蓋散蘇子﹑赤茯苓﹑陳皮﹑桑白皮﹑麻黃﹑杏仁各一錢﹐甘艸五分﹐水煎溫服。治肺感風邪﹐咳嗽上气﹐胸膈煩滿﹐項背拘急﹐頭目昏眩﹐鼻塞聲重﹐痰气不利。

加減三奇湯桔梗﹑陳皮﹑靑皮﹑人參﹑紫蘇﹑桑白皮﹑甘艸各五分﹐半夏七分﹐杏仁三分﹐五味子四分﹐姜煎。治咳喘胸滿。

單生薑丸一味焙榦爲末﹐糯米糊丸芥子大。每三十丸﹐空心米飲下。治寒嗽。

燻藥佛耳艸﹑款冬花各一錢半﹐鵝管石﹑雄黃各二分半﹐爲末﹐用熟艾鋪紙上﹐以前藥分作二帖﹐捲作筒子﹐燒煙吸入口中﹐以溫茶常呷一二口﹐每一筒作三四夜吸﹐嗽止卽住。治風入肺﹐久嗽不止。

久咳多熱郁﹐芩半百花可掬。

古芩半丸黃芩﹑半夏各一兩﹐爲末﹐薑汁糊丸梧子大。每七十丸﹐姜湯下。治熱嗽生痰。

古百花膏百合﹑款冬花各等分爲末﹐蜜丸龍眼大﹐每一丸﹐食後臨臥細嚼姜湯下﹐噙化尢佳。治喘咳不已﹐或痰有血﹐若虛弱人﹐最宜服之。

加味百花膏紫菀﹑款冬花各一兩﹐百部五錢﹐爲末﹐每三錢﹐姜三片﹐烏梅一个﹐煎湯調﹐食後臨臥各一服﹐或蜜丸服亦好。治久嗽不愈。

葶藶散葶藶﹑栝蔞仁﹑薏苡仁﹑桑白皮﹑升麻﹑葛根﹐桔梗各一錢﹐甘艸五分﹐姜煎溫服。治過食煎炒及酒﹐以致喘急不得臥及肺癰等證。

食嗽知貝礬及兮﹐訶黎蜂姜解勞蒸﹔古二母散知母﹑貝母各一兩﹐巴霜十粒﹐爲末。每服一字﹐姜三片﹐臨臥細嚼白湯下﹐便合口睡﹐其嗽卽定﹐自胸膈必利下寒痰﹐粥補之。治遠年近日諸般咳嗽﹐兼治痰證。

加味二母丸知母﹑貝母﹐用巴豆同炒黃色﹐去巴入白礬﹑白芨各等分﹐爲末﹐薑汁和蜜爲丸﹐含化﹔或加麥門冬﹑陳皮﹑阿膠等分亦好。治久嗽﹑癆嗽﹑食積嗽。

訶黎丸訶子皮五錢﹐海石﹑栝蔞仁﹑靑黛﹑杏仁﹐貝母﹑便制香附各二錢半﹐爲末﹐薑汁和蜜爲丸﹐含化﹐徐徐咽下。治肺脹喘滿﹐气急身重及勞嗽漧咳無痰等證。

蜂姜丸茜根﹑僵蠶﹑海粉﹑栝蔞仁﹑杏仁﹑蜂房﹑神曲各等分爲末﹐薑汁﹑竹瀝爲丸﹐含化。治酒痰嗽﹐積久如膠及牙宣腫痛。

痰嗽橘甘瓜連兮﹐團參橘姜醫气促。

古橘甘散橘皮去白四兩﹐甘艸炙一兩﹐爲末。每服二錢﹐白湯調下。治痰嗽﹐極有效驗。

瓜連丸栝蔞仁﹑杏仁﹑黃連各等分爲末﹐竹瀝﹑韭汁爲丸﹐如梧桐子大。每服三五十丸﹐紫蘇煎湯送下﹐治傷酒﹐痰嗽喘急。

半瓜丸半夏﹑栝蔞仁各五兩﹐貝母﹑桔梗各二兩﹐枳殼一兩半﹐知母一兩﹐爲末﹐生薑汁浸﹐蒸餅糊丸﹐如梧桐子大。每服三五十丸﹐姜湯下。治痰嗽。

團參飲子人參﹑半夏﹑紫菀﹑阿膠﹑百合﹑款冬花﹑杏仁﹑天門冬﹐經霜桑葉各五分﹐五味子﹑細辛﹑甘艸各二分半﹐食後姜煎溫服。治七情饑飽損傷脾肺﹐咳嗽膿血﹐漸成癆瘵。如因气加木香﹐咳唾血有熱加生地﹐有寒加鐘乳粉﹐疲極而咳加黃﹐損而唾血加沒藥﹑藕節﹐嘔逆腹滿不食加白術﹐倍生薑﹐小便多加益智仁﹐大便溏去杏仁﹐加鐘乳粉﹐面浮气逆加沈香﹑陳皮。加減同煎服。

古橘姜丸陳皮﹑生薑同搗焙漧各二兩﹐爲末﹐用神曲末二兩打糊爲丸﹐加梧桐子大。每服三五十丸﹐食後臨臥米飲送下。治久患气嗽聖藥。凡火嗽忌用人參﹑半夏﹑陳皮等燥藥﹐气嗽忌用粟殼﹑豆蔻等澀藥。

霍亂回生﹐加味半硫祛冷痰﹔回生散陳皮﹑藿香各五錢﹐水煎溫服。治霍亂吐瀉﹐但一點胃气存者﹐服之回生。

加味半硫丸硫黃一兩﹐入豬髒內縛定﹐以米泔﹑童便﹑水酒各一碗﹐煮幹一半﹐取出洗淨曬漧﹐入半夏﹑人參﹑白茯各一兩﹐石膏一分﹐爲末﹐薑汁浸﹐蒸餅丸梧子大。每五十丸至百丸﹐空心米湯下。治憂思過度﹐脾肺气閉﹐結聚痰飲﹐畱滯腸胃﹐吐利交作﹐四肢厥冷﹐頭目眩暈﹐或復發熱。

九君子湯陳皮﹑半夏﹑麥門冬﹑白茯﹑白術各一錢﹐人參﹑小麥﹑甘艸各五分﹐烏梅一个﹐姜煎溫服。

治霍亂已愈﹐煩熱多渴﹐有痰﹐小便不利。

吐利交作﹐正料紅丸消食蓄。

紅丸子莪術﹐三稜各二兩﹐醋煮靑皮﹑陳皮各五兩﹐漧薑﹑胡椒各二兩﹐阿魏一分﹐爲末﹐陳米粉糊丸梧子大﹐礬紅爲衣﹐每百丸﹐生薑﹑甘艸煎湯下。治脾胃虛冷﹐飲食失節﹐聚畱腸胃﹐或因飲食不調﹐衝冒寒濕﹐吐利並作﹐心腹絞痛。

筋轉難當﹐木萸加以炒鹽﹔木萸散吳萸五錢﹐木瓜一錢﹐食鹽五錢﹐同炒焦﹐先用瓦瓶水百沸﹐卻入前藥煎服。治霍亂吐瀉﹐或因飲冷﹐或胃寒失機﹐或大怒﹐或乘舟車﹐傷動胃气﹐令人上吐下瀉不止﹐頭旋眼花﹐手足轉筋﹐四肢逆冷者最效。一方用枯礬爲末﹐每一錢﹐百沸湯點服﹐亦好。

渴不能藥﹐椒豆必須冷服。

古椒豆散胡椒﹑綠豆各四十九粒﹐研爛﹐水煎服。如渴甚﹐新汲水調服。治霍亂吐瀉而不能服藥者﹐效。

劫九般心痛﹐九痛丸附子三兩﹐巴豆﹑人參﹑漧薑﹑吳萸各一兩﹐野狼毒二錢半﹐爲末﹐蜜丸梧子大。每三丸﹐空心溫酒下。治九種心痛及中惡脹痛﹐口不能言﹐連年積冷﹐流在心胸﹐腫痛上气﹐落馬墜車等疾。

通靈散蒲黃﹑五靈脂各一兩﹐木通﹑赤芍各五錢﹐每四錢﹐水煎臨熟入鹽少許﹐通口服。治九種心痛。

散痛丸陳茶一兩﹐乳香五錢﹐爲末﹐臘月兔血丸芡實大。每一丸﹐淡醋湯下。治心气痛不可忍。

靈檳散五靈脂﹑檳榔等分爲末。每三錢﹐菖蒲煎湯下﹐隔夜先將豬肉鹽醬煮熟﹐令患人細嚼﹐吐出勿吞﹐卻將前藥空心服之。治心脾虫痛。此方用肉味引虫頭向上﹐用藥殺虫也。

燒一種脾疼。

燒脾散漧薑﹑艸果﹑濃朴﹑砂仁﹑神曲﹑麥芽﹑陳皮﹑良姜﹑甘艸各等分爲末。每三錢﹐淡鹽湯點服。

治飲食生冷﹐停畱中焦﹐心脾冷痛。

心腹痛﹐玄椒散後香良﹔古二胡散玄胡索﹑胡椒各等分爲末﹔每二錢﹐酒調服。

二妙香良散香附﹑良姜各等分﹐各炒爲末﹐每二錢﹐入鹽少許﹐米飲調服﹐若同炒則不效。二方俱治心腹痛。

心脾刺痛﹐烏沈湯加神曲。

四味烏沈湯烏藥﹑香附﹑砂仁﹐沈香等分﹐姜煎服。治心脾刺痛。

烏藥沈香湯烏藥一兩﹐沈香五錢﹐人參三分甘艸四分﹐爲末﹐每五分﹐入鹽少許﹐姜煎服。或加香附﹑砂仁﹑陳皮﹑半夏﹐或加枳殼﹑神曲﹑麥芽﹑莪術﹑靑皮﹑木香﹐隨宜加入。治一切气﹐除一切冷﹐調中補五臟﹐益精壯陽﹐暖腰膝。治嘔瀉﹐療癖疼痛﹐風水毒腫﹐冷風麻痺及中惡心腹痛﹐蠱毒鬼气﹐宿食不消﹐天行瘴疫﹐膀腎冷气攻衝背膂﹐俯仰不利及婦人血气攻心﹐胃腹撮痛。

寒痛艸蔻抽刀﹐熱則連附莎芎﹔艸蔻丸艸豆蔻一錢四分﹐澤瀉﹝小便數者減之﹞﹑麥芽各一錢半﹐半夏一錢﹐吳萸﹑益智仁﹑陳皮﹑僵蠶﹑人參﹑黃各八分﹐桃仁七枚﹐生甘艸﹑炙甘艸各三分﹐當歸﹑靑皮﹑神曲﹑僵黃﹑柴胡各四分﹐爲末﹐蒸餅丸梧子大。每三十丸﹐白湯下﹐食遠斟酌多少用之。治客寒犯胃作痛﹐得熱卽止﹐熱痛亦可暫服。

小艸丸小艸﹑桂心﹑川椒﹑漧薑﹑細辛各三兩﹐附子二分﹐爲末﹐蜜丸梧子大。每三丸﹐米飲下﹐忌葷膩生冷﹐治胸痺心痛﹐逆气膈中﹐飲食不下。

抽刀散白姜五兩﹐用巴霜一錢同炒赤﹐去巴﹔菖蒲五兩﹐半生半炒﹔良姜五兩﹐用斑蝥二十五枚同炒黑﹐去蝥﹔糯米六兩一分炒黃﹐爲末﹐每二錢﹐空心溫酒下。昔一人醉臥星夜﹐天明脾疼攻刺﹐百藥罔效﹐後服之頓愈﹐乃知風露入脾﹐故用二姜﹑菖蒲散邪﹑巴豆﹑斑蝥借气伐根﹐繼以養脾之劑調之﹐更不復作。

連附六一湯黃連六錢﹐附子一錢﹐姜棗煎熱服。治胃脘痛甚﹐諸藥不效者﹐熱因熱用也。

莎芎散香附﹑川芎各一兩﹐黃連﹑山梔各五錢﹐木香﹑幹生薑各三錢﹐檳榔﹑酒黃芩﹑芒硝各二錢﹐爲末。每二錢﹐用薑汁同滚白湯調﹐痛時呷下。治曾服香燥熱藥﹐以致病根深固者﹐宜用。

實痛煮黃蒼﹐虛則歸術二六。

煮黃丸雄黃一兩﹐巴豆五錢﹐白面二兩﹐研勻﹐水丸梧子大。取十二丸﹐用漿水煮熟﹐漉入冷漿水內沈冷﹐每一時冷漿水下一丸﹐一日盡十二丸﹐如得利不可再服﹐宜古蒼以去余邪﹐治大實心痛。

古蒼湯本五錢﹐蒼術一兩﹐水煎服。服煮黃丸後﹐宜此斷根。治大實心痛﹐及心頭疊痛者亦好。

古歸術散當歸八兩﹐白術一兩﹐爲末。每二錢﹐沸湯點服。治心脾疼痛。

二六丸白術五錢﹐白芍﹑砂仁﹑半夏﹐當歸各三錢﹐桃仁﹑黃連﹑神曲﹑陳皮各二錢﹐吳萸一錢半﹐人參﹑甘艸各一錢﹐爲末﹐蒸餅爲丸服。治气血俱虛﹐挾食積痰火心痛。

痰火梔姜海石﹐白螺必成灰﹔梔姜飲山梔仁十五枚炒焦﹐水一盞﹐煎至六分﹐入生薑自然汁三匙令辣﹐再煎少沸熱飲﹐可入川芎一錢尢妙。治胃熱作痛。如用此及劫痛藥不止者﹐須用玄明粉一錢服之﹐立效。

梔萸丸山梔仁炒焦三兩﹐吳萸﹑香附各五錢﹐爲末﹐蒸餅丸如花椒大。每二十丸﹐生地黃酒洗﹐同生薑煎湯服。治气實心痛。

萸連梔石丸吳萸﹑黃連﹑山梔﹑滑石各錢﹐荔枝核燒存性三錢﹐爲末﹐薑汁糊丸服。治濕熱心痛﹐引小腹欲作疝者。

海石散海石二錢﹐香附一錢﹐爲末﹐川芎﹑山梔煎湯﹐入薑汁令辣﹐調服。治脾痛﹑疝痛。實者可牡蠣粉二錢﹐酒調服。

白螺殼丸白螺螄殼火﹑南星﹑滑石﹑蒼術﹑山梔﹑香附各一兩﹐枳殼﹑靑皮﹑木香﹑半夏﹑砂仁各五錢﹐春加川芎﹐夏加黃連﹐秋冬加吳萸﹐爲末﹐薑汁浸﹐蒸餅爲丸﹐綠豆大。每五十丸﹐姜湯下。治痰積胃脘作痛。

血積失笑漧漆﹐玄胡須醋炒熟。

失笑散蒲黃﹑五靈脂各等分爲末。每二錢﹐先以醋調成膏﹐入水一盞煎﹐空心熱服。治心气痛及小腸气痛不可忍。

單漧漆丸炒煙盡爲末﹐醋糊丸梧子大。每五七丸﹐熱酒或醋調下。治九種心痛﹐惡心吐水﹐腹脇積聚滯气﹐婦人瘀血作痛尢效。

玄胡索丸玄胡索一兩半﹐桂心﹑紅花﹑滑石﹑紅曲各五錢﹐桃仁三十枚﹐爲末﹐蒸餅爲丸服。治死血作痛神效。

腹痛痰滯﹐姜調芎術散當先﹔川芎﹑蒼術﹑香附﹑白芷各等分爲末﹐磨木香﹑薑汁點熱湯調服。治痰積作痛﹐脈滑﹐小便不利。

腹痛血寒﹐酒煮當歸丸最速。

當歸一兩﹐黑附子﹑良姜各七錢﹐茴香五錢﹐四味用酒一碗煮幹﹐再焙﹐入甘艸﹑苦楝﹑丁香各五錢﹐玄胡索四錢﹐炒黃鹽﹑全蠍各三錢﹐柴胡二錢﹐木香﹑升麻各一錢﹐爲末﹐酒糊丸﹐梧子大。每五七十丸﹐空心淡醋湯下。忌油﹑面﹑酒﹑膩﹑生冷。治小腹寒痛及婦人疝﹐下注香港腳﹐腰以下如有冰雪﹐以火焙衣蓋﹐猶寒冷之極﹐小便不止﹐與白帶長流不禁﹐目睛KTKT無所見﹐身重如山﹐腿膝枯細﹐大便難﹐虛乏極甚。

吁﹗是病起於傷寒﹐卻病無如寡欲。

盛暑酷熱﹐流火爍金﹐正宜生脈爲主﹐生脈散人參﹑五味子各一錢﹐麥門冬二錢﹐水煎服﹐生津止渴﹐加黃﹑黃柏﹐令人气力湧出。古云﹕夏月必服五味子﹐以補五臟﹐服參與五味子不得者﹐白術﹑烏梅代之。

淸肺生脈飲黃二錢﹐當歸﹑生地黃﹑人參﹑麥門冬各五分﹐五味子十粒﹐水煎服。治暑入肺咳嗽﹐脾胃虛弱﹐气喘气促。

反治大順﹝散﹞難禁。

先將甘艸四兩﹐用蜜炒熟﹐次入漧薑炒褐﹐卻入杏仁炒不作聲爲度﹐取起﹐後入肉桂各錢三分﹐爲末。每二錢水煎服﹐煩躁冷水調服。治冒暑伏熱﹐引飲傷脾﹐霍亂吐瀉。

誘行﹝丸﹞百藥自衛﹐百藥煎﹑麥門冬﹑烏梅﹑葛根﹑人參﹑甘艸蜜丸﹐含化一丸。免喫冷水膨腹﹐兼止吐瀉作渴。

無憂萬病相侵。

謝傳萬病無憂散艸果﹑黃連﹑滑石﹑澤瀉各一兩二錢﹐枳殼﹑木通﹑濃朴﹑陳皮﹑赤茯苓﹑車前子﹑豬苓﹑砂仁各八錢﹐香薷﹑扁豆各二兩﹐白術﹑小茴各五錢六分﹐木香﹑甘艸各二錢半﹐爲末。每二錢﹐滚水調服﹐素虛者溫酒或茶淸下。忌米飲﹐孕婦禁服。如不善服末者﹐煎三沸服﹐或攤冷服﹐不爾則吐﹐專治夏月霍亂吐瀉﹐煩渴尿赤﹐似瘧非瘧﹐似痢非痢﹐不服水土等證﹐常服可防瘧痢。

正﹝气虛﹞瘧四獸七棗﹐痰火露姜宜早服﹔四獸飲人參﹑白術﹑茯苓﹑陳皮﹑半夏﹑艸果﹑烏梅﹑生薑﹑棗子各等分﹐甘艸減半﹐共享鹽少許淹食頃﹐以皮紙包裹﹐將水浸濕﹐慢火煨一時﹐令香熟﹐焙漧﹐每五錢水煎﹐未發前並進數服。治七情聚痰發瘧﹐及五臟气虛﹐瘧久不已。

古棗附湯附子半枚﹐鹽水浸泡七次﹐棗子七枚﹐生薑七片﹐水煎﹐當發日旦溫服﹐仍喫棗子三五枚。治五臟气虛發瘧﹐不問寒熱先後及獨作﹑疊作﹑間作並治。

古果附湯艸果﹑附子各二錢半﹐姜﹑棗煎溫服。治脾寒瘧疾不愈﹐振寒少熱﹐面靑不食﹐大便溏瀉﹐小便反多。

露姜飲用生薑四兩﹐和皮搗汁一碗﹐夜露至曉﹐空心冷服。大治脾胃聚痰﹐發爲寒熱。凡中風﹑中气﹑中暑﹑中毒﹑幹霍亂﹐一應卒暴之證﹐與童便合用﹐立可解散。蓋姜能開痰﹐童便能降火故也。

邪﹝外邪﹞瘧常山檳榔﹐痞塊鱉甲消年深。

祛邪丸麻黃四兩﹐常山﹑大黃﹑知母﹑甘艸各二兩﹐爲末﹐蜜丸梧子大。每面東服十五丸。欲汗﹐冷水下﹔欲下﹐露姜飲下﹔欲吐﹐甘艸煎湯露過下。治新瘧脈浮大﹐寒熱往來。

勝金丹常山四兩﹐酒蒸曬漧﹐檳榔一兩﹐爲末﹐醋糊丸﹐綠豆大。每三十丸。隔夜臨臥冷酒下﹐次早再進一服。血虛﹐當歸煎湯下﹔气虛﹐人參煎湯﹔痰多﹐貝母煎湯下。治諸瘧﹐日久不愈。

老瘧丸常山﹑艸果各二兩﹐用酒﹑醋各一碗﹐入砂鍋內浸一宿﹐再入靑皮﹑陳皮﹑半夏﹑烏梅﹑三稜﹑莪術﹑砂仁﹑檳榔各一兩﹐同浸半日﹐煮幹﹐曬爲末﹐半酒半醋打糊爲丸﹐梧子大﹐每三十丸﹐白湯下﹐服至半斤除根﹐治久瘧不瘥﹐腹痛有母﹐凡積聚及行瘴濕地方尢宜。

老瘧飲蒼術﹑艸果﹑桔梗﹑靑皮﹑陳皮﹑良姜各五分﹐白芷﹑茯苓﹑半夏﹑甘艸﹑枳殼﹑桂心﹑漧薑各三分﹐蘇葉﹐川芎各二分﹐水煎﹐入鹽少許﹐空心溫服。治入瘧﹐結成瘕﹑癖在腹﹐諸藥不愈。

鱉甲丸鱉甲二兩﹐香附﹑三稜﹑莪術﹑海粉﹑靑皮﹑紅花﹑桃仁﹑神曲﹑麥芽各五錢﹐並用醋煮曬漧﹐隨證加減﹐爲末﹐醋糊丸梧子大。每五十丸﹐白湯下。善消導瘧母。一方加芎﹑歸﹑赤芍等分﹐名陰瘧丸﹐治夜瘧及血虛。

痢疾導滯主方﹐香連阿膠六神可輔﹔導滯湯芍藥一錢﹐當歸﹑黃芩﹐黃連各五分﹐大黃三分﹐肉桂二分關﹐木香﹑檳榔﹑甘艸各二分﹐水煎服。一方無肉桂﹑甘艸﹐有枳殼。治下痢濃血﹐裏急後重﹐腹痛作渴﹐日夜無度。大要以芍藥﹑甘艸和中止腹痛﹐惡熱痛加黃芩﹐惡寒痛加姜﹑桂﹔以木香﹑檳榔行气除後重﹐气分加枳殼﹑滑石寬腸﹐血分加當歸﹑桃仁和血﹔以秦艽﹑皂子祛腸風﹔黃芩﹑黃連淸熱毒﹔白術﹑陳皮調胃﹔茯苓﹑澤瀉滲濕﹔山梔﹑枳實消積。嘔吐加石膏﹑陳皮﹑山梔﹑薑汁﹔痢已後重不解﹐去檳﹑枳﹐換條芩﹐加升麻提之﹔虛者減芩﹑連﹑大黃﹔气虛加白術﹑黃﹑砂仁﹔血虛加芎﹑歸﹑阿膠﹑側柏葉﹑炒漧薑。此方行血和气﹐深合經旨。

香連丸黃連五兩﹐粉艸二兩﹐同用蜜水略拌濕﹐置鍋中重湯蒸良久﹐取出曬漧﹐如此者九次﹐後入木香一兩﹐爲末﹐糊丸梧子大。每五十丸﹐空心溫酒米飲任下。治一切痢疾。

加味香連丸黃連四兩﹐用吳萸水炒過﹐木香一兩﹐阿芙蓉二錢﹐爲末﹐陳米糊丸綠豆大﹐每二三十丸。此方臨危便泄不收﹐諸方不效﹐急將蓮肉煎湯送下﹐被蓋取睡﹐效奏神矣。

四味香連丸黃連炒十兩﹐大黃酒煨四兩﹐木香二兩﹐檳榔一兩﹐爲末。糊丸如綠豆大。每七十丸﹐空心米飲下。治痢初起﹐不問赤白﹐每日二服﹐有積自行﹐無積自止。如下痢﹐色黑在黃﹐色紫地楡﹐色紅黃芩﹐色淡生薑﹐色白肉桂﹐色黃山楂﹐水泄粟殼﹐痛甚木香﹑山梔﹐各煎湯送下﹐如神。

黃連阿膠丸黃連三兩﹐赤茯苓二兩﹐爲末﹐水調﹐阿膠一兩﹐和丸梧子大。每三十丸﹐食後米飲下。

治熱瀉血痢及肺熱咯血。此方抑心火﹐淸肺臟故也。

六神丸黃連解暑毒﹐淸臟腑﹐濃腸胃﹐赤痢倍之﹔木香溫脾胃﹐逐邪气﹐止下痛﹐白痢倍之﹔枳殼寬腸胃﹔茯苓利水﹔神曲﹑麥芽消積滯﹔以上六味﹐各等分爲末﹐神曲打糊爲丸梧子大。每五十丸﹐赤痢﹐甘艸煎湯下﹔白痢﹐漧薑煎湯下﹔赤﹑白痢﹐甘艸﹑漧薑煎湯下。眞調痢要藥。

加味淸六丸滑石六錢﹐乳香﹑沒藥﹑桃仁﹑木香﹑檳榔﹑大黃各一錢﹐爲末﹐神曲糊丸綠豆大﹐每百丸﹐米飲下﹐以利盡穢物爲度。治痢久不愈﹐下如淸涕﹐有紫黑血絲。原因飽食疾走﹐或極力叫號嘔跌﹐多受疼痛﹐大怒不泄﹐補塞太過﹐大酒大肉﹐皆令血瘀所致。

古姜墨丸漧姜炒﹑京墨各等分爲末﹐醋煮﹐麵糊爲丸如梧子大﹐每服三五十丸﹐米飲下。治蠱疰痢。

休息感應神效﹐養髒補腸百中可尋。

感應丸百艸霜﹑丁香﹑漧薑各一兩﹐木香二兩﹐杏仁四十九粒﹐肉豆蔻二十一枚﹐巴霜七十二枚﹝一方有黃丹﹑乳香﹞﹐爲末﹐用黃蠟濾去渣﹐又用酒煮溶﹐取浮者四兩﹐如春夏用淸油一兩﹐秋冬一兩半﹐熬熟﹐入前蠟溶化﹐候溫入前末和勻﹐油紙包裹﹐旋丸梧子大﹐小兒麻子大。每二十丸﹐空心米湯或姜湯下。治男婦小兒﹐停積宿食冷物﹐不能克化﹐有傷脾胃﹐與泄瀉臭穢﹐或下痢膿血﹐肚熱心腹疼痛。

神效丸當歸﹑烏梅﹑黃連各等分﹝一方有阿膠﹞﹐爲末﹐蜜丸﹐甚者蠟丸梧子大﹐焙漧。每三十丸加至五十丸﹐空心濃朴煎湯下。治休息痢膿血不止﹐疼痛困弱。

養髒湯﹑丸粟殼蜜炒一兩﹐陳皮﹑枳殼﹑黃連﹑木香﹑烏梅﹑杏仁﹑濃朴﹑甘艸各五錢﹐黑豆﹑棗子煎服﹝紅痢﹐生地﹑甘艸節﹑春茶煎﹞。久不效﹐加龍骨﹑赤石脂﹑人參﹑芍藥各一兩﹐爲末﹐蜜丸梧子大。每三十丸﹐烏梅﹑甘艸煎湯﹐或粟米飲下﹐治五色痢神效。

黃連補腸湯黃連四錢﹐茯苓﹑川芎各三錢﹐酸石橊皮五片﹐地楡五錢﹐伏龍肝二錢﹐每八錢﹐水煎服。

治大腸虛冷﹐痢下靑白﹐腸中雷鳴。

百中散粟殼去粗皮﹐用薑汁浸一宿﹐炒榦爲末。每二錢﹐米飲調服。忌生冷﹑油膩﹑魚﹑毒物三日。

治一切痢﹐不問赤白﹐或日百行﹐一服便疏﹐再服卽愈。

气痢丸訶子﹑橘皮﹑濃朴各三兩﹐爲末﹐蜜丸梧子大。每三十丸﹐米飲下。

蒼楡湯蒼術二錢﹐捲柏﹑芍藥各一錢半﹐地楡﹑阿膠各一錢﹐水煎服。治泄痢脫肛。阿膠﹐大腸要藥也。

姜茶煎﹐可防疫﹔老生薑﹑春茶葉各等分﹐新水煎服。蓋姜助陽﹐茶助陰﹐二者皆能消散﹐又且調平陰陽﹐況於暑毒﹐酒食毒皆能解之乎﹗不問赤白冷熱﹐疫痢腹痛通用。

梅蜜飲﹐能抑心。

治熱痢﹐用陳白梅﹑好茶﹑蜜水各半煎服﹔冷痢用生梅汁﹑蜜水各半煎服﹐仍將木香﹑生肉豆蔻爲佐。蜜最治痢。

蠱毒﹐茜根犀角﹔茜根丸茜根﹑犀角﹑升麻﹑地楡﹑當歸﹑黃連﹑枳殼﹑白芍等分爲末﹐醋糊爲丸﹐梧子大。每七十丸﹐空心米飲下。治蠱疰痢及一切毒痢﹐心腹煩痛等證。

愈後﹐蒼龜柏芩。

蒼龜丸蒼術﹑龜版﹑白芍各二兩半﹐黃柏五錢﹐爲末﹐粥丸四物湯加陳皮﹑甘艸煎湯下。治痢後腳弱漸小。一方加黃芩五錢。

噫﹗人情好飲貪涼以避暑﹐至理淡口節欲以養陰。

惟濕易於傷脾﹐惟脾難於調燮。下虛﹐則濁流於內﹐而爲瀉爲腫爲疼﹔上郁﹐則色蒸於外﹐而爲痞爲噯爲噎。

退黃老少﹝男婦﹞俱宜﹐退黃丸靑礬二兩﹐鍋內溶化﹐入陳黃米四升﹐用醋拌勻﹐慢火炒令煙盡力度﹐加入平胃散六兩﹐同炒少頃﹐去火毒﹔水腫合四苓散一料同炒﹐爲末﹐醋糊丸梧子大。每七十丸﹐空心臨臥陳米飲下。忌糯米﹐油﹑面﹑生冷﹑硬物。一方只用靑礬﹑蒼術等分﹐炒丸亦好。治黃腫﹐水腫腹脹﹐溏瀉等證。此方卽周益公陰騭丸。挾气腫者﹐加樟樹皮五錢﹑木香二錢﹑香附二兩﹔挾血腫及產後腫者﹐加四物湯一料。蓋靑礬乃銅之精液﹐用醋制以平肝﹐逾於鍼鐵。如服鍼鐵﹐必忌鹽而後復發﹐靑礬不忌不發﹐亦不須服緊皮藥丸。

紅礬丸靑礬半斤﹐用紙包定﹐裝入舊蒲鞋頭內﹐又以一隻上下合柱﹐縛定於炭火內﹐通紅爲度﹐候冷取出名曰紅礬。香附各四兩﹐猜苓﹑澤瀉各二兩﹐艾綫一兩﹐用醋一碗﹐罐煮﹐取焙爲末﹐陳米飯搗丸梧子大﹐用四物湯料各一兩﹐加木香三錢﹐研末爲衣。

每五十丸加至八九十丸﹐酒下﹐治婦人黃腫如神。

著腎靑娥可悅。

腎著湯漧薑﹑茯苓各二錢﹐甘艸﹑白術各一錢﹐空心水煎服。治腎虛傷濕﹐身重腰冷﹐如坐水中﹐不渴﹐小便自利。

靑娥丸故紙四兩﹐胡桃肉八兩﹐杜仲四兩﹐腰膝疼者倍之﹝一方加黃柏﹑牛膝各四兩﹐知母三兩﹐萆四兩﹞﹐用鹽水﹑童便﹑米泔﹑酒各浸一兩﹐過一宿﹐曬榦爲末﹐春夏用糯米粥﹐秋冬用蜜同胡桃搗爛﹐和藥杵丸梧子大。每五十丸至八十丸﹐空心溫酒﹐鹽湯任下﹐以干物壓之。專滋腎水﹐祕精壯陽益筋﹐治腰膝痛神效。

茯苓蒼術導水﹐勝似舟車﹔茯苓湯赤茯﹑澤瀉﹑香附﹑陳皮﹑桑白皮﹑大腹皮﹑漧薑各等分﹐水煎服﹐或加葶藶﹑防己﹑棗肉丸服亦好。治脾虛浮腫﹐喘急尿澀。

單蒼術丸蒼術一斤﹐用童便﹑酒各浸半斤﹐過一宿﹐曬爲末。每一錢﹐空心酒調服﹐能治風濕。或加白茯六兩﹐神曲糊丸﹐綠豆大﹐每七十丸服亦好。健脾燥濕﹐壯筋明目﹐或單白術一兩酒煎服。二術補脾﹐生附行經﹐治濕要藥。

導水丸大黃﹑枯芩各二兩﹐牽牛﹑滑石各四兩。濕熱腰痛及水濕腫痛﹐久雨加甘遂﹔徧身走注腫痛加白芥子﹔熱毒腫痛﹑久旱加朴硝﹔气血結滯﹐關節不通﹐腸胃漧燥加郁李仁﹔腰腿沈重加樟﹑柳根各一兩。爲末﹐水丸或蜜丸小豆大。始自十丸﹐每服加十丸﹐日三服﹐溫水下﹐以利爲度。治帶﹑暑濕熱及久病熱郁﹐一切熱證﹔兼除痰飲﹑消酒食﹑淸頭目﹑利咽膈通結滯﹐彊神健體﹔並婦人經病﹐產後血滯﹐腰腳重痛﹔小兒積熱﹐驚風潮搐。一方加黃連﹑薄荷﹑川芎各五錢﹐名神芎丸﹐兼治鼻衄﹑口舌生瘡﹑牙疳齒蝕﹐徧身濕瘡﹑幹疥﹐睡語切牙﹐驚惕怔忡﹐二便澀滯﹐惟孕婦忌用。

舟車丸大黃二兩﹐甘遂﹑大戟﹑芫花﹑靑皮﹑陳皮各一兩﹐牽牛四兩﹐木香五錢﹐爲末﹐水丸梧子大。每六七十丸﹐白湯下﹐隨證加減。

四制三精除濕﹐兼醫瘡癤。

四制蒼柏丸黃柏四斤﹐用乳汁﹑童便﹑米泔各浸一斤﹐酥炙一斤﹐浸炙各宜十三次﹔蒼術一斤﹐用川椒﹑故紙﹑五味子﹑川芎各炒四兩﹐去各炒藥。用蒼﹑柏爲末﹐蜜丸梧子大。每三十丸﹐早酒﹑午茶﹑晚白湯下。滋陰降火﹐開胃進食﹐除周身之濕。

三精丸蒼術﹑天精﹑地骨皮﹑地精各淨末一斤﹐用黑桑椹﹑人精二十斤揉碎﹐入絹袋內壓去渣﹐將前藥投於汁內調勻﹐傾入瓷罐內﹐密封罐口﹐閣於欄上﹐晝采日精﹐夜采月華﹐直待日月自然煎幹﹐方取爲末﹐蜜丸小豆大。每十丸﹐酒湯任下。健脾去濕﹐息火消痰﹐久服輕身﹐發白轉黑﹐面如童子。

除濕丹檳榔﹑甘遂﹑威靈仙﹑赤芍﹑葶藶各二兩﹐乳香﹑沒藥各一兩﹐牽牛﹑大戟各三兩﹐陳皮四兩﹝一方去葶藶﹐加澤瀉﹑靑皮﹞﹐爲末﹐曲糊丸﹐梧子大。每五十丸至八十丸﹐食前溫水下﹐服藥前後忌酒﹑面二三日﹐宜淡粥補胃尢佳。治諸濕客搏﹐腰膝重痛﹐足脛浮腫﹐筋脈緊急﹐津液凝澀﹐便溺不利﹐目赤癮疹﹐癰疽發背﹐疥癬瘡癤及走注香港腳。

膈滿不利﹐黃芩枳術可舒﹔黃芩利膈丸生黃芩﹑炒黃芩各一兩﹐半夏﹑黃連﹑澤瀉各五錢﹐南星﹑枳殼﹑陳皮各三錢﹐白術二錢﹐白礬一錢﹝或加蘿卜子五錢﹐牙皂一錢﹞﹐爲末﹐蒸餅丸梧子大。每五十丸﹐白湯下﹐忌酒﹑面﹑魚鮏﹑熱毒物。

除胸中熱﹐利膈上痰。

枳實消痞丸枳實﹑黃連各五錢﹐濃朴四錢﹐半夏曲﹑人參﹑白術各三錢﹐幹生薑﹑茯苓﹑麥芽﹑甘艸各二錢﹐爲末﹐蒸餅爲丸梧子大。每三五十丸﹐空心溫水下。治右關脈弦﹐心下虛痞﹐惡食懶倦﹐開胃進食。

平補枳術丸古庵用白術三兩補脾气﹐白芍一兩半補脾血﹐陳皮和胃﹑枳實消痞﹑黃連淸熱各一兩﹐人參補元气﹑木香調諸气各五錢﹐爲末﹐荷葉煎濃汁煮糊丸﹐梧子大。每五七十丸﹐食遠米飲下。調中健脾﹐去痰火﹐通气道。

痞久不消﹐黃連濃朴堪活。

黃連消痞丸白術﹑姜黃各一兩﹐黃連﹑黃芩俱土炒各六錢﹐枳實五錢﹐半夏﹑陳皮﹑人參各四錢﹐澤瀉﹑濃朴﹑砂仁各三錢﹐豬苓二錢半﹐幹生薑﹑神曲﹑甘艸各二錢﹝一方有茯苓﹞﹐爲末﹐蒸餅糊丸梧子大。每五十丸至百丸﹐空心白湯下。治一切心下痞滿壅滯﹐煩熱喘促﹐積年不愈。

濃朴溫中湯濃朴﹑陳皮各一錢﹐幹生薑二錢﹐茯苓﹑艸豆蔻﹑木香﹑甘艸各五分﹐姜﹑棗煎服。治脾胃虛弱﹑心腹脹滿疼痛﹐及秋冬客寒犯胃作痛。

瀉必啟脾平胃﹐二白曲芎以調中﹔啟脾丸人參﹑白術﹑茯苓﹑山藥﹑蓮肉各一兩﹐陳皮﹑澤瀉﹑山楂﹑甘艸各五錢﹐爲末﹐蜜丸彈子大。每一丸﹐空心米飲化下。治大人﹑小兒脾積五更瀉﹐消疳黃脹﹐定腹痛﹐常服生肌健脾益胃﹐或爲散服亦好。

平胃蒜肚丸豬肚一具﹐去脂膜﹐入大蒜裝滿﹐以綫縫住﹐用冷水﹑熱水各七碗﹐先將水燒滚﹐入肚﹐煮至水漧爲度﹐取出搗爛﹐入蒼術﹑陳皮﹑濃朴各五兩﹐川椒少許﹐再搗至肚無絲﹐方可爲丸﹐梧子大。每二錢﹐白湯下。治脾瀉水瀉﹐便紅下血等證。久痢先行﹐後以此補之﹐神效。

二白丸白術二兩﹐山楂﹑神曲各一兩半﹐白芍﹑半夏﹑黃芩各五錢﹐爲末﹐荷葉包飯煨熟﹐搗丸梧子大﹐空心白湯下。治奉養太過﹐飲食傷脾﹐常瀉或痢。

白術茯苓湯白術﹑茯苓各五錢﹐水煎溫服。治食瀉濕熱。

白術芍藥湯白術﹑芍藥各四錢﹐甘艸二錢﹐水煎服。治脾濕水瀉﹐體重腹滿﹐困弱不食﹐暴瀉無數﹐水谷不化。二方和中﹑除濕﹑利水﹐三白之妙用如此﹐凡瀉之要藥也。

曲芎丸神曲﹑川芎﹑白術﹑附子各等分爲末﹐麵糊丸梧子大。每三五十丸﹐米飲下。治臟腑受風濕﹐泄瀉不止及食積作痢﹐兼治飧瀉。

調中健脾丸白術﹑破故紙﹑訶子﹑肉果各一兩﹐茯苓﹑陳皮各八錢﹐黃連﹑吳萸水炒過七錢﹐神曲六錢﹐木香﹑濃朴﹑小茴﹑砂仁﹑山藥﹑蓮子各五錢﹐爲末﹐粥丸梧子大。每七十丸﹐蓮子煎湯下。治脾腎气虛﹐早晚溏瀉﹐及髒寒久瀉亦宜。

虛則斷下固腸﹐萬全訶蔻止脫滑。

大斷下丸龍骨﹑附子﹑枯礬﹑肉豆蔻﹑牡蠣﹑訶子﹑酸石橊皮各二兩﹐良姜﹑漧薑﹑赤石脂各一兩半﹐細辛七錢半﹐爲末﹐醋糊丸梧子大。每三十丸﹐粟米飲下。治脾胃虛耗及臟腑停寒﹐臍腹痛﹐下利滑數﹐肌肉消瘦﹐飲食不入﹐气弱時發虛熱。一方去漧薑﹐肉蔻﹑牡蠣﹑橊皮﹑細辛﹐加丁香一兩﹐木香五錢﹐白豆蔻﹑砂仁各六錢半﹐名固腸丸。

萬全丸赤石脂﹑漧薑各一兩﹐胡椒五錢﹐爲末﹐醋糊丸梧子大。每五七丸﹐米飲下。治大腸寒滑﹐小便精出﹐諸熱藥未效者。

訶子散訶子一兩﹐半生半熟﹐木香五錢﹐甘艸﹑黃連各三錢﹐爲末。每二錢﹐白術﹑芍藥煎湯下。治瀉痢久不止者。

古蔻附丸肉豆蔻二兩﹐附子一兩半﹐爲末﹐粥丸梧子大。每八十丸﹐蓮子煎湯下。治髒寒脾瀉﹐及老人中气不足﹐久瀉不止。

二神丸破故紙四兩﹐肉豆蔻二兩﹐爲末﹐用大棗四十九枚﹐生薑四兩同煮﹐棗爛去姜﹐取棗肉和藥﹐搗丸梧子大。每五十丸﹐空心鹽湯下。治脾胃虛弱﹐泄瀉不止﹐全不思食。一方加小茴一兩﹐木香五錢﹐名四神丸﹐治脾腎晨瀉。

治痛蒼防芩芍﹐衛生海靑斂痰火﹔治痛瀉方白術三錢﹐白芍二錢﹐陳皮一錢半﹐防風一錢﹐水煎或爲丸服﹐如久瀉加升麻六分。

古蒼防湯蒼術四錢﹐防風二錢﹝一方加麻黃一錢﹐姜七片﹞﹐煎服。治挾風瀉痢﹐脈弦﹐頭微痛者﹐宜此微汗之。

蒼芍湯蒼術四錢﹐芍藥二錢﹐黃芩一錢﹐或加淡桂少許﹐水煎服。治下痢痛甚﹐能散上中焦食積濕熱。

衛生湯人參﹐白術﹑茯苓﹑陳皮﹑甘艸﹑山藥﹑薏苡仁﹑澤瀉﹑黃連各等分﹐水煎服。

海靑丸海粉一兩﹐靑黛三錢﹐黃芩二錢﹐神曲一兩﹐畱半煮丸梧子大。每二三十丸﹐白湯下。治痰積瀉。

已寒歸朴味萸﹐升陰香茸補虛。

大已寒丸蓽茇﹑肉桂各四兩﹐漧薑﹑良姜各六兩﹐爲末﹐麵糊丸梧子大。每三十丸﹐米飲下。治沈寒痼冷﹐臟腑虛憊﹐心腹痛﹐脇肋脹滿﹐腸鳴泄瀉﹐自利自汗。

當歸濃朴湯良姜二錢﹐官桂一錢二分﹐當歸﹑濃朴各八分﹐水煎服﹐治肝經受寒﹐面色靑慘﹐厥而下利。

小白術湯白術二錢﹐當歸﹑濃朴各一錢﹐龍骨﹑艾葉各五分﹐姜五片﹐煎服。治飧瀉腹痛﹐此風入中也。

古味萸散五味子四兩﹐吳茱萸一兩﹐同炒香熟﹐爲末。每二錢﹐陳米飲下。治腎虛五鼓洞瀉。一方加故紙﹑肉豆蔻﹐搗蒜膏爲丸﹐服之亦妙。

升陰丸熟地黃五錢﹐白芍﹑知母各三錢﹐升麻﹐漧薑各二錢﹐甘艸一錢﹐爲末﹐粥丸服。治久病大腸气瀉。

香茸丸乳香三錢﹐鹿茸五錢﹐肉豆蔻一兩﹐每个切作兩片﹐入乳香在內﹐麵包煨﹐麝香少許﹔爲末﹐陳米飯丸梧子大。每五十丸﹐米飲下。治日久冷瀉及酒泄。

吞酸淸痰降火﹐九味四味萸連﹔淸痰丸蒼術二兩﹐香附一兩半﹐栝蔞仁﹑半夏各一兩﹐黃連﹑黃芩各五錢﹐爲末﹐麵糊丸梧子大。每五十丸﹐食遠茶淸下。治吞酸嘈雜。

九味萸連丸吳茱萸﹑陳皮﹑蒼術﹑黃連土炒﹑黃芩土炒﹑桔梗﹑茯苓﹑半夏各一兩﹐爲末﹐神曲糊丸綠豆大。每二三十丸﹐時時津液下。治郁積酸證。

四味萸連丸黃連一兩﹐吳萸一錢﹐桃仁二十四枚﹐陳皮五錢﹐半夏一兩半﹐爲末﹐神曲糊丸綠豆大。每百丸﹐姜湯下。治痰火挾瘀。

吐酸消食透膈﹐曲術芒黃殊別。

透膈湯木香﹑白豆蔻﹑檳榔﹑砂仁﹑枳殼﹑濃朴﹑半夏﹑靑皮﹑陳皮﹑甘艸﹑大黃﹑芒硝各八分﹐姜棗煎﹐食後通口服。治脾胃不和﹐中脘气滯﹐胸膈滿悶﹐噎塞不通﹐噫气吞酸﹐脇肋刺痛﹐嘔逆痰涎﹐飲水不下。

曲術丸神曲三兩﹐蒼術一兩半﹐陳皮一兩﹐爲末﹐薑汁煮神曲糊丸﹐梧子大。每七十丸﹐姜湯下。治中脘宿食畱飲﹐酸蜇心痛﹐牙齒亦酸﹐或吐淸水。

五疸有汗桂﹐無汗礬石硝石頗靈﹔桂枝苦酒湯黃三錢﹐芍藥﹑桂心各八分﹐水煎﹐入苦酒三匙﹐初服當心煩﹐以苦酒阻故也﹐至六七日稍愈。

治黃汗身腫發熱。如經久腰以下無汗﹐彊痛不食﹐煩躁小便不利者﹐本方用桂枝﹐加甘艸四分﹐姜煎微汗﹐未汗再服。

陳湯黃﹑赤芍﹑茵陳各一錢﹐石膏二錢﹐麥門冬﹑豆豉各五分﹐姜煎溫服。治黃汗。

古礬硝散礬石﹑硝石各一錢﹐爲末。大麥粥飲調服﹐取汗。治女勞疸。或去硝換滑石﹐治濕疸。

葛術湯葛根﹑白術﹑桂心各一錢﹐豆豉﹑杏仁﹐甘艸各五分﹐枳實三分﹐水煎服。熱者﹐去桂﹑術﹐加山梔一錢。治酒疸及脾經肉疸﹑癖疸﹑勞役疸﹑腎經黑疸。

谷疸丸苦參三兩﹐龍膽艸一兩﹐爲末﹐牛膽汁和丸梧子大。每五十丸﹐空心麥飲下。一方加山梔五錢﹐人參七錢半﹐豬膽汁入蜜丸服﹐兼治勞役疸。

瘴疸丸茵陳﹑山梔﹑大黃﹑芒硝各一兩﹐杏仁六錢﹐常山﹑鱉甲﹑巴豆各四錢﹐豆豉二錢﹐爲末﹐蒸餅爲丸梧子大。每三丸﹐米飲下。吐利爲效﹐未效加一丸。治時行及瘴瘧疫癘﹐忽發黃﹐殺人最急。如覺體气有異者﹐急制服之。

虛疸無積秦艽﹐有積小溫大溫極切。

秦艽飲秦艽﹑當歸﹑白芍﹑白術﹑官桂﹑陳皮﹑茯苓﹑熟地﹑半夏﹑小艸﹑川芎各四分﹐甘艸二分﹐姜煎。治五疸涉虛﹐口淡咽漧寒熱。

四白湯白術﹑白芍﹑白茯﹑扁豆﹑人參﹑黃各一錢﹐甘艸五分﹐姜棗煎﹐治色疸。

小溫中丸鍼砂一兩﹐山楂﹑靑皮﹑蒼術﹑神曲各二兩﹐白術三兩﹐香附便制一兩半﹐春加川芎﹐夏加苦參或黃連﹐冬加吳萸或漧薑。一方無白術﹑山楂﹑參﹑萸﹐有山梔。治黃膽與食積。

大溫中丸鍼砂一兩﹐陳皮﹑蒼術﹑濃朴﹑靑皮﹑三稜﹑莪術﹑黃連﹑苦參﹑白術各五錢﹐生甘艸二錢﹐香附一兩半﹔一方無黃連﹑參﹑術﹐爲末﹐俱醋糊爲丸梧子大。每七八十丸﹐空心鹽湯下﹐治黃膽﹑黃胖與黃腫﹐又可借爲制肝燥脾之用。如脾虛者﹐須以參﹑術﹑芍﹑甘﹑陳皮作湯使。以上二方用鍼砂﹐不如用靑礬代之爲妙。

傷酒面而黃者﹐﹝用完﹞絲瓜燒灰﹔爲末﹐傷面麵湯下﹐傷酒酒上﹐數服效。

喫茶米而黃者﹐二術爲屑。

治黃愛喫茶﹐用白術﹑蒼術各三兩﹐石膏﹑白芍﹑黃芩﹑南星﹑陳皮各一兩﹐薄荷七錢﹐爲末﹐砂糖水煮﹐神曲爲丸﹐砂糖水下。

治黃喫生米用白術一錢半﹐蒼術一錢三分﹐陳皮﹑白芍﹑神曲﹑麥芽﹑山楂﹑茯苓﹑石膏各一錢﹐濃朴七分﹐藿香五分﹐甘艸三分﹐水煎﹐臨熟入砂糖一匙調服。

通用使君子二兩﹐南星姜制﹑檳榔各一兩﹝如喫生米﹐用麥芽一斤炒過﹔喫茶葉用茶葉一斤炒過﹔喫黃泥用壁土一斤火焙﹔喫黑炭﹐用黑炭一斤炒燥﹞爲末﹐煉蜜爲丸梧子大。每早砂糖水下五十丸﹐效。

熱腫汗下﹐麻甘葶藶與香平﹐或浚川布海以奪身浮﹔古麻甘湯麻黃二錢﹐甘艸一錢﹐水煎熱服﹐取汗避風。治水腫從腰以下俱腫。如肢冷屬少陰﹐加附子﹐惟老人虛人﹐不可輕用。

葶藶丸葶藶﹑防己﹑木通﹑杏仁﹑貝母各一兩﹐爲末﹐棗肉搗膏爲丸梧子大。每五十丸﹐食遠﹐桑白皮煎湯下。治肺气咳喘﹐面目浮腫﹐喘促不安﹐小便赤澀。

香平丸香附﹑黑牽牛﹑三稜﹑莪術﹑幹生薑各三兩﹐平胃散一斤﹐爲末﹐醋糊丸﹐或入鴨頭鮮血爲丸﹐梧子大﹐生薑湯下。治水腫﹑气腫﹑血腫。

浚川丸從面腫起根在肺﹐加桑白皮﹔從四肢腫起根在脾﹐加大戟﹔從背腫起根在膽﹐加雄黃﹔從胸腫起根在皮膚﹐加茯苓﹔從脇腫起根在肝﹐加芫花﹔從腰腫起根在胃﹐加甘遂﹔從腹腫起根在肺﹔加商陸﹔從陰腫起根在腎﹐加澤瀉﹔從手腫起根在腹﹐加巴戟﹔從腳腫起根在心﹐加葶藶﹐共爲末﹐加者一兩﹐余藥各五錢。

五更姜湯調下一錢﹐以利爲度﹐忌魚﹑面﹑鹽百日﹐如百日內不愼復腫者﹐將前末醋糊爲丸﹐每服三十丸﹐木香湯下。又從臍腫起根在腸﹐加薑汁﹔從頭目腫起加羌活﹔從膈至小腹腫起根在膀胱﹐仍加桑白皮。此方察病根證﹐治十種水气初起﹐故又名十水丸。

布海丸昆布﹑海藻各一斤﹐洗淨入罐成膏﹐枳實四兩﹐陳皮二兩﹐靑皮一兩﹐蓽澄茄﹑靑木香各五錢﹝如气盛加三稜﹑莪術各二兩﹞﹐爲末﹐入前膏爲丸﹐空心沸湯下。治水腫﹑痰腫﹑气腫﹑鼓脹喘咳及瘕癭癅。

緊皮丸蓽澄茄三錢﹐漧漆二錢﹐枳殼四兩﹐蒼術﹑烏藥﹑香附﹑三稜﹑莪術﹑木香﹑砂仁﹑紅豆蔻﹑艸果﹑茯苓各一兩﹐爲末﹐醋糊丸。腫消後卽服﹐或千金養脾丸﹑枳術丸。

虛腫分消﹐復元實脾與金丹﹐或丹房奇術以塗臍穴。

中滿分消丸酒芩六錢﹐黃連﹑枳實﹑半夏﹑濃朴各錢﹐姜黃﹑白術﹑人參各二錢半﹐甘艸﹑豬苓各一錢﹐幹生薑﹑白茯﹐砂仁各二錢﹐知母﹐澤瀉﹑陳皮各三錢﹝一方無甘艸﹑豬苓﹞﹐爲末﹐蒸餅丸梧子大。每百丸焙熱﹐白湯或姜湯下﹐寒因熱用﹐故焙熱服之。治中滿鼓脹﹑气脹﹑水脹﹑大熱脹。

中滿分消湯益智仁﹑半夏﹑木香﹑茯苓﹑升麻各七分半﹐眞川烏﹑人參﹑靑皮﹑當歸﹑生薑﹑柴胡﹑漧薑﹑蓽澄茄﹑黃連各半錢﹐黃﹑吳萸﹑艸豆蔻﹑濃朴﹑黃柏各半分﹝一方有麻黃﹑澤瀉﹞﹐水煎服。忌房勞﹑濕﹑面﹑生冷。治中滿寒脹寒疝﹐二便不通﹐四肢厥冷不收﹐食入反出﹐奔豚不收﹐一切寒證。

澤瀉湯澤瀉﹑赤茯﹑枳殼﹑豬苓﹑木通﹑檳榔﹑黑牽牛各等分爲末﹐每服二錢﹐生薑﹑蔥白煎湯調服﹐治水腫大小便祕澀。

復元丹附子二兩﹐木香﹑小茴﹑川椒﹑獨活﹑濃朴﹐白術﹑陳皮﹑吳萸﹑桂枝和一兩﹐澤瀉一兩半﹐肉果﹑檳榔各錢﹐爲末﹐糊丸梧子大。每五十丸﹐紫蘇煎湯下。治脾腎俱虛﹐發爲水腫﹐四肢虛浮﹐心腹堅脹﹐小便不通﹐面目下腫。

實脾散濃朴﹑白術﹑木瓜﹑木香﹑漧薑﹑艸果﹑大腹子﹑白茯﹐附子各五分﹐甘艸二分﹐姜棗煎服。

治陰水發腫﹐宜先實脾土。

金丹蒼術四錢半﹐艸烏二錢﹐山豆一錢半﹐羌活二兩﹐杏仁二十一个﹐爲末﹐麵糊丸梧子大。每十一丸﹐臨臥姜湯下﹐忌鹽﹑醬﹑房事。治十種水气鼓脹。

丹房奇術治腫脹。巴豆四兩﹐水銀粉二錢﹐硫黃一錢﹐同研成餅﹐先用新綿一塊鋪臍上﹐次以餅當臍掩之﹐外用帛縛﹐加人行五里﹐自然瀉下惡水﹐待行三五次去藥﹐以粥補住﹐久患者隔日取水﹐神效。

風熱相乘囊腫﹐三白牽牛﹔三白散白醜二兩﹐桑白皮﹑白術﹑木通﹑陳皮各五錢﹐爲末。每二錢﹐姜湯調服。治膀胱蘊熱﹐風濕相乘﹐陰囊腫脹﹐大小便不利。

虫蟻吹著陰脬﹐單煎蟬蛻。

單蟬蛻散用蟬蛻五錢﹐水煎洗腫處﹐再溫再洗﹐腫痛立消﹐洗後與五苓散加燈心。治陰囊忽腫﹐多坐地爲風﹐或虫蟻吹著。

八味千金﹐養腎養脾﹔加味八味丸附子二兩﹐白茯苓﹑澤瀉﹑官桂﹑牛膝﹑車前子﹑山藥﹑山茱萸﹑牡丹皮各一兩﹐熟地黃五錢﹐爲末﹐蜜丸梧子大。每七十丸﹐空心米飲下。治脾腎虛損﹐腰重腳重﹐小便不利。如熱者﹐去桂﹑附。

千金養脾丸枳實﹑陳皮﹑麥芽﹑三稜﹑莪術﹑小茴﹑白姜﹑肉豆蔻﹑砂仁﹑茯苓﹑良姜﹑益智仁﹑胡椒﹑木香﹑藿香﹑薏苡仁﹑紅豆蔻﹑白術﹑丁香﹑山藥﹑扁豆﹑桔梗﹑人參﹑甘艸﹑神曲各等分﹐蜜丸彈子大。每細嚼一丸﹐白湯溫酒任下。治脾虛停寒畱飲﹐膈噎翻胃吐食﹐常服養脾進食。

枳術續斷﹐分气分血。

加味枳術湯枳實﹑白術﹑紫蘇﹑辣桂﹑陳皮﹑檳榔﹑桔梗﹑木香﹑五靈脂各二分﹐半夏﹑白茯苓﹑甘艸各三分﹐姜煎溫服。治气爲痰飲所膈﹐心下堅脹﹐名曰气分。

續斷飲玄胡索﹑當歸﹑川芎﹑牛膝﹑續斷﹑赤芍﹑辣桂﹑白芷﹑五靈脂﹑羌活各二分﹐赤茯苓﹑牽牛﹑半夏﹑甘艸各三分﹐姜煎溫服。治瘀血畱滯﹐血化爲水﹐四肢浮腫﹐皮肉赤紋﹐名曰血分。

雄黃漧漆﹐蛇虫水毒成瘕﹔古漆雄丸眞生漆一斤﹐鍋內溶化﹐麻布絞去渣﹐復入鍋內熬幹﹐雄黃一斤﹐爲末﹐醋糊丸梧子大。每四分﹐大麥芽煎湯下。治水蠱。

柴靑枳橘﹐男婦陰幽腫裂。

柴靑瀉肝湯治男子肝火旺極﹐陰莖腫裂﹐健硬不體﹐卽小柴胡湯加黃連﹑靑皮。蓋玉莖萬筋之總﹐小柴胡肝膽正藥﹐加黃連助柴胡瀉肝火﹐靑皮瀉肝气。

枳橘熨婦人陰腫如石﹐痛不可忍﹐二便不利﹐欲死者﹐用陳皮﹑枳實各四兩﹐炒令香熱﹐以絹袋盛之﹐徧身從上至下及陰腫處﹐頻頻熨之﹐冷則又換﹐直至喉中覺枳實气﹐則痛止腫消便利矣。

虛脹順气寬中保命﹐實則四炒枳殼爲丸﹔木香順气湯木香﹑幹生薑﹑升麻﹑柴胡各四分﹐濃朴﹑白茯苓﹑澤瀉﹑半夏各一錢﹐靑皮﹑陳皮各六分﹐益智仁﹑吳萸各三分﹐艸豆蔻﹑當歸各五分﹐蒼術八分﹐水煎服﹐忌生冷硬物。治內傷濁气﹐在上則生脹﹐至夜尢甚。此方用升﹑柴引淸气上行﹐茯﹑澤導陰气下降﹐更佐吳萸苦以瀉之﹐姜﹑蔻半夏﹑益智溫中﹐蒼﹑朴﹑靑皮﹑木香順气﹐歸﹑橘調和榮衛﹐經所謂畱者行之﹐結者散之﹐瀉之上之下之﹐淸濁各安其位矣。

寬中健脾丸白術六兩﹐人參﹑黃﹑蒼術﹑茯苓﹑五加皮各二兩﹐黃連﹝用茱萸水炒過﹞﹑白芍﹑澤瀉各二兩半﹐陳皮﹝用鹽水炒過﹞﹑半夏﹑香附﹑薏苡仁﹑山楂各三兩﹐艸豆蔻﹑蘇子﹑蘿卜子各一兩半﹐沈香六錢﹐大栝蔞二个﹝每个鏤一孔﹐用川椒末三錢﹐多年糞末二錢﹐裝入栝蔞內﹐紙糊瓜口﹐鹽泥固濟曬漧﹐紅爲度﹐去泥與黑皮﹞﹐同前藥爲末﹐用荷葉﹑大腹皮煎湯煮黃米﹐糊丸梧子大。每百丸﹐白湯下。治單腹脹﹐及脾虛腫滿﹐膈中閉塞﹐胃口作痛﹐神效。

諸蠱保命丹肉蓯蓉三兩﹐靑礬﹑紅棗﹑香附各一斤﹐大麥芽一斤半﹐先將蓯蓉﹑靑礬入罐內﹐同煙盡﹐和前藥爲末﹐糊丸梧子大。每二十丸﹐食後酒下。治蜘蛛蠱脹。

蛤蟆煮肚法用癩蛤蟆一个﹐入豬肚內煮熟﹐去蛤蟆﹐將肚一日食盡。治蠱脹﹐兼治浮腫。

四炒枳殼丸枳殼一斤﹐分作四分﹐用芫荽子﹑蘿卜子﹑小茴﹑漧漆各一兩﹐各炒一分﹐以枳殼黃色爲度﹐擇出枳殼爲末﹐以四味炒藥煎湯﹐煮糊爲丸梧子大。每五十丸﹐空心米飲下。治气血凝滯﹐腹內蠱脹﹐翻胃嘔吐不食﹐神效。

牽牛丸木香﹑白茯苓﹑濃朴各一兩﹐大黃﹑澤瀉各一兩半﹐滑石﹑黑牽牛各六兩﹐爲細末﹐水煮稀糊爲丸如梧桐子大。每服三五十丸﹐淡姜湯送下。治肚實脹﹐二便不通。

濃朴湯濃朴﹑枳殼﹑髙良姜﹑檳榔﹑朴硝﹑大黃等分﹐水煎服。治脹滿。

積脹廣術醋鱉保安﹐瘀則散血消腫是嚙。

廣木潰堅湯半夏七分﹐黃連六分﹐濃朴﹐黃芩﹑益智﹑艸豆蔻當歸各五分﹐柴胡﹑澤瀉﹑神曲﹑靑皮各三分﹐莪術﹑升麻﹑紅花﹑吳萸﹑甘艸各二分﹐渴者加葛根四分﹐姜煎溫服。治中滿腹脹﹐積塊堅硬﹐坐臥不安﹐二便滯澀﹐上气喘促﹐徧身虛腫。

醋鱉丸鱉甲﹑訶子皮﹑漧薑各等分爲末﹐醋糊丸梧子大。每三十丸﹐空心白湯下。治癖。

保安丸大黃三兩﹐附子五錢﹐漧薑一兩﹐鱉甲一兩半﹐爲末﹐米醋熬膏﹐和丸梧子大。每二十丸﹐空心醋湯或米飲下﹐取積下爲度。治積心腹﹐內結如拳﹐上搶心痛及臍腹痛。

散血消腫湯川芎一錢二分﹐當歸尾﹑半夏一錢﹐莪術﹑人參各七分﹐砂仁七枚﹐木香﹑五靈脂﹑官桂各五分﹐甘艸四分﹐紫蘇三分﹐芍藥五分﹐姜﹑棗煎服。治男婦血脹﹐煩躁﹐漱水不咽﹐神思迷忘﹐小便利﹐大便黑。

禹余蛇石﹐善制肝以補脾﹔禹餘糧丸鍼砂五兩﹐水淘淨﹐炒幹入禹餘糧三兩﹐同用醋二碗煮﹐令醋幹﹐又以火通紅﹐取出去火毒﹐研細﹔蛇含石三兩﹐火醋淬。以上三味爲主﹐其次量人虛實加後藥﹕木香﹑牛膝﹑莪術﹑白蒺藜﹑桂心﹐川芎﹑白豆蔻﹑土茴香﹑三稜﹑羌活﹑茯苓﹑漧薑﹑靑皮﹑附子﹑陳皮﹑當歸各五錢﹐爲末﹐蒸餅糊丸梧子大。

每五十丸﹐空心酒下﹐忌鹽。治水腫鼓脹中滿喘及水脹气脹。蓋腫脹乃寒濕痞滯﹐非此熱燥不能開通。如病少退﹐當服補气血﹐補脾之藥﹐可免後患﹐惟壯實人可用﹐虛者禁服。

蜈蚣麝香﹐可內消而外劫。

內消散蜈蚣酒炙爲末﹐每服一錢﹐用雞子兩个打開﹐將蜈蚣末入內攪勻﹐紙糊幹﹐向沸湯煮﹐日進一服﹐連進三服患卽瘳矣。治一槪腹脹﹐大如稍箕﹐神效。

外敷神膏川大黃﹑朴硝各四兩﹐麝香一錢﹐爲末﹐每二兩﹐和大蒜搗成膏敷患處。治男婦積聚脹滿﹐血蠱等證。

濁多虛火﹐金蓮樗柏遠志勝眞珠﹔金蓮丸白茯苓﹑石蓮肉﹑龍骨﹑天門冬﹑麥門冬﹑柏子仁﹑當歸﹑酸棗仁﹑紫石英﹑遠志﹑乳香﹑龍齒各一兩﹐爲末﹐蜜丸梧子大﹐朱砂爲衣。每七十丸﹐空心溫酒或棗湯下。治思慮傷心﹐小便赤濁。

樗柏丸樗白皮一兩﹐黃柏三兩﹝治濕熱﹞﹐靑黛﹝解郁降火﹞﹑漧薑﹝斂肺气下降﹐生陰血﹐且能監制﹞

各三錢﹔滑石﹝利竅﹞﹑蛤粉﹝入腎﹞﹑神曲﹝燥濕﹞各五錢﹐痰甚加南星﹑半夏﹑爲末﹐神曲糊丸梧子大。每七十丸﹐空心白湯下﹐虛勞四物湯下﹐治濕熱痰火濁證﹐兼治便毒。一方去滑石﹐漧薑﹐加知母﹑牡蠣﹐治遺精。

遠志丸遠志八兩﹐茯神﹑益智仁各二兩﹐爲末﹐酒煮麵糊丸梧子大。第五十丸﹐臨臥棗湯下。治赤濁因勞心者﹐神效。

眞珠粉丸蛤粉滋陰﹐黃柏降火﹐等分﹐水丸酒下。治遺精﹑白濁﹐或加樗皮﹑靑黛﹑滑石﹑知母尢妙。

濁因寒濕﹐星半蛤粉蒼術名難說。

星半蛤粉丸蛤粉二兩﹐南星﹑半夏﹑蒼術﹑靑黛各一兩﹐神曲糊爲丸﹐姜湯下。治濕熱白濁。

蒼術難名丹蒼術半斤﹐茴香﹐川楝子各一兩半﹐川烏頭﹑破故紙﹑茯苓﹑龍骨各一兩﹐爲末﹐酒曲糊丸梧子大﹐朱砂爲衣。每五十丸﹐砂仁煎湯或糯米湯下。治元陽气衰﹐脾精不禁﹐漏淋濁瀝﹐腰痛力疲。

四炒固眞丹蒼術一斤﹐分作四分﹐一分用茴香﹑靑鹽各一兩炒﹐一分用川烏﹐川楝各一兩炒﹐一分用川椒﹑故紙各一兩炒﹐一分用酒﹑醋炒﹐俱以術黃爲度﹐去各炒藥﹐爲末﹐煮藥酒醋打糊丸梧子大。每三十丸﹐男子酒下﹐婦人淡醋湯下。治元髒久虛﹐遺精白濁﹐五淋七疝﹐婦人崩帶下血﹐子宮血海虛冷等證。

古龍蠣丸龍骨﹑牡蠣各五錢﹐爲末﹐同入鯽魚腹內﹐用紙裹入灰火內煨熟﹐取出去紙﹐搗丸梧子大。每三十丸﹐米飲下。治小便白濁﹐更加入茯苓﹑遠志等分﹐尢妙。

威喜丸白茯苓切細﹐以獵苓一分﹐同放於瓷器內﹐用水煮二十餘沸﹐取出焙榦爲末四兩﹐將黃蠟四兩溶化﹐搜和茯苓末爲丸彈子大。空心細嚼﹐津液徐徐送下。以小便淸爲度﹐切忌食醋。治腎有邪濕﹐精气不固﹐夢泄白濁。

諸般腰痛羨立安﹐龍虎杜仲療風虛﹔立安丸萆二兩﹐故紙﹑木瓜各一兩半﹐牛膝﹑續斷﹑杜仲各一兩﹐爲末﹐蜜丸梧子大。每五十丸﹐溫酒下。治諸般腰痛﹐步服溫腎元﹐壯腰腳。

加味龍虎散蒼術一兩﹐艸烏﹑黑附子各二錢﹐全蠍五錢﹐天麻三錢﹐爲末。每一錢﹐淋黑豆酒調服。

能養腎气﹐治積聚瘕﹐內傷生冷﹐外中風寒﹐腰腳膝脛曲折攣拳﹐筋骨疼痛﹐經年不能常履者﹐如神。

杜仲丸杜仲﹑龜版﹑黃柏﹑知母﹑枸杞子﹑五味子﹑當歸﹑芍藥﹑黃﹑故紙各一兩﹐爲末﹐煉蜜同豬脊髓和丸梧子大。每八十丸﹐空心鹽湯下。治腎虛腰痛﹐動止軟弱﹐脈大虛疼不已。

摩腰丹附子尖﹑川烏尖﹑南星﹑朱砂﹑漧薑各一錢﹐雄黃﹑樟腦﹑丁香﹑麝香各五分﹐爲末﹐蜜丸芡實大。每一丸﹐薑汁化開﹐烘熱置掌中﹐摩腰上﹐令盡粘肉﹐熱帛縛定﹐腰熱如火妙﹐間三日用一丸﹐或加吳萸﹑肉桂。治寒濕腰痛及婦人白帶。如疝气外腎腫大﹐加丁香﹑麝香摩上﹐及橫骨上軟布覆之﹐一宿卽消。

久甚腰疼誇速效﹐龜樗蒼柏祛痰熱。

速效散川楝肉﹝用巴豆五粒同炒赤﹐去巴﹞﹑茴香﹑故紙各一兩﹐爲末。每一錢﹐空心熱酒調服﹐治男婦腰痛不可忍。

龜樗丸龜版一兩﹐樗白皮﹑蒼術﹑滑石各五錢﹐白芍﹑香附各四錢﹐爲末﹐粥丸服。治濕痰腰痛。

大便泄﹐或加蒼術﹑威靈仙尢妙﹔凡腔子裏气﹐須用些木香行气。

七味蒼柏散蒼術﹑黃柏﹑杜仲﹑故紙﹑川芎﹑當歸﹑白術各一錢﹐水煎服。治濕熱腰痛﹐動止滯重﹐不能轉側。

七香異香順气﹐佐以調肝﹔七香丸丁香﹑香附﹑甘艸各一兩二錢﹐甘松八錢﹐益智仁六錢﹐莪術﹑砂仁各二錢﹐爲末﹐蒸餅糊丸﹐綠豆大。每三十丸﹐米飲下。治鬱悶憂思﹐或閃挫跌撲﹐一切气滯腰痛。

異香散石蓮肉﹑甘艸﹑莪術﹑三稜﹑益智仁各五分﹐靑皮﹑陳皮各一錢半﹐濃朴一錢﹐鹽一撮﹐姜棗煎服。治心腎不和﹐腰痛傴僂﹐腹脇膨脹﹐飲食難化﹐噫气吞酸﹐一切冷气結聚﹐腹中刺痛。

人參順气散人參﹑川芎﹑桔梗﹑白術﹑白芷﹑陳皮﹑枳殼﹑麻黃節﹑烏藥﹑白姜﹑甘艸各一錢﹐水煎服。

治气滯腰疼及感風寒﹐頭疼鼻塞﹔或諸風蜷痺﹐眩暈斜。

調肝散半夏三分﹐辣桂﹑木瓜﹑當歸﹑川芎﹑牛膝﹑細辛各二分﹐石菖蒲﹑酸棗仁各一分﹐姜﹑棗煎服。

治鬱怒傷肝﹐發爲腰痛。

獨活瀉腎解熱﹐兼醫勞乏。

獨活湯獨活﹑羌活﹑防風﹑肉桂﹑大黃﹑澤瀉各九分﹐當歸﹑桃仁﹑連翹各一錢半﹐炙甘艸六分﹐防己﹑黃柏各三錢﹐水﹑酒各半煎服。治勞役腰痛如折﹐沈重如山。

瀉腎湯大黃一合﹝用密器水浸一宿﹞﹐磁石八錢﹐玄參﹑細辛各四錢﹐芒硝﹑茯苓﹑黃芩各三錢﹐生地汁﹑石菖蒲各五錢﹐甘艸二錢﹐每服一兩﹐以水二盞煎去渣﹐下大黃內藥汁中﹐更煮減一分﹐去大黃﹐下地黃汁微煎一二沸﹐下芒硝﹐食前溫服﹐治腎實熱﹐小腹脹滿﹐腰背急彊離解﹐便黃舌燥﹐四肢靑黑﹐耳聾夢泄等證﹐急宜服此救之。

疝虛冷也﹐四制茱萸川楝以內消之﹐兼用烏桂蘆橘玄胡索﹐欲止痛以除根﹐無過於豬脬茴硫﹔四制茱萸丸吳萸一斤﹐用酒﹑醋﹑白湯﹑童便各浸四兩﹐過一宿焙漧﹐入澤瀉二兩﹐爲末﹐酒糊丸梧子大。每三十丸﹐空心鹽湯下。治遠年近日疝气撮痛﹐偏墜腫硬﹐陰間濕癢﹐抓成瘡癬。

三萸內消丸山茱萸﹑食茱萸﹑吳茱萸﹑桔梗﹑川烏﹑茴香﹑蒺藜﹑靑皮﹑肉桂﹑川楝各二兩﹐大腹皮﹑五味子﹑海藻﹑玄胡索各二兩半﹐木香一兩半﹐桃仁﹑枳實﹑陳皮各一兩﹐爲末﹐酒糊丸﹐梧子大。每三十丸﹐空心溫酒下。治腎虛受邪﹐結成寒疝﹐陰囊偏墜﹐痛引臍腹﹔或生瘡瘍﹐時出黃水。

茱萸內消丸山茱萸﹑吳茱萸﹑川楝﹑馬蘭﹑茴香﹑靑皮﹑陳皮﹑山藥﹑肉桂各二兩﹐木香一兩﹐爲末﹐酒糊丸梧子大。每五十丸﹐溫酒鹽湯任下。治膀胱﹑腎虛受邪﹐結成寒疝﹐陰囊偏墜﹐痛連臍腹﹐小腸气刺﹐奔豚癖等證。

四炒川楝丸川楝肉一斤﹐分作四分﹐一分用麩一合﹑斑蝥四十九粒同炒﹐麩黃色去麩﹑蝥﹔一分用麩一合﹑巴豆四十九粒同炒﹐麩黃色去麩﹑豆﹔一分用麩一合﹑巴戟一兩同炒﹐麩黃色去麩﹑戟﹕一分用鹽一兩﹑茴香一協議炒﹐麩黃色去鹽﹑茴。再加木香﹑破故紙各一兩﹐爲末﹐酒糊丸梧子大。每五十丸﹐鹽湯下。

日三服。治一切疝气﹐腫痛縮小﹐久者斷根。

五炒川楝丸川楝肉五兩﹐一兩斑蝥一个炒﹐一兩小茴五錢﹑鹽五分炒﹐一兩故紙三錢炒﹐一兩黑醜三錢炒﹐一兩蘿卜子一錢炒﹐去各藥﹐畱小茴﹑故紙﹐爲末﹐酒糊丸。酒下﹐治釣腎。

金鈴丸川楝肉五兩﹐馬藺花﹑茴香﹑海蛤﹑海帶﹑破故紙﹑菟絲子各三兩﹐木香﹑丁香各一兩﹐爲末﹐麵糊丸梧子大。第五十丸﹐溫酒鹽湯任下。

治膀胱腫痛及小腸气陰囊腫﹐毛間水出。

去鈴丸用角茴一斤﹐以生薑一斤取自然汁浸一宿﹐約薑汁盡入茴香﹐然後入靑鹽二兩同炒赤﹐取出焙燥爲末﹐酒糊丸梧子大。每三十丸﹐溫酒米飲任下。此藥專實脾胃﹐以其有鹽能引入下部﹐遂大治小腸疝气﹐有薑汁專一發散﹐而無疏導之害﹐所以服之累效。

烏頭桂枝湯大烏頭一个﹐用蜜煮熟﹐肉桂﹑芍藥各三錢三分﹐甘艸二錢半﹐分二帖﹐姜棗煎﹐入前煮藥蜜半合調服。治風寒疝气﹐腹中疼痛﹐手足逆冷﹐及賊風入腹﹐攻刺五臟﹐身體拘急﹐轉側叫呼﹐陰縮﹐悉皆主之。

葫蘆巴丸葫蘆巴一斤﹐茴香十二兩﹐吳萸十兩﹐川楝肉十八兩﹐巴戟﹑川烏各六兩﹐爲末﹐酒糊丸梧子大。每十五丸﹐空心酒下﹔小兒五丸﹐茴香煎湯下。一方有黑醜﹐治小腸盤腸﹐奔豚疝气﹐偏墜陰腫﹐小腹有形如卵﹐上下走痛不可忍。

橘核丸橘核﹑海藻﹑昆布﹑海帶﹑桃仁﹑川楝各一兩﹐濃朴﹑玄胡索﹑枳實﹑桂心﹑木香﹑木通各五錢﹐爲末﹐酒糊丸梧子大。每六十丸﹐溫酒鹽湯任下。治四種疝﹐卵核腫脹﹐偏有大小﹐或堅硬如石﹐或引臍腹絞痛﹐甚則膚囊腫脹﹐或成瘡癰潰爛﹐輕則時出黃水。如虛寒加川烏﹐腫久不消加砂少許﹐有熱气滯加黑醜﹑大黃。

古玄蠍散玄胡索鹽炒五錢﹐全蠍一錢﹐爲末。每一錢﹐酒調服。治小腸疝气。

單竹茹湯竹茹一兩﹐水煎濃汁服之﹐治交接勞復﹐卵腫腹痛欲絕。

豬脬丸黑雄豬腰子一對﹐不見水去膜切碎﹐以大小茴香末各二兩同豬腰拌勻﹐再以前豬尿脬一个人腰子於內紮定﹐用酒三碗於砂鍋內懸煮至半碗﹐取起焙榦爲末﹐將余酒打糊丸梧子大。每五十丸﹐溫酒下。治諸疝除根。

八味茴香丸茯苓﹑白術﹑山楂﹑角茴﹑吳萸﹑荔枝核各一兩﹐枳實八錢﹐橘核三兩﹐爲末﹐蜜丸彈子大。

每細嚼一丸﹐姜湯下。治疝如神。

四味茴香散烏藥﹝酒浸一宿焙﹞﹑良姜﹑小茴﹑靑皮各一兩﹐爲末。每二錢﹐發時熱酒調服。治風寒傷肝﹐囊莖抽痛﹐欲名小腸气﹐痛不可忍。

硫荔丸荔枝核﹑陳皮﹑硫黃各等分爲末﹐飯丸梧子大。每十四丸酒下﹐其疼立止﹐如自覺疼甚不能支持﹐加用六丸﹐再不可多。治疝气上衝﹐築塞心臟欲死﹐手足厥冷者﹐其效如神。

荔核散荔枝核﹑茴香﹑靑皮各等分﹐銼散﹐炒令黃色勿焦﹐傾地上出火毒﹐爲末。每二錢﹐酒調服。

治腎大如斗﹐三劑除根。

疝濕熱也﹐加減柴正蒼柏以下滲之﹐更羨梔仁山楂靑木香﹐欲守效以活腎﹐不外乎梔附陳核。

加減柴苓湯柴胡﹑半夏﹑茯苓﹑甘艸﹑白術﹑澤瀉﹑豬苓﹑山楂﹑山梔﹑荔枝核各等分﹐姜煎服。治諸疝﹐各肝腎﹐順气消疝﹐治濕熱之劑。

加減八正散卽八正散加枳殼﹐熱盛加竹葉﹐治腎气實熱。如腫脹小便不利﹐口舌漧燥﹐去蓄﹑山梔﹑大黃﹑加葵子﹑豬苓﹑赤茯。

十味蒼柏散蒼術﹑黃柏﹑香附爲君﹐靑皮﹑玄胡索﹑益智仁﹑桃仁爲臣﹐茴香﹑附子﹑甘艸爲佐﹐水煎服。治疝作痛。

梔桃枳楂散山梔﹑桃仁﹑枳核﹑山楂各等分爲末﹐於砂缽內入薑汁用水燙起煎熱服﹐治陽明濕熱傳入太陽﹐惡寒發熱﹐小腹連毛際間悶痛不可忍。一方加吳萸﹐治食積與瘀血成痛及冷熱不調疝气。

靑木香丸黑醜三兩﹐補骨脂﹑蓽澄茄﹑檳榔各二兩﹐靑木香一兩﹔如冷者﹐去黑醜﹑檳榔加吳萸﹑香附﹐爲末﹐水丸梧子大。每五十丸﹐空心鹽湯下。治膀胱疝气腫痛及胸膈噎塞﹐气滯不行﹐腸中水聲﹐嘔噦痰逆﹐不思飲食﹐兼治气痢。一方用靑木香丸二百丸﹐以斑蝥七个爲末﹐同於瓦銚屬性武火上炒﹐令丸子微香﹐以瓷器蓋之﹐俟冷﹐去蝥﹐每五十丸﹐茴香酒下﹐最利小便。蓋疝屬肝﹐故借斑蝥以治風。

守效丸蒼術﹑南星﹑白芷﹑山楂各一兩﹐川芎﹐橘核﹑海石各五錢﹐秋冬加吳萸﹐有熱中山梔﹐堅硬加朴硝或靑皮﹑荔枝核﹐爲末﹐神曲糊丸服。治疝不痛者要藥。

活腎丸蒼術一兩﹑黃柏﹑枸杞子﹑滑石各七錢﹐南星﹑半夏﹑山楂﹑白芷﹑神曲各五錢﹐昆布﹑吳萸各三錢﹐爲末﹐酒糊丸梧子丸。每七十丸﹐空心鹽湯下。治木腎不痛。如熱加山梔﹐寒加附子﹐气加香附﹑玄胡索﹐血加桃仁﹐气塊加姜黃﹑莪術。

古梔附湯山梔仁四兩半炒過﹐大附子一枚炮熟﹐銼散﹐每服二錢﹐水一盞﹑酒半盞﹐煎至七分﹐入鹽一撮﹐溫服卽愈。治寒疝入腹﹐心腹卒痛及小腸膀胱气刺﹐脾腎气攻攣急﹐極痛不可忍﹐屈伸不能﹐腹中冷重如石﹐自汗不止者宜。

橘核散橘核﹑桃仁﹑山梔﹑川烏﹑吳萸各炒爲末﹐煎服。蓋橘核單止痛﹐烏頭散寒郁﹐山梔除濕熱﹐又引烏頭速下﹐不畱胃中。此方能分濕熱寒郁多少﹐用之甚捷﹐但亦不可多服久服。

積疝山楂﹐气疝黃連爲君﹔積疝丸山楂一兩﹐茴香﹑柴胡各二錢﹐牡丹皮一錢﹐爲末﹐酒糊丸梧子大。每五六十丸﹐鹽湯下。

气疝飲黃連用吳萸水浸炒一錢﹐人參﹑白術各七分﹐白芍﹑陳皮各五分﹐甘艸二分﹐生薑三片﹐水煎服。

女疝澤蘭﹐小兒牡丹特設。

澤蘭葉散澤蘭葉二兩﹐牡丹皮﹑柏子仁﹑赤芍﹑續斷各五錢﹐當歸﹑玄胡索﹑桂心﹑附子﹑牛膝﹑川芎﹑桃仁﹑漧漆﹑琥珀﹑沒藥﹑木香各三分﹐麝香一分﹐爲末。每二錢﹐溫酒調服。治婦人寒濕﹐或服水銀﹐以致子宮番出腫濕及風虛勞冷﹐气攻心腹疼痛﹐肢節拘急﹐體瘦無力﹐經候不調﹐飲食減少。

牡丹皮散牡丹皮﹑防風各等分爲末。每二錢﹐溫酒或鹽湯調服。治小兒外腎偏墜﹐外用鹽湯洗之。

風損香港腳﹐虎駿五獸三匱兮﹐地仙養眞﹔換腿丸木瓜四兩﹑薏苡仁﹑南星﹑石楠葉﹑石斛﹑檳榔﹑萆﹑牛膝﹑羌活﹑防風﹑黃﹑當歸﹑天麻﹑續斷各一兩﹐爲末﹐酒糊丸梧子大。每五十丸﹐溫酒鹽湯下。治足三陰經爲風寒暑濕之气所乘﹐發爲攣痺緩弱﹐上攻胸脇肩背﹐下注腳膝疼痛﹐足心發熱﹐行步艱辛。一方有炮附子﹑肉桂各一兩﹐蒼術一兩半﹐治腎經虛弱﹐幹濕香港腳腫痛無時及气痛喘促﹐舉動艱難﹐面色黧黑﹐二便祕澀﹐常服舒筋輕足﹐永無香港腳之患。

附虎四斤丸牛膝一斤﹐用酒五升浸透曬漧﹐乳香﹑沒藥各五錢﹐木瓜﹑天麻﹑肉蓯蓉各一斤﹐附子﹑虎脛骨各二兩﹐爲末﹐用前浸藥酒打糊丸梧子大。每五十丸﹐空心木瓜煎湯或鹽湯下。治腎虛寒﹐下攻腰腳﹐筋脈拘攣掣痛﹐履地艱辛﹐腳心陷痛﹐一切風寒濕痺香港腳緩弱。常服補虛除濕﹐大壯筋骨。

勝駿丸附子一个﹐當歸﹑天麻﹑牛膝各二兩﹐木香﹑羌活﹑全蠍﹑沒藥﹑甘艸各一兩﹐酸棗仁﹑熟地﹑防風各三兩﹐木瓜四兩﹐乳香五錢﹐麝二錢半﹐爲末﹐用生地一斤搗爛﹐以酒煮成膏和前藥爲丸彈子大﹐每臨臥細嚼一丸﹐酒下﹔或蜜丸梧子大﹐鹽湯下二十丸。治寒濕气﹐腳腰攣拳﹐或連足指走痛無定﹐筋脈不伸﹐行履不隨﹐常服益眞气﹐壯筋骨。

五獸三匱丸鹿茸﹑麒麟竭﹑虎脛骨﹑牛膝﹑金毛狗脊各等分﹐卽五獸也﹔又用附子一枚﹐去皮剜去中心﹐入辰砂塡滿﹐又用木瓜一枚去皮﹐剜去中心﹐入前附子於內﹐以附子末蓋口﹐卽三匱也。卻以三匱正坐於瓷罐內﹐重湯蒸至極爛﹐取出和五獸搗丸﹐芡實大﹐木瓜酒下。治气血耗損﹐肝腎不足﹐兩腳痿軟。

地仙丹川椒﹑附子﹑蓯蓉各四兩﹐菟絲子﹑覆盆子﹑白附子﹑羌活﹑防風﹑烏藥﹑赤小豆﹑骨碎補﹑萆﹑南星﹑牛膝﹑何首烏各二兩﹐白術﹑茯苓﹑川烏﹑甘艸﹑金毛狗脊各一兩﹐人參一兩半﹐地龍﹑木鱉子各三兩﹐黃二兩半﹐爲末﹐酒糊丸梧子大。每四十丸﹐空心溫酒下。治腎气虛憊﹐風濕流注﹐膝腳酸疼﹐步履無力﹐精神耗散﹔兼治五勞七傷吐血﹐腸風痔漏﹐一切風气﹐婦人無子等證。

養眞丹卽四物湯加羌活﹑天麻等分﹐蜜丸雞子大。每一丸﹐木瓜﹑菟絲子浸酒下。治肝虛爲四气所襲﹐手足頑麻﹐腳膝無力及癱瘓痰涎﹐半身不遂﹐言語謇澀﹐頭目昏眩﹐榮气凝滯﹐徧身疼痛﹔兼治產後中風﹐墜墮瘀血等證。

濕熱香港腳﹐松杉蒼柏紅檳兮﹐健步開結。

松節湯松節炒黃﹑桑白皮﹑蘇葉各一兩﹐檳榔三分﹐甘艸五錢﹐每三錢入燈心二十根﹐生薑三片﹐童便三分煎服。治香港腳入腹﹐心腹脹急﹐煩躁腫痛。

杉節湯杉節四兩﹐檳榔七枚﹐大腹皮一兩﹐靑橘葉四十九片﹐作一服﹐水煎分三服﹐一日飲盡。如大便通利﹐黃水未愈﹐過數日再進一服。病根去爲度。外用杉節﹑橘葉煎湯洗之﹐神效。

二炒蒼柏散蒼術鹽炒﹑黃柏酒炙各五錢﹐水煎服。二物皆有雄壯之气﹐如气實加酒少許﹐气虛加補气藥﹐血虛加補血藥﹐痛甚加薑汁﹐或爲末﹑爲丸服尢妙。治一切風寒濕熱香港腳﹐骨間作熱﹐或腰膝臀髀腫痛﹑令人痿用之神效。

加味蒼柏散蒼術一錢﹐白術八分去濕﹐知母﹑黃柏﹑黃芩各五分去熱﹐當歸﹑芍藥﹑生地各四分調血﹐木瓜﹑檳榔行气﹐羌活﹑獨活利關節﹐散風濕﹐木通﹑防己﹑牛膝引藥下行及消腫濕。各三分﹐甘艸和藥一分﹐姜煎溫服。有痰加竹瀝﹑薑汁﹐大便實加桃仁﹐小便澀倍牛膝。

紅花蒼柏丸蒼術﹑黃柏﹑紅花﹑牛膝﹑生地﹑南星﹑龍膽艸﹑川芎各等分爲末﹐酒糊丸服。治足脛腫﹐婦人亦宜。

檳榔蒼柏丸蒼術﹑黃柏﹑檳榔﹑防己﹑南星﹑川芎﹑白芷﹑犀角各等分爲末﹐酒糊丸服。治濕熱食積﹐痰飲流注。如血虛加牛膝﹑龜版﹐肥人加痰藥。

健步丸蒼術﹑歸尾各一兩﹐生地﹑陳皮﹑芍藥各一兩半﹐牛膝﹑吳萸﹑條芩各五錢﹐大腹子三錢﹐桂心一錢﹐爲末﹐蒸餅糊丸梧子大。每百丸﹐白術﹑木通煎湯下。治血虛及濕熱香港腳。

又方羌活﹑柴胡﹑滑石﹑甘艸﹑栝蔞根各半兩﹐防己一兩﹐防風﹑澤瀉各三錢﹐川烏﹑苦參各一錢﹐肉桂五分﹐爲末﹐酒糊丸梧子大。每日十丸﹐煎愈風湯下。治下虛濕熱﹐腰腿重痛﹐行步艱難。

開結導飲丸白術﹑陳皮﹑澤瀉﹑茯苓﹑神曲﹑麥芽﹑半夏各一兩﹐枳實﹑巴豆霜各一錢半﹐靑皮﹑漧薑各五錢﹐爲末﹐蒸餅爲糊丸梧子大。每四五十丸﹐溫水下。治腳因食積流注﹐心下痞悶。

羌活導滯湯羌活﹑獨活各一錢二分﹐大黃二錢四分﹐防己﹑歸尾各七分﹐枳實五分﹐水煎溫服。治香港腳初發﹐一身盡痛﹔或肢節腫痛﹐便溺阻隔。先以此藥導之﹐後用當歸拈痛湯以徹其邪。

椒囊法用川椒三斤﹐實於陳布袋中。置火踏上﹐跣足踏椒囊﹐蓋椒性熱﹐加以火气﹐則寒濕香港腳自然避去﹔或碎檳榔﹑熟艾各三分之一﹐尢效。

噫﹗治水禹王無所事﹐古有禹王丸今借用其字﹐節飲坡翁畱祕訣。

六气有燥﹐百病多兼﹐惟腎主便而主液﹐惟燥水虧而火炎。三消栝蔞根妙。

單栝蔞根丸栝蔞根薄切﹐以人乳汁拌蒸﹐竹瀝拌曬﹐爲末﹐蜜丸彈子大﹐噙化﹐或綠豆大。米飲下百丸。

膈消門冬味甜。

門冬飲子麥門冬﹑人參﹑知母各一錢﹐生地八分﹐茯神七分﹐五味子﹑栝蔞仁﹑葛根各五分﹐甘艸三分﹐竹葉七片﹐水煎服。治心移熱於肺﹐膈消胸滿﹐心煩津燥引飲。

蘭香以除陳郁﹐鹿茸菟絲兼艸﹔蘭香飲子石膏三錢﹐知母﹑生甘艸﹑防風各一錢﹐炙甘艸﹑人參﹑蘭香葉﹑白豆蔻﹑連翹﹑桔梗﹑升麻各五分﹐半夏二分﹐爲末﹐蒸餅糊調成餅﹐曬榦爲末﹐每二錢﹐淡姜湯下。治渴飲水﹐極善食而瘦﹐自汗﹐二便結數。

鹿菟丸鹿茸一兩﹐菟絲子﹑山藥各二兩﹐爲末蜜丸梧子大。每三十丸﹐米飲或人參煎湯﹐鹽酒任下。治飲酒積熱﹐燻蒸五臟﹐津血枯燥﹐小便並多﹐肌肉消爍﹐專嗜冷物寒漿。

黃六一湯黃六錢﹐甘艸一錢﹐棗煎服﹐治諸虛不足﹐胸中煩悸消渴﹐或先渴而欲發瘡﹐或病癰疽而後渴者宜。

鐵粉以制肝侵﹐豬肚繭絲忌食鹽。

鐵粉丸鐵粉水飛﹑雞炙焦﹑黃連各三兩﹐牡蠣二兩﹐爲末﹐蜜調成劑﹐以酥塗杵熟﹐丸如梧子大。每三十丸﹐加至四十丸﹐粟米飲下。治臟腑枯燥﹐口漧引飲﹐小便如脂。

黃連豬肚丸黃連﹑粱米﹑栝蔞根﹑茯神各四兩﹐麥門冬﹑知母各二兩﹐爲末﹐入雄豬肚內縛口置甑中蒸爛﹐加蜜杵丸梧子大。每百丸米飲下。治消渴彊中﹐亦能淸心補養。

單繭絲湯卽煮繭綿絲湯任意飲之﹐如非時以絲或綿煎湯代之﹐治腎消白濁及上中二消﹐饑渴不生肌肉﹐神效﹐忌食鹹物。

渴有虫者﹐苦楝入麝少許﹔單苦楝湯取根皮焙漧﹐入麝少許﹐水煎空心服。𨿽困頓不防﹐目侵下虫狀如蛔虫﹐其色眞紅﹐而渴頓止。

渴有痞者﹐辣桂牽牛旋添。

消渴痞丸黃連﹑靑黛﹑漧葛各一兩﹐黃芩﹑大黃﹑黃柏﹑山梔﹑薄荷﹑藿香﹑濃朴﹑茴香各五錢﹐木香﹑辣桂各二錢半﹐牽牛二兩﹐自利者去大黃﹑牽牛﹐爲末﹐水丸小豆大﹐小兒麻仁大。每十丸﹐溫水下﹐忌發熱物﹐治中消或挾諸血腸風﹐心脇脹滿﹐嘔吐痿弱﹐濕熱積毒等證。

燥結麻仁潤腸﹐當歸龍薈檳榔同義﹔小麻仁丸麻仁﹑當歸﹑桃仁﹑生地﹑枳殼各一兩爲末﹐蜜丸梧子大。每五十丸﹐空心白湯下。治血燥大便祕。

參仁丸麻仁﹑大黃各三兩﹐人參七錢半﹐當歸一兩﹐爲末﹐蜜丸梧子大。每三十丸﹐熱水下。治气壅風盛便祕﹐後重疼痛煩悶。

潤腸丸歸尾一錢﹐防風三錢﹐大黃﹑羌活各一兩﹐桃仁二兩﹐麻仁二兩半﹐皂角燒存性一兩三錢﹐其性得濕則滑﹐滑則燥結自開﹔風濕加秦艽倍皂角﹐脈澀气短加郁李仁﹔爲末﹐蜜丸梧子大。每五十丸﹐白湯下。

治久病腹中實熱﹐胃中伏火﹐大便閉澀。不思飲食﹐及風結血祕。

當歸龍薈丸當歸﹑龍膽艸﹑山梔﹑黃連黃柏﹑黃芩各一兩﹐大黃﹑蘆薈﹑靑黛各五錢﹐木香一錢﹐麝香五分﹐爲末﹐蜜丸小豆大。每二三十丸﹐姜湯下。治肝蘊風熱﹐時發驚悸﹐筋惕肉﹑螈搐搦﹐頭目昏眩﹐神志不寧﹐狂越罵詈﹐胸膈咽嗌不利﹔又治濕熱脇痛及食積因大飽﹑勞力﹑行房脇痛﹐腸胃燥澀﹐一切火熱等證。

檳榔丸檳榔﹑黃芩﹑大黃﹑白芷﹑枳殼﹑羌活﹑牽牛﹑麻仁﹑杏仁各一兩﹐人參五錢﹐爲末﹐蜜丸梧子大。每四十丸﹐空心熱水下。治大腸濕熱不通﹐心腹脹滿﹐大便祕結﹐有虫積者加雷丸﹐錫灰醋炒﹐爲末﹐空心砂糖調下﹐先將燒肉一片口中嚼之﹐葉去肉汁﹐然後服藥。

單檳榔散一味爲末。每二錢﹐蜜湯點服。治腸胃有濕﹐大便祕澀。

虛祕升麻導滯﹐滑柏蓯沈半硫隨拈。

導滯通幽湯升麻﹑當歸﹑桃仁各一錢﹐生地﹑熟地各五分﹐甘艸﹑紅花各一分﹐水煎﹐入檳榔末五分﹐或麻仁泥調服。治大便噎塞不通﹐气不得下。一方加大黃﹐名當歸潤燥湯。

導气除燥湯茯苓一錢半﹐滑石﹑知母﹑澤瀉各一錢﹐黃柏一錢二分﹐空心水煎服﹐治小便閉。

古蓯沈丸肉蓯蓉二兩﹐沈香一兩﹐爲末﹐用麻仁汁打糊爲丸梧子大。每七十丸﹐空心米飲下。治發汗過多﹐耗散津液﹐大腸祕結。

古半硫丸硫黃﹑半夏各等分爲末﹐麻仁汁或薑汁打糊丸梧子大。每七十丸﹐濕酒米飲下。治年髙冷祕。

掩臍法用蝸牛三枚﹐或田螺連殼搗爛﹐入麝少許貼臍中﹐以手揉按﹐立通大小二便。

麻油導法令人口含香油﹐以小竹管一个套入肛門﹐將油吹入肛門﹐過半時許﹐其油入腸﹐漸漸上行﹐片時卽通﹐兼治痘瘡餘毒轉熱﹐結滯腸間﹐大便閉塞﹐肛門連大腸不勝其痛﹐諸藥不效。

嗚呼﹗燥勝則元气勞而運納失常﹐享年不永﹔靜勝則元气和而饑渴無患﹐治心必嚴。

萬病皆由心生﹐而精溺跌撲﹐莫非心之狂喪﹔心病皆因火動﹐而脇肋痔漏﹐莫非火之攻衝。實火防風當歸﹐或單芩連苦梔石萸﹐比之三黃金花力更專﹔防風當歸飲滑石六兩﹐治三焦蘊熱﹐令火從小便出﹐大黃瀉陽濕熱從大便出﹐黃芩涼膈﹐柴胡解肌﹐防風淸頭目﹐人參﹑甘艸補气﹐當歸﹑芍藥補血﹐各一兩﹐每三錢姜煎服。此方瀉心肝之陽﹐補脾腎之陰﹐而無辛香燥熱之藥﹐眞治風熱﹑燥熱﹑濕熱挾虛之良劑。其功大於防風通聖散﹐又因以見益元散降火之甚也。

單黃芩丸用半枯芩炒黑爲末﹐用天門冬煎膏和丸服﹐治肺火降痰。或加川芎能調心血﹐心平則血不妄行﹐而火自降。

單瀉心湯又名單黃連湯。用黃連爲末﹐水調二三分﹐量病患大小與之﹐或煎服。治心實熱﹐癲狂譫語﹐二腑澀黃者。

單黃連丸用薑汁炒或酒炒﹐爲末﹐粥丸湯下。治心火﹐一切血熱﹑伏熱﹑酒熱﹑暑毒及肝火嘔逆等證。

單苦參丸炒爲末﹐水丸溫湯下。治肺風及痰火﹐兼治狂邪﹐大叫殺人﹐不避水火及徧身生瘡。滿頭面風粟癢腫﹐血痢。

單山梔丸炒黑爲末﹐蜜丸服。治肺與大腸爲最﹐解五臟結气﹐補少陰經血。或加故紙﹐善滋陰降火。

單石膏丸用火﹐去火毒﹐爲末﹐醋糊丸綠豆大。服之專瀉胃火﹑食積痰火。

古萸連丸黃連六兩﹐吳萸一兩﹐爲末﹐水丸或蒸餅丸﹐綠豆大﹐白湯下。治肝火气從左邊起。如治痢疾﹐用萸﹑連等分﹐同酒浸透﹐各自取出焙或曬﹐爲末糊丸梧子大。赤痢用黃連丸三十﹐甘艸煎湯下﹔白痢用茱萸丸三十﹐漧薑煎湯下﹔赤白相兼﹐用萸﹑黃連各十五丸﹐甘艸﹑漧薑煎湯下。

戊己丸卽古萸連丸加芍藥各等分爲丸服﹐治濕熱痰火痞結﹐腹痛吞酸﹐泄痢米谷不化等證。

三黃丸﹑湯黃連﹑黃芩﹑大黃等分﹐蜜丸熱水下﹐治男婦三焦積熱﹐咽喉腫閉﹐心膈煩躁﹐二便澀祕﹔或水煎服﹐治臟腑熱滯﹐大便閉結。

三補丸卽三黃丸去大黃換黃柏﹐等分爲末﹐蒸餅爲丸服。去三焦積熱﹐瀉五臟火。

大金花丸卽三補丸加大黃等分﹐自利去大黃換山梔﹐水丸小豆大。每服二三十丸﹐新汲水下。治內外諸熱﹐寢汗切牙﹐妄語驚悸﹐溺血淋閉﹐咳衄血﹐瘦弱頭痛﹐並骨蒸肺痿喘嗽。

虛火黃柏知母﹐或加生地肉桂山藥﹐較之四物坎離補且攻。

單黃柏丸炒褐爲末﹐水丸。气虛補气藥下﹐血虛補血藥下。去腎經火﹐燥下焦濕﹐治筋骨軟及陰火气從臍下起者。

滋腎丸黃柏一兩﹐知母二兩﹐肉桂一錢半﹐爲末﹐蜜丸梧子大。每七十丸﹐沸湯下。治膏粱過積﹐損傷北方眞陰﹐以致陽气不化﹐腎熱小便不通﹐漸成中滿腹大﹐堅硬如石﹐壅塞之極﹐腿腳堅脹﹐裂出黃水﹐雙睛突出﹐晝夜煩躁不眠﹐𨿽不作渴飲﹐食不下﹐痛苦難當。服諸淡滲之藥﹐反致膀胱漧涸﹐久則火反逆止而爲嘔噦﹐非膈上所生﹐乃關病也﹐宜治下焦可愈。

是以用知﹑柏苦寒滋陰瀉火﹐肉桂與火邪同體爲引﹐服後前陰火熱溺出腫消。凡病居上焦气分則渴﹐居下焦血分則不渴﹐血中有濕﹐故不渴也。

正气湯黃柏﹑知母各一錢半﹐甘艸五分﹐水煎服﹐降陰火﹐止盜汗。

先坎離丸黃柏﹑知母等分﹐用童便九蒸﹑九曬﹑九露﹐爲末﹐地黃煎膏爲丸﹐脾弱者山藥糊丸服。治陰火遺精盜汗﹐潮熱咳嗽。

後坎離丸卽四物湯加知母各四兩﹐黃柏八兩﹐用鹽水﹑人乳﹑蜜﹑水酒浸各二兩﹐曬漧炒赤﹐知母制同﹐和一處﹐日曬夜露三晝夜﹐爲末﹐蜜丸梧子大。每八九十丸﹐空心鹽湯﹐冬溫酒下。此藥取天一生水﹐地二生火之意也。藥輕而功大﹐久服生精益血﹐升水降火。

四物坎離丸生地一兩半﹐熟地三兩﹐同酒浸抗搗膏﹔當歸二兩﹐芍藥一兩半﹐同酒﹔知母一兩﹐黃柏二兩﹐同酒浸炒﹔側柏葉﹐槐子各一兩﹐同炒﹔連翹六錢﹐爲末﹐蜜丸梧子大。用瓷盤盛之﹐以綿紙糊口﹐涼地下放七八日去火毒﹐曬漧收之。每三四十丸至五六十丸﹐白湯或酒下。善烏須髮﹐善治腸風。

左脇屬肝火而痛甚﹐丸炒熱以和血利下﹔痛甚者先以琥珀膏貼痛處﹐卻以當歸龍薈丸炒熱﹐生薑汁下。

古枳芎散枳實﹑川芎各五錢﹐甘艸二錢半﹐爲末。每二錢﹐姜棗煎湯下。治左脇刺痛。此方和血利气﹐又名小和血散。

右脇兼肺气而痛微﹐鹽煎熟而推气調中。

鹽煎散當歸﹑川芎﹑芍藥﹑三稜﹑莪術﹑靑皮﹑枳殼﹑茯苓﹑濃朴﹑神曲﹑麥芽﹑小茴﹑木香﹑冷痛加官桂各等分﹐每服四錢﹐蔥白一根﹐食鹽少許﹐水煎服。治男婦形寒飲冷﹐胸脇心腹痛及膀胱小腸气痛。

推气散枳殼﹑桂心﹑姜黃各五錢﹐甘艸三錢﹐爲末。每二錢﹐姜棗煎湯或酒調服﹐或姜棗煎服。治右脇疼痛﹐脹滿不食。

調中順气丸木香﹑白豆蔻﹑靑皮﹑陳皮﹑三稜各一兩﹐大腹子﹑半夏各二兩﹐砂仁﹑檳榔﹑沈香各五錢﹐爲末﹐水糊丸梧子大。每三十丸至五十丸﹐陳皮煎湯下。治三焦气滯﹐水飲停積﹐脇下虛滿﹐或時刺痛。

瀉靑丸﹐治兩脇因怒而大便澀祕﹔瀉靑丸龍膽艸三錢﹐當歸﹑川芎﹑山梔﹑大黃﹑羌活﹑防風各五分﹐爲末﹐蜜丸芡實大。每一二丸﹐竹葉﹑薄荷煎湯化下。治肝經郁熱﹐兩脇因怒作痛﹐目自腫疼﹐手循衣領﹐大便祕澀。

枳殼散﹐治兩脇因悲而筋骨成風。

枳殼煮散枳殼﹑川芎﹑防風﹑細辛﹑桔梗各八分﹐甘艸四分﹐漧葛三分﹐姜煎溫服。治因悲憂傷肝﹐兩腋骨疼﹐筋脈拘急﹐腰腳重滯﹐股脇牽痛﹐四肢不舉﹐漸至背膂攣急﹐大治膝痛。

四味枳實散枳實一兩﹐人參﹑川芎﹑芍藥各五錢﹐爲末。每二錢﹐姜棗湯調服。治肝气不足兩脇疼。

治脇臊方砂五分﹐密陀僧一錢﹐白枯礬二錢﹐銅靑﹑白附子各一錢﹐辰砂七分﹐爲末﹐用皂刺煎濃汁調擦兩脇下﹔夜靜時先用皂刺煎水洗淨﹐然後擦藥﹐至一十七﹔又將大甘艸一兩煎濃汁服之﹐外用甘遂末四錢﹐豬油調擦脇下﹔一日夜拔出身內臭物﹐再將枯礬一兩﹐蛤粉五錢﹐樟腦一錢爲末﹐少許擦之﹐抹去病根。

夢遺火盛﹐飲苦寒以淸心﹐樗柏樗根最妙﹔黃連淸心飲黃連﹑生地﹑當歸﹑甘艸﹑茯神﹑酸棗仁﹑遠志﹑人參﹑石蓮肉﹐水煎服。治心有所慕而遺者。

三灰樗柏丸良姜三錢﹐芍藥﹑黃柏各二錢﹐具燒存性﹐樗根皮一兩半﹐爲末﹐糊丸梧子大。每三十丸﹐空心茶湯下。

單樗皮丸用根白皮炒﹐爲末﹐酒糊丸。然性涼而燥﹐亦不可單服﹔或加靑黛﹑海石﹑黃柏﹐煎八物湯下。

治房勞內傷气血﹐精滑不時﹐或作夢遺。

夢遺虛脫﹐膏酸澀以補液﹐固精固眞牢封。

單五味子膏用北五味子一斤﹐洗淨﹐水一宿﹐以手援去核﹐再用溫水將核洗取餘味﹐通用布濾過﹐置砂鍋內﹐入冬蜜二斤﹐漫火熬之﹐除砂鍋斤兩外﹐煮至二斤四兩﹐成膏爲度﹐待數日後略去火性。每服一二匙﹐空心白滚湯調服。

金櫻膏經霜後用竹夾夾摘金櫻子﹐先杵去刺﹐勿令損﹐以竹刀切作兩片﹐刮去腹內子毛﹐用水洗過﹐搗爛。置砂鍋內﹐水煎至半耗﹐取出濾去渣﹐仍以文武火熬似稀飴。每服一匙﹐酒調服﹐養精益腎﹐活血駐顏。

水陸二仙丹芡實爲末﹐用金櫻膏爲丸﹐梧子大。每七八十丸﹐空心鹽酒下﹐量加秋石爲引經尢妙。治遺精白濁﹐夢泄脫精等證。

固精丸知母﹑黃柏各一兩﹐牡蠣﹑芡實﹑蓮蕊﹑茯苓﹑遠志各三錢﹐龍骨二錢﹐或加山茱萸﹐爲末﹐山藥糊丸梧子大。朱砂爲衣。每五十丸﹐鹽湯下。治心神不安﹐腎虛精泄。

秋石固眞丸秋石丹﹑白茯苓各四兩﹐石蓮肉﹑芡實各二兩﹐爲末﹐棗肉丸梧子大。每三十丸﹐溫酒鹽湯任下。治思虛色欲過度﹐損傷心气﹐遺精盜汗﹐小便頻數﹐腎虛腰痛神效。

斂脾精以石蓮豬肚﹐石蓮散石蓮肉﹑益智仁﹑龍骨各等分爲末﹐每二錢﹐空心米飲調服。治夢遺泄精﹐小便白濁等證。

豬肚丸白術五兩﹐苦參三兩﹐牡蠣四兩﹐爲末﹐用豬肚一具煮爛﹐和前末搗勻﹐再加肚汁搗半日﹐爲丸小豆大。每四十丸﹐日三次﹐米飲下。久服自覺身肥而夢遺立止。又能進飲食﹐健肢體。

升腎水以枸杞神芎。

枸杞湯枸杞子﹑肉蓯蓉﹑茯苓各一錢﹐五味子七分﹐人參﹑黃﹑山梔仁﹑熟地﹑石棗肉﹑甘艸各五分﹐生薑一片﹐燈心一握﹐早空心炒服。治腎虛精滑如神。

神芎湯升麻﹑川芎﹑人參﹑枸杞子﹑甘艸﹑遠志﹑黃﹑當歸﹑地骨皮﹑破故紙﹑杜仲﹑白術各四分﹐姜一片﹐蓮肉七枚﹐水煎溫服。如無家蓮肉﹐以蓮花須亦可。治遺精經久﹐腎虛下陷﹐玉門不閉﹐不時漏精﹐宜補之引腎水歸源。

十味溫膽湯陳皮﹑半夏﹑枳實各九分﹐人參﹑白茯苓各五分﹐遠志﹑熟地﹑酸棗仁﹑甘艸各三分半﹐五味子九个﹐姜煎溫服。治夢遺驚惕。

徐氏硫苓丸礬制硫黃一兩﹐白茯苓二兩﹐知母﹑黃柏各童便五錢﹐爲末﹐用黃蠟一兩半﹐溶化和丸梧子大。每五十丸﹐鹽湯下﹐治上熱下冷夢遺﹐神效。

熱淋淸肺透膈﹐而瘀血必牛膝琥珀﹔淸肺飲子茯苓﹑豬苓﹑澤瀉各二錢﹐車前子﹑琥珀﹑木通﹑瞿麥﹑蓄各一錢﹐通艸﹑燈心各五分﹐水煎熱服。治邪在上焦气分﹐渴而溺澀不利。

透膈散用消石爲末﹐每服二錢﹐如熱淋﹐溺赤淋瀝﹐臍下急痛﹐冷水或黃芩煎湯下﹔血淋﹐山梔仁煎湯下﹔气淋﹐小腹脹滿﹐尿後常餘瀝﹐木通煎湯下﹔石淋﹐莖內割痛﹐尿中有砂石﹐令人悶絕﹐將藥用鈔紙隔炒﹐紙焦再研細﹐葵子三十粒搗碎煎湯下﹔勞淋﹐勞碌勞倦虛損則發葵花煎湯下。

單牛膝膏牛膝一合﹐用水五盞﹐煎至一盞﹐入麝少許﹐空心服﹐或單以酒煮亦可。治死血作淋及腎虛腰膝疼痿﹐女人一切血病。一云此藥能損胃不食﹐宜斟酌用之。

參苓琥珀湯人參五分﹐茯苓四分﹐琥珀﹑柴胡﹑澤瀉各三分﹐歸尾二分﹐玄胡索七分﹐甘艸梢﹑川楝子各錢﹐燈心十莖﹐水煎服。治淋澀莖中痛﹐相引脇下﹐痛不可忍。

冷淋鹿角生附﹐而气滯以沈香木通。

鹿角霜丸鹿角霜﹑秋石丹﹑白茯苓各等分爲末﹐麵糊丸梧子大。每五十丸﹐空心米飲下。治勞傷气淋﹐小便淋閉﹐黯如脂膏﹐疲劇筋力﹐或傷寒濕亦有此證。

生附散附子﹑滑石各五分﹐木通﹑半夏﹑瞿麥各七分半﹐生薑七片﹐燈心二十莖﹐蜜半匙﹐水煎服。治飲水過度﹐或爲寒瀉﹐心虛散耗﹐遂成冷淋﹐數起不通﹐竅中腫痛﹐憎寒凜凜。

沈香散沈香﹑石葦﹑滑石﹑王不畱行﹑當歸各五錢﹐葵子﹐白芍各三錢﹐甘艸﹑橘皮各一錢﹐爲末。

每二錢﹐大麥煎湯調服。治气淋﹐多因五內鬱結﹐气不舒行﹐陰滯於陽﹐以致壅滯﹐小腹脹滿﹐大便多泄﹐小便不通。

二木散木通﹑木香﹑當歸﹑芍藥﹑靑皮﹑角茴﹑檳榔﹑澤瀉﹑陳皮﹑甘艸各三分﹐肉桂少許﹐水煎服。

治冷淋气滯﹐餘瀝澀痛﹐身涼。

二石葵子冷熱熨﹐不怕脬轉如塞﹔二石散滑石﹑寒水石﹑冬葵子各五盞﹐用水十盞﹐煎至五盞﹐分作二服﹐治男女脬轉﹐八九日不得小便者。

冷熱熨法前以冷物熨小腹幾次﹐後以熱物熨之﹐又以冷物熨之﹐自通﹐將理自愈。治二便祕塞﹐或淋瀝溺血﹐陰中疼痛﹐此熱气所致。

三味葶藶火腑丹﹐何憂溺祕爲癃﹖三味葶藶散通艸﹑茯苓各三兩﹐葶藶二兩﹐爲末。每方寸匕水調﹐日三服。治小便急痛不利﹐莖中疼痛。

火腑丹生地二兩﹐木通﹑黃芩各一兩﹐爲末蜜丸梧子大。每三五十丸﹐木通煎湯下。治心經蘊熱溺赤﹐五淋澀痛﹐兼治渴疾。

遺溺雞灰﹐補腎方名大菟﹔雞散男用雌﹐婦用雄﹐雞一具﹐並腸洗淨燒灰﹐爲末。每二錢﹐空心溫酒調服﹐或加豬脬燒灰。

治遺尿失禁。

大菟絲子散菟絲子﹑蓯蓉各二兩﹐黑附子﹑五味子﹑鹿茸﹑雞﹑桑螵蛸各一兩﹐爲末﹐酒糊丸梧子大。每七十丸﹐空心鹽湯下。治內虛裏寒﹐自汗不止﹐小便不禁。

二苓丸赤茯苓﹑白茯苓各等分﹐水澄爲末﹐別用生地汁同酒熬膏爲丸彈子大。每空心嚼一丸﹐鹽湯下。治心腎俱虛﹐神志不寧﹐小便淋澀不禁。

縮泉桑螵蛸散﹐祕元丹君白龍。

縮泉丸烏藥﹑益智仁等分爲末﹐酒煮山藥﹐糊丸梧子大。每七十丸﹐臨臥鹽酒下。治脬气不足﹐小便頻數﹐或加雞。

桑螵蛸散螵蛸﹑遠志﹑龍骨﹑菖蒲﹑茯神﹑鹿茸﹑牡蠣﹑當歸等分爲末。每二錢﹐臨臥人參湯調服。

治勞傷心腎﹐小便頻數如泔水﹐能安神定志。

祕元丹白龍骨二兩﹐訶子十枚﹐砂仁﹑辰砂各一兩﹐爲末﹐糯米粥丸芡實大。空心酒下二丸﹐臨臥熟水下三丸。忌蔥﹑茶﹑韭。助陽消陰﹐正气溫中﹐治冷气攻心﹐腹疼泄瀉﹐自汗遺溺﹐陽衰足冷﹐眞气不足﹐一切內虛裏寒等證。

脫肛收澀﹐縮砂皮選用﹔縮砂散砂仁﹑黃連﹑木賊爲末。每二錢米飲下。治大腸虛而夾熱﹐脫肛紅腫。

皮散皮﹑鱉甲各炙焦一个﹐磁石五錢﹐辣桂三錢﹐爲末。每二錢米飲下﹐仍用艸鞋底炙熱按入。治脫肛不收。

單磁石散爲末﹐每一錢空心米飲下﹐然此亦鎭墜之劑﹐不可多服。

脫肛敷洗﹐香荊熊鱉雷同。

洗藥通用﹕香附﹑荊芥﹑砂仁等分爲末﹐每三錢水煎熱洗﹐或服之亦可﹐或用陳壁土泡湯燻洗。有虛寒及用力太過﹐小兒叫呼﹐久瀉脫者﹑用五倍子五錢﹐枯礬﹑蛇牀子少許﹐爲末﹐水煎洗之﹐後用赤石脂末少許摻芭蕉葉上﹐頻用托入。如脫出尺許者﹐以兩凳相並﹐中空一尺﹐以瓶盛藥水﹐令滿與凳相平﹐令患者仰臥凳上﹐所脫浸於瓶中﹐逐日浸換﹐以縮爲度。如積冷年久不收者﹐用鍛石炒熱﹐以帛包裹﹐肛坐其上﹐冷則別換﹐仍以海螵蛸末敷之。如大腸本虛﹐風毒熱邪乘之﹐致令脫肛紅腫者﹐用單鐵粉入白蘞末和勻敷之﹐卽按入。有熱者﹐用熊膽五分﹐兒茶二分﹐冰片一分﹐爲末﹐人乳調搽肛上﹐熱汁自出﹐而肛收矣﹐痔瘡亦妙﹐或用鱉魚一个﹐水煮食之﹐畱湯燻洗﹐畱骨燒灰﹐敷上卽愈。如肛門腫痛及酒客病此者﹐用木鱉子去殼搗爛刺湯燻洗﹐另用少許塗之。如肛門作癢者﹐及腹中有虫﹐用生艾﹑苦楝根煎湯燻洗﹐仍以干艾﹑生薑煎服。凡登廁後須用水洗﹐又不可用包裹湯藥雜物舊紙。

噫﹗水不勝火身中賊﹐熱不能煩心上工。

五臟資脾以生﹐萬物從口而入。輕爲宿食藥易消﹐重爲積聚方難執。內傷補中﹝益气湯﹞大有減加﹐挾外邪六經見證﹐詳傷寒用藥賦。挾痰及肥白人喘滿吐痰﹐脈滑身熱加竹瀝﹑薑汁﹑半夏。痰火盛者加茯苓﹑黃連﹐倍陳皮﹐去升柴﹐恐升動痰爲而生別證。挾熱﹐合火郁湯。心胸瞀悶﹐身與手足心熱﹐脈洪數﹐大便久不快者﹐加煨大黃﹔如大便澀滯﹐一二日一見﹐致食少食不下者﹐乃血少血中伏火而不潤﹐加歸﹑地﹑麻仁﹑桃仁﹔如大便不利﹐三五日一見者﹐非血結血閉不通﹐乃熱則生風﹐病患必顯風證﹐宜服人參黃湯加防風﹑羌活﹐大便通﹐一帖卽止。內傷病退後餘熱在髒﹐燥渴不解者﹐只用參﹑﹑甘艸水煎﹐入薑汁少許冷服﹐或單人參湯加漧葛﹐引胃气上行以潤口漧﹔憂思過者﹐加木香﹑砂仁﹑白豆蔻﹔气滯加靑皮。犯房者﹐陽虛去升柴﹐更加桂﹑附﹔陰虛去升柴﹐加熟地﹑山茱萸﹑山藥﹔有熱加牡丹皮。如夢寐間困乏無力加五味子﹔宿食加山楂﹑麥芽﹔食不知味加神曲﹔饑餓日久去柴胡加幹山藥。心下痞悶加芍藥﹑黃連﹔腹痞脹加枳實﹑濃朴﹑木香﹑砂仁﹐天寒加漧薑﹔心下痞而又覺中寒加附子﹑黃連﹔不能食心下痞者﹐加生薑﹑陳皮﹔能食心下痞者﹐加黃連﹑枳實。胃脘當心痛去苦寒藥﹐加艸豆蔻﹔或脇痛縮急加柴胡﹔腹痛加白芍﹔寒涼時加半夏﹑益智﹔冷痛加中桂﹔臍痛加熟地﹔泄加白芍﹑茯苓。此方惟上焦痰嘔﹐中焦濕熱及傷食膈滿者不宜。詳見內傷總方。

調脾生胃﹝丹﹞專去寒濕。

人參﹑白術補气﹐茯苓滲濕﹐各二兩﹔麥芽﹑砂仁消食﹐半夏曲﹑南星燥濕痰﹐陳皮﹑靑皮利气﹐白豆蔻﹑蓽澄茄開膈﹐石蓮肉淸心﹐各一兩﹔木香調气三錢﹔內南星三兩﹐用薑汁浸一霄﹐調黃泥包煨半日去泥﹔爲末﹐用粟米四兩作飯焙漧﹐乘熱用薑汁和濕再焙﹐如是制七次﹐搗爛爲丸綠豆大。每五十丸﹐姜湯下。生胃消痰﹑開胸膈﹑進飲食﹑肥白寒濕者宜。

傷冷木香丁香以暖脾﹐木香見丸巴霜五錢﹐荊三稜﹑神曲各十兩﹐木香﹑柴胡各二兩﹐香附﹑石三稜﹑艸豆蔻各五兩﹐升麻三兩﹐爲末﹐蒸餅丸綠豆大。每二十丸白湯下﹐量所傷服之。治傷生冷﹐心腹滿痛。

丁香脾積丸良姜醋煮﹑丁香﹑木香﹑巴豆各五錢﹐莪術﹑三稜各二兩﹐靑皮一兩﹐皂莢燒灰三片﹐百艸霜三匙﹐爲末﹐糊丸麻子大。每十丸至二十丸﹐五更湯下﹐利去三五行﹐以粥補住。治諸般食積气滯﹐胸膈脹滿﹐心腹刺痛。如止脾積气﹐陳皮煎湯下﹔吐酸﹐姜湯下﹔嘔吐﹐藿香﹑甘艸煎湯下﹔小腸气﹐炒茴香酒下﹔婦人气血刺痛﹐醋湯下﹔嘔吐﹐菖蒲煎湯下﹔小兒疳气﹐使君子煎湯下。

食熱二黃大黃堪備急。

二黃丸黃芩二兩﹐黃連一兩﹐升麻﹑柴胡各三錢﹐甘艸二錢﹐枳實五錢﹐爲末﹐蒸餅丸綠豆大。每五七十丸﹐白湯或姜湯下。治傷熱食痞﹐兀兀欲吐﹐煩悶不安。

大黃備急丸大黃﹑漧薑﹑巴豆各等分爲末﹐蜜丸小豆大。每三丸﹐熱水或酒下﹐量大小服之﹐忌生冷肥膩。治中惡客忤﹐心腹脹滿﹐卒痛如錐﹐口噤屍厥﹐卒死等證。

除原散用原食傷物燒存性爲末﹐以連根韭菜一握搗汁調服﹐過一二時服下藥催之﹐其所傷之物卽下而愈。

星術丸牛膽﹑南星﹑白術﹑石膏﹑黃芩﹑芍藥﹑薄荷各等分爲末﹐砂糖調成膏﹐津液化下﹐或爲丸服亦好。治喫茶成癖。

寬中山楂﹐全資神曲作糊﹔單山楂丸山楂蒸熟曬榦爲末﹐神曲煮糊丸梧子大。每六七十丸﹐白湯下。治脇膈痞悶﹐停滯飲食。

保和枳術﹐妙在荷葉搗汁。

保和丸山楂六兩﹐神曲﹑半夏﹑茯苓各二兩﹐陳皮﹑連翹﹑蘿卜子各一兩﹐爲末﹐蒸餅丸梧子大。每七八十丸﹐白湯下。治一切食積﹐健脾加白術六兩﹐名大安丸。

枳術丸白術二兩或三兩﹐枳實一兩爲末﹔先將荷葉搗﹐水浸米煮飯半熟﹐帶飯湯入完荷葉內﹐就灰火中煨熟﹐和前末搗丸綠豆大。每五六十丸﹐米湯下。此法一補一消﹐醫中王道﹐近世率以辛熱助火消陰﹐致令胃火益旺﹐脾陰愈消﹐變爲腸胃漧枯燥結﹐不知脾胃屬土屬濕﹐濕熱之病十常八九﹐豈可偏用熱劑﹖如傷胃脘﹐心腹滿悶﹐肢體沈重﹐加蘿卜子五錢﹐神曲一兩﹐紅花一錢﹔傷濕熱不化﹐加茯苓﹑芩﹑連各三錢﹐澤瀉二錢﹐大黃一兩﹐神曲糊丸服﹔傷豆粉﹑濕面﹑油膩﹐加半夏﹑神曲各一兩﹐陳皮七錢﹐黃芩五錢﹐枯礬三錢﹔傷酥酪乳餅﹐一切冷病﹐加除濕湯一料﹕車前子﹐澤瀉各五錢﹐神曲一兩﹐幹生薑﹑半夏﹑紅花﹑甘艸各三錢﹐茯苓七錢﹔气弱食少﹐加陳皮﹔飲食難化﹐疼痛泄瀉﹐加人參﹑白芍﹑神曲﹑麥芽各一兩﹐砂仁﹑木香各五錢﹔痰火胸膈郁塞﹐咽酸噎气吞酸﹐或酒積泄結痛﹐加黃連﹑白芍﹑陳皮各一兩﹐石膏﹑甘艸各五錢﹐砂仁﹑木香各二錢﹐川芎四錢﹔痞塊﹐加黃連﹑濃朴各五錢﹔積堅﹐加莪術﹑昆布各三錢﹔傷冷腹痛溏泄﹐加半夏一兩﹐砂仁﹑漧薑﹑神曲﹑麥芽各五錢﹔挾气傷食﹐加川芎﹑香附各一兩﹐木香﹑黃連各五錢﹔胸膈不利﹐過服香燥﹐以致胃脘漧燥﹐噎膈反胃。加黃連﹑山梔﹑桔梗﹑甘艸﹑石膏各五錢﹐白芍﹑當歸各一兩﹔胸膈頑痰交結﹐大便燥閉﹐加芒硝五錢﹔素有痰加半夏﹑陳皮﹑茯苓各一兩﹐芩﹑連各五錢﹔素有气加木香一兩﹔能食好食﹐食後反飽難化﹐此胃火旺﹐脾陰虛也﹐加白芍一兩半﹐石膏一兩﹐人參七錢﹐甘艸五錢﹐黃連﹑香附﹑木香各四錢﹔年髙人脾虛血燥﹐易饑易飽﹐便燥﹐加白芍﹑當歸各一兩﹐人參七錢﹐升麻﹑甘艸各四錢﹐山楂﹑麥芽﹑桃仁各五錢。

枳術湯枳實﹑白術等分﹐荷葉少許﹐水煎服。治心腹堅大如盤﹐飲水所作﹐名曰气分。

脾冷而食不磨﹐參艸術兮﹐砂豆陳皮等分﹔加減補中湯人參﹑黃﹑甘艸﹑白術﹑砂仁﹑肉豆蔻﹑陳皮各等分﹐水煎服。

胃寒而飲不消﹐蒼朴橘甘兮﹐白蔻參苓再入。

豆蔻平胃散蒼術﹑陳皮﹑濃朴﹑甘艸﹑白豆蔻﹑人參﹑茯苓等分由人﹐姜煎溫服。

治積因名立五方﹐全憑損增﹔肥气丸當歸﹑蒼術各一兩半﹐靑皮一兩﹐三稜﹑莪術﹑鐵孕粉各三兩﹐三味同醋煮一時﹐蛇含石五錢少醉淬﹐爲末﹐醋糊丸梧子大。每三十丸﹐當歸浸酒下。治肝積。

伏梁丸枳殼﹑茯苓﹑濃朴﹑人參﹑白術﹑半夏﹑三稜各等分﹐麵糊丸梧子大。每五十丸﹐食遠米飲下﹐治心積。

痞气丸附子﹑赤石脂﹑川椒﹑漧薑﹑桂心各一兩﹐烏頭二錢半﹐爲末﹐蜜丸梧子大﹐朱砂爲衣。每十丸﹐米飲下﹐治脾積。

息賁湯半夏﹑吳萸﹑桂心各一錢半﹐人參﹑桑白皮﹑苦葶藶各七分﹐甘艸五分﹐姜棗煎服。治肺積。

奔豚湯李根皮﹑漧葛各六分﹐川芎﹑當歸﹑半夏各一錢﹐黃芩﹑白芍﹑甘艸各五分﹐姜煎溫服﹐治腎積。

以上五方﹐隨證加減﹐所謂益元气﹐泄陰火﹐破滯气﹐削其堅也。

消塊芫花與三稜﹐要量體質。

消塊丸硝石三兩﹐大黃上兩﹐人參﹑甘艸各一兩﹐爲末﹐用陳醋三升置瓷器內﹐先納大黃﹐不住手攪﹐使微沸盡一升﹔下余藥熬至可丸﹐則丸梧子大。每三十丸﹐米飲下﹐當利如雞肝﹑米泔惡物﹐下後忌風冷﹐軟粥將息。治瘕痞塊﹐當先下此藥﹐不令人困﹐須量體虛實﹐又治帶下﹑絕產。

芫花丸芫花﹑朱砂各等分爲末﹐蜜丸小豆大。每十丸﹐濃棗湯下。治瘧母停水結癖﹐腹脇堅痛。

三稜煎三稜﹑莪術各四兩﹐芫花一兩﹐同入瓷器中﹐用米醋五盞浸之﹐泥封器口﹐以灰火煨令幹﹐取出稜﹑莪﹐將芫花以余醋炒令微焦﹐焙榦爲末﹐醋糊丸綠豆大。每十五丸﹐姜湯下。治食酒癖﹐血瘕气塊。時發刺痛﹐全不思食及積滯不消﹐心腹堅脹﹐痰逆吐噦﹐噫酸﹐脇肋刺痛﹐胸膈痞悶。如婦人血分﹐男子脾气橫泄﹐腫滿如水﹐桑白皮煎湯下。以上三方﹐皆霸劑也﹐體薄气弱者﹐愼用。

肉癖酒﹐烏白白芥阿魏收功﹔烏白丸烏梅﹑生薑各一斤﹐白礬﹑半夏各半斤﹐搗勻﹐用新瓦夾定﹐火焙三日夜﹐入神曲﹑麥芽﹑陳皮﹑靑皮﹑莪術﹑丁皮﹑大腹子﹑枳殼各四兩﹐爲末﹐酒糊爲丸﹐姜湯下五十丸。治酒積﹐消食化痰。

白芥丸白芥子﹑蘿卜子各一兩半﹐山梔﹑川芎﹑三稜﹑莪術﹑桃仁﹑香附﹑山楂﹑神曲各一兩﹐靑皮五錢﹐黃連一兩半﹐一半用吳萸水炒﹐一半用益智仁水炒﹐爲末﹐蒸餅爲丸服。治男婦食積死血﹐痰積成塊在兩脇﹐動作腹鳴﹐嘈雜眩暈﹐身熱時作時止。

大阿魏丸南星﹑半夏﹑山楂﹑神曲﹑麥芽﹑黃連各一兩﹐連翹﹑阿魏﹑栝蔞仁﹑貝母各五錢﹐風化硝﹑石﹑蘿卜子﹑胡黃連各二錢半﹐爲末﹐薑汁浸蒸餅糊爲丸﹐梧子大。每服三十丸﹐白湯下。治諸積聚。一方加香附﹐海石﹐治嗽。

小阿魏丸山楂二兩﹐黃連一兩三錢﹐連翹一兩﹐爲末﹐用阿魏二兩﹐醋煮作糊爲丸﹐白湯送下﹐治肉積﹐但脾虛者﹐須用補脾藥煎湯下﹐切不可獨用阿魏﹐恐有虛虛之禍。

痰痞血塊﹐海石生漆如失。

海石丸海石﹑三稜﹑莪術﹑桃仁﹑紅花﹑五靈脂﹑香附﹑蚶殼﹑石各等分爲末﹐醋糊丸梧子大﹐白術煎湯下三十丸。治痰與食積﹐死血成塊﹐塊去後﹐須大補之。

石丸半夏一兩﹐用皂角水浸透曬漧﹐山楂三兩﹐石三兩﹐爲末﹐粥糊丸梧子大。每三十丸白湯下。治痰飲成積。

單殼丸又名瓦壠子﹐火醋淬三次﹐爲末﹐醋糊爲丸﹐姜湯下。治一切气血痰塊瘕。

生漆膏阿魏一兩﹐生漆﹝濾過﹞﹑木耳各四兩﹐蜂蜜六兩﹐和勻入錫罐內﹐密封罐口﹐置鍋內水煮三炷香久﹐取起候冷﹐每服二茶匙﹐食遠燒酒調下﹐日三次﹐忌油膩發毒物﹐治男婦痞塊神效。

气聚香稜﹐王道無如通玄﹔香稜丸三稜﹑檳榔各六兩﹐靑皮﹑陳皮﹑莪術﹑枳殼﹑枳實﹑蘿卜子﹑香附各三兩﹐山楂四兩﹐黃連﹑神曲﹑麥芽﹑鱉子甲﹑漧漆﹑桃仁﹑砂﹑砂仁﹑當歸尾﹑木香﹑甘艸各一兩﹐爲末﹐醋煮麵糊爲丸如梧子大。每服三五十丸﹐白湯下。治五積六聚气塊。

通玄二八丹黃連半斤﹐芍藥﹑當歸﹑生地﹑烏梅各五錢﹐爲末﹐用雄豬肚一具﹐入藥於內﹐以綫縫之﹐將韭菜二斤鋪底面﹐於鍋內蒸之﹐候湯幹﹐再添蒸一日﹐以藥熟爲度﹐取出俱入石臼內﹐搗丸梧子大。每七十丸。如飲食積聚等證侵﹐晨姜湯下﹐或不泄﹐或瀉一二次﹐卽以溫粥補住﹔如泄痢﹐飯後茶淸下卽止。以姜湯則行﹐茶淸則止﹐眞治積聚﹐止泄痢﹐除拘急之妙藥。

積纂平胃﹐伯藥隨宜出入。

纂積丹用平胃散一料爲主﹐如气積無形﹐加木香﹑檳榔﹑靑皮﹑陳皮﹑沈香﹑蘿卜子﹑香附爲佐﹐樟樹皮少許﹐甚者以巴豆炒諸藥黃色﹐去巴﹔血積有形﹐加三稜﹑莪術﹑牛膝﹑川芎﹑當歸尾﹑鱉甲﹑紅花﹑蚶殼﹑桃仁﹑乳沒之類﹐甚者以芫花煮醋以制前藥﹔酒積加葛花﹑黃連﹑砂仁﹑麥芽﹑陳皮﹑木香﹑豬苓﹑澤瀉﹑車前子之類﹔果積加艸果﹑山楂﹑香附﹑烏藥﹑枳殼﹑菖蒲少許﹔魚積加紫蘇﹐甚者加靑礬拌炒諸藥﹐須先炒藥熱而後入礬可也﹔肉積加山楂﹑阿魏﹔飯積加麥芽﹑穀芽﹑神曲﹑枳實﹔水積加半夏﹑茯苓﹑葶藶﹑澤瀉﹔浮腫加商陸汁爲糊﹐或吸用靑礬炒藥不傷元气爲妙﹔痰積加海粉﹑礞石﹑半夏﹑白礬﹑風化硝﹔寒積﹑新積加漧薑﹑巴豆﹑良姜﹑茴香﹑丁香﹑白豆蔻﹑益智仁﹑菖蒲少許﹔熱積﹑久積加黃連﹑黃柏﹑大黃﹑滑石﹔气弱者﹐通加人參﹔有瀉者﹐加肉蔻﹔有虫者﹐用苦楝根皮一斤﹐皂角十片﹐以水一碗﹐熬膏搜和前藥爲丸﹐先用沈香爲衣﹐後用雷丸﹑木香爲衣﹐每十丸﹐四更時分沙糖水下﹐尋常醋糊丸梧子大。每三五十丸﹐空心米飲下。治一切積證﹐嘔吐吞酸﹐胸膈痞悶﹐或爲瘕﹐或瀉或祕﹐脾胃怯弱﹐飲食不消﹐腹脹面黃﹐四肢酸疼無力﹐甚則爲疽爲腫﹐流爲瘡癰痿痺等證﹐此方積气丹合退黃丸纂成﹐加減由人。

追虫妙應﹝丸﹞最靈﹐檳榔十二兩﹐黑牽牛三兩﹐大黃﹑雷丸﹑錫灰﹑蕪荑﹑木香﹑使君子各一兩﹐爲末﹐用蔥白煎湯﹐露一宿爲丸粟米大。每四錢﹐五更蔥湯或木香煎湯下。取寸白虫﹐用東方上石橊根煎湯﹐面東服之﹐小兒服一錢或五分﹐天明取下病根﹐或虫﹐或如爛魚腸﹐或如馬尾﹑蛤蟆﹑小蛇﹐諸般怪物﹐或小便取下靑﹑黃﹑紅﹑白﹐或米泔等色。其虫皆因飲食中所感而成﹐此藥不比巴霜﹑甘遂﹑砂等劑﹐不動眞气﹐有虫取虫﹐有積取積﹐有气取气﹐有塊取塊﹐一服見效。凡人面上白斑唇紅﹐能食心嘈﹐顏色不常﹐臉上生蟹爪露者﹐便有虫也。此丸四時可服﹐孕婦禁用。治山嵐瘴气﹐傳屍癆瘵﹐水腫瘧痢﹐咳嗽黃膽﹐噎膈腸風痔漏﹐一切風气食積疼痛﹐瘡癩熱痰痞塊﹐赤眼口瘡﹐女人經脈不調﹐血瘕血閉﹐赤白帶下﹐小兒癲癇﹐一切疳積﹑蠱積並治﹐一方去使君子﹐名七轉靈應丹﹐如失聲加沈香﹑琥珀﹐忌生冷葷腥等物一月。

貼膏神聖莫及。

神效阿魏散天竺黃﹑蘆薈﹑僵蠶各二錢﹐阿魏二錢二分﹐番木鱉一个﹐兒茶﹑甘艸各三錢﹐大黃一兩﹐穿山甲七片﹐爲末。每三錢酒調服﹐卽化下膿血來﹐或醋調膏貼臍亦好。大治痞疾。

三聖膏風化鍛石半斤爲末﹐瓦器中炒令淡紅色提出﹐候熱稍減﹐次下大黃末一兩﹐就鑪外炒﹐候熱減﹐入桂心末五錢略炒﹐入米醋熬成黑膏﹐濃紙攤開貼患處。

治蠱消毒﹐東坡雄礬﹝丸﹞三般﹔卽蠟礬丸加雄黃等分﹐端午日爲丸梧子大﹐每七丸熟水下。治蠱毒及虫﹑蛇﹑畜獸等毒神效。

消水毒飲吳茱半升﹐生薑﹑犀角﹑升麻﹑陳皮各一兩﹐烏梅七个﹐用水七碗﹐煎至二碗﹐分二服。

理脾卻瘴﹐經略金丹一粒。

理脾卻瘴湯陳皮﹑白術﹑茯苓﹑黃芩﹑半夏﹑山梔﹑山楂各一錢﹐蒼術﹑神曲各八分﹐黃連﹑前胡各七分﹐姜煎服。治遊宦四方﹐水土不服者。

一粒金丹膃肭臍﹑阿芙蓉各二錢﹐腦﹑麝各一釐﹐朱砂﹑原蠶蛾各三分﹐爲末﹐入瓷器內﹐另用燒酒二盅煮射漧艸熬至八分﹐傾於前碗內﹐放水面上﹐炭火滚四五次﹐取出丸梧子大﹐金箔爲衣。每半月十日﹐方可服一丸﹐體稍盛者﹐四季各服一丸﹐砂糖或梨嚼爛送下。治五勞七傷﹐男女諸般癆嗽﹐吐痰吐血﹐嘔酸反胃﹐咳逆風壅﹐痰涎﹐冷淚﹐鼻流淸涕﹐水泄痢疾﹐心腹脹痛﹐腸鳴痞塊﹐酒疸食黃水气﹐宿食不化﹐飲食減少﹐左癱右瘓﹐三十六種風﹐七十二般气﹐潤三焦﹐補精气﹐安五臟﹐定魂魄﹐壯筋骨﹐益元陽﹐寬胸膈﹐暖腰膝﹐止疼痛﹐明眼目﹐返老還童﹐行走輕健﹐黑須髮﹐牢牙齒﹐凡仕宦兩廣及饑飽酒食生冷﹐損傷脾胃﹐尢宜。

噫﹗節勞逸﹐气血自然循常﹔甘淡伯﹐水土隨處可襲。

气失其平之謂疾﹐有升無降之謂逆。或爲胸腹痞滿﹐或爲脇疝痛刺。分气﹑順气﹑降气﹑撞气用何方﹖辛涼﹑辛平﹑辛溫﹑辛熱任君擇。

木香分气丸木香﹑甘松各一兩﹐甘艸六兩﹐香附一斤﹐莪術半斤﹐爲末﹐糊丸梧子大。每三十丸﹐姜湯橘皮煎湯任下。治一切气逆﹐心胸痞悶﹐腹脇虛脹。或加丁皮﹑藿香﹑姜黃﹑砂仁﹑檀香﹐常服寬中進食。

木香順气丸木香﹑蘿卜子﹑大腹皮各五錢﹐枳殼﹑陳皮﹑香附各一兩﹐黑醜六兩﹐故紙一兩﹐使气升降而歸於腎也﹐爲末﹐水丸梧子大。每五六十丸﹐溫水下。

沈香降气湯沈香二錢﹐砂仁五錢﹐甘艸一兩二錢﹐香附四兩﹐爲末。每二錢入鹽少許﹐白湯調服。治陰陽壅滯﹐气不升降﹐胸膈痞悶﹐喘促短气﹐噎醋吞酸﹐肝胃畱飲﹐脇下支結妨悶。

阿魏撞气丸小茴﹑靑皮﹑甘艸﹑陳皮﹑莪術﹑川芎各一兩﹐生薑四兩﹐用鹽五錢淹一宿﹐胡椒﹑白芷﹑肉桂﹑砂仁﹑丁香皮炒各五錢﹐爲末﹐用阿魏一錢半和麵糊丸芡實大﹐每藥一斤﹐用朱砂七錢爲衣﹐每三五丸﹐男子气痛炒姜鹽湯下﹐婦人血气痛醋湯下。治五種噎疾﹐九種心痛﹐癖气塊﹐冷气攻刺﹐腹痛腸鳴﹐嘔吐酸水﹐男子疝气﹐女人血气。

交感丹﹐治郁甚矣脫營﹔茯神四兩﹐香附一斤﹐爲末﹐蜜丸彈子大。每一丸﹐空心細嚼﹐用本方加甘艸少許爲末﹐調熱湯送下。治心腎不交﹐驚悸痞塞﹐食少遺精夢泄﹐大能益气淸神﹐降火升水。

淸气湯﹐退熱煩也气逆。

退熱淸气湯柴胡﹑橘皮﹑茯苓各一錢﹐半夏﹑枳殼各八錢﹐香附七分﹐川芎五分﹐砂仁七粒﹐木香﹑甘艸各三分﹐姜煎溫服。治气逆身熱﹐中脘痞滿。

破气滯﹐枳橘須加引經﹔枳橘湯橘皮八錢﹐枳殼一錢半﹐生薑四錢﹐郁甚加姜黃少許﹐水煎食遠溫服。治胸痺胸中气塞短气﹐須審气滯何部分﹐以引經藥導之。橘皮一物湯﹕橘皮洗淨一兩﹐新汲水煎溫服。治諸气攻刺及感風寒暑濕初證通用﹐凡酒食所傷﹐中脘痞塞妨悶﹐嘔吐吞酸。

止刺痛﹐蒼莎善能淸隔。

淸膈蒼莎丸蒼術二兩﹐香附一兩半﹐黃芩﹑黃連各五錢﹐爲末﹐用紅熟栝蔞去皮搗糊和丸綠豆大﹐每三十丸溫湯下。治因濕熱痰水气滯。

枳實薤白﹝湯﹞除胸痺﹐枳殼一枚﹐薤白二兩﹐濃朴一兩﹐肉桂﹑栝蔞仁各五錢﹐先煮枳﹑朴減半﹐入諸藥煎濃﹐食遠服。治心中痞滿﹐此畱气結在胸﹐胸滿﹐脇下逆搶心。

木香檳榔﹝丸﹞消膈食。

木香﹑枳殼﹑靑皮﹑杏仁﹑檳榔各一兩﹐郁李仁﹑皂角﹑半夏曲各二兩﹐爲末﹐別用皂角熬膏﹐入蜜少許﹐和丸梧子大。每五十丸﹐食後姜湯下。導三焦﹐寬胸膈﹐破痰逐飲﹐快气消食。一方去杏仁﹑皂角﹑半夏﹑郁李仁﹑加當歸﹑黃連﹑黃芩﹑黃柏﹑陳皮﹑三稜﹑莪術﹑大黃﹑牽牛﹐糊丸服。治濕熱濕痰﹐气實耳聾﹐兼治諸气諸積﹐腹脹痢疾。

神保﹝丸﹞一切痛疼﹐全蠍七个﹐巴霜十个﹐木香﹑胡椒各二錢半﹐爲末﹐蒸餅丸麻子大。朱砂爲衣﹐每五七丸。心膈痛﹐柿蒂﹑燈心煎湯下﹔腹痛﹐柿蒂﹑煨姜湯下﹔血痛﹐炒姜醋湯下﹔肺气甚者﹐以白礬﹑蛤粉各二錢﹐黃丹一錢﹐同研煎桑白皮﹑糯米飲下﹔气小喘﹐只用桑白皮﹐糯米飲下﹔脇不痛﹐炒茴香酒下﹔大便不通﹐蜜湯入檳榔末一錢下﹔气噎﹐木香煎湯下﹔宿食不消﹐茶酒漿任下。治諸積气痛﹐項背注痛﹐宣通臟腑。

仙傳一塊气﹝丸﹞積。

補骨脂﹑漧漆﹑漧薑﹑姜黃俱炒﹐莪術﹑三稜﹑玄胡索﹑木香﹑砂仁﹑使君子﹑五靈脂﹑人參﹑白術﹑茴香﹑檳榔﹑肉豆蔻﹑丁香﹑丁皮﹑茯苓﹑雷丸﹑大黃﹑枳殼﹑巴豆﹝炒﹞各一錢一字﹐蘿卜子﹝炒﹞﹑靑皮﹑陳皮各五錢﹐皂角一片﹐芫花五分﹐牽牛﹑大麥芽各炒一兩﹐爲末﹐醋糊丸綠豆大。每三五丸至十丸﹐茶酒任下。取積﹐陳皮煎湯下十五丸﹔如傷食﹐就以所傷之物煎湯下。治气喘﹐心气﹑膈气﹑脇气﹑疝气﹑腰气﹑香港腳﹑積气。瘴气﹐兼治不伏水土气﹐酒食气傷。不思飲食﹐赤白痢疾﹐女人幹血气﹐小兒積證﹐久服治癆瘵亦效。不助虛陽﹐不損眞气﹐又能殺虫。

單芙蓉散用芙蓉葉﹐有花帶花﹐有子帶子﹐采一朵搗泥爛﹐將井水濾去渣卽效。治男無室﹐女無夫﹐思欲動火﹐以致胃脘諸痛﹐自汗﹐唇紅頰赤﹐脈亂。

噫﹗勿以喜怒斫元气﹐養性全功﹔勿以腸胃暖生冷﹐保身上策。

气屬陽而血屬陰﹐陽有餘而陰不足。挾火則必妄行﹐有郁則便凝蓄﹐吐血熱者四生搗汁﹐山梔雞蘇兮﹐古葛連和膏爲丸如梧﹔四生丸生薄荷﹑生艾葉﹑生柏葉﹑生地黃各等分﹐細搗爲丸雞子大。每一丸﹐水煎或鹽湯化服。治血熱妄行吐衄。

山梔地黃湯山梔一錢二分﹐生地﹑芍藥﹑知母﹑貝母﹑栝蔞仁各一錢﹐天花粉﹑牡丹皮﹑麥門冬水煎服。

治痰積熱﹐先痰後血。

雞蘇散薄荷﹑黃﹑生地﹑阿膠﹑貝母﹑白茅根各五分﹐桔梗﹑麥門冬﹑甘艸各二分半﹐姜煎服。治勞傷肺經﹐唾內有血﹐咽喉不利。

龍腦雞蘇丸薄荷一斤﹐麥門冬四兩﹐蒲黃﹑阿膠各二兩﹐甘艸一兩半﹐人參﹑黃各一兩﹐爲末﹐銀柴胡﹑木通各二兩﹐用湯半碗浸二宿取汁﹐用蜜兩斤﹐煉一二沸﹐入生地末六兩攪勻﹐入柴木汁慢火熬成膏﹐然後將前末同和爲丸豌豆大。每二十丸﹐嚼破熟水下。虛寒煩渴驚悸﹐人參煎湯下﹔咳唾葉衄下血﹐麥門冬煎湯下﹔血淋﹐茅花煎湯調百艸霜末下﹔諸淋﹐車前子煎湯下。治心中郁熱煩渴﹐涼上膈﹐解酒毒及諸血發寒熱﹐驚悸勞煩﹐咳嗽諸淋﹐胃熱口臭﹐肺熱喉腥﹐脾疸口甜﹐膽疸口苦﹐並皆治之。一方去門冬﹑參﹑膠﹑蒲黃﹑木通﹑柴胡﹑加荊﹑防﹑菊花﹑片腦﹑川芎﹑桔梗﹐蜜丸﹐麥門冬煎湯下。

古葛連丸葛花﹑黃連各四兩爲末﹐用大黃末熬膏爲丸梧子大。每百丸溫水下﹐或煎服亦可。治飲酒過多﹐熱蘊胸膈﹐以致吐衄。

吐血虛者三黃補血﹐參柏狗膽兮﹐好京墨磨蛋化水一掬。

三黃補血湯熟地一錢﹐生地﹑黃﹑當歸各八分﹐白芍七分﹐柴胡﹑升麻﹑牡丹皮﹑川芎各五分﹐水煎服。治諸血不止﹐自汗身熱。

加減四物湯生地﹑當歸﹑白芍﹑山梔﹑牡丹皮﹑貝母﹑知母﹑黃柏﹑陳皮﹑白術﹑甘艸﹑玄參﹑麥門冬各等分﹐水煎服。如身熱﹐加地骨皮﹑子芩﹔嘔吐血﹐加知母﹑石膏以瀉胃火﹔衄咳血﹐加茅根﹑黃芩以瀉肺火﹔唾咯血﹐加梔﹑柏及肉桂少許以瀉腎火﹔吐衄不止﹐加炒黑漧薑﹑柏葉﹑茜根﹑大小薊﹔便血不止﹐加槐花﹑地楡﹑百艸霜﹔溺血不止﹐倍山梔﹐加車子﹑小薊﹑黃連俱炒焦﹔諸失血久﹐加升麻﹑阿膠﹑人參﹐入童便﹑薑汁﹑韭汁。

古參柏糊沙參﹑側柏葉各一錢半﹐爲末﹐入飛羅面三錢﹐水調如糊啜服。治男婦九竅血如泉湧。或用生地﹑藕節﹑生梨搗汁﹐磨京墨徐徐服之﹔或生薑蘸百艸霜含咽﹔或荊芥燒灰﹐米飲調服。

狗膽丸五靈脂爲末﹐用狗膽汁和丸芡實大。每一丸﹐姜酒化下﹐不得漱口﹐急進白粥﹐不可太多。治男婦連日吐血不止。

單京墨丸京墨二兩﹐爲末﹐用雞子白三个和丸梧子大。每十丸﹐生地黃汁下﹐治吐血﹑衄血。一方用烏雞子白以手磨千百次﹐自然化成水﹐入人參末二錢﹐調勻五更服﹐服時不得語﹐仰啜自然﹐覺心肺俱涼﹐滿口津液而吐咯血止。

衄血解郁﹐天地茜梅莎芎﹔解郁湯柴胡﹑黃連﹑黃芩﹑黃﹑地骨皮﹑生地﹑熟地﹑白芍各等分﹐水煎服。

古天地膠天門冬一斤﹐熟地黃八兩﹐蜜丸酒下﹐治咳血﹐又可辟穀。或用生地﹑麥門冬等分﹐水煎服﹐治吐衄諸藥不止。

茜梅丸茜艸根﹑艾葉各一兩﹐烏梅肉五錢﹐爲末﹐蜜丸梧子大。每三十丸﹐烏梅煎湯下。治衄血無時。

古莎芎散香附四兩﹐川芎二兩﹐爲末。每二錢﹐茶淸下。蓋香附開郁行气﹐使邪火散於經絡﹐川芎和血通肝﹐使血歸於肝臟﹐血歸火散﹐其血立止。

咯血保命﹐聖餅玄霜丹術。

保命散生地﹑熟地﹑枸杞子﹑地骨皮﹑天門冬﹑黃﹑白芍﹑黃芩﹑甘艸各一錢﹐水煎服。治諸見血無寒。如脈微身涼﹐加官桂五分。

聖餅子杏仁四十粒研細﹐用黃蠟炒黃色﹐入靑黛一錢﹐捏作餅子﹐用時以柿子一枚破開﹐以餅置其中合定﹐濕紙包煨研水服。治咯血。

玄霜膏烏梅汁﹑梨汁﹑柿霜﹑白糖﹑白蜜﹑蘿卜汁各四兩﹐薑汁一兩﹐茯苓末八兩﹐用乳汁浸曬九次﹐款冬花﹑紫菀各末二兩﹐共入砂鍋內慢火熬成膏﹐丸如彈子大﹐臨臥含化一丸。治吐血虛嗽神效。

又方款冬花﹑枸杞子﹑五味子﹑山藥各一兩五錢﹐蘿卜子一合半﹐蘇木﹑歸尾各七錢﹐爲末﹐梨汁﹑藕汁﹑竹瀝﹑薑汁﹑人乳各半碗﹐共入罐內﹐槐枝攪勻﹐皮紙封固﹐文武火三炷安息香久﹐取出﹐埋土中一夜去火毒﹐每噙化一二茶匙。治痰火癆嗽﹐失血气喘等證。

加減逍遙散牡丹皮﹑白術各一錢半﹐當歸﹑芍藥﹑桃仁﹑貝母各一錢﹐山梔﹐黃芩各八分﹐桔梗七分﹐靑皮五分﹐甘艸三分﹐水煎服。治痰中見血。

血後倦弱﹐扶脾生脈大阿膠﹔扶脾生脈散人參﹑當歸﹑白芍各一錢﹐紫菀﹑黃各二錢﹐麥門冬﹑五味﹑甘艸各五分﹐食後水煎溫服。

治見血後脾胃虛弱﹐气喘精神短少﹐衄血﹑吐血不止。一方又名黃補血湯。

大阿膠丸麥門冬﹑茯神﹑柏子仁﹑百部﹑杜仲﹑丹參﹑貝母﹑防風各五錢﹐遠志﹑人參各二錢半﹐茯苓﹑山藥﹑熟地﹑阿膠﹑五味子各一兩﹐爲末﹐蜜丸彈子大﹐每一丸水煎和渣服。治肺虛客熱﹐咳嗽咽漧多涎﹐或見鮮血及勞傷肺胃﹐思慮傷心﹐吐血嘔血。

血止除根﹐潤肺門冬女貞肉。

天門冬丸天門冬一兩﹐甘艸﹑白茯﹑阿膠﹑貝母﹑杏仁各五錢﹐爲末﹐蜜丸梧子大﹐時時含化十丸。治吐血﹑咯血﹐大能潤肺止嗽。

女貞剪紅丸冬靑子肉二斤﹐紅花三兩﹐爲末煉蜜丸﹐食後服。熱重加天花粉﹑山梔各二兩﹐或用二味煎湯下﹐止血斷根﹐兼治婦人閉經﹑逆經﹑血疾。

溺血鹿膠沒藥治虛寒﹐鹿角膠丸鹿角膠五錢﹐沒藥﹑發灰各三錢﹐爲末﹐用茅根汁打糊丸梧子大﹐每五十丸鹽湯下。治房勞小便尿血。

便血濃朴楡砂取效速。

濃朴煎濃朴﹑生薑各五兩﹐同搗爛炒黃﹐白術﹑神曲﹑麥芽﹑五味各一兩﹐同炒黃爲末﹐水糊丸梧子大。

疾作時空心米飲下百丸﹐平時只服五十丸﹐治諸下血五痔。蓋脾胃本無血﹐緣气虛腸薄﹐自榮衛滲入而下﹐故用濃朴濃腸胃﹐麥芽消酒食﹐白術導水﹐血自不作﹐是亦以脾胃爲主也﹐故服之多取奇效。

楡砂湯地楡四錢﹐砂仁七枚﹐生甘艸一錢半﹐炙甘艸一錢﹐水煎溫服﹐治結陰便血不止﹐漸而極多者宜服。

治便血赤楞方用黑豆一升﹐炒焦爲末﹐入好酒一旋﹐去豆末﹐飲酒神效。

髒毒蒼地捲柏連殼兮﹐髒頭參丸可吞﹔蒼地丸蒼術﹑陳皮各三兩﹐黃柏﹑黃連各一兩半﹐連翹﹑黃芩各一兩﹐爲末﹐生地六兩搗膏﹐爲丸梧子大。每五七十丸﹐白湯下。治熱毒下血。

古卷柏散捲柏葉焙漧﹑黃各一兩﹐爲末﹐每二錢﹐米飲調服。治髒毒神效。

白柏丸白術五錢﹐黃柏﹑生地﹑白芍﹑黃芩﹑地楡﹑香附各二錢﹐爲末﹐蒸餅爲丸服。治濕熱下血。

酒蒸黃連丸黃連淨銼一斤﹐用好酒四盞﹐浸瓦器中﹐置甑上累蒸至爛﹐取出曬榦爲末﹐水丸梧子大。每五十丸﹐溫水下。治酒毒積熱下血﹐肛門作熱﹐又濃腸胃。

黃連丸黃連﹐黃柏﹑濃朴﹑當歸﹑漧薑﹑木香﹑地楡﹑阿膠﹐爲末﹐蜜丸梧子大。白湯下二十丸﹐治下焦便血。

古連殼丸黃連﹑枳殼各二兩﹐用槐花炒過﹐去槐花爲末﹐蒸餅爲丸。治內傷經絡下血﹐用此以解絡脈之結。

髒頭丸槐子一兩﹐牙皂七分﹐黃連四兩﹐糯米一升﹐爲末﹐用雄豬大腸一條﹐去油洗淨﹐將前藥入內﹐兩頭紮住﹐砂鍋內煮爛搗丸梧子大﹐每六七十丸米飲下。治腸風下血脫肛。

苦參丸苦參半斤﹐槐角六兩﹐女貞實四兩﹐歸尾二兩﹐爲末﹐用大豬腸三尺﹐入藥在內﹐兩頭紮住﹐爛﹐同枯礬末四兩﹐搗丸梧子大。每三十丸米飲下﹐忌椒醋。治腸風下血及久年痔漏。

腸虛龜樗礬附烏荊兮﹐腸風黑散急服。

活龜丸江湖大烏龜一个﹐先用柴火燒熱地﹐以罩蓋龜﹐地熱逼出臭屁﹐待屁盡﹐以稈繩都身包縛﹐外用黃泥封固﹐灰火中煨熟撈起﹐剝淨取肉﹐研如泥﹐其殼用牛骨髓塗炙五七次﹐沁透酥榦爲末﹐又用黃連一兩﹐九蒸九曬﹐歸尾三錢三分﹐爲末﹐和前龜肉搗丸梧子大。每四五十丸﹐白湯下。大能扶衰益弱﹐補陰壯陽﹐又治腸風痔漏。

龜柏丸龜版二兩﹐側柏葉一兩半﹐芍藥一兩半﹐椿根皮七錢半﹐升麻﹑香附各五錢﹐爲末粥丸﹐四物湯加白術﹑黃連﹑陳皮﹑甘艸﹑生薑煎湯送下。治便血久而致虛﹐腰腳軟痛及麻風瘡癢見血。

古樗參散樗根白皮﹑人參各二兩﹐爲末。每二錢﹐空心溫酒米飲任下﹐忌一切毒物。治大腸風虛﹐飲酒﹑飲食過度﹐挾熱毒下利膿血﹐大腸連肛門痛不可任﹐多日不瘥。

礬附丹靑礬四兩﹐用瓦罐盛火食頃﹐候冷入鹽一合﹐硫黃一兩﹐再食頃﹐候冷取出入附子一兩﹐爲末﹐粟米粥丸梧子大﹐每三十丸空心生地汁下。治陽虛腸風下血﹐當日立止﹐一月除根﹐久服助下元﹐除風气﹐益臟腑。

古烏荊丸川烏一兩﹐荊芥穗二兩﹐爲末﹐醋煮麵糊爲丸梧子大。每服二十丸﹐溫酒或熱水下﹐有疾時﹐食空日三四服﹔無疾者﹐只早一服。治腸風髒毒﹐下血不止﹐諸風攣搐﹐頑麻瘙癢及婦人血風頭風眩暈等證﹐久服悅顏色﹐黑須髮。

腸風黑散童男發﹐槐花﹑槐角﹑皮各一兩﹐荊芥二兩﹐同入罐內﹐鹽泥固濟燒存性﹐出火毒﹐再入炙甘艸三分﹐炒枳殼二兩﹐每三錢﹐空心水煎服。治腸風下血及糞前後。

剪紅香梅虛漏醫﹐剪紅丸側柏葉﹑鹿茸﹑附子﹑續斷﹑黃﹑阿膠﹑枯礬各五錢﹐當歸一兩﹐爲末﹐醋糊丸梧子大。每七十丸﹐空心米飲下。治臟腑虛寒﹐下血不止﹐面色痿黃﹐日久羸瘦。東垣謂勞損宜溫﹐此方之義﹐非溫寒之說也。

香梅丸烏梅﹑百藥煎俱燒存性﹐香白芷各等分爲末﹐糊丸梧子大﹐每三五十丸米飲下。治腸風髒毒及崩漏等疾﹐或去白芷。

結陰升陽血箭束。

結陰丹枳殼﹑威靈仙﹑黃﹑陳皮﹑椿根皮﹑何首烏﹑荊芥各五錢﹐爲末﹐酒糊丸梧子大。每服七十丸﹐陳米飲入醋少許下﹐治結陰腸風﹐髒毒下血。

升陽除濕和血湯生地﹑牡丹皮﹑生甘艸各五錢﹐炙甘艸﹑黃各一錢﹐當﹑熟地﹑蒼術﹑秦艽﹑肉桂各三分﹐陳皮﹑升麻各七分﹐白芍一錢半﹐水煎空心熱服﹐治血箭濕毒。

噫﹗病情好補而怕攻﹐藥熱興陽而助欲﹐丹溪滋降法至今無人知﹐東垣陰火論從古宜細讀。

諸病所以尋痰者﹐痰因火動﹐百病非相火盛則眞火衰﹔痰火所以生異證者﹐痰因气逆﹐百病非邪有餘則正气乏。治本化痰淸气﹐抑上溫中潤下盡平和﹔化痰丸半夏﹑南星﹑生薑﹑白礬﹑皂角各四兩﹐同入砂鍋內水煮南星無白點爲度﹐去皂角不用﹐入靑皮﹑陳皮﹐漧葛﹑蘇子﹑神曲﹑麥冬﹑山楂﹑蘿卜子﹑香附﹑杏仁各一兩﹝一方加枳實﹑茯苓﹞﹐爲末﹐薑汁浸﹐蒸餅丸梧子大。每五七十丸﹐食後臨臥茶酒任下。快脾順气﹐化痰消食。

淸气化痰丸半夏二兩﹐陳皮﹑茯苓各一兩半﹐薄荷﹑荊芥各五錢﹐黃芩﹑連翹﹑山梔﹑桔梗﹑甘艸各一兩﹝如腸胃漧燥﹐加大黃﹑芒硝﹞﹐爲末﹐薑汁糊丸梧子大。每五十丸﹐姜湯下。治痰因火動﹐胸膈痞滿﹐頭目昏眩﹐故用二陳湯豁痰利气﹐合涼膈散降火﹐淸頭目而散風熱也。

抑上丸白術﹑黃芩﹐黃連各一兩﹐石膏二兩﹐靑黛五錢﹐爲末﹐蒸餅爲丸服。治痰因火動。

溫中化痰丸靑皮﹑陳皮﹑良姜﹑漧薑各五兩﹐爲末﹐醋糊丸梧子大。每五十丸﹐米飲下。治停痰畱飲﹐胸膈滿悶﹐頭目眩暈﹐咳嗽涎唾﹐或飲酒過多﹐嘔噦惡心。

潤下丸陳皮半斤﹐半夏二兩﹐各用水化鹽五錢調勻﹐煮漧烘燥﹔南星﹑黃芩﹑黃連﹑甘艸各一兩﹐爲末﹐蒸餅丸綠豆大。每五七十丸﹐白湯下。善降痰火。

治標滚痰控涎﹐小胃三花神佑能開結。

滚痰丸大黃﹑黃芩各八兩﹐瀉陽明濕熱﹔沈香五錢﹐引諸气上至天﹐下至泉﹔礞石﹑焰硝各一兩墜痰﹐二味同入砂罐內蓋之﹐鐵綫縛定﹐鹽泥固濟﹐曬漧火紅﹐候冷取出﹐同前藥爲末﹐水丸梧子大﹐或加朱砂一兩爲衣﹐每四五十丸﹐量虛實加減﹐食後臨臥茶淸溫水任下。攻腸胃痰積及小兒食積﹐痰驚風痰盛實熱者﹐最爲要藥。體弱者加六君子湯一料﹐入竹瀝﹑薑汁和如稀糊﹐以瓷器盛曬漧﹐再以竹瀝﹑薑汁拌曬﹐如此者三次﹐又用竹瀝﹑薑汁爲丸﹐小豆大﹐每百丸食遠米飲下﹐名竹瀝達痰丸。能運痰天大腸從大便出﹐不損元气妙﹐惟有泄有孕者忌用。

墜痰丸皂角﹝醋浸一宿炒﹞﹑黑牽牛各一斤﹐白礬﹝用完瑪瑙一兩同枯﹐候冷去瑪瑙﹞﹑蘿卜子各半斤﹐靑木香四兩﹐爲末﹐薑汁糊丸綠豆大﹐每四五十丸﹐量人虛實﹐五更白湯或姜湯下﹐天明取下頑痰﹐病卽除根﹐治心腹走注刺痛及气痰風痰﹐或頭目眩暈﹐或迷塞心竅﹐不省人事﹐或頭面結核不一﹐或肩背兩手十指麻木﹐或气塞胸中﹐一切痰證神效。

控涎丹甘遂﹑大戟﹑白芥子各等分﹐驚痰加朱砂爲衣﹔痛甚加全蠍﹔酒痰加雄黃﹑全蠍﹔驚气痰成塊加穿山甲﹑鱉甲﹑玄胡索﹑莪術﹔臂痛加木鱉子﹑桂心﹔熱痰加盆硝﹔寒痰加丁香﹑胡椒﹑肉桂爲末﹐糊丸梧子大。每五七丸至十丸﹐量虛實加減丸數﹐食後臨臥淡姜湯下。治忽患胸背脇項手足腰胯隱痛﹐筋骨牽引釣痛﹐時時走注﹐乃痰在胸膈上下作楚而然﹔或手足冷痺﹐气脈不通﹐誤認爲癱瘓者。

小胃丹甘遂﹝麵包煨熟﹞﹑大戟﹝長流水煮一時洗淨曬﹞﹑芫花﹝醋浸一宿炒黑勿焦﹞各五錢﹐大黃一兩半﹝用酒濕紙包煨熟﹐再用酒略炒﹞﹐黃柏三兩﹐爲末﹐粥丸麻子大。每十丸﹐臨臥津液下。欲利﹐空心溫湯下。上可取胸膈之痰﹐下可取腸胃之痰及濕痰積熱﹐惟胃虛少食者忌用。一方加南星﹑半夏各二兩半﹝用白礬﹑皂角﹑薑汁水煮十五次﹞﹐桃仁﹑杏仁﹝用白礬﹑皂角水泡﹞﹑紅花﹝酒蒸﹞﹑陳皮﹑枳實﹝用白礬水泡半日炒﹞﹐白術﹑白芥子各一兩﹐蒼術二兩﹝用米柑﹑白礬﹑皂角水浸一宿炒﹞﹐爲末﹐薑汁﹑竹瀝煮神曲爲丸服﹐名加味小胃丹。中風痰痞積﹐眩暈喉痺﹐淡姜湯下﹔癱瘓不語﹐濃姜湯下﹐惟痞塊﹑頭風﹑頭痛﹐宜臨臥食後服﹐神效。

三花神佑丸甘遂﹑大戟﹑芫花各醋炒五錢﹐黑醜二兩﹐大黃一兩﹐輕粉一錢﹐爲末﹐水丸小豆大。每初服二丸﹐漸加二丸﹐日三服﹐溫水下﹐至便利卽止﹐多服頓攻﹐轉加痛悶損人﹐治風痰涎嗽﹐气血凝滯不通及一切濕熱積結﹐痰飲懸飲變生諸病﹐或水腫大腹實脹喘滿﹐或風熱燥郁﹐肢體麻痺﹐走注疼痛等證。人壯气實者可暫服之﹐蓋輕粉治水腫鼓脹之藥﹐以其善開濕熱怫郁故也。或去輕粉﹑牽牛亦好。

開結枳術九枳實﹑白術﹑半夏﹑南星﹑枯礬﹑葶藶﹑大黃﹑靑皮各五錢﹐木香三錢﹐黑醜二兩﹐皂角﹝酥炙﹞﹐旋復花各一兩﹐爲末﹐薑汁糊丸梧子大。每五十丸﹐姜湯下﹔婦人幹血气膈實腫滿﹐或二便不通姜蔥煎湯下。導滯化痰﹐升降陰陽﹐通行三焦﹐蕩腸胃﹐導膀胱﹐專治胸痞惡心嘔噦﹐酒食停積﹐兩脇膨悶﹐咽嗌不利﹐上气喘嗽﹐黃膽等證。

理濕積﹐靑礞硝石尋常﹔靑礞石丸靑礞石﹑焰硝各二兩﹝搗碎同入小罐內﹐瓦片蓋之﹐鐵綫縛定﹐鹽泥固濟曬漧﹐火紅﹐候冷取出﹞﹐南星二兩﹝白礬水浸二日﹐半夏﹑皂角水浸二日﹞﹐黃芩﹝薑汁炒﹞﹑茯苓﹑枳實各二兩﹐風化硝﹝用蘿卜同煮硝化﹐去蘿卜濾淨﹐入臘月牛膽內風漧﹞五錢﹐共爲末﹐神曲糊丸梧子大。每三五十丸白湯下﹐治食積﹐去濕熱痰。一方去硝﹑芩﹐加黃連三兩﹐連翹五錢﹐麝一分﹐治膨脹𨿽下藥不消者﹐用此卽效。

黃白丸黃連﹑栝蔞仁﹑白術﹑神曲﹑麥芽各一兩﹐川芎七錢﹐靑黛五錢﹐人中白二錢﹐爲末﹐薑汁浸蒸餅爲丸服。治陰虛食積痰火。

祛風痰﹐郁金蜈蚣猛烈。

祛風痰丸防風二兩﹐明礬﹑川芎﹑牙皂﹑郁金各一兩﹐赤腳﹑黃腳蜈蚣各一條﹐爲末﹐蒸餅丸梧子大。

每三十丸﹐食前茶湯下﹐祛風痰﹐行濁气。

搜風化痰丸半夏四兩﹐人參﹑槐角﹑僵蠶﹑白礬﹑陳皮﹑天麻﹑荊芥各三兩﹐辰砂五錢﹐爲末﹐薑汁浸蒸餅丸豆大﹐辰砂爲衣。每四十丸﹐姜湯下。

消破痰飲神術兮﹐單制半夏尢有功﹔消飲丸白術二兩﹐茯苓五錢﹐枳實﹑漧薑各七錢﹐爲末﹐蜜丸梧子大。每三十丸﹐溫水下。治停飲胸滿嘔逆﹐腹中水聲﹐不思飲食。

破飲丸蓽茇﹑胡椒﹑丁香﹑砂仁﹑蠍梢﹑靑皮﹑木香﹑巴豆﹑烏梅各等分爲末﹐先將靑皮同巴豆漿水浸一宿﹐取出同炒靑皮焦﹐去巴豆﹐又將其水浸烏梅肉蒸爛﹐和前藥搗丸綠豆大。每十五丸﹐津液下。治五飲停蓄胸脇﹐結爲支滿﹑气促搶心疼痛。

神術丸蒼術一斤﹐爲末﹐用生油麻五錢﹐水二盞﹐研爛取汁﹐又入棗肉十五粒﹐同搗丸梧子大。每五十丸﹐溫酒下。治痰飲挾瘀血成窠囊﹐行痰極效。

單半夏丸半夏用香油炒爲末﹐粥丸梧子大。每三五十丸﹐姜湯下。治濕痰喘急﹐止心痛。

法制半夏明礬六兩﹐硝石四兩﹐煮水六碗﹐卻將半夏一斤﹐先以水洗淨﹐入藥水內浸三宿﹐又取入淸水內浸七日﹐取出切片﹐加薄荷四兩﹐甘艸二兩任用﹐消飲化痰﹐壯脾順气。

淸州白丸子半夏七兩﹐南星﹑白附子各二兩﹐川烏五錢﹐俱生用爲末﹐絹袋盛於井水擺出以盡爲度﹐置瓷器內﹐日曬夜露﹐日換新澄之﹐浸春五﹑夏三﹑秋七﹑冬十日﹐去水曬榦爲末﹐糯米粉煮淸糊丸梧子大。

每二十丸﹐姜湯下。癱瘓風﹐酒下﹔小兒驚風﹐薄荷煎湯下三丸。兼治男婦風痰壅盛﹐嘔吐涎沫。

宜化气涎三仙兮﹐指迷作曲眞有法。

三仙丸南星﹑半夏各一斤﹐爲末﹐用生薑汁調成劑﹐攤在篩中﹐以楮葉蓋令發黃色﹐曬漧收之﹐須五六月內做曲﹐如醬黃法﹐每曲四兩﹐入香附末二兩﹐糊丸梧子大。每四十丸﹐食後姜湯下。治中脘气滯﹐胸膈煩滿﹐痰涎不利﹐頭目不淸。或去香附加橘皮﹐治气痰。

千金指迷丸半夏曲二兩﹐白茯苓﹝虛人用乳汁蒸﹐瘦人血少用砂仁同酒浸蒸﹐去砂仁﹐又用生地汁浸蒸﹞﹑枳殼﹝用麥麩醋水炒﹞各一兩﹐風化硝一錢半﹐爲末﹐薑汁糊丸梧子大。如治脾胃痰﹐用神曲爲糊﹔治血分痰﹐酒糊﹔治气分上焦痰﹐蒸餅糊﹔治骨節四肢痰﹐鹽酒入薑汁糊﹔治足痰﹐牛膝煎膏爲引﹔治痰病深痼﹐牛膏和糊﹐多服卽可以汗吐下﹐如倒倉法也。每早常服三五十丸﹐姜湯下﹔旬月以往﹐大便溏滑﹐是潛消痰積之驗也。

如耳聾气壅﹐上焦諸風熱頭風等證﹐竹瀝入薑汁白湯下二三百丸﹐以利爲功﹐服愈痰火之後任服﹐但覺少作卽服﹐又與諸服食補養之藥不爲相妨。

栝蔞貝母﹐不怕肺經燥幹﹔香附栝蔞靑黛丸三味等分爲末﹐或去香附亦可﹐蜜丸芡實大。每一丸﹐食後臨臥噙化。治燥痰﹑郁痰﹑酒痰﹐咳嗽呃逆。凡積痰非靑黛﹑栝蔞不除。

單貝母丸貝母用童便浸﹐春夏一日﹐秋冬三日﹐洗淨曬榦爲末﹐糖霜調和﹐不時服之﹐或白湯調服。治痰要藥﹐或加童便﹑制香附爲丸服亦可。

丁香半夏﹐何憂胃冷酸噎。

丁香半夏丸半夏三兩﹐藿香五錢﹐肉豆蔻﹑丁香﹑木香﹑人參﹑陳皮各二錢半﹐爲末﹐薑汁煮糊丸如小豆大。每服二三十丸﹐食後姜湯下。治脾胃宿冷﹐胸膈停痰﹐嘔吐惡心﹐吞酸噎气﹐心腹滿悶﹐不思飲食等證。

竹瀝膏霞天膏﹐火郁老積擇人﹔竹瀝膏用水白竹截長二尺許﹐每段劈作四片﹐以磚二塊排定﹐將竹片仰架磚上﹐兩頭露一二寸﹐下以烈火迫之﹐兩頭以盆盛瀝﹐六分中加薑汁一分服之﹐痰熱甚者﹐止可加半分耳﹐大治熱痰及能養血淸熱﹐有痰厥不省人事幾死者﹐灌之卽蘇﹐誠起死回生藥也。

霞天膏用二三歲純色肥澤無病黃牯牛肉﹐腿項脊淨肉四五十斤﹐切成塊子﹐在淨室中以銅鍋貯長流水煮之﹐不時攪動﹐另用新鍋煮用﹐湯旋加﹐常使水淹肉五六寸﹐掠去浮沫﹐煮爛如泥﹐以絹濾肉汁入小銅鍋內﹐用桑柴文武火候不住手攪﹐只以汁漸加﹐熬如稀餳﹐滴水成珠﹐其膏成矣。大抵肉十二斤﹐煉膏一斤爲度﹐以瓷器盛之﹐用調藥劑﹐初少漸多﹐沸熱自然溶化﹐用和丸﹐每三分﹐攙面一分﹐同煮成糊﹐或用煉蜜﹐寒天久收生微﹐用重湯煮過﹐熱天冷水宵之﹐可畱三日。凡治實痰新痰用南星﹑半夏燥之﹐橘紅﹐枳殼散之﹐茯苓﹑豬苓滲之﹐黃芩﹑黃連降之﹐巴豆﹑附子流通之﹐竹瀝﹑栝蔞潤下之。如虛痰老痰稠粘膠固於胸臆﹐根據附盤結於腸胃﹐當用此膏﹐吐瀉不致虛損元气。如癱勞鼓噎﹐於補虛藥中加之以去痰積﹐可收萬全﹐服此比之倒倉更穩﹐仍須善養者。

節齋方謝傳方﹐化痰淸金忌鐵。

節齋化痰丸天門冬﹑酒芩瀉肺火﹐栝蔞仁﹑橘紅潤肺降痰﹐海粉各一兩﹔芒硝咸以軟堅﹐香附﹝鹽水炒﹞開郁降气﹐桔梗﹑連翹開結降火﹐各五錢﹔靑黛二錢解郁火﹐爲末煉蜜﹐入薑汁少許﹐和藥搗丸龍眼大。每細嚼一丸﹐淸湯下﹐或丸黍米大﹐每五十丸﹐淡姜湯下。治郁痰老痰。

謝傳淸金丸薄荷四兩﹐百藥煎二兩﹐土桔梗﹑兒茶各五錢﹐砂仁﹑訶子各三錢﹐硼砂二錢﹐爲末﹐用粉艸八兩﹐以水熬成膏﹐和末搗丸櫻桃大。每噙化一丸﹐緩緩咽下﹐化痰止嗽﹐淸金降火﹐又解酒毒。

喘因風寒﹐三拗湯中加星半﹔加減三拗湯麻黃一錢﹐杏仁﹑桑白皮各七分﹐甘艸五分﹐蘇子﹑前胡各三分﹐姜三片水煎服。如痰盛加南星﹑半夏﹐煩喘加石膏﹐火喘口漧加黃芩﹑栝蔞仁﹑薄荷﹐寒喘加細辛﹑肉桂﹐气喘加兜鈴﹑烏梅﹐气短而喘﹐去麻黃加人參﹑茯苓。

喘屬七情﹐四磨湯內君沈烏。

四磨湯人參﹑檳榔﹑沈香﹑烏藥各等分﹐磨濃水﹐取一盞煎三五沸﹐食後服。治七情傷感﹐上气喘急﹐妨悶不食。

六磨湯沈香﹑木香﹑檳榔﹑烏藥﹑枳殼﹑大黃各等分。熱水磨服﹐以利爲度。治气滯腹急﹐大便祕澀。

白前葶棗含奇﹐以消水气﹔白前湯白前二兩﹐紫菀﹑半夏各三兩﹐大戟七合﹐水十盞浸一宿﹐明日煎至三盞﹐分三服﹐忌羊肉。

治呃逆喘促及水腫短气脹滿﹐晝夜不得臥﹐喉中常作水雞聲。

古葶棗散用葶藶炒黃爲末﹐先用黑棗十枚濃煎湯﹐去棗入前末三錢調勻﹐食後服。治肺癰胸滿喘咳﹐或身面浮腫等證。

含奇丸葶藶﹑知母﹑貝母各一兩﹐爲末﹐棗肉砂糖搗丸彈子大。每用綿裹一丸含之﹐徐徐咽下﹐治喘嗽。

栝蔞杏參蘿皂﹐以治痰粗。

栝蔞實丸栝蔞仁﹑枳殼﹐半夏﹑桔梗各一兩﹐爲末﹐薑汁打糊爲丸梧子大。每五十丸﹐食後淡姜湯下。

治胸中痞痛徹背﹐喘急妨悶。

杏參散杏仁﹑人參﹑陳皮﹑大腹皮﹑檳榔﹑白術﹑訶子﹑半夏﹑桂心﹑紫菀﹑桑白皮﹑甘艸﹑紫蘇各五分﹐姜煎服。治咽墜墮驚恐﹐渡水跌僕﹐疲極筋力﹐喘急不安。

大蘿皂丸南星﹑半夏﹑杏仁﹑栝蔞仁﹑香附﹑靑黛﹑陳皮各五錢﹐蘿卜子二兩﹐皂角燒灰一兩﹐爲末﹐神曲煮糊爲丸梧子大。每六十丸﹐姜湯下。治气喘﹑痰喘﹑風痰﹑食痰﹑酒痰﹑面毒等證。

小蘿皂丸蘿卜子二兩蒸﹐皂角五錢﹐南星用白礬水浸曬﹐栝蔞仁﹔海粉各一兩﹐爲末﹐薑汁和蜜搗勻爲丸﹐含化止之﹐治喘證最妙。

定喘定息﹐千緡兜鈴堪通用﹔定喘湯白果肉二十一枚﹐研碎炒黃色﹐麻黃﹑款冬花﹑桑白皮﹑蜜炙﹑法制半夏各三錢﹐蘇子二錢﹐黃芩炒﹑杏仁各一錢半﹐甘艸一錢﹐水三盞﹐煎至二盞﹐不用姜﹐不拘時﹐徐徐服之﹐治喘神方。

定喘化痰散用豬蹄甲四十九个﹐每个甲內入半夏﹑白礬各一分﹐置罐內蜜封﹐勿令煙出﹐火通紅﹐去火毒﹐入麝一錢﹐爲末。如上气喘急咳嗽﹐糯米飲調下一錢﹐小兒五分。治喘至妙。

定息餅子用皂角三大莢去黑皮﹐刀切開去子﹐每於倉內入巴豆肉一粒﹐以麻縛定﹐用生薑自然汁和蜜塗令周匝﹐慢火炙之﹐又塗又炙﹐以焦黃爲度﹐擘開去巴豆不用﹐又以枯礬一兩﹐蓖麻子七粒入倉內﹐薑汁和蜜再塗炙如前﹐去艸﹑礬﹐用皂角爲末﹐卻以杏仁二兩﹐研膏﹐與前藥和勻﹐每服一錢﹐用柿幹炙過候冷﹐點入藥內細嚼﹐臨臥服﹐忌一切熱毒之物﹐治遠年近日喘嗽。

千緡湯半夏七枚﹐皂角﹑甘艸各一寸﹐生薑二錢﹐用生絹袋盛水煎頃服﹐治哮喘不得臥﹐或風痰壅盛。

兜鈴丸馬兜鈴﹑杏仁﹑蟬蛻各二兩﹐人言六錢﹐爲末﹐棗內爲丸葵子大。每六七丸﹐臨臥蔥茶淸放冷送下﹐忌熱物半日。治男婦久患咳嗽﹐肺气喘促﹐倚息不得睡臥﹐咳嗽亦效。

淸金紫金﹐遠年近日止哮呼。

淸金丸單蘿卜子半升﹐蒸熟曬榦爲末﹐薑汁浸﹐蒸餅爲丸梧子大﹐每三四十丸﹐津液或淡姜湯下﹐治哮喘遇濃味而發者。一方加桑木內蠹虫糞一升炒﹐杏仁半升﹐不去皮尖炒﹐甘艸一兩生﹐爲丸服﹐治遠年喘急。

紫金丹信石末一錢﹐淡豆豉搗爛一兩﹐精豬肉細切四兩﹐三味拌和﹐分作三分﹐用紙筋黃泥包之﹐烘令泥幹﹐卻用炭火於無人處﹐靑煙出盡爲度﹐放地上一宿出火毒﹐取出爲末﹐湯浸蒸餅爲丸綠豆大。食後茶淸下﹐大人二十丸﹐小兒七丸﹐量大小虛實與之﹐忌一應咸物湯水之類。治痰喘不得臥﹐須三年後者﹐可用。

嘈雜香連與三聖﹐胃脾術曲安妥﹔香連丹香附﹑黃連各四兩﹐爲末﹐神曲煮糊爲丸梧子大。每七十丸﹐白湯下﹐治久郁心胸痞痛﹐或嘈雜幹噎吞酸。

二聖丸白術四兩﹐陳皮一兩﹐黃連五錢﹐爲末﹐神曲煮糊爲丸綠豆大。每五十丸﹐津液或姜湯下。治心嘈索食。

安脾丸半夏一兩﹐檳榔二錢﹐雄黃一錢半﹐爲末﹐薑汁和蒸餅爲丸梧子大﹐小兒丸黍米大。姜湯下﹐從少至多漸加服之﹐以得吐能食爲度。治嘈雜及吐食脈弦者。肝乘於脾而吐﹐乃由脾胃之虛﹐宜治風安脾﹐無羈絆於脾﹐故飲食自下。

噯噦沈檀勻諸气﹐痰火梔石可祛。

勻气丸艸豆蔻﹑橘皮﹑沈香﹑人參各五錢﹐益智仁﹑檀香﹑大腹子各一兩﹐爲末﹐飯丸梧子大。每八十丸﹐淡姜湯下。治气虛濁升多噯。

祛痰火丸南星﹑半夏﹑香附﹑石膏﹑山梔各等分爲末﹐薑汁浸蒸餅爲丸服﹐或姜煎服亦可治胃火﹑痰火噯气。

嘔吐熱而發渴﹐漧葛橘皮竹茹﹔葛根竹茹湯葛根三錢﹐半夏二錢﹐甘艸三分﹐竹茹一團﹐姜棗煎﹐取淸汁冷服。治胃熱心煩嘔吐水止﹐酒嘔尢妙。

加味橘皮竹茹湯赤茯苓﹑橘皮﹑枇杷葉﹐麥門冬﹑竹茹﹑半夏各一錢﹐人參﹑甘艸各五錢﹐姜煎溫服。

治胃熱多渴﹐嘔噦不食。

竹茹湯橘皮三錢﹐竹茹﹑人參各二錢﹐甘艸一錢﹐姜棗煎服。治吐利後﹐胃虛膈熱而呃逆﹐宜此補虛降火﹐或加白術﹑枳殼尢妙。

嘔吐寒而不渴﹐藿葉丁半參萸。

四味藿葉湯藿香﹑人參﹑橘皮﹑半夏各等分﹐姜煎溫服。治胃寒嘔吐﹐粥藥不停。

古丁夏湯丁香﹑半夏各三錢﹐姜煎溫服。治脾中虛寒﹐停痰畱飲﹐噦逆嘔吐。

古參萸湯吳萸﹑人參各等分﹐姜棗煎服。治气虛胃寒﹐嘔吐冷涎﹐陰證漧嘔通用。

气弱人參積豆蔻﹐吐甚硫汞成砂子﹔單人參湯每二兩﹐水三盞﹐煎至八分熱服﹐兼以參汁煮粥食。若卒吐嘔逆﹐粥飲入口卽吐困弱者﹐爲丸服之﹐翻胃亦宜。

單白蔻散用白豆蔻五錢爲末﹐好酒調服﹐治胃冷有積﹐喫食欲吐者宜。

古硫汞丹水銀八錢﹐生硫黃末二錢﹐同入無油銚內﹐慢火化開﹐以柳枝拌炒﹐或有煙焰以醋灑之﹐俟結成砂了再研爲末﹐用粽尖杵丸發綠豆大。每三十丸﹐生薑橘皮煎湯下。治一切吐逆反胃。

風羈麥天痰半附﹐停水神曲半攪糊。

麥天湯麥門冬一錢二分﹐天麻一錢﹐白術﹑茯苓﹑半夏﹑神曲﹑陳皮各八分﹐姜煎溫服。治風邪羈絆脾胃﹐身重有痰﹐惡心欲吐﹐宜此先實脾消導。

古半附湯生附子﹑半夏各二錢半﹐生薑十片﹐水煎空心服﹐或加木香少許尢妙。治胃冷生痰﹐嘔吐奇方。

神曲丸神曲三兩﹐蒼術﹐陳皮各一兩﹐爲末﹐生薑汁別煮神曲末爲糊﹐和丸梧子大。每三五十丸﹐姜湯下。

治中脘宿畱飲﹐酸蜇心前﹐口吐淸不﹐暖宿腐气。

呃逆气弱倍陳增半﹐或十味小柴加參術﹔倍陳湯陳皮四錢﹐人參二錢﹐甘艸四分﹐水煎服﹐治胃虛呃逆有效。

增半湯藿香二錢﹐半夏湯泡炒黃三錢半﹐人參﹑丁香皮各一錢半﹐姜七片煎服。治胃中寒﹐停痰畱飲﹐嘔吐呃逆。

十味小柴胡湯人參﹑黃芩﹑柴胡﹑漧薑﹑山梔各七分半﹐白術﹑防風﹑半夏﹑甘艸各五分﹐五味子九粒﹐姜煎服。治气虛不足呃逆。

呃逆胃寒丁香柿蒂﹐或三香白豆等沈蘇。

丁香柿蒂散丁香﹑柿蒂﹑人參﹑茯苓﹑橘皮﹑良姜﹑半夏各一兩﹐生薑一兩半﹐甘艸三分﹐爲末﹐每服三錢﹐水煎乘熱頓服﹐或用此藥調蘇合香丸服說亦妙。治吐利及病後胃中虛寒呃逆﹐至七八聲相連﹐收气不回者難治。

三香散沈香﹑紫蘇﹑白豆蔻各等分﹐爲細末。每服五七分﹐柿蒂煎湯調下﹐治胃冷呃逆﹐經久不止。

利膈平胃以杵糠﹐阿魏勝神仙奪命﹔人參利膈丸人參﹑當歸﹑藿香﹑甘艸﹑枳殼﹑大黃﹑濃朴各一兩﹐木香﹑檳榔各七錢﹐爲末﹐水丸湯下。

治胸中痰咳喘滿﹐脾胃壅滯﹐膈噎聖藥。

狗米平胃丸黃犬一條餓數日﹐用生米及粟米飼之﹐取其糞中米淘淨﹐用薤白煎湯煮作粥﹐臨熟入沈香二錢﹐平胃散末爲丸服。治翻胃諸藥不效者。

虎脂平胃丸平胃散加生薑﹑棗肉爲丸﹐入老鴉爪一半﹐或入虎脂﹑虎肉及肚內屎尢妙。

杵糠丸杵頭糠﹑牛轉艸各半斤﹐糯米一斤﹐爲末﹐取黃母牛口中涎和砂糖爲丸龍眼大。入鍋內慢火煮熱食之。一方只用近山處黃牛糞尖三个﹐燒灰﹐砂糖酒下。

古阿魏散阿魏五錢﹐大路邊幹人糞炒存性五錢半﹐共爲末。五更初以姜片蘸食﹐治反胃能起死回生。

神仙奪命丹百艸霜研五錢﹐雄黃﹑硼砂各二錢﹐乳香一錢半﹐綠豆﹑黑豆各四十九粒﹐爲末﹐用烏梅十三个﹐水浸去核﹐搗丸彈子大﹐以乳香少加朱砂爲衣﹐每噙化一丸﹐食茶泡熱餅壓之﹐過三五日﹐再服一丸神效。治七情气郁嘔吐﹐或噎食不通﹐大腸祕結﹐糞如羊屎。

五噎五膈以丁附﹐參夏如靈丹細咀。

五噎湯人參﹑白術﹑茯苓﹑陳皮各一錢﹐濃朴﹑枳殼﹑甘艸﹐漧薑﹑三稜﹑莪術﹑神曲﹑麥各五分﹐訶子﹑桂心﹑木香﹑檳榔各三分﹐姜棗煎服。治噎食不下﹐嘔噦不徹﹐胸背刺痛﹐淚與涎出。

五膈湯枳殼﹑靑皮﹑南星﹑半夏各一錢﹐白術一錢二分﹐大腹皮八分﹐漧薑七分﹐麥芽六分﹐丁香﹑木香﹑艸果各五分﹐甘艸三分﹐姜煎服。治胸膈痞气﹐結聚脇脹﹐痰逆惡心﹐不欲食。

單附子散大附子一枚﹐置磚上﹐四面著火﹐漸漸逼熟﹐以附子淬入薑汁中﹐再逼再淬﹐約薑汁盡半碗爲度﹐焙漧﹐或加丁香一錢﹐爲末﹐每二錢水一盞﹐粟米同煎七分﹐三服卽愈﹐或爲末於掌心舐喫﹐治翻胃。

參夏湯人參三兩﹐半夏六兩﹐白蜜一盞﹐每服一兩﹐水煎溫服﹐治翻胃嘔吐。

棗包內靈丹良姜﹑官桂﹑川椒﹑胡椒﹑靑皮﹑陳皮﹑甘艸﹑艸烏各二錢﹐茴香﹑白術﹑當歸﹑半夏﹑杏仁﹑川芎﹑莪術﹑三稜﹐丁香﹑沈香各五錢﹐木香﹑巴豆各三錢﹐爲末﹐醋糊丸芡實大。每一丸﹐大棗一个去核﹐將藥入內﹐外用紙包﹐水濕煨熟去紙﹐細嚼溫酒下。治男婦小兒胸膈脇肋疼痛﹐腹脹如鼓﹐不思飲食﹐宿食不消﹐膈噎皆效。

參附關格旣濟﹐旣濟丸人參﹑附子各一錢﹐麝香少許﹐爲末﹐飯丸梧子大﹐麝香爲衣。每七丸﹐燈心煎湯下。治關格吐利不得﹐脈沈手足微冷。

壽星痙痰疏。

壽星丸先燒地坑通紅﹐去火﹐以酒五碗傾入候滲盡﹐入南星一斤於內﹐以盆蓋之﹐勿令泄气﹐次日取出﹐入琥珀﹑朱砂各一兩﹐爲末﹐豬心血和薑汁糊丸梧子大。人參﹑菖蒲煎湯下三十丸。治心膽補驚﹐神不守舍﹐痰迷心竅﹐健忘妄見。

斷癇追風控涎活虎﹐蝙蝠豬心神歸舍﹔斷癇丹黃﹑鉤藤﹑細辛﹑甘艸各五錢﹐蛇蛻三寸﹐蟬蛻四枚﹐牛黃一字﹐爲末﹐棗肉丸梧子大﹐小兒麻子大。每二十丸。人參煎湯下﹐隨人大小加減﹐治癇旣愈而後復作。

三癇丸荊芥穗二兩﹐白礬一兩﹝半生半枯﹞﹐爲末﹐麵糊丸黍米大﹐朱砂爲衣。每二十丸﹐姜湯下。

治小兒百二十種驚癇。

追風祛痰丸防風﹑天麻﹑僵蠶﹑白附子﹑牙皂各一兩﹐全蠍﹑木香﹑白礬各五錢﹐半夏曲六兩﹐南星三兩﹐用白礬﹑皂角水各浸一半﹐過宿爲末﹐薑汁糊丸梧子大﹐朱砂七錢半爲衣。每七八十丸﹐食遠臨臥薄荷煎湯下﹐或姜湯下。治諸風癇暗風﹐或加虎睛一對微炒尢妙。

控涎丸僵蠶﹝生薑汁浸一宿﹞﹑川烏﹑生半夏各五錢﹐全蠍七枚﹐鐵粉三錢﹐甘遂二錢﹐爲末﹐生薑自然汁打成薄糊﹐丸如綠豆大﹐朱砂爲衣。每服十五丸﹐食後姜湯下﹐忌甘艸。治諸癇久不愈﹐頑痰散聚無時﹐變生諸證﹐並皆治之。

五生丸南星﹑半夏﹑川烏﹑白附子﹑大豆各生用六兩﹐爲末﹐薑汁打糊丸梧子大。每服三丸至五丸﹐淡姜湯下。治癇者痰及陰脈弦細而緩。

活虎丹取蠍虎一个﹐剪去四足爪﹐連血細研﹐入朱砂﹑片腦﹑麝香各少許﹐研勻﹐先用古礞石散控下痰涎﹐次用薄荷煎湯調前藥作一服化下。治久年驚癇癲狂。此藥能補心神气血不足﹐心全則病自瘥矣。一方用朱砂末入瓶內。捉蠍虎於內﹐養月餘其身赤色﹐取出陰榦爲末﹐每一二分﹐酒調服﹐兼治小兒撮口。

蝙蝠散用大蝙蝠一个﹐以朱砂三錢塡入腹內﹐以新瓦盛火炙令酥爲度﹐候冷爲末﹐每一个分作四服﹐气弱及年幼發癇者作五服﹐空心白湯下。

豬心丸用雄豬心一个﹐取管頭血三條和甘遂末一錢拌勻得中﹐將前豬心切作兩邊﹐入前甘遂在內﹐用綫縛定﹐外以濕紙荷葉包裹﹐慢火煨熟﹐不可過度﹐取出甘遂﹐入朱砂五分同研﹐分作四丸﹐每一丸用煨豬心煎湯化下﹐後三丸別用豬心煎湯。下重者只守本方﹐輕者加蘇合香丸一粒﹐服過半日不動﹐又進一服﹐如大便已下惡物﹐卽止後劑﹐急與補脾助胃﹐大治五癇及心風血迷神效。如換朱砂一錢﹐甘遂五分﹐酒下﹐可以吐利痰涎。

引神歸舍丹南星三兩﹐朱砂一兩﹐附子七錢﹐爲末﹐豬心血和糊丸梧子大。每五十丸﹐萱艸根煎湯下﹐子午時各一服。治心气不足﹐並治心風。

降癲﹐滋陰安神淸心定志邪辟除。

滋陰寧神湯當歸﹑川芎﹐白芍﹑熟地﹑人參﹑茯神﹑白術﹑遠志各一錢﹐酸棗仁﹑甘艸各五分﹐酒炒黃連四分﹐有痰加南星一錢﹐姜煎溫服。治不時暈倒﹐搐搦痰壅。

朱砂安神丸黃連六錢﹐苦寒去心煩除濕熱爲君﹔甘艸﹑生地各一錢半﹐甘寒瀉熱瀉火﹐補气滋腎爲臣﹔當歸二錢半﹐補血﹔朱砂五錢﹐約浮游之火而安神明也﹐爲末﹐蒸餅糊丸黍米大﹐朱砂爲衣。每十五丸或二十丸﹐食後溫水少許送下﹝一方無歸﹑地﹐津液下﹞。治心煩懊﹐胸中气亂怔忡﹐心下痞悶﹐食入反吐及傷寒汗﹑吐﹑下後﹐餘熱畱於心胞絡不睡。

葉氏淸心丸人參﹑蠍梢﹑郁金﹑生地﹑天麻﹑南星各等分爲末﹐蒸餅糊丸梧子大。每二十丸﹐人參煎湯下。治心受邪熱﹐精神恍惚﹐狂言呼叫﹐睡臥不寧。

寧志丸遠志﹑菖蒲各二兩﹐茯苓三兩﹐人參一兩﹝一方加琥珀﹑郁金﹞爲末﹐蜜丸梧子大﹐朱砂爲衣。

每三十丸米湯下。治痰迷心膈﹐心气不足﹐驚悸怔忡﹐恍惚健忘。

辟邪丹人參﹑茯神﹑遠志﹑鬼箭羽﹑菖蒲﹑白術﹑蒼術﹑當歸各一錢﹐桃奴五錢﹐雄黃﹑朱砂各三錢﹐牛黃﹑麝香各一錢﹐爲末﹐酒糊丸龍眼大﹐金箔爲衣。每一丸﹐臨臥木香磨湯化下﹐諸邪不敢近體﹐更以絳袋盛五七丸懸牀帳中尢妙。治中惡怪疾及山谷間居處。

灌鼻法用皂角以漿水浸﹐春秋四﹑夏三﹑冬七日﹐去渣熬膏﹐取出攤紙上陰漧收頓﹐用時以水化開﹐灌入病患鼻內﹐良久涎出爲效。欲涎止﹐服溫鹽湯一二口卽止﹔有魘死不醒者﹐用半夏爲末﹐吹鼻卽醒。

驚气抱膽丸宜細﹐驚气丸附子﹑木香﹑僵蠶﹑花蛇﹑橘紅﹑麻黃﹑天麻﹑南星各五錢﹐紫蘇子一兩﹐全蠍二錢半﹐腦麝少許﹐朱砂二錢半﹐畱半作衣﹐爲末﹐蜜丸龍眼大。每一丸﹐金銀薄荷煎湯或溫酒化服。治驚憂積气﹐襲受風邪﹐發則牙關緊急﹐涎潮昏塞﹐醒則精神若疾﹐多恚怒。肝邪太盛﹐狂厥者﹐去附子加鐵粉。

抱膽丸先將黑鉛一兩半入銚溶化﹐次下水銀二兩﹐候結成砂子﹐再下朱砂﹐乳香各一末兩﹐乘熱用柳木捶研勻﹐丸如芡實大。每一丸﹐空心井水吞下﹐病者得睡切莫驚動﹐覺來卽安﹐再一丸可除根。治男婦一切癲風狂﹐或因驚恐怖畏所致及產後血虛﹑驚風入心﹐並室女婦經脈將行﹐驚邪蘊結﹐頓服神效。

風邪紫石末嫌粗。

紫石散紫石英﹑滑石﹑赤石脂﹑凝水石﹑白石脂﹑石膏各六兩﹐甘艸﹑桂心﹑牡蠣各五兩﹐大黃﹑龍骨﹑漧薑各四兩﹐制爲粗散﹐盛以韋囊﹐懸於髙涼處﹐欲用取一二指撮﹐以新井水三盞﹐煎至一盞二分﹐大人頓服﹐末百日兒服一合﹐或只以綿沾著口﹐口熱多者進四五服﹐以意消息。治大人風引﹐小兒驚癇螈﹐日數十發者累效。

驚悸養心﹐朱雀丸外用參棗﹔養心湯黃﹑茯苓﹑茯神﹑半夏曲﹑當歸﹑川芎各五分﹐甘艸四分﹐遠志﹑辣桂﹑柏子仁﹑五味子﹑酸棗仁﹑人參各二分半﹐姜棗煎服﹝一方去芎﹑桂﹑半夏﹐加麥門冬﹐白芍﹑陳皮﹑蓮肉﹞。治勞苦憂思傷心﹐痰多少睡﹐驚悸不寧。如停水怔忡﹐加赤茯苓﹑檳榔。

朱雀丸茯神二兩﹐沈香五錢﹐爲末﹐蜜丸小豆大。每三十丸﹐食後人參煎湯下。治心神不定﹐恍惚健忘﹐火不下降﹐時復振跳﹐常服滋陰養火﹐全心气。

參棗丸人參﹑酸棗仁各一兩﹐辰砂五錢﹐乳香二錢﹐爲末﹐蜜丸彈子大。每一丸﹐薄荷煎湯化下。治一切驚心怖膽﹐累效。

健忘固本﹐仁熟散中有茱萸。

加減固本丸丹參﹑天門冬﹑熟地﹑人參﹑遠志﹑朱砂﹑石菖蒲各五錢﹐麥門冬﹑白茯苓各一兩﹐爲末﹐蜜丸梧子大﹐每五十丸至百丸﹐空心煎蔥白化下。治中風後健忘﹐養神益志﹐和血榮腠理。

仁熟散人參﹑枳殼﹑五味子﹑桂心﹑山茱萸﹑甘菊花﹑茯神﹑枸杞子各三分﹐柏子仁﹑熟地各一兩﹐爲末﹐每二錢﹐溫酒調服。治膽虛常多畏恐﹐不能獨臥﹐頭目不利。

咽癰消腫古荊黃﹐牛蒡射幹二湯活﹔古荊黃湯荊芥四錢﹐大黃一錢﹐空心水煎服﹐治咽喉腫痛﹐大便閉結及風熱結滯生疔瘡。或加防風等分﹐治頭眩。

牛蒡子湯牛蒡子二錢﹐玄參﹑犀角﹑升麻﹑黃芩﹑木通﹑桔梗﹑甘艸各一錢﹐食後水煎服。治風熱上壅﹐初發牙關緊急﹐已發咽喉腫痛﹐或生瘡癰﹐及愈後復攻胸脇﹐气促身熱﹐不能言臥。如有痰﹐加栝蔞﹑貝母﹔肝火加柴胡﹑吳萸﹑黃連﹔腎火加當歸﹑生地﹑知母﹑倍玄參﹔畏下陷﹐加升麻﹔風盛﹐加荊芥﹑僵蠶﹔下元虛﹐倍蜜炙附子。

射幹湯射幹﹑升麻各二錢﹐馬牙硝﹑馬勃各一錢四分﹐水煎服﹐治風熱咽喉腫痛。

喉痺開關金玉鑰﹐仙末聖錠一字如。

金鎖匙朴硝一兩﹐雄黃五錢﹐大黃一錢﹐爲末﹐吹入喉中。治一切發風熱咽喉閉塞﹐神效。

玉鑰匙焰硝一錢半﹐硼砂五錢﹐僵蠶﹑片腦各少許﹐爲末﹐吹入喉中。治風熱喉閉及纏喉風﹐神效。

二仙散膽礬一錢﹐僵蠶一錢﹐爲末﹐每吹少許入喉中。治纏喉風﹐急喉痺。

如聖金錠硫黃﹑川芎﹑臘茶﹑薄荷﹑川烏﹑硝石﹑生地各等分爲末﹐生蔥汁和成錠子。每服一錠﹐先以涼水灌嗽﹐次嚼薄荷五七葉﹐卻用藥同嚼爛﹐以井花咽下﹐甚者連進二服﹐並含之﹐治咽喉急閉﹐腮頷腫痛﹐乳蛾結喉﹐木舌重舌。

一字散枯礬﹑藜蘆﹐雄黃﹑蠍梢﹑牙皂各等分爲末﹐搐入鼻中。治時气纏喉風﹐漸入咽塞﹐水谷不下﹐牙關緊急﹐不省人事。

雄黃解毒丸巴豆十四粒﹐雄黃二兩﹐郁金一錢﹐爲末﹐醋糊丸綠豆大。每七丸﹐熱茶下。如口噤﹐爲末搐鼻﹐須臾吐利頑痰卽醒。如無此藥﹐急用升麻四兩﹐濃煎水灌之﹐或吐或不吐卽安。治初發胸膈气促﹐咽喉腫痛﹐手足厥冷﹐气閉不通卽死。

冰梅三咽﹐破毒以除上熱﹔冰梅丸鮮南星二十五个﹐鮮半夏五十个﹐皂角﹑白礬﹑食鹽﹑防風﹑朴硝各四兩﹐桔梗二兩﹐略熟梅子百个﹐先將鹽以水浸化﹐然後將各藥研碎入水拌勻﹐方以梅子入藥水中﹐浸過三指爲度﹐曬至水漧﹐以瓷罐收貯﹐密封如霜起最妙﹐用時以絲綿裹定含口中﹐令津液徐徐咽下﹐痰出自愈。治喉風腫痛如神。

龍腦破毒散盆硝四兩﹐僵蠶﹑甘艸﹑靑黛各八錢﹐馬勃三錢﹐蒲黃五錢﹐腦麝各一錢﹐爲末。每一錢﹐共水調膏細咽﹐喉痺卽破﹐出血便愈。若是諸般舌脹﹐用藥五分﹐指蘸擦舌上下﹐咽津﹐如小兒用二分﹐亦如前法。治急慢喉痺腫塞不通。

麝香朱砂丸馬牙硝七錢﹐鉛白霜﹑龍腦各三錢﹐硼砂三兩﹐寒水石一斤﹐麝香二錢﹐朱砂一兩半﹐爲末﹐用甘艸十兩熬膏和丸梧子大﹐朱砂爲衣﹐每含化一二丸。治咽喉腫閉﹐或生瘡﹐或舌根腫痛。

蜜附一片﹐利膈兼補下虛。

蜜附子用附子切片﹐蜜塗炙黃色﹐每含一片咽汁﹐味盡再易一片。治髒寒喉閉﹐吞吐不利。

利膈湯薄荷﹑荊芥﹑防風﹑桔梗﹑人參﹑牛蒡子﹑甘艸等分爲末﹐沸湯點服一錢﹐治虛煩上盛﹐脾肺有熱﹐咽腫生瘡﹐甚加僵蠶。

聲不淸兮固本﹐單炒槐花夜半服﹔加味固本丸天麥二門冬﹑訶子﹑阿膠﹑知母各五錢﹐生地﹑熟地﹑當歸﹑茯苓﹑黃柏各一兩﹐人參三錢﹐烏梅十五个﹐人乳﹑牛乳﹑梨汁各一碗﹐爲末﹐蜜丸黃豆大。每八九丸﹐訶子煎湯或蘿卜煎湯下。治男婦聲音不淸。

單槐花散槐花瓦上炒香熟﹐三更後牀上仰臥隨意而食。治失音及咯血。

聲暴失兮潤肺﹐再煉蜜脂任意哺。

潤肺丸訶子﹑五倍子﹑五味子﹑黃芩﹑甘艸各等分爲末﹐蜜丸噙化。治嗽而失音。

訶子散訶子去核﹐杏仁去皮尖各一兩﹐通艸二錢﹐每四錢煨生薑五片﹐水煎去渣溫服。治久嗽語音不出者宜用。

蜜脂煎用豬脂二斤﹐熬去渣﹐入白蜜一斤﹐再煉少頃﹐濾淨入瓷器內﹐俟成膏﹐不時挑服一茶匙。治暴失音﹐常服潤肺。

噫﹗痰鹹也﹐口淡則咸腥不襲於肺胃﹔痰涎也﹐心淸則涎自歸於腎區。近時稱病曰痰火﹐於此最精惟老朱。

千虛易補者﹐陽气虛弱﹐而無痰火之相雜﹔虛不受補者﹐陰虛火動﹐或有濕熱兼攻。

補陰六味八味﹐而降火炒在虎潛龜版﹔大補陰丸黃柏﹑知母各四兩﹐熟地﹑龜版各六兩﹐爲末﹐豬脊髓和蜜丸梧子大。每七十丸﹐空心鹽湯下﹐降陰火壯腎水之要藥。如腎脈洪大﹐非惟不受峻補﹐𨿽枸杞﹑山茱補劑亦未可受者宜服。或去地黃﹐名三味補陰丸﹐治酒色過傷少陰。此方去知﹑柏加玄參﹑烏梅等分﹐更加砂仁﹑炒黑漧薑各五錢﹐善治陰虛中寒﹐外熱內泄﹐治傷之炒藥也。

補陰丸熟地五兩﹐黃柏﹑知母﹑龜版各三兩﹐鎖陽﹑天門冬﹑枸杞子﹑白芍各二兩﹐五味子一兩﹐炒黑漧薑三錢﹝寒月加五錢﹐或換肉桂﹐引諸藥入腎﹐爲從治法也﹞﹐爲末﹐豬脊髓和蜜丸梧子大。每七八十丸﹐空心鹽湯下﹐寒月溫酒下。夢遺精滑加牡蠣﹑白術﹑山茱萸﹑椿根皮﹔赤白濁加白術﹑白茯﹑山梔﹑黃連﹔腳弱無力加牛膝﹑虎脛骨﹑防己﹑木瓜﹔疝气加蒼術﹑黃連﹑薑汁炒山梔﹑川芎﹑吳萸﹑靑皮﹔脾胃虛弱﹐惡寒易泄加白術﹑陳皮﹑倍漧薑﹔眼目昏暗加芎﹑歸﹑菊花﹑柴胡﹑黃連﹑犀角﹑蔓荊子﹑防風﹔气虛加參﹑﹔左尺虛﹑右尺微﹐命門火衰﹐陽事不舉﹐加桂﹑附﹑沈香。

六味地黃丸又名腎气丸。山藥﹑山茱萸各四兩﹐茯苓﹑澤瀉﹑牡丹皮各三兩﹐生地八兩﹝如心气不足及有瘀血﹐加牡丹皮至八兩﹔如淋瀝血腫加澤瀉至八兩﹔如脾胃弱加山藥至八兩﹔如遺精頭昏加山茱萸至八兩﹔如痰火盛及小水不淸﹐加茯苓至八兩﹔如腎無邪水有遺漏者﹐去澤瀉﹑茯苓﹐加茯神三兩﹐益智﹑五味子﹑麥門冬各二兩﹞﹐爲末﹐蜜丸梧子大。每五十丸﹐空心白湯溫酒下﹐有痰姜湯下。治少年水虧火旺﹐腎气久虛﹐瘦弱無力﹐盜汗發熱﹐五臟齊損﹐遺精便血淋濁等證及婦人气血虛無子﹐閉經潮熱﹐咳紅煩渴﹐能收精養气﹐伐火導水﹐使機關利而脾土健實。一方加知母﹑黃柏﹐治陰虛大潮渴。如中寒少食易泄者﹐去知﹑柏﹐加砂仁﹐炒黑漧薑﹑北五味子。

八味丸卽腎气丸加附子﹑桂心各一兩﹐治老年水火俱虧﹐腎虛气乏﹐下元冷憊﹐臍腹腰痛﹐夜多漩溺﹐腳軟件倦﹐面黃或黑及虛勞不足﹐渴欲飲水﹐小便不利﹐一切濕熱等證﹐並皆治之。

二宜丸當歸身﹐生地黃各等分﹐用酒蒸七次﹐和煉蜜搗丸如梧桐子大﹐每七十丸﹐空心酒下﹐補腎益陰添髓。

滋陰降火丸黃柏一兩半﹐知母﹑蓮肉﹑茯神﹑人參﹑枸杞子各一兩﹐爲末﹐用熟地二兩﹐搗膏和丸梧子大。

每百丸﹐空心白湯下。

虎潛丸黃柏半斤﹐知母三兩﹐龜版四兩﹐熟地﹑陳皮﹑白芍各二兩﹐鎖陽一兩半﹐虎骨一兩﹝冬加漧薑五錢﹞﹐爲末﹐蜜和豬脊髓爲丸梧子大﹐每五六十丸﹐空心鹽湯下﹐幹物壓之﹐遺精加龍骨五錢﹐名龍虎濟陰丹。一方加參﹑﹑山藥﹑枸杞﹑菟絲﹑五味子﹑杜仲﹑故紙﹑牛膝。治諸虛不足﹐腰腿痿痛﹐行步無力﹐壯元陽﹐滋腎水﹐養气血。

補陽三建四柱﹝散﹞﹐而順元更羨膃肭斑龍。

三建湯川烏﹑附子﹑天雄各等分﹐姜煎。或入麝少許。治陽虛寒邪外攻﹐手足厥冷﹐六脈沈微﹐二便滑數﹐上焦陽弱倍天雄﹐下部陰痿倍附子﹐自汗加肉桂﹑小麥。气逆加木香或沈香﹐名順元散。胃冷加丁香﹑胡椒﹐名丁胡三建湯。

四柱散附子﹑木香﹑茯苓﹑人參各等分﹐姜棗煎﹐入鹽少許溫服。治眞陽耗散﹐耳鳴頭暈﹐臍腹冷痛﹐滑泄髒寒。

三仙丹川烏一兩﹐用鹽五錢炒裂﹐茴香三兩炒﹐蒼術二兩﹐用蔥一握炒黃﹐去蔥爲末﹐酒糊丸梧子大。

每五十丸空心鹽湯下。忌諸血。補腎與膀胱﹐順气搜風﹐兼治耳聾目暗﹐久服輕腰膝﹐駐顏活血﹐烏須延年。

鹿茸大補湯鹿茸﹑黃﹑當歸﹑白茯﹑熟地各二分﹐白芍﹑白術﹑附子﹑人參﹑肉桂﹑半夏﹑石斛﹑五味子各三分﹐肉蓯蓉﹑杜仲各四分﹐甘艸一分﹐空心姜棗煎服。治男子一切虛損﹐婦人亡血等證。

古茸附湯鹿茸﹑附子等分﹐姜煎服﹐治精血虛耗﹐潮汗驚悸。

古沈附湯附子三錢﹐沈香一錢半﹐姜煎。治上盛下虛﹐气不升降﹐陰陽不和﹐胸膈痞滿﹐飲食不進﹐肢節倦痛。

古參附湯人參五錢﹐附子三錢﹐姜煎。治陽虛气弱﹐气短气喘﹐自汗盜汗﹐頭眩等證。

古附湯等分﹐姜煎﹐治气虛自汗體倦。

古姜附湯等分﹐水煎﹐治體中寒厥冷﹐彊直失音﹐口禁吐沫﹐昏不知人﹐或陰盛發躁及臍腹冷痛﹐霍亂轉筋﹐一切虛寒並治。

古桂附湯等分﹐姜棗煎﹐治自汗漏不止。

膃肭補天丸膃肭臍﹑人參﹑白茯﹝薑汁煮﹞﹑當歸﹑川芎﹑枸杞﹑小茴各一兩半﹐白術二兩半﹐粉艸﹝蜜炙﹞﹑木香﹑茯神各一兩﹐白芍﹑黃﹑熟地﹑杜仲﹑牛膝﹑故紙﹑川楝﹑遠志各二兩﹐胡桃肉三兩﹐沈香五錢﹝男加知﹑柏﹑女加附子﹞﹐爲末﹐用制膃肭酒煮糊丸梧子大。每六十丸﹐空心鹽酒下。治男婦亡陽失陰﹐諸虛百損﹐陰痿遺精﹐健忘白帶﹐子宮虛冷﹐惟寡婦不宜。

斑龍丸鹿角霜﹑鹿角膠﹑鹿茸﹑陽起石﹑附子﹑酸棗仁﹑柏子仁﹑肉蓯蓉﹑黃各一兩﹐當歸﹑熟地各八錢﹐辰砂五錢﹐爲末﹐酒糊丸梧子大。每五十丸﹐空心溫酒鹽湯任下。治眞陰虛損﹐理百病﹐養五臟﹐補精髓﹐壯筋骨﹐益心志﹐安魂魄﹐悅澤駐顏﹐延年益壽。

二至二神﹐異類有情﹐善補气血之齊損﹔二至丸熟地﹑龜版﹑白術﹐黃柏各三兩﹐生地﹑山茱萸﹑當歸﹑知母各二兩﹐菟絲子﹑肉蓯蓉﹑黃﹑牛膝﹑枸杞﹑故紙﹑五味子﹑白芍﹑虎脛骨﹑杜仲﹑山藥﹑丹皮﹑白茯﹑人參各一兩﹝黑瘦者人參減半﹞﹐爲未﹐蜜丸梧子大。每八十丸﹐鹽湯溫酒下。名二至者﹐取冬至一陽生﹑夏至一陰生之義也。常服補虛損﹐暖腰膝﹐壯筋骨﹐明眼目﹐滋陰降火神效。

二神交濟丹茯神﹑薏苡仁各三兩﹐酸棗仁﹑枸杞﹑白術﹑神曲各二兩﹐柏子仁﹑芡實﹑生地﹑麥門冬﹑當歸﹑人參﹑陳皮﹑白芍﹑白茯﹑砂仁各一兩﹐以上十六味﹐每神字領八味﹐合八節﹐共二十四兩﹐合二十四气爲一歲也﹐爲末﹐用熟水四盞調煉蜜四兩﹐煮山藥四兩﹐爲丸﹐梧子大。每三五十丸﹐米飲下。血虛甚去芍加鹿茸﹐脾虧甚去地黃加五味子﹐治心脾腎三經虛者。

異類有情丸鹿角霜﹑龜板各三兩六錢﹐鹿茸﹑虎脛骨各二兩四錢﹐爲末﹐雄豬脊髓九條同煉蜜搗丸梧子大。每五七八十丸﹐空心鹽湯下。蓋鹿陽也﹐龜虎陰也﹐血气有情各從其類﹐非金石艸木例也。如濃味善飲之人﹐可加豬膽汁一二合﹐以寓降火之義也。

五臟六腑﹐諸虛丸丹﹐能交水火之重逢。

古庵心腎丸熟地﹑生地﹑山藥﹑茯神各三兩﹐石棗﹑枸杞﹑龜版﹑牛膝﹑黃連﹑牡丹皮﹑鹿茸各一兩﹐當歸﹑澤瀉﹑黃柏各一兩半﹐生甘艸五錢﹐爲末﹐蜜丸梧子大﹐辰砂爲衣。每五十丸加至百丸﹐空心鹽湯溫酒任下。法曰心惡熱﹐腎惡燥﹐此方補精益血﹐淸熱潤燥﹐治心腎虛而有熱﹐驚悸怔忡﹐遺精盜汗﹐目暗耳鳴﹐腰痛足痿﹑黑須髮﹐久服令人有子。

究源心腎丸牛膝﹑熟地﹑肉蓯蓉﹑鹿茸﹑附子﹑人參﹑遠志﹑茯神﹑黃﹑山藥﹑當歸﹑龍骨﹑五味各一兩﹐菟絲子三兩。浸藥酒煮糊丸梧子大。每五十丸﹐空心棗湯下﹐治同上。常服調陰陽﹐補心腎虛﹐溫寒燥濕最效。

瑞蓮丸子蒼術主脾一斤﹝生用四兩﹐酒﹑醋﹑米泔各浸四兩﹞﹐蓮肉主心一斤﹝去皮心﹐酒浸軟﹐入豬肚內煮極爛﹐取出焙漧﹞﹐枸杞子主肝﹐五味子主脈﹐熟地主血﹐故紙主腎﹐各二兩﹐爲末﹐用前豬肚搗膏﹐同酒糊丸梧子大。每四五十丸﹐空心溫酒下。定心暖腎﹐生血化痰。

心虛人參固本丸生地生心血﹐用麥門冬引入所生之地﹐熟地補腎精﹐用天門冬引入所補之地﹐各等分﹔人參減半以通心气﹐爲末﹐或磨爛澄粉曬漧尢不滯脾﹐蜜丸梧子大。每五十丸﹐空心溫酒鹽湯任下﹐如有痰者﹐地黃用薑汁炒過。一方去參加黃柏﹑鹿角霜﹐名鹿柏固本丸。

夢授天王補心丹熟地﹑白茯﹑人參﹑遠志﹑菖蒲﹑玄參﹑柏子仁﹑桔梗﹐天門冬﹑丹參﹑酸棗仁﹑麥門冬﹑甘艸﹑百部﹑五味子﹑茯神﹑當歸﹑杜仲各等分爲末﹐蜜丸彈子大﹐金箔爲衣。每一丸﹐燈心棗湯化下﹐食遠臨臥服﹐或作小丸亦可。專治玩讀著作﹐勞神過度﹐以致潮熱盜汗咳嗽﹐失血遺精﹐怔忡健忘﹐咽漧口燥﹐肌體羸瘦﹐調和心腎二經要藥。一方無菖蒲﹑熟地﹑杜仲﹑百部﹑茯神﹑甘艸。

朱子讀書丸茯神﹑遠志各一兩﹐人參﹑陳皮各七錢﹐菖蒲﹑當歸各五錢﹐甘艸二錢半﹐爲末﹐麵糊丸如急性子大﹐朱砂爲衣﹐臨臥燈心煎湯下。

茯神湯茯神一錢半﹐白術﹑當歸各一錢﹐酸棗仁八分﹐人參﹑黃﹑黃柏各五分﹐甘艸二分﹐燈心煎﹐先用朱砂末兩分點舌上﹐後以此湯送下﹐治神不守舍。

肝虛天麻丸天麻﹑牛膝﹑萆﹑玄參各六兩﹐杜仲七兩﹐附子一兩﹐羌活十四兩﹐當歸十兩﹐生地一斤﹝一方加獨活五兩去腎風﹞﹐爲末﹐蜜丸梧子大。每五七十丸﹐病甚加百丸﹐空心溫酒下。治風熱﹐養血脈﹐行榮衛﹐壯筋骨。

鹿茸四斤丸肉蓯蓉﹑天麻﹑菟絲子﹑牛膝﹑熟地﹑杜仲﹑鹿茸﹑木瓜各半斤﹐爲末﹐蜜丸梧子大。每五十丸﹐空心米湯或酒下。治肝腎虛損之極﹐以致筋骨痿弱﹐不能自持﹐起居無力﹐足膝疼酸﹐肌體瘦悴﹐血气不生。

牛膝丸牛膝﹑萆﹑杜仲﹑蓯蓉﹑菟絲子﹐防風﹑葫蘆巴﹑補骨脂﹑沙苑蒺藜各一兩﹐肉桂五錢﹐爲末﹐酒煮豬腰子﹐爲丸梧子大。每五七十丸﹐空心酒下。治肝腎損﹐骨痿不能起於牀﹐宜益精﹔筋緩不能自收持﹐宜緩中。

脾虛返本丸黃犍牛肉五斤﹝去筋膜切片﹐河水洗數徧﹐仍浸一宿﹐再洗一二徧﹐用好酒入瓷器內﹐重泥封固﹐桑柴火煮一日夜﹐取出焙榦爲末半斤﹞﹐山藥﹑蓮肉﹝俱用蔥鹽炒﹐去蔥鹽﹞﹑白茯苓﹑小茴香各四兩﹐爲末﹐棗肉搗膏﹐入好酒和丸梧子大﹐曬漧。空心酒下五十丸。日三服﹐久則日一服﹐忌用麵糊米飲之類爲丸﹐補脾及諸虛損。

脾腎虛橘皮煎丸陳皮十五兩﹐甘艸十兩﹐當歸﹑萆﹑蓯蓉﹑吳萸﹑濃朴﹑肉桂﹑陽起石﹑巴戟﹑石斛﹑附子﹑菟絲子﹑牛膝﹑鹿茸﹑杜仲﹑漧薑各三兩﹐爲末﹐有酒五升於瓷器﹐入橘皮末煎熬如餳﹐卻將諸末入內攪勻﹐仍入石臼內搗丸梧子大。每三十丸﹐空心溫酒鹽湯任下。治脾腎大虛﹐不進飲食﹐肌體羸瘦﹐四肢無力﹐兼治久瘧久痢瘕。

天眞丸肉蓯蓉一兩﹐山藥十兩﹐當歸十二兩﹐天門冬一斤﹐爲末﹐用羊肉七斤洗去脂膜﹐扯開入藥末裹定﹐以麻縛之﹐用酒四瓶煮令酒幹﹐再添水二升又煮﹐候肉爛如泥﹐又入黃末五兩﹐人參末三兩﹐白術末二兩﹐糯飯焙榦爲末﹐同搗丸梧子大。每三百丸溫酒下。如覺難丸﹐入蒸餅五七枚焙榦爲末﹐同搗爲丸。治脾腎俱虛及一切下血過多﹐形容枯槁﹐四肢羸弱﹐飲食不進﹐腸胃溏泄﹐津液枯竭﹐久服生血補气﹐暖胃駐顏。

腎虛小菟絲子丸菟絲子五兩﹐山藥二兩七錢﹐蓮肉二兩﹐白茯苓一兩﹐爲末﹐山藥畱一半﹐打糊丸梧子大。每五十丸﹐空心鹽湯下﹐腳無力﹐木瓜煎湯下。治腎虛損﹐目眩耳鳴﹐四肢倦怠﹐遺精尿血﹐心腹脹滿﹐腳膝酸痿﹐股內濕癢﹐小便滑數﹐水道澀痛﹐時有遺瀝等證。一方加五味子二兩﹐名玄菟丹﹔更加枸杞子二兩﹐合人參固本丸﹐名玄菟固本丸。

三味安腎丸破故紙﹑小茴香﹑乳香各等分爲末﹐蜜丸梧子大。每三十丸﹐空心鹽湯下﹐或煎藥下。治下虛腎气不得歸元﹐變見雜證﹐諸藥不效者﹐用此補腎﹐令其納气。一方去乳香﹐加葫蘆巴﹑川楝肉﹑續斷﹑桃仁﹑杏仁﹑山藥﹑茯苓各等分﹐名九味安腎丸﹐治腎虛腰痛﹐目眩耳聾﹐面黑羸瘦。

太極丸黃柏二兩六錢﹝木﹞﹐知母一兩四錢﹝水﹞﹐故紙二兩八錢﹝火﹞﹐胡桃肉一兩二錢﹝金﹞﹐砂仁五錢﹝土﹞﹐爲末﹐蜜丸梧子大。每三十丸﹐空心鹽湯下。

加減內固丸石斛﹑葫蘆巴各二兩﹐巴戟﹑蓯蓉﹑山茱萸﹑菟絲子各三兩﹐故紙二兩半﹐小茴一兩﹐附子五錢﹐爲末﹐蜜丸梧子大。每五十丸﹐空心溫酒鹽湯任下﹐治命門火衰﹐腎寒陰痿﹐元陽虛憊﹐陰溺於下﹐陽浮於上﹐水火不能旣濟。

補陽無燥﹐冷補能明耳目﹔冷補丸天麥二門冬﹑生熟二地黃﹑牛膝﹑白芍﹑地骨皮﹑石斛﹑玄參﹑磁石﹑沈香﹑蒺藜等分﹐蜜丸﹐鹽湯下七十丸。治誤服金石峻藥﹐腎水焦燥﹐口渴目暗耳聾﹐腿弱腰痛﹐小便赤﹐大便或祕。

補陰無滯﹐腎气兼羨歸茸。

三一腎气丸生地﹑熟地﹑山藥﹑山茱萸各四兩﹐牡丹皮﹑赤茯﹑白茯﹑澤瀉﹑鎖陽﹑龜版各三兩﹐牛膝﹑枸杞﹑天門冬﹑麥門冬﹑人參各一兩﹐知母﹑黃柏﹑肉桂﹑五味子各二兩﹝虛甚加鹿茸﹑虎骨各一兩﹞﹐爲末﹐蜜丸梧子大。每七十丸﹐空心鹽湯下。蓋因本丸胸滿有痰者不宜﹐補陰丸脾虛有濕者不宜﹐惟腎气丸補血滋陰而兼理痰濕﹐又無降火之劑﹐玆以三方合一﹐有黃柏﹑知母以瀉邪火﹐茯苓﹑澤瀉以滲邪濕﹐諸藥補心腎諸髒精血﹐深得其宜。

當歸膏當歸十一兩﹐生地﹑白術各八兩﹐熟地﹑甘艸﹑貝母各一兩半﹐薏苡仁四兩﹐芍藥半斤﹐三味用米粉炒﹐茯苓六兩﹐蓮肉﹑人參﹑地骨皮各二兩﹐山藥﹑麥門冬各二兩半﹐枸杞子十兩﹐天門冬一兩﹐五味子五錢﹐琥珀六分﹐用水五升﹐微火煎之﹐再加水五升﹐如此者四次﹐濾去渣﹐文武火煎﹐每斤加熟蜜四兩﹝春五兩﹐夏六兩﹞﹐共熬成膏﹐吐血加牡丹皮一兩﹐骨蒸加靑蒿汁﹑童便各一碗﹐癆痰加鐘乳粉五錢﹐每服二茶匙﹐空心白湯調下。治五勞七傷﹐諸虛百損﹐脾胃虛弱﹐養血和中﹐滋榮筋骨﹐養陰抑陽﹐久服多獲奇效。

歸茸丸鹿茸酒蒸﹐當歸酒浸﹐各等分爲細末﹐用烏梅水煮去核﹐和前末搗勻﹐和丸如梧桐子大。每服六七十丸﹐空心米飲送下。治精血枯竭﹐面色黧黑﹐耳聾目暗﹐口漧多渴﹐腰痛腳弱﹐小便白濁﹐上燥下寒﹐不受峻補等證效。

瓊玉女貞松柏四聖﹐久服調眞養性﹔瓊玉膏生地十六斤﹝搗爛取汁﹞﹐冬蜜十斤﹝熬濾過﹞﹐人參末一斤半﹐茯苓末三斤﹐四味和勻入瓷甕內﹐用綿紙七重﹐濃布一重﹐緊封甕口置銅鍋內﹐用桑柴火煮三晝夜﹐再用黃蠟紙二三重包紮甕口﹐納井中浸一日夜﹐至次日再入舊湯內煮一日夜﹐出水气﹐每日空心溫酒調服﹐或加天門冬﹐名瓊液膏。大能塡精補髓﹐化腸胃爲筋骨﹐萬神具足﹐五臟盈溢﹐發白轉黑﹐返老還童﹐行如奔馬﹐日進數服﹐終日不食亦不饑渴﹐癱瘓癆瘵尢妙﹐修合沐浴﹐忌雞犬孝服婦人。

單人參膏每用人參一斤切片﹐入砂鍋內﹐水浮藥一指﹐文武火煎幹一半﹐傾在別處又將渣如前煎三次﹐嚼參無味乃止﹐卻將前汁仍入鍋內﹐文武火慢慢熬成一碗服之﹐治七情勞傷﹐精神短少﹐言語不接﹐肺虛咳嗽及諸失血後﹐或行倒倉法後﹐眞能元气於無何有之鄕﹐惟肺有火者不宜﹐或加天門冬佐之。

地黃膏治血虛生瘡﹐肌膚燥癢﹐自汗遺精便多﹐婦人乳少等證﹐或加當歸等分。一方用生地搗汁﹐入鹿角膠十分之一﹐蜜酒生薑蘇子自然汁量入煎膏。

天門冬膏用炭火煎至半﹐入蜜熬﹐滴水不散爲度。有人單服生三十二子﹐又有去積聚風痰﹐補肺療咳嗽失血﹐潤五臟﹐殺三虫伏屍﹐除瘟疫﹐輕身益气﹐令人不饑。

茯苓煎白茯苓爲末﹐用水和濕﹐入水漂去浮膜﹐用澄下者﹐以布紐去水曬漧﹐再研漂再曬﹐凡三次﹐每末一斤﹐入白蜜二斤拌和﹐貯瓷瓶內﹐筍殼封口置鍋內﹐桑柴火懸煮一日﹐連瓶坐埋五穀內﹐次早倒出﹐以舊在上者裝在下﹐舊在下者裝瓶上﹐再煮再入谷內﹐凡三日夜﹐次早取出埋淨土中七日﹐每早晚用三四匙噙嚼﹐少時以白湯下。治痰火煩郁燥渴﹐一切下部諸疾殊效。

女貞丹卽冬靑子去梗葉﹐酒浸一日夜﹐布袋擦去粗皮﹐曬榦爲末﹐待有旱蓮艸出﹐取數石搗汁熬濃﹐丸前末梧子大﹐少則以蜜加入﹐每百丸﹐空心臨臥白湯或酒下﹐久服發白轉黑﹐彊陰不走﹐止諸血﹐倍膂力﹐健腰膝﹐初服令老者便無夜起。

松脂丸松脂一斤﹐白茯半斤﹐爲末﹐蜜丸服﹐可長生辟穀。

四聖不老丹松脂一斤四兩﹐白茯苓﹑甘菊花﹑柏子仁各八兩﹐爲末﹐蜜丸梧子大。每七十二丸﹐淸晨鹽湯酒下。

松梅丸松脂一斤﹐地黃十兩﹐烏梅六兩﹐俱酒蒸爛﹐搗膏爲丸梧子大。每五十丸﹐空心米飲鹽湯任下﹐大能加飲食﹐肥身體﹐淸小便﹐潤大腸﹐補勞傷﹐除骨蒸﹐補元气津液﹐令精不倦。

松柏實丸松脂十斤﹐松實﹑柏實各三斤﹐菊花五斤﹐爲末﹐蜜丸梧子大。每三十丸﹐白湯下﹐可以不饑。

餌長松根法長松根﹐皮色似薺﹐長三五寸﹐味微苦﹐類人參﹐淸香可愛﹐生古松下﹐多雜甘艸中得﹐煎湯服之亦可。毛髮復生﹐顏貌如故﹐又角諸虫蛇毒。

柏脂丸夏日刻向陽者二十株﹐可得半升﹐煉法同松脂﹐其色味功效尢勝﹐但不可多得耳。久服煉形延年﹐忌魚肉。

單柏葉煎取近上東向勿雜枝者﹐置甑中令滿﹐盆覆蒸三石米飯久﹐愈久愈善﹐水淋數過﹐陰漧煎服。

百病不生﹐顏色悅澤﹐齒落更生﹐耳目聰明。或九蒸九曬爲末﹐蜜丸服之﹐治大風發眉脫落。

秤金男胞蒼烏八仙﹐常飧返老還童。

秤金丹熟地二兩﹐枸杞﹑蓮蕊﹑槐角﹝俱用酒浸﹐春秋三﹑夏一﹑冬六日曬漧﹞﹐薄荷各三兩﹐沒石子一兩﹐人參﹑木香各五錢﹐爲末﹐蜜丸芡實大。每一丸﹐空心噙化﹐日三服﹐久服須髮黑。

大造丸紫河車一具焙﹐黃柏鹽酒浸炙各一兩半﹐龜版童便浸三日醉炙﹐凡邪火止能動物﹐不能生物﹐故用二味爲佐﹔杜仲酥炙一兩半﹐牛膝酒浸一兩二錢﹐腎經要藥﹔生地二兩半﹔用砂仁六錢﹐白茯二兩﹐以稀絹包之﹐同入瓷罐內﹐酒煮幹﹐再添煮七次﹐取出去砂仁﹑茯苓﹐蓋地黃得砂仁﹑茯苓則入腎經﹔人參一兩﹐天門冬﹑麥門冬各一兩三錢﹐夏加五味子七錢﹐保肺下行生腎﹐蓋金水二髒爲生化之源﹐婦人去龜版加當歸﹐男婦怯證去人參﹐遺精白濁﹑赤白帶下加牡蠣。爲末﹐用地黃搗膏﹐再添酒糊﹐共搗丸梧子大。每七八十丸﹐空心臨臥鹽湯下﹐寒月酒下。治虛弱﹐陽物僅具形迹﹐面色痿黃﹐並大病後不能作呼喚聲及足久不任地﹔女人月水不調﹐兼素慣小產﹑難產及多生女少生男﹐夫婦服之可生男﹔補益之功極重﹐久服耳目聰明﹐須髮皆黑﹐延年益壽﹐有合造化之功﹔故名大造。本方去諸藥﹐用龜版﹑牛膝﹑杜仲﹑黃柏﹐加陳皮﹑漧薑各五錢﹐名補天丸﹐天一生水義也。

又方紫河車一具﹐黃柏﹑當歸﹑白術﹑五味子﹑小茴﹑枸杞各一兩﹐杜仲﹑牛膝﹑天門冬﹑麥門冬﹑生地各一兩半﹐熟地﹑柏葉各二兩﹐陳皮七錢半﹐漧薑二錢﹝骨熱加地骨皮﹑知母﹑牡丹皮﹐血虛倍歸﹑地﹐气虛加參﹑﹐腎虛加覆盆子﹑小茴﹑山茱萸﹑巴戟﹐腰腳疼痛加蒼術﹑萆﹑鎖陽﹑續斷﹑婦人去黃柏﹐加川芎﹑香附﹑條芩﹞﹐爲末﹐將河車蒸爛﹐入蜜和藥搗丸梧子大。每七十丸﹐空心鹽湯下。本方去白術﹑小茴﹑柏葉﹑陳皮﹐加知母﹑龜版﹑蓯蓉﹑虎脛骨﹑山藥﹑茯神﹑黃﹑人參﹑白芍﹐入豬脊髓三條爲丸服﹐名大補元丸。

紫河車丹男胞衣一具焙﹐人參一兩半﹐白術一兩﹐木香﹑茯苓各五錢﹐茯神﹑當歸﹑熟地各一兩﹐乳香﹑沒藥各四錢﹐朱砂二錢﹐麝香二分﹐爲末﹐酒糊丸梧子大。每五十丸﹐空心人參煎湯下﹐日三服。治虛勞羸瘦﹐喘嗽痰气及飛屍鬼疰最穩。

單河車一味爲丸以之入血分藥﹐滋陰退熱﹔入气分藥﹐壯陽生子﹔入痰藥﹐治痰﹔入風藥﹐治風﹔入癲狂藥﹐治癲狂失心等證。𨿽病危將絕﹐一服更活一二日﹐大抵男精女血構成﹐非金石艸木可比。紫者﹐北方之色﹔河者﹐北方流水之名﹔車者﹐胚胎九九數足﹐載而乘之之謂也。

還元丹人乳粉﹑秋石丹﹑茯神﹑人參各四兩﹐爲末﹐用好酒化鹿角膠二兩﹐作糊爲丸梧子大。每三十丸﹐空心溫酒或鹽湯下﹐補精神气血﹐視聽言動不衰。

還元秋石丸秋石丹一斤﹐白茯苓一斤﹐天門冬﹑麥門冬﹑生地﹑熟地﹑人參﹑枸杞﹑人乳粉各四兩﹐爲末﹐蜜丸梧子大。每三十丸﹐白湯或酒下。治諸虛百損。

蒼術膏蒼術二十斤﹐切細﹑入砂鍋內煮﹐每一次只煮四兩半斤﹐用水量鍋大小﹐煮極濃去渣﹐又加蒼術湊水煮之﹐不但煎成一鍋﹐方才加水﹐𨿽初煎一鍋之時﹐如水慳一寸﹐卽加一寸﹐末後一鍋盡其蒼術矣﹐卻不加水﹐用絹濾過﹐再熬成膏﹐或加蜜四斤﹐每空心服之。初服或作熱﹐或瀉痰﹐或作飽﹐或善饑﹐久服輕身健骨。治傷食少食濕腫﹐四肢無力﹐酒色過度﹐勞逸有傷﹐骨熱痰火等證。蒼術气極雄壯﹐通行脾腎二經﹐古云﹕若欲長生﹐須服山精﹐卽此是也。一方加石楠葉三斤﹐枸杞子﹑楮實子各二斤。

加味蒼術膏蒼術十斤﹐搗如泥﹐入大鍋內﹐用水二桶﹐以文武火煮至十餘碗﹐取出絹濾﹐入瓷罐內﹐以人參﹑生地﹑熟地﹑黃柏﹑遠志﹑杜仲﹑川芎﹑胡桃肉﹑川椒﹑故紙﹑當歸﹑薑汁各四兩﹐靑鹽二兩﹐朱砂一兩﹐旱蓮艸汁二碗﹐白蜜二斤﹐各藥爲末﹐共入膏內封固﹐大鍋水煮﹐官香二炷爲度﹐取出埋土中七日﹐每空心酒湯任下。通達諸身關節﹐流注徧體毛竅﹐養精養气養神﹐久服精滿气盈﹐暖丹田﹐減相火﹐男子精冷絕陽﹐婦人胞冷不孕﹐發白轉黑﹐齒落更生。

白術膏每白術一斤加陳皮四兩﹐煎膏同人參。治一切脾胃不和﹐飲食無味泄瀉等證。

何首烏丸首烏一斤﹐米泔浸曬漧﹐用壯婦生男乳汁攔曬一二次﹐候幹用木臼搗末﹐棗肉爲丸﹐如挾火者﹐用蜜丸梧子大。初服二十丸﹐每十日加十丸﹐至百丸止﹐空心鹽湯溫酒任下。主壯气血﹐益脾胃﹐堅筋骨﹐烏須髮延壽﹐令人多子﹔其气雄壯﹐通十二經絡﹐非陽虛甚者﹐不可單服。一方加牛膝半斤﹐用黑豆三升濃汁蒸三次﹐共搗成泥﹐曬爲末﹐棗肉爲丸服﹐治骨軟風﹐腰膝疼痛﹐行履不得﹐徧身瘙癢。

卻老烏須健陽丹赤白何首烏各一斤﹐牛膝半斤﹐用黑豆汁蒸三次﹐赤茯苓用牛乳五升﹐白茯苓用人乳汁五升﹐各以文武火煮幹各一斤﹐菟絲子﹑故紙各半斤﹐爲末﹐忌鐵﹐蜜丸彈子大。每一丸﹐日二次﹐或加生地﹑熟地各一斤﹐研爛加入尢妙。

八仙添壽丹何首烏六兩﹐牛膝三兩﹐如前制﹐山茱萸﹑柏子仁﹑知母﹑黃柏﹑龜版﹑當歸各四兩﹐爲末﹐蜜丸梧子大。每三十丸﹐空心酒下﹐七日後添十丸﹐至七十丸止﹐忌燒酒﹐辛辣物。

延年益壽不老丹生地﹑熟地﹑人參﹑天門冬﹑麥門冬各三兩﹐地骨皮﹑白茯苓和五兩﹐何首烏半斤﹐用砂鍋先下黑羊肉一斤﹐黑豆二合﹐量著水於上﹐加竹盛住首烏﹐以盆覆定蒸一二時取出曬﹐爲末﹐蜜丸梧子大。每五十丸﹐空心酒下。去地骨皮﹐或加小茴﹐名七仙丹。

仙人飯卽黃精。先取甕去底﹐釜上安頓﹐以黃精納入令滿﹐密蓋蒸之﹐候气澑取出曝漧。如此九蒸九曝﹐凡生時有一石﹐熟有三斗方好﹐蒸之不熟﹐則刺人喉嚨﹐旣熟曝漧﹐不幹則易壞﹐食之甘美﹐補中益气﹐耐老不饑。

沈寒痼冷﹐鉛汞硫砂何峻燥﹔金液丹用硫黃將鐵杓熬溶﹐傾入井水或麻油內﹐後用桑柴灰淋濂七八徧﹐換水﹐去紅暈﹐爲末﹐蒸餅丸梧子大。每二十丸﹐空心米飲下﹐傷寒陰證不拘丸數。治吐利日久﹐脾胃虛損﹐手足厥逆﹐精神昏睡露睛﹐口鼻气冷﹐欲成慢驚﹐或身冷脈微﹐自汗﹐小便不禁等證皆效。

黑錫丹黑錫溶去渣﹐硫黃溶化﹐水浸各二兩﹐去將錫再溶化﹐漸入硫黃﹐俟結成一片﹐傾地上去火毒﹐研至無聲爲度﹐此爲丹頭﹐入附子﹑故紙﹑肉蔻﹑小茴﹑川楝﹑陽起石﹑木香﹑沈香﹑胡蘆巴各一兩﹐肉桂五錢﹐爲末和勻﹐酒糊丸梧子大﹐陰漧﹐入布袋內擦令光熱。每三五十丸﹐空心姜鹽湯或棗湯下﹐婦人艾醋湯下﹐一切冷痰鹽酒下﹐年髙有客熱者服之效。治脾腎俱虛﹐冷气刺痛﹐止汗墜痰﹐除濕破癖。或加蓯蓉﹑牛膝﹑白術﹑丁香﹐名接气丹﹐治眞元虛憊。

靈砂水銀三兩﹐硫黃一兩﹐煉成者﹐研細﹐糯米糊丸麻子大。每五七丸﹐至十五丸﹐空心人參棗湯或鹽湯下﹔疝气偏墜﹐木腎腫疼﹐茴香酒下﹔虛勞喘嗽﹐生薑﹑烏梅﹑蘇梗煎湯下﹔腰腹滿痛﹐莪術煎湯下。盜汗溺多﹐牡蠣入鹽煎湯下﹔瘧不已﹐桃﹑柳枝湯下﹔吐逆反胃﹐丁香﹑藿香煎湯下﹔白濁遺精﹐白茯煎湯下﹔中風痰厥面靑﹐木香磨湯研灌﹔走注風徧身痛﹐蔥白酒下﹔腳痛﹐木瓜煎湯下﹔气滯﹐生薑﹑陳皮煎湯下﹔婦人血气痛﹐玄胡索﹑五靈酒醋各半煎湯下﹔小兒慢驚﹐沈困胃虛神脫﹐人參﹑丁香煎湯下。大治諸虛痼冷﹐厥逆如神。

養正丹用黑錫丹頭二兩﹐就火微溶﹐入水銀一兩頓攪﹐勿令靑煙起﹐煙起便走了水銀﹐又入朱砂末一兩﹐炒令十分勻和﹐卽放地上﹐候冷爲末﹐糯米糊丸綠豆大。每三十丸﹐空心鹽湯下。升降水火﹐助陽接眞﹐治呃逆反辦﹐痰結頭暈﹐腰疼腹痛﹐霍亂吐瀉。

二气丹硫黃﹑硝石等分爲末﹐同炒黃色﹐研糯米糊丸梧子大。每四十丸﹐井水下。治伏暑傷冷﹐中脘痞結﹐或嘔或泄。

來復丹硫黃﹑硝石和一兩﹐爲末﹐入銚內微火溫炒﹐用柳木不住手攪﹐令陰陽气相入﹐再研細﹐入五靈脂﹑靑皮﹑陳皮各二兩﹐爲末﹐次入玄精石末一兩及硝黃末和勻﹐醋糊丸碗豆大。每三十丸﹐空心米飲下﹐甚者五十丸﹐小兒三五丸或一丸。小兒慢驚﹐吐利不止﹐變成虛風搐搦者﹐非風﹐乃胃气欲絕也﹐米飲下﹔老人伏暑昏悶﹐紫蘇煎湯下﹔產後血逆上搶﹐惡露不止及赤白帶下﹐醋湯下。常服和陰陽﹐益精神﹐散腰腎陰濕﹐止腹脇冷痛﹐治一應痰疾不辧陰陽證及中暑霍亂吐瀉神效。

補眞養气﹐金石艸木稍春容。

補眞丸葫蘆巴﹑香附﹑陽起石﹑川烏﹑肉蓯蓉﹑菟絲子﹑沈香﹑肉豆蔻﹑五味子各五錢﹑鹿茸﹑巴戟﹑鐘乳粉各一兩﹐爲末﹐用羊腰子兩對﹐以蔥椒酒煮爛﹐和酒糊搗丸梧子大。每七十丸﹐空心米飲鹽湯任下。

治飲食不進﹐屢以脾胃藥不效者﹐乃房勞過度﹐眞火衰弱﹐不能燻蒸脾土﹐致中州不運﹐飲食不進﹐胸膈痞塞﹐或不食脹滿﹐或已食不消﹐大腑溏泄﹐古人𨿽云補腎不如補脾﹐其實補脾不如補腎也。

養气丹禹餘糧﹑紫石英﹑磁石各半斤﹐赤石脂﹑代赭石各一斤﹐各以水研﹐挹其淸者置紙上﹐以竹篩盛之﹐候幹﹐各用瓦罐收貯﹐鹽泥固濟﹐陰漧﹐以炭五十斤分作五處﹐此五藥﹐以灰火蓋之﹐火盡再﹐如此者三次﹐埋地內兩日去火毒﹐取出再研﹐入肉蓯蓉一兩半﹐附子二兩﹐茴香﹑丁香﹑木香﹑故紙﹑肉桂﹑巴戟﹑山藥﹑肉豆蔻﹑鐘乳粉﹑鹿茸﹑當歸﹑沈香﹑白茯﹑遠志﹑沒藥﹑陽起石﹑五靈脂﹑乳香﹑朱砂各一兩﹐爲末﹐和前藥研勻﹐糯米糊調﹐每兩作五十丸﹐陰漧﹐入布袋內擦光。每二十丸﹐空心溫酒﹑姜鹽湯任下﹐婦人艾醋湯下。治諸虛百損﹐眞陽不固﹐上實下虛﹐气不升降﹐或咳嗽喘促﹐一切體弱气及婦人血海冷憊等證。

全鎖正元丹五倍子﹑茯苓各八錢﹐巴戟﹑葫蘆巴﹑肉蓯蓉各一兩六錢﹐補骨脂一兩﹐朱砂﹑龍骨各二錢﹐爲末﹐酒糊丸梧子大。每二十丸﹐空心溫酒鹽湯任下。治元髒虛冷﹐眞气不足﹐胸脇痞脹﹐呼吸短气﹐四肢倦怠﹐腰膝酸疼﹐目暗耳鳴﹐心忡盜汗﹐遺精白濁﹐一切虛損之證及水穀不消﹐嘔逆惡心。

椒附丸附子﹑檳榔各五錢﹐陳皮﹑牽牛﹑五味子﹑菖蒲﹑川椒﹑漧薑各一兩﹐銼碎﹐用米醋於瓷器屬性武火煮幹﹐焙爲末﹐醋糊丸梧子大。每三十丸﹐空心鹽酒下。治下元不足﹐內積挾冷﹐臍腹拘急﹐舉動乏力﹐小便頻數﹐夜多盜汗。

沈香蓽澄茄丸附子﹑蓽澄茄﹑沈香﹑葫蘆巴﹑肉桂﹑補骨脂﹑茴香﹑巴戟﹑木香﹑川楝肉各四兩﹐桃仁二兩﹐川烏五錢﹐爲末﹐麵糊丸梧子大。每三十丸﹐空心鹽湯下﹐或煎服亦好。治內挾積冷﹐臍腹弦急﹐痛引腰背﹐面色痿黃﹐臟腑自利﹐小便滑數及小腸一切气痛並治。

虛必蒸熱﹐歸胡連豬肚﹔五蒸湯人參﹑黃芩﹑知母﹑地黃﹑葛根﹑石膏﹑粳米﹑麥門冬各等分﹐甘艸減半﹐小麥一撮﹐水煎服。

治男婦諸虛煩熱﹐蒸痿自汗等證。

五蒸丸靑蒿童便浸﹐地骨皮﹑生地﹑石膏各一兩﹐當歸七錢﹐胡黃連五錢﹐鱉甲一片﹐爲末﹐蜜丸梧子大。

每七十丸﹐小麥煎湯下。治男婦煩蒸潮熱﹐脈數口漧。

古歸湯當歸一錢﹐黃五錢﹐水煎服。治虛火上攻頭目﹐渾身胸背發熱。

大胡連丸胡黃連﹑銀柴胡﹑黃芩﹑當歸﹑白芍﹑茯苓﹑陳皮﹑熟地﹑知母各一兩﹐人參﹑白術﹑川芎﹑桔梗﹑甘艸﹑地骨皮﹑半夏﹑秦艽各八錢﹐黃一兩二錢﹐黃柏﹑五味子各一兩半﹐牛黃二錢﹐犀角二錢﹐爲末﹐蜜丸梧子大。每六七十丸﹐茶淸下。治傳屍癆熱﹐面紅咳嗽等證。

香連豬肚丸木香五錢﹐黃連﹑生地﹑靑皮﹑銀柴胡﹑鱉甲各一兩﹐爲末﹐入豬肚索縛定﹐於砂鍋內煮爛﹐取出搗丸梧子大﹐小兒黍米大﹐每三十丸米飲下。治骨蒸疳癆羸瘦﹐癆痢亦宜。

虛多煩渴﹐參柴地骨門冬。

人參淸肌散人參﹑白術﹑茯苓﹑赤芍﹑當歸﹑柴胡﹑半夏曲﹑葛根各等分﹐甘艸減半﹐姜棗煎服。治男婦气虛﹐無汗潮熱。

人參地骨散人參﹑地骨皮﹑柴胡﹑生地﹑黃各一錢半﹐知母﹑石膏各一錢﹐茯苓五分﹐姜煎服。治髒中積冷﹐榮中熱﹐脈按不足舉有餘﹐乃陰不足﹐陽有餘也。

人參門冬湯人參﹑麥門冬﹑小麥﹑茯苓各一錢﹐竹茹一團﹐白芍八分﹐甘艸五分﹐水煎服﹐治虛熱煩渴。

蒼芩蒼梔濕熱盛﹐蒼芩丸蒼術五錢﹐片芩三錢﹐甘艸一錢半﹐爲末﹐湯浸飲餅丸服﹐治濕熱發熱。

蒼梔丸蒼術﹑香附各五錢﹐山梔一兩﹐半夏﹑川芎﹑白芷各二錢﹐爲末﹐神曲糊丸服﹐治手心發熱。

蒼連丸蒼術二兩﹐香附二兩半﹐片芩﹑黃連各炒五錢﹐爲末﹐栝蔞瓤爲丸服﹐治濕痰發熱。

蒼芍丸芍藥一兩二錢半﹐香附一兩﹐蒼術五錢﹐片芩二錢﹐甘艸一錢半﹐爲末﹐炊餅爲丸服﹐治大病後陰虛﹐气郁夜熱。

上甲下甲積熱烘。

上下甲丸上甲﹑下甲各一兩﹐側柏葉﹑栝蔞仁﹑半夏﹑黃連﹑黃芩﹑黃柏各五錢﹐爲末﹐蒸餅爲丸服﹐退勞熱食積痰。

下甲丸下甲五兩﹐側柏一兩半﹐香附三兩﹐爲末﹐薑汁浸地黃膏爲丸﹐梧子大。每三十丸﹐空心白湯下﹐治抑結不散。以上兩方﹐乃丹溪所立﹐徧訪上甲﹑下甲﹐人無識者﹐後詢老醫﹐云上甲卽鱉甲﹐下甲卽龜板﹐此二味善治陰虛食積發熱﹐當從之。

汗有火者﹐二甘芷砂調衛愈﹔二甘湯生甘艸﹑炙甘艸﹑五味子﹑烏梅各等分﹐姜棗煎服。治胃熱食後復助其火﹐汗出如雨。

古芷砂散白芷一兩﹐朱砂五錢﹐爲末﹐每一錢﹐茯神﹑麥門冬煎湯下。治驚鞏自汗﹐倦怠困弱﹐服黃﹑牡蠣不止者效。

調衛湯麻黃根﹑黃各一錢﹐羌活二錢﹐生甘艸﹑歸尾﹑生黃芩﹐半夏各五分﹐麥門冬﹑生地各三錢﹐豬苓一分﹐蘇木﹑紅花各二錢﹐五味子七粒﹐水煎服。治濕勝自汗﹐衛气虛弱﹐表虛不任風寒。

汗挾濕者﹐四制白術玉屏風。

四制白術散白術四兩﹐用黃﹑石斛﹑牡蠣﹑麥麩各炒一兩﹐取單術爲末﹐每三錢﹐粟米飲下﹐治盜汗。

玉屏風散防風﹑黃各一錢﹐以實表气﹐白術二錢以燥內濕﹐水煎﹐治自汗。

痿入骨處﹐淸燥湯中﹝柴胡﹑黃連﹑豬苓﹑澤瀉﹞四味﹝名減味淸燥湯﹐治骨痿﹔﹞厥初昏時﹐蘇合香丸灌一盅。

白術﹑靑木香﹑朱砂﹑犀角﹑沈香﹑麝香﹑訶子皮﹑丁香﹑安息香﹑蓽茇﹑白檀香﹑香附各二兩﹐龍腦﹑薰陸香﹑蘇合香油各一兩﹐爲末﹐用安息香以酒熬成膏﹐同前合香油和蜜調劑﹐每服旋丸梧子大﹐取井水溫冷任意下四丸﹐老人小兒酒化下一丸﹐凡痰气及中風痰涎壅上﹐喉中有聲不能下者﹐合靑州白丸子同丸﹐薑汁化下立效﹔中風如見鬼神者﹐白湯下﹔香港腳衝心﹐用蓖麻和丸搗爛貼腳心﹐疼痛立止﹔心腹絞痛卒痛﹐中滿嘔吐﹐姜湯下﹔傷風咳嗽﹐姜蔥汁白湯下。兼治傳屍骨蒸﹐肺痿疰忤鬼气﹐狐貍妖魅﹐霍亂吐瀉﹐時气瘴痞﹐赤白暴痢﹐瘀血月閉﹐癖疔腫等疾﹐產婦中風﹐小兒驚風﹐牙關緊硬不省者﹐擦牙卽開﹐然後用風藥治之﹐小兒吐瀉驚疳﹐先用火焙此藥﹐然後用姜蔥汁化開白湯下﹐小兒用緋袋盛﹐當心帶之﹐一切邪鬼不敢近。

熱癆正料生犀﹝散﹞﹐危氏善用﹔犀角﹑地骨皮﹑秦艽﹑麥門冬﹑枳殼﹑大黃﹑柴胡﹑茯苓﹑赤芍﹑桑白皮﹑黃﹑人參﹑鱉甲﹑知母各等分﹐有痰加半夏﹐熱輕去大黃加黃芩﹐每三錢入陳靑蒿一根煎服。治骨蒸肌瘦﹐日晚潮熱盜汗﹐五心煩躁及大病後餘毒不解﹐兼治癆瘧及小兒疳熱。

虛癆加減四物﹝湯﹞﹔節齋奇功。

川芎﹑熟地﹑知母﹑天門冬各一錢﹐白芍﹑當歸﹑白術各一錢三分﹐黃柏﹑陳皮各七分﹐生地﹑甘艸各五分﹐炒漧薑三分﹐空心姜煎服﹐潮熱加桑白皮﹑沙參﹑地骨皮﹔盜汗及久病者去川芎﹐加牡蠣﹑酸棗仁﹑浮小麥﹔咳嗽加桑白皮﹑五味子﹔痰加貝母﹑栝蔞﹔遺精加牡蠣﹑龍骨﹑山茱萸﹔白濁加茯苓﹑黃連﹔衄﹑咳血加桑白皮﹑黃芩﹑山梔﹔嗽痰血加桑白皮﹑貝母﹑黃連﹑栝蔞﹔嘔吐血加山梔﹑黃連﹑漧薑﹑蒲黃﹑韭汁﹑薑汁﹔咯唾血加桔梗﹐玄參﹑柏葉。外五臟變證﹐如腰背足脛酸疼加杜仲﹑牛膝﹑龜版﹔口舌生瘡﹑驚惕加黃連﹑胡黃連﹑遠志﹑茯神﹔皮枯鼻塞聲沈加桔梗﹑栝蔞﹑百部﹔脇痛夢遺加龍膽艸﹑靑皮﹑靑黛﹑竹茹﹔頸核加參﹑香附﹑貝母﹔腹痛飲食無味﹐去知﹑柏﹑門冬﹑生地﹐倍白芍﹐加白術﹑人參﹑扁豆﹑薏苡仁﹑澤瀉﹔腹塊加鱉甲﹑山楂﹑麥芽。

葛氏可久﹐擅名祛瘵﹔葛氏方第一﹑十灰散大薊﹑小薊﹑柏葉﹑荷葉﹑茅根﹑茜根﹑大黃﹑山梔﹑牡丹皮﹑棕櫚各一錢﹐俱燒存性爲末﹐用藕汁或蘿卜汁磨京墨調服﹐其血立止﹐如血出升斗﹐用單花蕊石散止之。

第二﹑單花蕊石散一味爲末﹐每三錢﹐食後溫童便調服﹐男加酒一半﹐女加醋一半和服﹐使瘀血化爲黃水﹐止血後用獨參湯補之。

第三﹑獨參湯人參二兩﹐棗煎服﹐服後宜熟睡﹐後用諸藥除根。但人參肺熱者大忌﹐虛而有火者亦必以天門冬佐之。

第四﹑保和湯止嗽寧肺。知母﹑貝母﹑大門冬﹑麥門冬﹑款冬花各六分﹐天花粉﹑薏苡仁﹑杏仁﹑五味子各四分﹐粉艸﹑兜鈴﹑紫菀﹑百合﹑桔梗﹑阿膠﹑當歸﹑生地﹑紫蘇﹑薄荷各一分﹝一方無生地﹐有百部﹞﹐姜煎入飴糖一匙﹐食後日三服﹐血盛加蒲黃﹑茜根﹑藕節﹑大薊﹑小薊﹑茅花﹑痰加南星﹑半夏﹑橘紅﹑茯苓﹑枳殼﹑枳實﹑栝蔞仁﹔喘盛加桑白皮﹑陳皮﹑大腹皮﹑蘿卜子﹑葶藶﹑蘇子﹐熱盛加山梔﹑黃連﹑黃柏﹑連翹﹐風盛加防風﹑荊芥穗﹑金沸艸﹑甘菊﹑細辛﹑香附﹐寒盛加人參﹐芍藥﹑桂枝﹑五味子﹑白蠟。

第五﹑保眞湯補虛除熱。當歸﹑生地﹑白術﹑黃﹑人參各六分﹐蓮肉﹑赤茯﹑白茯各一分﹐天門冬﹑麥門冬﹑陳皮﹑白芍﹑知母﹑黃柏﹑熟地﹑五味子﹑地骨皮﹑銀柴胡各三分﹐赤芍﹑甘艸各五分﹐食後棗煎服。驚悸加茯苓﹑遠志﹑柏子仁﹑酸棗仁﹐淋濁加萆﹑烏藥﹑豬苓﹑澤瀉﹐便澀加木通﹑石葦﹑蓄﹐遺精加龍骨﹑牡蠣﹑蓮須﹐蓮子﹑燥熱加滑石﹑石膏﹑靑蒿﹑鱉甲﹐盜汗加浮麥﹑牡蠣﹑黃﹑麻黃根。

第六﹑太平丸止久嗽﹐潤肺﹐治肺癰﹑肺痿。天門冬﹑麥門冬﹑知母﹑貝母﹑款冬花﹑杏仁各二兩﹐當歸﹑生地﹑熟地﹑黃連﹑阿膠各一兩半﹐蒲黃﹑京墨﹑桔梗﹑薄荷各一兩﹐麝香少許﹐爲末﹐蜜丸彈子大﹐食後細嚼一丸﹐薄荷煎湯緩緩化下﹐臨臥再服一丸。如痰盛先服消化丸﹐次服此丸﹐仰臥使藥流入肺竅﹐則肺淸潤﹐其嗽自除。

第七﹑消化丸止熱痰壅盛。靑礞石﹑明礬﹑皂角﹑南星﹑半夏﹑白茯﹑陳皮各二兩﹐枳殼﹑枳實各一兩半﹐薄荷一兩﹐沈香﹑黃芩各五錢﹐爲末﹐薑汁浸神曲糊爲丸梧子大。每百丸臨臥飴糖拌吞﹐次噙太平丸﹐二藥相攻﹐痰嗽除根。

第八﹑潤肺膏治久嗽肺燥肺痿。羊肺一具洗淨﹐用杏仁﹑柿霜眞酥﹑蛤粉各一兩﹐白蜜二兩﹐同水攪勻﹐灌入肺中﹐煮熟如常服食。與前七藥相間服之﹐亦佳。

第九﹑白鳳膏治怯極虛憊﹐吐痰嗽血發熱﹐先將黑嘴白鴨一隻﹐縛定﹐量病患飲酒多少﹐以酒燙溫﹐將鴨項割開﹐滴血入酒﹐攪勻服之﹐直入肺經﹐潤補其肺﹐卻將鴨幹去毛﹐於脇邊開一孔去腸雜拭漧﹐次將大棗二升去核﹐每个棗中以參苓平胃散塡實﹐卻入鴨腹中﹐用麻縛定﹐置砂鍋內﹐四圍用慢火煨﹐以陳酒一瓶作三次添入﹐煮幹爲度﹐然後取出棗子陰漧﹐隨意食之﹐人參煎湯送下﹐用此愈後﹐宜服補髓丹。

第十﹑補髓丹生精補髓﹐和血順气。羊﹑豬脊髓各一條﹐團魚﹑烏雞各一隻﹐制淨去骨﹐用酒一碗﹐於砂鍋內煮熟擂爛﹐再入大山藥五條﹐蓮肉半斤﹐京棗百枚﹐霜柿十枚﹐以井水一瓶煮熟擂爛﹐再用漫火熬之﹐後入明膠四兩﹐黃蠟三兩﹐逐漸投入﹐擂成膏子﹐和平胃散末﹐四君子末各四兩﹐知母﹑黃柏末各一兩﹐搜和成劑﹐如硬加白蜜爲丸梧子大﹐每百丸﹐不拘時棗湯下。

附﹕人參潤肺丸人參﹑款冬花﹑細辛﹑甘艸﹐杏仁各四兩﹑官桂﹑桔梗各五兩﹐知母六兩﹐爲末﹐蜜丸芡實大﹐每一丸﹐食後細嚼淡姜湯下。治肺虛咳嗽喘急﹐日久成勞。

寧肺湯川芎﹑當歸﹑芍藥﹑熟地﹑白術﹑甘艸﹑五味子﹑麥門冬﹑桑白皮﹐茯苓各三分﹐阿膠一錢二分﹐姜煎溫服。治榮衛俱虛﹐發熱自汗﹐肺气喘急﹐咳嗽痰唾。

黃散黃﹑麥門冬﹑熟地﹑桔梗﹑白芍各一錢﹐甘艸八分﹐水煎服﹐治咳血成勞。一方加人參﹑五味子各六分﹐名五味黃散。

河車靑蒿﹐盡可追虫。

紫河車丸紫河車焙漧一具﹐龍膽艸﹑甘艸各二錢﹐鱉甲五錢﹐桔梗﹑胡黃連﹑大黃﹑苦參﹑黃柏﹑知母﹑貝母﹑敗鼓心﹑人中白各二錢半﹐犀角﹑莪術﹑芒硝各一錢半﹐辰砂一兩﹐爲末﹐蜜丸梧子大﹐辰砂爲衣。

每二十丸至三十丸﹐腸熱食前溫酒上﹐膈熱食後溫酒下。傳屍癆瘵﹐二具可愈﹐其餘癆怯﹐一月平復。

天靈蓋散天靈蓋兩指大﹐檳榔五个﹐麝香﹑阿魏﹑甘遂﹑安息香各三錢﹐朱砂一錢﹐爲末﹐每服三錢﹐用薤白﹑蔥白各十四莖﹐靑蒿二握﹐甘艸﹑桃枝﹑柳枝各五寸﹐桑白皮﹑石橊根各一片﹐以童便兩大碗於瓷器內﹐文武火煎至一碗﹐去渣﹐分作三盞﹐調前藥末﹐五更初服﹐男患女煎﹐女患男煎。服藥後﹐如覺欲吐﹐卽用白梅含之﹐五更盡須下癆虫及惡物黃水黑糞﹔如未下﹐良久又進一服﹐天明更進一服﹔如瀉不止﹐用龍骨﹑黃連等分爲末﹐白水調及白梅粥補之。

蛤蚧散蛤蚧一對﹐知母﹑貝母﹑桑白皮﹑甘艸各二兩﹐人參一兩﹐俱用酥油溶化﹐入醋等分﹐和勻﹐炙前藥黃色﹑勿焦﹔茯苓一兩炒﹐杏仁六兩炒﹐搗去油。每二錢﹐水煎食遠服﹐忌油膩生冷毒物﹐或爲末白湯調服亦可﹐治癆瘵瘦弱﹐肺損咳嗽等證。

靑蒿膏靑蒿一斗五升﹐用童便三十碗﹐文武火熬童便減十碗﹐去渣﹐再熬至十碗﹐入豬膽汁七枚﹐再熬數沸﹐甘艸末收之﹐每用一茶匙﹐白湯調服。

靑蒿飲靑蒿﹑桃枝各一握﹐蔥白﹑甘艸各三寸﹐用童便二碗煎至碗半﹐去渣﹐入阿魏一分再煎一二沸﹐分二分﹐臨服時入檳榔末五錢調下。如惡心必吐﹐吐後令心安再進一服﹐其虫定出﹔送藥人不可與病患對立﹐恐虫傷人﹐若男病女煎﹐女病男煎﹐忌雞天等物。患者宜冬進三服﹐一年內五服﹐則病除根。治遠年近日癆瘵骨蒸﹑潮熱待證﹐不問男婦服之﹐其效如神。

五臟五方代癆瘵﹐五鳳丸烏雞卵去黃五枚﹐吳萸東行根三升﹐黃蠟三兩﹐漧漆四兩﹐粳米粉半升﹐同入鍋中﹐火煉至可丸﹐卽丸如小豆大﹐隔宿勿食﹐淸晨米飲下百二十丸﹐小兒五十丸﹐虫卽爛盡﹐治肝癆熱生長虫﹐在肝爲病﹐令人恐畏不安﹐眼中赤壅。

雷公丸雷丸五枚﹐陳皮﹑桃仁各一兩一錢半﹐貫眾﹑蕪荑﹑靑葙子﹐漧漆各一兩﹐亂髮一團﹐僵蠶十四枚﹐爲末﹐蜜丸小豆大﹐每二十丸空心溫酒下。治心癆熱有虫﹐長尺餘﹐名蠱虫﹐貫心卽死。

茱萸根湯茱萸東行根一錢﹐火麻子八錢﹐陳皮一兩半﹐水煎服﹐或下虫﹐或下黃汁﹐凡合此藥﹐禁聲勿語方驗。治脾癆熱﹐內有白虫食脾﹐令人好嘔而胸中咳﹐嘔不出。

五膈下气丸麥門冬五兩﹐蜀椒一兩﹐遠志﹑附子﹑細辛﹑幹生薑﹑甘艸各五錢﹐百部﹑人參﹑白術﹑黃各七錢半﹐桂心二錢半﹐杏仁二十四粒﹐爲末﹐蜜丸彈子大﹐每一丸徐徐含化﹐忌生冷肥膩。治肺癆熱瘦損﹐有虫在肺﹐令人咳逆气喘﹐所謂憂忿气膈寒熱﹐皆膏育之疾﹐鍼灸不著。

千金散貫眾三兩﹐漧漆二兩﹐蕪荑﹑胡粉﹑槐白皮各一兩﹐吳萸五十粒﹐杏仁四十五粒﹐爲末﹐平旦井水調服方寸匕﹐漸加﹐病瘥卽止。治腎癆熱燒虫生腎中﹐令四肢腫急。

追病丹使君子皮二兩﹐漧漆焙一兩﹐貫眾五錢﹐雄黃一錢﹐硫黃﹑信石各三分﹐爲末﹐分作六服﹐候每早思食之時﹐思肉則用肉﹐思雞則用雞﹐煮熟切碎﹐入小茴末三分﹐拌和﹐先食肉少許﹐後以煮肉汁入藥末調勻服之﹐隨睡卽虫被毒或利或吐出虫﹐用藥之時﹐勿令患者知之﹐治瘵病咳血吐痰﹐思食無厭者宜用。

萬病萬應羨砂雄。

萬病解毒丹又名紫金錠。山慈菇去皮焙二兩﹐文蛤去虫土三兩﹐麝香三錢﹐續隨子去油一兩﹐紅芽大戟洗焙一兩半﹐各爲淨末和勻﹐糯米粥調﹐於木臼內搗千餘下﹐每料分作四十錠﹐每服半錠﹐重者一錠﹐隨後湯使磨服﹐此藥宜端午重陽七夕日淨室焚香修合﹐凡居家出入切不可無﹐宜珍藏之。如中蠱及桃生毒﹐狐貍﹑鼠﹑莽﹑惡菌﹑河豚﹑死牛馬肉毒﹐山嵐瘴气﹐諸藥金石﹐飲食艸木﹐鳥獸百虫﹐一切諸毒及泄瀉肚腹急痛﹐霍亂絞腸痧等證﹐並用薄荷煎湯下﹔癰疽發背﹑無名疔腫﹑對口發﹑天蛇頭﹐一切惡瘡諸風癮疹赤腫諸癅﹐並有淡酒下﹐外以涼水調塗患處﹐日夜各數次﹐良久覺癢立消﹐未成膿者甚效﹐已成膿者亦殺大勢﹐惟已潰出膿血者忌服﹐陰陽二毒﹐四時瘟疫﹐冷水﹑薄荷一小葉同磨下﹔心气痛及白痢﹐淡姜湯下﹔赤痢冷水下﹔中癲邪鬼气﹑鬼胎﹐溫酒下﹔自縊﹑落水﹑鬼迷驚死心頭溫者﹐並冷水灌下卽醒﹔蛇﹑大蜈蚣一應惡虫傷﹐酒下﹐外用冷水磨塗傷處﹔新久瘧疾﹐臨發時東流水煎桃柳枝湯下﹔小兒慢﹐急驚風﹐五疳﹑五痢﹑癮疹﹑瘡癅﹑並用蜜水﹑薄荷小葉同磨﹐量大小服之﹐如牙關緊急﹐磨擦牙上﹔諸痔冷水下﹐並塗患處﹔牙疼酒磨塗及含藥少許吞下﹔湯火傷﹐東流水磨塗﹔打撲傷﹐松節炒酒下﹔遠年近日頭痛及太陽穴疼﹐用酒入薄荷研爛敷太陽穴﹔失心豬羊癲並中風中气﹐眼口噤﹐筋脈拘攣﹐骨節風腫﹐手足疼痛﹐並用酒下﹔婦人腹內結塊不消﹐月經過期不至﹐腹內作痛﹐熱酒下﹐惟孕婦忌服﹔兩廣蠱毒最多﹐從宦於此﹐才覺意思不快﹐卽服一錠﹐或吐或利而愈﹐便毒堅硬﹐痔未成膿﹐苦痛﹐大小便難﹐各進一錠﹐後去二次痛止而消﹔發背瘡﹐頭如粟﹐重若負石﹐內服外塗﹐後去三四次﹐肛門似灸﹐卽日而瘥﹔開剝死牛﹐徧身生紫泡俱潰﹐急進一錠﹐吐瀉卽愈﹔小兒昏憒六七日不醒﹐挖口灌之﹔女子爲邪所交﹐腹中作痞﹐服之隨下惡物﹐其邪仍至﹐又服半錠﹐更燒二錠﹐藥气滿屋﹐邪不再至﹔久患癆瘵﹐爲屍虫所噬﹐磨下一錠﹐吐虫千條﹐後服蘇合香丸而愈﹔男子轉食﹐婦人膈气及遠年苦頭風作暈﹐酒磨服之﹐吐痰而愈。考其藥味𨿽不言補﹐今羸瘦之人服之至效﹐誠濟世衛身之寶也。

萬應丸檳榔五錢﹐大黃八兩﹐黑醜四兩﹐爲末﹐用皂角十錠﹐苦楝根皮一斤﹐煎汁熬膏﹐爲丸梧子大﹐先用沈香爲衣﹐後用雷丸﹑木香爲衣。每三丸﹐四更時砂糖水送下﹐善下諸虫。

雄砂丸鶴虱﹑蕪荑﹑漧漆﹑僵蠶各三錢﹐貫眾﹑酸石橊皮各五錢﹐朱砂﹑雄黃﹑雷丸﹑甘遂各一錢半﹐爲末﹐米粉煮糊爲丸麻子大。每十丸五更時粥飲下﹐善殺諸虫﹐或加麝香少許﹐尢妙。

取積打鱉﹐通出寸白非易﹔取積藥巴豆不拘多少﹐去殼﹐水略浸去﹐內外衣膜﹐紙壓去油﹐置薄刀上烘赤色﹐入雄黃﹑沈香各少許﹐爲末﹐飯丸粟米大。大人一分﹐小兒半分﹐食後砂糖水下。

追虫打鱉丸黑醜﹑檳榔各四兩﹐雷丸﹑木香﹑甘艸各一兩﹐爲末。大人四錢﹐小兒二錢﹐量人虛實﹐空心以滚湯入砂糖少許調下﹐待走去惡積虫二三次﹐方進稀粥湯補住。

治寸白虫方檳榔十个﹐向陽石橊皮七十片﹐水煎露一宿服之﹐以下盡虫爲度。

苦楝根湯苦楝根去外苦皮曬漧﹐每攝入黑豆二十粒﹐水煎臨熟入砂糖二錢調服。晚飯不可食﹐待藥气行。

追虫化虫﹐釣虫黑白見縱。

追虫丸大黃﹑黑醜各一兩﹐山楂﹑莪術﹑各六錢﹐檳榔﹑大腹子各四錢﹐雷丸﹑砂糖各三錢﹐木香二錢﹐皂角一錢﹐爲末﹐沸湯調﹐量人大小虛實服之。

化虫丸硫黃一兩﹐木香五錢﹐密佗僧少許﹐爲末﹐外泡附子一枚﹐以醋熬成膏﹐和丸綠豆大。每二十丸﹐荊芥茶淸下﹐能化虫爲水。

使君子丸使君子﹑陳皮各一兩﹐濃朴﹑甘艸﹑訶子各五錢﹝如兼驚及熱渴者﹐加靑黛五錢﹐臟腑不調者去之。一方有川芎﹐無訶子﹑靑黛﹞﹐爲末﹐蜜丸芡實大。每一丸米飲化下﹐小兒半丸﹐乳汁下。治臟腑虛滑﹐疳瘦下利﹐腹脹脇痛﹐不思乳食﹐常服安虫補胃﹐消疳肥肌。

釣虫黑白丸先用白丸子﹑磁石﹑雲母石﹑蛇含石﹑甘艸各等分爲末﹐糯米糊丸黃豆大。每一丸燈心煎湯下。後用黑丸子﹑鍼砂﹑靑黛﹑枯礬﹑甘遂各等分爲末﹐醋煮糯米糊丸龍眼核大﹐以粗綫一條穿住﹐燈心湯下。待病者作嘔﹐若不嘔﹐再喫烏梅水一口﹐又含冷水一口﹐方爲病者打擦胸前背上﹐略抽動其綫﹐令病患吐去冷水﹐仍作嘔聲﹐如是者三四次﹐黑白丸子挾病根瘀血齊吐瀉﹐吐後須要隨各經病調治﹐方可除根﹐但煮糊𨿽用極髙山頂上泉﹐或武當回龍水丸﹐方不化﹐別水則不吐轉﹐凡胃口肚腹作痛﹐又肺竅失聲者﹐俱有血龜宜用。

續嗣壯陽﹐麻雀巨勝﹐打老兒之名甚異﹔續嗣丹山茱萸﹑天門冬﹑麥門冬各五兩﹐故紙八兩﹐菟絲子﹑枸杞子﹑覆盆子﹑蛇牀子﹑巴戟﹑熟地﹑韭子各三兩﹐龍骨﹑黃﹑牡蠣﹑山藥﹑當歸﹑鎖陽各二兩﹐人參﹑杜仲各一兩半﹐陳皮﹑白術各一兩﹐黃狗腎酥炙二對﹐爲末﹐同紫河車一具﹐同門冬﹑地黃煉蜜﹑搗丸梧子大。每百丸﹐空心臨臥溫酒鹽湯任下。

壯陽丹仙茅﹑蛇牀子﹑五味子﹑白茯﹑蓯蓉﹑山藥﹑杜仲各一兩﹐韭子﹑故紙﹑巴戟﹑熟地﹑山茱萸﹑菟絲子各二兩﹐海狗腎一枚﹐紫稍花一兩﹐用雄鷄肝二副﹐搗成一塊﹐陰漧﹐爲末﹐用雄鷄肝腎﹑雄鱉肝腎各一副﹐以鹽酒花椒末蒸熟搗爛﹐和入前藥﹐再用酒煮山藥糊爲丸﹐梧子大。每百丸空心鹽湯下。陽痿精冷者加桂﹑附﹑石燕。

雀卵丸菟絲子末一斤﹐於春二三月取麻禾雀卵五百个﹐去黃用白﹐和丸梧子大。每八十丸空心鹽湯或酒下。腰痛加杜仲四分之一﹐下元冷加附子六分之一。此藥當預制成末﹐遇有雀卵﹐不拘多少而用。

巨勝子丸熟地四兩﹐生地﹑何首烏﹑牛膝﹑天門冬﹑枸杞﹑蓯蓉﹑菟絲子﹑巨勝子﹑白茯苓﹑柏子仁﹑天雄﹑酸棗仁﹑故紙﹑巴戟﹑五味子﹑覆盆子﹑山藥﹑楮實﹑續斷各一兩﹐韭子﹑芡實﹑川椒﹑葫蘆巴﹑蓮花蕊各五錢﹐木香二錢半﹐爲末﹐蜜丸梧子大。每七十丸﹐虛甚者百丸﹐空心溫酒下。

還少丹菖蒲﹝用桑枝同蒸﹞﹑牛膝﹝用黃精汁或酒浸三日﹞﹑巴戟﹝用枸杞湯浸軟﹐再酒浸一時﹐取出同菊花焙黃色﹞﹑五味子﹝劈作兩邊﹐用蜜蒸一日﹐漿水浸一宿﹞﹑茯神﹝水飛去浮濁﹞﹑楮實﹝水浸去浮者﹐用酒蒸一日﹞﹑熟地﹑枸杞﹑蓯蓉﹑小茴﹑山藥﹑遠志﹑杜仲﹑山茱萸各等分﹐去各制藥﹐爲末﹐蜜和棗肉爲丸梧子大。每三五十丸﹐空心溫酒鹽湯任下。一方茯苓換茯神加續斷﹐名打老兒丸。治陽虛不舉﹐眞气衰弱﹐精神短少﹐小便無度﹐眼目昏花﹐腰膝疼痛﹐兩腳麻冷﹐不能行走。

衍宗溫腎﹐玄牝思仙﹐種十子之徳極備。

五子衍宗丸枸杞子﹑菟絲子各八兩﹐五味子一兩﹐覆盆子四兩﹐車前二兩﹐慣遺泄者﹐去車前加蓮子﹐爲末﹐蜜丸梧子大。每空心九十丸﹐臨臥五十丸﹐白湯或鹽湯﹑冬月酒下。添精補髓﹐疏利腎气﹐不問下焦虛實寒熱﹐服之自能平補。

溫腎丸巴戟二兩﹑當歸﹑鹿茸﹑益智﹑杜仲﹑生地﹑茯神﹑山藥﹑菟絲子﹑遠志﹑蛇牀子﹑續斷各一兩﹐山茱萸﹑熟地各三兩﹐爲末﹐蜜丸梧子大。每三五十丸﹐空心溫酒下﹐精虛加鐘乳粉﹑五味子﹐陽道衰倍續斷﹐不固加龍骨﹑牡蠣﹐倍鹿茸。

玄牝太極丸蒼術四兩﹝用米泔﹑鹽水﹑酒﹑醋各浸炒一兩﹞補脾﹐當歸﹑熟地各三兩補血﹐川芎一兩﹐葫蘆巴﹝益陽气﹞﹑芍藥各一兩二錢﹐磁石一兩三錢補陽﹐黃柏用鹽浸﹑知母水炒治相火﹐五味子去痰收肺气﹐巴戟佐腎﹑白術補脾各一兩半﹐枸杞補肝﹑故紙補腎﹑小茴治小腸气﹑白茯鹽酒蒸補心各二兩半﹐木瓜用牛膝水浸﹑杜仲﹑蓯蓉各二兩﹐沒藥一兩治腎損﹑益心血﹐陽起石一兩﹝用黃芩水浸﹐裝入羊角內﹐以泥封固﹐火靑煙起﹐取出以指研對日不墜爲度﹐如墜復﹞﹐爲末﹐擇壬子庚申旺日﹐用雞子六十个﹐打開一孔﹐去內拭漧﹐以末入內﹐用紙糊住﹐令雞抱子出爲度﹐取藥蜜丸梧子大﹐每八十一丸﹐空心鹽湯下。久服神淸气爽﹐長顏色﹐溫骨髓﹐倍進飲食﹐和平臟腑﹐精濃能施﹐生子有效。

金鎖思仙丹蓮蕊﹑蓮子﹑芡實各等分爲末﹐金櫻膏和丸梧子大。每三十丸﹐空心鹽湯下﹐一月見效﹐卽不走泄﹐候女人月信住﹐取車前子水煎服之﹐一交卽孕﹐久服精神完固﹐能成地仙﹐平時忌葵菜﹑車前子。

治男子嗜欲過多﹐精气不固。

芡實丸雞頭實五百个﹐七夕蓮花須﹑山茱萸各一兩﹐沙苑白蒺藜五兩﹐覆盆子二兩﹐五花龍骨五錢﹐爲末﹐煉蜜爲丸如梧桐子大。每服六七十丸﹐空心蓮肉煎湯送下。治夢泄及陽虛未交先泄者神效。

種子大補丸人參﹑麥門冬﹑生地黃﹑熟地黃﹑杜仲﹑巴戟天﹑沙苑白蒺藜﹑天門冬﹑枸杞子﹑黃柏﹑白茯神﹑白茯苓﹑白術﹑白芍藥各四兩﹐牛膝﹑當歸﹑黑桑椹﹑芡實﹑圓眼肉﹑鹿角膠各五兩﹐爲末﹐用雄鹿血和蜜爲丸梧子大。每五十丸﹐空心溫酒鹽湯任下。

十子丸槐子蒸七次﹐覆盆子﹑枸杞子﹑桑椹子﹑冬靑子二味共蒸各八兩﹐沒石子﹑菟絲子﹑蛇牀子﹑五味子﹑柏子仁各四兩。如女血不足去柏子加香附﹑川芎﹑當歸﹑生地﹑熟地﹔酒色過度﹐不能生育﹐加鹿角霜﹑巴戟﹑山茱萸﹑生地﹑枳殼﹑黃柏﹑何首烏。爲末﹐蜜丸梧子大。每五十丸﹐空心鹽湯下﹐以干物壓之。治五勞七傷﹐心神恍惚﹐夢遺鬼交﹐及五痔七疝等證。

三子養親延壽﹐加味補陰扶下弱﹔三子養親湯紫蘇子﹑蘿卜子﹑白芥子各等分﹐紙上微炒﹐微微研碎﹐勻三錢用絹袋盛之煮湯﹐勿煎太過令味苦辣口。大便素實者﹐入熟蜜一匙﹐冬加姜一片﹐能進飲食﹐養脾胃。

卻病延壽湯人參﹑白術﹑牛膝﹑白芍﹑陳皮﹑茯苓﹑山楂各一錢﹐當歸﹑甘艸各五分﹐姜煎服。春加川芎﹐夏秋加黃芩﹑麥門冬﹐冬倍生薑。小水長如舊﹐止藥。

加味補陰丸黃柏﹑知母各四兩﹐牛膝﹑杜仲﹑巴戟﹑熟地﹑山茱萸各三兩﹐蓯蓉﹑白茯﹑枸杞﹑遠志﹑山藥﹑鹿茸﹑龜版各二兩﹐爲末﹐蜜丸梧子大。每八十丸﹐空心鹽湯下。

神仙補老益壽﹐竹瀝枳術鎭中宮。

神仙補老丸生地﹑熟地﹑牛膝﹑山藥﹑蓯蓉﹑枸杞各五兩﹐川椒﹑雌雄何首烏﹑本各十兩﹐爲末﹐酒糊丸梧子大。每五十丸﹐空心溫酒鹽湯任下﹐忌蘿卜。此藥性溫無毒﹐治百病﹐常服補下元﹐潤皮膚﹐延年益壽﹐气力倍常﹐發白轉黑﹐齒落更生﹐小兒亦可服之。

遇仙補壽丹蝙蝠十个﹐搗爛曬漧﹐紫黑桑椹四升﹐取汁渣曬漧﹐杜仲﹑童子發各六兩﹐天門冬三兩﹐黃精蜜蒸曬九次﹐何首烏﹑熟地﹑川椒各四兩﹐枸杞﹑當歸各二兩﹐爲末﹐旱蓮艸﹑秋石丹﹑玄胡索各末四兩﹐用桑椹汁拌三味曬蒸三次﹐酒煮三味﹐打糊爲丸﹐梧子大。每服不拘多少﹐隨便飲下﹐忌蘿卜。補經絡﹐起陰發陽﹐開三焦﹐閉橫气﹐消五穀﹐益血脈﹐安五臟﹐除心熱﹐和筋骨﹐去盜汗﹐駐顏烏須﹐輕身健體﹐夜視有光。

竹瀝枳術丸半夏﹑南星﹝用白礬﹑皂角﹑生薑煮半日﹞﹑枳實﹑條芩﹑陳皮﹑蒼術﹑山楂﹑芥子﹑白茯各一兩﹐黃連﹑當歸各五錢﹐爲末﹐神曲六兩﹐用薑汁﹑竹瀝各一盞煮﹐糊丸梧子大。每百丸﹐白湯下﹐有痰姜湯下﹐化痰淸火﹐健脾消食﹐亦能卻瘴。

噫﹗萬般補養皆爲僞﹐惟有操心是要規。

外集﹟卷七

婦人小兒外科用藥賦

﹝制法見本艸﹞

婦人之病﹐與男無異。經絡气血﹐只分於胞絡﹔﹝病多﹞瘕胎產﹐全屬乎衝任。調經固經﹐香附四制七制或單制﹔調經散當歸一錢半﹐麥門冬二錢﹐吳萸﹑肉桂各五分﹐人參﹑半夏﹑白芍﹑川芎﹑牡丹皮各一錢﹐阿膠﹑甘艸各七分半﹐姜煎服。治經水或前後﹐或多少﹐或逾月不至﹐或一月再至。

小調經散當歸﹑赤芍﹑桂心各一兩﹐沒藥﹑琥珀﹑甘艸各一錢﹐細辛﹑麝香各五分﹐爲末﹐酒入薑汁調服五分。治敗血停積五臟﹐日久腐爛成水﹐變爲浮腫﹐忌用利水之藥﹐產後浮腫亦宜。

固經丸黃芩﹑白芍﹑龜版各一兩﹐椿根皮七錢﹐黃柏三錢﹐香附二錢半﹐爲末﹐酒糊丸梧子大。每五十丸﹐酒下。治經水過多。

四制香附丸香附一斤分四分﹐用酒﹑醋﹑童便﹑鹽水各浸七日﹐焙榦爲末﹐醋糊丸梧子大。每七十丸﹐空心溫酒下﹐治經候不調。如瘦人加澤蘭葉﹑赤茯苓。又合四物湯各四兩﹐加白術﹑陳皮﹑澤蘭葉各二兩﹐黃柏﹑甘艸各一兩﹐名十味香附丸。

七制香附丸香附米十四兩﹐分七分﹐一分同當歸二兩酒浸﹔一分同莪術二兩童便浸﹔一分同牡丹皮﹑艾葉各一兩﹐米泔浸﹔一分同烏藥二兩﹐米泔浸﹔一分同川芎﹑玄胡索各一兩﹐水浸﹔一分同三稜﹑柴胡各一兩﹐醋浸﹔一分同紅花﹑烏梅各一兩﹐鹽水浸。春三夏二﹐秋七冬十日曬漧﹐取單香附爲末﹐浸藥水﹐打糊爲丸梧子大。每八十丸﹐臨臥酒下。治諸虛百損﹐气血不調﹐月水前後﹐結成瘕﹔或骨蒸發熱﹐四肢無力。

單香附丸香附一斤﹐用米泔浸一宿﹐曬漧﹐又以米醋於砂鍋內同煮﹐旋添旋煮﹐以極透爛爲度。取焙爲末﹐醋糊丸梧子大。每服五十丸﹐米飲﹑淡醋湯任下。專治婢外家气郁﹐情不宣通﹐經多不調﹐血气刺痛﹐腹脇膨脹﹐頭暈惡心﹐帶下便血瘕。或炒焦爲丸﹐善止血崩。一方加當歸二兩﹐艾葉四兩﹐名艾附丸。

單香附散治胎前產後諸癥。香附米童便浸曬略炒﹐爲末﹐每二錢﹐白湯溫酒任下。嘔吐泄瀉膨脹﹐飲食不化﹐加砂仁三分﹐或木香一分﹐莪術﹑檳榔各二分﹐藿香正气散下﹔吐痰噎食不下﹐諸气心腹小腹腰痛﹐或結痘塊﹐聚散無時﹐加玄胡索﹑砂仁各四分﹐甚者加莪術﹑姜黃﹑木香各三分﹔一應頭痛腦眩﹐加川芎五分﹐茶淸下﹔產後惡露不下﹐臍腹作痛﹐或胎衣不下﹐甚則衝心迷悶﹐加莪術﹑玄胡索﹑五靈脂﹑香附﹑木香各七分﹐五積散下。

抑气散香附四兩﹐茯神﹑甘艸各一兩﹐陳皮二兩﹐爲末。每二錢﹐沸湯調服。治婦人气盛於血﹐變生諸癥﹐頭暈膈滿。

墨附丸四制香附一斤﹐淨綿艾四兩﹐用醋一碗﹐煮二味至幹﹐入石臼內搗爛﹐捏成餅子於新瓦上焙漧﹐入白茯﹑當歸﹑人參﹑川芎﹑熟地﹑徽墨﹝火紅醋淬﹞各一兩﹐木香五錢﹐爲末﹐醋糊丸梧子大。每七八十丸﹐酒下。治婦人久無子而經水不調及素墜胎者﹐亦效。

百子附歸丸四制香附十二兩﹐阿膠﹑艾葉﹑四物湯料各二兩﹐爲末﹐用陳石橊一枚﹐連皮搗碎煎水﹐打糊丸梧子大。每百丸﹐空心淡醋湯下。調經養血﹐安胎順气﹐胎前產後及月事參差﹐有餘不足諸癥悉治﹐久服有孕。

通經導經﹐地黃養陰抑陰或滋陰。

通經丸川椒﹑莪術﹑漧漆﹑當歸﹑靑皮﹑漧薑﹑大黃﹑桃仁﹑紅花﹑桂心各等分爲末﹐用一半和醋熬成膏﹐調余藥爲丸梧子大。每五十丸﹐空心醋湯溫酒任下。治經候不通﹐臍腹疼痛﹐或成血瘕。

導經丸卽四物湯加官桂﹑桃仁各一兩﹐大黃二兩﹐血竭二錢半﹐紅花少許﹐地雞二十一个﹐爲末﹐蜜丸梧子大﹐每五十丸﹐量虛實加減﹐空心酒下。治經候不通﹐臍腹連腰腿疼痛。

養陰柏子丸柏子仁﹑牛膝﹑捲柏各五錢﹐澤蘭葉﹑續斷各二兩﹐熟地三兩﹐爲末﹐蜜丸梧子大。每三十丸﹐空心米飲下。治血虛經少或閉﹐皮熱骨疼﹐漸瘦脈數。

抑陰地黃丸赤芍一兩﹐生地二兩﹐北胡﹑黃芩﹑秦艽各五錢﹐爲末﹐蜜丸梧子大。每三十丸﹐空心烏梅煎湯下。

柴胡抑肝湯柴胡二錢半﹐赤芍﹑牡丹皮各一錢半﹐靑皮二錢﹐連翹﹑生地各五分﹐地骨皮﹑香附﹑蒼術﹑山梔各一錢﹐川芎七分﹐甘艸三分﹐神曲八分﹐空心臨臥水煎服。治寡居獨陰﹐寒熱類瘧等癥。

滋陰百補丸益母艸半斤﹐當歸六兩﹐川芎﹑熟地﹑白術各四兩﹐芍藥三兩﹐人參﹑茯苓﹑玄胡索各二兩﹐甘艸一兩﹐四制香附一斤﹐爲末﹐蜜丸梧子大。每五十丸﹐空心砂仁煎湯下。治勞傷气血不足﹐乍寒乍熱﹐心腹疼痛﹐不思飲食﹐羸乏力等癥。

漧漆牛膝﹐萬痛立止﹔萬痛丸漧漆﹑牛膝各一兩﹐爲末﹐用生地黃汁一碗調勻入瓷器內﹐慢火熬至可丸﹐則丸梧子大。每二十丸空心米飲溫酒任下﹐病去止藥。治月經瘀閉﹐繞臍寒疝痛徹及產後血气不調﹐腹中瘕等癥。

烏賊茹﹐兩鼻聞腥。

烏賊丸烏賊魚骨四兩﹑茹一兩﹐爲末﹐雀卵淸丸小豆大。每五丸至十丸﹐鮑魚煎湯下﹐以干物壓之﹐利腸中也。治少時脫血﹐或醉入房﹐以致血竭肝傷﹐胸膈支滿﹐妨於飲食﹐食至先聞腥臊臭气﹐唾出淸液﹔或前後泄血﹐月事衰少不來﹔兼治男子精竭﹐陽事痿弱﹐面無精彩﹐病名血枯。

蒼莎子宮痰濕堪理。

蒼莎丸蒼術﹑香附各四兩﹐黃芩二兩﹐爲末﹐蒸餅丸梧子大。姜湯下﹐調中散郁。一方加半夏等分﹐名中和丸﹐治濕痰气熱。

靑海蒼莎丸南星﹑蒼術﹑川芎﹑香附﹐作丸服之。治肥人痰多﹐占住血海地位﹐因而下多者﹐日必漸昏。

烏藥﹝湯﹞血海疼痛能禁。

烏藥一錢半﹐香附二錢﹐當歸一錢﹐木香﹑甘艸各五分﹐空心水煎服。

當歸散桃仁散﹐經行湛濁﹔當歸散白術五錢﹐黃芩﹑山茱﹑當歸﹑川芎﹑白芍各一兩﹐冷者去芩加肉桂﹐爲末。每二錢﹐空心酒下﹐日三服。治經脈過期不勻﹐或三四月不行﹐或一月再至﹐以致腰腹疼痛。

桃仁散桃仁﹑甘艸﹑半夏﹑澤瀉﹑蘭葉﹑牛膝﹑當歸﹑桂心﹑牡丹皮﹑人參﹑蒲黃﹑川芎各五分﹐赤芍﹑生地各一錢﹐姜煎服。治月水不調﹐或淋瀝不斷﹐斷後復來﹐狀如瀉水﹐或前或後﹐或閉不來﹐四肢沈重欲眠﹐不能飲食﹐腹中堅痛﹐多思酸物。

葶歸丸桑皮散﹐水腫侵尋。

葶歸丸當歸﹑人參﹑大黃﹑桂心﹑瞿麥﹑赤芍﹑白茯各三兩﹐葶藶一錢﹐爲末﹐蜜丸梧子大。每十五丸﹐空心米飲下。

桑皮散桑白皮﹑郁李仁各一錢﹐赤茯二錢﹐木香﹑防己﹑大腹皮各五分﹐蘇子﹑木通﹑檳榔﹑靑皮各七分半﹐姜煎服。治香港腳感發﹐兩腳浮腫﹐小便赤澀﹐腹脇脹滿﹐气急坐臥不得。

血風疼痛﹐芎人參荊芥穗﹔大芎散川芎一錢﹐羌活﹑枳殼﹑甘艸各五分﹐赤茯苓﹑赤芍﹑酸棗仁﹑桂心﹑當歸﹑木香﹑牛膝各一分﹐姜煎熱服。治血風身體骨節疼痛﹐心膈壅滯﹐不思飲食。

人參荊芥散人參﹑荊芥﹑生地﹑柴胡﹑鱉甲﹑酸棗仁﹑枳殼﹑羚羊角﹑白術各七分半﹐桂心﹑川芎﹑當歸﹑防風﹑甘艸各五分﹐姜煎熱服。治血風體痛﹐頭昏目澀﹐心怔煩渴﹐寒熱盜汗﹐頰赤口漧﹐痰嗽胸滿﹔或月水不調﹐臍腹痛﹐癖塊硬﹔或產後瘦弱癥。孕婦禁服。

麒麟竭丸血竭﹑乳香﹑沒藥﹑白芍﹑當歸各六錢﹐虎骨五錢﹐水蛭﹑麝香各一錢﹐爲末﹐酒糊丸綠豆大。

每二錢﹐空心酒下。治寒濕相搏﹐血滯經絡痛甚。

血風走注﹐柴胡烏頭蒼耳心。

柴胡調經湯羌活﹑蒼術各一錢﹐獨活﹑本﹑升麻各五分﹐柴胡七分﹐漧葛﹑當歸﹑甘艸各三分﹐紅花少許﹐水煎熱服取微汗。治經水色鮮不止﹐頭項脊骨彊痛﹐不思飲食。

烏頭丸烏頭一兩﹐芫花﹑漧薑各五錢﹐俱醋煮幹﹐再入桂心﹑天麻﹑海桐皮﹑黑豆各三錢﹐爲末﹔另用黑豆煮爛﹐搗藥爲丸梧子大。每七丸至十丸﹐黑豆淋酒下﹐忌一切毒物。治血風﹐走注攻刺﹑半身不遂﹑麻痺瘙癢﹔急風﹐口眼斜﹑語言謇澀﹑手足拘攣。

單蒼耳散用嫩蒼耳艸心陰漧﹐爲末。每一錢﹐溫酒調服。治血風攻注﹐頭旋倒地﹐不知人事。

血气幹﹐羨大黃爲血竭﹔單大黃膏﹝又名血竭膏﹞錦紋大黃四兩﹐酒浸焙榦爲末﹐用醋一碗﹐熬成膏丸如雞子大。每一丸﹐臨臥熱酒化下﹐大便通利﹐紅脈自下。此治幹血气﹐調經仙藥也。一方加香附子。

冷熱癆﹐代四物以丹參。

單丹參散丹參爲末﹐每二錢﹐酒調服。治經脈不調﹐產前胎動不安﹐產後惡露不下﹐腰脊疼痛﹐骨節煩疼。

地黃交加﹐血積化水﹔交加散生地一斤﹐生薑十二兩﹐各搗自然汁﹐以生地汁炒生薑渣﹐生薑汁炒生地渣﹐略幹﹐焙爲末。每三錢﹐酒調服。治胎前產後百病﹐榮衛不通﹐經脈不調﹐腹中撮痛﹐气血多少﹐結聚爲瘕﹔產後中風﹐不能轉側尢妙﹐尋常腹痛亦宜。一方加玄胡索﹑當歸﹑川芎﹑白芍各二兩﹐人參﹑桃仁各一兩半﹐沒藥﹑木香各一兩﹐香附半斤﹐爲末﹐醋糊丸桐子大。每五十丸﹐空心姜湯下﹐名交加地黃丸。治經水不調﹐血塊气痞﹐肚腹疼痛。

瓦松存性﹐經閉如霖。

瓦松散瓦松﹝卽屋遊﹞﹑土牛膝﹑當歸尾各等分﹐瓦上焙漧存性﹐爲末。先一日白水調服七分﹐五更再進一服﹐卽通。治經水三年不行者。

琥珀調經有種﹐琥珀調經丸香附米一斤﹐分作二分﹐用童便﹑米醋各浸九日﹐和淨艾綿四兩拌勻﹐再加醋五碗﹐入砂鍋內同煮幹爲度﹐入川芎﹑當歸﹑芍藥﹑熟地﹑生地﹑沒藥各二兩﹐琥珀一兩﹐爲末﹐醋糊丸梧子大。每百丸﹐空心艾醋湯下。治婦人胞冷無子﹐能令經正。

螽斯求嗣可忱。

螽斯丸香附﹑白薇﹑半夏﹑茯苓﹑杜仲﹑濃朴﹑當歸﹑秦艽各三兩﹐防風﹑肉桂﹑漧薑﹑牛膝﹑沙參各二兩二錢﹐細辛﹐人參各四錢﹐爲末﹐蜜丸梧子大﹐每二十五丸酒下。經調受補者﹐服七日卽交合﹐孕後忌服。

崩中漏下﹐膠艾當歸龍骨﹔膠艾四物湯阿膠﹑艾葉﹑當歸﹑川芎﹑甘艸各四分﹐芍藥﹑熟地各八分﹐水酒各半空心煎服﹐治勞傷气血﹐月水過多﹐或崩漏不止及妊娠胎气不安﹐或因損動漏血傷胎者亦宜。

當歸龍骨丸當歸﹑芍藥﹑黃連﹑槐子﹑艾葉﹑茯苓各五錢﹐龍骨﹑黃柏各一兩﹐木香二錢半﹐爲末﹐水丸小豆大。每五十丸﹐米飲下。治月事失常﹐經水過多及赤白帶下淋瀝﹔妊娠胎動不安﹐疼痛漏下﹔產後惡露不止﹔大人﹑小兒痢疾亦宜。

有气有熱﹐香附橘歸黃芩。

備金散香附四兩﹐當歸一兩二錢﹐五靈脂一兩﹐爲末。每五錢﹐淡醋湯調服。治血崩不止。

古橘歸丸橘皮四兩﹐當歸二兩﹐爲末﹐蜜丸梧子大。每五十丸﹐溫酒下。治婦人肌膚手足俱有血絲露﹐此怒气傷肝﹐血失常經故也。一方加玄胡索﹐治室女气血相搏﹐腹中刺痛引心﹐或經行澀少﹐或經事不調。

單芩心丸條芩二兩﹐用醋浸七日﹐炙幹﹐又浸又炙﹐如此者七次﹐爲末﹐醋糊丸梧子大。每七十丸﹐溫酒下。治天癸當住不住﹐或過多不止。

暫澀靈脂﹐散名紗帽﹔單五靈脂散一味炒煙盡﹐爲末。每一錢﹐溫酒調服。治血崩諸藥不能止及男子脾積气﹐兼解藥毒。如產後惡血未淨﹐水酒﹑童便各半煎服﹔或心腹脇腳痛不可忍﹐只用童便煎服﹔中風加艸烏五分同煎﹔腸風下血﹐用烏梅﹑柏葉煎湯調服﹔如心煩口渴加蒲黃﹐或畏此藥气者﹐燒灰服之尢妙﹔如蛇﹑蠍﹑蜈蚣咬﹐塗傷處立愈。

烏紗帽散漆紗頭巾﹝取陽气上行也﹞﹑赤芍﹑香附﹑榦荷葉﹑男子發﹑當歸﹑棕櫚各等分﹐並於新瓦上焙存性﹐爲末。每五錢﹐童便調服﹐如人行十里久﹐再進一服卽止﹔如產後去血過多﹐加米醋﹑京墨﹑麝香少許。

內補養榮﹐丹號女金。

內補當歸丸當歸﹑阿膠﹑白芷﹑續斷﹑漧薑﹑川芎﹑甘艸各四兩﹐白術﹑吳萸各三兩﹐肉桂﹑附子﹑白芍各二兩﹐蒲黃八錢﹐熟地五錢﹐爲末﹐蜜丸梧子大。每五十丸﹐溫酒下。治气血俱虛﹐月水不調﹔或崩中漏下﹐去血過多﹐肌體羸瘦﹐及月水將行﹐腹腿重痛。

加味養榮丸當歸﹑熟地﹐白術各二兩﹐芍藥﹑川芎﹑黃芩﹑香附各一兩半﹐陳皮﹑貝母﹑茯苓﹑麥門冬各一兩﹐阿膠七錢﹐甘艸五錢﹐黑豆炒去皮四十九粒﹐爲末﹐蜜丸梧子大。每七八十丸﹐鹽湯溫酒任下。治經脈參前﹐外潮內煩咳嗽﹐飲食減少﹐頭昏目眩﹐帶下血風血气﹐久無嗣息﹐一切痰火不受峻補等癥﹐服之有孕﹔又治胎前胎動胎漏﹐常服可無小產之患。忌食諸血。

女金丹白芍﹑當歸﹑川芎﹑人參﹑白術﹑茯苓﹑本﹑白芷﹑白薇﹑桂心﹑玄胡索﹑牡丹皮﹑赤石脂各一兩﹐俱酒浸三日﹐曬漧﹔沒藥﹑甘艸各五錢﹐香附一斤﹐醋浸﹐共爲末﹐蜜丸梧子大。每五十丸﹐溫酒下。

治婦人無子﹐或無痰火等疾﹐經事亦調﹐顏容不減﹐但久無孕﹐乃子宮有陰無陽﹐不能生發﹐宜服此鼓動微陽﹐一月卽效﹔或有經事參後﹐赤白帶下﹐崩中淋瀝及積年血風﹐手足麻痺﹐半身不遂﹔或血气心腹疼痛﹐脾虧飲食無味﹐面色痿黃﹐常作吐逆泄瀉及驀然中風浮腫﹐瘧痢消渴﹐一切虛勞等癥。臨產艱難及死胎﹐爲丸彈子大﹐用蜜湯化下﹔產後瘀血眩暈﹐寒熱頭痛﹐無所不治﹐用淡醋湯送下﹐眞女中金丹也。

帶下濕熱﹐樗皮加以蒼柏側柏芩柏芩術﹐不論赤白﹔蒼柏樗皮丸蒼術﹑黃柏﹑樗皮﹑海石﹑半夏﹑南星﹑川芎﹑香附﹑漧薑各等分爲末﹐醋糊丸梧子大。每五六十丸﹐白湯下﹐暑月去姜加滑石。治肥人白帶是濕痰。

側柏樗皮丸樗皮二兩﹐側柏葉酒蒸﹑黃柏﹑黃連各五錢﹐香附﹑白術﹑白芍各一兩﹐白芷燒存性三錢﹐爲末﹐粥丸米飲下。治白帶因七情所傷而脈數者。

芩柏樗皮丸黃芩﹑黃柏﹑樗皮﹑滑石﹑川芎﹑海石﹑靑黛﹑當歸﹑芍藥各等分﹐醋糊丸服。治瘦人帶下多熱。

芩術樗皮丸黃芩﹑白術各三錢﹐樗皮﹑白芍﹑山茱萸各二錢半﹐白芷﹑黃連各二錢﹐黃柏一錢半﹐爲末﹐酒糊丸溫酒下。治孕婦白帶。

芩術芍葵丸白術二兩﹐黃芩五錢﹐紅﹑白葵花二錢半﹐白芍七錢半﹐爲末﹐蒸餅丸煎四物湯下。治結痰白帶。

龜柏姜梔丸龜版三兩﹐黃柏一兩﹐漧薑炒一錢﹐梔子二錢半﹐爲末﹐酒糊丸﹐白湯下。治赤白帶下﹐或時腹痛。

蒼柏辛芎散蒼術﹑黃柏﹑辛荑﹑川芎﹑南星﹑滑石﹑半夏﹑牡蠣﹑酒芩﹐水煎溫服。治婦人上有頭風鼻涕﹐下有白帶。

帶下虛寒﹐附桂暖宮補經固眞平補鎭心﹐兼治濁淫。

附桂湯附子三錢﹐肉桂一錢﹐黃柏﹑知母﹑升麻﹐甘艸各五分﹐黃一錢半﹐人參七分﹐水煎服。治白帶鮏臭﹐多悲不樂﹐大寒。

暖宮丸當歸﹑川芎﹑白芍﹑熟地﹑茯苓﹑牡丹皮﹑艾葉﹑龍骨﹑牡蠣﹑赤石脂各等分﹐麵糊丸梧子大。

每五十丸﹐艾醋湯下。治赤白帶下及子宮虛冷無子。

苦楝丸﹝又名小暖宮丸﹞苦楝肉﹑小茴﹑當歸各一兩﹐爲末﹐酒糊丸梧子大。每五十丸﹐酒下。治熱入大小腸﹐赤白帶下。

補經固眞湯柴胡﹑黃芩﹑郁李仁﹑甘艸各一錢﹐人參﹑漧薑各二錢﹐橘皮五分﹐白葵花一朵﹐赤帶換紅葵花﹐水煎溫服。治始病崩中﹐日久白帶﹐下流不止。

東垣固眞丸黃柏﹑白芍各五錢﹐柴胡﹑白石脂各一兩﹐龍骨﹑當歸各二兩﹐漧薑四兩﹐爲末﹐麵糊丸梧子大。每十丸﹐白湯下﹐少時以早飯壓之﹐勿令熱藥犯胃也。忌生冷﹑熱﹑酒﹑濕﹑面。治白帶久下不止﹐臍腹冷痛﹐陰中亦然﹔目中澑火﹐視物昏花﹔齒惡熱飲。此皆寒濕乘於胞內﹐肝經陰火上溢﹐故目中澑火﹔其惡熱飲者﹐陽明經中伏火也﹐宜此丸大瀉寒濕。

平補鎭心丹茯苓﹑茯神﹑五味子﹑車前子﹑肉桂﹑麥門冬各一兩二錢半﹐遠志﹑山藥﹑天門冬﹑熟地各一兩半﹐酸棗仁二錢半﹐人參﹑朱砂各五錢﹐龍齒二兩半﹐爲末﹐蜜丸梧子大。每三十丸﹐米飲下。治思慮太過﹐心血不足﹐或時怔忡。常服安心腎﹐益榮衛。

虛火烏雞須另餵﹐虛滯烏雞宜善。

大烏雞丸四制香附一斤﹐熟地四兩﹐生地﹑當歸﹑白芍﹑人參各三兩﹐川芎﹑鱉甲各三兩半﹐白術﹑黃﹑牛膝﹑柴胡﹑牡丹皮﹑知母﹑貝母各二兩﹐黃連﹑地骨皮﹑漧薑﹑玄胡索各一兩﹐茯苓二兩半﹐秦艽一兩半﹐爲末﹐用白毛烏骨雄鷄一隻﹐閉死去毛腸淨﹐用艾葉﹑靑蒿各四兩﹐裝一半在雞腹內﹐將雞並余艾﹑蒿同入壇內﹐以童便和水浸過雞二寸許﹐煮爛取出去骨﹐焙榦爲末﹔如有筋骨疼痛﹐去肉用骨﹐焙焦爲末﹐與前末和勻﹐雞汁打糊丸梧子大。每五六十丸加至七八十丸﹐溫酒或米飲下。忌煎炒﹑莧菜。治婦人羸瘦﹐血虛有熱﹐經水不調﹐崩漏帶下﹐不能成胎﹐骨蒸等癥。如月水先期﹐加黃芩﹑黃連﹑地骨皮﹔月水後期﹐加參﹑術﹑黃﹔白帶加二術﹑香附﹑升麻﹑白芷﹑柴胡。其雞如得白絲毛﹑烏骨﹑崇冠者尢妙﹐須另於一處以黃炒末爲丸餵之﹐不可近雌雞。

小烏雞丸吳萸﹑良姜﹑白姜﹑當歸﹑芍藥﹑玄胡索﹑故紙﹑川椒﹑陳皮﹑靑皮﹑劉寄奴﹑生地﹑莪術﹑川芎各一兩﹐荷葉灰四兩﹐北艾二兩﹐爲末﹐用烏雞肉煮爛爲丸。如未曾生育過者﹐戶門油膜﹐包裹子宮﹐因此不孕者﹐宜加鳳凰衣燒存性七个﹐朱砂爲衣﹔如腹痛血黑色者﹐加炒黃連﹔有痰濕加南星﹑蒼術﹑香附同丸梧子大﹐每五十丸。月水不通﹐紅花﹑蘇木酒下﹔子宮久冷﹐茯苓煎湯下﹔赤帶﹐茶淸下﹔血崩﹐豆淋酒調綿灰下﹔胎不安﹐蜜酒下﹔腸風﹐陳米飲調百艸霜下﹔心疼﹐菖蒲酒下﹔漏胎下血﹐烏梅酒下﹔耳聾﹐臘茶淸下﹔胎死不動﹐斑蝥三个煎酒下﹔腰腳痛﹐當歸酒下﹔胞衣不下﹐蕓薹菜研水下﹔頭風﹐薄荷煎湯下﹔血風眼黑﹐甘艸煎湯下﹔生瘡﹐地黃煎湯下﹔身體疼痛﹐黃末調酒下﹔胎前產後﹑白痢﹐漧薑煎湯下﹔赤痢﹐甘艸煎湯下﹔治气塊﹑血塊作痛﹐與蔥白湯間服﹐百病醋湯下。

琥珀朱砂女子愛﹐琥珀朱砂丸琥珀﹑木香﹑當歸﹑沒藥各四錢﹐乳香一錢﹐麝香﹑朱砂各二分半﹐爲末﹐水丸如龍眼核大。

每用一丸﹐溫酒磨服。治室女帶下。

白芷地楡滑者欽。

白芷散白芷一兩﹐海螵蛸二个﹐胎發燒灰一个﹐爲末。每二錢﹐酒調服。治赤白帶下。一方用白芷六兩﹐以鍛石半斤淹三宿﹐洗去灰﹐將白芷炒焦﹐入椒目四兩﹐或加茜根少許爲末﹐粥丸服﹐治崩中白帶。

單地楡散地楡三兩﹐醋水煎服。治漏下五色﹐一十二帶﹕一曰多赤﹐二曰多白﹐三曰月水不通﹐四曰余蝕﹐五曰子髒堅﹐六曰子門辟﹐七曰交合陰陽患痛﹐八曰小腹寒痛﹐九曰子門閉﹐十曰子宮冷﹐十一曰夢與鬼交﹐十二曰子髒不足。兼治嘔吐下血。

瘕緩治﹐香附海粉連蘿﹐開郁正元而已﹐溫白琥珀暫服﹔香粉丸香附四兩﹐海粉﹑桃仁﹑白術各一兩﹐爲末﹐神曲糊丸服﹐治婦人血塊如杯﹐有孕難服峻藥。

連蘿丸黃連一兩半﹐用吳萸﹑益智各炒過一半﹐去萸﹑智﹐蘿卜子一兩半﹐香附﹑山楂各一兩﹐川芎﹑山梔﹑三稜﹑莪術﹑神曲﹑桃仁各五錢﹐爲末﹐蒸餅丸服。治婦人死血﹑食積﹑痰飲成塊在兩脇﹐動作雷鳴﹐嘈雜眩暈﹐身熱時作時止。

開郁正元散白術﹑陳皮﹑香附﹑山楂﹑海粉﹑桔梗﹑茯苓﹑玄胡索﹑神曲﹑砂仁﹑麥芽﹑甘艸各等分﹐姜煎服。治痰飲﹐血气鬱結﹐食積﹐气不升降﹐積聚脹痛﹐宜此利气行血﹐和脾向導。

溫白丸皂角﹑竹茹﹑濃朴﹑吳萸﹑紫菀﹑黃連各五錢﹐茯苓﹑人參﹑蜀椒﹑肉桂﹑漧薑﹑柴胡﹑桔梗﹑菖蒲各一兩﹐川烏二兩半﹐爲末﹐蜜丸梧子大。每五丸﹐姜湯下。治心腹積聚瘕大如杯碗﹐胸脇脹滿及十種水气痞塞﹐反胃吐逆並治。

琥珀丸琥珀﹑白芍﹑川烏﹑牛膝﹑鱉甲﹑莪術﹑當歸﹑濃朴各一兩﹑木香﹑澤蘭﹑官桂各五錢﹐麝香五分﹐爲末﹐酒糊丸梧子大。每七十丸﹐米飲下。治婦人血瘕﹐腹中有塊攻刺﹐小腹痛重﹐或腰背相引爲痛﹐久而不治﹐黃瘦羸乏。

古硝黃膏朴硝﹑大黃各一兩﹐或入麝五分﹐爲末﹐用大蒜搗膏和勻﹐貼積塊效。

瘕猛攻﹐桃奴桃仁見﹐豬肝麝香而已﹐辰砂神聖代鍼。

桃奴散桃奴﹑鼠糞﹑玄胡索﹑肉桂﹑五靈脂﹑香附各炒過﹐砂仁﹑桃仁各等分爲末。每三錢﹐酒調服。

治血蠱及瘀血停積﹐經水不通﹐男子跌損撲傷皆效。

千金桃仁煎先用醋二升半﹐於瓷器內慢火煎減一半﹐入桃仁﹑大黃末各二兩﹐虻虫末五錢於內﹐不住手攪﹐可丸時﹐再入朴硝末二兩﹐攪勻取出﹐丸如丸梧子大。每五丸﹐五更溫酒下﹐日午瀉下惡物﹐以盡爲度。

治經脈不通﹐及血積瘕等癥。

見丹附子四錢﹐鬼箭羽﹑紫石英各三錢﹐澤瀉﹑肉桂﹑玄胡索﹑木香各二錢﹐血竭一錢半﹐水蛭一錢﹐檳榔二錢半﹐桃仁三十个﹐三稜五錢﹐大黃三錢﹐爲末﹐酒糊丸梧子大。每三十丸﹐溫酒下。治石瘕﹐狀如懷孕。

豬肝丸用豬肝一具﹐入巴豆五十粒﹐札在肝內﹐以醋三碗﹐慢火熬令爛熟﹐去巴豆﹐搗爛﹐入三稜末﹐和丸梧子大。每五丸﹐熱酒下﹐治一切瘕刺痛﹐數年不愈者﹐神效。

麝香丹麝香﹑當歸﹑木香﹑沒藥﹑桂心﹑莪術各五錢﹐芫花﹑檳榔各一兩﹐五靈脂﹑桃仁﹑三稜各三分﹐阿魏一分﹐爲末﹐粳米飯丸梧子大。每十丸﹐姜湯下。治癖冷風兼疰气﹐心腹痛不可忍。

辰砂一粒丹附子﹑郁金﹑橘紅各等分爲末﹐醋糊丸棗核大﹐辰砂爲衣。每一丸﹐男酒下﹐女醋湯下﹐服後又服神聖代鍼散。治气郁心疼及小腸膀胱疝气﹐痛不可止。

神聖代鍼散乳香﹑沒藥﹑當歸﹑白芷﹑川芎各五錢﹐靑紅蜻蜓﹐去足翅一兩﹐爲末。每服一字﹐甚者五分﹐先點好茶一盞﹐次糝藥末在茶上﹐不得吹攪立地﹐細細呷之。治血積疝气及心驚欲死﹐小腸气搐如角弓﹐膀胱腫硬﹐一切气刺虛痛並婦人血癖﹑血迷﹑血暈﹑血刺衝心﹐胞衣不下﹐難產及一切痛疾﹐服之神效。

鬼胎如抱甕﹐斑玄墜落﹔抱甕丸芫花﹑吳萸﹑川烏﹑秦艽﹑柴胡﹑僵蠶﹑巴戟﹑巴豆各等分爲末﹐蜜丸梧子大。每七丸﹐蜜酒下﹐惡物立出而愈。輕者﹐去芫花﹑巴豆﹑巴戟。

古斑玄丸斑蝥﹑玄胡索各等爲末﹐糊丸酒下﹐以胎墜爲度。治鬼胎惑於妖魅﹐狀似瘕﹐一切气血痛亦效。

蠱腫似稍箕﹐四香伐侵。

四香散木香﹑沈香﹑乳香﹑甘艸各一分﹐川芎﹑胡椒﹑陳皮﹑人參﹑白礬各五錢﹐桂心﹑漧薑﹑砂仁﹑茄香各一兩﹐大茄焙五兩﹐爲末。每二錢﹐陳米飲調服﹐忌羊肉。治脾气﹑血气﹑血蠱﹑气蠱﹑水蠱﹑石蠱。

安胎束胎﹐芩術歸芍常用﹔安胎當歸湯當歸﹑川芎各八分﹐人參﹑阿膠各六分﹐棗子﹑艾葉﹑水酒煎服。治舉動驚悸﹐胎動下墜﹐腹痛下血。

古杜續丸杜仲﹑續斷各二兩﹐爲末﹐棗肉丸梧子大。每三十丸﹐米飲下。治胎動腰痛﹐宜此防其欲墮。

束胎丸黃芩一兩﹐寒月減五錢﹐白術二兩﹐陳皮三兩﹐茯苓七錢半﹐爲末﹐粥丸梧子大。每三四十丸﹐白湯下﹐八个月可服。

古芩術湯子芩一兩﹐白術五錢﹐水煎服。一方用芩﹑術等分﹐爲末﹐粥丸梧子大。每五十丸﹐白湯下﹐名安胎丸。治四五月﹐常墮不安﹐內熱甚故也。古方一月用烏雌雞﹐三月用赤雄鷄﹐十月用豬腰子﹐餘月用鯉魚煮汁煎藥尢妙。

金匱當歸散黃芩﹑白術﹑當歸﹑川芎﹑白芍各一兩﹐爲末。每二錢﹐酒調服﹔或酒糊爲丸﹐茶淸下。此方養血淸熱﹐孕婦宜常服之。如瘦人血少有熱﹐胎動不安﹐素曾半產者﹐皆宜服之以淸其源﹐而無後患也。

長胎瘦胎﹐歸地枳甘並行。

長胎白術丸白術﹑川芎﹑阿膠﹑生地各六分﹐當歸一兩﹐牡蠣二分﹐川椒三分﹐爲末﹐蜜丸梧子大。每三十丸﹐米飲下。治孕婦宿有風冷﹐胎痿不長﹔或將理失宜﹐傷動胎气﹐多致損墮﹔常服益血保胎﹐調補衝任。

瘦胎枳甘散枳殼五兩﹐粉艸一兩半﹐爲末。每二錢﹐白湯點服﹐或加香附一兩尢妙。治八九个月內﹐胎气壅滿﹐常宜服之。滑胎易產﹐益血舒气﹐若稍弱者﹐恐致胎寒腹痛﹐胎弱多驚﹐當佐以歸﹑地﹑木香爲丸用之﹐則陰陽調和﹐有益胎嗣。

胎漏者﹐膠艾補中止血﹔古膠艾湯阿膠一兩﹐艾葉二兩﹐水煎服。治跌撲傷損動胎﹐或胎上搶心﹐腹痛下血。

膠艾芎歸湯阿膠﹑艾葉﹑川芎﹑當歸各一錢﹐甘艸二分﹐水煎服。治胎動不安﹐或下血。在八九个月內少加砂仁。

芎歸補中湯川芎﹑當歸﹑赤芍﹑黃﹑白術各七分﹐阿膠﹑五味子﹑漧薑各四分﹐人參﹑杜仲﹑甘艸﹑木香各三分﹐水煎服。治气血虛弱﹐胎漏不能榮養﹐以致數月而墮子。

胎怯者﹐參術益气救生﹐益气救生散人參﹑白術﹑陳皮﹑阿膠﹑神曲各等分爲末。每二錢﹐水煎服。治胎气本怯﹐不宜瘦胎﹐合服此藥﹐安胎益气易產。

惡阻旋復胎自保﹔旋復花散旋復花一錢﹐濃朴﹑白術﹑枳殼﹑黃芩﹑茯苓各三錢﹐芍藥﹑半夏曲﹑生薑各二錢﹐水煎服。

忌葷﹑腥﹑餳﹑醋﹑生冷。治孕婦六七月間﹐胎動惡阻﹐嘔逆酸水﹐惡食多臥。

保胎飲當歸﹐川芎﹑芍藥﹑熟地﹑半夏﹑茯苓﹑甘艸﹑白術﹑黃﹑阿膠﹑艾葉﹑地楡各七分﹐姜煎服。

治胎動不安﹐腹腸疼痛﹐或時下血及惡阻一切等癥並治。

瘧痢濃朴脾能醒。

醒脾飲子濃朴﹑艸豆蔻各五錢﹐漧薑四分﹐甘艸一分﹑姜棗煎服。治子瘧子痢口淡及曾傷風冷﹔兼治老人气虛便閉﹐少津液引飲。

子癇芎活羚羊角﹝湯﹞﹐羚羊角﹑獨活﹑酸棗仁﹑五加皮各五分﹐薏苡仁﹑防風﹑當歸﹑川芎﹑茯神﹑杏仁各四分﹐木香﹑甘艸各二分半﹐姜煎服。治孕婦中風﹐頭項彊直﹐筋脈拘急﹐言語謇澀﹐痰涎不利﹐或時發搐﹐不省人事﹐名曰子癇。

古芎活散川芎﹑羌活各等分﹐水煎﹐入酒少許溫服。胎前安胎﹐產後逐惡血﹐下胞衣。

子气防己天仙藤﹝散﹞。

防己散防己一錢﹐桑白皮﹑赤茯苓﹑紫蘇各二錢﹐木香五分﹐姜煎服。治妊孕腫滿喘促﹐小便不利。

天仙藤散天仙藤﹝卽靑木香藤﹞﹑香附﹑烏藥﹑陳皮﹑甘艸各六分﹐姜煎入紫蘇﹑木瓜各三片同煎﹐日三服﹐腫消止藥。治孕婦兩足漸腫﹐以致喘悶﹐飲食不美﹐甚則腳指間有黃水出﹐名曰子气。

臨產芎歸黑神﹐來蘇無憂橫逆﹔古芎歸湯川芎﹑當歸各二錢﹐水煎﹐入酒溫服。治胎前產後﹐腹痛體熱﹐頭痛諸疾﹐及男子一切去血尢宜。如孕婦因事築磕著胎﹐或子死腹中﹐惡露將下﹐疼痛不已。口噤欲絕者﹐用酒煎幹﹐再入水煎一二沸﹐灌以探之﹐若不損則痛止﹐子母俱安﹔若胎損﹐立便逐下﹔如難產倒橫﹐子死腹中﹐先用黑豆炒熟﹐入白水﹑童便各一盞﹐藥四錢煎服﹔如胎產五七日不下﹐垂死及矮石女子交骨不開者﹐加龜版﹐並生育過婦人頭髮燒灰﹐爲末﹐每三錢﹐酒調服。

古黑神散百艸霜﹑白芷各等分爲末﹐每二錢﹐水煎﹐入童便﹑米醋少許調服。治橫生逆產瘦胎及胎前產後虛損﹐月水不止﹐崩漏等癥。

來蘇散木香﹑神曲﹑陳皮﹑麥芽﹑黃﹑阿膠﹑白芍各一錢﹐薴根﹑甘艸各三錢﹐糯米一合半﹐气弱加生薑煎﹐HT口灌之﹐連進爲妙。治臨產用力太過﹐气脈衰微﹐精神困倦﹐頭眩目暈﹐口噤面靑﹐發直﹐不省人事。

無憂散當歸﹑川芎﹑白芍各一錢﹐枳殼五分﹐乳香﹑發灰各三分﹐木香﹑甘艸各一分半﹐水煎服。治胎肥气逆﹐或人瘦血少﹐胎弱臨產難生。

催生三蛻六一﹐返魂兔腦神靈。

三蛻散蛇蛻一條﹐蟬蛻十四枚﹐男子頭髮雞蛋大﹐俱燒灰爲末﹐分三服﹐酒調下﹐治橫逆難產﹐子死腹中。

三蛻六一散益元散一兩﹐男子發一團﹝用香油熬化﹞﹐蛇蛻一條﹐蟬蛻五枚﹐穿山甲二片﹐各燒存性﹐爲末﹐用齏水煎二沸﹐入發灰拌勻服之﹐催生神效。

返魂丹卽單益母膏丸端午日采紫花方莖者﹐連根洗淨﹐於石臼內搗爛﹐以布濾取濃汁﹐入砂鍋屬性武火熬成膏如砂糖色爲度﹐瓷罐收貯﹐每服一匙﹔或陰漧﹐忌鐵﹐爲末﹐蜜丸彈子大。每服一丸﹐照後湯使下。

一方用益母艸半斤﹐加當歸﹑赤芍﹑木香各二兩﹐爲末﹐蜜丸梧子大。每五十丸﹐白湯下﹐名加味益母丸﹐服百日有孕。催生用童便下﹔如胎前臍腹刺痛﹐胎動不安﹐下血不止﹐米飲或秦艽﹑當歸煎湯下﹔胎前產後﹐臍腹作痛作聲﹐或寒熱往來﹐狀如瘧疾者﹐米湯下﹔臨產並產後﹐各先用一丸﹐童便入酒下。定魂魄﹐血气自然調順﹐諸病不生﹔又破血痛﹐養脈息﹐調經絡﹐功效不能盡述。產後胎衣不下﹐落在胞中及臨產一切產難﹐橫生不順﹐死胎經日不下﹐脹滿腹中﹐心悶心痛﹐炒鹽湯下﹔產後中風﹐牙關緊急﹐半身不遂﹐失音不語﹐童便入酒下﹔產後气喘咳嗽﹐胸膈不利﹐惡心口吐酸水﹐面目浮腫﹐兩脇疼痛﹐舉動失力者﹐溫酒下﹔產後太陽穴痛﹐呵欠心怔气短﹐肌體羸瘦﹐不思飲食﹐血風身熱﹐手足頑麻﹐百節疼痛﹐溫米飲下﹔產後眼前黑暗﹐血暈血熱﹐口渴煩悶﹐如見鬼神﹐不省人事﹐薄荷自然汁或薄荷煎湯下﹐或童便﹑酒各半下﹔產後面垢顏赤﹐五心煩熱﹐或結血塊﹐臍腹奔痛﹐時發寒熱﹐有冷汗者﹐童便入酒或薄荷湯下﹔產後惡露結滯﹐臍腹刺痛﹐惡物上衝﹐心胸滿悶及產後未經盈月﹐血气不通﹐咳嗽四肢無力﹐臨睡自汗不止﹐月水不調﹐久而不治﹐則爲骨蒸之疾﹐或鼻衄口漧舌黑﹐俱童便入酒下﹔產後二便不通﹐煩躁口苦﹐薄荷湯下﹔產後痢疾﹐米湯下﹔產後漏血﹐棗湯下﹔產後赤白帶﹐膠艾湯下﹔血崩漏下﹐糯米湯下﹔勒乳痛﹐或成癰﹐爲末﹐水調塗乳上﹐一宿自瘥﹐或生搗敷亦好﹔婦人久無子﹐溫酒下﹐服至一月﹐決有效驗。

兔腦丸臘月兔腦髓一枚﹐鼠內腎﹑母丁香﹑益母艸各一錢﹐乳香一分﹐麝香一字﹐爲末﹐兔髓或兔血和丸芡實大﹐朱砂爲衣﹐油紙封固陰漧﹐每一丸﹐破水後醋湯或赤小豆煎湯下﹐卽產﹐隨男左女右手握藥出是驗。

凡產難日久水漧﹐服黑神澀藥又多﹐最宜兔腦滑之﹔倉卒以兔皮毛燒灰﹐酒調服方寸匕亦好﹐又能下胞衣。

龜殼散龜殼一个﹐生過男女婦人頭髮一握﹐燒存性﹐川芎﹑當歸各一兩﹐爲末。每三錢﹐水煎服﹐良久﹐生胎死胎俱下。治產五七日不下﹐垂死及矮石女子交骨不開。

死胎霹靂如聖﹐霹靂丹蛇蛻一條﹐蠶蛻二錢﹐男子發﹑路上左腳艸鞋各一錢﹐各燒存性﹐乳香五分﹐黑鉛二錢半﹐水銀七分半﹐爲末﹐用豬心血和丸如梧子大﹐金銀箔七片爲衣。每二丸﹐倒流水灌下﹐或入伏龍肝調下﹐上著兒頭戴出爲妙。治臨產驀然气痿﹐目翻口噤﹐面黑唇靑﹐口中沫出﹐子母俱損﹐兩臉微紅﹐子死母活。

如聖膏巴豆十六个﹐蓖麻子四十九个﹐麝香二錢﹐共搗如泥﹐攤絹帛上。如胎死腹中﹐貼臍上一時﹐產下實時揭去﹔如胞衣不下﹐貼腳心﹐胞衣下卽洗去﹐若稍遲腸便出﹐卽以此膏塗項上卽入。

古桂香丸肉桂一兩﹐麝香一錢﹐爲末﹐飯丸綠豆大。每十五丸﹐小兒七丸﹐白湯下。治大人﹑小兒過食瓜果﹐腹脹气急。一方減桂五錢﹐加斑蝥一錢半﹐善下死胎。

胎衣奪命流形。

奪命丹大黃﹑附子﹑牡丹皮﹐漧漆各等分﹐醋煮大黃﹐膏爲丸梧子大。每十五丸至二十丸﹐溫酒下。治產後血入胞衣﹐脹滿衝心﹐久而不下﹔或去血過多﹐肺气喘促﹐先取鞋底炙熱熨小腹﹐次進此藥。

奪命丸牡丹皮﹑桃仁﹑茯苓﹑赤芍﹑桂心各等分爲末﹐蜜丸彈子大。每一丸﹐醋湯化下﹐或蔥白煎濃湯下尢妙﹐連進兩丸﹐胎死腐爛立出。

產後補虛﹐當歸羊肉內灸﹔補虛湯人參﹑白術各一錢﹐當歸﹑川芎﹑黃﹑陳皮各五分﹐甘艸三分﹐姜煎服。治產後一切雜病﹐只大補气血爲主。如熱輕者﹐倍加茯苓滲之﹔熱甚者﹐加炒黑漧薑﹐引藥入肝分生血﹐又能利肺气﹐與補陰藥同意﹔曾誤服熱藥及熱食者﹐少加酒芩暫服。

人參當歸散當歸﹑熟地﹑白芍﹑人參﹑麥門冬﹑肉桂各一錢﹐先以粳米一合﹐淡竹葉十片﹐水二盞﹐煎至一盞﹐去米竹﹐入前藥並姜棗煎﹐溫服。治產後去血過多﹐血虛則內熱﹐心胸煩滿﹐吸吸短气﹐自汗頭痛悶亂﹐晡時轉甚。

當歸羊肉湯人參﹐當歸各七錢﹐黃一兩﹐生薑五錢﹐用羊肉一斤﹐或代以豬腰﹐煮淸汁五盞﹐去肉﹐入前藥煎作六服﹐早晚頻進。治產後發熱自汗﹐肢體疼痛﹐名曰褥勞。

羊肉湯精羯羊肉二兩﹐當歸﹑陳皮各一兩﹐生薑五錢﹐水煎入酒調服﹐加蔥﹑鹽亦可。治產後腹中虛痛﹐气血不足﹐羸弱力倦及冬月生產﹑寒气入於產門﹐臍下脹滿﹐此寒疝也。

內灸散藿香葉﹑丁香皮﹑茴香﹑肉桂﹑熟地各一兩半﹐甘艸﹐白術﹑當歸﹑山藥﹑白芷各八兩﹐本﹑漧薑﹑川芎﹑黃﹑白芍﹑木香各一兩﹐陳皮四兩﹐每三錢﹐姜﹑艾煎服﹔或爲末﹐溫酒調服。治胎前產後﹐一切血瘕﹑血崩虛憊﹐腹脇疼痛﹐气逆嘔吐﹐冷气凝積﹐塊硬刺痛﹐泄下靑白或下五色﹐腹中虛鳴﹐气滿堅硬﹐瀝血腰疼﹐口吐淸水﹐頻產血衰﹐顏色靑黃﹐勞傷劣弱﹐月經不調﹐下血墮胎﹐血迷血暈血瘕﹐時發疼痛﹐頭目眩暈﹐惡血衝心﹐悶絕昏迷﹐惡露不止﹐體虛戾汗﹐手足逆冷等癥。如產後下血過多﹐加蒲黃﹔惡露不淨﹐加當歸﹑紅花﹔嘔﹐加生薑﹔上熱下冷﹐加荊芥。

丸良姜﹑姜黃﹑蓽澄茄﹑陳皮﹑莪術﹑人參﹔三稜各等分爲末﹐用蘿卜煮爛搗汁﹐煮糊丸梧子大。

每五十丸﹐蘿卜煎湯下。治產後血气衰弱﹐飲食停積﹐口漧煩悶﹐心下痞痛。

產後血暈﹐四味七珍淸魂調經倉公散瓜蒂﹑藜蘆﹑白礬﹑雄黃等分爲末。每用少許吹鼻嚏﹐內服白薇湯。治產後血厥而冒。

四味散當歸﹑玄胡索﹑血竭﹑沒藥各五分﹐童便煎服。治產後一切諸疾﹐才方分娩宜服。如心膈寒﹐倍當歸﹔气悶喘急﹐倍玄胡索﹔惡露不快﹐倍血竭﹔心腹痛甚﹐倍沒藥。

七珍散川芎﹑人參﹑菖蒲﹑生地各一兩﹐防風﹑辰砂各五錢﹐細辛一錢﹐爲末。每一錢﹐薄荷煎湯調服。治產後虛弱﹐多致停積﹐敗血閉於心竅﹐神志不明﹐又心气通於舌﹐心气閉塞﹐則舌亦彊矣﹐故令不語。

寧神膏辰砂﹑乳香各五錢﹐酸棗仁﹑人參﹑茯苓各一兩﹐琥珀七錢半﹐爲末﹐燈心﹑棗子煎湯調服一錢﹔或蜜丸彈子大﹐薄荷煎湯化服一丸。治失血過多﹐心神昏悶﹐言語失常﹐不得睡臥。

淸魂散荊芥四兩﹐川芎二兩﹐澤蘭葉﹑人參各一兩﹐甘艸八錢﹐爲末。每二錢﹐熱湯﹑溫酒各半調停灌下。治產後血暈﹐昏不知人。

單荊芥散一味焙榦爲末。每二錢﹐黑豆淬酒調服。治產後中風﹐牙關緊急﹐手足螈。或麻油燈上燒焦﹐童便調服﹐治崩中不止。

古荊歸湯荊芥﹑當歸身﹑尾各等分爲末。每服三錢﹐黑豆淬酒調服﹐或童子小便亦可﹐口噤者HT開灌之﹐或吹鼻中皆效。一方用蜜丸﹐或麵糊丸如梧桐子大﹐每服五七十丸﹐空心米飲下。治產後中風﹐不省人事﹐口噤牙關緊急﹐手足螈﹐如角弓狀﹐口吐涎沫﹔亦治血暈﹐四肢彊直﹔或築心眼倒﹐吐瀉欲死﹐宜此淸神气﹐通血脈﹐其效如神。

大調經散大豆一兩半﹝炒去皮﹞﹐茯神一兩﹐琥珀一錢﹐爲末。每三錢﹐濃煎烏頭紫蘇湯調服。治產後血虛﹐惡露未消﹐穢气未平﹐敗濁凝滯﹐榮衛不調﹐陰陽相乘﹐憎寒發熱﹐自汗腫滿。

白薇黑龍﹐鬱冒汗多便祕﹔白薇湯白薇﹑當歸各六錢﹐人參三錢﹐甘艸一錢半﹐分二帖水煎服。治產後胃弱不食﹐脈微多汗﹐亡血發厥﹐鬱冒等癥。

黑龍丹當歸﹑川芎﹑生地﹑良姜﹑五靈脂各二錢﹐細銼﹐俱入砂罐子內﹐紙筋鹽泥固濟﹐火通紅﹐候冷取出﹐入百艸霜一兩﹐硫黃﹑乳香各二錢﹐琥珀﹑花蕊石各一錢﹐爲末﹐醋糊丸彈子大。每三丸﹐炭火令通紅﹐投入生薑自然汁內浸碎之﹐以童便合酒灌服。治難產或胎衣不下﹐產後血暈﹐妄言見鬼及血崩惡露不止﹐腹痛血腫﹐血風身熱﹐頭痛類瘧﹐一切危癥服之神效。

桂心木檳﹐血凝气滯心疼。

桂心湯桂心﹑小艸﹑吳萸﹑漧薑﹑獨活﹑熟地﹑當歸﹑白芍各一錢﹐甘艸﹑細辛各三分﹐水煎服。治素有宿寒﹐因產大虛﹐寒搏於血﹐血凝不散﹐上衝心之絡脈﹐故作心痛。

木檳湯木香﹑檳榔﹑玄胡索﹑金鈴子﹑三稜﹑莪術﹑濃朴﹑桔梗﹑川芎﹑當歸﹑白芍﹑黃芩﹑甘艸各等分﹐水煎服。治產後七情感傷﹐血與气並心痛。

惡露不斷﹐烏金調酒或牡蠣﹔烏金散麒麟竭﹑百艸霜﹑男子亂髮灰﹑松墨醋﹑鯉魚鱗燒灰﹑玄胡索﹑肉桂﹑當歸﹑赤芍各等分爲末。

每二錢﹐空心溫酒下。治產後敗血不止﹐淋瀝不斷﹐臍腹疼痛﹐頭目昏眩無力。

牡蠣散牡蠣粉﹑川芎﹑熟地﹑茯苓﹑龍骨各二錢﹐續斷﹑當歸﹑艾葉﹑人參﹑五味子﹑地楡各一錢﹐甘艸五分﹐分二帖﹐姜﹑棗煎空心服。治產後惡露淋瀝不斷﹐心悶短气﹐四肢乏弱﹐不思飲食﹐頭目昏重﹐五心煩熱﹐面黃體瘦。

冷熱諸淋﹐白茅爲君共茯苓。

白茅湯白茅根五錢﹐瞿麥﹑白茯苓各三錢半﹐葵子﹑人參各一錢一分半﹐蒲黃﹑桃膠﹑滑石﹑半夏各七錢半﹐甘艸五分﹐紫貝一个﹐石首魚腦砂二个﹐分二帖﹐姜三片﹐燈心二十根﹐水煎服﹐或爲末﹐每二錢﹐木通煎湯下﹔如气壅﹑木通﹑橘皮煎湯下。治產後諸淋﹐無問冷﹑熱﹑膏﹑石﹑气等淋。

气塞少乳漏蘆散﹐漏蘆二兩半﹐蛇蛻十條﹐栝蔞實十个﹝存性﹞﹐爲末﹐每二錢﹐酒調服﹐仍食熱羹湯助之。治婦人肥盛﹐气脈壅塞﹐乳汁不行﹐或經絡凝滯﹐乳內脹痛﹔或作癰腫﹐將欲成膿者。

气滯少乳湧泉名。

湧泉散瞿麥﹑麥門冬﹑王不畱行﹑龍骨﹑穿山甲等分爲末。每一錢﹐熱酒下﹐先食豬懸蹄羹﹐後服此藥﹐服後以梳刮左右乳房。

又方王不畱行﹑白丁香﹑漏蘆﹑天花粉﹑僵蠶等分爲末﹐豬懸蹄煮汁下。兼治乳脹痛及乳癰腫。

噫﹗婦性最險而鷙﹐陰道易虧難成。

幼科未載《素問》﹐扁鵲始稱兒醫﹐夾驚夾積是主﹐出麻出痘尢奇。

兒病與大科相同﹐惟百病多夾驚積﹐與出麻痘爲異耳。

驚則利之涼之溫之﹐辰砂龍腦救急﹔利驚丸天竺黃﹑滑石各一錢半﹐牛黃﹑南星﹑半夏﹑輕粉各一錢﹐天麻﹑朱砂﹑靑黛韭地蚯蚓糞各三錢﹐白附子﹑雄黃﹑山楂各二錢半﹐蟬蛻﹑全蠍﹑僵蠶各七枚﹐甘艸﹑巴霜各五分﹐麝香八分﹐金箔三十片﹐爲末﹐麵糊丸﹐蘿卜子大﹐分作五處﹐用金箔﹑朱砂﹑滑石﹑靑黛﹑雄黃各爲衣。每一歲到三歲﹐服五丸﹔五歲至九歲﹐服七丸﹔十歲至十三歲﹐服十丸。諸驚風﹐薄荷煎湯下﹐痰多用滑石爲衣的﹐食疾用雄黃爲衣的﹐余癥白水下。治急驚風癥﹐並二十四驚﹐水瀉痢疾﹐痰火腹脹﹐食積諸般雜癥﹐服之有積則行﹐有驚則利﹐服後宜服啟脾散。

啟脾散蓮肉一兩﹐白術﹑茯苓﹑山藥﹑神曲﹑山楂各五錢﹐人參﹑豬苓﹑澤瀉﹑藿香﹑木香﹑當歸﹑白芍﹑砂仁各三錢﹐肉豆蔻三个﹐陳皮二錢﹐甘艸一錢﹐驚風後加辰砂﹐滑石各二錢﹐爲末。任意姜湯調服﹐初生兒塗乳頭上服之﹐百病愈後﹐俱用此藥調脾爲主。

大利驚丸南星二錢﹐白附子﹑牙硝﹑天麻﹑五靈脂﹑全蠍各一錢﹐輕粉五分﹐巴霜一字﹐爲末﹐糊丸麻子大。每一丸﹐薄荷﹑生薑泡湯下。治小兒臍風﹐肚脹臍腫﹐身體重著﹐四肢柔直﹐日夜多啼﹐不能吮乳﹐甚則發爲風搐及釣腸鎖肚撮口﹐內气引痛﹐腸胃鬱結不通﹐宜此下痰利驚。

涼驚丸靑黛﹑艸龍膽各三錢﹐鉤藤二錢﹐防風﹑黃連各五分﹐牛黃﹑龍腦﹑麝香各一字﹐爲末﹐糊丸粟米大。每三五丸﹐金銀煎湯下。治驚熱胎驚發搐﹐心神恍惚﹐牙關緊急﹐上視潮熱﹐手足動搖﹐握拳抽掣。

小涼驚丸郁金二个﹝用皂角水浸﹞﹐黃連﹑牙硝﹑木香﹑藿香﹑龍膽艸各五錢﹐全蠍六个﹐爲末﹐糊丸麻子大﹐雄黃﹑麝香﹑朱砂﹑金銀箔爲衣﹐每五十丸。風痰驚熱﹐用麻仁﹑防風﹑蟬蛻﹔潮熱﹐桃柳枝﹔鎭驚﹐薄荷﹑燈心﹔夜啼﹐燈心﹑薄荷﹑竈心土﹔盤腸﹑釣气﹑天釣﹐鉤藤﹔吐﹐藿香﹔瀉﹐木瓜﹑陳皮﹔白痢﹐白姜﹑粟殼﹔赤痢﹐甘艸﹑烏梅﹔大便閉﹐枳殼﹑硝﹑黃﹔咳嗽﹐烏梅﹑桑白皮﹔吐不止﹐丁香﹐未效﹐黃荊葉﹔精神不爽﹐冬瓜仁常服﹐金銀﹑薄荷俱煎湯下。治驚熱恍惚﹐四肢抽掣﹐潮熱昏迷﹐乍熱乍醒﹐或爲驚怪所觸而致﹐陽癥驚癇。

溫驚丸人參﹑辰砂﹑赤石脂。茯苓各五錢﹐白術一兩﹐山藥二兩﹐乳香﹑麝香各二錢﹐爲末﹐蜜丸芡實大。每一丸﹐薄荷煎飲化下。治胎寒腹痛﹐乳便靑﹐乳食不化。

大溫驚丸人參﹑茯苓﹑白術﹑辰砂﹑麥門冬﹑木香﹑代赭石各五錢﹐甘艸﹑酸棗仁各一兩﹐僵蠶﹑桔梗尾各二錢半﹐全蠍五个﹐金銀箔各六片﹐爲末﹐蜜丸綠豆大﹐量兒大小服之。急驚潮熱﹐薄荷﹑竹茹﹔慢驚﹐冬瓜仁﹔夜啼﹐竈心土﹔搐搦﹐防風﹔傷風﹐荊芥﹔疹痘﹐蟬蛻﹐常服金銀﹑薄荷﹐俱煎湯下。治心熱煩躁夜啼﹐常用安神定志去驚。如驚風已退﹐神志未定者﹐加琥珀﹑遠志。

珠銀丸水銀﹝蒸棗肉﹐研如泥﹞﹑全蠍各一錢﹐白附子一錢半﹐南星﹑朱砂﹑片腦各一字﹐天漿子﹑牛黃﹑蘆薈﹑麝香各半分﹐鉛霜五分﹐和水銀研僵蠶七个﹐爲末﹐粟米糊丸芥子大。每一丸﹐薄荷煎湯下﹐利去胎中蘊毒爲度﹐未利再服﹐治小兒臍風﹐口噤眼翻﹐一切胎風胎毒﹐痰盛壯熱﹐亦治驚積﹐宜量用之。

辰砂膏辰砂三錢﹐硼砂﹑馬牙硝各一錢半﹐玄明粉二錢﹐全蠍﹑眞珠末各一錢﹐麝香一字﹐爲末﹐油紙封裹﹐自然成膏﹐每取一豆許﹐金銀﹑薄荷煎湯下。潮搐﹐甘艸煎湯下﹔月內兒﹐乳汁調敷奶上﹐令吮之。

治口噤眼閉﹐啼聲漸小﹐舌上聚肉如粟米狀﹐吮乳不得﹐口吐白沫﹐二便皆通。

辰砂化痰丸辰砂﹑枯礬各五錢﹐南星一兩﹐半夏曲三兩﹐爲末﹐薑汁煮﹐麵糊丸梧子大﹐另用辰砂爲衣﹐每十丸姜湯下。亦治風壅﹐小兒痰嗽﹐生薑﹑薄荷煎湯化下一丸。治風化痰﹐安神定志﹐利咽膈﹐淸眼目﹐止咳嗽﹐除煩悶。

龍腦安神丸茯苓三兩﹐人參﹑地骨皮﹑甘艸﹑麥門冬各二兩﹐桑白皮﹑犀角各一兩﹐牛黃五錢﹐龍腦﹑麝香各三錢﹐朱砂﹑牙硝各二錢﹐爲末﹐蜜丸彈子大﹐金箔十五片爲衣。每一丸﹐冬月溫水﹑夏月冷水化下﹐小兒量服之。治五種癲癇﹐發作無時及虛勞發熱﹐咳嗽語澀舌彊。

金箔鎭心丸全蠍七个﹝用薄荷葉包縛﹐慢火炙幹﹞﹐天麻﹑防風﹑羌活﹑牛黃﹑赤茯苓﹑犀角﹑甘艸﹑辰砂﹑麝香各一錢﹐爲末﹐蜜丸皂子大﹐金箔二十片爲衣。每二三丸﹐薄荷煎湯化下。鎭心解熱﹐退驚安神﹐除煩躁﹐止夜啼。

天麻防風丸天麻﹑防風﹑人參各一兩﹐全蠍七个﹐僵蠶﹑粉艸各五錢﹐雄黃﹑朱砂各二錢半﹐牛黃一錢﹐麝香五分﹐爲末﹐蜜丸梧子大。每一丸至二丸﹐薄荷煎湯化下。治撮口臍風及一切驚風﹐身熱多睡﹐驚悸﹐手足搐掣﹐精神昏憒﹐痰涎不利及風濕邪熱並宜。一方去牛黃﹐用人參或冬瓜仁煎湯下。治慢驚不省﹐手足微動﹐眼上視昏睡。

轉驚丸人參﹑防風﹑白附子﹑僵蠶﹑全蠍各一錢﹐南星﹑天麻各二錢﹐爲末飛﹐麵糊丸梧子大。每十丸﹐姜湯下。治小兒脾气虛弱﹐泄瀉瘦怯﹐冷疳洞泄及吐瀉久病轉成慢驚﹐身冷螈等癥。

積則消之化之下之﹐紫霜白玉攸宜。

消積丸丁香﹑砂仁各十二个﹐烏梅肉﹑巴豆肉各三个﹐使君子五个﹐爲末﹐飯丸麻子大。每三丸﹐橘皮煎湯下。治乳食傷積﹐心腹脹滿﹐气粗壯熱﹐或嘔或瀉。

木香丸木香﹑莪術﹑砂仁﹑靑皮﹑朱砂﹑代赭石各二錢﹐丁香﹑巴豆肉各一錢﹐爲末飛﹐麵糊丸麻子大。

每三丸﹐乳積﹐乳汁下﹔食積﹐米飲下﹐後與大異香散﹔气積﹐橘皮煎湯下﹐後與流气飲子。

紫霜丸代赭石﹑赤石脂各一兩﹐杏仁五十粒﹐巴霜三十粒﹐爲末﹐蒸餅丸粟米大。每三丸或十丸﹐量兒大小米飲乳汁任下﹐以利爲度﹐未利再服。治食癇腹脹身軟﹐腰彊眼緩﹐宜先用此取積﹐並不虛人﹔又治變蒸發熱不解﹐並挾傷寒壯熱﹐汗後不解及乳哺失節﹐胸有痰癖宿食﹐乳則吐﹐先寒後熱﹔或內挾冷食﹐大便酸臭﹐兼治驚積。凡兒有熱不欲飲乳﹐眠臥不寧﹐此皆發癇之漸﹐卽以此丸導之﹐時間量與此減其盛勢﹐則無驚風釣癇之患。

白玉餅白附子﹑南星﹑滑石﹑輕粉各一錢﹐巴霜十九粒﹐爲末﹐麵糊丸綠豆大﹐捏作餅﹐三歲一丸﹐五歲二丸﹐蔥湯化下。治腹中有癖﹐但飲乳嗽而生痰﹔及急慢驚風﹐癇潮搐﹐壯熱痰涎壅盛。

一方去輕粉﹑南星﹑白附子﹐用半夏十二个﹐巴霜五十粒﹐滑石﹑寒食麵各一兩﹐水丸﹐姜湯下。治脾气不足﹐乳食不消﹐吐瀉驚疳﹐肚腹潮熱﹐咳嗽痢疾等癥。

風寒感傷﹐羌活大靑膏當煮﹔羌活膏天麻﹑赤茯苓各五錢﹐羌活﹑防風各二錢半﹐人參﹑全蠍﹑朱砂﹑硫黃﹑水銀各一錢﹐先以硫黃﹑水銀同研如泥﹐次以余藥同爲末﹐蜜調成膏﹐旋丸皂子大。每一丸﹐煎薄荷湯化下。治傷寒陰癥及脾虛生痰﹐肝熱生風﹐或吐瀉後成慢驚。

大靑膏天麻﹑靑黛各一錢﹐白附子一錢半﹐蠍梢﹑烏蛇肉各五分﹐朱砂﹑麝香﹑天竺黃各一字﹐爲末﹐蜜調成膏。每服半皂子大﹐月中兒粳米大﹐煎薄荷湯化下﹔五歲以上﹐煎甘露飲下。治傷風發熱﹐熱則生風﹐欲爲驚搐﹐血气未實﹐不能勝邪故也。大小便調﹐口中气熱﹐宜此發之。

大黃丸大黃一兩﹐黑醜五錢﹐川芎五分﹐甘艸一分﹐爲末﹐糊丸麻子大。每十丸﹐量兒大小虛實﹐蜜湯下﹐以微利爲度。治風熱內實﹐口中气熱﹐大小便閉﹐飲水不止﹐有下癥者宜服。

痰喘咳嗽﹐葶牛百部丸可爲。

葶牛丸葶藶﹑黑醜﹑杏仁﹐防己各等分爲末﹐棗肉丸麻子大。每五七丸﹐淡姜湯下。治乳食衝肺﹐傷風咳嗽﹐面赤身熱﹐痰盛喘促。

百部丸百部﹑麻黃各三錢﹐杏仁四十个﹐爲末﹐蜜丸皂子大。每二三丸﹐溫水化下。治感寒壅嗽微喘。

生犀紫陽連翹飲﹐能寬變蒸諸熱﹔小生犀散犀角一錢﹐地骨皮﹑赤芍﹑柴胡﹑漧葛各一兩﹐甘艸二兩﹐每三錢﹐水煎服。治骨蒸肌熱瘦悴﹐頰赤口渴﹐晡熱盜汗﹐五心煩熱。

紫陽黑散麻黃﹑杏仁各一兩﹐大黃五錢﹐俱燒存性爲末。每一字﹐乳汁調﹐或水煎﹐抱兒於溫暖處﹐連服微汗身涼卽愈。治變蒸﹐解利熱气。

連翹飲連翹﹑瞿麥﹑滑石﹑車前子﹑牛蒡子﹑赤芍各一分﹐山梔仁﹑木通﹑蟬蛻﹑當歸﹑防風各半分﹐黃芩﹑荊芥各一分半﹐柴胡﹑甘艸各二分﹐水煎服﹐卽八正散加減。治小兒諸熱﹐表裏俱宜。如風熱﹑痰熱﹑變蒸熱﹑肝熱﹑大腸熱﹑癮疹熱﹐加麥門冬﹔丹熱﹑實熱﹑血熱﹑三焦熱﹑小腸熱加大黃﹑燈心﹔麻痘熱﹑溫气熱﹑已出未出癥熱﹐加紫艸﹑當歸﹔餘毒熱﹑胎熱﹑肺熱﹐傷寒後﹑瘡疹後餘毒發熱﹐加薄荷﹔項上生核作熱﹑癰癤毒熱﹐加大黃﹑朴硝。

寬熱飲枳殼一兩﹝水浸去穣﹐以巴豆四十九粒同炒黃﹑去巴﹞﹐大黃一兩﹐朴硝五錢﹐甘艸一錢﹐爲末。

每三五分﹐薄荷煎湯調服﹐當利下如鼻涕﹐或成塊鮏臭惡物。治小兒驚熱天釣﹐手足搐搦﹐肚腹有熱﹔兼治食積乳癖﹐生痰動气。

天乙觀音銀白散﹐善調虛弱胃脾。

天乙丸燈心一斤﹐以米粉漿洗﹐曬榦爲末﹐入水澄之﹐浮者爲燈心﹐取出入藥二兩半﹐赤白茯苓兼茯神共五兩﹐滑石﹑豬苓各五兩﹐澤瀉三兩﹐爲末﹐用人參一斤煎膏﹔一方用人參﹑白術各六兩﹐甘艸四兩﹐同煎膏和丸如龍眼大﹐朱砂爲衣﹐金箔裹之。每一丸﹐隨病換引化下。大假小兒生理﹐本天一生水之妙﹐凡治病以水道通利爲快捷方式也﹐此方淸心利便﹐所以散火也。凡小兒瘟熱丹毒﹐驚風痰熱﹐變蒸發熱之癥﹐用之最當﹐而嘔吐瀉痢諸癥﹐無不治也。

觀音散人參一錢﹐蓮肉﹑神曲各二分﹐茯苓一分半﹐白術﹑黃﹑木香﹑白扁豆﹑甘艸各一分﹐姜棗煎服。治外感風冷﹐內傷飲食﹐嘔逆吐瀉﹐不進飲食﹐久漸羸弱。一方加防風﹑羌活﹑天麻﹑全蠍﹐名全蠍觀音散﹐治吐瀉後慢脾風﹐甚者加川烏。

銀白散升麻﹑知母﹑山藥﹑白扁豆﹑人參﹑白術﹑茯苓﹑甘艸各等分﹐爲末﹐每一錢﹐沸湯調服。治小兒百病﹐加減由人﹐如慢驚搐搦﹐麝香飲湯下﹔急驚定後﹐陳米湯下﹐驚吐不止﹐丁香煎湯下﹔天柱骨倒腳軟﹐濃米湯下﹔夾驚傷寒﹐薄荷﹑蔥白煎湯下﹔疳气肚脹气急多渴﹐百合煎湯下﹔壯熱面赤驚叫﹐金銀﹑薄荷煎湯下﹔赤白痢不思食﹐及諸病後倦怠不思食﹐姜﹑棗煎湯下﹔喫食不知饑飽﹐不長肌肉﹐麥芽﹑生薑煎湯下﹔暴吐﹐紫蘇﹑木瓜煎湯下﹔神形脫﹔語言不正及大人吐瀉﹐藿香葉煎湯調服﹔若稟受气怯小兒﹐可每日一服最妙。

痘初消毒加地皮﹐快斑透肌如四聖﹔消毒飲鼠粘子八分﹐荊芥四分﹐甘艸二分﹐水煎溫服。治痘欲出未出﹐已出壯熱未徹﹐咽痛胸緊便祕﹐及愈後一切瘡毒赤腫等癥。急進三四服﹐快透消毒﹐應手神效﹐惟內虛便利者忌用。如虛熱加地骨皮﹔壯熱加黃芩﹑紫艸﹔實者加生犀磨汁﹔痘已出未勻﹐減荊芥三分﹔出不快及癢﹐加蟬蛻﹔有汗加防風﹔減食加人參﹑山楂﹔便祕加大黃﹔气虛加參﹑術﹔血虛加芎﹑歸。百般加減由人。

快斑散紫艸﹑蟬蛻﹑人參﹐白芍各五分﹐木通二分﹐甘艸一分﹐水煎服﹐治痘出不快﹐一方去木通。中穿山甲等分﹐治痘已出﹐被風復入。

透肌散紫艸一錢﹐升麻﹑甘艸各五分﹐糯米五十粒﹐水煎服。治痘已發不快。解毒淸熱涼血加蟬蛻﹑地骨皮﹑酒芩。

如聖湯白芍﹑升麻﹑漧葛各五分﹐甘艸﹑紫艸﹑木通各二分半﹐山楂根三寸﹐姜﹑蔥煎熱服。治痘瘡已出未出﹐身熱如火﹐頭疼臉赤﹐呵欠鼻瘡。如心煩加麥門冬﹑赤茯苓﹔煩渴合生脈散﹔身熱如火﹐加酒芩﹑地皮。

四聖散紫艸﹑木通各一錢﹐枳殼﹑甘艸各五分﹐水煎溫服。治痘出不快及倒靨陷伏﹐惡候毒瓦斯入內﹐腹脹溺赤。如气弱﹐去枳殼加黃。

加味四聖散紫艸﹑木通﹑木香﹑黃﹑川芎﹑甘艸﹑人參各等分﹐蟬蛻減半﹐每二錢﹐水煎服。治痘出不快及變陷倒靨﹐小便赤澀﹐餘熱不除﹐一切惡候﹔或痘出被風吹﹐復不見﹐入皮膚內﹐郁熱不散。如便閉加枳殼﹔便調加糯米﹐能解毒﹐發痘也。

痘出解毒誇紫艸﹐活血勻气勝萬金。

解毒防風湯防風五分﹐地骨皮﹑黃﹑枳殼﹑白芍﹑荊芥穗﹑鼠粘子各二分半﹐水煎溫服。治痘七日後壯熱﹐毒盛气弱﹐痘出不快﹐及痘出而聲又啞。

紫艸飲紫艸一兩﹐用百沸湯一碗沃之﹐以物蓋定﹐勿令泄气俟溫﹐量兒大小服之﹐𨿽出亦輕。治痘欲出未出﹐或痘一熱出齊﹐服此重變輕﹐惟便利者忌服。或加陳皮﹑蔥白尢妙。如發斑疹﹐加鉤藤﹐酒調服。

紫艸膏紫艸﹑白附子﹑麻黃﹑甘艸各五錢﹐全蠍二十个﹐僵蠶八个﹐蟾酥一錢﹐爲末﹐另用紫艸一兩煎膏﹐入煉蜜二兩﹐酒半盞﹐攪勻和丸綠豆大﹐每一丸。治痘已出不快及驚風癇疾。如初發熱重者﹐敗毒散化下﹔初發驚狂者﹐薄荷﹑蔥白﹑燈心煎湯下﹔色紅紫黑陷﹐紫艸煎湯下﹔色淡白灰陷﹐熱酒下。

加味紫艸飲紫艸﹑白芍﹑麻黃﹑甘艸各五分﹐水煎溫服﹐治痘出未透。如年壯及北方皮濃之人﹐加蟾酥﹑辰砂。蓋紫艸解毒﹐麻黃髮汗﹐固能發痘﹔佐以辰砂解胎毒﹑涼心火﹔蟾酥善祛臟腑毒瓦斯﹐從毛孔作臭汗出。

凡表實難出﹐俱宜用此四味﹔如血虛出不勻﹐色不潤者﹐加當歸。紫艸木香湯﹐紫艸﹑木香﹑人參﹑白術﹑茯苓﹑甘艸各四分﹐糯米三十粒﹐水煎溫服。治痘出不快﹐大便泄利。蓋紫艸能利大便﹐故用木香﹑白術佐之。或隱或見者﹐加藿香。

紫艸木通湯紫艸﹑本通﹑人參﹑茯苓﹑糯米各四分﹐甘艸二分﹐水煎溫服﹐治痘出不快。如大便利者去紫艸﹐加木香。

活血散赤芍﹑歸尾﹑紅花﹑紫艸各五錢﹐木香二錢﹐血竭一錢﹐爲末。每二錢﹐痘色淡白﹐酒調下﹔熱極血焦不紅活﹐紫艸煎酒下。

小活血散單白芍炒爲末。每一錢﹐出快溫酒下﹔痘痛溫水下﹔倒靨﹐紫艸煎湯﹐入酒少許調服﹐大能活血止痛﹑除煩。如兩腳蜷攣﹐加甘艸﹐卽芍藥甘艸湯也。

勻气散卽八味順气散各五分﹐甘艸二分半﹐木香一分半﹐爲末﹐酒調服。治气滯痘出不快及肉腠濃密身痛。

疏气飲蒼術﹑白芷﹑防風﹑升麻﹑黃芩﹑白芍﹑連翹﹑歸尾各等分﹐甘艸節減半﹐水煎服﹐治气實痰郁發不出者。

連翹散連翹﹑防風﹑山梔﹑甘艸各等分﹐水煎服﹐治痘發熱不厥。

萬金散防風二錢﹐人參﹑蟬蛻各一錢﹐薄荷三葉﹐水煎服﹔或爲末﹐每二錢﹐用開花蘿卜煎湯調服﹐取其欲發之義耳。治痘已出未能勻透﹐色不紅潤﹐實者加升麻。

鼠粘湯﹐治稠密以防陷伏﹔鼠粘子﹑當歸﹑甘艸﹑地骨皮﹑黃芩﹑柴胡﹑黃﹑連翹各等分﹐水煎溫服﹐熱退卽止。治痘出稠密﹐身熱不退﹔宜急服此藥﹐以防靑幹黑靨。

調解散﹐醫冰硬而爲邪侵。

靑皮﹑陳皮﹑桔梗﹑枳殼﹑當歸﹑半夏﹑川芎﹑木通﹑漧葛﹑甘艸﹑紫蘇﹑紫艸各二分﹐人參一分﹐姜﹑棗煎服﹐未效加山楂根。治痘已發﹐或爲風冷所折﹐榮衛不知﹔或又爲宿食所傷﹐內气壅遏﹐以致冰硬。

黑陷宣毒宣風兮﹐大戟山梔豬尾無價﹔宣毒膏朱砂﹑乳香各一兩﹐馬牙硝﹑甘艸各五錢﹐腦麝各一錢﹐爲末﹐臘月八日﹐取小活豬尾血一盞和勻﹐以新竹筒一个盛之﹐用綿紙數重封口﹐系於大糞坑屋梁上﹐至淸明日取出曬漧﹐更入腦麝各一錢﹐爲末﹐水丸皂子大。每一丸﹐人參煎湯化下。治毒盛痘出不快﹐瘡黑倒靨神效。

宣風散檳榔﹑陳皮﹐炙甘艸各五錢﹐牽牛四兩﹐爲末﹐幼者五分﹐壯者一錢﹐食前蜜湯調服。治痘靑幹黑陷﹐身不大熱﹐煩渴腹脹而喘﹐二便赤澀﹐面赤悶亂大吐﹐乃熱蓄於內﹐當利小便﹐不愈者宜服﹐利後宜和脾胃。

單大戟丸﹝又名百祥丸﹞紅芽大戟一兩﹐用漿水煮極軟﹐去骨曬漧﹐復入原汁中煮﹐汁盡焙榦爲末﹐蒸餅丸粟米大。每二十丸﹐研赤麻湯下﹐量兒大小服之。治痘紫黑陷甚﹐寒戰噤口﹐戛齒﹐身黃紫腫。

山梔仁湯山梔仁﹑白鮮皮﹑赤芍﹑升麻各二分﹐寒水石﹑甘艸各一分﹐紫艸﹑薄荷各少許﹐水煎溫服。

治痘疹及斑毒狀如蚊咬﹐毒盛黑色。

豬尾膏龍腦一錢爲末﹐旋滴小活豬尾血爲丸小豆大。每一丸﹐煩躁﹐紫艸湯下﹔陷伏﹐溫酒下﹝或用豬心血爲丸亦可﹞。治痘出未透﹐心煩狂躁﹐气喘妄譫﹐便閉能食﹔或已發毒盛陷伏者﹐宜此速治﹐惟虛寒者忌用。

無價四屎散人屎用無疾童子者﹐豬﹑貓﹑犬屎用未破陽雄者﹐先於重九日各置淨處﹐餵之飯食﹐勿令雜食﹐至旬日換盡腸中宿垢﹐方收其屎陰漧﹐候臘月八日﹐日未出時火﹐煙淨白色爲度﹐但表虛痘發不快﹐倒靨黑陷及一切惡瘡﹐每用一字﹐蜜水調服﹐其效如神。若緊急黑陷甚者﹐只用燒人屎亦好。

黑陷人齒貓齒兮﹐蟬蛻穿山兔血難尋。

人齒散人齒脫落者﹐以砂鍋固濟﹐火通紅﹐取出候冷﹐爲末。每三分﹐或入麝香少許尢妙。如痘出不快﹐旣出倒靨不漿﹐寒熱脈遲﹐或服涼藥過多﹐溫酒下﹔痘出色黑﹐酒和豬尾血下﹔痘黑靨不出﹐加赤小豆七粒﹐薄荷泡酒下﹔如七日前黑陷屬熱毒﹐燈心煎湯下﹔紫陷屬气熱﹐溫酒下﹔血陷屬血熱﹐灰陷屬血寒﹐俱酒入麝香下﹔白陷屬气寒﹐當歸煎酒下﹔如黑陷甚者﹐用人齒五分﹐羌活一錢﹐穿山甲﹑麝香各少許﹐爲末﹐每一錢﹐麻黃﹑薄荷煎湯調下﹐一服便起。凡人齒不可過用一錢﹐過則陽盡出表﹐陰盛裏寒﹐必痘爛濡泄﹐急以君子湯加芎﹑歸救之。

四齒散人齒﹑貓齒﹑狗齒﹑豬齒各二錢半﹐砂鍋固濟﹐火瘕通紅候冷﹐爲末。每五分﹐熱酒調服。治痘不紅﹑不起發﹑色灰白﹐或黑陷而焦﹐取效如神。

單蟬蛻湯蟬蛻二十一个﹐或加甘艸一錢半﹐水煎服。治痘疹已出不透腹痛﹐或痘黑靨﹐或蘊積熱毒及風毒充於皮膚﹐瘙癢不止。驚悸癲癇﹐夜啼寒熱亦宜。

周天散蟬蛻五分﹐地龍一兩﹐爲末﹐每二錢﹐研乳香湯下。治痘瘡黑陷﹐項彊目直﹐腹脹喘急發搐﹐連進二服而愈。

獨聖散穿山甲﹐取前足及嘴上者﹐炒爲末。每五分﹐木香煎湯少入酒調下﹐或入麝少許尢妙。如七日後黑陷﹐紫艸煎湯下﹔紫陷﹐溫酒下﹔血陷﹑灰陷﹐俱酒入麝香下﹔白陷﹐當歸煎酒下。

兔血丸朱砂一兩﹕用麻黃﹑升麻﹑紫艸﹑荔枝殼四味同煮一日夜﹐研細﹐仍將四味煎湯飛過曬漧﹐天靈蓋三錢洗淨﹐用麝香三錢炙令黃色﹐爲末和勻﹐臘月辰日取兔血或棗肉爲丸綠豆大。每一丸﹐溫酒化下。治气虛血熱﹐痘瘡外黑赤而內白陷者神效。或只用藥末﹐於發熱未出時﹐用紫艸﹑升麻﹑紫蘇﹑蔥白煎湯調下一分﹐表汗出﹐痘亦稀。但天靈蓋非燒化﹐與至險﹐不可輕用。痘家最忌穢惡﹐凡臍帶﹑童便﹑犬穢﹑牛糞之類﹐非經煉﹐聞之不可﹐而況服之乎﹗牛蠶散牛黃丹﹐目黃便閉而膿不幹﹔古牛蠶散牛蒡子五錢﹐僵蠶二錢半﹐入紫艸三莖煎服﹐治痘早微熱﹐晚大熱﹐目黃脇動﹐身熱手冷﹐發甚如驚﹐惟虛寒者忌用。

牛黃丹牛黃一錢﹐生大黃﹑寒水石﹑升麻各五錢﹐粉霜﹑朱砂各五分﹐爲末﹐蜜丸黍米大。每十丸﹐量兒加減﹐人參或紫艸﹑薄荷煎湯下。治痘出大便不通﹐瘡中膿水不幹。

薤白湯熟艾湯﹐口渴下利而血相雜。

薤白湯薤白半盞﹐豆豉一錢﹐山梔十枚﹐水煮薤白爛後﹐量兒大小服之﹐以去惡積。治痘疹身熱下利﹐黃赤膿血。

三黃熟艾湯黃芩﹑黃連﹑黃柏﹑熟艾各等分﹐水煎服﹐或加糯米﹑紫艸﹑甘艸亦好。治痘瘡正出﹐似收未收﹐下利黃臭膿血﹐身熱大渴﹐宜此湯以解其毒。

身熱經曰喜二參﹐二參湯柴胡﹑麥門冬﹑人參﹑玄參﹑甘艸各等分﹐艸龍膽減半﹐水煎服﹐熱退卽止。治痘壯熱﹐經日不除。

胃冷吐瀉愛蘇葉。

胃愛散糯米一兩﹐丁香十六个﹐木瓜三分﹐藿香﹑蘇葉﹑甘艸各一分﹐爲末﹐每一錢或五分﹐粟米﹑棗子煎湯下。治痘出﹐嘔吐泄瀉煩渴﹐胃中虛冷。

噫﹗寧醫十男子﹐莫醫一婦人﹔寧醫十婦人﹐莫醫一小兒﹔寧醫十小兒﹐莫醫一老兒。

癰疽𨿽屬外科﹐用藥卻同內傷。

凡癰疽皆飲食﹑七情﹑房勞損傷脾腎肝所致﹐間有外邪相搏及小瘡瘍傳染﹐亦皆因內有毒以召之也。是以薛立齋專用補中益气湯以補後天﹐腎气丸以補先天﹐中間雜癥﹐气用四君子﹐血用四物湯﹐痰用二陳湯﹐郁用越曲丸﹐一同內科﹐惟初起內托﹑內消﹑和解﹐稍似傷寒﹐故曰必通內科與儒﹐而後可言知外科也。

托邪毒而不陷﹐分經絡以用方。腦背尻臀﹐黃連羌活力濃﹔黃連消毒散黃連﹑羌活各一錢半﹐黃芩﹑黃柏﹑本﹑防己﹑桔梗各五分﹐生地﹑知母﹑獨活﹑防風﹑歸尾﹑連翹各四分﹐黃﹑蘇木﹑陳皮﹑澤瀉各二分﹐人參﹑甘艸各三分﹐水煎服。治足太陽經分﹐癰疽發於腦項或背﹐腫勢外散﹐熱毒發﹐麻木不痛﹐宜先灸之﹔或痛而發熱﹐並宜服之。

內托羌活湯羌活﹑黃柏各二錢﹐黃一錢半﹐防風﹑本﹑歸尾各一錢﹐連翹﹑甘艸﹑蒼術﹑陳皮各五分﹐肉桂三分﹐水二盞﹐酒一盞﹐煎至一盞﹐熱服。治足太陽經分﹐癰疽發於尻臀﹐堅硬腫痛大作﹐兩尺脈緊無力。

臂膊乳膺﹐白芷升麻性涼。

白芷升麻湯白芷一錢半﹐升麻﹑桔梗各一錢﹐甘艸﹑紅花各五分﹐黃﹑酒芩各四錢﹐生芩三錢﹐分二帖﹐水酒各半煎服。治手陽明經分﹐臂上生癰﹐此得八風之變也。

內托升麻湯葛根﹑升麻﹑連翹各一錢半﹐黃﹑當歸﹑炙甘艸各一錢。鼠粘子五分﹐肉桂三分﹐黃柏二分﹐水二盞﹐酒一盞﹐同煎服。治兩乳間出黑頭瘡﹐瘡頂陷下作黑眼子﹐並乳癰初起亦宜。

十味中和﹝湯﹞﹐疏邪於鬢耳側脇﹔石菖蒲﹑牛蒡子﹑羌活﹑川芎﹑防風﹑漏蘆﹑荊芥﹑麥門冬﹑前胡﹑甘艸各等分﹐水煎服。治手足少陽經分發癰及時毒脈弦﹐在半表半里者。

八味逍遙散﹐降火於手足少陽。

當歸﹑芍藥﹑茯苓﹑白術﹑柴胡﹑甘艸各一錢﹐牡丹﹑炒山梔各七分﹐水煎服。治脾胃血虛有熱生癰﹔或徧身瘙癢煩熱﹐肢體作痛﹐頭目昏重﹔或怔忡頰赤﹐口燥咽漧﹐口舌生瘡﹐耳內作痛﹔或發熱盜汗﹐食少嗜臥﹔或胸乳腹脹﹐小便不利﹔或手足少陽火盛﹐內熱晡熱﹐月經不調﹐寒熱往來﹔或脇乳腫痛﹐耳下結核等癥。

如頭目不淸加川芎五分﹐蔓荊子七分。

太陰腿內膝足﹐柴附子湯入酒﹔內托柴湯黃二錢﹐柴胡一錢﹐羌活五分﹐連翹一錢半﹐土瓜根酒洗一錢﹐歸尾七分半﹐肉桂三分﹐生地﹑黃柏各二分﹐水二盞﹐酒一盞﹐煎熱服。治足太陰﹑厥陰經分﹐瘡生腿內近膝股﹐或癰或附骨疽﹐初起腫痛勢大。

附子六物湯附子﹑防己﹑肉桂各一錢﹐茯苓﹑白術各七分﹐甘艸二分半﹐姜煎服。治足太陰經流注﹐四肢骨節煩疼﹐四肢拘急﹐自汗短气﹐小便不利﹐手足或時浮腫﹐兼治五痺。

少陰腿外脛﹐內托黃酒煎湯。

內托酒煎湯黃﹑歸尾各二錢﹐柴胡一錢半﹐連翹﹑肉桂﹑大力子﹑白芷各一錢﹐升麻七分﹐黃柏﹑甘艸各五分﹐水﹑酒各半煎服。治足少陰經分﹐癰生腿外側﹐或因寒濕得附骨疽﹐或微侵足陽明經分﹐堅硬腫痛不能行。

瀉心護心﹐心主痛癢﹕瀉心湯大黃一錢﹐黃連﹑黃芩﹑山梔﹑漏蘆﹑澤蘭﹑連翹﹑蘇木各五分﹐量虛實水煎服。治癰疽瘡毒﹐腫盛發躁煩渴﹐脈洪實而數。

護心散綠豆粉四錢﹐乳香一錢﹐爲末。甘艸煎湯調﹐時時細呷﹔瘡已沈晦﹐加肉桂二錢﹐當歸一錢﹐煎湯調服。治諸發背疔腫﹐曾經汗下﹐毒瓦斯攻心﹐迷悶嘔吐﹐喘嗽泄瀉而痛﹐喉舌生瘡﹐名曰心气絕﹐初起宜服此藥﹐最能反出毒瓦斯﹐不致內陷﹐發後亦可間服此藥。加山枇杷皮末二錢﹐又可外敷止痛。

瀉肝淸肝﹐肝主瘡瘍。

龍膽瀉肝湯龍膽艸﹑澤瀉各一錢﹐車前子﹑木通﹑生地﹑當歸尾﹑山梔﹑黃芩﹑甘艸各五分﹐水煎。治肝經濕熱﹐或囊癰便毒﹐下疳懸癰﹐腫作痛﹐小便澀滯﹐或婦人陰瘡癢痛﹐或男子陰挺腫脹﹐或出膿水。

淸肝湯川芎﹑當歸各一錢﹐白芍錢半﹐柴胡八分﹐山梔炒﹑牡丹皮各四分﹐水煎服。治肝經血虛而有怒火。

淸肝解郁湯當歸﹑白術各一錢半﹐人參﹑柴胡﹑牡丹皮﹑陳皮﹑川芎各八分﹐茯苓﹑貝母﹑芍藥﹑熟地﹑山梔各一錢﹐甘艸五分﹐水煎服。治癰疽因肝經血虛風熱﹐或肝經郁火傷血﹐乳內結核﹐或爲腫潰不愈﹐凡肝膽經气血不和之癥﹐並皆治之。

淸肝益榮湯白術二錢﹐熟地一錢半﹐當歸﹑山梔﹑木瓜﹑茯苓各一錢﹐龍膽艸八分﹐川芎﹑芍藥﹑柴胡各七分﹐甘艸五分﹐水煎服。治肝膽小腸經風熱血燥﹐筋攣結核﹔或耳項胸乳脇肋作痛﹔或作瘊子﹐並一切肝火血癥。

梔子淸肝湯山梔﹑柴胡﹑牡丹皮各一錢﹐茯苓﹑川芎﹑當歸﹑芍藥﹑牛蒡子各七分﹐甘艸五分﹐水煎服。

治三焦及足少陽經血虛肝火風熱﹐耳內作癢﹐或生瘡出水﹐或頸項胸乳等處作痛﹐或寒熱晡甚﹐自汗口苦﹐或目唇搐動等癥。如作痛或寒熱﹐加酒炒芩﹑連﹔連太陽﹐或頭痛﹐加羌活。

柴胡淸肝湯柴胡﹑山梔各一錢半﹐黃芩﹑人參﹐川芎各一錢﹐連翹﹑桔梗各八分﹐甘艸五分﹐水煎服。

治鬢疽及肝膽三焦風熱怒火﹐以致頸項耳前後﹐或胸乳脇肋作痛﹐或晡熱不食﹐寒熱往來﹐嘔吐泄瀉等癥。

惟未發爲气血實歟﹐當奪泄以瀉其壅盛﹐內疏淸熱﹐消毒敗毒解毒﹐打膿追膿潰膿善用﹔內疏黃連湯連翹二錢﹐大黃一錢半﹐黃連﹑黃芩﹑山梔﹑薄荷﹑木香﹑檳榔﹑芍藥﹑當歸﹑桔梗﹑甘艸各一錢﹐水煎服﹐量虛實用之。治熱毒在髒﹐癰疽腫硬﹐發熱嘔吐﹐大便祕結﹐脈洪而實﹐屬純陽癥。一方去木﹑檳﹐加金銀花﹑牡丹皮。

淸熱消毒飲金銀花二錢﹐芍藥﹑川芎﹑生地各一錢半﹐當歸﹑黃連﹑山梔﹑連翹﹑甘艸各一錢﹐水煎服。治癰疽陽癥腫痛﹐發寒熱作渴等癥。

人參敗毒散治一切癰疽痛﹐發寒熱﹐或拘急頭痛屬表癥宜用。

黃連解毒湯治癰疽痛﹐煩躁飲冷﹐脈洪數﹐或狂言等癥。二方見傷寒門。

打膿散木鱉子虛者七个﹐實者九个﹐金銀花﹑黃芩﹑黃連﹑黃柏﹑歸尾各一錢﹐大黃一兩﹐甘艸節﹑穿山甲各七分﹐芒硝三錢﹐水煎五更服﹐大便見膿﹐小便見血爲效。治諸癰腫不放膿出。

追膿化毒散穿山甲﹑當歸﹑大黃各三錢﹐玄明粉﹐僵蠶﹑乳香﹑沒藥各一錢半﹐白芷二錢﹐水煎服。

並渣治一切癰疽瘰﹐便毒痰火胸緊﹐初起下以平之。

潰膿散白芷﹐上﹑中二錢﹐下一錢六分﹐陰一錢四分﹔穿山甲﹐上三片﹐中二片﹐下﹑陰一片半﹔乳香﹐上一錢四分﹐中九分﹐下﹑陰八分﹔僵蠶﹐上一錢﹐中五分﹐下一錢四分﹐陰一錢二分﹔甘艸節﹐上一錢六分﹐中一錢四分﹐下一錢三分﹐陰一錢六分﹐爲末。先以當歸煎酒﹐將瘡洗過﹐如瘡在頭上者﹐服四錢四分﹔心臍中者﹐服三錢七分﹔腿足下者﹐服三錢半﹔肚腹內陰者﹐服四錢半。俱用水﹑酒各一盞﹐煎調爲末﹐通口盡服﹐如不足﹐好酒和之﹐取利爲度。治癰疽發背﹐疔瘡瘰﹐對口乳癰﹐男婦便毒魚口﹐已成未成皆效。

惟已發爲榮衛薄歟﹐當補托以接其虛怯。托裏淸中﹐溫中和中建中﹐抑靑益黃益气相當。

托裏散人參﹑黃各二錢﹐白術﹑陳皮﹑當歸﹑熟地﹑茯苓﹑芍藥各一錢半﹐甘艸一錢﹐水煎服。治癰疽气血虛﹐不能起發﹑腐潰﹑收斂﹐或惡寒發熱﹐肌肉不生﹐宜此補托。如腫熱毒﹐加黃連﹔漫腫气虛﹐倍參﹑術﹔表邪﹐加羌活﹑川芎﹔表虛﹐倍參﹑﹔內熱飲冷便祕﹐去參﹑﹑歸﹑術﹐加大黃﹔內虛飲熱便祕﹐倍參﹑﹑歸﹑術﹕寒熱飲冷﹑溺澀肝熱﹐去參﹑﹐加柴胡﹑炒山梔﹔不作膿﹐膿不潰﹐气虛也﹐加參﹑術﹑桂﹔腫赤作痛﹐血凝滯也﹐加乳香﹑沒藥﹔肉赤不斂﹐血虛有熱﹐加熟地﹑牡丹皮﹔肉黯不斂﹐陽气虛寒也﹐加參﹑﹑肉桂﹑白蘞﹔肉白不斂﹐陽气虛也﹐膿多不斂﹐气血虛也﹐俱倍參﹑﹑歸﹑術﹔漫腫不痛﹐肉死不潰﹐脾虛甚也﹐加參﹑術﹑姜﹑附﹔膿多帶赤﹐血虛也﹐倍參﹑術﹑歸﹑地﹔忿怒晡熱出血﹐肝火血虛也﹐加牡丹﹑山梔﹑熟地﹔面靑脇脹出血﹐肝虛不能藏也﹐加山藥﹑山茱萸﹑五味子﹔食少體倦出血﹐脾虛不能攝也﹐倍參﹑﹑歸﹑地﹔鬱結少寐出血﹐加遠志﹑酸棗仁﹑茯神﹑龍眼肉﹔欲嘔作嘔﹐或外搽內服寒涼﹐或痛甚﹐或感外邪穢气作嘔﹐胃虛也﹐加藿香﹑參﹑術﹔少食腹痛﹐腸鳴冷瀉﹐脾虛寒也﹐加炮姜﹑木香﹕膿多作渴﹐气血虛也﹐加熟地﹑五味子﹑麥門冬﹔莖痛溺澀﹐精內敗也﹐加山藥﹑山茱萸﹑澤瀉﹔勞役溺赤﹐气下陷也﹐加升麻﹑柴胡﹔日晡頭痛眩暈﹐陰血虛也﹐加熟地﹔身熱惡衣欲投水中﹐脈沈微細﹐气脫髮躁也﹐加姜﹑附﹑肉桂﹔晡熱多痰﹐脾血虛也﹐倍歸﹑地﹑參﹑術﹔善思體痛﹐不寐盜汗﹐脾血虛也﹐加茯神﹑酸棗仁﹔寢寐汗﹐腎气虛也﹐加五味子﹔飲食汗出﹐胃气虛也﹐加參﹑術﹑五味子﹔睡覺飽而盜汗﹐宿食也﹐加參﹑術﹑半夏﹔婦人勞怒夜熱﹐或譫﹐或適經行﹐熱在血分也﹐加柴胡﹑生地﹑牡丹皮。

托裏消毒散人參﹑黃﹑當歸﹑芍藥﹑白術﹑茯苓﹑陳皮各一錢﹐連翹﹑白芷﹑金銀花各七分﹐甘艸五分﹐水煎服﹝一方去連翹﹐加川芎﹑皂刺﹑乳香﹑沒藥﹞。治癰疽腫痛俱慢﹐色不甚赤﹐元气虛弱﹐或行攻伐﹐不能潰散者宜用之。未成者消﹐已成者潰。又去腐生新之良劑也﹐加減同前﹐但虛弱及已潰者﹐去翹﹑芷﹑金銀花三味消毒之藥。

托裏淸中湯人參﹑白術﹑茯苓﹑陳皮﹑半夏﹑桔梗各一錢﹐甘艸五分﹐姜棗煎服。治癰疽脾胃虛弱﹐痰气不淸﹐飲食少思等癥。

托裏溫中湯附子四錢﹐漧薑﹑羌活各二錢﹐益智仁﹑丁香﹑沈香﹑木香﹑茴香﹑陳皮各一錢﹐甘艸二錢﹐姜煎服。治癰疽陽气虛寒﹐腸鳴切痛﹐大便溏泄﹐呃逆昏憒﹐此寒變內陷﹐緩不可救。

托裏和中湯人參﹑白術﹑茯苓﹑陳皮﹑半夏﹑炮姜各一錢﹐木香﹑甘艸各五分﹐姜﹑棗煎服。治癰疽中气虛弱﹐飲食少思﹐瘡不消散﹐或不腫痛﹐或潰而不斂等癥。

托裏建中湯人參﹑白術﹑茯苓各二錢﹐半夏﹑炮姜各一錢﹐甘艸五分﹐姜棗煎服。治癰疽元气素虛﹐或因寒涼傷脾腡胃﹐飲食少思﹐或作嘔泄瀉等癥﹐急服此藥以健中气。

托裏抑靑湯人參﹑白術﹑茯苓﹑陳皮﹑半夏各一錢﹐芍藥﹑柴胡各五分﹐甘艸三分﹐姜﹑棗煎服。治癰疽脾胃虛弱﹐肝木所侮﹐以致飲食少思﹐或胸腹不利等癥。

托裏益黃湯人參﹑白術﹑半夏﹑陳皮﹑川芎﹑香附﹑山梔﹑蒼術各一錢﹐甘艸五分﹐姜﹑棗煎服。治癰疽脾胃虛寒﹐水侮土﹐以致飲食少思﹐或嘔吐泄瀉等癥﹔兼治癰疽六郁所傷﹐中气虛弱﹐食少等癥。

托裏益气湯白術二錢﹐人參﹑茯苓﹑貝母﹑陳皮﹑香附﹑芍藥﹑當歸﹑熟地各一錢﹐桔梗﹑甘艸各五分﹐水煎服。治癰腫硬﹐肉色不變﹐或晡熱﹐或潰而不斂﹐並一切血气內癥。如口漧﹐加五味子﹑麥門冬﹔寒熱往來﹐加柴胡﹑地骨皮﹔膿淸﹐加黃﹔膿多﹐加川芎﹔肌肉遲生﹐加白蘞﹑肉桂。

且夫腦疽羌活最靈﹐當歸羌活湯當歸﹝酒炒﹞﹑芩﹑連各二錢﹐酒柏﹑連翹﹑防風﹑羌活﹑甘艸﹑山梔子各一錢﹐獨活﹑本各七分﹐澤瀉五分﹐水浸良久﹐入酒一匙煎熱服。日二次﹐三日盡六服﹐都將藥淸汁調下木香﹑檳榔末各三錢﹐因膏粱熱郁者宜﹐貧窮寒濕者少用。

頭瘡酒歸立化。

酒歸飲酒當歸﹑白術各一錢半﹐酒芩﹑酒芍﹑川芎﹑陳皮各五分﹐酒天麻﹑蒼術﹑蒼耳各七分半﹐酒甘艸﹑黃柏各四分﹐防風三分﹐水煎﹐日四五服﹐服後蘊睡片時。

瘰未破宜內消﹐調經通經﹐散堅軟硬﹐而必效立應斑雞其霸乎﹔升麻調經湯升麻八分﹐葛根﹑艸龍膽﹑黃連﹑桔梗﹑連翹﹑酒芩﹑酒柏﹑莪術﹑三稜﹑甘艸各五分﹐歸尾﹑芍藥各三分﹐生黃芩四分﹐稍虛加夏枯艸﹐有痰加天花粉﹑知母各五分﹐少陽加柴胡四分﹐先用水浸半日﹐煎熱服﹐再用大料爲末﹐蜜丸綠豆大。每百丸﹐服藥時﹐足髙去枕仰臥﹐緩緩以前湯送下。治瘰繞頸﹐或至頰車﹐屬足陽陰﹐瘡深遠隱曲肉底﹐屬足少陰﹐乃戊胃傳於癸腎﹐俱作塊堅硬﹐大小不一﹐並皆治之。

柴胡通經湯柴胡﹑連翹﹑歸尾﹑甘艸﹑黃芩﹑鼠粘子﹑三稜﹑桔梗各二分﹐黃連五分﹐紅花少許﹐水煎熱服﹐忌苦藥泄大便。治少陽部分﹐項側有核﹐堅而不潰﹐名曰馬刀。二湯元气無虧者可服。

海藻散堅丸海藻﹑昆布﹑龍膽艸﹑蛤粉﹑艸﹑貝母﹑枯鞏﹑眞松蘿各三錢﹐麥曲四錢﹐半夏二錢﹐爲末﹐酒調服﹐或蜜丸綠豆大。每三十丸﹐臨臥蔥白煎湯下﹐並含化咽之。忌甘艸﹑魚﹑雞﹑豬肉﹑五辛﹑生冷。治瘰馬刀堅硬﹐形瘦潮熱不食﹐兼治一切癭气神效。

軟硬皂子丸皂子一盞﹐去粗皮黃心﹐玄參﹑連翹各一兩﹐水五盞﹐煮幹﹐揀軟者﹐食後細嚼﹐津液下﹔硬者蜜丸如彈﹐每夜含化一丸﹐半月卽效。未破者破﹐已破者令核易落﹐不問遠年近日﹐腫硬疼痛皆宜。如體盛硬甚者﹐皂子用砂醋煮令酥﹐瘰少少服﹐瘰多多服。

必效散硼砂一錢半﹐輕粉一錢﹐麝香五分﹐巴豆五个﹐檳榔一个﹐斑蝥四十枚﹐爲末﹐用雞子二个﹐取淸調勻﹐復入殼內﹐濕紙封固﹐蒸熟取出﹐曬爲末。虛者五分﹐實者一錢﹐五更姜酒調服﹐如小腹作痛﹐溺如粉片血子﹐是毒出也。若覺小便澀痛﹐用益元散一服﹐或毒從大便出尢快﹐未下三日後再進一服﹐以病根去盡爲度。治暴患瘰﹐宜此動之。

立應散連翹﹑赤芍﹑川芎﹑當歸﹑甘艸﹑滑石各五錢﹐黃芩﹑斑蝥各三錢﹐土蜂房﹝蜜水洗﹐飯上蒸曬漧﹞﹑白牽牛各二錢半﹐川烏尖七个﹐爲末。每一錢濃煎﹐木通湯調﹐臨臥服﹐毒從小便出﹐如粉片血塊是也。未效再服﹐繼以宣熱丹解其風熱。且斑蝥性毒﹐濟以烏尖﹐或衝上麻悶者﹐嚼蔥白﹐茶淸下以解之﹔如小便澀﹐用燈心煎湯調五苓散﹐患處用好膏藥貼﹔若宣導癰疽惡毒﹐去黃芩。

斑雞丸斑蝥一兩﹐薄荷四兩﹐爲末﹐以雞子淸和丸﹐綠豆大。空心及半空心臨臥茶淸下一丸﹐每日加一丸﹐加至五丸﹔每日減一丸﹐減至一丸﹔又每日加一丸﹐加至五丸後﹐每日仍服五丸﹐以臍下痛﹐小便取下惡物爲效。如小便祕﹐喫蔥﹑茶少許﹐或用烏雞子一个﹐頂上開一竅攪勻﹐以斑蝥一个入內﹐以紙封之﹐蒸熟﹐去斑蝥﹐喫蛋一日一个﹐煎生料五積散送下﹐不過四五枚﹐已破者生肌﹐未破者消散﹐治瘰多年不瘥。

瘰已破兼外治﹐白蛇白蠶﹐宣熱補中﹐而銀右蠶繭貓蝠可敷也。

白蛇散白花蛇二兩﹐靑皮﹑黑醜各五錢﹐生犀角五分﹐爲末﹐每一錢﹐入膩粉五分﹐研勻﹐五更糯米飲調下﹐巳時利下惡物﹐十日後再進一服﹐忌發風壅熱物﹐如瘡已成者﹐一月可效。治九漏瘰﹐憎寒發熱﹑或痛或不痛。利後用海藻﹑石決明﹑羌活﹑瞿麥各等分爲末﹐米飲調下二錢﹐日三服。下盡淸水後﹐調補以除病根。

白蠶丸海藻﹑僵蠶各等分爲末﹐取白梅肉湯泡﹐搗丸梧子大。每六七十丸﹐臨臥米飲下﹐毒當從大便泄去。忌豆﹑心﹑雞﹑羊﹑酒﹑面﹐日五六服。治生於頭項上交接﹐名蛇盤﹐宜早治之﹐或單用海藻一斤浸酒服﹐亦好。

宣熱丹薄荷﹑皂角﹑連翹﹑何首烏﹑蔓荊子﹑三稜﹑荊芥各一兩﹐爲末﹐用熱醋浸淡豆豉二兩半﹐搗膏和丸梧子大。每三十丸﹐熟水下﹐日一服﹐解瘰風熱之毒﹐自小便宣毒後﹐及病𨿽愈﹐宜常服之。

補中勝毒餅黃一錢﹐人參三分﹐甘艸五分﹐以上三味﹐補气調中爲主﹔當歸﹑生地﹑熟地﹑白芍各三分﹐以上四味﹐和血生血涼血﹐惟芍藥兼能益气之虛﹔陳皮三分順气﹔升麻五分﹐足陽明引藥﹔柴胡五分﹐足少陽引藥﹔連翹一錢﹐散血結气聚﹐瘡藥不可缺也﹔防風五分﹐散結去上部風邪。以上共爲末﹐湯浸蒸餅調劑捏作餅子﹐曬漧﹐搗如米粒大。每三錢﹐白湯下。治瘰馬刀挾癭﹐在手足少陽陽明部分﹐受心脾之邪而作。

如足陽明部瘡多﹐倍升麻﹐加漏蘆一錢﹐漧葛五分﹔手足太陽項脊背腰彊者﹐加羌活一錢﹐獨活五分﹔腫甚加鼠粘子三分﹔堅硬加昆布﹐硬甚加三稜﹑莪術各二分﹔寒月身涼﹐或有腹痛﹐加肉桂二分﹔暑月身熱﹐或有煩悶﹐加酒黃連﹑黃柏各三分﹔腸胃有瘀血﹐加牡丹皮二分﹔少食﹐加麥芽﹑神曲各二分﹔便祕﹐加酒大黃﹐或麻仁﹑桃仁﹑秦艽﹔陰寒祕結﹐去諸苦藥﹐加附子一錢﹐姜煎冷服﹔如瘡屬陽明部分﹐忌柴胡﹑鼠粘子﹔屬少陽部分﹐爲馬刀挾癭﹐忌獨活﹑漏蘆﹑升麻﹑漧葛﹐加瞿麥三分。

銀右散朱砂﹑雄黃﹑蛇含石﹑磁石各一錢半﹐銀右石﹑乳香﹑沒藥各一錢七分﹐明礬一錢﹐信石﹑白丁香各六分﹐麝香三分﹐牛黃一分﹐巴豆二錢半﹐爲末﹐唾口涎調勻﹐用本身男左女右手塗瘡上﹐外用新筆蘸藥圈四周﹐藥點中間﹐水粉膏貼之。上藥一七二七﹐其核自落﹐後用生肌散。

貓蝠散貓頭骨一个﹐蝙蝠一个﹐二味俱撒黑豆上同燒﹐其骨化碎﹐爲末幹糝。治瘰多年不愈神效。

通用貓頭要減加﹐貓頭丸貓頭骨一个酥炙﹐蝙蝠一个以朱砂三錢塡入腹內﹐瓦上炙焦﹐南星﹑白礬各一兩﹐爲末﹐用黃蠟溶化﹐和丸綠豆大。每三十丸﹐臨臥米飲下。如風熱﹐實者﹐加防風﹑黃芩﹑山梔﹑蟬蛻﹑川芎﹑連翹﹑桔梗各五錢﹔虛者﹐加夏枯艸二兩。虛癆骨蒸﹐加玄參二兩﹐胡黃連五錢﹔汗多﹐加牡蠣三錢﹔有咳﹐加麥門冬一兩﹔血虛﹐加歸﹑芍﹑生地﹔气虛﹐加參﹑術各一兩﹐毒重加雄黃﹐痛甚加乳﹑沒各二錢﹔堅硬加海藻四錢﹔成漏加穿山甲一兩﹔便燥用蜜爲丸﹐空心及夜臥含化三丸尢妙。治瘰馬刀﹐不問遠年近日﹐已破未破﹐用此加減得宜皆效。

吞貼夏枯益虛者。

單夏枯艸散﹑膏夏枯艸六兩﹐水二盅﹐煎至七分﹐食遠服﹐虛甚者煎成膏﹐多服益善﹐並塗患處﹐兼服十全大補湯加香附﹑貝母﹑遠志。治瘰馬刀﹐已潰未潰﹐或日久成漏。生血散結﹐退寒熱之聖藥也﹐惟實者宜以行散之藥佐之。

治瘰潰爛久不愈者用鼠骨﹑亂髮如雞子大﹐以三年臘月豬脂煎令骨﹑發俱消﹐半塗瘡﹐半酒調服﹐須臾鼠子從瘡口出。

痰核潤便含化丹﹐或海帶丸以內消融﹕含化丹僵蠶﹑大黃﹑靑黛﹑膽星各等分爲末﹐蜜丸含化﹐治腦項耳後結核。

海帶丸海帶﹑靑皮﹑貝母﹑陳皮各等分﹐甚者加昆布﹐爲末﹐蜜丸彈子大。每一丸﹐食後含化。治痰核癭气經久不消。

癭癅開結舐掌散﹐或南星膏以外敷瀉。

神效開結散沈香二錢﹐木香三錢﹐陳皮四兩﹐珍珠四十九粒﹐砂鍋固濟火﹐豬厭肉子﹝生豬項下喉嚨系﹐一枚如棗大﹐微扁色紅﹞取四十九个瓦上焙漧﹐共爲末。每二錢﹐臥時冷酒調﹐徐徐咽下﹐輕者三五服見效﹐重者一料全愈。忌酸﹑咸﹑油膩﹐滯气之物。治男婦項下癭疾﹐不問遠年近日皆效。

舐掌散海藻一兩散結﹐黃柏二兩降火﹐爲末。每用少許置掌中﹐時時舐之﹐津液送下﹐如消三分之二卽止﹐後服。

單方大蜘蛛擂酒頓服﹐或海藻浸酒久服﹐癭气瘰皆效。

南星膏鮮南星一个﹐細研稠粘﹐滴好醋三五點和膏﹐或醋調幹南星末亦好﹐先將鍼刺腫處令气透﹐卻以前膏攤紙上﹐量形大小貼之﹐覺癢則頻貼取效。治肌膚頭面頸項生癭癅﹐大如拳﹐小如粟﹐或軟或硬﹐或不疼不痛﹐癰疽亦治。熱者加黃柏﹐虛者加川烏尖少許。

乳核一醉可消﹐芷貝中漏蘆可加﹔一醉膏栝蔞一个﹐去皮研爛﹐甘艸五錢﹐沒藥二錢半﹐用紅酒三碗﹐煎至一碗半﹐分兩次溫服﹐重者再進一服﹐以瘥爲度﹐或加當歸﹑白芷﹑乳香亦妙。治癰疽發背﹐乳癰初起﹐神效。如要宣毒﹐加皂刺一分。

古芷貝散白芷﹑貝母各等分爲末。每一錢﹐酒調頻服。治有孕乳結核﹐名內吹奶﹐有兒外吹奶﹐宜此頻服﹐不然膿出。若無乳行者﹐加漏蘆煎酒調服﹐外用起酵生面﹐如蜂窠發過﹐上有靑色無妨﹐焙榦爲末﹐井水調敷﹐如幹以水時潤之﹐甚者加白芷﹑貝母﹑乳香﹑沒藥少許。

乳癰單靑頻服﹐栝蔞外參難捨。

單靑皮湯靑皮四錢﹐水煎﹐日二服。治婦人久積憂鬱﹐乳房內有核如鱉棋子。一方用陳皮去白﹐炒爲末﹐入麝香少許﹐每二錢﹐酒調服。初發赤腫痛不可忍﹐一服卽散﹐已潰及外吹奶亦效。

栝蔞散栝蔞仁﹝消毒﹞﹑靑皮﹝疏肝﹞各一錢﹐石膏二錢﹝淸胃﹞﹐甘艸節﹝行瘀﹞﹑沒藥﹝止痛﹞﹑歸尾﹝破血﹞﹑皂刺﹑金銀花各五分﹐靑橘葉取汁二匕﹝解毒﹞﹐水酒各半煎﹐空心服。治乳癰未潰者卽散﹐如已潰者﹐去石膏﹑沒藥﹑皂刺﹑金銀花﹐用當歸身﹐加人參﹑黃﹑川芎﹑白芍煎服。

單方用蒲公英與金銀花等分﹐水煎濃汁﹐入酒少許﹐服之卽散。治乳勞癰爛見心者﹐用貓兒腹下毛存性﹐爲末幹糝﹐或入輕粉少許﹐淸油調搽。

消肺癰膿以南星﹐補肺補脾眞要訣﹔消膿飲南星一錢﹐知母﹑貝母﹑生地﹑阿膠﹑川芎﹑桑白皮﹑白芨﹑白芷﹑甘艸各五分﹐射幹﹑桔梗﹑天門冬﹑薄荷﹑杏仁﹑半夏﹑紫蘇﹑防風各七分半﹐生薑七片﹐烏梅一个﹐水煎服。治肺癰有膿﹐膿气上衝﹐嘔吐咳嗽。

參補肺湯人參﹑黃﹑白術﹑茯苓﹑陳皮﹑當歸﹑山茱萸﹑山藥﹑五味子﹑麥門冬﹑甘艸各五分﹐熟地一錢半﹐牡丹皮一錢﹐姜煎服。治肺癰腎水不足﹐虛火上炎﹐咳吐膿血﹐發熱作渴﹐小便不調。

參術補脾湯人參﹑白術各二錢﹐黃二錢半﹐茯苓﹑陳皮﹑當歸各一錢﹐升麻三分﹐麥門七分﹐桔梗六分﹐五味子四分﹐甘艸五分﹐姜煎服。治肺癰脾气虛弱﹐咳吐膿涎﹐中滿不食。凡肺癰見膿血久不愈﹐必兼服此藥以補脾生肺﹐否則不治。

止肺痿血用紫菀﹐白蘞白芨非苟且。

紫菀散紫菀﹑知母﹑貝母各一錢半﹐人參﹑桔梗﹑茯苓各一錢﹐阿膠﹑甘艸各五分﹐五味子十粒﹐姜煎服。治虛勞咳嗽見膿血﹐肺痿變癰。

單白蘞散同槿樹皮煎湯飲之﹐能收斂瘡口。

單白芨散爲末﹐每二錢﹐臨臥糯米飲調服﹐治久嗽成痿﹐咯血紅痰。

內固淸心散﹐癰發胸前﹔內固淸心散辰砂﹑茯苓﹑人參﹑白豆蔻﹑雄黃﹑綠豆﹑朴硝﹑甘艸﹑腦麝﹑皂角各等分爲末﹐每一錢﹐蜜湯調服。治惡瘡熱甚痛﹐作渴煩躁﹐以此解毒神效。

淸心散遠志﹑赤茯苓﹑赤芍﹑生地﹑麥門冬﹑知母﹑甘艸各等分﹐姜﹑棗煎服。治癰有熱證。如小便閉﹐加燈心﹑木通。

淸心丸黃連一兩﹐茯神﹑赤茯苓各五錢﹐爲末﹐蜜丸梧子大。每百丸﹐米飲送下。治諸痛癢瘡瘍皆屬心火﹐此藥主之。

神效栝蔞湯﹐疽生脇下。

栝蔞一个﹐當歸﹑甘艸各五錢﹐沒藥﹑乳香各一錢﹐水﹑酒各半煎服。治乳癰﹑腸癰一切癰疽﹐初起者消﹐已成者潰﹐及潰後餘毒﹐老幼皆宜。其渣又可外敷。

大射幹能升胃﹐三仁牡丹淸芳﹔大射幹湯射幹﹑山梔﹑赤茯苓﹑升麻各一錢﹐赤芍一錢半﹐白術五分﹐水煎入地黃汁一合﹐蜜少許﹐調服。治胃脘壅熱成癰﹐腐爛成膿﹐身皮甲錯﹐咳嗽膿血。如熱毒盛﹐加磨犀角汁以助升麻﹔咽痛便祕﹐加馬牙硝﹑馬勃。

三仁湯薏苡仁二錢半﹐冬瓜仁二錢﹐桃仁﹑牡丹皮各一錢半﹐水煎溫服。治腸癰﹑腸中痛﹐煩毒不安﹐或脹痛不食﹐溺澀。婦人產後虛熱多有此病。縱非是癰證﹐疑似之間﹐便可服之。

牡丹散牡丹皮﹑人參﹑天麻﹑白茯苓﹑黃﹑薏苡仁﹑桃仁﹑白芷﹑當歸﹑川芎各一錢﹐官桂﹑甘艸各五分﹐木香三分﹐水煎服。治腸癰冷癥﹐腹濡而痛﹐時時下膿或血。

大黃湯本利腸﹐敗醬梅豆多寡。

大黃湯大黃﹑朴硝各一錢﹐牡丹皮﹑栝蔞仁﹑桃仁各二錢﹐水煎服。治腸癰小腹堅腫﹐按之則痛﹐肉色如故﹐或微赤腫﹐小便如淋﹐汗出憎寒﹐其脈遲緊膿未成者﹐宜急服之。

敗醬散薏苡仁二錢半﹐敗醬一錢半﹐附子五分﹐水煎空心溫服﹐以小便利爲度。治腸癰脈數﹐身無熱﹐腹濡冷證。

梅豆湯烏梅一个﹐黑豆百粒﹐薏苡仁二合﹐水煎﹐入阿膠﹑生蒲黃各一錢﹐再煎服。治腸癰冷熱證﹐及肺癰咳唾膿血不止。

便毒兩解﹐而敗瘀立消﹔兩解湯辣桂﹑大黃﹑白芍﹑澤瀉﹑牽牛﹐桃仁各一錢﹐漧薑五分﹐甘艸兩分半﹐水煎溫服。治便毒內蘊熱气﹐外挾寒邪﹐精血交錯﹐腫結疼痛。

懸癰國老﹐而元气可掉。

國老膏粉艸帶節一兩﹐用山澗水一碗﹐浸三時﹐令透﹐以慢火炙幹﹐仍投前水浸透再炙﹐至水漧爲度﹐用酒三盞﹐煎至八分﹐空心服並渣﹐三日一服。治懸癰不拘腫潰﹐兩服卽愈。

痔初連魏連歸﹐蘇葛秦羌止痛神﹔連魏散黃連﹑阿魏﹑山楂﹑神曲﹑桃仁﹑連翹﹑槐角﹑犀角各等分爲末﹐以少許置掌中﹐時時舐之﹐津液咽下﹐如三分消二﹐卽止﹐後服治食積痔。

連歸丸全當歸﹑酒黃連各四兩﹐防風﹑枳殼各二兩﹐爲末﹐用前浸黃連酒打﹐糊丸梧子大。每六七十丸﹐米飲下﹐忌羊﹑魚﹑雞﹑鵝﹑煎炒熱物。治痔漏及脫肛便血。

加味連殼丸黃連一兩﹐枳殼﹑濃朴各五錢﹐當歸四錢﹐木香﹑黃柏各三錢﹐荊芥二錢﹐皮一个﹐爲末﹐糊丸梧子大。每三十丸﹐溫水下。治濕熱內甚﹐飽食腸﹐發爲諸痔﹐久而成。

加味香蘇散陳皮﹑枳殼﹑川芎﹑槐花各五分﹐檳榔﹑木香﹑桃仁﹑蘇莖﹑香附﹑甘艸各二分半﹐姜﹑棗煎服﹐治气痔。

漧葛湯漧葛﹑枳殼﹑半夏﹑茯苓﹑生地﹑杏仁各五分﹐黃芩﹑甘艸各二分半﹐黑豆百粒﹐姜三片﹐白梅一个﹐水煎服。治遇飲酒發動﹐痔瘡腫痛流血。

秦羌湯秦艽﹑羌活各一錢二分﹐黃一錢﹐防風七分﹐升麻﹑麻黃﹑柴胡﹑炙甘艸各五分﹐本三分﹐細辛﹑紅花各少許﹐水煎服。忌風處大小便。治痔漏成塊﹐下垂不任。

止痛丸羌活一兩﹐郁李仁一兩半﹐大黃八錢﹐檳榔﹑木香﹑桂心﹑川芎各五錢﹐爲末﹐蜜丸梧子大﹐每三十丸空心白湯下。治痔瘡痛甚。便燥者﹐宜此微利之。古云﹕積气生於脾臟傍﹐大腸疼痛陣難當﹔但令稍瀉三焦火﹐莫慢多方立紀綱。

三神丸枳殼﹑皂角﹑五倍子炒﹐各等分爲末﹐蜜丸梧子大。每二三十丸﹐溫水下。治無酒色﹐但飽食﹑久坐成痔﹐初期﹑經久皆效。

痔久槐角槐膽﹐地黃皮釣腸妙。

槐角丸槐角一兩﹐地楡﹑黃芩﹑防風﹑當歸﹑枳殼各八兩﹐爲末﹐酒糊丸梧子大。每三十丸﹐空心米飲下。治痔漏脫肛﹐五種腸風下血等癥。

加味槐角丸槐角﹑生地各二兩﹐以生血涼血﹔當歸﹑黃各一兩﹐阿膠﹑川芎各五錢以補虛﹔黃連瀉心火﹐條芩涼大腸﹐枳殼寬大腸﹐秦艽去大腸風﹐防風爲血證上使﹐連翹爲血證中使﹐又能散經絡中火邪﹐地楡爲血證下使﹐又能涼血﹐升麻各一兩升散火邪﹔又與白芷五錢引諸藥入大腸經絡﹐蓋痔乃經絡病也。共爲末﹐蜜丸或酒糊丸﹐梧子大。每五十丸漸至七八十丸﹐溫酒下。治痔漏﹝通用﹞及腸風下血。

槐膽丹十月上巳日﹐揀肥實槐子﹐用瓦盆如法固濟﹐埋背陰墻下﹐約二三尺深﹐預先取黑牛膽五六个﹐臘月八日﹐取前槐子裝在膽內﹐髙懸陰漧﹐至次年淸明日取出﹐瓷器收貯﹐每空心白湯下﹐一日服一粒﹐二日二粒﹐漸加至十五粒止﹐以後一日減一粒﹐周而復始。不間遠年近日﹐痔瘡服之如神﹐久服黑髮固齒。

加味地黃丸熟地﹑黃各一兩半﹐槐花﹑黃柏﹑杜仲﹑白芷各一兩﹐山茱萸﹑獨活﹑山藥各八錢﹐牡丹皮﹑茯苓﹑澤瀉各六錢﹐白附子二錢﹐蜜丸梧子大﹐每五十丸﹐空心米飲下。五痔滋陰必用之。

皮丸槐花﹑艾葉炒黃﹑枳殼﹑地楡﹑當歸﹑川芎﹑黃﹑白芍﹑枯礬﹑貫眾各五錢﹐皮一兩﹐發灰三錢﹐豬蹄甲十枚炙焦﹐皂莢一錠醋炙﹐爲末﹐蜜丸梧子大。每五十丸﹐米飲下。治諸痔出血﹐裏急疼痛﹐欲成漏者。

釣腸丸栝蔞﹑皮各二个﹐胡桃肉十五兩﹐俱燒存性﹐雞冠花五兩﹐靑礬﹑白礬﹑附子生各一兩﹐白附子﹑天南星﹑枳殼﹑半夏﹑訶子各二兩﹐爲末﹐醋糊丸梧子大。每二十丸﹐空心溫酒下。治諸痔久漏﹐脫肛腫痛﹐或生瘡時有膿血﹐及腸風下血虛寒經久不愈。

漏無輕利水﹐而豚胃芎歸急補虛﹔牽牛酒黑牽牛末一分﹐入豬腰子內﹐以綫札蓑葉包﹐慢火煨熟﹐空心細嚼﹐溫酒送下。通行漏瘡中惡水自大腸出。

豚胃丸皮七錢﹐牡丹皮﹐黃連各一兩﹐槐花二兩﹐羌活六錢﹐入豬肚內縫定煮爛﹐去藥食肚。如硬再服﹐以患處軟方止﹔或同藥搗爲丸服亦可﹐痔漏皆效。

芎歸丸川芎﹑當歸﹑黃﹑神曲﹑地楡﹑槐花各五錢﹐阿膠﹑荊芥﹑木賊﹑發灰各一錢﹐爲末﹐蜜丸梧子大﹐米飲下五十丸。治痔下血不止。

漏貴內生肌﹐而黃蠟黑玉自充竅。

內生肌丸枯礬﹑鹿角﹑芝麻各一兩﹐爲末﹐蜜丸梧子大﹐溫酒下三十丸。竅塞後﹐去鹿角﹐加象牙一兩﹐黃蠟爲丸﹐常服斷根。

加味蠟礬丸象牙五錢﹐露蜂房﹑僵蠶﹑蛇蛻﹑血竭﹑木香各三錢﹐乳香二錢﹐白礬二兩﹐爲末﹐黃蠟四兩爲丸﹐梧子大﹐溫酒下二十丸。治新久諸漏。

黑玉丹皮﹑牛角腮各八兩﹐豬蹄甲百枚﹐雷丸﹑芝麻各二兩﹐槐角三兩﹐頭髮﹑敗棕各四兩﹐苦楝根二兩半﹐俱入罐內燒存性﹐取出﹐入乳香一兩﹐麝香四錢﹐爲末﹐酒糊丸梧子大。先嚼胡桃一枚﹐溫酒下十五丸﹐日二服﹐甚者三服﹐忌別藥。治男婦痔漏腸風疼痛﹐或穀道虫癢不可忍。

燻漏瘡方艾葉﹑五倍子﹑白膠香﹑苦楝根等分﹐如燒香法置長桶內坐燻瘡處。

洗漏瘡方露蜂房﹑白芷﹐或大腹皮﹑苦參煎湯燻洗﹐候水出盡拭漧﹐取向東石橊根皮爲末﹐幹糝以殺淫虫﹐少頃敷藥。

齒髮散人齒﹑頭髮﹑雞各等分﹐俱燒存性﹐入麝香﹑輕粉少許﹐爲末幹糝﹐幹者麻油調搽。治漏瘡﹑惡瘡﹐生肌﹐裏欲幹者用之。

蜂房散露蜂房炙黃三分﹐穿山甲﹑龍骨各一分﹐麝香少許﹐爲末﹐臘月豬脂調敷﹐濕則幹糝。治久年漏瘡﹐或暫瘥復發﹐或移於別處。

取漏虫法用活黃鱔一條﹐擲在地上﹐就其盤曲處以竹釘五七枚釘穿﹐以香油塗之﹐覆瘡上扁布系定﹐良久覺瘡痛不可忍﹐取鱔入水中﹐覺蠕動有如綫之虫﹐未盡再覆﹐如是者五六易﹐後用幹艾煎湯﹐入白礬三錢洗淨﹐以黃連﹑檳榔等分爲末敷之﹐月餘方愈﹐瘡亦宜。

蝸牛膏蝸牛一錢﹐片腦﹑麝香各少許﹐搗爛取汁敷痔上﹐痛止腫消。

古熊冰膏熊膽二分半﹐冰片半分﹐爲末﹐用白雞膽三枚取汁﹐或蝸牛﹑田螺﹑井水同調勻入罐內﹐勿令泄气﹐臨臥以手指搽痔上。

陰瘡柏蛤銅綠﹐妒精蘆腦以津調﹔柏蛤散黃柏以瓷鋒割末﹐同蛤粉末等分﹐糝上卽愈。蓋黃柏去熱﹐蛤粉燥濕故也。治下疳濕瘡。

銅綠散五倍子五錢﹐白礬一錢﹐乳香五分﹐輕粉一字﹐銅綠少許﹐爲末﹐洗淨糝之。治男婦陰部濕淹瘡。

鑪腦散鑪甘石一兩半﹐黃連八錢﹐同入砂鍋煮一宿﹐去黃連﹐取甘石曬漧﹐入片腦五分﹐爲末幹糝。

治下疳瘡﹐或湯泡少許洗一切眼疾。

津調散黃連﹑款冬花等分﹐爲末﹐先以地骨皮﹑蛇牀子煎湯洗拭﹐然後以津液調敷。治妒精瘡臭爛﹐膿汁淋瀝。

陰蝕鳳衣旱螺﹐截疳鵝管兼敷表。

鳳衣散鳳凰衣﹑黃連各等分﹐輕粉﹑片腦各少許﹐爲末﹐幹糝﹐或鴨子淸調。治下疳瘡﹑腫痛神效。

旱螺散白田螺殼過﹐入腦﹑麝﹑輕粉各少許﹐爲末﹐香油調搽下疳瘡上﹐卽愈。

截疳散密陀僧﹑白蘞﹑白芨﹐黃丹各一錢﹐黃連五分﹐輕粉一分﹐腦﹑麝各半分﹐爲末幹糝﹐或入瘡口﹐以膏貼之。治年深疳瘡大效。

鵝管散黃連﹑大黃各一錢﹐鵝管石﹑赤石脂各五分﹐雄黃一分﹐片腦半分﹐爲末﹐津液調敷。治病瘥後犯房﹐玉莖皮破腫痛。

洗下疳瘡藥黃連﹑黃柏﹑當歸﹑白芷﹑獨活﹑防風﹑朴硝﹑荊芥各等分﹐水煎﹐入銅錢五十文﹐烏梅五个﹐鹽一匙﹐煎溫湯日洗五七次﹐洗後用木香﹑檳榔﹑黃連﹑銅靑﹑輕粉﹑枯礬﹑螵硝各等分﹐麝香少許﹐爲末﹐至夜敷上。

補心硫鯉﹐膿滯陰戶如淋﹔補心湯人參﹑茯苓﹑前胡﹑半夏﹑川芎各三分﹐陳皮﹑枳殼﹑紫蘇﹑桔梗﹑漧薑﹐甘艸各五錢﹐當歸﹑白芍各一兩﹐熟地一兩半﹐每四錢姜棗煎服。治婦人陰戶生瘡﹐或痛或癢﹐如虫行狀﹐膿汁淋瀝﹐陰蝕已盡﹐治之當補心養胃。如濕熱有虫者﹐去姜﹑蘇﹑參﹑梗﹐加苦參﹑北艾﹑桃仁﹑吳萸﹑水炒黃連。

古硫鯉丸大鯉魚一个﹐去頭皮﹐入硫黃一兩﹐黃泥固濟﹐火煙盡﹐爲末﹐米糊丸梧子大﹐每二十丸﹐溫酒下。如下疽生虫﹐所下如柿汁臭穢﹐及心中痛悶絕﹐虛煩甚者不治。

藿香養胃﹐瘡生子宮可笑。

藿香養胃湯藿香﹑薏苡仁﹑神曲﹑烏藥﹑砂仁﹑半夏﹑茯苓﹑白術﹑人參各五分﹐蓽澄茄﹑甘艸各三分半﹐姜棗煎服。治陽明經虛﹐不榮肌肉﹐陰中生瘡不愈。

止囊癢﹐牡礬檳硫頻擦﹔牡礬丹牡蠣﹑黃丹各二兩﹐枯礬四兩﹐爲末﹐遇夜睡時用手捏藥於癢處擦之﹐不一時又擦三四次後﹐自然平復。治陰囊兩旁生瘡﹐或陰濕水出﹐其癢甚苦﹐夜則搔之無足﹐後必自痛﹔又兩腋及腳心汗濕﹐無可柰何者亦宜。

硫檳散檳榔二个﹐破開﹐以黃丹三錢合在內﹐濕紙包煨﹐蛇牀子﹑硫黃各四錢﹐全蠍六个﹐輕粉﹑靑黛各五分﹐麝香少許﹐各爲末﹐和勻﹐每用少許﹐淸油調抹兩掌﹐擦熱抱囊一頃﹐次擦兩腿上。治陰囊上及兩腿上風濕瘡癢。

利囊濕﹐龍膽慢炒勿燎。

黑龍湯龍膽艸炒黑﹐柴胡﹑木通﹑甘艸節﹑當歸﹑金銀花﹑皂刺﹑赤芍﹑防風﹑黃連﹑吳萸水炒﹐各等分﹐水煎服。一服腫痛止﹐後加川芎﹑茯苓。治陰囊腫痛﹑溺澀﹑寒熱作渴。

附骨寒郁﹐漏蘆敢以汗下﹔漏蘆飲子漏蘆﹑白蘞﹑黃芩﹑麻黃﹑枳實﹑升麻﹑芍藥﹑甘艸﹑朴硝各五分﹐大黃一錢﹐水煎熱服。

治一切惡瘡毒腫﹐丹癅瘰﹐疔腫魚眼﹐五發癰疽﹐目翳吹奶﹐初起如傷寒表裏證具者宜服。

附疽濕熱﹐蒼柏加以靑甘。

靑艸蒼柏湯蒼術﹑黃柏各三錢﹐靑皮一錢半﹐甘艸五分。虛者加牛膝一錢﹐夏加黃芩八分﹐冬加桂枝五分﹐痛甚無汗加麻黃二分。水煎入薑汁少許﹐調服。治環跳穴痛不已。

大苦參﹐叱人面於膝蓋﹔大苦參丸苦參四兩﹐防風﹑荊芥﹑白芷﹑川烏﹑赤芍﹑何首烏﹑獨活﹑山梔﹑川芎﹑牙皂﹑蔓荊子﹑茯苓﹑山藥﹑蒺藜﹑黃﹑羌活﹑白附子各一兩﹐艸烏三錢﹐爲末﹐麵糊丸梧子大﹐每三五十丸﹐空心溫酒茶淸下。

治人面瘡及瘡。

白膠香﹐敷傷手於脛尖。

白膠香散白膠香﹑赤石脂﹐枯礬各五錢﹐黃丹﹑乳香﹑沒藥﹑輕粉各二錢﹐爲末﹐幹糝﹐濕則油調敷。

治諸疳侵蝕﹐日久不愈﹐下注瘡疼痛﹐內外踝生瘡。

謝傳傷手瘡方豬屎火﹐檳榔各五錢﹐片腦五分﹐花椒﹑龍骨各三分﹐有膿水加輕粉一錢﹐爲末﹐幹糝﹔濕者麻油調搽。治腳上生瘡﹐腫痛作癢﹐抓破汁流﹐或打撲成瘡者尢妙。

外龍骨馬齒﹐而窯土兼除濕熱﹔龍骨膏龍骨﹑乳香﹑沒藥﹑陀僧﹑龍骨各二錢﹐海螵蛸一錢半﹐肥皂子燒存性五个爲末﹐用綿紙雙重以鍼撞亂孔﹐淸油調藥夾內﹐縛貼瘡上﹐隔日一翻﹐兩面貼之。

馬齒膏馬齒莧煎汁一釜﹐澄去渣﹐入黃蠟五兩﹐慢火熬成膏﹐塗之﹐治三十六種風瘡﹐多年惡瘡及瘡濕癬﹐白禿杖瘡。旋加梳垢﹐可封疔腫。

窯土膏經年窯竈土燥濕﹐或只用竈心土﹐黃丹﹑輕粉﹑黃柏散熱﹐乳香﹑沒藥散瘀﹐赤石脂生肌﹐各等分爲末﹐淸油調成膏。用傘紙夾住﹐貼之﹐以絹縛定﹐縱癢不可動﹐直待瘡結痂﹐去之﹐未愈再貼﹝先以茶淸洗過方貼﹞。

內油艾礬紙﹐而黃蠟能補潰癌。

桐油膏桐油二兩宣水毒﹐百艸霜生肌止血﹑黃丹生肌止痛﹐發灰補陰﹝冷者加鹿角灰﹞﹑乳香各三錢﹐同熬成膏﹐攤油紙上貼之﹐血虛痛甚者尢宜﹐如經年紫黑者﹐先用鑪灰膏去瘀。

蘄艾膏蘄艾﹑川椒各五錢﹐水粉一兩﹐黃丹三錢﹐輕粉一錢﹐爲末﹐熟麻油調膏﹐隔紙貼之效。

蠟礬紙綿紙疊十二重﹐看瘡大小煎成框﹐以紙撚釘住﹐卻用麻油二兩﹐入川椒四十九粒﹐慢火煎枯黑去渣﹔入槐枝四十九寸﹐煎枯黑去渣﹔入黃蠟一兩﹐枯礬一錢﹐輕粉二分﹐俟溶化﹐卽入前紙﹐冷油滲透﹐勿使焦黃取起。貼時用槐枝﹑蔥﹑椒煎湯洗拭﹐取前紙齊沓貼之﹔外另用油紙緋絹緊縛﹐周時取下近瘡紙一重﹐候紙取盡﹐則瘡全愈﹐其效如神﹐气虛膿多者尢宜。

黃蠟膏香油一兩﹐入胎發如梅大﹐熬消化﹐入白膠香﹑黃蠟各一兩溶化﹔入生龍骨﹑赤石脂﹑血竭末各一兩﹐攪勻候冷﹐瓷器收貯。每用捏作薄片貼瘡上﹐外以篛葉絹帛縛之﹐三日後翻過藥貼﹐以活血藥煎湯洗之﹐外亦妙。

瘡疥活血四物﹐樺皮首烏當歸連歸可飧﹔活血四物湯當歸﹑川芎﹑芍藥﹑生地各一錢半﹐桃仁九个﹐紅花一錢﹐蘇木八分﹐連翹﹑黃連﹑防風﹑甘艸各六分﹐水煎服。治諸疥瘡經久不愈。

樺皮散樺皮﹑枳殼各燒存性四兩﹐杏仁﹝水煮熟﹞﹐荊芥穗各二兩﹐炙甘艸五錢﹐爲末﹐每服二錢﹐溫好酒調下。治肺臟風毒﹑徧身瘡疥及癮疹瘙癢﹐兼治面上粉刺風刺。

何首烏散何首烏﹑荊芥﹑防風﹑蔓荊子﹑葳靈仙﹑蚵艸﹑甘艸各一兩﹐爲末﹐白湯調服二錢。治脾肺風毒﹐頭面徧身癬疥瘙癢及紫白癜風﹑肌肉頑麻等癥。

當歸飲當歸﹑白芍﹑川芎﹑生地﹑防風﹑荊芥﹑蒺藜各一錢﹐何首烏﹑黃﹑甘艸各五分﹐姜煎服。

治徧身疥癬﹐或腫或癢﹐或膿水浸淫或發赤疹﹐皆心血凝滯﹐內蘊風熱所發。

當歸丸當歸五錢﹐黃連一錢半﹐大黃二錢半﹐甘艸一兩﹐爲末﹐先以當歸熬成膏﹐和丸胡椒大。每一二十丸﹐食前米飲下﹐漸加至利爲度。治疥瘡血熱便祕及疹痘已出﹐聲啞喘急便祕等癥。

連歸湯黃連﹑當歸各一錢﹐連翹﹑黃芩各七分﹐甘艸三分﹔黑瘦人合四物湯﹐加大楓子﹐黃柏﹔肥白人加荊﹑防﹑羌活﹑白芷﹑蒼術﹐取其能勝濕也﹐稟受實者﹐合四物湯加大黃﹑芒硝﹐水煎服﹐治諸瘡痛。

瘡疥摩風一上﹐吳茱煎艸三黃硫黃任禿。

摩風散蛇牀子五錢﹐大楓子十四个﹐杏仁二十个﹐枯礬﹑樟腦各二錢﹐川椒﹑輕粉﹑水銀各三錢﹐雄黃一錢半﹐銀珠一錢﹐爲末﹐用烏油三兩﹐研勻爲丸彈子大﹐瓷器收貯﹐每用少許﹐呵洋徧擦之。治疥癬風癩﹐諸濕癢瘡及婦人陰蝕瘡﹐漆瘡火丹﹐諸般惡瘡。

一上散雄黃三錢半﹐寒水石﹑白膠香﹑黑狗脊﹑蛇牀子各一兩﹐枯礬﹑黃連各五錢﹐吳萸﹑硫黃各三錢﹐斑蝥十四个﹐爲末。先以湯洗去瘡痂﹐然後用臘月豬油調手掌心擦熱﹐鼻中嗅二三次卻擦上﹐一擦卽愈。治濕疥腫痛﹐作癢臭爛。

吳茱萸散吳萸﹑白礬各二錢﹐寒水黃石二錢﹐蛇牀子三錢﹐黃柏﹑大黃﹑硫黃﹑輕粉各一錢﹐檳榔一个﹐樟腦五分﹐爲末﹐香油調敷。治幹疥及春月發者﹐宜此開郁爲主。

剪艸散寒水石﹑蕪荑各二錢﹐剪艸﹑枯礬﹑吳萸﹑黃柏各一錢﹐蒼術﹑濃朴﹑雄黃各五分﹐蛇牀三錢﹐輕粉一錢﹐爲末﹐香油調敷。治沙疥。

三黃散黃連﹑黃芩﹑大黃各三錢﹐蛇牀子﹑寒水石各三兩﹐黃丹五分﹐白礬一錢﹐輕粉﹑白芷﹑無名異﹑木香各少許﹐爲末。須先洗刺破﹐油調敷之。治膿窠瘡﹐退熱消腫止痛﹐幹膿結痂。

硫黃餅礬制硫黃一兩﹐爲末﹐用水調成餅﹐貼瓷器碗底﹐覆轉﹐用蘄艾一兩﹐川椒三錢﹐爲末﹐火燃燻幹硫黃﹐臨用先以柳﹑桃﹑桑﹑槐﹑楮五枝煎湯洗拭﹐然後用麻油調硫黃末搽之。治虫瘡及冷瘡﹐喜就火炙湯泡者。抑考退熱﹐治幹癢出血﹐須用芩﹑連﹑大黃﹐或松香﹑樟腦﹔退腫止痛﹐須用寒水石﹑白芷﹔止癢殺虫﹐用狗脊或蛇牀子﹑枯礬﹔殺虫用蕪荑﹑水銀﹑硫黃﹐甚者加藜蘆﹑斑蝥﹔幹膿用無名異﹑松皮炭﹔頭瘡﹐加黃連﹑方解石﹔腳上用黃柏﹔陰囊用吳萸﹔紅色用黃丹﹔靑色用靑黛﹔喜就火﹐與熱湯﹐用硫黃﹔濕瘡﹐用香油調﹔幹瘡﹐用豬油調。

頑癬浮萍爲君頑癬丸浮萍﹑蒼術﹑蒼耳各一兩﹐苦參一兩半﹐黃芩五錢﹐香附二錢半﹐爲末﹐酒糊爲丸﹐白湯下。

古萍蛇丸浮萍半斤﹐烏梢蛇三錢﹐爲末﹐蜜丸重六錢。三日服一丸﹐用風藥洗身上﹐隨量將酒嚼下﹐取汗﹐九日服三丸﹐大麻風癬亦效﹐忌鹽。

血風馬莧可覓。

大馬齒膏馬齒莧焙漧五錢﹐黃丹﹑黃柏﹑枯礬﹑兒茶各三錢﹐輕粉一錢﹐爲末﹐生桐油調攤油紙上﹐用蔥﹑椒煎湯﹐洗淨患處貼之。治兩足血風瘡﹐並兩足背風濕瘡﹐痛癢至骨者效。

癩風初起吐下﹐醉仙再造莫遲疑﹕醉仙散胡麻子﹑牛蒡子﹑蔓荊子﹑枸杞子各一兩﹐俱炒紫色﹐白蒺藜﹑苦參﹑栝蔞根﹑防風各五錢﹐輕粉四錢﹐爲末。每一錢﹐甲﹑午﹑晚各茶淸調服﹐服後五七日間﹐先於牙縫內流出臭涎﹐渾身覺疼﹐昏悶如醉﹐後利下臭屎﹐膿血爲效﹐量大小虛實服之﹐治大風病徧身癮疹瘙癢麻木。或去輕粉﹐量體加芩﹑連﹐可調理餘毒。

再造散大黃﹑皂刺各一兩﹐白牽牛六錢﹐郁金五錢﹝一方無此二味﹞﹐爲末。每五錢或二錢﹐五更酒調﹐面東服之﹐當日利下惡物﹐或膿或虫。如虫嘴黑色是多年﹐赤色是近日﹐數日後又進一服﹐去虫積盡乃止。大治癩風惡疾。

大麻紫雲補瀉﹐參蛇蠲痺換肌骨。

大麻風丸苦參三斤﹐羌活﹑獨活﹑白芷﹑白蘞﹑白蒺藜﹑天花粉﹑何首烏各四兩﹐皂刺﹑當歸各半斤﹐爲末﹐用皂角五斤切細﹐溫水浸五日﹐去渣﹐慢火熬成膏﹐和丸梧子大。每百丸﹐空心溫酒下。治大麻風﹐初起徧身瘡點五色﹐不知痛癢﹐手足麻木等癥。

紫雲風丸何首烏四兩﹐五加皮﹑僵蠶﹑苦參﹑當歸各二兩﹐全蠍一兩半﹐牛蒡子﹑羌活﹑獨活﹑白芷﹑細辛﹑生地﹑漢防己﹑黃連﹑芍藥﹑蟬蛻﹑防風﹑荊芥﹑蒼術各一兩﹐爲末﹐煉蜜或酒糊丸梧子大。每七十丸﹐溫酒米飲任下。治血分受濕﹐徧身發紫血﹐痛癢有虫。若白水﹐則爲天瘡﹐乃此類之輕者。

補气瀉營湯升麻﹑連翹各六錢﹐蘇木﹑當歸﹑黃連﹑黃﹑全蠍﹑地龍各三分﹐黃芩﹑生地各四分﹐人參二分﹐甘艸一分半﹐桔梗五分﹐桃仁三枚﹐水﹑酒各半﹐煎減半﹐入麝香少許﹐胡桐淚一分﹐虻虫﹑水蛭各三枚﹐白豆蔻二分﹐再煎熱服﹐或爲丸亦好。治大風滿面連頸極癢﹐眉脫鼻崩膚敗﹐宜辛溫散血﹐甘溫補气﹐兼瀉胃熱心火以止癢﹐補肺以升陽﹐外用鍼砭去惡血。忌酒﹐面﹑生冷物。

活神丹羌活﹑玄參﹑當歸﹑熟地各等分爲末﹐蜜丸梧子大。每五十丸﹐空心白湯下。大風病血虛者可常服之。

加味苦參丸苦參一斤﹐防風﹑荊芥﹑蒼耳子﹑胡麻子﹑皂刺各十兩﹐蔓荊子﹑牛蒡子﹑黃荊子﹑枸杞子﹑何首烏﹑禹餘糧﹑蛇牀子各三兩﹐白芷一兩半﹐爲末﹐用皂角煎膏和丸梧子大。每五十丸﹐茶酒任下。

治大風瘡及諸風赤白癜風。

單苦參酒苦參半斤洗銼淨碎﹐將絹袋兜﹐浸酒二埕﹐春冬浸一月﹐秋夏浸十日。每飲一小盅﹐日三次。

大能消一切風熱瘡毒﹐理脾補心養气﹐瘡科聖藥﹐如酒盡以苦參曬榦爲末﹐酒糊丸服尢妙。

三蛇丹土桃蛇﹐烏梢蛇﹑白花蛇各一條﹐苦參四兩﹐爲末﹐用皂角煎膏﹐爲丸梧子大。每六七十丸﹐煎防風通聖散下﹐粥飯壓之﹐日三服﹐三日一洗乃安。治大風手足麻木﹐發脫眉落﹐徧身瘡疹瘙癢﹐一切疥癬風痰皆效。

白花蛇丸白花蛇一條﹐當歸二兩﹐川芎﹑白芍﹑生地﹑防風﹑荊芥﹑酒芩﹑連翹﹑胡麻子﹑何首烏﹑升麻﹑羌活﹑桔梗各一兩﹐爲末﹐將浸蛇酒﹐和水打﹐糊丸梧子大。每七十丸﹐茶淸下。治頭面手足白屑瘡癢﹐皮膚皴燥。

蠲痺散羌活﹑獨活﹑皂刺﹑白芷各五分﹐當歸﹑白術各一錢半﹐赤芍一錢﹐土茯苓五錢﹐水煎服。治癩風肢節拳攣﹐宜此養血祛風。

換肌散烏梢蛇﹑白花蛇﹑地龍各三兩﹐細辛﹑白芷﹑天麻﹑蔓荊子﹑當歸﹑苦參﹑威靈仙﹑荊芥穗﹑甘菊花﹑紫參﹑沙參﹑木賊﹑不灰木﹑炙甘艸﹑沙苑蒺藜﹑天門冬﹑赤芍﹑定風艸﹑何首烏﹑石菖蒲﹑胡麻子﹑艸烏﹑蒼術﹑川芎﹑木鱉子各一兩﹐爲末﹐每五錢﹐溫酒服。治癩風年深不愈﹐以致眉髮脫落﹐鼻梁崩損﹐重者方可服之。

換骨丸苦參﹑浮萍各一兩半﹐大黃﹑槐花﹑白芷﹑川芎各一兩二錢﹐蒼術一兩﹐乳香﹑沒藥﹑沈香﹑木香各三錢﹐麝香五分﹐爲末﹐用麻黃五斤﹐煎膏和丸彈子大﹐每一丸﹐臨臥溫酒化下﹐忌風二三日。兼治一切疥癬風疾。一方去蒼﹑麝﹐加當歸﹑防風﹑甘松﹑白花蛇尢妙。

淩霄花散淩霄花五錢﹐蟬蛻﹑地龍﹑僵蠶﹑全蠍各七枚﹐爲末﹐每二錢﹐溫酒調服。服後於浴室中﹐住在湯內一時許﹐服藥則效。治諸癩風癥。

浴癩方用桃﹑柳﹑桑﹑槐﹑楮五枝各一斤﹐煎濃湯一桶先蒸﹐候半溫﹐坐桶內平頸項浸洗一日﹐一月洗兩次﹐極妙﹐一切瘡疽亦效。

楊梅輕減通聖丸﹐搽洗何須幾遭﹗加減通聖散防風﹑白鮮皮﹑赤芍﹑連翹﹑黃芩各八分﹐牛蒡子一錢﹐金銀花三分﹐山梔﹑歸尾各五分﹐荊芥﹑槐花各四分﹐僵蠶﹑甘艸各二分﹐水煎服。如初起便祕加酒大黃一錢半﹔便難加皂子三分﹔胃弱食少加白術一錢﹐陳皮﹑半夏各五分﹔頭上多加川芎八分﹐薄荷一分﹔下部多加牛膝﹑黃柏各四分﹕徧身多加木通﹑桔梗﹑地骨皮各六分﹔心火加黃連﹑腎火加玄參各四分﹔气虛加參﹑﹐血虛加熟地﹐各六分﹔久虛便利加硬飯五錢。

加減通聖丸卽前方共半斤﹐再加苦參半斤﹐爲末﹐酒糊或蜜丸梧子大。每七十丸﹐空心米飲溫酒任下。

搽藥杏仁十四粒﹐鍼桃火上燒半生半熟﹐輕粉一錢﹐片腦二釐﹐爲末﹐豬膽汁或香油調搽。不畏痛者加膽礬三分﹐摩風膏亦好。

洗藥土地骨皮﹑荊芥﹐苦參﹑細辛各五錢﹐煎湯先蒸﹑後洗﹐徧身出汗爲效。如洗務要湯寬﹐浸洗良久方佳。

楊梅重多化毒散﹐吹藥限定三日。

化毒散生大黃一兩解熱毒﹐穿山甲五錢﹝虛者三錢﹞解毒﹐僵蠶三錢去風﹐蜈蚣一條去虫﹐歸尾五錢破血﹐爲末﹐每二錢酒調﹐日二服。

吹藥黑鉛八分溶化﹐入水銀一錢﹐同結成餅﹐銀珠一錢半炒﹐明礬﹐雄黃各一錢﹐爲末﹐棗肉搗勻﹐分作六丸﹐每用一丸﹐放火籠內﹐令病患以巾包頭﹐口吹﹑眼看其藥丸﹐待煙盡則止。當日早﹑午﹑晚各吹一丸﹐次日早﹑午吹二丸﹐第三日只早吹一丸。吹後三五日﹐或口流涎﹐以黃連﹑綠豆煎湯解之﹔又服化毒散三日﹐後以加減通聖散﹑丸調理斷根。

皂刺皂根﹐頑癬筋疼可祛﹔皂刺丸皂刺一兩﹐桑寄生﹑何首烏﹑石楠藤﹐白蒺藜﹑五加皮﹑地骨皮﹑白鮮皮各七錢﹐艸烏﹑枸杞﹑牛蒡子﹑歸尾﹑五靈脂﹑蔓荊子﹑胡麻子﹑防風﹑苦參﹑虎脛骨﹑地龍﹑京墨﹑木鱉﹑天花粉各五錢﹐白膠香﹑乳香﹑沒藥各三錢﹐痛甚加麝一字﹐爲末﹐麵糊爲丸梧子大。每五十丸﹐硬飯湯下﹐日二次﹐服兩月斷根。

忌狗肉﹑魚鮏﹑房事。治遠年楊梅癰癬頑瘡﹐筋骨疼痛。

皂根丸當歸二兩﹐黃一兩半﹐人參﹑蘄艾各一兩﹐麻黃五錢﹐皂角樹根皮四兩﹐爲末﹐蜜丸梧子大。

每五十丸﹐土茯苓煎濃湯送下。治楊梅風毒。

仙糧象牙﹐大楓癰漏如失。

仙遺糧湯土茯苓一兩﹝幹者七錢﹞﹐防風﹑木瓜﹑木通﹑薏苡仁﹑白鮮皮﹑金銀花各五分﹐皂子四分﹐水煎﹐空心日三服。治楊梅風毒及誤服輕粉﹐以致癱瘓﹐筋骨疼痛﹐不能動履﹐或壞肌傷骨者﹐服此除根﹐永無後患﹔凡患下疳瘡者﹐宜此預防之。如气虛加參﹑﹔血虛加芎﹑歸﹑熟地﹑牛膝﹔肺熱去土茯苓﹐倍薏苡仁﹑金銀花。

仙遺糧丸土茯苓一手﹐防風﹑木通﹑薏苡仁﹑防己﹑白茯苓﹑金銀花﹑木瓜﹑白鮮皮﹑皂刺各五錢﹐白芥子四錢﹐當歸身七錢﹐爲末﹐蜜丸﹐或浸酒服。忌生冷﹑魚雞﹑煎炒﹑茶酒﹑房室十餘日。治楊梅瘡後腫塊成癰。如虛弱者﹐加人參五錢甚妙。

單仙遺糧丸一味爲末﹐蜜丸梧子大。每五十丸﹐川椒煎湯下。治楊梅瘡﹐或鼻崩眉落﹐筋緩骨拳者﹐皆效。

象牙丸象牙三錢﹐鱉甲﹑皮各一个﹐爲末﹐棗肉丸櫻桃大。每一丸﹐空心小便化下。服七日後﹐仍用三味爲末﹐豬膽汁調敷。治楊梅瘡成漏。

大楓丸大楓子肉半斤﹐荊芥﹑當歸﹑苦參各一兩半﹐羌活﹑獨活﹑防風﹑蟬蛻﹑全蠍各一兩﹐爲末﹐用大楓子殼煮汁﹐和晚米糊丸梧子大。每百丸﹐日三次﹐溫酒下。但大楓子性熱﹐燥痰傷血﹐服多病愈失明﹐用者愼之。

取輕粉法用開口順椒﹐每空心以土茯苓煎湯吞下三十粒﹐卽利輕粉於椒內﹐從大便出﹐洗起川椒﹐服至椒內無輕粉乃止。

治天瘡方用野菊花﹑棗木根煎湯洗﹐洗後用防風通聖散同蚯蚓泥爲末﹐略炒﹐蜜調敷之極妙﹔或只用黃柏﹑滑石爲末﹐油調敷之。如從肚皮上起者﹐裏熱發外﹐宜內服防風通聖散加減。

提疔賽全﹐外治十種有三﹔提疔錠子雄黃﹑朱砂各三錢﹐靑鹽﹑砒霜﹑白丁香﹑輕粉﹑斑蝥各一錢半﹐蟾酥﹑麝香各一兩﹐蓖麻子二十粒﹐爲末﹐用黃蠟溶化﹐和丸梧子大﹐撚作錠子。用鍼刺破疔頭﹐放一錠於疔上﹐又刺四邊五七下﹐令惡血出爲妙﹐卻用水粉膏貼之﹐內服賽命丹。治疔瘡危篤發昏﹐兼治瘰。

賽金丹用明礬四兩溶化﹐入黃丹二兩﹐銀釵攪之﹐慢火熬令紫色。先以鍼周回挑破﹐用津液調敷數度﹐無令瘡幹﹐其疔卽潰﹔如不潰﹐入信石一錢﹐雄黃﹑砂各五分﹐帖之卽潰。治一十三種疔瘡。

追疔保生﹐接命奇功第一。

追疔湯羌活﹑獨活﹑靑皮﹑防風﹑黃連﹑赤芍﹑細辛﹑甘艸節﹑蟬蛻﹑僵蠶﹑獨腳蓮各五分﹐先將澤蘭葉﹑金銀花﹑金綫重樓各一錢﹐生薑擂酒或擂水﹐入酒熱服﹐然後用生薑十片﹐水酒各半﹐煎前藥熱服﹐衣覆取汗。如有膿﹐加首烏﹑白芷﹔要利加靑木香﹑大黃﹔在腳加木瓜。病減後﹐前藥加大黃二錢以去餘毒。

保生錠子蟾酥三錢﹐雄黃二錢﹐爲末﹐用靑桑皮二兩同搗如泥﹐爲丸六分重﹐撚作錠子﹐朱砂爲衣﹐陰漧。如疔瘡﹐用冷蔥湯磨服八分﹐仍用冷蔥湯漱口咽下﹔外用﹐鍼刺開疔頭﹐將錠子一分塡入疔內﹐被蓋出汗﹐二日爛出卽愈。如背發﹐亦用冷蔥湯磨服﹐再磨二分敷患處﹐被蓋出汗﹐其患卽愈。體虛淸貴及婦人胎前產後毒淺者最宜。

蟾肝丸端午日取蟾肝一具﹐入雄黃五錢﹐搗丸綠豆大﹐朱砂爲衣。每三丸﹐蔥酒下﹐善能發汗解毒﹔如痘疹不出﹐用胡荽酒下最妙。

賽命丹蟾酥﹑朱砂﹑雄黃﹑膽礬﹑血竭﹑乳香﹑沒藥各三錢﹐蜈蚣﹑麝香各五分﹐細辛﹑全蠍﹑蟬蛻﹑穿山甲﹑僵蠶﹑牙皂各六錢﹐白礬用信少許同枯﹝去信不用﹞﹐片腦各五分﹐爲末﹐端午日用酒糊丸綠豆大。

每三丸﹐用蔥酒一小盅下﹐被蓋出汗﹐或吐或不汗﹐再進一丸。服後喫白粥調理﹐忌黃瓜﹑水茄一切動風之物。

治癰疽發背﹑疔瘡乳癰﹑魚口便毒﹐一切無名腫毒及小兒臍風亦效﹐賽飛龍奪命丹。

一撚金卽前賽命丹爲末﹐每服二三分﹐溫酒調下。如服賽命丹後﹐毒未盡起﹐再用此末催之。惟疔瘡服此藥後﹐身涼者卽死。

治疔單方蒼耳艸一握﹐生薑四兩﹐同搗爛﹐入生頭酒一碗﹐去渣熱服﹐大汗卽愈﹔或以綠豆﹑野菊花爲末﹐酒調飲醉睡﹐覺痛定熱除。外用蒼耳根莖苗子燒灰爲末﹐醋泔或靛調塗疔上﹐毒根卽出。山鄕疔腫初起﹐緊急無賽命丹者﹐用此更快。又或無蒼耳處﹐用烏葉搗汁一二碗頓服﹐得大便利爲妙﹐冬月用根研水服之﹐以利爲度﹐食災牛馬患者﹐尢效。

五聖湯大黃﹑金銀花﹑甘艸各一兩﹐栝蔞一个﹐皂刺二兩﹐每用生薑一兩﹐酒煎服。一方去皂刺﹐加當歸﹑赤芍﹑枳殼﹐治一切疔腫癰疽﹐初覺憎寒頭痛。

蜂蛇散土蜂房一窠﹐蛇蛻一條﹐共入罐中鹽泥固濟﹐火存性﹐爲末﹐每一錢﹐空心酒調服﹐少頃腹中大痛﹐痛止疔瘡化爲黃水。體實者﹐後服五聖湯。

折傷損內﹐雞鳴花蕊﹝石﹞堪消﹔雞鳴散大黃一兩﹐桃仁七粒﹐歸尾五錢﹐酒煎﹐五更雞鳴時服﹐取下惡血卽愈。治墜壓傷損﹐瘀血凝積﹐痛不可忍。若气絕不能言者﹐急以小便灌之卽蘇。

花蕊石散硫黃四兩﹐花蕊石一兩﹐爲末﹐入瓦罐內鹽泥固濟﹐曬漧﹐安四方磚上﹐以炭火自巳午時至經宿﹐候冷取出研細﹐瓷罐盛之。如一切金刀及打撲身體出血者﹐急於傷處糝藥﹐其血化爲黃水。如內傷血入臟腑﹐熱煎童便﹐入酒少許﹐調服一錢立效。如牛觸腸出不損者﹐急送入﹐用桑白皮或白麻爲綫﹐縫合肚皮﹐縫上糝藥﹐血止立活﹐並不得封裹瘡口﹐恐作膿血﹔如瘡幹以津液潤之﹐然後糝藥。如婦人產後敗血不盡﹐惡露奔心﹐胎死腹中﹐胞衣不下﹐並用童便調服。

單人中白散火醋淬爲末﹐每五分﹐酒調服。治閃挫跌撲傷骨極重者。

折傷見紅﹐歸須蚌霜可窒。

當歸須散歸尾一錢半﹐紅花八分﹐桃仁七分﹐甘艸五分﹐赤芍﹑烏藥﹑香附﹑蘇木各一錢﹐官桂六分﹐水﹑酒各半煎﹐空心服。治打撲以致气凝血結﹐胸腹脇痛﹐或寒熱。如挫閃气血不順﹐腰脇痛者﹐加靑皮﹑木香﹔脇痛﹐加柴胡﹑川芎。

古蚌霜散蚌粉﹑百艸霜各等分爲末﹐每一二錢﹐糯米飲調服﹐側柏枝研汁尢效。治傷損大吐血﹐或因酒食飽﹐低頭掬損吐血過多﹐並血妄行﹐口鼻俱出﹐但聲未失者皆效﹔如鼻衄﹑舌衄及灸瘡出血﹐並用幹糝立止。

古烏附湯烏藥一錢﹐香附二錢﹐甘艸三分﹐爲末﹐淡鹽湯調服。治跌撲吐衄不止﹐又能調中快气﹐治心腹刺痛。

定痛應痛稱陣王﹐乳香定痛散乳香﹑當歸﹑白術各二錢﹐白芷﹑沒藥﹑甘艸﹑羌活﹑人參各一錢﹐爲末﹐每二錢﹐溫酒並童便調服。治打撲墜墮傷損一切疼痛。如血虛者﹐去羌﹑參﹐加川芎﹑芍藥﹑生地﹑牡丹皮。

應痛丸艸烏八兩﹐生薑﹑生蔥各一斤﹐同搗淹兩宿﹐焙蒼術﹑破故紙﹑骨碎補各八兩﹐穿山甲﹑小茴各六兩﹐爲末﹐酒糊丸梧子大。每五十丸﹐溫酒米飲任下﹐忌熱物。治折後爲四气所侵﹐手足疼痛。

陣王丹大黃一兩﹐鍛石六兩﹐同炒灰紫色爲度﹐去火毒﹐篩過﹐敷傷處立效。一方加小兒發灰﹑乳香﹑沒藥﹑蒲黃各少許﹐爲末﹐用未開眼老鼠子和藥搗爛﹐陰榦爲末﹐不問刀箭出血﹐木石損傷﹐敷之如神﹐且免破傷風癥。

夾骨接骨見醫術。

夾骨法小蛤蟆四五个﹐皮硝三分﹐生薑一兩﹐酒糟一碗﹐腫者加紅內消﹐同搗爛﹐敷手足折傷之處。

一方用綠豆粉一味﹐炒令紫色﹐以熱酒同熱醋調敷損處﹐用竹紙蓋貼﹐將杉木皮或桑皮二片夾定﹐其效如神。

小曲散小麥曲﹑鍋煤各五分﹐狗頭骨﹑乳香﹑五倍子各一分﹐爲末﹐用熱酒調敷痛處﹐不可敷破處。

重者加天靈蓋少許尢妙﹔爛者只用鳳尾艸一味搗爛敷之﹐或以此艸煎湯洗亦好。

接骨紫金丹土鱉﹑自然銅﹑骨碎補﹑大黃﹑血竭﹑歸尾﹑乳香﹑沒藥﹑硼砂各等分爲末﹐每八釐﹐熱酒調服﹐其骨自接。治跌打骨折﹐瘀血攻心﹐發熱昏暈及瘀血自下﹐吐血等癥。如遇經事不調﹐每服加麝七釐卽通。

接骨丹乳香﹑沒藥各五錢﹐自然銅一兩﹐滑石二兩﹐龍骨﹑赤石脂各三錢﹐麝香一字﹐爲末﹐用好酒三碗煮幹﹐就炒燥爲末﹐代黃蠟五錢爲丸彈子大。每一丸酒煎﹐用東南柳枝攪散熱服。若骨已接﹐去石脂﹑龍骨﹐臨臥含化一丸亦妙。

麻藥方牙皂﹑木鱉﹑紫金皮﹑白芷﹑半夏﹑烏藥﹑土當歸﹑川芎﹑川烏各五兩﹐艸烏﹑小茴﹑坐拿艸﹑酒煮熟各一兩﹐木香三錢﹐傷重手近不得者﹐更加坐拿艸﹑艸烏及蔓陀蘿花各五錢﹐並無制﹐爲末。諸樣骨碎骨折出白窩者﹐每服二錢﹐好紅酒調下﹐麻倒不識痛處﹐或用刀割開﹐或剪去骨鋒﹐以手整頓骨節歸原﹐用夾夾定﹐然後醫治﹔如箭鏃入骨不出﹐亦可用此麻藥﹐或鉗出﹐或鑿開取出﹐後用鹽湯或鹽水與服﹐立醒。

斗齒方點椒五錢﹐天靈蓋﹑紅內消﹑白芷各二錢﹐爲末﹐齒動糝上卽安﹔或已落有血絲未斷者﹐亦可糝藥齒齦間斗之。

接指方眞蘇木爲末﹐敷斷指間接定﹐外用蠶繭包縛完固﹐數日如故﹐亦治刀矢所傷者。

破傷開關定搐﹐蜈蠍星風及二烏﹔蜈蚣散蜈蚣二條﹐江鰾三錢﹝無江鰾以全蠍代之﹞﹐爲末﹐每一錢﹐防風﹑羌活煎湯調服。治破傷風搐搦角弓反張﹐外用擦牙或吹鼻亦好。如表解不已傳入裏者﹐當服江鰾丸。

單全蠍散蠍梢七个爲末﹐熱酒調服。凡患破傷風癥﹐非此不除。

古星風散南星﹑防風各等分爲末。如破傷及金刃傷﹑或打撲內有損傷﹐以藥末敷傷處﹐然後以溫酒調下一錢﹔如牙關緊急﹑角弓反張及打傷欲死﹐但心頭微溫者﹐以童便調灌二錢﹐並進二服﹔如癲犬咬﹐先以口含漿水洗拭﹐糝之﹐更不作膿大效。蓋南星爲防風所制﹐服之不麻。

二烏丸生川烏﹑白芷﹑天麻各二錢﹐生艸烏﹑雄黃各一錢﹐爲末﹐酒糊丸梧子大。每十丸﹐溫酒下。

治破傷風﹐角弓反張﹐牙關緊急。

烏蛇散烏梢蛇六錢﹐麻黃一兩﹐艸烏﹑漧薑﹑附子﹑川芎﹑白附子﹑天麻各五錢﹐蠍梢二錢半﹐爲末。

每一錢﹐熱酒調﹐日三服。治破傷風及洗頭風。

破傷止血定疼﹐蠐螬魚膠與甲質。

蠐螬酒破傷初覺有風時﹐急取熱糞堆內蠐螬虫一二个﹐用手捏住﹐待虫口中吐些小水﹐如緊急只煎去尾﹐將腹內黃水抹瘡口﹐再滴些小入熱酒內飲之﹐身穿濃衣﹐片時瘡口覺麻﹐兩脇微汗﹐風出立效﹐虎咬亦宜。

魚膠散魚膠燒存性﹐爲末﹐入麝香少許﹐每二錢﹐熱酒米飲任下﹐亦可溶化外敷。治破傷風﹐口噤彊直。

朱砂指甲散人手指甲燒存性六錢﹐朱砂﹑南星﹑獨活各二錢﹐爲末﹐分作三服﹐熱酒調下。治破傷風手足顫掉不已。

表熱瓜石小芎﹐而半表無汗審羌楡﹔瓜石湯栝蔞仁九錢﹐滑石一錢半﹐南星﹑蒼術﹑赤芍﹑陳皮各一錢﹐黃連﹑黃柏﹐黃芩﹑白芷各五分﹐甘艸二分﹐姜煎服。治破傷風發熱。

小芎黃湯川芎五錢﹐黃芩三錢﹐甘艸一錢﹐水煎服。治破傷風表熱。

羌麻湯羌活﹐麻黃﹑菊花﹑川芎﹑石膏﹑防風﹑前胡﹑黃芩﹑細辛﹑枳殼﹑茯苓﹑蔓荊子﹑甘艸各五分﹐白芷﹑薄荷各二分半﹐姜煎熱服。治破傷風半表半里無汗。

楡丁散地楡﹑紫花地丁艸﹑防風﹑馬齒莧各等分爲末﹐每三錢﹐溫米飲下。治破傷風半表裏﹐頭微汗﹐身無汗﹐不可發汗者宜此。

裏實江鰾大芎﹐而髒和養血兼防術。

江鰾丸野鴿糞﹝炒﹞﹑江鰾﹝燒﹞﹑僵蠶各五分﹐雄黃一錢﹐蜈蚣二條﹐天麻一錢﹐爲末﹐分作二分﹕將一分燒飯爲丸梧子大﹐朱砂爲衣﹔將一分加巴霜二分半﹐飯爲丸。每用朱砂藥二十丸﹐加巴霜藥一丸﹐二服加二丸﹐至便利爲度﹔再服朱砂藥﹐病愈卽止。治破傷風驚而發搐﹐臟腑祕澀﹐邪在裏者﹐宜此下之。

大芎黃湯川芎一錢﹐大黃﹑羌活﹑黃芩各二錢﹐水煎服。治破傷風二便祕赤﹐自汗不止。

養血當歸地黃湯當歸﹑川芎﹑生地﹑芍藥﹑本﹑防風﹑白芷各一錢﹐細辛少許﹐水煎服。治病久气血漸虛﹐邪气入胃﹐宜此養血榮筋。

白術防風湯白術﹑黃各二錢﹐防風四錢﹐水煎溫服。治破傷風發表過多﹐臟腑和而自汗不止者宜。

通用忍冬﹐或丸或散﹔忍冬藤湯﹑丸忍冬藤五兩﹐甘艸節一兩﹐或加黃﹑當歸各五兩尢妙﹐入砂鍋內﹐水二碗慢火煎至一碗﹐入酒一大碗煎數沸﹐作三次溫服﹐一日夜喫盡﹐如病重一日夜服兩劑﹐俟大小腸通利爲藥力到。外用忍冬藤連花葉木杵搗爛﹐入酒少許﹐敷瘡四周﹐畱中以泄毒瓦斯。治一切癰毒外發內疽﹐及婦人乳癰﹐常服托裏消毒。一方用忍冬根藤花葉置罐內﹐以酒浸之﹐糠火煨一宿﹐取出曬漧﹐入甘艸少許﹐爲末﹐酒糊丸梧子大。每百丸﹐溫酒米飲任下。消渴後﹐宜服此藥預防發癰﹐亦主痔漏。

槪施黃蠟﹐加礬加蔥。

蠟礬丸黃蠟二兩溶化待溫﹐入明礬末四兩和勻﹐眾手急丸梧子大。每三十丸﹐食前酒下﹐日二服。定痛生肌﹐護膜止瀉﹐消毒化膿及諸內癰﹐排膿托裏之功甚大﹔或金石補藥發疽﹐非此莫治。若徧身生瘡﹐狀如蛇頭者﹐每服百丸﹐大有神效﹔若蛇蠍及一切毒虫所傷﹐溶化熱塗患處﹐內更服之﹐其毒卽解。爲外科癰疽之要藥也。服至三四兩後﹐愈見其功。癰毒潰後服之甚穩﹐腸癰﹑瘰及內科心痛尢效。如漏瘡﹐用丸溶化﹐加雞﹑發灰末和勻成條﹐塞入漏孔。

蔥礬丸端午午時取明礬爲末﹐曬漧瓷器盛之。遇腫毒初起﹐用末三錢﹐和蔥白搗勻﹐酒調服﹐盡量一醉﹐或吐以茶壓之﹐或飯與蔥搗丸服亦可。外用礬末五錢﹐麝香一分﹐取蛤蟆腸肚和藥搗膏﹐敷瘡四圍﹐一日夜卽愈。治諸腫發背﹐一切惡瘡。

返魂﹝湯﹞旣可加減﹐赤芍﹑木通﹑白芷﹑何首烏﹑枳殼﹑小茴﹑烏藥﹑當歸﹑甘艸各五分﹐水酒各半煎湯﹐便隨癥用之。治血气逆於肉理﹝故令壅結﹞﹐癰疽﹝最宜調和榮衛﹞﹐但此方宜與內托十宣散相間用之﹐並加忍冬藤﹝最治內癰﹞﹐但當審其虛實﹐或通或補﹐補則用附子﹐通則用大黃。如不明虛實﹐則此方亦能通順﹐可無他變。惟流注加獨活﹐毒重加穿山甲﹑全蠍﹑蟬蛻﹑連翹﹐隨癥加減。

化毒﹝丸﹞仍要折衷。

大黃﹑牽牛﹑槐花﹑白芷﹑穿山甲﹑蜈蚣﹑僵蠶﹑全蠍﹑雄黃﹑朱砂﹑蟾酥﹑明礬﹑鉛丹各等分爲末﹐米糊丸梧子大﹐每八丸﹐蔥酒下。癰疽初起用之﹐發汗如神。

痛極乳香內服﹐口渴竹見效﹔乳香止痛散粟殼六兩﹐白芷三兩﹐炙甘艸﹑陳皮各二兩﹐沒藥﹑乳香各一兩﹐丁香五錢。每五錢﹐水煎服。治瘡腫疼痛不止。

竹葉黃湯淡竹葉﹑生地各一錢﹐黃﹑麥門冬﹑當歸﹑川芎﹑甘艸﹑黃芩﹑芍藥﹑人參﹑半夏﹑石膏各五錢﹐水煎服。治癰疽气血虛﹐胃火盛而作渴等癥。

潰甚聖愈作主﹐食少參收功。

聖愈湯生地﹑熟地﹑川芎﹑人參各五錢﹐當歸﹑黃各一錢﹐水煎服。治癰疽膿水出多﹐心煩睡臥不安﹐五心煩熱等癥。

人參黃湯人參﹑白術﹑陳皮﹑蒼術﹑麥門冬﹑當歸各五分﹐黃一錢﹐升麻六分﹐黃柏四分﹐神曲三分﹐水煎服。治潰後少食不眠﹐發熱等癥。

蒜豉灸以拔毒﹐隔蒜灸法先以濕紙覆上﹐立候紙先漧處爲瘡頭﹐記定﹐然後用獨蒜去兩頭﹐切中間三分濃﹐安瘡頭上﹐用艾炷於蒜上灸之﹐每五炷﹐換蒜再灸﹔如瘡大有十數頭作一處生者﹐以蒜搗爛攤患處鋪艾灸﹐蒜敗再換。治一切癰疽腫毒大痛﹐或不痛﹐或麻木。若痛灸到不痛﹐不痛灸至痛﹐其痛乃隨火而散﹐此拔引郁毒從治之法﹐有回生之功。若瘡色或白或紫不起發﹐不大痛不作膿﹐不問日期﹐最宜多灸﹐未成者消﹐已成者殺其大勢。

豆豉餅淡豆豉爲末﹐用唾津或漱口水和作餅如錢大﹐半分濃﹐置患處﹐以艾炷餅上灸之﹐餅漧又易。治癰疽腫硬不潰﹐潰而不斂﹐並一切頑瘡惡瘡﹐未成卽消﹐已成卽潰。不效者﹐气血虛敗也。

桑蔥熨以祛風。

桑枝灸法治發背不起發﹐不腐。用桑枝燃著吹息火焰﹐以火頭灸患處﹐日三五次﹐每次片時﹐取瘀肉腐動爲度﹔若腐肉已去﹐新肉生遲﹐宜灸四圍﹔陰瘡﹑瘰﹑流注﹑瘡﹐寒邪所襲久不愈者﹐尢宜用之﹐未潰則拔毒止痛﹐已潰則補接陽气﹔其陽證腫痛甚﹐或重如負石﹐初起用之﹐水出卽消﹔其經數日者﹐用之𨿽潰亦淺﹐且無苦楚。

蔥熨法生蔥搗爛炒熱﹐頻熨患處﹐至冷再換。治流注結核﹐骨癰鶴膝等證。先用隔蒜灸﹐余腫尙存﹐用此熨之﹐以助气血﹑行壅滯﹐其功甚大。又跌撲損傷﹐止痛消腫散血之良劑也。

洗毒肉汁易求﹐洗毒散蛇牀子﹑地骨皮﹑紫花地丁艸﹑麻黃﹑荊芥﹑防風﹑枯礬各三錢﹐蔥白三根﹐水三碗﹐煎至二碗﹐於無風處洗之。治諸般惡瘡﹐及風濕陰蝕瘡。

肉汁湯白芷﹑甘艸﹑羌活﹑蜂房﹑黃芩﹑赤芍﹑當歸各一錢﹐用豬蹄爪肉一斤煮汁﹐分二次去油花肉渣﹐方入前藥煎十沸﹐俟溫以絹蘸湯揩洗﹐惡血隨洗而下。忌風冷﹑婦人﹑貓﹑犬。治一切瘡疽有口。

點瘀鑪灰當審。

鑪灰膏用響糖鑪內灰一升半﹐風化鍛石一升炒紅﹐以竹箕盛貯﹐用滚湯三碗﹐慢慢淋自然汁一碗﹐銅鍋盛慢火熬如稀糊﹐先下巴豆末﹐次下蟾酥各二錢﹐白丁香末五分﹐炒鍛石一錢﹐攪勻﹐再熬如幹麵糊﹐取起俟冷﹐以瓷罐盛貯﹐勿令泄气。每用時以簪頭挑少許放指甲上研﹐口呵气﹐調勻如泥﹐將患處用鍼撥開﹐以藥點之。

治一切無名腫毒﹑惡瘡及外痔瘰﹑气粟﹐除癅點痣等癥﹐有膿者蹴﹐無膿者就散﹐惟好肉及眼上忌用。如點瘰﹐去蟾酥﹐加輕粉一錢﹔畏痛加乳香﹑沒藥各一錢﹔尋常消癅點痣﹐只用灰膏﹐不必加藥。

去惡散雄黃一錢﹐巴豆一个﹐同研如泥﹐入乳香﹑沒藥各末少許﹐又再研勻。如諸瘡毒有惡肉不能去者﹐每取少許點上卽去。

敷分陰陽﹐陰陽散赤芍生血止痛去風﹐白芷去風生肌止痛﹐石菖蒲和气行血﹑能破腫硬﹐五倍子消腫生肌﹐各二兩﹔獨活三兩﹐止風動血﹔紫荊皮五兩﹐破气逐血消腫。爲末﹐蔥酒或醋調敷。治癰疽腫毒流注。此藥平和﹐故曰陰陽。

抑陽散天花粉三兩﹐姜黃﹑白芷﹑赤芍各一兩﹐爲末﹐茶湯任調敷。治癰疽屬陽癥。

抑陰散艸烏二兩﹐白芷﹑赤芍﹑南星各一兩﹐肉桂五錢﹐蔥湯或熱酒調敷。治癰元气虛寒﹑腫不消散﹐或不潰斂﹐或筋攣骨痛﹐一切冷證神效。

雞血散用雄鷄剪去冠尖少許﹐倒提滴血瘡上﹐血盡再換﹐不過五六雞﹐痛止毒消﹐其瘡自愈。內以人參六兩﹐分作六次﹐盡日煎服。治癰疽屬陰證。

鐵箍散乳香﹑沒藥﹑大黃﹑黃柏﹑黃連﹑南星﹑半夏﹑防風﹑羌活﹑皂刺﹑木鱉子﹑栝蔞根﹑阿膠﹑甘艸節﹑艸烏各等分爲末﹐醋調成膏﹐砂鍋內火熬黑色﹐敷之﹐寒者熱用﹐熱者寒用。治癰疽腫痛﹑赤暈散漫﹐及諸般瘡癤。

鐵井欄芙蓉葉重陽前采﹐蒼耳葉端午前采﹐燒存性﹐爲末﹐蜜水調敷。一切腫毒背癰﹐以此藥圍定﹐不復拌開。

單巴豆膏巴豆炒焦﹐研如膏﹐須臨用制之﹐庶不漧燥。如發背中央肉死﹐塗之卽腐﹔未死﹐塗之生肌﹔惡瘡﹑瘡久不收斂﹐內有毒根﹐以紙撚蘸藥納入﹐根去卽斂﹔元气虛弱﹐或因克伐胃气﹐以致毒瓦斯散漫﹑中央肉死﹐急服大補之劑﹐中塗三四寸許﹐至五六日﹐赤黯之界自裂﹐紋如刀劃狀﹐中央漸潰﹔若脾气大虛﹐肉不知痛﹐急補脾胃﹐肉多復生。

單小粉膏用隔年小粉﹝愈舊者愈好﹞﹐不拘多少﹐入鍋炒之﹐初炒如餳﹐炒久則幹﹐成黃黑色﹐候冷爲末﹐陳米調﹐令稀稠得所﹐以瓷罐收貯。如一切癰疽發背無名腫毒﹐初發熱未破者﹐量所腫大小﹐用濃皮紙攤開﹐中剪一孔以泄毒瓦斯﹐粘貼卽如水冷﹐疼痛卽止﹐少頃﹐覺癢不得揭動﹐久則腫毒自消﹐其效如神。

單糯米膏揀盡糯米三升入瓷盆內﹐於端午前四十九日以冷水浸之﹐一日兩度換水﹐時以輕手淘轉﹐勿令米碎﹐至端午日取出﹐用絹袋盛之﹐風漧﹐每旋取少許炒黑﹐爲末﹐冷水調成膏﹐量瘡口大小貼之﹐絹帛包定﹐直候瘡愈爲度。若金瘡誤犯生水﹐瘡口作膿﹐急以此藥裹定﹐腫處已消﹐直至瘡愈﹔若癰疽毒瘡﹐初覺腫叱腮﹐並貼項下及腫處﹔若竹木簽刺入肉者﹐臨臥貼之﹐明日其刺出在藥內。若貼腫毒﹐幹卽換之﹐常令濕爲妙﹐惟金瘡水毒不可換﹐恐傷瘡口。

綫有三品。

上品錠子專治一十八種痔漏。紅礬二兩半﹐乳香﹑沒藥﹑朱砂各三錢﹐牛黃五分半﹐砂一錢熟﹑四分生﹐白信火一兩。

中品錠子專治翻花癭癅等癥。白礬三兩八錢半﹐乳香﹑沒藥各五錢半﹐朱砂三錢﹐牛黃七分半﹐砂五分熟﹑五分生﹐金信一兩半﹐火黑煙止﹐用淡淸煙。

下品錠子專治發背疔瘡等癥。紅礬三兩二錢﹐乳香六錢﹐沒藥五錢﹐朱砂三錢﹐牛黃四分半﹐砂二錢四分﹐半熟半生﹐白信三兩﹐火黑煙盡﹐半日取起用。各根據法制爲末﹐麵糊和勻﹐撚成錠子﹐看瘡漏大小深淺﹐插入錠子。如肉內黑色﹐勿上生肌散﹐直待黑肉去盡﹐方可上生肌散。若瘡無頭者﹐用太乙膏加後藥一粒貼之﹕白礬二兩﹐乳香三錢二分﹐沒藥三錢七分﹐朱砂四分﹐牛黃五分﹐白信二兩﹐火煙盡﹐半日取用﹐巴霜三錢﹐白丁香二錢半﹐姜黃三錢半﹐爲末。或唾津調敷﹐一日換三次﹐但瘡破插上前錠子。

通用靑金錠子銅綠三錢﹐靑礬﹑膽礬﹑輕粉﹑砒霜﹑白丁香﹑苦葶藶各一錢﹐片腦﹑麝香各少許﹐爲末﹐麵糊﹐或煉蜜加白芨末爲錠子如麻黃大﹐二三寸長﹐看瘡口深淺插入﹐疼者可治﹐不痛者不治。如開瘡口用生砒﹔去死肉用砒﹔生好肉﹐去砒加枯礬。

取久疽久痔漏中朽骨法用烏骨雞脛骨﹐以信石實之﹐鹽泥固濟﹐火通紅﹐地上出火毒﹐取骨爲末﹐飯丸如粟米大﹐以皮紙撚送入竅內﹐外用膏藥封之﹐其骨自出。

取膿射膿透膿﹐隔皮取膿法驢蹄肉焙﹐蕎麥粉炒各一兩﹐白鹽五錢﹐艸烏四錢﹐爲末﹐水調作餅﹐慢火炙微黃色﹐去火毒﹐爲末﹐醋調成膏﹐攤濃紙上貼患處。水自毛孔而出﹐其腫自退﹐諸般腫毒皆效。

射膿法枯礬﹑黃丹各一錢﹐砒霜五分﹐爲末﹐麵糊爲丸﹑撚作錠子﹐每用粘藥於頭欲出處﹐以膏貼之自潰。治諸瘡癤膿水已成﹐卽當鍼開﹐夾出陳臭惡瘀﹐若惡瘀不出﹐須當用此藥以射其膿。

又方用陳壞米一錢﹐砂五分﹐白丁香二十一粒﹐爲末﹐粳米粥丸粳米大。每用一丸粘瘡上﹐以膏貼之﹐其膿自潰。

透膿散蠶繭一个﹐燒灰酒調服﹐卽透一个瘡口﹔若用兩三个﹐卽透兩三个瘡口﹔或用黃蠟作小丸服之﹐俱不可多服。治諸癰瘡及附骨疽不破者﹐不用鍼刀﹐一服卽破。

生肌完肌平肌。

生肌定痛散乳香﹑沒藥﹑龍骨﹑朱砂﹑雄黃各一錢﹐血竭﹑兒茶﹑海螵蛸各二錢﹐赤石脂五錢﹐白芨﹑白蘞各一錢半﹐片腦一分﹐或加天靈蓋一錢﹐爲末糝之。外貼膏藥﹐生肌住痛如神。

生肌長肉膏龍骨三錢﹐白芷二錢半﹐血竭二錢﹐黃丹﹑辰砂各五錢﹐石膏一兩﹐樟腦少許﹐爲末﹐先將黃蠟一兩溶化﹐入香油少許﹐然後入藥未攪勻得所﹐撚成條子塞瘡口內﹐肌肉自長。如痛甚加乳香﹐沒藥各二錢。

完肌散澱粉﹑枯礬﹑黃連﹑乳香﹑龍骨各二錢﹐黃丹﹑輕粉各一錢﹐爲末糝之。

平肌散狗頭骨﹐露蜂房﹑男頭髮各燒存性一錢﹐桑白皮五分﹐麝香﹑輕粉各少許﹐爲末﹐津液調敷。

治漏瘡及一切漏經久不合。

易簡方端午日采一去半含花蕊﹐量入古墳內﹑舊屋脊上﹐舊舡底上三樣鍛石﹐搗爛陰榦爲末﹐幹糝﹐幹者麻油調搽﹐不問金刃﹑跌撲﹑狗咬﹑湯火所傷﹐神效。

斷血金毛無蹤。

斷血藥金毛狗脊一兩﹐明礬三錢﹐血竭少許﹐爲末糝上﹐其血卽止。

又方寒水石﹑花蕊石﹑龍骨﹑黃丹﹑沒藥各五錢﹐黃藥子七錢半﹔一方加白芨﹑乳香﹑輕粉﹐爲末敷上﹐以絹帛紮定。治金瘡出血不止﹐及諸瘡疼痛﹑膿血不漧﹑久不生肌。

斂口木檳有準。

斂口藥輕粉﹑木香﹑黃連﹑白芨爲末﹐臨肉滿糝之﹐諸瘡不合口者皆效。若用之太速﹐毒瓦斯舒泄未盡﹐必於其傍復發大疽。

古香檳散木香﹑檳榔各等分爲末糝上﹐幹者蠟油調塗。生肌斂肉﹐止痛甚速。一方加黃連﹑當歸各等分。

單方用經霜桑葉爲末頻糝﹐治瘡大窟不斂﹐外又以桑葉煎湯洗之﹐或加白蘞﹑白芨﹑雞之類亦好。

外貼內服。太乙雲母麒麟兮﹐神應萬應千槌欲成丹﹔太乙膏玄參﹑白芷﹑當歸﹑肉桂﹐大黃﹑赤芍﹑生地各一兩﹐用油二斤半浸﹐夏三﹑冬十﹑春秋七日﹐方入銅鍋內﹐文武火煎至藥枯黑﹐濾去渣﹐入黃丹十二兩﹐以桃枝不住手攪﹐煎至滴水成珠﹐軟硬得中﹐卽成膏矣。治一切癰疽腫毒﹐不問年月深淺﹑已未成膿者並宜。如發背﹐先以溫水洗拭﹐攤緋絹貼之﹐更用冷水送下﹔血气不通﹐溫酒下﹔赤白帶﹐當歸煎酒下﹔咳嗽及喉閉纏喉風﹐綿裹含化﹔一切風赤眼﹐貼兩太陽穴﹐更以山梔煎湯下﹔打撲傷損外貼內服﹐陳皮煎湯下﹔膝痛外貼內服﹐鹽湯下﹔唾血﹐桑白煎湯下﹔婦人經閉腹塊作痛﹐貼之經行痛止﹔一切疥瘡﹐別煉油少許和膏塗之﹔虎犬蛇蠍﹑湯火金瘡傷﹐並外貼內服﹔諸瘰漏瘡癤及楊梅瘡毒潰爛﹐先用鹽湯洗淨貼之﹐並用溫酒下三五十丸﹐梧子大﹐以蛤粉爲衣。其膏可收十年不壞﹐愈久愈烈。

雲母膏川椒﹑白芷﹑赤芍﹑肉桂﹑當歸﹑菖蒲﹑黃﹑白芨﹑川芎﹑木香﹑龍膽艸﹑白蘞﹑防風﹑濃朴﹑桔梗﹑柴胡﹑人參﹑蒼術﹑黃芩﹐附子﹑茯苓﹑良姜﹑百合皮﹑松脂各五錢﹐甘艸﹑柏葉﹑桑白皮﹑槐枝﹑柳枝﹑陳皮各二兩﹐用淸油四十兩﹐浸封七日﹐文武火煎﹐以柳木不住手攪﹐候匝沸乃下火﹐沸定又上火﹐如此者三次﹐以藥枯黑濾去渣再熬﹐入黃丹二十兩﹐沒藥﹑鹽花﹑血竭﹑麝香﹑乳香各末五錢﹐雲母﹑硝石各末四兩﹐以槐枝不住手攪﹐滴水成珠﹐不軟不硬爲度﹐瓷器收貯﹐候溫將水銀二兩以絹包定﹐以手細彈﹐鋪在膏上﹐名養膏母。用時先刮去水銀﹐或丸梧子大服﹐或攤絳布上貼﹐隨宜用之。如發背﹐敗蒲煎湯﹐洗拭貼之﹐內服一兩﹐分三次溫酒下﹐未成者卽愈﹔乳癰瘰﹐骨疽毒穿至骨﹐外貼內服一兩﹐分三次酒下﹐甚者卽瀉亞物﹔腸癰內服五兩﹐分五次﹐甘艸煎湯下﹐未成膿者消﹐已成膿者﹐隨藥下膿﹐下後每日仍酒下五丸﹐膿止住服﹔發頤﹑發鬢﹑發眉﹑發耳﹑臍癰﹑牙癰﹑牙疼﹑癅贅﹐及一切瘡癤腫毒﹐並外貼實時毒消痛止而愈﹐甚者內服﹔風眼貼兩太陽穴﹔小腸气茴香煎酒下一分﹐日二服卽愈。難產溫酒下一分﹔血暈欲死﹐薑汁和童便溫酒下十丸卽醒﹔死胎﹐楡白皮煎湯下五錢卽生。壁虎﹑蜘蛛咬﹐外貼畱瘡口﹔虎豹咬﹐甘艸煎湯洗拭貼之﹐每日一換﹔蛇犬咬﹐外貼﹐內服十丸﹐生油下。箭頭入肉﹐外貼﹐每日喫熟綠豆少許﹐箭頭自出﹔中毒藥酒下一分﹐每日一服﹐四日瀉出惡物立瘥﹐但有所苦﹐藥到卽愈﹐忌羊血﹐余無所忌。如收此藥防身﹐以蠟紙裹﹐不令風漧﹐可收三十年﹐不損藥力。

麒麟竭膏當歸﹑木鱉肉﹑知母﹑五倍子﹑細辛﹐白芷各五錢﹐槐柳枝各十四寸。一方用山慈菇﹑紅芽大戟﹑巴豆各五錢﹐用香油三兩半同前八味入鍋屬性武火煎﹐以柳枝不住手攪﹐煎至藥枯黑﹐濾去渣﹐入松香末十兩﹐瀝淸末二兩﹐仍不住手攪﹐如沸溢卽下火攪之﹐再上火一茶頃﹐滴水成珠﹐不軟不硬﹐卽入血竭三錢﹐輕粉﹑麝香各二錢﹐雄黃四錢﹐乳香﹑沒藥各末五錢﹐徐徐而下﹐速攪極勻﹐凝則再上火﹐勿令沸溢﹐傾入水中浸半日﹐後以手搏之﹐漸漸軟和﹐番覆揉扯如金絲之狀。再入水浸之﹐如前揉扯﹐春夏頻換水﹐多浸愈妙﹐緊急亦浸兩宿。治一切癰疽五發毒瘡﹐生者貼之卽散﹐熟者卽穿﹐逐敗生肌﹐首尾可用﹐一切疔腫結核並貼患處﹐瘡先用齏汁﹑白礬入湯洗淨﹐以牛蒡子葉或金剛藤葉先貼半日﹐取盡惡水﹐然後貼膏﹐刻日可愈﹔一切臀股黃濕癢痛等瘡﹐並洗拭貼之﹔一切打撲傷損﹑閃挫气悶等癥﹐並貼患處。頭疼貼兩太陽穴﹐赤眼貼眼胞魚尾﹐暴傷風冷嗽貼脊心﹐牙疼刮藥塞牙縫﹐面腫貼面。小兒疳痢等疾﹐爲丸綠豆大﹐米飲下二三十丸﹔一切風寒濕痺臂腿疼痛﹐俱貼痛處﹐無不有效。

神應膏香油一斤﹐入亂髮一團雞子大﹐於銚中文武火熬至發枯﹐入杏仁一兩再煎枯黑﹐濾去渣﹐入黃七錢半﹐玄參五錢﹐熬一二時久﹐住火﹐候火力稍息﹐入帶子蜂房一兩﹐蛇蛻五錢﹐以柳木不住手攪﹐慢火熬至枯黑﹐濾去渣﹐入黃丹五兩﹐不住手攪勻﹐滴水成珠﹐不軟不硬﹐瓷器收貯﹐隨意攤貼。治諸般癰腫癤毒﹐外科神藥﹐人多忽之。

萬應膏木香﹑川芎﹑牛膝﹑生地﹑細辛﹑白芷﹑秦艽﹑歸尾﹑枳殼﹑獨活﹑防風﹑大楓子﹑羌活﹑黃芩﹑南星﹑蓖麻子﹑半夏﹑蒼術﹑貝母﹑赤芍﹑杏仁﹑白蘞﹐茅香﹑兩頭尖﹑艾葉﹑連翹﹑川烏﹑甘艸節﹑肉桂﹑良姜﹑續斷﹑威靈仙﹑荊芥﹑本﹑丁香﹑金銀花﹑丁皮﹑藿香﹑紅花﹑靑風藤﹑烏藥﹑蘇木﹑玄參﹑白鮮皮﹑僵蠶﹑艸烏﹑桃仁﹑五加皮﹑山梔﹑牙皂﹑苦參﹑穿山甲﹑五倍子﹑降眞節﹑骨碎補﹑蒼耳頭﹐蟬蛻﹑蜂房﹑鱉甲﹑全蠍﹑麻黃﹑白芨各一兩﹐大黃二兩﹐蜈蚣二十一條﹐蛇蛻三條﹐桃﹑柳﹑楡﹑槐﹑桑﹑楝﹑楮七樣樹皮各二十一寸﹐用麻油十二斤浸﹐春五夏三秋七冬十日﹐方入銅鍋內﹐文武火煎至藥枯黑﹐濾去渣﹐瓷器收貯﹔另用松香一斤溶化。入前藥﹐油二兩同熬﹐滴水成珠﹐不軟不硬﹐仍濾入水中﹐翻覆揉扯﹐如金色卽成膏矣。治一切風气寒濕﹑手足拘攣﹑骨節酸疼﹑男人痞積﹑女人血瘕及腰疼脇痛諸般疼痛﹑結核轉筋。頑癬﹑頑瘡積年不愈﹐腫毒初發﹐楊梅腫硬未破者﹐俱貼患處。肚腹疼痛﹑瘧痢俱貼臍上﹐痢白而寒者尢效。咳嗽哮喘﹐受寒惡心﹐胸隔脹滿﹐男婦面色痿黃﹐脾胃等證及心疼﹐俱貼前心。負重傷力。渾身拘痛者貼後心與腰眼。諸疝小腸气等證貼臍下神效。

千捶膏白松香一斤﹐蓖麻仁﹑杏仁各三百粒﹐銅靑三兩﹐乳香﹑沒藥各一兩半﹐輕粉二錢﹐共入石臼內﹐向日下以木杵捶成膏﹐如燥少加香油捶之﹐瓷器收貯。每用忌火﹐宜於湯內溶化﹐紅絹攤開貼之。治諸般癰毒﹑無名惡瘡﹐未成者散﹐已成者拔毒追膿。如腹中痞塊及瘧疾﹐貼大椎及身椎穴﹐其效如神。

呼膿長肉﹐白蠟琥珀水粉兮﹐白膏紅膏綠膏如練錦。

呼膿長肉膏麻油三斤﹐入桃﹑柳﹑槐枝各七寸﹐頭髮一團雞子大﹐熬焦枯﹐入當歸﹑黃﹑黃連各一兩半﹐黃柏﹑黃芩﹑大黃﹑白芷﹑杏仁﹑防風﹑荊芥﹑羌活﹑獨活﹑連翹﹑山梔各一兩﹐赤芍﹑地黃﹑白芨﹑靑風藤﹑金銀花各八錢﹐文武火煎至藥枯黑﹐濾去渣﹐入黃丹半斤﹐黃蠟五兩﹐瀝靑二兩﹐同煎至油滚﹐漸漸加之﹐滴入水中﹐軟硬得所﹐方入乳香﹑沒藥各末五錢﹐血竭﹑輕粉各三錢﹐急手攪勻﹐瓷器收貯。專治癰疽發背疔癤等毒。已破出膿毒﹐油紙攤貼﹐如膿多用絹揩淨﹐將此膏於火邊略烘再貼。第三次另換一个貼之﹐貼得將收口﹐量瘡大小貼之。

白蠟膏當歸﹑生地各一兩﹐用麻油一兩﹐煎藥枯黑﹐濾去渣﹐入白蠟或黃蠟一兩溶化﹐候冷攪勻﹐卽成膏矣。治癰疽發背湯火等證﹐去腐生肌止痛﹐補血續筋﹐又與新肉相宜﹐其效如神。或加乳香﹑沒藥﹑龍骨﹑血竭﹑兒茶﹑輕粉尢妙。

琥珀膏歸尾﹑川芎﹑黃梢﹑蜂房﹑皂角﹑升麻﹑甘艸梢﹑蓖麻子﹑木鱉子﹑芍藥﹑白蘞﹑獨活﹑本﹑防風梢﹑枸杞子﹑栝蔞仁﹑蘇木﹑白芷﹑杏仁﹑黃連﹑槐枝各一兩﹐用水五大碗﹐煎至減半﹐去渣﹐其渣再用水五大碗﹐煎至減半﹐去渣﹐與前汁和勻﹐以槐枝不住手攪﹐慢火熬至成膏﹐入香油四斤﹐眞酥二兩﹐羊腎脂油四兩﹐攪勻﹐文武煎至水盡﹐約以紙條燃著﹐不爆爲度﹐方徐徐入黃丹二斤﹐柳枝不住手攪﹐滴水成珠﹐軟硬得所﹐如軟添丹﹐硬再加油再熬﹐方入琥珀﹑木香﹑乳香﹑沒藥﹑雲母﹑雄黃﹑朱砂﹑甘松各末二錢半﹐發灰二兩﹐枯礬一兩﹐輕粉﹑麝香各末二錢﹐急攪令極勻﹐微煎數沸﹐以瓷器收貯﹐濃紙紅絹攤開﹐量瘡大小貼之神效。治五發惡瘡﹐疔腫瘰﹐遠年冷疳痔漏﹐一切無名腫毒及虎犬蛇傷﹐並皆治之。

水粉膏黃丹半斤﹐水粉四兩研勻﹐用麻油一斤熬至滴水成珠﹐次下乳香﹑沒藥﹑龍骨﹑血竭﹑兒茶﹑輕粉各末二錢攪勻﹐瓷器收貯﹐攤紙貼之。治癰疽瘰﹐生肌斂口止痛。如貼艾灸火瘡﹐不須下乳﹑沒等藥便好。

白膏藥水粉一兩半﹐赤石脂一兩﹐樟腦五錢﹐輕粉二錢半﹐爲末﹐用生豬脂去膜﹐同搗成膏﹐先將生肌散糝上﹐然後貼之﹐神效。

紅膏藥先以黃蠟一兩溶化﹐次下香油三錢﹑黃丹五錢﹐攪勻﹐再熬成膏﹐瓷器收貯。貼諸瘡毒及湯火金瘡等傷。

綠膏藥銅靑﹑蓖麻子各一兩﹐松香四兩﹐木鱉子五十个﹐杏仁五錢﹐巴豆五枚﹐乳香﹑輕粉各二錢﹐爲末﹐搗勻於淨石上﹐用斧捶千餘下﹐成膏收貯﹐水浸旋用。治諸般惡瘡腫毒﹑軟癤。

貼膏藥法如瘡有膿血不淨﹐痂瘢閉礙﹐須用藥水洗淨拭漧﹑候水气幹﹐卻用膏貼﹐貼後有黃水膿血流出﹐用紙揩﹐從側畔出。一日一換﹐黃水膿血止﹐兩日﹑三日一換﹐貼至愈。凡洗拭換膏﹐必須預備卽貼之﹐新肉惡風故也。

吁﹗瘍醫設﹐天官掌﹐制毒有方﹔劊子手﹐菩薩心﹐誤傷何忍﹗《周禮﹟天官》掌瘍醫﹐制五毒方﹐爲外科之祖。

外集﹟卷七

拾遺

二香散紫蘇﹑陳皮﹑蒼術﹑濃朴﹑扁豆﹑甘艸各五分﹐香附一錢半﹐香薷一錢﹐生薑﹑木瓜各二片﹐蔥白二莖﹐水煎熱服。治四時感冒冷濕寒暑﹐嘔惡泄利腹痛﹐瘴气飲冷當風﹐頭痛身熱﹐傷食不化﹐如外感腫滿﹐倍加車前子﹑木瓜。

柴苓湯卽小柴胡湯合四苓散。退熱止瀉。

胃苓湯卽平胃散合四苓散。止瀉利水。

荊防敗毒散卽人參敗毒散加荊芥﹑防風﹑牛蒡子﹑薄荷﹐煎服。治一切風熱丹毒﹐風疹風堆風腫及大頭病等癥。如內熱加苓﹑連﹐口渴加天花粉。

枳梗二陳湯卽二陳湯加枳殼﹑桔梗。寬胸膈﹐化痰气﹐治痞滿。

苓連二陳湯卽二陳湯加黃芩﹑黃連。善化痰降火。

梔子漧薑湯山梔七枚﹐漧薑一兩﹐水煎溫服﹐得吐卽止。治醫以丸藥大下﹐身熱不去﹐微煩。蓋丸藥不能除熱﹐但損正气﹐邪气乘虛畱於胸中而未深入﹐則身熱不去而微煩﹐是用山梔苦寒以吐煩﹐漧薑辛熱以益气。

三白姜棗湯卽三白湯加姜﹑棗煎服。治汗下後頭項彊﹐發熱無汗﹐心滿痛﹐小便不利。

八珍湯卽八物湯去白術﹐加砂仁等分﹐姜七片﹐棗三枚﹐水煎服。和血气﹐理脾胃。

丁香爛飯丸丁香﹑三稜﹑莪術﹑木香各二錢﹐甘艸﹑甘松﹑砂仁﹐丁香皮﹑益智仁各六錢﹐香附一兩﹐爲末﹐湯浸蒸餅爲丸綠豆大。每三十丸﹐白湯下﹐或細嚼服之亦可。治飲食所傷。

三稜消積丸三稜﹑莪術﹑炒麵各七錢﹐巴豆﹝和皮米黑焦﹐去米﹞﹑靑皮﹑陳皮﹑茴香各五錢﹐丁香皮﹑益智仁各三錢﹐爲末﹐醋糊丸。每十丸至二十丸﹐溫姜湯下。量虛實加減﹐得利卽止。治傷生冷硬物﹐不能消化﹐心腹滿悶。

導气枳實丸茯苓﹑黃芩﹑白術﹑黃連各三錢﹐澤瀉二錢﹐大黃一兩﹐枳實﹑神曲各五錢﹐爲末﹐湯浸蒸餅丸﹐綠豆大一倍。每五十丸至七十丸﹐白湯下。治傷濕熱之物﹐不得施化﹐而作痞悶不安。

大枳殼丸莪術﹑濃朴﹑人參﹑靑皮﹑黑醜﹑枳殼﹑茯苓﹑木香﹑陳皮﹑白術﹑半夏﹑麥芽﹑神曲﹑三稜各一兩﹐檳榔﹑大黃各二兩﹝一方有幹生薑五錢﹞﹐爲末﹐薑汁糊丸梧子大。每三四十丸﹐姜湯下﹐常服美食。

治一切酒食傷﹐胸膈閉悶疼痛﹐飲食不消﹐兩脇刺痛﹔嘔逆惡心﹐並皆治之。

三黃枳術丸黃芩二兩﹐黃連﹑大黃﹑神曲﹑陳皮﹑白術各一兩﹐枳實五錢﹐爲末﹐湯浸蒸餅爲丸﹐綠豆大一倍。每五十丸﹐白湯下﹐量所傷服之。治傷肉食﹑濕面﹑辛辣﹑味濃之物﹐塡塞悶亂不快。

木香枳術丸木香﹑枳實各一兩﹐白術二兩﹐爲末﹐荷葉煨飯﹐搗丸梧子大。每五十丸﹐溫水下。破滯气﹐消食。

橘半枳術丸橘皮﹑半夏﹑枳實各一兩﹐白術二兩﹐爲末﹐荷葉煨飯﹐搗丸梧子大。每五六十丸﹐橘皮煎湯下。治飲食傷脾﹐停積痰飲﹐心胸痞悶。如食不消加神曲﹑麥芽﹐气逆加木香﹑白豆蔻﹐胃脘痛加艸豆蔻﹐气升加沈香。

南星丸南星﹑黃芩酒浸﹐香附﹑蒼術童便浸﹐各二兩﹐川芎酒浸一兩半﹐山梔炒一兩﹐龍膽艸酒浸﹑陳皮﹑連翹﹑蘿卜子﹑靑黛各五錢﹐柴胡三錢﹐爲末﹐神曲糊丸服。病服至春夏﹐盒飯作郁治。

卻痛散五靈脂﹑蒲黃各五錢﹐當歸﹐肉桂﹑菖蒲﹑木香﹑胡椒各一兩﹐川烏一兩半﹐每四錢﹐入食鹽﹑米醋少許﹐水煎服。治心气冷痛不可忍。

古玄金散玄胡索﹑金櫻子各一兩﹐爲末。每二錢﹐溫酒或白湯調服。治熱厥心痛﹐或發或止﹐或久不愈者。

三味玄胡散玄胡索﹑肉桂各一兩﹐木香二錢﹐爲末﹐每二錢﹐姜湯或酒調服。治冷心痛。

三味川楝散川楝肉﹑山梔各一兩﹐菖蒲二錢﹐爲末﹐每二錢﹐用淡姜湯調服。治熱厥心痛。

海金砂散海金砂﹑滑石各一兩﹐甘艸一分﹐爲末﹐每一錢﹐麥門冬同燈心煎湯下。治膏淋。

加減八味丸熟地八兩﹐山茱萸﹑山藥各四兩﹑茯苓﹑牡丹皮﹑澤瀉各三兩﹐五味子﹑肉桂各一兩﹐爲末﹐地黃膏加蜜丸梧子大。每七八十丸﹐白湯下。治腎水枯涸﹐虛火上炎﹐口漧作渴﹐或舌黃烈﹐或小便頻數﹐或口舌生瘡﹐或兩足發熱﹐或痰气上湧而後患疽﹐宜預服之。

紫沈丸半夏曲﹑烏梅﹑代赭石﹑砂仁各三錢﹐丁香﹑檳榔各二錢﹐杏仁﹑白術﹑木香﹑沈香各一錢﹐陳皮五錢﹐白豆蔻﹑巴霜各半錢﹐爲末﹐醋糊丸黍米大。每五十丸﹐淡姜湯下。治中焦吐食﹐由脾胃寒熱相並。

增損五積丸黃連﹐肝積五錢﹐脾積七錢﹐心肺一兩半﹔濃朴﹐肝心肺五錢﹐脾腎八錢﹔川烏﹐肝肺一錢﹐心腎脾五分﹔漧薑﹐肝心五分﹐肺腎一錢半﹔人參﹐肝脾肺二錢﹐心五分﹔茯苓一錢半﹔巴霜五分。爲末﹐蜜丸梧子大。初二丸﹐加微溏。治積塊不拘臍上下左右通用。如肝積加柴胡一兩﹐皂角﹑昆布各二錢半﹐川椒四錢﹐莪術三錢﹔心積加黃芩三錢﹐肉桂﹑茯神﹑丹參各一錢﹐菖蒲五分﹔肺積加桔梗﹑三稜﹑天門冬﹑靑皮﹑陳皮﹑白豆蔻各一錢﹐紫菀﹑川椒各一錢半﹔脾積加吳萸﹑黃芩﹑砂仁各二錢﹐澤瀉﹑茵陳各一錢﹐川椒五分﹔腎積加玄胡索三錢﹐苦楝肉﹑全蠍﹑附子﹑獨活各一錢﹐澤瀉﹑菖蒲各二錢﹐肉桂三分﹐丁香五分。秋冬加濃朴一倍﹐減芩﹑連﹔覺熱加黃連﹔覺悶亂加肉桂﹔气短減濃朴。又有虛人不可直攻﹐以蠟遺其藥﹔又且久畱磨積﹐其肉積﹑酒積﹑痰積等﹐照根據纂積丹例加減。

五仁丸柏子仁﹑桃仁﹑松子﹑杏仁﹑郁李仁各一兩研膏﹐另用陳皮末一兩﹐入煉蜜爲丸服。治血虛大便艱難。

五參散人參﹑玄參﹑丹參﹑沙參﹑苦參各二兩﹐白花蛇一錢﹐爲末﹐每二錢﹐空心臨臥酒下。治五臟虛風癱瘓﹐惡瘡。

鴨頭丸防己一兩﹐甜葶藶﹑豬苓各五錢﹐爲末﹐鴨頭血爲丸服。蓋鴨頭血能利水而涼血故也。

撞關飲子烏藥一錢二分﹐香附一錢﹐砂仁八分﹐三稜﹑白豆蔻﹑甘艸各五分﹐丁香﹑沈香各二分﹐水煎或爲末服。治脹滿﹐用此衝開關格﹐使气通而滿自消也。

雄朱丹大黑豆四十九粒﹐約五錢重﹐端午日以冷水浸﹐從早至巳時﹐去皮曬漧﹐入信石末三錢﹐再研勻﹐麵糊爲丸﹐少壯人如梧子大﹐老人黃豆大﹐小兒綠豆大﹐雄黃﹑朱砂爲衣﹐曬漧收貯。瘧臨發五更面東﹐井水下一丸。

一補一發丹茯苓一兩﹐半夏﹑陳皮﹑柴胡﹑黃芩﹑蒼術﹑葛根各七錢﹐常山三錢﹐爲末﹐麵糊丸梧子大。每七十丸﹐白湯下。治久瘧內傷﹐挾外感間發﹐內必主痰﹐外以汗解。如汗多去葛根﹐气虛加人參﹐白術﹐熱甚加黃芩﹑黃連﹐寒多加艸果﹐口渴加烏梅。

別離散白術一兩﹐天雄﹑附子﹑肉桂﹑漧薑﹑茜根各三錢﹐茵羊葉﹑桑寄生各五錢﹐細辛﹑菖蒲各三錢﹔熱者﹐去雄﹑附﹑姜﹑桂﹐加知母﹑黃柏各三錢﹐當歸﹑地黃各五錢﹐爲末﹐空心白湯調服二錢。治心風爲病﹐男婪見女﹐女夢見男﹐宜此去邪﹐使不復見﹐故云別離。

火輪丸附子﹑漧薑﹑肉豆蔻各等分﹐爲末﹐米糊爲丸服。使脾土運轉如輪﹐五穀易消﹐而大腸傳送有常。

金櫻丸金櫻子一﹐去瓤﹐以酒二升﹐砂鍋內熬膏﹔桑白皮一兩﹐雞頭實五錢﹐桑螵蛸酥炙一分﹐白龍骨五錢﹐蓮花須二分﹐爲末﹐入膏爲丸如梧子大﹐空心溫酒鹽湯下三十丸﹐更入麵糊爲丸。治遺精或有咳。

烏犀丸巴豆一百單八个﹐去心膜﹐用沈香水浸過﹔橘皮一兩﹐去白切片﹐將巴豆拌和﹐受曉露七夜﹐文武火炒令黑色﹐揀出巴豆﹐令去油盡﹔蒼術六錢﹐去粗皮﹐濃煎犀角水浸﹐受太陽七日﹐曬漧微炒﹐逐將橘皮同碾爲末﹐將巴豆和入末內研勻﹐水浸蒸餅爲丸﹐蘿卜子大。量兒大小加減丸數﹐臨臥生薑湯下。治小兒驚疳積聚﹐腹大潮熱﹐揉指咬甲﹐蛔虫自利﹐頸核腹痛﹐徧身瘡疥﹐小便如泔﹐多汗﹐嗜泥炭﹐或瘧或渴﹐或吐或瀉﹐或百日內瘀血絞刺啼叫﹐脾虛易爲傷犯﹐爲疾發生﹐並宜服之。常服消宿食﹐破滯气﹐發散癤毒。

百倍丸牛膝﹑補骨脂﹑龜版各一兩﹐肉蓯蓉﹑虎骨各五錢﹐木鱉子﹑乳香﹑沒藥﹑自然銅各二錢﹐爲末﹐蜜丸梧子大﹐空心溫酒鹽湯任下三十丸。治腎虛腰腿痛風及折傷﹐補損﹐有百倍之效。

潤腎丸蒼術一斤﹐用韭菜一斤搗汁拌﹐九蒸九曬﹔又用小茴一斤同蒸一次﹐去茴曬漧﹔熟地黃一斤﹐五味子半斤﹐漧薑冬一兩﹑夏五錢﹑秋七錢﹔虛寒加韭子﹐有火加黃柏各一兩﹐大便燥加黑芝麻四兩﹐爲末﹐棗肉丸梧子大﹐空心米飲下五七十丸。治脾腎俱虛﹐善退勞熱。蓋脾苦濕﹐以蒼術燥之﹔腎苦燥﹐以姜棗潤之﹐五味收之是也。

艸還丹蒼術四兩﹐用酒﹑醋﹑米泔﹑鹽水各浸一兩﹔葫蘆巴﹑故紙﹑小茴﹑川烏﹑川楝肉各一兩﹐覆盆子二錢﹐木香五錢﹑山藥﹑穿山甲﹑地龍﹑茯苓﹑枸杞子﹑牛膝各三錢﹐爲末﹐酒糊丸梧子大。每五十丸﹐空心溫酒鹽湯任下﹐以干物壓之。大壯脾胃﹐進飲食﹐益精髓﹐補腎經﹐固元陽﹐輕腰腳﹐安五臟﹐通九竅﹐明耳目﹐悅顏色﹐烏須固齒﹐眞延年之劑也。

黃丸黃﹑烏藥﹑茴香﹑地龍﹑川椒﹑防風﹑川楝子﹑赤小豆﹑白蒺藜﹑海桐皮﹑威靈仙﹑陳皮各等分﹐爲末﹐酒糊丸梧子大。每三十丸﹐空心溫酒下。治腎臟虛風攻注手足﹐頭面麻痺痛癢﹔或生瘡疥﹐瘡腫。

大黃散大黃﹑川芎各一兩﹐甘艸﹑黃芩﹑枳殼各五錢﹐每一錢入紫艸少許﹐水煎溫服。治麩瘡及斑瘡﹐大便不通。

取漏膿法皮硝三兩﹐苦參一兩半﹐爲末﹐用布四寸長﹑三寸闊縫一袋﹐入藥半袋﹐以砒三分放藥末中間﹐方入全藥裝滿﹐縫袋中﹐兩頭安帶﹐跨馬系住。治內痔久漏﹐取膿最妙﹐惟牛乳外痔不用。

枇杷葉丸枇杷葉蜜炙二斤﹐山藥一斤﹐枸杞子﹑山茱萸各半斤﹐吳茱萸一兩﹐爲末﹐蜜丸梧子大。每七八十丸﹐淸米飲下。治婦人血崩﹐經事失期﹐或前或後﹐能令有子﹐極效。

紅花湯水蘆花﹑茅香﹑紅花﹑槐花﹑白雞冠花各等分﹐水煎服。忌腥滑發气之物。治男女諸般血病。

史國公浸酒方防風﹑羌活﹑虎脛骨﹑鱉甲﹑晚蠶砂炒﹑油松節﹑白術各二兩﹐秦艽﹑萆﹑當歸﹑杜仲各三兩﹐牛膝一兩﹐蒼耳子四兩﹐枸杞子五兩﹐野茄根蒸熟曬漧八兩﹐各咀細﹐盛布袋中﹐入大壇內﹐入好酒三十五斤﹐封壇口浸十四日滿﹐將壇入水鍋懸煮一時﹐取壇入土內埋三日﹐去火毒。每日淸晨﹑午後各服五七盅﹐大有補益。治半身偏枯﹐手足拘攣﹐一切風疾神﹐衰年染患者亦宜。

固本酒生地黃﹑熟地黃﹑天門冬﹑麥門冬﹑人參﹑白茯苓各四兩。如上熱去人參﹔下虛寒加韭子二兩﹔婦人虛寒用核桃連皮爲引﹐久服生子。如法浸酒服﹐忌蘿卜﹑蒜。治虛癆烏須。一方去茯苓﹐加牛膝﹑枸杞﹑黃柏﹑木香﹑砂仁。

仙酒方蒼術二兩﹐枸杞﹑當歸﹑川芎﹑白芍﹑陳皮﹑天麻各一兩﹐晚蠶砂﹑五加皮﹑杜仲﹑枳殼﹑半夏﹑肉桂﹑防己﹑牛膝﹑桔梗﹑木瓜﹑白芷各五錢﹐如法浸酒服之。

五積酒用五積散去麻黃﹐加防己﹑杜仲﹑牛膝﹐風熱合敗毒散同浸﹐渣可爲丸。治虛寒筋骨酸疼﹐腰腳無力。

外集﹟卷七雜病婦人小兒外科總方

气類

四君子湯扶胃降火﹐補虛固本﹐气虛有熱﹐用之性緩不暴﹐不助虛陽﹐故稱君子。治男子一切內傷外感及小兒脾胃不調等證﹐若女子气虛亦宜用之﹐惟血虛者不宜﹐單服耗血。一切大病後最宜服之﹐以調脾胃。

人參一錢﹐補中益气。白術二錢扶胃健脾。茯苓二錢﹐養心利水﹐气弱腎無邪水者去之。甘艸六分﹐和中降火。

生薑三片﹐有汗去之。棗子一枚﹐水煎﹐不拘時溫服。痰加陳皮﹑半夏﹑竹瀝﹑薑汁﹔虛勞有熱合四物湯﹔內傷停飲目眩去參﹐加官桂﹐減甘艸﹔吐瀉加藿香﹑黃﹑扁豆﹐泄瀉不止加訶子﹑豆蔻﹔陽虛加附子﹔脾胃虛弱加官桂﹑當歸﹑黃﹔胃冷加附子﹑丁香﹑砂仁﹔脾困气短加木香﹑砂仁﹑人參﹔腹脹不思食加白豆蔻﹑枳實﹑砂仁﹔胸膈喘急加枳實﹑半夏﹑枳殼﹔咳嗽加桑白皮﹑五味子﹐杏仁﹔心煩口渴倍參﹐加黃﹔心煩不安加辰砂﹑酸棗仁﹑遠志﹔心熱加麥門冬﹑茯苓﹑蓮肉﹔气痛加玄胡索﹑小茴﹑當歸﹔气塊加三稜﹑莪術﹑茴香﹑附子﹔腹痛加漧薑﹑赤芍﹑官桂﹔徧身疼痛加赤芍﹑官桂﹔气虛成痿加蒼術﹑黃柏﹑黃芩﹔外感寒熱﹐冬加麻黃﹑桂枝﹐三時加防風﹑羌活﹔風熱邪加荊芥﹑黃芩﹑薄荷﹔潮熱往來加前胡﹑川芎﹔口渴加木瓜﹑漧葛﹑烏梅﹔小便不通加澤瀉﹑木通﹑豬苓﹔大便不通加檳榔﹑大黃﹔小兒風疾加全蠍﹑白附子﹑細辛﹔疹痘已出未成加升麻﹑漧葛﹔婦人產難加麝香﹑白芷﹑百艸霜。凡病後調理加陳皮﹐病後虛熱加柴胡﹑當歸﹑升麻﹐餘可類推。量病根據藥性﹐百般加減由人。又有變方之法﹐如三白湯﹑六君子湯﹑觀音散﹑異功散﹑補中益气湯及烏藥順气散﹑木香勻气散﹑七气湯﹐凡溫气﹑快气﹑行气﹑散气﹑降气﹑破气﹑消气﹑補气﹑淸气﹐皆自此方而變化之也。

六君子湯治脾臟不和﹐嘔吐少食﹐頭目不淸﹐上燥下寒﹐用熱藥不得者。卽四君子湯加陳皮﹑半夏各等分﹐甘艸減半﹐姜棗煎服。凡人參養胃湯﹑四獸飲﹑衛生湯﹑托裏淸中湯之類﹐皆自此方而變化之也。

外集﹟卷七雜病婦人小兒外科總方

血類

四物湯調益榮衛﹐滋養气血。治衝任月事不調﹐臍腹疼痛﹐崩中漏下﹐將理失宜﹐胎動不安﹐血下不止及產後乘虛﹐風寒內搏﹐惡露不下﹐小腹堅痛﹐時發寒熱等癥﹔若男子精血虛損發熱﹐亦宜用之。蓋女子以血爲主﹐而气爲之本﹐气順則血活﹐气滯則血死﹐故欲治血﹐當先理气﹔男子以精爲主﹐而血爲之本﹐血盛則精彊﹐血衰則精憊﹐故欲益精﹐當先補血。故二方爲男女通用也。

白芍二錢半﹐緩中破血﹐腹痛非此不除﹐心經藥也﹐夏月倍用之。當歸二錢﹐潤中和血刺痛如刀﹐非此不除﹐腎經藥也﹐冬倍用之。熟地二錢半﹐滋陰生血﹐臍痛非此不除﹐肺經藥也﹐秋月宜倍用之﹐男子加此。川芎二錢﹐淸陽和血行血﹐頭痛非此不除﹐肝經藥也﹐春倍用之﹐女人亦倍﹐水煎溫服。常服順四時之气﹐而有對癥不愈者﹐失其輔耳。風加羌活﹑防風﹔熱加黃芩﹔燥加天門冬﹔寒加桂心﹔陰虛火動加知母﹑黃柏﹔有嗽加二陳湯少許﹔老人性急作勞﹐兩腿痛加桃仁﹑陳皮﹑牛膝﹐生甘艸﹐入生薑研﹐潛行散熱﹐飲三四帖而安﹔貧勞人秋深渾身發熱﹑手足皆疼如﹐晝輕夜重﹐倍芎﹑芍﹐加人參﹑五味子﹔如喘﹐手足仍疼﹐加牛膝﹑人參﹑白術﹑桃仁﹑陳皮﹑甘艸﹑檳榔﹑生薑﹐五十帖而安﹔如性急人味濃﹐常服熱燥之藥﹐左脇紅點痛﹐必有膿在內﹐加桔梗﹑香附﹑生薑﹐煎﹑服十餘帖﹐痛處腫﹐鍼出膿﹐再用數帖調理而安﹔如貧婦性急血如注﹐倦甚﹐加香附﹑側柏﹐四服覺渴﹐單服十餘帖而安﹔如懷孕喑啞不能言﹐加硝﹑黃各一錢﹐蜜少許﹐沈冷時時呷之﹐心火下降﹐肺金自淸﹐則能言矣。其餘照根據藥性類推及婦人門加減。又如犀角地黃湯﹑當歸和血散﹐凡補血﹑溫血﹑生血﹑涼血﹑止血﹑行血﹑破血﹑消積血﹐皆自此方而變化之也。

八物湯治气血俱虛﹐男婦百癥﹑小兒疹痘通用。卽四君子湯合四物湯﹐水煎溫服﹐加減同前。有痰合二陳湯﹐名八物二陳湯。凡人參養榮湯﹑十全大補湯﹑正气補虛湯之類﹐皆自此方而變化之也。

外集﹟卷七雜病婦人小兒外科總方

痰類

二陳湯痰乃脾胃津液﹐周流運用﹐血气由之﹐如道路﹐然不可無者。濕盛痰多﹐加以外感固滯於中﹐斯爲患耳。痰不盛者﹐有感亦輕風寒客之﹐煽以相火﹐則上攻心目﹐而爲暗風痰厥﹔暑濕乘之﹔血气相著﹐附於筋骨﹐而爲腫毒癱患﹔怒火迷竅﹐則爲癲狂。十病九痰﹐誠哉﹗此方總括一身之痰。如要上行﹐加引上藥﹐如要下行﹐加引下藥。惟酒痰﹑燥痰不宜。

陳皮二錢﹐和脾消痰利气。半夏一錢﹐燥濕豁痰﹐溫中。血虛燥證﹐須用薑汁制曲。茯苓八分﹐行竅滲濕和中。甘艸四分﹐健脾瀉火和中。生薑三片﹐水煎溫服。如血虛合四物湯﹔气虛合四君子湯﹔濕痰身重倦怠﹐加蒼術﹔寒痰气喘加杏仁﹑麻黃﹑細辛﹑紫蘇﹔風痰加南星﹑僵蠶﹑皂角﹔痰盛加竹瀝﹑薑汁﹔熱痰加黃芩﹑黃連﹔胃脘痰火加石膏﹔痰結吐不出﹐加栝蔞仁﹔血痰加黃芩﹑麥門冬﹑知母﹑芍藥﹑竹瀝﹑薑汁﹔胸中郁痰加香附﹑朴硝﹔胸中老痰及虛痰燥痰﹐去半夏﹐加貝母﹑海粉。各病照根據藥性類推﹐加減由人。又如星香散﹑導痰湯﹐凡一切行痰﹑消克痰積之藥﹐皆自此方而變化之也。

外集﹟卷七雜病婦人小兒外科總方

郁類

越曲丸凡願欲不遂﹐如寡婦僧道之類﹐名利不遂﹐或先富後貧之類﹐或久病不愈﹐皆宜用之。

蒼術﹑神曲﹑川芎﹑山梔﹑香附各等分爲末﹐水丸綠豆大﹐溫湯下七十丸。蓋气血痰三者﹐多有兼郁﹐而郁有六﹐隨證加減。如气郁胸脇痛﹐脈浮細﹐合四君子湯﹔血郁四肢無力﹐能食便紅脈沈﹐合四物湯﹔痰郁動則喘﹐寸脈沈滑﹐合二陳湯﹔濕郁周身走痛﹐或關節痛﹐遇陰寒則發﹐脈沈細﹐加白芷﹑茯苓﹐熱郁小便赤﹐脈沈數﹐加靑黛﹔食郁暖酸腹飽不能食﹐左寸脈平和﹐右寸脈緊盛﹐加山楂﹑鍼砂。春諸郁加防風﹐夏諸郁加苦參﹐秋冬諸郁加吳萸。又如六郁湯﹑流气飲子﹑四七湯﹑分气飲之類﹐皆自此方而變化之也。

六郁湯能解諸郁。陳皮﹑半夏﹑川芎﹑蒼術各一錢﹐赤茯苓﹑山梔仁各七分﹐香附二錢﹐砂仁﹑甘艸各五分﹐生薑三片﹐水煎服﹐隨證加減。

陰虛生內熱湯當歸﹑川芎﹑蒼術﹑陳皮各八分﹐白芍﹑山梔﹑天花粉各六分﹐白術﹑麥門冬﹝夏月多用﹞﹑沙參各七分﹐玄參五分﹐黃柏三分﹐甘艸二分﹐生薑三片﹐水煎服。或以山藥代參﹑術﹐久服去川芎﹐冬月加破故紙。此方與下陰分生陽湯﹐義相發明。

陰分生陽湯白術七分﹐白芍六分﹑當歸一錢﹐甘艸二分﹐蒼術五分﹐陳皮八分﹐生薑三片﹐棗子一枚﹐或加參﹑苓﹐或以山藥代參﹑苓﹐水煎服。入蜜亦可。加肉果﹑破故紙亦可﹐冬日尢宜用故紙。蓋主三焦者﹐乃下焦元气生發之根蒂也。

升陽益胃養榮湯當歸一錢全用﹐隨參﹑術能補益。白芍八分炒﹐隨白術能理脾。人參七分﹐山梔仁炒八分﹐甘艸五分﹐如食菘菜﹐以蜜代之。白術五分﹐木通五分﹝以漸而減﹞﹐生薑三片﹐棗子二枚﹑粳米一撮﹐水煎熱服。蓋蒼術﹑山梔大能除郁﹐因食冷物﹐郁火於脾胃者﹐故屬脾。脾者﹐土也。熱伏地中﹐此病多因血虛而得之也。又有胃虛過食冷物﹐郁遏陽气於脾土之中﹐並宜服之。又肉果﹑補骨脂二物﹐冬月可服。以上三方﹐古庵所立﹐郁門曾纂其略﹐今更詳之。

外集﹟卷七

通用古方詩括

此等方如文家程序﹐不可不記以爲骨。但外感內傷當根據各門類加減穿合摘變而通之。加者﹐本方外加別藥一二味。減者﹐本方內減去一二味。穿者﹐如四君子湯穿四物湯﹑二陳湯﹐二三方穿而爲一﹐或有去取。

合者﹐如四君子湯合四物湯﹐更無去取。摘者﹐如用四君子湯﹐有痰摘二陳湯中陳皮﹑半夏﹔血虛摘四物湯中當歸或地黃二味﹔血虛頭痛﹐摘川芎一味﹔血虛腹痛﹐摘芍藥一味。千方萬方﹐丸藥皆然。知此則處方有骨﹐正東垣所謂善用方者不執方﹐而未嘗不本於方也。凡詩括內方無等分者﹐悉見各門總方及用藥賦。

外集﹟卷七通用古方詩括

傷寒

麻黃湯中用桂枝﹐杏仁甘艸四般兒﹐發熱惡寒身體痛﹐須知一服汗淋漓。﹝見三卷﹞

桂枝湯內藥三般﹐芍藥甘艸一處攢﹐若把二方相合服﹐方名各半治傷寒。﹝見三卷﹞

九味羌活湯防風﹐黃芩白芷與川芎﹐蒼術生地細辛艸﹐煎法還用姜棗蔥。﹝見三卷﹞

大羌活湯卽九味﹐己獨知連術相助﹐一十四般白水煎﹐兩感風寒須此治。﹝見三卷﹞

香蘇散卽君香蘇﹐甘艸陳皮各半咀﹐無汗麻黃宜量入﹐腦痛芎芷不可無。﹝見三卷﹞

升麻葛根湯四味﹐攢上芍藥甘艸是﹐傷寒發熱與頭疼﹐汗出惡寒風熱治。﹝見三卷﹞

十神湯內紫蘇多﹐甘艸陳皮香附顆﹐漧葛升麻並芍藥﹐川芎白芷麻黃和。﹝見三卷﹞

古蒼荊散藥相等﹐甘艸減半性不猛﹐未發熱時宜急煎﹐感冒風寒濕可省。

又名沖和散。蒼術﹑荊芥各等分﹐甘艸減半﹐水煎溫服。治感冒寒濕﹐身體沈重﹐肢節酸疼﹐項背拘急﹐鼻塞聲重﹐气壅上盛﹐咽喉不利等癥。

消風百解﹝散﹞荊芥芷﹐陳皮麻黃蒼術比﹐甘艸攢成姜蔥煎﹐頭疼發熱咳嗽使。

荊芥﹑蒼術﹑白芷﹑陳皮﹑麻黃各八分﹐甘艸四分﹐姜蔥煎服。治四時傷寒﹐頭疼發熱﹐鼻塞聲重。如咳嗽加烏梅。

參蘇飲內用陳皮﹐桔梗前胡半夏宜﹐漧葛茯苓同甘艸﹐木香枳殼總堪題。﹝見三卷﹞

大靑龍湯桂麻黃﹐甘艸杏仁石膏藏﹐生薑棗子煎熱服﹐惡寒無汗用爲良。﹝見三卷﹞

小靑龍湯治喘嗽﹐姜桂麻黃細辛湊﹐半夏五味芍藥甘﹐心胸水气自然透。﹝見三卷﹞

白虎湯中用石膏﹐甘艸知母本方抄﹐人參亦有加之用﹐熱渴虛煩用米熬。﹝見三卷﹞

竹葉石膏湯用參﹐門冬半夏更加臨﹐甘艸生薑兼用米﹐虛寒自利熱家尋。﹝見三卷﹞

黃連解毒湯四味﹐黃柏黃芩梔子是﹐退黃解熱又除煩﹐吐血便紅皆可治。﹝見三卷﹞

人參敗毒散桔梗﹐甘艸川芎茯苓等﹐枳殼前胡羌獨活﹐柴胡十味性涼冷。﹝見三卷﹞

瓜蒂散中赤小豆﹐二味勻平有傳授﹐豆豉一合水同煎﹐吐去膈痰須此救。﹝見三卷﹞

小柴胡湯只五般﹐半夏人參一處攢﹐更有黃芩與甘艸﹐加減由人效百端。﹝見三卷﹞

大柴胡湯用大黃﹐半夏枳殼此爲良﹐更有黃芩赤芍藥﹐姜棗煎來利大腸。﹝見三卷﹞

小承气湯枳朴黃﹐結胸譫語煎之嘗﹐三化湯只加羌活﹐中風竅閉效非常。

三化湯卽本方加羌活等分﹐水煎服。利中風九竅俱閉﹐唇緩舌彊。

大承气湯用朴硝﹑大黃等分不須饒﹐濃朴倍加並枳殼﹐通腸利便有功勞。﹝二方見三卷﹞

桃仁承气五般奇﹐甘艸硝黃並桂枝﹐血癥發黃並血竭﹐熱泄亂語總相宜。﹝見三卷﹞

四逆湯中姜一兩﹐生附減半去皮尖﹐二兩甘艸水煎服﹐厥而下利用之痊。﹝見三卷﹞

理中湯用甘艸姜﹐白術人參是泛常﹐若是內中加附子﹐更名附子理中湯。﹝見三卷﹞

小建中湯芍藥三﹐生薑甘艸一分參﹐更有桂枝一兩半﹐膠飴大棗治虛寒。﹝見三卷﹞

玄武湯中芍藥魁﹐茯苓白術甘艸煨﹐附子炮來加減用﹐生薑五片陽可回。﹝見三卷﹞

炙甘艸湯參阿膠﹐麥門生薑大棗饒﹐生地黃麻子仁桂﹐入些酒煮治虛勞。﹝見三卷﹞

外集﹟卷七通用古方詩括

內傷

補中益气黃參﹐甘艸白術當歸身﹐柴胡升麻陳皮伴﹐形勞虛損喘皆並。見三卷升陽益胃參術﹐黃連半茯艸陳皮﹐澤瀉防風羌獨活﹐柴胡白芍也堪題。見三卷益胃升陽當歸身﹐參術芩曲炒陳﹐甘艸升麻柴胡使﹐秋間服者去黃芩。見三卷調中益气橘升麻﹐甘艸柴胡蒼術加﹐黃木香參八味﹐從前選用也堪誇﹐見三卷升陽補气湯升麻﹑澤瀉防風白芍誇﹐濃朴柴胡羌獨活﹐甘艸地黃生用佳。

升麻﹑澤瀉﹑防風﹑白芍﹑羌活﹑獨活﹑甘艸各五分﹐濃朴一分﹐柴胡一錢二分﹐生地七分半﹐姜棗煎服。

治飲食不時﹐饑飽勞役﹐胃气不足﹐脾气下澑﹐气短無力﹐不能寒熱﹐早飯後昏悶怠惰﹐四肢不收﹐懶於動作﹐五心煩熱。如腹脹及腹窄狹﹐加濃朴﹔腹中硬﹐加砂仁。

雙和散桂甘艸芍﹐黃參歸熟地黃﹐姜棗煎來補气血﹐虛勞少食也堪嘗。見三卷升陽散火湯升麻﹐葛根柴胡防風加﹐炙艸人參羌獨活﹐生甘芍藥總堪誇。見三卷

外集﹟卷七通用古方詩括

雜病

通關細辛皂角等﹐入鼻須看有嚏否﹐去辛加半或加礬﹐方名救急稀涎散。

通關散細辛﹑皂角等分爲末﹐吹入鼻內。治中風不省﹐牙關緊閉。用此有嚏可治﹐無嚏者死。

稀涎散皂角﹑半夏﹑明礬各等分爲末﹐每二錢﹐白湯調服﹐卽吐。治中風肢散涎潮﹐膈塞气閉不通。

烏藥順气﹝散﹞陳皮姜﹐枳殼僵蠶芎芷詳﹐甘艸麻黃桔梗入﹐中風先服最爲良。

烏藥﹑陳皮各一錢﹝批﹕一錢一本作二錢﹞﹐漧薑二分半﹐枳殼﹑僵蠶﹑川芎﹑白芷﹑桔梗﹑甘艸各五分﹐麻黃一錢半﹐姜棗煎﹐溫服。治男婦一切風气攻注﹐肢節疼麻癱瘓﹐言語謇澀。先服此疏气道﹐然後進以風藥。气升爲逆﹐降下爲順﹐順气者正所以降气也。如陰積浮腫﹐合五積散﹔麻痺痛極﹐合三五七散﹔二三年不能行者﹐合獨活寄生湯﹔日夜疼痛﹐合左經湯。

祛風通气﹝散﹞烏藥君﹐芎芷甘梗橘術臣﹐麻殼人參爲佐使﹐姜棗煎來任屈伸。

烏藥一錢半﹐川芎﹑白芷﹑甘艸﹑桔梗﹑陳皮﹑白術各一錢﹐麻黃﹑枳殼﹑人參各五分﹐姜棗煎服。或爲末﹐每二錢﹐紫蘇﹑木瓜煎湯調服。瘙癢加薄荷少許。治男婦气虛﹐內風攻注﹐或外風中襲﹐頭目昏痛﹐鼻塞口語澀﹐甚則身如板片﹐攣拳屈伸不便﹐肩背刺痛﹐胸脇膨脹﹐腳膝軟弱﹐痰多咳嗽﹐嘔吐惡心﹐吐瀉不食﹐胎前產後﹐一切虛風等癥。

星香散內炮南星﹐更有木香生用靈﹐若加川烏與附子﹐方名攺換號三生。

星香散南星四錢﹐木香五分﹐姜十片﹐水煎熱服﹐治中風痰盛﹐服熱藥不得者。

三生飲南星二錢﹐川烏﹑附子各一錢﹐木香五分﹐姜十片﹐水煎溫服。治中風昏迷﹐痰涎壅並﹐口眼斜﹐半身不遂﹐脈沈無熱者可服。去川烏﹐名星附湯。

資壽解語﹝湯﹞附子風﹐天麻酸棗桂羊充﹐甘艸羌活次第入﹐竹瀝多湊立奇功。

附子﹑防風﹑天麻﹑酸棗仁各三分﹐官桂﹑羚羊角各七分半﹐甘艸﹑羌活各五分﹐水煎﹐入竹瀝調服。

治風中心脾﹐舌彊不語﹐半身不遂。

小續命湯防己桂﹐杏仁黃芩芍藥配﹐甘艸參芎與麻黃﹐附子防風一同例。

防己﹑肉桂﹑杏仁﹑黃芩﹑芍藥﹑甘艸﹑人參﹑川芎﹑麻黃各一錢﹐附子五分﹐防風一錢半﹐姜棗煎服。治卒暴中風﹐不省人事﹐漸覺半身不遂﹐口眼斜﹐手足顫掉﹐語言謇澀﹐肢體麻痺﹐精神昏亂﹐頭目眩暈﹐痰壅筋攣﹐骨節煩疼。又治香港腳緩弱及久病風人﹐每遇天气陰晦﹐節候更攺﹐宜預服之﹐以防喑啞。如有六經見癥﹐加減照根據傷寒﹕無汗惡寒合麻黃湯﹐有汗惡風合桂枝湯﹐身熱無汗合白虎湯﹐有汗合葛根湯﹐身涼無汗合古姜附湯﹐有汗合古桂附湯。無此四癥﹐少陰厥陰肢節攣痛麻木﹐用本方八錢﹐加羌活四兩﹐連翹六兩﹐爲丸服亦好。

交濟湯卽本方合排風湯加檳榔。

排風湯術桂苓芎﹐杏芍甘麻與防風﹐獨活當歸白鮮佐﹐稀涎治搐最多功。

白術﹑肉桂﹑川芎﹑杏仁﹑芍藥﹑甘艸﹑防風﹑當歸各五分﹐茯苓﹑麻黃﹑獨活各七分半﹐白鮮皮二分半﹐姜煎溫服。治男婦中風及風虛冷濕邪气入於五臟﹐令人狂言妄語﹐精神錯亂﹐以至手足不仁﹐痰涎壅盛。

此湯安心定志﹐聰耳明目﹐大理榮血﹐去肝邪。服有微汗﹐不妨。

大秦艽湯羌獨活﹐芎芷甘辛兩地黃﹐歸芍﹑芩苓防白術﹐石膏十六味平良。

秦艽﹑石膏各一錢半﹐羌活﹑獨活﹑川芎﹑白芷﹑甘艸﹑生地﹑熟地﹑當歸﹑白芍﹑黃芩﹑茯苓﹑防風﹑白術各一錢﹐細辛二分半﹐水煎溫服。治中風內外無癥﹐知爲血弱不能榮筋﹐手足不能運動﹐舌彊不能言﹐宜養血而筋自榮﹐如天陰雨加生薑﹐心下痞加枳實。

羌活愈風﹝湯﹞艸參﹐防風蔓細枳艽皮﹐麻菊薄荷枸獨芷﹐芎歸杜仲柴前知﹐生熟地黃半朴桂﹐芩苓芍術己膏根據。

羌活﹑甘艸﹑人參﹑黃芩﹑防風﹑蔓荊子﹑細辛﹑枳殼﹑秦艽﹑地骨皮﹑麻黃﹑甘菊花﹑薄荷﹑枸杞子﹑獨活﹑白芷﹑川芎﹑當歸﹑杜仲﹑柴胡﹑前胡﹑知母﹑熟地﹑半夏﹑濃朴﹑防己各五分﹐生地﹑石膏﹑蒼術各一錢﹐肉桂二分半﹐芍藥﹑黃芩﹑茯苓各七分半﹐水煎﹝遇天陰﹐生薑三片煎﹞﹐空心溫服。治肝腎虛﹐筋骨弱﹐語言難﹐精神昏憒及風濕體重﹐或瘦而一肢偏枯﹐或肥而半身不遂﹐或恐而健忘﹐喜已多思﹐皆精不足也﹐宜此安神養心﹐調陰陽﹐不問男婦小兒﹐風癇急慢驚風﹐神效。

萬寶回春湯甚奇﹐甘麻芩己杏仁根據﹐生地熟地芎歸芍﹐黑附香附陳半皮﹐茯神參術防風桂﹐烏藥川烏姜黃。

防風通聖將軍芍﹐薄荷芎歸艸朴硝﹐梔翹芩梗並白術﹐麻黃荊芥滑石膏。﹝見三卷﹞

外集﹟卷七通用古方詩括

雜病

川芎茶調散薄荷﹐白芷防風甘艸和﹐更有細辛羌活等﹐荊芥同煎用者多。

川芎﹑荊芥各四兩﹐薄荷﹑白芷﹑甘艸﹑羌活各二兩﹐防風一兩半﹐細辛一兩﹐爲末﹐每二錢﹐茶淸調服。治諸風上攻﹐頭目昏重﹐偏正頭疼﹐鼻塞聲重。

消風散用荊芥參﹐甘艸陳皮白茯苓﹐僵蠶芎防風藿﹐蟬蛻濃朴羌活停。

荊芥﹑甘艸各二兩﹐人參﹑茯苓﹑僵蠶﹑川芎﹑防風﹑藿香﹑蟬蛻﹑羌活各一兩﹐陳皮﹑濃朴各五錢﹐爲末。每二錢﹐感風頭痛﹐鼻流淸涕﹐荊芥煎湯下﹐瘡癬溫酒下。治諸風上攻﹐頭目昏眩﹐項背拘急﹐鼻塞聲重耳鳴及皮膚頑麻疹癢﹐婦人血風﹐頭皮腫癢﹔又治眼胞皮肉有似膠凝﹐腫如桃李﹐時出熱淚及偏風牽引兩瞼赤爛﹐經年不安﹐風眼要藥也。

三五七散山茱萸﹐姜附細辛防茯咀﹐每服二錢溫酒下﹐風寒入腦致陽虛。

附子﹑細辛各三兩﹐山茱萸﹑炮漧薑各五兩﹐防風﹑茯苓各七兩﹝一方無茯苓﹐有山藥五兩﹞﹐爲末﹐每二錢﹐酒調服。治陽虛風寒入腦﹐頭痛目眩運轉﹐耳內蟬鳴﹐一切風寒濕痺香港腳緩弱及八風五痺﹐肢體不仁等癥。

山茱萸散甘菊花﹐人參山藥茯神遮﹐小芎六味各五錢﹐治眩暈轉實堪誇。

山茱萸一兩﹐甘菊﹑人參﹑山藥﹑茯神﹑小芎各五錢﹐爲末。每二錢﹐茶淸或酒調服。治風眩頭暈有效。

羌吳湯麻升﹐黃柏芩連與芎歸﹐細蔓紅花蒼術半﹐頭頂項痛實時移。

黃芩﹑黃柏各二錢﹐蒼術一錢﹑羌活﹑麻黃﹑吳萸四分﹐本﹐升麻﹑黃各二分﹐當歸﹑川芎﹑蔓荊子﹑細辛﹑黃連﹑半夏﹑紅花各一分﹐水煎溫服。治厥陰頭頂項痛或痰涎厥冷﹐脈浮而緩。

外集﹟卷七通用古方詩括

雜病

升麻胃風葛芷蒼﹐柴蔓歸艸蔻羌﹐甘柏麻黃姜棗煮﹐能消面腫與牙眶。

外集﹟卷七通用古方詩括

雜病

明日流气飲大黃﹐芎辛牛蒡菊花防﹐芥蔓蒺玄甘木賊﹐決明梔子與芩蒼。

大黃﹑川芎﹑細辛﹑牛蒡子﹑甘菊﹑防風﹑白蒺藜﹑荊芥﹑蔓荊子﹑玄參﹑甘艸﹑木賊﹑黃芩﹑山梔各一兩﹐艸決明一兩半﹐蒼術二兩﹐爲末﹐每二錢﹐臨臥冷酒調服。治肝經不足﹐風熱上攻﹐視物不明﹐常見黑花﹐當風多淚﹐隱澀難開﹔或生翳膜﹐婦人血風﹐時行暴赤﹐一切眼疾﹐並宜服之。

洗心散用麻大黃﹐白術當歸芍藥涼﹐荊芥穗同甘艸等﹐姜薄加上水煎湯。

麻黃﹑大黃﹑當歸﹑芍藥﹑荊芥﹑甘艸各八分﹐白術六分﹐加生薑﹑薄荷各少許﹐水煎服。治風痰壅滯﹐心經積熱﹐口苦咽漧﹐二便祕澀﹐眼睛腫痛﹐多淚羞明﹐並皆治之。

洗肝散用薄荷葉﹐當歸羌活山梔仁﹐大黃防風甘艸等﹐川芎治眼效如神。

各等分爲末﹐每二錢﹐熱水調服。治風毒上攻﹐暴赤腫痛﹐隱澀眵淚等癥。

川芎石膏散歸術﹐芩梔大黃寒水石﹐滑菊荊參艸梗砂﹐防翹薄荷葉煎熟。

川芎﹑芍藥﹑當歸﹑山梔﹑黃芩﹑大黃﹑菊花﹑荊芥﹑人參﹑白術各五分﹐滑石四錢﹐寒水石﹑桔梗各二錢﹐甘艸三錢﹐石膏﹑防風﹑連翹﹑薄荷各一錢﹐砂仁二分半﹐水煎溫服﹐忌姜﹑醋﹑發熱物。治風熱上攻﹐頭目昏眩痛悶﹐風痰喘嗽﹐鼻塞口瘡﹐煩渴淋閉﹐眼生翳膜。此藥淸神爽志﹐宣通气血﹐又治中風偏枯﹐解中外諸邪﹐調理諸病勞復傳染。

還睛散用白蒺藜﹐艸決木賊與山梔﹐防甘蟬蛻靑葙子﹐爲末門冬湯下之。

蒺藜﹑甘艸﹑木賊﹑防風﹑山梔各五錢﹐艸決明一兩﹐靑葙子﹑蟬蛻各二錢半﹐爲末。每二錢﹐麥門冬煎湯下。治肝肺一切風熱翳膜及腎風熱﹐或睛忽痛如鍼刺﹐或小兒疳眼初起澀痛﹐久則生瘡翳腫﹐淚出難開﹐一切肝風及瀉痢後虛熱上衝﹐不可點者並宜服之﹐爲眼科通用之藥。

蟬花散卽還睛散﹐加上荊芥艸龍膽﹐蔓蜜芎菊各均平﹐茶淸調下昏翳展。

白蒺藜﹑甘艸﹑木賊﹑防風﹑山梔﹑艸決明﹑靑葙子﹑蟬蛻﹑川芎﹑荊芥﹑蔓荊子﹑密蒙花﹑菊花﹑艸龍膽各等分﹝一方無靑葙﹑龍膽﹐有谷精艸﹑羌活﹑黃芩等分﹞爲末。每二錢﹐茶淸或荊芥煎湯調服。治肝經蘊熱﹐毒瓦斯上攻﹐眼目赤腫﹐昏翳多淚羞明﹐一切風毒並宜。

四物龍膽湯地黃﹐川芎芍藥當歸良﹐防風防己艸龍膽﹐眼疼食後水煎嘗。

當歸﹑川芎﹑赤芍﹑生地各一錢﹐防風六分﹐艸龍膽﹑防己各四分﹐水煎溫服。治目赤暴發云翳﹐疼痛不可忍。

補陽﹝湯﹞八物除川芎﹐黃羌獨活防風﹐澤瀉陳柴知母桂﹐空心煎服效非常。﹝見六卷﹞

外集﹟卷七通用古方詩括

雜病

犀角升麻湯白芷﹐防風川芎白附子﹐甘艸羌活與黃芩﹐風熱牙疼皆可使。

犀角七分半﹐升麻﹑防風﹑羌活﹑川芎﹑白芷﹑黃芩﹑白附子各五分﹐甘艸一分半﹐水煎漱服。治胃經風毒﹐气血凝滯﹐麻痺不仁﹐鼻額間痛﹐唇口頰車髮際連牙腫痛﹐口不能開﹐𨿽言語飲食亦妨礙﹐左額頰上如糊繃急﹐手觸之則痛。

獨活散內用川芎﹐羌活荊防薄荷成﹐生地黃兼細辛使﹐煎來嗽咽治牙齦。

獨活﹑川芎﹑羌活﹑防風各五分﹐荊芥﹑薄荷﹑生地﹑細辛各二分﹐水煎漱服。治風毒攻注﹐牙齦腫痛。

甘露﹝飲﹞兩地山茵陳﹐天麥枇杷枳殼芩﹐石甘等分煎之用﹐男婦咽牙客熱靈。

生地黃﹑熟地黃﹑茵陳﹑天門冬﹑麥門冬﹑枇杷葉﹑枳殼﹑黃芩﹑石斛﹑甘艸各等分﹐水煎服。治胃中客熱﹐咽膈漧燥﹐牙痛齦腫﹐或身黃如疸等癥﹐用之如神。

外集﹟卷七通用古方詩括

雜病

通气防風﹝湯﹞羌獨君﹐本荊芎甘五分﹐郁加升柴寒蒼柏﹐太陽脊彊痛堪均。

防風﹑羌活﹑獨活各一錢﹐本﹑蔓荊子﹑川芎﹑甘艸各五分﹐水煎溫服。治手足太陽經气郁不通﹐肩背痛不可回顧﹐脊痛項彊腰似折﹐項似拔。如身重腰沈沈然者﹐經中有寒濕也﹐加酒浸防己﹐輕加附子﹐重加川烏各一錢﹔有郁加升麻﹑柴胡﹔有濕熱加蒼術﹑黃柏各五分。

活絡湯用羌獨活﹐芎歸白術甘艸嚼﹐姜煎一盞不拘時﹐風濕臂痛勝諸藥。

羌活﹑獨活﹑川芎﹑當歸﹑白術﹑甘艸各一錢半﹐姜煎溫服。治風濕臂痛諸藥不效者。

舒經湯中姜黃最﹐歸艸桐術共切碎﹐赤芍羌活又少些﹐沈香磨服治諸痛。

姜黃五錢﹐當歸﹑甘艸﹑海桐皮﹑白術各二錢半﹐赤芍﹑羌活各二錢二分半﹐分二帖﹐姜煎﹐入沈香少許﹐腰以上痛食後﹐腰以下痛食前服。治气血凝滯經絡﹐以致臂痛不舉及諸痛用鍼灸不效者。

外集﹟卷七通用古方詩括

雜病

五痺湯中羌白術﹐姜黃防己二錢足﹐甘艸一錢姜同煎﹐筋緩皮頑堪再續。

羌活﹑白術﹑姜黃﹑防己各二錢﹐甘艸一錢﹝一方有柴胡﹞﹐姜煎熱服。治風寒濕气客畱肌體﹐手足緩弱﹐頑麻不仁。

三痺湯卽寄生湯﹐黃續斷湊成方﹐一切風痺拘攣疾﹐煎服爲丸任意嘗。

杜仲﹑牛膝﹑細辛﹑人參﹑茯苓﹑桂心﹑白芍﹑甘艸﹑防風﹑當歸﹑川芎﹑黃﹑續斷各一錢﹐獨活﹑秦艽﹑生地各五分﹐姜棗煎熱服。治血气澀滯﹐手足拘攣﹐風痺等疾。

外集﹟卷七通用古方詩括

雜病

黃湯治渾身麻﹐蔓艸橘參芍藥遐﹐臨臥水煎還滚服﹐大熱三分黃柏加。

黃﹑人參﹑芍藥各一錢﹐蔓荊子四分﹐橘皮﹑甘艸各六分﹐水煎熱服。治頭面手足背腿腳﹐或徧身麻木不知﹐及兩目羞明﹐隱澀睛痛。

補气湯黃﹐白芍甘艸澤瀉陳皮搏﹐水煎能治皮膚麻﹐兼醫眼目多昏錯。

白芍﹑陳皮各一錢半﹐黃﹑甘艸各一錢﹐澤瀉五分﹐水煎溫服。治肝气不行﹐皮膚間麻木﹐兼治兩目縮小﹐羞明畏日﹐視物無力。

外集﹟卷七通用古方詩括

雜病

五積白芷陳皮朴﹐桔梗枳殼川芎芍﹐甘艸蒼術茯苓歸﹐半夏桂姜麻黃著。熟料去麻加土烏﹝藥﹞﹐除芷桂外醋炒略。

五積散白芷﹑川芎﹑芍藥﹑甘艸﹑茯苓﹑當歸﹑肉桂各三分﹐陳皮﹑麻黃各六分﹐濃朴﹑漧薑各四分﹐桔梗一分半﹐枳殼五分﹐半夏二分﹐蒼術七分半﹐姜蔥煎服。冒寒用煨姜﹔如腹痛或挾气加吳萸﹔調經入艾醋﹔體薄有汗去蒼術﹑麻黃﹔气虛去枳﹑梗﹐加參﹑術﹔若產後余血流入徧身﹐肢節腰腳疼痛﹐去麻黃﹐加人參﹑木瓜﹑桃仁﹑小茴﹐姜煎。此方大治感冒寒邪﹐頭疼身痛項彊﹐拘急惡寒﹐嘔吐腹痛及傷寒發熱﹐頭痛惡風﹐內傷生冷﹐外感風寒﹐並寒濕客於經絡﹐腰腳酸疼﹐及婦人經脈不調及腹痛帶下等癥。

熟料五積散卽本方除白芷﹑肉桂二味外﹐餘十三味﹐用慢火炒令色變﹐攤冷﹐入桂﹑芷和勻。產後寒熱去麻黃﹐用烏藥一錢﹐俱用淡醋炒過﹔尋常冬月﹐感寒無汗﹐量用麻黃同諸藥幹炒﹔半身不遂﹐或復麻痺及卒中風﹐加麝少許﹔四肢逆冷嘔吐﹐加附子二分﹔久虛脾瀉﹐每用略炒過﹐加陳米一撮﹐烏梅一个﹔乳癰初作﹐加牛膝﹑生地各三分﹔產後及尋常血气痛﹐加木香﹑玄胡索各五分。

藿香正气用紫蘇﹐大腹皮桔梗咀﹐甘艸茯苓半夏曲﹐濃朴白芷棗姜扶。﹝見三卷﹞

又不換金正气散﹐蒼陳朴半藿甘六﹐傷濕須加白茯苓﹐汗多去蒼換白術。﹝見三卷﹞

神術散用五兩蒼﹐芎芷細辛本姜﹐甘艸六件各一兩﹐風寒泄痢總相當。

蒼術五兩﹐川芎﹑白芷﹑細辛﹑本﹑羌活﹑甘艸各一兩﹐每三錢﹐姜蔥煎溫服﹐傷風鼻塞﹐爲末﹐蔥白茶淸調下。治四時感冒風寒及中霧露﹐頭疼項彊﹐寒熱身痛﹐鼻塞聲重﹐咳嗽﹐時行飧泄下痢﹐皆效。

外集﹟卷七通用古方詩括

雜病

金沸艸散麻甘芍﹐荊芥前胡半夏姜﹐肺受風寒頭目痛﹐咳嗽聲粘時疫方。﹝見三卷﹞

蘇沈九寶﹝飲﹞薄荷陳﹐麻桂桑蘇與杏仁﹐大腹皮同甘艸入﹐諸般咳嗽效如神。

薄荷﹑陳皮﹐麻黃﹑官桂﹑桑白皮﹑紫蘇﹑杏仁﹑大腹皮﹑甘艸各等分﹐生薑﹑烏梅煎服。治諸般咳嗽。

哮吼夜不得臥。

發明半夏溫肺湯﹐細辛桂心旋復花﹐甘艸陳皮參桔梗﹐芍藥茯苓赤者佳。

半夏﹑細辛﹑桂心﹑旋復花﹑甘艸﹑陳皮﹑人參﹑桔梗﹑芍藥各五錢﹐赤茯苓三分﹐每四錢﹐姜煎溫服。治虛寒咳嗽及中脘痰水冷气﹐心下汪洋嘈雜﹐多唾淸水﹐脇脹不食﹐脈沈弦細遲﹐此胃虛冷所致也。

人參淸肺飲烏梅﹐桑地骨皮識母培﹐阿杏桔梗甘罌粟﹐加蜜澄淸得效來。

人參﹑烏梅﹑桑白皮﹑地骨﹑知母﹑阿膠﹑桔梗﹑甘艸﹑罌粟殼﹑杏仁等分﹐棗煎﹐入蜜一匙﹐澄淸溫服。治肺胃虛寒﹐咳嗽喘急﹐並久勞嗽﹐唾血鮏臭。

洗肺散半夏黃芩﹐天麥門冬與杏仁﹐甘艸五味姜煎服﹐咳嗽痰盛用最靈。

半夏三分﹐黃芩二分半﹐天門冬﹑麥門冬﹑五味子﹑甘艸各五分﹐杏仁一分﹐姜煎溫服。治咳嗽痰盛﹐肺气不利。

貝母散中桑白皮﹐款冬花與杏仁知﹐五味甘艸姜煎熟﹐火嗽日久服無時。

貝母﹑桑白皮﹑五味子﹑甘艸各五分﹐知母二分半﹐款冬花二錢﹐杏仁三錢﹐姜煎溫服。治咳嗽多日不愈﹐火嗽亦宜。久甚者加黃蠟五分﹐同煎以潤肺。

款冬花散知母先﹐桑葉麻黃阿膠拈﹐杏仁貝母並半夏﹐甘艸咀入姜煎。

款冬花﹑杏仁﹑阿膠﹑麻黃﹑半夏各五分﹐桑葉﹑知母﹑貝母﹑甘艸各一錢﹐姜煎溫服。治肺感風寒﹐咳嗽咽痛﹐鼻塞流涕。

外集﹟卷七通用古方詩括

雜病

木瓜湯用吳茱萸﹐茴香甘艸蘇鹽扶﹐再研生蒜塗心腳﹐不慮昏危入腹兪。

木瓜﹑吳萸各二錢﹐茴香三分半﹐甘艸二分﹐生薑﹑紫蘇各少許﹐水煎入鹽一撮﹐溫服。治霍亂吐瀉﹐轉筋擾悶。

外集﹟卷七通用古方詩括

雜病

手拈散用玄胡索﹐沒藥甘艸五靈脂﹝等分爲末﹞﹐每服三錢溫酒下﹐心脾气痛總能醫。

一方只用玄胡索﹑五靈脂等分﹐先將靈脂焙漧﹐後同玄胡索將水熟﹐去渣﹐入酒醋少許﹐卽服。

雞舌香散有良姜﹐赤芍肉桂香附良﹐天臺烏藥同甘艸﹐入鹽些小點煎湯。

良姜﹑赤芍﹑肉桂﹑香附﹑烏藥各四錢﹐甘艸五分﹐爲末﹐每二錢﹐鹽湯點服。治男婦臟腑虛弱﹐陰陽不和﹐中脘气滯﹐停積痰飲﹐胸膈脹滿﹐心脾引痛。

蟠蔥散用玄胡索﹐桂姜蒼術甘砂搏﹐稜莪靑檳白茯丁﹐蔥煎熱服見歡樂。

玄胡索﹑肉桂﹑漧薑各一分﹐蒼術﹑甘艸各四分﹐砂仁﹑檳榔﹑丁皮各二分﹐三稜﹑莪術﹑靑皮﹑白茯苓各三分﹑連須蔥一根﹐水煎熱服。治男婦脾胃虛冷﹐气滯不行﹐攻刺心腹﹐痛連胸脇﹐膀胱﹐小腸腎气及婦人血气刺痛﹐並皆治之。

外集﹟卷七通用古方詩括

雜病

香薷散內藥三般﹐濃朴相參扁豆攢﹐加上黃連稱絕妙﹐和中祛暑最能安。

香藿一錢半﹐濃朴﹑扁豆﹑黃連各七分﹐四味俱用薑汁拌和炒香﹐水煎﹐入酒少許﹐必竟冷服乃效。治伏暑引飲﹐或吐或瀉。姜能祛暑和中﹐惟气實者宜用。

薷藿湯卽香薷散合藿香正气散。香葛湯卽香薷散合升麻葛根湯。

十味香薷散卽香薷散合四君子湯﹐加黃﹑木瓜等分爲末﹐熱湯冷水任調下。消暑气﹐和脾胃。

桂苓甘露﹝飲﹞卽五苓﹐加上寒水滑石膏﹐甘艸爲末姜湯下﹐濕熱霍亂見功髙。

茯苓﹑澤瀉各一兩﹐白術﹑豬苓﹑肉桂各五錢﹐甘艸﹑石膏﹑寒水石各二兩﹐滑石四兩﹐爲末﹐每三錢﹐溫湯新汲水任下﹐姜湯尢良。治傷寒中暑﹐冒風飲食﹐中外一切所傷﹐濕熱內甚﹐口漧煩渴飲冷﹐霍亂轉筋﹐腹滿痛悶及小兒吐瀉驚風。一方去豬苓﹐加人參﹑藿香﹑葛根﹑木香。

六和﹝湯﹞半夏縮砂仁﹐杏仁參艸扁豆停﹐木瓜赤茯藿香葉﹐香茹濃朴治瀉頻。

半夏﹑砂仁﹑杏仁﹑人參﹑甘艸各二分﹐扁豆﹑木瓜﹑赤茯苓﹑藿香各四分﹐香薷﹑濃朴各八分﹐姜棗煎溫服。治暑傷心脾﹐霍亂轉筋﹐嘔瀉寒熱﹐痰嗽痞喘﹐頭目昏痛﹐肢體浮腫﹐便澀﹐冒暑背寒伏熱﹐厥冷瘧痢﹐中酒煩渴畏食。又暑毒客上焦﹐胸膈痞塞﹐上气喘急﹐湯藥入口卽吐﹐加麝少許神效﹔如日間冒暑﹐夜感風露﹐加川芎﹑羌活﹐婦人胎前產後亦宜。

淸暑益气艸參﹐麥冬五味靑陳皮﹐澤瀉升麻蒼白術﹐神曲葛柏與當歸。﹝見三卷﹞

外集﹟卷七通用古方詩括

雜病

淸脾飲裏有柴胡﹐半夏黃芩艸果咀﹐白術茯苓加濃朴﹐靑皮甘艸棗姜扶。

柴胡﹑半夏﹑黃芩﹑艸果﹑白術﹑茯苓﹑濃朴﹑靑皮各等分﹐甘艸減半﹐姜棗煎服。治因食傷脾﹐停滯痰飲﹐發瘧熱多寒少﹐或但熱不寒﹐膈滿能食﹐口苦舌漧﹐心煩而渴。此方乃小柴﹑平胃﹑二陳合而加減。一方倍茯苓至五錢﹐加常山二錢﹐姜煎露服﹐五更截瘧﹐令人不吐爲妙。

人參養胃術苓甘﹐陳半朴果藿梅堪﹐能醫外感停痰食﹐寒瘧尢當早服含。

寒多加桂附﹐有熱加柴胡﹑黃芩。﹝見三卷﹞

芎歸鱉甲散茯苓﹐芍藥半夏橘紅靑﹐熱加柴胡寒艸果﹐烏梅姜棗畏勞形。

鱉甲一錢﹐川芎﹑當歸﹑茯苓﹑芍藥﹑半夏﹑陳皮﹑靑皮各五分﹐烏梅一个﹐姜棗煎服。治勞瘧寒熱。如熱多加柴胡﹐寒多加艸果。

對金飲子先濃朴﹐蒼術甘艸陳皮撮﹐加上艸果又爲良﹐姜棗煎來調治瘧。

濃朴﹑蒼術﹑甘艸﹑陳皮﹑艸果各等分﹐姜棗煎服。治寒熱瘧疾﹐愈後調理脾胃尢好。

外集﹟卷七通用古方詩括

雜病

導滯湯歸芩連桂﹐大黃檳木甘艸次﹐赤加甘艸白加姜。胃弱去黃加術制。﹝見六卷﹞

地黃湯芍術柏楡﹐枳滑加之因痛墜。

生地﹑芍藥﹑白術﹑黃柏各一錢﹐地楡五分﹐水煎溫服。治血痢疼痛。如腹痛加枳殼﹑濃朴﹐後重加滑石。

初起用導滯湯﹐稍久用地黃湯。

眞人養髒﹝湯﹞粟殼參﹐訶子當歸肉蔻眞﹐白術木香並芍藥﹐漧薑肉桂不須尋。

罌粟殼一錢八分﹐人參﹑當歸﹑白術各三分﹐訶子六分﹐肉豆蔻二分半﹐木香七分﹐芍藥八分﹐漧薑﹑肉桂各四分﹝一方有甘艸九分﹞﹐水煎服。治大人﹑小兒冷熱不調﹐下痢赤白﹐或膿血如血腦﹐裏急後重﹐臍腹痛及脫肛下墜﹐酒毒便紅等癥皆宜﹐惟髒寒者加附子。

外集﹟卷七通用古方詩括

雜病

滲濕湯中白術先﹐丁香蒼術茯苓兼﹐甘艸陳皮有等分﹐漧薑加上濕皆痊。

白術二錢﹐蒼術二錢﹐茯苓﹑甘艸﹑漧薑各五分﹐丁香﹑陳皮各二分半﹐姜棗煎服。治寒濕所傷﹐身體重著﹐如坐水中﹐小便澀﹐大便溏。

除濕湯中用藿香﹐陳皮濃朴術名蒼﹐白術茯苓並半夏﹐入些甘艸在中央。

藿香﹑蒼術﹑濃朴﹑半夏各八分﹐陳皮﹑白術﹑茯苓各四分﹐甘艸二分﹐姜煎服。治寒濕所傷﹐身體重著﹐腰腳酸疼﹐大便溏泄﹐小便澀或利。

五苓散內用豬苓﹐白術茯苓澤瀉停﹐肉桂用之多與少﹐白水煎來止渴行。﹝見三卷﹞

四苓散卽本方去肉桂。薷苓湯﹕卽香薷散合五苓散。

藿苓湯卽藿香正气散合五苓散。

外集﹟卷七通用古方詩括

雜病

木香化滯﹝湯﹞當歸梢﹐枳實陳皮半夏遙﹐柴術紅花艸豆蔻﹐甘艸生薑腹內消。

半夏一錢﹐柴胡﹑蒼術各四分﹐艸豆蔻五分﹐木香﹑陳皮各二分﹐歸尾一分﹐枳實二分﹐紅花﹑甘艸各半分﹔姜煎服。治因憂气食濕面﹐結於中脘﹐腹皮底徹痛﹐心下痞滿﹐不思飲食﹐常常痞气。

外集﹟卷七通用古方詩括

雜病

衛生湯卽六君子﹐加上山藥薏苡仁﹐澤瀉黃連各等分﹐虛痰火瀉效如神。﹝見六卷﹞

外集﹟卷七通用古方詩括

雜病

茵陳蒿湯只一味﹐濃煎退疸去身黃﹐梔子柏皮兼可用﹐五苓加上又爲良。﹝見三卷﹞

一淸飲子赤茯苓﹐用芎甘艸柴桑皮﹐生薑棗子煎來服﹐黃膽發熱用之靈。

茯苓二錢﹐柴胡三錢﹐川芎﹑桑白皮各一錢﹐甘艸五分﹐姜棗煎服。治黃膽發熱及諸熱通用。

外集﹟卷七通用古方詩括

雜病

五皮散方亦甚寄﹐大腹桑根固用皮﹐茯苓姜橘俱等分﹐能救渾身沒指危。

大腹皮﹑桑白皮﹑茯苓皮﹑生薑皮﹑橘皮各等分﹐水煎服﹐忌生冷油膩堅硬之物。治風濕凝滯脾經﹐面目虛浮﹐四肢腫滿﹐心腹膨脹﹐上气喘急。一方去桑﹑橘皮﹐換地骨皮﹑五加皮﹐治妊娠子气。

赤小豆湯木豬苓﹐桑皮防己連翹仁﹐漆瀉當歸商陸芍﹐熱甚加犀角又神。

豬苓﹑桑白皮﹑防己﹑連翹﹑澤漆﹑澤瀉﹑當歸﹔商陸﹑赤芍﹑赤小豆等分﹐姜煎。治血气俱熱﹐遂生瘡疥﹐變爲腫滿或生煩渴。

三和湯中君紫蘇﹐橘朴檳榔甘艸扶﹐白術金砂木通等﹐姜煎行腫可通渠。

紫蘇﹑橘皮﹑濃朴﹑檳榔﹑甘艸﹑白術﹑海金砂﹑木通各等分﹐姜煎溫服﹐治水腫。如脾弱者﹐倍白術﹐入薑汁﹔气虛加人參﹔血虛加牛膝﹑當歸身。

外集﹟卷七通用古方詩括

雜病

平肝飲子用防歸﹐枳梗川芎木桂枝﹐揀參橘芍檳甘艸﹐腹脇妨暈嘔脹醫。

防風﹑枳殼﹑桔梗﹑桂枝﹑赤芍各五分﹐當歸﹑川芎﹑木香﹑人參﹑橘皮﹑甘艸﹑檳榔各二分半﹐姜煎。治喜怒不節﹐肝气不平﹐邪乘脾胃﹐心胸腹脇脹滿﹐頭暈嘔逆﹐脈來浮弦。

分气紫蘇飲陳皮﹐大腹桑根白共推﹐甘桔果苓五味子﹐喘气脾虛病可移。

紫蘇一錢六分﹐大腹皮﹑桑白皮﹑甘艸﹑桔梗﹑艸果﹑茯苓﹑五味子各二分﹐姜煎﹐入鹽少許溫服。治男婦脾胃不和﹐胸膈噎塞﹐腹脇疼痛﹐气促喘急﹐心下脹悶﹐飲食不思﹐嘔逆不止。

大正气散藿香葉﹐檳榔術半漧葛疊﹐枳殼橘紅朴桂甘﹐風寒濕气脹須涉。

白術一錢半﹐藿香﹑檳榔﹐半夏﹑漧葛﹑枳殼﹑橘皮﹑濃朴﹑桂枝﹑甘艸各五分﹐姜棗煎服。治脾胃怯弱﹐爲風寒暑濕气所傷﹐心腹脹滿﹐有妨飲食。

人參芎歸湯木香﹐蓬術臺烏甘艸將﹐砂桂五靈脂半夏﹐入些蘇葉棗生薑。

當歸五分﹐木香﹑蓬術﹑烏藥﹑砂仁七分﹐人參﹑甘艸﹑官桂﹑五靈脂各四分﹐川芎﹑半夏各一錢﹐紫蘇﹑姜棗煎服。治咽燥漱水﹐迷妄驚恐﹐痛悶喘急﹐虛汗厥逆﹐小便多﹐大便黑﹐肚腹膨脹﹐名曰血脹證。

外集﹟卷七通用古方詩括

雜病

萆釐淸飲菖蒲﹐茯苓甘艸天臺烏﹐益智仁等鹽煎服﹐通心气止精濁余。

萆﹑石菖蒲﹑茯苓﹑甘艸﹑烏藥﹑益智各等分﹐入鹽一撚﹐煎服﹐如精滑別以綿裹龍骨同煎。治眞元不足﹐下焦虛寒﹐小便白濁﹐頻數無度。

外集﹟卷七通用古方詩括

雜病

人參順气﹝散﹞芎甘梗﹐術芷陳皮枳殼等﹐麻黃烏藥與白姜﹐一切風寒腰痛省。﹝見六卷﹞

獨活湯中有大黃﹐桂澤羌翹桃仁防﹐黃連歸柏己甘艸﹐勞役腰痛免成傷。﹝見六卷﹞

蒼術復煎散紅花﹐黃柏柴胡川升麻﹐本澤瀉羌白術﹐腦項背膝腰痛佳。

蒼術四兩﹐紅花少許﹐黃柏三錢﹐柴胡﹑升麻﹑本﹑澤瀉﹑羌活﹑白術各五分﹐先用水二碗煮蒼術至二盅﹐去渣﹐入余藥煎服。治寒濕相合﹐腦痛惡寒煩悶﹐脈沈洪﹐項背脊骨髀眼膝腰疼痛。忌油面。

外集﹟卷七通用古方詩括

雜病

補腎湯卽四君子﹐加附沈羌木瓜﹐甘艸紫蘇川芎少﹐寒疝泄瀉用之佳。

人參﹑白術﹑茯苓﹑黃﹑附子各一錢﹐沈香四分﹐羌活五分﹐木瓜一錢半﹐紫蘇三分﹐川芎﹑甘艸各二分半﹐姜煎溫服。治寒入小腹﹐疼痛泄瀉﹐胸滿痞塞。

白蔥散卽四物湯﹐枳朴莪稜茯桂姜﹐參楝曲靑茴術﹐蔥鹽煎治冷膀胱。

川芎﹑當歸﹑生地﹑芍藥﹑枳殼﹑濃朴﹑莪術﹑三稜﹑茯苓﹑官桂﹑漧薑﹑人參﹑川楝肉﹑神曲﹑麥芽﹑靑皮﹑茴香﹑木香各等分﹐蔥白﹑食鹽煎服。如大便利﹐用訶子﹔大便祕﹐去鹽﹐入大黃。治一切冷气﹐入膀胱疝痛﹐兼治胎前產後腹痛﹐胎動不安﹐或血刺動﹑兼血髒宿冷﹐百節倦痛﹐肌體怯弱﹐勞傷帶癖。

聚香飲子乳沈丁﹐木檀藿香葉共成﹐胡索姜黃烏梗桂﹐甘艸姜煎疝气寧。

乳香﹑沈香﹑丁香﹑木香﹑檀香﹑藿香各五分﹐玄胡索﹑姜黃﹑川烏﹑桔梗﹑桂心﹑甘艸各二分半﹐姜棗煎服。治七情所傷﹐遂成七疝﹐心脇引痛﹐不可俯仰。

烏附通气﹝湯﹞四苓散﹐加歸芍橘香楂艸﹐不問疝气久與新﹐風寒暑濕气皆掃。

白術七分﹐茯苓﹑澤瀉各五分﹐豬苓﹑甘艸﹑木香各三分﹐烏藥﹑香附﹑當歸﹑芍藥﹑山楂﹑橘皮各一錢﹐水煎溫服。治新久疝气﹐風寒暑濕﹐七情皆效。痛甚加檳榔﹑玄胡索﹐脈沈細惡寒加吳萸。

外集﹟卷七通用古方詩括

雜病

檳蘇散內香蘇多﹐甘陳檳瓜一半和﹐姜蔥煎服治香港腳﹐風濕疏通效若何。

蘇梗﹑香附各二錢﹐甘艸﹑陳皮﹑檳榔﹑木瓜各一錢﹐姜蔥煎。治風濕香港腳﹐疏通气道。

左經湯麻桂芩殼﹐柴半甘加羌防朴﹐姜苓小艸己門冬﹐對癥加減旋斟酌。

麻黃﹑桂心﹑黃芩﹑枳殼﹑柴胡﹑半夏﹑甘艸﹑羌活﹑防風﹑濃朴﹑白姜﹑茯苓﹑小艸﹑防己﹑麥門冬各等分﹐姜棗煎服。治三陽經香港腳﹐痰濕風腫﹐腰足拘攣﹐喘滿煩悶﹐大小便祕。如自汗去麻黃﹐加白術﹑牡蠣﹔有熱去桂﹐加前胡﹑升麻﹔腹痛加芍藥或附子﹔便閉加大黃﹑竹瀝﹔喘滿加杏仁。

大腹皮散宣木瓜﹐蘇葉子同蘿卜佳﹐沈香烏藥檳榔橘﹐枳殼桑皮荊芥花。

大腹皮六分﹐木瓜五分﹐蘇葉﹑蘇子﹑烏藥﹑檳榔﹑橘皮各二分﹐蘿卜子﹑沈香﹑枳殼﹑桑白皮﹑荊芥穗各三分﹐姜煎溫服。治諸香港腳腫痛﹐小便不利。

烏藥平气﹝散﹞茯神甘﹐參術芎歸木芷含﹐五味蘇子皆等分﹐姜煎香港腳悉皆堪。

烏藥﹑茯神﹑甘艸﹑人參﹑白術﹑川芎﹑當歸﹑木瓜﹐白芷﹑五味子﹑蘇子各等分﹐姜棗煎服。治香港腳上攻﹐頭目昏眩﹐腳膝酸疼﹐諸气不和﹐喘滿迫促。

當歸拈痛﹝湯﹞羌茵陳﹐艸芩升葛苦參人﹐蒼白術防豬澤瀉﹐茯苓知母去渣塵。

當歸﹑防風﹑豬苓﹑澤瀉﹑茯苓﹑知母各三分﹐羌活﹑茵陳﹑甘艸﹑黃芩各五分﹐升麻﹑漧葛﹑苦參﹑人參﹑蒼術各二分﹐白術一分半﹐水煎溫服。治濕熱爲病﹐肢節煩疼﹐肩背沈重﹐胸膈不利﹐徧身疼痛﹐足脛腫痛等證。

獨活寄生﹝湯﹞桑寄生﹐杜仲牛膝細辛參﹐秦艽茯苓桂芍甘﹐地黃防風當歸芎。

獨活三錢﹐桑寄生﹑杜仲﹑牛膝﹑細辛﹑人參﹑秦艽﹑茯苓﹑桂心﹑防風﹑川芎各二分﹐芍藥﹑生地﹑當歸各三分﹐甘艸半分﹐姜煎溫服﹐或爲丸﹐加乳香﹑沒藥。治腎气虛弱﹐腰背拘急﹐筋攣骨痛﹐腳膝偏枯﹐冷痺緩弱。一方有附子。如歷節風並香港腳﹐加乳香﹑沒藥﹐酒糊爲丸服。

外集﹟卷七通用古方詩括

雜病

活血潤燥生津飲﹐天麥門冬五味子﹐栝蔞麻仁艸當歸﹐地黃生熟天花使。

天門冬﹑麥門冬﹑五味子﹑栝蔞仁﹑麻子仁﹑甘艸﹑當歸﹑生地黃﹑熟地黃﹑天花粉各等分﹐水煎溫服。

錢氏白術散參苓﹐甘艸葛根五味寧﹐藿香木香柴枳殼﹐中消善谷十分靈。

白術﹑人參﹑茯苓﹑甘艸﹑藿香各四分﹐葛根八分﹐枳殼﹑五味子﹑木香﹑柴胡各二分﹐水煎溫服。治消中善饑消穀。如小兒﹐去柴胡﹑枳殼﹑五味子。

外集﹟卷七通用古方詩括

雜病

滋陰降火﹝湯﹞古方稀﹐四物湯中加柏知﹐甘艸陳皮並白術﹐天麥門冬遠志根據。

當歸﹑生地﹑白芍﹑白術各一錢﹐麥門冬﹑甘艸各五分﹐知母﹑黃柏﹑遠志﹑陳皮﹑川芎各六分﹐姜煎溫服。治潮咳汗血﹑遺精無泄者﹐乃養血降火之聖藥也﹐如有痰加栝蔞仁﹑貝母﹔咳嗽加五味子﹐阿膠﹔夢遺加芡實﹑石蓮肉﹔有熱加秦艽﹑地骨皮﹔唾吐咯血加茜根﹑藕汁﹑玄參﹔气虛血少加參﹑﹔久病者﹐去川芎。

人中白散生甘艸﹐靑黛黃柏如金寶﹐爲末童便調二錢﹐丹溪治火方眞巧。

人中白二兩﹐黃柏﹑甘艸﹑靑黛各五錢﹐爲末﹐每二錢﹐童便調服。治陰虛火盛及五心煩熱等癥。

外集﹟卷七通用古方詩括

雜病

枳殼煮散防風芎﹐漧葛細辛甘梗充﹐姜煎一盞空心候﹐脇疼气痛盡能攻。﹝見六卷﹞

鹽煎散歸芎芍稜﹐莪枳茯麥神曲靑﹐朴木小茴各等分﹐蔥根兼治腹心疼。﹝見六卷﹞

復元通聖﹝散﹞穿山甲﹐靑陳甘艸栝蔞屑﹐每用熱酒下一錢﹐諸痛諸瘡活气血。

穿山甲﹑栝蔞根各四錢﹐靑皮﹑陳皮各二錢﹐甘艸三錢﹐爲末﹐酒調服。治諸气閉澀﹐耳聾耳疼﹐諸瘡腹癰便癰瘡疽﹐一切气刺。如瘡無頭者﹐津液調敷﹔諸瘡腫痛﹐加金銀花﹐連翹各一錢。

外集﹟卷七通用古方詩括

雜病

五淋散治五般淋﹐歸芍梔甘赤茯苓﹐每用空心煎水服﹐何憂气血石膏淫。

當歸﹑甘艸各五分﹐芍藥﹑山梔各一錢﹐赤茯苓六分﹐水煎溫服。治腎气不足﹐膀胱有熱。水道不通﹐淋瀝不出﹐或熱淋便血。

淸心蓮子飲黃芩﹐甘艸車前赤茯苓﹐麥門地骨參使﹐下虛上盛作諸淋。

蓮子﹑赤茯﹑人參﹑黃各七分﹐黃芩﹑甘艸﹐車前子﹑麥門冬﹑地骨皮各五分﹐如發熱加柴胡﹑薄荷﹐水煎溫服。治下虛上盛﹐心火上炎﹐口苦咽漧煩渴﹐小便赤澀﹐欲作諸淋。

外集﹟卷七通用古方詩括

雜病

平胃散中四般藥﹐蒼術陳皮濃朴攢﹐更加甘艸調脾胃﹐生薑棗子一同煎。

平胃散蒼術二錢﹐調脾除濕寬中﹔陳皮一錢四分﹐和胃消痰溫中﹔濃朴一錢﹔去滿除濕調中﹐甘艸八分﹐調脾瀉火和中﹔姜棗煎﹐入鹽少許溫服。此藥和脾健胃﹐扶根固本﹐兼有他證﹐照根據藥性加減。溫補炒熟﹐消導生用。

平胡飲子卽本方合小柴胡湯﹐治瘧寒熱相等。

參苓白術﹝散﹞薏苡仁﹐甘艸蓮肉山藥停﹐桔梗扁豆砂仁用﹐棗煎虛熱用之靈。

人參﹑茯苓﹑白術﹑甘艸﹑山藥各三錢﹐薏苡仁﹑蓮肉﹑桔梗﹑白扁豆﹑砂仁各一錢半﹐爲末﹐每二錢棗子煎湯調服。治脾胃虛弱﹐飲食不進﹐或吐瀉及大病後﹐調助脾胃最效。

凝神散參苓白術﹐山藥扁豆粳米續﹐地黃地骨甘知母﹐門冬竹葉用幾十。

人參﹑茯苓﹑白術﹑山藥各一錢﹐扁豆﹑粳米﹑生地﹑甘艸﹑知母各五分﹐地骨皮﹑麥門冬﹑淡竹葉各二分半﹐姜棗煎服。大能收斂胃气﹐淸涼肌表。一方去山藥﹑扁豆﹑知母﹑竹葉﹑地皮﹐加黃﹑當歸﹑白芍﹑茯神﹑桔梗﹐治癆瘵癥﹐聲重血系瘦乏。

葛花解醒﹝湯﹞縮砂仁﹐木香豆蔻茯靑陳﹐參姜術澤豬神曲﹐酒調一服味淸辛。

葛花﹑砂仁﹑白豆蔻各五錢﹐木香五分﹐茯苓﹑陳皮﹑人參﹑豬苓各一錢半﹐靑皮﹑漧薑﹑白術﹑澤瀉各三錢﹐神曲二錢﹐爲末﹐每二錢白湯或酒調服﹐得微汗爲度。治飲酒太過﹐嘔吐痰逆﹐心神煩亂﹐瘵膈痞塞﹐手足戰搖﹐飲食減少﹐小便不利。

益胃散姜黃澤瀉﹐漧薑砂艸益智仁﹐白蔻黃參濃朴﹐陳皮通用十分靈。

姜黃﹑漧薑﹑白豆蔻各三分﹐澤瀉﹑砂仁﹑甘艸﹑人參﹐黃﹑濃朴﹑陳皮各七分﹐益智仁六分﹐水煎服。治服寒藥過多﹐或脾胃虛弱﹐胃脘作痛。

外集﹟卷七通用古方詩括

雜病

靑皮湯橘玄胡索﹐莪術三稜神曲藥﹐姜煎痞滿𨿽能調﹐過服能令人气弱。

靑皮一錢﹐莪術﹑三稜各七分﹐陳皮﹑神曲各五分﹐玄胡索三分﹐姜煎溫服。進食利脾﹐消積化聚。

如痞滿加炒黃連三分﹔有郁加山梔仁﹔少食加山楂﹑麥芽各二分﹔婦人加香附一錢半﹐川芎八分﹐紅花﹑木香各一分。

消積正元散術苓﹐麥楂甘橘海粉靑﹐香砂曲枳玄胡索﹐郁火仍須善減增。

白術一錢﹐茯苓﹑陳皮﹐靑皮﹑砂仁﹑麥芽﹑山楂﹑甘艸各三分﹐神曲﹑香附﹑枳實﹑玄胡索﹑海粉各五分﹐姜煎溫服。如上焦火郁﹐加酒炒苓﹑連﹔下焦火郁﹐加炒梔﹑柏﹔冷气作疼﹐加沈香﹑木香磨水刺服。

散聚湯杏附桂心﹐檳榔橘半吳萸侵﹐茯枳芎歸甘艸朴﹐便祕大黃旋酌斟。

杏仁﹑桂心﹑橘皮各二分﹐附子﹑吳萸﹑茯苓﹑枳殼﹑川芎﹑濃朴﹐甘艸各一分﹐檳榔﹑半夏﹑當歸各少許﹐姜煎溫服。如大便祕加大黃。治久气積聚﹐狀如瘕﹐隨气上下﹐發作有時﹐心腹絞痛﹐攻刺腰脇﹐小腹脹﹐大小便不利。

外集﹟卷七通用古方詩括

雜病

四七湯理七情气﹐陳皮濃朴半復制﹐紫蘇葉同生薑煮﹐喘急兼將中脘和。

四七湯濃朴一錢半﹐半夏二錢半﹐茯苓二錢﹐紫蘇一錢﹐姜棗煎服。治七情相干﹐痰涎凝結﹐如絮膜﹑如梅核﹐窒礙咽喉之間﹐咯不出﹐咽不下﹔或中脘痞滿﹐气不舒快﹔或痰涎壅盛﹐上气喘急﹔或因痰飲中節﹐嘔逆惡心。兼治婦人惡阻及男子思慮過度﹐小便白濁。

七气湯中半夏多﹐朴桂苓芍紫蘇銼﹐橘參姜棗同煎服﹐七情霍亂妙難過。

半夏一錢﹐濃朴﹑桂心各六分﹐白茯苓﹑白芍各八分﹐紫蘇﹑橘皮各四分﹐人參二分﹐姜棗煎溫服。治七情郁發﹐致五臟陰陽乖戾﹐吐利交作﹐寒熱眩暈﹐痞滿噎塞。一方用人參﹑甘艸﹑肉桂各五分﹐半夏二錢半﹐姜煎服﹐治七情鬱結於中﹐心腹絞痛﹐大便虛祕等癥。

大七气湯稜莪眞﹐橘藿梗桂益智仁﹐甘靑香附煎白水﹐一切气積自舒伸。

三稜﹑莪術﹑靑皮﹑陳皮﹑藿香﹑桔梗﹑官桂﹑益智仁各一錢﹐甘艸七分半﹐香附一錢半﹐姜棗煎服。治七情相干﹐陰陽不得升降﹐气道壅滯﹐攻衝作疼。一方無三稜﹐有半夏曲。

大異香散京三稜﹐莪術半夏與陳靑﹐藿梗智仁香附子﹐甘艸枳殼有髙能。

三稜﹑莪術﹑靑皮﹑陳皮﹑半夏曲﹑藿香﹑桔梗﹑益智仁﹑香附﹑枳殼各五分﹐甘艸半分﹐姜棗煎服。治谷脹﹑气脹。

紺珠正气天香湯﹐天臺烏藥與漧薑﹐香附陳皮紫蘇葉﹐婦人得此是奇方。

烏藥一錢半﹐香附六錢﹐陳皮﹑紫蘇﹑漧薑各六分﹐水煎熱服。治婦人一切諸气作痛﹐或上湊心胸﹐或攻築脇肋﹐腹中結塊﹐發渴刺痛﹐月水因之不調﹐或眩暈嘔吐﹐往來寒熱﹐胎前產後﹐一切气證。

分心气飲木通桂﹐赤芍茯苓半夏配﹐桑白大腹靑陳皮﹐甘艸羌活紫蘇對。

木通﹑官桂﹑赤芍﹑赤茯苓﹑半夏﹑甘艸﹑羌活﹑桑白皮﹑大腹皮﹑靑皮﹑陳皮各五分﹐紫蘇二分﹐姜棗﹑燈心煎服。治男婦一切七情畱滯﹐心胸痞悶﹐脇肋虛脹﹐噎塞吞酸﹐嘔噦惡心﹐頭目昏﹐四肢倦﹐面色黃﹑口舌漧﹐飲食減少﹐日漸羸瘦﹐或大腸虛澀﹐或病後胸中虛痞﹐不思飲食﹐皆效。

流气飲子蘇烏藥﹐靑陳大腹苓歸芍﹐芎枳半防風甘﹐木香桔梗隨人酌。

紫蘇﹑烏藥﹑靑皮﹑桔梗各五分﹐陳皮﹑茯苓﹑當歸﹑芍藥﹑川芎﹑黃﹑枳實﹑半夏﹑防風﹑甘艸各七分半﹐大腹子一錢﹐木香二分半。一方有枳殼﹑檳榔各五分﹐姜棗煎服。治气攻肩背脇肋﹐走注疼痛﹐及痞脹嘔喘﹐气閉浮腫香港腳。

木香流气﹝飲﹞藿蘇茯﹐參術甘果檳瓜通﹐夏朴靑丁陳大腹﹐蒼蒲桂芷香麥冬。

木香﹑藿香﹑艸果﹑檳榔﹑丁香﹑大腹皮﹑蒼術﹑肉桂各六分﹐紫蘇﹑甘艸﹑濃朴﹑靑皮﹑陳皮﹑香附各一錢半﹐赤茯苓﹑人參﹑白術﹑木瓜﹑菖蒲﹑白芷﹑麥門冬各四分﹐木通八分﹐半夏二分﹐姜棗煎服。治諸气痞塞﹐胸膈膨脹﹐面目虛浮﹐四肢腫滿﹐口苦咽於﹐大小便祕。

木香勻气﹝散﹞藿丁檀﹐白豆砂仁甘艸鹽﹐點服沸湯爲末用﹐气痞惡心積痛闌。

木香﹑丁香﹑檀香﹑白豆蔻各二錢﹐藿香葉﹑甘艸各八錢﹐砂仁四錢﹐一方有沈香﹐爲末﹐每二錢入鹽少許﹐沸湯點服﹐治气滯胸膈﹐虛痞惡心﹐宿冷不消﹐心腹刺痛﹐又名木香調气散。

木香順气散靑陳﹐智澤歸吳姜半苓﹐升柴艸蔻蒼朴類﹐能消脹濁气生。

木香﹑艸豆蔻﹑蒼術各三分﹐濃朴四分﹐靑皮﹑陳皮﹑益智仁﹑茯苓﹑澤瀉﹑生薑﹑半夏﹑吳萸﹑當歸各五分﹐升麻﹑柴胡各一分﹐水煎溫服。治濁气在上﹐則生脹。

蘇子降气湯半夏﹐甘艸前胡肉桂咀﹐當歸濃朴陳皮等﹐姜棗同煎痰喘舒。

蘇子﹑半夏曲各五分﹐甘艸﹑前胡﹑當歸﹑濃朴各二分﹐肉桂﹑陳皮各三分﹐姜棗煎服。治虛陽上攻﹐气不升降﹐上盛下虛﹐痰涎壅盛。如虛喘加人參﹑五味﹑杏仁﹑鹽梅﹑紅棗﹔虛煩加知母﹑人參煎服。

祕傳降气湯訶子﹐甘果柴胡骨碎補﹐桑陳地骨五加皮﹐桔梗半夏曲蘇使。

訶子﹑艸果﹑骨碎補﹑五加皮﹑桔梗﹑半夏曲各二分﹐甘艸﹑柴胡﹑地骨皮﹑枳殼﹑陳皮各四分﹐桑白皮八分﹐紫蘇一分﹐姜煎溫服。治气不升降﹐上盛頭目昏眩﹐痰實嘔逆胸緊﹐舌瘡咽痛耳聾﹐下虛腰腳無力﹐小便數﹐大便祕。如心肺虛滿加人參﹑茯苓﹔熱盛加黃芩﹔虛甚加附子﹔婦人血虛加當歸。

三和散用沈木香﹐芎術紫蘇大腹羌﹐檳橘木瓜甘艸輩﹐水煎和气自通暢。

沈香﹑紫蘇﹑大腹皮﹑羌活各四分﹐木香﹑白術﹑檳榔﹑橘皮﹑甘艸各三分﹐川芎一錢二分﹐木瓜二分﹐水煎溫服。治七情气結五臟﹐脾胃不和﹐心腹脹急﹐大小便祕﹐寢食俱廢。不渴者乃气祕耳﹐未可施以大黃﹔祕甚再加枳殼﹑蘿卜子﹑皂角子﹔气滯腰疼倍木瓜﹔浮腫加車前子﹑葶藶子﹔小便閉加麥門冬﹑澤瀉。

復元通气﹝散﹞陳白醜﹐甘茴穿甲木香有﹐索歸乳沒俱爲末﹐郁瘀癰疽並跌墜。

陳皮﹑白醜﹑甘艸﹑玄胡索各一錢﹐茴香﹑穿山甲﹑木香﹑當歸各一錢半﹐乳香﹑沒藥各五分﹐爲末﹐每二錢﹐熱酒﹑白湯任下。治一切气不宣通﹐瘀血凝滯﹐周身走痛﹐並跌墜損傷﹐或負重挫閃﹐气滯血分作痛等癥。一方去白醜﹑玄胡﹑當歸﹐加靑皮﹑白芷﹑貝母﹑漏蘆﹐治發乳癰疽﹐及一切腫毒瘡癤。

外集﹟卷七通用古方詩括

雜病

犀角地黃湯牡丹﹐芍藥四件有機關﹐加上大黃黃芩藥﹐能消瘀熱發狂蠻。﹝見三卷﹞

淸胃散升麻二錢﹐六分歸地與黃連﹐牡丹皮用一錢重﹐能止吐血及牙宣。

升麻一錢﹐牡丹皮一錢﹐當歸﹑生地﹑黃連各六分﹐水煎冷服。治胃經膏粱積熱﹐吐衄牙宣﹐或唇口腫痛﹐或上下牙齦潰爛痛﹐連及頭面﹐惡寒發熱。

枇杷葉散香薷君﹐麥門陳皮濃朴芬﹐丁瓜甘與茅根和﹐暑毒攻心吐血欣。

枇杷葉﹑陳皮﹑濃朴﹑丁香各五分﹐香薷七分半﹐麥門冬﹑木瓜﹑茅根各一錢﹐炙甘艸二分﹐姜煎溫服﹐或爲末水調服。治中暑伏熱﹐煩渴引飲﹐嘔噦惡心﹐頭目昏眩。

小薊飲子生地黃﹐蒲滑通艸藕節房﹐甘歸竹葉山梔子﹐每服空心白水涼。

小薊﹑生地﹑蒲黃﹑滑石﹑通艸﹑藕節﹑甘艸﹑當歸﹑淡竹葉﹑山梔各五分﹐水煎溫服。治下焦結熱﹐尿血成淋。

大薊飲子桑白皮﹐犀角升麻甘艸宜﹐蒲黃杏仁桔梗炒﹐肺疽熱血用之宜。

各等分﹐甘艸減半﹐姜煎溫服。治啖辛熱傷肺嘔血﹐名曰肺疽。

歸脾湯歸龍眼肉﹐酸棗遠志參術﹐茯神木香甘艸姜﹐憂思過度眞宜服。

當歸﹑龍眼肉﹑酸棗仁﹑遠志﹑人參﹑黃﹑白術﹑茯神各一錢﹐木香五分﹐甘艸三分﹐姜棗煎服。治憂思傷脾﹐內熱食少體倦﹐或血妄行發熱嘔吐﹐或健忘怔忡﹐驚悸少寐﹐或心脾作痛﹐自汗盜汗﹐或肢體腫痛﹐大便不調﹐或經候不調﹐晡熱內熱﹐或唇口生瘡﹐流注等證。

二陳芎歸湯人參﹐阿膠五味細辛芍﹐姜煎專治虛勞人﹐毛寒失血咳嗽咯。

半夏﹑陳皮﹑赤茯苓﹑甘艸﹑人參﹑阿膠﹑五味子﹑細辛各五分﹐白芍﹑川芎﹑當歸各一錢﹐姜煎溫服。

治虛勞少血﹐津液內耗﹐心火炎肺﹐咳嗽咯血﹐及血不榮肌肉﹐動輒毛寒咳嗽。

胃風湯參與芎歸﹐苓術芍桂等相將﹐粟米百粒止便血﹐腹痛還宜刺木香。

人參﹑當歸﹑川芎﹑茯苓﹑白術﹑芍藥﹑肉桂各七分﹐粟米百粒﹐水煎溫服。治風冷乘虛﹐客於腸胃﹐水谷不化﹐泄瀉注下﹐腹脇虛滿﹐腸鳴痛﹐及腸胃濕毒﹐下如豆汁﹐或下瘀血。

當歸和血散槐花﹐靑皮荊芥穗升麻﹐川芎白術並熟地﹐腸濕毒用之佳。

當歸﹑升麻各二錢﹐槐花﹑靑皮﹑荊芥﹑白術﹑熟地各六分﹐川芎四分﹐爲末﹐每二錢米飲下﹐治腸濕毒下血。

涼血地黃﹝湯﹞歸槐靑﹐柏知等分血HT靈﹐去槐靑加荊細蔓﹐羌防芎芩連升﹐柴胡紅花根據次入﹐空腹前嘗治血崩。

熟地﹑當歸﹑槐花﹑靑皮﹑黃柏﹑知母各等分。如小便澀﹐大便後重﹐加木香﹑檳榔﹐水煎溫服。治血HT最妙。一方去槐花﹑靑皮﹑用生地﹑當歸各五分﹐知母﹑黃柏各二分﹐加荊芥﹑細辛﹑蔓荊子﹑黃芩各一分﹐羌活﹑防風﹑柴胡各三錢﹐川芎﹑本﹑黃連﹑升麻各二分﹐紅花少許﹐水煎溫服。治血崩﹐因腎水眞陰不能鎭守胞絡相火﹐故血走而崩﹐經脈不住﹐或如豆汗﹐五色相雜﹐面黃體痛寒熱。

外集﹟卷七通用古方詩括

雜病

五飲湯卽六君子﹐加枳朴豬澤前胡﹐桂心芍藥旋復等﹐姜煎痰飲盡消除。

人參﹑白術﹑茯苓﹑甘艸﹑枳實﹑濃朴﹑陳皮﹑半夏﹑豬苓﹑澤瀉﹑前胡﹑桂心﹑芍藥﹑旋復花各等分﹐姜煎溫服。忌食肉﹑生冷等物。治酒後傷寒﹐飲冷過多﹐故成五飲。如因酒有飲﹐加葛花﹑砂仁。

小調中湯制法奇﹐連艸瓜半交相持﹐大調中湯用四味﹐少加參術茯苓歸。

黃連煎水浸甘艸﹐甘艸煎水浸黃連﹐栝蔞仁煎水浸半夏﹐半夏煎水浸栝蔞仁﹐各炒水漧爲度﹐四味各等分﹐姜煎溫服﹐或薑汁糊爲丸服尢妙。治一切痰火及百般怪病﹐善調脾胃﹐神效。

大調中湯卽本方加人參。白術﹑茯苓﹑川芎﹑當歸﹑生地﹑白芍。治虛而挾痰火者用﹐百般加減由人。

外集﹟卷七通用古方詩括

雜病

定喘﹝湯﹞麻桑杏蘇子﹐白果款冬花最良﹐甘艸黃芩同半夏﹐水煎百沸不須姜。﹝見六卷﹞

外集﹟卷七通用古方詩括

雜病

安脾散果木丁香﹐百年壁土煮良姜﹐椒參術橘苓甘艸﹐入鹽點服米煎湯。

髙良姜一錢﹐用陳壁土和水煮至幹﹐艸果﹑木香﹑丁香﹑胡椒﹑人參﹑白術﹑橘皮﹑茯苓各五分﹐甘艸一錢半﹐爲末﹐每二錢米飲入鹽少許調服。治停飲傷胃﹐喫食咽酸﹐嘔吐黃水不已。

丁香煮散益智椒﹐紅豆靑陳甘艸梢﹐漧薑良姜川烏炮﹐姜鹽煎治胃家翻。

丁香﹑紅豆蔻﹑靑皮﹑陳皮﹑甘艸﹑漧薑﹑良姜﹑川烏各四分﹐益智仁五分﹐胡椒二分﹐姜鹽煎服。治脾胃虛冷﹐嘔吐不食。

外集﹟卷七通用古方詩括

雜病

丁香二陳湯藿香﹐柿蒂二陳湯茹參﹐二方倍用生薑汁﹐呃逆吞之不作聲。

丁香二陳湯陳皮二錢﹐茯苓﹑半夏各一錢半﹐甘艸﹑藿香各五分﹐丁香四分﹐姜煎﹐入薑汁三五匙調服。

柿蒂二陳湯卽前方去藿﹑丁﹐加柿蒂﹑人參各一錢﹐竹茹一團。

外集﹟卷七通用古方詩括

雜病

丁香透膈﹝湯﹞沈木香﹐甘果參苓曲芳﹐藿術砂附靑陳朴﹐肉蔻白蔻半夏當。

丁香﹑木香﹑麥芽﹑靑皮﹑肉豆蔻﹑白豆蔻各二分半﹐沈香﹑藿香﹑陳皮﹑濃朴各三分﹐甘艸七分半﹐艸果﹑神曲﹑半夏各一分半﹐人參﹑茯苓﹑砂仁﹑香附各五分﹐白術一錢﹐姜棗煎服。治脾胃不和﹐痰逆惡心嘔吐﹐飲食不進﹐十膈五噎﹐痞塞不通。

五膈寬中﹝散﹞靑陳皮﹐丁香濃朴甘艸咀﹐香附砂仁白豆蔻﹐木香八味總堪書。

靑皮﹑陳皮﹑丁香﹑砂仁各四分﹐濃朴﹑香附各一錢半﹐甘艸五分﹐木香三分﹐白豆蔻二分﹐或加南星﹑半夏﹐爲末﹐每二錢姜鹽湯點服。治四气七情傷脾﹐陰陽不和﹐胸膈痞滿﹐停痰气逆﹐遂成五膈﹐一切冷气﹐並皆治之。

五噎湯卽六君子﹝湯去半夏﹞﹐朴枳稜莪曲使﹐訶桂木檳姜棗煎﹐虛實由人加減爾。﹝見六卷﹞

外集﹟卷七通用古方詩括

雜病

大續命湯桂麻黃﹐竹瀝生地汁兩防﹐附子石膏龍齒末﹐姜煎治癇身反張。

肉桂﹑附子﹑石膏﹑防己各二分﹐麻黃﹑防風﹑龍齒﹑生薑各四分﹐水煎﹐入竹瀝七匙﹐生地汁五匙﹐頻服。治癇﹐角弓反張﹐竄視口噤吐沫。

外集﹟卷七通用古方詩括

雜病

妙香散要麝香眞﹐山藥茯苓並茯神﹐參遠志炙甘艸﹐木香桔梗朱砂珍。

麝香一錢﹐山藥﹑茯苓﹑茯神﹑黃﹑遠志各一兩﹐人參﹑甘艸﹑桔梗各五錢﹐木香二錢半﹐辰砂三錢﹐爲末﹐每二錢溫酒調服。治男婦心气不足﹐精神恍惚﹐虛煩少睡多盜汗。常服補益气血﹐安鎭心神。

外集﹟卷七通用古方詩括

雜病

拔萃桔梗湯連翹﹐薄荷黃芩梔子饒﹐甘艸同煎加竹葉﹐喉痺腫痛十分標。

各等分﹐水煎溫服﹐卽涼膈意也。治熱腫喉痺。

外集﹟卷七通用古方詩括

雜病

十全大補有人參﹐肉桂川芎地黃蒸﹐芍藥茯苓並白術﹐黃甘艸當歸停。

十全大補湯人參﹑白術﹑茯苓﹑甘艸﹑當歸﹑川芎﹑熟地﹑芍藥﹑肉桂﹑黃各二分半﹐姜棗煎服。治男婦諸虛勞傷﹐生气血﹐壯脾胃。

人參養榮卽大補﹐去芎加橘遠味熬﹐劫勞散亦大補湯﹐去芎桂加半味膠。

人參養榮湯白芍三兩﹐當歸﹑人參﹑白術﹑甘艸﹑黃﹑肉桂﹑陳皮各一兩﹐熟地﹑五味子﹑茯苓各七錢﹐遠志五錢﹐每三錢姜煎空心溫服。虛甚者煉蜜爲丸﹐可以常服。治積虛成損﹐四肢倦怠﹐肌肉消瘦﹐面少顏色﹐汲汲短气﹐飲食無味。如遺精加龍骨﹐咳嗽加阿膠﹑麥門冬﹐挾火加知母﹑黃柏。

劫勞散白芍一錢﹐黃﹑甘艸﹑人參﹑茯苓﹑熟地﹑當歸﹑五味子﹑半夏曲﹑阿膠各四分﹐姜棗煎服。

治心腎俱虛﹐勞嗽無痰﹐夜熱盜汗。四肢倦怠﹐體瘦食少﹐恍惚異夢﹐嗽中有血﹐名曰肺痿。

黃建中湯肉桂﹐甘艸芍藥補榮衛﹐姜棗飴糖煎服之。或加當歸同此類。

黃﹑肉桂各七分﹐甘艸一錢半﹐白芍三錢﹐姜棗煎去渣﹐入飴糖少許﹐再煎令溶﹐空心服。治男婦諸虛不足﹐小腹急痛﹐脇脹胸滿﹐驚悸面黃﹐唇漧口燥﹐腰痛骨酸﹐行步喘乏﹐短气少食﹐或因勞過﹐或病後不復﹐最宜服之。如虛甚加附子﹐血虛加當歸。

黃益損湯解斛﹐芎歸木半甘術地﹐白芍五味熱加柴﹐諸虛勞倦此方議。

官桂﹑熟地﹑半夏﹑甘艸﹑木香各三分﹐石斛﹑當歸﹑川芎﹑黃﹑白術各一錢﹐白芍一錢半﹐五味子五分﹐姜棗煎服。如有熱加柴胡。

蓯蓉散術巴門冬﹐茯艸牛味杜仲供﹐車前漧薑生地輩﹐酒調陰痿最多功。

肉蓯蓉﹑白術﹑巴戟﹑麥門冬﹑茯苓﹑甘艸﹑牛膝﹑五味子﹑杜仲各八錢﹐車前子﹑漧薑各五錢﹐生地半斤﹐爲末﹐每二錢食前酒調﹐日三服。治腎气虛寒陰痿﹐腰脊痛﹐身重脛弱﹐言音混濁﹐陽气頓絕﹐效。

固眞﹝飲子﹞參術歸山藥﹐地柏澤茱萸搏﹐補骨脂五味陳皮﹐茯苓杜仲甘艸酌。

人參﹑山藥﹑當歸﹑黃﹑黃柏各一錢﹐熟地一錢半﹐白術﹑澤瀉﹑山茱萸﹑補骨脂各五分﹐五味子十粒﹐陳皮﹑茯苓各八分﹐杜仲﹑甘艸各七分﹐水煎溫服。蓋門冬﹑地黃﹐𨿽本於滋陰﹐久則滯胃滯經﹐致生癰疽。又或多服金石桂附助陽﹐久則積溫成熱﹐耗損眞陰﹐痰火妄動﹐消渴肺痿癥作。惟此方備五味﹐中年以上之人﹐可以常服。能治陰陽兩虛﹐气血不足﹐飲食少﹐五心熱﹐自汗﹐日晡潮熱﹐精气滑脫﹐行步無力﹐腰胯酸疼﹐泄瀉﹐脈沈弱﹐嗽少痰多。或漧咳﹐或气血精神足﹐體倦頭目昏﹐食少﹐脈虛數﹐潮熱﹐將成癆證者﹔或傷力气虛﹐脈弱﹐腰背疼痛﹐動輒鼻衄者﹔或便血過多﹐面黃瘦瘁﹐食少气促者﹔或婦人陰虛瘦瘁食少﹐虛熱自汗﹐腹痛面浮﹐腰痛﹐赤白帶下者﹐並宜服之。此方備五味﹐合气沖和﹐養气血﹐理脾胃﹐充腠理﹐補五臟﹐無寒熱偏並過不及之失也。

正气補虛﹝湯﹞參藿朴﹐地芎茯等分各﹐桂歸芷味木丁姜﹐附術夏艸減半勺。

人參﹑藿香葉﹑濃朴﹑黃﹑白芷﹑當歸﹑熟地﹑川芎﹑茯神各五分﹐肉桂﹑五味子﹑白術﹑半夏﹑附子﹑丁香﹑木香﹑漧薑﹑甘艸各二分半﹐姜棗空心煎服。治內傷飲食七情﹐兼外邪所襲﹐寒熱頭痛﹐身疼腰腳軟弱﹐轉筋自汗﹐肢冷麻痺﹐男婦諸虛通用﹐婦人產後感寒尢宜。

外集﹟卷七通用古方詩括

雜病

秦艽扶羸湯鱉甲﹐柴胡人參當歸切﹐地骨皮半紫菀甘﹐能治肺膽二經熱。

秦艽﹑鱉甲﹑人參﹑當歸﹑半夏﹑紫菀﹑甘艸各五分﹐柴胡一錢﹐地骨皮七分半﹐烏梅﹑姜棗煎服。治膽肺二經虛熱﹐及肺痿骨蒸已成勞嗽﹐或寒或熱﹐聲嗄不出﹐體虛自汗﹐四肢怠惰。如熱癆證加大黃﹑黃芩﹑犀角﹑赤芍﹑靑蒿﹑桂枝煎服﹐勞瘧亦效。

黃鱉甲﹝湯﹞桑地皮﹐桂菀參苓柴半知﹐天冬地黃赤芍藥﹐秦艽甘桔也相宜。

桑白皮﹑半夏﹑甘艸各二分半﹐地骨皮﹑知母﹑黃﹑秦艽﹑白茯苓﹑赤芍﹑柴胡各三分三釐﹐鱉甲﹑天門冬各五分﹐肉桂﹑人參﹑苦梗各一分六釐半﹐紫菀﹑生地各三分﹝批﹕三唐本作二﹞﹐水煎溫服。治虛勞客熱﹐肌肉消瘦﹐四肢煩熱﹐心悸盜汗﹐少食﹐多咳嗽有血﹐往來寒熱﹐勞瘧等癥。

保和﹝湯﹞知貝天麥冬﹐款冬薏杏栝蔞根﹐兜菀合桔甘五味﹐歸地蘇薄姜飴。﹝見六卷﹞

化眞﹝湯﹞歸芍術參﹑蓮肉天麥赤白苓﹐陳芍知柏柴甘味﹐地骨地黃熟又生。﹝見六卷﹞

外集﹟卷七通用古方詩括

雜病

淸骨散柴生地黃﹐熟地人參薄荷防﹐秦艽赤茯胡連少﹐每服半兩水煎嘗。

柴胡﹑生地各二錢﹐熟地﹑人參﹑防風各一錢﹐薄荷七分﹐秦艽﹑赤茯苓﹑胡黃連各五錢﹐水煎溫服。治男婦不拘老幼﹐初覺五心煩熱﹐骨蒸如神。頰赤潮盛﹐加生犀角汁﹐或加豬膽汁一枚﹑豬脊髓一條﹐童便﹑韭白煎服。惟胃弱者愼之。

外集﹟卷七通用古方詩括

雜病

當歸六黃湯芩連﹐生熟地黃柏綿﹐降火補陰止盜汗﹐水煎一服上牀時。

黃芩﹑黃連﹑黃柏降火﹐生地﹑熟地﹑當歸補陰各五分﹐黃止汗三錢﹐臨臥水煎溫服。止盜汗之聖藥也。

外集﹟卷七通用古方詩括

雜病

淸燥湯蒼白術﹐參苓連柏地黃歸﹐豬澤門冬五味子﹐甘曲升柴痿痢醫。

黃﹑白術各一錢半﹐蒼術一錢﹐人參﹑茯苓﹑升麻各三分﹐黃連﹑黃柏﹑柴胡各一分﹐生地﹑當歸﹑豬苓﹑麥門冬﹑甘艸﹑神曲各二分﹐澤瀉五分﹐五味子九粒﹐水煎溫服。治痿厥癱瘓﹐下痢等癥。

藿仁養胃湯烏術﹐參艸神苓半夏曲﹐砂仁薏苡蓽澄茄﹐能治陽明虛痿弱。

藿香﹑烏藥﹑白術﹑人參﹑茯神﹑茯苓﹑半夏曲﹑砂仁﹑薏苡仁各一錢半﹐蓽澄茄﹑甘艸各一錢﹐姜棗煎服。治胃虛不食﹐四肢痿弱﹐行立不能﹐皆由陽明胃虛﹐宗筋無所養﹐遂成痿。

外集﹟卷七通用古方詩括

雜病

四順淸涼﹝飲﹞歸芍黃﹐甘艸等分水煎嘗﹐加以柴苓生薑使﹐更能解熱入於陽。

當歸﹑芍藥﹑大黃﹑甘艸各等分﹐水煎溫服。治血熱蘊結﹐壅滯不通﹐或一身盡熱﹐或日晡肌熱﹐或夜發熱﹐皆血熱也。

涼膈﹝散﹞連翹山梔仁﹐大黃甘艸朴硝芩﹐竹葉薄荷加蜜煮﹐諸般積熱效如神。

連翹一錢﹐山梔﹑大黃﹑黃芩﹑竹葉﹑薄荷各五分﹐朴硝二分半﹐甘艸一錢半﹐水煎﹐入蜜少許調服。

東垣去硝黃加桔梗﹐治諸般積熱﹐口舌生瘡﹐痰實不利﹐煩渴﹐腸胃祕澀﹐便溺不利﹐一切風熱。

人參瀉肺湯卽涼膈散去朴硝﹐加枳殼﹑桔梗﹑桑白皮﹑杏仁各等分﹐水煎溫服。治熱嗽便祕。

活命丹卽涼膈散加藍根﹑靑黛﹐蜜丸彈子大﹐朱砂爲衣﹐金箔裹﹐每臨臥茶淸化下一丸。治中風神不淸。

轉舌膏卽涼膈散加菖蒲﹑遠志﹑爲末﹐煉蜜爲丸﹐如彈子大﹐朱砂爲衣。每服一丸﹐薄荷煎湯化下。

治中風螈﹐舌塞不語。

八正﹝散﹞車前子瞿麥﹐蓄滑石山梔仁﹐大黃木通入甘艸﹐熱淋疝熱效如神。

各等分﹐燈心煎服。治一切下熱癥﹐諸淋諸气諸血。

導赤散生地木通﹐甘艸等分竹葉同﹐去艸加芩名火腑﹐熱淋赤澀總收功。

各等分﹐水煎溫服。治小腸實熱﹐小便赤澀而渴﹐煩滿而口舌生瘡。

火腑丹﹝見六卷﹞

半夏湯中姜最多﹐芩地遠志酸棗和﹐茯苓秫米長流水﹐膽熱不眠用莫訛。

半夏﹑宿姜各三錢﹐黃芩一錢﹐生地﹑酸棗仁各五錢﹐遠志﹑茯苓各二錢﹐黍米一合﹐每一兩用長流水煎﹐澄淸溫服。一方無地黃﹑遠志﹐有麥門冬三錢﹐甘艸二錢﹐人參一錢。治膽腑實熱﹐精神不守﹐熱泄煩渴﹐悶不得眠。

瀉黃散藿山梔仁﹐石膏甘艸防風停﹐爲末酒蜜相拌炒﹐能醫口內瘡痍生。

藿香七錢﹐山梔一兩﹐石膏五錢﹐甘艸三兩﹐防風四兩﹐銼碎﹐用蜜酒拌﹐炒香焙漧﹐每三錢水煎溫服。

治脾胃壅熱﹐口內生瘡﹐煩悶多渴﹐頰痛心煩﹐唇燥口臭咽漧﹐壅滯不食。一方有砂仁。

瀉白散君桑白皮﹐地骨相等甘艸微﹐一方加靑茯人參﹐加味瀉白散尢奇。

瀉白散桑白皮﹑地骨皮各二錢﹐甘艸一錢﹐水煎溫服。治肺熱上熱﹐气粗鼻壅。或加知母﹑貝母﹑桔梗﹑山梔仁﹑麥門冬﹑生地之類﹐由人。

加味瀉白散桑白皮一錢半﹐地骨皮﹑茯苓各一錢二分﹐人參八分﹐靑皮﹑甘艸各三分﹐五味子﹑陳皮各五分﹐粳米一撮﹐水煎溫服。治陰气在下﹐陽气在上﹐致咳嗽嘔吐喘促。

加味石膏湯梔子﹐參苓知母生地使﹐竹葉水煎入蜜硝﹐膀胱實熱服之愈。

石膏八錢﹐山梔﹑人參﹑茯苓﹑知母各三錢﹐生地黃﹑淡竹葉各一兩﹐每一兩水煎去渣﹐下蜜半合﹐煮二沸﹐食前服。欲利加芒硝三錢。治膀胱實熱﹐脬轉不得小便﹐苦煩滿﹐難於俯仰。

外集﹟卷七通用古方詩括

雜病

經候逍遙﹝散﹞三白柴歸等﹐甘艸減半薄荷煎﹐婦人調經專用此﹐加味男癆總是仙。

白術﹑白芍﹑白茯苓﹑柴胡﹑當歸各等分﹐甘艸減半﹐薄荷少許﹐煨姜煎服。治婦人月經不調﹐及血虛有熱無汗者最宜。或加天花粉﹑牡丹皮﹑玄胡索﹑子芩﹑紅花。與四物湯加減例同。

加味逍遙散白芍﹑白術各一錢﹐白茯苓﹑麥門冬﹑生地各六分﹐甘艸﹑桔梗各二分﹐地骨皮﹐當歸各八分﹐山梔仁﹑黃柏各三分﹐水煎溫服。治潮汗咳嗽。虛甚者加山藥﹑破故紙﹑枸杞子。余與癆瘵加減同。

大溫經湯炒阿膠﹐芍藥芎歸參桂抄﹐門冬半牡茱萸艸﹐生薑五片水中拋。

阿膠﹑芍藥﹑川芎﹑當歸﹑人參﹑肉桂﹑牡丹皮﹑吳萸﹑甘艸各二分﹐半夏二分半﹐麥門冬五分﹐姜煎溫服。治衝任虛損﹐月事不調﹐或崩中去血過多﹐或經損孕瘀血停畱﹐小腹急痛﹐五心煩熱。

小溫經湯歸芍芎﹐官桂牡丹莪術等﹐人參甘艸牛膝煎﹐寒客血室痛者省。

當歸﹑芍藥﹑川芎﹑官桂﹑牡丹皮﹑莪術各五分﹐人參﹑甘艸﹑牛膝各一錢﹐水煎溫服。治血海虛寒﹐或爲風邪所襲﹐月水不利。

滋血湯中用馬鞭﹐牡丹荊芥穗相連﹐桂芍芎歸並枳殼﹐烏梅一个也同煎。

馬鞭艸﹑荊芥各八分﹐牡丹皮二分﹐肉桂﹑赤芍﹑川芎﹑當歸﹑枳殼各四分﹐烏梅一个﹐水煎溫服﹐以經調爲度。治血熱气虛﹐經候不調﹐血聚四肢﹐或爲浮腫﹐肌體發熱﹐疑爲癆瘵﹐宜此藥滋養通利之。

紅花當歸散寄奴﹐牛膝紫葳白芷蘇﹐肉桂去皮甘艸芍﹐月經若祕可通衢。

紅花﹑白芷﹑肉桂各一分半﹐當歸﹑牛膝﹑紫葳﹑蘇木﹑甘艸各二分﹐劉寄奴五分﹐赤芍九分﹐爲末﹐每二錢熱酒下﹐經閉紅花煎湯下。治血髒虛竭﹐經候不調﹐或繼續不來﹐或積瘀塊﹐腰腹痛﹐肢體瘦弱。

紫葳散肉桂當歸﹐赤芍白芷牡丹皮﹐玄胡寄奴皆等分﹐紅花少入酒煎宜。

紫葳﹑肉桂﹑赤芍藥﹑玄胡索﹑白芷﹑牡丹皮﹑當歸﹑劉寄奴各等分﹐酒一水二入紅花少許煎服。治婦人月水不行﹐發熱腹脹。

玄胡索散蓬莪術﹐當歸酒浸共三稜﹐月水不調紅花使﹐更兼童便酒煎行。

玄胡索﹑莪術﹑當歸﹑三稜各等分﹐爲末﹐每二錢空心酒調服。如气血發甚﹐月水不調﹐童便紅花煎酒調服。治婦人气血走作﹐疼痛不可忍﹐及月水不調﹐面色痿黃﹐飲食減少﹐產後諸疾。

大玄胡﹝索﹞散歸木香﹐稜莪芍楝朴檳榔﹐桂芎芩梗大黃藥﹐紅花甘艸性多涼。

玄胡索﹑莪術﹑當歸﹑三稜﹑赤芍﹑煨川楝肉﹑官桂﹑濃朴﹑木香﹑川芎各一分半﹐桔梗﹑黃芩﹑大黃各五分﹐甘艸一錢﹐檳榔三分﹐水煎﹐日三次熱服。如惡物多﹐去大黃﹑官桂﹐加黃藥子﹑槐子﹑龍骨各五分。

治婦人經病﹐並產後腹痛﹐或腹滿喘悶﹐或瘕癖塊及一切心腹暴痛。平常人心胃急痛者﹐尢宜服之。

桂枝桃仁﹝湯﹞生地黃﹐芍藥甘艸半中良﹐經脈不通繞臍痛﹐煎加姜棗莫商量。

桂枝﹑桃仁﹑生地﹑芍藥各一錢﹐甘艸五分﹐姜棗煎服。治寒客血室﹐月水不通﹐繞臍寒疝作痛﹐或月候前先腹痛不可忍。

桑寄生散川續斷﹐川芎當歸白術伴﹐香附阿膠神艸參﹐姜煎溫服治經漏。

桑寄生﹑續斷﹑川芎﹑當歸﹑白術﹑香附﹑阿膠﹑茯神各五分﹐甘艸﹑人參各二分半﹐姜煎服。治胎漏及經血妄行﹐淋瀝不已。

伏龍肝散艾石冬﹐姜桂當歸艸地芎﹐單用龍肝芩地艸﹐白術阿膠治便紅。

伏龍肝六分﹐艾葉﹑川芎各一錢二分﹐赤石脂﹑麥門冬各四分﹐漧薑﹑當歸各三分﹐肉桂﹑甘艸﹑熟地各二分﹐棗煎溫服﹐或爲末米飲調服。治血气勞傷﹐衝任脈虛﹐經血非時注下﹐或如豆汁﹐或成血片﹐或五色相雜﹐及血崩赤白帶下﹐臍腹冷痛﹐經久不止。一方單用伏龍肝八分﹐黃芩﹑生地﹑甘艸﹑阿膠﹑白術各三分﹐水煎溫服。治先便後紅﹐及吐衄血等證。

解毒湯合四物湯﹐入藥等分共煎湯﹐經行不止崩不住﹐寒熱腹痛盡堪嘗。

解毒四物湯黃連﹑黃柏﹑黃芩﹑山梔﹑當歸﹑川芎﹑白芍﹑熟地各一錢﹐水煎溫服。治婦人經脈不住﹐或如豆汁﹐五色相雜﹐面色痿黃﹐臍腹刺痛﹐寒熱往來﹐崩漏不止等證。

四物承气加朴硝﹐此名玉燭散名標﹐涼膈添歸同四物﹐名爲三和散同條。

牛膝散中用羚羊﹐檳榔硝黃各一兩﹐防己牡丹桂甘芍﹐通經兼治香港腳腫。

牛膝﹑羚羊角﹑檳榔﹑芒硝﹑大黃各一錢﹑防己﹑牡丹皮﹑肉桂﹑甘艸﹑赤芍各五分﹐水煎溫服。治婦人月經不通﹐或香港腳腫痛。

大腹皮飲防木瓜﹐桑朴枳大黃加﹐靑陳五味子等分﹐水煎入酒一分花。

大腹皮﹑防己﹑木通﹑栝蔞仁﹑桑白皮﹑黃﹑枳殼﹑大黃﹑靑皮﹑陳皮﹑五味子﹑濃朴各等分﹐水煎入酒少許調服。治婦人血癭﹐單腹蠱脹。

茯苓補心﹝湯﹞治血虛﹐兩分四物一參蘇﹐感傷無汗與經閉﹐失血惡阻任意哺。

卽四物湯兩分﹐參蘇飲一分﹐姜煎溫服。治心虛不能藏血﹐咳嗽吐唾﹐五心煩熱﹐及婦人經閉﹐無汗潮熱﹐有孕惡阻嘔吐等證。

外集﹟卷七通用古方詩括

雜病

紫蘇飲極能安胎﹐芍藥川芎大腹哉﹐當歸酒浸陳參艸﹐姜蔥煎服保仙懷。

蘇葉﹑芍藥﹑川芎﹑大腹皮﹑當歸﹑陳皮各五分﹐人參﹑甘艸各二分半﹐姜蔥煎服。治胎气不和﹐湊上心腹脹滿疼痛﹐謂之子懸﹐及臨產驚恐气結﹐連日不下。

安胎﹝飲﹞八物去茯苓﹐加上陳皮與黃芩﹐蘇葉縮砂姜煎服﹐胎痛腰腹效可尋。

當歸﹑芍藥﹑生地﹑白術各一錢﹐人參﹑川芎﹑陳皮各五分﹐紫蘇﹑砂仁﹑子芩﹑甘艸各三分﹐姜煎溫服。

治胎气不安﹐腰腹微疼﹐飲食不美。

固胎飲卽八物湯﹐去茯少加桑樹羊﹐芩柏連參煎糯米﹐血虛阿膠旋化烊。

生地﹑川芎各五分﹐歸身﹑白芍﹑陳皮﹑人參各一錢﹐白術一錢半﹐甘艸三分﹐黃連﹑黃柏各一分﹐薜荔七葉﹐卽桑樹上羊兒藤﹐糯米二十粒。一方有黃芩五分﹐水煎服。如血虛不安者用阿膠﹐痛者用砂仁﹐止痛安胎行气故也。

達生散用蘇莖葉﹐大腹甘艸芩術切﹐歸芍參陳黃楊腦﹐蔥煎宜服在九月。

大腹皮﹑甘艸各二錢﹐黃芩﹑白術﹑芍藥﹑當歸各一錢﹐人參﹑陳皮﹑紫蘇各五分﹐黃楊腦一个﹐蔥五莖﹐水煎溫服。懷孕八九个月及稍虛者宜用。春加川芎﹐夏加黃芩﹐秋加澤瀉﹐冬加砂仁﹐或俱加枳殼。如气虛加參﹑術﹐气實倍香附﹑陳皮﹐血虛倍當歸加生地﹐性急多怒加柴胡﹐食易饑多加黃楊腦﹐腹痛加木香﹐胎動加薴根。

催生五積加烏附﹐星香膠古酒調助﹐冬月破水後最宜﹐生胎死胎俱可墜。

催生五積散蒼術一錢﹐桔梗五分﹐陳皮三分﹐白芷﹑桂心﹑甘艸﹑川芎各一分半﹐當歸﹑漧薑﹑濃朴﹑白芍﹑茯苓﹑半夏﹑枳殼﹑川烏﹑附子﹑南星各二分﹐木香半分﹐阿膠﹑杏仁各一分﹐爲末﹐溫酒調下。覺熱悶加白蜜﹑新汲水調服。治胎死腹中﹐產母气乏﹐產道漧澀。一方有麻黃﹐無烏﹑附﹑星﹑香﹐止加杏仁﹑阿膠。其意以白芍開子宮﹐余藥助气開竅﹐麻黃內通陽气﹐冬月用之﹐血行卽產﹔但破水二三日不產者﹐卽可催下﹔若胎已死﹐亦卽墜下。未破水者忌服。

牛膝湯治胎中死﹐瞿麥滑石冬葵子﹐赤小豆當歸木通﹐水煎一服見歡喜。

牛膝﹑瞿麥﹐赤小豆﹑當歸﹑木通各三分﹐滑石六分﹐葵子四分。一方無赤豆﹐水煎溫服。治生產不順﹐用此滑利水道﹐令易產。如胞衣不下﹐去瞿麥﹐連進二三服卽下。

外集﹟卷七通用古方詩括

雜病

八味黑神散蒲黃﹐熟地赤芍藥漧薑﹐桂心甘艸並黑豆﹐酒便調嘗惡露茫。

黑豆四兩﹐餘味各二兩﹐爲末﹐每二錢熱酒﹑童便調服。治產後惡露不盡﹐胞衣不下﹐血气攻心眩暈等癥。

一方去蒲黃﹐加附子。

三分散用小柴胡﹑四物四君子同咀﹐產後傷寒並痢者﹐根據方取效似神扶。

外集﹟卷七通用古方詩括

雜病

千金龍膽湯鉤藤﹐柴芩梗芍艸茯苓﹐大黃一分蜣一个﹐棗湯調下鎭風驚。

龍膽艸﹑鉤藤﹑柴胡﹑黃芩﹑桔梗﹑赤芍﹑茯苓﹑甘艸各半分﹐大黃一分﹐蜣螂一枚﹐爲末﹐每一錢或五分﹐棗子煎湯調服。治小兒初生臍風撮口﹐月內胎驚﹐气逆發熱者宜。一方去蜣螂﹐加人參﹑川芎﹐水煎溫服。

治小兒疳病。

蠍梢餅蜈乳花蛇﹐南星姜蠶等朱砂﹐麝香減半磨化服﹐驚風關閉兼擦牙。

蜈蚣一條﹐蠍梢﹑乳香﹑白花蛇﹑朱砂﹑南星﹑僵蠶各五錢﹐麝香三錢﹐爲末﹐酒糊作餅﹐人參或薄荷煎湯磨化一餅。治小兒臍風撮口﹐驚風掣反張﹐不納乳食﹐四肢盡冷。牙關緊者﹐用此擦牙尢妙。

外集﹟卷七通用古方詩括

雜病

脫甲散用麻黃根﹐柴歸知母龍膽艸﹐參芎甘茯次第入﹐感寒發熱痛頭腦。

麻黃﹑柴胡﹑當歸﹑知母﹑龍膽艸各三分﹐人參﹑川芎各二分﹐茯苓二分半﹐甘艸四分﹐姜蔥煎服。治小兒發熱頭疼﹐日久不痊。如表不解加麻黃﹐裏不解加大黃。

紅棉散天麻黃蠍﹐荊芥甘艸發散多﹐入裏須加大黃類﹐驚搐加蟬紫薄荷。

天麻﹑麻黃﹑全蠍﹑荊芥﹐甘艸﹐一方無荊芥﹐有大黃﹑白附子﹑蘇木﹐各等分﹐水煎溫服﹐量兒大小加減。治小兒夾驚傷寒。

加減紅綿散卽本方去甘艸﹐加蟬蛻﹑紫艸﹑薄荷各等分﹐蔥煎溫服。治痘感風寒﹐發熱驚搐等證。

人參羌活﹝散﹞枳梗芎﹐參苓柴前獨艸充﹐地骨天麻偏減半﹐感冒疹痘盡可攻。

羌活﹑獨活﹑柴胡﹑前胡﹑枳殼﹑桔梗﹑人參﹑茯苓﹑川芎﹑甘艸各五分﹐地骨皮﹑天麻各二分半﹐薄荷一葉﹐姜棗煎服。治小兒感冒四气﹐及疹痘風痰壅盛﹐煩熱作渴﹐頭痛項彊﹐徧體拘急﹐四肢煩疼。

惺惺散卽四君子﹐薄荷芎芍梗細瓜﹐蒸熱風寒並痘疹﹐水煎一服小兒誇。

人參﹑白術﹑茯苓﹑甘艸﹑白芍﹑桔梗﹑栝蔞根﹑川芎各五分﹐細辛一分﹐薄荷半分﹐生薑煎溫服。治變蒸發熱﹐或傷風寒﹐時气頭疼﹐咳嗽痰涎﹐鼻塞聲重﹐气粗淸涕﹐吐熱目澀多睡﹐及欲作痘﹐發熱頭疼。

加減惺惺散蒼術﹐荊防芎芷細辛羌﹐甘艸當歸天花粉﹐赤芍薄荷桔梗良。

連翹飲卽正散﹐去蓄大黃加芍歸﹐荊防蒡芩柴蟬蛻﹐竹葉燈心表裏宜。

治小兒膈熱﹐眼目腫赤﹐唇口生瘡﹐涕唾稠盛﹐驚風痰熱等證﹐宜此常利小腸。

觀音散卽四君子﹐加曲術連豆芷﹐更加蠍麻與羌防﹐慢驚螈棗湯使。﹝見八卷﹞

銀白散亦四君子﹐加藿扁蠶糯米﹐天升白附與山香﹐小兒百病有湯使。﹝見八卷﹞

外集﹟卷七通用古方詩括

雜病

益黃散陳皮用一兩﹐靑艸丁訶各二錢﹐每服水調補脾胃﹐一切痞嘔盡皆痊。

陳皮一錢﹐靑皮﹑甘艸﹑訶子各五分﹐丁香二分﹐水煎﹐量兒大小加減服之。治脾胃虛寒﹐嘔吐不止﹐或泄瀉腹痛﹐或客熱在內﹐不思乳食﹐因之神懶﹐心脇膨脹﹐顏色靑黃﹐懨懨不醒。又治脾疵冷腹痛﹐久冷瀉﹑積瀉﹐冷吐﹑積吐﹐交精吐乳﹐慢驚等證﹐神效。

外集﹟卷七通用古方詩括

雜病

異攻散卽四君子﹐去甘加橘理胃脾﹐治痘更湊木歸桂﹐朴丁蔻半附攸宜。

白術﹑茯苓各二錢﹐人參﹑橘皮各一錢半﹐姜棗煎服。治脾胃虛冷﹐腹痛自利不食。

陳氏異攻散用參﹑術﹑茯苓﹑橘皮﹐加官桂﹑濃朴﹑丁香﹑肉豆蔻各二分半﹐附子﹑半夏各一分半﹐木香﹑當歸各三分﹐姜棗煎服。治痘出欲靨未靨之間﹐頭溫足冷﹐腹脹瀉渴﹐急服此藥﹐能除風寒濕痺﹐調和陰陽﹐滋養气血﹐使痘易出易靨﹐不致癢塌﹐切忌食蜜。

木香﹝散﹞大腹皮桂參﹐訶茯前半艸靑丁﹐等分二錢姜煎服﹐痘虛熱渴用之靈。

木香﹑大腹皮﹑桂心﹑人參﹑訶子﹑赤茯苓﹑前胡﹑半夏﹑甘艸﹑靑皮﹑丁香各三分﹐姜煎溫服。治發痘疹﹐身熱作渴。如不甚虛寒者﹐二方去附﹑桂﹑丁香。

透肌散紫升甘等﹐糯米煎吞發痘瘡﹐去升加木通枳殼﹐方名四聖倒靨良。﹝見八卷﹞

快斑蟬蛻紫艸功﹐白芍人參與木香﹐甘艸等分水煎服﹐痘出不快須臾充。﹝見八卷﹞

解毒防風湯地皮﹐荊芥鼠粘芍枳﹐等分水煎發痘證﹐壯熱气弱用之宜。﹝見八卷﹞

消毒飲內君牛蒡﹐荊防甘艸升麻黨﹐熱加犀角與黃芩﹐加減在賦曾修纂。

牛蒡子一錢二分﹐荊芥二分﹐甘艸四分﹐防風﹑升麻各三分﹐水煎溫服。治毒飲壅遏﹐壯熱心煩便祕﹐痘疹難出﹐未能勻透﹐餘毒亦宜﹐便利者忌之。

犀角消毒飲卽本方加犀角﹑黃芩。治內蘊邪熱﹐咽膈不利壅嗽﹐眼瞼腫腮﹐項結核腫壅毒聚﹐徧身疹丹赤瘰﹐及痘疹已出未出﹐不能快透﹐或欲出已出﹐熱尙未解﹐急進三四服﹐快透消毒﹐大人亦宜。此與賦內消毒飲稍異﹐皆古方﹐以賦內纂有加減故耳。

外集﹟卷七通用古方詩括

雜病

黃連消毒羌獨﹐芩柏防艸參歸﹐翹梗地知蘇橘澤﹐腦背尻臀太陽宜。﹝內有防風﹑防己﹞

內托羌活湯酒柏﹐防歸連翹摘﹐甘蒼陳桂水酒煎﹐太陽豚臀此方擇。﹝二方見七卷﹞

白芷升麻湯桔梗﹐甘艸紅花黃逞﹐酒芩生芩水酒煎﹐陽明臀上癰疽省。﹝見七卷﹞

內托升麻湯葛根﹐翹歸鼠肉桂君﹐甘艸黃柏煎入酒﹐乳癰頭瘡效若神。﹝見七卷﹞

十味中和湯菖蒲﹐牛蒡羌芎防漏蘆﹐荊麥前胡甘艸等﹐能消鬢脇膽之辜。﹝見七卷﹞

八味逍遙散歸芍﹐苓術柴艸桂梔略﹐無虛火盛少陽癰﹐乳脇頸項盡堪嚼。﹝見七卷﹞

內托柴湯歸翹﹐土瓜根共羌桂饒﹐生地黃柏半酒水﹐腿內膝股太陰調﹝亦治陰厥。﹞﹝見七卷﹞

附子六物湯防己﹐肉桂苓術甘艸耳﹐姜煎專治足太陰﹐流注臂腫無不己。﹝見七卷﹞

內托酒煎湯歸﹐柴翹肉桂大力兒﹐升芷柏甘水和酒﹐腎經腿脛濕寒移。﹝見七卷﹞

瀉心湯中用大黃﹐芩連梔翹漏蘆良﹐澤蘭蘇木各等分﹐水煎癰毒可通腸。﹝見七卷﹞

龍膽瀉肝湯澤瀉﹐車前木通生地亞﹐歸梔芩艸白水熬﹐肝經濕熱多腿罅。﹝見七卷﹞

淸肝湯卽四物湯﹐加柴梔牡去地黃﹐血虛怒火最能消﹐百般加減賦多方。﹝見七卷﹞

內疏黃連涼膈意﹐加木香連檳芍歸﹐瘡腫發嘔大便燥﹐脈洪實者微利之。﹝見七卷﹞

活命﹝飲﹞甘芍芷風歸﹐天花皂刺貝母隨﹐金銀花乳陳沒藥﹐大黃穿甲酒煎宜。

甘艸節﹑赤芍﹑白芷﹑天花粉﹑貝母﹑乳香各一錢﹐防風七分﹐歸尾﹑皂角刺﹑陳皮各一錢半﹐金銀花三錢﹐沒藥五分﹐大黃五錢﹐穿山甲三片﹐用好酒瓦罐煎﹐密封罐口﹐勿令泄气﹐煎熟隨瘡上下飲之。服後再飲酒二三杯﹐側臥而睡。忌酸物﹑鐵器。此藥不動臟腑﹐不傷气血﹐凡一切癰毒瘡瘍﹐未成者內消﹐已成者卽潰﹐排膿止痛消毒之聖藥。惟已潰者忌服。如在背﹐皂刺爲君﹔在腹﹐白芒爲君﹔在四肢﹐金銀花爲君﹔在胸﹐加栝蔞仁二錢﹔疔瘡加紫河車艸根三錢﹐惟便調者宜去大黃。

五香連翹湯麝香﹐乳丁沈木香大黃﹐通艸寄生川獨活﹐甘艸升麻扁竹涼。

連翹﹑扁竹根﹑大黃﹑桑寄生﹑獨活﹑木通﹑升麻﹑丁香各七錢﹐沈香﹑靑木香各二錢半﹐生甘艸﹑乳香﹑麝香各一錢半﹐每四錢水煎熱服。以利惡毒爲度。一方有竹瀝﹑芒硝﹐隨熱輕重加減。治一切積熱結核﹐瘰﹐癰疽﹐瘡癤。

內托復煎散地皮﹐芩芍參苓桂黃﹐兩防兩術歸甘艸﹐蒼術先煎余次之。

地骨皮﹑黃芩﹑白芍﹑人參﹑茯苓﹑肉桂﹑黃﹑防己﹑當歸﹑甘艸﹑白術各一兩﹐防風三兩﹐蒼術一斤﹐先以水五碗﹐煎蒼術至三碗﹐去渣入余藥﹐再煎至四盞﹐取汁終日飲之﹐其渣亦如前煎汁飲之。治陰疽癰毒﹐蘊結於中﹐常服托裏健脾。大槪冬月內托。宜十宣散﹔夏月及有熱者﹐宜此多服最妙。

流气參歸梗風﹐木香甘枳芍川芎﹐桂檳芷朴蘇烏藥﹐流注傷寒不見縱。

十六味流气飲人參﹑當歸﹑黃﹑桔梗﹑防風﹑木香﹑甘艸﹑枳殼﹑芍藥﹑川芎﹑肉桂﹑檳榔﹑白芷﹑濃朴﹑紫蘇﹑烏藥各等分。一方無檳榔﹑肉桂﹐有皂角刺﹐水煎溫服。治無名惡腫﹑癰疽等疾。此表裏气血藥也﹐非脈洪緩沈遲緊細者﹐不宜用。

升麻和气﹝飲﹞半歸蒼﹐茯梗陳甘枳殼姜﹐葛芍大黃並白芷﹐燈心十五治諸瘡。

升麻﹑蒼術﹑桔梗各一錢﹐半夏﹑當歸﹑茯苓﹑白芷各二分﹐陳皮﹑甘艸各一錢半﹐漧薑﹑枳殼各半分﹐芍藥七分半﹐漧葛二錢﹐大黃五分﹐生薑五片﹐燈心十五根﹐煎服。治四肢瘡疥﹐痛癢不常﹐憎寒發熱﹐陰下濕癢並治。

內托十宣﹝散﹞參歸﹐朴梗桂芎防芷艸﹐十味爲末酒調之﹐癰疽加減如珍寶。

人參﹑黃﹑當歸﹑濃朴﹑桔梗﹑肉桂﹑川芎﹑防風﹑白芷﹑甘艸各等分﹐或加忍冬藤尢妙。如天熱去桂﹐加栝蔞根﹑赤茯苓﹐爲末﹐每三錢至五六錢﹐不飲酒者木香磨湯調下﹐瘡愈服之尢佳。治一切癰疽瘡癤﹐已成者潰﹐未成者散。敗膿自出﹐無用手擠﹔惡肉自去﹐不犯鍼刀﹔服藥後疼痛頓減﹐排膿生肌﹐其效如神。

小兒痘疹﹐亦宜用此托裏。

外集﹟卷七通用古方詩括

雜病

普濟消毒﹝飲﹞芩連鼠﹐參陳甘梗玄藍幾﹐翹升柴馬僵蠶同﹐或加防薄芎歸耳﹐大便硬者又加黃﹐煎湯調末隨人使。

黃芩﹑黃連各五錢﹐鼠粘子﹑馬勃﹑板藍根﹑連翹各一錢﹐人參三錢﹐陳皮﹑生甘艸﹑桔梗﹑玄參﹑柴胡各二錢﹐升麻﹑僵蠶各五分﹐爲末﹐白湯調﹐時時服之﹐畱一半蜜丸含化。或加防風﹑薄荷﹑川芎﹑當歸水煎服﹐或大便硬加酒大黃一二錢﹐以利爲度。治天行大頭病﹐頭面腫盛﹐目不能開﹐上气喘急﹐咽喉不利﹐舌漧口燥﹐此邪熱客於心肺﹐上攻頭目﹐互相傳染﹐害人甚速。

淸震湯治雷頭風﹐升麻蒼術一兩充﹐蓮葉一荷煎水服﹐腫痛寒熱立收功。

每服五錢﹐水煎﹐食後徐徐溫服。治雷頭風﹐頭面疙瘩腫痛﹐憎寒發熱﹐四肢拘急﹐證似傷寒。蓋雷屬震﹐震仰盂﹐故藥內加靑荷葉﹐謂象其震之形狀也﹐宜此主之。

外集﹟卷七通用古方詩括

雜病

升麻調經湯葛龍﹐芩連柏梗連翹空﹐莪稜歸芍甘艸輩﹐少陽加柴病無縱﹝內有生芩﹑酒芩﹞。﹝見七卷﹞

外集﹟卷七通用古方詩括

雜病

桔梗湯中用防己﹐百合貝母栝蔞子﹐甘節參歸杏苡仁﹐桑白黃姜佐使。

桔梗﹑防己﹑貝母﹑栝蔞仁﹑人參﹑當歸﹑薏苡仁﹑桑白皮各四分﹐百合﹑甘艸節﹑杏仁﹑黃各一分﹐姜煎溫服。治肺癰咳嗽膿血﹐咽漧多渴。如大便祕加大黃﹐小便赤加木通。

知母茯苓湯黃芩﹐五味款冬半術參﹐梗麥柴薄芎膠艸﹐夜嗽歸地藥宜增。

知母﹑茯苓﹑黃芩各一錢﹐五味子﹑款冬花﹑桔梗﹑麥門冬﹑柴胡各萬分﹐人參﹑半夏各七分﹐薄荷三分﹐甘艸﹑白術各六分﹐川芎﹑阿膠各四分﹐生薑煎服。治肺癰喘嗽不已﹐往來寒熱﹐自汗﹐如夜嗽甚加當歸﹑地黃。

外集﹟卷七通用古方詩括

雜病

紫菀散中知貝母﹐參梗茯苓阿膠許﹐甘艸五味生薑煎﹐善治虛咳成肺痿。﹝見七卷﹞

人參平肺﹝散﹞桑皮君﹐知艸地骨五味羣﹐靑陳半茯門冬芩﹐姜煎爲丸要搗勻。

桑白皮一錢﹐知母七分﹐甘艸﹑地骨皮﹑陳皮各五分﹐五味三十粒﹐茯苓﹑靑皮﹑人參﹑天門冬各四分﹐如熱加黃芩四分﹐紫蘇﹑半夏各五分﹐姜煎溫服。或爲末﹐薑汁糊丸﹐彈子大﹐食後噙化。治心火克肺﹐傳爲肺痿﹐咳嗽喘嘔﹐痰涎壅盛﹐胸膈痞滿﹐咽嗌不利。如午後熱﹑聲颯﹐加杏仁﹑桔梗﹐有膿血將變癰﹐加紫菀。

外集﹟卷七通用古方詩括

雜病

神效栝蔞用一个﹐當歸甘艸五錢銼﹐乳沒一錢酒水煎﹐乳脇腸癰功莫過。﹝見七卷﹞

外集﹟卷七通用古方詩括

雜病

大射幹湯赤茯苓﹐赤芍白術及梔升﹐水煎入蜜地黃汁﹐胃癰甲錯自然淸。﹝見七卷﹞

外集﹟卷七通用古方詩括

雜病

大黃湯偏治腸癰﹐硝牡栝蔞桃仁同﹐虛去硝黃加醬薏﹐立止寒熱與消膿﹝敗醬薏苡仁﹞。﹝見七卷﹞

外集﹟卷七通用古方詩括

雜病

五痔散用豬鱉甲﹐蛇蛻皮蜂房挾﹐每服二錢少入麝﹐不拘內外並冷熱。

豬左懸蹄甲﹑鱉甲﹑皮﹑露蜂房各五錢﹐蛇蛻一條﹐俱炒焦爲末﹐每二錢入麝少許﹐井水調服。治五痔不拘內外冷熱﹐如牡痔倍鱉甲﹐牝痔倍皮﹐腸痔倍豬甲﹐血痔倍蛇蛻﹐脈痔倍蜂房。

外集﹟卷七通用古方詩括

雜病

大防風湯熟地黃﹐白術參芎附羌﹐牛膝杜仲歸甘芍﹐痢後鶴膝空心嘗。

熟地﹑白術﹑防風﹑當歸﹑白芍﹑杜仲﹑黃各四分﹐附子﹑川芎各三分﹐牛膝﹑羌活﹑甘艸﹑人參各二分。一方無羌活有茯苓﹐姜棗煎服。去風順气﹐活血壯筋﹐治足三陰經虧損﹐外邪乘虛﹐患鶴膝風﹐或時骨節腫痛﹐或腫而不痛﹐不問已潰未潰﹐用三五劑後﹐當用調補之藥﹐或痢後腳痛緩弱﹐不能行履﹐名曰痢風。

或兩膝腫痛﹐腳脛枯臘﹐亦名鶴膝風。

外集﹟卷七通用古方詩括

雜病

何首烏散蔓荊芥﹐蚵甘艸葳防再﹐湯酒每服抄二錢﹐能治癜風頑癬疥。﹝見七卷﹞

浮萍散治諸風癢﹐荊芥川芎艸麻黃﹐赤芍當歸各等分﹐蔥根豆豉共煎湯。

外集﹟卷七通用古方詩括

雜病

復元活血湯當歸柴﹐將軍穿甲紅黃排﹐栝蔞桃仁煎酒水﹐墜跌脇痛效難猜。

當歸一錢二分﹐柴胡一錢﹐穿山甲﹑甘艸﹑紅花﹑栝蔞根各四分﹐酒大黃二錢﹐桃仁泥十枚﹐水酒各半煎服﹐以利爲度。治從髙墜下﹐惡血畱於脇下﹐實痛不可忍者宜服。

當歸須散有紅花﹐桃仁甘艸赤芍撾﹐烏藥香附蘇木桂﹐水酒煎治折傷家。﹝見七卷﹞

乳香定痛散歸術﹐白芷沒藥羌活足﹐甘參爲末調酒便﹐專醫墮墜並跌撲。﹝見七卷﹞

外集﹟卷七通用古方詩括

雜病

如聖散中香白芷﹐川芎防風細辛使﹐雄黃蒼烏兩頭尖﹐熱酒調之忌油膩。

白芷﹑川芎﹑防風﹑細辛各五錢﹐雄黃二錢半﹐蒼術二兩﹐艸烏四錢﹐兩頭尖四錢﹐一方加當歸﹑麻黃﹑荊芥﹑何首烏﹑全蠍﹑天麻﹑本各五錢﹐甘艸二兩﹐人參三錢﹐川烏四兩﹐石斛一兩﹐爲末﹐每一錢臨臥茶淸或熱酒少許調下。忌一切動風油膩熱物。治左癱右瘓﹐半身不遂﹐口眼斜﹐腰膝疼﹐手足麻﹐言語澀﹐徧身癬﹐上攻頭目耳鳴﹐痰涎不利﹐偏正頭痛﹐一切諸風及破傷風﹐角弓反張﹐蛇犬刀刃所傷﹐諸風濕等瘡﹐及婦人產後敗血衝上﹐並宜服之。又可敷貼破傷處﹐風牙疼幹擦卽愈﹐如損骨者加乳香三錢。

養血當歸地黃湯﹐川芎芍藥本防﹐白芷細辛煎水服﹐破傷虛者急宜嘗。

外集﹟卷七通用古方詩括

雜病

四君子湯參苓術﹐甘艸姜棗煎要熟﹐气虛用此古今同﹐合上四物八物足。﹝見七卷﹞

四物湯地芍芎歸﹐血病須還血藥醫﹐熱者﹝批﹕熱者唐本作夏有﹞赤芍當歸尾﹐小芎生地始相宜。見七卷二陳湯要橘半陳﹐茯苓甘艸姜煎溫﹐血虛合上四物藥﹐气虛更宜合四君。﹝見七卷﹞

六郁﹝湯﹞陳皮半夏芎﹐茯苓蒼術砂仁充﹐山梔香附子甘艸﹐姜煎加減在心中。﹝見七卷﹞

上方詩三百首﹐《快捷方式》八十七首﹐添加二百一十三首﹐其間等分遵古﹐未及校正﹐用者因病加減﹐不必拘泥。卽如淸脾飲治熱多寒少﹐當以柴胡﹑黃芩爲君﹐余藥爲佐﹐豈可九味皆等分耶﹖又如六味地黃丸補腎﹐固以地黃爲君﹔若病水腫﹐當以澤瀉爲君﹔病遺精﹐當以山茱萸爲君。丸藥亦可煎湯﹐湯散亦可作丸﹐膏藥間有可服者﹐丸﹑散亦有可外敷貼者﹐存乎人之善悟耳﹗

外集﹟卷七

急救諸方

萬病解毒丹﹐乃急救通用妙劑﹐外傷內傷﹐縊死溺死皆驗。萬病解毒丸﹐中諸毒皆驗。

救縊死自旦至暮﹐但心下微溫﹐𨿽一日以上可活。急抱起死人﹐將繩寬解去﹐切不可割斷﹐極須按定其心﹐卻撚正喉嚨﹐放倒臥﹐令一人以手掌掩其口鼻﹐兩人吹其兩耳﹐一人急牽其發不放手﹐及屈伸其手足摩將之。少活﹐卽以粥飲與之。此法救人﹐無不活者。又法﹐男用雌雞﹑女用雄鷄冠﹐刺血點口中﹐卽活。

救溺死先以刀HT開口﹐放箸一根銜之﹐使可出水﹐然後解去其衣服﹐以艾灸臍中﹐令兩人以筆管吹其耳﹐卽活。或以生人倒馱死人﹐卽負持走﹐吐水便活。外用綿裹皂角末納穀道中﹐水出卽活﹐內以鴨血灌之。又法﹐用酒壇一个﹐以紙錢一把燒壇中﹐急以壇口復死人面上或臍上﹐冷則再換﹐水出卽活﹐如蘇卽用蘇合香丸擦牙。

救凍死其證四肢彊直口噤﹐只有微气者﹐且慢向火﹐急用布袋盛熱灰放在心頭﹐冷卽換熱﹐待眼開卻用溫酒或米飲灌之﹐冬月墮水凍死亦宜。

救魘死原有燈卽得﹐如無燈切不可用燈﹐急用竹管吹其兩耳﹐或通關散吹入鼻內﹐或以鹽湯灌之﹐或用韭菜搗汁滴入鼻中﹐卒中惡死亦宜。或到客捨官驛﹐及久無人居住冷房﹐睡中爲鬼物所魔﹐但聞其人喫喫作聲﹐令人叫喚﹐如不蘇﹐不急救則死。用牛黃﹑雄黃各一錢﹐朱砂五分﹐爲末﹐每排一錢燒於牀下﹐一錢用酒調灌之。

救墜死墜下瘀血衝心欲絕者﹐用豆豉濃煎湯服。若便覺气絕不能言﹐取藥不及﹐急HT開口﹐以熱小便灌之。

救絞腸痧卽腹痛難忍﹐但陰沙腹痛而手足冷﹐看其身上紅點﹐以油燈心點火燎之卽愈。陽沙腹痛而手足暖﹐以鍼刺其十指背近爪甲半分許﹐卽動爪甲﹐而指背皮肉動處血出卽安。仍先自兩臂捋下其惡血﹐令聚指頭﹐血出爲好。

解砒毒其證煩躁如狂﹐心腹攪痛﹐頭旋欲吐不吐﹐面口靑黑﹐四肢逆冷。此毒於肉飯中得之則易治﹐飲酒中得之則散歸百脈難治。在胸膈用瓜蒂稀﹝批﹕稀唐本作啟﹞涎散吐之﹐在腹中急服萬病解毒丹下之﹐或大承气湯加雄黃﹑靑黛等分﹐略煎冷服﹐徐服參苓白術散。仍忌雞鵝肉數日。一方用早禾稈燒灰﹐井水調濃汁冷服一碗﹐其毒下利卽愈。或用麻油﹐或人糞汁皆可灌之。一方旋刺羊血或雞鴨血熱服﹐兼解鼠莽毒及丹藥毒。

解川烏附子毒心煩躁悶﹐甚則頭岑岑然﹐徧身皆黑﹐勢危必死﹐煎綠豆或黑豆冷凍飲料﹐或防風﹑甘艸煎湯冷服﹐一切藥毒及犯熱物亦宜﹐但要心間暖者不妨。《朱子全集》云﹕緊急無藥﹐令多汲新水連飲﹐大嘔瀉而愈。

解巴豆毒令人大瀉或吐﹐煩渴發熱﹐急用黃連﹑黃柏煎湯冷服﹐更以冷水浸手足掌。忌食熱湯﹑熱性藥物。

解諸艸毒治誤食毒艸並百物毒﹐救人於必死﹐板藍根四兩﹐貫眾﹑靑黛﹑生甘艸各一兩﹐爲末﹐蒸餅丸﹐梧子大﹐另用靑黛爲衣。如覺精神恍惚惡心﹐卽是誤中諸毒﹐急取十五丸嚼爛﹐新汲水下卽解。

解豆腐毒過食令人生瘡﹐暖气﹐遺精白濁。用生蘿卜煎湯服﹐或子煎湯亦可。

解諸菌毒掘新地取眞黃土﹐以冷水於內攪之令濁﹐澄少頃﹐取飲之可解。亦治楓木菌食之令人笑不止。

又方﹐用芫花生爲末﹐每一錢新汲水下﹐以利爲度。菌之毒者﹐蓋因蛇虫毒瓦斯燻蒸所致。

解鼠莽毒用大黑豆煮汁服之。如欲試其驗﹐先刈鼠莽苗葉﹐以汁澆其根﹐從此敗爛﹐不復生矣。

解鴆鳥毒卽孔雀毛並膽也。用漧葛爲末﹐水調服。食鵝﹑鴨中毒﹐以糯米泔溫服卽消。

解六畜肉毒用犀角磨濃汁一碗服之。食自死六畜毒﹐用黃柏末一二錢服之。不解再服。

解河豚魚毒一時困怠殺人﹐急用淸油吐出﹐或服槐花末﹑龍腦末皆可﹐至寶丹尢妙。諸魚毒﹐橄欖解之。

解斑蝥毒其證吐逆不止﹐急用綠豆﹐或烏豆﹑或糯米煎湯服。一方用澤蘭葉搗汁服﹐或幹者爲末﹐白湯下。

解鱉蛤蟆毒用生豆豉一合﹐新汲水半碗﹐浸汁頓服卽愈。此三物令小便祕﹐臍下蔽痛﹐有致死者。

解中金蠶虫毒才覺中毒﹐宜先吮白礬﹐味甘而不澀﹐次嚼黑豆不腥者是也。用石橊根皮煎濃汁飲之﹐卽吐出活虫﹐無不愈者。

解中諸物毒白礬﹑細茶等分爲末﹐每三錢新汲水調服。得吐卽效﹐未吐再服。或萬病解毒丹﹑丸下之。

解中毒及蛇虫咬﹐癰疽才作﹐服此毒瓦斯不聚。用靑黛﹑雄黃各等分﹐爲末﹐新汲水下二錢。

誤吞銅鐵碗瓦萬病解毒丸﹕大黃﹑大戟﹑連翹﹑寒水石各二兩﹐白玉簪﹑白芷﹑黃芩﹑茯苓﹑石膏﹑滑石﹑天花粉各三兩﹐甘艸﹑薄荷﹑漧葛各四兩。山慈菇六兩﹐貫眾一兩半﹐靑黛五錢﹐爲末﹐綠豆粉糊丸彈子大。每服一丸﹐薄荷湯磨下。治一切中毒﹐能化銅鐵碗瓦﹐同嚼化爲粉碎﹐此其驗也。抑論中毒之證。辧其自戕被害﹐何物之中﹐審其遠近﹐久則不救。治法上宜吐之。以鵝翎探吐。急以桐油灌吐之﹐下以解毒丸靛漿利之。中毒手足面靑﹐過肘者不救。緊急只以玄明粉煎甘艸湯利之﹐亦可。

誤吞鐵鍼用蠶豆煮熟﹐同韭菜喫下﹐鍼與菜從大便而出。

誤吞銅錢不能化者﹐用砂仁煎濃汁飲之﹐其銅自下﹔或用荸薺研爛服之﹐其銅自化﹔或用堅炭爲末﹐米飲調服﹐於大便中瀉下如烏梅狀。

誤吞蜈蚣用生豬血令病患喫﹐須臾生淸油灌口中﹐惡心﹐其蜈蚣衮在血中吐出﹐繼以雄黃爲末﹐水調服。

誤吞水蛭入腹﹐經久必生小蛭﹐能食人肝血﹐腹痛不可忍﹐面目黃瘦﹐全不進食﹐若不早治﹐能令人死。

用田中幹泥一小塊﹐小死魚三四个﹐將豬脂溶攪勻﹐用巴豆十枚研爛入泥內﹐爲丸綠豆大﹐用田中冷水吞下十丸﹐小兒三五丸﹐須臾大小水蛭一時皆下。卻以四物湯加黃煎服﹐生血補脾。

骨鯁入喉用砂仁﹑甘艸等分爲末﹐以綿裹少許咽之﹐良久骨隨痰出﹐甚者用南硼砂少許水洗﹐汲口中含化立愈。一方用金鳳花子或根﹐嚼爛噙下骨化﹐用溫水漱口﹐免傷齒。雞骨尢效。魚骨鯁詳四卷。獸骨鯁用象牙梳磨水咽下﹔或桑木上虫屑﹐米醋灌自下﹔或狗涎灌之﹐以狗善食諸骨也。

禾芒刺喉或中舌中﹐取鵝涎灌之卽下﹐以鵝善消稻芒也。

虎咬先喫淸油一碗﹐次用油洗傷處﹔或白礬爲末納傷處﹐痛止立效﹔或用砂糖水調塗﹐並服一二碗。

馬咬及踏傷人﹐用艾灸傷處並腫處﹐或用人屎或馬屎燒灰爲末﹐皆可敷之。

犬咬瘋犬咬﹐用防風五錢﹐牽牛﹑大黃各三錢﹐斑蝥一錢﹐麝香三分﹐雄黃二錢半﹐爲末﹐每三錢﹐遇傷時滚水調服﹐利下惡物﹐從小便而出。癲犬咬及常犬咬﹐用虎脛骨或腦骨爲末﹐每二錢熱酒白湯任下。一方用白礬爲末糝之﹐再用斑蝥九枚爲末﹐酒調服﹐利下惡物﹐從小便出卽愈。

蛇咬急飲好醋二碗﹐令毒瓦斯不隨血走﹐或淸油亦可。一方用貝母爲末酒調﹐令患人盡醉飲之﹐頃之﹐酒自傷處爲水流出﹐候水盡﹐卻以藥渣敷瘡上﹐若傷至垂死﹐但有微气﹐服此卽活。惡蛇咬﹐用細辛﹑白芷各五錢﹐雄黃二錢﹐爲末﹐每二錢入麝香少許﹐溫酒調服。誤飲蛇交水﹐研雄黃服之。

鼠咬貓毛燒灰﹐入麝香少許﹐津液調敷。

蜈蚣咬用雞屎塗之良。一方用蜘蛛吸去其毒﹐待蜘蛛醉死﹐急以蜘蛛投冷水中﹐免傷其命。

蜘蛛咬用醋磨炷鐵汁或桑白皮汁塗之﹐亦治蜈蚣咬。

壁虎咬毒入必死﹐用桑柴燒灰﹐以水煎三四沸﹐濾濃汁﹐調白礬末塗傷處﹐兼治蛇咬。

蚯蚓咬用雞屎塗之﹐又方急煎鹽湯﹐洗浸腫處卽消。

八腳足傷其虫隱於壁間﹐以屎射人﹐徧體生瘡如湯火傷。用烏雞翎燒灰爲末﹐雞子白調敷。

蠍子螫痛不可忍﹐用白礬﹑半夏各等分爲末﹐醋調塗之痛止。

黃蜂螫用熱油洗之﹐淸油擦之亦可。或用頭垢敷﹐或用鹽擦。

溪毒兼辟射工﹐夏月出行﹐取知母爲末自隨﹐欲入水﹐先取少許按上流﹐亦取服之。一方用蒼耳子搗汁服之。以上有自取者﹐有誤犯者﹐其實人身難得﹐豈可尙气縱情而輕棄其生耶﹖凡有生者﹐愼之戒之﹗避難止小兒哭法用綿爲一小球﹐隨兒大小爲之﹐略使滿口而不致閉其气﹐量用甘艸煎湯﹐或甜物皆可漬之﹐臨時縛置兒口中﹐使咂其味﹐兒口有物實之﹐自不能作聲﹐而綿軟不傷兒口﹐此宋劉《暇日記》方也。丘瓊山云﹕此法平世誠無所用﹐不幸而遇禍亂﹐全活嬰兒之命﹐不可勝記。蓋嬰兒未解事者﹐不可戒語﹐啼聲不止﹐又恐爲盜賊所聞﹐勢不得已﹐棄之道旁﹐哀哉﹗此法𨿽小﹐不可不知。

避難大道丸黑豆一升去皮﹐貫眾﹑甘艸各一兩﹐茯苓﹑蒼術﹑砂仁各五錢﹐銼碎﹐用水五盞﹐同豆煎熬﹐火須文武緊慢得中﹐直至水盡﹐揀去藥﹐取豆搗如泥﹐作芡實大瓷瓶密封﹐每嚼一丸﹐則恣食苗葉﹐可爲終日飽。𨿽異艸殊木﹐素所不識﹐亦無毒﹐甘甜與進飯糧一同。專備荒亂饑餓﹐食艸木以濟生。一方只黑豆一升﹐挲極淨﹐貫眾一斤細銼﹐用水斟酌多少﹐慢火煮豆香熟﹐日幹﹐翻覆令展盡余汁﹐簸取黑豆﹐去貫眾﹐空心日啖五七粒﹐任食艸木無妨。治與前同。能忌魚肉菜果及熱水熱湯﹐數日後身力壯健﹐不復思飯食。

散被毆瘢痕亦治跌撲。用熟麻油與酒同煎服之﹐臥火燒地上﹐疼痛卽消。

傷重痛悶欲絕者用牛一隻﹐剖腹納其人於牛腹﹐浸熱血中﹐可蘇。如傷腹﹐用血竭飲之﹐出血愈。或打傷跌撲﹐或戰陣炮矢所傷﹐血流滿體﹐气貫胸膈悶絕者亦蘇。

治中創血出亦治金瘡﹐用原蠶蛾一味。炒爲末﹐敷之立止﹐血出如箭者亦效。

槍傷腹烈腸出者用黃﹑當歸﹑川芎﹑白芷﹑續斷﹑鹿茸﹑黃芩﹑細辛﹑漧薑﹑附子﹑芍藥各二兩﹐爲末﹐先飲酒﹐次服五錢﹐七日三服﹐加至方寸匕立驗﹐傷重困乏者亦宜。

金刃中骨脈中不出者用白蘞﹑半夏等分爲末﹐每方寸匕日三服﹐酒下﹐至二十日自出。

下蠶室創門不合方用所割勢火爲末﹐酒調服。昔有沈生者﹐狎近女冠﹐或欲白其師﹐沈懼﹐引刀自割其勢﹐瘡口流血﹐經月不合。或教以所割者搗爲末﹐酒調服﹐不數日而愈。

外集﹟卷七急救諸方

怪疾

項上生瘡如櫻桃大﹐有五色﹐瘡破則項皮斷﹐但逐日飲牛乳自消。

四肢堅硬寒熱不止﹐經日後四肢堅如石﹐以物擊之﹐似鐘磬聲﹐日漸瘦惡。用茱萸﹑木香等分﹐煎湯服卽愈。

大腸頭出﹝寸餘﹞痛苦﹐直候幹自退落又出﹐名截腸病。若腸盡不治﹐但初截寸餘可治。用芝麻油器盛之﹐以臀坐之﹐飲大麻子汁數盞卽愈。

口鼻流水口鼻中鮏臭水流﹐以碗盛之﹐有鐵色蝦魚﹐如粳米大﹐走躍不住﹐以手捉之﹐卽化爲水﹐此肉壞矣。在意饌食雞肉自愈。

兩足心凸﹝如脛﹞上面生黑色豆瘡﹐硬如釘子﹐履地不得﹐脛骨生碎眼﹐髓流出﹐身發寒顫﹐惟思飲酒﹐此是肝腎气冷熱相吞。用炮川烏末敷之﹐煎韭子湯服之效。

腹脹忽瀉腹脹經久﹐忽瀉數升﹐晝夜不止﹐服藥不驗﹐乃爲气脫。用益智仁煎濃湯服﹐立愈。

腹上麻痺﹝不仁﹞多煮蔥白﹐食之自愈。

四肢節脫但有皮連﹐不能舉動﹐名曰筋解。用黃三兩﹐以酒浸一宿﹐取出焙榦爲末﹐每二錢酒下﹐服盡安。

玉莖堅硬﹝不痿﹞精流無歇﹐時時如鍼狀﹐捏之則脆﹐乃爲腎滿漏疾﹐用韭子﹑破故紙各一兩爲末﹐每三錢水煎﹐日三服﹐愈則住服。

喉間生肉層層相疊﹐漸漸腫起不痛﹐多入日乃有竅子﹐臭气自出﹐遂退飲食。用臭橘葉煎湯﹐連服自愈。

腹中如鐵﹝石﹞臍中水出﹐旋變作虫行之狀﹐繞身匝啄﹐癢痛難忍﹐翎毛撥掃不盡。外用蒼術煎濃湯浴之﹐內用蒼術爲末﹐入麝香少許﹐水調服之卽愈。

眼見虫飛眼前常見諸般禽虫飛走﹐以手捉之則無﹐乃肝膽經爲疾。用酸棗仁﹑羌活﹑玄明粉﹑靑葙子花各一兩爲末﹐每二錢水煎和渣飲﹐一日三服。

大腸虫出﹝不斷﹞斷之復生﹐行坐不得。用鶴虱末五錢﹐水調服之自愈。

眼睛垂出﹝至鼻﹞如黑角色﹐痛不可忍﹐或時時大便血出﹐名曰肝脹。用羌活煎汁﹐服數盞自愈。

腹中作聲腹中有物作聲﹐隨人語言。用板藍汁一盞﹐分五次服之。又名應聲虫﹐常服雷丸自愈。

喜飲淸油五碗以來﹐方始快意﹐常得喫卽安﹐不爾則病﹐此是發入胃﹐被气血裹了﹐遂化爲虫。用雄黃五錢爲末﹐水調服﹐其虫自出。如虫活者﹐置熱油中﹐逡巡間連油潑於長江中。

臥牀能食臥於牀上﹐四肢不能動﹐只進得食﹐好大言﹐說喫物﹐謂之失說物望病。治如說食豬肉時﹐便云你喫豬肉一頓﹐病者聞之卽喜﹐遂置肉令病患見﹐臨要卻不與喫﹐此乃失他物望也。當自睡中涎出便愈。

十指節斷﹝壞﹞惟有筋連無節﹐肉間虫出﹐如燈心長尺餘﹐徧身綠毛﹐名曰血餘。用茯苓﹑胡黃連煎湯﹐飲之愈。

徧身皮響徧身忽皮底混混﹐如波浪聲﹐癢不可忍﹔抓之血出﹐亦不能解﹐謂之气奔。用人參﹑苦杖﹑靑鹽﹑細辛各一兩﹐作一服﹐水煎十數沸﹐去渣飲盡便愈。

眼白渾黑眼白瞳人渾黑﹐見物依舊﹐毛髮直如鐵條﹐𨿽能飲食﹐不語如醉﹐名曰血潰。用五靈脂爲末﹐每二錢﹐溫酒調服自愈。

肉片能飛因著艾灸訖﹐大癡便退落﹐瘡內鮮肉片子飛出﹔形如粉蝶騰空代去了﹐痛不可忍﹐此乃血肉俱熱。用大黃﹑朴硝各五錢﹐爲末﹐水調下﹐微利卽愈。

多虱號哭臨臥渾身虱出﹐約至五盞﹐隨至血肉俱壞﹐每宿漸多﹐癢痛不可言狀﹐𨿽喫水臥牀﹐晝夜號哭﹐舌尖出血不止﹐身齒俱黑﹐唇動鼻開。但飲鹽醋湯十數卽安。

眼赤鼻張﹝大喘﹞渾身出斑﹐毛髮直起﹐乃熱毒瓦斯結於下焦。用白礬﹑滑石各一兩爲末﹐作一服﹐水三碗煎至半﹐令不住飲﹐候盡乃安。

皮下虫走有虫如蟹﹐走於皮下﹐作聲如一小兒啼﹐爲筋肉之化。用雷丸﹑雄黃各一兩爲末﹐糝在豬肉片上炙熟﹐喫盡自安。

甲生肉刺手足甲忽然長倒生肉刺如錐﹐痛不可忍。但煮葵菜喫自兪。

鼻中毛出晝夜可長一二尺﹐漸漸粗圓如繩﹐痛不可忍﹐𨿽忍痛摘一莖﹐卽後更生﹐此因食豬羊血過多所致。用乳香﹑砂各一兩爲末﹐飯丸梧子大﹐空心臨臥各一服﹐水下十丸﹐自然退落。

瘡似貓眼面上及徧身生瘡﹐似貓兒眼﹐有光彩﹐無膿血﹐但癢痛不常﹐飲食減少﹐久則透脛﹐名曰寒瘡。

多喫魚﹑雞﹑韭﹑蔥自愈。

脇破腸出﹝臭穢﹞急以香油摸腸﹐用手送入﹐煎人參﹑枸杞淋之﹐皮自合矣。喫羊腎粥﹐十日卽愈。

口鼻气出盤旋不散﹐凝如黑蓋色﹐過十日漸漸至肩胸﹐與肉相連﹐堅如金石﹐無由飲食﹐多因瘴瘧後得之。澤瀉煎湯﹐日飲三盞﹐連服五日愈。

肉出如錐徧身忽然肉出如錐﹐旣癢且痛﹐不能飲食﹐此名血壅。若不速治﹐潰而膿出。以赤皮蔥燒灰淋洗﹐喫豆豉湯數盞自安。

眉毛動搖目不能視。交睫喚之不應﹐但能飲食﹐有經日不效者。用蒜三兩取汁﹐酒調下卽愈。

毛竅血出﹝節次﹞若血不出﹐皮膨脹如鼓﹐須臾眼鼻口被气脹合﹐此名脈溢。飲生薑汁水各一二盞卽安。

气喘不言忽然气上喘﹐不能語言﹐口中汁流吐逆﹐齒皆搖動﹐气出轉大則悶絕﹐蘇復如是﹐名曰傷寒並熱霍亂。用人參﹑大黃各五錢﹐水煎熱服卽安。

口內肉球口內生肉球﹐臭惡﹐自己惡見﹐有根綫長五寸餘﹐如釵肢﹐吐球出﹐以飲食了﹐卻吞其綫﹐以手輕捏﹐痛徹於心﹐困不可言﹐用麝香末一錢﹐水調服﹐三日卽驗。

瘡內有石渾身生瘡如燎泡﹐如甘棠梨﹐每个破出水﹐內有石一片﹐如指甲大﹐泡復生﹐抽盡肌膚肉﹐不可治。急用三稜﹑莪術各五兩爲末﹐分三服﹐酒調連進卽愈。

頭面發熱頭上面上發熱有光色﹐他人手近之﹐如火燒人。用蒜汁五錢﹐酒調下﹐吐如蛇狀自安。

自覺有形作兩人並臥﹐不別眞假﹐不語﹐問亦無對﹐此乃離魂。用辰砂﹑人參﹑茯苓煎服﹐眞者气爽﹐假者自化。

善飲致羸男子自幼善飲酒﹐至長成日飲一二斗不醉﹐片時無酒﹐叫呼不絕﹐全不進食﹐日就羸弱。令其父用手巾縛住其手足﹐令勿動搖﹐但扶少立﹐卻取生辣酒一壇﹐就於其子口邊打開﹐其酒气沖入口中﹐病者必欲取飲﹐堅不可喫之。須臾口中忽吐物一塊﹐直下壇中﹐卽用紙封裹壇口﹐用猛火燒滚﹐約酒幹一半﹐卽開視之﹐其一塊形如豬肝﹐約三兩重﹐周回有小孔如鍼眼﹐不可數計﹐棄之江中﹐飲食復歸﹐𨿽滴酒不能飲矣。

穿斷舌心自行被跌﹐穿斷舌心﹐血出不止。用雞翎蘸米醋刷斷處﹐其血卽止。仍用蒲黃﹑杏仁﹑硼砂少許爲末﹐蜜調成膏﹐噙化而安。

浮腫如蛇身上及頭面肉上浮腫如蛇狀者﹐用雨滴階磚上苔痕一錢﹐水化開﹐塗蛇頭上﹐其腫自消。

煙燻欲死炭煙燻人﹐往往致死﹐口中含蘿卜一片﹐煙气不能毒人﹐或曬榦爲末備用亦可﹐或新水擂爛幹蘿卜飲之亦可。凡居民逃被石室中﹐賊以煙火燻之﹐欲死迷悶者﹐與蘿卜嚼汁下咽而蘇。

心疼欲死牙關緊急者﹐用隔年老蔥白三五根﹐去皮須﹐葉搗爲膏﹐將病患口HT開﹐用銀銅匙將蔥膏送入喉中﹐用香油送下﹐但得蔥膏下喉卽蘇。少時腹中虫物化爲黃水﹐利下除根﹐永不再發矣。

五屍惡病飛屍者﹐遊走皮膚﹐穿入臟腑﹐每發刺痛﹐變作無常。遁屍者﹐附骨入內﹐攻鑿血脈﹐每發不可得近見屍喪﹐聞哭哀便發。風屍者﹐淫濯四肢﹐不知痛之所在﹐每發昏沈﹐得風雪便作。沈屍者﹐纏骨結髒衝心脇﹐每發切痛﹐遇寒便作。注屍者﹐舉身沈重﹐精神錯雜﹐常覺昏廢﹐每節气至變﹐輒成大惡。皆宜用忍冬葉銼數斛﹐煮令濃﹐取汁煎之﹐服如雞子大一枚﹐日三次﹐或蘇合香丸並佳。

卒中惡忤中惡中忤鬼气﹐其證暮夜或登廁﹐或出效野﹐或遊空冷屋室﹐或人所不到之地﹐忽然眼見鬼物﹐鼻口吸著惡气﹐驀然倒地﹐四肢厥冷﹐兩手握拳﹐鼻口出淸血﹐性命逡巡﹐須臾不救。與屍厥同﹐但腹不鳴﹐心脇俱暖。凡人切勿移動﹐卽令親眷眾人圍繞打鼓燒火﹐或燒麝香﹑安息香﹑蘇木﹑樟木之類﹐俟蘇方可移歸。

或內急用生犀角銼末五錢﹐朱砂﹑麝香各一分﹐爲末﹐每二錢新汲水調灌。體薄者﹐桃枝葉煎湯下。

鬼擊徹痛卒被鬼擊如中箭﹐忽一點痛如注﹐不可忍。用桃皮一片﹐將裏面濕處貼痛上﹐取一匙頭安桃皮上﹐緊搓艾之一團﹐如胡桃大﹐安匙頭上灸之﹐須臾痛止。

鬼擊吐血夢中被刺殺或杖打﹐諸般不祥﹐卒然吐血﹑衄血﹑下血﹐甚者九竅皆有。宜用升麻﹑獨活﹐續斷﹑地黃各五錢﹐官桂一錢﹐爲末﹐每二錢食前白湯調下﹐日三服。

淘井殺人夏月不可淘井﹐多致殺人﹐五七月尢甚﹐古冢及深冢中亦然﹐皆有伏气﹐令人冒悶﹐奄忽欲死。

卽取井水或他水其面﹐並令水調雄黃末一二錢服之。轉筋入腹﹐痛欲死者﹐使四人捉住手足﹐灸臍左邊二寸十四壯﹐又用生薑一兩﹐酒五盞﹐煮濃頓服。又醋煮衣絮令徹濕﹐裹轉筋處。又濃煮鹽湯通手浸怪疾手足﹐洗胸脇間﹐卽蘇。凡入井冢﹐須先以雞毛投之﹐直下則無毒﹐徘徊則有毒﹐當先以酒數升灑井冢中﹐停時然後可入。

驚啞不語用密陀僧一味爲末﹐茶調服一匕許。有因入山被虎蛇所逐﹐驚气入心絡不語﹐服此立效。

血自皮膚濺出用煮酒瓶上紙﹐碎揉如揚花﹐以手捏在出血處卽止。

咽塞呻吟不食昔華佗見一人病咽塞﹐食不下﹐呻吟﹐令取蒜齏並大酢三升飲之﹐果吐蛇一條而愈。

外集﹟卷七治法

水火分治

此子和以臟腑分濕火﹐比之以肥人寒濕生痰﹐瘦人熱火生燥﹐以形體分言者尢精。

肝膽由來從火治﹐三焦胞絡都無異﹔火內陰外陽﹐主乎動也。凡動皆相火之爲﹐天非此火不能生物﹐人非此火不能有生。天之火﹐出於龍雷則木之气﹐出於海則水之气。然雷非伏不能鳴﹐龍非蟄不能飛﹐海非附地不能波。鳴﹑飛﹑波﹐皆動爲火也。

人之火﹐寄於肝腎。肝屬木﹐腎屬水﹐膀胱者腎之腑﹐心胞絡者腎之配﹐三焦以焦言﹐而下焦司肝腎之分﹐皆陰而下也﹐故皆從火治。然人火同天也﹐而以爲元气之賊者﹐人生恆動於欲﹐相火扇起﹐煎熬眞陰﹐陰虛則病﹐陰絕則死。此戴人及東垣明言﹐不獨張子和然也。

肺胃常將濕處求﹐肺與大腸同濕類﹔腸胃屬濕﹐謂其水谷之海﹐停濕聚水之鄕﹐實而不滿。脾動胃化﹐上輸淸气﹐此經先得其濕。金肺淸髙﹐何屬濕論﹖以其淸气上升﹐則在天爲云﹐在人爲气﹔濁气下降﹐則在天爲雨﹐在人爲濕。

腎與膀胱心小腸﹐寒熱臨時旋商議﹕心勞則傷其血﹐腎勞則損其精﹐精血一傷﹐水火偏勝﹐陰陽兩虛﹐寒熱時作。若膽與膀胱﹐實而不滿﹐出而不入﹐傷寒寒熱﹐皆從此經而出。言其治無定法者﹐以其寒熱交差﹐治法不一也。

惡寒表熱小膀濕﹐惡熱表寒心腎熾。十二經﹐最端的﹐四經屬火四經濕﹐四經有熱有寒時﹐攻裏解表細消息﹐裏熱裏寒宜越竭﹐表熱表寒宜汗釋。濕同寒﹐火同熱﹐寒熱到頭無兩說﹐六分分來火熱寒﹐寒熱中停眞浪舌。熱寒格拒病機深﹐亢則害兮承乃制。

气之來也﹐旣以極而成災﹔則气之乘也﹐必以復而得平。物極則反﹐理之自然。姑以心火而言﹐其不亢﹐則腎水𨿽心火之所畏﹐亦不過防之而已﹔一或有亢﹐卽起而克勝之矣。余髒皆然。以人事言之﹐我與彼亢﹐則彼必害我﹔我能承之﹐則彼反爲我所制矣﹐此借諭耳。本論運气勝復﹐詳《素問﹟六微旨論》。

緊寒數熱脈正邪﹐標本治之眞妙訣。休治風﹐休治燥﹐治得火時風燥了。當解表時莫攻裏﹐當攻裏時莫解表﹐表裏如或兩可攻﹐後先內外分多少。

治濕無過似決川。

火常有餘﹐水常不足。然火有餘者﹐邪火也。若眞火護衛形骸﹐灌漑臟腑﹐得之則生﹐失之則死﹐衰之則病﹐卽眞陽也﹐豈能有餘﹖水不足者﹐眞水也。若邪水泛溢經絡﹐爲腫痛麻痺﹐痰痢瘡毒﹐宜止下分消﹐猶如決川。

其間精枯血竭﹐潮熱虛弱﹐乃眞水不足﹐心火獨炎﹐宜滋陰補腎﹐最忌滲利。此治水之折衷也。

此个筌蹄最分曉﹔感謝軒岐萬世恩﹐爭奪醯雞笑天小。

外集﹟卷七治法

標本分治

標本之道﹐要而博﹐小而大。不知標本﹐是謂妄治。

少陽從本爲相火﹐太陰從中濕土坐﹐厥陰從中火是家﹐陽明從中濕是我﹐太陽少陰標本從﹐陰陽二气相包裹。風從火斷汗之宜﹐燥與濕兼下之可﹔萬病能將火濕分﹐掣開軒岐無縫鎖。

外集﹟卷七治法

標本論

天陽無圓﹐气上外升﹐生浮晝動﹐輕燥六腑﹔地陰有方﹐血下內降﹐殺沈夜靜﹐重濕五臟。

夫治病者﹐當知標本。以身論之﹐則外爲標﹐內爲本﹔陽爲標﹐陰爲本。故六腑屬陽爲標﹐五臟屬陰爲本。各臟腑之經絡﹐在外爲標﹐在內爲本。更人身之气爲標﹐血爲本。以病論之﹐先發病爲本﹐後傳流病爲標。

凡治病者﹐必先治其本﹐後治其標。若先治其標﹐後治其本﹐邪气滋甚﹐其病益蓄﹔若先治其本﹐後治其標﹐𨿽病有十數﹐證皆去矣。謂如先生輕病﹐後滋生重病﹐亦先治輕病﹐後治重病。如是則邪气乃伏﹐蓋先治本故也。若有中滿﹐無問標本﹐先治中滿﹐謂其急也。若中滿後有大小便不利﹐亦無問標本﹐先治大小便﹐次治中滿﹐謂尢急也。又如先病發熱﹐加之吐利大作﹐粥藥難入﹐略緩治熱一節﹐且先定嘔吐﹐漸進飲食﹐方兼治瀉﹔待元气稍復﹐乃攻熱耳。此所謂緩則治其本﹐急則治其標也。﹝推其至理﹐先治其標﹐亦先治其本也。﹞

除大小便不利﹐及中滿吐瀉之外﹐其餘皆先治其本﹐不可不愼也。假令肝受火之邪﹐是從先來者爲實邪﹐實則瀉其子也。然非直瀉其火﹐入肝經藥爲之引﹐用瀉火爲君﹐是治實邪之病也。假令肝受腎邪﹐是從後來者爲虛邪﹐虛則補其母﹐入腎經藥爲引﹐用補肝經藥爲君是也。又《經》云﹕工爲標﹐病爲本。但標本已得﹐邪气乃服。﹝治療不相應者﹐謂之標本不得。﹞謂醫工無失色脈﹐用之不惑﹐治之大則﹝大法﹞。若反理到行﹐所爲弗順﹐豈惟治人﹐而神气受害。病者當去故﹝醫﹞逆理之人﹐宜就新﹝醫﹞明悟之士﹐乃得至眞精曉﹝之醫﹞

以全已也。此二法乃治病之至理﹐誠醫之良規也。

外集﹟卷七治法

求本論

將以施其療病之法﹐當以窮其受病之源。蓋疾不離陰陽二邪﹐風熱火病屬陽﹐濕燥寒病屬陰。苟不求而治之﹐則陰陽邪气滋蔓而難制矣。﹝久而傳變﹐不勝其眾。﹞今夫厥陰爲標﹐風木爲本﹐風邪傷人﹐掉搖螈﹐卒露彊直之病生焉。少陰爲標﹐君火爲本﹐熱邪傷人﹐瘡瘍暴下﹐水液混濁之病生焉。少陽爲標﹐相火爲本﹐火邪傷人﹐躁擾狂越﹐如喪神守之病生焉。善爲治者﹐風淫所勝﹐平以辛涼﹔熱淫所勝﹐平以鹹寒﹔火淫所勝﹐平以咸冷。以其病本於陽﹐故必求其陽而療之。太陰爲標﹐濕土爲本﹐濕邪傷人﹐腹滿身腫﹐諸痙彊直之病生焉。陽明爲標﹐燥金爲本﹐燥邪傷人﹐郁皴揭﹐諸澀枯涸之病生焉。太陽爲標﹐寒水爲本﹐寒邪傷人﹐吐利腥穢﹐諸寒收引之病生焉。善爲治者﹐濕淫所勝﹐平以苦熱﹔燥淫所勝﹐平以苦溫﹔寒淫所勝﹐平以辛熱。

以其病本於陰﹐故必求其陰而治之。如是而病之不愈者﹐未之有也。

六气爲本﹐三陰三陽爲標。蓋天之三气﹐其气自上而下﹐在人足三陽經受之﹔地之三气﹐其气自下而上﹐在人足三陰經受之。太陽寒水證﹐其脈浮而緊。緊者寒水之本也﹐浮者太陽標也。發於三陽經﹐急以辛熱之藥﹐攻本之緊﹐估以甘寒輕劑﹐解標之浮。由經入腑﹐又當審脈之浮緊。若緊去浮在﹐是浮入腑也﹐以寒藥解之﹔浮去緊在﹐是緊入腑也﹐以熱藥攻之﹔浮緊不去﹐是浮緊俱入也﹐仍以熱藥攻其本﹐寒藥解其標。發於三陰經﹐急以辛熱之藥﹐攻本之緊﹐佐以甘寒重劑﹐解標之浮。由經之藏﹐又當審脈之浮緊。若緊去浮在﹐是浮入髒也﹐以寒藥解之﹔浮去緊在﹐是緊入髒也﹔以熱藥攻之﹔浮緊不去﹐是浮緊俱入也﹐仍以熱藥攻其本﹐寒藥解其表。少陰君火證﹐其脈沈而大。大者君火本也﹐沈者少陰標也。發於三陽經﹐則以辛寒之藥﹐攻本之火﹔佐以甘溫輕劑﹐解標之沈。發於三陰經﹐則以辛寒之藥攻本之火﹐佐以甘溫重劑解標之沈﹐少陽相火證﹐其脈浮而數﹔太陰濕土證﹐其脈沈而緩。本末同﹐故從本也。厥陰風木癥﹐其脈沈而弦。陽明燥金證﹐其脈浮而短。本末與中不同﹐故不從標本從乎中也。

抑論治法﹐各有其要﹐豈止於一端而已﹗其在表者﹐汗以發之﹔其在裏者﹐下之奪之﹔其在髙者﹐因而越之﹐謂可吐也﹔悍者﹐按而收之﹐謂按摩也﹔髒寒虛奪者﹐治以灸﹔脈病攣痺者﹐治以鍼刺﹔血實蓄結腫熱者﹐治以砭石﹔气滯痿厥寒熱者﹐治以導引﹔經絡不通﹐病生於不仁者﹐治以醪醴﹔血气凝泣﹐病生於筋脈者﹐治以熨藥。始焉求其受病之本﹐終焉蠲其爲病之邪者﹐無出於此也。昔者黃帝坐於明堂﹐受業於岐伯﹐傳通於雷公﹐曰﹕陰陽者﹐天地之道也。綱紀萬物﹐變化殺生﹐蓋有不測之神﹐斡旋宰制於其間。病旣本於此﹐爲工者﹐奚可他求哉﹗又曰﹕有者求之﹐無者求之。此求病機之說﹐與夫必求其本之理一也。

外集﹟卷七治法

雜治賦

纂《仁齋》及《編注病機》《藥性》等書。

百病難逃乎八要﹐經曰﹕病有八要。不知其要﹐病將安去﹖表﹑裏﹑寒﹑熱﹑虛﹑實﹑邪﹑正而已。

治法必遵乎三法﹔新病去邪﹐大劑猛治﹔稍久去邪養正﹐寬猛兼治﹔久病藥必平和﹐寬治緩治。

正气在人﹐陽爲表而陰爲裏﹐上古名言﹔邪气害人﹐表爲陰而裏爲陽﹐仲景妙訣。實者脈盛﹑皮熱﹑腹脹﹑前後不通是爲五實﹐虛者脈虛﹑皮寒﹑气弱﹑泄利﹑少食。

是爲五虛。實者得汗便利則活﹐虛者糜粥入胃﹐泄止則生。凡言實者﹐皆指邪气﹔凡言虛者﹐皆指正衰。

泄久五虛不治。

新病多寒﹐久病反熱。

新病正气壯而屬寒濕者多﹐久則五气衰而屬濕熱者多。卽如外感風寒﹐內傷生冷﹐初病爲寒﹐郁久則反熱矣。惟初病過服涼藥﹐久則爲虛。

內傷五邪﹐全要調停﹔外感六淫﹐須善汗發。

五邪﹐正﹑微﹑虛﹑實﹑賊﹔六淫﹐風寒﹑暑﹑濕﹑燥﹑火。

風自火出﹐或外感風邪﹐久必歸肝﹔或腎枯肝木妄動﹐血燥而爲內風。故一切痺痛癱瘓等癥﹐不可純用風藥。

寒乃虛孽。

諸陰爲虛。《經》曰﹕邪之所湊﹐其气必虛。故傷寒多犯下虛之人﹐宜壯陽溫散。

暑耗气液精神﹐甘酸斂補常投﹝斂汗補虛﹔﹞

濕傷皮肉筋骨﹐苦辛汗升暫咽。

外濕宜汗。忌麻黃﹑漧葛﹐宜羌活﹑蒼術之類。經云﹕土濕甚則熱﹐治以苦溫﹐佐以甘辛。內濕宜滲﹐用豬苓﹐不效者宜升。經云﹔气升則水降。賦云﹕春當散火升陽﹐夏須生脈益气。枳術丸﹑艸蔻丸﹐宜可秋吞﹔異功散﹑濃朴溫中湯﹐卻堪冬餌。

燥分實虛﹐實燥大便祕而腹脹急﹐宜量體通利﹔虛燥大便祕而腹不作脹﹐多屬血虛﹐宜潤之而已。

火辧補泄。

外感實火﹐宜分表裏瀉之﹔內傷虛火﹐宜分陰陽補之。賦云﹕實火可瀉﹐或瀉表而瀉裏﹔虛火可補﹐或補陽而補陰。

祛邪猶追盜蔻﹐殲魁而恕脇從﹔養正若待小人﹐正已而無過察。

邪宜祛除﹐正宜安撫。痰不可吐盡﹐火不可降過﹐气不可耗極﹐血不可太補﹐濕不可利傷。過則劇﹐劇則變也。

且如傷食積在腸胃﹐蕩滌﹝下﹞自愈﹝也﹞﹔停飲塊居經絡﹐消補兼行。口腹縱而濕熱盛﹐燥脾土以復中气。

內傷中虛﹐久則中寒。

房勞過而相火動﹐滋腎水以固陰精。

法當滋陰降火。但滋降過則損陽﹐中气愈虛﹐血無所化﹐則火愈盛而水愈涸矣。

气有餘而喘滿痞塞﹐火輕可降﹔重者從其性而升之。

血不足而吐衄怯癆﹐金分宜淸。

陰虛火動﹐火逼血而妄行﹐故宜淸金。

气病調气﹐而血有根據附﹔血病調血﹐而气無滯凝。

賦云﹕陽气爲陰血之導引﹐陰血爲陽气之根據歸。但調气之劑﹐如木香﹑官桂﹑莪術﹑香附之類﹐以之調血而兩得﹔調血之劑﹐如當歸﹑地黃之類﹐以之調气而乖張。若瘀血滯气﹐養其血而气自流行﹐又不可不知。

調气必辛涼以散其熱﹐气屬陽﹐無形者也。陽气郁則發熱﹐調以辛涼之藥以散之。

和血必辛熱以化其形。

血屬陰﹐有形者也。陰血積則作痛﹐宜以辛熱之藥以開之。

至於痰因﹝七情﹞火動﹐治火勿緩﹔痰因火而生者﹐當治火爲先﹔亦有因痰而生火者﹐痰火兩治。大槪暴病多火﹐怪病多痰。

火因气郁﹐理气宜增。

賦云﹕痰因火動﹐治火爲先﹔火因气郁﹐理气爲本。

痰有淸溫潤燥散之異類﹐熱痰淸之﹐寒痰溫之﹐燥痰潤之﹐濕痰燥之﹐風痰散之。堅者削之﹐客者除之﹐寒者溫之﹐結者散之﹐畱者行之﹐燥者潤之﹐急者緩之﹐散者收之﹐損者益之﹐勞者逸之﹐驚者平之﹐上之下之﹐摩之浴之﹐薄之劫之﹐開之發之﹐皆大法也。

郁有達發奪泄折之殊名。

木郁達之﹐吐也。蓋肺主收降﹐當居下體﹐今因食塞胸中﹐反居於上﹐抑遏厥陰風木﹐是不得上達﹐故令其吐﹐以升達肝木而降肺金。火郁發之﹐汗也。當看在何經﹐如腠理外郁﹐則取汗以散之﹔龍火內郁﹐非苦寒以降之﹐或用升浮之藥﹐佐以甘溫﹐順其性而從治之﹐使勢極則止﹐如升陽散火湯是也。土郁奪之﹐下也。

邪熱入胃﹐及中滿腹脹﹐濕熱下痢﹐气實者則攻下以奪其勢﹐而使之衰。金郁滲之﹐利小便也。肺爲水源﹐气郁胸滿而滲道閉矣﹐宜淸金利气以疏通之。水郁折之﹐謂折制其衝逆﹐伐而挫之也。如腫脹水气淫溢﹐而滲道以塞﹐當實脾土以制水﹐則滲道達而愈。或病勢旣旺﹐非上法所能遽制﹐則用瀉水之藥以伐而挫之。或汗或下﹐或滲以平之﹐此治之大體。𨿽然邪气久客﹐正气必損﹐苟不平調正气﹐使各安其位﹐復其常於治郁之餘﹐則猶未足以盡治法之妙。

郁久生痰生火﹐而病愈甚﹔或鬱气久而痰火成病﹐或病久而气血滯郁﹐鬱气微則調理﹐甚則究其源而發散。

病則耗气耗血﹐而虛由成。陽虛畏外寒﹐而濕熱滯則浮腫﹔陰虛生內熱﹐而風燥盛則痿羸。

气虛不能外蔽﹐故惡外寒﹔血虛不能配气﹐故生內熱。陽虛生寒﹐寒生濕﹐濕生熱﹐濕熱滯气﹐則周身浮腫。陰虛生火﹐火生燥﹐燥生風﹐風燥傷筋﹐則痿痺羸瘦。凡疝气帶下﹐亦風之屬﹐全蠍爲治疝要藥。

陽虛﹝眞﹞火衰﹐甘溫易於補益﹔陰虛﹝眞﹞水乏﹐苦寒難以滋榮。陰陽兩虛﹐惟補其陽而陰自長﹔气血俱病﹐只調其气而血自寧。

血病則不仁﹐而不知痛癢﹔气病則不用﹐而四肢不運﹔气血俱病則不仁不用。

治熱以寒﹐寒之气壅﹐而火食不入﹔攻寒以熱﹐熱之气壅﹐而昏躁卽生。

治熱病以寒藥﹐因气壅藥不及行﹐故火食不入﹔治寒以熱藥﹐因气壅而熱不及行﹐故發昏躁也。善治者﹐須通其气脈﹐和順陰陽。如服大黃不通﹐加以熱熨其臍﹔服附子發躁﹐少加童便或冷凍飲料以和陰。

寒之不寒者﹐當益心府﹔熱之不熱者﹐宜滋腎經。

賦云﹕治諸寒者﹐當益心陽﹔治諸熱者﹐當滋腎水。

有壽者﹐陽平陰祕﹔無病者﹐火降水升。抑又聞男子陽多乎陰﹐宜補陰以配陽﹔女子气滯於血﹐宜開血而行气。肥人气虛多痰﹐豁痰補气自古傳﹔瘦人血虛有火﹐瀉火滋陰爲定議。少壯病淺兮﹐攻標何疑﹖老弱病深兮﹐固本乃是。

痰火濕熱﹐百病關鍵。少壯新病﹐燥濕﹑淸熱﹑豁痰﹑瀉火﹔老衰久病﹐攻補兼施。气虛以四君子湯補气﹐而兼燥濕﹑淸熱﹑瀉火﹐豁痰﹔血虛則以四物湯補血﹐而兼瀉火﹑豁痰﹑淸熱﹑燥濕。

老人气多血少﹐只宜調和﹔小兒純陽無陰﹐不可過治。西北風髙土燥﹐常苦渴祕癰疽﹔宜淸熱潤燥﹐調養金水二髒。以滋化源﹐不可過用涼藥。

東南地卑水濕﹐多患腫痛瘧痢。

腫﹐活血則消﹔痛﹐利便則減。治瘧利便在陰分者忌截﹐治痢下气𨿽溺少者忌滲。瘧不食者傷食﹐痢能食者胃熱。東南之人﹐木動火明﹐陽气易升﹔西北之人﹐水流土旺﹐陰气易降。凡人陰常不足﹐陽常有餘﹐故病气升者多。

膏粱無厭﹝食毒多﹐生癰疽﹐﹞淸熱潤燥是奇方﹔淡泊不堪﹝損中气﹐多腫脹﹐﹞散濕溫寒爲妙劑。

吁﹗病有微甚﹐治有逆從﹐微則逆治。

以寒藥治熱﹐以熱藥治寒﹐此逆其气以正治﹐使其從順也。

甚者從攻。

以寒治熱﹐佐以熱藥﹔以熱治寒﹐佐以寒藥。此從其病以反取﹐令其和調也。

寒因寒用兮﹐而熱則因熱﹔塞因塞用兮﹐而通則因通。

塞如腫脹補中﹐通如痢疾宜下。嘗考手足少陰﹑太陽四經﹐標本寒熱不定﹐標寒本熱者﹐宜辛苦大寒﹐入酒熱服﹐以瀉其熱﹐是亦寒因熱用也﹔本寒標熱者﹑宜辛熱大溫而冷凍飲料﹐以扶其眞陽﹐是亦熱因寒用也。手﹑足太陰﹐主收主藏﹐痞滿窒塞﹐或苦寒以瀉其滿﹐或甘溫以助其气﹐是亦寒因寒用﹑塞因塞用也。手﹑足少陽風木﹐禁汗者恐自汗﹐禁下者恐損陰﹐禁滲者恐損陽﹐宜辛溫上通天气﹐順其春升之令﹐是亦通因通用也。凡標本相反不順者﹐故立反治之法。惟手足陽明﹑厥陰四經﹐不從標本﹐從乎中治。蓋厥陰爲生化之源﹐其支在卯﹔陽明惟肅殺之司﹐其支在酉﹐卯酉陰陽之分﹐《內經》謂其分則气異也。是以手陽明大腸﹐喜熱惡淸﹔足陽明胃﹐喜淸惡熱﹔足厥陰肝﹐喜潤惡燥﹔手厥陰心胞絡﹐乃胞絡十二經之總﹐不系五行﹐乃坤元一正之土﹐𨿽主生長﹐喜靜惡燥﹐稟乎少陽元气﹐乃能生育。故曰﹕三焦爲元气之父﹐胞絡乃陰血之母。是四經好惡不同﹐法不可泥﹐故從中治。中非中外﹑中下之中﹐乃隨時以取中也。

收驚者之神﹐妙醫師之擊凳﹔昔有婦﹐宿樓上被驚﹐自後聞響昏倒。子和曰﹕驚則傷膽﹐非心疾也。乃命坐椅﹐前置一凳﹐令其下視﹐又令一人擊凳﹐徐徐驚定。《經》曰﹕驚者平之。平常見之必無驚﹐驚者神上越也。從下擊凳﹐使之下視。

所以收神也。

止傷者之痛﹐信軍吏之炒蔥。

昔有貴客﹐因傷指甲﹐索金瘡藥裹之﹐遂飲酒﹐痛不止。有軍吏取新蔥入灰火中煨﹐劈開其間有涕﹐取罨損處﹐凡十數易﹐用熱蔥並涕裹纏﹐遂畢席笑語。

屍厥形若死﹐而脈動如常者﹐百會一穴可灸﹔息積气久逆﹐而飲食如故者﹐導引一法收功。

不在胃﹐故不妨飲食﹐不宜鍼灸﹐宜導引法﹐見保養類。

溏泄無定﹐或發或止﹐久不痊愈。

只因眞水欠旺﹔宜三白湯加故紙﹑五味子之類﹐補腎爲主。

嘔逆不納﹐飲食不漿﹐全然不納。

莫非邪火上衝。

宜芩連二陳湯之類﹐補脾降火。

噫﹗藥不執方﹐中病爲妙﹔法無定體﹐隨時取中。

參酌脈證﹐自立主意。

黃連苦參﹐賦云多服反熱﹔以苦入心爲熱﹐邪火降而眞水盛矣。一說涼藥虛中﹐外之潮熱反盛。

漧薑附子﹐誰知久飲遭凶﹖賦云﹕附子漧薑﹐久飲反冷。蓋眞陰爍而眞陽衰矣。非補旺而致偏勝之愆﹐必習熟而招見化之害。當本髒旺時﹐補益旺气太甚﹐則髒气偏而夭。凡用藥不宜偏勝﹐而招見化之害。故曰﹕藥不具五味﹐不備四气﹐𨿽獲勝益﹐久必暴夭。

眞中誤而誤中眞﹐機關要識﹔眞中有誤者﹐泥古方﹐執常法﹐戀已效﹐自以爲眞﹐而不知其誤也﹔誤中有眞者﹐曾有患額癰﹐久不愈﹐諸醫無效﹐偶被店門打破﹐血流卽愈。

虛則補而實則瀉﹐統會有宗。

雜病𨿽緒多無據﹐惟憑經絡虛實斷之﹐則得其宗矣。

昔人謂讀仲景書﹐須得仲景之本意﹔予亦謂遵丹溪法﹐須有丹溪之心胸。要之﹐傷寒熟者﹐則雜病愈加明決﹔雜證熟者﹐則傷寒益以渾融。

傷寒從外之內﹐法當先治外而後治內﹔雜病從內之外﹐法當先治內而後治外﹔至於中外俱傷﹐治法一也。

傷寒不離乎表﹐雜病不離乎裏。表則汗﹐裏則下﹐中則和﹐劑有輕重緩急之殊耳。後世分科﹐而醫道支離﹐旣不能融會貫通﹐又何以隨機應變﹐而救人於危亡之際耶﹖醫道一貫﹐制作原於先聖﹔後學時思﹐不可自恃其聰。

外集﹟卷七

習醫規格

隆慶辛未冬﹐盧子廷和﹑何子明善﹑李子星﹑侄時思﹐相聚一堂而請曰﹕《入門》書已成帙﹐可無規格以習之乎﹖予曰﹕醫司人命﹐非質實而無僞﹐性靜而有恆﹐眞知陰功之趣者﹐未可輕易以習醫。志旣立矣﹐卻可商量用工。每早對《先天圖》靜坐﹐玩讀《孝經》《論語》﹑國小﹔大有資力者﹐次及全部《四書》﹑古《易》白文及《書經》《洪範》《無逸》《堯典》。﹝理會大意﹐不必彊記。﹞蓋醫出於儒﹐非讀書明理﹐終是庸俗昏昧﹐不能疏通變化。每午將《入門》大字從頭至尾﹐逐段誦讀﹐必一字不遺﹔若出諸口。﹝如欲專小科﹐則亦不可不讀大科﹔欲專外科﹐亦不可不讀內科。蓋因此識彼則有之﹐未有通於彼而塞於此者。

惟經涉淺深生熟﹐故有分科不同。﹞熟讀後﹐潛思默想﹐究竟其間意義。稍有疑難﹐檢閱古今名家方書﹐以廣聞見﹔或就有徳髙明之士﹐委曲請問。陶節庵云﹕但不與俗人言耳。蓋方藥而外於《本艸》﹐理趣而外於《素》《難》及張﹑劉﹑李﹑朱。縱有小方捷法﹐終不是大家數﹐愼不可爲其誣惑。《入門》書旣融會貫通﹐而後可成一小醫。愈加靜坐﹐玩讀儒書﹐稍知陰陽消長﹐以己驗人﹐由親及疏﹐自料作車於室﹐天下合轍﹐然後可以應人之求。及其行持﹐尢不可無定規﹐每五鼓淸心靜坐﹐及早起仍玩儒書一二﹐以雪心源。﹝時時不失平旦之气爲妙。﹞及其爲人診視﹐先問證起何日﹐從頭至足﹐照根據傷寒初證﹑雜證及內外傷辧法﹐逐一詳問。證𨿽重而門類明白者﹐不須診脈﹐亦可議方﹕證𨿽輕而題目未定者﹐必須仔細察脈。﹝男必先左後右﹐女必先右後左﹐所以順陰陽升降也。﹞先單看以知各經隱曲﹐次總看以決虛實死生。旣診後對病家言必以實﹐或虛或實﹐可治﹑易治﹑難治﹐說出幾分證候﹐以驗自己精神﹔如有察未及者﹐直令幫助﹐不可牽彊文飾﹐務宜從容擬議﹐不可急迫激切﹐以致恐嚇﹐如診婦女﹐須托其至親﹐先問證色與舌及所飲食﹐然後隨其所便﹐或證重而就牀隔帳診之﹐或證輕而就門隔帷診之﹐亦必以薄紗罩手。

﹝貧家不便﹐醫者自袖薄紗。﹞寡婦室女﹐愈加敬謹﹐此非小節。及其論病﹐須明白開諭辧折﹐斷其爲內傷外感﹐或屬雜病﹐或屬陰虛﹐或內傷而兼外感幾分﹐或外感而兼內傷幾分。論方據脈下所定﹐不可少有隱祕﹐根據古成法﹐參酌時宜﹑年紀與所處順逆及曾服某藥否。﹝女人經水胎產﹐男子房室勞逸。﹞𨿽本於古而不泥於古﹐眞如見其臟腑﹐然後此心無疑於人﹐亦不枉誤。用藥之際﹐尢宜仔細。﹝某經病﹐以某藥爲君﹐某爲監制﹐某爲引使。﹞丸劑料本當出自醫家﹐庶乎新陳炮炙﹐一一合則。況緊急丸散﹐豈病家所能卒辦﹖但有病家必欲自制者﹐聽其意向﹐須根據《本艸》注下古法修合﹐不可逞巧以傷藥力。病機稍有疑滯﹐而藥不甚效者﹐姑待五鼓靜坐﹐潛心推究其源﹐再爲診察攺方﹐必無不愈。治病旣愈﹐亦醫家分內事也。縱守淸素﹐藉此治生﹐亦不可過取重索﹐但當聽其所酬。如病家亦貧﹐一毫不取﹐尢見其仁且廉也。蓋人不能報﹐天必報之﹐如是而立心﹐而術有不明不行者哉﹗明善又進而言曰﹕先生之教悉矣﹐但不識某等業可以成次否﹖曰﹕子皆故家業儒﹐又多精明警敏﹐他日大有所悟。煩將《素問》《本艸》﹑並《東垣十書》﹑劉河間《原病式》﹐刪繁校正﹔更賴四方賢哲﹐將前經書本艸﹐合爲醫學大全﹐古今方論﹐愁皆附入﹐或作箋注﹐然後醫書儒籍並明於昭代﹐亦不負爲中土之人也。明善曰﹕有見而後可以著書﹐小子能知《入門》足矣。曰﹕《入門》不過《快捷方式》之類耳。

況集書與著書不同﹐如張﹑劉﹑李﹑朱發前人未發﹐乃獨得之見﹐眞可愛而可傳也。若某所集﹐不過古人陳言而類次之耳。放下筆墨﹐己不識其中意義者有之﹔若任爲己見﹐冒負虛名﹐深可慚懼﹗況病骨稜層﹐未嘗見諸躬行。惟一念好生﹐欲與同志共守內外門戶﹐不致差謬太甚耳。若必欲知之眞而行之熟﹐惟子與盧友尙其勉之。

盧子又進而言曰﹕藹質弱且鈍﹐敢丐一言爲約﹐曰﹕不欺而已矣。讀《入門》書﹐而不從頭至尾靈精熟得一方一論﹐而便謂能醫者﹐欺也﹔熟讀而不思悟融會貫通者﹐欺也﹔悟後而不早起靜坐調息﹐以爲診視之地者﹐欺也﹐診脈而不以實告者﹐欺也﹔論方用藥。潦艸而不精詳者﹐欺也﹔病愈後而希望貪求﹐不脫市井風味者﹐欺也﹗﹝蓋不患醫之無利﹐特患醫之不明耳。﹞屢用屢驗﹐而心有所得﹐不纂集以補報天地﹐公於人人者﹐亦欺也。欺則良知日以蔽塞﹐而醫道終失﹔不欺則良知日益發揚﹐而醫道愈昌。欺不欺之間﹐非人之所能與也。

明善乃相率而拜曰﹕敢不矢心立志﹐以承先生之徳教哉﹖於是袖盧子錄稿之半﹐以歸於建寧﹐而托時思繪寫校正﹐將以傳於通家楊子幹﹑子柱﹐餘子允龍﹐李子HT﹐並親友之相信者云。時己卯仲春稿也。

萬曆庚辰仲春初吉南丰健齋李梃謹書。

引

客有窺甕牖而誚之曰﹕子值離索之失﹐而考諸《素問》《玄語》﹐知本者歟﹖曰﹕本﹐身也。枝葉﹐子姓雲仍也。欲枝繁實茂而不先培其本﹐智乎﹖身病多矣﹐徧百藥而不竟痊﹐必所嘗湯液而猶未達。其所以倏爾閉戶四祀﹐寓目古今方論﹐掄其要﹐括其詞﹐發其隱而類編之﹐分注之﹐令人可讀而悟於心﹐臨證應手而不苦於折肱﹐沈潛之下﹐因以洞察纖﹐曲全生意於霜雪之餘﹐正以祈三春之敷榮也。不然﹐以司馬氏之《通鑑》﹐而猶自謂枉卻精神﹐某曷人斯﹐而敢擅藝自成哉﹗客曰﹕然。第世人血脈同而受病異﹐或因稟受﹐或因染襲﹐知大黃可以導滯而不知其寒中﹐知附子可以補虛而不知其遺毒﹐子能一一救諸﹖曰﹕志也﹗未能。敢不瞑眩藥諸身心﹐以立萬世支本﹐而後謀諸仁人也。客曰﹕勗之。

萬曆乙亥仲春上丁日南丰李梃謹述

