

傷寒直格

序

習醫要用直格﹐乃河間髙尙先生劉守眞所述也。守眞深明《素問》造化陰陽之理﹐比嘗語予曰﹕傷寒謂之大病者﹐死生在六﹑七日之間。經曰﹕人之傷於寒也﹐則爲病熱。古今亦通謂之傷寒熱病。

前三日﹐太陽﹑陽明﹑少陽受之﹐熱壯於表﹐汗之則愈﹔後三日﹐太陰﹑少陰﹑厥陰受之﹐熱傳於裏﹐下之則痊。六經傳受﹐自淺至深﹐皆是熱證﹐非有陰寒之病。古聖訓陰陽爲表裏﹐惟仲景深得其旨﹐厥後朱肱奉議作《活人書》﹐尙失仲景本意﹐將陰陽字釋作寒熱﹐此差之毫釐﹐失之千里﹐而中間誤罹橫夭者蓋不少焉﹐不可不知也。予語守眞曰﹕先生之論如此﹐何不辟此說以暴耀當世﹐以革醫流之獘﹐反忍而無言何邪﹖守眞曰﹕世之所集各異﹐人情喜溫而惡寒﹐恐論者不詳﹐反生疑謗。又曰﹕欲編書十卷﹐尙未能就﹐故弗克耳。今太原書坊劉生鋟梓以廣其傳﹐深有益於世。如宵行冥冥﹐迷不知徑﹐忽遇明燈巨火﹐正路昭然。若有執迷而不知信行者﹐固不足言﹐而聰明博雅君子﹐能於此者﹐原始反終研精覃思﹐則其所得又何待予之喋喋也。

據金﹟馬宗素《傷寒醫鑑》作「平城翟公序」

卷上

十干

甲乙丙丁戊己庚辛壬癸

卷上

臟腑配合

甲膽﹝手少陽﹞乙肝﹝手厥陰﹞東方木也。

丙小腸﹝手太陽﹞丁心﹝手少陰﹞南方火也。

庚大腸﹝手陽明﹞辛肺﹝手太陰﹞西方金也。

壬膀胱﹝足太陽﹞癸腎﹝足太陰﹞北方水也。

戊胃﹝足陽明﹞己脾﹝足太陰﹞中央土也。

凡先言者爲剛﹑爲陽爲兄﹑爲腑﹑主於表﹔後言者爲柔﹑爲陰﹑爲妹﹑爲髒﹑主於裏也。

卷上

十二支

寅卯辰巳午未申酉戌亥子丑

卷上

臟腑經絡配合

寅三焦﹝手少陽﹞卯大腸﹝手陽明﹞辰小腸﹝手太陽﹞

巳包絡﹝手厥陰﹞午心﹝手少陰﹞未肺﹝手太陰﹞

申膽﹝足少陽﹞酉胃﹝足陽明﹞戌膀胱﹝足太陽﹞

亥肝﹝足厥陰﹞子腎﹝足少陰﹞醜脾﹝足太陰﹞

手足三陰三陽者﹐十二經絡之名也。

卷上

手足經絡配天地四時

寅卯辰手三陽﹐天陽春也。巳午未手三陰﹐天陰夏也。

申酉戌足三陽﹐地陽秋也。亥子丑足三陰﹐地陰冬也。

卷上

合主表裏

﹝合音甘﹐入聲﹐余不音者並如字﹞

太陽﹑少陰合﹐陽明﹑太陰合﹐少陽﹑厥陰合﹔足與足合﹐手與手合。如﹕足太陽膀胱水﹐合足陰腎水。陽爲腑屬表﹐陰爲髒屬裏。

卷上

陰陽臟腑

肝與膽﹝厥陰﹞風木也﹐心與小腸﹝少陰﹞君火暑熱也﹐包絡及三焦﹝少陽﹞相火也﹝此爲陽之臟腑﹞。脾與胃﹝太陰﹞濕土也﹐肺與大腸﹝陽明﹞燥金也﹐腎與膀胱﹝太陽﹞寒水也﹝此爲陰之臟腑﹞。脾﹑心﹑肝﹑肺﹑腎兼包絡﹝一名命門﹞﹐爲六髒。胃﹑小腸﹑膽﹑大腸﹑膀胱兼三焦﹐爲六腑。

卷上

經絡病證

絡者﹐正經脈道之旁小絡﹐如支絡﹑孫絡之類也﹐皆營運气血之脈也﹐各宗於本經焉。

手太陰肺病﹐則肺脹滿﹐膨膨而喘咳﹐缺盆中痛﹐咳喘上气﹐喘喝﹐煩心﹐胸滿﹐臂內前廉痛﹐甚則交兩手而瞀﹐肩背痛而汗出﹐虛則气不能報息﹐小便數變。

十二經始於肺經﹐故其序如此。喝﹝乙介切﹐聲也。﹞缺盆者﹐肩前內陷中也。

﹝音如﹐從肩至肘﹐通名曰﹐自手至腕﹐通名曰臂。﹞廉﹝猶畔也。﹞瞀﹝音莫﹐眼黑也﹐昏也﹐言气亂﹑兩手相交而昏瞀也。﹞不能報息﹝俗所雲气少不能接續也。﹞數﹝音朔﹐頻也。﹞

手陽明大腸病﹐則齒痛﹐腫﹐虛則目黃﹐口漧﹐鼽衄﹐喉痺﹐腹中雷鳴﹐气常衝胸﹐喘﹐不能久立﹑肩前痛﹐大指次指不能爲用。

﹝音拙﹐面秀骨﹐目下起骨也。﹞鼽﹝音求﹐淸涕也。﹞衄﹝音濃﹐入聲﹐鼻出血也。﹞不能爲用﹝言屈伸不能如意也。﹞

足陽明胃經病﹐則灑灑振寒﹐善伸﹐數欠﹐或惡人與火﹐聞木聲則惕然而驚﹐心欲動﹐獨閉戶牖而處﹐欲上髙而歌﹐棄衣而走﹐賁向腹脹﹐罵詈不避親疏﹐气盛則身前皆熱﹐消穀善饑﹐尿色黃。气虛則身前皆寒栗。胃中寒﹐則腹脹滿實﹐胃脘當心而痛﹐上支兩脇﹐膈咽不通﹐食飲不下﹐狂瘧溫汗出﹐鼽衄﹐口﹐唇胗﹐頸腫﹐喉痺﹐腹水腫脹﹐膝臏腫痛﹐循胸旁﹐過乳﹑衝﹑股﹑伏兔﹑外廉﹑足上皆痛﹐中指不能動。

振﹝動搖也。﹞善伸﹝自然能也。﹞數欠﹝頻呵欠也。﹞心欲動﹝不寧也。﹞閉戶﹝爲惡人﹐兼多驚。﹞賁﹝音奔﹐勇猛也。﹞向﹝向同﹐熱聚也。﹞栗﹝戰憚也。﹞支﹝持也。固也。﹞﹝亂也。﹞臏﹝音牝﹐膝骨也。﹞股﹝腿髀肉。﹞伏兔﹝膝上起肉也。﹞﹝戶當切﹐乃脛骨也。﹞跗﹝音夫﹐足面動脈也。﹞

足太陰脾經病﹐則舌本彊﹐食則嘔﹐腹脹﹐溏﹑泄﹐瘕﹐水閉﹐飲發中滿﹐食減﹐善噫﹐身體皆重﹐得後與气﹐快然而衰。甚則肌肉痿﹐足不收﹐行善契﹐腳下痛﹐四肢不舉﹐大小便不痛。虛則腹滿腸鳴﹑飧泄食不化﹐舌本痛﹐體不能動搖﹐食不下﹐煩心﹐心下急痛﹐寒瘧﹐溏﹐泄﹐水閉﹐黃膽﹐不能臥﹐股膝內腫厥﹐大指不用。

本﹝舌根也。﹞彊﹝去聲﹐不和柔也。﹞溏﹝大便稀薄。﹞瘕﹝音假﹐肚中結病也。﹞水閉﹝言水不宣通也。﹞噫﹝衣介切﹐轉气也。﹞後與气﹝言下气也。﹞痿﹝於爲切﹐痺病也。﹞契﹝合也﹐行則不覺腳相揩也。﹞飧﹝音孫﹐食也。﹞厥﹝其也﹐不能運用也。﹞

手少陰心經病﹐則胸中痛﹐脇支滿﹐脇下痛﹐膺﹑背﹑肩﹑胛間痛﹐兩臂內痛。甚則嗌漧﹐心痛﹐渴而欲飲﹐身熱膚痛﹐煩心譫妄。虛則善悲﹐時眩僕﹐胸腹大﹐脇下與腰﹑背相引而痛﹐目黃﹐脇痛﹐後廉痛﹐掌中熱。

譫﹝音占﹐亂言也。﹞妄﹝見虛妄而言也。﹞眩﹝玄去聲﹐眩暈昏亂也。﹞僕﹝音付﹐卒然而倒也。﹞

手太陽小腸經病﹐則嗌漧﹐頷腫﹐不可回顧﹐肩似拔﹐似折。虛則少腹控卵﹐引腰脇上衝心痛。耳聾﹐目黃﹐頰﹑頷腫﹐肩﹑﹑肘﹑臂外廉痛。

嗌﹝音亦﹐气系也。﹞少腹﹝臍下兩旁也。﹞控﹝引也。﹞卵﹝陰丸也。﹞

足太陽膀胱經病﹐則衝頭痛﹐目似脫﹐項似拔﹐腰似折﹐髀不可以曲﹐如結﹐如裂。虛則痔﹐盛則瘧﹑狂﹑巓疾﹐頸項﹑囟頂﹑腦戶中痛﹐目黃淚出﹐項﹑背﹑腰﹑脊﹑尻後﹑﹑腳皆痛﹐小趾不爲用。

衝頭痛﹝腦後橫衝眉間痛也。﹞﹝曲腳後也﹐結括也。﹞﹝市兗切﹐一名﹐俗所謂腿肚也。﹞巓﹝頂也。﹞尻﹝居刀切﹐後陰后分合處也﹐大而言之睢也。﹞

足少陰腎經病﹐則饑不欲食﹐面黑如漆﹐咳唾則有血﹐喝喝而喘﹐坐而欲起﹐目如無所見﹐心懸如饑﹐腹大﹐脛腫﹐喘咳身重﹐寢汗出﹐憎風。虛則腹滿身重﹐濡泄﹐寒瘍流水﹐腰股痛發﹐﹑促膝不便﹐煩冤﹐足痿﹐淸厥﹐意不樂﹐大便難﹐善恐﹐心惕惕如人將捕之﹐口熱舌漧﹐咽腫上气﹐嗌漧而痛﹐心煩而痛﹐黃膽﹐腸﹐脊﹑股內後廉痛﹐痿厥嗜臥﹐臥不安﹐足下熱而痛。

喝﹝乙介切。﹞﹝音荒。﹞濡﹝溏泄也。﹞寒瘍﹝俗言凍瘡。﹞不便﹝不利便也。﹞煩冤﹝心悶亂不寧。﹞痿﹝痺弱。﹞淸厥﹝手足淸冷而厥逆也。﹞痿厥﹝欲臥而不安也。﹞腸﹝下利也。﹞

手厥陰心胞絡病﹐則手心熱﹐臂﹑肘攣急﹐腋腫。甚則胸脇支滿﹐心澹澹大動﹐面赤目黃﹐喜笑不休﹐虛則煩心﹐心痛﹐掌中熱。

澹澹﹝水搖動貌。﹞

手少陽三焦病﹐則耳聾﹐渾渾。虛則目銳痛﹐耳後﹑肩﹑﹑肘﹑臂外皆痛﹐小指次指不能爲用。

﹝足少陽膽經原缺﹞

足厥陰肝經病﹐則腰不可俯仰。丈夫疝﹐婦人少腹腫﹐兩脇下痛引少腹。

甚則嗌漧﹐面塵﹐善怒﹐忽忽眩痛﹐巓疾﹐目赤腫痛﹐耳聾﹐頰痛。虛則目如無所見﹑無所聞﹐善恐如人欲捕之﹐胸滿嘔逆﹐洞泄﹐狐疝﹐遺尿﹐癃閉。

腋下曰脇﹐脇下骨爲肋﹐脇肋之下曰﹝音區。﹞面塵﹝面如浮塵。﹞忽忽﹝昏亂也。﹞眩﹝頭目眩暈也。﹞洞﹝疾流也。﹞狐疝﹝言狐者﹐疝气之變化﹐隱見﹑往來不可測﹐如狐也。﹞遺尿﹑癃閉﹝小便癃閉而病疲憊也。﹞

卷上

內外八邪

外有風寒暑濕﹐內有饑飽勞逸。勞逸﹐非奔逸之逸﹐乃逸豫怠惰而生病也﹐與勞相反。故經曰﹕勞者溫之﹐逸者行之。使气血營運也。西山記曰﹕久勞則安閒以保其極力之處﹐久逸則導引以宣其積滯之气。或作役者誤也。

卷上

內外病生四類

一者﹐因气變動而內成積聚﹑瘕﹑癲狂﹑驚癇之類也。

﹝音貞﹐堅積。﹞瘕﹝音假﹐血气聚也。﹞多喜曰癲。多怒曰狂。

二者﹐因气變動而外成癰腫﹑瘡瘍﹑痂疥﹑疽痔﹑掉眩﹑浮腫﹑目赤﹑胗﹑腫﹑痛癢之類也。

不因一時所傷而病﹐乃久以漸積臟腑變動興衰而病者﹐是曰因气變動也﹔臟腑和平﹐卒然而卽成病者﹐是曰不因气之變動也。淺而大曰癰﹐深而惡曰疽。

掉﹐動搖也。﹝音漂﹐赤丹畱毒﹐火也。﹞

三者﹐不因气之變動而病生於內﹐則畱飲﹑僻食﹑饑飽﹑勞損﹑宿食﹑霍亂﹑悲恐﹑想慕﹑憂結之類也。

僻﹝邪也。﹞霍亂﹝上吐而下瀉也。﹞

四者﹐不因气之變動﹐而病生於外﹐則瘴气﹑鬼魅﹑虫蛇﹑蠱毒﹑蜚屍﹑鬼擊﹑衝薄﹑墜墮﹑斫射﹑刺割﹑捶撲﹑打探﹑HT拉﹑觸抹﹑風﹑寒﹑暑﹑濕之類也。

蜚﹝去聲﹐獸也。通言獸所傷人。﹞

卷上

九气

怒則气上﹐喜則气緩﹐悲則气消﹐恐則气下﹐寒則气收﹐炅則气泄﹐驚則气亂﹐勞則气耗﹐思則气結。

炅﹝音桂﹐熱也﹐舊音耿﹐非。﹞人怒則气逆﹐甚則嘔血及飧泄﹐故气上也。人喜則气和而志達﹐榮衛通利﹐故气緩。緩猶和也﹐故令人气散也。悲則心系急﹐肺布葉舉﹐而上焦不通﹐榮衛不散﹐熱气在中﹐故令人气消也。恐則气卻﹐卻則上焦閉﹐閉則气還﹐還則下焦脹﹐故气下也。寒則腠理閉而气不行﹐故气收也。炅者﹐熱也﹐熱則腠理開﹐而榮衛通﹐汗大泄﹐故气泄也。驚則心無所倚﹐神無所歸﹐慮無所定﹐故气亂也。勞則喘且汗出﹐內外皆越﹐故气耗也。越﹐散越也。

思則心有所存﹐神有所歸﹐正气畱而不行﹐故气結也。結者﹐滯而不通也。

卷上

五邪

母乘子曰虛邪﹝乘﹐勝也﹐克也﹞﹐如心火熱﹐乘脾土也。

子乘母曰實邪﹐如肺金燥﹐乘脾土也。

妻乘夫曰微邪﹐如腎水寒﹐乘脾土也。

夫乘妻曰賊邪﹐如肝木風﹐乘脾土也。

自病曰正邪﹐如脾土自病濕也。

五臟腑同法﹝各以類推﹞。

卷上

五邪微甚

微﹑實﹑正﹑虛﹑賊﹐從微至甚也。

此亦大略之言﹐細而推之﹐各有微甚。

卷上

十干夫婦配合成五運

甲己合爲「土運」甲剛木﹐克己柔土﹐爲夫婦成土運。

乙庚合爲「金運」乙柔木﹐嫁庚剛金。

丁壬合爲「木運」丁陰火﹐配壬陽水。

丙辛合爲「水運」丙陽火﹐娶辛柔金。

戊癸合爲「火運」戊陽土﹐娶癸陰水。

卷上

五運太過不及

陽剛夫爲太過﹔陰柔妻爲不及。

此其略也。凡六十四年而周甲子﹐其中有歲運同司天曰天府﹐同歲支曰歲會﹐孟年同曰支徳符﹐歲運同司地﹐剛爲同天符﹐柔爲同歲會。凡此二十九歲﹐太過司天克之曰天刑﹐及年前大寒交气日﹐反時程與運程爲夫婦曰程徳符﹐皆非太過﹑不及﹐乃年運之气也。申﹑子﹑辰年寅初交﹔巳﹑酉﹑丑年巳初交﹔寅﹑午﹑戌年申初交﹔亥﹑卯﹑未年亥初交气也。

卷上

十二支應六气三陰三陽

六气爲本﹐三陰三陽爲標。

子午少陰「君火」﹝暑﹞丑未太陰「濕土」寅申少陽「相火」﹝主大熱﹞卯酉陽明「燥金」辰戌太陽「寒水」巳亥厥陰「風木」

卷上

六气有餘不足

孟少﹐仲平﹐季多也。

《內經》以寅﹑申﹑巳﹑亥四孟爲一陰一陽也﹐子﹑午﹑卯﹑酉四仲爲一陰一陽也﹐辰﹑戌﹑丑﹑未爲三陰三陽也。然陽爲先﹐故主虛無變化﹐輕微而少﹔陰爲後﹐故形體安靜﹐重濁而多也。故風火動亂至陽爲先﹐居孟﹐未甚爲少﹔寒濕肅靜至陰爲後﹐居季﹐已甚而爲多﹐燥熱各得乎中﹐故居仲而平也。注曰﹕气有多少﹐是言六气﹔形有旺衰﹐言五運也。

卷上

六气

寒﹑暑﹑燥﹑濕﹑風﹑火。

卷上

五運應五臟主病

諸風掉眩皆屬肝木。諸痛癢瘡瘍皆屬心火。

諸濕腫滿皆屬脾土。諸寒收引皆屬腎水。

諸气郁病痿皆屬肺金。

﹝悶亂也。﹞郁﹝結滯﹑壅塞也。﹞

卷上

六气爲病

諸暴彊直﹐支痛耍戾﹐裏急﹐筋縮﹐皆屬於風﹝乃厥陰風木﹐肝膽之气也﹞。

諸病喘嘔吐酸﹐暴注下迫﹐轉筋﹐小便混濁﹐腹脹大鼓之如鼓有聲﹐癰疽瘍疹﹐癅气結核﹐吐下霍亂﹐瞀郁腫脹﹐鼻塞鼽衄﹐血溢血泄﹐淋閉身熱﹐惡寒戰栗﹐驚惑悲笑譫妄﹐衄血汗皆屬於熱﹝少陰君火﹐乃眞心﹑小腸之气也﹞。

注﹝泄也。下迫後痛﹐裏急痛也。﹞結核﹝言肌肉結硬如果中核也。﹞溢﹝上出。﹞泄﹝下出。﹞﹝音慢﹐血汗也。﹞衄﹝音肉﹐鼻出血也。﹞

諸痙彊直﹐積飲痞隔﹐中滿﹐霍亂吐下﹐體重腫﹐肉如泥而按不復起﹐皆屬於濕也﹝太陰濕土﹐乃脾與胃之气也﹞。

痙﹝其井切﹐似風狂病也﹐一名曰尺至切﹞。積飲﹝水蓄不散也。﹞痞﹝否﹞﹐腸胃气液血脈否閉﹐不能營運﹐謂之痞也。水谷傳化阻隔失常﹐則曰膈﹝音附﹞。

諸熱瞀螈﹐筋惕悸動﹐搐搦螈﹐暴喑冒昧﹐躁擾狂越﹐罵詈驚駭﹐腫疼酸﹐气逆衝上﹐禁栗如喪神守﹐嚏嘔瘡瘍﹐喉痺﹐耳鳴及聾﹐嘔湧溢﹐食不下﹐目昧不明﹐暴注螈﹐暴病暴死﹐皆主於火也﹝手少陽相火乃心包絡﹑三焦之气也﹞。

螈﹝尺至切﹞。喑﹝音﹞。﹝啞﹞。狂﹝躁亂髮狂也﹞。禁栗﹝寒戰如喪心神之守﹞。嚏﹝音帝。﹞

﹝音縱﹐兒病也﹞。螈﹝音契﹐小兒病也﹞。

諸澀枯涸﹐幹勁皴揭﹐皆屬於燥﹝陽明燥金﹐肺與大腸之气。﹞

諸病上下所出水液澄徹淸冷﹐瘕疝﹐堅痞﹑腹滿急痛﹐下利靑白﹐食已不饑﹐吐利腥穢﹐屈伸不便﹐厥逆禁固﹐皆屬於寒﹝太陽寒水乃腎與膀胱之气也﹞。

卷上論脈

三部九候

夫三部者﹐寸﹑關﹑尺也。寸﹐應天爲上部﹔關﹐應人爲中部﹑尺﹐應地爲下部。九候者﹐各浮於天﹐沈於地﹐中爲人也。

卷上論脈

脈位輕重

髙骨旁動脈爲關。

中指正按髙骨之端是也。俗不明其正理﹐但以應於下指而差﹐髙骨於頭﹑中指之間﹐如此則三指各差在本位之後半部耳。或以頭指正在髙骨﹐或更在髙骨之後者﹐此不通脈之正理也。便使心精了然﹐旣下指失其本位﹐則亦無以知爲何病也。

關前至魚際爲寸﹐是名陽位。

一名寸口﹐正在東關前﹑堂骨後﹐赤白肥肉際宛中﹐骨縫陷中﹐可容一豆者是﹐乃名魚際者也。

關後爲尺﹐是名陰位。

關後至本經於太陰所入爲合﹐在肘內大約紋動處是名尺澤﹐長一尺﹐故名尺也。陰陽兩者之間則名關﹐三部長三寸﹐以應三才。凡男左﹑女右﹐以中指與大指相接如關﹐度中指上仄中節兩橫紋之際爲一寸。凡取穴以此爲則﹐而脈位之尺寸亦應此也。凡寸脈主自心胸上至頭也﹔而關脈主中﹐心胃至臍也﹔尺脈主下﹐臍以至足也。

左寸主心及小腸﹝君火﹞。左關主肝膽﹝風木﹞。左尺主腎﹑膀胱﹝寒水﹞。右寸主肺﹑大腸﹝燥金﹞。右關主脾﹑胃﹝濕土﹞。右尺主命門﹑三焦﹝相火﹞。

所以然者﹐左手爲陽﹐陽爲君﹐面南布政﹐而陽始於子水﹔以一歲六气正位分之﹐則應於亥正至醜終气衰也。水之位主於左尺之脈﹐脈從尺入寸﹐故水生風木於左關﹐應丑至卯初之气也。木生君火於左寸﹐陽道已成﹐故爲君火﹐猶幹始於子而終於巳也﹐自卯正至巳﹐二之气也。

君上而臣下﹐陽進而升﹐陰退而降﹐故右手爲陰﹐始於午火﹐火面北而受气﹐自巳至未正﹐三之气也。三焦爲正火﹐主右尺之脈﹐相火生濕土於右關﹐正未以至酉﹐四之气也。濕土生金於右寸﹐應酉至亥﹐五之气也。又主左尺水﹐周而復始也。及夫男左﹑女右爲夫婦﹐故左寸君火克右寸之金﹔左關木克右關之土﹐左尺水克右尺之火。及夫命門者右腎也﹐屬火不屬水﹐乃手厥陰心包絡之髒。舉世皆言心包絡之髒有名而無形﹐由不明理也。夫三焦乃水谷傳化之道路﹐自口至胃上口爲上焦﹐下至胃下二腸分處爲中焦﹐下至傳化出處爲下焦﹐通曰三焦。今俗妄言無形狀而空有名者誤也。且如人從頭數至足﹐皆不謂之人﹐則亦安可言人無形狀耶。全身而言之﹐固名人也﹐且血脈盡皆環貫臟腑﹐營運周身﹐如果無命﹑三焦之形體﹐則何得气血營運之道路耶。各浮於腑而沈於髒﹐中而和緩者胸也。

脈在肌肉以上曰浮﹐在肌肉之下曰沈。或以肺養皮毛﹐心養血脈﹐脾養肌肉﹐肝養筋膜﹐腎養骨髓﹐以此浮沈而分五臟之脈者﹐言脈位則可﹐爲用則有失治病之道也。

卷上論脈

脈息遲速

呼爲陽以應天﹐脈再動以應春夏﹔吸爲陰以應地﹐脈再動以應冬秋。

气出爲呼﹐入爲吸。再﹐兩次也。動﹐至也。

或閏以太息而又一動者﹐以應長夏脾土﹐故一息四至﹑五至皆爲和平。

太息﹐言呼吸或有長者也。長夏﹐六月也。和平﹐言爲平人不病之脈。

謂一歲四時俱備也。五至以上曰數﹐不滿四至曰遲。數過備者死﹐不及一至者亦死。

數爲熱﹐遲爲寒。過備﹐八至之上也。是以平人之息﹐合病患之脈也。

故經曰﹕常以不病調病患。由是小兒八至爲和平﹐十至有熱﹐六至爲病寒也。自六歲以下﹐通曰以此三歲之法。人小則脈如數﹐長短亦然。

卷上論脈

七表

浮﹑芤﹑滑﹑實﹑弦﹑緊﹑洪﹐此名七表﹐爲陽。少陽之數爲七。

浮脈者﹐輕手乃得﹐重按之不見。脈見諸陽爲表熱﹐諸陰爲表寒。

脈動於肌肉之上也﹐浮﹐屬陽﹐爲病在表﹐一名腑病。或傷風自汗﹐脈浮爲表熱﹐遲緩之陰者﹐表寒。

芤脈者﹐浮大而軟﹐按之中央虛﹐兩邊實也。

芤主熱甚失血﹐寸芤則吐血﹐微則衄﹐甚則俱出。關芤則胸癰下血。尺芤則大便血﹐微則小便血﹐甚則俱下。

滑脈者﹐不澀也﹐多與實﹑數相兼﹐則爲病熱。或亡液﹑血衰﹐𨿽熱而反澀也﹔或滑兼遲﹐則爲病寒﹔平而滑者﹐腎之本脈。

實脈大而長﹐浮沈皆得而數﹐陽熱也。

弦脈者﹐軟虛而滑﹐端直而長也。弦主於風﹐或如琴弦﹐或如張弓者﹐弦之太過也。

緊者不緩也﹐或如轉索﹐或如切繩者﹐緊之太過也。

緊脈主痛﹐多與實﹑數相兼﹐則爲熱痛﹔或短﹑緊﹑微﹑細﹐陰脈相兼者﹐寒痛也。

洪脈者﹐極大而數。舉﹑按者﹐指實熱之極甚者也。

卷上論脈

八里

八里爲陰﹝象易少陰之數八﹞﹐微﹑沈﹑緩﹑澀﹑遲﹑伏﹑濡﹑弱也。

微脈者﹐若有若無﹐極細而軟也﹐多兼於遲﹐主於陰寒。然或熱甚汗泄﹑吐﹑利﹐气而損虛者﹔或陽厥極深者﹐或陽極將死﹐脈欲絕者﹔脈亦有微﹑沈﹑緩﹑澀﹑遲﹑伏﹑濡﹑弱諸陰脈見也。不寒便言爲寒﹐須以標本明之。

先病爲本﹐根本也﹔後病爲標﹐梢末。又爲病之气爲本﹐受病之臟腑經絡爲標。世俗至此更不明其陽極熱證﹐但以執其陰脈爲寒﹐內外急救於於陽﹐則殘陰暴絕﹐而反致死亡者不少也。且察色﹑聽聲﹑問證﹑切脈爲神﹑聖﹑功﹑巧﹐別病之四法﹐而脈最爲下﹐則安可執巧之一法﹐而去其神﹑聖﹑功之三法耶﹗及夫八里之脈﹐皆有此義﹐以微脈居先﹐故於此總而言之也。

沈脈輕手不見﹐重切之乃得﹐動在肌肉之下﹐其位屬陰﹐爲病在裏。一名髒病﹐或蓄於胸及膀胱者﹐𨿽爲腑病﹐其脈亦沈﹐則皆宜下之。由十二臟腑俱在裏﹐而經絡皆在表也。大抵但以浮爲表﹐沈爲裏。然𨿽髒爲陰主裏﹐腑爲陽主表﹐其於病脈之浮﹑沈有所不拘也。故太陰脾臟之病腹滿而脈浮者﹐桂枝攻於表也。夫脈沈數爲裏熱﹐沈遲爲裏寒。余脈皆仿此。

或裏熱吐﹑利﹐气液虛損﹐或陽厥極深﹐或熱極將死者﹐亦皆見諸陰脈沈﹐切宜審之﹐不可妄以施治。

緩脈者﹐縱緩而不急﹐似遲而小疾。緩而遲爲寒﹐緩大長爲熱。

當傷風自汗﹐或自汗過多﹐亦爲遲緩﹐熱更甚也。

澀脈者﹐澀而不滑也。或如刀刮竹﹐或澀而止住者﹐澀之太過﹐主液血衰。

由汗﹑泄﹑吐﹑利﹐或血溢﹑血泄﹐或熱盛耗液而成燥也。一曰澀主心痛﹐血少故也﹐以心養血。

遲脈者﹐一息四至以下也。遲爲病寒﹐然熱盛自汗﹐吐利過極﹐則亦爲遲也。

气液損虛﹐故脈遲而不能數。

伏脈者﹐脈附於骨﹐沈之甚也。伏主水蓄於內﹐積飲不散也。伏位屬陰﹐在裏深也。病之寒熱﹐以隨陰陽別之。

附﹐切近也。水蓄於內﹐一名畱飲。

濡脈者﹐按之似無﹐舉之無力也﹐有似微弱﹐多兼於遲﹐主於極冷。然熱泄後﹐或熱極將死者﹐脈亦濡弱﹐須以外證標本參之。

弱脈者﹐軟虛而無力也。弱之虛冷﹐必兼微與遲也。然而傷風﹑中暑﹐熱甚而自汗大出﹐則易緩弱而遲也。

卷上論脈

四時平脈

春弦夏洪﹝一曰數一曰鉤﹞秋毛﹝一曰潘一曰浮﹞冬石﹝一曰沈﹞

卷上論脈

六步主位平脈

初之气﹕自大寒日至春分﹐厥陰風木之陽用事﹐而气微。

故曰冬至後日甲子少陽主﹐然冬至甲子斯無常準﹐以大約分之﹕一月如在冬後﹐卽大寒交初气之分也。一歲六周甲子﹐以應六气。下皆仿此。﹝一气正月﹑二月也﹞

脈乍大﹑乍小﹑乍短﹑乍長﹐時物及風木之象也。

二之气﹕春分至小滿﹐少陰君火之位﹐陽气淸正在兩陽合明之間﹐故又云陽明主。

脈弦也。

三之气﹕小滿日至大暑﹐少陽相火之位﹐陽气萬物皆盛﹐故亦云太陽主。

脈洪大而長﹐天气萬物人脈與造化同。

四之气﹕大暑日至秋分﹐太陰濕土之位﹐天气尙盛﹐而夏后陰已用事﹐故又云太陰主。此三陰三陽與六气標本之陰陽異矣。

脈緩大而長。

或云緊大而長者﹐傳寫之誤也。濕土主緩大而長﹐燥金主緊細而短澀﹐以萬物幹濕明可見焉。時濕土盛﹐膚腠開通﹐汗液時泄﹐故脈𨿽大長而力緩﹐不能緊也。至秋後气衰﹐寒涼乍閉﹐故𨿽微細而力緊也。

五之气﹕秋分日以至小雪﹐陽明燥金之位﹐气衰陰盛﹐故又云少陰主也。

脈緊細而微。

終之气﹝一曰六之气﹞﹕小雪日以至大寒﹐太陽寒水之位﹐陰極而終盡﹐天气之所收隱﹐故曰厥陰主。厥者盡也。

脈沈短以惇﹝惇﹐濃也﹞。

萬物收藏在內﹐寒气閉塞而膚腠气液不能散越﹐故脈沈短而反有力﹐惇濃而如石也。

凡四時六位平脈大退﹐則時气有餘而爲病。

如春弦太過則風爲病。

不及者气衰而爲病。

四時脈微見爲平﹐此言過微也﹐如秋脈微而兼夏脈之類也。

反見他脈者﹐他气有餘而來爲病也。

遲爲寒﹐而數爲熱之類也。

卷上論脈

結促代

結脈者﹐遲緩而時一止﹐爲陰也﹐主陰盛發躁煩滿﹐或陽厥極深﹐以至身冷﹐脈微欲絕﹐而緩弱時一止者﹐亦胸煩躁﹐此止爲熱極而非寒也﹐皆須以標本明之。

促脈者﹐陽也﹐數而時一止也﹐主聚積﹑气痞﹐憂思所成﹔亦或熱劇失下﹐則令脈促。下之則平也。

代脈者﹐主緩弱而無力不能動﹐因而復動﹐病必危而死。

卷上論脈

趺陽脈

趺陽脈者﹐胃土之脈也。趺陽脈遲而緩者﹐胃气如經也。

動在足趺陽之經﹐故曰趺陽。一曰衝陽者﹐陽明所過之原。過者﹐衝也。

如經﹐如本經之常脈。

滑爲胃實﹐緊爲脾彊。浮而滑者﹐浮爲胃虛﹐滑則爲噦。浮而鼻中燥者﹐必衄也。沈爲胃實﹝上本下故也﹞﹐數爲消穀﹝胃熱故也﹞﹐緊則難治。蓋四時五臟皆以胃气爲本﹐緊燥盛而土濕气衰﹐故曰難治。浮而大者﹐气實血虛也﹝气爲陽﹑血爲陰故也﹞。浮而澀者﹐胃虛下利也﹝去液故澀﹞。伏而澀者﹐伏則吐逆﹐水谷不化﹝內濕故也﹞﹐澀則气不下食﹐脈不出則身冷膚硬。

卷上論脈

太溪脈

太溪者﹐腎水之脈也﹐動於左足內踝下後﹑跟骨下陷中﹐足少陰腎水之胃﹐故曰大浮也。太溪脈﹐則腎气如經也﹐弱則微煩﹐澀則厥逆﹝微厥也﹞。

卷上論脈

死生脈候

陽病熱證不退﹐反見陰脈者死﹝脈近於絕故也﹞﹔汗後熱退而見陰脈者愈。陰陽證脈平愈。傷寒咳逆上气﹐脈散者死﹝形損故也﹞﹔脈浮而洪﹐身汗如油﹐喘而不休﹐水漿不入﹐形體不仁﹝不仁者不和也﹞﹐乍靜乍動﹐命絕也﹔汗出發潤﹐喘不休者﹐肺先絕也﹔陽反獨畱﹐體如煙薰﹐直視搖頭﹐心先絕也。唇吻﹝音穩﹞反靑﹐四肢習者﹐肝絕也﹝﹐丑入切﹐汗出也。習﹐水流不絕﹐此言汗不止也﹞。環口黧黑﹐柔汗發黃者﹐脾先絕也﹝柔﹐虛也﹞。溲便遺失﹐狂言直視者﹐腎先絕也﹝溲﹐小便。便﹐大便﹞。寸口脈陰陽俱緊盛﹝寸口卽气口﹐此言三部﹐關前爲陽﹐關後爲陰﹞﹐大汗出﹐不解者死﹔身熱喘粗﹐見陽脈而躁者死﹝汗不勝病也﹞。汗後微熱不解者﹐病不可便言死也﹐脈如轉索者當日死﹐譫語﹑身微熱﹑脈浮大﹐手足溫者生﹐欲作大汗故也﹝俗作好汗﹞﹔脈暴出者死﹐陰衰欲絕﹐而陽暴獨勝則脈暴出﹐少間陰气先絕﹐則陽气後竭而死矣﹔逆冷﹐脈沈細者﹐不過一日死﹝死證多矣﹐以致危極則無越此矣﹞。

卷中傷寒總評

傷寒六經傳受

經言﹕寒傷形﹐寒傷皮毛﹐寒傷血﹐寒傷榮。然寒主閉藏而腠理閉密﹐陽气拂郁不能通暢﹐怫然內作﹐故身熱燥而無汗。故經曰﹔人之傷於寒也﹐則爲病熱。又曰﹕夫熱病皆傷寒之類也。《內經》旣直言熱病者﹐言一身爲病之熱气也﹔以至仲景直言傷寒者﹐言外傷之寒邪也﹐以分風﹑寒﹑暑﹑濕之所傷﹐主療不同﹐故只言傷寒﹐而不通言熱病也。其寒邪爲害至大﹐故一切內外所傷﹐俱爲受汗之熱病者﹐通謂之傷寒也。一名大病者﹐皆以爲害之大也。又春曰溫病﹐夏曰熱病﹐秋曰濕病﹐冬曰傷寒。傷寒者是隨四時天气春溫﹑夏熱﹑秋濕﹑冬寒爲名﹐以明四時病之微甚﹐及主療消息﹐稍有不等﹐大而言之則一也﹐非爲外傷及內病有此異耳。或云冬伏寒邪於肌膚骨肉之間﹐至於春變爲溫病﹐夏變爲熱病﹐秋變爲濕病﹐冬變爲正傷寒病者﹐及名冒其寒而內生拂熱﹐熱微而不卽病者﹐以至將來陽熱變動﹐或又感之而成熱病﹐非謂伏其寒气而反變寒爲熱也。經曰﹕冬傷於寒﹐春必病溫。亦其義也。亦有一時冒寒而便爲熱病者﹐或感四時不正乖戾之气﹐或隨气運興衰變動﹐或內外諸邪所傷﹐或因他病變成﹐或因他人傳染皆能成之﹐但以分門隨證治之耳。經言此六經傳受﹐乃外傷於寒而爲熱病之大略﹐主療之要法也。大法曰﹕傷寒一日﹐太陽受之﹐故頭項痛﹐腰脊彊。

此足太陽膀胱之經也﹐故與經言五日足少陰腎水爲其表裏。或言爲手太陽者﹐誤也。此六經之證也﹐或以此直云傷寒不傳手經者﹐亦誤也。豈不詳熱論云五臟六腑皆受病﹐又刺熱篇皆言五臟熱病。但以熱病多於足經﹐而其病甚少於手經﹐而其病微﹐且與足經微爲兼證﹐汗下之治﹐但分表裏﹐故不單言手經﹐而但寄於足經而已。若鍼刺﹐則本經補瀉﹐各分五臟手足之經矣。

二日陽明受之﹐故身熱﹑目疼﹑鼻幹﹐不得眠也。

三日少陽受之﹐故胸脇痛而耳聾。

四日太陰受之﹐故腹滿而咽漧。

五日少陰受之﹐故目燥﹑舌漧而渴。

六日厥陰受之﹐則煩滿囊縮。

或言傳手厥陰包絡相火﹐則水火旣濟而愈﹔傳足厥陰肝經﹐則土敗木賊而當死者﹐妄說也。此經言足厥陰肝經之證也。

大法曰﹕前三日三陽病﹐在表﹐故宜汗之。

汗泄熱退身涼而愈。

後三日三陰病﹐在裏﹐故宜下之。

下﹐退裏熱﹐則怫熱宣通﹐汗出气和而愈也。亦有內熱下盡﹐無汗气和而愈者也。或曰前三日寒在表者﹐誤也。此皆熱證也。

或未愈者﹐再經衰之﹐七日太陽病衰﹝自此以下皆言病自衰減﹞﹐頭項少愈﹔八日陽明病衰﹐身熱少愈﹔九日少陽病衰﹐耳能微聞﹔十日太陰病衰﹐身熱少愈﹐腹滿如故﹔十一日少陰病衰﹐渴止﹑不滿﹝以言腹不復滿﹞﹐舌漧﹐已而嚏﹔十二日厥陰病衰﹐囊縱﹑少腹微下﹐大气皆去﹝言大病熱气散去﹞﹐病則瘳﹝音抽﹐愈也﹞矣。

此亦大略言之耳﹐傷寒受不必拘此﹐但以明其諸證而如法治療耳。

卷中傷寒總評

裏外傷

如得病脈便沈﹐而裏病表和者﹐內傷也﹔脈浮而表病裏和者﹐外傷也。

病在身體四肢爲表病﹐病在胸腹之內爲裏病。

卷中傷寒總評

表裏證

身熱爲熱在表。

言皮膚壯熱而反憎寒﹐非謂自發熱燥也。

引飲﹝煩渴﹞或小便黃赤爲熱在裏。身熱﹑飲水或小便黃赤﹐爲表裏皆有熱。身涼不渴﹐小便淸白﹐則表裏皆無熱。

不言爲寒者﹐蓋表裏熱微﹐則亦有身表不熱而裏亦不渴故也。

渾身疼痛拘急﹐表熱惡寒而脈浮者﹐皆爲熱在表也。引飲﹑譫妄﹑腹滿實痛﹐發熱而脈沈者﹐皆爲熱在裏也。胸脇痞痛或嘔﹐而寒熱往來﹐脈在肌肉﹐不浮不沈﹐則邪熱半在表﹑半在裏也。

夫邪熱在表而淺﹐邪微而畏正﹐故病熱而反憎寒也。寒則腠理益閉而怫熱益加故也。邪熱在裏而深﹐邪甚則不畏於正﹐物盛其極﹐故不惡寒而反自惡熱也。半在表﹑半在裏﹐進退無常﹐則寒熱往來也。寒多﹐爲表多﹐脈稍浮﹐熱多﹐爲裏多﹐脈稍沈也。諸病寒熱並同﹐惟瘧疾反此。由表之正气與邪熱並之於裏﹐表气虛而裏熱實﹐亢則害﹐承乃制﹐故里之火熱極甚﹐而反兼寒水之化制之﹐故病熱極而反寒戰也。臨汗而戰及諸戰皆然﹐寒戰爲裏熱表虛故也﹐飲水而脈微不見也。裏之正气與邪气並出於表﹐則表熱裏虛﹐是以煩熱汗出而脈浮也。

經以熱並於裏之陰分﹐則爲陰勝而發寒﹔熱並於表之陽分﹐則爲陽勝而發熱也。俗未知其爲表裏之陰陽﹐而妄爲寒熱之陰陽﹐故皆失《內經》之本旨也。夫傷寒之寒熱者﹐惡寒爲表熱裏和﹐故脈浮﹔發熱爲裏﹐表气不虛﹐故發熱而脈沈實也。气並﹑不並﹐故寒熱相反而有微甚也﹐熱並則甚﹐不並則微也。

卷中傷寒總評

主療

傷寒表證﹐當汗而不可下。

反下之﹐則蓄熱內余而成結胸。或爲虛痞﹑懊﹑喘滿﹑腹痛﹑下利不止﹑發黃﹑驚狂﹑斑出﹐諸熱變證﹐危而死矣。

裏證當下而不可汗。

反汗之﹐則熱甚發黃﹑驚狂﹑斑出﹑譫妄而喘﹑悶亂﹐危極而死矣。

半在表﹑半在裏﹐則宜和解。

相和通解表裏也。

不可發汗﹑吐﹑下﹐妄治之則有前諸證。

在上則湧﹝音湧﹐吐也﹞之。

言病在膈上﹐如胸滿而嘔或眩﹐脈關前緊甚者﹐宜瓜蒂散吐之。

在下者瀉之。

言蓄熱下焦﹐則承气﹑抵當之類瀉之﹐皆隨病所在攻之。

傷寒無汗﹐表病裏和﹐則麻黃湯汗之﹐或天水散之類亦佳。

身熱﹑惡寒﹑無汗﹐脈浮緊而數。

表不解﹐半入於裏﹐半尙在表者﹐小柴胡湯主之﹐或天水﹑涼膈二藥各一服﹐協議服之尢佳。表裏之熱勢俱甚者﹐大柴胡湯微下之﹐更甚者﹐大承气湯下之。

表𨿽未罷而裏證已甚﹐若不下之﹐則表熱更入於裏﹐而裏熱危極﹐宜以大柴胡﹑大承气下之﹐雙除表裏之熱﹐則免使但下裏熱﹐而下後表熱乘虛又入於裏﹐而生結胸及痞諸病之類也。

表熱多﹐裏熱少﹐天水一﹑涼膈半﹐以和解也。

煎涼膈半服﹐調天水一服。上下同法。

裏熱多﹑表熱少﹐未可下之者﹐涼膈一﹑天水半調之。勢更甚者﹐小承气湯下之。表證罷﹐但有裏證者﹐熱傳於裏也﹐調胃承气湯下之﹐但除裏熱也。凡此諸可下之﹝言大柴胡﹑三承气諸下證﹞﹐通宜三乙承气下之﹐善能開發峻效﹐而使之無表熱入裏而成結胸及痞之眾病也。

發汗不解﹐下證前後別無異證者﹐通宜涼膈散調之﹐以退其熱﹐便無熱甚危極也。除此之外﹐遠勝小柴胡湯﹐兩感仿此而已。

但隨表裏微甚而以調之。兩感謂一日太陽與少陰兩證俱見﹐二日陽明與太陰﹑三日少陽與厥陰俱病﹐前六經之證是也。

傷風自汗﹐表病裏和者﹐桂枝湯解肌。

無汗爲傷寒﹐不可服桂枝湯。

有汗爲傷風﹐不可服麻黃湯。

半在表﹑半在裏﹝脈在肌肉而半入於裏﹞﹐白虎湯和解之。病在裏﹐脈當沈也﹐大承气湯下之。一法無問風寒暑濕﹐有汗無汗﹐但有可下諸證﹐或表裏兩證俱不見﹐而病日深﹐但目睛不了了者﹝昏昧不精明﹞﹐或腹滿實痛者﹐或煩渴﹑或譫妄﹑或狂躁﹑喘滿者﹐或蓄熱極深而將死者﹐通宜大承气湯下之﹐或三乙承气湯下之尢良。傷寒﹐大發汗﹐汗出不解﹐反無汗﹐脈尙浮者﹐蒼術白虎湯再解之。

或中暑﹑大汗自出﹑脈虛弱﹑頭痛﹑口漧﹑倦怠﹑煩躁﹑或時惡寒﹑或畏日气﹑無問表裏﹐通宜白虎湯﹔或裏熱甚﹐腹滿而脈沈可下者﹐宜大承气湯﹐或三乙承气湯尢妙。傷寒表熱極甚﹐身疼﹑頭疼不可忍﹐或眩﹐或嘔﹐裏有微熱﹐不可發汗﹑吐下﹐擬以小柴胡﹑天水﹑涼膈之類和解﹐恐不能退其熱勢之甚者。

表熱勢甚﹐而裏已有熱﹐發表未開﹐則陽熱暴甚﹐故不宜汗之。表熱勢甚﹐若吐下之﹐則表之熱大乘虛而入﹐反成結胸等證﹐則危極也。

或大下後﹐或再三下後﹐熱勢尙甚而不能退﹐本气損虛而脈不能實﹐擬更下之﹐恐下脫而立死﹐不下之則熱極而死﹐寒溫諸藥不能退其熱勢之甚者﹔或濕熱內余﹐下利不止﹐熱不退者﹔或因大下後濕熱利不止而熱不退﹐脈弱﹑气虛﹐不可更下者﹔或諸濕熱內余﹐小便赤澀﹐大便溏泄﹑頻並﹑少而急痛者﹐必欲作痢也﹐通宜黃連解毒湯以解之也。

或裏熱極甚﹐而恐承气不能退者﹔或以下後而熱不退者﹔或蓄熱內甚﹐陽厥極深﹐以至陽气拂郁﹐不能營運於身表﹑四肢﹐以致通身淸﹝一作靑﹞冷﹐痛甚不堪﹐項背拘急﹐目赤睛疼﹐昏眩恍惚﹐咽漧或痛﹐渴虛汗﹐嘔吐下利﹐腹滿實痛﹐煩冤悶亂﹐喘急鄭聲。

郁﹐郁滯不通。鄭﹐音聲﹐連濁邪惡而不淸雅也﹐此乃熱勢過極而語音濁亂﹐不能淸利也。俗反妄傳以爲寒極陰毒﹐誤之甚矣。

脈須疾數﹐以其極熱蓄甚﹐而脈道不利及致脈沈細而欲絕。俗未明其造化之理﹐而反謂傳爲寒極陰毒者﹔或始得之陽熱暴甚﹐而便有此證候者。

夫辧傷寒陰陽之異證者﹐是以邪熱在表﹐腑病爲陽﹔邪熱在裏而髒病爲陰也。俗乃妄言寒熱陰陽之異證者﹐誤之久矣。且《素問》傷寒直云熱病﹐誠非寒也。其三篇名曰熱論﹑刺熱篇﹑評熱病篇﹐及逐篇明言爲熱﹐竟無寒理。兼《素問》及《靈樞》諸篇運气造化之理推之﹐則明爲熱病﹐誠非寒也。寒病固有﹐夫非汗病之謂也。且造化爲汗液之气者﹐乃陽熱之气所爲﹐非陰寒之所能也。以觀萬物熱極而出液﹐明可知矣。經曰﹕夫熱病皆傷寒之類也。又曰﹕人之傷於寒也﹐則爲熱病。

然旣身內有陰寒者﹐止爲雜病﹐終莫能爲汗病也。況病法曰﹕身熱爲熱在表﹐飲水爲熱在裏。其傷寒汗病﹐本末身涼不渴﹐小便不黃﹐脈不數者﹐未之有也。𨿽仲景有四逆﹑姜﹑附之類熱藥﹐是以治其本。

裏和﹐誤以寒藥下之太早﹔表熱未入於裏﹐而寒下﹐利不止﹔及或表熱裏寒而自利者﹐急以四逆湯攻裏﹐利止裏和﹐急以解於表也。故仲景四逆湯證後﹐復有承气下熱之說也。由是觀之﹐傷寒汗病﹐經直言熱病而不言其有寒﹐無疑也。經言三陰證者﹐爲邪熱在髒﹑在裏﹐以髒與裏爲陰也﹐宜下熱者也。夫傷寒陰陽之別者﹐但非表熱﹐當汗﹐而下之則死﹔裏熱當下﹐而汗之亦死。故仲景曰﹕桂枝下咽﹐陽盛卽斃﹔承气入胃﹐陰實卽亡。死生之要﹐在乎須臾﹐視身之盡﹐不暇計日。此陰陽虛實之交錯﹐其候至微﹐發汗﹑吐下之相反﹐其禍至速﹐而醫術淺短者﹐懵然不知病源﹐爲始乃誤﹐使病者殞沒。然則止謂邪熱在表則汗之﹐邪熱在裏則下之﹐熱在上則吐之﹐熱在下則泄之﹐邪熱半在表半在裏則和解之﹐豈分寒熱陰陽之虛實﹐與陰陽汗病之證耶。況朱奉議自言陰毒脈疾至七至八至以上﹐疾不可數者﹐陰毒已深也。夫旣云疾至八至以上﹐疾不可數者﹐正是陽熱極深之脈也﹐豈是陰寒歟﹖凡世俗所謂陰毒諸證﹐以《素問》造化驗之﹐皆陽熱亢極之證﹐但蓄熱極深在內﹐而身表有似陰寒也。經云﹕亢則害﹐承乃制。言五行之道﹐實甚過極則反似克其己者﹐是爲兼化。如萬物熱極反出水液﹔以火煉金﹐熱極反似水。是以火極而似水之化也﹐五行皆然。故肝熱甚則出淚﹐心熱甚則出汗﹐脾熱甚則出涎﹐肺熱甚則出涕﹐腎熱甚則出唾。

今傷寒爲作汗之病气者﹐乃陽極怫郁而否極復泰﹐卽熱气蒸蒸而爲汗出也。如天時陽熱亢旱﹐否極而泰﹐則復爲雨也。故欲雨﹐則乃郁熱﹐晴霽則天反涼。人涼則病愈﹐熱在病在。故病寒者自是寒病﹐非此汗病之气也。𨿽寒屬陰水﹐而天地陰陽气液相生之道﹐則寒之化﹐不能更生陰水也。故古聖曰﹕陽中生陰﹐陰中生陽﹔气中生液﹐液中生气。又曰﹕積液生气﹐積气生液。又經曰﹕气和而生猶液﹐然气爲陽物﹐故萬物之水液﹐皆生於陽熱之气﹐如天气陽熱極甚則萬物濕潤﹐而冬寒萬物漧燥。由是言之﹐旣爲作汗之病气﹐本熱非寒明矣。故經又曰﹕凡傷寒而成溫病者﹐先夏至日爲溫病﹐後夏至日爲暑病。暑與其汗皆出止。言邪熱隨汗皆出盡而愈也。又經曰﹕飲食飽甚﹐汗出於胃。驚而奪精﹐汗出於心。負重遠行﹐汗出於腎。疾走恐懼﹐汗出於肝。搖體勞苦﹐汗出於脾。此皆動亂勞苦而致陽熱以爲汗出﹐豈可反言作汗之病以爲陰寒耶。今之俗醫﹐不明陰陽變化之道﹐而妄取陽主於生﹐陰主於死﹐而欲養於陽熱者﹐殊不知此言自生之後﹐以顯爲陽﹐陽中生陰﹐故生者死之道也。旣死之後﹐以隱爲陰﹐陰中生陽﹐故死者生之道也。此古人之論道﹐乃死生﹑有無﹑動靜﹑隱顯之陰陽﹐非言寒熱之陰陽也。俗又妄言仙經云純陽升而爲仙﹐純陽死而爲鬼﹐因以養陽熱者﹐亦不知此以陽主虛無而言神爲陽﹐陰主形體而言形爲陰。言善養生者﹐調順陽陰﹐煉就陽神超升﹐棄其陰體﹐卽純陽之神乃爲仙也﹔不明道者﹐寒熱不調﹐以致陰陽勝負﹐耗絕陽神﹐惟存陰殼﹐則遊魂冥冥﹐非鬼何哉。此則修養家言形神之陰陽﹐而非醫家寒熱之陰陽也。俗又妄謂周易以陽爲尊﹑爲美﹑爲善﹑爲剛﹑爲淸﹑爲正﹐而陰邪反之。因以但欲養於陽熱者﹐此又不知易象言陰陽體用之道以爲教﹐非言一身寒熱之陰陽也。

故陽健唱命而陰順和之﹐陰順和之則陰陽和平而同歸善道﹐非以干陽特爲熱也。且夫子云﹕乾爲天﹑爲圓﹑爲君﹑爲父﹑爲玉﹑爲金﹑爲寒﹑爲冰﹐然則幹之純陽。豈謂熱耶﹖此亦非特取寒冰爲陽﹐是取寒冰之勁健﹑整肅﹑淸剛爲幹健之象耳。夫寒熱之卦﹐坎爲中男﹐乃少陽之卦﹐卽寒冰也﹔離爲中女﹐乃少陰之卦﹐卽火熱也。坎離水火爲夫婦﹐而易以陽剛坎水寒者爲夫﹐而陰柔離火熱者爲婦﹐亦非以熱爲陽剛﹐而寒爲陰柔也。故易言陰陽者﹐但以明其物象﹐而非《素問》論病寒熱陰陽之气也。設云幹爲寒者﹐本非取幹陽爲寒﹐但取寒之勁栗淸整﹐像幹之道也。俗又妄言人生則身溫﹐而死則身冷﹐及病𨿽身熱未至於死﹐將死者必熱反變寒而後死也。因云陽則生﹐陰則死。以此專欲養於陽熱﹐殊不知一身之內﹐寒﹑暑﹑燥﹑濕﹑風﹑火﹐六气渾而爲一﹐雨停則和平﹐一興一衰﹐病以生也。夫和平之常者﹐溫涼得所適當﹐其陽和之气﹐如俗云人體溫和是也。然冬寒而人腠理閉密﹐則身當溫和﹔夏熱則腠理開通﹐而多汗出﹐則身當微涼﹔相反者病﹐過與不及亦病。其中臟腑陰分以爲根本﹐則固守陽和之气﹐但當溫和乃爲和平。惟臟腑之气﹐各隨五行休囚旺相死之時位﹐而微有虛實不一也﹐此之虛實乃自然之道﹐而不爲病者。然冬腎水陰至而寒﹐復以天气寒則腠理閉密﹐而陽气收藏固守於內﹐則適當其平﹐而以能內外之寒。夏心火陽旺而熱﹐復以天气熱則膚腠開泄﹐而陽熱散越於外﹐適當其平﹐而以能內外之熱。萬物皆然。此陰陽否泰大道造化之理﹐蓋莫大乎此也。然𨿽秋冬痞閉﹐此以其肺腎陰王而得其所﹐故康彊省病﹐而病亦輕微也﹔春夏開泰﹐以其肝心陽王﹐故﹝音區﹞弱多病﹐而病熱怫郁﹐則陽气散越﹐故病甚而多死亡。及夫地理方位髙下﹐四時寒熱溫涼﹐安危壽夭病同。故經曰﹕陰精所奉人多壽﹐陽精所奉其人夭。又《仙經﹟西山記》言﹕平人四時嘗有唏﹐謂三焦相火無不足﹔八節不得吹﹐謂腎臟陰難得實。然則豈可不明陰陽虛實﹐但欲養於陽熱耶。凡病致死者﹐陽和气旣不存﹐則止爲陰濕形體而已﹐非冷何哉。俗未知熱甚則熱蓄於內﹐而陽熱不能營運於四肢﹑身表﹐故四肢逆冷﹐以致身冷﹑脈細而微則死﹔蓄熱甚者﹐气血不通而身面俱靑﹐此則蓄熱之深也。所以仲景言傷寒熱極失下則厥﹐厥深者﹐熱亦深﹔而厥微者﹐熱亦微。如此則熱極而死者﹐莫不身冷﹑脈微﹐而以致於絕也。俗未明其然﹐直反妄曰陽在則生﹐陽去則死﹐又曰陽熱變爲陰寒則死﹐因以但欲養其陽熱﹐而反致殘陰暴絕﹐則陽气後竭而死不爲少也。俗醫未深明造化﹐又以妄爲傷寒得之勢惡﹐陽勢暴甚而便蓄熱以深﹐身冷厥逆﹐手足無復溫和者﹐直以爲寒極而爲陰厥﹐以對陽厥﹔及表裏熱勢俱甚﹐而不蓄熱於內者以爲陽毒﹐以配陰毒﹐分爲寒熱陰陽之異證。曾不知傷寒汗病﹐便是熱病﹐實無陰毒﹑陰厥者也。嗚呼﹗病本熱甚﹐熱蘊於裏﹐則陽气陷下﹐以致厥逆身冷或靑﹐而脈微﹐乃妄以寒極而內外急救其陽﹐而反招其暴害﹐因以妄言必死之證。間或彊實之人﹐素本不衰﹐及熱郁怫結﹐況衰微者﹐偶中辛甘熱藥發散﹐而腠理气通﹐怫熱以隨汗泄而愈者﹐遂以爲必死之病而救之以活﹐反恨往之死者﹐救助其陽之不及﹐因以互相議論。但見蓄熱內結厥逆者﹐或未厥者﹐早以溫之﹐無用寒涼﹐恐成陰毒﹑陰證而死。俗醫治傷寒﹐誤人多者﹐無過於此。後學之士﹐但以《素問》運气自然造化之理﹐原其標本﹐則明可見焉。且以根據法救人﹐愼勿惑於眾人之言。故經曰﹕謹熟陰陽﹐無與眾謀。又曰﹕知逆與從﹐正行無問﹐此其道也。

或兩感勢甚者﹐通宜解毒加大承气湯下之。熱不退者﹐宜再下之。然𨿽古人皆云﹐三下之熱未退卽死矣。亦有按法以下四﹑五次﹐利一﹑二行熱方退而得活者﹐免致不下退其熱而必死也。下後熱稍退而未愈者﹐黃連解毒湯調之。或微熱未除者﹐涼膈散調之。或失下熱極﹐以致身冷﹑脈微﹐而昏冒將死者﹐急下之﹐則殘陰暴絕而死﹐蓋陽气後竭而然也﹐不下亦死﹐宜涼膈散或黃連解毒湯養陰退陽﹐蓄熱漸以宣散﹐則心胸復暖﹐脈漸以生。至於脈復而有力﹐方可以三一承气湯下之﹐或解毒加大承气湯尢良。下後微熱不解﹐涼膈散調之。

愈後常宜服愈熱之藥﹐忌發熱諸物。

卷中傷寒總評

傷寒表證

夫傷寒之候﹐頭項痛﹐腰脊彊﹐身體拘急﹐表熱惡寒﹐不煩躁﹐無自汗﹔或頭﹑面﹑目痛﹐肌熱﹐鼻幹﹔或胸滿而喘﹐手足指末微厥﹐脈浮數而緊者﹐邪熱在表﹐皆麻黃湯發汗之證也﹐或天水散之類甚佳。無使藥不中效而益加害也。

益元散

﹝一名天水散﹐一名太白散﹞治身熱﹑嘔吐﹑泄瀉﹑腸﹑下痢赤白﹔治淋閉﹑癃閉疼痛﹑利小腑﹐偏主石淋﹐蕩胸中積聚寒熱﹐大益精气﹐通九竅﹑六腑津液﹐去畱結﹐消蓄水﹐止渴利中﹐除煩熱﹑心燥﹐治腹脹痛悶﹐補益五臟﹐大養脾腎之气﹝此腎水之髒﹐非胃土之腑也﹞﹐理內傷﹑陰痿﹐安魂定魄﹐補五勞七傷﹐一切虛損。主癇螈﹑驚悸﹑健忘﹐止煩滿﹑短气﹑髒傷咳嗽﹐療飲食不下﹐肌肉疼痛。治口瘡﹑牙齒疳蝕﹐明耳目﹐壯筋骨﹐通經脈﹐和气血﹐消水谷﹐保眞元﹐解百藥﹑酒﹑食邪熱毒﹐耐勞役﹑饑渴﹑寒熱﹐辟中外諸邪所傷﹐久服彊志﹑輕身﹑駐顏﹑益壽﹐及解中暑﹑傷寒﹑疫癘﹑饑飽勞損﹑憂愁思慮﹑恚怒驚恐﹑傳染﹑並汗後遺熱﹑勞復諸疾﹐兼解兩感傷寒﹐能徧身結滯宣通﹐和气而愈﹔及婦人下乳﹑催生﹐並產後損液血虛﹐陰虛熱甚﹐一切諸證﹐並宜服之。

兼愈吹乳﹑乳發或已覺吹乳﹐乳癰頻服卽愈。乃神驗之仙藥也。

石淋﹕服金石熱藥﹐結爲砂石﹐自小便中出﹐痛不可忍。

卷中傷寒總評

傷風表證

﹝一曰中風﹞

夫傷風之候﹐頭痛項彊﹐股節煩疼﹐或目疼﹑肌熱﹑漧嘔﹑鼻鳴﹑手足溫﹑自汗出﹑惡風寒﹐脈陽浮而緩﹐陰浮而弱也﹝關前曰陽﹐關後曰陰﹞。此爲邪熱在表﹐皆桂枝湯解肌之證也。或汗出憎風而加項背彊痛者﹐宜桂枝湯加葛根湯也﹔反無汗者宜葛根湯也。𨿽已服桂枝﹐反煩不解而無裏證者﹐先刺風池﹑風府﹐卻與服之。或服桂枝大汗出﹐脈浮而洪大﹐再宜服之。發汗後半日許﹐復熱煩﹐脈浮數者﹐再宜桂枝湯也。當汗而反下之﹐不成結胸而但下利﹐淸谷不化﹐表證尙在者﹐表熱裏寒也﹐此言承气寒藥下之者也﹐或誤用巴豆熱藥下之﹐而協熱利不止者﹐或表裏皆熱﹐自利或嘔者﹐皆宜五苓散止利兼解表也。

急以四逆湯溫裏﹔利止裏和﹐急以桂枝湯解表。

或表熱裏和﹐下利同法。

或陽明病﹐脈浮遲﹑汗出﹑微惡寒。或太陰病﹐腹滿而脈浮者﹐並宜桂枝湯也。

脈反沈實者﹐大承气湯下之。

或下之早﹐而心下痞﹐汗出﹑惡寒﹑脈浮者﹐表未解也。先桂枝湯以解表﹐已而以下血也。

宜桃仁承气湯﹐或抵當丸攻之。

卷中傷寒總評

俱中風寒

頭項痛﹑肢疼﹑手足溫﹐中風也。反無汗﹑惡寒﹑脈浮緊者﹐傷寒也。或頭項痛﹑腰脊彊﹑身拘急﹑指末微厥﹑不自汗﹐爲傷寒也。反煩躁而脈緩者﹐爲傷風也。風則傷衛﹐而寒則傷榮。

萬物必以陰求陽﹑陽求陰﹐陰陽相應﹐則爲和平。故榮者陰气也﹐寒加之則傷耳。故又曰寒傷血﹐血亦陰也。衛陽气也﹐風亦陽也﹐故風加之則傷耳。故曰熱傷气﹐气爲陽也。經言陰寒主於閉藏﹐而陽熱主於開泄。故寒傷榮﹐則腠理閉密﹐拂熱內作﹐燥熱而無汗﹐故脈數浮而緊也﹔風傷衛﹐則腠理開泄而自汗也﹐故脈浮而緩﹔以邪熱泄越﹐故脈不能實﹔陽明主於肌肉﹐故自汗多而脈反遲也。熱乃陽中之至陽﹐故傷熱气則大汗自出﹐病𨿽爲熱﹐脈不能實而虛弱也。然拂熱痞閉無汗者故當病也﹐其汗泄通泰而亦病者﹐蓋泰極則否也。夫人气和而爲汗﹐如天地气和而爲雨﹐過多則澇﹐久不雨則旱﹐有無多少貴乎應時﹐興衰失常則災害至矣。萬事皆然。

榮衛俱傷﹐則表裏熱甚也﹐宜大靑龍湯。

小靑龍湯

治傷寒表未罷﹐心下有水气。

表𨿽未罷﹐而已有熱入於裏﹐怫郁於胃﹐則飲食水液不能傳化宣行﹐蓄積不散而爲此﹐非裏熱大實﹐煩渴引飲過多﹐停積而爲病者。

漧嘔發熱而咳﹐或渴﹑或利﹑或噎﹑或小便不利﹐少腹滿﹐或喘者。

水不能浸潤宣散﹐滋潤腸胃臟腑﹐故熱而渴﹐或噎﹑或喘﹑或小便不利﹑少腹滿而喘也﹔水液不能宣行﹐則濕熱盛於腸胃﹐故或利也。

小柴胡湯

治傷寒中風﹐其病半在表﹑半在裏﹝脈在肌肉不沈不浮﹞﹐筋脈拘急。

身體疼痛﹐寒熱往來﹝惡寒爲表熱﹐發熱爲裏熱﹞。寒熱往來者﹐邪熱半在表﹑半在裏也﹐進退不已﹐而言無常也。

或嘔﹑或咳﹐胸脇痞滿硬痛﹐下之前後﹐無問日數及汗後餘熱不解﹐或無問傷寒﹑雜病﹑蒸熱作發並兩感﹐可和解者﹐並宜服之。

涼膈散

﹝一名連翹飲子﹞治傷寒表不解﹐半入於裏﹐下證未全﹐或復未愈者﹔或燥熱怫結於內﹐而煩心懊不得眠者﹔及無問傷寒﹑雜病﹑大人﹑小兒﹑臟腑積熱﹑煩躁多渴﹑面熱﹑頭昏﹑唇焦﹑咽躁﹑舌腫﹑喉痺﹑目赤﹑鼻衄﹐頷頰結硬﹑口舌生瘡﹑痰實不利﹑咳唾稠粘﹑睡臥不安﹑譫語狂妄﹑腸胃濕燥﹑便尿悶結﹑一切風熱壅滯﹑風眩﹑瘡癬及傷寒陽明胃熱發斑﹑下證未全者﹔或誤服暖藥過多﹐爲諸熱證﹐並酒甚熱毒﹐兼小兒疹﹑痘瘡未出及驚風積熱﹑傷寒不能辧別者﹔或熱甚痘瘡已出未快者﹐或熱極黑陷將死者。

小兒疹痘未出﹐誤以熱藥發汗﹐致使陽熱轉甚﹐則重密出不快﹐多致黑陷而死。因以世俗多疹不敢服藥﹐以誤小兒諸病多矣。亦不知古人所畱涼瀉之藥﹐通治風﹑驚﹑積熱﹑傷寒熱病﹐縱誤是瘡﹐亦使熱勢稍退﹐而稀少出快﹐早得痊安也。若用此最爲妙也。

閻孝忠集《小兒方論》未達錢氏本意﹐不明造化之理﹐反妄言疹病黑陷爲寒﹐及曰凡疹始終不可服涼瀉之藥。後人因之反致熱甚黑陷而死者不可勝計也。閻公豈不詳自所編錢氏方治疹黑陷用牛李膏及百祥丸﹐凡寒藥下之而多得痊愈者﹐而不救則必死。然則痘疹爲熱病豈不明哉。況經曰﹕諸痛癢瘡瘍皆屬於心。及夫瘡黑陷﹐無不腹滿喘喝﹝嘶聲﹞而小便赤澀不通﹐豈不是熱極乎。況疹本因熱而生﹐病勢轉甚也﹐豈能反爲寒者也。

並兩感諸證﹝三陰三陽雙傳諸證﹞﹐並宜服之。或傷寒熱極將死﹐陰气衰殘則不宜下﹐下之則陰气暴絕﹐陽气後竭而死矣。惟宜養陰退陽﹐以至脈復而有力﹐而後以三一承气湯微下之。下後未愈者﹐更以涼膈散調之﹐𨿽愈後猶宜少少服之﹐庶邪熱不致再作也。

白虎湯治傷風自汗﹐桂枝證表未解﹐半入裏﹐可以和解者。

脈在肌肉而不可下者也。

或中暑自汗脈虛弱者。

熱傷气而反自汗大出﹐故脈不能自實而反虛弱。

或傷寒自汗﹐脈滑數而實﹐表裏俱熱。

脈沈浮皆得有力而數﹐身熱﹑頭痛﹑煩渴﹑腹滿﹑小便赤黃也。或三陽合病﹝言太陽﹑少陽﹑陽明合受其爲病之熱气﹞﹐腹滿﹑身重﹐難以轉側﹐口燥﹑面垢﹑譫語﹑遺尿。

如誤發汗則譫語益甚﹐下之則便額上出汗﹐後必發黃。

或厥逆自汗者﹐是謂熱越﹝言自汗散越也﹞。如或裏熱而脈厥者﹔或下證未全者﹔兼和解兩感傷寒。此方最解頭痛﹐並止自汗﹐無問中暑﹑傷寒﹑風熱雜病﹐及傳染時疫﹐本非外傷風寒﹐脈便不浮﹐而自汗﹑頭痛﹐欲作汗病者﹐並宜服之。

無問四時﹐但隨證而用之。他藥仿此。

五苓散

治中暑﹐並傷寒大發汗後﹐胃中幹﹐煩躁不得眠﹐脈浮﹐小便不利﹐後熱煩渴及表裏俱熱﹐飲水反吐﹝名曰水逆﹞﹐或攻痞不解﹐或口漧煩渴﹐小便不利﹐或痞尙在而利不止者﹐或當汗而反下之﹐利遂不止﹐脈浮表不解﹐自利或小便不利者。

凡用五苓散﹐證無問脈之沈浮。

或一切畱飲不散﹐以此散水止渴﹐並解兩感﹐太陽﹑少陰俱病。

經言六經病證者是也。

或一切吐瀉霍亂﹝無問寒熱﹞﹐及小兒瀉驚風﹝無問急慢﹞﹐皆宜服之。

桂苓甘露散

﹝一名桂苓白術散﹞治傷寒中風﹐冒暑飲食﹐內外一切所傷﹐傳受濕熱內甚﹐或頭痛﹑口漧﹐或吐瀉﹑煩渴﹐或小便赤澀﹑大便急痛﹐或瀉利間作﹐並一切濕熱﹐霍亂吐瀉﹐轉筋急痛﹐腹滿痛悶﹐或中外諸邪所傷而並吐瀉者﹐濕熱之時尢宜服之。

並治小兒驚風。

白術散

治傷寒雜病﹐一切吐瀉﹑煩渴﹑霍亂﹑虛損及气弱久虛﹐保養衰老兼治酒膈嘔噦。

四逆湯

治傷寒﹐表熱未入於誤以寒藥下之太早﹐其表熱本未入﹐因而裏寒﹐下利不止﹐或表熱裏寒﹐自利不止者﹐急以四逆溫裏。

脈浮不渴﹐小便淸白不溫﹐完谷不化者是也。或辧便﹑溺之色者﹐須更審其飲食萬物之色也。

或下後協熱利不止者﹐咽漧煩渴也﹐謹不宜溫也﹐宜五苓之類散其濕熱也。惟裏寒者可以溫之﹐止其寒瀉。

利止裏和﹐表證尙在者﹐急以桂枝湯解表也。或雜病寒飲嘔吐者﹐或寒濕泄瀉者。

然𨿽雜病﹐若濕熱吐瀉者﹐不宜此方。𨿽亦有濕熱痞閉之微者﹐誤中辛熱開發而效﹐甚者彊劫不開﹐則怫熱病轉加也。惟裏寒可通用四逆湯也。

茯苓半夏湯

治傷寒雜病﹐一切嘔吐或喘咳﹑頭痛者。

半夏橘皮湯

治傷寒雜病﹐嘔噦風眩﹐痰逆咳喘﹐頭痛並風熱反胃吐食諸證。

黃連解毒湯

治傷寒雜病﹐並酒燥熱毒﹐煩悶漧嘔﹐口燥呻吟﹐錯語﹐不得眠﹐凡一切大熱狂躁喘滿及陰厥極甚﹐蓄熱內深﹐俗妄傳爲陰毒者﹝見前辧﹞﹔表熱太甚﹐頭項﹑肢體痛不可忍﹐脈洪躁﹐裏有微熱不可汗者﹔或濕熱內甚﹐或欲作痢者。

大便溏數而少腹急痛﹐小便赤或澀者﹐必欲作痢也。

或已利﹐熱勢甚者﹝並服本方﹞﹔及下之前後﹐寒涼諸藥不能退其熱勢之甚者。兩感諸證同法。

兩感者﹕一日﹐太陽與少陰俱病﹐則頭痛﹑口漧而煩滿﹔二日陽明與太陰俱病﹐則耳聾﹑囊縮而厥﹐通宜此方以退表裏諸熱。朱氏不明此皆熱證﹐妄言前三日眞爲病寒﹐以四逆湯急溫裏﹐而後以桂枝湯急解表﹐大誤人也。

此二方皆不可用﹐但隨表與裏﹐熱勢微﹐甚以退其熱﹐使無致熱極而死者是也。若勢甚宜下者﹐加大承气湯下之。及夫經言﹐此三日傳受﹐亦大略之法也。大抵宜隨證以施治﹐亦不必拘也。

或勢甚欲下﹐慮不能退其熱者﹐加大承气湯下之。或熱結極深﹐而諸藥數下﹐畢竟不能利﹐不救必死者﹐此法更下甘逐末一錢以下之﹝吐利同效﹞。或但自熱結胸中﹐心胸髙起﹐腹𨿽不滿﹐而但喘急﹑悶結﹑譫妄﹑昏冒﹐關脈沈數而緊者﹐尢宜此法急以下之。

卷中傷寒總評

吐愈佳

瓜蒂散治表證罷﹐邪熱入裏﹐結於胸中﹐煩滿而饑不能食﹐微厥而脈乍緊者﹐宜以吐之。

卷中傷寒總評

諸可下證

大柴胡湯

諸服小柴胡湯證後﹐病不解﹐表裏熱勢更甚而心下急郁微煩﹐或發熱汗出不解﹐下心痞硬﹐嘔吐下利﹝以上屬太陽﹞﹔或陽明病﹐多汗﹔或少陰病﹐下利淸水﹐心下痛而口漧﹔或太陰病﹐腹滿而痛﹔或無表裏證﹐但發熱七﹑八日﹐𨿽脈浮而數﹐或脈在肌肉﹐實數而滑者﹔及兩感諸證﹐可微下者﹐雙除表裏三熱者﹐並宜此劑。

大承气湯

治大﹑小二柴胡證後﹐表裏俱熱﹐病勢更甚者﹔或陽明脈遲﹑汗出﹑不惡寒。

陽明主肌肉﹐熱甚﹐自汗多﹐故脈不能數而反遲也。裏熱更甚﹐故不惡寒而反惡熱也。

身重短气﹐腹滿而喘﹐有時潮熱﹐惡寒爲表熱﹐當汗而不可下﹔發熱爲裏熱﹐當下而不可汗。

或手足心然汗出者。﹝﹐阻立切﹐和也。﹞

今言﹐惟手心足心气似和﹐然而汗出也。

此大便已硬也﹔或吐下後不解﹐不大便五﹑六日至十餘日﹐日晡潮熱﹐不惡寒﹐獨語如見鬼狀﹐劇者發則不識人﹐循衣摸牀﹐惕然而安﹐微喘﹐此陽明裏熱極甚也。

足陽明胃經外爲肌肉十二經之長﹔內爲五臟之本﹐六腑之大源。故陽明胃病𨿽爲腑病﹐其脈沈數而實者﹐皆當下之也。然腸胃熱甚則大便自黃赤變褐以至於黑者﹐難治也。

凡潮熱譫語﹐不能食者﹐腸中已有燥糞﹐能食者但硬耳。舊云胸中有燥糞﹐是寄手陽明證在足陽明也。

燥糞實非在於胸耳。

或陽明病﹐下之後﹐心胸燥熱而懊煩躁者﹝亡液故也﹞﹔或煩熱﹐汗出則解﹐復如瘧狀﹐日晡發熱而脈沈實者﹐宜以下也。

脈浮虛者﹐桂枝湯主之。

或六﹑七日不大便﹐目不了了﹐睛不和﹐無表裏證﹐大便難﹐身微熱者﹔或小便不利﹐大便乍難乍易﹐時發微熱﹐喘冒不能臥者﹐有燥糞也﹔或三部脈皆平﹐心下硬﹔或脈大而緊者﹔或下利﹑脈滑而數者﹔或下利﹐脈遲而滑者。

遲由熱泄不止而致之﹐實非寒也。

或少陽病﹐二﹑三日﹐口燥咽漧者﹔或自利淸水﹐色純靑﹐心下痞痛﹐口燥者。

皆濕相搏於腸胃之內而或下利也。然熱則鬱結﹐濕則痞閉﹐故水液不結及浸潤於外﹐則腸胃之外﹐燥熱太甚﹐而煩渴不止﹐腸胃之內濕熱瀉也﹐本因熱郁而畱飲以成濕也。

或諸腹滿實痛﹐煩渴譫妄﹐脈實數而沈者﹐無問日數﹐並宜大承气下之。或裏熱燥甚﹐腸胃怫郁﹐畱飲不散﹐煩渴不止﹐胸腹髙起痛不可忍﹐但嘔冷液﹐大渴反不能飲飲亦不能止其渴﹐喘急悶亂但欲死者﹐熱服下咽立止其渴有若無病之人﹐須臾大汗而愈﹐至此往往多未利而汗出﹐亦有藥力但隨汗之宣通﹐則不利而愈者也。

小承气湯

治傷寒日深﹐恐有燥屎﹐欲知之法﹐少服小承气湯﹐腹中轉矢气﹝謂動轉失泄之气也﹞﹐有燥屎也﹐乃可攻之﹔不轉矢气者﹐必初硬後溏﹐未可攻之﹐攻之則腹滿不能食也。欲飲水而噦﹐其後發熱者﹐大便復硬而少也﹐宜小承气和之。若腹大滿不通與小承气湯微和胃气﹐勿大泄也。或陽明多汗﹐津液外出﹐腸胃燥熱﹐大便必硬而譫語也。或譫語﹑脈滑疾﹐或發汗﹑吐﹑下後﹐微煩﹐小便﹑大便因硬者﹔或下利譫語者﹐多復有燥屎也﹐通宜小承气湯下之。或得病二﹑三日﹐脈弱﹐無太陽柴胡證﹐煩躁﹐心下硬﹐至四﹑五日﹐𨿽能食﹐少少與小承气湯和之﹐令小安。

調胃承气湯

治諸發汗﹑和解﹑吐後﹐不惡寒﹐但發熱而或蒸蒸然者﹔或日深﹐心下溫溫欲吐而胸中滿痛﹐大便反溏﹐腹微滿﹐鬱鬱微煩﹐先此時﹐自極吐下者﹝先﹐蘇佃切﹞。

先此時者﹐先此時之前﹐已曾自極吐﹑下而復此證也。

或日深﹐裏熱﹑譫語﹐法當承气下之。誤以銀粉﹑巴豆燥熱大毒丸藥下之﹐以致眞陰損虛﹐則邪熱轉甚﹝甚者爲邪﹐衰者爲正﹞﹐因而協熱下利不止﹐脈反調和也﹝協﹐胡劫切﹐和也﹐合也﹞。

今言病本爲熱﹐而又與辛熱大毒丸藥下之﹐則兩熱協和相合而熱甚﹐下利不止也。下利脈當微厥﹐而其熱藥攻之﹐故脈反適當其調和也。言有熱﹐利不止而脈反平﹐或滑﹑實﹑大而緊者也。

及或表病裏和﹐而下之太早﹐表熱乘虛入裏﹐而或不成結胸﹐但爲熱利不止﹐心下滿硬或痛﹐煩渴咽漧﹐脈滑數而或實者﹐或諸腹滿實痛者﹐或煩渴譫妄者﹐小便赤澀﹐大便或硬﹐或熱泄﹐脈滑實而緊甚也﹐並宜調胃承气湯下之。

三一承气湯

通治大﹑小﹑調胃﹐三承气湯證。

大法表證罷﹐熱傳於裏則宜下之﹐熱除卽愈﹐宜調胃承气也﹔此失下﹐熱極則危而死矣。表病裏和﹐則當汗之﹐熱泄身涼卽愈﹔若反下之﹐則表熱乘虛入裏而成結胸之類諸病也。或表熱半傳於裏﹐半尙在表﹐則不可汗﹑下﹐宜小柴胡之類和解之也。或表裏兩證熱勢俱甚﹐而和解不能已者﹐𨿽邪熱半在裏﹑半在表﹐法當寒熱往來﹐以其表裏熱勢俱甚﹐故亦不惡寒而俱惡熱也﹐宜大柴胡湯微下之﹐通除表裏之熱也。或誤用調胃承气﹐則只能攻裏不能除其表熱﹔或用小承气﹐多攻裏﹑少除表﹐則表熱乘虛入裏﹐皆能爲害也。其大柴胡證﹐勢更甚者﹐宜大承气下之。設未全愈﹐而或有表之微淺邪熱入之於裏﹐以其濃朴﹑枳實之類﹐善開結滯﹐而不能成其結胸之類諸病也。故《活人書》言﹕攻裏之藥﹐調胃承气最緊﹐小承气次之﹐大承气又次之﹐大柴胡最緩慢。故表證未罷而爲裏熱已甚﹐須可緩下者﹐先大柴胡﹐次大承气﹐亦可通也。若論善開鬱結﹐怫熱峻疾得利﹐而效至大﹐設未痊除而亦難再鬱結者﹐大承气也。故《活人書》復言大承气最緊﹐小承气次之﹐調胃承气又次之﹐大柴胡最慢也。是以可急下之者﹐宜大承气也﹐故𨿽大柴亦可通用﹐而復無急下之證也。或可微下及微和胃气者﹐小承气湯﹑調胃承气爲後﹑先之次。由是觀之﹐而緩下﹑急下﹐善開發而難鬱結﹐可通用者﹐大承气湯最爲妙也。故今加甘艸名曰三一承气湯﹐通治三承气湯證於效甚速而無加害也。然以其甘艸味能緩其急結﹐溫中潤燥而又善以和合諸藥而能成功﹐故《本艸》云國老子也。是以大承气湯得其甘艸則尢妙也。然此一方﹐是三承气等湯也。

或無問傷寒﹑雜病﹑內外一切所傷﹐日數遠近﹐但以腹滿﹑咽漧﹑煩渴﹑譫妄﹑心下按之硬痛﹐或熱甚喘咳﹑悶亂﹑驚悸﹑癲狂﹑目疾﹑口瘡﹑舌腫﹑喉痺﹑癰腫﹑瘡瘍﹐或傷寒﹑陽明胸熱﹑發斑﹑脈沈﹐須可下者﹔及小兒驚風﹑熱極潮搐﹐涎喘﹑昏塞﹐並斑疹。痘瘡﹑熱極黑陷﹑小便不通﹑腹滿喘急﹑將欲死者﹐或斑疹後熱毒不退﹐久不作痂者﹝痂﹐音茄﹐瘡痂也﹞﹐或作斑癰﹑瘡癬﹐久不已者﹔或怫熱內成癖堅積﹐腹滿而喘﹐黃瘦潮熱﹐驚風熱積﹐及大人小兒久新瘧疾﹐暴卒心痛﹐風痰酒膈﹐腸垢積滯﹐久壅風暴﹐傷酒食﹐煩心悶亂﹐脈數沈實﹐或腎水陰虛﹐陽熱暴甚﹐而僵僕卒中﹐或一切暴喑不語﹐失喑﹔或蓄熱內甚﹐陽厥極深﹐脈反沈細而欲絕者﹔或表之沖和正气與邪气並之於裏﹐則裏熱亢甚而陽極似陰﹐反爲寒戰﹐脈微欲絕者﹔或風熱燥甚﹐客於下焦而大﹑小便澀滯或不通者﹔風木能勝濕土﹐火熱能耗水液﹐因而成燥。燥則緊斂﹑堅結﹑滯不通﹐故風熱燥甚於下焦﹐則燥糞結硬﹐腹又緊斂者﹐其燥糞不能相離﹐並膀胱燥郁不能滲泄﹐故不通也。愼不可用銀粉﹑巴豆大毒燥熱丸藥下之﹐反生燥熱而耗其陰液也。故傷寒下熱﹐古皆禁之。最宜三一承气湯兼用下取法。

或產婦胎死不下者﹔風熱燥濕緊斂﹐則產戶不得自然開通也。其證逆﹐脈弦數而澀﹐面赤﹐或靑﹐或變五色﹐腹滿急痛﹐喘閉﹐胎已不動者﹐是也。手足溫而脈滑者止爲難產﹐但宜滑胎催生﹐愼不可下也。

及兩感﹐表裏熱甚﹐欲可下者﹐並宜三一承气﹝大承气加甘艸是也﹞。或下食積及急攻結滯者﹐調下輕粉一字。滯下﹑目疾﹑口瘡﹑咽喉瘡瘍﹐斑疹﹐加涼膈散。下死胎加益元散。

十棗湯

治太陽中風﹐下痢嘔逆﹐表證罷﹐漧嘔短气﹐不惡寒﹐汗出﹐發作有時﹐頭痛﹑心下痞﹑硬滿﹐引脇下痛者﹐兼下水腫﹑腹脹﹐並酒積﹑食積一切腸垢積滯﹑癖堅積﹐或蓄熱心腹暴痛﹐或瘧气久不已者﹐或表之正气與邪熱並甚於裏﹐熱極似陰而反寒戰﹐表气入裏而陽厥極深﹐故脈微而欲絕也。並風熱燥甚﹐結於下焦﹐大便不通﹐或實熱腰痛者﹐及小兒熱結﹐乳癖積熱作發﹐驚風潮搐﹐斑疹熱毒不能了絕者﹐宜以下之。

卷中傷寒總評

諸可下證

﹝瘀﹐於預切﹐積也。又音於﹞

桃仁承气湯

治太陽病不解﹐而循經熱結在膀胱﹐其人如狂﹐血自下者愈。

表不解者﹐先以桂枝湯解表﹐已而﹐但小腹急結者乃以下之﹝或言少腹者誤也﹐臍上爲腹﹐腹下爲小腹﹐小腹兩旁﹐謂之少腹﹐凡下皆作小腹也﹞。

抵當丸

治傷寒裏熱﹐少腹滿﹐當小便不利﹐今反利者﹐有蓄血也﹐宜以下之。

抵當湯

治太陽日深﹐表證仍在﹐循經而熱蓄下焦﹐脈微而沈﹐不結胸而發狂者﹐熱在下焦﹐少腹當硬滿﹐小便自利也﹐血下乃愈﹐宜以攻之。或太陽病﹐身黃﹐脈沈者﹐循經而蓄熱下焦也﹐少腹硬﹐小便不利﹐爲無血﹐小便自利﹐如狂者﹐瘀血證也。或陽明蓄熱內甚而喜忘﹝喜﹐許記切﹞﹐或狂﹐大便𨿽硬而反易不難也﹐其色黑者﹐有蓄血也。或無表裏證﹐但發熱日深﹐脈𨿽浮者﹐亦可下之。或已下後﹐脈數﹑胸熱﹑消穀善饑﹐數日不大便者﹐有瘀血也﹐並宜抵當湯下之。

卷中傷寒總評

發黃

茵陳湯

治陽明裏熱極甚﹐煩渴﹐熱郁畱飲不散﹐以致濕熱相搏而身體發黃。

或言寒熱相搏而發黃者﹐誤也。則如萬物濕熱甚﹐則自生黃色苔也。或本傷寒熱極失下﹐或誤汗之﹑溫之﹑灸之﹑熨之﹐或誤服銀粉﹑巴豆大毒熱藥下之﹐反以亡液損其陰气﹐邪熱轉甚﹔或下之太早﹐熱入裏﹐不成結胸﹐但以發黃者﹔或失寒涼調治﹐或熱勢本惡﹐𨿽按法治之﹐而不能退其熱勢之甚者﹐或下後﹐熱勢不退﹐皆能發於黃也。大抵本因熱郁極甚﹐畱飲不散﹐濕熱相搏而黃也。

其候但頭汗出﹐身無汗﹐劑頸而還﹐小便不利﹐渴飲水漿者﹐身必發黃也。

怫熱在表﹐燥而無汗﹐濕熱在裏﹐气甚不能散越於外﹐則濕熱之气郁甚而上行﹐以至頭面陽極之分﹐則濕熱蒸爲微汗﹐而頸下無汗。然濕熱不能自然宣通散越於周身﹐故濕熱郁之極甚﹐而面目﹑徧身發黃也。故白虎湯證﹐徧身自汗出者﹐仲景謂之散越﹐不發於黃也。小便不利者﹐濕熱發黃之證也。或小便自利﹐或狂﹐或大便黑者﹐瘀血證也。發黃亦有譫妄者﹐本所不言﹐以黃證未明﹐故不須言也。

宜茵陳湯調下五苓散以利小便﹐退其濕熱也。已黃者﹐茵陳湯利大﹑小便也。

卷中傷寒總評

結胸

汗下之後﹐不大便五﹑六日﹐舌漧而渴﹐日晡小有潮熱﹐從心至少腹硬滿而痛﹐不可近﹐脈尙沈﹑緊﹑滑﹑數﹐或但關脈沈緊者﹐通宜大陷胸湯或凡下之。或脈浮者﹐表未罷也﹐不可下之﹝下之死﹞﹐宜小陷胸湯及小柴胡之類和解﹐罷者﹐方可下之。或結胸﹐𨿽脈浮而裏熱勢惡﹐須可下者﹐宜三一承气湯﹐一服分作三次﹐約三時許服訖﹐得利甚良﹐𨿽未利﹐稍減﹐脈必漸沈。病微者﹐只用三一承气湯半服﹐按而下之。裏熱甚者﹐以大陷胸湯大半服而下之。

謂有前藥之力也。然𨿽二方中甘遂反甘艸﹐或勢惡者故意以甘艸擊甘遂﹐使開發峻疾而爲效速矣。故《世方》及《活人書》雙圓子﹐亦直用甘艸﹑甘遂也。

或但結胸﹐別無大段熱證﹐但頭微汗出﹐脈沈潛者﹐水結胸也﹐通宜大陷胸湯。小結胸者﹐心下按之而痛﹐脈浮而滑﹐別無大段熱證也。

此亦下之早而熱結心胸也。但以熱微於大架構﹐而甚於痞﹐但熱之微﹐甚也。俗未明之﹐又以妄謂﹐但結胸無大熱﹐證爲寒實結胸。殊不知《素問》明言熱病而實非寒也。及夫髒結﹑陰結﹑陽結者﹐經以熱結於腑﹐而腑爲陽﹐是名陽結﹔熱結於髒﹐而髒爲陰﹐是名陰結﹐一名髒結也。然熱結於腑則微而淺﹐故病厥微而易治﹔熱結於髒則深﹐而當病甚﹐故厥深而難治矣。

或髒結蓄熱極深﹐而至身冷﹑脈微而欲絕者﹐表之熱證反不見也。俗未知本熱極而致﹐反言陰寒髒結﹐本亦病熱極﹐俗又妄加熱藥﹐反絕殘陰而暴死﹐十無一生﹐因以世傳髒結便爲死病也。若以《素問》六气脈證標本驗之﹐則明可見其熱證也。畱飲不散而成頭汗﹐而脈沈潛反附於骨者﹐積飲以成水結胸。

及水結胸者﹐通宜小陷胸湯也。

卷中傷寒總評

痞

傷寒﹐表裏俱熱﹐下證未全﹐法當和解。誤下之早﹐則成痞。心下痞滿而不痛﹐按之軟虛也。

然須裏之陰分已受熱入而爲病﹐是謂病發於陰也。或熱微下證未全﹐則不任轉瀉。誤下之早﹐則裏之微熱除去之﹐外反爲熱入所損﹐虛而表熱﹐故虛入裏𨿽不能成結胸﹐亦作痞也。俗醫妄謂陰寒之作發﹐下之早而成痞者﹐誤也。然病旣已爲陰寒﹐何得更言發於陰也。

故此之邪熱﹐病之表於陽分﹐而裏和未有邪熱﹐反以下之太早﹐則裏乃極虛﹐而表之全熱﹐大入於裏﹐此失之至大﹐故成結胸﹐而病熱勢惡也。痞則誤之小﹐故爲熱勢輕微也。小結胸者﹐微於大結胸﹐而甚於痞也。但分誤之大﹑小﹐熱之微﹑甚﹐非謂痞爲寒也。故仲景本攻痞﹐多用大黃﹑黃連﹑黃芩寒藥耳。後或以加附子﹑漧薑之類者﹐是以辛熱佐其寒藥﹐欲令開發痞之怫熱結滯也﹐非攻寒耳。故攻痞下開者﹐後當陷胸湯寒藥下其熱也。或當用大柴胡﹑大承气雙下表裏﹐則表熱入裏﹐而亦成痞也。

或無問可下﹑不可下﹐而誤用銀粉﹑巴豆燥熱大毒丸藥下之﹐反以損陰亡液﹐以使怫熱太甚﹐亦或成痞。或爲諸熱變證﹐各以本論詳之。

痞脈浮而尙惡寒者﹐表未解也﹐當先桂枝湯解表已﹐而後攻痞也﹐故只服五苓散便雙散表裏﹐甚良。或痞﹐惡寒而汗出者﹔或痞而煩渴﹐小便不利者﹔或痞而畱飲﹐濕熱下痢者﹔或已成痞﹐而因藥利尙不止﹐以其痞滿﹐誤更下之﹐其痞轉甚﹐嘔噦下利﹐心煩躁者﹐無問痞脈沈浮﹐並宜煎生薑湯﹝生薑一味﹞﹐調下五苓散﹐每服四﹑五錢﹐頻服。或痞不已﹐則後亦實熱煩滿﹐或譫妄﹐脈沈﹐無他證者﹐宜大黃黃連瀉心湯。或用前方小陷胸亦得。

卷中傷寒總評

懊

懊者﹐煩心﹑熱燥﹑悶亂不寧也﹐甚者似中巴豆﹑艸烏頭之類毒藥之狀也。

梔子湯

治懊﹑煩心﹑反復顚倒﹑不得眠者﹔燥熱怫郁於內﹐而气不能宣通也。經曰﹕血气者﹐人之神﹐由榮衛血气營運﹐則神在乎其中也。然神行於表則榮衛流注於經﹐謂之行陽﹐令人寤﹐猶天之日出爲晝也。神行於裏﹐則五臟相生而順傳﹐謂之行陰﹐令人寐。故神識外無所用而惑﹐神迷於內﹐則復爲夢也﹐猶日入於夜。其夫燥金主澀﹐而濕土主滑﹐夫燥濕之體﹐必先因之於彼气而後爲其兼化也﹐猶先大涼而物後燥﹐及風勝﹐濕熱耗其液而成燥體﹐及熱太甚﹐則萬物濕潤而出液者也。由是表熱無燥者﹐气血營運通利﹐而成癲狂走呼而力大者也。燥熱病於外者﹐气血壅滯﹐則痿弱而無力也。故病內熱而無燥者﹐津液潤澤﹐气血滑利﹐則昏冒多睡也。如洗心散寒藥﹐言治多睡是也。故小兒晝精健﹐夜安寢﹐由血液不衰也。夫燥病於內者﹐气血澀滯﹐則懊煩心不得眠也。夫傷寒之燥熱者﹐因於大發吐下﹐或嘔吐瀉痢﹐自汗過多﹐或陽熱太甚﹐損陰耗液﹐亡液則血衰而成燥熱也。或炙熨﹑炙烙﹐或誤服熱劑﹐或誤因銀粉﹑巴豆燥熱大毒丸藥下之﹐反損陰亡液﹐血衰則燥熱太甚﹐多爲此誤。經曰﹕目得血而能視﹐耳得血而能聽﹐手指得血而能操﹐掌得血而能握﹐足得血而能步﹐髒得血而能液﹐腑得血而能气。然則一身之至貴者莫過於血﹐故陽熱𨿽甚而血液不衰﹐則榮衛通利而爲病微。

血液旣衰以伐﹐燥熱怫郁則甚也。且如酒熱方甚﹐而血液未衰﹐則气血宣通而和暢﹔因其酒熱損陰亡液﹐以致血衰而酒漸以散之﹐燥熱怫郁而煩渴﹐病於酒也。而再飲後得平者﹐气液宣行而燥熱怫郁後得散也。或不受﹐復者﹐酒毒已甚﹐燥熱不能散也。亦猶世俗妄意以分陽毒微於陰毒者﹐是謂內外燥熱太甚﹐而血液不衰﹐則气血營運之太甚﹐而爲病者﹐猶泰極失常﹐以爲陽毒也。以血液衰竭﹐燥熱太甚﹐蓄之於內﹐則陽气不能營運於表﹐故徧身靑冷﹑厥逆﹐病危極將死者﹐妄謂寒極陰毒也﹐因以中外急救其陽﹐而反招暴禍。倘或病熱尙微﹐而誤中《素問》言辛熱開發彊劫之效﹐因以妄矜己能﹐以謂陰毒必死之證﹐救之以活﹐致使世俗愈感而惟恨救之不及﹐誤人多矣。殊不知﹐但以退熱﹑潤燥﹑散結﹐則气液宣行而愈也。故經曰﹕腎苦燥﹐急食辛以溫之。開腠理﹐致津液﹐通气脈也。然气通和卽津液宣行也﹝故經曰﹕气和而生津液相盛而神自生﹞。

或胸滿結滯﹐或頭微汗出﹐劇煩者﹐梔子湯主之。或少气者﹐加甘艸一錢﹐或加嘔者﹐及初誤以丸藥下之者﹐加生薑半兩。凡懊虛煩者﹐皆用涼膈散甚佳﹐及宜湯濯手足﹐使心胸結熱宣散而已。

梔子濃朴湯

治心煩﹑腹滿﹑坐臥不安。

卷下

諸證藥石分劑

麻黃散

麻黃﹝一兩半去節﹐湯泡去黃汁﹐焙漧。秤。﹞桂枝﹝一兩削去皴皮。官桂是也。﹞甘艸﹝半兩炙﹞杏仁﹝二十粒﹐湯浸去皮﹑尖﹑雙仁者。下並同法。﹞

上銼如麻豆大﹐每服五錢匕。﹝匕﹕匙也﹐謂錢作匙抄也。﹞水一盞半﹐煎至八分﹐濾去滓﹐溫服。﹝滓﹕阻史切﹐澱也﹐HT也。﹞衣覆以取微汗。或溫病身煩痛﹐小便自利者﹐加白術四分微汗之。﹝每一分二錢半也。﹞

益元散

﹝一名天水散﹑一名太白散﹞

滑石﹝六兩白膩好者﹞甘艸﹝一兩﹞

上爲細末﹐每服三錢﹐蜜少許﹐溫水調下﹐或無蜜亦可﹐每日三服﹐或欲冷凍飲料者﹐新井泉調下亦得。解利發汗﹐煎蔥白﹑豆豉湯下。每服水一盞﹐蔥白五寸﹐豆豉五十粒﹐煮取汁七分調﹐並三﹑四服以效爲度。此藥是寒涼解散熱郁﹐設病甚不解﹐多服無害﹐但有益耳。本世傳名太白散﹐俗惡性寒﹐蔥易得之賤物﹐而又不明《素問》造化之理﹐故不取﹐本艸神驗之言﹐而多不用焉。若以隨證驗之﹐乃凡人之仙藥也﹐何可缺歟。夫傷寒當汗則不可下﹐當下則不可汗﹐且如誤服此藥﹐則汗自不出﹐而裏熱亦不獲效﹐亦有裏熱便得宣通而愈者也。或半在表﹑半在裏﹐可和解而不可吐。下﹑發汗者﹐若服此藥多愈﹐或不愈亦小減﹐加涼膈散和解尢佳。或自當汗解者﹐更加蒼術粗末三錢﹐同蔥﹑豉煎湯調服尢良。

或孕婦不宜滑石﹑麻黃﹑桂枝輩發汗﹐卽用甘艸一兩﹑蒼術二兩同爲粗末﹐每服四錢﹐水一盞﹐蔥白五寸﹑豉五十粒﹐同煎至六分﹐濾去滓﹐熱服。並二﹑三服取微汗﹐是名逼毒散﹐非孕婦亦可服。或太白散﹑加麻黃二兩去節﹐如法煎服﹐世云神白散。或逼毒散加麻黃與蒼術等分﹐去節。濟眾云靑龍散。或靑龍散更加滑石末與蒼術二倍﹐是爲發汗之妙藥﹐名曰大逼毒散。此方惟正可汗者卽用﹐誤服之則轉加熱也。或解利兩感﹐煎涼膈調下益元散四錢。

或下乳﹐用豬肉﹑面羹﹑粥﹑飲﹑湯之類調下四錢﹐不拘時候﹐日三服﹐及宜食肉﹑面﹑羹﹑粥。

催產﹐溫香油漿調下五錢﹐並二﹑三服﹐以產爲度。或死胎不下者﹐煎三一承气湯一服﹐調下益元散五錢﹐須臾﹐更頻用油漿調益元散溫服﹐前後俱下﹐而胎下可活產母也。凡難產或死胎不下﹐皆由風熱燥澀﹐緊斂結滯而不能舒緩﹐故產戶不得自然開通也。此藥力至﹐則結滯頓開而產矣﹐後愼不可溫補而反生燥熱也。俗未知產後亡液損血﹐疼痛怖懼﹐以致神狂气亂﹐則陰气損虛﹐邪熱太甚而爲諸熱證。由不讀《素問》﹐不知造化﹐故不識證候陰陽﹐反以妄爲產諸虛百損﹐便爲虛冷而無熱也﹐誤以熱藥溫補﹔或見煩渴者不令飲水﹐本𨿽善心爲害多矣﹐豈治病之道。但以臨時審其臟腑六气虛實﹐明其標本﹐如法治之而已矣。此藥泛常多用﹐然須爲效至大﹐而俗以病異藥同﹐將謂妄行﹐反招侮慢﹐今以黃丹加令桃紅色﹐名曰紅玉散﹔加靑黛令輕碧色﹐名碧玉散﹔加薄荷葉一分﹐名雞蘇散﹐主療不殊﹐收效則一。俗目懵然﹐何能別此﹐可遠妄侮﹐可顯玄功﹐後之學人其究心焉。

桂枝湯

桂枝﹝去皴﹞芍藥甘艸﹝炙等分。三分爲率。﹞

上銼如麻豆大﹐每服八錢﹐水一盞半﹑姜三片﹑棗三枚擘破﹐煎至七分﹐令去滓溫服﹐續後啜熱稀粥﹐溫覆令徧身微汗﹐或暖也。及初夏可加黃芩一兩﹐名陽旦湯﹐大熱之分及素有熱人﹐可再加知母半兩﹑石膏一兩爲末﹐或更加升麻一分。禁生﹑冷﹑粘﹑滑﹑肉﹑面﹑五辛﹑酒﹑酪﹑臭物等。桂枝證﹐反下之﹐不成結胸及痞﹐但腹滿證在者﹐本方倍加芍藥﹐大實痛者﹐更加大黃半兩﹔脈弱自利者﹐不加。

桂枝加葛根湯

桂枝芍藥甘艸﹝各六錢三字﹞葛根﹝一兩三錢﹞

上如桂枝湯服﹝謂如桂枝湯銼煎服也﹐下並仿此﹞。

葛根湯

葛根﹝一兩﹞麻黃﹝泡去黃汁﹐焙漧秤三分。﹞桂枝﹝去皴﹞芍藥甘艸﹝炙各半兩﹞

上如桂枝湯服。

大靑龍湯

麻黃﹝如前制﹞石膏﹝爲末各三分﹞桂枝﹝一分半﹞甘艸﹝炙一分﹞杏仁﹝十枚湯去皮尖雙仁﹞

上銼如麻豆大﹐抄五錢﹐水一盞﹐生薑三片﹐棗三枚擘破﹐煎至半盞﹐濾去滓﹐溫服﹐令身汗濕﹐未潤再服。

小靑龍湯

麻黃﹝如前制﹞半夏﹝湯洗﹞芍藥細辛漧薑甘艸﹝炙﹞桂枝﹝去皴各三分﹞五味子﹝二錢﹞

上銼麻豆大﹐每服八錢﹐水一盞半。生薑四片﹐煎至七分﹐絞汁溫服。渴者去半夏加栝蔞根三錢。微利去麻黃加芫花彈子大。噎者去麻黃加附子二錢﹝炮﹞﹐以開怫熱結滯。小便不利﹐少腹滿者﹐去麻黃加茯苓四錢。喘者去麻黃加杏仁﹝制如前法﹞。此方燥﹐至溫散其水﹐以潤腸胃臟腑之燥﹐以開發怫熱結滯者也。

小柴胡湯

柴胡﹝去苗秤二兩﹞黃芩甘艸人參﹝各三分﹞半夏﹝六錢泡五七次﹞

上銼如麻豆大﹐抄五錢﹑生薑三片﹐棗三枚切﹐煎至半盞﹐濾去滓﹐溫服﹐日三。小兒一服作三服﹝諸藥法同﹞。

涼膈散

﹝一名連翹飲子﹞

連翹﹝一兩﹞山梔子大黃薄荷葉﹝去毛﹞黃芩﹝各半兩﹞甘艸﹝一兩半﹞朴硝﹝一分﹞

上爲粗末﹐每服二﹑三錢﹐水一盞﹑蜜少許﹝或無蜜亦可。舊用竹葉﹐或亦不須﹞﹐煎至七分﹑濾去滓﹐溫服。熱甚者﹐可服四錢﹐亦有可服一﹑二十錢者。治咽喉並涎嗽加桔梗一兩﹑荊芥穗半兩。咳而嘔者﹐本方加半夏半兩﹐每服生薑三片煎。衄﹑嘔血者﹐加當歸﹑芍藥各半兩﹑生地黃一兩。淋者加滑石四兩﹑茯苓一兩。風眩者加川芎﹑防風各半兩﹐石膏三兩。酒毒者加葛根一兩。斑疹﹑痘瘡加荊芥穗﹑赤芍藥﹑川芎﹑防風﹑桔梗各半兩。三歲兒可服七﹑八錢﹔或熱甚黑陷﹑腹滿喘急﹑小便赤澀而將死者﹐此一服更加大承气湯﹐約以下之﹐得利立蘇。

凡言加者﹐皆自本方加也﹐但加者每服五﹑七錢﹐以意加減調理。兩感傷寒﹐下證前後以退表裏之熱者﹐煎本方四﹑五錢﹐調下益元散三﹑四錢。其本方皆能治此諸證﹐但加卽爲效也。

白虎湯

知母﹝一兩半﹞甘艸﹝一兩炙﹞粳米﹝一合﹞石膏﹝四兩爲末﹞

上銼麻豆大﹐抄五錢﹐水一盞﹐煎至六分去滓﹐溫服無時。日三﹑四服。熱甚者服七﹑八錢至十餘錢。或眩﹑或嘔﹑或咳者加半夏半兩﹑陳皮半兩﹐每服用生薑三片煎服。或傷寒﹐發汗不解﹐脈浮者﹐加蒼術半兩名曰蒼術白虎湯。或發汗﹑或下後﹐煩渴口漧﹐或脈洪大﹐或微惡寒者﹐或不可下者﹐或除可者之藥外﹐並宜加人參半兩以調之﹐名人參白虎湯。

五苓散

豬苓﹝去黑皮﹞茯苓白術﹝各半兩﹞桂﹝去皴一分﹞澤瀉﹝一兩﹞

上爲細末﹐每服二﹑三錢﹐熱湯調下。惡熱欲冷凍飲料者﹐新水調下﹐或生薑湯調下愈妙。或加滑石二兩。甚或喘﹐嗽咳﹐煩心不得眠者﹐更加阿膠半兩炮。

桂苓甘露飲

﹝一名桂苓白術散﹞

桂﹝半兩﹞茯苓白術﹝各半兩﹞甘艸﹝炙﹞澤瀉石膏寒水石﹝各一兩﹞滑石﹝二兩制如前﹞

上爲極細末﹐熱湯調下三錢。欲冷凍飲料者﹐新水調下﹐或生薑湯調下尢良。小兒服一錢。

白術散

白術茯苓﹝去皮﹞人參藿香葉﹝淨各半兩﹞甘艸﹝炙一兩半﹞木香﹝一分﹞葛根﹝一兩﹞

上爲細末﹐白湯調下三錢。若煩渴者加滑石二兩。病甚者爲粗末﹐每服一兩半﹐水一大升﹐煎至七合﹐絞汁放冷﹐從意續續飲之。小兒尢宜。

四逆湯

甘艸﹝炙﹞漧薑﹝各一分﹞附子﹝半个﹐生﹐去皮﹑臍﹞

凡用附子﹐以半兩重者佳﹐小者力弱﹐大者性惡﹐非稱處方之宜也。世皆美其大者﹐未知古人之有則也。

上銼麻豆大﹐用水兩盞﹐煮至一盞﹐絞汁分溫二服。彊實人二劑作三服。或蓄熱極深者﹐手足厥冷﹐則不宜此方﹐當以下之也。

茯苓半夏湯

茯苓﹝去皮﹞生薑﹝取汁各一分﹞半夏﹝一錢﹞

上銼麻豆大﹐用水一盞﹐煎至四分﹐絞汁﹐下薑汁﹐溫服。

半夏橘皮湯

半夏﹝炮如法﹞陳皮﹝湯浸洗去穣﹞甘艸﹝炙﹞人參茯苓黃芩﹝去腐心﹐各一分﹞葛根﹝半兩﹞濃朴﹝去皮﹐各一分﹞

上銼麻豆大﹐用水三盞﹐生薑一分切﹐煎至一盞半﹐絞取汁﹐分四服﹐作一日﹐食後溫服。

黃連解毒湯

黃連﹝去須﹞黃柏黃芩大梔子﹝各半兩﹞

上銼麻豆大﹐每服秤半兩﹐水一茶盞﹐煎至四分﹐絞取汁溫服﹐無時﹐日三﹑四以效爲度。每一﹑二服效。或腹滿嘔吐﹐或欲作利者﹐每服加半夏三枚全用﹐濃朴二錢銼﹐茯苓去皮銼﹐水一盞半﹐生薑三片﹐煎至半盞﹐絞汁溫服﹐名曰半夏黃連解毒湯。或欲急下者﹐本方加大承气湯一服﹐生薑煎﹐如前法﹐以利爲度。一法爲細末﹐水研如小豆大﹐溫水下二十丸﹐治積熱﹑勞咳﹑瀉痢甚良。

瓜蒂散

瓜蒂赤小豆﹝等分﹞

上爲細末﹐以香豉半合﹝豆豉也﹞﹐水一盞半﹐煮取汁半盞﹐調下一錢匕。不吐加服﹐得快吐乃止。虛人不宜。

大柴胡湯

柴胡﹝去苗秤﹞大黃﹝各半兩﹞黃芩芍藥﹝各一分﹞半夏﹝二錢﹞枳實﹝三錢﹐生用﹐小者是也。﹞

枳實不去穣﹐爲效甚速。下並同。

上銼麻豆大﹐分作三服﹐每服水一盞﹑生薑三片﹑棗三枚﹐煎至半盞﹐絞取汁溫服。未利再服。

大承气湯

大黃芒硝﹝朴硝有芒頭者亦得﹞濃朴﹝去皴﹞枳實﹝各半兩﹞

加甘艸一兩﹐是名三一承气湯。

上銼麻豆大﹐分一半﹐用水一盞半﹑生薑三片﹐煎至六分﹐納硝煎一﹑二沸﹐絞去滓﹐熱服。

凡煎藥須慢火﹐煎沸卽下火爲一沸。或言煎至幾分﹐亦如此法。煎不可彊火耗去其水也。

凡病熱郁甚而冷服寒藥﹐則病能拒藥﹐多不能下。故經曰﹕寒因熱用。未利再服﹐熱甚者﹐此一劑分大半作一服﹐未利再服少半。熱更甚者﹐一劑都作一服。熱勢甚者﹐亦可並此二劑爲一服﹝劑﹕分劑﹐一劑爲一料﹞﹐方得利而效者﹐臨時消息以利爲度﹝消息謂損益多少也﹞。

凡用藥多少﹐仿於此耳。

小承气湯

大黃﹝半兩﹞濃朴﹝三錢﹞枳實﹝三錢﹞

上銼如麻豆大﹐作二服﹐每服用水一盞﹑生薑三片﹐煎至半盞﹐絞取汁熱服﹐未利再服。或微下者﹐一劑分作二服。或和胃气﹐不欲利者﹐一劑分爲四﹑五服。

調胃承气湯

甘艸大黃芒硝﹝各半兩﹞

上銼如麻豆大﹐分一半﹐用水一大盞﹐煎至半盞﹐絞去滓﹐納硝煎一﹑二沸熱服。不利再服。

十棗湯

芫花﹝慢火炒變色﹞大戟甘遂﹝各等分﹞

上爲散﹝細末﹞﹐用水一盞﹑肥棗十枚切開﹐煮取汁半盞﹐調下半錢匕。彊實人服一錢匕﹐以意加減快利爲度。

桃仁承气湯

桃仁﹝湯去皮﹑尖﹑雙仁﹐用板錘碎原缺分量﹞芒硝﹝半兩﹞大黃﹝六錢﹞桂﹝去皴皮﹞甘艸﹝各三錢﹞

上銼如麻豆大﹐分作三服﹐每服用水一盞﹐煎至半盞﹐下硝絞取汁熱服﹐日三。以微利爲度。

抵當丸

水蛭﹝炒﹞虻虫﹝炒各七枚﹞桃仁﹝八粒﹞大黃﹝一錢﹞

上爲細末﹐蜜和作二丸﹐用水一小盞﹐煮一丸﹐至六分溫服。時﹐血未下者再服。

抵當湯

水蛭﹝炒﹞虻虫﹝炒去翅﹑足﹐各十枚﹞桃仁﹝七枚﹞大黃﹝一錢﹞

上銼如麻豆大﹐分作二服﹐每用水一盞﹐煮半盞﹐絞去滓溫服。未下再服﹝蛭﹐之吉﹑丁結二切﹐水蟣也。虻﹐莫庚切﹞

茵陳湯

茵陳蒿﹝去莖一兩﹐一名山茵陳﹞川大黃﹝半兩﹞山梔子﹝七枚﹐小者十枚﹞

上銼如麻豆大﹐用水兩盞半﹐慢火煮至一盞﹐絞取汁溫服六分。未利再服四分﹐以利爲度。勢甚者作一服﹐未利再作﹐以意加減﹐當下如爛魚肚及膿血膠膘等物﹐及小便多出金色如皂角汁。或見證將欲發黃者﹐此一劑分作四服﹐每服調下五苓散三錢。凡治發黃無越此法也。

世俗有傳烙黃而或愈者。此彊實之人﹐素本中气不衰﹔而及濕勢郁之微者﹐烙之﹐而誤中彊劫﹐開發得開﹐气血宣通﹐卽作汗而愈。或體質本虛﹐濕熱結甚﹐則劫發不開﹐而反致死者﹐不爲少矣。莫若仲景法﹐對證以藥致之﹐則免致彊劫不開﹐而反誤人生命也。及夫近世妄傳﹐有寒極陰黃﹐而內﹑外極救其陽﹐爲害多矣。設若病微﹐而誤中開發得愈﹐亦已鮮矣。而傷生者﹐不可勝言也。大抵凡諸黃者有二﹕一則濕熱气而黃﹐萬物皆然。又如麥秀而雨濕熱過極﹐則黃膽者也﹔及水澇而天气濕熱﹐則艸木將死﹐而色變黃者也﹔或病血液衰則虛﹐燥熱太甚﹐而身面痿黃者﹐猶亢旱而艸木萎黃也。夫病燥熱而黃者﹐當退熱﹑潤燥而已。此傷寒濕熱極甚﹐而發黃者﹐開結退熱﹐雙利大﹑小腑以除水濕﹐則利和而愈也。﹝﹐於林切﹐今作陰﹞

結胸而發黃者﹐同陷胸湯各半服﹐下之。或誤服巴豆熱毒丸藥下之﹐反損陰气﹐遂協熱利不止而發黃者﹐同大承气各半服﹐下之。亦有協熱利不止﹐更或結胸而發黃者﹐用茵陳五分﹐同陷胸湯三分﹑大承气二分以下之。或兩感發黃者﹐本方加黃連解毒湯一服急下之。或頭微汗﹑小便利而微黃者﹐濕熱微也﹐宜此。

梔子柏皮湯

大山梔子﹝十五枚﹞甘艸﹝一錢﹞黃柏﹝半兩﹞

上銼如麻豆大﹐此劑則作二服﹐每服水三盞﹐煮至一盞﹐取絞汁﹐分三次作一日服。

大陷胸湯

大黃芒硝﹝各三錢﹞甘遂末﹝三字匕﹞

上銼如麻豆大﹐一劑分作二服﹐每服用水一盞﹐煮大黃至六分﹐內硝﹐煎一﹑二沸絞汁﹐內甘遂末一字匕半﹐溫服。未快利再服。熱惡不利者﹐以意加服。

大陷胸丸

大黃﹝半兩﹞葶藶﹝三錢微炒﹞芒硝﹝一分﹞杏仁﹝十二个﹐艸灰炒色變。﹞

上大黃爲細末﹐下葶藶杵﹐再羅﹐研杏仁﹑硝如泥﹐和丸如彈子大﹐每服一丸﹐入甘遂末三字匕﹑白蜜半匙﹑水一盞﹐煮至半盞溫服。當一宿許乃下。未利再服。

小陷胸湯

半夏﹝四錢﹐湯洗﹐全用﹐不銼。﹞生薑﹝二錢切﹞黃連﹝二錢銼﹞栝蔞實﹝大者半个﹐惟銼其殼﹐子則不銼。或但用其中子者非也。﹞

上以水三盞﹐煮栝蔞取汁一盞半﹐內余藥煮至一盞﹐絞取汁﹐分兩次溫服﹐以效爲度。

大黃黃連瀉心湯

大黃黃連黃芩﹝各一分﹞一法加生薑一分甚良。

梔子湯

大梔子﹝七枚銼碎﹞豆豉﹝半合﹞

上以水兩盞﹐煮梔子至一盞半﹐內豉煮至半盞﹐絞汁溫服。

凡加者﹐皆用梔子先煮。

或吐者﹐止後服。凡諸梔子湯﹐皆非吐人之藥﹐以其燥熱鬱結之甚﹐而藥頓攻之不能開通﹐則郁發而吐。因其嘔吐﹐發開鬱結﹐則气通﹑津液寬行而已﹐故不須再服也。

梔子濃朴湯

大梔子﹝七枚﹞濃朴﹝半兩﹐炙去粗皮﹞枳實﹝二錢﹞

上銼如麻豆大﹐以水一盞半煮﹐絞汁半盞﹐溫服。

卷下

泛論

凡傷寒熱病﹐下後熱不退﹐下證尙在者﹐再三下之以熱退爲度。𨿽熱退尙未痊愈者﹐隨證調之。

凡下之前後﹐或大汗將出﹐或大汗已出﹝俗言好汗﹐是言大汗﹞﹐或汗後煩渴及諸吐瀉雜病﹐一切煩渴者﹐須以細細飲之。渴未止者﹐頻頻時與﹐但不可過多﹐以成畱飲不散者也﹝畱飲﹐一名水蓄﹔經曰積飲﹞。

夫畱飲﹐謂水液畱積蓄聚於內﹐而不濕潤傳化者也。夫腸胃燥熱太甚﹐則結滯而气液不能宣通﹐故𨿽飲而難以止其煩渴也。若以頓飲過多﹐則水濕過極﹐而腸胃燥熱怫郁﹐轉以加其水濕痞閉﹐故成畱飲﹐而心腹滿痛﹐或爲吐瀉也。

設若不與飲之﹐則燥熱轉甚﹐危而死矣。

夫腸胃之燥﹑濕﹐猶地旱﹑澇適當其宜﹐皆不可過與不及。凡治病之道﹐以調六气陰陽﹐使無偏傾﹐各守其常﹐平和而矣。嗟夫﹗世俗或以妄爲冷水﹑寒藥水損脾腎﹐隔卻大汗。但令中外俱熱而欲望其作大汗者﹔或大汗欲出﹐腸胃燥熱煩渴﹔及汗已出及慮水卻大汗﹐不與水者﹔或气弱久虛﹐煩渴者﹔或吐瀉煩渴者﹔或產婦煩渴﹐皆以妄爲气虛﹐不可飲水也。此乃未知古人云渴欲飲水爲熱在裏也。若夫正气旣衰﹐邪熱燥甚而煩渴者﹐若非水液寒藥滋養﹐救其殘陰﹐退其邪熱﹐則陽熱暴甚而爲害速矣。況不與水而反以大毒熱藥燥之﹐寧無損者耶。且如酒之體者﹐水也﹐比之飲水﹐則過能多飲﹐而旋能消散之外﹐轉能發於渴者﹐以其苦熱養於心火﹐則陽盛陰衰﹐而燥去水濕之體﹐故旋能消散而善多飲水也。其酒之善多飲者﹐以其酒之熱毒﹐若非復以水體勝之﹔則亦少飲疾醉者﹐彊以飲多﹐則燥熱太甚而多生病也。然酒力之熱﹐善消水體﹐復制酒力﹐以其熱力多於水體﹐故飲多卽熱醉而燥盡水體﹐勢力尙在﹐則燥熱煩渴而病於酒也。然酒之熱耗盡水體之外﹐尙能燥熱煩渴爲病﹐況病於燥熱太甚﹐而煩渴﹐及不與水者﹐豈不知其害耶。凡燥熱煩渴者﹐腸胃易爲怫郁﹐常以退熱﹑開結﹑散水﹑潤燥之藥調之﹐免致燥熱太甚﹐則怫郁以成畱飲。𨿽多飲﹐亦不止其腸胃臟腑之燥熱煩渴﹔而或腸胃之內﹐濕甚以成吐瀉也﹐涼膈﹑白虎﹑五苓及桂苓甘露散之類﹐隨證以調之也。或成畱飲諸病者﹐隨證燥之。

宜小靑龍湯﹑五苓﹑桂苓甘露﹑黃連解毒湯﹑小陷胸﹑大承气之類證本方論中。

卷下泛論

戰汗

夫熱病大汗將出而反寒戰者﹐古人以百病皆爲雜病﹐惟傷寒名曰大病﹐俗言汗病是也。經言大汗者﹐非謂邪熱自汗大出者也﹐乃陽气怫熱鬱結後﹐得開通發散宣通﹐則蒸蒸而爲汗出﹐是謂大汗。言大病怫熱邪毒之气郁極﹐乃發以爲汗出﹐故曰大汗也。故經曰﹕大气皆去﹐病得已矣。

表之正气與邪熱並甚於裏﹐大熱亢極﹐而反兼水化制之﹐故反寒栗也﹝化謂造化之化也﹞。

經曰﹕少陰所至爲驚﹐或惡寒戰栗﹐譫妄﹐謂少陰君火熱气之所至﹐而爲此等之病也。又經曰﹕諸禁栗﹐如喪神守﹐皆屬於火。注云﹕熱之內作然。禁﹕俗作噤﹐振搖而動也。言禁冷振栗反寒戰也。經曰﹕亢則害﹐承乃制。謂五行之道﹐微者當其本化﹐實甚過亢﹐則反兼勝已之化﹐以制其甚。老子云﹕天之道﹐其張弓乎﹐髙者抑之。斯其道也。經雲﹕水曰靜順。謂靜而自己無爲﹐但順物之气味也。及方圓不與物爭﹐乃至柔順者也。水本寒﹐寒極則水冰如地﹐而能載物。又經曰﹕水發而雹﹑雪。是水寒亢極﹐而反似克水之土化﹐是謂兼化也。故病寒極者反堅滿也。夫土主濕﹐雲雨而安靜﹐雨濕極甚則飄驟散落﹐是反兼風水制其土濕也。故經言痙爲濕極﹐而反似風彊病也。木主生榮而王於春﹐其气濕﹐其本風﹐風大則反涼而毀折﹐是兼金化制其本也。故風病過極﹐則中外燥澀﹐皮膚皴揭﹐反气營運之燥澀而筋脈螈緩﹐是反兼金化也。金主於秋而屬於陰﹐其气涼﹐涼極則天气淸明﹐而萬物反燥﹐燥物莫若火﹐是金極反兼火化制之也。故爲病血液衰少﹐燥金之化極甚﹐則反熱也﹐燥物莫若火﹐夏月火盛熱極﹐甚則天气曛昧而萬物反潤﹐以出水液﹐林木流津﹐及體熱極而反出汗液﹐以火煉金﹐熱極而反化爲水﹐是火極而反兼水化制之也。故病熱極則反出五濕。婦人帶下淋瀝及厥逆身冷﹐或爲惡寒戰栗﹐而或反冷痛也。俗以帶下﹐直言冷病﹐及惡寒戰栗﹐便爲陰寒者﹐俗醫未知此也。夫天道造化﹐病微必當其本化﹐寒見水化﹐熱見火化也。病甚者﹐反似勝己之化。如寒極反似濕土﹐熱極反似寒水之化也。嗟夫﹗百病之極甚者﹐其狀反似於己之相反者。俗醫不求其病之本气﹐而百端擬疑﹐莫知眞源﹐不得已而但隨兼化之虛像﹐妄爲其治﹐反助其病而害於生命多矣。以至舉世皆云病至危極之時﹐則陰陽反變而無能辧別也。殊不知但以運气造化之理推之﹐則設若千變萬化﹐而歸其要則一也。何得有難易之二邪。故經曰﹕夫標本之爲道﹐要而博﹑小而大﹐可以言一而知百病之害。經又曰﹕善言始者﹐必念於終﹔善言近者﹐必知其遠。是則至數而道不惑﹐所謂明矣。故老子曰﹕不窺牖見天道﹐不出戶見天下﹐其出彌遠﹐其知彌少。蓋知要與不知要也。

古聖曰﹕反常合道。謂古聖天理大道協議﹐而常俗之心﹐則有相反者也。然古聖道不離於俗者﹐謂道包於俗而入俗也。又云﹕俗自離道者﹐常俗莫能合於道也。夫俗則有相﹐而道本無形者﹐正如五行之變化﹐微則守常﹐而本化自見﹐乃有相之俗﹐是化以自見也﹐甚則反似勝己之化﹐乃無相而反常合道﹐是謂變﹐以其取變於本化之相﹐而反見勝己之化也。變化之道多端﹐此則微﹑甚外相之變化也。故仙經曰﹕大道似不肖﹐濃徳若不足﹐卽藏其本相於內﹐而反變化勝己之化﹐於外無相﹐乃反常合於道者也。卻以道眼觀之﹐則求其內也﹐若但以俗眼觀其外﹐則逐相而遷﹐何由得其要也。故聖經所論﹐天地變化﹐與道協議而俗無所慊﹐但隨俗見編集方論﹐有乖其理﹐只合俗心﹐致使後人皆由說﹐反自以爲明﹐而聖經之妙理懵然罔究﹐病者無辜﹐竟罹橫夭。

吁﹗可痛者。且如經言﹕陽勝則熱﹐陰勝則寒。俗直謂陽熱之气勝則發熱﹐陰寒之气勝則發寒者﹐皆經之本旨也。此言表裏之陰陽正气之虛實﹐言正气勝者爲不病﹐而不勝者爲病也。故經曰﹕陰勝則陽病﹐陽勝則陰病。陽勝則熱﹐陰勝則寒。是謂表陽之正气爲不病﹐裏陰之正气衰而爲受病也。裏陰之正气勝爲不病﹐表陽之正气衰而爲受病者也。此皆熱在表裏陰陽之部分者也。然病勝在裏﹐爲陽勝陰虛﹐病當發熱﹐故發熱爲病熱在裏。陽勝陰虛﹐下之則愈﹐汗之卽死者是也。表熱裏和﹐則病當惡寒﹐爲陰勝陽虛﹐汗之則愈﹐下之卽死者是也。故熱在表﹐爲陰勝陽虛﹐而言惡寒之寒﹐則爲寒也。熱在裏爲陽勝陰虛﹐而言發熱之熱﹐則爲熱也。故傷寒表熱則惡寒﹐當汗﹔裏熱則發熱而當下之。又經曰﹕重寒則熱﹐重熱則寒者﹐非謂病寒而極重反變也。此重言當有兩重惡寒﹐則不惡寒而惡熱﹐謂表熱惡寒爲一寒也﹔若裏之陽和﹐正气又出之於表﹐則又當有一重惡寒﹐是謂重寒﹐則反不惡寒﹐而爲發熱也。若表之正陽之气﹐與邪熱並入於裏﹐則爲兩重發熱﹐則不發熱而復禁栗寒戰也。此反言陽和衛气﹐並之於表陽分﹐則病气之勝爲陽勝也。病气與衛气﹐並甚於裏之陰分﹐則爲陰勝也。此亦表裏之陰陽﹐正气之與邪熱相並﹐而以言爲虛實也。然邪熱在於表﹐則惡寒而熱﹐與裏之衛气並之於表﹐則反煩熱也。邪熱獨在於裏﹐則發熱﹐而表之正气與邪熱並之於裏﹐則反寒戰也。故經云﹕陽虛則外寒﹐陰虛則內熱。此言不並者也。正气虛而受邪熱﹐故言虛也。又曰﹕陽勝則外熱﹐陰勝則內寒﹐此言並者也。夫表裏陰陽之分﹐受其邪熱之所在﹐其沖和正陽之衛气﹐又爲邪熱相並﹐而爲病之所﹐正气轉實而不虛。故經言勝也。故經瘧論云﹕陽气並於陰﹐當是之時﹐陽虛而陰盛﹐外無气﹐故先寒栗也。陰气逆極﹐則復出之陽﹐陽與陰復並於外﹐則陰虛而陽實﹐故先熱而渴。又曰﹕並於陽則陽勝﹐並於陰則陰勝﹐陰勝則寒﹐陽勝則熱。是言表裏之陰陽﹐熱气之虛實﹐非寒熱陰陽之虛實也。故經云﹕病在陽則熱而脈燥﹐在陰則寒而脈靜。然气並於內﹐而外無气﹐故寒戰﹐脈不能燥﹐甚而沈細欲絕﹐靜或不見也。夫瘧者邪熱與衛气並則作發﹐而不並則休止也。故經曰﹕衛气相離﹐或病得休﹐衛气集則復病也。故又云﹕陰虛而陽盛﹐陽盛則熱矣﹐衰則气復反入﹐入則寒矣。此只言表裏之陰陽气不並者爲虛﹐而並者爲實﹐其爲病之气者﹐乃熱之一也。俗未明之﹐直以經言陰勝則寒﹐不明其經意以病熱而反惡寒戰栗﹐便爲陰寒之病﹐誤之久矣。其陰寒之爲病者﹐脈遲細﹐不煩渴﹐小便淸白﹐吐利腥穢﹐屈伸不便﹐厥逆禁固﹐體寒而不熱﹐不惡寒﹐無戰栗者也。故經言﹕人多病气也﹐陽少陰多﹐故身寒如從水中出。又曰﹕人有身寒﹐湯火不能熱﹐濃衣不能溫﹐不凍栗。此是陰寒爲病﹐而直云不凍栗寒冷也。夫陽動陰靜﹐故經云﹕戰栗動搖爲陽火熱气以爲病也。反寒冷者﹐亢則害﹐承乃制﹐是火熱極﹐而反似寒水者也。故病寒戰者反渴﹐及雜病而寒戰者多有燥糞也。及夫平人冒寒而戰栗者﹐寒主閉藏﹐而外冒於寒﹐則裏熱怫郁﹐而表之陽和衛气﹐以外寒逼入於裏﹐則陽並於陰而寒戰也。夫恐極而戰者﹐經言五志過極則勞傷本髒﹐恐爲腎。故經曰﹕恐傷腎。然腎傷而虛﹐則心火自甚而熱也。又經曰﹕恐則气下。然陽主出行舒榮﹐故心火之志喜則身心放肆﹔而陰主收藏﹐故腎水之志恐﹐則身心收斂也。夫恐則腎虛﹐心實而熱﹐正气收藏﹐陷下於裏﹐亦是陽並於陰而寒戰也。夫酒噤而戰者﹐腸胃酒熱未散﹐身表酒力已消﹐則陽熱易爲蓄熱入裏﹐故但冒於寒﹐則陽並於陰而寒戰也。夫欲汗而寒戰者﹐傷寒日深﹐表證罷﹐蓄熱於裏則發熱也﹐若表裏之正气並入裏﹐則火熱無極而反寒戰也。陰分陽熱之气﹐逆極而後出之陽﹐則煩熱而大汗作也。

世所謂交陽者﹐非陰寒交熱以爲陽熱也﹐乃怫熱蓄之於裏﹐而郁極乃發﹐則交傳出之於表之陽分﹐是爲交陽﹐而後作汗也。或怫郁過極﹐而不能交出於表者﹐是郁極不發﹐否極不泰﹐卽正气衰殘﹐陰气先絕﹐則陽气後竭而死矣。夫欲汗而脈忽沈細﹐而或不見者﹐陽表正气並入於裏故也。交陽而燥亂昏冒者﹐裏熱郁極﹐乃發而欲出﹐以怫郁而陽之气極不能出﹐故气亂則神背而躁擾也。凡欲作汗﹐無問病之微甚﹐或已經新下者﹐或下證未全者﹐恆以涼膈散調之。甚者宜黃連解毒湯。或下後二﹑三日﹐或未經下﹐腹滿煩渴﹐脈沈實而有下證者﹐三一承气湯下之。勢惡者﹐加黃連解毒湯下之。或已戰不快者﹐或戰後汗出不快者﹐或微戰數次﹐經大戰而汗不出者﹐乃並之不甚﹐而病之不速也﹐通宜三一承气湯﹐或更加黃連解毒湯下之﹐以散怫熱而開鬱結也。大法曰﹕脈浮不可下。傷寒病已有裏證﹐脈沈﹐下之﹐裏證尙在﹐脈漸浮﹐至一﹑二日汗不能出者﹐裏證郁﹐發之不峻﹐病已﹐三一承气湯微下之。凡此諸可下者﹐或得利而汗便出者﹐或服藥而怫郁頓然開發﹐先汗出而後利者﹐或利性但隨汗出﹐泄則气和而愈﹐更不利者﹐說不快交不過而死者﹐止由裏熱極甚﹐而不能開發也。故常以寒涼﹐或下怫熱﹐免致但以其作汗﹐而爲邪熱耗絕陰气而死也。

或不戰而汗出者﹐津液不盡而陽不並陰也。或戰而無汗﹐而自愈者﹐津液已衰﹐以經發汗﹑吐。利或自汗﹑吐﹑利﹐亡液過多﹐則津液衰竭﹐無由作津﹐但气和而愈也。或不戰﹐無汗而愈者﹐陽不並陰則不戰﹐津液已衰﹐故無汗而已也。

世俗未知﹐而直以惡寒戰栗名陽熱气虛﹐陰寒實勝﹐因而爲治﹐誤人多矣。

卷下泛論

受汗

夫大汗將出者﹐愼不可限其煩熱﹐而外用水濕及風涼制熱也。

陽熱開發﹐將欲作汗而出者﹐若爲外風﹑涼﹑水﹑濕所薄﹐則怫熱反入於裏而不能出泄﹐病多危極而死矣。

亦不可恨其汗遲而濃衣壅覆﹐欲令大汗快而早出也。

怫熱已甚﹐而郁極乃發﹐其發之微則順﹐甚則逆。順則發易﹐逆則發難。病已怫熱作發﹐而煩熱悶亂﹐更以濃衣壅覆太過﹐則陽熱暴然太甚﹐陰气轉衰﹐而正气不榮﹐則無由開發。卽燥熱喘滿﹐危而死矣。

卷下泛論

汗後

雙解散﹕普解風寒暑濕﹐饑飽勞逸﹐憂愁思慮﹐恚怒悲恐﹐四時中外諸邪所傷﹐億覺身熱﹑頭疼﹑拘倦彊痛﹐無問自汗﹑無汗﹐憎寒發熱﹐渴與不渴﹐有甚傷寒疫癘﹐汗病兩感﹐風气雜病﹐一切舊病作發﹐三曰裏外﹐並宜服之。設若感之勢甚﹐本難解者常服﹐三兩日間﹐亦漸減可﹐並無所損。或裏熱極甚﹐腹滿實痛﹐煩渴譫妄﹐須可急下者﹐以大承气湯下之﹐三一承气湯亦妙也。或下後未愈﹐或證未全﹐或大汗前後逆气﹐或汗後餘熱不解﹐或遺熱勞復﹐或感他人病气﹑汗毒傳染﹐或中瘴气﹑馬气﹑羊气一切穢毒﹐並漆毒﹐酒﹑食﹐一切藥毒﹐及墜墮打撲﹐傷損疼痛﹐或久新風眩頭疼﹐中風偏枯﹐破傷風﹐洗頭風﹐風癇病﹐或婦人產後諸疾﹐小兒驚風積熱﹐瘡瘍疹痘諸證﹐無問日數﹐但服之﹐周身中外气血宣通﹐病皆除愈﹝是防風通聖散加天水散各一半﹞。

防風川芎當歸﹝切焙﹞芍藥薄荷葉﹝淨﹞大黃麻黃﹝去根苗節﹞連翹芒硝﹝別研各半兩﹞石膏﹝別研﹞桔梗﹝各一兩﹞滑石﹝十五兩別研﹞白術山梔子荊芥葉甘艸﹝四兩銼爛﹞黃芩﹝各一分﹞

上爲粗末﹐每服五錢﹑六錢﹐水一大盞半﹐入蔥白五寸﹑鹽豉五十粒﹑生薑三片﹐煎至一盞﹐濾汁去滓﹐溫服無時﹐日三﹑四服﹐以效爲度。常服三錢﹐水一中盞﹐煎六分絞汁﹐溫服不拘時﹐兼夜四服。設痊愈後﹐更宜常服﹐使病不再作﹐新病不生﹐並無過竟。無問歲數﹐乃平人常服之仙藥也。凡人已衰老﹐則腎水眞陰損虛﹐卽風熱燥郁甚﹐精血涸竭枯燥而死﹐但以此藥扶補滋潤者也。嗟夫﹗世俗反以妄傳中年以上﹐火气漸衰﹐止是虛冷﹐更無熱病﹐誤服熱毒之劑﹐害人無數。豈知識病之法﹐全憑脈證﹐以別寒熱﹑陰陽﹑虛實﹐豈可以中年上下爲則耶。此藥除孕婦及產後﹐月事經水過多﹐並泄瀉者不宜服。或治雜病﹐亦宜治風熱極妙。一名通气防風散﹐一名通解散。

卷下泛論

傷寒傳染論

夫傷寒傳染之由者﹐因聞大汗穢毒﹐以致神狂气亂﹐邪熱暴甚於內﹐作發於外而爲病也。則如西山記曰﹕近穢气而觸眞气。錢仲陽云﹕步履糞穢之履﹐無使近於嬰兒﹐若聞其气﹐則令兒急驚風搐也。孫眞人云﹕乘馬遠行﹐至暮當沐浴﹑更衣﹐然後方可近於嬰兒﹐使不聞馬汗气毒﹐不然則多爲天弔﹑急驚風搐也。故剝死馬者﹐感其毒瓦斯而成馬气﹑丁黃之疾﹐皆由聞其毒瓦斯之所作也。故《聖惠方》一法﹐大汗出則懸藥於戶﹐辟其大汗穢毒﹐無使傷於人也。世以艾灸席隅者﹐皆其義也。多染親屬﹐憂戚侍奉之人﹐勞役者﹐由其神气怯弱﹐易爲變亂故也。何以知傳染﹖脈不浮者是也。若誤以熱藥解表﹐不惟不解﹐其病反甚而危殆矣。其治之法﹐自汗宜以蒼術白虎湯﹐無汗宜滑石涼膈散﹐熱散而愈。其不解者﹐適其表裏微甚﹐隨證治之﹐而與傷寒之法﹐皆無異也。

