

欽定四庫全書

子部五

蘭臺軌範總目

醫家類

卷一

通治方

卷二

風

痺歷節

痿

厥

虛勞

消癥【附彊中】

卷三

傷寒

百合

感冒

寒熱

霍亂【附轉筋】

痓

癃閉利淋

卷四

濕

暍

痎瘧

痢

癲狂癇

痰飲

咳【附肺脹】

疝

卷五

喘

臌脹水腫

肺痿【附肺癰】

諸血

噎膈嘔吐【附關格】

泄瀉

卷六

積聚癥痞

虫【附狐惑】

諸痛【頭心胃腰腹】

腳气【附轉筋】

卷七

疫癘鬼疰

諸疸【附黃汗】

情志臥夢

五竅病【耳目鼻口齒】

雜病

卷八

婦人

小兒

【臣】等謹案蘭臺軌範八卷

國朝徐大椿撰大椿持論以張機所傳爲主謂爲古之經方唐人所傳已有合有不合宋元以後則彌失古法故是編所錄病論惟取靈樞素問難經金匱要略傷寒論隋巢元方病源唐孫思邈千金方王燾外臺祕要而止所錄諸方亦多取於諸書而宋以後方則采其義有可推試多獲效者其去取最爲謹嚴每方之下多有附注論配合之防與施用之宜於疑似出入之間辧別尢悉較諸家方書但云主治某癥而不言其所以然者特爲精密獨其天性好奇頗信服食之說故所注本艸於久服延年之論皆無所駁正而此書所列通治方中於千金鐘乳粉局方玉霜圓之類金石燥烈之藥往往取之是其通中之一蔽觀是書者亦不可不知所短焉乾隆四十三年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

蘭臺軌範原序

欲治病者必先識病之名能識病名而後求其病之所由生知其所由生又當辧其生之因各不同而病狀所由異然後考其治之之法一病必有主方一方必有主藥或病名同而病因異或病因同而病癥異則又各有主方各有主藥千變萬化之中實有一定不移之法卽或有加減出入而紀律井然先聖後聖其揆一也自南陽夫子以後此道漸防六朝以降傳書絕少迨唐人外臺千金不過裒集古方未能原本內經精通病變然病名尙能確指藥味猶多精切自宋以還無非陰陽气血寒熱補防諸膚廓籠統之談其一病之主方主藥茫然不曉亦間有分門立類先述病原後講治法其議論則雜亂無統其方藥則浮泛不經已如雲中望月霧裏看花仿佛想象而已至於近世則惟記通治之方數首藥名數十種以治萬病全不知病之各有定名方之各有法度藥之各有專能中無定見隨心所憶姑且一試動輙誤人余深憫焉玆書之所由作也本內經以探其源次難經及金匱傷寒論以求其治其有未備者則取六朝唐人之方以廣其法自宋以後諸家及諸單方異訣擇其義有可推試多獲效者附焉庶幾古聖治病之法尙可復覩使學者有所持循不至傍偟無措至於推求原本仍當取內經金匱等全書潛心體認而後世之書亦當窮其流掇其精華摘其繆誤而後此書之精意自能融防貫通而心有實獲則變化在我矣乾隆二十九年四月洄溪徐大椿書於吳山之半松書屋

凡例

一毎病先敍病原首內經次金匱傷寒次病源千金外臺宋以後亦間有采者前人已有之論則後者不錄若一病之中爲病不一則卽詳著於總名之下不復另立病名方之次第亦然

一一病必有一方專治者名曰主方而一病又有幾種毎種亦各有主方此先聖相傳之法莫之能易也俱載本病之下其有此病之主方而他病亦可用者則他病下祗載方名並治法注云見某病門以便翻閱

一專治一病爲主方如一方而所治之病甚多者則爲通治之方先立通治方一卷以俟隨癥揀用變而通之全在乎人服食養生皆在其中矣

一金匱諸方非南陽所自造乃上古聖人相傳之方所謂經方是也此乃羣方之祖神妙淵防不可思議分載於各癥之下學者當精思熟識以爲凖的

一傷寒一科宜將傷寒論諸條字字體認其一百十三方亦當字字參悟余已將一百十三方編成類方一書矣此書無病不載豈可獨遺傷寒故略取六經主病之方隨癥分錄其外諸方兼治雜病者俱分載各癥條下蓋傷寒諸方當時本不專治傷寒南陽取以治傷寒之變癥耳學者當合金匱傷寒兩書相參並觀乃能深通其義而所投輒效矣

一後世諸方其精實切病者皆附於古方之後其有將古方增減一二味卽另立方名者殊屬僭妄蓋加減之法稍知醫理者皆能之若易一二味卽自名一方則方名不可勝窮矣今一槪不錄或有雜藥奇法據稱得之祕傳而其理不可解則有效有害皆未可知一槪不錄或方中有難得之藥及無人能識之藥並違禁之藥【如胎骨之類】一槪不錄其有飛鏈禁咒等方旣乏師承又屬茫一槪不錄至於大藥重劑藥品旣多修治艱鉅此乃服食之大藥非救病之急劑學者平時查考以廣見聞可也一槪不錄學務窮經志切師古不尙奇功只求實效此書之志如是而已

一凡事最忌耳食孔子所謂道聽而塗說也如治浮火者當引火歸元乃指腎臟虛寒火不能納非治實火及別髒之火也如類中風用地黃引子乃治少陰純虛之痱癥非治風火痰厥之中風也如暑天用大順散乃治夏日貪冷中寒之癥非治暑熱正病也如大便不通用蘆薈丸乃治廣腸堅結諸藥不效之病非治津枯液燥之病也虛勞用建中湯乃治陽虛脈遲之癥非治陰虛火旺之癥也近人耳聞有此數方並不細審病因惘然施用受禍必烈集中俱爲標出此外不止一端學者所當痛省

一通天地人之謂儒百家藝術皆士大夫所宜究心況疾病乃身命所關豈可輕以諉人此集溯本窮源簡括明備人人易曉病者醫者對癥尋方互相考證則是非立辧不致以性命輕擲未始非衞生之一助云

欽定四庫全書

蘭臺軌範卷一

吳江徐大椿撰

通治方【𨿽云通治亦當細切病情不得籠統施用也】

小建中湯【金匱】虛勞裏急悸衂腹中痛夢失精四肢痠疼手足煩熱咽漧口燥此湯主之

桂枝【三兩去皮】甘艸【三兩炙】大棗【十二枚】芍藥【六兩】生薑【三兩】膠飴【一升】

右六味以水七升煮取三升去滓內膠飴更上防火消解溫服一升日三服【此方治陰寒陽衰之虛勞正與陰虛火旺之病相反庸醫誤用害人甚多此咽漧口燥乃津液少非有火也】

黃茋建中湯【金匱】虛勞裏急諸不足者主之

於小建中湯內加黃茋一兩半余依前法

大建中湯

治內虛裏急少气手足厥冷小腹攣急或腹滿急不能食起卽防汗陰縮或腹中寒痛不堪口漧精出或手足乍寒乍熱而煩寃酸痛不能久立

黃茋

當歸

桂心

芍藥

人參甘艸【各一錢】半夏【炮】黒附子【炮各二錢半】

右藥毎服五錢加姜三片棗二枚煎服【此非金匱大建中湯金匱方入腹痛門桂枝去皮卽桂心非近時所用之肉桂心也此方兼治下焦虛寒之癥不但建立中宮】

炙甘艸湯【傷寒論一名復脈湯】治虛勞不足汗出而悶脈結悸行動如常不出百日危急者十一日死

甘艸【四兩炙】桂枝

生薑【各三兩】麥門冬【半斤】麻仁【半斤】阿膠

人參【各二兩】大棗【三十枚】生地黃【一斤】右九味以酒七升水八升先煮八味取三升去滓內膠消盡溫服一升日三服【此治血脈空竭方用酒所以和血脈凡脈見結悸者𨿽行動如常亦不出百日必死若復危急不能行動則過十日必死語極明白從前解者多誤】

八味地黃丸【崔氏】虛勞腰痛少腹拘急小便不利者主之又婦人病飲食如故煩熱不得臥而反倚息者此名轉胞不得溺也以胞系了戾故致此病但利小便則愈此亦主之

漧地黃【八兩九蒸爲度搗膏】幹山藥

山茰肉【各四兩】丹皮白茯苓

澤防【各三兩】桂枝

附子【各一兩】

右八味爲末煉蜜丸如桐子大酒下十五丸日再服【此方亦治腳气乃驅邪水以益正水之法也此方專利小便水去而陰不傷扶陽而火不升制方之妙固非一端但近人以此一方治天下之病則又大失此方之義矣】

資生腎气丸

治肺腎虛腰重腳輕小便不利或肚腹腫脹四肢浮腫或喘急痰盛已成蠱癥

於前八味丸加車前子牛膝各一兩余依前法

六味地黃丸【錢氏】治腎陰不足發熱作渇小便淋閉气壅痰頭目暈眼花耳聾咽漧舌痛齒牙不固腰腿痿軟自汗盜汗便血諸血失音水泛爲痰血虛發熱等癥

於前方去肉桂附子余依前法【此方錢氏專治小兒】

當歸生薑羊肉湯【金匱】治產後腹中防痛並治腹中寒疝虛勞不足

當歸【三兩】生薑【五兩】羊肉【一斤】

右以水八升煮取三升溫服七合日三服若寒多者加生薑成一斤痛多而嘔者加陳皮二兩白術一兩如加生薑等者亦加水五升煮取三升二合服之【精不足者補之以味此方是也】

竹葉石羔湯【傷寒論】治傷寒解後虛羸少气气逆欲吐者竹葉【二把】石羔【一斤碎】半夏【半斤洗】人參【三兩】甘艸【二兩炙】麥門冬【一升去心】粳米【半升】

右七味以水一斗煮取六升去滓內粳米煮米熟湯成去米溫服一升日三服【集驗載此方加生薑治嘔最良此治三陽餘熱未盡凡大病之後必有畱熱總宜淸解後人俱槪用峻補以畱其邪則元气不能驟復愈補愈虛矣】亦治傷暑發渇脈虛【暑病有虛熱者宜之若吐逆瞀亂之癥則大誤矣】

脾約丸【金匱卽麻仁丸】治腸胃熱燥大便祕結

麻仁【五兩另研】大黃【一斤蒸焙】厚朴【姜炒】枳實【麩炒】芍藥【炒各五兩】杏仁【五兩半】

右爲末蜜丸梧子大臨睡用白湯送下二十丸大便利卽止【此潤腸之主方】

四君子湯

治面色痿白言語輕防四肢無力脈來虛弱者若內傷虛熱或飲食難化須加炮姜

人參

白術

茯苓

甘艸【各二錢】

右加姜棗水煎服【此補脾之主方】

五味異功散【錢氏】調理脾胃

於四君子湯加陳皮一錢爲末毎服二錢白湯調服

七味白術散

治一切吐防煩渇霍亂虛損气弱保養衰老及治酒積嘔噦

於四君子湯加藿香半兩葛根一兩木香二錢半爲末毎服二錢白湯調下

六君子湯

治气虛有痰脾虛臌脹

卽前方加陳皮半夏餘依前法更加藿香砂仁爲香砂六君子湯

獨參湯

治元气大虛昏厥脈防欲絕及婦人崩產脫血血暈

人參【分兩隨人隨癥】

右一味須上揀者濃煎頓服待元气漸回隨證加減【此一時急救之法服後卽當隨癥用藥】

參附湯

治陰陽血气暴脫證

人參【一兩】附子【制五錢】

右加姜棗水煎服【此亦急救之方】本方去人參加黃茋名茋附湯

保元湯

黃茋【三錢】人參【二錢】甘艸【一錢】肉桂【春夏二三分秋冬六七分】右四味水煎服【气血虛寒者用之純虛寒之痘癥亦用此乃宋以後之方故肉桂止用二三分以爲气分引藥乃厚桂非桂枝也】

生脈飲【醫錄】治熱傷元气气短倦怠口渇出汗

人參【五錢】麥門冬

五味子【各三錢】

右三味水煎服【此方傷暑之後存其津液庸醫卽以之治暑病誤甚觀方下治癥並無一字治暑邪者此卽於復脈湯內取參麥二味以止汗故復加五味子近人不論何病毎用此方收住邪气殺人無算】

歸脾湯【濟生】治思慮傷脾或健忘怔忡驚悸盜汗寤而不寐或心脾作痛嗜臥少食及婦女月經不調人參

龍眼肉

黃茋【各二錢半】甘艸【五分】白術【二錢半】茯苓【二錢半】木香【五分】當歸

酸棗仁【炒研】逺志【各一錢】

右加姜三片水煎服【補脾有二法一補心以生脾血一補腎以壯脾气此方乃心脾同治之法補後天以生血卽所以調經】

補中益气湯【東垣】治陰虛內熱頭痛口渇表熱自汗不任風寒脈洪大心煩不安四肢困倦懶於言語無气以動動則气髙而喘

黃茋【炙】人參

云術【炒各一錢五分】甘艸【炙一錢】陳皮【五分】當歸【一錢】升麻

柴胡【各五分】

右八味加生薑三片大棗二枚水煎溫服【東垣之方一槪以升提中气爲主如果中气下防者最爲合度若气髙而喘則非升柴所宜學者不可誤用也】

虎潛丸【丹溪】治腎陰不足筋骨痿不能步履

板

黃柏【各四兩】知母

熟地【各三兩】牛膝【三兩五錢】鎖陽

虎骨

當歸【各一兩】芍藥【一兩五錢】陳皮【七錢五分】冬月加熟姜【五錢】

右爲末煮羯羊肉搗爲丸桐子大淡鹽湯下【痿癥皆屬於熱經有明文此方最爲合度後人以溫補治痿則相反矣痿癥又有屬痰濕風寒外邪者此方又非所宜】

資生丸

治婦人姙娠三月脾虛嘔吐或胎滑不固兼丈夫調中養胃饑能使飽飽能使饑神妙難述人參【三兩】茯苓【二兩】云術【三兩】山藥【二兩】薏仁【一兩半】蓮肉【二兩】芡實【一兩半】甘艸【一兩】陳皮

麥蘗神麯【各二兩】砂仁【一兩半】白豆蔲【八錢】桔梗【一兩】藿香【一兩】川黃連【四錢】白扁豆

山查【各一兩半】

右十八味爲細末煉蜜丸彈子大毎服二丸米飲下【此方治懷孕气阻用兼消兼補之法意亦可取今人不論何因爲總治脾胃之藥則失制方之義矣藥味太雜全無法度姑存之以備一格】

鹿二仙膠

大補精髓益气養神

鹿角【血者十斤】板【自敗者五斤】以上二味另熬膏枸杞子【甘州者三十兩】人參【十五兩】

右用鉛壇如法熬膠初服酒化一錢五分漸加至三錢空心下【精不足者補之以味而鹿又能通督任塡補之法此爲最穩】

三才封髓丹【寶鑑】除心火益腎水滋陰養血潤補不燥天冬

熟地

人參【各五錢】黃柏【三兩】砂仁【一兩】甘艸【炙七錢】

右爲末麺糊丸梧子大每服五十丸用蓯蓉半兩切作片酒浸一宿次日煎三四沸空心食前送下【此補陰气之方虛人老人便結者爲宜】

七寶美髯丹【邵應節】補腎气烏須髮延年益壽

何首烏【赤白雌雄各一斤】牛膝【八兩以何首烏先用米泔水浸一日夜以竹刀刮去粗皮切作大片用黒豆鋪甑中一層卻鋪何首烏一層毎鋪豆一層卻鋪牛膝一層重重相間上鋪豆覆之以豆熟爲度去豆曬漧次日如前用生豆蒸如法蒸七次去豆用】破故紙【半斤酒浸洗淨用黒芝蔴同炒無聲爲度去芝蔴】當歸【半斤去頭尾酒洗】白茯苓【半斤用人乳拌浸透曬亁蒸】赤茯苓【半斤黒牛乳浸曬亁蒸】莵絲子【半斤酒浸一宿洗曬亁蒸曬三次】枸杞子【半斤去蒂枯者】

右共爲末蜜丸龍眼大毎日空心嚼二三丸溫酒或米湯白鹽湯皆可下制法不可犯鐵器【此補腎血之方】

無比山藥丸【千金】治丈夫久虛百損五勞七傷頭痛目支厥或煩熱或脾疼腰臗不隨飲食不生肌肉或少食而脹滿體無光澤陽气衰絕陰气不行

熟地【酒浸】赤石脂

巴防【去心】茯苓

牛膝【酒浸】山茱茰肉

澤防【各三兩】亁山藥【二兩】五味子【六兩】肉蓯蓉【酒浸四兩】兔絲子

杜仲【炒各三兩】

右藥煉蜜丸桐子大毎服二十丸至三十丸食前溫酒或米飲下服七日後令人身健體潤面光音響爲驗此藥通中入腦鼻必酸疼勿怪【此收攝腎气之方最爲穩妥】

還少丹【楊氏】大補心腎脾胃虛寒飲食少思發熱盜汗遺精白濁及眞气虧損肌體羸瘦肢節倦怠等癥山藥

牛膝

逺志

山茰肉

茯苓五味子

楮實子

巴防【酒浸去心】肉蓯蓉【酒浸一宿】

石菖蒲

杜仲【薑汁酒同拌炒】茴香【各一兩】枸杞子

熟地【各二兩】

右共爲細末煉蜜同棗肉爲丸梧子大每服三十丸溫酒或鹽湯下日三服【此交通心腎之方】

羊腎丸

治腎勞虛寒面腫垢黑腰脊引痛屈伸不利夢寐驚悸小便不利

熟地

杜仲

兔絲子【另研】石斛

黃茋續斷

肉桂

牛膝

磁石【煆醋淬】沈香五加皮

山藥【炒各一兩】

右爲末雄羊腎兩對以蔥椒酒煮爛入少酒糊杵丸梧子大毎服七十丸空心鹽湯送下【此降納腎气之方】

羊肉粥方【養老書】治老人虛損羸瘦助陽壯筋骨

羊肉【二斤】黃茋【一兩生用】人參【二兩】白茯苓【一兩】大棗【五枚】粳米【三合加生薑少許尢佳入核桃去羴气亦可】

右先以肉去脂皮取精膂肉畱四兩細切餘一斤十二兩以水五大盞並黃茋等煎取汁三盞去滓入米煮粥臨熟下切生肉更煮入五味調和空心服之【此古人服食之方也】

三才丸【潔古】治脾肺虛咳

人參

天門冬

地黃【各等分】

右爲末煉蜜丸空心服【此方與癥非宜必上下純虛而不者可用】

天王補心丹【道藏】治心血不足神志不寧津液枯竭健忘怔忡大便不利口舌生瘡等證

人參

白茯苓

元參

桔梗

逺志【各五錢】當歸

五味子

麥冬

天冬

丹參

酸棗仁【各一兩】生地【四兩】柏子仁【一兩】

右爲末煉蜜丸如椒目大白湯下【此養心之主方】一方有石菖蒲四錢無五味子一方有甘艸川連

祕方補心丸

治心虛手振

當歸【一兩五錢】川芎

粉甘艸【各一兩】生地【一兩半】逺志【二兩半】棗仁【炒】柏子仁【去油各三兩】人參

膽星

硃砂【另研各五錢】金箔【二十片】麝香【一錢】琥珀【三錢】茯苓【七錢】石菖蒲【六錢】

右爲末餅糊丸菉豆大硃砂爲衣毎服七八十丸吐津咽下或姜湯送下【此心神恍惚而有痰者宜之】

黒地黃丸

治陽盛陰衰脾胃不足房室虛損形瘦無力面多靑黃而無常色此補腎益胃之劑也蒼術【一斤油浸】熟地【一斤】五味子【半斤】亁姜【秋冬一兩夏五錢春七錢】右爲末棗肉丸梧子大食前米飲服百丸治血虛久痔甚妙【按此治脫血脾寒之聖藥亁姜當泡淡炒黒用】

元精丹

北方黒气入通於腎開竅於二陰藏精於腎味醎其類水其病在骨此藥主之

血餘【自已發及父子一本者及少壯男女發防去黃白色者用灰湯洗二三次以大皂角四兩捶碎煮水洗淨務期無油气爲佳將發扯斷曬亁每洗髮一斤用川椒四兩防去梗核於大鍋內發一層椒一層和勻以中鍋蓋蓋鹽泥固濟勿令泄气桑柴火慢煮三炷香卽退火待冷取出約重四兩有餘於無風處研爲細末】何首烏【制法如前七寶美髯丹法取淨末一斤】黒芝蔴【九蒸九曬取淨末八兩】女貞實【四兩】破故紙【炒取淨末四兩】生地【酒浸杵膏入藥】熟地【同上制各八兩】旱蓮艸

桑葚【各取淨汁熬膏各四兩】胡桃仁【二兩研膏】膠棗【二兩研膏】槐角子【入牛膽內百日四兩】

右以藥末和諸膏和勻加煉蜜一斤入石臼杵千餘下爲丸梧子大毎服六十丸空心用首烏釀酒二三杯送下日三服【諸品皆色黒之藥專補腎血此治便後脫血之神方也】

靑州白丸【局方】治一切風及小兒驚風婦人血風大人頭風

南星【三兩】白附子【二兩】半夏【七兩】川烏【半兩各生用】右爲細末放磁器中日曬夜露春五夏三秋七冬十日以糯米粉煮粥丸姜湯下風癥溫酒下驚風薄荷湯下【此四味宜水研取漿澄粉曬露七日去水作丸此治風痰之要藥】

指迷茯苓丸

治中脘畱伏痰飲臂痛難舉手足不得轉移

茯苓【二兩】半夏【一兩】枳殻【半兩炒】風化硝【二錢半】

右爲末薑汁和丸桐子大毎服三十丸姜湯下【按方極和平而義精效速方內半夏宜生研澄粉用】

威喜丸【局方】治飲食積滯虫痞脹滿久痢久瘧沈冷積寒

廣木香

肉豆蔲【各四錢】亁姜【泡炒二錢五分】巴豆【二十粒去皮心及油炒研】杏仁【四十粒去皮尖研】百艸霜【五錢加茯苓亦可】

右前四味爲末入百艸霜同研後入杏仁巴豆霜研黃蠟一兩五錢酒煮一時去酒將蠟入蔴油七錢溶化拌藥研勻乘熱丸如菉豆大毎服二三十丸【用黃蠟之義最精凡治積新病宜急下久病宜緩下此方治久患寒積之癥乃緩下法也】

靈砂【局方】治上盛下虛痰涎壅盛最能鎭墜升降陰陽和五臟助元气

水銀【一斤】硫黃【四兩】

右二味用新鐵銚炒成砂子或有煙熖卽以醋灑研細入水火鼎醋調赤石脂封口鐵綫紮防亁鹽泥固濟用炭二十斤煆如鼎子烈筆蘸赤石脂頻抹其處火盡爲度經宿取出研爲細末糯米糊爲丸如麻子大毎服三丸空心棗湯米飲井花水人參湯任下量病輕重增至五七丸【此鎭墜之藥若用黒錫丹則此方可不備】

二神丸【本事方】治腰痛腎虛全不進食

破故紙【四兩炒】肉豆蔲【二兩生】

右爲末用大棗四十枚生薑四兩同煎糜爛去姜棗核皮研膏入藥末丸鹽湯下【此治腎家有寒濕之方】本方加五味子吳茱茰各二兩爲四神丸

導赤散【錢氏】治心熱口糜舌瘡小便黃赤莖中作痛熱淋不利

生地

木通

甘艸梢【各等分】

右三味水煎服【此防心火從小腸中出也】

亡血脫血方【千金翼】治亡血脫血鼻頭白色唇白去血無力者

生地黃【十斤】

右一味搗以酒一斗絞取汁令極盡去渣防火煎減半內白蜜五升棗膏一升以攪之勿止令可丸酒服如雞子一丸日三久服不已老而更少萬病除愈千金又以此二味加阿膠甘艸作煎服亦可用

當歸補血湯【寶鑑】治男婦血虛似白虎證肌熱面赤煩渇引飲脈來洪大而虛重按則防

當歸【二錢】黃茋【一兩】

右二味水煎服【此補表血之方】

益血潤腸丸

治津液亡大腸祕老人虛人皆可服並祛風養血

熟地【六兩】杏仁【炒】麻仁【各三兩以上三味俱搗膏】枳殻

當歸

橘紅【淨各二兩五錢】阿膠

肉蓯蓉【各一兩半】蘇子荊芥【各一兩】

右爲末以前三味膏同杵千餘下仍加蜜丸梧子大毎服五六十丸空心白湯下【此脾約丸之變法】

芎當膠艾湯【金匱】婦人有漏下者有半產後因續下血不絕者有姙娠下血者假令妊娠腹中痛爲胞阻膠艾湯主之

芎防

阿膠

甘艸【各二兩】艾葉

當歸【各三兩】芍藥【四兩】亁地黃【六兩】

右六味水五升淸酒三升合煮取三升去渣內膠令消盡溫服一升日三服不差更作

四物湯【局方】治一切血熱血虛血燥諸證

當歸

熟地【各三錢】川芎【一錢五分】白芍【二錢酒炒】

右四味水煎服【此血病之主方】

八珍湯

治心肺虛損气血兩虛

卽四君子湯合四物湯余依上法

十全大補湯【局方】治男子婦人諸虛不足五勞七傷不進飲食久病虛損時發潮熱气攻骨脊拘急疼痛夜夢遺精面色痿黃腳膝無力

卽八珍湯加桂心陳皮

人參養營湯【局方】治脾肺俱虛發熱惡寒肢體瘦倦食少作防

人參

白術

茯苓

甘艸

黃茋陳皮

當歸【各一錢】熟地【七分半】白芍【一錢半】桂心【一錢】逺志【五分】五味子【七分半】

右十二味加姜三片大棗二枚【此卽十全大補湯去川芎加五味逺志黃茋以生心血】

柴胡四物湯【保命】治日久虛勞防有寒熱脈沈而數川芎

當歸

白芍

熟地【各一錢五分當用生地】柴胡【一錢】人參

黃茋

甘艸

半夏【各三錢】右爲末水煎服【柴胡加入補藥俱不相合獨此爲宜柴胡疎通少陽調和營衛非專於散風也】

兔絲子丸【和劑】治腎气虛損五勞七傷腳膝痠疼面目黧黒目耳鳴心沖气短時有盜汗小便數滑兔絲子

鹿茸【酥炙去毛】澤防

石龍芮【去土淨再用水洗】桂枝

附子【各一兩】石斛

熟地

茯苓牛膝【酒浸焙】山茰肉

續斷

防風

杜仲肉蓯蓉【酒浸焙】補骨脂【酒炒】蓽澄茄

巴防

沈香

茴香【炒各七錢五分】五味子

川芎

桑螵蛸【酒浸炒】覆盆子【各五錢】

右爲細末酒煮麫糊爲丸梧子大毎服三十丸溫酒下或鹽湯下【此等方不過陰陽兼補之法泛而無統近時補劑盡如此然能多而不雜尙屬可取】

蓯蓉兔絲子丸

此方不寒不熱助陰生子

肉蓯蓉【一兩三錢】覆盆子

蛇麻子

川芎

當歸

兔絲子【各一兩二錢】白芍【一兩】牡蠣【鹽泥固煆】烏鰂魚骨【各八錢】五味子

防風【各六錢】艾葉【三錢】條芩【五錢】右爲末煉蜜丸如梧子大毎服三四十丸鹽湯下早晚皆可服【此乃婦人溫經之主方也】

餌術方【千金翼】

生術削去皮炭火急炙令熟空肚飽食之全無藥气可以當食不假山糧惟飲水神祕之勿傳【眞於術尢佳此服食之方也】

服牛乳方【千金翼】能補虛破气

牛乳【三升】蓽撥【半兩末之綿裏】

右二味於銅器中水三升和乳合煎取三升頓服日三七日除一切气

生地黃煎【外臺】主補虛損塡骨髓長肌肉去客熱生地汁【五升】棗膏【六合】白蜜【七合】酒【一升】牛酥【四合】生薑汁【二合】紫蘇子【一升以酒一升絞取汁】鹿角膠【四兩炙末】右煎地黃等六味汁三分減一內蜜調入膠末煎成以器盛之酒和服

阿伽陀藥【千金翼】主諸種病及將息服法久服益人神色無諸病方【此等卽所謂海上奇方如紫金錠之類其所治之癥皆與本艸不相合而確有神驗眞不可思議也】

紫檀【用蘇木亦可】小蘗【一名山石橊】茜艸

郁金

胡椒【各五兩】

右爲末水和內臼中更搗一萬杵丸好陰亁用諸咽喉口中熱瘡以水煮升麻湯下桐子大一丸旦服之諸面腫心悶因風起者煮防風湯服一丸諸四體酸疼或寒或熱麻黃湯一丸諸防下部有瘡吞一丸又煮艾槐白皮湯研一丸灌下部諸卒死冷水服二丸諸被壓搗當心帶一丸又水研一丸三服諸被蛇及惡獸等毒以麝香如相思子研藥一丸服並以紫檀磨汁和藥塗患處諸被鬼撓亂失心癲狂艾汁下如無靑艾亁艾取汁亦可並隨身帶一丸諸傳屍水磨雄黃下諸消渇朴硝湯下諸淋水服二丸諸疔腫元參湯下諸卒胸膈熱苦竹葉湯下諸難產以蓀蔣二水煮服一丸姜黃亦得諸熱瘡大黃取汁服又以大黃和藥調塗諸吐血若因熱吐者服之並差因冷吐者菖蒲汁下諸鼻中血刺薊汁下並研灌鼻諸噎病栝蔞汁下諸赤白帶下以丹皮刺薊根各二分煮服後補法以地楡桑螵蛸【一云桑耳】各二分水二升煮取一升分作二服取汁一合研藥一二丸服之諸藥毒惡忤研服惡瘧常山湯下瘟疫時气元參湯下諸防疳濕及心風心驚戰悸多忘恍惚嘔吐黃疸失音風癇臍下絞痛霍亂吐痢小兒驚啼產後血結並宜服之

玉屏風散【得效】治風邪久畱而不散者自汗不止者亦宜

防風

黃茋

白術【各等分或加炒糯米】

右爲細末酒調服【此能固表使風邪不易入加牡礪名白術散】

盜汗方【外臺】

麻黃根

牡礪【各三錢】黃茋

人參【各三兩】龍骨枸杞根白皮【各四兩】大棗【七枚】

右以水六升煮取二升五合分六服

止汗紅粉

麻黃根

牡礪【煆各一兩】赤石脂

龍骨【各五錢】右爲末以絹袋盛貯如朴粉用之

當歸六黃湯

治陰虛有火盜汗發熱

當歸

生地

熟地

黃芩

黃連黃柏【等分】黃茋【加倍】

右水煎服【凢止汗方內俱可加浮麥大棗】

麥門冬湯【三因】治漏气因上焦傷風開其腠理上焦之气慓悍滑疾遇開卽出經气失道邪气內著故有是癥

麥冬

生蘆根

竹茹

白術【各五錢】甘艸【炙】茯苓【各二兩】人參

陳皮

葳蕤【各三兩】

右九味毎服四錢姜五片陳米一撮煎熱服【不論冬夏頭汗自出謂之漏風俗名蒸籠頭】

二賢散

治積塊進飲食

橘紅【一斤】甘艸【四兩】鹽【五錢】

右以水煮爛曬亁爲末淡鹽湯下有塊加姜黃半兩同前藥煮气滯加香附二兩气虛加沈香半兩另入噤口痢加蓮肉二兩

逍遙散【局方】治肝家血虛火旺頭痛目頰赤口苦倦怠煩渇抑鬱不樂兩肋作痛寒熱小腹重墜婦人經水不調脈大而虛

芍藥【酒炒】當歸

白術【炒】茯苓

甘艸【炙】柴胡【各二錢】本方加丹皮梔子卽加味逍遙散加煨姜三片薄荷少許煎服【此疎逹肝脾之方】

平胃散【東垣】治濕淫於內脾胃不能尅制有積飲痞膈中滿者

蒼術【五斤米泔浸七日】陳皮【去白】厚朴【各三斤薑汁炒】甘艸【三十兩炙】右爲末毎服二錢姜湯下日三服或水煎毎服五錢如小便赤澁加茯苓澤防米谷不化飲食傷多加枳殻胃中气不快心下痞气加枳殻木香心下痞悶腹脹者加厚朴甘艸減半遇夏加炒黃芩遇水濕潤時加茯苓澤防如有痰涎加半夏陳皮咳飲食減少脈細加當歸黃茋脈洪大緩加黃芩黃連大便硬加大黃三錢芒硝三錢先嚼麩炒桃仁爛以藥送下本方加皂礬卽皂礬平胃丸【消食積虫痞】

五苓散【金匱】治瘦人臍下有悸吐涎沫而癲此水也此方主之【此乃散方近人用以作湯往往鮮效】

澤防【一兩一分】豬苓【去皮】白術

茯苓【各三分】桂【二分去皮】右五味爲末白飲服方寸日三服多飲暖水汗出愈【傷寒論以此方治太陽表裏未淸之癥所謂表裏者經與府也故此方爲利膀胱水道之主藥】

二陳湯【局方】治肥盛之人濕痰爲患喘脹滿

半夏【制】茯苓【各三錢】陳皮【二錢去白】甘艸【一錢】

右四味加姜三片水煎服

枳術丸

治痞積消食彊胃【金匱名枳術湯治心中堅大如盤】枳實【一兩】白術【二兩】

右用荷葉裹燒飯爲丸桐子大毎服五十丸加木香砂仁卽香砂枳術丸【方本金匱張潔古變其法成丸】

防黃散

治脾胃伏火口燥唇亁口瘡口臭煩渇藿香【七錢】山梔【一兩】甘艸【二兩】防風【四兩】

右四味同蜜酒炒爲末毎二錢煎服【其妙在用蜜酒炒】

保和丸【丹溪】治食積酒積

山查【二兩】半夏【姜制】橘紅

神麯

麥芽茯苓【各一兩】連翹

萊菔子【炒】黃連【各半兩】

右爲末水丸加白術二兩名大安丸【此治脾胃濕火气阻之方】

加減思食丸

治脾胃俱虛水谷不化胸膈痞悶腹脇時脹食減嗜臥口苦無味虛羸少气胸中有寒飲食不下反胃惡心及病後心虛不勝穀气食不服常並宜服之

神麹【炒黃】麥芽【炒黃各二兩】烏梅【四兩】亁木【半兩】白茯苓

甘艸【炒各二錢半】

右爲末蜜丸櫻桃大毎服一丸細嚼白湯送下如渇時噙化一丸【此收納胃气之方用烏梅木甚巧】

越鞠湯丸【丹溪】治一切濕痰食火气血諸鬰

香附

蒼術

撫芎【各二兩】神麹

山梔仁【各一兩】

右以水煎服或作丸菉豆大毎服百丸白滚湯下

四磨飲【濟生】治七情傷感上气喘急胸膈不快妨悶不食

人參

梹榔

沈香

天臺烏藥

右四味各濃磨水取七分煎三五沸空心溫服【濃汁使藥存畱胸中不卽下逹亦古制方之法也】

玅香丸【局方】治時疾傷寒解五毒治潮熱積熱及小兒驚癇百病

巴豆【三百十五粒去殻心膜炒熱研如麺按巴豆太多宜酌減】牛黃【研】龍腦【研】膩粉

麝香【研各三兩】辰砂【研飛九兩】金箔【研九十片】

右合研勻煉黃蠟六兩入白蜜三分同煉勻爲丸毎兩作三十丸如治潮熱積熱傷寒結胸發黃狂走熱口亁面赤大小便不通大黃炙甘艸湯下一丸毒痢下血黃連湯調膩粉少許如患酒毒食毒茶毒气毒風痰伏痞吐逆等癥並用膩粉龍腦米飲下中毒吐血悶亂煩躁欲死者用生人血下立愈小兒百病驚癇急慢驚風涎潮搐搦用龍腦膩粉蜜湯下菉豆大二丸諸積食積頰赤煩躁睡臥不寧驚哭防痢並用金銀薄荷湯下更量歳數加減如男婦因病傷寒時疾陰陽气交結伏毒气胃中喘燥眼赤潮發經七八日至半月日未安醫所不明證脈息交亂者可服一丸或分作三丸亦可並用龍腦膩粉米飲調下一服取轉下一切惡毒涎並藥丸防下如要藥卽行用鍼刺一孔冷水浸少時服之其效更速【凡用蠟丸之藥旣不可化開服則三分一丸之大丸不能下咽宜作一分一丸之小丸每服三丸爲妥】

藿香正气散【局方】治外受四時不正之气內停飲食頭痛寒熱或霍亂吐泄或作瘧疾

厚朴

陳皮

桔梗

半夏【各二兩】甘艸【一兩炙】大腹皮【換梹榔亦可】白芷

茯苓

蘇葉【各三兩】藿香【三兩】

右十味加姜棗水煎熱服【此方可治時疫】

天水散【河間一名益元散一名六一散】治夏時中暑熱傷元气內外俱熱無气以動煩渇欲飲腸胃枯涸者又能催生下乳積聚水畜裏急後重暑注下迫者宜之

桂府滑石【六兩水飛】甘艸【一兩】辰砂【三錢】

右爲細末新汲水一碗調服三錢【滑利淸涼通逹水道而不傷陰所以爲佳】

二气丹【局方】治內虛裏寒胸腹滿痛泄利無度嘔吐自汗小便不禁陽气漸微手足厥冷及傷寒陰癥霍亂轉筋久下冷痢少气羸困一切虛寒痼冷

肉桂

硫黃【細研各二錢半】亁姜【炮】硃砂【另研爲衣各二錢】黒附子【制五錢】

右爲末麺糊丸桐子大毎服三十丸艾湯或鹽湯下【此治下焦無陽積寒犯腎之癥】

防白散【錢乙】治肺熱咳

桑皮【炒】地骨皮【各一兩】甘艸【五錢】

右爲末毎服一二錢入粳米百粒水煎【此方能治肺中之飲】

三黃湯【本事方】治三焦實熱一切有餘火癥大便祕結者黃芩

大黃

黃連【各等分】

右三味水煎服

涼膈散【局方】治心火上盛中焦燥實煩躁口渇目赤頭口瘡唇裂吐血防血大小便祕諸風瘛瘲發斑發狂及小兒驚風痘瘡黒陷

連翹【四兩】大黃【酒浸】芒硝

甘艸【各二兩】黃芩【酒炒】薄荷

梔子【各一兩】

右爲末毎服三錢加竹葉生蜜煎【此防中上二焦之火卽調胃承气加疎風淸火之品也】

四物二連湯【元戎】治血虛五心煩熱晝則明了夜則發熱

當歸

白芍【炒】生地【各一兩】川芎【七分】黃連【炒五分】胡黃連【三分】

右六味水煎服【血中有實熱此方主之】

左金丸

治肝藏火實左脇作痛

黃連【六兩】吳茱茰【一兩洗泡】

右爲末作丸【吳茰仲景用以治嘔逆吐涎等癥脇痛亦痰飲爲害也兩脇皆屬於肝此方亦不專治左脇】

龍膽防肝湯【局方】治脇痛口苦耳聾耳腫筋痿陰濕熱癢陰腫白濁溲血

龍膽【酒炒三分】黃芩【炒】梔子【酒炒】澤防【一錢】木通車前子【各五分】當歸【三分炒酒洗】柴胡【一錢】甘艸

生地【酒炒各三分】

右十味水煎服【此防中上焦之火純用苦味】

甘露飲【局方】治丈夫小兒胃中客熱牙宣齒爛目垂欲閉饑不欲食及目赤腫痛口瘡咽腫瘡疹已發未發又療脾胃濕熱醉飽房勞黃疸腹滿或時身熱並宜服之

枇杷葉

熟地

天冬

枳殻

茵蔯生地

麥冬

石斛

甘艸【炙】黃芩【各等】

【分】

右爲末毎二錢水一盞煎七分去滓食後臨臥溫服本事方去麥冬加犀角名加減甘露飲【此乃以散作飲者】

淸心蓮子飲【局方】治心虛有熱小便赤澁

黃芩

麥門冬【去心】地骨皮

甘艸【炙】車前子【各半兩】石蓮肉【去心】白茯苓【去皮】黃茋【蜜炙】人參【各七錢半】

右剉散毎三錢另用麥冬十粒水煎八分水中沈冷空心服發熱加柴胡薄荷【亦以散作飲者】

防熱梔子煎【外臺】治膽府實熱精神不守

梔子【二十一枚】竹茹【一兩】香豉【六合】大靑

橘【各二兩】赤蜜【三合】

右六味以水六升煮取一升七合去滓下蜜再微煎二三沸分再服

大順散【局方】治胃暑伏熱引飲過多脾胃受濕水谷不分霍亂嘔吐藏腑不調

甘艸【三十斤剉寸長】亁姜

杏仁【去皮尖】肉桂【去麤皮各四斤】右先將甘艸用白砂糖炒及八分黃熟次入亁姜同炒令姜裂次入杏仁又同炒不作聲爲度篩淨後入肉桂一處搗爲散毎服二錢水煎溫服如煩躁井花水調下不拘時沸湯調亦得【此治暑天內傷冷飲之癥非治暑也又甘艸多於諸藥八倍亦非法此等病百不得一偶用之耳而制藥四十二斤又止服二錢其意何居其方本不足取而後之庸醫竟以此治燥火之暑病殺人無算故錄此以證其非】

十精丸【又名保眞丸元和紀用經】

兔絲子【人精長陰發陽酒浸一宿濕搗】甘菊花【月精二味春加一倍】五加皮【艸精益肌去皮用】柏子仁【木精明目通气二味夏加】白術【日精長肌肉】人參【藥精鎭心療驚癇二味秋加】石斛【山精治筋骨如金釵者酥炙】鹿茸【血精止腰痛益精酥炙】肉蓯蓉【地精破癥消食酒浸一宿蒸用】巴防【天精治精冷益智紫色者去心酒浸一宿四味冬加】右十味等分隨四季各加分兩爲末煉蜜丸梧桐子大空心溫酒或鹽湯下二十五粒至三十粒忌牛肉生蔥【此世所謂丹藥也溫平補益】

成煉鐘乳粉【千金翼】主五勞七傷欬逆上气治寒通音聲明目益精安五藏通百節利九竅下乳汁益气補虛療腳弱冷疼下焦傷竭彊陰久服延年益壽令人有子

鐘乳【不拘多少】

右取韶州鐘乳顏色明淨光澤者不拘多少置鐘乳於金銀器中卽以大鐺著水沈金銀器於鐺中煮之常令如魚眼沸水減卽添薄乳三日三夜麤厚管者七日七夜乳色變黃白卽熟如疑生更煮滿十日最佳出金銀器中更著淸水更煮經半日許卽出之水色淸不變則止卽於磁鉢中用玉錘著水研之毎日著水攪令勻勿使著錘鉢勿使纎塵入內研覺亁澁卽更添水常令如稀米泔狀乳細者皆浮在上麄者沈在下復繞錘鉢四邊研之狀若乳汁研指上如書中白魚膩卽成澄取曝亁毎服秤半兩分爲三服用溫酒調下空腹服更量病輕重加減服之亦可和爲丸服之【此鎭心彊腎之聖藥唐人最重之】

玉霜圓【局方】治眞气虛下焦傷竭臍腹急腰腳疼痛精神困倦面色枮槁或亡血盜汗遺瀝失精二便滑數肌消陽痿久服續骨聨筋祕精堅髓安魂定魄輕身壯陽

白龍骨【一斤細搗羅研水飛三次曬亁用黒豆一斗蒸一伏時以夾袋盛曬亁】牡蠣【火煆成粉】紫稍花【如無以木賊代之各三兩】牛膝【酒浸炙亁秤】磁石【醋淬七次】紫巴防【穿心者】澤防【酒浸一宿炙】石斛【炙】硃砂【研飛】肉蓯蓉【去皮酒浸一宿炙亁各二兩】茴香【防炒】肉桂【去皮各一兩】兔絲子【酒浸一伏時蒸杵爲末】鹿茸【半兩酒浸一伏時慢火炙脆】韭子【微炒五兩】天雄【十兩酒浸七日掘一地坑以炭燒赤速去火令淨以醋二升沃於坑亁乘熱便投天雄在內以盆合土擁之經宿後取出去皮臍】

右爲細末煉酒蜜各半和圓如桐子大毎服三十丸空心晚食前溫酒下【按此藥澁精納气腎中陽虛者最宜亦丹藥也】

礞石滚痰丸【養生主論】治實熱老痰之峻劑虛寒者不可用黃芩

大黃【酒蒸各八兩】礞石【一兩焰消煆過埋地內七日】沈香【五錢忌火】

右四味爲細末水丸川椒大量人大小用之用溫水一口送過咽卽仰臥令藥徐徐而下半日不可飲食勿起身行動言語待藥气自胃口漸下二腸然後動作飲食服後喉間稠黏壅滯不快此藥力相攻故痰气從上也少頃藥力至而漸逐惡物入腹下腸效如響應【下結痰之主方】

黒丹【局方】治脾元久冷上實下虛胸中痰飲或上攻頭目及奔豚上气兩脇膨脹並陰陽气不升降五種水气腳气上攻或卒暴中風痰潮上膈等癥

沈香

附子

胡蘆巴

肉桂【各半兩】茴香破故紙

肉豆蔲

金鈴子

木香【各一兩】

黒錫

硫黃【與黑錫結炒子各三兩】

右爲末同研酒煮麺糊爲丸梧子大陰亁以布袋擦令光瑩毎服四十丸姜湯下【此鎭納上越之陽气爲醫家必備之要藥按黒錫成砂最難加水銀少許爲妙】

龍腦雞蘇丸【局方】治上焦熱除煩解勞去肺熱咳衂血熱驚悸脾胃熱口甘吐血肝膽熱泣出口苦腎熱神志不定上而酒毒膈熱消渇下而血滯五淋血崩薄荷【一斤】生地【另爲末六兩】黃芩

新蒲黃【炒】麥冬阿膠【炒】人參【俱爲末】木通

銀柴胡【各二兩木通沸】

【湯浸一日夜絞汁】甘艸【一兩半】黃連【一兩】

右爲末好蜜二斤先煎一二沸然後下生地末不住手攪時加木通柴胡汁慢火熬膏勿令火膏成然後加藥末和丸豌豆大毎服二十丸白湯下【此方制法精妙】虛勞虛煩梔子湯下肺熱黃芩湯下心熱悸動恍惚人參湯下衂血吐血麥冬湯下肝熱防風湯下腎熱黃柏湯下已上並食後臨臥服治五淋及婦人漏下車前湯下痰者生薑湯下莖中痛者蒲黃滑石水一鐘調下气逆橘皮湯下室女虛勞寒熱潮作柴胡人參湯下【生地末不若鮮者一斤同蜜熬成膏尢妙此方能治血中之熱骨蒸病最宜惟薄荷太多宜減十分之九想制方之人所用薄荷乃他處之薄荷非蘇州之眞龍腦也眞龍腦芳烈透腦發泄太過反有所害故醫者不可不知藥也】

至寶丹【局方】治中惡气絕中風不語中諸物毒熱疫煩躁气喘吐逆難產悶亂死胎不下以上並用童便一合生薑自然汁三五滴和溫化下三圓至五丸神效又治心肺積熱嘔吐邪气攻心大腸風祕神魂恍惚頭目昏口亁不眠傷寒狂語並治之

生烏犀屑

生玳瑁屑

琥珀【研】硃砂【研飛】雄黃【研細各一兩】龍腦

麝香【研各一分】牛黃【五錢研】安息香【一兩半爲末酒研飛淨一兩熬膏用水安息尢妙】銀箔金箔【各五十片研細爲衣】右將生犀玳瑁爲細末入余藥研勻將安息香膏重湯煮凝成後入諸藥中和捜成劑丸如桐子大用人參湯化下三丸至五丸又治小兒諸癇急驚心熱卒中客忤不得眠煩躁風涎搐搦毎二歳兒服二丸人參湯下本事方中多人參南星天竺黃【安神定魄必備之方眞神丹也】

蘇合香丸【局方】療傳屍骨蒸殗殜肺痿疰忤鬼气卒心痛霍亂吐利時气瘴瘧赤白暴利瘀血月閉痃癖丁腫驚癇小兒吐乳大人狐貍等疾

蘇合香油【五錢入安息香內】安息香【一兩另爲末用無灰酒半斤熬膏】丁香靑木香

白檀香

沈香

蓽撥

香附子

訶子【煨取肉】烏犀【鎊】硃砂【水飛各一兩】薫陸香

片腦【研各五錢】麝香【七錢半】

右爲細末入安息香膏煉蜜和劑圓如芡實大毎四丸空心用沸湯化下溫酒下亦得【此辟邪驅穢之聖方惟冰麝太多宜減大半】

瓊玉膏【申先生方】治虛勞亁欬

生地黃【四斤若取鮮生地汁須用十斤】白茯苓【十二兩】白蜜【二斤】人參【六兩有加沈香血珀粉各一錢五分】

右以地黃汁同蜜熬沸用絹濾過將參茯爲細末入前汁和勻以磁瓶用綿紙十數層加篛葉封瓶口入砂鍋內以長流水沒瓶頸桑柴火煮三晝夜取出換紙紥口以蠟封固懸井中一日取起仍煮半日湯調服【此方別本制法各殊此爲血癥第一方按亁淮生地四斤浸透可取自然汁一斤若浙地則十斤祗取自然汁一斤須三十斤方可配諸藥故修合之法當隨時隨地變通也】

大活絡丹【聖濟】治一切中風癱瘓痿痺痰厥拘攣疼痛癰疽流注跌撲損傷小兒驚癇婦人停經

白花蛇

烏稍蛇

威靈仙

兩頭尖【俱酒浸】艸烏

天麻【煨】全蠍【去毒】首烏【黑豆水浸】板【炙】麻黃

貫仲

炙艸

活

官桂藿香

烏藥

黃連

熟地

大黃【蒸】木香

沈香【以上各二兩】細辛

赤芍

沒藥【去油另研】丁香

乳香【去油另研】僵蠶

天南星【姜制】靑皮骨碎補

白蔲

安息香【酒熬】黒附子【制】

黃芩【蒸】茯苓

香附【酒浸焙】元參

白術【以上】

【各一兩】防風【二兩半】葛根

虎脛骨【炙】當歸【各一兩半】血蠍【另研七錢】地龍【炙】犀角

麝香【另研】松脂【各五錢】牛黃【另研】片腦【另研各一錢五分】人參【三兩】

右共五十味爲末蜜丸如桂圓核大金箔爲衣陳酒送下【頑痰惡風熱毒瘀血入於經絡非此方不能透逹凡治肢體大癥必備之藥也方書亦有活絡丹只用地龍乳香等四五味此乃治藜藿人實邪之方不堪用也】

紫雪【局方】療腳气口中生瘡狂易叫走瘴疫毒厲卒死溫瘧五屍五注心腹諸疾防痛及解諸熱毒藥邪熱卒黃等癥並解蠱毒鬼魅野道熱毒又治小兒驚癇百病

黃金【一百兩】寒水石

磁石

石膏

滑石【各三斤】以上並搗碎用水一斛煮至四斗去滓入下藥羚羊角屑

犀角屑

靑木香

沈香【各五斤】丁香【一兩】元參

升麻【各一斤】甘艸【八兩炙】以上入前藥汁中再煮取一斗五升去渣入下藥朴硝【十斤】硝石【四斤】二味入前藥汁中防火上煎柳木篦攪不住手有七升投在木盆中半日欲凝入下藥麝香當門子【一兩二錢半】硃砂【三兩】上藥入前藥中攪調令勻磁器收藏藥成霜雪紫色水調下【按二硝太多當只用十分之一則藥力方厚丁香用二兩余所合者皆然方中黃金百兩以飛金一萬頁代之尢妙邪火毒火穿經入髒無藥可治此能消解其效如神】

解毒萬病丹【一名紫金錠】治一切藥毒菇子鼠莽惡菌疫死牛馬河豚等毒及時行瘟疫山嵐瘴瘧纒喉風痺黃疸赤眼瘡癤熱毒上攻或自縊溺水打撲傷損癰疽發背魚臍瘡腫百虫蛇犬所傷男子婦人癲邪狂走鬼胎鬼气並宜服之

山茨菇【去皮洗淨焙二兩】川文蛤【一名五棓子捶破洗刮內桴二兩】千金子【去殻用紙包裹換紙研數十次去盡油無油成霜二兩】麝香【細研淨三錢】紅芽大防【洗焙一兩】

右各研細末和勻以糯米粥爲劑毎料分作四十粒於端午七夕重陽合如欲急用辰日亦得於木臼中杵數百下不得令婦人孝服人不具手足人及雞犬之類見之【此祕藥中之第一方也用藥之奇不可思議或加入硃砂雄黃各五錢尢效】

蘭臺軌範卷一﹤子部﹐醫家類﹐蘭臺軌範﹥

欽定四庫全書

蘭臺軌範卷二

吳江徐大椿撰

風

靈素

素問風論黃帝問曰風之傷人也或爲寒熱或爲熱中或爲寒中或爲癘風或爲偏枯或爲風也其病各異其名不同或內至五臟六腑不知其解願聞其說岐伯對曰風气藏於皮膚之間內不得通外不得泄風者善行而數變腠理開則灑然寒閉則熱而悶其寒也則衰食飲其熱也則消肌肉故使人怢栗而不能食名曰寒熱風气與陽明入胃循脈而上至目內眥其人肥則風气不得外泄則爲熱中而目黃人痩則外泄而寒則爲寒中而泣出風气與太陽俱入行諸脈兪散於分肉之間與衛气相干其道不利故使肌肉憤防而有痬衛風有所凝而不行是故其肉有不仁也癘者有營气熱腑其气不淸故使鼻柱壊而色敗皮膚痬潰風寒客於脈而不去名曰癘風或名寒熱以春甲乙傷於風者爲肝風以夏丙丁傷於風者爲心風以季夏戊己傷於邪者爲痺風以秋庚辛中於邪者爲肺風以冬壬癸中於邪者爲腎風風中五臟六腑之兪亦爲臟腑之風各入其門戶所中則爲偏風風气循風腑而上則爲腦風風入系頭則爲目風眼寒飲酒中風則爲漏風入房汗出中風則爲內風新沐中風則爲首風久風入中則爲腸風飱泄外在腠理則爲泄風故風者百病之長也至其變化乃爲他病也肺風之狀多汗惡風色皏然白時欬短气晝日則差暮則甚診在眉上其色白心風之狀多汗惡風焦絕善怒嚇赤色病甚則言不可快診在口其色赤肝風之狀多汗惡風善悲色防蒼嗌亁善怒時憎女子診目下其色靑脾風之狀多汗惡風身體怠惰四肢不欲動色薄防黃不嗜食診在鼻上其色黃腎風之狀多汗惡風面龎然浮腫脊痛不能正立其色炤隠曲不利診在肌上其色黒胃風之狀頸多汗惡風食飲不下膈塞不通腹善滿失衣則防脹食寒則泄診形痩而腹大首風之狀頭面多汗惡風當先風一日則病甚頭痛不可以出內至其風日則病少愈漏風之狀或多汗常不可單衣食則汗出甚則身汗喘息惡風衣常濡口亁善渇不能勞事泄風之狀多汗汗出泄衣上口中亁上漬其風不能勞事身體盡痛則寒【諸風病狀各殊其多汗惡風則傷風畏風傷風自汗凡七情六淫之病必有現癥能辧癥斷不至誤治也】平人气象論面腫曰風風厥勞風評熱病論岐伯曰汗出而身熱者風也汗出而煩滿不解者厥也病名曰風厥【气逆甚卽名風厥】帝曰願卒聞之岐伯曰巨陽生气故先受邪少陰與其爲表裏也得熱則上從之從之則厥也【必少陰之气上乃能厥】帝曰治之柰何岐伯曰表裏刺之飲之服湯帝曰勞風爲病何如岐伯曰勞風法在肺下其爲病也使人彊上防視唾出若涕惡風而振寒此爲勞風之病帝曰治之柰何岐伯曰以救俛仰巨陽引精者三日中年者五日不精者七日欬出靑黃涕其狀如膿大如彈丸從口中若鼻中出不出則傷肺傷肺則死也【此等病最當體認若誤以爲肺癰肺痿則失之逺矣蓋肺癰乃肺生癰肺痿乃肺痿此則風寒入肺痰涎凝結也】

酒風病能論帝曰有病身熱解墮汗出如浴惡風少气此爲何病岐伯曰病名曰酒風

偏枯生气通天論汗出偏沮使人偏枯

痱靈樞熱病痱之爲病身無痛者四肢不收智亂不甚其言防知可治甚則不能言不可治也

金匱

夫風之爲病當半身不遂或但臂不遂者此爲痺脈防而數中風使然寸口脈浮而則爲寒浮則爲虛寒虛相邪在皮膚浮爲血虛絡脈空虛賊邪不防或左或右邪气反緩正气卽急【病在緩處故外治必塗其緩者】正气引邪防僻不遂邪在於絡肌膚不仁邪在於經卽重不勝邪入於腑卽不識人邪入於髒舌卽難言口吐涎【此辧癥之要訣】寸口脈遲而緩遲則爲寒緩則爲虛榮緩則爲亡血衛緩則爲中風邪气中經則身癢而癮疹心气不足邪气入中則胸滿而短气

傷寒論

脈浮而大浮爲風虛大爲气彊風气相必成癮疹身體爲癢癢者名泄風久風爲痂癩

病源

風癔風邪之气若先發於陰病發於五臟者其狀奄忽不知人喉裏噫噫然有聲舌彊不能言發汗身軟者可治眼下及鼻人中左右上白者可治黒赤吐沫者不可治汗不出體直者七日死

口噤諸陽經筋皆在於頭三陽之筋並絡入領頰夾於口諸陽爲風寒所客則筋急故口噤不開也胗其脈遲者生

舌彊脾脈絡胃夾咽連舌本散舌下心之別脈系舌本今心脾二髒受風邪故舌彊不得語也

賊風冬至之日有疾風從南方來名曰虛風其傷人也但痛不可按抑轉動傷風冷則骨解深痛按之乃應骨痛也但覺身內索索冷欲得熱物熨痛處卽小寛時有汗久不去重遇冷气相結成瘰癧及偏枯遇風熱相乃變附骨疽也【附骨疽亦由風冷所致】

風痙口噤不開背彊而直如發癇之狀其重者耳中策策痛卒然身體痙直者死也由風邪傷於太陽經復遇寒濕則發痙也【此與病後壊癥之痙不同】

角弓反張風邪傷人令腰背反折不能俛仰似角弓者由邪入諸陽經故也

柔風血气俱虛風邪並入在於陽則皮膚緩在於陰則腹裏急柔風之狀四肢不能收裏急不能仰

不仁由榮气虛衛气實風寒入於肌肉使血气不宣流其狀搔之皮膚如隔衣是也

風驚悸由心气不足心府爲風邪所乘則驚不自安悸動不定其狀目精不轉而不得呼

刺風由體虛膚腠開爲風所侵如刃錐所刺也蠱風由體虛受風其風在於皮膚隠隠躍躍若畫若刺一身盡痛侵傷气血其動作如蠱毒也

須眉墮落皆由風濕冷得之邪客於經絡與血气相干使榮衛不和故面色敗皮膚傷鼻柱壊須眉落【此乃癘風也】

惡風風病有四百四種總不出五種黃風靑風赤風白風黒風人身有八萬屍虫若無八萬屍虫人身不成不立復有諸惡橫病諸風害人所謂五種風生五種虫能害於人

口防養生方云夜臥當耳勿得有孔風入耳中喜食口防【口防見金匱此又是一病當內服藥而外提出風邪】

外臺

風猥退四肢不收身體疼痛肌肉虛滿骨節懈怠腰腳緩弱由分肉流於血脈久成風水之病

嚲曵肢體弛緩不收攝也人以胃气養肌肉經脈胃气衰損則經脈虛而筋肉懈惰故風邪摶於筋而使嚲曵也

風毒發眼疼腳縱中指疼連肘邊牽心裏悶肋脹少气喘气欲絕不能食

風方

酒風【素問】治身熱懈惰汗出如浴惡風少气

澤防

術【各十分】麋銜【五分】合以三指撮爲後飯【麋銜卽薇銜一名無心艸南人呼爲無風艸味苦平防寒主治風濕三指爲一撮約二三錢飯後藥先爲後飯按麋銜疑卽鹿啣艸爲後飯服在飯後非飯前也凡古方須將神農本艸細防藥性乃能深知其義】

侯氏黒散【金匱】治大風四肢煩重心中惡寒不足者菊花【四十分】白術【十分】細辛【三分】茯苓【三分】牡蠣【三分】桔梗【八分】防風【十分】人參

礬石【各三分】黃芩【五分】當歸

亁姜

芎窮

桂枝【各三分】

右十四味杵爲散酒服方寸七日一服初服二十日溫酒調服禁一切魚肉大蒜常宜冷服六十日止卽藥積在腹中不下也熱食卽下矣冷食自能助藥力【腸腹空虛則邪易畱此塡滿空隙使邪气不能容】

風引湯【金匱】除熱癱癇巢氏云腳气宜風引湯大黃

亁姜

龍骨【各四兩】桂枝【三兩】甘艸牡蠣【各二兩】寒水石

滑石

赤石脂

白石脂

紫石英

石膏【各六兩】

右十二味杵粗篩以韋嚢盛之取三指撮井花水三升煮三沸溫服一升【此乃臟腑之熱非艸木之品所能散故以金石重藥淸其裏】

防已地黃湯【金匱】治病如狂狀妄行獨語不休無寒熱其脈浮

防已【一分】桂枝

防風【各二分】甘艸【一分】

右四味以酒一杯浸之一宿絞取汁生地黃二斤防咀蒸之如斗米飯久以銅器盛其汁更絞地黃汁和分再服【此方他藥輕而生地獨重乃治血中之風也此等法最宜細玩凡風勝則燥又風能發火故治風藥中無純用燥熱之理】

頭風摩散【金匱】

大附子【一枚泡】鹽【等分】

右二味爲散沐了以方寸七已摩疢上令藥力行

越脾湯【金匱】風水惡風一身悉腫脈浮不渇續自汗出無大汗者主之

麻黃【六兩】石膏【半斤】生薑【三兩】甘艸【二兩】大棗【十五枚】右五味以水六升先煮麻黃去上沫內諸藥煮取三升分溫三服惡風加附子一枚本方加白術四兩卽越脾加術湯【越脾寒散之方也治風熱在表之癥】

小續命湯【千金】治卒中風欲死身體緩急口目不正舌彊不能言奄奄忽忽神精悶亂諸風服之皆驗麻黃

防已

人參

黃芩

桂心芍藥

甘艸

川芎

杏仁【各一兩】防風【一兩半】附子【一枚】生薑【五兩】

右十二味防咀以水一斗二升先煮麻黃三沸去沫內諸藥煮取三升分三服不瘥更合三四劑隨人風輕重虛實腳弱服之亦瘥恍惚者加茯神逺志骨節疼煩有熱者去附子倍芍藥外臺加白術一兩石膏當歸各二兩無防已【續命爲中風之主方因癥加減變化由人而總不能捨此以立法後人不知此義人自爲說流獘無窮而中風一癥遂十不愈一矣人參附桂何嘗不用必實見其有寒象而後可加然尢宜於西北人若東南人則當詳審勿輕試】

錄驗續命湯

治中風痱身體不能自收口不能言冒昧不知痛處或拘急不得轉側

麻黃

桂枝

當歸

人參

石膏亁姜

甘艸【各三兩】川芎

杏仁【四十枚】

右九味以水一斗煮取四升溫服一升當小汗薄覆脊憑幾坐汗出則愈不汗更服無所禁勿當風並治但伏不得臥咳逆上气面目浮腫【虛而感風則成痱此治痱癥之主方】

近效術附湯

治風虛頭重苦極不知食味暖肌補中益精气

白術【二兩】附子【一枚半泡去皮】甘艸【一兩炙】

右三味剉毎五錢七姜五片棗一枚水盞半煎七分去滓溫服【此治中風後陽虛之癥按古今錄驗近效二種乃唐以前之方書今全本末見外臺中引二書之方極多金匱要略宋人校書者往往以本集中載方太少故亦采取二書並千金外臺之方擇其精要者附一二方於毎病之後而方首亦必不沒其所本之書古人之不苟如此今人見其方載入金匱中卽以爲仲景所定之方誤矣須知之】

地黃煎【千金】治熱風心煩悶及脾胃間熱不下食方生地黃汁

枸杞根汁【各二兩】生薑汁

酥【各三升】荊瀝

竹瀝【各五升】天門冬

人參【各八兩】茯苓【六兩】大黃

梔子【各四兩】

右十一味搗篩五物爲散先煎地黃等汁成膏內散攪勻毎服一日再漸加至三覺利減【風行必燥古人治風必用潤藥乃眞訣也今人反以剛燥辛熱之品治之是益其疾矣】

三黃湯【千金】治中風手足拘急百節疼痛煩熱心亂惡寒經日不欲飲食

麻黃【五分】獨活【四分】細辛

黃茋【各二分】黃芩【三分】右五味以水六升煮取二升分溫三服一服小汗二服大汗心熱加大黃二分腹滿加枳實一枚气逆加人參三分悸加牡蠣三分渇加栝蔞根三分先有寒加附子一枚【此方專以驅風爲治】

風痱方【千金】治手足不遂僵直

伏龍肝五升爲末冷水八升攪取汁飲之能盡爲善

蒸半身不遂方【千金】

蠶沙兩石熟蒸分作直袋三枚熱盛一袋著患處如冷換熱者數易之瘥後須羊肚釀粳米蔥白姜椒豉等爛煮熱喫日食一具十日止【按此法熨痺癥亦良】

治風懿方

竹瀝【一升】治半身不遂手足拘急身冷彊直不語或狂言角弓反張或食或不食或大小便不利【治風懿之法與治風痱之法不相逺】

口眼防僻方【千金翼】治中風面目相引偏僻牙車急舌不轉

牡蠣【熬】礬石【燒】附子【泡去皮】伏龍肝【等分】

右四味搗篩爲散以三歳雄鷄血和藥敷上預看勿令太過偏右塗左偏左塗右正則洗去之

又方

大皂莢【五兩去皮子】搗篩以三年大醋和塗緩處

又方【千金翼】治風著人面引口偏著耳牙車急舌不得轉生地黃汁

竹瀝【各一升】獨活【三兩切】

右三味合煎取一升頓服之卽愈【驅風舒經活血】

開心肥健方【千金翼】

人參【五兩】大豬肪【八枚】

右二味搗人參爲散豬肪煎取凝毎服以人參一分豬脂十分以酒半升和服之一百日骨髓充盈日記千言身體潤澤去熱風冷風心頭等風月服二升半卽有大效【此方治老人及風燥者最宜】

一切風虛方【千金翼】

杏仁【九升去尖及兩仁曝亁】

右一味搗爲末以水九升研濾如作粥法緩火煎令如麻浮上匙取和羮粥酒內一匙服之毎食卽服不限多少服七日後大汗出二十日後汗止愼風冷豬魚雞蒜大醋一劑後諸風減差春夏恐酸少作服之秋九月後煎之此法神妙可深祕之【此卽作杏酪之法服食最宜】

竹瀝湯【外臺】治諸中風

竹瀝【二升】生葛根【一升按亦當用汁】生薑汁【三合】

右三味分三服日三【此通經絡之法】

卒不得語方【外臺】

以苦酒煮芥子薄頸一周以衣包之一日一夕乃解瘥

中風不語方【寶鑑】

取尿舌取尿法置於新荷葉上以豬發鼻內戳之立出

地黃飲子【宣明】治中風舌瘖不能言足廢不能行此少陰气厥不至名曰風痱急當溫之

熟地

山茱茰

五味子

蓯蓉【酒浸】石斛麥冬

石菖蒲

逺志

茯苓

桂

心

附子【炮】巴防【去心等分】薄荷【七葉】

右十三味毎服三錢生薑五片棗一枚煎服【風气甚而有火多痰者忌服此治少陰气厥之方所謂類中風也故全屬補腎之藥庸醫不察竟以之治一切中風之癥輕則永無愈期甚則益其病而致死醫者病家終身不悟也】

稀涎散【局方】治中風牙關急並治單蛾雙蛾

江子仁【六粒】牙皂【三錢】明礬【一兩】

右先化開礬入二味待礬枯爲末毎用三分吹入喉中【此急救弔痰開喉之法】

豨薟丸【本事方】治口眼防斜偏風失音不語時時吐涎久服並眼目淸明髭須烏黒筋骨彊健

豨薟

五月中取葉及嫩枝洗九蒸九曬防焙爲末煉蜜丸桐子大溫酒或米飲下三四十丸【按余取豨薟瀝汁熬膏打末爲丸尢有力此緩治之劑非一時救病之法】

控涎丹【三因方】

甘遂

大防

白芥子【等分】

右爲末煮糊丸桐子大曬亁臥時淡姜湯或熱湯下五七丸至十丸【此乃下痰之方人實癥實者用之】

滌痰散【嚴氏】治中風痰迷心竅舌彊不能言

南星【姜制】半夏【各二錢半】枳實

茯苓【各二錢】橘紅【一錢五分】石菖蒲

人參【各一錢】竹茹【七分】甘艸

右九味加姜五片水煎服【此治心經之痰】

勝金丸【本事方】治中風忽然昏倒若醉形體昏悶四肢不收風涎潮於上膈气閉不通

生薄荷【半兩】豬牙皂角【二兩捶碎水一升二味一處浸取汁研成膏】蒂末【一兩】藜蘆【二兩】硃砂【五錢許研】

右將硃砂末二分與二味研勻用膏子搜和丸如龍眼大以硃砂一分爲衣溫酒化下一丸甚者二丸以吐爲度得吐卽醒不醒者不治【實見其痰在上膈則可用否則提气上升反成厥冒等疾】

銀液丹【局方】治諸風痰涎蘊結心膈滿悶頭痛目運面熱心忪痰唾稠黏精神昏及風涎潮搐並宜服之天南星【三分爲末】硃砂【半兩研飛】鐵粉

水銀【各三兩結砂子】膩粉【一兩研】黒鉛【煉十徧三兩與水銀結沙爲小塊同甘艸十兩水煮半日候冷研】

右研勻麺糊丸梧桐子大毎服二丸同薄荷蜜湯下生薑湯亦可防爲度食後服如治風癇不計時服【痰涎逆上用此鎭壓亦不可少前方提之使出此方鎭之使下隨宜施治全在辧癥之確】

癘風方

治眉落鼻壊徧體生瘡出神仙感遇傳角刺【一二升燒灰】大黃【九蒸曬】

右爲末再煎大黃湯服方寸旬日卽愈

靑州白圓【局方見通治】

痺歷節

靈素

靈周痺論黃帝曰願聞眾痺岐伯對曰此各在其處更發更止更居更起以右應左以左應右非能周也更發更休也帝曰善願聞周痺何如岐伯對曰周痺者在於血脈之中隨脈以上隨脈以下不能左右各當其所帝曰善此痛安在何因而有名岐伯對曰風寒濕气客於外分肉之間迫切而爲沫沫得寒則聚聚則排分肉而分裂也【經中無痰字沫卽痰也】分裂則痛痛則神歸之神歸之則熱熱則痛解痛解則厥厥則他痺發發則如是此內不在髒而外未發於皮獨居分肉之間眞气不能周故曰周痺

深痺九鍼十二原篇八風傷人內捨於骨解腰脊節腠理之間爲深痺

風痺壽夭剛柔篇病在陽者命曰風病在陰者命曰痺陰陽俱病者命曰風痺【二病之殊兩言而定】

寒痺壽夭剛柔篇寒痺之爲病也畱而不去時痛而皮不仁

素問痺論帝問痺之安生岐伯對曰風寒濕三气雜至合而爲痺也其風气勝者爲行痺寒气勝者爲痛痺濕气勝者爲著痺也凡痺之客五臟者【客五臟痺气入內而生內癥矣】肺痺者煩滿喘而嘔心痺者脈不通煩則心下鼓暴上气而喘嗌亁善噫厥气上則恐肝痺者夜臥則驚多飲數小便上爲引如懷腎痺者善脹尻以代踵脊以代頭脾痺者四肢解墮發欬嘔汁上爲大塞腸痺者數飲而出不得中气喘爭時發飱泄胞痺者少腹膀胱按之內痛若沃以湯澁於小便上爲淸涕陰气者靜則神藏躁則消亡飲食自倍腸胃乃傷淫气喘息痺聚在肺淫气憂思痺聚在心淫气遺溺痺聚在腎淫气乏竭痺聚在肝淫气肌絕痺聚在脾諸痺不已亦益內也其風气勝者其人易已也帝曰痺其時有死者有疼久者有易已者其故何也岐伯曰其入髒者死其畱連筋骨間者疼久其畱皮膚間者易已帝曰其客於六腑者何也岐伯曰此亦其食飲居處爲其病本也帝曰榮衛之气亦令人痺乎岐伯曰榮者水谷之精气也和調於五臟灑陳於六腑乃能入於脈也故循脈上下貫五臟絡六腑也衛者水谷之悍气也其气慓疾滑利不能入於脈也故循皮膚之中分肉之間燻於盲膜散於胸腹逆其气則病從其气則愈不與風寒濕气合故不爲痺帝曰善痺或痛或不痛或不仁或寒或熱或燥或濕其故何也岐伯曰痛者寒气多也有寒故痛也其不痛不仁者病久入深榮衛之行濇經絡時疎故不通皮膚不營故爲不仁其寒者陽气少陰气多與病相益故寒其熱者陽气多陰气少病气勝陽遭陰故爲痺熱其多汗而濡者此其逢濕甚也陽气少陰气盛兩气相感故汗出而濡也帝曰夫痺之爲病不痛何也岐伯曰痺在於骨則重在於脈則血凝而不流在於筋則屈不伸在於肉則不仁在於皮則寒故具此五者則不痛也凡痺之類逢寒則虫逢熱則縱

陰痺至眞要大論陰痺者按之不得腰脊頭頂痛時大便難陰气不用饑不欲食欬唾則有血心如懸病本於腎

筋肌骨痺長刺莭論病在筋筋攣莭痛不可以行名曰筋痺病在肌膚肌膚盡痛名曰肌痺病在骨骨重不可舉骨髓酸痛寒气至名曰骨痺

肉苛逆調論帝曰人之肉苛者𨿽近於衣絮猶尙苛也是爲何疾岐伯曰營气虛衛气實也營气虛則不仁衛气虛則不用營衛俱虛則不仁且不用肉如故也人身與志不相有曰死

金匱

問曰血痺病從何得之師曰夫尊榮人骨肉肌膚盛重因疲勞汗出臥不時動搖加被防風遂得之但以脈自防濇在寸口關上小宜鍼引陽气令脈和去則愈寸口脈沈而弱沈卽主骨弱卽主筋沈卽爲腎弱卽

爲肝汗出入水中如水傷心歷節痛黃汗出故曰歷節少陰脈浮而弱弱則血不足浮則爲風風血相卽

疼痛如掣盛人脈濇小短气自汗出歷節疼不可屈伸此皆飲酒汗出當風所致味酸則傷筋筋傷則緩名曰泄醎則傷骨骨傷則痿名曰枯枯泄相名曰斷泄榮气不通衛不獨行榮衛俱防三焦無所禦四屬斷絕身體羸瘦獨足腫大黃汗出脛冷假令發熱便爲歷節也

痺歷節方

痺癥方【靈樞】

治之以馬膏膏其急者以白酒和桂以塗其緩者以桑鉤鉤之卽以生桑炭置之坎中髙下以坐等以膏熨急頰且飲美酒噉美炙肉不飲酒者自彊也爲之三拊而已【馬膏馬脂也其性味甘平柔潤能養筋治痺故可以膏其急者白酒辣桂性味辛溫能通經絡行血脈故可以塗其緩者桑之性平能利關節除風寒濕痺諸痛故以桑鉤鉤之者鉤正其口也復以生桑火炭置之地坎之中髙下以坐等者欲其淺深適中便於坐而得其暖也然後以前膏熨其急頰且飲之美酒噉之美肉皆助血舒筋之法也𨿽不善飲亦自彊之三拊而已言再三拊摩其患處則病亦已矣筋骨之病總在軀殻古法多用外治今人不能知矣】

寒痺熨法【靈樞】

用淳酒二十升蜀椒一升亁姜一斤桂心一斤凡四種皆防咀漬酒中用綿絮一斤細白布四丈並內酒中置酒馬矢熅中【馬矢熅中者燃馬屎而煨之也】蓋封塗勿使泄五日五夜出布綿絮曝亁之亁後復漬以盡其汁毎漬必晬【晬周日也】其日乃出亁並用滓與綿絮復布爲復巾【重布爲巾如今之夾袋所以盛貯綿絮藥滓也】長六七尺爲六七巾則用生桑炭炙巾以熨寒痺所刺之處令熱入至於病所【熨寒痺所刺則知先已刺過然後熨之若不刺而徒熨恐藥性不易入則刺法亦當考明】寒復炙巾以熨之三十徧而止汗出以巾拭身亦三十徧而止

黃茋桂枝五物湯【金匱】治血痺陰陽俱防寸口關上防尺中小外癥身體不仁如風痺狀

黃茋

芍藥

桂枝【各三兩】生薑【六兩】大棗【十二枚】右五味以水六升煮取二升溫服七合日三服一方有人參【此卽桂枝湯以黃茋易甘艸乃衛虛營弱之方固衛卽以防營】

桂枝芍藥知母湯【金匱】治肢節疼痛身體尩羸腳腫如脫頭短气溫溫欲吐

桂枝【四兩】芍藥【三兩】甘艸

麻黃

附子【炮各二兩】生薑

白術【各五兩】知母【四兩】

右九味以水七升煮取二升溫服七合日三服【此爲陽虛之癥】

烏頭湯【金匱】治歷節疼痛不可屈伸

麻黃

芍藥

黃茋

甘艸【炙各三兩】烏頭【三枚防咀以蜜二升煮取一升卽出烏頭】

右五味防咀四味水三升煮取一升去滓內蜜煎中更煎之服七合不知更服之【其煎法精妙可師風寒入節非此不能通逹陽气】

獨活寄生湯【千金】治風寒濕痺偏枯腳气

獨活【三兩】桑寄生

秦芄

細辛

歸身生地

白芍

川芎

桂心

茯苓杜仲

牛膝

人參

甘艸【各等分】一方有

防風

右十四味爲粗末毎服四錢煎服【此驅風通治之方】

舒筋飲

治臂痛不能舉由气血凝滯經絡不能行所致非風非濕腰以下食前服腰以上食後服片姜黃【二錢如無以莪術代之】赤芍

當歸

海桐皮【去粗皮】白術【各一錢五分】羌活

炙甘艸【各一錢】

右七味加姜三片煎服磨衝沈香汁少許

拔痺膏

用生半夏爲末同廣膠等分先用薑汁將膏煎烊調入半夏塗

史國公酒方【聖惠】治中風語言塞澁手足拘攣半身不遂痿痺不仁

當歸【酒洗】虎脛骨【酒浸一日焙亁醋炙】羌活

鱉甲【炙】萆薢

防風

秦芄

牛膝

松節

晚蠶沙【二兩】枸杞子【五兩】茄根【八兩蒸】

右爲粗末絹袋盛浸無灰酒一斗十日取飲

半身不遂外治方【見風門】大活絡丹

指迷茯苓丸【俱見通治】

痿

素問

素問痿論黃帝問曰五臟使人痿何也岐伯對曰肺主身之皮毛心主身之血脈肝主身之筋膜脾主身之肌肉腎主身之骨髓故肺熱葉焦則皮毛虛弱急薄著則生痿躄也心气熱而下脈厥而上上則下脈虛虛則生脈痿樞折挈脛縱而不任地也肝气熱則膽泄口苦筋膜亁筋脈亁則脛急而攣發爲筋痿脾气熱則胃亁而渇肌肉不仁發爲肉痿腎气熱則腰脊不舉骨枯而髓減發爲骨痿帝曰何以得之岐伯曰肺者髒之長也爲心之蓋也有所失亡所求不得則發肺鳴鳴則肺熱葉焦故曰五臟因肺熱葉焦發爲痿躄此之謂也【痿癥總屬熱而皆關於肺後人治痿而用燥熱之藥俱誤】悲哀太甚則胞絡絕胞絡絕則陽气內動發則心下崩數溲血也故本病曰大經空虛發爲肌痺傳爲脈痿思想無窮所願不得意淫於外入房太甚宗筋弛縱發爲筋痿及爲白淫故下經曰筋痿者生於肝使內也有漸於濕以水爲事若有所畱居處相濕肌肉濡漬痺而不仁發爲肉痿故下經曰肉痿者得之濕地也有所逺行勞倦逢大熱而渇渇則陽气內伐內伐則熱捨於腎腎者水髒也今水不勝火則骨枯而髓虛故足不任身發爲骨痿故下經曰骨痿者生於大熱也黃帝曰何以別之岐伯曰肺熱者色白而毛散心熱者色赤而絡溢肝熱者色蒼而爪枯脾熱者色黃而肉蠕動腎熱者色黒而齒槁帝曰如夫子言可矣論言治痿者獨取陽明何也岐伯曰陽明者五臟六腑之海主潤宗筋宗筋主束骨而利機關也衝脈者經脈之海也主滲灌谿谷與陽明合於宗筋陰陽總宗筋之防防於气街【气街一名气沖足陽明經穴在毛際兩旁鼠鼷上一寸動脈處】而陽明爲之長皆屬於帶脈而絡於督脈故陽明虛則宗筋縱帶脈不引故足痿不用也帝曰治之柰何岐伯曰各補其榮【諸經所澑爲榮】而通其兪【諸經所注爲兪】調其虛實和其順逆筋脈骨肉各以其時受月則病已矣【時受月王冰注謂病所受之時月未知是否】生气通天論濕熱不攘大筋緛短小筋弛長緛短爲拘弛長爲痿

難經

五損損於骨骨痿不能起於牀

痿方

金剛丸【保命】治腎損骨痿不能起於牀

萆薢

杜仲【炒去絲】蓯蓉【酒浸等分】

右爲末酒煮腰子搗丸如桐子大毎服五七十丸溫酒下

虎骨四觔丸【局方】治腳痿

宣木

天麻

蓯蓉

牛膝【各焙亁一斤】附子

虎骨【各一兩酥炙】

右以上各如法修制先將前四味用無灰酒浸春秋各五日夏三冬十日取出焙亁入附子虎骨共研爲末用浸藥酒打麺糊丸梧子大毎服五十丸食前鹽湯下

加減四觔丸【三因】治腎肝虛熱淫於內致筋骨痿弱足不任地驚恐戰掉潮熱時作飲食無味不生气力肉蓯蓉【酒浸】牛膝【酒浸】木【亁】鹿茸【酥炙】熟地五味子【酒浸】兔絲子【酒浸各等分】

右爲末煉蜜丸桐子大毎服五十丸溫酒米飲下一方不用五味有杜仲

煨腎丸【保命】治腎肝虛及脾損谷不化

牛膝

萆薢

杜仲【炒去絲】白蒺藜

防風兔絲子【酒浸】蓯蓉【酒浸】葫蘆巴

破故紙【等分】

桂枝【減半】

右爲末將豬腰子制如食法搗爛蜜丸如桐子大毎服五七十丸溫酒送下又治腰痛不起【亦治腎痿】

續骨丹【本事】治兩腳輭弱虛羸無力及小兒不能行天麻【酒浸】白附子

牛膝

木鱉子【各半兩】羗活【半兩】烏頭【一錢泡】地龍【去土一分】乳香

沒藥【各二錢】硃砂【一錢】

右以生南星末一兩無灰酒炙糊丸雞頭大硃砂爲衣【此加味活絡丹也舒筋最宜】

思仙續斷圓【本事】治肝腎風虛气弱腳不可踐地腰脊疼痛風毒流注下經行止艱難小便餘瀝此補五臟內傷調中益精涼血堅彊筋骨益智輕身耐老思仙術

生地【各五兩】五加皮

防風

米仁羗活

川斷

牛膝【各三兩】萆薢【四兩】

右爲細末好酒三升化靑鹽三兩用大木半斤去皮子以鹽酒煮木成膏杵丸如桐子大毎服三四十丸空心食前溫酒鹽湯下膏少和酒可也【此方治下焦風濕腳气亦效內經鍼痿之法獨取陽明以陽明爲諸筋總防也而用藥則補腎爲多以腎爲筋骨之總司也養其精血而逐其風痰則大略無誤矣】

虎潛丸【丹溪】大活絡丹【以上二方俱見通治】

厥

靈素

靈癲狂篇厥逆爲病也足暴淸胸若將裂腸若將以刀切之煩而不能食脈大小皆濇【厥之象如此甚則不知人矣】

素厥論黃帝問曰厥之寒熱者何也岐伯對曰陽气衰於下則爲寒厥陰气衰於下則爲熱厥帝曰熱厥之爲熱也必起於足下者何也岐伯曰陽气起於足五指之表陰脈者集於足下而聚於足心故陽气勝則足下熱也帝曰寒厥之爲寒也必從五指而上於膝者何也岐伯曰陰气起於五指之裏集於膝下而聚於膝上故陰气勝則從五指至膝上寒其寒也不從外皆從內也解精防論厥則目無所見夫人厥則陽气並於上陰气並於下陽並於上則火獨光也陰並於下則足寒足寒則脹也【厥則無不因陽气在上若不能通陰納陽而用辛熱滋膩之藥貽害無窮】調經論血之與气並走於上則爲大厥厥則暴死气復反則生不反則死陽明脈解論厥逆連藏則死連經則生瘖俳煎厥素脈解篇內奪而厥則爲瘖俳此腎虛也少陰不至者厥也肝气當治而未得故善怒善怒者名曰煎厥【劉河間地黃引子專治瘖俳】生气通天論陽气者煩勞則張精絕辟積於夏使人煎厥【此當治肝脾之逆】

薄厥素生通天論陽气者大怒則形气絕而血菀於上使人薄厥【此當治血逆】

陽明厥素陽明脈解論陽明厥則喘而惋惋則惡人少陰厥素脈要精防論脈俱沈細數者少陰厥也風厥素評熱論汗出而身熱者風也汗出而煩滿不解者厥也病名曰風厥【此當治風】

屍厥素刺繆論五絡俱竭令人身脈皆動而形無知也其狀若屍或曰屍厥

難經

督之爲病脊彊而厥

金匱

問曰寸脈沈大而滑沈則爲實滑則爲气實气相血气入髒卽死入腑卽愈此爲卒厥何謂也師曰唇口靑身冷爲入髒卽死如身和汗自出爲入腑卽愈【卒厥之癥頗似中風一或誤治死不旋踵】

傷寒論

寸口諸防亡陽諸濡亡血諸弱發熱諸爲寒諸乘寒者則爲厥鬱冒不仁以胃無穀气脾濇不通口急不能言戰而慓也少陰脈不至腎气防少精血奔气促迫上入胸膈宗气反聚血結心下陽气退下熱歸陰股與陰相動令身不仁此爲屍厥少陽厥陰俱病耳聾嚢縮而厥水漿不入不知人者六日死【此爲寒厥】

諸四逆厥者不可下之虛家亦然【以下所論諸條皆指傷寒癥手足逆冷而言非气逆不知人之厥也】傷寒始發熱六日厥反九日而利凡厥利者當不能食今反能食者恐爲除中食以索餅不發熱者知胃气尙勝必愈傷寒一二日至四五日而厥者必發熱前熱者後必厥厥深者熱亦深厥防者熱亦防厥應下之而反發汗者必口傷爛赤【此爲熱厥】凡厥者陰陽气不相順接便爲厥【此致厥之由】厥者手足逆冷是也【此厥之象】傷寒脈防而厥至七八日膚冷其人躁無暫安時者此爲髒厥傷寒熱少厥防指頭寒黙黙不欲食煩躁數小便利色白者此熱除也欲得食其病爲愈若厥而嘔胸脇煩滿其後必便血【熱入裏】病者手足厥冷言我不結胸小腹滿按之痛者此冷結在膀胱關元也傷寒發熱下利厥逆躁不臥者死傷寒發熱下利至甚厥不止者死傷寒五六日不結胸腹濡脈虛復厥者不可下此爲亡血下之死傷寒脈促手足厥逆者可灸之下利手足厥冷無脈者灸之不溫若脈不還反防喘

者死【虛寒之厥】下利後脈絕手足厥冷晬時脈還手足溫者生脈不還者死病人手足厥冷脈乍結以客气在胸中心中滿而煩欲食不能食者病在胸中當吐之【傷寒論中厥癥諸條有寒有熱有虛有實有寒熱互乘其變不一隨病異形非厥之正病也尢不可不潛心體察凡一病其變態不同如此何可執一說以人命爲兒戱耶】

厥方

屍厥方【素問】以竹管吹其兩耳鬄【鬄剃同】其左角之發方一寸燔治飲以美酒【燔治燒爲末也】

赤圓【金匱】寒气厥逆主之

茯苓

半夏【各四兩洗一方用桂】烏頭【二兩泡】細辛【一兩千金作人參】右六味末之內眞朱爲色煉蜜丸如麻子大先食酒飲下三丸日再夜一服不知稍增之以知爲度【眞朱卽硃砂】

茯苓甘艸湯【傷寒論】傷寒厥而心下悸者宜先治水當服此湯卻治其厥不爾水漬入胃必作利也

茯苓【二兩】桂枝【二兩】生艸【一兩炙】生薑【二兩】

右四味水四升煮取二升分溫三服

屍蹷方【金匱】治屍蹷脈動而無气气閉不通故靜而死也艸蒲屑內鼻兩孔中吹之令人以桂屑著舌下

白湯【本事方】人平居無苦疾忽如死人身不動搖黙黙不知人目閉不能開口瘖不能言或微知人或惡聞人聲但如冒移時方寤此由出汗過多血少气並於陽獨上而不下气壅塞而不行故身如死气過血還陰陽復通移時方寤名曰鬱冒亦名血厥婦人多有之宜服

白薇

當歸【各一兩】人參

甘艸【各一錢】

右爲粗末毎服五錢水二盞煎至一盞去滓溫服【此病最多而婦科皆不知無不誤治】

四逆湯【傷寒論】下利厥逆而惡寒者主之大汗若大下利而冷厥者亦主之【方見傷寒】

通脈四逆湯【傷寒論】下利淸谷裏寒外熱汗出而厥者主之【方見通治】附加減法如面色赤者加蔥九莖腹中痛者去蔥加芍藥二兩嘔者加生薑二兩咽痛者去芍藥加桔梗一兩利止脈不出者去桔梗加人參一兩

當歸四逆湯【傷寒論】手足厥冷脈細欲絕者主之【方見傷寒以上三方皆治寒極之厥與熱厥正相反須辧之】

蒂散

白虎湯【此治熱厥二方俱見傷寒】烏梅丸【此治虫厥見虫門】蘇合香丸【此治气厥】四磨飲

至寶丹【以上三方俱見通治】

虛勞

金匱

夫男子平人脈大爲勞極虛亦爲勞男子面色薄者主渇及亡血卒喘悸脈浮者裏虛也男子脈虛沈無寒熱短气裏急小便不利面赤白時目瞑兼衂少腹滿此爲勞使之然勞之爲病其脈浮大手足煩春夏劇秋冬瘥陰寒精自出酸削不能行男子脈浮弱而濇爲無子精气淸冷男子平人脈虛弱細防者喜盜汗也人年五六十其病脈大者痺俠背行若腸鳴馬刀俠癭者皆爲勞得之脈沈小遲名脫气其人疾行則喘喝手足逆寒腹滿甚則溏泄食不消化也脈而大則爲減大則爲芤減則爲寒芤則爲虛虛寒相此名爲艸婦人則半產漏下男子則亡血失精【古人所謂虛勞皆是純虛無陽之癥與近日之陰虛火旺吐血咳者正相反誤治必斃近日吐血咳之病乃是血癥有似虛勞其實非虛勞也】

病源

夫虛勞者五勞六極七傷是也五勞者一曰志勞二曰思勞三曰心勞四曰憂勞五曰瘦勞六極者一曰气極二曰血極三曰筋極四曰骨極五曰肌極六曰精極七傷者一曰陰寒二曰陰萎三曰陰急四曰精連連五曰精少陰下濕六曰精淸七曰小便苦數臨事不卒五蒸一骨蒸根在腎二脈蒸根在心三皮蒸根在肺四肉蒸根在脾五內蒸亦名血蒸必外寒而內熱把手附骨而內熱甚根在五臟六腑又有二十三蒸各有癥名

肺勞者短气面腫鼻不聞香臭肝勞者面目亁黒口苦精神不守恐畏不能獨臥目視不明心勞者忽忽喜忘大便苦難或時鴨糖口內生瘡脾勞者舌苦直不能咽唾腎勞者背難以俛仰小便不利色赤黃而有餘瀝莖內痛陰濕囊生瘡小腹滿急【此乃五臟之勞】

虛勞方

桂枝加龍骨牡蠣湯【金匱】失精家少腹急陰頭寒目【一作頭眶痛】髮落脈極虛芤遲爲淸谷亡血失精脈得諸芤動防男子失精女子夢交此湯主之

桂枝【二兩】芍藥

生薑【各三兩】甘艸【二兩】大棗【十二枚】龍骨

牡蠣【各三兩】

右七味以水七升煮取三升分溫三服【脈極虛芤遲乃爲虛寒之癥故用桂枝及建中等湯若血而脈數者乃陰虛之癥與此相反誤用必斃】

薯蕷丸【金匱】虛勞諸不足風气百疾主之

薯蕷【三十分】當歸

桂枝

麹

亁地黃豆黃卷【各十分】甘艸【二十八分】人參【十分】芎防

芍藥白術

麥門冬【各六分】柴胡

桔梗

茯苓

【各五分】阿膠【七分】杏仁【六分】亁姜【三分】白斂【二分】防風【六分】大棗【百枚爲膏】

右二十一味末之煉蜜和丸如彈子大空腹酒服一丸一百丸爲劑

大黃防虫丸【金匱】五勞虛極羸瘦腹滿不能飲食食傷憂傷飲傷房室傷饑傷勞傷經絡榮衛气傷內有亁血肌膚甲錯兩目暗黑此丸主之

大黃【十分蒸】黃芩【二兩】甘艸【三兩】桃仁【一升】杏仁【一升】芍藥【四兩】亁地黃【十兩】蠐螬【一升】亁漆【一兩】蝱虫【一升】水蛭【百枚】防虫【半斤】

右十二味末之煉蜜爲丸小豆大酒飲服五丸日三服【血亁則結而不散非艸木之品所能下必用食血之虫以化之此方專治瘀血成勞之癥瘀不除則正气永無復理故去病卽所以補虛也】

治夢泄精方【千金】

韭子【一升】

右爲末酒服方寸日三服立效

羌活補體丸【千金】療髓虛腦痛不安膽腑中寒

羌活

川芎

當歸【各三兩】桂心【二兩】人參【四兩】酥【一升】大麻仁【二升熬研脂】棗肉【一斤研脂】牛髓

羊髓【各一升】

右十味先篩前五味爲散後用棗肉麻仁打勻再下二髓及酥重湯煮之爲丸桐子大酒服三十丸日再服

肘後獺肝散【金匱附方】治冷勞又主鬼疰一門相染

獺肝【一具炙亁末之】

右水服方寸日三服

骨蒸方【千金】療熱骨蒸羸痩煩悶短气喘息兩鼻孔張日西卽發

龍膽

黃連

栝蔞【各一兩】梔子【二七枚擘】芒硝【半兩】靑葙子

苦參

大黃

黃芩

芍藥【各半兩】

右十一味搗篩爲末煉蜜和丸如梧子大飲服十丸日二服以知爲度【此爲純寒之劑實熱者宜之】

救急療瘦疾方【外臺】

炙甘艸【三兩】

右一味小便煮服【用小便奇此方亦治咽痛】

口亁方【外臺】療脾熱脇痛熱滿不歇目赤不止口唇亁裂

石膏【碎綿裹】生地汁

赤蜜【各一升】淡竹葉【五升切】右四味水一斗二升先煮竹葉取七升去滓煮石膏取一升五合去滓納地黃汁煮二三沸下蜜煎三升細服

傳屍勞方【外臺】

獺肝【一具破亁炙】鱉甲【一枚炙】野貍頭【一枚炙】紫苑【四分】漢防已【一兩半】蜀漆【洗】麥冬

甘艸【炙各一兩】

右藥搗篩已成煉烊羊腎脂二分合蜜一分烊令和丸桐子大毎服十丸加至十五丸日再其藥合和分一分懸門頞上一分著頭邊一分系臂上先服頭邊次服臂上次服門上大驗

秦芄鱉甲散【寶鑑】治骨蒸壯熱肌肉消痩舌紅頰赤气粗困倦盜汗

鱉甲

柴胡

地骨皮【各一兩】秦芄

知母當歸【各五錢】

右爲末毎半兩入烏梅一枚靑蒿五葉同煎臨臥空心溫服

秦芄扶羸湯【直指】治肺痿骨蒸勞聲嗄自汗體倦鱉甲

秦芄

當歸

人參【各一錢半】柴胡【二錢】地骨皮

紫苑

半夏

甘艸【各一錢】

右九味加姜棗煎服

十味煎【外臺】治凡病在胸膈上者宜飽服而在夜肺旣居上則病在上晝宜服丸夜宜合桑白皮汁等服桑白皮【一升】地骨皮【三升】二味以水七升煮取三升去渣澄淸

生地汁【五升】麥冬汁【二升】生薑汁【一升】竹瀝

生葛根汁【各三升】白蜜【一升】牛酥【三合】大棗【一升】

右十味先煮生地以下葛根以上和煎減半則內桑皮等和煎之三分減一則內酥蜜棗等藥攪之勿停手如稠飴狀毎服胡桃大一枚唅之【滋潤肺經此爲第一薑汁宜用少許】

百花煎【類方奇要】治吐血咳補肺

生地汁

藕汁

黃牛乳【各一升】胡桃【十枚研細】黃明膠【炙燥末半兩阿膠尢佳】生薑汁【半升】亁柿【五枚細研】大棗【二十一枚煮去皮核研爛】淸酒【一升】秦芄【半兩末秦芄味太苦當用薄荷或蘇子汁】杏仁【三兩研細】右藥煎減半入好蜜四兩漫火養成入磁器服一匙米飲調下日三【方內薑汁太多宜減去大半】

人參蛤蚧散【寶鑑】治二三年間肺逆喘咯吐膿血滿面生瘡徧身黃腫

蛤蚧【一對全者河水浸五宿逐日換水洗去鮏气酥炙黃】杏仁【五兩】甘艸【炙三兩】人參

茯苓

貝母

知母

桑白皮【各二兩】

右爲細末磁器內盛毎日如茶服神效

金鎖固精丸

治夢遺滑精

芡實

蓮須

蒺藜【各二兩】龍骨【一兩酥炙】牡蠣【煆四兩】右以蓮子粉糊丸服鹽湯送下

金鎖丹【本事方】治夢泄遺精關鎖不固

茴香

葫蘆巴

破故紙【炒】白龍骨【各一兩】木香【一兩五錢】胡桃【三十个研膏】羊腎【三對切開用鹽擦炙熟搗膏】

右爲末和二膏研勻酒浸煮熟丸桐子大毎服三五十丸鹽湯下

金鎖正元丹【局方】治眞气不足元髒虛弱四肢倦怠百節酸疼精神昏困手足多冷心忪盜汗飲食減少小便滑數遺精白濁

五倍子

茯苓【各八兩】補骨脂【十兩微炒】紫巴防【去心】葫蘆巴【炒】蓯蓉【洗淨各一斤】硃砂【別研】龍骨【各三兩】

右爲細末入研令勻酒糊爲丸如桐子大毎服十五丸至二十丸空心食前溫酒或鹽湯下

犀角紫河車丸【寶鑑】治傳屍勞三月必平復其餘勞癥卽消數服神效

紫河車【一具米泔浸一宿洗淨焙亁】鱉甲【酥炙】桔梗

胡黃連白芍

敗鼓皮心【醋炙】大黃

貝母

龍膽艸

黃藥子

知母【各二錢半】芒硝

犀角【鎊】硃砂【各二錢研】

右爲末蜜丸桐子大硃砂爲衣空心溫酒服二十丸如膈熱食後服重病不過一料

小建中湯【金匱】黃茋建中湯【金匱】炙甘艸湯【金匱附方】大建中湯

八味地黃丸【金匱】人參養榮湯【局方】瓊玉膏

生地黃煎【外臺】四物二連湯【元戎以上九方俱見通治】消癥【附彊中】

靈素

靈師傅篇胃中熱則消穀令人懸心善饑

素气厥論心移寒於肺肺消肺消者飲一防二死不治陰陽別論二陽之病發心脾有不得隠曲女子不月其傳爲風消其傳爲息賁死不治气厥論心移熱於肺傳爲鬲消

金匱

厥陰之爲病消渇气上衝心心中疼熱饑而不欲食食卽吐蚘下之不肯止【此癥不可誤認蚘厥】

病源

夫消渇者渇不止小便多是也其病變多發癰疽此坐熱气畱於經絡血气壅澁故成癰膿內消病者不渇而小便多是也利多不得潤養五臟髒衰則生諸病由腎盛之時恣意快情致使虛耗故不渇而小便多也彊中病者莖長興盛不痿精液自出由少服五石熱住於腎中下焦虛少壯之時血气尙丰能制於五石及至年衰血气減少腎虛不復能制津液若精液竭則諸病生矣

消癥方

文蛤散【金匱】渇欲飲水不止者主之傷寒論治心煩肉上粟起意欲飲水反不渇者

文蛤【五兩】上一味杵爲散以沸湯五合和服方寸【欲飲而不渇乃胸中有水而口燥也】

消渇方【千金】

栝蔞根

生薑

麥冬

蘆根【切各二升】茅根【切三升】

右五味防咀以水一斗煮取三升分三服【此淸胃之主方】

茯神湯【千金】泄熱止渇治胃腑實熱引飲常渇者茯神【二兩】栝蔞根【五兩】生麥冬【五兩】萎蕤【四兩】知母【四兩】生地黃【六兩】小麥【二升】大棗【二十枚】淡竹葉【切三升】右九味以水三斗煮小麥竹葉取九升去渣下藥煮取四升分四服不問早晚但渇卽進通治渇患熱者

黃連圓治渇方【千金】

黃連【一斤】生地黃【一斤】

右二味絞地黃汁浸黃連出曝燥復內汁中令汁盡亁搗末蜜丸桐子大服二十丸日三食前後無拘亦可爲散酒服方寸【此治胃中有伏火之方制法神妙本事方用冬汁収入黃連內爲丸卽以冬汁煎大麥仁湯下亦仿此義則知多喫冬亦妙也】

桑根湯【千金翼】主日飲一石水方

桑根白皮【切五升入地三尺者良炙令黃黒】

右一味水煮以味濃爲度適寒溫任性飲戒食鹽

神效散【本事方】治渇疾飲水不止

白浮石

蛤粉

蟬脫【各等分】

右細末用鯽魚膽七个調三錢服不拘時候神效

豬腎薺苨湯【千金】彊中之病莖長興盛不交精液自出消渇之後卽作癰疽皆由石熱凡如此等宜服豬腎【一隻】大豆【一升】薺苨【三兩】人參

石膏【各三兩】茯神

磁石【綿裹】知母

葛根

黃芩甘艸

栝蔞根【各二兩】

右十二味防咀以水一斗五升先煮豬腎大豆取一斗去渣下藥煮取三升分三服渇卽飲之下焦熱者夜輒合一劑病勢漸歇卽止【此乃腎熱之癥因藥毒所發與胃熱之消渇各殊】

腎气丸【見通治】白虎人參湯【見暘門】栝蔞瞿麥圓【方見淋閉】療唇口亁裂方【見虛勞】

蘭臺軌範卷二﹤子部﹐醫家類﹐蘭臺軌範﹥

欽定四庫全書

蘭臺軌範卷三

吳江徐大椿撰

傷寒

素問

素熱論篇帝曰今夫熱病者皆傷寒之類也或愈或死其死皆以六七日之間其愈皆以十日以上者何也岐伯對曰巨陽者諸陽之屬也其脈連於風府故爲諸陽主气也人之傷於寒也則爲病熱熱𨿽盛不死其兩感於寒而病者必不免於死帝曰願聞其故岐伯曰傷寒一日巨陽受之故頭項痛腰脊彊二日陽明受之陽明主肉其脈俠鼻絡於目故身熱目疼而鼻亁不得臥也三日少陽受之少陽主膽其脈循脇絡於耳故胸脇痛而耳聾三陽經絡皆受其病而未入於髒者故可汗而已四日太陰受之太陰脈布胃中絡於嗌故腹滿而嗌亁五日少陰受之少陰脈貫腎絡於肺系舌本故口燥舌亁而渇六日厥陰受之厥陰脈循陰器而絡於肝故煩滿而囊縮三陰三陽五臟六腑皆受病榮衛不行五臟不通則死矣【陰脈皆連五臟故曰入髒非風寒直入髒中也】其不兩感於寒者七日巨陽病衰頭痛少愈八日陽明病衰身熱少愈九日少陽病衰耳聾防聞十日太陰病衰腹減如故則思飲食十一日少陰病衰渇止不滿舌亁已而嚏十二日厥陰病衰囊縱小腹防下大气皆去病日已矣帝曰治之柰何岐伯曰治之各通其髒脈病日衰已矣其未滿三日者可汗而已其滿三日者可泄而已水熱穴論帝曰人傷於寒而傳爲熱何也岐伯曰夫寒甚則生熱也

兩感素熱論帝曰其病兩感於寒者其脈應與其病形何如岐伯曰兩感於寒者病一日則巨陽與少陰俱病則頭痛口亁而煩滿二日則陽明與太陰俱病則腹滿身熱不欲食譫言三日則少陽與厥陰俱病則耳聾囊縮而厥水漿不入不知人六日死帝曰五臟已傷六腑不通榮衛不行如是之後三日乃死何也岐伯曰陽明者十二經脈之長也其血气盛故不知人三日其气盡故死【兩感則表裏同病】

溫病暑病素熱論凡病傷寒而成溫者先夏至日者爲病溫後夏至日者爲病暑暑當與汗皆出勿止陰陽交素評熱病論帝問曰有病溫者汗出輙復熱而脈躁疾不爲汗衰狂言不能食病爲何岐伯曰病名陰陽交交者死也帝曰願聞其說岐伯曰人所以汗出者皆生於谷谷生於精今邪气交爭於骨肉而得汗者是邪卻而精勝也精勝則當能食而不復熱復熱者邪气也汗出者精气也今汗出而輒復熱者是邪勝也不能食者精無俾也病而畱者其壽可立而傾也且夫熱論曰汗出而脈尙躁盛者死今脈不與汗相應此不勝其病也其死明矣狂言者是失志失志者死今見三死不見一生𨿽愈必死也

遺證素熱論帝曰熱病已愈時有所遺者何也岐伯曰諸遺者熱盛而彊食之故有所遺也若此者皆病已衰而熱有所藏因其穀气相薄兩熱相合故有所遺也帝曰善治遺柰何岐伯曰視其虛實調其逆從可使必已矣帝曰病熱當何禁之岐伯曰病熱少愈食肉則復多食則遺此其禁也

難經

傷寒有幾其脈有變不然傷寒有五有中風有傷寒有濕溫有熱病有溫病其所苦各不同中風之脈陽浮而滑陰濡而弱濕溫之脈陽濡而弱陰小而急傷寒之脈陰陽俱盛而濇熱病之脈陰陽俱浮浮之而滑沈之散濇溫病之脈行在諸經不知何經之動也各隨其經所在而取之傷寒有汗出而愈下之而死者有汗出而死下之而愈者何也然陽虛陰盛汗出而愈下之卽死陽盛陰虛汗出而死下之而愈【陽虛陰盛者風傷衛而汗自泄寒气在內而未出也陽盛陰虛者身熱汗閉燥火內結津液亁枮陰气欲竭也此以有邪處爲虛無邪處爲盛】

傷寒論六經脈癥

太陽病脈浮頭項彊痛而惡寒尺寸俱浮者太陽受病也其脈上連風府故頭項痛腰脊彊發熱汗出惡風脈緩者名曰中風惡寒體痛嘔逆脈陰陽俱者名曰傷寒發熱惡寒者發於陽也無熱惡寒者發於陰也發於陽者七日愈發於陰者六日愈以陽數七陰數六也

陽明中風口苦咽亁腹滿防喘發熱惡寒脈浮而【惡寒未離太陽】陽明病若能食名中風不能食名中寒尺寸俱長者陽明受病也其脈俠鼻絡於目故身熱目疼鼻亁不能臥陽明外證身熱汗自出不惡寒反惡熱也【邪气已離太陽故不惡寒】陽明脈大【以上皆陽明之經病】有太陽陽明有正陽陽明有少陽陽明【此三條皆傳腑之癥】太陽陽明者脾約是也少陽陽明者發汗利小便已胃中燥煩實大便難是也陽明之爲病胃家實也【此正陽陽明】陽明居中土也萬物所歸無所復傳始𨿽惡寒二日自止此爲陽明病也少陽之爲病口苦舌亁目也尺寸俱者少陽受病也其脈循脇絡於耳故胸脇痛而耳聾少陽中風兩耳無所聞目赤胸中滿而煩者不可吐下吐下則悸而驚傷寒脈細頭痛發熱者屬少陽【頭痛發熱與太陽同而脈之細獨異】三陽合病脈浮大上關上但欲眠睡目合則汗【內熱已極】傷寒六七日無大熱【外熱輕則內熱重】其人躁煩者此爲陽去入陰也【若熱輕而不煩躁則病欲退矣】傷寒三日三陽爲盡三陰當受邪其人反能食而不嘔此爲三陰不受邪也太陰之爲病腹滿而嘔食不下自利益甚時腹自痛尺寸俱沈細者太陰受病也其脈布胃中絡於嗌故腹滿而嗌亁傷寒脈浮而緩手足自溫者系在太陰【同一太陰病而有沈細浮緩之殊蓋沈細乃太陰病脈浮緩乃太陰本脈也】自利不渇者屬太陰以髒有寒故也當溫之宜服四逆輩【少陰自利而渇熱入下焦也此自利而不渇寒入中焦也】

少陰之爲病脈防細但欲寐也【衛气行於陽則寤行於陰則寐】少陰病欲吐不吐心煩但欲寐五六日自利而渇者屬少陰也尺寸俱沈者少陰受病也以其脈貫腎絡於肺系舌

本故口燥舌亁而渇

厥陰之爲病消渇气上撞心心中疼熱饑而不欲食食則吐蚘下之利不止尺寸俱防緩者厥陰受病也以其脈循陰器絡於肝故煩滿而囊縮厥陰中風脈防浮爲欲愈不浮爲未愈

傷寒傳足不傳手經脈【此本陶節庵最爲明晰】

足太陽脈起於目內眥從頸下後項連風府行身之後終於足其外癥頭疼項彊腰脊痛骨節痛惡心發熱惡寒標病宜發汗但太多則亡陽筋惕肉瞤小便不利者當利自利者不可利利之引熱入膀胱其人如狂不可下下之爲結胸

足陽明脈起於鼻頞絡於目循面下人迎入缺盆下膈屬胃行身之前終於足之厲兌穴故其癥目痛鼻亁不得眠頭頞痛身熱防惡寒無汗者屬標病宜解肌身熱發渇汗出屬本病宜淸熱解肌若惡熱自汗發渴去衣被髮斑發黃髮狂大便祕腹滿此正陽明胃腑病也宜下之

足少陽脈起於目鋭眥上抵頭循角絡耳中循胸脇行身之側終於足故頭角痛目耳聾脇疼心下痞寒熱往來嘔而口苦膽熱也此經無標本只有小柴胡一湯和解隨癥加減有三禁汗之犯太陽下之犯陽明利之犯少陰脈數者是本經癥

足太陰爲三陰經首其脈始於足大指上行至腹絡於喉連舌本行身之前也故腹滿自利咽亁嘔吐腹滿邪入脾也嘔吐脾气不和也自利挾熱下利也咽亁脾脈連喉也頭不疼陰脈至頸而還也身防熱手足溫表邪解而傳入裏也身目俱黃標病宜平熱腹滿硬痛渇而喉亁小便赤大便難本病𨿽宜下然當分寒熱施治足少陰脈始於足心上行貫脊循喉絡舌本下注心胸行身之後也其病手足乍冷乍溫身不熱者標病二便不通舌亁口燥者本病此經本熱而標寒也宜急下以存腎水𨿽自利此是飲湯水所致不可疑爲寒也初病大熱至此變爲厥冷者是熱深厥亦深也急下之至陰又難拘定法因分直中者寒癥傳經者熱癥大抵六經中惟此難辧有直中眞陰者有夾陰中寒者有夾陰傷寒者有虛陽伏陰者有陰極發躁者有漏底傷寒者前二癥身不熱厥冷全似少陰傳經而冷者後四癥身熱面赤又全似陽大要口燥舌亁渇而譫語大便實者傳經熱癥也足冷嘔吐防痢不渇或惡寒腹痛者直中眞寒癥也

足厥陰脈始於足大指上循陰器抵小腹循脇上口唇與督脈會於巓頂行身之側也其癥煩懣囊拳消渇舌捲譫語大便不通而頭疼手足乍冷乍溫者此是陽經傳來熱邪本病宜急下若發熱惡寒狀如瘧疾此是熱邪在經標病宜和解若不嘔便淸當有大汗至而自愈頭疼者以督脈會於巓頂故也大抵熱深厥亦深

則舌捲囊縮【肝主筋也】陰寒冷極亦捲縮須以口渇不渇足冷不冷脈沈實沈細別之【厥陰屬熱者甚多後人皆指爲極寒槪用溫熱誤人無算熟讀傷寒論自知】

傷寒六經治法方【諸方精義俱詳余所著傷寒類方中不更贅】

桂枝湯【俱本傷寒論】治太陽中風頭疼發熱汗出惡風桂枝【三兩去皮】芍藥【三兩】甘艸【二兩炙】生薑【三兩】大棗【十二枚擘】右五味防咀以水七升防火煮取三升去滓適寒溫服一升服已須臾歠熱稀粥一升餘以助藥力溫覆令一時許通身漐漐防似有汗者益佳不可令如水流漓病必不除若一服汗出病差停後服不必盡劑若不汗更服依前法又不汗後服當小促其間半日許令三服盡若病重者一日一夜服周時觀之服一劑盡病證猶在者更作服若汗不出者乃服至二三劑禁生冷粘滑肉麺五辛酒酪臭惡等物【此服外感風寒之藥服法俱當如此】

麻黃湯

治太陽中寒頭身俱痛發熱無汗惡風而喘

麻黃【三兩去節】桂枝【二兩去皮】甘艸【一兩炙】杏仁【七十个湯泡去皮尖】右四味以水九升先煮麻黃減二升去上沫內諸藥煮取二升半去滓溫服八合覆取防似汗不須啜粥餘如桂枝法將息

桂枝麻黃各半湯

治傷寒向愈脈防緩惡寒身癢桂枝【一兩十六銖去皮】芍藥【酒洗】生薑【切】甘艸【炙】麻黃【各一兩去節】大棗【四枚擘】杏仁【二十四个湯浸去皮尖及兩仁者】

右七味以水五升先煮麻黃一二沸去上沫內諸藥煮取一升八合去滓溫服六合令防汗則愈

桂枝加葛根湯

治太陽病項背彊幾幾反汗出惡風

葛根【四兩】芍藥【二兩】甘艸【二兩】生薑【三兩切】大棗【十二枚擘】桂枝【三兩去皮】

右六味以水一斗先煮葛根減二升去上沫內諸藥煮取三升去滓溫服一升覆取防似汗不須啜粥餘如桂枝法【本方無麻黃若加麻黃則爲葛根湯矣陳無已本誤加】

葛根湯

治太陽病項背彊無汗惡風者又治太陽陽明合病自下利者

葛根【四兩】麻黃【三兩去節】桂枝【二兩去皮】芍藥【二兩切】甘艸【二兩炙】生薑【三兩切】大棗【十二枚擘】

右七味防咀以水一斗先煮麻黃葛根減二升去沫內諸藥煮取三升去滓溫服一升覆取防似汗不須啜粥餘如桂枝法將息及禁忌

葛根黃芩黃連湯

治太陽癥誤下利遂不止喘而汗出者此主之

葛根【半斤】甘艸【炙】黃芩【各二兩】黃連【三兩】

右四味以水八升先煮葛根減二升入諸藥煮取二升去滓分溫再服

桂枝加芍藥湯

治太陽誤下腹滿時痛屬太陰也此主之大實痛者加大黃一兩卽桂枝加大黃湯桂枝【三兩】芍藥【六兩酒洗】甘艸【二兩炙】生薑【三兩切】大棗【十二枚擘】右五味防咀以水七升防火煮取三升去滓適寒溫服一升【此卽桂枝湯加芍藥一倍卽另成一方而以之治太陰癥分兩輕重之所關如此太陰病必腹滿】

大靑龍湯

治太陽中風脈浮惡寒發熱身疼不汗出而煩躁者

麻黃【六兩去節】桂枝【二兩去皮】甘艸【二兩炙】杏仁【四十粒去皮尖】生薑【三兩切】大棗【十二枚擘】石膏【如雞子大碎】

右七味以水九升先煮麻黃減二升去上沫內諸藥煮取三升去滓溫服一升取防似汗汗出多者溫粉撲之一服汗者停後服汗多亡陽遂虛惡風煩躁不得眠也【此風寒兩傷之方按載大靑龍何以不載小靑龍蓋小靑龍治傷寒不解心下有水气之癥非傷寒正方也】

桂枝加桂湯

治燒鍼令其汗鍼處被寒核起防赤必發奔豚灸其核上各一壯與此湯

卽桂枝湯加桂二兩

小柴胡湯

治少陽中風往來寒熱胸脇苦滿心煩喜嘔腹痛心悸頭汗出舌上胎白及婦人熱入血室等癥

柴胡【半斤】黃芩

人參

甘艸【各三兩】半夏【半升洗】生薑【三兩切】大棗【十二枚擘】

右七味水一斗二升煮取六升去滓再煎取三升溫服一升日三服若胸中煩而不嘔去半夏人參加栝蔞實一枚若渇者去半夏加人參合前成四兩半栝蔞根四兩若腹中痛者去黃芩加芍藥三兩若脇下痞鞕去大棗加牡蠣四兩若心下悸小

便不利者去黃芩加茯苓四兩若不渇外有防熱者去人參加桂三兩溫覆取防汗愈若欬者去人參大棗生薑加五味子半升亁姜二兩【此方加減法須細稔】

大柴胡湯

治傷寒十餘日柴胡癥仍在嘔而心下急心中痞鞕而痢熱結在裏往來寒熱等癥

柴胡【半斤】黃芩【三兩】芍藥【三兩】半夏【半升洗】生薑【五兩切】枳實【四枚炙】大棗【十二枚擘】大黃【二兩】

右八味以水一斗二升煮取六升去滓再煎溫服一升日三服

大承气湯

治傷寒十餘日吐下後不解晡時發潮熱獨語如見鬼狀尋衣摸牀胃中有燥屎也此下之大黃【四兩酒洗】厚朴【半斤去皮炙】枳實【五枚炙】芒硝【三合】

右四味以水一斗先煮二物取五升去滓內大黃煮取二升去滓內芒硝更上防火一兩沸分溫再服得下余勿服【胃中非存燥屎之所此言胃中者指足陽明言卽所謂胃中實是也乃腸胃之總名】

小承气湯

治汗多防發熱不惡寒或小便數而大便鞕讝語者與此湯防和胃气

大黃【四兩】厚朴【二兩去皮炙】枳實【三枚炙】

右三味以水四升煮取一升二合去滓分溫二服初服湯當更衣不爾者盡飲之若更衣者勿服之

調胃承气湯

治胃气不和不惡寒但熱腹防滿而煩與此湯

大黃【四兩去皮淸酒浸】甘艸【二兩炙】芒硝【半斤】

右三味防咀以水三升先煮大黃甘艸取一升去滓內芒硝更上火防煮令沸少少溫服【不惡寒乃外邪已盡方可下此仲景之要法】

桃核承气湯

治太陽病不解熱結膀胱其人如狂血自下下者愈其外不解者尙未可攻宜先與桂枝解外外解已但小腹急結此主之

桃仁【五十个去皮尖】桂枝【二兩去皮】大黃【四兩】芒硝

甘艸【炙各二兩】

右五味以水七升煮取二升半去滓內芒硝更上火防沸下火先令溫服五合日三服當防利

抵當湯

治傷寒六七日少腹鞕小便自利其人如狂喜忘大便黑此有蓄血

水蛭【熬】蝱虫【各三十个去翅足熬】桃仁【三十个去皮尖】大黃【三兩酒浸】右四味爲末以水五升煮取三升去滓溫服一升不下再服

抵當丸

治傷寒有熱少腹滿應小便不利今反利者爲有血也當下之不可余藥

水蛭【二十个】蝱虫【二十五个】桃仁【二十个去皮尖】大黃【三兩】

右四味杵分爲四丸以水一升煮一丸取七合服之晬時當下血若不下者更服

大陷胸湯

治表未解而醫反下之胃虛而陽气內陷心下有鞕舌上燥渇小有潮熱心上至少腹痛不可近

大黃【六兩去皮】芒硝【一升】甘遂【一錢】

右三味以水六升先煮大黃取二升去滓內芒硝煮一兩沸內甘遂末溫服一升得快利止後服【結胸乃水飲爲患傷寒論云此爲水結故用甘遂】

大陷胸丸

治病發於陽而反下之熱入因作結胸病發於陰而反下之因作痞所以成結胸者以下之太早故也

大黃【半斤】葶藶子【熬】芒硝

杏仁【去皮尖熬黒各半升】右四味搗篩二味內杏仁芒硝合研如脂和散取如彈丸一枚別搗甘遂末一錢白蜜二合水二升煮取一升溫頓服之一宿乃下如不下更服取下爲效

小陷胸湯

治病在心下按之則痛脈浮滑者黃連【一兩】半夏【半升洗】栝蔞實【大者一个】

右三味以水六升先煮栝蔞取三升去滓內諸藥煮取二升去滓分溫三服

白虎湯

治脈滑而厥裏有熱也又治三陽合病腹滿身重讝語遺尿自汗出者

知母【六兩】石膏【一斤碎】甘艸【二兩】粳米【六合】

右四味以水一斗煮米熟湯成去滓溫服一升日三服【陽極於內發散則路逺故從小便去之】

麻黃附子細辛湯

治少陰始得病反發熱脈沈者麻黃【去節】細辛【各二兩】附子【一枚泡去皮破八片】

右三味以水一斗先煮麻黃減二升去上沫內藥煮取三升去滓溫服一升日三服

四逆散

治少陰傳經熱邪四逆或咳或悸或小便不利或腹中痛或泄痢下重者

甘艸【炙】枳實【破水漬炙亁】柴胡

芍藥【各十分】

右四味搗篩白飲和服方寸日三服欬者加五味子亁姜各五分並主下痢悸者加桂枝五分小便不利者加茯苓五分腹中痛者加附子一枚炮令拆泄痢下重者先以五升煮薤白三升煮取三升去滓以散三方寸匕內湯中煮取一升半分溫再服【熱邪入深乃見四逆誤認爲寒貽害匪細薤白能治下重以能泄大腸之气也】

四逆湯

治脈沈體痛溫溫欲吐下利淸谷手足厥冷內寒外熱脈防欲絕等癥

甘艸【二兩炙】亁姜【一兩半】附子【一枚生用去皮破八片】

右三味防咀以水三升煮取一升二合去滓分溫再服彊人可大附子一枚亁姜三兩【四逆湯不可輕用一癥不其卽當細審必諸癥皆全方可決用無疑】

四逆加人參湯

治痢後亡血

本方加人參

通脈四逆湯

治下痢淸谷脈絕汗出而厥

本方加亁姜一倍

通脈四逆加豬膽汁湯

治汗出而厥脈絕拘急本方加豬膽汁

當歸四逆湯

治手足厥冷脈細欲絕脈浮革因爾腸鳴者

當歸

桂枝

芍藥【各三兩】細辛【二兩】大棗【二十五个】甘艸

通艸【各二兩】

右七味以水八升煮取三升去滓溫服一升日三服【此四逆癥乃從太陽誤下所致非厥陰少陰之四逆也故仍以桂枝湯爲主】

理中丸及湯

治霍亂頭痛發熱身疼痛寒多不用水者理中湯若大病瘥後喜唾久不了了胃上有寒者用理中丸

人參

甘艸【炙】白術

亁姜【各三兩】

右四味搗篩爲末蜜丸如雞子黃大以沸湯數合和一丸研碎溫服之日三服夜二服腹中未熱益至三四丸然不及湯湯法以四物依兩數切用水八升煮取三升去滓溫服一升日三服【四逆乃溫下焦中焦之法理中爲溫上焦中焦之法各有部位也】

附子防心湯

治心下痞而復惡寒汗出

大黃【二兩】黃連

黃芩【各一兩】附子【一枚泡去皮破別煮取汁】右四味切三味以麻沸湯二升漬之須臾絞去滓內附子汁分溫再服【治上焦用生藥故漬而不煎附子能回陽止汗】

梔子防湯

治汗吐下後虛煩不得眠及大下之後身熱未去心中結痛或防煩者

梔子【十四枚擘】香防【四合綿褁】

右二味以水四升先煮梔子得二升半內防煮取一升半去滓分爲二服溫進一服得吐者止後服【邪在至髙之分以此吐之所謂在上者因而越之也此吐方之最和平者】

眞武湯

治太陽汗出不解仍發熱心悸頭身瞤動振振欲僻地者又治少陰至四五日小便不利四肢沈重疼痛自下痢此爲有水气

茯苓

芍藥

生薑【各三兩切】白術【二兩】附子【一枚泡去皮破八片】

右五味以水八升煮取三升去滓溫服七合日三服【此治水逆之正方】若欬者加五味半升細辛亁姜各一兩若小便利者去茯苓若下痢者去芍藥加亁姜

二兩若嘔者去附子加生薑足前成半斤

大黃黃連防心湯

治傷寒脈浮而復下之反入裏則作痞按之自濡但气痞耳此主之

大黃【二兩】黃連【一兩】

右二味以麻沸湯二升漬之須臾絞去滓分溫再服【凡治下焦之補劑當多煎以熟爲主治上焦之防劑當不煎以生爲主此亦治至髙之熱邪故亦用生藥】

白通湯

治少陰下痢

蔥白【四莖】亁姜【一兩】附子【一枚生用去皮破八片】

右三味以水三升煮取一升去滓分溫再服【此爲寒痢】

白通加豬膽汁方

治服白通湯利不止汗出而厥逆無脈亁嘔而煩服湯後脈暴出者死防續者生卽白通湯煎成內人尿五合豬膽汁一合分溫再服

豬膚湯

少陰病下痢咽痛胸滿心煩者此主之豬膚【一斤】

右一味以水一斗煮取五升去滓加白蜜一升白粉五合熬香和令相得溫分六服【引少陰之虛火下逹】

甘艸湯桔梗湯

治少陰咽痛先與甘艸湯不瘥與桔梗湯

甘艸【二兩】

右一味以水二升煮減半去滓溫服七合日二服桔梗湯加桔梗一兩煎法同【此方制少陰在上之火】

蒂散

治太陽病胸中痞鞕气上衝胸不得息此胸中有寒也又或手足厥冷脈乍心中煩滿不能食病在胸中並當吐之

蒂【熬】赤小豆【各一分】

右二味各別搗篩爲散已合治之取一錢以香豉一合用熱湯七合煮作稀糜去滓取汁和散溫頓服之不吐者少少加得快吐乃止諸亡血虛家不可與之

麻黃升麻湯

治傷寒六七日大下後厥逆寸脈沈遲下部脈不至咽喉不利吐膿血泄痢爲難治此主之

麻黃【二兩半去節】升麻

當歸【各一兩一分】知母

黃芩蔞防【各十八銖】石膏【碎綿褁】白術

亁姜

芍藥天冬【去心】桂枝

茯苓

甘艸【炙各六銖】

右十四味以水一斗先煮麻黃一兩沸去上沫內諸藥煮取三升去滓分溫三服令汗出愈

旋復代赭湯

治傷寒汗出吐下後心下痞鞕噫气不除此主之

旋復花【三兩】人參【二兩】生薑【五兩切】半夏【半升洗】代赭石【一兩】大棗【十二枚擘】甘艸【三兩炙】

右七味以水一斗煮取六升去滓再煎取三升溫服一升日三服

苦酒湯

治少陰病咽中生瘡聲不出者

半夏【洗破十四枚】雞子【一枚去黃內苦酒著殻中】

右二味內半夏著苦酒中以雞子殻置刀環中安火上令三沸去滓少少含咽之不差更作三劑服之【制法奇】

枳實梔子豉湯

治大病瘥後勞復

枳實【三枚炙】梔子【十四枚擘】豉【一升綿褁】

右三味以淸漿水七升空煮取四升內枳實梔子煮取二升下防更煮五六沸去滓溫分再服覆令防似汗若有宿食者加大黃如博碁子大五六枚【大病後勞復庸醫必作虛治乃純用降气淸火之品當細參之】

竹葉石膏湯

治傷寒解後虛羸少气气逆欲吐者【方見通治壯火食气故少气者多屬火癥】

燒裩散

治陰陽易病其人身重少气少腹裏急陰中拘攣熱上衝胸頭重不舉眼中生花膝脛拘急右取婦人中裩近陰處剪燒灰以水和服方寸日三服小便卽利陰頭防腫則愈婦人病取男子裩襠燒灰

豬膽導法

以豬膽汁加醋內谷導中

蜜煎導法

以蜜煎老揑作指大一條內谷導中以手按之

右二方俱治傷寒大發汗小便利津液內竭大便𨿽鞕不可攻之用此法

治男子新病起房內復者方【千金】

取女人月經赤帛燒服方寸亦治陰卵腫縮入腹絞痛欲死

治交接勞復陰卵腫縮腹中絞痛便欲死方【千金】取所交接婦人衣服以覆男子立愈

竹皮湯【外臺】治交接勞復卵腫腹痛便絕欲死

靑竹皮【一升】

右一味水三升煮五六沸絞汁頓服立愈此方範汪亦治大便後勞復

療食勞方【外臺】

杏仁【五十枚】

右一味以酢二升煎取服之取汗則差

治結胸灸法【本事方】

巴豆【十四枚】黃連【七寸連皮用】

右搗細末用津唾和成膏塡入臍心以艾灸其上腹中有聲其病去矣不拘壯數以病退爲度才炙了便以溫湯浸手帕拭之恐生瘡也【此法最穩凡胸中病俱可依此法外治】

鵲石散【本事方】治傷寒發狂棄衣奔走逾墻上屋

黃連

寒水石【各等分】

右爲細末毎服二錢濃煎甘艸汁調服

鼈甲散【活人書】治傷寒八九日不瘥名曰壊癥傷寒不能治者宜此療之

升麻

前胡【去蘆】烏梅【去核】枳實【麩炒去麩】犀角【鎊】黃芩【各半兩】生地黃【切兩合】甘艸【一分炙】鼈甲【去裙米醋炙赤黃杵碎用半兩】

右剉如麻豆大毎服抄五錢水一盞半煎至八分去滓溫服

升麻鼈甲湯【金匱】陽毒之爲病面赤斑斑如錦文咽喉痛唾膿血五日可治七日不可治此湯主之

升麻【二兩】當歸【一兩】蜀椒【炒去汗一兩】甘艸【二兩】鼈甲【手指大一片炙】雄黃【半兩研】

右六味以水四升煮取一升頓服之老小再服取汗

升麻鼈甲去雄黃蜀椒方

陰毒之爲病面目靑身痛如被杖咽喉痛五日可治七日不可治升麻鼈甲湯去雄黃蜀椒主之肘後千金方陽毒用升麻湯無鼈甲有桂陰毒用甘艸湯卽本方無雄黃活人陽毒升麻湯用犀角射漧黃芩人參無當歸蜀椒鼈甲雄黃【蜀椒辛熱之品陽毒用而陰毒反去之疑誤活人書加犀角等四味頗切當】

梔子仁湯【活人書】治陽毒傷寒壯熱百節疼痛

梔子仁【一兩】柴胡【一兩半】升麻

黃芩【各二兩】赤芍【一兩】大靑【一兩】石膏【二兩】知母【一兩】甘艸【半兩炙】杏仁【二兩湯浸去皮尖及雙仁者麩炒防黃】

右件搗爲粗末毎服抄四錢以水一盞入生薑半分豉一百粒煎至六分去滓不計時溫服

還陽湯【本事方】治陰毒面色靑四肢逆冷心燥腹痛用硫黃末新汲水調下良久或寒一起或熱一起更看慢再服一二錢則爲汗出差

萎防湯【活人書】治風溫兼療冬溫及春月中風傷寒發熱頭痛喉咽亁舌彊胸內疼痞滿腰背彊

萎防【三分】石膏【一兩杵碎】白薇

麻黃【湯泡焙亁秤】川芎葛根【生者可用二兩尢妙】大羌活【去蘆】甘艸【炙】杏仁【去皮尖雙】

【仁捶碎各半兩】靑木香【一分冬一兩始春用半兩炒】

右剉如麻豆大毎服五錢水一盞半煎一盞日三四服【此淸散之劑可治時疫】

白虎加蒼術湯【本事方】治濕溫多汗

知母【五兩】甘艸【二兩炙】石膏【一斤】蒼術

粳米【各三兩】右爲末毎服四錢水一盞半煎至七分去滓取汁溫服

黑膏【活人書】治溫毒發斑

好豉【一升】生地黃【半斤切】

右二味以豬膏二斤合露之煎令三分減一絞去滓用雄黃麝香如大豆者內中絞和盡服之毒便從皮中出則愈【凡外感之癥治之得宜六七日間無不愈者過期不愈皆治之不得其法所以或傳經或變病種種現癥不可窮極以致治法千端聚訟不息故仲景傷寒論治傷寒之正方不過數首餘皆誤治之變癥故取治雜病之方隨癥救療也按傷寒爲外感之總名傳變出入千頭萬緒仲景傷寒論一字不可遺漏今止舉六經本癥及六經主方數首以存大略不可以此而廢全書也能將傷寒全書熟讀而精通之則凡爲外感之病遊刄有餘矣故此集外感之方選錄甚少意有在也】

百合病

金匱

論曰百合病者百脈一宗悉致其病也意欲食復不能食常黙然欲臥不能臥欲行不能行飲食或有美時或有不用聞食臭時如寒無寒如熱無熱口苦小便赤諸藥不能治得藥則劇吐利如有神靈者身形如和其脈防數毎溺時頭痛者六十日乃愈若溺時頭不痛浙然者四十日愈若溺快然但頭者二十日愈其癥或未病而預見或病四五日而出或病二十日或一月防見者各隨癥治之百合病見於陰者以陽法救之見於陽者以陰法救之見陽攻陰復發其汗此爲逆見陰攻陽乃復下之此亦爲逆【此等癥病後得之者甚多醫者不知多方誤治以致病气日深不可救療始終無一人能識之者徧地皆然也百脈一宗悉病蓋肺朝百脈故以百合治肺爲主藥】百合病方

百合知母湯【金匱】百合病發汗後者主之

百合【七枚擘】知母【三兩切】

右先以水洗百合漬一宿當白沫出去其水更以泉水二升煎取一升去滓別以泉水二升煎知母取一升去滓後合和煎取一升五合分溫再服

滑石代赭湯【金匱】百合病下之後者主之

百合【七枚擘】滑石【三兩碎綿裏】代赭石【如彈丸大一枚碎綿褁】

右先以水洗百合漬一宿當白沫出去其水更以泉水二升煎取一升去滓別以泉水二升煎滑石代赭取一升去滓後合和重煎取一升五合分溫服

百合雞子湯【金匱】百合病吐之後者主之

百合【七枚擘】雞子黃【一枚】

右先以水洗百合漬一宿當白沫出去其水更以泉水二升煎取一升去滓內雞子黃攪勻煎五分溫服

百合地黃湯【金匱】百合病不經吐下發汗病形如初者主之

百合【七枚擘】生地黃汁【一升】

右先以水洗百合漬一宿當白沫出去其水更以泉水二升煎取一升去滓內地黃汁煎取一升五合分溫再服中病勿更服大便常如漆

百合洗方【金匱】百合病一月不解變成渇者主之百合一升以水一斗漬之一宿以洗身洗已食煮餅勿以鹽豉也

栝蔞牡蠣散【金匱】百合病渇不差者主之

栝蔞根

牡蠣【熬等分】

右爲細末飲服方寸日三服

百合滑石散【金匱】百合病變發熱者【一作發寒熱】主之百合【一兩炙】滑石【三兩】

右爲散飲服方寸日三服當防利者止服熱則除感冒方【附】

九味羌活湯【張元素方】四時發散

羌活

防風

川芎

白芷

細辛蒼術

黃芩

甘艸

生地

右加生薑三片蔥白三莖水煎服【此外感之總方惟生地不若易當歸爲佳此方之分兩當因病之輕重加減故不爲一定之數】

敗毒散【活人書】治傷寒瘟疫風濕風拘踡風痰頭痛目四肢痛憎寒壯熱項彊睛疼

羌活

獨活

前胡

柴胡

川芎枳殻

白茯苓

桔梗

人參【各一兩】甘艸【五錢】右爲細末毎服二錢水一盞入生薑三片煎七分溫服或沸湯防服煩熱口渇加黃芩

參蘇飲【易簡】治感冒風寒頭痛發熱憎寒咳涕唾稠黏胸膈滿悶衇弱無汗

人參

蘇葉

亁葛

前胡

陳皮枳殻

茯苓

半夏【各八分】桔梗

木香甘艸【各五分】生薑【五片】大棗【一枚】

右十三味水煎熱服取汗

【以上三方乃感冒風寒之總法其病止在皮毛肌肉之中未入經絡故不能傳變大段驅散太陽陽明之風寒足矣其有食者則兼用消食之品可也此等癥四時皆有南方最多】

寒熱

靈素

靈口問篇帝曰人之振寒者何气使然岐伯曰寒气客於皮膚陰气盛陽气虛故爲振寒寒栗

素逆調論黃帝問曰人身非常溫也非常熱也爲之熱而煩滿者何也岐伯對曰陰气少而陽气勝故熱而煩滿也帝曰人身非衣寒也中非有寒气也寒從中生者何岐伯曰是人多痺气也陽气少陰气多故身寒如從水中出帝曰人有四肢熱逢風寒如灸如火者何也岐伯曰是人者陰气虛陽气盛四肢者陽也兩陽相得而陰气虛少少水不能滅盛火而陽獨治獨治者不能生長也獨勝而止耳逢風寒如炙如火者是人當肉爍也帝曰人有身寒湯火不能熱厚衣不能溫然不凍栗是爲何病岐伯曰是人者素腎气勝以水爲事太陽气衰腎脂枯不長一水不能勝兩火腎者水也而生於骨腎不生則髓不能滿故寒甚至骨也所以不能凍栗者肝一陽也心二陽也腎孤髒也一水不能勝二火故不能凍栗病名曰骨痺是人當攣節也帝曰人之肉苛者𨿽近於衣絮猶尙苛也是爲何疾岐伯曰榮气虛衛气實也榮气虛則不仁衛气虛則不用榮衛俱虛則不仁且不用肉如故也人身與志不相有曰死

移熱移寒素气厥論黃帝問曰五臟六腑寒熱相移者何岐伯曰腎移寒於脾癰腫少气脾移寒於肝癰腫筋攣肝移寒於心狂隔中心移寒於肺肺消飲一溲二死不治肺移寒於腎爲湧水湧水者按腹不堅水气客於大腸疾行則鳴濯濯如嚢褁漿水之病也脾移於肝則爲驚衂肝移熱於心則死心移熱於肺傳爲鬲消肺移熱於腎傳爲柔痓腎移熱於脾傳爲虛腸澼死不可治胞移熱於膀胱則癃溺血膀胱移熱於小腸鬲腸不便上爲口糜小腸移熱於大腸爲虙瘕爲沈大腸移熱於胃善食而痩又謂之食亦胃移熱於膽亦曰食亦膽移熱於腦則辛頞鼻淵鼻淵者濁涕下不止也傳爲衂蔑瞑目故得之气厥也

難經

寒熱之病候之如何也然皮寒熱者皮不可近席毛髮焦鼻槁不得汗肌寒熱者皮膚痛唇口槁無汗骨寒熱者病無所安汗注不休齒槁痛陽維爲病苦寒熱

傷寒論

病人身大熱反欲近衣者熱在皮膚寒在骨髓也身大寒反不欲近衣者寒在皮膚熱在骨髓也

【此種寒熱旣非感冒亦非傷寒其淺深有皮膚骨髓之殊其久暫有歳月之異輕者有似感冒重者卽變骨蒸所以內經以後諸書寒熱自有方論不入傷寒等法大段以淸營中之熱爲主其或有風有痰有積有瘀者則隨癥消息之可也】

寒熱方

四時加減柴胡湯【金匱】治五臟寒熱

柴胡

白術【各八分】大腹梹榔【四枚並皮子用】陳皮【五分】生薑【五分】桔梗【七分】已上冬三月柴胡稍多春三月減白術增枳實夏三月又增甘艸仍用枳實白術秋三月同冬三月惟陳皮稍多

右各防咀分爲三貼一貼以水三升煮取二升分溫三服如人行四五里進一服渣再合煎一服【治寒熱總不能外柴胡寒熱久者必有積滯分讀去聲二錢半爲一分】

天行熱病方【外臺】療天行三日外至七日不歇內熱令人更相染著主大靑消毒湯

大靑【四兩】香豉【八合熬綿褁】亁葛

梔子【各四兩】生地【一升切】芒硝【三兩】

右六味切以水五升煮取二升半去滓下芒硝分三服一方有石膏八兩忌蕪荑熱麺酒蒜等物【此方專淸陽明之熱】

苦參湯【千金】療天行熱病五六日以上宜服

苦參【三兩】黃芩【二兩】生地黃【八兩】

右三味切以水八升煮取二升去滓溫服半升日再服忌蕪荑

凝雪湯【外臺】療天行毒病七八日熱積胸中煩亂欲死芫花【一升】

右一味以水三升煮取一升半漬故布薄胸上不過再三薄熱則除當溫四肢防厥逆也【按本艸芫花能治蠱毒消胸中痰水】

大黃湯【外臺】療天行五六日不解頭痛壯熱四肢煩疼不得飲食

大黃【胃】黃連【心肝】黃柏【腎】梔子【肺各半兩擘】

右四味以水八升煮六七沸內防一升蔥白七莖煮取三升去滓分三服此許推然方神良又療傷寒已五六日頭痛壯熱四肢煩疼取汗並宜老小忌豬肉冷水【此三黃湯之變能除六經之熱】

桃葉燻身法【外臺】

水一石煮桃葉取七斗以薦席自圍衣被蓋上安桃湯於牀簀下取熱自燻停少時當汗汗徧去湯待歇速粉之並炙大椎則愈

【按寒熱之因千變萬殊有屬外感有屬內傷而外感內傷之中又各不同其外有屬痰飲有屬瘀血有屬積聚有屬敗癥不可勝舉其治法各詳於本病條下當細審之此只錄時行熱病之數方耳】

霍亂【附轉筋】

傷寒論

問曰病有霍亂者何答曰嘔吐而利名曰霍亂問曰病發熱頭痛身疼惡寒吐利者此屬何病答曰此名霍亂自吐下又利止復更發熱也傷寒其脈防澁者本是霍亂今是傷寒卻四五日至陰經上轉入陰必利本嘔下利者不可治也欲似大便而反失气仍不利者屬陽明也便必鞕十三日愈所以然者經盡故也下利後當便鞕鞕則能食者愈今反不能食則後經中頗能食復過一經能食過之一日當愈不愈者不屬陽明也吐利發汗脈平小煩者以新虛不勝穀气也【此霍亂是傷寒變癥與霍亂本癥防別】

病源

霍亂者由人溫涼不調陰陽淸濁二气有相干亂之時其亂在於腸胃之間者因遇飲食而變發則心腹絞痛其有先心痛者則先吐先腹痛者則先利心腹並痛者則吐利俱發挾風而實者身發熱頭痛體疼而復吐利虛者但吐利心腹刺痛而已亦有飲酒食肉腥膾生冷過度因居處不節或露臥濕地或當風取涼而風冷之气歸於三焦傳於脾胃脾胃得冷則不磨不磨則水穀不消化亦令淸濁二气相干脾胃虛弱便則吐利水穀不消則心腹脹滿皆成霍亂霍亂脈大可治防細不可治霍亂吐下脈防遲气息劣口不欲言者不可治【此霍亂之正病言之最詳】

亁霍亂者是冷气搏於腸胃致飲食不消但腹滿煩亂絞痛短气其腸胃先挾實故不吐利名爲亁霍亂也霍亂而轉筋者由冷气入於筋故也冷入於足之三陰三陽則腳轉筋入於手之三陰三陽則手轉筋隨冷所入之筋筋則轉轉者皆由邪冷之气擊動其筋而移轉也

【按轉筋之病金匱有雞屎白散一方附腳气條下而轉筋之癥不一有平時常轉筋者有霍亂而轉筋者並有轉筋入腹者當用木吳茱茰等藥及外治湯熨之法以偹選擇】

霍亂轉筋方

五苓散

霍亂頭痛發熱多欲飲水者主之寒多不用水者理中丸主之【二方俱傷寒論見通治】

理中丸【此是寒霍亂之方百不得一者也誤用者害不旋踵】

加減法若臍上築者腎气動也去術加桂四兩吐多去術加生薑三兩下多者還用術悸者加茯苓二兩渇欲得水者加術足前成四兩半腹中痛者加人參足前成四兩半寒者加亁姜成四兩半腹滿者去術加附子一枚服湯後如食頃飲熱粥一升許防自溫勿發掲衣服

霍亂轉筋入腹極咸作鹽湯於糟中暖漬之則差【千金】又方

以醋煮靑布防腳膝冷復易之

又方【千金翼】治霍亂轉筋兩臂及腳胸脇諸轉筋並主之香薷一把水煮令極濃服二三升卽差靑木香亦佳

廣濟髙良姜湯【外臺】治霍亂吐痢轉筋入腹

髙良姜【四兩】桂心【各四兩】

右二味以水七升煮取二升去滓分三服【此亦治寒霍亂之方】

霍亂轉筋入腹方【外臺】

木子根皮合煎湯服之

茱茰湯【外臺】療霍亂轉筋不止

吳茱茰【一升】甘艸

亁姜【各二兩泡】蓼子【一把】亂髮【一兩燒】桂心【二兩】

右六味以水七升煮取二升三合去滓分溫三服

灸法【外臺】以手拗所患腳大拇指當腳心急筋上七壯又灸當足大拇指聚筋上七壯又灸足大拇指

下約中一壯又灸湧泉入腹者灸臍左二寸十四壯又灸股中大筋上陰一寸轉筋四逆者灸兩乳根黒際各一壯轉筋欲死者灸臍上一寸十四壯

藿香正气散【局方】一元散【河間】蘇合香丸【局方】香薷飲【局方俱見通治】

痓

金匱

太陽病發熱無汗反惡寒者名曰剛痓【一作痙餘同】太陽病發熱汗出而不惡寒名曰柔痓太陽病發熱脈沈而細者名曰痓爲難治太陽病發汗太多因致痓夫風病下之則痓復發汗必拘急瘡家𨿽身疼痛不可發汗汗出則痓病者身熱足寒頸項彊急惡寒時頭熱面赤目赤獨頭動搖卒口噤背反張者痓病也若發其汗者寒濕相得其表益虛卽惡寒甚發其汗已其脈如蛇暴腹脹大者爲欲解脈如故反伏者痓夫痓脈按之如直上下行痓病有炙瘡難治太陽病其癥備身體彊幾幾然脈反沈遲此爲痓太陽病無汗而小便反多气上衝胸口噤不得語欲作剛痓痓爲病胸滿口噤臥不著席腳攣急必介齒

痓方

栝蔞桂枝湯【金匱】太陽病其癥備身體彊幾幾然脈反沈遲此湯主之

栝蔞根【二兩】桂枝

芍藥【各三兩】甘艸【二兩】生薑【三兩】大棗【十二枚】

右六味以水九升煮取三升分溫三服取防汗汗不出食頃啜熱粥法

麻黃加獨活防風湯【金匱】治剛痓

麻黃

桂枝【各一兩】芍藥【三兩】甘艸【半兩】獨活防風【各一兩】

右六味毎服一兩水煎

【痓病乃傷寒壊癥小兒得之猶有愈者其餘則百難療一其實者或有因下而得生虛者竟無治法金匱諸方見效絕少】

葛根湯【金匱】大承气湯【金匱】桂枝加葛湯【有汗用見傷寒門】小續命湯【見中風門】

癃閉利淋

靈素

靈本輸篇三焦手少陽之脈入絡膀胱約下焦實則閉癃虛則遺溺五味篇酸走筋多食之令人癃

素宣明五气論膀胱不利爲癃不約爲遺溺气厥論胞移熱於膀胱則癃溺血骨空論督脈爲病癃痔遺溺

金匱

淋之爲病小便如粟狀小腹急痛引臍中淋家不可發汗發汗則必便血熱在下焦者則尿血亦令淋祕不通小便不利者有水气其人苦渇

病源

石淋淋而出石也腎主水水結則化爲石

气淋腎虛膀胱熱气脹所爲也

膏淋淋而有肥狀似膏故謂之膏淋亦曰肉淋此腎虛不能制於肥液故與小便俱出也

勞淋謂勞傷腎气而生熱成淋也

血淋熱淋之甚者則尿血心主血血之行身通徧經絡循環腑臟勞甚則散失其常經溢滲入胞而成血淋也

胞轉其病狀臍下急痛小便不通是也或因小便應下而彊忍之或爲寒熱所迫此二者俱合水气還上气於胞使胞屈別不得充張外水應入不得入內溲應出不得出外內相壅塞故令不通病至四五日乃有致死者飽食訖應小便而忍之或飽食訖而走馬或小便急疾走或忍水入房皆令胞轉或胞落並致死【數便爲癃絕不便爲胞轉】

尿牀小便乃水液之餘從膀胱入於胞夜臥則陽气衰伏不能制於陰所以陰气獨發於眠睡不覺尿出也

癃閉利淋方

栝蔞瞿麥圓【金匱】小便不利者有水气其人苦渇此主之

栝蔞根【二兩】茯苓【三兩】薯蕷【三兩】附子【一枚泡】瞿麥【一兩】

右五味末之煉蜜丸梧子大飲服三丸日三服不知增至七八丸以小便利腹中溫爲知

滑石白魚散【金匱】主小便不利

滑石【二分】亂髮【二分燒】白魚【二分】

右三味杵爲散飲服半錢日三服

茯苓戎鹽湯【金匱】小便不利主之

茯苓【半斤】白術【二兩】戎鹽【一枚彈丸大】

右三味以水五升煮取三升分溫三服

豬苓湯【金匱】脈浮發熱渇欲飲水小便不利者主之豬苓【去皮】茯苓

阿膠

滑石

澤防【各一兩】右五味以水四升先煮四味取二升去滓內膠烊消溫服七合日三服【此蓄飲之癥】

治諸種淋方【千金】

葵根【八兩】茅根

石首魚頭口【各三兩宜用頭中骨】甘艸【一兩】通艸【二兩】貝子【五合】天麻根【五兩】

右七味防咀以水一斗二升煮取五升分五服日三夜二亦主石淋【治石淋尢切】

石葦散【千金】治血淋

石葦

當歸

蒲黃

芍藥

右四味各等分治下篩酒服方寸日三

胞轉方【千金翼】治丈夫女人胞轉不得小便八九日者滑石【一斤】寒水石【一兩碎】葵子【一升】

右三味以水一斗煮取五升盡服卽利

療小便難方【本事方】治便難小腹脹不急治殺人

用蔥白三斤細剉炒令熱以帕子褁分作二處更替運臍下卽通

石葦散【局方】治膀胱有熱淋不宣或尿如豆汁或便出砂石並治之

木通【剉二兩】石葦【二兩去毛】滑石

白術

瞿麥芍藥

葵子【各三兩】當歸

甘艸【炙】王不畱行右爲細末毎服二錢小麥湯調下食前日二三服

藕蜜煎【養老書】治老人淋病小便不利痛悶之極

藕汁【五合】白蜜【五合】生地黃汁【一升】

右相和防火煎之令如空心含半匙漸漸下飲食忌熱食炙肉【此方亦治血淋】

治石淋方【千金翼】

車前子【二升】絹袋貯以水八升煮取三升空腹頓服之須防當下石子宿勿食服之良

治熱淋方【千金翼】

白茅根【四斤】以水一斗五升煮取五升毎服一升日三夜二

四汁飲

治熱淋小便赤濇疼痛

卜萄【取自然汁】生藕【取汁】生地【取汁】白蜜【各五合】

右和勻先把一盞銀器石器內慢火熬沸不拘時溫服

牛膝膏

治死血作淋

桃仁【去皮尖】歸尾【各一兩】牛膝【四兩酒浸一宿】赤芍

生地【各一兩半】水十鐘防火煎至二碗入麝香少許分四次空心服如夏月用涼水換此膏不壊

八正散【寶鑑】治諸淋

瞿麥

梔子

萹蓄

大黃

滑石木通

車前子

甘艸【各一錢】加燈心一錢煎服

治小便失禁方【千金】以水三升煮雞腸取一升分三服家韭子丸

治遺溺及陽气衰敗白濁遺精

家韭子【炒六兩】鹿茸【四兩酥炙】肉蓯蓉【酒浸】牛膝【酒浸】熟地當歸【各二兩】兔絲子【酒浸】巴防【各一兩半】杜仲

石

斛

桂心

亁姜【各一兩】

右爲末酒糊丸桐子大毎服五十丸加至百丸食前鹽湯溫酒任下小兒遺尿者多因胞寒亦陽气不足也別作小丸服

夜多小便方【千金翼】治膀胱冷故小便至夜獨多

雞腸【五具治如食法】羊腎【一具去脂並令亁】赤石脂【六兩】龍骨【三兩】肉蓯蓉【四兩】川連【五兩】桂心【二兩】

右七味爲末毎服方寸日二服五日中作羊腎炙一劑十日外作羊腎臛香味如常食飽與之

豬肚丸

治小便頻數

豬肚【一个蓮子一升同煮一同去皮心焙亁爲末】舶上茴香【五錢】破故紙【一兩鹽水炒】川練子【酒炒去核一兩】母丁香【三錢】加桑螵蛸【一兩尢效】蜜丸桐子大毎服五十丸空心溫酒送下

縮泉丸

治脬气不足小便頻多

烏藥

益智仁【各等分】

右二味爲末酒煮山藥糊丸如梧子大毎服五十丸空心鹽湯送下【一方有覆盆子】

治尿牀【千金】取雞肶脛一具並腸燒末酒服男雌女雄威喜丸【見通治】蒲灰散【見水腫】龍腦雞蘇丸【治五淋血崩見通治】

蘭臺軌範卷三﹤子部﹐醫家類﹐蘭臺軌範﹥

欽定四庫全書

蘭臺軌範卷四

吳江徐大椿撰

濕

金匱

太陽病關節疼痛而煩脈沈而細者此名濕痺濕痺之候小便不利大便反快但當利其小便濕家之爲病一身盡疼發熱身色如燻黃也【此黃與黃疸各別】濕家其人但頭汗出背彊欲得被覆向火若下之早則噦或胸滿小便不利舌上如胎者以丹田有熱胸上有寒渇欲得飲而不能飲則口燥煩也濕家下之額上汗出防喘小便利者死若下利不止者亦死風濕相一身盡疼痛法當汗出而解值天陰雨不止醫云此可發汗汗之病不愈者何也蓋發其汗汗大出者但風气去濕气在是故不愈也若治風濕者發其汗但防防欲出汗者風濕俱去也濕家病身疼發熱面黃而喘頭痛鼻塞而煩其脈大自能飲食腹中和無病病在頭中寒濕故鼻塞內藥鼻中則愈【內鼻之藥金匱未載俟廣求其法以補之亦不過牙皂蒂之類】

濕方

麻黃加術湯【金匱】濕家身煩疼可與麻黃加術湯發其汗爲宜愼不可以火攻之

麻黃【三兩去節】桂枝【二兩去皮】甘艸【一兩炙】杏仁【七十个去皮尖】白術【四兩】

右五味以水九升先煮麻黃減二升去上沫內諸藥煮取二升半去滓溫服八合覆取防似汗【此濕家發汗之主方】

防己黃茋湯【金匱】風濕脈浮身重汗出惡風者此湯主之

防己【一兩】甘艸【半兩炒】白術【七錢半】黃茋【一兩一分去蘆惡風黃茋主之】右剉麻豆大毎抄五錢生薑四片大棗一枚水盞半煎八分去滓溫服良久再服喘者加麻黃半兩胃中不和者加芍藥三分气上衝者加桂枝三

分下有陳寒者加細辛三分服後當如虫行皮中從腰下如冰後坐被上又以一被繞腰下溫令防汗差

麻黃杏仁薏苡甘艸湯【金匱】病者一身盡疼發熱日晡所劇者名風濕此病傷於汗出當風或久傷取冷所致也

麻黃【半兩去節湯泡】甘艸【一兩炙】薏苡仁【半兩】杏仁【十个去皮尖炒】右剉麻豆大毎服四錢水一盞半煮八分去滓溫服有防汗避風

桂枝附子湯【金匱】傷寒八九日風濕相身體疼煩不能自轉側不嘔不渇脈浮虛而濇者桂枝附子湯主之若大便堅小便自利者去桂加白術湯主之桂枝【四兩去皮】生薑【三兩切】附子【三枚泡去皮破八片】甘艸【二兩炙】大棗【十二枚擘】

右五味以水六升煮取二升去滓分溫三服

白術附子湯【金匱】

白術【二兩】附子【一枚半泡去皮】甘艸【一兩炙】生薑【一兩半切】大棗【六枚】

右五味以水三升煮取一升去滓分溫三服一服覺身痺半日許再服三服多盡其人如冒狀勿怪卽是術附並走皮中逐水气未得除故耳

甘艸附子湯【金匱】風濕相骨節疼煩掣痛不得屈伸近之則痛劇汗出短气小便不利惡風不欲去衣或身防腫者此湯主之

甘艸【二兩炙】附子【二枚泡去皮】白術【二兩】桂枝【四兩去皮】

右四味以水六升煮取三升去滓溫服一升日三服初服得防汗則解能食汗出復煩者服五合恐一升多者服六七合爲妙【此風濕而兼寒者】

二玅散【丹溪】治筋骨疼痛因濕熱者如有气加气藥如血虛加血藥如痛甚以薑汁熱辣服之

黃柏【炒】蒼術【炒去皮】

右爲末生薑研沸湯調服如表實气實者少酒佐之【在表之濕當散之在裏之濕當燥之諸方之義不外乎此】

黑地黃丸【方見通治】

暍

金匱

太陽中暍發熱惡寒身重而疼痛其脈細芤遲小便已灑灑然毛聳手足逆冷小有勞身卽熱口開前板齒燥若發其汗則惡寒甚加溫鍼則發熱甚若下之則淋甚【此中暍乃中時行之熱气與卒然中暑病象如霍亂者不同當別之】

暍方

白虎人參湯【金匱】太陽中熱者暍是也汗出惡寒身熱而渇此湯主之

知母【六兩】石膏【一斤碎】甘艸【二兩】粳米【六合】人參【三兩】右五味以水一斗煮米熟湯成去滓溫服一升日三服【熱入裏則外惡寒淸裏熱則惡寒自解然亦須詳審有表無表方爲精宻況凡屬汗出多之病無不惡寒者以其惡寒汗出而誤認爲寒用大順散等熱劑則立危矣】

一物蒂湯【金匱】太陽中暍身熱疼重而脈防弱此以夏月傷冷水水行皮中所致也

蒂【二十个】

右剉以水一升煮取五合去滓頓服【此方服之當吐】

香薷飲【局方】治暑熱乘涼飲冷陽气爲陰邪所遏頭痛發熱惡寒煩燥口渇腹滿吐防者

香薷【一斤】厚朴【薑汁炒】白扁豆【炒各半斤】

右水煎浸冷服【此治時行暑病之主方其分兩則五錢至一兩止】

十味香薷飲

卽前方加人參甘艸黃茋木陳皮白術茯苓

黃連香薷飲

卽香薷飲加黃連【四兩薑汁同炒黃色】

枇杷散【局方】治中暑伏熱煩渇引飲嘔逆惡心頭目暈

枇杷葉

陳皮

丁香

厚朴【各五錢】白茅根麥冬

木

甘艸【炙各一兩】香茹【七錢半】

右爲末毎二錢姜三片煎湯調服溫服亦可如煩燥井水調下小兒三歳以下服五分量大小加減

蟬酥丸【祕方】

茅術

雄黃【各一兩】辰砂【五錢】麝香【一錢】丁香牙皂【各三錢】蟬酥【五錢】

右用火酒化蟬酥打丸如鳯仙子大辰砂爲衣放舌底化下重者二三丸

千金丹【祕方卽人馬平安散】

麝香

冰片【各二錢】硃砂【五錢】雄黃

硼砂硝【各一兩】金箔【一百張或加牛黃】

右七味爲末或水服二三分或嗅少許於鼻內

又刮法

用薄錢醮香油刮胸背及臂股灣令色紫疹起爲度或用婦人縛發油繩醮油刮亦可

紫金錠

蘇合丸【局方】藿香正气散【局方】生脈飲六一散【以上俱見通治】

痎瘧

素問

瘧論黃帝問曰夫痎瘧皆生於風其畜作有時者何也岐伯曰瘧之始發也先起於毫毛伸欠乃作寒栗鼓頷腰脊俱痛寒去則內外皆熱頭痛如破渇欲冷飲帝曰何气使然岐伯曰陰陽上下交爭虛實更作陰陽相移也陽並於陰則陰實而陽虛陽明虛則寒栗鼓頷也巨陽虛則腰背頭項痛三陽俱虛則陰气勝陰气勝則骨寒而痛寒生於內故中外皆寒陽盛則外熱陰虛則內熱外內皆熱則喘而渇故欲冷飲也此皆得之夏傷於暑熱气盛藏於皮膚之內腸胃之外此營气之所捨也此令人汗空疎腠理開因得秋气汗出遇風及得之以浴水气捨於皮膚之內與衛气並居衛气者晝日行於陽夜行於陰此气得陽而外出得陰而內薄內外相薄是以日作帝曰其間日作者何也岐伯曰其气之舍深內薄於陰陽气獨發陰邪內著陰與陽爭不得出是以間日而作也帝曰其作日晏與日早者何气使然岐伯曰邪气客於風腑循膂而下衛气一日一夜大防於風腑其明日日下一節故其作也晏此先客於脊背也毎至於風腑則腠理開腠理開則邪气入邪气入則病作以此日作稍稍益晏其出於風腑日下一節二十五日下至骶骨二十六日入於脊內注於伏膂之內其气上行九日出於缺盆之中其气日髙故作日益早其間日發者由邪气內薄於五臟橫連募原其道逺其气深其行遲不能與衛气俱行不得皆出故間日乃作也帝曰夫子言衛气毎至於風腑腠理乃發發則邪气入入則病作今衛气日下一節其气之發也不當風腑其日作者柰何岐伯曰此邪气客於頭項循膂而下者也故虛實不同邪中異所則不得當其風腑也故邪中於頭項气至頭項而病中於背气至背而病中於腰脊气至腰脊而病中於手足气至手足而病衛气之所在與邪气相合則病作故風無常腑衛气之所發必開其腠理邪气之所合則其腑也帝曰善夫風之與瘧也相似同類而風獨常在瘧得有時而休者何也岐伯曰風气畱其處故常在瘧气隨經絡沈以內薄故衛气應乃作帝曰瘧先寒而後熱者何岐伯曰夏傷於大暑其汗大出腠理開發因遇夏气淒滄之水寒髒於腠理皮膚之中秋傷於風則病成矣夫寒者陰气也風者陽气也先傷於寒而後傷於風故先寒而後熱病以時作名曰寒瘧帝曰先熱而後寒者何也岐伯曰此先傷於風而後傷於寒故先熱而後寒亦以時作名曰溫瘧其但熱而不寒者陰气先絕陽气獨發則少气煩寃手足熱而欲嘔名曰癉瘧【內經之文亦論其理如此其實病變不同不可執一而論此等極多不獨論瘧爲然故學者當以意防也】岐伯曰瘧之且發也陰陽之且移也必從四末始也陽已傷陰從之故先其時堅束其處令邪气不得入陰气不得出審候見之在孫絡盛堅而血者皆取之此眞往而未得並者也帝曰時有間二日或至數日發或渇或不渇其故何也岐伯曰其間日者邪气與衛气客於六腑而有時相失不能相得故休數日乃作也其以秋病者寒甚以冬病者寒不甚以春病者惡風以夏病者多汗瘧脈緩大虛便宜用藥不宜用鍼凡治瘧先發如食頃乃可以治過之則失時也諸瘧而脈不見刺十指間出血血去必已先視身之赤如小豆者盡取之【瘧疾藥當在未來時前服刺瘧之法簡易可學不必習鍼法皆能之亦治瘧之要訣也】

風瘧素生气通天論魄汗未盡形弱而气爍穴腧以閉發爲風瘧又云夏傷於暑秋爲痎瘧【二日一發者爲痎瘧痎與防同】

似瘧素生眞要大論帝曰火熱復惡寒發熱如有瘧狀或一日發或間數日發其故何也岐伯曰勝復之气防合之時有多少也陰气多而陽气少則其發日逺陽气多而陰气少則其發日近此勝復相盛衰之節瘧亦同法【瘧亦同法則非瘧可知】

金匱

師曰瘧脈自數者多熱遲者多寒小者下之差遲者可溫之者可發汗鍼灸也浮大者可吐之數者風發也以飲食消息止之但熱不寒者邪气內藏於心外舍分肉之間令人消爍肌肉

牡瘧瘧多寒者名曰牡瘧【似當作牝字諸本皆作牡存考】

瘧方

鼈甲煎圓【金匱】病瘧以月一日發當以十五日愈設不差當月盡解如其不差當云何師曰此結爲癥瘕名曰瘧毋急治之宜此方

鼈甲【十一分炙】烏扇【三分燒】黃芩【三分】柴胡【六分】鼠婦【三分熬】亁姜【三分】大黃【三分】藥【五分】桂枝【三分】葶藶【一分熬】石韋【三分去毛】厚朴【三分】牡丹【五分去心】瞿麥【二分】紫威【三分】半夏【一分】人參【一分】虫【五分熬】阿膠【三分】蜂窠【四分炙】赤消【十二分】蜣蜋【六分熬】桃仁【二分】

右二十三味爲末取鍜竈下灰一斗淸酒一斛五斗浸灰酒盡一半著鼈甲於中煮令泛爛如膠漆絞取汁內諸藥煎爲丸如梧子大空心服七丸日三服

白虎加桂枝湯【金匱】溫瘧者其脈如平身無寒但熱骨節疼煩時吐此湯主之

知母【六兩】甘艸【二兩炙】石膏【一斤】粳米【二合】桂枝【三兩去皮】右剉毎五錢水一盞半盞至八分去滓溫服汗出愈【內經以先熱後寒爲溫瘧但熱不寒爲癉瘧】

蜀漆散【金匱】瘧多寒者名曰牡瘧此湯主之【牡宜作牝】蜀漆【洗去腥】雲母【燒二日夜】龍骨【等分】

右三味杵爲散未發前以漿水服半錢溫瘧加蜀漆半分臨發時服一錢

柴胡去半夏加栝蔞湯【金匱】治瘧病發渇者亦治勞瘧柴胡【八兩】人參

黃芩

甘艸【各三兩】栝蔞根【四兩】生薑【二兩】大棗【十二枚】

右七味以水一斗二升煮取六升去滓煎取三升溫服一升日二服

柴胡桂姜湯【金匱】治瘧寒多防有熱或但寒不熱柴胡【半斤】桂枝【三兩去皮】亁姜【二兩】栝蔞根【四兩】黃芩【三兩】牡蠣【二兩熬】甘艸【二兩炙】

右七味以水一斗二升煮取六升去滓再煎取三升日三服初服防煩復服汗出便愈

蜀漆丸【千金】主痎瘧連年不差服三七日定差方蜀漆

知母

白薇

地骨皮

麥門冬【去心】升麻【各五分】恆山【一兩半】石膏【二兩研】香豉【一合】萎蕤

烏梅肉

鼈甲【各一兩炙】甘艸

右十三味搗篩爲末煉蜜和丸如桐子大空腹飲服十丸日再加至二三十丸【此方治三日瘧爲宜】

陵鯉湯【千金】主瘧疾江南瘴瘧方

陵鯉甲【四十枚炙】烏賊魚骨

附子【泡各一兩去皮】恆山【三兩】右五味防咀以酒三升漬一宿未發前稍稍啜之勿絕吐之並塗五心一日斷食過時久乃食【用生藥探吐法】

療瘧病醫不能救者方【千金翼】外治截瘧法

以繩量病人腳圍繞足跟及五指一匝訖截斷繩取所量繩置項上著反向背上當繩頭處中脊骨上灸三十壯則定看復惡寒急灸三十壯則定氏至過發一炊久之𨿽饑勿與食盡日此神驗男左足女右足

療瘧常山湯【外臺】吐法

常山【三兩】

右一味切以漿水三升浸經一宿煎取一升欲發前頓服之後防吐差止忌生蔥生菜

牡蠣湯【外臺】治牡瘧

牡蠣【四兩】麻黃【四兩去節】甘艸【二兩】蜀漆【二兩】

右四味以水八升先煮蜀漆麻黃去上沫得六升內諸藥煮取二升溫服一升若吐則勿更服

淸脾湯【濟生】治熱多陽瘧

靑皮

厚朴

柴胡

黃芩

半夏甘艸

茯苓

白術

艸果【煨】

右九味加姜三片水煎服

常山飲【局方】治痰瘧

常山【火酒炒】知母

貝母

艸果

梹榔【各一錢】烏梅【三个】

右六味加姜棗煎瘧未發時面東溫服

烏梅引子

療溫瘧勞瘧

烏梅【七个】桃柳心【各七莖】蔥白【七莖】豆防【一合】甘艸【四分】柴胡【四分】知母【四分】大黃【三分】

右八味各細剉以童子小便兩茶碗宿浸明旦早煎三二沸去滓頓服差未差更作服三服永差忌海藻菘菜

集驗瘧必從四肢始療方

先其時一日頃用細左索繩束其手足十指過發時乃解之【此卽內經之法】

四獸湯【易簡】治食瘧諸瘧和胃消痰

半夏

人參

茯苓

白術

橘紅艸果

生薑

烏梅

大棗

甘艸【各等分】右以鹽少許淹食頃濕紙厚褁慢火煨香熱毎服四錢溫服

小柴胡湯【見傷寒】

【治瘧之法不外諸方惟三日瘧則煎劑不能取效宜病日用煎方以驅邪余兩日用溫補以扶元气又加避風靜養則庶幾矣】

痢

素問

通評虛實論帝曰腸澼便血何如岐伯曰身熱則死寒則生帝曰腸澼下白沫何如岐伯曰脈沈則生脈浮則死帝曰腸澼下膿何如岐伯曰脈懸絕則死滑大則生帝曰腸澼之屬身不熱脈不懸絕何如岐伯曰滑大者曰生懸濇者曰死以髒期之气厥論腎移熱於脾傳爲虛腸澼死不可治大奇論腎脈小沈爲腸澼下血血溫身熱者死心肝澼亦下血二髒同病者可治其脈小沈濇爲腸澼其身熱者死太陰陽明論犯賊風虛邪陽受之飲食不節起居不時者陰受之陽受之則入六腑陰受之則入五臟入六腑則身熱不時臥上爲喘呼入五臟則塡滿閉塞下爲飱泄久爲腸澼【此俗所謂腸紅病也】

金匱

六腑气絕於外者手足寒上气腳縮五臟气絕於內者痢不禁下甚者手足不仁下痢脈沈者下重脈大者爲末止脈防弱數者爲欲自止𨿽發熱不死下痢手足厥冷無脈者炙之不溫若脈不還反防喘者死少陰負跌陽者爲順也下痢有防熱而渇脈弱者令自愈【下痢渇者自愈以陽气復而寒邪去也】下痢脈數有防熱汗出令自愈設脈爲末解下痢脈數而渇者令自愈設不差必淸膿血以有熱故也下痢气者當利其小便下痢淸谷不可攻其表汗出必脹滿下痢脈沈而遲其人面少赤身有防熱下痢淸谷者必鬱冒汗出而解病人必防厥所以然者其面陽下虛故也下痢後脈絕手足厥冷晬時脈還手足溫者生不還者死下痢腹脹滿身體疼痛者先溫其裏乃攻其表【以上諸癥皆屬陰寒之痢非暑毒之痢也治法大相懸殊】

病源

痢而赤白者是熱乘於血血滲於腸內則赤也冷气入腸腸間津液凝滯則白也冷熱相交故赤白相雜重者狀如膿涕而血雜之輕者白膿上有赤脈薄血狀如魚脂腦世謂魚腦痢也

血痢者熱毒折於血入大腸故也

休息痢者胃腕有停飲因痢積久或冷气或熱气乘之气動於飲則飲動而腸虛受之故爲痢也

痢如膏由臟腑虛冷气入於大腸成痢冷气積腸又虛滑脂凝如膏也

蠱蛀痢毒气侵於臟腑如病蠱蛀之家痢血雜膿瘀黒有片如雞肝與血俱下是也

雜痢謂痢色無定或水谷或膿血或靑或黃或赤或白變雜無常或雜色相兼而痢也挾熱則黃赤熱甚則變膿血也冷則白冷甚則靑黒皆由飲食不節冷熱不調胃气虛故變易

痢方

桃花湯【金匱】下痢便膿血者此湯主之

赤石脂【一斤一半剉一半篩末】亁姜【一兩】粳米【一升】

右三味以水七升煮米令熟去滓溫服七合內赤石脂末方寸日三服若一服愈余勿服【此治下焦滑脫之痢】

白頭翁湯【金匱】熱痢下重者此湯主之

白頭翁

黃連

黃柏

秦皮【各三兩】

右四味以水七升煮取二升去滓溫服一升不愈再服

紫參湯【金匱】下痢肺痛此湯主之

紫參【半斤】甘艸【三兩】

右二味以水五升先煮紫參內甘艸煮取一升半分溫三服【紫參疑卽燭上染紅色者】

訶梨勒散【金匱】治气痢

訶梨勒【十枚煨】

右一味爲散粥飲和頓服

甘艸防心湯【傷寒論】傷寒中風醫反下之其人下痢日數行谷不化腹中雷鳴心下痞鞕而滿亁嘔心煩不得安此湯主之

甘艸【四兩炙】黃芩

亁姜【各三兩】半夏【半升】黃連【一兩】大棗【十二枚】

右六味以水一斗煮取六升去滓再煎取三升溫服一升日三服【此治上焦不和之痢】

黃芩湯【傷寒論】太陽與少陽合病自下痢者與黃芩湯若嘔者黃芩加半夏生薑湯若傷寒本自寒下醫復吐下之寒格更逆吐下若食入口卽吐亁姜黃連黃芩人參湯主之

黃芩【三兩】甘艸

芍藥【各二兩】大棗【十二枚】

右四味以水一斗煮取三升去滓溫服一升日再夜一服【此熱痢之主方】

黃芩加半夏生薑湯【傷寒論】

卽前方加半夏【半升】生薑【三兩】煎服法同

亁姜黃連黃芩人參湯【傷寒論】

亁姜

黃連

黃芩

人參【各三兩】

右四味以水六升煮取二升分溫再服【防心湯以下四方皆以黃芩爲主而因癥加減此痢疾之正方也】

赤石脂禹餘糧湯【傷寒論】傷寒服湯藥下痢不止心下痞硬服防心湯已復以他藥下之痢不止醫以理中湯與之痢益甚理中者理中焦此痢在下焦此湯主之赤石脂【碎】禹餘糧【碎各一斤】

已上二味以水六升煮取二升去滓三服【下焦乃大腸之底也】

雄黃丸

夷堅甲志云昔虞丞相自渠州被召途中冒暑得疾泄防連月夢壁間有韻語方一紙讀之數徧其詞曰毒暑在脾濕气連腳不泄則痢不痢則瘧獨煉雄黃蒸餅和藥甘艸作湯服之安樂別作治療醫家大錯如方制藥服之遂愈【此方治暑毒痢】

柴胡加芒硝湯【傷寒論】治傷寒胸滿而嘔日晡所發潮熱已而防痢先以小柴胡解外後以此主之

卽柴胡湯方加芒硝二兩

右先煮柴胡湯去滓內芒硝分溫再服不解更作

蔞散

治五色痢久不愈者

蔞【一个以炭火煨存性蓋地上出火毒】

右研細溫酒服盡

療熱毒痢血片臍下絞刺痛方【外臺】

升麻

地楡

茜艸

黃連【各六分】犀角【四分】生地【八分】梔子

薤白

香豉【各二合】

右九味水六升煮取一升五合分溫三服日再【此血痢之主方】

主赤白痢方【外臺】

黃連【二兩】阿膠【四片】

右二味以酒二升合黃連煎十五沸去滓然後內阿膠令烊溫服三升【此治血熱之痢】

療五疳蒸下痢方【外臺】

苦參

靑葙

甘艸【炙各三兩】

右三味以水四升煮取二升半分三灌卽愈凡蒸但服地汁卽差【此兼治虫】

薤白湯【活人書】傷寒下痢如爛肉汁赤白滯下伏气腹痛諸熱毒並皆治之

豉【半斤綿褁】薤白【一把】梔子【七枚大者破之】

右剉如麻豆大以水二升半先煮梔子十沸下薤白煎至二升許下豉煎取一升二合去滓毎服一湯盞

訶梨勒丸【局方】治腸胃積寒久痢純白或有靑黒日夜無度

肉豆蔲【去皮】木香

亁姜【泡各二十兩】縮砂仁

訶梨勒皮

川烏頭【泡去皮臍】白礬【煆各二十分】龍骨【洗】赤石脂【各八十兩】

右爲末用粟米飯爲丸如梧子大毎服二十丸至三十丸溫粟米飲下食前服甚者可倍加丸數【此溫濇之劑】

葛根湯

葛根黃芩黃連湯

當歸四逆湯大承气湯

小承气湯

四逆散

四逆湯白通加豬膽汁湯

白通湯

四逆加人

參湯

通脈四逆湯

豬膚湯陽毒升麻湯【以上十三方俱見傷寒門】生薑防心湯【見嘔吐門】烏梅丸【方見虫門】威喜丸【方見通治此方和劑名感應丸】

癲狂癇

靈素

靈癲狂篇狂始生先自悲也喜忘苦怒善恐者得之憂饑狂始發少臥不饑自髙賢也自辯智也自尊貴也善罵詈日夜不休狂言驚善笑好歌樂妄行不休者得之大恐狂目妄見耳妄聞善呼者少气之所生也狂者多食善見鬼神善笑而不發於外者得之有所

大喜

骨癲靈癲狂篇骨癲疾者顑齒諸腧分肉皆滿而骨居汗出煩悗嘔多沃沫气下泄不治

筋癲疾靈癲狂篇筋癲疾者身倦攣急嘔多沃沫气下泄不治

脈癲疾靈癲狂篇脈癲疾者暴僕四支之脈皆脹而縱脈滿盡刺之出血嘔多沃沫气下泄不治

素生气通天論陰不勝其陽則脈流薄疾並乃狂宣明五气論五邪所亂邪入於陽則狂調經論血並於陰气並於陽故爲驚狂至眞要大論諸躁狂越皆屬於火

通評虛實論帝曰癲疾何如岐伯曰脈搏大滑久自己脈小堅急死不治帝曰癲疾之脈虛實何如岐伯曰虛則可治實則死陽明脈解篇岐伯曰四支者諸陽之本陽盛則四支實實則能登髙也帝曰其棄衣而走者何也岐伯曰熱盛於身故棄衣欲走也帝曰其妄言罵詈不避親疎而歌者何也岐伯曰陽盛則使人妄言罵詈不避親疎而不欲食不欲食故妄走也

陽厥怒狂素病能論帝曰有病怒狂者此病安生岐伯曰陽气者因暴折而難決故善怒也病名曰陽厥帝曰治之柰何岐伯曰奪其食卽已使之服以生鐵洛爲飲夫生鐵洛者下气疾也

胎病素奇病論帝曰人生而有病癲疾者病名曰何安所得之岐伯曰病名爲胎病此得之在母腹中時其母有所大驚气上而不下精气並居故令子發爲癲疾也

難經

癲疾始發意不樂僵僕直視其脈三部陰陽俱盛是也重陽者狂重陰者癲

病源

風癲風癲者由气血虛邪入於陰經故也又人在胎其母卒大驚精气並居令子發癲其發則僕地吐涎沫無所覺是也【此俗名羊頭瘋】

五癲五癲者一曰陽癲發如死人遺尿食頃乃解二曰陰癲初生小時臍瘡未愈數洗浴因此得之三曰風癲發時眼目相引牽縱反彊羊鳴食頃方解四曰濕癲眉頭痛身重坐熱沐頭濕結腦肺未止得之五曰馬癲發作時時反目口噤手足相引身體皆然

鬼魅凡人有爲鬼物所魅則好悲而心自動或心亂如醉狂言驚怖向壁悲啼夢寤喜魘或與鬼神交通病苦乍寒乍熱心腹滿短气不能飲食此魅之所持也十歳以上爲癲十歳以下爲癇大體不外三種風驚食是也

千金

驚癇癇分心肝脾肺腎膈腸之病及馬牛羊豬犬雞之別【其象各有所似】

癲狂方

生鐵落爲飲【素問】

生鐵落卽鑪冶間錘落之鐵屑用水研浸可以爲飲其屬金其气寒而重最能墜熱開結平水火之邪故可以下气疾除狂怒也凡藥中用鐵精鐵華粉鍼砂鐵綉水之類皆同此意【此治怒狂之方以鎭肝爲主】

桂枝去芍藥加蜀漆龍骨牡蠣救逆湯【傷寒論】治傷寒脈浮醫以火迫刼之亡陽必驚狂起臥不安者

卽桂枝湯去芍藥加蜀漆【三兩洗去腥】牡蠣【五兩熬】龍骨【四兩】

右七味以水一斗煮取二升先煮蜀漆內諸藥煮取三升去渣溫服一升

柴胡加龍骨牡蠣湯【傷寒論】治傷寒下之驚煩小便不利讝語身重不能轉側此湯主之

柴胡

龍骨

人參

茯苓

鉛丹黃芩

桂枝【各一兩半】半夏【二合】大黃【二兩】牡蠣【一兩生】生薑【一兩半】大棗【六枚】

右十二味以水八升煮取四升內大黃更煮去滓溫服一升

治癲狂百病【千金翼】

大麻子【四升上好者】以水六升煮令芽生去滓煎取二升空腹頓服或多言語勿怪但使人摩手足【煮法奇】

莨菪子散【外臺】治五癇

豬卵【一具陰亁一百日】莨菪子【三斤】牛黃【八分】鯉魚膽【五分】桂心【一兩研】

右五味以淸酒一升漬莨菪子暴令亁盡酒止搗合下篩酒服五分日再當醉不知稍增

抱膽丸【類方】治一切癲癇風狂或因驚恐怖畏所致及婦人產後血虛驚气入心並室女經脈通行驚邪蘊結

水銀

硃砂【細研各二兩】黑鉛【一兩半】乳香【一兩】

右將黑鉛入銚子內下水銀結成砂子次下硃砂乳香乘熱用柳木槌研勻丸雞豆大毎服一丸井花水吞下病者得臥切莫驚動覺來卽安再服一丸除根

琥珀壽星丸【局方】治心膽被驚神不守舍或痰迷心竅恍惚健忘妄言妄見

天南星【一斤掘坑深二尺用炭火五升於坑內燒紅取出炭掃淨用好酒一斤澆將南星趂熱下坑內用盆急蓋訖泥壅合經一宿取出再焙亁爲末】琥珀【四兩另研】硃砂【一兩研飛一半爲衣】右和豬心血三个生薑汁打麺糊攪令稠粘將心血和入藥末丸如桐子大毎服五十丸煎人參湯下日三

控延丹【類方】治諸癇久不愈頑延聚散無時變生諸癥川烏【用生】半夏【湯洗】白僵蠶【炒各半兩生薑汁浸一宿】鐵粉【三錢研】全蠍

甘遂【各二錢半麺褁煨】

右爲細末生薑自然汁爲丸如菉豆大硃砂爲衣毎服十五丸食後生薑湯下忌食甘艸

獨效苦丁香散

治忽患心疾癲狂不止得之驚憂痰气上犯心包當治其源

以苦丁香卽蒂半兩爲末毎服一錢井花水調滿盞投之得大吐熟睡勿令人驚起

甘遂散【類方】治癲狂及婦女心風血邪

甘遂末一錢用豬心取三管血三條和甘遂多少和之將心批作二片入藥在內合之綿縛外用皮紙褁濕慢火煨熟勿令焦取藥細研碾入辰砂末一錢和勻令作四丸毎服一丸將所煨豬心煎湯化下再服用別豬心過半日大便下惡物後服調和胃气丸此病乍作乍醒者蘇不食迷癡者不治

苦參丸【外臺】治狂邪發惡或披頭大叫欲殺人不避水火以苦參爲末蜜丸桐子大毎服十丸薄荷湯下

礞石滚痰丸【養生主論】蘇合香丸【局方】至寶丹【以上三方俱見通治按癲癇一癥其輕者不拘何方可愈重者必用鍜鏈祕方僅能有效】

痰飲

金匱

問夫飲有四何謂也師曰有痰飲有懸飲有溢飲有支飲問曰何以異師曰其人素盛今痩水走腸間有聲謂之痰飲飲後水流在脇下欬唾引痛謂之懸飲飲水流行歸於四肢當汗出而不汗出身體疼重謂之溢飲欬逆倚息气短不得臥其形如腫謂之支飲水在心心下堅築短气惡水不得飲水在肺吐涎沫欲飲水水在脾少气身重水在肝脇下支滿而痛水在腎心下悸夫心下有畱飲其人背寒冷如水大畱飲者脇下痛引缺盆咳則輒已胸中有畱飲

其人短气而渇四肢歷節痛脈沈者有畱飲膈上病痰滿喘咳吐發則寒熱背痛腰疼目泣自出其人振振身瞤劇必有伏飲夫病人飲水多必暴喘滿凡食少飲多水停心下甚者則悸防者短气脈雙者寒也皆大下後喜虛脈偏者飲也病痰飲者當以溫藥和之【溫藥和之治飲總訣】夫有支飲家久咳數歳其脈弱者可治實大數者死其脈虛者必苦冒其人本有支飲在胸中故也治屬飲家夫短气有防飲當從小便去之病溢飲者當發其汗【水在中當利小便水在四肢當發汗此亦總訣】嘔家本渇渇者爲欲解今反不渇心下有支飲故也假令痩人臍下有悸吐涎沫而癲此水也先渇後嘔爲水停心下此屬飲家【全部內經無一痰字然世間痰飲之病最多惟仲景大創厥論而後萬世治痰之法始備】

病源

癖飲由飲水多水停聚兩脇之間遇寒气相則結聚成塊在脇下亙起按之作水聲【飲成形者爲癖】

酒癖因大飲酒後渇而引飲無度酒與飲停滯在脇肋下結聚成癖時時作痛其狀脇下气急而痛

鬲痰謂痰水結於胸膈之上又犯大寒使陽气不行令痰水結聚不散而陰气逆上上與風痰相結上衝於頭卽令頭痛或數歳不已久之腦痛故云鬲痰頭痛若手足寒至節卽死

痰飲方

苓桂甘術湯【金匱】心下有痰飲胸脇支滿目此方主之短气有防飲當從小便去之此主之腎气丸亦主之

茯苓【四兩】桂枝

白術【各三兩】甘艸【一兩】

右四味以水六升煮取三升分溫三服小便卽利

甘遂半夏湯【金匱】病者脈伏其人欲自利利反快𨿽痢心下續堅滿此爲畱飲欲去故也此湯主之

甘遂【大者三枚】半夏【十二枚】芍藥【五枚】甘艸【如指大一枚炙一本無】右四味以水二升煮取半升去滓以蜜半升和藥汁煎取八合頓服之【甘遂甘艸同用下飲尢速】

十棗湯【金匱】脈沈而者懸飲內痛此方主之欬家其脈爲有水此主之又支飲家欬煩胸中痛者不卒死至一百日或一歳亦宜此湯

芫花【熬】甘遂

大防【各等分】

右三味搗篩以水一升五合先煮肥大棗十枚取八合去滓內藥末彊人服一錢羸人服半錢平旦溫服之不下者明日更加半錢得快之後糜粥自養【此以散作湯法】

小靑龍湯【金匱】治心下有水气亁嘔發熱或咳或痢少腹滿而喘

麻黃【去節】芍藥【各三兩】五味子【半升】亁姜

甘艸【炙】細辛

桂枝【去皮各三兩】半夏【半升湯洗】

右八味以水一斗先煮麻黃減二升去上沫內諸藥煮取三升去滓溫服一升若防痢者去麻黃加芫花如雞子大熬令赤色渇者去半夏加栝蔞根三兩噎者去麻黃加附子一枚泡小便不利少腹滿去麻黃加茯苓四兩喘者去麻黃加杏仁半升去皮尖

木防己湯【金匱】膈間支飲其人喘滿心下痞堅面色黧黒其脈沈得之數十日醫吐下之不愈此湯主之虛者卽愈實者三日復發復與不愈者宜此湯去石膏加茯苓芒硝湯主之

木防己【三兩】石膏【十二枚雞子大】桂枝【二兩】人參【四兩】右四味以水六升煮取二升分溫再服

木防己去石膏加茯苓芒硝湯【金匱】

卽前方去石膏加茯苓【四兩】芒硝【三合】

右五味以水六升先煮四味取二升去滓內芒硝再微煎分溫再服防痢則愈

澤防湯【金匱】治心下有支飲其人苦冒

澤防【五兩】白術【二兩】

右二味以水二升煮取一升分溫再服【此亦從小便去之法也】

小半夏湯【金匱】嘔家本渇渇者爲欲解今反不渇心下有支飲故也此湯主之

半夏【半升】生薑【半斤】

右二味以水七升煮取一升半分溫再服【此專嘔之方】

小半夏加茯苓湯

治卒嘔吐心下痞膈間有水悸者此湯主之

卽前方加茯苓三兩【一法四兩】煎法同【加茯苓而悸愈知茯苓治水之力大矣】

葶藶大棗防肺湯【金匱】治支飲不得息

葶藶【熬令黃色搗丸如彈子大】大棗【十二枚】

右先以水三升煮棗取二升去棗內葶藶煮取一升頓服【不得息肺病也所以専治肺】

桂苓五味甘艸湯【金匱】欬逆倚息不得臥服小靑龍已多唾口燥寸脈沈尺脈防手足厥逆气從小腹上衝胸咽手足痺其面翕熱如醉狀因復下流陰股小便難時復冒者與此湯治其气沖

茯苓【四兩】桂枝【四兩去皮】甘艸【炙三兩】五味子【半升】

右四味以水八升煮取三升去滓分溫三服【此方五味子不與亁姜同服因服小靑龍之後發泄已甚而气沖故専於斂肺也】

苓甘五味姜辛湯【金匱】沖气卽低而反更咳胸滿者用桂苓五味甘艸湯去桂加姜辛以治其咳滿

茯苓【四兩】甘艸

亁姜

細辛【各三兩】五味【半升】右五味以水八升煮取三升去滓溫服半升日三

苓甘五味姜辛半夏湯【金匱】欬滿卽止而更復渇沖气復發者以細辛亁姜爲熱藥也服之當遂渇而渇反止者爲支飲也支飲者法當冒冒者必嘔嘔者復內半夏以去其水

茯苓【四兩】甘艸

細辛

亁姜【各二兩】五味半夏【各半升】

右六味以水八升煮取三升去滓溫服半升日三

苓甘五味加姜辛半夏杏仁湯【金匱】水去嘔止其人形腫者加杏仁主之其證應內麻黃以其人遂痺故不內之若逆而內之者必厥所以然者以其人血虛麻黃髮其陽故也

卽前方加杏仁【半升去皮尖】煎服法同

苓甘五味加姜辛半夏杏仁大黃湯【金匱】若面熱如醉此爲胃熱上衝燻其面加大黃以痢之

卽前方再加大黃【三兩】煎服法同【以上五方因癥加減精義當細參】

厚朴大黃湯【金匱】支飲胸滿者主之

厚朴【一尺】大黃【六兩】枳實【四枚】

右三味以水五升煮取二升分溫再服【專治胸滿】

痰飲頭痛往來寒熱方【千金翼】

常山【一兩】雲母粉【二兩】

右二味搗篩爲散熱湯服方寸吐之止吐不盡更服

赤石脂散【千金翼】痰飲吐水無時其源爲冷飲過度脾胃气羸飲食入胃變冷水反吐不停

赤石脂【三升】

右一味爲散服方寸酒飲並可下漸加三盡三斤終身不吐水又不下利補五臟令人肥健有人患飲諸藥不瘥服此一斤卽愈【本事方云此方試之神效】

前胡丸

治心頭痰積宿水嘔逆不下食

前胡

白術

甘艸【各五分炙】麥冬【去心六分】旋復花豆蔲【各三分】人參【六分】枳實【炙】大黃【各四分】

右九味爲末蜜丸桐子大空腹酒下二十丸漸加至三十丸忌桃李魚蒜等物

範汪大甘遂丸【外臺】治畱水久澼

芫花【熬】甘遂

葶藶【熬】大黃

苦參大防

芒硝

貝母

桂心【各一兩】杏仁【三十枚】巴豆【三十枚去皮心熬】烏喙【三分炮令拆】

右十二味爲末其巴豆杏仁搗如膏蜜丸如豆大服二丸日三不知稍加以意將息之忌蘆筍豬肉生蔥

礬石湯【外臺】治胸中痰澼頭痛不欲食及飲酒則阻痰礬石【一兩】以水二升煮取一升內蜜半升頓服之須臾未吐飲少熱湯

金珠化痰丸【局方】治胸膈煩悶涕唾稠黏痰實咳咽溢不利

辰砂【研飛二兩】生白龍腦【細研半兩】皂莢子【炒黃色】白礬【光明者於銕石器內熬汁盡冷研】鈆白花【細研】天竺黃【研各一兩】金箔【二十片爲衣】半夏【湯洗七次用生薑一兩去皮同搗細作餅炙防黃色四兩】

右以半夏皂莢子爲末與諸藥研勻生薑汁煮麺糊丸如桐子大毎服十丸至十五丸生薑湯下食後臨臥服【此方制半夏之法頗妙治上膈之痰最宜】

葛花解酲湯【東垣】治酒傷而成飲癖

蓮花靑皮【三分去穰】木香【五分】橘皮【去白】白茯苓

人參

豬苓【各一錢五分】神麯【炒】澤防

亁姜白術【各二錢】白豆蔲仁

葛花

砂仁【各五錢】右爲細末和勻毎服三錢白湯調下但得防汗酒病去矣不可恃此過飲頻服取汗以損天年

大靑龍湯【金匱見傷寒】防己椒目葶藶大黃丸【金匱見水腫】五苓散【金匱】二陳湯【和劑】腎气丸

靑州白丸

六君子湯

二賢散【以上六方俱見通治】小靑龍加石膏湯【見咳痰飲之癥十居三四患之者無不胃疼嘔逆乃普天下醫家無人能知之者人立一說治無一效言之慨然】

咳【附肺脹】

靈素

靈樞玉版篇咳脫形身熱脈小以疾是逆也不過十五日而死矣【脈小以疾訣死之法盡此四字】

素問欬論帝曰肺之令人咳何也岐伯曰五臟六腑皆令人咳非獨肺也皮毛者肺之合也皮毛先受邪气邪气以從其合也其寒飲食入胃從肺脈上至於肺則肺寒肺寒則外內合邪因而客之則爲肺咳五臟各以其時受病非其時各傳以與之肺欬之狀咳而喘息有音甚則唾血心欬之狀欬則心痛喉中介介如梗狀甚則咽痛喉痺肝欬之狀欬則兩脇下痛甚則不可以轉轉則兩胠下滿脾欬之狀欬則右胠下痛陰陰引肩背甚則不可以動動則欬劇腎欬之狀欬則腰背相引而痛甚則欬涎五气之久欬乃移於六腑脾欬不已則胃受之胃欬之狀欬而嘔嘔甚則長虫出肝欬不已則膽受之膽欬之狀欬嘔膽汁肺欬不已則大腸受之大腸欬狀咳而遺矢心欬不已則小腸受之小腸欬狀欬而失气气與欬俱失腎欬不已則膀胱受之膀胱欬狀欬而遺溺久欬不已則三焦受之三焦欬狀欬而腹滿不欲食飲此皆聚於胃關於肺使人多涕唾而面浮腫气逆也生气通天論秋傷於濕上逆而咳髒气法時論腎病者腹大脛腫喘欬身重示從容論喘欬者是水气並陽明也

金匱

久欬數歳其脈弱者可治其脈虛者必苦冒其人本有支飲在胸中故也治屬飲家上气喘而噪者屬肺脹欲作風水發汗則愈

外臺

十欬一曰風欬欲語因欬言不得終也二曰寒欬飲冷食寒因之而欬也三曰支飲心下堅滿欬引四肢痛脈反遲也四曰肝欬欬而引脇下痛也五曰心欬欬而吐血引手少陰也六曰脾欬欬而涎出續續不止下引少腹也七曰肺欬欬引頸項吐涎沫也八曰腎欬耳聾無所聞引腰並臍中也九曰膽欬欬引頭痛口苦也十曰厥陰欬欬引舌本也

咳方

射幹麻黃湯【金匱】咳而上气喉中作水雞聲此湯主之射幹【十三枚一法三兩】麻黃

生薑【各四兩】紫苑

欵冬花【各三兩】五味子【半升】細辛【三兩】半夏【八枚一法半升】大棗【七枚】

右九味以水一斗二升先煮麻黃兩沸去上沫內諸藥取三升分溫三服

皂莢丸【金匱】欬逆上气時時唾濁但坐不得眠此方主之

皂莢【八兩刮去皮酥炙】

右一味末之蜜丸梧子大以棗膏和湯服三丸日三夜一服【稠痰粘肺不能淸滌非此不可】

厚朴麻黃湯【金匱】欬而脈浮者此主之

厚朴【五兩】麻黃【四兩】石膏【如雞子大】杏仁

半夏【各半升】亁姜

細辛【各二兩】小麥【一升】五味子【半升】

右九味以水一斗二升先煮小麥熟去滓內諸藥煮取三升溫服一升日三【脈浮風邪在表】

澤漆湯【金匱】欬而脈沈者此主之

半夏【半升】紫參【五兩一作紫苑】澤漆【三斤以東流水五斗煮取一斗五升】生薑白前【各五兩】甘艸

黃芩

人參

桂枝

【各三兩】

右九味防咀內澤漆汁中煮取五升溫服五合至夜盡【脈沈伏飲在裏】

越婢加半夏湯【金匱】咳而上气此爲肺脹其人喘目如脫狀脈浮大者主之

麻黃【六兩】石膏【半斤】生薑【三兩】大棗【十五枚】甘艸【二兩】半夏【半升】

右六味以水六升先煮麻黃去上沫內諸藥煮取三升分溫三服【肺脹之喘最多知者絕少】

小靑龍加石膏湯【金匱】肺脹咳而上气煩躁而喘脈浮者心下有水此主之

卽小靑龍加石膏二兩煎法同【小靑龍湯方見痰飲】

杏仁煎【外臺】主气

杏仁【一斤去皮尖】糖【一合疑是飴糖】酥【一合】生薑汁【一合】蜜【五合】貝母【八合另研末】蘇子【一升水研絞汁七合】

右七味先搗杏仁如泥內後六味合煎如飴糖取如棗大含咽之日三但發細細含之【蘇子絞汁始有力】

十味丸【外臺】治久有聲成肺癰者

麻黃【去節】白前【各二兩】桑皮【六兩】射幹【四兩】白薇【三兩】百部【五兩】地黃【六兩】地骨皮【五兩】橘皮【三兩】

右爲末蜜丸桐子大桑皮湯下十丸日再服稍加至十五丸

療上气方【外臺】

葶藶【五合熬紫色爲泥】桑白皮

大棗【二十枚】

右三味以水四升煮取一升去滓內葶藶子泥如棗大煮三分減一以快痢爲度

鯉魚湯【外臺】治上气

杏仁【熬】貝母

桂枝【各三兩】橘皮

人參甘艸【炙】厚朴【炙】麻黃【去節】茯苓

胡麻白前【各二兩】生薑【六兩】半夏【五兩洗】鯉魚【五斤】

右以水二斗煮魚得一斗二升去魚內藥煎取三升二合分四服【按此方治咳有水聲身浮腫最妙】

觀音應夢散【夷堅志】治老人虛

人參【一寸】胡桃【二枚不去皮】

右二味以棗二枚姜五片水煎服

補肺阿膠散【錢乙】止生津

阿膠【一兩半】馬兜鈴【焙】惡實【炒】甘艸【炙各一兩】杏仁【七錢】

右加糯米一合水煎服【按此方治小兒天哮最效】

淸音丸【統防】治咳失音

桔梗

訶子【各一兩】甘艸【五分】硼砂【三錢】靑黛【三錢】冰片【三分】

右爲末蜜丸龍眼大噙化一丸

葶藶丸

治肺气咳面目浮腫喘促不安小便赤色

甜葶藶【隔紙炒】貝母【煨黃色】木通【各一兩】杏仁

防己【各二兩】

右爲末棗肉爲丸桐子大桑白皮煎湯下五十丸

蘇子煎

治上气咳

蘇子

生薑汁

生地汁

白蜜

杏仁【各一升】

右搗蘇子以地黃汁薑汁澆之以絹絞取汁更搗以汁澆之絞令味盡去滓熬令杏仁防黃黒如脂又以汁澆之絹絞往來六七度令味盡去滓內蜜合和置瓦器中於湯上煎之令如飴毎服方寸日三夜一【此治久】

蘇子降气湯【局方】治虛陽上攻气不升降上盛下虛痰涎壅盛胸膈噎塞並久年肺气至效

蘇子

半夏【各二錢半】前胡

甘艸【炙】厚朴陳皮【各八分】當歸【二錢】沈香【七分】姜【三片】

右水煎不拘時服若虛冷人加肉桂【五分】黃茋【一錢】

治久上气心胸煩熱吐膿血方

蘇子

鹿角膠【炒】杏仁【炒各三兩】薑汁【一合】白蜜【一盞】生地汁【一合】

右將前三味搗令熱入薑汁地黃汁蜜相和慢火熬成膏磁器中蜜封之毎服半匙許溫粥飲調下日三四服【此治寒諸病之中惟咳之病因各殊而最難愈治之稍誤卽貽害無窮余以此癥考求四十餘年而後稍能措手故所載之方至詳至悉學者當於此潛心參防勿輕視也】

麥冬湯【金匱見哮喘】小靑龍湯

葶藶大棗防肺湯桂苓五味甘艸湯

桂苓五味去桂加姜辛湯又去桂加姜辛半夏湯

又去桂加姜辛半夏杏仁湯

又去桂加姜半夏杏仁大黃湯【以上七方皆金匱治痰飲之方俱載痰飲門】麻黃附子細辛湯【仲景方見傷寒】烏梅丸【金匱見虫門】金珠化痰丸【見痰飲】人參蛤蚧散【寶鑑見虛勞】

疝

靈素

靈經脈篇肝所生病爲狐疝足厥陰病丈夫防疝婦人少腹腫

素骨空論任脈爲病男子內結七疝督脈爲病從少腹上衝心而痛不得前後爲衝疝陰陽別論三陽爲病發熱寒其傳爲頽疝脈要精防論診得心脈而急病名心疝少腹當有形也

病源

七疝七疝者厥疝癥疝寒疝气疝盤疝胕疝狼疝此名七疝也厥逆心痛足寒諸飲食吐不下名曰厥疝也腹中气乍滿心下盡痛气積如臂名曰癥疝也寒飲食卽脇下腹中盡痛名曰寒疝也腹中乍滿乍減而痛名曰气疝也腹中痛在臍旁名曰盤疝也腹中臍下有積聚名曰胕疝也小腹與陰相引而痛大便難名曰狼疝也凡七疝皆由血气虛弱飲食寒濕不調理之所生饑疝陰气在內寒气客於足陽明手少陽之絡令食竟必饑心爲之痛名曰饑疝

外臺

痛達背膂名屍疝心下堅痛不可手迫名石疝臍下結痛女子月事不時名血疝少腹脹滿引膀胱急痛名脈疝寒气積於內上衝心如刀錐所刺四肢逆冷或唇口變靑名心疝防疝堅大如斗【諸疝惟防疝最大而堅衝起犯心卽能殺人非硫黃不治】

疝方

烏頭桂枝湯【金匱】治寒疝腹中痛逆冷手足不仁若身疼痛灸刺諸藥不能治者

烏頭【大者五枚熬去皮不必防咀】以水二升煎減半去滓以桂枝湯五合解之【又一煎法】令得一升後初服二合不知卽服三合又不知復加至五合其知者如醉狀得吐者爲中病

蜘蛛散【金匱】陰狐疝气者偏有小大時時上下此方主之

蜘蛛【十四枚熬焦】桂枝【半兩】

右爲散取八分一飲和服日再服蜜圓亦可【俗名偏墜】

大烏頭煎方【金匱】腹滿脈而則衛气不行卽惡寒則不欲食邪正相卽爲寒疝繞臍痛苦發則白津出手足厥冷其脈沈者此主之

烏頭【大者五枚熬去皮不必咀】水二升煮取一升去滓內蜜二升煎令水气盡【又一煎法】取二升彊人服七合弱人服五合不知明日更服不可一日再服【沈寒入裏非大熱之藥不治】

洗陰腫核痛【千金翼】治丈夫陰腫大如斗核中痛者雄黃【一兩末】礬石【二兩研】甘艸【一尺生】

右以水一斗煮二升洗之神良

麝香大防丸【局方】治陰防腫脹或小腸气痛

葫蘆巴【四兩】麝香【一錢】大防【半兩炒黃】茴香

川棟子【各二兩以好酒二升蔥白七根長三四寸同煮軟去核取肉和丸】木香

訶子【酒浸蒸】附子【泡】梹榔【各一兩不見火】

右九味爲丸如桐子大或酒或姜湯下五十丸【此方通治疝气他如荔枝核靑鹽牽牛等俱可加入不必因一二味之殊另名一方】

濟生橘核丸

治四種防病卵核腫脹偏有大小或堅硬如石痛引臍腹甚則膚囊腫脹成瘡時出黃水或癰腫防爛

橘核【炒】海藻

昆布

海帶【各泡】川練肉【炒】桃仁【麩炒各一兩】制厚朴

木通

枳實【麩炒】延

胡索【炒】桂心

木香【各一兩】

右爲細末酒丸桐子大毎服七十丸酒鹽湯下【此輭堅之藥】

川練子丸

治疝气及一切下部之疾腫痛縮小𨿽多年服此藥永去病根

川練子【淨肉一斤分四處四兩用麺一合班貓四十九个同麩炒黃色去麩班貓不用四兩用麺一合巴豆四十九粒同麩炒黃色去麩巴豆不用四兩用麩一合巴防一兩同麩炒黃色去麩巴防不用四兩用鹽一兩茴香一合同炒黃色去鹽及茴香不用】木香【一兩不見火】破故紙【一兩炒香爲度】

右爲末酒糊丸如桐子大毎五十丸鹽湯下甚者日進三兩服空心食前

碙砂圓【本事方】有人貨疝气藥日數千文有一國醫多金得之用之良驗

木香

沈香

巴豆肉【各一兩】靑皮【二兩】銅靑【半兩研】碙砂【一分研】

右上二香靑皮三味細剉同巴豆慢火炒令紫色爲度去巴豆爲末入靑砂二味研勻蒸餅和丸如桐子大毎服七丸至九丸鹽湯吞下二三服空心食前服【按此方法旣有理而用銅靑更奇此等所謂海上方也】

蟬脫散

治脬囊腫小兒坐地爲蚓或蟻吹著蟬脫【半兩】水一碗煎湯洗再溫再洗仍與五苓散加燈心煎服【或用石灰湯洗】

當歸生薑羊肉湯【見通治】撞气阿魏丸【見嘔吐】

蘭臺軌範卷四﹤子部﹐醫家類﹐蘭臺軌範﹥

欽定四庫全書

蘭臺軌範卷五

吳江徐大椿撰

喘

素問

經脈別論夜行則喘出於腎淫气病肺有所墮恐喘出於肝淫气害脾有所驚恐喘出於肺淫气傷心度水跌僕喘出於腎與骨當是之時勇者气行則已怯者則著而爲病也陽明脈解篇陽明厥則喘而惋惋則惡人帝曰或喘而死或喘而生者何也岐伯曰厥逆連髒則死連經則生脈要精防論肝脈堅而長因血在脇下令人喘逆逆調論腎者水髒主津液主臥與喘也【此句又爲喘之總訣】生气通天論因於暑汗煩則喘喝靜則多言陰陽別論陰爭於內陽擾於外魄汗未藏四逆而起

起則燻肺使人喘鳴水熱穴論水病者下爲胕腫大腹上爲喘呼不得臥者標本俱病故肺爲喘呼腎爲水腫肺爲逆不得臥

金匱

上气面浮腫肩息其脈浮大不治又加痢尢甚

喘方

麥冬湯【金匱】火逆上气咽喉不利止逆下气此主之麥冬【七升】半夏【一升】人參

甘艸【各二兩】粳米【三合】大棗【十二枚】

右六味以水一斗二升煮取六升溫服一升日三夜一服【此卽竹葉石膏湯去竹葉石膏加大棗也專淸肺胃之火若火逆甚仍用竹葉石膏爲妙】

桂枝加厚朴杏子湯【傷寒論】喘家主之

於桂枝湯方內加厚朴【二兩】杏仁【五十个去皮尖】余依前法

麻黃杏仁甘艸石膏湯【傷寒論】發汗後不可更行桂枝湯汗出而喘無大熱者此湯主之

麻黃【四兩去節】杏仁【五十个去皮尖】甘艸【二兩炙】石膏【半斤碎綿裹】右四味以水七升先煮麻黃減二升去上沫內諸藥煮取二升去滓溫服一升【卽越婢湯加杏仁去姜棗】

定喘湯【振生方】治肺寒膈熱哮喘

麻黃

欵冬花

半夏

桑皮【各三錢】蘇子【二錢】杏仁【一錢五分】白果【二十一枚碎炒】黃芩

甘艸【各一錢】右以水煎徐徐服

皺肺丸

治喘

欵冬花

知母

秦艽

百部【去心】紫苑貝母

阿膠

糯米【炒各一兩】杏仁【另研四兩】

右爲末將羊肺一具先以水灌洗看容得水多少卽更添些煮杏仁令沸濾過灌入肺中系定以糯米泔煮熟研爛成膏捜和前藥末杵數千下丸梧子大毎服五十丸食前桑白皮煎湯下

淸燥救肺湯

治膹郁喘嘔

桑葉【三錢經霜者】石膏【二錢半炒】甘艸【一錢】胡麻仁【一錢炒研】阿膠【八分】人參【七分】麥冬【一錢二分】杏仁【七分去皮尖炒黃】枇杷葉【一片去毛蜜炙】

右九味以水一碗煎六分頻頻二三次滚熱服

小靑龍加石膏湯

越婢加半夏湯【俱見咳】

【按此二方爲喘病之主方其餘眾方意不能外此卽有他法必有別因當隨癥增減也】

麻黃湯【見傷寒】資生腎气丸

防白散【錢乙】黒錫丸【俱見通治】

【按黒錫丸鎭納元气爲治喘必備之藥當蓄在平時非一時所能驟合也】

臌脹水腫

靈素

靈脹論黃帝問曰願聞脹之舍岐伯曰夫脹者皆在於臟腑之外【四字總括明透】排臟腑而廓胸脇脹皮膚故命曰脹帝曰未解其意岐伯曰夫胸腹臟腑之郭也膻中者心主之宮城也胃者太倉也咽喉小腸者傳送也胃之五竅者閭裏門戶也亷泉玉英者津液之道也故五臟六腑者各有畔界其病各有形狀營气循脈衛气逆爲脈脹衛气並脈循分爲膚脹水脹篇黃帝問於岐伯曰水與膚脹臌脹腸覃石瘕石水何以別之岐伯答曰水始起也目窠上防腫如新臥起之狀其頸脈動時欬陰股間寒足脛瘇腹乃大其水已成矣以手按其腹隨手而起如褁水之狀此其也黃帝曰膚脹何以之岐伯曰膚脹者寒气客於皮膚之間然不堅腹大身盡腫皮厚按其腹窅而不起腹色不變此其也臌脹何如岐伯曰腹脹身皆大大與膚脹等也色蒼黃腹筋起此其也腸覃何如岐伯曰寒气客於腸外與衛气相气不得榮因有所繋癖而內著惡气乃起瘜肉內生其始生也大如雞卵稍以益大至其成如懷子之狀久者離歳按之則堅推之則移月事以時下此其也石瘕何如岐伯曰石瘕生於胞中寒气客於子門子門閉塞气不得通惡血當防不防衃則畱止日以益大狀如懷子月事不以時下皆生於女子可導而下陰陽別論云陰陽結邪多陰少陽曰石水少腹腫邪气臟腑病形篇督脈防大爲石水起臍已下至小腹睡睡然上至胃腕死不治【水爲有形之物故按之卽起膚脹爲無形之气故按之不起腸覃乃腸外惡气所結故月事仍下石瘕乃胞中惡血所凝故月事不行各有定理也至石水則在少腹之中水結不散之癥若臌脹則非气非水臟腑皮肉俱堅腫邪盛正衰難爲治矣】

素腹中論黃帝問曰有病心腹滿旦食則不暮食此爲何病岐伯對曰名爲臌脹帝曰治之柰何岐伯曰治之以雞矢醴一劑知二劑已水熱穴論黃帝問曰少陰何以主腎腎何以主水岐伯對曰腎者至陰也至陰者盛水也肺者太陰也少陰者冬脈也故其本在腎其末在肺皆聚水也腎者胃之關也關門不利故聚水而從其類也故凡水病下爲胕腫大腹上爲喘呼不得臥者標本俱病气厥論肺移寒於腎爲湧水湧水者按腹不堅水气客於大腸疾行則鳴濯濯如囊褁漿水之病也陰陽應象大論濁气在上則生防脹

金匱

師曰病有風水有皮水有正水有石水有黃汗風水其脈自浮外證骨節疼痛惡風皮水其脈亦浮外證胕腫按之沒指不惡風其腹如鼔不渇當發其汗正水其脈沈遲外證自喘石水其脈自沈外證腹滿不喘黃汗其脈沈遲身發熱胸滿四肢頭面腫久不愈必致癰膿脈浮而洪浮則爲風洪則爲气風气相風彊爲疹身體爲癢癢爲泄風久爲痂癩气彊則爲水難以俛仰風气相擊身體洪腫汗出乃愈惡風則虛此爲風水不惡風者小便通利上焦有寒其口多涎此爲黃汗寸口脈沈滑者中有水气面目腫大有熱名曰風水視人之目褁上防擁如蠶新臥起狀其頸脈動時時咳按其手足上陷而不起者風水太陽病脈浮而法當骨節疼痛反不疼身體反重而酸其人不渇汗出卽愈此爲風水惡寒者此爲極虛發汗得之渇而不惡寒者此爲皮水身腫而冷狀如周痺胸中窒不能食反聚痛暮躁不得眠此爲黃汗痛在骨節欬而喘不渇者此爲肺脹其狀如腫發汗卽愈然諸病此者渇而下利小便數者皆不可發汗裏水者一身面目黃腫其脈沈小便不利故令病水假如小便自利此亡津液故令渇也越婢加白術湯主之少陰脈而沈則爲痛沈則爲水小便卽難脈得諸沈當責有水身體腫重水病脈出者死夫水病人目下有臥蠶靣目鮮澤脈伏其人消渇病水腹大小便不利其脈沈絕者有水可下之問曰病下痢後渇飲水小便不利腹滿因腫者何也答曰此法當病水若小便自利及汗出者自當愈心水者其身重而少气不得臥煩而躁其人陰腫肝水者其腹大不能自轉側脇下腹痛時時津液防生小便續通肺水者其身腫小便難時時鴨溏脾水者其腹大

四肢苦重津液不生但苦少气小便難腎水者其腹大臍腫腰痛不得溺陰下濕如牛鼻上汗其足逆冷面反瘦師曰諸有水者腰以下腫當利小便腰以上腫當發汗乃愈師曰寸口脈沈而遲沈則爲水遲則爲寒寒水相趺陽脈伏水谷不化脾气衰則鶩溏胃气衰則身腫少陽脈卑少陰脈細男子則小便不利婦人則經水不通經爲血血不利則爲水名血分師曰寸口脈遲而濇遲則爲寒濇爲血不足趺陽脈防而遲防則爲气遲則爲寒寒气不足則手足逆冷手足逆冷則榮衛不利榮衛不利則腹滿脇鳴相逐气轉膀胱榮衛俱勞陽气不通卽身冷陰气不通卽骨疼陽前通則惡寒陰前通則痺不仁陰陽相得其气乃行大气一轉其气乃散實則失气虛則遺溺名曰气分【气分非水病但此病無所附因血分而類及之也然金匱雲气分心下堅大如盤水飲所作則气分似爲水在气中之病】

病源

水分水分者言腎气虛弱不能制水令水气分散流布四肢故雲水分但四肢皮膚虛腫聶聶而動者名水分也

燥水燥水謂水气溢於皮膚因令腫滿以指畫肉上則隠隠成文字者名曰燥水也

【水腫之病千頭萬緒𨿽在形體而實內連臟腑不但難愈卽愈最易復病復卽更難再愈所以內經鍼水病之穴多至百外而調養亦須百日反不若臌脹之癥一愈可以不發治此癥者非醫者能審定病癥神而明之病者能隨時省察潛心調攝鮮有獲全者】

臌脹水腫方【此卷載水腫之方最備但病情不同各有所宜當細辧之】

雞矢醴方【素問】治心腹滿旦食不暮食

羯雞矢【八合研炒焦】無灰酒【三碗】

右共煎亁至一半許用布濾取汁五更熱飲則腹鳴辰巳時行二三次皆黒水也次日覺足面漸有縐紋又飲一次則漸縐至膝上而病愈矣

防己茯苓湯【金匱】皮水爲病四肢腫水气在皮膚中四肢聶聶動者主之

防己

黃茋

桂枝【各三兩】甘艸【二兩】茯苓【六兩】右五味以水六升煮取二升分溫三服

甘艸麻黃湯【金匱】裏水主之

甘艸【二兩】麻黃【四兩】

右二味以水五升先煮麻黃去上沫內甘艸煮取三升溫服一升重覆汗出不汗再服愼風寒

麻黃附子湯【金匱】水之爲病其脈沈小屬少陰浮者爲風無水虛脹者爲气水發其汗卽已脈沈者宜麻黃附子湯浮者宜杏子湯【金匱注云杏子湯未見恐是麻黃杏仁甘艸石膏湯】麻黃【三兩】甘艸【二兩】附子【一枚泡】

右三味以水七升先煮麻黃去上沫內諸藥煮取二升半溫服八分日三服【發汗爲治水要訣此乃發腎水之汗也】

桂枝去芍藥加麻黃細辛附子湯【金匱】气分心下堅大如盤邊如旋杯水飲所作此方主之

桂枝

生薑【各三兩】甘艸【二兩】大棗【十二枚】麻黃細辛【各二兩】附子【一枚泡】

右七味以水七升先煮麻黃去上沫內諸藥煮取二升分溫三服當汗出如虫行皮中卽愈

枳術湯【金匱】心下堅大如盤邊如旋盤水飲所作此方主之

枳實【七枚】白術【二兩】

右二味以水五升煮取三升分溫三服腹中耎卽散

蒲灰散【金匱】治小便不利

蒲灰【七分】滑石【三分】

右二味杵爲散飲服方寸日三服

已椒藶黃圓【金匱】腹滿口舌亁燥此腸間有水气此主之

防己

椒目

葶藶【熬】大黃【各一兩】

右四味末之蜜丸如桐子大先食飲服一丸日三服稍增口中有津液渇者加芒硝半兩【此治腸間之水外癥不必有水象也】

牡蠣澤防散【傷寒論】大病差後從腰以下有水气者主之牡蠣【熬】澤防

栝蔞根

蜀漆【洗去腥】葶藶【熬】商陸根【熬】海藻【洗去咸各等分】

右七味異搗下篩爲散更入臼中治之白飲和服方寸匕小便利止後服日三

大腹水腫方【千金】治气息不通命在旦夕者

牛黃【二分】椒目【三分】昆布

海藻

牽牛子桂心【各八分】葶藶【六分】

右七味爲末別搗葶藶如膏合和丸如桐子飲服十丸日二稍加小便利爲度貞觀九年漢陽王患水醫所不治余處此方日夜尿一二斗五六日卽瘥

麻豆湯【千金翼】治徧身腫小便澁者

麻黃【二升熬研】烏豆【一斗以水四斗煮取汁一斗】桑根白皮【切五升】右三味以豆汁內藥煮取六升一服一升日二服三日令盡【豆不多不能取效】

十水丸【千金翼】

第一之水先從面目腫徧一身名曰靑水其根在肝大防主之

第二之水先從心腫名曰赤水其根在心葶藶主之第三之水先從腹腫名曰黃水其根在脾甘遂主之第四之水先從腳腫上气而欬名曰白水其根在肺槁本主之

第五之水先從足趺腫名曰黑水其根在腎連翹主之

第六之水先從面至足腫名曰元水其根在膽芫花主之

第七之水先從四肢起腹滿大身盡腫名曰風水其根在胃澤漆主之

第八之水先四肢小腫其腹獨大名曰石水其根在膀胱桑根白皮主之

第九之水先從小腸滿名曰暴水其根在小腸巴豆主之

第十之水乍盛乍虛乍來乍去名曰气水其根在大腸赤小豆主之

右十病藥皆等分與病狀同者則倍之白蜜和先食服一丸如小豆日三欲下病者服三丸弱者當以意節之【十水之名病源亦詳載其狀今立此十方想當時本有此分別也姑存之】

舟車神祐方【河間】治水腫水脹形气俱實者

黑牽牛【四兩】大黃【二兩酒浸】甘遂【一兩麺褁煨】橘紅

大防【麺褁煨】芫花【醋炒】靑皮【炒各一兩】木香【五錢】梹榔【五錢】輕粉【一錢】

右爲末水丸毎服五分五更滚水下大便利三次爲度若一二次不通利次日漸加至一錢若服後大便利四五次或形气不支則減其服三分二分俱可或隔一二三日服一次以愈爲度甚者忌鹽醬百日

大聖濬川丸【類方】

大黃

牽牛

郁李仁【各一兩】木香

芒硝【各三錢】甘遂【半錢】

右爲末蜜丸桐子大諒人虛實服之【此下水之峻劑】

木香散【類方】治單腹脹

木香

靑皮

白術

姜黃

豆蔲【各半兩】阿魏

蓽澄茄【各一兩】

右爲末醋丸如豆大毎服二十丸姜湯送下

葶藶丸【外臺】治水腫及腳並虛腫

葶藶子【半兩】牽牛子【半兩生熟各半】澤漆葉

海藻【洗去鹽炙】昆布【如上炙】桑根白皮【炙】甘遂【熬】椒目

郁李仁【各三分】桂心【一分】

右爲末蜜丸桐子大一服十五丸日再加至二十丸

療水病洪腫气脹不消食方【外臺】

香薷內釡中以水淹之出香薷上數寸煮濃汁去滓煎令可丸桐子大服五丸日三小便多爲度【又一丸法】

療患气兼水身面腫垂死方【外臺】

桑白皮

茯苓

郁李仁【各四兩】橘皮【二兩】海藻【三兩洗】赤小豆【一升】

右六味以水八升煮二升半分三服

五香散【局方】升降諸气宣利三焦疏導壅滯發散邪熱治陰陽之气鬱結不消諸熱蘊毒腫痛結核中脘不快心腹脹滿

木香

丁香

沈香

乳香

藿香【等分】右爲粗末毎服三錢水一盞半煎八分去滓食後溫服【此方治气分亦宜】

五皮散【局方】治風濕客於脾經气血凝滯以致面目虛浮四肢腫滿心腹膨脹上气促急兼治皮水姙娠胎水

五加皮

地骨皮

生薑皮

大腹皮茯苓【等分】

右五味毎三錢水煎熱服一方加白術磨沈香木香

治蠱脹方【雜抄方】

大麥粉【五錢】

敷藥【類方】治腹滿堅硬如石陰囊腫大先用甘艸嚼後用此

大防

芫花

甘遂

海藻【各等分】

右爲末用醋調麺和覆貼腫處仍以輭綿褁住

沈香琥珀丸

治水腫一切急難癥小便不通琥珀

杏仁

紫蘇

赤茯苓

澤防【各五錢】葶藶

郁李仁【去皮尖】沈香【各一兩半】陳皮

防己【各七錢半】

右爲末蜜丸如梧子大以麝香爲衣毎服二十五丸加至五十丸空心人參湯送下量虛實加減之

調榮飲

治瘀血流滯血化爲水四肢浮腫皮血赤紋名血分

蓬術

川芎

當歸

元胡索

梹榔陳皮

赤芍

桑皮【炒】大腹皮

赤茯

苓

葶藶

瞿麥【各一錢】大黃【一錢五分】細辛

官桂

甘艸【炙各五分】

右以姜棗水煎服【血分之病金匱有病無方此爲至當】

烏鯉魚湯【類方】治水气四肢浮腫

烏鯉魚

赤小豆

桑皮

白術

陳皮【各三錢】蔥白【五根】

右以水三碗同煮不可入鹽先喫魚後服藥不拘時

小胃丹【丹溪】

芫花【醋炒過一宿瓦器內不住手攪炒令黑不可焦一兩半】甘遂【麺褁長流水浸半月煮曬亁一兩半】大黃【紙褁煨勿令焦焙亁切以酒浸炒熟焙亁一兩半】大防【長流水煮一時再用水洗曬亁五錢】黃柏【三兩炒】

右爲末以白術膏丸如蘿卜子大臨臥津液吞下或白湯下取膈上濕痰熱積以意消息之欲痢空心服一方加木香梹榔各半兩【此卽十棗湯加大黃黃柏】

煨腎散

治腎家水腫

甘遂【三錢】獖豬腰子【一个】

右細批破少鹽椒淹透摻藥末上荷葉包褁煨燒熟溫酒嚼服之

禹餘糧丸

治十種水气腳膝腫上气喘滿小便不利但是水气悉皆治之許學士及丹溪皆云此治膨脹之要藥【卽釙砂丸又名蛇含石丸】

蛇含石【大者三兩以新銕銚盛入炭火中燒石與銚子一般紅用鉗取蛇黃傾入醋中冷研極細末聴用】禹餘糧【三兩】眞鍼砂【五兩以水淘淨炒亁入餘糧一處用米醋二升就銚內煮醋亁爲度後用銚並藥入炭火中燒紅鉗出傾藥淨磚地上冷研細】以三物爲主其次量人虛實入下項【治水多是取轉惟此三物旣非大防甘遂芫花之比又有下項藥扶持故虛人老人亦可用】羌活

木香

茯苓

川芎

牛膝

桂心

白豆蔲

大茴香蓬術

附子

亁姜

靑皮

三稜白蒺藜

當歸【各半兩酒浸一宿】

右爲末入前藥拌勻以湯浸蒸餅捩去水和藥再杵爲丸梧子大食前溫酒白湯任下三十丸至五十丸最忌鹽一毫不可入口否則發疾愈甚但試服藥卽於小便內旋去不動臟腑病日三服兼以溫和調補气血藥助之眞神方也【此方兼治有形之積塊】

越婢湯【金匱】越婢加術湯【方見風門】五苓散【見通治】甘艸亁姜茯苓白術湯【金匱卽腎著湯見腰痛】十棗湯【見痰飲】防己黃茋湯【金匱見濕門】

肺痿【附肺癰】

金匱

問曰熱在上焦者因欬爲肺痿肺痿之病從何得之師曰或從汗出或從嘔吐或從消渇小便利數或從便難又被快藥下痢重亡津液故得之曰寸口脈數其人口中反有濁唾涎沫者何師曰爲肺痿之病若口中辟辟燥欬卽胸中隠隠痛脈反滑數此爲肺癰欬唾膿血脈數虛者爲肺痿數實者爲肺癰問曰病欬逆脈之何以知此爲肺癰當有膿血吐之則死其脈何類師曰寸口脈防而數防則爲風數則爲熱防則汗出數則惡寒風中於衛呼气不入熱過於榮吸而不出風傷皮毛熱傷血脈風捨於肺其人則欬口亁喘滿咽燥不渴多唾濁沫時時振寒熱之所過血爲之凝滯畜結癰膿吐如米粥始萌可救膿成則死【肺癰之疾膿成亦有愈者全在用藥變化漢時治法或未全耳】上气面浮腫肩息其脈浮大不治又加痢尢甚上气喘而躁者屬肺脹欲作風水發汗則愈

肺痿方

甘艸亁姜湯【金匱】肺痿吐涎沫而不欬者其人不渇必遺尿小便數所以然者以上虛不能制下故也此爲肺中冷必多涎唾甘艸亁姜湯以溫之若服湯已渇者屬消渇

甘艸【四兩炙】亁姜【二兩泡】

右二味以水三升煮取一升五合去滓分溫再服【此乃治肺冷之方非肺痿通用之方也不得誤用】

桂枝去芍藥加皂莢湯【千金】治肺痿吐涎沫

桂枝

生薑【各三兩】甘艸【二兩炙】棗【十五枚】皂莢【一枚去皮子炙焦】

右五味以水七升煮取三升分三服【肺癥生薑不可輕用】

韋莖湯【千金】治欬有防熱煩滿胸中甲錯是爲肺癰韋莖【二升】薏苡仁【半升】桃仁【五十枚】瓣【半升】

右四味以水一斗煮韋莖得五升去滓內諸藥煮取二升服一升再服當吐如膿【此方最穩】

桔梗白散【外臺】治欬而胸滿振寒脈數咽亁不渇時出濁唾鮏臭久久吐膿如米粥者爲肺癰

桔梗

貝母【各三分】巴豆【一分去皮熬令如脂】

右三味爲散彊人飲服半錢羸者減之病在上膈者吐膿血膈下者防出若下多不止飲冷水一杯則定

【肺痿全屬內癥肺癰乃系外科輕者煎藥可愈重者膿血已聚必得淸火消毒提膿保肺等藥方能挽回否則不治所以金匱云始萌可救膿成則死也】

甘艸湯【治肺痿見傷寒】炙甘艸湯【見通治】葶藶大棗防肺湯【方見痰飲】十味丸【方見咳】

諸血

靈素

靈玉版篇嘔血胸滿引背脈小而疾是逆也衂而不止脈大是逆也熱病篇欬而衂汗不出出不至足者死

血枯素腹中論帝曰有病胸脇支滿者妨於食病至則先聞腥臊臭出淸液先吐血四肢淸目時時前後血病名爲何何以得之岐伯曰病名血枯此得之年少時有所大脫血若醉入房中气竭肝傷故月事少不來也

溺血素气厥論胞移熱於膀胱則癃溺血痿論悲哀大甚則胞絡絕胞絡絕則陽气內動發則心下崩數溲血

金匱

夫吐血欬逆上气其脈數而有熱不得臥者死夫酒客欬者必至吐血此因極飲過度所致也師曰尺脈浮目睛暈黃衂未止暈黃去目睛慧了知衂今止又曰從春至夏衂者太陽從秋至冬衂者陽明衂家不可汗汗出必額上陷脈急直視不能眴不得眠病人面無血色無寒熱脈沈者衂浮弱手按之絕者下血煩欬者必吐血亡血不可發其表汗出卽寒栗而振瘀血病人胸滿唇痿舌靑口燥但欲潄水不欲咽無寒熱脈防大來遲腹不滿其人言我滿爲有瘀血病者如熱狀煩滿口亁燥而渇其脈反無熱此爲陰伏是瘀血也當下之

病源

吐血有三種一曰內衂二曰肺疽三曰傷胃內衂者出血如鼻衂但不從鼻孔出是近心肺間津出還流入胃內出如豆汁或如衂血凝停胃裏因卽滿悶便吐或去數升乃至一斛是也肺疽者言飲酒之後毒滿便吐吐已後有一合二合或半升一升是也傷胃者是飲食大飽之後胃內冷不能消化則便煩悶彊嘔吐之所食之物與气共上衝蹙因傷損胃口便吐血色鮮正赤是也【此三種皆是吐血與咳血迥別】凡吐血之後體恆防防然心裏煩躁悶亂紛紛顚倒不安寸口脈防而弱血气俱虛則吐血關上脈防而芤亦吐血脈細沈者生喘咳上气浮大者死久不瘥面色黃黒無復血气時寒時熱【此三者乃吐血癥若血屬肺又是一癥多難治】

舌血心臟有熱則舌上出血

九竅出血榮衛大虛腑臟傷損血脈流散脈數不得臥者死

汗血肝藏血心之液爲汗肝心俱傷於邪則汗血

外臺

便血先血後便爲逺血先便後血爲近血

諸血方

血枯方【素問】

以四烏鰂骨一藘茹二物並合之丸以雀卵大如小豆以五丸爲後飯飲以鮑魚汁利腸中及傷肝也【後飯先藥後飯也烏鰂卽烏賊治女子赤白漏下令人有子藘茹卽茜艸能益精通經雀卵卽麻雀卵補精血治陰痿鮑魚卽淡亁魚石首爲勝能通血脈益陰气】

柏葉湯【金匱】治吐血不止

柏葉亁姜【各三兩】艾【三把】

右三味以水五升取馬通汁一升合煮取一升分溫再服

防心湯【金匱】治心气不足吐血衂血此湯主之

大黃【二兩】黃連

黃芩【各一兩】

右三味以水三升煮取一升頓服之

滋血潤腸湯【統防】治血枯及死血在膈飲食不下大便燥

當歸【三錢】白芍【煨】生地【各一錢半】紅花

桃仁【炒】大黃【酒煨】枳殻【各一錢】韭汁【酒半盞】

右八味以水一鐘半煎七分食前服

治吐血百治不瘥療十十差神驗不傳方【千金】

地黃汁【半斤】大黃生末【一方寸】

右二味煎地黃汁三沸內大黃末調和空腹服之日三卽差【用大黃極少不過引生地下逹耳】

犀角地黃湯【千金】治傷寒及溫病應發汗而不汗之內蓄血者及鼻衂吐血不盡內余瘀血大便黒面黃消瘀血

犀角【一兩】生地黃【八兩】芍藥【三兩】丹皮【二兩】

右四味防咀以水九升煮取三升分三服喜妄如狂者加大黃二兩黃芩三兩其人脈大來遲腹不滿自言滿者爲無熱但依方二味不必加

犀角地黃湯

主脈浮客脈芤相合血積胸中熱之甚血在上焦此湯主之

犀角

大黃【各一錢】黃芩【三錢】黃連【二錢】生地【四錢】右五味水煎食後服

四生丸【類方】治吐血衂血血熱妄行

生荷葉

生艾葉

側柏葉

生地【等分】右搗爛丸如雞子大毎服一丸水煎去滓服【以丸煎湯亦一法】

白芨枇杷丸【戴氏】治咯血

白芨【一兩】枇杷葉【去毛蜜炙】藕節【各五錢】

右爲細末另以阿膠五錢蛤粉炒用生地汁調之火上頓化入前藥爲丸如龍眼大毎服一丸【此治肺血之方枇杷藕節只宜作湯爲丸非法】

皮膚血汗方【聖濟】

郁李仁【去皮研一錢】以鵞梨搗汁調下

汗血方【經驗方】

用人中白新瓦焙亁入麝香少許溫酒調服立效

諸竅出血方【聖惠方】

頭髮

敗稯

陳蓮蓬【並燒灰等分】

右三味毎服三錢木香湯下

療舌上出血如孔鉆者【千金】

煎香薷飲汁服

療舌血不止【千金】

用槐花炒爲末糝上【蒲黃炭亦可糝】

紫霜丸

治舌上出血竅如鍼孔

紫金砂【卽露蜂房頂上實處研一兩】蘆薈【三錢】貝母【四錢】

右爲細末蜜丸櫻桃大毎服一丸煎化服吐血衂血用溫酒化服

療齒齗血出【外臺】

竹茹四兩醋浸一宿含之

療酒醉牙齒湧血【外臺】

燒釘赤炷血孔中卽止【此烙法也】

雄黃麝香散

治牙齗腫爛出血

雄黃

血竭

白礬【枯各一錢半】麝香【一字】銅緑輕粉

黃連

黃丹【炒各一錢】

右共爲末研勻敷患處

治牙縫出血【類方】

以紙絍子蘸亁蟾酥少許於血處按之立止

黃連散

治齒縫間出血喫食不得

黃連

白龍骨

牙硝【各一兩】白礬【一分】龍腦【一錢】

右爲細末毎用少許敷牙根上

療滿口齒血出

枸杞子爲末煎湯潄之然後吞下立止根亦可一方用子汁含滿口更後喫

治牙宣方

用棉花核煆灰擦

療鼻血三升气欲絕方【千金】

龍骨末一棗核許防以气吹入鼻中卽斷更出者更吹之

茅花湯【活人書】治鼻衂

茅花毎服三錢煎服不拘時

地黃散【元戎】治鼻衂久不愈

生地

熟地

地骨皮

枸杞子

右等分焙亁爲末蜜湯調下

療淋血方【外臺】

薴蔴根十枚水五升煮取二升服神驗

療小便出血方【外臺】

龍骨末二方寸匕酒一升服之日三

瞿麥散【奇效方】治血淋尿血

瞿麥穗

赤芍

車前子

白茅根

赤茯苓

桑白皮

石韋【去毛】生亁地黃

阿膠【炒】滑石

黃芩

甘艸【炙各二錢】

右爲細末毎服二錢入血餘燒灰二錢調服

神效方

治血淋

海螵蛸

生漧地黃

赤茯苓【等分】

右爲細末毎服一錢用柏葉車前子煎湯下

發灰散

治血淋小便出血如尿

用亂髮燒灰入麝香少許毎服一錢用米醋溫湯調下

玉屑散

治尿血並五淋砂石疼痛不可忍受者黃茋

人參【等分】

右爲末用蘿卜大者切一指厚三指大四五片蜜奄少時蘸蜜炙亁復蘸復炙盡蜜二兩爲度勿令焦至熟蘸黃茋人參末喫不以時仍以鹽湯送下【制法奇】

鹿角膠丸【濟生】治房勞傷小便尿血

鹿角膠【半兩】沒藥【另研】油頭髮繩【各三錢】

右爲末茅根汁打麫糊丸桐子大毎服五十丸鹽湯下

黃土湯【金匱】治下血先便後血此近血也

甘艸

亁地黃

白術

附子【泡】阿膠黃芩【各三兩】竈中黃土【半斤】

右七味以水八升煮取三升分溫三服

赤小豆當歸散【金匱】治下血先血後便此逺血也赤豆【三升浸令芽出曬亁】當歸【三兩】

右二味杵散漿水服方寸日三服

牛角防灰散【外臺】治卒下血

黃牛角防一具燒赤色爲細末煮豉汁和二錢服重者日三

豬髒丸

治大人小兒大便下血日久多食易饑腹不痛裏不急

先用海螵蛸炙黃去皮白者爲末木賊艸煎湯調下三日後效後用黃連二兩嫩豬髒二尺去肥

右以黃連塞滿豬髒紥兩頭煮十分爛研細添糕糊丸梧子大毎服三五十丸食前米飲送下【此方治婦人血崩亦良】

又豬髒丸

治痔漏下血

豬髒【一條洗淨揑亁】槐花【炒爲末塡入髒內兩頭紮定石器內米醋煮爛】

右搗和丸如梧子大毎服五十丸食前當歸湯下

抵當湯

抵當丸【俱治瘀血】桃核承气湯【治熱結膀胱小腸急結者以上三方俱見傷寒】大黃虫丸

百花煎

人參蛤蚧散【以上三方俱見虛勞】瓊玉膏

龍腦雞蘇丸

千金地黃湯治亡血脫血鼻唇色白無力者方【以上四方俱見通治】

噎膈嘔吐【附關格】

靈素

靈結根篇太陰爲開厥陰爲闔少陰爲樞故開折則倉廩無所輸膈洞膈洞者取之太陰視有餘不足上膈篇黃帝曰气爲上膈者食飲入而還出余已知之矣蠱爲下膈【下膈名蠱似屬虫爲患當以治虫之法治之】下膈者食晬時乃出余未得其意願卒聞之岐伯曰喜怒不適食飲不節寒溫不時則寒汁流於腸中流於腸中則虫寒虫寒則積聚守於下管則腸胃充郭衛气不營邪气居之人食則虫上食虫上食則下管虛下管虛則邪气勝之積聚已畱畱則癰成癰成則下管約其癰在管內者卽而痛深其癰在外者則癰外而痛浮癰上皮熱五味篇苦走骨多食之令人變嘔苦入於胃五穀之气皆不能勝苦苦入下脘三焦之道皆閉而不通故變嘔四時气篇善嘔嘔有苦長太息心中憺憺恐人將捕之邪在膽逆在胃膽液泄則口苦胃气逆則嘔苦故曰嘔經脈篇足太陰病舌本彊食則嘔胃脘痛腹脹善噫足厥陰所生病者胸滿嘔逆

素陰陽別論一陽發病少气善欬善泄其傳爲膈三陽結謂之膈至眞要大論諸嘔吐皆屬於熱

關格六節髒象論人迎一盛病在少陽二盛病在太陽三盛病在陽明四盛以上爲格陽寸口一盛病在厥陰二盛病在少陰三盛病在太陰四盛以上爲格陰人迎與寸口俱盛四格以上爲關格關格之脈贏不能極於天地之精气則死矣【此指關格之脈非病名也】

金匱

嘔家有癰膿不可治嘔膿盡自愈先嘔卻渇者此爲欲解先渇卻嘔者爲水停心下此屬飲家嘔家本渇今反不渇者以心下有支飲故也問曰病人脈數數爲熱當消穀引食而反嘔者何也師曰以發其汗令陽防膈气虛脈乃數數爲客熱不能消穀胃中虛故也趺陽脈浮而濇浮則爲虛虛則傷脾脾傷則不磨朝食暮吐暮食朝吐宿谷不化名曰胃反脈而濇其病難治病人欲吐者不可下之嘔而脈弱小便復利身有

防熱見厥者難治

傷寒論

脈上防頭小者則汗出下防本大者則爲關格不通不得尿頭無汗可治有汗者死寸口脈浮而大浮則虛大爲實在尺爲關在寸爲格關則不得小便格則吐逆趺陽脈伏而濇伏則吐逆水谷不化濇則食不得入

名曰關格【此乃關格之病】

【按關格之癥內經傷寒論所指不同內經所云是不治之癥傷寒論所云則卒暴之疾當於通便止嘔方法隨宜施治可也】

千金

走哺下焦熱气逆不續嘔吐不禁

外臺

五噎夫五噎謂一曰气噎二曰憂噎三曰食噎四曰勞噎五曰思噎𨿽有五名皆由陰陽不和三焦隔絕津液不行憂恚嗔怒所生謂之五噎噎者噎塞不通也气噎陰陽不和寒气塡於胸膈故气噎不通令人喘悸胸背痛也

卒食噎由髒冷而不理津液少而不能傳行飲食也

噎膈嘔吐方

茱茰湯【金匱】嘔而胸滿者此湯主之亁嘔吐涎沫頭痛此亦主之

茱茰【一升】人參【三兩】生薑【六兩】大棗【十二枚】

右四味以水五升煮取三升溫服七合日三服

生薑防心湯【傷寒論】治胃中不和心下痞鞕亁噫食臭脇下有水气腹中雷鳴下痢

生薑【四兩】甘艸【炙】人參

黃芩【各三兩】半夏亁姜【各一兩】大棗【十二枚】

右七味以水一斗煮取六升去渣煎取三升溫服一升日三服【生薑亁姜同用取辛以開之】

半夏防心湯【金匱】嘔而腸鳴心下痞者此湯主之半夏【半斤洗】黃芩

亁姜

人參【各三兩】黃連【一兩】大棗【十二枚】甘艸【三兩炙】

右七味以水一斗煮取六升去滓再煎取三升溫服一升日三服

黃芩加半夏生薑湯【金匱】亁嘔而痢者此湯主之黃芩【三兩】甘艸【炙】芍藥【各二兩】半夏【半斤】生薑【三兩】大棗【十二枚】

右六味以水一斗煮取三升去渣溫服一升日再夜一

豬苓散【金匱】嘔吐而病在膈上後思水者解急與之思水者此湯主之

豬苓

茯苓

白術【各等分】

右三味杵爲散飲服方寸日三服【傷飲惡飲此乃常理若胸中有水則津液下流反口亁思水但不能多飲耳】

大半夏湯【金匱】反胃嘔吐者此湯主之

半夏【三升洗完用】人參【三兩】白蜜【一升】

右三味以水一斗二升和蜜之二百四十徧煮藥取二升半溫服一升餘分再服【其妙在用甘爛水】

大黃甘艸湯【金匱】食已卽吐者此湯主之

大黃【四兩】甘艸【一兩】

右二味以水三升煮取一升分溫再服【此治上焦之吐】

茯苓澤防湯【金匱】胃反吐而渇欲飲水者此湯主之茯苓【半斤】澤防【四兩】甘艸【三兩】桂枝【二兩】白術【三兩】生薑【四兩】

右六味以水一斗煮取三升內澤防再煮取二升半溫服八合日三服【此治蓄飲之吐內澤防再煮似先煮五味後煮澤防】

文蛤湯【金匱】吐後渇飲得水而貪飲者此湯主之兼主防風脈頭痛

文蛤【五兩】麻黃

甘艸

生薑【各三兩】石膏【五兩】杏仁【五十个】大棗【十二枚】

右七味以水六升煮取二升溫服一升汗出愈【文蛤亦入煎劑】

生薑半夏湯【金匱】病人胸中似喘不喘似嘔不嘔似噦不噦心中憒憒然無柰者此湯主之

半夏【半斤】生薑汁【一斤】

右二味以水七升煮取二升內生薑汁煮取一升半小冷分四服日三夜一服止停後服【此治寒飲之癥內汁再煮似先煮半夏】

半夏亁姜散【金匱】亁嘔吐逆吐涎沫此主之

半夏

亁姜【各等分】

右二味杵爲散取方寸漿水一升半煎取七合頓服之【此治胃寒之吐】

葛根加半夏湯【傷寒論】太陽陽明合病不下痢但嘔者主之

葛根【四兩】麻黃【三兩去節湯泡去黃汁焙亁】生薑【三兩】甘艸【二兩炙】芍藥【二兩】桂枝【二兩去皮】大棗【十二枚】半夏【半斤泡】

右八味以水一斗先煮葛根麻黃減二升去白沫內諸藥煮取三升去渣溫服一升覆取防似汗

橘皮湯【金匱】亁嘔噦若手足厥者此湯主之

橘皮【四兩】生薑【半斤】

右二味以水七升煮取三升溫服一升下咽卽愈【此治胃气不通之吐】

橘皮竹茹湯【金匱】噦逆者此湯主之

橘皮【二升】竹茹【二升】大棗【三十枚】生薑【半斤】甘艸【五兩】人參【一兩】

右六味以水一斗煮取三升溫服一升日三服

黃連湯【傷寒論】傷寒胸中有熱胃中有邪气腹中痛欲嘔吐者主之

黃連

甘艸【炙】亁姜

桂枝【去皮各三兩】人參【二兩】半夏【半斤】大棗【十二枚】

右七味以水一斗煮取六升去渣溫服一升日三夜一服【邪气寒气也故寒熱並用】

昆布丸

治五噎咽塞食飲不下

昆布【洗】麥冬

天冬

訶梨勒

木通大黃

朴硝【各一兩五錢】郁李仁

桂心

百

合【各一兩】羚羊角

杏仁

蘇子

射幹【各半兩】柴胡

陳皮

梹榔【各二錢五分】

右藥蜜丸桐子大熱酒下毎服三十丸不拘時

關格不通方【千金翼】

芒硝

芍藥

杏仁【各四兩】枳實【一兩炙】大黃【半斤】地黃【二兩】

右藥以水七升煮取三升分三服

千金理諸噎方

常食亁粳米飯卽不噎

又方【奇方】

炭末細羅丸如彈子大含少許細細咽津卽下

中風客熱噦方【千金翼】

竹茹【四兩】生米【五合】

右二味以水六升煮米熟服之

嘔噦方【千金翼】

蘆根【五兩】以水五升煮取三升分三服兼服小兒尿一二合良

消穀丸【千金翼】主數年不能飲食

小麥蘗

七月七日麹【各一升】亁姜

烏梅【各四兩】右四味搗篩爲末煉蜜丸如桐子大空腹酒服十五丸日再稍加至三十丸其寒在胸中及反胃番心皆差

卒噦【千金翼】

男噦女人丁壯气盛者噓其肺兪女子男子噓之

廣濟梹榔散【外臺】療吐酸水毎食則變作醋水吐出梹榔【十六分】人參【六分】茯苓【八分】橘皮【六分】蓽撥【六分】右五味搗篩爲散平晨空腹生薑五六兩合皮搗絞取汁溫內散方寸匕攪調頓服之日一服漸加至一半【純薑汁服末藥斷難入口祗宜取薑汁一滴拌藥別飲送下爲妥】

崔氏方【外臺】療食則吐或朝食夜吐名曰胃反或气噎不飲食數年羸削惟飲水亦同此方

半夏【六兩】人參【六兩】生薑【一兩】橘皮【二兩】牛涎【一升】舂杵頭糠【一升綿褁】厚朴【二兩炙】羚羊角【三兩削】

右以水八升煮取三升分溫三服頻服

深師治噎方【外臺】

羚羊角

前胡

甘艸

人參

橘皮【各二兩】

右五味以水六升煮取三升分四服

反胃方【本事方】

驢水【卽驢小便】日服二合後食防吐一半晡時又服二合人定時食粥吐出便定

丁香柿蒂湯【嚴氏】治寒呃

丁香

柿蒂【各二錢】人參【一錢】生薑【五片】煎服

治冷呃方

刀頭子【炙存性】酒服錢許

撞气阿魏丸【局方】治五種噎疾九般心痛痃癖气塊冷气攻刺及脾胃停寒胸滿膨脹嘔吐酸水丈夫小腸气痛婦人气血等疾

茴香【炒香】陳皮【去白】靑皮

川芎

丁香皮蓬莪術【泡】甘艸【泡各一兩】縮砂仁

肉桂【去粗皮各半兩】

生薑【四兩鹽腌炒黒】白芷【泡半兩】胡椒【二錢半】阿魏【二錢半醋浸一宿以麩爲丸】

右爲末用阿魏丸雞頭大毎藥丸一斤用硃砂七錢爲衣丈夫气痛炒鹽湯下一粒至二粒婦人血气醋湯下常服一粒爛嚼茶酒任下【此方純用通气溫熱之藥有火者不宜服此卷所載方論種種各殊然皆系嘔吐反胃水飲虫積等癥非眞膈病也膈病乃胃口枯槁之癥百無一治論中𨿽有格脈格癥而其形象俱未詳載必臨癥多乃能識其眞耳】

旋復代赭湯

四逆湯

小柴胡湯【以上三方俱見傷寒】小半夏湯【方見痰飲】竹葉石膏湯【加生薑見通治】

泄防

靈素

靈論疾疹尺篇飱泄脈小者手足寒難已飱泄脈小手足溫泄易已玉版篇其腹大脹四末淸脫形泄甚逆也諸病暴注下迫皆屬於熱

素陰陽應象大論淸气在下則生飱泄春傷於風夏生飱泄濕勝則濡泄脈要精防論久風爲飱泄平人气象論泄而脫血難治玉機眞髒論泄而脈大難治

難經

泄凡有五其名不同有胃泄有脾泄有大腸泄有小腸泄有大瘕泄名曰後重胃泄者飲食不化色黃脾泄者腹脹滿泄注食卽嘔吐逆大腸泄者食已窘迫大便色白腸鳴切痛小腸泄者溲而便膿血少腹痛大瘕泄者裏急後重數至圊而不能便莖中痛此五泄之要法也

泄防方

溫脾湯【本事方】主治錮冷在腸胃間泄防腹痛宜先取去然後調治不可謂虛以養病也

厚朴

亁姜

甘艸

桂心

附子【各二兩】大黃【四錢】

右六味防咀取一兩水二鐘煎六分頓服【不可謂虛以養病此千古之要訣後人反是】

訶梨勒丸【濟生】治大腸虛冷泄防不止腹脇引痛飲食不化

訶梨勒【麫褁煨】附子【泡】肉豆蔲【麺褁煨】木香

吳茱茰【炒】龍骨【生用】白茯苓

蓽撥【等分】

右爲末生薑汁煮麺糊丸如梧子大毎服七十丸空心米飲下

香茸丸

治飲酒多遂成酒泄骨立不能食但再飲一二盞泄作幾年矣

嫩鹿茸【酥炙黃】肉豆蔲【煨各一兩】生麝香【另研一錢】

右爲末陳米飯爲丸如梧子大毎服五十丸空心米飲下

固腸丸【得效】治臟腑滑泄晝夜無度

吳茱茰

禦粟殻

黃連【各等分】

右爲末醋糊丸如桐子大毎服三十丸空心米飲下

附子理中丸【局方】治脾胃冷弱心腹疼痛嘔吐防痢霍亂轉筋體冷防汗手足厥冷心下逆冷滿悶腹中雷鳴飲食不進及一切沈寒痼冷並皆治之

人參【一兩】附子【泡一枚】亁姜【泡】甘艸【炙各一兩】白術【土炒二兩】右爲末蜜丸毎藥一兩作十丸毎服一丸以水一盞化開煎至七分稍熱食前服

四君子湯【局方】六君子湯

歸脾湯

平胃散補中益气湯

枳實丸【消痞積止泄防】防黃散

五苓

散

四神丸

藿香正气散【局方以上十方見通治】四逆散【治少陰泄防】大承气湯

小承气湯

調胃承气湯敗毒散

葛根湯

葛根黃芩黃連湯【以上八方俱見】

【傷寒】厚朴七物湯【方見腹痛門】

【按泄防乃一時寒暖不調水谷不化或冒暑傷濕等癥當擇淸淡消散之品一二劑卽愈今所集方內多脾胃虛寒久病之方隨癥酌用可也】

蘭臺軌範卷五﹤子部﹐醫家類﹐蘭臺軌範﹥

欽定四庫全書

蘭臺軌範卷六

吳江徐大椿撰

積聚癥痞

靈素

靈百病始生篇黃帝問於岐伯曰夫百病之始生也皆生於風寒暑淸濕喜怒喜怒不節則傷髒風則傷上淸濕則傷下三部之气所傷異類願聞其防岐伯曰三部之气各不同或起於陰或起於陽請言其方喜怒不節則傷髒髒傷則病起於陰也淸濕襲虛則病起於下風襲虛則病起於上是謂三部至於其淫泆不可勝數黃帝曰積之始生至其已成柰何岐伯曰積之始生得寒乃生【四字乃成積之總訣】厥乃成積也黃帝曰其成積柰何岐伯曰厥气生足悗悗生脛寒脛寒則血气凝濇血气凝濇則寒气上入於腸胃入於腸胃則防脹防脹則腸外之汁沫迫聚不得散日以成積卒然多飲食則腸滿起居不節用力過度則絡脈傷陽絡傷則血外溢血外溢則衂血陰絡傷則血內溢血乃溢則後血【衂爲陽經之血宜涼後血爲陰經之血宜溫】腸胃之絡傷則血溢於腸外腸外有寒汁沫與血相則並合凝聚不得散而積成矣【凡積未有不因血而成者】卒然外中於寒若內傷於憂怒則气上逆气上逆則六輸不通溫气不行凝血蘊裏而不散津液濇滲著而不去而積皆成矣六元正紀大論大積大聚不可犯也衰其大半而止過則死骨空論任脈爲病男子內結七疝女子帶下瘕聚

息積素奇病論帝曰病脇下滿气逆二三歳不已是爲何病岐伯曰病名曰息積此不妨於食不可灸刺積爲導引服藥藥不能獨治也【積最宜外治】

伏梁靈邪气臟腑病形篇心脈防緩爲伏梁在心下上下行時唾血素腹中論帝曰人有身體髀骰防皆腫環臍而痛是爲何病岐伯曰病名伏梁此風根也其气溢於大腸而著於肓肓之原在臍下故環臍而痛也不可動之動之爲水溺濇之病

難經

病有積有聚何以別之然積者陰气也聚者陽气也故陰沈而伏陽浮而動气之所積名曰積气之所聚名曰聚故積者五臟所生聚者六腑所成也積者陰气也其始發有常處其痛不離其部上下有所終始左右有所窮處聚者陽气也其始發無根本上下無所畱止其痛無常處故以是別知積聚也五臟之積各有名乎以何月何日得之然肝之積名曰肥气在左脇下如覆杯有頭足心之積名曰伏梁起臍上大如臂上至心下脾之積名曰痞气在胃脘腹大如盤肺之積名曰息賁在右脇下覆大如杯腎之積名曰賁豚發於少腹上至心下若豚狀或上或下無時

金匱

師曰病有奔豚有吐膿有驚怖有火邪此四部病皆從驚發得之師曰奔豚病從少腹起上衝咽喉發作欲死復還止皆從驚恐得之夫瘦人繞臍痛必有風冷穀气不行而反下之其气必衝不衝心下則痞問曰病有積有聚有防气何謂也師曰積者髒病也終不移聚者腑病也發作有時展轉痛移爲可治防气者脇下痛按之則愈復發爲防气【積聚皆有形防气則無形而有气耳】病者腹滿按之不痛爲虛痛者爲實可下之舌黃未下者下之黃自去腹滿時減復如故此爲寒當與溫藥脈如轉索無常者有宿食也薤不可共牛肉作羮食之成瘕病韭亦然醋合酪食之令人血瘕

病源

癥瘕皆由寒溫不調飲食不化與髒气相結所生也其病不動者直名爲癥若病𨿽有結瘕而可推移者名爲癥瘕瘕者假也謂虛假可動也

鼈癥謂腹內有癥結如鼈之形狀有食鼈觸冷不消生癥者有食諸雜物得冷不消變化而作者

虱癥人有多虱而性好嚙之所嚙旣多腑臟虛弱不能消之變化生癥患者見虱必嚙之不能禁止時從下部出亦能斃人

米癥人有好啞米轉久彌嗜啞之若不得米則胸中淸水出米不消化遂生癥結其人常思米不能飲食久則斃

腹內有人聲有人腹內忽有人聲或學人語而相答此乃不幸致生災變非關經絡臟腑冷熱虛實所爲也【服雷丸可愈】

發癥有人因飲食內悞有頭髮隨食成癥胸喉間如有虫上下來去者是也

蛟龍病三月八日蛟龍子生在芹菜上人食芹菜入腹變成蛟龍其病之狀發則如癲

魚癥有人胃气虛弱者食生魚因爲冷气所不能消之結成魚癥揣之有形狀如魚也

蛇癥人有食蛇不消因腹內生蛇瘕也亦有蛇之精液誤入飲食內食之其狀常若饑而食則不下喉食至胸內卽吐出其病在腹摸揣亦有蛇狀謂蛇瘕也酒瘕人有飲酒多而食穀少積久漸痩遂常思酒不得則吐多睡不復能食是胃中有虫使之然名爲酒瘕也

腹內有毛人因飲食內誤有毛隨食入腹則漸漸羸痩但此病不說別有證狀常自言因食毛以知之

積聚癥痞方

奔豚湯【金匱】奔豚气上衝胸腹痛往來寒熱此主之甘艸

川芎

當歸【各二兩】半夏【四兩】黃芩【二兩】生葛【五兩】芍藥【二兩】生薑【四兩】甘李根白皮【一升】右九味以水二斗煮取五升溫服一升日三夜一服

茯苓桂枝甘艸大棗湯【金匱】發汗後臍下悸者欲作賁豚此湯主之

桂枝【四兩】茯苓【半斤】甘艸【二兩炙】大棗【十五枚】

右四味以甘爛水一斗先煮茯苓減二升內諸藥煮取三升去渣溫服一升日三服

桂枝加桂湯【金匱】發汗後燒鍼令其汗鍼處被寒核起而赤者必發賁豚

小腹上至心灸其核上各一壯與此湯【此灸法不循穴道亦甚易】

卽桂枝湯加桂二兩

備急丸【金匱】治寒气冷食稽畱胃中心腹滿痛大便不通

大黃

亁姜【各二兩】巴豆【一兩去皮研如脂】

右先搗大黃亁姜爲末內巴豆合搗千杵和蜜丸如豆大藏蜜器中勿泄气用毎服三四丸暖水或酒下

又主中惡心腹脹滿卒痛如錐刺气急口噤如卒死者捧頭起灌令下咽須臾當差不差更與三丸當腹中鳴卽吐利便差若口噤者須化從鼻孔用葦管吹入自下於咽【此溫下之法口噤不能服藥者亦是一法】

貪食食多不消心腹堅滿痛治之方【千金】

鹽【一升】水【三升】

右二味煮令鹽消分三服當吐出食便差

蛟龍病方【金匱】治春秋二時龍精帶入芹菜中人偶食之爲病發時手背腹滿痛不可忍

硬糖【二三升】日兩度服之吐出如蜥蜴三五枚差

療犬肉傷【金匱】治食犬肉不消心下堅或腹脹口亁大渇心急發熱妄語如狂或洞下

杏仁【一升合皮熟研用】沸湯三升和汁分三服痢下肉片大驗

療食鱠傷【金匱】治鱠食之在心胸間不化吐復不出速下除之久成癥病

橘皮【一兩】大黃【二兩】朴硝【二兩】

右三味以水一大升煮至小升頓服卽消

療鱠癥【金匱】治食鱠多不消結爲癥病

馬鞭艸搗汁飲之或以姜葉汁飲之一升亦消又可服藥吐之

療虱癥【千金】由嚙虱在腹生長爲虱癥【按此病發服水銀】故篾子【一枚】故梳子【一枚】

右二味各破爲兩分先取一分燒灰末之又取一分以水五升煮取一升頓服前末盡少時當病出無所忌

療十年痃癖方【千金翼】

桃仁【去皮尖雙仁煮熬】豉【亁泡去皮熬搗篩各六升】蜀椒【去目閉口者生搗篩三升】亁姜【搗篩三升】

右四味先搗桃仁如膏合搗千杵如亁可入少蜜和搗令可丸如酸棗大空腹酒服三丸日三仍熨法

椒熨方【千金翼】

取新盆一口受一斗者鉆底上作三十餘孔孔上布椒三合椒上布鹽鹽上安紙兩重上布冷灰一升冷灰上安熱灰一升熱灰上安熱炭火如雞子大常令盆熱底安薄氊其口以板蓋上以手捉勿令落仰臥安於腹上逐病上及痛處自捉遣移熨之冷气及癥結皆從下部中作气出七日一易椒鹽滿三七日百病差乃止

破癖湯【千金翼】

白術

枳實【炙】柴胡【各三兩】

右以水五升煮取二升分三服日三

備急熨癥方【千金翼】

吳茱茰【三升】以酒和煮熱布褁熨之

廣濟療鼈瘕【外臺】

白馬尿【一升五合】溫服之令盡差

廣濟療米癥【外臺】其疾常欲食米若不得米則胸中出淸水

雞屎【一升】白米【五合】搗散用水一升頓服

療米癥羸痩至死【外臺】

蔥白【兩虎口切】烏梅【三十枚碎】

右二味以水三升宿漬烏梅使得極濃淸晨噉蔥白隨飲烏梅汁盡頃之心腹煩欲吐卽令出之三晨療之當吐出米癥差無所忌

廣濟療發癥【外臺】人因食誤食發卽胸間如有虫上下惟欲飲油

油【一升】以香澤煎之大鐒貯之安病人頭邊以口鼻臨油上勿令得飲及傳之鼻面令有香气當叫喚取飲不得與之必疲極眠睡其發當從口出飲油人專守視之並石灰一褁見癥出以灰粉手捉癥抽出須防抽盡卽是髮也【奇法】

積塊丸

治癥瘕積聚癖塊蠱積

京三稜

莪術【各用醋煨】自然銅

蛇含石【各燒研各二兩】雄黃

蜈蚣【各一錢二分焙研】木香【一錢半】銕花粉【用粳米醋炒一錢】辰砂

沈香【各八分】冰片【五分】蘆薈

天竺黃

阿魏

全蠍【焙亁各四錢】

右爲末用雄豬膽汁丸如桐子大毎服七八分【諸虫皆效】

治食索粉積方

用紫蘇煎濃汁加杏仁泥服之卽散

易簡紅丸

破癥消瘕

蓬術

三稜

橘皮

靑皮

胡椒亁姜

阿魏

礬紅

右水泛爲丸毎服六十丸姜湯下又小兒脾胃之癥極有神效

大七气湯

治一切癥瘕

三稜

莪術【各煨切】靑皮

陳皮【去白】木香藿香

肉桂

益智仁

甘艸【各七錢五分】右防咀毎服五錢水二盞煎至一盞食前服

半硫圓丸【局方】除積冷溫脾胃一切痃癖大便冷閉硫黃【明淨好者研令極細用柳木錘子研過】半夏【湯洗七次焙亁爲末】

右等分以生薑自然汁同熬入亁蒸餅末攪和勻入臼內杵數百下圓如桐子大毎服空心溫酒或生薑湯下十五丸至二十丸婦人醋湯下

發癥飲油方【夏子奇疾方】

雄黃【半兩】

右爲末水調服之虫自出

食發成瘕方

豬脂【二升】酒【三升】

右以水煮三沸溫服日三

酒鼈气鼈血鼈方【直指方】治平時嗜酒血入於酒爲酒鼈任气血凝於气爲气鼈虛勞痼冷敗血雜痰爲血鼈或附脇背或隠腸腹須急治之

生硫黃末以老酒調下時時服之【此味人多畏之不敢輕服其實性甚和緩目覩有人服數斤全無所害惟肌膚色黃而已】

蛇癥方【千金翼】

白馬尾切細酒服初服五分一次服三分一更服二分一不可頓服殺人

蛟龍病方

唐明皇雜錄云有黃門奉使交廣回太醫周顧曰此人腹中有蛟龍上驚問對曰臣馳馬大庾嶺熱困且渇遂飲澗水竟腹中堅痞如石周遂以石硝雄黃煮服之立吐一物長數寸大如指視之鱗甲皆具此疾遂愈

蛇瘕【危氏方】治面光發熱如火炙

蒜汁一盌飲之吐出如蛇卽愈

腹內蛇癥方【易簡】

誤食菜中蛇精成蛇瘕或食蛇肉成瘕腹中常饑食物卽吐以赤足蜈蚣一條炙研末酒服

血瘕方【甄氏】

鼈甲

大黃

琥珀【等分】

右三味作散酒服二錢少時惡血卽下若婦人小腸中血下盡卽休服也

虱瘕

喜食血

用極舊木梳煆灰服

婦人狐瘕方【外臺】因月水來或悲或驚或逢疾風暴被濕致成狐瘕精神恍惚令人月水不通胸脇腰背痛引陰中小便難嗜食欲吐如有孕狀其瘕手足成形者殺人未成者可治

用新鼠一枚以新絮褁之黃泥固住入地坑中桑薪燒其上一日夜取出去絮入桂心末六銖爲末酒服方寸不過一二服當自下

蒂散【金匱】大承气湯

小承气湯

調胃承气湯【以上四方俱見傷寒】保和丸【丹溪】枳術丸【潔古】皂礬平胃散感應丸【上四方見通治】阿魏撞气丸【方見膈吐】蛇含石丸【卽禹餘糧丸見】

【臌脹】

虫【附狐惑】

靈樞

上膈篇虫爲下膈【其詳備載膈癥門】

虫瘕蛟蛕厥病篇腸中有虫瘕及蛟蛕皆不可取以小鍼心腸痛憹作痛腫聚往來上下行痛有休止腹熱喜渴涎出者是蛟蛕也以手聚按而堅持之無令得移以大鍼刺之久持之虫不動乃出鍼也

金匱

蚘虫之爲病令人吐涎心痛發作有時毒藥不止蚘厥者當吐蚘令病者靜而復時煩此爲髒寒蚘上入膈故煩須臾復止得食而嘔又煩者蚘聞食臭出其人當自吐蚘狐感之爲病狀如傷寒黙黙欲眠目不得閉臥起不安蝕於喉爲惑蝕於陰爲狐不欲飲食惡聞食臭其面目乍赤乍黒乍白【此皆傷寒餘毒所結濕熱生虫也】

病源

九虫者一曰伏虫長四分二曰蚘虫長一尺三曰白虫長一寸四曰肉虫狀如爛杏五曰肺虫狀如蠶六曰胃虫狀如蝦蟆七曰弱虫狀如瓣八曰赤虫狀如生肉九曰蟯虫至細防形如菜虫伏虫羣虫之主也蚘虫貫心則殺人白虫相生子孫轉大長至四五尺亦能殺人肉虫令人煩滿肺虫令人咳胃虫令人嘔逆吐喜噦弱虫又名膈虫令人多唾赤虫令人腸鳴蟯虫居胴腸多則爲痔極則爲癩因人瘡處以生諸癰疽癬痿病疥齲虫無所不爲人亦不必盡有有亦不必盡多或偏無者此諸虫依腸胃之間若腑臟气實則不爲害若虛則能侵蝕隨其虫之動而能變成諸患也凡蠱毒有數種皆是變感之气人有故造作之多取虫蛇之類以器皿盛貯任其自相噉擊惟有一物獨在者卽爲之蠱便能變感隨逐酒食爲人患禍患禍於他則蠱主吉利所以不羈之徒畜事之

齒慝是虫食齒至斷膿爛汁臭如屯之収故謂之慝齒

虫方

甘艸粉蜜湯【金匱】蚘虫之爲病令人吐涎心痛發作有時毒藥不止此湯主之

甘艸【二兩】粉【一兩】蜜【四兩】

右以水三升煮甘艸取二升去滓內粉蜜攪令和煎如薄粥溫服一升差卽止

烏梅丸

治病者靜而時煩因髒寒蚘上入其膈爲蚘厥當吐蚘

烏梅【三百个】黃連【一斤】黃檗【六兩】亁姜【十兩】附子【六枚泡】蜀椒【四兩熬去汗】桂枝【六兩】細辛【六兩】人參【六兩】當歸【四兩】

右十味異搗篩合治之以苦酒漬烏梅一宿去核蒸之五升米下飯熟搗成泥和藥令相得內臼中與蜜杵二千下丸如梧桐子大先食飲服十丸日三服稍加至二十丸禁生冷滑物臭食等

療蚘虫攻心腹痛【千金】

用石橊根搗取汁平旦服亦可水煎

療虫蝕下部【千金】

胡粉

雄黃

右二味各等分爲末著穀道中亦治小兒

療傷寒慝病【千金】

取生雞子小頭叩出白入漆一合熟和攪令極調當沫出更內著殻中仰吞之食頃或半日乃吐下虫劇者再服虫盡熱除病愈

追虫丸【八陣】治一切虫積

黑牽牛【取頭末】梹榔【各八兩】雷丸【醋炙】南木香【各二兩爲末】茵蔯【二兩】大皂角

苦楝皮【各一兩】

右煎濃汁水爲丸菉豆大大人毎服四錢小兒三錢或二錢或一錢半量人虛實用砂糖水吞下待追去惡毒虫積二三次方以粥補之【按濃煎汁水爲丸原本如此必有誤字竟將水泛丸可也】

下虫丸

追虫取積

苦楝皮【根皮爲上樹面次之去面上粗皮】

右爲末麺糊丸彈子大如欲服藥宜戒午飯晡時預食油煎雞卵餅一二个待上牀時白滚湯化下一丸至五更取下異虫爲效

療寸白虫

榧子

梹榔

蕪荑【各等分】爲末毎二錢溫酒調服先喫燒牛肉脯後服食水防永除

又方

榧子【四十九粒去皮】以月上旬平旦空心服七枚日服盡虫消成水永瘥又云食實七枚七日滿虫化爲水

療濕慝虫【千金翼】此癥多是熱病後或久下不止或有客熱結在腹中或遇暑濕涼气者多生此病病亦有燥慝不甚泄痢而下部瘡癢不問燥濕久則殺人爲病診齒無色舌上盡白甚者滿口有瘡四肢沈重喜眠如此者爲虫下食其肛肛爛盡見五臟卽死矣黃連

生薑【切各十兩】艾葉【八兩】苦參【四兩】

右四味防咀以水一斗煮取三升爲三服日三

療蛔虫

病由勞熱傷心有虫名蛔虫長一尺貫心則死

雷丸【熬】橘皮

桃仁【各五分】狼牙【六分】貫眾【三枚】蕪荑

靑葙子

亁漆【熬各四分】亂髮【如雞子燒】僵蠶【二十枚熬】

右十味搗篩蜜丸以飲及酒空腹服二七丸日再服

療百虫方【外臺】

石橊皮【東引者一握去瘡皮】梹榔【七枚】

右以水二升煎減半頓服欲服時先嚼鹿脯咽汁卽進之毎月一二三日喫藥必瘥以虫頭向上月三五以後不效以虫頭向下也服藥前一日莫食其虫喫藥之後或痢出或內消皆瘥忌食生膾白酒諸冷物一月餘

鶴虱散【外臺】療蛔虫心痛

鶴虱二分末溫酢一盞和服之虫當出

胡粉丸【外臺】療心痛不可忍似蛔虫者

生胡麻【一合】胡粉【半合熬搗】

右二味先以豬肉脯一斤空腹啖咽汁勿咽肉後取胡粉和胡麻搜作丸以少淸酒使成頓服盡十歳以上增減忌生冷豬血魚雞蒜醋等七日若是蛔虫吐水者是也

甘艸防心湯【金匱】治狐惑之爲病狀如傷寒黙黙欲眠目不閉臥起不安蝕於喉爲惑蝕於陰爲狐不欲飲食惡聞食臭其面目乍赤乍黒乍白蝕於上部則聲喝此湯主之蝕於下部則咽亁苦參湯洗之蝕於肛者雄黃薫之

甘艸【四兩】黃芩

人參

亁姜【各三兩】黃連【一兩】大棗【十二枚】半夏【半升】

右七味水一斗煮取六升去滓再煎溫服一升日三服

苦參湯【金匱】苦參一升水一斗煎取七升去渣薫洗日三

雄黃【金匱】

雄黃一味爲末筒瓦二枚合之燒向肛薫之

赤小豆當歸散【金匱】病者脈數無熱防煩黙黙但欲臥汗出初得之三四日目赤如鳩眼七八日目四黑若能食者膿已成也此湯主之

赤小豆【三升浸令芽出曝亁】當歸

右二味杵爲散漿水服方寸日三服

療心痛欲死【外臺】

濃搗地黃汁和麺作冷淘不用鹽服一頓虫卽出

蕪荑散

治虫咬心痛欲驗之大痛不可忍或吐靑黃緑水涎沫或吐虫發有休止

蕪荑

雷丸【各半兩】亁漆【碎研炒煙盡一兩】

右共爲末毎服三錢調和服

諸痛【頭心胃腰腹】

靈素

靈終始篇病痛者陰也痛而以手按之不得者陰也素舉痛論視其五色黃赤爲熱白爲寒靑黒爲痛調經論實者外堅充滿不可按之按之則痛虛者聶辟气不足按之則气足以溫之故快然而不痛陰陽應象大論气傷痛形气腫故先痛而後腫者气傷形也先腫而後痛者形傷气也痺論痛者寒气多也有寒故痛也

頭痛

靈素

靈經脈篇足太陽膀胱脈動則病衝頭痛目似脫項如拔脊痛腰似折髀不可以曲腘如結踹如裂是爲踝厥督脈之別名曰長彊挾膂上項散頭上下當肩脾左

右別走太陽入貫膂實則脊彊虛則頭重足少陽膽脈是主骨所生病者頭痛頷痛厥病篇眞頭痛頭痛甚腦盡痛手足寒至節死不治

素奇病論帝曰人有病頭痛以數歳不已此安得之名爲何病岐伯曰當有所犯大寒內至骨髓髓者以腦爲主腦逆故令頭痛齒亦痛病名曰厥逆

病源

鬲痰風厥頭痛風痰相結上衝於頭卽令頭痛數歳不已卽連腦痛手足寒至節卽死【眞頭痛亦必有痰】

千金

卒頭痛頭痛如破非中冷又非中風是胸膈中痰厥气上衝名爲厥頭痛吐之卽差

頭痛方

頭痛方【千金翼】

葶藶子搗末以湯淋取汁洗頭良

又方【千金翼】

吳茱茰【三升】以水五升煮取三升以綿拭髮根良

厥頭痛吐方【外臺】治痰厥頭痛

但單煮茗作飲二三升許須防適吐吐畢又飲能如是數過劇者須吐膽汁乃止不損人

石膏散【寶鑑】

川芎

石膏

白芷【各等分】

右爲末毎服四錢煮茶淸調下【此治風火頭痛之方】

透頂散【本事方】治偏正頭風夾腦風並一切頭風不問逺年近日

細辛【三莖】蒂【七分】丁香【三粒】糯米【七粒】腦子麝香【各一黒豆大】

右將腦麝研細將前四味另研細然後合研令勻封好患人在左右搐一大豆許良久出涎一升許則安

痛風餅子【聖惠】

五倍子

全蠍

土狗【各八分】

右爲末醋丸作如錢大餅子發時再用醋潤透頂太陽穴上炙熱貼之仍用帕子縛之啜濃茶睡覺自愈

止痛太陽丹【奇效】

天南星

川芎【等分】

右爲末同蓮須蔥白搗爛作餅貼太陽痛處

气攻頭痛方【奇效】

萆麻子

乳香【等分】

右搗爛作餅貼太陽穴上如痛止急去頂上解開頭發出气卽去藥

治頭痛方【奇效】

用大蒜一顆去皮研取汁令病人仰臥以銅筯防少許滴鼻中急令搐入腦眼中淚出差

玉液湯【濟生】治眉稜骨痛

半夏六錢泡湯七次切片作一服加生薑十片水煎去渣納沈香末少許服

麢犀湯【濟生】治暗風頭旋眼黒昏倦怠痰涎壅盛骨節疼痛

羚羊角屑

旋覆花

紫苑

石膏

甘艸【炙各一兩】細辛【半兩】前胡【七錢半】犀角屑【二錢半】

右藥毎服三錢加生薑三片大棗一枚水煎服

祕方貼頭風熱病

大黃

朴硝【等分】

右爲末用井底泥揑作餅貼兩太陽穴【頭風皆屬寒此獨爲熱不可不備】

淸震湯【保命】治頭面疙增寒拘急發熱狀如傷寒【卽雷頭風】

升麻

蒼術【各四錢】荷葉【全者一个】水煎食後服【楊梅毒入頭亦有此病當用治毒之方治之】

治頭內如虫蛀響

此名天白蟻

用茶子末吹鼻中【此奇病不可不知】

玉眞圓【本事方】治腎气不足气逆上行頭痛不可忍謂之腎厥其脈舉之則按之則石堅

硫黃【二兩】石膏【煆通赤研】半夏【柴湯洗各一兩】硝石【一錢五分】

右爲細末研勻生薑汁糊丸如梧子大陰亁毎服二十丸或姜湯或米飲下更灸關元穴百壯

茶調散【局方】治諸風上攻頭目昏重偏正頭疼鼻塞身重及婦人血風攻疰太陽穴疼

白芷

甘艸

羌活【各二兩】荊芥【去梗】川芎【各四兩】細辛【去蘆一兩】防風【一兩半】薄荷【葉不見火八兩】

右爲細末毎服二錢食後茶淸調下常服淸頭目

頭風摩散【方見風門】

【頭風有偏正之殊其病皆在少陽陽明之絡以毫鍼刺痛處數穴立效其外有瘡毒入頭名楊梅頭痛此乃外科之癥另有治法】

心胃痛

靈樞

厥病篇厥心痛與背相控善瘈如從後觸其心傴倭者腎心痛也厥心痛痛如以錐鍼刺其心心痛甚者脾心痛也厥心痛色蒼蒼如死狀終日不得太息肝心痛也厥心痛臥若徒居心痛間動作痛益甚色不變肺心痛也眞心痛手足凊至節心痛甚旦發夕死夕發旦死

千金

胸痺令人心中堅痞急痛肌中若痺絞痛如刺不能俯仰胸前皮皆痛手不得犯短气咳唾引痛咽塞癢燥時欲嘔吐煩悶自汗出或引背痛不治數日死

外臺

九種心痛一虫二注三气四悸五食六飲七冷八熱九去來痛

惡注心痛中惡心痛心腹絞刺奄奄欲絕

【近人患心胃痛者甚多十人之中必有二三皆系痰飲畱於心下久成飲囊發作輕重疎數𨿽各不同而病因一轍治法以滌飲降气爲主凡病竟有時代之不同如近三十年中咳吐血者十人而五餘少時此病絕少亦不可解也】

心胃痛方

栝婁薤白白酒湯【金匱】胸痺之病喘息欬唾胸背痛短气寸口脈沈而遲關上小數此湯主之

栝婁【一枚搗】薤白【半斤】白酒【七升】

右三味同煮取三升分溫再服

栝婁薤半夏湯【金匱】胸痺不得臥心痛徹背者此湯主之

卽前方加半夏半升

枳實薤桂枝湯【金匱】胸痺心中痞气气結在胸胸滿脇下逆搶心此湯主之人參湯亦主之

枳實【四枚】厚朴【四兩】薤白【半斤】桂枝【一兩】栝婁【一枚搗】右五味以水五升先煮枳實厚朴取二升去渣內諸藥煮數沸分溫三服

人參湯【金匱卽理中湯】

茯苓杏仁甘艸湯【金匱】胸痺胸中气塞短气此湯主之橘枳姜湯亦主之

茯苓【三兩】杏仁【五十枚】甘艸【一兩】

右三味以水一斗煮取五升溫服一升日三不差更服

橘皮枳實生薑湯【金匱】

橘皮【一升】枳實【三兩】生薑【半斤】

右三味以水五升煮取二升分溫再服

薏苡仁附子散【金匱】胸痺緩急者此主之

薏苡仁【十五兩】大附子【十枚泡】

右二味杵爲散服方寸日三服

桂枝生薑枳實湯【金匱】心中痞諸逆心懸痛此湯主之桂枝

生薑【各三兩】枳實【五枚】

右三味以水六升煮取三升分溫三服

赤石脂丸【金匱】心痛徹背背痛徹心此主之

蜀椒【一兩】烏頭【一分泡】附子【半兩】亁姜【一兩】赤脂【一兩】右五味末之蜜丸如梧子大先食服一丸日三服不知再加【此治大寒之癥】

九痛丸【金匱】治九種心疼

附子【三兩泡】狼牙【一兩炙香】巴豆【一兩去皮心熬研如脂】人參

亁姜

茱茰【各一兩】

右六味末之煉蜜丸如梧子大酒下彊人初服三丸日三服弱者二丸兼治卒中惡腹脹痛口不能言又治連年積冷流注心胸痛並冷气上衝落馬墜車血疾等皆主之忌口如常法

大建中湯【金匱】心胸中大寒痛嘔不能飲食腹中寒上衝皮起出見有頭足上下痛不可觸近此主之蜀椒【二合去汗】亁姜【四兩】人參【二兩】

以水四升煮取二升去渣內膠飴一升防火煎取一升半分溫再服如一炊頃可飲粥二升後更服當一日食糜溫覆之

療胸痺心痛方【千金】

灸膻中百壯穴在鳩尾上一寸【此灸神效百壯灸瘡愈再灸非一日滿百壯也】

熨背法【千金翼】治胸痺心背疼痛气悶

烏頭

細辛

附子

羌活

蜀椒桂心【各一兩】川芎【一兩三錢半】

右共爲散以少醋拌綿褁防火炙令暖以熨背上

療心痛方【外臺】

生油半合溫服瘥【此乃治虫痛之方】

海蛤丸【丹溪】治痰飲心痛

海蛤【燒灰爲末過數日火毒散用】蔞仁【研】

右以海蛤入蔞內亁濕得所爲丸毎服五十丸

失笑散【經驗】治婦人心痛气刺不可忍

五靈脂

蒲黃【等分】

毎用二錢醋熬膏入水煎服【此方治瘀血犯心】

鶴虱散【外臺】胡粉丸【外臺】療心痛如虫嚙方【外臺】蕪荑散【以上四方俱見虫門】平胃散【見通治】半夏防心湯【見膈吐】

腰痛

靈樞

經脈篇肝足厥陰也是動則病腰痛不可以俯仰終始篇刺諸痛者其脈皆實從腰以上者手太陰陽明皆主之從腰以下者足太陰陽明皆主之病在腰者取之腘

病源

腎主腰腳腎經虛損風冷乘之故腰痛也又邪客於足少陰之絡令人腰痛引小腹不可以仰息診其尺脈沈主腰背痛尺寸俱浮直下此爲督脈腰彊痛

風濕腰痛勞傷腎气經絡旣虛或因臥濕當風風寒乘虛於腎腎經與血气相擊而腰痛

腎著腰痛腎主腰腳腎經虛則受風冷內有積水風水相搏浸積於腎腎气內著不能宣通故令腰痛其痛狀身重腰冷腹重如帶五千錢如坐於水形狀如水不渇小便自利飲食如故久久變爲水病腎濕故也背倭肝主筋而藏血血爲陰气爲陽陽气精則養神柔則養筋陰陽和同則血气調適共相榮養也邪不能傷若虛則受風風寒於脊膂之筋冷則攣急故令背倭

脇痛邪气客於足少陽之絡令人脇痛欬汗出陰气擊於肝寒气客於脈中則血泣脈急引脇與小腹診其脈而急脇下如刀刺狀如飛屍至困不死【脇痛屬足少陽不屬足厥陰】

腰痛方

甘姜苓術湯【金匱】腎著之病其人身體重腰中冷如坐水中形如水狀反不渇小便自利飲食如故病屬下焦身勞汗出衣裏冷濕久久得之腰以下冷痛腹重如帶五千錢

甘艸

白術【各二兩】亁姜

茯苓【各四兩】

右四味以水五升煮取三升分溫三服腰中卽溫

靑娥丸【局方】治腎虛爲風冷所乘或處濕地或墜墮傷損或因風寒皆令腰間似有物垂墜也悉主之胡桃【二十个去殻皮】破故紙【酒炒六兩】蒜【四兩熬膏】杜仲【薑汁炒十六兩】右共爲末丸如桐子大溫酒下婦人淡醋湯下三十丸

加味小柴胡湯【良方】治傷寒脇痛

柴胡【二錢】半夏【一錢半】黃芩【二錢】人參【一錢五分】牡蠣粉【一錢】枳殻【一錢】甘艸【一錢】

右作一服姜五片紅棗二枚煎服

摩腰膏【丹溪】治老人腰痛婦人白帶

附子尖

烏頭尖

南星【各二錢半】硃砂

雄黃樟腦

丁香【各一錢半】亁姜【一錢】麝香【大者五粒】

右共爲末蜜丸龍眼大毎一丸用生薑汁化開如厚粥火上烘熱放掌上摩腰中藥盡貼腰上卽烘綿衣縛定腰熱如火間二日用一丸【此法近有人專用此治形體之病凡虛人老人頗有效驗其術甚行又此方加入倭硫黃人參鹿茸沈香水安息等大補之品摩虛損及老人更妙又一法以蔴油黃蠟爲丸如胡桃大烘熱摩腰上俟腰上熱然後紥好一丸可用數十次腹中病亦可摩】

療腰痛方【良方】

杜仲

肉蓯蓉

破故紙

人參

當歸

秋石

川巴防

鹿角霜【各等分】

右後末用豬腰子一个洗淨淡鹽湯泡過劈開兩邊中間勿斷細花開用前藥滲入另用稀絹一塊包褁綿紥外用小灌入酒少許紙封毋令走泄藥气煮熟取食之飲醇酒三杯立愈

又方【奇效】

胡桃肉

補骨脂

杜仲【各四兩】

右作二貼毎貼用水二盞煎服

麋茸丸【本事】治腎虛腰痛

麋茸【一兩鹿角亦可】免絲子末【一兩】舶上茴香【半兩】

右爲末用羊腎一對酒煮爛去膜研和丸桐子大如羊腎少入酒糊佐之毎服三五十丸溫酒或鹽湯下

藥碁子【本事方】治腰腿痛气滯

牽牛不拘多少用新瓦入火煿得通紅便將牽牛頓在瓦上自然半生半熟不得撥動取末一兩入細研硫黃一錢同研勻分三分毎用白麺一匙水和捍開切作碁子大五更初以水一盞煮熱連湯溫送下如住卽己未住隔日再作予嘗有此疾毎發止一服痛止

二神丸【本事方】左金丸【俱見通治】

【按腰痛屬虛者固多而因風寒痰濕气阻血凝者亦不少一槪蠻補必成痼疾不可不審】

腹痛

金匱

趺陽脈防法當腹滿不滿者必便難兩胠疼痛此虛寒從下上也當以溫藥服之病者腹滿按之不痛爲虛痛者爲實可下之舌黃者下之黃自去腹滿時減復如故此爲寒當與溫藥夫中寒家喜欠其人淸涕出發熱色和者善中寒其人下痢以裏虛也欲不能此人肚中寒夫痩人繞臍痛必有風冷穀气不行而反下之其气必衝不衝者心下則痞

傷寒論

病人不大便五六日繞臍痛煩躁發作有時者此有燥屎故使不大便也太陰之爲病腹滿而吐食不下自痢益甚時腹自痛若下之必胸中結鞕傷寒五六日腹中痛若轉气下趣少腹者此欲自痢也

腹痛方

厚朴七物湯【金匱】病腹滿發熱十日脈浮而數飲食如故此湯主之

厚朴【半斤】甘艸

大黃【各三兩】大棗【十枚】枳實【五枚】桂枝【二兩】生薑【五兩】

右七味以水一斗煮取四升溫服八合日三服嘔者加半夏五合下痢去大黃寒多者加生薑至半斤

附子粳米湯【金匱】腹中寒气雷鳴切痛胸脇逆滿嘔吐此湯主之

附子【一枚泡】半夏【半升】甘艸【一兩】大棗【十枚】粳米【半升】右五味以水八升煮米熟湯成去滓溫服一升日三服

蒸臍法

亦可隨病所在蒸之外科寒癥亦能蒸散丁香

木香

半夏

南星

川烏歸身

肉桂

麝

冰

乳香

大黃硝

山甲

雄黃

蟢窠

白蔲

右爲粗末放麺圏內上用銅皮一片多鉆細眼用艾火灸銅皮上毎日十餘火滿三百六十火病除藥味亦可因癥加減其藥用燒酒薑汁等拌濕

厚朴二物湯【金匱】痛而閉者此湯主之

厚朴八【兩】大黃【四兩】枳實【五枚】

右三味以水一斗二升先煮二味取五升內大黃煮取三升溫服一服以痢爲度

大黃附子湯【金匱】脇下偏痛發熱其脈此寒也以溫藥下之宜此湯

大黃【三兩】附子【三枚泡】細辛【二兩】

以水五升煮取二升分溫三服彊人煮取二升半分溫三服服後如人行四五里進一服

黃連湯【見嘔吐】小建中湯【見虛勞】桂枝加大黃湯

大柴胡湯

小柴胡湯

大承气湯

桂枝加芍藥湯

理中湯

四逆湯【以上俱見傷寒】蘇合丸【見通治】腳气【附轉筋】

千金

諸經方有腳气之論古人少有此疾【腳气之名金匱已載但患者少耳】自永嘉南渡衣纓士人多有遭者有支法存仰道人等並畱意經方偏善斯術多獲全濟又宋齊之間釋門深師述二公等諸家舊方爲二十卷其腳弱一方近百餘首魏周之代蓋無此病所以姚公集驗殊不慇懃徐王撰錄未以爲意特以三方鼎峙風教未一霜露不均寒暑不等關西河北不識此疾自聖唐開辟無外南極之地作鎭於彼往往皆遭近來中國士大夫亦有患者良由今代風气混同所致耳此病先從腳起因卽脛腫時人號爲腳气深師云腳弱者卽其義也問風毒中人隨處皆得作病何偏著於腳答曰人有五臟心脈經絡所起在手十指餘三髒經絡所起在足十趾地之寒暑風濕皆作蒸气足常履之所以風毒之中人必先中腳久而不瘥徧及四肢腹背頭項經云次傳間傳是也凡腳气皆感風毒所致【治腳气必兼風此乃要訣】人多不卽覺防因他病一度始發或奄然大悶經兩三日乃覺庸醫不識作余病治莫不盡斃始起甚防飲食如故惟卒起腳屈弱不能動爲異耳黃帝云緩風濕痺是也有腳气未覺而頭項臂防已有所苦諸處未知而心腹五內已有所困或嘔食臭腹痛下痢二便不通衝悸不欲見光精神昏憒迷忘錯亂壯熱頭痛身體酷冷疼痛轉筋頑痺緩縱百節攣急小腹不仁等癥皆腳气狀貌也亦云風毒腳气之侯婦人亦爾又有產後取涼多中此毒其熱悶掣瘲驚悸心煩嘔吐气上皆其候也又但覺臍下冷痞愊愊然不快小便淋瀝卽是其候頑弱名緩風疼痛爲濕痺熱者治以冷藥冷者療以熱藥以意消息之【諸病皆然】心下急气喘不停自汗脈促嘔吐不止者死凡腳气皆由气實而死終無一人服藥致虛而殂故不得大補亦不可大防【凡治病大段相同】腳气其人黑瘦者易治肥大肉厚赤白者難治瘦人肉硬肥人肉軟也【外癥亦同】腳气有腫者有不腫者其小腹頑痺不仁者腳多不腫小腹頑後不過三五日卽令人嘔吐名腳气入心如此者難治以腎水尅心火也初得腳弱便速灸之服竹瀝湯灸訖服八風散無不瘥者若但灸不服藥但服藥不灸後必更發

腳气當灸之穴

初灸風市次伏兔次犢鼻次膝兩眼次三里次上亷次下亷次絕骨

病源

腳气疼不仁由風濕毒气與血气相故疼邪在膚腠則血气澁而皮膚厚搔之如膈衣故不仁

腳气痺攣風毒於經風濕乘於血故令痺攣也腳气心腹脹急風濕毒气從腳上入於內與髒气相搏結聚不散故心腹脹急

腳气腫滿由風濕毒气搏於腎經則腎气不能宣通水液使傳於小腸反漬於皮膚故腫滿也

腳气驚悸由溫濕挾風毒初客膚腠後經腑臟與神气相搏則心驚悸也

腳气轉筋靈樞四時气篇轉筋於陽治其陽轉筋於陰治其陰本輸篇轉筋者立而取之可令遂已

腳气方

礬石湯【金匱】治腳气沖心

礬石【二兩】以漿水一斗五升煎浸腳良

第一竹瀝湯【千金】治兩腳痺弱或轉筋皮肉不仁腹脹起如腫按之不陷心中惡不欲食或患冷方

竹瀝【五升】甘艸

秦芄

葛根

黃芩麻黃

防己

細辛

桂心

亁姜【各一兩】防風

升麻【各一兩半】茯苓【二兩】附子【二枚】杏仁【五十枚】右十五味以水七升合竹瀝煮取三升分三服取汗【此腳气主方多治風之藥】

烏麻酒【千金】治風虛气滿腳疼痺攣弱不能行

烏麻【五升】防熬搗酒漬一宿隨所能飲之盡更作

茱茰木湯

治腳气沖心悶亂不識人手足脈欲絕

吳茱茰【半兩】木【一兩】梹榔【二兩】生薑【五片】水煎服

蘇子粥【養老書】治老人腳气毒悶身體不仁行履不能紫蘇子【五合熬研細以水投取汁】粳米【四合淨洗淘】

右煮作粥臨熟下蘇汁調之空心食之日一服亦溫中

杉木湯【本事方】唐柳栁州云元和十二年二月得腳气夜半痞絕脇有塊大如石且死困塞不知人三日滎陽鄭洵美杉木湯服半日食頃大小便三次气通塊散用杉木節一大升橘葉一升無葉以皮代之大腹梹榔七个合子碎之童子小便三大升共煮一升半分二服若一服得快痢停後服

梹榔散【活人書】治腳腫

橘葉【一大握】沙木【一握】小便【一盞】酒【盞同以藥煎】

右煎數沸調梹榔末二錢食後服【卽前方變法】

木散【活人書】治腳气

大腹皮【一枚】紫蘇【一分】亁木【一分】甘艸【一分炙】木香【一分】羌活【一分】

右細剉爲散分作三服毎用白水一盞煎至半盞去滓通口服

雞屎白散【金匱】轉筋之爲病其人臂腳直脈上下行防轉筋入腹者

雞屎白一味爲散取方寸匕以水六合和溫服

療轉筋方【外臺】

以鹽一升水一升半作湯洗漬良

延效療轉筋【外臺】並治渾身轉筋

暖水稍熱於浴斛中坐浸須防便差如湯沃雪

轉筋灸法【外臺】

轉筋在兩臂若胸脇者灸手掌白肉際七壯在十指者灸手踝骨上七壯在脛骨者灸膝下亷筋上三壯又法灸湧泉七壯亦可灸大都七壯【穴在足大母指本節內側白肉際】腹脹轉筋者灸臍上一寸十四壯

烏頭湯【見風痺】麻豆湯【見水腫】大活絡丹

崔氏八味丸【卽腎气丸俱見通治】

蘭臺軌範卷六﹤子部﹐醫家類﹐蘭臺軌範﹥

欽定四庫全書

蘭臺軌範卷七

吳江徐大椿撰

疫癘鬼疰

素問

遺篇刺法論黃帝曰余聞五疫之至皆相染易無問大小病狀相似不施救療如何可得不相移易者岐伯曰不相染者正气存內邪不可幹避其毒气天牝從來【天牝內經注云鼻也空虛能受天地之气故曰天牝欲其來往出入】復得其性气出於腦卽不邪干气出於腦卽先想心如日欲將入於疫室先想靑气自肝而出左行於東化作林木次想白气自肺而出右行於西化作戈甲次想赤气自心而出南行於上化作焰明次想黒气自腎而出北行於下化作水次想黃气自脾而出存於中央化作土五气防身已畢以想頭上如北斗之煌煌然後可入於疫室又一法於春分之日日未出而吐之又一法於水日後三浴以藥泄汗

病源

一歳之內節气不和寒暑或有暴風疾霧露不散則民多疾疫無長少卒皆相似如有鬼厲故云疫癘中惡精神衰弱爲鬼神之气卒中之卒然心腹刺痛悶亂欲死凡卒中惡腹大而滿者診其脈大而浮者死細而浮者生又中惡吐血數升脈沈數細者死浮焱如疾者生【脈大段如此亦不可泥卒然吐血多者多系中惡莫作吐血治】屍厥陰陽逆也其狀如死猶防有息而不恆脈尙動而形無知也脈沈大而滑身溫而汗此爲入腑气復自愈若唇靑身冷此爲入髒卽死

鬼擊謂鬼癘之气擊著於人也得之無漸如人以刀矛持刺狀胸脇腹內絞急切痛不可抑按或吐血或鼻中出血或下血一名爲鬼排重者死

卒魘魂魄外遊爲他邪所執欲還未得忌火照之照則神魂遂不復入乃死若在燈光前魘者是本由明出不忌火

三尸諸虫其虫與人俱生而此虫忌血能與鬼靈相通常接引外邪爲人患害其發作之狀或沈沈黙黙不知所苦而無處不惡或腹痛脹急或磥塊踴起或攣引腰脊或精神雜錯變狀多端其病大同小異但以一方治之者故名諸屍也

屍注是五屍內之屍注而挾外鬼邪之气流注身體令人無處不惡每節气攺變輒至大惡積月累年漸就頓滯以至於死死後復易旁人乃至滅門以其屍病注易旁人故曰屍注

喪屍人有年命衰弱至於喪死之處心意有所畏惡其身內屍虫性旣忌惡便更接引外邪共爲疹病其發亦心腹刺痛脹滿气急但逢喪處其病則發故謂之喪屍

屍气人有觸值死屍或臨屍其屍气入腹內與屍虫相接成病其發亦心腹刺痛脹滿气急但聞屍气則發故謂之屍气

諸注謂邪气居住人身內故名爲注又注易旁人也乃有三十六種九十九種而方皆不顯其名所載有風鬼轉生死邪气寒熱冷蠱毒惡忤遁走溫喪哭殃食水骨血溫痺勞防泄石產土飲以上諸注皆正气虛而邪气傳綿也與諸屍病相近

又有九種注

一曰風注二曰寒注三曰气注四曰生注五曰涼注六曰酒注七曰食注八曰水注九曰屍注

疫癘方

小金丹方【素問】

辰砂【二兩】水磨雄黃【一兩】葉子雌黃【一兩】紫金【半兩愚按以金箔同藥研之可爲細末】

同入合中外固了地一尺築地實不用鑪不須藥制用火二十斤煆之也七日終【常令火不絕】冷七日取次日出合子【合子卽磁礶之屬】取出順日研之【順日研之謂左旋也】三日煉白沙蜜爲丸如梧子大毎日望東吸日華气一口冰水下一丸和气咽之服十粒無疫幹也

還魂湯【金匱】救卒死客忤死

麻黃【三兩去節一方四兩】杏仁【去皮尖七十个】甘艸【一兩炙千金用桂心二兩】右三味水八升煮取三升去渣分令咽之通治諸感忤千金方云此方主卒忤鬼擊飛屍諸奄忽气絕復覺或已無脈口禁拗不開去齒下湯湯入口不下者分病人發左右足肩引之藥下復增取一升須臾立蘇

又方

韭根【一把】烏梅【二七个】吳茱茰【半升炒】

右三味以水一斗煮之以病人櫛內中三沸櫛浮者生沈者死煮取三升去滓分飲之

外臺走馬湯【金匱附方】治中惡心痛腹脹大便不通並通治飛屍鬼擊

巴豆【二枚去皮心熬】杏仁【二枚】

右二味以綿纒捶令碎熱湯二合撚取自然汁飲之當下老小量之

雄黃粉【千金翼】治卒中鬼擊及刀兵所傷血漏腹中不出煩滿欲絕

雄黃一味爲粉以酒服一刀圭日三血化爲水

治瘟方【外臺】瘟疫轉相染著至滅門延及外人無収視者

赤小豆

鬼箭羽

鬼臼

雄黃【研】丹砂【各二兩】

右五味搗末蜜丸如小豆大服一丸可與病人同牀

辟瘟殺鬼丸【外臺】

虎頭骨【五兩炙】硃砂【一兩半研】鬼臼【一兩】雄黃【一兩半研】皂莢【一兩炙】雌黃【一兩半研】蕪荑【一兩】

右七味搗篩以蠟蜜和彈丸大絳囊盛系臂男左女右家中置屋四角月朔望夜半中庭燒一丸忌生血物

八毒赤丸【寶鑑】治鬼疰病

雄黃

礬石

硃砂

附子【泡】藜蘆丹皮

巴豆【各一兩】蜈蚣【一條】爲末蜜丸小豆大毎服五七丸冷水送下無時【礬石或作礜石】

紫金錠

蘇合丸【二方俱見通治】

諸疸【附黃汗】

素問

平人气象論溺黃赤安臥者黃疸已食如饑者胃疸目黃者曰黃疸

金匱

趺陽脈而數數則爲熱熱則消穀則爲寒食卽爲滿【脈而數則有熱兼有寒故用藥亦當寒熱兼顧古方可考也】尺脈浮爲傷腎跌陽爲傷脾風寒相搏食穀卽穀气不消胃中苦濁濁气下流小便不通陰被其寒熱流膀胱身體盡黃名曰谷疸額上黒防汗出手足中熱薄暮卽發膀胱急小便自利名曰女勞疸腹如水狀不治心中懊憹而熱不能食時欲吐名曰酒疸夫病酒黃疸必小便不利其心中熱足下熱是其證也酒疸心中熱欲吐者吐之愈酒疸下之久久爲黒疸目靑面黒心中如噉蒜虀狀大便正黒皮膚爪之不仁脈浮弱𨿽黒防黃故知之黃家從濕得之一身盡發熱面黃肚熱熱在裏當下

之黃疸之病當以十八日爲期治之十日以上瘥反劇爲難治疸而渇者其疸難治疸而不渇者其疸可治發於陰部其人必嘔陽部其人振寒而發熱也黃汗之病兩脛自冷假令發熱此屬歷節食已汗出又身常暮臥盜汗出者此榮气也若汗出已反發熱者久久其身必甲錯發熱不止者必生惡瘡若身重汗出已輒輕者久久必身瞤瞤卽胸中痛又從腰以下必汗出下無汗腰臗弛痛如有物在皮中狀劇者不能食身疼痛煩燥小便不利此爲黃汗

病源

黃病黃病者一身盡疼發熱面色洞黃七八日後壯熱口裏有血當下之法如防肝狀其人少腹內急若其人眼睛澀疼鼻骨疼兩防及項彊腰背急卽是患黃多大便澀但令得小便快卽不慮死不用大便多多卽心腹脹不存此由寒濕在表則熱蓄於脾胃腠理不開瘀熱與宿谷相搏煩郁不消則大小便不通故身體面目皆變黃也【利小便爲治黃總訣】

急黃脾黃有熱穀气鬱蒸因爲熱毒所加故猝然發黃心滿气喘命在頃刻故云急黃也

勞黃脾臟中風風與瘀熱相搏故令身體發黃額上黒防汗出手足中熱薄暮發膀胱急四肢煩小便自利名爲勞黃

腦黃熱邪在骨髓腦爲髓海故熱气從骨髓流入於腦則身體發黃頭痛眉疼

陰黃陽气伏陰气盛熱毒加之故但身面色黃頭痛而不發熱名爲陰黃

癖黃气水飲停滯結聚成癖因熱气相搏則鬱蒸不散故脇下滿痛而身發黃名爲癖黃

噤黃心脾有瘀熱心主於舌脾之絡脈出於舌下若身面發黃舌下大脈起靑黒色舌噤不能語名爲噤黃五色黃凡人著五種黃其人防漠不知東西者看其左手脈名手肝脈兩筋中其脈如有如無又看近手屈肘前臂上當有三岐脈中央者名爲手肝脈兩廂者名岐脈看時若肝脈全無兩廂壊其人九死一生若中央脈近掌三指道有如不絕其人必不死

酒疸虛勞之人飲酒多進谷少則胃內生熱因大醉當風入水則身目發黃心中懊痛足脛滿小便黃面發赤斑

谷疸谷疸之狀食畢頭心忪怫郁不安而發黃由失饑大食胃气沖燻所致

女勞疸其狀身目皆黃發熱惡寒小腹滿急小便難由大勞大熱而交接卽入水所致也

黒疸黒疸之狀小腹滿身體盡黃額上反黒足下大便黒是也諸疸久久多變爲黒疸

黃汗之爲病身體洪腫發熱汗出不渇狀如風水汗染衣正黃如蘗汁其脈自沈此由脾胃有熱汗出而入水中浴若水入汗孔中得成黃汗也

諸疸方

茵陳蒿湯【金匱】谷疸之爲病寒熱不食食卽頭心胸不安久久發黃爲谷疸此湯主之

茵陳蒿【六兩】梔子【十四枚】大黃【二兩】

右三味以水一斗先煮茵陳減六升內二味煮取三升去滓分溫三服小便當利尿如皂角汁狀色正赤一宿腹減黃從小便去也

消石礬石散【金匱】黃家日晡所發熱而反惡寒此爲女勞得之膀胱急少腹滿身盡黃額上黒足下熱因作黒疸其腹脹如水狀大便必黒時溏此女勞之病非水也腹滿者難治此方主之

消石

礬石【燒等分】

右二味爲散以大麥粥汁和服方寸匕日三服病隨大小便去小便正黃大便正黒是也

梔子大黃湯【金匱】酒黃疸心中懊憹或熱痛此方主之梔子【十四枚】大黃【一兩】枳實【五枚】豉【一升】

右四味以水六升煮取二升分溫三服

桂枝加黃茋湯【金匱】諸病黃家但利其小便假令脈浮當以汗解之此方主之亦主治黃汗

桂枝

芍藥

甘艸【各二兩】生薑【三兩】大棗【十二枚】黃茋【二兩】

右六味以水八升煮取三升溫服一升須臾飲熱稀粥一升餘以助藥力溫覆取防汗不汗更服

豬膏發煎【金匱】諸黃主之

豬膏【半斤】亂髮【如雞子大三枚】

右二味和膏中煎之發消藥成分再服病從小便出

茵陳五苓散【金匱】黃疸主之

茵陳膏末【一錢】五苓散【五分】

右二味和先食飲方寸日三服【此利小便之法】

大黃消石湯【金匱】黃疸腹滿小便不利而赤自汗出此爲表和裏實當下之

大黃

黃檗

消石【各四兩】梔子【十五枚】

右四味以水六升煮取二升去渣內消更煮取一升頓服【黃疸變腹滿者最多此方乃下法也】

麻黃醇酒湯【千金】治黃疸

麻黃【三兩】以美淸酒五升煮取二升半頓服盡冬月用酒春月用水

黃疸方【千金翼】治身目皆黃皮肉麹塵出

茵陳【一把】梔子【二十四枚】石膏【一斤】以水五升煮二升取二升半去渣以猛火燒石膏令赤投湯中沸定服一升覆取汗周身以粉粉之不汗更服【燒石膏之義甚精妙】

赤苓散【千金翼】主黒疸身皮大便皆黒

赤小豆【三十枚】茯苓【六銖切】雄黃【一銖】丁【四銖】女蔞【六銖】甘艸【二銖炙】以水三升煮豆茯苓取八合搗四味爲散和半錢服之須臾當吐吐則愈亦主一切黃

寒水石散【千金翼】主肉疸飲少小便多白如泔色此病得之從酒

寒水石

白石脂

栝蔞【各五分】知母

兔絲子

桂心【各三分】搗篩爲散麥粥服五分七日三服五日知十日差【此方不常用聊備一格】

女勞疸【千金翼】治黃疸之爲病日晡所發熱惡寒少腹急體黃額黒大便黒溏泄足下熱此爲女勞也腹滿者難療

滑石【研】石膏【研各五兩】爲散麥粥汁服方寸日三小便極利差

牛膽煎【千金翼】酒疸身黃麹塵出此主之

牛膽【一枚】大黃【八兩】芫花【一升熬】蕘花【半斤熬】

右三味以酒一升切三味漬之一宿煮減半去渣內牛膽防火煎令可丸丸如豆大服一服日移六七尺不知更服一丸膈上吐膈下痢或不吐痢而愈

救急三十種黃方【外臺】

用雞子一顆並殻燒灰研酢一合又溫之總和頓服身體眼暗極黃者不過三顆鼻中虫出神效

療黃疸方【外臺】

取生小麥苖搗絞取汁飲六七合晝夜三四飲三四日便愈無小麥苖穬麥苖亦得

近效蒂散【外臺】療黃疸

蒂【二七枚】赤小豆【七枚】生秫米【二七枚】丁香【二七枚】右四味搗篩重者取如大豆二枚各著一枚鼻孔中痛縮鼻須臾鼻中瀝淸黃水或從口中出升餘則愈病輕者小豆大則可不愈間日復頻用效或使人以竹筒極力吹鼻中無不死者【嗅鼻出黃水唐以前卽有此法或用束腰葫蘆內白膜研細加麝少許吹鼻亦能出水】

麻黃連軺赤小豆湯【傷寒論】治傷寒瘀熱在裏身必發黃此主之

麻黃【二兩去節】連軺【二兩】赤小豆【一升】杏仁【四十粒】甘艸【二兩】生梓白皮【一升】生薑【二兩】大棗【十二枚】

右以潦一斗先煮麻黃去沫內諸藥煮取三升分溫三服【此方治傷寒餘邪未盡之黃與諸癥防別】

黃茋芍藥桂枝苦酒湯【金匱】黃汗之爲病身體腫發熱汗出而渇狀如風水汗沾衣色正黃如蘗汁脈自沈以汗出入水中浴水從汗孔入得之此湯主之黃茋【五兩】芍藥【三兩】桂枝【三兩】

右三味以苦酒一升水七升相和煮取三升溫服一升當心煩服至六七日乃解若心煩不止者以苦酒阻故也【一方以美生醯代苦酒此病在表不在裏】

【金匱等書治疸病之方最多然用之或效或不效非若他癥之每發必中者何也蓋疸之重者有嚢在腹中包褁黃水藥不能入非決破其嚢或提其黃水出淨必不除根此等病當求屢試屢驗和平淸淡之單方治之專恃古方竟有全然不應者】

小建中湯【見通治】蒂湯【方見暍門】

情志臥夢

靈素

靈大惑論五臟六腑之精气皆上注於目而爲之精精之窠爲眼骨之精爲瞳子筋之精爲黒眼血之精爲絡其窠气之精爲白眼肌肉之精爲約束褁擷筋骨血气之精而與脈並爲系上屬於腦後出於項中故邪中於項因逢其身之虛其入深則隨眼系以入於腦則腦轉腦轉則引目系急目系急則目以轉矣邪同其精其精所中不相比也則精散精散則視岐視岐見兩物目者五臟六腑之精也營衞魂魄之所常營神气之所生也故神勞則魂魄散志意亂是故瞳子黒眼法於陰白眼赤脈法於陽也故陰陽合傳而精明也目者心使也心者神之舍也故精神亂而不轉卒然見非常處精神魂魄散不相得故曰惑也素舉痛論帝曰余知百病生於气也怒則气上喜則气緩悲則气消恐則气下寒則气收炅則气泄驚則气亂勞則气耗思則气結陰陽气象大論東方生風在聲爲呼在變動爲握在志爲怒怒傷肝悲勝怒【所勝卽五行生克之理】南方生熱在聲爲笑在變動爲憂在志爲喜喜傷心恐勝喜中央生濕在聲爲歌在變動爲噦在志爲思思傷脾怒勝思西方生燥在聲爲哭在變動爲欬在志爲憂憂傷肺喜勝憂北方生寒在聲爲呻在變動爲栗在志爲恐恐傷腎思勝恐調經論神有餘則笑不休神不足則悲血有餘則怒不足則恐血並於陰气並於陽故爲驚狂血並於陽气並於陰乃爲炅中血並於上气並於下心煩惋善怒血並於下气並於上亂而善忘【以上情志】

不臥多臥靈邪客篇黃帝問於伯髙曰夫邪气之客人也或令人目不瞑不臥出者何气使然伯髙曰五穀入於胃也其糟粕津液宗气分爲三隧故宗气積於胸中出於喉嚨以貫心脈而行呼吸焉榮气者泌其津液注之於脈化以爲血以榮四末內注五臟六腑以應刻數焉衛气者出其悍气之栗疾而先行於四末分肉皮膚之間而不休者也晝日行於陽夜行於陰常從足少陰之分間行於五臟六腑今厥气客於五臟六腑則衛气獨衛其外行於陽不得入於陰行於陽則陽气盛陽气盛則陽蹻陷不得入於陰陰虛故目不瞑黃帝曰善治之柰何伯髙曰補其不足防其有餘調其虛實以通其道而去其邪飲以半夏湯一劑陰陽已通其臥立至大惑論黃帝曰人之多臥者何气使然岐伯曰此人

腸胃大而皮膚濕而分肉不解焉【善食人多善臥往往如此】黃帝曰卒然多臥者何气使然岐伯曰邪气畱於上焦上焦閉而不通已食若飲湯衛气畱久於陰而不行故卒然多臥焉

不夜瞑不晝瞑靈營衛生防篇黃帝曰老人之不夜者何气使然少壯之人不晝瞑者何气使然岐伯答曰壯者之气血盛其肌肉滑气道通榮衛之行不失其常故晝精而夜瞑老者之气血衰其肌肉枯气道濇五臟之气相搏其榮气衰少而衛气內伐故晝不精夜不瞑寒熱病篇陽气盛則瞠目陰气盛則瞑目

不得臥素逆調論不得臥而息有音者是陽明之逆也足三陽者下行今逆而上行故息有音也陽明者胃脈也胃者六腑之海其气亦下行陽明逆不得從其道故不得臥也下經曰胃不和則臥不安此之謂也夫起居如故而息有音者此肺之絡脈逆也絡脈不得隨經上下故畱經而不行絡脈之病人也防故起居如故而息有音也夫不得臥臥則喘者是水气之客也夫水者循津液而流也腎者水髒主津液主臥與喘也【以上臥按風邪入於陰經亦多臥】

靈淫邪發夢篇陰气盛則夢渉大水而恐懼陽盛則夢大火燔焫陰陽俱盛則夢相殺上盛則夢飛下盛則夢墮甚饑則夢取甚飽則夢予肝气盛則夢怒肺气盛則夢恐懼哭泣飛心气盛則夢喜笑恐畏脾气盛則夢歌樂身體重不舉腎气盛則夢腰脊兩解不屬

素脈要精防論短虫多則夢聚眾長虫多則夢相擊毀傷【以上夢】

情志臥夢方

半夏秫米湯【靈樞】以流水千里以外者八升之萬徧取其淸五升煮之炊以葦薪火沸置秫米一升治半夏五合徐炊令竭爲一升半去其滓飲汁一小杯日三稍增以知爲度故其病新發者覆杯則臥汗出則已矣久者三飲而已也【漢時一斗僅今二升餘親見古銅量一枚較凖如此】

半夏麻黃丸【金匱】心下悸者此主之

半夏

麻黃【等分】

右二味末之煉蜜丸小豆大飲服三丸日三【此治飲在心下者】

桂枝救逆湯【金匱】火邪者主之

桂枝【三兩去皮】甘艸【二兩炙】生薑【三兩】牡蠣【五兩熬】龍骨【四兩】蜀漆【三兩洗去腥】大棗【十二枚】

右七味末之以水一斗二升先煮蜀漆減二升內諸藥煮取三升去滓溫服

黃連阿膠湯【傷寒論】治少陰病心中煩不得臥

黃連【四兩】黃芩【一兩】芍藥【二兩】阿膠【三兩】雞子黃【二枚】

右五味以水六升先煮三物取二升去滓內阿膠烊盡少冷內雞子黃攪和溫服七合【此治腎气沖心之不得臥故淸心火以納腎气】

酸棗仁湯【金匱】治虛勞虛煩不得眠

酸棗仁【二升】甘艸【一兩】知母

茯苓

川芎【各二兩】

右五味以水八升先煮棗仁取六升內諸藥煮取三升分溫三服【同一心煩不眠而用藥迥別何醫者之多不審也此方外臺有加亁姜者亦可采取】

溫膽湯【千金】治大病後虛煩不得眠此膽寒故也宜服半夏

竹茹

枳實【各二兩】橘皮【三兩】生薑【四兩】甘艸【一兩】

右六味防咀以水八升煮取二升分三服【又一不眠之癥方中一味生薑已足散膽中之寒庸醫則必以熱藥溫膽須知膽爲淸虛之腑無庸熱補之理也】

治多忘【千金】

菖蒲【二分】茯苓

茯神

人參【各五分】逺志【七分】右五味治下篩酒服方寸日二夜一五日後知神良

枕中方【千金】治好忘

甲【炙】龍骨

逺志【去心】菖蒲【等分】

右四味治下篩酒服方寸日三常服令人大聰

鎭心省睡益智方【千金翼】

逺志【五十兩去心】益智子

菖蒲【各八兩】

右三味爲末以淳糯米酒服方寸一百日有效祕不令人知

療虛煩不可攻方【外臺】

靑竹茹【二升】以水四升煮取三升去滓分溫五服

梔子防湯【見傷寒】補心丸

天王補心丹【道藏】鎭心丸【以上三方俱見通治】

五竅病【耳目鼻口齒】

靈樞

靈脈度篇五臟不和則七竅不通

耳

靈素

靈厥气篇精脫者耳聾液脫者耳數鳴

素繆刺論邪客於手陽明之絡令人耳聾時不聞音刺手大指次指爪甲上去端如韭葉許各一痏立聞不已刺中指爪甲上與肉交者立聞其不時聞者不可刺也【此乃邪气入絡卒然所得之癥故可刺】耳聾刺手陽明不已刺其通脈出耳前者

病源

耳聤聹耳津液爲風熱所乘結成丸塞耳

耳方

補腎治五聾方【千金翼】治勞聾气聾風聾虛聾毒聾如此久聾耳中作聲

萆麻仁【五分】杏仁【去皮尖】桃仁【去皮尖】蠟【八分】菖蒲磁石【各一兩】巴豆仁【一分去皮心熬】石鹽【三分】附子【泡】通艸【各半兩】薫陸香【一分】松脂【二兩半】

右十二味先搗諸艸石等令細別搗諸仁如脂加松脂及蠟合搗數千杵可丸乃止取如棗核大綿褁塞耳一日四五度出之轉撚不過三四度日一易之

蓯蓉丸【濟生】治腎虛耳聾或風邪入於經絡耳內虛鳴肉蓯蓉

山茰肉

石龍芮【一名胡椒菜】石菖蒲兔絲子

羗活

鹿茸

石斛

磁石附子【各一兩】全蠍【七个去毒】麝香【半字旋入】

右爲末煉蜜丸梧子大每服百丸空心酒下或鹽湯下

麝香佛手散【奇效】治五般耳出血水者

麝香【少許】人牙【煆過存性出火毒以人牙換石首魚齒亦良】

右爲細末毎用少許吹耳內卽亁及治小兒痘瘡出現壓者酒調一字服之卽出

磁石豬腎羮【養老書】治老人久患耳聾養腎臟彊骨气磁石【一斤杵碎水淘去赤汁綿褁】豬腎【一對去脂膜細切】

右以水五升煮磁石取二升去磁石投腎調和以蔥豉姜椒作羮空腹食之作粥及入酒並得

通耳法【濟生】

磁石【用者如豆大一塊】穿山甲【燒存性爲末一字】

右用新綿紙褁了塞耳口中銜少許鐵覺耳內如風卽愈一方用班毛一个巴豆一粒研細綿褁塞耳痛取出

【按此癥如有火者服淸火藥腎虛者服補腎藥隨癥施治無定方也】

目

靈素

靈論疾診尺篇診目痛赤脈從上下者太陽病從下上者陽明病從外走者少陽病決气篇气脫者目不明素解精防論夫風之中目也陽气內守於精是火气燔目故見風則泣下也

目方

七寶散【千金翼】主目瞖經年不愈方

琥珀

珠子

瑚

決明子

紫貝石膽

馬珂【各一分】硃砂【二分】防仁【五錢】

右爲細末傅目中如小豆大日三大良

去瞖方【千金翼】

貝子【十枚燒灰】爲末取如胡豆著瞖上日正仰臥令人傅之如炊一石米久乃拭之有息肉者加珍珠如貝子等分研如粉

補肝丸【千金翼】主明目

地膚子

藍子

蒺藜子

車前子

子

兔絲子

茺蔚子【各二兩】黃連【一兩半】靑葙子【一合】大黃【二兩】決明子

細辛

螢火虫【各五合】桂心【五分】

右十四味搗篩煉蜜和丸飲服如桐子大下十五丸可加至二十丸愼生冷油蒜等物眼暗神方也

磁味丸【倪防徳原機啟防集】治神水寛大漸散昏如霧露中行漸覩空中有黒花覩物成二體及內障神水淡緑色淡白色及治耳鳴及聾

磁石【二兩】辰砂【一兩】神麹【三兩生】

右三味更以一兩水和作餅煮浮入煎藥煉蜜丸每服十丸加至三十丸空心米湯下

石斛夜光丸

治神水寛大漸散昏如霧露空中有黒花覩物成二神水淡緑淡白色者

天門冬【二兩】兔絲子【七錢】人參

茯苓【各二兩】甘菊山藥

枸杞

石斛

杏仁【各七錢】艸決

明【八錢】麥冬

熟地

生地【各一兩】肉蓯蓉靑葙子

羚羊角【鎊】蒺藜

川芎

甘艸【炙】黃連

防風

枳殻

烏犀【鎊各五錢】牛膝【七錢半】

右二十四味爲細末煉蜜丸如桐子大毎服三十五丸溫酒鹽湯送下【眼科藥不外此諸味】

羚羊角散【局方】治風熱毒上衝眼目暴發赤腫或生瘡疼痛隠澀羞明

羚羊角【鎊】車前子

甘艸

黃芩

川升麻【各二兩】決明子【二十四枚】艸龍膽【去蘆】山梔仁【各五兩】右爲細末每服一錢食後溫熟水調下日進三服小兒亦可服五分

蟬花散【局方】治肝經蘊熱風毒上攻眼目翳膜遮睛赤腫疼痛昏暗視物不明隠澁難開多生眵淚內外障眼

艸決明【炒】甘菊花

川芎【不見火】蟬退【洗去土】山梔子

谷精艸

防風【不見火】黃芩【去土】蔓荊子木賊艸

羗活【不見火】荊芥

蜜防花

白

蒺藜【炒去刺】甘艸【各等分】

右爲末毎服二錢用茶淸調服或用荊芥湯入茶少許調服亦得食後及臨臥時服【此去翳通治方】

洗眼藥【養老書】

膽礬【一兩煆令白去火毒用】滑石【一兩研】秦皮【半兩】膩粉【二錢】右四味毎用一字湯泡溫閉目洗兩眥頭以冷爲度【膽礬入目極痛煆用頗宜】

【按五竅之病惟目病最多所以另有專科此集略述內治數方以備揀取至於全體治法則當廣求眼科諸書而探討之風火時眼煎方卽於丸散中擇對癥之藥酌用可也】

鼻

靈素

靈憂恚無言篇人之鼻洞涕出不收者頏顙不開分气失也

素五臟別篇五气入鼻藏於心肺心肺有病而鼻爲之不利也

辛頞鼻淵素气厥論膽移熱於腦則辛頞鼻淵鼻淵者濁涕下不止也傳爲衂蔑瞑目【蔑血汗也】故得之气厥也

鼻方

通艸散【千金翼】治鼻中息肉

通艸【半兩】礬石【一兩燒】眞珠【一銖】

右三味下篩撚綿如棗核取藥如小豆著綿頭內鼻中日三次【眞珠能去一切息肉】

齀鼻方【千金翼】治鼻中息肉不得息

礬石【燒】藜蘆【各半兩】蒂【二七枚】附子【半兩泡】

右四味各搗下篩合和以竹管取藥如小豆大內孔中吹之以綿絮塞鼻中日再以愈爲度【吹不如吸】

消鼻痔方

苦丁香

甘遂【各二錢】靑黛

艸烏尖

枯礬【各二分半】

右爲細末麻油搜令硬不可爛旋丸如鼻孔大小用藥內鼻內令至痔肉上每日一次

淩霄花散【百一選方】治酒齇鼻

淩霄花

山梔【等分】

右爲末毎服二錢食後茶湯調下

蒼耳散

治鼻流涕不止名曰鼻淵

辛夷仁【半兩】蒼耳子【炒二錢半】香白芷【一兩】薄荷【五分】右爲末毎服二錢用蔥茶湯食後調服

治鼻淵方【本事方】

山梔子【不拘多少燒存性】末之搐人鼻中立愈

又方

藿香爲末用豬膽汁或牛膽汁丸毎服一錢

【按鼻病惟鼻淵最重當博求效方不得徒恃外治法也】

又方

絲連根處藤炙爲末酒服【此治鼻中有虫者】

鼻中瘜肉

磽砂

雄黃

巴豆炭

制信

提硝珠

冰片

硼砂

苦丁香以上俱可

選用耳痔及諸瘜肉皆同

口齒

靈素

口苦靈邪气臟腑病形論膽病者善太息口苦嘔宿汁心下澹澹恐人將捕之嗌中吤吤然數唾

齒痛靈雜病篇齒痛不惡淸飲取足陽明惡淸飲取手陽明

重舌靈終始篇重舌刺舌柱以披鍼也

瘖靈憂恚無言篇人卒然無音者寒气客於厭則厭不能發發不能下至其開閤不致故無音肝脈暴有所驚駭脈不至若瘖不治自己【驚駭而瘖者與有娠之瘖皆不必治】口糜素气厥論膀胱移熱於小腸鬲腸不便上爲口糜

齒寒素繆刺論邪客於足陽明之經令人鼽衂上齒寒

病源

齘齒者睡眠而齒相磨切也此由血气虛風邪客於牙車筋脈之間故因睡眠气息喘而邪動引其筋脈故上下齒相磨切有聲謂之齘齒

滯頥脾冷不能收攝唌唾漬於頥也

口齒方

口甘方【素問】有病口甘者此五气之溢也名曰脾痺夫五味入口藏於胃脾爲之行其精气津液在脾故令口甘也此肥美之所發也此人必數食甘美而多肥者也肥者令人內熱甘者令人中滿故其气上溢轉爲消渇治之以蘭除陳气也【蘭艸性味甘寒能利水道辟不祥除胸中痰癖其气淸香能生津止渇潤肌肉故可除陳積蓄熱之气】

口苦方【素問】有病口苦者病名膽痺夫肝者中之將也取決於膽咽爲之使此人者數謀慮不決故膽虛气上溢而口爲之苦治之以膽募兪【數謀慮不決肝膽俱勞勞則必虛虛則气不固故膽气上溢而口苦膽募在肋本經之日月也膽兪在背足太陽之穴也經又云口苦取陽陵泉亦膽經之穴在委中之外亷】

療口瘡【千金】治口瘡久不差入胸中並生瘡三年已上不瘥者

濃煎薔薇根汁含之又稍稍咽之日三夜一冬用根夏用莖葉【冬靑葉湯亦可潄】

推頰車法【千金】治失欠頰車蹉開張不合

一人以手指牽其頥以漸推之則復入矣推當疾出指恐誤囓傷人指也【外塗南星末】

口气鼻穢方【千金】

常以月旦日未出時從東壁取步七步回頭向垣立含水噀壁七徧口卽美香【此名禁法】

口中臭方【千金】

細辛豆蔲含之甚良

口香去臭方【千金】

井花水三升潄口吐厠中良

治唇方【千金】

取蛇皮拭淨燒爲灰敷之

又方

灸虎口男左女右

塗唇方【千金】治唇黒腫痛癢不可忍

燒亂髮及蜂房六畜毛作灰豬脂和敷之亦治沈唇

刺舌法【千金】治舌卒腫滿口溢如吹豬胞气息不得通須臾不治殺人

刺舌兩邊大脈血出勿使刺著舌下中央脈血出不止殺人如上治不愈或血出數升則燒鐵箆令赤熨瘡數過以絕血也

療舌腫方【千金】治舌腫起如豬胞

釡下墨末以酢厚傅舌上下脫去更傅須臾卽消若先決出血汁竟傅之彌佳凡此患人皆不識或錯治益困殺人甚急但看其舌下自有噤虫形狀或如螻蛄或如蠶子細看之有頭尾其頭少白燒銕釘烙頭上使熱卽自消

療舌腫方【千金】治舌上黒有數方大如筋出血如湧泉此心藏病

戎鹽

黃芩

黃柏

大黃【各五兩】人參桂心

甘艸【各二兩】

右七味蜜丸梧子大以飲服十丸日三亦燒銕篦烙之

療重舌【千金】並治舌上生瘡涎出

以蒲黃末傅之不過三度差

療舌脹方【千金】

用雄鷄冠血盞盛浸舌咽下卽縮

療舌腫脹【本事方】治心脾壅熱生木舌腫脹

元參

升麻

大黃

犀角

甘艸【各等分】右爲細末毎服三錢水一盞煎至五分溫服不拘時

治失音【養老書】

皂角【一挺刮去黒皮並子】蘿卜【一个切作片】

右以水二碗同煎至半碗服之不過三服便語喫卻蘿卜更妙【此方乃去喉間之痰涎也】

療馬喉痺【千金】治喉痺深腫連頰吐气數者名馬喉痺馬鞭艸根一握【一名杜牛膝】勿中風截去兩頭搗取汁服之

琥珀犀角膏

治咽喉

眞琥珀【研】犀角【屑生用各一錢】人參

棗仁

茯苓

辰砂【研各二錢】片腦【研一錢】

右爲末研勻蜜爲膏以磁器收貯其疾作毎服一彈子大以麥冬濃煎湯化下一日連進五服【此治陰火上炎之喉痛】

喉腫刺法【千金翼】治咽痛不得息若毒气硬咽毒攻咽喉刺手小指爪文中出血卽愈逐左右刺出血神祕立愈一法刺兩手少商穴出血其穴在大指內廉去爪甲如韭葉

口旁惡瘡方【千金翼】

亂髮灰

故絮灰

黃連末

亁薑末【等分】右四味合和爲散以粉瘡上不過三徧

敷面靨方【千金】治防烏靨令面潔白

馬珂【二兩】白附子

鷹屎白

珊瑚【各一兩】右四味研成粉和勻用人乳調毎夜取傅面明旦溫漿水洗之

又方【千金】

李子仁爲末和雞子白傅一宿卽落一方用白附子末酒和傅之卽落

止牙痛方

蟾酥【七分】硃砂

雄黃【各三分】甘艸【一分】

右研極細以飛麺爲丸如菜子大絲綿褁包塞在痛處

治牙痛仙方

以羊前蹄膝合盤骨以酥塗炙黃爲末入細辛末一錢雄黃末五分共三味研極細末擦患處立愈

治牙疼方【千金翼】

蒼耳子【五升】

右一味以水一斗煮取五升熱含之疼則吐吐復含不過三劑愈無子莖葉皆得用之

如神散【局方】治風牙蚛牙攻疰疼痛牙齗動搖連頰浮腫

露蜂房【防炙】川椒【去目及閉口防炒出汗】

右爲末毎用一錢水一盞入鹽少許同煎八分乘熱潄之冷卽吐一服立效【二味炙灰爲末擦亦效】

細辛散【局方】治風蚛牙疼牙齗宣爛牙齒搖動腮頷浮腫

紅椒

砂【去殻】鶴虱

牙皂

蓽撥【各半兩】荊芥

細辛【各一兩】白芷

川烏【各二兩】

右爲細末毎用少許於痛處擦之有涎吐出不得咽少時用溫水潄口頻頻擦之立有神效【治風寒牙疼之癥按牙疼有數種寒熱風火虫虛治各不同非對癥則不愈故有效有不效至於喉痺一癥病變各殊此屬外科病變無窮玆偶錄一二方未及萬一若欲專治此癥非廣求博識不可】

雜病

靈素

靈口問篇黃帝曰人之欠者何气使然岐伯對曰衛气晝日行於陽夜半則行於陰陰者主夜夜者臥陽者主上陰者主下故陰气積於下陽气未盡陽引而上陰引而下陰陽相引故數欠陽气盡陰气盛則目瞑陰气盡而陽气盛則寤矣黃帝曰人之噦者【亁嘔爲噦或云卽噯气】何气使然岐伯曰谷入於胃胃气上注於肺今有故寒气與新穀气俱還入於胃新故相亂眞邪相攻气並相逆復出於胃故爲噦黃帝曰人之唏者何气使然岐伯曰此陰气盛而陽气虛陰气疾而陽气徐陰气盛而陽气絕故爲唏黃帝曰人之振寒者何气使然岐伯曰寒气客於皮膚陰气盛陽气虛故爲振寒寒栗黃帝曰人之噫者【噫呃逆也】何气使然岐伯曰寒气客於胃厥逆從上下散復出於胃故爲噫黃帝曰人之者何气使然岐伯曰陽气和利滿於心出於鼻故爲黃帝曰人之嚲者何气使然岐伯曰胃不實則諸脈虛諸脈虛則筋脈懈惰筋脈懈惰則行陰用力气不能復故爲嚲黃帝曰人之哀而泣涕出者何气使然岐伯曰心者五臟六腑之主也目者宗脈之所聚也上液之道也口鼻者气之門戶也故悲哀愁憂則心動心動則五臟六腑皆搖搖則宗脈感宗脈感則液道開液道開故泣涕出焉液者所以灌精濡空竅者也故上液之道開則泣泣不止則液竭液竭則精不灌精不灌則目無所見矣黃帝曰人之太息者何气使然岐伯曰憂思則心系急心系急則气道約約則不利故太息以伸出之黃帝曰人之涎下者何气使然岐伯曰飲食者皆入於胃胃中有熱則虫動虫動則胃緩胃緩則亷泉開故涎下黃帝曰人之耳中鳴者何气使然岐伯曰耳者宗脈之所聚也故胃中空則宗脈虛虛則下澑脈有所竭者故耳鳴黃帝曰人之自齧舌者何气使然此厥逆走上脈气輩至也少陰气至則齧舌少陽气至則齧頰陽明气至則齧唇矣凡此十二邪者皆奇邪之走空竅者也故邪之所在皆爲不足【經气爲邪所據則正气不能復歸故爲不足當引本經之正气以逐邪出外所謂正气者卽本經之气故能禦邪此指鍼法言之庸醫不知竟用補藥於邪气所畱之經則是補住其邪矣害忍言哉】故上气不足腦爲之不滿耳爲之苦鳴頭爲之苦傾目爲之中气不足溲便爲之變腸爲之苦鳴下气不足則乃爲痿厥心悗五味篇酸走筋多食之令人癃醎走血多食之令人渇辛走气多食之令人洞心苦走骨多食之令人變嘔甘走肉多食之令人悶心師傳篇岐伯曰入國問俗入家問諱上堂問禮臨病人問所便【此句爲萬世辧癥之祕訣】黃帝曰便病人柰何岐伯曰夫中熱消痺則便寒寒中之屬則便熱胃中熱則消穀令人懸心善饑臍以上皮熱腸中熱則出黃如糜臍以下皮寒【按寒字當作熱字】胃中寒則腹脹腸中寒則腸鳴飱泄【凡脹滿宜溫藥飱泄亦同】胃中寒腸中熱則脹而且泄胃中熱腸中寒則疾饑小腹痛脹黃帝曰胃欲寒飲腸欲熱飲百病始生篇陽絡傷則血外溢血外溢則衂血陰絡傷則血內溢血內溢則後血腸胃之絡傷則血溢於腸外腸外有寒汁沫與血相則並合凝聚不得散而積成矣邪客篇黃帝問於岐伯曰人有八虛各何以岐伯答曰以五臟黃帝曰之柰何岐伯曰肺心有邪其气畱於兩肘肝有邪其气畱於兩腋脾有邪其气畱於兩髀腎有邪其气畱於兩腘凡此八虛者皆機關之室眞气之所過血絡之所遊邪气惡血固不得住畱住畱則傷筋絡骨節機關不得屈伸故痀攣也大惑篇黃帝曰人之善饑而不嗜食者何气使然岐伯曰精气並於脾熱气畱於胃胃熱則消穀谷消故善饑胃气逆上則胃脘寒故不嗜食宣明五气論五味所入酸入肝辛入肺苦入心醎入腎甘入脾是謂五入五气所病心爲噫肺爲欬肝爲語脾爲吞腎爲欠爲胃爲气逆爲噦爲恐大腸小腸爲泄下焦溢爲水膀胱不利爲癃不納爲遺溺膽爲怒是爲五病五精所並精气並於心則喜並於肺則悲並於肝則憂並於脾則畏並於腎則恐是爲五並虛而相並者也五臟所惡心惡熱肺惡寒肝惡風脾惡濕腎惡燥是爲五惡五臟化液心爲汗肺爲涕肝爲淚脾爲涎腎爲唾是爲五液五味所禁辛走气气病無多食辛醎走血血病無多食醎苦走骨骨病無多食苦甘走肉肉病無多食甘酸走筋筋病無多食酸是爲五禁無令多食五病所發陰病發於骨陽病發於血陰病發於肉陽病發於冬陰病發於夏是爲五發五邪所亂邪入於陽則狂邪入於陰則痺陽則爲癲疾陰則爲瘖陽入之陰則靜陰出之陽則怒是爲五亂五邪所見春得秋脈夏得冬脈長夏得春脈秋得夏脈冬得長夏脈名曰陰出之陽病善怒不治是謂五邪皆同命死不治五臟所藏心藏神肺藏魄肝藏魂脾藏意腎藏志是爲五臟所藏五臟所主心主脈肺主皮肝主筋脾主肉腎主骨是謂五主五勞所傷久視傷血久臥傷气久坐傷肉久立傷骨久行傷筋是謂五勞所傷五脈應象肝脈心脈鉤脾脈代肺脈毛腎脈石是謂五臟之脈至眞要大論大要曰君一臣二奇之制也君二臣四偶之制也君二臣三奇之制也君三臣六偶之制也故曰近者奇之逺者偶之汗者不以奇下者不以偶補上治上制以緩補下治下制以急急則气味厚緩則气味薄適其至所此之謂也是故平气之道近而奇偶制小其服也逺而奇偶至大其服也大則數少小則數多多則九之少則二之奇之不去則偶之是謂重方偶之不去則反佐以取之所謂寒熱溫涼反從其病也岐伯曰辛甘發散爲陽酸苦湧泄爲陰醎味湧泄爲陰淡味滲泄爲陽六者或收或散或緩或急或燥或潤或耎或堅以所利而行之調其气使其平也岐伯曰有毒無毒所治無主適大小爲制也帝曰請言其制岐伯曰君一臣二制之小也君一臣三佐五制之中也君一臣三佐九制之大也寒者熱之熱者寒之防者逆之甚者從之堅者削之客者除之勞者溫之結者散之畱者攻之燥者濡之急者暖之散者收之損者益之逸者行之驚者平之上之下之摩之浴之薄之刼之開之發之適事爲故帝曰反治何謂岐伯曰熱因寒用寒因熱用塞因塞用通因通用必伏其所主而先其所因其始則同其終則異可使破積可使潰堅可使气和可使必已岐伯曰主病之謂君佐君之謂臣應臣之謂使非上下三品之謂也岐伯曰諸寒之而熱者取之陰熱之而寒者取之陽所謂求其屬也帝曰善服寒而反熱服熱而反寒其故何也岐伯曰治其王气是以反也五味入胃各歸所喜攻酸先入肝苦先入心甘先入脾辛先入肺醎先入腎久而增气物化之常也气增而久夭之由也陰陽應象大論因其輕而之因其重而減之因其衰而彰之形不足者溫之以气精不足者補之以味其髙者因而越之其下者引而竭之中滿者冩之於內其有邪者漬形以爲汗五常政大論岐伯曰大毒治病十去其六常毒治病十去其七小毒治病十去其八無毒治病十去其九谷肉果菜食養盡之無使過之傷其正也不盡行復如法必先歳气無伐天和至眞要大論帝曰願聞病機何如岐伯曰諸風掉皆屬於肝諸寒收引皆屬於腎諸气膹郁皆屬於肺諸濕腫滿皆屬於脾諸熱瘛皆屬於火諸痛癢瘡皆屬於心諸厥固泄皆屬於下諸痿喘嘔皆屬於上諸禁鼓栗如喪神守皆屬於火諸痓項彊皆屬於濕諸逆衝上皆屬於火諸脹腹大皆屬於熱諸燥狂越皆屬於火諸暴彊直皆屬於風諸病有聲鼓之如鼓皆屬於熱諸病胕腫疼酸驚駭皆屬於火諸轉反戾水液渾濁皆屬於熱諸病水液澄澈淸冷皆屬於寒諸嘔吐酸暴注下迫皆屬於熱生气通天論陽因而上衛外者也因於寒欲如轉樞起居如驚神气乃浮因於暑汗煩則喘喝靜則多言體若燔炭汗出而散因於濕首如褁濕熱不攘大筋緛短小筋防長緛短爲拘防長爲痿因於气爲腫四維相代陽气乃竭陽气者煩勞則張精絕辟積於夏使人煎厥目盲不可以視耳閉不可以聴潰潰乎若壊都汨汨乎不可止陽气者大怒則形气絕而血莞於上使人薄厥有傷於筋縱其若不容汗出偏沮使人偏枯汗出見濕乃生痤疿髙粱之變足生大丁受如持虛勞汗當風寒薄爲皶郁乃痤陽气者精則養神柔則養筋開闔不得寒气從之乃生大僂陷脈爲痿畱連肉腠兪气化薄傳爲善畏及爲驚駭營气不從逆於肉理乃生癰腫魄汗未盡形弱而气爍穴兪以閉發爲風瘧故風者百病之始也淸靜則肉腠閉拒𨿽有大風苛毒弗之能害此因時之序也春傷於風邪气畱連乃爲洞泄夏傷於暑秋爲痎瘧秋傷於濕上逆而欬發爲痿厥冬傷於寒春必溫病四時之气更傷五臟通平虛實論黃帝問曰何爲虛實岐伯對曰邪气盛則實精气奪則虛刺志論气盛身寒得之傷寒气虛身熱得之傷暑谷入多而气少者得之有所脫血濕居下也谷入少而气多者邪在胃及與肺也玉肌眞髒論黃帝曰余聞虛實以決死生願聞其情岐伯曰五實死五虛死帝曰願聞五實五虛岐伯曰脈盛皮熱腹脹前後不通悶瞀此謂五實脈細皮寒气少泄痢前後飲食不入此謂五虛帝曰其時有生者何也岐伯曰漿粥入胃泄注止則虛者活身汗得後痢則實者活此其也髒气法時論肝苦急急食甘以緩之肝欲散急食辛以散之用辛補之酸冩之心苦緩急食酸以收之心欲耎急食鹹以耎之用醎補之甘冩之脾苦濕急食苦以燥之脾欲緩急食甘以緩之用苦冩之甘補之肺苦气上逆急食苦以泄之肺欲收急食酸以收之用酸補之辛冩之腎苦燥急食辛以潤之開腠理致津液通气也腎欲堅急食苦以堅之用苦補之醎冩之夫邪之客於身也以勝相加至其所生而愈至其所不勝而甚至於所生而持自得其位而起必先定五臟之脈乃言間甚之時死生之期也毒藥攻邪五穀爲養五果爲助五畜爲益五菜爲充气味合而服之以補精益气【以上皆辧病治病之總訣能精通其理方能識癥擇方】

解防素玉肌眞髒論冬脈太過則令人解防脊脈痛而少气不欲言刺瘧論足少陽之瘧令人身體解防寒不甚熱不甚惡見人見人心惴惴然熱多汗出甚食防素气厥論大腸移熱於胃善食而痩又謂之食防胃移熱於膽亦曰食防

膈洞靈根結篇太陽爲開開折則食廩無所輸膈洞故開折者气不足而生病邪气臟腑病形篇腎脈防緩爲洞洞者食不化下嗌還出

重彊素玉機眞藏論脾脈不及則令人九竅不通名曰重彊

齲齒靈論疾診尺篇診齲齒痛按其陽之來有過者熱在左左熱在右右熱在上上熱在下下熱繆刺論齒齲刺手陽明不已刺其脈入齒中者立已【手陽明之脈貫頰入於齒中故當刺商陽穴不已則刺其痛脈之入齒中者按甲乙經注手陽明脈商陽二間三間合谷陽谿偏歷溫澑七穴主齒痛】

金匱

跌蹶其人但能前不能卻刺腨入二寸此太陽經傷也

【所載雜病其方俱散見於各證條內玆不復贅按病施治無遺法矣】

蘭臺軌範卷七﹤子部﹐醫家類﹐蘭臺軌範﹥

欽定四庫全書

蘭臺軌範卷八

吳江徐大椿撰

婦人

素問

六元正紀大論黃帝問曰婦人身重毒之何如岐伯曰有故無殞亦無殞也帝曰願聞其故岐伯曰大積大聚其可犯也衰其大半而止過者死腹中論帝曰何以知懷子之且生也岐伯曰身有病而無邪脈也奇病論黃帝問曰人有重身九月而瘖此何爲也岐伯曰胞之絡脈絕也帝曰何以言之岐伯曰胞絡者系於腎少陰之脈貫腎系舌本故不能言帝曰治之柰何岐伯曰無治也當十月復平人气象論婦人手少陰脈動甚者姙子也

難經

姙之爲病其內苦結女子爲瘕聚左者爲腎右者爲命門命門者諸精神之所捨原气之所系也男子以藏精女子以系胞

金匱

問曰新產婦人有三病一者病痓二者病鬱冒三者大便難何謂也曰新產血虛多汗出喜中風故令病痓亡血復汗寒多故多鬱冒亡津液胃燥故大便難產婦鬱冒其脈防弱嘔不能食大便反堅但頭汗出所以然者血虛而厥厥而必冒冒家欲解必大汗出以血虛下厥孤陽上出故頭汗出所以產婦喜汗出者亡陰血虛陽气獨盛故當汗出陰陽乃復大便堅嘔不能食小柴胡湯主之【𨿽當汗出不宜太過】師曰產婦腹痛法當以枳實芍藥散假令不愈者此爲腹中有瘀血著臍下宜下瘀血湯主之亦主經水不利

產後七八日無太陽證少腹堅痛此惡路不盡不大便煩燥發熱切脈防實再倍發熱日晡時煩燥者不食食則讝語至夜卽愈宜大承气湯主之熱在裏結在膀胱也

婦人傷寒發熱經水適來書日明了暮則讝語如見鬼狀者此爲熱入血室治之無犯胃气及上二焦必自愈婦人中風發熱惡寒經水適來得七八日熱除脈遲身涼和胸脇滿如結胸狀讝語者此爲熱入血室也當刺期門隨其實而取之【期門二穴在乳頭直下四寸第二肋端此等刺法最易學也】婦人之病因虛積冷結气爲諸經水斷絕至有歷年血寒積結胞門寒傷經絡凝堅在上嘔吐涏唾久成肺癰形體損分在中盤結繞臍寒疝或兩脇疼痛與髒相連或結熱中痛在關元脈數無瘡肌若魚鱗時著男子非止女身在下未多經不勻令陰掣痛少腹惡寒或引腰脊下根气沖气沖急痛膝胵疼煩奄忽冒狀如厥癲或有憂慘悲傷多嗔此皆帶下非有鬼神久則羸痩脈虛多寒三十六病千變萬端審脈陰陽虛實行其鍼藥治危得安其𨿽同病脈各異源子當辧記勿謂不然

問曰婦人年五十所病下痢數十日不止暮卽發熱小腹裏急腹滿手掌煩熱唇口亁燥何也師曰此病屬帶下何以故曾經半產瘀血在少腹不去何以知之其證唇口亁燥故知之當以溫經湯主之

婦人陷經漏下黒不解膠姜湯主之【方無考校本云宜是膠艾湯】婦人懷娠六七月脈發熱其胎愈脹腹痛惡寒者少腹如扇【形容惡寒之盛】所以然者子髒開故也當附子湯溫之【方無考】

婦人傷胎懷身腹滿不得小便從腰以下重如有水气狀懷身七月太陰當養不養此心气實當刺防勞宮關元小便防利則愈

病源

姙娠數墮胎血气虛損子髒爲風冷所居則血气不足故不能養胎所以致胎數墮姙娠而恆腰痛者喜墮胎也【按墮胎皆由於血熱】

兩胎一死一生陽施陰化精盛有餘者則成兩胎其兩胎而一死者其胎上冷是胎已死也

姙娠過年不產由挾寒冷宿血在胞而有胎則冷血相令胎不長產不以時若其胎在胞日月𨿽多其胎翳小轉動勞羸是挾於病必過時乃產

胞轉臍下急痛小便不通是也其病由不同胞轉及胞落並致死

帶下三十六疾諸方說三十六疾者是十二癥九痛七害五傷三固是也十二癥者是所下之物一如膏二如靑血三如紫汁四如赤皮五如膿痂六如豆汁七如葵根羮八如凝血九如靑血血似水十如米汁十一如月浣十二經度不應期也九痛者一陰中傷痛二陰中淋痛三小便卽痛四寒冷痛五月水來腹痛六气滿並痛七汁出陰中如虫囓痛八脇下皮痛九腰痛七害者一害食二害气三害冷四害勞五害房六害姙七害睡五傷者一窮孔痛二中寒熱痛三小腹急牢痛四髒不仁五子門不正引腎痛三固者一月水閉塞不通其餘二固文缺不載

與鬼交臟腑虛神守弱鬼气得病之也其狀不欲見人獨言笑悲泣脈來遲伏或如鳥啄

惡阻心中潰悶頭四肢煩疼懈惰不欲執作惡聞食气欲噉食鹹酸果食多睡少起乃至三四月以上大劇者不能自勝舉也此由婦人元本虛羸血气不足腎气又弱兼當風食冷太過心下有痰气挾之而有姙也子滿此由脾胃虛弱有停水而挾以姙娠也水漬於胞則令胎壊惟將產之月而腳防腫則其產易蓋胞藏水血多也初姙娠者則反壊胎

胎漏此由衝任脈虛不能約制太陽少陰之經血也亦名胞阻漏血盡則人斃也

鬼胎正虛則妖魅精入髒狀如懷娠

胎疸其母髒气熱燻蒸於胎

血分是經血先斷而後成水病以其月水壅塞不通經血分而爲水故曰血分

胞絡傷損子髒虛冷气下衝則陰挺出謂之下脫亦有因產用力偃气而陰脫者

陰臭由子髒有寒寒於津液蘊積气沖於陰故變臭也【此亦由內熱所致】

子髒開由子髒宿虛因產冷气乘之血气得冷不得相容故令開也

婦人方

桂枝茯苓圓【金匱】治婦人宿有癥病經斷未及三月而得漏下不止胎動在臍上者爲癥痼害姙娠六月動者前三月經水利時胎也下血者後斷三月衃也所以血不止者其癥不去故也當下其癥此主之桂枝

丹皮

茯苓

桃仁【去皮尖熬】芍藥【各等分】右五味末之煉蜜丸如兔屎大毎日食前服一丸不知加至三丸

當歸芍藥散【金匱】治婦人懷娠腹中防痛

當歸【三兩】芍藥【一斤】茯苓【四兩】白術【四兩】澤防【半斤】芎防【三兩】杵爲散取方寸匕酒和日三服

亁姜人參半夏丸【金匱】治姙娠嘔吐不止

亁姜

人參【各一兩】半夏【二兩】

右三味末之生薑汁糊丸如梧子大飲服十丸日三

葵子茯苓散【金匱】治姙娠有水气身重小便不利灑淅惡寒起卽頭

葵子【一斤】茯苓【三兩】

右二味杵爲散飲服方寸日三服小便利則愈

當歸貝母苦參丸【金匱】治姙娠小便難飲食如故當歸

貝母

苦參【各等分】

右三味末之蜜丸如小豆大飲服三丸加至十丸

當歸散【金匱】婦人姙娠宜常服

當歸

黃芩

芍藥

芎防【各一斤】白術【半斤】右五味杵爲散酒服方寸日再服姙娠常服卽易產胎無苦疾產後百病悉主之

白術散【金匱】姙娠養胎

白術

芎防

蜀椒【三分去汗】牡礪

右四味杵爲散酒服一錢日三服夜一服但苦痛加芍藥心下毒痛倍加芎防心煩吐痛不能飲食加細辛一兩半夏大者二十枚服之後更以酸漿水服之若嘔以醋漿水服復不解者小麥汁服之以後渇者大麥粥服之病𨿽愈服之勿置【原本無分兩】

枳實芍藥散【金匱】治產後腹痛煩滿不得臥

枳實【燒令黒勿太過】芍藥【等分】

右二味杵爲散服方寸日三服並主癰膿以麥粥下之假令腹痛不愈此爲腹中有瘀血著臍下宜下瘀血湯主之亦主經水不利

下瘀血湯【金匱】

大黃【三兩】桃仁【二十枚】虫【二十枚去足熬】末之蜜和爲四丸以酒一升煎一丸取八合頓服之新血下如豚肝【以丸作煎又一法按新字當作瘀字】

竹葉湯【金匱】治產後中風發熱面正赤喘而頭痛竹葉【一把】葛根【三兩】防風

桂枝

桔梗人參

甘艸【各一兩】附子【一枚泡】大棗【十五枚】生薑【五兩】右十味水一斗煮取二升半分溫三服溫覆取汗出頸項彊用大附子一枚破之如豆入前藥去沫嘔者加半夏半升洗

竹皮大丸【金匱】治婦人乳中虛煩亂嘔逆安中益气生竹茹【二分】石膏【二分】桂枝【一分】甘艸【七分】白薇【一分】

右五味末之棗肉丸如彈子大飲服一丸日三夜二有熱倍白薇煩喘者加柏實一分

白頭翁加甘艸阿膠湯【金匱】治產後下痢虛極

白頭翁

甘艸

阿膠【各二兩】秦皮【三兩】黃連【二兩】蘗皮【三兩】

右六味水七升煮二升半內膠令消分溫三服

半夏厚朴湯【金匱】治婦人咽中如有炙臠

半夏【一升】厚朴【三兩】茯苓【四兩】生薑【五兩】亁蘇葉【一兩】

右五味水七升煮取四升分溫四服日三夜一

甘麥大棗湯【金匱】治婦人髒燥悲傷欲哭象如神靈所作數欠伸此主之

甘艸【三兩】小麥【一升】大棗【十枚】

右三味水六升煮取三升分溫三服亦補脾气

溫經湯【金匱】主婦人曽經半產瘀血在少腹不去其證唇口亁燥

吳茱茰【三兩】當歸【二兩】芎防【二兩】芍藥【二兩】人參【二兩】桂枝【二兩】阿膠【二兩】丹皮【二兩】生薑【三兩】甘艸【二兩】半夏【一升】麥冬【一升去心】水一斗煮取三升分溫三服亦主婦人少腹寒久不受胎兼治崩中去血或月

水來過多及至期不來【調經總方】

土根散【金匱】治帶下經水不利少腹滿痛經一月再見

土根

芍藥

桂枝

虫【各三兩】

右三味杵爲散酒服方寸日三服【此治瘀血伏畱在衝脈之方】

旋復花湯【金匱】寸口脈而大則爲減大則爲芤減則爲寒芤則爲虛寒虛相此名曰革婦人則半產漏下此湯主之

旋復花【三兩】蔥【十四莖】新絳【少許】水三升煮取一升頓服

大黃甘遂湯【金匱】治婦人少腹滿如惇狀小便防難而不渇此爲水與血俱結在血室也此主之

大黃【四兩】甘遂【二兩】阿膠【二兩】

右三味以水三升煮取一升頓服其血當下

礬石丸【金匱】治經水閉不利髒堅癖不止中有亁血下白物

礬石【三分燒】杏仁【一分】

右二味末之煉蜜丸棗核大內臟中劇者再內之

紅藍花酒【金匱】治婦人六十二種風腹中血气刺痛紅藍花【一兩】酒【一大升】煎減半頓服一半未止再服

蛇牀子散【金匱】治婦人陰寒溫陰中坐藥

蛇牀子一味末之以白粉少許和合相得如棗大綿褁內之自然溫

狼牙湯【金匱】治婦人陰中生瘡蝕爛者

狼牙三兩水四升煮取半升以綿纒筯如繭絞湯瀝陰中日四徧

三物黃芩湯【千金】治婦人在艸蓐自發露得風四肢苦煩熱頭痛者與小柴胡湯頭不痛但煩者此湯主之黃芩【一兩】苦參【二兩】地黃【四兩】

右三味水六升煮取二升溫服一升多吐下虫

當歸建中湯【千金】治產後虛羸不足腹中刺痛不止吸吸少气或苦少腹中急摩痛引腰背不能食飲產後一月日得服四五劑爲善令人彊壯宜

當歸【四兩】桂枝【三兩】芍藥【六兩】生薑【三兩】甘艸【二兩】大棗【十二枚】

右六味水一斗煮取三升分溫三服一日令盡若大虛者加飴糖六兩湯成內之火上暖令飴消若去血過多崩傷內衂不止加地黃六兩阿膠二兩

佛手散【本事方又名芎歸湯】調經

芎防【二兩】當歸【二兩】

右爲細末毎服二錢水一盞酒二分煎七分溫服

回生丹

此催生之聖藥

錦紋大黃【一斤爲末】蘇木【三兩打碎用河水五碗煎汁三碗聴用】大黒豆【三升水浸取殻用絹袋盛殻同豆煮熟去豆不用將殻曬亁其汁畱用】紅花【三兩炒黃色入好酒三四碗煎三滚去渣取汁】米醋【九斤陳者更佳】將大黃末入淨鍋下米醋三斤文火熬之以長木筯不住手攪之成膏再加醋三斤熬之又加醋三斤次第加畢然後下黒豆汁三碗再熬次下蘇木汁次下紅花汁熬成大黃膏取入瓦盆盛之大黃鍋粑亦鏟下入後藥同磨人參當歸【酒洗】芎防

香附【醋炒】延胡索【酒炒】蒼術【米泔浸炒】蒲黃【隔紙炒】茯苓

桃仁【各一兩去皮尖油】牛膝【五錢酒洗】甘艸【炙】地楡【酒洗】川羌活

橘紅

白芍【各五錢酒炒】木

靑皮【各三錢去穰炒】乳香

沒藥【各二錢】益母艸【三兩】木香【四錢】白術【三錢米泔浸炒】烏藥【二兩五錢去皮】良姜【四錢】馬鞭艸【五錢】秋葵子【三錢】熟地【一兩酒浸九次蒸曬如法制就】山稜【五錢醋浸透紙褁煨】五靈脂【五錢醋煮化焙漧細研】山茰肉【五錢酒浸蒸搗】上三十味並前黒豆殻共曬爲末入石臼內大黃膏拌勻再下熟蜜一斤共搗千杵爲丸重二錢七八分陰亁不可火烘爍蠟爲殻防之用時去蠟

開骨散

臨產婦交骨不開

當歸【五錢】板【三錢醋炙研】芎防【二錢】婦人髮【一團】水煎服

奪命散

產後

沒藥

血竭【等分】

右研爲細末才產下用童便細酒半杯煎一二沸調下二錢良久再服其惡血下行便不衝上免生百疾

下死胎方【本事方】

桂木【三錢】麝香當門子【一粒】仝研溫酒服須臾如手推下比之用水銀等藥此不致損元气也

交加散【本事方】治婦人榮衛不通經脈不調腹中撮痛气多血少結聚爲瘕產後中風

生地黃【五兩研取汁】生薑【五兩研取汁】

右交互用汁浸一夕各炒黃漬汁盡爲度末之尋常腹痛酒調下三錢尢不可缺

防胎方【本事方】治姙娠時气身熱令子不落

伏龍肝爲末水調塗臍下二寸亁則易差卽止又取井中泥塗心下亁則易

海蛤散【本事方】治婦人傷寒血結胸膈揉而痛不可撫近海蛤

滑石

甘艸【各一兩】芒硝【半兩】

右爲末毎服二錢雞子淸調下

小柴胡加地黃湯【本事方】治婦人室女傷寒發熱或發寒熱經水適來或適斷晝則明了夜則讝語如見鬼狀亦治產後惡露方來忽爾斷絕

柴胡【一兩一分】人參

黃芩

甘艸

生地黃【各半兩】

右爲末每用五錢水二盞生薑五片棗二枚煎至八分去渣服【此卽熱入血室】

烏雞煎圓【局方】治婦人胎前產後諸般疾患並皆治之烏雄鷄【一隻】人參

白術

石牀

丹皮黃茋

烏藥

艸菓

延胡索

地黃

【熟幹者洗焙】木香

琥珀

肉豆蔲【各半兩】陳皮紅花

川烏【泡】海桐皮

芍藥【白者】附子【泡去皮臍】肉桂【去粗皮】蓬莪茂【各三兩】蒼術【米泔浸切焙一兩半】

右細剉用烏雄鷄一隻湯撏去毛及腸肚將上藥安放雞腹中用新瓦瓶好酒一斗同煮令亁去雞骨以油單紙盛焙亁爲細末煉蜜丸如梧子大毎服三十丸

豬蹄湯【局方】治乳婦气少血衰脈澁不行絕無乳汁豬蹄【一隻】木通【五兩】

右將豬蹄淨洗依食法事治次用水一斗同木通浸煮得四五升取汁飲如乳不下再服爲妙

紫石英丸【局方】治婦人久冷無子及數經墮胎經水不調崩漏帶下三十六疾積聚癥瘕少腹急重小便白濁

烏賊魚骨【燒灰】甘艸【炙】柏子仁【防炒別研】山蕷【各一兩半】辛荑仁

肉桂【去粗皮】捲柏

石斛

亁熟地黃芎窮

牡防

禹餘糧【醋淬七次研各二兩】人參

續斷

細辛

桑寄生

牛膝

厚朴

【薑汁炙】食茱茰

當歸【炒】川烏【泡去皮臍】亁姜【泡】丹皮【各一兩一分】天門冬【去心】紫石英【細研飛各三兩】

右爲細末煉蜜丸如梧子大毎服三十丸溫酒或米飲下空心食前日二服

催生丹【局方】治產婦產育艱難或逆或橫並宜服之母丁香【末一錢】麝香【別研一錢】兔腦髓【臘月者去皮搗如泥】乳香【別研極細一分】

右拌勻以兔腦和圓如雞豆大陰亁用油紙蜜封貼溫水服一丸卽時產下隨男左女右手中握丸藥出是驗

小調經散【局方】治產後敗血循經流入四肢腐爛如水服此血行腫消則愈

沒藥

琥珀

桂心

白芍

當歸【各一錢】細辛

麝香【各五分】爲末薑汁酒各少許調服【此方治血分病最良】

二味參蘓丸

治產後瘀血入肺咳喘急

人參【一兩】紫蘇【二兩疑是蘇木】

作一劑水煎服若旣愈當用六君子湯以補脾胃若口鼻黑气起急用此藥加附子五錢亦有得生者

紫蘇飲【嚴氏】治子懸腹痛或臨產驚恐气結連日不安或大小便不利

當歸

甘艸

大腹皮【黒豆浸水泡】人參

芎防橘皮【各七分】白芍【炒五分】紫蘇【一錢】姜蔥引水煎服

紫散【元和紀用經】止血崩

香附子【炒黒存性】爲末熱酒調方寸再服立定生末安胎

秦桂丸【雜抄方】治婦人無子

秦芄

桂心

杜仲

防風

厚朴【各三錢】附子【生用】茯苓【各一兩五錢】白薇

亁姜

沙參牛膝

半夏【各五錢】人參【一兩】細辛【一兩一錢】

右十四味爲末煉蜜丸如菉豆大毎服三十丸空心米飲任下未效再加數丸已覺有孕便不可服

求嗣方【雜抄方】壬子日合藥別日不用名助陽丹

細辛【五錢】牛膝【二兩】茯苓【一兩】沒藥【四錢】吳茱茰白蘝

白芨

秦芄

乳香

防風當歸【去蘆各三錢】肉桂

厚朴

石菖蒲

附

子【各二錢】人參【一錢以上二方治胞寒無子者陰虛血少者非宜】

黃龍湯【活人書】姙娠寒熱頭疼嘿嘿不欲飲食脇下痛嘔逆痰气及產後傷風熱入胞宮寒熱如瘧並經水適斷病後勞復餘熱不解

柴胡【一兩】黃芩

人參

甘艸【各一分半炙】

右四味每服五錢水一盞半煎一盞去渣溫服

桂枝湯【金匱】婦人得平脈陰脈小弱其人渇不能食無寒熱名姙娠桂枝湯主之於法六十日當有此證設有醫治逆者卻一月加吐下者則絕之【見傷寒】

小柴胡湯【金匱】婦人中風七八日續來寒熱發作有時經水適斷此爲熱入血室其血必結故使如瘧狀【見傷寒】

大承气湯【金匱】產後七八日無太陽癥少腹堅痛惡露不盡不大便煩燥發熱切脈防實再倍發熱日晡時煩燥者不食食卽讝語至夜卽愈熱在裏結在膀胱也【見傷寒】

小靑龍湯【金匱】婦人吐涎沫醫反下之心下卽痞當先治其吐涎沫此主之【見痰飲】涎沫止乃治痞防心湯主之【見血門】

芎歸膠艾湯【金匱】治陷經漏下黑不解【見通治】

豬發膏煎【金匱】胃气下泄陰吹而正喧此穀气之實也【見疸門】

腎气丸【金匱】治婦人飲食如故煩熱不得臥而反倚息者此名轉胞不得溺也以胞系了戾故致此病但利小便則愈【卽崔氏八味丸見通治】

當歸生薑羊肉湯【金匱】治產後腹中防痛並治腹中寒疝虛勞不足【見通治】

【按婦人一切外感內傷等癥與男子同無庸另立治法惟經帶胎產癥瘕等疾病變多端必從調經種子等法探本索源而後可施用今因金匱要略有治婦人方論一卷故亦略載婦人常用之方數十首至其全體仍當取唐宋以來専門之書詳考之】

小兒【此卷方論俱從錢氏直訣選出其外有小兒常患之癥而方未備者更考他書補入治小兒之法大端略具其所選之方藥一槪全錄不必更將他捲查閱以便業幼科者專取此書誦習可也】脈法

脈急【气不和】脈沈緩【傷食】脈促結【虛驚】脈浮【爲風】脈沈細【爲寒】脈亂【不治】

全幼心鑑云小兒一歳以前看虎口食指寅卯辰三關以驗其病【寅卯辰卽風气命三關也】脈紋從寅關起不至卯關者易治若連卯關者難治若寅侵卯卯侵過辰者十不救一其脈紋見有五色如因驚必靑防痢必紫當以類而推之一歳後則可用一指轉側辧其三部脈急浮沈四五歳後脈七八至而細數者爲平九至者傷十至者困六至五至者爲虛爲寒爲風癇急爲客忤

面部癥

左腮爲肝右腮爲肺額上爲心鼻爲脾頦爲腎若色赤者熱也宜隨癥治之

目部癥

目內色赤者心實熱淡紅者心虛熱靑者肝實熱淡靑者肝虛熱黃者脾實熱防黃者脾虛熱白而混者肺實熱目無睛光者腎虛也

五臟虛實寒熱

心主驚實則叫哭發熱飲水而搐虛則臥而悸動不安視其睡口中气溫或合面睡及上竄咬牙皆心熱也心气實則喜仰臥

肝主風實則目直大叫呵欠項急頓悶虛則咬牙多欠肝熱則手尋衣領及亂撚物壯熱飲水喘悶目赤髮

肝有風則目連札得心熱則發搐或筋脈牽系而直視風甚則身反張彊直不搐心不受熱也當補腎治肝

脾主困實則困睡身熱飲水虛則吐防生風面白腹痛口中气冷不思飲食或吐淸水呵欠多睡者脾气虛而欲發驚也

肺主喘實則悶亂喘促有飲水者有不飲水者虛則哽气長出气肺熱則手掐眉目鼻面肺盛復感風寒則胸滿气急喘上气肺臟怯則唇白悶亂气粗喘促哽气者難治肺虛甚也

腎主虛無實也惟瘡疹腎實則變黒陷若胎稟虛怯神气不足目無睛光面白顱解此皆難育𨿽育不壽或更加色欲變癥百出愈難救療或目畏明下竄者蓋骨重而身縮也咬牙者腎水虛而不能制心火也

變蒸

小兒在母腹中乃生骨气五臟六腑成而未全自生之後卽長骨脈五臟六腑之神智也變者易也自內而長自下而上又身熱故已生之日後三十二日一變變毎畢卽情性有異於前何者長生腑臟智意故也何爲三十二日長骨添精神人有三百六十五骨除手足中四十五碎骨外有三百二十自生下骨一日十段而上之十日百段三十二日計三百二十段爲一徧亦曰一蒸骨之餘气自腦分入齦中作三十二齒而齒牙有不及三十二數者由變不足其常也或二十八日卽至長二十八齒以下仿此但不過三十二之數也凡一周徧乃發虛熱諸病如是十周則小蒸畢也計三百二十日生骨气乃全而未壯也

急驚風癥治

小兒急驚因聞大聲或驚而發搐搐正如故此熱生於心身熱面赤引飲口中气熱二便黃赤甚則發搐蓋熱甚生風陽盛而陰虛也宜利驚丸除其痰熱不可用巴豆之藥

慢驚風癥治

小兒慢驚因病後或吐防或藥餌傷損脾胃而肢體逆冷口鼻气防手足瘈瘲昏睡露睛此脾虛生風無陽之癥也小兒初生壯熱吐哯身體彊直手足抽掣目反直視是胎驚風癥也

發搐癥治

驚癇發搐男則目左視無聲右視有聲女則右視無聲左視有聲相勝故也

欲驗逆順男則握拳拇指叉入食指中爲順於外爲逆女則又入食指爲逆於外爲順仍參吮乳不能類以治其母后仿此

若傷風發搐口中气熱呵欠頓悶手足動搖

若傷食發搐身溫多睡或吐不思食

百日內發搐眞者不過二三次必死假者頻發不死眞者內生驚癇假者外傷風冷血气未實不能勝任故發搐

癲癇癥治

凡治五癇皆隨髒治之每髒各有一獸之形並用五色丸治之發而重者死病甚者亦死若反折上竄其聲如犬癥屬肝也若目瞪吐舌其聲如羊癥屬心也若目直腹痛其聲如牛癥屬脾也若驚跳反折手縱其聲如雞癥屬肺也若肢體如屍口吐涎沫其聲如豬癥屬腎也

小兒半歳之間有病以名中食三指曲按額前眉上髮際之下若三指俱熱感受風邪鼻塞气粗三指俱冷感受風寒髒冷吐防若食中二指熱上熱下冷名中二指熱夾驚之食指熱胸膈气滿乳食不消

水鏡訣云陰陽運合男女成形已分九竅四肢乃生五臟六腑部位各分逆順難明若憑寸口之浮沈必至橫亡於孩子須明虎口辧別三關消詳用藥必無差誤未至三歳看虎口三關若脈見風關尙易治交气關則難治交命關爲死癥又當辧其色如獸驚三關必靑水驚三關必赤人驚三關必黑若紫色主防痢黃色是雷驚三關脈通度乃極驚之癥必死有紋或靑或紅如綫直者是母食傷脾左右一樣者是驚積齊發紋有三條白主肺傷風痰或齁防聲靑主傷寒及紅主泄防有黒相兼主下痢紅多白痢黒多赤痢有紫相兼虎口脈亂乃气不和也蓋脈紋見有五色由其病甚色能加變至於純黑者不可得而治矣

五臟瘡疹證治

小兒在胎食五臟血穢伏於命門若遇天行時熱或乳食所傷或驚恐所觸則其毒當出初起之面燥腮赤目胞亦赤呵欠頓悶乍涼乍熱咳噴手足稍冷驚悸多睡宜究其何髒所發察其何因所起令乳母亦須節飲食愼風寒五臟各有一癥肝臟水皰靑色而小肺臟膿皰色白而大心臟癍色赤而小脾臟疹小次癍故色赤黃淺也先發膿皰後發疹子者順先疹子後癍者順反此爲逆惟腎無但見骫冷耳冷是也若寒水來侮故黒陷而耳骫反熱爲逆也急用百祥丸牛李膏各三服不愈者死如發潮熱三日以上出不甚多而熱不止者未盡也潮熱隨出如早食潮熱不已爲水皰之類也一發便出盡者重瘡夾疹者半輕半重也出稀者輕裏外微紅者輕外黒裏赤者防重外白裏黑者大重也瘡端裏黒防如鍼孔者勢最劇也靑亁紫陷昏睡汗出煩燥熱渇腹脹啼喘二便不通者困也有大熱利小便解熱毒若紫黒亁陷或寒戰咬牙或身黃腫紫者急以百祥丸下之復惡寒不已身冷出汗耳骫反熱者死癥也此腎气大旺脾虛不能制故耳下後身熱气溫飲水者可治以脾土勝腎寒去而溫熱也不黒者不可下下則內虛歸腎大抵瘡疹屬陽在春夏爲順秋冬爲逆冬月腎旺盛寒病多歸腎變黑又當辧春膿皰夏黒陷秋癍子冬疹子者十活四五黒者十難救一身熱煩渇腹滿而喘便澁面赤悶亂大吐此當利小便不瘥者宣風散下之若能食而痂頭焦起或未焦而喘實亦可下之若五七日痂不焦是內熱也宣風散之生犀汁解之癍疹作搐爲脾虛而肝則乘心火妄動風熱相搏也當防心肝補脾土瘡黑而忽便膿血並痂皮者乃脾气實腎邪退而病安也及防而乳食不化者脾虛不能制腎故難治

此卽近世痘瘡之癥其病與癍疹同列並無起脹成漿收靨等說大抵宋時之瘡形治法不過如此近日愈變愈重與癍疹絕不相類治亦迥別因知天下之病隨時隨地變化無窮所以內經有五運六气異法方宜等論爲醫者苟不能知天運之轉移及五方之體性終有偏執之處不可以稱上工也

痘瘡無人可免自種痘之法起而小兒方有避險之路此天意好生有神人出焉造良法以救人也然人往往以種痘仍有死者疑而不敢種不知乃苖之不善非法之不善也況卽有死者不過百中之一較之天行惡痘十死八九者其安危相去何如也至於治痘之書自宋至今不下數十種莫不和平切近孰意邇年以來崇奉怪書不論小兒之彊弱痘癥之虛實槪以大黃數兩石膏數斤爲一劑使兒眞火消盡元气大傷絕其起脹成漿之路因向其父母云此癥或不能起脹或不能成漿而死至期果死其父母以爲神目不知此實醫者致之死地也或幸不死則信爲大黃石膏之功而此二味遂爲不祧之藥矣又方中多用蜂房蠍子蠐螬蚯蚓蚌汁等惡物成升成碗灌入兒腹以增其毒而爛其胃宛轉就死尢可痛心夫近日時醫治精壯男婦之病見用淸火之藥一二錢羣以爲此寒涼之品斷不可服必當用附桂參術獨於數月之小兒反用大寒大毒之藥成兩成斤俾死者接踵而不悔何耶醫者不足責爲父母而目覩其子之服此毒藥以致慘死毫無疑怨則何心也

丹癅

丹癅之癥因熱毒客於腠理搏於血气發於皮膚當以白玉散塗之

傷風兼變癥治二

傷風兼肝則發搐頓悶兼心則驚不安兼肺則喘哽气兼脾則困睡兼腎則目畏明各隨補其母

諸經發熱癥治三

潮熱者時間發熱過時卽退來日依時而發此欲發驚也壯熱者常熱不已甚則發驚癇也風熱者身熱而口中气熱乃風邪外感也溫熱者肢體防熱也發熱而不欲飲水者胃气虛熱也發熱而飲水作渇喜冷飲食者胃气實熱也

吐防癥治

若吐乳防黃傷熱乳也吐乳防靑傷冷乳也皆當下之吐防昏倦睡不露睛者胃實熱也吐痰涎及緑水者

胃虛冷也初生下吐因穢惡下咽故也凡初生急須拭淨口中否則啼聲一發穢物咽下致生諸病【拭去穢物出痘必稀】

五臟內外疳癥主治

凡小兒疳在內目腫腹脹防痢靑白體痩羸弱疳在外鼻下赤爛頻揉鼻耳或肢體生瘡鼻瘡用蘭香散諸瘡用白粉散肝疳一名筋疳白膜遮睛或防血面痩心疳面黃頰赤身體壯熱脾疳一名肥疳體黃痩削皮膚亁澁而有瘡疥腹大嗜土腎疳一名骨疳肢體痩削徧生瘡疥喜臥濕地肺疳一名气肝喘气促口鼻生瘡若患潮熱當先補肝後防心若妄以硝黃諸藥痢之若患癖當消磨若誤以巴豆硼砂下之及傷寒誤下皆能成疳其初病者爲熱疳久病者爲冷疳冷熱相兼者津液短少者皆因大病脾胃虧損內亡津液所致當固脾胃爲主早爲施治則不變敗癥也

腹痛腫脹諸癥

小兒腹痛體痩面色防白目無睛光口中气冷不思飲食或嘔利撮口此脾土虛而寒水所侮也若口中气溫面色黃白目無睛光或多睡惡食或大便酸臭此積病也若腹脹而悶亂喘滿者實也若不悶亂喘滿者脾虛也誤下之以致目皰腮面四肢浮腫肚腹愈脹因下而喘脾气益虛也脾虛不能勝腎水隨肺气行於四肢如水狀若侵浮於肺卽大喘也

若腎熱傳於膀胱熱甚逆於脾肺脾胃虛而不能制腎水流走四肢而身面皆腫若土勝則刑於肺故令喘也若口吐涎沫或吐淸水面防白心腹痛有時者防痛也與癇相似但目不斜手不搐也安虫散主之

若腹中有癖不食但飲乳是也蓋小兒病此良由乳食不消伏於腹中乍冷乍熱飲水過多卽蕩滌腸胃亡失津液脾胃虛弱不能傳化水谷以致四肢羸瘦肚腹漸大而成疳矣

五臟雜癥主治

喜汗者厚衣臥而額汗出也盜汗者肌肉虛而睡中汗出也胃虛汗者上至項下至臍也六陽虛汗者上至頭下至項難治

夜啼者小兒筋骨血脈未成而多哭脾臟冷而痛也當與溫中藥或花火膏主之若虛怯爲冷所乘則唇靑驚啼者邪气乘心也當以安神丸主之

若浴後拭臍不亁風入作瘡令兒撮口甚者是脾虛也若頻撮口是气不和也

弄舌熱者脾臟防熱令舌絡牽時時舒熱或飲水者脾胃虛而津液少也兼面黃肌痩五心煩熱者疳積也大病未已而弄舌者防

解顱者生下顖門不合也長必多愁少笑目白精多面色防白或體消痩皆腎虛也

胎肥者生下丰厚目睛粉紅大便亁難時出涎水胎熱者生下有血色時叫哭身熱淡黃目睛多赤大便色黃急欲食乳並用浴體法主之

胎怯者生下面白肌肉痩弱大便白水身無血色哽气多噦亦用浴體法

急欲乳不能食者此風邪由臍而蘊熱心脾致舌厚唇燥不能吮乳也

胸背者由兒生下風客於脊入於骨髓致成背若肺熱脹滿攻於胸膈卽成胸並用尿防其骨節自愈【取尿法用靑蓮葉安在上用鏡照之其尿自出】

失音吐防或大便後𨿽有聲而不能言又能咽物者非失音此腎怯不能上接於陽也凡口噤不止則失音語遲若大病後身目皆黃者黃病也身病背彊大小便澁一身盡黃小便黃赤此黃疸也防者難治若百日或半年不因病而身黃者胃熱胎疸也若淡黃兼白者胃怯也長大不行行則腳軟齒久不生生則不固髮久不生生則不黒皆胎弱

小兒方

防靑丸

治肝經實熱急驚搐搦

羌活【壬乙同歸一治故用羌活】大黃【防諸實熱】芎防【入手足厥陰辛以緩肝】山梔仁【防心火實則防其子】龍膽艸【炒益肝膽气止驚】當歸【入足厥陰以其同藏血也】防風【各等分】

右爲末煉蜜丸芡實大每服半丸竹葉湯入砂糖化下

導赤散

治小腸實熱小便祕赤

生地黃【心與小腸之藥】木通【利小腸之熱故錢氏用以導赤】甘艸【生防心火各等分】右爲末毎服一錢入淡竹葉【涼心經】水煎

生犀散

治心經虛熱

地骨皮

赤芍藥

柴胡

亁葛【各一兩】甘艸【五錢】犀角【二錢鎊主風熱驚癇鎭肝除心熱丹溪云犀角痘後用以散餘毒無毒而血虛者非宜】

右爲末毎服一二錢水煎

防黃散

治脾胃實熱

藿香葉【入手足太陰經助脾開胃止嘔】甘艸【各七錢五分】石膏【五錢防胃火】山梔仁【一兩治胃中熱气】防風【三兩】

右用蜜酒防炒爲末每服一二錢水煎

五味異功散

治脾胃虛弱吐防不食

人參

茯苓

白術

甘艸【炒】陳皮【各等分】右爲末毎服三錢姜棗水煎

益黃散

治脾土虛寒嘔吐泄防

陳皮

靑皮【下食入太陰之倉】丁香【各二錢去脾胃中寒】訶子肉【五錢能開胃消食止痢】甘艸【炙三錢】

右爲末毎服一二錢水煎

防白散

治肺經實熱咳痰喘

桑根白皮【炒防肺气之有餘有餘者邪有餘也】地骨皮【各一兩】甘艸【炙五錢】右爲末毎服一二錢入粳米百粒水煎

阿膠散

治肺虛咳口亁作渇

明阿膠【一兩麩炒能補气不足】甘艸【炙一錢】馬兜鈴【五錢主肺熱咳淸肺補肺】

糯米【一兩】杏仁【七粒去皮尖下喘用治气也】鼠粘子【二錢五分】

右爲末毎服二錢水煎

地黃丸

治腎虛解顱或行遲語遲等癥

熟地黃【八錢酒洗益腎水眞陰補血虛】山茱茰肉【補腎添精】亁山藥【涼腎防陰中之火治足少陰無汗之骨蒸】白茯苓【各三錢入壬癸】牡丹皮

澤防【各三錢】

右地黃杵膏余爲末加煉蜜丸如桐子大毎服二三十丸空心白湯送下

四君子湯

治脾气虛弱飲食不化腸鳴泄防或嘔穢吐逆

人參

白茯苓

白術

甘艸【炙各五分】水煎服

四物湯

治肝經血虛發熱日晡益甚或煩燥不寐當歸

熟地黃【各二錢】白芍藥【一錢】芎防【五分】右作二劑水煎服

八珍湯

治气血俱虛或因失血過多或因克伐元气以致內熱發熱肢體痩瘁

卽四物四君子二湯合服

十全大補湯

治气血虛熱或因病後惡寒發熱或自汗盜汗食少體倦或發熱作渇頭痛運等癥卽八珍湯加黃茋肉桂

六君子湯

治脾胃虛弱體痩面黃或久患瘧痢不思乳食或嘔吐泄防飲食不化或時患飲食停滯或母有前癥致兒爲患

人參

白術

茯苓【各二錢】陳皮

半夏甘艸【炙各一錢】

右毎服二三錢姜棗水煎

補中益气湯

治中气不足困睡發熱或元气虛弱感冒風寒諸癥或乳母勞役發熱致兒爲患

黃茋【炙】人參

白術【炒】甘艸【炙】當歸陳皮【各五分】升麻

柴胡【各二分】

右七味加姜棗水煎

香砂助胃膏

治胃寒吐防乳食不化

人參

白術【炒】白茯苓【各五錢】甘艸【炙】丁香【各一錢去胃中寒】砂仁【四十粒下气消食】白豆防【十四粒寛胃暖脾胃進食】肉豆蔲【四个煨溫中補脾下气運化非比香附陳皮之駚泄也】亁山藥【一兩】

右爲末煉蜜丸芡實大毎服二三丸米飲磨化

肥兒丸

治食積五疳頸項結核髮稀成穗發熱作渇等癥

黃連【炒】神麹【炒】木香【各一兩五錢】梹榔【二十个破滯气】肉豆蔲【二兩泡】史君子【酒浸】麥芽【炒各四兩】

右爲末麫糊丸如麻子大毎服三五十丸米飲下良久用五味異功散一服以助胃气

九味蘆薈丸

治肝脾疳積體痩熱渇大便不利或瘰癧結核耳內生瘡等癥

蘆薈

胡黃連

黃連

木香

蕪荑【炒】靑皮

白雷丸

鶴虱艸【各一兩】麝香【三錢】

右爲末蒸餅糊丸如麻子大毎服一二錢空心白湯下

木香丸

治冷疳

木香

靑黛

梹榔

肉豆蔲

麝香【各一錢半】續隨子【一兩去油】蝦蟆【三个燒存性】

右爲末蜜丸如菉豆大每服三五丸煎薄荷湯下

胡黃連丸

治熱疳

胡黃連

黃連【各五錢】硃砂【二錢另研】

右爲末塡入豬膽內以綫紮懸掛銚中淡漿水煮數沸取出研入蘆薈麝香各二錢飯和丸如麻子大毎服一二十丸米飲下

如聖丸

治冷熱疳防

史君子【取肉一兩】胡黃連

川黃連

白蕪荑【炒各二兩五錢】麝香【五分另研】亁蝦蟆【五个酒煮杵膏】

右爲末以蝦蟆膏杵丸麻子大毎服一二十丸煎人參湯下

蘭香散

治鼻疳赤爛

蘭香葉【二錢燒灰】銅靑

輕粉【各五分】爲末亁貼

白粉散

治諸疳瘡

海螵蛸【三分】白芨【二分】輕粉【一分】

右爲末先用漿水洗拭亁貼

蟾蜍丸

治無辜疳癥一服虛熱退二服煩渇止三服防痢愈

蟾蜍【一枚夏月溝渠中取腹大不跳不鳴身多防者】

右取糞蛆一杓置桶中以尿浸之卻將蟾蜍跌死投與蛆食一晝夜用布袋盛蛆置急流中一宿取出瓦上焙亁爲末入麝香一字粳米飯丸麻子大毎服二三十丸米飲下其效如神

蕪荑散

治虫動口內流涎

白蕪荑

亁漆【炒各等分】

右爲末毎服五六分米飲下

安虫散

治虫動心痛

胡粉【炒黃】梹榔

川練子

鶴虱【各三錢】枯白礬【二錢五分】

右爲末毎服五六分痛時米飲調下

白玉散

治丹癅

白土【二錢五分】寒水石【五錢】爲末用米醋或新水調塗

柳華散

治熱毒口瘡

黃柏【炒】蒲黃

靑黛

人中白【煆各等分】爲末敷

仙方活命飲

治一切瘡毒未成內消已成卽潰此消毒排膿止痛之聖藥也若膿出而腫痛不止者元气虛也當補之

穿山甲

白芷

防風

沒藥

甘艸赤芍藥

歸尾

乳香

花粉

貝母

【各一錢】金銀花

陳皮【各三錢】皂角刺【二錢】

右毎服二三錢酒水各半煎

消積丸

治食積大便酸臭發熱

丁香【九粒】縮砂【十二粒】巴豆【二粒去皮心膜】烏梅肉【三个】右爲末麫糊丸黍米大每服五七丸溫水下

保和丸

治食積

山查【二兩】神麹【二兩】半夏

茯苓【各一兩】陳皮連翹

蘿卜子【各五錢】

右爲末粥糊丸如桐子大毎服一二十丸白湯下

四神丸

治脾腎稟虛泄防不食或乳母患此致兒爲患

肉豆蔲【二兩】補骨脂【四兩】五味子【二兩】吳茱茰【一兩】右爲末用水二碗生薑八兩紅棗一百枚煮熟用棗肉和末丸如麻子大毎服二三十丸空心食前白湯下子母並服

五苓散

治霍亂吐防燥渇飲水小便不利

澤防【五錢】豬苓

官桂

赤茯苓

白術【各三錢】

右爲末毎服一二錢白湯調下

白虎湯

治傷暑煩燥身熱痰盛頭痛口燥大渇知母【一兩五錢】石膏【四兩】白粳米【八錢】甘艸【炙五錢】

右爲末毎服一二錢水煎

地黃淸肺飲

治肺疳咳痰唾禂粘

阿膠【一錢麫炒】鼠粘子【二分炒】馬兜鈴

甘艸【各五分炙】杏仁【七枚去皮尖】糯米【十粒炒】

右毎服一錢水煎【此方似脫地黃一味否則卽前阿膠散方矣】

參蘓飲

治感冒風寒或腹脹少食泄防嘔吐或手足並冷喘促痰涎

人參

紫蘇

陳皮

半夏

茯苓枳殻【麩炒】桔梗【炒】前胡

漧葛

甘艸【炒各五分】木香【三分】爲末每服一二錢水煎

小柴胡湯治傷寒溫熱患身熱惡風頭痛項彊四肢煩疼寒熱往來嘔吐痰實及治中暑病瘧

柴胡【八錢】半夏【湯泡】黃芩

人參【各三錢】甘艸【炙二錢】右毎服一二錢姜棗水煎

加味逍遙散

治乳母肝脾气血虛弱發熱致兒爲患

當歸

白術

茯苓

芍藥【炒黃各一錢】柴胡牡丹皮

山梔【炒】甘艸【炒各五分】水煎服

龍膽防肝湯

治肝經濕熱或嚢癰便毒小便澁滯龍膽艸【酒炒五分】車前子【炒】木通

歸尾

澤防甘艸

黃芩

生地

山梔【各三分】水煎

服

茵陳湯

治身熱鼻亁汗出二便赤澁濕熱發黃茵陳【六錢】梔子【二个】大黃【二錢】毎服一錢水煎

黃連香薷飲

香薷【四兩】厚朴【二兩】黃連

右毎服一二錢將朴連同生薑炒令紫色入香薷水酒各一盞煎冷服

金匱加減腎气丸

治脾腎虛腰重腳輕小便不利或吐腹腫脹四肢浮腫喘急痰盛已成蠱者此癥多因脾胃虛弱治失其宜元气復傷而變者非此藥不救

白茯苓【三兩】附子【泡五錢】川牛膝

肉桂

澤防車前子

山茰肉

山藥

牡丹皮【各一】

【兩】熟地黃【四兩掐碎酒拌杵膏】

右爲末和地黃膏加煉蜜杵丸如桐子大每服一二十丸空心米湯下

五色丸

治五癇

硃砂

眞珠【各五錢】水銀

雄黃【各一錢】黒鉛【三兩同水銀結成砂】

右爲末煉蜜丸麻子大每服三四丸煎銀花薄荷湯下

斷癇丹

治癇差後變癥不止

黃茋【蜜炙】鉤藤鉤

細辛

甘艸【炙各五錢】蛇退【三寸酒炙】蟬蛻【去土四个】牛黃【一字另研】

右爲末煮棗肉爲丸麻子大毎服五七丸人參煎湯下

褊銀丸

治風涎膈熱及乳食不消腹脹喘促巴豆

水銀【各五錢】京墨【八錢火燒醋淬研】黑鉛【二錢半水銀煎】麝香【五分另研】

右爲末陳米粥丸如菉豆大毎服二三丸煎薄荷湯下

利驚丸

治急驚

天竺黃【二錢】輕粉

靑黛【各一錢】黒牽牛【炒五錢】右爲末蜜丸豌豆大毎歳服一丸薄荷湯化下

小續命湯

治中風不省人事涎鳴失音肢體反張或時厥冷

麻黃【去節】人參

黃芩

芎防

芍藥甘艸【炒】杏仁【去皮尖研】漢防已

官桂【各五錢】防風【七錢五分】附子【泡去皮臍二錢】

右各另爲末和勻毎服一錢姜棗水煎有熱減桂附

鉤藤鉤飲

治吐利脾胃虧損虛風慢驚

鉤藤鉤【三分】蟬蛻

防風【炒】人參

麻黃白僵蠶【炒】天麻

蠍尾【去毒炒各五錢】甘艸【炙】芎

防【各二錢五分】麝香【一錢叧研】爲末毎服一二錢水煎

大靑膏

治傷風吐防身溫气熱驚搐

天麻

靑黛【各一錢】白附子

亁蠍【去毒】烏稍蛇【肉酒浸焙】硃砂

天竺黃【二錢】麝香【二分】

右爲末生蜜和膏毎服一豆粒許月中兒用半粒薄荷湯化下

百祥丸

治痘瘡黒陷及而吐靑緑水

紅牙大防【陰亁漿水煮軟去骨復入原汁中煮】

右焙亁爲末水丸粟米大毎服十丸赤芝蔴湯送下

牛李膏

治痘瘡黒陷

牛李子一味杵汁石器內熬膏毎服皂子大煎杏膠湯化下

雄黃散

治痘後牙齦生疳蝕瘡

雄黃【一錢】銅緑【二錢】同研細量瘡大小亁糝其上

歸脾湯

治乳母脾經气郁致兒爲患

人參

白術

茯神

黃茋

龍眼肉【各二錢】逺志【一錢】酸棗仁

木香

甘艸【炙三分】右姜棗水煎服加柴胡山梔名加味歸脾湯

越鞠丸

治乳母六郁傳兒爲患或胸滿吐酸齒痛瘡疥等癥

蒼術

神麹【炒】香附子

山查

山梔【炒】芎防

麥芽【炒各等分】

右爲末水調神麹糊丸桐子大毎服二三十丸白滚湯下子母並服

安神丸

治邪熱驚啼心肝壯熱面黃頰赤

麥門冬【去心焙】牙硝

白茯苓

亁山藥

寒水石

甘艸【各五錢】硃砂【一兩】龍腦【二分半】

右爲末煉蜜丸芡實大毎服半丸砂糖水化下

花火膏

治夜啼

燈花一顆塗乳上令兒吮之

蟬蛻鉤藤散

治肚疼驚啼

鉤藤

天麻

茯苓

芎防

白芍藥【各二錢】甘艸

蟬蛻【各一錢】毎服一錢燈心湯下

羚羊角丸

治行遲

羚羊角【鎊】虎脛骨【醋炙黃】生地黃【焙】酸棗仁

白茯苓【各五錢】肉桂

防風

當歸

黃茋【各二錢五分】

右爲末煉蜜丸毎服一皂子大白湯化下

止汗散

治睡而自汗

故蒲扇一把燒存性研爲末毎服三錢溫酒調下

當歸六黃湯

治血虛不足虛火內動盜汗不止當歸

熟地黃

黃茋【炒】黃柏【以下俱炒黒】黃芩黃連

生地黃【各等分】毎服二錢水煎服

團參湯

治心血虛熱自汗盜汗

人參

當歸【各等分】

右用豬心一片毎服三錢水煎服

參附湯

治稟賦不足上气喘急自汗盜汗或病久陽气脫陷急宜服之

人參【五錢】附子【泡一兩】毎服一錢薑水煎

人參養榮湯

治脾肺俱虛發熱惡寒肢體痩倦食少作防或久病虛損口亁食少欬而下痢驚熱自汗白芍藥【一錢五分】人參

陳皮

黃茋【蜜炙】桂心當歸

白術【炒】甘艸【炙各一錢】熟地黃

五味子【杵炒各七分】逺志【五分】毎服二三錢姜棗水煎

浴體法

治胎肥胎熱胎怯

烏蛇肉【酒浸焙】白礬

靑黛【各三錢】天麻【二錢】蠍尾【去毒】硃砂【各五分】麝香【二分半】

右爲末桃枝一握水煎浴之勿浴背

神效當歸膏

治跌撲湯火等瘡不問已潰未潰當歸

黃蠟

生地黃【各一兩】麻油【六兩】

右先將當歸地黃入油煎黒去渣入蠟熔化冷攪勻卽成膏矣【以上皆直訣所載之方以下諸方皆取別本附入者】

保命散【祕方】治一切急驚慢驚痰涎湧塞手足抽搐目直神昏夜啼畫倦吐乳防白種種惡癥

珍珠

牛黃【各三分】琥珀【五分】膽星

白附子蟬蛻【炙】天虫

茯苓

皂角

防風茯神【各二錢】天竺黃【研】橘紅

甘艸

薄荷硃砂【各一錢】天麻【三錢】全蠍【十个酒洗焙】礞石【三錢煆】冰

片

麝香【各三分】

右爲末和勻毎服一二分或用神麹糊丸麻子大毎服一二十丸量兒大小加減鉤藤一錢薄荷三分泡湯下凡小兒有病卽宜少與乳食若似驚風卽宜斷乳如欲食與米飲一勺必欲食乳須先將乳擠空然後以空乳令吮否則乳下喉中卽成頑痰𨿽神丹無效俟少安漸與乳可也

治疳積方

不落水雞肝酒洗同黃蠟一錢頓熟去蠟喫

治赤痏方

寒水石

黃柏

黃連

大黃

鉛粉枯礬

白墡粉

冰片

靑黛

右藥隨舉幾味研麻油調塗

治痘出眼中方

取田雞膽防之愈

治癩方

不拘頭面徧身痛癢黃水出俱效

黃連【一兩】蛇牀子【五錢】五棓子【一兩】輕粉【三錢】黃柏【五錢】枯礬【五錢】川椒【二錢】冰片【一錢】同研麻油調塗

治骨蒸方

銀柴胡【八分】鮮骨皮【一錢酒洗】眞靑蒿【八分】川連【五分】犀角【五分】丹皮【五分】甘艸【三分】元參【一錢】竹葉【二十片】蘆根【一兩】水煎服

治遺尿方【防防新書】

雞防胵【一具炙】桑螵蛸【三枚炒】甘艸【三分炙】黃茋

牡蠣【各五錢煆】爲粗末毎用一錢水一盞煎去渣服

治牙疳方

人中白【一錢】枯礬【三分】紅褐子【一錢燒存性】雞肫皮【二錢煆】霜梅【八分煆】雄黃【五分】硼砂【五分】銅靑【三分】

右爲末煎膿茶調搽吐出涎

治吐乳方【防防新書】

蓮子心【七枚焙】丁香【三粒】人參【三分】

右同研乳汁浸令兒吮食

治螳螂子方

卽妬乳也

靑黛【一錢】元明粉【三錢】硼砂【一錢】薄荷【五分】冰片【一分】

右同研細擦口內兩頥吐出涎一日用四五次自古無螳螂子之病凡小兒變蒸之毎有口內防腫惡乳之時名曰妬乳不治自愈其或不能坐視則用此方塗口亦易愈近日海濵妖婦造割螳螂子之法以騙人取利彊者幸愈弱者俱死惟松江蘇州最受其害蓋小兒兩頥內外皮有兩層中空處有脂膜一塊人人皆然割去復生妖婦以此惑人人見果有如螳螂子者遂相信不疑死而不悔深可憐憫除蘇松之外天下並無有生螳螂子而死者斷不可爲其所愚而受害也

損

小兒股內無力因跌而起一足不伸臀左右大小不同腰脊歪斜脊骨髙起俱屬不治或久而成毒亦爲廢人

蘭臺軌範卷八

