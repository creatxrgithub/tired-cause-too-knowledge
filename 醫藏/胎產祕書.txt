胎產祕書

《胎產祕書》﹐產科著作。又名《胎產金鍼》。二卷﹝又有三卷及四卷本﹞。淸﹟陳笏庵撰。刊於1796年。書中共載胎前34癥﹐臨牀4癥﹐產後47癥﹐並記述難產救治調護各法。後附保嬰要訣﹐記述初生兒的護理。其產後部分﹐似從傅靑主《產後編》移植而來﹐以其文字大致相同故也。現存三十多種淸刻本。又有石印本和鉛印本。

原序

上卷

胎前總論

惡阻

胎動不安

胎動腹痛

胎漏下血

漏胎

跌撲動胎

小便帶血

子淋

子腫

子滿

子懸

子煩

子嗽

子瘧

子癇

子喑

外感風寒

霍亂吐瀉

下痢

熱癥

因怒滿悶

小腹重墜作痛

小腹虛脹閉滯

胎冷腹痛欲瀉

胎驚心悸气促脹痛不安

頭眩目暈痰壅將危

兩目不明腮項腫滿

徧身刺痛喘滿筋攣

因失血類中風癥

心煩腹脹百節酸痛小便閉澀

半產

腹中兒啼

轉脬

乳吹

不宜服瘦胎方辯

胎前脈法

胎前禁藥歌

附增異癥

胎形

下卷

產後總論

生化湯論

惡露

產後用藥十誤

產後血暈

產後厥逆

暈厥總論

產後血崩

產後類傷寒三陰癥

產後類傷寒三陽癥

產後類中風痙癥

產後癱瘓癥

產後類瘧

產後疸癥

產後汗出

產後气短髮喘

產後咳嗽

產後譫語

產後怔悸驚忡

產後忿怒

產後傷食

產後泄瀉

產後痢癥

申論瀉痢十方

產後嘔逆

產後霍亂

產後膨脹

產後口渴兼小便不利

產後便數淋癥

產後傷脬小便淋數不止

產後水腫

產後熱蒸成癆瘵癥

產後心腹痛

產後徧身疼痛及腰小腹痛

產後乳疽乳癰

產後流注

陰門腫痛

陰門突出

產後陰門發癢

產後陰門生瘡

乳汁不通

消乳

原序

癥之至危而治之甚難者﹐莫如胎產。未產而保衛之﹐旣產而調護之﹐此其道失之毫釐﹐謬以千里者也。吾鄕山陰錢氏及蕭山竹林寺僧獨擅其道﹐以行於世﹐遠近就醫如市。賴以生活者﹐不可勝計。第其方書祕而不露﹐無能窺其奧﹐咸爲悵然。旣今之《達生篇》𨿽善﹐但何癥應作何治﹐尙未詳備。余自成童卽畱心胎產﹐前於受業師陳勿庵先生家﹐得珍藏祕本﹐細加披閱。內分胎前﹑臨產﹑產後三門﹐復附保嬰要訣。其別類也詳﹐其論癥也確﹐其立方也精﹐較之《達生篇》更爲盡善而盡美﹐此治產之寶鑑﹐濟世之良書也。然後知錢氏及竹林寺僧擅醫獨步者﹐其方書均出於此矣。誠使是書家置一本﹐臨時翻閱驗證﹐引方則安者﹐不至於危﹐危者可轉爲安。具有益於人世﹐豈曰小補之哉。

是書余於乾隆乙卯遊幕楚南﹐與陳百樓先生同館﹐嶽陽郡署已付剞劂﹐公之於世。旋赴粵西﹐又之黔之滇﹐所鐫刻本出以與人﹐根據方治病﹐無不神效。然藏板星沙﹐終以不得徧行海內﹐爲未愜於心。玆遊皖江﹐復遇好善樂施諸公﹐因而重鐫﹐以廣流傳。夫利一身者﹐一身行之﹐利天下者﹐當與天下共之。是書他日自邇迄遠﹐轉相鐫刻﹐俾得人人而濟之﹐尢余之所濃望也夫。

時嘉慶十四年歲次己巳七月旣望古虞杏園何榮撰

﹝上卷﹞胎前總論

凡孕婦脾胃健旺﹐气血充足﹐則胎安產順﹐毋庸用藥調理。惟稟不足而气血衰﹐脾胃弱而勞役過﹐以致諸癥百出﹐不得不資藥力矣。昔丹溪定補母安胎之方﹐以補气血爲主﹐以順气淸涼爲佐。參﹑術﹑黃芩﹐爲安胎之聖藥﹔芎﹑歸﹑熟地﹐爲補血之妙劑。加以蘇﹑陳等味﹐定爲常服主方。至胎成六月﹐茯苓性降﹐不宜多用。黃肥胎﹐不可常加。香附𨿽快气疏肝﹐過則耗气無補。砂仁能止嘔定痛﹐多亦動血行胎。此誠先賢之法戒﹐後學之準繩也。而猶以爲未備﹐因分析胎前諸癥﹐擬成數十餘方﹐以便臨期酌用。

﹝上卷﹞惡阻

凡妊娠一二月﹐惡阻嘔逆﹐煩悶嗜臥﹐卽俗所謂病兒也。此由婦人本元虛弱﹐平時喜怒不節﹐寒暑不調﹐中脘宿有停痰積飲﹐受孕經閉﹐飲食相搏﹐气不宣通。以致心下煩悶﹐頭眩眼花﹐四肢倦怠﹐聞食卽嘔﹐喜酸嗜鮮﹐多臥少起﹐甚至嘔逆不食。法當順气理血﹐豁痰導水﹐而諸癥自除。以加味參橘飲治之。

加味參橘飲

人參﹝一錢﹞白術﹝二錢﹞砂仁﹝三分﹞濃朴﹝一錢﹞橘紅﹝四分﹞當歸﹝一錢﹞香附﹝五分﹞甘艸﹝三分﹞姜﹝三片﹞竹茹﹝一丸﹞若無力﹐服參﹐去之亦可﹐或方內加半夏曲八分。

﹝上卷﹞胎動不安

凡妊娠二三月﹐胎動不安者﹐蓋因子宮久虛﹐气血兩弱﹐不能攝元養胎﹐致令不安欲墮。急服安胎飲以保之。若先經墮過者﹐可先服大造丸﹐繼服杜仲丸﹐庶無半產之患。

湯氏云﹕半產多在三五七个月﹐如前次在幾个月墮者﹐後必如期復然。故當追算﹐前在三个月墮者﹐卽於未墮半月前﹐先服淸熱養血固胎之藥數帖﹐以補其虛。五月﹑七月墮者﹐亦於未墮半月前﹐預先服藥﹐方保平安。

此據受孕後夾熱者而言。蓋三五七系陽月﹐緣火能銷鑠故也。

安胎飲

人參﹝一錢﹐虛者倍用﹞當歸﹝二錢﹞熟地﹝三錢﹞條芩﹝一錢﹞川芎﹝七分﹞白術﹝二錢﹞陳皮﹝四分﹞紫蘇﹝四分﹞甘艸﹝四分﹞元棗﹝二枚﹞如虛肥人﹐陳皮去白﹐加川連五分。如脾胃溏瀉﹐加蓮子十粒﹐砂仁五分﹐川連五分炒﹐去熟地﹑黃芩。

怒而多瀉﹐加木香三分。渴加麥冬二錢。怔忡﹑驚悸﹐加棗仁二錢﹐益智仁一錢﹐龍眼肉十个。

大造丸

紫河車﹝一具﹐泔水洗淨﹐炙酥﹞杞子﹝一兩﹞人參﹝一兩五錢﹞當歸﹝二兩﹞麥冬﹝一兩三錢﹞天冬﹝一兩﹞益智﹝一兩﹞茯苓﹝二兩﹞五味﹝五錢﹞熟地﹝姜炒﹐二兩﹞川膝﹝五錢﹞山藥﹝八錢﹞菟絲子﹝鹽水炒﹐四兩﹞川柏﹝鹽水炒﹐一兩﹞共爲末﹐蜜煉丸如桐子大﹐白滚湯送下五十丸。

杜仲丸

杜仲﹝薑汁炒﹞川斷﹝酒浸﹞各等分爲末﹐煉蜜爲丸如桐子大﹐米飲湯送下五六十丸。

又方

杜仲﹝三錢﹞川斷﹝三錢﹞水煎服。名爲泰山盤石飲。

﹝上卷﹞胎動腹痛

凡妊娠胎動腹痛者﹐或因飲食冷熱及動風毒物﹐或因交感﹐搖動骨節﹐傷犯胞胎﹐或因服藥太過﹐血气不調所致。宜服順气補血之藥。如加味安胎飲﹐或如聖散。

加味安胎飲

砂仁﹝炒﹞麥冬條芩﹝各一錢﹞人參當歸熟地﹝各二錢﹞陳皮紫蘇﹝各四分﹞生白術﹝一錢五分﹞甘艸﹝三分﹞大棗﹝二枚﹞生薑﹝三片﹞水煎服。此方凡妊娠元气不足﹐精神倦怠﹐胎動不安﹐或身上微熱者﹐並宜服之﹐必一日兩服﹐方可平安。

如腹痛者﹐去麥冬﹐加蘄艾﹐醋炒黑七分﹐或再加四制香附一錢﹐蓋气通則不痛也。如咽燥多痰﹐兼失血者﹐加川貝一錢五分﹐黑荊芥一錢。

如聖散

鯉魚皮阿膠當歸川斷﹝各二錢﹞熟地﹝三錢﹞白芍﹝一錢﹞川芎﹝一錢﹞甘艸﹝六分﹞加薴麻根少許﹐生薑五片﹐水煎﹐空心服。

﹝上卷﹞胎漏下血

凡妊娠胎漏﹐經血妄行﹐此是胎息未實﹐或因勞役過度﹐傷動胞胎﹐或因房室驚觸﹐致令子宮虛滑﹐經血淋漓﹐若不急治﹐日漸胎幹﹐子母不保。急服寄生散﹐或參歸飲﹐或阿膠濟陰湯﹐或保產無憂散。

寄生散

寄生川斷阿膠香附﹝黑﹞人參白術川芎﹝各等分﹐加姜五片﹞水煎服。

參歸飲

人參當歸寄生淮生淮熟條芩香附茯苓阿膠﹝各一錢﹞川芎﹝五分﹞生甘艸﹝五分﹞白芍﹝二分﹞黃﹝一錢半﹞黃楊葉﹝三片﹞生薑﹝二片﹞水煎服。甚者﹐日進一劑。

阿膠濟陰湯

阿膠白術﹝各一錢﹞地黃白芍當歸川芎﹝各一錢﹞砂仁﹝帶殼﹐五分﹞條芩蘄艾﹝各錢半﹞香附﹝八分﹞炙甘艸﹝五分﹞粘米﹝一撮﹞水二湯碗﹐煎至一碗﹐溫服。如下血塊﹐加地楡。腰痛﹐加杜仲。觸患胞胎﹐加金銀花。須一日一夜三服﹐以防敗血攻心。如血不止﹐加川斷二錢炒黑﹐荊芥一錢五分﹐黑大豆四十九粒。如因傷瘀而痛﹐怕按者﹐加桂心三四分。

保產無憂散

生綿﹝二錢半﹞歸身﹝一錢﹐酒炒﹞川芎﹝一錢﹞甘艸﹝一分﹞菟絲餅﹝二錢﹞羌活﹝七分﹞濃朴﹝七分﹐薑汁炒﹞枳殼﹝六分﹐面炒﹞蘄艾﹝七分﹐醋炒﹞荊芥穗﹝一錢﹞川貝﹝一錢﹞白芍﹝酒炒﹐冬月八分﹐夏月一錢﹞日進二劑亦可。此方兼可催生﹐如不見血﹐加生薑二片。

﹝上卷﹞漏胎

凡受孕之後﹐經血不時點滴﹐謂之漏胎。蓋由勞傷气血﹐虛弱之故﹐或因惱怒﹐或食炙熱物所致。宜補中安胎飲。

補中安胎飲

條芩白術人參﹝各三錢﹞熟地﹝三錢﹞當歸﹝錢半﹞白芍﹝一錢﹞生甘艸﹝五分﹞蘇梗﹝八分﹞

﹝上卷﹞跌撲動胎

凡妊娠跌撲動胎﹐下血不止﹐急服安胎參蘇飲。

安胎參蘇飲

人參蘄艾川芎﹝各三分﹞當歸﹝一錢﹞條芩生術﹝各二錢﹞陳皮紫蘇生甘艸﹝各四分﹞阿膠﹝一錢﹞有外感者﹐加蔥白四寸。腹痛﹐減蘄艾﹐加砂仁四分。

﹝上卷﹞小便帶血

凡妊娠小便中帶血﹐由形體勞苦﹐或過食炙之物所致。宜淸膀胱之火﹐服加味逍遙散。

加味逍遙散

當歸白術﹝各二錢﹞柴胡白芍﹝各一錢﹞丹皮茯苓梔子﹝各七分﹞生甘艸﹝八分﹞燈心﹝七莖﹞

﹝上卷﹞子淋

凡妊娠小便淋漓﹐此由調攝失宜﹐酒色過度﹐傷損營衛﹐致令子宮气虛而然。又或下焦有熱而閉塞者﹐名曰子淋。宜服安榮散。

安榮散

當歸﹝五錢﹞滑石﹝一兩﹞通艸﹝一兩﹞人參﹝三錢﹞麥冬﹝一兩﹞細辛﹝一錢﹞炙甘艸燈心﹝各五錢﹞共爲末﹐每服四錢﹐白湯送下。又方用桑螵蛸爲末﹐每服二錢﹐空心米湯送下。又方用陳米陶濃汁服之。

此方並可治男子癃閉。

按﹕此癥由飲食無忌﹐熱積膀胱者居多。湯氏用古芎歸湯﹐加木通﹑麥冬﹑人參﹑燈心﹑甘艸﹑滑石治之。

如淸涼通利等藥不效﹐卽用補中益气湯﹐加淨車前二錢。蓋中气一提﹐則下竅自開﹐況車前利水通淋﹐一提一降﹐自然見效。補中益气湯見子滿條下。

﹝上卷﹞子腫

凡妊娠面目虛浮﹐四肢有水气﹐名曰子腫。蓋由脾胃虛弱所致。宜服全生白術散﹐或鯉魚湯。

全生白術散

人參﹝一錢﹞白術﹝二錢﹞茯苓皮﹝八分﹞甘艸﹝三分﹞當歸﹝二錢﹞川芎﹝六分﹞紫蘇陳皮﹝各四分﹞生薑﹝三片﹞水煎服。或加蒲種殼二錢﹐或幹浮萍一錢﹐生薑用皮﹐並加冬瓜子三錢。

鯉魚湯

鯉魚不拘大小﹐二三尾洗去鱗﹐用水煮熟﹐去魚﹐每服用湯一大盅煎後藥﹐服之。

當歸白術﹝各五錢﹞茯苓﹝四錢﹞陳皮﹝二錢﹞每服四錢﹐加生薑七片﹐投魚湯內煎服﹐以愈爲度。

湯氏云﹕子腫﹐於五六个月時多有之。或腹大髙過心胸﹐气逆不安﹐此由胎中蓄水所致。若不早治﹐必然生子生理殘障﹐子母難保。常煎鯉魚粥食之。

﹝上卷﹞子滿

凡妊娠腿膝浮腫﹐腳面足趾水出﹐气促滿悶﹐此由脾虛血化成水所致﹐名曰子滿﹐又名子气。宜服加味天仙藤散。如脾气弱甚者﹐宜服補中益气湯。

加味天仙藤散

天仙藤﹝洗﹐略炒﹐六分﹞木瓜﹝一錢﹞香附﹝六分﹞紫蘇陳皮﹝各四分﹞烏藥﹝七分﹞甘艸﹝三分﹞水煎服。虛甚﹐加人參一錢﹐當歸﹑白術各二錢。

補中益气湯

人參炙﹝各錢半﹞炙艸﹝五分﹞白術歸身﹝各一錢﹞陳皮﹝七分﹞柴胡升麻﹝各三分﹞或加川椒目一錢﹐淨車前一錢更佳。水煎服。

按﹕妊娠七八个月﹐兩足浮腫﹐乃胞漿水濕下流之故。其微腫者﹐名曰皺腳。得之易產。其腫甚﹐或出黃水者﹐始服補中益气湯。

﹝上卷﹞子懸

凡妊娠胎气不和﹐上湊心腹﹐滿痛難忍﹐謂之子懸。以紫蘇散治之。

紫蘇散

紫蘇陳皮白術腹皮當歸川芎﹝各等分﹞人參甘艸﹝各減半﹞姜﹝五片﹞蔥白﹝五寸﹞水煎﹐空心服。一方以蓮房燒灰﹐酒送下。

安胎順气飲

卽前方去腹皮﹐加砂仁三粒﹐木香三分﹐磨汁﹐加姜煎。

按﹕受孕至三五个月﹐斯時相火養胎﹐火盛胎熱﹐則气逆湊心﹐多有此癥。

﹝上卷﹞子煩

凡妊娠心驚膽怯﹐煩悶不安﹐名曰子煩。宜服竹葉安胎飲。

竹葉安胎飲

人參﹝三分﹞白術條苓當歸﹝各二錢﹞棗仁遠志﹝各八分﹞陳皮﹝三分﹞川芎﹝七分﹞生甘艸﹝四分﹞生地﹝錢半﹞麥冬﹝一錢﹞竹葉﹝十片﹞姜棗引。有痰﹐加竹瀝﹑薑汁。虛甚﹐人參倍用。瀉﹐加芡實﹐減生地。

按﹕此癥亦多在四五个月之時﹐相火用事﹐或因夏令君火大行﹐俱能乘肺﹐以致煩躁。湯建中云﹕因相火者﹐加知母。因君火者﹐加川連。

﹝上卷﹞子嗽

凡妊娠子嗽﹐因外感傷寒者﹐參蘇飲去人參﹑半夏﹐加桑皮﹑杏仁。因火乘肺金者﹐二陳湯去半夏﹐加芩﹑連﹑枳﹑桔﹑貝母。痰而喘者﹐加蔞仁﹑前胡﹑桑皮。如咳嗽吐血不止者﹐用生地飲﹐如風壅相攻﹐胸滿久嗽者﹐用百合散。

加減參蘇飲

蘇葉杏仁橘紅﹝各一錢﹞枳殼﹝炒﹐七分﹞前胡﹝八分﹞木香﹝三分﹞桔梗漧葛﹝各七分﹞桑皮﹝七分﹞甘艸﹝四分﹞水煎服。喘﹐加蔞仁二錢。

加減二陳湯

枯芩﹝二錢﹞川連橘紅川貝茯苓桑皮﹝各一錢﹞前胡﹝七分﹞枳殼﹝八分﹞甘艸﹝五分﹞栝蔞﹝一錢﹞

生地飲

生地﹝三錢﹞犀角﹝三分﹞白芍知母天冬麥冬﹝各二錢﹞黃芩﹝八分﹞桔梗﹝八分﹞當歸﹝二錢﹞紫苑﹝一錢五分﹞甘艸﹝四分﹞喘﹐加栝蔞一錢。

百合散

百合﹝二錢﹞桑皮﹝七分﹞前胡﹝八分﹞桔梗﹝七分﹞芍藥﹝一錢﹞赤苓﹝八分﹞貝母﹝一錢﹞橘紅﹝一錢﹞甘艸﹝五分﹞生薑引﹐水煎服。或加紫苑﹑款冬。

﹝上卷﹞子瘧

凡妊娠病瘧﹐多由營衛虛弱﹐脾胃不足﹐或感風寒﹐或傷生冷﹐傳爲瘧疾﹐名曰子瘧。宜服驅邪散。熱多寒少者﹐淸脾飲去半夏。寒多熱少者﹐人參養胃湯去半夏。久而虛者﹐四獸飲主之。

驅邪散

藿香白術茯苓﹝各等錢﹞甘艸肉果﹝少許﹞知母﹝一錢﹞橘紅﹝八分﹞砂仁﹝八分﹞姜棗引。如有表邪者﹐加蘇葉八分﹐蔥白五寸﹐或加柴胡八分。

淸脾飲

白術茯苓知母﹝各一錢﹞靑皮﹝四分﹞濃朴﹝八分﹞黃芩﹝二錢﹞甘艸﹝五分﹞生薑爲引﹐水煎服。原方有柴胡。

人參養胃湯

人參蒼術藿香濃朴﹝各一錢﹞陳皮﹝一錢五分﹞肉果﹝六分﹞茯苓﹝一錢二分﹞炙甘艸﹝五分﹞姜引﹐或加烏梅一个。

四獸飲

人參﹝二錢﹞白術﹝土炒﹐二錢﹞茯苓﹝一錢二分﹞炙甘艸﹝五分﹞陳皮﹝一錢二分﹞肉果﹝八分﹞元棗﹝三枚﹞姜﹝二片﹞烏梅﹝三个﹞或加當歸二錢﹐虎骨膠二錢﹐如無膠用虎骨六錢。以上各方﹐虎骨﹑當歸均可加入。

﹝上卷﹞子癇

﹝音閒卽胎風﹐一名兒暈﹐又名痙﹞凡妊娠口噤項彊﹐手足攣搐﹐言語蹇澀﹐痰涎壅盛﹐不省人事﹐名曰子癇。切不可作中風治。宜服加味羚羊角散﹐或加味地黃湯。如無痰涎﹐言語如常﹐但見中風形狀﹐此緣血少類風﹐如以風藥投之﹐貽害不淺。

加味羚羊角散

羚羊角當歸防風獨活茯苓棗仁五加皮﹝各一錢﹞米仁﹝五分﹞杏仁﹝八分﹞甘艸木香﹝各三分﹞蔥白﹝五寸﹞姜﹝五片﹞煎服。虛﹐加人參。痰﹐加竹瀝﹑薑汁。脾虛﹐加炒白術。風痰湧甚﹐加天竺黃一錢﹐川貝一錢。

加味地黃湯

大熟地﹝薑汁﹑砂仁拌炒八錢﹞淨萸肉﹝四錢﹞懷山藥﹝四錢﹞茯苓﹝三錢﹞丹皮﹝三錢﹞澤瀉﹝二錢﹞陳膽星﹝二錢﹞吳茱萸﹝五分﹞川連﹝五分﹐煮汁泡七次﹐炒一錢﹞荊瀝衝服。

﹝上卷﹞子喑

﹝音因﹞凡妊娠三五个月﹐忽失音不語者﹐胞絡脈絕也﹐名曰子喑。蓋胞系於腎﹐腎脈貫舌﹐故失音。此非藥可治﹐分娩卽自出聲。

湯建中云﹕前癥俱由妊娠脾土不運而生濕﹐濕生痰﹐痰生熱﹐熱生風。如﹕子腫﹐濕也﹔惡阻﹐痰也﹔子煩﹑子淋﹐熱也﹔子癇﹐風也﹔子懸﹐气也﹔轉脬﹐虛也。治法𨿽有淸熱﹑消痰﹑滲濕﹑順气﹑疏風﹑補之不同﹐要不外去邪保胎四字爲總訣也。

﹝上卷﹞外感風寒

凡妊娠外感風寒﹐渾身壯熱﹐眼花頭眩﹐此因風寒客於肌表﹐侵人脾胃﹐傷損營衛﹐是以憎寒發熱﹐頭疼眼痛﹐甚至心腹煩悶。不可妄投峻劑﹐只宜芎蘇散表其寒邪。

按﹕婦人天癸未行屬少陰﹐天癸已行屬厥陰﹐天癸已絕屬太陰。胎產之病﹐治厥陰者﹐溯化之源也。故《機要》曰﹕胎產病當從厥陰經論﹐毋犯胃气及上二焦。謂之三禁﹕不可汗﹐不可下﹐不可利小便是也。汗則痞滿﹐下則傷脾﹐利小便則內亡津液﹐中州枯燥。故受孕三五个月時﹐不可用一毫辛散滑利之品。惟七八个月後﹐倘有閉結﹐乃敢稍施以滑利之劑。故上云﹕不可妄投峻劑。

加味芎蘇散

紫蘇羌活陳皮麥冬﹝各一錢﹞川芎白芍﹝各八分﹞漧薑生甘艸﹝各五分﹞加生薑二片﹐水煎服。胎前宜淸涼﹐漧薑還須忌用。

﹝上卷﹞霍亂吐瀉

凡妊娠霍亂吐瀉﹐心躁腹痛﹐宜服六和湯。

六和湯

藿香砂仁﹝各五分﹞陳皮茯苓生甘艸﹝各四分﹞人參木瓜﹝各一錢﹞扁豆﹝二錢﹞杏仁﹝十粒﹞夏曲﹝六分﹞姜﹝三片﹞棗﹝二枚﹞竹茹﹝一丸﹞

﹝上卷﹞下痢

凡妊娠下痢赤白﹐此由生冷傷脾﹐郁積傷胃﹐以致濕熱相干﹐气血凝滯。其濕熱傷於气分﹐則下白積﹔傷於血分﹐則下紅積。腹鳴後重﹐下痢頻頻﹐急服姜連丸治之。如腹中疼痛﹐心上急滿﹐宜當歸芍藥湯﹐或歸芍湯更佳。

姜連丸

川連白術砂仁阿膠炮姜川芎﹝各一兩﹞枳殼﹝五錢﹐炒﹞乳香﹝三錢﹐另研﹞共爲末﹐加鹽﹐楊梅三枚﹐醋少許﹐打糯米糊爲丸﹐如桐子大﹐每服四十丸。白痢﹐淡姜湯下。赤痢﹐甘艸湯下。赤白痢﹐甘艸生薑湯下。

按﹕赤痢﹐可加銀花。白痢腹痛﹐可加靑皮﹐姜炒川連亦必不可少。不必分赤屬熱﹐白屬寒﹐拘泥於姜湯﹑甘艸送下也。

當歸芍藥湯

當歸白芍枳殼﹝面炒﹞山楂﹝各一錢﹞濃朴﹝八分﹞棟皮﹝六分﹞木香﹝三分﹞甘艸﹝四分﹞黃芩﹝二錢﹞水煎服。忌生冷。

歸芍湯

當歸﹝三錢﹞白芍﹝半生半炒﹐二錢﹞萊菔子﹝炒研﹐二錢﹞廣木香﹝八分﹞檳榔﹝七分﹞枳殼﹝八分﹞甘艸﹝五分﹞淨車前﹝一錢五分﹞山楂﹝砂糖炒﹐一錢五分﹞白痢﹐加生薑。紅痢﹐加白糖﹐煎服。積已淸而腸薄不止﹐始用川連丸﹐並阿膠﹑參﹑可也。熱痢﹐初起用馬齒莧一味﹐不拘多少﹐煎﹐當茶服亦效。其馬齒莧﹐葉靑﹑梗紅﹑根白﹑花黃﹑子黑﹐名曰五方艸﹐又名五行艸﹐有奇功﹐凡下痢俱可用。

﹝上卷﹞熱癥

凡妊娠病熱﹐嘔吐不食﹐胸中煩躁﹐宜安胎涼膈散。如熱甚﹐發赤黑斑﹐小便如血﹐胎漸落﹐將危者﹐急以梔子石膏湯救之﹐遲則墮矣。如火熱壅極﹐心煩口渴者﹐宜淸心潤肺湯。

安胎涼隔飲

知母麥冬人參蘆根葛根黑梔竹茹蔥白﹝各等錢﹞水煎服。

梔子石膏湯

梔子黃芩生地﹝各二錢﹞石膏﹝四錢﹞靑黛﹝一錢﹞升麻﹝四分﹞豆豉﹝一錢﹞蔥白﹝三寸﹞水煎服。

按﹕本方治發斑﹐可加元參﹑連翹各二錢﹐或去石膏加犀角一錢﹐恐石膏重墜不化。

淸心潤肺湯

黃芩梔子麥冬﹝各二錢﹞知母花粉人參﹝各一錢﹞甘艸﹝五分﹞犀角﹝三分﹞姜棗引。

按﹕方內用人參﹐恐火得補而益熾﹐治熱之方﹐去之爲得。

﹝上卷﹞因怒滿悶

凡妊娠因多怒气﹐胸膈滿悶﹐或服順气﹑耗气藥太過﹐以致滿悶益增者﹐宜散气消悶散治之。烏藥﹑香附﹑枳殼﹑砂仁等﹐故須少用。

散气消悶散

人參﹝一錢﹞白術﹝二錢﹞川芎﹝三分﹞木香﹝磨汁﹐三分﹞蘇葉條芩甘艸﹝各三分﹞姜﹝三片﹞水煎服。

﹝上卷﹞小腹重墜作痛

凡妊娠腹痛時作﹐小腹重墜﹐此緣气虛下陷﹐間有兼寒者﹐宜加味安胎飲治之。

加味安胎飲

白術熟地當歸﹝各二錢﹞陳皮蘇梗川芎甘艸﹝各四分﹞砂仁﹝五分﹞兼寒者﹐加吳萸五分﹐漧薑五分﹐水煎服。或去漧薑﹐加醋炒良姜七分﹐生綿一錢五分﹐母丁香四分。

﹝上卷﹞小腹虛脹閉滯

凡妊娠小腹虛脹﹐因食硬物傷胎﹐胎旣受病﹐傳於脾胃﹐胃气虛冷﹐下逼小腸﹐若奔豚﹐腰重或大便閉澀﹐兩脇虛鳴﹐宜服勝金散。溫中下气﹐胎自安矣。

勝金散

吳萸陳皮熟軍漧薑川芎﹝各二兩﹞濃朴砂仁甘艸﹝各三錢﹞共爲末﹐每服二錢﹐鹽湯送下。

﹝上卷﹞胎冷腹痛欲瀉

凡妊娠胎冷腹脹﹐兩脇虛鳴﹐臍下疼痛欲瀉﹐小便頻數﹐大便虛滑﹐此因胎已成形﹐而多食瓜果生冷之物﹐或當風取涼﹐受不時之气﹐致令胎冷﹐子身不安﹐皮毛刺痛﹐筋骨拘緊﹐而母有此病。急宜安胎和气散治之。

安胎和气散

訶子﹝面煨﹞白術﹝各二兩﹞當歸白芍木香﹝各五錢﹞良姜﹝炒﹐二錢﹞炙甘艸﹝三錢﹞生薑﹝二片﹞陳米﹝一撮﹞每服五錢﹐忌生冷。或加母丁香五分﹐以去瓜果積。

﹝上卷﹞胎驚心悸气促脹痛不安

凡妊娠心神怯悸﹐睡夢多驚﹐脇腹飽脹﹐過時連臍急痛﹐气促不寧﹐此是胎气旣成﹐五臟安養已久﹐或因气悶﹐或因喧呼﹐致令胎驚﹐筋骨傷痛﹐四肢不安。急以大聖散治之。

大聖散

當歸川芎麥冬茯苓﹝各二錢﹞炙人參木香甘艸﹝各五分﹞姜﹝三片﹞水煎服。

﹝上卷﹞頭眩目暈痰壅將危

凡妊娠頭眩目昏﹐腮項腫硬﹐此因胎气有傷﹐熱毒上攻﹐太陽沈痛﹐欲嘔﹐背項拘急﹐致令眼暈生花。若加痰壅﹐危在片時。急以消風散治之。

消風散

雨茶甘菊羌活石膏當歸川芎羚羊角白芷荊芥防風﹝各等錢﹞甘艸﹝八分﹞姜煎﹐食後服。

﹝上卷﹞兩目不明腮項腫滿

凡妊娠將臨月﹐忽然兩目不明﹐燈火不見﹐頭痛項腫﹐不能轉頸﹐此由常居火閣﹐衣襟臥褥﹐伏熱在內﹐或服補藥熱物太過﹐致令胎熱而肝臟壅極﹐風熱上攻入腦﹐故見此癥。急以天冬飲子治之。大忌酒﹑蒜﹑炙﹑油膩﹐一切辛熱發物﹐否則眼不復明矣。

天冬飲子

天冬荊芥﹝各一錢五分﹞當歸川芎熟地白芍茯苓知母﹝各二錢﹞人參﹝六分﹞五味﹝十四粒﹞防風茺蔚子﹝各一錢﹞如病退﹐間日一劑﹐初服﹐每日一帖。

﹝上卷﹞徧身刺痛喘滿筋攣

凡妊娠徧身刺痛脹滿﹐此由五臟不利﹐血气虛羸﹐因食生冷或發熱憎寒﹐唇白面靑﹐筋脈拘攣﹐骨節酸痛﹐皮毛漧澀﹐气急上喘﹐大便不通﹐嘔吐頻頻﹐此危癥也。急以平安散保之。

平安散

濃朴陳皮熟地甘艸川芎木香﹝各等錢﹞煨姜﹝二片﹞鹽﹝一撮﹞水煎服。

﹝上卷﹞因失血類中風癥

凡妊娠因吐血﹐衄血﹐或被傷失血﹐驀患口噤﹐項背彊直﹐類中風癥﹐宜服加減安胎飲。衄音肉﹐刃傷也。

加減安胎飲

人參白術麥冬當歸熟地天麻﹝各二錢﹞防風荊芥﹝各一錢﹞陳皮甘艸﹝各五分﹞姜﹝三片﹞水煎服。或加川貝一錢﹐天竺黃一錢。

﹝上卷﹞心煩腹脹百節酸痛小便閉澀

凡妊娠面赤﹐口漧舌苦﹐心煩腹脹﹐百節酸痛﹐小便不通﹐此由恣意飲酒及食水果魚肉﹐一切鮏羴熱毒之故。

以歸涼節命飲治之。

歸涼節命飲

薴根白芍當歸川芎麥冬﹝各一錢﹞生白術﹝一錢半﹞砂仁﹝五分﹞甘艸﹝六分﹞粘米﹝一撮﹞如中酒者﹐加葛根一錢。積食者﹐加山楂﹑麥芽各一錢。小便閉者﹐加赤苓﹑腹皮各一錢﹐蔥白引。

﹝上卷﹞半產

凡妊娠月未足而半產者﹐由气血虛弱﹐臟腑皆虛﹐加以病患相感﹐情欲相擾﹐以致精血攻衝﹐侵損營衛﹐而胎無所養﹐與枯枝落果無異。如旣墮﹐以生化湯加減治之。未墮而血行腰痛﹐急以十聖散連進數帖﹐或芎補血湯。

十聖散

人參黃﹝各二錢﹞當歸白芍川芎熟地白術﹝各一錢﹞砂仁﹝五分﹞川斷﹝七分﹞甘艸﹝五分﹞姜﹝一片﹞棗﹝一枚﹞飯後多時再服。忌惱怒﹐並食生冷一切辛熱等物。或加枸杞一錢半。

芎補血湯

川芎白術阿膠白芍杜仲人參黃五味木香﹝各等錢﹞甘艸﹝八分﹞姜﹝一片﹞棗﹝二枚﹞按﹕此癥保胎無憂散﹐方列漏胎下﹐連服七八劑﹐一日兩帖更妙。

﹝上卷﹞腹中兒啼

凡妊娠臨月﹐或九个月腹中兒啼者﹐緣兒在母腹口含臍帶﹐隨母呼吸﹐妊母或將手扳髙取物﹐提出兒口臍帶﹐故啼。但令其母如男子作揖﹐使臍帶仍入兒口卽不鳴矣。或煎黃連濃汁呷之。

﹝上卷﹞轉脬

凡妊娠將足月﹐脬爲胎壓﹐轉在一邊﹐以致臍下急痛﹐小便不通。但升舉其胎﹐則脬仍還舊而水道自通。宜六君子合四物湯﹐去茯苓﹐加半夏﹑陳皮﹐探吐以提之。不宜專用滑滲之藥。產後亦有此癥﹐搗蔥白鋪於臍上﹐灸之立效。

六君子湯

半夏﹝姜制﹐二錢﹞陳皮﹝去白﹐一錢﹞茯苓﹝一錢﹞甘艸﹝五分﹞人參﹝一錢﹞白術﹝一錢﹞

四物湯

當歸﹝四錢﹐酒洗﹞生地﹝二錢﹞白術﹝錢半﹞川芎﹝錢半﹞

﹝上卷﹞乳吹

凡妊娠胎前兩乳硬腫疼痛﹐寒熱並發者﹐此名內吹。乃督任不通﹐經絡不和﹐寒束毛竅﹐气閉血滯﹐乳管阻塞。治宜加減無憂散。

加減無憂散

生黃﹝三錢﹞當歸﹝二錢﹞川芎﹝一錢﹞菟絲餅﹝二錢﹞濃朴﹝姜炒﹐八分﹞枳殼﹝面炒﹐一錢﹞川羌﹝七分﹞荊芥穗﹝一錢﹞川貝﹝一錢五分﹞生甘艸﹝一錢﹞遠志﹝一錢五分﹞蒲公英﹝一錢五分﹞姜﹝三片﹞甚者﹐加鹿角屑五錢﹐淨銀花一錢﹐服後飲燒酒一杯。

一方﹐單用鹿角屑四五錢﹐燒酒煎服。一方﹐用豆腐皮一兩﹐炙焦研末﹐燒酒衝服。一方﹐用遠志二兩﹐煎燒酒﹐時時服之。卽將遠志渣搗爛﹐鋪乳硬處﹐再用蔥姜搗爛﹐和食鹽少許﹐鋪遠志上﹐用艾灸七大壯。重者﹐用麻黃三錢﹐靑皮二錢﹐炒研末﹐燒酒調服。凡產後乳吹﹐皆可照前方用。

﹝上卷﹞不宜服瘦胎方辯

凡妊娠臨產艱難者﹐大率由口饜甘肥﹐身耽安逸﹐旣飽旣臥﹐遂令胞胎肥濃﹐行動气急﹐以致臨盆難產。宜於胎將足月之時﹐時時動作﹐勿嗜肥鮮﹐勿貪坐臥﹐勤行勤走﹐此卽不藥滑胎之妙法也。乃世醫咸謂安胎之後﹐必須更進滑胎藥﹐始爲合宜。豈知滑胎名目﹐昔人原爲湖陽公主而設﹐蓋以貴家居養丰逸﹐身體肥盛﹐誠恐軀脂凝結﹐胞系堅固﹐特藉此以稍疏其肥滯耳。若平等婦人﹐一母之气血﹐分蔭其胎﹐尙虞不敷﹐苟復加無憂﹑易生名目﹐一槪施之﹐是猶人而復遭削奪﹐其能勝此乎。然恐後人疑爲未備﹐特詳錄二方﹐以爲體肥稟濃者采擇也。昔湖陽公主﹐每產累日不下﹐南山道人進以滑胎枳殼散。用面炒枳殼二兩﹐炙甘二兩﹐共爲末﹐每服二錢﹐白滚湯送下﹐一日三服﹐殊效。蓋爲壯實者立法也。

無憂散

當歸枳實﹝各二錢﹞白芍﹝一錢二分﹞乳香麥冬神曲﹝各一錢﹞陳皮﹝八分﹞木香﹝五分﹞訶肉﹝一枚﹞血餘﹝一團﹞甘艸﹝八分﹞

易產湯

當歸川芎生地甘艸腹皮白術益母艸﹝各等錢﹞

﹝上卷﹞胎前脈法

婦人有孕﹐陰搏陽別。﹝脈以寸爲陽﹐尺爲陰﹐尺脈搏指而動﹐與寸脈迥然分別者﹐此孕成之候也。﹞少陰獨動﹐其胎已結。﹝少陰心脈也﹐心主血﹐今心脈往來流利而獨動﹐乃血旺成胎之象。故可知其有孕。又曰動者﹐如豆粒之逼指而動也。﹞滑疾不散﹐胎必三月。﹝疾卽數也。不散者﹐按之愈有而不散也。﹞但疾不散﹐五月可決。

總之﹐按而不散者爲有力﹐故斷之爲胎。亦間有損癥似此者﹐須細辧之。左疾爲男﹐右疾爲女。女腹如箕﹐男腹如釜。又曰﹕三部之脈﹐浮沈正等﹐無他病而月經不通者﹐乃有孕也。三部之脈﹐浮沈正相等﹐是無病之脈也﹐又何以不月。旣已不月者﹐是有病之驗也﹐又何以無他病。故脈𨿽不顯﹐而受孕可知。再脈沈實爲男﹐沈實爲坎中滿﹐屬眞陽也。虛浮爲女﹐虛浮爲離中虛﹐屬眞陰也。左手沈實爲男﹐右手虛浮爲女。兩手沈實爲雙男﹐兩手虛浮爲雙女。一手沈實﹐一手虛浮﹐不拘左右﹐爲一男一女也。

﹝上卷﹞胎前禁藥歌

芫斑水蛭及虻虫﹐烏頭附子與天雄。野葛水銀共巴豆﹐牛膝薏苡並蜈蚣。三稜莪術芫花麝﹐大戟甘遂黃雌雄。

代赭芒硝牡丹桂﹐槐花牽牛皂角同。半夏南星及通艸﹐瞿麥漧薑桃仁通。砂漧漆蟹甲爪﹐地膽牙硝是禁中。

﹝上卷﹞附增異癥

腹中兒啼﹐煎川連汁呷下﹐或靑黛亦效。腹中作鐘鳴或哭者﹐用多年空房內鼠穴中土爲末﹐黃酒送下﹐或幹噙之卽止。有髒燥﹐悲傷﹑慘戚﹑嘔下者﹐大麥﹑甘艸﹑大棗煎服。有自哭﹑自笑者﹐紅棗燒存性﹐米飲下。妊娠患痘﹐無從用安胎補劑﹐若用攻藥﹐必致去血泄气﹐立危之癥也﹐不必服藥。

﹝上卷﹞胎形

一月如露珠﹐二月如桃花﹐三月分男女﹐四月形象具﹐五月骨節成﹐六月毛髮生﹐七月動右手﹝是男於母左﹐是女於母右﹐﹞八月動左手﹝是男於母右﹐是女於母左﹐﹞九月三轉身﹐十月始滿足。

﹝下卷﹞產後總論

凡病起於血气之衰﹐脾胃之虛。況產婦气血脾胃之虛弱﹐殆有甚焉。丹溪論﹕產後當以大補气血爲主﹐𨿽有他癥﹐以末治之。故治法﹕有气毋專耗气﹐有食毋專消食﹐熱不用芩連﹐寒不用附桂。如中虛外感﹐見三陽表証之多﹐似可汗也﹐在產後而用麻黃則重傷其陽。見三陰裏癥之多﹐似宜下也﹐在產後而用承气則重亡其陰。至若耳聾﹑脇痛﹑腎虛﹑惡露之停﹐休用柴胡。譫語﹑汗出﹑中風惡寒之癥﹐莫作風治。其由陽气之衰﹐非大補不能回陽而起弱。卽如因陰血之涸﹐非滋補不能舒筋而活絡。又乍寒乍熱﹐發作有期﹐癥類瘧也﹐若以瘧治﹐淹滯難痊。神不守舍﹐言語無倫﹐病似邪也﹐若以邪治﹐危亡可待。去血而大便閉結﹐蓯蓉加於生化。汗多而小便短澀﹐六君倍用參。肛脫﹑茄癥﹐俱是气虛下陷﹐補中益气是良方也。口禁﹑拳握﹐無非血燥類風﹐加參生化﹐十有益焉。

產戶入風﹐服以養榮﹑羌﹑獨。玉門傷冷﹐洗須牀﹑兔﹑萸﹑硫。怔忡驚悸﹐生化湯加以遠志。似邪恍惚﹐安神丸兼服。脾气因喘咳而滿悶﹑虛煩﹐生化湯加木香爲佐。因過食而嘔吐﹑呃逆﹑六君子加神曲爲良。蘇木﹑稜﹑蓬﹐大能破血。靑皮﹑枳實﹐最消膨脹。一應耗气破血之藥﹐汗出泄下之方﹐只可施於彊壯﹐不宜用於虛弱。大抵新產之後﹐先問惡露何如﹐塊痛何如﹐參術不可遽加。至若亡陽汗脫﹐气虛喘促﹐加參生化是從權也。如亡陰太熱﹐暈厥血崩﹐升舉大補乃急救耳。王太僕云﹕治下補下﹐制以緩急﹐制緩以滋道路﹐制急乃气味俱薄﹐力與緩同。是治法當遵丹溪﹐服法須效太僕。𨿽未盡產癥之詳﹐已統括治療之要﹐敢曰濟陰之指南﹐其於女科不無小補云。

﹝下卷﹞生化湯論

產後气血太虛﹐理宜大補﹐但惡露未盡﹐用補須防滯血。乃生之而且化之﹐能化能生﹐攻血塊無損元气﹐行中又帶補血﹐方許萬全﹐治無一失。世以四物湯治產﹐地黃性寒滯血﹐芍藥酸寒無補﹐其不誤人者幾希矣。

按﹕生化湯者﹐因藥性之功而立名也﹐蓋產後以化舊生新爲要。考諸藥性﹐川芎﹑當歸﹑桃仁三品﹐能破舊血﹐驟生新血。佐以姜炭﹑炙甘﹐引三品入於肺肝﹐生血理气。五味成方﹐行中有補﹐化中有生﹐實產後之聖藥也﹐故因以生化名之。凡孕婦至月足﹐照方預備數帖﹐至胞水一破﹐速煎一劑﹐候兒下地卽服。不問半產﹑正產﹐𨿽少壯婦女﹐平安無事﹐俱宜服之。

﹝下卷﹞惡露

產後惡露有塊﹐名曰兒枕。世多先消後補。殊不知﹐舊血𨿽當消化﹐新血亦宜生養﹐若專攻舊﹐則新亦不寧矣。

世以濟坤丹攻血塊﹐下胞胎者﹐一時𨿽見速效﹐而元气未免虧損。不得已而用之﹐只可一丸﹐不宜多服﹐且須隨進補劑﹐庶免虛弱之害。

生化湯

當歸﹝八錢﹞川芎﹝四錢﹞桃仁﹝十粒﹞姜炭﹝五分﹞炙艸﹝五分﹞上用水三鐘﹐煎八分﹐加酒七八匙﹐稍熱服。渣畱後帖同煎。

要在產後一二个時辰內﹐未進飲食之先﹐相繼而服。則下焦血塊速化﹐新血驟生﹐自免血暈等癥。但此湯頻服﹐精神漸增﹐產後諸癥不能乘虛而襲矣。其或勞甚血崩﹐形脫﹑喘﹑汗不止﹐急進加參生化湯數帖。或一方內加紅花五分﹐元胡醋炒一錢五分。或方內再加桂心七分。

加參生化湯

人參﹝二錢﹞川芎﹝二錢﹞當歸﹝四錢﹞姜炭﹝四分﹞桃仁﹝十粒﹞棗﹝三枚﹞

加減法

產後七日內未服生化湯﹐塊痛未除﹐仍照前方服數帖﹐或加元胡﹑益母亦可﹐自然塊消痛止。不可遽加參﹑﹑白術﹐補住瘀血﹐禍不可言。

產後三日內塊痛𨿽未除﹐其產婦气血虛脫﹐或崩﹐或厥﹐或汗多而厥﹐或形色脫去﹐口气漸冷﹐或煩渴不止﹐或气喘短促﹐無論塊痛﹐從權加參以扶危急。如體倦無力﹐气虛短促﹐本方多加人參。兼汗﹐加黃。煩躁﹐加竹茹。渴﹐加麥冬﹑五味。喘﹐加杏仁﹑桔梗。

產後大便不通﹐或至八九日者﹐由血少腸燥故也。宜生化湯加麻仁三錢﹐蓯蓉五錢以潤之﹐日久自通。如虛﹐加人參二錢。勿用承气湯。

產後七日內﹐或傷寒冷﹐血塊凝結痛甚﹐生化湯加肉桂五分﹐元胡一錢。或食冷物﹐連心腹痛者﹐再加吳萸七分。

產後肥人多痰﹐宜生化湯加花粉﹑竹瀝﹑薑汁﹐或加橘紅四分。毋輕用牛黃及寒冷等味。

產前素虛弱者﹐產後一二日已服生化湯三四帖﹐塊痛稍減﹐可按揉而定﹐宜生化湯加人參三錢。

產後𨿽暑月亦要和暖。如失蓋衣被﹐腹不溫和﹐風邪乘虛而入﹐𨿽服生化湯﹐恐塊痛不止﹐宜加肉桂四分﹐五靈脂一錢。

產後勞倦血暈﹐服生化湯一劑﹐頭煎後再卽取一帖﹐加人參一二錢﹐汗多亦加。如形不脫去﹐只用鹿角炭二錢﹐本湯送下﹐或益母丸亦可。外用細搗韭菜﹐納有嘴瓷瓶內﹐將滚醋兩碗衝入﹐封其大口﹐以小口注產婦鼻中﹐斂其精神﹐卽醒。

產後發熱汗出﹐手足厥冷﹐或血崩气短﹐神昏气脫﹐乃大虛癥。急須大補﹐庶可回生﹐宜加參生化湯﹐速進數劑﹐再以生脈散代茶。毋信《產室百問》及《婦人良方》等書。

產後日久不食﹐聞藥卽吐﹐須用獨參二三錢﹐或姜少許﹐白米一大撮﹐水煎服﹐以安胃气。如聽其胃虛不能飲食﹐危矣。法用胡椒少許﹐人乳燉熱和勻﹐微辣與飲﹐加以獨參湯頻頻進之﹐可效。

﹝下卷﹞產後用藥十誤

產後誤用順气﹑耗气藥﹐反增飽悶﹐𨿽陳皮亦不可多用。

產後誤用消食藥過多﹐致減食損胃﹐甚至不進食。

產後誤用芩﹑連﹑知﹑柏﹐致倒胃增熱﹐甚至不食。

產後塊痛未除﹐誤用參﹑﹑白術﹐輕則瘀血不行﹐重則立斃。

產後誤用地黃以滯惡露。獨用枳殼﹑枳實以消塊痛﹐致耗元气。

產後誤用大黃﹑芒硝以通大便﹐必成膨脹。

產後誤用蘇木﹑三稜﹑莪術以行塊﹐輕則傷新血﹐重則傷性命。

產後虛弱之婦﹐誤用山楂煎酒以攻血塊﹐必傷元气﹐以致汗出不止。

產後誤用濟坤丹下胞衣﹐至三四五丸﹐以致百病皆作。

產後誤信《產室百問》及《婦人良方》﹐多至不救。

﹝下卷﹞產後血暈

凡分娩之後﹐眼花頭眩﹐不知人事﹐謂之血暈。其因有三﹕一因勞倦甚而气竭神昏﹐二因去血多而元气欲絕﹐三因痰火乘虛泛上而憒不淸。患此三者﹐魂不隨神往來而幾運幾息也。急服加味生化湯二三帖以行塊停痛。外用醋韭法衝鼻﹐使產母聞醋气令精神斂而不散。此治血暈之急法也。大約病弱產母臨盆之際﹐須預煎生化湯﹐預備韭醋瓶以防患﹐此爲萬全。及兒下地﹐不可喜子慢母。母亦不宜顧子忘倦。又不可產訖卽臥﹐與夫憤怒气逆﹐皆能致暈也。愼之愼之。

加味生化湯

川芎﹝三錢﹞當歸﹝六錢﹞姜炭﹝四分﹞桃仁﹝十粒﹞炙艸﹝五分﹞荊芥﹝五分﹞水煎八分﹐加酒熱服。如汗多﹐加人參二錢﹐黃一錢﹐然必塊不痛者方可用。痛甚﹐加肉桂五分。渴﹐加麥冬一錢﹐五味十粒。有痰﹐加竹瀝半杯﹐薑汁一匙。痰火乘虛泛上而暈﹐加橘紅四分。兩手脈伏或右手脈絕﹐加人參四錢﹐麥冬一錢﹐五味二錢。

按﹕治血暈切不可用破血耗气等藥。𨿽山楂性緩﹐亦不宜服。其塊痛者﹐生化湯兼送益母丸及鹿角炭。倘气脫將絕﹐牙關緊閉﹐藥不下喉者﹐用鵝羽筒插喉灌之﹐如灌下漸溫暖﹐則不拘帖數灌之。又當用熱手﹐單衣外從心揉至腹上﹐又時換熱衣溫暖之﹐自然漸漸蘇醒。如醒後塊痛仍未除者﹐宜減去參﹐單服生化湯﹐待塊消痛止﹐再服參。

﹝下卷﹞產後厥逆

凡產母產時用力過甚﹐勞倦傷脾﹐脾气耗竭不能注於四肢﹐故足冷逆而厥气上行。經曰﹕陽气衰於下則爲寒厥。厥气上行﹐滿於經絡﹐則神气浮越﹐去身而飄散矣。苟非大補﹐焉能回陽而復神﹐必用加參生化湯倍人參﹐連進二帖﹐使气血旺而神復厥止。如渴﹐另用生脈散代茶﹐助津以滋髒燥。𨿽有四肢厥冷﹑泄漏﹐或類傷寒陰癥﹐亦不可四逆湯輩﹐必加參生化佐以黑姜﹐或加熟附一片﹐以回陽止逆則可﹐已足以行參之力矣。

加參生化湯

人參﹝二錢﹞川芎﹝二錢﹞當歸﹝四錢﹞姜炭炙艸﹝各四分﹞桃仁﹝十粒﹞加元棗二枚水煎。如厥回﹐暫去人參﹐待血塊痛除再加。此治新產發厥。

滋榮益气復神湯

﹝產後發厥﹐無塊痛者服此。﹞川芎焦術炙麥冬﹝各一錢﹞人參當歸﹝各三錢﹞熟地﹝二錢﹞炙艸﹝四分﹞陳皮﹝四分﹞五味﹝十粒﹞水煎服。口渴﹐以生脈散代茶。汗多﹐加麻黃根﹑棗仁各一錢。塊痛不止﹐加肉桂五分。便閉﹐加蓯蓉﹐麻仁各二錢。痰﹐加竹瀝﹐薑汁﹑橘紅各四分﹐酒一杯﹐手足口气漸冷﹐加附子五分﹐倍用人參。

按﹕厥逆屬陽虛者居多﹐若無塊痛﹑腹脹等癥﹐純用參附。加肉桂可也﹐有桂則瘀亦去矣。不可遲疑。

﹝下卷﹞暈厥總論

大抵產後暈厥﹐皆由气血兩竭﹐神將去而幾息﹐僅有一綫生意耳。若非大補﹐不能回將絕之元陽。但暈在臨盆﹐尢甚於厥﹐宜頻服生化湯﹐先補血分之虧﹐可期塊化血旺﹐神淸暈止。如無汗脫﹑神倦﹑气促等癥﹐切勿遽加參。

或厥在分娩之後﹐气血兩竭﹐宜用加參生化以復其神。總之﹐治暈問有塊痛﹐參術未可驟進﹔問無塊痛﹐參﹑﹑地﹑術﹐必須並用。

﹝下卷﹞產後血崩

產後血水大來﹐須看顏色之紅紫﹐形气之虛實。如形色多紫﹐乃當去之敗血﹐勿以崩論。若紅而色鮮﹐乃是驚傷心不能主血﹐怒傷肝而不能藏血﹐勞傷脾而不能攝血﹐當以崩治。法宜先服生化湯數帖﹐則行中有補﹐血自生旺矣。至若形脫气促﹐或汗出不止﹐宜服倍參生化以益气﹐斯陽生則陰長而血乃生旺﹐非棕炭等止血藥可治也。如產已盈月外﹐又宜升舉大補湯治之。凡年老積弱人患崩﹐均宜服此。

加參生化湯

﹝治產後血崩﹑形脫﹑汗多﹑气促﹞川芎﹝三錢﹞當歸﹝四錢﹞荊芥﹝四分﹞桃仁﹝十粒﹞人參﹝三錢﹞肉桂﹝五分﹐二帖後去之﹞炙艸﹝五分﹞棗﹝二枚﹞水煎熱服。汗多﹐加黃﹑人參各三錢。渴﹐加麥冬﹑五味。瀉﹐加茯苓﹑蓮子。兩手脈伏或右手脈絕﹐生脈散倍人參。痰﹐加竹瀝﹑薑汁﹑酒一杯。咳嗽﹐加杏仁﹑知母﹑桔梗各一錢。驚悸﹐加棗仁﹑柏仁各二錢。久不進食﹐聞藥卽吐﹐用獨參二三錢﹐水一杯﹐煎鍋焦末服之﹐引開胃口。鮮血來多不止﹐加升麻﹑白芷各五分。如無汗脫等癥﹐只服生化湯﹐加炒黑荊芥自安。世言芎歸活血不可治崩﹐殊誤。

升舉大補湯

治產後日久﹐血崩不止﹐或如雞卵大塊﹐或去血如片﹐宜大補脾胃﹐升提气血﹐少加鎭墜心火之藥。此方並治老少血崩等癥。

人參白術﹝各三錢﹞川芎﹝一錢﹞當歸﹝一錢五分﹞熟地﹝二錢﹞黃﹝一錢﹞白芷﹝四分﹞荊芥﹝四分﹞陳皮黃連黃柏﹝炒﹐瀉者勿用﹞羌活防風﹝各四分﹞升麻甘艸﹝各五分﹞渴﹐加麥冬﹑五味。瀉﹐加澤瀉﹑蓮子。痰﹐加半夏。兼白帶者﹐加蒼術﹑半夏各一錢。

﹝下卷﹞產後類傷寒三陰癥

﹝卽大便不通﹞產後潮熱﹑有汗﹑大便不通﹐毋專論爲陽明癥。口燥﹑咽漧﹐毋專論爲少陰癥。腹滿﹑溢幹﹑大便祕結﹐毋專論爲太陰癥。又汗多﹑譫語﹐勿專論腸胃有燥糞。其諸癥﹐多由勞倦傷脾﹐運化稍遲﹐气血枯竭所致。治宜養正通幽湯。勿執偏門﹐妄用承气﹐致沾唇莫救。

按﹕此論更當細玩﹐卽書所謂產後以大補气血爲主﹐𨿽有他癥﹐以末治之之意。又卽甘溫能除大熱之旨也。

養正通幽湯

﹝一名助血潤腸湯﹞川芎﹝二錢五分﹞炙艸﹝五分﹞桃仁﹝五粒﹞蓯蓉﹝五錢﹞陳皮﹝四分﹞麻仁﹝三錢﹞水煎溫服。諸癥加減如前。惟汗出﹑譫語﹑便實﹐乃气血兩虧﹐神衰﹐心主失守﹐急宜養榮安神。加茯苓﹑棗仁﹑柏子﹑參﹑﹑白術各一錢﹐水煎服。如大便至十日以上﹐燥結不通﹐肛門必有燥糞﹐用蜜煎﹐入皂角末或豬膽汁及枯鹽導之。愼勿誤用下藥﹐泄瀉不止﹐或致虛閉﹐以成膨脹﹐爲害不淺。產訖﹐第一須服生化湯數帖﹐必無血燥腸枯之癥。

﹝下卷﹞產後類傷寒三陽癥

產後七日內﹐發熱﹑頭疼﹑惡寒﹐勿專論爲太陽癥。發熱﹑頭痛﹑脇疼﹐勿專論爲少陽癥。二癥皆由气血兩虧﹐陰陽不和﹐而類外感。切不可用麻黃湯以治太陽類癥﹐用柴胡湯以治少陽類癥。

蓋脫血之餘又發汗﹐以重亡其陽﹐是使陰陽兩竭﹐禍不勝言。卽或癥中眞感傷寒﹐而加味生化湯內芎姜亦能散寒﹐且榮衛調和﹐諸病自退。

加味生化湯

川芎﹝二錢﹞當歸﹝二錢﹞姜炭﹝五分﹞炙艸﹝五分﹞桃仁﹝十粒﹞陳皮﹝三分﹞棗﹝二枚﹞水煎溫服﹐連進二帖。如明知感冒風邪﹐二帖不退﹐加羌活四分﹐蔥白二寸。

﹝下卷﹞產後類中風痙癥

產後手足搐搦﹐眼目上視﹐角弓反張﹐口眼歪斜﹐舌喑不語﹐痰涎上湧﹐不省人事者﹐皆由風寒入於腠理﹐經絡不和所致。與中風相類﹐切不可作風治。急須補气壯陽爲主﹐治宜右歸飲﹑加味續命等湯。若用風燥藥﹐重耗其血﹐以亡其陽﹐如蘇合丸﹑牛黃丸之類﹐入口卽斃。

加味右歸飲

大熟地﹝薑汁炒﹐八錢﹞杞子﹝酒炒﹐三錢﹞淨萸肉﹝酒炒﹐四錢﹞懷山藥﹝四錢﹞澤瀉﹝二錢﹞丹皮﹝酒炒﹐二錢﹞熟附子﹝三錢﹞肉桂心﹝一錢﹞白茯苓﹝三錢﹞鹿角膠﹝三錢﹞巴戟肉﹝三錢﹞炮姜﹝八分﹞煎服。

加味續命湯

人參﹝二錢﹞焦木﹝二錢﹞茯苓﹝二錢﹞炮姜﹝八分﹞熟附子﹝三錢﹞北細辛﹝五分﹞生黃﹝三錢﹞防風﹝二錢﹐酒拌炒﹞歸身﹝三錢﹞法夏﹝一錢﹞炙甘艸﹝八分﹞杞子﹝三錢﹞鹿膠﹝三錢﹞一方加天竺黃一錢五分﹐石菖蒲米汁浸炒一錢五分﹐煎服。

白通加豬膽汁湯

熟附子﹝二錢﹞漧薑﹝八分﹞焦術﹝二錢﹞茯苓﹝二錢﹞炙艸﹝二錢﹞蔥﹝二莖去尖白﹞服時入豬膽汁三匙衝。

眞武湯

熟附子﹝三錢﹞漧薑﹝一錢﹞焦木﹝二錢﹞茯苓﹝二錢﹞歸身﹝二錢﹞肉桂﹝一錢﹞炙艸﹝八分﹞白芍﹝炒﹐一錢五分﹞加淨棗仁炒二錢煎服。

黑錫丹

用黑錫﹝一兩﹞舶硫磺末﹝一兩﹐和入溶化結成砂﹐研細五錢﹞熟附子﹝五錢﹞肉桂﹝三錢﹞沈香﹝三錢﹞小茴﹝三錢﹞檀香﹝三錢﹞肉果﹝煨三錢﹞陽起石﹝﹐五錢﹞蘆巴﹝三錢﹞廣木香﹝煨﹐三錢﹞漧薑﹝一錢﹞白蔻﹝三錢﹞川楝肉﹝五錢﹞紫丁香﹝二錢﹞共爲細末﹐米糊爲丸﹐梧子大﹐陰漧﹐用靑布袋盛﹐擦光如銀亮收貯。每用四十九粒﹐或三十二粒﹐淡姜湯下。此丹不拘中風﹑痙癥﹑痰鳴﹑气喘﹐皆可服。

﹝下卷﹞產後癱瘓癥

凡產後癱瘓類風病者﹐皆因去血過多﹐气不能生新血﹐以致經絡不調﹐筋骨疼痛﹐甚至半身不遂﹐瘋廢牀褥﹐經年不愈﹐手足麻足不仁﹐拘攣不知痛癢﹐若誤認爲風癥﹐妄用祛風散血燥烈等藥﹐多致不救。治宜虎骨鹿茸丸。

虎骨鹿茸丸

虎脛骨﹝一對﹐如無以膠三兩代之﹐用膀十四兩亦可﹞鹿茸﹝羊酥蒸炙﹐一對﹐如無以膠四兩代之﹞枸杞子﹝小茴一兩﹐酒炒﹐三兩﹞菟絲子﹝三兩﹞巴戟肉﹝酒炒﹐三錢﹞刺蒺藜﹝酒炒﹐二兩﹞補骨脂﹝鹽水炒﹐一兩五錢﹞肉桂﹝一兩五錢﹞陳皮﹝一兩﹞威靈仙﹝一兩五錢﹞防風﹝一兩﹞淫羊藿﹝羊油炙﹐三兩﹞杜仲﹝薑汁炒﹐三兩﹞全蠍梢﹝酒洗淡炒﹐三錢﹞歸身﹝酒炒﹐三兩﹞川萆﹝一兩﹞鱉甲﹝醋炙﹐二兩﹞共爲末﹐各膠溶化﹐再用鹿筋﹐﹝如無﹐牛筋可代﹐﹞一斤﹐燉爛化﹐搗如泥。米仁一斤﹐炒研末﹐打稠糊﹐和飴糖三斤﹐溶並各膏﹐和勻搗爲丸﹐不拘大小﹐每服五錢﹐燒酒浸紅花﹑蘄艾少許送下。忌生冷。

﹝下卷﹞產後類瘧

產後寒熱往來﹐應期而發﹐此由气血並竭﹐陽虛生外寒﹐陰虛生內熱。或晝輕夜重﹐或日晡潮熱﹐一日二三度﹐其癥𨿽似乎瘧而發無常期﹐只須生化湯倍加當歸﹐則身熱自退。卽或應期而發﹐癥與瘧同﹐亦必調和气血爲主﹐無用芩﹑連等治熱﹐及常﹑果﹑檳﹑楂等截瘧。如汗多﹐加參。熱甚﹐倍用當歸﹑川芎。若產及一月﹐其人素虛而患瘧﹐用人參養胃湯﹐並服人參白術膏。

加減生化湯

川芎﹝一錢﹞當歸﹝二錢﹞人參白術﹝各一錢﹞茯苓﹝八分﹞靑皮﹝二分﹞炙甘艸﹝三分﹞藿香﹝八分﹞烏梅﹝一枚﹞渴﹐加麥冬一錢﹐五味三分。痰﹐加半夏八分﹐竹瀝﹑薑汁。汗﹐加黃﹑棗仁各一錢。傷米食﹐加神曲一錢﹐麥芽五分。傷肉食﹐加山楂﹑砂仁各五分。

人參養胃湯

人參白術當歸﹝各二錢﹞茯苓半夏﹝各八分﹞肉果甘艸靑皮藿香﹝各四分﹞烏梅﹝二枚﹞

人參白術湯

白術﹝一斤﹞人參﹝一兩﹞水六碗﹐煎去其半﹐如法再煎﹐如此三次﹐去渣取汁﹐共九碗﹐慢火熬至一碗﹐每日服半酒杯﹐白湯下。

﹝下卷﹞產後疸癥

黃膽癥平人皆有﹐產後更甚﹐多致不救。蓋甲乙木屬肝膽﹐乃東方資生之气。膽屬足少陽﹐乃半表半里之經。

若外感風寒﹐內束經絡﹐醫治不善﹐寒濕入膽﹐久郁爲熱﹐擾害淸淨之府﹐逼出膽汁﹐浸淫毛竅﹐化爲黃色﹐甚至汗黃﹑眼黃﹑便黃如金汁者﹐甚爲費手。治宜加減陰膽湯。陽虧者﹐加桂附。陰虛者﹐加歸身﹑熟地。微熱者﹐加丹皮。

加減陰膽湯

人參﹝二錢﹞軟柴胡﹝一錢﹞白芍﹝酒炒﹐八分﹞炙艸﹝八分﹞漧薑﹝一錢﹞法夏﹝一錢﹞西黨參﹝薑汁炒﹐三錢﹞飲至十劑﹐自愈。忌茵陳淸寒等藥。無力服參﹐以黃一錢代之。

﹝下卷﹞產後汗出

產後汗出不止﹐由勞傷脾﹐驚傷心﹐怒傷肝。患此三者﹐不宜卽加斂汗之藥﹐但令神寧則汗自止。且血塊作痛﹐﹑術未可遽加。凡產畢有汗﹐先服生化湯兩貼以消塊﹐卽繼服調衛止汗湯。若倦甚而然汗出﹐形色俱脫﹐乃亡陽汗脫也。難拘常法﹐從權以參調衛救急。待產母稍有精神﹐又減參以除塊痛。若汗多而陰竭陽微﹐以致筋脈拘急﹐項彊口噤﹐牙噤發搐﹐類傷寒痙癥者﹐愼勿作傷寒治﹐宜加味生化湯隨癥加減。汗𨿽有自汗﹑盜汗之分﹐治當兼理血分藥品﹐並宜加味生化湯。余方但非產後盜汗所宜。若服參大劑﹐汗多不止﹐及頭面汗出不止﹐腰足靑色者﹐不治。

調衛止汗湯

炙麻黃根當歸﹝各一錢﹞人參﹝隨癥加減﹞防風﹝三分﹞桂枝炙艸﹝各五分﹞棗﹝二枚﹞水煎。汗多而渴﹐加麥冬﹑五味。汗多亡津而小便不利﹐毋用利水等藥。產母多痰﹐毋用半夏﹑生薑﹐只可用橘紅四分。

從權參調衛湯

人參﹝三錢﹞炙麻黃根﹝各一錢五分﹞當歸﹝二錢﹞桂枝﹝五分﹐汗少減之﹞防風﹝三分﹞元棗﹝二枚﹞水煎。禁用半夏﹑生薑﹑柴胡﹑芩﹑知﹑柏等味。汗出不止﹐眞陽已衰﹐衛外之陽不固﹐方內當加附子﹑棗仁炒﹑野術﹑牡蠣粉﹐炙重用爲佳。

加味生化湯

川芎﹝二錢﹞當歸﹝六錢﹞人參﹝三錢﹐如虛倍用﹞天麻﹝八分﹞黃﹝一錢五分﹞炙艸﹝五分﹞荊芥﹝八分﹞棗﹝三枚﹞水煎。渴﹐加麥冬﹑五味。脈脫﹐加人參三錢﹑附子四分。便閉﹐加麻仁三錢。痰﹐加竹瀝﹑薑汁。忌蔥韭辛熱食物。

﹝下卷﹞產後气短髮喘

產後血脫﹐勞傷過甚﹐气無倚仗﹐呼吸止息﹐各違其常﹐气出短促而喘﹐言語不相接續﹐是血脫气虛之至。

速煎生化湯一二帖﹐卽加人參二三錢以救急﹐再備醋韭瓶以防暈。毋疑參能助喘﹐不用﹑少用以致不救。惟一切降气等藥禁用。若虛不受補﹐聞食卽吐﹐胃气將絕﹐不治之癥也。

加味生化湯

川芎﹝一錢﹞當歸﹝三錢﹞姜炭﹝五分﹞桃仁﹝十粒﹞人參﹝三錢﹞茯苓﹝一錢﹐汗多勿用﹞炙艸﹝五分﹞汗多﹐加黃。渴﹐加麥冬﹑五味。胃虛不食﹐聞藥卽吐﹐及食寒藥﹑寒物﹐嘔不納谷﹐用獨參三四錢﹐生薑三片﹐米一撮。

續气養榮湯

川芎﹝二錢﹞當歸﹝四錢﹞炙艸炮姜﹝各五分﹞人參﹝二錢﹞黃﹝一錢﹞熟地棗仁山藥﹝各一錢﹞陳皮﹝三分﹞足冷﹐加附子三分。汗多﹐加麻黃根一錢﹐浮小麥一撮。渴﹐加麥冬﹑五味。便閉﹐加蓯蓉﹑麻仁。

﹝下卷﹞產後咳嗽

產後旬日內外感冒風寒﹐咳嗽﹐鼻塞﹐聲重﹐惡寒﹐並兼身熱﹐頭疼﹐宜服加參寧肺湯。毋用麻黃以發汗。

或喘而脇痛﹐毋用小柴胡以散邪。或患火嗽有聲﹐痰少面赤﹐亦毋用涼藥以淸火。惟有調理气血爲主。若半月幹嗽有聲而痰少者﹐可用加味四物湯治之。

加參寧肺湯

川芎﹝一錢﹞當歸﹝三錢﹞人參﹝二錢﹞杏仁﹝十粒﹞桔梗﹝四分﹞橘紅﹝四分﹞款冬﹝一錢﹞桑皮﹝七分﹞半夏﹝八分﹞知母﹝一錢﹞如虛人痰盛﹐加竹油一小盞﹐薑汁三匙﹐甘艸四分。

加味四物湯

川芎蔞仁知母柯皮﹝各一錢﹞當歸熟地﹝各二錢﹞桔梗兜鈴﹝各四分﹞款冬﹝六分﹞水煎服。

薛立齋參蘇飲

人參﹝三分﹞蘇木﹝一分﹞水煎。此治產後瘀血入肺﹐咳嗽喘急。

﹝下卷﹞產後譫語

產後妄言﹑妄見﹐由气血兩虛而神魂無所根據也。輕則睡中呢喃﹐重則不睡妄言。或因痰客上焦﹐十二官各失其職﹐視聽言動皆有虛妄﹐毋認鬼邪。治法當論產期新久﹐塊痛有無﹐以爲緩急。如塊痛者﹐宜服寧神生化湯。

塊痛已除﹐宜服益榮安神湯。

寧神生化湯

川芎﹝二錢﹞當歸﹝四錢﹞茯苓棗仁柏仁﹝各一錢﹞桃仁﹝十粒﹞炮姜炙艸﹝各五分﹞紅棗﹝二枚去皮﹞水煎服。虛加人參。

益榮安神湯

川芎﹝一錢﹞當歸﹝三錢﹞茯神棗仁柏仁﹝各一錢﹞橘紅甘艸﹝各五分﹞人參﹝一錢﹞龍眼肉﹝八个﹞竹肉﹝一丸﹞大棗﹝二枚﹞渴﹐加麥冬﹑五味。汗多﹐加參﹑﹑麻黃根。痰﹐加竹瀝﹑薑汁。瀉﹐加茯苓﹑白術。便閉﹐加蓯蓉﹑麻仁。

﹝下卷﹞產後怔悸驚忡

產後憂﹑驚﹑勞倦﹑去血過多﹐心中煩動不寧﹐謂之怔忡。如惕然而驚﹐心中怯怯﹐若人捕之之狀﹐謂之驚悸。二癥當調和脾胃﹐補養心血﹐使气寧神足﹐气舒心安﹐以加減養榮湯﹐其病自愈。

加減養榮湯

川芎﹝八分﹞當歸﹝二錢﹞棗仁茯苓人參麥冬遠志白術黃﹝各一錢﹞陳皮炙艸﹝各五分﹞龍眼肉﹝八个﹞姜﹝二片﹞水煎。虛煩﹐加竹茹。痰﹐加竹瀝﹑薑汁。

此方可加丹參﹑柏仁。

安神丸

黃連生地﹝酒乳九蒸九曬﹞當歸﹝各二錢﹞炙艸﹝八分﹞作餅﹐爲丸如豆大﹐朱砂爲衣﹐每服四十丸。此與前藥並服。

﹝下卷﹞產後忿怒

產後因忿怒气逆不舒﹐胸膈滿悶﹐血塊大痛﹐宜生化湯磨木香三分衝服﹐則气舒怒散而塊自行矣。若偏用香砂﹑枳實﹑烏藥之類以散气行塊﹐則反使元气耗損而滿悶愈增。如怒後卽食﹐胃虛傷滯﹐當審所傷何物。如傷肉﹐加砂仁﹑山楂。傷米食﹐加神曲﹑麥芽。傷冷物作痛﹐畱滯脇腹﹐加肉桂﹑吳萸﹐以逐寒定痛。愼勿服檳榔丸疏气以消食。

健脾化气飲

人參白術當歸﹝各二錢﹞川芎﹝一錢﹞姜炭炙艸﹝各四分﹞水煎。如塊痛未除﹐仍用生化湯磨木香三分﹐方內再加肉桂心八分更佳﹐以桂能平肝而利气也。

﹝下卷﹞產後傷食

產後形體勞倦﹐脾气受傷﹐不宜多食濃味。食之﹐胃𨿽少納﹐脾轉運滯﹐以致痞塞噯酸。治當溫補气血﹐健脾助胃﹐養正兼消﹐並審所傷何物﹐佐以消導。斯脾气復而運轉如常﹐滯物行而胃始納谷矣。若消導過多﹐必致絕谷﹐難治。急以長生活命飲救之。

加味生化湯

川芎﹝一錢﹞當歸﹝二錢﹞山藥﹝一錢﹞炮姜炙艸﹝各五分﹞完谷不化﹐加煨肉果一个。塊痛﹐加桃仁。痛止﹐加白術。虛﹐加人參。所傷何物﹐治法如前。身熱﹐禁用寒涼藥。痞滿﹐禁用耗气藥。

長生活命飲

人參﹝二錢﹞水二盅﹐煎八分﹐入鍋焦末﹐服之。如貧不能服參﹐單用鍋焦研末衝糊服之。或以白術煎湯調服也。可望其開胃。

﹝下卷﹞產後泄瀉

產後泄瀉﹐大率虛弱食積﹐土虛不能勝濕而然。但惡露未除﹐脾胃又弱﹐難於消燥而用補也。治法﹕先服生化一煎後卽加茯苓一錢﹐以利小便﹐俟血生化﹐然後議補﹑議消﹑議燥﹐使無滯澀﹑虛滑之失。若產畢卽瀉者﹐宜加減生化湯。若胎前久瀉﹐產後不止者﹐宜參﹑苓生化湯從權以防虛脫。若久瀉不止或脾瀉者﹐須服參術蓮子飲百劑。甚至形脫﹑眼昏花者﹐服丹溪急救方。

加減生化湯

川芎﹝一錢﹞當歸﹝一錢五分﹞黑姜炙艸﹝各五分﹞桃仁﹝十粒﹞茯苓﹝一錢五分﹞蓮肉訶子﹝各八分﹞姜﹝一片﹞水煎二帖。瀉不止﹐加人參三錢。

參苓生化湯

川芎﹝一錢﹞當歸﹝二錢﹐土炒﹞姜炭炙艸﹝各五分﹞茯苓﹝一錢五分﹞陳皮﹝一錢﹞白術﹝一錢五分﹞人參﹝二錢﹞肉果﹝煨﹞訶子﹝各一錢﹞蓮子﹝八分﹞糯米﹝一撮﹞水煎。寒痛瀉﹐加砂仁五分。熱泄﹐加炒連三分。瀉久﹐加升麻三分。瀉水﹐加蒼術一錢。瀉出食肉如敗卵﹐及噫气﹐加神曲﹑砂仁各八分﹐山楂﹑麥芽各五分﹐或加豆蔻﹑丁香各一錢。渴﹐加麥冬一錢﹐五味六分。

參術蓮子飲

人參焦術﹝各二錢﹞茯苓﹝一錢﹞當歸﹝一錢五分﹞炒芍﹝八分﹞炙艸﹝五分﹞陳皮升麻﹝各三分﹞山藥﹝一錢﹞蓮子﹝十粒﹞姜﹝一片﹞如腹痛﹐加炮姜五分。

丹溪救急方

人參﹝五錢﹞白術﹝三錢﹞茯苓﹝三錢﹞制附﹝一錢﹞水煎服。

以上各方﹐可加五味子酒炒二十粒﹐幹麵粉炒黃二錢。虛脫者﹐暫加枯礬少許以澀之。

﹝下卷﹞產後痢癥

產後七日內外﹐患赤白痢疾﹐後重頻數﹐最爲難治。欲調气血而推蕩邪穢﹐又慮產後元虛。欲滋榮養气而大補脾腎﹐又恐補住瘀邪。惟生化湯減黑姜而代以茯苓﹑術﹑香﹐則善消惡露﹐兼行痢疾﹐並行而不悖也。再服加味香連丸﹐以俟一二日後﹐病勢稍減﹐可保無虞。若七日外患褐色後重虛痢﹐則當加補無疑。其產母稟濃﹐產期已過二十日﹐可於生化湯加芩﹑連﹑芍藥﹑枳殼及加味香連之類。承气等藥斷不可用。

如產母虛弱﹐𨿽及月餘﹐行積峻劑﹐切不宜用。若產後陰虛﹐血痢日久愈甚﹐當用四物湯加人參矣。

加減生化湯

川芎﹝二錢﹞當歸﹝四錢﹞桃仁﹝十粒﹞茯苓﹝一錢五分﹞陳皮﹝五分﹞木香﹝二分﹞紅痢腹痛﹐加砂仁二分﹐煎八分﹐送香連丸三十粒。

加味香連丸

卽香連丸加蓮肉粉一半爲丸。

加連生化湯

川芎﹝一錢五分﹞當歸﹝三錢﹞白芍﹝一錢﹐炒﹞川連﹝六分﹐薑汁炒﹞枳殼﹝五分﹞茯苓﹝一錢﹞甘艸﹝四分﹞木香﹝三分﹞水煎服。重者﹐加山楂一錢。

按﹕產後痢癥不一﹐總以人參爲主﹐歸﹑芍次之。兼有瘀未淨者﹐則間以肉桂黃連湯﹐重用人參﹐自效。蓋桂能去瘀也。如資稟薄﹐痢癥輕者﹐一日六七次﹐兼有糞色﹐亦能飲食。重者﹐空痛﹐一日夜數十次﹐不思飲食﹐睡臥不寧﹐非人參不能救也。

﹝下卷﹞申論瀉痢十方

產後瀉痢﹐气血暴虛﹐必用生化湯加減。然致病之由﹐𨿽系濕熱﹐多因飲食傷脾而起。故重申余意﹐另立十方於後。

一﹑產後瀉黃色乃脾土眞气虛也﹐宜補中益气湯加木香四分﹐煨肉果一枚﹐炮姜四分。

二﹑產後久瀉不止﹐元气下陷﹐大便不禁﹐肛門如脫﹐宜服六君子湯加木香四分﹐煨肉果一枚﹐炮姜四分﹐加升麻五分。

三﹑產後傷麵食﹐宜六君子湯加麥芽。傷谷食﹐六君子湯加神曲。

四﹑產後傷肉食﹐六君子湯加山楂﹑砂仁各五分﹐神曲一錢五分。

五﹑產後胃气虛弱﹐瀉痢完谷不化﹐六君子湯加木香三分﹐肉果一枚。

六﹑產後瀉痢脾虛﹐四肢浮腫﹐補中益气加五皮散﹑或六君子湯加五皮散。

七﹑產後諸癥兼嘔者﹐俱宜加藿香一錢。痰多﹐加半夏八分。

八﹑產後以前諸癥兼小便短澀者﹐加茯苓一錢﹐澤瀉五分﹐燈心二十根﹐或加淨車前一錢。

九﹑產後泄瀉不止﹐加蓮子十粒﹐石橊皮一錢。

十﹑產後患赤痢﹐久而不止﹐用人參二錢﹐香連丸二錢﹐同服卽愈。毋多用木香﹑薑汁之類﹐蓋熱則血愈行也。

方內可加地楡。

以上十方﹐須問塊痛已除﹐方可服之。

﹝下卷﹞產後嘔逆

人之胃腑爲五穀之海﹐水谷之精﹐上輸肝肺﹐分布五臟﹐化爲气血﹐榮潤百骸。產後勞傷脾胃﹐正气虧折﹐邪气易乘。如入於腸胃﹐則气逆嘔吐而食不下矣。若七日內嘔吐不止﹐全不納谷﹐血塊未除﹐治當消塊﹐佐以溫藥﹐宜服安胃行血湯。若痛已除而嘔不止﹐不納谷者﹐宜服加減六物湯及後溫胃和中飲。若嘔而气血不足﹐食物不能如常﹐宜服補中和胃湯。

安胃行血湯

芎﹝一錢﹞當歸﹝四錢﹞人參﹝一錢﹞桃仁﹝十粒﹞姜炭炙艸﹝各五分﹞藿香砂仁﹝各四分﹞姜﹝三片﹐有汗勿用﹞

加減六物湯

川芎﹝一錢﹞當歸﹝一錢﹞山藥﹝一錢五分﹞人參﹝一錢﹞茯苓﹝一錢﹞藿香﹝五分﹞豆仁姜炭﹝各四分﹞扁豆﹝二錢﹞陳皮﹝三分﹞炙艸﹝五分﹞姜﹝三片﹞嘔止﹐去豆仁。

溫中和胃湯

人參茯苓﹝各一錢﹞當歸扁豆﹝各二錢﹞陳皮炙艸藿香丁香﹝各三分﹞姜﹝三片﹞嘔止﹐去丁香。受寒﹐加吳茱萸。

補中和胃湯

人參白術扁豆當歸﹝各二錢﹞茯苓﹝一錢﹞山藥﹝一錢五分﹞炙艸陳皮炮姜﹝各四分﹞水煎。

按﹕嘔逆至產後﹐癥爲甚急﹐當用香砂六君子湯加制附﹑吳萸﹑柿蒂爲引。如不效﹐加川連酒炒﹑肉桂。更不效則用二气丹﹐水銀三錢﹐硫磺三錢﹐結成砂﹐將硫與水銀同研至無星爲度﹐米糊爲丸﹐每服二十粒﹐遞加至四十九粒﹐丁香﹑柿蒂湯送下。丸如梧子大可也。蓋水銀得硫自化﹐不用疑懼﹐呃逆﹑霍亂可用。

﹝下卷﹞產後霍亂

產後勞傷气血﹐臟腑虛損﹐不能運化食物﹐及冷風相乘﹐以致陰陽升降不順﹐淸濁亂於腸胃﹐冷熱不調﹐邪正相搏﹐上吐下瀉﹐名曰霍亂。若塊痛未除﹐宜生化六和湯。塊痛已止﹐宜藿香溫胃散。

生化六和湯

川芎﹝二錢﹞當歸﹝四錢﹞黑姜炙艸陳皮﹝各四分﹞砂仁﹝六分﹞茯苓﹝一錢﹞姜﹝一片﹞水煎。

藿香溫胃散

當歸白術﹝各三錢﹞姜炭藿香陳皮﹝各四分﹞濃朴﹝八分﹞人參﹝一錢﹞炙艸﹝三分﹞姜﹝一片﹞水煎。若手足冷逆﹐加附子三分。

﹝下卷﹞產後膨脹

胎前素弱﹐產後又虧﹐胃難納谷﹐脾不健運。或因傷食而停滯﹐或因血虛而便閉﹐誤進消耗等藥﹐胃气益損﹐滿悶益增﹐气不升降﹐滋熱助積﹐郁積之久﹐遂成膨脹。治當審其誤用何物﹐如誤用耗气藥﹐宜益气湯。誤用消導藥﹐宜健脾湯。誤用攻下藥﹐宜養生化滯湯。

益气湯

人參白術當歸﹝各三錢﹞川芎白芍﹝各八分﹞茯苓﹝一錢五分﹞陳皮濃朴﹝各四分﹞蘇梗炙艸﹝各五分﹞腹皮﹝六分﹞木香﹝二分﹞磨蘿卜子﹝三分﹞木通﹝五分﹞

健脾湯

人參白術當歸茯苓白芍神曲﹝各一錢﹞川芎﹝七分﹞陳皮﹝四分﹞炙艸砂仁﹝各五分﹞腹皮﹝五分﹞傷食﹐加麥芽五分。傷冷物﹐腹大痛﹐加吳茱萸一錢。

養生化滯湯

川芎﹝二錢﹞當歸﹝四錢﹞人參﹝一錢五分﹐脹甚者﹐減半﹞白芍茯苓﹝各一錢﹞白術﹝二錢﹐脹甚倍用﹞桃仁﹝十粒﹞腹皮﹝四分﹞蓯蓉﹝酒洗﹐一錢五分﹞如塊痛﹐卽將本湯送三消丸一錢。方附後。病劇者﹐須服至數十帖。

按﹕產後脹癥最爲難治。如服前方不效﹐非大劑金匱腎气湯不能去其病。若慮方內熟地之滯﹐則用薑汁﹑砂仁拌炒﹐桂﹑附更當重用。再加川椒目﹑蒲種殼﹑冬瓜子﹐以利水化气。或加浮萍爲引﹐以開鬼門﹐多服益善。俟脹消後﹐則用六君子﹑八珍等湯調理﹐可以撤消去根。此經驗已多﹐故附增之。

﹝下卷﹞產後口渴兼小便不利

凡產後口燥咽漧而渴兼小便不利﹐由血枯而多汗﹐且勞倦傷脾﹐不能爲胃行其津液﹐則生化之气不運﹐滲泄之令不行。是以上無津液流通﹐而有咽漧燥渴之癥。下則膀胱閉滯﹐而有水道不通之候。治當助脾益肺﹐升降气血﹐則气血流行﹐陽升陰降﹐自然津生而便利矣。若認口渴爲火盛﹐而用芩﹑連﹑知﹑柏以降之。便澀爲水滯﹐而用五苓等味以通之﹐非徒無益而反害之。

按﹕小便由於气化。書曰﹕气化則能出矣。故補气生津﹐實至言也。膀胱藏津液之所﹐眞陽不足﹐元气不升﹐則不出矣。是補气塡精爲上。

助脾益肺湯

黃﹝一錢五分﹞人參麥冬﹝各二錢﹞五味﹝十粒﹞當歸﹝二錢﹞茯苓﹝一錢五分﹞漧葛﹝一錢﹞升麻﹝四分﹞炙艸﹝四分﹞汗多﹐加棗仁二錢﹐麻黃根一錢。渴甚﹐生脈散代茶。大便不通﹐加蓯蓉二錢。如產母壯盛而熱劇小便不利者﹐暫加知母﹑滑石各一錢。

﹝下卷﹞產後便數淋癥

凡產後小便數者﹐由腹內宿有冷气﹐因虛而發。宜桑螵蛸散或以益智仁炒研爲末﹐米飲送下二錢。若淋瀝作痛亦由產母虛弱﹐冷气客於腹中﹐以茅根湯治之。

桑螵蛸散

螵蛸﹝二十枚﹞人參﹝三兩﹞黃﹝三兩﹞鹿茸牡蠣赤石脂﹝各二兩﹞共爲末﹐每服﹐米飲湯空心下。

白茅根湯

白茅根瞿麥茯苓車前人參滑石通艸麥冬炙艸﹝錢分酌用﹞加燈心數根﹐煎服。

按﹕內府祕方用陳米淘濃泔澄淸﹐熱服之﹐小便卽通。

按﹕治血淋﹐可加淮牛膝。

﹝下卷﹞產後傷脬小便淋數不止

產後傷脬﹐此緣穩婆之故﹐以白芨散治之。

白芨散

白芨鳳凰衣桑螵蛸﹝等分﹞入豬脬內﹐煮爛食之。

﹝下卷﹞產後水腫

產後四肢浮腫﹐皮膚光瑩﹐脾虛不能制水﹐腎虛不能行水故也。當大補气血爲主﹐佐以蒼術﹑白術﹑茯苓等藥。虛﹐加人參﹑木通。熱﹐加麥冬﹑條芩。若因風冷濕气傷表無汗而腫﹐宜五皮散加姜皮﹑半夏﹑蘇葉以微表之﹐使水气從皮毛而出﹐然後以補劑調理。

利水益气湯

人參白術﹝各三錢﹞白芍茯苓﹝各一錢﹞陳皮﹝六分﹞木瓜﹝八分﹞蒼術濃朴蘇葉木通腹皮﹝各一錢﹞

五加皮散

加皮腹皮茯皮骨皮姜皮﹝各等分﹞

﹝下卷﹞產後熱蒸成癆瘵癥

產後癆瘵癥﹐皆由嗜欲無節﹐起居不時﹐以致眞陰耗竭﹐虛火上炎﹐或蒸而熱﹐或往來寒熱﹐似瘧非瘧﹐或咳血﹑咯血﹑自汗﹑盜汗﹐或心神恍惚﹐夢與鬼交﹐或經水閉塞﹐日漸羸瘦﹐皆緣陰虛生內熱所致。熱郁積久﹐變成虛怯﹐宜淸熱止嗽﹐潤肺瀉火﹐滋補眞陰﹐以復其元。患此者﹐必須寡欲內養﹐方能有效﹐否則不治。

保眞湯

川芎﹝一錢﹞當歸生地白芍﹝各二錢﹞麥冬﹝一錢﹞天冬﹝一錢五分﹞川貝茯苓﹝各五分﹞桔梗﹝八分﹞五味﹝十粒﹞骨皮﹝一錢﹞炙艸﹝四分﹞棗﹝二枚﹞水煎。虛﹐加人參一錢﹐黃六分。胃弱﹐加茯苓﹑山藥各二錢﹐砂仁三粒。

加味大造丸

紫河車﹝一具﹞生地﹝一兩﹞人參當歸山藥杞子﹝各一兩﹞知母﹝一錢五分﹞石斛﹝酒蒸﹞麥冬﹝各八錢﹞銀胡﹝六錢﹞龜板﹝五錢﹞共爲末﹐煉爲丸﹐如梧子大﹐早晚服。

以上二方﹐但舉其槪﹐至辧癥施治﹐全在臨時取裁。如補中益气﹑六味腎气丸﹑八珍湯﹑十全大補湯﹑還少丹﹑逍遙散加芎歸﹐此數方俱可治癆瘵﹐因癥選用可也。

按﹕產後气血已虧﹐陰陽兩竭﹐應得大溫大補﹐助眞陽以生眞陰﹐引火歸原﹐法當用眞阿膠﹑上肉桂爲主﹐將虛火假熱下降丹田。加以茯﹑術﹑參﹑﹐健脾補气。略以龜膠﹑石斛﹑炒熟地﹑沙苑﹑蒺藜﹐補陰以佐助之。服至四五劑﹐必見效矣。切不可用滋陰淸肺等藥﹐以重危之也。俟其胃開脾運﹐火降陽回﹐然後再於溫補之中加入治嗽等味﹐自可活人。如服淸涼藥過多﹐必至眞陽上越。

如癥現兩顴紫紅﹐气虛上喘﹐眼白淡紅﹐須用制附﹐遲則陽脫矣。

﹝下卷﹞產後心腹痛

產後心痛卽胃脘痛。以胃脘在心之下﹐因傷寒气及冷物故作痛。用生化湯佐以散寒消食之品﹐無有不安。若腹內痛﹐必血塊未除﹐只服生化湯﹐佐以益母丸﹑鹿角炭治之﹐則瘀消而痛止。若風冷乘虛入腹伴痛﹐亦宜加味生化湯﹐以方內有肉桂﹑吳萸﹐可以溫散之也。若眞心痛則指甲靑黑﹐或手足冷過腕節﹐朝發夕死﹐無藥可治。

加味生化湯

川芎﹝二錢﹞當歸﹝四錢﹞炮姜炙艸﹝各五分﹞桃仁﹝十粒﹐痛止去之﹞肉桂﹝八分﹞吳萸﹝七分﹞姜﹝三片﹞水煎服。傷米食﹐加神曲﹑麥芽各一錢。傷肉食﹐加砂仁七分﹐山楂肉五枚。

按﹕產後胃气痛﹐必其人素有舊病﹐產後气血大虧﹐自然加甚。但癥有九種﹐當辧气﹑血﹑寒﹑食﹑虫﹑痰﹑積﹑虛﹑實﹐治宜加味理中湯爲主。

加味理中湯

淡附子﹝二錢﹞漧薑﹝一錢﹞茯苓﹝一錢﹞人參﹝不拘﹞炙艸﹝七分﹞焦術﹝二錢﹞白蔻﹝二分﹞肉桂心﹝一錢﹞延胡索﹝醋炒一錢五分﹞乳香﹝去淨油一錢五分﹞气痛﹐加廣木香一錢﹐郁金酒炒一錢﹐良姜醋炒一錢﹐紫丁香十隻。血痛﹐加五靈脂醋炒一錢五分﹐炮姜炭七分代去漧薑﹐蒲黃炒七分﹐歸身酒炒二錢。寒痛﹐加吳萸一錢﹐小茴鹽水炒一錢五分﹐蘆鹽水炒二錢﹐重用桂﹑附。食痛﹐加焦神曲一錢五分﹐山楂砂糖炒二錢﹐雞肫皮焙漧二錢﹐廣皮一錢﹐母丁香七分。虫痛﹐加川椒四十粒﹐烏梅二个﹐吳茱萸川連一錢煮汁伴炒八分﹐榧子肉三錢。痰痛﹐加法夏二錢﹐艸果煨一錢﹐沈香一錢﹐牡蠣粉二錢﹐化橘紅一錢。積痛﹐脾之積爲痞气﹐加母丁香八分﹐陳香團二錢﹐佛手柑一錢﹐巴豆去油淨取霜焙漧三分﹐再用濕腐乳皮包好﹐藥汁送。但此味巴豆霜必積痞現而不化甚急﹐它藥不效﹐始不得已﹐用之宜愼。虛痛﹐分陰陽。陰虛﹐加熟地﹑薑汁﹑益智﹑砂仁﹐共十五粒﹐炒焦五錢﹐枸杞子酒炒﹐阿膠﹑蒲黃炒二錢﹐淨萸肉酒炒二錢﹐漧薑代炮姜五分。陽虛﹐仍用原方增附子。實痛﹐去人參﹑焦術﹐加枳殼一錢﹐艸蔻一錢﹐肉桂代桂枝八分醋炒﹐甚者﹐加韭汁﹑制大黃三錢﹐用韭汁拌大黃九蒸九曬用。以上各癥加減﹐必須認明證候施治爲要。

﹝下卷﹞產後徧身疼痛及腰小腹痛

產後徧身痛﹐由產時百節開張﹐血脈凝滯﹐累日不散﹐則經脈經絡不舒﹐故腰背不能轉側﹐手足不能動履﹐或兼身熱頭疼。若誤認太陽表邪而發散出汗﹐則手足逆冷變成險癥矣﹐宜祛痛散治之。婦人腎位系胞﹐腰爲腎府﹐至產勞傷腎气﹐損動胞絡﹐或產未平復而風寒乘之﹐二者皆致腰痛﹐宜養榮壯腎湯或加味大造丸。若小腹作痛未曾服生化湯﹐問惡露如何。若可按揉而稍止者﹐屬虛﹐並宜加味生化湯治之。

祛痛散

當歸﹝二錢﹞人參白術﹝各一錢﹞黃川膝獨活﹝各八分﹞肉桂﹝五分﹞韭白﹝一撮﹞生薑﹝一片﹞水煎。

養榮壯腎湯

當歸﹝二錢﹞防風﹝四分﹞獨活桂心川芎杜仲寄生川斷﹝各八分﹞生薑﹝三片﹞水煎。

加味生化湯

川芎﹝一錢﹞當歸﹝三錢﹞桃仁﹝十粒﹞炮姜炙艸﹝各四分﹞肉桂﹝五分﹞元胡﹝五分﹞後二味痛止減去。若臍下無血塊﹐而仍痛不止者﹐加熟地三錢。

﹝下卷﹞產後乳疽乳癰

產後乳生癰疽﹐初發時寒熱往來如瘧﹐不可作瘧治﹐亦不可全用敗毒消疽等味﹐當大補气血﹐佐以金銀花等味以散邪毒。若膿未成﹐痛不可忍﹐宜栝蔞乳沒散。已成膿﹐宜敗毒大補湯﹐外用馬蹄香搗爛敷之。若膿已出而虛弱日甚者﹐宜服十全大補湯。

栝蔞乳香散

栝蔞﹝一个﹐連皮子搗爛﹞當歸銀花﹝各三錢﹞白芷﹝一錢﹞靑皮﹝五分﹞乳香﹝五分﹞沒藥﹝五分﹞甘艸﹝四分﹞公英﹝五錢﹞水煎﹐加酒溫服。

排膿大補湯

人參白術生地銀花﹝各二錢﹞當歸﹝三錢﹞茯苓﹝一錢﹞連翹﹝五分﹞黃﹝一錢﹞靑皮﹝三分﹞烏梅﹝一枚﹞元棗﹝一枚﹞此方可加白芷八分﹐以能排膿內托也。

加減十全大補湯

人參白術當歸生地黃﹝各二錢﹞茯苓川芎﹝各八分﹞甘艸﹝五分﹞遠志﹝一錢﹞淨銀花﹝三錢﹞水煎。瀉﹐加蓮子十四粒﹐肉果一枚。渴﹐加麥冬﹑五味。久不收口﹐加參末﹐膏藥貼之。

按﹕乳疽﹑乳癰﹐總以十全大補湯爲主﹐或加銀花﹑公英﹐復以遠志肉煎燒酒﹐時時服之自效。十全大補湯卽四君﹑四物加桂也。

﹝下卷﹞產後流注

產後惡露﹐流注於腎腰關節之處﹐或漫腫﹐或結塊作痛﹐久則腫起﹐肢體倦怠﹐急用蔥熨法以散外腫﹐內服參歸生化湯以散血滯。至已潰﹑未潰﹐其法參之乳癰癥中。

蔥熨法

用生蔥一握﹐搗作餅﹐貼患處﹐加濃布三四層﹐以火斗熨之立效。此方可治癰疽初起。

參歸生化湯

黃川芎﹝各一錢五分﹞當歸﹝三錢﹞人參﹝二錢﹞肉桂﹝八分﹞甘艸﹝五分﹞馬蹄香﹝二錢﹞

附乳疽方

采鮮蒲公英一握﹐連根搗汁﹐酒衝服﹐以渣貼患處卽愈。

按﹕醫流注法﹐以五香散﹐米湯和成餅﹐再用大蒜糊薄鋪初起之處﹐上以五香餅放好﹐用艾灸在餅上。其痛者﹐灸至不痛發癢方止。癢者﹐灸至痛方止。如不痛不癢﹐灸至皮肉融活爲度。多灸爲貴﹐毒自散矣。

五香散

丁香木香沈香肉桂麝香﹝等分﹞射一半爲末﹐再加白芷﹑蘇葉﹑姜黃﹑血竭﹐同和餅﹐灸。陰毒﹑腫痛﹑風毒亦可。

﹝下卷﹞陰門腫痛

臨產用力過傷﹐以致陰門兩旁腫痛﹐手足不能舒展者﹐用四季蔥入乳香末﹐搗成餅﹐貼腫痛處﹐良久卽愈。

﹝下卷﹞陰門突出

臨產用力逼送﹐陰門突出者﹐四物湯加龍骨少許﹐連進二服。外用如聖膏貼頂﹐少收﹐卽拭去。

﹝下卷﹞產後陰門發癢

按﹕陰門發癢者﹐乃產後脾胃不調﹐气血不和﹐宗气下陷﹐濕熱下逼﹐陰中因而生虫。其癢者﹐乃虫食陰戶也。治宜補中益气湯去柴胡加減用之。外用薰洗貼法。

加減補益湯

黃﹝一錢五分﹞人參﹝一錢五分﹞歸身﹝一錢﹞炙艸﹝五分﹞焦術﹝一錢﹞陳皮﹝五分﹞升麻﹝三分﹞川椒﹝二十粒﹞烏梅﹝二个﹞吳萸﹝三分﹞川連﹝三分均炒﹞姜棗引﹐煎服。

外治法

用蛇牀子﹝一兩﹞川椒﹝三錢﹞蔥白﹝五个﹞苦參﹝五錢﹞艾﹝三錢﹞煎湯﹐向陰中先薰後洗。如薰洗數次不愈﹐用豬肝切大片﹐香油搽過﹐放新瓦片上炙﹐將熟气香時﹐乘熱卽貼陰門癢處﹐冷熱三次。豬精肉亦可用﹐先洗後貼﹐豬精肉亦用香油搽炙。又用嫩雞一隻﹐剖開﹐煮熟﹐用滚米醋烹﹐貼癢處。

﹝下卷﹞產後陰門生瘡

按﹕陰門生瘡﹐亦下陷濕熱所致﹐服加味補益敗毒散。

加味補益敗毒散

生﹝二錢﹞人參﹝二錢﹞焦術﹝一錢﹞炙艸﹝八分﹞陳皮﹝一錢﹞歸身﹝二錢﹞升麻﹝五分﹞荊芥﹝一錢﹞淨銀﹝二錢﹞肉桂﹝五分﹞防風﹝一錢﹞乳香﹝去油﹐一錢﹞煎服。

外治法

生甘銀花元參土茯苓蒼術白芷茶桑葉苦參蔥白蒜梗﹝等分﹞煎﹐薰洗。加槐枝﹑川椒更好。

摻藥方

三仙丹底﹝一錢﹞黃連﹝一錢﹞大黃﹝一錢﹞象貝﹝二錢﹞輕粉﹝五分﹞無名異﹝一錢﹞冰片﹝一分﹞升過樟腦﹝五分﹞制過甘石﹝一錢﹞黃柏﹝二錢﹞共爲細末﹐摻瘡﹐如幹﹐用豬膽汁和麻油調搽。

升樟腦法

用樟片﹝一兩﹞薄荷葉﹝一兩﹞好瓷碗﹝一个﹞將薄荷鋪好﹐將樟片放在薄荷上﹐再用好瓷碗蓋之﹐濕紙重封口﹐勿令泄气﹐用火盆緩火上﹐燉三株綫香爲度﹐取出蓋碗﹐上面結住者﹐卽樟霜也。

升三仙丹法

水銀﹝一兩﹞輕粉﹝研﹐一兩﹞火硝﹝研﹐一兩﹞用大傾銀罐一个﹐將三味放罐內﹐上用小罐蓋好﹐鹽泥封固勿泄﹐炭火至三株香爲度﹐取出冷定﹐小罐蓋上者﹐爲丹頭﹐大罐底下者﹐爲丹底。拔毒用丹底﹐收口用丹頭。

凡各瘡毒﹐摻藥俱奇效。一方硝代白礬﹐用小鍋一隻﹐蓋以瓷碗亦可升。

﹝下卷﹞乳汁不通

產後乳汁不通﹐其故有二﹕一由气血兩虛﹐乳來稀少﹔一由气閉血滯﹑壅塞不行。蓋婦人多憂思忿怒﹐憂思則气結而血亦結﹐忿怒則气逆而血亦逆﹐甚至乳硬管塞﹐脇痛煩熱。故方於通乳藥中多用香附﹑木香﹑靑皮者﹐以行气故也。用王不畱行者﹐通乳而兼行血也。若惟由气血虛弱﹐則不必用利气藥等味﹐須服豬蹄湯或鐘乳飲。

豬蹄湯

豬蹄﹝一隻﹞通艸﹝五錢﹞煮汁服之。

鐘乳飲

鐘乳粉﹝二錢﹞漏蘆﹝三錢﹞煎汁服。一方﹐鯽魚﹑木通﹐煮汁食之。

按﹕乳汁不通皆由气血不足之故。用豬蹄一隻﹐有七星者佳﹐煮濃汁﹐入當歸五錢﹐熟地六錢﹐人參一錢﹐西黨參八錢代之亦可﹐川芎一錢五分﹐通艸一錢﹐杞子三錢﹐炙三錢﹐煎服。如人壯气閉則加王不畱行一錢﹐不可多用。

﹝下卷﹞消乳

產母無子飲乳﹐有乳而欲淸者﹐用麥芽二兩﹐炒爲末﹐四物湯調服卽消。又方﹐用神曲二錢﹐炒爲末﹐酒吞﹐日服一次。

