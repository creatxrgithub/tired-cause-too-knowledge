

藥鑑明杜文燮

序

或謂持鑑以索貌者﹐不能得其腠理﹐而按方以索病者﹐亦不能神其變通﹐甚矣﹐方書之不可盡信也。嗟夫﹗方亦何負於人哉﹖惟藥不嘗試﹐方不經驗﹐漫立局以幸中者之過也。乃是編也者﹐首察病原﹐以補東垣之缺﹐次辧藥力﹐以佐仲景之偏﹔論證則由標本以及經絡﹐審性則由陰陽以及反畏﹔至運气方脈﹐靡不精研﹐而常用藥味﹐又次第序之﹐以便檢閱﹐誠古今之明鑑也。考古尋方之士﹐得是書而存之﹐則療病不必指掌﹐審藥不必大觀﹐無素問而達生﹐無叔和而知脈﹐他如心法如辧疑﹐諸家方術﹐悉注腳耳﹐當令隨叩隨應隨效﹐而斯人之不病於夭札者﹐信有賴也。若目爲羣書而弁髦焉﹐是舍鑑而求之妍媸也﹐有是哉。

萬曆戊戌季夏宛陵仙源杜氏序

新刻藥鑑卷之一寒熱溫平四賦﹐增補東垣未盡之意

藥性﹝寒門﹞

黃芩枯者淸肺金﹐堅者涼大腸﹑降熱痰﹐佐白術則能安胎。黃連瀉心火﹐而津液自生﹔除濕熱﹐而腸胃自濃。姜制降痰。此芩連二藥﹐若用豬膽汁炒﹐又能降肝膽之火也。黃柏治痿﹑定蛔﹐退伏火而瀉勞熱﹐滋不足之水﹐大治陰虛。知母益眞陰﹐治骨蒸之有汗﹐補腎水﹐瀉無根之火邪。此柏母二藥﹐酒炒則性溫﹐鹽制則下降﹐皆補陰之要藥也。白芍止瀉痢﹐補陰血﹐治心腹虛疼﹐尢健脾經﹐其性能補能收﹐酒炒才妙。赤芍利小水﹐消癰腫﹐又爲火眼要藥。其性能瀉能散﹐生用正宜。此赤白二芍﹐產後勿用﹐以性帶酸寒﹐能伐發生之气也。

石羔降胃火﹐而理頭疼。解肌表而止煩渴。山梔降火極速﹐從小便泄出﹐性能屈曲下行。又能淸肺胃之煩﹐止血家之吐衄﹐必須酒炒微黑。熟地滋腎而益眞陰﹐活血而塡骨髓。生地生血而涼心腎。此二地酒洗則性溫﹐姜制則不泥於膈。天冬止渴補虛﹐治痰嗽而潤肺﹐能引熟地而至所補之處。麥冬生脈淸心﹐止煩渴而去肺家伏火﹐能引生地而至所生之位。柴胡治兩脇俱疼﹐少陽可引。退往來寒熱﹐外感宜投。能升胃中之淸气﹐從左而旋。升麻散手陽明寒邪﹐療足陽明齒痛。能升胃中之淸气﹐從右而旋。前胡除內外痰實如神﹐逐胸脇結气無雙。

犀角解火毒﹐而療鼻血瘡瘍。安心神﹐而除煩渴風毒。若使引入胃經﹐升麻亦可代用。牡蠣澀精而止虛汗﹐崩漏能醫﹐必須火爲良。朴硝開熱結﹐而通臟腑。瀉實軟堅﹐𨿽有停痰可化。大黃乃蕩滌之將軍﹐走而不守。奪土郁而無壅﹐破瘀血而下流。牡丹皮治無汗之骨蒸﹐消下焦之積血﹐止上焦之吐衄﹐破血亦宜用也。地骨皮治有汗之骨蒸﹐亦發風邪﹐退熱尢宜用也。竹葉逐上气咳逆喘促﹐退虛熱煩躁不眠。專涼心火﹐尢卻風痙。竹茹治心煩嘔噦﹐腫痛兼療。茵陳卻黃膽風濕﹐小便能利。菊花收淚明目﹐治頭風止頭痛。同地黃釀酒﹐解醉漢昏迷易醒。薄荷淸六陽之會首﹐涼心膈而治頭風﹐總能淸熱。荊芥淸頭目﹐肌表立解。下瘀血瘡痍卽散。栝蔞仁下气消痰﹐潤肺除嗽。療結胸﹑通郁熱於胸中﹐爲治嗽之要藥也。天花粉止渴通經﹐降膈上之熱痰﹐乃消渴之聖藥也。槐花止髒血﹐熱熾淋瀝。茅根止吐血﹐取汁煎藥。地楡療崩漏﹑止月經﹐尢治血痢﹐下部瀉血莫缺。山豆根解熱毒而止喉疼﹐嚼汁吞之爲妙。桔梗療肺癰而利咽膈﹐通肺气而止咽痛。化痰順气﹐開提諸藥上行﹐爲舟楫之劑也。

漧葛發表解肌﹐止渴生津。能解酒毒﹐免傷心肺。木通瀉膀胱火﹐而利小便。通利關節﹐隨二便之利藥﹐而皆能通也。澤瀉利水道﹐而實大便。退陰汗﹐庶免淋瀝。但補陰則爲不足。

枳殼寬中下气﹐能攻腸中之積﹐其性緩而長。枳實消痰削積﹐能瀉胸中之痞﹐其性急而速。

滑石利小便﹐尢淸六腑之熱。瞿麥治血淋最捷﹐利小便堪誇。香附米理血气﹐開郁道﹐乃婦人之要藥。醋煮以溫經﹐童便炒以潤燥。常山治瘧疾﹐而化結痰﹐醋煮免吐。芫花散皮膚水腫發浮﹐消胸膈痰涎气逆。大戟消水腫腹滿﹐除皮膚燥痛﹐甘遂同功﹐此二藥俱有破鐵石之能。葶藶定喘消痰﹐而虛浮可逐。瀉肺气通小便﹐炒須紙隔。車前子利小水而實大便﹐尢能明目。水銀殺虫﹐又下死胎。療瘡瘍而除疥虱。甘艸生寒瀉火﹐炙溫以健脾經。和諸藥而弗爭﹐解百毒而無憂。靑皮破凝气﹐厥陰之經可通。削堅積﹐飲食郁滯可解。連翹療瘡瘍﹐消腫毒﹐又能散諸經之血凝气聚。若久虛之人﹐不可輕用。桃仁通經破血﹐潤大腸之難通。龍膽艸去肝經之客熱﹐除下焦之濕腫。蘇木消產後敗血﹐而療瘡瘍。桑白皮治喘嗽﹐瀉肺气有功﹐蜜水炙用。海藻治項間瘰﹐消頸下癭囊。偏墜疝气立止﹐小便艱難能利。海帶昆布同功﹐俱爲破气之要藥。漢防己瀉濕气於膀胱﹐治香港腳於下部。膽礬主痰气諸癇﹐更除熱毒。

蘆薈治癲狂諸熱﹐尢殺疳虫。薏苡仁多服開胃﹐且治肺癰。消水腫﹐治艱步之緩風。壯筋骨﹐主拘攣之濕痺。沙參主疥癬惡瘡﹐散諸疝之絞痛。排膿消毒﹐補五臟之陰气。郁金涼心臟亢陽﹐兼驅血气作痛﹐仍散積血歸經。皂莢桃仁﹐並可通祕。血宜桃行﹐風用皂通。竹瀝﹑荊瀝﹑俱爲痰用。但少食用竹﹐能食用荊。兜鈴卻痰結喘促﹐淸肺家火熱。紫艸利水通竅﹐治目黃成疸﹐涼疽瘡血熱。胡黃連治口疳﹐療癰疽﹐兼解骨蒸之熱。地膚子專利水道﹐去熱於膀胱。浴身卻皮膚瘙癢﹐洗眼除熱暗澀疼。夏枯艸破癰堅癭癅結气﹐散瘰鼠頭瘡。苦參掃徧身癢疹﹐止卒暴心疼以上共七十四味

新刻藥鑑卷之一寒熱溫平四賦﹐增補東垣未盡之意

藥性﹝熱門﹞

附子去臟腑之沈寒﹐浮而不降。治三陰之厥逆﹐走而無蹤。反本固陽﹐童便煮用。漧薑暖中﹐除寒邪腹痛﹐兼治嘔吐。引血藥而生新血﹐虛熱者同功。丁香暖胃冷﹐而定攻衝﹐兼除嘔逆。麻黃散寒邪而發表﹐根止汗以固陽。蔥白橫行﹐治傷寒下痢﹐及陽明頭疼。白面之人﹐不宜發汗散气。吳萸療心腹之沈寒﹐止厥陰之疝痛。幹生退寒而散表﹐炒溫脾胃以和中。

砂仁治腹痛﹐而安胎化食﹐吐瀉兼醫。白蔻仁下气寬中﹐大能消食。治胸冷而補膈上元陽﹐退目云而散肺中滯气。莪術磨脾家之積聚﹐醋炒最佳。麝香辟邪通竅﹐亦能出汗。紫蘇發表解肌﹐療傷風寒甚捷。鹿茸益气生血﹐補虛澀精。肉蔻理脾胃﹑消宿食﹐小兒吐瀉立止。川椒達下﹐理六腑之沈寒﹐加烏梅能止蛔虫。蓯蓉治男子絕陽不興﹐療女子絕陰不產。𨿽能峻補精血﹐驟用反動大便。胡椒卻心腹冷痛﹐逐脾胃寒邪﹐多食則又耗血。雄黃﹑硫黃﹐掃疥莫缺。乳香﹑沒藥﹐止痛爲最﹐多服則又損骨。烏藥順气寬中﹐消食積作疼﹐逐小兒蛔虫﹐爲气痛之要藥。沈香抑陰助陽﹐降气補腎。濃桂澀精﹐亦能暖胃止瀉。桂枝斂汗﹐又能上升發表。五靈脂定血家之疼痛﹐能止能行。生薑發散行表﹐止吐開胃。陳皮補胃和中﹐去白消痰泄气。巴豆有蕩滌攻擊之能﹐誠斬關奪門之將。𨿽能通腸﹐亦堪止瀉﹐必須去油取霜。濃朴平胃去濕﹐而消痰下气寬中。續斷治崩漏﹐益精彊腳﹐專療跌撲折傷。川烏散寒邪而消寒積﹐破陰气而除冷風。良姜暖脾消食﹐下气溫中。又翻胃嘔食可止﹐腹疼積冷堪除。艸果消宿食﹑卻冷痛﹐同縮砂溫中﹐佐常山截瘧。

以上共三十三味

新刻藥鑑卷之一寒熱溫平四賦﹐增補東垣未盡之意

藥性﹝溫門﹞

藿香理霍亂﹐使嘔吐止。開胃口﹐令飲食增。防風治一身之痛﹐除上焦風邪﹐誤服反泄上焦元气。白芷治頭痛﹑止目淚﹐解利風寒之要藥。細辛止本經頭痛如神﹐治諸風濕痺立效。丹參生新血﹑去惡血﹐落死胎﹑安生胎。專調經脈不勻﹐善理骨節疼痛。仙茅益肌膚﹑明耳目﹐助陽道﹑長精神。補丈夫虛損勞傷﹐主女人失溺無子﹐脫腎之要藥也。南星治中風不語稠痰﹐散跌撲卽凝瘀血﹐須用膽制爲佳。骨碎補補骨節傷碎﹐療風血積疼。破血有功﹐止血亦效。延胡索調月水气滯血凝﹐止產後血衝血暈。杜仲補中益腎﹐腰痛不能屈者神功﹐足疼不欲踐者立效。檳榔治後重如神﹐墜諸气無雙。若服過多﹐又瀉了至髙之气。杏仁除胸中气逆喘促﹐潤大腸气閉難通。辛夷主五臟身體寒熱﹐頭風腦痛堪除﹐鼻塞竅窒立通。石菖蒲明耳目﹐開心洞達。除濕痺﹐可使屈伸。山藥理脾傷止咳﹐逐腰痛彊陰。益母艸去死胎﹑安生胎。行瘀血﹑生新血﹐總調胎產諸證。款冬花潤肺瀉火﹐下气定喘。治肺癰膿血鮏臭﹐止肺咳痰唾稠粘。紫菀主咳逆痰喘﹐治小兒驚癇。木香理乎滯气﹐窒塞者能通﹐不足者能補。

半夏治痰厥頭痛﹐和脾胃痰飲﹐須用姜制﹐妊娠禁服。白術補中气﹐而止吐止瀉﹐除痰飲而進食利水。君枳實能消痞膨﹐佐黃芩可安胎气。北棗和脾助胃﹐生薑汁制﹐又有濃腸之益。

人參健脈理中﹐生津止渴。溫脾胃積冷﹐定霍亂吐瀉。黃益元陽﹐瀉陰火﹐略亞人參。實腠理﹑固盜汗﹐功倍桂枝。治癰疽﹑排膿止痛﹐生肌收口。當歸治一身血病﹐各隨所使。驅熱痢刮痛﹐令無壅滯。本治頭痛於巓頂之上﹐散寒邪於巨陽之位。五味生津止渴﹐而療虛煩益腎﹐止嗽而收肺气。若夫風寒之嗽﹐南者爲美。姜蠶治風﹐去一身之麻痺﹐又解內毒。

秦艽療黃膽﹐驅頭風。除骨蒸疼痛﹐止腸風下血。赤石脂下胎衣如推蕩﹐固腸泄若物塞。烏梅收肺气﹐主消渴。除煩止痢瘧﹐又和中養榮。威靈仙卻皮膚癢﹐寒冷腰疼當用。縮砂溫脾胃﹑消宿食﹐止腹痛冷瀉﹐治赤白泄痢。神曲消宿食﹐而補脾胃。蒲黃治吐衄唾溺之紅﹐調產後兒枕之痛。和風腫以通經﹐兼除積血帶下。若補血止血﹐炒用爲宜。破血消腫﹐生用方可。香薷主中脘霍亂絞痛﹐治傷暑小便澀難。散水腫﹐有徹上徹下之功。熱服恐瀉﹐必須冷凍飲料。益智溫中順气﹐能卻寒邪入內。牽牛除風毒﹐兼平諸气﹐消水腫而通大便。同烏藥則入气分﹐隨大黃則侵血分。伏龍肝療吐血﹐並治難產。百合治肺家勞嗽。鐘乳療熱痰陽痿。

大小薊養精安孕﹐血崩吐衄可除。鹿角霜養血安胎﹐赤白帶下可澀。珍珠寧神定志﹐而翳膜能開。山萸益腎補精﹐暖腰膝而壯元陽。女人可勻經候﹐老者能節小便。蔓荊子消風腫眼花﹐太陽頭痛可止。麥芽開胃化食﹐破癥消膨。遠志治小兒驚癇客忤﹐療婦人血噤失音。增益智慧不忘﹐和悅顏色耐老。

以上共七十八味

新刻藥鑑卷之一寒熱溫平四賦﹐增補東垣未盡之意

藥性﹝平門﹞

貝母止嗽生津﹐專治胸膈稠痰﹐能降心中逆气。巴戟天補髓塡精。忍冬艸散腫消癰。牛膝益陰壯陽﹐塡骨髓﹐除腰膝酸疼。善理一身虛羸﹐能助十二經脈。黃精除風濕﹐壯元陽﹐健脾胃﹐潤心肺﹐旋服年久﹐方獲奇功。羌活散肌表八風之邪﹐利周身百節之痛。五加皮去女子陰癢難當﹐扶丈夫陽痿不舉。多年瘀血能逐﹐小便遺瀝可止。三稜專破血中滯气﹐立消癥瘕積聚。虛人愼用﹐恐損眞气。麻子仁治風祕﹐潤腸要藥。海金沙利小水﹐不伐眞陰。山慈菇消癰疽無名疔腫﹐散癮疹諸般惡瘡。茯苓淡能利竅通便﹐不走精气。爲除濕行水之要藥﹐乃養神益智之佳品。枇杷葉治熱嗽無休﹐利肺臟逆气。淫羊藿治男子絕陽不興﹐療女子絕陰不產。紫葳花主崩中癥瘕血閉﹐治寒熱羸瘦養胎﹐產後一切諸疾﹐爲血气痛之要藥也。瓜蒂豁痰吐涎﹐亦能搐鼻。琥珀通淋活血﹐少加桂以引經。辰砂極能鎭心﹐研末入藥調服。龍骨澀精﹐止瀉斂汗﹐又能長肉生肌。大腹皮消水腫﹐利腹脹﹐黑豆煎汁浸洗。全蠍療風疳﹐最能解毒。山楂消食醒脾﹐又行滯气﹐小兒多用無妨。小麥止汗養心﹐須配紅棗爲良。豬苓利水行濕﹐多服恐伐腎气。龜板補陰弱﹐而退陰火煎熬。堅筋骨﹐更療婦人血崩。鱉甲補眞陰﹐而虛勞可復。涼骨蒸﹐而瘧母能痊。破癥瘕消癰腫﹐須用醋煮。玄參逐熱消斑﹐散痰核癰腫﹐療寒熱往來。驅無名之火邪﹐淸喉中之疼痛。蓮肉醒脾﹐又能淸心﹐滚水泡去皮心。茯神寧神定志﹐又止驚悸虛勞。天麻治小兒風疳驚悸﹐療大人風熱頭痛。艸豆蔻治胃脘疼痛﹐止霍亂吐逆。枸杞子能補气﹐去風明目。益元陽﹐補精治虛。酸棗仁寧心志﹐益肝補中。斂虛汗﹐除煩止渴。若睡臥不寧者多用﹐實則生研﹐虛則炒用。郁李仁安心志﹐而驚悸能定。舒气結﹐而陽髒和調。柏子仁養心脾﹐又安神明目。何首烏黑髮須﹐又除風絕瘧。側柏葉治熱通淋﹐大益脾土﹐又止血崩。必須搗汁煎藥﹐隨月建方取用﹐蜜水蒸過陰漧。大楓子﹑蒼耳子﹐風家要藥。蛇牀子﹑木鱉子﹐掃疥莫缺。輕粉治瘡疥﹐又能長肉生肌。枯礬燥濕以去虫﹐外科用之護心。童便補陰﹐利膀胱之郁熱﹐通血脈以歸陰分。炒壁土止吐瀉﹐乃借土气以回胃气。

鐵銹水開結如神﹐取其性重易以墮下。韭汁止吐衄﹐單服有功。皂莢開結閉﹐亦豁風痰。竹瀝化痰﹐非薑汁不能行經。蕤仁除爛於雙睛﹐逐風淫在四肢。鼠粘子治喉痛﹐而散熱邪﹐消癮疹而主風濕。通艸瀉小腸火郁不散﹐利膀胱水閉不行。牛黃止口噤癲狂﹐安魂定魄。主驚癇寒熱﹐而神志淸寧。菟絲子益陰虛﹐而除精气之走泄。健肌膚﹐堅彊筋骨之酸疼。破故紙治腰膝酸疼神效﹐塡骨髓精滑無二。虎骨治胎損﹐又堅筋骨。阿魏主屍注﹐又消肉積。棕櫚灰治婦人之血崩。人牙救痘瘡之倒靨。

以上共五十九味

新刻藥鑑卷之一

用藥分根梢

大凡用藥﹐須要得法。或微水滲﹐或略用火烘﹐濕者候幹﹐堅者待潤﹐才無碎末好看﹐仍忌銼多畱久﹐恐走气味不靈﹐旋銼應人﹐方能取效。根梢各治﹐尢勿混淆﹐生苗向上者爲根﹐气脈上行。入土垂下者爲梢﹐气脈下行。中截爲身﹐气脈中守。上焦病者用根﹐中焦病者用身﹐下焦病者用梢﹐蓋根升梢降﹐中守不移故也。

新刻藥鑑卷之一

制藥資水火

大都制藥要在適中﹐過與不及﹐其失則一。火制四﹕有有炮有炙有炒之不同。水制三﹕有漬有泡有洗之弗等。水火合制者二﹕有蒸有煮之不同。餘外制法𨿽多﹐總不離此二端﹐匪故巧爲異法﹐然皆各有意在。酒制升提。姜制發散。鹽制走腎﹐仍仗軟堅。用醋注肝經﹐且資住痛。童便制﹑除劣性降下。米泔制﹑去燥性和中。乳制助生陰血﹐蜜制增益元陽﹐土制補益中焦﹐麩制勿傷上膈。黑豆湯甘艸湯漬曝﹐並能解毒。羊酥油豬脂油塗燒﹐容易脆研。

剜去瓤者免脹﹐抽去心者除煩。

新刻藥鑑卷之一

用藥丸散例

治至髙之病者﹐以酒煎。去濕以生薑引﹐補元气以大棗引﹐發散風寒以蔥白引﹐去膈上痰以蜜引﹐通祕結以鐵銹水引﹐回胃气以陳壁土引。散者﹑細末也﹐不循經絡﹐止去胃中及臟腑之積气。去下部之疾者﹐其丸極大而光。中焦者丸如梧桐子大。上焦者丸如綠豆大。發散用酒糊﹐收斂用醋糊﹐調理脾胃用神曲糊﹐去濕用薑汁糊。滴水丸者﹐取其易化也。煉蜜丸者﹐取其緩化﹐而气循經絡也。用蠟丸者﹐取其難化﹐而旋旋取效也。

新刻藥鑑卷之一

解藥毒法

服附子後﹐身目紅者﹐乃附毒之過﹐急用蘿卜搗汁一大碗﹐入黃連甘艸各五錢﹑犀角二錢﹐煎至八分飲之﹐其毒卽解。如解之遲﹐必然血從七孔中出﹐決死何待。若無生蘿卜汁﹐用子亦可。用生黃豆浸透﹐搗爛取汁一盅飲之﹐亦可。或用澄淸泥漿水飲之﹐亦可。

服大黃後﹐瀉利不止者﹐用烏梅二枚﹑炒粳米一撮﹑漧薑二錢﹑土炒白術一錢﹑人參五分﹑附子去皮錢半﹑甘艸七分﹑升麻二分﹑燈心七根煎熟﹐入壁土一匙﹐調服卽止。

服麻黃後﹐汗出不止者﹐將病患發披入水盆中﹐足露出外﹐再炒糯米半升﹑龍骨牡蠣本防風各一兩﹐研細末﹐周身撲之。

新刻藥鑑卷之一

用藥生熟法

芩連知柏﹐治病者頭面及手梢皮膚﹐略用酒炒﹐借酒力以升上也。治咽之下胸之上者﹐略用酒浸。治臍之下者生用。熟則升﹑生則降也。凡用上焦藥﹐須酒浸曬漧﹐黃柏知母﹐乃治下部之藥﹐久弱之人﹐必須酒浸曬漧﹐恐寒傷胃也。大黃酒煨﹐生熟地黃酒洗﹐皆是此意。

用附子去皮臍﹐先將鹽水薑汁各半碗﹐入砂鍋內煮六七沸﹐再入黃連甘艸各五錢﹑童便煮六七沸﹐良久撈起﹐以磁器盛之﹐伏地气一夜﹐曬漧聽用。用麻黃﹐須要去節﹐用滚醋略浸片時曬漧﹐恐大發汗﹐冬月及表實之人生用﹐用吳萸將鹽水

新刻藥鑑卷之一

藥性陰陽論

藥有气味濃薄不同﹐輕重不等﹐寒熱相雜﹐陰陽相混﹐或气一而味殊﹐或味同而气異。

淸陽發腠理﹐實四肢﹐淸之淸者也。濁陰走五臟歸六腑﹐濁之濁者也。淸中淸者﹐養榮於神﹐濁中濁者﹐堅彊骨髓。气爲陽﹑气濃爲純陽﹐气薄爲陽中之陰﹐气薄則發泄﹐气濃則發熱。

味爲陰﹑味濃爲純陰﹐味薄爲陰中之陽﹐味薄則通﹐味濃則泄。辛甘發散爲陽﹐酸苦湧泄爲陰﹐淡味滲泄爲陽﹐酸苦湧泄爲陰。辛甘淡之熱者﹐爲陰中之陽﹐酸苦鹹之寒者﹐爲陽中之陰。如茯苓淡﹐爲在天之陽也﹐陽當上行﹐何爲利水而泄下﹖內經云﹐气之薄者﹐乃陽中之陰﹐所以利水而泄下﹐然而泄下亦不離乎陰之體﹐故入乎太陰也。麻黃甘﹑爲在地之陰也﹐陰當下行﹐何爲發汗而上升﹖內經云﹐味之薄者﹐乃陰中之陽﹐所以發汗而上升﹐然而升上亦不離乎陽之體﹐故入乎太陽也。附子气味俱濃﹐其性熱﹐乃陽中之陽﹐故經云﹐發熱。大黃气味俱濃﹐其性寒﹐乃陰中之陰﹐故經云﹐泄下。淡竹乃陽中之陰﹐所以利小便。苦茶乃陰中之陽﹐所以淸頭目。

藥有寒熱溫涼平和之气﹐辛甘淡苦酸鹹之味﹐升降浮沈之性﹐宣通補瀉之能。內經曰﹐補瀉在味﹐隨時換气﹐故升以散之﹐散其在表拂郁也。甘以緩之﹐緩其大熱大寒也。淡以滲之﹐滲其內濕﹐利小便也。苦以泄之﹐泄其上升之火也。酸以收之﹐收其精散之气也。鹹以軟之﹐軟其燥結之火也。春气溫而宜用涼藥﹐夏气熱而宜用寒藥﹐秋气涼而宜用溫藥﹐冬气寒而宜用熱藥﹐此特四時之正耳﹐若病與時違﹐又不拘此例也。假如夏月忌發散﹐苟表實極重之癥﹐𨿽用麻黃一兩何妨﹐其餘可以例推。病在上而宜用升藥﹐病在下而宜用降藥﹐病在外而宜用浮藥﹐病在內而宜用沈藥﹐故經曰﹐升降浮沈則順之﹐謂順其升降浮沈藥味之性也。

寒

新刻藥鑑卷之一

病癥標本論

治病當知標本。先受病爲本﹐後傳流之病爲標。如先感輕病而後滋生重病﹐亦先治輕病而後治重病﹐於是邪气乃伏﹐蓋治其本故也。若先治本﹐𨿽病有十餘癥皆去矣﹐不先治本﹐而治其標﹐邪气益甚﹐病勢益重﹐不可去矣。若有中滿﹐無問標本﹐先治中滿﹐謂其急也。

若中滿復有閉結﹐亦無論標本﹐當先治閉結﹐後治中滿﹐謂尢急也。除閉結中滿之外﹐皆先治本﹐不可不愼也。假如肝受心火之邪﹐是從前來者爲實邪﹐當瀉其子火也。故經曰﹐本而標之﹐先治其本。入肝經藥爲引﹐用瀉心火藥爲君﹐是治實邪之病也。假如肝受腎邪﹐是從後來者爲虛邪﹐當補其母水也。故經曰﹐標而本之﹐先治其標。入腎經藥爲引﹐用補肝藥爲君﹐是治虛邪之病也。

新刻藥鑑卷之一

取方之法

凡用其味﹐必用其味之可否。若用其气﹐必用其气之所宜。識其病之標本﹐及臟腑寒熱虛實微甚緩急﹐而用其藥之气味﹐隨其癥而取方也。主治病者爲君﹐佐君者爲臣﹐應臣者爲使﹐此隨病之所宜﹐而贊成方以用之。君一臣二﹐奇之制也。君二臣四﹐偶之制也。去咽嗌之病近。近者奇之。去肝腎之病遠﹐遠者偶之。汗者不可以奇﹐下者不可以偶。補上治下制以緩﹐緩則气味薄。補下治上制以急﹐急則气味濃。薄者則頻而小服﹐濃者則暫而多服。

新刻藥鑑卷之一

論各經補瀉及專主瀉火藥

﹝足厥陰肝經足少陽膽經﹞味辛補酸瀉气溫補涼瀉﹝足太陰脾經足陽明胃經﹞味甘補苦瀉气溫熱補寒涼瀉﹝足少陰腎經足太陽膀胱﹞味苦補鹹瀉气寒補熱瀉﹝手少陰心經手太陽小腸﹞味鹹補甘瀉气熱補寒瀉﹝手太陰肺經手陽明大腸﹞味酸補辛瀉气涼補溫瀉五臟更相平也﹐一臟不平﹐以所勝平之。故曰﹐安谷則昌﹐絕谷則亡﹐水去則榮散﹐谷淸則衛榮﹐榮散則亡﹐神無所居。仲景雲﹐水入於經﹐其血乃成﹐谷入於胃﹐脈道乃行。故血不可不養﹐衛不可不溫﹐血溫衛和﹐榮衛將行﹐常有天年。又曰﹐人之一身﹐外爲陽﹑內爲陰。背爲陽﹐腹爲陰。腑爲陽﹐髒爲陰。陽中之陽﹐心也。陽中之陰﹐肺也。陰中之陰﹐腎也。陰中之陽﹐肝也。陰中之至陰﹐脾也。

黃連瀉心火﹐枯芩瀉肺火﹐白芍瀉肝火﹐柴胡黃連瀉肝膽火﹐木通瀉小腸火﹐知母瀉腎火﹐條芩瀉大腸火﹐黃柏瀉膀胱火﹐滑石瀉六經火﹐梔子瀉屈曲火。

新刻藥鑑卷之一

用藥之法

寒者熱之﹐熱者寒之。微者逆之﹐甚者從之。堅者削之﹐客者除之。勞者溫之﹐結者散之﹐畱者行之﹐燥者潤之。損者益之﹐驚者平之﹐逸者行之﹐上者下之。逆者正治﹐從者反治。

則肝﹐法春木酸﹐生之道也﹐失常則病矣。

風淫於內﹐治以辛涼﹐佐以甘辛﹐以甘緩之﹐以辛散之。

則心﹐法夏火苦﹐長之道也﹐失常則病矣。

熱淫於內﹐治以鹹寒﹐佐以甘苦﹐以鹹甘收之﹐以苦發之。

則脾﹐法中央土甘﹐化之道也﹐失常則病矣。

濕淫於內﹐治以酸熱﹐佐以鹹寒﹐以苦燥之﹐以淡泄之。

則肺﹐法秋金辛﹐收之道也﹐失常則病矣。

燥淫於內﹐治以苦溫﹐佐以甘辛﹐以辛潤之﹐以苦下之。

則腎﹐法冬水咸﹐藏之道也﹐失常則病矣。

寒淫於內﹐治以甘熱﹐佐以苦辛﹐以辛發之﹐以苦堅之。

假如風淫於內﹐卽是肝木失常﹐火隨而熾﹐治以辛涼﹐是用辛金克其肝木﹐涼水沃其炎火也。余治例此。

新刻藥鑑卷之一

引經藥性

小腸膀胱屬太陽﹐本羌活是本鄕。三焦膽與肝胞絡﹐少陽厥陰柴胡彊。太陽陽明並足胃﹐葛根白芷升麻當。太陰肺脈中焦起﹐白芷升麻蔥白鄕。脾經少與肺部異﹐升麻兼之白芍詳。少陰心經獨活主﹐腎經獨活加桂良。

新刻藥鑑卷之一

十八反藥性

人參芍藥與沙參﹐細辛玄參及紫參﹐苦參丹參並前藥﹐一見藜蘆便殺人。白芨白蘞並半夏﹐栝蔞貝母五般眞﹐莫見烏頭與烏喙﹐逢之一反疾如神。大戟芫花並海藻﹐甘遂以上反甘艸。蜜蠟莫與蔥根睹﹐雲母休見石決明。

新刻藥鑑卷之一

十九畏藥性

硫黃元是火之精﹐朴硝一見便相爭。水銀莫與砒霜見﹐野狼毒最怕密陀僧。巴豆性烈最爲上﹐卻與牽牛不順情。丁香莫與郁金見﹐牙硝難合京三稜。川烏艸烏不順犀﹐人參又忌五靈脂。官桂善能調冷气﹐石脂相見便蹺蹊。

新刻藥鑑卷之一

孕婦禁忌藥性

斑水蛭及虻虫﹐烏頭附子與天雄。野葛水銀並巴豆﹐牛膝薏苡與蜈蚣。三稜代赭芫花麝﹐大戟蛇脫黃雌雄。牙硝芒硝牡丹桂﹐槐花牽牛皂莢同。半夏南星並通艸﹐瞿麥漧薑桃仁通。砂漧漆蟹甲爪﹐地膽茅根都不中。

新刻藥鑑卷之一

六陳藥性

枳殼陳皮並半夏﹐茱萸野狼毒及麻黃﹐六般之藥宜陳久﹐人用方知功效良。陳皮須用隔年陳﹐麻黃三載始堪行。大黃必用錦紋者﹐不過三年力不全。醫家不用新荊芥﹐木賊從來不用鮮。芫花本是陰中物﹐不怕如絲爛似綿。

新刻藥鑑卷之一

五郁主病

諸掉眩﹐皆屬肝木。

掉﹑搖也。眩﹑昏亂旋運也。風主動故也。木郁達之﹐達﹑謂吐之也。

諸癢瘡瘍﹐皆屬心火。

微熱則癢﹐熱甚則痛。火郁發之﹐發﹑謂疏散之也。

諸腫滿﹑皆屬脾土。

食飲不消則生濕﹐濕則生熱。土郁奪之﹐奪﹑謂下之令無壅滯也。

諸郁病痿﹐皆屬肺金。

﹑謂滿也。郁﹑謂奔迫也。痿﹑謂手足軟弱﹐無力運動也。金郁拆之﹐拆﹑謂解表利小便也。

諸收引﹐皆屬腎水收﹑謂斂也。引﹑謂急也。皆寒之用也。水郁泄之﹐泄﹑謂制其衝逆也。

新刻藥鑑卷之一六气主病

風類

諸暴彊直﹐支痛戾﹐裏急筋縮﹐皆屬於風。厥陰風木﹐乃肝膽之气也。

暴﹑卒也。彊直﹑筋勁而不柔和也。支痛﹑堅固支持﹐筋攣不柔而痛也。戾﹑筋縮也。

謂裏急筋縮﹐乖戾失常而病也。然燥金主於緊斂﹐短縮筋勁﹐風木爲病﹐反見燥金之化﹐由亢則害承乃制也。況風能勝濕而爲燥也。風病勢甚﹐而成筋縮者﹐燥之甚也。故諸甚者﹐皆兼乎燥。

新刻藥鑑卷之一六气主病

熱類

諸病喘嘔吐酸﹐暴注下迫﹐轉筋﹐小便混濁﹐腹脹如鼓﹐癰疽瘍疹﹐癅气結核﹐吐下霍亂﹐瞀郁腫脹﹐鼻塞鼽衄﹐血溢血泄﹐淋閉身熱﹐惡寒戰栗﹐驚惑悲笑﹐譫語妄答﹐衄蔑血污﹐皆屬於熱。少陰君火之熱﹐乃眞心與小腸之气也。喘﹑火气也。寒水爲陰﹐主遲緩。熱火爲陽﹐主急數。寒則息遲气微。熱則息數气粗﹐而爲喘也。

嘔者﹐胃气熱甚則爲嘔﹐火气炎上之象也。寒亦主嘔﹐不可執一而論。

吐酸﹑酸者肝木之味也。由火盛制金﹐不能平木﹐則肝木自甚﹐故爲酸也。是以肝熱則口酸。心熱則口苦﹐脾熱則口甘﹐肺熱則口辛﹐腎熱則口咸﹐又或有口淡者﹑胃熱也。

暴注﹑卒泄也。腸胃熱甚﹐而傳化失常﹐火性疾速﹐故如是也。

下迫﹑後重急痛也。火性燥物故也。

轉筋﹑反戾也。熱气燥爍於筋﹐攣螈而痛也。言寒者誤﹐寒𨿽主於收引﹐然止爲厥逆禁固﹐屈伸不便﹐安得爲轉筋也。

小便混濁﹐寒則淸潔﹐熱則混濁也。

腹脹如鼓﹐气爲陽﹐陽爲熱﹐气甚﹐則如是也。

癰﹑淺而大也。經曰﹑熱勝血則爲癰膿也。

疽﹑深而惡也。瘍﹑有頭小瘡也。疹﹑浮小癮疹也。

癅气﹑赤癅丹﹐熱勝气也﹐火之色也。

結核﹑火气熱甚﹑則鬱結堅硬。如果中核也。不必潰發﹐但令熱气散﹐則自消矣。

吐下霍亂﹐三焦爲水谷傳化之道路﹐熱气甚﹐則傳化失常﹐而吐瀉霍亂﹐火性燥動故也。

或大法吐瀉頗渴爲熱﹐不渴爲寒﹐或熱吐瀉﹐始得之亦有不渴者﹐若不止﹐則亡津液而後必渴。寒本不渴﹐若亡津液過多﹐則亦燥而渴也。但寒者﹑脈當沈細而遲﹐熱者﹑脈當實大而數。

瞀﹑昏也。熱气甚﹐則濁亂昏昧也。

郁﹑怫郁也。結滯壅塞﹐而气不通暢﹐所謂熱甚則腠理閉密而鬱結也。然寒水主於閉藏﹐今反屬熱者﹐是火熱亢極﹐反兼水化制之故也。

腫脹﹑熱勝於內﹐則气郁而爲腫也。陽气熱甚﹐則腹脹也。火主彰顯﹐升明舒榮﹐皆腫脹之象也。

鼻塞﹑窒塞不通暢也。火主腫脹﹐故熱客陽明﹐而鼻中脹窒塞也。

鼽者﹑鼻流淸涕也。夫五行之理﹐微則當其本化﹐甚則兼其鬼賊。經曰﹐亢則害﹑承乃制也。以火煉金﹐熱極而反爲水之樣也。故肝熱甚則出泣﹐心熱甚則出汗﹐脾熱甚則出涎﹐肺熱甚則出涕﹐腎熱甚則出唾也。

衄者﹑陽極拂郁於足陽明﹐火气上蒸於肺﹐則血妄行﹐而爲鼻衄也。

血溢者﹑血上出也。血泄者﹑熱客下焦﹐而大小便血泄也。

淋者﹑小便澀痛也。熱客膀胱﹐鬱結不能滲泄故也。又有遺尿不禁者﹐經曰﹑腎主二陰﹐水衰而怫郁客其部分﹐二陰鬱結﹐則痿痺而神無所用﹐故小便遺失而不能禁止﹐然則熱癥明矣。仲景論少陰病熱極﹐曰﹐溲便遺失﹑狂言﹑目反直視不轉睛者﹐腎先絕也。

閉者﹑大便澀滯也。謂之風熱結者﹐火甚制金﹐不能平木﹐則肝木自旺故也。

身熱惡寒者﹐熱在表也。寒則腠理閉密﹐陽气拂郁而然也。

戰﹑動搖也。栗﹑寒冷也。皆火之象也。此由火熱亢極而戰。反兼水化制之﹐故戰栗也。

驚者﹑心卒動而不寧也。火主於動﹐心火熱甚﹐故驚也。

惑者﹑惑亂也。火實﹑則水衰﹐失志而惑亂也。

志者﹑腎水之神。

悲者﹑肺金所主也。笑者﹑心火所主也。悲笑而五液俱出者﹐火熱亢極﹐而反兼水化制之故也。

譫者﹑多言也。言爲心聲﹐心熱則多言也。

妄者﹑虛妄也。火爲陽﹐故外淸明而內濁昧。心熱甚﹑則腎衰﹐而志不精一﹐見聞虛妄﹐而自爲問答﹐神智失常也。

衄蔑血污者﹐心火熱極﹐則血有餘﹐熱气上甚﹐則爲血溢污濁﹐而見紫黑之象也。

新刻藥鑑卷之一六气主病

濕類

諸痙彊直﹐積飲痞膈﹐中滿﹐霍亂吐下﹐體重腫﹐肉如泥﹐按之不起者﹐皆屬於濕。

太陰濕土。乃脾胃之气也。

諸痙彊直者﹐筋勁而不柔和也。陰痙曰柔﹐陽痙曰剛。故濕過極﹐則反兼風制之﹐然兼化者虛像﹐而實非風也。

積飲者﹑畱飲積蓄﹐而不散也。

痞者﹑否而不通泰也。土得燥則消散﹐得濕則不能消﹐而爲病也。

膈者﹑阻滯也。腸胃隔絕﹐而傳化失其常也。

中滿者﹑土爲中州﹐濕爲積飲﹐痞膈而滿也。

霍亂吐下者﹐濕爲畱飲痞膈﹐而傳化失常也。

體重者﹑土濕爲病﹐則體重也。

腫﹑肉如泥﹐按之不起者﹐土過濕則爲泥﹐是以不起也。

新刻藥鑑卷之一六气主病

火類

諸熱瞀螈﹐暴喑冒昧﹐躁擾狂越﹐罵詈驚駭。腫酸疼﹐气逆衝上﹐禁栗如喪神守。嚏﹑嘔﹑瘡瘍﹑喉痺﹐耳鳴及聾。嘔湧溢﹐食不下。目昧不明﹐暴注﹑螈﹐暴病暴死﹐皆屬於火。少陽相火之熱﹐乃心胞絡三焦之气也。

瞀﹑昏也。心火熱甚﹐則神濁昧而瞀昏也。

螈﹑動也。惕跳動螈﹐火之體也。驚屬心﹑而脈亦心所主也。

暴喑﹑卒也。肺主聲﹐其或火旺水衰﹐熱乘肺金﹐則喑而無聲也。經曰﹑內奪而厥﹐則爲喑俳﹐此腎虛也。俳﹑廢也。

冒昧者﹑蒙昧而昏暗也。气熱神濁﹐火之體也。

躁擾者﹑躁動煩熱﹐擾亂而不寧也。熱甚於外﹐則肢體躁擾。熱甚於內﹐則神志躁動。

反復顚狂﹐懊煩心﹐而不得眠也。

狂者﹑亂而不定也。越者﹑乖失禮法﹐而反常也。腎水主志﹐心火旺﹑則腎水衰﹐是以失志而狂越也。經曰﹐多喜爲顚﹐多怒爲狂。故喜爲心志﹐心熱甚﹐則多喜而爲顚。怒爲肝志﹐火實制金﹐不能平木﹐故肝實則多怒而爲狂也。

罵詈者﹑言之惡也。水性善﹐火性惡﹐若陽盛陰虛﹐則是水弱火彊﹐而爲罵詈也。

驚駭者﹑驚愕也。君火主之。

腫者﹑熱勝肉而陽气郁滯故也。此與濕門腫有別。

酸疼者﹑由火盛制金﹐不能平肝木﹐木旺而爲火所化。气逆衝上﹐火气炎上故也。

禁栗如喪神守者﹐禁﹑冷也。栗﹑戰栗也。

嚏者﹑鼻中因癢而气噴作聲也。鼻爲肺竅﹐癢爲火化故也。

嘔﹑瘡瘍者﹐皆火使然也。此當與熱門同看。

喉痺者﹑不仁也。火閉塞也。火主腫脹﹐熱客上焦﹐而咽喉溢也。

耳鳴者﹑耳爲腎竅﹐交會於手太陽少陽﹑足厥陰少陽之經。若水虛火實﹐熱气上乘其經絡﹐衝於耳中﹐鼓其聽戶﹐隨其气之微甚﹐而爲鳴也。

耳聾者﹑由水衰火實﹐熱郁於上﹐而使聽戶玄府壅塞﹐神气不得通泄也。嘔湧溢﹑食不下者﹐火气炎上﹐胃膈熱甚﹐傳化失常故也。

目昧不明者﹐熱气郁之甚也。

暴注者﹑卒瀉也。

螈者﹑惕跳動也。火主動﹑況脈乃心火之所養也。

暴病暴死者﹐火性急速故也。

新刻藥鑑卷之一六气主病

燥類

諸澀枯涸﹐幹痙皴揭﹐皆屬於燥。陽明燥金﹐乃肺與大腸之气也。澀者﹑澀也。如物濕則滑澤﹐今徧身內外澀滯﹐皆屬燥金之化﹐由水液衰少而燥澀﹐气爲壅滯﹐不得滑澤通利﹐而爲麻也。然中寒吐瀉﹐亡液而成燥者﹐亦由於此。

枯涸幹痙者﹐枯﹑不榮身也。涸﹑無水液也。幹﹑不滋潤也。痙﹑不柔和也。

皴揭者﹑皮膚啟裂也。乾爲天而爲燥金﹐坤爲地而爲濕土﹐天地相反﹐燥濕異用﹐濕土旺於長夏﹐則萬物滑澤榮茂﹐燥金旺於秋冬﹐則萬物肅斂﹐燥澀皴揭之理﹐皆燥气之化也。

燥金主收斂﹐不可不知。

新刻藥鑑卷之一六气主病

寒類

諸病上下所出﹐水液澄澈淸冷﹐癥瘕疝﹐堅痞腹滿急痛﹐下痢淸白﹐食已不饑﹐吐利腥穢﹐屈伸不便﹐厥逆禁固﹐皆屬於寒。足太陽寒水﹐乃腎與膀胱之气也。

上下所出﹐澄澈淸冷者﹐水谷不化﹐而吐利淸冷﹐爲病寒也。

癥者﹑腹中堅硬﹐按之應手也。然水體柔順﹐今反堅硬如地者﹐亢則害承乃制也。如病濕過極則反燥﹐而筋脈勁急者﹐反兼金化制之也。病燥過極則煩渴﹐反兼火化制之也。熱病過極而反出五液﹐或爲戰栗惡寒者﹐反兼水化制之也。

瘕者﹑腹中𨿽硬﹐而忽聚忽散﹐無有常準。經曰﹐小腸移熱於大腸﹐兩熱相搏﹐則血溢而爲伏瘕也。然則經言瘕病﹐亦有熱者也。或陽气鬱結﹐拂熱壅滯﹐而爲堅硬不消者﹐又非寒病癥瘕也﹐當以脈癥辯之。

疝者﹑小腹控卵腫急絞痛也。寒主拘縮故也﹐寒極而土化制之﹐故腫痛也。經曰﹐疝脈急。注云﹐脈急者﹑寒之象也。然寒脈當短小而遲﹐今言急者﹐何也﹖豈不曰緊脈主痛﹐急爲痛甚。然疝之濕熱者﹐何以別之﹐若脈緊急兼洪數﹐則又爲熱痛之類也﹐不可不知。

堅痞腹滿急痛者﹐寒主拘縮﹐故急痛也。又有熱郁於內﹐而腹滿堅結痛者﹐又不可例言爲寒下痢淸白者﹐水寒則淸淨明白也。

食已不饑者﹑胃熱則消穀善饑﹐病寒則𨿽食已﹑而難腐化也。亦有邪熱不殺谷﹐而腹熱脹滿﹐𨿽數日不食﹐亦不饑者﹐又不可以寒目之。

吐利腥穢者﹑腸胃寒而傳化失常也。故寒勝則火衰金旺﹐而吐利腥穢也。腥﹑金之臭也。

屈伸不便﹐厥逆禁固者﹐寒則四肢逆冷﹐而禁止堅固﹐舒捲失常﹐不便利也。

新刻藥鑑卷之一

病機賦

明藥脈病機之理﹐識望聞問切之情。藥推寒熱溫涼平和之气﹐辛甘淡苦酸鹹之味﹐升降浮沈之性﹐宣通補瀉之能。脈究浮沈遲數滑澀之形﹐表裏寒熱虛實之應。藥用君臣佐使﹐脈分老幼肥瘦。老人脈濡﹐小兒脈數。瘦者脈大﹐肥者脈細。病有內傷外感﹐風寒暑濕燥火之機。治用宣通補瀉滑澀濕燥重輕之劑。外感異於內傷﹐外感有餘﹐內傷不足。寒證不同熱證﹐直中之邪爲寒﹐傳經之邪爲熱。外感宜瀉﹐內傷宜補。寒證可溫﹐熱證可淸。外感風寒﹐宜分經而解散。內傷飲食﹐可調胃以消熔。胃陽主气﹐司納受﹐陽常有餘。脾陰主血﹐司運化﹐陰常不足。胃乃六腑之本﹐能納受水谷﹐方可化气液。脾爲五臟之本﹐能運化气液﹐方能充榮衛。胃气弱﹐則百病生。脾陰足﹐而諸邪息。調理脾胃﹐爲醫中之王道。節戒飲食﹐乃卻病之良方。病多寒冷鬱气﹐气郁發熱。寒爲風寒外感﹐晝夜發熱。冷爲生冷內傷﹐午後發熱。

或出七情動火﹐火動生痰。有因行藏動靜﹐以傷暑邪。或者出入雨水﹐而中濕气。亦有食飲失調﹐而生濕熱。或有房勞過度﹐以動相火。制伏相火﹐要滋養其眞陰。祛除濕熱﹐須燥補其脾胃。外濕宜表散﹐內濕宜淡滲。陽暑可淸熱﹐陰暑可散寒。尋火尋痰﹐分多分少而治。

究表究裏﹐或汗或下而施。風寒則汗之﹐謂溫散也。生冷則下之﹐謂滲利也。痰因火動﹐治火爲先。火因气生﹐理气爲本。治火﹐輕者可降﹐重者從其性而升消。理气﹐微則宜調﹐甚則究其源而發散。實火可瀉﹐或瀉表而或瀉裏﹐指外感也。虛火宜補﹐或補陰而或補陽﹐指內傷也。暴病之謂火﹐怪病之謂痰。寒熱燥濕風﹐五痰有異。溫淸燥潤散﹐五治不同。有因火而生痰﹐有因痰而生火。或郁久而成病﹐或病久而成郁。金水木火土﹐五郁當分。泄拆達發奪﹐五治宜審。郁則生火生痰而成病﹐病則耗气耗血以致虛。病有微甚﹐治有逆從。微則逆治﹐以寒藥治熱﹐以熱藥治寒。甚則從攻﹐以寒藥治熱﹐佐以熱藥。以熱藥治寒﹐佐以寒藥。病有標本﹐治有緩急﹐急則治標﹐緩則治本。法分攻補﹐虛用補而實用攻。少壯新邪﹐專攻是則。老衰久病﹐兼補爲規。久病兼補虛﹐而兼解郁﹐陳癥或蕩滌﹐而或消溶。積在腸胃﹐可下而愈。塊居經絡﹐宜消而痊。婦人气滯血瘀﹐宜開血而行气。男子陽多乎陰﹐可補陰以配陽。气病血病﹐二癥宜分。陽虛陰虛﹐兩般勿紊。气病陽虛﹐晝重夜輕﹐自子至巳爲陽。血病陰虛﹐晝輕夜重﹐自午至亥爲陰。陽虛生寒﹐寒生濕﹐濕生痰﹐陽爲气﹐爲眞火。

陰虛生火﹐火生燥﹐燥生風﹐陰爲血﹐爲眞水。陽盛陰虛則生火﹐火逼血而錯經妄行。陰盛陽虛則生寒﹐寒滯气而周身浮腫。陽虛畏外寒﹐陽气虛不能衛外﹐故畏外寒。陰虛生內熱﹐陰气虛不能配血﹐故生內熱。補陽補气﹐用甘溫之品。滋陰滋血﹐用苦寒之流。調气貴用辛涼﹐气屬陽﹐無形者也。气郁則發熱﹐宜用辛涼之藥以散之。和血必須辛熱﹐血屬陰﹐有形者也﹐血積則作痛﹐宜用辛熱之藥以開之。气陽爲血陰之引導﹐血陰乃气陽之依歸。陽虛補陽﹐陰虛滋陰﹐气病調气﹐血病和血。陰陽兩虛﹐惟補其陽﹐陽生而陰自長。气血俱病﹐只調其气﹐气行而血自隨。小兒純陽而無陰﹐老者多气而少血。肥人气虛有痰﹐宜豁痰而補气。

瘦者血虛有火﹐可瀉火以滋陰。膏粱無厭發癰疽﹐燥熱所使。淡薄不堪生腫脹﹐寒濕而然。

北地聳髙﹐宜淸熱而潤燥。南方卑下﹐可散濕以溫寒。奇偶復大小緩急﹐七方須知。國中末三治要察﹐初則發攻﹐中則調和﹐末則收補。寒因熱用﹐熱因寒用﹐通因通用﹐塞因塞用。

通因通用者﹐通其積滯﹐而下焦自然開密也。塞因塞用者﹐塞其下流﹐而上焦自然開豁也。

風能勝濕﹐濕能潤燥﹐辛能散結﹐甘能緩中﹐淡能利竅﹐苦能泄逆﹐酸以收耗﹐咸以軟堅。

升降浮沈則順之﹐寒熱溫涼宜逆也。病有淺深﹐治有難易。初感風寒﹐乍傷飲食﹐一藥可愈。

舊存癖﹐久患虛勞﹐萬方難療。臨病若能三思﹐用藥終無一失。略舉眾疾之端﹐俾爲後學之式。

新刻藥鑑卷之一

脈病機要

醫有王佐﹐法有反正。難辯必辯﹐難明必明﹐其明以理﹐其辯以因。治從其先﹐機握其神。遲硬兩見﹐附子兼行姜桂。實數雙形﹐大黃必佐連芩。調胃承气﹐治痢下之遲滑。鹿茸官桂﹐救浮數之無根。气虛血衰﹐別軟弱之相似。有汗無汗﹐辯疾緊之雷同。緊似疾而硬﹐其象曰寒。疾似緊而軟﹐其象曰風。血衰﹑軟大如綿。气虛﹑微弱似空。術附斂浮數無力之勞倦﹐知柏救沈數有力之勞蒸。裏和表病﹐汗之則愈。表和裏病﹐下之則痊。沈實不愈﹐可以再下。浮緊不差﹐可以再汗。寸緊𨿽閉勿下﹐尺遲𨿽熱勿汗。浮沈遲而且濡﹐表裏寒濕之生料。上下滑而且數﹐內外熱燥之通聖。陰盛於內者格陽﹐陽盛於內者格陰。厥而怔忡者水﹐怔忡而厥者虛。陽明狂言﹐有不數之脈。少陰下利﹐有當通之機。便難便易﹐喘而不臥者燥屎。腹痛腹脹﹐小便反易者血禁。欲吐不吐必瀉﹐欲瀉不瀉必疼。婦人气滯﹐先開其血。男子多陽﹐急配其陰。老人以扶陽爲主﹐小兒以啟脾爲聖。難生臍築之愁痛﹐不治溫熱之脈沈。

奇哉

新刻藥鑑卷之一

運气訣要

百病根源﹐運气爲先。明經絡﹑曉眞機。浮沈遲數分寒熱﹐子母后先法自奇。

百病生於气﹐生死決於運。六气﹑本也。五運﹑標也。經所以知臟腑。絡所以通經气。

知經則法不亂﹐知絡則藥可使。子母者﹑本部之前後也。後先者﹑後其標而先其本也。甲運克腎﹐腎虛者病之﹐忽脾自病﹐腎之子復至也﹐肝不能復﹐則腎死矣。戊運克肺﹐肺虛者病之﹐忽心自病﹐肺之子復至也﹐腎不能復﹐則肺死矣。壬運克脾﹐脾虛者病之﹐忽肝自病﹐脾之子復至也﹐肺不能復﹐則脾死矣。此三髒者﹐今傷則重﹐原傷則輕﹐寡復也﹐寡復則死﹐死不待於會符太乙也。庚運克肝﹐肝虛者病之﹐忽肺自病﹐肝之子復至也﹐心不能復﹐則肝死矣。丙運克心﹐心虛者病之﹐忽腎自病﹐心之子復至也﹐脾不能復﹐則心死矣。此二髒者﹐今傷則輕﹐原傷則重﹐寡復也﹐寡復則死﹐死必待於會符太乙也。凡合死有不死者﹐何哉﹖子母之救多也﹐或復至治其復而愈也。有病腎而非甲﹐病肺而非戊﹐病脾而非壬﹐病肝而非庚﹐病心而非丙﹐病腎而非長夏﹐病肝而非秋冬﹐病脾而非春木﹐病肺而非夏火﹐病心而非冬水﹐此病不關於運气﹐病在中也。或不在中﹐當查前運前气﹐又不相關﹐此一時病也﹐病𨿽重不死﹐何也﹖機輕故也。

新刻藥鑑卷之一

論升麻柴胡

天地四時之令﹐春夏之气溫而升浮﹐則萬物發生。秋冬之气寒而降沈。則萬物肅殺。人肖天地﹐常欲使胃气溫而升浮﹐而行春夏發生之令﹐不欲使胃气寒而降沈﹐而行秋冬肅殺之令。蓋升麻能令淸气從右而上達﹐柴胡能令淸气從左而上達。經曰﹐淸气在下﹐則生飧泄﹐濁气在上﹐則生脹。是以淸气一升﹐則濁气隨降﹐而無以上等癥。

新刻藥鑑卷之一

論升麻柴胡檳榔木香四味同用功效

病在上膈﹐法當用木香檳榔以降之。病在下膈﹐法當用升麻柴胡以提之﹐此常理也。然或泄瀉脫肛後重﹐疼不可忍﹐是乃气下陷也﹐法當舉之﹐以升麻柴胡﹐和之以木香﹐攻之以檳榔。或曰﹐四藥同劑﹐不無升降混淆﹐奚有治病歸一之功也。曰﹐天生藥石治其病﹐各有其能﹐如仲景立大柴胡湯﹐用柴胡大黃同劑﹐以治傷寒表裏俱見之癥﹐然柴胡升散外邪﹐大黃降泄內實﹐使病者熱退气和而愈。故用升麻柴胡﹐自能升淸气而上行﹐檳榔木香﹐自能逐濁气而下降﹐能使脫肛舉而後重除﹐自可同劑而成功矣。何疑之有。

新刻藥鑑卷之一

論十全大補湯當用不當用之要訣

虛損之疾﹐世醫例用十全大補湯以補之﹐其方實爲虛損之關鍵也。方用參苓術甘艸以補气虛﹐用歸芎地黃芍桂以補血少﹐此方乃爲眞气血兩虛而設﹐或血虛而气尙實﹐或气虛而血尙充﹐又不可一例施也。蓋藥性各有能毒﹐中病者借其能以付安﹐不中病者﹐徒惹毒以增病耳。如心脾二經虛﹐當用茯苓補之﹐虛而無汗﹐及小便短少者﹐服之有功﹐虛而小便數者﹐服之令人目盲﹐虛而多汗者﹐久服損其元气﹐夭人天年﹐以其味淡而利竅也。如肺气弱及無陽之虛者﹐當以參補之﹐然肥白人及气虛而多汗者﹐服之有功。若蒼黑人及腎气虛而未甚虛者﹐服之必滿悶不安﹐以其性滯而閉气也。甘艸健脾補中﹐乃瀉火除燥之良劑﹐然嘔吐與中滿並嗜酒之人﹐服之多斂膈不行﹐而嘔滿增劇﹐以其气味之甘緩也。川芎補血行血﹐淸利目首之聖藥﹐然骨蒸多汗﹐及气弱之人服之﹐則眞气走散﹐而陰虛愈甚﹐以其气味之辛散也。

生地黃能生血脈﹐然胃气弱者服之﹐防損胃不食。熟地黃補血養血﹐然痰火盛者服之﹐恐泥膈不行。人參爲潤肺健脾之藥﹐元气虛損者﹐不可缺也。如久嗽勞喘咯血﹐郁火在肺者服之﹐必加嗽增喘不寧﹐以其气味之甘溫滯气也。白芍爲涼血益血之劑﹐血虛腹疼者﹐不可缺也。

若形瘦气弱﹐稟賦素虛寒者服之﹐反伐發生之气﹐以其气味之酸寒也﹐用方者當愼之。

新刻藥鑑卷之二

人參

气溫味甘﹐气味俱輕﹐陽也。亦有微陰﹐故溫中微寒﹐甘中微苦﹐入手太陰而能瀉心火也。還須配茯神佐棗仁爲良。治脾肺﹐壯元陽﹐補而緩中﹐气短气促气少者俱用﹐更瀉脾肺胃中火邪。气不足而亡血者﹐須參補之。裏虛而腹痛者﹐亦參補之。且通經活血﹐乃气中之血藥也﹐生脈散中用之﹐正以經通血活﹐則脈生矣。古人用之於解散藥及發表藥者﹐取其通經走表也。又曰﹐肺寒方可服者﹐何也﹖蓋肺惟寒則脈濡滯而行遲﹐假參之力而通經活血﹐則元气遂生發矣。肺熱又傷肺者﹐何也﹖蓋肺惟熱則气血激行﹐再加通迅﹐則助激速﹐而肺气遂耗散矣。與蜜炙黃同用﹐則助其補表。與土炒白術同用﹐則助其補中。用升麻爲使﹐而佐以柴胡﹐則能引之上升而補上。用熟地爲使﹐而佐以白茯﹐則能引之補脾胃﹐及腎中之虛寒。多用麥冬﹐大能止渴生津。加以山楂﹐極會去滯消積。手經有疾﹐桂枝爲使。足經有疾﹐附子爲使。大哉參之功乎﹐其補中益气之要藥乎﹐其和中溫元之聖徳乎。气藥用之以補气固矣﹐然血藥用之﹐亦能補血者﹐何也﹖蓋血附气而行﹐气行則血行﹐此其理也﹐苟不少加參以引導之﹐則血且滯矣﹐𨿽有諸補血之藥﹐竟何用哉。況血﹑陰也﹐气﹑陽也﹐獨陰不成﹐必借陽气一噓﹐而後陰賴之以受成﹐此陽昌陰和之妙用﹐顧學人自悟何如耳。經曰﹐一陰一陽之謂道﹐旨哉斯言也。痘家灰白虛寒之癥﹐酌宜重用﹐若紅紫實熱者﹐乃肺熱痰盛﹐不可輕犯。反藜蘆﹐畏靈脂。

新刻藥鑑卷之二

黃

气薄味甘性溫﹐無毒﹐升也﹐陽也。其用有四﹕溫分肉而實腠理﹐益元气而補三焦﹔內托陰癥之瘡痍﹐外固表虛之盜汗。如癰疽已潰者多用﹐從裏托毒而出。又能生肌收口﹐補表故也。大都表邪旺者不可用﹐用之反助邪气。就陰气弱者論之﹐亦宜少用﹐若用之以升元气於表﹐則內反虛耗矣。又表虛有邪﹐發汗不出者﹐服之自汗。此藥大益胃气﹐能解肌熱﹐故人參黃甘艸三味﹐退虛熱之聖藥也。入手少陽足太陰少陰腎命門之劑。蜜炙用之﹐大能止汗﹐生用又能發汗。人參非此則不能補﹐故爲補中益气之要藥也。用之於痘家﹐與前參同﹐但實熱之癥﹐比參尢加謹焉。惡鱉甲。

新刻藥鑑卷之二

白術

气溫﹐味甘苦而甘溫﹐味濃气薄﹐無毒﹐可升可降﹐陰中陽也。入手太陽少陰兼足陽明太陽少陰厥陰。除濕益燥﹐和中益气﹐利腰臍間瘀血﹐除胃中邪熱。利水道﹑有除濕之功﹐彊脾胃﹐有進食之效。佐黃芩有安胎之能﹐君枳實有消痞之妙。與二陳同用﹐則化痰除濕﹐消食健胃。與白芍當歸枳實生地之類同用﹐則補脾而淸脾家濕熱。與漧薑同用﹐去脾家寒濕。

與若見水泡之癥﹐須用麻黃根汁浸透炒之﹐取其達表以利水道也。

新刻藥鑑卷之二

甘艸

气平味甘﹐陽也。入足厥陰太陰二經。生用則寒﹐炙之則溫。生用瀉火﹐炙則溫中。能補上中下三焦元气﹐和諸藥解諸急。熱藥用之緩其熱﹐寒藥用之緩其寒。補陽不足﹐中滿禁用。梢子生用﹐去莖中之痛。胸中積熱﹐非梢子不能除。節治腫毒﹐大有奇功。養血補胃﹐身實良方。除邪熱﹐利咽痛﹐理中气。堅筋骨﹐長肌肉。通經脈﹐利血气。止咳嗽﹐潤肺道。

又炙之能散表寒﹐故附子理中用之﹐恐其僭上也。調胃承气用之﹐恐其速下也。二藥用之﹐非和也﹐皆緩也。小柴胡有柴芩之寒﹐有參夏之溫﹐其中用甘艸者﹐則有調和之意。中不滿而用甘爲之補﹐中滿者而用甘爲之瀉﹐此升降浮沈之妙也。經云﹐以甘補之﹐以甘瀉之﹐以甘緩之﹐此之謂也。痘家用之解毒﹐以和中健脾﹐若頭面毒盛者﹐於解毒湯中多用之﹐取其緩諸藥﹐使之上攻頭面故也。反甘遂大戟芫花海藻。

新刻藥鑑卷之二

桂皮

味辛性熱﹐有毒﹐气味俱薄﹐浮也﹐陰中之陽也。大都有四等﹐其在下最濃者曰肉桂﹐去其粗皮而畱其近木之味濃而最精者云桂心﹐入二三分於補陰藥中﹐則能行地黃之滯而補腎﹐由其味辛屬肺﹐而能生腎水﹐性溫行血﹐而能通凝滯也﹐能通血脈凝滯﹐其能補腎必矣。在中次濃者曰官桂﹐主治中焦有寒﹐在上薄者﹐走肩臂而行肢節之凝滯﹐肩臂引經多用之。其在嫩枝最薄者曰桂枝﹐傷寒傷風之有汗者宜用之﹐以解微表也﹐非固表也。惟有汗者﹐表虛邪微﹐故用此气薄辛甘之劑﹐以輕散之﹐則汗自止﹐豈有辛甘之劑﹐能固表哉。痘家於活血藥中﹐少佐薄桂一二分﹐則血行而痘自通暢矣。又能治冷气肚疼。若體熱血妄行者﹐切宜禁忌。畏石脂﹐妊婦戒用。

新刻藥鑑卷之二

漧薑

气熱﹐味大辛﹐气味俱濃﹐可升可降﹐陽也。散肺气﹐與五味子同用﹐能治咳嗽。與實陰藥同用﹐能治血虛發熱。入肺藥中﹐能利肺气。入腎藥中﹐能燥下濕。引气藥入气分﹐引血藥入血分。主治沈寒痼冷﹐腎中無陽﹐脈气欲絕者﹐黑附子爲使。又云﹐發散寒邪﹐不可多用﹐多用則耗散元气﹐辛以散之﹐是壯火食气故也。見火候﹑故止而不移﹐所以能治裏寒。

故丹溪曰﹐生用入發散中﹐能利肺气而治嗽。熟用入補中藥﹐能和脾家虛寒。旣曰理中﹐又曰泄脾﹐何也﹖蓋泄之一字﹐非泄脾之正气﹐是泄脾中寒濕之邪﹐故以辛熱之劑燥之﹐此以名泄也。痘家灰白之癥用之﹐若實熱紅紫者﹐切宜禁忌。孕婦勿用。

新刻藥鑑卷之二

生薑

味辛性溫﹐無毒﹐气味俱濃﹐升也﹐陽也。制半夏﹐有解毒之功。佐大棗﹐有濃腸之益。

溫經散表邪之風﹐益气止翻胃之疾。古云通神明去穢惡者﹐何哉﹖蓋以本屬肺心之系也﹐心惟得其所勝﹐則气通而宣暢﹐故能通神明﹐神明通﹐是心气勝﹐而一身之气皆爲吾所使﹐而亦勝矣﹐一身之气勝﹐則邪气不能容﹐故能去穢惡。抑且辛甘發散﹐則能散在表在上之邪也﹐故生薑能治咳嗽痰涎﹐止嘔吐﹐開胃口﹐主傷寒傷風﹐頭疼發熱﹐鼻塞咳逆等癥。又曰﹐欲熱卽去皮﹐去皮則守中而熱存也。要冷卽畱皮﹐畱皮則行表而熱散﹐非皮之性本冷也。

新刻藥鑑卷之二

附子

味辛性熱﹐有大毒﹐气味俱濃﹐浮也﹐陽中之陰也。其性浮而不沈﹐其用走而不守。除六腑之沈寒﹐補三陰之厥逆。仲景八味丸用爲少陰之向導﹐正取其健悍走下之性﹐以行地黃之滯﹐人以爲補﹐則誤矣。血藥用之﹐行經而能補血。气藥用之﹐行經而能補气。非大虛寒之癥﹐不可輕用。孕婦勿用。

新刻藥鑑卷之二

細辛

气溫味辛﹐气濃味薄﹐無毒﹐浮而升﹐陽中陰也。止諸陽頭疼﹐風痺痛﹐開胸中滯﹐益肝膽明目﹐利九竅﹐眼淚﹑齒痛﹐凡頭面諸風﹐不可缺也。東垣用之治邪在裏之表﹐本艸主治咳逆﹐百節拘攣﹐最能溫中下气破痰﹐蓋味本辛也。予嘗用之以利水道﹐何哉﹖不知諸辛入肺﹐肺气賴辛以通暢﹐則滲下之官得令﹐所以能利水道也。大都不可重用﹐恐成气閉之患。

痘家气

新刻藥鑑卷之二

丁香

气溫味辛﹐純陽無毒﹐入手太陰足陽明少陰三經。溫脾胃﹐止霍亂。消癖﹐气脹翻胃。

腹內冷痛﹐壯陽暖腰。去胃寒﹐定嘔酸﹐殺酒毒。與五味子同用﹐亦治奔豚之气。能泄肺﹐能補胃﹐大能療腎﹐極能止泄。痘家內熱禁忌。畏郁金。

新刻藥鑑卷之二

木香

气熱﹐味辛苦﹐气味俱濃﹐降也。蓋苦入心﹐辛入肺﹐故入心而調諸气。胸腹中壅滯﹑及冷气﹐並經絡中气滯痰結者﹐皆當用之。補遺以爲行肝气者﹐何哉﹖以心乃一身之主﹐一身气血之所聽命也。心有主﹐則能帥气﹐肺气調﹐則肝家動火自伏﹐惟人有怒气﹐則肝家拂逆﹐而反忤其气。況心有縱肝之情﹐而不能制﹐則肝气於是盛矣﹐或爲拂郁者有之﹐或爲攻衝者有之﹐於此得木香之苦辛溫散入心﹐惟苦辛溫散入心﹐則心气疏暢﹐則气亦從而疏暢矣﹐气暢則肝气之拂逆者無有矣﹐實心之行乎肝气也﹐非肝气之自行也﹐此又不可不知。又煨用能入大腸﹐多用能泄肺气﹐東垣以黃連制之﹐蓋气行過於通暢﹐不無走泄之患也。降气定痛﹐功爲最上。痘家

新刻藥鑑卷之二

當歸

气溫﹐味辛甘﹐气味俱輕﹐可升可降﹐陽也。多用﹐大益於血家﹐諸血證皆用之﹐但流通而無定﹐由其味帶辛甘而气暢也﹐隨所引導而各至焉。入手少陰﹐以其心主血也。入足太陰﹐以其脾裹血也。入足厥陰﹐以其肝藏血也。與白術白芍生地同用﹐則能滋陰補腎。與川芎同用﹐則能上行頭角﹐治血虛頭疼。再入白芍木香少許﹐則生肝血以養心血。同諸血藥入以薏苡仁牛膝﹐則下行足膝﹐而治血不榮筋。同諸血藥入以人參川烏烏藥薏苡仁之類﹐則能榮一身之表﹐以治一身筋寒濕毒。佐黃人參﹐皆能補血。佐牽牛大黃﹐皆能破血。從桂附則熱﹐從硝黃則寒。入和血藥則血和﹐入斂血藥則血斂。入涼血藥則血涼﹐入行血藥則血行﹐入敗血藥則血敗﹐入生血藥則血生﹐各有所歸也﹐故名當歸。痘家大便閉結﹐由熱毒煎熬眞陰﹐以致大腸經血少故耳﹐玄明粉中重加當歸﹐則血生而大腸自潤矣。或曰﹐痘瘡臨收之際用之﹐恐行血作痛﹐此又不通之論也﹐蓋腸胃旣燥﹐則血藥盡能裏潤腸胃﹐將何者外行痘瘡哉。經云﹐有故無殞﹐亦無殞也﹐其斯之謂乎。便泄者勿用。

新刻藥鑑卷之二

芍藥

气微寒﹐味酸苦﹐气薄味濃﹐有小毒﹐可升可降﹐陰也。入手足太陰二經。生用則降﹐酒浸可升。其用有赤白之異﹐赤者瀉熱﹐白者補虛﹐赤者能瀉肝家火﹐故暴赤眼洗與服同。

白者佐炙艸﹐能治腹痛﹐但夏月少加黃芩﹐如惡寒者﹐加肉桂一錢﹑白芍三錢﹑炙艸錢半﹐此仲景之神方也。與白術同用﹐則能補脾。與川芎同用﹐則能瀉肝。與人參白術同用﹐則補益元气。又下痢腹痛者宜用﹐蓋由腸胃濕熱﹐故用此收斂之劑﹐則脾胃得正﹐而邪毒不能作禍矣。腹中有寒而疼﹐當煨用之。婦人產後﹐及血虛之人﹐必須酒炒。古人四物湯用此劑之寒酸﹐以收當歸之辛散耳。痘家血熱﹐及血不歸根者﹐用此酸寒之劑﹐以斂血歸根極妙﹐但血寒痘不發者勿用。反藜蘆。

新刻藥鑑卷之二

熟地黃

气寒﹐味甘苦﹐無毒﹐气薄味濃﹐沈也﹐陰中陽也。惟其性寒泥滯﹐故用醇酒洗過﹐或薑汁炒過﹐或同附子用﹐不惟行滯﹐且能導引入腎﹐下元血虛者﹐必須用之。又能塡骨髓﹑長肌肉。尺脈微者﹐桂附相宜。尺脈旺者﹐宜用黃柏知母﹐則滋陰降火補腎。善黑須髮。佐鹿角膠極能補血。但此劑泥膈﹐不宜獨用。若犯鐵器﹐令人消腎。忌萊菔子﹐恐耗諸血。痘家勻气藥中用之﹐便泄則禁。

新刻藥鑑卷之二

生地黃

气寒﹐味甘苦﹐無毒﹐气薄味濃﹐沈也﹐陰中陽也。性𨿽大寒﹐較熟地則猶宣通而不泥膈﹐故能涼心火之血熱﹐瀉脾土之濕熱﹐止鼻中之衄熱﹐除五心之煩熱。其或虛而生熱者﹐不可多用﹐以性大寒故也。惟勞倦傷脾熱者當用﹐以脾經大絡之血損也。女人崩中血不止﹐產後血上攻心﹐胎動下血﹐老人津液枯絕﹐大腸燥結不潤者﹐皆當用之。又實脾藥中用二三分﹐以固脾气﹐使脾家永不受邪﹐但不可多用﹐以大寒恐倒脾气也。或用薑汁炒﹐或用醇酒洗﹐或用砂仁酒浸﹐皆制其寒性﹐免泥滯也。忌鐵器。痘家血熱之癥﹐宜用之以涼血解毒﹐便滑者禁用。

新刻藥鑑卷之二

川芎

气溫﹐味辛﹐無毒﹐气濃味薄﹐升也﹐陽也。血藥中用之﹐能助血流行﹐柰過於走散﹐不可久服多服﹐中病卽已﹐過則令人暴卒死。能止頭疼者﹐正以有餘﹐能散不足﹐而引淸血下行也。古人所謂血中之气藥者﹐以能辛散﹐又能引血上行也。癰疽藥中多用之者﹐以其入心而能散故耳﹐蓋心帥气而行血﹐川芎入心﹐則助心帥气而行血﹐气血行﹐則心火散﹐邪气不畱﹐而癰疽亦散矣。東垣謂下行血海者﹐非也。何者﹖血貴寧靜﹐不貴疏動﹐川芎味辛性溫﹐但能辛散﹐而不能下守﹐胡能下行以養新血哉﹐卽四物湯中用之﹐特取辛溫以行地黃之滯耳。痘家血不活者﹐用杏仁汁制之﹐加少許﹐以行肌表之血﹐何也﹖蓋芎之辛﹐但能行血﹐單用恐成內燥

新刻藥鑑卷之二

鹿角膠

气溫﹐味苦鹹﹐气薄味濃。生精血﹐祕精髓﹐止血崩﹐除腰脊之疼﹐補虛羸勞絕之劑﹐血家之聖藥也。與川芎同用﹐上補頭角﹐及面部之血。與白芍當歸同用﹐中補脾胃之血﹐使脾胃永不受邪。與熟地同用﹐下補腎家之陰。與條芩槐角同用﹐能補大腸之血而涼之。隨其所至﹐而各有所補焉。予嘗治一人腸風下血並血痢者﹐諸藥不效﹐卽用鹿角膠以治之﹐服一斤愈。或問其故﹐予曰﹐大腸𨿽云多血﹐亦多气也﹐其人患血病數月﹐則血愈虧﹐而气愈盈﹐邪火灼眞陰﹐卽艸根樹皮﹐安能療之哉。故用鹿角膠爲主﹐人乳爲輔﹐大佐以涼血藥﹐則血生以配气﹐而气不得逼血妄行﹐故其患乃止。方用鹿角膠一斤。何首烏赤者六兩﹐分三制﹐一用旱蓮艸汁浸﹐一用冬靑子汁浸﹐一用桑椹汁浸﹐當歸六兩制同。白芍三兩﹐川芎一兩﹐自己發漆一兩﹐胎發漆一兩﹐曬熟地五兩﹐茯神四兩﹐乳浸加倍爲良﹐渾沌皮一付﹐俱爲細末﹐煉蜜和膠爲丸。久服諸病不染﹐極能黑須髮﹐美顏色﹐壯精神﹐塡骨髓﹐固腎元。

內加家白菊乳制﹐又能明目淸心。此天一生水之要藥也﹐痘家熱癥﹐用之於涼血解毒藥中立效。蓋熱毒旣盛﹐則眞陰爲其所灼爍矣﹐眞陰旣損﹐則熱毒用之益熾﹐世之治者﹐每每用解毒湯單服﹐是救一息之危﹐不知眞陰不至﹐則熱邪𨿽退﹐刻卽生矣。予嘗用此劑於涼血解毒藥中以養陰﹐則養陰者﹐乃所以退陽也﹐悟者得之。又脾泄之人﹐服之亦妙。藥後不可食鹿肉﹐鹿肉忌雉肉。

新刻藥鑑卷之二

阿膠

气微溫﹐味甘平﹐無毒﹐降也﹐陽也。能保肺气﹐養肝血﹐補虛羸﹐故止血安胎﹐止嗽止痢﹐治痰治痿﹐皆效。惟久嗽久痢久痰﹐及虛勞失血之癥者宜用。若初發邪勝者﹐不可驟用﹐恐彊閉其邪﹐致生他證也。倘肺家要用﹐須用桑白皮同劑﹐以監制之﹐立效。何者﹖蓋阿膠斂肺之藥﹐桑白皮瀉肺之藥﹐以此監彼﹐但取阿膠之能﹐而瀉阿膠之斂故耳。若痢家要用﹐卽多枳殼檳榔﹐無有不可﹐此又通變之妙用也。

新刻藥鑑卷之二

犀角

气寒﹐味苦酸鹹﹐無毒﹐升也﹐陽也。本艸主解心熱﹐止煩亂﹐安心神﹐鎭諸驚﹐何謂哉﹖蓋寒能制熱﹐苦能泄火﹐寒苦入心﹐則心熱解﹐而煩亂止矣﹐熱解煩止﹐更兼酸以斂神﹐則曰淸音者﹐蓋火熱上行逼肺﹐故音啞﹐今火熱旣去﹐且又鹹以滋腎﹐則水又足以勝火﹐而目之所以明者﹐此也﹐音之所以淸者﹐此也。大都傷寒瘟疫﹐風腫瘡瘍諸癥﹐皆火熱爲之也﹐今火熱旣去﹐則邪不得以奪正﹐而寒疫之所以除者﹐此也﹐腫瘍之所以消者﹐此也。易老云﹕上焦蓄血﹐犀角地黃湯主之。中焦蓄血﹐桃仁承气湯主之。下焦蓄血﹐抵當湯主之。三法宜知﹐不可忽也。痘家熱癥﹐逼血妄行﹐及煩悶小便赤澀﹐並痘色紅紫者﹐宜用之以解熱﹐若虛寒癥勿用。畏川烏艸烏。

新刻藥鑑卷之二

麥冬

气微寒﹐味甘平﹐無毒﹐降也﹐陽中微陰也。陽乃肺藥﹐微陰去肺中之伏火﹐火去則肺金生﹐金生則煩渴止﹐而心亦淸矣﹐心淸而神亦保安矣。惟肺金得令﹐則金能生水﹐又能彊陰益精﹐心淸神安﹐則气血和暢﹐又能治血妄行。夫曰解煩渴補虛勞者﹐正以其潤肺淸心也﹐心淸而肺潤﹐則心統气行﹐而鬱結之患可釋矣。夫曰能復脈者﹐何也﹖蓋心主脈﹐而百脈之朝宗於肺﹐若肺潤心淸﹐則脈亦調和﹐气血無所阻﹐必聽命以遂脈之通暢也。能引生地而至所生之處。痘家用之﹐以止煩渴。諸癥便滑者忌之。

新刻藥鑑卷之二

天冬

气寒﹐味苦甘﹐气薄味濃﹐升也﹐陰也﹐無毒。入手太陰足少陰之劑也。療風淫濕痺﹐補虛損勞傷。且彊骨髓﹐潤五臟﹐悅顏色﹐養肌膚。解渴除煩﹐消痰住嗽﹐保肺气不被熱擾﹐通腎气能除熱淋。止血溢妄行﹐潤糞燥閉結。同參煎服﹐定虛喘促神方。和姜蜜熬膏﹐破頑痰癖劫劑。與百協議用﹐能除肺痿。與片芩同用﹐能除肺癰。未潰用藕葉枳殼爲佐﹐已破用貝母白芷爲輔。大要﹐苦能泄滯血﹐甘能助元气﹐寒能去肺熱﹐此三者﹐天冬之功也。虛熱者用之﹐虛寒者禁忌﹐何也﹖蓋味之苦者﹐但泄而不收故耳。予嘗用天冬四兩﹑生地六兩﹐將醇酒煮汁熬膠﹐入煉蜜四兩﹐滚水調服﹐大補陰虛。入柿霜四兩﹐大能止嗽。入枸杞四兩﹐治腎嗽神驗。入阿膠一兩

新刻藥鑑卷之二

升麻

气平﹐味苦甘﹐气味俱薄﹐無毒﹐升也﹐陰中之陽也。治肺痿吐膿血﹐古人犀角地黃湯﹐每用之以代犀角者﹐止是引地黃等藥同入陽明耳。與蔥白同用﹐則能引之以散手陽明之風邪。

與石膏同用﹐則能引之以止足陽明之頭疼。補中益气湯用之﹐提元气從右而上。升麻葛根湯用之﹐驅邪熱從表而散。惟其能解脾胃肌肉間熱﹐故能散手足陽明經邪。諸方書以爲元气不足者用之﹐陰中升陽﹐則謬矣。蓋陽气下陷者﹐可升提之﹐若元气不足者﹐升之則下益虛﹐而元气益不足矣。鹽水浸炒﹐則提腎气。甘艸汁制﹐則提脾胃之气。若痰壅气上有汗者﹐勿用。

新刻藥鑑卷之二

柴胡

气平﹐味微苦﹐气味俱薄﹐無毒﹐升也﹐陰中之陽也。主左右脇下刺痛﹐日晡潮熱往來。

在此其能除手足少陽寒熱也。大都中病卽已﹐不可過用﹐爲其气味俱薄﹐多散故耳。治勞方中用之者﹐以其能提淸气從左而旋﹐以卻邪熱耳。又止偏頭疼﹐胸脇痛﹐療肌解表﹐疏邪淸熱。君黃芩﹐傷寒門實爲要劑。主常山﹐溫瘧癥誠作主方。與白芍同用﹐能抑肝而散火。與黃連同用﹐能涼心而解熱。經脈不調﹐入四物秦艽續斷牡丹治之最效。產後血積﹐用四物三稜莪術馬鞭艸破之極驗。逍遙散用之﹐散鬱气而內暢。補中湯用之﹐提元气而左旋。

新刻藥鑑卷之二

葛根

气平﹐味甘﹐气味俱薄﹐無毒﹐升也﹐陽中之陰也。發傷寒之表邪﹐止胃虛之消渴。解中酒之苛毒﹐治往來之溫瘧。能住頭疼﹐善疏瘡疹。入柴胡療肌表﹐功爲第一。同升麻通毛竅﹐效實無雙。其汁寒涼﹐專理天行時疫﹐且止熱毒吐衄。其粉甘冷﹐善解酒後煩熱﹐更利二便燥結。花能醒酒不醉﹐殼能治痢實腸﹐誠陽明聖藥也。痘瘡不起者﹐予用之立起﹐何哉﹖蓋因肌肉實﹐腠理密﹐不得通暢﹐故痘出不快耳﹐今得葛根一療解﹐一疏通﹐此肌肉暢而腠理開﹐其痘立起矣。孕婦所忌。

新刻藥鑑卷之二

杏仁

气溫﹐味甘苦﹐气薄味濃﹐可升可降﹐陰中之陽也。有小毒。入手太陰之劑也。解肌毒﹐散結滯。入麻黃﹐利胸中气逆而喘促。同烏梅﹐潤大腸气閉而便難。單仁開腠理甚捷﹐雙仁治狗咬極驗。予嘗用杏仁三錢﹐馬兜鈴三錢﹐蟬蛻二錢﹐白礬五錢﹐白砒五分﹐乳細﹐紅棗肉爲丸﹐如梧桐子大﹐食後冷水送下﹐男七女六﹐治哮神效。大都中病卽已﹐不可多服﹐過則令人傷筋骨。泄痢忌用。戒粟米﹐畏犬肉。

新刻藥鑑卷之二

麻黃

气溫﹐味苦甘﹐气味俱薄﹐無毒﹐升也﹐陽也。手太陰之劑﹐入足太陽經﹐走手少陰陽明經藥也。去根節者發汗﹐畱根節者斂汗。惟在表眞有寒邪者宜用之。若表無眞寒邪﹐或寒邪在裏﹐或表虛之人﹐或陰虛發熱﹐或傷風有汗﹐或傷食等癥﹐𨿽有發熱惡寒﹐其不頭疼身痛而拘急﹐六脈不浮緊甚者﹐皆不可汗。𨿽有可汗之癥﹐亦不可過。蓋汗乃心之液也﹐不可汗而汗﹐與可汗而過之﹐則心家之液涸﹐而心血亦爲之動矣﹐或致亡陽﹐或致衄血不止﹐而成大患也﹐戒之。君羌活﹐能散風邪。佐獨活﹐能消香港腳。同杏仁﹐能去寒邪﹐兼理哮喘。

臣甘菊﹐能淸肺熱﹐更明眼目。身能發汗﹐根主斂汗。風家用之多驗者﹐何哉﹖蓋風至柔也﹐而善藏﹐麻黃性至輕也﹐而善驅﹐內用气血藥以托之﹐外用浮劑以散之﹐此以善藏始者﹐不得以善藏終矣。陰虛發汗者﹐鹿角四物湯加根節斂汗。汗多亡陽者﹐附子四君飲入根節回陽。

癰疽方起者﹐行涼藥中兼用之﹐卽散無疑。寒邪戰栗者﹐疏風藥中兼用之﹐立止不謬。痘家初發熱﹐及痘紅紫稠密﹐皮濃不快者﹐多用於行涼解毒藥中﹐則內托外散﹐正所謂開門放賊﹐而痘亦因之稀少矣。又能散胸膈泥滯之气﹐表虛則忌。

新刻藥鑑卷之二

羌活

气微溫﹐味苦甘辛﹐气味俱薄﹐無毒﹐升也﹐陽也。足太陽之君藥也。乃撥亂反正之主﹐大有作爲者也。故小無不入﹐大無不通﹐能散肌表八風之邪﹐善理周身百節之痛。排巨陽肉腐之疽﹐除新舊風濕之癥。加川芎﹑治足太陽少陰頭疼。同秦艽﹐除足陽明少陽口斜。並蒼術﹐理濕風甚捷。佐麻黃﹐開腠理堪誇。與獨活不分二種﹐後人用羌活﹐多用鞭節者。用獨活﹐多用鬼眼者。然羌活則气雄﹐獨活則气細﹐雄者入足太陽﹐細者入足少陰。有問治頭疼者曷故﹐蓋巨陽從頭走﹐惟厥陰與督脈會於巓頂﹐逆而上行﹐諸陽不得下﹐故令頭疼也。痘家用之以散肌表風熱﹐解百節疼痛﹐此亦發毒追膿之要藥也。气虛則勿用。

新刻藥鑑卷之二

獨活

气微溫﹐味苦甘辛﹐气味俱薄﹐無毒﹐升也﹐陽也。足少陰經藥也。止奔豚癇﹐治女子疝瘕﹐寒濕足痺﹐非此不治。頭眩目暈﹐非此不除。諸風中之要藥也。主蒼術﹐治兩足之濕腫。君荊翹﹐散下體之癰毒。佐黃柏﹐止血崩如神。臣查根﹐逐痘毒極驗。體虛气上則忌。

新刻藥鑑卷之二

防風

气溫﹐味甘辛﹐無毒﹐气味俱薄﹐升也﹐陽也。行周身骨節疼痛之要藥也。以气味能瀉气﹐以體用能療風﹐何者﹖蓋此劑气溫而浮﹐故能去在表風熱﹐亦能療肢節拘疼。治風通用﹐散濕亦宜。能驅眩暈頭顱﹐更開目盲無見。續命湯用之﹐以除口眼歪斜。通聖散用之﹐以去周身濕熱。與條芩同用﹐能解大腸之風熱。與杏仁同用﹐能散肺經之風邪。佐甘菊﹐善淸頭目之風熱。臣羌活﹐善解巨陽之風寒。昔王太后風病不言而脈沈﹐其事甚急﹐若以有形之湯藥與服﹐緩不及事﹐令以防風黃煎湯﹐燻蒸如霧滿室﹐則口鼻俱受其無形之气﹐疾斯愈矣。何也﹖蓋人之口通乎地﹐鼻通乎天﹐口以養陰﹐鼻以養陽﹐天主淸﹐故鼻不受有形﹐而受無形爲多﹐地主濁﹐故口受有形﹐而兼乎無形。

新刻藥鑑卷之二

荊芥

气溫﹐味辛苦﹐气味俱薄﹐升也﹐陽也。能涼血疏風﹐上淸頭目。辟邪毒﹐宣五臟﹐除勞渴﹐通血脈﹐除濕痺﹐破結气﹐行瘀血﹐解肌表﹐諸瘡瘍風熱皆用之。與羌活同用﹐能除血濕。與蟬蛻同用﹐能散風邪。與紅花同用﹐能行惡血。與蘇子同用﹐能下諸气。惟其气溫而輕﹐故能開腠理。和醋搗爛﹐敷腫毒立瘥。又治產後血暈如神。大都中病卽已﹐不可過服﹐過

新刻藥鑑卷之二

薄荷

气溫﹐味辛﹐气味俱輕﹐升也﹐陽也。惟其性辛涼而輕浮﹐故能散在上之風熱﹐除气逆之脹滿﹐淸利六陽之會首﹐祛除諸經之領頭。與地骨皮同用﹐能退骨蒸之熱。與桑白皮同用﹐能

新刻藥鑑卷之二

紫蘇

气溫﹐味辛甘﹐气味俱薄﹐無毒﹐升也﹐陽也。惟其性輕浮﹐故能散上膈及在表之寒邪。

是故發表解肌﹐療風寒甚捷﹐開胃下食﹐治脹滿最良。入獨活蒼術﹐兼除香港腳。同石膏白芷﹐亦治口臭。根下諸气略緩﹐體稍虛者爲宜。驅痰降气﹐定喘﹐開心﹐潤肺止咳。消五膈﹐破癥堅。利小大二便﹐卻霍亂嘔吐。表虛者禁用。

新刻藥鑑卷之二

白芷

气溫﹐味辛﹐气味俱輕﹐無毒﹐升也﹐陽也。去頭面皮膚之風﹐除周身燥癢之痺。惟其性溫而走於肌肉﹐故能治足陽明頭痛。與辛夷細辛同用﹐則治鼻病。與蒲公英同用﹐則能排膿。與內托散同用﹐則去腐爛而長肌肉。與續命湯同用﹐則治口眼而去歪斜。外散乳癰背疽﹐內托腸風痔。誠諸瘡瘍痘疹必要之藥也。又爲手太陰引經之劑﹐意者味辛但入肺耳。當歸爲使﹐惡旋復花。

新刻藥鑑卷之二

白石膏

气大寒﹐味辛甘﹐無毒﹐气味俱薄﹐沈也﹐陰也。足陽明經藥也。陽明主肌肉﹐惟其甘也﹐能緩脾益气﹐止渴去火。惟其辛也﹐能解肌出汗﹐上行止頭疼。故風邪傷陽﹐寒邪傷陰﹐總解肌表甚捷。任胃熱多食﹐胃熱不食﹐並瀉胃火極靈。不時食積痰火殊效。𨿽有胃脘痛甚立瘥。東垣曰﹐制火邪﹐淸肺熱﹐仲景有白虎之名。除胃熱﹐奪甘食﹐易老爲大寒之劑。身涼內靜﹐手足俱冷者禁用﹐恐耗血也。

新刻藥鑑卷之二

茯苓

气平﹐味甘淡﹐气味俱薄﹐無毒﹐降也﹐陽中之陰也。主治膈中痰火﹐驅水腫﹐除淋結。

開胃腑﹐調髒气﹐伐腎邪。和中益气﹐利竅寧心。除濕之聖藥也。經曰﹐赤者向丙丁﹐白者向壬癸。又曰﹐赤者能利水﹐白者能補脾。是知赤者瀉小腸之火﹐而利水矣。不知白者潤肺生津﹐而能分利也。此劑皆主分利﹐但不如用白爲良。大都淡能利竅﹐甘能助陽﹐衍義補遺以爲陰虛﹐未爲相宜﹐以其淡滲也。孰知气重者主气﹐味重者助血﹐茯苓𨿽曰淡滲﹐然味尙甘美﹐於陰虛者﹐亦無妨也。臣升而上行﹐固能補气。兼當歸棗仁﹐又養心血。佐參術而下行﹐亦能補血。加枸杞仙茅﹐又固腎气。四君湯用之以補气﹐地黃丸用之以補血。痘家灌漿之時禁用﹐恐水利而漿不能灌也。若見有水白泡﹐卽取升麻汁制用﹐取其散表以利水也。

若見有紅紫泡﹐卽取茜艸汁制用﹐取其行血以利水也。

新刻藥鑑卷之二

陳皮

气溫﹐味辛微苦﹐气薄味濃﹐無毒﹐可升可降﹐陽中之陰也。必須年久者爲美。去白性熱﹐能除寒發表。存白性溫﹐能補胃和中。與白術半夏同用﹐則滲濕而健胃。與甘艸白術同用﹐則補脾而益胃。有白術則補脾胃﹐無白術則瀉脾胃﹐有甘艸則補肺﹐無甘艸則瀉肺。故補中湯用之以益气﹐平胃散用之以消穀﹐二陳湯用之以除痰﹐漧葛湯用之以醒酒。予嘗用陳皮一斤﹐滚水泡去白令極淨﹐烏梅大艸靑鹽各四兩﹐濃煎取汁浸透﹐曬半幹﹐再入白糖六兩拌勻﹐用紫蘇葉薄荷葉上蓋﹐蒸一炷香﹐每用少許﹐不拘時常服﹐治久嗽痰火﹐長服健胃和中﹐解酒毒。

新刻藥鑑卷之二

半夏

气微寒﹐味辛苦﹐而辛濃於苦﹐气味俱輕﹐有小毒﹐陽中之陰也﹐降也。入足陽明太陰少陽三經之藥也。主治濕痰﹐不能治熱痰﹐醫槪用之﹐誤矣。蓋脾胃之所喜者﹐燥也﹐所惡者﹐濕也。半夏性燥而去濕﹐故脾胃得之而健也。火痰黑﹑老痰膠﹐須加芩連栝蔞海粉。寒痰淸﹑濕痰白﹐要入姜附蒼術陳皮。風痰卒中昏迷﹐加皂莢天南星。痰核延生腫突﹐入竹瀝白芥子。凡諸血證妊婦﹐及少陽傷寒而渴﹐並諸渴癥﹐皆不可用﹐半夏惟其性燥﹐損血耗气﹐而燥津液也。治飲冷傷肺而嗽﹐除痰厥頭疼而愈。夫曰止嘔﹐爲足陽明藥也。夫曰消痰﹐爲足太陰藥也。小柴胡用之﹐𨿽爲止嘔﹐亦助柴胡以去惡寒﹐是又爲足少陽藥也。小柴胡用之﹐𨿽能去寒﹐亦助黃芩以去濕熱﹐是又爲足陽明藥也。往來寒熱﹐在表裏之中﹐用此有各半之意﹐故名半夏。經曰﹐腎主五液﹐化爲五濕﹐自入爲唾﹐入肝爲泣﹐入心爲汗﹐入脾爲涎﹐入肺爲涕。有痰涎曰嗽﹐無痰涎曰咳。痰者﹐因嗽而動脾之濕也。半夏能泄痰之標﹐不能泄痰之本。本者﹐腎也。嗽無形﹑痰有形﹐無形則潤﹐有形則燥﹐所以爲流濕就燥也。脾主濕主痰﹐脾淫於濕﹐則因而失運化之職﹐諸液浸淫﹐統血不榮﹐凡諸津液懸斂﹐皆凝滯壅遏﹐隨气上升﹐而成咳唾之痰﹐日久郁注而成諸病之痰。故半夏性熱味辛﹐所以燥濕也。射幹爲使﹐惡皂莢﹐畏雄黃生薑漧薑秦皮龜板﹐反烏頭烏喙。

新刻藥鑑卷之二

蒼術

气溫﹐味甘辛﹐气薄味濃﹐無毒﹐可升可降﹐陽也。入足陽明太陰經藥也。消痰結窠囊﹐去胸中窄狹。治身面遊風﹐風眩頭痛甚捷。辟山嵐瘴气﹐時气瘟疫尢靈。暖胃安胎﹐寬中進食﹐驅痰癖气塊﹐止心腹脹痛﹐與白術同功。但補中除濕﹐力不及白﹐若寬中發汗﹐功過於白。以黃柏牛膝石膏下行之藥引之﹐則除下部濕痰。以甘艸陳皮濃朴之藥引之﹐則除中焦濕證﹐而平胃中有餘之气。以蔥白麻黃杏仁之類引之﹐則除肉分至皮表之邪。大都有邪者宜用﹐無邪者禁忌。庸醫不分虛實﹐及七情气悶﹐槪用白術誤矣。古人載腹中窄狹﹐須用蒼術﹐醫者徒誦言而不察其所以言也。蓋蒼術乃辛散之劑﹐必有濕癥實邪者﹐方才可用﹐豈謂不分虛實而槪用之乎。抑且虛悶者用之﹐則耗其气血﹐燥其津液﹐其虛火益動而愈悶矣。制用米泔水﹐入銅器內浸之﹐置月下浸去黃油淨曬漧﹐又浸又曬﹐如此三宿﹐淸水渡過曬漧﹐約有五斤淨﹐用紫桑椹一斗﹐好醋一壺﹐鹽四兩﹐與蒼術拌勻浸﹐曬令汁幹﹐蒸之﹐一曬一蒸﹐如此者三次。又用大艸半斤煎汁去渣﹐入蜜四兩﹐灑潤蒸曬凡九次﹐淨蒼術一斤﹐加白茯四兩﹐黃芩三兩﹐當歸四兩﹐白術三兩﹐神曲四兩﹐秋石四兩﹐用大甘艸五兩煎汁﹐入竹瀝薑汁﹐打神曲糊爲丸﹐酒水米飲任下﹐名五合丸。能健脾胃﹐消痰涎﹐助精神﹐壯

新刻藥鑑卷之二

濃朴

气溫﹐味苦﹐無毒﹐气味俱薄﹐可升可降﹐陰中陽也。治霍亂轉筋﹐止嘔逆吐酸。與枳實大黃同用﹐則泄實滿。與陳皮蒼術同用﹐則除濕滿。同解利藥﹐兼理頭疼。同泄利藥﹐能濃腸胃。濃朴之味苦也﹐惟其苦﹐故能下气去實滿﹐而消腹脹。濃朴之气溫也﹐惟其溫﹐故能益气除濕滿而散結滯。何者﹖蓋濃朴屬土﹐而有火气之溫﹐所以能散能瀉胃中之實也。平胃散佐以蒼術﹐正謂瀉上焦之濕﹐平中焦之土﹐不使太過﹐而復其平﹐以至於和而已。非謂溫補脾胃言也﹐後人執之以爲補劑﹐誤矣。气實者宜用﹐气虛者少用﹐恐生脹滿。畏硫黃。

新刻藥鑑卷之二

枳殼

气寒﹐味苦酸﹐無毒﹐气濃味薄﹐沈也﹐陰也。消心下痞塞之痰﹐泄腹中滯寒之气。推胃中隔宿之食﹐消腹中連年之積。同甘艸瘦胎﹐和黃連減痔。寬大腸結气﹐瀉脇下虛脹。然味苦帶辛﹐又能治徧身風疹。與枳實同一物也﹐但有大小之分﹐枳實小﹐則性酷而速。枳殼大﹐則性寬而緩。大都實癥宜用﹐虛癥忌之。如脾胃濕熱生痰有食者﹐入白術四分之一﹐脾則用實﹐胃則用殼﹐仲景治傷寒倉卒之病﹐承气湯中用枳實﹐正取其疏通決泄破結實之義耳。

愚按枳殼﹐气藥也﹐惟泄胸中至髙之气﹐此便是降火妙劑。不制﹐通治諸疾。若气虛及年髙者﹐必須醋拌麩炒﹐醋能斂表﹐麩能密腠故也。色蒼黑﹐耐寒怯熱者﹐則用以爲君﹐白茯爲臣﹐佐半夏﹑防風爲使﹐治痰壅上急﹐再以蘇子佐之﹐治諸衄血妄行最捷。若痰在四肢﹐成核成癖﹐並加气藥以輔翼之。

新刻藥鑑卷之二

枳實

气寒﹐味苦酸﹐气濃味薄﹐無毒﹐沈也陰也。能消胃中之虛痞﹐逐心下之停水。化日久之稠痰﹐削年深之堅積。仲景加承气湯內﹐取疏通破結之功。丹溪入瀉痰藥中﹐有推墻倒壁之能。欲益气﹐則佐以參術。欲破气﹐則佐以硝黃。此與枳殼有髙下緩急之異﹐殼主髙﹐實主下﹐髙者主气﹐下者主血。主气者在胸膈﹐主血者在心腹。故胸中痞﹐肺气結也﹐有桔梗枳殼湯之名。心下痞﹐脾血積也﹐有白術枳實湯之用。气虛則忌。

新刻藥鑑卷之二

靑皮

气寒﹐味苦辛﹐气味俱濃﹐無毒﹐沈也陰也。足厥陰引藥也。破滯气﹐愈低而愈效。削堅積﹐愈下而愈良。引諸藥至厥陰之分﹐下飲食入太陰之倉。又少陰經下藥也。陳皮治髙气﹐靑皮治低气。佐柴胡﹐能治兩脇刺痛﹐醋炒爲佳。君芍藥﹐又伏膽家動火﹐膽制爲良。劫疝疏肝﹐消食寬胃。驚家諸藥﹐用一二分爲妙。

新刻藥鑑卷之二

香附

气微熱﹐味甘辛﹐气重味輕﹐乃血中气藥﹐諸血气方中所必用者也。快气開郁﹐逐瘀調經。除皮膚瘙癢外邪﹐止霍亂吐逆內證。炒黑色﹐禁崩漏下血。醋調敷﹐治乳腫成癰。又能引血藥至气分而生血。醋炒理气疼爲妙﹐鹽制治腎痛爲良。酒炒則熱﹐便煮則涼。同气藥則入气分﹐同血藥則入血分﹐女科之聖藥也。大都甘能理气和血﹐辛能散滯消食。此藥能疏气散郁﹐气疏郁散﹐則新血生而百體和矣。然此劑性熱多燥﹐必須童便浸炒﹐烏藥爲其佐使也。

新刻藥鑑卷之二

烏藥

气溫﹐味辛﹐气濃味輕﹐入足陽明少陰經藥也。諸冷能除﹐丹气堪順。止翻胃﹐縮小便。

辟疫瘴時行﹐解蠱毒卒中。佐香附﹐能治婦人諸般气癥﹐君平胃﹐能消男婦諸般食積。用於風藥能疏風﹐用於脹滿能降气﹐用於气阻能發阻﹐用於腹痛能止痛。又主腎間冷气攻衝﹐此又爲足少陰藥也。然此劑無滋益人﹐不可多服﹐但取其辛散凝滯而已。煎汁同豆腐煮硫黃﹐治手足風疾。

新刻藥鑑卷之二

山楂

气平﹐味酸澀﹐帶甘辛﹐無毒。利痰消食﹐下積气﹐散滯血。療疝﹐止腹疼。專治肉積﹐能開脾健胃。又能治婦人兒枕疼痛﹐濃煎汁入砂糖少許立效。理脾用之﹐膨脹立消。予嘗用平胃散同山楂煎汁浸曬烏藥﹐治諸般气痛腹痛。痘家用之﹐行气化痰﹐起脹解毒。又能破人參之滯气﹐痘家不得已用參﹐多以此監之。

新刻藥鑑卷之二

神曲

气平﹐味甘溫﹐無毒。助天五眞气﹐走陽明胃經。下气調中﹐止瀉開胃。消宿食﹐健脾胃﹐進飲食。下滯气﹐破癥結﹐逐積痰。療婦人胎動不安﹐治小兒胸腹堅滿。不制﹐性溫入胃中﹐能消宿食。微炒﹐性涼入大腸﹐能除深積。作糊丸痰藥﹐治諸痰气如神。作糊丸嗽藥﹐理諸咳嗽最妙。何也﹖蓋痰與嗽﹐俱因气動上逆而致也﹐今用此劑爲佐使﹐則气順而脾胃之津液

新刻藥鑑卷之二

大麥

气溫﹐味甘鹹。此劑代戊己土﹐以腐熱水谷之要領也。气虛者﹐取粉服之﹐大補元气。

蓋五穀稟天地生發之气以養人也﹐麥而曰﹐尢含生發之機於未盡露者也﹐故取粉服之﹐所以借五穀生發之气﹐以助育吾人之元气耳。此劑能行上焦之滯血﹐除腹中之雷鳴﹐惟其甘也﹐能

新刻藥鑑卷之二

縮砂仁

气溫﹐味辛﹐無毒。佐黃芩﹑爲安胎之妙劑也。治一切霍亂吐瀉﹐心腹絞痛﹐正以溫辛能止疼行气故耳。又於止痢藥中用之﹐亦取此意。以益智人參爲使則入脾﹐以白檀豆蔻爲使則入肺﹐以黃柏茯苓爲使則入膀胱腎﹐以赤白石脂爲使則入大小腸。𨿽然﹐其性溫辛﹐用之者以熱攻熱﹐乃所以爲順治也﹐經曰﹐熱因熱用﹐此之謂也。東垣謂化酒食之劑﹐何哉﹖蓋惟溫辛行气﹐則气行而酒食亦爲之運化矣。

新刻藥鑑卷之二

益智

气熱﹐味大辛。主君相二火﹐手足太陰經足少陰經。本是脾經藥也﹐故治脾胃中受寒邪﹐和中益气﹐又治多唾﹐當於補藥中兼用之﹐不可多服。在集香丸則入肺﹐在四君子湯則入脾﹐在鳳髓丹則入腎﹐蓋脾肺腎互有子母相關之義也。惟其溫也﹐能治虛漏﹐遺精遺瀝。益气安神﹐又安三焦。夜多小便者﹐取二十四枚碎之﹐入鹽煎湯﹐服有神效。兼以女眞實川萆更妙﹐乃補不足之劑也。惟其辛也﹐能調諸气﹐能散諸郁﹐能止諸疼﹐君烏藥木香甚捷﹐又爲辛散之劑也。

新刻藥鑑卷之二

藿香

气溫﹐味辛甘﹐無毒﹐气濃味薄﹐可升可降之劑也。專治脾肺二經﹐入烏藥順气散中﹐成功在肺。加黃四君子湯﹐取效在脾。故能開脾胃﹐進飲食﹐止霍亂﹐定嘔逆﹐乃傷寒方之要領﹐爲正气散之聖藥也。其曰禁口臭難聞者﹐得非气味之芬香故耳。其曰淸風消腫者﹐得非气味之溫辛故耳。

新刻藥鑑卷之二

吳茱萸

气熱﹐味苦辛﹐气味俱濃﹐可升可降﹐陽也。主咽喉寒气呃塞而不通﹐胸中冷气閉塞而不利﹐脾胃停冷腹痛而不住﹐心气刺痛苦悶而不仁。開腠理﹐消疝气﹐止嘔逆﹐除霍亂。又能順折肝木之性﹐治吞吐酸水如神。厥陰頭疼﹐引經必用。更殺寸白三虫﹐煎服卽出。枝療二便關格﹐銜口立通﹐必取向陽者方驗。大哉茱萸﹐乃驅陰之捷方﹐回陽之妙藥也。

新刻藥鑑卷之二

茴香

气溫﹐味甘辛﹐無毒。治一切臭气﹐調中止嘔﹐下食溫劑﹐爲諸痿霍亂之捷方﹐補命門不足之要藥也。男子疝气﹐婦人帶白者﹐用之俱驗。大都甘能補正﹐辛能散邪﹐有補以爲之先﹐有散以爲之後﹐此疝气帶白之癥﹐所以去也。

新刻藥鑑卷之二

三稜

气平﹐味苦辛﹐陰中之陽。破積气﹑消脹滿﹐通月水﹐下瘀血。治老癖癥瘕結塊﹐婦人血脈不調﹐心腹刺痛。白者屬气﹐故其色白者﹐破血中之气。醋煮爲良。畏牙硝。孕婦勿用。

新刻藥鑑卷之二

莪術

气溫﹐味苦辛﹐無毒。主心膈腹痛﹐飲食不消。除霍亂冷气﹐止嘔吐酸水。又破癖﹐及婦人血气﹐男子奔豚。黑者屬血﹐故其色黑者﹐破气中之血。大都苦能泄實﹐辛能散積。

此稜術二劑﹐气味皆苦辛﹐用之者﹐中病卽已﹐不可過服﹐以損眞元。若用於破气藥中﹐必須用補气藥爲主。用於破血藥中﹐必須用補血藥爲主。用於消食藥中﹐必須用補脾藥爲主。

此其大法也。

新刻藥鑑卷之二

肉蔻

气熱﹐味大辛﹐屬金與土﹐入手足太陰經藥也。惟其气溫﹐故能溫中補脾。又言下气者﹐蓋以脾得補而善運化﹐其气自下﹐非若香附陳皮之快泄也。惟其味辛﹐故能散肺中滯气﹐除膈上吐逆﹐消穀食﹐開腹脹。合气與味﹐又能止泄。大都溫能補脾﹐辛能散滯﹐脾得溫以補之﹐則運化之令司﹐而漏下之患除。肺得辛以散之﹐則淸化之源司﹐而淡滲之令彊﹐何泄之有。

新刻藥鑑卷之二

白蔻

气熱味辛﹐輕淸而升﹐气味俱薄﹐無毒﹐陽也。其用有五。肺經本藥﹐一也。散胸中滯气﹐

新刻藥鑑卷之二

艸蔻

气熱味辛﹐浮也﹐陽也﹐無毒。入足太陰陽明經藥也。惟其气熱﹐故能治風寒客邪﹐一切冷气﹐及嘔吐諸癥。惟其味辛﹐故能散滯气﹐除胃脘之刺痛﹐及兩脇之气逆。大都熱則能行﹐辛則能散。故經曰﹐寒者熱之﹐滯者散之﹐此之謂也。

新刻藥鑑卷之二

酸棗仁

气平﹐味甘酸﹐無毒。能安和五臟﹐大補心脾。故血不歸脾﹐而睡臥不寧者﹐多用之。

蓋血不歸脾﹐則五臟不安和﹐而睡臥自不寧矣。今旣大補心脾﹐則血歸脾﹐而五臟和﹐睡臥豈有不寧者哉。然心家有實熱者﹐生研爲良﹐心家若虛寒者﹐炒研才妙。

新刻藥鑑卷之二

黃柏

气寒味苦﹐气味俱濃﹐無毒﹐沈也﹐陰也。鹽水炒之﹐走少陰而瀉腎火也﹐後人以爲補腎者﹐誤矣。蓋腎家火旺﹐及兩尺脈盛﹐而爲身熱目疼喉痺諸疾者﹐用之瀉火﹐則腎亦堅固﹐而無狂蕩之患也﹐豈誠有補益之功哉。故腎家無火﹐及兩尺脈微弱者﹐皆不宜用。若佐四物湯入鹿角膠用之﹐一則以生水﹐一則以瀉火﹐是補其不足﹐而去其有餘﹐此天一生水之妙劑也﹐乳制爲佳。佐黃﹑入牛膝﹐使足膝气力湧出﹐痿蹶卽瘥。同蒼術獨活﹐又能除腰膝以下至足分之風濕腫痛癰疽也。佐澤瀉茯苓﹐又能利小便之赤滯。解毒湯用之﹐取其引熱毒下從膀胱經出也。與破故紙同用﹐治血崩大有奇功。與生蜂蜜同用﹐敷口瘡極有神效。又治上焦實熱﹐多制爲良﹐取其緩也。中焦實熱﹐單制爲良﹐取其緩在中也。下焦實熱﹐不制爲良﹐取其速下也。或佐以三焦之藥﹐亦無不可。

新刻藥鑑卷之二

黃連

气寒味苦﹐气薄味濃﹐無毒﹐沈也﹐陰也。手少陰藥也。以薑汁炒用﹐則止嘔吐﹐淸心胃。且治一切時气﹐又解諸般熱毒穢毒﹐及腫毒瘡瘍﹐目疾之暴發者。蓋黃連得薑汁制﹐則和其寒而性輕折﹐且少變其性﹐以引至熱處﹐而使之馴化﹐正經所謂熱因寒用是也。與木香同用﹐爲腹痛下痢要藥。與吳茱萸同用﹐乃吞吐酸水神方。同枳殼治血痔﹐同當歸治眼疾。

佐桂蜜﹐使心腎交於頃刻。入姜辛﹐療心肺妙於須臾。欲上淸頭目口瘡之類﹐酒炒爲佳。欲瀉肝膽之火﹐豬膽蒸之爲妙﹐取其入下部而瀉之也。欲解痘瘡之毒﹐桔梗麻黃汁炒之﹐取其達表而解之也。實火同朴硝﹐虛火用釃醋﹐痰火用薑汁﹐伏火用鹽湯。米食積瀉者﹐壁土炒之。赤眼暴發者﹐人乳浸之。東垣以爲濃腸胃者﹐何也﹖蓋腸胃爲濕熱所撓﹐而爲痢爲痛﹐得此苦寒之劑﹐則濕熱去而痛止﹐則腸胃自濃矣。又曰﹐與木香同用﹐治心下痞滿﹐並伏梁心積﹐宜矣。若停食受寒﹐及傷寒下早所使者﹐則不可用。又曰﹐除腸中混雜之紅﹐宜矣。

如陰虛下血﹐及損脾而血不歸脾者﹐槪用之乎。又曰﹐治五勞七情﹐定驚悸﹐止心腹痛﹐皆未分寒熱而混言之﹐用者宜斟酌可也。

胡黃連療勞熱骨蒸﹐治傷寒咳嗽﹐溫瘧多熱卽解﹐久痢成疳竟除。補肝膽﹐劫目疼尢靈。

理腰腎﹐斂陰汗最捷。大都苦先入心﹐入心則熱燥﹐此劑𨿽云瀉心﹐實瀉脾土﹐蓋子能令母實﹐實則瀉其子也。中病卽已﹐不可久服﹐久則反從火化﹐愈覺發熱。故曰﹐芩連梔子﹐久服發熱﹐此之謂也。反花豬肉。

新刻藥鑑卷之二

黃芩

气寒﹐味苦平﹐气濃味薄﹐無毒﹐可升可降﹐陰也。主治諸經實熱。中枯而飄者﹐瀉肺火﹐淸痰利气。細實而堅者﹐瀉大腸火﹐養陰退陽。又枯者除寒濕﹐去熱於肌表。堅者滋化源﹐退熱於膀胱。見柴胡則寒﹐爲少陽之妙劑。君白術則和﹐乃安胎之聖藥。若以豬膽炒之﹐又能瀉肝膽之火也。如以麥冬汁浸之﹐又能潤肺家之燥也。酒炒則淸頭目﹐鹽制則利腎邪。

大都治熱宜寒﹐泄實宜苦。黃芩气味寒苦﹐必眞有黃芩癥﹐而後可用。若妄投之﹐則向爲幾席﹐今爲矣。

新刻藥鑑卷之二

連翹

气寒﹐味苦辛﹐無毒﹐气味俱薄﹐升也﹐陽之陽也。主治心熱﹐破癭癅。經曰﹐諸腫瘡瘍﹐皆屬心火。惟翹性涼而輕辛﹐故能散諸經之客熱﹐而消諸經之癰腫也。君節艸﹑同麻油﹑臣蜂蜜﹐能治發背諸毒。主麻黃﹑同山甲﹑入牛子﹐善快痘瘡未發。同黃連﹐則入心解熱。

同片芩﹐則入肺瀉火。從梔子﹐則引熱內降。從麻黃﹐則引熱外散。又曰爲外科聖藥者﹐得非以苦泄熱﹐以辛散火之謂乎。

新刻藥鑑卷之二

梔子

气寒﹐味苦﹐無毒。气薄味濃﹐气浮味降﹐沈也﹐陰之陽也。主心煩懊不得眠﹐心神顚倒欲絕。利五淋﹐通小便。除胸中之熱甚﹐止胃脘之熱痛。畱皮去熱於肌表﹐去皮劫熱於心胸。酒炒上行﹐鹽浸下降。入手太陰一臟﹐因輕浮象肺﹐因赤色象火﹐故治至髙之气﹐而瀉肺中之火也。本經不能作吐﹐仲景用爲吐藥者﹐爲邪气在上﹐拒而不能納食﹐令其上吐﹐邪始得出。經曰﹐在髙者因而越之﹐此之謂也。亦不能利小便﹐易老用爲利小便者﹐實非利小便﹐乃淸肺也﹐肺气淸而化﹐則小便從此气化而出。經曰﹐膀胱爲津液之府﹐气化則能出者﹐此之謂也。本經又謂治大小腸熱﹑及胃中熱者﹐此因辛與庚合﹐又與丙合﹐又能泄戊﹐其先於中州故焉。加生薑陳皮﹐治嘔噦不止。加濃朴枳實﹐除腹滿而煩。加茵陳﹐治濕熱發黃。加甘艸﹐治心气虛滿。倘除煩躁於心內﹐須加香豉而建功﹐蓋煩者﹐气也。躁者﹐血也。

气主肺﹐血主腎﹐故用梔子治肺煩﹐用香豉治腎躁也。若加生薑汁﹐尢治心腹久疼。上焦客熱善驅﹐五腫黃病竟解。去目赤作障﹐止霍亂轉筋。赤白癩瘡﹐酒鼻﹐五內邪气﹐悉能除之。又能解熱郁﹐行結气﹐其性屈曲下行﹐驅諸火邪從小便中出﹐解毒湯用此﹐取其引諸藥從膀胱中出也。研末吸鼻﹐能止衄血。炒黑入藥﹐能止吐血。

新刻藥鑑卷之二

大黃

气寒味苦﹐气味俱濃﹐無毒﹐沈也﹐陰中陰也。屬水與火﹐入手足陽明經﹐酒浸入太陽﹐酒洗入陽明。通閉結靈丹﹐驅邪實效方。與桃仁同用﹐則導瘀血。與枳殼同用﹐則除積气。

入痰火藥﹐更能滚痰。入消食藥﹐卽能推陳。生用則通腸胃壅結熱﹐熟用則治諸毒瘡瘍﹐久不收口。蓋以諸毒瘡瘍﹐皆屬心火﹐大黃熟用﹐則能瀉心火﹐且宣气消腫﹐而除結熱之在上者。其性沈而不浮﹐其用走而不守﹐有推陳致新之功﹐有斬關奪將之能﹐故名之曰將軍。仲景用之以心气不足而吐衄者﹐名瀉心湯﹐正是因腎經不足﹐而本經之陽﹐亢甚無輔﹐以至血妄行飛越﹐故用大黃泄去亢甚之火﹐使之和平﹐則血歸經﹐而自安矣。夫心之陰气不足﹐非一日矣﹐肺與肝俱各受火邪而病作﹐故芩救肺﹑連救肝﹐肺者陰之主﹐肝者心之母﹐血之舍也﹐肝肺之火旣退﹐宜其陰血自復矣。衍義不明說﹐而曰邪熱因不足而客之﹐何以明仲景之意﹐開後人之盲也。大都寒能冷腸胃﹐苦能泄實熱﹐必須腸胃有實邪者﹐方可用之。

新刻藥鑑卷之二

玄明粉

气微寒﹐味辛鹹﹐無毒﹐沈也﹐陰也。承气湯用之﹐去胃中之實邪﹐而蕩腸中之宿垢。

通聖散用之﹐除胸膈之稠痰﹐而潤下部之結燥。痘家實熱便祕者﹐用之於當歸解毒湯中﹐甚爲得法﹐取其不損眞陰也。婦人胞衣不下﹐卽用童便調二五錢﹐熱服立下。大都寒能泄實﹐咸能軟堅﹐辛能散滯﹐此三者﹐玄明粉之功也。予用之以代芒硝﹐𨿽老弱之人﹐亦可服之。

新刻藥鑑卷之二

滑石

气寒﹐味甘﹐無毒﹐降也。屬金而有土與水。君甘艸﹐則爲益元散﹐取其甘能助陽也。

佐麥冬﹐則爲潤燥湯﹐取其寒能驅熱也。分水道﹐行積滯﹐化食毒﹐逐瘀血﹐降妄火之要藥也。與木通同用﹐則利小便。與大黃同用﹐則利大便。

新刻藥鑑卷之二

車前子

气寒﹐味甘鹹﹐無毒。惟其寒也﹐故能除濕去煩熱。惟其咸也﹐故能利水通腎气。惟其甘也

新刻藥鑑卷之二

葶藶子

气大寒﹐味苦辛﹐沈也﹐陰中陰也。無毒。有甘苦二種。苦者行水迅速﹐甘者行水遲緩﹐要服之卽愈。痰飲咳不能休﹐用之立痊。主癥瘕聚結气﹐理風熱瘙癢痱瘡。仲景治傷寒胸內停水作脹者﹐十棗湯內用之是也。

新刻藥鑑卷之二

地膚子

气寒﹐味苦﹐無毒。專利水道﹐去熱膀胱。浴身卻皮膚瘙癢熱疹﹐洗眼除熱暗雀盲澀疼。

葉搗絞汁服之﹐又解諸惡瘡毒。泄瀉分滲﹐血痢無驅。四肢浮腫堪消﹐頭面濕腫可除。其曰益精彊陰﹐明目聰耳﹐誤矣。蓋此劑寒苦﹐但主走泄而不能守。旣曰走而不守﹐則精其虧矣﹐又何益乎﹖陰其損矣﹐又何彊乎﹖陰損精虧﹐則陰精不得以上榮﹐而陽火反得以上亢矣。耳目聾昏則有之﹐耳目聰明誠無也。

新刻藥鑑卷之二

瞿麥

气寒﹐味苦辛﹐降也﹐陽中微陰也。無毒。利小便可用爲君﹐快癰腫堪爲佐使。去目翳逐胎

新刻藥鑑卷之二

木通

气寒﹐味甘淡﹐無毒﹐陽中陰也。气惟寒﹐故能瀉小腸之火。味惟甘淡﹐故能利小便之竅。去皮用之。

新刻藥鑑卷之二

通艸

气平﹐味甘淡﹐無毒﹐陽也。瀉小腸火郁不散﹐利膀胱水閉不行。消癰疽作腫﹐療脾疸嗜眠。解煩噦。開耳聾﹐出音聲﹐通鼻塞。行經出乳﹐催產墮胎。孕婦所忌。

新刻藥鑑卷之二

澤瀉

气寒﹐味甘鹹﹐無毒﹐气味俱濃﹐降也﹐陽中陰也。主分利小水之捷藥也。又能除濕﹐通淋止渴。又治水腫﹐止瀉痢﹐佐以豬苓。眞有此癥者用之﹐否則令人目病﹐蓋以眼中眞水下通於腎﹐若過於分利﹐則腎水涸而火生矣﹐故下虛之人﹐宜禁服之。仲景八味丸用之﹐亦不過接引諸藥歸於腎經耳。其曰止陰汗﹑生新水﹐止泄精﹑補陰不足者﹐皆非也。又淋渴水腫﹐因腎虛所致者﹐皆不可用。

新刻藥鑑卷之二

豬苓

气微溫﹐味甘淡﹐無毒﹐气味俱薄﹐降也﹐陽中陰也。一於淡滲利水而已。其曰止遺精者﹐蓋以脾家有濕熱流入膀胱﹐因而用制於滲濕藥中﹐遂能中病﹐豈可爲止遺精之常法哉。

其曰消渴利水除腫﹐固矣﹐然亦不可用爲主劑﹐宜少用之﹐以佐澤瀉也。又渴與腫﹐若腎虛所致者﹐皆不可用。反烏頭烏喙。

新刻藥鑑卷之二

知母

气寒﹐味苦﹐气味俱濃﹐陽中陰也。主滋陰降火﹐或腎虛火動﹐而消渴煩渴者﹐皆當用之。補腎水﹐瀉無根火邪。消浮腫﹐爲利水佐使。初痢臍下痛者能卻﹐久瘧煩熱甚者堪除。

又治骨蒸勞熱﹐及虛火幹肺而咳嗽者。或肺中停痰而咳嗽者。此足少陰本藥﹐而又入足陽明手太陰也。若腎气虛脫﹐無火癥而尺脈微弱者﹐不宜用之。引下鹽炒﹐引上酒浸。忌鐵。

新刻藥鑑卷之二

貝母

气寒﹐味苦辛﹐辛能散郁﹐苦能降火﹐故凡心中不和﹐而生諸疾者﹐皆當用之。治喉痺﹐消癰腫﹐止咳嗽﹐療金瘡﹐消痰潤肺之要藥也。人多用之代半夏﹐誤矣。蓋貝母本手太陰之劑﹐而半夏乃足太陰陽明之藥也。但煩渴熱極諸失血﹐及痰中帶血﹐陰虛火動而咳嗽者﹐禁用半夏﹐爲其燥也。此皆以貝母爲佐使者宜矣。若脾胃之津液不能營運﹐因而成痰者﹐非半夏何以燥之。

新刻藥鑑卷之二

天花粉

气寒﹐味甘潤﹐無毒﹐沈也陰也。甘能補肺﹐潤能降气導痰﹐治嗽之要藥也。潤肺生津液﹐又能解煩渴﹑除熱毒﹐治瘡癤癰疽。仲景小柴胡癥作渴者﹐以此劑易半夏﹐取其苦能潤肺﹐而去半夏之辛燥耳。瓤和明礬粉﹐並主痰喘咳哮﹐薑汁糊丸立應。子入柴胡湯﹐總能潤肺止渴﹐消痰降火甚捷。瓤須陰漧﹑爲快意﹐子必去油﹑免惡心。

新刻藥鑑卷之二

桔梗

气微溫﹐味辛苦﹐气薄味濃﹐升也﹐陰中陽也。止喉疼﹐除鼻塞﹐利膈气﹐療肺癰。同甘艸﹐理喉閉甚捷。入解毒﹐消癰腫立應。誠諸藥之舟楫﹐肺經之引藥也。補遺以爲開提气血﹐何哉﹖蓋气血凝滯﹐則痰涎因之而作﹐今用之以開提﹐則气血流行﹐而痰壅自是疏通矣。故諸瘡瘍癰疽﹐及在表實者﹐皆當用之。且苦能泄毒﹐辛能散腫﹐又爲諸瘡瘍癰疽之要藥也。經曰苦以泄之﹐辛以散之﹐是也。反花豬肉。

新刻藥鑑卷之二

牛蒡子

气寒﹐味苦辛﹐無毒。苦能解毒退熱﹐而利咽喉之痛﹐並甘桔爲妙。辛能達表潤肌﹐而散瘡瘍之腫﹐同解毒尢良。合气與味﹐又治腰膝凝滯之血。若痘出不快者﹐卽用麻黃桔梗汁煮

新刻藥鑑卷之二

玄參

气寒﹐味苦鹹﹐無毒﹐足少陰腎經君藥也。彊陰益精﹐補腎明目。療溫瘧寒熱往來﹐灑灑時常發顫。逐腸內血瘕堅癥﹐散頸下痰核癰腫。管領諸气上下﹐整肅而不濁。統治咽喉腫痛﹐軟利而卽消。去結熱﹐消腫毒。除心中懊煩渴不得眠﹐心神顚倒欲絕﹐血滯小便不利。

及肢滿狂邪﹐忽不知人。並傷寒汗吐下後﹐毒不能散。誠爲整肅樞機之劑﹐卽此能治空中氤氳之气﹐去浮游無根之火。又痰藥用之﹐卽能消痰﹐何也﹖气理﹐則痰自淸也。反藜蘆。

新刻藥鑑卷之二

地骨皮

气寒﹐味苦﹐無毒﹐純陰。涼血之妙劑也。去皮膚上風邪﹐除骨節間勞熱。君四物湯鹿角膠佐以丹皮﹐治婦人骨蒸最妙。佐解毒湯生地黃臣以茜根﹐治痘家熱毒爲良。又治足少陰手少陽有汗而骨蒸者。表寒忌用。

新刻藥鑑卷之二

側柏葉

气微寒﹐味微苦。主吐血衄血痢血崩血尿血。久服輕身益气﹐令人能耐寒暑﹐更治冷風歷節疼痛﹐此補陰之要藥也。其性善守。凡采﹐必須擇月建方向采之﹐爲其得月令之气也。

但性多燥﹐須用蜜水浸之﹐飯上蒸熟﹐陰漧﹐服之大益脾土﹐以滋其肺也。

新刻藥鑑卷之二

牡丹皮

气寒﹐味苦辛﹐陰中微陽也﹐無毒。涼骨蒸靈丹﹐止吐衄神方。惟其苦也﹐故除癥堅瘀血畱捨於腸胃之中。惟其辛也﹐故散冷熱血气收作於生產之後。月水欠勻者﹐服之卽調。風癇時搐者﹐用之可定。癰疽用之﹐消腫住痛。痘家用之﹐行血排膿。淸胃湯中止牙疚﹐快斑飲內散血熱﹐何也﹖爲其養眞血﹐而攻壞血﹐固眞气﹐而行結气耳。又治手少陰神不足﹐足少陰志不足﹐故仲景八味丸用之。孕婦所忌。

新刻藥鑑卷之二

桑白皮

气寒﹐味苦酸﹐無毒。可升可降﹐陽中陰也。酸苦能補虛﹐故主傷中五勞羸瘦﹐補虛益气也。气寒能利水﹐故主除肺中水气﹐止唾血﹐消水腫﹐利水道也。蜜炙用之﹐又主理肺气﹐而止咳嗽。與阿膠同用﹐又能治血嗽﹐蓋阿膠補血﹐所忌者在斂肺耳﹐今得此劑以瀉之﹐則血得補而不患其爲斂也。桑白皮乃監制阿膠之妙劑也﹐用之者﹐其可少乎。

新刻藥鑑卷之二

紅花

气溫味辛﹐可升可降﹐陽也。惟入血分﹐專治女科。下胎死腹中﹐爲未生聖藥。療口噤血暈﹐誠已產佳品。多用破血﹐少用養血。大都辛溫則能和血﹐故少用養血。若過於辛溫﹐則血又走散﹐故多用破血。此通經藥中宜用之﹐必須酒煮。東垣以爲補血虛者﹐爲其兼血藥用之﹐斯能行血養血﹐而有補血之功也。苗搗敷遊毒殊功﹐胭脂滴耳立效。

新刻藥鑑卷之二

桃仁

气寒﹐味苦帶甘﹐气薄味濃﹐降也﹐陰也。入手厥陰胞絡及足厥陰肝經藥也。潤大腸血燥難便﹐去小腹血凝成塊。多用逐瘀血而止痛﹐少用生新血而通經。蓋多則苦勝﹐破滯气也。

少則甘奪﹐生新血也。然惟實癥可用﹐若遇血枯之癥﹐必須以滋血補血之藥爲主﹐再以此劑佐之﹐自是其濡潤而無閉結之患矣。孕婦所禁。

新刻藥鑑卷之二

蘇木

气寒﹐味甘鹹﹐無毒。可升可降﹐陰也。諸血家之要藥也。與川芎同用﹐則散頭目之血熱。與紅花同用﹐則治產後之血瘀。與皂莢刺同用﹐則逐癰腫之血死。與四物湯同用﹐則滋骨蒸之血枯。要之熱去則血涼﹐瘀除則血新﹐死逐則血活﹐枯滋則血潤。

新刻藥鑑卷之二

紫艸

气寒﹐味苦﹐無毒。其色紫﹐故能行血。其味苦﹐故能通竅利水。其气寒﹐故能治腫毒癰疽。與大力子同用﹐善快痘瘡未發。與淫羊藿同用﹐能起痘瘡已快。攻血泡﹐佐以紅花。

消水泡﹐並以茯苓。同川芎赤芍入靑葙子﹐能醫眼目之赤障。用翹連荊防兼皂莢刺﹐善消癰疽之紅腫。大都血家藥也﹐無問麻痘癥﹐無論癰疽病﹐無問男女雜癥﹐但見血紫血熱﹐及熱毒深者﹐俱宜用之。但瀉痢則忌。糯米監制無妨。

新刻藥鑑卷之二

茜艸

气寒﹐味苦﹐無毒﹐陰中微陽也。療中多蠱毒﹐治跌撲損傷。吐下血如爛肝﹐凝積血成瘀塊。虛熱崩漏不止﹐勞傷吐衄時來。室女經滯不行﹐婦人產後血暈﹐治之皆愈。大都皆血家藥也﹐故血滯者能行之﹐血死者能活之﹐痘家紅紫漧枯者﹐用之於活血藥中甚妙﹐外癥瘡癤癰腫者﹐用之於排膿藥中立效。其曰除乳結爲癰者何﹖蓋乳者﹐血之所爲也﹐用此劑以行之﹐則血行而癰自散矣。

新刻藥鑑卷之二

杜仲

气平溫﹐味辛甘﹐气味俱薄﹐降也﹐陰也﹐無毒。補中彊志﹐益腎添精。腰痛不能屈者﹐同芡實棗肉丸之神方﹐足疼不能踐者﹐入黃蒼術煎之靈丹。除陰囊濕癢﹐止失精夢遺﹐故大造丸補陰丸皆用之也。

新刻藥鑑卷之二

牛膝

气平﹐味苦酸﹐無毒。調補一身虛羸﹐能助十二經脈。主手足寒濕痿痺﹐大筋拘攣。理膀胱气化遲難﹐小便短少。補中續絕﹐益陰壯陽。塡髓﹐除腰膝酸疼﹐活血﹐滋須髮烏黑。

竹木刺入肉﹐嚼爛濃罨。老瘧久弗痊﹐單煎連服。卒中不識惡毒﹐搗生根敷上卽瘥。尿管澀痛幾危﹐煮濃酒飲下立愈。治婦人血癥血瘕﹐月水行遲。療產婦血暈血虛﹐兒枕痛甚。同麝香墮胎甚捷﹐引諸藥下走如奔。故凡病在腰腿踝之間﹐必兼用之而勿缺也。故凡咽喉腫閉﹐痰涎封結者﹐用明礬少許﹐同牛膝搗爛取汁﹐令病者仰臥﹐滴入鼻中﹐須臾痰涎湧出﹐效莫如之。孕婦深忌。若欲取胎﹐用雄土牛膝一兩﹐眞麝香一錢搗勻﹐溶蠟搓成長條插入陰戶﹐卽能墮胎。

新刻藥鑑卷之二

敗龜板

气平﹐味鹹甘﹐無毒﹐陰之陰也。此劑稟北方陰气而生﹐爲陰中至陰之物﹐大能補陰﹐而治陰血不足﹐是以下焦滋補丸藥多用爲君。𨿽曰補陰﹐又能補心。其陰虛發熱﹐骨蒸骨痿﹐皆當用之。東垣以爲彊陰治崩﹐補遺以爲去瘀血﹐何哉﹖蓋由陰彊而气血調和﹐則瘀血自去也﹐總是一意。又能理小兒囟門不合﹐又治女子濕癢陰瘡。

新刻藥鑑卷之二

山茱萸

气平﹐微溫﹐味酸澀﹐無毒。入足厥陰少陰經藥也。溫膽補腎﹐而興陽道。固精暖腰﹐而助水髒。通九竅﹐勻經候。仲景八味丸以此劑爲君主者﹐蓋爲滑則气脫﹐澀則所以收之﹐故以此劑之澀﹐以收其滑。其曰止小便者﹐亦爲其補腎添精﹐味酸能收也。

新刻藥鑑卷之二

五味子

气溫﹐味酸﹐無毒。气薄味濃﹐降也﹐陰也。肺腎二經藥也。主滋腎水﹐收肺气。除煩止渴生津﹐補虛益气彊陰。霍亂瀉利可止﹐水腫腹脹能消。冬月咳嗽肺寒﹐加漧薑肉桂治效。夏季神力困乏﹐同參麥服良。其曰能彊筋者﹐以其酸入筋也。又曰能消酒毒者﹐何哉﹖蓋酒毒傷肺而肺熱﹐得此收斂﹐則肺气斂而熱邪釋矣。又曰下气者﹐何哉﹖蓋肺苦气上﹐惟引其盛也﹐肺邪盛者﹐莫如用黃五味子﹐取其辛甘稍重﹐而能散也。

新刻藥鑑卷之二

枸杞子

气微寒﹐味甘苦﹐無毒。補腎明耳目﹐安神耐寒暑。延壽添精﹐固髓健骨。滋陰不致陰衰﹐興陽常使陽舉。並麥冬同生地入葙子﹐治腎虛目疾如神。佐杜仲同芡實加牛膝﹐療房勞腰疼甚捷。

新刻藥鑑卷之二

甘菊

气寒﹐味甘﹐無毒。補陰气之要藥也。主明目聰耳﹐除胸中煩熱﹐又治頭眩頭痛。此數癥者﹐皆由水不足﹐而風火上盛﹐得補陰之劑﹐則水盛而火自息矣。抑且腎竅通耳目﹐腎气勝則竅通精明﹐淸气升則頭目爽快﹐此煩熱除而眩痛止也。又變老人皓首成黑﹐同地黃釀酒。

解冬取根﹐四時頻服﹐大有奇功。但黃菊不如白菊佳﹐白屬水﹐黃屬土也。野菊不可入藥﹐用之令人目昏。

新刻藥鑑卷之二

山藥

气溫﹐味甘平﹐無毒。手足太陰經藥也。治諸虛百損﹐療五勞七傷。益气力﹐潤澤皮膚。

長肌肉﹐兼彊筋骨。除寒熱邪气﹐卻頭面遊風風眩。開心竅聰明﹐澀精管泄滑。理脾傷止咳﹑參苓白術散頻加。逐腰痛彊陰﹐六味地黃丸常用。其曰補虛羸者﹐以其甘助元陽﹐溫養肌肉也。其曰消硬滿者﹐何哉﹖蓋气虛邪實﹐此硬滿之所由結也﹐今補中益气﹐則正气勝而邪自去﹐硬滿安能久存乎。二門冬爲使。惡甘遂。

新刻藥鑑卷之二

茯神

气溫﹐味甘﹐無毒。陽也﹐專理心經﹐善補心血。止恍惚驚悸﹐治恚怒健忘。開心益智﹐安

新刻藥鑑卷之二

遠志

气溫﹐味苦﹐無毒。主和顏悅色﹐輕身耐老。利九竅而補中傷﹐除咳逆而驅驚悸﹐益智慧而善不忘。小兒驚癇客忤﹐非此莫治。婦人血噤失音﹐非此莫療。大都溫則能補﹐故能益精气﹐壯陽神﹐彊志倍力。苦則能泄﹐故能辟邪气﹐去邪夢﹐安心定神。畏珍珠藜蘆。

新刻藥鑑卷之二

石菖蒲

气溫﹐味辛苦﹐無毒。主消目翳﹐去頭風。開心志﹐益智慧。淸音聲﹐通靈竅。腹痛或走者立效﹐胎動欲產者卽安。中惡懵死難醒﹐急灌生汁。溫瘧積熱不解﹐卽浴濃湯。大都溫則驅手足濕痺﹐可使屈伸。辛則貼發背癰疽﹐能消腫毒。苦則除心熱煩悶﹐能下气殺虫。

新刻藥鑑卷之二

漢防己

气寒﹐味苦﹐陰之陰也。療腰以下至足﹐濕熱腫盛香港腳﹐通行十二經。又曰﹐去下焦濕腫痛﹐並膀胱火邪﹐必用防己龍膽艸黃柏知母﹐固矣。若遇飲食勞倦﹐元气已虧﹐陰虛內熱﹐而以防己泄大便﹐則重亡其血﹐此不可用一也。如大渴引飲﹐此熱在上焦肺經气分﹐宜滲泄之﹐若防己﹐乃下焦血藥﹐如之何用之﹐此不可用二也。如外傷風寒﹐邪傳肺經﹐气分濕熱﹐而小便黃赤﹐乃至不通﹐此不可用三也。如人久病﹐津液不行﹐上焦虛渴﹐用此苦寒之劑﹐則速危﹐此不可用四也。觀此﹐凡上焦有濕熱者﹐皆不可用﹐必下焦眞有濕熱﹐流入十二經﹐以致二陰不通者﹐可審用之。

新刻藥鑑卷之二

龍膽艸

气寒﹐味苦﹐無毒。气味俱濃﹐沈也﹐陰也。其用有四。除下部風濕﹐一也。除下焦濕熱﹐二也。除臍以下至足腫痛﹐三也。除寒濕香港腳﹐四也。又曰﹐益肝膽气﹐凡眼腫睛脹﹐瘀肉髙起﹐痛不可忍者﹐以柴胡爲君﹐膽艸爲使﹐此又眼病必用之藥也。小兒驚病﹐亦多用之。

新刻藥鑑卷之二

檳榔

气溫﹐味苦辛﹐無毒﹐降也﹐陰也。墜諸藥下行﹐故治裏急後重如神﹐取其墜也﹐必兼木香用之。補遺謂破滯气﹐泄胸中至髙之气﹐由其性沈重﹐墜气下行﹐則拂郁之气散﹐至髙之气下矣。又曰能殺寸白虫者﹐非能殺虫也﹐以其性下墜﹐故能逐虫下行也。

新刻藥鑑卷之二

艸果

气溫﹐味辛﹐升也陽也。辟山嵐瘴气﹐止霍亂惡心。辛則散宿食﹐立除膨脹。溫則去邪气﹐且卻冷疼。同縮砂能溫中焦﹐佐常山能截疫瘧。大都中病卽已﹐不可多服﹐蓋此劑大耗元气﹐而老弱虛羸之人﹐尢宜戒之。

新刻藥鑑卷之二

常山

气寒﹐味苦辛。性暴悍﹐善驅逐﹐能損眞气﹐痰人稍近虛怯者﹐不可輕用。瘧癥藥中﹐少用則截。鬼蠱能消﹐水腫其逐。必須醋炒﹐方可免吐。忌蔥。

新刻藥鑑卷之二

烏梅

气平﹐味酸﹐無毒。收斂肺气﹐掃除煩熱﹐安心調中﹐治痢截瘧﹐生津止渴﹐消痰益精。

如惡瘡肉出﹐燒灰敷上﹐惡肉立盡。仲景治吐蛔下痢﹐用烏梅丸極驗。同建茶漧薑爲丸﹐治休息痢疾甚效。

新刻藥鑑卷之二

靑黛

气寒﹐味苦甘﹐無毒。驅時疫頭痛﹐斂傷寒赤斑。能收五臟之郁火﹐能消膈上之熱痰。

瀉肝火﹐止驚癇。消食積﹐殺諸惡虫盡化爲水。又治小兒疳痢羸瘦﹐毛焦煩熱。歌曰﹐煩熱毛焦口鼻幹﹐皮膚枯槁四肢攤。腹中時時更下痢﹐靑白赤黃一般般。眼澀面黃鼻孔赤﹐穀道開張不欲看。忽然瀉下成疳積﹐又且濃溶一團團。唇焦嘔吐不乳哺﹐壯熱增寒臥不安。此方便是靑黛散﹐取效猶如服聖丹。

新刻藥鑑卷之二

南星

气溫﹐味苦辛﹐有毒。气薄味濃﹐可升可降﹐陰中陽也。墜諸風不省之痰毒﹐主破傷如尸之身彊。削堅積﹐消癰腫﹐利胸膈﹐散血墮胎﹐乃肺經之本藥也。欲下行﹐以黃柏引之。

欲上行﹐以桔梗載之。抱龍丸用之以鎭驚﹐豁痰丸用之以開迷。大都姜制亦可﹐不若膽浸爲上。孕婦禁用。

新刻藥鑑卷之二

姜蠶

气平﹐味酸辛平﹐無毒。气味俱薄﹐升也﹐陰之陽也。去皮膚風動如虫行﹐主麵點生如漆點。又能助肺气﹐保淸化生水之源。治相火﹐散濁逆結滯之痰。口噤失音者必用﹐腫突幾危者急付。主小兒驚癇夜啼﹐治婦人崩中赤白。除風濕有功﹐拔疔毒極效。痘家用之於解毒藥中﹐喉痺用之於甘桔湯裏。

新刻藥鑑卷之二

全蠍

气溫﹐味甘辛﹐有毒。主小兒風癇手足抽掣﹐驅大人中風口眼斜。卻風痰耳聾﹐解風毒癮疹。痘家初發﹐密如蠶種者﹐急用苦參爲主﹐同防風荊芥姜蠶靑黛麻黃天麻連翹蟬蛻﹐一服卽散。

新刻藥鑑卷之二

天麻

气平﹐味苦辛﹐無毒。治小兒風癇驚悸﹐療大人風熱頭眩。驅濕痺拘攣﹐主癱瘓蹇滯。

通血脈開竅﹐利腰膝彊筋。痘毒可解﹐癰疽堪愈。何者﹖蓋痘毒癰疽﹐俱自臟腑而達之表也﹐此劑有自內而達外之理﹐苦以制熱﹐固矣﹐然熱從何處出也﹐又有辛以散毛竅﹐使風熱之毒悉從毛竅中出也。

新刻藥鑑卷之二

蟾酥

气熱﹐味辛﹐有毒。破癥結﹐散癰毒﹐治惡瘡。疏九竅﹐發臭汗﹐驅諸毒俱從毛竅中出也。故痘家用蟾酥五分﹐大辰砂二錢﹐梅花桃花各一錢半﹐苦參五錢﹐研細末﹐濃煎麻黃湯爲餅。發熱時及放標時﹐葛根湯磨化一錢服之﹐徧身臭汗卽出﹐自然熱退身涼﹐痘自轉危爲險﹐易險爲順。好痘出不快者﹐用大力子桔梗入漧葛湯煎磨服之﹐則爲透痘丹。如痘出稠密﹐及血不歸根者﹐用白芍入漧葛湯煎磨﹐則爲斂痘丹。如痘色紫黑血不活者﹐用紫背天葵入漧葛湯煎磨﹐則爲活血丹。

新刻藥鑑卷之二

辰砂

气寒﹐味甘﹐無毒。其色赤﹐赤象心﹐心主血﹐故能鎭養心神﹐通調血脈。除中惡腹痛﹐掃疥瘡瘍。止渴除煩﹐安魂定魄。和大楓子研末﹐則殺瘡虫。佐條黃芩爲丸﹐則絕胎孕。

新刻藥鑑卷之二

蟬蛻

气寒﹐味甘鹹﹐無毒。主治小兒驚癇夜啼﹐大人眼目赤腫。同荊芥能除風熱﹐入姜蠶又卻風痰。用於發散藥中﹐能淸肌表之熱。用於解毒藥中﹐能除臟腑之火。癰疽外腫者﹐同麻黃以散之。痘瘡未實者﹐同麻黃以疏之。

新刻藥鑑卷之二

苦參

气寒﹐味苦﹐無毒。沈也﹐陰之陰也。主治癰腫﹐殺疥虫﹐消熱毒。破癥瘕﹑散結滯。

養肝气安五臟﹐定諸志。同菊花明目﹐止淚益精。同麥冬解渴﹐生津利竅。赤癩眉脫者﹐君諸藥驅風甚捷。黃膽遺溺者﹐主利藥逐水立效。同槐花除腸風下血﹐及熱痢刮痛難當。同茵陳療濕病狂言﹐致心燥結胸垂死。少入麻黃﹐能掃徧身癢疹。佐以山梔﹐能止卒暴心疼。使玄參﹐反藜蘆﹐惡貝母﹑菟絲。

新刻藥鑑卷之二

前胡

气平寒﹐味苦﹐無毒。主心腹結气﹐治傷寒寒熱。消風止頭疼﹐保嬰利疳气。使半夏﹐去胸膈痰實。君枳實﹐除胸膈痞滿。痘家解毒用之﹐取其气寒﹐以平胸中無形之熱毒。取其味苦﹐以泄胸中有形之痰實。蓋熱平則毒消﹐實泄則痰淸﹐此分气味而言之也。總則痰固火生﹐火動痰行﹐此又不可不知。畏藜蘆﹐惡皂莢。

新刻藥鑑卷之二

沙參

气微寒﹐味苦甘﹐無毒。主安五臟﹐止疝气﹐去驚煩。排膿消腫﹐其功甚捷。益肺補肝﹐其效若神。童便制﹐治痰之邪熱無比。玄參佐之﹐散浮風瘙癢何難。易老用之以代人參﹐良有以也。但甘則補五臟之陽﹐苦則補五臟之陰。反藜蘆﹐惡防己。

新刻藥鑑卷之二

何首烏

气微溫﹐味苦澀。療頭面風﹐消諸癰腫﹐長筋骨而悅顏色﹐益气力而止心疼。久服添精﹐令人有子。與血藥同用﹐能黑須髮。與利藥同用﹐能收痘瘡。佐白芷﹐又止痘瘡作癢。君寄生﹐又驅風疾作痛。大都多年肥大者爲美。忌蘿菔。

新刻藥鑑卷之二

皂莢刺

气溫﹐味辛﹐有小毒。主治諸般腫毒惡瘡﹐能引諸品直至潰處﹐外科之聖藥也。凡癰疽未破者﹐能引之以開竅﹐已破者﹐能引之以排膿。又諸惡瘡癬痘毒﹐及屬風中之必用也。蓋皂莢气味辛暢﹐而有小毒﹐故能引至毒處而疏散之﹐且能通气導痰﹐又敷腫卽除﹐搐鼻卽嚏﹐皆

新刻藥鑑卷之二

穿山甲

气微寒。主五邪驚啼悲傷﹐消癰疽腫毒瘡癩。同木通夏枯艸搗末酒調﹐治乳奶腫痛。佐皮條黃芩研細湯送。止痔來血。以柴胡爲君﹐又能卻暑結之瘧邪。以大力子爲君﹐又能透癰疽之頭點。何者﹖蓋此物遇土穿土﹐遇水穿水﹐遇山穿山﹐故入藥用之﹐取其穿經絡於榮分之意也。如諸毒發不出﹐及無頭點者﹐用山甲炙同皂莢刺連翹節艸白芷大力子桔梗苦參等分﹐煎服﹐須臾汗出﹐未成者卽消﹐已成者卽透。

新刻藥鑑卷之二

竹瀝

气寒﹐味苦辛平﹐痰家之要藥也。必用薑汁佐之﹐方行經絡。故痰在四肢者﹐非竹瀝不能開。痰在皮裏膜外者﹐非加薑汁不能除。痰在胸間者﹐當用竹瀝﹐風痰亦用。能治熱痰﹐又能養血淸熱﹐有痰厥不省人事幾死者﹐得竹瀝灌之立醒。

新刻藥鑑卷之二

山豆根

气寒味苦。佐連翹能消熱毒。臣甘桔又治咽喉。

新刻藥鑑卷之二

大腹皮

气微溫﹐味辛無毒。疏脾胃有餘之气﹐定霍亂吐瀉之疾。脹滿者用之。气虛則忌。

新刻藥鑑卷之二

薏苡仁

气微寒﹐味甘平﹐無毒。主筋急拘攣﹐風濕痺﹐除筋骨邪气不仁。肺癰膿血﹐幹濕肺气。

丹溪曰﹐寒則筋急﹐熱則筋縮﹐急因於堅彊﹐縮因於短促﹐是熱與寒未嘗不挾濕而成﹐然外濕非內濕有以啟之﹐亦不能成。至濕之病﹐或因酒面爲多﹐而魚肉繼成之。若燒炙香辛堅硬之物﹐皆致濕之因也。孕婦所禁。

新刻藥鑑卷之二

芡實米

气溫﹐味甘美。屬土而有水。經曰﹐補中補胃。又曰﹐益精治濁。同杜仲﹐理腰膝疼痛。

並甘菊﹐令耳目聰明。更益精气﹐又主脾濕。久服不厭﹐可作餌食。

新刻藥鑑卷之二

秦艽

气微溫﹐味苦辛﹐無毒。可升可降﹐陰中微陽。手陽明經藥也。治口眼歪斜不正﹐主口噤腸風下血。下牙腫痛﹐口內瘡毒。養血榮筋﹐除風痺肢節俱疼。通便利水﹐去徧身黃膽如金。又能去本經風濕﹐以菖蒲爲使。

新刻藥鑑卷之二

地楡

气微寒﹐味苦甘酸﹐無毒。沈也﹐陰也。主下部積熱之血痢﹐止下焦不禁之月水。塞痔來紅﹐療腸風下血。止婦人帶下崩中﹐卻小兒疳熱積瘀。

新刻藥鑑卷之二

仙茅

气溫﹐味辛﹐足少陰劑也。益肌膚﹐明耳目﹐彊陽事﹐壯精神﹐久服大有奇功。惟气溫﹐故老人失溺無子。忌牛肉牛乳。

新刻藥鑑卷之二

續斷

气微溫﹐味辛平﹐無毒。續筋骨﹑調血脈﹐能療跌撲損傷。消腫毒﹑生肌肉﹐會理金瘡癰瘍。乳癰瘰殊功﹐腸風痔立效。與女眞實同用﹐縮小便頻數。與淮山藥同用﹐固精滑夢遺。猶暖子宮﹐能育妊孕。

新刻藥鑑卷之二

香薷

气微溫﹐味辛﹐無毒。屬金與水。有徹上徹下之功﹐治水腫﹐利小便甚捷﹐肺得之則化源淸﹐何也﹖行熱自下也。有撥濁回淸之妙﹐去口臭﹐解煩熱最佳﹐脾得之則郁火散﹐何也﹖降气不上也。惟其溫也﹐似助火爍金﹐然辛重於溫﹐故能益精治水﹐使火不得以爍金也。

新刻藥鑑卷之二

茵陳

气微寒﹐味苦辛﹐陰中微陽﹐入足太陽經藥也。治風濕寒熱黃膽﹐及徧身發黃﹐小便不利。仲景茵陳梔子大黃湯治濕黃也﹐梔子柏皮湯治燥黃也﹐此二藥治陽黃也。又能治陰黃者﹐因

新刻藥鑑卷之二

馬鞭艸

气寒﹐味甘苦﹐有小毒。主下部瘡﹐並金瘡積血作疼﹐研末敷妙。通婦人月水﹐及血气成癥結瘕﹐生搗煎良。利小腹卒痛難當﹐禁久瘧發熱不斷。絞腸沙卽效﹐纏喉痺極靈。殺諸般疳虫﹐消五腫痞塊。

新刻藥鑑卷之二

海藻

气寒﹐味鹹苦﹐無毒。治項間瘰﹐消頸下癭囊。利水道﹐通癃閉。除脹滿作痛﹐消堅結作疼。療皮間積聚﹐止偏墜疝气。海帶昆布同功。大都寒能劫熱﹐苦能泄實﹐咸能軟堅﹐玆三藥气寒味鹹苦﹐故凡榮气不從﹐外爲癰腫堅硬不潰者﹐仗此可消。要各隨引經藥治之﹐則堅無不潰﹐腫無不消也。反甘艸。

新刻藥鑑卷之二

水萍浮芹

气溫﹐味辛﹐無毒。治時行熱病﹐浴徧身癢瘡。消水腫而利小便﹐去暴燥而止消渴。同艾葉發汗驟來﹐驅風速退。蜜丸彈大爲度﹐面靑背紫方眞。采萍歌曰﹐天生靈艸無根幹﹐不在山弓不在岸﹐采伐之時七月半﹐紫小微風都不算﹐豆淋酒內下三丸﹐鐵頭上也出汗。

新刻藥鑑卷之二

牽牛

气寒﹐味苦﹐屬火善走﹐有治水腫之功﹐破癥瘕痰癖﹐除壅滯气急﹐通十二水道。有黑白二種﹐黑者屬水力速﹐白者屬金力緩﹐非病形與癥俱實者﹐勿用也。以气藥引之﹐則入气分﹐以血藥引之﹐則入血分。气用枳殼﹐血用大黃﹐此其法也。如气藥用之﹐必須用白術茯苓白芍爲主﹐而後用牽牛爲良。蓋苓術本補气藥也﹐而有淡滲之功﹐兼以芍藥之酸﹐以收眞气﹐則瀉之者﹐僅瀉其气分之邪耳﹐於眞气竟何損哉。如血家用之﹐必須當歸川芎白芍爲主﹐而後用牽牛爲佳。蓋芎歸本補血藥也﹐而有榮養之妙﹐兼以芍藥之斂﹐以固眞血﹐則瀉之者﹐僅瀉其血分之邪耳。於眞血有何傷哉。畏巴豆。

新刻藥鑑卷之二

蒲黃

气平﹐味甘﹐無毒。療跌撲抑損﹐理風腫癰瘡。女人月水不勻﹐非此莫調。產後兒枕﹐非此莫去。炒則補血而且止﹐生則破血而兼消。佐黃柏﹑君故紙﹐崩漏殊功。同槐花﹑使條芩﹐腸風立效。吐衄唾咯者﹐血熱妄行也﹐用之立驗。凝積癥瘕者﹐血瘀亂聚也﹐投之卽去。

新刻藥鑑卷之二

肉蓯蓉

气溫﹐味甘酸鹹﹐屬土而有水與火。峻補精血﹐驟用反致動大便﹐脾泄者不宜用。酒洗用之。陽事不舉﹐必須用之﹐不可缺也。

新刻藥鑑卷之二

張跋

用藥之難﹐非順用之難﹐逆用之難也。非逆用之難﹐逆用而與病情切合之難也。醫者知以寒治熱﹐以熱治寒﹐以通治塞﹐以塞治通﹐熱者熱之無遺﹐寒者寒之無遺而已矣。然內經有塞因塞用﹐通因通用﹐寒因熱用﹐熱因寒用﹐用熱遠熱﹐用寒遠寒﹐則又何以說也﹖蓋塞因塞用者﹐若脾虛作脹﹐治以參術﹐脾得補而脹自消也﹔通因通用者﹐若時感挾熱下痢﹐或中有燥屎﹐用調胃承气湯下之乃安﹐通之而愈也﹔寒因熱用者﹐藥本寒也﹐而反佐之以熱﹔熱因寒用者﹐藥本熱﹐而反佐以寒﹐俾無格拒之患﹐所謂必先其所主﹐而伏其所因也﹔用熱遠熱﹐用寒遠寒者﹐如寒病宜投熱藥﹐熱病宜投寒藥﹐僅使中病而已﹐勿過用焉﹐過用則反爲藥傷矣。故曰﹕病無常形﹐醫無常方﹐藥無常品﹐在人之善學善用耳。

余家藏有明代皖醫杜文燮所編《藥鑑》一書﹐喜其能纂集昔人用藥要言﹐參以一己經驗﹐便誦習﹐資啟發﹐遂志數語﹐以公諸世。

張耀卿一九七三年八月上海

