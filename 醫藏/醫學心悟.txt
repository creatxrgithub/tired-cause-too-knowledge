

醫學心悟淸程國彭

序

昔人云﹕不爲良相﹐卽爲良醫。誠以濟人爲急。相之良﹑則安天下﹐醫之良﹑則自鄕而國﹐罔不獲濟。𨿽隱與顯有殊﹐而名聞於一時﹐眼前收效﹐是亦君子之所用心而不敢忽也。第操是術者﹐非探其奧窈﹐有以洞見肺腑﹐詎可輕爲嘗試﹗此予少時曾讀《靈蘭》﹐驚深淵浮雲之諭﹐遽爲卻步望洋之嘆﹐有不類河伯初時之溟也哉﹗程君鐘齡﹐原字山齡﹐資分髙﹐搜討富﹐攻舉子業﹐有聲庠序。乃以家貧善養爲務﹐問取岐黃書﹐尋繹往復。又於張﹑劉﹑李﹑朱四大家﹐貫穿融會﹐一編入手﹐必有所折中﹐不從門面語掩飾時人之耳目。由是出而問世﹐踵門者無虛日﹐經年累月﹐每爲遠地作信宿客﹐凡有來者﹐多叩門而返。自憾無廣長舌﹐化百千身﹐以應人之求也。爰著《醫學心悟》一書﹐授之生徒。所言悉有根柢﹐而筆又足以達之﹐故四方從遊者日益進。嘗語門弟子曰﹕一壺冰﹐三斛火﹐只在用之適其宜耳。然而上工治未病﹐中工治已病。昔醫緩兄弟三人﹐其二兄治病﹐治於未形﹐𨿽名不聞於諸侯﹐而所學益大。書中百誤歌以及人參果等篇﹐是又在醫方之外﹐弭忠於未萌﹐而兼爲保生計﹐非迂談也。一日所獲之錢﹐多合膏散﹐任人取攜﹐投之輒效。窮鄕得此﹐有一服而兩人分飲取驗者。膏去風毒及百病﹐凡有患處﹐貼膚而消除者﹐嘖嘖有言。此豈虛聲動人之聽聞哉﹗頻年以來﹐錢到卽散﹐總爲此事著力﹐視昔之崔世明﹑李慶嗣不少讓。診視之際﹐不論貧富貴賤﹐鹹細心處治﹐審癥必詳﹐用藥必當。眼光所到﹐四面流通﹐無非實地濟人之心﹐所著方書﹐抄閱者眾。君虞其不廣及也﹐乃付之剞劂﹐以公同志。寧不與調和燮理者﹐均稱其職﹐而無憾也乎﹗君曰﹕書成之後﹐一擔稍釋﹐我無復內顧矣。予猶以爲不然﹐古之仁聖髙賢﹐盡屬救世﹐實地工夫﹐盡有著落。當前利益﹐非爲空言﹐由親及疏﹐由近及遠﹐君有以自見矣﹐無事他適也。至其書之精意﹐愧非越人﹐難窺底裏﹐亦不過從傍覘君之用心與觀其所行而質言之﹐以俟世之識者﹐共相鑑賞而已。是爲序。

時

雍正壬子上春同學姻弟饒兆熊拜手書於天寧禪院

自序

古人有言﹕病臥於牀﹐委之庸醫﹐比於不慈不孝。是以爲人父子者﹐不可以不知醫。𨿽然﹐醫豈易知乎哉﹗知其淺而不知其深﹐猶未知也﹔知其偏而不知其全﹐猶未知也。以卑鄙管窺之見﹐而自稱神良﹐其差誤殆有甚焉。予少多病﹐每HT疾則纏綿難愈。因爾酷嗜醫學潛心玩索者有年﹐而四方求治者日益繁﹐四方從遊者日益眾。然此衷常栗栗危懼﹐凡書理有未貫徹者﹐則晝夜追思﹔恍然有悟﹐卽援筆而識之。歷今三十載﹐殊覺此道精微。

思貴專一﹐不容淺嘗者問津﹔學貴沈潛﹐不容浮躁者涉獵。蓋以上奉君親﹐中及HT友﹐下逮卑幼﹐性命攸關。其操術不可不工﹐其處心不可不慈﹐其讀書明理﹐不至於豁然大悟不止。

爰作是書﹐以教吾徒﹐而名之曰《醫學心悟》。蓋警之也。然心悟者﹐上達之機﹔言傳者﹐下學之要。二三子讀是書﹐而更加博覽羣言﹐沈思力索﹐以造詣於精微之域﹐則心如明鏡﹐筆發春花﹐於以拯救蒼生﹐而藥無虛發﹐方必有功。仰體天帝好生之心﹐修證菩提普救之念俾閭閻昌熾﹐比戶安和﹐永杜夭札之傷﹐咸登仁壽之域。豈非業醫者所深快乎﹗況爲父者知此可以言慈﹔爲子者﹐知此可以言孝。以之保身而裕如﹐以之利人而各足﹐存之心則爲仁術﹐見之事則爲慈祥﹐尢吾道中所當景慕也。二三子識之﹐予日望之。

時

雍正十年孟春月吉旦天都普明子程國彭鐘齡自序

凡例

一﹑醫道自《靈》《素》《難經》而下﹐首推仲景﹐以其爲制方之祖也。然仲景論傷寒而溫熱﹑溫疫之旨有未暢。河間論溫熱及溫疫﹐而於內傷有未備。東垣詳論內傷﹐發補中﹑枳術等論﹐卓識千古﹐而於陰虛之內傷﹐尙有缺焉。朱丹溪從而廣之﹐發陽常有餘﹑陰常不足之論﹐以補前賢所未及﹐而醫道亦大全矣。夫復何言﹖不知四子之書﹐合之則見其全﹐分之卽見其偏。玆集兼總四家﹐而會通其微意﹐以各適於用﹐則庶乎其不偏耳。

一﹑虛火﹑實火之別﹐相隔霄壤。虛火可補﹐實火可瀉﹐若誤治之﹐禍如反掌。玆以內出者爲子火﹐外至者爲賊火﹐分別虛實﹐以定補瀉﹐似千古晦義﹐一旦昭然﹐而於對癥用藥之間﹐有畫沙印泥之趣。

一﹑凡病﹐不外寒熱﹑虛實﹑表裏﹑陰陽。玆特著爲辧論﹐約之則在指掌之中﹐推之可應無窮之變﹐學人宜究心焉。

一﹑醫門論治﹐本有八法﹐而方書或言五法﹐或言六法﹐時醫更執偏見﹐各用一二法﹐自以爲是﹐遂至治不如法﹐輕病轉重﹐重病轉危﹐而終則至於無法﹐大可傷也。予故著爲醫門八法﹐反復詳論﹐俾業醫者﹐沈酣於八法之中﹐將以扶危定傾﹐庶幾其有活法矣。

一﹑傷寒門﹐古稱三百九十七法﹐一百一十三方﹐尙不能盡其變。遂謂仲景《傷寒論》非全書﹐而予獨以四字論括之﹐何其簡也﹖不思傷寒只此表﹑裏﹑寒﹑熱四字﹐由四字而敷爲八句﹐傷寒實無餘蘊。夫傷寒有表寒﹐有裏寒﹐有表熱﹐有裏熱﹐有表裏皆熱﹐有表裏皆寒﹐有表寒裏熱﹐有表熱裏寒。精乎此﹐非惟三百九十七法﹐一百一十三方可坐而得﹐卽千變萬化亦皆範圍於其中。予讀仲景書十數年﹐頗有心得﹐因著傷寒四字論﹐以爲後學津梁云析淸楚﹐綱舉目張﹐辯論詳明﹐毫無蒙混﹐治傷寒者﹐取則乎此﹐可漸登仲景之堂而入其室一﹑中風寒熱之別﹐實因乎人之臟腑爲轉移﹐從此勘破﹐則淸涼溫熱之劑﹐各當其可﹐而古今之疑團以釋。

一﹑風﹑寒﹑暑﹑濕﹑燥﹑火﹐天之六气也。六气相雜﹐互相爲病﹐最宜細辧。若槪指爲傷寒﹐投以散劑﹐爲害實甚﹐不可不愼於其初。

一﹑雜癥各有內傷﹑外感之不同﹐須從此分別﹐則治法不至混淆﹐而取效神速。

一﹑女人之病﹐多於男子﹐因其有行經﹑胎﹑產等事也。且性情多郁﹐尢易生病﹐故治法另有變通。玆特詳著於後﹐其與男子同病者不載﹐特載其不同者而已。非缺也。

卷一

醫中百誤歌

醫中之誤有百端﹐漫說肘後盡金丹﹐先將醫誤從頭數﹐指點分明見一斑。醫家誤﹐辧證難﹐三因分癥似三山﹝內因﹑外因﹑不內外因﹐此名三因﹞﹐三山別出千條脈﹐病有根源仔細看﹝治病必求其本﹐須從起根處看明﹞。醫家誤﹐脈不眞﹐浮﹑沈﹑遲﹑數不釐淸﹐卻到釐淸渾又變﹝如熱極脈澀細﹐寒極反鼓指之類﹞﹐胸中了了指難明﹝扁鵲云﹕持脈之道﹐如臨深淵而望浮雲。胸中了了﹐指下難明﹞。醫家誤﹐失時宜﹐寒﹑熱﹑溫﹑涼要相時﹐時中消息團團轉﹐惟在沈潛觀化機﹝寒暑相推者﹐時之常﹔寒暑不齊者﹐時之變。務在靜觀而自得之﹐正非五運六气所能拘也﹞。醫家誤﹐不明經﹐十二經中好問因﹐經中不辯循環理﹐管教陽證入三陰﹝六淫之邪﹐善治三陽﹐則無傳陰之患﹞。醫家誤﹐藥不中﹐攻補寒溫不對證﹐實實虛虛誤非輕﹐舉手須知嚴且愼﹝用藥相反﹐厥禍最大﹞。醫家誤﹐伐無過﹝伐無過﹐謂攻伐無病處也﹞﹐藥有專司切莫錯﹐引經報使本殊途﹐投劑差訛事輒復﹝藥味𨿽不相反﹐而舉用非其經猶爲未合﹐如芩﹑連﹑知﹑柏﹐同一苦寒﹐姜﹑桂﹑椒﹑萸﹐同一辛熱﹐用各有當﹐況其他乎﹞。醫家誤﹐藥不稱﹐重病藥輕輕反重﹐輕重不均皆誤人﹐此道微乎危亦甚﹝藥𨿽對癥而輕重之間﹐與病不相稱﹐猶難驟效﹞。醫家誤﹐藥過劑﹐療寒未已熱又至﹐療熱未已寒更生﹐勸君舉筆須畱意﹝藥𨿽與病相稱﹐而用之過當﹐則仍不稱矣﹐可見醫貴三折肱也﹞。醫家誤﹐失標本﹐緩急得宜方是穩﹐先病爲本後爲標﹐纖悉幾微要中肯﹝病癥錯亂﹐當分標本相其緩急而施治法﹞。醫家誤﹐捨正路﹐治病不識求其屬﹐壯水益火究根源﹐太僕之言須誦讀﹝王太僕云﹕熱之不熱﹐是無火也﹔寒之不寒﹐是無水也。無水者﹐壯水之主以制陽光﹔無火者﹐益火之源以消陰翳。此謂求其屬也﹞。醫家誤﹐昧陰陽﹐陰陽極處沒抓拿﹐亢則害兮承乃制﹐靈蘭祕旨最神良﹝亢則害其物﹐承乃制其極﹐此五行四時疊相爲制之理﹞。醫家誤﹐昧寒熱﹐顯然寒熱易分別﹐寒中有熱熱中寒﹐須得長沙眞祕訣﹝長沙用藥寒因熱用﹐熱因寒用﹐或先寒後熱﹐或先熱後寒﹐或寒熱並舉﹐精妙入神﹐良法具在﹐熟讀精思﹐自然會通。然時移世易﹐讀仲景書﹐按仲景法﹐不必拘泥仲景方﹐而通變用藥﹐尢爲得當﹞。醫家誤﹐昧虛實﹐顯然虛實何難治﹐虛中有實實中虛﹐用藥東垣有次第﹝《脾胃論》《內外傷辧》﹐補中﹑枳術等方﹐開萬世無窮之利﹞。醫家誤﹐藥姑息﹐癥屬外邪須克治﹐痞滿燥實病堅牢﹐茶果湯丸何所濟。醫家誤﹐藥輕試﹐攻病不知顧元气﹐病若祛時元气傷﹐似此何勞君算計﹝輕劑誤事﹐峻劑僨事﹐二者交譏﹞。醫家誤﹐不知幾﹐脈動癥變只幾希﹐病在未形先著力﹐明察秋毫乃得之﹝病至思治﹐末也﹐見微知著﹐彌患於未萌﹐是爲上工﹞。醫家誤﹐鮮定見﹐見理眞時莫攺變﹐恍似乘舟破浪濤﹐把舵良工卻不眩﹝病輕藥應易也﹐定見定守﹐歷險阻而不移﹐起人於垂危之際﹐足徵學識﹞。醫家誤﹐彊識病﹐病不識時莫彊認﹐謙躬退位讓賢能﹐務俾他人全性命﹝不知爲不知﹐亦良醫也﹞。醫家誤﹐在刀鍼﹐鍼有時宜並淺深﹝膿熟不鍼﹐則內潰﹔未熟早鍼﹐則气泄不成膿。膿淺鍼深﹐則傷好肉﹔膿深鍼淺﹐則毒不出而內敗﹞﹐百毒總應先艾灸﹝隔蒜灸法﹐勝於刀鍼。《外科正宗》云﹕不痛灸至痛﹐痛灸不疼時﹞

頭面之上用神燈﹝頭面不宜灸﹐宜用神燈照法。《外科正宗》云﹕內服蟾蜍丸一服﹐外將神火照三枝。此法不止施於頭面﹐而頭面爲更要﹞。醫家誤﹐薄愚蒙﹐先王矜卹是孤窮﹐病篤必施眞救濟﹐好生之念合蒼穹﹝當盡心力﹐施良藥以濟之﹞。醫家誤﹐不克己﹐見人開口便不喜﹐豈知芻蕘有一能﹐何況同人說道理。

醫家誤未已﹐病者誤方興﹐與君還細數﹐請君爲我聽。病家誤﹐早失計﹐初時抱恙不介意﹐人日虛兮病日增﹐縱有良工也費气﹝病須早治﹞。病家誤﹐不直說﹐諱疾試醫工與拙﹐所傷所作只君知﹐縱有名家猜不出﹝大蘇云﹕我有疾必盡告醫者﹐然後診脈﹐𨿽中醫亦可治療我但求愈疾耳﹐豈以困醫爲事哉﹞。病家誤﹐性躁急﹐病有回機藥須喫﹐藥旣相宜病自除朝夕更醫也不必﹝旣效不可屢更﹞。病家誤﹐不相勢﹐病勢沈沈急變計﹐若再蹉跎時日深﹐恐怕回春無妙劑﹝不效則當速更﹞。病家誤﹐在服藥﹐服藥之中有竅妙﹐或冷或熱要分明﹐食後食前皆有道。病家誤﹐最善怒﹐气逆衝胸仍不悟﹐豈知肝木克脾元﹐願君養性須回護。病家誤﹐苦憂思﹐憂思抑鬱欲何之﹖常將不如己者比﹐知得雄來且守雌。病家誤﹐好多言﹐多言傷气最難痊﹐勸君默口存神坐﹐好將眞气養眞元。病家誤﹐染風寒﹐風寒散去又復還﹐譬如城郭未完固﹐那堪盜賊更摧殘。病家誤﹐不戒口﹐口腹傷人處處有﹐食飲相宜中气和﹐鼓腹捨哺天地久。病家誤﹐不戒愼﹐閨房衽席不知命﹐命有顚危可若何﹐願將好色人爲鏡。病家誤﹐救絕气﹝病患昏眩時以手閉口而救之也﹞﹐救气閉口莫閉鼻﹐若連鼻子一齊捫﹐譬如入井復下石﹝鼻主呼吸﹐閉緊則呼吸絕﹐世人多蹈此獘﹐故切言之﹞。兩者有誤誤未歇﹐又恐旁人誤重疊﹐還須屈指與君陳﹐好把旁人觀一切。傍人誤﹐代驚惶﹐不知理路亂忙忙﹐用藥之時偏作主﹐平時可是學岐黃。旁人誤﹐引邪路﹐妄把師巫當仙佛﹐有病之家易著魔﹐到底昏迷永不悟。

更有大誤藥中尋﹐與君細說好畱神。藥中誤﹐藥不眞﹐藥材眞致力方深﹐有名無實何能效﹐徒使醫家枉用心﹝郡邑大鎭易於覓藥﹐若荒僻處須加細辧﹞。藥中誤﹐失炮制﹐炮制不工非善劑﹐市中之藥未蒸炒﹐勸君審度才堪試﹝洗﹑炙﹑蒸﹑煮﹐去心﹑皮﹑殼﹑油﹑尖﹐一一皆不可苟﹞。藥中誤﹐醜人參﹐或用粗枝枯小參﹐蒸過取湯兼灌錫﹐方中用下卻無功﹝參以原枝榦結爲美﹐蒸過取湯則參無寶色﹐錫條可當人參否﹞。藥中誤﹐秤不均﹐賤藥多兮貴藥輕﹐君臣佐使交相失﹐僨事由來最惱人。仍有藥中誤﹐好向水中尋﹐勸君煎藥務得人。煎藥誤﹐水不潔﹐油湯入藥必嘔噦﹝曰入聲﹞﹐嘔噦之時病轉增﹐任是名醫審不決。煎藥誤﹐水頻添﹐藥鑪沸起又加些﹐气輕力減何能效﹐枉怪醫家主見偏。此系醫中百種誤﹐說與君家記得熟﹐記得熟時病易瘳﹐與君共享大春秋。

卷一

保生四要

一曰﹕節飲食。人身之貴﹐父母遺體﹐食飲非宜﹐疾病蜂起。外邪乘此﹐纏綿靡己﹐浸淫經絡﹐凝塞腠理﹐變癥百端﹐不可勝紀。惟有縱酒﹐厥禍尢烈﹐酒毒上攻﹐虛炎灼肺﹐變爲陰虛﹐只緣酷醉。虛羸之體﹐全賴脾胃﹐莫嗜膏粱﹐淡食爲最﹐口腹無譏﹐眞眞可貴。

二曰﹕愼風寒。人身之中﹐曰榮與衛。寒則傷榮﹐風則傷衛。百病之長﹐以風爲最﹐七十二候﹐傷寒傳變﹐賊風偏枯﹐歪斜痿痺﹐寒邪相乘﹐經絡難明﹐初在三陽﹐次及三陰。更有中寒﹐肢冷如冰﹐急施溫補﹐乃可回春。君子持躬﹐戰戰兢兢﹐方其汗浴﹐切莫當風﹐四時俱謹﹐尢愼三冬﹐非徒衣濃﹐惟在藏精。

三曰﹕惜精神。人之有生﹐惟精與神。精神不敝﹐四體長春。嗟彼昧者﹐不愛其身﹐多言損气﹐喜事勞心﹐或因名利﹐朝夕熱中﹐神出於捨﹐捨則已空。兩腎之中﹐名曰命門﹐陰陽相抱﹐互爲其根﹐根本無虧﹐可以長生。午﹑未兩月﹐金水俱傷﹐隔房獨宿﹐體質輕彊。

亥﹑子﹑丑月﹐陽气潛藏﹐君子固密﹐以養微陽﹐金石熱藥﹐切不可嘗。積精全神﹐壽考彌四曰﹕戒嗔怒。東方木位﹐其名曰肝。肝气未平﹐虛火發焉﹐諸風內動﹐火性上炎。無恚無嗔﹐涵養心田﹐心田寧靜﹐天君泰然。善動肝气﹐多至嘔血﹐血積於中﹐漸次發咳。凡人舉事﹐務期有得﹐偶爾失意﹐省躬自克。戒爾嗔怒﹐變化气質﹐和气迎人﹐其儀不忒。

卷一

治陰虛無上妙方

天一生水﹐命曰眞陰。眞陰虧﹐則不能制火﹐以致心火炎上而克肺金﹐於是發熱﹑咳嗽﹑吐痰諸癥生焉。蓋發熱者﹐陽爍陰也﹔咳嗽者﹐火刑金也﹔吐痰者﹐腎水虛泛而爲痰﹐如鍋中之水﹐熱甚則騰沸也。當此時勢﹐豈徒區區艸木之功所能濟哉﹗必須取華池之水﹐頻頻吞咽﹐以靜治於無形。然後以湯丸佐之﹐庶幾水升火降﹐而成天地交泰之象耳。主方在吞津液。華池之水﹐人身之金液也﹐敷布五臟﹐灑陳六腑﹐然後注之於腎而爲精。腎中陰虧﹐則眞水上泛而爲痰﹐將並華池之水﹐一擁俱出。痰愈多而肌愈瘦﹐病誠可畏。今立一法﹐二六時中﹐常以舌抵上﹐令華池之水﹐充滿口中﹐乃正體舒气﹐以意目力送至丹田﹐口復一口數十乃止。此所謂以眞水補眞陰﹐同气相求﹐必然之理也。每見今之治虛者﹐專主六味地黃等藥﹐以爲滋陰壯水之法﹐未爲不善﹐而獨不於本原之水﹐取其點滴以自相灌漑﹐是舍眞求假﹐不得爲保生十全之計﹐此予所以諄諄而爲是言也。衛生君子﹐尙明聽之哉﹗

卷一

人參果

昔者純陽呂祖師﹐出賣人參果﹐一紋一枚﹐專治五勞七傷﹐諸虛百損。並能禦外邪﹐消飲食﹐輕身不老﹐卻病延年。眞神丹妙藥也。市人聞之﹐環聚爭買者千餘人。祖師大喝曰﹕此果人人皆有﹐但汝等不肯服食耳。眾方醒悟。今之患虛者眾矣﹐或歸怨貧乏而無力服參﹐或歸怨醫家不早爲用參﹐或歸怨醫家不應早用參﹐或歸怨用參之太多﹐或歸怨用參之太少﹐或歸怨用參而不用桂﹑附以爲佐﹐或歸怨用參而不用﹑術以爲援﹐或歸怨用參而不用二地﹑二冬以爲制。議論風生﹐全不反躬自省﹐以致屢效屢復﹐難收全功。不佞身肩是任﹐寧敢造次﹐博稽古訓﹐百法追尋﹐每見歷代良醫﹐治法不過若此。於是睜開目力﹐取來參果一車﹐普送虛人服食。凡病危而復安者﹐不論有參無參﹐皆其肯服參果者也。凡病愈而復發者﹐不論有參無參﹐皆其不服參果者也。世人請自思維﹐定知此中消息。惟願患者各懷其寶必然服藥有功﹐住世永年﹐無負我祖師垂救之至意﹐是懇是禱。

以上數篇﹐發明醫中之誤﹐細詳調攝之方﹐蓋弭患於未萌﹐治未病之意也。後此皆言治

卷一

醫有徹始徹終之理

或問曰﹕醫道至繁﹐何以得其要領﹐而執簡以馭繁也﹖余曰﹕病不在人身之外﹐而在人身之中。子試靜坐內觀﹐從頭面推想﹐自胸至足﹐從足跟推想﹐自背至頭﹔從皮肉推想﹐內至筋骨臟腑﹐則全書之目錄﹐在其中矣。凡病之來﹐不過內傷﹑外感﹐與不內外傷﹐三者而己。內傷者﹐气病﹑血病﹑傷食﹐以及喜﹑怒﹑憂﹑思﹑悲﹑恐﹑驚是也。外感者﹐風﹑寒﹑暑﹑濕﹑燥﹑火是也。不內外傷者﹐跌打損傷﹑五絕之類是也。病有三因﹐不外此矣。至於變癥百端﹐不過寒﹑熱﹑虛﹑實﹑表﹑裏﹑陰﹑陽八字盡之﹐則變而不變矣。論治法﹐不過七方與十劑。七方者﹐大﹑小﹑緩﹑急﹑奇﹑偶﹑復﹐十劑者﹐宣﹑通﹑補﹑瀉﹑輕﹑重﹑滑﹑澀﹑燥﹑濕也。精乎此﹐則投治得宜矣。又外感之邪﹐自外而入﹐宜瀉不宜補。內傷之邪﹐自內而出﹐宜補不宜瀉。然而瀉之中有補﹐補之中有瀉﹐此皆治法之權衡也。又有似癥﹐如火似水﹐水似火﹐金似木﹐木似金﹐虛似實﹐實似虛﹐不可以不辧。明乎此﹐則病無遁情矣。學人讀書之餘﹐閉目凝神﹐時刻將此數語﹐細加領會﹐自應一旦豁然﹐融會貫通徹始徹終﹐了無疑義﹐以之司命奚愧焉。

卷一

內傷外感致病十九字

人身之病﹐不離乎內傷﹑外感﹐而內傷﹑外感中﹐只一十九字盡之矣。如風﹑寒﹑暑﹑濕﹑燥﹑火﹐外感也。喜﹑怒﹑憂﹑思﹑悲﹑恐﹑驚﹐與夫陽虛﹑陰虛﹑傷食﹐內傷也。總計之﹐共一十九字﹐而千變萬化之病﹐於以出焉。然病卽變化﹐而總不離乎一十九字﹐一十九字總之﹐一內傷﹑外感而已。所謂知其要者﹐一言而終﹐不知其要﹐流散無窮。此道中必須提綱挈領﹐然後拯救有方也。

卷一

火字解

從來火字﹐《內經》有壯火﹑少火之名﹐後人則曰﹕天火﹑人火﹑君火﹑相火﹑龍火﹑雷火﹐種種不一﹐而朱丹溪復以虛實二字括之﹐可謂善言火矣。乃人人宗其說﹐而於治火﹐卒無定見﹐何也﹖是殆辧之猶未確歟﹗予因易數字以解之﹐夫實火者﹐六淫之邪﹐飲食之傷﹐自外而入﹐勢猶賊也。虛火者﹐七情色欲﹐勞役耗神﹐自內而發﹐勢猶子也。賊至則驅之﹐如消散﹑淸涼﹑攻伐等藥﹐皆可按法取用﹐蓋刀槍劍戟﹐原爲驅賊設也。子逆則安之﹐如補气﹑滋水﹑理脾等藥﹐皆可按法施治﹐蓋飲食﹑器用﹐原爲養子設也。夫子者﹐奉身之本也若以驅賊者驅其子﹐則無以爲養身生命之本矣。人固不可認賊作子﹐更不可認子作賊。病機一十九條﹐言火者十之八﹐言寒者十之二。若不明辧精切﹐恐後學卒至模糊﹐余故反復詳外火﹕風﹑寒﹑暑﹑濕﹑燥﹑火﹐及傷熱飲食﹐賊火也。賊可驅而不可畱。

內火﹕七情色欲﹐勞役耗神﹐子火也。子可養而不可害。

驅賊火有四法﹕一曰發﹕風寒擁閉﹐火邪內郁﹐宜升發之﹐如升陽散火湯之類是也﹔二曰淸﹕內熱極盛﹐宜用寒涼﹐如黃連解毒湯之類是也﹔三曰攻﹕火气鬱結﹐大便不通﹐法當攻下﹐此釜底抽薪之法﹐如承气湯之類是也﹔四曰制﹕熱气拂郁﹐淸之不去﹐攻之不可﹐此本來眞水有虧﹐不能制火﹐所謂寒之不寒是無水也﹐當滋其腎﹐如地黃湯之類可用也。

養子火有四法﹕一曰達﹕肝經气結﹐五郁相因﹐當順其性而升之。所謂木郁則達之﹐如逍遙散之類是也此以一方治木郁而諸郁皆解也﹔二曰滋﹕虛火上炎﹐必滋其水。所謂壯水之主﹐以鎭陽光﹐如六味湯之類是也﹔三曰溫﹕勞役神疲﹐元气受傷﹐陰火乘其土位。經曰﹕勞者溫之。又曰﹕甘溫能除大熱如補中益气之類是也﹔四曰引﹕腎气虛寒﹐逼其無根失守之火﹐浮游於上﹐當以辛熱雜於壯水藥中﹐導之下行所謂導龍入海﹐引火歸元。如八味湯之類是也。

以上治火法中﹐賊則宜攻﹐子則宜養﹐固已。然邪盛正虛之時﹐而用攻補兼行之法﹐或滋水制火之法﹐往往取效。是知養子之法﹐可借爲驅賊之方﹐斷無以驅賊之法﹐而爲養子之理。蓋養正則邪自除﹐理之所有﹐伐正而能保身﹐理之所無也。世人妄用溫補以養賊者固多﹐而恣行攻伐以驅子者﹐更復不少。此皆不得火字眞詮﹐而貽禍斯民也。可不愼歟﹗

卷一

脈法金鍼

脈有要訣﹐胃﹑神﹑根三字而已。人與天地相參﹐脈必應乎四時。而四時之中﹐均以胃气爲本。如春弦﹑夏洪﹑秋毛﹑冬石﹐而其中必兼有和緩悠揚之意﹐乃爲胃气﹐謂之平人。

若弦多胃少﹐曰肝病﹔洪多胃少﹐曰心病﹔毛多胃少﹐曰肺病﹔石多胃少﹐曰腎病。如但見弦﹑洪﹑毛﹑石﹐而胃气全無者﹐則危矣。夫天有四時﹐而弦﹑洪﹑毛﹑石四脈應之﹐四時之中﹐土旺各十八日﹐而緩脈應之。共成五脈﹐五臟分主之。如肝應春﹐其脈弦﹔心應夏﹐其脈洪﹔肺應秋﹐其脈毛﹔冬應腎﹐其脈石﹔脾土應長夏﹐其脈緩也。然而心﹑肝﹑脾﹑肺﹑腎𨿽各主一脈﹐而和緩之象必寓乎其中乃爲平脈﹐否則卽爲病脈。若但見弦﹑洪﹑毛﹑石而胃气全無者﹐卽爲眞象脈見矣。凡診脈之要﹐有胃气曰生﹐胃气少曰病﹐胃气盡曰不治乃一定之診法﹐自古良工﹐莫能易也。

夫胃气全虧﹐則大可危。胃气稍乖﹐猶爲可治﹐卽當於中候求其神气。中候者﹐浮﹑中﹑沈之中也。如六數﹑七極﹐熱也﹐中候有力﹐則有神矣。三遲﹑二敗﹐寒也﹐中候有力﹐則有神矣。脈中有神則淸之而熱卽退﹐溫之而寒卽除。若寒熱偏勝﹐中候不復有神﹐淸溫之劑將𨿽然﹐神气不足﹐猶當察其根气。根气者﹐沈候應指是也。三部九候﹐以沈分爲根﹐而兩尺又爲根中之根也。《脈訣》云﹕寸關𨿽無﹐尺猶未絕﹐如此之流﹐何憂殞滅。歷試之﹐洵非虛語。夫人之有脈﹐如樹之有根﹐枝葉𨿽枯﹐根蒂未壞﹐則生意不息。是以診脈之法﹐必求其根以爲斷﹐而總其要領﹐實不出胃﹑神﹑根﹐三者而已。

如或胃﹑神﹑根三者﹐稍有差忒﹐則病脈斯見。其偏於陽﹐則浮﹑芤﹑滑﹑實﹑洪﹑數﹑長﹑大﹑緊﹑革﹑牢﹑動﹑疾﹑促以應之﹔其偏於陰﹐則沈﹑遲﹑虛﹑細﹑微﹑澀﹑短﹑小﹑弦﹑濡﹑伏﹑弱﹑結﹑代﹑散以應之。惟有緩脈﹐一息四至﹐號曰平和﹐不得斷爲病脈耳。其他二十九字﹐皆爲病脈。必細察其形象﹐而知其所主病。其曰浮﹐不沈也﹐主病在表沈﹐不浮也﹐主病在裏。遲﹐一息三至也﹐爲寒。數﹐一息五至也﹐爲熱。滑﹐往來流利也﹐爲痰﹑爲飲。澀﹐往來滯澀也﹐爲血少气凝。虛﹐不實也﹐爲勞倦。實﹐不虛也﹐爲邪實。洪﹐大而有力也﹐爲積熱。大﹐虛而無力也﹐爲體弱。微﹐細而隱也﹐小﹐細而顯也﹐爲气少。弦﹐端直之象也﹐爲水飲。長﹐過乎本位也﹐爲气旺。短﹐不及本位也﹐爲气少。

緊﹐如引繩轉索也﹐爲寒﹑爲痛。弱﹐微細之甚也﹐爲气血兩虧。濡﹐沈而細也﹐爲眞火不足。動﹐如豆粒動搖之象也﹐爲气血不續。伏﹐脈不出也﹐爲寒气凝結﹐又或因痛極而致。

促﹐數時一止也﹐爲熱盛。結﹐緩時一止也﹐爲寒盛。芤﹐邊有中無也﹐爲失血。代﹐動而中止﹐有至數也﹐亦爲气血不續﹐又爲跌打悶亂﹐以及有娠數月之兆。革﹐浮而堅急也﹐爲精血少。牢﹐沈而堅硬也﹐爲胃气不足。疾﹐數之甚也﹐爲極熱。散﹐渙而不聚也﹐爲衛气散漫。惟有緩者﹐和之至也﹐爲無病。其所主病﹐大略如此。如或數脈相參而互見﹐則合而斷之﹐以知其病。

至於脈有眞假﹐有隱伏﹐有反關﹐有怪脈﹐均宜一一推求﹐不可混淆。何謂眞假﹖如熱證脈澀細﹐寒證反鼓指之類。何謂隱伏﹖如中寒腹痛﹐脈不出。又外感風寒﹐將有正汗﹐亦脈不出。書云﹕一手無脈﹐曰單伏﹔兩手無脈﹐曰雙伏。何謂反關﹖正取無脈﹐反在關骨之上﹐或見於左﹐或見於右﹐診法不可造次。何謂怪脈﹖兩手之脈﹐如出兩人﹐或乍大乍小﹐遲數不等﹐此爲祟癥。

又有老少之脈不同﹐地土方宜不同﹐人之長短肥瘦不同﹐診法隨時而斟酌。然而脈證相應者﹐常也。脈證不相應者﹐變也。知其常而通其變﹐診家之要﹐庶不相遠矣。然總其要領總不出胃﹑神﹑根三字。三字無虧﹐則爲平人。若一字乖違﹐則病見矣。若一字全失﹐則危殆矣。必須胃﹑神﹑根三者俱得﹐乃爲指下禎祥之兆。此乃診家之大法﹐偶爲筆之於書﹐以備參考。

卷一

寒熱虛實表裏陰陽辧

病有總要﹐寒﹑熱﹑虛﹑實﹑表﹑裏﹑陰﹑陽﹐八字而已。病情旣不外此﹐則辧証之法亦不出此。一病之寒熱﹐全在口渴與不渴﹐渴而消水與不消水﹐飲食喜熱與喜冷﹐煩躁與厥逆﹐溺之長短﹑赤白﹐便之溏結﹐脈之遲數以分之。假如口渴而能消水﹐喜冷凍飲料食﹐煩躁溺短赤﹐便結﹐脈數﹐此熱也。假如口不渴﹐或假渴而不能消水﹐喜飲熱湯﹐手足厥冷﹐溺淸長﹐便溏﹐脈遲﹐此寒也。

一病之虛實﹐全在有汗與無汗﹐胸腹脹痛與否﹐脹之減與不減﹐痛之拒按與喜按﹐病之新久﹐稟之濃薄﹐脈之虛實以分之。假如病中無汗﹐腹脹不減﹐痛而拒按﹐病新得﹐人稟濃脈實有力﹐此實也。假如病中多汗﹐腹脹時減﹐復如故﹐痛而喜按﹐按之則痛止﹐病久﹐稟弱﹐脈虛無力﹐此虛也。

一病之表裏﹐全在發熱與潮熱﹐惡寒與惡熱﹐頭痛與腹痛﹐鼻塞與口燥﹐舌苔之有無﹐脈之浮沈以分之。假如發熱惡寒﹐頭痛鼻塞﹐舌上無胎﹐脈息浮﹐此表也。假如潮熱惡熱﹐腹痛口燥﹐舌苔黃黑﹐脈息沈﹐此裏也。

至於病之陰陽﹐統上六字而言﹐所包者廣。熱者爲陽﹐實者爲陽﹐在表者爲陽﹔寒者爲陰﹐虛者爲陰﹐在裏者爲陰。寒邪客表﹐陽中之陰﹔熱邪入裏﹐陰中之陽。寒邪入裏﹐陰中之陰﹔熱邪達表﹐陽中之陽。而眞陰﹑眞陽之別﹐則又不同。假如脈數無力﹐虛火時炎﹐口燥唇焦﹐內熱便結﹐气逆上衝﹐此眞陰不足也﹔假如脈大無力﹐四肢倦怠﹐唇淡口和﹐肌冷便溏﹐飲食不化﹐此眞陽不足也。

寒﹑熱﹑虛﹑實﹑表﹑裏﹑陰﹑陽之別﹐總不外此。然病中有熱證而喜熱飲者﹐同气相求也。有寒證而喜冷凍飲料﹐卻不能飲者﹐假渴之象也。有熱證而大便溏瀉者﹐挾熱下利也。有寒證而大便反硬者﹐名曰陰結也。有熱證而手足厥冷者﹐所謂熱深厥亦深﹑熱微厥亦微是也有寒證而反煩躁﹐欲坐臥泥水之中者﹐名曰陰躁也。有有汗而爲實證者﹐熱邪傳裏也。有無汗而爲虛證者﹐津液不足也。有惡寒而爲裏證者﹐直中於寒也。有惡熱﹑口渴而爲表證者溫熱之病自裏達表也。此乃陰陽變化之理﹐爲治病之權衡﹐尢辧之不可不早也。

卷一

醫門八法

論病之原﹐以內傷﹑外感﹐四字括之。論病之情﹐則以寒﹑熱﹑虛﹑實﹑表﹑裏﹑陰﹑陽﹐八字統之。而論治病之方﹐則又以汗﹑和﹑下﹑消﹑吐﹑淸﹑溫﹑補﹐八法盡之。蓋一法之中﹐八法備焉。八法之中﹐百法備焉。病變𨿽多﹐而法歸於一。此予數十年來﹐心領神會﹐歷試而不謬者﹐盡見於八篇中矣。學人誠熟讀而精思之﹐於以救濟蒼生﹐亦未必無小補

卷一醫門八法

論汗法

汗者﹐散也。經云﹕邪在皮毛者﹐汗而發之是也。又云﹕體若燔炭﹐汗出而散是也。

然有當汗不汗誤人者﹐有不當汗而汗誤人者。有當汗不可汗﹐而妄汗之誤人者。有當汗不可汗﹐而又不可以不汗﹐汗之不得其道以誤人者。有當汗而汗之不中其經﹐不辧其藥﹐知發而不知斂以誤人者。是不可以不審也。

何則﹖風寒初客於人也﹐頭痛發熱而惡寒﹐鼻塞聲重而體痛﹐此皮毛受病﹐法當汗之﹐若失時不汗﹐或汗不如法﹐以致腠理閉塞﹐榮衛不通﹐病邪深入﹐流傳經絡者有之﹐此當汗亦有頭痛發熱與傷寒同﹐而其人倦怠無力﹐鼻不塞﹐聲不重﹐脈來虛弱﹐此內傷元气不足之證﹔又有勞心好色﹐眞陰虧損﹐內熱﹑晡熱﹐脈細數而無力者﹔又有傷食病﹐胸膈滿悶吞酸噯腐﹐日晡潮熱﹐气口脈緊者﹔又有寒痰厥逆﹐濕淫香港腳﹐內癰﹑外癰﹐瘀血凝積﹐以及風溫﹑濕溫﹐中暑自汗諸癥﹐皆有寒熱﹐與外感風寒似同而實異﹐若誤汗之﹐變癥百出矣。所謂不當汗而汗者此也。

若夫癥在外感應汗之例﹐而其人臍之左右上下﹐或有動气﹐則不可以汗。經云﹕動气在右﹐不可發汗﹐汗則衄而渴﹑心煩﹑飲水卽吐。動气在左﹐不可發汗﹐汗則頭眩﹑汗不止﹑筋惕肉。動气在上﹐不可發汗﹐汗則气上衝﹐正在心中。動气在下﹐不可發汗﹐汗則無汗﹐心大煩﹑骨節疼﹑目運﹑食入則吐﹑舌不得前。又脈沈咽燥﹐病已入裏﹐汗之則津液越出﹐大便難而譫語。又少陰證﹐但厥無汗﹐而彊發之﹐則動血﹐未知從何道出﹐或從耳目或從口鼻出者﹐此爲下厥上竭﹐爲難治。又少陰中寒﹐不可發汗﹐汗則厥逆蜷臥﹐不能自溫也。又寸脈弱者﹐不可發汗﹐汗則亡陽。尺脈弱者﹐不可發汗﹐汗則亡陰也。又諸亡血家不可汗﹐汗則直視﹑額上陷。淋家不可汗﹐汗則便血。瘡家不可汗﹐汗則痙。又傷寒病在少陽﹐不可汗﹐汗則譫妄。又壞病﹑虛人﹐及女人經水適來者﹐皆不可汗﹐若妄汗之﹐變癥百出矣。所謂當汗不可汗﹐而妄汗誤人者此也。

夫病不可汗﹐而又不可以不汗﹐則將聽之乎﹖是有道焉﹐傷寒賦云﹕動气理中去白術﹐是卽於理中湯去術而加汗藥﹐保元气而除病气也。又熱邪入裏而表未解者﹐仲景有麻黃石膏之例﹐有葛根黃連黃芩之例﹐是淸涼解表法也。又太陽證﹑脈沈細﹐少陰證﹑反發熱者﹐有麻黃附子細辛之例﹐是溫中解表法也。又少陽中風﹐用柴胡湯加桂枝﹐是和解中兼表法也。

又陽虛者﹐東垣用補中湯加表藥。陰虛者﹐丹溪用芎歸湯加表藥﹐其法精且密矣。總而言之凡一切陽虛者﹐皆宜補中發汗。一切陰虛者﹐皆宜養陰發汗。挾熱者﹐皆宜淸涼發汗。挾寒者﹐皆宜溫經發汗。傷食者﹐則宜消導發汗。感重而體實者﹐汗之宜重﹐麻黃湯。感輕而體虛者﹐汗之宜輕﹐香蘇散。又東南之地﹐不比西北﹐隆冬開花﹐少霜雪﹐人稟常弱﹐腠理空疏﹐凡用汗藥﹐只須對癥﹐不必過重。予嘗治傷寒初起﹐專用香蘇散加荊﹑防﹑川芎﹑秦艽﹑蔓荊等藥﹐一劑愈﹐甚則兩服﹐無有不安。而麻黃峻劑﹐數十年來﹐不上兩余。可見地土不同﹐用藥迥別。其有陰虛﹑陽虛﹑挾寒﹑挾熱﹑兼食而爲病者﹐卽按前法治之﹐但師古人用藥之意﹐而未嘗盡泥其方﹐隨時隨證酌量處治﹐往往有驗。此皆已試之成法﹐而與斯世共白之。所以拯災救患者﹐莫切乎此。此汗之之道也。

且三陽之病﹐淺深不同﹐治有次第。假如癥在太陽﹐而發散陽明﹐已隔一層。病在太陽陽明﹐而和解少陽﹐則引賊入門矣。假如病在二經﹐而專治一經﹐已遺一經。病在三經﹐而偏治一經﹐卽遺二經矣。假如病在一經﹐而兼治二經﹐或兼治三經﹐則邪過經矣。況太陽無汗﹐麻黃爲最。太陽有汗﹐桂枝可先。葛根專主陽明﹐柴胡專主少陽。皆的當不易之藥。

至於九味羌活﹐乃兩感熱證三陽三陰並治之法﹐初非爲太陽一經設也。又柴葛解肌湯﹐乃治春溫夏熱之證﹐自裏達表﹐其癥不惡寒而口渴。若新感風寒﹐惡寒而口不渴者﹐非所宜也。又傷風自汗﹐用桂枝湯﹐傷暑自汗﹐則不可用﹐若誤用之﹐熱邪愈盛而病必增劇。若於暑癥而妄行發散﹐復傷津液﹐名曰重﹐多致不救。古人設爲白術﹑防風例以治風﹐設益元散﹑香薷飲以治暑﹐俾不犯三陽禁忌者﹐良有以也。

又人知發汗退熱之法﹐而不知斂汗退熱之法。汗不出則散之﹐汗出多則斂之。斂也者非五味﹑酸棗之謂﹐其謂致病有因﹐出汗有由﹐治得其宜﹐汗自斂耳。譬如風傷衛汗自出者﹐以桂枝湯和榮衛﹐祛風邪而汗自止。若熱邪傳裏﹐令人汗出者﹐乃熱气燻蒸﹐如釜中吹煮﹐水气旁流﹐非虛也﹐急用白虎湯淸之。若邪已結聚﹐不大便者﹐則用承气湯下之﹐熱气退而汗自收矣。此與傷暑自汗略同。但暑傷气﹐爲虛邪﹐只有淸補並行之一法。寒傷形﹐爲實邪﹐則淸熱之外﹐更有攻下止汗之法也。復有發散太過﹐遂至汗多亡陽﹐身動欲擗地者﹐宜用眞武湯。此救逆之良藥﹐與中寒冷汗自出者﹐同類並稱。又與熱證汗出者﹐大相徑庭矣。其他少陽證﹐頭微汗﹐或盜汗者﹐小柴胡湯。水气癥﹐頭汗出者﹐小半夏加茯苓湯至於虛人自汗﹑盜汗等癥﹐則歸脾﹑補中﹑八珍﹑十全﹐按法而用﹐委曲尋繹﹐各盡其妙而後卽安﹐所謂汗之必中其經﹐必得其藥﹐知發而知斂者此也。嗟嗟﹗百病起於風寒﹐風寒必先客表﹐汗得其法﹐何病不除﹗汗法一差﹐夭枉隨之矣。吁﹗汗豈易言哉﹗

卷一醫門八法

論和法

傷寒在表者﹐可汗﹔在裏者﹐可下﹔其在半表半里者﹐惟有和之一法焉。仲景用小柴胡湯加減是已。然有當和不和誤人者﹐有不當和而和以誤人者。有當和而和﹐而不知寒熱之多寡﹐稟質之虛實﹐臟腑之燥濕﹐邪气之兼並以誤人者﹐是不可不辧也。

夫病當耳聾脇痛﹐寒熱往來之際﹐應用柴胡湯和解之﹐而或以麻黃﹑桂枝發表﹐誤矣。

或以大黃﹑芒硝攻裏﹐則尢誤矣。又或因其胸滿脇痛而吐之﹐則亦誤矣。蓋病在少陽﹐有三禁焉﹐汗﹑吐﹑下是也。且非惟汗﹑吐﹑下有所當禁﹐卽捨此三法而妄用他藥﹐均爲無益而反有害。古人有言﹐少陽膽爲淸淨之府﹐無出入之路﹐只有和解一法﹐柴胡一方﹐最爲切當何其所見明確﹐而立法精微﹐亦至此乎﹖此所謂當和而和者也。

然亦有不當和而和者﹐如病邪在表﹐未入少陽﹐誤用柴胡﹐謂之引賊入門。輕則爲瘧﹐重則傳入心胞﹐漸變神昏不語之候。亦有邪已入裏﹐燥渴譫語諸癥簇﹐而醫者僅以柴胡湯治之﹐則病不解。至於內傷勞倦﹐內傷飲食﹐气虛血虛﹐癰腫瘀血諸證﹐皆令寒熱往來﹐似瘧非瘧﹐均非柴胡湯所能去者﹐若不辧明證候﹐切實用藥﹐而借此平穩之法﹐巧爲藏拙﹐誤人非淺。所謂不當和而和者此也。

然亦有當和而和﹐而不知寒熱之多寡者何也﹖夫傷寒之邪﹐在表爲寒﹐在裏爲熱﹐在半表半里﹐則爲寒熱交界之所。然有偏於表者則寒多﹐偏於裏者則熱多﹐而用藥須與之相稱﹐庶陰陽和平而邪气頓解。否則寒多而益其寒﹐熱多而助其熱﹐藥旣不平﹐病益增劇。此非不和也﹐和之而不得寒熱多寡之宜者也。

然又有當和而和﹐而不知稟質之虛實者何也﹖夫客邪在表﹐譬如賊甫入門﹐豈敢遽登吾堂而入吾室﹐必窺其堂奧空虛﹐乃乘隙而進。是以小柴胡用人參者﹐所以補正气﹐使正气旺則邪無所容﹐自然得汗而解。蓋由是門入﹐復由是門出也。亦有表邪失汗﹐腠理致密﹐賊無出路﹐由此而傳入少陽﹐熱气漸盛﹐此不關本气之虛﹐故有不用人參而和解自愈者﹐是知病有虛實﹐法在變通﹐不可誤也。

然又有當和而和﹐而不知臟腑之燥濕者何也﹖如病在少陽﹐而口不渴﹐大便如常﹐是津液未傷﹐淸潤之藥不宜太過﹐而半夏﹑生薑皆可用也。若口大渴﹐大便漸結﹐是邪气將入於陰﹐津液漸少﹐則辛燥之藥可除﹐而花粉﹑栝蔞有必用矣。所謂臟腑有燥濕之不同者此也。

然又有當和而和﹐而不知邪之兼並者何也﹖假如邪在少陽﹐而太陽陽明證未罷﹐是少陽兼表邪也﹐小柴胡中須加表藥﹐仲景有柴胡加桂枝之例矣。又如邪在少陽﹐而兼裏熱﹐則便閉﹑譫語﹑燥渴之癥生﹐小柴胡中須兼裏藥﹐仲景有柴胡加芒硝之例矣。又三陽合病﹐合目則汗﹐面垢﹑譫語﹐遺尿者﹐用白虎湯和解之。蓋三陽同病必連胃腑﹐故以辛涼之藥﹐內淸本腑﹑外徹肌膚﹐令三經之邪一同解散﹐是又專以淸劑爲和矣。所謂邪有兼並者此也。

由是推之﹐有淸而和者﹐有溫而和者﹐有消而和者﹐有補而和者﹐有燥而和者﹐有潤而和者﹐有兼表而和者﹐有兼攻而和者。和之義則一﹐而和之法變化無窮焉。知斯意者﹐則溫熱之治﹐瘟疫之方﹐時行瘧﹐皆從此推展之﹐不難應手而愈矣。世人漫曰和解﹐而不能盡其和之法﹐將有增气助邪﹐而益其爭﹐堅其病者﹐和云乎哉﹗

卷一醫門八法

論下法

下者﹐攻也﹐攻其邪也。病在表﹐則汗之﹔在半表半里﹐則和之﹔病在裏﹐則下之而已然有當下不下誤人者﹐有不當下而下誤人者。有當下不可下﹐而妄下之誤人者﹐有當下不可下﹐而又不可以不下﹐下之不得其法以誤人者。有當下而下之不知淺深﹐不分便溺與蓄血不論湯丸以誤人者。又雜癥中﹐不別寒熱﹑積滯﹑痰﹑水﹑虫﹑血﹑癰﹑膿以誤人者﹐是不何謂當下不下﹖仲景云﹕少陰病﹐得之二三日﹐口燥咽漧者﹐急下之。少陰病﹐六七日腹滿不大便者﹐急下之。下利﹐脈滑數﹐不欲食﹐按之心下硬者﹐有宿食也﹐急下之。陽明病﹐譫語﹐不能食﹐胃中有燥屎也﹐可下之。陽明病﹐發熱汗多者﹐急下之。少陰病﹐下利淸水﹐色純靑﹐心下必痛﹐口漧燥者﹐急下之。傷寒六七日﹐目中不了了﹐睛不和﹐無表證﹐大便難者﹐急下之。此皆在當下之例﹐若失時不下﹐則津液枯竭﹐身如槁木﹐勢難挽回然又有不當下而下者何也﹖如傷寒表證未罷﹐病在陽也﹐下之則成結胸。病邪𨿽已入裏而散漫於三陰經絡之間﹐尙未結實﹐若遽下之﹐亦成痞气。況有陰結之癥﹐大便反硬﹐得溫則行﹐如開冰解凍之象﹔又雜癥中﹐有髙年血燥不行者﹐有新產血枯不行者﹐有病後亡津液者﹐有亡血者﹐有日久不更衣﹐腹無所苦﹐別無他癥者﹐若誤下之﹐變癥蜂起矣。所謂不當下而下者此也。

然又有當下不可下者何也﹖病有熱邪傳裏﹐已成可下之證﹐而其人臍之上﹑下﹑左﹑右或有動气﹐則不可以下。經云﹕動气在右﹐不可下﹐下之則津液內竭﹐咽燥鼻幹﹐頭眩心悸也。動气在左﹐不可下﹐下之則腹內拘急﹐食不下﹐動气更劇﹐𨿽有身熱﹐臥則欲蜷動气在上﹐不可下﹐下之則掌握煩熱﹐身浮汗泄﹐欲得水自灌。動气在下﹐不可下﹐下之則腹滿頭眩﹐食則淸谷﹐心下痞也。又咽中閉塞者不可下﹐下之則下輕上重﹐水漿不入﹐蜷臥﹐身疼﹐下利日數十行。又脈微弱者不可下。脈浮大﹐按之無力者﹐不可下。脈遲者不可下。喘而胸滿者不可下。欲吐﹑欲嘔者不可下。病患陽气素微者不可下﹐下之則呃。

病患平素胃弱﹐不能食者﹐不可下。病中能食﹐胃無燥屎也﹐不可下。小便淸者不可下。病人腹滿時減﹐復如故者﹐不可下。若誤下之﹐變癥百出矣。所謂當下不可下﹐而妄下誤人者然有當下不可下﹐而又不得不下者﹐何也﹖夫以羸弱之人﹐虛細之脈﹐一旦而熱邪乘之是爲正虛邪盛﹐最難措手。古人有淸法焉﹐有潤法焉﹐有導法焉﹐有少少微和之法焉﹐有先補後攻﹐先攻後補之法焉﹐有攻補並行之法焉﹐不可不講也。如三黃解毒﹐淸之也。麻仁梨汁﹐潤之也。蜜煎﹑豬膽汁﹑土瓜根導之也。涼膈散﹑大柴胡﹐少少和之也。更有脈虛體弱不能勝任者﹐則先補之而後攻之﹐或暫攻之而隨補之﹐或以人參湯﹐送下三黃枳術丸。又或以人參﹑栝蔞﹑枳實﹐攻補並行而不相悖。蓋峻劑一投﹐卽以參﹑術﹑歸﹑芍維持調護於其中﹐俾邪气潛消而正气安固﹐不愧爲王者之師矣。又有雜癥中﹐大便不通﹐其用藥之法可相參者。如老人﹑久病患﹑新產婦人﹐每多大便閉結之癥﹐丹溪用四物湯﹐東垣用通幽湯﹐予嘗合而酌之﹐而加以蓯蓉﹑枸杞﹑柏子仁﹑芝麻﹑松子仁﹑人乳﹑梨汁﹑蜂蜜之類﹐隨手取效。又嘗於四物加升麻﹐及前滋潤藥﹐治老人血枯﹐數至圊而不能便者﹐往往有驗﹐此皆委曲疏通之法。若果人虛﹐𨿽傳經熱邪﹐不妨借用﹐寧得猛然一往﹐敗壞眞元﹐至成洞瀉﹐𨿽曰天命﹐豈非人事哉﹗所謂下之貴得其法者此也。

然又有當下而下﹐而不知淺深﹐不分便溺與蓄血﹐不論湯丸以誤人者何也﹖如仲景大承气湯﹐必痞﹑滿﹑燥﹑實兼全者﹐乃可用之。若僅痞滿而未燥實者﹐仲景只用瀉心湯。痞滿兼燥而未實者﹐仲景只用小承气湯。除去芒硝﹐恐傷下焦陰血也。燥實在下而痞滿輕者﹐仲景只用調胃承气湯。除去枳﹑朴﹐恐傷上焦陽气也。又有太陽傷風證﹐誤下而傳太陰﹐以致腹痛者﹐則用桂枝湯加芍藥﹔大實痛者﹐桂枝湯加大黃﹐是解表之中兼攻裏也。又有邪從少陽來﹐寒熱未除﹐則用大柴胡湯﹐是和解之中兼攻裏也。又結胸證﹐項背彊﹐從胸至腹硬滿而痛﹐手不可近者﹐仲景用大陷胸湯﹑丸。若不按不痛者﹐只用小陷胸湯。若寒食結胸﹐用三白散熱藥攻之。又水結胸﹐頭出汗者﹐用小半夏加茯苓湯。水停脇下﹐痛不可忍者﹐則用十棗湯。凡結胸陰陽二癥﹐服藥罔效﹐《活人》俱用枳實理中丸﹐應手而愈。又《河間三書》云﹕郁熱蓄甚﹐神昏厥逆﹐脈反滯澀﹐有微細欲絕之象﹐世俗未明造化之理﹐投以溫藥則不可救﹔或者妄行攻下﹐致殘陰暴絕﹐勢大可危。不下亦危﹐宜用涼膈散合解毒湯﹐養陰退陽﹐積熱借以宣散﹐則心胸和暢﹐而脈漸以生。此皆用藥淺深之次第也。又如太陽癥未罷﹐口渴﹐小便短澀﹐大便如常﹐此爲溺澀不通之證﹐治用五苓散。又太陽傳本﹐熱結膀胱其人如狂﹐少腹硬滿而痛﹐小便自利者﹐此爲蓄血下焦﹐宜抵當湯﹑丸。若蓄血輕微﹐但少腹急結﹐未至硬滿者﹐則用桃核承气湯。或用生地四物湯﹐加酒洗大黃各半下之﹐尢爲穩當。蓋溺澀證﹐大便如常﹔燥糞證小便不利﹔蓄血證小便自利﹑大便色黑也。此便溺﹑蓄血之所由分也。血結膀胱﹐病勢最急﹐則用抵當湯﹐稍輕者﹐抵當丸。結胸惡證悉具﹐則用大陷胸湯﹐稍輕者﹐大陷胸丸。其他蕩滌腸胃﹐推陳致新之法﹐則皆用湯。古人有言﹐凡用下藥攻邪气﹐湯劑勝丸散。誠以熱淫於內。用湯液滌除之﹐爲淸淨耳。此湯﹑丸之別也。

然又有雜癥中﹐不別寒熱﹑積滯﹑痰﹑水﹑虫﹑血﹑癰膿以誤人者何也﹖東垣治傷食證腹痛﹑便閉﹑拒按者﹐因於冷食﹐用見丸﹔因於熱食﹐用三黃枳術丸。若冷熱互傷﹐則以二丸酌其所食之多寡而互用之﹐應手取效。又實熱老痰﹐滚痰丸﹔水腫實證﹐神佑丸﹔虫積﹐剪紅丸﹔血積﹐花蕊丹﹑失笑丸﹔腸癰﹐牡丹皮散﹐隨癥立方﹐各有攸宜﹐此雜近世庸家﹐不講於法﹐每視下藥爲畏途﹐病者亦視下藥爲砒鴆﹐致令熱癥垂危﹐袖手旁觀﹐委之天數﹐大可悲耳。昔張子和《儒門事親》三法﹐卽以下法爲補﹐謂下去其邪而正气自復﹐谷﹑肉﹑果﹑菜﹐無往而非補養之物。𨿽其說未合時宜﹐而於治病攻邪之法正未可缺吾願學人仰而思之﹐平心而察之﹐得其要領﹐以施救濟之方﹐將以躋斯民於壽域不難矣。

卷一醫門八法

論消法

消者﹐去其壅也。臟腑﹑筋絡﹑肌肉之間﹐本無此物而忽有之﹐必爲消散﹐乃得其平。

經云﹕堅者削之是已。然有當消不消誤人者﹐有不當消而消誤人者﹐有當消而消之不得其法以誤人者﹐有消之而不明部分以誤人者﹐有消之而不辧夫積聚之原﹐有气﹑血﹑積食﹑停痰﹑蓄水﹑癰膿﹑虫蠱﹑勞瘵﹐與夫癖﹑瘕﹑七疝﹑胞痺﹑腸覃﹑石瘕﹐以及前後二陰諸疾以誤人者﹐是不可不審也。

凡人起居有常﹐飲食有節﹐和平恬淡﹐气血周流﹐谷神充暢﹐病安從來﹐惟夫一有不愼則六淫外侵﹐七情內動﹐飲食停滯﹐邪日畱止﹐則諸癥生焉。法當及時消導﹐俾其速散﹐气行則愈耳。倘遷延日久﹐積气盤踞堅牢﹐日漸彊大﹐有欲拔不能之勢﹐𨿽有智者﹐亦難爲力﹐此當消不消之過也。

然亦有不當消而消者何也﹖假如气虛中滿﹐名之曰鼓﹐腹皮膨急﹐中空無物﹐取其形如鼓之狀﹐而因以名之。此爲敗癥﹐必須塡實﹐庶乎可消﹐與蠱癥之爲虫爲血﹐內實而有物者大相徑庭。又如脾虛水腫﹐土衰不能制水也﹐非補土不可﹔眞陽大虧﹐火衰不能生土者﹐非溫暖命門不可。又有脾虛食不消者﹐气虛不能運化而生痰者﹐腎虛水泛爲痰者﹐血枯而經水斷絕者﹐皆非消導所可行﹐而或妄用之﹐誤人多矣。所謂不當消而消者此也。

然又有當消而消之不得其法者何也﹖夫積聚﹑瘕之癥﹐有初﹑中﹑末之三法焉。

當其邪气初客﹐所積未堅﹐則先消之而後和之。及其所積日久﹐气郁漸深﹐濕熱相生﹐塊因漸大﹐法從中治﹐當祛濕熱之邪﹐削之﹑之以底於平。但邪气久客﹐正气必虛﹐須以補瀉疊相爲用﹐如薛立齋用歸脾湯﹐送下蘆薈丸。予亦嘗用五味異功散﹐佐以和中丸﹐皆攻補並行中治之道也。若夫塊消及半﹐便從末治﹐不使攻擊﹐但補其气﹑調其血﹑導達其經脈﹐俾榮衛流通而塊自消矣。凡攻病之藥﹐皆損气血﹐不可過也﹐此消之之法也。

然又有消之而不明部分者何也﹖心﹑肝﹑脾﹑肺﹑腎﹐分布五方﹐胃﹑大腸﹑小腸﹑膀胱﹑三焦﹑膽與膻中﹐皆附麗有常所﹐而皮毛﹑肌肉﹑筋骨﹐各有淺深﹐凡用湯﹑丸﹑膏﹑散﹐必須按其部分﹐而君﹑臣﹑佐﹑使﹐駕馭有方﹐使不得移﹐則病處當之﹐不至誅伐無過矣。此醫門第一義也﹐而於消法爲尢要。不明乎此﹐而妄行克削﹐則病未消而元气已消﹐其害可勝言哉﹗況乎積聚之原﹐有气﹑血﹑食積﹐停痰﹑蓄水﹑癰膿﹑虫蠱﹑勞瘵﹐與夫癖﹑瘕﹑七疝﹑胞痺﹑腸覃﹑石瘕﹐以及前後二陰諸疾﹐各各不同﹐若不明辧﹐爲害非輕。予因約略而指數之。

夫積者﹐成於五臟﹐推之不移者也。聚者﹐成於六腑﹐推之則移者也。其忽聚忽散者﹐气也。痛有定處而不散者﹐血也。得食則痛﹐噯腐吞酸者﹐食積也。腹有塊﹐按之而者﹐痰也。先足腫﹐後及腹者﹐水也。先腹滿﹐後及四肢者﹐脹也。痛引兩脇﹐咳而吐涎者﹐停飲也。咳而胸痛﹐吐膿鮏臭者﹐肺癰也。當胃而痛﹐嘔而吐膿者﹐胃脘癰也。當臍而痛﹐小便如淋﹐轉側作水聲者﹐腸癰也。憎寒壯熱﹐飲食如常﹐身有痛﹐偏著一處者﹐外癰也。病人嗜食甘甜﹑或異物﹐饑時則痛﹐唇之上下有白斑點者﹐虫也。虫有九﹐濕熱所生﹐而爲蛇﹑爲鱉﹐則血之所成也。胡以知爲蛇鱉﹖腹中如有物﹐動而痛不可忍﹐喫血故也。又嶺南之地﹐以蠱害人﹐施於飲食﹐他方之蠱﹐多因近池飲冷﹐陰受蛇﹑之毒也。病患咳嗽痰紅﹐抑抑不樂﹐畏見人﹐喉癢而咳劇者﹐勞瘵生虫也。如弓弦﹐筋病也。癖則隱癖﹐附骨之病也。則有塊可徵﹐積之類也。瘕者或有或無﹐痞气之類也。少腹如湯沃﹐小便澀者﹐胞痺也。痛引睪丸﹐疝也。女人經水自行﹐而腹塊漸大﹐如懷子者﹐腸覃也。經水不行﹐而腹塊漸大﹐並非妊者﹐石瘕也。有妊﹑無妊﹐可於脈之滑﹑澀辧之也。至於濕熱下墜﹐則爲陰菌﹑陰蝕﹑陰挺下脫﹑陰莖腫爛之類﹐而虛火內爍庚金﹐則爲痔漏﹑爲懸癰﹑爲髒毒﹐種種見癥﹐不一而足﹐務在明辧證候﹐按法而消之也。醫者以一消字﹐視爲泛常﹐而不知其變化曲折﹐較他法爲尢難﹐則柰何不詳稽博考﹐以盡濟時之仁術也耶﹖

卷一醫門八法

論吐法

吐者﹐治上焦也。胸次之間﹐咽喉之地﹐或有痰﹑食﹑癰膿﹐法當吐之。經曰﹕其髙者因而越之是已。然有當吐不吐誤人者﹐有不當吐而吐以誤人者﹐有當吐不可吐而妄吐之以誤人者﹐亦有當吐不可吐而又不可以不吐﹐吐之不得其法以誤人者﹐是不可不辧也。

卽如纏喉﹑鎖喉諸癥﹐皆風痰郁火壅塞其間﹐不急吐之﹐則脹閉難忍矣。又或食停胸膈消化弗及﹐無由轉輸﹐脹滿疼痛者﹐必須吐之﹐否則胸髙滿悶﹐變癥莫測矣。又有停痰蓄飲阻塞淸道﹐日久生變﹐或妨礙飲食﹐或頭眩心悸﹐或吞酸噯腐﹐手足麻痺﹐種種不齊﹐宜用吐法導祛其痰﹐諸癥如失。又有胃脘癰﹐嘔吐膿血者﹐經云﹕嘔家有膿﹐不須治嘔﹐膿盡自愈。凡此皆當吐而吐者也。

然亦有不當吐而吐者何也﹖如少陽中風﹐胸滿而煩﹐此邪气而非有物﹐不可吐﹐吐則驚悸也。又少陰病﹐始得之﹐手足厥冷﹐飲食入口則吐﹐此膈上有寒飲﹐不可吐也。病在太陽不可吐﹐吐之則不能食﹐反生內煩。𨿽曰吐中有散﹐然邪气不除﹐已爲小逆也。此不當吐而吐者也。

然又有當吐不可吐者何也﹖蓋凡病用吐﹐必察其病之虛實﹔因人取吐﹐先察其人之性情不可誤也。夫病在上焦可吐之癥﹐而其人病勢危篤﹐或老弱气衰者﹐或體質素虛﹐脈息微弱者﹐婦人新產者﹐自吐不止者﹐諸亡血者﹐有動气者﹐四肢厥冷﹐冷汗自出者﹐皆不可吐吐之則爲逆候﹐此因其虛而禁吐也。若夫病久之人﹐宿積已深﹐一行吐法﹐心火自降﹐相火必彊﹐設犯房勞﹐轉生虛癥﹐反難救藥。更須戒怒凝神﹐調息靜養﹐越三旬而出戶﹐方爲合法。若其人性气剛暴﹐好怒喜淫﹐不守禁忌﹐將何恃以無恐﹖此又因性情而禁吐也。所謂當吐不可吐者此也。

然有不可吐﹐而又不得不吐者何也﹖病患脈滑大﹐胸膈停痰﹐胃脘積食﹐非吐不除﹐食用瓜蒂散與橘紅淡鹽湯﹐痰以二陳湯﹐用指探喉中而出之。體質極虛者﹐或以桔梗煎湯代之斯爲穩當。而予更有法焉﹐予嘗治寒痰閉塞﹐厥逆昏沈者﹐用半夏﹑橘紅各八錢﹐濃煎半杯﹐和薑汁成一杯﹐頻頻灌之﹐痰隨藥出﹐則拭之﹐隨灌隨吐﹐隨吐隨灌﹐少頃痰開藥下其人卽蘇。如此者甚眾。又嘗治風邪中髒將脫之證﹐其人張口痰鳴﹐聲如曳鋸﹐溲便自遺者﹐更難任吐﹐而稀涎﹑皂角等藥﹐旣不可用﹐亦不暇用﹐因以大劑參﹑附﹑姜﹑夏﹐濃煎灌之﹐藥隨痰出﹐則拭之﹐隨灌隨吐﹐隨吐隨灌﹐久之藥力下咽﹐胸膈流通﹐參﹑附大進﹐立至數兩﹐其人漸蘇﹐一月之間參藥數斤﹐遂至平復﹐如此者又眾。又嘗治風痰熱閉之癥﹐以牛黃丸﹐灌如前法。頸疽內攻﹐藥不得入者﹐以蘇合香丸﹐灌如前法。風熱不語者﹐以解語丹﹐灌如前法。中暑不醒者﹐以消暑丸﹐灌如前法。中惡不醒者﹐以前項橘﹑半﹑薑汁﹐灌如前法。魘夢不醒者﹐以蓮須﹑蔥白煎酒﹐灌如前法。自縊不醒者﹐以肉桂三錢煎水﹐灌如前法。喉閉喉風﹐以杜牛膝搗汁﹐雄黃丸等﹐灌如前法﹐俱獲全安﹐如此者又眾。更有牙關緊急﹐閉塞不通者﹐以搐鼻散﹐吹鼻取嚏﹐嚏出牙開﹐或痰或食﹐隨吐而出﹐其人遂蘇﹐如此者尢眾。蓋因證用藥﹐隨藥取吐﹐不吐之吐﹐其意更深。此皆古人之成法﹐而予稍爲變通者也。昔仲景治胸痛不能食﹐按之反有涎吐﹐下利日數十行﹐吐之利則止﹐是以吐痰止利也。丹溪治妊婦轉脬﹐小便不通﹐用補中益气湯﹐隨服而探吐之﹐往往有驗﹐是以吐法通小便也。華佗以醋蒜吐蛇﹐河澗以狗油﹑雄黃同瓜蒂以吐虫而通膈﹐丹溪又以韭汁去瘀血以治前癥。由此觀之﹐癥在危疑之際﹐古人恆以湧劑﹐盡其神化莫測之用﹐況於顯然易見者乎﹗則近世醫者﹐每將此法置之髙閣﹐亦似汗下之外﹐並無吐法﹐以致病中常有自嘔﹑自吐而爲順癥者﹐見者驚﹐聞者駭﹐醫家亦不論虛實而亟亟止之﹐反成壞病﹐害人多矣。吁﹐可不畏哉﹗

卷一醫門八法

論淸法

淸者﹐淸其熱也。臟腑有熱﹐則淸之。經云﹕熱者寒之﹐是已。然有當淸不淸誤人者﹐有不當淸而淸誤人者﹐有當淸而淸之不分內傷﹑外感以誤人者﹐有當淸而淸之不量其人﹑不量其證以誤人者﹐是不可不察也。

夫六淫之邪﹐除中寒﹑寒濕外﹐皆不免於病熱。熱气燻蒸﹐或見於口舌﹑唇齒之間﹐或見於口渴﹑便溺之際﹐灼知其熱而不淸﹐則斑黃狂亂﹐厥逆吐衄﹐諸癥叢生﹐不一而足。此當淸不淸之誤也。

然又有不當淸而淸者何也﹖有如勞力辛苦之人﹐中气大虛﹐發熱倦怠﹐心煩溺赤﹐名曰虛火﹐蓋春生之令不行﹐無陽以護其榮衛﹐與外感熱證﹐相隔霄壤。又有陰虛勞瘵之證﹐日晡潮熱﹐與夫產後血虛﹐發熱煩躁﹐證象白虎﹐誤服白虎者難救。更有命門火衰﹐浮陽上泛有似於火者。又有陰盛隔陽﹐假熱之證﹐其人面赤狂躁﹐欲坐臥泥水中﹐或數日不大便﹐或舌黑而潤﹐或脈反洪大﹐崢崢然鼓擊於指下﹐按之豁然而空者﹐或口渴欲得冷凍飲料而不能下或因下元虛冷﹐頻飲熱湯以自救﹐世俗不識﹐誤投涼藥﹐下咽卽危矣。此不當淸而淸之誤也。

然又有淸之而不分內傷﹑外感者何也﹖蓋風寒閉火﹐則散而淸之﹐經云﹕火郁發之是也暑熱傷气﹐則補而淸之﹐東垣淸暑益气湯是也。濕熱之火﹐則或散﹑或滲﹑或下而淸之﹐開鬼門﹑淸淨府﹑除陳是也。燥熱之火﹐則潤而淸之﹐通大便也。傷食積熱﹐則消而淸之﹐食去火自平也。惟夫傷寒傳入胃腑﹐熱勢如蒸﹐自汗口渴﹐飲冷而能消水者﹐借非白虎湯之類﹐鮮克有濟也。更有陽盛拒陰之證﹐淸藥不入﹐到口隨吐﹐則以薑汁些少爲引﹐或姜制黃連反佐以取之﹐所謂寒因熱用是也。此外感實火之淸法也。若夫七情气結﹐喜﹑怒﹑憂﹑思﹑悲﹑恐﹑驚﹐互相感觸﹐火從內發﹐丹溪治以越鞠丸﹐開六郁也。立齋主以逍遙散調肝气也﹐意以一方治木郁而諸郁皆解也。然經云﹕怒則气上﹐喜則气緩﹐悲則气消﹐恐則气下﹐驚則气亂﹐思則气結。逍遙一方﹐以之治气上﹑气結者﹐固爲相宜﹐而於气緩﹑气消﹑气亂﹑气下之證﹐恐猶未合。蓋气虛者﹐必補其气。血虛者﹐必滋其血。气旺血充而七情之火悠焉以平。至若眞陰不足﹐而火上炎者﹐壯水之主以鎭陽光。眞陽不足﹐而火上炎者引火歸原以導龍入海。此內傷虛火之治法也。或者曰﹕病因於火﹐而以熱藥治之﹐何也﹖不知外感之火﹐邪火也﹐人火也﹐有形之火﹐後天之火也﹐得水則滅﹐故可以水折。內傷之火﹐虛火也﹐龍雷之火也﹐無形之火﹐先天之火也﹐得水則炎﹐故不可以水折﹐譬如龍得水而愈奮飛﹐雷因雨而益震動﹐動陰蒙沈晦之气﹐光焰燭天﹐必俟云收日出而龍雷各歸其宅耳。

是以虛火可補而不可瀉也。其有專用參﹐而不用八味者﹐因其穴宅無寒也。其有專用六味而不用桂附者﹐因其穴宅無水也。補則同﹐而引之者稍不同耳。蓋外感之火﹐以涼爲淸。

內傷之火﹐以補爲淸也。

然又有淸之而不量其人者何也﹖夫以壯實之人﹐而患實熱之病。淸之稍重﹐尙爲無礙。

若本體素虛﹐臟腑本寒﹐飲食素少﹐腸胃虛滑﹐或產後﹑病後﹑房室之後﹐卽有熱證﹐亦宜少少用之﹐寧可不足﹐不使有餘﹔或餘熱未淸﹐卽以輕藥代之﹐庶幾病去人安﹐倘淸劑過多則療熱未已而寒生矣。此淸之貴量其人也。

然又有淸之不量其證者何也﹖夫以大熱之證﹐而淸劑太微﹐則病不除﹐微熱之證﹐而淸劑太過﹐則寒證卽至﹐但不及猶可再淸﹐太過則將醫藥矣。且凡病淸之而不去者﹐猶有法焉壯水是也。王太僕云﹕大熱而甚﹐寒之不寒﹐是無水也﹐當滋其腎。腎水者﹐天眞之水也取我天眞之水以制外邪﹐何邪不服﹖何熱不除﹖而又何必沾沾於寒涼﹐以滋罪戾乎﹗由是觀之﹐外感之火﹐尙當滋水以制之﹐而內傷者更可知矣。大抵淸火之藥﹐不可久恃﹐必歸本於滋陰。滋陰之法﹐又不能開胃扶脾﹐以恢復元气﹐則參﹑苓﹑﹑術﹐亦當酌量而用。非曰淸後必補﹐但元气無虧者﹐可以不補﹔元气有虧﹐必須補之。俟其飲食漸進﹐精神爽慧﹐然後止藥可也。此淸之貴量其證也。總而言之﹐有外感之火﹐有內傷之火﹐外感爲實﹐內傷爲虛﹐來路不同﹐治法迥別﹐寧曰熱者寒之﹐遂足以畢醫家之能事也乎﹗

卷一醫門八法

論溫法

溫者﹐溫其中也。髒受寒侵﹐必須溫劑。經云﹕寒者熱之﹐是已。然有當溫不溫誤人者卽有不當溫而溫以誤人者﹐有當溫而溫之不得其法以誤人者﹐有當溫而溫之不量其人﹑不量其證與其時以誤人者﹐是不可不審也。

天地殺厲之气﹐莫甚於傷寒﹐其自表而入者﹐初時卽行溫散﹐則病自除。若不由表入﹐而直中陰經者﹐名曰中寒。其癥惡寒厥逆﹐口鼻气冷﹐或冷汗自出﹐嘔吐瀉利﹐或腹中急痛厥逆無脈﹐下利淸谷﹐種種寒證並見﹐法當溫之。又或寒濕侵淫﹐四肢拘急﹐發爲痛痺﹐亦宜溫散。此當溫而溫者也。

然又有不當溫而溫者何也﹖如傷寒邪熱傳裏﹐口燥﹑咽漧﹐便閉﹑譫語﹐以及斑﹑黃﹑狂亂﹑衄﹑吐﹑便血諸癥﹐其不可溫﹐固無論矣。若乃病熱已深﹐厥逆漸進﹐舌則漧枯﹐反不知渴﹐又或挾熱下利﹐神昏气弱﹐或脈來澀滯﹐反不應指﹐色似煙燻﹐形如槁木﹐近之無聲﹐望之似脫﹐甚至血液衰耗﹐筋脈拘攣﹐但唇﹑口﹑齒﹑舌﹐漧燥而不可解者﹐此爲眞熱假寒之候﹐世俗未明亢害承制之理﹐誤投熱劑﹐下咽卽敗矣。更有郁熱內蓄﹐身反惡寒﹔濕熱脹滿﹐皮膚反冷﹔中暑煩心﹐脈虛自汗﹔燥气焚金﹐痿軟無力者﹐皆不可溫。又有陰虛脈細數﹐陽乘陰而吐血者﹐亦不可溫﹐溫之則爲逆候﹐此所謂不當溫而溫者也。

然又有當溫而溫之不得其法者何也﹖假如冬令傷寒﹐則溫而散之。冬令傷風﹐則溫而解之。寒痰壅閉﹐則溫而開之。冷食所傷﹐則溫而消之。至若中寒暴痛﹐大便反硬﹐溫藥不止者﹐則以熱劑下之。時當暑月﹐而納涼飲冷﹐暴受寒侵者﹐亦當溫之。體虛挾寒者﹐溫而補之。寒客中焦﹐理中湯溫之。寒客下焦﹐四逆湯溫之。又有陰盛格陽於外﹐溫藥不效者﹐則以白通湯加人尿﹑豬膽汁反佐以取之﹐經云﹕熱因寒用是已。復有眞虛挾寒﹐命門火衰者﹐必須補其眞陽﹐太僕有言﹕大寒而盛﹐熱之不熱﹐是無火也﹐當補其心。此心字﹐指命門而言﹐《內經》所謂七節之旁中有小心是也。書曰﹕益心之陽﹐寒亦通行﹐滋腎之陰﹐熱之猶可是也。然而醫家有溫熱之溫﹐有溫存之溫﹐參﹑﹑歸﹑術﹐和平之性﹐溫存之溫也春日煦煦是也。附子﹑姜﹑桂﹐辛辣之性﹐溫熱之溫也﹐夏日烈烈是也。和煦之日﹐人人可近﹐燥烈之日﹐非積雪凝寒﹐開冰解凍不可近也。更有表裏皆寒之證﹐始用溫藥﹐裏寒頓除﹐表邪未散﹐復傳經絡﹐以致始爲寒中﹐而其後轉變爲熱中者﹐容或有之。借非斟酌時宜對證投劑﹐是先以溫藥救之者﹐繼以溫藥賊之矣。亦有三陰直中﹐初無表邪﹐而溫劑太過遂令寒退熱生﹐初終異轍﹐是不可以不謹。所謂溫之貴得其法者此也。

然又有溫之不量其人者何也﹖夫以气虛無火之人﹐陽气素微﹐一旦客寒乘之﹐則溫劑宜重﹐且多服亦可無傷。若其人平素火旺﹐不喜辛溫﹐或曾有陰虛失血之癥﹐不能用溫者﹐卽中新寒﹐溫藥不宜太過﹐病退則止﹐不必盡劑﹐斯爲克當其人矣。若論其證﹐寒之重者﹐微熱不除﹐寒之輕者﹐過熱則亢﹐且溫之與補﹐有相兼者﹐有不必相兼者。虛而且寒﹐則兼用之。若寒而不虛﹐卽專以溫藥主之。丹溪云﹕客寒暴痛﹐兼有積食者﹐可用桂﹑附﹐不可遽用人參。蓋溫卽是補﹐予遵其法﹐先用姜﹑桂溫之﹐審其果虛﹐然後以參﹑術輔之﹐是以屢用屢驗﹐無有差忒﹐此溫之貴量其證也。

若論其時﹐盛夏之月﹐溫劑宜輕﹐時值隆冬﹐溫劑宜重。然亦有時當盛暑﹐而得虛寒極重之證﹐曾用參﹑附煎膏而治愈者﹐此捨時從證法也。譬如霜降以後﹐禁用白虎﹐然亦有陽明證﹐蒸熱自汗﹐譫語煩躁﹐口渴飲冷者﹐𨿽當雨雪飄搖之際﹐亦曾用白虎治之而痊安﹐但不宜太過耳。此溫之貴量其時﹐而淸劑可類推已。

邇時醫者﹐羣尙溫補﹐痛戒寒涼﹐且曰﹕陽爲君子﹐陰爲小人。又曰﹕陽明君子﹐苟有過﹐人必知之﹐誠以知之而卽爲補救﹐猶可言也。不思藥以療病﹐及轉而療藥﹐則病必增劇而成危險之候﹐又況桂枝下咽﹐陽盛則殆﹔承气入胃﹐陰盛以敗。安危之機﹐禍如反掌﹐每多救援弗及之處﹐仁者鑑此﹐顧不痛歟﹗吾願醫者﹐精思審處﹐晰理不差於毫釐﹐用藥悉歸於中正﹐俾偏陰偏陽之藥﹐無往不底於中和﹐斯爲善治。噫﹗可不勉哉﹗

卷一醫門八法

論補法

補者﹐補其虛也。經曰﹕不能治其虛﹐安問其餘。又曰﹕邪之所湊﹐其气必虛。又曰﹕精气奪則虛。又曰﹕虛者補也。補之爲義﹐大矣哉﹗然有當補不補﹐誤人者﹔有不當補而補誤人者﹔亦有當補而不分气血﹐不辧寒熱﹐不識開合﹐不知緩急﹐不分五臟﹐不明根本﹐不深求調攝之方以誤人者。是不可不講也。

何謂當補不補﹖夫虛者﹐損之漸﹐損者﹐虛之積也。初時不覺﹐久則病成。假如陽虛不補﹐則气日消。陰虛不補﹐則血日耗。消且耗焉﹐則天眞榮衛之气漸絕﹐而虧損成矣﹐𨿽欲補之﹐將何及矣。又有大虛之證﹐內實不足﹐外似有餘﹐脈浮大而澀﹐面赤火炎﹐身浮頭眩煩躁不寧﹐此爲出汗暈脫之機﹐更有精神浮散﹐徹夜不寐者﹐其禍尢速﹐法當養榮﹑歸脾輩﹐加斂藥以收攝元神。俾浮散之气﹐退藏於密﹐庶幾可救。復有陰虛火亢﹐气逆上衝﹐不得眠者﹐法當滋水以制之﹐切忌苦寒瀉火之藥﹐反傷眞气。若誤淸之﹐去生遠矣。古人有言至虛有盛候﹐反瀉銜冤者此也﹐此當補不補之誤也。

然亦有不當補而補者何也﹖病有脈實證實﹐不能任補者﹐固無論矣﹐卽其人本體素虛﹐而客邪初至﹐病勢方張﹐若驟補之﹐未免閉門畱寇。更有大實之癥﹐積熱在中﹐脈反細澀﹐神昏體倦﹐甚至憎寒振栗﹐欲著復衣﹐酷肖虛寒之象﹐而其人必有唇焦口燥﹐便閉溺赤諸癥與眞虛者相隔天淵﹐倘不明辧精切﹐誤投補劑﹐陋矣。古人有言﹐大實有羸狀﹐誤補益疾者此也。此不當補而補之之誤也。

然亦有當補而補之不分气﹑血﹐不辧寒﹑熱者何也﹖經曰﹕气主煦之﹐血主濡之。气用四君子湯﹐凡一切補气藥﹐皆從此出也。血用四物湯﹐凡一切補血藥﹐皆從此出也。然而少火者﹐生气之原。丹田者﹐出气之海。補气而不補火者非也。不思少火生气﹐而壯火卽食气譬如傷暑之人﹐四肢無力﹔濕熱成痿﹐不能舉動者﹐火傷气也。人知補火可以益气﹐而不知淸火亦所以益气﹐補則同而寒﹑熱不同也。又如血熱之癥﹐宜補血﹑行血以淸之﹐血寒之癥﹐宜溫經養血以和之。立齋治法﹐血熱而吐者﹐謂之陽乘陰﹐熱迫血而妄行也﹐治用四生丸﹑六味湯﹔血寒而吐者﹐謂之陰乘陽﹐如天寒地凍﹐水凝成冰也﹐治用理中湯加當歸。醫家常須識此﹐勿令誤也。更有去血過多﹐成升斗者﹐無分寒熱﹐皆當補益﹐所謂血脫者益其气﹐乃陽生陰長之至理。蓋有形之血﹐不能速生﹐無形之气﹐所當急固。以無形生有形﹐先天造化﹐本如是耳。此气血﹑寒熱之分也。

然又有補之而不識開合﹑不知緩急者何也﹖天地之理﹐有合必有開﹐用藥之機﹐有補必有瀉﹐如補中湯用參﹐必用陳皮以開之﹔六味湯用熟地﹐卽用澤瀉以導之﹐古人用藥﹐補正必兼瀉邪﹐邪去則補自得力。又況虛中挾邪﹐正當開其一面﹐戢我民眾﹐攻彼賊寇﹐或縱或擒﹐有收有放﹐庶幾賊退民安﹐而國本堅固﹐更須酌其邪正之彊弱﹐而用藥多寡得宜﹐方爲合法。是以古方中﹐有補﹑散並行者﹐參蘇飲﹑益气湯是也。有消﹑補並行者﹐枳術丸﹑理中丸是也。有攻﹑補並行者﹐瀉心湯﹑硝石丸是也。有溫﹑補並行者﹐治中湯﹑參附湯是也。有淸﹑補並行者﹐參連飲﹑人參白虎湯是也。更有當峻補者﹐有當緩補者﹐有當平補者如極虛之人﹐垂危之病﹐非大劑湯液﹐不能挽回。予嘗用參﹑附煎膏﹐日服數兩﹐而救陽微將脫之證。又嘗用參﹑麥煎膏﹐服至數兩﹐而救津液將枯之證。亦有無力服參﹐而以﹑術代之者。隨時處治﹐往往有功。至於病邪未盡﹐元气𨿽虛﹐不任重補﹐則從容和緩以補之相其機宜﹐循序漸進﹐脈癥相安﹐漸爲減藥﹐谷肉果菜﹐食養盡之﹐以底於平康。其有體質素虛﹐別無大寒﹑大熱之證﹐欲服丸散以葆眞元者﹐則用平和之藥﹐調理气血﹐不敢妄使偏僻之方﹐久而爭勝﹐反有傷也。此開合﹑緩急之意也。

然又有補之而不分五臟者何也﹖夫五臟有正補之法﹐有相生而補之之法。《難經》曰﹕損其肺者﹐益其气﹔損其心者﹐和其榮衛﹔損其脾者﹐調其飲食﹑適其寒溫﹔損其肝者﹐緩其中﹔損其腎者﹐益其精﹕此正補也。又如肺虛者補脾﹐土生金也﹔脾虛者補命門﹐火生土也﹔心虛者補肝﹐木生火也﹔肝虛者補腎﹐水生木也﹔腎虛者補肺﹐金生水也﹕此相生而補之也。而予更有根本之說焉﹐胚胎始兆﹐形骸未成﹐先生兩腎﹐腎者﹑先天之根本也。HT地一聲﹐一事未知﹐先求乳食﹐是脾者﹑後天之根本也。然而先天之中﹐有水有火﹐水曰眞陰﹐火曰眞陽。名之曰眞﹐則非气﹑非血﹑而爲气血之母。生身生命全賴乎此。周子曰﹕無極之眞﹐二五之精﹐妙合而凝﹐凝然不動﹐感而遂通﹐隨吾神以爲往來者此也。古人深知此理﹐用六味滋水﹐八味補火﹐十補﹑斑龍﹐水火兼濟﹐法非不善矣。然而以假補眞﹐必其眞者﹐未曾盡喪﹐庶幾有效。若先天祖气蕩然無存﹐𨿽有靈芝﹐亦難續命﹐而況庶艸乎﹗至於後天根本﹐尢當培養﹐不可忽視。經曰﹕安谷則昌﹐絕谷則危。又云﹕粥漿入胃﹐則虛者活古人診脈﹐必曰胃气。制方則曰補中﹐又曰歸脾﹑健脾者﹐良有以也。夫飲食入胃﹐分布五臟﹐灌漑周身﹐如兵家之糧餉﹐民間之煙火﹐一有不繼﹐兵民離散矣。然而因餓致病者固多﹐而因傷致病者﹐亦復不少。過嗜肥甘則痰生﹐過嗜醇釀則飲積﹐瓜果乳酥﹐濕從內受﹐發爲腫滿瀉利。五味偏啖﹐久而增气﹐皆令夭殃。可不愼哉﹗是知脾腎兩髒﹐皆爲根本﹐不可偏廢。古人或謂補脾不如補腎者﹐以命門之火﹐可生脾土也﹔或謂補腎不如補脾者﹐以飲食之精﹐自能下注於腎也。須知脾弱而腎不虛者﹐則補脾爲亟﹐腎弱而脾不虛者﹐則補腎爲先﹐若脾腎兩虛﹐則並補之。藥旣補矣﹐更加攝養有方﹐斯爲善道。諺有之曰﹕藥補不如食補。我則曰﹕食補不如精補﹐精補不如神補。節飲食﹐惜精神﹐用藥得宜﹐病有不痊焉者寡

卷一

傷寒綱領

凡看傷寒﹐以傳經直中四字爲綱領。傳經者﹐由太陽傳陽明﹐由陽明傳少陽﹐由少陽傳太陰﹐由太陰傳少陰﹐由少陰傳厥陰。此名循經傳也。亦有越經傳者﹐如寒邪初客太陽﹐有不傳陽明而徑傳少陽者﹐有不傳陽明經而徑入陽明腑者。亦有由陽明不傳少陽而徑入本腑者亦有少陽不傳三陰而徑入胃腑者﹐亦有傳一﹑二經而止者﹐亦有始終只在一經者。𨿽所傳各各不同﹐其爲傳經則一也。若夫直中者﹐謂不由陽經傳入而徑中三陰者也。中太陰﹐則病淺。中少陰﹐則病深。中厥陰﹐則愈深矣。此其所當急溫也。夫傳經之邪﹐在表爲寒﹐入裏卽爲熱證﹐不比直中之邪﹐則但寒而無熱也。先明傳經直中﹐庶寒﹑熱之劑﹐不至混投矣。

仲景三陰條下﹐混同立言﹐而昧者不察﹐無怪其意亂心迷也乎﹖

卷一

傷寒主治四字論

傷寒主治四字者﹐表﹑裏﹑寒﹑熱也。太陽﹑陽明爲表﹐太陰﹑少陰﹑厥陰爲裏﹐少陽居表裏之間﹐謂之半表半里。凡傷寒自陽經傳入者﹐爲熱邪。不由陽經傳入﹐而直入陰經者謂之中寒﹐則爲寒邪。此皆前人要旨也﹐而予更卽表﹑裏﹑寒﹑熱四字﹐舉八言以晰之﹐任傷寒千變萬化﹐總不出此。夫傷寒癥﹐有表寒﹐有裏寒﹐有表熱﹐有裏熱﹐有表裏皆熱﹐有表裏皆寒﹐有表寒裏熱﹐有表熱裏寒。何謂表寒﹖傷寒初客太陽﹐頭痛發熱而惡寒者﹐名曰外感﹐經所謂體若燔炭﹐汗出而散者是也。陽明解肌﹐少陽和解﹐其理一也。何謂裏寒凡傷寒不由陽經傳入﹐而直入陰經﹐手足厥冷﹐脈微細﹐下利淸谷者﹐名曰中寒﹐仲景所謂急溫之﹐宜四逆湯者是也。何謂表熱﹖凡人冬不藏精﹐微寒襲於肌肉之間﹐醞釀成熱﹐至春感溫气而發者曰溫病﹐至夏感熱气而發者曰熱病。其癥頭痛發熱﹐與正傷寒同﹐但不惡寒而口渴﹐與正傷寒異耳。《傷寒賦》云﹕溫熱發於春夏﹐務須柴葛以解肌。言病邪在表﹐故用柴葛﹐肌肉韞熱﹐故用黃芩﹑知母以佐之﹐此活法也。何謂裏熱﹖凡傷寒漸次傳裏﹐與夫春溫夏熱之癥﹐熱邪入裏﹐皆爲裏熱。其在太陰﹐則津液少﹐少陰則咽漧口燥﹐厥陰則消渴仲景所謂急下之﹐而用大柴胡﹑三承气者是也。何謂表裏皆熱﹖如傷寒陽明證﹐傳於本腑外而肌肉﹐內而胃腑﹐熱气燻蒸﹐口渴譫語﹐此散漫之熱﹐邪未結聚﹐治用白虎湯﹐外透肌膚﹐內淸腑臟﹐俾表裏兩解﹐不比邪熱結實﹐專在腸胃可下而愈也。正傷寒有此﹐而溫熱之病﹐更多有此﹐不可不察。何謂表裏皆寒﹖凡傷寒表受寒邪﹐更兼直中於裏﹐此爲兩感寒證。仲景用麻黃附子細辛湯是也。何謂表寒裏熱﹖如兩感熱證﹐一日太陽與少陰同病﹐二日陽明與太陰同病﹐三日少陽與厥陰同病。三陽爲寒﹐三陰已成熱證﹐豈非表寒而裏熱乎﹖亦有火郁在內﹐而加以外感﹐亦爲表寒裏熱之候。更有火亢已極﹐反兼水化﹐內熱閉結而外有惡寒之狀者﹐其表似寒而裏實熱﹐誤投熱劑﹐下咽卽敗矣。何謂表熱裏寒﹖如人本體虛寒﹐而外感溫熱之邪﹐此爲標熱本寒﹐淸劑不宜太過。更有陰寒在下﹐逼其無根失守之火﹐發揚於上﹐肌膚大熱﹐欲坐臥泥水之中﹐其表似熱﹐其裏實寒﹐誤投寒劑﹐入胃卽危矣。傷寒變證﹐萬有不齊﹐而總不外乎表﹑裏﹑寒﹑熱四字。其表裏寒熱﹐變化莫測﹐而總不出此八言以爲綱領。予寢食於玆者﹐三十年矣。得之於心﹐應之於手﹐今特指出而發明之﹐學人其可不盡心乎﹗

卷一

經腑論

夫經者﹐徑也﹐行於皮之內﹐肉之中者也。腑者﹐器也﹐所以盛水谷者也。傷寒諸書﹐以經爲腑﹐以腑爲經﹐混同立言﹐惑人滋甚﹐吾特設經腑論而詳辧之。夫邪之在三陽也﹐有太陽之經﹐有陽明之經﹐有少陽之經﹐凡三陽在經之邪﹐未入腑者﹐可汗而已。邪之在陰也有太陰之經﹐有少陰之經﹐有厥陰之經。凡三陰之邪﹐已入腑者﹐可下而已。所謂入腑之腑﹐指陽明胃腑而言也。三陽﹑三陰之邪﹐一入胃腑﹐則無復傳矣。胃者﹑土也。萬物歸土之義也。《傷寒論》云﹕有太陽陽明﹐有正陽陽明﹐有少陽陽明。此陽明卽胃腑﹐非陽明之經也。假令邪在太陽﹐不傳陽明經而徑入胃腑者﹐名曰太陽陽明。邪在陽明經﹐不傳少陽而自入本腑者﹐名曰正陽陽明。邪在少陽經﹐不傳三陰而徑入胃腑者﹐名曰少陽陽明。凡三陽之邪﹐已入胃腑﹐俱下之勿疑矣。

𨿽然﹐三陽入腑﹐人所共知﹐三陰入腑﹐鮮或能識。夫三陽之經﹐去腑尙遠﹐三陰之經與腑爲近﹐然旣曰經﹐則猶在徑路之間﹐而未嘗歸並於一處也。《傷寒論》云﹕太陰病﹐脈浮者﹐可發汗﹐宜桂枝湯。少陰中風﹐脈陽微陰浮者﹐爲欲愈。厥陰中風﹐脈微浮爲欲愈不浮爲未愈。俱言邪在於經﹐故有還表向汗之時﹐若旣入腑則無外出之路﹐惟有通其大便令邪從內出也。此大﹑小承气﹐調胃承气所由設也。然則以白虎湯治腑病﹐何謂也﹖夫以白虎治腑病者﹐乃三陽之邪﹐初入胃腑﹐表裏皆熱﹐邪未結聚﹐熱勢散漫﹐而無胃實不大便之證﹐故用白虎湯內淸胃腑﹐外透肌膚﹐令表裏兩解。若邪已結聚﹐如太陰之大實痛﹐少陰之咽漧口燥﹑下利靑黃水﹑心下硬﹐厥陰之煩滿囊縮﹐白虎不中與也﹐亦惟下之而已矣。此無他﹐經腑旣明﹐則施治不致差舛。

然則太陽之邪﹐自入本腑﹐何謂也﹖太陽之腑﹐膀胱是也。膀胱主盛溺﹐太陽病盛﹐則遺邪於腑﹐而爲口渴﹑溺赤之癥。外顯太陽病﹐而兼有此癥者﹐名曰太陽傳本。當用五苓散以桂枝解外邪﹐以豬苓﹑澤瀉等藥﹐通其小便而愈也。

或問﹕陽邪入陰﹐復有還表向汗之時﹐其信然乎﹖予曰﹕古人之言﹐豈欺我哉﹗夫經﹑徑也﹐猶路徑然。三陽之邪旣有路以達三陰﹐三陰之邪﹐卽有路以返三陽﹐此循環之至理﹐非若邪入腑中﹐更無外出之路也。嘗見病患體質素濃﹐有傳經盡而自愈者﹐皆由汗解也。《傷寒論》云﹕其不再傳經﹐不加異气者﹐七日太陽病衰﹐頭痛稍愈。八日陽明病衰﹐身熱稍歇九日少陽病衰﹐耳聾微聞。十日太陰病衰﹐腹減思食。十一日少陰病衰﹐渴止﹐舌漧已而嚏也。十二日厥陰病衰﹐囊縱﹐小腹微下﹐大气皆去﹐病患精神爽慧也。由是觀之﹐豈非經盡而愈﹐還表向汗之明驗乎﹖或曰﹕陰不得有汗﹐今太陰脈浮﹐用桂枝湯﹐然則三陰亦可汗解歟﹖桂枝湯﹐將爲太陰正藥歟﹖余曰﹕不然。讀仲景書﹐舉一隅當以三隅反﹐不可執一而論也。夫邪已入裏而復發其表﹐是增其熱矣﹐故曰陰不得有汗。邪𨿽入裏﹐而復返乎表﹐是邪外出矣﹐故曰還陽而向汗。夫桂枝湯﹐太陽傷風藥也﹐今太陰用桂枝者﹐實由太陽傷風﹐爲醫誤下而傳入太陰者也太陰脈當沈﹐今反浮﹐是證在太陰﹐脈在太陽﹐則太陽之邪﹐未盡入於陰﹐太陰之邪﹐大有還陽向汗之勢﹐故用桂枝湯以徹散之﹐令其從太陽來者﹐仍自太陽出也。推而論之﹐若從太陽傷寒來﹐得傷寒脈﹐則桂枝可易麻黃﹐仲景麻黃石膏湯之意可推也。若從陽明來﹐得陽明脈﹐則桂枝可易葛根﹐仲景葛根黃連黃芩湯之意可推也。若從少陽來﹐得少陽脈﹐則桂枝可易柴胡﹐是以大柴胡湯爲少陽傳入太陰之的方也。然必腹中實痛﹐乃爲脾邪干胃﹐甫用大黃下之。否則只於本方﹐加芍藥以和之而已。《傷寒論》云﹕本太陽證﹐爲醫誤下﹐傳入太陰而腹痛者﹐桂枝湯加芍藥﹐大實痛者﹐桂枝湯加大黃﹐亦此意也。太陰如此﹐少陰﹑厥陰何獨不然。仲景少陰篇內﹐以四逆散治陽厥﹐方用柴胡﹑黃芩﹑甘艸﹑枳實者﹐人皆不得其解﹐豈少陰亦用柴胡散之歟﹖誠以熱邪傳裏﹐遊行於少陰經絡之間﹐尙未結聚成實﹐內陷於胃腑之中﹐則用黃芩﹑甘艸以淸傳經之熱邪﹐用枳實以導胃中之宿滯﹐使邪气不得乘機而內合﹐以作胃實不大便之證﹐更用柴胡疏通三陽之路﹐俾其從此來者﹐仍從此出﹐不必擾動中宮﹐而病勢已解﹐此仲景用藥之微權﹐而其用心亦良苦矣。愚不自揣﹐每遇陽邪入陰﹐尙未結實之證﹐仿古人三黃解毒之意﹐而加以石膏﹑柴胡﹑丹皮之屬﹐往往獲效。蓋三黃以除三陰之熱邪﹐用石膏以守陽明之中路﹐加柴胡者﹐亦望其返之故道﹐而還陽向汗也。大抵傷寒治法﹐急於解表而緩於攻裏。非惟三陽之邪﹐務從表散﹐卽三陰未結之邪﹐猶且徘徊觀望﹐冀其還陽而之表。必俟邪气結實﹐乃用承气湯攻下之。且戒曰﹕欲行大承气﹐先與小承气﹐腹中轉矢气者﹐方與大承气湯﹐若不轉矢气﹐愼未可再攻。兢兢然不苟下也有如此。仲景又云﹕病發於陽﹐而反下之﹐熱入因作結胸﹔病發於陰而下之﹐因作痞。熱入者﹐言入胃也。三陰下早﹐𨿽不至成結胸﹐而已不免爲痞气矣。噫嘻﹗經腑之間﹐烏可以不辧哉﹗

卷一

陰證有三說

世人論傷寒﹐輒曰陰證﹐而不知有三說也。有傳經之陰證﹐陰中之熱證也。有直中之陰證﹐陰中之寒證也。有房室之陰證﹐陰中之虛證也。旣犯房室而得熱證﹐則灼熱極甚﹔犯房室而得寒證﹐則陰寒極甚。熱之甚﹐淸劑宜輕﹔寒之甚﹐溫劑宜重。斯無獘耳﹐乃世人混稱夾陰﹐而醫者漫不加察﹐反從而和之。噫﹐陋矣﹗

卷一

論疫

時疫之癥﹐來路兩條﹐去路三條﹐治法五條﹐盡矣。何謂來路兩條﹖疫有在天者﹐有在人者。如春應溫而反寒﹐夏應熱而反涼﹐秋應涼而反熱﹐冬應寒而反溫﹐非其時而有其气﹐自人受之﹐皆從經絡而入﹐或爲頭痛﹑發熱﹑咳嗽﹐或爲頸腫﹑發頤﹑大頭天行之類﹐斯在天之疫也。若夫一人之病﹐染及一室﹐一室之病﹐染及一鄕﹐一鄕之病﹐染及合邑﹐此乃病气﹑穢气相傳染﹐其气息俱從口鼻而入﹐其見癥﹐憎寒壯熱﹐胸膈滿悶﹐口吐黃涎﹐乃在人之疫以气相感﹐與天無涉。所謂來路兩條者此也。

夫在天之疫﹐從經絡而入﹐宜分寒﹑熱﹐用辛溫﹑辛涼之藥以散邪﹐如香蘇散﹑普濟消毒飲之類﹐俾其從經絡入者仍從經絡出也。在人之疫﹐從口鼻而入﹐宜用芳香之藥以解穢﹐如神術散﹑藿香正气散之類﹐俾其從口鼻入者仍從口鼻出也。至於經絡﹑口鼻所受之邪﹐傳入臟腑﹐漸至潮熱譫語﹐腹滿脹痛﹐是爲毒瓦斯歸內﹐非疏通腸胃無由以解其毒﹐法當下之。

其大便自行者﹐則淸之。下後而餘熱不盡者﹐亦淸之﹐須令臟腑之邪從大便出也。所謂去路三條者此也。

夫發散﹑解穢﹑淸中﹑攻下﹐共四法耳﹐而謂治法有五﹐何也﹖大抵邪之所湊其气必虛體虛受邪﹐必須以補法駕馭其間﹐始能收效萬全﹐如气虛補气﹐血虛補血﹐古人所用參蘇飲﹑人參白虎湯﹑人參敗毒散﹑黃龍湯﹑四順淸涼飲﹐方內有人參﹑當歸﹐其意可想而知矣於前四法中加以補法﹐乃能左右咸宜﹐縱橫如意﹐邪气退而元气安﹑所謂治法五條者此也。

熟此五法﹐而融會貫通﹐其於治疫也﹐何難之有﹖

卷一

六气相雜須辯論

世間之病﹐人皆曰傷寒最難﹐而非難也﹐難莫難於六气之相雜而互至耳。六气者﹐風﹑寒﹑暑﹑濕﹑燥﹑火是也。然冬月致病只三字﹐風﹑寒﹑火是也。春兼四字﹐風﹑寒﹑濕﹑火是也。夏兼五字﹐風﹑寒﹑暑﹑濕﹑火是也。秋只四字﹐風﹑寒﹑燥﹑火是也。其有非時之燥濕﹐則又天之變气也。大抵气愈雜則其治愈難﹐吾姑卽夏間之五气而明辧之。五气旣明﹐則其少者不煩言而已解。假如脈浮緩﹐自汗頭痛﹐發熱而惡風者﹐傷風也﹔脈浮緊﹐無汗頭痛﹐發熱而惡寒者﹐傷寒也。此隨時感冒﹐𨿽在暑月﹐亦必有之。亦有納涼飲冷﹐髒受寒侵﹐遂至嘔吐痛瀉﹐脈沈遲﹐手足厥冷﹐口鼻气冷﹐此乃夏月中寒之候﹐反因避暑太過而得之也。至於暑癥﹐乃夏月之正病﹐然有傷暑﹑中暑﹑閉暑之殊。傷暑者﹐病之輕者也﹐其癥汗出﹑身熱而口渴也﹔中暑者﹐病之重者也﹐其癥汗大泄﹐昏悶不醒﹐蒸熱齒燥﹐或煩心喘喝﹑妄言也﹔閉暑者﹐內伏暑气﹐而外爲風寒閉之也﹐其頭痛身痛﹐發熱惡寒者﹐風寒也口渴煩心者﹐暑也。其有霍亂吐瀉而轉筋者﹐則又因暑而停食﹑伏飲以致之也。然停食﹑伏飲﹐濕气也﹐或身重體痛﹐腹滿脹悶﹐泄利無度﹐皆濕也。風寒暑濕﹐四气動而火隨之﹐是爲五气﹐所謂夏兼五字者以此。然而各字分見﹐其爲治也易﹐五字互見﹐其爲治也難。假如風暑相搏﹐名曰暑風﹐其癥多發搐搦。暑濕相搏﹐名曰濕溫﹐其癥頭痛自汗﹐譫語﹐身重腹滿﹐足脛寒。風熱相搏﹐名曰風溫﹐其癥自汗身重﹐多眠﹐鼻息鼾﹐語言難出。濕气兼風﹐名曰風濕﹐濕气兼寒﹐名曰寒濕﹐其癥骨節煩疼﹐不能自轉側。復有風寒挾濕﹐發爲剛﹑柔二痙﹐其癥口噤﹐身反張。更有濕熱相攻﹐發爲五痿﹐其癥四肢痿廢﹐不能自收持。此皆五气相兼而互見者也。又況冬月傷寒﹐伏藏於筋骨之間﹐至夏感熱气而發者﹐名曰熱病。

天行不正之气﹐發作非時者﹐名曰疫气。更有病气相傳染﹐沿門合境皆病者﹐斯爲在人之疫爲害尢多。夫此熱病﹑疫病﹐傳之臟腑﹐大便不通﹐則燥气隨之﹐是五气之中﹐復兼六气矣。更有體虛﹑勞倦﹑注夏等病﹐紛紜交錯於其間﹐若不明辧親切﹐孟浪投劑﹐傷生非淺。

柰何醫者一見發熱﹐不問是暑﹑是濕﹐槪行表散﹐散之不效﹐隨用和解﹐解之不去﹐隨用淸涼﹐涼之不效﹐繼以補益﹐其中有幸全者﹐則引爲己功﹐而傾危乍至﹐則委之天數。豈知致病之初﹐認證投藥﹐取效甚易﹐及其日久病深﹐敗證悉具﹐𨿽有善者﹐亦莫如之何也已﹗予不自揣﹐特著此論﹐先指夏間五气而發明之﹐庶紛紜錯雜之癥﹐不至混淆﹐則觸目洞然﹐施治如法﹐亦救世之一端耳。嗟乎﹗五气旣明﹐多者已辧﹐則三气﹑四气之雜至者﹐不難辧矣。

況傷寒一癥﹐表裏可分﹐傳中可別﹐上﹑中﹑下三焦可憑﹐而又何難乎﹖我故曰﹕傷寒非難而難於六气之相雜而互至也。

卷一

論中風

中風之癥﹐有中腑﹑中髒﹑中血脈之殊。中腑者﹐中在表也﹐卽仲景所謂太陽中風﹐桂枝湯之類是也。外顯六經之形證﹐卽如傷寒三陽﹑三陰傳變之證也。其見證旣與傷寒同﹐則其治法亦與傷寒傳變無異矣。中髒者﹐中在裏也。如不語﹐中心﹔唇緩﹐中脾﹔鼻塞﹐中肺﹔目瞀﹐中肝﹔耳聾﹐中腎。此乃風邪直入於裏﹐而有閉與脫之分焉。閉者﹐牙關緊急﹐兩手握固﹐藥宜疏通開竅﹐熱閉﹑牛黃丸﹐冷閉﹑橘半薑汁湯。其熱閉極甚﹐胸滿便結者﹐或用三化湯以攻之。脫者﹐口張﹑心絕﹐眼合﹑肝絕﹐手撒﹑脾絕﹐聲如鼾﹑肺絕﹐遺尿﹑腎絕。更有發直﹑搖頭﹑上攛﹑面赤如妝﹑汗出如珠﹐皆爲脫絕之證。此際須用理中湯﹐加參兩余﹐以溫補元气。若寒痰阻塞﹐或用三生飲加人參以灌之﹐庶救十中之二三。中血脈者中在半表半里也﹐如口眼斜﹐半身不遂之屬是也﹐藥宜和解﹐用大秦艽湯加竹瀝﹑薑汁﹑鉤藤主之﹐而有气與血之分。气虛者﹐偏於右﹐佐以四君子湯。血虛者﹐偏於左﹐倍用四物湯。气血俱虛者﹐左右並病﹐佐以八珍湯。此治中風之大法也。

卷一

中風寒熱辧

或謂﹕寒邪中髒﹐一於寒也﹔風邪中髒﹐而有寒﹑有熱﹐何也﹖愚謂寒﹑陰邪也﹐陰主靜﹐故其中人特爲寒中而已矣。風﹑陽邪也﹐陽主動﹐善行而數變﹐故其中人﹐或爲寒中﹐或爲熱中﹐初無定體也。然其所以無定體者﹐亦因乎人之臟腑爲轉移耳。何者﹖其人臟腑素有郁熱﹐則風乘火勢﹐火借風威﹐熱气拂郁﹐不得宣通﹐而風爲熱風矣。其人臟腑本屬虛寒則風水相遭﹐寒气冷冽﹐水凍冰凝﹐眞陽衰敗﹐而風爲寒風矣。爲熱風﹐多見閉證﹐理宜疏導爲先﹔爲寒風﹐多見脫證﹐理宜溫補爲急。夫同一中髒﹐而寒﹑熱之別相隔千里。其中所以爲熱﹑爲寒之故﹐舉世皆不求解﹐則三化湯之寒﹐三生飲之熱﹐何以同出於書而屹然並立﹖是以醫道﹐貴精思審處而自得之﹐有非語言所能盡也。

卷一

中風不語辧

或問﹕不語﹐有心脾腎三經之異﹔又風寒客於會厭﹐亦令不語﹐何以辧之﹖愚謂心者﹐君主之官﹐神明出焉。若心經不語﹐必昏冒全不知人﹐或兼直視﹑搖頭等癥﹐蓋心不受邪﹐受邪則殆﹐此敗癥也。若胞絡受邪﹐則時昏時醒﹐或時自喜笑。若脾經不語﹐則人事明白﹐或唇緩﹐口角流涎﹐語言謇澀。若腎經不語﹐則腰足痿痺﹐或耳聾遺尿﹐以此爲辧。至若風寒客於會厭﹐不過喊風聲啞之屬﹐口能收﹐舌能轉﹐樞機皆利﹐但不發音耳﹐可用辛散而安

卷一

中風類中辧證法

中風者﹐眞中風也。類中風者﹐似中風而非中風也。然眞中有兼類中者﹐類中有兼眞中者﹐臨證最難分別﹐不可無法以處之。大法中風之證﹐有中腑﹑中髒﹑中血脈之分﹐前論已詳言矣。惟類中與眞中﹐最宜分別﹐不可不審。眞中風者﹐中於太陽﹐則與傷寒外感傳經相符。若中血脈﹐必有偏枯斜之證﹐中髒𨿽爲在裏﹐亦必兼有經絡偏枯之證。若類中者﹐寒則厥冷﹑嘔瀉而暴痛也﹔暑則赤日中行而卒倒也﹔濕則痰涎壅盛而閉塞也﹔火則面赤﹑煩渴﹑唇燥而便閉也﹔食則因於過飽﹐而胸脹滿悶也﹔气則因於盛怒而閉塞無音也﹔惡則因登冢入廟﹐冷屋棲遲﹐而卒然頭面靑黯也﹔虛則面色白﹑鼻息輕微也。見證各殊﹐與眞中之偏枯﹑斜自是不同。其間或有相同者﹐乃眞中﹑類中相兼也。癥旣相兼﹐必須一一辧明﹐察其多寡兼並之處﹐辧其標本緩急之情﹐審度得宜﹐用古人經驗良方﹐隨手而起矣。

卷一

雜癥主治四字論

雜癥主治四字者﹐气﹑血﹑痰﹑郁也。丹溪治法﹐气用四君子湯﹐血用四物湯﹐痰用二陳湯﹐郁用越鞠丸﹐參差互用﹐各盡其妙。薛立齋從而廣之﹐气用補中﹐而參以八味﹐益气之源也。血或四物﹐而參以六味﹐壯水之主也。痰用二陳﹐而兼以六君﹐補脾土以勝濕﹐治痰之本也。郁用越鞠﹐而兼以逍遙﹐所謂以一方治木郁而諸郁皆解也。用藥之妙﹐愈見精微以愚論之﹐气虛者﹐宜四君輩﹐而气實者﹐則香蘇﹑平胃之類可用也。血虛者﹐宜四物輩﹔而血實者﹐則手拈﹑失笑之類可用也。尋常之痰﹐可用二陳輩﹐而頑痰膠固致生怪癥者﹐自非滚痰丸之類不濟也。些小之郁﹐可用越鞠﹑逍遙輩﹐而五郁相混﹐以致腹膨腫滿﹐二便不通者﹐自非神佑﹑承气之類弗濟也。大抵尋常治法﹐取其平善﹐病勢堅彊必須峻劑以攻之﹐若一味退縮﹐則病不除。而不察脈气﹐不識形情﹐浪施攻擊﹐爲害尢烈。務在平時將此气﹑血﹑痰﹑郁四字﹐反復討論﹐曲盡其情﹐辧明虛實寒熱﹐輕重緩急﹐一毫不爽﹐則臨證灼然﹐而於治療雜癥之法﹐思過半矣。

卷一

入門辧證訣

凡看癥之法﹐先辧內傷﹑外感﹐次辧表﹑裏﹐得其大槪﹐然後切脈﹑問癥﹐與我心中符合﹐斯用藥無有不當。口鼻之气﹐可以察內傷﹑外感。身體動靜﹐可以觀表裏。口鼻者﹐气之門戶也﹐外感﹑則爲邪气有餘﹐邪有餘﹐則口鼻之气粗﹐疾出疾入。內傷﹑則爲正气虛弱正气虛﹐則口鼻之气微﹐徐出徐入。此決內外之大法也。動靜者﹐表裏之分也。凡發熱﹐靜而默默者﹐此邪在表也。若動而躁﹐及譫語者﹐此邪在裏也。而裏証之中﹐復有陰陽之分凡病患臥﹐須看其向裏﹑向外睡﹐仰睡﹑處長睡﹐伸腳﹑蜷腳睡。向裏者陰也﹐向外者陽也﹐仰者多熱﹐復者多寒﹐伸腳者爲熱﹐蜷腳者爲寒。又觀其能受衣被與否。其人衣被全覆﹐手腳不露﹐身必惡寒﹐旣惡寒﹐非表證卽直中矣。若揭去衣被﹐揚手露腳﹐身必惡熱﹐旣惡熱﹐邪必入腑矣。此以身體動靜並占其寒熱也。然又有陽極似陰﹐其人衣被全覆昏昏而睡﹔復有陰極似陽﹐假渴煩躁﹐欲坐臥泥水中。此乃眞熱假寒﹑眞寒假熱之象﹐尢不可以不辧。

卷一入門辧證訣

色

《內經》曰﹕脈以應月﹐色以應日。色者﹐視之易見者也。如傷風闕庭必光澤。傷寒﹐闕庭必暗晦。面靑黑爲寒﹐爲直中陰證。紫赤爲熱﹐爲傳經裏證。若已發汗後﹐面赤色盛﹐此表邪出不徹也﹐當重表之。又陰盛隔陽﹐合面赤色﹐是爲戴陽之候﹐宜急溫之﹐以通陽气大抵黑色見者多凶﹐爲病最重﹐黃色見者多吉﹐病𨿽重可治。經云﹕面黃目靑﹐面黃目赤面黃目白﹐面黃目黑者皆吉。蓋黃屬土﹐今惡癥𨿽見﹐土猶未絕﹐故可救。若面靑目赤﹐面赤目白﹐面靑目黑﹐面黑目白﹐面赤目靑﹐皆難治也﹐言無土色則胃气已絕。凡天庭﹑印堂﹑年壽等處﹐黑色枯槁者凶﹐黃色明潤者吉。然人有五色﹐不能齊等。經云﹕五色者﹐气之華也﹐赤欲如白裹朱﹐不欲如赭。白欲如鵝羽﹐不欲如鹽。靑欲如蒼璧之澤﹐不欲如藍。黃欲如羅裹雄黃﹐不欲如黃土。黑欲如重漆色﹐不欲如地蒼。五色之欲者﹐皆取其潤澤﹐五色之不欲者﹐皆惡其枯槁也。經又云﹕五色精微象見矣﹐其壽不久也。言五色固不宜枯槁﹐若五色之精華盡發越於外﹐而中無所蓄﹐亦非宜也。大抵五色之中﹐須以明潤爲主﹐而明潤之中﹐須有蘊蓄﹐若一槪發華於外﹐亦凶兆也。察色之妙﹐不是過矣。

卷一入門辧證訣

鼻

經曰﹕五色決於明堂。明堂者﹐鼻也。故鼻頭色靑者﹐腹中痛。微黑者﹐有痰飲。黃色者﹐爲濕熱。白色者﹐爲气虛。赤色者﹐爲肺熱。明亮者﹐爲無病也。若傷寒鼻孔漧燥者﹐乃邪熱在陽明肌肉之中﹐久之必將衄血也。病患欲嚏而不能者﹐寒也。鼻塞濁涕者﹐風熱也鼻息鼾睡者﹐風溫也。鼻孔漧燥﹐黑如煙煤者﹐陽毒熱深也。鼻孔出冷气﹐滑而黑者﹐陰毒冷極也。凡病中鼻黑如煤﹐乃大凶之兆。若見鼻孔煽張﹐爲肺气將絕之證也。凡產婦鼻起黑气﹐或鼻衄者﹐爲胃敗肺絕之危候﹐古方用二味參蘇飲加附子以救之﹐多有得生者。

卷一入門辧證訣

唇口

唇者﹐肌肉之本﹐脾之華也。故視其唇之色澤﹐可以知病之深淺﹐幹而焦者﹐爲邪在肌肉。焦而紅者吉﹐焦而黑者凶。唇口俱赤腫者﹐肌肉熱甚也。唇口俱靑黑者﹐冷極也。口苦者﹐膽熱也。口甜者﹐脾熱也。口燥咽漧者﹐腎熱也。口噤難言者﹐或爲痙﹐爲痰厥﹐爲中寒﹐不相等也。又狐惑癥﹐上唇有瘡﹐爲狐﹐虫食其髒﹔下唇有瘡﹐爲惑﹐虫食其肛也。

若病中見唇舌捲﹐唇吻反靑﹐環口黧黑﹐口張气直﹐或如魚口﹐或气出不返﹐或口唇顫搖不止。皆難治也。

卷一入門辧證訣

耳

耳者﹐腎之竅。察耳之枯潤﹐知腎之彊弱。故耳葉紅潤者生﹐枯槁者難治。薄而白﹐薄而黑﹐薄而靑﹐或焦如炭色者﹐皆爲腎敗。若耳聾及耳中痛﹐皆屬少陽﹐此邪在半表半里﹐當和解之。若耳聾﹑舌捲﹑唇靑﹐此屬厥陰﹐爲最重也。

卷一入門辧證訣

目

目者﹐五臟精華之所注﹐能照物者﹐腎水之精也。熱則昏暗﹐水足則明察秋毫。如常而了然者﹐邪未傳裏也。若赤﹑若黃﹐邪已入裏矣。若昏暗不明﹐乃邪熱在內﹐消灼腎水﹐腎水枯竭﹐故目不能朗照﹐急用大承气湯下之。蓋寒則目淸﹐未有寒甚而目不見者也。凡開目欲見人者﹐陽證也。閉目不欲見人者﹐陰癥也。目瞑者﹐將衄血也。目睛黃者﹐將發黃也。

至於目反上視﹐橫目斜視﹐瞪目直視﹐及眼胞忽然陷下者﹐爲五臟已絕之證也。凡雜病﹐忽然雙目不明者﹐此气脫也。經云﹕气脫者目不明。此气虛也﹐丹溪用人參膏主之。經又云﹕脫陰者目瞀。此血脫也。邪熱則下之﹐血虛則補之﹐以救腎水也﹐然此證已爲危險之候。

卷一入門辧證訣

舌

舌者﹐心之竅。凡傷寒癥﹐津液如常﹐此邪在表而未傳裏也。見白胎而滑﹐邪在少陽﹐半表半里之間也。見黃胎而漧燥﹐邪已入裏﹐胃腑熱甚也﹐宜下之。見黑胎芒刺﹐破裂漧枯邪熱盛極﹐腎水枯涸﹐至重之候也﹐宜急下之。若舌黑津潤﹐不破裂漧燥﹐此直中寒證也宜急溫之。夫寒證舌黑﹐本色也。而熱癥反赤爲黃﹐反黃爲黑者﹐何也﹖蓋熱極反兼水化若燔柴然﹐火變成炭﹐至危之候也。凡舌腫脹﹐或重舌﹑木舌﹑舌生芒刺﹐舌苔黃燥﹐皆熱甚也。凡舌硬﹑舌彊﹑舌短縮﹑舌捲﹑神气昏亂﹑語言不淸者﹐皆危癥也。又陰陽易病﹐吐舌數寸者﹐危惡已甚也。

卷一入門辧證訣

身

大抵病患身輕﹐自能轉側者﹐爲輕。若身體沈重﹐不能轉側者﹐爲重。然中濕﹑風濕﹑感寒﹐皆主身重疼痛﹐須以兼癥辧之。若陰證身重﹐必厥冷而蜷臥﹐無熱惡寒﹐閉目不欲向明﹐懶見人也。又陰毒身痛如被杖﹐身重如山而不能轉側也。大抵熱則流通﹐身輕無痛寒則凝塞﹐故身重而痛也。若手足抽搐﹐角弓反張者﹐痙也。若頭重視身﹐此天柱骨倒而元气敗也。若頭搖而不止﹐發直如妝﹐頭上攛﹐皆絕證也。凡病中循衣摸牀﹐兩手撮空﹐此神去而魂亂也。凡病患皮膚潤澤者生﹐枯槁者危。若大肉盡脫﹐九候𨿽調﹐猶難治也。

卷一入門辧證訣

胸

凡看傷寒﹐欲知邪之傳與不傳﹐先看目舌﹐次問病患胸前痛脹否。若不痛滿﹐知邪气在表。若脹滿未經下者﹐卽半表半里證也。已下過而痛甚者﹐恐成結胸也。故胸者﹐可以知邪之傳與不傳也。

卷一入門辧證訣

腹

腹者﹐至陰也。乃裏証之中﹐可以辧邪之實與不實也。旣問胸前明白﹐次則以手按其腹若未痛脹者﹐知邪未曾入裏﹐入裏必脹痛。若邪在表及半表半里﹐腹焉得痛脹乎﹖若腹脹不減及裏痛不止﹐此裏証之實﹐方可攻之。若腹脹時減﹐痛則綿綿﹐此裏證猶未實也。但可淸之。故腹者﹐可以知邪之實與不實也。若直中腹痛﹐則不由陽經傳來﹐此爲冷气在內﹐脈必沈遲﹐急當溫之。

卷一入門辧證訣

小腹

小腹者﹐陰中之陰﹐裏証之裏﹐可以知邪之必結實也。旣問胸腹﹐後以手按其小腹﹐蓋小腹藏糟粕之處﹐邪至此﹐必結實。若小腹未硬痛者﹐知非裏實也。若邪已入裏﹐小腹必硬痛。硬痛而小便自利﹐大便黑色﹐蓄血證也﹐宜桃仁承气攻之。若小腹繞臍硬痛﹐小便數而短者﹐燥糞證也﹐當以大承气攻之。若小腹脹滿﹐大便如常﹐恐屬溺澀而不通﹐宜利其小便凡看病﹐先觀形色。次及耳﹑目﹑口﹑鼻﹑唇﹑舌﹑身體﹐次問胸腹及小腹﹐則病證病情

卷二

傷寒類傷寒辧

傷寒者﹐冬令感寒之正病也。類傷寒者﹐與傷寒相似而實不同也。世人一見發熱﹐輒曰傷寒﹐率爾發表﹐表之不去﹐則以和解﹑淸涼諸法繼之﹐其間有對證而卽愈者﹐有不對證而不愈者﹐有幸愈而垂危復生者﹐皆由施治之初﹐辧證未明也。夫有一病﹐卽有一證﹐初時錯治﹐則輕者轉重﹐重者轉危﹐卽幸安全﹐性命已如懸縷﹐大可懼耳。予因著六气相雜須辧論﹐提醒斯世。玆更反復叮嚀﹐條列於下﹐俾入門診視﹐先取而明辧之。初劑不瘥﹐勝於救逆良多矣。學人其致思焉。

一﹑霜降以後﹐天令嚴寒﹐感之而卽病者﹐正傷寒也。其癥發熱惡寒﹐頭項痛﹐腰脊彊身體痛。但脈浮緊﹑無汗爲傷寒﹔脈浮緩﹑有汗爲傷風。寒用麻黃湯﹐風用桂枝湯。予以加味香蘇散代之﹐隨手而愈。

一﹑冬時感寒不卽發﹐伏藏於肌膚﹐至春因溫气感觸而發者﹐曰溫病。春猶不發﹐至夏因熱气感觸而後發者﹐曰熱病。其癥頭痛發熱﹐與正傷寒同﹐但不惡寒而口渴﹐與正傷寒異爾﹐柴葛解肌湯主之。

一﹑四時之中﹐有不頭痛發熱﹐卒然惡寒厥冷﹐口鼻气冷﹐嘔吐痛瀉﹐面靑脈遲者﹐中寒也﹐姜附湯主之。

一﹑冬時當寒不寒﹐乃更溫暖﹐因而衣被單薄﹐以致感寒而病者﹐冬溫也。冬溫之癥﹐表寒內熱﹐香蘇散加淸藥主之。

一﹑夏秋之間﹐天時暴寒﹐人感之而卽病者﹐時行寒疫也﹐亦有時非寒疫﹐而其人乘風取冷﹐遂至頭痛發熱者﹐名曰感冒。其見癥與正傷寒略同﹐但較輕爾﹐香蘇散主之。

一﹑夏月有病頭痛身熱﹐自汗煩渴者﹐傷暑也﹐加減香薷飲主之。暑證與熱病相似﹐但熱病初起無汗﹐暑病初起自汗﹐熱病脈盛﹐暑病脈虛﹐此爲異爾。然有傷暑﹑中暑﹑閉暑之別﹐治法詳本門。

一﹑夏月有病頭痛發熱﹐身重腹滿﹐譫語自汗﹐兩脛逆冷者﹐濕溫也。其人常傷於濕﹐因而中暑﹐暑濕相搏﹐名曰濕溫﹐切忌發汗。

汗之名重﹐爲難治﹐蒼術白虎湯主之。按﹕傷寒發厥﹐脛冷臂亦冷﹔濕溫發厥﹐脛冷臂不冷﹐以此爲別。

一﹑頭痛身熱與傷寒同﹐而其人身重﹐默默但欲眠﹐鼻息鼾﹐語言難出﹐四肢不收者﹐風溫也﹐不可發汗﹐加減葳蕤湯主之。

一﹑發熱惡寒似傷寒﹐而脈細身重﹐不能自轉側﹐或頭汗出者﹐風濕也。不嘔不渴﹐桂枝加附子湯主之。

一﹑病患嘔吐而利﹐或頭痛腹痛﹐惡寒發熱者﹐霍亂也﹐藿香正气散主之。

一﹑病患身熱面赤﹐目脈赤﹐項彊﹐獨頭搖﹐卒然口噤﹐背反僵者﹐痙也。無汗爲剛痙﹔有汗爲柔痙﹐加減續命湯主之。痙病有外感﹑內傷之異﹔有三陽﹑三陰之別﹐詳見本門。

一﹑發熱似傷寒﹐但身不痛﹐右手气口脈緊﹐中脘痞悶﹐噯腐吞酸者﹐此傷食也﹐保和一﹑病患煩熱似傷寒﹐而脈來虛軟無力﹐頭痛時止時作﹐肢體倦怠﹐語言懶怯者﹐虛煩也﹐補中益气湯主之。

一﹑病痰喘似傷寒﹐但胸滿气急﹐脈弦滑者﹐痰也﹐二陳湯主之。痰亦有挾風寒而發者宜加散劑。

一﹑惡寒發熱﹐與傷寒相似﹐而病起自腳﹐兩脛腫滿者﹐香港腳也。香港腳不離乎濕﹐檳榔散主之。然亦有兩足忽然枯細者﹐俗名幹香港腳﹐此爲風燥之癥﹐四物加牛膝﹑木瓜主之。

一﹑病患脈浮數﹐發熱惡寒﹐而痛偏著一處﹐飲食如常者﹐蓄積有膿也﹐外癰﹑內癰皆見此候。何謂內癰﹖大抵口內咳﹐胸中隱隱而痛﹐吐唾鮏臭者﹐肺癰也。腹皮膨急﹐按之則痛﹐便數如淋﹐轉側作水聲者﹐腸癰也。胃脘隱隱而痛﹐手不可近﹐時吐膿者﹐胃脘癰也。

書云﹕嘔家有膿不須治嘔﹐膿盡自愈。不可誤也。

一﹑發熱似傷寒﹐而其人或從髙墜下﹐跌撲損傷﹐或盛怒叫呼﹐七情過度﹐或過於作勞以致胸﹑腹﹑脇間有痛處﹐著而不移﹐手不可按者﹐蓄血也﹐澤蘭湯主之﹐此與癰腫有別以上諸證﹐有與傷寒相類而治法不同者﹐有與傷寒相似而實不同類者﹐亦有傷寒與雜證相兼而互至者﹐務在臨病之初﹐辧明投劑﹐庶一匕回春﹐實實虛虛之禍可免矣。

卷二

傷寒六經見證法

六經者﹐太陽﹑陽明﹑少陽﹑太陰﹑少陰﹑厥陰也。三陽有經﹑有腑﹐三陰有傳﹑有中有太陽之經﹐卽有太陽之腑﹐膀胱是也。有陽明之經﹐卽有陽明之腑﹐胃是也。有少陽之經﹐卽有少陽之腑﹐膽是也﹐然膽爲淸淨之腑﹐無出入之路﹐故治法如經也。三陰有傳經者由三陽而傳入三陰﹐此熱邪也。有直中者﹐初起不由陽經傳入﹐而直中三陰﹐此寒邪也。

玆數者﹐乃傷寒見証之綱領也。

卷二

太陽經證

太陽經病﹐頭痛﹐發熱﹐項脊彊﹐身體痛﹐鼻鳴﹐漧嘔﹐惡風﹐自汗﹐脈浮緩者﹐名曰中風。宜解肌﹐桂枝湯主之。若前證悉具﹐惡寒﹐無汗﹐脈浮緊﹐或喘嗽者﹐名曰傷寒。

宜發表﹐麻黃湯主之。

卷二太陽經證

桂枝湯方

桂枝﹝去皮﹐─錢五分﹞芍藥﹝─錢五分﹞甘艸﹝炙﹐─錢﹞生薑﹝─錢五分﹞大棗﹝去核﹐四枚﹞

上五味咀﹐以水四大鐘﹐微火煮取二鐘半﹐去滓﹐溫服。服已﹑須臾﹐啜稀粥數升以助藥力﹐溫覆﹐令一時許﹐徧身微似有汗者益佳﹐不可令如水流漓﹐病必不除。若一服汗出病瘥﹐停後服。若不汗﹐更服﹐根據前法。若病重者﹐一日一夜周時觀之﹐若病癥猶在者﹐乃服至二三劑。禁生冷﹑粘滑﹑肉﹑面﹑五辛﹑酒﹑酪等物。

卷二太陽經證

麻黃湯方

此方不宜於東南﹐多宜於西北。西北稟濃﹐風气剛勁﹐必須此藥開發﹐乃可疏通﹐實爲冬令正傷寒之的劑。若東南則不可輕用﹐體虛脈弱者受之﹐恐有汗多亡陽之慮。

麻黃﹝去節﹐四錢﹞桂枝﹝去皮﹐二錢﹞甘艸﹝炙﹐一錢﹞杏仁﹝泡去皮尖﹐十二枚﹞

上四味﹐以水四大鐘﹐先煮麻黃減一鐘﹐去上沫﹐納諸藥﹐煮取二鐘﹐去滓溫服﹐復取微似汗﹐不須啜粥﹐餘如桂枝湯法。

卷二太陽經證

加味香蘇散

有汗不得服麻黃﹐無汗不得服桂枝。今用此方以代前二方之用﹐藥穩而效亦醫門之良法也。不論冬月正傷寒﹐及春﹑夏﹑秋三時感冒﹐皆可取效。其麻黃湯﹐若在溫熱之時﹐則不可妄用。又體虛气弱﹐腠理空疏者﹐亦不可用。其桂枝湯﹐乃治太陽經中風自汗之證﹐若裏熱自汗者﹐誤用之﹐則危殆立至。又暑風證﹐有用白虎湯加桂枝者﹐桂枝微﹑石膏重﹐不相妨也。更有春溫﹑夏熱之證﹐自裏達表﹐其癥不惡寒而口濕﹐則不可用桂﹐宜另用柴葛解肌之類﹐或以本方加柴葛及淸涼之味。大凡一切用藥﹐必須相天時﹐審地利﹐觀風气﹐看體質﹐辧經絡﹐問舊疾﹐的確對證方爲良劑。

紫蘇葉﹝一錢五分﹞陳皮香附﹝各一錢二分﹞甘艸﹝炙﹐七分﹞荊芥秦艽防風蔓荊子﹝各一錢﹞川芎﹝五分﹞生薑﹝三片上銼一劑﹐水煎溫服﹐微覆似汗。

前癥若頭腦痛甚者﹐加羌活八分﹐蔥白二根﹔自汗惡風者﹐加桂枝﹑白芍各一錢﹐若在春夏之交﹐惟恐夾雜溫暑之邪﹐不便用桂﹐加白術一錢五分﹔若兼停食﹐胸膈痞悶﹐加山楂﹑麥芽﹑卜子各一錢五分﹔若太陽本證未罷﹐更兼口渴溺澀者﹐此爲膀胱腑證﹐加茯苓﹑木通各一錢五分﹔喘嗽﹐加桔梗﹑前胡一錢五分﹐杏仁七枚﹔鼻衄﹐或吐血﹐本方去生薑﹐加生地﹑赤芍﹑丹參﹑丹皮各一錢五分﹔咽喉腫痛加桔梗﹑蒡子各一錢五分﹐薄荷五分﹔便祕加卜子﹑枳殼。若兼四肢厥冷﹐口鼻气冷﹐是兼中寒也﹐加漧薑﹑肉桂之類﹐𨿽有表證﹐其散藥只用一二味﹐不必盡方﹔若挾暑气﹐加入知母﹑黃芩之類﹔漧嘔發熱而咳﹐爲表有水气﹐加半夏﹑茯苓各一錢五分﹔時行疫癘﹐加蒼術四分﹔梅核气癥﹐喉中如有物﹐吞不入﹐吐不出者﹐加桔梗﹑蘇梗各八分﹔婦人經水適來﹐加當歸﹑丹參﹔產後受風寒﹐加黑姜﹑當歸﹐其散劑減去大半。若稟質極虛﹐不任發散者﹐更用補中兼散之法。

卷二太陽經證

柴葛解肌湯

治春溫夏熱之病﹐其癥發熱頭痛﹐與正傷寒同﹐但不惡寒而口渴﹐與正傷柴胡﹝一錢二分﹞葛根﹝一錢五分﹞赤芍﹝一錢﹞甘艸﹝五分﹞黃芩﹝一錢五分﹞知母﹝一錢﹞貝母﹝一錢﹞生地﹝二錢﹞丹皮﹝一錢五分水煎服。

心煩﹐加淡竹葉十片﹔譫語﹐加石膏三錢。

卷二太陽經證

頭痛

問曰﹕頭痛何以是太陽證﹖答曰﹕三陽經上至於頭﹐皆有頭痛﹐惟太陽經脈最長﹐其痛居多﹐故頭痛爲表證。又問曰﹕三陽頭痛有別乎﹖答曰﹕太陽之脈﹐從巓入絡腦﹐還出別下項﹐循肩膊﹐由夾脊抵腰中。故太陽頭痛﹐頭腦痛而連項脊也。陽明之脈﹐起於鼻﹐絡於目交額中。凡陽明頭痛﹐頭額痛而連面目也。少陽之脈﹐起於目銳﹐下耳後。凡少陽頭痛﹐耳前後痛而上連頭角也。以此爲別。又問曰﹕三陰本無頭痛﹐今見直中證﹐亦有頭痛何也﹖答曰﹕此直中而兼外感也。又問曰﹕傷寒傳經至厥陰﹐亦有頭痛﹐何也﹖答曰﹕厥陰證頭痛脈浮﹐是裏邪達表﹐欲得汗解也﹐宜微表之。又問曰﹕陽明腑病﹐口渴便閉﹐亦有頭痛何也﹖答曰﹕陽明之經絡於頭目﹐因其腑熱燻蒸﹐上攻於頭目之間﹐以致頭痛。夫經病可以傳腑﹐腑病亦可以連經﹐此相因之至理。然必有其實有腑證﹐方可用白虎淸之。若在惡寒發熱初起之時﹐則爲外感風寒﹐不得與陽明腑病同類混稱也。

卷二太陽經證

項脊彊

問曰﹕項脊彊﹐何以是太陽證﹖答曰﹕項脊者﹐太陽經所過之地﹐太陽病﹐則項脊彊也又問曰﹕仲景云結胸癥﹐項脊彊﹐如柔痙狀﹐何謂也﹖答曰﹕本太陽病﹐爲醫誤下而成結胸﹐胸中脹痛﹐俯仰不舒﹐有似於項彊﹐非眞項彊也。蓋太陽項彊﹐彊在項後﹐經脈拘攣而疼痛﹐胸無病也。結胸項彊﹐彊在項前﹐胸中俯仰不舒﹐項無病也。且結胸證﹐誤下而後成太陽病初起而卽見﹐自不同耳。

卷二太陽經證

身痛

問曰﹕身痛何以是太陽證﹖答曰﹕人身之中﹐气爲衛﹐血爲榮﹐風則傷衛﹐寒則傷榮。

風寒客之﹐則榮衛不通﹐故身痛。經云寒甚則痛﹐熱甚則肉消咽破。凡《內經》舉痛諸證皆以寒名﹐未有以熱而曰痛者也。故見身痛﹐卽宜用辛甘發散﹐令气血流通而痛愈耳。又問曰﹕身痛旣爲表證﹐諸書言裏證亦有身痛﹐何也﹖答曰﹕裏證身痛﹐屬直中而不屬傳經也寒邪直侵臟腑﹐陽气衰微﹐气血凝滯﹐致有身痛﹐宜急溫之。若傳經裏證﹐則屬熱﹐熱主血行﹐則無身痛。總之外有頭痛發熱﹐而身痛如繩束者﹐太陽表證也﹔無頭痛發熱而身痛如受杖者﹐直中寒證也。一發散﹐一溫中﹐若誤投之﹐終難取效﹐可不辧乎﹗

卷二太陽經證

四肢拘急

問曰﹕四肢拘急﹐何以是太陽證﹖答曰﹕寒主收引﹐熱主舒伸﹐天道之常﹐秋冬則萬物斂藏﹐春夏則萬物發舒﹐此定理也。《內經》曰﹕寒則筋攣骨痛﹐熱則筋弛肉緩。故拘急爲太陽感寒證。又問曰﹕裏證亦有拘急﹐何也﹖答曰﹕直中陰證﹐髒受寒侵﹐經脈因而斂束。

若傳經入裏﹐則爲熱﹐熱則體舒﹐又焉得拘急乎﹖總之發熱頭痛而拘急者﹐太陽證也﹔無發熱頭痛而拘急者﹐直中證也。仲景治法﹐太陽表證及風濕相搏而見攣急者﹐皆處以桂枝加附子湯﹑甘艸附子湯之類﹐矧三陰直中者乎﹗亦有汗﹑吐﹑下後﹐四肢拘急者﹐此津液內竭﹐血不能榮潤筋骨﹐或補﹐或溫﹐相機而行也。又問曰﹕拘急屬寒﹐固無疑矣﹐常見內熱極甚身如枯柴﹐四肢僵硬﹐不能屈伸者﹐何也﹖答曰﹕此熱甚血枯﹐肝臟將絕之候﹐名曰搐搦非拘急也。仲景云四肢習﹐唇吻反靑﹐爲肝絕﹐此之謂也。

卷二太陽經證

發熱

問曰﹕發熱何以是表證﹖答曰﹕風寒郁於腠理﹐則閉塞而爲熱。翕翕然作﹐摸之烙手﹐此熱卽發於皮膚之外﹐而臟腑無熱﹐名曰表病裏和。試以《內經》諸論証之﹐曰風寒客於人使人毫毛畢直﹐皮膚閉而爲熱﹐可汗而已。又曰因於寒﹐體若燔炭﹐汗出而散。又曰人之傷於寒也﹐則不免於病熱﹐大汗﹐熱自解也。由是觀之﹐熱之屬表明矣。故一見發熱﹐卽屬表邪未解﹐𨿽一月﹑半月之久﹐還當發散。又問曰﹕發熱固爲表邪﹐倘譫語發狂﹐裏證復急者﹐治從表乎﹖從裏乎﹖答曰﹕經云解表不開﹐切勿攻裏﹐攻之爲大逆。若裏證甚急須用淸中兼表之法﹐加芩﹑連﹑知母之類以淸裏﹐而用荊﹑防﹑葛根之類以發表。大便閉結﹐裏熱極甚者﹐先用淸散之法﹐然後用大柴胡湯下之﹐攻散並行﹐不相妨也。又問曰﹕溫熱病亦發熱不用麻黃﹑桂枝﹐而用柴葛以解之﹐何也﹖對曰﹕溫熱病者﹐寒邪伏於肌膚之間﹐醞釀成熱﹐一旦自裏達表﹐其證但發熱﹐不惡寒而口渴﹐故用柴葛解肌湯辛涼以散之﹐不用麻黃﹑桂枝之辛溫以助熱邪也。然旣曰解肌﹐卽爲表證設﹐亦未嘗以發熱爲裏證也。又問曰﹕據子之言﹐凡發熱皆在陽經而不在陰經﹐仲景云﹕少陰證反發熱者﹐當用麻黃附子細辛湯﹐何以故﹖對曰﹕少陰發熱者﹐表裏皆寒﹐是直中而兼外感﹐非傳經少陰也。故用麻黃﹑細辛﹑附子溫中發散﹐令表裏兩解。夫直中少陰﹐本無發熱﹐而曰反發熱者﹐蓋兼太陽表證也。總之傳經入裏而發熱﹐淸藥中必兼發散﹔直中入裏而發熱﹐溫藥中必兼發散﹐可見發熱屬表證無可疑惑﹐故曰﹕三陰無頭痛﹐無身熱。

卷二太陽經證

惡寒

或曰﹕惡寒何以是表證﹖答曰﹕人身外爲陽﹑爲表﹐寒邪屬陰﹐由表虛爲寒所乘﹐名曰陰盛陽虛也。陽虛不能溫其膚衛﹐致表空虛﹐𨿽在密室﹐亦引衣蓋覆﹐謂之惡寒。經云﹕陰盛陽虛﹐汗之則愈。故惡寒屬表證。又問曰﹕諸書言裏證亦惡寒﹐何也﹖答曰﹕裏證惡寒直中也﹐非傳經也。傳經入裏則爲熱邪﹐必然惡熱﹐豈有惡寒之理。然太陽惡寒﹐與直中惡寒何以別之﹖病患頭痛發熱而惡寒者﹐表證也﹔無頭痛發熱而惡寒者﹐直中裏證也。經云﹕發熱惡寒發於陽﹐無熱惡寒發於陰也。又問曰﹕陽明腑病﹐口燥渴而背微惡寒者﹐豈非傳經裏證乎﹖答曰﹕惡寒者﹐表未盡也﹐因其燥渴之甚﹐故用白虎加人參湯﹐此活法也。仲景云﹕發熱無汗﹐表未解者﹐不可與白虎湯﹐渴欲飲水﹐無表證者﹐白虎加人參湯主之。此證微惡寒﹐則表邪將解﹐口燥渴﹐則裏熱已熾﹐故用此方。設口不燥渴﹐亦安得而用之乎﹖又問曰﹕誤下而成結胸﹐脹痛甚急﹐倘惡寒者﹐何以治之﹖答曰﹕結胸爲醫誤下而成﹐今惡寒者是表邪未盡結於胸中﹐必先解表﹐方服陷胸湯﹑丸﹐若誤攻之﹐表邪又結於胸﹐則更危矣。故結胸證﹐有一毫惡寒﹐必先散之而後攻之。可見惡寒屬太陽表證也。

卷二太陽經證

喘

問曰﹕喘何以是太陽證﹖答曰﹕肺主皮毛﹐司气之升降﹐寒邪侵於皮毛﹐肺气不得升降故喘。試以麻黃湯論之﹐內有杏仁﹐爲定喘設也。又云﹕喘家作桂枝湯﹐加濃朴﹑杏子佳明言喘屬表邪也。又問曰﹕喘旣爲肺﹑爲表﹐《指掌賦》云喘滿而不惡寒者﹐當下而痊﹐何也﹖答曰﹕傳經裏證內熱閉結﹐大便不通﹐熱气上衝﹐致肺金淸肅之令不得下行﹐因而喘急﹐此因胃熱攻肺﹐故可下之﹐俾其熱气流通而喘定矣。然或有惡寒等證﹐則不可遽攻﹐恐成逆候。又問曰﹕陰證喘促者﹐何以治之﹖答曰﹕陰證喘者﹐乃少陰中寒﹐眞陽衰微﹐腎不納气﹐以致四肢厥冷﹐脈沈細﹐气促而喘急﹐宜理中﹑四逆以溫之﹐八味以佐之。若汗出發潤﹐喘不休者﹐爲難治也。

卷二太陽經證

脈浮

或問曰﹕脈浮何以是太陽表證﹖答曰﹕按之不足﹐舉之有餘﹐故曰浮。《內經》曰寸口脈浮﹐主病在外。浮而緊者爲傷寒﹔浮而緩者爲傷風﹐皆主表邪也。設若邪气入裏﹐則脈必沈﹐又焉得浮﹖故浮脈爲太陽表證。又問曰﹕脈浮固屬表證﹐倘裏證見﹐而脈尙浮者﹐治當何如﹖答曰﹕裏證脈浮﹐恐表邪未盡也﹐必先解表而後攻裏。書云解表不開﹐切勿攻裏。仲景云結胸證﹐脈浮者不可下。可見脈浮爲在表矣。然有表證已罷﹐便閉譫語﹐腹痛口渴﹐而脈尙浮者﹐又當從權下之。仲景云脈浮而大有熱﹐屬髒者﹐攻之﹐不令發汗。此之謂也﹐此取證不取脈也。

卷二太陽經證

脈伏

問曰﹕脈不出﹐何以是表證﹖答曰﹕脈者﹐血之府﹐熱則血行﹐豈有脈伏之理﹐惟表受寒深﹐故脈伏。一手無脈曰單伏﹐兩手無脈曰雙伏。外顯太陽證﹐而脈伏不出者﹐寒气閉塞也。然此實將汗之機﹐欲愈之候也。書云﹕天气燠蒸﹐必有大雨﹐雨過而天气淸﹐猶汗出而精神爽也。又問曰﹕裏證脈伏者﹐何也﹖答曰﹕裏證脈伏﹐惟直中有之﹐亦寒气閉塞也﹐宜用四逆湯加豬膽汁﹑蔥白以溫之。若傳經裏證則屬熱﹐熱則血行﹐何得脈伏﹖又問曰﹕亦有陽證脈伏者﹐何也﹖答曰﹕陽證脈伏者﹐乃郁熱極深﹐反見假寒之象﹐脈澀滯之甚﹐似伏而非伏也﹐然必有唇焦﹑口燥﹐飲冷﹑便閉諸癥﹐與陰寒脈伏者﹐相隔霄壤。又或有痛處﹐痛極則脈伏﹐痛止則脈出也。至於尋常脈伏﹐非表證﹐卽直中矣。

卷二

陽明經證

陽明經病﹐目痛﹑鼻幹﹑唇焦﹑漱水不欲咽﹐脈長﹐此陽明本經證﹐其經去太陽不遠﹐亦有頭痛發熱﹐宜用葛根湯解肌﹐不可誤認爲腑病﹐而用淸涼攻下之法。

卷二陽明經證

葛根湯

葛根﹝二錢﹞升麻秦艽荊芥赤芍﹝各一錢﹞蘇葉白芷﹝各八分﹞甘艸﹝五分﹞生薑﹝二片﹞

上水煎服。

若無汗而口渴者﹐加知母﹔自汗而口渴者﹐加石膏﹑人參﹐凡陽明證﹐口渴之甚﹐卽爲入腑﹐故加入淸涼之藥﹔若自汗而口不渴者﹐乃陽明經中風﹐去蘇葉﹐加桂枝﹔若春夏之交惟恐夾雜溫暑之邪﹐不便用桂﹐加白術一錢五分。

卷二陽明經證

目痛鼻幹

問曰﹕目痛﹑鼻幹﹐何以知邪在陽明經也﹖答曰﹕目鼻者﹐足陽明胃所布之經絡也。經云﹕陽明之脈﹐起於鼻﹐交額中﹐旁納太陽之脈﹐連目﹐下循鼻外﹐入上齒中﹐挾口環唇邪气傳之﹐則目痛﹑鼻幹。至於他經﹐各行其道﹐何目痛﹑鼻幹之有﹖

卷二陽明經證

唇焦漱水不欲咽

問曰﹕唇焦﹑漱水不欲咽﹐何以知邪在陽明經也﹖答曰﹕唇者﹐陽明經所過之地也。今唇焦思漱水以潤之﹐是知邪在陽明經絡中﹐然不欲咽者﹐則知本腑無熱﹐表病而裏和也。又問曰﹕表證旣除﹐裏證已見﹐或亦有漱水而不咽者﹐治法從表乎﹖從裏乎﹖答曰﹕旣無表證﹐裏必有熱﹐熱則能消水﹐漱當咽下﹐若不咽者﹐是內有瘀血也。何以知之﹖外無表證﹐小腹硬滿而痛﹐小便自利﹐大便黑色是也﹐當用桃仁承气湯攻之。總之腹滿而痛﹐小便不利﹐是燥糞也﹔大便自如﹐小便不利﹐此溺澀也。今小便自利﹐腹中硬痛﹐其爲瘀血明矣。

卷二陽明經證

脈長

問曰﹕尺寸俱長﹐何以知邪在陽明經也﹖答曰﹕長者﹐泛溢也﹐言脈過於本位也。陽明爲气血俱多之經﹐邪一傳之﹐則血气淖溢﹐故尺寸俱長。又問曰﹕脈長者﹐邪在陽明﹐而用藥有葛根﹑承气﹑白虎不等者﹐何也﹖答曰﹕陽明用葛根者﹐治陽明經病也﹔陽明用承气者治陽明腑病﹐邪气結實也﹔不用葛根﹑承气而用白虎者﹐治陽明經病﹐初傳於腑﹐邪未結實也。陽明經病﹐目痛鼻幹﹐漱水不欲咽﹐而無便閉﹑譫語﹑燥渴之癥﹐是爲表病裏和﹐則用葛根湯散之﹔假如邪已入腑﹐發熱轉爲潮熱﹐致有譫語﹑燥渴﹑便閉﹑腹脹等癥﹐是爲邪气結聚﹐則用承气湯下之﹔假如陽明經病﹐初傳於腑﹐蒸熱自汗﹐燥渴譫語﹐而無便閉﹑腹脹之癥﹐是爲散漫之熱﹐邪未結實﹐則用白虎湯淸中達表而和解之﹐此治陽明三法也。倘經腑不明﹐臨證差忒﹐誤人非淺。因知仲景用攻者﹐攻陽明之腑﹐不攻陽明之經﹔用表者﹐表陽明之經﹐非表陽明之腑﹔辛涼和解者﹐治腑病散漫之邪﹐大便未結﹐腹無所若也。此陽明經腑之說﹐所宜急講也。

卷二

少陽經證

少陽經病﹐目眩﹐口苦﹐耳聾﹐胸滿﹐脇痛﹐寒熱往來﹐嘔吐﹐頭汗﹐盜汗﹐舌滑﹐脈弦。此少陽經受病﹐宜用小柴胡湯和解之。仲景云﹕少陽證﹐但見一二癥卽是﹐不必悉具。

此經有三禁﹐吐﹑汗﹑下是也。然少陽有兼表﹑兼裏者﹐務在隨時變通﹐不得以三禁之說而拘泥也。

卷二少陽經證

小柴胡湯

柴胡﹝二錢﹞赤芍﹝一錢五分﹞甘艸半夏﹝各一錢﹞黃芩﹝一錢五分﹞人參﹝五分﹞生薑﹝二片﹞

大棗﹝去核﹐三个﹞

水四鐘﹐煎二鐘半﹐溫服。

若胸中煩而不嘔﹐是熱气結聚﹐去半夏﹑人參﹐加栝蔞實以瀉熱﹔若渴者﹐是津液少﹐去半夏﹐加栝蔞根﹐倍人參以生津液﹔若腹中痛﹐是邪气壅﹐去黃芩﹐加白芍藥以通壅﹔若脇下痞硬﹐去大棗﹐加牡蠣以堅﹔若心下悸﹐小便不利﹐是水气﹐去黃芩﹐加茯苓以滲泄﹔若不渴﹐外有微熱﹐是表邪未解﹐去人參﹐加桂枝以解肌﹔若咳者﹐爲肺寒气逆﹐去人參﹑大棗﹑黃芩﹐加前胡﹑橘皮﹑漧薑以散寒降气。

卷二少陽經證

耳聾

問曰﹕耳聾何以是少陽證﹖答曰﹕足少陽膽經﹐上絡於耳﹐邪在少陽﹐則耳聾也。又問曰﹕厥陰亦耳聾﹐何也﹖答曰﹕肝膽相爲表裏﹐肝病連膽﹐故亦耳聾也。但少陽耳聾﹐必往來寒熱﹔厥陰耳聾﹐則舌蜷﹑囊縮﹐自有別耳。

卷二少陽經證

胸滿

問曰﹕胸滿何以是半表半里證﹖答曰﹕胸半以上﹐乃淸陽之分﹐正在半表半里﹐邪至此將入裏而未深入於裏也。故胸滿而腹未滿者﹐乃邪气而非有物也。若腹中脹滿﹐則爲有物矣。又問曰﹕痞气亦胸前脹滿﹐何以別之﹖答曰﹕邪入三陰經﹐而未結聚成實﹐醫遽下之﹐致成痞气﹐必須問其曾經下否﹐若經下而後胸滿者﹐痞气也。若未經下而胸前脹滿﹐卽屬少陽也。陶氏治法﹐少陽證兼胸滿者﹐小柴胡加枳桔﹐如未效﹐本方對小陷胸湯一服﹐如神爲妙。是知用藥﹐亦自有相通者。

卷二少陽經證

脇痛

問曰﹕脇痛何以是半表半里證﹖答曰﹕足少陽膽經﹐布之脇下﹐故有脇痛。至於他經﹐或出於巓背﹐或布於面目﹐則無此癥。又問曰﹕水气亦有脇痛﹐何也﹖答曰﹕水气脇痛﹐必見漧嘔﹐咳引脇下痛﹐小半夏加茯苓湯主之﹐極重者﹐十棗湯攻之。若半表半里脇痛﹐外必兼見少陽證。

卷二少陽經證

目眩口苦

問曰﹕目眩口苦﹐何以是半表半里證﹖答曰﹕目者﹐肝之竅也﹐膽附於肝﹐今少陽膽病故目眩。口苦者﹐膽之汁也﹐熱泄膽汁﹐故口苦。凡目眩﹑口苦者﹐卽是少陽半表半里證當和解之。

卷二少陽經證

嘔吐

問曰﹕嘔吐何以是半表半里證﹖答曰﹕邪气將入裏﹐裏气上衝﹐邪正分爭﹐故嘔吐。仲景云﹕傷寒三日﹐三陽爲盡﹐三陰當受邪﹐其人反能食而不嘔﹐此爲三陰不受邪也。由此觀之﹐是知嘔吐者﹐邪气入陰之機﹐然猶在將入未入之間﹐故和解可愈也。然亦有胃熱而嘔者有胃寒而嘔者﹐有停飲而嘔者﹐有食積而嘔者。病患口燥渴﹐嘔吐黃水者﹐胃熱也﹔嘔吐淸涎沫﹐口鼻气冷﹐手足厥冷者﹐胃寒也﹔渴飲水而復嘔﹐咳引脇下痛者﹐停飲也﹔嘔吐飲食﹐胸膈脹痛﹐吞酸噯腐者﹐食積也。以此爲別。

卷二少陽經證

往來寒熱

問曰﹕寒熱往來﹐何以是半表半里證﹖答曰﹕人身外陽內陰﹐足少陽膽經﹐正陰陽交界之所﹐邪傳至此﹐陰陽相爭﹐故寒熱往來。又問曰﹕陽明亦有寒熱往來﹐何也﹖答曰﹕陽明經病﹐邪在肌肉中﹐則身發熱﹐焉得有往來寒熱﹖由少陽傳入陽明之腑﹐表證未除﹐裏熱已結﹐故兼見往來寒熱﹐當用大柴胡湯攻之。書曰﹕陽明內實﹐則爲寒熱往來﹐此說非也。蓋由少陽邪气未除﹐故見寒熱﹐並非陽明正病也。

卷二少陽經證

頭汗

問曰﹕頭汗何以是半表半里證﹖答曰﹕諸陽經上至於頭﹐則有頭汗﹐若諸陰經﹐皆至頸而還﹐則頭無汗﹐故見頭汗出﹐卽半表半里證。又問曰﹕諸陽脈上至於頭﹐今頭汗出﹐當是表證﹐何以爲半表半里也﹖答曰﹕若是表證﹐尙有寒邪閉塞﹐焉得有汗﹖今旣有汗﹐是寒邪將化爲熱也。但名曰裏證﹐則頭與身皆出汗﹐但名曰表證﹐則頭無汗﹐故曰半表半里也。又問曰﹕瘀血﹑發黃﹑水气﹐皆有頭汗出﹐何也﹖答曰﹕瘀血頭汗出﹐小便自利﹐小腹滿痛﹐大便黑色﹔發黃頭汗出﹐小便不利﹐目珠黃﹔水气頭汗出﹐胸脇痞滿﹐咳引脇下痛。若少陽證頭汗出﹐必見往來寒熱諸證﹐以此爲別。

卷二少陽經證

盜汗

問曰﹕盜汗何以是半表半里證﹖答曰﹕熱邪燻灼﹐腠理開﹐令人自汗﹐寒則腠理閉塞而無汗。今汗睡而出﹐覺而收﹐是邪將盛於陰﹐而未深入於陰﹐故曰半表半里也。又問曰﹕雜癥盜汗﹐何也﹖答曰﹕雜癥盜汗﹐乃陰虛之證。傷寒盜汗﹐乃外感之邪﹐自不同類。

卷二少陽經證

舌苔滑

問曰﹕舌苔滑﹐何以是半表半里證﹖答曰﹕舌司腸胃寒熱之變﹐在表則津液如常﹐在裏則胎燥黃黑。今舌苔滑﹐尙有津液﹐但不如常﹐是邪將入腑﹐而未深入於腑也。旣不在表﹐亦不在裏﹐故曰半表半里證。

卷二少陽經證

脈弦

問曰﹕脈弦﹐何以是半表半里證﹖答曰﹕弦者﹐肝之本脈也。肝膽相爲表裏﹐且膽爲乙木﹐木主風﹐於時爲春﹐故脈弦也。太陽脈浮﹐陽明脈長﹐少陽脈弦﹐此三陽診候之法也。

卷二

太陰經證

太陰經病﹐自古混同立言﹐故方藥多錯亂﹐今細按之﹐有三法焉。夫太陰有傳經之邪﹐有直中之邪﹐有誤下內陷之邪﹐不可不辧也。如經所謂腹滿嗌漧者﹐此傳經之陽邪也﹐法當用小柴胡去人參﹐加芍藥以和之。不已﹐則下之。經又謂腹滿而吐﹐食不下﹐自利益甚﹐時腹自痛者﹐此直中之寒邪也﹐法當理中湯以溫之。又謂太陽證﹐醫反下之﹐因爾腹滿時痛者此誤下內陷之邪也﹐法當用桂枝加芍藥﹐大實痛者﹐桂枝加大黃湯。以是知傳經之邪﹐宜用大﹑小柴胡輩﹐直中之邪﹐宜理中﹐誤下內陷之邪﹐宜用桂枝湯加減法。今先舉傳入太陰者言之﹐其見癥也。腹滿痛﹐嗌漧﹐脈沈實﹐大柴胡湯主之。若自利﹐去大黃﹐加黃連以淸之。

卷二太陰經證

大柴胡湯

柴胡﹝一錢五分﹞半夏﹝洗﹐七分﹞黃芩芍藥﹝各二錢﹞枳實﹝一錢﹞大黃﹝二錢﹞

水煎服。

若兼寒熱往來﹐加生薑五分﹐大棗三个。

卷二太陰經證

腹滿痛

問曰﹕腹滿痛﹐何以是太陰證﹖答曰﹕脾爲坤土﹐坤爲腹﹐陰中之至陰也。邪气傳之﹐則腹滿而痛。又問曰﹕腹痛旣爲裏證﹐當投大黃﹐而先用柴胡﹑芍藥者﹐何也﹖答曰﹕此少陽傳入太陰者也。少陽之邪﹐傳入太陰﹐肝木乘脾﹐致成腹痛﹐故用柴胡加芍藥以和之。痛甚者﹐加大黃以下之。又如太陽證﹐爲醫誤下﹐以致邪气內陷而成腹痛﹐用桂枝湯加芍藥﹐大實痛者﹐桂枝湯加大黃﹐意正相等。然腹痛𨿽屬太陰﹐又有傳經﹑直中之分﹐大抵傳經之邪﹐由三陽傳入﹔直中之邪﹐猝然驟至也。傳經之邪﹐則脈沈實﹔直中之邪﹐則脈沈細也。

傳經之邪﹐則嗌漧口燥﹔直中之邪﹐則口鼻气冷也。以此爲別。

卷二太陰經證

下利

問曰﹕自下利﹐何以是太陰證﹖答曰﹕下利出於腸胃﹐熱傳脾臟﹐燻灼腸胃﹐故有下利又問曰﹕三陽合病﹐以及少陽陽明合病﹐俱有下利﹐何也﹖答曰﹕三陽合病有下利者﹐外合三陽之經﹐內合陽明之腑也。少陽陽明合病﹐自下利者﹐亦合陽明之腑也。陽明內主胃腑故有下利。若不入腑﹐必無下利。今少陽之邪﹐傳入太陰﹐太陰爲髒﹐與腑相連﹐故有下利也。但宜分傳經﹑直中。傳經則下利腸垢﹔直中則下利淸谷。寒熱之藥﹐由此而分﹐不可不謹。

卷二太陰經證

脈沈實

問曰﹕脈沈實﹐何以是太陰熱證﹖答曰﹕沈者﹐病脈也﹐主病在裏﹔實者﹐有力也﹐主病爲熱。今脈沈實﹐故知太陰經有實熱也。

卷二

少陰經證

少陰經病有傳﹑有中。今先舉傳經者言之﹐其見癥也﹐口燥﹑咽漧而渴﹐或咽痛﹐或下利淸水﹑色純靑﹐心下硬﹐或下利腸垢﹐目不明。大﹑小承气湯並主之。

卷二少陰經證

小承气湯

治邪傳少陰﹐口燥咽漧而渴﹐或目不明﹐宜急下之。

大黃﹝酒洗﹐三錢﹞濃朴﹝一錢﹞枳實﹝一錢五分﹞

水煎服。加芒硝三錢﹐卽大承气湯。

卷二少陰經證

甘桔湯

治少陰咽痛。

甘艸﹝炙﹐三錢﹞桔梗﹝三錢水煎服。按本方加大力子﹝炒研﹐三錢﹞﹐薄荷葉﹝五分﹞﹐更效﹔若不瘥﹐對前小承气湯服

卷二少陰經證

口燥咽漧而渴

問曰﹕口燥咽漧而渴﹐何以屬傳經少陰也﹖答曰﹕少陰之脈﹐循喉嚨﹐挾舌本。熱邪傳入少陰﹐消爍腎水﹐則眞水不得上注於華池﹐故漧燥異常﹐而渴之甚也。須急下之﹐以救腎家將涸之水。又問曰﹕腎气虛寒﹐而亦口渴者﹐何也﹖答曰﹕腎者﹐水髒也﹐虛故引水自救小便必色白﹐白者﹐因下焦虛有寒﹐不能制水﹐故令色白也。若傳經熱邪﹐則小便短澀而赤。且傳經證﹐口燥咽漧﹐舌燥唇焦﹐而渴之甚﹔腎气虛寒﹐則無此等熱癥﹐惟見頻飲熱湯以自灌而已﹐又或思飲冷而不能下咽﹐此內眞寒而外假熱之候﹐與口燥咽漧而渴﹐相隔霄壤

卷二少陰經證

咽痛

問曰﹕咽痛何以屬傳經少陰證﹖答曰﹕咽者﹐少陰經脈所過之地也﹐熱邪攻之﹐則咽痛又問曰﹕寒證亦有咽痛﹐何也﹖答曰﹕寒邪直中下焦﹐逼其無根失守之火﹐發揚於上﹐亦令咽痛。然必有下利淸谷﹐四肢厥冷等癥﹐不若傳經熱邪﹐口燥咽漧而渴之甚也。

卷二少陰經證

下利淸水

問曰﹕下利淸水﹐何以是傳經少陰證﹖答曰﹕邪傳少陰﹐熱气燻灼﹐結糞如磊石在內。

所進湯水不能滲入﹐遂從結糞空中走出。按其腹﹐必硬痛﹐宜急下之。若直中證﹐下利淸谷俗名漏底傷寒。設誤認此證爲漏底﹐而用熱藥﹐是抱薪救火矣。仲景云﹕少陰證﹐下利淸水﹐色純靑﹐心下硬痛﹐急下之﹐宜大承气湯。正謂此也。

卷二少陰經證

目不明

問曰﹕目不明﹐何以是傳經少陰證﹖答曰﹕目能照物﹐全在瞳人。瞳人屬水﹐邪气燻灼則腎水枯涸﹐不能照物﹐故知目不明﹐屬少陰熱邪﹐宜急下之﹐以救腎家將絕之水。又問曰﹕虛證亦有目不明﹐何也﹖答曰﹕虛證目不明者﹐气弱也﹐血枯也。丹溪用人參膏﹐補气也﹔六味地黃湯﹐補血也。此皆內傷之治法。若傷寒目不明﹐實爲熱邪消爍腎水﹐急宜淸涼攻下以救援也。如大便自利﹐腹無所苦﹐則用三黃解毒湯淸之﹔大便不利﹐腹中硬痛﹐則用承气下之﹐不可緩也。

卷二

厥陰經證

厥陰經病亦有傳﹑有中﹐今先舉傳經者言之。其見癥也﹐少腹滿﹑舌蜷﹑囊縮﹑煩燥﹑厥逆﹑消渴﹐大承气湯主之。

大承气湯

﹝見少陰﹞

卷二厥陰經證

少腹滿

問曰﹕少腹滿﹐何以是傳經厥陰證﹖答曰﹕胸膈以上﹐乃淸陽之分﹐爲少陽之分野﹔胸膈以下﹐少腹以上﹐乃淸濁交界之所﹐爲太陰之分野﹔當臍者﹐少陰之分野﹔少腹者﹐厥陰之分野。傷寒傳至厥陰﹐少腹脹滿﹐乃濁陰凝聚﹐實爲有物矣﹐宜急下之。又問曰﹕瘀血與溺澀﹐亦少腹滿﹐何也﹖答曰﹕瘀血者﹐太陽膀胱經蓄血也﹔溺澀者﹐太陽膀胱經蓄水也。

膀胱系於臍下﹐故少腹滿也。但蓄血證﹐少腹滿﹐小便自利﹐大便黑色﹔溺澀證﹐小腹滿﹐小便不利﹐大便如常。若邪傳厥陰﹐則大便閉結﹐小便短赤﹐是爲燥糞證也。且厥陰必有煩滿囊縮﹐厥逆消渴諸癥﹐與太陽膀胱經證﹐迥然不同也。

卷二厥陰經證

舌蜷囊縮

問曰﹕舌蜷囊縮﹐何以是傳經厥陰證﹖答曰﹕肝主周身之筋﹐熱邪內灼﹐則津液枯﹐不能榮養於筋﹐故舌蜷而囊縮﹐宜急下之。又問曰﹕直中證﹐亦舌蜷囊縮何也﹖答曰﹕直中於寒﹐陽气衰微而斂縮﹐此冬令萬物閉藏之象﹐今內熱消爍﹐此夏令津液漧枯之象。

然直中證﹐脈必沈遲﹐或見下利淸谷﹐口鼻气冷諸寒證。邪傳厥陰﹐必煩滿消渴之極﹐或唇焦口燥﹐身如枯柴﹐形情大不相同。且直中證﹐舌𨿽短縮而潤澤﹔邪傳厥陰﹐則舌斂束如荔枝﹐必然焦燥毫無津液。又問曰﹕婦人之診如何﹖答曰﹕婦人乳縮﹐男人囊縮﹐先驗其舌﹐已自明白﹐不待細問矣。是以傷寒驗舌之法不可不講。

卷二厥陰經證

厥逆

問曰﹕厥逆何以屬傳經厥陰證﹖答曰﹕傷寒之邪﹐自表入裏﹐邪在三陽﹐則手足熱﹐傳至太陰﹐則手足溫﹐至少陰﹐則漸冷﹐至厥陰﹐則逆冷矣﹐所謂熱深厥亦深是也。蓋自熱至溫﹐自溫至厥﹐自厥而至逆冷﹐乃傳經之邪﹐由淺入深﹐是知厥逆屬傳經厥陰證。又問曰﹕寒證厥逆者﹐何也﹖答曰﹕直中寒邪﹐初時卽厥﹐不比傳經之厥﹐以漸而至也。又問曰﹕仲景云發熱四日﹐厥反三日﹐復熱四日﹐厥少熱多﹐其病當愈﹔厥四日﹐熱反三日﹐復厥四日厥多熱少﹐其病當進。何謂也﹖答曰﹕此指熱厥而言也。傷寒發熱者﹐其熱尙淺﹐傷寒發厥者﹐其熱更深﹐所謂熱深厥亦深﹐熱微厥亦微者此也。厥少熱多﹐則熱漸退﹔厥多熱少﹐則熱更進也。至於直中寒邪﹐初起卽厥﹐不比傳經熱邪﹐初時發熱而後至於厥﹐厥與熱復相間互發﹐而進退無常也。

卷二厥陰經證

消渴

問曰﹕消渴何以屬厥陰熱證﹖答曰﹕消渴者﹐熱甚能消水也。邪傳太陰﹐則嗌漧﹐未甚渴也﹔至少陰﹐則口燥舌漧而渴﹔至厥陰則消渴矣。消渴者﹐飲水多而小便少﹐不知消歸何有也。可見厥陰熱甚﹐則大渴而能消水也。又問曰﹕三陽經亦口渴﹐何也﹖答曰﹕太陽證本無渴﹐其小便不利而渴者﹐太陽腑病也。外顯太陽證﹐而又兼口渴﹐故用五苓散以分利之﹐俾小便通而渴自止矣。陽明經病亦無渴﹐不過唇焦漱水爾﹐其有渴者﹐則陽明腑病也。邪未結聚﹐熱勢散漫而口渴者﹐白虎湯﹐邪已結實﹐腹脹便閉而口渴者﹐承气湯﹐此陽明腑病之治法也。至於少陽﹐乃表裏交界之所﹐在表爲寒﹐在裏爲熱﹐兼有口渴者﹐乎欲入裏矣。故於小柴胡中﹐去半夏﹐加栝蔞根以淸其熱﹐倍人參以生津液﹐此少陽經之治法也。至於太陰﹐𨿽嗌漧﹐而渴猶未甚也﹔少陰則燥渴﹐渴漸甚矣﹔厥陰則消渴﹐渴之至而無復加者也。又問曰﹕陽明腑病﹐口大渴﹐與厥陰消渴﹐何以別之﹖答曰﹕陽明居中土也﹐萬物所歸也﹐三陽三陰之邪﹐皆得傳之。今厥陰經消渴者﹐陽明胃中消之也。夫飲與食﹐皆入胃者也。胃熱則消﹐胃寒則不能消也。厥陰邪熱極盛﹐攻入胃腑﹐則消渴之證生﹐非厥陰肝經另有一口而能飲能消也﹐因其有囊縮﹑煩滿﹑厥逆諸證﹐故名曰厥陰。因其由厥陰證而發消渴﹐故以消渴屬厥陰也。又問曰﹕熱甚亦有不渴者﹐何也﹖答曰﹕此熱極神昏﹐不知渴也。其始極渴﹐其後則不知渴﹐口燥唇焦﹐身如槁木﹐勢亦危矣。又問曰﹕直中寒證﹐亦有渴者﹐何也﹖答曰﹕此陰盛隔陽於上﹐渴欲飲水而不能飲﹐名曰假渴﹐其人煩躁﹐欲坐臥泥水之中﹐此內眞寒而外假熱也。又或因汗下重亡津液﹐胃中漧燥﹐致令思水﹐所飲常少而喜溫。又少陰證﹐腎經虛寒﹐頻飲熱湯以自救﹐乃同气相求之理﹐但小便色白﹐而外見淸谷﹑厥逆諸寒證。以上諸證﹐與厥陰囊縮而消渴者﹐相隔千里﹐是不可以不辧。

卷二

太陽腑病

太陽腑者﹐足太陽膀胱是也。膀胱有經﹑有腑。邪在於經﹐則頭痛發熱﹔邪在於腑﹐則口渴溺赤。外顯太陽經病﹐而兼口渴溺赤者﹐此溺澀不通﹐乃太陽腑病﹐與他髒無涉也﹐五苓散主之。若表證未罷﹐可與散劑同用。

卷二太陽腑病

五苓散

茯苓﹝三錢﹞豬苓澤瀉﹝各八分﹞桂枝﹝一錢﹞白術﹝一錢五分水煎服﹐以利爲度。

愚按﹕前癥﹐自汗脈浮者﹐由中風入本腑可用此方﹔無汗脈緊者﹐由傷寒入本腑﹐卽於香蘇散中加茯苓﹑澤瀉﹐應手而效。

卷二太陽腑病

口渴溺赤

問曰﹕膀胱有水﹐何以反渴也﹖答曰﹕水有淸濁﹐濁水不去﹐則津液不生﹐故渴也。且水停有濕﹐邪入則熱﹐濕熱相聚﹐則渴。今分利之﹐俾濕熱流通而渴自止矣。若病在經而未入腑者﹐切不可用滲利藥反引邪气入本腑也。

卷二

陽明腑病

足陽明胃﹐有經﹑有腑。經者﹐徑也﹐猶路徑然﹔腑者﹐器也﹐所以盛水谷者也。邪在於經﹐不過目痛鼻幹﹐唇焦漱水而已。邪旣入腑﹐則潮熱﹑譫語﹑狂亂﹑不得眠﹑煩渴﹑自汗﹑便閉諸癥生焉﹐白虎湯﹑承气湯並主之。但陽明腑病﹐有由本經入本腑者﹔有由太陽﹑少陽入本腑者﹔有由三陰經入本腑者。來路不同﹐見證則一﹐治者詳之。

卷二陽明腑病

白虎湯方

治陽明腑病﹐脈洪大﹑蒸熱﹑潮熱﹑譫語﹑燥渴﹑自汗﹐或胃熱發斑﹐但腹中未堅硬﹐大便未閉結﹐此陽明散漫之熱﹐邪未結聚﹐故用本方﹐辛涼和解之劑。

石膏﹝五錢﹞知母﹝三錢﹞甘艸﹝二錢﹞粳米﹝一撮水煎服。

若熱甚者﹐倍之。

大法自汗多者﹐加人參﹐名人參白虎湯。

挾濕者﹐加蒼術﹐按﹕此方﹐必燥渴﹑潮熱﹑自汗﹑脈洪﹐有此八字﹐方可與之。若表證仍在而不燥渴者切不可用也。又太陽證﹐發熱而渴﹐小便不利者﹐爲膀胱腑病﹐不可與白虎湯。若直中陰寒﹐面赤煩熱﹐似渴非渴﹐欲坐臥泥水中﹐此眞寒假熱之證﹐必須溫補。又有血虛發熱﹐證象白虎﹐宜用當歸補血湯﹐若誤投石膏﹑知母﹐則傾危可立而待矣。

卷二陽明腑病

調胃承气湯

治陽明腑病﹐潮熱﹑譫語﹑便閉﹑繞臍硬痛﹐爲有燥屎﹐此結聚之熱﹐邪大黃﹝三錢﹞芒硝﹝二錢﹞甘艸﹝五分水煎服。

本方去甘艸﹐加枳實﹑濃朴﹐名大承气湯。

竊按﹕枳實消痞﹐濃朴去滿﹐芒硝潤燥﹐大黃瀉實﹐必痞﹑滿﹑燥﹑實四癥兼全者﹐方可用也。若痞滿而未燥實者﹐宜用小承气湯﹐不用芒硝﹐恐傷下焦陰血也。燥實而未痞滿者卽用本方﹐不用枳﹑朴﹐恐傷上焦陽气也。

論承气湯有八禁一者﹐表不解惡寒未除﹐小便淸長﹐知不在裏仍在表也﹐法當汗解。二者﹐心下硬滿心下滿﹐則邪气尙淺﹐若誤攻之﹐利遂不止。恐正气下脫也三者﹐合面赤色面赤色﹐爲邪在表﹐浮火聚於上﹐而未結於下﹐故未可攻也。又面赤爲戴陽﹐尢宜細辧。四者﹐平素食少﹐或病中反能食平素食少﹐則胃气虛﹐故不可攻。然病中有燥屎﹐卽不能食﹐若反能食﹐則無燥屎不過便硬耳﹐亦未可攻也。五者﹐嘔多嘔吐屬少陽﹐邪在上焦﹐故未可攻也。六者﹐脈遲遲爲寒﹐攻之則呃。七者﹐津液內竭病患自汗出﹐小便自利﹐此爲津液內竭﹐不可攻之﹐宜蜜煎導而通之。八者﹐小便少病患平日﹐小便日三四行﹐今日再行﹐知其不久卽入大腸﹐宜姑待之﹐不可妄攻也。

卷二陽明腑病

潮熱

問曰﹕潮熱何以屬陽明腑證﹖答曰﹕潮熱者﹐如潮之汛﹐不失其時﹐今日午後發熱﹐明日亦午後發熱﹐故名潮熱。若一日發至晚者﹐便是發熱﹐而非潮熱矣。若寒熱相間﹐便是往來寒熱矣。仲景云﹕其熱不潮﹐不可與承气湯。可見潮熱合用承气湯也。又問曰﹕潮熱固當下﹐設有表證﹐何以治之﹖答曰﹕潮熱兼表﹐必先解表﹐然後攻裏﹐若裏證甚急﹐則用大柴胡法﹐表裏並治可也。

卷二陽明腑病

譫語

問曰﹕譫語何以屬陽明腑證﹖答曰﹕心者﹐胃之母﹐肺者﹐胃之子﹐心主藏神﹐精明者也﹐肺主出聲﹐淸肅者也。今胃中熱盛﹐上乘心肺﹐故神气昏憒而語言錯亂。輕則呢喃謬妄重則喊叫罵詈﹐不避親疏。由其熱有輕重﹐故譫語亦有輕重也。又問曰﹕經云譫語有虛有實者﹐何也﹖答曰﹕實則譫語﹐虛則鄭聲。譫語者﹐亂言無次﹐數數更端﹔鄭聲者﹐鄭重其辭﹐重疊頻言﹐不換他說也。蓋气有餘﹐則能機變而亂語﹐气不足﹐則無機變而只守一音也又問曰﹕婦人傷寒﹐晝則明了﹐夜則譫語者﹐何也﹖答曰﹕此熱入血室證也﹐婦人經水適來﹐血海空虛﹐邪气乘之﹐致有此證。治法無犯胃气﹐及上二焦﹐必自愈。宜用小柴胡湯去半夏﹐加紅花﹑桃仁﹑生地﹑丹皮之屬。

卷二陽明腑病

狂亂

問曰﹕狂亂何以屬陽明腑病﹖答曰﹕重陰爲顚﹐重陽爲狂。諸經之狂﹐皆陽盛也。傷寒陽熱極盛﹐至於發狂﹐勢亦危矣。狂之發也﹐少臥不饑﹐妄語妄行﹐或登髙而歌﹐棄衣而走甚至逾垣上屋﹐皆陽熱亢極使之﹐非下不除。又太陽病不解﹐熱結膀胱﹐其人如狂﹐此乃下焦蓄血﹐少腹當硬滿﹐小便自利﹐大便黑色﹐𨿽則如狂﹐初不若發狂之甚也。又有以火劫汗﹐遂至亡陽﹐發爲驚狂﹐有慌亂恐懼之象﹐實非狂也。是知如狂者﹐膀胱蓄血﹔驚狂者﹐劫汗亡陽﹔發狂者﹐陽明胃腑實熱也。又問曰﹕寒證有發狂者﹐何也﹖答曰﹕此陰盛隔陽之證﹐其人煩躁﹐欲坐臥泥水中﹐是名陰燥﹐脈必沈遲﹐或見下利淸谷諸寒證﹐急宜溫補﹐不可誤用寒涼也。

卷二陽明腑病

不得眠

問曰﹕不得眠﹐何以是陽明腑證﹖答曰﹕不得眠﹐陰陽皆有之﹐其狂亂不得眠者﹐陽明胃熱故也。經云﹕胃不和﹐則臥不安。胃受熱邪﹐故不和﹐不和故不眠也。若初時目痛﹑鼻幹﹑不得眠者﹐陽明經病也﹐葛根湯主之。若蒸熱自汗﹐燥渴脈洪﹐不得眠者﹐陽明經腑同病﹐散漫之熱也﹐白虎加人參湯主之。若潮熱自汗﹐便閉譫語﹐不得眠者﹐陽明腑病﹐結聚之熱也﹐調胃承气湯下之。若傷寒邪气已解﹐或因食復﹐遂至煩悶﹑漧嘔﹑口燥﹑呻吟﹑不得眠者﹐以保和湯加芩﹑連主之。又問曰﹕不眠固屬熱證﹐有投寒藥轉甚者﹐何也﹖答曰﹕因汗下重亡津液﹐心蘊虛煩﹐致不得眠﹐宜用酸棗仁湯﹐或眞武湯主之。不眠似屬尋常﹐若少陰脈沈細﹐自利﹑厥逆﹑煩躁不得眠者﹐爲難治也。

卷二陽明腑病

燥渴

問曰﹕燥渴何以屬陽明腑證﹖答曰﹕寒邪在表﹐則不渴﹔邪气傳裏﹐化而爲熱﹐則渴。

太陽證有口渴者﹐膀胱腑病也﹐其渴微。陽明經病﹐但漱水爾﹐不爲渴也﹐入腑則大渴矣。

少陽證﹐但口苦﹐亦無渴﹐其有渴者﹐將轉入陽明也。仲景云服柴胡湯已﹐而渴者﹐屬陽明也。三陰皆有渴﹐因其連於胃腑﹐故渴也。是知燥渴的屬陽明證。余詳辧厥陰證消渴條下。

卷二陽明腑病

自汗

問曰﹕自汗何以是陽明腑病﹖答曰﹕傷寒在表﹐則腠理致密而無汗﹔入腑﹐則熱气發越而汗自出矣。今無汗忽變爲有汗者﹐乃熱邪入腑﹐燻蒸如鼎沸然﹐故令汗出也。又問曰﹕自汗有用桂枝﹐乃桂枝加附子湯者﹐何也﹖答曰﹕自汗用桂枝者﹐太陽傷風癥也﹔用桂枝加附子湯者﹐因發汗太多﹐遂漏不止﹐惡風寒而爲表虛也。若陽明腑病﹐燥渴譫語﹐孰敢用桂枝者﹖仲景於桂枝加附子條下﹐注曰不嘔不渴。可見陽明燥渴﹐則無用桂枝之理矣。大抵頭痛發熱悉具者﹐傷風自汗也﹔因發汗遂漏不止者﹐陽虛自汗也﹔煩躁口渴﹐能消水﹐不惡風寒而反惡熱者﹐陽明腑病自汗也。又問曰﹕直中證﹐亦自汗﹐何也﹖答曰﹕直中證﹐冷汗自出﹐脈沈遲﹐手足厥冷﹐乃眞陽衰微之象﹐與陽明胃熱自汗﹐燻蒸騰沸之狀﹐天淵相隔矣。

又問曰﹕中暑自汗﹐亦口渴﹐何以別之﹖答曰﹕中暑自汗﹐口𨿽渴﹐脈必弦細芤遲也。經云﹕脈盛身熱﹐得之傷寒﹐脈虛身熱﹐得之傷暑。實者﹑人參白虎湯﹐虛者﹑十味香薷飲主之

卷二陽明腑病

手足心腋下有汗

問曰﹕手足心腋下有汗﹐何以是陽明腑病﹖答曰﹕胃主四肢﹐爲津液之主﹐今熱聚於胃致令出汗﹐乃津液之旁流也。經云﹕手足然汗出﹐大便難而譫語﹐宜下之。又問曰﹕陽明中寒﹐不能食﹐亦令手足汗出者﹐何也﹖答曰﹕此胃中虛冷所致﹐與傳經熱證﹐便難譫語者﹐自是不同。

卷二陽明腑病

便閉

問曰﹕便閉何以屬陽明腑證﹖答曰﹕陽明居中土也﹐萬物所歸﹐無所復傳﹐傷寒三陽﹑三陰之邪﹐皆得傳入﹐以作胃實不大便之證﹐法當下之。然經有八禁﹐詳例於前﹐不可不辧

卷二陽明腑病

轉矢气

問曰﹕轉矢气﹐何以屬陽明腑證﹖答曰﹕矢气者﹐气下泄也﹐病患內有燥糞﹐結而不通則气常下失。仲景云﹕欲行大承气﹐先與小承气﹐腹中轉矢气者﹐方與大承气湯﹔若不轉矢气﹐愼未可再攻﹐是知轉矢气﹐屬陽明腑也。

卷二

論裏中之裏

傷寒之邪﹐三陽爲表﹐三陰爲裏﹐人皆知之﹐而裏中之里人所不知也。何謂裏中之裏﹖陽明胃腑是也。三陽﹑三陰之邪﹐一入胃腑﹐則無復傳﹐故曰裏中之裏也。或謂三陰經﹐髒也。陽明胃﹐腑也。豈有腑深於髒者乎﹖答曰﹕陽明居乎中土﹐萬物所歸﹐無所復傳﹐猶之溪谷﹐爲眾水之所趨也。夫以陽經與陰經較﹐則三陰爲深﹔以陰經與胃腑較﹐則胃腑爲尢深也。三陽﹑三陰之經﹐環繞乎胃腑﹐處處可入。有自太陽入腑者﹐有自本經入腑者﹐有自少陽入腑者﹐有自太陰入腑者﹐有自少陰入腑者﹐有自厥陰入腑者﹐一入胃腑則無復傳﹐故曰裏中之裏也。治傷寒者﹐先明傳經﹑直中﹐卽於傳經之中﹐辧明表裏﹐更於表裏之中﹐辧明裏中之裏﹐如此則觸目洞然﹐治療無不切中矣。

卷二

復論陽明本證用藥法

陽明有經﹑有腑。陽明經病﹐發熱頭痛﹐目痛鼻幹﹐唇焦漱水﹐宜解肌﹐葛根湯﹔陽明經病傳腑﹐蒸熱自汗﹐口渴飲冷﹐白虎加人參湯﹐此散漫之熱﹐可淸而不可下﹔陽明腑病﹐熱邪悉入於裏﹐其證潮熱譫語﹐腹滿便閉﹐宜攻之﹐調胃承气湯﹐此結聚之熱﹐徒淸無益也夫病當用承气﹐而只用白虎﹐則結聚之熱不除﹔當用白虎而遽用承气﹐則散漫之邪復聚而爲結熱之證。夫石膏﹑大黃﹐同一淸劑﹐而舉用不當﹐尙關成敗﹐何況寒熱相反者乎﹖甚矣﹗司命之難也。

卷二

論陽明兼證用藥法

或問﹕經曰﹕有太陽陽明﹐有少陽陽明﹐有正陽陽明﹐何也﹖答曰﹕太陽陽明﹐由太陽經傳入陽明之腑也﹔少陽陽明﹐由少陽經傳入陽明之腑也﹔正陽陽明﹐由陽明本經而傳入本腑也。大法﹐太陽陽明﹐太陽證不解﹐必從太陽解表爲主。若表證不解﹐醫誤下之﹐轉屬陽明﹐宜下之﹐小承气湯。若因誤下而成結胸﹐先服小陷胸湯﹐若不瘥﹐再服大陷胸湯。余邪未盡﹐投以枳實理中丸﹐應手而愈。少陽陽明﹐脈純弦者﹐名曰負。負者﹐勝負也﹐爲難治若少陽證多者﹐必從少陽和解爲先﹐小柴胡湯。若腹滿硬痛﹐便閉譫語者﹐下之﹐大柴胡湯。正陽陽明﹐在表者﹐葛根湯。表邪入裏﹐未結聚者﹐白虎湯。邪已入腑﹐結聚成實者下之﹐調胃承气湯。凡用下藥﹐必以腹滿﹑硬痛﹑便閉爲主﹐或兼下利腸垢﹐或下利淸黃水﹐色純靑﹐心下硬﹐其中有燥屎也﹐攻之。否則𨿽不大便﹐亦未可攻﹐但淸之﹑潤之而已

卷二

合病並病

合並病者﹐傷寒傳經之別名也。或兩經同病﹐或三經同病﹐名曰合病﹔若一經病未已﹐復連及一經﹐名曰並病。傷寒書云﹕三陽有合病﹐有並病﹐三陰無合病﹐無並病。果爾則太陰必不與少陰同病乎﹖少陰必不與厥陰同病乎﹖且太陰病未瘥﹐必不至並於少陰﹐少陰病未瘥必不至並於厥陰乎﹖若然﹐則三陰之證﹐何以相兼而並見乎﹖又何以三陽三陰之邪﹐互相交錯而爲病乎﹖是知合病﹑並病﹐有合於陽者﹐卽有合於陰者﹐有並於陽者﹐卽有並於陰者。

仲景謂三陽合病﹐閉目則汗﹐面垢﹑譫語﹑遺尿﹐治用白虎湯。此外合三陽之經﹐內合陽明之腑﹐故用辛涼和解之。若不入腑﹐白虎將焉用乎﹖治法不論三陽﹑三陰﹐凡兩經合病﹐則用兩經藥同治之﹐三經合病﹐則用三經藥同治之。若一經病未瘥﹐復並一經﹐則相其先後﹑緩急﹑輕重而藥之﹐斯無獘耳。然則合﹑並病者﹐豈非傷寒傳經之別名歟﹗

卷二

直中三陰諸證

直中者﹐初起不由陽經傳入﹐而徑中三陰者也。中太陰﹐宜用理中湯﹔中少陰﹐宜用四逆湯﹔中厥陰﹐宜用白通加豬膽汁湯。大抵髒受寒侵﹐不溫則殆﹐急投辛熱﹐不可遲緩。

卷二直中三陰諸證

附子理中湯

治寒邪中於太陰﹐嘔吐淸涎沫﹐腹中冷痛﹐或下利淸谷﹐吐蛔虫﹐脈來沈漧薑附子炙甘艸﹝各一錢﹞人參﹝二錢﹞白術﹝二錢﹞

水煎服。寒甚者﹐加漧薑二錢﹔渴欲得水﹐加人參﹑白術各一錢﹔當臍有動气﹐去白術加肉桂一錢﹔吐多者﹐加生薑一錢五分﹔下利多者﹐倍加白術﹔悸者﹐加茯苓一錢五分﹔腹滿者﹐去參﹑術﹐加陳皮﹑半夏﹑砂仁各八分﹐附子一錢五分﹔蓋溫卽是補。

卷二直中三陰諸證

四逆湯

治少陰中寒﹐手足厥冷﹐下利淸谷﹐脈沈細﹐但欲寐。

附子﹝五錢﹞漧薑﹝五錢﹞甘艸﹝炙﹐二錢水煎服。如面赤﹐加蔥白二莖﹔腹痛﹐加白芍藥二錢﹝酒炒﹞﹔嘔者﹐加生薑二錢﹔咽痛加桔梗一錢﹔利止脈不出﹐加人參二錢﹔小便不利﹐身重疼痛﹐或咳﹐此爲有水气﹐去漧薑﹐加白術﹑茯苓二錢五分﹐生薑三片。

卷二直中三陰諸證

白通加豬膽汁湯

治少陰中寒﹐陰盛隔陽﹐熱藥相拒不入﹐故加寒味﹐以立從治之法。

附子﹝五錢﹞漧薑﹝五錢﹞蔥白﹝二莖﹞人尿﹝半杯﹞豬膽汁﹝五茶匙水煎服。

虛者﹐加人參三錢。

卷二直中三陰諸證

理中安蛔散

人參﹝三錢﹞白術白茯苓漧薑﹝各一錢五分﹞川椒﹝十粒﹞烏梅﹝二个﹞

上作一服﹐水二鐘﹐煎七分服。

凡治蛔﹐不可用甘艸﹐及甜物。蓋蛔得甘則動﹐得苦則安﹐得酸則靜故也。如未止﹐加黃連﹑黃柏各三分﹐川椒倍之。若足冷﹐加附子五﹑七分﹐甚者倍之。

卷二直中三陰諸證

腹中冷痛

問曰﹕腹中冷痛﹐何以屬直中寒證﹖答曰﹕寒气內攻﹐腹中驟然暴痛﹐手足口鼻俱冷﹐或腹中寒冷﹐欲得熱物熨之﹐不比傳經腹痛﹐由漸而至也。且寒痛綿綿不止﹐熱痛時作時止也。

卷二直中三陰諸證

嘔吐淸涎沫

問曰﹕嘔吐淸涎沫﹐何以是直中寒證﹖答曰﹕胃腑寒熱之气﹐必見於涎沫﹐經曰諸水渾濁﹐皆屬於熱﹐諸病水液﹐澄徹淸冷﹐皆屬於寒。今見嘔吐淸涎沫﹐故知爲直中寒證。

卷二直中三陰諸證

下利淸谷

問曰﹕下利淸谷﹐何以是直中寒證﹖答曰﹕寒邪內侵﹐眞陽衰少﹐無以營運三焦﹐腐化水谷﹐經曰﹕食下卽化腐臭而出是有火也﹐食下不化﹐完谷而出是有寒也。又曰天寒則水淸天熱則水濁。今見下利淸谷﹐卽是直中寒證﹐若傳經熱證﹐則下利腸垢而不下利淸谷矣。

又問﹕書云邪熱不殺谷﹐何謂也﹖答曰﹕邪熱不殺谷者﹐乃火性急速﹐不及變化而出﹐然必雜於腸垢之中﹐不比直中寒邪﹐谷和淸水﹐形如鴨溏也。

卷二直中三陰諸證

但欲寐

問曰﹕但欲寐﹐何以是直中寒證﹖答曰﹕寒邪屬陰﹐陰主靜﹐靜則多眠﹔若傳經熱證﹐則屬陽﹐陽主動﹐則令人煩躁不眠也。又問曰﹕表證多眠者﹐何也﹖答曰﹕表證多眠﹐是寒邪外束﹐陽气不舒﹐必見頭痛發熱諸證。若直中多眠﹐則見下利淸谷﹐手足厥冷諸證﹐與表邪自是不同。至於傳經裏證﹐則心煩惡熱﹐揭去衣被﹐甚則譫語發狂﹐安得多眠﹖又問曰﹕熱證亦有昏昏而睡者﹐何也﹖答曰﹕此熱邪傳入心胞﹐令人神昏不語﹐或睡中獨語一二句﹐與之以水則咽﹐不與則不思﹐此乃熱甚神昏﹐非欲寐也。又風溫證﹐風熱相搏﹐亦令神气昏憒﹐其證鼻鼾﹐語言難出﹐與直中寒邪﹐厥逆淸谷諸證﹐迥然大異矣。

卷二直中三陰諸證

蜷臥

問曰﹕蜷臥何以是直中寒證﹖答曰﹕熱則手足舒伸﹐寒則手足斂束﹐譬如春夏則萬物發舒﹐秋冬則萬物收藏﹐此定理也。又問曰﹕表證亦蜷臥﹐何也﹖答曰﹕表證有蜷臥者﹐表受寒侵﹐經絡因而斂束﹐法當溫散。至於直中蜷臥﹐必有厥逆淸谷諸證相兼﹐須溫中爲主也。又問曰﹕熱證亦蜷臥﹐何也﹖答曰﹕此熱邪消爍津液﹐不能榮養於筋﹐致有攣急之象﹐乃肝臟將絕﹐名曰搐搦﹐不得與蜷臥同語矣。

卷二直中三陰諸證

四肢厥冷

問曰﹕四肢厥冷﹐何以是直中寒證﹖答曰﹕四肢爲陽﹐寒邪屬陰﹐今中寒邪﹐則陽衰不能溫其四肢﹐故厥冷。其甚者﹐過乎肘膝﹐肘膝爲人之四關﹐今冷過之﹐則陰寒極矣。宜大溫之。又問曰﹕陽證亦厥逆﹐何也﹖答曰﹕此物極則反﹐熱極而反見厥也。別之﹐凡病初起卽厥者寒厥也﹐初起發熱日久變厥者熱厥也。且熱厥必煩躁口渴﹐惡熱﹐小便短赤﹐大便或閉﹐或下利腸垢﹐脈必沈實有力。寒厥則不渴﹐必惡寒身痛﹐小便淸長﹐或下利淸谷﹐脈必沈細無力。安危之機﹐禍如反掌﹐不可不辧。

卷二直中三陰諸證

身痛如被杖

問曰﹕身痛如被杖﹐何以是直中寒證﹖答曰﹕寒邪客於人﹐則身痛。痛如被杖﹐寒之極甚者也。又問曰﹕表證亦身痛﹐何也﹖答曰﹕表證身痛﹐痛如繩縛也﹔裏證身痛﹐痛如被杖也。𨿽爲表裏之殊﹐而爲寒則一也﹐宜急溫之。表寒則溫散﹐裏寒則溫中﹐寒气散﹐痛自除

卷二直中三陰諸證

囊縮

問曰﹕囊縮何以是直中寒證﹖答曰﹕熱主舒﹐寒主斂﹐定理也。春夏則萬物發舒﹐秋冬則萬物斂藏﹐卽此觀之﹐可見囊縮爲寒矣。又問曰﹕《指掌》用承气治囊縮﹐何也﹖答曰﹕此傳經厥陰證也。傷寒傳至厥陰﹐六經已盡﹐厥陰者﹐肝也﹐肝主周身之筋﹐又厥陰之脈絡陰器﹐因熱邪爍其津液﹐筋脈不榮﹐故舌捲而囊縮。其證必口渴煩滿﹐唇焦舌燥﹐與直中陰寒之證﹐迥然不同爾。

卷二直中三陰諸證

舌黑而潤

問曰﹕舌黑而潤﹐何以是直中寒證﹖答曰﹕黑者﹐北方水色也﹐黑而且潤﹐則知其爲寒證矣。若傳經熱邪﹐舌苔先黃而後黑﹐必漧燥而無津液﹐此火極似水之象﹐譬如燔柴變炭之意﹐乃熱甚也。若舌黑而潤﹐津液如常﹐乃寒气乘心﹐北方之水色見也﹐宜急溫之。故曰舌黑而潤﹐爲直中寒證也。

卷二直中三陰諸證

脈沈細無力

問曰﹕脈沈細無力﹐何以是直中寒證﹖答曰﹕脈者﹐陽气主之也﹐气盛則脈旺﹐气弱則脈細。今脈沈細無力﹐則爲中寒無疑矣。又問曰﹕經云﹕諸緊爲寒﹐何也﹖答曰﹕緊者﹐脈如引繩轉索﹐有風起水湧之象﹐北方剛勁之气也﹐與數脈不同。數以至數名﹐緊以形象論也經云﹕諸緊爲寒。寒之診不一﹐緊爲寒﹐沈細無力亦爲寒﹐遲爲寒﹐又脈洪大搏指﹐按之空虛者﹐亦爲寒。譬如數則爲熱﹐洪大爲熱﹐沈實有力爲熱﹐脈澀滯﹐郁而不通者﹐亦爲熱全在以證互相參考﹐時而捨脈從證﹐時而捨證從脈﹐活活潑潑不膠己見。其於診法庶矣乎

卷二直中三陰諸證

吐蛔

問曰﹕吐蛔何以是直中寒證﹖答曰﹕病患胃寒食少﹐蛔泛上隔﹐聞食臭而出﹐故吐蛔也宜用理中安蛔散以溫之﹐不可輕用涼藥。又問曰﹕陽證亦有吐蛔者﹐何也﹖答曰﹕病久胃空﹐旣無穀气﹐蛔上隔求食﹐至咽而出﹐須看兼證如何﹐若陽黃髮斑﹐口瘡咽燥﹐大渴消水或用淸劑﹐可以收功。然而寒證吐蛔者多﹐熱證吐蛔者少﹐最宜斟酌。

卷二

兩感

兩感者﹐表裏雙傳也﹐一日太陽與少陰同病﹐二日陽明與太陰同病﹐三日少陽與厥陰同病﹐如在太陽﹐則發熱頭痛﹔在少陰﹐則咽漧口燥﹔在陽明﹐則目痛鼻幹﹔在太陰﹐則腹滿自利﹔在少陽﹐則耳聾脇痛﹔在厥陰﹐則煩滿囊縮。表裏並傳﹐爲禍最速﹐此論傳經之兩感也。又如仲景所謂少陰證反發熱﹐用麻黃附子細辛湯者﹐此論直中之兩感也。傳經兩感﹐以解表爲主而淸裏佐之﹔直中兩感以溫中爲主而發表次之。此治兩感之大法也。或問曰﹕太陽初得病﹐尙未傳經﹐何以卽有少陰熱證也﹖答曰﹕此溫熱之候多有之﹐本有積熱在內﹐而外爲風寒鼓之﹐故表裏並見﹐陰陽雙傳也﹐其病至暴﹐倘治失其宜﹐去生遠矣。

卷二

傷寒兼癥

傷寒兼癥者﹐非傳經六經之正病﹐亦非直中三陰之正病﹐而實爲傷寒所恆有之癥﹐故皆以兼癥名之。其間有見於手經者﹐有因誤治而變癥者﹐有病中調攝失宜而變癥者﹐有病气相傳染而變癥者﹐臨癥之工﹐按法取之﹐曲盡其情﹐則傷寒無餘蘊矣。

卷二傷寒兼癥

咳嗽

咳嗽者﹐肺寒也。經云﹕形寒飲冷則傷肺是也。肺主皮毛﹐寒邪侵於皮毛﹐連及於肺﹐故令人咳。宜用止嗽散﹐加荊芥﹑防風﹑紫蘇子主之。或問曰﹕少陽證與直中證﹐水气證﹐皆令咳嗽﹐何也﹖答曰﹕少陽證兼咳嗽者﹐以其肺有寒也﹐仲景用小柴胡去參﹑棗加漧薑者所以溫肺散寒也。直中證兼咳嗽者﹐亦寒气上束於肺也﹐但溫其中而咳自止。水气證兼咳嗽者﹐以寒水上射於肺也﹐宜分表裏水气治之﹕表有水气而發熱﹐用小靑龍湯發散以行水﹔裏有水气而下利﹐則用本方去麻黃﹐加蕘花﹐以攻之﹔輕則用小半夏加茯苓湯﹐以疏之﹐俾水飲流通﹐而咳自止矣。以上三證﹐皆感寒水之气而咳﹐故謂咳爲肺寒也。又問曰﹕俗稱熱傷風咳嗽者﹐何也﹖答曰﹕熱傷風者﹐如冬溫之候﹑天應寒而反溫﹐自人受之﹐則爲頭痛喉腫﹐咽漧咳嗽之屬﹐與正風寒之咳稍異。又或其人素有郁熱﹐而外爲風寒束之﹐熱在內而寒在外﹐諺云寒包火是也。又問曰﹕咳嗽有不兼風寒﹐而專屬火者﹐何也﹖答曰﹕此雜證嗽也或夏令暑熱之火﹐或飲食辛辣之火﹐或脾肺气虛之火﹐或龍雷上之火﹐皆令咳嗽﹐各有兼證﹐與傷寒鼻塞聲重﹐頭痛發熱惡寒之狀﹐自是不同﹐並與熱傷風之咳迥別﹐宜於本門求之﹐不得與傷寒同日語矣。

卷二傷寒兼癥

止嗽散

桔梗﹝一錢五分﹞甘艸﹝五分﹐炙﹞白前﹝一錢五分﹞橘紅﹝一錢﹞百部﹝一錢五分﹞紫菀﹝一錢五水煎服。風寒初起﹐加防風﹑荊芥﹑紫蘇子。

卷二傷寒兼癥

小半夏加茯苓湯

半夏﹝薑汁炒﹐三錢﹞茯苓﹝三錢﹞甘艸﹝炙﹐一錢﹞生薑﹝三片﹞

水煎服。

卷二傷寒兼癥

咽痛

咽痛有表裏寒熱之分﹐不可不辧也。風寒在表而兼咽痛者﹐此風火聚於肺也﹐宜用甘桔湯﹐加荊芥﹑防風﹑薄荷﹑牛蒡之類以散之。少陰裏證兼咽痛者﹐以少陰之脈﹐循喉嚨﹐挾舌本也﹐宜分寒熱治之。凡傳經少陰﹐口燥舌漧而痛者﹐熱也﹐甘桔湯主之﹐甚至加黃連﹑元參﹑牛蒡之屬。凡咽痛﹐以蒡子爲主。直中少陰﹐腎气虛寒﹐逼其無根失守之火﹐浮游於上﹐以致咽痛﹐必兼下利淸谷﹐手足厥冷諸癥﹐但溫其中而痛自止﹐姜附湯加桔梗主之。夫同一少陰咽痛﹐而寒熱之別相隔千里﹐不可不察。復有陰毒﹑陽毒咽痛者﹐治如少陰證。更有發汗過多﹐遂至汗多亡陽﹐內損津液﹐而成咽痛者﹐宜用參﹑﹑歸﹑術﹐調補元气﹐收斂汗液而痛自除。凡咽痛﹐通用甘桔湯﹐在表者﹐加散藥﹐在裏者﹐分別寒熱而加入溫涼之劑。仲景立法精粹﹐學人宜致思焉。

甘桔湯

﹝見前少陰證。

卷二傷寒兼癥

傷寒吐血

傷寒吐血者﹐熱迫血而上行也。然有表裏之殊﹐如當汗失汗﹐以致邪蘊於經而吐血者﹐用麻黃湯散之﹐後人以加味參蘇飲代之﹐其法至穩。若邪气入裏﹐醞釀成熱﹐以致吐血者﹐宜用犀角地黃湯淸之。若大便閉結﹐熱邪上攻者﹐生地四物湯加大黃下之﹐釜底抽薪﹐則火气頓平﹐而釜中之水﹐無騰沸之患矣。切忌尋常滋補藥﹐姑息容姦﹐使邪气流連﹐反成敗癥更有以熱濟熱而爲動陰血者﹐詳辧於後。

卷二傷寒兼癥

犀角地黃湯

犀角﹝鎊﹐一錢五分﹞生地黃﹝四錢﹞牡丹皮麥冬白芍﹝各一錢五分﹞

水煎服。

卷二傷寒兼癥

衄

衄者﹐鼻中出血也。寒气初客於經﹐則血凝滯而不行﹐何得有衄﹖今見衄者﹐是寒邪將散﹐榮血周流﹐病當解也。古人謂血爲紅汗是也。然衄癥亦有表裏之殊﹐寒邪在經﹐頭痛發熱而衄者﹐表也﹐宜微汗之﹐加味香蘇散主之。若邪气入裏﹐燥渴煩心而成衄者﹐宜急淸之犀角地黃湯主之。或問曰﹕動陰血與鼻衄﹐何以別之﹖答曰﹕動陰血者﹐乃傳經裏證﹐熱極而反發厥﹐醫家誤認爲寒﹐投以漧薑﹑附子﹐以火濟火﹐迫血妄行﹐或從耳﹑目﹑口﹑鼻湧出﹐名曰動陰血﹐又謂下厥上竭﹐爲難治。與鼻衄癥﹐天淵相隔矣。

卷二傷寒兼癥

便膿血

便膿血者﹐熱迫血而下行也﹐此傳經熱邪所致也﹐法當淸之。若瘀血凝聚﹐少腹痛﹐拒按﹐小便自利者﹐下之。然亦有陰寒爲病﹐下利膿血者﹐此下焦虛寒﹐腸胃不固﹐譬如天寒地凍﹐水凝成冰﹐非溫劑不化﹐附子理中湯加歸﹑芍主之。斯二者﹐一爲血熱﹐一爲血寒﹐臨證時不可不辧。

卷二傷寒兼癥

蓄血

蓄血者﹐瘀血蓄於下焦也。仲景云﹕太陽證不解﹐熱結膀胱﹐其人如狂﹐血自下者愈。

其外不解者﹐尙未可攻﹐當先解外﹐外解已﹐但少腹急結者﹐乃可攻之﹐宜桃核承气湯。此表證甫除﹐瘀積始聚﹐爲蓄血之輕者﹐故用前方。若表邪已盡﹐裏熱旣深﹐乃蓄血之重者﹐則用抵當湯攻之。但蓄血證與溺澀﹑燥糞證﹐相似而不同﹐宜分別施治。凡傷寒少腹脹滿﹐按之不痛﹐小便不利者﹐爲溺澀也。若按之繞臍硬痛﹐小便短澀﹐大便不通者﹐此有燥屎也若按之少腹硬痛﹐小便自利﹐或大便黑色﹐喜忘﹐如狂者﹐爲蓄血也。此辧証之大法也。

卷二傷寒兼癥

桃核承气湯

桃仁﹝十个﹞大黃﹝二錢五分﹞芒硝﹝一錢五分﹞甘艸﹝一錢﹞桂枝﹝五分﹞

水煎服。

卷二傷寒兼癥

抵當湯

水蛭虻虫﹝去翅﹐各十枚﹞桃仁﹝十枚﹞大黃﹝五錢﹞

水煎服。

卷二傷寒兼癥

動陰血

傷寒傳經熱癥﹐漸至手足厥冷﹐是爲熱極而反見厥﹐所謂熱深厥亦深﹐熱微厥亦微是也醫者不識﹐誤投熱藥﹐以火濟火﹐迫血妄行﹐其血或從耳目﹐或從目鼻﹐一擁而出﹐名曰動陰血﹐又名下厥上竭﹐爲難治。大抵傷寒初起﹐卽發厥者﹑寒厥也﹔初起發熱燥渴﹐漸次而厥者﹐熱厥也。寒厥者﹐必下利淸谷﹐口鼻气冷﹐口舌常潤﹐脈沈遲。熱厥者﹐必便閉譫語﹐或下利腸垢﹐口渴唇焦﹐或舌黑而燥﹐脈滑數。寒熱之際﹐朗然明白﹐則無動陰血之禍矣。

卷二傷寒兼癥

鼻鼾鼻鳴

鼻鼾者﹐鼻中發聲﹐如鼾睡也﹐此爲風熱壅閉。鼻鳴者﹐鼻气不淸﹐言響如從甕中出也多屬風寒壅塞﹐須按兼癥治之。

卷二傷寒兼癥

不能言及語言難出

不能言及語言難出者﹐有表裏之分。其一﹑太陽證﹐發汗已﹐身猶灼熱者﹐名曰風溫。

其脈尺寸俱浮﹐自汗身重﹐多眠鼻息鼾﹐語言難出﹐此表邪蘊其內熱也。治用葳蕤湯﹐去麻黃﹐加秦艽主之。其一﹑少陰病﹐咽中傷﹐生瘡﹐不能言﹐古方治以苦酒湯。然苦酒湯﹐恐傳寫之訛﹐宜用甘桔湯﹐加蒡子﹑薄荷﹑元參﹑白前之屬﹐以淸之。復有風寒客於肺中﹐聲啞不能言者﹐當用半夏﹑生薑﹑荊﹑防等辛溫以散之。更有中寒之證﹐口鼻气冷﹐口噤難言者﹐當用溫熱之劑。大抵唇焦齒燥﹐舌漧口渴者﹐熱也﹔唇淸口和﹐口鼻气冷者﹐寒也。傷寒辧證﹐莫先於此﹐學人宜致思焉。

卷二傷寒兼癥

葳蕤湯

葳蕤石膏漧葛﹝各一錢﹞白薇羌活杏仁甘艸川芎﹝各六分﹞防風﹝七分﹐用此以代麻黃爲穩當﹞靑木香﹝五分﹞

水煎服。

卷二傷寒兼癥

溫瘧

傷寒邪熱未除﹐復感風邪﹐變爲溫瘧。溫瘧之狀﹐寒熱根據時而作﹐大抵熱多寒少﹐或先熱後寒﹐每致神昏譫語﹐與時行正瘧不同。治用小柴胡湯﹐去半夏﹐加黃連﹑知母﹑貝母以淸之。然溫瘧寒熱以時﹐又與少陽病寒熱往來無定時者﹐自是不同。

卷二傷寒兼癥

身重難轉側

身重大都屬寒﹐然亦有熱者。經曰﹕風濕相搏﹐骨節煩疼﹐不能自轉側﹐不嘔不渴﹐脈虛浮而澀者﹐桂枝附子湯主之﹐此表寒也。經曰﹕少陰病﹐腹痛﹐四肢沈重疼痛﹐下利者﹐治以眞武湯﹐此裏寒也。經曰﹕發汗已﹐身猶灼熱﹐名曰風溫﹐其證脈浮汗出﹐身重多眠﹐鼻息鼾﹐治以葳蕤湯﹐此表寒束其裏熱也。經曰﹕三陽合病﹐腹滿﹐身重﹐口不仁﹐面垢﹐譫語﹐遺尿﹐自汗出﹐白虎湯主之﹐此表裏皆熱也。又陰陽易病﹐身重﹐少气﹐少腹裏急﹐气上衝胸﹐眼中生花﹐宜用附子理中湯主之﹐此裏虛且寒也。

眞武湯

﹝見筋惕肉﹞。

卷二傷寒兼癥

發黃

濕熱俱盛﹐則發身黃﹐傷寒至於發黃﹐爲病亦甚矣。熱而兼濕﹐如曲相似﹐日久則變爲黃也。然不特濕熱發黃﹐而寒濕亦令人發黃。但寒濕之黃﹐身如燻黃﹐色暗而不明﹔濕熱之黃﹐黃如橘色﹐出染著衣﹐正黃如柏也。又如瘀血發黃﹐亦濕熱所致﹐瘀血與積熱燻蒸﹐故見黃色也﹐去瘀生新﹐而黃自退矣。

卷二傷寒兼癥

梔子柏皮湯

傷寒發熱﹐頭汗出﹐小便不利﹐渴飲水漿者﹐此郁熱在裏﹐必發黃。宜此梔子﹝三錢﹞甘艸﹝炙﹐一錢﹞黃柏﹝二錢水煎服。

卷二傷寒兼癥

茵陳蒿湯

身黃如橘子色﹐腹滿﹐便閉者﹐可下。

茵陳﹝三錢﹞梔子﹝二錢﹞大黃﹝二錢﹞

水煎服。小盒飯如皂角汁﹐一宿而腹減﹐黃從小便去也。

卷二傷寒兼癥

茵陳五苓散

陰黃之癥﹐身冷﹐脈沈細﹐乃太陰經中寒濕﹐身如燻黃﹐不若陽黃之明如橘子色也。當問其小便利與不利﹐小便不利﹐宜本方﹔小便自利﹐茵陳術附湯主之。

茵陳白術茯苓﹝各一錢五分﹞豬苓澤瀉﹝各七分﹞薄桂﹝五分水煎服。

卷二傷寒兼癥

茵陳術附湯

茵陳﹝一錢﹞白術﹝二錢﹞附子﹝五分﹞漧薑﹝五分﹞甘艸﹝炙﹐一錢﹞肉桂﹝去皮﹐三分水煎服。

卷二傷寒兼癥

痙

痙者﹐項背彊﹐頭動搖﹐口噤﹐背反張是也。此太陽傷風﹐復感寒濕所致。其有汗惡風爲柔痙﹔無汗惡寒爲剛痙﹐加減小續命湯主之。然痙病有三陽經絡之殊﹐有胃腑實熱所致﹐有三陰中寒所發﹐有內傷气血虛弱而發﹐不可不辧。假如頭搖﹐口噤﹐背反張者﹐太陽痙也頭低視下﹐手足牽引﹐肘膝相﹐陽明痙也。若眼目斜視﹐一手一足搐搦者﹐少陽痙也。

又如口噤胸滿﹐臥不著席﹐腳攣急﹐大便閉結不通﹐必齒﹐此陽明胃腑實熱所致﹐宜用三一承气湯下之。又如發熱﹐脈沈細﹐手足厥冷﹐冷汗自出者﹐爲陰痙﹐風寒中於髒也﹐附子理中湯加防風﹑肉桂主之。然也有內傷發痙者﹐病患肝血不足﹐血燥生風﹐目斜手搐﹐逍遙散加人參﹑桑寄生主之。經云﹕諸風掉眩﹐皆屬於肝也。若脾虛木旺﹐反傷脾土﹐用五味異功散﹐加柴胡﹑芍藥﹑木香﹑鉤藤之屬。脾气鬱結﹐用加味歸脾湯。若大病後﹐或產後﹐气血大虛﹐用十全大補湯加鉤藤﹑桑寄生﹐如不應﹐急加附子。此治痙病之大法也。

卷二傷寒兼癥

加減小續命湯

麻黃﹝去節﹞人參黃芩芍藥甘艸川芎杏仁防己﹝各一錢﹞肉桂﹝五分﹞防風﹝一錢五分﹞附子﹝三分﹞

水煎服。

此癥若兼陽明﹐須加葛根﹑升麻。此癥若兼少陽﹐另用小柴胡加桂枝﹑鉤藤。

卷二傷寒兼癥

三一承气湯

大黃﹝二錢﹞枳實﹝一錢﹞濃朴﹝八分﹞甘艸﹝一錢﹞元明粉﹝一錢五分水煎服。

卷二傷寒兼癥

斑疹

凡發斑有四癥﹐一曰傷寒﹐二曰溫毒﹐三曰時气﹐四曰陰癥。傷寒發斑者﹐蓋因當汗不汗﹐當下不下﹐或妄投熱藥﹐以致熱毒蘊結﹐發爲斑疹﹐《千金方》云﹕紅赤者胃熱﹐紫赤者熱甚﹐紫黑者胃爛也。凡斑旣出﹐須得脈洪大有力﹐身溫﹐足暖爲順﹔若脈沈小﹐足冷﹐元气弱者﹐爲逆候也。凡治斑癥﹐不宜發汗﹐汗之則增斑爛。又不宜早下﹐下早則斑毒內陷如脈洪數﹐熱甚煩渴者﹐用三黃解毒湯﹐或犀角大靑湯以淸之。若脈弱者﹐加人參主之。

倘昏悶﹑譫語﹑大便四五日不通﹐以調胃承气湯微利之。如未可下﹐卽用前犀角大靑湯﹐加梨汁﹑蜜糖以潤之。大抵解胃熱﹑胃爛之毒﹐必以黃連﹑大靑﹑犀角﹑元參﹑升麻﹑眞靑黛﹑石膏﹑知母﹑黃芩﹑山梔﹑黃柏之類﹐要在審察病情合宜而用之。溫毒發斑者﹐冬應寒而反溫﹐或冬令感寒﹐春夏之交﹐發爲溫熱之病﹐熱毒蘊蓄﹐發爲斑也。犀角大靑湯主之。時气發斑者﹐天時不正之气也﹐人感之或憎寒壯熱﹐發爲斑疹。凡大紅點﹐發於皮膚之上者﹐謂之斑﹔小紅點﹐行於皮膚之中者﹐謂之疹。蓋疹輕而斑重也。疹發於肺﹐宜用升麻葛根湯﹐加大力子以散之。斑出於胃﹐犀角大靑湯以淸之。若時气傳染﹐中無實熱﹐加味逍遙散去白術﹐加元參﹑生地以解之。陰癥發斑者﹐寒伏於下﹐逼其無根失守之火﹐聚於胸中﹐上燻於肺﹐致發斑點﹐如蚊蚤咬痕﹐此非斑也﹐與調中溫胃之劑﹐其點自退。理中湯主之。

卷二傷寒兼癥

三黃解毒湯

黃連﹝二錢﹞黃芩黃柏黑山梔﹝各一錢五分﹞

水煎服。

卷二傷寒兼癥

犀角大靑湯

治斑出已盛﹐心煩大熱﹐錯語呻吟﹐不得眠﹐或咽痛不利。

犀角屑大靑元參甘艸升麻黃連黃芩黃柏黑山梔﹝各一錢五分﹞

水煎服。口大渴﹐加石膏﹔虛者﹐加人參。

卷二傷寒兼癥

結胸痞气

經云﹕病發於陽而反下之﹐熱入﹐因作結胸﹔病發於陰而反下之﹐因作痞。陽﹑三陽也陰﹑三陰也。傷寒邪在三陽﹐固不可下﹐下之則爲結胸之惡候。卽邪已入三陰﹐而未結聚成實﹐猶宜淸解之﹐若下之太早﹐尙不免於痞气。結胸證重﹐痞气較輕也。大抵從胸至腹﹐硬滿而痛﹐手不可近者﹐爲結胸﹔胸前痞滿不舒者﹐爲痞气。結胸證﹐先用小陷胸湯﹐如或結實難解﹐更用大陷胸湯攻之。痞气證﹐半夏瀉心湯主之。又有水結胸證﹐水飲停蓄也﹐小半夏加茯苓湯主之。復有寒實結胸證﹐乃寒气結聚不應誤下而成﹐須用白散主之。凡一切結胸﹑痞气等證﹐服藥不效者﹐乃濁气結而未散﹐《活人》俱用枳實理中丸﹐應手而愈。

卷二傷寒兼癥

小陷胸湯

本太陽證﹐爲醫誤下﹐從心下至少腹硬滿而痛﹐手不可近者﹐爲結胸﹐應服大陷胸湯。若不按不痛者﹐爲小結胸﹐應服本方。然用藥之道﹐宜先緩後急﹐有如探試之法上三味﹐以水六鐘﹐先煮栝蔞﹐減半﹑去渣﹐納諸藥煮取二鐘﹐溫服。

按此方﹐加枳實一錢五分﹐更效。

卷二傷寒兼癥

大陷胸湯

結胸證﹐服前藥不效﹐須用此方。

大黃﹝去皮生用﹐六錢﹞芒硝﹝四錢﹞甘遂﹝爲末﹐二分五釐﹞

上三味﹐以水六鐘﹐先煮大黃﹐減半﹐去渣﹐納芒硝﹐煮二三沸﹐和甘遂末﹐溫服﹐得快利﹐止後服。

卷二傷寒兼癥

半夏瀉心湯

傷寒傳入三陰﹐而未結聚成實﹐醫早下之以致胸中痞悶不舒者﹐爲痞气。

半夏﹝洗﹞黃芩漧薑﹝各一錢五分﹞人參甘艸﹝炙﹐各五分﹞黃連﹝一錢﹞大棗﹝去核﹐二个﹞

水煎服。本方加枳實五﹑七分爲妙。

卷二傷寒兼癥

白散

治寒實結胸﹐無熱證者。此寒痰積食結於胸中﹐故用此方﹐亦救急之良法。

桔梗貝母﹝各三錢﹞巴豆﹝去皮﹑心﹐熬黑﹐研如脂﹐一分﹞

上三味爲末﹐納巴豆﹑更於臼中杵之﹐以白飲和勻﹐分二服﹐病在膈上必吐﹐在膈下必利。如不利﹐進熱粥一杯。若利不止﹐進冷粥一杯﹐卽止。

卷二傷寒兼癥

枳實理中丸

枳實﹝面炒﹐一兩五錢﹞茯苓白術﹝陳土炒﹐各二兩﹞甘艸﹝炙﹐七錢五分﹞人參﹝五錢﹞漧薑﹝炮﹐四錢﹞

上爲末﹐米飲糊丸﹐如綠豆大。每服三錢﹐開水下﹐日二﹑三服﹐以瘥爲度。

卷二傷寒兼癥

髒結

病患素有宿積﹐連於臍旁﹐更加新邪﹐痛引陰筋。此邪气結實之候﹐爲難治。

卷二傷寒兼癥

振戰栗

振者﹐聳動也﹔戰者﹐戰搖也﹔栗者﹐心跳也。虛證多有之﹐而邪正交爭﹐亦發戰栗也須按兼癥治之。

卷二傷寒兼癥

筋惕肉

經云﹕陽气者﹐精則養神﹐柔則養筋。發汗多﹐津液枯少﹐陽气大虛﹐筋肉失養﹐故惕惕而跳﹐然而動也。急宜溫經益陽。眞武湯主之。

卷二傷寒兼癥

眞武湯

治傷寒發汗後﹐筋惕肉﹐並治中寒下利﹐裏有水气而發咳﹐或嘔吐腹痛水煎服。

若咳者﹐加五味子十粒﹐漧薑一錢五分﹔若小便利﹐去茯苓﹔若下利﹐去芍藥﹔若嘔者去附子﹐加生薑一倍。

卷二傷寒兼癥

義手冒心

發汗過多﹐義手自冒心﹐心下悸﹐欲得按者﹐桂枝甘艸湯主之。

卷二傷寒兼癥

驚悸

心忪也﹐惕惕然跳動也。有气虛者﹐有汗下過多﹐損津液者﹐有水气者﹐當按兼癥施治可也。

卷二傷寒兼癥

小便不利

小便不利﹐有數種。因汗下而小便不利者﹐津液不足也。黃膽熱病﹐小便不利者﹐郁熱內蓄也。風濕相搏﹐與夫陽明中風而小便不利者﹐寒气所乘也。更有气虛而小便不利者﹐宜詳辧之。

卷二傷寒兼癥

遺溺

傷寒遺溺﹐乃危急之候。下焦虛寒﹐不能攝水﹐多致遺溺﹐理中﹑四逆輩主之。然三陽合病﹐每兼此癥﹐有用白虎湯者﹐此熱甚而陰挺失職也。大抵熱甚神昏者可治﹐虛寒逆冷爲難治也。若雜癥遺尿﹐多屬气虛﹐參﹑﹑歸﹑術主之。

卷二傷寒兼癥

呃逆

卽KT也﹐气自臍下直衝胸也。或謂咳逆卽呃逆﹐非也﹐咳逆爲咳嗽﹐與呃逆有何干涉﹖大法傷寒當下失下﹐胃火上衝而呃者﹐其證燥渴內熱﹐大便閉結﹐大柴胡湯下之。便不結﹐瀉心湯主之。三陰中寒﹐胃气欲絕而呃者﹐其證厥冷惡寒﹐下利淸谷﹐附子理中湯﹐合丁香散溫之。呃止則吉﹐不止則凶也。

卷二傷寒兼癥

扁鵲丁香散

丁香﹝五个﹞柿蒂﹝五个﹞甘艸﹝炙﹐五分﹞漧薑﹝一錢爲末﹐沸湯點服﹐爲妙。

卷二傷寒兼癥

懊

﹝卽惱字﹐古通用﹞

懊﹐心中鬱鬱不舒﹐比之煩悶有甚焉者。由表邪未盡﹐乘虛內陷﹐結伏於心胸之間也

卷二傷寒兼癥

梔子豉湯

梔子﹝三錢﹞香豉﹝五錢水煎服﹐服後﹐隨手探吐之。若加枳實﹐名枳實梔子豉湯﹐治前證﹐並傷飲食。

卷二傷寒兼癥

鬱冒

昏冒而神不淸﹐俗謂昏憒是也。經云﹕諸虛乘寒者﹐則爲厥﹐鬱冒不仁﹐此寒气上逆也法當溫補。又陽明證﹐小便不利﹐大便乍難乍易﹐時有微熱﹐喘冒不得臥﹐有燥屎也﹐法當下之。又傷寒傳至五六日間﹐漸變神昏不語﹐形貌如醉﹐或睡中獨語一二句﹐與之以水則咽﹐不與則不思﹐醫者不識﹐投以承气則誤矣。蓋不知此熱傳手厥陰心胞絡經也。與食則咽邪不在胃也。不與則不思﹐神昏故也。邪熱旣不在胃﹐而在心胞﹐宜用導赤散﹐合黃連解

卷二傷寒兼癥

導赤散

木通﹝一錢五分﹞生地﹝三錢﹞赤茯苓﹝二錢﹞燈心﹝二十節水煎服。

卷二傷寒兼癥

奔豚

气從少腹上衝心而痛﹐如江豚之上竄﹐此下焦陰冷之气﹐宜用姜附湯﹐加肉桂﹑吳萸肉﹑茯苓主之。或以橘核﹑小茴﹑川楝子佐之﹐尢效。

卷二傷寒兼癥

身熱惡寒身寒惡熱

病患身大熱﹐反欲得近衣者﹐熱在皮膚﹐寒在骨髓也﹔身大寒﹐反不欲近衣者﹐寒在皮膚﹐熱在骨髓也。

竊謂身熱﹐反欲得近衣者﹐傷寒外感之屬也﹔身寒﹐反不欲近衣者﹐熱邪內郁之候也。

然亦有欲得近衣而爲內熱者﹐火極似水也﹔亦有不欲近衣而爲裏寒者﹐水極似火也。是

卷二傷寒兼癥

風溫濕溫

傷寒發汗已﹐更感於風﹐身灼熱者﹐名曰風溫。風溫爲病﹐脈陰陽俱浮﹐自汗身重﹐多眠﹐鼻息鼾﹐語言難出﹐葳蕤湯主之。濕溫者﹐其人常傷於濕﹐因而中暑﹐名曰濕溫。兩脛逆冷﹐胸滿﹐頭目痛﹐妄言﹐多汗﹐其脈陽浮而陰小﹐切忌發汗﹐汗之名重﹐爲難治蒼術白虎湯主之。

卷二傷寒兼癥

風濕相搏

傷寒八九日﹐風濕相搏﹐身體煩疼﹐不能自轉側﹐不嘔不渴﹐脈虛浮而澀者﹐桂枝附子湯主之。此癥脈虛浮而澀﹐且不渴﹐故用此湯﹐若兼口渴者﹐則不可用也。

卷二傷寒兼癥

勞復﹑食復﹑女勞復

大病後﹐不宜勞動﹐若勞倦傷气﹐無力與精神者﹐名曰勞復﹐補中益气湯主之。若飲食傷脾﹐名曰食復﹐宜調胃气﹐以消積食﹐枳實梔子豉湯主之。若病後犯房事﹐以致病復﹐名曰女勞復﹐其癥頭重不舉﹐目中生花﹐腰背疼痛﹐小腹裏急絞痛﹐以人參三白湯主之。

卷二傷寒兼癥

人參三白湯

人參﹝二錢﹞白術白芍白茯苓﹝各一錢五分﹞甘艸﹝炙﹐五分﹞附子﹝炮﹐一錢﹞棗﹝二枚﹞

水煎服。

卷二傷寒兼癥

陰陽易

男子病新瘥﹐與女子接﹐其病遂遺於女﹐女子病新瘥﹐與男子接﹐其病遂遺於男﹐名曰陰陽易。其癥頭重不舉﹐目中生花﹐腰背疼痛﹐小腹裏急絞痛﹐與女勞復證候相似﹐間有吐舌數寸者﹐爲大危﹐人參三白湯主之。

卷二傷寒兼癥

狐惑

狐疑不決之狀﹐內熱生虫之候也。上唇有瘡﹐則虫蝕其肺﹐名曰惑﹔下唇有瘡﹐則虫蝕其肛﹐名曰狐。雄黃丸主之。

卷二傷寒兼癥

雄黃丸方

雄黃﹝研﹞當歸﹝炒﹐各七錢五分﹞檳榔﹝五錢﹞蘆薈﹝研﹞麝香﹝研﹐各二錢五分﹞

上搗研爲末﹐煮麵糊爲丸﹐如桐子大。每服二十丸﹐粥飲下﹐日三服。

卷二傷寒兼癥

陽毒陰毒

熱之極﹐寒之甚﹐至極而無復加者也。陽毒則斑黃﹐狂亂﹔陰毒則厥逆﹐淸谷﹐身痛如被仗。陰陽二毒﹐多有兼咽痛者﹐各宜按證投劑﹐大抵五日內可治﹐過此恐難爲力。陽毒﹐梔子湯加人中黃主之。陰毒﹐四逆湯加蔥白主之。

卷二傷寒兼癥

梔子湯

治陽毒升麻黃芩杏仁石膏﹝各二錢﹞梔子赤芍知母大靑﹝各一錢﹞甘艸﹝五分﹞柴胡﹝一錢五分﹞豆豉﹝百粒水煎服。加人中黃一錢尢效。

卷二傷寒兼癥

百合病

行住坐臥﹐若有神靈﹐其人默默然意趣不樂﹐謂之百合病。用百合知母湯主之。

卷二傷寒兼癥

百合知母湯方

百合﹝一枚﹞知母﹝二錢水煎服。

卷二傷寒兼癥

壞病

本太陽病﹐若發汗﹐若吐﹐若下﹐若溫鍼﹐仍不解者﹐此爲壞病﹐桂枝不中與也﹐知犯何逆﹐隨證治之。按﹐逆者﹐治不如法也。隨證治之者﹐見某證用某藥以救之也。古人悉以羊肉湯主之。恐未盡然。又是齋方﹐不論陰陽二癥﹐或投藥錯誤﹐致患人沈困垂危﹐七日後皆可服﹐傳者云﹕千不失一。用好人參一兩﹐去蘆﹑薄切﹐水一大升﹐於銀石器內﹐煎至一盞﹐坐新汲水內﹐取冷﹐作一服﹐汗不自他出﹐只在鼻尖上涓涓如水﹐是其驗也。余嘗用之﹐屢效。

卷二傷寒兼癥

羊肉湯方

當歸白芍﹝各一錢五分﹞牡蠣﹝赤﹐一錢﹞生薑﹝二錢﹞桂枝﹝五分﹞龍骨﹝赤﹐四分﹞黑附子﹝炮﹐去皮﹑臍﹐五分上爲末。羊肉二兩﹐蔥白二寸﹐以水二碗﹐熬減一半﹐以布濾絞去渣﹐溫服。

卷二傷寒兼癥

熱入血室

婦人傷寒﹐經水適來適斷﹐邪气乘虛內陷於血海之中﹐以致晝則明了﹐夜則譫語﹐如見鬼狀者﹐是爲熱入血室。治法﹐無犯胃气﹐及上二焦﹐必自愈。宜用小柴胡湯﹐去半夏﹐加桃仁﹑紅花﹑生地﹑丹皮之類主之。

卷二傷寒兼癥

陰躁似陽躁

陰極反發躁也。傷寒陽證發躁﹐必口渴便閉﹐下利腸垢﹐或譫言妄語﹐脈必沈實有力。

若直中陰寒﹐不應有躁﹐今反煩躁者﹐是物極則反﹐水極似火也。其證口燥渴﹐思得水而不能飲﹐欲坐臥泥水之中﹐脈必沈遲無力﹐名曰陰躁﹐宜用溫劑。設或認爲陽躁而淸之﹐誤之甚矣。

卷二傷寒兼癥

陽厥似陰厥

陽厥者﹐熱極而反發厥也。直中寒邪﹐則手足厥冷﹐今傳經熱證而亦發厥者﹐乃物極則反﹐火極似水也。書曰﹕熱深厥亦深﹐熱微厥亦微是也。但寒厥初病卽見﹐熱厥則漸次而至大不同爾。

卷二傷寒兼癥

腫

腫有三證﹐太陽風濕相搏﹐身微腫者﹐宜疏風去濕。陽明風熱﹐耳前後腫者﹐宜刺。大病瘥後﹐腰以下腫者﹐宜利小便。

卷二傷寒兼癥

除中

傷寒六七日﹐脈遲﹐遲則爲寒﹐醫者不察﹐反以涼藥徹其熱﹐腹中應冷不能食﹐今反能食﹐名曰除中。言食下卽除去也。爲難治。試與素餅食之﹐得餅發熱者除中﹐不發熱者﹐非除中也。

卷二傷寒兼癥

气上衝心

腹裏時時上衝也。傷寒傳至厥陰﹐消渴﹐气上衝心﹐熱證也。經云﹕諸逆衝上﹐皆屬於火是也。病如桂枝證﹐頭不痛﹐項不彊﹐寸脈微浮﹐胸中痞硬﹐气上衝咽喉﹐不得息者﹐此爲胸有寒也﹐當吐之﹐宜瓜蒂散﹝按寒字﹐當作痰﹞。

卷二傷寒兼癥

瓜蒂散

瓜蒂﹝炒黃﹞赤小豆﹝等分﹞

上研爲細末﹐取一錢﹐用豉一撮﹐湯一碗﹐先漬之﹐須臾煎成稀糜﹐去渣﹐取汁和末藥五分﹐溫服﹐藥下便臥﹐欲吐﹐且忍之﹐良久再吐﹐如不吐﹐復如前進一服﹐以手指探之卽吐。如過時又不吐﹐飲熱湯一升﹐以助藥力。吐訖﹐便可食。若服藥過多者﹐飲淸水解之。

卷二傷寒兼癥

姜附湯

溫中回陽。

漧薑﹝三錢﹞熟附子﹝三錢﹞

水煎服。

香薷飲

﹝見傷暑﹞

卷二傷寒兼癥

桂枝附子湯

﹝卽桂枝湯加附子﹐見太陽經證。

藿香正气散

﹝見傷暑﹞

保和湯

﹝見心痛。

補中益气湯見類中。

二陳湯

﹝見中風。

檳榔散

﹝見香港腳﹞

四物湯

﹝見虛證。

澤蘭湯

﹝見腰痛﹞

卷二傷寒兼癥

甘艸附子湯

治風濕小便不利﹐大便反快。

甘艸﹝炙﹞熟附子﹝各一錢﹞白術桂枝﹝各一錢五分水煎溫服。

卷二傷寒兼癥

麻黃附子細辛湯

溫經發表。

麻黃附子﹝各一錢﹞細辛﹝五分﹞生薑﹝三片水煎服。

八味湯

﹝見類中﹞

卷二傷寒兼癥

十棗湯

水停脇下﹐硬滿而痛﹐不可忍﹐漧嘔﹐气短﹐自汗出﹐不惡寒。

芫花甘遂大戟﹝等分爲末﹞

水一鐘半﹐先煎大棗十枚﹐取八分﹐入藥末三分﹐溫服。若病不除﹐再服三分。

桂枝加芍藥湯

﹝見太陽經證

卷二傷寒兼癥

人參膏

用頂參六兩﹐水五碗﹐煎取二碗﹔復渣用水二碗﹐煎取一碗﹐去渣﹐將三碗參汁合爲一處﹐緩火煎熬。以箸常常攪之﹐候汁稠濃﹐卽成膏矣﹐凡救虛危將脫之證﹐得此爲

六味湯

﹝見類中。

卷二傷寒兼癥

當歸補血湯

治血虛燥熱﹐證象白虎。誤服白虎者﹐不治。

黃﹝八錢﹞當歸﹝二錢﹞大棗﹝五枚水煎服。

卷二傷寒兼癥

酸棗仁湯

治汗下後﹐虛煩不得眠。

棗仁﹝炒透﹐一錢﹞甘艸知母麥冬茯苓﹝各六分﹞漧薑﹝三分﹞

水煎服。

卷二傷寒兼癥

小靑龍湯

治表不解﹐有水气﹐漧嘔發熱而咳。

麻黃桂枝芍藥﹝各一錢﹞半夏﹝薑汁炒﹐一錢五分﹞甘艸﹝炙﹞漧薑細辛﹝各五分﹞

水煎服。

逍遙散

﹝見類中﹞

五味異功散﹑歸脾湯﹑十全大補湯

﹝並見虛證。

卷二傷寒兼癥

桂枝甘艸湯

﹝卽桂枝湯倍甘艸﹐見太陽經證﹞

代抵當丸

﹝見淋癥﹞

卷三

中風門

中風者﹐眞中風也﹐有中腑﹑中髒﹑中血脈之殊。中腑者﹐中在表也﹐外有六經之形證與傷寒六經傳變之證無異也。中太陽﹐用桂枝湯。中陽明﹐葛根湯加桂枝。中少陽﹐小柴胡湯加桂枝。其法悉具傷寒門﹐玆不贅。中髒者﹐中在裏也﹐其人眩僕昏冒﹐不醒人事﹐或痰聲如曳鋸﹐宜分臟腑﹑寒熱而治之。假如其人素挾虛寒﹐或暴中新寒﹐則風水相遭﹐寒冰徹骨﹐而風爲寒風矣﹔假如其人素有積熱﹐或郁火暴發﹐則風乘火勢﹐火借風威﹐而風爲熱風矣。爲熱風多見閉癥﹐其證牙關緊急﹐兩手握固﹐法當疏風開竅﹐先用搐鼻散吹之﹐次用牛黃丸灌之。若大便閉結﹐腹滿脹悶﹐火勢極盛者﹐以三化湯攻之。爲寒風﹐多見脫證﹐其證手撒﹑脾絕﹐眼合﹑肝絕﹐口張﹑心絕﹐聲如鼾﹑肺絕﹐遺尿﹑腎絕﹐更有兩目直視﹐搖頭上竄﹐發直如妝﹐汗出如珠﹐皆脫絕之證﹐法當溫補元气﹐急用大劑附子理中湯灌之。若痰涎壅盛﹐以三生飲加人參灌之。間亦有寒痰壅塞﹐介乎閉脫之間﹐不便驟補者﹐用半夏﹑橘紅各一兩﹐濃煎至一杯﹐以生薑自然汁對衝﹐頻頻灌之﹐其人卽蘇﹐然後按其虛而調之。

然予自揣生平﹐用附子理中治愈者甚多﹐其用牛黃丸治愈者﹐亦恆有之﹐惟三化湯一方﹐並未舉用。此必天時﹑地土﹑人事之不同。然寒熱之劑﹐屹然並立﹐古方具在﹐法不可泯﹐故兩存之﹐以備參酌。中血脈者﹐中在經絡之中也。其證口眼歪斜﹐半身不遂是也﹐大秦艽湯主之。偏在左﹐倍用四物湯﹔偏在右﹐佐以四君子湯。左右俱病﹐佐以八珍湯﹐並虎骨膠丸此治眞中之大法也。

卷三中風門

口噤﹑角弓反張

口噤﹑角弓反張﹐痙病也。但口噤而兼反張者﹐是已成痙也﹐小續命湯。口噤而不反張者﹐是未成痙也﹐大秦艽湯。其痙病俱見前傷寒兼證中﹐宜細加查核。

卷三中風門

不語

不語有心﹑脾﹑腎三經之異﹐又有風寒客於會厭﹐卒然無音者。大法﹐若因痰迷心竅﹐當淸心火﹐牛黃丸﹐神仙解語丹。若因風痰聚於脾經﹐當導痰涎﹐二陳湯加竹瀝﹑薑汁﹐並用解語丹。若因腎經虛火上炎﹐當壯水之主﹐六味湯加遠志﹑石菖蒲。若因腎經虛寒厥逆﹐當益火之源﹐劉河間地黃飲子﹐或用虎骨膠丸加鹿茸。若風寒客於會厭﹐聲音不揚者﹐用甘桔湯加疏散藥。

卷三中風門

遺尿

遺尿謂之腎絕﹐多難救﹐然反目遺尿者﹐爲腎絕﹐若不反目﹐但遺尿者﹐多屬气虛﹐重用參﹑等藥﹐補之則愈。

桂枝湯﹑葛根湯﹑小柴胡湯

﹝俱見傷寒﹞

卷三中風門

搐鼻散

治一切中證﹐不醒人事﹐用此吹鼻中﹐有嚏者生﹐無嚏者難治。

細辛﹝去葉﹞皂角﹝去皮弦﹐各一兩﹞半夏﹝生用﹐五錢﹞

爲極細末﹐瓷瓶收貯﹐勿泄气﹐臨用吹一﹑二分入鼻孔中取嚏。

卷三中風門

牛黃丸

治中風痰火閉結﹐或螈癱瘓﹐語言謇澀﹐恍惚眩暈﹐精神昏憒﹐不省人事﹐或喘嗽痰壅﹐煩心等癥。

牛黃﹝六錢﹞麝香龍腦﹝以上三味另研﹞羚羊角當歸﹝酒洗﹞防風黃芩柴胡白術麥冬﹝去心﹞白芍﹝各七錢五分﹞桔梗白茯苓杏仁﹝去皮尖﹞川芎大豆黃卷阿膠﹝各八錢五分﹞蒲黃人參﹝去蘆﹞神曲﹝各一兩二錢五分﹞雄黃﹝另研﹐四錢﹞甘艸﹝二兩五錢﹞

白蘞肉桂﹝去皮﹞漧薑﹝各三錢七分﹞犀角﹝鎊﹐一兩﹞幹山藥﹝三兩五錢﹞大棗﹝五十枚﹐蒸爛去皮核﹞金箔﹝六百五十片﹐內存二百片爲衣﹞

爲細末﹐煉蜜同棗膏丸﹐每兩作十丸﹐用金箔爲衣﹐每服一丸﹐溫水化下。

卷三中風門

三化湯

治中風入髒﹐熱勢極盛﹐閉結不通﹐便溺阻隔不行﹐乃風火相搏而爲熱風者本方主之。設內有寒气﹐大便反硬﹐名曰陰結。陰結者﹐得和气暖日﹐寒冰自化﹐不可誤用攻藥﹐誤卽不能復救﹐愼之愼之。

濃朴﹝薑汁炒﹞大黃﹝酒蒸﹞枳實﹝面炒﹞羌活﹝各一錢五分水煎服。

卷三中風門

附子理中湯

﹝見中寒﹞

治寒風中髒﹐陰冷極盛﹐脫證隨見﹐此風水相遭而爲寒風者急服此藥﹐猶可得生。夫病屬脫證﹐設誤用疏通開竅之藥﹐如人旣入井而又加之以石也﹐必須參﹑附大劑飲之﹐方爲合法。

卷三中風門

三生飲

治寒風中髒﹐六脈沈細﹐痰壅喉響﹐不省人事﹐乃寒痰厥逆之候。

生南星生烏頭﹝去皮尖﹞生附子﹝各一錢五分﹞生薑﹝五片﹞生木香﹝五分﹞

水煎服。

薛立齋云﹕三生飲﹐乃行經絡﹐治寒痰之良藥﹐斬關奪旗之神劑﹐每服必用人參兩許駕馭而行﹐庶可驅外邪而補眞气﹐否則不惟無益﹐適以取敗。觀先哲用附﹑術附﹑參附等湯﹐其義可見。

卷三中風門

大秦艽湯

治風中經絡﹐口眼歪斜﹐半身不遂﹐或語言謇澀﹐乃血弱不能養於筋﹐宜用養血疏風之劑﹐經云﹕治風先治血﹐血行風自滅是也。

秦艽﹝一錢五分﹞甘艸﹝炙﹞川芎當歸芍藥生地熟地﹝自制﹞茯苓羌活獨活白術防風白芷黃芩﹝酒炒﹐各八分﹞細辛﹝二分﹞

水煎服。

如或煩躁口渴﹐加石膏一錢五分﹔陰雨﹐加生薑三片﹔春夏﹐加知母八分。

竊謂本方﹐初時宜用﹐若日久﹐則以四物﹑四君爲主﹐而以風藥佐之﹐庶收全功。

四物湯﹑四君子湯﹑八珍湯

﹝俱見虛證。

虎骨膠丸

﹝見痺證。

小續命湯

﹝見傷寒發痙﹞

卷三中風門

神仙解語丹

白附子﹝炮﹞石菖莆﹝去毛﹞遠志﹝去心﹐甘艸水炮炒﹞天麻全蠍﹝去尾﹐甘艸水洗﹞羌活南星﹝牛膽制多次更佳﹐各一兩﹞木香﹝五錢上爲末﹐麵糊丸﹐龍眼大。每服一丸﹐薄荷湯下。

卷三中風門

二陳湯

陳皮茯苓半夏﹝薑汁炒﹞甘艸﹝炙﹐各一錢五分水煎服。

六味湯

﹝見後類中門﹞

卷三中風門

地黃飲子

熟地﹝九蒸曬﹐二錢﹞巴戟﹝去心﹞山萸肉﹝去核﹞肉蓯蓉﹝酒浸焙﹞石斛附子﹝炮﹞五味子﹝杵炒﹞白茯苓﹝各一錢﹞石菖蒲﹝去毛﹞桂心麥冬﹝去心﹞遠志﹝去心﹐甘艸水炮炒入薄荷少許﹐姜一片﹐棗二枚﹐水煎服。气虛﹐加人參二錢。

甘桔湯

﹝見傷寒咽痛。

卷三

類中風

類中風者﹐謂火中﹑虛中﹑濕中﹑寒中﹑暑中﹑气中﹑食中﹑惡中也﹐共有八種。與眞中相類而實不同也。然類中有與眞中相兼者﹐須細察其形證而辧之。凡眞中之證﹐必連經絡多見歪斜偏廢之候﹐與類中之專气致病者﹐自是不同。然而風乘火勢﹐邪乘虛入。寒風相搏﹐暑風相炫﹐飲食招風﹐種種變證﹐所在多有﹐務在詳辧精細﹐果其爲眞中也﹐則用前驅風法﹐果其爲類中也﹐則照本門施治﹐果其爲眞中﹑類中相兼也﹐則以兩門醫法合治之﹐斯無獘耳。玆舉類中諸證﹐詳列於下﹐俾學人觸目洞然也。

一曰火中。火之自外來者﹐名曰賊﹐實火也。火之自內出者﹐名曰子﹐虛火也。中火之證﹐良由將息失宜﹐心火暴盛﹐腎水虛衰﹐不能制之﹐故卒然昏倒﹐不可作實火論。假如怒動肝火﹐逍遙散。心火鬱結﹐牛黃淸心丸。肺火壅遏﹐貝母栝蔞散。思慮傷脾﹐加味歸脾湯腎水枯涸﹐虛火上炎者﹐六味地黃湯。若腎經陽虛﹐火不歸原者﹐八味地黃湯﹐劉河間地黃飲子並主之。此治火中之法也。或問﹕火中而用桂﹑附者﹐何也﹖答曰﹕腎陽風越﹐則丹田虛冷﹐其痰涎上壅者﹐水不歸原也。面赤煩躁者﹐火不歸原也。惟桂附八味能引火歸原火歸水中﹐則水能生木﹐木不生風﹐而風自熄矣。

二曰虛中。凡人體質虛弱﹐過於作勞﹐傷損元气﹐以致痰壅气浮﹐卒然昏倒﹐宜用六君子湯主之。中气下陷者﹐補中益气湯主之。

三曰濕中。濕中者﹐卽痰中也。凡人嗜食肥甘﹐或醇酒乳酪﹐則濕從內受。或山嵐瘴气久雨陰晦﹐或遠行涉水﹐坐臥濕地﹐則濕從外受。濕生痰﹐痰生熱﹐熱生風﹐故卒然昏倒無知也。蒼白二陳湯主之。

四曰寒中。凡人暴中於寒﹐卒然口鼻气冷﹐手足厥冷﹐或腹痛﹐下利淸谷﹐或身體彊硬口噤不語﹐四肢戰搖﹐此寒邪直中於裏也。宜用姜附湯﹐或附子理中湯加桂主之。

五曰暑中。凡人務農於赤日﹐行旅於長途﹐暑气逼迫﹐卒然昏倒﹐自汗面垢﹐昏不知人急用千金消暑丸灌之﹐其人立蘇。此藥有回生之功﹐一切暑藥﹐皆不及此﹐村落中各宜預備。灌醒後﹐以益元散淸之﹐或以四味香薷飲﹐去濃朴﹐加丹參﹑茯苓﹑黃連治之。虛者﹐加人參。余詳論傷暑門。

六曰气中。七情气結﹐或怒動肝气﹐以致气逆痰壅﹐牙關緊急﹐極與中風相似﹐但中風身熱﹐中气身涼。中風脈浮﹐中气脈沈。且病有根由﹐必須細究。宜用木香調气散主之。

七曰食中。醉飽過度﹐或著惱怒﹐以致飲食塡塞胸中﹐胃气不行﹐卒然昏倒﹐宜用橘紅二兩﹐生薑一兩﹐炒鹽一撮﹐煎湯﹐灌而吐之﹐次用神術散和之。其最甚者﹐胸髙滿悶﹐閉而不通﹐或牙關緊急﹐厥暈不醒﹐但心頭溫者﹐卽以獨行丸攻之﹐藥卽下咽﹐其人或吐或瀉自應漸蘇。若瀉不止者﹐以冷粥湯飲之﹐卽止。

八曰惡中。登冢入廟﹐冷屋棲遲﹐以致邪气相侵﹐卒然錯語妄言﹐或頭面靑黯﹐昏不知人﹐急用蔥姜湯灌之﹐次以神術散調之。蘇合丸亦佳。

卷三類中風

加味逍遙散

治肝經郁火﹐胸脇脹痛﹐或作寒熱﹐甚至肝木生風﹐眩暈振搖﹐或切牙發痙﹐一目斜視﹐一手一足搐搦﹐此皆肝气不和之證。經云﹕木郁達之是已。

柴胡甘艸茯苓白術當歸白芍丹皮黑山梔﹝各一錢﹞薄荷﹝五分﹞

水煎服。

牛黃淸心丸

﹝見眞中門。

卷三類中風

貝母栝蔞散

貝母﹝二錢﹞栝蔞仁﹝一錢五分﹞膽南星﹝五分﹞黃芩橘紅黃連﹝炒﹐各一錢﹞甘艸黑山梔﹝各五分水煎服。

卷三類中風

加味歸脾湯

黃﹝一錢五分﹞人參白術茯神當歸棗仁﹝炒﹐各一錢﹞遠志﹝去心泡﹞甘艸﹝炙﹐各七分﹞丹皮黑山梔﹝各八分﹞元眼肉﹝五枚﹞

水煎服。

卷三類中風

六味地黃湯

滋水制火﹐則無上盛下虛之患。

大熟地﹝四錢﹞山萸肉﹝去核﹞山藥﹝各二錢﹞丹皮茯苓澤瀉﹝各一錢五分﹞

水煎服。

本方加肉桂﹑熟附子各五分﹐各八味地黃湯。若爲丸﹐十倍其藥﹐煉蜜丸﹐如梧桐子大。

地黃飲子

﹝見眞中﹞

卷三類中風

六君子湯

理脾祛痰。

人參茯苓白術﹝陳土炒﹞陳皮﹝去白﹞甘艸﹝炙﹞半夏﹝湯泡七次﹐各一錢﹞生薑﹝五分大棗﹝二枚水煎服。

卷三類中風

補中益气湯

中气下陷﹐宜服此以升舉之。

黃﹝一錢五分﹞白術﹝陳土炒﹞人參當歸甘艸﹝炙﹐各一錢﹞柴胡升麻﹝各三分﹞陳皮﹝五分﹞生薑﹝一片﹞大棗﹝二枚水煎服。

卷三類中風

蒼白二陳湯

﹝見中風﹞

卽二陳湯﹐加蒼術﹑白術﹝各一錢﹞。

姜附湯

﹝見諸方補遺。

附子理中湯

﹝見眞中。

卷三類中風

千金消暑丸

治中暑昏悶不醒﹐並伏暑停食﹐嘔吐瀉利﹐一切暑藥﹐皆不及此。

半夏﹝醋煮﹐四兩﹞茯苓甘艸﹝各二兩共爲細末﹐生薑自然汁糊丸﹐如綠豆大。每服五﹑六十丸﹐開水下﹐若昏憒不醒﹐碾碎灌之。予用此藥﹐治中暑證﹐累效。有一老人﹐厥去半日﹐藥下卽蘇﹐隨以香薷飲去濃朴﹐加丹參﹑茯苓與之﹐遂愈。因勸各村落中﹐預備應用﹐以爲救濟之法﹐並囑同道中預備此藥以廣活人之術。

卷三類中風

益元散

通利九竅﹐淸暑熱﹐除煩渴﹐爲治暑之聖藥。

甘艸﹝一兩﹞滑石﹝白膩者﹐水飛過﹐六兩﹞

上爲末。每服三﹑五錢﹐新汲水調服﹐或用燈心煎湯﹐待冷調服。

四味香薷飲

﹝見傷暑。

卷三類中風

木香調气散

平肝气﹐和胃气。

白蔻仁﹝去殼研﹞檀香木香﹝各一兩﹞丁香﹝三錢﹞香附﹝五兩﹞藿香﹝四兩﹞甘艸﹝炙﹞砂仁陳皮﹝各二兩﹞

上爲細末。每服二錢﹐入鹽少許﹐點服。

卷三類中風

神術散

此藥能治時行不正之气﹐發熱頭痛﹐傷食停飲﹐胸滿腹痛﹐嘔吐瀉利﹐並能解穢驅邪﹐除山嵐瘴气﹐鬼瘧屍注﹐中食﹑中惡諸癥﹐其效至速。予嘗合此普送﹐藥到病除﹐蒼術﹝陳土炒﹞陳皮濃朴﹝薑汁炒﹐各二斤﹞甘艸﹝炙﹐十二兩﹞藿香﹝八兩﹞砂仁﹝四兩共爲末。每服二﹑三錢﹐開水調下。

卷三類中風

獨行丸

治中食至甚﹐胸髙滿悶﹐吐法不效﹐須用此藥攻之。若昏暈不醒﹐四肢僵硬﹐但心大黃﹝酒炒﹞巴豆﹝去殼﹐去油﹞漧薑﹝各一錢研細﹐薑汁爲丸﹐如黃豆大。每服五﹑七丸﹐用姜湯化下。若服後瀉不止者﹐用冷粥湯飲

卷三類中風

蘇合丸

治勞瘵骨蒸﹐疰忤心痛﹐霍亂吐利﹐時气鬼魅﹐瘴瘧疫癘﹐瘀血月閉﹐癖疔腫﹐驚癇中風﹐中气痰厥﹐昏迷等證。

白術靑木香犀角香附﹝炒去毛﹞朱砂﹝水分﹞訶黎勒﹝煨﹑取皮﹞檀香安息香﹝酒熬膏﹞沈香麝香丁香蓽茇﹝各二兩﹞龍腦薰陸香﹝別研﹞蘇合香﹝各二兩上爲細末﹐研藥勻﹐用安息香膏﹐並蘇合香油﹐煉蜜和劑﹐丸如彈子大。以臘匱固﹐緋絹當心帶之﹐一切邪祟不敢近。

卷三

傷暑﹝霍亂﹑攪腸痧

古稱靜而得之爲中暑﹐動而得之爲中熱﹐暑陰而熱陽也。不思暑字﹐以日爲首﹐正言熱气之襲人耳。夏日烈烈﹐爲太陽之亢气﹐人觸之﹐則生暑病。至於靜而得之者﹐乃納涼於深堂水閣﹐大扇風車﹐嗜食瓜果﹐致生寒疾﹐或頭痛身痛﹐發熱惡寒者﹐外感於寒也﹐或嘔吐腹痛﹐四肢逆冷者﹐直中於寒也。與暑證有何干涉﹖大抵暑證辧法﹐以自汗﹑口渴﹑煩心﹑溺赤﹑身熱﹑脈虛爲的。然有傷暑﹑中暑﹑暑閉之不同。傷暑者﹐感之輕者也﹐其癥煩熱口渴﹐益元散主之。中暑者﹐感之重者也﹐其癥汗大泄﹐昏悶不醒或煩心﹑喘﹑妄言也。昏悶之際﹐以消暑丸灌之﹐立醒。旣醒﹐則驗其暑气之輕重而淸之﹐輕者益元散﹐重者白虎湯閉暑者﹐內伏暑气﹐而外爲風寒閉之也。其頭痛﹑身痛﹑發熱惡寒者﹐風寒也。口渴﹑煩心者﹐暑也。四味香薷飲加荊芥﹑秦艽主之。又有暑天受濕﹐嘔吐瀉利﹐發爲霍亂﹐此停食伏飲所致﹐宜分寒熱治之。熱者﹐口必渴﹐黃連香薷飲主之。寒者﹐口不渴﹐藿香正气散主之。更有幹霍亂證﹐欲吐不得吐﹐欲瀉不得瀉﹐攪腸大痛﹐變在須臾﹐古方以燒鹽合陰陽水引而吐之﹐或以陳皮同煎吐之﹐或用多年陳香櫞煎湯更佳﹐俗名攪腸痧﹑烏痧脹﹐皆此之類﹐此系穢气閉塞經隧﹐气滯血凝﹐脾土壅滿﹐不能轉輸﹐失天地營運之常﹐則脹閉而危矣是以治法宜速﹐切戒飲粥湯﹐食諸物﹐入口卽敗﹐愼之愼之。

消暑丸﹑益元散

﹝見類中。

白虎湯

﹝見陽明腑病﹞

卷三傷暑﹝霍亂﹑攪腸痧

四味香薷飲

治風寒閉暑之證﹐頭痛發熱﹐煩心口渴﹐或嘔吐泄瀉﹐發爲霍亂﹐或兩足轉筋。凡閉暑而不能發越者﹐非香薷不可。香薷乃消暑之要藥﹐而方書稱爲散劑。俗稱爲夏月之禁劑﹐夏卽禁用﹐則當用於何時乎﹖此不經之說﹐致令良藥受屈﹐殊可扼腕﹐故辯之香薷扁豆濃朴﹝薑汁炒﹐各一錢五分﹞甘艸﹝炙﹐五分水煎服。

若兼風寒﹐本方加荊芥﹑秦艽﹑蔓荊子﹔若兼霍亂吐瀉﹐煩心口渴﹐本方加黃連。若兩足轉筋﹐本方加木瓜﹑茯苓﹔木瓜治轉筋之神劑。若風暑相搏﹐而發搐搦者﹐本方加羌活﹑鉤藤﹔凡暑癥不宜發汗﹐今用風藥者﹐因其暑中挾風也。若暑濕相搏﹐名曰濕溫﹐誤汗則名重﹑多難治﹐宜用蒼術白虎湯。時醫不論暑濕﹐槪行發散﹐傷生匪淺。

卷三傷暑﹝霍亂﹑攪腸痧

藿香正气散

治暑月貪涼飲冷﹐發爲霍亂﹐腹痛吐瀉﹐憎寒壯熱。

藿香砂仁濃朴茯苓紫蘇陳皮﹝各一錢﹞白術﹝土炒﹞半夏桔梗白芷﹝各七分甘艸﹝炙﹐五分﹞生薑﹝三片﹞

水煎服。

卷三傷暑﹝霍亂﹑攪腸痧

淸暑益气湯

預服此藥﹐以防暑气。

黃﹝一錢五分﹞白術﹝一錢﹞人參當歸陳皮麥冬﹝去心﹞炙甘艸﹝各五分﹞扁豆﹝二錢茯苓﹝七分﹞升麻柴胡北五味﹝各三分﹞神曲﹝四分﹞黃柏澤蘭﹝各二分水煎服。

卷三

疫癘

疫論已見首卷﹐分來路兩條﹐去路三條﹐治法五條﹐詳且盡矣。大法﹐天行之气﹐從經絡入﹐其證頭痛發熱﹐宜微散﹐香蘇散散之。病气傳染﹐從口鼻入﹐其證嘔惡胸滿﹐宜解穢神術散和之。若兩路之邪﹐歸並於裏﹐腹脹滿悶﹐譫語發狂﹐唇焦口渴者﹐治疫淸涼散淸之。便閉不通者﹐加大黃下之。其淸涼散內﹐人中黃一味﹐乃退熱之要藥﹐解穢之靈丹﹐醫家缺而不備﹐安能取效﹖復有虛人患疫﹐或病患變虛﹐或妄治變虛者﹐須用人參﹑白術﹑當歸等藥﹐加入淸涼藥內﹐以扶助正气。如或病气漸退﹐正气大虛﹐更宜補益正气爲主。夫發散﹑解穢﹑淸中﹑攻下四法外而以補法駕馭其間﹐此收效萬全之策也。予嘗用麥冬﹑生地各一兩﹐加人參二三錢﹐以救津液。又嘗用人參湯﹐送下加味枳術丸﹐以治虛人郁熱便閉之癥病气退而元气安﹐遂恃爲囊中活法﹐謹告同志﹐各自存神。又有頭面腫大﹐名曰大頭瘟者頸項粗腫﹐名曰蝦蟆瘟者﹐古方普濟消毒飲並主之。但頭腫之極﹐須用鍼砭﹐若醫者不究其理﹐患者畏而不行﹐多致潰裂腐爛而難救。若頸腫之極﹐須用橘紅﹑淡鹽湯吐去其痰﹐再用前方倍甘桔主之﹐須宜早治﹐不可忽也。

香蘇散

﹝見太陽證。

神術散

﹝見類中。

卷三疫癘

治疫淸涼散

秦艽赤芍知母貝母連翹﹝各一錢﹞荷葉﹝七分﹞丹參﹝五錢﹞柴胡﹝一錢五分﹞人中黃水煎服。

如傷食胸滿﹐加麥芽﹐山楂﹑蘿卜子﹑陳皮﹔脇下痞﹐加鱉甲﹐枳殼﹔昏憒﹐譫語﹐加黃連。熱甚大渴﹐能消水者﹐加石膏﹑天花粉﹑人參。便閉不通﹐腹中脹痛者﹐加大黃下之。虛人自汗多﹐倍加人參。津液枯少﹐更加麥冬﹐生地。若時行寒疫﹐不可輕用涼藥﹐宜斟

普濟消毒飲﹑鍼砭法

﹝並見頭痛。

加味枳術丸

﹝見腹痛。

制人中黃法用竹筒兩頭畱節﹐刮去靑皮﹐開一孔﹐將甘艸裝滿﹐仍用木屑塞口﹐融松香封固﹐用繩紮定﹐於臘月初一日﹐投廁缸中﹐一月足﹐取起﹐用水濯洗﹐然後劈開竹筒﹐將甘艸曬漧﹐收藏聽用。

或問﹕香蘇散﹑神術散﹐芳香藥也﹐人中黃﹐有穢气者也﹐而皆以之解疫毒﹐消穢气﹐何也﹖不知邪客上焦﹐乃淸虛之所﹐故用芳香以解之。邪客中﹑下二焦﹐乃濁陰之所﹐疫毒至此﹐結而爲穢﹐則非芳香所能解﹐必須以穢攻穢而穢气始除﹐此人中黃之用﹐所以切當也夫病有先後﹐有部位﹐有更攺﹐而用藥隨之﹐方爲活法。醫家常須識此﹐不只治疫一端而

卷三

虛勞

帝曰﹕陰虛生內熱﹐柰何﹖岐伯曰﹕有所勞倦﹐形气衰少﹐穀气不盛﹐上焦不行﹐下脘不通﹐胃气熱﹐熱气燻胸中﹐故內熱。此言气虛之候也。東垣宗其說﹐發補中益气之論﹐卓立千古。朱丹溪從而廣之﹐以爲陽常有餘﹐陰常不足﹐人之勞心好色﹐內損腎元者﹐多屬眞陰虧損﹐宜用六味湯加知母﹐黃柏﹐補其陰而火自降﹐此又以血虛爲言也。後人論補气者﹐則宗東垣﹐論補血者﹐則宗丹溪。且曰水爲天一之元﹐土爲萬物之母﹐其說至爲有理。然而陽虛易補﹐陰虛難療。治虛損者﹐當就其陰血未枯之時而早補之。患虛損者﹐當就其眞陰未槁之時而重養之﹐亦庶平其可矣。凡虛勞之證﹐多見吐血﹑痰湧﹑發熱﹑夢遺﹑經閉﹐以及肺痿﹑肺疽﹑咽痛﹑音啞﹐側臥﹐傳屍﹑鬼注諸疾﹐今照葛仙翁《十藥神書》例﹐增損方法臚列於下﹐以便觀覽。

卷三虛勞

甲字號方

止咳嗽爲主。余見虛損之成﹐多由於吐血。吐血之因﹐多由於咳嗽﹐咳嗽之原﹐多起於風寒。仲景云﹕咳而喘息有音﹐甚則吐血者﹐用麻黃湯。東垣師其意﹐攺用人參麻黃芍藥湯可見咳嗽吐紅之癥﹐多由於外感者﹐不可不察也。余治外感咳嗽﹐用止嗽散加荊﹑防﹑蘇梗以散之。散後肺虛﹐卽用五味異功散﹐補脾土以生肺金。虛中挾邪﹐則用團魚丸解之。虛損漸成﹐咳嗽不止﹐乃用紫菀散﹑月華丸﹐淸而補之。此治虛咳之要訣也。余詳本門。

止嗽散

﹝見後咳嗽門。

五味異功散

﹝卽四君子湯加陳皮﹐方見後。

卷三虛勞

甲字號方

治久咳不止﹐恐成勞瘵貝母﹝去心﹞知母前胡柴胡杏仁﹝去皮尖及雙仁者﹐各四錢﹞大團魚﹝重十二兩以上者﹐去腸﹐一个﹞

上藥與魚同煮熟﹐取肉連汁食之﹐將藥渣焙榦爲末﹐用魚骨煮汁一盞﹐和藥爲丸﹐如桐子大﹐每服二十丸﹐麥冬湯下﹐日三服。

卷三虛勞

甲字號方

潤肺止嗽﹐並治肺痿。

人參﹝五分﹞紫菀知母﹝蒸﹞貝母﹝去心﹞桔梗茯苓眞阿膠﹝蛤粉炒成珠﹐各一錢﹞

五味子甘艸﹝炙﹐各三分水煎服。

卷三虛勞

甲字號方

滋陰降火﹐消痰﹐祛瘀﹐止咳﹐定喘﹐保肺﹐平肝﹐消風熱﹐殺屍虫﹐此陰虛天冬﹝去心蒸﹞麥冬﹝去心蒸﹞生地﹝酒洗﹞熟地﹝九蒸曬﹞山藥﹝乳蒸﹞百部﹝蒸﹞

沙參﹝蒸﹞川貝母﹝去心蒸﹞眞阿膠﹝各一兩﹞茯苓﹝乳蒸﹞獺肝廣三七﹝各五錢﹞

用白菊花二兩﹐去蒂﹐桑葉二兩﹝經霜者﹞熬膏﹐將阿膠化入膏內﹐和藥稍加煉蜜爲丸﹐如彈子大。每服一丸﹐噙化﹐日三服。

卷三虛勞

乙字號方

血虛火旺﹐加以醇酒炙爆之物﹐此乃熱气騰沸﹐迫血妄行﹐名曰陽乘陰。法當淸降﹐四生丸等主之。吐止後﹐則用六味地黃丸補之。又如脈細沈遲﹐口舌淸潤﹐平素體質虛寒﹐或兼受風冷之气﹐此謂天寒地凍﹐水凝成冰﹐名曰陰乘陽。法當溫散﹐理中湯主之。凡治血癥不論陰陽﹐俱以照顧脾胃爲收功良策。誠以脾胃者﹐吉凶之關也。書云﹕自上損下者﹐一損﹑損於肺﹐二損﹑損於肝﹐三損﹑損於脾﹐過於脾﹐則不可治。自下損上者﹐一損﹑損於腎﹐二損﹑損於心﹐三損﹑損於胃﹐過於胃﹐則不可治。所謂過於脾胃者﹐吐瀉是也。古人有言﹐不問陰陽與冷熱﹐先將脾胃與安和。丹溪云﹕凡血癥﹐須用四君子之類以收功。其言深有至理。然而補脾養胃﹐不專在藥﹐而在飲食之得宜。《難經》曰﹕損其脾者﹐調其飲食適其寒溫。誠以飲食之補﹐遠勝於藥耳。世之治損者﹐亦可恍惚悟矣。

卷三虛勞

乙字號方

治陽盛陰虛﹐熱迫血而妄行﹐以致吐血﹑咯血﹑衄血﹐法當淸降。

生地黃生荷葉生側柏葉生艾葉﹝各等分細切﹐同搗極爛爲丸﹐如雞子大。每服一丸﹐水煎﹐去渣服。

吐甚者﹐用此丸煎湯﹐調下花蕊散一﹑二錢﹐尢佳。

卷三虛勞

乙字號方

能化瘀血爲水﹐而不動臟腑﹐眞神藥也。

花蕊石﹝一斤﹞明硫黃﹝四兩入瓦罐內﹐封口﹐鐵綫緊紮﹐鹽泥包裹﹐曬漧﹐硬炭圍定﹐煉二炷香﹐研細﹐篩過﹐每服二三錢﹐童便﹑熱酒調服。

卷三虛勞

乙字號方

生地﹝三錢﹞牛膝丹皮黑山梔﹝各一錢﹞丹參元參麥冬白芍﹝各一錢五分﹞郁金廣三七荷葉﹝各七分水煎﹐加陳墨汁﹑淸童便各半杯﹐和服。

六味地黃丸

滋益先天﹐生腎水﹐制虛火﹐乃醫門要藥﹐尢紅癥之靈丹也。見類中。

理中湯

﹝見中寒門﹞

治陰盛陽虛﹐不能統血﹐以致陰血走散﹐法當溫補。

卷三虛勞

乙字號方

人參白術茯苓炙甘艸﹝各一錢大棗二枚﹐生薑一片﹐水煎服。

卷三虛勞

丙字號方

治大吐血﹐成升斗者。先用花蕊散止之﹐隨用獨參湯補之﹐所謂血脫益气﹐陽生陰長之理。貧者以歸脾湯代之。

人參﹝去蘆﹐一兩﹞

水煎服﹐聽其熟睡﹐切勿驚醒﹐則陰血復生矣。

卷三虛勞

丙字號方

白術人參當歸棗仁﹝炒﹞白芍﹝各一錢﹞黃﹝一錢五分﹞遠志﹝去心泡﹐七分﹞甘艸﹝炙﹐五分﹞元眼肉﹝五枚水煎服。

卷三虛勞

丁字號方

治咳嗽吐紅﹐漸成骨蒸勞熱之癥。如人胃彊气盛﹐大便結﹐脈有力﹐此陽盛生熱﹐法當淸涼﹐淸骨散主之。若胃虛脾弱﹐大便溏﹐脈虛細﹐此陰虛發熱﹐法當養陰﹐逍遙散﹑四物湯主之。若气血兩虛而發熱者﹐八珍湯補之。若元气大虛﹐變癥百出﹐難以名狀﹐不問其脈不論其病﹐但用人參養榮湯﹐諸癥自退。經云﹕甘溫能除大熱﹐如或誤用寒涼﹐反伐生气多致不救。

卷三虛勞

丁字號方

柴胡白芍﹝各一錢﹞秦艽﹝七分﹞甘艸﹝五分﹞丹皮地骨皮靑蒿鱉甲﹝各一錢二分﹞知母黃芩胡黃連﹝各四分水煎服。

加童便尢妙﹐凡逍遙﹑四物﹑八珍方內﹐皆可加入。

逍遙散

﹝方見類中﹞

治肝經血虛﹐煩躁﹐口渴﹐胸脇刺痛﹐頭眩﹐心悸﹐頰赤﹐口苦發熱盜汗﹐食少嗜臥。又治女人經血不調﹐臍腹脹痛﹐寒熱如瘧。並治室女經閉﹐痰嗽潮熱﹐肌瘦勞熱等證。

卷三虛勞

丁字號方

大熟地﹝自制﹞當歸白芍﹝各一錢五分﹞川芎﹝五分水煎服。

加丹皮﹑麥冬﹑玉竹﹑山藥﹑茯苓﹐退虛熱至效。

卷三虛勞

丁字號方

治气血虛﹐發熱﹑潮熱。

人參白術茯苓甘艸﹝炙﹞熟地當歸白芍﹝各一錢﹞川芎﹝五分棗二枚﹐水煎服。

本方加黃﹑肉桂﹐名十全大補湯。加丹皮﹑黑山梔﹑柴胡﹐名加味八珍湯。

卷三虛勞

丁字號方

白芍﹝炒﹐二錢﹞人參黃﹝蜜﹞當歸白術熟地﹝各一錢五分﹞甘艸﹝炙﹞茯苓遠志﹝去心泡﹐各七分﹞北五味桂心陳皮﹝各四分姜一片﹐棗二枚﹐水煎服。

卷三虛勞

戊字號方

治肺痿肺癰。久咳不止﹐時吐白沫﹐如米粥者﹐名曰肺痿﹐此火盛金傷﹐肺熱而金化也保和湯主之。咳嗽吐膿血﹐咳引胸中痛﹐此肺內生毒也﹐名曰肺癰﹐加味桔梗湯主之。

卷三虛勞

戊字號方

治肺痿。

知母﹝蒸﹐五分﹞貝母﹝二錢﹞天冬﹝去心﹞麥冬﹝去心﹐一錢﹞苡仁﹝五錢﹞北五味﹝十粒﹞甘艸桔梗馬兜鈴百合阿膠﹝蛤粉炒成珠﹐各八分﹞薄荷﹝二分水煎﹐入飴糖一匙﹐溫服。虛者﹐加人參。

卷三虛勞

戊字號方

治肺癰。

桔梗﹝去蘆﹞白芨橘紅甜葶藶﹝微炒﹐各八分﹞甘艸節貝母﹝各一錢五分﹞苡仁金銀花﹝各五錢﹞

水煎服。

初起﹐加荊芥﹑防風各一錢﹔潰後﹐加人參﹑黃各一錢。

卷三虛勞

己字號方

治咽痛音啞喉瘡。夫勞癥至此﹐乃眞陰枯涸﹐虛陽上泛之危癥﹐多屬難起。宜用六味丸滋腎水﹐而以治標之法佐之可也。

卷三虛勞

己字號方

治咽痛。

百藥煎﹝五錢﹞硼砂﹝一錢五分﹞甘艸﹝二錢爲末。每服一錢﹐米飲調﹐食後細細咽之。

卷三虛勞

己字號方

治音啞。

白蜜﹝一斤﹞川貝母﹝去心﹐爲末﹐一兩﹞款冬花﹝去梗爲末﹐二兩﹞胡桃肉﹝去衣研爛﹐十二上四味和勻。飯後蒸熟﹐不拘時﹐開水點服。

卷三虛勞

己字號方

治喉瘡﹐並口舌生瘡﹐咽喉腫痛諸癥。

眞靑黛蒲黃﹝炒﹞黃柏﹝炒﹞人中白﹝各一兩﹞冰片﹝三分﹞硼砂﹝五錢共爲細末。吹喉極效。

卷三虛勞

庚字號方

治男子夢遺精滑。其夢而遺者﹐相火之彊也。不夢而遺者﹐心腎之衰也。宜分別之。

卷三虛勞

庚字號方

有相火﹐必生濕熱﹐則水不淸﹐不淸則不固﹐故本方以理脾導濕爲先﹐濕祛水淸﹐而精自止矣。治濁之法亦然。

白術山藥茯苓茯神蓮子肉﹝去心蒸﹐各二兩﹞芡實﹝四兩﹞蓮花須牡蠣﹝各一兩五錢﹞黃柏﹝五錢﹞車前子﹝三兩共爲末﹐金櫻膏爲丸。如桐子大。每服七﹑八十丸﹐開水下。

气虛者﹐加人參一兩。

卷三虛勞

庚字號方

气旺則能攝精﹐時下體虛者眾﹐服此累效。

黃白術﹝各二兩﹞茯苓山藥﹝各一兩五錢﹞人參﹝一兩﹞大熟地﹝三兩﹞當歸白芍﹝各一兩﹞山萸肉杜仲續斷﹝各二兩﹞棗仁﹝二兩﹞遠志﹝一兩﹞北五味龍骨牡蠣﹝各七錢五分金櫻膏爲丸。每服四錢﹐開水下。

卷三虛勞

辛字號方

治女人經血不調﹐並治室女經閉成損。按﹐女人經水不調﹐乃气血不和﹐其病尢淺。室女經閉﹐則水源斷絕﹐其病至深。夫所謂天癸者﹐癸生於子﹐天一所生之本也。所謂月經者經常也﹐反常則災病至矣。室女乃血气完足之人﹐尢不宜閉﹐閉則鬢髮焦﹐咳嗽發熱﹐諸病蜂起﹐勢難爲也。

卷三虛勞

辛字號方

調經﹐通血脈﹐治經閉。

澤蘭﹝二錢﹞柏子仁當歸白芍熟地牛膝茺蔚子﹝各一錢五分水煎服。

卷三虛勞

辛字號方

熟地當歸﹝各四兩﹞白芍﹝酒炒﹐三兩﹞川芎﹝一兩五錢﹞牛膝﹝二兩﹞白術香附﹝酒﹑醋﹑薑汁﹑鹽水各炒一次﹞丹參茺蔚子﹝各四兩﹞益母艸﹝一斤三錢﹐晚用淸酒下二錢。

經水後期而來﹐小腹冷痛﹐爲寒﹐加肉桂五錢。經水先期妄行﹐自覺血熱﹐加丹皮二兩酒炒條芩五錢。凡遇經水作痛﹐乃血凝气滯﹐加延胡索一兩。

卷三虛勞

壬字號方

治傳屍勞瘵﹐驅邪殺虫。勞癥之有虫﹐如樹之有蠹﹐去其蠹而後培其根﹐則樹木生長。

勞癥不去虫﹐而徒恃補養﹐未見其受益者。古法具在﹐不可廢也。

卷三虛勞

壬字號方

明雄黃﹝一兩﹞蕪荑雷丸鬼箭羽﹝各五錢﹞獺肝﹝一具﹞丹參﹝一兩五錢﹞麝香﹝二分五釐煉蜜丸﹐如桐子大﹐每食後開水下十丸﹐日三服。

紫金丹亦效。或用眞蘇合香丸﹐治之尢佳。

卷三虛勞

癸字號方

補五臟虛損。凡病﹐邪之所湊﹐其气必虛。況由虛致病者乎﹖則補法爲最要。《難經》云﹕損其肺者﹐益其气﹔損其心者﹐和其榮衛﹔損其脾者﹐調其飲食﹐適其寒溫﹔損其肝者緩其中﹔損其腎者﹐益其精。按法主之。

卷三虛勞

癸字號方

補五臟虛損。

人參﹝二兩﹞黃﹝蜜炙﹞白術﹝陳土蒸﹐各三兩﹞當歸﹝酒蒸﹞棗仁﹝去殼炒﹞遠志﹝去心﹐甘艸水泡炒﹞白芍﹝酒炒﹞山藥﹝乳蒸﹞茯苓﹝乳蒸﹐各一兩五錢﹞枸杞子﹝酒蒸﹞大熟地﹝九蒸曬﹐各四兩﹞河車﹝一具甘艸水洗﹞鹿角一斤﹝熬膏﹞龜板﹝八兩﹐與鹿角同熬膏﹞

以龜鹿膠和藥﹐加煉蜜爲丸。每早開水下四錢。

陰虛內熱甚者﹐加丹皮二兩﹔陽虛內寒

卷三

咳嗽

咳嗽癥﹐虛勞門已言之。而未詳及外感諸病因﹐故再言之。肺體屬金譬若鐘然﹐鐘非叩不鳴。風寒暑濕燥火﹐六淫之邪﹐自外擊之則鳴﹐勞欲情志飲食炙爆之火﹐自內攻之則亦鳴。醫者不去其鳴鐘之具﹐而日磨銼其鐘﹐將鐘損聲嘶而鳴之者如故也。鐘其能保乎﹖吾願治咳者﹐作如是觀。

大法﹐風寒初起﹐頭痛鼻塞﹐發熱惡寒而咳嗽者﹐用止嗽散﹐加荊芥﹑防風﹑蘇葉﹑生薑以散邪。旣散而咳不止﹐專用本方﹐調和肺气﹐或兼用人參胡桃湯﹐以潤之﹔若汗多食少此脾虛也﹐用五味異功散加桔梗﹐補脾土以生肺金。若中寒入裏而咳者﹐但溫其中而咳自止。若暑气傷肺﹐口渴煩心溺赤者﹐其癥最重﹐用止嗽散﹐加黃連﹑黃芩﹑花粉以直折其火。若濕气生痰﹐痰涎稠粘者﹐用止嗽散﹐加半夏﹑茯苓﹑桑白皮﹑生薑﹑大棗以祛其濕。

若燥火焚金﹐漧咳無痰者﹐用止嗽散加栝蔞﹑貝母﹑知母﹑柏子仁以潤燥。此外感之治法也》十二經見證而加減如法﹐則治無不痊。經云﹕咳而喘息有音﹐甚則唾血者﹐屬肺臟﹐此卽風寒咳血也﹐止嗽散加荊芥﹑紫蘇﹑赤芍﹑丹參。咳而兩脇痛﹐不能轉側﹐屬肝臟﹐前方加柴胡﹑枳殼﹑赤芍。咳而喉中如梗狀﹐甚則咽腫喉痺﹐屬心臟﹐前方倍桔梗﹐加蒡子。咳而右脇痛﹐陰引肩背﹐甚則不可以動﹐動則咳劇﹐屬脾臟﹐前方加葛根﹑秦艽﹑郁金。咳而腰背痛﹐甚則咳涎者﹐屬腎臟﹐前方加附子。咳而嘔苦水者﹐屬膽腑﹐前方加黃芩﹑半夏﹑生薑。咳而失气者﹐屬小腸腑﹐前方加芍藥。咳而嘔﹐嘔甚則長虫出﹐屬胃腑﹐前方去甘艸﹐加烏梅﹑川椒﹑漧薑﹑有熱佐之以黃連。咳而遺屎﹐屬大腸腑﹐前方加白術﹑赤石脂。咳而遺溺﹐屬膀胱腑﹐前方加茯苓﹑半夏。久咳不止﹐三焦受之﹐其證腹滿不食﹐令人多涕唾﹐面目浮腫﹐气逆﹐以止嗽散﹐合五味異功散並用。投之對癥﹐其效如神。

又以內傷論前癥﹐若七情气結﹐郁火上衝者﹐用止嗽散﹐加香附﹑貝母﹑柴胡﹑黑山梔若腎經陰虛﹐水衰不能制火﹐內熱﹐脈細數者﹐宜朝用地黃丸滋腎水﹐午用止嗽散﹐去荊芥﹐加知母﹑貝母以開火郁﹐仍佐以葳蕤胡桃湯。若客邪混合﹐肺經變生虛熱者﹐更佐以團魚丸。若病勢深沈﹐變爲虛損﹐或屍虫入肺﹐喉癢而咳者﹐更佐以月華丸。若內傷飲食﹐口漧痞悶﹐五更咳甚者﹐乃食積之火﹐至此時流入肺經﹐用止嗽散﹐加連翹﹑山楂﹑麥芽﹑卜子。若脾气虛弱﹐飲食不思﹐此气弱也﹐用五味異功散加桔梗。此內傷之治法也。

凡治咳嗽﹐貴在初起得法爲善。經云﹕微寒微咳。咳嗽之因﹐屬風寒者十居其九。故初治必須髮散﹐而又不可以過散﹐不散則邪不去﹐過散則肺气必虛﹐皆令纏綿難愈。薛立齋云﹕肺有火﹐則風邪易入﹐治宜解表兼淸肺火﹔肺气虛﹐則腠理不固﹐治宜解表兼補肺气﹐又云﹕肺屬辛金﹐生於己土﹐久咳不已﹐必須補脾土以生肺金。此誠格致之言也。然淸火之藥不宜久服。無論脈之洪大滑數﹐數劑後﹐卽宜捨去。但用六味丸頻頻服之﹐而兼以白蜜﹑胡桃潤之﹐其咳自住。若脾肺气虛﹐則用五味異功散﹐六君子等藥﹐補土生肺﹐反掌收功﹐爲至捷也。治咳者﹐宜細加詳審。患咳者﹐宜戒口愼風。毋令久咳不除變爲肺痿﹑肺疽﹑虛損﹑勞瘵之候﹐愼之戒之。

卷三咳嗽

止嗽散

治諸般咳嗽。

桔梗﹝炒﹞荊芥紫菀﹝蒸﹞百部﹝蒸﹞白前﹝蒸﹐各二斤﹞甘艸﹝炒﹐十二兩﹞陳皮﹝水洗去白﹐一斤共爲末。每服三錢﹐開水調下﹐食後臨臥服﹐初感風寒﹐生薑湯調下。

予制此藥普送﹐只前七味﹐服者多效。或問﹕藥極輕微﹐而取效甚廣﹐何也﹖予曰﹕藥不貴險峻﹐惟期中病而已﹐此方系予苦心揣摩而得也。蓋肺體屬金﹐畏火者也﹐過熱則咳﹔金性剛燥惡冷者也﹐過寒亦咳。且肺爲嬌髒﹐攻擊之劑旣不任受﹐而外主皮毛﹐最易受邪﹐不行表散則邪气畱連而不解。經曰﹕微寒微咳。寒之感也﹐若小寇然﹐啟門逐之卽去矣。醫者不審﹐妄用淸涼酸澀之劑﹐未免閉門畱寇﹐寇欲出而無門﹐必至穿逾而走﹐則咳而見紅。

肺有二竅﹐一在鼻﹐一在喉。鼻竅貴開而不閉﹐喉竅宜閉而不開。今鼻竅不通﹐則喉竅將啟能無慮乎﹖本方溫潤和平﹐不寒不熱﹐旣無攻擊過當之虞﹐大有啟門驅賊之勢。是以客邪易散﹐肺气安寧。宜其投之有效歟﹖附論於此﹐以諮明哲。

卷三咳嗽

人參胡桃湯

止嗽定喘。

人參﹝五分﹞胡桃肉﹝三錢﹐連衣研﹞生薑﹝三片水煎服。

本方以葳蕤易生薑﹐名葳蕤胡桃湯﹐治陰虛癥。

又方﹕用白蜜二斤﹐胡桃肉二斤﹐隔湯燉熟﹐開水點服﹐不拘時。

五味異功散﹑六味丸﹑團魚丸﹑月華丸

﹝俱見虛勞。

六君子湯

﹝見類中。

卷三

喘

經云﹕諸病喘滿﹐皆屬於熱。蓋寒則息微而气緩﹐熱則息粗而气急也。由是觀之﹐喘之屬火無疑矣。然而外感寒邪﹐以及脾腎虛寒﹐皆能令喘﹐未便槪以火斷也。假如風寒外客而喘者﹐散之﹔直中於寒而喘者﹐溫之﹔熱邪傳裏﹐便閉而喘者﹐攻之﹔暑熱傷气而喘者﹐淸而補之﹔濕痰壅遏而喘者﹐消之﹔燥火入肺而喘者﹐潤之。此外感之治法也。各詳本門。

若夫七情气結﹐郁火上衝者﹐疏而達之﹐加味逍遙散。腎水虛而火上炎者﹐壯水制之﹐知柏八味丸。腎經眞陽不足而火上泛者﹐引火歸根﹐桂附八味丸。若因脾虛不能生肺而喘者五味異功散加桔梗﹐補土生金。此內傷之治法也。

夫外感之喘﹐多出於肺﹐內傷之喘﹐未有不由於腎者。經云﹕諸痿喘嘔﹐皆屬於下。定喘之法﹐當於腎經責其眞水﹑眞火之不足而主之。如或脾气大虛﹐則以人參﹑白術爲主。參﹑術補脾土以生肺金﹐金旺則能生水﹐乃隔二﹑隔三之治也。更有哮癥與喘相似﹐呀呷不已喘息有音﹐此表寒束其內熱﹐致成斯疾﹐加味甘桔湯主之﹐止嗽散亦佳。古今治喘哮癥方論甚繁﹐大意總不出此。

加味逍遙散

﹝見類中。

知柏八味丸

﹝卽六味丸加知母﹐黃柏。

桂附八味丸

﹝俱見類中﹞

五味異功散

﹝見虛證。

卷三喘

加味甘桔湯

治喘﹐定哮。

甘艸﹝五分﹞桔梗川貝母百部白前橘紅茯苓旋復花﹝各一錢五分水煎服。

止嗽散

﹝見傷寒咳嗽。

卷三

吐血

暴吐血﹐以祛瘀爲主﹐而兼之降火﹔久吐血﹐以養陰爲主﹐而兼之理脾。古方四生丸﹑十灰散﹑花蕊散﹐祛瘀降火之法也﹔古方六味湯﹑四物湯﹑四君子湯﹐養陰補脾之法也。

散之。務農赤日﹐行旅長途﹐口渴自汗而吐血者﹐此傷暑也﹐益元散淸之。夏令火炎﹐更乘秋燥﹐發爲漧咳﹐脈數大而吐血者﹐此燥火焚金也﹐三黃解毒湯降之。此外感之治法也。

又如陰虛吐血者﹐初用四生丸﹑十灰散以化之﹐兼用生地﹑黃湯以淸之。吐止﹐則用地黃丸補之。陽虛大吐﹐血成升斗者﹐初用花蕊石散以化之﹐隨用獨參湯以補之﹐繼則用四君﹑八珍等以調之。髒寒吐血﹐如天寒地凍﹐水凝成冰也﹐用理中湯以溫之。其或七情气結﹐怒動肝火者﹐則用加味逍遙散以疏達之。傷力吐血者﹐則用澤蘭湯行之。此內傷之治法也。

行。病勢旣久﹐气血衰微﹐飲食漸減﹐大便不實﹐法當養陰血兼補脾气。大凡吐血﹑咯血﹐須用四君子之類以收功﹐蓋陰血生於陽气﹐脾气旺則能生血耳。治者念之。

四生丸

﹝見虛證。

卷三吐血

十灰散

祛瘀生新﹐止血之良劑。

大薊小薊茅根茜根老絲瓜山梔蒲黃荷葉大黃亂髮燒灰﹐存性。每服二﹑三錢﹐藕湯調下。

花蕊石散﹑六味湯﹑四物湯﹑四君子湯

﹝並見虛證。

加味香蘇散

﹝卽香蘇散加山梔﹑丹皮﹑丹參。方見傷寒太陽證。

益元散

﹝見類中。

三黃解毒湯

﹝見傷寒。

生地黃湯

﹝見虛證。

獨參湯﹑八珍湯

﹝見虛證。

理中湯

﹝見中寒。

加味逍遙散

﹝見類中﹞

澤蘭湯

﹝見後腰痛。

卷三

頭痛

頭爲諸陽之會﹐淸陽不升﹐則邪气乘之﹐致令頭痛。然有內傷﹑外感之異﹐外感風寒者宜散之。熱邪傳入胃腑﹐熱气上攻者﹐宜淸之。直中證﹐寒气上逼者﹐宜溫之。治法詳見傷寒門﹐玆不贅。然除正風寒外﹐復有偏頭風﹐雷頭風﹐客寒犯腦﹐胃火上衝﹐痰厥頭痛﹐大頭天行﹐破腦傷風﹐眉稜骨痛﹐眼眶痛等證。更有眞頭痛﹐朝不保暮﹐勢更危急。皆宜細辧。

偏頭風者﹐半邊頭痛﹐有風熱﹐有血虛。風熱者﹐筋脈抽搐﹐或鼻塞﹐常流濁涕﹐淸空膏主之﹔血虛者﹐晝輕夜重﹐痛連眼角﹐逍遙散主之。雷頭風者﹐頭痛而起核塊﹐或頭中雷鳴﹐多屬痰火﹐淸震湯主之。客寒犯腦者﹐腦痛連齒﹐手足厥冷﹐口鼻气冷﹐羌活附子湯主之。胃火上衝者﹐脈洪大﹐口渴飲冷﹐頭筋扛起者﹐加味升麻湯主之。痰厥頭痛者﹐胸膈多痰﹐動則眩暈﹐半夏白術天麻湯主之。腎厥頭痛者﹐頭重足浮﹐腰膝酸軟﹐經所謂下虛上實是也。腎气衰﹐則下虛﹐浮火上泛﹐故上實也﹐然腎經有眞水虛者﹐脈必數而無力﹔有眞火虛者﹐脈必大而無力。水虛﹐六味丸﹐火虛﹐八味丸。大頭天行者﹐頭腫大﹐甚如斗﹐時疫之證也﹐輕者名發頤﹐腫在耳前後﹐皆火郁也﹐普濟消毒飲主之﹐更加鍼砭以佐之。破腦傷風者﹐風從破處而入﹐其癥多發搐搦﹐防風散主之。眉稜骨痛﹐或眼眶痛﹐俱屬肝經﹐見光則頭痛者﹐屬血虛﹐逍遙散。痛不可開者﹐屬風熱﹐淸空膏。眞頭痛者﹐多屬陽衰。頭統諸陽而腦爲髓海﹐不任受邪﹐若陽气大虛﹐腦受邪侵﹐則發爲眞頭痛﹐手足靑至節﹐勢難爲矣速用補中益气湯﹐加蔓荊子﹑川芎﹑附子﹑並進八味丸﹐間有得生者﹐不可忽也。

卷三頭痛

淸空膏

羌活防風﹝各六分﹞柴胡﹝五分﹞黃芩﹝半生﹑半炒﹐一錢二分﹞川芎﹝四分﹞甘艸﹝炙﹐一錢薄荷﹝三分﹞黃連﹝酒炒﹐六分水煎服。

逍遙散

﹝見虛勞。

卷三頭痛

加味淸震湯

升麻﹝一錢﹞蒼術﹝一錢﹞靑荷葉﹝一个﹐全用﹞甘艸﹝炙﹞陳皮﹝各八分﹞蔓荊子荊芥﹝各一錢五分﹞薄荷﹝五分水煎服。

卷三頭痛

羌活附子散

羌活﹝一錢﹞附子漧薑﹝各五分﹞炙甘艸﹝八分水煎服。

卷三頭痛

加味升麻湯

升麻葛根赤芍甘艸﹝各一錢﹞石膏﹝二錢﹞薄荷﹝三分燈心二十節﹐水煎服。

卷三頭痛

半夏白術天麻湯

半夏﹝一錢五分﹞白術天麻陳皮茯苓﹝各一錢﹞甘艸﹝炙﹐五分﹞生薑﹝二片﹞大棗﹝三个蔓荊子﹝一錢﹞

虛者﹐加人參。

水煎服。

六味丸﹑八味丸

﹝見類中。

卷三頭痛

普濟消毒飲

治大頭癥。腫甚者﹐宜砭之。

甘艸桔梗黃芩﹝酒炒﹞黃連﹝酒炒﹐各一錢﹞馬勃元參橘紅柴胡﹝各五分﹞薄荷﹝六分﹞升麻﹝二分﹞連翹牛蒡子﹝炒﹐各八分水煎服。體虛﹐加人參五分﹔便閉﹐加大黃﹝酒煨﹐一錢﹞。

愚按﹕此癥須用貝母﹑人中黃﹑荷葉爲妙。發頤癥﹐倍柴胡﹐加丹皮。喉嚨腫痛﹐倍桔梗﹑甘艸。

砭法﹐以上細瓷鋒﹐用竹片夾定﹐緊紮﹐放鋒出半分﹐對患處﹐另以箸敲之﹐徧刺腫處俾紫血多出爲善。刺畢﹐以精肉貼片時﹐再用雞子淸﹐調乳香末潤之。此地不宜成膿﹐頭內中空﹐耳前後更多曲折﹐提膿拔毒﹐恆多不便﹐故鍼砭斷不可少。

鍼法﹐以小布鍼兩枚﹐手法扣定﹐露鋒纖少﹐徧刺腫處﹐血出立松。更敷前藥﹐自然消散﹐用鍼砭時﹐須正心誠意﹐咬定牙齒﹐下手刺之。

卷三頭痛

防風散

治破腦傷風。

防風生南星﹝炮﹐等分上爲末。每服二錢﹐童便衝酒調服。

補中益气湯

﹝見類中。

卷三

心痛

當胸之下﹐岐骨陷處﹐屬心之部位﹐其發痛者﹐則曰心痛。然心不受邪﹐受邪則爲眞心痛﹐旦暮不保矣。凡有痛者﹐胞絡受病也。胞絡者﹐心主之宮城也。寇淩宮禁﹐勢已可危﹐而況犯主乎﹖故治之宜亟亟也。心痛有九種﹐一曰气﹐二曰血﹐三曰熱﹐四曰寒﹐五曰飲﹐六曰食﹐七曰虛﹐八曰虫﹐九曰疰﹐宜分而治之。

气痛者﹐气壅攻刺而痛﹐遊走不定也﹐沈香降气散主之。血痛者﹐痛有定處而不移﹐轉側若刀錐之刺﹐手拈散主之。熱痛者﹐舌燥唇焦﹐溺赤便閉﹐喜冷畏熱﹐其痛或作或止﹐脈洪大有力﹐淸中湯主之。寒痛者﹐其痛暴發﹐手足厥冷﹐口鼻喜冷﹐喜熱畏寒﹐其痛綿綿不休﹐脈沈細無力﹐姜附湯加肉桂主之。飲痛者﹐水飲停積也﹐漧嘔吐涎﹐或咳﹐或噎﹐甚則搖之作水聲﹐脈弦滑﹐小半夏加茯苓湯主之。食痛者﹐傷於飲食﹐心胸脹悶﹐手不可按﹐或吞酸噯腐﹐脈緊滑﹐保和湯主之。虛痛者﹐心悸怔忡﹐以手按之則痛止﹐歸脾湯主之。虫痛者﹐面白唇紅﹐或唇之上下有白斑點﹐或口吐白沫﹐饑時更甚﹐化虫丸主之。疰痛者﹐觸冒邪祟﹐卒爾心痛﹐面目靑暗﹐或昏憒譫語﹐脈來乍大乍小﹐或兩手如出兩人﹐神術散﹑蔥白酒﹑生薑湯並主之﹐此治心痛之大法也。

或問﹕久痛無寒﹐暴痛無火﹐然乎﹖否乎﹖答曰﹕此說亦宜斟酌。如人宿有積熱﹐或受暑濕之熱﹐或熱食所傷而發﹐則暴痛亦屬火矣﹐豈宜熱藥療之。如人本體虛寒﹐經年累月﹐憑發無休﹐是久痛亦屬寒矣﹐豈宜寒藥療之。且凡病始受熱中﹐末傳寒中者﹐比比皆是。必須臨癥審確﹐逐一明辧﹐斯無誤也。又或謂﹕諸痛爲實﹐痛無補法。亦非也﹐如人果屬實痛則不可補﹐若屬虛痛﹐必須補之。虛而寒者﹐則宜溫補並行﹐若寒而不虛﹐則專以溫劑主之。丹溪云﹕溫卽是補。若虛而兼火﹐則補劑中須加涼藥。此治痛之良法﹐治者宜詳審焉。

卷三心痛

沈香降气散

治气滯心痛。

沈香﹝細銼﹐三錢﹞砂仁﹝七錢﹞甘艸﹝炙﹐五錢﹞香附﹝鹽水炒﹐五錢﹞元胡索﹝酒炒﹐一兩﹞

川楝子﹝煨去肉淨﹐一兩共爲末。每服二錢﹐淡姜湯下。

卷三心痛

手拈散

治血積心痛元胡索﹝醋炒﹞香附﹝酒炒﹞五靈脂﹝去土醋炒﹞沒藥﹝篛上炙幹﹐等分共爲細末。每服三錢﹐熱酒調下。血老者﹐用紅花五分﹐桃仁十粒﹐煎酒調下。

卷三心痛

淸中湯

治熱厥心痛。

香附陳皮﹝各一錢五分﹞黑山梔金鈴子﹝卽川楝子﹞元胡索﹝各八分﹞甘艸﹝炙﹐五分﹞

川黃連﹝薑汁炒﹐一錢﹞

水煎服。

姜附湯

﹝見諸方補遺﹞

治寒厥心痛。又眞心痛﹐手足靑至節﹐宜用本方大劑飲之﹐或救

小半夏加茯苓湯

﹝見傷寒咳嗽。

卷三心痛

保和湯

治傷食心痛。

麥芽山楂卜子濃朴香附﹝各一錢﹞甘艸連翹﹝各五分﹞陳皮﹝一錢五分水煎服。

卷三心痛

歸脾湯

治气血虛弱﹐以致心痛。

黃﹝一錢五分﹞白術人參茯神棗仁當歸﹝各一錢﹞遠志﹝七分﹞木香甘艸﹝炙﹐各五分﹞元眼肉﹝五枚水煎服。

若挾肝火﹐加柴胡﹑山梔﹑丹皮各一錢。

卷三心痛

化虫丸

治虫嚙心痛。

蕪荑﹝去梗﹞白雷丸﹝各五錢﹞檳榔﹝二錢五分﹞雄黃﹝一錢五分﹞木香白術陳皮﹝各三錢神曲﹝炒﹐四錢以百部二兩﹐熬膏糊丸﹐如桐子大。每服一錢五分﹐米飲下。

如取下虫積﹐加大黃五錢

神術散

﹝見中食。

卷三

胸痛

胸者﹐肺之分野。然少陽膽經受病﹐亦令胸痛﹐此邪气初傳入裏﹐而未深入於裏﹐故胸痛也﹐古方用柴胡湯加枳殼治之。如未應﹐本方兌小陷胸湯一服﹐其效如神。又風寒在肺﹐胸滿痛﹐气喘﹐宜用甘桔湯﹐加理气散風之劑。又飲食塡塞者﹐宜用吐法。其肺癰﹑肺痿二證﹐詳見虛勞﹐玆不贅。

柴胡湯

﹝見傷寒少陽證。

甘桔湯

﹝見傷寒咽痛。

卷三

脇痛

傷寒脇痛﹐屬少陽經受邪﹐用小柴胡湯。雜癥脇痛﹐左爲肝气不和﹐用柴胡疏肝。七情鬱結﹐用逍遙散。若兼肝火﹑痰飲﹑食積﹑瘀血﹑隨癥加藥。右爲肝移邪於肺﹐用推气散凡治實證脇痛﹐左用枳殼﹐右用郁金﹐皆爲的劑。然亦有虛寒作痛﹐得溫則散﹐按之則止者﹐又宜溫補﹐不可拘執也。

小柴胡湯

﹝見傷寒。

卷三脇痛

柴胡疏肝散

治左脇痛。

柴胡陳皮﹝各一錢二分﹞川芎赤芍枳殼﹝麩炒﹞香附﹝醋炒﹐各一錢﹞甘艸﹝炙﹐五分﹞

唇焦口渴﹐乍痛乍止者﹐火也﹐加山梔﹐黃芩﹔肝經一條扛起者﹐食積也﹐加靑皮﹑麥芽﹑山楂﹔痛有定處而不移﹐日輕夜重者﹐瘀血也﹐加歸尾﹑紅花﹑桃仁﹑牡丹皮﹔漧嘔﹐咳引脇下痛者﹐停飲也﹐加半夏﹑茯苓﹔喜熱畏寒﹐欲得熱手按者﹐寒气也﹐加肉桂﹑吳茱萸。

逍遙散

﹝見虛勞。

卷三脇痛

推气散

治右脇痛。

枳殼﹝一錢﹞郁金﹝一錢﹞桂心甘艸﹝炙﹐各五分﹞桔梗陳皮﹝各八分﹞姜﹝二片﹞棗﹝二枚水煎散

卷三脇痛

栝蔞散

治肝气燥急而脇痛﹐或發水泡。

大栝蔞﹝連皮搗爛﹐一枚﹞粉甘艸﹝二錢﹞紅花﹝七分水煎服。

按﹕郁火日久﹐肝气燥急﹐不得發越﹐故皮膚起泡﹐轉爲脹痛。經云﹕損其肝者﹐緩其中。栝蔞爲物﹐甘緩而潤﹐於郁不逆﹐又如油之洗物﹐滑而不滯﹐此其所以奏功也。

卷三

胃脘痛

胃脘痛﹐治法與心痛相仿﹐但停食一癥﹐其脹痛連胸者﹐吐之﹐脹痛連腹者﹐下之。其食積之輕者﹐則用神術散消之。又有胃脘癰癥﹐嘔而吐膿血者﹐不得妄治。書云﹕嘔家有膿不須治嘔﹐膿盡自愈。

神術散

﹝方見食中。

卷三

腹痛

腹中痛﹐其寒熱﹑食積﹑气血﹑虫蠱﹐辧法亦與心痛相符。惟有肝木乘脾﹑攪腸痧﹑腹內癰﹐玆三癥有不同耳。經云﹕諸痛皆屬於肝﹐肝木乘脾﹐則腹痛﹐仲景以芍藥甘艸湯主之甘艸味甘﹐甘者﹐己也﹐芍藥味酸﹐酸者﹐甲也﹐甲己化土﹐則肝木平﹐而腹痛止矣。傷寒癥中﹐有由少陽傳入太陰而腹痛者﹐柴胡湯加芍藥。有因誤下傳入太陰而腹痛者﹐桂枝湯加芍藥﹐卽同此意。尋常腹痛﹐全在寒熱﹑食積﹐分別詳明爲主。凡腹痛乍作乍止﹐脈洪有力﹐熱也﹐以芍藥甘艸湯加黃連淸之。若噯腐吞酸﹐飽悶膨脹﹐腹中有一條扛起者﹐是食積也﹐保和丸消之。消之而痛不止﹐便閉不行﹐腹痛拒按者﹐三黃枳術丸下之。設或下後仍痛以手按其腹﹐若更痛者﹐積未盡也﹐仍用平藥再消之。若按之痛止者﹐積已去而中气虛也五味異功散補之。若消導攻下之後﹐漸變寒中﹐遂至惡冷喜熱﹐須易溫中之劑。此火痛兼食之治法也。若腹痛綿綿不減﹐脈遲無力者﹐寒也﹐香砂理中湯溫之。若兼飽悶脹痛﹐是有食積﹐不便驟補﹐香砂二陳湯﹐加姜﹑桂﹑楂﹑芽﹑濃朴﹐溫而消之。消之而痛不止﹐大便反閉﹐名曰陰結﹐以木香丸熱藥下之﹐下後﹐仍以溫劑和之。如寒痛兼食之治法也。若因濁气壅塞﹐走注疼痛﹐木香調气散散之。若因瘀血積聚﹐呆痛不移﹐澤蘭湯行之。虫嚙而痛﹐唇有斑點﹐饑時更甚﹐化虫丸消之。傷暑霍亂﹐四味香薷飲解之﹐更有幹霍亂癥﹐欲吐不得吐欲瀉不能瀉﹐變在須臾﹐俗名攪腸痧是也﹐更有徧體紫黑者﹐名曰烏痧脹﹐急用燒鹽﹐和陰陽水吐之。或用四陳湯服之﹐外用武侯平安散﹐點左右大眼角﹐其人卽蘇。其腹內癰一癥當臍腫痛﹐轉側作水聲﹐小便如淋﹐千金牡丹皮散化之。古方治腹痛癥﹐多以寒者爲虛﹐熱者爲實﹐未盡然也﹐蓋寒證亦有實痛者﹐熱證亦有虛痛者﹐如寒痛兼食﹐則爲實矣﹐挾熱久痢﹐則爲虛矣﹐凡看癥之法﹐寒熱虛實﹐互相辧明﹐斯無誤也。

卷三腹痛

芍藥甘艸湯

止腹痛如神。

白芍藥﹝酒炒﹐三錢﹞甘艸﹝炙﹐一錢五分水煎服。

脈遲爲寒﹐加漧薑﹔脈洪爲熱﹐加黃連﹔脈緩爲濕﹐加蒼術﹑生薑﹔脈澀傷血加當歸﹔脈弦傷气﹐加芍藥。

保和丸

﹝見心痛﹞

消食積﹐淸濕熱﹐腹中有一條扛起者﹐是食積也。舌漧口燥﹐是濕熱也﹐本方主之﹐有熱﹐加黃連。

卷三腹痛

三黃枳術丸

消熱食﹐除積滯﹐腹痛拒按﹐便閉溺赤﹐名曰陽結﹐宜用本方。若冷食所傷﹐宜用木香丸。若冷熱互傷﹐須酌其所食冷熱之多寡而並用之。此東垣法也。

黃芩﹝一兩﹞黃連﹝五錢﹞大黃﹝七錢五分﹞神曲白術枳實陳皮﹝各五錢荷葉一枚﹐煎水疊爲丸﹐量虛實用。

五味異功散

﹝見虛寒。

香砂理中湯

﹝見中寒﹞

治客寒犯胃﹐其癥手足厥冷﹐口鼻气冷﹐其痛綿綿不止﹐喜熱畏寒﹐脈沈細﹐不比熱痛乍止乍作﹐喜冷畏熱﹐唇焦舌燥﹐口渴脈洪也。寒熱之別﹐相隔千里

香砂二陳湯

﹝見類中﹐卽二陳湯加木香﹑砂仁。

卷三腹痛

木香丸

治寒積冷食﹐腹痛拒按﹐或大便閉結﹐謂之冷閉﹐名曰陰結﹐本方攻之。

木香丁香﹝各一錢五分﹞漧薑﹝三錢﹞麥芽﹝炒﹐五錢﹞陳皮﹝三錢﹞巴豆﹝去殼炒黑﹐三十粒神曲煮糊爲丸。每服十丸﹐或二十丸﹐開水下﹐痛甚者倍之。所食之物﹐應隨利出﹐如利不止﹐以冷粥飲之﹐卽止。

木香調气散

﹝見類中。

澤蘭湯

﹝見吐血。

化虫丸

﹝見心痛。

四味香薷飲

﹝見傷暑﹞

卷三腹痛

諸葛武侯平安散

共研極細末﹐用小瓷罐收貯。每用淸水﹐以骨簪點二﹑三釐在大眼角內﹐如點眼藥法。

點後﹐忌熱茶﹑飲食半日﹐卽愈。

卷三腹痛

四陳湯

陳皮﹝去白﹞陳香櫞﹝去穣﹞陳枳殼﹝去穣面炒﹞陳茶葉等分爲末。每服三錢﹐開水點服。

卷三腹痛

千金牡丹皮散

治腹內癰。

牡丹皮﹝三錢﹞苡仁﹝五錢﹞桃仁﹝十粒﹞栝蔞仁﹝去殼去油淨﹐二錢﹞

水煎服。

卷三

小腹痛

書云﹕大腹屬太陰﹐當臍屬少陰﹐小腹屬厥陰。傷寒傳至厥陰﹐少腹痛甚﹐此熱邪也﹐宜下之。若熱結在裏﹐蓄血下焦﹐亦宜下之。若直中厥陰﹐小腹冷痛﹐則爲寒邪﹐宜溫下。

治法已詳本門。尋常少腹痛﹐多屬疝瘕﹐奔豚之類。書云﹕男子外結七疝﹐女子帶下瘕聚。

古人更有癖﹑瘕之名。皆一類也。如弓弦﹐筋扛起也﹐癖者﹑隱辟﹐沈附著骨也。則有塊可徵﹐猶積也﹐多屬於血。瘕者﹐假也﹐忽聚而忽散﹐气爲之也。奔豚者如江豚之上竄﹐冷气上衝也。其瘕之气﹐聚於小腸﹐則曰小腸气﹐聚於膀胱﹐則曰膀胱气也。小腸气﹐失气則快。膀胱气﹐少腹熱﹐若沃以湯﹐澀於小便也﹐凡治少腹痛﹐當用墜降之藥﹐其行气皆當用核﹐乃能宣達病所﹐以取效也。橘核丸﹐奔豚丸並主之。

卷三小腹痛

橘核丸

通治瘕﹑癖﹑小腸﹑膀胱等气。

橘核﹝鹽酒炒﹐二兩﹞川楝子﹝煨去肉﹞山楂子﹝炒﹞香附﹝薑汁浸炒﹐各一兩五錢﹞荔枝核﹝煨研﹞小茴香﹝微炒﹐各一兩﹞神曲﹝四兩寒甚﹐加附子五錢﹐肉桂三錢﹐當歸一兩。有熱加黑山梔七錢﹔又疝气癥﹐表寒束其內熱﹐丹溪以黑山梔﹑吳茱萸並用。按此二味﹐若寒熱不調者﹐加入丸中更佳。若胞痺小便不利﹐去小茴﹐加茯苓﹑車前子﹑丹參﹑黑山梔。

卷三

身痛

身體痛﹐內傷外感均有之。如身痛而拘急者﹐外感風寒也。身痛如受杖者﹐中寒也。身痛而重墜者﹐濕也。若勞力辛苦之人﹐一身酸軟無力而痛者﹐虛也。治法﹐風則散之﹐香蘇散。寒則溫之﹐理中湯。濕則燥之﹐蒼白二陳湯。虛則補之﹐補中益气湯。大抵身痛多屬於寒﹐蓋熱主流通﹐寒主閉塞也。無論風濕與虛﹐挾寒者多﹐挾熱者少﹐治者審之。

香蘇散

﹝見太陽證。

理中湯

﹝見中寒。

蒼術二陳湯

﹝卽二陳湯加蒼術﹑白術﹐見類中。

補中益气湯

﹝見類中﹞

卷三

肩背臂膊痛

肩背痛﹐古方主以茯苓丸﹐謂痰飲爲患也﹐而亦有不盡然者。凡背痛多屬於風﹐胸痛多屬於气﹐气滯則痰凝﹐臟腑之病也。背爲諸之所伏﹐凡風邪襲人﹐必從入﹐經絡之病也間有胸痛連背者﹐气閉其經也。亦有背痛連胸者﹐風鼓其气也。治胸痛者﹐理痰气﹔治背痛者﹐祛風邪﹐此一定之理。理痰气﹐宜用木香調气散﹐並前丸。祛風邪﹐宜用秦艽天麻湯挾寒者﹐加桂﹑附。挾虛者﹐以補中益气加秦艽﹑天麻主之。如或風邪痰气﹐互相鼓煽﹐痰飲隨風走入經絡﹐而肩臂腫痛﹐則煎﹑丸二方﹐須酌量合用﹐治無不效矣。

卷三肩背臂膊痛

茯苓丸

茯苓半夏﹝薑汁炒﹐各二兩﹞風化硝枳殼﹝面炒﹐各五錢薑汁糊丸﹐如桐子大。每服二﹑三十丸﹐淡姜湯下。

木香調气散

﹝見類中。

卷三肩背臂膊痛

秦艽天麻湯

秦艽﹝一錢五分﹞天麻羌活陳皮當歸川芎﹝各一錢﹞炙甘艸﹝五分﹞生薑﹝三片﹞桑枝﹝酒炒﹐三錢水煎服。

挾寒﹐加附子﹑桂枝。

補中益气湯

﹝見類中。

卷三

腰痛

腰痛﹐有風﹑有寒﹑有濕﹑有熱﹑有瘀血﹑有气滯﹑有痰飲﹐皆標也﹐腎虛其本也。腰痛拘急﹐牽引腿足﹐脈浮弦者﹐風也﹔腰冷如冰﹐喜得熱手熨﹐脈沈遲﹐或緊者﹐寒也﹐並用獨活湯主之。腰痛如坐水中﹐身體沈重﹐腰間如帶重物﹐脈濡細者﹐濕也﹐蒼白二陳湯加獨活主之。若腰重疼痛﹐腰間發熱﹐痿軟無力﹐脈弦數者﹐濕熱也﹐恐成痿癥﹐前方加黃柏主之。若因閃挫跌撲﹐瘀積於內﹐轉側如刀錐之刺﹐大便黑色﹐脈澀﹐或芤者﹐瘀血也﹐澤蘭湯主之。走注刺痛﹐忽聚忽散﹐脈弦急者﹐气滯也﹐橘核丸主之。腰間腫﹐按之濡軟不痛脈滑者﹐痰也﹐二陳湯加白術﹑萆﹑白芥子﹑竹瀝﹑薑汁主之。腰痛似脫﹐重按稍止脈細弱無力者﹐虛也﹐六君子湯加杜仲﹑續斷主之。若兼陰冷﹐更佐以八味丸。大抵腰痛悉屬腎虛﹐旣挾邪气﹐必須祛邪﹐如無外邪﹐則惟補腎而已。然腎虛之中﹐又須分辧寒熱二證﹐如脈虛軟無力﹐溺淸便溏﹐腰間冷痛﹐此爲陽虛﹐須補命門之火﹐則用八味丸。若脈細數無力﹐便結溺赤﹐虛火時炎﹐此腎气熱﹐髓減骨枯﹐恐成骨痿﹐斯爲陰虛﹐須補先天之水﹐則用六味丸﹐合補陰丸之類﹐不可誤用熱藥以灼其陰﹐治者審之。

卷三腰痛

獨活湯

治腎虛兼受風寒濕气。

獨活桑寄生防風秦艽威靈仙牛膝茯苓﹝各一錢﹞桂心﹝五分﹞細辛甘艸﹝炙﹐各三分﹞當歸金毛狗脊﹝各二錢生薑二片﹐水煎服。

丹溪云﹕久腰痛﹐必用官桂開之﹐方止。寒甚者﹐更加附子。但有濕熱﹐則二者皆不宜

蒼白二陳湯

﹝見類中﹞

卷三腰痛

澤蘭湯

治閃挫跌撲﹐瘀血內蓄﹐轉側若刀錐之刺。

澤蘭﹝三錢﹞丹皮牛膝﹝各二錢﹞桃仁﹝去皮尖研﹐十粒﹞紅花﹝五分﹞當歸尾﹝五錢﹞廣三七﹝一錢﹞赤芍藥﹝一錢五分水煎﹐熱酒衝服。

如二便不通﹐加酒蒸大黃三錢﹔凡跌撲傷重﹐便溺不通者﹐非大黃不救。若大便已通﹐則用廣三七煎酒﹐或山羊血衝酒﹐靑木香煎酒﹐隨用一味﹐皆可立止疼痛

橘核丸

﹝見小腹痛。

茯苓丸

﹝見臂肩痛。

六君子湯

﹝見類中﹞

六味丸﹑八味丸

﹝見虛勞。

卷三腰痛

補陰丸

治腎气熱﹐腰軟無力﹐恐成骨痿。

熟地﹝三兩﹞丹皮天冬當歸枸杞子牛膝山藥女貞子茯苓龜板杜仲續斷﹝各一兩二錢﹞人參黃柏﹝各五錢﹞

卷三

痺﹝鶴膝風

痺者﹐痛也。風寒濕三气雜至﹐合而爲痺也。其風气勝者爲行痺﹐遊走不定也。寒气勝者爲痛痺﹐筋骨攣痛也。濕气勝者爲著痺﹐浮腫重墜也。然卽曰勝﹐則受病有偏重矣。治行痺者﹐散風爲主﹐而以除寒祛濕佐之﹐大抵參以補血之劑﹐所謂治風先治血﹐血行風自滅也。治痛痺者﹐散寒爲主﹐而以疏風燥濕佐之﹐大抵參以補火之劑﹐所謂熱則流通﹐寒則凝塞﹐通則不痛﹐痛則不通也。治著痺者﹐燥濕爲主﹐而以祛風散寒佐之﹐大抵參以補脾之劑蓋土旺則能勝濕﹐而气足自無頑麻也。通用蠲痺湯加減主之﹐痛甚者﹐佐以松枝酒。復有患痺日久﹐腿足枯細﹐膝頭大﹐名曰鶴膝風。此三陰本虧﹐寒邪襲於經絡﹐遂成斯癥﹐宜服虎骨膠丸﹐外貼普救萬全膏﹐則漸次可愈。失此不治﹐則成痼疾﹐而爲廢人矣。

卷三痺﹝鶴膝風

蠲痺湯

通治風寒濕三气﹐合而成痺。

羌活﹝行上力大﹞獨活﹝行下力專﹐各一錢﹞桂心﹝五分﹞秦艽﹝一錢﹞當歸﹝三錢﹞川芎﹝治風先治血﹐七分﹞甘艸﹝炙﹐五分﹞海風藤﹝二錢﹞桑枝﹝三錢﹞乳香﹝透明者﹞木香﹝止痛須理气水煎服。

風气勝者﹐更加秦艽﹑防風﹔寒气勝者﹐加附子﹔濕气勝者﹐加防己﹑萆﹑苡仁。痛在上者﹐去獨活﹐加荊芥﹔痛在下者﹐加牛膝﹔間有濕熱者﹐其人舌漧﹑喜冷﹑口渴﹑溺赤﹑腫處熱辣﹐此寒久變熱也﹐去肉桂﹐加黃柏三分。

卷三痺﹝鶴膝風

松枝酒

治白虎歷節風﹐走注疼痛﹐或如虫行﹐諸般風气。

松節桑枝桑寄生鉤藤續斷天麻金毛狗脊虎骨秦艽靑木香海風藤菊花五加皮﹝各一兩﹞當歸﹝三兩每藥一兩﹐用生酒二斤﹐煮﹐退火七日﹐飲。痛專在下﹐加牛膝。

卷三痺﹝鶴膝風

虎骨膏丸

治鶴膝風﹐並治癱瘓諸癥。

虎骨﹝二斤﹐銼碎﹑洗淨﹐用嫩桑枝﹑金毛狗脊去毛﹑白菊花去蒂各十兩﹐秦艽二兩﹐煎水﹐熬虎骨成膠﹑收起如蜜樣﹐和藥爲丸﹐如不足量加煉蜜﹞大熟地﹝四兩﹞當歸﹝三兩﹞牛膝山藥茯苓杜仲枸杞續斷桑寄生﹝各二兩﹞熟附子﹝七錢﹞濃肉桂﹝去皮﹐不見火﹐五錢﹞丹皮澤瀉﹝八錢﹞人參﹝二兩﹐貧者以黃四兩代之﹞

上爲末﹐以虎骨膠爲丸。每早開水下三錢。

卷三痺﹝鶴膝風

普救萬全膏

治一切風气﹐走注疼痛﹐以及白虎歷節風﹐鶴膝風﹐寒濕流注﹐癰疽發背疔瘡瘰﹐跌打損傷﹐腹中食積痞塊﹐多年瘧母﹐頑痰瘀血停蓄﹐腹痛泄利﹐小兒疳積﹐女人瘕諸癥﹐並貼患處。咳嗽瘧疾﹐貼背脊心第七椎。予制此膏普送﹐取效神速。倘貼後起泡出水﹐此病气本深﹐盡爲藥力拔出﹐吉兆也﹐不必疑懼﹐記之﹑記之。

藿香白芷當歸尾貝母大楓子木香白蘞烏藥生地蘿卜子丁香白芨僵蠶細辛蓖麻子檀香秦艽蜂房防風五加皮苦參肉桂蟬蛻丁皮白鮮皮羌活桂枝全蠍赤芍髙良姜元參南星鱉甲荊芥兩頭尖獨活蘇木枳殼連翹威靈仙桃仁牛膝紅花續斷花百頭杏仁蒼術艾絨本骨碎補川芎黃芩麻黃甘艸黑山梔川烏﹝附子﹞牙皂半夏艸烏紫荊皮靑風藤﹝以上各一兩五錢﹞大黃﹝三兩﹞蜈蚣﹝三十五條﹞蛇蛻﹝五條﹞槐枝桃枝柳枝桑枝楝枝楡枝楮枝﹝以上各三十五寸﹞男人血餘﹝三兩﹐以上俱浸油內﹞眞麻油﹝十五斤﹐用二十兩秤稱﹞松香﹝棕皮濾淨﹐一百斤﹞百艸霜﹝細研﹑篩過﹐十斤﹞

冬浸九宿﹐春秋七宿﹐夏五宿﹐分數次入鍋﹐文武火熬﹐以藥枯油黑﹐滴水成珠爲度﹐濾去渣﹐重稱﹐每藥油十二兩﹐下濾淨片子松香四斤﹐同熬至滴水不散﹐每鍋下百艸霜細末六兩﹐勿住手攪﹐俟火候成﹐則傾入水缸中﹐以棒攪和成塊﹐用兩人扯拔數次﹐瓷缽收貯﹐治一切風寒濕气﹑瘡疽等癥﹐其效如神。

又法﹕治瘡疽﹐用血丹收﹐更妙﹐每油一斤﹐用丹六兩。

卷三

痿

痿﹐大癥也。諸痿生於肺熱。經云﹕五臟因肺熱葉焦﹐發爲痿。肺气熱﹐則皮毛先痿而爲肺鳴。心气熱﹐則脈痿﹐脛縱不任地。肝气熱﹐則筋痿﹐口苦而筋攣。脾气熱﹐則肉痿肌膚不仁。腎气熱﹐則骨痿﹐腰脊不舉。丹溪治法﹕瀉南方﹐補北方。瀉南方﹐則肺金不受刑﹐補北方則心火自下降﹐俾西方淸肅之令下行﹐庶肺气轉淸﹐筋脈骨肉之間﹐濕熱漸消而痿可愈也。然經云﹕治痿獨取陽明﹐何也﹖蓋陽明爲臟腑之海﹐主潤宗筋﹐宗筋主束骨而利機關也﹐陽明虛﹐則宗筋縱﹐帶脈不引﹐故足痿不用也﹐由前論之﹐則曰五臟有熱﹐由後論之﹐則曰陽明之虛﹐二說似異而實同﹐蓋陽明胃屬濕土﹐土虛而感寒熱之化﹐則母病傳子﹐肺金受傷﹐而痿癥作矣。是以治痿獨取陽明也。取陽明者﹐所以祛其濕。瀉南補北者﹐所以淸其熱。治痿之法﹐不外補中祛濕﹐養陰淸熱而已矣。

卷三痿

五痿湯

治五臟痿。

人參白術茯苓﹝各一錢﹞甘艸﹝炙﹐四分﹞當歸﹝一錢五分﹞苡仁﹝三錢﹞麥冬﹝二錢﹞黃柏﹝炒褐色﹞知母﹝各五分水煎服。心气熱﹐加黃連三分﹐丹參﹑生地各一錢﹔肝气熱﹐加黃芩﹑丹皮﹑牛膝各一錢﹔脾气熱﹐加連翹一錢﹐生地一錢五分﹔腎气熱﹐加生地﹑牛膝﹑石斛各一錢五分﹔肺气熱﹐加天冬﹑百合各二錢﹔挾痰﹐加川貝﹑竹瀝﹔濕痰加半夏曲﹔瘀血﹐加桃仁﹑紅花﹔如气血兩虛﹐另用十全大補湯﹔腎肝虛熱﹐髓減骨枯﹐兼用虎潛丸主之。

十全大補湯

﹝見虛勞。

卷三痿

虎潛丸

龜板﹝四兩﹞杜仲熟地﹝各三兩﹞黃柏﹝炒褐色﹞知母﹝各五錢﹞牛膝白芍藥虎骨﹝酒炙酥﹞當歸﹝各二兩﹞陳皮﹝四錢﹞漧薑﹝二錢爲末﹐酒糊丸。每服二錢﹐淡鹽水下。加人參一兩﹐尢妙。

卷三

腳气

香港腳者﹐腳下腫痛﹐卽痺癥之類也。因其痛專在腳﹐故以香港腳名之。其腫者﹐名濕香港腳﹔不腫者﹐名幹香港腳。濕香港腳﹐水气勝也﹐檳榔散主之。幹香港腳﹐風气勝也﹐四物湯加牛膝

卷三腳气

檳榔散

香港腳謂之壅疾﹐不宜驟補。

檳榔牛膝防己獨活秦艽﹝各一錢﹞靑木香天麻赤芍﹝各八分﹞桑枝﹝二錢﹞當歸水煎服。

四物湯

﹝見虛證。

卷三

癘風

癘風﹐癩也﹐俗稱大麻風。濕熱在內﹐而爲風鼓之﹐則肌肉生虫﹐白屑重疊﹐搔癢頑麻甚則眉毛脫落﹐鼻柱崩壞﹐事不可爲矣。治法﹐淸濕熱﹐祛風邪﹐以苦參湯﹑地黃酒並主之。外以當歸膏塗之﹐往往取效。未可遽視爲廢疾而忽之也。

卷三癘風

苦參湯

苦參﹝一錢五分﹞生地﹝二錢﹞黃柏﹝五分﹞當歸秦艽蒡子赤芍白蒺藜丹參丹皮銀花貝母﹝各一錢加甘菊三錢﹐水煎服。

卷三癘風

地黃酒

生地﹝二兩﹞黃柏苦參丹參萆菊花銀花丹皮赤芍當歸枸杞子蔓荊子赤茯苓﹝各一兩﹞秦艽獨活威靈仙﹝各五錢﹞桑枝﹝一兩五錢﹞烏梢蛇﹝去頭尾﹐一具上煮好頭生酒五十斤﹐退火七日用。

卷三癘風

加味當歸膏

治一切瘡疹﹐並癰腫﹐收口皆效。

當歸生地﹝各一兩﹞紫艸木鱉子肉﹝去殼﹞麻黃大楓子肉﹝去殼﹑研﹞防風黃柏元參﹝各五錢﹞麻油﹝八兩﹞黃蠟﹝二兩﹞

先將前九味﹐入油熬枯﹐濾去渣﹐再將油復入鍋內﹐熬至滴水成珠﹐再下黃蠟﹐試水中不散爲度﹐傾入蓋碗內﹐坐水中出火三日﹐聽搽。

卷三

噎膈

古方治噎膈﹐多以止吐之劑通用﹐不思吐﹐濕癥也﹐宜燥。噎膈﹐燥癥也﹐宜潤。經云﹕三陽結謂之隔。結﹐結熱也﹐熱甚則物幹。凡噎膈癥﹐不出胃脘漧槁四字。槁在上脘者﹐水飲可行﹐食物難入。槁在下脘者﹐食𨿽可入﹐久而復出。夫胃旣槁矣﹐而復以燥藥投之﹐不愈益其燥乎﹖是以大﹑小半夏湯﹐在噎膈門爲禁劑。予嘗用啟膈散開關﹐更佐以四君子湯調理脾胃。挾郁者﹐則用逍遙散主之。𨿽然﹐藥逍遙而人不逍遙﹐亦無益也。張雞峯云﹕此癥乃神思間病﹐法當內觀靜養。斯言深中病情。然其間有挾虫﹑挾血﹑挾痰與食﹐而爲患者皆當按法兼治﹐不可忽也。

卷三噎膈

啟膈散

通噎膈﹐開關之劑﹐屢效。

沙參﹝三錢﹞丹參﹝三錢﹞茯苓﹝一錢﹞川貝母﹝去心﹐一錢五分﹞郁金﹝五分﹞砂仁殼﹝四分﹞

荷葉蒂﹝二个﹞杵頭糠﹝五分水煎服。

虛者﹐加人參。前癥若兼虫積﹐加胡連﹑蕪荑﹐甚則用河間雄黃散吐之。若兼血積﹐加桃仁﹑紅花﹐或另以生韭汁飲之。若兼痰積﹐加廣橘紅。若兼食積﹐加卜子﹑麥芽此癥有生蛇者﹐華佗以醋蒜食之﹐令飽﹐則吐物而出﹐眞神法也。

四君子湯

﹝見虛證﹞

卷三噎膈

調中散

通噎膈﹐開關和胃。

北沙參﹝三兩﹞荷葉﹝去筋淨﹐一兩﹞廣陳皮﹝浸去白﹐一兩﹞茯苓﹝一兩﹞川貝母﹝去心﹐粘米拌炒﹐一兩﹞丹參﹝三兩﹞陳倉米﹝炒熟﹐三兩﹞五穀虫﹝酒炒焦黃﹐一兩共爲細末。每用米飲調下二錢﹐日二服。

逍遙散

﹝見類中。

卷三噎膈

河間雄黃散

雄黃瓜蒂赤小豆﹝各一錢共爲細末。每服五分﹐溫水調﹐滴入狗油數匙﹐服下﹐以吐爲度。吐去膈間小虫﹐隨用五味異功散安之﹐續用逍遙散調之。

卷三

痢疾

古人治痢﹐多用墜下之品﹐如檳榔﹑枳實﹑濃朴﹑大黃之屬。所謂通因通用﹐法非不善矣﹐然而效者半﹐不效者半。其不效者﹐每至纏綿難愈﹐或嘔逆不食﹐而成敗癥者﹐比比皆是。予爲此癥﹐仔細揣摩不捨置﹐忽見燭光﹐遂恍然有得﹐因思火性炎上者也﹐何以降下於腸間而爲痢﹖良由積熱在中﹐或爲外感風寒所閉﹐或爲飲食生冷所遏﹐以致火气不得舒伸﹐逼迫於下﹐裏急而後重也。醫者不察﹐更用檳榔等藥下墜之﹐則降者愈降而痢愈甚矣。予因制治痢散﹐以治痢癥初起之時﹐方用葛根爲君﹐鼓舞胃气上行也。陳茶﹑苦參爲臣﹐淸濕熱也。麥芽﹑山楂爲佐﹐消宿食也。赤芍藥﹑廣陳皮爲使﹐所謂行血則便膿自愈﹐調气則後重自除也。制藥普送﹐效者極多。惟於腹中脹痛﹐不可手按者﹐此有宿食﹐更佐以朴黃丸下之若日久脾虛﹐食少痢多者﹐五味異功散﹐加白芍﹑黃連﹑木香淸而補之。气虛下陷者﹐補中益气湯升提之。若邪熱穢气﹐塞於胃脘﹐嘔逆不食者﹐開噤散啟之。若久痢變爲虛寒﹐四肢厥冷﹐脈微細﹐飲食不消者﹐附子理中湯加桂溫之。夫久痢必傷腎﹐不爲溫暖元陽﹐誤事者眾矣﹐可不謹歟﹗

卷三痢疾

治痢散

專治痢疾初起之時﹐不論赤白皆效。

葛根苦參﹝酒炒﹞陳皮陳松蘿茶﹝各一斤﹞赤芍﹝酒炒﹞麥芽﹝炒﹞山楂﹝炒﹐各十二兩上爲細末。每服四錢﹐水煎﹐連藥末服下﹐小兒減半。忌葷腥﹑麵食﹑煎炒﹑閉气﹑發气諸物。本方加川連四兩﹐尢效。

卷三痢疾

朴黃丸

治痢疾初起﹐腹中實痛﹐不得手按﹐此有宿食也﹐宜下之。

陳皮濃朴﹝薑汁炒﹐各十二兩﹞大黃﹝酒蒸﹐一斤四兩﹞廣木香﹝四兩荷葉水疊爲丸﹐如綠豆大。每服三錢﹐開水下﹐小兒一錢。

五味異功散

﹝卽六君子湯除半夏。見類中門。

補中益气湯

﹝見類中。

卷三痢疾

開噤散

治嘔逆食不入﹐書云﹕食不得入﹐是有火也﹐故用黃連。痢而不食﹐則气益虛人參川黃連﹝薑水炒﹐各五分﹞石菖蒲﹝不見鐵﹐七分﹞丹參﹝三錢﹞石蓮子﹝去殼﹐卽建蓮中有黑殼者﹞茯苓陳皮陳米﹝一撮﹞冬瓜仁﹝去殼﹐一錢五分﹞荷葉蒂﹝二个水煎服。

附子理中湯

﹝見中寒門。

卷三

泄瀉

書云﹕濕多成五瀉﹐瀉之屬濕也﹐明矣。然有濕熱﹐有濕寒﹐有食積﹐有脾虛﹐有腎虛皆能致瀉﹐宜分而治之。假如口渴﹑溺赤﹑下瀉腸垢﹐濕熱也。溺淸﹑口和﹑下瀉淸谷﹐濕寒也。胸滿痞悶﹑噯腐吞酸﹑瀉下臭穢﹐食積也。食少﹑便頻﹑面色白﹐脾虛也。

五更天明﹐根據時作瀉﹐腎虛也。治瀉﹐神術散主之。寒熱食積﹐隨癥加藥。脾虛者﹐香砂六君子湯﹐腎虛者﹐加減七神丸。凡治瀉﹐須利小便﹐然有食積未消者﹐正不宜利小便﹐必俟食積旣消﹐然後利之斯爲合法。

神術散

﹝見類中﹞

燥濕理脾﹐消積滯﹐爲止瀉之良藥。濕熱﹐加連翹﹔濕寒加炮姜﹑木

香砂六君子湯

﹝見類中﹞

治脾虛作瀉。挾寒者﹐加姜﹑桂﹐甚加附子。

卷三泄瀉

加味七神丸

止腎瀉如神。

肉豆蔻﹝面裹煨﹞吳茱萸﹝去梗﹑湯泡七次﹞廣木香﹝各一兩﹞補骨脂﹝鹽酒炒﹐二兩﹞白術﹝陳土炒﹐四兩﹞茯苓﹝蒸﹐二兩﹞車前子﹝去殼﹐蒸﹐二兩大棗煎湯疊爲丸。每服三錢﹐開水下。

卷三

瘧疾

瘧者﹐暴瘧之狀﹐因形而得名也。經曰﹕陰陽相搏而瘧作矣﹐陰搏陽而爲寒﹐陽搏陰而爲熱。如二人交爭﹐此勝則彼負﹐彼勝則此負﹐陰陽互相勝負﹐故寒熱並作也。善治瘧者﹐調其陰陽﹐平其爭勝﹐察其相兼之癥﹐而用藥得宜﹐應手可愈。大法﹐瘧癥初起﹐香蘇散散之﹐隨用加減小柴胡湯和之。二三發後﹐止瘧丹截之。久瘧脾虛﹐六君子湯加柴胡補之。中气下陷﹐補中益气湯舉之﹐元气卽回﹐瘧癥自止。書云﹕一日一發者﹐其病淺﹐兩日一發者其病深﹐三日一發者﹐其病尢深。然而寒熱往來﹐總在少陽﹐久而不愈﹐總不離乎脾胃﹐蓋胃虛亦惡寒﹐脾虛亦發熱也﹐疏理少陽﹐扶助脾胃﹐治瘧無餘蘊矣。

香蘇散

﹝見傷寒太陽證。

卷三瘧疾

加減小柴胡湯

治瘧癥之通劑﹐須按加減法主之。

柴胡秦艽赤芍﹝各一錢﹞甘艸﹝五分﹞陳皮﹝一錢五分﹞

生薑一片﹐桑枝二錢﹐水煎服。

熱多者﹐加黃芩一錢﹔寒多者﹐加黑姜五分﹔口渴甚者加知母一錢﹐貝母一錢五分﹔嘔惡﹐加半夏﹑茯苓各一錢﹐砂仁七分﹐生薑二片﹔汗少者加荊芥一錢﹐川芎五錢﹔汗多者﹐去秦艽﹐減柴胡一半﹐加人參一錢﹐白術一錢五分﹔飲食停滯﹐胸膈飽悶﹐加麥芽﹑神曲﹑山楂﹑濃朴各一錢﹔如欲止之﹐加白蔻仁八分﹐鱉甲﹝醋炙﹞二錢﹐更另用止瘧丹一﹑二丸截之﹐神效﹔若體虛气弱﹐加人參﹑黃﹑白術各二錢當歸﹑茯苓各一錢﹔久病成瘧母﹐加白術一錢﹐木香﹑枳實各五分﹐鱉甲二錢。

卷三瘧疾

止瘧丹

治瘧癥二﹑三發後﹐以此止之﹐應手取效。

常山﹝火酒炒﹞艸果仁﹝去殼﹞半夏曲﹝薑汁炒﹞香附米﹝酒炒﹞靑皮﹝去穣醋炒﹐各四兩﹞眞六神曲﹝十二兩爲末﹐用米飲煮糊爲丸﹐如彈子大﹐朱砂爲衣。輕者一丸﹐重者二丸﹐紅棗五﹑六枚﹐煎湯化下﹐淸晨面東空腹服。

六君子湯﹑補中益气湯

﹝俱見類中。

瘧久變虛﹐宜用前二方主之﹐但眞虛者多挾寒﹐須用肉桂﹑附子﹑炮姜﹑砂仁之類﹐溫

卷三

論水腫鼓脹

問曰﹕水腫﹑鼓脹﹐何以別之﹖答曰﹕目窠與足先腫﹐後腹大者﹐水也﹔先腹大﹐後四肢腫者﹐脹也。然水腫亦有兼脹者﹐脹亦有兼水者﹐須按其先後多寡而治之﹐今分爲兩門﹐

卷三

水腫

水腫癥﹐有表裏﹑寒熱﹑腎胃之分﹐大抵四肢腫﹐腹不腫者﹐表也。四肢腫﹐腹亦腫者﹐裏也。煩渴口燥﹐溺赤便閉﹐飲食喜涼﹐此屬陽明﹐熱也。不煩渴﹐大便自調﹐飲食喜熱﹐此屬陰水﹐寒也。先喘而後腫者﹐腎經聚水也。先腫而後喘﹐或但腫而不喘者﹐胃經蓄水也。經云﹕腎者﹐胃之關也。關閉則水積﹐然胃病而關亦自閉矣。治胃者﹐五加皮飲加減主之。治腎者﹐腎气丸加減主之。或問﹕書云﹕先喘後腫﹐其病在肺﹐何也﹖答曰﹕喘𨿽肺病其本在腎﹐經云﹕諸痿喘嘔﹐皆屬於下是也。若外感致喘﹐或專屬肺經受邪﹐內傷致喘﹐未有不由於腎者﹐治者詳之。

卷三水腫

五皮飲

治胃經聚水﹐乃通用之劑﹐華佗《中藏經》之方也。累用累驗。

大腹皮﹝黑豆汁洗﹞茯苓皮陳皮桑白皮﹝各一錢五分﹞生薑皮﹝八分水煎服。

仲景云﹕腰以上腫﹐宜發汗﹐加紫蘇﹑秦艽﹑荊芥﹑防風。腰以下腫﹐宜利小便﹐加赤小豆﹑赤茯苓﹑澤瀉﹑車前子﹑萆﹑防己。若大便不通﹐宜下之﹐加大黃﹑葶藶。腹中脹滿﹐加卜子﹑濃朴﹑陳皮﹑麥芽﹑山楂。體虛者﹐加白術﹑人參﹑茯苓。審是陰水﹐加附子﹑漧薑﹑肉桂﹔審是陽水﹐加連翹﹑黃柏﹑黃芩。挾痰者﹐加半夏﹑生薑。旣消之後﹐宜用理中湯健脾實胃﹐或以金匱丸溫暖命門﹐或以六味加牛膝﹑車前﹐滋腎水﹐淸餘熱﹐庶

附子理中湯

﹝見中寒﹞

卷三水腫

金匱腎气丸

治腎經聚水﹐小便不利﹐腹脹肢腫﹐或痰喘气急﹐漸成水蠱﹐其效如神。然腎經聚水﹐亦有陰陽之分﹐不可不辧也。經云﹕陰無陽﹐無以生﹔陽無陰﹐無以化經又云﹕膀胱者﹐州都之官﹐津液藏焉﹐气化則能出矣。假如腎經陽虛﹐陰無以生﹐眞火不能制水者﹐宜用此丸。假如腎經陰虛﹐陽無以化﹐眞陰不能化气者﹐宜用本方去附﹑桂主之。東垣云﹕土在雨中化爲泥﹐陰水之象也。河間云﹕夏熱之甚﹐庶土蒸溽﹐陽水之象也。

知斯意者﹐可以治水矣。

大熟地﹝八兩﹞山藥﹝四兩﹞山萸肉丹皮澤瀉車前子牛膝﹝各二兩﹞茯苓﹝六兩﹞肉桂﹝一兩﹞附子﹝一兩﹐虛寒甚者倍之﹞

用五加皮八兩﹐煮水一大碗﹐濾去渣﹐和藥﹐加煉蜜爲丸﹐如梧桐子大﹐每早開水下四錢。

前癥若屬陰虛﹐本方去桂附﹐蓋文蛤﹑牡蠣各二兩﹔濕熱甚者﹐加黃柏五錢﹐不用五加皮﹐以萆八兩熬汁代之。

論血分水分婦人經水先斷﹐後發腫者﹐名曰血分﹐通經丸主之。先發水腫﹐然後經斷者﹐名曰水分五加皮飲送下通經丸主之。

卷三水腫

通經丸

當歸尾赤芍藥生地黃川芎牛膝五靈脂﹝各一兩﹞紅花桃紅﹝各五錢﹞香附﹝二兩琥珀﹝七錢五分﹞

蘇木屑二兩﹐煎酒﹐和砂糖﹐熬化爲丸﹐如桐子大。每服三錢﹐酒下。體虛者﹐用理中湯送下﹔若血寒﹐加肉桂五錢。

卷三

鼓脹

或問﹕方書有鼓脹﹑蠱脹之別﹐何也﹖答曰﹕鼓者﹐中空無物﹐有似於鼓﹔蠱者﹐中實有物﹐非虫卽血也。中空無物﹐塡實則消﹐經所謂塞因塞用是已。中實有物﹐消之則平﹐經所謂堅者削之是已。然脹滿有寒﹑熱﹑虛﹑實﹐淺深部位之不同﹐若不細辧﹐何由取效。假如溺赤﹐便閉﹐脈數有力﹐色紫黑﹐气粗厲﹐口渴飲冷﹐唇焦﹐舌燥﹐多屬於熱。假如溺淸便溏﹐脈細無力﹐色白﹐气短促﹐喜飲熱湯﹐舌潤﹐口和﹐多屬於寒。又如腹脹﹐按之不痛﹐或時脹時減者﹐爲虛﹔按之愈痛﹐腹脹不減者﹐爲實。凡脹滿﹐飲食如常者﹐其病淺﹔飲食減少者﹐其病深。且脹有部分﹐縱是通腹脹滿﹐亦必有脹甚之部﹐與病先起處﹐卽可知屬何臟腑﹐而用藥必以之爲主。東坦治脹滿﹐不外枳術﹑補中二方﹐出入加減﹐寒熱攻補﹐隨癥施治。予因制和中丸普送﹐效者甚多﹐有力者﹐當修合以濟貧乏。又气虛中滿宜用白術丸﹐而以六君子湯佐之﹐中空無物﹐不用枳實﹐恐傷气也。

卷三鼓脹

枳術丸

除脹消食。

枳實﹝一兩﹐面炒﹞白術﹝二兩﹐陳土炒﹞

共爲末﹐荷葉包爛飯煨透﹐杵和爲丸。每服二錢﹐開水下。

補中益气湯

﹝見類中﹞

卷三鼓脹

和中丸

白術﹝陳土炒﹐四兩﹞扁豆﹝炒﹐三兩﹞茯苓﹝一兩五錢﹞枳實﹝面炒﹐二兩﹞陳皮﹝三兩﹞神曲﹝炒黑﹞麥芽﹝炒﹞山楂﹝炒﹞香附﹝薑汁炒﹐二兩﹞砂仁﹝一兩五錢﹞半夏﹝薑汁炒﹐一兩﹞丹參﹝酒蒸﹐二兩﹞五穀虫﹝酒拌炒焦黃色﹐三兩荷葉一枚﹐煎水疊爲丸。每日上午﹑下午開水下二錢。

此方不寒不熱﹐和平之治法也。若寒气盛﹐加漧薑﹑吳萸﹑肉桂。若濕熱盛﹐加黃連﹑連翹。若大便閉結﹐先用三黃枳術丸下之﹐隨用本方漸磨之。若兼瘀血﹐加濃朴﹑赤芍。若脾气虛弱﹐用六君子湯吞服此丸﹐或以補中益气湯送下﹐此醫門之祕法﹐不可不講。

卷三鼓脹

白術丸

治气虛中滿。

白術茯苓陳皮﹝各二兩﹞砂仁神曲﹝各一兩五錢﹞五穀虫﹝四兩用荷葉﹑老米﹐煎水﹐疊爲丸。每服三錢﹐開水下。

卷三鼓脹

三黃枳術丸

治熱食所傷﹐肚腹脹痛﹐並濕熱脹滿﹐大便閉結者。

黃芩﹝酒炒﹐一兩﹞黃連﹝酒炒﹐四錢﹞大黃﹝酒蒸﹐七錢五分﹞神曲﹝炒﹞枳實﹝面炒﹞白術﹝陳土炒﹞陳皮﹝各五錢荷葉煎水疊爲丸﹐如綠豆大。每服一錢五分﹐或二﹑三錢﹐量人虛實用。

六君子湯

﹝見類中﹞

卷三

積聚

積者﹐推之不移﹐成於五臟﹐多屬血病﹔聚者﹐推之則移﹐成於六腑﹐多屬气病。治積聚者﹐當按初﹑中﹑末之三法焉。邪气初客﹐積聚未堅﹐宜直消之﹐而後和之。若積聚日久邪盛正虛﹐法從中治﹐須以補瀉相兼爲用。若塊消及半﹐便從末治﹐卽住攻擊之藥﹐但和中養胃﹐導達經脈﹐俾榮衛流通﹐而塊自消矣。更有虛人患積者﹐必先補其虛﹐理其脾﹐增其飲食﹐然後用藥攻其積﹐斯爲善治﹐此先補後攻之法也。初治﹐太無神功散主之﹔中治﹐和中丸主之﹔末治﹐理中湯主之。予嘗以此三法﹐互相爲用﹐往往有功。

卷三積聚

太無神功散

治痞積﹐不拘气血飲食﹐虫積痰水﹐皆效。

地蓄瞿麥穗大麥芽﹝各五錢﹞神曲﹝二錢五分﹞沈香木香﹝各一錢五分﹞甘艸﹝炙﹐五錢﹞大黃﹝酒蒸﹐二兩上爲細末。每服二﹑三錢﹐燈心﹑竹葉煎湯﹐及無灰酒調服。女以燈心﹑紅花﹑當歸煎湯﹐及無灰酒送下。忌油膩﹑動气之物﹐及房室一月。藥須黃昏服﹐勿食晚飯﹐大小便見惡

和中丸

﹝見鼓脹﹞

書云﹕肝之積﹐在左脇下﹐名曰肥气﹐加柴胡﹑鱉甲﹑靑皮﹑莪術。

肺之積﹐在右脇下﹐名曰息賁﹐加白蔻仁﹑桑白皮﹑郁金。心之積﹐起臍上﹐上至心下﹐大如臂﹐名曰伏梁﹐加石菖蒲﹑濃朴﹑紅花﹑莪術。脾之積﹐在胃脘﹐腹大如盤﹐名曰痞气﹐加濃朴。腎之積﹐在臍下﹐發於小腹﹐上衝心而痛﹐名曰奔豚﹐別用奔豚丸主之。熱積﹐加黃連﹑黃芩。寒積﹐加肉桂﹑漧薑﹑附子。酒積﹑加葛根。痰積﹐加半夏。水積﹐加桑白皮﹑赤小豆。血積﹐加桃仁﹑紅花﹑漧漆。肉積﹐加阿魏﹑山楂。

卷三積聚

奔豚丸

川楝子﹝煨去肉﹐一兩﹞茯苓橘核﹝鹽酒炒﹐各一兩五錢﹞肉桂﹝三錢﹞附子﹝炮﹞吳茱萸﹝湯泡七次﹐各五錢﹞荔枝子﹝煨﹐八錢﹞小茴香木香﹝各七錢熬砂糖爲丸。每服二錢﹐淡鹽湯下。若有熱者﹐去附﹑桂。

理中湯

﹝見中寒。

卷三

疝气

疝者﹐少腹痛﹐引睪丸也。經云﹕任脈爲病﹐男子外結七疝﹐女子帶下瘕聚。七疝者﹐一曰衝疝﹐气上衝心﹐二便不通也。二曰狐疝﹐臥則入腹﹐立則出腹也。三曰疝﹐陰囊腫大﹐如升如斗也。四曰厥疝﹐肝气上逆也。五日瘕疝﹐腹有痞﹐痛而熱﹐時下白濁也六曰疝﹐內裹膿血也。七曰癃疝﹐內裹膿血﹐小便不通也。愚按厥疝卽衝疝癃疝﹐卽疝﹐其名有七﹐其實五者而已。疝之根起於各髒﹐而歸並總在厥陰以肝主筋﹐又主痛也。治疝之法非一﹐而分別不外气血﹐气則遊走不定﹐血則凝聚不散也

卷三疝气

橘核丸

通治七疝。

橘核二兩﹝鹽酒炒﹞小茴香川楝子﹝煨﹐去肉﹞桃仁﹝去皮﹑尖及雙仁者﹐炒﹞香附﹝醋炒﹞山楂子﹝炒﹐各一兩﹞廣木香紅花﹝各五錢以神曲三兩﹐打糊爲丸。每服三錢。

衝疝﹐用白茯苓一錢﹐松子仁三錢﹐煎湯送下。狐疝﹐用當歸二錢﹐牛膝一錢五分﹐煎酒送下。疝﹐用白茯苓﹑陳皮﹑赤茯苓各一錢﹐煎湯送下。厥疝﹐治同衝疝。瘕疝﹐用丹參﹑白茯苓各一錢五分煎湯送下。疝﹐本方內加五靈脂一兩﹝醋炒﹞﹑赤芍一兩五錢﹝酒炒﹞﹐服時用牛膝一錢五分﹐當歸尾三錢﹐煎酒送下。癃疝﹐治法同上。此癥若寒气深重﹐本方內加吳茱萸﹑肉桂心各五錢﹐甚則加附子一枚。若表寒束其內熱﹐腹痛熱辣或流白濁者﹐本方內加黑山梔五錢﹐川萆一兩﹐吳茱萸三錢﹝湯泡七次﹞。吳萸散表寒﹐山梔淸內熱﹐二者並行﹐丹溪心法也。

小腸气者﹐臍下轉痛﹐失气則快。

膀胱气者﹐臍熱痛﹐澀於小便﹐卽胞痺也。

者﹐狀如弓弦﹐筋病也。

癖者﹐隱伏於內﹐疼痛著骨也。

者﹐有塊可﹐血病也。

瘕者﹐假也﹐忽聚忽散﹐气病也。

以上諸癥﹐𨿽作痛﹐不引睪丸﹐故不以疝名之。然而治法﹐可以仿佛前丸加減﹐或輕或

卷三

痰飲

凡病未有不發熱﹐不生痰者。是痰與熱﹐乃雜病兼見之癥﹐似無容專立法門矣。然而有雜病輕而痰飲重﹐則專以痰飲爲主治。書有五痰之名﹐以五臟分主之也﹔五飲之名﹐隨癥見也。其實猶未確當﹐大抵痰以燥濕爲分﹔飲以表裏爲別。濕痰滑而易出﹐多生於脾﹐脾實則消之﹐二陳湯﹐甚則滚痰丸﹔脾虛則補之﹐六君子湯。兼寒﹑兼熱﹐隨癥加藥。燥痰澀而難出﹐多生於肺﹐肺燥﹐則潤之﹐貝母栝蔞散。肺受火刑﹐不能下降以致眞水上泛﹐則滋其陰六味丸。飲有在表者﹐漧嘔﹐發熱而咳﹐面目﹑四肢浮腫﹐香蘇五皮散。飲有在裏者﹐或停心下﹐或伏兩腋﹐咳則相引而痛﹐或走腸間﹐轆轆有聲﹐用小半夏加茯苓湯﹐隨其部位而分治之。此治痰飲之大法也。書云﹕治痰須理脾﹐以痰屬濕﹐脾土旺則能勝濕耳。治痰如此飲亦宜然。然脾經痰飲﹐當健脾以祛其濕。若腎虛水泛﹐爲痰爲飲者﹐必滋其腎。腎水不足﹐則用六味﹔若命門眞火衰微﹐寒痰上泛者﹐則用八味腎气丸﹐補火生土﹐開胃家之關﹐導泉水下流而痰飲自消矣。

卷三痰飲

二陳湯

半夏茯苓陳皮﹝去白﹐各一錢﹞甘艸﹝炙﹐五分生薑二片﹐大棗二枚﹐煎服。加人參﹐白術各一錢﹐名六君子湯。

卷三痰飲

滚痰丸

治實熱老痰﹐變生怪癥。

大黃﹝蒸片刻﹞黃芩﹝炒﹐各四兩﹞靑礞石﹝硝金色﹞沈香﹝細銼﹐各三錢﹞辰砂﹝細研水飛﹐二錢水疊爲丸﹐辰砂爲衣。每服一﹑二錢﹐開水下。此藥但取痰積﹐並不刮腸大瀉﹐爲老痰

卷三痰飲

貝母栝蔞散

貝母﹝一錢五分﹞栝蔞﹝一錢﹞花粉茯苓橘紅桔梗﹝各八分水煎服。

香蘇散

﹝見太陽證。

五皮飲

﹝見水腫。

小半夏加茯苓湯

﹝見傷寒咳嗽。

六味丸﹑十味腎气丸

﹝卽八味丸加車前﹑牛膝﹐並見類中門。

卷三

嘔吐噦﹑呃逆

嘔者﹐聲與物俱出。吐者﹐有物無聲。噦者﹐有聲無物﹐世俗謂之漧嘔。東垣以此三者皆因脾胃虛弱﹐或寒气所客﹐或飲食所傷﹐以致气逆而食不得下也。香砂二陳湯主之。

然嘔吐多有屬火者﹐經云﹕食不得入。是有火也﹔食入反出﹐是有寒也。若拒格飲食﹐點滴不入者﹐必用薑水炒黃連以開之﹐累用累效。至於食入反出﹐固爲有寒﹐若大便閉結。須加血藥以潤之。潤之不去﹐宜蜜煎導而通之。蓋下竅開﹐上竅卽入也。其有因脾胃虛弱而吐者補中爲主﹐理中湯。其有因痞積滯礙而吐者﹐消積爲主﹐和中丸。若命門火衰不能生土者補火爲主﹐八味丸。復有呃逆之癥﹐气自臍下直衝上﹐多因痰飲所致﹐或气郁所發﹐扁鵲丁香散主之。若火气上衝﹐橘皮竹茹湯主之。至於大病中見呃逆者﹐是謂土敗木賊﹐爲胃絕﹐多難治也。

二陳湯

﹝見痰飲﹞

通治嘔吐噦﹐隨癥加減。

前癥若脾胃虛弱﹐加人參﹑白術。若寒气所侵﹐加姜﹑桂﹐甚加附子。若飲食所傷﹐加山楂﹑麥芽﹑神曲﹑香附﹑砂仁﹑藿香。若飲食衝口而出﹐不得入者﹐是爲有火﹐加黃連﹑山梔。若大便結燥﹐加當歸﹑黃芩﹑知母。若有積滯﹐且兼服和中丸。

理中湯

﹝見中寒。

和中丸

﹝見蠱脹。

八味丸

﹝見類中。

扁鵲丁香散

﹝見傷寒呃逆。

卷三嘔吐噦﹑呃逆

橘皮竹茹湯

陳皮﹝去白﹐二錢﹞竹茹﹝一團﹞半夏人參甘艸﹝各一錢水煎服。

卷三

三消

經云﹕渴而多飲爲上消﹐消穀善饑爲中消﹐口渴﹑小水如膏者﹐爲下消。三消之癥﹐皆燥熱結聚也。大法﹐治上消者﹐宜潤其肺﹐兼淸其胃﹐二冬湯主之﹔治中消者﹐宜淸其胃﹐兼滋其腎﹐生地八物湯主之﹔治下消者﹐宜滋其腎﹐兼補其肺﹐地黃湯﹑生脈散並主之。

夫上消淸胃者﹐使胃火不得傷肺也﹔中消滋腎者﹐使相火不得攻胃也﹔下消淸肺者﹐滋上源以生水也。三消之治﹐不必專執本經而滋其化源則病易痊矣。書又云﹕飲一溲一﹐或飲一溲二﹐病勢危急﹐仲景用八味丸主之﹐所以安固腎气也。而河間則用黃湯和平之劑。大抵肺腎虛而不寒者﹐宜用此法。又按仲景少陰篇云﹕腎經虛﹐必頻飲熱湯以自救﹐乃同气相求之理﹐今腎經虛寒﹐則引水自灌﹐虛寒不能約制﹐故小便頻數﹐似此不必與消癥同論﹐宜用理中湯﹐加益智仁主之。然予嘗見傷暑發喘之癥﹐小便極多﹐不啻飲一而溲二者﹐用六味加知柏而效﹐可見此癥﹐又由腎經陰虛而得﹐治宜通變﹐正當臨證制宜﹐未可一途而取也。

卷三三消

二冬湯

治上消。

天冬﹝去心﹐二錢﹞麥冬﹝去心﹐三錢﹞花粉﹝一錢﹞黃芩﹝一錢﹞知母﹝一錢﹞甘艸﹝五分﹞人參﹝五分﹞

荷葉﹝一錢﹞

水煎服。

卷三三消

生地八物湯

治中消。

生地﹝三錢﹞山藥﹝一錢五分﹞知母﹝一錢五分﹞麥冬﹝三錢﹞黃芩﹝一錢﹞黃連﹝一錢﹞黃柏﹝一錢荷葉二錢﹐水煎服。

六味地黃湯

﹝見類中。

卷三三消

生脈散

麥冬﹝二錢﹞人參﹝一錢﹞北五味﹝十五粒水煎服。

八味丸

﹝卽六味加桂﹑附。

卷三三消

黃湯

治肺腎兩虛﹑飲少溲多。

黃﹝三錢﹞五味子﹝一錢﹞人參麥冬枸杞子大熟地﹝各一錢五分水煎服。

理中湯

﹝見中寒。

卷三

熱淋

淋者﹐小便頻數﹐不得流通﹐溺已而痛是也。大抵由膀胱經濕熱所致。然淋有六種﹐一曰石淋﹐下如砂石﹐有似湯瓶久在火中﹐底結白碱也﹐益元散加琥珀末主之。二曰膏淋﹐滴下濁液﹐如脂膏也﹐萆飲主之。三曰气淋﹐气滯不通﹐水道阻塞﹐臍下妨悶脹痛是也﹐假蘇散主之。四曰血淋﹐瘀血停蓄﹐莖中割痛難忍是也﹐生地四物湯加紅花﹑桃仁﹑花蕊石主之或兼服代抵當丸。五曰勞淋﹐勞力辛苦而發﹐此爲气虛﹐以至气化不及州都﹐補中益气湯主之。六曰冷淋﹐寒气堅閉﹐水道不行﹐其癥四肢厥冷﹐口鼻气冷﹐喜飲熱湯是也﹐金匱腎气丸主之。更有過服金石熱藥﹐敗精流注﹐轉而爲淋者。又老人陰已痿而思色以降其精﹐則精不出而內敗﹐以致大小便牽痛如淋﹐愈痛則愈便﹐愈便則愈痛﹐宜用前萆飲﹐去黃柏﹐加菟絲﹑遠志導去其精﹐然後用六味地黃湯補之﹐方爲有益﹐淋癥多端﹐未可執一而論也。

益元散

﹝見類中。

卷三熱淋

萆飲

治膏淋﹐並治諸淋。

萆﹝三錢﹞文蛤粉﹝研細﹞石葦車前子茯苓﹝各一錢五分﹞燈心﹝二十節﹞蓮子心石菖蒲黃柏﹝各八分

卷三熱淋

假蘇散

治气淋。

荊芥陳皮香附麥芽﹝炒﹞瞿麥木通赤茯苓各等分爲末。每服三錢﹐開水下。

生地四物湯

﹝卽四物湯以生地易熟地見虛勞。

卷三熱淋

代抵當丸

生地當歸赤芍﹝各一兩﹞川芎五靈脂﹝各七錢五分﹞大黃﹝酒蒸﹐一兩五錢砂糖爲丸。每服三錢﹑開水下。

補中益气湯

﹝見類中。

金匱腎气湯

﹝見水腫。

卷三

小便不通

﹝關格孕婦轉脬小便不通﹐謂之癃閉。癃閉與淋癥不同﹐淋則便數而莖痛﹔癃閉則小便點滴而難通。東垣云﹕渴而小便不利者﹐熱在上焦气分也﹐宜用四苓散加山梔﹑黃芩等藥以分利之。若大便亦閉﹐加大黃﹑元明粉之類。不渴而小便不利者﹐熱在下焦血分也﹐宜用滋陰化气之法﹐若滋腎丸之類是已。大法﹐無陽﹐則陰無以生﹔無陰﹐則陽無以化。下元眞陰不足﹐則陽气不化﹐必滋其陰﹔若下之眞陽不足﹐則陰气不生﹐必補其陽。譬如水腫鼓脹﹐小便不通者﹐服金匱腎气丸﹐而小便自行﹐陰得陽以生也﹔復有除桂﹑附服之而亦效者﹐陽得陰而化也。

此陰陽气化之精義也。更有小便不通﹐因而吐食者﹐名曰關格。經云﹕關則不得小便﹐格則吐逆﹐關格者﹐不得盡其命矣。宜用假蘇散治之。又丹溪治孕婦轉脬﹐小便不通者﹐用補中益气湯﹐隨服而探吐之﹐往往有效。譬如滴水之器﹐上竅閉則下竅不通﹐必上竅開然後下竅之水出焉。丹溪初試此法﹐以爲偶中﹐後來屢用屢驗﹐遂恃爲救急良法。每見今人治轉脬癥投補中益气﹐而不爲探吐﹐且曰古法不效﹐有是理乎﹖予嘗用茯苓升麻湯﹐治此有驗。蓋用升麻以舉其胎气﹐用茯苓以利小便﹐用歸﹑芎以活其胎﹐用薴根理胞系之撩亂﹐此以升劑爲通之法也。附錄於此以俟明哲。

四苓散

﹝卽五苓散去桂枝方見太陽腑病。

卷三小便不通

滋腎丸

黃柏﹝炒褐色﹞知母﹝蒸﹐各二兩﹞肉桂﹝去皮﹐一錢煉蜜丸﹐如梧桐子大。每服七﹑八十丸﹐開水下。

金匱腎气丸

﹝見水腫。

假蘇散

﹝見淋癥。

補中益气湯

﹝見類中。

卷三小便不通

茯苓升麻湯

茯苓﹝赤﹑白﹐各五錢﹞升麻﹝一錢五分﹞當歸﹝二錢﹞川芎﹝一錢﹞薴根﹝三錢急流水煎服﹐或琥珀末二錢服﹐更佳。

卷三

大便不通

﹝大小腸交遺尿脫肛經曰﹕北方黑色﹐入通於腎﹐開竅於二陰。是知腎主二便﹐腎經津液漧枯﹐則大便閉結矣。然有實閉﹑虛閉﹑熱閉﹑冷閉之不同。如陽明胃實﹐燥渴﹑譫語﹐不大便者﹐實閉也﹐小承气湯下之。若老弱人精血不足﹐新產婦人气血漧枯﹐以致腸胃不潤﹐此虛閉也﹐四物湯加松子仁﹑柏子仁﹑肉蓯蓉﹑枸杞﹑人乳之類以潤之﹐或以蜜煎導而通之﹔若气血兩虛﹐則用八珍湯。熱閉者﹐口燥﹑唇焦﹐舌苔黃﹐小便赤﹐喜冷﹑惡熱﹐此名陽結﹐宜用淸熱攻下之法﹐三黃枳術丸主之。冷閉者﹐唇淡﹑口和﹐舌苔白﹐小便淸﹐喜熱﹑惡寒﹐此名陰結宜用溫藥而兼潤燥之法﹐理中湯加歸﹑芍主之。凡虛人不大便﹐未可勉彊通之。大便𨿽閉腹無所苦﹐但與潤劑﹐積久自行﹐不比傷寒邪熱﹐消爍津液﹐有不容刻緩之勢也。予嘗治老人虛閉﹐數至圊而不能便者﹐用四物湯及滋潤藥加升麻﹐屢試屢驗﹐此亦救急之良法也。

漧枯﹐大腸結燥﹐便溺俱自前出﹐此非交腸﹐乃血液枯涸之徵﹐气血衰敗之候也。多服大劑八珍湯﹐或可稍延歲月耳。

遺尿有二癥﹐一因脾胃虛弱﹐倉稟不固﹐腸滑而遺者﹔一因火性急速﹐逼迫而遺者﹐宜分別治之。脾虛﹐理中湯﹔火盛﹐芍藥甘艸湯加黃連。

脫肛也有二癥﹐一因气虛下陷而脫者﹐補中益气湯﹔一因腸胃有火﹐腫脹下脫者﹐四物加升麻﹑黃芩﹑荷葉之屬。

小承气湯

﹝見傷寒少陰經證。

四物湯

﹝見虛勞。

蜜煎導法

﹝見傷寒。

八珍湯

﹝見虛勞﹞

三黃枳術丸

﹝見腹痛﹞

理中湯

﹝見傷寒中寒門。

五苓散

﹝見太陽腑病。

芍藥甘艸湯

﹝見腹痛。

補中益气湯

﹝見類中。

卷三

小便不禁

經云﹕膀胱不利爲癃﹐不約爲遺溺。所以不約者﹐其因有三。一曰肝熱﹐肝气熱則陰挺失職﹐書云﹕肝主疏泄是已﹐加味逍遙散主之。二曰气虛﹐中气虛則不能統攝﹐以致遺溺﹐十補湯主之。大抵老幼多見此癥﹐悉屬脬气不固。老人挾寒者多﹐嬰兒挾熱者眾﹐挾寒者﹐用本方﹐挾熱者﹐六味地黃丸。三曰腎敗﹐狂言反目﹐溲便自遺者﹐此腎絕也。傷寒曰久見之﹐多難救。中癥見之﹐隨用大劑附子理中湯﹐頻灌間有得生者﹐蓋暴脫者可以暴復﹐若病勢曰深則不可爲也。然中癥亦有陰虛而遺溺者﹐不宜偏用熱藥﹐治者詳之。

加味逍遙散

﹝見類中。

十全大補湯

﹝見虛勞。

六味地黃丸

﹝見虛勞。

附子理中湯

﹝見中寒。

卷三

便血

便血癥﹐有腸風﹑有髒毒﹐有熱﹑有寒。病患臟腑有熱﹐風邪乘之﹐則下鮮血﹐此名腸風﹐淸魂散主之。若腸胃不淸﹐下如魚腸﹐或如豆汁﹐此名髒毒﹐芍藥湯主之。凡下血癥﹐脈數有力﹐唇焦﹑口燥﹑喜冷﹑畏熱﹐是爲有火﹐宜用前方加黃芩﹑丹皮﹑生地之屬。若脈細無力﹐唇淡﹑口和﹐喜熱﹑畏寒﹐或四肢厥冷﹐是爲有寒﹐宜用溫藥止之﹐理中加歸﹑芍主之。若便久不止﹐气血大虛﹐宜用歸脾﹑十全輩統血歸經。血本屬陰﹐生於陽气﹐治者宜

卷三便血

淸魂散

荊芥﹝三錢﹞當歸﹝五錢水煎服。

芍藥湯

﹝見腹痛。

理中湯

﹝見中寒。

歸脾湯﹑十全大補湯

﹝俱見虛勞。

卷三

尿血

心主血﹐心气熱﹐則遺熱於膀胱﹐陰血妄行而溺出焉。又肝主疏泄﹐肝火盛﹐亦令尿血。淸心﹐阿膠散主之﹔平肝﹐加味逍遙散主之。若久病气血俱虛而見此癥﹐八珍湯主之。

凡治尿血﹐不可輕用止澀藥﹐恐積瘀於陰莖﹐痛楚難當也。

卷三尿血

阿膠散

阿膠﹝水化開衝服﹐一錢﹞丹參生地﹝各二錢﹞黑山梔丹皮血餘﹝卽亂髮燒灰﹐存性﹞

麥冬當歸﹝各八分水煎服。

加味逍遙散

﹝見類中。

八珍湯

﹝見虛勞。

卷四

遺精

夢而遺者﹐謂之遺精﹔不夢而遺者﹐謂之精滑。大抵有夢者﹐由於相火之彊﹔不夢者﹐由於心腎之虛。然今人體薄﹐火旺者﹐十中之一﹐虛弱者﹐十中之九。予因以二丸分主之﹐一曰淸心丸﹐瀉火止遺之法也﹔一曰十補丸﹐大補气血俾气旺則能攝精也。其有誦讀勞心而得者﹐更宜補益﹐不可輕用涼藥。復有因於濕熱者﹐濕熱傷腎﹐則水不淸﹐法當導濕爲先濕去水淸﹐而精自固矣﹐祕精丸主之。

卷四遺精

淸心丸

淸心火﹐瀉相火﹐安神定志﹐止夢泄。

生地﹝酒洗﹐四兩﹞丹參﹝二兩﹞黃柏﹝五錢﹞牡蠣山藥棗仁﹝炒﹞茯苓茯神麥冬﹝各一兩五錢﹞北五味車前子遠志﹝各一兩用金櫻膏爲丸﹐每服三錢﹐開水下。

卷四遺精

十補丸

大熟地﹝四兩﹞當歸﹝二兩﹞白芍﹝二兩﹞黃﹝四兩﹞人參﹝二兩﹞白術﹝四兩﹞茯苓﹝二兩﹞山藥﹝三兩﹞棗仁﹝二兩﹞遠志﹝一兩﹞山萸肉﹝三兩﹞杜仲﹝三兩﹞續斷﹝二兩﹞北五味﹝一兩﹞龍骨﹝一兩用石斛四兩熬膏﹐和煉蜜爲丸。每早開水下四錢。凡使煎劑﹐仿佛丸方。

祕精丸

﹝見虛證。

卷四

赤白濁

濁之因有二種﹐一由腎虛敗精流注﹔一由濕熱滲入膀胱。腎气虛﹐補腎之中必兼利水﹐蓋腎經有二竅﹐溺竅開則精竅閉也。濕熱者﹐導濕之中必兼理脾﹐蓋土旺則能勝濕﹐且土堅凝則水自澄淸也。補腎﹐菟絲子丸主之﹔導濕﹐萆釐淸飲主之。或問﹕濁有赤者﹐何也﹖答曰﹕此濁液流多﹐不及變化也﹐又或心火盛﹐亦見赤色﹐宜加入蓮子心﹑燈心﹑丹參等藥

卷四赤白濁

菟絲子丸

菟絲子﹝四兩﹞茯苓山藥沙苑蒺藜﹝蒸﹞車前子遠志肉﹝去心甘艸泡炒﹐各二兩﹞

牡蠣﹝醋碎﹐一兩用石斛四兩﹐熬膏﹐量加煉蜜爲丸。每服三四錢﹐開水下。

卷四赤白濁

萆釐淸飲

川萆﹝二錢﹞黃柏﹝炒褐色﹞石菖蒲﹝各五分﹞茯苓白術﹝各一錢﹞蓮子心﹝七分﹞丹參車前子﹝各一錢五分水煎服。

卷四

黃疸

黃膽者﹐目珠黃﹐漸及皮膚﹐皆見黃色也。此濕熱壅遏所致﹐如曲相似﹐濕蒸熱郁而黃色成矣。然濕熱之黃﹐黃如橘子﹑柏皮﹐因火气而光彩﹐此名陽黃。又有寒濕之黃﹐黃如燻黃色﹐暗而不明﹐或手腳厥冷﹐脈沈細﹐此名陰黃。陽黃者﹐梔子柏皮湯﹐若便閉不通﹐宜用茵陳大黃湯。陰黃者﹐茵陳五苓散﹐如不應﹐用茵陳姜附湯。其間有傷食者﹐名曰谷疸﹐傷酒者﹐名曰酒疸﹐出汗染衣名曰黃汗﹐皆陽黃之類也。谷疸﹐胸膈滿悶﹐噯腐吞酸以加味枳術湯﹐加茵陳治之﹐應手輒效。酒疸﹐更加葛根。黃汗﹐用梔子柏皮湯加白術。

其間有女勞疸﹐乃陰黃之類﹐宜用姜附湯加參﹑術補之。復有久病之人﹐及老年人﹐脾胃虧損﹐面目發黃﹐其色黑暗而不明﹐此臟腑之眞气泄露於外﹐多爲難治﹐宜用六君子湯主之。

梔子柏皮湯茵陳大黃湯茵陳五苓散茵陳姜附湯

﹝俱見傷寒發黃。

卷四黃疸

加味枳術湯

白術﹝二錢﹞枳實陳皮麥芽山楂茯苓神曲連翹﹝各一錢﹞茵陳荷葉﹝各一錢五分﹞澤瀉﹝五分水煎服。

如兼傷酒﹐加葛根一錢﹔若便閉﹐去白術﹐加卜子﹑黃芩。

六君子湯

﹝見類中。

卷四

不能食

有風寒食不消者﹐病气退而食自進。有積滯食不消者﹐祛其積而食自消。古方神術散﹑保和湯﹑枳術丸﹐皆消積進食之法也。然有脾气虛弱不能消化者﹐有命門火衰﹐不能生脾土而食不消者。東垣云﹕胃中元气盛﹐則能食而不傷﹐過時而不饑。脾胃俱旺﹐則能食而肥脾胃俱衰﹐則不能食而瘦。坤土虛弱不能消食﹐豈可更行克伐﹐宜用六君子﹑補中益气湯補之。許學士云﹕不能食者﹐未可專責之脾﹐腎經元陽不足﹐不能燻蒸腐化﹐譬如釜中水谷底下無火﹐其何能熟﹖火爲土母﹐虛則補其母﹐庶元气蒸騰﹐飲食增益﹐八味丸主之。世俗每見不能食癥﹐輒用枳﹑朴﹑黃連﹐實者當之猶可﹐虛人得之﹐禍不旋踵矣。大凡不能食而吞酸噯腐﹐胸膈滿悶﹐未必盡屬積食也﹐多有脾虛﹑腎弱而致此者﹐治者詳之。

神術散

﹝見類中。

保和湯

﹝見心痛。

枳術丸

﹝見鼓脹。

六君子湯

補中益气湯八味丸

﹝俱見類中。

卷四

不得臥

有胃不和臥不安者﹐胃中脹悶疼痛﹐此食積也﹐保和湯主之。有心血空虛﹐臥不安者﹐皆由思慮太過﹐神不藏也﹐歸脾湯主之。有風寒邪熱傳心﹐或暑熱乘心﹐以致躁擾不安者﹐淸之而神自定。有寒气在內而神不安者﹐溫之而神自藏。有驚恐不安臥者﹐其人夢中驚跳怵惕是也﹐安神定志丸主之。有濕痰壅遏﹐神不安者﹐其證嘔惡气悶﹐胸膈不利﹐用二陳湯導去其痰﹐其臥立至。更有被褥冷暖太過﹐天時寒熱不勻﹐皆令不得安臥﹐非關於病﹐醫家愼

保和湯歸脾湯

﹝俱見心痛。

卷四不得臥

安神定志丸

茯苓茯神人參遠志﹝各一兩﹞石菖蒲龍齒﹝各五錢煉蜜爲丸﹐如桐子大﹐辰砂爲衣。每服二錢﹐開水下。

二陳湯

﹝見中風。

卷四

自汗盜汗

自汗癥﹐有風傷衛自汗出者﹑有熱邪傳裏自汗出者﹑有中暑自汗出者﹑有中寒冷汗自出者﹐治法俱見本門。然風火暑熱癥﹐自汗太多﹐猶恐亡陽﹐尙當照顧元气﹐矧在虛寒者乎﹖是以人參﹑﹑術﹐爲斂汗之聖藥。挾寒者﹐則以附子佐之。輕劑不應﹐則當重劑以投之﹐設仍不應﹐則以龍骨﹑牡蠣﹑北五味等收澀之品﹐輔助而行。或以人參養榮湯﹐相兼而用。

蓋補可去弱﹐澀可固脫﹐自然之理也。其盜汗癥﹐傷寒邪客少陽則有之﹐外此悉屬陰虛。古方當歸六黃湯﹐藥味過涼﹐不宜於陰虛之人﹐陰已虛而更傷其陽﹐能無損乎﹖宜用八珍湯加黃﹑麥冬﹑五味主之。方有參﹑以气旺則能生陰也。

人參養榮湯

﹝見虛勞。

卷四自汗盜汗

當歸六黃湯

當歸黃黃芩黃柏黃連甘艸各等分

八珍湯

﹝見虛勞。

卷四

癲狂癇

經云﹕重陰爲癲﹐重陽爲狂。而癇癥﹐則痰涎聚於經絡也。癲者﹐癡呆之狀﹐或笑或泣如醉如夢﹐言語無序﹐穢潔不知﹐此志願太髙而不遂所欲者﹐多得之﹐安神定志丸主之。

狂者﹐發作剛暴﹐罵詈不避親疏﹐甚則登髙而歌﹐棄衣而走﹐逾垣上屋﹐此痰火結聚所致﹐或傷寒陽明邪熱所發。痰火﹐生鐵落飲﹑滚痰丸﹐並治之﹔傷寒邪熱﹐大承气湯下之。癇者﹐忽然發作﹐眩僕倒地﹐不省髙下﹐甚則螈抽掣﹐目斜﹑口﹐痰涎直流﹐叫喊作畜聲。醫家聽其五聲﹐分爲五臟﹐如犬吠者﹑肺也﹐羊嘶者﹑肝也﹐馬鳴者﹑心也﹐牛吼者﹑脾也﹐豬叫者﹑腎也。𨿽有五臟之殊﹐而爲痰涎則一﹐定癇丸主之。旣愈之後﹐則用河車丸以斷其根。以上三癥﹐皆頻治取驗者也﹐若妄意求奇﹐失之遠矣。

安神定志丸

﹝見不得臥。

卷四癲狂癇

生鐵落飲

天冬﹝去心﹞麥冬﹝去心﹞貝母﹝各三錢﹞膽星橘紅遠志肉石菖蒲連翹茯苓茯神﹝各一錢﹞元參鉤藤丹參﹝各一錢五分﹞辰砂﹝三分用生鐵落﹑煎熬三炷綫香﹐取此水煎藥﹐服後安神靜睡﹐不可驚駭叫醒﹐犯之則病復作難乎爲力。凡狂癥﹐服此藥三十餘劑而愈者多矣﹐若大便閉結﹐或先用滚痰丸下之。

滚痰丸

﹝見痰飲。

大承气湯

﹝見傷寒少陰證。

卷四癲狂癇

定癇丸

男﹑婦﹑小兒癇癥﹐並皆治之。凡癲狂癥﹐亦有服此藥而愈者。

明天麻﹝一兩﹞川貝母﹝一兩﹞膽南星﹝九制者﹐五錢﹞半夏﹝薑汁炒﹐一兩﹞陳皮﹝洗去白﹐七錢﹞茯苓﹝蒸﹐一兩﹞茯神﹝去木蒸﹐一兩﹞丹參﹝酒蒸﹐二兩﹞麥冬﹝去心﹐二兩﹞石菖蒲﹝石杵碎取粉﹐五錢﹞遠志﹝去心﹐甘艸水泡﹐七錢﹞全蠍﹝去尾﹑甘艸水洗﹐五錢﹞僵蠶﹝甘艸水洗﹐去嘴炒﹐五錢﹞眞琥珀﹝腐煮燈艸研﹐五錢﹞辰砂﹝細研﹐水飛﹐三錢用竹瀝一小碗﹐薑汁一杯﹐再用甘艸四兩熬膏﹐和藥爲丸﹐如彈子大﹐辰砂爲衣﹐每服一丸﹐照五癇分引下。犬癇﹐杏仁五枚﹐煎湯化下。羊癇﹐薄菏三分﹐煎湯化下。馬癇﹐麥冬二錢﹐煎湯化下。牛癇﹐大棗二枚﹐煎湯化下。豬癇﹐黑料豆三錢﹐煎湯化下。日再服。

卷四癲狂癇

河車丸

紫河車﹝一具﹞茯苓茯神遠志﹝各一兩﹞人參﹝五錢﹞丹參﹝七錢煉蜜爲丸。每早開水下三錢。

卷四

驚悸恐

驚者﹐驚駭也。悸者﹐心動也。恐者﹐畏懼也。此三者皆發於心﹐而肝腎因之。方書分爲三門﹐似可不必。經云﹕東方靑色﹐入通乎肝﹐其病發驚駭。驚𨿽屬肝﹐然心有主持則不驚矣。心驚然後膽怯﹐乃一定之理。心气熱﹐朱砂安神丸主之。心气虛﹐安神定志丸主之。

悸爲心動﹐謂之怔忡﹐心築築而跳﹐搖搖而動也。皆由心虛挾痰所致﹐定志丸加半夏﹑橘紅主之。恐爲腎志﹐亦多由心虛而得﹐經云﹕心怵惕思慮則傷神﹐神傷則恐懼自失。十全大補湯主之。若腎經眞陽不足以致恐者﹐更佐以八味丸加鹿茸﹑人參之類。予嘗治驚悸恐懼之癥有用大補數十劑﹐或百餘劑而後愈者﹐毋謂七情之病而忽視之也。

卷四驚悸恐

朱砂安神丸

黃連﹝酒炒﹐一錢五分﹞朱砂﹝水飛﹐一錢﹞甘艸﹝五分﹞生地黃﹝酒洗﹐五錢﹞當歸﹝酒拌﹐二錢蒸餅丸﹐綠豆大。每服十丸﹐開水下。

安神定志丸

﹝見不得臥。

十全大補湯

﹝見虛勞。

八味丸

﹝見類中。

卷四

眩暈

眩﹐謂眼黑﹔暈者﹐頭旋也。古稱頭旋眼花是也。其中有肝火內動者﹐經云﹕諸風掉眩皆屬肝木是也﹐逍遙散主之。有濕痰壅遏者﹐書云﹕頭旋眼花﹐非天麻﹑半夏不除是也﹐半夏白術天麻湯主之。有气虛挾痰者﹐書曰﹕淸陽不升﹐濁陰不降﹐則上重下輕也﹐六君子湯主之。亦有腎水不足﹐虛火上炎者﹐六味湯。亦有命門火衰﹐眞陽上泛者﹐八味湯。此治眩暈之大法也。予嘗治大虛之人﹐眩暈自汗﹐气短脈微﹐其間有用參數斤而愈者﹐有用參十數斤而愈者﹐有用附子二﹑三斤者﹐有用﹑術熬膏近半石者﹐其所用方﹐總不離十全﹑八味﹑六君子等。惟時破格投劑﹐見者皆驚﹐堅守不移﹐聞者盡駭﹐及至事定功成﹐甫知非此不可。想因天時薄弱﹐人稟漸虛﹐至於如此。攝生者。可不知所愼歟﹗

加味逍遙散

﹝見類中。

卷四眩暈

半夏白術天麻湯

半夏﹝一錢五分﹞天麻茯苓橘紅﹝各一錢﹞白術﹝三錢﹞甘艸﹝五分生薑一片﹐大棗二枚﹐水煎服。

六君子湯六味湯八味湯

﹝俱見類中。

十全大補湯

﹝見虛證。

卷四

健忘

經云﹕腎者﹐作彊之官﹐技巧出焉。心者﹐君主之官﹐神明出焉。腎主智﹐腎虛則智不足﹐故喜忘其前言。又心藏神﹐神明不充﹐則遇事遺忘也。健忘之癥﹐大槪由於心腎不交﹐法當補之﹐歸脾湯﹑十補丸主之。亦有痰因火動﹐痰客心胞者﹐此乃神志昏憒﹐與健忘癥稍不相同﹐法當淸心開竅﹐二陳湯加竹瀝﹑薑汁﹐並朱砂安神丸主之。

歸脾湯十補丸

﹝見虛勞。

二陳湯

﹝見中風。

朱砂安神丸

﹝見驚悸。﹞

卷四

嘈雜

嘈雜者﹐躁擾不寧之貌﹐得食暫已﹐少頃復嘈。其中有挾痰與火者﹐則口燥﹑唇焦﹐脈滑數也﹐二陳湯加山梔﹑黃連之類。有脾虛挾痰者﹐則气促食少﹐脈小弱也﹐五味異功散主之。嘈雜之癥﹐治失其宜﹐變爲噎塞者眾矣﹐可不愼乎﹖更有元气大虛﹐心中擾亂不安者﹐名曰虛煩﹐此與嘈雜不同﹐當按其虛而重補之。夫病有兼癥﹐各有情形﹐善治者宜斟酌焉

五味異功散

﹝見類中。

卷四

咽喉﹝口舌齒唇﹞

咽能咽物﹐通乎地气﹐喉能納气﹐通乎天气。气之呼吸﹐食之升降﹐而人命之存亡系焉咽喉之病﹐挾熱者十之六﹑七﹐挾寒者十之二﹑三﹐而風寒包火者﹐則十中之八﹑九。古人開手一方﹐只用甘艸﹑桔梗﹐《三因方》加以荊芥﹐其他蒡子﹑薄荷﹑貝母﹑川連之類﹐皆出後人續補。可見咽喉之病﹐不便輕用涼藥﹐而專主開發升散者﹐所謂結者開之﹐火郁發之是已。及其火勢極盛﹐則淸劑方施﹐結熱下焦﹐而攻法始用﹐非得已也。方書雜稱咽喉爲三十二癥﹐命名各殊﹐治法亦異﹐眩人心目﹐玆予細加訂正﹐不遺不贅﹐並選古今治法﹐而擇其平善至效者﹐詳列於下。誠以咽喉關要之地﹐命如懸縷﹐學人宜致思焉。

卷四咽喉﹝口舌齒唇﹞

喉痺

痺者﹐痛也﹐經云﹕一陰一陽結﹐謂之喉痺。一陰者﹐手少陰心﹐一陽者﹐手少陽三焦也。心爲君火﹐三焦爲相火﹐二火衝擊﹐咽喉痺痛﹐法當散之﹑淸之﹐加味甘桔湯主之。又有非時暴寒﹐潛伏於少陰經﹐越旬日而後發﹐名曰伏气咽痛﹐諺云腎傷寒是已﹐法當辛溫以散之﹐半夏桂甘湯主之﹐復有少陰中寒之重證﹐寒客下焦﹐逼其無根失守之火﹐發揚於上﹐遂致咽痛﹐其癥手足厥冷﹐脈細沈﹐下利淸谷﹐但用理中﹑四逆湯療寒﹐而咽痛自止。斯二者﹐寒也﹐其他悉屬熱證﹐不可不知。

卷四咽喉﹝口舌齒唇﹞

纏喉風

咽喉腫痛脹塞﹐紅絲纏繞﹐故名纏喉風﹐其癥口吐涎沫﹐食物難入﹐甚則腫達於外﹐頭如蛇纏。先用黃齏汁調元明粉少許﹐灌喉中﹐攪去其痰﹐次用蜜水潤之。

若齏汁不能拔痰﹐則用土牛膝﹐連根搗爛﹐和酸醋灌之。如或頑痰膠固﹐吐仍不出﹐咽喉脹閉不通﹐滴水難入者﹐則用解毒雄黃丸﹐極酸醋磨下七丸﹐自然得吐而通。旣通﹐可用牛黃淸心丸﹐加味甘桔湯。如或腫勢達外﹐延及頸項頭面﹐紅如火光﹐藥力難敵﹐急用瓷鋒砭去惡血﹐用雞子淸調乳香末潤之﹐立瘥。或用芭蕉根汁潤之﹐以解其毒。若口中腫脹紫黑急用銀鍼刺去其血﹐或用小刀點之﹐隨以淡鹽湯洗之﹐吹上冰片散。更有腫在喉裏﹐鍼法難施﹐急於手少商穴出血﹐則喉花自開﹐仍以解毒雄黃丸灌之﹐自然通透。此等病勢危惡﹐非吐痰﹑解毒﹑煎丸並進﹐刀鍼﹑砭石按法善施﹐解克有濟也﹐治此者﹐平時揣摩純熟﹐臨癥庶能措手﹐幸毋輕忽怠緩以誤人也。少商穴﹐在手大拇指內側﹐去爪甲一韭葉許﹐鍼時﹐用

卷四咽喉﹝口舌齒唇﹞

走馬喉風

喉舌之間﹐暴發暴腫﹐轉腫轉大﹐名曰走馬喉風﹐又名飛瘍。不急治﹐卽殺人。用小刀點出血﹐淡鹽湯洗之﹐吹以冰片散﹐仍服加味甘桔湯﹐加金銀花一﹑二兩﹔若牙關緊急﹐則用搐鼻散吹鼻中﹐隨以解毒雄黃丸﹐醋磨灌之。太乙紫金丹亦佳﹐紫金丹﹐

卷四咽喉﹝口舌齒唇﹞

纏舌喉風

硬舌根而爛兩傍﹐急服加味甘桔湯﹐吹以冰片散﹐緩則不救。若有爛

卷四咽喉﹝口舌齒唇﹞

雙單乳蛾

狀如乳頭﹐生喉間﹐一邊生者﹐名單乳蛾﹔兩邊生者名雙乳蛾。宜用齏菜汁調元明粉﹐灌去痰涎﹐吹以冰片散。隨服甘桔湯﹐自應消散。若不消﹐以小刀點乳頭上出血﹐立瘥。凡鍼乳蛾﹐宜鍼頭尾﹐不可鍼中間﹐鮮血者易治﹐血黑而少者難痊。凡用刀鍼﹐血不止者﹐用廣三七末﹐嚼敷刀口上﹐卽止。凡使刀鍼﹐不可誤傷蒂丁﹐損則不救﹐

卷四咽喉﹝口舌齒唇﹞

喉疔

形似靴釘﹐但差長耳。先用小刀點刺﹐隨用冰片散吹之﹐以甘桔湯多加菊花煎飲之。菊花連根帶葉﹐皆消疔之聖藥也。每用四兩﹐煎湯頓服﹐一切疔腫皆散﹐自然汁尢

卷四咽喉﹝口舌齒唇﹞

木舌﹑重舌﹑蓮花舌

此皆心火熾盛致然也﹐用水洗去舌上白垢﹐若有黑處﹐用小刀點破﹐去瘀血﹐吹冰片散﹐服甘桔湯加黃連。若蓮花舌﹐靠牙而起數峯﹐中不可鍼﹐宜鍼兩傍。鍼中間﹐恐傷舌下根﹐傷則不能收功。凡口內使刀鍼﹐有兩處不可傷﹐一蒂丁﹑二舌下根﹐切記不可傷之﹐至要至要。又舌衄癥﹐出血不止﹐於甘桔湯內﹐倍加生地﹑丹皮主之。冰片散亦可吹。

卷四咽喉﹝口舌齒唇﹞

懸癰

生於上﹐形如紫李﹐此脾經蘊熱所致﹐不急治﹐恐毒瓦斯上攻腦﹐則不可救宜用銀鍼鍼破癰頭﹐用鹽湯攪淨瘀血﹐然後吹以冰片散﹐仍服加味甘桔湯。

卷四咽喉﹝口舌齒唇﹞

兜腮癰

生腮下﹐繞喉壅腫﹐先用齏汁調元明粉﹐攪去其痰﹐再看其紫黑處鍼之﹐以鹽湯攪去其血﹐吹以冰片散﹐仍服甘桔湯。若飲食不入﹐急用解毒雄黃丸﹐醋磨下七丸。大凡腮癰﹐膿從口中出者﹐易治﹔膿從腮外出者﹐難痊﹐穿破故也。

卷四咽喉﹝口舌齒唇﹞

喉瘡

少陰腎經陰火上衝也。宜用齏汁探去其痰﹐若瘡勢灌膿﹐以銀鍼挑破之隨用荊芥湯洗之﹐再吹冰片散﹐飲以甘桔湯。其上生瘡﹐脾熱也﹔舌上生瘡﹐心熱也。

卷四咽喉﹝口舌齒唇﹞

走馬牙疳

牙間紅腫﹐漸變紫黑臭穢﹐此胃經濕熱也﹐以午後年幹漱之﹐再吹同

卷四咽喉﹝口舌齒唇﹞

牙癰

牙邊腫痛﹐如豆大﹐脾胃二經濕熱也﹐可用小刀點破之﹐吹以冰片散﹐仍服淸胃散。又牙HT宣癥﹐牙根盡腫﹐宣露於外﹐或齒衄不止﹐並服前方﹐仍用陳茶﹑薄荷﹑金銀花等頻服之﹐再用冰片散搽之。

卷四咽喉﹝口舌齒唇﹞

喉癅

生於喉傍﹐形如圓眼﹐血絲相裹﹐此肺經蘊熱所致。不可用刀鍼﹐宜吹麝香散﹐服甘桔湯。切忌多言耗神。有一人口內生肉球﹐有根綫長五寸餘﹐吐球出﹐方可飲食以手輕撚﹐痛徹至心﹐因用疏風降火藥﹐每服加麝香五分﹐仍用麝香散吹之﹐三日根化而

卷四咽喉﹝口舌齒唇﹞

繭唇

唇上起小泡﹐漸腫漸大如繭﹐此心脾郁熱所致。初起時﹐卽用艾絨如麥粒大﹐灸之。仍服甘桔湯﹐加香附﹑遠志之類。

卷四咽喉﹝口舌齒唇﹞

肺絕喉痺

凡喉痺日久﹐頻服淸降之藥﹐以致痰涎壅於咽喉﹐聲如曳鋸﹐此肺气相絕之候也﹐法在難治。宜用人參膏﹐加橘紅湯縱飲之。設無參膏﹐卽用獨參湯加橘紅亦可每參一錢﹐用橘紅一分。早服者﹐可救十中之二﹑三﹐遲則不救矣。或用四君子湯亦佳。

卷四咽喉﹝口舌齒唇﹞

經閉喉腫

女人經水不調﹐壅塞經脈﹐亦令喉腫﹐宜用四物湯﹐加牛膝﹑茺蔚又有梅核气癥﹐男婦皆同﹐喉中如有物﹐吞不入﹐吐不出﹐宜用甘桔湯﹐加蘇梗﹑橘紅﹑香附﹑金沸艸之類﹐漸次可愈。

凡治咽喉﹑口舌之癥﹐初則疏風解毒﹐繼則滋水養陰﹐若元气漸虛﹐急顧脾胃。如六味滋水﹐四君補脾﹐皆爲要藥﹐否則眞气虧敗﹐勢難挽矣。治者審之。

卷四咽喉﹝口舌齒唇﹞

加味甘桔湯

甘艸﹝炙﹐三錢﹞桔梗荊芥牛蒡子﹝炒﹞貝母﹝各一錢五分﹞薄荷﹝三分水煎服。若內熱甚﹐或飲食到口卽吐﹐加黃連一錢﹔若口渴﹐唇焦舌燥﹐便閉溺赤﹐更加黃柏﹑黃芩﹑山梔﹑黃連﹔若有腫處﹐加金銀花五錢。

半夏桂甘湯

﹝見傷寒咽痛。

理中湯四逆湯

﹝見中寒。

卷四咽喉﹝口舌齒唇﹞

解毒雄黃丸

明雄黃﹝水飛﹐一兩﹞郁金﹝一兩﹞巴豆﹝三十五粒共爲末﹐醋和丸﹐如黃豆大。每服五﹑七丸﹐淸茶下﹐吐出痰涎立醒。如未吐﹐再服。

倘人事昏憒﹐心頭溫者﹐急研末灌之。

卷四咽喉﹝口舌齒唇﹞

牛黃淸心丸

牛膽南星﹝九制者﹐一兩﹞麝香﹝五分﹞珍珠﹝五分﹞冰片﹝五分﹞黃連﹝二錢﹞防風﹝一錢﹞荊芥﹝二錢﹞五倍子﹝一錢﹞桔梗﹝一錢﹞元參﹝三錢﹞茯神﹝一錢﹞天竺黃﹝二錢﹞明雄黃﹝二錢﹞當歸﹝一錢上爲細末﹐和勻﹐甘艸四兩煮膏爲丸﹐如龍眼大﹐辰砂爲衣﹐日中曬漧﹐入瓷瓶中﹐緊塞﹐勿走气。臨服薄荷湯化下一丸。

卷四咽喉﹝口舌齒唇﹞

冰片散

冰片﹝一錢﹞硼砂﹝五錢﹞明雄黃﹝二錢﹞黃柏﹝蜜炙﹐二錢﹞靛花﹝二錢﹞甘艸﹝炙﹐三錢﹞雞內金﹝卽雞肫皮﹐燒存性﹐一錢﹞人中白﹝﹐五錢﹞川黃連﹝二錢﹞元明粉﹝二錢﹞銅靑﹝﹐五分﹞薄荷﹝炒﹐三錢﹞

共爲極細末。吹患處。一方加牛黃﹑熊膽﹑珍珠各一錢﹐兒茶八分﹐麝香三分。

搐鼻散

﹝見中風。

卷四咽喉﹝口舌齒唇﹞

紫金丹

解諸毒﹐療瘡腫﹐主用極弘﹐立見奇效﹐凡居家出入﹐遠遊仕宦者﹐不可缺此。

山茨菇﹝洗淨﹐二兩﹞五倍子﹝捶破洗淨﹐二兩﹞千金子﹝去殼﹐去油淨﹐一兩﹞紅芽大戟﹝去蘆根﹐洗淨﹐焙榦爲末﹐一兩五錢﹞明雄黃﹝三錢﹞朱砂﹝水飛﹐三錢﹞麝香﹝當門子﹐三錢以上藥﹐於淨室中﹐制爲極細末﹐候端午﹑七夕﹐或天﹑月二徳日﹐合起﹐以糯米濃粥湯和勻﹐杵千下。凡合藥﹐切忌雞犬見。每錠一錢﹐每服一錠﹐或半錠﹐開水磨服。病在上者必吐﹐在下者﹐必利﹐吐利後﹐以溫粥補之。

一治飲食藥毒。蠱毒﹑菌毒﹑河豚中毒﹑自敗牛﹑馬﹑豬﹑羊等肉毒﹐人誤食之﹐必脹悶昏倒﹐急用水磨一錠灌之﹐或吐或瀉﹐其人立蘇。

一南方山嵐瘴气﹐霧露水濕﹐自人感之﹐卽覺滿悶嘔惡﹐憎寒壯熱﹐隨用開水磨服數分一治癰疽發背﹑對口疔瘡﹑天蛇毒﹑楊梅瘡﹐並用無灰淸酒磨服﹐外用醋磨塗瘡上﹐日夜數次﹐覺癢而消。

一治喉痺﹑喉風﹑喉疔﹑乳蛾等癥﹐並用薄荷煎湯磨服一錠﹐卽見消散。

一治絞腸痧﹑烏痧脹﹐通腹攪痛非常﹐用淸水磨服一錠卽愈。

一治婦人邪气鬼胎﹐用石菖蒲煎湯﹐磨服一錠﹐卽消。

一治自縊﹑溺水﹑魘夢﹑鬼魅迷人﹐但心頭溫者﹐俱用生薑汁磨服一錠﹐立蘇。

一治惡蛇﹑瘋犬﹑毒蠍﹑溪澗諸惡虫傷人﹐隨卽發腫﹐攻注走痛﹐或昏悶喊叫﹐命在須臾﹐急用淸酒磨下一錠﹐仍取他人口涎磨敷患處﹐再服蔥湯一大碗﹐被蓋出汗﹐其人必活。

一治天行時疫﹐延門傳染﹐用米醋磨濃塗鼻孔中﹐仍以開水服少許﹐卽不傳及。

一治傳屍勞瘵﹐諸藥不效﹐每早用淸水磨服一錠﹐三日卽下惡物。有一女子患瘵癥﹐方士教服此﹐片時吐下小虫十餘條﹐後服蘇合香丸﹐其病頓愈。以此相傳﹐活人不計其數。此

卷四咽喉﹝口舌齒唇﹞

午後年幹漱口方

午後汁﹝卽白馬糞也﹐如一時不辦﹐預取爲末﹐臨時水泡取汁亦得﹞萬年幹﹝卽糞碱也用新瓦合蓋﹐燒灰存性﹐爲末﹞

用年幹三錢﹐和午後汁二鐘﹐漱口﹐去疳毒﹐再用同气散吹之。

卷四咽喉﹝口舌齒唇﹞

同气散

五穀虫﹝洗淨焙漧﹐三錢﹞人中白﹝三錢﹞黃連﹝去須﹞薄荷葉細辛硼砂﹝各一錢﹞眞靑黛﹝二錢﹞冰片﹝二分共爲細末。摻齒縫中。

卷四咽喉﹝口舌齒唇﹞

淸胃散

升麻﹝一錢﹞生地﹝二錢﹞黃連連翹丹皮﹝各一錢水煎服。

卷四咽喉﹝口舌齒唇﹞

冰黃散

止牙痛﹐神效。

牙硝﹝三錢﹞硼砂﹝三錢﹞明雄黃﹝二錢﹞冰片﹝一分五釐﹞麝香﹝五釐共爲末。每用少許擦牙。

卷四咽喉﹝口舌齒唇﹞

麝香散

眞麝香﹝二錢﹞冰片﹝三分﹞黃連﹝一錢共爲末。一日夜﹐吹五﹑六次。

四君子湯四物湯

﹝俱見虛證。

六味湯

﹝見類中。

卷四

目

目有五輪﹐合乎五臟。眼眶屬脾﹐爲肉輪。紅絲屬心﹐爲血輪。白色屬肺﹐爲气輪。靑色屬肝﹐爲風輪。瞳人屬腎﹐爲水輪。是知目者﹐五臟精華之所系也。目疾專家﹐呼爲七十二癥﹐著之問答﹐其實重疊者多﹐總不若辧明虛實爲的當。凡目疾暴赤腫痛﹐畏日羞明﹐名曰外障實證也﹔久痛昏花﹐細小沈陷﹐名曰內障﹐虛證也。實者由於風熱﹐虛者由於血少﹐實則散風瀉火﹐虛則滋水養陰。然散風之後﹐必繼以養血﹐經曰﹕目得血而能視也。養陰之中﹐更加以補气﹐經曰﹕气旺則能生血也。治外障者﹐蒺藜湯﹐蟬花無比散散之。若兼飲食所傷﹐加消導藥。如大便久閉不通﹐四順淸涼飲下之。治內障者﹐逍遙散﹐明目地黃丸補之若兼气虛﹐益气聰明湯主之。且如初起翳障﹐只須服藥散之﹐不可遽用點藥﹐恐病反深痼當用天然水﹐乘熱頻洗之﹐熱能散風﹐水能制火故也。水中不用一味藥﹐蓋目不染塵﹐藥汁入目﹐亦見羞澀。更忌刀鍼刺血﹑割肉﹐及點砒之類﹐眞爲行險徼幸。刺血者﹐恐傷肉用砒﹐恐潰爛不息。惟宜珍珠散點之﹐乃眼藥中之至寶也。再凡用散藥﹐不可太過以傷其血﹐用補气藥﹐不可太過以助其火。又不宜過用寒涼﹐使血脈凝結﹐反生靑黃之障膜。溫存肝腎﹐調劑和平﹐而目疾自全愈矣。

卷四目

蒺藜湯

治暴赤腫痛。

白蒺藜﹝麩炒﹐去刺﹐研﹐一錢五分﹞羌活防風﹝各七分﹞甘艸﹝炙﹐五分﹞荊芥赤芍﹝各一錢﹞蔥白﹝連須用﹐二段水煎服。若傷煎炒炙爆之物﹐加連翹﹑山楂﹑黃連。若傷酒﹐更加葛根。

卷四目

蟬花無比散

通治男婦小兒﹐遠近目疾﹐赤腫脹痛﹐或目胞風粟癢痛﹐或翳膜遮睛﹐或眼眶赤爛﹐或鱉睛肉﹐或瞳人突出﹐或拳毛倒睫﹐小兒痘疹風眼﹐並皆治之﹐其應如響。

錢﹞白蒺藜﹝麩炒﹐去刺﹐八兩﹞甘艸﹝炙﹞當歸﹝各三兩﹞蒼術﹝米泔水浸﹐切片﹐陳土炒﹐一共爲細末。食後﹐米湯調服三錢。忌生冷﹑油面﹑煎炒諸物。

卷四目

四順淸涼飲

當歸赤芍甘艸大黃﹝各一錢﹐如不行﹑加一錢﹞

水煎服。

逍遙散

﹝見類中。

卷四目

明目地黃丸

治內障﹐隱澀羞明﹐細小沈陷。

生地﹝酒洗﹐一斤﹞牛膝﹝二兩﹞麥冬﹝六兩﹞當歸﹝五兩﹞枸杞子﹝三兩用甘菊花八兩熬膏﹐和煉蜜爲丸。每服三錢﹐開水下。

卷四目

益气聰明湯

治气虛目不明。有人目忽不見﹐丹溪用參膏治之﹐服參斤余而復﹐此气脫也。予謂血脫者﹐亦應照此治例﹐經云﹕血脫益气是也。

黃﹝一錢五分﹞人參﹝五分﹞白術﹝一錢﹞炙甘艸﹝五分﹞升麻﹝三分﹞柴胡﹝三分﹞蔓荊子﹝五分當歸白芍﹝各八分﹞陳皮﹝三分大棗二枚﹐水煎服。

卷四目

天然水

用潔淨開水﹐以潔淨茶盞﹐盛之。用潔淨元色絹片﹐乘熱淋洗。洗後﹐水混濁換水再洗﹐及洗至水淸無垢方止﹐如此數次卽愈。水內並不用藥﹐故曰天然水也。

卷四目

珍珠散

古歌云﹕不用刀鍼割﹐全憑此藥方。

珍珠﹝一錢五分﹞瑪瑙﹝一錢五分﹞琥珀﹝一錢五分﹞珊瑚﹝一錢五分﹐以上四味﹐俱用豆腐煮過﹐再研﹞硼砂﹝五分﹞熊膽﹝用筍殼盛﹐烘脆﹐爲末﹐五分﹞龍腦﹝四分﹞麝香﹝二分五釐﹞瓜竭﹝七分五釐﹞朱砂﹝細研水飛﹐七分五釐﹞黃連末﹝去須﹑蘆﹑研細﹐五分﹞明乳香﹝篛上炙幹﹐五分﹞沒藥﹝篛上炙幹﹐五分﹞鑪甘石﹝按法炮制爲主﹐一兩五錢以上諸藥﹐各爲細末﹐用上細粉羅篩過﹐再照分數秤定﹐合爲一處﹐研萬匝﹐復以棉紙篩下﹐瓷罐收貯﹐聽用。其效如神。

制鑪甘石法擇上上甘石半斤﹐用傾銀鋪內大紫土罐一个﹐入甘石在內﹐外用紫土泥封口﹐擇一淨室﹐於地上安大鐵釘三根﹐將罐擱穩﹐四圍用栗炭復蓋﹐上下起火﹐自早至晚爲度﹐研細﹐粉羅篩下﹐水飛﹐仍候藥水制。再用﹕鵝不食艸黃連黃柏黃芩當歸生地梔子連翹赤芍薄荷大黃細辛白芷羌活獨活甘艸膽艸紅花杏仁白菊防風荊芥蔓荊子蕤仁﹝各一錢桃葉桑葉枇杷葉槐葉杏葉﹝各七片入水二大碗﹐煎至一碗﹐去渣﹐入金銀箔各七張﹐再熬至一盅﹐用過鑪甘石二兩﹐入潔淨銅器內﹐和勻﹐隔湯煮幹﹐取起﹐再入金銀箔各加七張﹐擇淸爽天气﹐露一宿﹐曬一日﹐迎日月之精華﹐配藥方有神驗。其甘石認法﹐形如羊腦﹐白如雪﹐松如花﹐方美。若沈重黑黯﹐卽不堪用﹐用亦無功﹐而且有損﹐愼之。

一方﹕用鑪甘石﹝制過﹞二錢﹐朱砂﹑硼砂各五分﹐研細常點﹐亦效。

卷四

面

經云﹕足陽明之脈﹐絡面下於鼻。凡面上浮腫而痛者﹐風也。書云﹕面腫爲風﹐足腫爲水﹐宜用升麻葛根湯﹐加白芷主之。若兼挾水濕﹐加入五皮飲﹐爲至妙也。然又有黃胖面腫者﹐濕熱也﹔有痿黃虛浮者﹐脾虛也。濕熱﹐和中丸主之。脾虛﹐六君子湯主之。若面上生瘡﹐如水痘﹐蔓延不止者﹐黃柏散敷之﹐卽愈。

升麻葛根湯

﹝見傷寒陽明經證。

五皮飲

﹝見水腫。

和中丸

﹝見鼓脹。

六君子湯

﹝見類中。

卷四面

黃柏散

黃柏﹝一塊豬胰塗炙酥﹐爲末。濕者幹摻﹐幹者﹐麻油調搽。

卷四

瘰

瘰者﹐肝病也。肝主筋﹐肝經血燥有火﹐則筋急而生瘰﹐瘰多生於耳前後者﹐肝之部位也。其初起卽宜消瘰丸消散之。不可用刀鍼﹐及敷潰爛之藥。若病久已經潰爛者﹐外貼普救萬全膏﹐內服消瘰丸﹐並逍遙散﹐自無不愈。更宜戒惱怒﹐斷煎炒﹐及發气﹑閉气諸物﹐免致膿水淋漓﹐漸成虛損。患此者可毋戒歟﹗

卷四瘰

消瘰丸

此方奇效﹐治愈者不可勝計。予亦刻方普送矣。

元參﹝蒸﹞牡蠣﹝醋研﹞貝母﹝去心蒸﹐各四兩共爲末﹐煉蜜爲丸。每服三錢﹐開水下﹐日二服。

普救萬全膏

﹝見痺門。

逍遙散

﹝見類中。

卷四

鼻

《素問》曰﹕西方白色﹐入通於肺﹐開竅於鼻。鼻塞者﹐肺寒也﹔鼻流淸涕者﹐肺風也香蘇散散之。若鼻中常出濁涕﹐源源不斷者﹐名曰鼻淵﹐此腦中受寒﹐久而不散﹐以致濁涕常流﹐如泉水之涓涓耳。然鼻淵初起﹐多由於寒﹐日久則寒化爲熱矣。治宜通竅淸熱﹐川芎茶調散主之。更有鼻生肉﹐名曰鼻痔﹐臭不可近﹐痛不可搖﹐宜用白礬散少許﹐點之﹐頃刻化水而消。又鼻中流血不止﹐名曰鼻衄﹐四生丸﹐生地六味湯主之。如不止﹐加犀角。

香蘇散

﹝見太陽經證。

卷四鼻

川芎茶調散

川芎﹝酒拌﹞荊芥白芷桔梗﹝炒﹞甘艸黃芩﹝酒炒﹞川貝母﹝去心﹐各一兩﹞黑山共爲細末。每服二錢﹐食後﹐陳松蘿細茶調下﹐日三服。

卷四鼻

白礬散

白礬﹝枯﹐二錢﹞砂﹝五分共爲細末。每用少許﹐點鼻痔上﹐卽消。

四生丸生地六味湯

﹝俱見虛勞。

卷四

耳

耳者﹐腎之外候﹐《中藏經》曰﹕腎者﹐精神之舍﹐性命之根﹐外通於耳。然足厥陰肝足少陽膽經﹐皆絡於耳。凡傷寒邪熱耳聾者﹐屬少陽證﹐小柴胡湯主之。若病非外感﹐有暴發耳聾者﹐乃气火上衝﹐名曰气閉耳聾﹐宜用逍遙散﹐加蔓荊子﹑石菖蒲﹑香附主之。若久患耳聾﹐則屬腎虛﹐精气不足﹐不能上通於耳﹐宜用六味地黃丸加枸杞﹑人參﹑石菖蒲﹑遠志之類。其患耳鳴如蟬聲﹑如鐘鼓聲﹐皆以前法治之。若風熱相搏﹐津液凝聚﹐變爲停豆抵耳之患﹐或膿水淋漓或癢極疼痛﹐此皆厥陰肝經風熱所致﹐宜用加味逍遙散﹐去白術﹐加荷葉﹑木耳﹑貝母﹑香附﹑菖蒲之屬﹐外用紅棉散吹之。若耳內生瘡﹐並用前藥加金銀花主之。又百虫入耳﹐宜用貓尿滴之﹐次則蔥汁猶可。若用麻油﹐恐虫陷耳中不得出也。

又法﹐以豬肉炙香﹐置耳邊﹐詐就寢﹐令虫聞肉香﹐則出矣。

小柴胡湯

﹝見少陽經病。

逍遙散

﹝見類中。

六味地黃丸

﹝見虛勞。

卷四耳

紅棉散

白礬﹝二錢﹞胭脂﹝燒灰存性﹐一錢上研勻﹐先用棉杖子﹐攪去膿水﹐更另用棉杖子蘸藥﹐摻入耳底卽幹。若停豆抵耳﹐加

卷四

痔瘡

方書有牝﹑牡﹑虫﹑血之異名﹐而其實皆大腸經積熱所致。大法﹐宜用石菖蒲﹑忍冬藤煎水﹐以瓦罐盛藥﹐對痔燻透﹐然後傾入盆中浸洗之﹐冷則加水﹐如此頻頻燻洗﹐並服加減六味丸﹐及國老散﹐自然漸次消散﹐可免刀鍼藥綫之苦﹐此亦醫痔之良法也。又肛門之前腎囊之後﹐此間若有腫脹出膿﹐名曰懸癰﹐又名海底漏﹐最難收功。若生於肛門之兩傍﹐則曰髒毒﹐較懸癰爲輕耳﹐並用前藥主之。此癥皆由腎水不足﹐相火內爍庚金而致然也﹐患者速宜保養眞元﹐用藥扶持﹐庶可延生﹐辛毋忽視是禱。

卷四痔瘡

加減六味丸

大熟地﹝九蒸曬﹞大生地﹝酒洗﹐各三兩﹞山藥﹝乳蒸﹞茯苓﹝乳蒸﹞丹皮﹝酒蒸﹐各一兩五錢﹞澤瀉﹝鹽水蒸﹐一兩﹞當歸﹝酒蒸﹞白芍﹝酒炒﹞柏子仁﹝去殼﹐隔紙炒﹞丹參﹝酒蒸﹞﹐各二兩﹞自敗龜板﹝浸去墻﹐童便炙酥﹐研爲極細末﹞遠志﹝去心﹐甘艸水泡蒸﹐各四兩共爲末﹐用金釵石斛四兩﹐金銀花十二兩﹐熬膏﹐和煉蜜爲丸。每早淡鹽湯下四錢。

卷四痔瘡

國老散

治懸癰﹑髒毒﹐神效。

甘艸七段﹐用急流水一碗﹐浸之﹐炙幹﹐又浸﹐又炙﹐以水盡爲度﹐研細末﹐每日空心開水調下一錢。忌煎炒﹑煙﹑酒﹑炙爆﹑辛辣﹑發气等物。

卷四

內癰

口中咳﹐胸中隱隱而痛﹐吐痰鮏臭者﹐肺癰也﹐桔梗湯主之。當臍而痛﹐腹皮膨急﹐溺數如淋﹐轉側搖之則水聲者﹐腸癰也﹐千金牡丹皮散主之。胃脘脹痛﹐手不可按﹐時吐膿者﹐胃脘癰也﹐忍冬湯主之。書云﹕嘔家有膿﹐不須治嘔。膿盡自愈。是胃脘癰之已潰者

桔梗湯

﹝見虛勞。

卷四內癰

千金牡丹皮散

丹皮﹝五錢﹞苡仁﹝五錢﹞栝蔞仁﹝一錢五分﹞桃仁﹝去皮尖﹐及雙仁者研﹐十二枚水煎服。

若大便閉結不通﹐加大黃一錢五分﹐當歸三錢﹐得利﹐止後服。

卷四內癰

忍冬湯

一切內外癰腫﹐皆可立消﹐但宜早服。

金銀花﹝四兩﹞甘艸﹝三錢水煎﹐頓服。能飲者﹐用酒煎服。

卷四

諸虫

虫之名有九﹐而猶不足以盡其狀也﹐然總不外乎濕熱所生。凡物濕蒸熱郁﹐則生虫矣。

書云﹕虫長尺許﹐則能殺人。虫痛貫心﹐傷人甚速﹐宜急治之﹐追虫丸主之。但胃寒吐蛔﹐宜用理中安蛔散﹐與治別虫之法不同﹐醫者志之。

卷四諸虫

追虫丸

大黃﹝酒拌﹐三蒸三曬﹐一兩﹞木香﹝五錢﹞檳榔﹝一兩﹞蕪荑﹝去梗﹐一兩﹞白雷丸﹝一兩﹞白術﹝陳土炒﹐七錢﹞陳皮﹝七錢﹞神曲﹝炒﹐五錢﹞枳實﹝面炒﹐三錢五分上爲末﹐用苦楝根皮﹑豬牙皂角各二兩﹐濃煎汁一碗﹐和前藥爲丸﹐如桐子大﹐每服五十丸﹐空心砂糖水送下。

若大便不實者﹐本方內除大黃。

理中安蛔散

﹝見中寒。

又方﹐用榧子數斤﹐陸續去殼﹐空心服一﹑二十枚。一月之後﹐其虫盡去﹐神色大轉矣嶺南之地﹐多有埋蠱害人之法﹐其法取毒物之毒﹐暗置飲食中﹐其人卽中毒矣。但中毒之人﹐不知解法﹐發時卽不可救﹐惟太乙紫金丹﹐可以立解之。是以遠遊川廣﹐不可無此藥

卷四

五絕

五絕者﹐一自縊﹑二摧壓﹑三溺水﹑四魘魅﹑五服毒也。

卷四五絕

自縊

自縊者﹐自旦至暮﹐𨿽已冷必可治﹔自暮至旦﹐則難治﹐陰气盛也。然予嘗見自暮至旦而猶救活者﹐不可輕棄也。救治之法﹐先將人抱下﹐以被褥塞住穀道﹐次將繩索徐徐解去不得遽然截斷﹐然後將手按摩胸堂﹐若有气自口出﹐微有呼吸﹐卽以好肉桂心二﹑三錢﹐煎湯灌之。若已僵直﹐令兩人以竹管吹其兩耳﹐然後以半仙丸﹐納鼻孔中﹐並研末﹐吹入耳中。但心頭溫者﹐𨿽一日猶可活也。

卷四五絕

摧壓

摧壓者﹐或墜墮﹐壓復打傷﹐心頭溫者﹐皆可救也。將本人如僧打坐﹐令一人提住頭髮用半仙丸納入鼻中﹐並以廣三七二﹑三錢﹐煎酒灌之。靑木香煎酒灌之亦佳。

卷四五絕

溺水

溺水者﹐撈起﹐以其人橫伏牛背上﹐如無牛﹐以凳代之﹐瀝去其水﹐用半仙丸納入鼻中或用搐鼻散吹之﹐仍以生薑自然汁灌之﹐但鼻孔無血出者﹐皆可救也。

卷四五絕

魘魅

魘魅者﹐夢而不醒也。此濁气頑痰閉塞所致。先用通天散吹鼻中﹐隨用蘇合香丸灌之。

或用韭根搗汁灌之﹐或用薑汁﹐或用蔥白酒灌之。但臥處原有燈﹐則存﹐如無燈﹐切不可以燈照其面﹐只可遠遠點燈耳。一法﹐令人痛咬其大拇指﹐而唾其面﹐卽活。

卷四五絕

服毒

服毒者﹐砒信爲重也。用小薊根搗汁飲之﹐立救。或用黃礬散治之﹐據云奇效。

又救自刎法﹐若喉管未斷﹐急以麻綫縫定﹐用金瘡藥濃敷之﹐以布纏定﹐旬日自愈。

卷四五絕

半仙丸

半夏爲末﹐水丸﹐如黃豆大。每用一丸﹐納鼻中﹐男左﹑女右。

搐鼻散

﹝見眞中風。

卷四五絕

黃礬散

大黃﹝一兩﹞明礬﹝五錢共爲末。每服三﹑四錢﹐冷水調下。

卷四五絕

天下第一金瘡藥

凡刀斧損傷﹐跌撲打碎﹐敷上實時止痛止血﹐更不作膿﹐勝於他藥多矣。其傷處不可見水。予制此藥普送﹐因路遠者一時難取﹐故刻方廣傳之。今並筆之於書﹐則所傳益廣矣。各鄕有力之家﹐宜修合以濟急也。

雄豬油﹝熬化去渣﹐一斤四兩﹞松香﹝熬化去渣﹐六兩﹞黃蠟﹝熬化去渣﹐六兩﹞麵粉﹝炒﹐篩﹐四兩﹞樟腦﹝研極細﹐三兩﹞麝香﹝六分﹞冰片﹝六分﹞血竭﹝一兩﹞兒茶﹝一兩﹞乳香﹝篛皮上烘去油﹐一兩﹞沒藥﹝篛皮上烘去油﹐一兩以上藥研極細﹐先將豬油﹑松香﹑黃蠟三味熬化﹐合爲一處﹐待將冷﹐再入藥末攪勻﹐瓷瓶收貯﹐不可泄气﹐用時卽知其神妙也。

又方﹕用降眞香爲末﹐敷上卽愈。廣三七末﹐敷之亦效。

婦人之癥﹐多與男子同﹐惟經行胎產﹐與男子異耳。玆特舉其異者﹐詳述於後﹐以備參考。其同者﹐悉照前法主之﹐不復贅及。

卷四

月經不調

經﹐常也﹐一月一行﹐循乎常道﹐以象月盈則虧也。經不行﹐則反常而災至矣。

方書以趲前爲熱﹐退後爲寒﹐其理近似﹐然亦不可盡拘也。假如臟腑空虛﹐經水淋漓不斷﹐頻頻數見﹐豈可便斷爲熱﹖又如內熱血枯﹐經脈遲滯不來﹐豈可便斷爲寒﹖必須察其兼癥﹐如果脈數內熱﹐唇焦口燥﹐畏熱喜冷﹐斯爲有熱﹔如果脈遲腹冷﹐唇淡﹑口和﹐喜熱﹑畏寒﹐斯爲有寒。陽髒﹑陰髒﹐於斯而別。再問其經來﹐血多色鮮者﹐血有餘也。血少色淡者﹐血不足也。將行而腹痛拒按者﹐气滯血凝也。旣行而腹痛﹐喜手按者﹐气虛血少也。予以益母勝金丹﹐及四物湯加減主之﹐應手取效。

卷四月經不調

益母勝金丹

大熟地﹝砂仁酒拌﹐九蒸九曬﹞當歸﹝酒蒸﹐各四兩﹞白芍﹝酒炒﹐三兩﹞川芎﹝酒蒸﹐一兩五錢﹞丹參﹝酒蒸﹐三兩﹞茺蔚子﹝酒蒸﹐四兩﹞香附﹝醋﹑酒﹑薑汁﹑鹽水各炒一兩﹐四兩﹞白術﹝陳土炒﹐四兩﹞

以益母艸八兩﹐酒水各半熬膏﹐和煉蜜爲丸﹐每早開水下四錢。血熱者﹐加丹皮﹑生地各二兩。血寒者﹐加濃肉桂五錢。若不寒不熱﹐只照本方。

卷四月經不調

四物湯

﹝見虛勞﹞

調經養血之要藥﹐其地黃須九蒸九曬﹐方能取效﹐否則滯膈生痰﹐妨礙飲食﹐乃制藥之過﹐非立方之罪也。血熱者﹐加丹參﹑丹皮﹑益母艸。血寒者﹐加桂心﹑牛膝。經行而腹痛拒按者﹐加延胡﹑香附﹑木香。經旣行而腹痛喜按者﹐加人參﹑白術。血少色淡者﹐亦並加此。若腹中素有痞﹐飲食滿悶者﹐本方內除熟地﹐專用三物加丹參﹑陳皮

卷四

室女經閉成損

婦人經閉﹐其治較易﹐室女經閉﹐其治較難。婦人胎產乳子之後﹐血气空虛﹐經水一時不至﹐俟其气血漸回﹐而經脈自通矣。室女乃渾全之人﹐气血正旺﹐不應阻塞﹐其閉也﹐若非血海漧枯﹐則經脈逆轉。血海枯﹐則內熱咳嗽﹐鬢髮焦﹐而成怯癥﹔經脈逆轉﹐則失其順行之常﹐而爲吐爲衄。夫血以下行爲順﹐上行爲逆﹐速宜調其經脈﹐俾月水流通﹐庶幾可救﹔予以益母勝金丹﹐加牛膝主之。若其人肝經怒火熾盛者﹐則頸生瘰﹐或左脇刺痛﹐更佐以加味逍遙散﹐及消瘰丸。若其人脾气虛弱﹐不能消化飲食﹐血無從生﹐更佐以五味異功散若其人精神倦怠﹐晡熱﹑內熱﹐此气血兩虧﹐無經可行﹐更佐以八珍湯。此治室女經閉之良法。倘妄行霸道﹐破血通經﹐其不僨事者幾希矣。

益母勝金丹

﹝見前

加味逍遙散

﹝見類中

消瘰丸

﹝見瘰門﹞

五味異功散八珍湯

﹝俱見虛勞

卷四

暴崩下血

經云﹕陰虛陽搏謂之崩。此言熱迫血而妄行也。又曰﹕陽絡傷﹐則血外溢﹐陰絡傷﹐則血內溢。外溢者﹐從上出﹐內溢者﹐從下流也。病患過於作勞﹐喜怒不節﹐則絡脈傷損而血妄行矣。前癥﹐若因熱迫血而妄行者﹐用加味四物湯。若因絡脈傷損者﹐用八珍湯。若瘀血凝積﹐佐以獨聖丸。若因肝經火旺﹐不能藏血者﹐加味逍遙散。若因脾气虛﹐不能統血者﹐四君子湯加歸﹑芍主之。若因思慮傷脾﹐不能攝血歸經者﹐歸脾湯。若气血兩虧﹐血崩不止更用十全大補湯。丹溪云﹕凡血癥﹐須用四君子之類以收功。若大吐﹑大下﹐毋以脈論﹐當急用獨參湯救之。若潮熱﹑咳嗽﹑脈數﹐乃元气虛弱假熱之象﹐尢當用參術調補脾土。若服參術不相安者﹐卽專以和平飲食調理之。此等癥候﹐無不由脾气先損﹐故脈息虛浮而大﹐須令脾胃健旺﹐後天根本堅固﹐乃爲可治。設或過用寒涼﹐復傷胃气﹐反不能攝血歸經﹐是

加味四物湯

本方內加丹皮﹑阿膠﹑黃芩﹑黑山梔﹝方見虛勞﹞。

八珍湯

﹝見虛勞

卷四暴崩下血

獨聖丸

治瘀血凝積﹐瘀血不去則新血不得歸經﹐此丸主之。虛人以補藥相間而用。

五靈脂﹝去土﹐炒煙盡﹞

爲末﹐醋丸﹐綠豆大。每服一﹑二錢﹐淡醋水下﹐淸酒亦得。

加味逍遙散

﹝見類中

四君子湯歸脾湯十全大補湯

﹝並見虛勞﹞。

卷四

帶下

帶下之癥﹐方書以靑﹑黃﹑赤﹑白﹑黑﹐分屬五臟﹐各立藥方。其實不必拘泥﹐大抵此癥不外脾虛有濕。脾气壯旺﹐則飲食之精華生气血而不生帶﹔脾气虛弱則五味之實秀﹐生帶而不生气血。南方地土卑濕﹐人稟常弱﹐故濁帶之癥﹐十人有九﹐予以五味異功散﹐加扁豆﹑苡仁﹑山藥之類﹐投之輒效。倘挾五色﹐則加本髒藥一﹑二味足矣。夫帶癥似屬尋常﹐若崩而不止﹐多至髓竭骨枯而成損。治此者﹐寧可忽諸﹗

五味異功散

﹝見虛勞﹞健脾止濁帶﹐前癥若專下白色﹐屬肺﹐倍用苡仁。若兼赤色﹐屬心﹐加丹參﹑當歸。若兼靑色﹐屬肝﹐加柴胡﹑山梔。若兼黃色﹐屬脾﹐加石斛﹑荷葉﹑陳米。若兼黑色﹐屬腎﹐加杜仲﹑續斷。若脈數有熱﹐加炒黃柏﹑蓮子心。若脈遲厥冷﹐加黑

卷四

求嗣

子嗣者﹐極尋常事﹐而不得者﹐則極其艱難。皆由男女之際﹐調攝未得其方也。男子以葆精爲主﹐女子以調經爲主。葆精之道﹐莫如寡欲。遠房幃﹐勿縱飲﹐少勞神﹐則精气足矣如或先天不足﹐則用藥培之。大抵左尺無力﹐或脈數有熱﹐此眞水虛也﹐六味丸﹐合五子丸以補天一之水。若右尺無力﹐或脈遲厥冷﹐此眞火衰也﹐八味丸﹐合五子丸﹐以補地二之火。若二尺俱無力﹐或中气餒弱﹐是水火兩虧﹐气血並虛也﹐用十補丸合五子丸﹐而大補之倘精薄不凝﹐更加魚螵﹑鹿角膠之屬。精不射遠﹐更用黃斤許熬膏爲丸﹐以益其气﹐此治男子之法也。調經之道﹐先在養性。詩云﹕婦人和平﹐則樂有子。和則气血不乖﹐平則陰陽不爭。書云﹕和平之气﹐三旬一見是已。如或經事愆期﹐則用藥調之。大抵先期而至﹐或脈數有熱﹐此血熱也﹐益母勝金丹加生地﹑丹皮主之。若後期而至﹐或脈遲厥冷﹐此血寒也益母勝金丹加肉桂主之。若將行而腹痛者﹐是气滯也﹐更加順气之藥。若食少气虛﹐面色白﹐四肢無力﹐是爲气血兩虧﹐卽用前方減香附一半﹐加人參﹑黃﹑河車﹑茯神﹑棗仁﹑遠志之屬。俾其气血充旺﹐則經脈自調。譬如久旱不雨﹐河道安得流通﹐河道不通﹐而欲其潤澤萬物﹐不亦難乎﹖女人經水不通﹐或淋漓希少﹐而欲其生子﹐何可得耶﹖此論女子之治法也。是以葆精之道﹐責之男子﹔調經之要﹐責之女子。各有病處﹐須細心體認﹐不可蒙混而失生生之理也。求嗣者﹐念之哉﹗

卷四求嗣

六味合五子丸

大熟地﹝八兩﹞山藥﹝四兩﹞山萸肉﹝四兩﹞茯苓丹皮澤瀉﹝各三兩﹞枸杞子菟絲子﹝各四兩﹞五味子車前子覆盆子﹝各二兩石斛六兩﹐熬膏﹐和煉蜜爲丸。每早開水下四錢。

八味丸

﹝見類中門。

十補丸

﹝卽十全大補湯爲丸﹐見虛損門。

益母勝金丹

﹝見月水不調。

卷四

轉女爲男說

《易》曰﹕乾道成男﹐坤道成女。乾剛用事﹐得陽气之專者﹐則多男﹔坤柔用事﹐得陰事之全者則多女﹐此定理也。男子平時﹐淸心寡欲﹐養其幹健之體﹐則所感而生男矣。至於受胎時日之法﹐謂斷經一﹑二日﹐感者成男﹐三﹑四﹑五日﹐感者成女。誠以一﹑二日間陰气方虧﹐則陽气當勝﹐故生男。三﹑四﹑五日﹐陰血旣回﹐則陽气不勝﹐故生女。此乾坤之性情﹐剛柔之體用也。今方家備載轉女爲男之法﹐有束皮革者﹐有佩雄黃者﹐有暗藏雄鷄羽於席下者﹐有暗藏斧於牀下﹐而系刃向下者﹐種種諸法﹐或驗或不驗。其驗者﹐安知其非幸中耶﹖終不若講究本原爲合理也。

卷四

診婦人有孕法

經謂婦人有孕者﹐身有病而無邪脈也。有病﹐謂經閉。無邪脈﹐謂脈息如常﹐不斷絕也經又云﹕手少陰脈動甚者﹐孕子也。少陰﹐心也﹐心主血脈﹐心脈旺則血旺﹐而爲孕子之兆。經又云﹕陰搏陽別﹐謂之有子。言二尺脈旺﹐與兩寸迥別﹐亦爲有孕。以上三者﹐但得其一﹐卽爲孕脈。分而占之﹐合而推之﹐而孕脈無遁情矣。或謂流利雀啄﹐亦爲孕脈﹐何也﹖答曰﹕流利者﹐血正旺﹔雀啄者﹐經脈閉塞不行﹐故脈疾而歇至﹐此數月之胎也。不知者斷爲病脈﹐則令人恥笑。或謂﹕孕有男女﹐何以脈而知之也﹖答曰﹕左寸爲太陽﹐脈浮大﹐知爲男也。右寸爲太陰﹐脈沈實﹐知爲女也。若兩寸皆浮大﹐主生二男。兩寸皆沈實﹐主生二女。凡孕脈﹐弦緊滑利爲順﹐沈細微弱爲逆也。

卷四

驗胎法

婦人經水不行﹐已經三月﹐或脈不應指﹐或經事偶見﹐法當驗之。用川芎爲細末﹐煎艾湯﹐空心調下二錢﹐腹內微動﹐則有胎﹐不動者﹐非胎也。

卷四

食忌

有孕之後﹐凡忌食之物﹐切宜戒謹﹕一食雞子﹑糯米﹐令子生寸白虫。一食羊肝﹐令子多疾。一食鯉魚﹐令兒成疳。一食犬肉﹐令子無聲。一食兔肉﹐令子缺唇。一食鱉﹐令子項短。一食鴨子﹐令子心寒。一食螃蟹﹐多致橫生。一食雀肉﹐令子好淫。一食豆醬﹐令子發哮。一食野獸肉﹐令子多怪疾。一食生薑﹐令子多指。一食水雞﹑鱔魚﹐令子生癩。一食騾如此之類﹐無不驗者﹐所當深戒。

卷四

藥忌

娠孕藥忌歌﹐凡數十種。推之尙不止此﹐然藥中如斑蝥﹑水蛭﹑蛇蛻﹑蜈蚣﹑水銀﹑信砒等藥﹐皆非恆用之品﹐姑置勿論。玆特選其易犯者﹐約纂數語﹐俾醫家舉筆存神﹐免致差誤。其他怪異險峻之品﹐在有孕時﹐自應避忌﹐不待言也。

烏頭附子與天雄﹐牛黃巴豆並桃仁﹐芒硝大黃牡丹桂﹐牛膝藜蘆茅茜根﹐槐角紅花與皂角﹐三稜莪術薏苡仁﹐漧漆茹瞿麥穗﹐半夏南星通艸同﹐漧薑大蒜馬刀豆﹐延胡常山麝莫聞﹐此系婦人胎前忌﹐常須記念在心胸。

上藥忌禁犯﹐似矣。然安胎止嘔﹐有用半夏者﹐娠孕熱病﹐有用大黃者﹐娠孕中寒﹐有用漧薑﹑桂﹑附者﹐是何說也﹖昔黃帝問於岐伯曰﹕婦人重身﹐毒之如何﹖岐伯對曰﹕有故無殞﹐亦無殞也﹐大積大聚﹐其可犯也﹐衰其大半而止。有故者﹐謂有病。無殞者﹐無損乎胎也。亦無殞者﹐於產母亦無損也。蓋有病則病當之﹐故毒藥無損乎胎气。然必大積大聚﹐病勢堅彊﹐乃可投之﹐又須得半而止﹐不宜過劑﹐則愼之又愼矣。用藥者﹐可不按岐黃之大法耶﹖

卷四

惡阻

娠妊之際﹐經脈不行﹐濁气上於淸道﹐以致中脘停痰﹐眩暈嘔吐﹐胸膈滿悶﹐名曰惡阻。法當理脾化痰﹐升淸降濁﹐以安胃气﹐用二陳湯加枳殼主之。若脾虛者﹐用六君子湯﹐加蘇梗﹑枳殼﹑砂仁﹑香附主之。其半夏﹐𨿽爲妊中禁藥﹐然痰气阻塞中脘﹐陰陽拂逆﹐非此不除。以姜湯泡七次﹐炒透用之﹐卽無礙也。若與參﹑術﹑同行猶爲穩當。凡安胎气﹐止嘔﹑定眩﹐須用白術爲君﹐而以半夏﹑茯苓﹑陳皮﹑砂仁佐之﹐往往有效。夫妊娠惡阻﹐似屬尋常﹐然嘔吐太多﹐恐傷胎气﹐醫者可不善爲調攝乎﹗

二陳湯六君子湯

﹝俱見類中。

卷四

胎動不安

娠妊胎動不安﹐多因起居不愼﹐或飲食觸犯禁忌﹐或風寒搏其衝任之脈﹐或跌僕傷損﹐或怒動肝火﹐或脾气虛弱﹐宜各推其因而治之。大法﹐若因母病而胎動﹐但治其病而胎自安若因胎動而致病﹐但安其胎而母病自愈。再診其色﹐若面赤舌靑﹐則子難保﹐若面靑舌赤吐沫﹐母亦難全。娠妊中切宜戒謹。

卷四胎動不安

安胎飲

當歸川芎白芍藥﹝酒炒﹞大熟地﹝九制﹞茯苓阿膠﹝各一錢﹞甘艸﹝炙﹞艾葉﹝各三分﹞白術﹝二錢水煎服。

若起居不愼﹐加人參﹑黃﹑杜仲﹑續斷﹔若飲食觸犯﹐加人參﹑倍加白術﹔若風寒相搏﹐當按經絡以祛風寒﹔若跌僕傷損﹐另用佛手散﹐加靑木香﹑益母艸﹔若怒動肝火﹐本方加柴胡﹑山梔﹔若脾气虛弱﹐去熟地﹐加人參﹑扁豆﹑陳皮。然因時調治﹐對證處方﹐全在

卷四胎動不安

佛手散

當歸﹝五錢﹞川芎﹝二錢五分水煎﹐酒衝服。若跌僕傷重﹐加靑木香一錢五分﹐益母艸三錢。

卷四

胎漏

女人之血﹐無孕時﹐則爲經水﹔有孕時﹐則聚之以養胎﹐蓄之爲乳汁。若經水忽下﹐名曰漏胎﹐血瀝盡﹐則胎不保矣。大法﹐若因風熱動血者﹐用四物湯﹐送下防風黃芩丸。若因血虛﹐用本方加茯神﹑阿膠﹑艾葉。若因怒動肝火﹐用加味逍遙散。若去血太多﹐用八珍湯如不應﹐用補中益气湯。凡脾虛下陷﹑不能攝血歸經者﹐皆宜補中益气。假如气血俱盛而見血者﹐乃小兒飲少也﹐不必服藥。

四物湯

﹝見虛勞。

卷四胎漏

防風黃芩丸

細實條芩﹝炒焦﹞防風﹝各等分上爲末﹐酒糊丸﹐桐子大。每服二錢﹐食前開水送下。

加味逍遙散

﹝見類中。

八珍湯

﹝見虛勞。

補中益气湯

﹝見類中。

卷四

子懸﹝子眩

子懸者﹐胎上逼也。胎气上逆﹐緊塞於胸次之間﹐名曰子懸。其癥由於恚怒傷肝者居多亦有不愼起居者﹐亦有脾气鬱結者﹐宜用紫蘇飲加減主之。更有气逆之甚﹐因而厥暈﹐名曰子眩。並用前藥主之。然子眩有由脾虛挾痰者﹐宜用六君子湯。若頑痰閉塞﹐而脾气不虛者﹐二陳湯加竹瀝﹑薑汁。虛實之間﹐所當深辧也。

卷四子懸﹝子眩

紫蘇飲

治子懸﹐並催生順產﹐神效。

當歸川芎紫蘇﹝各一錢﹞甘艸﹝炙﹞人參白芍藥﹝酒炒﹐各五分﹞大腹皮﹝黑豆煎水上生薑一片﹐蔥白一寸﹐水煎服。

前癥﹐若因恚怒傷肝者﹐加柴胡。若因不愼起居者﹐加白術﹑砂仁。若因脾气鬱結者﹐

六君子湯二陳湯

﹝俱見類中﹞

卷四

胎不長

娠妊胎不長者﹐多因產母有宿疾﹐或不愼起居﹐不善調攝﹐以致脾胃虧損﹐气血衰弱﹐而胎不長也。法當祛其宿疾﹐補其脾胃﹐培其气血﹐更加調攝得宜﹐而胎自長矣。補脾胃﹐五味異功散主之。培气血﹐八珍湯主之。祛宿疾﹐隨癥治之。

五味異功散八珍湯

﹝俱見虛勞。

卷四

半產

半產者﹐小產也。或至三﹑五月而胎墮﹔或未足月而欲生﹐均謂之小產。小產重於大產蓋大產如瓜熟自落﹐小產如生斷其根蒂﹐豈不重哉﹖其將產未產之時﹐當以安胎爲急﹐安胎飲主之。旣產而腹痛拒按者﹐此瘀血也﹐法當祛瘀生新﹐當歸澤蘭湯主之。若小產後血不止﹐或煩渴﹑面赤﹐脈虛微者﹐此气血大虛也﹐八珍湯加炮姜以補之。若腹痛嘔瀉﹐此脾胃虛也﹐香砂六君子湯加姜﹑桂以溫之。其在產母﹐更宜愼風寒﹐節飲食﹐多服補藥﹐以堅固气血﹐毋使輕車熟路﹐每一受孕﹐卽至期損動﹐而養育維艱也。戒之﹐愼之。

安胎飲

﹝見前胎動不安。

卷四半產

當歸澤蘭湯

當歸澤蘭白芍﹝酒炒﹞川芎大熟地﹝九制﹐各一錢五分﹞延胡索﹝酒炒﹞紅花香附丹皮﹝各五分﹞桃仁﹝去皮尖及雙仁者﹐炒﹑研﹐七粒水煎﹐入童便﹑熱酒各半盞﹐熱服。

八珍湯

﹝見虛勞。

六君子湯

﹝見類中。

卷四

子煩

娠妊子煩者﹐煩心悶亂也。書云﹕孕四月﹐受少陰君火以養精﹔六月﹐受少陽相火以養气。子煩之癥﹐大率由此。竊謂婦人有孕﹐則君相二火﹐皆翕聚以養胎﹐不獨四﹑六兩月而已。大法﹐火盛內熱而煩者﹐淡竹葉湯。若气滯痰凝而悶亂者﹐二陳湯﹐加白術﹑黃芩﹑蘇梗﹑枳殼。若脾胃虛弱﹐嘔惡食少而煩者﹐用六君子湯。子煩之候﹐不善調攝﹐則胎動不安

卷四子煩

淡竹葉湯

淡竹葉﹝七片﹞黃芩知母麥冬﹝各一錢﹞茯苓﹝二錢水煎服。

二陳湯六君子湯

﹝俱見類中。

卷四

子癇

娠妊中﹐血虛受風﹐以致口噤﹐腰背反張﹐名曰子癇。其癥最暴且急。審其果挾風邪﹐宜用羚羊角散定之。若兼怒動肝火﹐佐以逍遙散加人參。若兼胎气上逆﹐佐以紫蘇飲。若兼脾虛挾痰﹐佐以六君子湯。若因中寒而發者﹐宜用理中湯﹐加防風﹑鉤藤。此癥必須速愈爲善﹐若頻發無休﹐非惟胎妊驟下﹐將見气血隨胎渙散﹐母命亦難保全。大抵此癥﹐胎气未動以補气﹑養血﹑定風爲主﹔胎气旣下﹐則以大補气血爲主。此一定之理﹐予嘗屢治屢驗矣

卷四子癇

羚羊角散

羚羊角﹝鎊﹞獨活當歸﹝各一錢﹞川芎茯神防風甘艸﹝炙﹐各七分﹞鉤藤﹝三錢﹞人參﹝八分﹞桑寄生﹝二錢姜五分﹐棗二枚﹐水煎服。

逍遙散

﹝見類中。

紫蘇飲

﹝見前胎動。

六君子湯

﹝見虛勞。

理中湯

﹝見中寒。

卷四

子鳴

娠妊腹內自鳴﹐系小兒在腹內哭聲也。謂之子鳴﹐又謂之腹內鐘鳴。古方用鼠穴中土二錢﹐加麝香少許﹐淸酒調下。或用黃連濃煎呷之﹐卽止。但黃連性寒﹐麝香開竅﹐不宜輕用此癥乃臍上疙瘩﹐兒含口中﹐因孕婦登髙舉臂﹐脫出兒口﹐以此作聲。令孕婦曲腰就地﹐如拾物﹐一﹑二刻間﹐疙瘩仍入兒口﹐其鳴卽止。可服四物湯加白術﹑茯苓一﹑二劑﹐安固

四物湯

﹝見虛勞。

卷四

子喑

娠妊至八﹑九月間﹐忽然不語﹐謂之子喑。但當飲食調養﹐不須服藥。昔黃帝問於岐伯曰﹕人有重身﹐九月而喑﹐何也﹖岐伯對曰﹕胞胎系於腎﹐腎脈貫系舌本﹐故不能言。十月分娩後﹐自爲之言也。愚按腎脈貫系舌本﹐因胎气壅閉﹐腎脈阻塞﹐致不能言﹐自應調攝以需之﹐不必驚畏。或用四物湯加茯神﹑遠志數劑﹐亦可。倘妄爲投藥﹐恐反誤事﹐愼之﹗

四物湯

﹝見虛勞。

卷四

孕婦內癰

孕癰﹐腹內生癰也。生於有妊之時﹐猶爲可畏﹐宜用千金牡丹皮散﹐或神效栝蔞散治之。但丹皮﹑苡仁﹑桃仁﹐皆動胎之藥﹐因有病則病當之﹐故無損也。

卷四孕婦內癰

千金牡丹皮散

治腸癰之聖藥。

丹皮﹝三兩﹞苡仁﹝四兩﹞栝蔞仁﹝去殼去油﹞桃仁﹝去皮尖﹐雙仁者﹐各一兩上爲末。每服五﹑七錢﹐水煎服。若腸癰大便閉結﹐小腹堅腫﹐加大黃一錢五分﹔但有孕時﹐大黃不宜輕用﹐須斟酌投之

卷四孕婦內癰

神效栝蔞散

治腸癰﹐並乳癰﹐及一切癰疽初起﹐腫痛卽消﹐膿成卽潰﹐膿潰卽愈。

栝蔞﹝爛研﹐一枚﹞生粉艸當歸﹝酒洗﹐各五錢﹞明乳香沒藥﹝各一錢水煎﹐熱酒衝服﹐如量﹐渣再煎服﹐卽消。

卷四

鬼胎﹝夢與鬼交

凡人臟腑安和﹐血气充實﹐精神健旺﹐榮衛條暢﹐則妖魅之气﹐安得而乘之﹖惟夫體質虛衰﹐精神惑亂﹐以致邪气交侵﹐經閉腹大﹐如懷子之狀。其面色靑黃不澤﹐脈澀細﹐或乍大乍小﹐兩手如出兩人﹐或寒熱往來﹐此乃肝脾郁之气﹐非胎也。宜用雄黃丸攻之﹐而以各經見癥之藥﹐輔助元气。大法﹐肝經郁火﹐佐以逍遙散。脾气鬱結﹐佐以歸脾湯。脾虛挾痰﹐佐以六君子湯。此癥乃元气不足﹐病气有餘﹐或經事愆期﹐失於調補所致。不可浪行攻擊而忘根本﹐則鬼胎行而元气無傷矣。復有夢與鬼交者﹐亦由气血空虛﹐神志惑亂﹐宜用安神定志丸主之。

卷四鬼胎﹝夢與鬼交

雄黃丸

明雄黃鬼臼﹝去毛﹞丹砂﹝細研﹐水飛﹐各五錢﹞延胡索﹝七錢﹞麝香﹝一錢﹞川芎﹝七錢﹞

半夏﹝薑汁炒﹐一兩上爲末﹐蜜丸﹐桐子大。每服三十丸﹐空心﹐溫酒送下。

逍遙散

﹝見類中。

歸脾湯

﹝見虛損。

六君子湯

﹝見類中。

安神定志丸

﹝見不得臥。

卷四

熱病胎損

娠妊熱病不解﹐以致胎損腹中﹐不能出者。須驗其產母﹐面赤舌靑者﹐其子已損﹔若面靑舌赤﹐母亦難全。古方通用黑神散下之﹐然藥性燥烈﹐不宜於熱病﹐應用平胃散加朴硝五

卷四熱病胎損

黑神散

隆冬寒月﹐及體气虛寒者﹐須此。

桂心當歸芍藥甘艸﹝炙﹞漧薑﹝炒﹞生地黃﹝各一兩﹞黑豆﹝炒去皮﹐二兩﹞附子﹝炮﹐去皮臍﹐五錢上爲細末﹐每服二錢﹐空心﹐用牛膝三錢﹐煎水調下。

平胃散

﹝見類中﹞

又方朴硝三錢﹐童子小便一鐘﹐和熱酒調下﹐立出。

卷四

娠妊小便不通轉胞胞損

娠妊中﹐小便不通﹐乃小腸有熱﹐古方用四物湯加黃芩﹑澤瀉主之。然孕婦胞胎墜下多致壓胞﹐胞系撩亂﹐則小便點滴不通﹐名曰轉胞﹐其禍最速﹐法當升舉其胎﹐俾胎不下墜﹐則小便通矣。丹溪用補中益气﹐隨服而探吐之﹐往往有驗﹐予用茯苓升麻湯﹐亦多獲效皆升舉之意也。然則仲景治轉胞﹐用桂附八味湯﹐何也。予曰﹕此下焦虛寒﹐胎气陰冷﹐無陽則陰不化﹐寒水斷流﹐得桂﹑附﹑溫暖命門﹐則陽气宣通﹐寒冰解凍﹐而小便行矣。況方內復有茯苓﹑澤瀉爲之疏決乎﹗然亦有陽亢陰消﹐孤陽無陰﹐不能化气者﹐必須補其眞陰﹐古方用滋腎丸﹐予嘗用六味加車前﹑牛膝收功。斯二者﹐一陰一陽﹐一水一火﹐如冰炭相反﹐最宜深究。大抵右尺偏旺﹐左尺偏弱﹐脈細數而無力者﹐眞水虛也﹔左尺偏旺﹐右尺偏弱﹐脈虛大而無力者﹐眞火虛也。火虛者﹐腹中陰冷﹐喜熱﹑畏寒﹐小便滴瀝而淸白﹔水虛者﹐腹中煩熱﹐喜冷﹑畏熱﹐小便滴出如黃柏。脈癥自是不同﹐安危在於反掌﹐辧之不可不早辧也。復有分娩之時﹐穩婆不謹﹐傷損尿胞﹐以致小便滴瀝淋漓﹐不知約束﹐因思在外肌肉﹐尙可補完﹐腹中之肉﹐獨不可補乎﹖遂用大劑八珍湯﹐加紫河車三錢﹐而以豬胞中湯煎藥飲之﹐如此數服卽愈。但須早治﹐不可輕忽。

八味湯

﹝見類中。

卷四娠妊小便不通轉胞胞損

滋腎丸

黃柏知母﹝各二兩﹞肉桂﹝一錢煉蜜丸。每服三錢﹐開水下。

八珍湯

﹝見虛證﹞

卷四

胎水腫滿

娠妊胎水腫滿﹐名曰子腫﹐又名曰子气。其癥多屬胞胎壅遏﹐水飲不及通流﹐或脾虛不能制水﹐以致停蓄。大法﹐胎水壅遏﹐用五皮飲加白術﹑茯苓主之﹔脾虛不能制水﹐用六君子湯主之。凡腰以上腫﹐宜發汗﹐加秦艽﹑荊芥﹑防風。腰以下腫﹐宜利小便﹐加車前﹑澤瀉﹑防己。胎水通行﹐生息順易﹐宜先時治之﹐不可俟其旣產而自消也。

五皮飲

﹝見水腫。

六君子湯

﹝見類中﹞

卷四

乳自出

娠妊乳自出﹐名曰乳泣﹐生子多不育。然予以爲气血虛弱不能統攝﹐用八珍湯頻頻補之其子遂育。夫醫理有培補之功﹐贊化之能﹐豈可執常說而自畫歟﹗

八珍湯

﹝見虛勞。

卷四

臨產將護法

凡臨產將護之法有四﹕一曰善養。當安神靜慮﹐勿著惱怒﹐時常行動﹐不可呆坐﹐不可多睡﹐不可飽食﹐及過飲酒醴﹐與雜物。惟頻食糜粥﹐以解饑渴﹐最善。天气熱﹐則預擇涼處﹐免生火暈。天气寒﹐則密室溫暖﹐免致血寒﹐調養得宜﹐而生息順易矣。二曰擇穩。須預請老練穩婆﹐備辦需用之物﹐臨產時﹐不許多人喧哄﹐免致驚惶﹐但用老婦二人撐扶﹐及憑物站立﹐倦卽仰臥﹐以枕安腿中﹐徐徐俟之﹐直待漿水到﹐腰腹齊痛甚緊時﹐是胎已離經令產婦再仰臥﹐俾兒轉身﹐頭對產門﹐稍一用力﹐卽生下矣。人生人﹐系天生人﹐有自然之造化﹐不用人爲造作﹐但順其性而已。三曰服藥。凡新產女子﹐其髒气堅固﹐胞胎緊實。

八月﹐宜服保產無憂湯二﹑三劑﹐臨產再服二﹑三劑﹐撐開道路﹐則兒易生。復有用力太早以致漿水先行﹐或連日不產﹐勞倦神疲﹐中气不續﹐宜服加味八珍湯以助其力。若多胎產婦﹐更宜預服此藥。復有華佗順生丹﹐須俟臨盆腰腹齊痛時﹐再與一﹑二丸﹐用佛手散煎湯送下﹐凡驗產法﹐腰痛﹐腹不痛者﹐未產。腹痛﹑腰不痛者﹐未產。必腰腹齊痛甚緊時﹐此眞欲產也。如或遲滯﹐卽以順生丹投之﹐適當其時矣。四曰吉方。凡安產婦牀帳﹐及藏衣﹐宜擇月空方位。每逢單月﹐月空在壬丙﹐逢雙月﹐月空在甲庚。必須看定方位

卷四臨產將護法

神驗保生無憂散

婦人臨產﹐先服一二劑﹐自然易生。或遇橫生倒產﹐甚至連日不生﹐速服一二劑﹐應手取效。永救孕婦產難之災﹐常保子母安全之吉。

當歸﹝酒洗﹐一錢五分﹞川貝母﹝一錢﹞黃﹝八分﹞白芍﹝酒炒﹐一錢二分﹐冬月用一錢﹞菟絲子﹝一錢四分﹞濃朴﹝薑汁炒﹐七分﹞艾葉﹝七分﹞荊芥穗﹝八分﹞枳實﹝面炒﹐六分川芎﹝一錢三分﹞羌活﹝五分﹞

水二鐘﹐姜三片﹐煎至八分﹐空腹﹐溫服。

此方流傳海內﹐用者無不附應。而制方之妙﹐人皆不得其解﹐是故疑信相半﹐予因解之﹕新孕婦人﹐胎气完固﹐腹皮緊窄﹐气血裹其胞胎﹐最難轉動﹐此方用撐法焉。當歸﹑川芎﹑白芍﹐養血活血者也﹐濃朴﹐去瘀血者也﹐用之撐開血脈﹐俾惡露不致塡塞。羌活﹑荊芥疏通太陽﹐將背後一撐﹐太陽經脈最長﹐太陽治而諸經皆治。枳殼﹐疏理結气﹐將面前一撐﹐俾胎气斂抑而無阻滯之虞。艾葉﹐溫暖子宮﹐撐動子宮﹐則胞胎靈動。川貝﹑菟絲﹐最能運胎順產﹐將胎气全體一撐﹐大具天然活潑之趣矣。加黃者﹐所以撐扶元气﹐元气旺則轉運有力也。生薑﹐通神明去穢惡﹐散寒止嘔﹐所以撐扶正气而安胃气。甘艸﹐協和諸藥﹐俾其左宜右有﹐而全其撐法之神者也。此眞無上良方﹐而世人不知所用。卽用之而不知制方之妙﹐則亦惘惘然矣。予故備言之﹐以醒學人。

卷四臨產將護法

加味八珍湯

凡臨產誤自驚惶﹐用力太早﹐致漿水去多﹐漧澀難生。速服此方﹐補養气血以助其力。虛甚者﹐速服二﹑三劑必效﹐但宜大碗飲之﹐不可遲疑。志之﹐志之。

人參﹝八分虛者一錢二分﹐俗見不用人參﹐恐胎气上逆也﹐不知當歸數倍於人參﹐則不能上逆﹐只可助藥力下行耳﹐且用之漿水已行時﹐尢爲穩當﹞白術﹝陳土炒﹐一錢﹞茯苓﹝八分﹞當歸﹝五錢﹞炙甘艸﹝三分﹞川芎﹝一錢五分﹞白芍﹝酒炒﹐一錢﹞大熟地﹝一錢五分﹞明乳香﹝五分﹞丹參﹝酒炒﹐三錢﹞益母艸﹝二錢水煎服。冬月天寒﹐加黑姜五分。服藥而嘔﹐加生薑二片﹐砂仁五分。

如或漿水去多﹐橫生倒產﹐用老練穩婆﹐輕手扶正﹐隨用此湯﹐實時分娩淸吉。總之漿水未行﹐用保生無憂散﹐以順其胎。漿水去多﹐必用加味八珍湯﹐大補气血以助其力﹐保產

卷四臨產將護法

華佗順生丹

朱砂﹝細研水飛﹐五錢﹞明乳香﹝篛上炙幹﹐一兩上爲末﹐端午日﹐豬心血爲丸﹐如芡實大﹐每服一丸﹐用當歸三錢﹐川芎二錢﹐煎湯送

卷四臨產將護法

順生丹

朱砂﹝五錢﹞丁香﹝五錢﹞麝香﹝一錢﹞明乳香﹝一兩﹞石燕﹝一對﹐一雌一雄﹐圓爲雌﹐長爲雄醋七次﹞

上爲末﹐擇天﹑月徳日﹐用益母艸熬膏爲丸﹐如芡實大。每服一﹑二丸﹐用歸芎湯送下

卷四臨產將護法

催生如神散

治逆產橫生﹐其功甚大。

百艸霜白芷﹝不見火﹐各爲末﹐等分上每服三錢﹐以童便﹑米醋和如膏﹐加沸湯調下﹐或用酒煎﹐加入童便少許﹐熱服。書云﹕血見黑則止﹐此藥不但順生﹐大能固血﹐又免血枯﹐爲妙。

卷四

十產論

楊子建云﹕凡生產﹐先知此十癥﹐庶母子兩命﹐皆得保全。世之收生者﹐殊少精良妙手多致誤事﹐予因痛切而備言之。

一曰正產。懷胎十月﹐陰陽气足﹐忽然腰腹齊痛﹐兒自轉身﹐頭向產門﹐漿破血下﹐兒二曰催產。兒頭至產門﹐腰腹齊痛﹐仍不產者﹐方服藥催之。或經日久﹐產母困倦難生宜服藥以助气血﹐令兒速生。

三曰傷產。懷胎未足月﹐有所傷動﹐以致臍腹疼痛﹐忽然欲產。或妄服催藥﹐逼兒速生如此生息﹐未必無傷﹐愼之。

四曰凍產。天气寒冷﹐產母血气凝滯﹐難以速生﹐則衣服宜濃﹐產室宜暖﹐下衣更宜溫濃﹐庶兒易生。更不宜火气太熱﹐恐致血暈。

五曰熱產。盛暑之月﹐產婦當溫涼得中﹐過熱則頭目昏眩﹐而生血暈之癥。若涼臺水閣以及狂風陰雨﹐更當謹避。

六曰橫生。言兒方轉身﹐產母用力太急﹐逼令兒身不正﹐當著產母安然仰睡﹐令老練穩婆先推兒身順重﹐頭對產門﹐以中指探兒肩﹐不令臍帶扳羈﹐然後用藥催之﹐再令產婦努力七曰倒產。言兒並未轉身﹐產母妄自努力﹐致令手腳先出。當著產母安然仰睡﹐令穩婆輕手推入﹐候兒自順。若良久不生﹐令穩婆手入產戶﹐就一邊撥兒轉順產門﹐卻服催生藥﹐八曰偏產。言兒𨿽已轉身﹐但未順生路﹐產母急於努力﹐逼兒頭偏一邊﹐𨿽露頂﹐非也乃額角耳。當令產母仰睡﹐穩婆輕手扶正其頭﹐卻服催藥﹐並努力﹐兒卽下。若兒頂後骨偏注穀道﹐額﹐令穩婆以綿衣烘暖﹐裹手於穀道外傍﹐輕手托正﹐令產母努力﹐兒卽生產母仰臥﹐穩婆輕手推兒向上﹐以中指按兒肩﹐脫去臍帶﹐仍令兒身正順﹐產母努力﹐兒卽十曰﹕盤腸產。臨產子腸先出﹐然後生子。腸出時﹐以極潔淨﹐不破損漆器盛之。古方用萆麻子四十九粒﹐研爛﹐塗產母頭頂﹐腸收上﹐急洗去。其腸若干﹐以磨刀水少許﹐溫潤之﹐再用磁石煎湯服之卽收上。磁石﹐須陰陽家用過有驗者。古法﹐有用醋水母面﹑背者﹐恐驚則气散﹐深爲未便。又方﹐大指拈麻油潤之﹐點燈吹熄﹐以煙燻產婦鼻中﹐腸以上十產論﹐可謂精且密矣﹐而交骨不開﹐尙未論及﹐足見醫道繁難﹐不容浮躁者問津

卷四

交骨不開產門不閉

交骨不開﹐有鎖骨者﹐有血虛不能運達者﹐令穩婆以麻油調滑石﹐塗入產門﹐或用兩指緩緩撐開。並服加味歸芎湯﹐候藥力行到﹐卽分娩淸吉。若產門不閉﹐气血虛也﹐用八珍湯補之﹐如不應﹐用十全大補湯。

卷四交骨不開產門不閉

加味歸芎湯

當歸﹝五錢﹞自敗龜版﹝童便炙酥﹐三錢﹞川芎﹝三錢﹞婦人頭髮﹝一握﹐燒灰存性﹞

水煎服﹐約人行五里﹐卽生﹐設是息胎﹐亦下﹐灼過龜版亦可用。

八珍湯十全大補湯

﹝俱見虛勞。

卷四

胞衣不下

胞衣不下﹐或因气力疲憊﹐不能努力﹐宜於剪臍時﹐用物系定﹐再用歸芎湯一服﹐卽下或血入衣中﹐脹大而不能下﹐以致心腹脹痛喘急﹐速用淸酒下失笑丸三錢﹐俾血散脹消﹐其衣自下。如不應﹐更佐以花蕊石散﹐或牛膝散亦得。

歸芎湯

﹝見前。

卷四胞衣不下

失笑丸

治瘀血脹胞﹐並治兒枕痛﹐神效。

五靈脂﹝去土炒﹞蒲黃﹝炒﹐等分共爲末﹐醋糊丸﹐如桐子大。每服二﹑三錢﹐淡醋水下。

卷四胞衣不下

花蕊石散

治產後敗血不盡﹐血迷血暈﹐胎衣不下﹐脹急不省人事﹐但心頭溫者﹐急用一服灌下﹐瘀血化水而出﹐其人卽蘇。效驗如神﹐醫家不可缺此。

花蕊石﹝一斤﹞上色硫黃﹝四兩上爲末﹐和勻。先用紙泥封固瓦罐一个﹐入二藥﹐仍用紙泥封口﹐曬漧﹐用炭二炷香次日取出﹐細研﹐每服一錢﹐童便和熱酒調下﹐甚者用二﹑三錢。

卷四胞衣不下

牛膝散

治胎衣不下﹐腹中脹急﹐此藥腐化而下﹐緩則不救。

牛膝川芎蒲黃﹝微炒﹞丹皮﹝各二兩﹞當歸﹝一兩五錢﹞桂心﹝四錢共爲末。每服五錢﹐水煎服。

卷四

產後將護法

產後將護之法有四﹕一曰倚坐。婦人產畢﹐須閉目稍坐﹐上牀以被褥靠之﹐暑月﹐以凳靠之﹐若自己把持不住﹐則用老練女人靠之﹐不可遽然倒睡。常以手從心至臍下﹐俾瘀露下行。房內宜燒漆器﹐及醋炭﹐以防血暈。如或昏暈不醒﹐更宜用此二法。二曰擇食。凡產後﹐宜專食白粥﹐數日後﹐以石首魚纖少﹐洗淡食之。至半月後﹐可食雞子﹐亦須打開煮之方能養胃。盈月之後﹐再食羊肉﹑豬蹄少許。酒𨿽活血﹐然气性悍﹐亦不宜多。如此則產中無病﹐產後更加健旺矣。三曰避風﹑養神﹑愼言。凡新產﹐須避風寒﹐不宜梳頭﹐洗面﹐更忌濯足﹐惟恐招風受濕﹐疾病隨起﹐又不宜獨宿﹐恐受虛驚﹐驚則神气散亂﹐變癥百出。初生之際﹐不必問是男是女﹐恐因言語而泄气﹐或以愛憎而動气。尋常亦不可多言﹐恐中气餒弱﹐皆能致病。愼之戒之。四曰服藥。初產畢﹐古方用熱童便少許飲之﹐此物一時難以猝辦﹐稍冷恐致嘔惡﹐或用生化湯服之亦佳。然產後每多心慌自汗之癥﹐予因制歸姜飲投之﹐殊覺妥適。加減如法﹐能救產後垂危之厄。凡產後用藥﹐不宜輕投涼劑﹐又不宜過於辛熱。產後气血空虛﹐用涼劑恐生髒寒﹔然桂﹑附﹑漧薑﹐气味辛熱﹐若臟腑無寒﹐何處消受﹐理應和平調治﹐方爲合法。如或有偏寒偏熱之癥﹐又須活法治之﹐不可膠執也。

卷四產後將護法

生化湯

凡產後服一﹑二劑﹐祛瘀生新﹐爲妙。

當歸﹝三錢﹞黑姜﹝五分﹞川芎﹝一錢五分﹞益母艸﹝一錢﹞桃仁﹝去皮尖﹑及雙仁者﹐炒﹐研﹐七粒水煎服。入童便少許﹐尢佳。

卷四產後將護法

歸姜湯

治產後心慌自汗﹐用此安之。

當歸﹝三錢﹞黑姜﹝七分﹞棗仁﹝炒﹐一錢五分﹞大棗五枚去核﹐水煎服。若服後﹐自汗仍多﹐心慌無主﹐恐其暈脫﹐卽加人參二錢﹐熟附子一錢﹐先顧根本。方內重用當歸﹐則瘀血不得停畱。人參可用﹐世人狐疑不決﹐多致誤事。予嘗治新產大虛之人﹐有用人參數兩而治愈者﹐更有用十全大補加附子﹐數十劑而治愈者。倘瘀血作痛卽以失笑丸間服﹐攻補並行﹐不相妨也。

十全大補湯

﹝見虛損。

卷四

產後血暈

產後血暈﹐宜燒漆器﹐燻醋炭﹐以開其竅。若瘀血上攻﹐胸腹脹痛拒按者﹐宜用歸芎湯下失笑丸。若去血過多﹐心慌自汗﹐用歸姜飲加人參。虛甚者﹐更加熟附子。若脾胃虛弱痰厥頭眩而嘔惡者﹐用六君子湯。大抵產後眩暈﹐多屬气虛﹐察其外癥﹐面白﹑眼合﹑口張﹑手撒﹐皆爲气虛欲脫之象。若兼口鼻气冷﹐手足厥冷﹐此爲眞虛挾寒﹐速宜溫補﹐每用人參兩余﹐而以姜﹑附佐之﹐庶得回春﹐不可忽也。

失笑丸

﹝見胎衣不下。

歸姜湯

﹝見前。

六君子湯

﹝見類中。

卷四

產後不語

不語之癥﹐有心病不能上通者﹐有脾病不能運動舌本者﹐有腎病不能上交於心者。𨿽致病之因不同﹐而受病之處﹐總不出此三經耳。產後不語﹐多由心腎不交﹐气血虛弱﹐縱有微邪﹐亦皆由元气不足所致。古方七珍散主之。若兼思慮傷脾﹐倦怠少食﹐更佐以歸脾湯。

若兼气血兩虛﹐內熱晡熱﹐更佐以八珍湯。若兼脾虛生痰﹐食少嘔惡﹐更佐以六君子湯。若兼腎气虛寒﹐厥冷痺痛﹐更佐以地黃飲子。若兼水虛火炎﹐內熱面赤﹐更佐以六味地黃湯。

如此調治﹐自應漸愈﹐倘妄行祛風攻痰﹐失之遠矣。

卷四產後不語

七珍散

人參石菖蒲生地黃川芎﹝各一兩﹞防風辰砂﹝另研﹐水飛﹐各半兩﹞細辛﹝一錢上爲末。每服二錢﹐薄荷湯調下。

歸脾湯八珍湯

﹝俱見虛證。

六君子湯地黃飲子六味湯

﹝俱見類中。

卷四

產後發熱

產後若無風寒而忽發熱者﹐血虛也。宜用四物湯補陰血﹐加以黑漧薑之苦溫從治﹐收其浮散﹐使歸根據於陰﹐則熱卽退矣。如未應﹐更加童子小便爲引﹐自無不效。然產後多有脾虛傷食而發熱者﹐誤作血虛﹐卽不驗矣。法當調其飲食﹐理其脾胃﹐宜用五味異功散加神曲﹑麥芽。大凡風寒發熱﹐晝夜不退﹔血虛與傷食﹐則日晡發熱﹐淸晨卽退﹐是以二癥相似也。

然傷食之癥﹐必吞酸噯腐﹐胸膈滿悶﹐顯然可辧。若血虛證﹐則無此等癥候。然產後復有气血大虛﹐惡寒發熱﹐煩躁作渴﹐乃陽隨陰散之危癥﹐宜用十全大補湯﹐如不應﹐更加附子。

若嘔吐瀉利﹐食少腹痛﹐脈沈細﹐或浮大無力﹐更佐以理中湯。此皆虛寒假熱之候﹐設誤認爲火而淸之﹐禍如反掌。

四物湯五味異功散十全大補湯

﹝俱見虛勞。

理中湯

﹝見中寒。

卷四

產後顚狂

產後顚狂﹐及狂言譫語﹐乍見鬼神﹐其間有敗血上衝者﹐有血虛神不守舍者。大抵敗血上衝﹐則胸腹脹痛﹐惡露不行﹐宜用澤蘭湯﹐並失笑丸。若血虛神不守舍﹐則心慌自汗﹐胸腹無苦﹐宜用安神定志丸﹐倍人參﹐加歸﹑芎主之﹐歸脾湯亦得。此癥多由心脾气血不足﹐神思不寧所致。非補養元气不可﹐倘視爲實證而攻之﹐禍不旋踵。

卷四產後顚狂

澤蘭湯

澤蘭生地﹝酒洗﹞當歸赤芍﹝各一錢五分﹞甘艸﹝炙﹐五分﹞生薑﹝一錢﹞大棗﹝四枚﹞桂心﹝三分水煎服。

失笑丸

﹝見胞衣不下。

安神定志丸

﹝見不得臥。

歸脾湯

﹝見虛證。

卷四

心神驚悸

產後心神驚悸﹐或目睛不轉﹐語言健忘﹐皆由心血空虛所致。夫人之所主者心﹐心之所主者血﹐心血一虛﹐神气不守﹐驚悸所由來也。法當補養气血爲主。

卷四

汗多變痙

產後汗出不止﹐皆由陽气頓虛﹐腠理不密﹐而津液妄泄也。急用十全大補湯止之。如不應﹐用參附﹑附﹑術附等湯。若病勢危急﹐則以參﹑﹑術三湯合飲之。如或汗多亡陽﹐遂變爲痙﹐其癥口噤切牙﹐角弓反張﹐尢爲气血大虛之惡候。更當速服前藥﹐庶可救療。或問﹕無汗爲剛痙﹐有汗爲柔痙﹐古人治以小續命湯者﹐何也﹖答曰﹕此外感發痙也﹐病屬外感則當祛邪爲急。若產後汗多發痙﹐此內傷元气﹐气血大虧﹐筋無所養﹐虛極生風﹐借非十全大補加附子﹐安能斂汗液﹐而救此垂危之癥乎﹖且傷寒汗下過多﹐潰瘍膿血大泄亦多發痙﹐並宜補養气血爲主﹐則產後之治法更無疑矣。甚矣﹗察證宜明﹐而投劑貴審也

卷四

產後身痛

產後徧身疼痛﹐良由生產時百節開張﹐血脈空虛﹐不能榮養﹐或敗血乘虛而注於經絡﹐皆令作痛。大法﹐若徧身疼痛﹐手按更痛者﹐是瘀血凝滯也﹐用四物湯﹐加黑姜﹑桃仁﹑紅花﹑澤蘭﹐補而化之﹔若按之而痛稍止﹐此血虛也﹐用四物湯﹐加黑姜﹑人參﹑白術﹐補而養之。其或有兼風寒者﹐則發熱惡寒﹐頭痛鼻塞﹐口出火气﹐斯爲外感﹐宜用古拜散﹐加當歸﹑川芎﹑秦艽﹑黑姜﹐以散之。散後痛未除﹐恐血虛也﹐宜用八珍湯以補之。此治身痛之

四物湯

﹝見虛證。

卷四產後身痛

古拜散

治產後受風﹐筋脈引急﹐或發搐搦﹐或昏憒不省人事﹐或發熱惡寒﹐頭痛身痛上爲末。每服三錢﹐生薑湯調下。

又方﹕加當歸等分爲末。治癥如前﹐名淸魂散。

八珍湯

﹝見虛證。

卷四

產後腰痛

書云﹕腰以下﹐皆腎所主。因產時勞傷腎气﹐以致風冷客之﹐則腰痛。凡腰痛上連脊背下連腿膝者﹐風也﹔若獨自腰痛者﹐虛也。風用獨活寄生湯﹔虛用八珍湯加杜仲﹑續斷﹑肉桂之屬。若產後惡露不盡﹐流注腿股﹐痛如錐刺﹐手不可按﹐速用桃仁湯消化之﹐免作癰腫。凡病﹐虛則補之﹐實則瀉之﹐虛中有實﹐實中有虛﹐補瀉之間﹐更宜斟酌焉。

獨活寄生湯

﹝見腰痛。

八珍湯

﹝見虛證。

卷四產後腰痛

桃仁湯

桃仁﹝炒﹐研﹐十粒﹞當歸﹝三錢﹞牛膝﹝二錢﹞澤蘭﹝三錢﹞蘇木﹝一錢水煎﹐熱酒衝﹐空心服。

卷四

惡露不絕

產後惡露不絕﹐大抵因產時﹐勞傷經脈所致也。其癥﹐若肝气不和﹐不能藏血者﹐宜用逍遙散。若脾气虛弱﹐不能統血者﹐宜用歸脾湯。若气血兩虛﹐經絡虧損者﹐宜用八珍湯。

若瘀血停積﹐阻礙新血﹐不得歸經者﹐其癥腹痛拒按﹐宜用歸芎湯﹐送下失笑丸﹐先去其瘀

逍遙散

﹝見類中。

歸脾湯八珍湯

﹝俱見虛證。

卷四惡露不絕

歸芎湯

﹝又名佛手散當歸川芎﹝等分上每服五錢﹐水煎﹐熱酒衝服。

失笑丸

﹝見胞衣不下。

卷四

產後心腹諸痛

產後心腹諸痛﹐若非風冷客之﹐飲食停之﹐則爲瘀血凝積。然產後中气虛寒﹐多致暴痛宜各審其因而藥之。大法﹐風寒者﹐口鼻气冷﹐停食者﹐吞酸滿悶﹐俱用二香散主之。瘀血者﹐轉側若刀錐之刺﹐手不可按﹐痛不可移﹐失笑丸主之。中气虛寒者﹐腹中冷痛﹐按之稍止﹐熱物熨之﹐稍松﹐理中湯加桂心主之。若小腹痛﹐气自臍下逆衝而上﹐忽聚忽散者﹐此瘕气也﹐橘核丸主之。若小腹痛處有塊﹐不可手按﹐此瘀血壅滯﹐名曰兒枕痛﹐並用前失笑丸﹐瘀血行而痛止矣。

卷四產後心腹諸痛

二香散

散寒﹑消食。

砂仁木香黑姜陳皮炙甘艸﹝各一兩﹞香附﹝三兩﹐薑汁炒﹞

共爲末﹐每服二錢﹐生薑湯調下。

失笑丸

﹝見胞衣不下。

理中湯

﹝見中寒。

橘核丸

﹝見雜癥小腹痛。

卷四

蓐勞

產後气血空虛﹐眞元未復﹐有所作勞﹐則寒熱﹐食少﹐頭目﹑四肢脹痛﹐名曰蓐勞﹐最難調治。大法﹐陽虛則惡寒﹐陰虛則發熱﹐淸气不升則頭痛﹐血气不充則四肢痛﹐宜用大劑八珍湯以補之。若脾虛食少﹐卽用六君子加炮姜以溫補之﹐諸癥自退。凡產後調治之法﹐或補養气血﹐或溫補脾土﹐𨿽有他癥﹐從末治之。此一定之法也。

八珍湯

﹝見虛證。

六君子湯

﹝見類中。

卷四

喘促

新產後﹐喉中气急喘促﹐因榮血暴竭﹐衛气無根據﹐名曰孤陽﹐最爲難治。宜用六味湯加人參﹐以益其陰。若脾肺兩虛﹐陽气不足﹐宜用四君子湯﹐加黑姜﹑當歸﹐以益其陽。若自汗﹑厥冷﹐更加附子。若兼外感﹐卽於四君方內﹐加荊芥﹑陳皮﹑炮姜﹑川芎﹑當歸﹐以散之。若瘀血入肺﹐口鼻起黑气﹐及鼻衄者﹐此肺胃將絕之候﹐急服二味參蘇飲﹐間有得生者

六君子湯

﹝見類中。

卷四喘促

二味參蘇飲

人參﹝一兩﹞蘇木﹝杵細﹐三錢水煎﹐頓服。若厥冷自汗﹐更加附子二﹑三錢。

卷四

鼻黑鼻衄

足陽明胃脈﹐起於鼻﹐交中﹐還出挾口﹐交人中﹐左之右﹐右之左。蓋鼻準屬脾土﹐鼻孔屬肺金﹐而胃實統之。產後口鼻起黑气﹐及鼻衄﹐皆由气血空虛﹐榮血散亂﹐乃胃敗肺絕之危癥也。急用二味參蘇飲加附子﹐間有得生者。

二味參蘇飲

﹝見前。

卷四

產後乳疾

婦人產後﹐有乳少者﹐有吹乳者﹐有妒乳者。乳爲气血所化﹐若元气虛弱﹐則乳汁不生必須補養气血爲主。若乳房掀脹﹐是有乳而未通也﹐宜疏導之。復有乳兒之際﹐爲兒口气所吹﹐致令乳汁不通﹐壅滯腫痛﹐不急治﹐卽成乳癰﹐速服栝蔞散﹐敷以香附餅﹐立見消散亦有兒飲不盡﹐余乳停蓄﹐以致腫痛﹐名曰妒乳﹐速宜吮通﹐並敷服前藥﹐免成癰患。若婦人乳盛﹐不自乳子﹐宜用炒麥芽五錢煎服﹐其乳卽消。若婦人鬱怒而乳腫者﹐於栝蔞散內更加柴胡﹑赤芍﹑甘艸﹑橘葉之屬。

卷四產後乳疾

栝蔞散

栝蔞﹝一个﹞明乳香﹝二錢酒煎服。

卷四產後乳疾

香附餅

敷乳癰﹐實時消散﹐一切癰腫皆可敷。

香附﹝細末﹐淨﹐一兩﹞麝香﹝二分﹞

上二味﹐研勻﹐以蒲公英二兩﹐煎酒﹐去渣﹐以酒調藥﹐頓熱﹐敷患處。

卷四

乳癰乳巖

乳癰者﹐乳房腫癰﹐數日之外﹐腫而潰﹐稠膿湧出﹐膿盡而愈。此屬膽胃熱毒﹐气血壅滯所致﹐猶爲易治。若乳巖者﹐初起內結小核﹐如棋子﹐不赤不痛﹐積久漸大崩潰﹐形如熟橊﹐內潰深洞﹐血水淋瀝﹐有巖之勢﹐故名曰乳巖。此屬脾肺鬱結﹐气血虧損最爲難治。乳癰初期﹐若服栝蔞散﹐敷以香附餅﹐卽見消散。如已成膿﹐則以神仙太乙膏貼之﹐吸盡膿自愈矣。乳巖初起﹐若用加味逍遙散﹐加味歸脾湯﹐二方間服﹐亦可內消。及其病勢已成﹐𨿽有盧扁﹐亦難爲力。但當確服前方﹐補養气血﹐縱未脫體﹐亦可延生。若妄用行气破血之劑﹐是速其危也。更有乳卸癥﹐乳頭拖下長一﹑二尺﹐此肝經風熱發泄也。用小柴胡湯﹐加羌活﹑防風主之。外用羌活﹑防風﹑白蘞﹐燒煙燻之。仍以蓖麻子四十九粒﹐麝香一分﹐研爛﹐塗頂心﹐俟乳收上﹐急洗去。此屬怪癥﹐女人盛怒者多得之。不可不識。

栝蔞散香附餅

﹝俱見前。

卷四乳癰乳巖

神仙太乙膏

治一切癰疽﹐不問膿之成否﹐並宜貼之。

元參白芷當歸肉桂生地赤芍大黃﹝各一兩﹞黃丹﹝炒篩﹐十三兩上用麻油二斤﹐納諸藥﹐煎黑﹐濾去渣﹐復將油入鍋﹐熬至滴水成珠﹐入黃丹十三兩﹐再熬﹐滴水中﹐看其軟硬得中﹐卽成膏矣。如軟﹐再加黃丹數錢。

加味逍遙散

﹝見類中。

加味歸脾湯

﹝見虛證。

小柴胡湯

﹝見傷寒少陽證。

卷四

婦人隱疾

婦人隱疾﹐前陰諸疾也。有陰腫﹑陰癢﹑陰瘡﹑陰挺﹑下脫諸癥。其腫也﹐如菌﹑如蛇﹑如帶﹑如雞冠﹐種種不一。而推其因﹐總不外於濕熱也。古方九味蘆薈丸主之。若兼怒動肝火﹐佐以加味逍遙散。若肝經濕熱極盛﹐佐以龍膽瀉肝湯。若脾虛气弱﹐中气下陷﹐佐以補中益气湯。若思慮傷脾﹐脾气鬱結﹐佐以加味歸脾湯。若腎水不足﹐佐以六味丸加歸﹑芍庶克收功。夫此癥𨿽屬濕熱﹐而元气虛弱者多﹐若罔顧根本﹐而專用淸涼﹐恐不免寒中之

卷四婦人隱疾

九味蘆薈丸

治三焦肝膽經風熱﹐目生云翳﹐或頸項瘰﹐耳內生瘡﹐或牙齦蝕落﹐頰腮腐爛﹐下疳陰蝕瘡腫諸癥。

蘆薈﹝五錢﹞胡黃連當歸芍藥﹝炒﹞川芎蕪荑﹝各一兩﹞木香甘艸﹝各三錢﹞龍膽艸七錢﹝酒浸﹐炒焦﹞

上爲末﹐米糊丸﹐麻子仁大。每服一錢﹐或一錢五分﹐開水下。

加味逍遙散

﹝見類中

卷四婦人隱疾

龍膽瀉肝湯

治肝經濕熱﹐兩拗腫痛﹐或小便澀滯﹐下疳潰爛等癥。

龍膽艸﹝酒拌﹐炒黃﹞澤瀉﹝各一錢﹞車前子木通生地黃﹝酒洗﹞山梔﹝炒﹞當歸﹝酒拌﹞黃芩﹝炒﹞甘艸﹝炒﹐各五分水煎服。

補中益气湯

﹝見類中。

歸脾湯六味丸

﹝並見虛證。

卷六

外科十法

外科十法者﹐予歸宗普陀時所作也。余自普陀生長天都﹐五十有三載﹐業醫者凡三十年爰著《醫學心悟》一書﹐詳言內證﹐梓行於世﹐而外科有未及。壬子冬﹐還歸普陀修行﹐適逢聖祖仁皇帝廣發帑金﹐修葺我菩薩行宮﹐前後寺僧及任務人等﹐不下數千人﹐其中病患不一﹐予爲調治悉痊。復有患背疽者﹐有患廣瘡﹑疥癬者﹐投以膏散﹐不半月而收功。因思予在天都時﹐僅著內科﹐而未及外科﹐亦一時之闕略也。乃復聚精會神。參悟外科旨要﹐約以十法。而施治之道﹐似無餘蘊。言簡而賅﹐方約而效﹐以之問世﹐庶幾其有小補乎﹖將見十法一書﹐與《醫學心悟》﹐並行於天壤間也。

卷六外科十法

內消法﹝一

內消者﹐腫毒初起﹐隨用藥消散也。凡病癰疽﹑發背﹑對口﹑疔毒﹐其初起憎寒壯熱﹐有似傷寒﹐而痛偏一處﹐飲食如常者﹐蓄積有膿也。當初起時﹐膿尙未成﹐不過气血乖違﹐逆於肉裏耳。外敷以遠志膏﹐或貼普救萬全膏﹐內服銀花甘艸湯﹐實時消散。若系疔瘡﹐急宜刺破﹐或艾灸腫處﹐塗上蟾蜍餅﹐貼以萬全膏﹐內服菊花甘艸湯﹐隨卽平伏。菊花連根帶葉﹐皆治疔瘡之聖藥也。其中亦有挾風寒而發者﹐宜先用芎芷香蘇散以散之﹐隨服菊花﹑銀花等藥﹐卽可內消。須及早下手﹐不可遲滯。

卷六外科十法

艾灸法﹝二﹞

隔蒜灸法﹐勝用刀鍼。書云﹕不痛灸至痛﹐痛灸不痛時。凡治癰疽﹑疔腫﹑流注﹐及一切無名腫毒﹐以大蒜切片安瘡頂上﹐用陳艾炷安蒜上﹐香點灸之﹐其艾炷大小﹐看瘡毒大小爲取裁。若痛疽之大者﹐以蒜搗餅﹐敷上灸之。不痛者灸至痛而止﹐痛者灸至不痛而止。若內已有膿﹐卽將烏金膏塗灸處﹐外用普救萬全膏貼之﹐爛開大口﹐卸卻瘀膿易收功也。若口不收﹐或腐肉不脫﹐洗用防風湯﹐敷以海浮散﹐外貼萬全膏﹐腐自去﹐新自生。計日可愈﹐

卷六外科十法

神火照法﹝三

凡腫在頭面以上者﹐不宜艾灸﹐恐引火气上攻﹐宜用火照法﹐神乎其神。法用火照散﹐安紙燃中﹐以麻油浸點﹐每用火三枝﹐離毒半寸許照之。自外而內﹐俾气透入﹐皮色紫滯者立轉紅活﹐若瘡熱平塌者﹐立轉髙聳。仍須不時照之﹐則毒瓦斯頓解﹐轉陰爲陽﹐以收全功。且此法不止施於頭上﹐卽如發背等毒﹐亦宜用之。其頭面患毒﹐亦有用艾灸而愈者﹐因其毒純陰﹐平塌頑麻﹐非艾灸無功。但艾炷宜小﹐如黍粒樣式。二法乃瘡疽門之寶筏﹐宜互

卷六外科十法

刀鍼砭石法﹝四

凡毒有脹痛緊急﹐膿已成熟﹐無暇待灼艾火照者﹐卽宜用刀法開之。但刀法﹐須在的確膿熟之時﹐又須要深淺合度。以左手按腫處﹐先看膿之成否。如按下軟而不痛﹐腫隨手起者膿已成也﹔按下硬而痛﹐或凹陷不起者﹐膿未成也。已成膿者可刺﹐未成膿者﹐宜姑待之若脾气虛弱者﹐宜托補之。又須看其膿之深淺﹐以手指按下﹐軟肉深者﹐其膿必深﹔軟肉淺者﹐其膿亦淺。若膿淺刀深﹐恐傷好肉。膿深刀淺﹐恐膿不出而肉敗﹐最宜斟酌。更有伏骨之疽﹐膿腐於肉﹐皮色不變者﹐宜以刀刺入深處﹐放出瘀膿﹐或灸開大口﹐放出之﹐不得姑息因循﹐俾毒瓦斯越爛越深也。其小刀﹐須利刃﹐勿令病者見﹐恐驚彼耳。砭法﹐施於頭面及耳前後﹐因其漫腫無頭﹐急用此法﹐以瀉其毒。取上細瓷鋒﹐用竹箸﹐夾住緊紮﹐放鋒出半分﹐對患處﹐另以箸敲之﹐徧刺腫處﹐俾紫血多出爲善。刺畢﹐以精肉切片貼﹐再用雞子淸﹐調乳香末潤之。此地不宜成膿﹐頭肉中空﹐耳前後更多曲折﹐提膿拔毒﹐恆多未便﹐故

卷六外科十法

圍藥法﹝五

書云﹕用膏貼頂上﹐敷藥四邊圍。凡腫毒之大者﹐將以成膿﹐用烏金膏貼瘡頭上﹐然後用萬全膏貼之﹐四旁用芙蓉膏敷之。貼膏處取其出膿﹐敷藥處取其消散﹐並能箍住根腳﹐不令展開。其作三層敷圍法﹐第一層﹐用烏金膏貼瘡頭﹐若漫腫無頭﹐以濕紙粘貼﹐先漧處﹐是瘡頭也。第二層﹐萬全膏貼之。第三層﹐芙蓉膏圍之。然予嘗用萬全膏﹐徧敷腫處﹐連根腳一齊箍住。其中消處自消﹐潰處自潰﹐竟收全功。可見膏藥之妙矣。

卷六外科十法

開口除膿法﹝六

凡治癰疽﹐口小膿多﹐則膿不出﹐或出而不盡﹐或薄膿可出﹐硬膿難出﹐以致瘀不去而新不生﹐延綿難愈。法當爛開大口﹐俾瘀膿盡出爲善。其爛藥﹐烏金散最佳﹐祛瘀肉﹐不傷新肉﹐且不甚掀痛﹐爲至妙也。若有膿管﹐以棉紙拈裹藥納入﹐頻換數條﹐卽化去耳。亦有頑梗之極﹐非烏金散所能去者﹐則用化腐紫霞膏搽之﹐然終不若烏金散爲至穩。

卷六外科十法

收口法﹝七

凡治癰疽最難收口者﹐由瘀肉夾雜﹐瘀膿不盡所致。庸工不識﹐妄用補澀之劑﹐勉彊收口﹐恐他日內毒復發﹐更甚於目前。惟予所用海浮散堪稱至寶。以此敷上﹐瘀肉自脫﹐不必用刀﹐新肉自生﹐又不藏毒﹐萬舉萬當也。大法先用防風湯洗之。再上末藥。洗時須避風爲主。書云﹕頻將湯洗﹐切忌風吹是已。更有體虛不能收口者﹐須內服補藥以助之。

卷六外科十法

總論服藥法﹝八

凡癰疽服藥﹐宜照顧脾胃爲主。不得已而用淸涼﹐但期中病﹐切勿過劑。大法初起時﹐設有挾風寒者﹐宜先用芎芷香蘇散一劑以散之。散後而腫未消﹐隨用銀花﹑甘艸以和解之。若腫勢掀痛﹐大便閉結﹐內熱極盛者﹐則用衛生湯﹐加大黃以疏利之。若病勢𨿽盛﹐而元气漸虛者﹐則淸藥中﹐須兼托補之劑﹐透膿散主之。若膿水已潰﹐必須托補元气爲主﹐參耆內托散主之。如或元气虛寒﹐則補托藥中﹐須用辛熱以佐之。脾虛者﹐理中湯﹑參苓白術散。气虛下陷者﹐補中益气湯。胃經受寒﹐飲食停滯者﹐藿香正气散。气血兩虛者﹐十全大補湯﹐加附子﹑鹿茸輩。間亦有虛而挾熱者﹐卽於前方中﹐去附子﹑姜﹑桂﹐加麥冬﹑銀花﹑丹皮等藥以收功﹐是又不可不知也。大抵有陽毒﹐有陰毒﹐有半陰半陽﹐宜細辧之。陽毒者﹐瘡勢紅腫﹐瘡頂尖聳﹐根腳不散﹐飲食如常﹐口渴便結﹐五心煩熱﹐脈洪數。陰毒者﹐瘡勢灰白﹐平塌頑麻﹐少痛﹐根腳走散﹐食少﹐便溏﹐手足厥冷﹐口鼻气冷﹐脈沈遲。半陰半陽者瘡腫𨿽紅﹐不甚尖聳﹐飲食差減﹐大便不結﹐寒熱往來﹐微渴喜熱﹐脈虛軟。此三者﹐必須細辧﹐俾用藥寒溫得宜﹐方爲合法。治陽者﹐淸涼解毒。治陰者﹐溫中回陽。半陰半陽之治﹐淸不傷胃﹐溫不助邪﹐如斯而已矣。

卷六外科十法

復論五善七惡救援法﹝九

或問﹕癰疽﹐五善七惡﹐何謂也﹖答曰﹕五善者﹐飲食知味﹐一也﹔便溺調勻﹐二也﹔膿潰腫消﹐膿水不臭﹐三也﹔神气淸爽﹐動息自寧﹐四也﹔脈息有神﹐不違時令﹐五也。七惡者﹐大渴發熱﹐泄瀉淋閉﹐一也﹔膿潰尢腫﹐膿稀臭穢﹐二也﹔目睛無神﹐語聲不亮﹐三也﹔食少不化﹐服藥作嘔﹐四也﹔恍惚嗜臥﹐气短乏力﹐腰背沈重﹐五也﹔唇靑鼻黑﹐面目浮腫﹐六也﹔脈息無神﹐或躁動不和﹐七也。古語云﹕五善得三則吉﹐七惡得四則凶。余謂七惡之凶﹐不待四矣。然而急救之方﹐正不容以不講。大抵熱渴﹑淋閉﹑喘急﹑內熱﹐皆眞陰受傷﹐宜六味湯﹐加麥冬﹑五味。如不應﹐用八珍湯﹐加麥冬﹑五味。更不應﹐用十全大補湯﹐兼服六味地黃丸。此乃補陰生陽之說也。若气短﹑倦怠﹑昏憒﹑乏力﹑飲食不化﹐乃陽虛之候﹐宜用補中益气湯。若臥睡不寧﹐宜用歸脾湯。若飲食減少﹐面目浮腫﹐宜用香砂六君子湯。若兼脾胃虛寒﹐更用理中湯。腎气虛寒﹐須用桂附八味丸﹐兼用十全大補湯﹐加附子。此溫補回陽之法。若癰疽潰後﹐膿血去多﹐變爲角弓反張﹐手足搐搦﹐肢體振搖﹐而發痙者﹐並用參﹑﹑歸﹑術﹐並附子等藥以救之。如不應﹐用十全大補湯﹐間有可生者。當此時勢﹐性命急如懸縷﹐司命者﹐宜叮嚀反復﹐熟思而審處之。

卷六外科十法

將息法﹝十﹞

凡病中設有挾風寒者﹐卽宜斷去葷腥油膩﹐微服散藥﹐俟外邪祛盡﹐另用滋味調補。大抵將息癰腫﹐不可缺少滋味﹐以血肉能生血肉也。然又不宜過多﹐使肉气勝穀气﹔更忌生冷滯气之物﹐恐反傷脾胃耳。並宜避風邪﹐戒嗔怒﹐寡思慮﹐少言語﹐兢兢保養爲貴。至於病後將息﹐毒大者﹐三年內宜遠帷﹐毒小者﹐期年內宜遠帷。犯之則成虛損﹐或成偏枯﹐或陰減天年﹐不可不愼也。其他戒怒愼風﹐亦須常作有病時想。

以上十法﹐乃治癰疽發背之大綱﹐大者可爲﹐小者可知已。余生平喜治外癥﹐其心法全在於此。約而能己該﹐確而可守也。至於周身上下所患之病名﹐備載於後﹐以資參考。

卷六外科癥治方藥

發背

﹝對心發腎兪發搭背手發足發﹞

生於背﹐名曰發背﹐肺經火毒也。生於背下﹐與心相對﹐名曰對心發﹐心經火毒也。生於腰﹐名曰腎兪發﹐腎經相火之毒。若生於肩脊﹐名曰搭背﹐右爲肺火﹐左爲肝火也。生於手背﹐名曰手發﹐生足背﹐名曰足發﹐脾經濕熱之毒也。有如蓮子形者﹐頭多突起。有如蜂窠形者﹐孔多內陷﹐外結螺靨。此二種﹐須防毒陷。大率此癥﹐皆由膏粱濃味﹐或六淫外客七情內郁所致﹐積聚不散﹐以致榮气不從﹐逆於肉理耳。初覺腫痛﹐卽宜用藥消散之。散而不去﹐則用艾灸﹑提膿等法。癰疽之癥﹐始爲熱中﹐末爲寒中﹐不可不察也。

卷六外科癥治方藥

發背

凡一切癰疽腫毒﹐初起之時﹐隨用遠志肉二三兩﹐去心﹐淸酒煮爛﹐搗爲泥﹐敷患處﹐用油紙隔布紮定﹐越一宿﹐其毒立消﹐屢試屢驗﹐其效如神。

普救萬全膏

﹝見痺癥。

卷六外科癥治方藥

發背

治腫毒初起時﹐皆可立消﹐內服此藥﹐外敷遠志膏﹐一切惡毒﹐無不消散但宜早服爲妙﹐倘瘡已成膿﹐無從消散也﹐必須外潰。

金銀花﹝二兩﹞甘艸﹝二錢水煎﹐淸酒衝服。若毒在下焦﹐加牛膝二錢。

卷六外科癥治方藥

發背

每歲端午日﹐蓄蘄艾一二斤﹐愈久愈良。用時取葉爲炷﹐或加麝香﹑木香﹑雄黃末﹐搓成團﹐安蒜上灸之﹐名藥艾丸。

卷六外科癥治方藥

發背

治疔毒﹑腦疽﹑乳癰﹑附骨疽﹑臀癰﹐一切患癥﹐或不痛或大痛﹐或麻木﹐用蟾蜍﹝酒化﹐一錢﹞輕粉﹝五分﹞乳香沒藥雄黃巴豆﹝各二錢﹞麝香﹝三分﹞朱砂﹝一錢﹞

朝腦﹝一錢以上各爲細末﹐於五月五日午時﹐在淨室中﹐用蟾蜍酒和藥丸﹐如綠豆大﹐每用一丸﹐口涎調塗﹐貼疔瘡上﹐以膏蓋之。

卷六外科癥治方藥

發背

治疔之仙藥也。

白菊花﹝四兩﹞甘艸﹝四兩水煎頓服﹐渣隨卽再煎。重者不過二劑﹐卽消﹐至穩至效。一切消疔之劑﹐皆不及此。

卷六外科癥治方藥

發背

凡毒多有挾風寒而發者﹐宜先用此散之。如毒不消﹐隨服銀花﹑甘艸等藥川芎白芷紫蘇葉赤芍陳皮甘艸﹝各一錢﹞荊芥香附秦艽﹝各一錢五分連須蔥白二寸﹐水煎服。若兼傷食﹐加山楂﹑麥芽﹑葡子。若內熱極盛﹐加連翹﹑蒡子

卷六外科癥治方藥

發背

去腐肉﹐不傷新肉﹐最爲平善。

巴豆去殼﹐新瓦上炒黑﹐研細聽用﹐多寡看瘡勢酌量。

卷六外科癥治方藥

發背

防風白芷甘艸赤芍川芎歸尾﹝各二錢﹞雄豬蹄﹝一節加連須蔥白五根﹐用三大碗水煎﹐以絹片蘸水洗之﹐拭漧然後上藥﹐其深曲處﹐以羊毛

卷六外科癥治方藥

發背

敷此﹐腐肉自化﹐新肉自生﹐此外科回生保命之靈丹也。

乳香沒藥﹝等分上二味﹐安篛皮上﹐火炙幹﹐爲極細末﹐敷患處﹐再貼膏藥。此散毒淨則收口﹐毒不淨則提膿外出﹐其神妙難以言諭。

卷六外科癥治方藥

發背

朱砂血竭沒藥明雄黃﹝各三錢﹞麝香﹝五分上五味﹐爲細末﹐用綿紙條﹐長尺許﹐每條裹藥三分﹐眞麻油浸點﹐自外而內﹐周遭照之﹐瘡毒隨藥气解散﹐自不內侵臟腑。初用三條﹐漸加至五﹑七條﹐瘡勢漸平﹐又漸減之。

燻罷﹐隨上烏金膏﹐貼以萬全膏。若腫勢漫衍﹐周遭用芙蓉膏敷之。如再燻﹐須洗去末藥﹐其貼膏藥處﹐藥油可不必洗。

卷六外科癥治方藥

發背

赤小豆﹝四兩﹞芙蓉葉﹝四兩﹞香附﹝四兩﹞菊花葉﹝四兩﹞白芨﹝四兩爲細末﹐每末一兩﹐加麝香一分﹐米醋調﹐塗住根腳﹐雞子淸調亦可。

卷六外科癥治方藥

發背

治癰疽發背﹐瘀肉不腐﹐及不作膿者。又治惡瘡﹐內有膿﹐而外肉不穿潰輕粉蓖麻仁﹝研﹐各三錢﹞巴豆﹝研白仁﹐五錢﹞白結﹝二錢﹞樟腦螺獅肉﹝各一錢﹞金頂砒﹝﹐五分爲末﹐瓷罐收貯﹐臨用時麻油調﹐塗頑硬肉上﹐以萬全膏貼之﹐至頑者﹐不過二次卽軟其力大於烏金散。

卷六外科癥治方藥

發背

解毒消癰﹑淸熱﹑活血﹑止痛﹐初起相宜。

白芷連翹花粉﹝各八分﹞荊芥甘艸節蒡子﹝各一錢﹞防風乳香沒藥﹝各五分﹞銀花﹝二錢﹞貝母歸尾﹝各一錢五分水煎服。若大便閉結﹐熱勢極盛者﹐加酒炒大黃二三錢。

卷六外科癥治方藥

發背

凡癰毒內已成膿﹐不穿破者﹐服卽破。

黃﹝四錢﹞皂刺白芷川芎牛蒡子穿山甲﹝炒研﹐各一錢﹞金銀花當歸﹝各五分酒水各半煎服。

卷六外科癥治方藥

發背

丹溪云﹕癰疽未潰﹐以疏托解毒爲主﹐癰疽旣潰﹐以托補元气爲主。二語人參﹝一錢﹐虛甚者﹐倍用﹞黃﹝酒炒﹐三錢﹞當歸﹝二錢﹞川芎﹝酒炒﹐五分﹞炙艸﹝一錢五分﹞陳皮﹝五分﹞金銀花﹝五錢﹞丹皮﹝一錢﹞遠志﹝去心甘艸水泡炒﹐一錢五分大棗五枚﹐水煎服。

卷六外科癥治方藥

發背

溫補中气﹐挽回元陽。

人參﹝二錢﹞黑姜﹝一錢五分﹞甘艸﹝炙﹐二錢﹞白術﹝陳土炒﹐三錢﹞附子﹝薑汁甘艸水制﹐一錢﹞

大棗五枚﹐去核﹐水煎服。

卷六外科癥治方藥

發背

健脾養胃。

人參﹝一兩﹞茯苓﹝蒸﹐二兩﹞山藥﹝炒﹞苡仁﹝炒﹞扁豆﹝炒﹞蓮肉﹝去心炒﹐各二錢﹞砂仁﹝一兩﹞神曲﹝炒黑﹞甘艸﹝炒﹐各五分﹞白術﹝陳土炒﹐四兩﹞陳皮﹝微炒﹐一兩﹞

共爲細末。每用三錢﹐開水下。

卷六外科癥治方藥

發背

中气下陷者舉之﹐巓頂有病﹐需此。

人參炙甘艸當歸﹝各一錢﹞升麻柴胡﹝各三分﹞陳皮﹝五分﹞黃﹝二錢﹞白術﹝一錢五分大棗二枚﹐生薑三片﹐水煎服。

卷六外科癥治方藥

發背

散風寒﹐消飲食﹐止嘔吐瀉利。

藿香砂仁濃朴茯苓紫蘇葉陳皮﹝各一錢﹞白術﹝陳土炒﹞半夏桔梗白芷﹝各七分﹞甘艸﹝炙﹐五分生薑三片﹐水煎服。

卷六外科癥治方藥

發背

峻補气血﹐乃扶危定傾之大藥﹐爲收功保命之神丹。

人參白術﹝陳土炒﹐各三錢﹞黃﹝蜜炙﹐五錢﹞茯苓﹝一錢﹞當歸﹝一錢五分﹞大熟地﹝九蒸九曬﹐一錢﹞白芍﹝酒炒﹐一錢五分﹞甘艸﹝炙﹐八分﹞川芎肉桂﹝去皮﹐各五分大棗五枚﹐姜三片﹐水煎服。虛甚者﹐更加附子﹑鹿茸。

卷六外科癥治方藥

發背

壯水之主﹐以鎭陽光。凡腎經眞水不足﹐虛火上炎﹐脈數有熱者﹐宜此。

大熟地﹝四錢﹞山萸山藥﹝各二錢﹞丹皮茯苓﹝各一錢五分﹞澤瀉﹝一錢水煎服。

卷六外科癥治方藥

發背

卽大補湯﹐去黃﹑肉桂。

卷六外科癥治方藥

發背

治思慮傷脾﹐榮血不足﹐睡臥不寧。

人參白術當歸棗仁﹝炒﹞白芍﹝各一錢﹞黃﹝一錢五分﹞遠志﹝去心甘艸水泡炒﹞

甘艸﹝炒﹐各七分﹞木香﹝五分﹞圓眼肉﹝五枚水煎服。

卷六外科癥治方藥

發背

理脾化痰﹐溫胃進食。

人參白術茯苓炙甘艸陳皮半夏﹝各一錢﹞砂仁藿香﹝各八分姜二片﹐棗三枚﹐水煎服。

卷六外科癥治方藥

發背

益火之原﹐以消陰翳。凡腎經眞陽不足﹐火衰不能生土﹐脈虛大無力者﹐大熟地﹝八兩﹞山萸肉山藥﹝各四兩﹞丹皮茯苓澤瀉﹝各三兩﹞附子肉桂﹝各一兩﹞

用煉蜜丸﹐每服四錢﹐淡鹽水下。

紫金錠

﹝見咽喉癥。

卷六外科癥治方藥

腦疽

﹝對口﹑偏對口﹞

生於腦﹐名曰腦疽。生於頸後﹐名曰對口。生於頸旁﹐名曰偏對口。正對口易治﹐偏對口難治﹐因其軟肉與喉相近也。多因膏粱醇酒﹐風寒壅遏所攻﹐宜用神火照法﹐次用烏金膏搽之﹐外貼萬全膏﹐取其易潰﹐腐後則用防風湯洗之﹐摻以海浮散﹐仍貼萬全膏﹐頻換數次

卷六外科癥治方藥

鬢疽

﹝發頤﹑時毒﹑大頭天行﹞

生於耳前後﹐名曰鬢疽。生於兩頤﹐名曰發頤。初起宜用銀花甘艸湯﹐加柴胡﹑荊芥﹑薄荷﹑蒡子﹐以淸散之。若腫勢甚極﹐須用砭法。若已成膿而未潰者﹐以烏金膏塗瘡頭﹐貼以萬全膏﹐自然腐潰。潰後則用海浮散﹐並貼萬全膏﹐自應尋愈。頦下漫腫無頭﹐名曰時毒俗名蝦蟆瘟是也。頭面盡腫﹐名曰大頭天行﹐俗名大頭瘟是也。此皆風火郁熱所致﹐初起宜用加味甘桔湯﹐以消散之。散而不去﹐則用普濟消毒飲以淸之。若腫勢極盛﹐兼用砭法。

卷六外科癥治方藥

鬢疽

甘艸桔硬黃芩﹝酒炒﹞黃連﹝酒炒﹐各一錢﹞玄參橘紅柴胡﹝各五分﹞薄荷﹝六分﹞

升麻﹝一分﹞連翹牛蒡子﹝炒﹐各一錢五分水煎服。便閉甚﹐加大黃酒炒一錢﹔體虛加人參五分。

卷六外科癥治方藥

井口疽

﹝脇癰肚癰穿骨癰魚口臀癰﹞

生於心﹐名曰井口疽。生於脇﹐名曰脇癰。生於腹﹐名曰肚癰。生於手足腕﹐名曰穿骨疽。生於腿岔﹐名曰魚口。生於臀﹐名曰臀癰。施治並如前法。

卷六外科癥治方藥

井口疽

患井口疽者﹐宜多用﹐他癥亦宜用此。

遠志肉﹝去心甘艸水泡炒﹐一兩五錢﹞綠豆粉﹝二兩﹞甘艸﹝炒﹐五錢﹞明乳香﹝篛上炒﹐二兩辰砂﹝研細水飛﹐二錢共爲細末﹐每服三錢﹐開水下。

卷六外科癥治方藥

井口疽

治魚口便毒﹑騎馬癰﹑橫﹐初起未成膿者﹐宜此。

兒茶血竭乳香沒藥靑木香穿山甲﹝炒﹐各一兩上各等分﹐爲末﹐歸尾三兩﹐紅花二兩﹐酒煎膏﹐丸如桐子大。每服二錢﹐空心熱酒送

卷六外科癥治方藥

井口疽

以大胡桃剖開口﹐將全蠍二枚﹐納入﹐燒灰﹐存性﹐研末﹐熱酒衝服。

卷六外科癥治方藥

疔瘡

疔瘡初起如芥﹐形如粉刺﹐或小泡堅硬如疔﹐故名曰疔。大抵肉色紅腫﹐根腳不散者吉﹔若平塌漫腫﹐四圍灰白者凶。其狀不一﹐其色不同﹐有紅﹑紫﹑黃﹑白﹑黑之五種﹐以應五臟。若生兩足﹐多有紅絲至臍﹐生兩手多有紅絲至心﹐生面唇多有紅絲入喉﹐俱難治。速宜鍼紅絲出血﹐多有生者。若患於肢末之處﹐毒愈凝滯﹐藥難導達。艾灸之功爲大﹐內服菊花甘艸湯至效。如妄用疏利之劑﹐耗損眞气﹐不惟無以去毒﹐而害反隨之矣。其治法﹐卽

卷六外科癥治方藥

喉痺

喉間腫痛﹐名曰喉痺。古人通用甘桔湯主之﹐然有虛火﹑實火之分﹔緊喉﹑慢喉之別﹐不可不審。虛火者﹐色淡﹐微腫﹐溺淸﹐便利﹐脈虛細﹐飲食減少﹐此因神思過度﹐脾气不能中護﹐虛火易至上炎﹐乃內傷之火﹐名曰慢喉風﹐虛證也。午前痛甚者﹐屬陽虛﹐四君子湯加桔梗﹑麥冬﹑五味﹑當歸﹔午後痛甚者﹐屬陰虛﹐四物湯加桔梗﹑元參。如不效﹐必加桂﹑附以爲引導之用﹐加減八味湯﹐加牛膝主之。若脈數有熱﹐六味湯主之。更有中寒咽痛﹐治用半夏桂甘湯﹐不可誤投涼藥。實火者﹐醇酒膏粱﹐風火積熱﹐火動生痰﹐腫痛暴發甚則風痰壅塞﹐湯水不入﹐聲音不出﹐此外至之火﹐名曰緊喉風﹐實證也。宜用燈窩油﹐和漿水灌之﹐導去痰涎﹔或用土牛膝﹐搗爛﹐和醋酸灌之﹔或鍼刺紅腫之處﹐發泄毒血﹔或用金鎖匙吹之﹐俾喉漸松開﹐飲食可入﹐聲音得出﹐乃止。宜用加味甘桔湯。熱甚者﹐兼用三黃解毒湯。諺云﹕走馬看喉痺是也。凡喉腫不刺血﹐喉風不吐痰﹐喉癰不放膿﹐乳蛾不鍼破﹐此皆非法。又有勞嗽日久﹐咽傷聲損者﹐無法可療。

卷六外科癥治方藥

纏喉風

纏喉風癥﹐咽喉腫痛﹐脹塞﹐紅絲纏繞﹐故名纏喉風。甚則腫達於外﹐頸如蛇纏﹐探吐

卷六外科癥治方藥

纏舌喉風

纏舌喉風﹐硬舌根而爛兩旁﹐以羊毛筆醮甘艸水洗之﹐吹以柳花散。

卷六外科癥治方藥

乳蛾

乳蛾生喉間﹐狀如乳頭﹐一邊生者﹐名單乳蛾。兩邊生者﹐名雙乳蛾。以小刀點乳頭出血﹐立瘥。吹以柳花散﹐再服甘桔湯。凡鍼乳蛾﹐宜鍼頭尾﹐不可鍼中間﹐鮮血者易治﹐血黑而少者難治。凡用刀鍼﹐血不止者﹐用廣三七爲細末﹐吹刀口上卽止。凡使刀鍼﹐不可

卷六外科癥治方藥

舌衄

舌衄﹐出血不止﹐用六味湯﹐加生地﹑麥冬﹑牛膝﹑玄參主之。並吹柳花散。

卷六外科癥治方藥

懸癰

懸癰生於上﹐形如紫李。宜鍼破癰頭﹐用甘艸湯攪盡瘀血﹐吹服柳花散。

卷六外科癥治方藥

腮癰

腮癰生腮下﹐繞喉壅腫﹐先用齏汁﹐調玄明粉﹐攪去其痰﹐再看其紫黑處﹐鍼去瘀血﹐其吹服如前法。

卷六外科癥治方藥

喉瘡

喉瘡﹐命門相火也。瘡勢灌膿﹐以銀鍼挑破之﹐隨用荊芥﹑甘艸煎湯洗之。其吹服如前

卷六外科癥治方藥

走馬牙疳

﹝牙癰﹑牙宣﹑牙痛﹞

走馬牙疳﹐牙齦紅腫﹐漸變紫黑臭穢﹐胃熱也。牙癰﹐牙邊腫痛灌膿也。牙宣﹐牙根盡腫﹐宣露於外也。吹以柳花散﹐兼服淸胃散。牙痛﹐療牙止痛散﹐兼服葛根湯。

卷六外科癥治方藥

喉癅

喉癅﹐生於喉旁﹐形如圓眼﹐血絲相裹。不可用刀鍼﹐宜吹麝香散﹐並服加味甘桔湯。

繭唇﹐唇上起泡如繭﹐初起卽用小小艾炷灸之﹐貼以萬全膏。

卷六外科癥治方藥

肺絕喉痺

肺絕喉痺﹐凡喉痺日久﹐頻服淸降之藥﹐以致痰湧聲喑﹐或痰聲如曳鋸﹐此肺气將絕之候也。法在難治﹐宜用獨參湯﹐或兼進八味湯﹐或兼用十全大補湯。早服者﹐可救十中之一

卷六外科癥治方藥

肺絕喉痺

人參白術茯苓甘艸﹝炙﹐各一錢大棗二枚﹐生薑一片﹐水煎服。

卷六外科癥治方藥

肺絕喉痺

川芎﹝五分﹞大熟地當歸白芍﹝各一錢五分水煎服。

加丹皮﹑麥冬﹑玉竹﹑山藥﹑茯苓﹐退虛熱至效。

卷六外科癥治方藥

肺絕喉痺

大熟地﹝四錢﹞山萸﹝去核﹞山藥﹝各二錢﹞丹皮茯苓澤瀉﹝各一錢五分﹞肉桂五味﹝各五分﹞

水煎服。

本方去五味﹐加附子﹐名八味腎气湯。

卷六外科癥治方藥

肺絕喉痺

治喉閉﹑纏喉風﹐痰涎壅塞﹐口噤不開﹐湯水難下。

焰硝﹝一兩五錢﹞硼砂﹝五錢﹞片腦﹝二分五釐﹞雄黃﹝二錢﹞白僵蠶﹝一錢各另研爲末﹐和勻。以竹筒吹患處﹐痰涎卽出。如痰𨿽出﹐腫痛仍不消﹐急鍼患處﹐去

卷六外科癥治方藥

肺絕喉痺

黃連﹝一錢﹞黃芩黃柏黑山梔﹝各一錢五分水煎服。

卷六外科癥治方藥

肺絕喉痺

治喉瘡﹐並口舌生瘡﹐走馬牙疳﹐咽喉腫痛諸癥。

眞靑黛蒲黃﹝炒﹞黃柏﹝炒﹞人中白﹝各一兩﹞冰片﹝五分﹞硼砂﹝五錢共爲細末。吹喉極效。

卷六外科癥治方藥

肺絕喉痺

升麻﹝一錢﹞生地﹝二錢﹞黃連連翹丹皮﹝各一錢水煎服。

卷六外科癥治方藥

肺絕喉痺

止牙痛神效。

牙硝﹝三錢﹞硼砂﹝三錢﹞雄黃﹝二錢﹞冰片﹝一分五釐﹞麝香﹝五釐共爲末。每用少許擦牙。

卷六外科癥治方藥

肺絕喉痺

葛根﹝一錢﹞升麻﹝一錢﹞甘艸﹝五分﹞赤芍﹝一錢五分水煎服。

卷六外科癥治方藥

肺絕喉痺

眞麝香﹝二錢﹞冰片﹝三分﹞黃連﹝一錢共爲末。一日夜﹐吹五﹑六次。

卷六外科癥治方藥

瘰

瘰﹐頸上痰瘰串也。此肝火鬱結而成﹐宜用消瘰丸﹐兼服加味逍遙散。

卷六外科癥治方藥

瘰

此方奇效﹐治愈者不可勝計。予曾刻方普送矣。

玄參﹝蒸﹞牡蠣﹝﹐銼碎﹞貝母﹝去心蒸﹐各四兩共爲末﹐煉蜜爲丸﹐每服三錢開水下﹐日二服。

卷六外科癥治方藥

瘰

治肝經郁火﹐頸生瘰﹐並胸脇脹痛﹐或作寒熱﹐甚至肝木生風﹐眩暈振搖﹐或切牙發痙諸癥。經云﹕木郁達之是已。

柴胡茯苓當歸白術甘艸白芍丹皮黑山梔﹝各一錢﹞薄荷﹝五分水煎服。

卷六外科癥治方藥

鼻痔﹝鼻淵﹞

鼻痔﹐鼻生息肉也﹐起於濕熱﹐可吹砂散。鼻淵﹐鼻流濁涕不止也﹐起於風熱﹐可用

卷六外科癥治方藥

鼻痔﹝鼻淵﹞

砂﹝五分﹞白礬﹝枯﹐五錢共爲細末。每用少許﹐點鼻痔上﹐卽消。

卷六外科癥治方藥

鼻痔﹝鼻淵﹞

荊芥穗上爲細末。每服三錢﹐生薑湯調下﹐有火者﹐陳茶調下。

卷六外科癥治方藥

耳﹝百虫入耳﹞

豆抵耳﹐耳內生疔也。乃肝經郁火所結﹐可用紅棉散﹐兼服加味逍遙散﹐加菊花百虫入耳﹐以貓尿滴入﹐奇效。

卷六外科癥治方藥

耳﹝百虫入耳﹞

白礬﹝一錢﹞胭脂﹝燒灰存性﹐一錢上研勻﹐先用棉杖子攪去膿水﹐更用棉杖子攪藥﹐摻入於耳底﹐卽幹。若耳抵耳

卷六外科癥治方藥

眼丹﹝眼珠忽突﹞

眼丹﹐眼旁生泡﹐潰而流水也﹐屬風熱﹐加味逍遙散主之。又眼珠忽然腫脹突出﹐屬祟癥﹐平祟散主之。

卷六外科癥治方藥

眼丹﹝眼珠忽突﹞

黃連﹝二分﹞甘艸冰片﹝各一分﹞硼砂﹝三分人乳調﹐點兩眼角﹐立消。

卷六外科癥治方藥

白禿瘡﹝落髮不生﹞

白禿瘡﹐此火旺血虛而生虫也。麥餞散主之。發落不生﹐骨碎補爲末﹐麻油調塗之。

卷六外科癥治方藥

白禿瘡﹝落髮不生﹞

用小麥一升﹐炒枯黃色﹐乘熱入缽內爲末﹐和硫黃末四兩﹐白砒末五錢﹐攪勻﹐待冷取起﹐加煙膠半斤﹐川椒末二兩﹐生枯礬二兩﹐共碾極細。臨用蔥湯洗淨﹐末藥二﹑三錢﹐麻油調搽﹐油紙蓋紮﹐三日一換﹐換三次愈。

卷六外科癥治方藥

粉刺雀斑

粉刺雀斑﹐風熱也﹐攺容丸主之。

卷六外科癥治方藥

粉刺雀斑

大貝母﹝去心﹞白附子防風白芷菊花葉滑石﹝各五錢上爲細末﹐用大肥皂十策﹐蒸熟去筋膜﹐搗和藥爲丸。早晚洗面。

卷六外科癥治方藥

破傷風

破傷風﹐因跌打傷頭腦﹐而客邪乘之﹐以致手足搐搦﹐人事昏憒﹐天麻散主之。

卷六外科癥治方藥

破傷風

天麻生南星﹝泡去臍﹞防風﹝各一兩﹞荊芥﹝三兩上爲細末。每用五錢﹐連須蔥白﹐煎湯調下。

卷六外科癥治方藥

跌打損傷

跌打損傷之後﹐凡大小便通利者﹐可用廣三七二﹑三錢﹐酒煎飲之﹐或服澤蘭湯。若二便不通﹐必加大黃。其破損處﹐可用血竭﹐爲極細末摻之﹐韭葉散亦良。余用天下第一金瘡

卷六外科癥治方藥

跌打損傷

通二便﹐除腸中瘀血﹐乃活命之靈丹也。

澤蘭當歸﹝各五錢﹞紅花﹝一錢﹞丹皮﹝三錢﹞靑木香﹝一錢五分﹞桃仁﹝去皮尖研﹐十粒﹞赤芍﹝一錢五分水煎﹐熱酒衝服。如大便不通﹐加大黃二﹑三錢酒炒。

卷六外科癥治方藥

跌打損傷

止血如神。

鍛石同韭菜葉﹐搗餅﹐貼壁候幹﹐細研﹐篩下聽用。

卷六外科癥治方藥

跌打損傷

凡刀斧損傷﹐跌僕打碎﹐敷上實時止痛﹑止血﹐更不作膿﹐勝於他藥多矣。其傷處不可見水﹐余制此藥普送﹐因路遠者﹐一時難取﹐故刻方廣傳之﹐今並筆之書則此方傳益廣矣。各鄕有力之家﹐修合以濟急也。

雄豬油﹝一斤四兩﹞松香﹝六兩﹞麵粉﹝炒篩﹐四兩﹞麝香﹝六分﹞黃蠟﹝六兩﹞樟腦﹝三兩﹐研極細﹞冰片﹝六分﹞血竭﹝一兩﹞兒茶﹝一兩﹞乳香﹝一兩﹐篛皮上烘去油﹞沒藥﹝一兩﹐同上制﹞

以上藥研極細﹐先將豬油﹑松香﹑黃蠟三味熬化﹐濾去渣﹐待將冷﹐再入藥未﹐攪勻﹐瓷器收貯﹐不可泄气。

卷六外科癥治方藥

乳癰﹝乳巖﹞

乳癰者﹐乳房掀痛作膿﹐膿盡則愈。其初起﹐宜服栝蔞散﹐敷以香附餅﹐實時消散。若已成膿﹐則用太乙膏貼之﹐若潰爛﹐則用海浮散摻之﹐外貼膏藥﹐吸盡膿自愈。乳巖者﹐初起內結小核﹐如棋子﹐積久漸大崩潰﹐有巖之勢﹐故名乳巖。宜服逍遙散﹐歸脾湯等藥。𨿽不能愈﹐亦可延生﹐若妄行攻伐﹐是速其危也。

卷六外科癥治方藥

乳癰﹝乳巖﹞

栝蔞﹝一个﹞明乳香﹝二錢﹞酒煎服。

卷六外科癥治方藥

乳癰﹝乳巖﹞

敷乳巖﹐實時消散﹐一切癰腫﹐皆可敷。

香附﹝細末﹐一兩﹞麝香﹝二分﹞

上二味研勻。以蒲公英二兩﹐煎酒去渣﹐以酒調藥﹐熱敷患處。

卷六外科癥治方藥

乳癰﹝乳巖﹞

治一切癰疽腫毒﹐用之提膿極效。

肉桂﹝一錢五分﹞白芷當歸玄參赤芍生地大黃土木鱉﹝各五錢﹞乳香﹝末﹐二錢沒藥﹝末﹐二錢﹞阿魏﹝一錢﹞輕粉﹝一錢五分﹞血餘﹝一團﹞黃丹﹝六兩五錢以上各藥﹐用眞麻油一斤﹐浸入﹐春五﹑夏三﹑秋七﹑冬十日﹐傾入鍋內﹐文武火熬至藥枯浮起爲度﹐住火片時﹐用布袋濾淨藥渣﹐將鍋展淨﹐入油﹐下血餘再熬﹐以柳枝挑看﹐俟血餘熬枯浮起﹐方算熬熟。每淨油一斤﹐將炒過黃丹六兩五錢﹐徐徐投入﹐不住手攪﹐候鍋內先發靑煙﹐後至白煙疊疊旋起﹐其膏已成﹐將膏滴入水中﹐試軟得中﹐端下鍋來﹐方下阿魏散膏面上﹐候化盡﹐次下乳香﹑沒藥﹑輕粉﹐攪勻﹐傾入水內﹐以柳木攪成一塊。

卷六外科癥治方藥

附骨疽﹝伏兔疽﹞

附骨疽﹐肉裏浮腫﹐而皮色不變也。宜用艾炷灸之﹐俾其轉陰爲陽乃吉。若生於膝上三寸﹐名曰伏兔疽﹐法在不治。

卷六外科癥治方藥

蛇頭毒

蛇頭毒﹐手足指腫﹐大如蛇頭也。宜用艾炷﹐隔蒜灸之。以雄黃﹑白芷﹐等分爲末﹐同大蒜搗爛炙之﹐或嚼生栗﹐敷之亦效。

卷六外科癥治方藥

脫疽

脫疽﹐生於手足指﹐腫大如蛇頭也﹐腫腐潰爛﹐摻以海浮散﹐貼以萬全膏。

卷六外科癥治方藥

瘡

瘡﹐生於足之內外﹐宜服生熟地黃丸﹐並敷海浮散﹐貼以萬全膏。若濕熱甚﹐而潰爛不收口者﹐於海浮散內﹐加入黃柏散﹐同敷立效。

卷六外科癥治方藥

腸癰

腸癰﹐有生於腸內者﹐腹內脹急﹐大小便牽痛如淋﹐轉側搖之作水聲﹐潰後則膿從大便出。有生於腸外者﹐當臍腫痛﹐腹皮脹急﹐潰後則膿自臍出﹐甚則穿潰大腸﹐食虫亦自臍出勢難爲矣。初起宜用千金牡丹皮散以消之。旣潰﹐則用參耆內托之劑。

卷六外科癥治方藥

腸癰

丹皮﹝五錢﹞苡仁﹝一兩﹞栝蔞仁﹝去油﹐三錢﹞桃仁﹝去皮尖研﹐二十枚水煎服。

卷六外科癥治方藥

懸癰

﹝髒毒內痔外痔脫肛﹞

懸癰﹐生於腎囊之後﹐肛門之前﹐又名海底漏﹐最難收功。髒毒﹐生於肛門之兩旁。初時腫痛﹐總由濕熱相火﹐內灼庚金而然者﹐宜服國老散﹑加減地黃丸﹐並敷海浮散﹐貼膏藥﹐此一定之治法也。內痔外痔﹐亦並可服前藥﹐洗以忍冬藤﹑菖蒲艸﹐兼用田螺水搽之﹐可以立消。脫肛屬气虛﹐補中益气湯。亦有血虛火旺者﹐四物湯加升麻。

卷六外科癥治方藥

懸癰

甘艸七段﹝用急流水一碗浸之﹐炙幹﹐又浸又炙﹐以水盡爲度﹞

研細末。每日空心﹐開水調下二錢。忌煎炒﹑煙﹑酒﹑炙﹑爆﹑辛辣﹑發气等物。

卷六外科癥治方藥

懸癰

大熟地﹝九蒸曬﹞大生地﹝酒洗﹐各三兩﹞山藥﹝乳拌蒸﹞茯苓﹝乳拌蒸﹞丹皮﹝酒蒸﹐各一兩半﹞澤瀉﹝鹽水蒸﹐一兩﹞當歸﹝酒蒸﹞白芍﹝酒炒﹞柏子﹝去殼隔紙炒﹞丹參﹝酒蒸﹐各二兩﹞遠志﹝去心﹐甘艸水泡蒸﹐四兩﹞自敗龜板﹝浸淨﹐童便炙炒﹐研爲極細末﹐四兩共爲末﹐用金石斛四兩﹐金銀花十二兩﹐熬膏﹐和煉蜜﹐杵爲丸。每早淡鹽湯下四錢。

卷六外科癥治方藥

懸癰

法用大田螺一个﹐以冰片摻靨中﹐仰放盞內﹐少頃水流出﹐取搽痔瘡上﹐其腫立消。

卷六外科癥治方藥

下疳

下疳﹐生瘡濕癢﹐或陰莖腫爛﹐或如菌如蛇﹐此濕熱之甚也﹐宜服九味蘆薈丸﹐並用加味逍遙散。气虛者﹐佐以加減歸脾湯。

卷六外科癥治方藥

下疳

蘆薈﹝五錢﹞胡黃連當歸芍藥川芎蕪荑﹝各一兩﹞木香甘艸﹝各三錢﹞膽艸﹝酒浸炒焦﹐七錢上爲末﹐米粥糊丸﹐麻子仁大。每服一錢﹐或一錢五分﹐開水下。

卷六外科癥治方藥

楊梅結毒

楊梅結毒﹐不可搽輕粉﹐恐毒瓦斯入內﹐宜服忍冬湯﹐貼以萬全膏﹐並用金蟬蛻甲酒。

卷六外科癥治方藥

楊梅結毒

金銀花﹝一兩﹞甘艸﹝二錢﹞黑料豆﹝二兩﹞土茯苓﹝四兩水煎﹐每日一劑﹐須盡飲。

卷六外科癥治方藥

楊梅結毒

治楊梅瘡﹐不拘新久輕重皆效。

量之大小﹐總以醉爲度冬夏蓋暖出汗爲效﹐存酒次日只服量之一半﹐酒盡瘡愈。又治楊梅結毒﹐筋骨疼痛﹐諸藥不效者更妙。服酒後七日﹐不許見風爲要﹐忌口及房事百日﹐絕根矣。

卷六外科癥治方藥

大麻風

﹝赤口遊風鵝掌風爛腳風﹞

大麻風皮膚腫起﹐瘙癢頑麻﹐如樹皮吐汁之狀﹐此濕毒生虫﹐甚則眉毛剝落﹐鼻柱崩壞﹐事不可爲也。宜服蘄蛇酒﹐搽以當歸膏。赤白遊風﹐肌膚搔癢起皮也。鵝掌風﹐手足心頑濃起皮也。爛腳風﹐腳下濕爛也。並可搽當歸膏﹐內服逍遙散﹐兼用生熟地黃丸。

卷六外科癥治方藥

大麻風

蘄蛇﹝烏梢蛇亦可用﹐去頭尾﹐一具﹞生地﹝二兩﹞黃柏苦參丹參菊花銀花丹皮赤芍當歸枸杞子蔓荊子赤茯苓萆百部﹝各一兩﹞秦艽獨活靈仙﹝各五錢﹞

桑枝﹝一兩五錢上煮好生酒五﹑六斤﹐退火七日飲。

卷六外科癥治方藥

大麻風

治癘風﹐並可搽。去遊丹﹑鵝掌諸風。

當歸生地﹝各一兩﹞紫艸麻黃木鱉子﹝去殼﹞大風子﹝去殼﹞防風黃柏玄參﹝各五錢﹞麻油﹝八兩﹞黃蠟﹝二兩先將前九味﹐入油熬枯﹐濾去渣﹐再將油復入鍋內﹐熬至滴水成珠﹐再下黃蠟﹐試水中不散爲度﹐候稍冷﹐傾入蓋碗內﹐坐水中﹐出火毒﹐三日聽用。

卷六外科癥治方藥

湯泡火燒

湯泡火燒﹐不宜見冷水﹐宜用白芝麻殼﹐燒灰存性﹐研細末敷之。若患處漧燥﹐則用麻油調搽。或用柏子樹皮爲末﹐麻油調敷亦善。

卷六外科癥治方藥

疥瘡﹝天泡瘡﹞

疥瘡﹐有細小不足膿者﹐多屬風熱﹔有肥大灌膿者﹐多屬濕熱﹐俱用麻黃膏搽之﹐十日可愈而不隱瘡。仍多服金銀花爲妙。更有天泡瘡﹐腫起白泡﹐小者如綠豆大﹐大者如蠶豆大連片而生﹐或生頭頂﹐或生耳前後﹐宜用黃柏散敷之立瘥。

卷六外科癥治方藥

疥瘡﹝天泡瘡﹞

雄豬油﹝四兩﹞斑蝥﹝三个﹞麻黃﹝五錢﹞蓖麻子﹝去殼研爛﹐一百粒﹞大楓子﹝去殼研爛﹐一百先將豬油化開﹐下斑蝥煎數沸﹐隨去斑蝥﹐再下麻黃﹐煎枯濾去渣﹐將大楓﹑蓖麻肉和

卷六外科癥治方藥

疥瘡﹝天泡瘡﹞

黃柏一大塊﹐以豬脂塗蜍炙爲末﹐麻油調搽。

卷六外科癥治方藥

頑癬

頑癬乃濕熱凝聚﹐虫行皮中﹐有頑濃堅硬者﹐俗稱牛皮癬﹐是宜用百部膏搽之。

卷六外科癥治方藥

頑癬

百部白蘚皮蓖麻子﹝去殼﹞鶴虱黃柏當歸生地﹝各一兩﹞黃蠟﹝二兩﹞明雄黃末﹝五錢﹞麻油﹝八兩先將百部等七味﹐入油熬枯﹐濾去渣﹐復將油熬至滴水成珠﹐再用黃蠟﹐試水中不散爲度﹐端起鍋來﹐將雄黃末和入﹐候稍冷﹐便入瓷盆中收貯﹐退火聽用。

卷六外科癥治方藥

自刎

救自刎法﹐凡自刎喉管未斷者﹐不可見水﹐急用麻綫縫之﹐外以血竭細末搽之﹐隨用天下第一金瘡藥濃塗之。綿紙蓋定﹐然後用挾布裹腳纏住﹐綫紮之﹐間日加敷藥﹐頭不可動搖

卷六外科癥治方藥

竹木刺入肉

竹木刺入肉﹐拔不出者﹐用象牙磨水滴之﹐良久自出。或用螻蛄搗爛敷之亦出。若日久血凝腫脹者﹐以花蕊散﹐用象牙水調敷﹐瘀血散而刺並出矣。

卷六外科癥治方藥

竹木刺入肉

花蕊石爲末八兩硫黃末四兩和勻﹐瓦罐盛之﹐封口﹐鹽泥固﹐須曬漧﹐安風鑪中﹐上下著火﹐煉二炷香﹐候冷打開研篩爲極細末﹐收貯。此散瘀血之神藥也。

卷六外科癥治方藥

瘋犬咬﹝毒蛇﹑蜈蚣咬﹞

瘋犬咬﹐用明雄黃末五錢﹐杏仁去皮尖一百粒﹐炒研﹐每服二錢﹐虎骨煎酒送下。服盡必愈。外並用此敷患處。毒蛇﹑蜈蚣咬﹐用明雄黃細末﹐用蒜搗爛敷之﹐內服白芷護心散

卷六外科癥治方藥

瘋犬咬﹝毒蛇﹑蜈蚣咬﹞

白芷﹝一兩﹞乳香﹝三錢﹞雄黃﹝五錢﹞甘艸﹝五錢共爲細末。每服四錢﹐淸酒調下。

卷六外科癥治方藥

誤服砒毒﹝野菌毒﹞

誤服砒毒﹐小薊根搗汁灌之﹐或用金汁灌之﹐或用明礬﹑大黃爲末﹐新汲水調灌之﹐得吐利爲效。野菌毒﹐亦用金汁解之﹐紫金丹亦佳。

卷六外科癥治方藥

自縊

救自縊﹐抱下解除繩索﹐用好肉桂三錢﹐煎湯灌之。

卷六外科癥治方藥

落水

救落水﹐以其人橫伏水牛背上﹐瀝出腹中之水﹐如無牛以凳代之﹐隨用通天搐鼻散﹐吹鼻孔中﹐得嚏則活。獨用半夏末吹之亦佳。

卷六外科癥治方藥

魘夢不醒

魘夢不醒﹐吹以通天散﹐更用蔥白﹑生薑煎湯灌之。

卷六外科癥治方藥

魘夢不醒

豬牙皂角﹝去皮弦﹐一兩﹞細辛﹝去葉﹞半夏﹝各五錢共爲極細末﹐每用一﹑二分﹐吹鼻中﹐得嚏則蘇。

卷六外科癥治方藥

補遺

在鬢疽門。

甘艸桔梗﹝各三錢﹞蒡子﹝炒二錢﹞荊芥﹝三錢﹞薄荷﹝五分﹞貝母﹝一錢五分水煎服。若兩頤腫盛者﹐加柴胡一錢五分﹐丹皮三錢。

