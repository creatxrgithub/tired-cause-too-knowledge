竹林寺女科

序

逍遙散

白朮五分甘艸七分茯苓一錢蘇薄荷一錢當歸一錢白芍一錢柴胡五分水煎﹐不拘時服。

第一癥

經閉發熱

婦人經閉發熱﹐此病何以得之﹖此癥行經產後﹐余血未淨﹐飲食生冷﹐或食水果﹐血見水則滯﹐水遇血則凝﹐所以經閉不通﹐變身潮熱﹐頭眩目暈﹐口苦舌漧﹐飲食少思﹐腹內結塊如雞卵﹐或左或右而動。此癥初起時﹐卽至二三月易治。先將逍遙散加石蓮子﹑天花粉﹑龍膽艸退去潮熱。後用紫金丸。自然經血流通﹐萬無一失。若加咳嗽生痰﹐泄瀉不止﹐肌肉消瘦﹐此不治之癥也。

紫金丸

陳皮五錢良姜莪朮各八錢檳榔砂仁紅豆各六錢枳殼烏藥各八錢三稜一兩米糊丸﹐飯後﹐米湯送百丸。

第二癥

血虛發熱

婦人血虛發熱﹐何以得之﹖此癥怒气傷肝﹐血積成塊。或左或右走動﹐面色靑黃﹐飲食少思。五心煩熱。每月經來色淡﹐小腹作痛。先用逍遙散退其虛熱﹐後用調經人生其新血﹐消其血塊﹐熱退經勻如舊。倘延日久。變成骨蒸﹐咳嗽﹐泄瀉﹐肌肉如柴﹐不可治矣。逍遙散方見上。

△注﹕心﹕原本作「必」﹐據文義攺。

調經丸

川芍一兩白芍一兩熟地二兩髙良姜一兩三稜一兩檳榔一兩烏藥二兩玄胡索一兩莪朮一兩枳殼當歸二兩小茴香一兩右藥共研細末﹐早米糊爲丸﹐空心用酒送下。

第三癥

經水或多或少

婦人月水不調﹐陰血內衰﹐面色萎黃﹐五心發熱﹐臨經之際﹐小腹作痛﹐腹腿重酸﹐血來或多或少未定﹐頭目暈眩﹐飲食淸涼散

黃芩一錢知母一錢當歸一錢丹皮二錢白芍一錢茯苓一錢水煎﹐不拘時服。

不思。先用淸涼散退去煩熱﹐後用調經四物湯﹐一月有效。

調經四物湯

當歸一錢生地一錢丹皮一錢白芍二錢香附一錢砂仁一錢川芎五分黃芩二錢加生薑三片﹐水煎﹐空心服。

黃芩湯

蒼朮五分川芎五分當歸一錢花粉二錢甘艸二分黃芩一錢白芍一錢水煎服。

第四癥

月水色黃

婦人用水色如黃泥汁。肌肉消瘦﹐此癥傷食﹐脾熱經燥﹐土不能生血﹐故成此癥。先用黃芩湯﹐降去五心煩熱﹐後用理脾順气丸。气血調則經勻矣。

理脾順气丸

沈香二兩小茴香二兩艸果二兩砂仁三兩三稜一兩大茴香二兩枳殼一兩良姜一兩莪朮一兩白豆寇一兩烏藥二兩陳皮一兩共研細末﹐早米糊爲丸﹐每服五十粒﹐空心米湯送下。

第五癥

月水色黑

婦人月經﹐如黑灰水者﹐此癥虛弱﹐血衰微﹐面色靑﹐嗜睡或臥不安﹐五心煩熱﹐口枯舌漧﹐頭眩目暈﹐小腹作痛﹐卽服調經九。

調經九見上二癥。

龍腦湯

薄荷一錢茯苓五分人參五分地骨皮二錢白芍一錢川芎五分水煎服。

第六癥

月水色如豬肝

婦人月水﹐如豬肝色﹐此癥生產勞傷﹐气血變壞﹐五心煩熱﹐頭目昏迷﹐徧身疼痛﹐飲食不思﹐惡心嘔逆。先用龍腦湯退其潮熱﹐後用內補當歸丸調其經水﹐次月經來卽愈。

△注﹕昏迷﹕此指昏蒙。

內補當歸丸

阿膠二兩杜仲二兩漧薑一兩肉桂一兩川斷二兩當歸二兩附子一兩蒲黃一兩白芍二兩熟地二兩茱萸五錢甘艸五錢共研細末﹐米糊爲丸﹐每服一百丸﹐空心鹽酒湯送下。

第七癥

經水如屋漏水

婦人經來﹐如屋漏水者﹐此癥元气虛寒﹐子宮有瘀血不淨也。五心作熱﹐口苦舌漧﹐徧身疼痛﹐飲食少思﹐經盡之時﹐略溫經湯白朮五分肉桂五分漧薑七分甘艸二分丹皮二錢白芷五分當歸一錢熟地一錢阿膠二錢生薑三片兼白帶。當服溫經湯﹐生血補血立效。水煎﹐空心溫服。

第八癥

經水如菜汁

婦人月水﹐如菜汁﹐如銅綠水﹐此癥子宮太冷﹐血大虛﹐人形如肥﹐體盛血衰﹐不可用涼藥﹐急用烏雞丸散。旬日或一月後﹐血盛﹐卽有孕矣。

烏雞丸

天雄一兩附子一兩萸肉一兩當歸二兩白芍二兩茯苓二兩蓯蓉二兩熟地二兩川芎八分肉桂五分甘艸五分鹿血片一錢用白絲毛烏骨雞肉四兩﹐同藥末曬漧﹐共研細末﹐早米糊爲丸﹐每服一百丸﹐空心酒送下。

第九癥

經血挾瘀

婦人經血﹐來如豬血﹐或條或成塊﹐而小腹作痛﹐或不痛﹐面色靑黃﹐不思飲食。此癥宜用金狗丸﹐後月其形不見﹐經則勻矣。

金狗丸

當歸二兩金毛狗脊二兩肉桂五錢川芎一兩熟地一兩川續斷二兩地楡二兩阿膠一兩茯苓一兩上藥共研細末﹐米糊爲丸﹐空心酒送下。

第十癥

經水一月數行

婦人經水﹐一月數行﹐此腎虛不能攝血所致。日久則精神困倦﹐面色萎黃﹐頭眩眼花﹐腰膝酸軟。宜用歸經湯﹐數劑自愈。

歸經湯

大生地四錢當歸三錢白芍三錢山萸肉三錢續斷二錢杜仲二錢荊芥炭錢半淸水煎服。

第十一癥逆經

婦人月水逆行﹐從口鼻而出﹐此癥傷熱毒太過。血熱則亂行﹐頭痛口燥﹐宜淸血﹐不可補。宜用犀角黃芩湯﹐後服黃連丸。神效。

犀角黃芩湯

犀角一錢枳殼五分百艸霜一錢生地二錢白芍五分橘紅一錢淡靑芩二錢甘艸二分丹皮一錢桔梗五分加生薑三片水煎服。

黃連丸

川黃連去須微炒﹐七錢五分黃柏微炒﹐七錢五分厚朴去皮生薑汁塗炙令香﹐七錢五分當歸微炒﹐五錢漧薑炮制﹐五錢木香勿見火﹐五錢地楡五錢阿膠一兩研爲末﹐煉蜜和爲丸﹐每服二十九丸。

第十二癥

陽觸經

婦人月水﹐方行一半未盡﹐忽然作渴﹐飲食生冷﹐阻滯不行﹑變成潮熱﹐頭痛或不痛﹐此乃大熱也。切不可用補劑。宜涼血爲先﹐用黃芩湯如神﹐後用血竭丸﹐退去積滯斷根矣。

黃芩湯

黃芩一錢白芍一錢蒼朮五分花粉一錢當歸一錢川芎五分甘艸二分水煎﹐不拘時服。

星烏湯

杏仁去皮二錢茯苓二錢川烏五分五味子三分半夏二錢南星二錢木香一錢粉甘艸三分水煎﹐熱服。

第十三癥

陰觸經

婦人月水﹐行來已盡﹐腹中虛空無血﹐飲食生冷﹐變成痰气﹐睡臥不得﹐惡寒﹐四肢厥冷﹐此乃陰癥也。急用星烏湯﹐後用丁胡三建湯。此藥如經服後﹐若出大汗不止﹐必死。不治之癥也。

丁胡三建湯

丁香二錢附子二錢胡椒薑汁一錢川烏一錢肉桂二錢天雄二錢生薑七片水煎﹐不拘時服。

第十四癥

經前气痛

婦人經前气痛﹐乃血海作痛﹐此乃實痰新血與陽血相駁。宜用紅花全歸散﹐先去瘀血出宮門﹐其瘀血立消﹐若有潮熱﹐加涼劑二劑效矣。

紅花全歸散

紅花二錢全當歸二錢芫花五分赤芍一錢川芎五分牛膝二錢蘇子二錢三稜一錢莪朮一錢水煎﹐空心溫服。

內補當歸丸

當歸一兩漧薑一兩白芍一兩肉桂一兩川芎一兩阿膠一兩熟地酒洗一兩附子一兩茱萸五錢甘艸五錢蒲黃一兩續斷三兩共研細末﹐蜜丸﹐鹽酒送下。

△注﹕內補當歸九﹕此方用川芎﹐第六癥中此方用杜仲。

第十五癥

月水前來

婦人月水前來﹐古云﹕先而行者﹐血熱也﹐宜用涼劑治之。此癥𨿽雲實﹐亦有虛﹐看其虛實醫治。虛者內補當歸丸﹐實者黃芩芍藥散。服之一月或半月見功矣。

黃芩芍藥散

黃芩一錢當歸一錢升麻一錢側柏葉二錢白芍一錢蒲黃一錢生地五錢水煎服。

第十六癥

經後腹痛

婦人經後作痛﹐腹中血去盡﹐乃作虛疼﹐當審曾食姜椒雞﹐及一切熱物否。如食過等物﹐宜用淸涼之劑。去虛中熱﹐當服四物湯。

四物湯

當歸川芎熟地白芍等分水煎﹐溫服。

第十七癥

帶如柑水

婦人白帶﹐如米柑水﹐太陰所出﹐肺乃太陰是也。四物合二陳湯﹐服一月或半月﹐其白自收。忌魚﹐如食﹐必復發矣。

△注﹕肺﹕似當爲脾。

四物合二陳湯

當歸白芍半夏陳皮川芎熟地甘艸茯苓等分水煎服。

第十八癥

帶形似魚腦

婦人白帶﹐如魚腦髓者﹐此乃子宮寒甚故也﹐血化而成。宜用龍骨丸。

龍骨丸

火段龍骨一兩火段牡蠣一兩熟地一兩當歸二兩海螵蛸三兩川芎一兩茯苓一兩甘艸五錢山萸肉又名石棗﹐三兩共研細末﹐米糊爲丸﹐空心酒服。

第十九癥

帶下腹痛

婦人白帶﹐濕滯小腹疼者﹐此乃酒色太過﹐心經所出﹐先用瀉火涼劑﹐後用石棗丸立效。

石棗丸

石棗卽萸肉﹐二兩淮山藥二兩花粉一兩赤石脂一兩龍骨一兩共研細末﹐早米糊爲丸﹐空心酒送下。

第二十癥

帶如婦人白帶如涕水﹐此腎經出也。牡蠣丸牡蠣二兩靑鹽一兩牛膝涕水先用補腎閉澀之藥﹐後宜用牡蠣丸。

一兩狗腎二具﹐曬漧右藥研末﹐用棗肉爲丸﹐每服五十粒﹐空心酒送下。

第二十一癥

白帶成膜

婦人白帶﹐形如豬脂膜﹐此癥傷食毒太過﹐血化成膜﹐不可燥﹐宜服閉白丸。

閉白丸

海浮石一兩海螵蛸一兩蔻仁一兩龍骨二兩赤石脂一兩砂仁一兩茯苓二兩牡蠣二兩共研細末﹐早米糊爲丸﹐空心酒送下。淸湯送下亦可。

第二十二癥

經水不止

婦人經來﹐如水崩不止﹐出有肉球﹐大如雞卵﹐用刀剖開﹐內中如石﹐人迷昏不知人事。此癥𨿽則驚人﹐無妨﹐可治。宜用十全大補湯法治之。

十全大補湯

當歸二錢川芎一錢肉桂五分白芍一錢人參五分熟地二錢甘艸五分白朮一錢黃耆二錢茯苓一錢水煎﹐空心溫服﹐忌食生冷。

第二十三癥

臨期泄瀉

婦人月水將行﹐常慣泄瀉﹐其理只究脾上養血﹐脾土化血﹐各气方生﹐次月經來﹐泄止血調。宜服蒼朮砂仁丸。

蒼朮砂仁丸

厚朴一兩蒼朮一兩砂仁二兩紅豆蔻二兩枳殼一兩陳皮二兩共研細末﹐早米糊爲丸﹐淸水送下。

牛膝湯

牛膝酒洗麝香三分乳香一錢水煎﹐不拘時服。

△按﹕牛膝﹕原本無藥量。

第二十四癥血淋

婦人經來﹐小便痛如刀割﹐此癥血淋也。先用牛膝湯一劑止痛﹐後用海金砂丸。

海金砂丸

海金砂二兩豬苓二兩澤瀉二兩白朮二兩車前子三兩木通一兩萆薢一兩共研末﹐早米糊爲丸﹐空心白湯送下。

第二十五癥

經行不止

婦人月水行來﹐旬日不止﹐此癥血衰气滯。宜調血順气丸﹐服下一月見效。

調皿順气丸

山稜一兩五靈脂醋炒一兩木香三錢生地二兩沈香一兩小茴香三兩當歸二兩玄胡一兩川芎一兩大茴香二兩共研細末﹐早米糊爲丸﹐空心淸水送下。

第二十六癥

經來挾帶

婦人月水﹐每月來二三次﹐更兼淋瀝不止﹐面靑﹐赤白帶下。膠艾湯

當歸二錢熟地二錢白芍二錢川芎一錢艾葉一錢宜用膠艾湯治之。阿膠二錢甘艸一錢水煎﹐不拘時服。

五虎湯

廣皮二錢甘艸二錢桑皮一錢桔梗一錢蘇子三錢石膏三錢知母一錢枳殼一錢水煎﹐不拘時服。

第二十七癥

經來咳血

婦人經來﹐吐血咳嗽﹐痰气急滿吐紅﹐五心煩熱﹐乃傷生冷﹐又觸熱毒﹐人皆作逆經治之﹐故不驗。治法宜用五虎湯﹐次紫菀湯。

紫菀湯

阿膠一錢桑皮一錢五味子一錢紫菀一錢杏仁一錢冬花一錢玉桔梗一錢蘇子一錢貝母一錢知母一錢廣陳皮五分枳實一錢水煎﹐臨臥時服。

玄胡散

玄胡索四錢血餘炭二錢共研細末﹐每服一茶匙﹐酒送下。

第二十八癥

臍气不消

婦人月水﹐不行數月﹐臍結一塊﹐如肥皂形橫過。或痛或不痛﹐人形瘦弱﹐面色靑黃﹐飲食少進﹐人皆作癥痛﹐治之不愈﹐宜用玄胡散﹐服半月﹐其塊自消。後服沈香丸。

沈香丸

沈香一兩小茴香二兩砂仁三兩玄胡四兩烏藥三兩大茴香二兩共研細末﹐米糊爲丸﹐空心酒送下。

第二十九癥蛇瘕

婦人蛇瘕甚多﹐此癥因五臟所生。行經月水不調﹐或因气血而生。飲食不調﹐行經前三五日﹐小腹痛不可忍﹐常常煩悶﹐日久小便如蛇頭出﹐其人昏迷﹐不知人事﹐十無一救﹐此不治之癥也。

第三十癥龜瘕

婦人龜瘕﹐其形若龜﹐常在腹中走動皮外。其此癥百無一生﹐不必治也。

第三十一癥枕瘕

婦人枕瘕﹐其血結成一塊﹐如肥皂大﹐或左或右走動﹐面靑﹐人形瘦弱﹐不思飲食。此癥可治﹐宜用三稜丸﹐先破其血﹐後進用四物湯﹐補其血﹐其病自愈。四物湯﹐見上十六癥。

三稜丸

三稜三兩枳殼三兩香附四兩檳榔三枚莪朮三兩共研細末﹐醋糊爲丸﹐空心淸湯送下。

第三十二癥血瘕

婦人血瘕﹐其血結成塊﹐不時通血丸三稜一兩穿山甲二兩赤上衝﹐作痛吐痰﹐飲後發熱﹐食後飽脹不消﹐徧身瘦弱。此病用通血丸﹐通其血﹐則安而愈。

芍一兩蘇木五錢莪朮一兩川芎一兩劉寄奴二兩紅花三兩芫花五錢共研細末﹐醋早米糊爲丸﹐空心淸水送下。

第三十三癥气瘕

婦人气瘕﹐大如鼓﹐皮上靑筋﹐四肢瘦弱。飲食少進﹐日常作渴﹐或臍作痛。宜服淸气丸可愈。半月見效。

淸气丸

香附四兩萊菔子八兩大茴香一兩砂仁二兩共研細末﹐早米糊爲丸﹐空心滚水送下。

第三十四癥水瘕

婦人水瘕﹐其形似孕﹐吐逆潮熱﹐人皆謂有孕﹐至於飲食不進﹐方知病也。急用車水散﹐行其水道﹐待血脈和﹐則愈矣。

車水散

土狗卽螻蛄﹐五十枚﹐焙榦研末﹐每服二匙﹐空心酒下。

烏梅丸

月石一錢雄黃一錢綠豆四十九粒乳香一錢朱砂一錢艸果一錢胡椒四十丸粒木香五分共研末﹐烏梅肉爲丸﹐如龍眼大﹐每服含化一丸﹐一日服三丸。

第三十五癥積瘕

婦人積瘕在脾﹐胃中如梅核隔住﹐胸中飽悶﹐口吐酸水﹐飲食不進﹐若翻胃之癥。宜用烏梅丸﹐後服九仙奪命丹﹐其核自消﹐飲食方進。忌魚鮏煎炒。如若不忌﹐卽刻復發。忌百日後﹐無妨矣。

九仙奪命丹

厚朴一錢豆鼓一錢茯苓一錢山楂一錢陳皮一錢蒼朮一錢枳殼三錢艸果一枚木香一錢共研末﹐滚湯送下。

第三十六癥蝦瘕

婦人蝦瘕﹐腹中如蝦﹐走動皮上﹐腫如豬泡。人皆作浮腫治﹐不效。急服破積丸﹐其瘕立消矣。

破積丸

靑皮一兩三稜一兩莪朮一兩艸果三兩共研細末﹐早米糊爲丸﹐空心酒送下。

第三十七癥腫癥

婦人浮腫泄瀉。此脾弱不能克化飲食﹐土不制水﹐不能利於膀恍﹐皮膚作浮腫。先要理脾消水﹐此病方可愈。宜用木香調胃丸。

木香調胃丸

木香一兩粉豬苓一兩艸果去殼三兩陳皮一兩三稜一兩葶藶子一兩檳榔一兩厚朴一兩莪朮一兩車前子一兩砂仁二兩白朮二兩枳殼二兩建澤瀉一兩共研細末﹐早米糊爲丸。蔥五根﹐白酒煎湯送下﹐一日三服。

醉公丸

大戟五錢三稜一兩黑牽牛五錢芫花一兩甘遂五錢莪朮一兩江枳殼五錢大黃一兩共研細末﹐早米糊爲丸﹐如桐子大﹐每服三十丸﹐空心淸水送下。

第三十八癥實浮

婦人肚大﹐四肢浮腫﹐靑筋出見﹐大便堅實﹐人形瘦弱。不思飲食。用醉公丸瀉之﹐三次後﹐用緊皮丸除根。

緊皮丸

厚朴一兩香附一兩靑皮二兩砂仁二兩陳皮一兩艸果去殼﹐二兩共研細末﹐米糊爲丸﹐每服六十丸﹐空心淸湯送下。

第三十九癥

經不通

婦人經水不通﹐兼寒熱﹐皆無別癥﹐用通經丸破其血立安。若有潮熱﹐形體瘦弱﹐不可服通經丸。如服無效﹐且要退去潮熱﹐生其血﹐方可服通經丸。

通經丸

水蛭五錢�虫炒﹐五錢牛膝三兩炒荊芥一兩共研細末﹐早米糊爲丸﹐每服三十丸﹐空心酒送下。

第四十癥痰核

婦人血衰﹐胃中有痰﹐嗽則气逆﹐或左或右﹐頭面腫﹐次結核﹐或臍上結塊如杯大﹐不入膜﹐不出皮﹐人形瘦弱。此癥宜運化爲先。急用瓦龍丸﹐然後用鐵綫艸﹐上敷六七次卽消。

瓦龍丸

三稜一兩大茴香一兩海浮石一兩枳殼一兩莪朮一兩川楝子三兩瓦楞子鍛五錢紅花一兩檳榔一兩臺烏藥一兩廣陳皮一兩木香一兩共研細末﹐麵糊爲丸﹐空心服二錢。

第四十一癥痰惡

婦人痰惡﹐飲食卽吐。此癥皆作翻胃治之﹐故不效也。宜用烏梅丸除根可也。

烏梅丸見上三十五癥。

第四十二癥

胎气不和

婦人胎前﹐受孕數月﹐頭眩目昏﹐身體發熱﹐口苦舌漧﹐飲食卽吐﹐此乃胎气不和﹐宜用和气散二三劑卽安。

和气散

陳皮一錢小茴香一錢枳殼一錢蒼朮五分砂仁一錢益智仁一錢厚朴五分木香一錢水煎溫服。

第四十三癥

胎前浮腫

婦人胎前受孕﹐血气衰弱﹐徧身發腫﹐此癥宜用鯉魚湯治之。

鯉魚湯

當歸一錢茯苓一錢陳皮一錢白芍二錢白朮二錢加生薑一片用鯉魚一尾﹐不拘大小﹐煎湯﹐取湯煎藥﹐不拘時服。

第四十四癥

胎前咳嗽

婦人受孕﹐不拘月數多少﹐咳嗽气緊﹐不得伏臥﹐此癥皆因胎气不足﹐變生此癥﹐宜用白虎湯治之。

△注﹕白虎湯﹕應爲白虎加人參湯。

白虎湯

石膏甘艸知母人參如熱傷虛煩者﹐加米同煎。

第四十五癥

胎前吐血

婦人胎前﹐吐血气緊﹐日夜不得安臥。宜服紫菀湯治之。

紫菀湯

見上二十七癥。

第四十六癥

吐血熱癥

婦人胎前吐血﹐乃喫熱食大多﹐食火衝傷﹐胎气大熱。急用側柏丸治之。

側柏丸

側柏葉四兩黃柏四兩共研細末﹐煉蜜爲丸。不拘時服﹐淸湯送下。

第四十七癥

胎前衄血

婦人胎前﹐衄血不止。此癥因孕母積熱不散。宜用丹皮湯﹐其鼻紅自止矣。

丹皮湯

丹皮三錢黃芩三錢白芍四錢水煎服下。

第四十八癥

子懸婦人子懸癥﹐孩兒攻心﹐其母昏迷﹐不知人事。急用調中和气丸﹐泄二三次立蘇。

調中和气丸

大黃五錢枳殼四錢檳榔一錢黑醜一錢共研細末﹐米糊爲丸﹐空心淸湯送下。

第四十九癥

胎前痢疾

婦人胎前痢疾﹐小腹作痛﹐體壯盛﹐宜服甘連湯。若泄久﹐形體虛﹐更加生產﹐气緊必死。△注﹕气緊﹕气急﹐呼吸困難﹐喘促急迫。

甘連湯

甘艸五分黃連三錢白蛇藤三錢水煎六分﹐空心服下。

第五十癥

胎前跌損動紅

婦人胎前跌損﹐動紅乃傷胎元﹐惡血流來不止﹐速急安胎止血。宜用人參安胎散治之。

人參安胎散

炒蒲黃五分人參五分川斷五分當歸一錢炒白芍一錢生地一錢川芍五分蘇葉一錢金毛狗脊三錢阿膠二錢水煎七分﹐溫服。

第五十一癥

胎前流血

婦人胎前流血不止﹐此癥胎虛﹐則血流急﹐服阿膠湯治之。

阿膠湯

阿膠三錢當歸三錢熟地一錢茯苓一錢白芍一錢地楡二錢加生薑一片水煎﹐空心服下。

第五十二癥

久病婦人久病漏血﹐體弱無神﹐動血漏胎下血﹐再兼生產﹑肚瀉﹑必死﹐不治。

第五十三癥

胎前白帶

婦人胎前白帶﹐此癥胎虛寒冷﹐凝澀爲白帶﹐倘日久不治﹐必損胎元﹕母子兩亡。必用閉白丸。

閉白丸

方見上二十一癥。

第五十四癥

胎前赤帶

婦人胎前赤帶﹐皆因喫熱食大過﹐胎元熱甚﹐血燥妄行。此癥要涼血安胎﹐宜用側柏湯。

側柏湯

側柏葉二錢白朮一錢丹皮三錢蒲黃二錢淡黃芩五錢水煎﹐溫服。

第五十五癥

胎前气痛

婦人胎前﹐气痛難忍﹐此癥食冷大多﹐毒燥气沖﹐胎疼﹐宜用和气散﹐倍加涼劑治之。

和气散

見上四十二癥。

第五十六癥

胎前泄瀉

婦人胎前﹐飲油膩太過﹐而脾胃常慣泄瀉。此癥因脾弱﹐不能克化油膩﹐故此作瀉。宜服平胃散。

△注﹕飲﹕當爲食。

平胃散

蒼朮二錢陳皮一錢厚朴一錢甘艸五分加姜棗﹐煎服。

第五十七癥

胎前感寒

婦人胎前感寒﹐邪气沖胎﹐徧體骨痛﹐潮熱頭痛。宜用烏藥順气湯﹐發散寒邪﹐其气自蘇﹐病卽愈。

烏藥順气湯

烏藥二錢麻黃五分甘艸二分陳皮一錢白芷一錢僵蠶二錢枳殼二錢加蔥一根﹐姜三片﹐煎服。

通關散

牙皂一錢細辛三分原麝一分共研細末﹐吹入鼻內。

第五十八癥

胎前中風

婦人胎前中風﹐牙關緊閉﹐不知人事。先用通關散吹入鼻中﹐自然蘇蘇﹐後用挑風湯治之。

挑風湯

白朮一錢白蘚皮二錢麻黃五分杏仁二錢川芎五分云茯苓一錢甘艸二分當歸二錢獨活五分靑防風二錢加大棗﹑生薑﹐水煎服。

第五十九癥

胎前咽痛

婦人胎前咽痛﹐此癥因因胃中積熱﹐兼有痰气。宜防風升麻湯治之。

防風升麻湯

防風二錢升麻二錢桔梗二錢甘艸二分水煎服。

第六十癥

胎前發瘧

婦人胎前﹐寒熱往來﹐宜用安胎除寒﹐艸果護胎丸治之。

艸果護胎丸

艸果四兩黃芩五兩靑皮五錢檳榔三兩共研細末﹐米糊爲丸﹐空心開水送下。

第六十一癥

胎前漏紅

婦人胎前漏紅﹐每月應期似行經﹐人皆作月水﹐治之不驗。宜服小烏金丸﹐不一月卽效。

小烏金丸

海金砂二兩﹐鍛防風二兩小茴香二兩百艸霜一兩眞川朴一兩當歸二兩蒼朮一兩側柏葉一兩僵蠶一兩川芎一兩共研末﹐麵糊爲丸﹐空心開水送下。

第六十二癥

胎前發暈

婦人胎前發暈。此癥因血蔭胎﹐缺少神气故也。宜用八珍湯﹐扶養神气爲主治之。

△注﹕蔭﹕護也。

八珍湯

當歸二錢白朮一錢人參一錢地黃一錢黃耆二錢甘艸三分白芍一錢川芎一錢加大棗一枚﹐水煎﹐不拘時服。

△注﹕黃耆﹕八珍湯應爲茯苓﹐此另是一方。

第六十三癥

胎前作渴

婦人胎前作渴﹐此癥因三焦火旺﹐血少故也﹐宜用春澤湯加黃柏﹐服之見效。

春澤湯

豬苓二錢桂枝一錢澤瀉二錢白朮一錢茯苓二錢黨參二錢水煎﹐溫服。

第六十四癥

胎前損身

婦人胎前﹐三五个月漏紅。起一二日﹐猶可安胎﹐如三四日﹐其胎必損﹐胎難安矣。用藍石散打下。

藍石散

滑石不拘多少﹐用蜜﹑麻油﹑白滚湯各半盅。調服卽下。

第六十五癥

子癇

婦人胎前大熱﹐不知人事﹐時發時愈﹐此名子癇。宜用小紫胡湯﹐退其潮熱﹐鎭其心神﹐病卽全愈。

小柴胡湯

柴胡二錢黃芩二錢半夏二錢甘艸五分人參五分加姜棗水煎﹐溫服。

第六十六癥

轉胞

婦人胎前小便不通﹐此癥名爲轉胞。別人皆用利法﹐決不臻效。宜用八味丸﹐小便卽通。

八味丸

淮山藥一兩茯苓一兩萸肉一兩澤瀉二兩制附子一兩熟地一兩丹皮二兩桂心五錢共研細末﹐用蜜爲丸﹐空心滚水送下。

第六十七癥

气閉

婦人胎前小便不通﹐此癥乃因气弱﹐名爲气閉。宜用海金砂丸治之。

海金砂丸

海金砂二兩豬苓二兩澤瀉二兩白朮二兩潼木通一兩萆薢一兩共研末﹐米糊爲丸﹐空心淸水送下。此方該用車前子﹐惟因能墮胎﹐故不用。

第六十八癥

胎前精神困倦

婦人胎前﹐精神困倦﹐面靑內兼風邪﹐飲食不思﹐貪睡﹐宜用四物湯則安。

四物湯見第十六癥。

第六十九癥

胎前虛熱

婦人胎前﹐初受孕時大熱﹐服涼藥更甚熱﹐此癥胎虛熱故也。宜用四物湯﹐再加人參﹑附子各一錢﹐共水煎服。

四物湯

四物湯﹐再加人參﹑附子各一錢﹐共水煎服

第七十癥

胎前盜汗

婦人胎前﹐出盜汗不止﹐宜服牡蠣散治之。

牡蠣散

牡蠣二錢麥冬一錢甘艸二分麻黃根二分共研末﹐淸湯送下。

第七十一癥

胎前脇痛

婦人胎前脇痛﹐晝夜不安﹐用茴角散。

茴角散

玄胡索三錢茴角三錢﹐卽小茴香共研末。每服酒調一匙﹐忌食煎炒熱物。

第七十二癥

胎前痰气多

婦人胎前﹐痰气多者﹐此癥因三焦火勝﹐故痰气盛﹐宜用竹瀝湯﹐火降則痰消矣。

竹瀝湯

竹瀝水沖﹐服之能消。

第七十三癥

胎前內吹

婦人胎前乳腫﹐此癥名爲內吹。初起宜用皂角散﹐如日久生膿﹐必用穿方。

△注﹕穿方﹕卽消蝕排膿之方。

皂角散

皂角刺七錢燒灰﹐用酒調服﹐每服一二錢﹐消﹐卽止。

第七十四癥

胎前耳鳴

婦人胎前耳鳴﹐此癥名爲腎虛﹐更兼气閉﹐宜服麝鹽散。

△注﹕名﹕當爲「多」字﹐形近而誤。

麝鹽散

麝殼一錢﹐卽原麝殼靑鹽二錢共研末﹐空心燒酒調服。

第七十五癥

胎前頭風痛

婦人胎前頭風痛﹐不可服藥﹐恐傷其胎﹐宜用雄黃散吹入鼻內。

雄黃散

細辛五錢蒿本五錢川芎一錢麝香一錢雄黃一錢川烏一錢共研細末﹐每次吹人鼻中少許﹐其痛卽止。

第七十六癥

胎前徧身生瘡

婦人胎前﹐徧身生瘡﹐此癥乃因內受風熱之故。宜用首烏散。

△注﹕內﹕當爲「外」。

首烏散

首烏一錢威靈仙一錢苦參一錢荊芥二錢胡麻一錢石直蒲一錢用水煎服。

第七十七癥

胎前大便

婦人胎前﹐大便不定其數﹐每日或六七次者﹐此癥因大腸經數多火發燥﹐宜用枳殼湯見效。

枳殼湯

枳殼二錢煎湯﹐空心溫服﹐不數次卽逾。

第七十八癥

胎前腰痛

婦人胎前腰辱﹑此癥乃因風濕所傷。宜用鹿角酒﹐去濕消風卽愈。

鹿角酒

用鹿角一段﹐火上炙熟﹐酒浸七次服之。

第七十九癥

胎前裏急後重

婦人胎前﹐裏急後重﹐此癥因泄久﹔傷食熱物﹐故得此病。宜用枳連湯﹐降去大腸火毒卽安。

枳連湯

枳殼五錢黃連三錢水煎﹐空心服下。

第八十癥

胎前咳嗽腹中有塊

婦人胎前咳嗽﹐腹內有塊作痛﹐宜用五虎湯﹐順气化痰﹐安胎無事。

五虎湯

方見上二十七癥。

第八十一癥

胎前腳气

婦人胎前﹐腳气弔痛不可忍﹐此癥因元气虛﹐血少兼風邪﹐宜用烏藥順气散﹐行气止痛。

烏藥順气散

方見上五十七癥。

芎歸湯

川芎二錢當歸一兩生薑三片水煎﹐溫服﹐臨用入酒下更好。

第八十二癥

新產昏迷

婦人新產﹐以至昏迷﹐不知人事。此癥初產﹐不可妄投藥劑。宜用芎歸湯﹐若有汗﹐宜用歸耆湯。

歸耆湯

當歸二兩黃耆一兩生薑三片水煎服。黃耆恐气逼﹐用時須當斟酌。

第八十三癥

產後胎衣不下

婦人產後﹐胎衣不下﹐當審胎衣。在臍下硬痛者﹐易治﹐宜用紅花散﹐若在上胸飽滿﹐气湊必死。

紅花散

紅花一兩牛膝一兩蘇木八錢生白酒煎八分﹐溫服。

第八十四癥

產後惡血不盡

婦人產後﹐惡血不盡﹐腹中作痛﹐或潮熱﹐宜用紅花全歸散。

紅花全歸散

方見上十四癥。

第八十五癥

產後血盡虛痛

婦人產後血盡﹐腹中虛痛﹐身發潮熱﹐是虛熱也。宜用烏藥四物湯﹐治之則愈。

烏藥四物湯

烏藥乳香沒藥小茴香當審曾食炒雞姜椒否﹐如然﹐加黃連﹑枳殼。

第八十六癥

產後惡寒發熱

婦人產後﹐惡寒發熱﹐此癥外感內傷﹐宜用補血散﹐去其風邪﹐後服五積散。

補血散

當歸二錢肉蓯蓉二錢附子一錢川芎一錢白芍一錢茯苓一錢甘艸五分酒煎﹐空心服下。

五積散

厚朴薑汁制﹐一錢枳殼一錢蒼朮米柑水浸炒﹐五分川芎五分肉桂五分桔梗五分漧薑五分陳皮一錢甘艸五分白芍一錢茯苓一錢半夏制﹐一錢加生薑三片﹐水煎七分﹐溫服。

八珍湯

方見上六十二癥。

第八十七癥

產後潮熱

婦人產後潮熱﹐當審虛實。降生之際﹐血盡發熱﹐乃是虛熱﹐當服八珍湯。若食炒雞姜椒之物﹐此虛中有熱﹐加枳殼﹑黃連。如實熱﹐用紅花當歸散治之。

紅花全歸散

見上十四癥。

第八十八癥

產後泄痢

婦人產後泄痢﹐腹中作痛。若無气緊﹐體盛者﹐宜用甘連湯。若人衰弱﹐气緊必死。

甘連湯方見上四十九癥。

第八十九癥

產後血气痛

婦人產後二三日﹐血气刺痛﹐宜用紅花散加乳香﹑沒藥﹑五靈脂﹑小茴香。若喫熱物﹑有熱毒﹐加黃連﹑枳殼。

紅花散方見上八十三癥。

第九十癥

產後气緊

婦人產後﹐气緊泄瀉﹐大熱作渴﹐世無此病﹐百死一生﹐不治也。

第九十一癥

產後舌黑

婦人產後﹐舌黑口漧。此癥用春澤湯後﹐生津者可治。若服後無津﹐乃必死之癥也﹐難治矣。

春澤湯方見上六十二癥。

第九十二癥

產後浮腫

婦人產後浮腫﹐气急泄痢必死。若無此癥﹐可進七皮五子飲。

七皮五子飲

姜皮二錢陳皮二錢大腹皮二錢五加皮二錢靑皮二錢丹皮二錢茯苓皮二錢五味子一錢蘇子一錢杏子一錢車前子一錢葶藶子一錢水煎﹐溫服。

第九十三癥

產後泄瀉瞻語

婦人產後﹐泄瀉譫語﹐潮熱﹐惡血攻心。此癥上盛下虛﹐必死﹐治之不效也。

通關散方見上五十八癥。

第九十四癥

產後中風

婦人產後中風﹐忽然牙關緊閉﹐不知人事。急用通關散﹐吹入鼻中﹐通其關竅。後進烏星湯。

烏星湯

杏仁一錢姜半夏一錢制南星一錢木香一錢甘艸三分五味子八粒制川烏一錢茯苓一錢水煎﹐溫服。

第九十五癥

產後大便不通

婦人產後﹐大便不通﹐皆因气急﹐治故不效。有痰積﹐飲食如常﹐用勝紅丸。若泄三次﹐气消臥安則效矣。

勝紅丸

巴豆八粒百艸霜一錢共研末﹐飯爲丸﹐蔥湯送下七八丸。

醉公丸方見上三十八癥。

理脾順气丸

方見上四癥。

第九十六﹑七癥

產後蠱腫

婦人產後蠱腫﹐四肢不浮﹐肚大靑筋﹐如大便硬﹐用醉公丸通泄後﹐進理脾順气丸。如大便滑泄﹐宜用木香調胃散。

木香調胃散

方見上三十七癥。

第九十八癥

產後血來不止

婦人產後血來不止﹐漏下如牛膜片者﹐此癥𨿽凶而可治也。

阿膠湯

方見上五十一癥。

第九十九癥

產後血流不止

婦人產後血流﹐或一月半月不止﹐宜用天臺散則效。

天臺散

烏藥研細末好酒﹐空心服。

△注﹕烏藥﹕原本無藥量。

第一百癥

產後子宮突出

婦人產後﹐子宮突出﹐此癥宜用鯉魚揚卽愈。

鯉魚湯方見上四十三癥。

第一○一癥

產後尿胞突出

婦人產後尿胞突出﹐宜用黃蠟膏。

黃蠟膏

黃蠟二錢白礬二兩淸油一兩上藥溶化﹐調敷治之。

第一○二癥

產後咳嗽气急

婦人產後﹐咳嗽气急﹐此癥血化成痰﹐宜用導痰湯治之。

導痰湯

制半夏一錢甘艸五分茯苓一錢制南星二錢枳殼二錢用水煎服。

第一○三癥

產後漏黃水

婦人產後一月﹐漏黃水不止﹐此乃血衰之故﹐宜服補血湯。補血湯方見上八十六癥。

第一○四癥

產後吐血

婦人產後吐血﹐因食姜椒熱物大多之故﹐宜用地黃湯治之。

地黃湯

生地黃三兩搗汁﹐服之可愈。

第一○五癥

產後

吐血不止婦人產後吐血不止﹐有兩癥﹐有冷有熱。冷進四物湯﹐方見上十六癥。熱進黃連湯。

黃連湯黃連陳茶用水煎服。

第一○六癥

產後自泄

婦人產後自泄﹐此是脾泄。宜用四物湯加法。

四物湯加法

當歸川芎熟地訶子粟殼白朮肉果白芍煎服。

第一○七癥

產後小便不利婦人產後﹐小便閉澀﹐是血滯水道﹐須散其應﹐宜服牛膝湯。

牛膝湯

牛膝浸酒﹐三兩麝香二分乳香一錢煎湯溫服。

第一○八癥

產後頭痛

婦人產後單頭痛﹐此血虛也﹐宜用十全大補湯。

十全大補湯

方見上二十二癥。

第一○九癥

產後雙腳痛

婦人產後﹐雙腳痛不可忍者﹐乃下血虛也。下元淸冷﹐寒邪入骨。宜用烏藥順气散加法。

烏藥順气散加法

烏藥一錢僵蠶一錢桔梗一錢江枳殼一錢天麻一錢白芷五分川芎五分漧薑五分石南藤生﹐一錢乳香五分陳皮五分麻黃五分甘艸二分桑寄生一錢蔥頭帶根﹐一根加姜三片﹐用水煎服。

第一一○癥

產後咽痛

婦人產後咽痛﹐此肺經傷寒﹐且有痰涎攻上﹐喉中作痛﹐宜用甘桔湯。

甘桔湯

甘艸二錢桔梗一兩水煎服

第一一一癥

產後腫痛

婦人產後臨門腫﹐是初生傷痛也﹐宜用蓮蓬湯。

△注﹕臨門﹕產門。

蓮蓬湯

蓮蓬殼燒灰煎水洗之卽消。

第一一二癥

產後耳鳴

婦人產後耳鳴﹐此癥因腎虛也﹐用豬腰丸。

豬腰丸

豬腰二个靑鹽二錢共搗爛蒸熟﹐曬漧爲丸﹐空心用酒送下五十丸。

第一一三癥

產後吐痰血絲

婦人產後吐痰﹐兼有血絲﹐此癥胃火衝上﹐宜服五虎湯。

五虎湯方見上二十七癥。

第一一四癥

產後臍下結塊

婦人產後﹐臍下結塊﹐如杯大﹐作痛﹐不思飲食﹐此血熱也﹐宜服玄胡散。

玄胡散方見上二十八癥。

第一一五癥

產後血從大便

婦人產後﹐血從大便出者﹐此因傷食熱毒﹐不能消血﹐宜用解毒散。

解毒散

黃連黃芩黃柏黑山梔各等分水煎﹐溫服。

第一一六癥

產後失音

婦人產後失音﹐此癥因風入肺﹐又傷熱毒﹐宜用解毒連翹湯。

解毒連翹湯

連翹二錢枳殼二錢牛蒡子一兩水煎服。

第一一七癥

產後噫語

婦人產後噫語﹐不能認人﹐因心虛血少故也﹐宜用遠志湯則安。

遠志湯

當歸二錢熟地二錢茯神二錢丹參三錢白芍藥一錢菖蒲一錢棗仁一錢遠志一錢川芎五分水煎服﹐加珍珠﹑琥珀﹑朱砂。

第一一八癥

產後盜汗

婦人產後盜汗﹐此癥是大虛也﹐宜用牡蠣湯。

牡蠣湯

牡蠣一錢黃耆一錢麥冬一錢麻黃根三分研末﹐白湯送下。

第一一九癥

產後夜出冷汗

婦人產後﹐夜出冷汗﹐不能合眼﹐乃血衰體虛故也﹐宜用十全大補湯。

十全大補湯

方見上二十二癥。

第一二○癥

難產死胎不下

婦人難癥﹐死胎死在腹中﹐不能下者﹐宜用斬爛散打下之。

胎死者﹐何以知之﹖如產母面靑腳靑﹐其胎死矣。如不靑不黑﹐指甲純紅﹐胎猶不死也。

斬爛散

肉桂白芍滑石斑螫各等分水煎服。

