

壽世保元明龔廷賢

卷一

醫說

大哉醫乎。其來遠矣。肇自開辟。厥初生民。有壽夭則有札瘥。有札瘥則有醫藥。故神百艸。黃帝注內經。伊芳尹作湯液。雷公制炮炙。與夫著書立言垂世者。若內經。其言深而要其旨邃以宏。其考辯信而有徵。實爲醫家之祖。下此則秦越人和緩者。緩獨能知晉侯之膏肓。而未有著述。惟越人所著八十一難經。則皆發明內經之旨。又下此則淳於意華佗。佗之熊經鴟顧。固亦導引家之一術。至於刳腹背湔腸胃而去疾。則誠精於技矣。意之醫狀。司馬遷備志之。又下此則張機之金匱玉函經及傷寒諸論。誠千古不刊之妙典。第詳於六气之所傷。而於嗜欲飲食疲勞之所致者。略而不議。又下此則王叔和。篡岐伯華佗等書爲脈經。敍陰陽內外。辧三部九候。分人迎气口。條陳十二經絡。洎夫三焦五臟六腑之病。最爲著明。

又下此則巢元方病源候論。似不爲無所見者。但論風寒。而不著濕熱之篇。乃其失也。又下此則王冰推五運六气之變。撰爲天元玉策。周詳切密亦人之所難。苟泥之。則局滯而不通矣又下此則孫思邈王燾。思邈以絕人之識。操慈仁惻隱之心。其敍千金方翼。及粗工害人之禍。至爲憤切。後人稍闖其藩垣。亦足以其術鳴。但不制傷寒之書。或不能無遺憾也。燾𨿽闡明外臺祕要。所言癥治方藥灼灸之詳。頗有所祖述。然謂鍼能殺生人。不能起死人者。

則一偏之見也。又下此則錢乙龐安時許叔微。叔微具在準繩尺寸之中。而無所發明。安時𨿽能出奇應變。而終未離於範圍。二人皆得張機之粗者也。惟乙深造機之閫奧。而擷其精華。建五臟之方。各隨所宜。謂肝有相火。則有瀉而無補。腎爲眞水。則有補而無瀉。皆啟內經之祕。尢知者之所取法。柰世知乙之淺。其遺書散亡。由於閻孝忠所集居多。孝忠之意。初非乙之本眞也。又下此則上谷張元素。河間劉完素。睢水張從政。元素之與完素。𨿽設爲奇夢異人。以神其授受。實聞乙之風而興起者焉。若從政則又宗乎完素者也。元素以古方今病決不能相值。治病一切不以方故其書亦不傳。其有存於今者。皆後來之所附會。其學則東垣李杲深得之。杲推明內外二傷。而多注意於補脾土之設。蓋以土爲一身之主。土平則諸髒平矣從政以汗吐下三法。風寒暑濕燥火六門。爲醫之關鍵。其治多攻利。不善學人殺人。完素論風火之病。本內經論病機气宜一十九條。著爲原病式。闡奧探微。有非大觀官局諸醫所可仿佛究其設施。則不越攻補二者之間也。近代名醫。若吳中羅益。滄州呂復。皆承東垣之餘緒。武林羅知悌。丹溪朱彥修。各挹完素之流風。又若臺之朱佐。越之滑壽。慈溪王節齋余杭陶節庵。吳郡薛立齋。咸有著述。未易枚舉。嗟夫。自內經以來。醫書汗牛充棟。不爲不多。蓋醫之有內經。猶儒道之六經。無所不備。後賢著述。若仲景東垣河間丹溪四子之說可謂醫書之全備。猶學庸論孟爲六經之階梯。不可缺者也。故曰外感法仲景。內傷法東垣熱病用河間。雜病用丹溪。然素問論病之因。本艸著藥之性。脈訣詳癥之原。運气法天之候。一以貫之於內經。斯醫道之大成。乃千古不易之定論。實爲萬世之師法矣。

卷一

五臟六腑脈病虛實

﹝凡十一條﹞

卷一五臟六腑脈病虛實

肝臟脈病虛實

肝象木。旺於春。其脈弦。其神魂。其候目。其華在爪。其充在筋。其聲呼。其臭臊。

其味酸。其液泣。其色靑。其藏血。足厥陰其經也。與膽合。膽爲腑主表。肝爲髒主裏。肝气盛爲血有餘。則病目赤。兩脇下痛引小腹善怒。气逆則頭眩。耳聾不聰。頰腫。是肝气之實也。則宜瀉之。肝气不足。則病目不明。兩脇拘急。筋攣。不得太息。爪甲枯面靑。善悲恐。如人將捕之。是肝气之虛也。則宜補之。於四時病在肝愈於夏。夏不愈。甚於秋。秋不死。持於冬。起於春。於日愈在丙丁。丙丁不愈。加於庚辛。庚辛不死。持於壬癸。起於甲乙。於時平旦慧。下晡甚。夜半靜。禁當風。

肝部左手關上是也。關部脈來。綽綽如按琴瑟之弦。如揭長竿。春以胃气爲本。春肝木旺。

其脈弦細而長。是平脈也。反得微澀而短者。是肺之乘肝。金之克木。謂之賊也。大逆不治反得浮大而洪者。是心乘肝。子之乘母。爲實邪。𨿽病當愈。反得沈濡而滑者。是腎乘肝母之克子。爲虛邪。𨿽病當愈。反得緩而大者。是脾之乘肝。爲土之淩木。爲微邪。𨿽病不死。肝脈來盈實而滑。如循長竿。曰平病肝脈來急益勁。如新張弓弦。曰肝死。眞肝脈至中外急如循刀刃。責責然如新張弓弦。色靑白不澤。毛折乃死。

卷一五臟六腑脈病虛實

心臟脈病虛實

心象火。旺於夏。其脈如鉤而洪大。其候舌。其聲言。其臭焦。其味苦。其液汗。其養血。其色赤。

其藏神。手少陰其經也。與小腸合。小腸爲腑主表。心爲髒主裏。心气盛爲神有餘。則病胸內痛。脇支滿。脇下痛。背膊間痛。兩臂內痛。喜笑不休。是心气之實也。則宜瀉之。心气不足。則胸腹大。脇下與腰背相引痛。驚悸恍惚。少顏色。舌本彊。善憂悲。是心气之虛也則宜補之。於四時病在心愈於長夏。長夏不已。甚於冬。冬不死。持於春。起於夏。於日愈於戊己。戊己不已。加於壬癸。壬癸不死。持於甲乙。起於丙丁。於時日中慧。夜半甚。

平旦靜。禁溫衣熱食。

心部在左手寸口是也。寸口脈來。累累如連珠。如循瑯曰平。夏以胃气爲本。夏心火旺。

其脈浮洪大而散。名曰平脈也。反得沈濡而滑者。腎之乘心。水之克火。大逆不治。反得弦而長。是肝乘心。母之克子。𨿽病當愈。反得緩而大。是脾乘心。子之乘母。𨿽病當愈。反得微澀而短。是肺之乘心。金之淩火爲微邪。𨿽病不死。病心脈來。喘喘連屬。其中微曲曰心病。死心脈前曲後倨。如操帶鉤。曰心死。眞心脈至。牢而搏。如循薏苡。累累然。其色赤黑。不澤。毛折乃死。

卷一五臟六腑脈病虛實

脾臟脈病虛實

脾象土。旺於長夏。其脈緩。其候口。其聲歌。其臭香。其味甘。其液涎。其養形肉。

其色黃。其藏意。足太陰其經也與胃合。胃爲腑主表。脾爲髒主裏。脾气盛。爲形有餘。則病腹脹。溲不利。身重苦饑。足痿不收。善螈。腳下痛。是爲脾气之實也。則宜瀉之。脾气不足。則四肢不用。後泄。食不化。嘔逆。腹脹腸鳴。是爲脾气之虛也。則宜補之。於四時病在脾愈在秋。秋不愈。甚於春。春不死。持於夏。起於長夏。於日愈於庚辛。庚辛不愈。加於甲乙。甲乙不死。持於丙丁。起於戊己。於時日中慧。平旦甚。下晡靜。脾欲緩。急食甘以緩之。用苦以泄之。甘以補之。禁溫食飽食濕地濡衣。

脾部右手關上是也。六月脾土旺。其脈大。阿阿而緩。名曰平脈也。長夏以胃气爲本。

反得弦而急。是肝之乘脾。木之克土。爲大逆不治。反得微澀而短。是肺之乘脾。子之乘母。不治自愈。反得浮而洪者。是心之乘脾。母之歸子。當瘥不死。反得沈濡而滑者。是腎之克脾水之淩土。爲微邪。當瘥。脾長而弱。來疏去數。再至曰平。三至曰離經。四至曰奪精。

五至曰命盡。六至曰死。病脾脈來。實而盛數。如雞舉足。曰脾病。死脾脈來。堅銳如鳥之啄。如鳥之距。如屋之漏。如水之澑。曰脾絕。眞脾脈至。弱而乍數乍疏。其色不澤。毛折乃死。

卷一五臟六腑脈病虛實

肺臟脈病虛實

肺象金。旺於秋。其脈如毛而浮。其候鼻。其聲哭。其臭腥。其味辛。其液涕。其養皮毛其藏气。其色白。其神魄。手太陰其經也。與大腸合。大腸爲腑主表。肺爲髒主裏。肺气盛爲气有餘。則病喘咳上气。肩背痛。汗出尻陰股膝脛足皆痛。是爲肺气之實也。則宜瀉之。肺气不足。則少气不能報息。耳聾嗌漧。是爲肺气之虛也。則宜補之。於四時病在肺愈在冬。冬不愈。甚在夏。夏不死。持於長夏。起於秋。於日愈在壬癸。壬癸不愈。加於丙丁。丙丁不死。持於戊己。起於庚辛。禁寒衣寒飲食。於時下晡慧。夜半靜。日中甚。肺欲收。急食酸以收之。以辛泄之。

肺部在右手關前寸口是也。平肺脈微短澀而如毛。秋以胃气爲本。病肺脈來。上下如循雞羽曰病肺病。其色白。身體但寒無熱。時時欲咳。其脈微遲。爲可治。秋金肺旺。其脈浮澀而短。是曰平脈也。反得浮大而洪者。是心之乘肺。火之克金。爲大逆不治。反得沈濡而滑者。是腎之乘肺。子之乘母也。不治自愈。反得緩大而長阿阿者。是脾之乘肺。母之歸子。

𨿽病當愈。反得弦而長者。是肝之乘肺。木之淩金。爲微邪。𨿽病當愈。肺脈來泛泛而輕。如微風吹鳥背上毛。再至曰平。三至曰離經。四至曰奪精。五至曰死。六至曰命盡。肺脈來。

如物之浮。如風吹毛。曰肺死。秋胃微毛曰平。胃气少毛多曰肺病。但如毛無胃气曰死。毛有弦曰春病。弦甚曰今病。眞肺脈至。大而虛。如毛羽中人膚然。其色靑白不澤。毛折乃死。

卷一五臟六腑脈病虛實

腎臟脈病虛實

腎象水。旺於冬。其脈如石而沈。其候耳。其聲呻。其臭腐。其味鹹。其液唾。其養骨其色黑。其神志。足少陰其經也。與膀胱合。膀胱爲腑主表。腎爲髒主裏。腎气盛。爲志有餘則病腹脹飧泄。體腫喘咳。汗出憎風。面目黑。小便黃。是腎气之實也。則宜瀉之。腎气不足。則厥。腰背冷。胸內痛。耳鳴苦聾。是爲腎气之虛也。則宜補之。腎病者腹大體腫喘咳汗出憎風。虛則胸中痛。於四時病在腎愈在春。春不愈。甚於長夏。長夏不死。持於秋。

起於冬。於日愈於甲乙。甲乙不愈。甚於戊己。戊己不死。持於庚辛。起於壬癸。無犯塵垢無衣炙衣。於時夜半慧。日中甚。下晡靜。腎欲堅。急食苦以堅之。鹹以泄之。苦以補之。

腎部在左手關後尺中是也。腎脈來。如引葛。按之益堅。曰腎病。腎屬水。其脈大緊。

身無痛。形不瘦。不能食。善驚悸。以心萎者死。冬腎水旺。其脈沈濡而滑。名曰平脈也。反得浮大而緩者。是脾之乘腎。土之克水。爲大逆不治。反得浮澀而短者。是肺乘腎。母之歸子爲虛邪。𨿽病可治。反得弦細而長者。是肝之乘腎。子之乘母。爲實邪。𨿽病自愈。反得浮大而洪者。是心之乘腎。火之淩水。𨿽病不死。死腎脈來。發如奪索。辟辟如彈石。曰腎死。冬胃微石曰平。胃少石多曰腎病。但石無胃气死。石而有鉤曰夏病。鉤甚曰今病。藏眞下於腎藏骨髓之气。眞腎脈至。搏而絕。如彈石。辟辟然。其色黃黑不澤。毛折乃死。

諸眞髒脈見者。皆不治。

卷一五臟六腑脈病虛實

膽經虛實病候

膽象木。旺於春。足少陽其經也。肝之腑也。謀慮出焉。諸腑臟皆取決斷於膽。其气盛爲有餘。則病腹內冒冒不安。身軀習習。是爲膽气之實也。則宜瀉之膽气不足其气上嗌而口苦。

善太息嘔宿汁。心下淡淡如人將捕之。嗌仲介介數睡。是爲膽气之虛也。則宜補之。

卷一五臟六腑脈病虛實

小腸虛實病候

小腸象火。旺於夏。手太陽其經也。心之腑也。水液之下行爲溲便者。流於小腸。其气盛爲有餘。則病小腸熱。焦竭漧澀。小腹脹。是爲小腸之气實也。則宜瀉之小腸不足。則寒气客之。腸病驚跳不言。乍來乍去。是爲小腸气之虛也。則宜補之。

卷一五臟六腑脈病虛實

胃經虛實病候

胃象土。旺於長夏。足陽明其經也。脾之腑也。爲水谷之海。諸臟腑皆受水谷之气於胃气盛有餘。則病腹脹。气滿。是爲胃气之實也。則宜瀉之。胃气不足。則饑而不受水谷。飧泄嘔逆。是爲胃气之虛也。則宜補之。胃脈實則脹虛。則泄。關脈滑。胃內有寒。脈滑爲實气滿不欲食。關脈浮。積熱在胃內。

卷一五臟六腑脈病虛實

大腸虛實病候

大腸象金。旺於秋。手陽明其經也。肺之腑也。爲傳導之官。變化糟粕出焉。气盛爲有餘。

則病腸內切痛。如錐刀刺無休息。腰背寒痺攣急。是爲大腸气之實也。則宜瀉之。大腸气不足。則寒气客之。善泄。是大腸之气虛也。則宜補之。診其右手寸口脈。手陽明經也。脈浮則爲陽。陽實者大腸實也。苦腸切痛。如錐刺無休息時。

卷一五臟六腑脈病虛實

膀胱經虛實病候

膀胱象水。旺於冬。足太陽其經也。腎之腑也。五穀五味之津液。悉歸於膀胱。气化。

分入血脈。以成骨髓也。而津液之餘者入胞。則爲小便。其气盛爲有餘。則病熱。胞澀小便不通。小腹偏腫痛。是爲膀胱气之實也。則宜瀉之膀胱气不足則寒气客之。胞滑。小便數而多也。面色黑。是膀胱之气虛也。則宜補之。

卷一五臟六腑脈病虛實

三焦虛實病候

三焦者。上焦中焦下焦是也。上焦之气。出於胃上口。並咽以貫鬲。布胸內。走腋。循太陰之分而行。上至舌。下至足陽明。常與營衛俱行。主納而不出也。中焦之气。亦並於胃口。

出上焦之後。此受气者。泌糟粕。承津液。化爲精微。上注於肺脈。乃化而爲血。主不上不下也。下焦之气。別回腸。注於膀胱而滲入焉。主出而不納。故水谷常並居於胃。成糟粕而俱下於大腸也。謂此三气。焦漧水谷。分別淸濁。故名三焦。三焦爲水谷之道路。气之所終始也。三焦气盛爲有餘。則脹。气滿於皮膚內。輕輕然而不牢。或小便澀。或大便難。

是爲三焦之實也。則宜瀉之。三焦之气不足。則寒气客之。病遺尿。或瀉利。或胸滿。或食不消。是三焦之气虛也。則宜補之。診其寸口脈遲。上焦有寒。尺脈遲。下焦有寒。尺脈浮者。客陽在下焦。

卷一

五臟補瀉主治例

肝虛者。陳皮﹑生薑之類補之。虛則補其母。腎者肝之母也。以熟地﹑黃柏補之。如無他癥。六味地黃丸主之。實則白芍瀉之。如無他癥。瀉靑丸主之。實則瀉其子。以甘艸瀉心湯主之。心者肝之子也。

心虛者。炒鹽補之。虛則補其母。肝者心之母。生薑補之。如無他癥。以安神丸主之。

實則甘艸瀉之。如無他癥。重則瀉心湯。輕則導赤散主之。

脾虛者。甘艸﹑大棗之類補之。虛則補其母。心乃脾之母。以炒鹽補之。實則瀉其子。

肺乃脾之子。以桑白皮主之。又云。實則黃連﹑枳實瀉之。如無他癥。益黃散主之。

肺虛者。五味子補之。實則桑白皮瀉之。如無他癥。阿膠散。虛則補其母。脾乃肺之母以甘艸﹑大棗補脾。實則瀉其子。腎乃肺之子。以澤瀉瀉腎。

腎虛者。熟地﹑黃柏補之。腎無實不可瀉。錢仲陽止有補腎地黃丸。無瀉腎藥。虛則補其母。肺乃腎之母。以五味子補肺。

卷一

十二經絡

﹝徑而直者爲經支而橫者爲絡﹞

手太陰之脈。起於中焦。下絡大腸。還循胃口。上鬲屬肺。從肺系橫出腋下。下循內行少陰心主之前。下肘中。循臂內上骨下廉。入寸口上循魚際。出大指之端。其支者。從腕後直出次指內廉。出其端。次注手陽明。

手陽明之脈。起於大指次指之端。循指上廉。出合谷兩骨之間。上入兩筋之中。循臂上廉。

入肘外廉。上外前廉。上肩出骨之前廉。上出於柱骨之會上。下入缺盆。絡肺。下鬲屬大腸。其支者。從缺盆上頸貫頰。下入下齒中。還出挾口。交人中。左之右。右之左。上挾鼻孔。次注足陽明。

足陽明之脈。起於鼻交中。旁約太陽之脈。下循鼻外。入上齒中。還出挾口。循唇。

下交承漿。卻循頤後下廉。出大迎。循頰車。上耳前。過客主人。循髮際至額顱。其支者。從大迎前下人迎。循喉嚨。入缺盆。下鬲屬胃絡脾。其直者。從缺盆下乳內廉。下挾臍。入气街中。其支者。起於胃口。下循腹裏。下至气街中而合。以下髀關。抵伏兔。下膝臏中。下循脛外廉。下足跗。入中指內間。其支者。下廉三寸而別。下入中指外間。其支者。別跗上。

入大指間。出其端。次注足太陰。

足太陰之脈。起於大指之端。循指內側白肉際。過核骨後。上內踝前廉。上內。循脛骨後交出厥陰之前。上膝股內前廉。入腹。屬脾絡胃。上鬲挾咽。連舌本。散舌下。其支者。

復從胃別上鬲。注心中。次注手少陰。

手少陰之脈。起於心中。出屬心系。下鬲絡小腸。其支者。從心系上挾咽。系目系。其直者復從心系卻上肺。下出腋下。下循內後廉。行太陰心主之後。下肘內。循臂內後廉。抵掌後銳骨之端。入掌內後廉。循小指之內。出其端。次注手太陽。手太陽之脈。起於小指之端。循手外側。上腕。出踝中直上。循臂骨下廉。出肘內側兩筋之間。上循外後廉。出肩解。繞肩胛。交肩上。入缺盆。絡心。循咽下鬲。抵胃屬小腸。其支者。從缺盆循頸上頰。至目銳。卻入耳中。其支者。別頰上。

抵鼻。至目內。斜絡於顴。次注足太陽。

足太陽之脈。起於目內。上額交顚。其支者。從顚至耳上角。其直者。從顚入絡腦。

還中。其支者。從膊內左右別下。貫胛。挾脊內。過髀樞。循髀外。從後廉下合中。以下貫內。出外踝之後。循京骨。至小指外側。次注足少陰。

足少陰之脈。起於小指之下。斜趨足心。出於然谷之下。循內踝之後。別入跟中。以上內出內廉。上股內後廉。貫脊屬腎。絡膀胱。其直者。從腎上貫肝鬲。入肺中。循喉嚨。

挾舌本。其支者。從肺出絡心。注胸中。次注手厥陰。

手厥陰之脈。起於胸中。出屬心包絡。下鬲。歷絡三焦。其支者。從胸出脇。下腋三寸上抵腋。下循內。行太陰少陰之間。入肘中。循臂內。入掌中。循中指出其端。其支者。從掌中循小指次指。出其端。次主手少陽。

手少陽之脈。起於小指次指之端。上出兩指之間。循手錶腕。出臂外兩骨之間。上貫肘循外上肩。交出足少陽之後。入缺盆。布膻中。散絡心包。下鬲。循屬三焦。其支者。從膻中。上出缺盆。上項。系耳後。直上。出耳上角。以屈下頰抵。其支者。從耳後入耳中。

出走耳前。過客主人前。交頰。至目銳。次注足少陽。

足少陽之脈。起於目銳。上抵頭角。下耳後。循頸。行手少陽之前。至肩上。卻交出手少陽之後。入缺盆。其支者。從耳後入耳中。出走耳前。至目銳後。其支者。別銳。下大迎。合於手少陽。抵於下。加頰車。下頸。合缺盆。以下胸中。貫鬲絡肝屬膽。循脇裏。

出气街。繞毛際。橫入髀厭中。其直者。從缺盆下腋。循胸過季脇。下合髀厭中。以下循髀陽。出膝外廉。下外輔骨之前。直下抵絕骨之端。下出外踝之前。循足跗上。入小指次指之間。其支者。別跗上入大指之間。循大指歧骨內出其端。還貫爪甲。出三毛。次注足厥陰。

足厥陰之脈。起於大指叢毛之際。上循足跗上廉。去內踝一寸。上踝八寸。交出太陰之後。上內廉。循股陰。入毛中。過陰器。抵小腹。挾胃屬肝絡膽。上貫鬲。布脇肋。循喉嚨之後。上入頏顙。連目系。上出額。與督脈會於顚。其支者。從目系下頰裏。環唇內。其支者。復從肝別貫鬲。上注肺。次注手太陰。

卷一

奇經八脈

督脈者。起於下極之。並於脊裏。上至風府。入屬於腦。

任脈者。起於中極之下。以上毛際。循腹裏。上關元。至咽喉上頤。循面入目。絡舌。

衝脈者。起於气街。並足陽明之經。挾臍上行。至胸中而散。

帶脈者。起於季脇。回身一周。

陽蹺脈者。起於跟中。循外踝上行。入風池。

陰蹺脈者。起於跟中。循內踝上行。至咽喉。交貫衝脈。

陽維起於諸陽之會。

陰維起於諸陰之交。

卷一

診脈

皇極經云。人之四肢。各有脈也。一脈三部。一部三候。以應天數也。一脈三部。寸關尺也一部三候。浮中沈也。所以應之九數也。愚謂脈之理亦微矣。人有四時之正脈。有平生之常脈。有內傷之變脈。有外感之邪脈。有重陰之脈。有重陽之脈。有陽虛而陰乘之脈。有陰虛而陽乘之脈。有陽極而陰生之脈。有陰極而陽生之脈。有獨見之脈。有兼見之脈。有初病之脈。有久病之脈。有可治之脈。有不治之脈。其左右上下表裏之間。有餘不足。惟在乎分別陰陽。能分別陰陽。斯可以識脈之體。劉復眞曰。昔王叔和以七表八里脈。決人之生死。

然又文理浩繁。今撮其樞要。以浮沈遲數四脈爲宗。知風气冷熱主病。且浮而有力者爲風。

浮而無力爲虛。沈而有力爲積。沈而無力爲气。遲而有力爲痛。遲而無力爲冷。數而有力爲熱。數而無力爲瘡。更分三部。在何部得之。若在寸部。主上焦頭面胸膈之疾。關部。主中焦肚腹脾胃之疾。尺部。主下焦小腹腰足之疾。診其五臟。何髒得之。六腑亦然。學人又當以意會而加精別。庶不致按寸握尺之誚云。

卷一

七表八里總歸四脈

浮脈屬陽主表。舉指輕按而得之曰浮。浮而有力曰洪。浮而無力爲芤。浮而長大爲實。

沈脈屬陰主裏。舉指重按而得之曰沈。沈而有力曰滑。沈而無力爲弱。沈而似有似無爲微。沈而至骨爲伏。

遲脈屬陰在髒。舉指半重按之在內。再按乃見。一息三至曰遲。遲而有力爲澀。遲而無力爲濡。遲而似有似無爲緩。

數脈屬陽在腑。舉指輕按而極急。一息六至曰數。數而有力爲弦。數而無力爲緊。

寸部主上焦頭面之疾。﹝凡診脈按至骨而見者謂之有力。按至骨而無者謂之無力。餘皆仿此。﹞

浮而有力主風。無力主虛。主頭面眼目。虛浮體重。風寒齒痛。口眼斜。

沈而有力主積。無力主气。主胸膈痞滿。咳嗽气急。膈气翻胃。胸滿不食。

遲而有力主痛。無力主冷。主嘔吐痞滿。不入水穀。虛汗拘急。疼痛不已。

數而有力主熱。無力主瘡。主吐食煩躁。口苦咽漧。客熱煩渴。頭痛口瘡。

關部主中焦胸腹之疾。

浮而有力主風。無力主虛。主兩臂拘攣。不能舉運。背脊筋疼。身體麻木。

沈而有力主積。無力主气。主膨脹虛鳴。心腹疼痛。上下關格。不思飲食。

遲而有力主痛。無力主冷。主癖腹痛。遊走不定。上下攻刺。反胃吐食。

數而有力主熱。無力主瘡。主口熱作渴。嘔吐霍亂。怔忡煩躁。寒熱交爭。

尺部主下焦腰足之疾。

浮而有力主風。無力主虛。主寒邪腰痛。腿膝麻木。陰莖腫痛。大小便不利。

沈而有力主積。無力主气。主臍下腫痛。腳膝酸痛。下虛盜汗。小便頻數。

遲而有力主痛。無力主冷。主小腹急痛。外腎偏墜。小便頻數。大便泄瀉。

數而有力主熱。無力主瘡。主小便不通。大便閉塞。或作腎癰。煩渴不止。

五臟見浮脈。主風虛之病。

心脈浮。主心虛。觸事易驚。神不守舍。舌彊不語。語言錯亂。

肝脈浮。主中風癱瘓。筋脈攣搐。面腫牙疼。腸風下血。

脾脈浮。主脾虛作膨。飲食不進。上气喘急。嘔逆泄瀉。

肺脈浮。主咳嗽气急。大便風祕。面浮面瘡。吐血吐膿。

腎脈浮。主腰疼牙痛。小腹气痛。腿足生瘡。足膝無力。

五臟見沈脈。主積气之病。

心脈沈。主小便淋瀝。咯血尿血。小便不通。寤而不寐。心驚。

肝脈沈。主怒气傷肝。脇痛肥气。眼目昏痛。肚腹脹滿。

脾脈沈。主中滿不食。痞气色黃。手足不仁。嘔吐泄瀉。貪睡。

肺脈沈。主咳嗽多痰。上气喘急。嘔血失聲。息賁肺癰。

腎脈沈。主風滯腰疼。小便不利。陰癩作脹。奔豚腹滿。

五臟見遲脈。主冷痛之病。

心脈遲。主小便頻數。心疼嘔水。怔忡多悸。伏梁臍痛。

肝脈遲。主筋攣骨痛。目昏多淚。觸事易驚。轉筋麻木。

脾脈遲。主咳嗽泄瀉。腹中有虫。痰涎多壅。飲食不化。

肺脈遲。主寒嗽喘滿。大便溏瀉。皮膚燥澀。夢涉大水。

腎脈遲。主小便頻數。滑精不禁。膝脛酸痛。陰濕盜汗。

五臟見數脈。主瘡熱之病。

心脈數。主煩躁狂言。舌上生瘡。小便赤澀。眼目昏花。

肝脈數。主眼痛翳膜。目昏多淚。頭風眩暈。婦人血熱骨蒸及中風。

脾脈數。主口臭胃翻。齒痛牙宣。多食不飽。四肢不舉。

肺脈數。主咳嗽吐血。喉腥目赤。大便閉結。面生痤痱。

腎脈數。主消渴不止。小便血淋。下疳生瘡。陰囊濕癢。

卷一

論五臟見四脈應病詩

左寸心部。

浮數頭疼熱夢驚。浮遲腹冷胃虛眞。沈數狂言並舌彊。沈遲气短力難成。﹝主气不相接續﹞

左關肝部。

浮數患風筋卽抽。浮遲冷眼淚難收。沈數背瘡常怒气。沈遲不睡損雙眸。

左尺腎部。

浮數勞熱小便赤。浮遲陰腫濁來侵。沈數腰疼生赤濁。沈遲白濁耳虛鳴。

右寸肺部。

浮數中風喉熱閉。浮遲冷气瀉難禁。沈數風痰並气喘。沈遲气弱冷涎停。

右關脾部。

浮數齦宣並益汗。浮遲胃冷气虛膨。沈數熱多並口臭。沈遲腹滿脹堅生。

右尺命門部。

浮數泄精三焦熱。浮遲冷气濁時臨。沈數渴來小便數。沈遲虛冷小便頻。

卷一

內因脈

﹝喜怒憂思悲恐驚內應气口﹞

喜怒傷心脈必虛。思傷脾脈結中居。因憂傷肺脈必澀。怒气傷肝脈便濡。恐傷於腎脈沈是。緣驚傷膽動相須。脈緊因悲傷胞絡。七情气口內因之。

卷一

外因脈

﹝風寒暑濕燥火外應人迎﹞

緊則傷寒腎不移。虛因傷暑向胞推。澀緣傷燥須觀肺。細緩傷濕要觀脾。浮則傷風肝部應。弱爲傷火察心知。六邪合脈須當審。免使將寒作熱醫。

卷一

不內不外因脈

勞神役慮定傷心。虛澀之中仔細尋。勞役陰陽傷腎部。忽然緊脈必相侵。房帷任意傷心絡。

微澀之中宜忖度。疲極筋力便傷肝。指下尋之脈弦弱。飲食饑飽定傷脾。未可輕將一例推。

饑則緩弦當別議。若然滑實飽無疑。叫呼損气因傷气。燥弱脈中宜熟記。能通不內外中因生死吉凶都在是。

卷一

定死脈形候歌

指上如湯沸湧時。旦占夕死定無疑。尾掉搖搖頭不動。魚翔腎絕亦如期。去疾來遲勢劈劈。

命絕脈來如彈石。三陽穀气久虛空。胃气分明屋漏滴。散亂還同解索形。髓竭骨枯見兩尺。

蝦遊狀如蝦蟆遊。魂去行屍定生憂。雀啄連連來數急。脾無穀气定難畱。欲知心絕並榮絕。

如刀壓力細推求。更有肺枯並胃乏。如麻蹙促至無休。指下渾然如轉豆。三光正气已漂流。

卷一

脈辧生死

洞虛子曰。蝦遊雀啄代止之脈。故名死癥。須知痰气關格者。時復有之。若非諳練數歷未免根據經斷病。而貽笑於大方也。蓋病勢消鑠殆盡者。其气不能相續。如蝦游水動。屋漏滴點而無至者。死脈也。其或痰凝气滯。關格不通。則其脈固有不動者。有三兩路亂動。時有時無者。或尺寸亦有亦無者。有關脈絕骨不見者。或時動而大小不常者。有平居之人。忽然而然者。有素稟痰病。而不時而然者。有僵僕卒中而然者。皆非死脈也。

卷一

診雜病生死脈歌

五十不止身無病。數內有止皆知定。

止猶代脈也。脈來五十動而不見一止者。無病也。五十配天地造化之數。易系辭曰。大衍之數五十。五十乃備。一乃數之始。十乃數之極。人之脈息。晝夜循環。五臟脈一動循一臟。

五動循環五臟。徧五十動。是十次五數。循環徧則數皆極處。而不見止者。五臟皆平。故無病也。

四十一止一臟絕。卻後四年多沒命。三十一止卽三年。二十一止二年應。十五一止一年殂。

以下有止看暴病。

四十動而見一止者。是一臟欠動脈之極數。故知一臟絕也。先絕腎經。何以言之。夫天一生水。腎屬水。生成之一數也。人之五臟所生。先生乎腎。腎水主肝脈。肝木生心火。命門火生脾土。脾土生肺金。所以先絕腎。期應四年而死。三十動而見止者。兩髒欠動脈之極數。

是知腎與肝二經無气。期應三年而死。二十動而止者。三髒欠動脈之極數。是腎肝心三髒無气。期應二年而死。十五動而一止者。知腎脾肝心四髒皆無气。期應一年而絕也。

新注云。上言脈之動止。未知診切何部而取據。謹按素問難經云。每於平旦寅時。日未出。

飲食未進。血气未亂。醫者可以存神定意。心無外馳。診於指下。右手寸口。默數脈息至止以決之。夫寸口者。右手气口也。內經曰。气口何以獨爲五臟主。岐伯曰。胃者水谷之海。

六腑之大源也。五味入口。藏於胃。變現於气口。又曰。脈會太淵。寸口是太淵穴也。是知寸口爲脈大會之處。故能決斷五臟六腑生死吉凶矣。

卷一

診暴病歌

兩動一止或三四。三動一止六七死。四動一止卽八朝。以此推排但根據次。

池氏曰。暴病者。喜怒驚恐。其气暴逆。致風寒暑濕所侵。病生卒暴。損動胃气而絕卽死。

不過十日也。脈兩動而一止乃胃气將絕。猶得三四日方死。三動一止。而胃气將盡。猶得六七日死。穀气絕盡方死。仿此而推。若至十五動而一止者。乃死期在一年矣。

又歌曰

寸平無病何謂死。尺澤原來脈不存。君知此理是何物。猶如艸木已無根。

卷一

諸脈宜忌生死

中風宜浮遲。忌急實。傷寒熱病宜洪大。忌沈細。主有變。

傷寒已得汗。脈沈小生。浮大者死。咳嗽宜浮濡。忌伏沈。

心腹痛宜沈細遲。忌浮大弦長堅疾。腹脹宜浮大。忌虛小。

頭痛宜浮滑。忌澀短。下痢宜微小。忌大浮洪。

喘急宜浮滑。忌澀。溫病穣穣大熱。其脈細小者死。

心腹積聚。脈堅彊急者生。虛弱者死。癲病脈虛可治。實則死。又云脈堅實者生。沈細小者死。

狂病宜實大。忌沈細。吐血宜沈弱忌實大。

霍亂宜浮洪。忌微遲。上气浮腫。宜沈滑。忌微細。

鼻衄宜細沈。忌浮大。中惡宜緊細。忌浮大。

金瘡宜微細。忌緊數。中毒宜洪大。忌細微。

腸癖下膿血。宜小沈遲。忌數疾大。吐血宜沈小弱。忌實大。

墜墮內傷。宜緊弦。忌小弱。風痺痿軟。宜虛濡。忌數。

腹中有積。忌虛弱。病熱脈靜者危。

血脫而脈實者危。泄而脈大者危。

病在中。脈虛者危。病在外。脈澀者危。

癰疽膿血大泄。脈滑數者危。婦人帶下。宜遲滑。忌浮虛急疾。

婦人妊六七个月。宜實大弦緊。忌沈細虛弱。婦人產前。脈細小者危。

婦人虛勞。右寸數者危。婦人已產。宜小實沈細。緩滑微小。忌浮虛實大弦急牢緊。

頭痛目痛。卒視無所見者死。腸癖下血。身熱則死。寒則生。

洞泄食不化。不得畱。下膿血。脈微小遲者生。緊急者死。咳嗽羸瘦。脈形堅大者死消渴脈數大者生。細小浮短者死。水病脈洪大者可治。微細者不可治。

厥逆汗出。脈堅彊急者生。虛緩者死。病風不仁痿。脈虛者生。堅疾者死。

上气喘急低昂。其脈滑。手足溫者生。脈澀四肢寒者死。

卷一

扁鵲華佗察聲色祕訣

病患五臟已奪。神明不守。聲嘶者死。病患循衣縫膽言者不治。

病患陰陽俱絕。掣衣撮空。妄言者死。病患妄語錯亂及不能語者。不治。熱病者可治。

病患陰陽俱絕。失音不能小言者。三日半死。病患兩目有黃色起者。其病方愈。

病患面黃目靑者不死。靑如艸玆者死。病患面赤目黃者不死。赤如者死。

病患面黃目白者不死。白如枯骨者死。病患面黃目黑者不死。黑如煤者死。

病患面目俱等者不死。病患面黑目靑者不死。

病患面靑目白者死。

病患面赤目靑者。六日死。病患面黃目靑者。九日必死。﹝是謂亂經。飲酒當風。邪入胃經。膽气妄泄。目則爲靑。𨿽有天赦。不可復生。﹞

病患面赤目白。十日死。憂恚思慮。心气內索。面色反好。急求棺。

病患面白目黑者死。此謂榮華已去。血脈空索。病患面黑目白。八日死。腎气內傷。病因畱積。

病患面靑目黃者。五日死。

病患著牀。心痛气短。脾竭內傷。百日復愈。﹝能起彷徨。因坐於地。其立倚牀。能治此者。可謂神良。﹞

病患面無精彩。若上气不受飲者。四日死。病患目無精光。及齒牙黑色者。不治。

病患口張者。三日死。病患耳目及顴頰赤者。死在五日中。

病患黑色出於額上髮際下鼻脊兩顴上者。亦死在五日中。

病患及健人黑色。若白色起入目及口鼻者。死在三日中。病患及健人。面忽如馬肝色。

望之如靑。近之如黑者死。

病患面黑。目直視。惡風者死。病患面黑唇靑者死。

病患面靑唇黑者亦死。病患面黑。兩脇下滿。不能自轉反者死。

病患目不回。直視肩息者。一日死。病患陰結陽絕。目精脫。恍惚者死。

病患陰陽竭絕。目眶陷者死。病患眉系傾者七日死。

病患口如魚口。不能復閉。而气出多不返者死。病患耳目口鼻。有黑色起入於口者。必死。

病患唇靑。人中反者。三日死。病患唇反。人中滿者死。

病患唇口忽幹者不治。病患唇腫齒焦者死。

病患齒忽變黑者。十三日死。病患舌捲卵縮者必死。

病患汗出不流。舌捲黑者死。病患發直者。十五日乃死。

病患發如幹麻。善怒者死。病患發與眉衝起者死。

病患爪甲靑者死。病患爪甲白者不治。

病患手足爪甲下肉黑者。八日死。病患榮衛竭絕。面浮腫者死。

病患卒腫。其面蒼黑者死。病患手掌腫無文者死。

病患臍腫反出者死。病患陰囊莖俱腫者死。

病患脈絕口張足腫者。五日死。病患足跗腫。嘔吐頭重者死。

病患足跗上腫。兩膝大如斗者。十日死。病患臥。遺尿不覺者死。

病患屍臭者。不可治。肝病皮白。肺之日庚辛死。

心病目黑。腎之日壬癸死。脾病唇靑。肝之日甲乙死。

肺病煩赤目腫。心之日丙丁死。腎病面腫唇黃。脾之日戊己死。

靑欲如蒼碧之澤。不欲如藍。赤欲如白裹朱。不欲如赭。

白欲如鵝羽。不欲加鹽。黑欲如重漆。不欲如炭。

黃欲如羅裹雄黃。不欲如黃土。

卷一

診五臟六腑气絕癥候

病患肝絕。八日死。何以知之。面靑但欲伏眠。目視而不見人。汗﹝一作泣﹞出如水不止﹝一曰二日死﹞

病患膽絕。七日死。何以知之。眉爲之傾。

病患筋絕。九日死。何以知之。手足爪甲靑。呼罵不休。﹝一曰八日死﹞

病患心絕。一日死。何以知之。肩息回視立死。﹝一曰目亭亭二日死﹞

病患腸﹝一云小腸﹞絕。六日死。何以知之。發直如幹麻。不得屈伸。自汗不止。

病患脾絕。十一日死。何以知之。口冷足腫。腹熱臚脹。泄利不覺。出無時度。﹝一曰五日死﹞

病患胃絕。五日死。何以知之。脊痛腰中重。不可反復。﹝一曰脬腸平九日死﹞

病患肉絕。六日死。何以知之。唇舌皆腫。溺血。大便赤泄。﹝一曰足腫九日死﹞

病患肺絕。三日死。何以知之。口張但气出而不收。﹝一曰鼻口虛張短气﹞

病患大腸絕。不治。何以知之。泄利無度。利絕則死。

病患腎絕。四日死。何以知之。齒爲暴枯。面爲正黑。目中黃色。腰痛欲折。自汗出如流水。﹝一曰人中平七日死﹞

病患骨絕齒黃落。十日死。諸浮脈無根者皆死。以上五臟六腑爲根也。

卷一

臟腑論

心藏神。腎藏精。脾藏魂。膽藏魄。胃受物而化之。傳气於肺。傳血於肝。而傳水谷於脬腸矣腎北方天乙水。故以藏精。精始爲魂魄。乃精之所自出。是精气之佐使。而並其出入。水能生木。木爲之子。故膽中藏魄。心南方太虛火。用以藏神。生陽曰魂魄。乃神之所自出。

是爲神气之所弼。而隨其出入。火能生土。土爲之子。故脾中藏魂。人之一身。精神其主。

而魂魄其使也。人之生也。精神魂魄。性之用也。血气水谷。形之用也。惟內外交相養。則精神彊而魂魄盛。性者受之天。必有藏焉。心者神所藏。腎者精所藏。脾者魂所藏。膽者魄所藏。統其藏者心也。故能發見於聲臭言視之間。而不違其則者。所以靈也。形者資於地。

必有腑焉。肺爲傳气之腑。胃爲化水谷之府。又爲之脬腸。以流其渣滓濁穢。故天地之性人爲貴。豈若異端者之言魂魄哉。愚謂人之飲食入口。由胃管入於胃中。其滋味滲入五臟。

其質入於小腸。乃化之。則入於大腸。始分別淸濁。渣滓濁者。結於廣腸。津液淸者。入於膀胱。膀胱乃津液之府也。至膀胱又釐淸濁。濁者入於溺中。其淸者入於膽。膽引入於脾。

脾散於五臟。爲涎。爲唾。爲涕。爲淚。爲汗。其滋味滲入五臟。乃成五汁。五汁同歸於脾脾和乃化血。行於五臟五腑。而統之於肝。脾不和乃化爲痰。血生气於五臟五腑。而統之於肺。气血化精。統之於腎。精生神。統之於心。精藏二腎之間。謂之命門。神藏於心之中竅。爲人之元气。气從肺管中出。鼻爲呼吸也。

卷一

血气論

人生之初。具此陰陽。則亦具此血气。所以得全性命者。气與血也。血气者。乃人身之根本乎。气取諸陽。血取諸陰。血爲榮。榮行脈中。滋榮之義也。气爲衛。衛行脈外。護衛之義也。人受穀气於胃。胃爲水谷之海。灌漑經絡。長養百骸。而五臟六腑。皆取其气。故淸气爲榮。濁气爲衛。榮衛二气。周流不息。一日一夜。脈行五十度。平旦復會於气口。陰陽相貫。血榮气衛。常相流通。何病之有。一窒礙焉。則百病由此而生。且气之爲病。發爲寒熱喜怒憂思。積痞疝瘕癖。上爲頭旋。中爲胸膈。下爲臍間動气。或喘促。或咳噫。聚則中滿。逆則足寒。凡此諸疾。气使然也。血之爲病。妄行則吐衄。衰涸則虛勞。蓄之在上。

其人忘。蓄之在下。其人狂。逢寒則筋不榮而攣急。挾熱毒則內瘀而發黃。在小便爲淋痛。

在大便爲腸風。婦人月事進退。漏下崩中。病癥非一。凡此諸疾。皆血使之也。夫血者譬則水也。气者譬則風也。風行水上。有血气之象焉。蓋气者血之帥也。气行則血行。气止則血止。气溫則血滑。气寒則血凝。气有一息之不運。則血有一息之不行。病出於血調。其气猶可以導達。病原於气。區區調血。又何加焉。故人之一身調气爲上。調血次之。先陽後陰也若夫血有敗瘀滯泥諸經。壅遏气之道路。經所謂去其血而後調之。不可不通其變矣。然調气之劑。以之調血而兩得。調血之劑。以之調气則乖張。如木香﹑官桂﹑細辛﹑濃朴﹑烏藥﹑香附﹑三稜﹑莪術之類。治气可也。治血亦可也。若以當歸﹑地黃輩。施之血癥則可。然其性纏滯。有虧胃气。胃气虧則五臟六腑之气亦餒矣。善用藥者。必以胃藥助之。凡治病當識本末。如嘔吐痰涎。胃虛不食。以致發熱。若以涼劑退熱。則胃气愈虛。熱亦不退。宜先助胃止吐爲本。其熱自退縱然不退。但得胃气已正。旋與解熱。又有傷寒大熱。屢用寒涼疏轉。其熱不退。若與調和胃气。自然安愈。

心爲血之主。肝爲血之藏。肺爲气之主。腎爲气之藏。止知血之出於心。而不知血之納於肝知气之出於肺。而不知气之納於腎。往往用藥。南轅北轍矣。假如血痢。以五苓﹑門冬等劑。行其心。巴豆﹑大黃逐其積。其病猶存者。血之所藏。無以養也。必佐以芎﹑歸﹑。則病自止。假如喘嗽。以枳殼﹑桔梗﹑紫蘇﹑桂﹑姜﹑橘等劑調其气。以南星﹑半夏﹑細辛豁其痰。而終不升降者。气之所藏。無以收也。必佐以補骨脂輩。則气歸原矣。病有標本。治有先後。綱舉而目斯張矣。噫此傳心至妙之法。敢不與衛生君子共之。

卷一

脾胃論

夫脾胃者。倉廩之官也。屬土以滋眾髒。安谷以濟百骸。故胃於中宮。職司南政。旺於四季體應四肢。胃形如囊。名水谷之海。脾形若掌。乘呼吸而升降。司運化之權。其致呼吸者元气也。脾居其間。附胃磨動。所以穀气消而轉輸也。胃屬於戊脾。乃己也。至哉坤元。

萬物滋生。人之一元。三焦之气。五臟六腑之脈。統宗於胃。故人以胃气爲本也。凡善調脾胃者。當惜其气。气健則升降不失其度。气弱則稽滯矣。運食者元气也。生血气者飲食也。

無時不在。無時不然。故無專名。亦無定位。經言胃气脈不可得見。衰乃見耳。六脈之偏勝而出獨弦獨浮獨洪獨沈之脈。是脈無胃气之神也。甚至屋漏雀啄等脈。必元气先竭。然後胃气不相接濟故也。气將絕。則升降之道廢。運化之機弛也。大凡膈不快。食不美者。是气之虛也。苟或飲食自倍。所傷乃一時膨悶。過則平矣。若傷之日久。

仍不寬快者。得非元气虧損。而胃气弱乎。古今論脾胃。及內外傷辧。惟東垣老人用心矣。

但繁文衍義。卒難措用。蓋內傷之要。有三致焉。一曰飲食勞倦卽傷脾。此常人之患也。因而气血不足。胃脘之陽不舉。宜補中益气湯主之。二曰思欲而傷脾。此富貴之患也。資以濃味。則生痰而泥膈。縱其情欲。則耗精而散气。內經曰。腎者胃之關。夫腎脈從腳底湧泉穴起。上股內。夾任脈。抵咽嗌。精血枯。則乏潤下之力。故吞酸而便難。胸膈漸覺不舒爽宜加味六君子湯加紅花三分知母鹽炒一錢主之。三曰飲食自倍。腸胃乃傷者。勞力者之患也。宜保和丸。三因和中丸權之。此內傷之由如此。而求本之治。宜養心健脾疏肝爲要也。

夫心气和則脾土榮昌。心火脾土之母。肝木脾土之賊。木曰曲直作酸。故疏肝則胃气暢矣。

肺乃傳送之官。肺主气屬金。肺金有力。則能平肝木。不能作膈悶矣。人多執於舊方香燥耗气之藥。致誤多矣。予家傳三因和中健脾丸。爲脾胃家之通用。其功效不可盡述。原夫世俗但知枳術丸爲脾胃之要藥者。膚略之傳也。人或信爲健脾養胃之藥而可久服。謬之甚矣。

不特無效。抑且剝削眞气。凡知素難大旨者。察安危全在於胃气。蓋三焦司納司化司出者。本諸元气。凡治內傷。不知惜气者。誠實實虛虛之謂。學人宜致思焉。

卷一

五運六气論

夫五運者。金木水火土也。六气者。風寒暑濕燥火也。天干取運。地支取气。天干有十配合則爲五運。地支有十二。對衝則爲六气。天气始於甲。地气始於子。天地相合則爲甲子。

故甲子者。干支之首也。天气終於癸。地气終於亥。天地相合。則爲癸亥。故癸亥者。干支之末也。陰陽相隔。剛柔相須。是以甲子之後。乙丑繼之。壬戌之後。癸亥繼之。三十年爲一紀。六十年爲一周。太過不及。斯皆見矣。然以天干兄弟次序言之。甲乙東方木也。丙丁南方火也。戊己中央土也。庚辛西方金也。壬癸北方水也。以其夫婦配合之。甲與己合而化土乙與庚合而化金。丙與辛合而化水。丁與壬合而化木。戊與癸合而化火。故甲己之歲。土運統之。戊癸之歲。火運統之。詩曰。甲己化土乙庚金。丁壬化木盡成林。丙辛化水滔滔去戊癸南方火焰侵。然以地支循環之序言之。寅卯屬春木也。巳午屬夏火也。申酉屬秋金也亥子屬冬水也。辰戌丑未屬四季土也。以其對衝之位言之。子對午而爲少陰君火。丑對未而爲太陰濕土。寅對申而爲少陽相火。卯對酉而爲陽明燥金。辰對戌而爲太陽寒水。巳對亥而爲厥陰風木。故子午之歲。君火主之。丑未之歲。濕土主之。寅申之歲。相火主之。卯酉之歲燥金主之。辰戌之歲。寒水主之。巳亥之歲。風木主之。詩曰。子午少陰君暑火。丑未太陰濕土雨。寅申少陽相火炎。卯酉陽明燥金主。辰戌太陽司火寒。巳亥厥陰風木舉。然五運有主運。有客運。六气有主气有客气。主運主气。萬載而不易。客運客气。每歲而疊遷。然則客運也。有太過焉。有不及焉。太過之年。甲丙戊庚壬五陽幹也。不及之年。謂乙丁己辛癸五陰漧也。太過者其至先。不及者其至後。客气也。有正化焉。有對化焉。正化之歲。謂午未寅酉辰亥之年也。對化之歲。謂子丑申卯戌巳之年也。正化者令之實。對化者令之虛。

假令甲子年。甲爲土運。統主一年。子爲君火。專司一歲一期三百六十五日零二十五刻。正合乎周天三百六十五度四分度之一也。一期之中。主運以位而相次於下。客運以气而周流於上。主運者。木爲初之運。火爲第二運。土爲第三運。金爲第四運。水爲第五運。客運者。

假令甲己年。甲爲土運。初之運卽土也。土生金。二之運卽金也。金生水。三之運卽水也。

水生木。四之運卽木也。木生火。五之運卽火也。火生土。每一運。各主七十三日零五刻。

太過之年。大寒前十三日交。名曰先天。不及之年。大寒後十三日交。名曰後天。平气之年正大寒日交。名曰齊天。一歲之內。主气定守於六位。客气循行於四時。主气者。風爲初之气。火爲二之气。暑爲三之气。濕爲四之气。燥爲五之气。寒爲終之气。客气者。假令子午年少陰君火司天。陽明燥金司地。太陰濕土爲天之左間。厥陰風木爲天之右間。所以面南而命其位也。一气在上。一气在下。二气在左。二气在右。經曰。天地者。萬物之上下也。

左右者。陰陽之道路也。地之左間。爲初之气。天之右間。爲二之气。司天爲三之气。天之左間。爲四之气。地之右間。爲五之气。司地爲終之气。每一气。各主六十日七十八刻半有奇。申子辰之年。大寒日寅初一刻交初之气。至春分日子時之末交二之气。至小滿日亥時之末交三之气。至大暑日戌時之末交四之气。至秋分日酉時之末交五之气。至小雪日申時之末交終之气。所謂一六天也。巳酉丑之年。大寒日巳初一刻交初之气。至春分日卯時之末交二之气。至小滿日寅時之末交三之气。至大暑日丑時之末交四之气。至秋分日子時之末交五之气。至小雪日亥時之末交終之气。所謂二六天也。寅午戌之年。大寒日申初一刻交初之气至春分日午時之末交二之气。至小滿日巳時之末交三之气。至大暑日辰時之末交四之气。

至秋分日卯時之末交五之气。至小雪日寅時之末交終之气。所謂三六天也。亥卯未之年。大寒日亥初一刻交初之气。至春分日酉時之末交二之气。至小滿日申時之末交三之气。至大暑日未時之末交四之气。至秋分日午時之末交五之气。至小雪日巳時之末交終之气。所謂四六天也。蓋因客運加於主運之上。主气臨於客气之下。天時所以不齊。民病所由生也。

卷一

五運主病

諸風掉眩。皆屬肝木。

掉。搖也。眩。昏亂旋運也。風主動故也。所以風气盛而頭目眩暈者。由風木旺。必是金衰不能制木。而木復生火。風火皆屬陽。多爲兼化。陽主乎動。兩動相搏。則爲之旋轉。故火本動也。焰得風自然旋轉。如春分至小滿。而爲二之气分。風火相搏。則多起飄風。俗謂旋風是也。四時皆有之。由五運六气。千變萬化。衝蕩擊搏。推之無窮。安得失時而便謂之無也。但有微甚而已。人或乘車躍馬。登舟環舞。其動不止。而左右紆曲。經曰曲直動搖。風之用也。眩暈而嘔吐者。風熱甚故也。

諸痛癢瘡瘍。皆屬心火。

人近火气者。微熱則癢。熱甚則痛。附近則灼而爲瘡。皆火之用也。或癢痛如鍼輕刺者猶飛迸火星灼之然也。癢者美疾也。故火旺於夏。而萬物蕃鮮榮美也。炙之以火。漬之以湯。

而癢轉甚者。微熱之所使也。因而癢去者。熱令皮膚寬緩。腠理開通。陽气得泄。熱散而去故也。或夏月皮膚癢。而以冷水沃之不去者。寒能收斂。腠理閉密。陽气鬱結。不能散越。

怫熱內作故也。癢得爬而解者。爬爲火化。微則亦能令癢。爬令皮膚辛辣。而屬金化。辛能散。故金化見而火力分解矣。或云痛爲實。癢爲虛。非謂虛爲寒也。正謂熱之微甚也。或疑瘡瘍。皆屬火熱。而反腐出膿水者何也。猶谷肉菜果。熱極則腐爛而潰爲污水。潰而腐爛。

水之化也。蓋所謂五行之理。過極則勝己者反來制之。故火熱過極。則反兼於水化。又如鹽能固物。令不腐爛者。鹹寒水化。制其火熱。使不過極。故得久固也。萬物皆然。

諸濕腫滿。皆屬脾土。

地之體也。土濕過極。則痞塞腫滿。物濕亦然。故長夏屬土。則庶物隆盛也。

諸气郁。病痿。皆屬肺金。

謂滿也。郁謂奔迫也。痿謂手足痿弱。無力以運動也。大抵肺主气。气爲陽。陽主輕淸而升。故肺居上部。病則其气滿奔迫。不能上升。至於手足痿弱無力運動者。由肺金本燥燥之爲病也。血液衰少。不能榮養百骸故也。經曰。目得血而能視。掌得血而能握。指得血而能攝。足得血而能步。故秋金旺。則霧气蒙郁而艸萎落。病之象也。﹝萎猶痿也﹞

諸寒收引。皆屬腎水。

收斂引急。寒之用也。故冬寒則拘縮矣。

卷一六气爲病

風類

諸暴彊直支痛。戾裏急筋縮。皆屬於風。厥陰風木。乃肝膽之气也。

暴。卒也。彊直。堅勁也。支痛。支。持也。謂堅固支持。筋攣不柔而痛也。。縮也戾乖戾也。謂筋縮裏急。乖戾失常而病也。然燥金主於緊斂。短縮勁切。風木爲病。反見燥金之化者。由亢則害。承乃制也。況風能勝濕而爲燥也。風病熱甚而成筋者。燥之甚也。

故甚者皆兼於燥也。

卷一六气爲病

熱類

諸病喘嘔吐酸。暴注下迫。轉筋。小便混濁。腹脹大鼓之如鼓。癰疽瘍疹。癅气結核。

吐下霍亂。瞀郁腫脹。鼻窒鼽衄。血溢血泄。淋閉。身熱惡寒戰栗。驚惑悲笑。譫妄。衄血汗皆屬於熱。少陰君火主之。乃眞心小腸之气也。

喘。火气甚而爲夏熱。衰爲冬寒。故病寒則气衰而息微。病熱則气盛而息粗而爲喘也。

嘔。

胃膈熱甚則爲嘔。火气炎上之象也。吐酸者。肝木之味也。由火盛制金。不能平木。而肝木自甚。故爲酸也。如飲食熱則易於酸矣。或言吐酸爲寒者誤也。且如酒之味苦而辛熱。能養心火。故飲之則令人色赤气粗。脈洪大而數。語澀譫妄。歌唱悲笑。喜怒如狂。冒昧健忘。

煩渴嘔吐。皆熱癥也。其吐必酸。爲熱明矣。況熱則五味皆濃。經曰。在地爲化。化生五味故五味熱食。則味皆濃也。是以肝熱則口酸。心熱則口苦。脾熱則口甘。肺熱則口辛。腎熱則口鹹。或口淡者胃熱也。胃屬土。土爲萬物之母。胃爲五臟之本。故傷生冷堅硬之物。

則令人噫醋吞酸。猶寒傷皮毛。能令陽气壅滯而爲病熱也。俗醫妄以爲冷。主溫和脾胃而復愈者。猶傷寒用麻黃桂枝藥發表。令汗出而愈也。若久吐酸不已。則不宜溫之。當用寒藥以下之。後以涼藥調之。所以中酸而不宜食油膩之物者。皆因能令气之壅塞也。暴注。卒瀉也。

腸胃熱甚。而傳化失常。火性疾速故也。下迫。裏急後重也。火能燥物。能令下焦急迫也。

轉筋。熱燥於筋而筋轉也。或言轉筋爲寒者誤也。所謂轉者動也。陽動陰靜。熱癥明矣。霍亂吐瀉之人。必有轉筋之癥。大法吐瀉煩渴爲熱。不渴爲寒。霍亂轉筋而不渴者。未之有也或曰。以溫湯漬之則愈。以冷水沃之則劇。何也。蓋溫湯能令腠理開發。熱气消散。轉筋卽止。冷水能令腠理閉密。熱气郁塞。轉筋不止。世俗見溫湯漬之而愈。妄疑爲寒也。小便混濁。天气寒則水淸潔。天气熱則水混濁。如淸水爲湯。則自混濁也。腹脹大鼓之如鼓。气爲陽。熱甚則气盛。故腹脹滿也。癰。淺而大也。經曰。熱盛血則爲癰膿也。疽。深而惡也瘍。有頭小瘡也。疹。浮小隱疹也。癅气。赤癅丹。熱勝气也。結核。熱气鬱結堅硬。

如果中核也。不必潰發。但令熱气散。自然消也。吐下霍亂。三焦爲水谷傳化之道路。熱气甚則傳化失常。而吐瀉霍亂也。或言吐瀉爲寒者誤矣。大法吐瀉煩渴爲熱。不渴爲寒。或熱吐瀉初得之。亦有不渴者。若止則亡液而後必渴。或寒不渴。若亡津液過多。則亦燥而渴也大抵完谷不化而色白。吐利腥穢。澄澈淸冷。小便淸白不澀。身涼不渴。脈沈細而遲者。

寒癥也。如小兒病熱吐利。乳未消而色尙白。不可便言爲寒。當以飲食藥物之色別之。若谷𨿽不化。而色變非白。小便赤黃。吐利煩渴。脈洪大而數者。熱癥也。蓋瀉白爲寒。餘皆爲熱。瀉白者。肺金之色也。由寒水甚而制火。不能平金。肺金自甚。故色白也。瀉靑者。肝木之色。也由火盛制。金不能平木。肝木自甚。故色靑也。如傷寒少陰下利淸水。色純靑仲景以大承气湯下之。爲熱明矣。瀉黃者。脾土之色也。由火甚水衰。脾土自旺。故色黃也瀉紅者。心火之色也。瀉黑者。腎水之色也。由亢則害。承乃制。火熱過極。反兼水化制之。故色黑也。下痢色黑者卽死。又如瘡癤皆屬火熱。其本一也。其標則有五焉。以其在皮膚之分。屬肺金。故出白膿。以其在血脈之分。屬心火。故爲血癤。以其在肌肉之分。屬脾土。故出黃膿。以其在筋之分。屬肝木。故其膿見蒼色。深至骨。屬腎水。故紫黑血也。若以下痢黑者爲寒。然則瘡癤之出紫黑血者。亦爲冷歟。又如赤痢。本濕熱之相兼也。舉世皆言赤痢爲熱。白痢爲寒者。誤之久矣。殊不知陰陽之道。猶權衡也。一髙則必一下。一盛則必一衰。故陽盛者陰必衰。陰盛者陽必衰。自然之理也。豈有陰陽二气。俱盛於腸胃。而同爲赤白之痢乎。夫痢何也。蓋因六七月之交。世之谷肉果菜。飲啖無度。濕熱大甚。人受之感其毒瓦斯於腸胃之間。而爲下膿血赤白也。治痢之法。當以苦寒之藥治之。如宋朝錢仲陽處香連丸以治小兒之痢。深得玄理。木香苦溫。黃連苦寒。苦能燥濕。寒能勝熱。溫能開發腸胃之鬱結。愈痢多矣。今世俗醫。但以辛熱姜桂之藥。以治諸痢。病之微者。能令腸胃開通。鬱結消散。偶或一愈。病之甚者。怫熱不開。痢疾轉甚。輕則爲小溲不通水腫之疾。

重則爲瞀亂之病而死矣。深可嘆哉。又如婦人赤白帶下之病。同乎痢也。蓋人有十二正經脈有奇經八脈。帶脈者。奇經之一也。起於季脇。回身一周。如束帶然。婦人下焦濕熱太甚津液湧溢。從帶脈淋瀝而下也。舉世皆言白帶爲寒者。亦誤矣。凡病此者。必頭目昏眩。

口苦舌漧。咽嗌不利。小便赤澀。大便閉滯。脈實而數。皆熱癥也。治帶下之法。亦以辛苦寒藥爲主。不可驟用燥藥及熱藥。以損人生命也。又如酒蠱而大便濡瀉者。亦中濕熱也。

或水腫。或發黃。皆濕熱也。嗚呼。人卽有形。不能無病。有生不能無死。然醫者但當按法治之。若標本不明。陰陽不審。誤投湯藥。實實虛虛而死者。是誰之過歟。故曰。世無良醫枉死者半。誠不誣矣。瞀。神昏而气濁也。郁。熱極則腠理鬱結。而气道不通也。腫脹。

陽熱太甚。則腫滿脹也。如六月庶物隆盛。腫脹之象。明可見矣。鼻窒。謂鼻塞也。傷風寒於腠理。而爲鼻窒。寒能收斂。陽气不通暢也。人側臥。則下竅通利。上竅反塞者。謂陽之經。左右相交於鼻也。鼽。鼻出淸涕也。衄。鼻出血也。血溢。血出於上竅也。血泄。血出於下竅也。淋。熱客膀胱。小便澀痛也。或曰小便澀而不通爲熱。遺溲不禁爲冷。豈知熱甚客於腎部。幹於足厥陰之經。廷孔鬱結極甚。气液不能宣通。故痿痺神無所用。津液滲入膀胱而爲溲也。如傷寒少陰熱極則遺溲。其理明矣。世傳眾方。又有冷淋之說。可笑也已。

及觀其所治之方。還用楡皮﹑瞿麥苦寒之藥。其說𨿽妄。其方乃是。由不知造化變通之理。

宜乎認是而作非也。學不明而欲爲醫。難矣哉。閉。大便澀滯也。由火盛制金。不能平木。

肝木生風。風能勝濕。濕能耗液故也。身熱惡寒。邪熱在表而反惡寒也。故仲景治傷寒之法以麻黃湯汗之。或曰寒在皮膚。則熱在骨髓。熱在皮膚。則寒在骨髓。此說非也。戰栗。

謂火熱過極。反兼水化制之。故戰栗而動搖也。傷寒日深。大汗欲出。必先戰栗。熱極故也人恐懼而戰栗者。恐則傷腎。水衰故也。驚。心卒動而不寧也。惑。疑惑而志不一也。

悲謂心血熱甚。則淩肺金。金不受制。故發悲哭也。悲哭而涕淚俱出者。如火煉金。反化爲水也。是以肝熱盛則出泣。心熱盛則出汗。脾熱盛則出涎。肺熱盛則出涕。腎熱盛則出唾。

猶夏熱太盛。則林木流津也。笑。心火熱甚。喜志發也。或以輕手擾人脇肋腋。令癢而笑者。擾亂動搖。火之化也。譫。多言也。心熱神亂。則語言妄出也。妄。狂妄也。心熱神昏則目有所見也。衄血汗。謂鼻出黑血也。

卷一六气爲病

濕類

諸痙彊直。積飲痞隔中滿。吐下霍亂。體重腫。肉如泥按之不起。皆屬於濕。太陰濕土。

乃脾胃之气也。

痙。也。彊直。謂項彊也。太陽經中濕。則令人項彊。有汗者曰陰痙。仲景所謂柔痙是也無汗者曰陽痙。仲景所謂剛痙是也。積飲。謂畱飲也。痞。否也。謂气不升降也。如否卦陽在上。陰在下。則天地閉塞矣。隔。阻滯也。腸胃濕甚。則傳化失常也。中滿。土位中央濕則令人中焦滿也。吐下霍亂。謂腸胃濕飲相兼故也。體重。淸陽爲火。濁陰爲地。濕土爲病。體重宜也。腫。濕勝於下也。肉如泥按之不起。濕勝於身也。

卷一六气爲病

火類

諸熱瞀暴喑。冒昧躁擾。狂越罵詈。驚駭。腫疼酸。气逆衝上。禁栗如喪神守。嚏嘔。

瘡瘍喉痺。耳鳴及聾。嘔湧溢。食不下。目昧不明。暴注。暴病暴死。皆屬於火。少陽相火。乃心包絡三焦之气也。

瞀。昏也。君火化同。。熱令肌肉跳動也。暴喑。卒啞也。心火熱盛。上克肺金。不能發聲也。冒昧。昏憒也。躁擾。謂熱盛於外。手足不寧也。狂越。謂乖越禮法而失常也。經曰登髙而歌。棄衣而走。罵詈不避親疏。熱極故也。罵詈。言之惡也。水數一道近而善。火數二道遠而惡。心火熱極。則發惡言也。驚駭。君火化同。腫。熱勝於內也。疼酸酸疼者由火勝制金。不能平木故也。气逆衝上。火气熱。炎上也。禁栗如喪神守。栗戰栗也禁。冷也。喪神守。火極而似水化也。嚏鼻中因癢而气噴作於聲也。嘔。瘡瘍。君火化同喉痺。熱客上焦而咽嗌腫也。耳鳴。熱衝聽戶。耳中作聲也。聾。水衰火盛。气道閉塞。

耳不聞聲也。微則可治。久則難通。嘔湧溢。食不下。胃膈熱盛。火气炎上之象也。目昧不明。五臟熱極。則目昏不能視物也。暴注。卒瀉也。君火化同。。惕跳而肉動也。暴病暴死。火性疾速故也。由其平日飲食衣服。性情好惡。不循其宜。而失其常。久則气變興衰而爲病也。蓋因腎水衰虛。心火暴盛。水不能制之。熱气怫郁。心神昏冒。則筋不用。卒倒而無所知也。若熱甚至極則死。微則發過如故。俗云暗風。若血气鬱結。不得宣通。郁極乃發。若一側得通利。則痞者痺而癱瘓也。

卷一六气爲病

燥類

諸澀枯涸。幹勁皴揭。皆屬於燥。陽明燥金。乃肺與大腸之气也。

澀。徧身澀滯。不滑澤也。枯。不榮生也。涸。不流通也。幹。不滋潤也。勁。不柔和也。皴揭。皮膚開裂也。

卷一六气爲病

寒類

諸病上下所出水液。澄澈淸冷。瘕疝。堅痞腹滿急痛。下痢淸白。食已不饑。吐利腥穢屈伸不變。厥逆禁固。皆屬於寒。足太陽寒水。乃腎與膀胱之气也。至上下所出水液。澄澈淸冷。如天气寒。則水自然澄淸也。

。气聚之積。或聚或散。無有常處也。瘕。血積之塊。蓋由女子月水沈滯。久而成瘕也。

經曰。小腸移熱於大腸。爲虛瘕爲沈。然則血瘕亦有熱者也。當以標本明之。疝。足厥陰經受寒。則陰腫也。堅痞腹滿急痛。如水寒則冰。堅硬如地也。下痢淸白。水寒則淸而明白也。食已不饑。胃熱能消穀。寒則不能消穀。𨿽已而亦不饑也。吐利腥穢。寒水甚而制火。

則不能平金。肺金自盛。故水腥也。屈伸不變。厥逆禁固。謂手足蜷攣而冷也。

卷一

亢則害承乃制體用說

夫气淫太過。曰亢則害。物極而得復。則曰承乃制也。蓋陰陽互藏平气以爲和。五行偏勝而爲眚。軒岐法則天地。把握陰陽。人稟太極全體至理而生成者也。故內經所言君火之下。陰精承之者。相火之下。水气承之。木气之下。金气承之。水气之下。土气承之。土气之下。木气承之。謂土必克水。以水之子木也。承於土之下。此乃先天和平之配偶耳。

經言亢則害承乃制者。謂其亢之爲害。必得受害者之子。以承其勝而制之也。卽子復母仇之義耳。原夫木極似金。火極似水。土極似木。金極似火。水極似土。如風木爲病。掉眩甚則肢體拘攣。固勁而不能動。動極靜也。火之太過。則木溶金。人爲渴汗。土極之病。肉筋惕。慢驚。之類。靜極動也。金暴斂則反熱。水極則冰凝如石。人病則收引癃結。時工昧知陰陽生殺之機。不究火亢則害陰金。癥出戰栗惡寒。當辧目之黃赤。口之漧渴。二便通塞。脈之遲數。以別是是非非。庶無誤人之獘。設若口燥便赤。脈不遲。縱寒戰之甚。急宜淸涼爲當。時醫輒見戰栗厥逆惡寒。不諳厥深熱亦深之理。逕投熱藥。則如傷寒賦云。桂枝下咽。陽盛則斃。又有陰癥似陽者。亦有譫言妄語。欲奔泥水。但不甚渴。便淸脈遲。俗工認爲陽治。賦亦云。承气入胃。陰盛乃亡。凡爲良醫者。須博理廣見可也。所以承气解毒等湯。可治似陰之癥。理中四逆等湯。可療似陽之急。庸常昧知亢極之變。誤指附子可以治熱病。涼藥可以療寒厥。殊不知有義理當然而用之也。吁。附子承气。備爲明醫以救人。何期又爲庸醫之殺人。仁人君子。其亢則害承乃制之理。豈容不加究此心哉。且如雜癥。木亢則害其土也。土受木之克害。則不善食。木曰曲直。曲直作酸。故爲膈噎中滿等癥生焉。其所承於木之下者肺金也。土之子。緣肺金主气。气屬陽。陽行健。其播敷運化。气之力也。肺金大腸。職司傳送。今夫木之亢也。則侮金而害土。必當扶土之子。金气之壯。

則能制其木之過。所以法當資益肺金之气。則木可平。而土可保矣。俗夫反以耗气散气之藥則土益衰。而木愈克。可勝惜哉。又如火亢可害其肺金。金受火克之極。病則惡寒戰栗。

而發晚熱咳渴。直俟夜半之後。气血傳過肺金。得微汗方解。此系承乃制之義也。苟不扶水以濟金。卽元气日索矣。法當培其陰精眞水。以禦君相二火之暴。則惡寒退而潮熱減。自汗而涼。正气回也。人或以辛甘之劑。兼以解散療之。則精液愈涸。而眞精愈竭。則虛其虛也餘可類推。人身安危之機。在於陰陽互藏以爲和。否則五行更勝。克害而生病也。故經曰。气之勝者。則薄其所不勝。而害其所能勝。嗟夫。亢之所以爲害。責在承之不足而起之也。確乎論歟。致中和以全生者。良醫也。大易曰。造物不致終窮。其久病有待時令遷轉。而承乃制。而自愈矣。如傷寒待日期傳過而涼者。卽承乃制而痊也。此造物化工之妙耳。僻處乏醫。則從漢書有云。不藥當中醫可也。與其亢則害承乃制之說。庶乎得矣。

卷一

醫論

扁鵲論醫病有六不治。驕恣不論於理。一不治也。輕身重財。二不治也。衣食不能適。

三不治也。陰陽並藏气不足。四不治也。形羸不能服藥。五不治也。信巫不信醫。六不治也。雲林子曰。越人之論。一三四五六是矣。二則於予心有未適然者。何也。輕者彼輕也。重者彼重也。彼輕而我重之。則彼之生可活矣。不然。彼以一吝而喪生。固病者之不智。子以一吝而不治。亦醫者之不仁。噫。古之神醫。於此意猶存。則世醫可知矣。

卷一本艸

藥論

夫藥者。天地間之萬物也。昔古神農憫蒼生之疾苦。格物理之精微。其用心可爲仁矣。

故本艸藥品𨿽多。然其味不過五。乃甘辛鹹苦酸是也。而其性不過六。溫涼補瀉升降是也。且甘辛溫補升者陽也。苦鹹涼瀉降者陰也。淡滲泄而屬陽。酸性陽而味陰。故藥有純陽者。有純陰者。有陰中之陽。有陽中之陰。有專用其气者。有獨用其味者。大抵味之濃者必補。气之重者必降。味淡則瀉。性輕則升。升者治在上在表之病。降者治在下在裏之疾。諸寒涼者治乎血熱。諸溫熱者治乎气鬱气虛。潤以濡燥。澀以收脫。又甘爲諸補之原。苦爲諸瀉之本。

辛香者亦升泄之類。酸鹹者皆補降之屬。所謂補者。性味各有所補。而其瀉者。亦各有所瀉然補中有瀉。而瀉中有補。如酸入肝。生津以制燥。至苦入心。滋陰以降火。辛能溫肺以退寒。鹹可堅腎以禦熱。如欲去其邪。在使復其正。瀉陽有以補陰。瀉陰有以補陽。降則通其自升。升則欲其自降。惟病有兼成。而法當合用。故方有奇偶。而藥有君臣。制之以散者散也。或成之以錠者鎭也。用湯者蕩也。取气味蕩漾。而無所不至。用丸者緩也。取气味緩達。而有所及遠。湯有生熟。瀉則宜生。補則宜熟。丸有大小。病在上者宜小。俱服於食後。或散末以輕調。或含丸以緩化。病在下者宜大。俱服於食前。或服後以食壓。或湯藥以頓服。吞補劑於早於未語之前。服疾藥當脫衣臨睡之際。鬱气妙舐嚼之方。溫癥利丸散之功。凡用甘艸者。解諸藥毒。取甘以緩脾。劑投生薑者。行諸藥力。取辛以開胃。故病以脾胃爲主。始得以攻病之力。用酒者欲其上達。用鹽者取其下行。丸用蠟者匱其毒。裹用蠟者藏其气。水丸求其速化以淸利。蜜丸取其緩行以滋潤。用新者速其功。用陳者遠其毒。調脾胃之藥。丸宜五穀。和气血之劑。利用醋酒。炒以緩其性。泡以剖其毒。浸能滋陰。煉可助陽。但制有太過不及之獘。忌用有相反畏惡之情。有療之於理者。有療之以意者。又有不藥之術。出乎才智之巧。如鍼灸燻熨淋漬之類。治六淫外病之藥也。有以人事眞僞之機。委曲旁求之變。動人耳目。移病者之心志。郁者散之。散者郁之。勞者逸之。靜者動之。乃治七情內病之藥也。故導引營運。調乎飲食起居。從中正之心。無欺妄之憂者。乃修養之藥也。

故藥者非徒藥物之爲藥。而人事所宜之門。莫不爲之藥也。

卷一本艸

藥有五法

湯劑。煎成淸液也。補須要熟。利不嫌生。並先較定水數煎蝕多寡之不同耳。去暴病用之。

取其易升易散。易行經絡。故曰湯者蕩也。治至髙之分加酒煎。去濕加生薑煎。補元气加大棗煎。發散風寒加蔥白煎。去膈病加蜜煎。止痛加醋煎。凡諸補湯。渣滓兩劑並合。加原水數。復煎。待熟飲之。亦敵一劑新藥。其發表攻裏二者。𨿽前藥取效。不必煎渣也。從緩從急之不同故耳。

膏劑。熬成稠膏也。藥分兩𨿽多。水煎膏宜久。渣滓復煎數次。絞取濃汁。以熬成耳。

去久病用之。取其始蝕力大。滋補膠固。故曰膏者膠也。凡可服之膏。或水或酒隨熬渣。猶酒煮飲之。可摩之膏。或酒或醋隨熬滓。宜搗數患處。此蓋盡藥力也。

散劑。研成細末也。宜施制合。不堪久畱。恐走泄气味。服之無效耳。去急病用之。不循經絡。只去胃中及腸腑之積。故曰。散者散也。气味濃者湯調服。气味薄者煎熟和酒服。

丸劑。作成丸粒也。治下焦之疾者。如梧子大。治中焦疾者。如綠豆大。治上焦疾者。

如粒米大。因病不能速去。取其舒緩。逐漸成功。故曰。丸者緩也。用水丸者。或蒸餅作稀糊丸者。取其易化。而治上焦也。用稠面和丸者。或飯糊丸者。取略遲化。能達中焦也。或酒或醋丸者。取其收散之意。泡半夏﹑南星。欲去濕痰者。以生薑自然汁。取稀糊爲丸。亦取其易化也。神曲丸者。取其消食。山藥糊丸者。取其澀。煉蜜丸者。取其遲化。而易循經絡。

蠟丸取其難化。能固護藥之味气。勢力全備。直過膈而作效也。

漬酒。漬煮藥酒也。藥須細銼。絹袋盛之。入酒。罐密封。如常法煮熟。埋地日久。气烈味濃。早晚頻吞。經絡速達。或攻或補。並著奇功。滓濾出曝漧。搗末別漬。力𨿽稍緩。服亦益人。爲散亦佳。切勿傾棄。

補虛損癥。宜少飲。緩取效。攻風濕癥。宜多飲。速取效。凡丸藥用蜜。每藥末一斤。

則用蜜十二兩。文火煎煉。掠去沸沫。令色黃。滴水成珠爲度。再加水四兩和勻。如此丸庶可曬漧。經久不壞。或用重湯熬煉成珠。尢妙。

卷一本艸

藥性歌括

﹝共四百味﹞

諸藥之性。各有奇功。溫涼寒熱。補瀉宣通。君臣佐使。運用於衷。相反畏惡。立見吉凶。

人參味甘。大補元气。止渴生津。調榮養衛。﹝去蘆用。反藜蘆﹞

黃性溫。收汗固表。托瘡生肌。气虛莫少。﹝綿軟如箭幹者。瘡瘍生用。補虛蜜水炒用。﹞

白術甘溫。健脾彊胃。止瀉除濕。兼祛痰痞。﹝去蘆。淘米泔水洗。薄切曬漧。或陳東壁土炒。﹞

茯苓味淡。滲濕利竅。白化痰涎。赤通水道。﹝去黑皮。中有赤筋。要去淨。不損人目﹞

甘艸甘溫。調和諸藥。炙則溫中。生則瀉火。﹝一名國老。能解百毒。反甘遂﹑海藻﹑大戟﹑芫花﹞

當歸甘溫。生血補心。扶虛益損。逐瘀生新。﹝酒浸。洗淨切片。體肥痰盛。薑汁浸酒身養血。尾破血。全活血。﹞

白芍酸寒。能收能補。瀉痢腹痛。虛寒勿與。﹝有生用者。有酒炒用者。﹞

赤芍酸寒。能瀉能散。破血通經。產後勿犯﹝宜用生﹞

生地微寒。能消濕熱。骨蒸煩勞。兼消破血。﹝一名。懷廣出者。用酒洗。竹刀切片﹞

熟地微溫。滋腎補血。益髓塡精。烏須黑髮。﹝用懷廣生地黃。酒拌蒸至黑色。竹刀切片。勿犯鐵器。忌蘿卜蔥蒜。用薑汁炒。除膈悶。﹞

麥門甘寒。解渴祛煩。補心淸肺。虛熱自安。﹝水浸。去心用。不令人煩。﹞

天門甘寒。能治肺癰。消痰止嗽。喘熱有功。﹝水浸。去心皮。﹞

黃連味苦。瀉心除痞。淸熱明眸。濃腸止痢。﹝去須。下火童便。痰火薑汁。伏火鹽湯气滯火吳萸。肝膽火豬膽。實火朴硝。虛火酒炒。﹞

黃芩苦寒。枯瀉肺火。子淸大腸。濕熱皆可。﹝去皮枯朽。或生或酒泡。﹞

黃柏苦寒。降火滋陰。骨蒸濕熱。下血堪任。﹝去粗皮。或生或酒或蜜或童便或乳汁炒一名黃。﹞

梔子性寒。解郁除煩。吐衄胃痛。火降小便。﹝生用淸三焦實火。炒黑淸三焦郁熱。又能淸曲屈之火。﹞

連翹苦寒。能消癰毒。气聚血凝。濕熱堪逐。﹝去梗心﹞

石膏大寒。能瀉胃火。發渴頭疼。解肌立妥。﹝或生或。一名解石。﹞

滑石沈寒。滑能利竅。解渴除煩。濕熱可療。﹝細膩潔白者佳。粗紋靑黑者勿用。研末以水飛過。﹞

貝母微寒。止嗽化痰。肺癰肺痿。開郁除煩。﹝去心。黃白色輕松者佳。﹞

大黃苦寒。實熱積聚。蠲痰潤燥。疏通便閉。

柴胡味苦。能瀉肝火。寒熱往來。瘧疾均可。﹝去蘆。要北者佳。﹞

前胡微寒。寧嗽化痰。寒熱頭痛。痞悶能安。﹝去蘆。要軟者佳。﹞

升麻性寒。淸胃解毒。升提下陷。牙痛可逐。﹝去須。靑綠者佳。﹞

桔梗味苦。療咽腫痛。載藥上升。開胸利壅。﹝去蘆。靑白者佳。﹞

紫蘇葉辛。風寒發表。梗下諸气。消除脹滿。﹝背面皆紫者佳﹞

麻黃味辛。解表出汗。身熱頭痛。風寒發散。﹝去根節。宜陳久。止汗用根。﹞

葛根味苦。祛風發散。溫瘧往來。止渴解酒。﹝白粉者佳。﹞

薄荷味辛。最淸頭目。祛風化痰。骨蒸宜服。﹝一名雞蘇。龍腦者佳。辛香通竅而散風熱。﹞

防風甘溫。能除頭暈。骨節痺疼。諸風口噤。﹝去蘆﹞

荊芥味辛。能淸頭目。表汗祛風。治瘡消瘀。﹝一名假蘇。用穗又能止冷汗虛汗。﹞

細辛辛溫。少陰頭痛。利竅通關。風濕皆用。﹝華陰者佳。反藜蘆。能發少陰之汗。﹞

羌活微溫。祛風除濕。身痛頭疼。舒筋活血。﹝一名羌靑。目赤亦要。﹞

獨活甘苦。頸項難舒。兩足濕痺。諸風能除。﹝一名獨搖艸。又名胡王使者。﹞

知母味苦。熱渴能除。骨蒸有汗。痰咳皆舒。﹝去皮毛。生用瀉胃火。酒炒瀉腎火。﹞

白芷辛溫。陽明頭痛。風熱瘙癢。排膿通用。﹝一名芳香。可作面脂。﹞

本气溫。除頭巓頂。寒濕可去。風邪可屏。﹝去蘆﹞

香附味甘。快气開郁。止痛調經。更消宿食。﹝卽莎艸根。忌鐵器。﹞

烏藥辛溫。心腹脹痛。小便滑數。順气通用。﹝一名旁其。一名天臺烏。﹞

枳實味苦。消食除痞。破積化痰。衝墻倒壁。﹝如龍眼。色黑。陳者佳。水浸去積。切片麩炒。﹞

枳殼微溫。快气寬腸。胸中气結。脹滿堪嘗。﹝水浸去穣。切片麩炒。﹞

白蔻辛溫。能去瘴翳。益气調元。止嘔和胃。﹝去殼取仁﹞

靑皮苦寒。能攻气滯。削堅平肝。安胃下食。﹝水浸。去穣切片。﹞

陳皮甘溫。順气寬膈。畱白和胃。消痰去白。﹝溫水略洗。刮去穣。又名橘紅。﹞

蒼術甘溫。健脾燥濕。發汗寬中。更去瘴疫。﹝米泔水浸透。搓去黑皮。切片炒。﹞

濃朴苦溫。消脹泄滿。痰气下痢。其功不緩。﹝要濃如紫莖者佳。去粗皮。薑汁炒。﹞

南星性熱。能治風痰。破傷彊直。風搐自安。﹝姜湯泡透。切片用。或爲末包入牛膽內名曰牛膽南星。﹞

半夏味辛。健脾燥濕。痰厥頭疼。嗽嘔堪入。﹝一名守田。反烏頭。滚水泡透。切片。

薑汁炒。﹞

藿香辛溫。能止嘔吐。發散風寒。霍亂爲主。﹝或用葉。或用梗。葉與梗並兼用。﹞

檳榔味辛。破气殺虫。祛痰逐水。專除後重。﹝如雞心者佳﹞

腹皮微溫。能下膈气。安胃健脾。浮腫消去。﹝多有鳩糞毒。用黑豆湯洗淨。﹞

香薷味辛。傷暑便澀。霍亂水腫。除煩解熱。﹝陳久者佳﹞

扁豆微涼。轉筋吐瀉。下气和中。酒毒能化。﹝微炒﹞

豬苓味淡。利水通淋。消腫除濕。多服損腎。﹝削去黑皮。切片。﹞

澤瀉苦寒。消腫止渴。除濕通淋。陰汗自遏。﹝去尾﹞

木通性寒。小腸熱閉。利竅通經。最能導滯。﹝去皮切片﹞

車前子寒。溺澀眼赤。小便能通。大便能實。﹝去殼﹞

地骨皮寒。解肌退熱。有汗骨蒸。彊陰涼血。﹝去骨﹞

木瓜味酸。濕腫香港腳。霍亂轉筋。足膝無力。﹝酒洗﹞

威靈苦溫。腰膝冷痛。消痰癖。風濕皆用。﹝去蘆酒洗﹞

牡丹苦寒。破血通經。血分有熱。無汗骨蒸。﹝去骨﹞

玄參苦寒。淸無根火。消腫骨蒸。補腎亦可。﹝紫黑者佳。反藜蘆。﹞

沙參味苦。消腫排膿。補肝益肺。退熱除風。﹝去蘆。反藜蘆。﹞

丹參味苦。破積調經。生新去惡。祛除帶崩。﹝反藜蘆。﹞

苦參味苦。癰腫瘡疥。下血腸風。眉脫赤癩。﹝反藜蘆﹞

龍膽苦寒。療眼赤疼。下焦濕腫。肝經熱煩。

五加皮寒。祛痛風痺。健步堅筋。益精止瀝。﹝此皮浸酒。輕身延壽。寧得一把五加。

不用金玉滿車。﹞

防己气寒。風濕腳痛。熱積膀胱。消癰散腫。

地楡沈寒。血熱堪用。血痢帶崩。金瘡止痛。﹝如虛寒水瀉。切宜忌之﹞

茯神補心。善鎭驚悸。恍惚健忘。兼除怒恚。﹝去皮﹞

遠志气溫。能驅驚悸。安神鎭心。令人多記。﹝甘艸湯浸一宿。去骨曬漧。﹞

酸棗味酸。斂汗驅煩。多眠用生。不眠用炒。﹝去復選仁﹞

菖蒲性溫。開心利竅。去痺除風。出聲至妙。﹝去毛。一寸九節者佳。忌鐵器。﹞

柏子味甘。補心益气。斂汗扶陽。更療驚悸。﹝去殼取仁。卽柏仁。﹞

益智辛溫。安神益气。遺溺遺精。嘔逆皆治。﹝去殼取仁。研碎﹞

甘松味香。善除惡气。治體香肌。心腹痛已。

小茴性溫。能除疝气。腹痛腰疼。調中暖胃。﹝鹽水炒﹞

大茴味辛。疝气香港腳。腫痛膀胱。止嘔開胃。﹝卽茴香子﹞

漧薑味辛。表解風寒。炮苦逐冷。虛熱尢堪。﹝紙包水浸。火煨。切片慢火煨至極黑。

亦有生用者。﹞

附子辛熱。性走不守。四肢厥冷。回陽功有。﹝皮黑。頭正丸。一兩一枚者佳。面裹火煨。去皮臍。童便浸一宿。慢火煮。曬漧密封。旋切片用。亦有該生用者。﹞

川烏大熱。搜風入骨。濕痺寒疼。破積之物。﹝頂歪斜。制同附子。﹞

木香微溫。散滯和胃。諸風能調。行肝瀉肺。﹝形如枯木。苦口粘牙者佳。﹞

沈香降气。暖胃追邪。通天徹地。衛气爲佳。

丁香辛熱。能除寒嘔。心腹疼痛。溫胃可曉。﹝雄丁香如釘子長。母丁香如棗核大。﹞

砂仁性溫。養胃進食。止痛安胎。通經破滯。﹝去殼取仁﹞

畢澄茄辛。除脹化食。消痰止噦。能逐邪气。﹝系嫩胡椒。靑時摘取者是。﹞

肉桂辛熱。善通血脈。腹痛虛寒。溫補可得。﹝去粗皮。不見火。妊娠用要炒黑。濃者肉桂。薄者官桂。﹞

桂枝小便。橫行手臂。止汗舒筋。治手足痺。

吳萸辛熱。能調疝气。心腹寒疼。酸水能治。﹝去梗。湯炮。微炒。﹞

延胡气溫。心腹卒痛。通經活血。跌撲血崩。﹝卽元胡索﹞

薏苡味甘。專除濕痺。筋節拘攣。肺癰肺痿。﹝一名穿穀米。去殼取仁。﹞

肉蔻辛溫。脾胃虛冷。瀉痢不休。功可立等。﹝一名肉果。麵包。煨熟切片。紙包。捶去油。﹞

艸蔻辛溫。治寒犯胃。作痛吐嘔。不食能食。﹝建寧有淡紅花內白色子是眞的。﹞

訶子味苦。澀腸止痢。痰嗽喘急。降火斂肺。﹝又名訶藜勒。六稜黑色者佳。火煨去核﹞

艸果味辛。消食除脹。截瘧逐痰。解瘟辟瘴。﹝去殼取仁﹞

常山苦寒。截瘧除痰。解傷寒熱。水脹能寬。﹝酒浸切片﹞

良姜性熱。下气溫中。轉筋霍亂。酒食能攻。﹝結實秋收名紅豆蔻。善解酒毒。余治同﹞

山楂味甘。磨消肉食。療疝催瘡。消膨健胃。﹝一名糖球子。俗呼山裏紅。蒸。去核用﹞

神曲味甘。開胃進食。破積逐痰。調中下气。﹝炒黃色。﹞

麥芽甘溫。能消宿食。心腹膨脹。行血散滯。﹝炒。孕婦勿用。恐墜胎元。﹞

蘇子味辛。驅痰降气。止咳定喘。更潤心肺。

白芥子辛。專化脇痰。瘧蒸痞塊。服之能安。﹝微炒﹞

甘遂苦寒。破消痰。面浮蠱脹。利水能安。﹝反甘艸﹞

大戟甘寒。消水利便。腹脹堅。其功瞑眩。﹝反甘艸﹞

芫花寒苦。能消脹蠱。利水瀉濕。止咳痰吐。﹝反甘艸﹞

商陸辛甘。赤白各異。赤者消風。白利水气。﹝一名章柳﹞

海藻鹹寒。消癭散。除脹破。利水通閉。﹝粵海帶昆布。散結潰堅功同。反甘艸。﹞

牽牛苦寒。利水消腫。蠱脹癖。散滯除壅。﹝黑者屬水力速。白者屬金力遲。並取頭末用。﹞

葶藶辛苦。利水消腫。痰咳瘕。治喘肺癰。﹝隔紙略炒﹞

瞿麥辛寒。專治淋病。且能墮胎。通經立應。

三稜味苦。利血消癖。气滯作痛。虛者當忌。﹝去毛。火。切片。醋炒。﹞

五靈味甘。血痢腹痛。止血用炒。行血用生。

莪術溫苦。善破癖。止渴消瘀。通經最宜。﹝去根。火煨。切片。醋炒。﹞

漧漆辛溫。通經破瘕。追積殺虫效如奔馬。﹝搗。炒令煙盡。生則損人傷胃。﹞

蒲黃味甘。逐瘀止崩。補血須炒。破血用生。

蘇木甘鹹。能行積血。產後月經。兼治撲跌。

桃仁甘寒。能潤大腸。通經破瘀。血瘕堪嘗。﹝湯浸。尖皮皆去盡。研如泥。﹞

姜黃味辛。消癰破血。心腹結痛。下气最捷。

郁金味苦。破血生肌。血淋溺血。鬱結能舒。

金銀花甘。療癰無對。未成則散。已成則潰。﹝一名忍冬。一名鷺鷥藤。一名金釵股。

一名老翁須。﹞

漏蘆性溫。去惡瘡毒。補血排膿。生肌長肉。﹝一名野蘭﹞

蒺藜味苦。療瘡瘙癢。白癜頭瘡。翳除目朗。

白芨味苦。功專收斂。腫毒瘡瘍。外科最善。

蛇牀辛苦。下气溫中。惡瘡疥癩。逐瘀祛風。

天麻味辛。能驅頭眩。小兒驚癇。拘攣癱瘓。

白附辛溫。治面百病。血痺風瘡。中風痰癥。

全蠍味辛。卻風痰毒。口眼斜。風癇發搐。﹝去毒﹞

蟬蛻甘平。消風定驚。殺疳除熱。退翳侵睛。

僵蠶味鹹。諸風驚癇。濕痰喉痺。瘡毒瘢痕。﹝去絲酒炒﹞

蜈蚣味辛。蛇虺惡毒。止痙除邪。墮胎逐瘀。﹝頭足赤者佳。炙黃。去頭足。﹞

木鱉甘寒。能追瘡毒。乳癰腰疼。消腫最速。

蜂房鹹苦。驚癇螈。牙疼腫毒。瘰肺癰。

花蛇溫毒。癱瘓斜。大風疥癩。諸毒稱佳。﹝口有四撩牙。頭戴二十四朵花。尾上有个佛指甲是。出蘄州者佳。﹞

蛇蛻辟惡。能除翳膜。腸痔蠱毒。驚癇搐搦。

槐花味苦。痔漏腸風。大腸熱痢。更殺蛔虫。

鼠粘子辛。能除瘡毒。癮疹風熱。咽疼可逐。﹝一名牛蒡子。一名大力子。一名惡實。﹞

茵陳味苦。退疸除黃。瀉濕利水。淸熱爲涼。

藥花辛溫。最消瘀熱。多則通經。少則養血。

蔓荊子苦。頭疼能治。拘攣濕痺。淚眼可除。

兜鈴苦寒。能燻痔漏。定喘消痰。肺熱久嗽。﹝去膈膜。根名靑木香。散气。﹞

百合味甘。安心定膽。止嗽消浮。癰疽可啖。

秦艽微寒。除濕榮筋。肢節風痛。下血骨蒸。﹝新好羅文者佳﹞

紫菀苦辛。痰喘咳逆。肺癰吐膿。寒熱並濟。﹝去頭﹞

款花甘溫。理肺消痰。肺癰喘咳。補勞除煩。﹝要嫩茸。去本。﹞

金沸艸寒。消痰止嗽。明目祛風。逐水尢妙。﹝一名旋復花。一名金錢花。﹞

桑皮甘辛。止嗽定喘。瀉肺火邪。其功不少。﹝風寒新嗽生用。虛勞久嗽。蜜水炒用。

去紅皮。﹞

杏仁溫苦。風寒喘嗽。大腸气閉。便難切要。﹝單仁者。泡去皮尖。麩炒入藥。雙仁者有毒。殺人。勿用。﹞

烏梅酸溫。收斂肺气。止渴生津。能安瀉痢。

天花粉寒。止渴祛煩。排膿消毒。善除熱痢。

栝蔞仁寒。寧嗽化痰。傷寒結胸。解渴止煩。﹝去殼用仁。重紙包。磚壓糝之。只一度去油用。﹞

密蒙花甘。主能明目。虛翳靑盲。服之效速。﹝酒洗。蒸過曬漧。﹞

菊花味甘。除熱祛風。頭暈目赤。收淚殊功。﹝家園內味甘黃小者佳。去梗。﹞

木賊味甘。益肝退翳。能止月經。更消積聚。

決明子甘。能祛肝熱。目疼收淚。仍止鼻血。

犀角酸寒。化毒辟邪。解熱止血。消腫毒蛇。

羚羊角寒。明目淸肝。卻驚解毒。神智能安。

龜甲味甘。滋陰補腎。逐瘀續筋。更醫顱囟。﹝卽敗龜板﹞

鱉甲酸平。勞嗽骨蒸。散瘀消腫。去痞除崩。﹝去裙。蘸醋炙黃。﹞

海蛤味鹹。淸熱化痰。胸痛水腫。堅軟結散。

桑上寄生。風濕腰痛。安胎止崩。瘡瘍亦用。

火麻味甘。下乳催生。潤腸通結。小水能行。﹝微炒。磚擦去殼。取仁。﹞

山豆根苦。療咽腫痛。敷蛇虫傷。可救急用。﹝俗名金鎖匙﹞

益母艸甘。女科爲主。產後胎前。生新去瘀。﹝一名茺蔚子﹞

紫艸苦寒。能通九竅。利水消膨。痘疹最要。

紫葳味酸。調經止痛。崩中帶下。瘕通用。﹝卽淩霄花﹞

地膚子寒。去膀胱熱。皮膚瘙癢。除濕甚捷。﹝一名鐵掃帚子﹞

楝根性寒。能追諸虫。疼痛立止。積聚立通。

樗根味苦。瀉痢帶崩。腸風痔漏。燥濕澀精。﹝去粗皮。取二唇白皮。切片酒炒。﹞

澤蘭甘苦。癰腫能消。打撲傷損。肢體虛浮。

牙皂味辛。通關利竅。敷腫痛消。吐風痰妙。﹝去弦子粗皮。不蛀者佳。﹞

蕪荑味辛。驅邪殺虫。痔癭癬疥。化食除風。﹝火用﹞

雷丸味苦。善殺諸虫。癲癇蠱毒。治兒有功。﹝赤者殺人。白者佳。甘艸煎水泡一宿。﹞

胡麻仁甘。疔腫惡瘡。熟補虛損。筋壯力彊。﹝一名巨勝。黑者佳。﹞

蒼耳子苦。疥癬細瘡。驅風濕痺。瘙癢堪嘗。﹝一名耳。實多刺﹞

蕤仁味甘。風腫爛弦。熱脹肉。眼淚立痊。

靑葙子苦。肝臟熱毒。暴發赤瘴。靑盲可服。

谷精艸辛。牙齒風痛。口瘡咽痺。眼翳通用。﹝一名戴星艸﹞

白薇大寒。療風治瘧。人事不知。鬼邪堪卻。

白蘞微寒。兒瘧驚癇。女陰腫痛。癰疔可啖。

靑蒿气寒。童便熬膏。虛寒盜汗。除骨蒸勞。

茅根味甘。通關逐瘀。止吐衄血。客熱可去。

大小薊苦。消腫破血。吐衄咯唾。崩漏可啜。

枇杷葉苦。偏理肺臟。吐噦不已。解酒淸上。﹝布拭去毛﹞

木律大寒。口齒聖藥。瘰能治。心煩可卻。﹝一名胡桐淚﹞

射幹味苦。逐瘀通經。喉痺口臭。癰毒堪憑。﹝一名烏襄根﹞

鬼箭羽苦。通經墮胎。殺虫祛結。止痛驅邪。﹝一名衛茅﹞

夏枯艸苦。瘰癭癅。破散結。濕痺能瘳。﹝冬至後發生。夏至時枯瘁。﹞

捲柏味苦。瘕血閉。風眩痿。更驅鬼疰。

馬鞭味甘。破血通經。瘕痞塊。服之最靈。

鶴虱味苦。殺虫追毒。心腹卒痛。蛔虫堪逐。

白頭翁溫。散逐血。癭瘡疝。止痛百節。

旱蓮艸甘。生須黑髮。赤痢可止。血流可截。

慈菇辛苦。疔腫癰疽。惡瘡癮疹。蛇虺並施。

楡皮味甘。通水除淋。能利關節。敷腫痛定。﹝取裏面白皮。切片曬漧。﹞

鉤藤微寒。療兒驚癇。手足螈。抽搐口眼。﹝苗類釣鉤。故曰鉤藤。﹞

味甘。追風除濕。聰耳明目。烏須黑髮。﹝蜜同酒浸。曬爲丸服。﹞

葵花味甘。帶痢兩功。赤治赤者。白治白同。

辛夷味辛。鼻塞流涕。香臭不聞。通竅之劑。﹝去心毛﹞

續隨子辛。惡瘡蠱毒。通經消積。不可過服。﹝一名千金子。一名拒冬實。去皮殼。取仁。紙包。壓去油。﹞

海桐皮苦。霍亂久痢。疳慝疥癬。牙疼亦治。

石楠藤辛。腎衰腳弱。風淫濕痺。堪爲妙藥。﹝一名鬼目。﹞

鬼臼有毒。辟瘟除惡。虫毒鬼疰。風邪可卻。

大靑气寒。傷寒熱毒。黃汗黃膽。時疫宜服。

側柏葉苦。吐衄崩痢。能生須眉。除濕之劑。

槐實味苦。陰瘡濕癢。五痔腫疼。止涎極莽。﹝卽槐角黑子也﹞

瓦楞子鹹。婦人血塊。男子痰癖。瘕可瘥。﹝卽蚶子殼。火醋淬。﹞

棕櫚子苦。禁泄澀痢。帶下崩中。腸風可治。

冬葵子寒。滑胎易產。癃利小便。善通乳難。﹝卽葵菜子﹞

淫羊藿辛。陰起陽興。堅筋益骨。志彊力增。﹝卽仙靈脾。俗呼三枝九葉艸也。﹞

松脂味甘。滋陰補陽。驅風安髒。膏可貼瘡。﹝一名瀝靑﹞

覆盆子甘。腎損精竭。黑須明眸。補虛續絕。﹝去蒂﹞

合歡味甘。利人心智。安髒明目。快樂無慮。﹝卽交枝樹﹞

金櫻子甘。夢遺精滑。禁止遺尿。寸白虫殺。﹝霜後紅熟。去核。﹞

楮實味甘。壯筋明目。益气補虛。陰痿當服。

郁李仁酸。破血潤燥。消腫利便。關格通導。﹝碎復選仁。湯泡去皮。研碎。﹞

沒食子苦。益血生精。染須最妙。禁痢極靈。﹝卽無食子﹞

空靑气寒。治眼通靈。靑盲赤腫。去暗回明。

密陀僧咸。止痢醫痔。能除白瘢。諸瘡可治。

伏龍肝溫。治疫安胎。吐气咳逆。心煩妙哉。﹝取年深色變褐者佳﹞

鍛石味辛。性烈有毒。辟虫立死。墮胎極速。

穿山甲毒。痔癖惡瘡。吹奶腫痛。通經排膿。﹝用甲銼碎。土炒成。﹞

蚯蚓气寒。傷寒瘟病。大熱狂言。投之立應。

蜘蛛气寒。狐疝偏痛。蛇虺咬塗。疔腫敷用。﹝腹大黑色者佳﹞

蟾蜍气涼。殺疳蝕癖。瘟疫能治。瘡毒可祛。

刺皮苦。主醫五痔。陰腫疝痛。能開胃气。

蛤蚧味鹹。肺痿血咯。傳屍勞疰。邪气可卻。

螻蛄味鹹。治十水腫。上下左右。效不旋踵。

蝸牛味鹹。口眼斜。驚癇拘攣。脫肛咸治。

桑螵蛸咸。淋濁精泄。除疝腰疼。虛損莫缺。

田螺性冷。利大小便。消腫除熱。醒酒立見。﹝濁酒煮熟。桃肉食之。﹞

象牙气平。雜物刺喉。能通小便。諸瘡可瘳。

水蛭味鹹。除積瘀堅。通經墮胎。折傷可痊。﹝卽馬蝗蜞﹞

貝子味鹹。解肌散結。利水消腫。目翳淸潔。

蛤蜊肉冷。能止消渴。酒毒堪除。開胃頓豁。

海粉味鹹。大治頑痰。婦人白帶。咸能軟堅。﹝卽海石。火研。如無以蛤粉代之。﹞

石蟹味鹹。點睛腫翳。解蠱脹毒。催生落地。

海螵蛸咸。漏下赤白。瘕驚气。陰腫可得﹝一名烏賊魚骨﹞

無名異甘。金瘡折損。去瘀止痛。生肌有準。

靑礞石寒。硝金色。墜痰消食。神妙莫測。﹝用焰硝同入鍋內。火如金色者。﹞

磁石味鹹。專殺鐵毒。若誤吞鍼。系綫卽出。

花蕊石寒。善止諸血。金瘡血流。產後血湧。﹝火研﹞

代赭石寒。下胎崩帶。兒疳下痢。鎭逆定癇。

黑鉛味甘。止嘔反胃。鬼疰癭癅。安神定志。

銀屑味辛。譫語恍惚。定志養神。鎭心明目。

金屑味甘。善安魂魄。癲狂驚癇。調和血脈。

狗脊味甘。酒蒸入劑。腰背膝痛。風寒濕痺。﹝根類金毛狗脊﹞

骨碎補溫。折傷骨節。風血積疼。最能破血。﹝去毛。卽胡孫良姜。﹞

茜艸味苦。蠱毒吐血。經帶崩漏。損傷虛熱。

預知子貴。綴衣領中。遇毒聲作。誅蠱殺虫。

王不畱行。調經催產。除風痺痙。乳癰當啖。﹝卽剪金子花。取酒蒸火焙。﹞

野狼毒味辛。破積瘕。惡瘡鼠。毒殺痛定。

藜蘆味辛。最能發吐。腸瀉痢。殺虫消蠱。﹝取根去頭。用川黃連爲使。惡大黃。畏蔥白。反芍藥﹑細辛﹑人參﹑沙參﹑玄參﹑丹參﹑苦參。切忌同用。﹞

蓖麻子辛。吸出滯物。塗頂腸收。塗足胎出。﹝去殼取仁﹞

蓽茇味辛。溫中下气。癖陰疝。霍亂瀉痢。

百部味甘。骨蒸勞瘵。殺疳蛔虫。久嗽功大。

京墨味辛。吐衄下血。產後崩中。止血甚捷。

黃荊子苦。善治咳逆。骨節寒熱。能下肺气。﹝又名荊實﹞

女貞實苦。黑髮烏須。彊筋壯力。去風補虛。﹝一名冬靑子﹞

瓜蒂苦寒。善能吐痰。消身腫脹。並治黃膽。﹝卽北方甜瓜蒂也。一名苦丁香。散用則吐。丸用則瀉。﹞

粟殼性澀。泄痢嗽怯。劫病如神。殺人如劍。﹝不可輕用。蜜水炒。﹞

巴豆辛熱。除胃寒積。破消痰。大能通痢。﹝一名江子。一名巴椒。反牽牛。去角。

看癥制用。﹞

夜明砂糞。能下死胎。小兒無辜。瘰堪裁。﹝一名伏翼糞。一名蝙蝠屎。﹞

斑蝥有毒。破血通經。諸瘡瘰。水道能行。﹝去頭翅足。米炒熟用。﹞

蠶砂性溫。濕痺癮疹。癱風腸鳴。消渴可飲。

胡黃連苦。治勞骨蒸。小兒疳痢。盜汗虛驚。﹝折斷一綫煙出者佳。忌豬肉。﹞

使君甘溫。消疳消濁。瀉痢諸虫。總能除卻。﹝微火煨。去殼取仁。﹞

赤石脂溫。保固腸胃。潰瘍生肌。澀精瀉痢。﹝色赤粘舌爲良。火。醋淬。研碎。﹞

靑黛鹹寒。能平肝木。驚癇疳痢。兼除熱毒。﹝卽靛花﹞

阿膠甘溫。止咳膿血。吐血胎崩。虛羸可啜。﹝要阿井者佳。蛤粉炒成珠。﹞

白礬味酸。化痰解毒。治癥多能。難以盡述。﹝火過名枯礬﹞

五倍苦酸。療齒疳。痔癰瘡膿。兼除風熱。﹝一名文蛤。一名百虫倉。百藥煎卽此造成。﹞

玄明粉辛。能蠲宿垢。化積消痰。諸熱可療。﹝用朴硝以蘿卜同制過者是﹞

通艸味甘。善治膀胱。消癰散腫。能治乳房。

枸杞甘溫。添精補髓。明目祛風。陰興陽起。﹝紫熟味甘膏潤者佳。去枝蒂。﹞

黃精味甘。能安臟腑。五勞七傷。此藥大補。﹝與鉤吻略同。切勿誤用。洗淨。九蒸九曬。﹞何首烏甘。種子添精。黑髮悅顏。補血養陰。﹝赤白兼用。泔浸。過一宿搗碎。﹞

五味酸溫。生津止渴。久嗽虛勞。金水枯竭。﹝風寒咳嗽用南。虛損勞傷用北。去梗。﹞

山茱性溫。澀精益髓。腎虛耳鳴。腰膝痛止。﹝酒蒸。去復選肉。其核勿用爲要。恐其滑精難治。﹞

石斛味甘。卻驚定志。壯骨補虛。善驅冷痺。﹝去根。如金色者佳。﹞

破故紙溫。腰膝酸痛。興陽固精。鹽酒炒用。﹝一名補骨脂。鹽酒洗炒。﹞

薯蕷甘溫。理脾止瀉。益腎補中。諸虛可治。﹝一名山藥。一名山芋。懷慶者佳。﹞

蓯蓉味甘。峻補精血。若驟用之。更動便滑。﹝酒洗。去鱗用。除心內膜筋。﹞

菟絲甘平。夢遺滑精。腰痛膝冷。添髓壯筋。﹝水洗淨。熱酒砂罐煨爛。搗碎曬漧。合藥同麝末爲丸。不堪作湯。﹞

牛膝味苦。除濕痺痿。腰膝酸疼。小便淋瀝。﹝懷慶者佳。去蘆酒洗。﹞

巴戟辛甘。大補虛損。精滑夢遺。彊筋固本。﹝肉濃連珠者佳。酒浸過宿。治去骨。曬漧。俗名二蔓艸。﹞

仙茅味辛。腰足攣痺。虛損勞傷。陽道興起。

牡蠣微寒。澀精止汗。帶崩脇痛。老痰祛散。﹝左顧大者佳。火紅。研。﹞

楝子苦寒。膀胱疝气。中濕傷寒。利水之劑。﹝卽金鈴子。酒浸。蒸。去皮核。﹞

萆甘苦。風寒濕痺。腰背冷痛。添精益气。﹝白者爲佳。酒浸切片。﹞

寄生甘苦。腰痛頑麻。續筋堅骨。風濕尢佳。﹝要桑寄生﹞

續斷味辛。接骨續筋。跌撲折損。且固遺精。﹝酒洗切片。如雞腳者佳。﹞

龍骨味甘。夢遺精泄。崩帶腸癰。驚癇風熱。﹝火﹞

人之頭髮。補陰甚捷。吐衄血暈。風驚癇熱。﹝一名血餘﹞

天靈蓋咸。傳屍勞瘵。溫瘧血崩。投之立瘥。﹝卽人腦蓋是也。燒灰存性。﹞

雀卵气溫。善扶陽痿。可致堅彊。當能固閉。

鹿茸甘溫。益气滋陰。泄精尿血。崩帶堪任。﹝燎去毛。或酒或酥炙令脆。﹞

鹿角膠溫。吐衄虛羸。跌撲傷損。崩帶安胎。

膃肭臍熱。補益元陽。驅邪辟毒。癖勞傷。﹝酒浸。微炙令香。﹞

紫河車甘。療諸虛損。勞瘵骨蒸。滋培根本。﹝一名混沌皮。一名混元衣。卽胞衣也。

長流水洗淨。或新瓦烘漧。或用甑蒸爛。忌鐵器。﹞

楓香味辛。外科要藥。瘙瘡癮疹。齒痛亦可。﹝一名白香﹞

檀香味辛。升胃進食。霍亂腹痛。中惡邪气。

安息香辛。辟邪驅惡。逐鬼消蠱。鬼胎能落。﹝黑黃色。﹞

蘇合香甘。誅惡殺鬼。蠱毒癇。夢魘能起。

熊膽味苦。熱蒸黃膽。惡瘡虫痔。五疳驚癇。

砂有毒。潰癰爛肉。除翳生肌。破消毒。﹝水飛。去土石。生用敗肉。火可用。﹞

硼砂味辛。療喉腫痛。膈上熱痰。噙化立中。﹝大塊光瑩者佳﹞

朱砂味甘。鎭心養神。祛邪治癇。定魄安魂。﹝生餌無害。煉服卽能殺人。﹞

硫黃性熱。掃除疥瘡。壯陽逐冷。寒邪敢當。

龍腦味辛。目痛頭痺。狂躁妄語。眞爲良劑。﹝卽冰片﹞

蘆薈气寒。殺虫消疳。癲癇驚搐。服之卽安。﹝俗名象膽﹞

天竺黃甘。急慢驚風。鎭心解熱。驅邪有功。﹝出天竺國﹞

麝香辛溫。善通關竅。活血安驚。解毒極妙。﹝不見火﹞

乳香辛苦。療諸惡瘡。生肌止痛。心腹尢良。﹝去砂石用。燈心同研。﹞

沒藥溫平。治瘡止痛。跌打損傷。破血通用。

阿魏性溫。除破結。卻邪殺虫。傳屍可滅。

水銀性寒。治疥殺虫。斷絕胎孕。催生立通。

輕粉性燥。外科要藥。楊梅諸毒。殺虫可托。

靈砂性溫。能通血脈。殺鬼辟邪。安魂定魄。﹝系水銀硫黃。水火煉成形者。﹞

砒霜大毒。風痰可吐。截瘧除哮。能消沈痼。﹝一名人言。一名信。所畏綠豆﹑冷水﹑米醋﹑姜肉。誤中毒。服其中一味卽解。﹞

雄黃甘辛。辟邪解毒。更治蛇虺。喉風肉。

珍珠气寒。鎭驚除癇。開聾磨翳。止渴墜痰。﹝未鉆者研如粉﹞

牛黃味苦。大治風痰。定魄安魂。驚癇靈丹。

琥珀味甘。安魂定魄。破瘀消。利水通澀。﹝拾起艸芥者佳﹞

血竭味鹹。跌撲傷損。惡毒瘡癰。破血有準。﹝一名麒麟竭。敲斷。有鏡臉光者是。﹞

石鐘乳甘。气乃剽悍。益气固精。明目延壽。

陽起石甘。腎气之絕。陰痿不起。其效甚捷。﹝火。酒淬七次。再酒煮半日。研細。﹞

桑椹子甘。解金石燥。淸除熱渴。染髮須皓。

蒲公英苦。潰堅消腫。結核能除。食毒可用。﹝一名黃花地丁艸﹞

石葦味苦。通利膀胱。遺尿或淋。發背瘡瘍。

蓄味苦。疥瘙疽痔。小兒蛔虫。女人陰蝕。

赤箭味苦。原號定風。殺蠱解毒。除疝療癰。﹝卽天麻苗也﹞

雞內金寒。溺遺精泄。禁痢漏崩。更除煩熱。

鰻魚甘。勞瘵殺虫。痔漏瘡疹。崩疾有功。

螃蟹味鹹。散血解結。益气養筋。除胸煩熱。

馬肉味辛。堪彊腰脊。自死老死。並棄勿食。﹝懷孕痢疾生瘡者禁食。﹞

白鴿肉平。解諸藥毒。能除疥瘡。味勝豬肉。

兔肉味辛。補中益气。止渴健脾。孕婦勿食。﹝秋冬宜啖。春夏忌食。﹞

牛肉屬土。補脾胃弱。乳養虛羸。善滋血涸。

豬肉味甘。量食補虛。動風痰物。多食虛肥。

羊肉味甘。專補虛羸。開胃補腎。不致陽痿。

雄鷄味甘。動風助火。補虛溫中。血漏亦可。﹝有風人並患骨蒸者。俱不宜食。﹞

鴨肉散寒。補虛勞怯。消水腫脹。退驚癇熱。

鯉魚味甘。消水腫滿。下气安胎。其功不緩。

鯽魚味甘。和中補虛。理胃進食。腸瀉利。

驢肉微寒。安心解煩。能發痼疾。以動風淫。

鱔魚味甘。益智補中。能去狐臭。善散濕風。﹝血塗口眼斜。左患塗右。右患塗左也﹞

白鵝肉甘。大補臟腑。最發瘡毒。痼疾勿與。

犬肉性溫。益气壯陽。炙食作渴。陰虛禁嘗。﹝不可與蒜同食。頗損人。﹞

鱉肉性冷。涼血補陰。瘕勿食。孕婦勿侵。﹝合雞子或莧菜食不宜。並忌多食。﹞

芡實味甘。能益精气。腰膝酸疼。皆主濕痺。﹝一名雞頭。去殼取仁。﹞

石蓮子苦。療噤口痢。白濁遺精。淸心良劑。

藕味甘甜。解酒淸熱。消煩逐瘀。止吐衄血。

龍眼味甘。歸脾益智。健忘怔忡。聰明廣記。

蓮須味甘。益腎烏須。澀精固髓。悅顏補虛。

柿子气寒。能潤心肺。止渴化痰。澀腸止痢。

石橊皮酸。能禁精漏。止痢澀腸。染須尢妙。

陳倉穀米。調和脾胃。解渴除煩。能止瀉痢。﹝愈陳愈佳。粘米陳粟米同。﹞

萊菔子辛。喘咳下气。倒壁衝墻。脹滿消去。﹝卽蘿卜子也﹞

芥菜味辛。除邪通鼻。能利九竅。多食通气。

漿水味酸。酷熱當茶。除煩消食。瀉痢堪誇。

砂糖味甘。潤肺和中。多食損齒。濕熱生虫。

飴糖味甘。和脾潤肺。止渴消痰。中滿休食。

麻油性冷。善解諸毒。百病能除。功難悉述。

白果甘苦。喘嗽白濁。點茶壓酒。不可多嚼。﹝一名銀杏﹞

胡桃肉甘。補腎黑髮。多食生痰。動气之物。

梨味甘酸。解酒除渴。止嗽消痰。善驅煩熱。﹝勿多食。令人寒中作瀉。產婦金瘡屬血虛。切忌。﹞

榧實味甘。主療五痔。蠱毒三虫。不可多食。

竹茹止嘔。能除寒熱。胃熱咳噦。不寐安歇。

竹葉味甘。退熱安眠。化痰定喘。止渴消煩。﹝味淡者佳﹞

竹瀝味甘。陰虛痰火。汗熱渴煩。效如開鎖。﹝截尺餘。直劈數片。兩磚架起。火烘。

兩頭流瀝。每瀝一盞。薑汁二匙。﹞

萊菔根甘。下气消穀。痰癖咳嗽。兼解面毒。﹝俗云蘿卜﹞

燈艸味甘。能利小水。癃閉成淋。濕腫爲最。

艾葉溫平。除濕散寒。漏血安胎。心痛卽愈。﹝宜陳久者佳。揉爛醋浸炒之。﹞

綠豆气寒。能解百毒。止渴除煩。諸熱可服。

川椒辛熱。祛邪逐寒。明目殺虫。溫而不猛。﹝去目微炒﹞

胡椒味辛。心腹冷痛。下气溫中。跌撲堪用。

石蜜甘平。入藥煉熟。益气補中。潤燥解毒。

馬齒莧寒。靑盲白翳。利便殺虫。癰咸治。

蔥白辛溫。發表出汗。傷寒頭疼。腫痛皆散。﹝忌與蜜同食﹞

胡荽味辛。上止頭疼。內消穀食。痘疹發生。

韭味辛溫。祛除胃熱。汁淸血瘀。子醫夢泄。

大蒜辛溫。化肉消穀。解毒散癰。多用傷目。

食鹽味鹹。能吐中痰。心腹卒痛。過多損顏。

茶茗性苦。熱渴能濟。上淸頭目。下消食气。

酒通血脈。消愁遣興。少飲壯神。過多損命。﹝用無灰酒。凡煎藥入酒。藥熱方入。﹞

醋消腫毒。積瘕可去。產後金瘡。血暈皆治。﹝一名苦酒。用味酸者。﹞

白梅味酸。除煩解渴。霍瘧下痢。止嗽勞熱。﹝去核用﹞

淡豆豉寒。能除懊。傷寒頭痛。兼理瘴气。﹝用江西淡豉黑豆造者﹞

蓮子味甘。健脾理胃。止瀉澀精。淸心養气。﹝食不去心。恐成卒暴霍亂。﹞

大棗味甘。調和百藥。益气養脾。中滿休嚼。

人乳味甘。補陰益陽。悅顏明目。羸劣仙方。﹝要壯盛婦人香濃者佳。病婦勿用。﹞

童便味涼。打撲瘀血。虛勞骨蒸。熱嗽尢捷。﹝一名回陽湯。一名輪回酒。一名還元湯要七八歲兒淸白者佳。赤黃者不可用。﹞

生薑性溫。通暢神明。痰嗽嘔吐。開胃極靈。﹝去皮卽熱。畱皮卽冷。﹞

藥共四百。精制不同。生熟新久。炮炙烘。湯丸膏散。各起疲癃。合宜而用。乃是良工。

卷二

中風

脈微而數。中風使然。風邪中人。六脈多沈伏。亦有脈隨气奔。指下洪盛者。夾寒則脈帶浮遲。夾暑則脈虛。夾濕則脈浮澀。大法浮遲者吉。急疾大數者凶。

風者百病之長也。卽內經所謂偏枯﹑風痱﹑風懿﹑風痺是也。而有中腑﹑中髒﹑中血脈﹑中經絡之分焉。夫中腑者爲在表。中髒者爲在裏。中血脈﹑中經絡俱爲在中。在表者宜微汗在裏者宜微下。在中者宜調榮。中腑者。多著四肢。手足拘急不仁。惡風寒。爲在表也。

其治多易。用疏風湯之類。中髒者。多滯九竅。唇緩失音。耳聾。目瞀。二便閉澀。爲在裏也。其治多難。用滋潤湯之類。中血脈者。外無六經之形癥。內無便溺之阻隔。肢不能舉。

口不能言。爲在中也。用養榮湯之類。中經絡者。則口眼斜。亦在中也。用復正湯之類。

其間又有血气之分焉。血虛而中者。由陰血虛而賊風襲之。則左半身不遂。用四物湯。加鉤藤﹑竹瀝﹑薑汁。以補血之劑爲主。气虛而中者。由元气虛而賊風襲之。則右半身不遂。用六君子湯。加鉤藤﹑竹瀝﹑薑汁。以補气之劑爲主。气血俱虛而中者。則左右手足皆不遂。

用八珍湯。加鉤藤﹑竹瀝﹑薑汁。或用上池飲。乃治諸風左癱右瘓之神方也。然則類中風者如中寒﹑中暑﹑中濕﹑中火﹑中气﹑食厥﹑勞傷﹑房勞等癥。如中於寒者。謂冬月卒中寒气。昏冒口噤。肢攣惡寒。脈浮緊也。用理中湯之類。中於暑者。謂夏月卒暴炎暑。昏冒痿厥。吐瀉喘滿。用十味香薷飲之類。中於濕者。乃丹溪所謂東南之人。多因濕土生痰。痰生熱。熱生風也。用淸燥湯之類。加竹瀝﹑薑汁。中於火者。河間所謂肝木之風內中。非六淫之邪外侵。良由五志過極。火盛水衰。气熱怫郁。昏冒而作也。用六味地黃丸﹑四君子湯之類。內有恚怒傷肝。火動上炎者。用小柴胡湯之類。中於气者。由七情過極。气厥昏冒。或牙關緊閉。急用蘇合香丸。或藿香正气散之類。若誤作風治者死也。食厥者。過於飲食。胃气自傷。不能運化。故昏冒也。用六君子湯加木香之類。勞傷者。過於勞役。耗損元气脾胃虛衰。不任風寒。故昏冒也。用補中益气湯之類。傷於房勞者。因腎虛精耗。气不歸元。故昏冒也。用六味地黃丸之類。此皆類中風也。蓋內經主於風。河間主於火。東垣主於气。丹溪主於濕。而爲暴病暴死之癥。類中風。非眞中風也。治者詳之。有卒中昏冒。口眼斜。痰气上壅。咽喉有聲。六脈沈伏。此眞气虛而風邪所乘。用三生飲一兩。加人參一兩。煎服卽蘇。若遺尿手撒。口開鼻鼾者不治。用前藥亦有得生者。是乃行經絡祛寒痰之藥。有斬關奪旗之功。每服必用人參少許。以祛其邪。而補助眞气。否則不收效矣。有因虛火與濕。痰涎壅盛。口眼斜。不能言語。牙關緊閉。昏倒不知人事。將病患足大指中間。半甲半肉上。

並人中。各重掐一下至體。卽用奪命通關散搐鼻。候有嚏可治。無嚏不治。如牙噤不開。用烏梅肉揉和南星﹑細辛末。以中指蘸藥擦牙。自開。隨以蜜湯調奪命通關散二匙。卽吐其痰。

以通經絡。亦上湧意也。得嚏气轉。卽進攝生飲。或淸熱導痰湯之類。皆效。人事稍醒。關節動活。且先以理气爲急。中後气未盡順。痰未盡消。調理之劑。惟當以藿香正气散。加南星﹑木香﹑當歸﹑防風。一二劑之後。次隨癥而調之。予觀古人之方。多用攻擊之劑。施於北方風土剛勁之人。間或可也。用於南方風土柔弱之人。恐難當耳。予約補古人之缺略。以備天下之通宜。若天地之南北。人身之虛實。固有不同。其男子婦人。大略相似。學人當變通而治之。愼毋膠柱以調瑟也。

理中湯

﹝見中寒﹞

十味香薷飲

﹝見中暑﹞

淸燥湯

﹝見痿﹞

四君子湯

﹝見補益﹞

小柴胡

卷二中風

中風惡癥

夫口開者心气絕。遺尿者腎气絕。鼻鼾者肺气絕。手撒者脾气絕。及發直吐沫。睛如直視。

聲如鼾睡者。不治之癥也。及筋枯不活。舉動則筋痛。是無血以滋養其筋故也。面赤如妝。

環口黧黑。汗綴如珠。不治之癥也。

一論中風中气。痰厥不省人事。牙關緊急。湯水不下。宜

奪命通關散

皂角﹝如豬牙者去皮弦二兩用生白礬一兩以薴布包入水與牙皂同煮化去白礬再煮令幹取出曬榦爲末﹞遼細辛﹝去土葉爲末五錢﹞

上合勻。每遇痰厥。或喉閉不省人事者。先以少許吹鼻。候有嚏可治。無嚏不可治。卻用蜜湯調服二匙。卽吐痰。不吐再服。

一方。用半夏爲末。少許吹鼻卽效。

一治牙噤不開。用烏梅肉。及南星﹑細辛末。以中指蘸藥擦牙。自開。

一治中風痰厥。不省人事者。用巴豆去殼。紙包捶油在紙上。將麝少許。入紙捲作筒。

油浸透。燒煙吹滅燻鼻。

一治中風不語。或倒地不省人事。及左癱右瘓。口眼斜。須以諸藥末服之。先用眞麝香三分爲細末。加麻油三兩攪勻。將病患口撬開灌下。通其關竅。卽便蘇醒。

一論卒中。不問中風﹑中寒﹑中暑﹑中濕。及痰飲﹑气厥之類。不省人事。初作。用此方。

攝生飲

南星﹝濕紙包一錢五分﹞半夏﹝生薑汁泡一錢五分﹞木香﹝一錢五分﹞蒼術﹝生一錢﹞

遼細辛﹝一錢﹞石菖蒲﹝一錢﹞甘艸﹝生一錢﹞

上銼一劑。生薑七片。水煎溫服。痰盛。加全蠍炙二枚。仍先用通關散吹鼻。

一論中風。痰涎壅盛。不能言語。不省人事。牙關緊急。有火有痰有气。或面赤身熱。

手足溫暖。脈緊盛。宜服此方。

淸熱導痰湯

黃連﹝八分﹞黃芩﹝二錢﹞栝蔞仁﹝四錢去殼﹞枳實﹝二錢麩炒﹞桔梗﹝八分﹞白術﹝一錢五分去蘆﹞白茯苓﹝三錢去皮﹞陳皮﹝二錢﹞半夏﹝二錢﹞南星﹝二錢﹞人參﹝三錢﹞甘艸﹝八分﹞

上銼一劑。生薑三片。棗一枚。水煎熟。入竹瀝﹑薑汁同服。一方。加防風﹑白附子。

尢效。

一論中風昏冒。不知人事。口眼斜。半身不遂。咽喉作聲。痰气上壅。無問外感風寒內傷喜怒。或六脈沈伏。或指下浮盛。並宜服之。兼治痰厥﹑飲厥。及气虛眩暈。癥屬虛寒者宜服

三生飲

南星﹝生五錢﹞川烏﹝去皮尖生一錢﹞大附子﹝去皮尖生一錢﹞木香﹝一錢半﹞

上銼一劑。生薑十片。水煎。溫服。气虛之人。虛弱之甚。加人參一兩。如气盛人。只用南星五錢。木香一錢。生薑十四片。水煎服。名星香散。

一論中風卒然倒僕。牙關緊急。不省人事。並解上膈壅熱。痰涎不利。咽喉腫閉。一應熱毒又能消食化气。兼治食瘧。取積下熱。並纏喉風。卒死。心頭猶溫。灌起立蘇。雄黃解毒丸。﹝方見小兒通治﹞壯盛之人暫服。

一論中風暗風。气厥不省人事。宜服。

牛黃紫金丹

牛黃﹝三分﹞朱砂﹝二分﹞阿芙蓉﹝一錢﹞沈香﹝一錢﹞冰片﹝三分﹞廣木香﹝五分﹞

麝香﹝二分﹞

上爲細末。人乳爲丸四十數。陰漧。每服一丸。梨汁送下。如無梨汁。薄荷湯研化灌下立蘇。

一論國中風邪。四肢麻痺。骨節疼痛。手足癱瘓。語言謇澀。宜服此方。

烏藥順气散

烏藥陳皮﹝各二錢﹞麻黃﹝去節﹞川芎白芷桔梗枳殼﹝麩炒各一錢﹞僵蠶﹝炒﹞漧薑﹝各五分炮﹞甘艸﹝炙三分﹞

上銼一劑。姜棗煎服。口眼斜。加姜炒黃連﹑羌活﹑防風﹑荊芥﹑竹瀝﹑薑汁。左癱右瘓加天麻﹑當歸。皮膚燥癢。加蟬蛻﹑薄荷。

一論風中腑者。多著四肢。手足拘急不仁。面色如土。惡風寒。爲在表也。宜用此方。

疏風湯

當歸川芎白茯苓﹝去皮﹞陳皮半夏﹝泡炒﹞烏藥香附白芷羌活防風﹝各八分﹞麻黃﹝五分﹞甘艸細辛﹝各二分﹞

上銼一劑。生薑三片。水煎。熱服。

一論風中髒者。多滯九竅。唇緩。失音。耳聾。鼻塞。目瞀。二便閉澀。爲在裏也。宜服此方。

潤腸湯

當歸生地黃枳殼﹝去穣﹞濃朴﹝姜炒﹞檳榔大黃火麻仁杏仁﹝去皮各二錢﹞羌活﹝七分﹞紅花﹝三分﹞

上銼一劑。水煎空心。溫服。

一論中風。一切風熱。大便閉結。小便赤澀。頭面生瘡。眼目赤痛。或熱極生風。舌彊口噤或鼻生紫赤風刺癮疹。而爲肺風。或成風癘而世呼。爲大風。或腸風而爲痔漏。或腸郁而爲諸熱譫妄驚狂。並皆治之。

防風通聖散

防風歸身川芎白芍連翹薄荷麻黃﹝各四分﹞石膏桔梗黃芩﹝各八分﹞白術梔子荊芥﹝各三分﹞滑石﹝二錢四分﹞大黃芒硝﹝各四分﹞甘艸﹝一錢﹞

上銼一劑。生薑煎服。自利。去硝黃。自汗。去麻黃。解利四時傷寒兩感。每一兩加益元散一兩。蔥白十根。豆豉一撮。生薑五片。水煎。熱服。

一論風中血脈者。外無六經之形癥。內無便溺之阻隔。肢不能舉。口不能言。爲在中也宜此方。

養榮湯

當歸﹝三錢酒洗﹞川芎﹝一錢五分﹞生地黃﹝四兩﹞白芍﹝二錢酒炒﹞麥門冬﹝三錢去心﹞遠志﹝八分甘艸湯泡去心﹞石菖蒲﹝一錢去毛﹞南星﹝二錢﹞半夏﹝二錢姜制﹞

陳皮﹝一錢五分﹞白茯苓﹝三錢去皮﹞枳實﹝二錢麩炒﹞烏藥﹝一錢﹞黃連﹝八分姜炒﹞防風﹝一錢五分﹞羌活﹝二錢﹞秦艽﹝二錢﹞甘艸﹝八分﹞

上各等分。加竹茹一團。生薑三片。水煎服。

一治中風螈。舌謇不語。並失音不能言語。用此方。

轉舌膏

連翹﹝一兩﹞梔子﹝五錢﹞黃芩﹝酒炒五錢﹞薄荷﹝一兩﹞桔梗﹝五錢﹞大黃﹝酒蒸五錢﹞玄明粉﹝五錢﹞防風﹝五錢﹞川芎﹝三錢﹞遠志﹝甘艸湯泡一兩﹞石菖蒲﹝六錢﹞

甘艸﹝五錢﹞犀角﹝二錢﹞柿霜﹝一兩﹞牛黃﹝五錢﹞琥珀﹝一錢﹞珍珠﹝一錢﹞

上爲細末。煉蜜爲丸。如彈子大。朱砂五錢爲衣。每一丸。細嚼薄荷湯送。食後臨臥服一治中風失音。用韭菜汁灌之。或用白僵蠶末。酒調服。

一治舌大不能言語。

靑黛﹝三分﹞冰片﹝三分﹞硼砂﹝二錢﹞牛黃﹝三分﹞南薄荷葉﹝三錢﹞

上爲細末。先以蜜水洗舌上。後以薑汁擦之。將藥蜜水調稀。搽舌上。

一治中風不語。痰迷心竅。舌不能言。

南星﹝一兩﹞防風﹝五錢﹞

上爲細末。麵糊爲丸。如桐子大。每服五十丸。姜湯送下。

一治中風卒不得語。以苦酒煮白芥子。敷頸。以帛包之。一日一夕卽瘥。

一治中風喑啞不能言。

大黃﹝一兩﹞芒硝﹝二兩﹞當歸﹝二兩﹞甘艸﹝五錢﹞

上銼。水煎服。瀉下後。用四物湯加僵蠶一兩。作二服之。

一治腎气虛弱。舌喑不能言。足痿不能行。

地黃飲子

熟地黃﹝四錢﹞巴戟﹝三錢去心﹞石棗﹝三錢酒蒸去核﹞肉蓯蓉﹝三錢酒洗﹞薄荷﹝八分少許﹞石斛﹝三錢﹞大附子﹝八分泡﹞五味子﹝三分﹞白茯苓﹝三錢去皮﹞石菖蒲﹝一錢﹞遠志﹝八分甘艸水泡去心﹞官桂﹝八分﹞麥門冬﹝三錢去心﹞

上銼。生薑棗子。水煎。溫服。

一論風中經絡。則口眼斜也。宜此方。

復正湯

防風﹝一錢﹞荊芥﹝一錢﹞細辛﹝八分﹞黃芩﹝二錢﹞烏藥﹝二錢﹞天麻﹝二錢﹞當歸﹝三錢酒洗﹞白芍﹝二錢酒炒﹞川芎﹝一錢五分﹞白術﹝一錢五分去蘆﹞陳皮﹝一錢五分去白﹞半夏﹝二錢﹞枳殼﹝一錢去穣麩炒﹞白芷﹝八分﹞桔梗﹝八分﹞僵蠶﹝三錢﹞甘艸﹝八分﹞白茯苓﹝二錢去皮﹞

上銼。生薑。煎服。

一治口眼斜。及手足頑麻。

蒼術﹝米泔炒一兩半﹞陳皮﹝三兩﹞南星﹝一兩五錢﹞半夏﹝二兩五錢﹞白茯苓﹝二兩五錢﹞防風﹝一兩五錢﹞羌活﹝六錢﹞天麻﹝三兩五錢﹞白僵蠶﹝一兩﹞大川烏﹝炮六錢﹞粉艸﹝六錢﹞

上銼。生薑三片。水煎服。臨服。入生薑汁三匙。溫服。

一治諸風口眼歪斜。

金刀如聖散

川烏﹝炮用三錢﹞艸烏﹝炮三錢﹞防風﹝二錢﹞川芎﹝二錢﹞白芷﹝四錢﹞雄黃﹝二錢﹞細辛﹝二錢﹞蒼術﹝四錢﹞天麻﹝五分﹞白術﹝五分﹞麻黃﹝五分﹞

上爲細末。每服五分。臨臥。溫酒調服。

一治中風。口眼不正。語則牽急。四肢如故無他苦。由居處不適。因臥而邪風入耳。客陽明經。故令筋不調而口歪僻。

皂角膏

大皂角五兩。去皮子爲末。以三年米醋和成膏。左塗右。右塗左。幹更塗之。

一方。用新礦鍛石一合。以酸醋炒調如泥。口面向右。卽於左邊塗之。向左卽於右邊塗之。候正如舊。卽須以水洗下。其效如神。

一治卒暴中風。口眼斜。

天仙膏

天南星艸烏白芨﹝俱用大者各一兩﹞僵蠶﹝七个﹞

上爲細末。薑汁調如前塗。正便洗去。

一治口眼斜。

正顏丹

白芷﹝二兩﹞獨活﹝二兩﹞薄荷﹝一兩﹞

上爲細末。蜜丸。如彈子大。每服一丸。細嚼。茶淸下。

一論癱瘓之癥。因虛而痰火流注爲病。當時以速治爲妙。若失之於初。痰火停久。便成鬱鬱久便生火。火能傷气耗血。而痰則難治矣。如疼痛則爲實。用疏通關節之藥。而與腦麝少許爲引經。如不痛則爲虛。服此疏通關節之藥。亦要兼服補气血藥。如此攻補兼施。而癱瘓可愈矣。

一論癱者坦也。筋脈弛縱。坦然而不舉也。瘓者渙也。血气散漫。渙然而不用也。或血虛。或气虛。不足之癥也。

一論中風手足軟弱。不能舉動。外癥自汗者。虛中風也。若手足彊急。口眼斜。伸縱痛者。實中風也。

一論中風左癱。左半身不遂。屬血虛。乃痰火流注於左。而爲左癱也。宜後方。

一論中風右瘓。右半身不遂。屬气虛。乃痰火流注於右。而爲右瘓也。宜後方。

一論一切中風。左癱右瘓。半身不遂。口眼歪斜。語言謇澀。呵欠噴嚏。頭目眩暈。筋骨時痛。頭或痛。心中忪悸。痰火熾盛。

此乃血气大虛。脾胃虧損。有痰有火。有風有濕。此總治諸風之神方也。

上池飲

﹝卽愈風潤燥湯加人參﹑烏藥。﹞

人參﹝去蘆二錢﹞臺白術﹝去蘆炒一錢五分﹞白茯苓﹝去皮五錢﹞當歸﹝酒洗一錢二分﹞

川芎﹝一錢二分﹞杭白芍﹝酒炒一錢﹞懷生地黃﹝薑汁炒一錢﹞熟地黃﹝薑汁炒一錢﹞

南星﹝薑汁炒一錢﹞半夏﹝姜制一錢﹞陳皮﹝鹽水洗八分﹞羌活﹝六分﹞防風﹝六分﹞

天麻﹝一錢去油﹞牛膝﹝去蘆酒洗八分﹞川紅花﹝酒洗四分﹞柳枝﹝六分寒月一分﹞

黃芩﹝酒炒八分﹞黃柏﹝酒炒三分夏月加一分﹞酸棗仁﹝炒八分﹞烏藥﹝四分﹞甘艸﹝炙四分﹞

上銼一劑。水煎。入竹瀝﹑薑汁。淸旦時溫服。言語謇澀。加石菖蒲。

一患風痰人。多有痰熱。每湯藥宜加竹瀝﹑荊瀝﹑薑汁同服。甚妙。三味和一處。溫服亦可。

一論中風等癥。因內傷者。非外來風邪。乃本气自病也。多因勞役過度。耗散眞气。憂喜忿怒。傷其气者。而卒倒昏不知人。則爲左癱右瘓。口眼斜。四肢麻木。舌本彊硬。語言不淸等癥。宜此方。

補中益气湯

黃﹝蜜水炒一錢五分﹞人參﹝去蘆一錢﹞白術﹝去淸蘆炒一錢﹞陳皮﹝一錢﹞當歸﹝酒洗一錢﹞柴胡﹝去蘆五分﹞升麻﹝五分﹞甘艸﹝炙一錢﹞

上銼一劑。生薑﹑棗子。水煎服。加酒炒黃柏三分。以滋腎水。瀉陰中之伏火也。紅花三分。而入心養血。

一中風卒倒。因勞傷者。過於勞役。耗損元气。脾胃虛弱。不任風寒。故昏冒也。宜本方。

一左癱右瘓。加防風﹑羌活﹑天麻﹑半夏﹑南星﹑木香。

一語言謇澀。加石菖蒲﹑竹瀝。

一口眼斜。加姜炒黃連﹑羌活﹑防風﹑荊芥﹑竹瀝﹑薑汁。

一中風痰喘。因中气虛。飲食素少。忽痰壅气喘。頭搖目札。揚手擲足。難以候脈。視其面色。黃中見靑。此肝木乘脾土。根據本方加白茯苓﹑半夏。水煎。臨熟。加薑汁同服。

一中風面目十指俱麻。乃气虛也。加大附子﹑制木香﹑羌活﹑防風﹑烏藥﹑麥門冬。

一善飲。舌本彊硬。語言不淸。此脾虛濕熱。加神曲﹑麥芽﹑漧葛﹑澤瀉。

一論中風等癥。因房勞者。名曰內風。房勞過度。則眞精暴亡。舌本欠柔。言不利也。

精血一虧。卽水竭而心火暴甚。腎水虛衰。不能制之。則陰虛陽實。而熱气怫郁。心神昏冒。筋骨不用。而卒倒無所知也。或一肢之偏枯。或半身而不遂。或口眼之歪斜。或言語之謇澀。

悉宜此方。或湯或丸皆可。

六味地黃丸

懷生地黃﹝酒拌蒸一日令極黑曬漧八兩﹞山茱萸﹝酒蒸去復選肉四兩﹞牡丹皮﹝去骨三兩﹞懷山藥﹝四兩﹞白茯苓﹝去皮三兩﹞澤瀉﹝三兩﹞

上爲細末。煉蜜爲丸。如桐子大。每服三錢。空心鹽湯任下。忌三白。兼補右尺相火。

加大附子﹝面裹火煨去皮臍切片童便浸焙漧二兩﹞官桂﹝二兩﹞名八味丸。

一論中風。气血衰弱。痰火上升。虛損之癥。左癱右瘓。中風不語。手足臂體疼痛。動履不便。飲食少進。人乳二酒盞。﹝壯盛婦人香甜者好﹞甜梨汁一酒盞。傾放銀旋中。或錫器內入湯鍋內頓滚熱。有黃沫起。開淸路爲度。每日五更後一服。能消諸痰。補虛生血延壽。

乃以人補人。其效無加。其中風不語。半身不遂。曾照此方治驗。予嘗以此乳與地黃丸兼進。屢屢獲效。

一論補中益气湯﹑六味地黃丸二方。一治元气脾胃之虛。一治腎水眞陰之弱。若病患素稟虛弱者。或患病久不愈者。或誤服攻擊之過者。又非外中於風者。悉宜此二方兼而濟之。乃王道平和之劑。能收萬全之功也。若病者虛寒之甚。年過四旬之外者。又當以十全大補湯﹑斑龍固本丹之類。專治左癱右瘓。年久不愈。大補虛寒之聖藥也。

加味十全大補湯

黃﹝蜜水炒﹞人參﹝去蘆﹞白術﹝去油蘆炒﹞白茯苓﹝去皮﹞甘艸﹝炙各五分﹞當歸﹝酒洗﹞川芎白芍﹝酒炒﹞熟地黃﹝各八分﹞大附子﹝面裹煨去皮臍﹞沈香木香﹝各三分﹞烏藥牛膝﹝去蘆酒炒﹞杜仲﹝去皮酒炒﹞木瓜防風﹝去蘆﹞羌活獨活薏苡仁﹝各五分﹞肉桂甘艸﹝炙各三分﹞

上銼一劑。姜﹑棗煎服。

一論中風左癱右瘓。手足不能動。舌彊謇於言。與上池飲。或地黃飲子兼服。神效。

健步虎潛丸

黃﹝鹽水炒一兩五錢﹞人參﹝一兩﹞白術﹝去蘆二兩﹞白茯神﹝去皮木三兩﹞當歸﹝酒洗一兩五錢﹞白芍﹝鹽水炒二兩﹞生地黃﹝酒洗二兩﹞熟地黃﹝二兩﹞甘枸杞子﹝一兩五錢﹞五味子﹝五錢﹞虎脛骨﹝酥炙二兩﹞龜板﹝酥炙一兩五錢﹞牛膝﹝去蘆酒洗二兩﹞杜仲﹝姜酒炒二兩﹞破故紙﹝鹽酒炒一兩半﹞黃柏﹝人乳拌鹽酒炒三兩﹞知母﹝同上制二兩﹞麥門冬﹝去心二兩﹞遠志﹝甘艸水泡去心一兩﹞

石菖蒲﹝一兩﹞酸棗仁﹝炒一兩﹞沈香﹝五錢﹞木瓜﹝一兩﹞薏苡仁﹝炒一兩﹞羌活﹝酒浸一兩﹞獨活﹝酒洗一兩﹞防風﹝酒洗一兩﹞大附子﹝童便浸三日面裹煨去皮臍切四片童便浸煮幹五錢半﹞

上爲細末。煉蜜和豬脊髓五條。和爲丸。如梧桐子大。每服百丸。空心。鹽湯溫酒任下一論經驗之方。滋補之聖藥。專治諸虛百損。五勞七傷。形容羸瘦。顏色衰朽。中年陽事不舉。精神短少。未至五旬。髮須先白。並左癱右瘓。步履艱辛。腳膝酸軟。小腹疝气。婦人下元虛冷。久無孕育。服之神效。

斑龍固本丹

人參﹝去蘆二兩﹞幹山藥﹝二兩﹞懷生地黃﹝二兩﹞熟地黃﹝酒蒸二兩﹞天門冬﹝去心二兩﹞菟絲子﹝酒煨搗餅焙漧四兩﹞山茱萸﹝酒蒸去核二兩﹞巴戟﹝酒浸去心二兩﹞

甘枸杞子﹝二兩﹞麥門冬﹝去心二兩﹞杜仲﹝姜炒二兩﹞五味子﹝二兩﹞肉蓯蓉﹝酒浸二兩﹞牛膝﹝酒洗去蘆二兩﹞遠志﹝甘艸水泡去心一兩﹞覆盆子﹝二兩五錢﹞澤瀉﹝一兩﹞地骨皮﹝一兩五錢﹞老川椒﹝一兩﹞白茯苓﹝去皮二兩﹞石菖蒲﹝二兩﹞車前子﹝一兩五錢﹞大附子﹝面裹煨去皮臍切片童便浸炒一兩﹞木香﹝二兩﹞虎脛骨﹝酥炙二兩﹞柏子仁﹝二兩﹞

上爲細末。用好酒化五仁斑龍膏爲丸。如梧桐子大。每服百丸。空心。溫酒送下。﹝斑龍膠方見補益。﹞久服神气不衰。身輕體健。

一治癱瘓祕方。

蛤蚧﹝一對﹞麻黃﹝四兩﹞川烏﹝二兩﹞艸烏﹝二兩﹞透骨艸﹝四兩﹞艾﹝一把﹞川椒﹝四兩﹞白花蛇﹝四錢﹞防風﹝四兩﹞紫花地丁﹝一升﹞大鹽﹝四兩﹞槐枝﹝一條﹞

上用水二桶煎。用大缸半埋在地。待水溫時。坐上洗。再用水二桶煎渣。候冷時。再入熱水或一日。或一夜。臨出時。用水洗頂心數次。再用芥末稀貼患處。紙絹裹。熱坑上睡。汗出盡爲度。忌早起。飲食就臥。甚妙。

一論仙傳史國公浸酒良方史國公染風疾。半體偏枯。手足拘攣。不堪行步。宣醫延醫良劑屢投。治越十載。全無寸效。乞歸故里。廣訪名醫。途至奉先驛。獲遇異人。陳述病狀蒙授一方。根據方浸酒。未服之先。非人扶之不能起。及飲一升。便手能梳頭。服二升。手足屈伸有力。服三升。言語舒暢。行步如故。服四升。肢體通緩。百節遂和。舉步如飛。其效如神。言之不可盡述。

防風﹝去蘆一兩﹞秦艽﹝去蘆四兩﹞甘枸杞子﹝五兩﹞白術﹝去蘆二兩﹞萆﹝酒炙二兩﹞羌活﹝一兩﹞幹茄根﹝飯上蒸熟八兩﹞牛膝﹝去蘆酒洗二兩﹞虎脛骨﹝酥炙二兩﹞

鱉甲﹝九肋者炙一兩﹞當歸油松節﹝捶碎二兩﹞晚蠶砂﹝炒二兩﹞蒼耳子﹝捶碎四兩﹞川杜仲﹝姜酒炒二兩﹞

一方加花蛇。﹝酒浸去皮骨四兩其效如神﹞

上細銼。用好酒三十五斤。將生絹袋盛藥。懸浸於內。封固。過十四日。將壇入鍋。懸空著水。煮令壇內滚響。取出。埋入土內三日。去火毒。開壇取酒。不可以面對壇口。恐藥力衝傷眼目。每飲一二鐘。毋令藥性斷絕。忌動風之物。凡制此酒。不可煮之太過則無效。只可盡一炷香爲度。凡左癱右瘓。口眼斜。四肢麻痺。筋骨疼痛。三十種風疾。並四般气無不效也。

仙靈酒

仙靈脾一名淫羊藿。一斤切碎。以生絹袋盛不滲器內。用好酒浸之。濃紙重重封固。春夏三日。秋冬五日後開壇。隨量飲之。當令醺醺。莫得大醉。治一切冷風勞气。補腰膝。彊心力丈夫絕陽不起。女子絕陰無子。老人昏耄健忘。服之最良。兼治偏風。手足不遂。皮膚不仁等癥。

一論男婦小兒諸風癥。左癱右瘓。半身不遂。口眼歪斜。腰腿痛疼。及手足頑麻。語言謇澀行步艱難。徧身瘡癬。上攻頭目。耳內蟬鳴。痰涎不利。皮膚瘙癢。偏正頭風。無問新舊及破傷風。角弓反張。蛇犬咬傷。金刀所傷。出血不止。敷貼立效。痔漏膿血。痛楚難禁。

服之頓愈。

千金不換刀圭散

﹝太府劉水山傳。﹞

人參川烏艸烏﹝二味俱用火炮去皮臍﹞白茯苓﹝去皮各一錢五分﹞兩頭尖蒼術﹝米泔洗各一錢﹞甘艸﹝炙一兩五錢﹞僵蠶﹝炒三錢五分﹞眞白花蛇﹝酒浸三日去酒火炙去皮骨﹞石斛﹝酒洗各五錢﹞川芎白芷細辛當歸﹝酒洗﹞防風麻黃本﹝各二錢五分﹞全蠍﹝瓦上焙漧﹞天麻何首烏﹝米泔浸忌鐵器﹞荊芥﹝各二錢五分﹞

上爲細末。每服三分或五分。漸加至六七分。臨臥。酒調下。不飲酒者。蔥亦可服。

一論治男婦血气衰敗。外感風濕。傳於經絡。手足麻木。徧身筋骨腰腿疼痛。久則成左癱右瘓。口眼斜。諸中風气。不能步履。

仙傳黑虎丹

蒼術﹝米泔浸二宿去皮切片﹞艸烏﹝洗淨去皮切片﹞生薑﹝洗淨研碎﹞生蔥﹝連須白葉研二兩﹞

上四味。和一處。拌勻KT之。春五夏三。秋七冬十。每日一番拌勻。候日數足。曬漧。

入後藥。

五靈脂乳香沒藥﹝各一錢二分半﹞穿山甲﹝炮去灰土五錢﹞自然銅﹝火煨醋淬七次二錢五分﹞

上同前藥爲末。好醋糊爲丸。如梧桐子大。每服三十丸。空心。熱酒送下。間日服尢妙婦人血海虛冷。肚腹疼痛。臨臥。醋湯下。止服二三十丸。不可多服。服後不可飲冷水冷物。

但覺麻木爲效。孕婦不宜服。一女子雞爪風。十指搐搦。服之立愈。

一治手足拘攣不伸。

牙皂木香﹝各等分﹞

上銼。水煎。一服立效。

一治中風。失音不語。偏風口眼斜。時吐涎水。四肢麻痺。骨間疼痛。腰膝無力。一切風濕。

丸

艸五月五日﹑六月六日﹑九月九日采者。取葉洗淨曬漧。入瓶中。層層灑酒與蜜。

蒸之又曬。如此九徧。爲末。煉蜜爲丸。如梧桐子大。每服五七十丸。溫酒送下。

一人年近四旬。忽發潮熱。口漧喜飲冷水。求醫。治以涼藥。投之罔效。四五日渾身沈重。

不能動止。四肢彊直。耳聾譫言妄語。眼開不省人事。六脈浮大無力。此气血脾胃虧損之極予以十全大補湯。去芍藥﹑地黃加熟附子。一服須臾。病者鼾睡痰響。人咸以爲服桂﹑附﹑參﹑之誤。予曰。此藥病交攻。不必憂疑。又進一服。過一時許。卽能轉身動止。次日連進數劑。則諸病次第而潛瘳矣。此從脈不從癥而治之也。

一人原素弱。飲食起居失宜。左半身並手足不遂。汗出神昏。痰涎上壅。一醫用參大補之劑。汗止而神思漸淸。頗能動履。後不守禁。左腿自膝至足。腫脹甚大。重墜如石。痛不能忍。其痰極多。肝脾腎脈洪大而數。重按則軟澀。朝用補中益气。加黃柏﹑知母﹑麥門﹑五味。煎送地黃丸。晚用地黃丸料。加黃柏﹑知母。數劑諸癥悉退。但自弛禁。不能全愈耳一治癱瘓諸風。秦髙中玄閣老曾服奏效。

乳香沒藥﹝三錢﹞棉花子﹝六錢﹞白糖﹝六錢﹞

上爲細末。黃酒化服出汗。

一男子體肥善飲。舌本彊硬。言語不淸。口眼斜。痰气湧盛。肢體不遂。余以脾虛濕熱。用六君子加葛根﹑山梔﹑神曲而痊。

一人中風痰嗽。因中气虛。飲食數少。忽痰壅气喘。頭搖目札。揚手擲足。難以候脈。

視其面色。黃中見靑。此肝木乘脾土。用補中益气湯加白茯苓﹑半夏。水煎。臨服。加薑汁同服

卷二

預防中風

一論中風者。俱有先兆之癥。凡人如覺大拇指及次指麻木不仁。或手足少力。或肌肉蠕動者三年內必有大風之至。經曰。肌肉蠕動。名曰微風。故手大指次指手太陰陽明經。風多著此經也。當預防之。宜朝服六味地黃丸。或八味丸。暮服竹瀝枳術丸。與搜風順气丸。二藥間服。久而久之。諸病可除。何中風之有。是以聖人治未病而不治已病。

一論此方。專化痰淸火。順气除濕。祛眩暈。療麻木。消酒食。開鬱結。養气血。健脾胃。平常可服。

竹瀝枳術丸

白術﹝去蘆土炒﹞蒼術﹝米泔浸鹽水炒各二兩﹞木香﹝二錢﹞枳實﹝麩炒﹞陳皮﹝去白﹞白茯苓﹝去皮﹞半夏﹝白礬皂角生薑煎水浸一日煮幹﹞南星﹝制同上﹞黃連﹝姜炒﹞

條芩﹝酒炒﹞當歸﹝酒洗﹞山楂﹝去子﹞白芥子﹝炒﹞白芍﹝酒炒各一兩﹞人參﹝五錢﹞

上爲細末。以神曲六兩。薑汁一盞。竹瀝一碗。煮糊爲丸。如梧桐子大。每服百丸。食遠臨臥。淡姜湯送下。

一論三十六種風。七十二般气。上熱下冷。腰腳疼痛。四肢無力。多睡少食。日漸羸瘦顏色不完。惡瘡下注。口苦無味。憎寒毛悚。積年癖气塊。丈夫陽气斷絕。婦人久無嗣息。

久患寒瘧。嘔吐瀉痢。腸中積熱。以致脇間痞悶。大便結燥。小便赤澀。腸風痔漏。肢節頑麻。手足癱瘓。步履艱辛。言語謇澀。不問男子婦人小兒皆可服。

搜風順气丸

錦紋大黃﹝酒浸九蒸九曬要黑色五兩爲主﹞火麻仁﹝微炒去殼二兩﹞郁李仁﹝泡去皮二兩﹞枳殼﹝麩炒二兩﹞山茱萸﹝酒蒸去核二兩﹞車前子﹝炒二兩五錢﹞檳榔﹝二兩﹞幹山藥﹝酒蒸二兩﹞懷牛膝﹝去蘆酒洗二兩﹞菟絲子﹝水洗淨酒煨爛搗成餅焙漧二兩﹞獨活﹝一兩﹞

上爲末。蜜丸。如梧桐子大。每服七十餘丸。茶酒任下。百無所忌。早晚各一服。覺臟腑微動。以羊肚肺羹補之。久患腸風便血。服之除根。癱瘓語澀。服之平復。酒後能進一服。宿酒盡消。中年以後之人。過用濃味。酒肉多有痰火。且不能遠房事。往往致陰虛火動。動則生風。所謂一水不能勝五火也。故以此疏風降火爲主。不論年髙气弱。雄壯婦人。並皆治之。

孕婦勿服。

卷二

傷寒

脈陽浮而陰弱。謂之傷風。﹝邪在六經俱弦。加之陽浮。衛中風也。陰弱。榮气弱也。

風傷陽。故浮虛。﹞

脈浮緊而無汗。謂之傷寒。﹝寒傷榮。榮實衛虛。陽脈緊。邪在上焦。主欲汗。﹞

脈浮。頭項痛。腰脊彊。病在太陽。

脈長。身熱鼻幹。目痛。不得臥。病在陽明。

脈弦。胸脇痛。耳聾。往來寒熱。病在少陽。

脈沈細。咽漧。腹滿自利。病在太陰。

脈微緩。口燥舌漧而渴。病在少陰。

脈沈澀。煩滿囊縮。病在厥陰。

脈陰陽俱盛。重感於寒而緊澀。變爲溫瘧。﹝陰陽緊盛。傷寒之脈。前病熱未已。復感於寒也。﹞

脈陽洪數。陰實大太過。濕熱相合。變爲濕毒。﹝洪數大皆熱。兩熱相合也。﹞

脈陽濡弱。陰弦緊。更遇濕气。變爲瘟疫。

病發熱。脈沈細。表得太陽。名曰病。

脈陽浮滑。陰濡而弱。更遇於風。變爲風溫。﹝陽脈浮滑。陰脈濡弱。皆風脈也。前脈未除。風木乘熱也。﹞

病太陽。關節疼痛而煩。脈沈細。名曰濕痺。

病太陽。身熱疼痛。脈微弱弦芤。名曰中。

若發汗已。身灼然熱。名曰風溫。﹝風溫爲病。脈陰陽俱浮。自汗出。身重。多眠睡。

鼾。

語難。更被下者。小便不利。若被火。微發黃色者。則驚癇。時螈。若火燻。則死矣。﹞

脈沈細而疾。身涼四肢冷。煩躁不欲飲水。狂悶。名曰陽厥。傷寒熱盛。脈浮而大者生沈小者死。﹝已汗。沈小者生。大者死也。﹞

卷二傷寒

脈歌

傷寒傷風何以判。寒脈緊澀風浮緩。傷寒惡寒風惡風。傷風自汗寒無汗。陽屬膀胱並胃膽。

陰居脾腎更連肝。浮長弦沈細微緩。脈癥先將表裏看。陰病見陽脈者生。陽病見陰脈者死。

卷二傷寒

傷寒總論

夫傷寒者。乃大病也。生死反掌之間。要隨機應變而治之也。蓋傷寒發熱惡寒。腰痛脊彊。

則知病在太陽經也。身熱目痛鼻幹。不得眠。則知病在陽明經也。胸脇痛。耳聾口苦舌漧。

往來寒熱而嘔。則知病在少陽經也。腹滿咽漧。手足自溫。或自利不渴。或腹滿時痛。則知病在太陰經也。煩滿囊縮。則知病在厥陰經也。引衣蜷臥。惡寒。或舌漧口燥。則知病在少陰經也。潮熱自汗。譫語發渴。不惡寒。反惡熱。揭去衣被。揚手擲足。或發黃斑狂亂。

五六日不大便。則知病在陽明腑也。設若脈癥不明。誤用麻黃。令人汗多亡陽。誤用承气。

令人大便不禁。誤用姜附。令人失血發狂。正爲寒涼耗其胃气。辛熱損其汗液。燥熱助其邪熱。庸醫殺人。莫此爲甚。傷寒之邪。實無定體。或入陽經气分。則太陽爲首。其脈必浮。

輕手便得。或入陰經血分。則少陰爲先。其脈必沈。

重手乃得。浮而有力無力。是知表之虛實。沈而有力無力。是知裏之寒熱。中而有力無力。

是知表裏緩急。脈有浮沈虛實。癥乃傳變不常。治療之法。先分表裏虛實。寒熱標本。先病爲本。次病爲標。先以治其急者。此爲第一義也。問癥以知其外。察脈以知其內。全在活法二字。不可拘於日數。但見太陽癥在。直攻太陽。但少陰癥在。直攻少陰。但見眞寒。直攻眞寒。但見一二癥具。便作主張。不必悉具。當何如處。此爲活法。若同而異者明之。似是而非者辧之。在表者汗之散之。在裏者下之利之。在上者因而越之。下陷者升而舉之。從乎中者和解之。直中陰經者溫補之。若解表。不可攻裏。日數𨿽多。但有表癥而脈浮者。尙宜發散。此事不明。攻之爲逆。經云。一逆尙引日。再逆促命期。若表癥解而裏癥存者。不可攻表。日數少。但有裏熱而脈沈實者。急當下之。此事不明。禍如反掌。經云。邪熱未除。

復加燥熱。如抱薪救火矣。如直中陰經。眞寒癥也。無熱惡寒不渴。宜溫補。切忌寒涼。此事不明。殺人甚速。陰癥似陽癥者溫之。陽癥似陰癥者下之。陽毒者分輕重下之。陰毒者分緩急溫之。陽狂者下之。陰厥者溫之。濕熱發黃者利之下之。血癥發黃者淸之下之。發斑者淸之下之。譫語者下之淸之。痞滿者消之瀉之。結胸者解之下之。太陽癥似少陰者溫之。少陰癥似太陽者汗之。衄血者解之止之。發喘者汗之下之。咳嗽者利之解之。正傷寒者。大汗之。大下之。感冒寒者。微汗之。微下之。勞力感寒者。溫之散之。溫熱病者。微解之。大下之。此經常之大法也。有病一經而用熱藥寒藥之不同。如少陰癥有用白虎湯﹑四逆散之寒藥者。少陰癥有用四逆湯﹑眞武湯之熱藥者。庸俗狐疑。詎能措手哉。嗚呼。能察其傷寒之癥名。而得其傷寒之方脈。如此親切。乃爲良醫。是知寒藥治少陰。乃傳經裏熱也。熱藥治少陰。乃直中眞寒也。辧脈定經。識癥用藥。眞知其爲表也而汗之。眞知其爲裏熱而下之。

眞知其爲直中陰經而溫之。如此而汗。如此而下。又如彼而溫。麻黃承气。投之不瘥。姜附理中。用之必當。病奚逃乎。然必須分輕重緩急。老少虛實。久病新發。婦人胎產。室女經水。大凡有臨產而傷寒者。與男子傷寒治法不同。若無胎產。治亦相同。婦人室女。經水適來適斷。寒熱似瘧者。卽是熱入血室。但當和解表裏。久病者過經不解。壞癥也。新發者始病也。老者血气衰。少者血气壯。緩者病之輕也。急者病之重也。寒藥熱服。熱藥涼服。中和之劑。溫而服之。戰汗分四癥。要知邪正盛衰。類傷寒四癥。照常例而治之也。學人宜究心焉。

卷二傷寒

傷寒金口訣

眞傷寒。世罕稀。多少庸醫莫能知。仲景石函節庵泄。千金不易傷寒祕。方不同。法更異。

四時傷寒各有例。惟有冬月正傷寒。不與春夏秋同治。發表實表兩妙方。用在三冬無別治。

眞傷寒。眞中風。表實表虛各自中。表虛自汗脈浮緩。疏邪實表有奇功。表實無汗脈浮緊。

升陽發表汗自松。背惡寒。背發熱。頭痛脊痛一般說。俱屬太陽膀胱經。有汗無汗須分別。

有汗表虛無汗實。脈浮緩緊須分別。春夏秋。別有方。通用羌活沖和湯。

春溫夏熱秋治濕。隨時加減細斟量。病癥與冬皆相似。淺深表裏脈中詳。脈有浮。脈有沈。

半浮半沈表裏停。有力無力表虛實。或溫或下細推尋。更有汗吐下三法。當施當設莫畱停。

兩感癥。日雙傳。一日太陽少陰連。腎與膀胱脈浮大。口漧頭痛是眞原。二日陽明與太陰。

沈長之脈脾胃兼。目又痛。鼻又幹。腹滿自利不能安。三日少陽厥陰病。肝膽脈息見浮弦。

耳聾脇痛囊蜷縮。古人不治命堪憂。﹝今有方治兩感癥見後補遺﹞

陶節庵。泄漏方。不問陰陽兩感傷。通用沖和靈寶飲。一服兩解雪澆湯。更明表裏多少病。

治分先後細推詳。表病多。裏病微。麻黃葛根湯最奇。表緩裏急宜攻裏。調胃承气急通之。

寒中陰經口不幹。身疼發熱自下利。脈沈細。又無力。回陽急救湯最的。都言兩感無治法。

誰知先後有消息。結胸癥候分輕重。雙解六一二方覓。陽明癥。不得眠。鼻幹目痛是根源。

柴葛解肌湯一劑。猶如渴急遇甘泉。耳聾舌痛半表裏。柴胡雙解立蘇痊。腹又痛。咽又幹。

桂枝大黃湯可蠲。太陽發黃頭有汗。茵陳當歸湯獨羨。無熱自利是髒寒。加味理中湯最端。

時行疫病身大熱。六神通解須當啜。小便不利導赤飲。下焦蓄血憑斯訣。一切下癥並結胸。

六一順气分明說。身有熱。頭無痛。面赤飲水不下咽。庸醫誤認爲熱病。豈知心火泛上炎。

自是戴陽多不曉。復元湯服得安然。汗如珠。眼似火。發斑狂叫誤認我。病在三焦無人識。

三黃石膏湯最可。發斑之癥先咳嘔。耳聾足冷定無他。休發汗。愈斑斕。消斑靑黛飲莫慢。

勞力感寒癥又異。調榮養衛金不換。內傷血气外感寒。莫與傷寒一例看。身出汗。熱又渴。

如神白虎湯最確。食積癥。類傷寒。發熱不惡寒。嘔逆身不痛。頭痛休疑談。只消加味調中飲气口緊盛休變延。小便利。大便黑。桃仁承气對君說。熱邪傳裏蓄血癥。血熱目利病妥貼吐血衄血另有方。生地芩連湯最切。陰格陽。難徧詳。陰極發厥面戴陽。欲赴井中脈無力急救回陽返本湯。水不下咽瘀血癥。加減犀角地黃湯。眞中寒。眞厥癥。回陽救急湯連進陽毒發斑脈洪數。三黃巨勝湯之癥。原無熱。精采不與人相攝。熱結膀胱休誤下。桂苓飲子眞奇絕。心下硬痛利淸水。熱積利癥醫莫測。又譫語。又作渴。身熱黃龍湯莫錯。口噤搖頭名痙。如聖飲內抽添訣。瘥後昏沈百合病。柴胡百合湯休越。亡陽癥。過汗多。頭痛振振病不和。筋惕肉虛太甚。溫經益元湯最和。男女勞復陰陽易。逍遙湯治脈沈。腳气癥。類傷寒。禁用補劑與湯丸。暑中傷熱寒中冷。浮風弱濕脈之端。便閉嘔逆難伸屈。加減續命湯保全。撮空癥。仔細認。休認風癥誤人命。循衣摸牀爲癥驗。叉手摸胸不識人。只因肝熱相傷肺。升陽散火效如神。睡覺中。忽言語。夢寐昏昏神不主。湯粥與之𨿽吞咽。形如中酒多不舉。心火克肺越經癥。瀉心導赤湯急取。身熱渴。不頭疼。神思昏昏亂語言。小水不利大便黑。誤投涼藥命難全。病傳心肺夾血癥。當歸活血湯最玄。夾痰癥。類傷寒。寒熱昏迷頭又眩。涎退場門中爲癥驗。七情內損傷之根。神出捨空亂語言。加味導痰湯可增。大頭病。是天行。項腫惡寒熱並煎。一劑芩連消毒飲。痰火喉痺盡安全。此是先賢千古祕。不是知音莫浪傳。

卷二傷寒

出汗良法

一嚴冬傷寒。不得汗出。宜姜蔥各半斤。煎湯一斛。傾大盆中。用小板一塊。橫加盆上令患人坐臥其上蒸之。外以席被圍定。露其口鼻。外可進發汗藥。

一病患用大指捏住中指中節。緊捏莫放。十指俱屈。合掌夾在兩大腿中。緊緊坐住。待良久汗自出。

一用發表藥不出汗。將蘇葉煎湯。以器盛之。置於被內兩膝下燻之。

又法。用姜渣綿裹。周身擦之。汗卽出。

一傷寒連日不出汗。昏睡不省。身熱語亂。此汗不得出也。用滚水一大茶壺。布包。放病患腳下。踏之。一時汗自下而上。其病卽愈。

一傷寒不得汗出。用樟樹白皮搗爛炒熱。絹巾包烙渾身上。一時汗出卽已。

一傷寒發熱。頭疼身痛。用生薑﹑連須蔥﹑淡豆豉等分。共搗爛爲餅。搭臍上。帛緊勒汗自出而已。﹝王景明傳﹞

一傷寒無汗。或日久汗不出者。用甜梨一个。生薑一塊。同搗爲汁。再入童便一碗。量湯煮熱服之。卽汗。

一傷寒單潮發熱無汗。五七日不大便。死在旦夕。以桃仁承气湯。打下硬糞如石二次。

卽出大汗而已。後以溫膽湯二劑。調理而安。

一治傷寒發熱頭痛。亦治感冒。

生薑﹝一塊﹞核桃﹝七个打碎連殼﹞蔥白﹝連須七根﹞茶葉﹝一撮﹞

上水三碗。煎熱服。蓋被出汗。

一論傷寒昏迷不省人事。以皂角刺燃煙入鼻。有嚏可治。無則不治。肺气上絕也。可治者。

隨用皂莢﹑半夏﹑生白礬一錢五分。共爲末。入薑汁調服。探吐痰去。蘇醒爲效。

一論汗出不止。將病患發按在水盆中。足冷於外。用炒麥麩皮﹑糯米粉﹑龍骨﹑牡蠣爲末和勻。周身撲之。其汗自止。

卷二傷寒

傷寒諸方

一論冬月正傷寒。頭疼發熱惡寒。項脊彊重。脈浮緊無汗。是足太陽膀胱經表癥。若頭如斧劈。身似火炙者。宜此方。

升陽發表湯

麻黃﹝一錢﹞杏仁﹝三錢﹞桂枝﹝一錢﹞

川芎﹝一錢五分﹞白芷﹝二錢﹞羌活﹝二錢﹞防風﹝一錢五分﹞升麻﹝八分﹞

上銼。姜﹑蔥﹑豆豉。水煎。熱服出汗。汗出藥止。勿多服。

一論冬月正傷風。頭疼發熱惡寒。鼻塞項脊彊重。脈浮緩自汗。爲表癥也。此足太陽膀胱經受邪。當實表散邪。無汗者不可服。

疏邪實表湯

桂枝﹝一錢﹞白術﹝一錢五分去蘆﹞芍藥﹝二錢﹞甘艸﹝一錢﹞防風﹝一錢五分﹞羌活﹝二錢﹞川芎上銼。生薑三片。棗二枚。水煎溫服。汗不止。加黃蜜水炒。喘加柴胡八分。杏仁三錢。胸中飽悶。加枳殼一錢。麩炒去穣。桔梗八分。

一論春夏秋。非時感冒暴寒。頭疼。發熱惡寒。無汗。脊彊。脈浮緊。此足太陽膀胱受邪。是表癥。宜發表。不與冬時正傷寒同治法。此方非獨治三時暴寒。春可治溫。夏可治熱。秋可治濕。治雜病亦有神也。可代麻黃湯﹑桂枝湯﹑大靑龍湯﹑各半湯。乃太陽經神藥也。

羌活沖和湯

﹝又名神解散。﹞

蒼術﹝泔制一錢﹞羌活﹝一錢﹞防風﹝一錢五分﹞川芎﹝一錢五分﹞白芷﹝一錢﹞細辛﹝二分﹞黃芩﹝一錢﹞生地﹝一錢﹞甘艸﹝二分﹞

上銼。生薑﹑蔥白。水煎。熱服出汗。胸中飽悶。加枳殼去穣。桔梗去蘆。夏月。加石膏﹑知母。有汗。去蒼術。加白術。再不止。去細辛。加黃蜜炙。如再不止。以小柴胡湯加桂枝﹑芍藥一錢。名神術湯。不作汗。加蘇葉。

一論足陽明胃經。身熱。鼻幹不眠。微惡寒。頭痛。眼眶痛。脈微洪。宜解肌。此屬陽明經病。其正陽明腑病。別有治法。

柴葛解肌湯

柴胡﹝八分﹞黃芩﹝二錢﹞芍藥﹝二錢﹞葛根﹝二錢﹞羌活﹝二錢﹞石膏﹝三錢﹞

桔梗﹝八分﹞甘艸﹝八分﹞白芷﹝一錢﹞

上銼。姜﹑棗煎服。本經無汗惡寒。去黃芩。加麻黃一錢。

一論足少陽膽經。耳聾脇痛。寒熱。嘔而口苦。脈來弦數。屬半表半里。宜和解。此膽經無出入。有三禁。不可汗下利小便也。

柴胡雙解散

﹝卽小柴胡湯﹞

柴胡﹝一錢﹞黃芩﹝二錢﹞半夏﹝二錢湯泡﹞人參﹝二錢﹞甘艸﹝八分﹞白茯苓﹝三錢﹞白芍藥﹝二錢﹞

上銼散。姜﹑棗煎。嘔。加陳皮一錢五分。竹茹四錢。薑汁。痰多。加栝蔞三錢。貝母三錢。口漧。加知母一錢五分。石膏三錢。心中飽悶。加桔梗三分。枳殼一錢。心下痞滿。加枳實二錢。黃連八分。內熱甚。錯語心煩。不得眠。合黃連解毒湯。小便不利大便泄瀉。合四苓散。夾熱而利。加炒黃連八分。白芍二錢。

一論足太陰脾經。腹滿而痛。咽漧而渴。手足溫。脈沈而有力。此因熱邪從陽經傳入陰經也。

桂枝大黃湯

桂枝﹝一錢﹞大黃﹝二錢﹞芍藥﹝二錢﹞甘艸﹝八分﹞枳實﹝二錢﹞柴胡﹝八分﹞

上銼。生薑煎。臨服。加檳榔磨水二匙入藥。溫服。

一論傷寒。自受其寒。病直中陰經是也。初得病無熱。無頭痛。止有腹痛。怕寒厥冷。

或下利嘔吐不渴。脈沈遲無力。

加味理中湯

人參﹝三錢﹞白術﹝一錢五分﹞漧薑﹝一錢炮﹞甘艸﹝八分﹞肉桂﹝八分﹞陳皮﹝一錢五分﹞

上銼。生薑三片。水煎。臨服。加木香磨一匙薑汁同服。

一論足太陰脾經腹滿。身目發黃。小便不利。大便實。發渴。或頭汗至頸而還。脈來沈重者。宜此方。

茵陳將軍湯

茵陳大黃梔子黃芩枳實﹝各一錢﹞甘艸梢﹝三分﹞滑石末﹝二錢﹞濃朴﹝八分﹞

上銼。滚水煎。熱服。以利爲度。但頭汗出。身無汗。小便不利。渴飲水漿。身目發黃小便不利。宜此藥調下五苓散。

一論傷寒小水不利。小腹滿。或下焦蓄熱。或引飲過多。或小水短赤而澀。脈沈數者。

以利小便爲先。惟汗後亡津液。與陽明汗多者。則以利小便爲戒。

導赤飲

茯苓﹝三錢﹞豬苓﹝二錢﹞澤瀉﹝二錢﹞桂枝﹝八分﹞白術﹝一錢五分﹞甘艸﹝八分﹞

滑石﹝三錢﹞山梔﹝三錢﹞

上銼散。生薑一片。燈心十根。入鹽二字調服。中濕身目黃者。加茵陳三錢。水結胸癥加木通二錢。燈心十根。如小水不利。而見頭汗出者。乃陽脫也。如得病起無熱。多譫語。煩燥不安。精采不與人相當。此藥治之。

一論傷寒。邪熱傳裏。大便結實。口燥咽漧。怕熱譫語。揭衣狂妄。揚手擲足。斑黃陽厥。

潮熱自汗。胸腹滿硬。繞臍疼痛等癥。可代大小承气﹑調胃承气﹑三一承气﹑大柴胡﹑大陷胸等湯之神藥也。譫語妄語。身當有熱。脈宜洪大。手足厥冷。脈沈細而微者死。

六一順气湯

柴胡﹝八分﹞黃芩﹝二錢﹞芍藥﹝二錢﹞枳實﹝二錢﹞濃朴﹝八分﹞大黃﹝二錢﹞芒硝﹝一錢﹞甘艸﹝八分﹞

上銼散。水煎。臨服。入鐵銹水二匙調服。

一論身熱。渴而有汗不解。或經汗過。渴不解者。脈來微洪。無渴不可服。

如神白虎湯

石膏﹝三錢﹞知母﹝一錢五分﹞甘艸﹝八分﹞糯米﹝一撮﹞人參﹝二錢﹞麥門冬﹝三錢﹞五味子﹝四分﹞山梔子﹝三錢﹞天花粉﹝四錢﹞

上銼。生薑一片。棗一枚。淡竹葉十片。同煎。溫癥熱不退而大便溏者。根據此方加蒼術一錢。

一論陽毒發斑。身黃如塗朱。眼珠如火。狂叫欲走。六脈洪數。煩渴不堪。鼻幹面赤齒黃。

過經不解。已成壞病。表裏皆然。欲發其汗。病熱不退。又復下之。大便遂頻。小便不利。

亦有錯治溫病而成此癥者。又治汗下後。三焦生熱。脈洪譫語。晝夜喘息。鼻時加衄。狂叫欲死者。

三黃石膏湯

黃連﹝八分﹞黃芩﹝二錢﹞黃柏﹝二錢﹞梔子﹝三錢﹞麻黃﹝一錢﹞

石膏﹝三錢﹞豆豉﹝二錢﹞

上銼。生薑細茶煎服。

一治傷寒發黃癥。身口俱黃如金色。小便如濃煎柏汁。諸藥不效者。

茵陳退黃散

柴胡﹝八分﹞升麻﹝八分﹞茵陳﹝二錢﹞龍膽艸﹝二錢﹞木通﹝二錢﹞甘艸﹝八分﹞滑石﹝三錢﹞黃連﹝八分﹞黃芩﹝二錢﹞梔子﹝三錢﹞黃柏﹝一錢五分﹞

上銼散。燈艸煎服。大便實。加大黃一錢。目睛黃。倍龍膽艸。虛弱人。加人參三錢外用生薑搗爛。時時於黃處擦之。其黃自退。

一論陽毒發斑。狂妄亂言。大喝叫喊。面赤脈數有力。發斑發黃。大渴。大便燥實。上气喘急。舌捲囊縮者難治。

三黃巨勝湯

石膏﹝三錢﹞黃芩﹝二錢﹞黃連﹝八分﹞黃柏﹝二錢﹞甘艸﹝八分﹞大黃﹝二錢﹞芒硝﹝一錢﹞枳實﹝二錢﹞

上銼。姜﹑棗煎。

一論兩感傷寒。頭疼身熱惡寒。舌漧口燥。以陽先受病者。先以此湯投之。如陰先受病者。當先以六一順气湯攻裏下之。如裏先下利。身體痛者。又當以回陽救急湯。

沖和靈寶飲

羌活﹝二錢﹞防風﹝一錢五分﹞生地黃﹝四錢﹞川芎﹝一錢五分﹞細辛﹝八分﹞甘艸﹝八分﹞

黃芩﹝二錢﹞柴胡﹝八分﹞白芷﹝二錢﹞葛根﹝二錢﹞石膏﹝三錢﹞

上銼。姜﹑棗煎服。加薄荷十片。煎一沸。熱服。中病卽止。冬月。去黃芩﹑石膏。加麻黃。

一論熱邪傳裏。熱蓄膀胱。其人如狂。小水自利。大便黑。小腹滿痛。身目黃。

譫語燥渴。爲蓄血癥。脈沈有力。宜此下盡黑物則愈。未服前而血自下者爲欲愈。不必服。

桃仁承气湯

桃仁﹝八分﹞桂枝﹝一錢﹞大黃﹝二錢﹞芒硝﹝一錢﹞柴胡﹝八分﹞甘艸﹝八分﹞靑皮﹝一錢五分﹞枳實﹝二錢﹞芍藥﹝二錢﹞當歸﹝三錢﹞

上銼。姜﹑棗煎。臨服。入蘇木二錢。煎二沸。熱服。

一論熱邪傳裏。裏實表虛。血熱不散。熱气乘虛。出於皮膚而爲斑也。輕如疹子。重如錦紋重甚則斑斕皮膚。或本屬陽。誤投熱藥。或當汗不汗。當下不下。或下後未解者。皆能致此。不可發汗。重令開泄。更加斑斕也。其或大便自利。怫郁短气。燥糞不通。黑斑。主不治。凡汗下不解。耳聾足冷。煩悶咳嘔。便是發斑之候。

消斑靑黛飲

柴胡﹝八分﹞玄參﹝三錢﹞黃連﹝八分﹞知母﹝一錢五分﹞石膏﹝三錢﹞甘艸﹝八分﹞

生地黃﹝三錢﹞山梔子﹝三錢﹞犀角﹝五分﹞靑黛﹝八分﹞人參﹝三錢﹞

上銼。姜﹑棗煎。臨熟。入醋一匙服之。大便實。去人參。加大黃一錢。

一論鼻血成流不止者。或熱毒入胃。吐血不止者並治。若見耳目口鼻並出血者。則爲上厥下竭。不治之癥也。

生地芩連湯

生地黃﹝四錢﹞柴胡﹝八分﹞黃連﹝八分﹞黃芩﹝二錢﹞犀角﹝五分﹞山梔子﹝三錢﹞

甘艸﹝八分﹞川芎﹝一錢五分﹞桔梗﹝八分﹞芍藥﹝二錢﹞

上銼。棗煎。臨服。入搗韭汁﹑磨墨各一匙。調之溫服。

一論煩躁。渴欲飲水。水入不下者。屬瘀血在上焦。則邪熱入裏也。

加減犀角地黃湯

犀角﹝五分﹞生地黃﹝三錢﹞當歸﹝三錢﹞黃連﹝八分﹞苦參﹝二錢﹞甘艸﹝八分﹞枳殼﹝一錢﹞桔梗﹝八分﹞赤芍﹝二錢﹞紅花﹝八分﹞牡丹皮﹝三錢﹞

上銼。生薑一片。臨服。入藕汁二匙。如無。韭汁亦可。

一論有傷寒衄血。將解未淨。或熱極及吐血不盡。醫不知其癥。遂用涼藥之劑。止住其衄血。畱積於心胸之分。故滿痛而成血結胸也。用加減犀角地黃湯治之。

一論傷寒初起。無頭痛。無身熱。便就怕寒。四肢厥冷。或過於肘膝。或腹痛吐瀉。或口吐白沫。或流冷涎。或戰栗面如刀刮。引衣蜷臥。不渴。脈沈遲無力。卽是寒中陰經眞寒癥。

不從陽經傳來。

回陽救急湯

大附子﹝八分制﹞漧薑﹝八分﹞人參﹝二錢﹞肉桂﹝五分﹞半夏﹝二錢﹞五味子﹝四分﹞

白茯苓﹝三錢﹞甘艸﹝八分炙﹞白米﹝一撮炒﹞陳皮﹝一錢五分﹞

上銼。姜﹑棗煎服。無脈者。加豬膽汁一匙。嘔吐不止。加薑汁。泄瀉不止。加升麻八分。黃二錢。嘔泄吐沫。或有小腹痛。加鹽炒吳茱萸。

一論陰極發躁。微渴面赤。欲坐臥於泥水井中。脈沈遲無力。或脈全無欲絕者。不可服涼藥若誤認爲熱癥而用涼藥。死不可復生矣。服熱藥而躁不止者。宜再服。躁自定矣。決不可服涼藥。

回陽返本湯

大附子﹝八分面裹火煨去皮臍﹞漧薑﹝八分炒﹞甘艸﹝八分炙﹞人參﹝二錢﹞肉桂﹝五分﹞麥門冬﹝三錢﹞五味子﹝四分﹞陳皮﹝一錢五分﹞臘茶﹝一錢﹞

上銼。姜﹑棗煎。臨服。入蜜二匙。頓合服之。無脈。加豬膽汁一匙。嘔者。入薑汁炒半夏二錢。

一論傷寒瘥後。昏沈發熱。渴而譫語失神。及百合﹑勞復﹑食復等癥。

柴胡百合湯

柴胡﹝八分﹞人參﹝二錢﹞黃芩﹝二錢﹞百合﹝三錢﹞知母﹝一錢五分﹞茯苓﹝三錢﹞

芍藥﹝二錢﹞鱉甲﹝三錢﹞甘艸﹝八分﹞

上銼。姜﹑棗煎。臨服。入生地黃搗汁一匙。溫服。

一論傷寒重感寒濕。則成剛柔二痙。頭面赤。項彊直。手足搐。頭搖口噤背張。與螈同治法。

如聖飲

羌活﹝二錢﹞防風﹝一錢五分﹞川芎﹝一錢五分﹞白芷﹝二錢﹞柴胡﹝八分﹞甘艸﹝一錢﹞芍藥﹝二錢﹞當歸﹝三錢﹞烏藥﹝二錢﹞半夏﹝二錢﹞黃芩﹝二錢﹞

上銼散。生薑三片。水煎。臨服。入薑汁﹑竹瀝。溫服。有汗是柔痙。加白術一錢五分桂枝八分。無汗是剛痙。加麻黃一錢。蒼術一錢五分。口噤切牙者。大便實。用大黃利之。

一論汗下後。頭眩振振欲倒地。及肉筋惕。或大汗後。衛虛亡陽。汗出不止。或下後利不止。脈來無力。

溫經益元湯

大附子﹝八分制﹞人參﹝二錢﹞白術﹝一錢五分去蘆炒﹞甘艸﹝八分炙﹞白芍﹝二錢炒﹞

當歸﹝三錢酒炒﹞黃﹝蜜炒二錢﹞生地黃﹝四錢﹞漧薑﹝八分﹞肉桂﹝五分﹞

上銼。姜﹑棗﹑糯米炒。水煎。溫服。

一論傷寒瘥後。血气未平。勞動助熱。復還於經絡。因與婦人交接淫欲而復發。不易有病者謂之勞復。因交接淫欲而無病患反得病者。謂之陰陽易。予曾見舌出數寸而死者多矣。此癥最難治。然瘥後發大熱。昏沈錯語失神。小腹絞痛。頭不能舉。足不能移。眼中生花。百節解散。熱气沖胸。男子則陰腫入腹刺痛。婦人則裏急腰胯重。引腹內痛。此男女勞復。

陰陽易也。宜服。

逍遙湯

人參﹝三錢﹞知母﹝二錢﹞竹靑﹝三錢﹞滑石﹝三錢﹞生地黃﹝四錢﹞柴胡﹝八分﹞犀角﹝五分﹞如卵縮腹痛。再加黃連一錢。甘艸一錢。

上銼。姜﹑棗煎。臨服。入燒KT襠末一錢半。調服。有汗出爲效。汗不出。再服。以小水利。陰頭腫卽愈。

一論傷寒熱癥。叉手摸心。循衣摸牀。譫語昏沈。不省人事。俗醫不識。見病便爲風癥因而用風藥。誤人多矣。殊不知肝熱乘於肺金。元气虛不能自主持。名曰撮空癥。小便利者可治。不利者不可治。

升陽散火湯

人參﹝二錢﹞當歸﹝三錢﹞黃芩﹝二錢﹞柴胡﹝八分﹞麥門冬﹝三錢去心﹞芍藥﹝二錢﹞

白術﹝一錢五分去蘆炒﹞陳皮﹝五分﹞白茯苓﹝三錢去心木﹞甘艸﹝八分﹞

上銼。姜﹑棗煎。入金首飾同煎。熱服。有痰。加半夏二錢。大便燥實。譫語發渴。加大黃一錢。泄瀉者。加升麻三分。炒白術一錢。

一論患頭疼發熱。項脊彊。惡寒無汗。用發汗藥二三劑。汗不出者。此陽虛不能作汗。

名曰無陽癥。宜

再造散

黃﹝二錢﹞熟附子﹝八分﹞人參﹝二錢﹞桂枝﹝八分﹞白芍﹝二錢炒﹞甘艸﹝八分﹞

細辛﹝八分﹞煨生薑﹝二片﹞羌活﹝二錢﹞防風﹝一錢五分﹞川芎﹝一錢五分﹞

上銼。棗一枚。水煎。溫服。夏月。加黃芩﹑石膏。冬月不必加。

一論有患心下硬痛。下利純淸水。譫語發渴。身熱。庸醫不識此癥。但見下利。便呼爲漏底傷寒。而便用熱藥止之。就如抱薪救火。誤人死者多矣。殊不知此因邪熱傳裏。胃中燥鬱結實此利非內寒而利。乃逐日自飲湯藥而利也。宜微下之。名結熱利癥。身有熱者。宜用此湯

黃龍湯

大黃﹝二錢﹞芒硝﹝一錢﹞枳實﹝一錢﹞濃朴﹝八分﹞甘艸﹝八分﹞人參﹝二錢﹞當歸﹝三錢﹞

上銼。姜﹑棗煎。再加桔梗八分。煎一沸。熱服。年老气血虛者。去芒硝。

一論有患頭疼身熱。惡寒微渴。然汗出。身疼。腳腿酸疼。無力沈倦。脈空浮而無力庸醫不識。因見頭疼惡寒發熱。便呼爲正傷寒。而大發其汗。所以輕變重。而傷人者愈多矣。

殊不知勞力內傷气血。外感寒邪。宜甘溫之劑則愈。名曰勞力傷寒癥。宜服。

調榮養衛湯

黃﹝二錢﹞人參﹝三錢﹞白術﹝二錢﹞陳皮﹝一錢五分﹞當歸﹝三錢﹞柴胡﹝八分﹞

甘艸﹝八分﹞卽補中益气湯去升麻。

加川芎羌活防風。

上銼。生薑﹑棗子﹑蔥白煎服。內傷夾外感者。以補中益气湯八味爲主。從六經所見之癥。加減用之。如見太陽癥。頭項痛。腰脊彊。加羌活一錢。本二錢。桂枝八分。如陽明則身熱目痛而鼻幹。不得眠。加葛根一錢。倍升麻。如少陽。則胸脇痛而耳聾。加黃芩二錢。半夏二錢。倍柴胡。如太陰。則腹滿而嗌漧。加枳實一錢。濃朴八分。如少陰。

口燥舌漧。加生甘艸八分。桔梗八分。如厥陰。煩滿囊縮。加川芎一錢五分。如變癥發斑。加葛根一錢。元參二錢。倍升麻。內傷夾痰。加半夏﹑竹瀝。仍入薑汁傳送。

一論傷寒漸變神昏不語。或睡中獨語。一二旬目赤舌焦。將水與之則咽。不與則不思。

形如醉人。此邪傳入心經。因心火上逼肺金。所以神昏。故名曰越經癥。宜用

瀉心導赤湯

黃連﹝八分﹞

黃芩﹝一錢五分﹞甘艸﹝八分﹞犀角﹝五分﹞麥門冬﹝三錢﹞滑石﹝三錢﹞山梔﹝三錢﹞

茯神﹝三錢﹞知母﹝二錢﹞人參﹝二錢﹞

上銼散。姜﹑棗﹑燈心煎。臨服。入生地黃汁二匙。

一論有患傷寒。無頭疼。無惡寒。身微熱。面赤微渴。目無精光。口出無倫語。脈數無力。此汗下太過。下元虛弱。此無根虛火泛上。名曰戴陽癥。宜

復元湯

熟附子﹝八分﹞

甘艸﹝八分﹞漧薑﹝八分﹞人參﹝二錢﹞五味子﹝四分﹞麥門冬﹝三錢﹞黃連﹝八分﹞知母﹝一錢五分﹞芍藥﹝二錢﹞

上銼散。姜﹑棗﹑蔥煎。臨臥。入童便三匙。溫服。

一論傷寒初得。癥無熱。狂言煩躁不安。精采不與人相當。不可認爲發狂。

而用下藥。死者多矣。不知因邪熱結膀胱。名曰如狂癥。宜服

桂苓飲子

豬苓﹝二錢﹞

澤瀉﹝二錢﹞桂枝﹝八分﹞甘艸﹝八分﹞黃柏﹝一錢五分﹞知母﹝一錢五分﹞白術﹝一錢五分﹞山梔﹝三錢﹞滑石﹝二錢﹞

上銼。生薑﹑燈心二十四莖。煎服之。

一論有患無頭疼。無畏寒。止發大渴。小便利。大便黑。口出無倫語。此內傷血郁肝脾之癥。使人昏迷沈重。錯語。名曰夾血。

當歸活血湯

當歸﹝三錢﹞

赤芍﹝二錢﹞甘艸﹝八分﹞紅花﹝八分﹞桂枝﹝八分﹞漧薑﹝八分﹞枳殼﹝八分麩炒﹞柴胡﹝八分﹞人參﹝一錢﹞生地黃﹝三錢﹞桃仁泥﹝八分﹞

上銼。姜一片。水煎。入酒三匙同服。三劑後。去桃仁﹑紅花﹑漧薑﹑桂枝。加白術一錢。茯苓三錢。

一論有患憎寒壯熱。頭痛昏沈迷悶。上气喘急。口出涎沫。此因內傷七情。以致痰迷心竅。神不守舍。神出捨空。空則痰生也。名曰夾痰。痰癥類傷寒與此同法。

加味導痰湯

茯苓﹝三錢去皮﹞

半夏﹝二錢湯泡﹞南星﹝一錢五分礬炮﹞枳實﹝一錢麩炒﹞黃芩﹝二錢﹞人參﹝三錢﹞白術﹝一錢五分﹞桔梗﹝八分﹞黃連﹝八分﹞栝蔞仁﹝二錢﹞甘艸﹝八分﹞陳皮﹝一錢五分﹞

上銼。姜﹑棗煎。臨服。入竹瀝﹑薑汁同服。

一論食積類傷寒。頭疼身熱惡寒。气口脈緊盛。但身不痛。此爲異耳。經曰。飲食自倍腸胃乃傷。輕則消化。重則吐下。宜用

加味調中飲

蒼術﹝一錢五分米泔浸炒﹞

濃朴﹝八分薑汁炒﹞陳皮﹝一錢五分﹞白術﹝一錢五分﹞山楂﹝二錢﹞漧薑﹝八分炮﹞神曲﹝二錢炒﹞艸果﹝一錢﹞黃連﹝八分薑汁炒﹞甘艸﹝八分﹞枳實﹝一錢﹞

上銼。生薑煎服。腹中痛。加桃仁八分。痛甚大便結實。加大黃二錢下之。去艸果﹑漧薑。銼散。姜﹑棗煎服。入竹瀝﹑薑汁同服。

一論香港腳類傷寒。頭疼身熱惡寒。肢節痛。便閉嘔逆。腳軟屈不能轉動。但起於腳膝耳禁用補劑及淋洗。宜服

加減續命湯

防風﹝一錢五分﹞

芍藥﹝二錢﹞白術﹝一錢五分﹞川芎﹝一錢五分﹞防己﹝二錢﹞桂枝﹝八分﹞麻黃﹝八分﹞

甘艸﹝八分﹞蒼術﹝一錢五分﹞羌活﹝二錢﹞

上銼。姜﹑棗燈心煎服。暑中三陽。所患必熱。脈來數。去附子﹑桂枝﹑麻黃。加黃芩一錢。黃柏一錢五分。柴胡八分。寒中三陰。所患必冷。脈來遲。加附子一錢五分。起於濕者。脈來弱。加木瓜二錢。牛膝三錢。起於風者脈來浮。加獨活二錢。元气虛。加人參少許。大便實。加大黃二錢。

一論天行大頭病。發熱惡寒。頭項腫痛。脈洪。取作痰火治之。其喉痺者。亦照此方治之。

芩連消毒湯

柴胡﹝八分﹞甘艸﹝八分﹞桔梗﹝八分﹞川芎﹝一錢五分﹞黃芩﹝二錢﹞荊芥﹝一錢﹞

黃連﹝八分﹞防風﹝一錢五分﹞羌活﹝二錢﹞枳殼﹝一錢﹞連翹﹝二錢﹞射幹﹝二錢﹞白芷﹝二錢﹞鼠粘子﹝二錢﹞

上銼散。生薑煎。臨服。加竹瀝﹑薑汁同服。先加大黃利一二次。後根據本方去大黃。加人參二錢。當歸二錢。調理。

一方。三月前後。謂之晚發。感冒寒疫。頭疼發熱惡寒。體痛而渴。脈浮緊有力。無汗年力壯盛之人。用羌活沖和湯恐緩。故用此。

六神通解散

麻黃﹝八分﹞甘艸﹝八分﹞黃芩﹝二錢﹞石膏﹝三錢﹞滑石﹝三錢﹞

蒼術﹝一錢五分﹞川芎﹝一錢五分﹞羌活﹝二錢﹞細辛﹝八分﹞

上銼。姜﹑蔥﹑豆豉煎。熱服出汗。中病卽止。

一論傷寒虛煩。心驚微熱。四肢無力體倦者。又治六七日別無刑克癥候。昏沈不知人事六脈俱靜者。無脈欲出汗者。宜此。

安神益志湯

柴胡﹝八分﹞人參﹝二錢﹞知母﹝二錢﹞甘艸﹝八分﹞竹茹﹝四錢﹞茯神﹝三錢﹞當歸﹝三錢﹞黃連﹝八分姜炒﹞麥門冬﹝三錢﹞五味子﹝四分﹞生地黃﹝三錢﹞遠志﹝一錢甘艸湯泡去心﹞

上銼散。姜棗煎服。

一論傷寒頭疼發熱。身痛惡寒。口漧不思飲食。時醫誤投發表攻擊之藥過多。發得表虛上气喘急。口漧不食。肢體昏沈。冷汗大出。以致亡陽等癥。用此加減補中益气湯。﹝方見內傷﹞根據本方加柴胡八分。升麻一錢蜜炒。白芍二錢酒炒。桂枝八分。酸棗仁二錢炒。熟附﹑麻黃根各八分。浮小麥三錢。倍加黃。

一論傷寒頭痛。發熱口漧。屢服發表解肌之藥。而日晡發熱尢甚。或日經夜重。此陰虛火動也。宜用六味地黃丸。﹝方見勞瘵﹞根據本方六味作湯藥。加酒炒黃柏一錢五分。知母一錢五分一論傷寒狐惑。多眠聲嗄。及唇口生瘡。宜用。

槐子桃仁艾﹝各一兩﹞棗子﹝十五个﹞

上銼。每服五錢。水煎溫服。

一論汗吐下後。心胸滿悶。或頭痛微汗。虛煩不得眠。反復顚倒。心中懊。乃燥熱怫郁於內。而气不宣通故也。宜服

梔豉湯

肥梔子﹝三錢﹞淡豆豉﹝三錢﹞

上水煎。溫服。煩躁者。懊不得眠也。懊者。沈悶不舒之貌。煩者气也。火入於肺也。躁者血也。火入於腎也。故用梔子以治肺煩。豆豉以治腎躁。少气虛滿。加甘艸嘔噦。加生薑一錢。橘皮二錢。有宿食而煩躁者。加大黃二錢。下後腹滿而煩。加枳實二錢。濃朴八分。下後身熱而煩。加甘艸一錢。漧薑二錢。瘥後勞復。加枳實二錢一論傷寒已經汗下。表裏俱虛。津液枯竭。心煩發熱。气逆欲吐。及諸煩熱。並宜服之

竹葉石膏湯

石膏﹝二錢﹞半夏﹝一錢五分﹞人參﹝一錢﹞甘艸﹝一錢﹞麥門冬﹝去心一錢五分﹞

上銼一帖。靑竹葉﹑生薑各五六片。粳米百餘粒。水煎服。熱極發狂。倍加知母﹑石膏一論陽毒傷寒。藥下𨿽通。結胸不軟。痛楚喘促。或發狂亂者。宜用。

地龍水

大頭縮地龍四條。洗淨研爛。入生薑自然汁一匙。白蜜半匙。薄荷汁一匙。更入片腦一分。

或半分。研勻。徐徐灌令盡。良久漸快。穩睡一頓飯時久。卽與。揉心下片時。再令睡。當有汗卽愈。若服下半時不應。須再服一次效。

一論傷寒自汗。大便閉結不通。最便於老人。並日久不能服藥者。又恐硝黃變爲別癥者有屎已入直腸者。以此法最便益也。蜜煎導法。﹝方見大便閉﹞

一論傷寒陽明自汗。反小便利。大便燥硬。不可攻者。用此豬膽汁導法。﹝方見大便閉﹞

一傷寒小便不通。先將麝香﹑半夏末。塡患人臍中。外用蔥白﹑田螺。搗爛成餅。封於臍中上用帶縛住良久。下用皂莢燒煙。燻入陰中。其水竇自通。婦人亦用皂莢煎湯戽洗小便處小水亦通。

一論傷寒日數過多。其熱不退。夢寐不寧。心驚恍惚。煩躁多痰。宜

竹茹溫膽湯

柴胡﹝一錢﹞竹茹﹝二錢﹞桔梗﹝一錢﹞枳實﹝麩炒一錢﹞黃連﹝一錢﹞人參﹝一錢﹞

麥門冬﹝去心五分﹞陳皮﹝一錢﹞半夏﹝姜炒八分﹞茯苓﹝一錢﹞甘艸﹝二錢﹞香附﹝八分﹞

上銼一劑。生薑三片。棗二枚。水煎溫服。

一論傷寒曾經汗下後。而熱不退。頭疼不淸。脈數實。心尙煩躁。渴不止。是陰陽交。

此癥甚危。其人平素有積熱。而或因心事起火也。宜用

加減解毒湯

黃連﹝一錢五分﹞梔子﹝一錢五分﹞黃芩﹝一錢五分﹞柴胡﹝二錢﹞知母﹝二錢﹞葛根﹝三錢﹞羌活﹝二錢﹞防風﹝一錢﹞連翹﹝一錢﹞人參﹝一錢五分﹞當歸﹝一錢﹞生地黃﹝一錢﹞甘艸﹝一錢﹞

上銼一劑。水煎溫服。

一論傷寒新瘥方起。勞動應事。或多言勞神。而身復發熱者。曰勞復。宜

益气養神湯

人參﹝一錢﹞白茯苓﹝七分﹞當歸﹝三分﹞生甘艸﹝三分﹞麥門冬知母梔子﹝各一錢﹞前胡﹝七分﹞陳皮﹝五分﹞升麻﹝三分﹞白芍﹝三分﹞

上銼一劑。棗一枚。水煎。溫服。

一治傷寒身熱。大小便赤如血色者。

胡黃連﹝一兩﹞山梔子﹝二兩去皮入蜜半兩拌和炒令微焦﹞

二味搗爛爲末。用豬腸子和丸。如梧子大。每服用生薑二片。烏梅一个。童便三合。浸半日。去渣。食後。暖小便同溫。下十丸立效。

一傷寒婦人得病。𨿽瘥未滿百日。不可與男子交合。爲陰陽易病。必拘急手足拳欲死。

丈夫病名爲陰易。婦人名爲陽易。速當汗之。當瘥。滿四日不可療。宜服此藥。

漧薑四兩爲末。

每服二藥。米湯調。頓服。覆衣被出汗。得解。手足伸遂愈。

一論傷寒汗下後不解。或投藥錯誤。致患人困重至死。或陰陽二癥不明。七日以後。皆可服。或終日昏悶。不省人事。發熱發渴。似有狂言。一切危急之癥。宜此。

奪命獨參湯

參﹝一兩﹞

上切。作一劑。水煎。不拘時服。渣再煎服。服後額下鼻尖微汗。是其應也。

一論傷寒見吐蛔者。𨿽有大熱。不可下之。蓋胃虛寒則蛔上膈。大凶之兆。急用炮姜﹑理中湯。加烏梅一个。花椒十粒。蓋蛔聞酸苦則安。卻用小柴胡湯退熱。

理中湯

人參﹝三錢﹞白術﹝二錢﹞漧薑﹝一錢炮﹞甘艸﹝一錢﹞

上銼。姜﹑棗煎服。

一論陰陽二癥。結胸神效方。此勝陷胸﹑承气﹑瀉心三方。

鶴頂丹

白礬﹝一錢﹞銀朱﹝五分﹞

上同研爲末。用小瓦盞置炭火上炒。末一錢。入盞中熔化。急括爲丸。如遇前癥。每用一丸研細。茶淸調勻。溫服。或入姜湯少許。聽其心上有隱隱微聲。結者自散。不動臟腑。不傷眞气。無問虛實。皆可用之。蓋白礬化痰解毒。銀朱是水銀煉成。能破積。故治結胸。又治痰火聲嘶神效。

姜熨法

有傷寒胸膈不寬。一切寒結﹑熱結﹑水結。食積﹑痞積。血結﹑痰結﹑支結。大小結胸﹑痞气結者俱用生薑搗爛如泥。去汁。取渣炒熱。絹包。漸漸揉熨心胸脇下。其滿痛豁然自愈。如姜渣冷。再入薑汁。再炒再熨。熱結不用炒一傷寒結胸。有痰﹑有熱﹑有滯气。並咳嗽失聲。喘急口渴等癥。

解熱下痰湯

蘇子﹝三錢﹞白芥子﹝三錢﹞枳實﹝二錢﹞黃連﹝八分﹞黃芩﹝二錢﹞黃柏﹝一錢五分﹞

杏仁﹝三錢﹞烏梅﹝二錢﹞石膏﹝三錢﹞栝蔞﹝三錢﹞桔梗﹝八分﹞甘艸﹝一錢﹞

上銼。生薑三片。水煎。頻頻服。

一傷寒結胸聲啞。用白果去殼搗爛。加蜜調勻。重湯煮熟。劃成塊。取出。無時服。﹝濃茶送下立已﹞

一傷寒濕方黃連﹝八分﹞生薑﹝一錢﹞艾葉﹝一錢﹞苦參﹝二錢﹞

上銼。水煎服。

一熱病有。上下食人。豬膽一枚。苦酒一合。同煎三兩沸。滿口飲之。虫立死。卽愈

卷二

四時感冒

一論四時傷寒瘟疫。頭疼。寒熱往來。及治內外兩感之癥。春月得病。宜用此方。

香蘇散

紫蘇葉﹝二錢﹞香附﹝三錢﹞陳皮﹝三錢﹞甘艸﹝五分﹞

上銼。姜﹑棗煎。熱服。頭疼。加川芎﹑白芷﹑細辛。發汗。加麻黃﹑蒼術。咳嗽加杏仁﹑桑白皮。痘疹未成。加升麻﹑漧葛。痢疾。加枳實﹑黃連。瘧疾。加檳榔﹑艸果。泄瀉。加白術﹑茯苓。惡寒潮熱。加桂枝﹑麻黃。身疼。加羌活﹑烏藥。

胸膈飽悶。加桔梗﹑枳殼。心下痞。加枳實﹑黃連姜炒。有痰。加半夏。嘔吐。加藿香﹑半夏。腳膝拘攣。加木香﹑檳榔﹑羌活﹑木瓜。名檳榔散。口漧。加漧葛。夾食加山楂﹑神曲。

一論時令不正。瘟疫妄行。感冒。發熱惡寒。頭疼身痛。咳嗽喘急。或欲出疹。此藥不問陰陽兩感。並皆服之。

十神湯

川芎甘艸麻黃紫蘇白芷升麻陳皮香附赤芍漧葛上銼。每一兩。姜﹑蔥煎。熱服出汗。潮熱。加黃芩﹑麥門冬。咳嗽。加桔梗﹑桑白皮﹑半夏。頭疼。加細辛﹑石膏﹑蔥白。心胸脹滿。加枳實﹑半夏。胸膈膨悶。加枳殼﹑桔梗。飲食不思。加砂仁﹑白術。嘔逆。加丁香﹑砂仁。鼻衄不止。加烏梅﹑黃芩腹痛。加酒炒白芍。冷气痛。加官桂。大便閉。加大黃﹑芒硝。痢。加枳殼﹑當歸一論傷寒頭痛。壯熱惡寒。及傷風痰涎咳嗽。鼻塞身重。四時瘟疫熱毒。頭面腫痛。痢疾發熱。諸瘡毒。及小兒驚風喘嗽。痘疹時行。一切惡毒並治。

人參敗毒散

柴胡前胡羌活獨活枳殼茯苓川芎桔梗人參甘艸上銼一兩。生薑﹑薄荷煎服。咳嗽。加半夏。熱毒。加黃連﹑黃芩﹑黃柏﹑梔子。風熱。加荊芥﹑防風。名荊芥敗毒散。酒毒。加漧葛﹑黃連。瘡毒。加金銀花﹑連翹。去人參。

一論四時傷寒傷風。頭痛項彊。壯熱惡寒。身體煩痛。咳嗽上壅。涕唾稠粘。自汗惡風等癥。宜服

消風百解散

蒼術荊芥麻黃白芷陳皮﹝各一錢﹞甘艸﹝三分﹞

上銼一劑。姜﹑蔥煎服。咳嗽。加烏梅。合升麻葛根湯同服。

一論傷寒時疫。憎寒壯熱。頭疼身痛。發熱惡寒。鼻幹不得眠。兼治寒暄不時。人多病疫。乍暖脫衣。及小兒痘疹已發未發。疑似之間並治。

升麻葛根湯

升麻葛根白芍甘艸上銼一兩。生薑煎服。頭痛。加蔥白煎。熱服。咳嗽。加杏仁二錢。桑白皮三錢。上焦熱。加黃芩二錢。薄荷八分。無汗。加麻黃一錢。咽痛。加桔梗八分。發黃丹毒。加玄參三錢。

一論傷寒傷風。頭疼發熱。口漧鼻涕。四時瘟疫流行。先用

發表散

葛根﹝二錢﹞西芎﹝一錢五分﹞黃芩﹝二錢﹞甘艸﹝八分﹞

右銼一劑。生薑三片。蔥白三根。水煎。熱服出汗。

一論傷寒無汗。頭疼發熱。身痛口干等癥。宜服

發表丸

甘艸麻黃升麻葛根﹝各四兩﹞蒼術﹝二兩﹞

上爲細末。煉蜜爲丸。如肥皂子大。每服一丸。生綠豆湯送下。如過三日外。加黃酒一鐘。再加一丸。一論傷寒前三日在表。法當汗。可用雙解散。連進數服。必愈。

雙解散

﹝合後二方﹞

防風通聖散﹝方見中風﹞益元散﹝方見中暑﹞此二方合而服之。當得汗而解。若不解者。病已傳變。

一治傷寒行軍散祕方用綠豆﹑麻黃各一升。雄黃三錢。共爲末。每服一錢。重者二錢。無根水下。走出汗愈一治四時感冒。傷寒發汗後。經中餘熱未解。

柴胡﹝八分﹞前胡﹝二錢﹞枳殼﹝一錢﹞桔梗﹝八分﹞連翹﹝三錢﹞黃芩﹝二錢﹞赤芍﹝二錢﹞漧葛﹝一錢﹞茯苓﹝三錢﹞半夏﹝一錢﹞川芎﹝一錢五分﹞薄荷﹝八分﹞甘艸﹝一錢﹞

上銼。生薑煎服。

煩躁。加麥門冬三錢。淡竹葉二錢。

一論傷寒大熱不止。煩躁漧嘔。口渴喘滿。陽厥極深。蓄熱內甚。及汗吐下後。諸藥不能退其熱者。用

黃連解毒湯

黃連﹝八分﹞黃芩﹝二錢﹞黃柏﹝一錢五分﹞梔子﹝二錢﹞

上銼。水煎服。

一治傷寒熱極發狂。不認親疏。躁熱之極。﹝長垣成都憲傳﹞用熊膽一分。研末。涼水調服立效。

一論惡風寒。鼻流淸涕。寒噤噴嚏。此脾肺虛。不能實腠理。補中益气湯。﹝方見內傷﹞

根據本方加麥門冬三錢。五味子三分。一治傷寒感冒頭疼發熱。

古鍛石綠豆粉鬧羊花﹝各等分﹞

上爲末。每少許吹兩鼻。一二次效。

一論傷風寒後。餘毒未散。上攻頭頸。鼻塞聲重。怒气上攻。時常有血。從腦上落至口中。或出紅痰。此陽道不利作梗。非血癥也。

防風﹝五分﹞川芎﹝七分﹞辛夷﹝五分﹞生甘艸﹝四分﹞薄荷﹝五分﹞羌活﹝三分﹞獨活﹝七分﹞升麻﹝六分﹞葛根﹝七分﹞白芷﹝四分﹞本﹝四分﹞黃芩﹝酒炒八分﹞

上銼一劑。生薑一片。水煎服。淸陽道以通關竅。然後可以養正也。次服。

人參養榮湯

熟地黃﹝六分﹞白芍﹝七分﹞麥門冬﹝一錢﹞五味子﹝六个﹞黃柏﹝酒炒三分﹞遠志﹝四分﹞

陳皮﹝三分﹞人參﹝四分﹞白術﹝六分﹞白茯苓﹝四分﹞歸身﹝酒洗四分﹞川芎﹝四分﹞

上銼一劑。水煎溫服。

卷二

中寒

中寒脈緊者。陰陽俱盛。法當無汗。有汗傷命。

一論中寒卒倒。昏迷不省者。先用熱酒﹑薑汁各半盞灌服。稍醒後。進理中湯。﹝方見於後﹞

一論眞陰癥。四肢厥冷。腹痛如錐。脹急。服大附姜桂壯火。此中焦寒冷之癥。宜急灸臍上二穴。臍下一穴。臍左右兩穴。每七壯。卽效。

一論四肢渾身冷極。唇靑。厥冷無脈。陰囊縮者。宜急用蔥熨法。並艾灸臍中。與气海開元二三十壯。

一論三陰中寒。一切虛冷厥逆。嘔噦。陰盛陽虛。及陰毒傷寒。四肢厥冷。臍腹刺痛。

咽痛嘔吐。下利。身背彊。自汗流。脈沈細。唇靑面黑。諸虛寒等癥。宜用

蔥熨法

蔥﹝細切﹞麥麩﹝各三升﹞鹽﹝二升﹞

上用水和勻。分作二次。炒令極熱。用重絹包之。乘熱熨臍上。冷更易一包。其蔥包旣冷。

再用水潤濕炒焦。根據前用之。至糜爛不用。別取蔥麩。日夜熨之勿住。如大小便不通。用此亦可以行其勢矣。

一論五臟中寒。口噤失音。四肢彊直。兼胃脘停痰。冷气刺痛。又治髒毒下寒。泄痢腹脹。大便或黃或白。或靑黑。或有淸谷。宜此方。

理中湯

人參﹝三錢﹞白術﹝二錢去蘆炒﹞漧薑﹝一錢﹞甘艸﹝一錢炒﹞

上銼一劑。生薑三片。棗一枚。水煎。熱服。如寒冷之甚。加大附子面裹煨去皮臍一錢名附子理中湯。苦寒。加漧薑五分。腹痛去白術。加附子一錢。

一中寒。脈虛而微細。躁熱煩渴。可煎理中湯。水中浸冷服之。不可熱服。用寒涼之藥服之決死。

一論中寒怕寒。身涼四肢厥冷。腹痛吐瀉。無脈者。此寒中陰經也。宜服此方。

回陽急救湯

人參﹝三錢﹞白術﹝二錢去蘆炒﹞白茯苓﹝三錢﹞陳皮﹝一錢五分﹞半夏﹝二錢﹞肉桂﹝八分﹞大附子﹝八分炮去臍﹞五味子﹝三分﹞甘艸﹝八分﹞漧薑﹝八分﹞

上銼。生薑煎服。無脈。加豬膽汁一匙。

一論中寒。外感寒邪。頭疼身痛。內傷生冷。肚腹脹痛。表裏皆中寒邪也。宜此方。

五積散

白芷陳皮濃朴﹝姜炒﹞桔梗枳殼﹝去穣麩炒﹞川芎白芍﹝酒炒﹞白茯苓﹝去皮﹞蒼術﹝米泔浸﹞當歸﹝酒洗﹞半夏﹝湯泡各一錢﹞漧薑官桂﹝各五分﹞

麻黃﹝八分﹞甘艸﹝三分﹞

上銼。姜﹑棗煎。熱服。

一治陰毒傷寒。面靑心硬。四肢冷。

正陽散

大附子﹝八分﹞漧薑﹝八分﹞甘艸﹝八分﹞麝香﹝一釐﹞皂莢﹝一錢﹞引入厥陰經也上銼。水煎。熱服。

卷二

瘟疫

脈陽濡弱。陰弦緊。更遇濕气。變爲瘟疫。

溫病汗不出。出不至足者死。厥逆汗自出。脈堅彊急者生。虛軟者死。

一論天行瘟疫傳染。

凡患瘟疫之家。將出病患衣服於甑上蒸過。則一家不染。若親戚鄕裏有患瘟疫。欲去看問。先將淸油抹鼻孔。任進候。出外又將紙撚於鼻內。探取噴嚏三五个。則不染。

一論瘟疫之气。令人不相傳染。瘟病及傷寒。用

屠蘇酒

﹝屠蘇是羽帳名。丰貴之家。正月眷屬會羽帳之中。飲此酒以辟瘟疫邪气。﹞

大黃﹝十五銖﹞白術﹝十銖﹞桔梗﹝十五銖﹞川椒﹝十五銖炒出汗六錢二分﹞防風﹝六銖﹞烏頭﹝六銖﹞桂枝﹝十五銖﹞菝契﹝六銖卽古之二錢半二十四銖爲一兩﹞

上咀。絳囊盛。以十二月晦日早。懸沈井中至泥。正旦平曉。出藥置酒中。屠蘇之東向戶中飲之。屠蘇之飲。先從小起。多少自在。飲藥酒三朝。還置井中。當家內外。並皆著藥。辟瘟疫也。忌豬肉生蔥桃李雀肉等物。

一宣聖辟瘟方。

用臘月二十四日井花水。在平旦第一汲水。盛淨器中。量人口多少。浸乳香。至歲旦五更暖令溫。從小至大。每人用茶杯盛一小塊。飲水一二呷咽下。則一年不患疫。

一論瘟疫之病。皆是大熱之癥。不可妄用熱藥。

一治瘟疫不相傳染。方用小赤豆。以新布袋盛。入井中。浸二日。與家人各服二十一粒

辟穢丹

乳香蒼術細辛甘松川芎眞降香上爲末。烈火焚之。疫邪遠辟。

一九味羌活湯。治瘟疫初感。一二日間服之。取汗而愈。其效如神。

一論眾人病一般者。天行時疫也。其癥頭面腫大。咽喉不利。舌漧口燥。憎寒壯熱。時气流傳。不問四時瘟疫。通用此方。

加減敗毒散

防風﹝一錢五分﹞荊芥﹝二錢﹞羌活﹝二錢﹞獨活﹝二錢﹞前胡﹝二錢﹞升麻﹝五分﹞

漧葛﹝一錢﹞赤芍﹝二錢﹞桔梗﹝八分﹞川芎﹝一錢五分﹞白芷﹝二錢﹞薄荷﹝八分﹞牛蒡子﹝三錢﹞甘艸﹝八分﹞柴胡﹝八分﹞

上銼。姜﹑蔥煎。熱服出汗。

一論時毒。頭面紅腫。咽嗌堵塞。水藥不下。若素有臟腑積熱。發爲腫毒疙瘩。一切惡毒。紅腫而痛。宜此方。

漏蘆湯

漏蘆﹝二錢﹞升麻﹝一錢五分﹞玄參﹝一錢﹞牛蒡子﹝一錢﹞連翹﹝一錢﹞桔梗﹝一錢﹞

黃芩﹝酒洗一錢五分﹞大黃﹝酒浸﹞甘艸﹝各一錢﹞藍葉﹝二錢半如無以靑黛五分代之﹞

上銼一劑。水煎。溫服。大便實。加芒硝一錢。

一治大頭瘟病。額大項腫。

八聖散

大尹許卽洲傳。

黃芩黃連黃柏蒲黃﹝各五錢﹞雄黃蛇蛻﹝炒﹞雞內金白丁香﹝各二錢﹞

上爲末。每服一錢。用藍靛根煎湯送下。

卷二

瘴气

一論夾嵐瘴气。溪源蒸毒之气。其狀血乘上焦。病欲來時。令人迷困。甚則發躁狂妄。

亦有啞不能言者。皆由敗血瘀於心。毒涎聚於脾經所致。宜

驅瘴湯

人參柴胡黃芩半夏大黃枳殼甘艸﹝各等分﹞

上銼。每服一兩。姜﹑棗煎。空心服。啞瘴。食後服。

一論海內縉紳。遊宦四方。水土不服。常用此方。若任兩廣。尢宜多服。

理脾卻瘴湯

陳皮﹝炒﹞白術﹝去蘆炒﹞茯神﹝去皮木﹞黃芩﹝炒﹞梔子﹝炒﹞半夏﹝姜制各一錢﹞

神曲﹝炒八分﹞山楂肉﹝一錢﹞黃連﹝薑汁炒﹞前胡﹝各八分﹞蒼術﹝米泔水浸鹽水炒八分﹞甘艸﹝五分﹞

上銼。生薑煎服。不拘時。一日一服。或間日一服。可免瘴病。何也。蒼白二術去濕。

芩連淸熱解毒。二陳化痰。楂曲理脾。百病自卻去矣。更宜戒酒色。愼起居。

一論四時不正之气。寒瘴時气。山嵐瘴气。雨濕蒸气。或中寒腹痛吐利。中暑冒風吐瀉中濕身重泄瀉。或不服水土。脾胃不和。或飲食停滯。復感外寒。頭痛憎寒。或吐逆惡心。胸膈痞悶。或發寒熱。無汗者。宜藿香正气散主之。﹝方見霍亂﹞

一論四時傷寒。瘟疫時气。及山嵐瘴气。寒熱往來。霍亂吐瀉。下痢赤白。或出遠方。

不服水土。並治之。

金不換正气散

蒼術﹝二錢米泔浸﹞陳皮﹝一錢五分﹞濃朴﹝八分去皮薑汁炒﹞藿香﹝三錢﹞半夏﹝二錢湯泡薑汁炒﹞甘艸﹝八分﹞

上銼。姜﹑棗煎服。有濕。加白術﹑茯苓。名除濕湯。頭痛。加川芎﹑白芷。潮熱加柴胡﹑黃芩。口燥心煩。加柴胡﹑漧葛。冷瀉不止。加木香﹑訶子肉﹑豆蔻。瘧疾。加常山﹑檳榔﹑艸果。痢疾。加黃連﹑枳殼。去藿香。咳嗽。加桔梗﹑杏仁﹑五味子。喘急。加麻黃﹑蘇子﹑桑白皮。身體疼痛。加麻黃﹑桂枝﹑赤芍。感寒腹痛加漧薑﹑官桂。嘔逆。加丁香﹑砂仁。气塊。加三稜﹑枳殼﹑檳榔﹑小茴香。

極熱。大便不通。加大黃﹑芒硝。腹脹。加香附﹑枳殼﹑白豆蔻。胸脇脹滿。加枳實﹑砂仁﹑莪術。兩足浮腫。加木瓜﹑大腹皮﹑五加皮。加人參﹑茯苓﹑艸果。名人參養胃湯。加川芎﹑官桂。煎吞安腎丸。治脾胃肝腎俱虛。風入四體。筋骨緩弱不仁。仍早晨常服炒黑豆淋酒。

一論傷風傷寒。頭目不淸。如被疫气所侵之人。少覺頭昏腦悶。急取嚏之。毒瓦斯隨散。

永無傳染。眞仙方也。

救苦散

芎藿藜蘆三。雄芷皂角四。玄胡牡丹皮。朱砂爲伴侶。一點透玄門。起死回生路。有人知此術。永無傷寒苦。

川芎藿香藜蘆﹝各三錢﹞牡丹皮玄胡索朱砂﹝水飛各三錢﹞雄黃﹝水飛﹞白芷牙皂﹝各四錢﹞

上爲末。用一些兒。先噙水在口中。以竹筒吹入兩鼻嚏之。出淸涕爲佳。凡畜類受瘟者吹之卽愈。

卷二

中暑

脈虛微細弦芤遲。皆屬於中暑。不可汗下。但解熱利小便爲要。

夫暑者。乃長夏盛熱之令也。人當避酷熱之亢。相安於燔炙之宜。毋冒灼灼。毋致愴愴其知道者。夏以養陰扶陽。順之則祥。逆之則殃。故三伏炎炎。三暑蒸蒸。腠理開泄。眞气不藏。孫思邈云。長夏宜服五味子﹑人參﹑麥門冬。以固耗散之金。眞气不足者。倍加人參。

其不善養者。坐臥於風涼之處。扇不息於寢寐之時。或拭以冷布。或浴以涼泉。則腠理寒侵逆其時令。卽病曰傷暑矣。其藏於肌表之間。至秋收斂陽回。邪正交爭。故寒熱兢兢作病名曰瘧者也。其有過食瓜果。好飲梅漿冷水。吞泉噙水。及愛食涼湯生蔬。此傷暑於腸胃或爲霍亂等癥。遺於秋病發。曰痢疾脾寒等癥。此有人傷於暑者也。饑渴於道途。及乘虛而冒暑。或運气之兼勝而病。曰暑病。感之深者曰中暑。皆作頭疼昏憒發熱。傷寒則身熱而脈大。惟傷暑則身熱而脈小。又有暑風者。神昏身體拘急。類若中風病相似。此爲極重之候。蓋必其人元气素弱。眞陰不足。感於金消水涸之時。則內外兩虛。法當淸補。倍加生脈散。緣夏乃陽外陰內。表裏不實。淸暑益气湯。最爲精確。以香藿飲爲卻暑之藥。

一論暑者。天地炎熱之气。中之多成吐瀉。身熱頭痛煩渴。甚則昏迷不知人事。如遇是病。

切不可飲以冷水。令臥濕地。當以熱湯灌之。俟其蘇醒。投之以藥可也。盛暑切戒勞苦淫欲之事。諺云。六月莫入房。勝似灸膏肓。誠哉是言也。虛弱之人。尢宜謹焉。

一論凡行人。或農夫。於日中勞役得之者。名曰中熱。其病必苦頭痛。發燥熱。惡熱。

捫之肌膚大熱。必大渴引飲。汗大泄。無气以動。乃爲天熱外傷肺气也。宜人參白虎湯主之。

﹝方見傷寒﹞

一論凡人之暑。於深堂大廈而得病者。名曰中暑。其病必頭痛惡寒。身戰而急。肢節痛而心煩。肌膚大熱無汗。爲房室之陰寒所遏。使周身陽气不得伸越。宜辛溫之劑。以解表散寒。

五積散主之。﹝方見中寒﹞

一論傷暑。則脈虛而身熱。口燥咽漧。或吐或瀉。或背惡寒者。蓋暑傷心。心不受邪。

則包絡受之。包絡相火。以火助火。則熱盛而昏不醒也。大抵淸心利小便爲主。

黃連香薷飲

川濃朴﹝去皮薑汁浸炒五錢﹞白扁豆﹝微炒五錢﹞香薷﹝去土五錢﹞加黃連薑汁炒。名黃連香薷散。

上銼一劑。水煎。入酒一分。澄冷。不拘時服。熱則作瀉。心煩熱多。或吐逆。加薑汁炒黃連。手足搐搦。不省人事。加黃連﹑羌活。小便不利。加滑石﹑赤茯苓。吐。

加藿香﹑陳皮。少加薑汁。嘔。加生薑﹑半夏。口渴。加漧葛﹑天花粉。瀉痢。加白術﹑茯苓。脈虛弱。加人參﹑五味﹑麥門冬。虛汗不止。加黃﹑白術。心煩躁加梔子﹑姜炒黃連。調辰砂末服之。胸膈飽悶。加枳殼﹑桔梗。

一論傷暑飲冷。當風取涼。嘔吐不止。用二陳湯合香薷飲。加生薑﹑烏梅。煎服。

一論一切外感風寒暑濕之病。內傷飲食生冷之癥。悉宜此方。

二香散

香薷﹝一錢二分﹞扁豆﹝炒﹞濃朴﹝薑汁拌炒﹞黃連﹝薑汁炒﹞藿香半夏﹝薑汁炒﹞

陳皮大腹皮桔梗﹝去蘆﹞紫蘇白茯苓﹝去皮﹞蒼術﹝米泔浸﹞白芷﹝各一錢﹞甘艸﹝二分﹞

上銼一劑。姜﹑棗煎服。

一論夏月中暑危篤。而大便下血者。

香薷解毒湯

舊香薷﹝三錢﹞濃朴﹝姜炒﹞白扁豆﹝炒﹞山梔﹝炒﹞黃連黃柏﹝炒﹞黃芩﹝炒各一錢﹞

上銼。水煎服。

一論傷暑身熱。煩渴引飲。小便不利者。此胃脘積熱也。

益元散

﹝一名天水散。一名六一散﹞

白滑石﹝水飛六兩﹞粉艸﹝微炒一兩﹞

上爲細末。每服二三錢。加蜜少許。熱湯冷水任下。如欲發汗。以蔥白豆豉湯調下。或用生蜜和爲丸。如彈子大。每服一丸。涼水研化服亦可。

一論傷暑身熱。口漧煩渴。心神恍惚。小便赤澀。大便泄瀉者。此脾胃虛而陰陽不分也宜服。

五苓散

豬苓﹝二錢﹞澤瀉﹝二錢﹞白術﹝一錢五分﹞白茯苓﹝三錢﹞肉桂﹝五分﹞

上銼散。白水煎服。本方去桂。名四苓散。加茵陳。名茵陳五苓散。加辰砂。名辰砂五苓散。一方。加大黃。治初痢。亦治積聚食黃。並酒疽。量人虛實。多則三錢。少則二錢。須煎藥八分熟。然後入之。陽毒。加芍藥﹑升麻。去肉桂。狂言亂語。加辰砂﹑酸棗仁。頭痛目眩。加川芎﹑羌活。咳嗽。加五味﹑桔梗。心气不定。加人參﹑麥門冬。

痰多加半夏﹑陳皮。喘急加馬兜鈴﹑桑白皮。大便不通。加大黃﹑芒硝。气塊。加三稜﹑莪術。心熱。加黃連﹑石蓮肉。身痛拘急。加麻黃。口漧噯水。加漧葛﹑烏梅眼黃酒疽及五疽。加茵陳﹑木通﹑滑石。鼻衄。加梔子﹑烏梅。伏暑鼻衄。加茅根煎。調百艸霜末。五心熱如勞。加桔梗﹑柴胡。有痰有熱。加桑白皮﹑人參﹑前胡。

水腫。加甜葶藶﹑木通﹑滑石﹑木香。

弔腎气。加吳茱萸﹑枳殼。小腸气痛。加小茴﹑木通。霍亂轉筋。加藿香﹑木瓜。小便不利。加木通﹑滑石﹑車前子。喘咳心煩不得眠。加阿膠炒。疝气。加小茴香﹑川楝子﹑檳榔﹑官桂﹑姜﹑蔥。入鹽一撚同服。女子紅汗。加桃仁﹑牡丹皮。嘔吐。去桂。加半夏﹑生薑。

一論伏暑作寒熱未解。宜五苓散合白虎湯主之。伏熱後。或冷水沐浴。或喫冷物。淸气在脾。令日作寒栗壯熱。渾身灑淅。更加桂出汗。便解。

一論傷暑煩渴。小便不利。大便泄瀉者。宜用香薷散合四苓散。名薷苓湯。加木通二錢滑石三錢。內熱心煩。加姜炒黃連八分。山梔三錢。調辰砂末。虛。倍加人參三錢。

一論伏暑身體倦怠。神昏頭重。吐利。宜服。

十味香薷飲

黃﹝二錢﹞人參﹝三錢﹞白術﹝二錢﹞白茯苓﹝二錢﹞陳皮﹝二錢﹞濃朴﹝一錢﹞木瓜﹝二錢﹞香薷﹝二錢﹞扁豆﹝三錢﹞甘艸﹝一錢﹞

上銼。水煎。溫服之。

一論長夏濕熱蒸人。人感之。四肢困倦。精神短少。懶於動作。胸滿气促。肢節痛。或气髙而喘。身熱而煩。心下痞悶。小便黃而數。大便溏而頻。或利或渴。不思飲食。自汗體重。

或汗少者。血先病而气未病也。其脈中得洪緩。若濕熱未消。必加以遲遲。病𨿽互換少瘥。

其脈暑濕合則一也。宜淸燥之藥治之。用

淸暑益气湯

黃﹝蜜炙一錢﹞蒼術﹝米泔浸一錢半﹞升麻﹝一錢﹞人參白術﹝去蘆﹞陳皮神曲﹝炒﹞澤瀉﹝各五分﹞甘艸﹝炙﹞黃柏﹝酒炒﹞當歸﹝酒洗﹞靑皮﹝去穣﹞麥門冬﹝去心﹞

漧葛﹝各三分﹞五味子﹝九粒﹞

上銼一劑。水煎服。

一論發熱惡寒。身重疼痛。小便澀。灑然毛聳。手足逆冷。小有勞。身卽熱。口開。前板齒燥。脈弦細虛遲。表裏中也。補中益气湯。﹝方見內傷﹞根據本方加香薷﹑扁豆。有熱。加黃芩。

一論外不受寒。止是內傷冰水冷物。腹痛泄瀉。或霍亂吐逆者。宜理中湯。加神曲﹑麥芽﹑蒼術﹑砂仁。此專治內。溫中消食也。

一論注夏者。屬陰血虛。元气不足也。夏初春末。頭疼眼花。腿酸腳軟。食少體弱。五心煩熱。口苦舌漧。精神困倦。無力好睡。胸膈不利。形如虛瘠。脈數無力。是名注夏。宜服

參歸益元湯

人參﹝去蘆五分﹞當歸﹝酒洗﹞白芍﹝酒炒﹞懷熟地黃白茯苓﹝去皮﹞麥門冬﹝去心各一錢﹞五味子﹝十粒﹞陳皮黃柏﹝酒炒﹞知母﹝酒炒各七分﹞甘艸﹝三分﹞

上銼一劑。棗一枚。烏梅一个。炒米一撮。水煎服。飽悶。加砂仁﹑白豆蔻。惡心。加烏梅﹑蓮肉﹑炒米。噦。加竹茹。煩躁。加辰砂﹑酸棗仁﹑竹茹。瀉。加白術﹑山藥﹑砂仁﹑烏梅。去熟地﹑知母﹑黃柏。小水短赤。加木通﹑山梔。胃脘不開。不思飲食。加濃朴﹑白豆蔻﹑益智仁﹑砂仁﹑蓮肉。去熟地黃﹑黃柏﹑知母。腰痛。加杜仲﹑破故紙﹑小茴香。腿酸無力。加牛膝﹑杜仲。皮焦。加地骨皮。頭目眩暈。加川芎。

虛汗。加黃﹑酸棗仁﹑白術。夢遺。加牡蠣﹑山藥﹑辰砂﹑椿根皮。虛驚煩熱。加辰砂﹑酸棗仁﹑竹茹。口苦舌漧。加山梔﹑烏梅﹑葛根。

一論夏月最難調理。而途中尢甚。故附方預卻暑毒。淸熱解煩。可免中暑霍亂泄瀉痢疾等癥。

驅暑益元湯

人參﹝一錢二分﹞白術﹝去蘆一錢五分﹞五味子﹝十粒﹞白芍﹝酒炒﹞麥門冬﹝去心﹞

甘艸﹝炙五分﹞陳皮知母﹝酒炒﹞香薷﹝各七分﹞黃芩﹝炒三分﹞白茯神﹝去皮木一錢﹞

上銼。生薑煎服。

一論途中傷暑而作水瀉。腹痛煩渴者。行人不服水土。夏秋月宜隨身備此丸以防之。

胃苓丸

蒼術﹝米泔浸炒一兩﹞陳皮﹝一兩﹞濃朴﹝薑汁炒一兩﹞白術﹝去蘆土炒一兩﹞白茯苓﹝去皮二兩﹞肉桂﹝五錢﹞豬苓﹝一兩﹞澤瀉﹝一兩﹞人參﹝五錢﹞黃連﹝薑汁炒一兩﹞白芍﹝炒一兩﹞甘艸﹝炙五錢﹞

上爲末。煉蜜爲丸。如梧子大。每服五六十丸。淸米湯下。一論此方淸上焦熱。潤肺生津止渴。

淸上梅蘇丸

烏梅﹝不拘多少淸水洗淨取肉半斤﹞白砂糖﹝半斤﹞

上爲細末。入南薄荷頭末半斤。共搗成膏。丸如彈子大。每用一丸。口中噙化。行路備之。解渴最妙。

千里梅花丸

﹝長途備用﹞

枇杷葉榦葛末百藥煎烏梅肉蠟梅花甘艸﹝各一錢﹞

上俱爲末。用蠟五兩。先溶蠟開。投蜜一兩。和藥末搗二三百下。丸如雞頭實大。夏月長途。噙化一丸。津液頓生。寒香滿腹。妙不可言。

一夏末秋初。熱气酷烈。不可於中庭脫露身背。受風取涼。五臟兪穴。並會於背。或令人扇風。或袒露手足。此中風之原。若染諸疾。便服八味丸。補理腑臟。禦邪气。仍忌三白。恐沖克藥性。

一人盛暑發熱。胸背作痛。飲湯自汗。用發表之藥。昏譫語。大便不實。吐痰甚多。

用十全大補一劑頓退。又用補中益气加炮姜二劑全愈。

一人夏月入房。食水果腹痛。余用附子理中湯而愈。有同患此者不信。別用二陳芩連之類而死。

一人𨿽盛暑。喜燃火。四肢常欲沸湯漬之。面赤吐痰。一似實火。吐甚。宿食亦出。惟食椒姜之物方快。余謂食入反出。乃脾胃虛寒。用八味丸及十全大補。加炮姜。全愈。不月平復一傷暑與傷寒俱有發熱。若誤作傷寒治之。則不可也。蓋寒傷形。熱傷气。傷寒則外惡寒而脈浮緊。傷暑則不惡寒而脈虛。此爲異耳。經云。脈盛身寒。得之傷寒。脈虛身熱。得之傷暑治宜小柴胡湯。渴。加知母﹑石膏。或人參白虎湯。天久霪雨濕令大行。蒼術白虎湯。若元气素弱。而傷之重者。淸暑益气湯治之。

八味丸

﹝見補益﹞

補中益气湯

﹝見內傷﹞

十全大補湯

﹝見補益﹞

附子理中湯

﹝見中寒﹞

六味丸

﹝見補益﹞

小柴胡湯白虎湯

﹝俱見傷寒﹞

卷二

中濕

脈浮而緩。濕在表也。脈沈而緩。濕在裏也。或弦而緩。或緩而浮。皆風濕相搏也。脈經曰。濕家爲病。一身盡疼。發熱而身色似燻黃也。濕者。因坐臥濕地。遠行涉水。或冒風雨久著汗衣。多食生冷濕面。酒後多飲冷水。類能致之。不自覺耳。蓋濕能傷脾。脾土一虧百病由是生焉。滯而爲喘嗽。漬而爲嘔吐。滲而爲泄瀉。溢而爲浮腫。濕淤熱則發黃濕徧體。則重著。濕入關節。則一身盡痛。濕聚痰涎。則昏不知人。至於爲身熱。爲鼻塞。爲直視。爲鄭聲。爲虛汗。爲香港腳。爲腹中脹。臍下堅。爲小便難。大便自利。皆其癥也。治濕之法。必以健脾燥濕分利爲主。經云。治濕不利小便。非其治也。宜蒼術﹑白術﹑茯苓﹑豬苓﹑澤瀉﹑車前之類。或因濕而生痰。故用二陳湯加羌活﹑防風﹑酒芩。去風行濕。蓋風能勝濕故也。大抵宜微汗及利小便。使上下分消其濕。是其治也。

一論中濕而一身盡痛者。乃風濕相搏。邪在表也。

除濕羌活湯

羌活﹝一錢五分﹞防風升麻柴胡﹝各一錢﹞本蒼術﹝米泔浸各二錢﹞

上銼一劑。生薑煎服。

一論中濕而腫脹泄瀉者。乃濕傷脾。邪在裏也。

滲濕湯

蒼術﹝米泔制﹞白術﹝去蘆﹞陳皮豬苓甘艸﹝三分﹞澤瀉﹝一錢﹞濃朴﹝姜炒﹞

撫芎﹝各七分﹞砂仁香附茯苓﹝各一錢五分﹞

上銼一劑。姜﹑棗﹑燈心煎服。

一論腎气虛弱。坐臥濕地。腰背拘急。筋攣骨痛。當風取涼過度。風邪流入腳膝。爲偏枯冷痺緩弱。疼痛牽引。腳重行步艱難。並白虎歷節風痛。

獨活寄生湯

獨活桑寄生牛膝﹝去蘆酒炒﹞杜仲﹝薑汁炒﹞秦艽細辛桂枝川芎白芍﹝酒炒﹞茯苓﹝去皮﹞人參當歸﹝酒洗﹞熟地黃防風﹝去蘆各等分﹞甘艸﹝鹽炒﹞

一方用各一兩。好酒炒。日飲三次良驗。

上銼。姜﹑棗煎。空心。溫服。外用金鳳花﹑柏子仁﹑朴硝﹑木瓜煎湯洗浴。每日洗三次。

一論寒濕客於經絡。腳膝酸痛。渾身麻木。五積散主之。﹝方見中寒﹞

一論脾胃受濕。身重倦怠好臥。背脊痛。項彊似折。頂似拔。上衝頭痛。及足太陽經不行。

羌活勝濕湯

羌活獨活﹝各一錢﹞本防風﹝各五分﹞蔓荊子﹝二分﹞川芎﹝二分﹞甘艸﹝五分﹞白術﹝一錢﹞防己﹝一錢﹞加黃﹝一錢﹞

上銼作一劑。生薑煎服。如身重。腰沈沈然。經中有濕熱也。加黃柏一錢。大附子五分。

蒼術二錢。

一論中濕徧身疼痛。不能轉側。及皮肉痛難忍者。

經驗白術酒

白術﹝去蘆油土炒一兩﹞

上銼一劑。好酒煎。溫服。

一論濕气作痛。或腫或脹。或黃或瀉。

蒼術膏

蒼術﹝米泔浸揉去黑皮切片曬漧不拘多少﹞

上用水熬成膏。白湯調服。如暴發紅腫痛甚者。以臘糟敷之。

一論筋骨疼痛。或濕熱流注。腰下作痛。

二妙湯

川黃柏﹝鹽酒炒五錢﹞蒼術﹝米泔浸炒一兩﹞

上爲末。每用一匙沸湯。入薑汁調。食前服。痛甚者。加蔥三根。水煎。空心。熱服。

一論中濕徧身骨節疼痛。

除濕膏

廣膠﹝三兩﹞生薑﹝半斤搗汁﹞乳香沒藥﹝取末各一錢半﹞

上入銅杓內。火上熬化。移在滚湯內頓。以筋攪勻。入花椒末少許。再攪勻。攤濃紙或絹上。貼患處。用鞋底烘熱熨之。

一夏月患濕。不能行走足腫者。九月間收茄根﹑蔥。檐下煎湯洗之。

一凡空室久閉者。不宜輒入。欲入先以香物及蒼術之類焚之。俟鬱气發散。然後可入。

不然感之成病。久閉井窖。尢宜愼之。

一凡濕气流注之病。痛不可忍。用金銀花帶葉。和酒糟研爛。用淨瓦罐於火中烘熱。敷患處立已。

膏藥方

生薑帶皮取汁一碗。蔥汁一碗。蔥連靑帶須用。加牛膝半斤。慢火熬成膏。入麝一錢在內。用布帛攤膏藥貼痛處。收出濕水。如汗出。卽愈。

卷二

火癥

脈浮而洪數爲虛火。沈而實大爲實火。洪大見於左寸爲心火。見於右寸爲肺火。見於左關爲肝火。見於右關爲脾火。兩尺爲腎經命門之火。男子兩尺洪大者。必遺精。陰火盛也。

人之臟腑。各皆有火。但有虛實之不同耳。然實火可瀉。如黃連瀉心火。黃芩瀉肺火。

芍藥瀉脾火。石膏瀉胃火。柴胡瀉肝火。知母瀉腎火。此皆苦寒之味。能瀉有餘之火。若飲食勞役。內傷元气。火不兩立。爲陽虛之病。以甘溫之劑除之。如黃﹑人參﹑甘艸之屬。若陰微陽弦。相火熾盛。以乘陰位。爲血虛之病。以甘寒之劑降之。如當歸﹑地黃之屬。若心火亢極。郁熱內實。爲陽彊之病。以鹹冷之劑降折之。如大黃﹑芒硝之屬。若腎水受寒。眞陰失守。無根之火。爲陰虛之病。以壯水之劑制之。如生地﹑玄參之屬。若有腎經命門火衰。

爲陽脫之病。以溫熱之劑濟之。如附子﹑漧薑之屬。若胃虛過食冷物。抑遏陽气於脾土。爲火郁之病。以升發之劑發之。以升陽散火湯主之。諸經實火。照後方調之毋執。

一論男子婦人。四肢發熱。筋骨間熱。肌表熱如火。捫之烙手。此病多因血虛而得之。

或脾虛過食冷物。抑遏陽气於脾土之中。火郁則發之。

升陽散火湯

升麻葛根羌活獨活白芍人參﹝各六分﹞炙甘艸﹝二分﹞柴胡﹝三分﹞防風﹝二分半﹞生甘艸﹝二分﹞

上銼一劑。生薑煎服。忌生冷等物。

一論三焦實火。六經積熱。煩躁作渴。口舌生瘡。小便赤。大便結。一切有餘之火。

涼膈散

連翹﹝一錢五分﹞黃芩﹝一錢﹞梔子﹝一錢﹞桔梗﹝一錢﹞薄荷﹝五分﹞大黃﹝一錢﹞

芒硝﹝一錢﹞甘艸﹝三分﹞

上銼。水煎。入蜜同服。咽喉痛。加桔梗﹑荊芥。酒毒。加黃連﹑漧葛。名淸心湯。用蜜﹑竹葉同煎。咳而嘔。加半夏﹑生薑。衄血嘔血。加當歸﹑赤芍﹑生地。小便淋瀝。

加滑石﹑赤茯苓。風眩。加防風﹑川芎﹑石膏。斑疹。加漧葛﹑荊芥﹑川芎﹑赤芍藥﹑防風﹑桔梗。咳嗽。加桑白皮﹑杏仁﹑桔梗。陽毒發斑。加當歸。結胸心下滿。加桔梗﹑枳殼。譫語發狂。越墻赴井。皆陽熱極盛。加黃連﹑黃柏﹑赤芍藥。眼中翳瘴赤澀流淚。加菊花﹑木賊﹑生地黃。

大金花丸

解諸熱髒伏火。

黃連﹝去毛﹞黃芩黃柏﹝去皮﹞梔子﹝去谷各等分﹞

上爲末。滴水爲丸。如梧桐子大。每服四五十丸。白溫水下。一方。加桔梗﹑大黃酒煨治上焦一切熱癥。兼治鼻紅。一論積熱積痰。並五臟三焦有餘之熱。夾熱下利。食痞膈悶。

咽痛目赤腫。中暑中熱。煩躁等癥。及初發腫毒兼治。

黃金丸

大黃﹝煨﹞郁金﹝卽姜黃要極小者佳﹞牙皂﹝去筋皮各等分﹞

上爲細末。用牛膽汁入瓷罐內。煎成稀膏。和藥爲丸如梧桐子大。每服三五十丸。

量病輕重加減。白湯下。大便少行一二次卽止。不傷元气。

一論上焦積熱。風痰壅滯。頭目赤腫。或有瘡癤。咽喉不利。大小便閉澀。一切風熱。

亦能磨酒食諸滯。

神芎丸

黑醜﹝四兩﹞滑石﹝四兩﹞大黃﹝一兩﹞黃芩﹝二兩﹞黃連﹝五錢﹞川芎﹝五錢﹞薄荷﹝五錢﹞

上爲末。滴水丸如梧桐子大。每服五十丸。用溫水送下。

上淸丸

﹝朱全吾傳﹞治上焦痰火咳嗽。乃心脾之有熱也。

龍腦﹝二分另研﹞硼砂﹝二分另研﹞薄荷末﹝一兩﹞川芎末﹝五錢﹞桔梗末﹝二錢﹞甘艸末﹝二錢﹞

上爲細末。煉蜜爲丸。如圓眼大。每服一丸。臨臥噙化。或食後茶淸咽下。

一婦人年四十餘。夜間發熱。旦晨退。五心煩熱。無休止時。半年後六脈皆數。伏而且牢。

浮取全不應手。以升陽散火湯四劑。而熱減大半。胸中覺淸快勝前。再與二劑。熱悉退。後以四物湯加黃柏﹑知母。少佐以炒黑漧薑。二十劑全安。

一治骨蒸內熱之病。時發外寒。寒過內熱。附骨蒸盛之時。四肢微痺。足跗腫者。其病在臟腑之中。

太白散

白石膏火爲末。新汲水調下方寸匙。以身無熱爲度。

卷二

內傷

東垣曰。右手气口脈。大於人迎一倍。過在少陰則二倍。太陰則三倍。右手三部屬三陰少陰在關者屬脾。太陰在寸主肺肌膚大熱。故脾肺二髒之脈皆緊盛。

右寸气口脈。急大而數。時一代而澀。﹝澀者肺之本脈。代者元气不相接續。此飲食失節勞役過甚大虛之脈也。﹞

右關脾脈大而數。﹝謂獨大於五脈也﹞數中顯緩。時一代也。﹝此不甚勞役之脈也﹞

右關胃脈損弱。甚則隱而不見。但內顯脾脈之大數。微緩時一代。﹝此飲食不節寒溫失所之脈也﹞

右關脈沈而滑。﹝此宿食不消之脈也﹞

卷二內傷

內外傷辧

人迎脈大於气口爲外傷。气口脈大於人迎爲內傷。外傷則寒熱齊作而無間。內傷則寒熱間作而不齊。外傷惡寒。𨿽近烈火不除。內傷惡寒。得就溫暖卽解。外傷惡寒。乃不禁一切風寒內傷惡風。惟恐些小賊風。外傷癥顯在鼻。故鼻气不利而擁盛有力。內傷者不然。內傷癥顯在口。故口不知味而腹中不和。外傷者無此。外傷則邪气有餘。發言壯厲。且先輕而後重。內傷則元气不足。出言懶怯。且先重而後輕。外傷手背熱而手心不熱。內傷則手心熱而手背不熱。外傷頭痛常常有之。直須傳裏方罷。內傷頭痛有時而作。有時而止。若顯內癥多者。則是內傷重而外感輕。宜以補養爲先。

若顯外癥多者。則是外感重而內傷輕。宜以發散爲急。

一論飲食勞倦傷脾。則不能生血。故血虛則發熱。熱則气散血耗而無力。或時易饑。或時飽悶。不思飲食。變病百端。如遇外感重者。則先理外感六分。而治內傷四分。見效卽住。如外感輕則內傷藥用六分矣。能治萬病。其效如神。

東垣曰。夫飲食不節則胃病。胃病則气短。精神減少。气不足以息。言語怯弱。腹中不和。

口不知谷味。或胃當心而痛。或上肢兩脇痛甚。則气髙而喘。身熱而煩。胃旣病則脾無所稟受。故亦從而病焉。若形體勞役而脾病。脾病則怠惰嗜臥。四肢不收。或食少。小便黃赤。

大便或閉或泄。或虛坐。只見些白濃。或泄黃糜。無气以動。而懶倦嗜臥。脾旣病則胃不能獨行津液。故亦從而病焉。若外感風寒。俱無此癥。故易分別耳。

虛實之癥。不可不知。因往往以內傷不足之病。誤作傷寒外感有餘之癥。汗之吐之。差之毫釐。謬之千里。實實虛虛。醫殺之耳。

夫傷寒爲六淫之病。風寒始於表。而漸傳於裏。則初病頭項彊痛。發熱惡寒。身疼。當汗之。及其邪入於裏。熱盛內實。譫語狂妄。當下之。不愈卽發斑黃厥逆。變生諸癥矣。

夫內傷因七情鬱結。飲食勞役。爲不足之病。始生於裏。而發於表也。其病倦怠。四肢不收頭疼時作時止。其熱始發於心膈間。次發於肢體。稍遇風寒。時時畏懼。气短喘促。懶於言語。脈必微細。或弦而數。或虛而大。只此分別。則內外易見矣。

一論中气不足。或誤用克伐。四肢倦怠。口漧發熱。飲食無味。或飲食失節。勞倦身熱脈洪大無力。或頭痛惡寒自汗。或气髙而喘。身熱而煩。脈微細軟弱。自汗身倦目合。或中气虛弱。而不能攝血。或飲食勞倦。而患瘧痢等癥。因脾胃虛而不能愈者。或元气虛弱。感冒風寒而不勝發表。用此代之。或入房而後勞役感冒。或勞役感冒而後入房者。急加附子。

愚謂人之一身。以脾胃爲主。脾胃气實。則肺得其所養。肺气旣盛。水气生焉。水升則火降。水火旣濟。而全天地交泰之令矣。脾胃旣虛。四髒俱無生气。故東垣先生著脾胃內外傷等論。

諄諄然皆以固脾胃爲本。所制補中益气。又冠諸方之首。觀其立方本旨可知矣。故曰補腎不若補脾。正此謂也。前所治癥。槪舉其略。余當仿此而類推之。是方之妙。並注以表明之

補中益气湯

黃﹝蜜炒一錢五分﹞人參﹝一錢﹞白術﹝去蘆炒一錢五分﹞當歸﹝酒洗一錢五分﹞陳皮﹝七分﹞柴胡﹝六分﹞升麻﹝八分﹞甘艸﹝炙五分﹞

上銼一劑。姜﹑棗煎服。如感風寒。頭痛發熱。加川芎﹑防風﹑白芷各一錢。羌活七分汗多。加黃五分。如汗多。去升麻﹑柴胡。加炒酸棗仁一錢。夜間不睡亦加之。如虛火炎上。加玄參一錢。如陰虛生火。加酒炒黃柏﹑知母各七分。夏月亦可常用。如陰虛痰多。加貝母一錢。如泄瀉。去當歸。加白茯苓一錢。澤瀉一錢。白芍煨一錢。如气虛甚者。必少加大附子制過。以行參之力也。手足冷。或腹痛。亦如之。如心刺痛者。乃血澀不足。加當歸五分。白豆蔻七分研。如用心太過。神思不寧。怔忡驚悸。加參﹑苓﹑酸棗仁炒﹑柏子仁各一錢。遠志﹑石菖蒲各七分。如咽漧及渴者。加漧葛七分。天花粉一錢如飲食少。或傷飲食。加神曲﹑麥芽﹑山楂各一錢。如精神短少者。倍加人參。夏。

加五味子十粒。麥門冬去心一錢。如夢遺。加牡蠣﹑龍骨各一錢。如頭痛。加蔓荊子七分。痛甚。加川芎七分。如頭頂痛者。加本一錢。細辛三分。如腰痛。加牛膝﹑杜仲﹑姜炒各一錢。如腳弱。加木瓜一錢。漢防己五分。如有痰加半夏姜制七分。貝母一錢。如咳嗽。夏加片芩﹑知母﹑麥門冬各一錢。如久嗽。肺中有伏火者。減人參。加片芩﹑紫菀各一錢。如食不下。胸中有寒。或塞滯。加靑皮五分。木香三分。如腳軟乏力或痛。加酒炒黃柏一錢。牛膝﹑五加皮各一錢。如五心煩躁。加生地黃。若气浮心亂。以朱砂安神丸鎭固之則愈。﹝方見怔忡﹞

一論中气虛而胃弱。不愛食。及食不生肉。不長力。或常微熱怯冷。神疲倦怠。或帶痰嗽。

加味六君子湯

人參﹝一錢﹞白術﹝去蘆一錢五分﹞陳皮﹝八分﹞白茯苓﹝去皮一錢﹞半夏﹝姜制八分﹞

漧葛﹝七分﹞山楂肉﹝一錢﹞甘艸﹝炙五分﹞砂仁﹝五分﹞

上銼一劑。姜煎服。

一論此方。藥性中和。專理心脾。气弱神昏。體倦多困少力。飲食不進。中滿痞噎。心忪上喘。嘔吐瀉痢等癥。久服養气育神。醒脾益胃。扶正辟邪。

參苓白術散

人參﹝一錢﹞白術﹝去蘆一錢﹞白茯苓﹝去皮七分﹞白扁豆﹝炒一錢﹞山藥﹝一錢﹞

蓮肉﹝去心皮七粒﹞桔梗﹝去蘆七分﹞薏苡仁﹝一錢﹞砂仁﹝五个﹞甘艸﹝炙四分﹞

上銼一劑。姜﹑棗煎服。

一論凡遇勞行辛苦。用力過多。卽服此二三劑。免生內傷發熱之病。

補气湯

嫩黃﹝蜜水炒一錢半﹞人參白術﹝去蘆炒﹞陳皮麥門冬﹝去心各二錢﹞五味子﹝十粒﹞甘艸﹝炙七分﹞

上銼一劑。生薑三片。棗二枚。水煎服。勞倦甚者。加附子五分。

一論凡遇勞心思慮。損傷精神。頭目昏眩。心虛气短。驚悸煩熱等癥。

補血湯

當歸﹝酒洗﹞白芍﹝酒炒﹞白茯苓﹝去皮木﹞酸棗仁﹝炒﹞麥門冬﹝去心各一錢﹞人參﹝一錢二分﹞川芎﹝六分﹞懷熟地黃﹝二錢﹞陳皮梔子﹝炒各五分﹞五味子﹝十五粒﹞甘艸﹝炙五分﹞

上銼一劑。水煎。溫服。

一論脾胃虛弱。元气不足。四肢沈重。食後昏沈。怠於動作。嗜臥無力。

補胃湯

黃﹝蜜炒二錢﹞人參﹝五分﹞甘艸﹝炙二錢﹞當歸﹝五分﹞神曲﹝炒七分﹞柴胡﹝三分﹞升麻﹝二分﹞蒼術﹝米泔浸一錢﹞靑皮﹝去穣五分﹞黃柏﹝酒炒三分﹞

上銼一劑。水煎。食後服。

一論病後元气虛弱。脾胃虧損。此藥補气和血。健脾理胃。進美飲食。壯健身體。充實四肢。淸火化痰。解郁順气。

參苓白術丸

人參﹝一兩﹞白術﹝去蘆土炒一兩半﹞白茯苓﹝去皮一兩﹞懷山藥﹝炒一兩﹞白扁豆﹝薑汁炒一兩﹞桔梗﹝去蘆一兩﹞薏苡仁﹝炒一兩﹞蓮肉﹝去心皮二兩﹞陳皮﹝一兩﹞

半夏﹝湯泡薑汁炒一兩﹞砂仁﹝五錢﹞黃連﹝薑汁炒一兩﹞神曲﹝炒一兩﹞香附﹝童便炒一兩﹞白芍﹝酒炒一兩﹞當歸﹝酒炒二兩﹞甘艸﹝炙五錢﹞

上爲末。姜﹑棗煎服。打神曲糊爲丸如梧子大。每服百丸。食後。米湯下。加遠志去心一兩亦妙。

一論此方養元气。健脾胃。生肌肉。潤肌膚。益血祕精。安神定志。壯筋力。養精神。

進飲食之上品也。又治虛勞瘦怯。泄瀉腹脹。腫滿喘嗽等癥。

陽春白雪糕

白茯苓﹝去皮﹞懷山藥芡實仁蓮肉﹝去心皮各四兩共爲細末﹞陳倉米﹝半升﹞糯米﹝半升﹞白砂糖﹝一斤半﹞

上先將藥米二味。用麻布袋盛放甑內。蒸極熟取出。放簸箕內。卻入白砂糖同攪極勻。

揉作一塊。用小木印印作餅子。曬漧收貯。男婦小兒任意取食。妙不可言。

一秀才勞役失宜。飲食失節。肢體倦怠。發熱作渴。頭痛惡寒。誤用人參敗毒散。痰喘昏憒揚手擲足。胸膈發斑。如蚊所咬。余用補中益气湯。加姜﹑桂﹑麥門﹑五味補之而愈。

一男子發熱煩渴。時或頭痛。因服發散藥。反加喘急腹痛。其汁如水。晝夜譫語。余意此勞傷元气。誤汗所致。其腹必喜手按。詢之果然。遂與十全大補湯。加附子一錢。服之熟睡喚而不醒。舉家驚惶。及覺。諸病頓退。再劑而痊。凡人飲食勞役。起居失宜。見一切火癥。悉屬內眞寒而外假熱。故肚腹喜暖。口畏冷物。此乃形气病气。俱屬不足。法當純補元气爲善。

一人因勞役失於調養。忽然昏憒。此元气虛火妄動夾痰而作。急令灌童便。神思漸爽。

更用參﹑各五錢。芎﹑歸各三錢。玄參﹑柴胡﹑山梔﹑炙艸各一錢。服之稍定。察其形倦甚。

又以十全大補湯。加五味﹑麥門治之而安。凡人元气素弱。或因起居失宜。或因飲食勞倦。

或因用心太過。致遺精白濁。自汗盜汗。或面熱晡熱潮熱發熱。或口漧作渴。喉痛舌裂。或胸乳膨脹。脇肋作痛。或頭頸時痛。眩暈目花。或心神不寧。寤而不寐。或小便赤澀。莖中作痛。或便溺余滴。臍腹陰冷。或形容不充。肢體畏寒。或鼻气急促。或更有一切熱癥。皆是無根虛火。但服前湯。固其根本。諸癥自息。若攻其風熱。則誤矣。一人面如血紅發熱。終日不食。沈困。相火衝上。予以補中益气湯煎半碗。童便半碗。合而服之。日進五服而愈。

一論大凡大病後。谷消水去。精散衛亡。多致便利枯竭。實當補中益气爲主。蓋爲中州澆灌四旁。與胃行其津液者也。況大腸主津。小腸主液。亦皆稟受於胃。胃气一充。津液自行矣燥甚者。則當以辛潤之。以苦泄之。

卷二

飲食

東垣云。胃中元气盛。則能食而不傷。過時而不饑。脾胃俱旺。則能食而肥也。脾胃俱虛。

則不能食而瘦。或少食而肥。𨿽肥而四肢不舉。蓋脾實而邪气盛也。又有善食而瘦者。胃伏火邪於气分也。則能食。脾虛則肌肉削。卽食傷也。

大抵飲食不進。以脾胃之藥治之。多不效者。亦有說焉。人之有生。不善攝養。房勞過度。

眞陽衰敗。坎火不溫。不能上蒸脾土。沖和失布。中州不運。致飲食少。胸膈痞塞。或不食而脹滿。或已食而不消。大便泄溏。此皆眞火衰弱。不能蒸蘊脾土而然。古云。補腎不若補脾予謂補脾不若補腎。腎气若壯。丹田之火。上蒸脾土。脾土溫和。中焦自治。則能飲食矣今飲食進少。且難消化。屬脾胃虛寒。蓋脾胃屬土。乃命門火虛。不能生土而然。不宜補脾胃。當服八味丸。補火生土也。﹝方見補益﹞

夫食者謂谷肉菜果之物也。經云。陰之所生。本在五味。陰之五宮。傷在五味。谷肉菜果中嗜而欲食之。心自裁制。勿使過焉。則不傷其正矣。或有傷於食者。必先問其人。或因喜食而多食之耶。或因饑餓而急食之耶。或因人勉彊勸而彊食之耶。或因病後宜禁之物。而誤食之耶。如因喜食得之。當先和其胃气。胃气素彊。損谷自愈。消導耗气之藥。不必服也。如因饑餓得之。當先益其胃气。胃气彊。所傷之物自消導矣。宜香砂養胃湯主之。如因勉彊勸而得之。宜行消導之劑。百消丸主之。若因病後得之。當以補養爲主。宜參苓白術散主之。

其所傷之物有寒熱之不同。所傷之人。有彊弱之各異。主治之法。無一定也。所謂熱物者。

如膏粱辛辣濃味之物是也。谷肉多有之。寒物者。水果瓜桃生冷之物是也。菜果多有之。治熱以寒。大黃﹑牽牛是也。治寒以熱。丁香﹑巴豆是也。如以熱攻熱。以寒攻寒。則食𨿽去藥毒猶存。胃气重傷。禍不旋踵矣。故傷熱物者。三黃枳術丸。甚則利气丸導之。傷冷物者。香砂養胃湯。甚則萬億丸通之。如冷熱不調者。備急丹主之。

人知飲食所以養生。不知飲食失調。亦以害生。故能消息。使適其宜。是故賢哲防於未病。

凡以飲食。無論四時。常令溫暖。夏月伏陰在內。暖食尢宜。不欲苦飽。飽則筋脈橫解。腸爲痔。因而大飲。則气乃暴逆。養生之道。不欲食後便臥。及終日穩坐。皆能凝結气血。

久卽損壽。食後。常以手摩腹數百徧。仰面呵气數百口。趑趄緩行數百步。謂之消化。食後便臥。令人患肺气頭風中痞之疾。蓋營衛不通。气血凝滯。故爾食訖當行步躊躇。有所作爲乃佳。語曰。流水不腐。戶樞不蠹。以其動然也。食飽不得速步走馬。登髙涉險。恐气滿而激。致傷臟腑。不欲夜食。脾好音聲。聞聲卽動而磨食。日入之後。萬響俱絕。脾乃不磨食之卽不易消。不消卽損胃。損胃卽翻。翻卽不受穀气。穀气不受。卽坐臥袒肉操扇。此當毛孔盡開。風邪易入。感之令人四肢不遂。不欲極饑而食。食不可過飽。不欲極渴而飲。

飲不可過多。食過多。則結積。飲過多。則成痰癖。故曰。大渴不大飲。大饑不大食。恐血气失常。卒然不救也。荒年餓莩。飽食卽死。是驗也。嗟乎。善養生者養內。不善養生者養外。養內者以恬臟腑。調順血脈。使一身之流行沖和。百病不作。養外者恣口腹之欲。極滋味之美。窮飲食之藥。𨿽肌體充腴。容色悅澤。而酷烈之气。內蝕臟腑。精神虛矣。安能保合太和。以臻遐齡。莊子曰。人之可畏者。衽席飲食之間。而不知爲之戒。過也。其此之謂乎。

一論治內傷生冷凍飲料食。濃味堅硬之物。肚腹脹滿疼痛。外感風寒濕气。頭疼身熱憎寒。

徧體骨節麻木痛疼。及惱怒相衝。飲食不下。心腹气痛。

行气香蘇散

紫蘇﹝一錢﹞陳皮﹝二錢﹞香附﹝二錢﹞烏藥﹝二錢﹞川芎﹝一錢五分﹞枳殼﹝一錢﹞

羌活﹝二錢﹞麻黃﹝五分﹞甘艸﹝一錢﹞因濕。加蒼術二錢。

上銼。生薑煎服。外感風寒頭痛。加蔥白三根。內傷飲食。加山楂二錢。神曲二錢。去麻黃。一論脾胃虛弱。不思飲食。口不知味。胸腹痞脹疼痛等癥用。

香砂養胃湯

人參﹝七分﹞白術﹝去蘆炒﹞白茯苓﹝去皮﹞香附﹝炒﹞砂仁蒼術﹝米泔水浸炒﹞

濃朴﹝薑汁炒﹞陳皮﹝各八分﹞白豆蔻﹝去谷七分﹞木香﹝五分﹞甘艸﹝炙二分﹞

上銼。姜﹑棗煎服。脾胃虛寒。加漧薑﹑官桂。胃熱。加薑汁炒黃連﹑梔子炒。肉食不化。加山楂﹑艸果。米麵粉食不化。加神曲﹑麥芽。生冷瓜果不化。加檳榔﹑漧薑胸腹飽悶。加枳殼﹑蘿卜子﹑大腹皮。傷食胃口痛。加木香﹑枳實﹑益智仁。傷食泄瀉。加漧薑﹑烏梅﹑白術。傷食惡心嘔吐。加藿香﹑丁香﹑半夏﹑烏梅﹑漧薑。吐痰加半夏。

一論脾胃虛弱。不思飲食。嘔吐泄瀉。胸痞腹脹噎膈。並虛勞咳嗽吐痰。大便頻數。或腹痛等癥。尋常無病之人。服之百病皆除。

理气健脾丸

白術﹝去蘆炒二兩﹞白茯苓﹝去皮三兩﹞陳皮﹝洗二兩﹞半夏﹝泡薑汁炒三兩二錢﹞當歸﹝酒洗六兩﹞黃連﹝薑汁炒三兩﹞枳實﹝麩炒一兩五錢﹞桔梗﹝炒一兩五錢﹞神曲﹝炒二兩五錢﹞山楂肉﹝去子一兩八錢﹞香附﹝童便炒二兩﹞木香﹝五錢﹞甘艸﹝炙二兩﹞如泄瀉。去桔梗。加白芍。﹝煨二兩﹞

上爲細末。荷葉一塊。煎湯。下大米煮粥爲丸。如梧子大。每服八十丸。食後白湯下。

如元气虛弱。加黃蜜炙二兩。人參一兩。懷山藥二兩。蓮肉去心炒二兩。

一論人稟素弱。脾胃虛怯。上焦有火。有痰。有鬱气。有食積。胸中不快。飲食少思。

常可服。

大補枳術丸

白術﹝去蘆炒一兩﹞陳皮﹝去白一兩﹞枳實﹝麩炒一兩﹞黃連﹝薑汁炒五錢﹞黃芩﹝醋炒五錢﹞黃柏﹝靑鹽水炒一兩﹞白茯苓﹝去皮五錢﹞貝母﹝去心八錢﹞神曲﹝炒五錢﹞山楂﹝去核五錢﹞麥芽﹝炒五錢﹞加砂仁﹝三錢﹞香附﹝醋炒三錢﹞

上爲細末。荷葉湯下粳米煮稀粥。同藥搗和爲丸。如梧子大。每服一百丸。食後。姜湯送下有熱。茶淸送下。服後飲食自然多進。人之精血。皆因穀气而生。蓋脾乃肺之母。母實乃消化之气下降。何痰之有。

一論中气虛損。脾胃怯弱。飲食不下。或瀉或痢。有調胃實腸之功。用大鯽魚去腸洗淨。入蒜五六瓣於內。用紙包。水濕。火煨熟。去蒜食魚。日二三次。自然進食。又治膈噎食不下。

一論此方能消酒消食。消痰消气。消水消痞。消腫消脹。消積消痛。此藥消而不見。響而不動。藥本尋常。其功甚捷。

百消丸

黑醜﹝頭末二兩﹞香附米﹝炒﹞五靈脂﹝各一兩﹞

上爲細末。煉蜜爲丸。如綠豆大。每服二三十丸。或五六十丸。食後。姜湯下。

一治胃中停滯寒冷之物。及療心腹諸卒暴痛。並脹滿不快。宜用

備急丹

大黃巴豆﹝去殼﹞漧薑﹝各一兩﹞

上爲細末。煉蜜爲丸如梧桐子大。每服三丸。溫水送下。若卒中客忤。心腹脹滿。卒痛如錐。气急口噤。停屍卒死者。用熱酒灌下。以腹中鳴轉卽吐下立效。

萬億丸

﹝方見通治﹞治一切飲食所傷。腹滿脹疼痛。

一治過食寒硬冷物。食傷太陰厥陰。或嘔吐痞滿腸。

陳皮半夏茯苓﹝三錢﹞枳實﹝一錢﹞山楂﹝二錢﹞神曲﹝二錢炒﹞幹生薑﹝一錢﹞

砂仁﹝六分﹞三稜﹝一錢﹞莪術﹝一錢﹞

上銼。生薑煎服。

一治過食熱物煎炒濃味。有傷太陰厥陰。嘔吐痞脹。或瀉痢者。

靑皮陳皮枳實﹝炒﹞白術﹝炒﹞白芍﹝炒﹞黃連﹝姜炒﹞山楂肉麥芽﹝炒各一錢﹞大黃﹝酒蒸錢半﹞甘艸﹝三分﹞

上銼。水煎。溫服。

卷二飲食

嗜酒喪身

夫酒者。祭天享地。順世和人。行气和血。乃可陶情性。世人能飲者。固不可缺。凡遇天寒冒露。或入病家。則飲酒三五盞。壯精神。辟疫癘。飲者不過。量力而已。過則耗傷血气也古云。飲酒無量。不及亂。此言信矣。飲者未嘗得於和气血。抑且有傷脾胃。傷於形。亂於性。顚倒是非。皆此物也。早酒傷胃。宿酒傷脾。爲嘔吐痰沫。醉後入房。以竭其精。令人死亦不知。𨿽知者亦迷而不戒。養活髙人。當寡欲而養精神。節飲食以介眉壽。此先聖之格言。實後人之龜鑑也。本艸云。酒性大熱有毒。大能助火。一飲下咽。肺先受之。肺爲五臟之華蓋。屬金本燥。酒性喜升。气必隨之。痰郁於上。溺澀於下。肺受賊邪。不生腎水。

水不能制心火。諸病生焉。其始也病淺。或嘔吐。或自汗。或瘡疥。或鼻。或泄利。或心脾痛。尙可散而出也。其久也病深。或爲消渴。爲內疽。爲肺痿。爲痔漏。爲鼓脹。爲黃疸。爲失明爲哮喘。爲勞嗽。爲血衄。爲顚癇。爲難狀之病。倘非髙明。未易處治。凡嗜酒者。可不愼乎。

一論治酒病當發汗。其次莫如利小便。使上下分消其濕可也。此藥治飲酒太過。嘔吐痰逆。心神煩亂。胸膈痞塞。手足戰搖。小便不利。大便稀溏。飲食減少等癥。宜服

葛花解酲湯

葛花﹝五錢﹞砂仁﹝五錢﹞白豆蔻﹝去殼五錢﹞人參﹝二錢五分﹞白術﹝去蘆炒二錢﹞

白茯苓﹝去皮一錢五分﹞靑皮﹝去穣一錢五分﹞陳皮﹝一錢五分﹞木香﹝五錢﹞豬苓﹝一錢五分﹞澤瀉﹝二錢﹞神曲﹝二錢炒﹞幹生薑﹝二錢﹞素有熱者。加黃連。﹝薑汁炒一錢﹞

上爲細末和勻。每服三錢。白湯調下。但得微汗。酒病去矣。論云。此皆不得已用之。

豈可恃賴以日日飲酒耶。是方气味辛溫。偶因病酒服之。則不損元气。何者。敵酒病故也。若頻服之。則損人天年也。

一治燒酒醉傷不醒者。急用綠豆粉蕩皮切片。將箸開口。用冷水送下。

一論此藥能壯脾進飲食。令人飲酒不醉。用

八仙銼散

丁香砂仁白豆蔻﹝去殼各三錢﹞粉葛﹝二兩﹞百藥煎﹝二錢半﹞木瓜﹝鹽窖一兩﹞

燒鹽﹝一兩﹞甘艸﹝一錢半﹞

上細銼。人不能飲酒者。只抄一錢細嚼。溫酒下。卽能飲酒不醉。只可暫服。過服。未有不傷人之元气也。

一論飲酒過多。大醉難醒。服此卽解。

石葛湯

石膏﹝五兩﹞葛根﹝銼﹞生薑﹝銼各五錢﹞

上銼。每服五錢。水煎溫服。

一論腹中膈气痞滿。面色黃黑。將成癖疾。飲食不進。日漸肌瘦。如欲飲酒。先服之。

多飲不醉。

百杯丸

丁香﹝五十个﹞橘紅小茴香三稜﹝炮三錢﹞莪術﹝炮三錢﹞砂仁白豆蔻﹝三十个﹞漧薑﹝三錢﹞生薑﹝一兩去皮切片鹽一兩浸一宿焙漧﹞甘艸﹝炙二錢﹞人參﹝三錢﹞木香﹝二錢﹞

上爲細末。煉蜜爲丸。朱砂爲衣。每一兩作五丸。每服一丸。細嚼。生薑湯送下。

一論酒積。面黃黑色。腹脹不消。甘遂一錢爲末。用槽頭豬肉一兩。細切如泥。入遂末在內。和勻。通作一丸。紙裹。燒令香熟。取出。臨臥細嚼。用好酒送下。

解酒仙丹

曾府傳。

白果仁﹝八兩﹞葡萄﹝八兩﹞薄荷葉﹝一兩﹞側柏枝﹝一兩﹞細辛﹝五分﹞朝腦﹝五分﹞細茶﹝四兩﹞當歸﹝五錢﹞丁香﹝五分﹞官桂﹝五分﹞砂仁﹝一兩﹞甘松﹝一兩﹞

上爲細末。煉蜜爲丸。如芡實大。每服一丸。細嚼。淸茶送下。極能解。

神仙醒酒丹

﹝周藩京山王傳﹞。

葛花﹝五分﹞赤小豆花綠豆花﹝各二兩﹞家葛花﹝搗碎水澄粉八兩﹞眞柿霜﹝四兩﹞

白豆蔻﹝五錢﹞

上取細末。和勻。用生藕汁搗和作丸。如彈子大。每用一丸。嚼而咽之。立醒。

一論飲酒人。元气虛弱。四肢無力。飲食減少。面紅如妝。宜用補中益气湯﹝方見補益﹞

加陳皮﹑半夏﹑漧葛﹑白芍﹑神曲﹑麥芽﹑枳殼。小便閉。加麥門冬三錢。大便閉。加桃仁一錢。紅花一錢。火麻仁一錢五分。

一儒者善飲。便滑溺澀。食減胸滿。腿足漸腫。癥屬脾腎虛寒。用加減金匱腎气丸。進食消腫。更用八味丸。胃彊脾健而愈。

一人善飲酒。泄瀉腹脹。吐痰作嘔口漧。此脾胃之气虛。先用六君子加神曲止嘔。再用益气湯加茯苓﹑半夏泄脹。亦愈。

此癥若濕熱壅滯。當用葛花解酲湯分消其濕。濕旣去而瀉未已。須用六君子加神曲。實脾土。化酒積。然𨿽爲酒而作。實因脾土虛弱。不能專主濕熱。

醒醉湯

用靑橄欖。黃損者不用。瓦上磨去粗皮核。細切如縷一斤。以粉艸末二兩。炒鹽二兩。拌勻。入瓷罐內密封。以沸湯點服。自然生津液。醒醉極妙。

飲酒不醉方

薄荷﹝五錢﹞漧葛﹝二兩﹞桂花﹝三錢﹞白梅肉﹝五錢﹞

上爲末爲丸。先放口內舌下。自然酒化。

斷酒法

用驢胞衣燒灰調酒服。

傷酒不藥法

心中酒食停積。或被人勸飲過多。一切服下。胸腹脹滿不消。

用鹽花頻擦牙齒。溫水漱下。不過三次。如湯潑雪。實時寬腸通快。誠妙法也。

一治飲酒過多。蘊熱胸膈。以致吐血衄血。

葛花﹝二兩﹞黃連﹝四兩﹞

上爲末。以大黃末熬膏。和爲丸如梧子大。每服百丸。溫水送下。

一人飲酒過度。大醉不醒。一家愴惶。無計可施。來告予。用樟樹上嫩葉曬榦爲末。眞葛花末。二味各等分。每服三錢。白滚水調服立愈。

卷二

郁癥

脈多沈伏。或促或細或代。气郁則必沈而澀。濕郁則必沈而緩。熱郁則必沈而數。痰郁則脈弦滑。血郁則脈芤而急促。食郁則脈必滑而緊盛。郁在上見於寸。郁在中見於關。郁在下見於尺。左右皆然。

夫郁者。結聚而不得發越也。當升者不得升。當降者不得降。當變化者不得變化也。此爲傳化失常。六郁之病見矣。气郁者胸膈痛。脈沈澀。濕郁者周身走痛。或關節痛。遇陰寒則發脈沈細。痰郁者動則喘。寸口脈沈滑。熱郁者瞀悶。小便赤。脈沈數。血郁者四肢無力。

能食便紅。脈沈。食郁者。噯酸腹飽。不能食。人迎脈平和。气口脈緊盛者是也。

一論丹溪曰。血气沖和。百病不生。一有怫郁。諸病生焉。其癥有六。气血痰濕熱食是也。此方開諸郁之總司也。

六郁湯

香附﹝童便炒﹞蒼術﹝米泔浸﹞神曲﹝炒﹞梔子﹝炒﹞連翹陳皮川芎貝母枳殼﹝麩炒﹞白茯苓蘇梗﹝各一錢﹞甘艸﹝五分﹞

上銼一劑。水煎服。痰郁。加南星二錢。半夏二錢。熱郁。加柴胡八分。黃芩二錢。

血郁。加桃仁八分。紅花八分。濕郁。加白術一錢五分。羌活一錢。气郁。加木香一錢檳榔一錢。食郁。加山楂二錢。砂仁八分。

一論解諸郁火痰气。開胸膈。思飲食。行气消積散熱。用此。

加味越鞠丸

蒼術﹝米泔浸薑汁炒一兩﹞撫芎﹝一兩﹞香附﹝童便浸三日炒一兩﹞神曲﹝炒一兩﹞梔子﹝炒五錢﹞陳皮﹝去白一兩﹞白術﹝去蘆炒三兩﹞黃連﹝酒炒一兩﹞山楂﹝去子二兩﹞

白茯苓﹝去皮一兩﹞蘿卜子﹝炒五錢﹞連翹﹝五錢﹞枳實﹝麩炒一兩﹞當歸﹝酒洗一兩﹞廣木香﹝五錢﹞

上爲末。薑汁打稀糊爲丸。如梧子大。每服五六十丸。食後。白湯送下。

一論气濕痰熱血食六郁。此寬脾快膈之藥也。

越鞠二陳丸

蒼術﹝米泔浸﹞山梔子﹝炒黑﹞南芎神曲﹝炒﹞香附﹝童便炒﹞山楂肉陳皮半夏﹝薑汁炒﹞白茯苓﹝去皮﹞海石南星天花粉﹝各二兩﹞枳殼﹝去穣麩炒一兩五錢﹞甘艸﹝炙五錢﹞

卷三

痰飲

脈雙弦者。寒飲也。其脈偏弦者。飲也。肺飲不弦。但喘短气。經云。脈浮而細滑。

傷飲。脈弦數。有寒飲。春夏難治。脈沈而弦者。懸飲內痛。其人短气。四肢歷節走痛脈沈者有畱飲。左右手關前脈浮弦大而實。膈上有稠痰也。宜吐之。病患百藥不效。關上脈伏而大者。痰也。眼胞及眼下。如炭煙燻黑者。亦痰也。久得澀脈。痰飲膠固。脈道阻澀也。卒難得開。必費調理。

痰者。病名也。生於脾胃。然脾胃气盛。飲食易克。何痰之有。或食後。因之气惱勞碌驚恐風邪。致飲食之精華。不能傳化。而成痰飲矣。有流於經絡皮膚者。有郁於臟腑支節者。遊溢徧身。無所不至。痰气旣盛。客必勝主。或奪於脾之大絡。壅气則倏然僕地。此痰厥也。升於肺者。則喘急咳嗽。迷於心者。則怔忡恍惚。走於肝則眩暈不仁。

脇肋脹滿。關於腎則咯而多痰。唾流於中脘。則嘔瀉而作寒熱。注於胸。則咽膈不利。眉稜骨痛。入於腸。漉漉有聲。散於胸背。則揪觸一點疼痛。或塞於手足。或背痺一邊。散則有聲。聚則不利。一身上下。變化百病。治當各從所因。是以虛宜補之。火宜降之。气宜順之郁宜開之。食宜導之。風寒濕熱。宜發散淸燥以除之。故曰治病必求其本。一論有濕痰。

熱痰。風痰。老痰。寒痰。食積痰。宜後方加減。

二陳湯

陳皮﹝去白一錢﹞半夏﹝湯泡二錢﹞白茯苓﹝去皮一錢﹞甘艸﹝五分﹞

上銼一劑。生薑三片。水煎溫服。

一濕痰盛者。身軟而重。加蒼白二術。

一熱痰。加黃連﹑黃芩。痰因火盛逆上。降火爲先加白術﹑黃芩﹑軟石膏﹑黃連。

一眩暈嘈雜者。火動其痰也。亦加山梔﹑黃連﹑黃芩。

一風痰。加天麻﹑枳殼﹑南星﹑白附子﹑僵蠶﹑牙皂之類。气虛者。加竹瀝。气實者。

加荊瀝。俱用薑汁。

一老痰。用海石﹑半夏﹑栝蔞﹑香附﹑連翹之類。五倍子佐此藥。大治頑痰。宜丸藥。

喉中有物。咯不出。咽不下。此痰結也。用藥化之。加咸藥軟堅之類。宜栝蔞﹑杏仁﹑海石﹑桔梗﹑連翹﹑香附。少佐朴硝﹑薑汁。煉蜜和丸。噙服之。脈澀者。卒難得開。必費調理。

气實痰熱結者。吐難得出。或成塊吐咯不出。气滯者。難治。

一寒痰痞塞胸中。倍加半夏。甚者加麻黃﹑細辛﹑烏頭之類。痰厥頭痛。加半夏。

一食積痰。加神曲﹑麥芽﹑山楂﹑炒黃連﹑枳實以消之。甚者必用攻之。宜丸藥。兼血虛者。用補血藥送下。中焦有痰者。食積也。胃气亦賴所養。卒不使虛。若攻之盡則虛矣。

噫气吞酸。此系食積而郁。有熱。火气動上。加黃芩﹑南星。

一血虛有痰。加天門冬﹑知母﹑栝蔞仁﹑香附米﹑竹瀝﹑薑汁。帶血者。更加黃芩﹑白芍﹑桑皮。血滯不行。中焦有飲者。取竹瀝加生薑汁﹑韭汁。飲三五盞。必胸中煩躁不寧後愈。

一气虛有痰。加人參﹑白術。脾虛者。宜補中气以運痰。降下加白術﹑白芍﹑神曲﹑麥芽。兼用升麻提起。內傷夾痰。加人參﹑黃﹑白術之類。薑汁傳送。或加竹瀝尢妙。

一痰在膈上。必用吐法。瀉之不去。膠固稠濁者。必用吐。脈浮者。宜吐。痰在經絡間非吐不可。吐中就有發散之義。凡用吐藥。宜升提其气。便吐。加防風﹑川芎﹑桔梗﹑茶芽﹑生薑﹑齏汁之類。或瓜蒂散。凡吐。用布緊勒肚。於不通風處行之。

一痰在腸胃間。可下而愈。枳實﹑甘遂﹑巴豆﹑大黃﹑芒硝之類。凡痰用利藥過多。脾气易虛。則痰易生而多。

一痰在脇下。非白芥子不能達。

一痰在皮裏膜外。非薑汁﹑竹瀝不可及。在四肢非竹瀝不開。在經絡亦用竹瀝。必佐以生薑﹑韭汁。膈間有痰。或顚狂。或健忘。或風痰。俱用竹瀝。與荊瀝同功。气虛少食。用竹瀝气實能食。用荊瀝。

一凡人身上中下有塊。是痰也。問其平日好食何物。吐下後。方用藥。

一凡人頭面頸頰身中有結核。不痛不紅。不作膿者。皆痰注也。宜隨處用藥消之。

一凡痰之爲物。無處不到。爲隨气升降故也。

一論竹瀝。大治熱痰。又能養血淸熱。有痰厥不省人事幾死者。得竹瀝灌之。遂蘇。誠起死回生妙藥也。

用水竹早姜竹。截長二尺許。小者每段劈作二片。大者劈作四片。入井水浸一時許。以薄磚兩塊排定。將竹片排於磚上。兩頭露一二寸。下以烈火迫之。兩頭以盆盛瀝。每六分中。加薑汁一分服之。熱甚者。只可加半分耳。以竹瀝加入湯藥內服之尢妙。取荊瀝亦治熱痰。亦照此法取之。

一論痰屬濕。乃津液所化。因風寒濕熱之感。或七情飲食所傷。以致气逆液濁。變爲痰飲。故曰痰因火動。降火爲先。火因气逆。順气爲要。

加減二陳湯

橘紅﹝去白一錢﹞半夏﹝制一錢半﹞白茯苓﹝去皮一錢﹞貝母﹝一錢半﹞枳實﹝炒一錢﹞

白術﹝去蘆一錢二分﹞連翹﹝五分﹞黃芩﹝酒炒一錢﹞防風﹝去蘆五分﹞天花粉﹝七分﹞

香附﹝童便炒一錢﹞甘艸﹝三分﹞

上銼。生薑三片。水煎。溫服。

一論熱痰在胸膈間不化。吐咯不出。寒熱气急。滿悶作痛者。名曰痰結。

開結化痰湯

陳皮﹝一錢﹞半夏﹝制二錢﹞茯苓﹝二錢﹞桔梗﹝八分﹞枳殼﹝七分﹞貝母﹝一錢﹞

栝蔞仁﹝二錢﹞黃連﹝五分﹞黃芩﹝二錢﹞梔子﹝二錢﹞蘇子﹝二錢﹞桑皮﹝三錢﹞

朴硝﹝八分﹞杏仁﹝三錢﹞甘艸﹝八分﹞

上銼。水煎。入薑汁磨木香服。

一論徧身四肢骨節走注疼痛。牽引胸背。亦作寒熱。喘咳煩悶。或作腫塊。痛難轉側。

或四肢麻痺不仁。或背心一點如冰冷。脈來沈滑。乃是濕痰流注。經絡關節不利故也。

淸濕化痰湯

南星﹝泡二錢﹞半夏﹝制二錢﹞陳皮﹝一錢五分去白﹞茯苓﹝三錢去皮﹞蒼術﹝一錢五分米泔炒﹞羌活﹝二錢﹞白芥子﹝三錢﹞白芷﹝二錢﹞甘艸﹝八分﹞

上銼。水煎。入竹瀝﹑薑汁。磨木香。溫服。骨節痛甚。及有種塊作痛者。名曰痰塊。

加乳香一錢。沒藥一錢。海石三錢。朴硝五分。頭頂痛。加川芎一錢五分。威靈仙三錢。

手臂膊痛。加薄桂引南星至痛處。

一論內傷七情。痰迷心竅。神不守舍。神出捨空。空則痰生。以致憎寒壯熱。頭痛昏沈迷悶。上气喘急。口出涎沫。癥類傷寒。兼治中風痰厥气厥。不省人事者。

淸熱導痰湯

人參﹝二錢﹞白術﹝一錢五分去蘆﹞茯苓﹝三錢去皮﹞陳皮﹝二錢去白﹞半夏﹝二錢姜制﹞南星﹝二錢姜制﹞枳實﹝三錢麩炒﹞桔梗﹝八分﹞黃連﹝五分﹞黃芩﹝二錢﹞

栝蔞仁﹝三錢﹞甘艸﹝八分﹞

上銼。生薑煎。入竹瀝﹑薑汁同服。

家傳淸气化痰丸

﹝制造甚得法。化痰淸火。開膈順气。消痞除脹。醒酒消食殊效。﹞

天南星﹝四兩﹞大半夏﹝四兩﹞

二味先用米泔水。各浸三五日。以透爲度。洗淨切片。

以碗一个。盛貯曬漧。先薑汁。次皂汁。又次礬汁。又次硝水曬漧。一用生薑汁。浸一旦夕曬漧一用皂角煎水去渣。浸一旦夕曬漧。一用白礬一兩煎水。浸一旦夕曬漧。一用朴硝一兩煎水。浸一旦夕曬漧。﹞靑皮﹝去穣﹞陳皮﹝去白﹞枳殼﹝去穣麩炒﹞

枳實﹝麩炒﹞白術﹝去蘆﹞白茯苓﹝去皮﹞蘇子﹝炒﹞白芥子﹝炒﹞蘿卜子﹝炒﹞香附﹝鹽水炒﹞栝蔞仁漧葛桔梗﹝去蘆﹞苦杏仁﹝去皮﹞黃芩﹝酒炒﹞神曲﹝炒﹞麥芽﹝炒﹞山楂﹝蒸去子﹞白豆蔻﹝去殼﹞前胡﹝去蘆﹞甘艸﹝各一兩﹞

上爲細末。用前浸四味藥水。加竹瀝一碗。泡蒸餅爲丸如梧子大。每服五六十丸。或茶或姜湯送下。

一論健脾胃。淸火化痰。頑痰能軟。結痰能開。疏風養血。淸上焦之火。除胸膈之痰。

淸頭目。止眩暈。

千金化痰丸

膽星﹝四兩﹞半夏﹝姜礬牙皂同煮半日用四兩﹞陳皮﹝去白三兩﹞白茯苓﹝去皮二兩﹞

枳實﹝麩炒一兩﹞海石﹝火一兩﹞天花粉﹝二兩﹞片芩﹝酒炒二兩﹞黃柏﹝酒炒二兩﹞知母﹝酒炒一兩﹞當歸﹝酒炒四兩﹞天麻﹝火煨三兩﹞防風﹝去蘆二兩﹞白附子﹝炮二兩﹞甘艸﹝生三兩﹞大黃﹝酒蒸九次五兩﹞白術﹝米泔浸炒四兩﹞气虛。加人參八錢。

上爲細末。神曲二兩。打糊爲丸。如梧子大。每服七八十丸。茶水送下。

一秤金

一名金珠化痰丸。治痰嗽如神。又治勞嗽。

用半夏十斤。米泔水浸十日。換水三次。取出。切作兩半曬漧。用白礬五斤。水一桶。

入鐵鍋內化開。將半夏入礬水內。浸二十日取出。切作四瓣曬漧。用生薑十斤。另研取汁。再入半夏浸二十日取出。曬漧爲細末。聽用。粉艸十斤。去皮。爲粗末。入鍋內。添水煮數沸取出。以布濾去渣。將淨水仍入鍋內。熬成膏子。和成劑。每病重者。用藥二錢半。輕者二錢。金箔十張。和一大丸。與病患噙化。忌房事。此藥神效。不可輕忽。

一治痰壅方梨汁﹝一錢﹞生薑汁﹝半鐘﹞蜜﹝半鐘﹞南薄荷末﹝三兩﹞

上爲勻。重湯煮十餘沸。任意食。降痰。驗如奔馬。

一論痰飲爲病。或狂或眩暈等癥。無不奏效。

白丸子

中州傳明岐傳。

川南星﹝四兩﹞半夏﹝十兩﹞白附子﹝五兩﹞小川烏﹝三兩﹞

上俱切片。春七夏三。秋八冬十日。水浸。一日一換。日曬夜露。南星﹑半夏放瓷器內少加薑汁同浸。去麻性。次將前藥磨。又將絹巾濾去渣。澄白粉曬漧。白米糊爲丸。如梧子大每服五六十丸。姜湯滚水任下。其藥放舌上不麻爲度方妙。

釣痰仙方

魯府祕方硼砂﹝一錢﹞白礬﹝半生半焙一錢﹞瓷靑﹝上細瓷器打下靑研細一錢﹞甜瓜蒂﹝五分﹞

靑礞石﹝紅浸薑汁內一錢﹞

上共研細末。每用二釐。薄荷濃湯調入鼻內卽愈。

一人气短有痰。小便赤澀。足跟作痛。尺脈浮大。按之則澀。此腎气丸補飲也。用四物送六味丸。不月而康。仲景先生云。气虛有飲。用腎气丸補而逐之。誠開後學之蒙。濟無窮之夭枉。腎气丸卽六味丸也。

一儒者體肥善飲。仲秋痰喘。用二陳﹑芩﹑連。益甚。加桑皮﹑杏仁。盜汗气促。加知母﹑枳殼。不時發熱。余以爲脾肺虛寒。用八味丸以補土母。補中益气以安中气而愈。

一婦人因怒吐痰。胸滿作痛。服四物﹑二陳﹑芩連﹑枳殼之類。不應。更加祛風之劑。

半身不遂。筋漸攣縮。四肢痿軟。日晡益甚。內熱口漧。形體倦怠。余以爲鬱怒傷肝脾。气血復損而然。遂用逍遙散﹑補中益气湯﹑六味地黃丸調治。喜其謹疾。年餘悉愈。形體康健。

補中益气湯

﹝見內傷﹞

六味丸

八味丸

﹝俱見補益﹞

卷三

咳嗽

脈辧咳嗽所因。浮風緊寒。數熱細濕。房勞虛澀。右關濡者。飲食傷脾。左關弦短。疲極肝衰。浮短肺傷。法當咳嗽。五臟之嗽。各視本部。浮緊虛寒。沈數實熱。洪滑多痰。弦澀少血。形盛脈細。不足以息。沈小伏匿。皆是死脈。惟有浮大而嗽者生。夫咳謂有聲。肺气傷而不淸。嗽謂有痰。脾濕動而生痰。咳嗽者。因傷肺气。而動脾濕也。病本須分六气五臟之殊。而其要皆主於肺。蓋肺主气而聲出也。戴云。因風寒者。鼻塞聲重惡寒者是也。因火者有聲痰少面赤者是也。因勞者盜汗出。兼痰者多作惡熱。肺脹者動則喘滿。气急息重。痰者。嗽動便有痰聲。痰出嗽止。五者大槪耳。亦當明其是否也。治法須分新久虛實。新病風寒則散之。火熱則淸之。痰涎則化之。濕熱則瀉之。久病便屬虛屬郁。气虛則補气。血虛則補血。兼郁則開郁。滋之潤之。斂之降之。則治虛之法也。

一論四時感冒。發熱頭痛。咳嗽聲重。涕唾稠粘。中脘痞滿。嘔吐痰水。寬中快膈。不致傷脾。此藥大解肌熱。將欲成勞。痰嗽喘熱並效用。

參蘇飲

紫蘇葉前胡桔梗枳殼﹝去穣﹞漧葛陳皮半夏﹝湯泡﹞白茯苓﹝去皮各一錢﹞甘艸﹝三分﹞人參﹝五分﹞木香﹝三分初病熱嗽去之﹞

上銼一劑。姜﹑棗煎服。若天寒感冒。惡寒無汗。咳嗽喘急。或傷風無汗。鼻塞聲重。

加麻黃一錢﹑杏仁一錢﹑金沸艸一錢以汗散之。若初感冒。肺多有熱。加杏仁﹑桑皮﹑黃芩﹑烏梅。胸滿痰多。加栝蔞仁。气促喘嗽。加知母﹑貝母。肺寒咳嗽。加五味﹑漧薑。心下痞悶。煩熱嘈雜惡心。停酒不散。加姜炒黃連。枳實﹑漧葛﹑陳皮倍用之。鼻衄。加烏梅﹑麥門冬﹑白茅根。火盛發熱。加柴胡﹑黃芩。頭痛。加川芎﹑細辛。咳嗽吐血。加升麻﹑牡丹皮﹑生地黃。心熱咳嗽久不愈。加知母﹑麥門冬。見血。加阿膠﹑生地黃﹑烏梅﹑赤芍﹑牡丹皮。吐血痰嗽。加四物湯。名茯苓補心湯。妊娠傷寒。去半夏。加香附。

一論上气喘逆。咽喉不利。痰滯咳嗽。口舌漧渴。

二母淸順湯

天門冬﹝去心一錢﹞麥門冬﹝去心一錢﹞知母﹝姜湯浸二錢﹞貝母﹝甘艸湯洗二錢﹞人參﹝五分﹞當歸身﹝一錢﹞枯芩﹝一錢﹞元參﹝一錢﹞山梔子﹝炒一錢﹞桔梗﹝一錢﹞天花粉﹝一錢﹞薄荷﹝七分﹞生甘艸﹝三分﹞

上銼。水煎服。

淸熱寧嗽化痰定喘丸

橘紅﹝五錢﹞靑黛﹝三錢﹞貝母﹝七錢﹞膽星﹝一兩﹞天花粉﹝七錢﹞桑白皮﹝七錢﹞

杏仁﹝去皮尖七錢﹞桔梗﹝七錢﹞黃芩﹝五錢﹞前胡﹝七錢﹞甘艸﹝三錢﹞

上爲細末。煉蜜爲丸。如龍眼大。每服一丸。淡姜湯化下。

一論痰嗽。服前方不效者。多屬气血虛弱。四肢沈困。宜八物湯。加黃柏﹑知母﹑貝母﹑門冬﹑五味﹑栝蔞﹑紫蘇﹑陳皮等分。姜棗煎服。

一論咳嗽。早間吐痰甚多。夜間喘急不寐。然早間多痰。乃脾虛飲食所化。夜間喘急。乃肺虛陰火上衝。以後方服之。

補中益气湯

﹝方見內傷﹞根據本方加麥門冬﹑五味子。

六味地黃丸

﹝方見補益﹞根據本方加麥門冬﹑五味子。

一論傷風寒鼻流淸涕。寒噤噴嚏。此脾肺气虛。不能實腠理。以補中益气湯主之。

一論咳嗽面白。鼻流淸涕。此肺气虛而兼外邪。補中益气湯加茯苓﹑半夏﹑五味而愈。

一論咳嗽吐痰。失音聲啞。此元气虛弱而致也。補中益气湯加黃柏﹑知母﹑天門冬﹑麥門冬﹑五味﹑杏仁﹑黃芩﹑栝蔞仁。

一論咳嗽吐痰。手足時冷。此脾肺虛寒。以補中益气湯加炮姜﹑半夏。

一論聲音不出。用新槐花不拘多少。瓦上慢火炒焦。置懷中袖中。時時將一二粒。口中咀嚼咽之。使喉中常有味。久聲自出。

一治言語不出。用訶子﹝三个﹞眞蘇子﹝二錢﹞杏仁﹝二十个﹞百藥煎﹝二兩﹞

上爲末。每服二錢。熱湯調服。

一治久嗽。語音不出。

訶子﹝去核一兩﹞杏仁﹝泡去皮尖一兩﹞通艸﹝二錢﹞

上銼。每服四錢。煨姜五片。水煎。食後溫服。

一論年老人。日久咳嗽。不能臥者。多年不愈。用豬板油﹝四兩﹞蜂蜜﹝四兩﹞米糖﹝四兩﹞

上三味。熬化成膏。時刻挑一匙。口中噙化。三五日其嗽自止。

一論久年咳嗽吐痰。

銀杏膏

陳細茶﹝四兩略焙爲細末﹞白果肉﹝四兩一半去白膜一半去紅膜擂爛﹞核桃肉﹝四兩擂﹞

家蜜﹝半斤﹞

上藥。入鍋內煉成膏。不拘時服。

一治久咳不瘥。並虛勞喘嗽。

紫菀﹝去蘆頭﹞款冬花﹝各二兩﹞百部﹝五錢﹞

上爲末。每服三錢。生薑三片。烏梅一个。同煎湯調下。食後臥睡時各一服。

一論久嗽。並連嗽四五十聲者。用連皮生薑自然汁一勺。加白蜜二茶匙。同放茶碗內。

煎一滚。溫服三四次卽止。

一切咳嗽上气者。一道士專賣此藥。不拘新久皆效。

漧薑桂心﹝紫色辛辣者去皮﹞皂莢﹝泡去皮子肥大無孔者﹞

上三味。並另搗。下篩了。各秤分兩和合。後更搗篩一徧。煉白蜜搜和。又搗一二千杵每服三丸。如梧桐子大。不限食之先後。嗽發卽服。日進三五服。忌蔥蒜油膩麵食。

一論年久近日咳嗽哮吼喘急等癥。

神吸散

國子博士顏心吾傳。

鵝管石﹝火醋淬七次一錢﹞餘糧石﹝火醋淬七次一錢﹞粉艸﹝三分﹞枯白礬﹝五分﹞

石膏﹝五分﹞款冬花﹝五分﹞

上爲細末。每服三分二釐。準秤。至夜食後。靜坐片時。將藥放紙上。以竹筒五寸長。

直插喉內。用力吸藥。速亦不怕。吸藥令盡爲度。以細茶一口。漱而咽之。忌雞魚羊鵝一切動風發物。並生冷諸物。惟食白煮豬肉雞子。戒三七日。宜用公豬肺一副。加肉半斤。梔子一歲多少用之。同炒至熟爛。去藥。至五更。病患不要開口言。

語。令人將湯肺餵之。病患嚼喫任用。餘者過時再食效。

一論久嗽痰喘。百藥不效。並年久不瘥者。或能飲酒人。久嗽尢效。

淸金膏

曲阜令孔桂窗傳。

天門冬﹝去心八兩﹞麥門冬﹝去心四兩﹞貝母﹝四兩﹞杏仁﹝去皮四兩﹞半夏﹝姜制四兩﹞

上五味切片。水熬去渣。取汁五碗。入白粉葛末四兩。蜜一斤。共煎汁入壇內。重湯煮一日。成膏取出。每日無時。頻頻服之。

一人時唾痰涎。內熱作渴。肢體倦怠。勞而足熱。用淸气化痰。益甚。余曰。此腎水泛而爲痰。法當補腎。不信。另進滚痰丸一服。吐瀉不上。飲食不入。頭暈眼閉。始信余。用六君子湯數劑。胃气漸復。卻用六味丸。月餘諸癥悉愈。

一人咳嗽气喘。鼻塞流涕。余用參蘇飲一劑。以散寒邪。更用補中益气。以實腠理而愈後因勞怒。仍作。自用前飲。益甚。加黃連﹑枳實。腹脹不食。小便短少。二陳四苓。前癥愈劇小便不通。余曰。腹脹不食。脾胃虛。小便短少。肺腎虛也。悉因攻伐所致。投以六君子加黃﹑炮姜﹑五味二劑。諸癥頓退。再用補中益气。加炮姜﹑五味。數劑全愈。

一治咳嗽祕方款冬花﹝三錢﹞石膏﹝三錢﹞硼砂﹝七釐﹞甘艸﹝三錢﹞

上爲末。吹入喉內。用細茶漱下。卽好。

卷三

喘急

脈滑而手足溫者生。脈沈澀而四肢寒者死。數者亦死。爲其形損故也。肺受邪則喘。手太陰肺專主外感。無汗而喘屬表實。有汗而喘屬表虛。凡久喘未發。扶正气爲要。已發。攻邪爲主。大槪喘急甚者。不可便用苦藥。火气盛故也。

一論外邪在表。無汗而喘者。

五虎湯

麻黃﹝三錢﹞杏仁﹝去皮三錢﹞石膏﹝五錢﹞甘艸﹝一錢﹞細茶﹝一錢﹞有痰。加二陳湯。

上銼一劑。生薑﹑蔥。水煎熱服。加桑白皮一錢。尢良。

一論在裏。邪實不便。脈實而喘者。

三一承气湯

大黃芒硝濃朴枳實甘艸加木香檳榔上銼。生薑三片。水煎熱服。

一論痰盛而喘者。此治痰喘不能臥。人扶而坐。數日。一服而安。

千緡導痰湯

南星﹝一錢﹞半夏﹝七个水泡破皮分四片﹞赤茯苓枳殼﹝麩炒各一錢﹞皂角﹝一寸炙去皮一錢﹞甘艸﹝一寸炙﹞

上銼。生薑一指大。水煎服。

一論七情郁上气而喘者。用

四磨湯

人參檳榔沈香烏藥上四味。各用水磨汁。合一處。溫服之。

三子湯

治气喘如神。

蘇子白芥子蘿卜子水煎服。立愈。

一論腹脹气喘。坐臥不得者。宜服

沈香散

沈香﹝二錢半﹞木香﹝二錢半﹞枳殼﹝麩炒三錢﹞蘿卜子﹝三錢﹞

上銼一劑。生薑三片。水煎。溫服。

一論喘急。因內傷元气。气不接續而喘者。宜用補中益气湯。﹝方見內傷﹞

一論陰虛火動。火炎上攻而喘者。宜此淸離滋坎湯。﹝方見勞瘵﹞一用六味丸加黃柏﹑知母。亦效。

一論虛陽上攻。气不升降。上盛下虛。痰涎壅盛。喘促短气。咳嗽而喘者。

蘇子降气湯

蘇子﹝三錢﹞陳皮濃朴﹝薑汁炒各一錢﹞前胡肉桂﹝各二錢﹞半夏﹝薑汁炒五錢﹞

當歸﹝三錢﹞甘艸﹝一錢﹞

上銼。姜﹑棗煎服。

一論凡人痰嗽气喘。宜服

三子養親湯

白芥子﹝研八分﹞蘿卜子﹝研八分﹞南星﹝水泡八分﹞半夏﹝水泡八分﹞陳皮﹝去白六分﹞枳實﹝炒六分﹞片芩﹝去朽八分﹞赤茯苓﹝去皮八分﹞蘇子﹝研八分﹞甘艸﹝二分﹞

上銼一劑。生薑三片。水煎溫服。

一人體肥善飲。仲秋痰喘。用二陳﹑芩﹑連。益甚。加桑皮﹑杏仁。盜汗气促。加貝母﹑枳殼。不時發熱。予以爲脾肺虛寒。用八味丸﹝見補血﹞以補土母。補中益气湯接補中气。

卷三

哮吼

脈大抵浮而滑。易治。脈微而澀。難治。

夫哮吼以聲響名。喉中如水雞聲者是也。專主於痰。宜用吐法。亦有虛而不可吐者。治之有以紫金丹導痰。小胃丹劫之而愈者。有以六味地黃丸﹑補中益气湯。兼進而愈者。必須量虛實而治之也。

千金定喘湯

治哮吼如神。

麻黃﹝二錢﹞桑白皮﹝蜜制三錢﹞杏仁﹝一錢五分﹞蘇子﹝二錢﹞白果﹝二十一个炒﹞

款冬花﹝三錢﹞黃芩﹝一錢五分炒﹞半夏﹝甘艸水泡﹞甘艸﹝各一錢﹞

上銼。白水煎。食遠服。

諸病原來有藥方。惟愁喘最難當。麻黃桑杏尋蘇子。白果冬花更又良。甘艸黃芩同半夏。水煎百沸不須姜。病患遇此仙方藥。服後方知定喘湯。

一論人素有喘急。遇寒暄不常。發則哮吼不已。夜不能睡者。用此

蘇沈九寶湯

紫蘇薄荷麻黃杏仁﹝去皮尖﹞桑白皮大腹皮官桂甘艸上銼。用生薑三片。烏梅一个。水一碗。煎至八分。食後服。卽效且住服。惟愼勞碌。

戒濃味。節欲。日間常服些順气化痰丸。夜臥時服抑火潤下丸。如除根。須合六味地黃丸加黃柏﹑知母﹑人參﹑紫菀﹑五味子﹑百合各二兩。浮小麥粉﹑熟蜜四兩。糊爲丸。每服百丸。空心。柿餅湯送下。餅隨食之。

二母丸

治哮喘。

知母﹝去皮毛二兩﹞貝母﹝去心二兩﹞百藥煎﹝一兩﹞

上爲細末。將烏梅肉蒸熟搗爛爲丸。如梧子大。每服三十丸。臨臥或食後。連皮姜湯送下。

一論喘气哮吼。上喘不休。或者鹽戧水戧肺竅。俗謂之喘气病。用此祕方。

小薊艸一把。用精豬肉四兩。入水同煮令熟。食肉並湯立已。其艸三月生。七八月有四稜。莖葉尖。杪有花子。

一論凡遇天气欲作雨者。便發喘。甚至坐臥不得。飲食不進。此乃肺竅中積有冷痰。

乘天陰寒气從背自鼻而入。則肺脹作聲。此病有苦至終身者。亦有子母相作者。每發時卽服。不過七八次。覺痰鮏臭。吐出白色。是絕其根也。用此方。

紫金丹

白砒﹝一錢生用﹞枯白礬﹝三錢另研﹞淡豆豉﹝出江西者一兩水浸去皮蒸研如泥旋加二味末合勻﹞

上撚作丸。如綠豆大。但覺舉發。用冷茶送下七丸。甚者九丸。以不喘爲愈。再發。勿多增丸數。愼之。小兒服一二丸。

導痰小胃丹

﹝方見痰气﹞治哮吼經年不愈。宜久久服之。斷根。

一論哮喘气急而不息者。宜用

均气八仙湯

麻黃﹝二錢﹞杏仁﹝二錢﹞石膏﹝三錢﹞桔梗﹝一錢﹞片芩﹝二錢﹞貝母﹝一錢用北細辛三分煎湯拌炒三次爲末﹞生甘艸﹝一錢﹞知母﹝二錢﹞

上銼一劑。水煎。溫服。

一治上气喘急。經年咳嗽。久不愈。遇發卽服三五次。永不再發。

奪命丹

人言﹝一錢﹞白礬﹝二錢﹞白附子﹝二錢﹞南星﹝四錢﹞半夏﹝泡五錢﹞

上先用人言與白礬一處。於石器內火紅。出火。黃色爲度。切不可犯鐵器。卻和半夏﹑南星﹑白附末。生薑汁煮麵糊爲丸。黍米大。朱砂爲衣。每服七丸。小兒三丸。井水化下。忌食熱物。

哮吼靈祕丹

海上異人傳。

膽南星﹝二兩﹞大半夏﹝二兩用白礬五錢牙皂五錢同一夜不見白星﹞赤茯苓﹝去皮二兩﹞苦葶藶﹝二兩﹞大貝母﹝二兩﹞沈香﹝一兩﹞靑礞石﹝硝五錢﹞天竺黃﹝二錢﹞珍珠﹝三錢豆腐煮﹞羚羊角﹝一支銼末﹞烏犀角﹝三錢﹞白礬﹝一兩﹞硼砂﹝一兩﹞風化硝﹝五錢﹞花蕊石﹝火五錢﹞孩兒茶﹝五錢﹞款冬花﹝一兩﹞鉛白霜﹝五錢﹞

上爲細末。煉蜜爲丸如梧子大。每服二三十丸。臨臥。姜湯送下。外制六味地黃丸。空心服。百發百中。眞仙方也。

一治素患哮吼之病。發則喘急。痰涎上壅。不時舉發。令愼勞役。戒濃味。節欲。早服六味丸。加黃柏﹑知母﹑人參﹑紫菀﹑五味﹑百合各二兩。浮小麥粉﹑熟蜜四兩。打糊爲丸。每服百丸。空心。柿餅湯下。餅隨食之。夜臥時服後方。各一料而愈。

千金定吼丸

南星半夏﹝各四兩用生薑牙皂各三兩煎湯浸星半一宿切片再加白礬二兩入湯內同星半煮至湯幹去姜皂只用星半﹞貝母枳實﹝麩炒﹞黃連﹝姜炒﹞黃芩﹝酒炒﹞連翹﹝去心﹞白附子天麻僵蠶﹝炒﹞桔梗栝蔞﹝各一兩﹞錦紋大黃﹝酒拌九蒸九曬一兩﹞靑礞石﹝用硝如金色者五錢﹞沈香﹝五錢﹞

上爲細末。竹瀝﹑薑汁和爲丸。如彈子大。每服一丸。臨臥。口噙化下。或丸如黍米大姜湯送下亦可。一人哮吼十數年。發則上气喘促。咳嗽吐痰。自汗。四肢發冷。六脈沈細。此气虛脾弱。用黃﹝二錢蜜水炒﹞人參﹝二錢﹞白術﹝二錢去蘆﹞白茯苓﹝二錢去皮﹞半夏﹝二錢﹞

杏仁﹝三錢﹞五味子﹝三分﹞麥門冬﹝二錢去心﹞陳皮﹝一錢五分﹞甘艸﹝八分﹞

上銼。姜﹑棗煎服。

一人自幼患哮吼之病。每逢寒卽發。發則上气喘急。咳嗽。痰涎上壅。年久不愈。已成痼疾。百藥罔效。予制此方。一料全愈。

淸上補下丸

懷生地黃﹝炒鍋內酒拌蒸黑四兩﹞南棗﹝酒蒸去核二兩﹞懷山藥﹝一兩五錢﹞白茯苓﹝去皮一兩五錢﹞牡丹皮﹝一兩五錢﹞澤瀉﹝一兩五錢﹞遼五味子﹝一兩五錢﹞天門冬﹝去心一兩五錢﹞枳實﹝麩炒一兩五錢﹞貝母﹝一兩五錢﹞麥門冬﹝去心一兩五錢﹞桔梗﹝去蘆一兩五錢﹞黃連﹝姜炒一兩五錢﹞杏仁﹝去皮一兩五錢﹞半夏﹝姜炒一兩五錢﹞栝蔞仁﹝去油一兩五錢﹞枯芩﹝酒炒一兩五錢﹞甘艸﹝五錢﹞

上爲細末。煉蜜爲丸。如梧桐子大。每服三錢。空心。淡姜湯送下。

卷三

瘧疾

脈弦數滑實者順。沈細虛微爲逆。瘧脈自弦。微則爲虛。代散則死。

瘧癥皆因先傷於暑。後感於風。客於營衛之間。腠理不密。復遇風寒。閉而不出。捨於腸胃之外。與榮衛並行。晝行於陽。夜地於陰。並則病作。離則病止。並於陽則熱。並於陰則寒淺則日作。深則間日。在气則早。在血則晏。按本經曰。瘧脈自弦。弦數者多熱。弦遲者多寒弦短者傷食。弦滑者多痰。弦而緊者宜下。浮大者宜吐。弦遲者宜溫。

此治瘧之大法。其病熱多寒少。心煩少睡者屬心。名曰溫瘧。用柴芩湯。但寒少熱。腰疼足冷者屬腎。名曰寒瘧。用桂附二陳湯。

先寒而後大熱咳嗽者屬肺。名曰癉瘧。用參蘇飲。熱長寒短。筋脈拘縮者屬肝。名曰風瘧。

用小柴胡湯。加烏藥﹑香附。寒熱相停。嘔吐痰沫者屬脾。名曰食瘧。用淸脾飲。瘧愈之後陰陽兩虛。夢遺咳嗽。不善保養。遂成勞瘵。若能淸心養體。節食避風。如此調治。無不愈矣。

一論瘧疾無汗要有汗。散邪爲主。大凡瘧疾初起。宜服此發散。出汗立愈。用此方。

散邪方

川芎白芷麻黃白芍防風荊芥紫蘇羌活甘艸上銼。生薑三片。蔥白三根。水煎露一宿。次早溫服。有痰。加陳皮。有濕。加蒼術。

夾食。加香附。

一論瘧疾有汗要無汗。正气爲主。宜用

正气湯

柴胡﹝八分﹞前胡﹝二錢﹞川芎﹝一錢五分﹞白芷﹝一錢五分﹞半夏﹝二錢﹞麥門冬﹝二錢﹞檳榔﹝一錢﹞艸果﹝一錢﹞靑皮﹝二錢﹞茯苓﹝三錢﹞桂枝﹝六分﹞甘艸﹝八分﹞

上銼。姜﹑棗煎。預先熱服。

一論瘧疾。不論先寒後熱。先熱後寒。諸瘧通用。

淸脾飲

靑皮﹝去穣二錢﹞濃朴﹝姜炒八分﹞白術﹝一錢五分﹞半夏﹝二錢姜炒﹞柴胡﹝八分﹞黃芩﹝二錢﹞茯苓﹝三錢﹞艸果﹝一錢﹞甘艸﹝八分﹞

上銼。生薑五片。水煎。溫服。

一論諸瘧。寒熱交作。陰陽不分。口漧發渴。小便赤澀。或作吐瀉。用

加減柴芩湯

柴胡﹝八分﹞黃芩﹝三錢﹞半夏﹝姜制二錢﹞豬苓﹝二錢﹞蒼術﹝一錢五分﹞靑皮﹝二錢﹞濃朴﹝姜炒八分﹞檳榔﹝一錢﹞艸果﹝一錢﹞烏梅﹝二錢﹞甘艸﹝八分﹞澤瀉﹝二錢﹞

上銼。姜棗煎服。

一論五臟气虛。喜怒不節。致陰陽相勝。結聚涎飲。與衛气相搏。發爲瘧疾。並治諸瘧

四獸飲

人參﹝一錢五分﹞白術﹝一錢五分﹞白茯苓﹝去皮三錢﹞橘紅﹝一錢﹞半夏﹝姜制二錢﹞

艸果仁﹝三錢﹞烏梅﹝去核二錢﹞甘艸﹝八分﹞生薑﹝二片﹞棗子﹝四个﹞

上銼。以鹽少許食頃。用皮紙包裹甚濃。以水濕之。慢火炮令香熟焙漧。每服一兩。

水一碗。煎半碗。溫服。未發前。連進數服。神效。

一論人平素不足。兼以勞役內傷。挾感寒暑。以致瘧疾。寒熱交作。肢體倦怠。乏力少气。或瘧發經年不愈。則气血皆虛。瘧邪深入。名曰瘧。此方主之。

加味補中益气湯

黃﹝蜜炒二錢﹞人參﹝八分﹞白術﹝去蘆八分﹞陳皮﹝六分﹞當歸﹝八分﹞柴胡﹝一錢﹞升麻﹝三分﹞白芍﹝八分﹞黃芩﹝一錢﹞半夏﹝制八分﹞甘艸﹝五分﹞

上銼。姜﹑棗煎。空心服。有汗。加桂枝五分。倍黃。熱甚。倍柴﹑芩。渴。加麥門冬﹑天花粉。

一治傷暑發瘧。宜服

香薷散

香薷﹝四錢﹞濃朴﹝薑汁炒﹞扁豆﹝各一錢﹞烏梅﹝一錢﹞

上水煎。臨熟。入薑汁一匙。溫服。

一論熱藥火盛。舌捲焦黑。鼻如煙色。六脈弦洪而緊。此乃陽毒內深。先以靑布折疊數重。

新汲水浸之。搭於胸上。須臾更易。如此三次。熱勢稍退。卽服此藥。

龍虎湯

柴胡﹝一錢五分﹞黃芩﹝七分﹞半夏﹝七分﹞石膏﹝二錢五分﹞知母﹝一錢﹞黃連﹝一錢五分﹞黃柏﹝八分﹞梔子﹝八分﹞粳米﹝五十粒﹞

上銼。姜﹑棗煎服。

一治瘴瘧。大熱煩躁。宜用

地龍飲子

生地龍三條研。入生薑汁﹑薄荷汁﹑生蜜各少許。新汲水調和服。如熱。加龍腦少許。

一治虛弱之人。患瘧初起感寒者。宜五積散。根據本方用姜﹑蔥煎服。﹝方見中寒﹞

一論體虛之人。患瘧寒多。久不愈者。不可用截藥。宜用

分利順元散

川烏﹝一兩去皮半生半熟﹞附子﹝一兩去皮半生半熟﹞南星﹝二兩半生半熟﹞木香﹝五錢不見火﹞

上銼。每服四錢。生薑十片。棗七枚。水一碗。煎七分。當發早晨。速進二三服。半生半熟。能分解陰陽也。

一論諸瘧。不問先寒後熱。或先熱後寒。或寒熱獨作。或連日並發。或間日一發。頭痛惡心。煩渴引飲。气息喘急。口苦咽漧。諸藥不效者。宜服此截之。

常山飲子

常山﹝二錢﹞艸果﹝不去皮二錢﹞知母﹝二錢﹞良姜﹝一錢五分﹞烏梅﹝一錢五分﹞甘艸﹝炙一錢﹞

上銼。一兩一劑。棗五个。未發之前。連進二服。

一論瘧疾夜發者。乃陰經有邪。宜散血中之風寒也。用此

麻黃桂枝湯

麻黃﹝一錢去節﹞桂枝﹝二錢﹞黃芩﹝一錢﹞桃仁﹝去皮三十个﹞甘艸﹝炙三錢﹞

上銼。水煎服。桃仁散血緩肝之藥。

一久瘧腹中有癖。用水磨沈香。下雄黃解毒丸。打下黑血如泥。極臭。是其驗也。﹝方見通治﹞

一海外髙僧。傳於周少峯。治瘧疾。不問新久虛實寒熱。諸般鬼瘧﹑邪瘧﹑溫瘧﹑瘴瘧一服立愈。其效如神。

番木鱉﹝卽馬錢子去殼莢炒至黑色一兩﹞黃雄﹝一錢﹞朱砂﹝一錢﹞甘艸﹝一錢﹞

上共爲細末。每服四分。其瘧將發。預先喫飯一碗。將藥水酒調服。蓋被臥卽愈。

一治瘧先寒後熱。熱多寒少。或單熱不寒者。

桂枝﹝五錢﹞石膏﹝一兩半﹞知母﹝一兩五錢﹞黃芩﹝一兩﹞

上銼。水煎服。

一治瘧疾服藥。轉加寒熱者。知太陽陽明少陽三陽合病也。小柴胡湯加石膏﹑知母﹑桂枝。水煎服。

一治久瘧不能食。胸中鬱鬱。欲吐而不吐。以此吐之。

雄黃甜瓜蒂赤小豆﹝各等分﹞

上爲末。每服五分。溫水調下。以吐爲度。

一論久瘧積成瘕。癖在胸脇之間。諸藥不愈者。宜

咳瘧飲

蒼術﹝米泔浸﹞艸果﹝去皮﹞桔梗靑皮陳皮良姜﹝各五錢﹞白芷白茯苓半夏﹝湯泡姜炒﹞枳殼﹝麩炒﹞桂心蘇葉漧薑﹝炮各三錢﹞川芎﹝二錢﹞甘艸﹝炙三錢﹞

上每服一兩。水煎。入鹽少許。空心服。

一治久瘧腹中痞塊。用

阿魏丸

鱉甲﹝醋炙五錢﹞三稜﹝醋浸炒﹞

莪術﹝醋浸炒﹞

香附子﹝米泔浸各一兩﹞陳皮﹝五錢﹞眞阿魏﹝五錢﹞

上爲末。醋糊爲丸。如梧子大。每服三十丸。淡姜湯送下。

一論瘧疾一日一發。或二日一發。或三五日一發。或經三兩月。或半年一載。或誤用止截太過。久不能愈者。此元气脾胃大虛。以補中益气湯﹝方見內傷﹞根據本方加常山﹑知母﹑檳榔﹑貝母。一二劑自效。已愈後。去四味。只用本方調理。多服自然正气盛。邪气自退矣。

一論患瘧寒熱。用止截之劑。反發熱惡寒。飲食少思。神思昏倦。脈或浮洪。或微細。此陽气虛寒。

以補中益气湯。﹝方見內傷﹞根據本方參﹑﹑歸﹑術各用三錢。甘艸一錢五分。加炒漧薑﹑炮附子各一錢。一劑。寒熱止。數劑。元气復。

一論經年久瘧。气血俱虛。而三日五日一發者。以十全大補湯﹝方見補益﹞根據本方。蓋邪气在陽分。淺而易治。邪气在陰分。深而難治。宜多服爲良。

一治三年久瘧不瘥。用參﹑幹生薑各五錢。酒調服。汗出立止。

一凡瘧後。形體骨立。發熱惡寒。食少體虛。補中益气內。參﹑﹑歸﹑術各加二錢。甘艸一錢五分。炮姜二錢。一劑而寒熱止。數劑而元气復。

一婦人瘧久不已。發後口漧。倦甚。用七味白術散加麥門冬﹑五味。作大劑煎與恣飲。

再髮稍可。乃用補中益气加茯苓﹑半夏十餘劑而愈。凡截瘧。余常以參﹑術各一兩。生薑四兩煨熟。煎服卽愈。或以大劑補中益气加煨姜尢效。生薑一味亦效。

一凡久瘧。多屬元气虛寒。蓋气虛則寒。血虛則熱。胃虛則惡寒。脾虛則發熱。陰火下流。

則寒熱交作。或吐涎不食。戰栗泄瀉。手足厥冷。皆脾胃虛弱。宜補中益气。諸癥悉愈。

若手足厥冷。加大附子。

一婦人久患瘧。瘧作則經不行。形虛脈大。頭痛懶食。大便泄瀉。小便林瀝。口漧唇裂內熱腹脹。蓋由久瘧。正气已虛。陰火獨旺。以益气湯治之卽愈。惟不時頭痛。加蔓荊子而止又兼六味丸而經行。

卷三

痢疾

脈宜微小。不宜浮滑大。不宜弦急。身寒則生。身熱則死。

痢者。古之滯下是也。多由感受風寒暑濕之气。及飲食不節。有傷脾胃。宿積鬱結而成者也其癥大便窘迫。裏急後重數至圊而不能便。腹中疼痛。所下或白或赤。或赤白相雜。或下鮮血。或如豆汁。或如魚腦。膿血相雜。或如屋漏水。此爲感之有輕重。積之有深淺也。其濕熱滯積於血分則赤。於气分則白。赤白兼下。气血俱受邪也。𨿽有赤白二色。終無寒熱之分。通作濕熱治之。但分新久。更量元气用藥。凡痢初患。元气未虛。必須下之。下後未愈隨癥調之。痢稍久者。不可下。胃气敗也。痢多屬熱。亦有虛與寒者。虛者宜補。寒者宜溫。年老及虛弱人。不宜下。不便了而不了者。血虛也。數至圊而不便者。气虛也。丹溪曰。痢赤屬血。自小腸來。白屬气。自大腸來。

卷三痢疾

下痢不治癥

下如魚腦。半生半死。下若屋漏水者。必亡。

下若塵腐色者。必死。下純黑者。死。

下如竹筒直出者死。下純紅者難治。

身熱脈大者。死。是亦大槪言之耳。小便絕不通。爲胃絕

鎭國將軍丸

治痢之總司也。

錦紋好大黃一斤。切薄片。分作四分。聽用。一分用川黃連去毛一兩。切片。水浸汁。

用拌大黃。同炒幹爲度。一分用吳茱萸去梗一兩。用水泡成汁。拌大黃同炒幹爲度。一分用人乳汁。浸拌大黃。炒幹爲度。一分用童便浸大黃。炒幹爲度。

上四分共合一處。爲細末。酒打米糊爲丸。如梧子大。將一半三蒸三曬。將一半曬漧。

各包聽用。如白痢。用吳茱萸煎湯送下三十丸。半生半熟。如赤痢。用黃連煎湯送下三十丸。半生半熟。如赤白痢。用吳茱萸黃連煎湯送下三十丸。半生半熟。

一論赤白痢疾初起。積滯不行。裏急後重。頻登圊而去少。腹痛等癥。宜先用此下之。

香連化滯湯

當歸尾﹝一錢﹞白芍﹝一錢半﹞黃連﹝一錢去毛﹞黃芩﹝一錢去皮﹞黃柏﹝一錢去皮﹞

枳殼﹝去穣麩炒一錢五分﹞檳榔﹝一錢﹞木香﹝一錢﹞大黃﹝三錢虛人用半﹞滑石﹝二錢﹞甘艸﹝二分﹞

上銼。水煎。空心服下。

一論下痢白多。不拘新久。或用前藥。復未愈者。用此和之。

白術和中湯

當歸﹝酒洗二錢五分﹞白芍﹝土炒一錢﹞白術﹝去蘆土炒﹞白茯苓﹝去皮各二錢﹞陳皮﹝一錢﹞黃芩﹝炒一錢﹞黃連﹝炒八分紅者多加﹞甘艸﹝五分﹞木香﹝少許﹞

上銼。水煎。食前服。

一論下痢紅多。不拘新久。或用前藥下後未愈者。用此調之。

當歸調血湯

當歸﹝二錢五分﹞川芎﹝一錢﹞白芍﹝三錢﹞黃連﹝一錢﹞黃芩﹝一錢﹞桃仁﹝去皮另研一錢﹞升麻﹝五分﹞

上銼一劑。水煎。空心服。如白痢。加吳茱萸炒一錢。芩﹑連用酒炒赤白痢。加白術﹑茯苓﹑陳皮﹑香附各一錢。

一治赤痢血痢。痛不可忍。又治血痔。其效如神。病𨿽垂殆。一服卽愈。

逐瘀湯

阿膠﹝炒﹞枳殼﹝麩炒﹞茯神茯苓白芷川芎生地黃莪術木通五靈脂﹝炒盡煙﹞赤芍生甘艸桃仁﹝去皮尖﹞大黃上銼一劑。水一盅半。入蜜三匙再煎。溫服。

一治素有積熱。下痢白膿。腹痛膨脹。晝夜無度。漸至大便閉結。小便不通。此三焦有實熱也。服此卽愈。或下痢純紅。或赤白相雜。皆效。

淸髒解毒湯

黃連黃芩黃柏梔子大黃連翹滑石木通車前子海金沙枳實莪術上銼。水煎。空心服。

一治脾疳泄瀉痢疾。屬气虛。宜此

加味六君子湯

人參白術﹝去蘆﹞白茯苓﹝去皮﹞黃﹝各一錢﹞懷山藥﹝二錢﹞砂仁﹝研一錢﹞甘艸﹝五分﹞

上銼一劑。棗三枚。水煎。空心服。如腹痛。加炒黑漧薑﹑木香各五分。烏梅一个。

一論下痢赤白。膿血相雜。服痛裏急後重。晝夜無度。日久不愈。不能起牀。不思飲食疲倦之甚。或服寒涼峻利太過者。宜加減補中益气湯。﹝方見內傷﹞根據本方去柴胡。加白芍炒﹑澤瀉﹑木香﹑砂仁﹑白豆蔻﹑地楡﹑禦米殼。﹝醋炒三分﹞

一論曾經服推滌藥過多。又服攻擊克伐等他藥所不效者。以致形气極弱。去無休息。積久惡候出者。並與救之。

養髒復元湯

人參﹝三錢﹞白術﹝去蘆炒一錢半﹞白茯苓﹝去皮一錢﹞白豆蔻﹝去殼研一錢﹞漧薑﹝炒黑一錢﹞粟殼﹝去蘆炒一錢半﹞制附子﹝五分﹞烏梅﹝二个﹞木香﹝一錢﹞甘艸﹝炒五分﹞

上銼一劑。北棗三枚。水煎。空心服。渣再煎服。謹節飲食。

一論噤口痢。其疾有冷有熱。有冷熱不調。皆須先發散表邪。如手心熱目赤。是熱。宜敗毒散加陳米煎服。如手心冷。及純下白痢者。是寒。宜用蓮肉不去心爲末。用米飲調服三錢。

敗毒散

﹝方見感冒﹞

﹝又治疫痢發熱。合境皆然者。神效。加白芍﹑黃連。尢效。﹞

一治虛弱之人噤口痢。飲食不下。參苓白術散。﹝方見內傷﹞根據本方加石蓮肉﹑石菖蒲各一兩或有气加木香五錢。共爲末。每服二錢。棗湯調下。噤口痢。粳米湯下。休息痢。砂糖送下。

一治下痢諸藥不效者。以好醇酒半盞。薑汁半盞。倉米湯半盞。三味合一處。入陳幹松菜一撮。揉爛。一並食之。胃口立開。如口不開。用鐵箸撥開牙齒。灌下立已。

一治噤口。藥食俱不受。用田螺數枚。連殼搗爛。入麝香少許。調勻。塡滿臍內。引熱下降。服藥再不吐矣。

一治噤口痢食不下。老倉米炒香熟。爲末。淮鹽火。每米粉三四匙。鹽少許。白滚水下。

一治下痢噤口點眼方。﹝黃賓江傳﹞用首胎糞炙幹。每一錢加雄黃一分。胡黃連四分。片腦少許。共爲細末。篩點眼兩角。

一治下痢噤口。﹝傅明坡傳﹞用首胎糞。瓷器收入。水銀養住。入麝少許點眼角。卽能食一治下痢噤口。﹝胡養恆傳﹞用雞一隻。去毛糞。切片。入罐內。用胡椒末五錢。入水同煎。用皮紙重重密封。待熟。用簪子刺孔。令患痢人鼻孔聞之。卽立時思食。

一治下痢噤口。飲食不下。多是胃气熱甚。

用黃連三錢。人參一錢五分。甘艸五分。一方。加石蓮肉一錢。

上用水煎。終日呷之。如吐。再彊飲。但得一呷下咽。便好。

又方。以秤錘燒紅。用好醋淋。令病患開口吸气吞之。卽效。

一治痢疾發呃。益元散。有人參﹑白術煎湯送下。頻服卽止。

一治年老久痢不止。肌瘦如柴。晝夜苦楚。命已垂危。用人參一兩。水煎服之。鼻有微汗而蘇。後用十全大補湯。調理而安。

一治久痢休息不止。百方不效。用黃連末﹑木香末十分之一。豬腸頭去油。入藥。水煮爛。搗爲丸如梧子大。每服五十丸。空心米湯送下。

一人下痢。小腹急痛。大便欲去不去。此脾胃气虛而下陷也。用補中益气。送八味丸。

二劑而愈。此等癥候。因利藥致損元气。肢體腫脹而死者。不可枚舉。

一人停食患痢。腹痛下墜。或用疏導之劑。兩足腫脹。食少體倦。煩熱作渴。脈洪數。

按之微細。予以六君子加姜﹑桂各二錢。吳茱萸﹑五味各一錢。煎熟。冷服之。卽睡。覺而諸癥退。再劑全安。此假熱而治以假寒也。

一人嘔吐不食。腹痛後重。自用大黃等藥。一劑腹痛益甚。自汗。發熱昏。脈大。予用參﹑術各一兩。炙甘艸﹑炮漧薑各三錢。升麻一錢。水煎。一服而蘇。又用補中益气湯加炮漧薑。二劑而愈。

一人痢後兩足浮腫。胸腹脹滿。小便短少。用分利之劑。徧身腫。兼气喘。予曰。兩足浮腫脾气下陷也。胸腹脹滿。脾虛作痞也。小便短少。肺不能生腎也。身腫气喘。脾不能生肺也。予用補中益气湯加附子而愈。半載後。因飲食勞倦。兩足浮腫。小便短少。仍服前藥。

頓愈。

一人下血。服犀角地黃湯等藥。其血愈多。形體消瘦。發熱少食。裏急後重。此脾气下陷。余用補中益气加炮姜。一劑而愈。

一人血痢。及下血不止。以六味丸加地楡﹑阿膠﹑炒黃連﹑黃芩﹑生地黃。一劑卽效。

一人患痢後重。自知醫。用芍藥湯。後重益急。飲食少思。腹寒肢冷。予以爲脾胃虧損用六君子湯加木香﹑炮姜。三劑而愈。

卷三

泄瀉

脈多沈。傷於風則浮。傷於寒則沈細。傷於暑則沈微。傷於濕則沈緩。泄而腹脹。脈弦者死。又云。脈緩。時微小者生。浮大數者死。

夫泄瀉屬濕。屬气虛。有火。有痰。有食積。有寒。有脾泄。有腎泄。凡瀉水腹不痛者濕也。飲食入胃不住。完谷不化者。气虛也。腹痛瀉水如熱湯。痛一陣瀉一陣者。火也。或瀉或不瀉。或多或少者。痰也。腹痛甚而泄瀉。瀉後痛減者食積也。肚腹痛四肢冷者。寒也。

常常泄瀉者。脾泄也。五更泄者。腎泄也。宜分別而治也。大槪泄瀉因濕傷其脾者居多。以胃苓湯加減主之。

一論中暑傷濕。停飲夾食。脾胃不和。腹痛泄瀉作渴。小便不利。水谷不化。陰陽不分者濕也。

胃苓湯

主方蒼術﹝米泔浸﹞濃朴﹝薑汁炒﹞陳皮豬苓澤瀉﹝各一錢﹞白術﹝去蘆炒二錢﹞白茯苓﹝一錢五分﹞白芍﹝炒一錢五分﹞肉桂甘艸﹝炙各三分﹞

上銼一劑。生薑三片。棗二枚。水煎。溫服。泄瀉稍久。加升麻﹑防風。有熱者。加酒炒黃連。有寒者。加炒漧薑。暴泄水瀉。加滑石。食積。加山楂﹑神曲。有痰。加半夏﹑烏梅。气虛。加人參﹑白術。气惱。加木香。久泄。加漧薑﹑肉蔻。暴痢赤白相雜腹痛裏急後重。去肉桂。加檳榔﹑木香﹑黃連。水煎服。

一論泄瀉。飲食入胃不住。完谷不化者。气虛也。

益气健脾湯

人參﹝二錢﹞白術﹝一錢五分去蘆土炒﹞白茯苓﹝去皮三錢﹞陳皮﹝二錢﹞白芍﹝炒三錢﹞

蒼術﹝一錢五分米泔浸﹞漧薑﹝炒黑八分﹞訶子﹝煨二錢﹞肉蔻﹝面裹煨六分﹞升麻﹝酒洗四分﹞甘艸﹝炙八分﹞

上銼。棗﹑姜煎服。腹痛。加桂。忌油膩。

一論泄瀉腹痛。瀉水如熱湯。痛一陣泄一陣者。火也。宜

加味四苓散

白術﹝一錢五分﹞白茯苓﹝去皮二錢﹞豬苓﹝二錢﹞澤瀉﹝二錢﹞木通﹝二錢﹞梔子﹝三錢﹞黃芩﹝二錢﹞白芍﹝三錢﹞甘艸﹝八分﹞

上銼。燈心十莖。水煎。空心服。

一論泄瀉或多或少。或瀉或不瀉者。痰也。宜

加味二陳湯

陳皮﹝二錢﹞半夏﹝姜炒二錢﹞白茯苓﹝去皮三錢﹞蒼術﹝一錢五分﹞濃朴﹝薑汁炒八分﹞

砂仁﹝八分﹞山藥﹝炒一錢半﹞車前子﹝二錢﹞木通﹝二錢﹞甘艸﹝八分﹞

上銼一劑。生薑三片。烏梅一个。燈心十莖。水煎。溫服。

一論泄瀉。腹痛甚而泄瀉。瀉後痛減者。食積也。用

香砂平胃散

蒼術﹝一錢五分﹞陳皮﹝二錢﹞濃朴﹝姜炒八分﹞白術﹝一錢五分﹞白茯苓﹝去皮三錢﹞

半夏﹝姜炒二錢﹞砂仁﹝一錢﹞香附﹝炒二錢﹞神曲﹝炒三錢﹞白芍﹝二錢﹞甘艸﹝炙八分﹞

上銼。生薑煎服。

一論劉艸窗痛瀉要方。傷食腹痛。得瀉便減。今瀉而痛不止。故責之土敗木賊也。

白術﹝三錢炒﹞白芍﹝一錢炒﹞陳皮﹝炒錢半﹞防風﹝一錢﹞

上銼。水煎。溫服。

一論泄瀉肚腹痛疼。四肢厥冷者。寒也。宜

附子理中湯

白術﹝一錢五分﹞漧薑﹝八分﹞人參﹝二錢﹞白茯苓﹝去皮三錢﹞砂仁﹝一錢﹞濃朴﹝薑汁炒八分﹞蒼術﹝一錢五分米泔浸炒﹞熟附子﹝八分﹞甘艸﹝炙八分﹞

上銼。生薑水煎服。

一論泄。气弱易飽。常便稀溏者。此脾泄也。用

扶脾散

蓮肉﹝去心不去皮一兩半﹞陳皮﹝一兩﹞白茯苓﹝一兩﹞白術﹝東壁土炒二兩﹞麥芽﹝炒五錢﹞

上爲細末。每服二錢。白砂糖二錢。白滚水送下。補脾助元气。令人能食止渴。

一論滑瀉。日夜無度。腸胃虛寒不禁。宜服

八柱散

人參﹝二錢﹞白術﹝一錢五分﹞肉蔻﹝煨二錢﹞漧薑﹝炒八分﹞訶子﹝煨二錢﹞大附子﹝八分面裹煨去皮臍﹞粟殼﹝蜜水炒二錢﹞甘艸﹝炙八分﹞

上銼一劑。姜一片。烏梅一个。燈心一團。水煎。溫服。

補脾丸

癥治同前白術﹝去蘆十兩分四分一肉蔻二五味三故紙四吳茱萸各二兩拌炒去四味只用白術﹞蓮肉﹝去心炒﹞人參﹝各一兩﹞甘艸白芍﹝炒各五錢﹞木香﹝煨四錢﹞山藥﹝炒﹞陳皮﹝各七錢﹞

漧薑﹝三錢炒﹞

上爲細末。煮粥加炒神曲末。打糊爲丸。如梧桐子大。每服百丸。空心。淡姜湯下。不專治老人。弱人脾泄飧泄俱中。

一論泄瀉。脾腎虛弱。淸晨五更作瀉。或全不思食。或食而不化。大便不實者。此腎泄也凡飯後隨卽大便者。蓋脾腎交濟。所以有水谷之分。脾气𨿽彊。而腎气不足。故飲食下咽而大腑爲之飧泄也。治法用二神丸主之。

二神丸

破故紙﹝四兩炒﹞肉豆蔻﹝二兩生用﹞

上爲末。用大紅棗四十九个。生薑四兩切碎。同棗用水煮熟。去姜。取棗肉和爲丸。如梧子大每服五十丸。空心。鹽湯下。加吳茱萸泡炒一兩。五味子一兩。名四神丸。治經年久泄不止者神效。

一人善飲便滑。溺澀食減。胸滿。腿足漸腫。癥屬脾腎虛寒。以金匱腎气丸治之。食進腫消更用八味丸。胃彊脾健而愈。一人病泄。每至五更輒卽利。此腎泄也。用五味子散數服而愈。因起居不愼。泄復作。年餘不瘥。此命門火虛。不能生脾土。法當補其母。火者土之母也。遂用八味丸補其母。瀉卽止。食漸進。東垣云。脾胃之气盛。則能食而肥。虛則不能食而瘦。全賴命門火爲生化之源。滋養之根也。故用八味丸奏效。只用六味丸亦可。

一論大便滑利。小便閉澀。或肢體漸腫。喘嗽唾痰。爲脾腎气血俱虛。用十全大補湯。

﹝方見補益﹞送下四神丸。

一論腎虛久瀉不止。用六味地黃丸。加五味子﹑破故紙﹑肉豆蔻﹑吳茱萸。﹝方見補益﹞

大抵久瀉。多由泛用消食利水之劑。損其眞陰。元气不能自持。遂成久瀉。若非補中益气湯﹑四神丸。滋其本源。後必胸痞腹脹。小便淋澀。多致不起。

一人患泄瀉。日久不止。以致元气下陷。飲食入胃不住。完谷不化。肌肉消削。肢體沈困。

面目兩足腫滿。上气喘急。此元气脾胃虛之甚也。宜補中益气湯。﹝方見內傷﹞根據本方減當歸加酒炒白芍﹑茯苓﹑澤瀉﹑山藥﹑蓮肉﹑木香﹑漧薑炒黑。止泄瀉之良方也。

一泄瀉因內傷勞倦。飲食化遲而瀉。及脾胃素蘊濕熱。但遇飲食勞倦卽發。而肢體酸軟沈困泄瀉者。以益气湯去當歸。加炒芍﹑茯苓﹑蒼術﹑豬苓﹑澤瀉。姜﹑棗煎服。

按上諸方治泄瀉。有濕瀉。有气虛瀉。有火瀉。有痰瀉。有食積瀉。有土敗木賊瀉。有寒瀉有脾瀉。有脾胃瀉。有元气下脫瀉。有腎瀉。有虛寒滑脫。久瀉不止者。宜根據病對方而用也。

一人食下卽響。響而卽瀉。不敢食一些。食之卽瀉。諸藥不效。以生紅柿核。紙包水濕灰火燒熟食之。不三四个卽止。

一祕方。治泄瀉。用雞子一个。將小頭破開。入胡椒七粒。紙糊頂。煨熟。好酒送下。

燒酒更好。將胡椒完吞下。

一泄瀉二三日。或腹疼痛。生薑﹑豆豉﹑胡椒煎湯。熱服卽止。

一治暴泄不止。小便不通。車前子炒爲末。每服二錢。米飲調下。其根葉亦可搗汁服。

此藥利水道。而不動元气。

一治泄瀉。用豬肚一枚。淨洗去脂膜。入大蒜在內。以水煮爛搗膏。入蒼術泔制﹑陳皮﹑濃朴姜炒﹑甘艸炙。各等分爲末。

同杵爲丸。如梧子大。每服三五十丸。空心。米湯下。鹽湯亦可。

一治許州黃太守患泄瀉。二三年不愈。每飲燒酒三盅則止二三日以爲常。畏藥不治。召余診之。六脈弦數。先服此藥。以解酒毒。後服理气健脾丸。加澤瀉而愈。﹝方見傷寒門﹞

宣黃連﹝一兩﹞生薑﹝四兩﹞

上爲一處。以慢火炒令漧薑脆色。去姜取連。搗末。每服二錢。空心。臘茶淸下。甚者不過二服。專治久患脾泄。

一大便溏泄。米谷不化。用黃連﹝酒炒﹞白芍﹝煨﹞吳茱萸﹝炒各等分﹞

上爲細末。用小米飯爲丸。如梧子大。每服五六十丸。空心。米湯送下。

一治泄瀉手足冷。不渴腹痛。用人參﹑白術﹑漧薑﹑甘艸。水煎。熱服。中寒重者。加附子。

一治久瀉。大腸滑泄。五倍子炒五兩爲末。麵糊爲丸。如梧子大。每服五丸。米飲下。

日三服。

六味丸

金匱腎气丸

八味丸

十全大補湯

﹝俱見補益﹞

補中益气湯

﹝見內傷﹞

卷三泄瀉

補遺

三白散

治一切泄瀉如神。

白術﹝去蘆炒一錢半﹞白芍﹝炒一錢五分﹞白茯苓﹝去皮一錢﹞澤瀉﹝一錢﹞濃朴﹝姜炒﹞黃連﹝炒各一錢﹞漧薑﹝炒五分﹞烏梅肉﹝煎用三錢丸用二錢﹞

如兼傷食。加神曲炒﹑麥芽炒各一錢。

上銼。生薑三片。水煎。食前服。爲末。神曲爲丸服。尢效。

卷三

霍亂

脈大者生。脈微弱而遲者死。脈代者。霍亂。气少不語。舌捲囊縮者。皆不治。

夫霍亂者。揮霍變亂也。其癥心腹卒痛。嘔吐下利。發熱憎寒。頭痛眩暈。或瀉而不吐或吐而不瀉。先心痛則先吐。先腹痛則先瀉。心腹俱痛。則吐瀉俱作。甚則轉筋頹頓。手足厥冷。死生反掌間耳。治宜藿香正气散。加生薑爲上。不惟可以溫散風邪。抑亦可以調理吐瀉蓋有吐有瀉。名濕霍亂。死者少也。若上不得吐下不得瀉。名幹霍亂。而死者多也。治之急須以鹽湯灌之。令其大吐。庶有可生者。切莫與谷食。𨿽米飲一呷。入口卽死。必待吐瀉過二三時。直至饑甚。方可與稀粥。慢慢調理可也。轉筋不住。男子以手挽其陰。女子以手牽其乳。近肱兩邊。此千金妙法也。

一論四時不正之气。寒疫時气。山嵐瘴气。雨濕蒸气或中寒腹痛吐瀉。中暑冒風吐瀉。

中濕身重泄瀉。或不服水土。脾胃不和。飲食停滯。復感外寒。頭痛憎寒。或嘔逆惡心。胸膈痞悶。

或發熱無汗者並治。

藿香正气散

藿香﹝二錢﹞紫蘇陳皮濃朴﹝薑汁炒﹞半夏﹝薑汁炒﹞白術﹝炒去蘆﹞白茯苓﹝去皮﹞桔梗大腹皮白芷﹝各一錢﹞甘艸﹝五分﹞

上銼一劑。生薑﹑棗子煎服。霍亂轉筋。加木瓜二錢。腹痛。加炒白芍二錢。寒痛。

加官桂八分。冷甚。加漧薑八分。飲食不化。心下痞悶。加香附﹑砂仁一錢。米谷不化。加神曲二錢。中暑冒風。加香薷一錢。扁豆二錢。時發憎寒壯熱。加柴胡一錢。漧葛二錢。發熱。加麥門冬二錢。淡竹葉三錢。口渴作瀉。小便不利。合五苓散。濕熱相搏。霍亂轉筋。煩渴悶亂。合黃連香薷散。心腹絞痛。加木香一錢。若頻欲登圊不通利者。加枳殼一錢。

一論霍亂之疾。未有不由內傷生冷。外感風寒而致也。余用藿香正气散治之。百發百中一歲之內。常治百人。未有不效者。但有熱者。須加姜炒黃連六分。寒甚者。加漧薑八分。萬無一失。又腹痛。加桂五分。痛甚。去藿香。加吳茱萸四分。小便不利。加茯苓三錢。如幹霍亂。加枳殼一錢。白茯苓三錢。官桂五分最佳。

一治虛弱之人。上吐下瀉。霍亂。手足厥冷。腹痛。脈微者。乃陰癥也。

理中湯

人參﹝二錢﹞白術﹝一錢五分﹞

漧薑﹝炒八分﹞

甘艸﹝炙八分﹞

若爲寒气濕气所感者。加附子一錢。名附子理中湯。若霍亂吐瀉。加靑皮二錢。陳皮一錢。名治中湯。若干霍亂心腹作痛。先以鹽湯頻服。候吐出。卽進此藥。若嘔吐者。於治中湯內加丁香五分。半夏二錢。生薑二片。若泄瀉。加橘皮﹑茯苓名補中湯。若溏瀉不已。於補中內加附子一錢。若不喜飲食。米谷不化。加砂仁八分。附子八分。陳皮二錢。茯苓三錢。若霍亂吐瀉。心腹作痛。手足厥冷。去白術加附子八分。名四順湯。若傷寒結胸。先以桔梗湯。再不愈。及諸吐利後。胸痞欲絕。

心膈髙起。急緊痛手不可近。加枳實二錢。茯苓三錢。名枳實理中湯。若渴者。再於枳實理中湯。加天花粉三錢。渴欲飲水。加白術一錢五分。若霍亂轉筋。理中湯加火石膏三錢。若臍上築者。腎气動也。去白術。加桂五分。腎惡燥。故去白術。恐欲作奔豚。故加官桂。若悸多。加茯苓三錢。若腹滿。去白術。加附子八分。若飲酒過多。或啖炙爆熱食。發爲鼻衄。加川芎一錢五分。若傷胃吐血。以此藥能理中脘。分利陰陽。安定血脈。

一論轉筋霍亂。上吐下瀉。腹內疼痛。及幹霍亂。俗名絞腸痧。眞陰癥。手足厥冷。宜服

理中丸

人參﹝二錢﹞漧薑﹝炮八分﹞白術﹝三錢﹞甘艸﹝炙八分﹞

上爲末。煉蜜爲丸。每重一錢。細嚼。淡姜湯下。忌食米湯。此卽理中湯攺爲丸。取土能塞水之義。若仍煎湯。則不效矣。一論幹霍亂者。俗名絞腸痧。其癥因宿食不消。心腹絞痛。欲吐不吐。欲瀉不瀉。揮霍撩亂。所傷之物。不得泄出故也。死在須臾。急宜多灌鹽湯探吐之。令物出盡。卻服理中湯。或理中丸亦可。更刺十指出血。並委中出血。

一霍亂身熱口渴。此熱暑中也。

加減薷苓湯

豬苓﹝二錢﹞澤瀉﹝二錢﹞香薷﹝一錢﹞漧葛﹝二錢﹞赤茯苓﹝三錢﹞

上銼一劑。生薑煎服。如熱極。加石膏二錢。知母二錢。泄極。加升麻五分。滑石三錢腹痛。加炒芍藥二錢。桂三分。寒痛亦如此。

一霍亂吐瀉。用生薑細切。以新汲水調益元散。燉熱服之卽止。

一論霍亂吐瀉。因飲冷。或冒寒。或失饑。或大怒。或乘車舟。傷動胃气。令人上吐下瀉不止。頭暈眼花。手足轉筋。四肢厥冷。用藥遲緩。須臾不救。

百沸湯

吳茱萸﹝五錢﹞木瓜﹝五錢﹞食鹽﹝五錢﹞

上三味同炒焦。用沸湯煎之。隨病患意。冷熱服之。

一方。用枯白礬爲末。每服一錢。百沸湯煎。點服。

一治傷食吐瀉腹脹。

順逆丹

白術﹝去蘆土炒﹞白茯苓﹝去皮﹞陳皮川濃朴﹝去皮姜炒﹞澤瀉﹝各一兩﹞豬苓﹝八錢﹞

蒼術﹝米泔浸炒兩半﹞神曲﹝炒七錢﹞麥芽﹝炒七錢﹞砂仁﹝三錢﹞木香﹝三錢﹞甘艸﹝五錢﹞

上爲末。煉蜜爲丸。如龍眼大。每服一丸。米湯研化下。

一治脾虛气陷。吐瀉煩渴。用

參術散

人參白術﹝炒用﹞白茯苓﹝去皮﹞山藥藿香葛根升麻上爲末。每服二錢。米湯調下。

一論霍亂已愈。煩熱多渴。小便不利。宜

麥門冬湯

人參﹝二錢﹞白術﹝一錢五分﹞白茯苓﹝去皮三錢﹞陳皮﹝二錢﹞半夏﹝姜炒二錢﹞麥門冬﹝三錢去心﹞甘艸﹝八分﹞小茴香﹝八分﹞烏梅﹝二錢﹞

上銼。生薑五片。水煎服。

一論幹霍亂。上不得吐。下不得利。出冷汗欲絕者。鹽一大把。炒令黃。入童便一碗。

溫和服之。少頃。吐下卽愈。

一治霍亂吐瀉。心腹作痛。炒鹽兩碗。紙包紗護。頓其胸前。並肚腹上截。以熨斗火熨气透則蘇。續又以炒鹽熨其背。則十分無事。

一治霍亂轉筋。用皂角末吹一小豆入鼻中。得吐卽愈。

一霍亂轉筋。用大蓼一握。煎湯蕩洗。北人以麥糖代之。便腠理開泄。陽气散則愈。河間云。熱气燥灼於筋。則攣螈而痛也。

一轉筋入腹欲死者。生薑一兩搗爛。以酒五杯煎服。

一霍亂上吐下瀉。﹝鄧對峯傳﹞用韭菜搗汁一盞。重湯煮熟。熱服之。立止。

一霍亂吐瀉腹痛。服藥卽吐。無法可施。用百沸湯半碗。井泉水半碗。合而服之卽安。

名陰陽湯。極效。

一治霍亂吐瀉。樟樹皮一把煎湯。溫服立止。

一霍亂不拘寒暑。吐瀉不出。腹痛煩躁。謂之幹霍亂。死在旦夕。急將病患腿腕黃紋上蘸溫水拍打。紫紅脈見。以布鍼或瓷瓦刺破。出紫血卽愈。

一治霍亂吐瀉。霍香梗一味。水煎服。立效。一方。加陳皮尢妙。

卷三

嘔吐

脈滑數爲嘔。代者霍亂。微滑者生。澀數者凶斷。

嘔吐者。飲食入胃而復逆出也。有聲無物謂之噦。有物無聲謂之吐。嘔吐謂有聲有物。

胃气有所傷。中气不足所致也。有外感寒邪者。有內傷飲食者。有气逆者。三者俱以藿香正气散加減治之。有胃熱者。淸胃保中湯。有胃寒者。附子理中湯。有嘔噦痰涎者。加減二陳湯。

有水寒停胃者。茯苓半夏湯。有久病胃虛者。比和飲。醫者宜審而治之也。

藿香正气散

﹝方見霍亂﹞治諸嘔吐。照後加減。

一論外感寒邪嘔吐者。﹝根據前方﹞

一論內傷飲食嘔吐者。﹝根據前方﹞加砂仁八分。山楂二錢。神曲二錢。

一論有气逆嘔吐者。﹝根據前方﹞加木香八分。砂仁八分。白豆蔻八分。

一論胃虛有熱嘔吐者。宜後方。

淸胃保中湯

藿香﹝一錢﹞白術﹝土炒一錢﹞陳皮﹝八分﹞半夏﹝姜炒八分﹞砂仁﹝五分﹞黃連﹝土炒一錢﹞白茯苓﹝三錢﹞黃芩﹝土炒一錢﹞梔子﹝姜炒二錢﹞甘艸﹝四分﹞加枇杷葉﹝去毛一錢﹞

上銼一劑。生薑三片。長流水和黃泥攪澄淸二盅。入藥煮至一盅。稍冷服。气逆吐甚。

加伏龍肝一塊。因气。加香附炒一錢。枳實麩炒八分。白術一錢。心煩不寐。加竹茹二錢。

酒傷脾胃。加漧葛八分。天花粉三錢。白豆蔻八分。一論嘔噦痰涎者。

加減二陳湯

陳皮﹝二錢﹞半夏﹝姜炒二錢﹞白茯苓﹝去皮三錢﹞甘艸﹝八分﹞人參﹝二錢﹞白術﹝一錢五分﹞竹茹﹝二錢﹞砂仁﹝八分﹞山梔﹝三錢﹞麥門冬﹝去心一錢﹞

上銼一劑。生薑三片。棗一枚。水煎。徐徐溫服。

一論水寒停胃作嘔吐者。

茯苓半夏湯

白茯苓﹝去皮﹞半夏﹝姜炒﹞陳皮蒼術﹝米泔浸﹞濃朴﹝姜炒各一錢﹞砂仁﹝五分﹞

藿香﹝八分﹞烏梅﹝一个﹞漧薑﹝炒三分﹞甘艸﹝三分﹞

上銼一劑。生薑三片。水煎。徐徐服。

一論陰癥嘔吐。或手足厥冷。腹痛。屬虛寒。冷甚者。附子理中湯。﹝方見中寒門﹞

一論久病胃虛嘔吐。月餘不納水谷。聞食卽嘔。聞藥亦嘔者。

比和飲

人參﹝一錢﹞白術﹝一錢﹞白茯苓﹝去皮一錢﹞藿香﹝五分﹞陳皮﹝五分﹞砂仁﹝五分﹞

神曲﹝炒一錢﹞甘艸﹝炙三分﹞

上銼一劑。用陳倉米一合。順流水二盅。煎沸泡伏龍肝。研細。攪渾澄淸。取一鐘。生薑三片。棗二枚。同煎七分。稍冷服。別以陳倉米煎湯啜之。日進藥二三服卽止。

一論卒暴嘔吐。虛弱困乏無力。及久病患嘔吐。飲食入口卽吐者。人參一兩切片水煮。

徐徐而服之立止。

一治胃气冷。飲食卽欲吐。白豆蔻五錢爲末。以好酒一盞。微溫調服。日三盞。

一治冷涎嘔吐。陰癥漧嘔。

吳茱萸﹝湯泡炒一錢半﹞生薑﹝二片﹞人參﹝三分﹞大棗﹝五个﹞

上銼。水煎。食前服。

一治患嘔吐。聞藥卽嘔。百方不效。以伏龍肝爲末。水丸。塞兩鼻孔。卻服對癥藥。遂不再吐。如神。

一治熱癥嘔吐。或憎寒發熱口苦。小柴胡湯。多加生薑﹑人參。或加烏梅。

一治胃熱而嘔吐。欲知胃熱。手足心皆熱者是。

竹茹湯

半夏﹝薑汁炒二錢﹞漧葛﹝二錢﹞靑竹茹﹝四錢﹞甘艸﹝八分﹞

上銼。姜﹑棗煎服。或加前胡三分。

一治嘔吐屬熱者。

黃連﹝姜炒一錢﹞石膏﹝二錢火﹞

上爲末。白滚水送下。

一治熱吐不止。

梔子﹝炒黑﹞朴硝﹝各等分﹞

上爲末。每服二三茶匙。白滚水送下。

一論大腸結燥。嘔吐不止。湯藥不入。老人虛人。多有此癥。幽門不通。上衝竅門。嘔吐泛滿之癥。法須先以蜜導煎。通其幽門。然後服藥。蓋人身之气。上下周流。下不通必宣其上如前吐法是也。上不安必撤其下也。

藿香濃朴﹝姜炒﹞陳皮白術﹝去蘆炒﹞白茯苓﹝去皮各一錢﹞砂仁﹝炒五分﹞枇杷葉﹝擦去白毛三片﹞甘艸﹝三分﹞生薑﹝一錢﹞

上銼。水煎服。

一治嘔吐宿滯。臍腹痛甚。手足俱冷。脈微細。用附子理中湯一服。益甚。脈浮大。按之而細。用參附湯一劑而愈。

一論陰虛於下。令人多嘔者。乃諸陽气浮。無所根據從。故嘔咳气喘。以六味地黃丸鹽湯送下。

一嘔吐不食。腹痛後重。自用大黃等藥一劑。腹痛益甚。自汗。發熱昏憒。脈大。予用參﹑術各一兩。炙甘艸﹑煨姜各三錢。升麻一錢。水煎服而蘇。又用益气湯加炮姜。一劑而愈。

卷三

翻胃

脈浮緩者生。沈澀者死。脈澀而小。血不足。脈大而弱。气不足。

夫翻胃之癥。其來也未有不由膈噎而始者。膈噎者喜怒不常。憂思勞役。驚恐無時。七情傷於脾胃郁而生痰。痰與气搏。升而不降。飲食不下。血气畱於咽嗌。五噎結於胸膈者爲五膈。法當順气化痰。溫脾養胃。如陽脈緊而澀者。爲難治之癥。夫翻胃卽膈噎。膈噎卽翻胃之漸大法有四。血虛气虛。有痰有熱。血虛者。脈必數而無力。气虛者。脈必緩而無力。气血俱虛者。則口中多出沫。但見沫大出者必死。有熱者。脈必數而有力。有痰者。脈必滑數。

二者可治。血虛者。則以四物湯爲主。左手脈無力。气虛者。則以四君子爲主。右手脈無力糞如羊屎者。斷不可治。大腸無血故也。痰以二陳湯爲主。寸關脈沈。或伏或大。有气結滯。通气之藥皆可用。寸關脈沈而澀大。不可用香燥熱劑。宜薄滋味。又曰。膈噎翻胃之疾得之六淫七情。遂有火熱炎上之作。多升少降。又有外爲陰火上炎翻胃者。作陰火治之。

大便必結。用童便﹑竹瀝﹑韭汁﹑薑汁﹑牛羊乳。分別而用。

一論膈有十般之病。其實同出一源。皆因動性不能發泄。則郁於肝。人之膈膜。屬肝木否則木乘土位。木曰曲直作酸。然酸則能收塞。胃脘因之而收小窒礙。乃作膈癥。宜用此湯。

當歸活血潤膈湯

當歸﹝酒洗一錢半﹞桃仁﹝去皮尖一錢﹞廣陳皮﹝靑色者八分﹞川濃朴﹝姜炒一錢﹞黃連﹝吳茱萸煎湯炒一錢﹞大腹皮﹝甘艸湯洗一錢﹞片白術﹝鹽水炒一錢﹞紅花﹝七分﹞炙甘艸﹝三分﹞善飲酒者。加葛根。

上銼一劑。水煎。溫服。

按五噎名𨿽有五。原其要在於气弱血枯之人。思慮勞欲而成者也。气弱則運化不開。血枯則道路閉塞。蓋心生血。腎生气。任脈乃陰之母。枯則精涸。任脈不潤矣。任脈循咽嗌胸中胃之三脘。一直而下。腎虛則丹田淸气不升。故中焦失順下之化。脾𨿽思味而愛食。因升降不利而成噎矣。宜絕欲以後精血。須節順志以和心脾。用當歸活血潤膈湯。去白術。加人參一錢。白豆蔻七个。黃柏酒炒七分。知母七分。梔子炒一錢。栝蔞仁炒一錢。遠志﹝甘艸湯泡去心﹞八分。紅棗三个。水煎服。

一論膈噎。胸中不利。大便結燥。痰嗽喘滿。脾胃壅滯。此能推陳致新。治膈气之聖藥也。

人參利膈丸

人參﹝三錢﹞當歸﹝二錢﹞藿香﹝一錢五分﹞濃朴﹝薑汁炒一兩﹞枳實﹝麩炒一兩﹞大黃﹝酒蒸一兩﹞木香﹝一錢五分﹞檳榔﹝一錢五分﹞甘艸﹝炙三錢﹞

上爲末。滴水爲丸。如梧子大。每服五十丸。溫水送下。

一論噎食轉食。宜

加減不換金正气散

蒼術﹝米泔浸一錢半﹞陳皮﹝去白二錢﹞濃朴﹝薑汁炒八分﹞藿香﹝三錢﹞半夏﹝薑汁炒二錢﹞枳實﹝麩炒二錢﹞白術﹝去蘆一錢五分﹞白茯苓﹝去皮三錢﹞白豆蔻﹝去殼八分﹞甘艸﹝八分﹞黃連﹝土炒六分﹞

上銼。生薑三片煎服。

一論噎膈翻胃之癥。皆由七情之气太過。郁則生火生痰而致病。病則耗气耗血以致虛。

气虛不能運化而生痰。血虛不能滋潤而生火。或朝食而暮吐。或暮食而朝吐。或食已卽吐者。日久不愈。誤投香燥攻克之藥過多。以致危殆。宜以補中益气湯。﹝方見內傷﹞根據本方去柴胡﹑升麻。加半夏二錢。白茯苓三錢。白芍酒炒三錢。枳實麩炒一錢。神曲炒二錢。

黃連姜炒六分。

一翻胃不食。脾胃虛弱。不進飲食。宜

人倉丸

丁香﹝一兩﹞砂仁﹝一兩﹞白豆蔻﹝去殼一兩﹞陳倉米﹝六兩黃土炒米熟去土不用﹞

上爲細末。生薑自然汁爲丸。如梧子大。每服百丸。食後。用淡姜湯送下。有怒气。加香附子薑汁炒一兩。

一論五噎者。气憂勞食思也。气噎者心悸。上下不通。噫噦不得。胸脇苦痛。憂噎者。

天際苦厥逆。心下悸動。手足厥冷。勞噎者苦气。膈脇下支滿。胸中塡塞。令手足厥冷。不能自溫。食噎者。食無多少。胸中苦塞。常痛。不能喘息。思噎者。心悸動。善忘。目視KTKT。

皆憂恚嗔怒。寒气上攻胸膈。

五噎丸

治胸中虛寒。日久咽喉气逆。飲食不下。結气不消用。

人參﹝五分﹞白術﹝去蘆四分﹞白茯苓﹝四分﹞陳皮﹝四分﹞細辛﹝四分﹞川椒﹝五分﹞

吳茱萸﹝五分﹞大附子﹝煨去皮臍四分﹞桂心﹝五分﹞漧薑﹝炒五分﹞

上爲末。煉蜜爲丸。如梧子大。每服三丸。酒送下。日服三次。

保和丸

治實熱翻胃。

陳皮半夏﹝薑汁炒﹞白茯苓﹝去皮﹞連翹神曲山楂肉蘿卜子﹝炒各三錢﹞黃連﹝姜炒二錢﹞

上爲末。稀米糊爲丸。胭脂爲衣。粟米大。每服六七十丸。人參煎湯。入竹瀝同下。

一論胃反不受食。食已卽嘔吐出。

人參﹝二兩﹞白術﹝去蘆一兩﹞半夏﹝湯泡三兩﹞生薑﹝三兩﹞白蜜﹝一兩﹞

上五味咀。以水五升。和蜜攪之二三百下。煮取一升半。分三次服之。

一論反胃。嘔吐無常。粥飲入口卽吐。困弱無力。垂死者。人參二兩。咀片。水煎頓服立效。再用人參汁稀粥與服。

一治翻胃。用六君子湯加炮姜﹑白豆蔻﹑黃連。﹝用吳茱萸酒拌過宿炒去茱萸﹞

一治轉食方。反翅雞一隻。煮熟去骨。入人參﹑當歸﹑鹽各五錢爲末。再煮取與食之。

勿令人共食。

一人年過五十。得噎癥。胃脘作痛。食不下。或食下良久復出。大便結燥。人黑瘦甚。

診其脈。右關弦滑而洪。關後略沈小。二部俱沈弦帶芤。此中气不足。木來侮土。上焦濕熱。鬱結成痰。下焦血少。故大便結燥。陰火上衝吸門。故食不下。用四物湯以生血。四君子湯以補气。二陳湯以祛痰。三合成劑。加姜炒黃連。麩炒枳實。栝蔞仁。少加砂仁。又間服潤腸丸百餘劑全安。﹝潤腸丸方見大便祕方﹞

一治翻胃。用大附子一个最大者。坐於磚上。四面著火漸逼。淬入生薑自然汁。又根據前火逼幹。復淬之。約生薑汁可盡半碗許。搗爲末。每服一錢。用粟米湯下。不過三服立效。

一治噎膈大便燥結。

橘杏麻仁丸

陳皮﹝爲末﹞杏仁﹝去皮尖﹞火麻仁﹝去殼各三兩﹞郁李仁﹝去殼五錢﹞

上三仁俱搗爲膏。用棗肉和入石臼杵爲丸。每服五十丸。枳實煎湯送下。

卷三

呃逆

脈浮而緩者。易治。弦急。按之而不鼓者。難治。脈急。或促或微。皆可治。脈代者危右關脈弦者。木乘土位。難治。發呃者。气逆上衝而作聲也。一名呃逆。因气逆奔急上行作呃發聲。有數者不同。不可不辧。有胃虛膈熱者。宜桔皮竹茹湯。有胃虛寒者。宜丁香柿蒂湯。有腎气虛損。陰火上衝者。宜六味地黃丸。有中气不足者。脈虛數。气不相續而發呃者。宜補中益气湯加生薑﹑炒黃柏以降虛火。或少加附子。服之立愈。有陽明內實。失下而發呃者。宜六一順气湯下之。有渴而飲水太過。成水結胸而又發呃者。宜小陷胸湯。或用小靑龍湯去麻黃。加附子。治水寒相搏發呃。大妙。有傳經傷寒熱癥。誤用姜﹑桂等藥料。

助起火邪。痰火相搏而呃逆者。黃連解毒湯﹑白虎湯。及竹瀝之類治之。

一論呃逆。因吐利後。胃虛膈熱而呃逆者。

橘皮竹茹湯

陳皮﹝去白三分﹞人參﹝二錢﹞甘艸﹝一錢炙﹞竹茹﹝一錢﹞柿蒂﹝一錢﹞丁香﹝五分﹞

上銼一劑。生薑五片。棗二枚。水煎。溫服。身熱發渴。加柴胡﹑黃芩。去丁香。

一論吐利後大病後。胃中虛寒。呃逆至七八聲相連。收气不回者。難治。

丁香柿蒂湯

人參﹝二錢﹞白茯苓﹝二錢﹞陳皮﹝二錢﹞良姜﹝二錢﹞丁香﹝二錢﹞柿蒂﹝二錢﹞甘艸﹝五分﹞

上銼。生薑五片。水煎服。

一論呃逆而無脈者。用

人參復脈湯

人參﹝二錢﹞白術﹝一錢五分去蘆﹞麥門冬﹝去心二錢﹞白茯苓﹝去皮三錢﹞五味子﹝四分﹞陳皮﹝二錢﹞半夏﹝姜炒二錢﹞竹茹﹝四錢﹞甘艸﹝八分﹞

上銼。生薑五片。水煎服。

一論人因飽食後得气。發呃逆。連聲不止者。宜

順气消滯湯

陳皮﹝二錢﹞半夏﹝姜炒二錢﹞白茯苓﹝去皮三錢﹞丁香﹝三分﹞柿蒂﹝二个﹞黃連﹝姜炒二分﹞神曲﹝炒二錢﹞香附﹝二錢﹞白術﹝一錢五分﹞竹茹﹝四錢﹞甘艸﹝八分﹞

上銼。生薑五片。水煎服。

一論腎气虛損。虛火上衝而作呃逆者。﹝自臍下上衝直出於口者難治﹞六味地黃丸。﹝方見補益﹞根據本方作湯。加柿蒂二个。沈香八分。木香一錢。砂仁八分。

一論中气不足。脈虛微。气不相接續而作呃逆者。宜補中益气湯。﹝方見內傷﹞根據本方加麥門冬二錢。五味子四分。黃柏酒炒三錢。少加附子六分制。

一論傷寒陽明內實失下。而作呃逆者。用六一順气湯。﹝方見傷寒﹞

一論傷寒發熱而作呃逆者。用蔓荊子炒。不拘多少。水煎服。

一論傷寒發渴。而飲水太過。成水結胸而發呃者。用

小陷胸湯

黃連﹝三錢﹞半夏﹝姜炒二錢﹞栝蔞實﹝三錢﹞

上銼一劑。生薑三片。水煎服。

一論傷寒表證未解。心下有水气。漧嘔咳逆。又治受寒喘嗽。宜以

小靑龍湯

桂枝﹝八分﹞漧薑﹝八分﹞細辛﹝八分﹞半夏﹝二錢﹞芍藥﹝二錢﹞五味子﹝四分﹞麻黃﹝八分﹞甘艸﹝八分﹞上銼。水煎服。

一論傷寒陽癥呃逆。潮熱。小柴胡湯加生薑二片。竹茹四錢。橘皮二錢。

一論有傳經傷寒。誤用姜﹑桂等熱藥。助起痰火。而作呃逆者。用黃連解毒湯。﹝方見感冒﹞白虎湯。﹝方見傷寒﹞

一論因服攻病藥。致傷胃气。下陷而元气將離。以致胃气共丹田之气疲敝。或久病患而至於呃者。乃三焦元气。與胃气憊矣。乃危急之兆也。宜用

大補元湯

嫩黃﹝蜜水炒一錢半﹞參﹝去蘆一錢五分﹞白術﹝炒二錢﹞懷山藥﹝一錢﹞廣陳皮﹝七分﹞石斛﹝七分﹞白豆蔻﹝研六分﹞沈香﹝二分﹞廣木香﹝三分﹞甘艸﹝炙七分﹞

上銼一劑。生薑三片。紅棗二枚。粳米一撮。水煎。不拘時溫服。

一論一切呃逆。用柿蒂燒存性爲末。酒調服。立止。一方。每服用柿蒂七个。焙爲末。

用黃酒調下。

一法。治呃逆服藥無效者。用硫黃﹑乳香各等分爲末。以酒煎。急令患人之。

一方。用雄黃二錢。酒一盞。煎七分。急令患人其熱气。卽止。

一灸呃逆法﹝見灸法﹞

一治噦逆欲死者。其肺脈弱者不治。用半夏﹑生薑各一兩。每服五錢。水煎服。

一治咳逆。連咳四五十聲者。用薑汁半合。蜜一匙。共煎令熟。溫服。如此三服瘥。

卷三

噯气

噯气嘈雜。審右寸關。緊滑可治。弦急則難。兩寸弦滑。畱飲胸間。脈橫在寸。有積上攔。

夫噯气者。胃虛火郁之所成也。因胃中有火。治療之法。虛則補之。熱則淸之。气則順之。气順則痰消也。

一論噯气者。胃中有火痰也。宜用

星半湯

南星﹝姜制二錢﹞半夏﹝姜制二錢﹞石膏﹝二錢﹞香附﹝二錢﹞梔子﹝炒三錢﹞

上銼一劑。生薑煎服。或以姜搗汁亦可。蓋胃中有郁火。膈上有稠痰故也。

一論噯气聲聞於外。因气胸膈悶。有痰。舌黑。乃痰之癥也。宜服

導痰湯

陳皮﹝二錢﹞半夏﹝姜炒二錢﹞白茯苓﹝去皮三錢﹞白術﹝一錢五分去蘆﹞香附﹝二錢﹞

靑皮﹝去穣二錢﹞黃芩﹝炒二錢﹞栝蔞仁﹝三錢﹞砂仁﹝八分﹞黃連﹝姜炒二錢﹞甘艸﹝八分﹞

上銼。生薑三片。水煎服。

一論婦人噯气。胸緊。連噯十餘聲不盡。噯出气。心頭略寬。不噯卽緊。宜

破郁丹

香附﹝四兩﹞梔子仁﹝炒四兩﹞黃連﹝薑汁炒二兩﹞枳實﹝麩炒一兩﹞檳榔﹝二兩﹞莪術﹝制二兩﹞靑皮﹝去穣一兩﹞蘇子﹝一兩﹞

栝蔞仁﹝一兩﹞

上共爲末。水丸如梧子大。每服三十丸。食後。滚水送下。或以分心气飲服之。立效。

一上捨飲食失宜。胸膈膨脹。噯气吞酸。以自知醫。用二陳﹑枳﹑連﹑蒼﹑柏之類。前癥益甚。更加足指腫痛。指縫出水。余用補中益气加茯苓﹑半夏治之而愈。若腿足浮腫。或腫寒熱嘔吐。亦用前藥。

卷三

吞酸

脈弦而滑。兩手或浮或弦。或浮而滑。或沈而遲。或緊而洪。或洪而數。或沈而遲。胸中有寒飲。洪數者。痰熱在胸膈。時吐酸水。欲成翻胃也。

夫酸者。肝木之味也。由火盛制金。不能平木。則肝木自甚。故爲酸也。如飲食熱。則易於酸矣。或言吐酸爲寒者。誤也。乃濕熱在胃口上。飲食入胃。被濕熱郁遏。食不得化。故作吞酸。如谷肉覆蓋在器。濕則易於爲酸也。必用吳茱萸。順其性折之。方爲得法。

一論吞酸嘈雜。酸水刺心者。乃痰火鬱气也。宜

淸郁二陳湯

陳皮半夏﹝姜炒﹞茯苓香附黃連﹝姜炒﹞梔子﹝炒各一錢﹞蒼術﹝米泔浸﹞川芎枳實﹝炒各八分﹞神曲﹝炒三錢﹞白芍﹝炒七分﹞甘艸﹝二分﹞

上銼一劑。生薑煎服。

一論鬱結吐酸者。用

茱連丸

蒼術﹝米泔浸一兩﹞陳皮﹝一兩﹞半夏﹝姜炒一兩﹞白茯苓﹝去皮一兩﹞黃連﹝一兩半姜炒夏月倍用﹞吳茱萸﹝炒一兩冬月倍用﹞

上爲細末。蒸餅爲丸。如綠豆大。每服三五十丸。食後。白滚水送下。

一論噫气吞酸嘈雜。有痰有熱。有气有食。胸膈不寬。飲食不化。以

香蔻和中丸

白術﹝去蘆炒﹞山楂肉連翹﹝各四兩﹞萊菔子﹝炒五錢﹞白茯苓﹝去皮﹞枳實﹝去穣麩炒﹞陳皮﹝去白﹞半夏﹝薑汁炒﹞神曲﹝炒各二兩﹞幹生薑﹝一兩﹞白豆蔻﹝炒五錢﹞木香﹝五錢﹞

上爲細末。神曲糊爲丸。如梧桐子大。每服百丸。食後。白滚湯送下。

一論婦人心酸。乃痰飲積在脾胃間。時時酸心或吐水。用

吳茱萸丸

大麥芽﹝炒五錢﹞肉桂﹝五錢﹞吳萸﹝一兩鹽水洗﹞蒼術﹝米泔浸一兩﹞陳皮﹝去白五錢﹞神曲﹝炒五錢﹞

上爲細末。稀粥爲丸。如梧桐子大。每服五六十丸。米飲送下。

一論酸心。每酸气上攻如釅醋不可當者。用吳茱萸一合。水一盅。煎七分。頓服。縱濃亦須彊飲。曾有人心如螫破。服此方立效。

一治口吐淸水。用蒼術﹝二錢壁土炒﹞白術﹝一錢半去蘆炒﹞陳皮﹝一錢五分﹞白茯苓﹝三錢﹞滑石﹝炒三錢﹞

水煎服。

一儒者。四時喜極熱飲食。或吞酸噯腐。或大便不實。足指縫濕癢。此脾气虛寒下陷。

用六君子湯。加姜桂治之而愈。稍爲失宜。諸疾仍作。用前藥更加附子錢許。數劑則不再發。

一婦人吞酸噯腐。嘔吐痰涎。面色純白。或用二陳﹑黃連﹑枳實之類。加發熱作渴。肚腹脹滿。予曰。此脾胃虧損。末傳寒中。不信。仍作火治。肢體腫脹如蠱。余以六君加附子﹑木香治之。胃气漸醒。飲食漸進。虛火歸原。又以補中益气加炮姜﹑木香﹑茯苓﹑半夏兼服。

全愈。

一治食後吐酸水。用漧薑﹑吳茱萸各二兩爲末。每服方寸匙。酒調服。日二服。胃冷者服之立效。

卷三

嘈雜

夫胃爲水谷之海。無物不受。若夫濕面魚鮏。水果生冷。以及烹飪不調。粘滑難化等物恣食無節。朝傷暮損。而成淸痰稠飲。滯於中宮。故爲嘈雜。噯气吞酸痞滿。甚則爲翻胃膈噎卽此之由也。夫嘈雜之爲癥也。似饑不饑。似痛不痛。而有懊不自寧之況者是也。其癥或兼噯气。或兼惡心。或兼痞滿。漸至胃脘作痛。實痰火之爲患也。治法以南星﹑半夏﹑橘紅之類。以消其痰。芩﹑連﹑梔子﹑石膏﹑知母之類。以降其火。蒼術﹑白術﹑芍藥之類。

以健脾利濕。壯其本元。又當忌口節欲。無有不安者也。

一論嘈雜。乃痰因火動也。宜

化痰淸火湯

南星﹝姜炒二錢﹞半夏﹝姜炒二錢﹞陳皮﹝二錢﹞黃連﹝六分﹞黃芩﹝二錢﹞梔子﹝三錢﹞

知母﹝一錢五分﹞石膏﹝二錢﹞蒼術﹝一錢半米泔浸﹞白術﹝一錢五分﹞白芍﹝炒二錢﹞甘艸﹝八分﹞

上銼。生薑煎服。

一論嘈雜。因血虛而作者。宜

養血四物湯

當歸﹝三錢﹞川芎﹝一錢五分﹞白芍﹝炒二錢﹞熟地黃﹝姜炒四錢﹞人參﹝二錢﹞白術﹝去蘆一錢五分﹞白茯苓﹝去皮二錢﹞半夏﹝姜炒二錢﹞黃連﹝姜炒六分﹞梔子﹝三錢﹞甘艸﹝八分﹞

一方。去人參。加香附二錢。貝母二錢。

上銼。生薑煎服。

一論婦人心胸嘈雜。多是痰癥。或云是血嘈。而用豬余血炒食之則愈。此以血導血歸原耳。

此方治中脘心腹冷痰。心下嘈雜。口出淸水。脇肋急。腹滿痛。不欲食。此胃气虛冷。脈沈遲弦細。宜此

旋復花湯

陳皮半夏﹝姜炒﹞赤茯苓旋復花﹝去皮﹞人參白芍﹝炒﹞細辛桔梗官桂甘艸上銼。生薑七片。水煎服。

一論婦人心胸嘈雜。用

茯苓補心湯

卽四物湯。合參蘇飲是也。

一治心中嘈雜。坐臥不寧。蔡完體傳。

陳皮﹝一錢﹞半夏﹝八分﹞白茯苓﹝錢半﹞赤茯神﹝八分﹞酸棗仁﹝炒八分﹞益智仁﹝三分﹞麥門冬﹝去心一錢﹞甘艸﹝二分﹞

上銼一劑。生薑水煎。半空心溫服。

一人多思慮。以致血虛。五更時嘈雜是也。宜以四物湯加香附﹑山梔﹑黃連﹑貝母。

一肥人嘈雜。宜用二陳湯。少加川芎﹑蒼術﹑炒梔子。水煎服。

一論嘈雜者。痰水內動。如阻食在膈。令人不自安也。用

痰火越鞠丸

海石﹝研水飛三兩﹞膽星﹝二兩﹞栝蔞仁﹝三兩﹞山梔﹝炒黑三兩﹞靑黛﹝水飛過八分﹞

香附﹝童便浸二兩﹞蒼術﹝米泔浸透搓去黑皮切片炒二兩﹞撫芎﹝二兩﹞

上各等分。爲細末。湯泡蒸餅爲丸。如綠豆大。每服百丸。臨臥。白湯送下。

一論嘈雜屬郁火者。宜

加味三黃丸

黃芩﹝二兩去朽酒炒﹞黃連﹝六錢去毛姜炒﹞黃柏﹝一兩五錢去皮童便炒﹞香附﹝二兩米醋浸透炒﹞蒼術﹝一兩五錢米泔浸透搓去黑皮切片炒﹞

上各等分。爲細末。打稀糊爲丸。如綠豆大。每服七八十丸。臥時。淸茶送下。

卷三

諸气

下手脈沈。便知是气。沈極則伏。澀弱難愈。其或沈滑。气兼痰飲病也。

人稟天地陰陽之气以生。藉血肉以成其形。一气周流於中。以成其象。形神俱備。乃爲之全人。故气陽而血陰。能漑周身。而無一毫之間斷也。血則隨气而行。气載乎血者也。有是气必有是血。有是血必乘乎是气。二者行則俱行。一息有間。則病矣。今之人不知忿怒驚恐悲哀而損其身。憂愁思慮以傷其气。故人之病。多從气而生。致有中滿腹脹。積聚喘急。五膈五噎皆由於气也。

一論男子婦人一切气不和。多因憂愁思慮忿怒傷神。或臨食憂戚。或事不隨意。使抑鬱之气。畱滯不散。停於胸膈之間。不能流暢。致心胸痞悶。脇肋虛脹。噎塞不通。噯气吞酸。嘔噦惡心。頭目昏眩。四肢倦怠。面色痿黃。口舌漧枯。飲食減少。日漸消瘦。或大腸虛閉。或內病之後。胸中虛痞。不思飲食。並皆治之。

分心气飲

靑皮﹝去穣二錢﹞陳皮﹝二錢﹞半夏﹝二錢姜炒﹞白茯苓﹝去皮二錢﹞木通﹝二錢﹞官桂﹝五分﹞赤芍﹝二錢﹞桑白皮﹝三錢﹞大腹皮﹝三錢﹞紫蘇﹝一錢﹞羌活﹝二錢﹞甘艸﹝八分﹞

上銼作劑。生薑三片。棗一枚。燈心十莖。水煎。溫服。性急。加柴胡。多怒。加黃芩食少。加砂仁﹑神曲。咳嗽。加桔梗﹑半夏。胸膈痞悶。加枳實﹑香附。三焦不和加烏藥。气閉加蘿卜子﹑枳殼。气滯腰疼。加木瓜﹑枳殼。上焦熱。加黃芩。下焦熱。加梔子。翻胃。加沈香磨服。水气面目浮腫。加豬苓﹑澤瀉﹑車前﹑木瓜﹑葶藶﹑麥門冬。气塊。加三稜﹑莪術。一方。去赤芍﹑羌活。加枳殼﹑桔梗﹑木香﹑檳榔﹑香附﹑莪術﹑藿香。治憂思鬱怒諸气。

一論七情之气。結成痰涎。狀如破絮。或如梅核。在咽喉之間。咯不出。咽不下。或中脘痞悶。气不舒快。或痰涎壅盛。上气喘急。或因痰飲。惡心嘔吐等癥。

加味四七湯

半夏﹝湯泡五兩﹞白茯苓﹝去皮四兩﹞川濃朴﹝姜炒三兩﹞紫蘇﹝二兩﹞桔梗﹝二兩﹞

枳實﹝麩炒二兩﹞甘艸﹝一兩﹞

上銼作十劑。生薑七片。棗一枚。水煎。熱服。一方。治梅核气。加檳榔。

一論一切气滯。心腹飽悶疼痛。脇肋脹滿難消。嘔吐酸水。痰涎不利。頭目昏眩。並食積酒毒。及米谷不化。或下痢膿血。大小便結滯不快。風壅積熱。口苦煩躁。涕唾稠粘。此藥最能流濕潤燥。推陳致新。滋陰抑陽。破結散郁。活血通經。治气分之聖藥也。宜此

利气丸

大黃﹝生用六兩﹞黑醜﹝頭末六兩﹞木香﹝一兩﹞檳榔﹝一兩﹞枳殼﹝麩炒一兩﹞香附﹝末炒四兩﹞靑皮﹝去穣一兩﹞陳皮﹝去白一兩﹞莪術﹝煨一兩﹞黃連﹝一兩﹞黃柏﹝三兩﹞

上爲細末。水丸梧子大。每服六七十丸。或百丸。臨臥。淡姜湯送下。以利爲度。如不利。加丸數。通利則愈。

瑞竹堂加黃芩﹑當歸各一兩。

一論脾胃不和。過食生冷油膩。麵粉濕面。停滯不化。胸膈滿悶。嘔逆惡心。腹脇膨脹心脾疼痛。憎寒壯熱。或面目四肢浮腫。甚至臟腑悶澀。上气喘息。臥睡不安。俱是因气所傷寒气﹑咽气﹑膈气﹑滯气﹑气痞﹑气癖﹑气塊﹑一切气並治。用此

沈香化气丹

香附子﹝一斤炒內四兩生用﹞黑牽牛﹝頭末八兩﹞蒼術﹝米泔浸炒四兩﹞靑皮﹝去穣炒五兩﹞陳皮﹝五兩﹞山藥﹝二兩﹞枳殼﹝麩炒二兩﹞枳實﹝麩炒二兩﹞川濃朴﹝薑汁炒一兩﹞三稜﹝煨二兩﹞莪術﹝煨二兩﹞紫蘇﹝煨二兩﹞木香﹝一兩﹞沈香﹝七錢半﹞

丁香﹝三兩﹞丁皮﹝二錢二分﹞官桂﹝五錢﹞漧薑﹝一兩﹞砂仁﹝一兩﹞良姜﹝一兩﹞白豆蔻﹝去殼一兩﹞南星﹝泡一兩﹞半夏﹝泡一兩﹞人參﹝五錢﹞艸果﹝去殼一兩五錢﹞檳榔﹝一兩﹞白茯苓﹝去皮一兩﹞石菖蒲﹝二兩﹞蘿卜子﹝炒一兩﹞神曲﹝炒二兩﹞山楂﹝去子二兩﹞

上爲細末。醋糊爲丸。如桐子大。每服五十丸。臨臥。淡姜湯送下。膀胱疝气。空心。

鹽湯下。如要大便通利。漸加至百丸。仍看老幼盛衰。增減丸數。此藥蠲積聚。化滯气。逐利病原。立見神效。藥性溫平。不損元气。常服三五丸。疏風順气。和胃健脾。消酒化食。寬中快膈。消磨痞塊。孕婦不宜服。

一論男婦中風中气。牙關緊閉。口眼斜。不省人事。並傳屍骨蒸勞瘵。卒暴心疼。毒厲瘴瘧。小兒急慢驚搐。婦人產後中風。赤白痢疾。一切急暴之癥。最能順气化痰。神效。

蘇合香丸

沈香木香丁香白檀香安息香﹝酒熬膏各一兩﹞麝香﹝三錢﹞香附末白術﹝去蘆﹞

訶子肉蓽茇﹝各一兩﹞犀角﹝銼屑二錢﹞朱砂﹝一兩﹞片腦蘇合油﹝入安息香膏內各五錢﹞

上將各味切片。研爲細末。入腦麝﹑安息香﹑蘇合油。同藥拌勻。煉蜜爲丸。每丸秤過一錢用蠟包裹。每用大人一丸。小兒半丸。去蠟皮。以生薑自然汁化開。擦牙關。另用姜湯少許調藥。灌下。

一人飲酒大醉後。气往外。仰頭出不盡。有出气無收气。此乃气不歸元。死在須臾。諸藥不效。余以韭菜根捶爛。入陳釅醋炒熱。絹包熨臍下。此一包冷了。又另換一包。熨至臍下溫暖。气漸降而歸元矣。妙不可言。

卷三

痞滿

脈來堅實者順。虛弱者逆。

痞滿與脹滿不同。脹滿是內脹而外亦形。痞則內覺痞悶。而外無脹急之形也。蓋由陰伏陽蓄气血不運而成。位心下之中。腹滿痞塞。皆土邪之所爲耳。有因誤下。裏气虛。邪乘虛而入於心之分野。有因食痰積。不能施行而作痞者。有濕熱太甚。上來心下而爲痞者。治之用黃連﹑黃芩﹑枳實之苦以泄之。生薑﹑半夏﹑濃朴之辛以散之。人參﹑白術之甘溫以補之。

茯苓﹑澤瀉之鹹淡以滲之。大槪與濕同治。使上下分消可也。

一論按之堅而軟。無塊爲痞。多是痰气鬱結。或飲食停滯者。

加味二陳湯

陳皮﹝二錢﹞半夏﹝姜炒二錢﹞枳實﹝麩炒一錢﹞黃連﹝姜炒六分﹞山楂﹝去子二錢﹞

木香﹝八分﹞靑皮﹝去穣二錢﹞白茯苓﹝去皮三錢﹞砂仁﹝八分﹞甘艸﹝八分﹞

上銼。生薑煎服。

一論痞滿。宜調中補气血。淸痞淸熱。攻補兼施。簡而當也。

平補枳術丸

白術﹝去蘆土炒三兩﹞白芍﹝酒炒一兩﹞陳皮枳實﹝麩炒﹞黃連﹝酒炒各一兩﹞人參木香﹝各五錢﹞

上爲細末。荷葉煎湯。打米糊爲丸。如梧子大。每服五十丸。食遠。米湯下。漸加至六七十丸。一論內傷元气脾胃。而作心下痞者。宜大補元气也。服加減補中益气湯。﹝方見內傷﹞

如脈緩有痰而痞。加半夏﹑黃連。

脈弦。四肢滿閉。便難而心下痞。加黃連﹑柴胡﹑甘艸。大便閉燥。黃連桃仁。少加大黃﹑歸身。心下痞腌悶。加白芍。黃連。

心下痞腹脹。加白芍﹑砂仁﹑五味子。天寒少加漧薑或官桂。心下痞。中寒者。加附子﹑黃連。心下痞。

嘔逆者。加陳皮﹑生薑﹑黃連。夏月加黃連。少加丁香﹑藿香。能食而心下痞。加枳實三錢。黃連五分。如不能食。心下痞者。勿加之。根據本方。食已心下痞。服前枳術丸而愈一論一切心下痞。及年久不愈者。宜用

大消痞丸

黃連﹝土炒六錢﹞黃芩﹝土炒六錢﹞枳實﹝麩炒五錢﹞半夏﹝泡四錢﹞陳皮﹝四錢﹞濃朴﹝姜炒四錢﹞豬苓﹝四錢﹞澤瀉﹝四錢﹞姜黃﹝二兩﹞幹生薑﹝三錢﹞人參﹝四錢﹞神曲﹝五錢炒﹞砂仁﹝三錢﹞甘艸﹝三錢炙﹞白術﹝去蘆土炒一兩﹞

上爲細末。蒸餅爲丸。如梧子大。每服五十丸。漸加至百丸。空心。白滚湯送下。

一男子胸膈作痞。飲食難化。服枳術丸。久而形體消瘦。發熱口漧。脈浮大而微。用補中益气加姜﹑桂。諸癥悉退。惟見脾胃虛寒。遂用八味丸。補命門相火。不月而飲食進。三月而形體充。此癥若不用前丸。多變腹脹喘促。腿足浮腫。小便淋澀等癥。急用加減腎气丸。亦有得生者。

一治痞悶气結食積。宜服

內消丸

靑皮陳皮三稜﹝煨﹞莪術﹝煨﹞神曲﹝炒﹞麥芽香附﹝炒各等分﹞

上爲細末。醋糊爲丸。如梧子大。每服三五十丸。淸茶送下。

一腹中窄狹。須用蒼術。若肥人自覺腹中窄狹。乃是濕痰流注臟腑。气不升降。燥飲。

用蒼術﹑香附行气。如瘦人自覺腹中窄狹。乃是熱气燻蒸臟腑。宜黃連﹑蒼術。

一論心下堅如盤者。

枳實﹝麩炒一錢﹞白術﹝去蘆三錢﹞

上銼一劑。水煎。溫服。

補中益气湯

﹝方見內傷﹞

八味丸

﹝方見補益﹞

卷三

鼓脹

經云。其脈大堅以澀者。脹也。關上脈浮則內脹。遲而滑者脹。脈盛而緊者脹。脹脈浮大者易治。虛小者難治。

水病腹大如鼓。脈實者生。虛者死。脈洪者生。微細者死。中惡腹大。四肢滿。脈大而緩者生。浮而緊者死。

丹溪云。七情內傷。六淫外感。飲食不節。房勞致虛。脾土之陰受傷。轉輸之官失職。

胃𨿽受谷。不能運化。故陰陽不交。淸濁相混。隧道壅塞。郁而爲熱。熱畱爲濕。濕熱相生。遂成脹滿。經云鼓脹者是也。以其外𨿽堅滿。中空無物。有似於鼓。其病膠固。難以治療。又名曰蠱。若蠱侵蝕之義。

陰陽愆伏。榮衛凝滯。三焦不能宣行。脾胃不能傳布。脹滿之所由生也。曰谷脹。曰水脹。

曰气脹。曰血脹。謂之四病。或寒或熱。或虛或實。又不可以無別也。若久病羸乏。卒病脹滿。喘息不得。與夫臍心突起。或下痢頻數。百方調治。未見一愈者矣。

朝寬暮急者爲血虛。暮寬朝急者爲气虛。朝暮俱急者。气血俱虛。

脈經曰。胃中寒則脹滿。此論內傷不足之邪。乃久病也。寒者非寒冷之寒。乃陽虛之義故用參﹑術以補脾爲君。蒼術﹑茯苓﹑陳皮爲臣。黃芩﹑麥門冬爲使。以制肝木。少加濃朴。

以消腹脹。气不運。加木香。气下陷。加升麻﹑柴胡提之。血虛。加四物湯。有痰。加半夏。

經云塞因塞用者是也。病脹久。脾胃虛者。𨿽有大小便不利之癥。乃气不運血不潤也。當大補气血爲主。愼不可用下藥也。鼓脹爲病多端。宜照後方加減調治。毋得執泥以誤人也。

一論病患初起。心腹脹滿。因於食傷脾胃。濕痰气郁。食積而作脹也。用此通治之劑。

宜

香砂和中湯

藿香﹝一錢二分﹞砂仁﹝一錢二分﹞蒼術﹝炒一錢半﹞濃朴﹝薑汁炒﹞廣陳皮﹝去白﹞

半夏﹝薑汁炒﹞白茯苓﹝去皮﹞神曲﹝炒﹞枳實﹝麩炒﹞靑皮﹝去穣﹞山楂肉﹝各一錢﹞白術﹝去蘆炒一錢半﹞甘艸﹝三分﹞

上銼一劑。生薑煎服。

一論脾虛鼓脹。手足倦怠。短气溏泄者。此調治脹滿王道之藥。久病虛弱之人。宜服

六君子湯

人參﹝二錢﹞白術﹝一錢五分去蘆炒﹞白茯苓﹝去皮三錢﹞半夏﹝姜制二錢﹞陳皮﹝去白二錢﹞甘艸﹝八分﹞

上銼。生薑煎服。一方。加當歸﹑白豆蔻﹑蘇梗。尢妙。

按經曰。塞因塞用。故用補劑以治脹初服則脹。久服則通。此惟精達經旨者知之。庸醫未足道也。若朝寬暮急爲血虛。加當歸﹑川芎。暮寬朝急爲气虛。根據本方。朝暮俱急。亦加芎﹑歸。

一論男婦因於气惱。而心腹脹滿。或痰嗽喘急者。予常見因气而作脹滿者甚多。用此方甚效。分心气飲。﹝方見諸气﹞根據本方。加檳榔﹑枳殼﹑香附﹑烏藥。

木香消脹丸

治癥同前。

木香﹝二錢半﹞檳榔﹝五錢﹞陳皮﹝一兩﹞大腹皮﹝一兩洗﹞枳殼﹝麩炒一兩﹞桑白皮﹝一兩﹞蘇子﹝一兩﹞香附子﹝一兩炒﹞蘿卜子﹝五錢炒﹞

上爲細末。水煮稀神曲爲丸。如梧桐子大。每服五六十丸。淡姜湯送下。

一論腹脹發熱。以陽並陰。則陽實而陰虛。陽盛則外熱。陰虛生內熱。脈必浮數。浮則爲虛。數則爲熱。陰虛不能宣導。飲食如故。因致脹滿者。謂之熱脹。宜用

枳實分消湯

川濃朴﹝去皮薑汁炒五分﹞枳實﹝麩炒一錢半﹞大黃﹝酒蒸一錢半﹞官桂﹝一錢二分﹞

甘艸﹝炙一錢五分﹞

上銼一劑。姜﹑棗煎服。嘔吐。加半夏。自利。去大黃。寒多。加漧薑。

一論中滿鼓脹﹑气脹﹑水脹﹑熱脹。宜

中滿分消丸

人參﹝二錢半﹞白術﹝去蘆炒二錢半﹞姜黃﹝二錢半﹞豬苓﹝去黑皮二錢﹞甘艸﹝炙二錢﹞

砂仁﹝二錢﹞幹生薑﹝二錢﹞澤瀉﹝三錢﹞陳皮﹝三錢﹞知母﹝去毛酒炒三錢﹞白茯苓﹝去皮三錢﹞枳實﹝麩炒三錢﹞半夏﹝姜炒三錢﹞黃連﹝薑汁炒二錢﹞黃芩﹝酒炒三錢﹞川濃朴﹝姜炒五錢﹞

上爲細末。水浸蒸餅爲丸。如梧子大。每服百丸。食遠。白湯送下。

一論老人虛人中寒下虛。心腹膨脹。不喜飲食。脈浮遲而弱。此名寒脹。宜

朴香丸

川濃朴﹝薑汁炒五錢﹞大附子﹝泡去皮臍三錢八分﹞木香﹝一錢半﹞

上銼一劑。生薑七片。棗二枚。水煎熱服。

一論中滿寒脹寒疝。大小便不通。陰躁。足不收。四肢厥逆。食入反出。下虛中滿。腹脹心下痞。下焦躁寒沈厥。奔豚不收。宜

中滿分消湯

益智﹝五分﹞半夏﹝姜炒五分﹞升麻﹝二分﹞茯苓﹝五分﹞木香﹝三分﹞黃﹝炒五分﹞

吳茱萸﹝炒五分﹞川烏﹝二分﹞川朴﹝姜炒五分﹞艸豆蔻﹝五分﹞人參﹝三分﹞澤瀉﹝三分﹞

靑皮﹝去穣三分﹞當歸﹝五分﹞柴胡﹝二分﹞黃連﹝二分﹞澄茄﹝二分﹞黃柏﹝酒炒三分﹞

漧薑﹝三分﹞生薑﹝三分﹞

上銼一劑。水煎服。房勞酒濕面生硬冷物等。一切忌之。

一論中滿腹脹。內有積聚。如石堅硬。令人坐臥不寧。二便澀滯。上气喘促。或通身虛腫。宜

廣術潰堅湯

川濃朴﹝姜炒五分﹞黃芩﹝炒五分﹞黃連﹝五分﹞益智仁﹝五分﹞艸豆蔻﹝五分﹞當歸﹝五分﹞半夏﹝姜炒七分﹞蓬莪術﹝三分﹞升麻﹝二分﹞紅花﹝二分﹞吳茱萸﹝二分﹞生甘艸﹝二分﹞柴胡﹝二分﹞澤瀉﹝三分﹞神曲﹝五分﹞陳皮﹝五發﹞靑皮﹝去穣二分﹞口漧。加葛根四分。

上銼一劑。生薑煎服。食遠。溫服。忌酒醋濕面。

一論濁气在上。則生脹。淸气在下。則生飧泄。宜

木香順气湯

木香﹝三分﹞濃朴﹝姜炒四分﹞靑皮﹝去穣五分﹞陳皮﹝五分﹞益智仁﹝五分﹞澤瀉﹝五分﹞幹生薑﹝五分﹞

茯苓﹝五分﹞半夏﹝姜炒五分﹞吳茱萸﹝五分﹞當歸﹝五分﹞蒼術﹝米泔炒五分﹞升麻﹝二分﹞柴胡﹝二分﹞艸豆蔻﹝三分﹞白術﹝一錢﹞

上銼一劑。水煎。溫服。忌生冷硬物。

一治蠱脹。

黑醜﹝頭末﹞木香甘遂﹝各一錢﹞

上爲細末。用豬腰一對。俱分破。將藥撒在腰子內合住。紙包。炭火燒熟。空心或食一个。或食二个。大便行膿血見效。一論血蠱。腹如盆脹。積聚痞塊。宜

化蠱丸

三稜﹝煨﹞莪術﹝煨﹞漧漆﹝炒盡煙﹞砂虻虫﹝糯米炒﹞水蛭﹝鍛石炒﹞琥珀肉桂牛膝﹝去蘆酒炒﹞大黃﹝各等分﹞

上爲末。用生地黃自然汁和米醋。調勻爲丸。如梧桐子大。每服十丸。空心。溫酒服下童便亦可。

四炒枳殼丸

治脾胃不和。血气凝滯。腹內蠱脹。

枳殼四兩。去穣。切作兩指面大塊。分四處。一兩用蘿卜子一兩炒。去蘿卜子不用。一兩用蒼術四兩炒。去蒼術不用。一兩用漧漆一兩炒。去漧漆不用。一兩用小茴香一兩炒。去小茴香不用。

上用炒枳殼四兩。研末。煮糊爲丸。如梧子大。每服五十丸。食後。米湯下。

卷三

水腫

水腫之癥。有陰有陽。察脈觀色。問癥須詳。陰脈沈遲。其色靑白。不渴而瀉。小便淸澀脈或沈數。色赤而黃。燥糞赤溺。兼渴爲陽。水腫气急而小便澀。血腫气滿而四肢寒。

蠱癥大要有二。曰單腹脹。曰雙腹脹。喘急气滿。腫而不安。四肢微腫。此單腹脹。因內傷七情所致。取效微遲。四肢浮腫。肚大身重。此雙腹脹。因外感風濕所致。取效甚速。又有水腫气腫之分。以指按腫處。有陷隨起。隨起者气腫。先須理气。陷指起遲者水腫也。只須導水立愈。凡人年四十以上。气血壯盛者。得效之後。善自調理。終身不發。五十以後。气血稍衰。調理不謹。時或再復。此藥尙能治之。但屢復屢治。而元气耗。則難爲矣。脈浮洪易治。沈細難治。浮洪者。只用金不換木香丸。沈細者兼用沈香快脾丸。先服木香流气飲一論諸气。痞滯不通。胸膈膨脹。口苦咽漧。嘔吐不食。或肩背腹脇走注刺痛。及喘急痰嗽面目虛浮。四肢腫滿。大小便閉澀。又治憂思太過。怔忡郁積。香港腳風濕。聚結腫痛。喘滿脹急。此藥調順營衛。流通血脈。快利三焦。安和五臟。凡治蠱脹。宜先用此。

木香流气飲

木香﹝七錢五分﹞丁皮﹝七錢五分﹞藿香﹝七錢五分﹞半夏﹝湯泡五錢五分﹞人參﹝五錢﹞

白術﹝去蘆五錢﹞赤茯苓﹝五錢﹞濃朴﹝姜炒一兩﹞靑皮﹝去穣二兩﹞陳皮﹝四兩﹞艸果﹝七錢五分﹞檳榔﹝七錢五分﹞香附﹝二兩﹞紫蘇﹝二兩﹞大腹皮﹝七錢五分﹞木瓜﹝五錢﹞白芷﹝五錢﹞麥冬﹝去心五錢﹞莪術﹝煨七錢五分﹞肉桂﹝七錢半﹞木通﹝一兩﹞石菖蒲﹝五錢﹞甘艸﹝一兩﹞

上銼一劑。生薑三片。棗二枚。水一碗半。煎至七分。去渣。熱服。本方加沈香﹑枳殼﹑大黃。去藿香﹑石菖蒲。名二十四味流气飲。蠱腫。加白豆蔻。腫滿。加黑牽牛。頭面腫。加蔥白。肚腹腫。加枳實。倍靑陳皮。臍至腳腫。加桑白皮。

一論金不換木香丸。治蠱腫之神藥也。先服木香流气飲三五劑。通加白豆蔻。次用金不換木香丸。至收功後。用沈香化气丸調理。或心頭煩熱者。竹葉石膏湯。熱甚。加黃芩。前賢論蠱腫之癥。有五不治者。面黑如炭。肚大靑筋。掌中無紋。腳腫無坑。臍中凸起。此五癥亦能治之間有得生者。如敗下黑水者不治。陽事不舉者不治。其餘靑黃紅紫。皆能治之。又一癥或腫或消。或作泄瀉。知脾弱卽瀉。名曰洪水橫流。服此宜之。其腫自消。其瀉自止。忌一切生冷毒物。油鹽醬醋。魚鵝鴨。房事等件。無有不效者。

金不換木香丸

大戟﹝五錢﹞芫花﹝炒五錢﹞甘遂﹝五錢﹞黑醜﹝頭末二錢﹞生大黃﹝五錢﹞靑皮﹝五錢﹞

陳皮﹝五錢﹞南木香﹝五錢﹞靑木香﹝五錢﹞胡椒﹝一錢病合倍用﹞川椒﹝去目五錢﹞檳榔﹝五錢﹞益智仁﹝五錢﹞射幹﹝三錢﹞桑白皮﹝五錢﹞苦葶藶﹝五錢炒﹞大腹皮﹝五錢﹞澤瀉﹝五錢﹞木通﹝去皮五錢﹞連翹﹝五錢﹞砂仁﹝五錢﹞巴豆﹝去殼半生半熟五錢﹞

上二十二味爲末。醋煮麵糊爲丸。如梧子大。每服五十丸。壯盛人加七八十丸。第一消頭而腫。五更初。用蔥白酒送下。第二消中膈胸腹腫。五更初。用陳皮湯送下。第三消臍以下腳腫五更初。用桑白皮湯送下。

沈香快脾丸

靑皮﹝四錢﹞陳皮﹝四錢﹞三稜﹝煨四錢﹞莪術﹝煨四錢﹞蒼術﹝米泔浸炒四錢﹞白術﹝去蘆四錢﹞白茯苓﹝四錢﹞砂仁﹝四錢﹞艸果仁﹝四錢﹞木香﹝四錢﹞沈香﹝二錢﹞丁香﹝二錢﹞藿香﹝四錢﹞良姜﹝四錢﹞大腹皮﹝洗用四錢﹞肉桂﹝四錢﹞連翹﹝四錢﹞商陸﹝白的四錢﹞黑醜﹝頭末四錢﹞僵蠶﹝三錢﹞神曲﹝四錢﹞麥芽﹝四錢﹞益智仁﹝四錢﹞雄附子﹝五錢看病虛實實者不用﹞

上二十四味爲末。麵糊爲丸。如梧桐子大。每服三四十丸。仍照前用之。第一。五更蔥白湯下。第二。五更陳皮湯下。第三。五更桑白皮湯下。

沈香化气丸

治蠱常服調理。

靑皮陳皮三稜莪術﹝煨﹞人參白術﹝去蘆﹞白茯苓山藥砂仁丁香木香沈香檳榔白豆蔻石菖蒲﹝以上各用六錢﹞官桂﹝一兩﹞蘿卜子﹝二兩﹞黑醜﹝頭末二兩八錢﹞

上爲末。醋糊爲丸。如梧子大。每服五六十丸。姜湯下。

一治前癥服藥忌鹽醋。一百日之後。用藥開鹽法。

豬苓澤瀉白術白茯苓肉桂鹽﹝各等分﹞

上銼。每用七錢。用鯽魚一个。破肚去淨腸雜。將前藥入魚肚內。加麝香少許。入瓦內火焙黃色。存性爲末。姜﹑棗湯調服。

一論腹脹緊硬如石。或陰囊腫大。先用甘艸煎湯一鐘。熱服之後。卽用此藥敷之。

大戟芫花甘遂海藻﹝各等分﹞

上爲末。醋糊和藥塗腫處。一加椒目。尢效。

按上諸方。治諸鼓脹腫滿殊效。其中有病患气血虛。不敢服者。又有服之而不效者。此皆得病日久。或誤投攻擊藥太過。以致脾胃元气虛損之極。宜服後諸方。實有起死回生之功也一凡看蠱識癥。一﹑朝腫暮消是陽蠱。二﹑朝消暮腫是陰蠱。三﹑腹上靑筋起。气喘潮熱是气蠱。四﹑四肢不收。無肉肚大。是食蠱。五﹑徧體腫。肚不脹。是翳油蠱。六﹑徧身潮熱是脾蠱。七﹑房室過多是腎蠱。八﹑泄瀉潮熱是腸蠱。九﹑衄望上下。大小便不通。是胃蠱一論水腫。四肢頭面皆浮。面腫或單腹鼓脹。皆屬脾虛不能制水。气虛不能運化。治之補元气。養心血。健脾胃。以培其本。淸濕熱。平肝木。利水道。以治其標。此藥主之。

行濕補气養血湯

人參﹝二錢去蘆﹞陳皮﹝二錢﹞當歸﹝三錢﹞川芎﹝一錢五分﹞白芍﹝酒炒二錢﹞白茯苓﹝三錢﹞蘇梗﹝一錢﹞不油白術﹝一錢五分去蘆﹞川濃朴﹝姜炒八分﹞大腹皮﹝三錢洗﹞蘿卜子﹝三錢炒﹞海金沙﹝三錢﹞木香﹝八錢﹞木通﹝二錢﹞甘艸﹝八分﹞

上銼。姜﹑棗煎服。气虛。倍參﹑苓﹑術。血虛。倍芎﹑歸芍。小便短少。加豬苓﹑澤瀉﹑滑石。以消其腫也。服後。腫脹俱退。惟面足不消。此陽明經气虛。倍用白術﹑茯苓。

一論單腹蠱脹。只宜補中行濕。利小便。切不可下。宜用

行濕補中湯

人參﹝二錢﹞白術﹝麩炒二錢﹞白茯苓﹝三錢﹞蒼術﹝米泔浸一錢五分﹞陳皮﹝一錢五分﹞濃朴﹝姜炒一錢﹞黃芩﹝二錢﹞麥冬﹝去心二錢﹞澤瀉﹝二錢﹞

气不運。加木香八分。木通二錢。气下陷。加柴胡八分。升麻四分。朝寬暮急血虛。加當歸三錢。川芎一錢五分。白芍炒二錢。香附二錢。黃連姜炒六分。去人參。朝急暮寬气虛。倍參﹑術。朝暮急者。气血俱虛。宜雙補之。

一論腫脹之癥。因內傷而得者。或誤服攻擊克伐之劑。以致元气虛憊。脾胃傷損。腫脹尢甚於前。此气血兩虛。腎水漧涸。用此方。以金匱腎气丸兼進。

加味補中益气湯

黃﹝炒二錢﹞人參﹝一錢﹞白術﹝去蘆炒二錢﹞白茯苓﹝二錢﹞陳皮﹝八分﹞柴胡﹝四分﹞升麻﹝三分﹞白芍﹝酒炒一錢五分﹞當歸﹝酒炒三錢﹞蘿卜子﹝炒三錢﹞濃朴﹝姜炒一錢﹞甘艸﹝炙八分﹞枳實﹝麩炒八分﹞

上銼一劑。生薑煎服。

一論脾腎虛。腰痛腳腫。小便不利。或肚腹脹痛。四肢浮腫。或喘急痰盛。已成蠱癥。

其效如神。此癥多因脾腎虛弱。治失其宜。元气復傷而變癥者。非此藥不能救也。必以補中益气湯。早晚兼濟。可收全功矣。

金匱腎气丸

懷熟地黃﹝四兩﹞白茯苓﹝三兩﹞牛膝﹝去蘆酒炒一兩﹞肉桂﹝一兩﹞澤瀉﹝一兩﹞車前子﹝一兩﹞山萸肉﹝酒蒸去核一兩﹞山藥﹝一兩﹞牡丹皮﹝一兩﹞大附子﹝炮去皮臍五錢﹞

上爲細末。煉蜜爲丸。如梧桐子大。每服百丸。空心。米飲送下。臨臥時。服補中益气湯。

一論單腹脹。及脾虛腫滿。膈間閉塞。或胃口作痛。此補中有消之意也。

調中健脾丸

黃﹝蜜炙二兩﹞人參﹝去蘆二兩﹞白術﹝黃土拌炒六兩﹞白茯苓﹝二兩﹞陳皮﹝鹽水炒二兩﹞半夏﹝泡七次三兩半﹞蒼術﹝米泔浸炒二兩﹞黃連﹝吳茱萸浸水炒去茱萸二兩半﹞香附﹝童便浸炒三兩﹞白芍﹝炒三兩半﹞蘇子﹝炒一兩五錢﹞蘿卜子﹝炒一兩半﹞山楂肉﹝炒三兩﹞

薏苡仁﹝炒三兩﹞沈香﹝六兩另研﹞澤瀉﹝炒一兩半﹞五加皮﹝炒二兩﹞艸豆蔻﹝酒炒一兩﹞法制栝蔞﹝一兩用大栝蔞二个鑲一孔每个入川椒三錢多年糞二錢敲米粒大外用棉紙糊再加紙筋鹽泥封固曬漧炭火煨通紅取出去泥要黑色一並入藥﹞

上爲細末。煎荷葉﹑大腹皮湯。打黃米糊丸。如梧桐子大。每服百丸。日進三服。白滚湯送下。

上方法制栝蔞。多不便制。予每不用此味。亦護奇功。如有更妙。

按上諸方。治腫脹屬虛。皆宜用此王道之劑。病者苦其腫脹難堪。予令朝服丸藥。夕服湯藥或三朝五日。間服蟠桃丸。或石幹散一服。謂之下棋打劫而治。病者暫抒一時之寬。醫者一補一攻。亦善治之良法也。

一人脾胃虛弱。肚腹膨脹。徧身腫。按之成窠。其脈沈細。右寸爲甚。此脾胃虛寒之癥治以八味丸。或金匱腎气丸。以補腎陽。行生化之源。至暮服之。小便通。又數劑。腫消。卽止前藥。復與六君子湯。加木香﹑官桂﹑炮姜。以燥脾導气而瘥。後因不戒愼。病作。但有气惱。或飲食稍多。卽泄瀉。仍用八味丸。倍附子。

一儒者失於調養。飲食難化。胸膈不利。或用行气消導藥。咳嗽喘促。服行气消導藥。肚腹漸脹。服行气分利藥。睡臥不能。兩足浮腫。小便不利。大便不實。脈浮大。按之微細。兩寸皆短。此脾胃虧損。朝用補中益气加姜附。夕用金匱腎气加骨脂﹑肉果。各數劑。諸癥漸愈。再佐以八味丸。兩月乃能步履。卻服補中益气。半載而康。

卷三水腫

補遺

蟠桃丸

﹝益國主祕傳﹞

治男婦渾身頭面手足浮腫。肚腹脹滿疼痛。上气喘急。千金不傳之妙。

沈香﹝三錢﹞木香﹝三錢﹞乳香﹝三錢篛上炙﹞沒藥﹝三錢箸上炙﹞琥珀﹝一錢或五分﹞

白丑﹝生用頭末八錢﹞黑醜﹝用牙皂煎濃汁浸半日鋪鍋底焙一半生一半熟取出研末八錢﹞檳榔﹝一兩一半生一半用牙皂煎汁浸透焙熟﹞

上爲細末。牙皂水打稀麵糊爲丸。如梧桐子大。每服二錢七分。五更晨。砂糖煎湯送下。

石幹散

張靜虛道人治蠱脹神方薛兵巡傳。

石幹﹝一錢﹞黑醜﹝一錢頭末﹞沈香﹝五分﹞木香﹝五分﹞檳榔﹝一錢﹞葶藶﹝八分﹞

琥珀﹝五分﹞海金沙﹝一錢﹞

上共爲末。聽用。患者先服五皮飲一二帖。然後服此末藥。實者一錢。虛者九分。空心蔥白湯下。隔一日一服。輕者二帖。重者不過三帖。全愈後。服健脾養胃之藥。永不發也。服藥要忌鹽葷腥二七。則腸胃淸。病根拔。

一治腫脹仙方。名金棗兒。

紅芽大戟一斤。紅棗三斤。水煮一日夜。去大戟。用棗曬食之。立消。

一治水脹。黑豆煮去皮。焙榦爲末。每服二錢。米飲調下。

一治腫脹仙方。名天命飲。

白商陸根似人形者。搗取汁一合。生薑自然汁二合。點黃酒一盞和勻。空心服。三日服一次。元气濃者服五次。薄者三次。忌鹽醬。凡人年五十以裏者可服。五十以外者不必用。

一治腫病。用粟米﹑綠豆各一抄。豬肝一葉。切碎。三味煮作粥食之。至重者不過五次其腫自消。忌气惱生冷之物。

一治十種水病。不瘥垂死者。用靑頭雄鴨一隻。治如食法。細切。和米並五味。煮極熟化粥食之。

一方用鯉魚一尾。重一斤。和蔥白冬瓜煮食之。

一方用癩蝦蟆一个。入豬肚內煮食。去蝦蟆。將豬肚一日俱食盡。

一治蠱腫。用田螺不拘多少。水漂。加香油一盞於水內。其涎自然吐出。取其涎。曬榦爲末每服不過三分。酒調下。其水自小便而下。其气自大便而出。其腫卽消。卽服養脾胃之藥爲妙。

一治水气腫滿腹脹者。用黑白牽牛頭末。每服二錢。大麥麵三錢。水和爲餅。以火煨熟取食之。茶湯送下。

一治十腫蠱脹。輕者服此效。苦丁香去梗。微焙爲末。用棗肉爲丸。如梧子大。每服二十丸。空心。米飲下。行水。日進二服。

一治十腫水气。五蠱脹气。其效如神。一人患腹脹。陰囊腫大。不一劑而病愈。眞仙方也。

甘遂赤皮細花不蛀者。不拘多少。用蕎麥麵水和作濃餅。內摻神曲末。將濃紙包甘遂在內。

炭火中燒熟。取出。曬榦爲末。每服一錢二分。以細面約一兩許。合和水調幹。作麵片。次用商陸二錢半。巴豆一个去殼。水一碗半。砂鍋內煎至一碗。去渣。再入鐵鍋內。入前面片。煮熟食之。其商陸湯。任其意。服與不服。不在其限。服不一二時。水從大便出。如是血蠱則下血。气蠱卽下气。當時腫消。若有喘嗽。盡皆妥貼。若腹中塊漸消散。只一服見效忌鹽醬冬瓜香油葷腥之物。半月後用鹽。亦須炒過用之。若蠱癥。加胡椒一錢。與巴豆同煮。其巴豆須看虛實加減。其壯者加至一二个。無不效。

卷三

積聚

脈來大彊者生。沈小者死。脈來附骨者積也。在寸口。積在胸中。在關上。積在臍旁。

在尺部。積在气沖。脈在左。積在左。脈在右。積在右。脈兩出。積在中央。脈來小沈而實者。脾胃中有積聚。不下食。食則吐。

積者。生於五臟之陰也。其發有根。其痛有常處。脈必結伏。聚者。成於六腑之陽也。

其發無根。其痛無常處。脈必浮結。由陰陽不和。臟腑虛弱。四气七情失常。所以爲積聚也。久則爲瘕成塊。不能移動者是。或有或無。或上或下。或左或右者是瘕。气不能成塊。塊乃有形之物。痰與食積死血。此理曉然。在中爲痰飲。右爲食積。左爲死血。治法。咸以軟之。堅以削之。行气開痰爲要。積塊不可專用下藥。徒損其气。病亦不去。當消導。使之熔化其死血塊。去須大補。痞塊在皮裏膜外。須用補藥。宜六君子湯加香附﹑枳實開之。

一論五積六聚。瘕癖。痰飲食積。死血成塊者。

化堅湯

白術﹝去蘆二錢﹞白茯苓﹝去皮三錢﹞當歸﹝三錢﹞川芎﹝一錢五分﹞香附﹝炒二錢﹞

山楂﹝二錢﹞枳實﹝一錢﹞陳皮﹝二錢﹞半夏﹝姜炒二錢﹞桃仁﹝去皮尖十粒﹞紅花﹝八分﹞莪術﹝一錢﹞甘艸﹝八分﹞

上銼一劑。生薑三片。水煎服。肉積。

加黃連六分。面積。加神曲二錢。左有塊。倍川芎一錢。右有塊。加靑皮二錢。飽脹。加蘿卜子三錢。壯人。加三稜一錢。弱人。加人參二錢。

一論五積六聚。痰積血積。食積气積。一切積塊。或中或左或右。或上或下。久不愈者用之。

消積保中丸

陳皮﹝去白一兩﹞半夏﹝湯浸切片一兩﹞白茯苓﹝去皮二兩﹞白術﹝去蘆炒二兩﹞香附﹝醋炒一兩﹞靑皮﹝去肉四錢﹞木香﹝三錢不見火﹞檳榔﹝七錢﹞莪術﹝醋炒八錢﹞三稜﹝醋炒八錢﹞萊菔子﹝炒一兩﹞砂仁﹝炒四兩﹞神曲﹝炒一兩﹞麥芽﹝炒六錢﹞白芥子﹝炒一兩﹞

川芎﹝八錢﹞黃連﹝姜炒一兩﹞桃仁﹝去皮尖一兩﹞梔子仁﹝薑汁炒一兩﹞紅花﹝五錢﹞

當歸﹝酒炒一兩﹞漧漆﹝炒黃五錢﹞眞阿魏﹝醋浸五錢﹞

上爲細末。薑汁酒打稀糊爲丸。如梧桐子大。每服八十丸。食後白湯送下。體虛人。加人參一兩。外宜化鐵膏貼之。一論五積六聚。狀如瘕。隨气上下。發作有時。心腹疼痛。上气窒塞。小腹脹滿。大小便不利。宜以

大七气湯

三稜﹝一錢﹞莪術﹝一錢﹞靑皮﹝二錢﹞陳皮﹝二錢﹞桔梗﹝八分﹞藿香﹝三錢﹞益智仁﹝一錢五分﹞香附﹝二錢﹞肉桂﹝八分﹞甘艸﹝八分﹞

上銼一劑。生薑三片。棗一枚。水煎。溫服。渣再煎服。心脾痛。加烏藥﹑枳殼。

一論心腹堅脹。脇下緊硬。胸中痞塞。喘滿短气。瘕積塊。化痰飲。寬胸腹。順气進食。消脹軟硬。用此

三稜煎丸

三稜﹝生細銼半斤搗爲末以酒三升於砂鍋內慢火熬成膏﹞靑皮﹝去穣二兩﹞蘿卜子﹝炒二兩﹞神曲﹝炒二兩﹞麥芽﹝炒三兩﹞漧漆﹝炒令煙盡三兩﹞杏仁﹝湯泡去皮尖炒黃色三兩﹞砂﹝用瓷盞細研入水調和坐於炭火上候水漧取出爲末﹞

上爲細末。三稜膏爲丸。如梧桐子大。每服十五丸。加至二十丸。食遠。米飲送下。

一論男婦五積六聚。七八瘕。破一切血。下一切气。宜

消破積丸

三稜﹝煨﹞漧漆﹝炒去煙﹞大黃﹝煨﹞砂﹝入醋煎幹﹞巴豆﹝去油各一兩﹞

上爲末。醋糊爲丸。如綠豆大。每服三丸至七丸。空心。米湯送下。量虛實加減服之。

不可過服。損人之眞气。

一論積。心腹內結一塊如拳。漸上撞心。及腹脹痛。

保安丸

大黃﹝三兩酒浸一宿蒸焙﹞漧薑﹝炮一兩﹞大附子﹝炮去皮臍用五錢﹞鱉甲﹝醋煮一伏時炙黃色一兩五錢﹞

上爲細末。

陳米醋一升。煮取四五合。和藥爲丸。

如梧子大。每服二十丸。五更。醋湯下。天明時。再服五丸。去積如魚腸膿血爛泥而下一論虛弱之人。腹內積聚癖塊。脹滿疼痛。面黃肌瘦。肚大靑筋。不思飲食。此藥消痰利气。扶脾助胃。開胸快膈。消痞除脹。淸熱消食。久服積塊漸消。大效。

加味保和丸

白術﹝去蘆炒五兩﹞枳實﹝麩炒一兩﹞陳皮﹝去白三兩﹞半夏﹝泡姜炒二兩﹞白茯苓﹝去皮三兩﹞蒼術﹝米泔浸炒一兩﹞川濃朴﹝姜炒二兩﹞香附﹝酒炒一兩﹞神曲﹝炒三兩﹞

連翹﹝二兩﹞黃連﹝酒炒一兩﹞黃芩﹝酒炒一兩﹞山楂肉﹝三兩﹞麥芽﹝炒一兩﹞蘿卜子﹝二兩﹞木香﹝五錢﹞三稜﹝醋炒一兩﹞莪術﹝醋炒一兩﹞

上爲細末。薑汁糊爲丸。如梧子大。每服五十丸。加至七八十丸。食後。白滚湯送下。

一論五積六聚。七八瘕。或左或右。或上或下。或腹中有時攻作疼痛。諸醫誤治。以攻擊太過。以致面黃肌瘦。四肢困倦。不思飲食等癥。宜以此方久服。則元气漸復。脾胃健壯蓋養正積自除。譬如滿坐皆君子。縱有一小人。自無容地而出。此潔古之言。豈欺我哉。

加減補中益气湯

黃﹝蜜水炒一錢半﹞人參﹝一錢﹞白術﹝去蘆炒一錢半﹞白茯苓﹝去皮一錢﹞陳皮﹝七分﹞

柴胡﹝五分﹞當歸﹝酒炒一錢﹞半夏﹝泡薑汁炒七分﹞山楂肉﹝五分﹞枳實﹝麩炒五分﹞濃朴﹝薑汁炒七分﹞甘艸﹝炙四分﹞

上銼一劑。生薑三片。棗一枚。水煎。溫服。與前加味保和丸兼而服之。久則病根自拔按上諸方。虛弱人患積塊久不愈者。宜用

化鐵膏

肥皂四兩熬膏。生薑四兩。蔥半斤。蒜半斤。皮硝半斤化水。大黃末四兩。入膏再熬。

貼塊上。內服前方保中丸。

一治痞塊。心下堅硬。狀若覆杯者。服此一料卽愈。

三稜﹝二兩﹞莪術﹝二兩﹞檳榔﹝二兩﹞艸果﹝二兩﹞陳皮﹝二兩﹞枳殼﹝二兩﹞山楂﹝二兩﹞小茴﹝一兩﹞甘艸﹝一兩﹞砂仁﹝五錢﹞木香﹝五錢﹞浮鐵皮﹝五錢﹞濃朴﹝姜炒四兩﹞沈香﹝三錢﹞枳實﹝一兩﹞神曲﹝酒炒二兩﹞麥芽﹝炒二兩﹞靑皮﹝二兩﹞蒼術﹝米泔浸四兩﹞

收貯。

一男子腹內有痞者。先以燙熱好醋。將痞上洗淨。量所患大小。用面圈圈定。用皮硝一升。

放入面圈內鋪定。用紙蓋硝上。熨斗盛火。不住手熨。俟硝化盡。再用熱醋洗去。用紅絹攤膏。貼於患處。用舊鞋底炙熱。熨兩三次。每七日一換貼藥。重者不過三七。腫血化去。

一小兒幼女患痞者。釅醋熬硝洗之。用紅絹攤膏貼患處。一人將小兒雙手抱住肩上。卻用木鱉子搗爛。搽於雙腎上。後用膏貼。炙鞋底熨之。覺腹內大熱爲度。

一戴雷門夫人。年近三旬。患腹左有一大塊。堅硬如石。

有時作痛。肚腹膨悶。經水不調或前或後。或多或少。或閉而不通。白帶頻下。夜間發熱。脈急數。予以

千金化鐵丸

當歸﹝酒炒一兩半﹞白芍﹝酒炒一兩半﹞川芎﹝七錢﹞懷生地﹝酒洗一兩半﹞白術﹝去蘆炒一兩半﹞白茯苓﹝去皮一兩﹞陳皮﹝去白一兩﹞

靑皮﹝七錢半﹞半夏﹝薑汁炒一兩﹞枳實﹝麩炒七錢五分﹞木香﹝炒七錢五分﹞香附﹝炒一兩﹞檳榔﹝五錢﹞蘿卜子﹝炒五錢﹞三稜﹝炒五錢﹞紅花﹝五錢﹞漧漆﹝炒令煙盡五錢﹞桃仁﹝去皮尖五錢﹞莪術﹝醋炒一兩五錢﹞砂﹝爲末瓷器內煨過五錢﹞琥珀﹝五錢﹞

上爲細末。醋打麵糊爲丸。如梧桐子大。每服三錢。白湯送下。早晚各進一服。服盡藥其塊潛消。經水卽調。而後孕生一女也。

卷三

五疸

脈經曰。凡黃候寸口脈。近掌無脈。口鼻黑色。並不可治。大抵脈大者死。微細者生。

無脈鼻气冷者。不治也。凡渴欲飲水。小便不利者。必發黃也。

內經曰。諸濕腫滿。皆屬脾土。夫黃膽爲病。肌肉必虛腫而色黃。蓋濕熱鬱結於脾胃之中。

久而不散。故其土色形於而與肌膚也。蓋脾主肌肉。肺主皮毛。母能令子虛。母病子亦病。

是故有諸中者必形諸外。其癥有五。曰黃汗。曰黃膽。曰酒疸。曰谷疸。曰女癆疸。𨿽有五者之分。終無寒熱之異。丹溪曰。不必分五。同是濕熱。如曲相似。故曰。治濕熱不利小便。非其治也。又曰。濕在上宜發汗。濕在下宜利小便。二法並用。使上下分消其濕。則病無有不安者也。一論治腎疸目黃。甚至渾身俱黃。小便赤澀者。宜

腎疸湯

羌活防風本獨活柴胡﹝各五分﹞白茯苓﹝一錢﹞澤瀉﹝三分﹞豬苓﹝四分﹞

白術﹝五分﹞神曲﹝炒六分﹞蒼術﹝一錢﹞黃柏﹝二錢﹞人參﹝三分﹞葛根﹝五分﹞升麻﹝二分﹞甘艸﹝三分﹞

上銼一劑。水煎。熱服。

一論濕熱發黃。汗黃尿赤。及寒熱嘔吐。而渴欲飲冷水。身目俱黃。小便不利。不思飲食。用

茯苓滲濕湯

豬苓澤瀉蒼術﹝米泔浸﹞白茯苓陳皮枳實﹝麩炒﹞黃連﹝炒﹞黃芩梔子防己茵陳木通上銼。生薑三片。水煎服。如飲食不思。乃傷食。加砂仁﹑神曲﹑麥芽炒各三分。

一論黃膽專屬濕熱。飲癥相似。

茵陳五苓散

茵陳﹝三錢﹞白術赤茯苓﹝各一錢半﹞豬苓澤瀉﹝各一錢﹞蒼術山梔滑石﹝各一錢二分﹞官桂甘艸﹝各二分﹞

上銼。燈心水煎服。

一論五疸。俱是脾胃濕熱相蒸。以致徧身發黃如梔子水染者。是病延日久。醫誤以寒涼之過。損傷元气脾胃。以致身體黑瘦。四肢沈困。憎寒發熱。不思飲食等癥。宜以

加味益气湯

黃﹝蜜炒一錢五分﹞人參﹝一錢﹞白術﹝去蘆炒二錢﹞陳皮﹝八分﹞當歸﹝一錢﹞

柴胡﹝五分﹞升麻﹝五分﹞茵陳﹝四分﹞蒼術﹝米泔浸炒四分﹞梔子﹝炒四分﹞豬苓﹝四分﹞赤茯苓﹝一錢﹞澤瀉﹝四分﹞黃連﹝四分﹞滑石﹝四分﹞甘艸﹝炙四分﹞

上銼。生薑煎服。以六味地黃丸。加蒼術﹑白術﹑茵陳﹑黃柏各二兩。蜜丸。相兼而進之。

一治發黃癥。身口俱發如金色。小便如濃煮柏汁。諸藥不效。用

加味解毒湯

黃芩﹝二錢﹞黃連﹝六分﹞黃柏﹝一錢五分﹞梔子﹝三錢﹞柴胡﹝八分﹞茵陳﹝二錢﹞

龍膽艸﹝二錢﹞木通﹝二錢﹞滑石﹝三錢﹞升麻﹝五分﹞甘艸﹝八分﹞

上銼。燈心煎服。大便實。加大黃二錢。目睛黃。倍龍膽艸。

一治發黃。脈沈細而遲。體逆冷。腰以上自汗。宜以

加味姜附湯

茵陳﹝二兩﹞大附子﹝一枚麩炒去皮臍﹞漧薑﹝炮一兩五錢﹞甘艸﹝炙一兩﹞

上銼四劑。水煎服。

一治黃膽。﹝安陵馬進覺傳極效﹞

露珠飲

露珠卽土豆。形如姜。搗爛。取汁半碗。溫服立效。

一治黃腫妙方王少川傳。

蒼術﹝一斤﹞廣陳皮﹝半斤﹞川濃朴﹝五兩﹞艸果﹝一兩﹞砂仁﹝一兩﹞靑礬﹝四兩﹞

茵陳穗﹝半斤﹞香附米﹝一斤﹞

上靑礬同香附米炒燒過。俱爲細末。醋打麵糊爲丸。如梧子大。每空心酒下。姜湯亦可一治黃腫病最捷。用此

綠礬丸

五倍子﹝半斤炒黑﹞綠礬﹝四兩薑汁炒白﹞鍼砂﹝四兩醋炒紅﹞神曲﹝半斤炒黃﹞

上爲細末。生薑汁煮紅棗肉爲丸。如梧子大。每服六七十丸。溫酒下。不能飲酒。米湯下。終身忌食蕎面。

一論黃胖。飲食無味。四肢無力。行步倦怠。脈澀而遲。或腹有積塊脹滿。

加減胃苓湯

蒼術﹝一錢五分﹞陳皮﹝一錢五分﹞濃朴﹝姜炒八分﹞豬苓澤瀉﹝各二錢﹞白術﹝一錢五分﹞白茯苓﹝三錢﹞藿香﹝三錢﹞半夏﹝姜炒二錢﹞大腹皮﹝三錢﹞山楂﹝三錢﹞蘿卜子﹝三錢﹞三稜﹝一錢﹞莪術﹝一錢﹞靑皮﹝一錢﹞甘艸﹝八分﹞

上銼。生薑三片。棗二枚。水煎。溫服。

一治黃膽倦怠。脾胃不和。食少。小便赤。宜以平胃散。合五苓散加滑石。

一治黃腫。腹中有積塊脹滿者。

退金丹

山東李西嶺傳。

蒼術﹝酒炒八兩﹞香附﹝八兩﹞靑皮﹝去穣三兩﹞陳皮﹝四兩﹞良姜﹝一兩﹞濃朴﹝姜炒三兩﹞烏藥﹝四兩﹞三稜﹝煨三兩﹞莪術﹝煨一兩﹞靑礬﹝八兩用百艸霜同炒﹞

上爲細末。醋糊爲丸。如梧桐子大。每服五十丸。米湯送下。

一治酒疸食疸。五積六聚。七八瘕。心腹疼痛。潮熱等癥。不問大人小兒。皆可用此

紫金丸

血竭﹝二兩﹞沈香﹝一兩﹞靑皮﹝二兩﹞陳皮﹝二兩﹞枳殼﹝去穣麩炒二兩五錢﹞濃朴﹝姜炒二兩﹞百艸霜﹝一兩﹞皂礬﹝四兩用醋煮過﹞蓬術﹝醋炒三兩﹞香附﹝去毛一兩﹞

鍼砂﹝醋炒一兩﹞漧漆﹝炒過性二兩﹞檳榔﹝二兩﹞黃石橊礬﹝二兩卽金絲礬是也﹞蓁艽﹝一兩﹞三稜﹝醋炒三兩﹞甘艸﹝五錢﹞一方。加蒼術﹑白術各一兩。

上爲細末。用大棗煮爛。去皮核。打糊爲丸。如梧桐子大。每服六七十丸。溫酒送下。

米飲亦可。

一治徧身發黃。妄言如狂。苦於胸痛。手不可近。此中焦蓄血爲患。宜用桃仁承气湯。

打下瘀血卽愈。

一治黃病愛喫茶者。用白術﹝去蘆炒三兩﹞蒼術﹝米泔浸三兩﹞軟石膏﹝煨一兩﹞白芍﹝炒一兩﹞黃芩﹝一兩﹞

薄荷葉﹝一錢﹞膽星﹝一兩﹞陳皮﹝一兩﹞

上爲細末。砂糖水調神曲糊爲丸。如梧桐子大。每服五六十丸。砂糖水下。

一治黃病愛喫壁泥者。用黃泥﹝一斤﹞砂糖﹝四兩同泥炒幹﹞

上爲細末。黃連膏和爲丸。如梧桐子大。每服五六十丸。空心。糖湯下。

一治黃病愛喫生米者。

陳皮白芍神曲﹝炒﹞麥芽﹝炒﹞山楂白茯苓﹝去皮﹞石膏﹝各一錢﹞濃朴﹝七分﹞

蒼術﹝一錢二分﹞藿香﹝五分﹞白術﹝一錢五分﹞甘艸﹝三分﹞

上銼。水煎熟。入砂糖一蛤蜊殼。食前服。

一治黃膽祕方大蝦蟆一个。黑礬三錢。豬肚一个。上二味裝入肚內煮爛。蝦蟆去骨。用煮湯洗令肚淨喫之卽愈。

一治五勞疸方四苓散合四物湯。去川芎。加茵陳﹑麥門冬﹑滑石﹑甘艸。

一治諸黃膽。口淡怔忡。耳鳴腳軟。惡寒發熱。小便白濁。此爲虛癥。用八味丸。﹝方見補益﹞用四君子湯吞下。

一治黃膽病。醫不愈。耳目悉黃。飲食不消。胃中脹熱生黃衣。蓋胃中有幹糞爲病。用煎豬脂一小升。溫熱。頓服之。日三次。燥糞下去。乃愈。

卷四

補益

脈法。气虛。脈細或緩而無力。右手弱。血虛。脈大或數而無力。左手弱。陽虛。脈遲陰虛。脈弦。眞气虛。脈緊。男子久疾。气口脈弱則死。彊則生。女人久病。人迎彊則生。弱則死。

夫人之正气不足曰虛。復縱嗜欲曰損。致病之因。有六焉。一曰气。二曰血。三曰精。

四曰神。五曰胃气。六曰七情憂鬱。六气委和。則各司其職。曰無病。失養違和。陰陽偏勝克剝則諸病生焉。夫气乃肺之主。血乃肝藏之。精乃腎之主。神乃心之主。飲食乃脾胃之主。

七情則七神主之。凡應事太煩則傷神。喋談朗誦。饑而言多則傷气。縱欲想思則傷精。久視鬱怒則傷肝。飲食勞倦則傷脾。久行傷筋。久立傷骨。久坐傷肉。此五勞七傷之屬也。其有稟賦素薄之人。又兼斫喪太早者。眞陰根本受虧。腎水一虧。則火必勝。勝則克肺金。肺主皮毛。則腠理不密。鼻不聞香臭。火炎痰升。而致咳嗽。甚致腎水枯竭。肺子能令母虛是也金水旣病。則五臟六腑皆爲賊。此火乃內出之火。宜補精血。而火自退。當服五仁斑龍膠丸培復精神之聖藥也。夫鹿者。得先天气質之濃。又食靈苗之精。故曰壽牲。角乃眾體之首一身精華所聚者也。方名五仁者。黃精﹑參﹑杞之類是也。男女虛弱之病。服之以復眞元非此不能。故斑龍膠丸爲血肉上品之良劑。善斡旋心腎。資塡五內。益精神。充气血。滋益於一身。兼以參﹑杞﹑門冬﹑鮮地骨皮等爲佐。配以八物湯。如漧咳嗽。痰中見血者。加以二門冬﹑牡丹﹑知母﹑五葉﹑制柏。其卻病延年之功。誠在斯矣。世俗補陰丸。以知母﹑黃柏爲主者但可施於壯盛人。縱欲相火之多者可矣。若虛損不足之癥已成者。及五十歲外人服之。則元陽精气。何由而生。又人輒以人參肺熱還傷肺之說。將以人參爲虛損人之忌物者蓋不究心於本艸經耳。參本味甘微寒。善補五臟。安精神。健脾胃。生津液。況素問言虛者治以甘溫。乃萬世不易之定論也。彼何期後學泥書所注肺熱還傷肺之句惑焉。則可說體壯人患內外感。並積熱固結於膈。宜淸涼滌導言之。若槪以虛損虛火痰嗽。及气虛中滿者。妄議人參爲不可用。是惑世人。陷於不壽。甚矣。

一論元气虧損。脾胃虛弱。飲食少進。或肢體腫脹。或大便不實。面瘦而黃。或胸膈虛痞。痰嗽吞酸等癥。

四君子湯

人參﹝二錢﹞白術﹝一錢五分﹞白茯苓﹝去皮二錢﹞甘艸﹝炙一錢﹞

上銼一劑。姜棗煎服。加陳皮。名異功散。加半夏﹑陳皮。名六君子湯。去茯苓。加漧薑。名理中湯。

一論心血虧損。肝脾腎血虛。發熱。或晡熱甚。頭目不淸。或煩躁不寐。胸膈作脹。或脇作痛等癥。

四物湯

當歸﹝酒洗﹞懷熟地黃﹝各三錢﹞白芍﹝酒炒二錢﹞川芎﹝一錢﹞

上銼一劑。水煎。溫服。

一論气血虛弱。惡寒發熱。煩躁作渴。或不時寒熱。眩暈昏。或大便不實。小便赤淋或飲食少思。或小腹痛等癥。宜用八物湯。又名八珍湯。卽四君子湯合四物湯是也。

一論凡人元气素弱。或因起居失宜。或因用心太過。或因飲食勞倦。致遺精白濁。盜汗自汗或內熱晡熱。潮熱發熱。或口漧作渴。喉痛舌裂。或胸乳膨脹。或脇肋作痛。或頭頸時痛或眩暈眼花。或心神不寧。寤而不寐。或小便赤淋。莖中作痛。或便溺餘瀝。臍腹陰冷。

或形容不充。肢體胃寒。或鼻气急促。或更有一切熱癥。皆是無根虛火。宜服後方。

十全大補湯

人參﹝二錢﹞白術﹝一錢五分﹞白茯苓﹝三錢﹞當歸﹝二錢﹞川芎﹝一錢五分﹞白芍﹝一錢﹞熟地黃﹝三錢﹞黃﹝二錢﹞肉桂﹝五分﹞麥門冬﹝二錢﹞五味子﹝三分﹞甘艸﹝炙八分﹞

上銼一劑。生薑﹑棗子。水煎。溫服。

一論年老。房有少艾。致頭痛發熱。眩暈喘急。痰涎壅塞。小便頻數。口漧引飲。徧舌生刺。縮斂如荔枝然。下唇黑裂。面目俱赤。煩躁不寐。或時喉間如煙火上衝。急飲涼水少解。已濱於死。脈洪大而無倫。且有力。捫其身烙手。此腎經虛火遊行於外。投以十全大補湯。加山茱﹑澤瀉﹑丹皮﹑山藥﹑麥門冬﹑五味﹑附子。水煎服。熟寐良久。脈癥各減三四。再與八味丸。服之而愈。

一論中气不足。肢體倦怠。口漧發熱。飲食無味。飲食失節。勞倦身熱。脈洪大而虛。

或頭痛惡寒。自汗。或气髙而喘。身熱而煩。或脈微細軟弱。自汗。體倦少食。或中气虛弱而不能攝血。或飲食勞倦而患瘧痢或瘧痢因脾胃虛而不能愈。或元气虛弱。感冒風寒。不勝發表宜用此代之。或入房而後感冒。或感冒而後入房。亦用此湯。急加附子。或瀉痢腹痛。急用附子理中湯。此方能治一應諸癥。誤用攻擊之藥太過。以致元气脾胃虛損之極。病已垂殆。用之實有起死回生之效。宜此補中益气湯﹝方見內傷﹞

一論經云。壯水之主。以制陽光。夫人之生。以腎爲主。人之病。多由腎虛而致者。此一方天一生水之劑。無不可用。若腎虛發熱作渴。小便淋閉。痰壅失音。咳嗽吐血。頭目眩暈。

眼花耳聾。咽喉燥痛。口舌瘡裂。齒不堅固。腰腿痿軟。五臟虧損。盜汗自汗。便血諸血。

凡肝經不足之癥。尢當用之。蓋水能生木故也。此滋水化痰之聖藥。血虛發熱之神劑也。又治肝腎精血不足。虛熱不能起牀。加大附子﹑肉桂各二兩。名八味丸。又治腎陰虛弱。津液不降。敗濁爲痰。能治咳逆。又治小便不禁。收精气之虛脫。爲養气滋腎。制火導水。使機關利而脾土健實。宜此

六味地黃丸

懷生地黃﹝八兩要眞懷慶生漧地黃酒洗淨入砂鍋內蒸黑爲度如病胃弱畏滯再加生薑汁拌勻再蒸半晌取出用手掐斷入後藥同搗成餅今市賣熟地黃皆是用鐵鍋煮過則不可用者矣﹞山茱萸﹝酒蒸剝去復選肉曬漧四兩﹞懷山藥﹝四兩﹞白茯苓﹝去皮三兩﹞牡丹皮﹝去土三兩﹞澤瀉﹝去毛三兩﹞

上忌鐵器。將藥精制。秤爲一處。入石臼內搗成餅。曬漧。或微火焙漧。或碓杵。或石磨爲細末。煉熟蜜一斤。加水一碗。和爲丸。如梧桐子大。曬漧。用瓷器收貯。每服三錢。空心鹽湯酒任下。忌三白。腎水不能攝養脾土。多吐痰唾。姜湯下。加麥冬﹑五味。名八仙長壽丸。腰痛。加鹿茸﹑木瓜﹑續斷。消渴。加五味子。諸淋瀝。倍茯苓﹑澤瀉。老人夜多小便加益智仁。去澤瀉。茯苓減半。老人下元虛冷。胞轉不得小便。膨急切痛。四五日。困篤垂危者。倍澤瀉。遺精。去澤瀉。虛火耳聾。加黃柏﹑知母﹑遠志﹑石菖蒲。小兒遺尿。加破故紙﹑益智仁﹑人參﹑肉桂。小兒鶴節。加鹿茸﹑牛膝﹑人參。小兒解顱頭縫開解不合。

亦加人參。小兒稟賦。腎經虛熱。耳內生瘡。或肌肉消瘦。骨節皆露。名節疳。加鹿茸﹑牛膝各一兩。五味子四兩。若顱解不合。牙齒不生。眼睛不黑。腿軟難行。最宜此藥。

一論大補元气。培塡虛損之聖藥也。卽六味地黃丸。根據本方再加五味是也。

五子益腎養心丸

甘枸杞子﹝四兩﹞柏子仁﹝二兩﹞覆盆子﹝二兩﹞楮實子﹝炒二兩﹞沙苑蒺藜子﹝麩炒二兩﹞

上共十一味。爲細末。用蜜八兩。入斑龍膠先煉。次入浮小麥粉四兩。芡實粉四兩。水調。亦入膠蜜同煉熟。和藥。再杵千餘下。爲丸。如梧桐子大。每日服百丸。淡鹽湯送下。

一論腎虛不能制火。六味地黃丸主之。腎非獨水也。命門之火並焉。腎不虛。則水足以制火腎水虛。則火無所制。而熱癥生矣。名曰陰虛火動。河間氏所謂腎虛則熱是也。令人足心熱。陰股熱。腰脊痛。率是此癥。老人得之爲順。少年得之爲逆。乃咳血之漸也。地黃﹑茱萸味濃者也。經曰。味濃爲陰中之陰。故能滋少陰。補腎水。澤瀉味甘鹹气寒。甘從土化。咸從水化。寒從陰化。故能入水藏。而瀉水中之火。丹皮气寒味苦辛。寒能勝熱。苦能入血。

辛能生水。故能益少陰。平虛熱。山藥﹑茯苓味甘者也。甘從土化。土能防水。故用之以制水藏之邪。且益脾胃。而培萬物之母也。

一論腎虛移熱於肺。咳嗽者。六味地黃丸主之。有足心熱。內股熱。腰痛。兩尺脈虛大者病原於腎虛也。地黃﹑茱萸味濃者也。味濃爲陰中之陰。故能益腎。腎者水藏。虛則水邪歸之。故用山藥﹑茯苓以利水邪水邪歸之。則生濕熱。故用澤瀉﹑丹皮以導坎中之熱。滋其陰血。去其邪熱。則精日生。而腎不虛。病根旣去。咳嗽自寧矣。

一論下消者。煩渴引飲。小便如膏。六味地黃丸主之。先有消渴善飲。而後小便如膏者名曰下消。懼其燥熱漸深。將無水矣。故用此方以救腎水。地黃﹑茱萸質潤味濃。爲陰中之陰故可以滋少陰之腎水。丹皮﹑澤瀉取其鹹寒。能制陽光。山藥﹑茯苓取其甘淡。能療消渴一論渴而未消者。用八味丸主之。此卽六味地黃丸。加附子﹑肉桂是也。渴而未消。謂其人多渴。喜得茶飲。不若消渴之求飲無厭也。此爲心腎不交。水不足以濟火。故令液亡口漧。

乃是陰無陽而不升。陽無陰而不降。水下火上。不相旣濟耳。故用附子﹑肉桂之辛熱。壯其少火。用六味丸益其眞陰。眞陰益則陽可降。少火壯則陰自升。故竈底加薪。枯籠蒸溽。

槁禾得雨。生意維新。惟明者知之。昧者鮮不以爲迂也。

一論腎間水火旣虛。小便不調者。八味丸主之。腎主水火。主二便。司開合。腎間之水竭。

則火獨治。能合而不能開。令人病小便不出。腎間之火息。則水獨治。能開不能合。令人小便不禁。是方也。以肉桂﹑附子之溫熱益其火。以地黃﹑茱萸濡潤壯其水。火欲實。丹皮﹑澤瀉之鹹酸者。可以收而瀉之。水欲實。則茯苓﹑山藥之甘淡者。可以制而滲之。水火旣濟則開合治矣。

一論腎間水火俱虛者。八味丸主之。君子觀象於坎。而知腎具水火之道焉。故曰。七節之旁中有小心。小心。少火也。又曰。腎有兩枚。左爲腎。右爲命門。命門。相火也。相火卽少火耳。夫一陽居於二陰爲坎。水火並而爲腎。此人生與天地相似也。今人入房甚。而陽事愈舉者。陰虛火動也。陽事先痿者。命門火衰也。眞水竭則隆冬不寒。眞火息則盛夏不熱。故人樂有善藥餌焉。是方也。地黃﹑茱萸﹑丹皮﹑澤瀉﹑山藥﹑茯苓﹑六味丸也。所以益少陰腎水。附﹑桂。辛熱物也。所以益命門相火。水火得其養。則二腎復其天矣。

一論陰虛於下。令人嘔甚者。六味丸加鹽湯送下。諸陽气浮。無所根據從。故嘔咳气上喘此陰虛於下。而令孤陽上浮耳。是方也。地黃﹑茱萸。質潤味濃。可使滋陰。丹皮﹑澤瀉。气味鹹寒可制陽光。山藥﹑茯苓。味甘而淡。可使調下。

一論腎气熱。則腰脊不舉。骨枯而髓減。發爲骨痿。宜六味丸加黃柏﹑知母主之。腎者水藏無水則火獨治。故令腎熱。腎主督脈督脈者。行於脊裏。腎壞則督脈虛。故令腰脊不舉。

骨枯髓減者。枯涸之極也。腎主骨。故曰骨痿。是方也。地黃﹑茱萸。味濃而能生陰。知柏苦寒能瀉火。澤瀉﹑丹皮。能去坎中之熱。山藥﹑茯苓。能制腎間之邪。王冰曰。壯水之主。以制陽光。此方主之。

一論入房太甚。宗筋縱弛。發爲陰痿。八味丸主之。腎。坎象也。一陽居於二陰爲坎。

腎中有命門之火焉。凡人入房甚。而陽事作彊不已者。水衰而火獨治也。陽事柔痿不舉者。水衰而火亦敗也。丹溪曰。天非此火。不足以生萬物。人非此火。不能以有生。柰之何而可以無火乎。是方也。桂﹑附味濃而辛熱。味濃則能入陰。辛熱則能益火。故能入少陰。而益命門之火。地黃﹑茱萸味濃而質潤。味濃則能養陰。質潤則能壯水。故能滋少陰。而壯坎中之水火欲實。則丹皮﹑澤瀉之酸鹹。可以引而瀉之。水欲實。則山藥﹑茯苓之甘淡。可以滲而制之。水火得其養。則腎宮不弱。命門不敗。而作彊之官。得其職矣。一論腎勞背難俯仰。

小便不利。有餘瀝。囊濕生瘡。小腹裏急。小便赤黃者。六味地黃丸加黃柏﹑知母主之。腎者。藏精之髒也。若人彊力入房。以竭其精。積久則成腎勞。腎主精。精主封塡骨髓。腎精以入房而竭。則骨髓已枯矣。故背難俯仰。前陰者。腎之竅。腎气足則能管攝而溲溺惟宜。腎气怯。則欲便而不利。旣便而有餘瀝。是失開合之常度也。腎者水藏。傳化失宜。則水气畱之。而生濕熱。水气畱之。故令囊濕生瘡也。小腹裏急者。此乃是眞水枯。

而眞火無制。眞水枯。則命門之相火無所畏。眞火無制。故灼膀胱小腹之筋膜。而作裏急也便赤黃。亦皆火之所爲。地黃﹑茱萸﹑。味濃者也。味濃而爲陰中之陰。故足以補腎間之陰血。山藥﹑茯苓。甘淡者也。甘能制濕。淡能滲濕。故能去腎間之陰濕。澤瀉丹皮。鹹寒者也。咸能潤下。寒能勝熱。故足以去腎間之濕熱。黃柏﹑知母。苦潤者也。潤能滋陰。苦能濟火。故足伏龍雷之相火。夫去其灼陰之火。滋其濟火之水。則腎間之精血自生矣。

一論气短有痰。小便赤澀。足根作痛。尺脈浮大。按之則澀。此腎虛而有痰飲也。用四物送六味丸而已。

一論六味地黃丸。專補左尺腎水之藥。八味丸旣補左尺腎水。兼補右腎相火之藥。少年水虧火旺。宜服六味丸。老年水火俱虧。宜服八味丸。況老年腎臟眞水旣虛。邪水乘之而爲濕熱以作腰痛足痿。痰唾消渴。小便不禁。淋閉等癥。非附桂之溫散。而能治之乎。

一論八味丸。治下元虛憊。心火上炎。渴欲飲水。或腎水不能攝養。多吐痰唾。及男子消渴。小便反多。婦人轉胞。小便不通。

一養生書曰。立秋後。宜服張仲景八味丸。治男子虛羸百病。眾所不療者。

一論命門火衰。不能生土。以至脾胃虛寒。而患流注鶴膝等癥。不能消潰收斂。或飲食少思。或食而不化。或臍腹疼痛。

夜多漩溺。經云。益火之源。以消陰翳。卽此方也。又治婦人脬轉。小便不通。殊效。

八味丸

懷生地黃﹝用酒蒸黑八兩﹞山茱萸肉﹝酒蒸去核﹞山藥﹝各四兩﹞白茯苓﹝去皮﹞牡丹皮﹝各三兩﹞肉桂﹝且三分濃者去皮方能補腎引虛火歸源﹞大附子﹝一兩半重者切四片童便浸火焙漧各二兩﹞澤瀉﹝三兩﹞

上忌鐵器。共爲細末。煉蜜爲丸。如梧桐子大。每服八十丸。空心。滚湯送下。

一治腎臟虛弱。面色黧黑。足冷足腫。耳鳴耳聾。肢體羸瘦。足膝軟弱。小便不利。或多或少。腰脊疼痛。用八味丸。加鹿茸﹑五味子。名十補丸。

一論凡有人不耐勞。不能食冷。或飲食脹大便不實。或口苦常破如瘡。服涼藥愈甚。或盜汗小便頻數。腰腿無力。或咽津。或呼吸覺冷入腹。或陰囊濕癢。或手足覺冷。或面白。或黧黑。或畏寒短气。以上諸癥。皆屬虛甚。八味丸主之。此丸用附子有功。夫附子一物大辛熱除三焦痼冷。六腑沈寒。气味勁悍。有回陽之功。命門火衰。非此不補。附𨿽有毒。但炮制如法。或用防風甘艸同炒。或童便久浸。以去其毒。復將地黃等味同用。以制其熱。潤其燥。緩其急。假其克捷之功。而駕馭剽悍之勢。則𨿽久服。亦有功而無害。惟在善用之而已若執泥有毒。果有沈寒痼冷之疾。棄而不用。其能療乎。觀東垣八味丸論。則昭然矣。

一論諸虛百損。五勞七傷。滋腎水。降心火。補脾土。添精補髓。益气和血。壯筋骨。

潤肌膚。聰明耳目。開心定智。彊陰壯陽。延年益壽。此藥性味溫而不熱。淸而不寒。久服則坎離旣濟。陰陽協和。火不炎而神自淸。水不滲而精自固。平補之聖藥也。

加減神仙旣濟丸

尙書劉春罔方。

楝參﹝去蘆二兩﹞嫩鹿茸﹝酥炙二兩﹞肉蓯蓉﹝酒洗三兩﹞枸杞子﹝酒洗二兩﹞茱萸﹝酒蒸去復選肉二兩﹞懷山藥﹝二兩﹞遼五味子﹝二兩﹞石菖蒲﹝去毛二兩﹞嫩黃﹝蜜炒二兩﹞川巴戟﹝水泡去心二兩﹞川黃柏﹝酒炒二兩﹞知母﹝去毛二兩﹞柏子仁﹝二兩﹞懷熟地黃﹝酒蒸二兩﹞菟絲子﹝酒蒸搗餅曬漧二兩﹞天門冬﹝去心二兩﹞當歸﹝酒洗二兩﹞麥門冬﹝去心二兩﹞遠志﹝甘艸水泡去心二兩﹞小茴香﹝鹽酒炒二兩﹞白茯神﹝去皮木二兩﹞

懷生地黃﹝酒洗二兩﹞川杜仲﹝去皮酒炒二兩﹞川牛膝﹝去蘆酒洗二兩﹞

上爲細末。煉蜜和熟棗爲丸。如梧桐子大。每服百丸。空心。鹽湯送下。或酒任下。忌三白。

一論此方。主滋養肝腎。補心血。利足膝。實肌膚。悅顏色。眞衛生之良藥也。

歸茸丸

懷熟地黃﹝酒蒸四兩﹞懷山藥﹝酒浸二兩﹞茱萸﹝酒蒸去核二兩﹞白茯苓﹝去皮二兩﹞

牡丹皮﹝一兩﹞懷牛膝﹝去蘆酒洗二兩﹞當歸﹝酒洗二兩﹞大附子﹝炮去皮臍二兩﹞嫩鹿茸﹝酥炙四兩﹞澤瀉﹝一兩﹞遼五味子﹝四兩﹞官桂﹝二兩﹞

上爲細末。鹿角半斤。酒打稀糊爲丸。如梧桐子大。每服五十丸。空心。鹽湯溫酒送下一論五仁斑龍膠。專治眞陽元精內乏。以致胃气弱。下焦虛憊。及夢泄自汗。頭眩。四肢無力。此膠能生精養血。益智寧神。順暢三焦。培塡五臟。補腎精。美顏色。卻病延年。乃虛損中之聖藥也。

五仁斑龍膠法

鹿角連腦蓋骨者佳。自解者不用。去蓋用生。淨五十兩。截作三寸段。新汲淡泉井水。

浸洗去垢。吹去角內血腥穢水盡。同人參五兩。天門冬去心皮五兩。麥門冬去心五兩。甘枸杞子去蒂八兩。川牛膝去蘆五兩。五品藥以角入淨壇內。注水至壇肩。用筍殼油紙封固其口。大鍋內注水。用文武火密煮三晝夜足。時常加入沸湯於鍋內。以補干耗。取出。濾去渣。將汁復入闊口砂鍋內。煎熬成膠。聽用。和藥末。其角去外粗皮。淨者爲細末。名之曰鹿角霜也。

仙傳斑龍丸

滋補中之聖藥。

鹿角霜鹿角膠柏子仁﹝另研﹞菟絲子﹝酒炒﹞懷生地黃﹝酒蒸黑各十兩﹞

上爲末。先將鹿角膠瓷器內慢火化開。卻將膠酒煮糊和藥。搗二千下。爲丸如梧桐子大每服五十丸。淡鹽湯下。酒亦可。

長生固本方

人參甘枸杞子懷山藥遼五味子天門冬﹝水潤去心﹞麥門冬﹝水潤去心﹞懷生地黃懷熟地黃﹝各二兩﹞

上銼片。用生絹盛之。煮酒三十斤。將篛封壇口。放鍋內。水煮。壇水不過壇口。以米百粒放篛葉上。候气燻蒸米熟。住火。埋土出火毒飲之。此藥甚平和。治勞疾。補虛弱。烏須髮。忌蘿卜﹑蔥蒜。食之與地黃相反。令人易白髮。肉面不忌。亦忌蒙豆飯。

一論人乳能益心气。補腦髓。治消渴勞怯。及風火癥。老人尢宜。可揀年幼壯盛潔淨無病婦人之乳飲之。

一論治諸虛百損。五勞七傷。用人乳兩盞。好酒半盞。入銀旋或錫鏃器內蕩滚。每五更服。

一論主壯元陽。益眞气。助胃潤肺。宜用

補精膏

牛髓﹝搗爛去粗﹞胡桃肉﹝去皮﹞杏仁﹝去皮﹞人參﹝各四兩﹞山藥﹝薑汁拌蒸熟去皮八兩﹞紅棗﹝去皮核半斤﹞

上將杏仁﹑胡桃肉﹑棗子﹑山藥四味搗爲膏。用蜜一斤。煉去白沫。與牛髓同和勻。入瓷罐內。重湯煮一日空心以一匙用酒或白湯化服下。

一論治傷寒汗吐下後。及行倒倉法吐下後。與諸癥用攻擊之過。以至元气耗憊。用此補之。韓飛霞曰。人參煉膏。回元气於無何有之鄕。王道也。又肺虛嗽。亦有人參膏補之。如肺虛兼有火邪者。人參膏與天門冬膏。對服之最妙。

人參膏

人參去蘆。不拘多少。切片。入砂鍋內。放淨水。文武火熬幹一半。傾入瓶內。將渣又煎。

又如前並之於瓶。凡熬三次。驗參渣。嚼無味。乃止。卻將三次所煎之汁濾去渣。仍入砂鍋內。文武火慢慢熬成膏。如人參一斤。只好熬成一碗足矣。

及成膏入碗。隔宿定有淸水浮上。亦宜去之。只畱稠膏。每服二三匙。淸米湯漱下。

白術膏

白術要好雪白者。去蘆油不用。淨一斤。入砂鍋內。水熬三次。取汁。濾去渣。再入砂鍋內文武火慢慢熬至三碗。入蜜四兩。又熬成膏。入瓷罐收貯封固。埋土七日。然後取之。每服四五匙。不拘時。米湯調服。善補脾胃。進飲食。生肌肉。除濕化痰。止泄瀉。

茯苓膏

大白茯苓堅硬者。不拘多少。去黑皮。爲細末。用水漂去浮者。漂時用白滚水。如和面之狀令藥濕。方入水漂澄。取下沈者。用淨布扭去水。曬漧。復爲細末。再漂再曬。反復三次再爲細末。每末一斤。拌好白蜜二斤令勻。貯長瓷罐內。籜皮封口。置鍋內。桑柴火懸胎煮。盡一日。抵晚連瓶坐埋五穀內。次早倒出。以舊在上者裝瓶下。舊在下者裝瓶上。再煮再入五穀內。反復三日夜。次早取出。埋淨土定七日。去火毒。每早晚用三四匙。喫嚼少許將白湯送下。補虛弱。治痰火殊效。

延壽丹

用白茯苓十斤。淨鍋內煮一夜。曬一日。去皮切片。調眞蜂蜜二斤。蒸三炷香。曬漧再加蜂蜜。

再蒸再曬。如是三次。爲細末。煉蜜爲丸。如梧桐子大。每日三四十丸。溫湯送下。久服大補。殊效。

地黃膏

眞懷慶大生地黃一斤。酒洗令淨。加麥門冬去心四兩。貯砂鍋內。入水。熬幹一半。傾入瓷罐內。又入水。又熬。如是三次。將汁濾去渣。用文武火慢慢熬至三碗。入蜜四兩。又熬至膏。入瓷罐內封固。入土埋。去火毒。取出。每服二三匙。空心白湯點服。能補腎水眞陰。

塡髓固精。生血烏發。

枸杞膏

甘枸杞子一斤。放砂罐內。入水煎十餘沸。用細絹羅濾過。將渣擠出汁淨。如前再入水熬濾取汁。三次。去渣不用。將汁再濾入砂罐內。慢火再熬成膏。入瓷器內。不可泄气。不論男婦。早晚用酒調服。能生精補元气。益榮衛。生血悅顏色。大補諸虛百損。延年益壽。

一論此膏能鎭玉池。存精固漏。通二十四道血脈。鎖三十六道骨節。主一身之毛竅。貼之血脈流暢。龜健不衰。精髓充盈。養精聚神。壯陽助气。固下元。气透三關。乃通行之道。

老人貼之。夜不小便。大人精不泄。補益虛損。延年益壽。至珍至寶。又治男子下元虛冷。小腸疝气。痞疾。單腹脹滿。並一切腰腿骨節疼痛。半身不遂。貼三日神效。婦人子宮久冷。

赤白帶下。久不坐胎。產後戰腸風。貼之三日神效。

千金封臍膏

內閣祕傳。

天門冬生地黃熟地黃大鱉子大附子蛇牀子麥門冬紫梢花杏仁遠志牛膝肉蓯蓉官桂肉豆蔻菟絲子虎骨鹿茸﹝各二錢﹞

上爲末。入油一斤四兩。文武火熬黑色。去渣澄淸。入黃丹半斤。水飛過松香四兩。熬用槐柳條攪。滴水不散爲度。再下硫黃﹑雄黃﹑朱砂﹑赤石脂﹑龍骨各三錢。爲末入內。除此不用見火。將藥微冷定。再下膃肭臍一付。阿芙蓉﹑蟾酥各三錢。麝香一錢。不見火。陽起石﹑沈木香各三錢。俱不見火。上爲細末。入內。待藥冷。下黃蠟六錢。貯瓷器盛之。

封口。放水中浸三日。去火毒。取出。攤緞子上。或紅絹上亦可。貼之六十日。方無力再換。

又方。加乳香﹑沒藥﹑母丁香。此方其效如神。

太和丸

飲食勞役。所關非細。飲食失節。損傷脾胃。勞役過度。耗散元气。脾胃損傷。元气衰竭。乃成內傷。諸病難治。保合太和。預防無慮。大補諸癥。專進飲食。淸痰降火。解郁消滯。養气健脾。王道之劑。不問老幼男女通治。

白術﹝去油土炒四兩﹞白茯苓﹝去皮二兩﹞懷山藥﹝二兩﹞蓮肉﹝去心皮二兩﹞當歸身﹝酒炒四兩﹞白芍藥﹝酒炒二兩﹞陳皮﹝一兩﹞川黃連﹝姜炒一兩﹞山楂﹝去子一兩﹞枳實﹝面炒一兩﹞半夏﹝湯泡切片姜炒一兩﹞神曲﹝炒一兩﹞香附﹝用童便炒一兩﹞木香﹝五錢﹞

龍眼肉﹝一兩﹞炙甘艸﹝五錢﹞人參﹝五錢﹞白豆蔻﹝去殼五錢﹞嫩黃﹝蜜水炒用一兩﹞

上爲細末。荷葉如掌大者。煎湯下。陳倉米半鐘煮稀粥。和爲丸如梧桐子大。每服百丸食後臨臥米湯送下。年幼壯者去參﹑。

坎離丸

治燈窗讀書辛苦。學問易忘。精神昏倦。妙不可言。思慮房欲。人爲所累。

思慮過度。心血耗散。房欲失節。腎水枯瘁。腎水一虛。心火卽熾。釀成勞瘵。雜癥難治。防其未然。坎離旣濟。補髓添精。調榮養衛。聰耳明目。定神安志。滋陰降火。百病皆治。日誦千言。不忘所記。

龍骨﹝火五錢﹞遠志﹝甘艸水泡去骨一兩﹞白茯神﹝去皮末一兩﹞石菖蒲﹝去毛五錢﹞

龜甲﹝炙酥五錢﹞酸棗仁﹝炒一兩﹞當歸身﹝酒洗一兩﹞人參﹝五錢﹞麥門冬﹝水洗去心用一兩﹞天門冬﹝水淨去心一兩﹞生地黃﹝酒洗二兩﹞熟地黃﹝酒蒸二兩﹞山茱萸﹝酒蒸去核一兩﹞川黃柏﹝去皮酒炒一兩﹞五味子﹝一兩﹞柏子仁﹝一兩﹞山藥﹝一兩﹞甘枸杞子﹝一兩﹞知母﹝去毛酒炒一兩﹞

上忌鐵器。精制。合爲一處。石臼內搗成餅。曬漧。磨爲細末。煉蜜滴水成珠。每蜜一斤。

加水一碗。調和前藥爲丸。如梧桐子大。每服三錢。淸晨空心鹽湯下。或酒亦可。節欲忌三月。

長春不老仙丹

治諸虛百損。五勞七傷。滋腎水。養心血。添精髓。壯筋骨。扶元陽潤肌膚。聰耳明目。寧心益智。烏須黑髮。固齒堅牙。延年益壽。壯陽種子。卻病輕身。

仙茅﹝酒浸洗四兩﹞山茱萸﹝酒蒸去核二兩﹞白何首烏﹝同赤首烏制各四兩﹞川萆﹝酒洗二兩﹞赤何首烏﹝米泔浸洗捶碎如棗核大入黑豆同蒸三日極黑﹞補骨脂﹝酒炒二兩﹞黃精﹝酒蒸四兩﹞大懷生地黃﹝酒洗淨掐斷曬漧二兩﹞大懷熟地黃﹝用生地黃酒浸洗碗盛放砂鍋內蒸一日極黑掐斷曬漧二兩﹞巨勝子﹝二兩﹞懷山藥﹝二兩﹞甘枸杞子﹝二兩﹞天門冬﹝水潤去心二兩﹞麥門冬﹝水潤去心二兩﹞白茯苓﹝去皮人乳浸曬三次二兩﹞遼五味子﹝二兩﹞

小茴香﹝鹽酒炒二兩﹞覆盆子﹝二兩﹞

參﹝二兩﹞嫩鹿茸﹝酥炙二兩﹞懷牛膝﹝去蘆酒洗二兩﹞柏子仁﹝二兩﹞靑鹽﹝二兩﹞川杜仲﹝去皮酒炒二兩﹞當歸身﹝酒洗二兩﹞川巴戟﹝水泡去心一兩﹞菟絲子﹝酒洗淨入砂鍋酒煮爛搗成餅曬漧二兩﹞肉蓯蓉﹝酒洗二兩﹞川椒﹝去目微炒一兩﹞遠志﹝甘艸水泡去心二兩﹞

鎖陽﹝炙酥三兩﹞陰虛火動。素有熱者。加川黃柏酒炒二兩。知母酒炒二兩。紫河車一具。﹝用壯盛婦人首生男胎先將米泔水洗淨次入長流水中再洗新瓦上慢火焙漧﹞

上忌鐵器。精制。秤和一處。石臼內搗成餅。曬漧。磨爲細末。用煉蜜爲丸。如梧桐子大。每服三錢。空心酒下。忌三白。如虛甚。用後八仙斑龍膠化爲丸。乃補益妙方也。

八仙斑龍膠

人參天門冬﹝去心﹞懷生地黃﹝酒洗﹞懷熟地黃﹝酒蒸﹞麥門冬﹝去心﹞懷牛膝﹝去蘆用各五兩﹞甘枸杞子白何首烏赤何首烏﹝以上俱銼咀片各八兩﹞老鹿茸﹝燎去毛截二寸長劈兩片水洗淨二十兩﹞

上將藥均入大砂鍋內。熬汁五次。將渣濾淨。再熬至五碗。則成膠矣。每服銀茶匙二三匙。好酒調化。空心服。或酒化膠爲前丸。尢佳。

萬病無憂酒

常服能除百病。理風濕。烏髭須。淸心明目。利腰腎。健腿膝。補精髓療跌撲損傷筋骨。和五臟。平六腑。快脾胃。進飲食。補虛怯。養气血。

當歸﹝五錢﹞川芎﹝五錢﹞白芷﹝五錢﹞白芍﹝一兩﹞防風﹝七錢五分﹞羌活﹝二兩﹞

荊芥穗﹝五錢﹞地骨皮﹝五錢﹞牛膝﹝五錢﹞杜仲﹝炒一兩五錢﹞木瓜﹝五錢﹞大茴香﹝五錢﹞

破故紙﹝一兩﹞五加皮﹝一兩五錢﹞威靈仙﹝一兩﹞鉤藤﹝一兩﹞石楠藤﹝一兩﹞烏藥﹝五錢﹞紫金皮﹝一兩五錢﹞自然銅﹝火﹞木香乳香沒藥甘艸﹝炙各五錢﹞雄黑豆﹝二兩﹞

上共二十五味。調勻。用繒布爲囊盛之。無灰酒一大壇。入藥在內。春秋五日。夏三日冬十日後。取酒溫飲之。或晨昏午後。隨量飲之。能去風活血。養神理气。其味佳。如飲一半。再加好酒浸飲妙。

延壽甕頭春

又名神仙延壽酒。周藩宗正西亭傳仙方也。

天門冬﹝去心一兩﹞破故紙﹝一兩﹞肉蓯蓉﹝麩炒一兩﹞粉艸﹝一兩﹞牛膝﹝去蘆一兩﹞

杜仲﹝麩炒一兩﹞大附子﹝水煮五錢﹞川椒﹝去目一兩﹞以上八味爲末。入曲內同和糜。

淫羊藿﹝一斤米泔水浸仙靈脾俗名﹞羯羊脂﹝一斤拌淫羊藿同炒黑色﹞當歸﹝四兩﹞頭紅花﹝一斤搗爛曬漧﹞白芍﹝一兩﹞生地黃﹝二兩﹞蒼術﹝米泔水浸炒四兩﹞熟地黃﹝二兩﹞

白茯苓﹝四兩﹞甘菊花﹝一兩﹞五加皮﹝四兩﹞地骨皮﹝四兩﹞以上十二味。銼咀片。絹袋盛貯鋪缸內。縮砂蜜﹝五錢﹞白豆蔻﹝五錢﹞木香﹝五錢﹞丁香﹝五錢﹞以上四味。後用煮酒。爲末用。

上藥共二十四味。共五斤四兩。用糯米二斗淘淨。浸一日夜。又淘一次。蒸作糜。取出候冷用細面末四斤。同天門冬等八味調勻。卻將淫羊藿等十二味。貯於粗絹袋。置缸底。將前糜拍實於其上。然後投上品燒酒四十斤。封固七日。搾出澄淸。方入壇。加砂仁等四味固封。

重湯煮三炷香。埋土中三日。能出火毒。每日量飲數杯。一七日百竅通暢。渾身壯熱。丹田微癢。痿陽立興。切忌醉酒飽食行房。

一論長春酒。大補气血。壯筋骨。和脾胃。寬胸膈。進飲食。祛痰涎。行滯气。消酒食除寒濕等癥。

長春酒方

尙書劉三川傳。

黃﹝蜜炙﹞人參白術﹝去蘆﹞白茯苓﹝去皮﹞當歸川芎白芍熟地黃官桂橘紅南星半夏﹝姜炒﹞蒼術﹝米泔水浸﹞濃朴﹝姜炒﹞砂仁艸果仁靑皮﹝去穣﹞

檳榔丁香木香沈香五味子藿香木瓜石斛杜仲白蔻殼薏苡仁枇杷葉桑白皮﹝蜜炙﹞神曲﹝炒﹞麥芽﹝炒﹞甘艸﹝炙﹞

上各件制了。淨秤三錢。等分爲二十包。每用一包。將生絹袋盛之。浸酒一斗。春七夏三。秋五冬十日。每日淸晨一杯。甚爲有效。

卷四補益

呼吸靜功妙訣

人生以气爲本。以息爲元。以心爲根。以腎爲蒂。天地相去八萬四千里。人心腎相去八寸四分。此腎是內腎。臍下一寸三分是也。中有一脈。以通元息之浮沈。息總百脈。一呼則百脈皆開。一吸則百脈皆合。天地化工流行。亦不出呼吸二字。人呼吸常在心腎之間。則血气自順。元气自固。七情不熾。

百骸之病自消矣。每子午卯酉時。於靜室中。濃褥鋪於榻上。盤腳跗坐。瞑目不視。以綿塞耳。心絕念慮。以意隨呼吸一往一來。上下於心腎之間。勿急勿徐。任其自然。坐一炷香後。覺得口鼻之气不粗。漸漸和柔。又一炷香後。覺得口鼻之气。似無出入。然後緩緩伸足開目。去耳塞。下榻行數步。偃臥榻上。少睡片時起來。啜粥半碗。不可作勞惱怒。以損靜功。每日根據法行之。兩月之後。自見功效。

不煉金丹。且吞玉液。呼出臟腑之毒。吸采天地之淸。太上玉軸六字气訣。道藏有玉軸經言五臟六腑之气。因五味燻灼不和。又六欲七情。積久生病。內傷臟腑。外攻九竅。以致百骸受病。輕則痼癖。甚則盲廢。又重則傷亡。故以六字气訣。治五臟六腑之病其法以呼字而自瀉去臟腑之毒瓦斯。以吸字而自采天地之淸气以補之。當日小驗。旬日大驗。年後萬病不生。延年益壽。衛生之寶。非人勿傳。呼有六。曰。呵呼噓嘻吹也。吸則一而已。呼有六者。以呵字治心气。以呼字治脾气。以字治肺气。以噓字治肝气。以嘻字治膽气。以吹字治腎气。此六字气訣。分主五臟六腑也。凡天地之气。目子至巳。爲六陽時。自午至亥。爲六陰時。如陽時則對東方。勿盡閉窗戶。然忌風入。解帶正坐。叩齒三十六以定神。先攪口中濁津漱煉。二三百下。候口中成淸水。卽低頭向左而咽之。以心送下。候至腹中。低頭開口。先念呵字。以吐心中毒瓦斯。念時耳不得聞呵字聲。聞卽气粗。乃損心气也。念畢。

仰頭閉口。以鼻徐徐吸天地之淸气。以補心气。吸時耳亦不得聞吸气。聞卽气粗。亦損心气也。但呵時令短。吸時令長。卽吐少納多。吸訖。卽低頭念呵字。耳復不得聞呵字聲。呵訖又仰頭以鼻徐徐吸淸气以補心。亦不得聞吸聲。如此吸者六次。卽心之毒瓦斯漸散。又將天地之淸气補之。心之元气。亦漸復矣。再又根據此式念呼字。耳亦不得聞呼聲。如此呼者六次。

所以散脾毒。而補脾元也。次又念字以瀉肺毒。以吸而補肺元。亦須六次。次念噓字。以瀉肝毒。以吸而補肝元。嘻以瀉膽毒。吸以補膽元。吹以瀉腎毒。吸以補腎元。如此者並各六次。是謂小周。小周者六六三十六也。三十六而六气徧。臟腑之毒瓦斯漸消。病根漸除。神气漸完矣。次看是何臟腑受病。如眼病。卽又念噓嘻二字。各十八徧。仍每次以吸補之。總之三十六訖。是爲中周。中周者第二次三十六。通爲七十二也。次又再根據前呵呼噓嘻吹六字法。各爲六次。並須呼以瀉之。吸以補之。愈當精虔。不可怠廢。此第三次三十六也。是爲大周。總之爲一百單八次。是爲百八訣也。午時屬陰時。有病卽對南方爲之。南方屬火。

所以卻陰毒也。然又不若子後巳前。面東之爲陽時也。如早起牀上面東。將六字各爲六次。

是爲小周。亦可治眼病也。凡眼中諸癥。惟此訣能去之。他癥亦然。如病重者。每字作五十次。凡三百而六腑周矣。乃漱煉咽液叩齒如初。如此者三。卽通爲九百次。無病不愈。孫眞人云。天陰霧惡風猛寒。勿取气也。但閉之。

扶桑至寶丹

扶桑扶桑髙拂云。海東日出气氤氳。滄海變田幾億載。此樹移根今尙存結子如丹忽如漆。綠葉英英翠可捫。濯磨入鼎卽靈藥。芝木區區未許羣。葉兮葉兮願玉汝。

綠陰裏面有桃源。

胡僧曰。蠶食吐絲。結成錦繡。人食生脂。延年除咎。蓋嫩桑之葉。性本和平。不冷不熱。

生於效野之外。懼爲蛇蠍所沿。須擇家園中嫩而存樹者。采數十斤。洗以長流之水。摘去其蒂。曝於日中。以幹爲度。復取巨勝子爲臣。煉蜜爲丸。如梧桐子大。日服二次。約可百丸白開水下。三月之後。體生軫粟。此是藥力所行。愼勿驚畏。旋則徧體光潔。如凝脂然。

服至半年之後。精力轉生。諸病不作。久服不已。自登上壽。老人服之。步健眼明。又能消痰生津。補髓添精。功效不細。

卷四

老人

一論年髙之人。陰虛筋骨柔弱無力。面無光澤。或暗淡。食少痰多。或喘或咳。或便溺數澀陽痿。足膝無力者。並治形體瘦弱無力。多因腎气久虛。憔悴盜汗。發熱作渴。並皆治之

八仙長壽丸

大懷生地黃﹝酒拌入砂鍋內蒸一日黑掐斷慢火焙漧八兩﹞山茱萸﹝酒拌蒸去核四兩﹞白茯神﹝去皮木筋膜﹞牡丹皮﹝去骨各三兩﹞遼五味子﹝去梗二兩﹞麥門冬﹝水潤去心二兩﹞幹山藥益智仁﹝去殼鹽水炒各二兩﹞

上忌鐵器。爲細末。煉蜜爲丸。如梧桐子大。空心溫酒調下。或炒鹽湯調服。夏秋滚湯調服腰痛。加木瓜﹑續斷﹑鹿茸﹑當歸。消渴。加五味子﹑麥門冬各二兩。老人下元冷。胞轉不得小便。膨急切痛四五日。困篤欲死者。用澤瀉。去益智。諸淋瀝。數起不通。倍茯苓。

用澤瀉。去益智。夜多小便。加益智一兩。減茯苓一半。治虛火牙齒痛浮。治耳聵及腎虛耳鳴。另用全蠍四十九枚。炒微黃色爲末。每服三錢。酒調送下。早晨空心服。

一論此膏塡精補髓。堅骨彊筋。萬神具足。五臟盈溢。髓實血滿。神識髙邁。夜無夢想

瓊玉膏

人參﹝揀好者去蘆十二兩﹞眞懷生地黃﹝十斤洗淨搗取其汁﹞白茯苓﹝堅白者去皮及筋膜二十四兩最佳﹞白沙蜜﹝五斤﹞

上將參﹑苓爲細末。忌鐵器。蜜用生絹濾過。地黃取自然汁。去渣。同藥一處。拌和勻入瓷器內封固。淨紙二十餘重密封。入重湯內煮。用桑柴火煮六日。如連夜火卽三日夜。

取出用蠟紙數重。包瓶口。入井內。去火毒。一伏時久。再入舊湯內煮一日。出水气。取三匙作三盞。每晨以二匙溫酒調服。不飲者白湯化下。

仙曰。予所制此方。加沈香﹑琥珀各五錢。其功效異於世傳之方。漧咳嗽者。有聲無痰者也。火乘於肺。喉嚨隱隱而癢。故令人咳。病原於脾者。有痰。病不由脾。故無痰。易曰。

燥萬物者莫乎火。相火一。則五液皆涸。此漧咳嗽之由也。生地黃能滋陰降火。蜜能潤燥生津。損其肺者益其气。故用人參。虛則補其母。故用茯苓。又地黃﹑白蜜皆潤燥。而人參﹑茯苓。甘而屬土。用之以佐二物。此水位之下。土气乘之之義。乃立方之道也。

一論陽春白雪糕。﹝方見內傷﹞凡年老之人。當以養元气健脾胃爲主。每日三餐。不可缺此糕也。王道之品。最益老人。

卷四老人

保生雜誌

彭祖曰。美色妖麗。嬌姿盈房。以致虛損之禍。知此可以長生。陰符經云。淫聲美色。

破骨之斧鋸也。世之人若不能秉靈燭以照迷津。仗慧劍以割愛欲。則流浪生死之海。害生於恩也書曰。年髙之人。血气旣弱。陽事輒盛。必愼而抑之。不可縱心恣意。一度一泄。一度火滅。一度增油。若不制而縱欲。火將滅更去其油。

秦醫和視晉侯之疾。曰。是謂近女室。非鬼非食。惑於喪志。公曰。女不可近乎。曰。

節之。

靈樞曰。元气者。腎間動气也。右腎爲命門。精神之所合。愛惜保重。則榮衛周流。神气充足。

書曰。恣意極精不知惜。虛損身也。譬枯朽之木。遇風則折。將潰之岸。值水先頹。苟能愛惜節情。亦長壽也。

抱朴子曰。才不逮彊思之。力不勝彊舉之。傷也。甚矣彊之一字。眞爲戕生伐壽之本。

夫養生賴乎飲食。然使醉而彊酒。飽而彊食。未有不傷生者。況欲乎。欲而彊。元精去。元神離元气散。戒之。

書曰。飲食過房。勞損血气。流溢滲入大腸時。便淸血腹痛。病名腸癖。又曰。大醉入房。

气竭肝傷。男人則精液衰少。陽痿不舉。女子則月事衰微。惡血淹畱。生惡瘡。又曰。忿怒中盡力行房事。精虛气竭。發爲癰疽。恐懼中入房。陰陽偏虛。自汗盜汗。積而成勞。遠行疲乏入房。爲五勞。月事未絕而交接生駁。又冷气入內。身痿面黃不產。

一金瘡未瘥而交會。動於气血。故令金瘡敗壞。忍小便而入房者。得淋病。莖中疼痛。

面失血色。致胞轉臍下。急痛死。書云。時疾未復。犯房者。舌出數寸而死。

卷四

痼冷

丹溪曰。人之一身。貴乎陰陽升降。和平無偏。若有偏勝。卽爲之患。痼冷之癥。由人之一身。眞陽耗散。脾胃虛弱。加食冷物。有傷脾胃。固結其寒於臟腑不散。以至手足厥冷。畏冷憎寒。飲食不化。嘔吐涎沫。或大腸洞泄。或小便頻數。治法宜暖下元。兼理脾胃。又有肺虛而畏寒者。令人咳嗽。尢當詳而治之。

一論陰癥。身靜而重。言語無聲。气少難以喘息。目睛了了。口鼻冷气。水漿不入。大小便不禁。面上惡寒。有如刀刮。先用蔥熨法。﹝方見中寒﹞次用理中湯。

加味理中湯

大附子﹝麵包煨去皮臍﹞人參白術﹝去蘆炒﹞漧薑﹝炒﹞肉桂陳皮白茯苓﹝去皮各等分﹞甘艸﹝減半炙﹞

上銼。生薑三片。棗兩枚。水煎熱服。

一論陽癥歸陰。陰囊縮入。手足厥冷。腹痛脹滿。冷汗大出。脈或洪弦。

固陽湯

黃﹝蜜水炒﹞人參﹝各一錢﹞白術﹝去蘆炒二兩﹞白茯苓﹝去皮二錢﹞漧薑﹝一錢炒﹞

白姜﹝一錢炒﹞良姜﹝一錢腹痛倍用﹞濃朴﹝薑汁炒一錢﹞大附子﹝泡一錢﹞

上銼一劑。水煎熱服。

一脫陽癥。多因大吐大瀉之後。四肢逆冷。元气不接。不省人事。或傷寒新瘥。誤與婦人交小腹緊痛。外腎縮入。面黑气喘。冷汗自出。須臾不救。先以蔥白炒令熱。熨臍下。次用附子﹝兩个去皮燻一兩正﹞白術﹝去蘆炒去油﹞漧薑﹝炮各五錢﹞木香﹝二錢五分﹞

上銼。每劑五兩。水煎服。須臾。再一服。

一方。用蔥白連須六七根。研爛。熱酒調服。外用炒鹽熨臍下气海。勿令气冷。

一治陰癥。手足厥冷。急用

三仙散

大附子﹝炮去皮臍﹞官桂漧薑﹝炒各等分﹞

上共爲細末。每服三錢。滚酒調服。卽愈。

一論陰癥。腹痛身冷。宜

回陽散

硫黃﹝四分﹞胡椒﹝六分﹞

上爲細末。每服三分。燒酒調服。

一治陰癥祕方。

用硫黃化開。傾入井水內。取出爲末。飯爲丸。如梧桐子大。每服三錢。溫酒調下。

一治陰癥。

用魚鰾一个。燒存性。胡椒四十九粒。爲末。熱酒調下。

又方。用黑豆不拘多少。鍋內炒熟。乘熱以好酒淬之。就以蓋住。勿令泄气。候溫飲酒大效。

一治陰癥腹痛。手足厥冷。陰縮。用朝腦二三錢。滚酒調服。用枯白礬以水調塗兩手。

相合於大腿內夾之。良久汗出卽愈。

一治陰毒手足厥冷。脈息沈細。頭痛腰重。兼治陰毒咳逆等疾。川烏頭﹑漧薑等分。爲粗散。炒令轉色。候冷。再搗爲細末。每服一錢。水一盞。鹽一撮。煎取半盞溫服。

一治陰癥。

用大艾炷灸臍中。預將蒜搗汁擦臍上。後放艾多灸之。其臍上下左右各開一寸。用小艾炷灸之。五七炷爲度。

如玉莖縮入於內。速令人捉定。急將艾丸如綠豆大。放在馬口灸二壯。其莖卽出。仍用加味理中湯主之。

一論陰癥。小便縮入腹內。用極肥壯母雞一隻。快刀將脊上急急劈破。用手扯開。連毛帶屎。合放病患肚臍上。令人用足雞上。須臾熱透。小便卽出。

一論因女色成陰癥者。宜之。用

回陽膏

白礬﹝煮三錢﹞黃丹﹝二錢﹞漧薑﹝五錢﹞母丁香﹝十个﹞胡椒﹝十五六枚﹞

上爲末。用醋調得所。以男左女右。握藥搭臍上。蓋被出汗卽愈。

一治陰癥最效方。

芥菜子﹝七錢﹞漧薑﹝三錢﹞

上爲末。水調作餅。貼臍上。手帕縛之。放些鹽。以熨斗熨之。數次汗出爲度。又將病人小便。攀陰莖往上。盡頭處。用艾炷灸七壯神效。

一治陰癥不能服藥。不得汗出者。

回陽散

丁香漧薑乳香沒藥胡椒﹝各三錢﹞

上爲末。每用三錢。以唾調塗在兩手心。安於兩膝間。以手帕縛定。用綿被蓋之。其汗自出。

一緊陰。及大小便不通。小芥菜子半碗。爲細末。黃丹一撮。臘醋燒滚調糊。攤臍上。

以紙蓋住。熱如火。不妨以一炷香爲度。將藥去了。用靑布沾水涼之。如忍得熱。不用水更妙一緊陰。用胡椒漧薑各二錢。爲細末。唾津調塗自己手心。綿紙蓋按陰戶上側臥效。

卷四

斑疹

脈多沈伏。或細而散。或絕無。滑伯仁曰。脈者血之波瀾。故發斑者。血散於肌膚。故脈伏。脈陽浮而數。陰實而大。火盛在表。故陽脈浮數。下焦實熱。故陰脈實大。

夫斑。有色點而無頭粒者是也。疹浮小有頭粒者。隨出隨收。收則又出者是也。非若斑之無頭粒者。當明辧之。若斑發赤紅。爲胃熱。若紫而不赤者。爲熱甚。如紫黑者。爲胃爛。故赤者半生半死。黑色者九死一生。大抵鮮紅起發稀朗者吉。紫黑者難治。雜黑斑爛者死也。

凡斑欲出未出之際。宜先以升麻湯透其毒。脈虛。加人參。食少而大便不實。加白術。斑已出不宜再發者。斑不可汗。斑爛者不宜下。如脈洪數。熱甚煩渴者。人參化斑湯。

一論陽毒赤斑。口出狂言。吐膿血。乃熱毒蘊於胸中而發斑。宜以

升麻湯

升麻﹝二錢﹞犀牛角屑射幹人參生甘艸﹝各一錢﹞

上銼一劑。水煎。溫服。

一論只因內熱發出。皮膚如蚊虫之嚙。不宜汗下。但淸熱降火涼血气爲要。若斑黑爲不治之癥。宜用

人參化斑湯

人參﹝三錢﹞石膏﹝一兩﹞知母﹝二錢五分﹞當歸紫艸茸白茯苓﹝去皮﹞甘艸﹝各三錢﹞

上銼一劑。水煎服。

一論气分有熱發斑者。宜用

柴胡湯

柴胡﹝三錢﹞黃芩﹝二錢﹞半夏﹝姜炒二錢﹞人參﹝一錢﹞紫艸﹝二錢﹞黃連﹝二錢﹞茯苓﹝二錢﹞甘艸﹝二錢﹞

上銼一劑。生薑煎服。

一論血分有熱發斑者。宜

當歸散

當歸﹝三錢﹞赤芍﹝二錢﹞生地黃﹝三錢﹞黃連﹝六分﹞紅花﹝八分﹞石膏﹝二錢﹞

上銼一劑。水煎服。

一論癮疹。因風熱客於肌腠。气血積阻而成也。宜

加味敗毒散

羌活獨活前胡柴胡當歸川芎枳殼﹝去穣﹞桔梗茯苓人參﹝各五分﹞

薄荷甘艸白術防風荊芥蒼術﹝米泔水浸﹞赤芍生地黃﹝各五分﹞

上銼一劑。姜﹑棗。水煎。溫服。此因感冒風濕。以致發斑者。服之良驗。

一論斑者。如胭脂點而不起粒者是也。紅斑可治。紫斑十活其一。黑斑十無一生。如有斑見。宜服

解毒化斑湯

牡丹皮生地黃木通歸尾遠志﹝甘艸湯泡去心﹞犀角﹝以乳汁磨下一二錢﹞紫艸茸知母牛蒡子茜根甘艸﹝生帶梢者﹞穿山甲﹝炒成珠研末一錢﹞

上用水煎藥。調下山甲末並犀角汁同服。

卷四

發熱

夫發熱者。非止一端。雜病中俱有發熱。醫者宜照各門治法治之。蓋病有虛實寒熱之不同。豈可一律而治耶。

一論傷寒發熱。是寒邪入衛。與陽气交爭。而爲外熱。陽气主外。爲寒所薄。而失其職。

故爲熱。其脈緊而有力。是外之寒邪傷衛也。治主外。宜服九味羌活湯。﹝方見傷寒﹞

一論傷暑發熱。是火邪傷心。元气耗散。而熱邪入客於中。故發爲熱。汗大泄。無气以動。其脈虛遲而無力。是外之熱邪傷榮也。治主內。宜服淸暑益气湯。﹝方見中暑﹞

一論內傷發熱。是陽气自傷。不能升達。降下陰分。而爲內傷。乃陰虛也。故其脈大而無力。屬肺脾。宜服補中益气湯。﹝方見內傷﹞

一論陰虛發熱。是陰血自傷。不能制火。陽气升騰內熱。乃陽旺也。故其脈數而無力。

屬心腎。經曰。脈大無力爲陽虛。脈數無力是陰虛。宜服淸離滋坎湯。﹝方見勞瘵﹞

一論大病後。气血兩虛。遂成勞怯。潮熱往來。盜汗自汗。或無汗燥熱。世俗更以柴胡﹑地骨皮。往往不效。其病愈甚。

一論男子血虛。有汗潮熱者。以人參養榮湯。﹝方見後﹞

一論男子气虛。有汗潮熱者。以補中益气湯。﹝方見內傷﹞

一論血虛。無汗潮熱者。以茯苓補心湯。﹝方見婦人虛勞﹞

一論气虛。無汗潮熱者。以人參淸肌散。﹝方見後﹞

一論女子血虛。有汗潮熱者。以茯苓補心湯。

一論气血兩虛。無汗潮熱者。以逍遙散。﹝方見婦人虛勞﹞

一論發熱咳嗽咯血。以人參五味子散。骨蒸者五蒸湯。淸骨散。以上皆治勞熱之聖藥也﹝方俱見後﹞

一論男婦四肢肌表。發熱如火烙。此病多因血虛而得之。或胃虛遇食冷物。抑遏陽气於脾土之中。火卽上越。宜用

升陽散火湯

升麻葛根白芍羌活獨活人參﹝各五分﹞柴胡﹝八分﹞生甘艸防風炙甘艸﹝各三分﹞

上銼一劑。生薑煎服。忌寒涼生冷之物。

一論夜則靜。晝則發熱者。此熱在气分也。宜小柴胡湯。﹝方見傷寒﹞根據本方加梔子﹑黃連﹑地骨皮。

一論晝則靜。夜則發熱者。此熱在血分也。宜四物湯。﹝方見補益﹞根據本方加梔子﹑黃柏﹑知母﹑黃連﹑牡丹皮﹑柴胡。

一論晝夜俱發熱者。此熱在气血之分也。宜四物湯﹝方見補益﹞合小柴胡湯。﹝方見傷寒﹞

根據本方加五味。再加黃連﹑山梔仁。一劑而安。

一論子午潮熱者。

加減逍遙散

當歸﹝二錢﹞白芍﹝二錢﹞白術﹝一錢五分﹞茯苓﹝三錢﹞柴胡﹝八分﹞甘艸﹝八分﹞

胡黃連﹝六分﹞麥門冬﹝二錢﹞黃芩﹝二錢﹞地骨皮﹝三錢﹞秦艽﹝三錢﹞木通﹝二錢﹞

車前子﹝三錢﹞燈艸﹝十根﹞

上銼。水煎服。

一論一應發熱憎寒。非雜病發熱者。此邪在半表半里也。宜用

柴苓湯

小柴胡湯﹝方見傷寒﹞五苓散﹝方見中暑﹞二方相合是也。

一論積勞虛損。四肢倦怠。肌肉消瘦。顏色枯槁。汲汲短气。飲食無味也。

人參養榮湯

人參﹝三錢﹞當歸﹝二錢﹞陳皮﹝一錢五分﹞蜜炙黃﹝二錢﹞桂心﹝五分﹞白術﹝去蘆一錢五分﹞白芍﹝二錢酒炒﹞熟地黃﹝三錢﹞白茯苓﹝三錢去皮﹞五味子﹝四分﹞遠志﹝八分去心﹞甘艸﹝炙八分﹞

上銼。姜﹑棗煎服。

一論男婦气虛。無汗潮熱者。宜用

人參淸肌散

人參﹝二錢﹞白術﹝一錢五分﹞白茯苓﹝三錢去皮﹞當歸﹝二錢﹞赤芍﹝二錢﹞柴胡﹝八分﹞半夏﹝二錢﹞葛粉﹝二錢﹞甘艸﹝八分﹞

上銼。姜﹑棗煎服。其藥服之自愈。

一論虛勞潮熱咳嗽。紅痰盜汗。宜

人參五味散

黃﹝二錢﹞人參﹝三錢﹞白術﹝一錢五分﹞白茯苓﹝三錢﹞當歸﹝二錢﹞熟地黃﹝三錢﹞

桔梗﹝八分﹞地骨皮﹝三錢﹞陳皮﹝二錢﹞前胡﹝二錢﹞柴胡﹝八分﹞五味子﹝四分﹞

枳殼﹝一錢﹞桑白皮﹝三錢﹞甘艸﹝八分﹞

上銼。生薑﹑烏梅半个。水煎。加知母二錢。

一論男婦五心煩熱。骨蒸勞熱。宜

淸骨散

人參﹝一錢﹞赤茯苓﹝五錢﹞柴胡﹝二錢﹞蓁艽﹝五錢﹞生地黃﹝二錢﹞熟地黃﹝二錢﹞薄荷﹝七分﹞胡黃連﹝五分﹞

上銼一劑。水煎溫服。

一論發熱口漧。小便赤澀。夜則安靜。晝則發熱。此癥在气分也。淸心蓮子飲。﹝方見赤白濁﹞

一論男婦肌肉燥熱。目赤面紅。煩渴引飲。日夜不息。其脈洪大而虛。重按全無。內經曰。

脈虛血虛。脈實血實。又名血虛發熱。癥象白虎。若誤服白虎。必死。此病因饑餓勞役而起宜服

當歸補血湯

嫩黃﹝蜜水炒一兩﹞當歸﹝酒洗二錢﹞

上銼一劑。水煎。溫服。

一人虛勞發熱自汗。諸藥不能退其熱者。服當歸補血湯。一劑如神。

一沈大尹不時發熱。日飲冰水數碗。寒藥兩劑。熱渴益甚。形體日瘦。尺脈洪大而數。

時或無力。王太僕曰。熱之不熱。責其無火。寒之不寒。責其無水。又云。倏往倏來。是無火也時作時止。是無水也。法宜補腎。用加減八味丸。不月而愈。

一男子七十九。頭痛發熱。眩暈喘急。痰涎壅塞。小便頻數。口漧引飲。徧舌生刺。縮斂如荔枝然。下唇黑裂。面目俱赤。煩躁不寐。或時喉間如煙火上衝。急飲涼水少解。已瀕於死。脈洪大而無倫。且有力。捫其身烙手。此腎經虛火遊行於外。投以十全大補。

茱萸﹑澤瀉﹑丹皮﹑山藥﹑麥門冬﹑五味﹑附子一鐘。熟睡良久。脈癥各減三四。再與八味丸服之。諸癥悉退。後畏冷物而痊。

一儒者發熱口漧。小便頻濁。大便祕結。盜汗遺精。遂致廢寢。用當歸六黃湯二劑。盜汗頓止。用六味地黃丸。二便調和。用十全大補湯。及前丸兼服。月餘諸癥悉愈。

一人年近四旬。忽發潮熱。口漧。喜飲冷水。求醫治。以涼藥投之。數服罔效。四五日渾身沈重。不能舉止。四肢彊直。耳聾譫語妄言。眼閉不省人事。六脈浮大無力。此气血脾胃虛損至極。余將十全大補湯。去地黃﹑白芍。加熟附子一服。須臾病者睡。口鼻痰響。人咸以爲服桂﹑附﹑參﹑之誤。余曰。此病藥交攻。不必憂疑也。又彊進一服。過一二時許。

卽能轉身動止。次日連進數劑。則諸病次第而潛瘳矣。此病從脈不從癥而治之也。

一人發熱煩渴。或頭痛。因服發散藥。反增喘急腹痛。自汗如雨。日夜囈語。余意此勞傷元气。誤汗所致。其腹必喜手按。詢之果然。與十全大補湯。加熟附子一錢服之。熟睡久而不醒。舉家驚惶。及覺。諸癥頓進。再劑而痊。凡人飲食勞役。起居失宜。見一切火癥。悉系內眞寒而外假熱。故肚腹喜暖。口畏冷物。此乃形气病。气血旣虛。屬不足。法當純補元气。爲善治者矣。

六味丸

十全大補湯

﹝俱見補益﹞

八味丸

﹝亦見補益﹞

卷四

勞瘵

脈數而虛。又兼緊澀。骨蒸勞熱。盜汗咳嗽。必殞其軀。非藥可除。

夫陰虛火動。勞瘵之疾。由相火上乘肺金而成之也。傷其精則陰虛而火動。耗其血則火亢而金虧。人身之血猶水也。血之英華最濃者精也。不謹者。縱其欲而快其心。則精血滲涸。故臟腑津液漸燥。則火動燻肺而生痰。因其燥則痰結肺管。不利於出。故咳而聲幹。原乎精乏則陰虛。陰虛則相火行於胃。而變爲涎也。二火燻膈。則痰涎逆上。胃脘不利。則多嗽聲。

蓋痰因火動。嗽因痰起。痰之黃濃者爲有气。可治。狀如魚涎白沫者。爲無元气。難痊然斯病之起。非止過欲而已。或五味之偏。或七情之極。或勞役之過。耗散元气。損傷脾胃。气血虧損。臟腑虛弱。六脈沈細。微澀而數。百病由是次第而生。蓋腎水一虛。則相火旺動相火上炎則克肺金。肺受火邪所克。所以爲咳爲嗽。爲熱爲痰。爲喘息。爲盜汗。爲吐血。爲衄血爲便血尿血。爲四肢倦怠。爲五心煩熱。爲咽漧聲啞。爲耳鳴眼花。爲遺精便濁。爲虫脹腫滿。爲一應難狀之癥。治者宜滋腎水。養心血元气。健脾胃。以培其本。降相火。淸濕熱。化痰涎。潤肺金。以治其標。宜以淸離滋坎湯補中益气湯﹑河車地黃湯﹑太平丸﹑瑞蓮丸﹑寧嗽膏﹑白雪膏之類。宜對癥選用。愼毋執泥蓋此病功不可以間斷。效有難於速期。久則腎水上升。相火下降。火降則痰消嗽止。水升則气足神完。水火旣濟。又何疾之不愈哉。又須病者堅心愛命。絕房勞。戒惱怒。息妄想。節飲食。廣服藥。以自培其根可也。萬一毫分不謹。則諸癥疊起。縱廬扁復生。亦難爲矣。可不愼乎。

一論因房欲過度。而成陰虛火動勞瘵之癥。發熱咳嗽。吐痰喘急。盜汗。五心煩熱。吐血衄血。咽喉聲啞。夜夢泄精。耳鳴眼花。六脈沈數而澀。

淸離滋坎湯

懷生地黃﹝一錢﹞熟地﹝一錢﹞麥門冬﹝去心一錢﹞當歸﹝酒洗一錢﹞白芍﹝酒炒一錢﹞

懷山藥﹝一錢﹞牡丹皮﹝六分﹞炙甘艸﹝三分﹞天門冬﹝去心一錢﹞白茯苓﹝去皮一錢﹞

山茱萸﹝酒蒸去核一錢﹞白術﹝去蘆土炒一錢﹞澤瀉﹝炒五分﹞黃柏﹝蜜炒五分﹞知母﹝五分﹞

上銼。姜棗煎。溫服。痰盛。加竹瀝﹑薑汁。熱盛。加童便﹑人乳同服。盜汗。加黃蜜水炒﹑酸棗仁炒。嗽甚。加五味子。痰盛。加貝母﹑栝蔞仁。熱盛。加骨皮。心下怔忡。恍惚不寐。加遠志去心﹑酸棗仁炒。遺精。加龍骨﹑牡蠣。

胸中不爽。加陳皮。泄瀉。加蓮肉﹑陳皮。去知母﹑黃柏。吐血衄。加犀角﹑玄參。气虛。加人參。陽虛。加熟附子。咽瘡喉痛。加桔梗﹑玄參。

一論虛勞發熱。口漧咳嗽。吐痰喘急。自汗。四肢困倦無力不思飲食。大便泄瀉。肚腹蠱脹腫。六脈浮數無力是也。

加減補中益气湯

黃﹝蜜炒一錢﹞人參﹝一錢﹞白術﹝去油蘆炒一錢五分﹞當歸﹝酒洗一錢﹞白茯苓﹝去皮一錢﹞陳皮﹝六分﹞白芍﹝酒炒一錢﹞蓮肉﹝一錢﹞懷山藥﹝一錢﹞甘艸﹝炙三分半﹞

上銼。姜﹑棗煎服。痰盛。加姜制半夏。嗽甚。加五味子。口渴。加麥門冬。腹脹。加濃朴﹑姜炒。胸痞。加枳實麩炒。泄瀉。加炒黑漧薑。嘔吐。加姜炒半夏。腫滿。加豬苓﹑澤瀉﹑木通。憎寒發熱。加柴胡。元气下陷。加升麻。元气虛憊。加熟附子﹑肉桂。

一論年少之人。稟賦薄弱。不能謹愼。斫喪太過。以致腎水枯竭。相火妄動。而成陰虛火動之癥。渾身發熱。咳嗽吐痰。喘急上壅。夜多盜汗。五心煩熱。日輕夜重。吐血衄血。尿血便血。咯血唾血。肺癰肺痿。咽瘡聲啞。口漧發渴。耳鳴眼黑。頭眩昏沈蠱脹腫滿。小便淋瀝。夜夢遺精。足膝酸軟。肌肉消瘦。四肢困倦。飲食少思。血虛發熱之聖藥也。

河車地黃丸

懷生地黃﹝先將酒洗令淨再入酒拌勻。粗碗盛坐放砂鍋內重湯蒸半日取出加酒再蒸至極黑爲度再入生薑汁拌勻慢火焙漧八兩﹞山茱萸﹝酒蒸去復選肉四兩﹞懷山藥﹝四兩﹞白茯苓﹝去皮筋膜乳汁浸曬三次﹞牡丹皮﹝去骨﹞澤瀉﹝各三兩﹞

上忌鐵器。爲最細末。用頭生胞衣一具。男用男胎。女用女胎。長流水洗淨。瓷碗盛放砂鍋內。用文武火蒸一日。極爛入臼內杵如泥。入藥。再杵千餘下。爲丸如梧桐子大。每服百丸空心。白湯送下。腎水不能攝養脾土。多吐痰唾。姜湯送下。或用斑龍膠酒化開爲丸尢妙如病患大便漧燥。口漧作渴。此相火太旺。加黃柏酒炒﹑知母酒炒﹑麥門冬去心﹑五味子各一兩。同丸服。

一論虛勞。久嗽紅痰。肺痿肺癰。臥不倒牀。嗽聲不絕者。宜用

噙化太平丸

天門冬﹝去心﹞麥門冬﹝去心﹞知母﹝去毛﹞貝母﹝去心﹞款冬花杏仁﹝去皮各二兩﹞

梗﹝去蘆一兩﹞麝香﹝少許﹞白蜜﹝四兩﹞南薄荷葉﹝一兩﹞

上爲細末。煉蜜爲丸。如彈子大。臨臥。濃煎薄荷湯。先灌漱喉中。細嚼一丸。津液送下。

一論陰虛火動。吐血咯血。咳嗽痰涎喘急。大斂肺气。止咳化痰。定喘之聖藥也。

如神寧嗽膏

天門冬﹝去心八兩﹞杏仁﹝泡去皮尖四兩﹞貝母﹝去心四兩﹞百部﹝四兩﹞百合﹝四兩﹞

款冬花﹝五兩﹞紫菀﹝三兩﹞

上以上俱爲細末。長流水煎三次。入飴糖八兩。蜜一斤。再熬。又入阿膠四兩。白茯苓水飛去筋膜四兩。曬漧。二味入前汁內。調勻如糊成膏。每服三五匙。

一論治虛勞。脾胃虛弱。不思飲食。泄瀉等癥。宜參苓白術散。

理气健脾丸

﹝方見飲食﹞治男婦虛勞。肚腹脹痛。泄瀉不止。咳嗽吐痰。上喘痞悶。

陽春白雪糕

﹝方見內傷﹞治虛勞百病。可兼前湯丸進之。大有補益。

一論虛勞發熱。痰咳喘汗。泄瀉腹痛。脾虛虛弱。飲食少思。骨瘦如柴。宜

瑞蓮丸

幹山藥﹝炒二兩﹞蓮肉﹝去心膜皮二兩﹞白術﹝去蘆土炒三兩﹞芡實﹝去殼炒二兩﹞

參﹝二兩﹞白茯苓﹝去皮一兩﹞陳皮﹝一兩﹞白芍﹝火煨酒炒一兩﹞粉艸﹝炙五錢﹞

上銼細末。用公豬肚一个。洗淨。水煮爛。搗和爲丸。如梧桐了大。每服百丸。米湯送下。

一論此膏能治五勞七傷。諸虛勞極。元气虛損。脾胃虧弱。養血和中。寧嗽化痰。退熱定喘。止瀉除渴。眞王道之劑也。

調元百補膏

張尙書傳。

當歸身﹝酒洗四兩﹞懷生地黃﹝二斤﹞懷熟地黃﹝四兩﹞甘枸杞子﹝一斤﹞白芍﹝一斤用米粉炒﹞人參﹝四兩﹞遼五味子﹝一兩﹞麥門冬﹝去心五兩﹞地骨皮﹝四兩﹞白術﹝去蘆四兩﹞白茯苓﹝去皮十二兩﹞蓮肉﹝四兩﹞懷山藥﹝五兩﹞貝母﹝去心三兩﹞甘艸﹝三兩﹞琥珀﹝一錢三分﹞薏苡仁﹝用米粉炒八兩﹞

上銼細末。和足水十斤。微火煎幹。再加水十斤。如此四次。濾去渣。取汁。文武火熬之待減去三分。每斤揀淨熟蜜四兩。春五兩。夏六兩。共熬成膏。每服三匙。白湯調下。吐血。加牡丹皮二兩。骨蒸。加靑蒿汁﹑童便各二碗。同熱服之。一人足熱口漧。吐痰頭暈。

服四物﹑黃連﹑黃柏。飲食卽減。痰涎益甚。用十全大補加麥門冬﹑五味﹑山藥﹑山茱而愈一男子年十六。夏月作渴。發熱吐痰。唇燥。徧體生疥。兩腿尢多。色暗作癢。日晡愈熾。

仲冬腿患瘡。尺脈洪數。余曰。疥。腎疳也。瘡骨疽也。皆腎經虛癥。鍼之膿出。其气氤氳余謂火旺之際。必患瘵癥。遂用六味地黃﹑十全大補。不二旬而諸癥愈。瘵癥俱用前藥而愈。抵冬娶妻。至春其癥復作。父母憂之。俾其外寢。𨿽其年少謹疾。亦服地黃丸數斤。煎藥三百餘劑而愈也。

一餘嘗聞士子讀書。作文辛苦。最宜節欲。蓋勞心而不節欲則火動。火動則腎水日耗。

水耗則火熾。火熾則肺金受害。傳變爲勞。此固深知讀書之苦。洞得病情之由。而患者不可不知所預防也。

一陰虛火動。發熱煩躁。服諸藥不效者。非童便不能奏效。益气湯去柴﹑升。加生地﹑赤茯苓﹑白茯苓﹑天冬﹑麥冬﹑赤芍﹑五味﹑黃柏﹑地骨皮﹑知母﹑貝母﹑銀花﹑柴胡﹑龜板。

一若熱來復去。晝見夜伏。夜見晝伏。不時而動。或無定處。而作口舌生瘡者。若從腳起。乃無根之火也。以八味丸﹑十全大補湯。加麥門冬﹑五味子。

一治陰虛火動。五心煩熱。用七八歲無病童子小便。去頭尾。用白色者一盞。或食前。

或食後服之。每日二三次服之。降火滋陰最速。童便紅黃者。勿用。若誤服。傷脾胃而作泄瀉。

愼之。

一儒者形體魁偉。冬日飲水。自喜壯實。余曰。此陰虛也。不信。一日。口舌生瘡。或用寒涼之劑。肢體倦怠。發熱惡寒。余用六味地黃﹑補中益气而愈。

一治勞瘵陽旺不倒。用皮硝不拘多少。放勞宮。卽手掌心內。兩手合住。自化。其陽自痿。病愈。用起陽法。好燒酒和黃泥。塗陰毛際處一日。其陽卽起。

一方。治陽旺用絲瓜小藤搗爛。敷玉莖。陽卽倒矣。

一方。痿陽。用經霜絲瓜。不拘大小。白馬尿浸一日。陰榦爲末。每服三錢。空心白酒送下。

一方。縮陽法。

馬蝗蜞一曰馬鱉。尋起九條。入水養之。至七月七日。取之陰漧。稱有多少。入麝香並合衣香。三樣一般多。研爲細末。用蜜少許爲餅。遇陽旺時。卽將少許擦左腳心。實時陽痿過日復旺。又擦。

一論勞者勞於神气。傷者傷於形容。饑飽過度則傷脾。思慮過度則傷心。色欲過度則傷腎。

起居過常則傷肝。喜怒悲愁則傷肺。又風寒暑濕則傷外。饑飽勞役則傷內。晝感之則傷榮。

夜感之則傷衛。榮衛經行。內外交運。而各從其晝夜。始勞於一。一起爲二。二傳於三。三通於四。四幹其五。五復犯一。一至於五。邪乃深藏。眞气自失。使人肌肉消。神气弱。飲食減。行步難。及其如此。則𨿽有命。亦不能久也。

卷四勞瘵

攝養良箴

養生之術。凡百有節。人之壽夭。在乎調攝。一有所偏。百病俱發。五勞七傷。損傷气血釀成陰虛。痰咳喘熱。脈來澀數。病成虛怯。猶樹根枯。治當補接。斡旋元气。滋陽枯竭神醫妙手。庶免夭折。病者心堅。嚼釘咬鐵。調攝經年。藥餌千帖。妄想要息。房勞要絕。

惱怒要除。飲食要節。欲犯絲毫。噬臍莫及。洗心滌慮。謹遵成法。雲林格言。非爲浪說。

卻病延年。千金祕訣。

一羊城馬伏所。昔遘沈。諸醫罔效。召予治愈。遂成莫逆之交。萬曆庚戌夏。乃郎年二旬餘。素稟淸弱。酷嗜酒欲。頻年遭驚駭。至今遂成虛勞之恙。召予至。診其六脈。弦數無力其癥潮熱憎寒。盜汗如雨。時微痰嗽。手掌熱而手指冷。心驚悸而夢遺。以上諸癥。皆系腎水枯竭。心血漧涸。相火上炎。燻克肺金。元气受傷。脾胃虧損。而臟腑气血皆耗憊矣。

余治以十全大補湯。看病加減施治。用地黃丸壯水之主。以制陽光。加歸﹑麥﹑酸﹑志。以補心血。用瑞蓮丸﹑白雪糕。以補元气脾胃。每日如此服之。如彈天平一般。不可偏勝。倘萬有一偏。則病劇不可復救藥矣。何也。若偏於補陽藥多。則陽旺而陰愈消。相火愈熾。則咽喉腫痛。生瘡聲啞之癥。可立而待矣。若偏於補陰藥多。而用地黃﹑當歸。泥滯脾胃。不運而爲痢瀉。腫脹喘滿等癥生焉。所以用藥。不可偏勝。有如此矣。余將前四藥服之。旬日。頗有微效。分付病家。執此以往。調攝期以歲年。投劑積以千百。度可免危而就安也。

余緣有司召。遂暫離而去。殊料病家欲速卽愈。更醫。不審病由。誤認爲陽虛。輒投烏﹑附﹑參﹑之類。數服。諸癥消減。一家欣然。而反罪余用歸﹑地之過。遂連進補陽之藥。不半月而陽火愈熾。則喉痛聲啞諸癥出矣。病之至此。𨿽日進歸﹑地數斤。亦無用矣。醫者至此。急進人乳﹑童便以遏其火。將脾胃復憊。以致上熱未除。而中寒復生。泄瀉之病又作。

若兩斧之伐一枯樹。不數月而告終矣。吁。醫者不悟妄治之失。病家不悔欲速之瘥。可勝嘆哉。

卷四勞瘵

補遺

神仙粥

山藥蒸熟。去皮一斤。雞頭實半斤。煮熟去谷。搗爲末。入粳米半升。慢火煮成粥。空心食之。或入韭子末二三兩在內尢妙。食後。用好熱酒。飲一二杯更妙。此粥善補虛勞。益气彊志。壯元陽。止泄精。神妙。

一論男子勞傷。而得瘵疾。漸見疲瘦。並傳屍勞瘵。宜服

還元酒

豬腰一對。用童便兩盞。無灰酒一盞。以新瓦甕貯之。密封。慢火煮熟。至終夜五更初。

溫熱。飲酒食腰子。病篤一月效。平日瘦怯者。亦可服。蓋以血養血。全勝金石艸木之藥。

如吐血。加繡鍼艸根二兩。最效。

一治骨蒸勞熱方生地黃一斤。搗取汁。三度搗絞汁盡。分再服。若利卽減之。以身涼爲度。如勞瘦骨蒸日晚寒熱。咳嗽喘急。用生地黃汁三合。煮白粥。臨熟。入地黃汁攪勻。空心食之。

一論治虛勞咳嗽。痰喘自汗。用公豬肺不見水。用銀簪剮爛。加莧菜子在內。蒸爛。五更醒時。細嚼下。

一治骨蒸勞咳嗽痰。及腸風下血。傳屍勞虫並虫咬心痛。用鰻鱺魚三斤。如食法。切作骰子塊。入鍋內。用酒兩盞煮。後入鹽湯於中食之。

一論傳屍勞瘵。有傳染滅門者。用鰻鱺魚。白水煮食之。用骨燒煙燻病患。除根。

一論治傳屍勞病。乃有虫。百物思喫者。用此方百發百中。

白梗蓖麻子﹝淨仁一兩爲末﹞乳香沒藥﹝各五分﹞石膏﹝一錢﹞蔥三根上用豬肝心肺一付。莫下水。將藥和作一處。灌入豬肺眼內。管口用綫紮住。用五十斤桑柴。慢慢文火煮爛。不拘時食之。

一論久嗽痰火方生薑汁生藕汁白果汁蘿卜汁梨汁荸薺汁以上各汁七錢。入砂鍋內火熬。加白糖霜四兩。再煎數次。下蜜二兩。再煎。入豬油二錢。同煎成膏。聽用。

白茯苓﹝去皮二兩﹞白硼砂﹝一兩五錢﹞白術﹝去蘆油一兩﹞

上爲細末。入前煎成膏。攪勻爲丸。如芡實子大。每用一丸噙化。五更時。再進一丸。

以愈爲度。

一論血虛肺燥。皮膚坼裂。肺疾咳咯膿血。吐血。喘急咳嗽失音等癥。又云。去積聚風痰。補肺潤五臟。三蠱伏屍。除瘟疫。輕身益气。

天門冬膏

天門冬每料用十斤。或五斤。先用溫水洗淨揀過。再用半溫水浸一時。卽去水。則待軟透至骨。去皮心。搗碎。每斤先入水五碗。同煮一半幹。卻傾出。濾去汁。再入水再煎。再濾汁如此三次。將三汁一同熬成膏。再入蜜四兩。慢火熬成膏。埋土三日。去火毒。每服二三匙。不拘時。白湯送下。

卷四

吐血

一切諸失血癥。脈沈小身涼者生。脈大身熱者死。吐後。脈微者。可治。吐衄後。復大熱。脈反躁。急者死。

夫人身之血。名曰榮。榮者。謂榮潤於身之物也。血生精。故血充則力彊體健。顏色靑爲血虛。色赤爲血熱。白色气血兩虛。血屬陰。陰乃陽之守也。陰有質者。則陽气得以倚附焉。陰精一虛。則諸火炎炎。眾液沸騰妄行矣。夫人之五內。心生血。脾統血。肝藏血水也。中和則循經調暢。寒則凝滯。熱則湧射。惟小兒不知冷熱。衣被過濃。亦致客熱。則鼻中衄也。郁熱結於陽明之經。故傷寒鼻流血。名曰紅汗。邪隨而解矣。治法不同。其男婦陰血。皆系於心脾。君相二火協動。以致妄行而成血癥。其先天眞陰不足者。欲𨿽不淫。亦作斫喪精竭而論。相火暴熾衝上。血湧諸絡管而來。鮮者宜涼補之劑止之。瘀者不可用京墨及十灰散﹑三七等劫藥阻塞。惟淸涼引血歸元。補益滋陰降火。乃爲良策也。

一論吐血。皆因虛火妄動。血得熱而妄行。此方主之。

涼血地黃湯

犀角﹝乳汁磨臨服入藥內或銼末煎四分﹞生地黃﹝酒洗一錢﹞牡丹皮﹝二錢﹞赤芍﹝七分﹞

黃連﹝酒炒一錢﹞黃芩﹝酒炒一錢﹞黃柏﹝酒炒五分﹞知母﹝一錢﹞玄參﹝一錢﹞天門冬﹝去心一錢﹞扁柏葉﹝三錢許﹞茅根﹝二錢﹞

上銼。水煎。入後十汁同服。

一吐血成塊者。加大黃一錢。桃仁十个。去皮尖。研如泥。衄血。加梔子﹑沙參﹑玄參溺血。加木瓜﹑牛膝﹑條芩﹑荊穗﹑地楡。倍知﹑柏。便血。加黃連﹑槐花﹑地楡﹑荊穗﹑烏梅。善酒者。加葛根﹑天花粉。

十汁飲

藕節甜梨茅根韭菜蘿卜家園生地黃沙蜜竹瀝童便京墨﹝磨藕汁﹞

上十汁。合作一處。不見火。入前湯藥半鐘。頻頻服之。不可間斷。服至血止。再服後滋陰淸火湯同服。

一治吐血不止神方家園生地黃﹝半斤洗淨搗爛扭汁﹞生大黃末﹝一方寸七錢許﹞

上煎地黃汁三沸。下大黃末調勻。空心服。溫飲一小盞。一日三服。血卽止。

一治吐血咳嗽。上喘心慌。脈洪火盛。死在須臾。家園生地黃﹝北人呼爲婆娑奶徧地有之﹞取來洗淨。搗汁半鐘。白童便半鐘。二味合一處。重湯煮一沸。溫服立效。

一論吐血。覺胸中气塞上。吐紫血者。此上焦積熱也。宜桃仁承气湯。﹝方見傷寒﹞

一治諸失血。韭菜連根洗淨。石臼內搗爛。入童便。用布扭去渣。重湯煮蕩令熱。濁者居下不用。止用淸者。或單服。或入藥服俱好。或調百艸霜二錢服之。血止效。

一論吐血衄血。宜用

滋陰淸火湯

當歸﹝二錢﹞川芎﹝五分﹞赤芍﹝七分﹞生地黃﹝一錢五分﹞黃柏﹝乳汁炒一錢﹞生知母﹝一錢﹞麥門冬﹝去心一錢﹞牡丹皮﹝一錢﹞玄參﹝一錢﹞犀角﹝一錢﹞山梔仁﹝炒黑一錢﹞

阿膠﹝炒五分﹞甘艸﹝三分﹞

上銼一劑。水煎。入十汁飲同服。如不思飲食。加白術去蘆一錢。

一治吐血不止。屬實熱者。胡云閣傳。

將軍丸

錦紋大黃酒拌。九蒸九曬。爲末。水丸如梧桐子大。每服四五十丸。白滚湯送下。下血條芩湯送下。

一論先吐血而後見痰者。是陰虛也。宜

淸火滋陰湯

天門冬﹝去心﹞麥門冬﹝去心﹞生地黃牡丹皮赤芍梔子黃連山藥山茱萸﹝去核﹞澤瀉赤茯苓﹝去皮﹞甘艸上銼一劑。水煎。入童便同服。

一論先吐痰而後見血者。是積熱也。宜

淸肺湯

白茯苓﹝去皮﹞陳皮當歸生地黃芍藥天門冬﹝去心﹞麥門冬﹝去心﹞黃芩山梔紫菀阿膠﹝炒﹞甘艸﹝減半﹞烏梅﹝一个﹞桑白皮﹝各等分﹞

上銼一劑。棗一枚。水煎服。喘急。加蘇子。去天門冬。

一治吐血。一服立止。

歸尾赤芍生地黃百合貝母梔子﹝炒﹞麥門冬﹝去心各一錢﹞蒲黃﹝炒黑﹞牡丹皮﹝各七分﹞川芎阿膠﹝炒﹞熟地黃桃仁﹝去皮尖各五分﹞

上銼一劑。生薑一片。水煎服。

一論痰中見血。

當歸﹝一錢﹞白芍﹝一錢﹞白術﹝一錢五分﹞靑皮﹝五分﹞桃仁﹝去皮尖一錢﹞牡丹皮﹝一錢五分﹞黃芩﹝八分﹞桔梗﹝五分﹞貝母﹝一錢﹞梔子﹝炒黑八分﹞甘艸﹝三分﹞

潮熱。加柴胡﹑赤茯苓。

上銼一劑。生薑三片。水煎。溫服。

一論每言語過多。卽吐血一二口。久有此病。遇勞卽作。此勞傷肺气。其血必散。視之果然宜服補中益气湯。﹝方見內傷﹞根據本方加麥門冬﹑五味子﹑山藥﹑地黃﹑茯神﹑遠志立效。

一論吐血。每遇勞則作。咳嗽有痰。吐血。脾胃腎三脈皆洪數。宜補中益气湯。根據本方加貝母﹑茯苓﹑石棗﹑山藥﹑麥門﹑五味。一男子鰥居數年。素勤苦。勞則吐血發熱煩躁。服犀角地黃湯。气髙而喘。前病益盛。更遺精白濁。形體倦怠。飲食少思。脈洪大。舉按有力。

服十全大補湯。加麥門冬﹑五味﹑山藥﹑山茱而愈。

一儒者素勤勞苦。吐血發痙。不知人事。余以爲脾胃虛損。用十全大補湯。及加減八味丸。而痙愈。用歸脾湯而血止。

一童子年十四。發熱吐血。余謂宜補中益气湯。兼滋化源。伊芳信用寒涼降火。愈甚。始謂余曰。童子未室。何腎虛之有。參﹑補气。奚爲用之。余述丹溪云。腎主閉藏。肝主疏泄。

二髒俱有相火。而其系上屬於心。心爲君火。爲物所感。則易於動。心動則相火翕然而隨。

𨿽不交會。其精亦暗耗矣。又精血篇云。男子精末滿而禦女以通其精。則五臟有不滿之處。

異日有難狀之疾。遂用補中益气湯。及六味地黃丸。加麥門冬﹑五味。治之而愈。後因勞怒忽吐紫血塊。先用花蕊石散。又用獨參湯漸愈。後勞則咳嗽吐血一二口。脾胃腎三脈皆洪數。用補中益气湯﹑六味地黃丸全愈。

卷四吐血

補遺

一凡人因酒色過度。或勞役過度。或場屋勞心。內省極深。或心肺脈破。气血妄行。血如泉湧。口鼻俱出。須臾不救。﹝黃濱江方﹞

側柏葉﹝蒸漧﹞參﹝去蘆各等分﹞

上爲細末。每服二錢。入飛羅面二錢。新汲水調和如稀糊服。

一方。用釜底墨研末三錢。米飲湯調下。連進三服。

一方。單用側柏葉。陰漧。水煎服。代茶喫。

一人吐血不止。發熱面紅。胸膈脹滿。手足厥冷。煩躁不寧。用當歸身﹝二錢﹞川芎﹝一錢五分﹞官桂﹝三錢﹞

上銼。水煎服。立效。

卷四

衄血

衄血者。鼻中出血也。陽熱怫郁。致動胃經。胃火上烈。則血妄行。故衄也。治以涼血行血爲主。如左孔流。用綫將右手中指根緊紮。右孔流紮左手中指。血自止。如兩孔俱流兩手俱紮。

生地黃湯

治衄血。

生地黃﹝三錢﹞川芎﹝一錢﹞枯芩﹝一錢﹞桔梗﹝一錢﹞梔子﹝一錢﹞蒲黃﹝一錢﹞

阿膠﹝炒一錢﹞側柏﹝三錢﹞牡丹皮﹝一錢﹞茅根﹝三錢﹞甘艸﹝三分﹞白芍﹝一錢﹞

上銼一劑。水煎。溫服。

一治衄血祕方。

人乳童便好酒上三味。各等分。碗盛。重湯煮熱飲之。立止。

一治衄血。勿令患人知。以井花水忽然猛其面。立止。

一治衄血久不止。素有熱而暴作者。諸藥不效。用大紙一張。作八折或十折。於水內濕置頂中。以熱熨斗熨至一重或二重紙幹。立止。

一治鼻衄久不止。用驢糞焙漧。爲末。血餘燒灰等分。每少許吹鼻。立止。

一治鼻衄。用蘿卜自然汁和酒飲之則止。蓋血隨气運轉。气逆不順。所以妄行。蘿卜最下气而消導。一服卽效。

一治衄血不止。將頭頂發分開。將新汲泉井水一匙。滴百會穴上。立止。

一治鼻衄不止。用山梔子﹑白芷等分。燒存性。爲細末。吹入鼻中。其血乃止。又方。

用大蒜去皮搗爛。如左鼻出血。貼左腳心。右鼻出血。貼右腳心。如兩鼻出血。兩腳心貼之。其血立止。以溫水洗腳心。

一治鼻血不止。用綠豆粉﹑細艸爲末。涼水調服。立止。

又方。括人中白置新瓦上焙漧。以溫湯調服。

又方。人中白一錢。頭髮燒灰一錢。麝香一分。爲細末。吹鼻少許。立止。

又方。大蚯蚓十餘條。搗爛入井花水和稀。患輕。澄淸飲。重則並渣汁調服立愈。久不復作。

一人年近五旬。素稟怯弱。患衄血。長流五晝夜。諸藥不止。六脈洪數無力。此去血過多。

虛損之極。以八物湯加龍骨﹑熟附子等分。又加眞茜艸五錢。水煎服。連進二劑。其血遂止又根據前方去茜艸﹑龍骨。調理十數劑而痊。

一治鼻中流血。用小兒胎發燒灰吹之。其血立止。

一女子因翻身望後一跌。鼻血長流。止後。一有所感。其血卽流。諸醫不效。

一方用白面和水。包大附子一个在內。火煨熟。去附子。用面燒存性爲末。每二錢。白水調服。永不復發。

八物湯

﹝方見補益﹞

卷四

咳血

一論咳血出於肺。咳嗽痰中帶血也。

淸咳湯

當歸白芍桃仁﹝去皮﹞貝母﹝各一錢﹞白術﹝去蘆﹞牡丹皮黃芩梔子﹝炒各五分﹞靑皮﹝去穣﹞甘艸﹝三分﹞桔梗﹝五分﹞

上銼一劑。水煎服。潮熱。加柴胡赤茯苓。咳血不易治。喉不容物毫髮。咳血卽滲入喉愈滲愈咳。愈咳愈滲。飲溲溺。百不一死。服寒涼。百不一生。

一論因咳而吐痰。痰中有血者是。宜用當歸﹝一錢﹞白芍﹝一錢﹞生地黃﹝一錢五分﹞貝母﹝一錢二分﹞知母﹝一錢﹞白茯苓﹝八分﹞天花粉﹝一錢五分﹞桔梗﹝一分﹞麥門冬﹝去心一錢﹞甘艸﹝五分﹞

上銼一劑。水煎。溫服。

一論咳血方。

天地丸

天門冬﹝一斤﹞懷生地黃﹝酒拌砂鍋內蒸至黑半斤﹞

上爲細末。煉蜜爲丸。如彈子大。每服三丸。溫酒送下。日進三服。

一論咳血痰盛身熱。多是血虛。用靑黛﹑栝蔞仁﹑訶子﹑海石﹑山梔爲末。薑汁﹑蜜爲丸。噙化。咳甚。加杏仁。後以八物湯加減調理。痰甚加痰藥。

卷四

咯血

一論咯血者。出於腎。咯出血屑者是也。亦有痰帶血絲出者。宜

淸咯湯

陳皮半夏﹝薑汁炒﹞白茯苓知母貝母﹝去心﹞生地黃﹝各一錢﹞桔梗梔子﹝炒各七分﹞杏仁﹝去皮﹞阿膠﹝炒﹞甘艸柳桂﹝各五分﹞桑白皮﹝一錢五分﹞

上銼。生薑煎服。

一方。治同前。

白術﹝一錢五分﹞當歸﹝一錢﹞芍藥﹝一錢﹞牡丹皮﹝一錢五分﹞桃仁﹝研一錢﹞山梔﹝炒黑八分﹞桔梗﹝七分﹞貝母﹝一錢﹞黃芩﹝八分﹞靑皮﹝五分﹞甘艸﹝三分﹞

上銼一劑。水煎服。一方。無靑皮﹑黃芩。有知母﹑麥門冬﹑黃柏。

一論吐血咯血。大能潤肺止咳。宜

天門冬丸

天門冬﹝去心一兩﹞白茯苓﹝去皮﹞阿膠杏仁﹝去皮尖﹞貝母甘艸﹝各五錢﹞

上爲細末。煉蜜爲丸。如芡實大。每服一丸。含口中噙化下。日夜可服十丸。

卷四

嘔血

一論先惡心。而後嘔出成升成碗者。由怒气逆甚所致。治方用當歸﹝三錢﹞川芎﹝一錢五分﹞芍藥﹝三錢﹞生地黃﹝四錢﹞炒山梔﹝三錢﹞

上銼。水煎。臨服。入童便一盞。薑汁少許同服。

一論嘔血。脈大發熱。喉中痛者。此是气虛。用黃﹝二錢﹞人參﹝二錢﹞黃柏﹝一錢五分﹞生地黃﹝三錢﹞荊芥﹝一錢﹞當歸﹝二錢﹞

上銼一劑。水煎服。

一論怒气逆甚而嘔血。宜栝蔞仁﹝三錢﹞當歸﹝二錢﹞生地黃﹝四錢﹞桔梗﹝八分﹞通艸﹝一錢五分﹞牡丹皮﹝三錢﹞

上銼一劑。水煎服。

卷四

唾血

一論唾血者。出於腎。鮮血隨唾而出也。

麥門冬天門冬知母貝母黃柏桔梗熟地黃玄參遠志﹝各等分﹞漧薑﹝炒減半﹞

上銼。水煎服。

卷四

便血

一論下血者。大便出血也。乃臟腑蘊積濕熱之毒而成。或因气郁。酒色過度。及多食炙爆熱毒之物。或風邪之冒。或七情六淫所傷。使气血逆亂。榮衛失度。皆能令人下血。此方治大便下血。不問糞前糞後。並腸風下血皆治。

解毒四物湯

當歸﹝酒洗五分﹞川芎﹝五分﹞白芍﹝炒六分﹞生地黃﹝一錢﹞黃連﹝炒一錢﹞

黃芩﹝炒八分﹞黃柏﹝炒七分﹞梔子﹝炒黑七分﹞地楡﹝八分﹞槐花﹝炒五分﹞阿膠﹝炒六分﹞側柏葉﹝六分﹞

上銼一劑。水煎服。腹脹。加陳皮六分。气虛。加人參三分。白術三分。木香三分。腸風下血。加荊芥五分。气下陷。加升麻五分。心血不足。加茯苓六分。虛寒。加炒黑漧薑五分。

一方。去阿膠。加苦參七分。

一論大便下血。去多心虛。四肢無力。面色痿黃。宜

滋陰髒連丸

懷生地黃懷熟地黃﹝各用四兩﹞山茱萸﹝酒蒸去核﹞牡丹皮白茯苓﹝去皮各二兩﹞

川黃連﹝酒炒﹞澤瀉﹝三兩﹞山藥﹝四兩﹞槐花﹝拌蒸﹞大黃﹝酒蒸九次極黑各用三兩﹞

上爲細末。裝入雄豬大腸頭內。兩頭紮住。糯米三升。水浸透米。去水。將藥腸藏糯米甑內。蒸一炷香時爲度。搗藥腸爲丸。如梧桐子大。每服八十丸。空心。鹽湯下。

一虛人大便下血。用補中益气湯。﹝方見內傷﹞加炒阿膠﹑酒炒椿根皮﹑地楡﹑槐花。

一下血。服髒連丸等藥。其血愈多。形體消瘦。發熱少食。裏急後重。此脾气下陷。以補中益气湯。加炒黑漧薑。立止。

一論腸風下血者。必在糞前。是名近血。色淸而鮮。其脈又浮。宜人參敗毒散。﹝方見感冒﹞根據本方加黃連。

柏葉湯

治腸風下血。

側柏葉當歸生地黃黃連枳殼﹝麩炒﹞槐花地楡荊芥川芎﹝各等分﹞

甘艸﹝減半﹞

上銼一劑。烏梅一个。生薑切片。水煎。空心服。

槐角丸

治腸風下血。不問糞前糞後。遠年近日。皆效。

槐角子﹝一兩﹞枳殼﹝麩炒﹞黃芩﹝酒炒﹞地楡荊芥黃連側柏葉﹝酒浸各五錢﹞

黃柏﹝酒浸﹞防風歸尾﹝酒洗各四錢﹞

上爲細末。酒糊爲丸。如梧桐子大。每服五七十丸。空心米湯送下。忌生冷燒酒蒜毒等物。戒房事。

一論髒毒下血。必在糞後。是名遠血。宜

八寶湯

黃連黃芩黃柏梔子連翹槐花﹝各一錢五分﹞細辛甘艸﹝各四分﹞

上銼一劑。水煎。空心服。

一論大便下血。大腸痛不可忍。肛門腫起。此下焦熱毒盛也。宜

加味解毒湯

大黃黃連黃芩黃柏梔子赤芍連翹枳殼﹝麩炒﹞防風甘艸上銼。水煎。空心服。

一治腸胃閉悶。下血。積熱髒毒。

黃連﹝四兩炒﹞枳殼﹝去穣炒四兩﹞

上爲細末。水糊爲丸。如梧桐子大。每服七十丸。淸茶下。

一論腸風髒毒便血。痔痛下血。宜

槐黃丸

槐花﹝四兩﹞黃連﹝酒炒四兩﹞

上爲細末。入豬大腸內。兩頭紮住。入韭菜二斤。水同煮爛。去菜。用藥腸搗爛。爲丸如梔子大。如濕加些面。每服八十丸。空心米湯送下。

一論大便下血。久不止者。此臟腑虛寒故也。面色痿黃。身體瘦弱。宜

斷紅丸

鹿茸﹝去毛醋煮﹞大附子﹝炮去皮臍﹞當歸﹝酒洗﹞續斷﹝酒浸﹞黃﹝炒﹞阿膠﹝蛤粉炒﹞側柏葉﹝炒各一兩﹞白礬﹝枯五錢﹞

上爲細末。醋煮米糊爲丸。如梧桐子大。每服七十丸。空心。米湯下。

丹溪云。下血久不愈者。後用溫劑。先用四物湯加炮姜﹑附子﹑升麻。後服斷紅丸收效一論腸風下血。熱者其血鮮。寒者其血靑黑或成塊。

一儒者素勤苦。因飲食失節。大便下血。或赤或黯。半載之後。非便血則盜汗。非惡寒則發熱。血汗二藥。用之無效。六脈浮大。心脾則澀。此思傷心脾。不能攝血歸源。然而卽汗汗卽血。其色赤黯。便血盜汗。由火之升降微甚。惡寒發熱。气血俱虛也。在午前。用補中益气湯。以補肺脾之源。舉下陷之气。午後。用歸脾加麥冬﹑五味。以補心脾之血。收耗散之液。不兩月。諸癥悉愈。

一人素善飲酒。不時便血。或在糞前。或在糞後。食少體倦。面色痿黃。此脾气虛而不能統血。以益气湯加茱萸﹑黃連。

一男子便血。精滑發熱。一男子便血發熱。一男子發熱遺精。或小便不禁。俱是脾腎虧損。用六味地黃丸﹑益气湯。以滋化源。並皆全愈。

一論下血。服犀角地黃湯等藥。其血愈多。形體消瘦。發熱少食。裏急後重。此脾气下陷。以益气湯加炮姜。立收效。

一治大便下血。用石蓮肉四兩。去殼捶碎。入公豬肚內。水煮爛。去蓮肉。將肚並湯食之立止。

一治大便下血祕方。

觀音救苦方

馬伏所傳。

木香﹝四兩﹞黃連﹝二兩﹞

上將黃連切片煎汁。浸木香。慢火焙漧。爲末。烏梅肉搗爲丸。如梧桐子大。每服六十丸。空心。滚湯送下。

一患腸風下血者。何也。人腸皆有脂裹之。濃則腸胃以安。腸中本無血。血緣有風或有熱以消其脂。腸遂薄。滲入身中血。初患時。必服涼藥而愈。服之過者。則腸寒而脂愈不生。其血必再作。凡熱者。其血鮮。冷者。其血靑黑察其冷熱用藥可也。冷者。用斷紅丸。熱者。

用四物湯合黃連解毒湯。加苦參﹑槐角﹑地楡﹑側柏葉。

一腸胃流熱。則糞門暴腫。用蝸牛細研。塗之則消。

一治髒毒下血。用黃連解毒湯合四物湯。和調爲末。滴水爲丸。每服八九十丸。空心。

陳米飲下。

補中益气湯

﹝方見內傷﹞

歸脾湯

﹝方見健忘﹞

六味丸

﹝方見補益﹞

卷四

溺血

一論溺血者。小便出血。乃心移熱於小腸也。宜

淸腸湯

當歸生地黃﹝焙﹞梔子﹝炒﹞黃連芍藥黃柏瞿麥赤茯苓木通蓄知母﹝各一錢﹞甘艸﹝減半﹞麥門冬﹝一錢去心﹞

上銼一劑。燈心﹑烏梅。水煎。空心服。溺血莖中痛。加滑石﹑枳殼。去芍藥﹑茯苓。

金黃散

治尿血。

槐花﹝淨炒﹞郁金﹝濕紙包火煨各一兩﹞

上爲細末。每服二錢。淡豆豉湯送下。

一治小便下血不止。地骨皮。燒酒二鐘。煎至七分。去渣。空心服。立止。

一治小便溺血。旱蓮艸﹑車前艸。各取自然汁。每服半茶鐘。空心服自愈。

又方。用壯年無病患頭髮。不拘多少。燒存性。將側伯葉搗汁。糯米糊爲丸。如梧桐子大。每服百丸。以四物湯下。

一治溺血不止效方小薊根生地黃﹝各二錢﹞通艸滑石蒲黃﹝炒﹞淡竹葉當歸藕節山梔甘艸﹝各六分﹞茯苓車前艸﹝各八分﹞

上銼一劑。水煎。空心服。

一治尿後有鮮血。用柿子三枚。燒灰。陳米煎湯調服。因柿性寒故也。

一治尿血。六味地黃丸。加黃柏﹑知母。殊效。

一尿血。因心腎气結所致。或憂勞房室過度而得之。實因精气滑脫。陰虛火動。榮血妄行耳。尿行則不痛。尿淋血行則痛。

一治暴熱尿血。山梔子去皮炒。水煎服。

一治小便出血。以車前艸根葉。多取洗淨。取汁頻服。可通五淋。

卷四

惡熱

惡熱非熱。明是虛癥。經曰。陰虛則發熱。陽在外爲陰之衛。陰在內爲陽之守。精神外馳。淫欲無節。陰气耗散。陽無所附。遂致浮散於肌表之間而惡熱也。當作陰虛火動治之。

卷四

惡寒

惡寒非寒。明是熱癥。亦有久服熱藥而得之。河間謂火極似水。熱甚而反覺自冷。實非寒也有用熱藥而少愈者。辛能發散。郁遏暫開耳。又曰。火熱內熾。寒必蕩外。故惡寒。實非寒癥。凡背惡寒甚者。脈浮而無力者。陽虛也。用參﹑之類。加附子少許。

一婦人六月惡寒之極。怕風。𨿽穿棉襖。亦不覺熱。此火極似水也。六脈洪數。小水赤少。

予以皮硝五錢。溫水化服而愈。一羅工部仲夏腹惡寒而外惡熱。鼻吸气而腹覺冷。體畏風而惡寒。脈大而虛微。每次進熱粥甌許。必兼食生薑甌許。若粥離火食。腹內卽冷。余曰。

熱之不熱。是無火也。宜用八味丸。壯火之源。以消陰翳。彼反服四物元參之類而歿。惜哉

卷四

汗癥

﹝自汗盜汗﹞

脈大而虛浮而濡者。汗。在寸爲自汗。在尺爲盜汗。傷寒脈陰陽俱緊。當無汗。若自汗者。曰亡陽。不治。

自汗者。無時而然出。動則爲甚。屬陽虛。衛气之所司也。盜汗者。寐中出。通身如浴覺來方止。屬陰虛。榮血之所主也。大抵自汗宜補陽調衛。盜汗宜補陰降火。心虛而冷汗自出者。理宜補肝。益火之源。以消陰翳也。陰虛火炎者。法當補腎。壯水之主。以制陽光又有火气上蒸胃中之濕。亦能生汗。涼膈散主之。凡汗出發潤。汗出如油。汗綴如珠者。

皆不治也。自汗大忌生薑。以其開腠理故也。

一論自汗屬陽虛。時常而出也。宜

參湯

黃﹝蜜炙﹞人參白術﹝去蘆炒﹞白茯苓﹝去皮﹞當歸﹝酒洗﹞熟地黃白芍﹝酒炒﹞

酸棗仁﹝炒﹞牡蠣﹝各一錢﹞陳皮﹝七分﹞甘艸﹝炙二分﹞烏梅﹝一枚﹞

上銼一劑。棗一枚。浮小麥一撮。水煎。溫服。

一論自汗虛弱之人。可服

大補黃湯

黃﹝蜜炒﹞人參白術﹝去蘆炒﹞白茯苓﹝去皮﹞當歸﹝酒洗﹞白芍﹝酒炒﹞熟地黃山茱萸﹝酒蒸去核﹞肉蓯蓉﹝酒洗各一錢﹞五味子﹝十粒﹞肉桂﹝五分﹞防風﹝七分﹞

甘艸﹝炙三分﹞

上銼一劑。棗二枚。水煎。溫服。

一論盜汗。屬陰虛。睡中則出。醒則止也。此方治盜汗之聖藥也。

當歸六黃湯

當歸﹝酒洗﹞黃﹝蜜炙﹞生地黃熟地黃﹝各二錢﹞黃柏黃連黃芩﹝各一錢﹞

上銼一劑。水煎。空心服。

一論治盜汗。屬气血兩虛者。宜

滋陰益陽湯

當歸﹝酒洗﹞熟地黃生地黃白芍﹝酒炒各一錢﹞黃柏﹝蜜水炒﹞知母﹝蜜水炒各八分﹞

人參﹝五分﹞白術﹝去蘆﹞白茯苓﹝去皮﹞黃﹝蜜水炒各一錢﹞陳皮﹝八分﹞甘艸﹝炙八分﹞

上銼一劑。棗二枚。淨小麥一撮。水煎。溫服。

一論自汗盜汗。宜實腠理也。男子失精。女子夢交。自汗盜汗。宜

白龍膠

桂枝白芍﹝酒炒﹞龍骨﹝﹞牡蠣﹝各三錢﹞甘艸﹝炙一錢﹞

上銼一劑。棗二枚。水煎服。

四制白術散

白術﹝四兩﹞黃﹝炒一兩﹞石斛﹝炒二兩﹞牡蠣﹝一兩﹞甘艸﹝炙一錢﹞麥麩﹝炒一兩﹞

有止用白術爲末。每服三錢。粟米調服。

一論心汗者。心孔有汗。別處無也。宜

茯苓補心湯

白茯苓﹝去皮﹞人參白術﹝去蘆﹞當歸生地黃酸棗仁﹝炒﹞麥門冬﹝去心﹞

陳皮黃連﹝炒各等分﹞甘艸﹝炙八分﹞辰砂﹝研末臨服調入五分﹞

上銼一劑。棗二枚。烏梅一个。浮小麥一撮。水煎。食遠服。

一祕方。治冷汗時出。宜用公豬肚洗淨。裝糯米入內。令滿。用綫縫口。入砂鍋內。水煮爛。將肚與湯一並食之。用糯米曬榦爲末。每服小盞空心。米湯調服。

一額上常有汗出。不論冬夏者。得之醉後當風所致。頭乃諸陽之會。酒乃發陽。所以飲酒必見汗者。醉後陽气上升。頭面之陽气必開。當風坐臥。風時入之。以致頭面出汗。名曰漏風宜

黃六一湯

黃﹝六兩﹞甘艸﹝一兩﹞加肉桂﹑白芍。名黃建中湯。

上各用蜜炙十餘次。出火毒。每服一兩。水煎。溫服。

一論自汗不休。內傷及一切虛損之癥所致者。用補中益气湯。柴胡﹑升麻。俱用蜜水炒少加制附子﹑麻黃根﹑浮小麥。﹝方見內傷﹞

一論腎气虛弱。發汗發熱。用六味地黃丸。﹝方見補益﹞

一論腎气虛弱。盜汗惡寒。用八味丸。﹝方見補益﹞

一論气血俱虛而盜汗者。用十全大補湯。﹝方見補益﹞

祕方。治盜汗自汗。

五倍子爲末。津液調搽臍中。綢勒住。一宿卽止。

一方。用何首烏末。津液調搽臍中亦效。

一論自汗邪在諸經。有蓄血亦有頭汗。有頭汗小便不利者死。關格不得尿。有頭汗者死元气下脫。有頭汗如珠不流者死。柔汗發黃者死。

鎭液丹

防風﹝去蘆酒洗三兩﹞黃﹝蜜炙二兩五錢﹞白術﹝去蘆微炒一兩﹞中桂﹝一兩﹞白芍﹝酒炒一兩五錢﹞大附子﹝麵包煨去皮臍童便炒二兩﹞

上爲細末。酒糊爲丸。如梧桐子大。每服五七十丸。空心酒下。加酸棗仁炒一兩。

一治腳汗方白礬﹝五錢﹞漧薑﹝五錢﹞

上銼爲末。逐日洗。連五日。自然無汗。

一治盜汗。用牙豬心一个。水二碗。入砂鍋內。煮爛熟爲度。去心不用。另用當歸﹑人參各二錢。半入煮心汁內。熬至大半甌。去渣。不拘時服。豬心食否不拘。

一論凡內傷及一切虛損之癥。自汗不休者。用益气湯。加熟附子﹑麻黃根﹑浮小麥其效捷於影響。但升麻﹑柴胡。俱用蜜水炒過。以殺其升發勇悍之性。又欲引參﹑等藥至肌表不可缺也。如左寸脈浮洪而自汗者。心火炎也。本方加倍參﹑。加麥冬﹑五味﹑黃連各五分。如左關脈浮弦而自汗者。挾風邪也。本方桂枝﹑芍藥。若不陰虛。只用桂枝可也。左尺脈浮洪無力而有汗者。水虧火盛也。本方加黃柏﹑知母各五分。熟地一錢。壯水之主。以制陽光。右關脈浮洪無力而自汗者。只根據本方倍參﹑。右尺脈洪數無力而自汗者。或盜汗。

相火挾心火之勢而上伐肺金也。宜當歸六黃湯。一論自汗盜汗。乃陰陽兩虛。或睡或醒時而出也。益气湯去升麻。加茯苓﹑酒芍﹑酸棗炒﹑牡蠣各一錢。黃柏蜜炒。知母蜜炒。烏梅一个。棗一枚。浮小麥一撮。水煎服。

一人四時出汗。畏風不敢當。𨿽炎天必須棉衣。冬天气喘。气不相接。偶有便淋白濁。

服八物湯。不效。服補中益气湯。少已。予以荊芥﹑防風﹑桂枝﹑薄荷﹑甘艸﹑羌活。一劑而痊一治自汗盜汗久不止者。以淸晨采帶露桑葉爲末。每服三錢。空心。米飲湯送下。

卷五

眩暈

風寒暑濕。气郁生涎。下虛上實。皆暈而眩。其脈風浮寒緊。濕細暑虛。涎弦而滑。虛脈則無。治眩暈法。尢當審諦。先理痰气。次隨癥治。

眩者言其黑。暈言其轉。冒言其昏。眩暈之與冒眩。其義一也。其狀目閉眼眩。身轉耳聾。

如登舟車之上。起則欲倒。蓋虛極乘寒得之。亦不可一途而取軌也。風則有汗。寒則掣痛。

暑則熱悶。濕則重滯。此四气乘虛而眩暈也。喜怒哀樂。悲恐憂思。郁而生痰。隨气上厥七情致虛而眩暈也。淫欲過度。腎家不能納气歸原。使諸气逆奔而上。此眩暈之出於气虛也明矣。吐衄崩漏。肝家不能收攝榮气。使諸血失道妄行。此眩暈之生於血虛也又明矣。以至新產之後。血海虛損。或瘀不行。皆能眩暈。是可不推尋致病之因乎。治法。隨機應敵。其間以升降鎭墜行焉。最不可妄施汗下。然而眩暈欲解。自汗則有之。若諸逆發汗。劇者。言亂目眩。與夫少陰病。下利止而頭眩。時時自汗者。此虛極而脫也。識者將有采薪之憂

淸暈化痰湯

主方。治眩暈之總司也。

陳皮﹝去白﹞半夏﹝薑汁炒﹞白茯苓﹝去皮各一錢半﹞防風羌活﹝各七分﹞甘艸﹝三分﹞枳實﹝麩炒一錢﹞川芎黃芩﹝酒炒各八分﹞白芷細辛南星﹝薑汁炒各七分﹞

上銼一劑。生薑三片。水煎服。以此作丸。亦可。气虛。加人參七分。白術去蘆一錢。

血虛。加當歸。倍川芎。有熱。加黃連姜炒七分。

一論頭旋眼黑。惡心煩悶。气短促上喘。無力言語。心神顚倒。目不敢開。如在風雲中頭若裂。身重如山。四肢厥冷。不得安臥。此乃胃气虛損。停痰而致也。半夏白術天麻湯。﹝方見頭疼﹞

一論勞役之人。饑寒眩暈者。脈虛弱也。補中益气湯﹝方見內傷﹞根據本方加半夏﹑天麻﹑白芍﹑熟地黃。

一眩暈屬气虛有濕痰者。根據本方去升麻﹑柴胡。加白茯苓﹑川芎﹑半夏﹑大麻﹑桔梗﹑白芷。

一論陰虛火動眩暈者。脈必數也。淸離滋坎湯﹝方見癆瘵﹞根據本方加川芎﹑天麻﹑山梔﹑竹瀝少許。

一論眞陽不足。上气喘急。气短自汗。眩暈欲倒。如坐舟車。手足冷。脈沈細。

參附湯

人參﹝五錢﹞大附子﹝炮三錢﹞

上銼一劑。生薑三片。水煎。熱服。

一論眩暈之癥。因气虛痰火炎上故也。

淸陽除眩湯

人參﹝六分﹞白術﹝去蘆一錢﹞白茯苓﹝一錢﹞陳皮﹝一錢﹞半夏﹝湯泡一錢﹞明天麻﹝八分﹞檳榔﹝八分﹞旋復花﹝八分﹞甘艸﹝四分﹞

上銼一劑。生薑三片。水煎服。

一論肥白人。日常頭旋目花。卒時暈倒者。名曰痰暈。

淸痰祛眩湯

天南星﹝姜泡﹞半夏﹝薑汁制﹞天麻蒼術﹝米泔浸﹞川芎陳皮茯苓﹝去皮﹞

桔梗枳殼﹝去穣﹞烏藥酒芩羌活﹝各八分﹞甘艸﹝三分﹞

上銼一劑。生薑水煎。臨服。入竹瀝﹑薑汁同服。

一論虛體之人。一時爲寒所中。口不能言。眩暈欲倒。手足厥冷。

姜附湯

漧薑﹝一兩﹞大附子﹝生去皮臍一兩﹞

上銼。每五錢。水煎溫服。

一論一切失血過多。眩暈不醒者。

芎歸湯

川芎當歸﹝各等分﹞

上銼一劑。水煎服。虛甚。加炮過大附子。

一論气血兩虛而挾寒。作頭目眩暈者。十全大補湯﹝方見補益﹞根據本方。如有痰。加陳皮﹑半夏。

一人气短痰暈。服辛香之劑。痰盛遺尿。兩尺浮大。按之如無。予以爲腎家不能納气歸原。香燥致甚耳。用八味丸料。三劑而愈。﹝八味丸見補益﹞

一人形體丰濃。勞神喜怒。面帶陽色。口渴吐痰。或頭目眩暈。或熱從腹起。左三脈洪而有力。予以爲足三陰虧損。用補中益气湯加麥門冬﹑五味。及加減八味丸而愈。

大方痰暈湯

法半夏﹝一錢﹞橘紅﹝一錢﹞赤茯苓﹝一錢﹞黃芩﹝酒洗七分﹞白術﹝一錢五分﹞川芎﹝五分﹞黃連﹝五分﹞黃柏﹝酒炒七分﹞知母﹝七分﹞石膏﹝一錢﹞薄荷﹝五分﹞甘艸﹝炙五分﹞

上銼一劑。生薑三片。水煎。臨臥服。

一生圓形體魁梧。不愼酒色。因勞怒頭暈僕地。痰涎上湧。手足麻痺。口漧引飲。六脈洪數而虛。予以爲腎經虧損。不能納气歸原而頭暈。不能攝水歸原而爲痰。陽气虛熱而麻痺。虛火上炎而作渴。補中益气合六味丸料。治之而愈。其後或勞役。或入房。其病卽作。用前藥而愈。

一孟都憲者。气短痰暈。服辛香之劑。痰盛遺尿。兩尺浮大。按之如無。余以爲腎家不能納气歸原。香燥致甚耳。以八味丸料三劑而愈。

一孫都憲形體丰濃。勞神喜怒。面帶陽色。口渴吐痰。或頭目眩暈。或熱從腹起。左三脈洪而有力。右三脈洪而無力。余謂足三陰虧損。用補中益气加麥門﹑五味。及加減八味丸而愈

十全大補丸

﹝見補益﹞

補中益气湯

﹝見內傷﹞

八味丸

六味丸

﹝俱見補益﹞

卷五

麻木

脈浮而濡屬气虛。關前得之。麻在上體。關後得之。麻在下體也。脈浮而緩屬濕。爲麻痺。

脈緊而浮屬寒。爲痛痺。脈澀而芤屬死血。爲木。不在痛癢。內經曰。風寒濕三气合而爲痺。

故寒气勝者爲痛痺。濕气勝者著痺。河間曰。畱著不去。四肢麻木拘攣也。經又曰。痛者。

寒气多也。有寒。故痛也。其不痛不仁者。病久入深。榮衛之行澀。經絡時疏。故不痛。皮膚不榮。故爲不仁。夫所謂不仁者。或周身。或四肢。喞喞然麻木不知痛癢。如繩紮縛初解之狀。古方名爲麻痺者是也。丹溪曰。麻是气虛。木是濕痰死血。然則曰麻曰木者。以不仁中而分爲二也。𨿽然亦有气血俱虛。但麻而不木者。亦有虛而感濕。麻木兼作者。又有因虛而風寒濕三气乘之。故周身掣痛。兼麻木並作者。古方謂之周痺。治法。宜先汗而後補。

醫者亦各以類推而治之。不可執一見也。

一論麻木。徧身手足俱麻者。此屬气血兩虛。宜

加味八仙湯

當歸﹝酒洗﹞川芎熟地黃﹝各六分﹞白芍﹝酒炒八分﹞人參﹝六分﹞白術﹝去蘆二錢﹞陳皮﹝八分﹞半夏曲﹝七分﹞白茯苓﹝去皮一錢﹞桂枝﹝三分﹞柴胡﹝四分﹞羌活﹝五分﹞防風﹝五分﹞秦艽﹝六分﹞牛膝﹝六分﹞甘艸﹝炙三分﹞

上銼一劑。生薑一片。棗一枚。水煎。食遠服。气虛。加黃蜜炒八分。

一論麻是渾身气虛也。

加減益气湯

黃﹝蜜炒﹞人參白術﹝去蘆﹞陳皮當歸﹝各一錢﹞升麻柴胡木香﹝各五分﹞香附靑皮﹝去穣﹞川芎﹝各七分﹞桂枝甘艸﹝各三分﹞

上銼一劑。生薑﹑棗煎服。

一論十指盡麻。並面目皆麻。此亦气虛也。補中益气湯。根據前方去靑皮﹑川芎﹑桂枝加麥冬﹑羌活﹑防風﹑烏藥。共十四味。一論木是濕痰死血也。

雙合湯

當歸川芎白芍生地黃陳皮半夏﹝姜炒各一錢﹞桃仁﹝去皮尖八分﹞白茯苓﹝去皮一錢﹞紅花﹝三分﹞白芥子﹝一錢﹞甘艸﹝三分﹞

上銼一劑。姜十片。水煎熟。入竹瀝﹑薑汁同服。

一論手足麻痺。因濕所致也。香蘇散。﹝方見感冒﹞根據本方加蒼術﹑麻黃﹑桂枝﹑白芷﹑羌活﹑木瓜。

一論感風濕。手膊或痛或木。或徧身麻木。五積散。﹝方見中寒﹞

一論婦人七情六郁。气滯經絡。手足麻痺。宜

開結舒經湯

紫蘇陳皮香附臺烏川芎蒼術﹝米泔浸﹞羌活南星半夏當歸﹝各八分﹞桂枝﹝四分﹞甘艸﹝三分﹞

上銼。生薑三片。入薑汁﹑竹瀝服。

一論口舌麻木。延及嘴角頭面亦麻。或嘔吐痰涎。或頭暈眼花。惡心。徧身麻木。宜

止麻消痰飲

黃連半夏栝蔞仁黃芩白茯苓桔梗枳殼﹝麩炒﹞陳皮天麻細辛南星甘艸上銼。生薑三片。水煎服。血虛。加當歸。气虛。加人參。亦有十指麻木。胃中有濕痰死血加蒼術﹑白術。少佐熟附子。行經中死血者。四物湯加紅花﹑桃仁﹑韭葉。忌生冷魚鮏。發風發熱之物。

一論十指酸痛。麻木不仁。

大附子木香各等分。每服三錢。姜三片。水一碗。煎七分服。

一論婦人徧身麻痺。謂之不仁。皆因血分受風濕所致。用祛風散。送下五補丸。

祛風散

生川烏白術﹝去蘆﹞白芷﹝各三錢﹞甘艸﹝二錢﹞

上爲細末。酒調。吞下五補丸。

五補丸

黃﹝蜜炒一兩﹞人參﹝五錢﹞附子﹝一个﹞當歸﹝三錢﹞白芍﹝酒炒五錢﹞

上爲細末。煉蜜爲丸。如梧子大。每服六七十丸。祛風散送下。

一論不仁者。謂不凝和也。痛癢不知。鍼灸不知是也。經曰。諸乘虛寒。而鬱冒不仁。

蓋其血气虛弱。不能周流於一身。於是正气爲邪气所伏。故肢體頑麻。不知痛癢。遇寒。厥如死屍。而郁且冒也。用麻桂各半湯。不愈者。補中益气湯入薑汁。設或汗如油。喘不休。喘而直視水漿不入者。皆爲絕癥也。

一論風熱血燥。皮膚瘙癢。頭面手足麻木。

淸涼潤燥湯

當歸﹝酒洗﹞生地黃﹝各一錢半﹞黃連黃芩白芍﹝煨﹞川芎﹝各一錢﹞天麻防風羌活荊芥﹝各八分﹞細辛﹝六分﹞甘艸﹝五分﹞

上銼。水煎。食遠服。麻甚。加川烏炮三分。

一論面上木處。可用桂枝爲末。用牛皮膠。和少水化開。調敷之。濃一二分。若腳底硬木處。可將牛皮膠熔化。

入薑汁調和。仍入南星末五錢和勻。用濃紙攤貼二三分。乘半熱。裹貼腳底。用溫火烘之。

此外治也。

一治兩手指麻木。四肢困倦。怠惰嗜臥。乃熱傷元气也。

黃﹝八錢﹞人參﹝五錢﹞白芍﹝三錢﹞柴胡﹝二錢五分﹞升麻﹝二錢﹞五味子﹝百四十粒﹞生甘艸﹝五錢﹞炙甘艸﹝二錢﹞

上銼。水煎。稍熱。空心服。

一治兩腿麻木。沈重無力。多汗。喜笑。口中涎下。身重如山。語聲不出。右寸脈洪大黃﹝三錢﹞當歸﹝二錢﹞蒼術﹝四錢﹞陳皮﹝五錢﹞本﹝三錢﹞黃柏﹝酒炒一錢﹞

柴胡﹝三錢﹞升麻﹝一錢﹞知母﹝酒炒一錢﹞五味子﹝一錢﹞生甘艸﹝二錢五分﹞

上每銼一錢。水煎。空心服。少待以早飯壓之。

一治皮膚間有麻木。乃肝气不行故也。

黃﹝一兩﹞白芍﹝一兩半﹞橘皮﹝一兩半不去白﹞澤瀉﹝五錢﹞炙甘艸﹝一兩﹞

上銼。水煎。溫服。

卷五

癲狂

癲脈搏大滑者生。沈小緊急不治。狂脈實大生。沈小死。癲脈虛可治。實則死。

內經曰。巨陽之厥。則腫首頭重。腳不能行。發爲僕。﹝搖其目而暴僕也﹞是蓋陽气逆亂故令人卒然暴僕而不知人。气復則蘇。此癇之類也。又曰。陽明之厥。則癲疾欲走呼。腹滿不得臥。面熱。妄見妄言。又曰。甚則棄衣而走。登髙而歌。逾垣上屋。罵詈不避親疏。

是蓋得之於陽气太盛。胃與大腸實熱。燥火鬱結於中而爲之耳。此則癲狂之候也。曰癲曰狂分而言之。亦有異乎。難經謂重陰者癲。重陽者狂。素問注云。多喜爲癲。多怒爲狂。然則喜傷於心。而怒傷於肝。乃二髒相火有餘之癥。難經陰陽之說。恐非理也。大抵狂爲痰火實盛。癲爲心血不足。多爲求望髙遠。不得志者有之。癇病獨主乎痰。因火動之所作也。治法。癇病宜吐。狂宜下。癲則宜安神養血。兼降痰火。𨿽然。此三癥者。若神脫而目瞪如愚癡者。縱有千金我酬。吾未如之何也已矣。癲者。喜笑不常。顚倒錯亂之謂也。狂者。

大開目。與人語所未嘗見之事爲狂也。又云狂者。狂亂而無主定也。譫語者。合目自言日用常行之事爲譫也。又蓄血癥。則重復語矣。鄭聲者。聲顫無力。不相接續。造字出於喉中。

爲鄭聲也。陰附陽則狂。陽附陰則癲。脫陰者目盲。脫陽者妄見。

一論癲者。心血不足也。此方主癲狂喜笑不常。

養血淸心湯

人參白術﹝去蘆﹞白茯苓﹝去皮﹞遠志﹝去心﹞酸棗仁﹝炒﹞川芎﹝各一錢﹞生地黃﹝一錢﹞石菖蒲﹝一錢﹞當歸﹝一錢五分﹞甘艸﹝五分﹞麥門冬﹝去心一錢五分﹞

上銼一劑。水煎服。

一論狂者。痰火實盛也。宜後淸心滚痰丸主之。若風熱實盛者。宜防風通聖散。﹝方見中風﹞根據本方加生地黃﹑桃仁﹑丹皮主之。治一切大風癲狂之疾。

一論喜笑不休者。心火之盛也。以海鹽二兩。火燒令紅。研細。以河水一大碗。煎三五沸。

待溫。三次啜之。以釵探吐熱痰。次服黃連解毒湯。﹝方見感冒﹞根據本方加半夏﹑竹葉﹑竹瀝﹑薑汁少許。

一論婦人癲疾。歌唱無時。逾垣上屋者。乃營血迷於心包所致也。

加味逍遙散

當歸白芍﹝炒﹞白術﹝去蘆﹞白茯苓﹝去皮﹞生地黃柴胡遠志﹝去心﹞桃仁﹝去皮尖﹞蘇木紅花甘艸上銼一劑。煨姜一片。水煎服。有熱。加小柴胡湯﹑生地﹑辰砂。水煎服。

一論發狂無時。披頭大叫欲殺人。不避水火。古人治狂。謂之失心。苦參主心腹結气。故足以治時熱狂言。

苦參丸

苦參爲末。煉蜜爲丸。如桐子大。每服二三十丸。薄荷湯送下。

一論一切癲癇瘋狂。或因驚恐畏怖所致。及婦人產後。血虛驚气入心。並室女經脈通行驚邪蘊結。須服此丸立效。

抱膽丸

水銀﹝二兩一錢﹞朱砂﹝一兩﹞鉛﹝一兩半﹞乳香﹝一兩研﹞

上將鉛入銚內。水銀結成砂子。次下朱砂滴乳。乘熱用柳木棍研勻。丸如芡實大。每一丸。空心。井花水送下。

病者得睡。切莫驚動。覺來卽安。再服一丸。除根。一方。薄荷湯送下亦可。

一論癲狂失心不寐。此方用朱砂能鎭心安神。酸可使收引。故棗仁能斂神歸心。香可使利竅。故乳香能豁達心志。許學士加人參。亦謂人參能寧心耳。

寧志膏

辰砂﹝一兩﹞酸棗仁﹝炒五錢﹞乳香﹝五錢﹞人參﹝一兩﹞

上爲細末。煉蜜爲丸。如彈子大。每服一丸。薄荷湯化下。

一論癲狂失心。此病因憂鬱得之。痰涎包絡心竅。此藥能開郁痰。

白金丸

白礬﹝二兩﹞川郁金﹝七兩﹞

上爲末。米糊丸。每服五十丸。溫水送下。

一論癲狂五癇驚悸。一切怪癥。此皆痰火實盛也。

淸心滚痰丸

大黃﹝酒蒸四兩﹞黃芩﹝四兩﹞靑礞石﹝五錢﹞沈香﹝二錢半﹞牙皂﹝五錢﹞犀角﹝二錢﹞麝香﹝五分﹞朱砂﹝五錢爲衣﹞

上爲細末。水爲丸。每服四五十丸。滚水送下。

一論心風者何。蓋君火在心。因怒發之。相火助盛。痰動於中。脇气上攻。迷其心竅。則爲癲爲狂。所怒之事。膠固於心。輒自言談。失其條序。謂之心風。與風無干也。若痰不盛則有感亦輕。

一論久患心風。癲狂健忘。怔忡失志。及恍惚驚怖入心。神不守舍。多言不定。此藥大能安神養血。寧心定志。以紫河車一具。長流水洗淨。慢火焙榦爲末。煉蜜爲丸。空心。酒送下一人癲狂亂打。走叫上房。用瓜蒂散。吐出其痰數升。又以承气湯下之。卽愈。

一人患心風。卽痰迷心竅。發狂。用眞花蕊石。黃酒淬一次。爲細末。每服一錢。黃酒送下。

一論癲狂五癇眩暈。時作時止。痰涎壅盛。心神昏憒。此屬气血虛。而挾風痰郁火也。

驅風化痰湯

人參白術﹝去蘆﹞白茯苓﹝去皮﹞半夏﹝姜炒﹞陳皮枳實﹝酒炒﹞當歸﹝酒洗﹞

川芎白芍﹝酒炒﹞桔梗﹝去蘆﹞南星遠志﹝甘艸水泡去心﹞栝蔞仁白附子僵蠶天麻黃連﹝酒炒﹞黃芩﹝酒炒﹞甘艸懷生地上銼一劑。生薑五片。水煎。溫服。

一癲狂健忘失志。及恍惚驚怖入心。神不守舍。多言不定。一切眞气虛損。用紫河車入補藥內服之。大能安神養血。寧志。治健忘驚悸。怔忡不寐。以六味丸加遠志。石菖蒲﹑人參﹑白茯苓﹑當歸﹑酸棗仁炒。

一治心恙狂惑。用無灰酒一碗。眞麻油四兩。共和勻。楊枝二十條。逐一條攪一二下。

攪徧楊枝。直候油酒相和如膏。煎至八分。狂者彊灌之。令熟睡。或吐或不吐。覺來卽醒。

一治狂言亂語。用蝦蟆一个。燒爲末。酒調服。

一治癲狂諸病。

將軍湯

大黃﹝四兩酒浸一宿﹞

上用水三升煎之。分作三服。

癲狂病者。多怒爲癲。多喜爲狂。癲者。精神不守。言語錯亂。妄見妄言。登髙罵詈是也。

狂之病始發。少臥少饑。自賢自貴。妄笑妄動。登髙而歌。棄衣而走是也。癲病者。賊邪之並於肝。狂病者。賊邪之並於心也。此皆實病。宜瀉而不宜補。故用大黃以瀉之。取其苦寒無物不降。可以瀉實。又必數日後方可與食。但得寧靜。便爲吉兆。不可見其瘦弱減食。

以溫藥補之。及以飲食飽之。病必再作。戒之戒之。緩與之食。方爲得體。故曰。損其穀气則病易愈。所以然者。食入於陰。長气於陽故也。又宜滚痰丸下之。

一治癲狂不止。得之驚憂。極者用甜瓜蒂半兩爲末。每服一錢。井水調一盞投之。卽大吐。

後熟睡。勿令驚起。神效。

一治邪狂癲癇。不欲眠。妄行不止。用白雄鷄二隻。煮熟。五味調和。作羹食。

一治因驚憂失心。或思過多。气結不散。積有痰涎。畱灌心包。窒塞心竅。以致妄言妄語。叫呼奔走。

雄朱丸

朱砂﹝顆塊者二錢半研﹞雄黃﹝明淨者研一錢半﹞白附子﹝一錢﹞

上和勻。以豬心血和爲丸。如梧子大。另用朱砂爲衣。每服三粒。以人參﹑菖蒲湯送下常服一粒。能安魂定魄。補心益智。

一牧童小子。平日口中胡說。一片亂話。令人驚駭。予診之脈洪大。是實熱。以蚯蚓數條研爛。井水調服。立愈。

卷五

癇癥

脈虛弦爲驚。爲風癇。

癇癥者。發則僕地。悶亂無知。嚼舌吐沫。背反張。目上視。手足搐搦。或作六畜聲者是也蓋癇疾之原。得之驚。或在母腹之時。或在有生之後。必因驚恐而致疾。蓋恐則气下。驚則气亂。恐气歸腎。驚气歸心。並於心腎。則肝脾獨虛。肝虛則生風。脾虛則生痰。蓄極而通。其發也暴。故令風痰上湧而癇作矣。內經曰。然所以令人僕地者。厥气並於上。上實下虛。淸濁倒置。故令人僕地。悶亂無知者。濁邪上干心主。而神明壅閉也。舌者心之苗。而脾之經絡。連於舌本。陽明之經絡。入上下齒縫中。故風邪實於心胸。則舌自挺。風邪實於陽明。則口自噤。一挺一噤。故令嚼舌吐沫者。風熱盛於內也。此風來潮湧之象。背反張。

目上視者。風在太陽經也。足太陽之經。起於睛明。挾脊而下。風邪干之。則實而勁急。故目上視而背反張也。手足搐搦者。屬肝木。肝木主筋。風熱盛於肝。則一身之筋牽攣。故令手足搐搦也。搐者四肢屈曲之名。搦者十指開握之義也。或作六畜聲者。風痰鼓其气竅。而聲自變也。譬之弄笛焉。六孔閉塞不同。而宮商別異是也。

夫癇之爲病。角弓反張。手足搐搦。口吐涎沫。俗云豬圈風也。亦因金衰木旺。生風外出。

驚邪入內以致之。蓋癇病一月數發者。易治。周年一發者。難治。虛實之判也。實則卽攻之虛者先補可也。治法。當先以瓜蒂散吐之。用甜瓜蒂爲末。每服一錢。井水調一盞投之。

卽大吐。後熟睡。勿令驚起卽效。後以湯藥調理。

一論癇者。宜下宜吐。茶子喜湧而能吐頑痰。宜取一升。搗爛。煎湯服。得大吐便止。

一論諸癇神智不寧。時發狂躁。多言好怒。面容不澤。

定神至寶丹

生地黃﹝薑汁炒五錢﹞橘紅貝母白茯苓﹝去皮﹞黃連遠志﹝去心﹞石菖蒲酸棗仁﹝炒﹞枳實﹝麩炒﹞栝蔞仁天花粉甘艸﹝少許﹞

上銼。生薑三片。水煎服。

一論癇者。痰涎壅並然也。

加減導痰湯

主方神效。

南星﹝姜制﹞半夏陳皮﹝去白﹞白茯苓﹝去皮﹞栝蔞仁枳實﹝麩炒﹞桔梗山梔子黃芩﹝各一錢﹞黃連﹝姜炒一錢﹞甘艸木香﹝五分另研﹞辰砂﹝五分爲末﹞

上銼一劑。生薑煎。入竹瀝﹑薑汁。磨木香末。調辰砂同服。

一論癇屬气血虛。而兼痰火者。此攻補兼施。平肝解郁。淸火化痰。除眩暈諸癇之癥。

淸心抑气湯

當歸﹝酒洗﹞白芍﹝酒炒﹞白術﹝去蘆炒﹞白茯苓﹝去皮﹞陳皮﹝去白﹞半夏﹝薑汁炒﹞枳實﹝麩炒﹞竹茹石菖蒲黃連﹝姜炒﹞香附﹝炒各一錢﹞麥門冬﹝去心﹞川芎人參遠志﹝去心﹞甘艸﹝各四分﹞

上銼一劑。生薑煎服。

一論大人小兒。忽然昏暈倒地。五癇之癥。

朱砂﹝水飛用豬心一个割開入砂末五錢濕紙包漫火炙熟取砂淨入後藥豬心病患空心食﹞

南星﹝沸湯浸三次銼姜制二兩﹞巴豆仁﹝五錢鍛石一碗炒紅入仁在內灰冷取仁將灰又炒又以仁在內再炒揀出用艸紙捶去油灰不用﹞全蠍﹝去頭足尾炙二錢﹞龍膽艸﹝二兩﹞

上爲末。麵糊丸如梧子大。每服十五丸。姜湯送下。

一論風癇搐搦。心志發狂。棄衣而走。登髙而歌。或數日不愈。逾垣上屋。

妄言罵詈。不避親疏。妄見鬼神。一切潮熱。及風中厥逆。牙關緊閉。並可治之。

三聖散

防風﹝去蘆三兩﹞瓜蒂﹝炒二兩﹞藜蘆﹝去苗加減用或一兩或半兩或二兩﹞

上爲粗末。每服五錢。用齏汁二盞煎三沸。濾於大碗中。再用齏一盞。煎渣三沸。卻入先煎藥同熬三沸。澄淸。候溫。徐徐投下。不必盡劑。吐。如吐不止。煎蔥白湯咽三五口。立解如不吐。再加服之。如服藥多。不吐出涎。再飲齏汁鹽湯各一二盞投之。如不出。以光釵喉中探引。卽出矣。須用白盆一个。黑盆不見涎形狀。吐出靑黃涎沫二三升爲效。吐罷之後。喫微溫白粥一二頓。

此三聖散。汗吐下三法俱行。防風發汗。瓜蒂下泄。藜蘆湧吐。凡用法則禁忌癥候。小者勿服。病久𨿽合吐。勿服。吐血人勿服。主病不正勿服。眾口不能正勿服。先正病患心神。居淨室中。善侍病者一二人。溫克和柔。善誘病患則妙矣。提防吐後眩暈。跌撲呼叫。病患旣吐必損津液作渴。與冰水及新水。降心火。勿食熱物。

一論諸風螈。不能言語。怔忡健忘。恍惚去來。頭目眩暈。胸中煩郁。痰涎壅塞。精神昏倦。心气不足。神志不寧。驚恐憂慘。虛煩少睡。或發癲狂。小兒驚癇風搐。大人暗風羊癲風癲。發叫如雷。其效如神。

千金保命丹

侍禦何中寰經驗。

朱砂﹝二錢﹞珍珠﹝一錢﹞膽星﹝三錢﹞甘艸麻黃﹝去根節﹞白附子﹝炮﹞雄黃薄荷﹝各一錢﹞防風琥珀金箔牛黃﹝各一錢﹞僵蠶﹝炒﹞犀角麥門冬﹝去心﹞

枳殼﹝去穣﹞桔梗﹝去蘆﹞地骨皮神曲﹝炒﹞白茯苓﹝去皮﹞白術﹝去蘆﹞人參﹝各三錢﹞

遠志﹝去心三錢﹞柴胡﹝三錢﹞天麻﹝一錢﹞膽礬﹝一錢七分﹞冰片﹝少許﹞黃芩﹝七錢﹞

麝香﹝少許﹞紫河車﹝七錢﹞天竺黃﹝一錢﹞荊芥﹝七錢﹞蟬蛻﹝一錢七分﹞川芎牙皂﹝各一錢﹞

上爲細末。煉蜜爲丸。如彈子大。金箔爲衣。用蠟包裹。用時取開。每服一丸。薄荷煎湯磨化下。不拘時服。忌豬羊肉蝦米胡桃動風之物。

一參伯王庵公子。患癇七年。諸醫罔效。召余治。以追風祛痰丸﹑安神丸。二丸兼進半年而愈。

逾四年未發。復因不善保守。病發如前。差役復求余治。余以此方制藥一料。投之輒效。迄今數年不發。气體已撤消矣。余因此方治癇屢驗。故名曰

醫癇無雙丸

南星﹝一兩﹞半夏﹝一兩二味用白礬皂角生薑煎湯浸一日夜透切片隨湯煮幹去礬皂姜不用﹞

川芎﹝三錢﹞歸身﹝酒洗﹞軟石膏﹝各一兩﹞天麻﹝七錢﹞僵蠶﹝五分﹞生地黃﹝酒炒一兩﹞荊芥穗﹝五錢﹞辰砂﹝五錢﹞川獨活﹝五錢﹞烏犀角﹝五錢﹞白茯苓﹝去皮﹞

參﹝各一兩﹞遠志﹝甘艸水泡去心﹞麥冬﹝去心﹞白術﹝去蘆油﹞陳皮﹝去白各五錢﹞酸棗仁﹝炒五錢﹞黃芩﹝三錢﹞川黃連﹝去毛五錢﹞白附子﹝煨﹞珍珠甘艸﹝各三錢﹞金箔﹝三十片﹞

上爲細末。好酒打稀糊爲丸。如梧子大。金箔爲衣。每服五十丸。空心白湯送下。最能祛風化痰。降火補益。養血理脾。寧心定志。輕者半料奏效。重者全料。

一兒十五歲。禦女後。復勞役。考試失意。患癇癥三年矣。遇勞則發。用十全大補湯。

加味歸脾湯之類。更以紫河車生研如膏。入蒸糯米飯爲丸。如梧子大。每服百丸。日三四服而痊。後患遺精。盜汗發熱。仍用前藥。及六味丸而愈。此方治癇。不拘老幼皆效。

淸心滚痰丸

治諸風癲癇有殊效。

一治驚癇方。

白礬﹝一兩半生半枯﹞荊芥穗﹝二兩﹞

上爲末。麵糊爲丸。如黍米大。朱砂爲衣。每服二十丸。姜湯送下。

卷五

健忘

夫健忘者。陡然而忘其事也。盡心力思量不來。爲事有始無終。言談不知首尾。蓋主於心脾二經。心之官則思。脾之官亦主思。此由思慮過度。傷心則血耗散。神不守舍。傷脾則胃气衰憊。而疾愈深。二者皆主人事。則卒然而忘也。蓋心主血。因而少而不能養其眞髒。或停飲而气郁以生痰。气旣滯。脾不得舒。是病皆作。治之必須先養其心血。理其脾土。凝神定智之劑。日以調理。亦當以幽閒之處。安樂之中。使其絕於憂憊。遠其六欲七情。如此漸安矣一論思慮傷脾。不能攝血。致血妄行。或吐或下。或健忘怔忡。驚悸不寐。發熱盜汗。

或心脾傷痛。嗜臥少食。大便不調。或血虛發熱。或肢體重痛。婦人月經不調。赤白帶下。或晡熱內熱。瘰流注。不能消耗潰斂。或思慮傷脾。而作瘧痢。

歸脾湯

主方。

人參﹝三錢﹞黃﹝二錢﹞白術﹝一錢五分﹞白茯苓﹝三錢﹞當歸﹝三錢﹞遠志﹝一錢甘艸水泡去心﹞龍眼肉﹝十枚﹞酸棗仁﹝三錢炒﹞木香﹝八分﹞甘艸﹝六分炙﹞

上銼。姜﹑棗煎服。加柴胡﹑附子。名加味歸脾湯。神不寧而健忘。倍酸棗仁﹑茯神﹑當歸。加柏子仁。

一論諸虛健忘。及驚悸怔忡等癥。

加減補心湯

人參白茯苓陳皮白芍﹝酒炒﹞遠志﹝甘艸水泡去心﹞酸棗仁﹝炒﹞知母白術生地黃當歸石菖蒲麥門冬﹝去心﹞黃柏﹝酒炒﹞甘艸上銼。姜﹑棗煎服。

一論寧心保神。益血固精。壯力彊志。令人不忘。淸三焦。化痰涎。祛煩熱。療咽漧。

除驚悸。定怔忡。育養心神。大補元气。讀書勞神。勤政勞心。並宜服之。

天王補心丹

大中丞松石劉公傳。加石菖蒲﹑百部﹑杜仲﹑甘艸。

懷生地﹝四兩﹞天門冬﹝去心﹞桔梗﹝各五錢﹞當歸柏子仁酸棗仁﹝炒﹞五味子﹝各一兩﹞麥門冬﹝去心﹞遠志﹝甘艸水泡去心﹞白茯苓﹝去皮﹞元參丹參人參﹝各一兩﹞

一方。加酒炒黃連五錢。

上爲末。煉蜜爲丸如梧子大。朱砂爲衣。每服二三十丸。臨臥。燈心﹑竹葉煎湯送下。

燈心﹑棗湯亦可。如飲食不思。大便不實。恐不宜也。又當服後方。

安神定志丸

功同補心丸。

人參﹝一兩五錢﹞白術﹝去蘆炒﹞白茯苓﹝去皮﹞白茯神﹝去心﹞遠志﹝甘艸水泡去心﹞

石菖蒲﹝去毛忌鐵﹞酸棗仁﹝炒各一兩﹞麥門冬﹝去心一兩﹞牛黃﹝另研一錢﹞辰砂﹝二錢五分水飛爲衣﹞

上爲細末。元眼肉四兩熬膏。和煉蜜三四兩爲丸。如梧子大。辰砂爲衣。每服三十丸。

淸米湯送。不拘時。日三服。

一論凡人多識不忘者。心血足而無所蔽也。若心血不足。邪气蔽之。則傷虛靈之體。而學問易忘矣。龜介虫之靈物也。龍鱗虫之靈物也。假二物之靈。以養心之靈。欲其同气相求云爾。

遠志辛溫味濃。辛溫可使入心。味濃可使養陰。菖蒲味辛气溫。味辛則利竅。气溫則通神。

以之而治易忘。斯近理矣。

聰明丸

春元周用廷經驗。

敗龜甲﹝炙酥﹞龍骨﹝入雞腹中煮一宿﹞遠志﹝去心苗﹞石菖蒲﹝九節者各等分﹞

上爲末。每服一錢。酒調下。日三服。

一論讀書辛苦。而有房勞者。

當歸生地黃白術元參﹝各一錢﹞川芎白芍白茯苓黃柏﹝酒炒﹞知母﹝酒炒﹞

麥門冬﹝去心﹞山梔﹝炒﹞甘艸﹝各五分﹞

上銼一劑。生薑煎服。

一論癲狂健忘失志。及恍惚驚怖入心。神不守舍。多言不定。一切眞气虛損。用紫河車入補藥內服之。大能安神養气寧志。治健忘驚悸怔忡不寐。用六味丸。加遠志﹑石菖蒲﹑人參﹑白茯神﹑當歸﹑酸棗仁炒。

一論諸虛健忘等癥。以十全大補湯。去川芎﹑肉桂﹑黃。加陳皮﹑遠志﹑石菖蒲﹑麥門冬﹑酸棗仁﹑黃柏﹑知母。

卷五

驚悸

寸口脈動而弱。動爲驚。弱爲悸。心中驚悸。脈必大結。飲食之悸。沈伏動滑。夫驚悸卽動悸也。動之爲病。惕然而驚。悸之爲病。心下怯怯。如恐人捕。皆心虛膽怯之所致也。

又曰。驚者。恐怖之謂。悸者。怔忡之謂。怔忡﹑驚悸﹑健忘三癥。名異而病同。又云。驚悸者。驀然而跳躍驚動。如有欲厥之狀。有時而厥者是也。屬血虛。時覺心跳者。亦是血虛蓋人之所主者心。心之養者血。心血虛。神气不守。此驚悸之肇端也。

一人聞聲卽驚。醫者令病患坐於堂下。使兩人挾之。醫自堂上。以小凳木槌手擊。而口云。吾擊凳。亦常事耳。爾何必驚且擊且言。患者視之久。而驚遂定。此深得乎治之法也。

一論驚悸怔忡。健忘不寐。屬心血虛者。

補心湯

主方。

當歸﹝一錢二分﹞川芎﹝七分﹞白芍﹝炒一錢﹞生地黃﹝一錢二分﹞白術﹝去蘆一錢﹞

遠志﹝去心八分﹞白茯神﹝一錢二分﹞酸棗仁﹝炒八分﹞麥門冬﹝去心一錢﹞黃連﹝薑汁炒一錢﹞元參﹝五錢﹞甘艸﹝炙三錢﹞

上銼一劑。水煎。溫服。一方。加柏子仁。

一論血虛心神不安。驚悸怔忡不寐並治。

安神鎭驚丸

當歸﹝酒洗一錢﹞貝母﹝去心一兩﹞川芎﹝七錢﹞生地黃﹝酒洗一兩半﹞麥門冬﹝去心﹞

酸棗仁﹝炒﹞白芍﹝酒炒一兩﹞遠志﹝去心七錢﹞陳皮﹝去白一兩﹞白茯神﹝去皮木七錢﹞

黃連﹝薑汁炒五錢﹞甘艸﹝三錢﹞朱砂﹝研末水飛爲衣一兩﹞

上爲末。煉蜜爲丸。如綠豆大。每服五十丸。食遠。棗湯送下。

一論七情六欲。相感而心虛。夜多夢寐。睡臥不寧。恍惚驚怖痰癡。屬心气虛者。

益气安神湯

當歸﹝一錢二分﹞黃連﹝薑汁炒﹞生地黃麥門冬﹝去心﹞酸棗仁﹝炒﹞遠志﹝去心各一錢﹞白茯苓﹝去皮心一錢二分﹞人參黃﹝蜜炒﹞膽星﹝各一錢﹞淡竹葉﹝一錢﹞

甘艸﹝六分﹞

上銼一劑。姜一片。棗一枚。水煎服。

一論小兒大人被驚。神不守舍。痰迷心竅。恍惚健忘。諸癇癡風心風諸癥。

安神醒心丸

南星末﹝五兩﹞川連末﹝一兩五錢先以薑汁拌浸半日入南星末調和勻成餅於飯甑內蒸半日﹞人參末﹝一兩五錢﹞制遠志末﹝一兩五錢﹞飛過辰砂﹝研七錢五分﹞琥珀﹝七錢五分﹞

酸棗仁﹝炒研末一兩﹞

上用雄豬心血三个。入竹瀝。打麵糊爲丸。如梧桐子大。金箔爲衣。每服五十丸。食遠白湯送下。小者二三十丸。

一論異夢多驚有二法。一於髻中。戴粗大靈砂一囊。一於枕中。置眞麝香一囊。皆能杜絕異夢。而療夜魘。

一論夜夢。陰盛夢大水恐懼。陽盛夢大火燔灼。陰陽俱盛夢相殺。上盛夢飛。下盛夢墮飽夢與人食。饑夢取人食。心實夢燔灼。心虛夢救火陽物堅。肝虛夢細艸芒芒。肝實夢伏樹下不敢起。脾虛夢飲食不足。脾實夢築墻蓋屋。肺虛夢白物斬血籍。肺實夢兵刃血戰。腎虛夢舟船溺水。腎實夢伏水中。若有所畏。

卷五

怔忡

夫怔忡者。心中不安。惕惕然如人將捕是也。屬血虛。有慮便動。屬虛。時作時止者。

痰因火動。瘦人多是血少。肥人屬痰。怔忡者。心胸躁動。謂之怔忡。此心血不足也。多因汲汲富貴。戚戚貧賤。不遂所願而成。

一論血虛火盛。怔忡心慌恍惚。煩躁不寧。

養血淸心湯

當歸﹝酒洗一錢﹞川芎﹝七分﹞白芍﹝酒炒一錢﹞生地黃﹝酒洗一錢﹞黃連﹝薑汁炒一錢﹞

甘艸﹝二錢五分﹞片芩﹝去朽八分﹞梔子﹝炒八分﹞酸棗仁﹝炒﹞遠志﹝去心﹞麥門冬﹝去心各一錢﹞

上銼一劑。生薑煎服。

一論心煩懊惱。驚悸怔忡。胸中气亂。此血虛而火盛也。

朱砂安神丸

朱砂﹝另研水飛濾過五錢﹞當歸﹝酒洗二錢五分﹞黃連﹝酒洗一錢﹞生地黃﹝酒洗一錢五分﹞甘艸﹝炙二錢五分﹞

一方。加人參﹑白術﹑茯神﹑酸棗仁炒﹑麥門冬去心。各等分爲末。煉蜜爲丸。如黍米大。每服五十丸。食遠。米湯送下。

一論思慮。卽心跳者。是心中無气少血。故作怔忡也。

四物安神湯

當歸﹝酒洗﹞白茯神﹝去皮木﹞白芍﹝酒炒﹞熟地黃黃連﹝薑汁炒﹞人參白術﹝去蘆﹞辰砂﹝研末臨服調入﹞竹茹酸棗仁﹝炒﹞麥門冬﹝去心﹞烏梅﹝一个﹞梔子上銼一劑。煎服。

一論心气怔忡。而自汗者。不過一二服而愈。

參歸腰子

人參﹝五錢﹞當歸身﹝五錢﹞豬腰子﹝一對﹞

上先以腰子。用水二碗。煮至一碗半。將腰子細切。入二味藥。同煎至八分。喫腰子。

以藥汁送下。如喫不盡腰子。同上二味藥渣。焙漧爲細末。山藥糊爲丸。如梧子大。每服三五十丸。米汁湯送下。

一論精神虛憊。恍惚不寧。心思不定。气不足。健忘怔忡。

加味寧志丸

人參白茯苓﹝去皮﹞遠志﹝甘艸水泡去心﹞石菖蒲﹝米泔浸﹞酸棗仁﹝炒﹞黃連﹝去毛﹞柏子仁﹝各二兩﹞當歸﹝酒洗八錢﹞生地黃﹝酒洗八錢﹞木香﹝四錢﹞朱砂﹝研水飛一兩二錢半一半入藥一半爲衣﹞

上爲細末。煉蜜爲丸。如綠豆大。半饑時。麥門冬去心煎湯。送下五六十丸。

卷五

虛煩

夫虛煩者。心胸煩擾而不寧也。多是體虛。攝養有乖。榮衛不調。使陰陽二气皆有所偏勝也或陰虛而陽盛。或陰盛而陽虛。內經曰。陰虛則內熱。陽虛則外寒。陽盛則外熱。陰盛則內寒。令人虛煩。多是陰虛生內熱所致。虛勞之人。腎水有虧。心火內蒸。其煩必躁。吐瀉之後。津液枯竭。煩而有渴。惟傷寒及大病後。虛煩之癥。卻無霍亂。臨病宜審之。巢氏病源曰心煩不得寐者。心熱也。但虛煩不得寐者。膽冷也。

一論病後虛煩不得眠。及心膽虛怯。觸事易驚。短气心悸。或復自汗等癥。

溫膽湯

半夏﹝湯泡七錢﹞竹茹枳實﹝麩炒各三錢﹞陳皮﹝四錢半﹞白茯苓﹝去皮二錢五分﹞

甘艸﹝炙二錢五分﹞

上銼。分二劑。姜﹑棗煎服。一方。加酸棗仁炒﹑遠志去心﹑五味子﹑熟地黃﹑人參各等分。

一論大病後。表裏俱虛。內無津液。煩渴心躁。及諸虛煩熱。與傷寒相似。但不惡寒。

身不痛。不可汗下。宜服竹葉石膏湯。﹝方見傷寒﹞

卷五

不寐

不寐有二種。有疾後虛弱。及年髙人陽衰不寐者。有痰在膽經。神不守舍。亦令不寐。

虛者用六君子湯。加炒酸棗仁﹑黃。痰者用溫膽湯。減竹茹一半。加南星﹑炒酸棗仁。傷寒不寐者。當求之本門。

一論心膽虛弱。晝夜不眠。百方無效。服此如神。

髙枕無憂散

人參﹝五錢﹞軟石膏﹝三錢﹞陳皮半夏﹝姜炒﹞白茯苓﹝去皮﹞枳實﹝麩炒﹞竹茹麥門冬﹝去心﹞酸棗仁﹝炒﹞甘艸﹝各一錢五分﹞

上銼一劑。龍眼五个。水煎服。

一論勞心。痰多少睡。心神不定。

養心湯

人參麥門冬﹝去心﹞黃連﹝微炒﹞白茯苓﹝去皮﹞白茯神﹝去木﹞當歸﹝酒洗﹞白芍﹝酒炒﹞遠志﹝去心﹞陳皮柏子仁酸棗仁甘艸﹝等分﹞

上銼。蓮肉五个去心。水煎。溫服。

安神復睡湯

當歸川芎白芍﹝酒炒﹞熟地黃益智仁酸棗仁﹝炒﹞遠志﹝甘艸水泡去心﹞

山藥龍眼肉﹝各等分﹞

上銼。姜﹑棗煎服。

一論心气不足。恍惚多忘。或勞心膽冷。夜臥不睡。此藥能安神定志

加味定志丸

人參﹝三兩﹞白茯神﹝去皮木二兩﹞遠志﹝甘艸水泡去心﹞石菖蒲﹝各二兩﹞酸棗仁﹝炒二兩﹞柏子仁﹝炒去殼二兩﹞

上爲細末。煉蜜爲丸。如梧桐子大。朱砂﹑乳香爲丸。每服五十丸。臨臥。棗湯送下。

附睡法

睡不厭蜷。覺不厭舒。蜷者曲膝蜷腹。以左右肋側臥。修養家所謂獅子眠是也。如此則气海深滿。丹田常暖。腎水易生。益人多宏。舒體而臥。則气宣而寡蓄。神散而不潛。故臥惟覺時可舒體耳。

西山蔡季通引千金方睡訣云。睡則必側。覺正而伸。早晚以時。先睡心。後睡眼。晦庵以爲此古今未發之妙。

一論膽虛臥不安。心多驚悸。酸棗仁一兩。炒令香熟。爲末。每服二錢。不拘時服。竹葉湯送下。

一治心下怔忡。睡倒卽大聲打鼾睡。醒卽不寐。余以羚羊角﹑烏犀角。各用水磨濃汁。

入前所用養心湯。或復睡湯內。服之立效。蓋打鼾睡者。心肺之火也。

一治膽虛常多畏恐。不能獨臥。如人捕狀。頭目不淸。

人參枳殼五味子桂心﹝各三分﹞柏子仁﹝一錢﹞甘菊花白茯苓枸杞子﹝各三分﹞山茱萸﹝五分﹞熟地黃﹝五分﹞

上爲末。每服二錢。溫酒調下。

卷五

厥癥

陽厥脈滑而沈實。陰厥脈細而沈伏。

气虛則發厥。血虛則發熱。厥者。手足冷也。气屬陽。陽虛則陰湊之。故發厥也。血屬陰。

陰虛則陽湊之。故發熱也。气虛發厥者。當用溫藥。血虛發熱者。不宜用涼藥。當用溫養气血之藥以補之。宜養陰。黃建中湯之類是也。

又有一種病實熱者。極而手足厥冷。所謂熱深厥亦深。此當用涼藥。須以脈別之。此最難辧。

一論陽厥者。是熱深則厥深。蓋陽極則發厥也。急以六一順气湯治之。

一論陰厥者。始得之。身冷脈沈。四肢厥逆。足蜷臥。唇口靑。或自利不渴。小便色白宜四逆理中湯之類。仍速灸關元百壯鼻尖有汗爲度。

一論痰厥者。卒然不省人事喉中有水雞聲者是也。用牙皂﹑白礬等分研末。吹鼻。卽以香油一盞。入薑汁少許灌之。立醒。或燒竹瀝﹑薑汁。灌之亦可。

一論蛔厥者。乃胃寒所致。經曰。蛔者。長虫也。胃中冷。卽吐蛔。宜理中湯加炒川椒五粒。檳榔五分。吞烏梅丸。

一論气厥者。與中風相似。但風中身溫。气中身冷。以藿香正气散。加南星﹑木香﹑烏藥。如有痰。以四七導痰湯主之。

一論暴怒暴死者。名曰气厥。蓋怒則气上。气上則上焦气實而不行。下焦气逆而不吸。故令暴死。气上。宜降之。

五磨飲子

木香沈香檳榔枳實臺烏藥上五味等分。白酒磨服。立效。

建中湯

﹝見汗癥﹞

六一順气湯

﹝見傷寒﹞

四逆湯

﹝見中寒﹞

理中湯

﹝見中寒﹞

藿香正

卷五

心胃痛

脈沈細而遲者。易治。浮大弦長者。難治。

胃脘痛者。多是縱恣口腹。喜好辛酸。恣飲熱酒煎爆。復食寒涼生冷。朝傷暮損。日積月深自郁成積。自積成痰。痰火煎熬。血亦妄行。痰血相雜。妨礙升降。故胃脘疼痛。吞酸噯气。嘈雜惡心。皆膈噎反胃之漸者也。俗醫以燥熱之藥治之。以火濟火。誤矣。古方有九種心痛。曰飲。曰食。曰風。曰熱。曰冷。曰悸。

曰虫。曰疰。曰去來痛。夫所謂冷者。一耳豈可例以熱藥治之乎。須分新久。若明知身犯寒气。口得寒物而病於初得之時。當用溫散溫利之藥。若病久則成郁矣。郁則成熱。宜用炒山梔爲君。熱藥爲之向導。則邪易伏。病易退。病安之後。若縱恣不攺。病必再作。難治矣。

此病𨿽日久不食。不死。必須待服藥數劑。痛定。過一日。漸而少食。方得痊安。其有眞心痛者。大寒觸犯心君。又有污血衝心。手足靑過節者。旦發夕死。夕發旦死。非藥所能療焉一論胃脘積有郁熱。刺痛不可忍者。此方治心胃痛之主方也。

淸熱解郁湯

山梔仁﹝炒黑二錢﹞漧薑﹝炒黑五分﹞川芎﹝一錢﹞黃連﹝炒一錢﹞香附﹝炒一錢﹞枳殼﹝去穣麩炒一錢五分﹞蒼術﹝米泔浸七分﹞陳皮﹝五分﹞甘艸﹝三分﹞

上銼一劑。生薑三片。水煎。熱服。服後。戒飲食大半日。再服一劑。神效。如痛甚。

加薑汁二三匙。入藥同煎。

一論諸積气爲痛。心膈痛。腹痛。血積痛。腎气痛。脇下痛。大便不通。气噎。宿食不消等癥。

神保丸

木香﹝二錢五分﹞胡椒﹝二錢五分﹞全蠍﹝全者七枚﹞巴豆﹝十枚去心研末﹞

上爲末。入巴豆霜再研。湯浸蒸餅爲丸。如麻子大。朱砂三錢爲衣。每服三十粒。心膈痛。

柿蒂﹑燈心湯下。腹痛。柿蒂﹑煨姜湯送下。血積痛。炒姜﹑醋湯下。肺气盛者。白礬﹑蛤粉。黃丹各一錢。同研爲散。煎桑白皮。糯米飲。調下三錢。

气喘。桑白皮糯米飲下。腎气痛脇下痛。炒茴香酒下。大便不通。蜜調檳榔末一錢同下气噎。木香湯下。宿食不消。茶下或酒漿飲任下。酒面熱毒過度。痰飲致胃痛。柿蒂湯下。諸气惟膀胱气脇下痛最難治。獨此藥能去之。有人病項筋痛。諸醫皆以爲風治之。數月不瘥。

乃流入背膂。久之。又注右脇。攣痛甚苦。乃合服一料而瘥。再服除根。

一論治心胃刺痛。並兩脇肋痛。嘔吐胸痞大便堅。六脈數。或發熱口漧。

淸上飲

柴胡黃芩赤芍濃朴枳實梔子郁金黃連半夏靑皮大黃芒硝甘艸上銼。生薑三片。水煎。熱服。

一治心气及胃脘諸痛。郁火所致者。

肥梔子﹝去殼十五枚薑汁炒黑﹞撫芎﹝一錢﹞香附﹝童便炒一錢﹞

上銼。水煎三滚。入薑汁三四匙。再煎一滚。去渣。入百艸霜二匙。調和服之。

一治心胃痛不可忍者。或心神恍惚。

梔子炒﹑黃連炒。二味等分。用茯苓﹑茯神減半。水煎服。立止。

一治因多食煎炒燒餅米拌熟面之類。以致熱郁胃脘。當心而痛。或嘔吐不已。漸成翻胃黃連﹝六錢﹞甘艸﹝一錢﹞

上銼。水煎溫服立止。

一治胃脘心气作痛。有熱者。

酒餅﹝炒﹞梔子﹝炒﹞石膏﹝各三錢﹞

上銼。水煎一服。立止。

一論男婦小兒。憒常心腹作痛。宜服此一料。以拔病根。永不再發。此藥能淸痰涎。消食積酒積肉積茶積。一切諸積在胃脘當心而痛。及痞滿惡心嘈雜。嘔吐噯气。吞酸脾疼。諸痛神效。

無價金丹

白術﹝去蘆炒三兩﹞枳實﹝麩炒一兩﹞蒼術﹝米泔浸炒﹞豬苓﹝一兩﹞麥芽﹝炒﹞神曲﹝炒﹞半夏﹝湯泡各二兩﹞澤瀉赤豬苓﹝去皮﹞川芎黃連﹝陳土炒﹞白螺螄﹝各七錢﹞

砂仁艸豆蔻黃芩﹝陳土炒﹞靑皮﹝去穣﹞萊菔子﹝炒﹞生薑﹝各五錢﹞陳皮﹝去淨白﹞

香附子﹝童便炒﹞栝蔞仁檳榔﹝各三錢﹞川濃朴﹝去皮姜炒二錢﹞木香﹝二錢﹞甘艸﹝二錢﹞

上爲細末。靑荷葉泡湯。浸晚粳米。研粉作糊爲丸。如梧子大。每服七十丸。多至百丸米湯送下。吞酸。加吳茱萸湯泡。寒月用五錢。熱月用二錢半。久病挾虛。加人參﹑扁豆﹑石蓮肉各五錢。時常口吐淸水。加炒滑石一兩。牡蠣五錢。

一論胃脘痛。屬寒者。

丁胡三建湯

丁香良姜官桂﹝各一錢五分﹞

上銼一劑。水一碗。煎七分。用胡椒五十粒。炒爲末。調入藥內。頓服。一方。用良薑末三分。米湯調下。立止。

一治心胃刺痛。不可忍者。胃口冷气所致者。

漧薑﹝炒﹞官桂蒼術﹝米泔浸炒﹞半夏﹝薑汁炒﹞

上銼。生薑煎服。

一論一切气痛心痛。肚疼及冷气痛。

良姜﹝一兩五錢﹞吳茱萸﹝四兩炒﹞胡椒﹝一兩﹞

上爲末。每服五分。輕者三分。用飛過朱砂三分。酒調服。

一論气自腰腹間攻心。痛不可忍。腹中冰冷。自汗如洗。手足攣急厥冷。

山梔子﹝大小四十九个連皮搗碎炒黑﹞大附子﹝一枚炮去皮臍﹞

上爲粗末。每服二三錢。酒煎八分。入鹽一撚。溫服。

一治諸般心腹气痛。或瘀血作痛。

桃靈丹

桃仁﹝五錢﹞五靈脂﹝五錢火煨制﹞

上爲末。醋糊爲丸。如梧子大。每服二十丸。酒下。或醋湯下。

一人心胃刺痛。手足稍冷。出汗。指甲靑。百藥不效。余用當歸三錢煎湯。外用水磨木香﹑沈香﹑烏藥﹑枳殼。磨濃服。立止。

一論寒邪冷气入乘心絡。或臟腑暴感風寒。上乘於心。令人卒然心痛。或引背膂。甚則經年不瘥。

桂附丸

西園公屢驗。

川烏頭﹝炮去皮臍三兩﹞附子﹝三兩﹞漧薑﹝炮二兩﹞官桂﹝二兩﹞川椒﹝去目微炒二兩﹞赤石脂﹝二兩﹞

上爲細末。煉蜜爲丸。如梧子大。每服三十丸。溫水下。覺至痛處卽止。若不止。加至五十丸。以知爲度。若是朝服無所覺。至午後再進二十丸。若久心痛。每服三十丸至五十丸。盡一劑。終身不發。治心痛徹背如神。

一論心腹疼痛。每作必胸滿。嘔吐厥冷。面赤唇麻。咽漧口燥。寒熱不時。而脈洪大。

屢服寒涼損眞之故。內眞寒而外假熱也。且脈弦洪而有怪狀。乃脾气損虧。肝木乘之而然。當暖補其胃。補中益气湯。﹝方見內傷﹞根據本方加半夏﹑茯苓﹑吳茱萸。

一婦人胃脘。當心而痛甚。右寸關俱無。左𨿽有微而似絕。手足厥冷。病熱已篤。察其色。

眼胞上下靑黯。此脾虛肝木所勝。用參﹑術﹑茯苓﹑陳皮﹑甘艸。補其中气。用木香和胃。以行肝气。用吳茱萸散脾胃之寒。止心腹之痛。急與一劑。俟滚先服。煎好再進。諸病悉愈。

何可泥其痛無補法。而反用攻伐之藥。禍不旋踵。

一婦人懷抱鬱結。不時心腹作痛。年久不愈。諸藥不應。余用歸脾加炒山梔而愈。

一唐儀部胸內作痛。月餘腹亦痛。左關弦長。右關弦緊。此脾虛肝木所乘。以補中益气加半夏﹑木香二劑而愈。又用六君子湯二劑而安。此面色黃中見靑。

一論有虫者。必面斑白唇紅。又痛後便能食。時作時止是也。用二陳湯加苦楝根皮煎服上半月虫頭向上。易治。下半月虫頭向下。難治。或曰。痛而久臥不安。自按心腹。時大叫。

面色或靑或黃。唇緩目無睛光。此虫痛也。

一治蛔虫作痛神方。用苦楝根上皮洗淨。白水煎。露一宿。次日早。燒豬肉一塊。嗅其气。然後服藥。其法。上半月服。其虫盡下。

一治寸白虫作痛。用酸石橊東南根二兩。檳榔五錢。大黃五錢。白水煎。露一宿。來日五更冷服。未服先燒些豬肉。嗅其气。不可食。其藥上半月服之。立效。

一論胃冷。蛔虫上攻。心痛。嘔吐。四肢冷。

烏梅丸

當歸﹝四錢﹞人參﹝六錢﹞炮姜﹝一兩﹞肉桂﹝六錢﹞大附子﹝炮六錢﹞川椒﹝去目炒四錢﹞細辛﹝六錢﹞黃連﹝一兩酒炒﹞黃柏﹝六錢酒炒﹞

上爲末。烏梅三十个。去核搗爛。入蜜爲丸。如梧桐子大。每服五十丸。空心。

鹽湯送下。烏梅用好醋浸一宿。去核。於五升米飯上蒸熟。杵如泥。和藥令相得。納臼中杵三千下。入蜜和爲丸。又治胃腑發咳。咳而嘔。嘔甚則長虫出。

一論虫攻心痛。並腹中塊。按之不見。往來痛無休止。

化虫丸

鶴虱﹝三錢﹞胡粉﹝炒﹞枯礬苦楝根皮﹝去浮皮﹞檳榔﹝各五錢﹞

上爲末。麵糊爲丸。如梧桐子大。每服十五丸。米飲入眞芝麻油一二點。打勻服之。其虫小者化爲水。大者自下。一婦年四旬。心胃刺痛。時痛時止。不思飲食。食則卽吐。手足厥冷胸中痞悶。口漧作渴。余曰。此胃中有虫也。以二陳湯加檳榔﹑枳實﹑烏梅﹑花椒﹑炒黑漧薑﹑苦楝根皮﹑生薑煎一服。打虫下一大碗。遂止。

一論急心痛。

元靈散

五靈脂﹝去砂石﹞元胡索﹝炒﹞莪術﹝火煨﹞良姜﹝炒﹞當歸﹝各等分﹞

上爲末。每服二錢。熱醋湯送下。

一論諸心气痛不可忍者。

絳靈散

白礬﹝枯一兩﹞朱砂﹝一錢﹞生薑﹝二片﹞

上爲末。每服一錢五分。輕者一錢。空心。白湯送下。

一治心痛方白礬﹝枯一兩﹞白硼砂﹝一錢五分﹞

上爲末。薑汁打麵糊爲丸。如黃豆大。每服一丸。溫酒送下。

一治心胃气痛如神。用生礬﹑枯礬等分爲末。麵糊丸如櫻桃大。每服三丸。燒酒下立止一治心胃刺痛。砂糖半鐘。熱酒調服卽愈。

一治心气痛。五靈脂一錢。枯礬二分。爲末。溫酒調下。

一治心胃痛欲死。用良薑末三分。米湯調下立已。

一徐四可治胃脘痛。用炒鹽一錢。生薑七片。水煎一鐘。溫服立止。

一論心腹痛。不問寒熱新久。一服立止。

官桂﹝一錢五分﹞白芍﹝二錢酒炒﹞甘艸﹝五分﹞

上銼。水煎服。如感冒寒邪。加香﹑蘇。如有熱。加芩﹑連。如大便閉。及下痢初起。

任服涼藥不通。腹痛不止。加大黃﹑枳殼。立效。

一治胃脘痛甚。諸藥不效者。

黃連﹝六錢﹞大附子﹝去皮臍炮一錢﹞

上銼一劑。生薑三片。棗一枚。水煎。稍熱服。

一治心疼痛。荊子炒焦爲末。米飲調下。

又方。蜜一小鐘。酒一碗。同蜜煎滚。調枯礬末一錢。溫服出汗。

一治諸血諸气。痛不可忍。及心脾气血諸痛。又治血滯腰痛。

三香沈麝丸

內翰蘇沈方。

朱砂血竭沒藥﹝各一分﹞沈香﹝三分﹞木香﹝五分﹞麝香﹝半分﹞

上銼爲末。瓷器煮。生甘艸膏丸。如皂角子大。每服一丸。姜鹽湯嚼下。

婦人產後气血痛並主之。亦治脾痛血滯腰痛。用續斷﹑牛膝﹑桃仁炒。煎溫湯送下。血暈。用乳香泡湯研化服。

卷五

腹痛

心腹痛不得息。脈細小遲者生。脈大而疾者死。

夫腹痛。寒气客於中焦。幹於脾胃而痛者。有宿積停於腸胃者。有結滯不散而痛者。有痛而嘔者。有痛而瀉者。有痛而大便不通者。有熱痛者。有虛痛者。有實痛者。有濕痰痛者。有死血痛者。有虫痛者。種種不同。治之皆當辧其寒熱虛實。隨其所得之癥施治。若外邪者散之內積者逐之。寒者溫之。熱者淸之。虛者補之。實者瀉之。泄則調之。閉則通之。血則消之。气則順之。虫則追之。積則消之。加以健理脾胃。調養气血。斯治之要也。

一論風寒外感。飲食內傷。七情惱怒過度。肚腹疼痛初起者。行气香蘇散。﹝方見飲食﹞

一論外中寒邪。內傷冷物。肚腹綿綿痛不已。而手足厥冷者。五積散。﹝方見中寒﹞

一論肚腹疼痛。有寒有熱。有食有气。治一切肚腹痛之總司也。

開郁導气湯

蒼術﹝米泔浸炒一錢﹞陳皮﹝五分﹞香附﹝童便浸炒一錢﹞白芷﹝一錢﹞川芎﹝一錢﹞

白茯苓﹝去皮一錢﹞漧薑﹝炒五分﹞滑石﹝一錢﹞山梔子﹝炒黑一錢﹞神曲﹝一錢﹞甘艸﹝少許﹞上銼一劑。水煎溫服。

一論綿綿痛無增減。脈沈遲者。寒痛也。

姜桂湯

漧薑肉桂良姜﹝各七分﹞枳殼﹝去穣麩炒﹞陳皮砂仁濃朴﹝薑汁炒﹞吳茱萸﹝炒各一錢﹞香附﹝一錢五分﹞木香﹝五分﹞甘艸﹝二分﹞

上銼。生薑煎服。痛不止。加元胡索﹑茴香﹑乳香。寒極手足冷。加附子。去吳茱萸﹑良姜。泄瀉。去枳殼。

一論乍痛乍止。脈數者。火痛也。

散火湯

黃連﹝炒﹞白芍﹝炒﹞梔子﹝炒﹞枳殼﹝去穣﹞濃朴﹝去皮﹞香附川芎﹝各一錢﹞

木香砂仁茴香﹝各五分﹞甘艸﹝三分﹞

上銼一劑。生薑一片。水煎。痛甚不止。加元胡索。

一論肚腹滿硬。痛久不止。大便實。脈數而渴者。積熱也。

枳實大黃湯

枳實大黃檳榔川濃朴﹝各二錢﹞甘艸﹝三分﹞木香﹝二分﹞

上銼一劑。水煎。溫服。

一論痛不移處者。是死血也。

活血湯

當歸尾赤芍桃仁﹝去皮尖﹞牡丹皮元胡索烏藥香附子枳殼﹝去穣各一錢﹞紅花官桂木香﹝各五分另磨汁﹞川芎﹝七分﹞甘艸﹝二分﹞

上銼一劑。生薑一片。水煎服。

一論小便不利而痛。腹中勾引。脇下有聲者。是濕痰也。二陳湯加減。﹝方見痰飲﹞

一論以手按之。腹軟痛止者。是虛痛也。

溫中湯

良姜﹝五分﹞官桂﹝五分﹞益智仁﹝一錢﹞砂仁﹝四分﹞木香﹝另研﹞香附米濃朴﹝姜炒﹞陳皮小茴香﹝酒炒﹞當歸甘艸﹝各八分﹞元胡索﹝六分﹞

上銼一劑。生薑煎服。

一論食積腹痛。其脈弦。其痛在上。以手重按愈痛。甚欲大便。利後其痛減是也。

加味平胃散

蒼術﹝米泔浸炒一錢﹞陳皮﹝一錢﹞濃朴﹝姜炒八分﹞半夏﹝姜炒八分﹞川芎﹝五分﹞

香附﹝一錢﹞炒枳實﹝一錢﹞木香﹝八分﹞神曲﹝炒一錢﹞山楂﹝一錢﹞漧薑﹝七分﹞甘艸﹝三分﹞

上銼一劑。生薑三片。水煎服。

一論時痛時止。面白唇紅者。是虫痛也。

椒梅湯

烏梅花椒檳榔枳實木香香附砂仁川楝子﹝去核﹞肉桂濃朴﹝去皮姜炒﹞漧薑甘艸﹝炙各等分﹞

上銼一劑。生薑一片。水煎服。

三仙丸

治虫痛。

雄黃白礬檳榔﹝各等分﹞

上爲末。飯丸如黍米大。每服五分。食遠。白水下。幹痛者。不吐不泄而但痛也。有時者。淡食而饑則痛。濃味而飽則否也。經曰。腹內幹痛者。腹內有虫。此之謂也。

一孩子腹中作痛。看看至死。腹中揣摸。似有大小塊。諸醫不效。余則令人慢慢以手搓揉痛處。半日。其虫自大便出而愈。

一婦人腹痛如錐刺。每痛欲死。不敢著手。六脈洪數。此腸癰毒也。用穿山甲﹑炒白芷﹑貝母﹑僵蠶﹑大黃。合一大劑。水煎服。打膿血自小便中出卽愈。

一李儀部常患腹痛。治以補中益气加炒山梔卽愈。

一朱太守因怒腹痛作瀉。或兩脇作脹。或胸乳作痛。或寒熱往來。或小便不利。飲食不臥。

嘔吐痰沫。神思不淸。此肝木乘脾土。用柴胡加山梔﹑炮姜﹑茯苓﹑陳皮﹑制黃連。一劑卽愈。﹝制黃連卽黃連吳茱萸等分用鹽水拌濕越二三日同炒焦取連用﹞

一人內停飲食。外感風寒。頭疼發熱。惡心腹痛。予以藿香正气散加香附﹑川芎。一服而止次日前病悉除。惟腹痛不止。以手重按。其痛稍止。此客寒乘虛而作也。以香砂六君加木香﹑炮姜服之。睡覺。痛減六七。去二香再服。卽愈。

一婦人臍腹疼痛。不省人事。只此一服立止。人不知者。云是心气痛。誤矣。余用白芷﹑五靈脂﹑木通去皮。三味等分。每服五錢。醋水各半盞。煎至七分服。

一論白芍味酸微寒。補中焦之藥。得炙甘艸爲輔。治腹中痛之聖藥也。如夏中熱腹痛。

少加黃芩。若惡寒腹痛。只少加肉桂一錢。白芍三錢。甘艸一錢五分。此三味爲治寒腹痛。

此仲景神品藥也。如深秋腹痛。更加桂枝三錢。如冬月大寒。腹中冷痛。加桂枝一錢五分。

水二盞煎服。

卷五

腰痛

丹溪曰。脈必沈而弦。沈爲滯。弦爲虛。澀者是瘀血。緩者是濕。滑者伏者是痰。大者是腎虛也。

夫腰乃腎之府。動搖不能。腎將憊矣。因嗜欲無節。勞傷腎經。多有爲喜怒憂思。風寒濕毒傷之。遂致腰痛。牽引於脊背。旁及二脇下。不可俯仰。此由腎气虛弱所致。宜滋腎調气。

病可除矣。

一論常常腰痛者。腎虛也。此方主之。

補腎湯

當歸﹝酒洗﹞白芍﹝酒炒﹞生地黃熟地黃陳皮小茴香﹝鹽酒炒﹞破故紙﹝酒炒﹞

牛膝﹝去蘆酒洗﹞杜仲﹝去粗皮酒炒﹞白茯苓﹝去皮各一錢﹞人參﹝五分﹞黃柏﹝去皮酒洗﹞

知母﹝酒炒各七分﹞甘艸﹝炙三分﹞

上銼一劑。棗二枚。水煎服。痛甚者。加乳香﹑砂仁﹑沈香。去白芍﹑生地﹑陳皮。如常服合丸藥。俱爲細末。煉蜜爲丸。如梧桐子大。每服五十丸。米湯下。酒下亦可。

一論腰胯濕熱作痛者。

淸熱勝濕湯

蒼術﹝米泔制﹞黃柏﹝鹽水炒﹞羌活白芍﹝酒炒﹞陳皮﹝去白﹞牛膝﹝去蘆酒洗﹞

木瓜杜仲﹝薑汁炒﹞威靈仙澤瀉﹝各五分﹞甘艸﹝三分﹞

上銼。生薑三片。水煎服。痛甚者。加乳香﹑沒藥各五分爲末。水濕停下。入黑醜﹑檳榔各五分。血痛。加歸尾﹑桃仁去皮尖各一錢。紅花酒洗五分。冷風作痛。加熟附子一錢。虎脛骨末五分。去黃柏﹑澤瀉各三分。倦怠腳如欲墜。加蒼術﹑防己﹑薏苡仁﹑白術各五分。遊走而痛。加紫金皮。濕熱。加炒梔子。气不順。加烏藥。酸軟。加牛膝﹑當歸﹑地黃。腎虛加破故紙炒五分。

一論气滯腰痛。並閃挫腰痛。腎虛腰痛。

立安散

當歸官桂元胡索杜仲小茴香木香黑醜上爲細末。每服二匙。空心。溫酒調下。一方。去黑醜。以酒煎服。

一論腰痛神方魚鰾炒成珠。好酒一碗淬入內。溫熱。通口連渣服。

一論此方專滋腎水。壯元陽。益筋骨。又能烏須。治腎虛腰痛足膝痛神效。

靑娥丸

破故紙﹝酒炒﹞川萆﹝童便浸﹞杜仲﹝薑汁炒﹞牛膝﹝去蘆酒洗﹞黃柏﹝鹽水炒﹞

知母﹝酒炒各四兩﹞胡桃肉﹝去皮泡八兩﹞

上爲細末。煉蜜爲丸。如梧子大。每服八十丸。空心。酒送下。

一論腎气虛弱。肝脾之气襲之。令人腰膝作痛。伸屈不便。冷痺無力。夫腎水髒也。虛則肝脾之气湊之。故令腰膝實而作痛。屈伸不便者。筋骨俱病也。經曰。能屈而不能伸者。病在筋。能伸而不能屈者。病在骨。故知屈伸不便。爲筋骨之病也。冷痺者。陰邪實也。無力者气血虛也。獨活寄生湯﹝方見中濕﹞

一論元气虛弱。腰痛白濁。以補中益气湯﹝方見內傷﹞根據本方加黃柏﹑知母﹑白芍。俱酒炒。牛膝去蘆。酒洗。杜仲姜酒炒。

一論腎經虛損。腰腿徧身疼痛。

壯腎散

扶溝何晴嶽傳。

仙靈脾﹝酒浸五兩﹞遠志﹝去心四兩﹞巴戟﹝去心六兩﹞杜仲﹝酒炒五兩﹞破故紙﹝酒炒五兩﹞肉蓯蓉﹝酒浸六兩﹞靑鹽﹝八兩﹞大茴香﹝五兩﹞小茴香﹝炒五兩﹞

上爲末。每服二錢。用豬腰切開。摻藥末在內。紙裹。火燒熟。細嚼。酒下。

一論腰痛。人皆作腎虛治。諸藥不效者。此瘀血痛也。以大黃半兩。更入生薑半兩。同切如小豆大。於鍋內炒黃色。投水二碗煎。五更初頓服。天明取下腰間瘀血物。用盆器盛。如雞肝樣。痛卽止。

一治腰痛不能轉側。點藥後。少頃復舊。神妙。

雄黃﹝二錢﹞黃丹﹝一錢﹞焰硝﹝一錢﹞去黃丹。名龍火丹。

上爲細末。令病患仰睡。以銀簪蘸藥。點眼大角頭少許。一二次神效。

一治腰痛良方杜仲﹝姜酒炒二錢﹞破故紙﹝炒五分﹞小茴香﹝鹽酒炒﹞人參﹝三分﹞

上爲末。用豬腰子二个。切開入藥。蒸熟。帶水渣同食卽愈。

一治腰痛祕方王明景傳。

當歸﹝酒洗﹞杜仲﹝酒炒﹞大茴香﹝酒炒﹞小茴香﹝酒炒﹞羌活上銼一大劑。用頭生酒浸一宿。次早濾汁。溫熱服之。用渣將酒再煎。溫服立效。

卷五腰痛

補遺

靑娥丸

﹝馬伏所祕傳﹞治諸虛百病。大補之聖藥也。素患腰痛者殊效。

仙茅﹝酒浸洗勿犯鐵器四兩﹞白茯神﹝去皮四兩﹞破故紙﹝四兩酒浸一日﹞懷生地黃﹝酒浸砂鍋內蒸黑四兩﹞甘枸杞子﹝四兩﹞小茴香﹝鹽酒炒二兩﹞黃精﹝酒蒸四兩﹞川杜仲﹝去皮姜炒四兩﹞天門冬﹝去心四兩﹞菟絲子﹝酒炒搗餅四兩﹞當歸﹝酒洗四兩﹞肉蓯蓉﹝酒洗去鱗三兩﹞懷熟地黃﹝酒洗四兩﹞巴戟﹝鹽水泡去心四兩﹞靑鹽﹝四兩水洗去泥打碎炒﹞

牛膝﹝去蘆酒洗四兩﹞參﹝二兩﹞鎖陽﹝三兩﹞鹿茸﹝一兩炙﹞川萆﹝四兩童便浸七日流水洗淨去臭气﹞核桃肉﹝去殼一百五十个搗成泥﹞

上爲細末。好酒打糊爲丸。如梧子大。每服百丸。空心。好酒鹽湯送下。忌三白。

一治一切腰痛如神。﹝宋東園傳﹞黑丑半生半炒爲細末。水和丸如梧子大。硫黃末爲衣。

每服五十丸。空心。鹽水湯下。

卷五

脇痛

脈雙弦者。肝气有餘。兩脇作痛。

夫脇痛者。厥陰肝經爲病也。其癥自兩脇下。痛引小腹。亦當視內外所感之邪而治之。

若因暴怒傷觸。悲哀气結。飲食過度。冷熱失調。顚僕傷形。或痰積流注於脇。與血相搏。皆能爲痛。此內因也。若傷寒少陽。耳聾脇痛。風寒所襲而爲脇痛者。此外因也。治之當以散結順气。化痰和血爲主。平其肝。導其滯。則無不愈矣。

一論左脇下痛。肝積屬血。或因怒气所傷。或顚僕閃挫所致。而爲痛也。

疏肝散

主方。

黃連﹝吳茱萸煎炒二錢﹞柴胡當歸﹝酒洗各一錢五分﹞靑皮﹝去穣﹞桃仁﹝研如泥﹞

枳殼﹝麩炒各一錢﹞川芎白芍﹝酒炒各七分﹞紅花﹝五分﹞

上銼一劑。水煎。食遠服。

一論右脇痛者。肝邪入肺也。

推气散

片姜黃枳殼﹝麩炒各一錢﹞桂心﹝少許﹞甘艸﹝炙五分﹞

上銼一劑。生薑三片。水煎。食遠服。一方。加廣陳皮一錢五分。半夏姜炒一錢。

一論左右脇俱痛。肝火盛而木气實也。

柴胡歸芎湯

柴胡川芎白芍靑皮﹝去穣﹞枳殼﹝麩炒各一錢五分﹞甘艸香附子當歸龍膽艸木香砂仁上銼一劑。姜一片。水煎。溫服。

一論因內有濕熱。兩脇痛甚。伐肝木之气。瀉肝火之要藥也。

當歸龍薈丸

當歸龍膽艸山梔子黃連大黃﹝酒浸紙裹煨﹞蘆薈靑黛﹝各五錢﹞木香﹝三錢五分﹞麝香﹝另研五分﹞加柴胡五錢。靑皮去穣醋炒一兩。

上爲細末。神曲打糊爲丸。如梧桐子大。每服二十丸。姜湯送下。

一論勞傷身熱脇痛者。脈必虛也。補中益气湯。﹝方見內傷﹞根據本方加川芎﹑白芍﹑靑皮﹑木香﹑砂仁﹑小茴香﹑枳殼。去白術﹑升麻。

一論左脇下有塊。作痛不移者。是死血也。活血湯。﹝方見腹痛﹞根據本方加靑皮。去白芍一論男子房勞兼怒。風府脹悶。兩脇脹痛。此色欲損腎。怒气傷肝。六味地黃丸料加柴胡﹑當歸。一劑而安。﹝方見補益﹞

一婦人口苦脇脹。此肝火也。用小柴胡湯加黃連﹑梔子。稍愈。更以四君子湯加當歸﹑白芍﹑柴胡。調理脾胃而瘥。

卷五

臂痛

臂爲風寒濕所搏。或睡後手在被外。爲寒邪所襲。遂令臂痛。及乳婦從臂枕兒。傷於風寒而致臂痛。悉根據本方對癥用之。

一論有因濕痰橫行經絡而作臂痛者。

二術湯

蒼術﹝米泔浸一錢半﹞白術﹝去蘆﹞南星陳皮白茯苓﹝去皮﹞香附酒芩羌活威靈仙半夏甘艸﹝各一錢﹞

上銼一劑。生薑。水煎服。

一論臂痛因於寒者。五積散。﹝方見中寒﹞

一論臂痛因於气者。烏藥順气散。﹝方見中風﹞

一論臂痛因於濕者。

蠲痺湯

當歸赤芍黃羌活姜黃防風甘艸﹝炙各等分﹞

上銼。生薑五片。煎服。

一論臂冷痛。起手甚艱。或一臂痛。或兩臂俱痛者。

五積交加散

﹝�主簿傳效﹞五積散合人參敗毒散。加木瓜﹑姜﹑棗煎服。未效再加牛膝。可服烏藥順气散。加羌活﹑木瓜。

一論凡臂軟無力。不任重者。乃肝經气虛。風邪客滯於榮衛之間。使血气不能周養四肢故有此癥。肝主項背與臂膊。腎主腰胯與腳膝。其二髒若偏虛。則隨其所主而病焉。今此癥乃肝气偏虛。宜補肝腎。六味丸主之。

一男子年六十餘。素善飲。兩臂作痛。恪服祛風治痺之藥。更加麻木。發熱體軟。痰湧腿膝拘痛。口斜語澀。頭目暈重。口角流涎。身如虫行。搔起白屑。始信謂余曰。何也。余曰臂麻體軟。脾無用也。痰涎自出。脾不能攝也。口斜語澀。脾气傷也。頭目暈重。脾气不能升也。癢起白屑。脾气不能營也。遂用補中益气加神曲﹑半夏﹑茯苓。三十餘劑。諸癥悉退。

又用參﹑術煎膏。治之而愈。

卷五

肩背痛

一論脈洪大促緊者。肩背痛。沈而滑者。痰痛也。

豁痰湯

半夏﹝制﹞梔子﹝炒﹞陳皮海桐皮枳殼﹝各八分﹞桔梗赤芍蒼術﹝制﹞香附﹝各七分﹞茯苓﹝去皮六分﹞川芎姜黃﹝各五分﹞甘艸﹝三分﹞

上銼一劑。生薑煎服。如痛甚。頭劑加朴硝二錢。

一論肩背痛。不可回顧者。太陽气郁而不行也。以風藥散之。脊痛腰彊。腰似折。項似拔。此足太陽經不通行也。以

羌活勝濕湯

本﹝二錢﹞防風羌活獨活﹝各一錢﹞川芎﹝一錢﹞蔓荊子﹝六分﹞甘艸﹝六分﹞

上銼一劑。水煎服。身痛腰沈。經中有濕寒。加防己一錢。輕者炮附子。重者炮川烏各五分。

一論背心一點痛者。痰气之所聚也。

參合湯

陳皮半夏﹝制﹞茯苓﹝去皮﹞烏藥枳殼﹝麩炒﹞僵蠶﹝炒﹞川芎白芷麻黃桔梗漧薑紫蘇香附蒼術甘艸羌活﹝各等分﹞

上銼。姜﹑棗煎服。

一論風熱乘肺。肩背彊直作痛。

提肩散

防風羌活本川芎白芍﹝炒各七分﹞黃連﹝酒炒﹞黃芩﹝酒炒各五分﹞甘艸﹝四分﹞

上銼一劑。生薑三片。煎服。濕。加蒼術﹑防己﹑薏苡仁各五分。气虛。加人參。汗多加黃蜜炒一錢。血虛。加芎﹑歸﹑地黃。

一治肩背痛。汗出。小便數而少。風熱乘肺。肺气郁甚也。當瀉風熱則愈。以

迎气防風湯

防風羌活陳皮人參甘艸﹝各五分﹞本靑皮﹝各三分﹞白豆蔻黃柏﹝各二分﹞升麻﹝四分﹞柴胡黃﹝蜜水炒各一錢﹞

上銼一劑。水煎。食後溫服。如面白脫色气短者。不可服。

一論體虛人。背上惡風。或夏月怕脫衣。及婦人產後。被冷風吹入經絡。故常冷痛。或手足冷入骨者。又治腰痛。及一切冷痺痛。又治濕气。

禦寒膏

用生薑八兩。取自然汁。入牛膝三兩。乳香﹑沒藥末各一錢五分。銅勺內煎化。就移在滚水內。須以柳條攪令成膏。又入花椒末少許。再攪勻。用皮紙將紙作殼子。視痛處闊狹貼患處用鞋烘熱熨之。候五七日脫下。或起小痕。不妨。

卷五

痛風

夫痛風者。皆因气體虛弱。調理失宜。受風寒暑濕之毒。而四肢之內。肉色不變。其病晝靜夜劇。其痛如割者。爲寒多。腫滿如剜者。爲濕多。或汗出入水。遂成斯疾。久而不愈。令人骨節蹉跌。股脛消瘦者。爲難療矣。予考痛風。脈理多端。有旦定而夜甚。脈弦而緊者。

是痛風也。脈沈而伏。中气也。不可一例而治。臨癥當審辧矣。經曰。痺者。謂風寒濕三气合而成痺。故曰痛痺。筋骨掣痛也。曰著痺。著而不行也。曰行痺。走而不定也。曰周痺。周身疼痛也。皆邪气有餘之候耳。

一論痛風。腰背手足肢節疼痛。乃血虛气弱。經絡枯澀。寒滯而然也。午後夜甚者。血弱陰

參五秦艽湯

當歸﹝三錢﹞赤芍﹝酒炒七分﹞蒼術﹝童便浸一錢﹞生地黃﹝酒浸一錢﹞萆﹝一錢﹞

黑狗脊﹝去毛根二錢﹞川芎﹝七分﹞羌活﹝一錢五分﹞秦艽﹝去蘆一錢五分﹞川獨活﹝一錢﹞

五加皮﹝二錢﹞黃連﹝薑汁炒一錢﹞黃柏﹝酒炒一錢﹞紅花﹝酒洗八分﹞黃芩﹝酒炒一錢五分﹞黃﹝酒炒二錢﹞人參﹝二錢﹞牛膝﹝去蘆酒浸一錢五分﹞杜仲﹝每一兩用茴香一錢鹽一錢水二鐘拌炒此用二錢﹞生甘艸﹝二分﹞

上銼。桃枝七根。每長一寸半。燈心七根。水煎。臨服入童便﹑好酒各一盞。空心溫服渣再煎服。忌酒面鯉魚濕熱羊鵝。

如天將作雨。陰晦時日。而預先覺痛甚者。加防風﹑天麻﹑升麻。午後夜甚者。血弱陰虛。加升麻五分。牡丹皮一錢。早上午前甚者。气滯陽弱。加連翹﹑沈香﹑竹瀝﹑乳汁。痛甚者。倍羌活﹑紅花﹑酒炒黃芩。涼血則痛止。此癥乃筋與骨癥患者乃外淫侵入日久。及年近衰者。不善養而得。蓋筋屬肝血。骨屬腎水。內損所致耳。

一論濕熱作痛。不拘上下用之。蒼術妙於燥濕。黃柏妙於去熱。二物皆有雄壯之性。亦簡易之方也。加牛膝則治濕熱下流。兩腳麻木。或如火燎之熱者。

二妙散

蒼術﹝米泔浸﹞黃柏﹝乳汁浸透﹞

上爲末。每服三錢。用酒調下。痛甚。加生薑汁。熱服。

一論血脈凝滯。筋絡拘攣。肢節疼痛。行步艱難。活血理气。第一品也。

舒筋散

元胡索﹝炒﹞當歸辣桂﹝各等分﹞

上爲丸。每服二錢。用酒調下。

十全大補湯

治勞倦徧身疼痛。加半夏姜制。倍佳。

一婦人年七十餘。徧身作痛。筋骨尢甚。不能屈伸。徧身作癢如虫行。口漧目赤。頭暈痰湧。胸膈不利。小便短赤。夜間殊甚。用六味地黃丸料。加山梔﹑柴胡。水煎服。

一論瘀血濕痰。蓄於肢節之間筋骨之會。空竅之所而作痛也。肢節沈重者。是濕痰。晚間病重者。是瘀血也。

趕痛湯

乳香沒藥地龍﹝酒炒﹞香附﹝童便浸﹞桃仁紅花甘艸節牛膝﹝酒浸﹞當歸羌活五靈脂﹝酒淘去土﹞

上銼。水煎。溫服。

一論寒濕之气。痺滯關節。麻木疼痛。

續斷丸

黃﹝一兩﹞人參﹝七錢﹞白茯苓﹝一兩﹞山茱萸肉﹝一兩﹞薏苡仁﹝一兩﹞續斷﹝一兩﹞

防風﹝七錢﹞桂心﹝一兩﹞山藥﹝一兩﹞白術﹝七錢﹞熟地黃﹝二兩﹞牡丹皮﹝一兩﹞麥門冬﹝一兩﹞石斛﹝一兩﹞鹿角膠上爲細末。煉蜜爲丸。如梧子大。每服五十丸。空心。溫酒下。

一論人手足不能屈伸。周身疼痛。

消風飲

臨川徐培鴻試驗。

陳皮白術﹝去蘆﹞當歸﹝酒洗﹞白茯苓﹝去皮各一錢﹞防己獨活木瓜﹝四分﹞秦各三分﹞防風﹝五分﹞

上銼一劑。生薑煎。不拘時服。气虛。加人參八分。

一論一切徧身骨節疼痛。或流注作痛。不可忍者。立見神效。

人參白術﹝去蘆﹞白茯苓當歸川芎天麻陳皮甘艸赤芍防風生地黃羌活獨活南星黃芩上銼。生薑煎服。

一論風濕相搏。周身盡痛。以益气湯加羌活﹑防風﹑本﹑蒼術治之。如病去。勿再服以諸風藥。損人元气。而益其病故也。

一男子兩胯痛不可忍者。臨川徐擴吾試效。

黃﹝蜜炒一兩﹞參﹝二錢﹞蒼術﹝米泔制一錢五分﹞當歸身﹝酒洗一兩五錢﹞秦艽兩﹞牛膝﹝去蘆酒洗一兩﹞獨活﹝一兩﹞杜仲﹝酒炒一兩五錢﹞熟地黃﹝一兩﹞桑寄生﹝一兩五錢﹞官桂﹝二錢﹞木瓜﹝五錢﹞小茴香﹝鹽酒炒五錢﹞

上爲細末。酒打麵糊爲丸。如梧子大。每服百丸。空心。酒下。

一論雷火鍼。

蒼術﹝五錢﹞川芎﹝三錢﹞硫黃﹝二錢半﹞穿山甲﹝三錢炒﹞蔓荊子﹝三錢﹞皂角﹝三錢﹞麝香﹝五分﹞雄黃﹝二錢﹞艾葉﹝三錢﹞

上爲末。紙捲如指大。以艸紙七層貼患處。將藥然起淬之。知痛則止。

一論熨法。治諸風惡毒。冷痺麻木腫痛。或徧身骨痛。始覺腫痛。熨之無不卽效。

蒼術﹝二兩﹞羌活﹝一兩﹞獨活﹝五錢﹞蛇牀子﹝五錢﹞蔓荊子﹝五錢﹞穿山甲﹝五錢土炒﹞雄黃﹝三錢﹞硫黃﹝三錢﹞麝香﹝三分﹞

上爲末。炒熱。以絹包熨患處。一法。以醋拌炒作餅。用絹包。燒秤錘放餅上。熨之。

一人每勞。肢體時痛。或用淸痰理气之劑。反不勞常痛。加以導濕。臂痛漫腫。形體倦怠。

內熱盜汗。脈浮大。按之微細。此陽气虛寒。用補中益气加附子一錢。人參五錢。腫痛俱愈又以十全大補百餘劑而愈。

一人形體丰濃。筋骨軟痛。痰盛作渴。喜飲冷水。或用愈風湯﹑天麻丸等藥。痰熱益盛服牛黃淸心丸。更加肢體麻痺。余以爲脾腎俱虛。用補中益气湯﹑加減八味丸。三月餘而痊。

壽躋七旬。

一治白虎歷節風。走注疼痛。兩膝熱腫。

虎脛骨﹝酥炙﹞黑附子﹝炮制去皮臍各一兩﹞

上爲細末。每服二錢。溫酒調下。七日再服。

卷五

香港腳

脈弦者風。濡弱者濕。洪數者熱。遲澀者寒。微滑者虛。牢堅者實結則因气。散則因憂緊則因怒。細則因悲。

香港腳者。濕熱在足而作气痛也。濕熱分爭。濕勝則令人憎寒。熱勝則令人壯熱。此其爲癥。

亦有兼頭痛者。頗類傷寒。惟其得病之始。本於香港腳爲異耳。又不可以腳腫爲拘。亦有痛而不腫者。名曰幹香港腳。亦有緩縱不隨者。名曰緩風。亦有疼痛不仁者。名曰濕痺。亦有轉筋攣急者。名曰風毒。此在醫者體會而辧癥耳。各有治法不同。大抵香港腳之疾。壅疾也。喜通而惡塞。故孫眞人曰。香港腳之疾。皆由气實而死。終無一人以服藥致虛而殂。故香港腳之人。

皆不得大補。亦不得大瀉。是方也。木通﹑防己﹑檳榔。通劑也。可以去熱。蒼白二術。燥劑也。可以去濕。然川芎能散血中之气。犀角能利气中之血。先痛而後腫者。气傷血也。重用川芎。先腫而後痛者。血傷气也。重用犀角。若大便實者加桃仁。小便澀者加牛膝。有熱。加芩﹑連。時熱。加石膏。有痰。加竹瀝。全在活法。切勿拘也。凡香港腳攻心喘急不止。嘔吐不休。皆死。水犯火故也。一論專治香港腳。憎寒壯熱者。此濕熱在足而作气痛也。

防己飲

蒼術﹝鹽水炒﹞白術黃柏﹝酒炒﹞防己生地黃﹝酒炒﹞川芎檳榔木通犀角甘艸梢上銼。水煎。空心服。

一論香港腳初發。一身盡痛。或肢節腫痛。便溺阻隔。先用此藥導之。次用當歸拈痛湯服愈。

羌活導痰湯

羌活獨活﹝各一錢﹞防己﹝炒一錢﹞當歸﹝一錢﹞大黃﹝酒煎一錢五分﹞枳實﹝炒一錢﹞

上銼。水煎服。

一論濕熱香港腳爲病。肢節煩痛。肩背沈重。胸脇不利。兼徧身疼痛。下注足脛腫痛。腳膝生瘡赤腫。及內外生瘡。膿水不絕。或癢或痛。並宜服

當歸拈痛湯

羌活茵陳﹝各一錢﹞防風豬苓苦參白術﹝去蘆各五分﹞葛根﹝四分﹞黃芩﹝酒炒﹞澤瀉當歸﹝酒洗﹞知母﹝去毛﹞人參升麻蒼術﹝米泔浸炒各四分﹞甘艸﹝一錢﹞

上銼。水煎。空心服。

一論三陽經香港腳。流注腳踝上。熱赤腫。寒熱如瘧。自汗惡風。用人參敗毒散各一錢方見感冒門。加蒼術米泔炒。大黃酒蒸。各二錢。作一服。加生薑煎。空心服。皮膚搔癢赤疹加蟬蛻。

一論風濕流注經絡間。肢節緩縱不隨。老人腳膝疼痛。不能履地。

七聖散

川牛膝﹝酒浸﹞杜仲﹝姜酒炒﹞續斷川萆防風川獨活甘艸﹝各三兩﹞

上焙榦爲末。每服二錢。酒調服。

一治香港腳止痛奇方。

乳香沒藥天麻白附子僵蠶上銼。各等分。爲微末。每服五分。空心。酒調服。

一治濕气攻注。腰腳痛。行步不得。

當歸﹝酒洗﹞肉桂元胡索萆沒藥﹝各三兩﹞杜仲﹝酒炒一兩五錢﹞

上爲細末。每服三錢。空心。溫酒調下。

一治香港腳浮腫。

川牛膝﹝去蘆酒洗錢半﹞威靈仙﹝一錢﹞漢防己﹝一錢﹞五加皮﹝一錢五分﹞川獨活﹝一錢五分﹞蒼術﹝米泔水浸一錢五分﹞當歸身﹝一錢﹞川黃柏﹝鹽酒炒一錢﹞

上銼一劑。生薑煎。熟。入酒一杯同服。

一人有气如火。從腳上入腹者。此虛極也。蓋火起於九泉之下也。此病十不救一。治法以四物湯加黃柏﹑知母。降火之藥服之。外以大附子爲末。津調貼腳心湧泉穴。以引火下。

一按此條言猶有未盡者。如果勞怯陰虛之人有此。固當作陰虛治。若壯盛之人有此。則是濕郁成熱之候也。予嘗冒雨途行。衣濕得此癥。以後所制加味二妙丸一料。服之而愈。後醫數人皆驗。若誤作陰虛治。則成痿疾矣。

一治足跟痛。有痰。有血熱。血熱。四物湯加黃柏﹑知母﹑牛膝。有痰唾者。五積散加木瓜。一論兩足濕痺疼痛。或如火燎之熱。從足跗熱起。漸至腰胯。或麻痺痿軟。乃濕熱爲病皆貪酒嗜欲。乘風所致然耳。

加味二妙丸

蒼術﹝泔制四兩﹞黃柏﹝酒浸曬漧二兩﹞牛膝﹝一兩﹞當歸尾﹝酒洗一兩﹞萆﹝一兩﹞防己﹝一兩﹞龜板﹝醋炙一兩或去龜板加熟地黃二兩亦可﹞

上爲細末。好酒打糊爲丸。如梧桐子大。每服七十丸。空心。鹽姜湯下。

一治一切寒濕虛冷香港腳。腫痛焦枯。經年臥牀。不能動履者。獨活寄生湯各等分。入好酒煮熟飲之效。﹝方見中濕門﹞

一論男婦五勞七傷。腎气衰敗。精神耗散。風濕流注。腳膝酸痛。行步艱辛。飲食無味耳閉眼昏。皮膚枯燥。婦人髒冷無子。下部穢惡。腸風痔漏。吐血瀉血諸气。並皆治之。

經進地仙丹

西園公屢驗。

黃﹝炒一兩五錢﹞人參﹝一兩﹞白茯苓﹝去皮一兩﹞白術﹝去蘆一兩﹞大附子﹝炮去皮四兩﹞覆盆子﹝二兩﹞首烏﹝二兩﹞川烏﹝炮一兩﹞白附子﹝炮四兩﹞牛膝﹝酒浸四兩﹞

肉蓯蓉﹝酒浸四兩﹞川萆﹝二兩﹞菟絲子﹝酒制二兩﹞烏藥﹝二兩﹞天南星﹝炮二兩﹞

骨碎補﹝去毛炒三兩﹞防風﹝二兩﹞赤小豆﹝二兩﹞木鱉子﹝去殼二兩﹞羌活﹝二兩﹞川椒﹝去目炒四兩﹞地龍﹝去土三兩﹞金毛狗脊﹝去毛二兩﹞甘艸﹝二兩﹞

上爲細末。酒煮麵糊爲丸。如梧子大。每服三四十丸。空心。溫酒送下。

陶隱君以此地仙丹。編入道藏經。時有人自幼年時。得風气疾。久治不瘥。五十餘年。

隱居修合。日進三服。諸病頓愈。人常言看方三年。無病可治。治病三年。無藥可用。噫。有是哉。余近苦腳膝酸痛。服經進地仙丹。三月而愈。由是知天下無不可治之病。醫書無不可用之方。特在於遇醫之明耳。

二十四味輕腳丸

香港腳通用。

當歸﹝酒洗二兩﹞川芎﹝一兩﹞萆﹝淨水煮幹一兩﹞木香﹝七錢﹞海桐皮﹝七錢﹞細辛﹝一兩﹞牛膝﹝酒洗一兩﹞枳殼﹝一兩﹞蒼術﹝米泔浸炒七錢﹞防風﹝七錢﹞石楠藤﹝二兩﹞

麻黃﹝七錢﹞杜仲﹝姜炒一兩﹞木瓜﹝七錢﹞威靈仙﹝七錢﹞羌活﹝一兩﹞薏苡仁﹝一兩﹞

乳香﹝五錢﹞續斷﹝酒洗七錢﹞檳榔﹝一兩﹞五加皮﹝七錢﹞獨活﹝七錢﹞五靈脂﹝七錢﹞沒藥﹝七錢﹞

上爲細末。酒浸雪膏爲丸。如梧子大。每服五十丸。辣桂﹑荊芥湯下。或枳殼﹑木瓜湯下。

一論寒濕香港腳。疼痛不仁。兩尺脈來沈細者。此痺癥也。內經曰。寒气勝者爲痛痺。濕气勝者爲著痺。今疼痛不仁。是寒而且著也。兩尺主二足。脈來沈者爲裏。遲者爲寒。是方也。

用桂﹑附治其寒。蒼術治其濕。甘﹑苓脾家藥也。扶土气之不足。制濕气之有餘。然必冷服者。欲桂﹑附之性行於下。而不欲其橫行於上也。

六物附子湯

白茯苓﹝去皮三兩﹞大附子﹝炒去心﹞桂心防己﹝各四錢﹞白術﹝去蘆﹞甘艸﹝炙各一錢﹞

上銼一劑。水煎。空心服。

一論兩膝腫痛。腳脛枯細者。名鶴膝風也。旣痛後不謹。感冒寒濕。或步冰履霜。以致兩足痺痛。如刀剔虎咬之狀。膝脛腫大。不能行動。用補中益气湯去升﹑柴﹑陳皮。加附子﹑防風﹑牛膝﹑杜仲﹑羌活﹑川芎﹑白芍﹑熟地﹑萆﹑防己﹑生薑﹑棗。煎服。

一論兩腿酸軟。或赤或白。足跟患腫。或痛或癢。痛後或如無腿者。或如皺裂。日晡至夜。脹痛厥熱。以補中益气湯加入八味丸料。補其肝腎。

一論兩足心發熱作癢。以滚湯浸漬。漬而出水。肌體骨立。作渴吐痰。此脾腎虛而水泛爲痰也。以補中益气湯兼進六味丸。久而元气復而諸癥愈。

一論腳發熱。則咽喉作痛。內熱口漧。痰涎壅上。此腎經虧損。火不歸經。以補中益气湯加麥冬﹑五味。及加減八味丸服愈。

一論兩腿逸則筋緩痿軟而無力。勞則作痛如鍼刺。脈洪數而有力。此腎肝陰虛。火動之象也。用六味丸而愈。

一論八味丸治香港腳。足少陰經香港腳入腹。腹脹痛。上气喘急。腎經虛寒所致也。此癥最急。以腎水乘心火。死不旋踵。﹝八味丸方見補益﹞

一論八味丸。治腳弱。加續斷﹑萆。老人加牛膝﹑鹿茸。治鶴膝風。加牛膝﹑人參﹑鹿茸。

一人以兩足發熱。或腳跟作痛。用六味丸及四物湯。加麥冬﹑五味﹑元參治之愈。後因勞役。發熱惡寒。作渴煩躁。用當歸補血湯而安。

一人足熱。口漧吐痰頭暈。服四物湯加黃連﹑黃柏。飲食卽減。痰熱益甚。用十全大補湯加麥冬﹑五味﹑山藥﹑山茱萸而愈。一論風濕气。足脛腫痛。用此燻洗立效。

防風荊芥苦參番白艸地楡靑藤麻黃蒼耳蒼術生蔥炒鹽威靈仙﹝各一兩﹞

上用水一桶。煮熱。於桶內燻蒸痛處。出微汗。待湯少溫。再洗痛處一二次。覺痛減。

如貧者。只用桃﹑柳﹑楡﹑槐﹑桑﹑椿六件木枝煎水洗。亦效。

一論凡人患寒濕香港腳。疼痛不仁者。內服煎劑。外宜以此湯煎洗之。蓋冷疾洗之。無有不良。

一椒湯洗法。用川椒一兩。蔥一握。生薑掌大一塊。水一盆。煎湯洗之。

一治遠行腳打成泡。用水調生麵糊貼。過夜間幹。不可挖破。

一論兩足痛如刀剜。不可忍者。先用生薑一片。蘸香油擦痛處。隨用生薑。火燒熟。搗爛敷患處。須臾。姜幹而痛止。神效。

一論香港腳衝心。用白礬三兩。煎水浸洗兩足。良久自愈。

一論腳走急。腳底熱腫如石塊。不能行步。痛不可忍者。以燒紅磚一塊。將艸鞋浸於尿缸內一宿。或半日。取來放在紅磚上。將腫腳底立在艸鞋上。火逼尿气入皮裏。卽消。此病諸方不載。如不早治。爛入腳底。俗曰罨。

一治香港腳腫痛。鶴膝風。不能動履。用眞生薑汁一碗。入牛膠一兩。熬成膏。入乳香﹑沒藥末各一錢。攪勻。絹帛攤貼。腫消痛止。次日將滚水入藥碗內。去水。又攤又貼。效不可言。

補中益气湯

﹝見內傷﹞

六味丸

八味丸

﹝俱見補益﹞

當歸補血湯

﹝見發熱﹞

十全大補湯

﹝見補益﹞

一論鶴膝不能動履。腫痛難當。及麻木風濕。屬虛寒者宜之。

神仙風藥酒

秦歸身﹝一兩﹞大川芎﹝一兩﹞片白術﹝去蘆五錢﹞白茯苓﹝去皮﹞大川烏﹝炮各五錢﹞

軟防風﹝五錢﹞荊芥穗﹝五錢﹞羊角天麻﹝五錢﹞全蠍﹝炒二錢﹞香白芷﹝五錢﹞北細辛﹝五錢﹞何首烏﹝五錢﹞新艸烏﹝五錢﹞威靈仙﹝五錢﹞金釵石斛﹝五錢﹞川牛膝﹝去蘆五錢﹞川獨活﹝五錢﹞羌活﹝五錢﹞麻黃節﹝三錢﹞石楠藤﹝五錢﹞薏苡仁﹝一兩﹞川漧薑﹝五錢﹞赤桂﹝五錢﹞尖檳榔﹝五錢﹞宣木瓜﹝五錢﹞眞石乳﹝五錢﹞明沒藥﹝二錢﹞

川續斷﹝五錢﹞白蒼術﹝米泔炒一兩﹞嫩黃﹝五錢﹞兩頭尖﹝五錢﹞南木香﹝二錢﹞漢防己﹝五錢﹞桑寄生﹝五錢﹞赤茯神﹝五錢﹞骨碎補﹝五錢﹞甘艸節﹝三錢﹞虎脛骨﹝乳浸五錢﹞

上合一處。用生頭酒五斤。文武火熬熟。去火毒。早晚。飲酒隨量。

一治男婦風濕相搏。腰膝痛或因坐臥濕地。雨露所襲。徧身骨節疼痛。風濕香港腳並治。

祕傳藥酒方

白芷桔梗白芍川芎麻黃﹝連根﹞茯苓半夏肉桂甘艸﹝各一兩﹞陳皮川濃朴﹝薑汁炒﹞枳殼﹝炒﹞牛膝﹝各二兩﹞杜仲﹝酒炒二兩﹞木瓜﹝一兩五錢﹞檳榔﹝一兩五錢﹞烏藥﹝二兩﹞防己﹝一兩﹞獨活﹝一兩五錢﹞當歸﹝一兩五錢﹞蒼術﹝米泔浸炒四兩﹞

上各銼。以麻布袋盛。用無灰好酒三斗。將藥袋懸浸於壇內。密封壇口。放鍋內煮一時久。

然後取出。過三日後。去藥隨量飲之。渣曬榦爲末。酒糊爲丸。如梧子大。每服七八十丸。

空心。溫酒下。腿膝疼痛。加川烏﹑虎脛骨。腰痛。加破故紙﹑肉蓯蓉﹑枸杞子。

江侯祕傳藥酒方

治腳膝腫痛。並手足痛。

五加皮﹝八兩﹞川牛膝﹝去蘆﹞杜仲﹝酒炒各三兩﹞當歸生地黃﹝各三兩﹞地骨皮﹝二兩﹞

上銼散。好酒一罐。入藥。重湯煮二炷香。土埋三日。出火毒。隨量飲之。

一論婦人下體腫痛。用人參敗毒散加蒼術﹑黃柏﹑威靈仙。痛減。又以四物湯加蒼術﹑黃柏﹑防己﹑紅花﹑澤瀉。

一祕方。治香港腳腫痛。用木瓜爲末。好酒調敷患處。立止。

一治兩腳俱是疙瘩。腫毒骨痛。用獨蒜切片。鋪放痛處。每蒜一片。用艾二壯。去蒜再換再灸。痛自愈。

卷五

疝

內經曰。肝脈大急沈。皆疝癥也。心脈滑搏急爲心疝。肺脈沈搏爲肺疝。又三陽急爲瘕三陰急爲疝。

夫疝者。由榮衛虛弱。寒濕不調。致令邪气乘虛入於心腹中。遂成諸疝。發則小腹疼痛或繞臍逆上搶心。甚則手足厥冷。或大小便閉結。其諸疝因邪气流滯。乃成積聚。令人羸瘦少气。灑淅寒熱。嗜臥。飲食不養肌膚。或腹滿嘔吐。遇寒則痛。又有婦人小腹腫痛。攻擊及二腿者。亦疝气也。

一論疝气者。陰腫腹痛也。

川楝子小茴香破故紙靑鹽山茱萸﹝酒蒸﹞三稜莪術通艸橘核荔枝核甘艸﹝各等分﹞

上銼。水煎。空心服。立效。收功加馬蘭花﹑蒼術。如夏秋之月。暑入膀胱。疝气作痛加黃連﹑香薷﹑扁豆﹑木通﹑滑石﹑車前子。

一論疝气腫痛。或大便閉結。或小便赤澀。或有寒有熱。兼治之神方也。

川楝子﹝酒蒸去復選肉﹞葫蘆﹝酒炒﹞小茴香﹝鹽酒炒﹞靑鹽黑醜﹝搗碎﹞木香大黃滑石木通吳茱萸﹝炒﹞烏藥車前子上銼。水煎。空心服。

一治疝气小腸气南塘侄試效。

豬苓澤瀉蒼術赤茯苓陳皮川木通白芍川楝子烏藥元胡索靑皮紫蘇馬蘭花橘核仁﹝三十个﹞尖檳榔甘艸﹝各等分﹞

上銼。生薑煎服。

一論治七疝。及奔豚小腸气。臍腹大痛。

七疝湯

知府劉水山傳二方。

元胡索小茴香﹝酒炒﹞川楝子全蠍﹝炒﹞人參大附子山梔子木香﹝各等分﹞

上爲細末。每服三錢。空心。溫酒調服。

祕方

治癥同前。

靑蒿﹝一錢﹞木通甘艸﹝各一錢﹞川烏﹝炮三錢﹞燈艸﹝一錢﹞

上銼一劑。水煎。溫服。

一論治外腎腫痛。諸般疝气。不論新久。一服如神。予嘗用此丸治患疝气偏墜。已經十餘年。服至一料除根。永不再發。

木香金鈴丸

嚴副使方木香乳香沒藥大附子﹝面裹火煨﹞小茴香﹝鹽酒炒﹞川楝肉元胡索全蠍人參﹝各等分﹞

上爲細末。好酒打糊爲丸。如梧子大。每服百丸。空心。熱酒送下。一服立止。

一論疝气發於寒月者。寒邪入膀胱也。加減五積散。﹝方見中寒﹞根據本方加元胡索。專治醉飽後色欲不節。觸傷下腹。致成疝气。其癥自小腹連兩脇上。心頭弔痛。額出微汗。宜之。

一論疝气。其癥發於暑月者。暑气入膀胱也。

加減香苓散

枳殼﹝麩炒﹞陳皮香附蒼術麻黃香薷豬苓澤瀉木通滑石車前子三稜莪術川楝子元胡索甘艸上銼。姜﹑蔥煎服。專治偏墜气。初起憎寒壯熱。發表。輕者一服而愈。

一論疝气偏墜疼痛。屬腎虛者。久服除根。六味地黃丸﹝方見補益﹞全料。內加人參﹝三兩﹞甘二兩酒打麵糊爲丸。如梧子大。每服百丸。淡鹽湯下。

一論狐疝者。晝則气出。而腎囊腫大。令人不堪。夜則气入。而腫脹皆消。稍無疾苦。

蓋狐之爲物也。晝則出穴而溺。夜則入穴而不溺。以斯癥肖之。故曰狐疝。夫晝。陽也。夜。陰也晝病而夜痞者。气病而血不病也。補中益气湯。﹝方見內傷﹞根據本方加酒炒黃柏﹑知母。

一論癲疝者。頑疝也。睪丸𨿽大而無疾苦也。此以父子相傳。得於有生之初已然。非若有生之後。三因所致之疾也。故不必主治。

一論諸疝疼痛。太學生徐擴吾傳。

豬苓澤瀉木通赤茯苓胡蘆巴川楝肉海藻牽牛巴戟桂心竹茹上銼。水煎。空心服。

一論治疝气。許碧傳。

檳榔﹝一兩﹞木通﹝一兩五錢﹞橘核川楝子小茴香白茯苓白術豬苓澤瀉﹝各一兩﹞

上銼。水煎。空心服。

一治偏墜气痛。用江枳殼﹑橘核﹑角茴三味。同炒至褐色去殼。將三味搗爛。頭酒煎服立愈。

一治偏墜气。用豬懸蹄燒存性爲末。每服三錢。黃酒調下。

一論治小腸偏墜气。用豬毛燒灰。每服二錢。空心。熱酒送下。立已。一方。加小茴香炒。

一治疝气偏墜。腫痛不可忍。用槐子一錢炒爲末。入鹽三分。空心熱酒送下。立消而止一治陰囊風癢。宜浮萍煎水洗之。如成瘡。用黃連﹑輕粉﹑雞蛋殼燒灰。將末擦之。卽已。

一治陰囊癢不可忍。宜豬肉湯。加胡椒煎湯。洗之立已。

一治陰囊腎莖。肛門瘙癢。抓破出血。好而又癢者。陳久釅醋二碗。熬至一碗。洗患處立已。

一治外腎腫大疼痛者。用大黃末。釅醋調敷患處。立消。

一周少峯親家患疝气。偏墜腫痛。不可忍者。遇一秀才傳一方。用黃土。水和作幹泥拍作大餅。火炷柱架火上烘熱。熨痛處。冷則再易。立愈。

一外腎因撲損而傷。睪丸偏大。有時疼痛者。中有瘀血。名曰血疝。宜於夜分之時。自以一手托其下。一手按其上。由輕至重。玩弄百回。彌月之間。瘀血盡散。陳气皆行。誠妙術也𨿽年深日久。無不愈之。

一治外腎著驚縮小者。

麝香﹝二錢﹞朝腦﹝三錢﹞萵苣子﹝一茶匙﹞

上用萵苣葉搗爲膏。貼臍上。

一治偏墜疝气。車左源傳。

蒼術﹝一片童便人乳各浸三日炒幹﹞橘核﹝一兩﹞

上爲末。酒糊爲丸。每服百丸。空心送下。

一治疝气。戴耕愚傳。

荔枝核﹝三錢燒存性﹞小茴香﹝炒一錢﹞川楝肉﹝一錢﹞橘核﹝一錢﹞

上爲末。鹽酒調服。看時令。先要發散寒暑。

一治外腎腫大。麻木痛硬。及奔豚疝气偏墜。

七制金鈴丸

川楝子﹝不蛀者四十九个去皮核切片分七制各用七个﹞小茴香﹝二錢五分慢火同炒並用茴香﹞

斑蝥﹝十四个先去翅同炒去斑蝥不用﹞巴豆肉﹝十四个切作四段同炒去巴豆不用﹞蘿卜子﹝二錢五分同炒去蘿卜子不用﹞外加大茴香﹝炒﹞靑木香南木香辣桂﹝各二錢五分﹞

上爲細末。酒糊爲丸。如梧子大。每服三十丸。食前。鹽酒下。指日計功。打墜瘀血癥本方加元胡索半兩略炒。沒藥爲末。酒調下。

一治腎大如鬥。不過三服除根。

大小茴香靑皮荔枝核﹝各等分﹞

上銼散。炒黃。出火毒。爲細末。酒調下二錢。日進三服。

一治疝气。外腎腫脹。神效。

四聖散

小茴香﹝炒﹞穿山甲﹝炒﹞全蠍﹝炒﹞南木香﹝各等分﹞

上爲末。每服二錢。酒調服。一服立效。

卷五

痿

痿者。手足不能舉動是也。又名軟風。下體痿弱。不能趨步。及手戰搖。不能握物。此癥屬血虛。血虛屬陰虛。陰虛生內熱。熱則筋弛。步履艱難。而手足軟弱。此乃血气兩虛。風濕之癥。古方通用風藥治之。非也。獨東垣丹溪二先生治法。始合經意。而以淸燥湯主之。

丹溪又分血熱濕痰。气虛血虛瘀血等法。濕熱。用東垣健步丸。燥濕降陰火。加蒼術﹑黃柏﹑黃芩﹑牛膝之類。濕痰。二陳湯加蒼術﹑白術﹑黃芩﹑黃柏﹑竹瀝﹑薑汁。气虛。四君子湯加蒼術﹑黃芩之類。血虛。四物湯加黃柏﹑蒼術。兼送補陰丸。亦有食積死。血妨礙不得下降者。宜從食積死血治之。他如潛行散﹑二妙散﹑虎潛丸。皆治痿妙藥也。

一論六七月間。濕令大行。子能令母實而熱旺。濕熱相合。而刑庚金大腸。故寒涼以救之。

燥金受濕熱之邪。絕寒水生化之源。源絕則腎虧。痿之病大作。腰下痿軟。癱瘓不能動履

淸燥湯

黃﹝蜜水炒一錢五分﹞蒼術﹝米泔浸一錢﹞白術﹝去蘆炒﹞陳皮澤瀉﹝各五分﹞

人參白茯苓升麻﹝各三分﹞麥門冬﹝去心﹞當歸身﹝酒洗﹞生地黃神曲﹝炒﹞豬苓﹝各四分﹞黃柏﹝酒炒﹞柴胡黃連﹝各二分﹞五味子﹝九个﹞甘艸﹝炙二分﹞

上銼一劑。水煎。空心。溫服。

一論此藥能去風順气。活血壯筋。又治痢後腳弱緩痛。不能行履。名曰痢風。或兩膝腫痛。足脛枯細。名曰鶴膝風。兼治一切痺麻風濕。痿軟挾虛之癥。

大防風湯

當歸﹝酒洗一錢﹞川芎﹝七分﹞白芍﹝酒洗一錢﹞熟地黃﹝一錢﹞黃﹝蜜炙一錢﹞

人參﹝五分﹞大附子﹝炮去皮臍七分﹞防風﹝一錢﹞牛膝﹝酒洗五分﹞杜仲﹝姜炒一錢﹞

甘艸﹝炙五分﹞羌活﹝五分﹞白術﹝去蘆一錢五分﹞

上銼一劑。生薑五片﹑棗一枚。水煎。溫服。

按上四物湯以補血。參﹑﹑術﹑艸以補气。羌﹑防以散風濕。以利關節。牛膝﹑杜仲以補腰腎。以附子行參﹑之气。而走周身脈絡。蓋治血气兩虛。挾風濕而成痺痿不能行者之聖藥也。觀其治痢後風可見矣。然可以治不足之痿弱。而不可治有餘之風痺也。

一論五子益腎養心丸。治精血虧損。下部痿軟無力。不能步履。﹝方見補益﹞

養血壯筋健步丸

治癥同前。

黃﹝鹽水炒一錢﹞山藥﹝一兩﹞五味子﹝一兩﹞破故紙﹝鹽水炒一兩﹞人參﹝一兩﹞

白芍﹝酒炒兩半﹞熟地黃﹝四兩﹞枸杞子﹝一兩﹞牛膝﹝去蘆酒炒一兩﹞菟絲子﹝酒炒二兩﹞

當歸﹝酒洗二兩﹞白術﹝炒一兩﹞杜仲﹝薑汁炒二兩﹞虎脛骨﹝酥炙兩半﹞龜板﹝酥炙一兩﹞

蒼術﹝米泔浸二兩﹞黃柏﹝鹽水炒二兩﹞防風﹝六錢﹞羌活﹝酒洗三錢﹞漢防己﹝五錢﹞

上爲細末。用豬脊髓七條。煉蜜爲丸。如梧桐子大。每服百丸。空心鹽湯下。

一治一切麻痺痿軟風濕血虛之候。又治痢後腳軟緩痛。不能行履。名曰痢風。或兩膝腫痛足脛枯細。名曰鶴膝風。以十全大補湯去肉桂。加防風﹑羌活﹑牛膝﹑杜仲﹑大附子煨。

一人兩足痿弱。不能動止。予用人參﹑鹿茸各五錢。上銼一劑。水煎。空心。溫服。連進數服而愈。

一治兩腳痿弱。不能行者。用新磚火燒紅。以好醋澆之。候溫布包。烙腳下徧處。立能行動。

一治腎气虛憊。腰膝酸痛。行步無力。

起痿丹

菟絲子﹝酒洗煨爛搗餅曬漧二兩五錢﹞肉蓯蓉﹝酒浸二兩﹞川萆破故紙﹝酒炒﹞胡蘆巴﹝酒炒﹞沙苑蒺藜﹝微炒﹞川牛膝﹝去皮酒洗﹞川杜仲﹝酒炒﹞防風﹝酒洗﹞甘枸杞子﹝各二兩﹞

上爲末。酒煮豬腰子。搗爛和丸。如梧子大。每服七八十丸。空心。酒下。河間方。去枸杞子。加桂枝減半。

卷五

消渴

消渴之脈。數大者活。虛小病深厄難脫。

夫消渴者。由壯盛之時。不自保養。任情縱欲。飲酒無度。喜食膾炙。或服丹石。遂使腎水枯竭。心火大燔熾。三焦猛烈。五臟漧燥。由是渴利生焉。心煩口渴。燥彊中。二癥皆消渴也。多渴而利。燥渴者。由熱中所作。但飲食皆作小便。自利而渴。令人虛極短气。彊中者。陽具不交。而精液自出。凡消渴之人。常防患癰疽。所怕者。一飲酒。

二房勞。咸食及面。俱宜忌之。大抵脈大者。易治。細小者。難醫也。

一論消渴。引飲無度。脈實是也。

黃連麥冬牛乳生地黃汁生藕汁﹝各等分﹞

上二味熬汁去渣。入和牛乳二汁。佐姜和蜜爲膏。徐徐於舌上。以白湯些少送下。或將前二味藥和汁爲丸。如梧桐子大。每服五十丸。白湯送下。一日進十次。

一論治三消總治之方。服之立愈。

人參白術﹝去蘆﹞白茯苓﹝去皮﹞當歸﹝酒洗﹞生地黃﹝各一錢﹞黃柏﹝酒炒﹞知母黃連麥門冬﹝去心﹞天花粉黃芩﹝各八分﹞桔梗﹝五分﹞甘艸﹝二分﹞

上銼一劑。水煎服。

天池膏

治三消如神。

天花粉黃連﹝各半斤﹞人參知母﹝去殼﹞白術﹝炒去蘆各四兩﹞五味子﹝三兩﹞

麥門冬﹝六兩去心﹞藕汁﹝二碗﹞懷生地黃汁﹝二碗﹞人乳牛乳﹝各一碗﹞生薑汁﹝二酒杯﹞

上先將天花粉七味切片。用米泔水十六碗。入砂鍋內浸半日。用桑柴火慢熬。至五六碗濾淸。又將渣搗爛。以水五碗煎至二碗。同前汁又煎二三碗。入生地等汁。慢熬如餳。加白蜜一斤。煎去沫。又熬如膏。乃收入瓷罐內。用水浸三日。去火毒。每用二三匙。安舌咽之或用白湯送下。

一論消渴。口干心煩。用天花粉長流水煎。當茶服之。立效。

一論治三消渴神效。用繅絲湯。如無繅絲湯。卻以原蠶繭殼絲綿煎湯。皆可代之。不時飲之。極效。蓋此物屬火。有陰之用。大能瀉膀胱中伏火。引陰水上潮於口而不渴也。

一論陰虛火盛。煩渴。引飲無度。

養血淸火湯

當歸﹝一錢﹞川芎﹝八分﹞白芍﹝酒炒一錢﹞生地黃﹝酒炒一錢﹞麥冬﹝一錢﹞石蓮肉﹝五分﹞天花粉﹝七分﹞知母﹝一錢﹞黃連﹝八分﹞薄荷﹝五分﹞烏梅肉﹝五分﹞黃柏﹝蜜水炒五分﹞甘艸﹝五分﹞

上銼。水煎。溫服。

一治消渴病通用。

生地黃膏

生地黃束如碗大一把。洗切研細。以新水一碗調開。用冬蜜一碗。煎至半。取出。入人參五錢。白茯苓去皮一兩。爲末。拌和。瓷器密收。以匙挑服。夏月可加五味子﹑麥門冬。

一治消渴。

玉泉丸

人參黃﹝半生半蜜炙﹞白茯苓漧薑麥冬烏梅肉甘艸﹝各一兩﹞天花粉﹝一兩五錢﹞

上爲細末。煉蜜爲丸。如彈子大。每服一丸。溫湯嚼下。

一人消渴。引飲無度。或令食韭苗。或炒或作羹。無入鹽。日二三次。其渴遂止。

一人消中。日夜尿七八升者。鹿角燒令焦爲末。以酒調服五分。日三次。漸加至方寸匕一治消渴。

天花散

天花粉﹝一兩﹞生地黃﹝一兩﹞麥門冬﹝五錢﹞五味子﹝三錢﹞葛粉﹝五分﹞甘艸﹝五錢﹞

上銼。糯米一撮。水煎服。

一論腎水枯竭。不能運上。作消渴。恐生癰疽。

參救元湯

黃﹝蜜炒﹞人參粉艸﹝炙﹞麥門冬﹝去心﹞五味子上銼。水煎。入朱砂少許。不拘時服。

一論一常人平日口漧作渴。因飲酒食炙爆。補劑房勞。凡若此類過多。致令腎水枯竭。

不能上制心火。故有此癥。後必有疽發也。宜先服此。以絕其源。及癰疽發後服此。尢有益也。

八味丸

懷生地黃﹝酒浸瓦焙漧二兩﹞山藥﹝一兩﹞牡丹皮﹝八錢﹞澤瀉﹝酒浸焙漧八錢﹞山茱萸﹝去核焙一兩﹞肉桂﹝五錢﹞白茯苓﹝去皮八錢﹞五味﹝微焙一兩五錢﹞

上爲細末。煉蜜爲丸。如梧子大。每服五六十丸。五更時。淡鹽湯送下。溫酒亦可。

一論心腎不交。消渴引飲。有人病渴用渴藥。累年不愈。用加減八味丸而愈。其疾本以腎水枯竭。不能制火。心火上炎。是以生渴。此藥降心火。生腎水。

一人不時發熱。日飲冷水數碗。寒藥二劑。熱渴益甚。形體日瘦。尺脈洪大而數。時或無力王太僕曰。熱之不熱。責其無火。寒之不寒。責其無水。又云。倏熱往來。是無火也。時作時止。是無水也。法當補腎。用加減八味丸。不月而愈。

一治腎水不足。虛火上炎。發熱作渴。口舌生瘡。或牙齦潰蝕。咽喉作痛。或形體憔悴寢汗發熱。五臟齊損。以六味丸加肉桂一兩。五味子四兩。

一人形體魁偉。冬日飲水。自喜壯實。余曰。此陰虛也。不信。一日。口舌生瘡。或用寒涼之劑。肢體倦怠。發熱惡寒。以六味丸﹑補中益气湯而愈。

一晡熱內熱。不時而熱。作渴痰唾。小便頻數。而口舌生瘡者。此下焦陰火也。以六味丸效。

卷五

病

。痙字之誤也。彊者。堅彊而勁直。頸項牽急而背反張也。此因風寒濕三者。客於太陽傷其大筋。筋牽而急。故令也。然得之風濕者。令人有汗而不惡寒。名曰柔。昔人以桂枝加葛根湯主之是也。得之寒濕者。令人無汗惡寒。名曰剛。昔人以葛根湯主之是也。

小續命湯有麻黃﹑附子﹑杏仁。可以發表散寒。有桂枝﹑芍藥。則可以解肌驅風。有防風﹑防己則可以驅邪勝濕。有人參﹑甘艸。則可以益气柔筋。有川芎﹑黃芩。則可以和陰去熱。乃附子之熱。則可以溫經。而亦可以去濕者也。

卷五病

二歌

原來病屬膀胱。口噤如癇身反張。此是傷風感寒濕。故分兩癥有柔剛。

無汗爲剛須易識。惟有葛根湯第一。有汗爲柔見的端。桂枝葛根湯救急。

二癥皆宜續命湯。剛去桂用麻黃。柔去麻當用桂。只根據此法最爲良。

小續命湯

麻黃﹝去節﹞人參黃芩﹝酒炒﹞白芍﹝酒炒﹞川芎﹝酒洗﹞防己杏仁﹝去皮尖﹞桂枝甘艸﹝各一錢﹞防風附子﹝炮去皮各五分﹞

上銼一劑。水煎。溫服。

葛根湯

葛根﹝二錢﹞麻黃﹝八分﹞桂枝﹝八分﹞芍藥﹝二錢﹞甘艸﹝八分﹞

上銼。生薑﹑大棗﹑水煎服。

一論剛柔二癥。頭搖口噤。身反張。手足攣搐。頭面赤。項彊急。與螈同治法。

如聖飲

柴胡黃芩半夏赤芍川芎甘艸白芷當歸防風羌活烏藥上銼。生薑。水煎服。有汗是柔。加白術﹑桂枝。無汗是剛。加麻黃﹑蒼術。口噤切牙。大便實。加大黃利之。

一論病有二。發熱惡寒。頭項牽彊。腰脊反張。口噤面赤。螈如癇。有汗柔。無汗剛以補中益气湯內去黃﹑柴胡﹑升麻。加川芎﹑白芍﹑熟地﹑白茯苓。剛身熱面赤。脈緊。加羌活﹑防風﹑黃芩﹑漧葛。去白術。柔身不熱。手足冷。脈沈細。加熟附子﹑羌活。風痰。加羌活﹑防風﹑栝蔞﹑枳實﹑桔梗﹑片芩﹑竹瀝﹑薑汁。去人參﹑白術。破傷風。

加僵蠶﹑全蠍﹑防風﹑羌活﹑南星﹑栝蔞仁﹑枳實﹑黃芩﹑桔梗﹑竹瀝﹑薑汁去白術﹑人參汗吐下多。發者。本方倍人參﹑黃﹑當歸﹑生地﹑荊芥﹑羌活﹑白術。

卷五

濁癥

兩尺脈洪數必便濁失精。

精之主宰在心。精之藏制在腎。凡人酒色無度。思慮過情。心腎气虛。不能管攝。往往小便頻數。便濁之所由生也。因小便而出者。曰尿精。因見聞而出者。曰漏精。心不足而挾熱者爲赤濁。心不足而腎冷者。爲白濁。陰不升。陽不降。上下乖捩。是以有淸濁不分之癥大抵多是濕痰流注。直燥中宮之濕。兼降火升舉之法。此爲至要之語也。

一論便濁之癥。因脾胃之濕熱下流。滲入膀胱。故使便溺赤白混濁不淸也。宜燥中宮之濕。用升麻﹑柴胡提气。使大便潤而小便長。不宜用寒涼傷血之藥。

主方

陳皮﹝八分﹞半夏﹝八分﹞茯苓﹝一錢﹞蒼術﹝米泔浸炒七分﹞黃柏﹝酒炒七分﹞柴胡﹝七分﹞升麻﹝三分﹞白術﹝去蘆五分﹞神曲﹝炒五分﹞牡蠣﹝五分﹞梔子﹝炒一錢﹞

蛤粉﹝三分﹞滑石﹝一錢﹞甘艸﹝三分﹞

上銼一劑。生薑二片。白果九枚。水煎。空心服。渣再煎服。忌煎炒辛辣物。

一論心中煩躁。思慮憂愁抑鬱。小便赤濁。或有砂膜。夜夢遺精。遺瀝疼痛。便赤。或酒色過度。上盛下虛。心火上炎。致肺經受克。故口苦咽漧。漸成消渴。四肢倦怠。男子五淋。

婦人帶下赤白。五心煩躁。此藥溫平淸心。養神祕精。

淸心蓮子飲

石蓮肉人參﹝各二錢五分﹞黃﹝蜜炙﹞赤茯苓﹝各二錢﹞麥冬﹝去心﹞地骨皮黃芩﹝各一錢五分﹞車前子﹝一錢五分﹞甘艸﹝三分﹞

熱。加柴胡﹑薄荷各一錢五分。

上銼一劑。燈艸十根。生薑三片。水煎。空心服。上盛下虛。加酒炒黃柏﹑知母各一錢一論心經伏暑。小便赤濁而有熱也。

加味四苓散

人參﹝減半﹞白術﹝去蘆﹞赤茯苓﹝去皮﹞豬苓澤瀉香薷石蓮肉麥冬﹝去心各等分﹞

上銼。水煎。空心。溫服。

一論小便白濁。溺數無度。溺白如油。光彩不定。溺腳澄下。凝如膏糊。此眞元不足。

下焦虛寒之所致也。

萆散

益智仁﹝一錢五分﹞川萆﹝三錢﹞石菖蒲﹝一錢﹞烏藥﹝一錢﹞一方。加茯苓三錢甘艸八分。

上各等分。銼一劑。水煎。入鹽一撚。空心。溫服。腎虛。加牛膝三錢。杜仲三錢。山藥三錢。便赤。加澤瀉二錢。麥冬二錢。

一論白濁初起。或半月者。下焦虛熱之所致也。

滋腎散

川萆﹝二錢﹞麥冬﹝二錢﹞遠志﹝一錢﹞黃柏﹝二錢﹞菟絲子﹝三錢﹞五味子﹝酒炒四分﹞

上銼一劑。竹葉三片。燈艸一團。水煎。空心服。

一論赤白濁。乃水火之不分也。

水火釐淸散

益智仁﹝一錢五分﹞石菖蒲﹝一錢﹞赤茯苓﹝三錢﹞車前子﹝三錢﹞豬苓﹝三錢﹞澤瀉﹝二錢﹞白術﹝一錢五分﹞枳殼﹝一錢﹞萆﹝二錢﹞麻黃﹝三分﹞甘艸﹝八分﹞陳皮﹝二錢﹞

上銼。水酒各半煎。空心服。若久病。去麻黃。易升麻。

一治遺精白濁。

玉還丹

弟云嵩傳。

五色龍骨左顧牡蠣蓮花須芡實石菖蒲五味子黃柏﹝酒炒各一兩﹞一方。用石蓮子。去石菖蒲。

上爲細末。用金櫻子煎湯爲糊。入臼內搗千餘下。成劑爲丸。如梧桐子大。每服五十丸鹽湯下。幹物壓之。

一治遺精白濁。

山藥﹝一兩﹞黃柏﹝酒炒二兩﹞牡蠣﹝火醋淬七次五錢﹞白茯苓﹝去皮一兩﹞

上共爲細末。酒糊爲丸。如梧桐子大。每服五十丸。空心水下。

一論白濁夢遺。及精滑出而不收者。

樗根丸

樗根白皮﹝有莢者是﹞黃柏﹝炒褐色﹞蛤粉﹝炒﹞靑黛漧薑﹝炒黑﹞滑石﹝各等分﹞

上爲末。水糊爲丸。如梧桐子大。每服百丸。空心。溫酒送下。虛勞。四物湯下。

一論白濁經年不愈。或時夢遺。形體瘦弱。當作心虛治之。

定志丸

遠志﹝甘艸水浸去心﹞石菖蒲﹝各二兩﹞人參﹝一兩﹞白茯神﹝去木二兩﹞黃柏﹝酒炒二兩﹞蛤粉﹝炒一兩﹞

上爲末。煉蜜爲丸。如梧桐子大。朱砂爲衣。每服三十丸。空心。米湯送下。

一治小便白濁。出髓條者。

人參白術白茯苓靑鹽破故紙大茴香益智仁酸棗仁﹝炒﹞左牡蠣﹝各一兩﹞

上爲末。酒糊爲丸。如梧桐子大。每服三十丸。溫酒米飲任下。

一論瘦人陰虛火動。患赤白濁下。淸離滋坎湯。﹝方見勞瘵﹞根據本方加萆﹑牛膝﹑山梔﹑蓄赤芍。

一論久患白濁不止。而作頭昏者。以益气湯加白茯苓﹑半夏。

一論發熱口漧。小便頻數。大便閉結。盜汗遺精。甚至廢寢。用當歸六黃湯二劑。盜汗頓止。用六味丸。二便調和。用十全大補湯。及前丸兼服。月餘悉愈。

一論肥人濕痰。患赤白渴者。二陳湯。﹝方見痰飲﹞根據本方加蒼術﹑白術﹑人參﹑當歸﹑生地﹑麥冬﹑山梔﹑黃柏﹑萆﹑牛膝﹑蓄。

一論肝腎脾肺虛損。赤白濁久不愈者。六味丸﹑補中益气湯。早晚兼服。六味丸﹝方見補益﹞補中益气湯﹝方見內傷﹞根據本方加白茯苓﹑半夏。

一人久患白濁。發熱體倦。用補中益气湯加炮姜。四劑。白濁稍止。再用六味丸兼服。

諸癥悉愈。

一人患頭暈白濁。余用補中益气湯加茯苓﹑半夏。愈而復患腰痛。用山藥﹑山茱萸﹑五味﹑萆﹑遠志。頓愈。又因勞心。盜汗白濁。以歸脾湯加五味而愈。後不時暈眩。用八味丸而愈。

卷五濁癥

補遺

一治遺精白濁。

木賊小川芎。﹝各五分﹞粉葛﹝一兩﹞居其中。蛇蛻一寸半。﹝頭向上者﹞掛壁顯神通。

上用酒炒。空心服。

一治赤白濁。陳雲嶽傳。

木通﹝去節七錢﹞滑石﹝三錢﹞粉艸﹝四錢﹞黃荊子﹝一勺﹞

上銼。水煎。空心服。立已。

卷五

遺精

遺精白濁。當驗於尺。結芤動緊。二癥之的。

夢泄者其候有三。年少壯盛。鰥曠超時。彊制情欲。不自知覺。此泄如瓶之滿而溢也。

是以無病。不藥可也。或心气虛。不能主事。此泄如瓶之側而出也。人多有之。其疾猶輕。則以和平之劑治之。眞元久虛。心不攝念。腎不攝精。此泄如虛瓶而漏者也。其重病可決也。須作大補湯丸治之。不可少緩。

一論心所慕而作夢遺。此君火旣動。而相火隨之。治在心。

黃連淸心湯

黃連﹝六分﹞生地﹝三錢﹞當歸﹝三錢﹞人參﹝二錢﹞遠志﹝一錢﹞白茯苓﹝三錢去皮木﹞酸棗仁﹝炒一錢五分﹞石蓮肉﹝一錢﹞甘艸﹝八分﹞

上銼。水煎。加麥門冬去心。尢妙。

魯藩泰興王驗方

治遺精。

人參﹝二錢﹞石蓮肉﹝一錢﹞蓮須﹝二錢﹞芡實﹝三錢﹞麥冬﹝二錢﹞白茯苓﹝三錢﹞

遠志﹝一錢﹞甘艸﹝八分﹞

上銼。水煎。溫服。一方。加酸棗一錢。柏子仁二錢。石菖蒲一錢。黃柏酒炒二錢。

一論心神寧靜則精固。君相火息則溺淸。是癥者。始因撓乎心。搖乎精而然也。龍雷火動。其水濁而不淸。尾閭不禁。卽精關弛而不固。治宜補心寧神。滋陰固本。

益智固眞湯

黃﹝蜜炒一錢五分﹞人參﹝三錢﹞白術﹝酒炒去蘆一錢﹞白芍﹝酒炒一錢﹞白茯神﹝去皮木一錢﹞五味子﹝十二粒夏用十六粒﹞當歸身﹝酒炒一錢﹞麥冬﹝去心一錢﹞巴戟肉﹝三錢﹞益智仁﹝去殼一錢﹞酸棗仁﹝炒一錢﹞山藥﹝一錢﹞澤瀉﹝一錢﹞升麻﹝五分﹞

黃連﹝酒炒一錢五分﹞黃芩﹝一錢﹞黃柏﹝酒炒七分﹞知母﹝一錢﹞蓮花蕊﹝一錢﹞生甘艸梢﹝一錢五分﹞

上銼。分二劑。水煎。空心服。

一論心神不安。腎虛。每自泄精等癥。

寧神固精丸

黃柏﹝酒炒﹞知母﹝酒炒各一兩﹞牡蠣﹝﹞龍骨﹝﹞芡實蓮蕊白茯苓﹝去皮﹞

遠志﹝去心﹞山茱萸肉﹝各三兩﹞

上爲細末。煮山藥糊爲丸。如梧子大。朱砂爲衣。每服五十丸。米湯送下。

一論夜夢遺精。或滑精。虛損之極。久不能止者。

滋補丸

人參白術﹝炒﹞白茯苓﹝去皮﹞當歸﹝酒洗﹞川芎白芍﹝酒炒﹞熟地黃﹝酒蒸﹞

甘枸杞子杜仲﹝酒炒﹞牛膝﹝去蘆酒洗﹞天門冬﹝去心﹞破故紙﹝酒洗﹞遠志﹝甘艸水浸去心﹞牡蠣﹝﹞龍骨﹝﹞金櫻子﹝去毛﹞蓮蕊甘艸﹝炙各等分﹞

上爲細末。山藥打糊爲丸。如梧桐子大。每服百丸。空心。酒下。

一論男子發熱遺精。或小便不禁。俱屬脾腎虧損。補中益气湯﹝方見內傷﹞合六味丸。

﹝方見補益﹞二方合作湯劑。水煎服。

一論嗜欲無度。夢遺精滑。日夜長流。百方罔效。病將垂危者。

玉堂丸

扶溝何晴嶽傳。

蓮須﹝色黃者佳一斤﹞石蓮肉﹝淨肉一斤﹞芡實﹝淨肉十二兩﹞麥冬﹝去心四兩﹞

用公豬肚一个。加入蓮肉帶心皮一斤。入砂鍋內。水煮爛。去肚。將蓮肉曬漧。同前藥爲細末。煉蜜爲丸。如梧桐子大。每服百丸。空心。蓮須煎湯送下。神效。

一男子水髒虛憊。遺精盜汗。往往夢交。用豬腰子一枚。以刀開去筋膜。入大附子末一錢。以濕紙包煨熟。空心服之。便飲酒一二鐘。多亦甚妙。三五服效。

一論養元气。生心血。健脾胃。滋腎水。止盜汗。除遺精。降相火。壯元陽。

養心滋腎丸

臨川徐昭志傳。

人參﹝一兩﹞芡實﹝去殼一兩﹞酸棗仁﹝炒二兩﹞天冬﹝去心二兩﹞遠志﹝甘艸水泡去心一兩﹞當歸﹝酒洗一兩﹞蓮蕊﹝一兩﹞柏子仁﹝去油炒一兩﹞石菖蒲﹝去毛六錢﹞熟地黃﹝酒蒸二兩﹞五味子﹝一兩﹞麥冬﹝去心二兩﹞知母﹝去毛酒炒二兩﹞白芍﹝鹽酒炒一兩五錢﹞

白茯神﹝去皮木一兩﹞蓮肉﹝去心皮一兩﹞牡蠣﹝火一兩﹞懷山藥﹝炒三兩﹞生地黃﹝酒洗二兩﹞黃柏﹝去皮鹽水炒二兩﹞

上爲細末。煉蜜爲丸。如梧子大。每服七十丸。空心。鹽湯下。

一論神者。精气之室也。神以禦气。气以攝精。故人寤則神棲於心。寐則神棲於腎。心腎。

神之舍也。晝之所爲。夜之所夢。男子夢交而精泄。女子夢交而精出。是皆不知淸心寡欲之道也。斯人也。神不守舍。從欲而動。晝有所感。夜夢隨之。心不攝念。腎不攝精。久而不已。遂成虛損。或有神气委靡。念慮猖狂。風邪乘其虛。厲气幹其正。而夢與人交者。

是又難狀之疾也。以

鎭神鎖精丹

人參白茯苓遠志﹝甘艸水煮去心﹞柏子仁酸棗仁﹝炒各一兩﹞石菖蒲﹝去毛一兩﹞白龍骨﹝﹞牡蠣﹝各兩半﹞辰砂﹝水飛五錢畱一錢爲衣﹞

上共爲末。煉蜜爲丸。如彈子大。每服一丸。棗湯下。

一論精滑久不愈。牡蠣砂鍋內。醋淬七次。爲末。醋糊爲丸。如梧桐子大。每服五十丸。空心。鹽湯下。

一治心虛夢泄。以白茯苓去皮。一味爲末。空心。米飲調下。

一治遺精虛漏。小便余滴。及夜多小便者。用益智仁十四个。水煎。入鹽少許同服。

一夢泄不止。脈弦而大。

石蓮肉﹝六兩﹞甘艸﹝二兩﹞

上爲細末。每服二錢。食前。燈心湯下。

一人勞則遺精。齒牙卽痛。以補中益气加半夏﹑茯苓﹑芍藥。並六味地黃丸漸愈。更以十全大補加麥門冬﹑五味而痊。

一人白濁夢遺。口漧作渴。大便閉澀。午後熱甚。用補中益气加芍藥﹑元參。並加減八味丸而愈。

一人莖中痛。出白津。小便閉。時作癢。用小柴胡加山梔﹑澤瀉﹑炒蓮﹑木通﹑龍膽艸﹑茯苓。二劑頓愈。又兼六味地黃丸而痊。

一人便血精滑發熱。一男子尿血發熱。一男子發熱遺精。或小便不禁。俱屬腎經虧損。

用地黃丸。益气湯以滋化源。並皆得愈。

一人午後有熱。遇勞遺精。其齒卽痛。此脾腎虛熱。先用益气湯並六味丸。更以十全大補湯而愈。

一人夢遺精滑。气血虛損。用十全大補湯加山茱萸﹑山藥﹑五味﹑麥冬。

補中益气湯

﹝方見內傷﹞

六味丸

八味丸

十全大補湯

﹝俱見補益﹞

卷五

諸淋

脈盛大而實者生。虛細而澀者死。

夫淋者。有五淋之別。气砂血膏勞是也。皆由膏粱之味。濕熱之物。或燒酒炙肉之類過多。

或用心太過。或房勞無節。以致心腎不交。水火無制。而成五淋之癥。名𨿽有五。大槪屬熱者居多。故有新久虛實之不同耳。學人審癥而變通焉。愼毋膠柱以調瑟也。

一論气砂血膏勞五淋。气淋爲病。小便澀滯。常有餘瀝不盡也。砂淋爲病。陰莖中有砂石而痛。溺不得卒出。砂出則痛止也。膏淋爲病。溺濁如膏也。勞淋爲病。遇房勞卽發。痛引气沖也。血淋爲病。遇熱則發。甚則尿血。候其鼻準色黃者。知其爲小便難也。

一論心經蘊熱。臟腑閉結。小便赤澀。癃閉不通。及熱淋尿淋。如酒後恣欲而得者。則小便將出而痛。旣出而癢。以此藥主之。

八正散

大黃﹝三錢﹞瞿麥﹝二錢﹞木通﹝二錢﹞滑石﹝三錢﹞蓄﹝二錢﹞梔子﹝二錢﹞車前﹝三錢﹞甘艸﹝八分﹞

上銼一劑。燈心水煎。空心服。

按上方治諸淋屬實熱者宜之。

一治五淋神方。

海金沙散

當歸﹝二錢﹞雄黃﹝一錢﹞川牛膝﹝三錢去蘆酒浸﹞大黃﹝三錢﹞木香﹝八分﹞海金沙﹝三錢﹞

上爲末。每服一錢五分。臨臥。酒調服。兩服見效。

按上方治諸淋。不問虛實宜之。

一治淋瀝疼痛。兼紅淋。

滋陰淸火散

當歸﹝二錢﹞生地黃﹝三錢﹞熟地黃﹝三錢﹞黃柏﹝二錢﹞知母﹝二錢﹞黃芩﹝三錢﹞

黃連﹝八分﹞木通﹝三錢﹞桑白皮﹝三錢﹞

上銼。水煎。空心服。

一治諸淋。久不止者。

加味滋陰散

當歸﹝二錢﹞川芎﹝一錢五分﹞白芍﹝二錢﹞熟地黃﹝三錢﹞陳皮﹝二錢﹞半夏﹝二錢﹞白茯苓﹝三錢﹞甘艸﹝八分﹞升麻﹝三分﹞柴胡﹝五分﹞牛膝﹝二錢﹞黃柏﹝一錢五分﹞

知母﹝一錢五分﹞白術﹝一錢五分﹞蒼術﹝一錢五分﹞

上銼。水煎。露一宿。空心服。

一論諸淋。多屬膀胱之气虛弱。不能運用水道而成諸淋也。宜補中益气湯殊效。﹝方見內傷﹞

一論下淋久不止。乃元气下陷故也。宜補中益气湯。﹝方見內傷﹞根據本方參﹑減半。加川芎﹑白芍﹑熟地﹑半夏﹑茯苓﹑牛膝﹑黃柏﹑知母﹑蒼術。水煎。露一宿。空心服。

一論縱欲彊畱不泄。淫精滲下而作淋者。

益元固精湯

人參白茯苓蓮蕊巴戟升麻益智仁黃柏﹝酒炒各二錢﹞山藥澤瀉﹝各一錢五分﹞甘艸梢﹝三錢﹞

上銼。水煎。空心。溫服。

一治小便淋瀝不通。又治老人虛寒者。患死血作淋。痛不可忍者。宜六味地黃丸。﹝方見補益﹞根據本方倍茯苓﹑澤瀉。又治小便頻數不禁。去澤瀉。用益智仁。

一治病苦淋瀝。而莖中痛不可忍者。六君子湯﹝方見補益﹞加黃柏一錢五分。知母一錢五分。石葦三錢。滑石三錢。琥珀八分。水煎服。

一治冷淋。諸藥不效者。四君子湯﹝方見補益﹞加豬苓﹑澤瀉﹑木通。連進三服。又以菟絲子研極細。用雞翎管吹入小便孔內。極效。

一治心經積熱。小便澀。及五淋。

火府丹

生地黃﹝一兩搗膏﹞木通黃芩﹝炒各一兩﹞

上爲細末。煉蜜爲丸。如梧桐子大。每服三十丸。木通煎湯送下。加甘艸名導赤散。

學士云。一卒病渴。日飲水斗許。不食者三月。心中煩悶。時已十月。余謂心經有伏熱與火府丹數服。而渴止食進。此本治淋。用以止渴。可謂通變也。

一李司馬莖中作痛。小便如淋。口漧唾痰。此思色精降而內敗。用補中益气湯﹑六味地黃丸而愈。

一儒者發熱無時。飲水不絕。每登廁。小便澀痛。大便牽痛。此精竭復耗所致。用六味丸加五味子。及補中益气。喜其謹守。得愈。若肢體畏寒。喜熱飲食。用八味丸。

一老人陰痿思色。精不出。內敗。小便水道。澀痛如淋。用八味丸加車前﹑牛膝。立效一老人精已竭而復耗之。大小便牽痛。愈痛愈便。愈便愈痛。服以八味丸。其功最效。

卷五諸淋

補遺

一治血淋阿膠﹝炒二兩﹞豬苓澤瀉滑石赤茯苓﹝各一兩﹞車前子﹝五錢﹞

上銼。水煎。空心服。

卷五

關格

夫關格者。謂膈中覺有所礙。欲升不升。欲降不降。飲食不下。此爲气之橫格。必用吐其气之橫格。必在吐出痰也。有痰。以二陳湯探吐之。吐中便有降。有气虛不運者。補气藥中。用升降法。

丹溪曰。此癥多死。寒在上。熱在下也。寒在胸中。遏絕不散。無入之理。故曰格。熱在下焦。塡塞不通。無出之由。故曰關。格則吐逆。關則不得小便。

內經曰。人迎與气口俱盛四倍以上爲關格。關格之脈羸。不能極於天地之精气。則死矣一論關格。上焦痰壅。兩手脈盛是也。

枳縮二陳湯

枳實﹝麩炒一錢﹞砂仁﹝七分﹞白茯苓﹝去心﹞貝母﹝去心﹞陳皮蘇子栝蔞仁﹝各一錢﹞濃朴﹝七分﹞川芎﹝八分﹞木香﹝五分﹞沈香﹝五分﹞香附﹝童便炒七分﹞甘艸﹝三分﹞

上銼一劑。生薑三片。水煎。入竹瀝磨沈木香服。

一陰陽關格。前後不通尋常通利大府。小水自行。中有轉胞一癥。諸藥不效。失救則脹滿悶亂而死予嘗以甘遂末。水調敷臍下。內以甘艸節。煎湯飲之。及藥汁至臍。二藥相反。胞自轉矣。小水來如湧泉。此救急之良訣也。

卷五

遺溺

夫尿者。賴心腎二气之所傳送。膀胱爲傳送之府。心腎气虛。陽气衰冷。致令膀胱傳送失度則必有遺尿失禁之患矣。經云。膀胱不利爲癃。不約爲遺尿也。大宜溫補。淸心寡欲。又有產後不順。致傷膀胱。及小兒胞冷。俱能令人遺尿失禁。各須隨癥治之。

一論小便不禁。出而不覺者。是有熱不禁也。宜五苓散。﹝方見中暑﹞根據本方去桂。加黃柏﹑黃芩﹑黃連﹑梔子﹑山茱萸肉﹑五味子。水煎。空心服。

一治小便不禁虛弱者。用五苓散。﹝方見中暑﹞根據本方合四物湯﹝方見補益﹞加山茱萸肉﹑五味子。共十一味。水煎。空心服。

一治腎气不足。小便頻數。日夜百餘次。

縮泉散

烏藥益智仁﹝各等分﹞

上爲細末。山藥糊爲丸。如梧子大。每服七十丸。空心。鹽湯下。

一治遺尿不禁。

雞﹝一具並曬漧去穢淨不用水洗男用雌雞女用雄鷄﹞

上爲末。每服二錢。空心滚湯送下。二三服愈。

一治遺尿失禁。

益智仁七个。桑螵蛸七个。爲末。酒調服。用熟白果七个送下。

一治夜多小便。用益智仁二十四个研碎。入鹽同煎服。

一治小便多。萆夜煎服之。永不夜起。

一治夜多小便。用胡桃。灰煨熟。臨臥。溫酒嚼下。

一治小便內虛熱者。頻數不禁。用六味地黃丸服效。

一治气不足。脈微而澀。小便頻數。用小茴香不拘多少。同鹽炒爲末。取糯米糕片炙軟熱。蘸藥喫。立效。

一治小便頻數。用豬尿胞洗淨。以糯米煮爛。入椒少許同煮。去椒。只用胞切喫。

一治小便遺尿失禁。多气虛。以益气湯去柴胡。加茯苓﹑熟地黃﹑益智仁﹑肉桂。

一治小便頻數。或勞而益甚。屬脾气虛弱。以益气湯加山藥﹑五味子。

一論身體虛瘦。夜常遺尿失禁。

人參﹝八分﹞白術﹝麩炒一錢﹞山藥﹝一錢﹞益智仁﹝七分﹞山茱萸﹝去核七分﹞當歸﹝一錢﹞白芍﹝酒炒一錢﹞黃﹝蜜炙一錢﹞酸棗仁﹝炒七分﹞甘艸﹝炙四分﹞

上銼作一劑。水煎服。

一論遺尿失禁。身體虛瘦。補中益气湯。﹝方見內傷﹞根據本方去柴胡。加山藥一錢。益智仁七分。山茱萸一錢。

一人因勞發熱。小便自遺。或時不利。余作肝火陰挺。不能約制。午前。用補中益气加山藥﹑黃柏﹑知母。午後。服地黃丸。月餘。諸癥悉退。此癥若服燥劑而頻數或不利。用四物﹑麥冬﹑五味﹑甘艸。若數而黃。用四物加山茱萸﹑黃柏﹑知母﹑五味﹑麥冬。若肺虛而短少。用補中益气加山藥﹑麥冬。若陰挺痿痺而頻數。用地黃丸而愈。

一論腎與膀胱俱虛。冷气乘之。不能約制。故遺尿不禁。或睡中自出。

加味地黃丸

懷生地黃﹝酒蒸四兩﹞懷山藥﹝二兩﹞牡丹皮﹝一兩五錢﹞白茯苓﹝一兩﹞山茱萸﹝酒蒸去核﹞破故紙﹝炒二兩﹞益智仁﹝一兩﹞人參﹝一兩﹞肉桂﹝五錢﹞

上爲細末。煉蜜爲丸。如梧桐子大。每服百丸。空心。鹽湯下。

一小便桶內。起泡盈桶。此腎水衰也。用紅雞冠花爲末。每服三錢。空心。溫酒調下。

卷五

小便閉

小便不通。由膀胱與腎俱有熱也。腎主水。膀胱爲津液之府。此二經爲表裏。而水行於小腸。

入胞者爲小便。若腎與膀胱卽熱。熱入於胞。熱气大盛。故結澀。令小便不通。小腹脹滿。

气急甚者。水气上逆。令心急腹滿。乃至於死。診其脈緊而滑直者。不得下小便也。

一論膀胱有熱。小便閉而不通也。

導水散

當歸﹝二錢﹞瞿麥﹝三錢﹞車前子﹝二錢﹞滑石﹝三錢﹞赤茯苓﹝三錢﹞澤瀉﹝二錢﹞

豬苓﹝二錢﹞木通﹝二錢﹞石蓮子﹝去殼一錢﹞山梔子﹝三錢﹞黃連﹝六分﹞黃柏﹝一錢五分酒炒﹞知母﹝一錢五分﹞甘艸﹝八分﹞

上銼。燈心煎。空心。溫服。

一小便不通。百法不能奏效。服此無不愈。

禹功散

陳皮半夏﹝姜制﹞赤茯苓豬苓澤瀉白術﹝炒﹞木通﹝各一錢﹞條芩﹝八分﹞

升麻﹝三分﹞甘艸﹝三分﹞山梔子﹝炒一錢﹞

上銼一劑。水二鐘。煎至一鐘。不拘時服。少時。以雞翎探吐之。得解而止。妙在吐。

譬如滴水之器。閉其上竅則不瀝。拔之則水通流泄矣。

一論溺溲不通。非細故也。期朝不通。便令人嘔。名曰關格。又曰不通而死矣。一見嘔吐。便不可救。經曰。出入廢則神機化滅。升降息則血气孤危。此之謂也。

一論小便閉塞。用涼藥過多而不通者。是元气虛而不能輸化也。以補中益气湯主之。

一論小便淋瀝不通。以六味丸倍茯苓﹑澤瀉。

一論小便不通。先將麝香半分。塡患人臍中。上用蔥白。田螺。各搗爛成餅。封於臍上用布帶縛住。良久下宜用皂莢燒煙。燻入陰中。其水竇自通。婦人亦用皂莢燻洗便處。卽通。

一論小便不通。膀胱發熱者。朴硝爲細末。每服二錢。大茴香煎湯調下。

一論小便不通。腹脹。土蒺藜炒黃爲末。黃酒調下。

一論小便不通。用豬膽汁投熱酒中。服之立通。

又方。用蚯蚓研。以冷水濾濃汁。服半碗立通。大解熱極。不知人事欲死者。用之。

一論小便不通。臍下滿悶者。

海金沙﹝一兩﹞臘茶﹝五錢﹞

上爲末。每服三錢。生薑﹑甘艸梢煎湯調下。

一論小便不通。兩尺脈俱沈微乃陰虛故也。曾服通滑寒涼之藥所致。用大附子一枚。

重一兩者。炮去皮臍。鹽水浸。澤瀉一兩。二味銼作四劑服。水二盞。燈心七根煎。食遠服。

一論小便不通。體腫喘嗽。用補中益气湯。金匱腎气丸兼服。

一論小便不通。服涼藥過多。脹滿幾死。以附子理中湯加琥珀末。一服立通。

一婦人病飲食如故。煩熱不得臥。而反倚息。以脬系了戾不得溺。故致此病。名曰轉脬但利小便則愈。八味丸主之。﹝方見補益﹞

一治男子消渴。小便反多。婦人轉脬。小便不通。宜服八味丸。又治婦人陰冷。

立齋云。

治老人陰痿思色。精不出。內敗。小便道澀痛如淋。八味丸加車前子﹑牛膝。若老人精已竭而復耗之。大便小便牽痛。愈痛愈欲便。愈便則愈痛。此藥最效。八味丸主之。﹝方見補益﹞

一治小便不通。用螻蛄一个。焙熟嚼喫。黃酒送下。立通。

一治小便不通。並傷寒雜癥。而不可以藥通利者。用此藥立通。以皮硝煎化。用靑皮蘸水搭臍上。並小便處。熱則易之。

一治小便不通。已經七八日。徧身手足腫滿。諸醫罔效。余以紫蘇煎湯。入大腳盆內。

令病患坐上燻蒸。冷則添熱滚湯。外用炒鹽熨臍上徧身腫處。良久便通。腫消而愈。

一治小便不通。小腹脹滿。不急治。卽殺人。連根蔥白一斤。搗爛炒熱。以布裹。分作二包。更替熨臍下。卽通。加麝香尢妙。

一治小便不通。諸藥無效。或轉胞至死。此法用之。小便自出。豬尿胞一个。傾出尿。

用鵝毛管去頭尾。插入竅孔內。綫紮定。以口吹气。令滿胞。用綫管下再紮住。管口放在小便頭上向竅孔。解下綫。手搓。其气透裏。自然小便卽出。甚效。

卷五

大便閉

脈多沈伏而結。陽結脈沈實而數。陰結脈伏而遲或結。老人虛人便結。脈雀啄者不治。

夫陰陽二气。貴乎不偏。然後津液流通。腸胃潤溢。則傳送如經矣。攝養乖理。三焦气滯運掉不行。遂成閉結之患有五。曰風閉﹑气閉﹑熱閉﹑寒閉﹑濕閉是也。更有發汗利小便。

及婦人產後亡血。走耗精液。往往皆能令人閉結。燥則潤之。澀則活之。閉則通之。寒則溫。熱則淸。此一定之法也。

一論大腸實熱。大便閉結不通。用大黃﹑皮硝﹑牙皂三味各等分。水煎。一服立效。

又方。用大黃末三錢。皮硝五錢。用好燒酒一碗泡化。服之立效。

又方。用皮硝五錢。熱酒化開。澄去渣。加香油三四茶匙。溫服立通。

一論凡大便難。幽門不通上衝。吸門不開噎閉。大便燥結。气不得下。治在幽門。以辛潤之。專治大腸血少。結燥不通。

潤腸湯

通幽湯去大黃﹑火麻仁。

當歸﹝一錢五分﹞生地黃﹝二錢﹞熟地黃﹝二錢﹞桃仁﹝一錢五分﹞紅花﹝五分﹞升麻﹝一錢﹞大黃﹝煨一錢﹞火麻仁﹝一錢﹞甘艸﹝五分﹞

上銼。水煎。去渣。調檳榔末二錢。稍溫服。

一論大便閉結至極。昏不知人事。用大田螺二三枚。以鹽一小撮。和殼搗碎。置病患臍下一寸三分。以寬帛緊系之卽通。

一論大便閉結。

導气丸

木香檳榔火麻仁枳殼上將枳殼。每个切作四片。用不蛀皂角三寸。生薑五片。巴豆三枚。略捶碎。不去殼油用水一盞。將枳殼同煎熟。濾去三味不用。只將枳殼銼細焙榦爲末。入前三味末。煉蜜爲丸。蜜湯下。不拘時服。

一治大便不通。烏木方停一寸劈破。以水煎取半盞。服之立通。不用多喫。極其神效一人大小便閉。數日不通。用商陸搗爛敷臍上。立通。

一論自汗大便閉結不通。且便於老人。並日久不能服藥者。

蜜導法

蜜煉如飴。乘熱作如指長二寸。兩頭如銳。納穀道中。良久。下燥糞。加皂角撚末少許更效。

香油導法

用竹管蘸蔥汁。深入大便內。以香油一半。溫水一半。同入豬尿胞內。撚入竹管。將病人倒放。腳向上。立時卽通。一論自汗小便利。而大便燥硬。不可攻。以此方導之。

豬膽導法

豬膽一枚。傾去一小半。仍入好醋在內。用竹管相接。套入穀道中。以手指撚之。令膽汁直射入內。少許卽通。蓋酸苦益陰以潤燥也。

一論大便不通。並傷寒雜癥。用藥不行者。粟米水煮至熟。入火麻仁微炒。不拘多少。

入粥內再煮二三沸。飲湯下。卽通。一論虛弱老人。大便閉澀不通。

潤腸丸

杏仁﹝炒去皮尖﹞枳殼﹝炒去穣﹞火麻仁﹝炒﹞陳皮﹝炒各五錢﹞阿膠﹝炒﹞防風﹝各二錢五分﹞

上爲細末。煉蜜爲丸。如梧桐子大。每服五十丸。白湯送下。

一老儒素有風濕。飲食如常。大便十七日不通。肚腹不脹。兩尺脈洪大而虛。此陰火內燥津液。用六味丸。二十餘劑。至三十二日。始欲去。用豬膽潤。而通利如常。

一婦人年七十有三。痰喘內熱。大便不通。兩月不寐。脈洪大。重按散亂。此屬肝肺腎虧損朝用六味丸。夕用逍遙散。各三十餘劑。計所進諸藥百餘碗。腹始痞悶。乃以豬膽汁導而通之。用十全大補調理而安。若服前藥。飲食不進。諸癥復作。

一治老人大便閉澀。連日不通。火麻仁一盞半。研。水浸取汁。芝麻半盞。炒研。水浸取汁。荊芥穗一兩。桃仁去皮尖。炒研一兩。入鹽少許。同煎服之。立效。

一治大便常閉結。宜久服

活血潤燥丸

當歸﹝酒洗二兩﹞懷生地黃﹝一兩﹞懷熟地黃﹝一兩﹞火麻仁﹝一兩五錢﹞枳殼﹝麩炒七錢﹞杏仁﹝去皮五錢﹞

上爲細末。煉蜜爲丸。如梧桐子大。每服七十丸。空心。溫水送下。

一治大便不通。

大黃皮硝牙皂上三味各等分。水煎一服立通。

卷五

二便閉

一論大小便不通。關格不利。燒皂角細研。粥飲下三錢。立通。

一方。用不蛀皂角安瓦上。燒著。置馬桶內。坐上燻其糞門。自通。

又方。二便閉結甚難醫。急炒鹽來塞滿臍。蒜片覆鹽推艾熨。利便良方少人知。

一論蔥豉餅。專治老人大小便不通。

生薑﹝半兩﹞蔥白﹝根葉一大莖﹞鹽﹝一撚﹞豆豉﹝三十粒﹞

上搗爛須烘熱安臍中。以帛紮定。良久气透。卽通。或再換一餅。又方。用蜂蜜一鐘。

入皮硝二錢。滚湯一茶鐘化下。

一治大小便不通。明礬末一匙。安臍中。冷水滴之。冷透腹中。自然通。如是曾灸無臍孔。卽於灸盤上。用紙作圈子。籠灸盤。著礬末在內。仍以水滴之。若倉卒無礬。以鹽燒過入臍內蒜片上灸之。

一論關格脹滿。大小便不通。獨蒜燒熟。去皮。綿裹納下部。气立通。冷則易。腹滿不能服藥者用之。

一論大小便不通者。此气閉也。

鐵腳丸

皂角去皮子。炙不拘多少。爲細末。酒打麵糊爲丸。如梧子大。每服三十丸。酒送下。

一論大小便不通。此方治之。殊效。

蝸牛膏

用蝸牛三枚。去殼。搗如泥。加麝香少許。納臍中。以手揉按之。立通。或用田螺亦可一治大小便不通。

豬牙皂角末。豬膽汁調。竹管吹入糞門。

小便不通。蔥汁吹入馬口。驗。

六七月間。尋牛糞中有大蜣螂。不拘多少。用綫穿起。陰漧收貯。用時取一枚。要全者放淨磚上。四面以炭火烘漧。以刀從腰切斷。如大便閉。用上半截。小便閉。用下半截。各爲細末。新汲水調服。二便俱閉者全用。

一人大小便不通。十餘日。腹脹欲死。諸醫用硝﹑黃﹑牽﹑巴等無效。予以冬葵子一劑水煎服。立通。

一論大小便不通垂危者。

蘇危散

苦瓜蒂﹝五錢﹞川烏﹝炒﹞艸烏﹝炒﹞香白芷牙皂﹝炒﹞細辛﹝各三錢﹞胡椒﹝一錢﹞

麝香﹝少許﹞

上爲細末。用小竹筒。將藥少許吹入肛內。卽通。神速。

一論臟腑實熱。或小便不通。或大便不通。或大小便不通。

顚倒散

大黃﹝六錢﹞滑石﹝三錢﹞皂角﹝五錢﹞

上爲細末。溫酒送下。如大便不通。根據前分兩。如小便不通。黃三。石六。角如前。如大小便俱不通。黃﹑石均分。角亦如前。

一治大小便不通。百方不效。肚腹脹滿疼痛。咽喉飽塞。或痰壅盛气喘。傷寒結胸。臥不倒牀。水米不下。死在須臾。此幽門气閉不通。用甘遂五分。面裹。火煨熟。取出爲末。入麝香三釐。飯搗爲丸。淡姜湯下。立通。或小便不通。或大便不通。或大小便俱不通者。皆效。

卷五

痔漏

脈沈小實者。易治。浮洪而軟弱者。難愈。

夫痔漏之原。由乎酒色過度。濕而生熱。充乎臟腑。溢於經絡。墜於穀道之左右。衝突爲痔。久而成漏者也。痔輕而漏重。痔實而漏虛。治痔之法。不過涼血淸熱而已。

至於治漏。初則宜涼血淸熱燥濕。久則宜澀竅殺虫。而兼乎溫散也。或曰。痔漏火是根原。

何故而用溫澀。殊不知痔止出血。始終是熱。漏流膿水。始是濕熱。終是濕寒。不用溫藥。

何以去濕而化寒乎。非止痔漏。百病中多有始熱百終寒者。如瀉痢。如嘔吐。初作則腸胃气實而熱。久則腸胃气虛而爲寒矣。一論痔瘡腫痛初起。立效。

祛風解毒湯

黃連﹝一錢﹞黃芩﹝一錢﹞連翹﹝一錢五分﹞赤芍﹝一錢﹞枳殼﹝麩炒一錢﹞大黃﹝酒蒸一錢五分﹞苦參﹝一錢五分﹞黃柏﹝一錢﹞槐花﹝一錢﹞

上銼。水煎。空心服。爲末。水泛爲丸。用溫水下。亦可。

一論內經曰。二陰皆屬腎。𨿽見癥於大腸。實陰虛而火盛也。

祛毒養榮湯

當歸﹝一錢﹞芍藥﹝二錢﹞生地黃﹝酒洗一錢﹞黃連﹝酒炒一錢五分﹞黃芩﹝一錢﹞黃柏﹝酒炒五分﹞知母﹝一錢﹞連翹﹝一錢﹞升麻﹝五分﹞荊芥﹝一錢﹞槐角﹝二錢﹞皂角子﹝二錢﹞皂角刺﹝二錢﹞天花粉﹝二錢﹞黃﹝一錢﹞人參﹝一錢﹞甘艸節﹝一錢﹞

上銼一劑。水煎。空心熱服。遠酒色。則全愈。

一論千金不換刀圭散。治痔漏百發百中。﹝方見中風﹞

一論專治通腸痔漏。

濟生蓮蕊散

蓮蕊﹝焙一兩﹞當歸﹝五錢﹞五倍子﹝五錢﹞黃連﹝五錢﹞乳香﹝五錢﹞沒藥﹝五錢﹞

礬紅﹝四兩﹞黑醜頭末﹝炒一兩﹞錦紋大黃﹝半生半熟一兩﹞

上共九味。爲細末。欲服藥。前一日勿食晚飯。次日空心。用淡豬肉汁一鐘。好酒一鐘半。

和豬肉汁煎。稱藥一錢二分調服。午後。於漧淨黃土上。大便見紫血爲驗。或如爛杏。五色相雜。亦爲驗矣。如散藥難服。用酒糊丸。如綠豆大。每服一錢五分。淡豬肉湯下。此方神效。不可輕忽。切忌燒酒色欲。發物魚羊犬肉。

一論治痔漏累驗。

皮丸

長葛張明山傳。

刺皮﹝一个連刺酒浸炙幹﹞當歸﹝酒洗二兩﹞槐角﹝酒浸炒二兩﹞黃連﹝酒炒二兩﹞

地骨皮﹝酒炒幹二兩﹞甘艸﹝蜜炙二兩﹞乳香﹝二錢﹞核桃﹝十个內取膈三十六片﹞

上爲細末。醋糊爲丸。如梧桐子大。每服二十五丸。白湯或酒。早晚二服。一月後平復神效。

一論凡人衣食丰饒。患痔必由於飲食色欲所致。及有乘酒醉犯房。欲要除根。必須服此滋陰補內之藥。大戒醇酒濃味。寡欲可也。

髒連固本丸

懷生地黃﹝六兩﹞山藥﹝四兩﹞山茱萸肉﹝四兩﹞白茯苓﹝去皮三兩﹞牡丹皮﹝三兩﹞

澤瀉﹝一兩﹞黃連﹝四兩﹞黃柏﹝去皮四兩﹞槐角﹝三兩﹞知母﹝去毛三兩﹞人參﹝三兩﹞

當歸﹝二兩﹞皂角﹝二兩﹞天花粉﹝二兩﹞

上各爲細末。用雄豬大腸一段。去脂油。灌藥末於內。兩頭絲綫縛住。用糯米二升煮飯。將半熟時。撈起。去湯。將藥腸盤藏於飯中。如蒸飯已熟。待取出。去兩頭無藥綫縛之腸。將藥腸入淨石臼內杵爛。揀出腸渣筋。如不粘。加些飯杵之好丸如梧桐子大。曬漧。每服百丸。白滚水送下。

一論痔漏多年不瘥之神方也。

收功補漏丸

臨川徐學韋驗。

白茯苓﹝去皮﹞赤茯苓﹝去皮﹞沒藥﹝各二兩﹞破故紙﹝四兩﹞

上藥。俱不犯鐵器。於石臼搗成塊。春秋酒浸三日。夏二日。冬五日。取出。木籠蒸熟曬榦爲末。酒糊爲丸。如梧桐子大。每服二十丸。緩緩加至五十丸。空心。溫酒送下。予嘗以此方。加入全料六味地黃丸。同作一處。同丸服。治年久漏不愈者。一料全愈。

一論漏瘡。先須用補藥。以補气血。參﹑﹑歸﹑術爲主要。大劑服之。外以附子爲細末津調作餅子。如銅錢濃。以艾火灸之。漏大者艾炷亦大。漏小者艾炷亦小。灸令微熱。不可令痛。餅漧卽易之。再和再灸。又以補气血藥。作膏貼之。

一論痔瘡。膿血淋漓。口漧作渴。晡熱便血。自汗盜汗。以益气湯加茯苓﹑半夏﹑炮漧薑。脾胃漸醒。後以六味丸兼進而愈。一治蓮花痔瘡。余紹坪得效。

黃連﹝三錢﹞烏梅﹝三十个﹞大黃﹝三錢﹞穿山甲﹝炒三錢﹞

上銼。水煎。空心服。

卷五痔漏

補遺

一治痔漏熱癥。有瘀血作痛。取出惡物。通利小腸。

川芎﹝一錢五分﹞白芷﹝一錢﹞赤芍﹝二錢﹞枳殼﹝一錢﹞阿膠﹝炒二錢﹞莪術﹝一錢﹞生地黃﹝三錢﹞茯神﹝三錢﹞木通﹝二錢﹞五靈脂﹝一錢﹞桃仁﹝十粒﹞大黃﹝二錢﹞

白茯苓﹝三錢﹞甘艸﹝八分﹞

上銼一劑。生薑三片。蜜三匙。水煎。食前服。以利爲度。

一治痔漏脫肛便血方川黃連﹝多用酒浸約三日許淨四兩﹞防風﹝去蘆﹞枳殼﹝麩炒二兩﹞當歸﹝全用四兩﹞

上四味。爲細末。以前浸黃連酒。和麵糊爲丸。如梧桐子大。每服七八十丸。空心。米飲或沸湯送下。忌煎炒酒面羊雞魚鮏之物。

生肌散

五倍子﹝炒黃色三兩﹞乳香沒藥孩兒茶﹝各一錢﹞白礬﹝五分﹞

上爲細末。每次以竹管吹入漏瘡口內。

一治痔。穀道中虫癢不止。用水銀﹑棗膏各二兩。同研相和。撚如棗核狀。薄綿片裹納下部。明日虫出。若痛者。加用輕粉作丸。

卷五

體气

天香散

內閣祕傳。

琥珀乳香﹝各一錢五分﹞白膠香﹝三錢﹞白芷﹝二錢﹞當歸蛤粉﹝各一錢五分﹞

枯礬﹝三錢﹞蜜陀僧﹝五分﹞

上爲細末。洗淨腋下。每日擦之。有加銅綠者。

一治體气方。蜘蛛一个。生捉大者。將瓦燈盞二个。一盛一蓋。泥封固。火。輕粉一錢。枯礬一錢。赤石脂一錢。先服通藥。後用自己小便洗。以此擦之。

一治體气並口齒惡臭方。

丁香﹝五錢﹞藿香葉零陵香甘松﹝各三錢﹞香附白芷當歸桂心檳榔益智仁﹝各一兩﹞麝香白豆蔻﹝去殼一兩﹞

上爲細末。煉蜜爲丸。杵千下。丸如梧桐子大。每服五丸。至二十日。身體卽香。

一治體气方。

枯礬﹝一錢﹞輕粉﹝一分﹞蛤粉﹝二錢﹞蜜陀僧﹝五分﹞

上爲細末。研勻。每以少許擦之。

一治腋气方。

烏龍丸

當歸﹝酒炒一兩﹞懷生地﹝二兩搗爛﹞白茯苓﹝去皮二兩﹞甘枸杞子﹝炒一兩﹞石蓮肉﹝炒一兩﹞丁香﹝三錢﹞蓮肉﹝焙五錢﹞木香﹝五錢﹞乳香﹝五錢﹞靑木香﹝五錢﹞冰片﹝一分五釐另研﹞京墨﹝五錢﹞

上爲細末。用陳米飯。荷葉包。燒過搗爛。入地黃爲丸。如黃豆大。用麝香一分。黃酒化爲衣。每服三四十丸。臨臥。半饑半飽。用砂仁一二分炒。入黃酒內送下。婦人加烏藥醋炒三錢。香附米童便炒三錢。

收功後藥人參當歸生地黃乳香沒藥官桂木香﹝各一錢﹞麝香﹝以上八味用陳酒浸過一宿﹞靑皮陳皮白芷良姜麻黃米殼甘艸﹝各一錢﹞

上銼。水煎服。出汗。外用枯礬﹑川椒各一兩。爲末。擦腋下。終身忌鱖魚羊肉。

一治狐臭神方。眞輕粉研細。先用水洗淨。次擦上藥。立愈。每三日擦一次。搽一月。

斷根。何以知其斷根。其患人多是油耳。若病根一去。則油耳自愈。此爲驗也。

一治腋气。五更時用豬精肉二大片。以甘遂末一兩拌之。挾腋下。至天明。以生甘艸一兩。

煎湯飲之。良久。瀉出穢物。須在荒野之處則可。恐穢气傳人故也。根據法三五次卽愈。虛弱者間日爲之。其他蜜陀僧﹑胡粉之類。皆塞竅治末耳。

一治體气祕方。專治五膈五噎痞塞。諸虛百損。五勞七傷。體气口气顙气。一切諸般臭气。初服一七。百體徧香。若常服。身體康健。壯陽滋腎。補益丹田。其功不可盡述。

透體气口丸

沈香丁香木香藿香沒藥甘松縮砂丁皮官桂白芷零零香細茶檳榔香附子孩兒茶白豆蔻人參﹝各一兩﹞乳香山柰細辛益智仁當歸川芎烏藥﹝各五錢﹞麝香朝腦﹝各一錢﹞薄荷﹝一兩﹞

上先將大粉艸半斤銼片。水煮汁。去渣。將汁熬成膏。將前藥爲末。煉蜜搗膏和爲丸。

如芡實大。每淸晨噙化一丸。黃酒送下。忌生冷毒物解之。

沐浴方

防風荊芥細辛當歸羌活獨活皂角藿香白芷本番白艸水紅花川芎甘松上銼。水煎沐浴。令人香肌膚。去風癬。

卷五

脫肛

脈小而緩者。易愈。

夫脫肛者。乃虛寒下脫。其病或因腸風痔漏。人服寒涼。或努而下脫。或因久痢裏急。

窘迫而脫。有產婦用力過多。及小兒叫號努气。久痢不止。風邪襲虛而脫也。

夫脫肛者。肛門翻出也。蓋肺與大腸爲表裏。肛者大腸之門。肺實熱則閉積。虛寒則脫出。

腎主大便。故肺腎虛者。多有此癥。若大腸濕熱。用升陽除濕湯。若血熱。用四物加條芩﹑槐花。血虛。四物加白術﹑茯苓。兼痔。加黃連﹑槐花﹑升麻。虛弱。用補中益气湯加芍藥腎虛。加六味地黃丸主之。

升陽除濕湯

自下而上者。引而竭之。

升麻﹝八分﹞柴胡﹝八分﹞防風﹝一錢五分﹞麥芽﹝三錢﹞澤瀉﹝三錢﹞蒼術﹝一錢五分﹞陳皮﹝二錢﹞神曲﹝二錢﹞豬苓﹝二錢﹞甘艸﹝八分﹞

上銼。水煎。空心。溫服。胃寒腸鳴。加益智仁一錢五分。半夏二錢。

一論脫肛。乃脾肺虛寒。下脫。肛門翻出也。

提气散

黃﹝二錢蜜炙﹞人參﹝三錢﹞白術﹝二錢去蘆炒﹞當歸身﹝三錢﹞白芍﹝二錢炒﹞漧薑﹝八分炒﹞柴胡﹝八分﹞升麻﹝四分﹞炙甘艸﹝八分﹞羌活﹝一錢五分﹞

上銼。水煎服。

洗法

用五倍子三錢。白礬一塊。水煎溫洗。以芭蕉葉或荷葉托之。

一治脫肛方。

以蜘蛛七个。燒存性爲末。每少許。香油調敷。

一方。以生蜘蛛。搗搭臍上。卽收。

一方。以死鱉頭一枚。燒令煙盡。搗末敷上。以手按托之。

一方。以烏龍尾﹝卽梁上塵灰﹞同鼠糞和之。燒煙於桶內。令坐其上。燻之數徧卽上。不脫爲效。

一論脫肛者。肛門翻出。虛寒而脫也。益气湯去柴胡。加生地﹑白芍﹑茯苓﹑桔梗﹑炒漧薑棗煎服。

一治脫肛气熱者。宜熊膽﹝五分﹞片腦﹝一分﹞兒茶﹝二分﹞

上爲末。以人乳調搽肛上。熱汁自上。而肛收矣。

卷五

諸虫

脈沈實者生。虛大者死。尺脈沈而滑者。爲寸白虫。蠶蝕陰癥。脈虛小者生。勁急者死外臺云。虫脈當沈弱而弦。今反洪大。卽知蛔虫甚也。

卷五諸虫

九虫形狀

一曰伏虫。長四寸。爲羣虫之長。二曰蛔虫。又曰長虫。動則吐淸水。出則心痛。貫心則殺人。三曰白虫。長一寸。又曰寸白虫。相生子孫。轉大長至四五寸。或因臟腑虛弱而動。或因食甘肥而動。其發動則腹痛。發作腫聚。去來上下。痛有休息。亦攻心痛。口喜吐涎。及吐淸水。貫傷心者死。四曰肉虫。狀如爛渣。令人煩滿。五曰肺虫。狀如蠶。令人咳而聲嘶六曰胃虫。狀如蝦蟆。令人嘔逆吐。喜噦。七曰弱虫。狀如瓜瓣。又名膈虫。令人多唾。

八曰赤虫。狀如生肉。令人腸鳴。九曰蟯虫。形至微細。狀如菜虫。居洞腸之間。因臟腑虛弱而致發動。則爲痔爲疥癬。因人瘡處。以生諸癰疽癬瘡疥齲虫。無所不爲。

穀道虫者。由胃弱陽虛。而蟯虫下乘也。穀道肛門。大腸之候。蟯虫者。九虫內之一虫也。

在於腸間。若臟腑气爽。則不妄動。胃弱陽虛。則蟯虫乘之。輕者或癢。或虫從穀道中溢出重者侵蝕肛門瘡爛。

一論諸般痞積。面色痿黃。肌體羸瘦。四肢無力。皆緣內有虫積。或好食生米。或好食壁泥。或食茶炭咸辣等物者。是虫積。只此一服除根。

指迷七气湯

靑皮﹝去穣﹞陳皮三稜﹝醋炒﹞香附益智仁藿香官桂桔梗大黃檳榔甘艸上銼。水煎。露一宿。五更。空心。溫服。不得些少飲食。不然則藥力減。而虫積不行矣。

服藥頃。肚腹必痛。當下如魚凍。或長虫。或血鱉。至日午。虫積下盡。方用溫粥止之。後服退黃丸一料。全愈。

退黃丸

平胃散﹝六兩﹞綠礬﹝一兩﹞

上用醋糊爲丸。如梧子大。每服六十丸。棗湯送下。忌食生冷發熱濕面等物。

萬應丸

治諸虫。

大黃﹝八兩﹞黑牽牛﹝四兩﹞檳榔﹝四兩﹞

上爲細末。用楝根皮一斤。皂角不蛀者十錠。用水二大碗。煎成膏。搜和前三味藥爲丸如梧桐子大。外用沈香﹑木香﹑雷丸各一兩。爲細末。先用沈香爲衣。然後木香﹑雷丸爲衣。

每服三丸。四更時分。用沙糖水送下。

一論蛔虫。或心如刺。口吐淸水。用生艾取汁。宿勿食。但取肥豬脯一方寸片。先喫。

令虫聞香。後飲汁。當下虫。

一論小兒諸疳生虫。不時啼哭。嘔吐淸水。肚腹脹痛。唇口紫黑。腸口濕。宜服

化丸

靑黛蘆薈胡黃連蕪荑仁蝦蟆﹝燒灰﹞川芎白芷﹝各等分﹞

上爲細末。豬膽汁浸蒸糕丸如麻子大。每服一二十丸。食後臥時。杏仁湯送下。

一治下部生虫蝕。肚爛見五臟。便死。艾葉入雄黃末。入管中。燻下部。令煙入。卽愈。

一治下部虫癢。大棗蒸取膏。以水銀和撚。長三寸。以綿裹宿納下部中。明日虫皆出。

又治痔漏。

一治虫已蝕下部。肛盡腸穿者。取長股蝦蟆。靑背者一隻。雞骨一分。燒灰。合納下部令深。大效。

一論婦人陰中生瘡。如虫咬痛。用桃葉搗爛。綿裹納陰戶中。一日換三次。卽安。

一論婦人陰蝕瘡。陰戶中有細虫。其癢不可當。食人臟腑卽死。令人發寒熱。與勞癥相似。

用豬肝切大片。以花椒蔥拌豬油煎幹。待冷。納陰戶中。少頃取出。再換一片。其虫入肝盡出。再用後方洗之。

洗拓散

五倍子花椒蛇牀子苦參白礬蔥﹝各等分﹞

上水煎。燻洗。神效。

卷六

頭痛

頭痛短澀脈病乖。浮滑風痰必易解。寸口緊急或短或浮或弦。皆主頭痛。

夫頭者。諸陽所聚之處也。諸陰至頸而還。惟足厥陰有絡。上頭至顚頂。其脈浮緊弦長洪大者。屬風熱痰火而致也。其脈微弱虛濡者。屬气血兩虛。必丹田竭而髓海空虛。爲難治也。

其有眞頭痛者。脈無神而腦中劈痛。其心神煩亂。爲眞頭痛也。旦發夕死。夕發旦死。蓋頭痛暴起者。如鼻塞發熱惡寒。乃感冒所致也。其曰頭痛者。有虛有火。有痰厥。有偏有正其偏於左邊頭痛者。宜小柴胡湯加川芎﹑當歸﹑防風﹑羌活。其偏於右邊頭痛者。補中益气湯加白芷﹑獨活﹑蔓荊子﹑酒芩。其眉稜處痛者。二陳湯加酒炒片芩﹑羌活﹑薄荷。其腦頂痛者宜人參敗毒散加川芎﹑本﹑酒炒黃柏﹑木瓜﹑紅花﹑酒炒大黃。

一論一切頭痛主方。不問左右偏正新久。皆效。

淸上蠲痛湯

當歸﹝酒洗一錢﹞小川芎﹝一錢﹞白芷﹝一錢﹞細辛﹝三分﹞羌活﹝一錢﹞防風﹝一錢﹞菊花﹝五分﹞蔓荊子﹝五分﹞蒼術﹝米泔浸一錢﹞麥冬﹝一錢﹞獨活﹝一錢﹞生甘艸﹝三分﹞片芩﹝酒炒一錢五分﹞

上銼一劑。生薑煎服。

一左邊痛者。加紅花七分。柴胡一錢。龍膽艸酒洗七分。生地黃一錢。

一右邊痛者。加黃一錢。漧葛八分。

一正額上眉稜骨痛者。食積痰壅。用天麻五分。半夏一錢。山楂一錢。枳實一錢。

一當頭頂痛者。加本一錢。大黃酒洗一錢。

一風入腦髓而痛者。加麥門冬一錢。蒼耳子一錢。木瓜﹑荊芥各五分。

一气血兩虛。常有自汗。加黃一錢五分。人參﹑白芍﹑生地黃各一錢。

一論年深日近偏正頭疼。又治肝臟久虛。血气衰弱。風毒之气。上攻頭腦而痛。頭眩目暈。怔忡煩熱。百節酸疼。腦昏目痛。鼻塞聲重。項背拘急。皮膚瘙癢。面上游風。狀若虫行。及一切頭風。兼治婦人血風。攻注頭目昏痛。並皆治之。

追風散

防風﹝去蘆一兩﹞荊芥穗﹝一兩﹞羌活﹝五錢﹞川芎﹝一兩﹞白芷﹝五錢﹞石膏﹝煨一兩﹞

全蠍﹝去頭尾五錢﹞白僵蠶﹝炒二兩﹞白附子﹝炮五錢﹞天南星﹝炮一兩﹞天麻﹝五錢﹞地龍﹝五錢﹞川烏﹝炮去皮尖一兩﹞艸烏﹝炮去皮尖一兩﹞雄黃﹝二錢五分﹞乳香﹝二錢五分﹞

沒藥﹝二錢五分﹞甘艸﹝炙一兩﹞

上爲細末。每服五分。茶湯調。食後臨臥服。淸頭目。利咽膈。消風化痰。

一論痰厥頭痛。其癥眼黑頭旋。惡心煩悶。气短促上喘。無力以言。心神顚倒。目不敢開。

如在風雲中。頭苦痛如裂。身重如山。四肢厥冷。不得安臥。此乃胃气虛損。停痰而致也。

半夏白術天麻湯

黃柏﹝酒洗二分半﹞漧薑﹝炒二分﹞澤瀉白茯苓﹝去皮﹞天麻黃﹝蜜炒﹞人參蒼術﹝米泔浸炒各五分﹞神曲﹝炒﹞白術﹝去蘆炒﹞半夏﹝姜炒﹞陳皮﹝各八分﹞麥芽﹝炒七分﹞

上銼。生薑三片。水煎。熱服。可一劑而愈。

一論頭痛偏左者。屬血虛火盛也。

加味四物湯

當歸川芎生地黃黃柏﹝酒炒﹞知母﹝酒炒﹞蔓荊子黃芩﹝酒炒﹞黃連﹝酒炒﹞梔子﹝炒各等分﹞

上銼一劑。水煎。溫服。風盛。加防風﹑荊芥。

一論頭痛偏右者。屬痰與气虛也。

黃益气湯

黃﹝蜜炙﹞人參白術﹝去蘆﹞陳皮半夏﹝薑汁炒﹞當歸﹝酒洗﹞川芎本甘艸﹝炙各五分﹞升麻黃柏﹝酒炒﹞細辛﹝各三分﹞

上銼一劑﹑姜﹑棗煎服。

一論頭左右俱痛者。气血兩虛也。

調中益气湯

黃﹝蜜炒﹞人參甘艸﹝炙﹞蒼術﹝米泔浸炒﹞川芎﹝各六分﹞升麻柴胡陳皮黃柏﹝酒炒﹞蔓荊子﹝各三分﹞當歸﹝六分﹞細辛﹝二分﹞

上銼一劑。水煎溫服。

一論偏正頭風。一切頭痛。諸風眩暈。頭目昏重。

都梁丸

香白芷切碎。曬漧爲細末。煉蜜爲丸。如彈子大。每服一丸。荊芥穗臘茶細嚼下。

一論眉稜骨痛者。風熱並痰也。

選奇湯

羌活防風﹝各二錢﹞酒片芩﹝一錢五分冬月不用或甚者炒用﹞半夏﹝薑汁炒二錢﹞甘艸﹝一錢夏月生冬月炙﹞

上銼一劑。水煎。食後服。

一論雷頭風者。頭痛而起核塊也。頭面疙瘩。惡寒發熱拘急。狀如傷寒。

升麻湯

升麻蒼術﹝米泔浸﹞薄荷葉﹝各等分﹞

上銼。水煎服。

一譚侍禦但頭痛卽吐淸水。不拘冬夏。喫姜便止。已三年矣。余作中气虛寒。用六君子加當歸﹑黃﹑木香﹑炮姜而瘥。

一論頸項彊急筋痛。不能回顧者。烏藥順气散加羌活﹑獨活﹑木瓜。

一治偏正頭痛頭風。

羌活細辛白芷川芎蔓荊子薄荷防風甘艸﹝各等分﹞

上爲細末。每服二三茶匙。白湯調下。

一人頭痛發熱。眩暈喘急。痰涎壅盛。小便頻數。口漧引飲。徧舌生刺。縮斂如荔枝然下唇黑裂。面目俱赤。煩躁不寐。或時喉間如煙火上衝。急飲涼茶少解。已至於死。脈洪大無倫。且有力。捫其身烙手。此腎經虛火。遊行於外。投以十全大補加山茱萸﹑澤瀉﹑牡丹﹑山藥﹑麥冬﹑五味﹑附子。一劑熟睡良久。脈癥略減三四。再以八味丸服之。諸癥悉退後畏冷物而痊。

一治頭風腫痛。偏正不拘。用艾捶爛。鋪紙上。將筷捲成筒。次將黃蠟熔化。灌入筒內以滿爲度。如左邊疼。將藥燒煙入右耳。右燻左卽安。

一論半邊頭痛。

祛痛膏

防風羌活本細辛菊花﹝各五分﹞南星艸烏白芷﹝各一錢﹞

上爲細末。用連須蔥一把洗淨。同前藥搗成膏。銅鍋頓熱。量痛大小。以油紙攤藥。貼痛處周遭以生麵糊封之。再用漧帕包定。其痛卽止。一方。加菊花﹑獨活各一錢五分。艸烏一錢。麝香一分。

卷六

須髮

醫者所論人須髮眉。𨿽皆毛類。而所主五臟各異。故有老而須白。眉髮並白者。或發白而須眉不白者。髒气有所偏故也。大率發屬於心。稟火气。故上生。須屬於腎。稟水气。故下生眉屬於肝。故側生。男子腎气外行。上爲須。下爲勢。故女子宦人無勢。則亦無須。而眉髮無異於男子。則知不屬腎也明矣。

婦人無須。無血气乎。岐伯曰。今婦人之生。有餘於气。不足於血。衝任之脈。不榮唇口。故須不生。

宦者。其須獨去。其故何也。曰。宦者。傷其宗筋。血泄不復皮膚。故須不生。天宦未嘗被傷。其須不生。其故何也。曰。天宦稟賦不足。宗筋不成。故須不生。

天下第一烏須方

閣老髙中玄傳。

五倍子一斤。擇整个者。个个捶破。去虫土。擇粗者如黃豆大。次者如赤豆大。又次者如綠豆大。分三樣。入新鍋內。炒如栗殼色。以靑濕布包之。以腳踏成餅。曬榦爲末。錫罐盛貯築實封口。勿令泄气。聽用。

紅銅末半斤。淘去皮土。見淸水。令幹。入鐵鍋內。炒大熱。傾入酸醋少半碗。拌勻濕透。再炒。入醋七次。研爲末。籮過。以棉紙另包。聽用。

白礬﹝四兩爲末另包﹞皂礬﹝四兩爲末另包﹞白芨﹝四兩切片焙漧切爲細末紙包﹞

上每遇染須時。量須之多少用藥。如五倍子九錢。銅末一錢八分。白礬﹑白芨﹑皂礬各九分再加食鹽九分。共入於碗內。再研極細。入小銅杓內。以濃茶鹵調如稀糊。放木炭火上。

徐徐熬之。不住手攪勻。熬成稠糊爲度。預先以肥皂水洗淨須髮待幹。以抿子挑藥。乘熱敷須鬢上。用油紙兜住。外用烏帕包裹至頂。解衣護枕而睡。至半夜驗藥將幹。以手搜去殘藥如幹甚。用茶鹵濕潤去藥。至天明洗面。略洗須鬢。如面皮上有黑處。以指蘸油塗摩。卽用軟紙擦去油迹。染後仍以香油少許潤之。卽明黑可觀。先一月染上四次。後半月染一次。

永不露白。

野狐倒上樹

尙書劉三川傳。

黑鉛﹝四兩﹞汞﹝二錢﹞

先將鉛化成汁。後入汞。凝成葉子。煎成錢樣。外用鐵絲穿作二三串。聽用。

再用大瓷罐一个。入無鹽好醋三碗。將鉛錢入罐內。懸於醋上。離醋二指。內泡捲柏二个。

鴨嘴膽礬四錢。用瓷盤封口蓋之。再用黃泥封固。夏月日中曬七日。冬月糠火煨七日。出。

罐底摘一孔出醋不用。揭起盤來。掃下藥霜來。用脂皮包住收之。臨用藥時。將須髮以溫水洗淨。就濕再用脂皮包手指拈藥霜。粘在須髮上。自然黑到根。神效。切忌香肥皂水洗。

烏須方

刺史周如梅傳。

宮粉﹝一兩二錢霜﹝八分﹞水銀﹝一錢先將鉛一錢化開入水銀結成砂子﹞

上爲末。用鹹水和。熬滚。塗須髮上。約半炷香。卽洗去。

靑雲獨步丹

烏須黑髮。延年益壽。

赤白何首烏﹝共一斤黑豆三升半煮拌浸何首烏一晝夜去汁後將豆拌首烏木甑蒸浸五次﹞

當歸身﹝酒洗三兩﹞赤茯苓﹝半斤用牛乳浸過煮幹﹞白茯苓﹝半斤用人乳浸過煮幹﹞補骨脂﹝鹽酒炒四兩﹞甘杞子﹝酒浸焙三兩﹞菟絲子﹝半斤酒浸蒸搗餅焙漧﹞懷牛膝﹝甘艸水泡四兩﹞

懷生地黃﹝酒浸入砂仁三錢同蒸榦爲末﹞眞沒藥﹝一兩五錢去砂﹞

上忌鐵器。曬榦爲末。煉蜜爲丸。如梧子大。每服三十丸。空心。酒下。午間。姜湯下臨臥。鹽湯下。忌三白。

造酒烏須方

本府麥推府傳。

懷生地黃﹝四兩﹞大當歸﹝二兩﹞小紅棗肉﹝三兩淨﹞赤白何首烏﹝各一斤煮水制過地黃勿犯鐵器﹞生薑汁﹝四兩﹞麥門冬﹝去心一兩﹞胡桃肉﹝三兩﹞甘枸杞﹝二兩﹞蓮肉﹝三兩﹞

土蜜﹝三兩﹞

上先用酒洗淨地黃。將何首烏水去渣。入地黃煮。俟幹。再用薑汁水煨幹爲度。便將地黃搗爛。以一官斗糯米。水十二斤。作酒。曲藥如常。俟酒漿來。方以水調勻地黃。入酒糟內。

過三日。去糟。將前藥切片。入絹袋中。懸酒壇內。筍殼包封。毋令出气。放鍋內。煮三炷香爲度。後以酒壇埋土中三宿。去火毒。任意飲三五杯。

烏須祕方用龜尿。研墨塗須烏立時。要取龜尿亦有法。豬鬃刺鼻龜卽尿。

烏須祕方

用馬蝗蜞尋起數條。紙包。要用時將雞血。或豬血。將螞蝗入血內。令食飽。鍼出血。

同龜尿同研墨。濃塗須髮上。可烏一月。乃烏須第一方也。

烏須神妙方

本府蘇通府傳。

五倍子﹝炒黑爲末﹞銅末﹝一錢﹞白芨末﹝八分﹞食鹽﹝三分﹞訶子末﹝三分﹞沒食子末﹝三分﹞白礬﹝三分﹞黑礬﹝三分﹞細辛末﹝三分﹞

上爲細末。熱茶調稀。重湯煮。入黑礬再煮。面上生花。搽須上。油紙裹。立黑。

烏須狐貍倒上樹

周賓崇傳自蜀中得來。

山茄要選頂黑者。收約有八九升來。去蒂。以夏布包。洗去漿水。將山茄扭自然汁四五碗入上好好墨四五錢。打碎黑礬四五錢。二味俱入山茄汁內。貯新瓦罐中。每用。將竹片蘸藥汁於須鬢上。自尾倒上。切莫粘肉上。則洗不去矣。

一論烏須生發良方蒲公英﹝摘淨切四兩﹞血餘﹝洗淨四兩﹞靑鹽﹝四兩﹞

上用瓷罐一个。盛蒲公英一層。血餘一層。靑鹽一層。鹽泥封固。春秋五日。夏三日。

冬七日。桑柴火令煙盡爲度。候冷取出。碾爲末。每服一錢。淸晨。酒調下。

一儒者。因飲食勞役及惱怒。須髮脫落。余以爲勞傷精血。陰火上炎所致。用補中益气加麥門冬﹑五味。及六味地黃丸加五味。須髮頓生如故。

一男子年二十。頂發脫盡。用六味地黃丸。不幾日。發生寸許。兩月復初。

卷六

面病

難經云。人面獨能耐寒者。何也。蓋人頭者。諸陽之會也。諸陰脈皆至頸項中而還。獨諸陽脈皆上至頭。而足陽明胃之經。起鼻交中。入齒中。俠口環唇。倚頰車。上耳前過客主人穴。其或胃中風熱。或風熱乘之。令人面腫。或面鼻色紫。風刺癮疹。或面熱面寒。隨其經癥而治之。

一論面寒者。陽明經虛寒也。

升麻附子湯

升麻葛根白芷黃﹝各七分﹞大附子﹝炮七分﹞人參艸豆蔻﹝各五分﹞益智仁﹝三分﹞炙甘艸﹝五分﹞

上銼一劑。連根蔥白二根。水煎服。

一論面熱者。陽明經風熱也。

升麻黃連湯

升麻葛根﹝各一錢五分﹞白芍﹝七分﹞川芎﹝四分﹞薄荷荊芥﹝各三分﹞蒼術﹝八分半﹞黃連﹝酒洗五分﹞酒芩﹝六分﹞犀角﹝四分半﹞白芷﹝二分﹞甘艸﹝五分﹞

上銼。水煎。食後服。

一論面上瘡者。上焦火也。

淸上防風湯

防風﹝一錢﹞荊芥﹝五分﹞連翹﹝八分﹞山梔﹝五分﹞黃連﹝五分﹞黃芩﹝酒炒七分﹞

薄荷﹝五分﹞川芎﹝七分﹞白芷﹝八分﹞桔梗﹝八分﹞枳殼﹝五分﹞甘艸﹝三分﹞

上銼一劑。水煎。入竹瀝同服。

一論面唇紫黑。乃陽明經不足也。

升麻白芷湯

升麻防風白芷﹝各一錢﹞芍藥蒼術﹝各三分﹞黃人參﹝各五分﹞葛根﹝一錢半﹞甘艸﹝四分﹞

上銼一劑。姜﹑棗煎服。宜早後午前服。取天气上升於中。使陽達於面也。

一論面上粉刺者。肺火也。

淸肺飲

連翹川芎白芷黃連黃芩荊芥桑皮苦參山梔貝母甘艸上銼。水煎。臨臥服。

一點痣方。

以巴豆七个。鍛石等分爲末。以咸水搜在盞內。藏糯米於巴豆鍛石內。候米爛。將痣用鍼撥動。以米膏點之絕。三日不洗。自然脫落。

一起字出靑方。

礦鍛石紫蓼灰﹝各一錢﹞苦參﹝五錢﹞碱﹝一錢﹞加百艸灰﹑辣蓼灰各一錢。

上爲末。水調寫字上。有泥起。拂去再上。

一出刺靑方。

馬肉不拘多少。盡令蒼蠅飽食作壞生蛆出。曬榦爲末。以鍼挑動靑處。摻藥。其靑自出一抓破面皮。用生薑自然汁。調輕粉擦患處。便無痕迹。

一洗面方。

每早以漱口水吐在手掌中洗面。久久自潤。粉刺自消。

一治赤紅爛臉。水銀﹑地瀝靑蠟各一錢。共搗塗之。

一治面上鼻酒刺方。

雄黃﹝一錢﹞硫黃﹝五分﹞鉛粉﹝一錢﹞

上共爲末。乳汁調塗。晚上敷。次日溫水洗之。如此三次去矣。

卷六

耳病

兩寸脈浮洪上魚爲溢。兩尺脈短而微。或大而數。皆屬陰虛。法當補陰抑陽。左寸洪數心火上炎。兩尺脈洪者。或數者。相火上炎。其人必遺精。夢交。兩耳蟬鳴或聾。

耳者屬腎。而開竅於少陽之部。通會於手三陽之間。坎離交則聚气以司聰以善聽也。關於腎而貫於腦。內經曰。五臟不和。則九竅不通。其耳鳴耳癢耳聾者。皆屬腎虛。水不上流。淸气不升所致也。從補益門治之。其壯年及小兒。耳腫耳痛耳乃三陽風熱壅遏所致也。宜升陽散火湯加黃柏﹑知母。晚間兼服金花丸可矣。

一論思慮煩心而神散。精脫於下。則眞陰不上泥丸。而气不聚。故耳鳴耳重聽及耳內癢

安神復元湯

黃﹝蜜炙一錢五分﹞人參﹝一錢五分﹞當歸﹝酒洗一錢五分﹞柴胡﹝一錢﹞升麻﹝五分﹞

黃連﹝酒炒一錢﹞黃芩﹝酒炒一錢﹞黃柏﹝酒炒三錢﹞知母﹝一錢﹞防風﹝一錢﹞蔓荊子﹝七分﹞麥門冬﹝一錢﹞茯神﹝一錢﹞酸棗仁﹝炒一錢五分﹞川芎﹝一錢﹞甘艸﹝五分﹞甘枸杞子﹝一錢五分﹞

上銼一劑。圓眼肉三枚。水煎服。

一論勞聾﹑气聾﹑風聾﹑虛聾﹑毒聾﹑久聾﹑耳鳴。勞聾者。勞火鼓其聽戶也。气聾者气塞滯於聽戶也。風聾者。耳熱閉其聽戶也。虛聾者。气血虛耗而神不用也。毒聾者。膿血障礙。妨於聽戶也。久聾者。病非一日。邪气壅塞也。凡有是聾者。勢必耳鳴。故總系其耳鳴也。

千金補腎丸

當歸﹝酒洗﹞白芍﹝酒炒﹞懷熟地黃﹝酒蒸﹞黃﹝蜜炒﹞人參白茯神山茱萸﹝酒蒸去核﹞牡丹皮澤瀉菟絲子﹝酒制﹞石斛蛇牀子肉蓯蓉漧薑桂心大附子﹝炮去皮臍﹞巴戟﹝去心﹞遠志﹝去心﹞細辛甘艸﹝各二兩﹞石菖蒲﹝一兩﹞防風﹝一兩五錢﹞

共二十三味。西園公加山藥二兩。殊效。

上爲細末。煉蜜爲丸。如梧桐子大。每服十五丸。加至三四十丸。鹽湯送下。

一論虛火上升。痰气郁於耳中。或閉或鳴。痰火熾盛。或憂鬱痞滿。咽喉不利。煩躁不寧。

通明利气湯

蒼術﹝鹽水炒一錢﹞白術﹝去蘆炒一錢﹞川芎﹝八分﹞陳皮﹝鹽水浸二錢﹞香附﹝童便炒二錢﹞黃柏﹝酒炒二錢﹞梔子仁﹝炒一錢﹞貝母﹝三錢﹞生地黃﹝薑汁浸一錢﹞黃連﹝一錢半酒浸豬膽汁炒﹞玄參﹝酒洗二錢﹞木香﹝五分﹞檳榔﹝一錢﹞甘艸﹝炙四分﹞黃芩﹝一錢半酒浸豬膽汁炒﹞

上銼二劑。生薑水煎。入竹瀝同服。

一論陰虛火動而耳聾或鳴者。六味地黃丸。﹝見補益﹞根據本方加黃柏﹑知母﹑石菖蒲﹑遠志去心。屢驗。

一治耳鳴主方。

黃連黃芩梔子當歸陳皮膽星﹝各一錢﹞龍膽艸香附﹝各八分﹞元參﹝七分﹞

靑黛木香﹝各五分﹞漧薑﹝炒黑三分﹞

上銼一劑。生薑三片。煎七分。入元明粉三分。痰盛加五分。食後服。如作丸子。加蘆薈五分。麝香二分。爲末。神曲糊爲丸。每服五十丸。淡姜湯送下。如腎虛耳鳴者。服六味地黃丸。

一論耳主風者。耳腫作痛。牙關緊急。乍寒乍熱。飲食不下是也。

射幹散

苦竹吳紹源傳。

升麻桔梗射幹昆布連翹甘艸上銼。水煎熱服。汗出立愈。並治面腫牙痛咽喉痛。神效。

一治耳鳴如流水聲。耳癢及風聲。不治久成聾。生烏頭一味。掘得。乘濕削如棗核大。

塞耳中。旦易一次。夜易一次。不三日愈。

一論塞藥治耳聾殊效。

石菖蒲﹝一寸﹞巴豆﹝一粒去殼﹞全蠍﹝一个去足尾﹞

上爲末。蔥汁爲丸。如棗核大。綿裹塞耳。卽通。

一論塞藥專治耳聾。或因病因气。及感風邪而聾者。若年老而聾者。不治。

蚯蚓去土。陰榦爲末七分。麝香三分。用蔥切寸許。塞藥於內。左聾塞右耳。右聾塞左耳。左右俱聾。兩耳俱塞。卽效。一治耳聾。

通靈丹

安息香﹝一錢五分﹞桑螵蛸﹝一錢五分﹞阿魏﹝一錢五分﹞朱砂﹝五分﹞蓖麻子仁﹝七个﹞巴豆仁﹝七个﹞獨蒜﹝七个﹞

上爲細末。入二仁與蒜同研爲丸。如棗核大。每用一丸。綿裹入耳內。覺微痛卽去。

一論耳生膿並黃水。

紅棉散

枯白礬﹝五分﹞幹胭脂粉﹝二分半﹞麝香﹝少許﹞片腦﹝一分﹞熟鑪甘石﹝五分﹞

上爲末。先以棉杖子展幹膿水。另將鵝翎管子送藥入耳底。一方。用蛀竹粉﹑易礬﹑甘石。亦效。

一治耳卒腫。出膿水。用枯礬爲末。以筆管吹耳內。日三四次。或以棉裹塞耳中。

一治上熱。耳出膿汁。

甘艸﹝炙﹞升麻木通赤芍桑白皮﹝炒﹞生地黃前胡赤茯苓蔓荊子甘菊花﹝各等分﹞

上銼。姜﹑棗煎服。

一治人耳如蟬鳴。服四物湯。耳鳴益甚。此元气虛損之癥。五更服六味丸。食前服補中益气湯。頓愈。此癥若血虛而有火。用八珍湯加山梔﹑柴胡。气虛而有火。四君子湯加山梔﹑柴胡。若因怒卽聾或鳴。實用小柴胡加芎﹑歸﹑山梔。虛用補中益气湯加山梔。午前甚。用四物加白術﹑茯苓。久用補中益气。午後甚。用地黃丸。

一論治人因怒耳鳴。吐痰作嘔。不食。寒熱脇痛。用小柴胡合四物。加山梔﹑茯苓﹑陳皮而瘥。

一論耳鳴。因虛火妄動。心神不寧。以益气湯去升麻﹑參﹑。加半夏﹑茯苓﹑川芎﹑白芍﹑竹茹﹑黃柏﹑黃連﹑天麻﹑蔓荊子﹑細辛。

一論耳中常鳴。生地黃截塞耳。數易之。以瘥爲度。一法。以紙裹。灰火中煨之用。良一治耳痛。肺火盛。腎气虛。以四物湯四錢。黃柏三錢。童便煎。空心服。

一寡婦耳內外作痛。不時寒熱。脈上魚際。此血盛之癥。用小柴胡湯加生地黃。以抑其血而愈。又項間結核如算珠。寒熱。用加味歸脾湯﹑加味逍遙散。調補肝脾而愈。

六味丸

﹝方見補益﹞

補中益气湯

﹝方見內傷﹞

八珍湯

﹝方見補益﹞

四君子湯

﹝方見補益﹞

小柴胡湯

加味逍遙散

加味歸脾湯

﹝方俱見婦人虛勞﹞

一專治耳內常鳴。耳聾。

獨勝丸

川黃柏﹝去皮八兩人乳拌勻曬漧再用鹽水炒絹包﹞

上爲細末。水糊爲丸。如梧子大。每百丸。空心。以鹽湯送下。

一治耳﹑內腫痛。膿血出。枯白礬末。入麝香少許。吹耳中。日三四度。或棉裹塞耳中立瘥。

一治耳聾。細辛爲末。熔黃蠟爲丸。如鼠糞大。棉裹塞耳中。立瘥。又以灸耳前陷中七壯。

一治气道壅塞。兩耳聾聵。用甘遂如棗核大。棉裹塞耳中。卻以甘艸放口內隨嚼。又宜生蔥白塞耳內。頻換卽通。

卷六

鼻病

右手脈浮洪而數。爲鼻衄流血。左手脈浮緩。爲傷風鼻塞。鼻流淸涕。

夫鼻者肺之候。時常和則吸飲香臭矣。若七情內郁。六淫外傷。飲食勞役之過。則鼻气不能宣調。淸道壅塞。卽爲病也。爲衄血。爲流淸涕。爲瘡瘍。爲窒塞不通。爲濁涕不聞香臭。

此皆臟腑不調。邪气郁於鼻。而淸道壅塞矣。寒則溫之。熱則淸之。塞則通之。壅則散之可也。

一論肺熱鼻流濁涕。壅塞不通。又治鼻不聞香臭。

神愈散

細辛白芷與防風。羌活當歸半夏芎。桔梗茯苓陳皮等。十味等分銼和同。三錢薄荷姜煎服。气息調勻鼻窒通。

一治腦漏。

防風荊芥獨活連翹本辛夷甘艸細辛牙皂石菖蒲上銼。水煎服。如數服未效。可將後藥三味爲末。棉裹塞鼻內。卽效。

一論鼻流濁涕不止者。名曰鼻淵。乃風熱在腦。傷其腦气。腦气不固。而液自滲泄也。

蒼耳散

白芷﹝一兩﹞辛夷仁蒼耳﹝炒各一錢五分﹞薄荷﹝五分﹞

上銼。水煎服。

一論鼻中流出臭膿水。名曰腦漏。

辛夷散

辛荑花﹝一錢﹞黃﹝一錢﹞人參﹝一錢五分﹞當歸﹝一錢﹞白芍﹝二錢﹞川芎﹝一錢﹞白芷﹝一錢﹞細辛﹝八分﹞黃芩﹝酒炒一錢﹞甘艸﹝六分﹞

上銼一劑。燈心三十根。水煎。食遠服。

一治疳或鼻疳。

乳香﹝五分﹞沒藥﹝五分﹞孩兒茶﹝一錢﹞雞﹝焙黃色一錢﹞

上爲末。擦患處。

一老人鼻中流涕不幹。獨蒜四五个。搗如泥。貼腳底心下。用紙貼之。其涕不再發。

一男子酒鼻。雄豬膽每日早以好酒調服一个。不過半月。如舊。

一治糟鼻驗方。

用硫黃爲細末。甚者加艸烏。同爲末。以酥油調稀。塗患處。如覺痛苦。用梔子煎湯服之。或洗藥處。卽愈。

一論鼻赤久不瘥。用大黃﹑芒硝﹑檳榔等分爲末。水調。敷患處。三四次洗淨。以新銀杏去殼嚼爛。敷於鼻上。不過五七次。卽如舊。

一治赤鼻。檳榔爲片。將茄汁浸曬一二次。爲末。面上紅累。硫黃以人乳浸滿碗。傾入湯鍋煮幹。先須用唾濕鼻。方抹藥末。

一論鼻淵頭眩。

淸泥丸斂神湯

人參防風麥門冬﹝去心﹞當歸頭枯芩﹝酒炒﹞川芎黃連﹝酒炒各一錢﹞蔓荊子﹝八分﹞升麻﹝三分﹞生甘艸﹝二分﹞明天麻制半夏﹝各七分﹞

上銼。水煎。食遠服。腦漏者。加蒼耳子二錢。黃一錢。

一論鼻流涕。久而不愈。乃成腦漏。必因虧損元陽。以致外寒內熱。甚則有滴下鮏臭之惡者也。知保養服藥。方可漸次許痊。

加味防風湯

防風﹝一錢﹞片芩﹝酒炒一錢五分﹞人參白芨﹝各一錢﹞麥門冬﹝去心二錢﹞生甘艸﹝五分﹞知母﹝一錢﹞炒白芍﹝一錢﹞懷生地﹝酒洗一錢﹞黃柏﹝酒炒一錢﹞黃﹝一錢﹞黃連﹝酒炒一錢﹞當歸頭百合﹝各一錢﹞

上銼。水煎。食遠。溫服。

一論鼻涕長流。名鼻淵也。

當歸川芎白芷人參白茯苓蒼耳子香附子﹝各一錢﹞天竺黃﹝三錢﹞防風秦艽荊芥薄荷麥門冬蔓荊子甘艸﹝各等分﹞

上爲細末。煉蜜爲丸。如梧子大。每服三四十丸。米湯送下效。

一男子面白鼻流淸涕。不聞馨穢。三年矣。用補中益气湯加麥門冬﹑山梔而愈。

一論色欲太過。虛損白濁。鼽出淸涕如泉湧者。補中益气湯。﹝方見內傷﹞根據本方加黃柏﹑知母﹑白芷﹑細辛﹑本﹑五味子﹑白菊﹑辛夷﹑蒼耳葉。水煎。溫服。

一論肺虛。爲四气所幹。鼻內壅塞。涕出不已。或气息不通。或不聞香臭。

川芎白芷細辛本防風木通辛夷仁甘艸上銼。水煎服。

一治鼻中肉贅。臭不可近。痛不可搖。以白礬末加砂少許。吹其上。頃之化水而消。

與勝濕湯合瀉白散二劑。此系濃壅濕熱。蒸於肺門。如雨霽之地。突生芝菌也。

一治鼻中肉贅。用藕節有毛處一節。燒灰存性爲末。吹患處卽瘥。

一治血熱入肺。名曰酒鼻。此方主之。

苦參﹝淨末四兩﹞當歸﹝淨末二兩﹞

上和調酒糊爲丸。如梧子大。每服七八十丸。食後。熱茶送下。

一治鼻疳爛通鼻孔。余治陳都憲夫人。患此得效。

鹿角﹝一兩﹞白礬﹝一兩俱放在瓦上隔火過﹞人頭髮﹝五錢在燈火上燒過﹞

上爲末。先用花椒湯洗淨。摻藥於疳上。三四次卽愈。如瘡不收口。用瓦松燒灰存性研末。幹摻之卽收。

一人酒鼻紅赤。余用此方。晚服用六味地黃丸全料加當歸二兩。苦參四兩。空心服。

不兩月而愈。

金花丸

黃連﹝二兩﹞枯芩﹝二兩﹞黃柏﹝二兩﹞梔子﹝一兩﹞大黃﹝二兩酒蒸九次﹞桔梗白粉葛﹝各二兩﹞

上爲細末。水法爲丸。如桐子大。每服七八十丸。白溫水送下。

卷六

口舌

脈左寸洪數。心熱口苦。右寸浮數。肺熱口辛。左關弦數而虛。膽虛口苦。洪甚而實。

肝熱口酸。右關沈實。脾胃有實熱。口甘。兼洪數者。口瘡。或爲重舌木舌。脈虛者。中气不足口舌苦服涼藥不愈者。宜理中湯。

夫口舌之爲病。或爲重舌木舌。爲糜爛生瘡之類。經云。肝熱則口酸。心熱則口苦。脾熱則口甘。肺熱則口辛。腎熱則口鹹。有口淡者。胃熱也。口臭者。乃臟腑臊腐之气。蘊積於胸臆之間。而生熱衝發於口也。口瘡者。脾气凝滯。加之風熱而然也。治當以淸胃瀉火湯方之。此正治之法也。如服涼藥不已者。乃上焦虛熱。中焦虛寒。下焦虛火。各經傳變所致。當分別而治之。如發熱作渴飲水口瘡者。上焦虛熱也。補中益气湯主之。如手足冷。肚腹作痛。大便不實。飲食少思口瘡者。中焦虛寒也。附子理中湯主之。如晡熱內熱不時而熱。作渴痰唾。小便頻數口瘡者。下焦陰火也。六味地黃丸主之。如食少便滑。面黃。肢冷。火衰土虛也。八味丸主之。若熱來復去。晝見夜伏。夜見晝伏。不時而動。或無定處。若從腳起。乃無根之火。亦用八味丸。及十全大補湯。加麥門﹑五味。更以附子末。唾津調搽湧泉穴。若槪用涼藥。損傷生气。爲害非輕。一論心肺蘊熱。口瘡咽痛。膈悶。小便淋濁不利。

淸金導赤散

黃連﹝六分﹞黃芩﹝一錢五分﹞梔子﹝二錢﹞木通﹝二錢﹞澤瀉﹝二錢﹞生地黃﹝四錢﹞

麥門冬﹝三錢﹞甘艸﹝八分﹞

上銼一劑。生薑三片。水煎。食後頻頻服之。

一論上焦實熱。心胃二經之火。而作口舌生瘡腫痛者。並咽喉牙齒耳面腫痛皆效。

淸胃瀉火湯

連翹桔梗黃連黃芩梔子漧葛﹝各七分﹞元參升麻生地﹝各一錢﹞薄荷﹝五分﹞甘艸﹝三分﹞

上銼。水煎。頻頻溫服。

一論飲酒過度。舌本彊腫。言語不淸。此脾虛濕熱。以益气湯加神曲﹑麥芽﹑漧葛﹑澤瀉。

一論上焦虛熱。發熱作渴。飲食勞役則體倦。此內傷气血。而作口舌生瘡者。宜補中益气湯。﹝方見內傷﹞根據本方加麥冬﹑五味子。

一論中焦虛寒。手足冷。肚腹痛大便不實。飲食少思。而作口舌生瘡者。以附子理中湯﹝方見中寒﹞根據本方。

一論晡熱內熱。不時而熱。作渴痰唾。小便頻數。而作口舌生瘡者。此下焦陰火也。以六味地黃丸﹝方見補益﹞根據本方。

一論如食少便滑。面黃肢冷。而作口舌生瘡者。此火衰土虛也。以八味丸﹝方見補益﹞根據本方一論若熱來復去。晝見夜伏。夜見晝伏。不時而動。或無定處。而作口舌生瘡者。若從腳起。乃無根之火也。以八味丸及十全大補湯。﹝方見補益﹞根據本方加麥門冬﹑五味子。

一論口瘡臭气穢爛。久而不瘥者。黃柏五錢。靑黛一錢五分。爲末。每用一錢。於舌上津咽下。

一論口瘡。用黃連﹑川椒。等分爲末。每少許搽瘡上。噙漱良久。以涼水漱咽。咽喉有瘡。加孩兒茶。

一治口舌生瘡。

加味陰陽散

黃連漧薑靑黛孩兒茶﹝各等分﹞

上爲末。每用少許搽患處。立效。一方。用五味子爲末。摻瘡上。卽愈。

一治口瘡良方。徐杏莊老師傳。

生白礬﹝一錢﹞朱砂﹝二分﹞

上共爲末。敷上立愈。

一論口舌生瘡。咽喉腫痛。咳嗽痰涎。淸聲潤肺。寬膈除熱。

上淸丸

黃濱江傳。

百藥煎﹝四兩﹞薄荷﹝淨末四兩﹞砂仁﹝二兩﹞訶子桔梗甘松﹝各五錢﹞寒水石﹝二兩﹞元明粉﹝五錢﹞硼砂﹝五錢﹞片腦﹝五分﹞

上爲末。甘艸熬膏。丸如梧子大。每服三五丸。茶送下。

一論口瘡連年不愈者。此虛火也。

玄門丹

天門冬﹝去心﹞麥門冬﹝去心﹞玄參﹝各等分﹞

上爲細末。煉蜜爲丸。如彈子大。每服一丸。噙化下。

一人口內如無皮狀。或咽喉作痛。喜熱飲食。此中气眞寒而外虛熱。用加減八味丸而愈一人舌腫舒退場門外。舌者心之苗。又脾之經絡。連舌本散舌下。其熱當責於心脾二經。

所謂熱勝則腫也。當用蓖麻子去殼。紙裹。捶出油。透紙作撚。燒煙燻之而愈。本艸云。蓖麻主浮腫惡气。取油塗之。葉主風腫不仁。搗蒸敷之。則其能解風腫內熱也。可知矣。

一人胃弱痰盛。口舌生瘡。彼服滚痰丸愈盛。反瀉不止。惡食倦怠。此胃气被傷也。予以香砂六君子湯。數劑少可。再以補中益气湯加茯苓﹑半夏而愈。夫胃气不足。飲食不化。亦能爲痰。補中益气。乃治痰之法也。若虛癥而用峻利之劑。豈不危哉。

一人脾胃虛。服養胃湯﹑枳術丸。初有效。而久反虛。口舌生瘡。勞則愈盛。此中气虛寒用理中湯少愈。更以補中益气湯加半夏﹑茯苓而安。夫養胃湯。香燥之劑也。若飲食停滯。

或寒滯中焦。服則燥開胃气。宿滯消化。最爲近理。使久服則津液愈燥。胃气愈虛。胃气本虛而用之。豈不反甚其病哉。亦有房勞過度。眞气衰敗。或元气不足。不能上蒸。中州不運致飲食不進。以補眞丸治之。若丹田之火。上蒸脾土。脾土一和。中焦自治。飲食自進何口瘡之不愈哉。

一人舌靑黑有刺。乃熱劇也。良由思慮過度。怒气所得病者。要將舌來土壁上貼之方好予制此方卽效。

淸心散

赤茯苓﹝去皮一錢﹞酸棗仁﹝一錢﹞麥門冬﹝去心一錢﹞遠志﹝甘艸水泡去心五分﹞黃連﹝一錢﹞胡麻仁﹝一錢﹞枳殼﹝去穣八分﹞小木通﹝八分﹞小甘艸﹝二分﹞

上銼。水煎。溫服。

一男子口臭。牙齦赤爛。腿膝痿軟。或用黃柏等藥。益甚。時或口鹹。此腎胃虛熱。以六味丸治之。悉愈。

一治口瘡喉痛牙疼妙藥。陳上余傳。

硼砂﹝一錢﹞孩兒茶﹝二分﹞雄黃﹝二分﹞靑黛﹝七分﹞胡黃連﹝三分﹞冰片﹝一釐﹞

玄明粉﹝二釐﹞

上共研末。搽上。

一香薷治口气甚捷。蓋口臭是脾有郁火。溢入肺中。失其淸和甘美之意。而濁气上干故也。一補舌唇方。賈蘭峯傳。

用鮮蟹燒灰。每二錢。用乳香﹑沒藥各二分半。塗之卽生肉。如去多唇舌。用川烏﹑艸烏爲末。攤紙一條。以涼水調合貼之。卽不覺痛。可用刀取。如流血。以陳鍛石塗之。愈後舌硬用白雞冠血點之。卽軟。

一生舌方。

以活蟹一个。炙榦爲末。收之。如遇此患。敷上合口卽已。

一治舌上腫硬。以百艸霜﹑海鹽。等分爲末。井花水調敷患處。

又宜眞蒲黃末。頻摻舌上。內以黃連一味。煎湯服之。以瀉心火。

一治舌長過寸。研冰片敷之卽收。

一治舌無故出血如泉。槐花炒爲末。摻之卽止。

一治舌忽脹退場門外。俗云蜈蚣毒。用雄鷄冠血一小盞。浸之卽縮入。

一舌吐不收。名曰陽彊。

一舌縮不能言。名曰陰彊。

一男子舌常破而無皮狀。或咽喉作痛。服淸咽利膈散益甚。予以理中湯治之。乃愈。

卷六

繭唇

內經云。脾气通於口。又云。脾之榮在唇。蓋燥則幹。熱則裂。風則腫。寒則揭。若唇腫起白皮。皺裂如蠶繭。名曰繭唇。有唇腫重出如繭者。有本細末大。如繭如癅者。或因七情動火傷血。或因心火傳授脾經。或因濃味積熱傷脾。大要審本病。察兼癥。補脾气。生脾血。

則燥自潤。火自除。風自息。腫自消。若患者忽略。治者不察。妄用淸熱消毒之藥。或用藥綫揭去皮。反爲翻花敗癥矣。

一論肝經怒火。風熱傳脾。唇腫裂。或患繭唇。

柴胡淸肝散

柴胡黃芩﹝炒各一錢﹞黃連﹝一錢五分﹞山梔﹝七分﹞當歸﹝一錢五分﹞川芎﹝六分﹞

生地黃﹝一錢﹞升麻﹝一錢二分﹞甘艸﹝三分﹞牡丹皮﹝一錢五分﹞

上銼一劑。水煎。食後頻服。若脾胃弱。去芩﹑連。加白術﹑茯苓。

一論陰虛火動。唇燥裂如繭。

濟陰地黃丸

熟地黃﹝四錢﹞山茱萸﹝酒蒸去核二錢﹞幹山藥﹝三錢﹞遼五味子﹝四分﹞麥門冬﹝三錢﹞當歸﹝酒洗三錢﹞肉蓯蓉﹝二錢﹞甘枸杞子﹝三錢﹞甘菊花﹝三錢﹞巴戟肉﹝三錢﹞

上爲細末。煉蜜爲丸。如梧子大。每服百丸。空心白湯送下。

一論中气傷損。唇口生瘡。或齒牙作疼。惡寒發熱。肢體倦怠。食少自汗。或頭痛身熱煩躁作渴。气喘。脈大而虛。或微細軟弱。

補中益气湯

人參黃﹝蜜水炒﹞甘艸﹝各一錢五分﹞白術﹝去蘆﹞當歸橘紅﹝各一錢﹞柴胡升麻﹝各五分﹞

上銼一劑。姜﹑棗煎服。

一論唇素燥裂生瘡。用橄欖燒灰爲末。以豬油調塗患處。立已。

一論冬月唇幹血出。用桃仁搗爛。豬油調塗唇上。卽效。

卷六

牙齒

右寸關脈洪數。或弦而洪。腸胃中有風熱。齒痛。尺脈洪大而虛者。腎虛。主齒動搖疏豁。相火上炎而痛。

夫牙齒者。乃骨之萃也。骨乃腎主之。則諸經血脈津液。皆潤澤淸涼矣。蓋血旺則涼。

涼卽骨堅固。血虛則熱。熱則齒浮動。人之上唇。人中之下牙屬腎脈。下前齒屬任脈。其兩頤上下及環口。皆屬乎陽明二經。故牙牀屬土。牙齒猶如木栽土上。土涼則根固。土熱則齒搖。牙卽骨也。骨不能痛。其痛者。牙齦筋肉也。人食梅多者。牙卽矬麻。痿而不能力嚼者。非木酸制土耶。其牙齦肉脫。胃火也。牙疏脆者。腎之相火也。經曰。諸痛癢瘡瘍。皆屬心火。

緣心火之下。陰精承之。若承之不缺。何痛之有。其牙患之名。有風牙虫牙。牙疳牙宣。蓋由於火之不齊也。故熱則生風。風字有虫。又曰。血遇火則沸而出。牙宣也。熱兼外邪則腫痛。眞陰未成而熱熾者。曰疳。乃潰塌之速。凡爲治者。保腎水者知其本。淸胃火者知其標疏風邪者知其權。蓋風藥善通經開腠。則是火郁宜發之義耳。修養家常食淡些。則血不凝戒愼濃味甘辛香辣。則不積火。治牙至藥不效時。熱之積也。蓋因縱欲而陰虛。嗜味以爲補。而益增其火。其目下嗜欲之節。乃爲後邊晚景。不甚苦於牙也。稟陽明火多者。易作牙病也。凡用椒姜巴豆蓽茇性熱辣者。擦而定痛。𨿽快於一時。實乃資邪益深矣。戒之戒之其小兒牙疳牙痛者。恣以甘。嗜以味。而不知節。濃其衣。重其棉。而不知攝。乳兒作疳者母之遺熱也。烘焙牀被夜暖。圖於睡寐。況臟腑眞陰未成。所以爲害暴也。固不可不畱心究明於斯矣。

經云。腎衰則齒豁。精固則齒堅。

一論一切牙齒腫痛。皆屬胃經火盛。多辛熱濃味。及服溫暖之藥過多。以致胃熱。上下牙痛。牽引頭腦而熱。其齒喜冷惡熱者。

加味淸胃散

當歸尾﹝二錢﹞生地黃﹝三錢﹞牡丹皮﹝三錢﹞升麻﹝四分﹞黃連﹝六分﹞加防風一錢五分。荊芥一錢。軟石膏三錢。

上銼一劑。水煎服。若牙顴額半邊痛者。加防風﹑羌活﹑白芷﹑細辛。若牙齦脫而出血者。加扁柏葉﹑黃芩﹑荊芥﹑梔子。

若虛損人牙痛者。加黃柏﹑知母﹑人參﹑甘艸。若滿口浮而痛。

不能力嚼者。加連翹﹑元參﹑芍藥。小兒牙疳者。乳母服。加天花粉﹑元參﹑白芷。醇酒濃味。唇齒作痛。或牙齦潰爛。連頭面頸項作痛者。並加犀角﹑連翹﹑甘艸。胃气齒痛。加艸豆蔻﹑細辛﹑防風﹑羊脛骨灰。去牡丹皮。

一論胃有實熱齒痛。或上牙痛尢甚者。

涼膈散

連翹梔子﹝各三錢﹞大黃﹝四錢酒蒸﹞芒硝﹝一錢﹞黃芩﹝三錢﹞薄荷﹝八分﹞知母﹝一錢五分﹞升麻﹝四分﹞石膏﹝三錢﹞黃連﹝六分﹞甘艸﹝八分﹞

上銼一劑。水煎。頻服。

一論風牙疼痛。

艸烏﹝二錢米泔水浸去皮炒焦﹞細辛﹝一錢﹞全蠍梢﹝五錢洗去臊﹞白僵蠶﹝五條炒去絲﹞冰片上研勻。搽患處。開口流涎。內服淸胃散。

一治風牙腫痛。

保牙散

軟石膏﹝一兩﹞川烏﹝三錢﹞艸烏﹝三錢﹞花椒﹝三錢﹞

上俱生用爲末。擦牙漱口。吐之立已。

一陳省齋遇一道人。治牙痛如神。

巴豆﹝去殼三枚﹞眞川椒﹝七粒﹞

上先將川椒略焙爲末。次入巴豆同研極細。入紅米飯些須搗研。爲丸如黍米大。每用一丸貼痛處。

一陳恕軒治牙痛不可忍者。

花椒﹝炒﹞胡椒白礬﹝半生半枯﹞食鹽﹝炒﹞

上各爲末。合和同研。每少許擦痛處。吐涎卽止。

一治風冷齒痛。

白芷細辛良姜蓽茇川椒香附蜂房﹝炒﹞

上各等分。爲細末。擦牙搐鼻。

一治牙痛方。

黑豆﹝一兩炒﹞鹽﹝六錢﹞花椒﹝五錢﹞生薑﹝六錢﹞連須蔥﹝六錢﹞艾﹝六錢﹞

上白水煎。漱口吐去。

一論牙屬腎。骨之餘。不作痛。作痛者。乃陽明經之火也。血壅牙根。齒齦浮起作痛也宜淸胃火爲主。其牙齒疏脆剝削。漸覺齒稀。牙蛀去。乃屬腎之眞陰虧欠。牙不堅實。宜服六味地黃丸。

滋陰淸胃固齒丸

善治牙痛。自能固齒。

山藥末﹝一兩﹞牡丹皮末﹝一兩﹞黃柏﹝酒炒爲末二兩﹞黃連﹝酒炒爲末一兩﹞升麻﹝二兩﹞當歸末﹝酒洗一兩﹞元參末﹝一兩﹞榦葛末﹝一兩﹞

上用知母一兩。山楂肉二兩。煎濃湯去渣。淨汁煮葛粉爲糊。又用米飯一盞。研爛。和葛粉。

同又研勻。調以上八味末爲丸。如綠豆大。以水飛過朱砂爲衣。曬漧。每服三錢。食後。白湯送下。要忌一切濃味姜蒜椒辣各等物。

一治胃經虛熱齒牙作痛者。補中益气湯。﹝方見內傷﹞根據本方加熟地黃﹑牡丹皮﹑白茯苓﹑白芍。

一論齒動作渴。屬脾胃虛弱。陰火熾盛者。補中益气湯。﹝方見內傷﹞根據本方加酒炒黃柏﹑知母。

一治每勞心則齒縫腫。而不能咀嚼。此元气虛弱也。補中益气湯﹝方見內傷﹞根據本方。

一論齒浮作痛。耳面黑色。口漧作渴。日晡則劇。此脾虛也。用益气湯﹑加減八味丸而愈。

一朱工部午後有熱。遇勞遺精。其齒卽痛。此脾腎虛熱。先用補中益气湯﹑六味丸。更以十全大補湯而愈。

一男子齒浮作痛。耳面黧色。口渴。日晡則劇。脾虛弱也。用補中益气湯﹑加減八味丸而愈。

一男子口臭。牙齦赤爛。腿腳痿軟。或用黃柏等藥。益甚。時或口鹹。此腎經虛熱。余用六味地黃丸而瘥。

一男子每遇發熱。牙卽浮腫。此足三陰虛火。用加減八味丸。而不復作。

一論腎气虛寒。牙齒作痛。面色黧黑。精神憔悴。腳膝無力。飲食少思。或痰气上升。

小便頻數。齒不堅固。或口舌麻悶。畏飲冷水。以八味丸數服而安。

一治胃中客熱牙疳。出血口臭。齒齦腫痛腐爛。

甘露飲

枇杷葉﹝三錢﹞石斛﹝三錢﹞黃芩﹝二錢﹞枳殼﹝一錢﹞天門冬﹝三錢﹞生地黃熟地黃山茵陳麥門冬﹝各三錢﹞甘艸﹝八分﹞

上銼。水煎服。

一李小園患滿口牙齒疼痛。潰爛動搖。飲食不下。乃牙疳也。諸醫不效。忽遇一道人傳方。一擦卽愈。

川椒﹝炒一錢半﹞銅靑﹝一錢﹞硼砂﹝一錢﹞

上三味爲末。每少許擦患處。流涎立已。

一治牙疳。根內臭爛黑色。有虫作痛。

雞內金﹝卽雞肫內粗皮陰漧一具﹞白芷﹝二錢﹞銅靑﹝一錢﹞麝香﹝一分﹞

上爲細末。以溫鹽水漱口。貼患處卽愈。

一治牙疳臭爛。久不愈。

白硼砂﹝二錢﹞白枯礬﹝一錢﹞蘆薈﹝五分﹞靑黛﹝三分﹞輕粉﹝三分﹞雄黃﹝二分﹞

冰片﹝一分﹞

上爲細末。候睡去時。以竹管引藥。吹在牙疳上。或以雞翎掃敷之。

一論牙痛或腫。風牙﹑虫牙﹑動牙長痛不可忍。宋知府傳。

馬蜂窩白蒺藜花椒艾葉蔥頭荊芥細辛白芷﹝各等分﹞

上銼散。醋煎。口噙良久。吐出卽瘥。

一治牙痛。虫蛀不已。諸藥不效者。

救苦丹

蟾酥﹝三分銼細乳汁少溶化於器內﹞雄黃﹝二分﹞細辛﹝二分﹞冰片﹝二分﹞

上將酥乳調和。細細納蛀牙孔內。或痛牙齦縫中。口中痰涎任流出之。內服加味淸胃湯一方。治虫牙腫痛。用雄黃二分。麝香少許。搽於虫孔中。虫死則痛止。

一方。治風牙﹑虫牙作痛。用黃蜂窩一个。以花椒塡滿其竅。以白鹽一錢。封口燒存性入白芷﹑羊脛骨灰各一錢。同研爲細末。先以淸茶漱口淨。然後以藥擦之。及敷痛處。如有虫蛀孔作痛。以少許塞孔中。立驗。

固齒明目烏須黑髮良方

牙痛胃火。濃味所起。齒痛腎虛。房勞過矣。補腎牙牢。淸火痛止。節欲甘淡。何疾下愈。經驗良方。擦牙固齒。明目烏發。香口潤體。久而用之。其妙無比。

何首烏﹝黑豆拌蒸一次牛膝拌蒸一次四兩﹞旱蓮艸﹝四兩﹞槐角﹝黑豆煮汁拌蒸四兩﹞

懷生地黃﹝酒拌砂鍋內蒸一日至黑二兩﹞骨碎補﹝刮去皮毛炒七次一兩五錢﹞靑鹽﹝二兩﹞沒食子﹝公母成對二兩﹞

上共爲細末。每早擦牙。滚水咽下。能用於須髮未白之先。可免染須之勞。烏須黑髮。

固齒牢牙。

牢牙固齒烏須黑髮祕方

臨川劉云來傳。

沒食子﹝四錢﹞靑鹽﹝二兩﹞細辛﹝二錢﹞地骨皮﹝二兩﹞熟地黃﹝二兩﹞破故紙﹝炒四兩﹞

上共爲細末。每早擦牙良久。滚水咽下。

擦牙烏須方

本縣丁族傳。

白茯苓﹝去皮﹞細辛牙皂﹝燒成灰存性﹞五倍子﹝炒黑各等分﹞

上爲細末。頻頻擦牙。日久。須白者轉黑。

一擦牙固齒。牙宣口臭。烏須烏發。吏部吳繼疏試效。

旱蓮艸﹝炒幹切碎半斤﹞香附米﹝四兩﹞

上二味。入砂鍋炒黑存性。爲末擦牙。

一固齒烏須。王斗嶽傳。

靑鹽﹝炒一兩﹞槐角子﹝炒一兩﹞牡丹皮﹝酒洗一兩﹞破故紙﹝酒炒七錢﹞細辛﹝酒洗五錢﹞熟地黃﹝酒浸一日曬漧一兩﹞沒食子﹝三錢﹞百藥煎﹝二錢﹞

上共爲末。每早擦牙咽下。

一擦牙防齒患。取靑槐枝捶半碎。半斤。水四碗。煎二碗。去渣。入好鹽一斤。煮幹更將鹽炒。研細擦牙。溫水漱口。吐水洗目。明目固齒。

卷六

眼目

左寸脈洪數。心火炎上也。關弦而洪。肝火盛也。右寸關俱弦洪。肝木夾相火之勢。而來侮所不勝之金。而制己所勝之土也。

夫天運拂經。則兩曜薄蝕。人身違和。則兩目眵昏。是眼目之在人。猶日月之麗天。明則其常。而昏則其變也。一身之中。惟目最貴重。臟腑之精華萃焉。血脈之宗會系焉。東垣曰。

按陰陽應象論云。諸脈皆屬於目。又曰。目得血而能視。五臟六腑之精气。皆上注於目而爲之精。精之窠爲眼。骨之精爲瞳子。筋之精爲黑睛。血之精爲目窠之總絡。气之精爲白眼。肌肉之精則爲約束裹擷。筋骨血气之精而與脈並而爲系。上屬於腦。後出於項。是故瞳子黑眼法於陰。白眼赤目法於陽。故陰陽合徳。而爲精明也。是以五臟六腑。十二經脈三百六十五絡。其血气皆稟受於脾土。上會於目而爲明。故目者心之使也。心者神之舍也。若精神亂而不守。卒然見非常之怪。邪中其精則精散。則視岐昏。一物爲兩也。因事煩擾。飲食失節。

勞役過度。致脾胃虛弱。心火大盛。則百脈沸勝。血脈並行。經云。天明日月不明。邪害空竅是也。董院使云。目之首尾。赤睛屬心。其滿眼白睛屬肺。其烏睛圓大屬肝。其上下肉胞屬脾。而中間黑瞳一點如漆者。腎實主之。是隨五臟各有證應。然論其所主。則瞳子之關系重焉。何以言之。目者肝腎外候也。肝取木。腎取水。水能生木。子肝母腎。焉有子母而能相離者哉。故肝腎之气充。則精彩光明。肝腎之气乏。則昏蒙眩暈。烏輪赤暈。刺痛浮漿此肝熱也。膽生淸淚。枯黃繞睛。此肝虛也。瞳人開大。淡白偏斜。此腎虛也。瞳人焦小或帶微黃。此腎熱也。又曰。白睛帶赤。或紅筋者。其熱在肺。上胞下胞。或目唇間如疥點者。其熱在脾。又曰。眼者輕膜裹水。照徹四方。溯源反本。非天一之水。而目孰爲之主宰乎。析而論之。則拘急牽。瞳靑胞白。癢而淸淚。不赤不痛。是之謂風眼。烏輪突起。

胞硬腫紅。眵淚濕漿。裹熱刺痛。是之謂熱眼。渾而淚。胞腫而軟。上壅朦朧。酸澀微赤。

是之謂气眼。其或風與熱並。則癢而浮赤。風與气搏。則癢澀昏沈。血熱交聚。故生淫膚粟肉紅縷偸鍼之類。气血不至。故有眇視胞垂雀眼盲障之形。淡紫而隱紅者。爲虛熱。鮮紅而兼赤者。爲實熱。兩呈露生肉者。此心熱血旺。白睛紅膜如紙傘者。此气滯血凝。熱癥瞳人內湧。白睛帶濕。色浮而赤也。冷癥。瞳人靑綠。白睛枯槁。气沈而濁也。眼熱已久復爲風冷所乘。則赤爛。眼中不赤。但爲痰飲所注。則作痛。肝气不順而夾熱。所以羞明熱气蓄聚而傷胞。所以胞合。劉河間曰。在腑則爲表。當除風散熱。在髒則爲裏。當養血安神。如暴失明。昏澀翳膜眵淚。斑入眼。此風熱也。一云。斑入眼。此肝气盛。而發在標也。宜表散以祛之。如昏弱不欲視物。內障見黑花。瞳子散大。皆裏也。血少神勞。腎虛也宜養血補水安神以調之。觀在前諸公所論治療之法。大槪以涼肝淸心。調血順气爲先。不可固執水能生木之說。而偏補養。蓋腎水惡燥。設遇虛證。亦不過以當歸﹑地黃等藥潤養之輕則溫補之可也。況夫脾能發燥。肝亦好潤。古方率用杏仁﹑幹柿﹑飴糖﹑沙蜜爲佐。果非潤益之意乎。抑且脾者諸陰之首。目者血脈之宰也。故脾虛則五臟之精气皆失所司。不得歸明於目矣。心者。君火也。主藏神明。宜靜而安。相火代行其令。相火乃胞絡之火。主百脈。皆榮於目。旣勞役妄動。又因邪气所並。而損血脈。是故諸病生焉。翳目者。𨿽宜養血安神。又當兼理脾胃。乃良法也。至於退翳一節。尢關利害。夫翳起於肺。肺家受熱。輕則朦朧。重則生翳。有曰眞珠翳狀如碎米者易散。有曰梅花翳狀如梅花者難消。𨿽翳自熱生。

然治法先退翳。而後退熱者。謂熱極生翳。若先去赤熱。則血爲之凝而翳不能去。其有赤眼。與之涼藥過多。又且滌之以水。不反掌而水凝。眼特一團水耳。水性淸澄。尢不可規規於點洗。緣其喜怒失節。嗜欲無度。勞役眼力。泣涕過傷。淩寒衝風。當暑冒日。不避煙火飲啖辛辣。此皆患生於臟腑者也。專事點洗可乎哉。在乎察受病之因。究標本之理。推明運气以調之。斟酌藥飲以平之。患者又能靜坐閒居。澄神息慮。節飲食。戒色欲。專內視。

簡外觀。愛惜目力。則無有不安者矣。

一論暴發眼腫如桃。並赤眼痛澀難開者。

祛風淸熱散

當歸尾﹝二兩﹞赤芍﹝二錢﹞川芎﹝一錢五分﹞生地黃﹝三錢﹞黃連﹝六分﹞黃芩﹝二錢﹞

梔子﹝三錢﹞連翹﹝三錢﹞薄荷﹝八分﹞防風﹝一錢五分﹞荊芥﹝一錢﹞羌活﹝二錢﹞桔梗﹝八分﹞枳殼﹝一錢﹞甘艸﹝八分﹞白芷梢﹝一錢﹞

上銼一劑。燈艸七根。水煎。食後服。腫痛甚。加大黃﹑芒硝﹑風熱。加蔓荊子﹑牛蒡子。

烏珠痛。加天麻﹑川烏。﹝生用三片﹞犯眼。加蒼術﹑朱砂。眼生翳障。加白蒺藜。眼目被人打傷靑腫。加大黃。如杖瘡腫痛未破。作憎寒壯熱。或打重血气攻心。加大黃﹑桃仁。如打撲傷損內重。瘀血不散。加大黃﹑桃仁。服之立愈。

一論治眼暴發赤腫。瞼髙。苦痛不可忍者。

救苦湯

連翹桔梗紅花細辛﹝各二分﹞當歸身﹝夏月減半﹞甘艸﹝炙各一錢﹞蒼術﹝米泔浸﹞

龍膽艸﹝各一錢四分﹞羌活﹝太陽﹞升麻﹝陽明﹞柴胡﹝少陽﹞防風本黃連生地黃黃柏黃芩知母﹝各三錢﹞川芎﹝六分﹞

上銼一劑。水煎。臨臥服。

一治火眼赤眼暴發。腫痛不可忍者。

黃連黃柏生白礬﹝各三分﹞

上銼。膠棗一枚。煎水半鐘。洗之立消。

一洗暴發爛弦風眼。用皂礬不拘多少。瓦器盛。於三伏內曬之至白色。須曬十餘日。方好。再入黃連末十分之一。每用少許水和。紙隔洗眼。立效。

一治眼暴發腫痛。用白礬枯過爲末。每用三錢。生薑去皮。取自然汁。調如膏。抹紙上令患人閉目。將藥貼眼睛上。燒一炷香盡。痛卽止。用溫水輕輕洗去。神效。

一外治火眼腫痛。用靑礬炒三錢。黃土六錢。皆爲細末。井花水調作兩餅。如眼睛大。

先將眼用水洗淨。次用紙貼眼上。後用餅貼紙上。令病患仰臥。用水潤餅。如幹再潤。兩三時卽已。

一治眼暴發。赤腫痛淚。隱澀難開。用大黃末。新汲水調塗兩眉正上頭兩腦。水潤之。

須臾。腫消痛止。

一治如前癥。用黃連末五錢。薄荷二錢半。爲末。用雞蛋淸和。隔紙塗眼上良久。幹則以水潤之。卽效。

一論凡眼疾暴發。新久腫痛。痛不可忍者。皆緣心家火起所致也。並治一應障翳等疾。

光明丸

李中山傳。

生地黃白芷羌活獨活甘艸薄荷防風荊芥木賊甘菊花艸決明黃連黃芩黃柏大黃連翹桔梗﹝各五錢﹞歸尾川芎﹝各三錢﹞

上藥十九味。爲末。煉蜜爲丸。如綠豆大。每服三五十丸。白滚湯送下。早晚各進一服一論暴發眼。

瀉火升陽湯

黃﹝八分﹞人參﹝七分﹞甘艸﹝五分﹞柴胡﹝一錢五分﹞梔子﹝二錢﹞菊花﹝二錢﹞

枳實﹝一錢六分﹞甘枸杞子當歸川芎﹝各三錢﹞黃芩﹝二錢﹞升麻﹝一錢五分﹞薄荷﹝二錢﹞

本﹝二錢﹞生地黃﹝三錢﹞龍膽艸﹝一錢﹞

上銼一劑。用水一鐘。酒一鐘。煎至一鐘。臨臥服。渣再用水三鐘。煎至一鐘。溫服卽愈。如未全愈。將第三次渣。用水一鐘。煎至半鐘。溫服。忌魚雞。

一論內障眼。得之脾胃元气虛弱。心火與三焦皆盛。飲食失節形體勞役。不得休息。故上爲此癥也。

沖和養胃湯

黃﹝一錢五分﹞人參﹝一錢﹞炙甘艸﹝一錢五分﹞當歸﹝酒洗一錢﹞白術﹝去蘆一錢﹞

白芍﹝酒炒六分﹞白茯苓﹝三分﹞柴胡﹝七分﹞升麻﹝一錢﹞羌活﹝一錢五分﹞防風﹝五分﹞黃連﹝七分﹞黃芩﹝七分﹞漧薑﹝一分﹞五味子﹝二分﹞

上銼一劑。水煎。稍熱服。

一論肝主目。肝受熱。則不能視。血弱則肝气無以榮養。肝气有虧。則有花也。久視艱澀大赤色者。此血不足。肝之失養也。迎風有淚。腎之虛也。黑睛有翳不散。此亦因勞受風。血弱不能行也。宜服此藥補肝血。滋膽水。益腎气。大有殊功。

家傳養肝丸

羚羊角﹝鎊另研五錢﹞生地黃﹝酒浸﹞熟地黃﹝酒蒸﹞肉蓯蓉﹝酒洗﹞甘枸杞子防風﹝去蘆﹞艸決明﹝炒﹞菊花羌活當歸﹝酒洗﹞沙苑蒺藜﹝炒各一兩﹞楮實子﹝炒五錢﹞羊子肝﹝小肝葉煮焙榦爲末﹞

上爲細末。煉蜜爲丸。如梧桐子大。每服五十丸。加至七十丸至百丸。早鹽湯下。午茶下。臨臥。酒下。不飲酒人。當歸湯下。卽補肝重明丸去赤芍﹑甘艸。

一論素稟虛弱。勤勞。眼目昏暗。

當歸﹝酒洗一錢五分﹞白芍﹝酒炒一錢﹞川芎﹝一錢﹞黃柏﹝人乳汁炒一錢﹞生地黃﹝二錢﹞

龍膽艸﹝酒洗四分﹞密蒙花﹝五分﹞白術﹝去蘆一錢﹞人參﹝五分﹞知母﹝人乳汁炒一錢﹞

茺蔚子﹝一錢﹞黃芩﹝酒炒七分﹞

上銼一劑。水煎服。

一論病目。用涼藥過多。以致隱澀難開。

防風﹝七分﹞黃﹝一錢﹞炙甘艸﹝五分﹞蔓荊子﹝三分﹞當歸﹝五分﹞白芷﹝三分﹞

升麻﹝七分﹞柴胡﹝五分﹞

上銼一劑。水煎服。

一論日晡兩目緊澀。不能瞻視者。此元气下陷也。補中益气湯﹝方見內傷﹞。根據本方倍參一論腎水枯竭。神光不足。眼目昏暗。此壯水之主。以制陽光。

壯水明目丸

熟地黃﹝一兩二錢﹞山藥﹝一兩二錢﹞澤瀉﹝八錢﹞山茱萸﹝酒蒸去核一兩二錢﹞茯苓﹝去皮一兩﹞川芎﹝二錢﹞牡丹皮﹝八錢﹞當歸﹝酒洗一兩﹞生地黃﹝五錢﹞蔓荊子﹝一兩﹞

甘菊花﹝五錢﹞黃連﹝五錢﹞柴胡﹝三錢﹞五味子﹝五錢﹞

上爲細末。煉蜜爲丸。如梧桐子大。每服四五十丸。用好酒調服。

一論遠年近日。爛弦風眼。翳障靑盲。腫痛百病。

點眼仙方

臨州馬伏所傳。

蕤仁﹝三錢淨去皮將竹紙碾去油方入藥用筆筒卷紙將葉鋪紙上重層捲碾﹞珍珠﹝二分五釐生用綿紙包打碎碾﹞琥珀﹝二分生用紙包打碎碾爛﹞熊膽﹝一分五釐生碾碎﹞牛黃﹝一分生用﹞麝香﹝半分生用﹞片腦﹝一分五釐生用﹞蜂蜜﹝三錢五分用慢火煨化濾去渣﹞

上先秤眼藥罐。次加蜜。秤後入藥。攪以上藥八味。調勻點睛。

一論暴發風熱。時行火眼神效。

紫金錠

陳省齋祕傳。

川黃連四兩。銼爲粗末。將井花水十鐘。浸兩三日。入鍋煎至三鐘。去渣。再熬至半鐘下水膠一錢二分溶化。調後藥爲錠。銅綠﹝五錢﹞輕粉﹝二錢﹞宮粉﹝三兩﹞

上共爲細末。將黃連汁調爲錠。陰漧。用時將井花水磨。加熊膽五分。冰片二分。尢妙一論兩目翳障。爛弦風熱。昏蒙色眼。皆治。

光明散

鑪甘石﹝用上好的四兩﹞珍珠﹝四錢﹞

上二味。用竹紙包定。將新傾銀紫泥罐爲餅。包石珠在內爲丸。外用熊膽一錢。硼砂二錢。

火硝三錢。研末爲衣。再用紫泥罐包裹曬漧。用炭火煉。以七根綫香爲度。煉四炷香。用童便淬之。浸黑色爲妙。又煉根半香。以好醋淬之。再煉根半香歇火。聽用。

前煉過末藥一錢。加熊膽一分。火硝一分。爲極細末。點眼。其效如神。

一論遠年近日。內障靑盲。云翳推移。火眼暴發。迎風流淚。怕日羞明。肝腎虛損等疾點之悉愈。能治七十二種眼疾。能醫二十年目不明者。惟有瞳人反背而睛散者。不治。

仙傳珊瑚紫金膏

薛巡兵祕傳。

白鑪甘石﹝南方出名羊腦鑪甘童便浸七日用灰火硝銀砂鍋內投入童便內共十日曬漧細研一兩﹞麝香﹝揀淨去皮細研五分﹞黃丹﹝髙者名�丹滚水飛過三次曬漧細研爲細末一兩﹞海螵蛸﹝卽烏賊魚骨剝去皮甲殼火炙過細研一錢﹞乳香﹝光明者入砂鍋內微火炒出其煙研細末二錢﹞

沒藥﹝光明者入砂鍋內微火炒出煙細研二錢﹞白硼砂﹝明淨二錢細研﹞靑鹽﹝去泥土細研五分﹞片腦﹝細研三分﹞

上將前七味。各研細末。稱足。合入一處。入缽內再研。細極無聲。後入麝片二味。再研調勻。將蜂蜜用細袋濾過。熬蜜滴水成珠。夏老冬嫩。春秋酌老嫩之間。用蜜調藥。令稀稠得所。瓷器內封固。不可泄气。點眼神效。

一人兩目作痛。服降火去風之藥。兩目如緋。熱倦殊甚。余用十全大補湯數劑。諸癥悉退。服補中益气湯兼六味丸而愈。復因勞役。午後目澀熱倦。再用十全大補而痊。

一人年二十。素嗜酒色。兩目赤痛。或作或止。兩尺洪大。按之微弱。余謂少年得此病目一人目赤不明。服祛風散熱藥。反劇而重聽。脈大而虛。此因勞心過度。飲食失節。用補中益气加茯神﹑酸棗﹑山藥﹑石棗﹑五味。頓愈。又勞役。復甚。用十全大補湯加前藥漸愈卻用補中益气湯加前藥而痊。

一儒者日晡兩目緊澀。不能瞻視。此元气下陷。用補中益气倍加參﹑。數劑而愈。

一論眼病之後。微有上熱。白眼紅。多眵淚。每疼痛而隱澀難開。此苦寒太過。而眞气不能通九竅也。故眼目昏花不明。以補中益气湯。去參﹑術﹑陳。加防風﹑白芷﹑蔓荊子。

一論內障眼。得之元气脾胃虛弱。心火與三焦俱盛。飲食失節。形體勞役。不得休息。

故上爲此癥也。以益气湯加黃連﹑黃芩﹑漧薑﹑五味。去陳皮。

一論諸般翳障。攀睛肉。內障靑盲等癥。

益府祕傳撥雲龍光散

蕤仁﹝五兩去粗殼取仁用溫水浸去嫩皮膜尖心用上好白竹紙包裹捶去油以盡爲度用五錢﹞

黃﹝二分五釐﹞白磁砂﹝卽好白細瓷器四五錢重用頭酸醋一碗將瓷器以砂罐盛貯放炭火內燒紅先投入醋內以七次爲度又用童便一碗燒紅投內以七次爲度又將醋童便合一碗又燒紅投入以七次爲度先將磁研煉以水澄淸用中間陰漧五分﹞好珍珠﹝八九分將雄鷄一隻以珠入雞肚內過一宿然後殺雞取珠用豆腐蒸過用五分﹞硼砂﹝二錢五分﹞琥珀﹝五分﹞眞熊膽﹝三分以瓷瓦盛放火上煨去水用二分五釐煉﹞砂﹝三四分將冷水一碗以火煮幹爲度用一分﹞當門子﹝一分﹞丁香﹝一分﹞海螵蛸﹝水煮過六七次二分﹞冰片﹝一分﹞人龍﹝用男人孩子口內吐出食虫卽用銀簪破開河水洗刮令淨陰漧二分﹞

上精制一處細研。任意點眼。盲者復研。

一治血气虛損。眼目昏暗。此壯水以制陽光。有誤服寒涼之過。黑暗全不通路。以十全大補湯加沈香﹑大附子﹑白豆蔻。東垣謂目能遠視。而不能近視。火盛而水虧也。法當補腎。六味地黃丸主之。目能近視。而不能遠視。有水而無火也。法當補心。定志丸加茯苓主之。又曰不能近視。晨服地黃丸。不能遠視。臥服定志丸。是以通手足少陰經也。是以知不能近視者。腎水虧火盛也。不能遠視者。心血不足也。

定志丸

遠志﹝去心﹞石菖蒲﹝各二兩﹞人參﹝一兩﹞白茯神﹝三兩﹞加白茯苓一兩。

上爲細末。煉蜜爲丸。朱砂爲衣。每服二十丸。米湯下。

六味地黃丸

﹝方見補益﹞

卷六

喉痺

﹝聲啞腮﹞

兩寸脈浮洪而溢者。喉痺也。脈微而伏者死。

內經曰。一陰一陽結。謂之喉痺。一陰者。手少陰君火。心主之脈气也。一陽者。手少陽相火。三焦之脈气也。二脈並絡於喉。气熱則內結。結甚卽腫脹。腫脹甚則痺。痺甚則不通而死矣。夫推原十二經。惟足太陽則下項。其餘皆湊於喉嚨。然內經何獨言一陰一陽結爲喉痺蓋君相二火。獨勝而熱。中絡故痛者速也。余謂一言可了者。火也。故十二經中。言嗌漧嗌痛。喉腫頷腫。舌本彊。皆君火爲之也。惟咽痺急速。相火所爲也。夫君火者。猶人火也相火者。猶龍火也。人火焚木其勢緩。龍火焚木其勢速。內經之言喉痺。則與咽舌其兩間耳。然其病同於火。故不分也。後之醫者。各詳其狀。彊立八名。曰單乳蛾。雙乳蛾。子舌脹。木舌脹。纏喉閉。走馬喉閉。熱气上行。故傳於喉之兩旁。近外作腫。以其形似。是謂乳蛾。一則爲單。二則爲雙。其比乳蛾差小者。名謂之喉閉。熱結於舌下。復生小舌子。名曰子舌脹。熱結於舌中。舌爲之腫。名曰木舌。彊而不柔和也。熱結於咽喉。腫繞於外。且麻且癢。腫而大者。名曰纏喉風。喉痺暴發暴死者。名曰走馬喉風。此八種之名𨿽詳。若不歸之火。則相去遠矣。其微者可以咸之。若其大者以辛散之。今之醫者。皆有其藥也。如薄荷﹑烏頭﹑僵蠶﹑白礬﹑朴硝﹑銅綠之類。至於走馬喉痺。何恃此乎。生死人反掌之間耳。

其最不誤人者。無如砭鍼出血。血出則病已。易曰。血去惕出。良以此乎。昔余治一婦人。

木舌脹。其舌滿口。諸醫不愈。余以銀鍼小而銳者。砭之五七度。腫減。三日方平計所出血幾至盈斗。余昔又治一男子。纏喉風腫。表裏皆作。藥不能下。余用涼藥灌於鼻中。下十餘行。外用拔毒散敷之。陽起石燒淬。與伏龍肝。各等分。細末之。以新水掃百徧。三日熱始退。腫始消。又嘗治一貴婦喉痺。蓋龍火也。𨿽用涼劑。而不可使冷服。爲龍火。宜用火逐之。人火者。烹飪之火是也。乃使曝於烈日之中。登於髙堂之上。令家人攜火鑪。坐藥銚於上。使藥常極熱。不至太沸。通口時時呷之。百餘次。其火自然而散。此法以熱行寒。不爲熱而插格故也。大抵治喉痺。用鍼出血。最爲上策。但人畏鍼。委曲旁求。瞬息喪命。凡用鍼而有鍼創者。宜搗生薑塊。調以熟白湯。時時呷之。則創口易合。銅人亦有灸法。然痛微者可用。速者恐遲則殺人。故治喉痺之人。與救人同。不容少待。內經火郁發之。發謂發汗。咽喉中豈能有汗。故出血者。乃發汗之一端也。後之君子。毋執小方。而曰吾藥不動臟腑。又妙於出血。若幸遇小疾而獲效。不幸遇大病而死矣。毋遺後悔可也。

一論喉痺危急。死在須臾。牙關緊閉。病患大指外邊。指甲下根。不問男左女右。用布鍼鍼之。令血出卽效。如大勢危急。兩手大指俱鍼之。其功尢效。

一論治不測急慢喉痺。腫塞不通。

開關神應散

盆硝﹝研細四錢﹞白僵蠶﹝微炒去嘴八分﹞靑黛﹝八分﹞蒲黃﹝五分﹞麝香﹝一分﹞甘艸﹝八分﹞馬勃﹝三分﹞片腦﹝一分﹞

上各爲細末。稱足。同研極勻。瓷瓶收貯。如有病癥。每用藥一錢五分。以新汲水小半盞。

調和。細細呷咽。如是喉痺。卽破出血。便愈。如不是喉痺。自然消散。若是諸般舌脹。用藥半錢。以指蘸藥擦在舌上。下咽津唾。如是小兒。一錢作爲四五服。亦如前法用。並不計時候。

勃一名馬。菌也。虛軟如紫絮。彈之紫灰出。狀如狗肝。生濕地園中久腐處。主惡瘡馬疥。敷諸瘡。以蜜拌調呷。治痺咽痛。

一咽喉腫痛痰涎壅盛。初起或壯盛人。上焦有實熱者可服。

淸咽抑火湯

連翹﹝一錢五分﹞片芩﹝一錢﹞梔子﹝一錢﹞薄荷﹝七分﹞防風﹝一錢﹞桔梗﹝二錢﹞

朴硝﹝一錢﹞黃連﹝一錢﹞黃柏﹝五分﹞知母﹝一錢﹞玄參﹝一錢﹞牛蒡子﹝一錢﹞大黃﹝一錢﹞

甘艸﹝五分﹞

上銼一劑。水煎。頻頻熱服。聞生過楊梅瘡者。加防風﹑山豆根二兩。

一論虛火上升。喉內生瘡。喉閉熱毒。最能降火滋陰。

滋陰降火湯

當歸﹝一錢﹞川芎﹝一錢﹞白芍﹝一錢二分﹞川黃柏﹝蜜水炒一錢﹞生知母﹝一錢﹞懷熟地黃﹝一錢五分﹞天花粉﹝一錢﹞生甘艸﹝一錢﹞加元參二錢。白桔梗去蘆三錢。

上銼一劑。水煎。入竹瀝一盞。溫服。

一論喉痺腫痛。聲啞不出。飲食不下。陰虛。相火上炎。咳嗽痰喘。潮熱虛勞等癥。內服此藥。外用神仙通隘散。吹之卽愈。

滋陰淸火湯

懷熟地黃﹝一錢﹞山茱萸﹝酒蒸去核一錢﹞白茯苓﹝去皮一錢﹞山藥﹝一錢﹞澤瀉﹝一錢﹞

桔梗﹝二錢﹞元參﹝一錢﹞牡丹皮﹝一錢﹞黃柏﹝用蜜水炒一錢﹞天門冬﹝去心一錢﹞麥門冬﹝去心一錢﹞甘艸﹝一錢﹞

上銼一劑。水煎。溫服。外用硼砂一味。噙化咽下。降痰消毒如神。

一論咽喉腫痛。屬素虛弱者。或服涼藥過多而作瀉者。皆可服。

淸上養中湯

小甘艸桔梗﹝各二錢﹞元參當歸黃芩﹝各一錢﹞陳皮﹝去白﹞白術﹝去蘆﹞白茯苓﹝去皮﹞麥門冬﹝去心﹞連翹﹝各八分﹞人參防風金銀花﹝各八分﹞

上銼一劑。水煎。食遠頻服。有痰。加貝母。

一論咽喉腫痛。不能言語。或吐或瀉。或不食。或四肢冷痺。但可進藥。無不愈者。此從治法也。

通關散

炙甘艸﹝一錢五分﹞人參白術﹝去蘆﹞白茯苓﹝去皮﹞桔梗﹝各二錢﹞防風﹝七分﹞

薄荷﹝五分﹞荊芥漧薑﹝炒﹞

或加大附子﹝炮各三分﹞

上銼。水煎。頻頻與服。

一論喉痺。雙單乳蛾。風腫吐咽不下。死在須臾。治一應喉痺之總司也。山豆根爲末。

用熊膽和爲丸。用雞皮陰漧。研末爲衣。如綠豆大。每用一丸。放舌上。徐徐咽下。卽愈。

一治喉風等癥。

起死回生散

蜈蚣﹝三錢炮存性﹞膽礬﹝一錢﹞全蠍﹝三錢炒存性﹞蟬蛻﹝一錢焙存性﹞僵蠶﹝去絲嘴一錢炒﹞穿山甲﹝麩炒三錢﹞蟾酥﹝一錢﹞乳香﹝五分﹞川烏﹝一錢﹞

上爲細末。每服一錢五分。或二錢。小兒每服一分或六七釐。用蔥頭搗爛。和藥。酒送下。出汗爲度。如口不開。灌服。忌豬羊油雞面七日。

一論單乳蛾﹑雙乳蛾﹑喉風﹑喉痺腫痛。水漿不入。死在須臾。賓崇周家試驗。

膽礬﹝一錢五分﹞硼砂﹝一錢八分﹞雞內金﹝制過二錢﹞枯白礬﹝二錢﹞百艸霜﹝三錢以眾末黑爲度﹞

上各爲細末。用絹羅過。用中指盛藥。按上患處。入噙。令痰多去。後用薄荷湯漱口。

如甚。

將鵝翎削尖。刺破。用藥按上。或用鵝毛蘸醋帶藥刷上。滿口刷攪。引痰出盡。卽愈。一方加熊膽五分。更效。

一論喉風腫痛幾死。雙橋周家屢驗。

茶子霜梅釅醋上三味。研爛去渣。將藥汁蘸掃咽喉。實時吐痰而愈。

一論喉痺腫痛。湯水不下。死在須臾。用此一吹卽活。

牛黃﹝二錢﹞硼砂﹝一錢﹞雄黃﹝三分﹞

上爲細末。每用一分五釐。吹入喉內。卽愈。

一論喉痺腫痛。車左源傳效。

郁金﹝一錢﹞雄黃﹝五分﹞巴豆肉﹝去殼四个兩个生用兩个用豬油包裹燈上燒熱存性﹞

上爲末。三味攪勻。每用一分二釐。入竹筒內。吹患處。小兒用六釐。

一治喉閉風閉難治者。豬牙皂角一條。用蜜調和。水煎。如急。立服。緩則露一宿。尢妙。倘如口緊者。撬開灌之。將危者卽蘇。

一治喉風危急。用大黃爲末。竹筒盛之。安靑魚膽七个入末。待幹。研末聽用。遇患喉痺。吹入鼻中或喉中。立效。

一論時气纏喉。入喉腫塞。水谷不下。牙關緊閉。不省人事。

神應散

雄黃枯礬藜蘆﹝生用﹞牙皂﹝炙黃﹞

上各等分。爲末。每用豆大一粒。吹鼻內。吐痰神效。

一論喉痺乳蛾。咽喉腫痛。湯水不入。死在須臾之急。巴豆去谷。搗爲末。入細辛末少許同研勻。捲在紙內。中間剪斷。如左患塞右鼻。如右患塞左鼻孔中。雙腫左右相替塞之。

咽喉立開如神。

一論喉痺腫痛。水漿不入。死在須臾。﹝扶滿劉匯昆傳﹞先用皂角﹑細辛爲末擦牙。次用陳鹽松菜燒灰。霜梅肉﹑生艾葉擂爛。同紮於筷頭上。蘸喉數次。吐痰盡。卽食百沸湯。食後。

用米粥調服。

一治咽喉腫痛。

百藥煎硼砂甘艸生白礬﹝各等分﹞

上四味。爲細末。每服一錢。食後。用米湯調。細細呷下。

一論纏喉腫痛。皂角爲末。用醋調塗外頸上。幹則易。其乳蛾卽破而愈。

一論喉風腫痛。不可忍者。霜梅五个或七个去核。白礬一兩。研爛。用好醋一碗。入藥同煮以礬化爲度。待溫。用筷紮綿繳齒上下至喉。先繳牙外。自外而繳至舌下。自舌下又繳至舌上。繳至喉。其痰自然湧出。

痰帶絲者卽愈。無絲者絲斷不治。

一論喉痺壅塞不通。用紅藍花搗絞。取汁一小鐘服之。以瘥爲度。如冬月無濕花。可浸幹者。絞取濃汁如前。服之有效。

一論咽喉腫痛。

吹喉散

周印池傳。

牙硝﹝一兩五錢﹞硼砂﹝五錢﹞雄黃﹝二錢﹞僵蠶﹝一錢﹞冰片﹝二分﹞

上爲細末。每用少許。吹喉立效。

一治咽喉腫痛。水吞不下。用靑鹽﹑白礬﹑硼砂各等分。爲末。吹患處。有痰吐出而愈一治咽喉腫痛。水漿不入。死在須臾。用眞蟾酥爲末。用筷頭點入對嘴上。實時消散。

其效速如風。

一論久嗽喉痛。

小太平丸

人參﹝二分﹞五味子﹝三分﹞天門冬﹝去心五分﹞麥門冬﹝去心二錢﹞玄參﹝八分﹞徽墨﹝三分﹞

上爲細末。煉蜜爲丸。噙化下。痰甚。加貝母。

一論勞役過傷。忽咽喉腫閉。不省人事。喘促痰湧。汗出如水。肢體痿軟。脈浮大而數此飲食勞役。無根虛火上促也。補中益气湯﹝方見內傷﹞根據本方加肉桂。頓蘇。

一論咽喉腫痛。口舌生瘡。勞則愈甚。此脾肺气虛。膀胱有熱也。補中益气湯﹝方見內傷﹞根據本方加元參﹑酒炒黃柏﹑知母。稍愈。去知﹑柏。加山藥﹑山茱萸。

一論咽喉腫痛。服涼藥過多。或過勞。痛愈甚。此中气虛熱也。補中益气湯﹝方見內傷﹞

根據本方加炒芩﹑連。

一論積熱上攻。痰涎壅塞。喉痛聲啞。腫痛難禁。

上宮淸化丸

內閣祕傳。

黃連﹝去毛六錢﹞桔梗﹝去蘆六錢﹞山豆根﹝四錢﹞粉艸﹝四錢﹞薄荷葉﹝一錢﹞白硼砂﹝六分﹞

上爲細末。煉蜜爲丸。如芡實大。時常噙化。

一論喉痛有痰。聲啞。

薄荷﹝二兩﹞細茶﹝一兩﹞白硼砂﹝七錢﹞烏梅肉﹝二十一个﹞貝母﹝二錢﹞冰片﹝三分﹞孩兒茶﹝五錢﹞

上爲細末。煉蜜爲丸。如皂角子大。每噙化下。

一論聲啞。

甘艸烏梅桔梗烏藥上銼。水煎。溫服。

一治出聲音方。

訶子﹝炮去核一兩﹞木香﹝一兩﹞甘艸﹝五錢﹞

上銼。水煎。入生地黃汁一合。再煎數沸。放溫。分六服。每食後。日進半料。

一論聲嘶失音。

鐵笛丸

當歸﹝酒洗一兩﹞懷熟地黃﹝一兩﹞懷生地黃﹝一兩﹞天門冬﹝去心鹽炒五錢﹞黃柏﹝蜜炒一兩﹞知母﹝五錢﹞麥門冬﹝去心鹽炒五錢﹞玄參﹝三錢﹞白茯苓﹝去皮一兩﹞訶子﹝五錢﹞阿膠﹝炒五錢﹞人乳﹝一碗﹞牛乳﹝一碗﹞烏梅肉﹝十五个﹞甜梨汁﹝一碗﹞

上爲細末。煉蜜爲丸。如黃豆大。每服八九十丸。訶子湯下。蘿卜湯亦可。

一治失音。用槐花新瓦上炒熟。懷之。隨處細嚼一二粒。久久自愈。

一治失音。用生白礬。煉蜜爲丸服效。

一治聲啞失音不出。用豬板油切爛。入蜜內重湯煮熟食之。

一論腮腫痛。

防風荊芥羌活連翹牛蒡子甘艸﹝各等分﹞

上銼。水煎服。外用赤小豆末。醋調敷。恐毒瓦斯入喉難治。

一方。用鍛石不拘多少。炒七次。地下放七次。醋調。塗腫處立愈。

一論腮疙瘩腫痛。及吹乳。

南薄荷﹝三錢﹞斑蝥﹝去翅足炒三分﹞

上爲細末。每服一分。燒酒調下。立消。服藥後。小便頻數。服益元散一服。

一治卒喉中生肉。以棉裹筷頭蘸鹽。指肉上。日六七度易。

一人患喉閉。以防風通聖散治之。腫不能咽。此癥須鍼之無柰牙關已閉。遂刺少商穴出血。口卽開。更以膽礬入患處。

吐痰一二碗許。仍投藥乃愈。嘗見患此疾者。畏鍼不刺。多斃。少商穴在手大指內側。

去爪角如韭葉許。

一人喉閉。腫痛寒熱。脈洪數。此少陰心火。少陽相火。二經爲病。其癥最惡。惟刺患處出血爲上。因彼畏鍼。先以涼膈散服之。藥從鼻出。急乃願刺。則牙關已緊。不可鍼。遂刺少商二穴。以手勒去黑血。口開。仍刺喉間。治以前藥。及前吹喉散吹之。頓愈。又以人參敗毒散加芩﹑連﹑牛蒡子﹑玄參。四劑而平。經曰。火郁發之謂發汗。出血乃發汗之一端也。

河間云。治喉之火。與救火同。不容少怠。嘗見喉閉不出血。喉風不去痰。以致不救者多矣每治咽喉腫痛。或生瘡毒。以荊防敗毒散加芩﹑連。重者用防風通聖散。

一男子口舌常破。如無皮狀。或咽喉作痛。服諸涼藥。愈甚。余以理中湯一劑。乃可。

一人腳發熱。則咽喉作痛。內熱口漧。痰涎上壅。此腎經虧損。火不歸經。用補中益气加麥冬﹑五味。及用加減八味丸而愈。

一人患喉痛。日晡益甚。此血气虛而有熱。用八珍湯而愈。後每入房。發熱頭痛。用補中益气湯。又加麥冬五味。及六味丸常服。後不復作。

一丹溪先生云。咽痛屬血虛。用四物湯加竹瀝。陰虛火上炎者。必加玄參。气虛。加人參﹑竹瀝。又云。咽喉腫痛。有陰虛陽气飛越。痰結在上者。脈必浮大。重取必澀。去死爲近宜人參一味濃煎。細細飲之。如作實癥治之。禍如反掌。此發前人之未發。救無窮之夭亡﹝但此一方宜斟酌用之看癥按方不可泥執也﹞

一人因怒气大叫。將下腮脫落。任掇不上。眾視束手。余以烏梅捶餅。塞於兩腮坐牙盡頭空處。張口流涎。須臾。隨手掇上。

卷六喉痺

補遺

一治喉痛如生毒物。並單蛾喉嚨並治。用巴豆﹑半夏。各等分。將此兩味。用頂好醋。

放小罐內煎熟。取巴豆﹑半夏。一起研末。用麻布包做數粒。如豆子大。以前醋浸之。取一粒含在喉痛處。至熱。又換別粒含之。直至吐瀉而後已。卽以稀粥補之而愈。忌冷水豬油。

一利膈生津。止渴淸音。常用之藥也。

烏梅﹝一兩﹞蘇州薄荷葉﹝四兩﹞

上爲細末。白糖霜四兩。蜜爲丸。如芡實大。每用一丸噙化。

一治喉風咽痛雙單乳蛾。﹝姜師周傳﹞烏梅去核。竹簽插在蜒蝣身上。陰漧。取燒灰存性爲末。點患處立愈。

一治咽喉腫痛。生瘡聲啞。危急之甚。及治虛勞聲嘶喉痛。

神仙通隘散

賈蘭峯祕方。

白硼砂﹝二錢﹞孩兒茶﹝一錢﹞蒲黃﹝六分﹞靑黛﹝一錢﹞牙硝﹝六分﹞枯礬﹝六分﹞

白滑石﹝一錢﹞片腦﹝二分﹞黃連末﹝五分﹞黃柏末﹝五分﹞

上爲細末。吹喉中。立效。

一治喉中熱毒腫痛。喉閉乳蛾等癥。

淸上丸

熊膽﹝一分﹞雄黃﹝五分﹞硼砂﹝一錢﹞薄荷葉﹝五錢﹞靑鹽﹝五分﹞膽礬﹝少許﹞

上爲細末。煉化白糖爲丸。如芡實大。臥時。舌壓一丸。自化入喉。神效。

一治聲音不出。

眞蘇子﹝一兩﹞訶子﹝三个﹞杏仁﹝三十个﹞百藥煎﹝二兩﹞

上爲末。每服二三錢。熱酒調下。

一治欲好聲音。用杏仁一升。熬去皮尖。酥一兩。蜜少許。爲丸如梧子大。空心。米湯下十五丸。

一治失音。皂角一條去皮子。蘿卜三个切片。水煎服之。不過三服。能語聲。

卷六

結核

結核者。火因痰注而不散。鬱結堅硬如果中核。或在頸脇。或在手足。或在頸項。或在臂在腋。如腫毒。不紅不痛。不作膿。不必潰發。但令熱气散。核自消。大法。宜二陳湯加竹瀝多服爲效。

梅核气者。窒礙於咽喉之間。咯之不出。咽之不下。如梅核之狀者是也。始因喜怒太過積熱蘊隆而成。癘痰鬱結。致有斯疾耳。治宜導痰開郁。淸熱順气。加陳皮﹑半夏﹑川芎﹑香附﹑山梔﹑黃芩﹑枳殼﹑蘇子之類是也。如老痰凝結不開。以咸能軟堅之藥。海石是也。

一論咽喉結核成塊。如核桃者。腫硬疼痛。兩腋下俱有。及頸項腫硬。頭不能轉。

消解散

南星﹝三錢﹞半夏﹝二錢姜炒﹞陳皮﹝二錢﹞枳實﹝一錢﹞桔梗﹝八分﹞前胡﹝二錢﹞

柴胡﹝八分﹞黃連﹝六分﹞白附子﹝八分﹞連翹﹝三錢﹞赤芍﹝二錢﹞防風﹝一錢五分﹞獨活﹝二錢﹞莪術﹝一錢﹞木通﹝二錢﹞蘇子﹝三錢﹞白芥子﹝二錢﹞蔓荊子﹝二錢﹞甘艸﹝八分﹞上銼。生薑﹑燈艸煎服。

一論不問男婦。徧身疙瘩成塊如核。不紅不痛。皆痰流注而成結核也。

醉翁仙方

海上異人傳。

白頭翁一斤。去葉用根。分作四服。每一服四兩。用酒煎。一日三服。二日服盡而已。

一祕方治癥同前。效不可言。

蓖麻子一斤。去殼用肉。放入公豬肚內。酒煮肚爛爲度。取去蓖麻子。曬榦爲末。用前爛豬肚。搗千餘下。爲丸。酒送下。一日服三次。

一論婦人徧身痰核。不痛不紅不腫。內消之劑。

陳皮﹝二錢﹞半夏﹝二錢﹞白茯苓﹝三錢﹞當歸﹝三錢﹞川芎﹝一錢五分﹞白芍﹝二錢﹞

枳實﹝一錢﹞黃連﹝六分﹞香附﹝二錢﹞桔梗﹝八分﹞龍膽艸﹝三錢﹞連翹﹝三錢﹞防己﹝二錢﹞羌活﹝二錢﹞柴胡﹝八分﹞甘艸﹝八分﹞

上銼。生薑三片。水煎服。

一論結核。渾身手足俱有。如胡桃者。並治胸中胃脘至咽門窄狹如綫。疼痛者。此風痰气熱所致也。

開結導痰湯

陳皮﹝一錢﹞半夏﹝七分﹞枳殼﹝一錢﹞枳實﹝七分﹞桔梗﹝五分﹞前胡﹝五分﹞黃芩﹝一錢﹞香附﹝童便浸三分﹞威靈仙﹝七分﹞荊芥﹝七分﹞羌活﹝七分﹞木香﹝七分﹞檳榔﹝八分﹞僵蠶﹝二分﹞射幹﹝七分﹞甘艸﹝七分﹞

上銼一劑。生薑三片。水煎服。

一論痰核气核。腮疙瘩。及吹乳等癥。

內消散

朱賓湖得效。

南薄荷﹝三錢﹞斑蝥﹝去翅足三分炒﹞

上爲細末。每服三分。燒酒調下。立效。服之後。小便頻數。服益元散。以烏雞子淸丸如綠豆大。每服一丸茶下。加至五丸。卻每日減少一丸。減至一丸後。每日服五丸。治瘰。名內消丸。

一論痰核方庠生石介伯傳。

歸尾﹝一兩﹞赤芍梢﹝一兩五錢﹞連翹﹝一兩﹞本﹝七錢五分﹞細辛﹝八分﹞羌活﹝一兩﹞

﹞桂枝﹝一兩﹞甘艸節﹝六錢﹞赤芍﹝一兩﹞

上爲細末。每服二三錢。食後。酒調服。

一論痰核。在喉嚨上下左右。或生在兩腋下。並治瘰。庠生敏所兄傳。

防風﹝一兩五錢﹞山茨茹﹝一兩﹞穿山甲﹝七錢﹞射幹﹝二兩﹞紅內消﹝二兩﹞白芷梢﹝一薄荷﹝各一兩﹞金銀花桔梗﹝各一兩五錢﹞獨活﹝一兩﹞僵蠶﹝一兩﹞半夏﹝一兩﹞

枯艸﹝二兩﹞皂角刺﹝二兩﹞小川芎﹝一兩﹞當歸尾﹝一兩﹞甘艸﹝五錢﹞

上銼一劑。水煎。食後服。有潮熱。加黃芩﹑柴胡各五錢。

一男子素善怒。忽項微腫。漸大如升。用淸痰理气。而大熱作渴。小便頻濁。余謂腎水虧損用六味地黃丸。補中益气而愈。亦有項脇等處。大如升斗。或破如菌橊。不問大小。俱治以前法。必多服。以愈爲度。

卷六結核

補遺

神效治痰妙方

陳柘所傳。

天花粉﹝三兩﹞昆布﹝酒洗八錢﹞貝母﹝一兩﹞炒僵蠶﹝一兩五錢﹞全蠍﹝酒洗五个﹞

炒黃連﹝五錢﹞知母﹝一兩﹞蒲公英﹝二錢﹞陳皮﹝一兩﹞靑皮﹝炒一兩﹞歸尾﹝七錢﹞黃芩﹝酒炒一兩﹞梔子﹝一兩五錢﹞紅花﹝五錢﹞土木鱉﹝去殼十个﹞穿山甲﹝土炒一兩﹞連翹﹝去心一兩五錢﹞海藻﹝酒洗一兩半﹞夏枯艸﹝一錢五分﹞

上將十七味君臣藥。分爲十劑。其蒲公英﹑夏枯艸。每服各照數。用白水煎。臨服時。

加濃酒一杯同服。

一治痰核金星膏蘇九寧傳。

金星鳳尾艸﹝一兩五錢﹞實竹葉﹝一兩﹞蔥白﹝三十二根﹞側柏葉﹝一兩五錢﹞

上用香油一斤。浸藥一日。用火熬。看藥焦黃爲度。用棉布袋濾去渣。仍入鍋內熬。熟油一斤淨入頂好鉛粉三兩。用竹攪勻。文武火熬。看煙起黑色。再入鉛粉四兩。著四五十下鍋。

仍用竹不住手攪勻。滴水成珠。取起放在地上。再攪。去火毒。

一治痰核气核。陳出實傳。

黃芩﹝一錢五分﹞枳實﹝一錢﹞蘇子貝母連翹﹝各一錢﹞海藻香附﹝各七分﹞桔梗白芥子﹝各八分﹞甘艸﹝三分﹞

上銼。水煎。食後服。

一治痰气核。用柏子仁一斤。曬漧爲細末。每用末二兩。又將天門冬﹑連翹心各用一兩爲末。入小布口袋內。將白水酒兩小瓶煨熟。窨二三日。食後。每服一碗。半月內卽消。

一治痰气核頸大。戴雷門傳。

牛蒡子﹝五分﹞枳實﹝三分﹞僵蠶﹝五分﹞防風桔梗黃芩連翹﹝各八分﹞貝母﹝一錢﹞海藻﹝水洗﹞金銀花枯礬﹝各一錢﹞夏枯艸﹝八分﹞

上銼一劑。白水煎。食後服。

一治痰核。﹝心泉侄傳﹞用黃泥作窩。入生礬四兩。鹿角蛇一條。在窩內陰漧。火化爲末。每用服一分。用溫酒調服。立消。

一治項後側。少陽經中疙瘩。肉色不變。不問大小。及日月深淺。或有赤硬腫痛。

生山藥﹝一排去皮﹞蓖麻子﹝二个去殼﹞

上二味。研勻。攤帛上。貼之如神。

一治梅核气。

加減四七湯

蘇梗﹝八分﹞陳皮﹝一錢五分﹞濃朴﹝八分﹞南星﹝二錢﹞半夏﹝二錢﹞茯苓﹝三錢﹞

枳實﹝一錢﹞靑皮﹝二錢﹞砂仁﹝八分﹞益智仁﹝一錢五分﹞白豆蔻﹝八分﹞神曲﹝炒二錢﹞檳榔﹝一錢﹞

上銼。生薑煎服。

卷六

癭癅

夫癭癅者。多因气血所傷。而作斯疾也。大抵人之气血。循環無滯。癭癅之患。如調攝失宜血凝結皮肉之中。忽然腫起。狀如梅子。久則滋長。癭有五種。曰。石﹑肉﹑筋﹑血﹑气是也。癅有六種。曰。骨﹑脂﹑石﹑肉﹑膿﹑血是也。治法。癭癅二者。切不可鍼破。鍼破則膿誤漏。則殺人。惟脂癅可破去脂粉。卽爲異。不可輕易。余將癅癭之分於後。醫者宜審辧之。則不誤也。

消癭湯

海藻﹝洗﹞龍膽艸海蛤粉﹝各二兩﹞通艸昆布﹝燒存性﹞枯白礬松蘿﹝各一兩﹞

半夏﹝二兩五錢﹞麥曲﹝一兩五錢﹞白芷﹝一兩﹞

上爲末。每服五錢。酒煮。忌甘艸蝦魚豬肉五辛諸毒等物。又要吞礬蠟丸。

一論治癭癅癰疽便毒惡瘡。久漏不愈者。

經驗礬蠟丸

白礬用生四兩爲末。黃蠟二兩溶化。眾手爲丸如梧子大。每服三十丸。空心白湯下。

一論內府祕傳方。治癭气。

海藻﹝熱水洗淨﹞昆布﹝洗淨﹞海帶海螵蛸海粉﹝飛過﹞海螺﹝醋淬﹞甘艸﹝少許﹞

上如項下搖者用長螺。頸不搖用圓螺。各等分爲末。煉蜜爲丸。每夜臥時。口中噙化一丸。功效不可言也。

一論系癅神方兼去鼠奶痔及癅同。

用芫花根洗淨帶濕。不可犯鐵器。須於木石器中搗取汁。用綫一條浸半日或一宿。將綫系癅經宿則落。如未落。再換一綫。不過三次。自落。用龍骨﹑訶子﹑赤石脂。各等分爲末。

敷瘡口卽合。如無根。用芫花泡水。浸綫系鼠奶痔。根據法用之。無一不效。

一論洗癅祕方。

用七指艸。名金鳳花一料。煎水頻洗。夏用鮮。春秋冬用幹。煎水洗。

一治癭驗方沈香乳香丁香木香藿香﹝各一錢五分﹞

上用臘月母豬眼七个。同藥配好。酒煮三炷香。露一宿。連藥焙漧。爲末。煉蜜爲丸如白果大。每臨臥。噙化一料。效。

一治頸下卒結囊欲成癭者。海藻一斤洗去咸。酒浸飲之。加昆布等分研之。煉蜜爲丸。

如杏核大。含口中。稍稍咽下。

一治癭消塊。

神效開結散

沈香木香﹝各一錢﹞橘紅﹝四兩﹞珍珠﹝四十九粒入砂罐內以鹽泥封固赤取出曬﹞

豬靨子肉﹝四十九枚用豚豬者生項間如棗子大﹞

上爲末。每服一錢。臨臥酒調。徐徐咽下。患小三五服。大者一劑愈。忌酸鹹油膩滯气之物。須用除日於淨室修合。

卷六

肺癰

寸口脈數而實者。肺癰也。其脈短而澀者。自痊。脈浮大者。難治。

夫肺癰者。由寒熱之气。內捨於肺。其气結聚之所成也。蓋因調理失宜。勞傷血气。風寒得以乘之。寒生熱。風亦生熱。壅積不散。遂成肺癰。咳而腦漏。右脇隱痛。二腳腫滿。咽漧口燥。煩悶多渴。時出黃唾鮏臭。狀如糯米粥。難治。有熱而嘔者。不可治嘔。膿盡而止。

自愈。若嘔吐膿黃色腥或帶粉紅色者。卽肺痿也。大抵脈細而沈。裏虛而變癥矣。

一論咳嗽。吐膿血。鮏臭不可聞者。肺癰也。

黃﹝蜜水炒﹞防風金銀花忍冬藤金沸艸牛膝桔梗﹝各等分﹞

上用鴨一隻。縊死。破開。入前七味藥於鴨肚內。用好酒煮盡爲度。喫鴨。藥渣曬榦爲末。酒調服後。服淨膿湯。

淨膿湯

此湯喫鴨後宜服。

甘艸四兩。銼作大帖。用水煎。頓服。如納不得。吐出之。服後。

化痰止咳丸

白礬﹝二兩枯的﹞百艸霜﹝一兩﹞

上二味爲末。淸水爲丸。每服三五十丸。人參﹑五味各三錢。煎湯送下。作三日用。

一論治肺虛。用白鴨一隻。去五內。用薏仁﹑杏仁各一兩。入鴨腹中。飯上蒸熟。去藥只喫鴨肉。大能補肺。

一論肺癰。吐膿鮏臭。用黃豆一粒。予病患口嚼。不覺豆之气味。是肺癰也。

一論肺癰。薏苡仁略炒爲末。糯米飲調服。入粥煮喫亦可。或水煎服。當下膿血而安

保肺丹

﹝方見癭癅﹞

凡治肺癰。必將此藥間而服之。以護膈膜。不致潰透心肺。最爲切當。卽礬蠟丸用蜜水送下。

卷六

肺痿

寸口脈數而虛者。肺痿也。

肺痿之證。久咳不已。汗下過度。重亡津液。大便如爛瓜。如豕脂。小便數而不渴。渴者自愈。欲飲者欲瘥。此由肺多唾涎沫而無膿者。肺痿也。

一論肺痿咳嗽。其證辟辟燥咳。胸中隱隱而痛。脈弱無力。

薏苡仁散

當歸白芍黃人參五味子麥門冬桑白皮黃芩百部薏苡仁上銼。生薑煎服。

卷六

心漏

一論胸前心口有孔。常出血水者。謂心漏也。

鹿子丸

嫩鹿茸﹝去毛酥炙微黃﹞大附子﹝炮去皮臍﹞鹽花﹝各等分﹞

上爲末。棗爲丸。空心。酒送下。每三十丸。

一論脇下生漏瘡。如牛眼狀。膿水不止。用鹽少許。安牛乳內。後取牛耳中垢以敷瘡上。

卽瘥。如不用鹽。卽牛耳不癢。難取其垢。其諸漏瘡。外用蒜切片放瘡上。將艾灸之。不過數次。卽愈。

一論漏瘡。血水出不止。

蛇皮﹝燒灰三錢﹞五倍子龍骨﹝各五錢﹞川續斷﹝五錢﹞乳香﹝三分﹞

上爲末。津唾調敷患處。立止。

卷七

婦科總論

夫婦人乃眾陰所集。性情溫淳。榮衛和平。諸病無由而生。榮衛虛弱。則百病生焉。經云。

二七而天癸至。任脈通。太衝脈盛。月事以時下。交感則有子矣。夫其天癸者。天一生水也任脈通者。陰用之道泰也。太衝脈盛者。血气俱盛也。何謂之月經。月者。陰也。經者經絡也過期而行經者。血寒也。未期而先行者。血熱也。經行作痛者。气之滯也。來後或作痛者气之虛也。其色紫者爲風。黑者多熱。淡者多痰。如煙塵水者血不足。余考古方。耗其气以調其經。則以爲人之正气。不宜耗也。夫衝脈气也。任脈血也。气升則升。气降則降。血隨气行。無有暫息。若獨耗其气。血無所施。正气旣虛。邪气必勝。故百病生焉。其經安得調乎。況心生血。脾統血。脈爲之元也。養其心則血生。實其脾則血足。气盛則血行矣。安得獨耗其气哉。此調經之要法也。行經之時。保如產母。一失其宜。爲病不淺。當戒暴怒。

莫損於衝任。遠色欲。莫損於血海。一有抑鬱。宿血必停。走於腰脇。注於腿胯。遇新血擊搏。則疼痛不已。散於四肢。則麻木不仁。入於血室。則寒熱不定。或怔忡而煩悶。或入室而狂言。或湧上出。或歸大腸。皆因七情之气所致也。余考產後一科。胎前血气。用藥溫暖於理最當。產後治法。至於子和。論產後出血數斗世人皆以血气兩虛。妄用溫熱之劑養血補虛。止作寒治。舉世皆然。故有誤者。殊不知妊孕如天地之孕物。陰陽和合。人物俱生陰陽偏勝。豈得孕乎。譬如瓜果值水旱。花實萎落。故立秋後十日。寸艸不結。乃寒不發生也。今婦人終於十月而產者。反爲寒治。則非理矣。若子和之法。當行溫涼。溫熱之劑。

實所禁也。以余常用和暖之劑。使血得暖以流通。其惡露自盡。故無後患耳。況生產有難易血气有盛衰。豈可偏執一法。能盡產後無窮之變乎。余每經歷新產。月裏用溫暖治效者十多八九。用溫涼治效者。百無二三。嘗考子和之法。施於月外。蘊熱自甚。陰虛潮熱往來。當行溫涼之劑。故無禁耳。其月裏可不愼哉。人之受胎。𨿽是陽精所得。實賴母血而成亦若瓜果。賴枝葉所蔭也。今婦人於十月而產者。卽瓜熟蒂落脫殼之意。𨿽冒寒暑傷食。

調理不宜急迫。則隨手而愈。間有失珍重。不滿十月而動胎產者。猶若枝蔓瓜果。有所傷也胞系腐爛。胎始墮落。故此得病則難愈矣。昔人所謂小產傷如大產者此也。凡婦人新產。

榮衛俱虛。腠理不密。或冒風寒。或傷飲食。或惡露不通。或血行過度。如此四者。俱能發寒熱。身疼腹痛。又不可相類而用藥也。又如產後脾胃旣虛。或多食雞子冷物。所傷脾胃。

遂成傷食。以致身熱。气口脈盛。當行消食之藥。世人多因身熱。便爲外感。遂行溫涼之藥發汗退熱。胃气轉傷。豈無死者。產後半月之前。難去內外之邪。亦當生血行气。若過半月以後。倘有雜癥。不可偏執產後一門治療。又當各類中求之。庶不耽誤病體矣。

卷七

調經諸方

一論此方調益榮衛。滋養气血。治衝任虛損。月水不調。臍腹疼痛。崩中漏下。血瘕塊硬。

發歇疼痛。妊孕宿冷。將理失宜。胎動不安。血下不止。及產後乘虛。風寒內搏。惡露不下結生瘕聚。小腹堅痛。時作寒熱。婦人百病。宜。

四物湯

當歸身﹝酒洗﹞川芎白芍﹝酒炒﹞懷熟地黃﹝各二錢﹞

上銼一劑。水煎。溫服。看病加減。

一經候將來。腹中陣陣作痛。乍作乍止者。血气實也。用生地。加黃連﹑香附﹑桃仁﹑紅花﹑元胡索﹑牡丹皮﹑莪術。

一經水常不及期而行者。血熱也。用生地。加黃連﹑黃芩﹑白芷。

一經水常過期而來者。瘦人多是血少。倍當歸﹑地黃。加黃﹑甘艸。少佐以紅花﹑桃仁泥以爲生血之引用也。肥人大槪是气虛挾痰。阻滯升降然也。去地黃。加參﹑﹑甘艸﹑茯苓﹑半夏﹑陳皮﹑香附。

一常過期而紫黑成塊者。血熱也。多作腹痛。用生地。加香附﹑黃連﹑元胡索﹑五靈脂﹑乳香﹑沒藥。

一過期而血淡色者。痰多血少也。用生地黃。合二陳湯煎服。

一肥盛婦人。經水或二三个月一行者。痰盛。而軀脂閉塞經脈。以導痰湯加芎﹑歸﹑香附﹑蒼術﹑白術。

一經水適來適斷。往來寒熱如瘧者。合小柴胡湯煎服。

一經行過三五日。腹中綿綿走痛者。此血行而气滯未盡行也。加木香﹑檳榔煎服。

一經水行後而作疼者。血气俱虛也。加四君子湯煎服。

一經事欲行。臍腹疼痛臨經者。血澀也。加川楝子﹑小茴﹑木香﹑檳榔﹑玄胡索。

一行經時。忽作气惱。後得心腹腰脇痛不可忍。脈弦急不勻。乃瘀血作痛也。加桃仁﹑紅花﹑玄胡﹑莪術﹑靑皮。行血卽愈。

一經行不止。加炒阿膠﹑地楡﹑荊芥穗。

一婦人因經血過多。五心煩熱。日晡潮熱。加胡黃連。二三服效。

一婦人筋骨肢節痛及徧身。頭疼。兩手脈弦。憎寒如瘧。每以散風止痛之劑罔效。加羌活﹑防風﹑秦艽﹑官桂。立效。

一血崩初起。不問虛實。加荊芥穗﹑﹝燈上燒過﹞升麻。如不止。加蒲黃﹑白術炒﹑升麻一治血崩。加荊芥﹑黃芩﹑香附。

一治崩漏。加沙參﹑益母艸﹑香附炒﹑阿膠炒﹑蒲黃炒﹑陳皮﹑白術﹑甘艸。去當歸不用。

一赤白帶下。加柴胡﹑升麻﹑﹝酒炒各七分﹞﹑半夏﹝薑汁炒﹞﹑白茯苓﹑蒼術﹝米泔浸炒﹞

﹑黃柏﹝酒炒﹞﹑知母﹝酒炒﹞﹑漧薑﹝炮﹞。升陽除濕。帶自除也。

一胎動下血不安。加艾葉﹑阿膠炒黃芩﹑白術﹑砂仁﹑香附﹑糯米。

一胎死腹中。加官桂﹑白芷﹑麝香。

一產後惡露不行。加益母艸﹑桃仁﹑蘇木。

一產後血虛。昏暈不醒。加人參﹑白術﹑白茯苓﹑漧薑﹑香附﹑甘艸。

一腹中气塊。加木香﹑檳榔。

一血積塊痛。加三稜﹑莪術﹑官桂。

一口漧煩躁。加麥冬﹑漧葛﹑烏梅。

一骨蒸勞熱。加知母﹑地骨皮﹑柴胡。

一小便閉塞。加澤瀉﹑木通。

一大便不通。加桃仁﹑大黃。

一虛煩不眠。加竹葉﹑人參﹑酸棗仁炒。

一心神恍惚。加遠志﹑酸棗仁﹑白茯苓﹑辰朱另研。

一嘔。加藿香﹑半夏﹑砂仁﹑陳皮。

一瀉。加白茯苓﹑白術﹑蓮肉﹑山藥﹑炮漧薑。

一婦人經水先期而至。血紫有塊。腰痛。手足冷痺口漧。頭眩胸痞。本方加條芩﹑荊芥﹑香附﹑小茴﹑玄胡索﹑續斷﹑地楡﹑杜仲﹑甘艸。

一婦人血塊作痛不可忍者。加三稜﹑莪術﹑靑皮﹑陳皮﹑小茴﹑香附﹑吳茱萸﹑玄胡索﹑木香﹑甘艸﹑姜﹑棗煎服。

一婦人經不下行。逆經吐血不止。本方加川大黃酒浸炒一兩。水煎。入童便同服。立效一婦人女子。經行愆期。以至鼻衄。錯經妄行。本方去地黃。加桃仁﹑山梔炒﹑大黃酒炒﹑甘艸。共七味。水煎。臨服。入童便同服。一婦人經行三日後。來多不止。本方加伏龍肝﹑地楡﹑蒲黃﹑黃柏﹑側柏葉﹑黃連﹑白茯苓﹑甘艸﹑梔子十三味。因气惱。

加香附。脾胃虛食少。加術。

一論婦人經不調。或腹痛白帶。或淋漓不止。或肌瘦者。頭目眩暈。面色痿黃。四肢無力。以十全大補湯加香附﹑陳皮﹑玄胡索﹑砂仁﹑阿膠﹑沈香﹑小茴香﹑吳茱萸。

一論室女十四歲。經脈初動。名曰天癸水。至失於調理。心腹脹滿。惡寒發熱。頭身徧疼。此感寒血气不順。宜服小溫經湯﹑利气散主之。

小溫經湯

桂枝﹝三分﹞白芷﹝四分﹞白術﹝五分﹞川芎﹝七分﹞當歸﹝酒洗一錢﹞熟地黃﹝一錢﹞

枳殼﹝麩炒七分﹞白芍﹝酒炒一錢﹞羌活﹝四分﹞柴胡﹝四分﹞砂仁﹝四分﹞黃芩﹝七分﹞香附﹝炒一錢﹞甘艸﹝二分﹞小茴﹝酒炒四分﹞血气刺痛心腹難忍。加玄胡五分。咳嗽。加杏仁去皮尖七分。五味子十粒。桔梗七分。

上銼一劑。生薑三片。水煎。熱服。

利气散

香附﹝炒五錢﹞黃芩﹝四錢﹞炒枳殼﹝去穣四錢﹞陳皮藿香小茴﹝酒炒﹞白術﹝去蘆﹞玄胡索砂仁艸果﹝各三錢去殼炒﹞甘艸﹝八分﹞濃朴﹝一錢﹞

上爲細末。每服二錢。空心。米湯調。酒亦可。

一論室女十五六歲。經脈不通。日夜寒熱。手足麻痺。飲食少進。頭疼惡心嘔吐。腹中忽然結一塊痛者。此癥誤食生冷所傷。可服。

加減四物湯

香附﹝炒一錢﹞當歸﹝酒洗﹞川芎枳殼﹝去穣炒﹞柴胡白芍﹝酒炒各八分﹞黃芩陳皮三稜﹝醋炒﹞莪術﹝醋炒各六分﹞熟地黃﹝一錢﹞白芷玄胡索小茴﹝酒炒﹞白術﹝去蘆炒﹞靑皮﹝去穣﹞砂仁肉桂甘艸﹝各五分﹞

上銼作一劑。水煎。空心。熱服。徧身痛。加羌活。

一論室女十七八歲。經脈不通。或百日或半年。顏色靑黃﹑飲食少進。寒熱往來。四肢困倦頭疼目眩。肚疼結塊。五心煩熱。嘔吐膨脹。此乃脾胃受傷。气血俱弱。誤食生冷。急宜和气血。扶脾胃。先以逍遙散次服加味八物湯。後服調經丸。

逍遙散

當歸﹝酒洗一錢五分﹞白芍﹝酒炒一錢﹞柴胡﹝一錢﹞黃芩﹝一錢﹞川芎﹝七分﹞熟地黃﹝七分﹞半夏﹝姜炒七分﹞人參﹝五分﹞麥門冬﹝去心五分﹞甘艸﹝四分﹞

上銼散。生薑三片。水煎。熱服。後服八珍湯十劑。又可服調經丸數服。若少睡。加酸棗仁炒。以斂心血。

加味八物湯

香附當歸白芍﹝酒炒﹞白術川芎人參熟地黃小茴香﹝炒﹞黃芩柴胡白茯苓﹝去皮﹞甘艸腹痛。加玄胡索﹑枳殼﹑漧漆。嘔吐惡心。加良姜﹑砂仁。手足麻痺惡寒。加肉桂。咳嗽。加杏仁﹑五味子﹑款冬花。

上銼。水煎服。

調經丸

香附﹝醋浸曬漧三兩﹞當歸﹝酒洗﹞白術﹝去蘆一兩半如腹痛以蒼術代之﹞枳殼﹝麩炒兩半﹞

赤芍陳艾﹝醋炒﹞陳皮小茴﹝酒炒﹞川芎濃朴﹝薑汁炒各五錢﹞熟地黃﹝酒蒸兩半﹞

靑皮﹝去穣一兩二錢﹞玄胡索砂仁三稜﹝醋浸﹞莪術牛膝﹝去蘆酒洗﹞白芷粉艸﹝各兩半﹞

上爲細末。醋打米糊爲丸。如梧子大。每服百丸。空心。米湯送下。

一論婦人二十歲後。遇經脈動來。沿身疼痛。手足麻痺。寒熱。頭痛目眩。可服。

加減五積散

濃朴﹝去皮薑汁炒﹞蒼術﹝米泔浸﹞川芎白茯苓﹝去皮﹞當歸﹝酒洗﹞姜半夏﹝炒﹞

白芍﹝酒炒﹞獨活羌活牛膝﹝去蘆﹞桔梗白芷枳殼﹝麩炒﹞麻黃﹝去根﹞陳皮﹝各等分﹞甘艸﹝三分﹞

上銼散。姜﹑蔥煎。熱服。咳。加五味﹑杏仁。瀉。去枳殼。加肉蔻。

一婦人二十三四歲。經水不調。或赤白帶下。或如梅汁淋漓。或成片。有阻二三月者。

此乃气血弱。漸致潮熱咳嗽。飲食少進。四肢倦怠。久必變生骨蒸。卽成勞瘵。急當調治。可服前加味八物湯四劑。方可服大溫經湯。

大溫經湯

香附﹝八分﹞當歸﹝酒洗﹞熟地黃鹿茸﹝醋炙各八分﹞白芍﹝酒炒八分﹞人參白茯苓﹝去皮﹞白術吳茱萸﹝炒﹞元胡索川芎﹝各五分﹞砂仁﹝四分﹞陳皮﹝四分﹞小茴﹝酒炒四分﹞沈香﹝三分﹞黃﹝蜜炒五分﹞阿膠﹝炒﹞肉桂甘艸﹝各三分﹞

上銼一劑。生薑三片。水煎。空心。熱服。如汗不止。加酸棗仁炒﹑黃蜜炒﹑咳嗽。

加杏仁﹑五味﹑半夏﹑桔梗各五分。

潮熱。加柴胡﹑黃芩。

一論婦女二十四五歲。所服藥餌。加味四物六君湯。

加味四物六君湯

濃朴﹝薑汁炒五分﹞桔梗白術﹝去蘆各四分﹞砂仁紅花﹝各三分﹞黃連﹝三分﹞玄胡﹝三分﹞陳皮﹝四分﹞甘艸﹝二分﹞當歸﹝酒洗﹞香附﹝各五分﹞枳實﹝麩炒﹞白茯苓﹝去皮﹞川芎赤芍蘇葉檳榔半夏﹝薑汁炒各四分﹞

上銼散。生薑三片。水煎。空心熱服。

一論婦人二十五六歲。血海虛冷。經水不調。或時小腹疼痛。或下白帶如魚腦髓。或似米泔。不分信期。每日淋漓不止。

面色痿黃。四肢無力。頭暈眼花目眩。宜服四物補經湯。兼服烏雞丸調理。

四物補經湯

香附當歸白芍﹝酒炒各六分﹞熟地黃川芎﹝各五分﹞黃﹝蜜炙﹞白茯苓﹝去皮﹞

白術﹝去蘆﹞黃芩玄胡索陳皮﹝各四分﹞砂仁小茴﹝酒炒﹞人參阿膠﹝炒各三分﹞沈香﹝另研三分﹞吳茱萸﹝三分﹞粉艸﹝三分﹞

上銼。生薑三片。水煎。空心。熱服。

烏雞丸

海金沙側柏葉﹝鹽水炒焙漧各四兩﹞香附﹝炒一兩﹞濃朴﹝姜炒三兩﹞當歸﹝酒洗三兩﹞

白術﹝去蘆﹞川芎﹝各二兩﹞白芍﹝酒炒二兩﹞熟地﹝二兩﹞羌活﹝一兩半﹞防風﹝一兩半﹞

人參﹝一兩﹞砂仁﹝一兩﹞粉艸﹝三錢﹞

上銼。用白毛烏肉膳雞一隻。不問三五年者俱好。宰後。去腸屎毛。將藥末裝入雞肚中放銅鍋內。好酒五壺。水二瓶。文武火煮至幹。取雞去骨。取肉切細。同藥曬榦爲末。用粳米粉酒水煮糊爲丸。如梧子大。每服百丸。空心。米湯吞下。酒亦可。

一論婦人二十七八歲。身體虛敗。經水不時淋漓。或成片。或下黑水。面色靑黃。頭暈眼花。四肢困倦。宜服此四五劑後。服大溫經湯十餘帖。

止經湯

當歸﹝酒洗一錢三分﹞白術﹝去蘆八分﹞白芍﹝酒炒﹞川芎熟地黃香附阿膠﹝炒﹞黃芩蒲黃﹝炒﹞側柏葉砂仁﹝各七分﹞甘艸﹝炒三分﹞

上銼。生薑煎。空心。熱服。咳。加五味子﹑杏仁去皮。肚痛。加枳殼﹑玄胡索﹑漧漆气急。加半夏﹑蘇子各五分。

一治婦人經水。來多不止。用蘄艾一兩。好生酒炒三次後。碗蓋淬入水。煎滚去渣。溫服立止。

一論婦人三十一二歲。年年生育。敗血過多。以致經水不勻。不時腹中疼痛結塊。飲食少進。困倦目眩。潮熱往來。五心煩躁。此血虛胃熱。宜服紅花當歸散。兼用八物湯。

紅花當歸散

當歸﹝酒洗八分﹞川芎赤芍藥熟地黃香附﹝各六分﹞枳殼﹝五分﹞玄胡索﹝五分﹞

濃朴﹝姜炒﹞小茴香﹝酒炒﹞柴胡陳皮三稜﹝醋炒各四分﹞莪術﹝醋煨四分﹞牛膝﹝去蘆四分﹞紅花﹝三分﹞甘艸﹝二分﹞

上銼。生薑水煎。空心。熱服。

一論婦人三十四五歲。因經水到時。當風坐臥。失於回避。腠理空虛。外邪乘入。徧身麻痺。不能轉側。肺經受風。咳嗽痰盛。宜服五積交加散二三帖。又服八物湯十餘帖。

五積交加散

只可服一二帖。勿多服。

羌活﹝一錢﹞蒼術﹝米泔浸﹞防風﹝去蘆﹞枳殼﹝麩炒﹞陳皮柴胡當歸﹝酒洗﹞川芎獨活白芷半夏﹝薑汁﹞麻黃桔梗白茯苓濃朴﹝姜炒各八分﹞桂枝﹝四分﹞甘艸﹝三分﹞

上銼。姜﹑蔥煎。熱服。再服去柴胡。加烏藥﹑僵蠶各一錢。酒煎。熱服。

一論婦人三十六七歲。經行太過。血气虛耗。胃气不足。故經水妄來。可進八珍湯。同烏雞丸治之。

八珍湯

當歸﹝酒洗﹞白術﹝去蘆各一錢﹞白茯苓﹝去皮﹞人參川芎熟地黃白芍﹝酒炒各八分﹞甘艸﹝三分﹞香附﹝八分﹞

上銼。生薑水煎。熱服。

一論婦人三十八九歲。經水不行。腹中有塊痛。頭暈眼花。不思飲食。乃血斷早。余血未盡。不時攻疼成疾。宜莪術散逐去余血。

莪術散

香附﹝三兩﹞當歸﹝酒洗﹞莪術﹝醋煨﹞元胡索赤芍藥枳殼﹝麩炒﹞熟地黃靑皮﹝去穣﹞白術﹝去蘆﹞黃芩﹝各一兩﹞三稜﹝醋煨﹞小茴香﹝炒﹞砂仁﹝各八錢﹞漧漆﹝炒盡煙﹞紅花﹝各五分﹞川芎﹝八錢﹞甘艸﹝一錢﹞

上爲細末。每服二錢。空心。好米酒調服。

一治婦人腹中常常作痛。上下不定。經年積血也。

靑皮陳皮三稜莪術香附烏藥漧薑上各等分。醋煎。焙榦爲末。空心。陳皮湯調下。

一論婦人四十二三歲。經水斷絕。五十一二復來。或淋漓。或成片條。漏下不止。宜服和經湯。兼四物補經湯﹑烏雞丸。相間服之可好。和經湯若三帖。卽去气藥。乃香附﹑陳皮﹑小茴是也。

和經湯

白芍﹝酒炒一錢二分﹞當歸﹝酒洗﹞熟地黃白茯神黃芩香附白術﹝去蘆﹞川芎酸棗仁﹝炒﹞蒲黃﹝炒﹞阿膠白芷﹝各一錢﹞陳皮小茴﹝酒炒各七分﹞

上銼。每服一兩。姜﹑棗煎。熱服。

四物補經湯

烏雞丸

方俱見前。

一凡婦人經水不調。或前或後。或多或少。時常頭暈眼黑。耳鳴。赤白帶下。腰腹疼痛四肢沈困。五心煩熱。胸膈悶。不思飲食。肌膚減削。一切百病皆治。宜此

調經滋補丸

香附米﹝酒醋童便鹽湯各浸一兩各炒幹共四兩﹞懷生地黃﹝酒浸蒸炒黑二兩﹞當歸﹝酒洗二兩﹞川芎白芍﹝酒炒各一兩﹞白術﹝去蘆炒二兩﹞白茯苓﹝去皮一兩﹞陳皮懷山藥牡丹皮小茴﹝鹽酒炒﹞元胡索阿膠﹝蛤粉炒﹞山茱萸﹝酒蒸去核各一兩﹞

上爲細末。酒醋打麵糊爲丸。如梧子大。每服百丸。空心。米湯調下。

一論婦人五十歲以外。經水猶不斷。顚顚倒倒不準而來。當預防成敗血癥也。此丸甚妙

十全丹

當歸頭﹝二兩﹞懷山藥﹝三兩﹞白術﹝三兩﹞人參﹝二兩﹞黃芩﹝酒炒二兩﹞綿地楡﹝二兩﹞鹿角霜﹝三兩﹞黃柏﹝酒浸炒二兩﹞白茯神﹝去皮心一兩﹞懷生地黃﹝酒浸烘漧四兩﹞

上共爲細末。用艾葉三兩。水二斤。煎至一斤。去渣。入浮小麥粉六兩攪勻。煮熟糊和藥爲丸。每日空心服一百五十丸。扁柏葉煎湯送下。

一治婦人因怒吐痰。胸膈作痛。服四物﹑二陳﹑芩﹑連﹑枳殼之類。不應。近加祛風之劑。

半身不遂。筋漸攣搐。四肢痿軟。日晡益甚。內熱口漧。形體倦怠。予以爲鬱怒傷脾肝。血气復損而然。遂用逍遙散﹑補中益气湯﹑六味丸調治。喜其謹疾。年餘悉愈。形體康健。

一治婦人晡熱。形體瘦倦。飲食無味。月經不行。或鼻衄。或血崩已久。或用順气淸熱等劑不應。更加寒熱。且時欲作嘔。此乃鬱怒損傷脾胃。虛火錯經妄行而然耳。以補中益气湯兼進六味丸。

一治婦人多怒。經行旬餘方止。後淋瀝無期。肢體倦瘦。口漧內熱。盜汗如洗。日晡益熱。皆由肝脾虧損。無以生發元气。

以補中益气湯。加茯神﹑遠志﹑麥門冬﹑五味﹑酸棗仁﹑牡丹皮﹑龍眼肉。

逍遙散

﹝方見虛勞﹞

補中益气湯

﹝方見內傷﹞

六味丸

﹝方見補益﹞

十全大補湯

﹝方見補益﹞

卷七

斷產方

婦人欲斷產者。不易之事。玆錄驗方。以備所用。然其方頗眾且多。有用水銀﹑虻虫﹑水蛭之類。孕𨿽不懷。難免受病。此方平和而有異效。故具於後。

一婦人斷產驗方。

故蠶紙方圓一尺。燒爲末。酒調服。終身不復懷孕也。

一千金斷產方。

油煎水銀。一日方息。空心服棗大一丸。永斷不孕。且不損人。

一斷子法。

用白面一升。無灰酒三斗。打作糊煮至二升半。絹袋濾去渣。分作三服。月經來日。晚喫一服。五更喫一服。天明喫一服。經事卽行。終身無子。

卷七

經閉

脈女人尺脈常勝。而右手脈大。皆其常也。若腎脈微澀。或浮或滑。而斷絕不勻。或肝脈沈而急。皆經閉不調之候也。丹溪曰。經候有枯閉不通者。有不及期與過期者。有妄行者。有色紫黑及淡者。有成塊者。有作痛者。夫經不通。

或因墮胎。及多產傷血。或因久患潮熱消血。或因久發盜汗耗血。或因脾胃不和。飲食少進而不生血。或因痢疾下血。治宜生血補血。除熱調胃之劑。隨病用之。或因七情傷心。心气停結。故血閉而不行。宜調心气。通心經。使生血而經自行矣。一治婦女經閉。不論虛實寒熱新久。卽服此方殊多功效。

淸熱通經湯

當歸﹝酒洗一錢﹞川芎﹝一錢﹞白芍﹝酒炒一錢﹞生地黃﹝一錢半﹞大黃﹝七分﹞官桂﹝四分﹞濃朴﹝姜炒八分﹞枳殼﹝麩炒一錢﹞蘇木﹝一錢﹞枳實﹝麩炒一錢﹞黃芩﹝一錢﹞紅花﹝五分﹞烏梅﹝一个﹞桃仁﹝去皮尖十个﹞

上銼。生薑三片。水煎。空心。熱服。不數劑而奏效。

一論婦女經水不通。腹中結塊。瘕攻注刺痛。宜服。

歸術破癥湯

歸尾﹝酒洗﹞赤芍白芍靑皮﹝各一錢﹞三稜﹝醋炒一錢﹞莪術﹝醋炒一錢﹞香附﹝醋炒一錢半﹞烏藥﹝七分﹞官桂蘇木紅花﹝各五分﹞

上銼一劑。水煎。入酒一盞。空心服。

一論婦女經閉。一二年不通。臍左下一塊如碗口大。間或吐血或便血。發熱咳嗽。吐痰盜汗等癥。宜

養血調經丸

當歸﹝酒洗二兩﹞川芎﹝一兩﹞熟地黃﹝四兩﹞山茱萸﹝酒炒去核二兩﹞懷山藥﹝二兩﹞

生地黃﹝酒洗二兩﹞益母艸﹝二兩﹞白芍﹝酒炒二兩﹞牡丹皮﹝一兩﹞白茯苓﹝去皮一兩五錢﹞

梔子仁﹝炒一兩五錢﹞香附米﹝酒炒二兩﹞澤瀉﹝一兩五錢﹞陳皮﹝一兩五錢﹞

上爲末。煉蜜爲丸。如梧子大。每服三錢。空心。淡姜湯送下。

一治婦人血瘕作痛。臍下脹滿。或月經不行。發熱體倦。

當歸﹝八分﹞桂心﹝六分﹞元胡索﹝炒四分﹞白芍﹝酒炒六分﹞血竭﹝六分﹞蒲黃﹝六分﹞

上爲末。每服二錢。空心。酒調下。

消積通經丸

香附米﹝醋炒十兩﹞艾葉﹝醋炒二兩﹞當歸﹝酒洗二兩﹞川芎﹝一兩﹞赤芍﹝一兩﹞生地黃﹝二兩﹞桃仁﹝去皮一兩﹞紅花﹝酒洗一兩﹞三稜﹝醋炒一兩﹞莪術﹝醋炒一兩﹞漧漆﹝炒一兩﹞

上爲細末。醋糊爲丸。如梧子大。每服八十丸。臨臥。淡鹽湯送下。

一治婦女月經不通。鼻衄出血不止。﹝侍郎張玉陽傳﹞

當歸﹝一錢半﹞川芎﹝一錢﹞白芍﹝一錢半﹞生地黃﹝一錢半﹞知母﹝一錢﹞黃柏﹝鹽水炒一錢二分﹞桃仁﹝去皮尖一錢﹞紅花﹝一錢﹞牡丹皮﹝一錢﹞茅根側柏葉﹝各二錢﹞大黃﹝以紅花蘇木茜根煎酒煮大黃一日取出曬漧三錢﹞

上銼一劑。水煎。空心服。

一治室女經水不行。翰林張明宇傳。

當歸川芎赤芍生地黃荊芥穗枳殼﹝麩炒各一錢﹞馬鞭艸﹝一錢半﹞牡丹皮川牛膝生蒲黃﹝各五分﹞桂心﹝三分﹞烏梅﹝二分﹞

上銼一劑。水煎服。日二劑。過期不行。加澤蘭葉。

一治室女經閉。咳嗽發熱。屬虛弱者。宜

養血通經湯

牡丹皮當歸﹝各一錢五分﹞白芍陳皮白術﹝去蘆﹞香附﹝各一錢﹞川芎﹝七分﹞

柴胡﹝七分﹞黃芩﹝七分﹞甘艸﹝四分﹞生地黃﹝一錢﹞

上銼一劑。水煎。空心。熱服。

通經調气湯

治癥同前。

當歸﹝酒洗﹞川芎白芍﹝酒炒﹞生地黃香附米﹝童便炒各一兩﹞牡丹皮﹝八錢﹞柴胡﹝三錢﹞黃柏﹝酒浸炒六錢﹞知母﹝童便炒八錢﹞牛膝﹝酒洗八錢﹞桃仁﹝去皮尖﹞紅花﹝二味量加﹞

上銼十劑。水煎。空心一服。食遠一服。

一治婦人經閉不通。不論新久。下取良法。

下取通經丸

乳香沒藥孩兒茶巴豆﹝去殼﹞血竭蔥白﹝各五分﹞斑蝥﹝五个﹞

上爲末。共搗爲丸。綿裹三層。系放筒口。上將綫捆住。送入陰戶內三四寸許。俟一炷香。經水卽下。

一治婦人胃气虛素弱。爲哭母吐血咳嗽。發熱盜汗。經水不行。此乃悲則傷肺。以補中益气湯加桔梗﹑貝母。兼進六味丸。

一婦人經閉八月。肚腹漸大。面色或靑或黃。用胎癥之藥。

不應。余診視之曰。面靑脈澀。寒熱往來。肝經脈病也。此鬱怒傷脾肝之癥。非胎也。不信仍用治胎散。不應。余用加味歸脾逍遙之藥各三十餘劑。諸癥稍愈。彼欲速效。別服通經丸藥一服。下血昏憒。自汗惡寒。手足俱冷。嘔吐不食。余用人參﹑炮姜。二劑漸愈。又用十全大補湯五十帖而愈。

一婦人久患瘧。形體怯弱。內熱晡熱。自汗盜汗。飲食少思。月事不行。或用通經丸。

虛癥悉具。此因虛而致瘧。因瘧以閉經也。用補中益气湯及六味地黃丸。瘧愈經行。

一婦人性沈多慮。月經不行。胸滿食少。或作脹。或吐酸。余以中气虛寒。用補中益气湯。加砂仁﹑香附﹑煨姜一帖。而胸膈和。飲食進。更加六君。加川芎﹑歸貝﹑桔梗﹑生薑﹑大棗。數劑。脾胃健而經自調矣。

一婦人素有胃火。或用淸胃散而安。後因勞役。燥渴內熱。肌肉消瘦。月經不行。此胃火消爍陰血。用逍遙散。加牡丹皮﹑炒梔子以淸胃熱。用八珍湯。加茯苓﹑遠志以養脾。而經自行矣。

補中益气湯

﹝方見內傷﹞

六味丸

﹝方見補益﹞

十全大補湯

﹝方見補益﹞

逍遙散

﹝方見婦人虛勞﹞

六君子湯

八珍湯

﹝俱見補益﹞

卷七

崩漏

婦人漏血下赤白。日下血數升。脈急疾者死。遲者生。又曰。脈小虛滑者生。大緊實數者死。又云。尺寸脈虛者。漏血。漏血脈浮。不可治也。

夫婦人崩中漏下者。由勞傷血气。衝任之脈虛損故也。衝脈任脈爲經脈之海。皆起於胞內。

而手太陽小腸之經也。手少陰心之經也。此二經上爲乳汁。下爲月經。婦人經脈調適。則月水根據時。若勞傷衝任。气虛不能制其經脈。血非時而下。淋漓而不斷。謂之漏下也。故五臟傷損。五臟之色。隨髒不同。若五臟皆虛損者。則其色隨血下。

診其脈寸口弦而大。弦則爲減。大則爲芤。減則爲寒。芤則爲虛。虛寒相搏。其脈爲革。婦人卽半產而漏下。又云。尺脈急而弦大。風邪中少陰之經。女子漏血下赤。又漏下赤白不止。脈小虛滑者生。脈大緊實數者死也。又漏血下赤白。日下血數斗。脈急疾者死。遲者生也。又云。尺寸脈虛者漏血。漏血脈浮。不可治也。若經候過多。其色瘀黑甚者崩下。吸吸少气。

臍腹冷極。則汗出如雨。尺脈微小。由衝任虛衰。爲風冷客乘。胸中气不能固。可灸關元百壯。﹝在臍下當中三寸是其穴也﹞

一論女人漏下惡血。月事不調。或暴崩不止。多下水漿之物。皆因飲食不節。勞倦所傷或素有心气不足。致令心火乘脾。必怠惰嗜臥。困倦乏力。气短气急。脾主滋榮周身者也。脾胃虛而心胞乘之。故漏下月水不調也。況脾胃爲血气陰陽之根蒂也。當除濕去熱。抑風气上升。以勝其濕。又云。火郁則發之。宜用。

升陽除濕湯

當歸﹝酒洗五分﹞黃﹝一錢五分﹞蒼術﹝米泔浸一錢半﹞柴胡﹝一錢五分﹞升麻﹝一錢﹞

本﹝一錢﹞防風﹝一錢﹞羌活﹝一錢五分﹞獨活﹝五分﹞蔓荊子﹝七分﹞甘艸﹝炙一錢﹞

上銼。作一劑。水煎。空心溫服。少時以早飯壓之。可一服而愈。又灸足太陰脾經血海穴二七壯。

此藥乃從權之法。因風勝濕。爲胃气下陷。而气迫於下。以收其血之暴崩也。往後必須服黃﹑人參﹑當歸﹑炙甘艸之類數服以補之。

一治婦人崩漏。多因气所使而下者。

黃﹝蜜炙五分﹞人參﹝五分﹞白術﹝去蘆一錢﹞當歸身﹝酒洗一錢﹞川芎﹝五分﹞白芍﹝酒炒一錢﹞熟地黃﹝一錢﹞香附﹝炒黑一錢﹞蒲黃﹝炒五分﹞地楡﹝五分﹞升麻﹝三分﹞

上銼一劑。水煎。空心服。

一治婦人經水過多。不止者。

樗根皮﹝七錢半﹞白芍﹝炒一兩﹞黃芩﹝炙一兩﹞龜板﹝炙一兩﹞黃柏﹝炒一兩﹞香附﹝童便浸一宿二錢五分﹞

上爲末。酒糊爲丸。如梧子大。每服五十丸。空心。溫酒白湯送下。

一治婦人血崩。气血兩虛而兼熱者。

當歸﹝酒洗一錢﹞川芎﹝七分﹞人參﹝一錢﹞黃﹝鹽炒一錢﹞防風﹝一錢﹞荊芥﹝一錢﹞

白芍﹝酒炒八分﹞艾葉﹝酒炒﹞眞阿膠﹝炒成珠各一錢﹞蒲黃﹝略炒一錢﹞黃連﹝酒炒錢半﹞

黃芩﹝酒炒一錢﹞白術﹝去蘆酒炒﹞地楡﹝各一錢﹞生地黃﹝薑汁炒一錢半﹞山梔子﹝炒黑一錢﹞生甘艸﹝三分﹞

上銼一劑。水煎。空心。溫服。或姜﹑棗煎服。

一治婦人血崩。或作肚腹刺痛者。

蒲黃﹝炒﹞五靈脂官桂雄黃甘艸﹝各一錢﹞

上爲細末。每服一錢。姜湯調下。

一治血崩。惡血去多。心神恍惚。戰栗虛暈者。宜

復元養榮湯

遠志肉﹝五分﹞人參﹝一錢半﹞酸棗仁﹝炒一錢﹞黃﹝蜜炒一錢﹞荊芥﹝八分﹞白芍﹝酒炒一錢﹞當歸頭﹝一錢﹞地楡﹝一錢﹞白術﹝去蘆一錢﹞甘艸﹝三分﹞

上銼一劑。棗一枚。水煎。溫服。如虛極發熱。不省人事。口噤。急以醋其面。又將鐵錘燒通紅。浸入醋碗內。沸起醋气。燻本婦鼻邊。此產後通用法也。

一治婦人經候凝結。黑血成塊。左脇有血瘕。水泄不止。食有時不化。後血塊暴下。並水泄俱作。是前後二陰。有形血脫。

竭於下旣久。經候猶不調。水泄日三四行。食罷煩心。飲食減少。人形瘦弱。血脫益气古聖人之法也。先補胃气以助生發之气。故曰陽生陰長。諸甘藥爲之先務也。甘能生血。陽生陰長之理。人生以穀气爲寶。故先理胃气爲要。

益胃升陽湯

黃﹝蜜炒一錢半﹞人參﹝一錢二分﹞甘艸﹝炙一錢﹞陳皮﹝炙一錢﹞白術﹝去蘆二錢﹞

當歸﹝一錢﹞柴胡﹝五分﹞升麻﹝五分﹞神曲﹝炒一錢﹞生黃芩﹝二分﹞

上銼一劑。水煎服。腹痛。加白芍三分。中桂少許。如口渴作幹。加葛根八分。

一異人傳授祕方。治血崩如神。

金鳳膏

白毛烏肉雄鷄一隻。弔死。水泡。去毛去腸雜不用。將金櫻子之根。洗淨切片。裝入肚內酒煮令熟。去藥。將雞酒任意食之。

一治血崩試驗方。云來弟傳。

懷生地黃﹝用砂罐去皮煎水蒸黑六分﹞牡丹皮﹝六分﹞石棗﹝酒蒸去核六分﹞淮山藥﹝五分﹞

條芩﹝酒炒八分﹞蒲黃﹝炒六分﹞阿膠﹝炒八分﹞香附﹝醋炒六分﹞白芍﹝酒炒八分﹞白術﹝去蘆八分﹞黃連﹝薑汁炒八分﹞陳皮﹝五分﹞甘艸﹝一分﹞

上合一劑。生薑三片。棗一枚。不拘時服。

一治婦人五十以上。經脈暴行。內經曰。火主速。不可以冷病治之。如下峻藥。卽死。

止可用黃連解毒湯。以淸其上。加棕灰﹑蓮殼灰以澀其下。然後用四物湯。涼血和經可也。

一方治血崩。用槐花一兩。百艸霜五錢。爲末。每服二錢。燒紅秤錘淬酒下。

一方治風熱血崩。荊芥穗燈火燒焦爲末。每服三錢。童便調服。

一方治血虛內熱。血不歸元而崩。桂心燒爲末。每一二錢。米湯飲下。

一方治血崩。枯礬爲末。麵糊爲丸。指頂大。每一丸。好酒下。

一方治血崩。棕燒灰一撮。好酒調。空心一服。立止。

一方治血崩。用益智仁爲末。每服二錢。以燒紅秤錘淬黃酒調服。

一方治血崩。用精肉四兩。百艸霜二兩。篩過。蘸喫卽止。

一方用幹驢糞爲粗末。入壇內燒煙。令崩婦坐其上。煙燻。久久自止。

一方用魚鮏艸銼一劑。水煎服。立止。

一方用雞子去黃一个。入銀朱三錢。和勻。燒存性。溫酒下。

一方蠶砂。揀淨爲末。每服三錢。空心。溫酒下。

一方五靈脂燒黑爲末。每一錢。溫酒調下。又方。半生半炒。

一方香附米炒黑爲末。每服三錢。空心。熱酒調服。米飲亦可。

一婦人崩漏。面色黃。或赤。時覺腰間臍下痛。四肢困倦。煩熱不安。其經行先發寒熱兩脇束痛。此脾胃虛損。元气下陷與相火濕熱下迫所致。以益气湯加防風﹑白芍﹑炒黃柏。

一女子漏下惡血。月經不調。或暴崩不已。多下水漿之物。或白帶脫漏不止。皆因飲食不節。勞倦所傷。或素有心气不足。致令心火乘脾。必怠惰嗜臥。困倦乏力。气短气急。脾主滋榮周身者也。脾胃虛而心胞乘之。故漏下月水不調也。況脾胃爲血气陰陽之根蒂乎。當除濕去熱。抑風气上伸。以勝其濕。又云。火郁則發之。以益气湯去參﹑術﹑陳皮。加蒼術﹑本﹑防風﹑羌活﹑蔓荊子。

一婦人經行太過。血气虛耗。胃气不足。故經水妄行。可以十全大補湯加香附。去桂﹑。

一婦人患崩。過服寒涼之劑。其癥益甚。更加肚腹痞悶。飲食不入。發熱煩躁。脈洪大而虛。此脾經气血虛而發燥也。急用八珍湯。加炮姜以溫補之。緩則不救。不信。乃服止血降火之劑。虛癥蜂起。始信予言。緩不及治矣。

卷七

帶下

婦人帶下。六極之病。脈浮則爲腸鳴腹滿。緊則爲腹中痛。數則爲陰中癢。痛則生瘡。

弦則陰戶掣痛。帶下脈浮。惡寒漏下者。不治。

婦女下白而不甚稠者。曰白淫。與男子白濁同也。系出於相火。如龍雷之擾而不澄淸故耳。

屬於足少陰太陽。治當淸補爲主。其下赤白稠粘者。謂之帶下。屬於心胞手厥陰少陽。卽若男子自遺之精。甚至如砂石之淋。原乎心胞。系於脊。絡於帶脈。通於任脈。下抵湧泉。上至泥丸。王叔和云。崩中日久。爲白帶漏下。多時骨髓枯。言之切矣。治宜血肉之劑以培之。此乃窮源探本之論。百世不易之法。時人皆泥於常套。作濕痰以治。又以牡蠣﹑龍骨﹑地楡﹑膠艾之類澀之。和以四物。兼以提升。殊不知根本損傷。以致腐敗而來。彼塞滯不消之物。則益加其滯。升提不正之气。則增劇其郁。噫。或非醫者之過。抑求治者之不賢也。

凡遇是病。必以六龍固本丸﹑十六味保元湯主之。

十六味保元湯

黃﹝一錢﹞石斛﹝七分﹞巴戟肉﹝二錢﹞白茯苓﹝一錢﹞升麻﹝七分﹞圓眼肉﹝三錢﹞

貫仲﹝去根土三錢﹞人參﹝二錢﹞山藥﹝一錢﹞川獨活﹝一錢﹞當歸身﹝二錢﹞蓮蕊﹝一錢﹞

黃柏﹝酒炒八分﹞生甘艸﹝三分﹞杜仲﹝小茴鹽醋湯浸炒一錢五分﹞骨碎補﹝先以稻艸火上烙去毛以粗布拭淨二錢﹞

上銼一劑。水煎。空心。溫服。潮熱。加柴胡八分。黃芩酒炒一錢。帶甚者。月經必少其有聚而反來者。色紫。適來適斷。漓漓落落而不淨者。加荊芥一錢。黃連酒炒七分。地楡八分。若五心煩躁而口舌漧者。加知母一錢。麥門冬一錢。地骨皮八分。大便澀而燥者。乃血少。火燥陽明也。四物湯加麻仁﹑大黃等分。研如泥。半夜。熱服之。帶下久不能止。服前藥不能奏效者。宜六龍固本丸大效。

一論此藥能生血固眞。補心益腎。帶不漏則經水自調。月經調準。則有孕。男婦元气充足。

產子少疾而有壽矣。此方不特赤白帶下有效。凡小產後虛者。血出崩虛者。五勞七情。勞怯者。一切不足之癥。並欲求嗣得孕。婦女諸虛。皆有殊效者也。

六龍固本丸

懷山藥﹝四兩﹞巴戟肉﹝四兩﹞山茱萸肉﹝四兩﹞川楝子肉﹝二兩﹞黃﹝一兩﹞補骨脂﹝二兩靑鹽三錢煎湯拌半日搓去皮黃柏五錢酒煎拌骨脂炒﹞小茴香﹝一兩鹽二錢煎湯拌楝肉同炒幹﹞人參﹝二兩﹞蓮肉﹝二兩﹞木瓜﹝二兩﹞當歸身﹝二兩﹞生地黃﹝二兩﹞白芍﹝一兩﹞

川芎﹝一兩﹞

上藥十四味。用水三碗。童便二鐘。好酒一鐘。拌浸一日。烘。又浸又烘漧。

上爲細末。用斑龍膠一料。和丸如梧子大。每服百丸。空心。淡鹽湯送下。

班龍膠

﹝方見補益﹞人多難得子。常用煉密爲丸。服之亦效。

一治婦人經水不調。肚腹冷痛。赤白帶下。子宮虛冷。久無子息。先宜服五積散。加香附﹑吳茱萸﹑小茴。入米糖一塊。煎服。減麻黃。後服此丸藥。

白鳳丹

嫩黃﹝蜜水炒﹞人參﹝去蘆﹞川芎白茯苓﹝去皮﹞當歸﹝酒洗﹞漧薑﹝炒﹞大附子﹝面裹煨去皮臍﹞小茴香﹝鹽酒炒﹞白芍﹝酒炒﹞肉桂白術﹝去蘆微炒﹞胡椒艾葉﹝醋炒﹞

破故紙﹝鹽酒炒﹞烏藥﹝以上各二兩﹞甘艸﹝炙一兩﹞香附米﹝醋炒六兩﹞蒼術﹝米泔浸炒四兩﹞吳茱萸﹝炒一兩﹞

上銼片。用白毛烏肉雞一隻。重二斤。弔死。水泡。去尾屎並頭足不用。鐵鍋內將藥片蓋上入好酒。煮爛爲度。取去骨。同藥在鍋焙榦爲末。將雞酒汁打稀米糊爲丸。如梧子大。每服五十丸。空心。好酒送下。

一治婦人赤白帶下。宜補中益气湯。加黃柏﹑知母﹑香附﹑半夏﹑川萆﹑川楝子肉。

姜煎。先服此湯。末後進丸藥。

歸附地黃丸

當歸﹝酒洗三兩﹞川芎﹝一兩﹞白芍﹝酒炒二兩﹞熟地黃﹝酒蒸一兩﹞香附子﹝童便浸炒二兩﹞陳皮﹝一兩半﹞黃柏﹝去皮童便浸三日曬漧一兩半﹞知母﹝去毛一兩半酒浸曬漧﹞五味子﹝一兩半﹞蒼術﹝米泔浸炒二兩﹞牡蠣﹝五錢﹞椿根皮﹝酒炒二兩半﹞

一方有白葵花。一方有山茱萸。無五味。酒蒸去核。人虛。加人參﹑白術。

上共爲細末。酒糊爲丸。如梧子大。每服五十丸。空心。淡鹽湯下。後用幹物壓之。忌蔥白蘿卜胡椒煎炒發熱之物。

一治婦人赤白帶下。宜用。

溯源丹

當歸﹝酒洗﹞熟地黃﹝酒蒸﹞蘄艾﹝酒炒各二兩﹞香附﹝醋浸炒三兩﹞川芎﹝米泔制﹞

人參﹝各一兩二錢﹞白芍﹝酒炒﹞阿膠﹝蛤粉炒﹞白術﹝去蘆﹞茅根﹝各六錢﹞椿根皮﹝酒炒﹞

黃柏﹝酒炒各一兩﹞地楡﹝七錢﹞白茯苓﹝去皮八錢﹞白石脂﹝七錢﹞

上爲細末。米醋糊爲丸。如梧子大。每服五六十丸。空心。米湯送下。

一治婦人赤白帶下。上熱下寒。口出惡气。或咽漧。或牙痛。或耳鳴。或徧身流注疼痛發熱憎寒。或口吐酸水。或心腹气痛。或下五色鮏臭用。

淸玉散

當歸﹝酒洗﹞川芎生地黃牡丹皮陳皮黃連升麻甘艸半夏﹝姜制﹞白茯苓赤芍蒼術﹝米泔浸﹞香附黃芩柴胡﹝去蘆﹞

上銼一劑。生薑煎服。

一治婦人白帶。其效如神。心傳侄傳。

硫黃不拘多少。將豆腐剮去中一塊。入硫黃居中。上仍用豆腐蓋住。砂鍋底放稻艸鋪之放豆腐於內。上仍用艸蓋。入水煮一日。頻頻添水。豆腐煮黑爲度。取出硫黃。研爲末。將白芍紙包。水濕火煨。切片爲末。各等分。合一處和勻。水打麵糊爲丸。如梧桐子大。每早空心用五分。好燒酒一鐘送下。服五日後。卽愈。如未愈。每早服一錢。服至五日。全愈。

一治婦人白帶。男子白濁下淋。

漧薑﹝炮一兩﹞百艸霜﹝二兩﹞

爲末。每服一錢。溫酒調下。

一治婦人赤白帶下。不論年月深久不瘥。

漧薑﹝炒黑五錢﹞白芍﹝酒炒二兩﹞

上爲細末。每服一錢。空心。米飲調服。

又方。白雞冠花搗末。每服三錢。空心。酒調下。赤帶。用赤雞冠花。

又方。用鹿角燒灰。存性爲末。好酒調下。空心服二匙。

又方。雞子開頂。入硫黃末三分。濕紙裹煨。嚼喫。好燒酒下。

又方。蒼術米泔浸焙漧。漧薑炮。各等分爲末。每服三錢。空心。酒調下。

又方。白芷四兩。以鍛石半斤淹三宿。去灰。炒焦爲末。淸米飲。空心調服。

又方。硫黃五錢炒化。胡椒四十九粒。爲末。好酒調服。

又方。硫黃五錢。用烏梅肉三錢。搗丸黃豆大。每服五錢。空心。好酒送下。

又方。蔓荊子炒焦爲末。空心。米飲調服。以能燥濕痰也。亦可治心痛。

一治赤白帶下。

五倍子﹝炒﹞桃仁﹝炒去皮尖﹞

上各等分爲末。每服二錢。空心。燒酒調服。

一治婦人久患白帶。瘦削無力。倦怠欲睡。腰酸腿痛。飲食無味。面黃。日晡煩熱。小水淋漓。用參術香湯。去桂。加車前子﹑地骨皮﹑鹿角膠。大獲全效。

一婦人帶下。四肢無力。蓋四肢者。土也。此脾胃虛弱。濕痰下注。以補中益气湯兼婦脾湯二藥治之。卽愈。

一婦人年已六旬。內熱口漧。勞則頭暈。吐痰帶下。或用化痰行气。前癥益甚。飲食愈少。肢體或麻木。服祛風化痰。肢體常麻。手足或冷或熱。日漸消削。此癥屬脾气虛弱。而不能生肺。祛風之劑。復損諸經也。當滋化源。以補中益气湯加白茯苓﹑半夏﹑炮漧薑。

如聖丹

白礬蛇牀子﹝各等分﹞

上爲末。醋糊爲丸。如彈子大。胭脂爲衣。薄綿裹。畱綿綫二尺許。系藥丸深入玉戶中定坐半日。熱極再換。大抵此疾多因子宮不潔。服藥難以取效。

一治婦人帶下。腸有敗膿。淋露不已。腥穢難聞。遂至臍腹更加冷痛。此蓋敗膿所致。

卒無已期。須以排膿乃已。

白芷﹝一兩﹞單葉紅葵根﹝二兩﹞白芍白礬﹝各五錢另枯研﹞

研爲末。同以蠟丸梧子大。空心飯前。米飲下十丸。或五十丸。候膿盡。仍用他藥補之。

五積散

﹝方見中寒﹞

補中益气湯

﹝方見內傷﹞

十全大補湯

﹝方見補益﹞

歸脾湯

﹝方見婦人虛勞﹞

卷七

虛勞

夫人之生。以气血爲本。人之病。未有不先傷其气血者。世有室女童男。積想在心。思慮過當。多致勞損。男子則神色先散。女子則月水先閉。何以致此。蓋憂愁思慮則傷心。心傷則血逆竭。血逆竭則神色先散。而月水先閉也。火旣受病。不能榮養其子。故不嗜食。脾旣虛則金气虧。故發嗽。嗽旣作。水气絕。故四肢幹。水气不充。故多怒。發焦筋痿。傳變五臟。至此成勞。最爲難治。或有以爲血熱。用涼藥解。殊不知血得熱則行。冷則凝。凡經水少。漸至不通。手足骨肉煩疼。漸至羸瘦。漸生潮熱。脈來微數。此陰虛血熱。陽往乘之。水不能滅火。火逼水涸。當養陰血。愼勿以藥通之。

一論治婦人。以气衰血旺爲本。心生血。肝藏血。今血衰而气衰者。由心气虛耗。又不能生血。又不能制乎肺金。使肺气得以乘乎肝木。肝至虧損。則不能藏血。漸至枯涸。不榮經絡。因至月信不調矣。此藥專補心元之虛。抑其肺金之盛。調和榮衛。滋養血脈。其疾自愈。兼治血气過多。虛勞發熱。及吐血衄血。咳嗽痰喘上壅。胸膈不利。虛勞熱嗽。痰喘無汗者。可用

茯苓補心湯

當歸﹝酒洗﹞川芎白芍﹝酒炒﹞懷熟地黃陳皮半夏﹝湯泡切片薑汁炒﹞白茯苓﹝去皮﹞桔梗﹝去蘆﹞枳殼﹝去穣麩炒﹞前胡﹝去蘆各一錢﹞漧葛紫蘇﹝各七分﹞人參木香﹝各五分﹞甘艸﹝三分﹞

上銼一劑。生薑﹑棗子。煎服。

一論婦人諸虛百損。五勞七傷。經水不調。肢體瘦弱。此藥專治經水。和血脈。補虛勞扶元气。健脾胃。養心肺。潤咽喉。淸頭目。定心慌。安神魄。除骨蒸。退潮熱。止喘嗽。化痰涎。收盜汗。住泄瀉。開鬱气。利胸膈。療腹疼。解煩渴。散寒熱。祛體痛。大有奇效。不能盡述。

濟陰至寶丹

當歸﹝酒洗﹞白術﹝去蘆炒各八分﹞白芍﹝酒炒八分﹞白茯苓﹝去皮八分﹞生知母﹝去毛﹞

貝母﹝去心﹞香附﹝童便炒﹞地骨皮麥門冬﹝去心﹞陳皮﹝各八分﹞薄荷柴胡甘艸﹝各三分﹞

上銼一劑。煨姜三片。水煎。溫服。

一論婦人脾經失血少寐。發熱盜汗。或憂思傷脾。不能攝血。以致妄行。或健忘怔忡。

驚悸不寧。或心脾傷痛。嗜臥少食。或憂思傷脾。血虛發熱。或肢體作痛。大便不調。或經候不準。晡熱內熱。或瘰流注。不能消散潰斂。宜用

歸脾湯

黃﹝蜜水炒﹞人參白術﹝去蘆炒﹞白茯苓﹝去皮﹞當歸﹝酒洗﹞遠志﹝甘艸水泡去心﹞酸棗仁﹝炒﹞龍眼肉﹝各一錢﹞木香甘艸﹝炙各五分﹞

上銼一劑。姜﹑棗煎服。

加味歸脾湯

治瘀血已去。或脾經失血。小腹作痛無寐。發熱盜汗。或脾傷不能攝血。

或心脾傷痛。嗜臥少食。或憂思傷脾。血虛發熱。或肢體腫痛。大便不調。或經候不準。晡熱內熱等癥。根據前方。加柴胡﹑梔子是也。

一論婦人血虛勞倦。五心煩熱。肢體疼痛。頭目昏沈。心忪煩躁。口燥咽漧。發熱盜汗減食嗜臥。及血熱相搏。月水不調。臍腹脹痛。寒熱如瘧又治室女血弱陰虛。榮衛不和。痰涎潮熱。肢體羸瘦。以致骨蒸勞熱。宜

逍遙散

當歸白術﹝去皮炒﹞白芍﹝酒炒﹞白茯苓﹝去皮﹞柴胡甘艸﹝炙各一錢﹞

上銼。煨姜一塊。入薄荷少許。水煎。溫服。加牡丹皮﹑山梔仁。﹝炒﹞名加味逍遙散。

一論婦人血虛勞倦。五心煩熱。或發熱齒痛。日晡益甚。月水不調。此脾血虛。加升麻愈後因怒復痛。以前方加川芎。

一論婦人虛勞。血气脾胃虛損之極。發熱痰嗽。喘急之甚。相火妄動。肌肉消削。四肢沈困。夜出盜汗。精神短少。或大便稀溏。或腹中積塊。或瘧母瘕。面黃肌瘦。百藥罔效。宜

五仙散

嫩黃﹝蜜水炒﹞參﹝去蘆﹞白術﹝去蘆炒﹞當歸﹝酒洗各二錢﹞甘艸﹝炙一錢﹞

上銼一劑。龍眼五个。蓮肉七个。水煎。溫服。有熱。加地骨皮﹑知母。嗽。加五味子﹑桑白皮。痰﹑加貝母﹑半夏。渴。加五味子﹑麥門冬。吐血。加生地黃﹑犀角﹑玄參﹑茅根汁血虛。加熟地黃﹑白芍藥。

一論婦人气血兩虛。五心虛熱。或白帶頻頻注下。先賢有云。婦人性悍。且少有不如意處。心中躁急。咸池之火上灼。五心如烈炭是也。宜

十珍飲子

淮山藥﹝一錢半﹞杜仲﹝鹽炒一錢﹞人參﹝一錢﹞白術﹝去蘆一錢﹞懷生地黃﹝一錢﹞

白茯苓﹝去皮木七分﹞當歸﹝一錢﹞川芎﹝七分﹞白芍﹝酒炒一錢﹞甘艸﹝三分﹞

上銼。棗二枚。燈心七莖。水煎。空心服。

一治肝膽經癥。寒熱往來。晡熱潮熱身熱。默默不欲食。或怒火。口苦耳聾。咳嗽發熱或脇痛腳滿。轉側不便。兩脇痞悶。或瀉利。或嘔吐酸水。宜

小柴胡湯

柴胡﹝二錢﹞黃芩﹝一錢半﹞人參﹝七分﹞半夏﹝一錢﹞甘艸﹝六分﹞

上銼一劑。姜﹑棗煎服。

加味小柴胡湯

肝膽經風熱。耳前後腫痛。或結核痛。或寒熱晡熱。或經候不調等癥卽小柴胡湯加山梔子﹑牡丹皮。

一論腎虛發熱作渴。吐痰。小便淋漓。頭暈眼花。咽燥唇裂。齒不堅固。腰腿酸軟。自汗盜汗。便血諸血失音。水泛爲痰之聖藥。血虛發熱之神劑。

六味丸

懷生地﹝自制八兩用酒蒸至黑﹞山茱萸﹝酒蒸去核﹞幹山藥﹝各四兩﹞牡丹皮白茯苓﹝去皮﹞澤瀉﹝各三兩﹞

上爲末。煉蜜爲丸。如梧子大。每服三錢。空心。白滚水下。

一論婦人經水不調。或不通。虛勞吐血衄血咳血便血。發熱咳嗽。痰喘盜汗心慌。一切虛損勞怯。骨蒸危篤等癥。並皆治之。此方作湯服亦可。

滋陰地黃丸

懷熟地黃﹝薑汁浸焙漧四兩﹞淮山藥﹝二兩﹞山茱萸﹝酒蒸去核二兩﹞白茯苓﹝去皮﹞

牡丹皮澤瀉﹝去皮各三兩半﹞天門冬﹝去心﹞麥門冬﹝去心﹞生地黃﹝酒洗﹞知母﹝去毛酒炒﹞貝母﹝去心﹞當歸﹝酒洗﹞白芍﹝酒炒﹞香附米﹝童便浸炒各一兩﹞

上爲細末。煉蜜爲丸。如梧桐子大。每服百丸。空心。淡鹽湯送下。吐痰。姜湯送下。

一論婦女五勞七傷。骨蒸五心煩熱。心虛驚怕。經水來時。或前或後。或淡白。或紫色時常注帶下。或因煩勞。性气惱怒。產後失調。致赤白帶滲。及夜臥身體上下疼痛。及午後神疲。腰腿酸軟。或心嘈。又時飽悶。及夢寐不淸。或衝任二脈。結瘕隱隱。久服大有功效

白鳳丹

眞正白絲毛烏骨雄鷄一隻。先以黃末一兩。當歸末一兩。甘艸末五錢。三味和米粉七合。勻作七分。調成小塊。雞食之。約有六七日。弔死。不出血。去毛腸不用。

當歸身﹝酒洗三兩﹞川芎﹝二兩﹞白芍﹝酒炒三兩﹞懷生地黃﹝酒洗五兩﹞山藥﹝三兩﹞鹿角霜﹝四兩﹞天門冬﹝去心一兩﹞人參﹝二兩﹞丹參﹝水洗淨二兩﹞山茱萸﹝酒蒸去核二兩﹞木瓜﹝一兩半﹞胡黃連﹝一兩﹞知母﹝去毛酒炒三兩﹞小茴﹝酒炒二兩﹞

麥門冬﹝去心一兩﹞懷牛膝﹝去蘆酒洗二兩﹞秦艽﹝去蘆二兩﹞銀柴胡﹝二兩﹞鱉甲﹝醋炙一兩﹞生甘艸﹝一兩﹞

上俱制如法銼勻。將雞切作小塊。俱盛於瓷壇內。用水二分。好酒二分。米醋一分。壇口用柿漆紙封固。放大鍋內。桑柴火煮三晝夜。取出。日曬夜烘。俟幹。又入汁拌。又烘曬。以汁盡爲度。爲極細末。煉蜜和杵千餘下。丸如梧桐子大。每服百丸。空心。淡鹽湯送下。

一婦人爲哭母。吐血咳嗽。發熱盜汗。經水不行。此悲傷肺。以補中益气湯加桔梗﹑貝母﹑知母。多服歸脾湯。送下六味丸。

一婦人熱來復去。晝見夜伏。不時而動。或無定處而作口舌生瘡者。若從腳起。乃無根之火也。以十全大補湯加麥門冬﹑五味子。

一婦人患勞嗽。不時發熱。或時寒熱。或用淸熱之藥。其熱益甚。盜汗口漧。兩足如炙徧身皆熱。昏憒如醉。良久熱止方醒。或晡熱至旦方止。此乃陰血虛而陽气弱也。朝用六味丸料。

夕用十全大補湯。月餘諸癥稍愈。更兼以補中益气湯。兩月餘而愈。

卷七

求嗣

一論凡婦人無子。多因七情所傷。致使血衰气盛。經水不調。或前或後。或多或少。或淡色如水。或紫色如塊。或崩漏帶下。或肚腹疼痛。或子宮虛冷。不能受孕。宜進此藥。而效可通神。

調經種玉湯

少參姚範川傳。

當歸身﹝酒洗四錢﹞川芎﹝四錢﹞白芍﹝酒炒三錢﹞熟地黃﹝酒蒸六錢﹞白茯苓﹝去皮三錢﹞陳皮﹝三錢﹞香附米﹝炒四錢﹞吳茱萸﹝炒四錢﹞元胡索﹝三錢﹞牡丹皮﹝三錢﹞

若先行三五日。色紫者。血虛有熱也。加條芩三錢。若過期經水色淡者。血虛有寒也。

加官桂﹑漧薑炒﹑艾葉醋炒各三錢。

上銼作四劑。每一劑。加生薑三片。水一碗半。煎至一碗。空心。溫服。渣再煎。臨臥服。待經至之日上服起。一日服一劑。藥盡經止。則當交媾。卽成孕矣。若未成孕。經當對期。俟經來再服四劑。必孕無疑矣。

一論此方常服。順气養血。調經脈。益子宮。療腹痛。除帶下。種子屢效。不可盡述。

種子濟陰丹

香附米﹝四兩﹐一兩醋浸一兩米泔浸一兩酒浸一兩童便浸各浸三日烘榦爲末﹞益母艸﹝二兩以上二味忌鐵器﹞眞阿膠﹝蛤粉炒成珠二兩﹞艾葉﹝醋浸炒一兩﹞當歸﹝酒洗一兩五錢﹞白芍﹝酒炒一兩二錢﹞生熟地黃﹝薑汁炒二兩﹞川芎﹝一兩﹞陳皮﹝法制一兩﹞半夏﹝湯泡薑汁浸白酒炒二兩﹞白茯苓﹝去皮一兩﹞白術﹝去蘆土炒兩半﹞條芩﹝炒一兩﹞牡丹皮﹝酒洗一兩﹞吳茱萸﹝湯泡一兩﹞元胡索﹝四錢﹞小茴香﹝鹽酒炒五錢﹞川續斷﹝酒洗一兩﹞沒藥﹝五錢﹞麥門冬﹝去心一兩﹞甘艸﹝炙三錢﹞

上爲細末。酒糊爲丸梧子大。每服百丸。空心。米湯下。溫酒滚水俱可。气虛。加人參一兩。一方。加山藥﹑石斛各一兩。

一論孕育子嗣。全在調經理脾。血气充旺。調其經候。去其憂鬱。再服孕方。自然有子

調經育子方

當歸﹝酒洗一兩﹞川芎﹝七分﹞白芍﹝酒炒一錢﹞熟地黃﹝薑汁炒七分﹞陳皮﹝八分﹞

白術﹝去蘆一錢﹞香附﹝酒炒一錢﹞砂仁﹝二分﹞丹參﹝五分﹞條芩﹝酒炒一錢﹞甘艸﹝炙四分﹞

水煎。空心服。先期者熱。加黃連薑汁炒七分。倍黃芩。後期者血虛。加黃蜜炙一錢。

倍歸﹑芎。腹痛有塊。加元胡索炒﹑牡丹皮各一錢。發熱。加軟柴胡﹑地骨皮。赤白帶下。

加柴胡﹑升麻。俱酒炒。各七分。半夏薑汁炒﹑白茯苓﹑蒼術米泔浸﹑黃柏酒炒﹑知母酒炒﹑漧薑泡。升陽除濕也。肥盛者。痰脂滿子宮。加南星﹑半夏﹑蒼術﹑茯苓。瘦怯者。血少不能攝精。倍芎﹑歸。經血過多。加黑姜五分。荊芥穗炒八分。地楡九分。經閉不通。加桃仁﹑紅花﹑蘇木。气盛善惱。加烏藥﹑香附﹑柴胡﹑陳皮。

一治婦人陰血不足。久無子者。能使胎孕。六味地黃丸﹝方見虛勞﹞根據本方全料。加童便﹑炒香附二兩。煉蜜爲丸。酒下。一治婦人無子仙方。

烏雞丸

香附米﹝一斤四制酒醋童便米泔浸各四兩﹞白茯苓﹝去皮四兩﹞當歸﹝二兩﹞吳茱萸﹝五錢水浸去閉口者﹞川芎﹝一兩﹞白芍﹝一兩﹞黃﹝蜜炙五錢﹞黃柏﹝一兩﹞大附子﹝一个看虛實﹞懷生地黃﹝酒拌炒蒸黑四兩﹞陳皮﹝去白兩半﹞山藥﹝一兩﹞白術﹝去蘆陳土炒一兩﹞蓮肉﹝去心皮二兩﹞酸棗仁﹝一兩﹞知母﹝一兩﹞小茴香﹝二兩﹞阿膠﹝蛤粉炒五錢﹞

用雄烏骨雞一隻。弔死。去毛屎淨。蒸熟。連骨搗爛。同前藥爲末。煉蜜爲丸。每服二錢。臨經之日。每日三服。半月見效。

補天育嗣丹

方伯王如永傳。

懷生地黃﹝去輕浮者不用沈實者八兩好酒浸一宿入砂鍋內蒸一日至黑﹞嫩鹿茸﹝酥炙二兩﹞

虎脛骨﹝酥炙二兩﹞白茯苓﹝去皮切片乳汁浸曬漧再浸再曬三次三兩﹞敗龜板﹝酥炙二兩﹞

淮山藥﹝四兩﹞山茱萸﹝酒蒸去核四兩﹞牡丹皮﹝去骨三兩﹞天門冬﹝去心皮三兩﹞澤瀉﹝去毛二兩﹞當歸﹝酒洗四兩﹞甘枸杞子﹝四兩﹞補骨脂﹝鹽水洗微炒二兩﹞

上忌鐵器。爲細末。用紫河車一具。此乃混沌皮也。又名混元衣。取首男胎者佳。此乃初結之眞气也。先用米泔水浸洗。再入長流水浸一刻。以取生气。取回。入碗內。放砂鍋內蒸一日。極爛如糊。取出。先傾自然汁在藥末內。略和勻。此天元眞气汁也。將河車放石臼內杵如泥。卻將藥末汁。同杵勻爲丸。如幹。加些煉蜜。杵勻爲丸。如梧子大。每服三錢。空心。溫酒送下。忌三白。

續嗣壯元丹

種子方。

嫩鹿茸﹝酥炙一兩﹞眞沈香﹝一兩﹞肉蓯蓉﹝酒洗去甲一兩﹞天門冬﹝去心一兩﹞麥門冬﹝去心一兩﹞甘枸杞子﹝一兩﹞參﹝一兩﹞熟地黃﹝一兩酒蒸﹞巴戟﹝去心一兩﹞山藥﹝四兩﹞柏子仁﹝去殼四兩﹞白茯苓﹝去皮一兩﹞五味﹝一兩﹞當歸﹝酒洗一兩﹞山茱萸﹝酒蒸去核一兩﹞川杜仲﹝酒炒一兩﹞牛膝﹝去蘆酒洗一兩﹞小茴香﹝鹽炒一兩﹞破故紙﹝炒一兩﹞何首烏﹝米泔浸一兩﹞石菖蒲﹝去毛一兩﹞朱砂﹝五錢﹞菟絲子﹝陳酒洗令淨炒幹搗成餅曬榦爲末一兩﹞鱉甲﹝酥炙一兩﹞

上爲細末。酒打面爲丸。如梧子大。每服四十丸。空心鹽姜湯下。臨臥再進一服。忌燒酒胡椒漧薑煎炒之物。專治虛損。陽事不舉。少弱多情痼冷。心腎不交。難成子嗣。遺精白濁。

五勞七傷。一切虧損之疾。無不應驗。

魯府遇仙傳種子藥酒方

白茯苓﹝去皮淨一斤﹞大紅棗﹝煮去皮復選肉半斤﹞胡桃肉﹝去殼泡去粗皮六兩﹞白蜂蜜﹝內﹞綿黃﹝蜜炙﹞人參白術﹝去蘆﹞當歸川芎白芍﹝炒﹞生地黃熟地黃小茴覆盆子陳皮沈香木香甘枸杞子官桂砂仁甘艸乳香沒藥北五味子上爲細末。共入蜜壇內和勻。竹篛封口。面外固。入鍋內。大柴火煮二炷香。取出。埋於土中三日。去火毒。每日早午晚三時。男女各飲數杯。勿使大醉。安魂定魄。攺易容顏。添髓駐精。補虛益气。滋陰降火。保元調經。壯筋骨。潤肌膚。目視有光。心力無倦。行步如飛寒暑不侵。能除百病。交媾而後生子也。

一治婦人子宮虛冷。帶下白淫。面色痿黃。四肢酸痛。倦怠無力。飲食減少。經脈不調面無顏色。肚腹時痛。久無子息。服藥更宜戒气惱。更忌生冷。其效如神。

艾附暖宮丸

香附米﹝醋浸六兩﹞艾葉﹝三兩﹞當歸﹝酒浸三兩﹞川芎﹝二兩﹞白芍﹝酒炒二兩﹞懷生地﹝酒蒸黑一兩﹞黃﹝蜜炙三兩﹞吳茱萸﹝三兩﹞官桂﹝五錢﹞川續斷﹝一兩半﹞

上爲細末。醋糊爲丸。如梧子大。每服五十丸。空心。淡鹽湯下。

一論婦人气盛於血。變生諸癥。所以無子。尋常頭暈膈滿怔忡。皆宜服。

抑气散

香附米﹝童便浸四兩﹞白茯神﹝去皮木一兩半﹞陳皮﹝去白二兩﹞甘艸﹝炙一兩﹞上爲末。每服二錢。空心。滚水送下。

卷七

妊娠

經云。陰搏陽別。謂之有子。是气血調和。陽施陰化也。診其手少陰脈動甚者。妊子也少陰心脈也。心主血脈。又云。腎名胞門子戶。尺中腎脈也。尺中之脈。按之不絕者。妊娠之脈也。三部浮沈正等。按之無斷絕者。有娠也。又左手沈實爲男。右手浮大爲女。左右俱沈實。生二男。左右俱浮大。生二女。又尺脈左偏大爲男。右偏大爲女。左右俱大產二子。又左右兩尺脈皆浮。爲產二男。不爾女作男生。俱沈爲產二女。不爾男作女生。又左手尺脈浮大者男。右手尺脈沈細者女。又得太陰脈爲男。得太陽脈爲女。太陰脈沈。太陽脈浮。欲知男女。背面行。夫自後呼之左回首是男。左回首是女。又看上閫時。夫從後急呼之。左回首是男。右回首是女。婦人妊娠左首乳房有核。是男。右首乳房有核。是女。

妊娠一月。名曰始形。飲食精熟。酸美受禦。宜食大麥。毋食腥辛之物。是謂才貞。足厥陰養之。足厥陰者。肝之脈也。肝主血。一月之時。血流澀如不出。故足厥陰養之。足厥陰穴右足大指歧間白肉際處。

妊娠二月。名曰始膏。毋食腥辛之物居必靜處。男子勿勞。百節皆痛。是謂始藏也。足少陽養之。足少陽者。膽之脈也。主於精。二月之時。兒精成於胞裏。故足少陽養之。足少陽穴在足小指間本節後跗骨上一寸陷中者是。

妊娠三月始胎。當此之時。血不流。形像始化。手心主養之。手心主者。脈中精神。內屬於心。無悲哀思慮驚動。手心主穴在掌後橫紋是。診其妊娠脈滑疾。重以手按之散者。胎已三月也。

妊娠四月之時。始受水精。以成血脈。其實宜稻粳。其羹宜魚雁。是謂盛榮。以通耳目而行經絡。洗浴遠避寒暑。是手少陽養之。手少陽者。三焦之脈也。內屬於腑。四月之時。兒六腑順成。故手少陽養之。手少陽穴。在手小指間。本節後二寸是也。診其妊娠四月。欲知男女。左脈疾爲男。右脈疾爲女。左右俱疾爲生二女。當此之時。愼勿瀉之。必致產後之殃何謂也。是手少陽三焦之脈。內屬於三焦。靜形體。和心志。節飲食。

妊娠五月。始受火精。以成其气。臥必晏起。洗浣衣服。深其屋室。濃其衣裳。朝吸天光。

以避寒殃。其食宜稻麥。其羹宜牛羊。和以茱萸。調以五味。是謂養气。以定五臟者也。一本云。宜食魚鱉。足太陰養之。足太陰脾之脈主四季。五月之時。兒四肢皆成。故足太陰養之。足太陰穴在足內踝上三寸也。診其妊娠脈。重手按之不散。但疾不滑者。五月也。又其脈數者。必血懷。脈緊者必胞阻。脈遲者必腹滿喘。脈浮者必水懷爲腫。

妊娠六月。始受金精。以成其筋。欲微勞。無得靜處。出遊於野。數觀走犬。及視走馬。宜食驚鳥猛獸之肉。是謂變腠膂筋。以養其爪。以牢其背膂。足陽明養之。足陽明胃之脈。

主其口目。六月之時。兒口目皆成。故足陽明養之。足陽明穴在太衝上二寸者是也。

妊娠七月。始受木精以成體。勞躬搖支。無使定止。動作屈伸。居處必燥。飲食避寒。

常宜食稻粳。以密腠理。是謂養骨牢齒者也。手太陰養之。手太陰肺脈主皮毛。七月之時。兒皮毛已成。故手太陰養之。手太陰穴。在手大指本節後。白肉際陷中。診其妊娠七月。脈實大牢彊者生。沈細者死。懷軀七月而不可知。時時衄而轉筋者。此爲軀衄。時嚏而動者非軀也懷軀七月。暴下斗餘水。其胎必損而墮。此非時孤漿隕下故也。

妊娠八月。始受土精。以成膚革。和心靜息。無使气極。是謂密腠理而光澤顏色。手陽明養之。手陽明者大腸脈。大腸主九竅。八月之時。兒九竅皆成。故手陽明養之。手陽明穴。

在大指本節後。宛宛中是。診其妊娠八月。脈實大牢彊弦緊者生。沈細者死。

妊娠九月。以受石精。以成皮毛。六腑百節。莫不畢備。飲醴食甘。緩帶自持而待之。

時謂養毛髮。多才力。足少陰養之。足少陰者腎之脈。腎主續縷。九月之時。兒脈續縷皆成。故足少陰養之。足少陰穴在足內踝後。微近下前動脈是也。妊娠十月。五臟俱備。六腑齊通。

納天地於丹田。故使關節人神咸備。然可預修滑胎方法也。

一論婦人經水不行。已經三月者。尺脈不止。則是胎也。

驗胎散

川芎爲末。每服一錢。空心艾葉煎湯調下。覺腹內微動。則有胎也。若服後一日不動。

非胎。必是經閉。

一治婦人經水過月不來。難明有無胎孕。

艾醋湯

用好醋炒艾。服半盞後。腹中翻大痛。是有孕。不爲痛。是無孕。

一論婦人經水不行。身無病似病。脈滑大而六脈俱勻。乃是孕婦之脈也。精神如故。惡聞食气或但嗜一物。或大吐。或時吐淸水。此名惡阻。切勿作病寒治之。宜服此藥。如覺惡心嘔吐。加丁香﹑生薑煎。

保生湯

人參﹝二錢﹞白術﹝五錢﹞橘紅﹝五錢﹞香附子﹝五錢﹞烏藥﹝五錢﹞甘艸﹝一錢﹞

每銼一兩。水一盞半。生薑五片。水煎五分。去渣。溫服。不拘時候。或爲末。姜湯調亦可。

一論惡阻。謂婦人有孕。惡心阻其飲食也。宜服

養胃湯

當歸﹝酒洗﹞白芍﹝酒炒﹞白術﹝去蘆炒﹞白茯苓﹝去皮﹞陳皮藿香砂仁神曲﹝炒﹞半夏﹝湯泡透切片用杏仁炒過不傷胎气﹞香附﹝炒各等分﹞甘艸﹝減半﹞

上銼生薑三片。棗二枚。

一婦人有孕。嘔吐不止。予用二陳湯。半夏薑汁炒用一半。甘艸用一半。生薑七片。煎服立止。

一婦人妊孕三月。其經月來三五次。但不多。飲食如故。此血盛有餘。兒大能飲自不來矣。後果然也。

一論子煩。謂妊娠煩躁。而悶亂心神也。宜進

竹葉湯

白茯苓﹝去皮一錢﹞防風﹝去蘆一錢﹞麥門冬﹝去心﹞黃芩﹝各一錢半﹞

上銼一劑。竹葉五片。水煎。溫服。

一論子癇。謂妊娠痰涎潮湧。目弔口噤。不省人事也。

羚羊散

當歸﹝酒洗﹞川芎防風獨活白茯苓﹝去皮﹞五加皮薏苡仁酸棗仁﹝炒﹞杏仁﹝去皮﹞木香甘艸羚羊角上銼一劑。生薑五片。水煎。溫服。

一論兒在腹中哭。用多年空房下鼠穴中土一塊。令孕婦噙之。卽止。

一論子懸。謂妊娠心胃連痛。兼治胎气不和。心腹脹滿疼痛。或臨產驚恐气結。連日不下。及胎前一切諸疾。悉宜此方加減治之。

紫蘇和气飲

當歸﹝酒洗﹞川芎白芍﹝酒炒﹞人參紫蘇陳皮大腹皮甘艸上銼劑。生薑五片。蔥白五寸。水煎。溫服。腹痛。加香附﹑木香。咳嗽。加枳殼﹑桑白皮熱加黃芩。嘔吐。加砂仁。泄瀉。加白術去蘆炒。白茯苓去皮。感冒。加羌活﹑麻黃。

傷食。加山楂﹑香附。气惱。加香附﹑烏藥。

一論子腫。謂妊娠七八月前後。面目虛浮。肢體腫滿也。宜

茯苓湯

當歸川芎白芍﹝炒﹞熟地黃白術﹝去蘆炒﹞白茯苓澤瀉條芩梔子﹝炒﹞濃朴﹝姜炒﹞甘艸麥門冬﹝去心﹞

上銼一劑。水煎。溫服。

一論子气。謂妊娠自三月成胎以後。兩足自腳面漸腫腿膝以來。行步艱難。以至喘悶。

似水气之狀。至於腳指間有黃水出者。謂之子气。

天仙藤﹝卽靑木香藤洗淸略炒﹞陳皮香附﹝炒﹞烏藥木瓜甘艸上銼。生薑煎服。加蒼術﹑紫蘇。尢妙。

一論子淋。謂妊娠小便澀痛頻數也。宜後方。

子淋散

麥門冬﹝去心﹞赤茯苓大腹皮木通甘艸上銼。淡竹葉十片。水煎。空心服。

一論轉胞。謂妊娠卒不得小便也。因胎長逼近於胞。胞爲所逼而側。令人數溲。胞卽膀胱也然子淋與轉胞相類。但小便頻數。點滴而痛謂子淋。頻數出少而不痛。爲轉胞。間有微痛終是與淋不同。並宜五苓散加炒阿膠。又宜冬葵散。治孕婦轉胞。小便不通。及男子小便不通。皆效。

冬葵散

冬葵子﹝五錢﹞山梔子﹝五錢炒研﹞木通﹝三錢﹞滑石﹝五錢研此藥滑胎臨月可用六七月以前不可用﹞

上銼一劑。水一盞半。煎八分。溫服。外以冬葵子﹑滑石﹑梔子爲末。田螺肉搗膏。或生薑汁調膏。貼臍下。立通。

一妊娠轉胞。不得小便者。用八物湯加半夏﹑陳皮。名曰三合湯。服之探吐。以升提其气。上竅利而下竅自開也。

一論胎漏下。謂妊娠有胎而血漏下。屬气血虛而有熱也。

芎歸湯

當歸尾川芎﹝各五錢﹞

上銼一劑。好酒煎。入童便一盞同服。一服立止如神。

膠艾四物湯

治癥同前。

當歸﹝酒洗一錢﹞川芎﹝八分﹞白芍﹝酒炒一錢﹞懷熟地黃﹝酒蒸二錢﹞條芩﹝一錢五分﹞

白術﹝去蘆炒二錢﹞砂仁﹝炒一錢﹞香附﹝炒一錢﹞艾葉﹝少許﹞眞阿膠﹝炒成珠八分﹞

粳米一撮。水煎服。一方。加炒蒲黃一錢。陳皮七分。杜仲鹽水炒一錢。續斷一錢。甘艸炒四分。去艾葉不用。只用水煎服。

一治胎動出血。產門痛。黃連爲末。酒調二錢。日三服。

一論胎動。謂妊娠因事跌僕。子死腹中。惡露妄下。疼痛不已。口噤欲死。因用此藥探之。

若子死腹中。立便逐下。若腹痛卽止。子母俱安。又治臨產難。生胞衣不下。及產後血暈。

不省人事。狀似中風。血崩惡露不止。腹中血刺疼痛。血滯浮腫。血入心經。語言顚倒。如見鬼神。血風相搏。身熱頭痛。似瘧非瘧。一切胎前產後。野狼狽垂死等癥。並皆治之。宜

佛手散

當歸﹝酒洗一兩﹞川芎﹝七錢﹞

上銼一劑。水煎將熟。再入酒煎。溫服。如口噤。撬開灌之。如人行五里許。再灌之。

便醒立產。如胎漏下血不止。以酒煎。入童便一盞。溫服。

一方。治胎气動。用鯉魚一个。水煮熟。並湯食。立效。

一因事胎動不安。動撞不已。及下血欲墮者。四物湯合四君子湯。加條芩﹑阿膠﹑砂仁﹑白芷﹑桑寄生。

一論安胎。謂安胎有二。有因病而胎動者。但療母病。其胎自安。有胎不應。妄觸母病但安胎气。母病自瘥。

一論孕成之後。覺气不安。或腹微痛。或腰間作痛。或飲食不美。或胎動。及五六个月常服數劑甚妙。

安胎飲

當歸身﹝酒洗一錢﹞川芎﹝八分﹞白芍﹝酒炒一錢﹞條芩﹝一錢五分﹞白術﹝去蘆炒二錢﹞砂仁﹝微炒二錢﹞陳皮﹝一錢﹞蘇梗﹝八分﹞甘艸﹝四分﹞熟地黃﹝酒蒸一錢﹞

上銼一劑。水煎。溫服。如下血不止。加蒲黃炒。阿膠炒。各一錢。腹痛。加香附醋炒﹑枳殼麩炒各一錢。

一論半產。謂婦人懷孕。气血虛弱。不能榮養。以致數月而墮也。

芎歸補中湯

黃﹝蜜水炒﹞人參白術﹝去蘆炒﹞當歸川芎白芍﹝炒﹞漧薑﹝炒﹞阿膠﹝炒﹞

五味子木香杜仲﹝薑汁炒﹞甘艸﹝炙﹞

水煎。溫服。

一論陽施陰化。胎孕乃成。血气虛乏。不足榮養。其胎則墮。又有勞恐傷情。內火便動亦能墮胎。火能消物。造化自然。予見一婦。但有孕及至三个月左右必墮。診其脈。左手大而無力。重按則澀。知其血少。以其壯年。只補中气。使血自榮。時正初夏。教以濃煎白術湯下黃芩末一錢。與數十劑。得全而生一子也。蓋孕至三月上屬相火。所以易墮。

安胎丸

妊娠宜常服之。

當歸﹝酒洗﹞川芎白芍﹝酒炒﹞條芩﹝各一兩﹞白術﹝去蘆炒一兩﹞

上爲細末。酒糊爲丸。如梧子大。每服五十丸。茶湯任下。空心日服。養血淸熱之劑也瘦人血少有熱。胎動不安。素慣半產者。皆宜服此。以淸其源而後無患也。

一婦人小產。常服此以保胎孕十月完足。胡蓮肉去心四兩。砂仁炒二兩。共爲末。每服二三匙。米飲調下。日服二三次。

一論婦人慣常小產。久而不蓄者可服。過七个月不必服。

千金保孕丹

當歸﹝酒洗一兩﹞熟地黃﹝酒蒸一兩﹞人參﹝一兩五錢﹞白術﹝去蘆炒四兩﹞條芩﹝一兩﹞陳皮﹝一兩﹞香附子﹝童便浸一兩﹞續斷﹝酒浸一兩五錢﹞杜仲﹝鹽酒炒一兩半﹞

上爲細末。糯米飯爲丸。如梧子大。每服七十丸。白湯下。

一方。去人參。加砂仁﹑川芎﹑阿膠﹑艾葉﹑益母艸。棗肉爲丸。

一論婦人曾經小產。今有孕。預先培補爲妙。大凡婦人墮胎。只是奇經廢弛。衝任帶脈受虧而然。宜服此湯大有益。

加味八珍湯

黃﹝二錢﹞白術﹝去蘆一錢﹞甘艸﹝炙三分﹞防風﹝七分﹞熟地黃﹝酒洗一錢﹞川芎﹝七分﹞白芍﹝酒炒一錢﹞人參﹝二錢﹞知母﹝一錢﹞當歸﹝酒洗一錢﹞山藥﹝一錢﹞益智仁﹝研八分﹞升麻﹝四分﹞黃柏﹝酒浸炒一錢﹞

以上銼一劑。水煎。溫服。

一治婦人每懷胎至三四月必墮。不肯服藥。用四五年老母雞煮湯。入紅殼小黃米。煮粥食之。不數日胎竟固全。至月滿而生。

一論妊娠身居富貴。口饜甘肥。憂樂不常。食物不節。旣飽便臥。致令胎胞肥濃。根蒂堅牢行動艱難。因致臨產。必是難生。八月可服此藥。日進二服。補其血而順其气。使子易生而胎易落也。又治小產瘀血腹痛。及胎衣不下。

保生無憂散

當歸川芎白芍﹝各七分﹞乳香﹝一分﹞枳殼﹝一錢二分炒﹞木香甘艸﹝各五分﹞

血餘﹝四分﹞

上銼一劑。水煎溫服。

一治胎肥壅隘。動止艱辛。臨月服之。縮胎易產。

瘦胎散

枳殼﹝五錢﹞香附子﹝三錢﹞甘艸﹝一錢半﹞

上爲末。每服二錢。百沸湯調服。

一論妊娠至八九个月。服數劑甚好。令易產。腹亦少痛。

達生散

當歸身﹝酒洗﹞白術﹝去油蘆炒各一錢﹞白芍﹝酒炒﹞人參陳皮紫蘇大腹皮﹝洗各一錢﹞甘艸﹝炙三分﹞或加砂仁五分。

枳殼麩炒八分。尢妙。

上銼一劑。蔥五根。水煎服。如胎肥气喘。加黃楊腦七个。此黃楊樹梢兒也。﹝此物能瘦胎倍當歸﹑加地黃。性急多怒。加柴胡。有熱。加黃芩。食少。加砂仁﹑神曲。渴。加麥門冬。食多易饑。加黃楊腦。有痰。加半夏姜湯泡切片。香油炒黃芩。胎動。加木香。

一論婦人妊娠至七八月間。服此胎气斂束。令人易產。凡世之患產難者。多由內熱灼其胎液以致臨產之時。漧澀而難。或脾气怯弱。不能運化精微。而令胞液不足。亦難產之道也。

故用白術﹑茯苓。益其脾气。而培萬物之母。用黃芩淸其胎中之熱。兼瀉其火。而存胞液。

用陳皮者。取其辛利能流動中气。化其肥甘。使胎气不滯。兒身不肥耳。此束胎之義也。

束胎丸

茯苓﹝七錢五分﹞陳皮﹝三兩﹞黃芩﹝夏一兩春秋七錢冬五錢﹞白術﹝二兩﹞

上爲末。酒糊丸。梧子大。每服五十丸。米湯送下。

一治婦人胎痛。

當歸川芎條芩阿膠﹝酒炒﹞香附﹝炒﹞元胡索水煎。溫服。

一治孕婦心痛。

元胡索﹝五錢﹞當歸﹝一錢﹞乳香﹝五分﹞甘艸﹝七分﹞

上銼。水煎。溫服。

一治孕婦腹痛。或胎動不安。

砂仁﹝炒一兩﹞條芩﹝炒紫黑一兩半﹞白術﹝去蘆炒一兩﹞

上爲末。每服三錢。紫蘇湯調下。

一治孕婦腰痛。狀不可忍。補骨脂不拘多少。瓦上炒令香熟。爲細末。嚼核桃半个。空心。溫酒調下二錢。

一治孕婦偶因所觸。或墮髙傷折。致胎動不安。腹中痛不可忍者。砂仁不拘多少。熨斗內盛慢火。炒令熟透。去皮。搗碎爲末。每服二錢。用熱酒調下。須臾。覺腹中胎動極熱。卽胎已安。神效。

一治妊娠大便閉澀艱難。

當歸川芎白芍生地黃枳殼黃連上銼。水煎。溫服。

一論妊娠下痢赤白。腹中疼痛。

當歸﹝五分﹞白芍﹝一錢﹞白術﹝五分﹞白茯苓﹝五分﹞澤瀉﹝五分﹞木香﹝三分﹞檳榔﹝三分﹞黃連﹝五分﹞黃芩﹝五分﹞甘艸﹝三分﹞

上銼作一服。水一盞半。煎至一盞。空心。溫服。如白痢腹痛甚。恐有寒也。去黃連。

加漧薑炒二分。

一治妊娠腹痛下痢。膿血不止。

黃連﹝八分﹞濃朴﹝姜炒﹞阿膠﹝炒﹞當歸﹝各六分﹞艾葉黃柏漧薑﹝炒五分﹞

上爲末。空心。米飲下方寸匕。日三服。

一論妊娠泄瀉。腸鳴腹痛。手足厥逆。

人參白術﹝炒﹞炮姜甘艸﹝炙﹞加肉蔻﹑砂仁。

上銼。生薑三片。棗二枚。水煎。空心。溫服。

一論孕婦瘧疾。寒熱相半。並產後瘧疾。

當歸川芎白芍靑皮陳皮半夏白茯苓檳榔艸果良姜紫蘇漧葛甘艸上用姜﹑棗煎。臨發日服。

一論孕婦咳嗽。用貝母麩炒。研爲末。砂糖拌勻。丸如雞頭實大。口含化效。

一論妊娠忽然口噤吐沫。不省人事。言語錯亂。

三合湯

當歸﹝酒洗﹞川芎白芍﹝酒炒﹞生地黃陳皮白茯苓﹝去皮﹞遠志﹝甘艸水泡去心﹞

麥門冬﹝去心﹞竹茹石菖蒲甘艸半夏﹝姜泡香油炒﹞

上銼。生薑水煎服。

一論妊娠風寒咳嗽。痰喘滿悶。

百合貝母紫菀白芍前胡赤茯苓桔梗甘艸生薑五片。煎服。

一論妊娠不語。非病也。聞有此者。不須服藥。臨產日期。但服四物湯之類。產後便語一論妊娠懷鬼胎。如抱一甕。經脈云。設令宮中人。若寡婦無夫。常夜夢寐。交通邪气或懷似胎。而成瘕之疾。急當治下。宜用。

斬鬼丹

吳茱萸川烏頭秦艽柴胡白僵蠶﹝炒﹞巴戟﹝去心﹞

上爲末。煉蜜爲丸。如梧子大。每服七丸。溫酒送下。出惡物卽愈。

一論妊娠瘕痞塊。及二者疑似之間者。久服安養胎气。消散瘕。調經進食。

消補丸

枳殼檳榔黃連黃柏黃芩當歸阿膠﹝炒﹞木香﹝各一兩﹞

上爲末。丸如梧子大。不飽時。溫米飲下三十丸。日進二三服。

一論妊娠或時有白濁白帶而下。四物湯和二陳湯。加蒼術﹑牡蠣﹑龍骨等藥。

一論妊娠遺尿失禁。

白薇白芍﹝酒炒各等分﹞

上爲細末。酒調方寸匕。日三服。

一論妊娠痰嗽見紅。

當歸身熟地黃天門冬﹝去心﹞麥門冬﹝去心﹞紫菀﹝各五分﹞桑白皮﹝蜜炙﹞杏仁﹝去皮﹞甘艸﹝炙﹞桔梗片芩五味子阿膠﹝炒各一分半﹞

上銼。加竹茹一團。水煎。臨服。入小薊汁同服。

一婦人每孕不數月而墮。忽又孕三月。患嘔吐吞酸。噯气嘈雜。腸鳴泄瀉胃脘疼。

陳皮﹝一錢﹞半夏﹝炒七分﹞白茯苓﹝一錢﹞白術﹝去蘆二錢﹞蒼術﹝米泔浸炒黃一錢﹞

川芎﹝一錢﹞神曲﹝炒五分﹞藿香香附﹝炒各一錢六分﹞甘艸﹝炙四分﹞黃連﹝薑汁炒三分﹞

上銼。姜﹑棗煎服。

一治胎孕九个月將產消息。用豬肚一个。根據常法。加蔥五味煮熟。食之不盡。再服。勿與別人食之。

一妊娠誤服艸藥。及諸般毒物。白扁豆生去皮。爲細末。淸米飲調方寸匕。神效。

一妊娠下血。服涼血之藥。下血益甚。食少體倦。此脾气虛而不能攝血。以補中益气湯治下血。乃愈。

一治婦人墜胎昏憒。不時吐痰。自用養血化痰之劑。昏憒不知。自汗發搐。痰涎壅出。

以爲中風。欲用祛風化痰藥。予曰。

此屬脾气虛寒所致。遂用十全大補湯去桂。加知母﹑防風﹑山藥﹑升麻﹑黃柏﹑益智仁一妊娠气喘痰盛。諸藥不應。問治於予。詢之。云素有白帶。始於目下浮。兩月餘。其面亦然。此陰虛有痰飲也。用六味丸料數劑而愈。

一妊娠每至五月。肢體倦怠。飲食無味。先兩足腫。漸至徧身。後及頭面。此是脾肺气虛。

朝用補中益气。夕用六君子加蘇梗而愈。凡治妊娠。毋泥其月數。但看其病癥。審用某藥爲善。

卷七妊娠

妊娠傷寒治法

一治妊娠傷寒護胎法。

井底泥靑黛伏龍肝上爲末。調勻。塗於孕婦臍下二寸許。如幹再塗上。以保胎孕。

一治妊娠傷寒傷風。勿輕服藥。發熱頭疼。惡風身痛。

紫蘇陳皮香附川芎白芷甘艸上銼一劑。加生薑﹑蔥煎服。

加味四物湯

專治妊娠傷寒諸癥。

當歸身川芎白芍熟地黃﹝各等分﹞

上銼。每服五六錢。水煎。溫服。如妊娠傷寒頭痛。身熱無汗。脈浮緊。加麻黃﹑細辛如妊娠傷寒中風。表虛自汗。頭痛項彊。身熱惡寒。脈浮而弱。加黃﹑地骨皮。如妊娠中風濕之气。肢節煩疼。脈浮而熱。頭痛。加防風﹑蒼術。如妊娠傷寒胸膈滿痛。脈弦。加柴胡﹑黃芩。如妊娠傷寒大便硬。小便赤。气滿而脈沈數。加生大黃﹑桃仁去皮尖麩炒。如妊娠傷寒小便不利。加茯苓﹑澤瀉。如妊娠傷寒小便赤如血狀者。加琥珀﹑茯苓。如妊娠傷寒四肢拘急。身涼微汗。腹中痛。脈沈而遲。加附子去臍。桂少用。如妊娠傷寒蓄血癥。加生地黃﹑大黃酒浸。如妊娠傷寒身熱大渴蒸蒸發熱。脈長而大者。加石膏﹑知母。如妊娠傷寒。下後過解而不愈。溫毒發斑如錦紋。加升麻﹑連翹。如妊娠傷寒。下後咳嗽不止者。加五味子﹑人參。如妊娠傷寒。下後虛痞腹滿。加濃朴姜﹑制﹑枳實麩炒。如妊娠傷寒不得眠者。加梔子﹑黃芩。如妊娠傷寒。汗後血漏不止者。胎气渴者。加阿膠﹑炙甘艸﹑黃。如妊娠傷寒脈浮頭腫自利。腹中痛。去地黃。如妊娠傷寒。自利腹中痛。飲食不下。脈沈者。去地黃﹑川芎。加白術﹑炙甘艸﹑茯苓﹑黃芩。如妊娠傷寒。頭痛項彊。身熱口漧。胸脇疼。用生地黃。加柴胡﹑前胡﹑人參﹑甘艸。

卷七

產育

一產母面赤舌靑。母活子死。母面靑舌赤。口沫出。子活母死。母唇皆靑。口兩邊沫出身重寒熱。舌上靑黑。及舌上冷。遇此癥者。子母俱死。不可治也。

一胎產橫逆。多由坐艸太早。努力過甚。兒身未轉。或已破水。其血必幹。致胎難轉。

若先露腳。謂之逆。先露手。謂之橫。當以細絹鍼於兒手足心。鍼入一二分。三四刺之。以鹽塗其上。輕輕送入。

兒得痛驚轉一縮。卽當回轉而生矣。

一論難產或橫或倒。死胎爛脹於腹中者。幾覺腹痛。或腰重。若坐艸時。將神柞散。卽溫飲一盞。便覺心下開豁。如渴。又飲一盞。覺下重便產。更無諸苦。橫生倒逆。不過三服卽正子死腹中。不過三服卽下。能保母子兩全。最爲神驗。

有一婦人。橫產手出。滿腹腫脹。但欲截其手。不保其生。屢服催生藥不效。以此藥濃煎一碗與服。少頃蘇醒。再與一碗。困睡少時。忽云。我骨節都折開了。快扶起我。血水俱下。

拔出死胎。全不費力。可謂更生。以此救人。百發百中。

催生神柞散

生柞樹刺枝﹝如小指大者一握淨洗銼碎一葉一刺者處處有之﹞甘艸﹝五錢﹞

上銼一劑。新汲水一碗半。入新瓦罐內。用紙三重密封之。文武火煎八分。溫服。

一治孕婦臨產艱難。或一二日不下者。服此自然轉動下生。

三合濟生湯

當歸﹝二錢﹞川芎﹝二錢﹞枳殼﹝麩炒二錢﹞紫蘇﹝八分﹞香附﹝炒二錢半﹞大腹皮﹝薑汁洗一錢半﹞甘艸﹝七分﹞

上銼。水煎。待腰痛甚。服之卽產。

催生如意散

臨產腰痛。方可服之。

人參﹝一錢﹞乳香﹝一錢﹞辰砂﹝五分﹞

上爲末。臨產之時。急用雞子淸一个調藥。用生薑自然汁調開水。冷服。如橫生倒產。

實時順生。子母俱安。

一論妊娠子死。或未死。胎已動。芎歸湯加蘇葉。酒水煎服。死者卽下。未死者卽安。

一論胞衣已破。其血已涸。或元气困憊。用八珍湯斤許。再加益母艸半斤。水數碗。煎熟。時時飲之。飲完再煎。孕婦臨月。預制此藥。日進二服。則子易生。而胞易落也。

一論橫生逆產。須臾不救。子母俱亡。

蛇蛻﹝一條﹞蟬蛻﹝十四个﹞胎發﹝一丸並燒灰﹞

上爲末。分作二服。酒調下。須臾進一服。仰臥霎時卽下。

一治難產。湊心不下者。蛇蛻燒灰。同原麝少許研細。溫酒調下。立產。

一論臨產破水。三五日不下。將死未絕者。﹝江月池傳﹞魚鰾用大者三寸。香油浸過。燈上燒之。滴下油入酒內。其灰研末。酒調服。

一論難產。瀝漿胞幹。胎不得下。香油﹑蜂蜜。各三碗和勻。入銅銚內。慢火煎一二沸掠去沫。調白滑石末一兩。攪勻。頓服。外以油蜜摩母腹上。胎卽下。

一婦人分娩艱難。產子已死。元气勞傷。用油紙撚燒斷臍帶。取其陽气以補之。俄聞兒啼作聲。若以刀物如常斷之。其母亦難保生。

凡子死腹中者。多因驚動太早。或觸犯禁。或抱腰太重。或頻揉拭水。胞衣先破。血水先盡。而胞漧涸故耳。其候產母唇舌皆靑者。子母俱死。若舌黑或脹悶甚者。其子已死矣。先以平胃散一兩。酒水各半煎。卻收朴硝半兩。﹝卽熟皮硝﹞服之。或用硝一兩。以童便調下。亦妙。

一治胎衣不下。雞子淸三个。去黃。以酸醋一合和之。啜入口中卽下。

一方治胎衣不下。卽嚼生蔥白數根卽下。

一治胞衣不下。紅花一兩炒。淸酒五爵沃之。溫服。此乃气弱。而瘀血盈於胞也。故用淸酒壯其气。紅花以敗其血。

一治胞衣不下。因產母元气虛薄。用芎歸湯倍桂以溫之。自下。

一治婦人難產。及橫生逆產如神。用蛇蛻炒焦爲末。每五分酒調下。

一治死胎不下。兼難產及橫生倒生。用桂心爲末。每二錢。痛陣密時。用溫酒調下。

一方用麝香五分爲末。加桂末二錢。酒和服。

一治產後胎衣不下。惡血衝心。腹中血塊。錦紋大黃一兩。爲末。以好醋半升。熬成膏丸如梧子大。以醋化五丸服之。須臾卽下。又治月經不通。

一治橫生逆產。胎死腹中不下。

公老鼠腰子﹝一付﹞輕粉﹝一分﹞松香﹝一分﹞

共搗作三四丸。辰砂爲衣。溫酒下。

一治胎衣不下。令產婦銜自己發尾於口中。令嘔噦。衣卽下。此方可用。

一論婦人分娩。交骨不開。或五七日不下。垂死者。

活命芎歸湯

川芎當歸﹝各一兩﹞生男女婦人發﹝一握燒灰存性﹞自死龜殼﹝一个如無枯過者亦可酥炙﹞上爲末。每一兩水煎服。良久。不問生死。胎卽下。

一論妊娠十月滿足。或因恣情內傷。或患潮熱之癥。又兼產前多喫熱毒之物。瘀血相搏七情怒气所傷。臨產橫逆之厄。愴忙不謹。輒用穩婆下手取胎。觸死胎兒在腹。不能施治。今備妙方。防此之患。但服一二帖。加烏金丸二个甚妙。

活水無憂散

益母艸﹝二兩﹞大枳殼﹝一兩﹞當歸﹝四錢﹞川芎﹝一錢﹞白芍﹝二錢﹞生地黃﹝二錢﹞

生鯉魚﹝一个﹞官桂﹝一錢﹞急性子﹝四錢﹞陳皮﹝一錢﹞甘艸﹝八分﹞

上各銼。分二服。每用水三碗。煎至二碗。臨服之時。加好醋一匙。每一碗。加烏金丸一粒。如其胎不下。急取無根水再煎藥渣。連進二服。卽救其性命。

一論橫生逆產。臨產艱難。胎死不下。及產後諸病。

烏金丸

眞阿膠﹝一兩八錢蛤粉炒﹞蘇木﹝一兩﹞艾葉﹝端午日收去根二兩﹞穀芽麥芽﹝曬漧各二兩﹞蛇蛻﹝要全者一條焙漧又要蛇頭下向者方好﹞

上共爲細末。煉蜜爲丸。如芡實大。每用一丸。童便和酒化下。

一治橫生逆產。並三五日不下。死在須臾。﹝姜師師周傳﹞用從上往下蛇蛻一條。長尺餘者。燒灰存性。鵓鴿糞等分。爲末。黃蠟爲丸一个。皮硝化水吞下。

一治婦人交骨不開。產門不閉。皆由元气虛弱。胎前失於調攝。以致血气不能運達而然交骨不開。陰气虛也。用活命芎歸湯﹑補中益气湯。產門不閉者。气血虛也。用十全大補湯。

活命芎歸湯

﹝方見前﹞

一治難產。兼胞衣不下。死胎不下。

巴三蓖七脫衣裳。細研如泥入麝香。捏作餅兒臍下貼。須臾子母便分張。

一方。用蓖麻子十粒剝去殼。研塗兩腳心。衣卽下。可卽浣去。如不去。則腸出。如至此時。就以此藥貼頂心。縮回其腸。多用此藥。如腸入則洗之。神效。

一治難產或橫或逆。或血海漧涸。或胎不下。惶惶無措。死在須臾。戴存愚傳。

皮硝﹝二錢壯者三錢弱者或寒天可加大附子煨去皮臍三分半﹞

上用好酒半鐘。童便半鐘。入硝。煎一二沸。溫酒服。立下。百中。

一治胎死腹中。或產母气乏委頓。產道漧澀。或手足冷腹痛。卽五積散。﹝見中寒﹞根據本方去麻黃。加川烏﹑附子﹑南星﹑阿膠炒﹑木香﹑杏仁六味。

補中益气湯

﹝方見內傷﹞

十全大補湯

﹝方見補益﹞

一治女人出生腸。用腳盆盛貯其腸。取芋煎水洗過。蓋芋水甚滑。洗過則腸滑。後用冷水胸前。使患者因咳嗽气則腸收。又用人以手托之。使腸入內。後用馬蛤兜水洗。用渣搭於門口上。女人睡倒。腳髙起些。過一時卽愈。

卷七

產後

產後扶虛消瘀血。脈卻宜虛。叔和云。新產之脈緩滑吉。實大弦急死。寸口來去澀疾不調死沈細附骨不絕生。凡產畢。不問腹痛不痛。有病無病。以童子小便。和酒共一鐘。溫服。

則百病不生。少坐牀上。倚髙。立膝仰臥。不時喚醒。及以醋塗鼻。或用醋燒炭。及燒漆器更以手從心捍至臍下。使惡露不滯。如此三日。以防血暈血逆。酒𨿽行血。亦不可多。恐引血入四肢。且能昏暈。宜頻食白粥少許。一月之後。宜食豬蹄少許。仍愼言語七情寒暑。

梳頭洗足。以百日爲度。

若气血素弱者。不計日月。否則患手足腰腿酸疼癥。名曰蓐勞最難治療。初產時不可因愛憎而動气。皆能致病。不可獨宿。恐致虛驚。不可刮舌。恐傷心气。不可刷牙。恐致血逆。須气血平復。方可治事。犯時微若秋毫。成病重如山嶽。可不戒哉。

夫產後血暈。其由有三。有用心使力而暈者。有下血多而暈者。有下血少而暈者。其暈𨿽同其治特異。若下血多而暈者。當補血。以芎歸湯爲主。或惡露不止者。倍炒黑漧薑止之。

若去血少而暈者。黑神散主之。但凡血暈不省人事。用火炭置產母旁。以醋沃之。使醋气燻入產母口鼻。輕者亦醒。重者亦省人事矣。

一法。用韭菜細切。盛於有嘴瓶中。以熱醋沃之。急封瓶口。以瓶納產婦鼻孔中。之卽醒。

一法。用舊漆器燒煙。燻之卽醒。

一法。用荊芥穗研末。用一分吹鼻。卽醒。

一法。用鹿角燒存性。每一錢。酒灌下。卽醒。

夫產後發熱。有去血過多者。有勞力過傷者。有惡露不盡者。有飲食失節者。有感冒風寒者有夾食傷寒者。有內傷挾外感者。有三日蒸乳者。俱能發熱憎寒。並身疼腹痛。不可相類而用藥也。

一論去血過多。發熱者。脈必虛大無力。內無痛楚。此非有餘之熱。乃陰虛生內熱耳。

以歸術保產湯主之。

一論有傷力發熱。或早起勞動發熱者。亦以歸術保產湯主之。

一論惡露不盡。亦發熱惡寒。必脇肋脹滿連大小腹有塊作痛者。宜黑神散主之。

一論脾胃虛弱。飲食必難克化。以致停滯發熱。必有噫气作酸。惡聞食臭。而口中無味胸膈飽悶。气口脈必緊盛。發熱惡寒。頭痛。宜理脾湯主之。

一論感冒風寒而發熱者。其脈弦而緊。或惡露欠通。頭痛身疼。發熱惡寒。手足厥冷。

肚腹疼痛。宜五積散主之。此藥祛除敗血。生新血。調和榮衛。滋養臟腑。使陰陽不相勝負。邪气不能相干。則無寒熱之患。並加米醋少許同煎。本方去麻黃。﹝方見中寒﹞

一論傷寒夾食。必惡食胸痞。腹痛頭疼。發熱。气口脈來緊盛。宜行气香蘇散。一消一發而治之。﹝方見內傷﹞

一論內傷元气。外感風寒。其脈洪大而虛。其癥身熱而煩。頭痛惡寒而渴。自汗气髙而喘。宜補中益气湯加減治之。﹝方見內傷﹞

一論產後蒸乳。發熱惡寒者。必乳間脹硬疼痛。令產母揉乳汁通。其熱自除。不藥而愈一論產後發熱惡寒。或口眼斜等癥。皆是血气虛甚。當以大補气血爲主。若左手脈不足。補血藥多於補气藥。右手脈不足。補气藥多於補血藥。

一論產後中風。切不可便作風治。不可服小續命湯之類。宜大補气血。若中風口噤。乃血虛而風入夾口。筋得風則急。故口噤也。若角弓反張。乃體虛而風入於諸陽之經。故獨腰背攣急如角弓反張之狀也。以歸術保產湯去香附﹑漧薑。加秦艽﹑羌活。又宜當歸﹑荊芥各等分。水一盞。酒少許。煎七分灌之。如口噤。以匙挖開。微微灌下。但下咽卽效。又宜荊芥略炒爲末。每服三錢。黑豆淋酒調下。童便亦可。

一論產後虛羸諸病。惟宜十全大補湯。此藥性溫。平補養血气。壯健脾胃。乃諸虛百損第一方也。

一產後血暈者。乃下血過多而眩暈也。不省人事者。气血大脫而神不用也。故用人參銼兩劑水煎溫服。蓋人參甘溫。益元气之品。可以回气。可以生血。而身熱气急者。加童便一杯。身寒气弱者。加附子三錢。外以炭火。以酸醋沃之。使醋气燻入鼻內。則能收斂。神效。

一論產後諸疾。以本治之。大補气血爲主。此方治一切諸癥。气血虛損。脾胃怯弱。或惡露不行。或去血過多。或飲食失節。或怒气相衝。以致發熱惡寒。自汗口漧。心煩喘急。心腹疼痛。頭眩眼黑。耳鳴等癥。不語昏憒。不省人事。並皆治之。

歸術保產湯

當歸﹝酒洗一錢五分﹞川芎﹝一錢﹞白芍﹝酒洗一錢﹞熟地黃﹝酒蒸一錢﹞白術﹝去蘆炒一錢﹞甘艸﹝炙三分﹞白茯苓﹝去皮一錢﹞陳皮﹝八分﹞漧薑﹝炒黑八分﹞香附米﹝童便炒一錢﹞气虛。加人參七分。

上銼一劑。生薑三片。棗一枚。水煎。溫服。如去血過多。倍芎﹑歸﹑漧薑。如胸膈脹滿。加枳實麩炒﹑砂仁﹑濃朴﹑姜炒﹑山楂肉。兩脇肋痛。加靑皮﹑上肉桂。小腹陣疼。加元胡索﹑桃仁﹑紅花﹑蘇木。甚者加三稜﹑莪術。俱煨醋炒。有汗。加黃蜜水炒﹑酸棗仁炒。口漧苦。加麥門冬去心。身不發熱。小腹痛不可忍。用桃仁去皮搗爛五錢。韭菜汁和酒送下。

立效。惡露不行。加益母﹑牡丹皮﹑桃仁。入童便同酒服。吐痰。加半夏﹑貝母。咳嗽不止加北五味﹑桑白皮。气惱。加烏藥。昏憒口噤不語。加荊芥穗。

一論婦人產後一十八癥。服之如神。

黑神散

棕皮灰元胡索當歸﹝酒洗﹞赤芍白芍生地黃五靈脂﹝各一錢﹞蒲黃﹝一兩﹞

熟地黃﹝一兩﹞香附米﹝炒一兩﹞漧薑﹝炮一兩﹞沈香﹝五錢﹞乳香﹝五錢﹞大黑豆﹝五錢﹞

莪術﹝五錢﹞紅花﹝五錢﹞

上爲細末。每服二錢。溫酒童便調下。

一胞衣不下。敗血攻心。眩暈欲絕。服此卽醒。一將產血多。兒食不盡。余血裹胎難下。服此棄子救母。

一臨產用力太早。兒不及轉。橫生倒出。亦當急救母命。

一子死腹中。母必肢體冷痛。口角出沫。指甲靑黑。服此藥卽出。

一惡露未盡。乃失而不治。又過食酸鹹之物。因而得崩漏。一血昏眼花。坐起不得。

一血迷心竅。不能言語。一敗血乘虛。散流四肢。因而浮腫。

一敗血爲害。口渴舌燥。乍寒乍熱似瘧。一敗血入心。煩躁發狂。言語錯亂。或妄見似癲。

一敗血停畱肢節間。徧身疼痛一月中飲冷。敗血凝聚。腹痛難忍。或致瀉痢。

一晡熱鼻孔中黑一敗血結聚。小便閉澀。大便艱難。

一敗血衝心。喉中气急發喘。一敗血滯脾胃中。心腹脹滿。嘔吐似翻胃。

一產後諸般怪癥。難以名狀者。多是敗血所致。服此立效。眞仙方也。

一產後心腹痛。瘀血不行。或兒枕作痛。危急之至。

當歸﹝三錢﹞川芎白芷元胡索官桂牡丹皮蒲黃五靈脂沒藥﹝各一錢﹞白芍﹝酒炒三錢﹞

上銼一劑。水煎。入童便。空心服。

一治產後小腹作痛。有塊。脈芤而澀。以四物湯加玄胡索﹑紅花﹑桃仁﹑牛膝﹑木香。

一論產後停食。胸膈飽悶。身發寒熱。不思飲食。

理脾湯

蒼術﹝米泔浸炒一錢﹞陳皮﹝一錢﹞濃朴﹝薑汁炒一錢半﹞砂仁﹝七分﹞神曲﹝炒一錢﹞

山楂﹝去核一錢﹞麥芽﹝炒一錢﹞漧薑﹝炒黑八分﹞甘艸﹝炙三分﹞

上銼一劑。生薑三片。水煎服。泄瀉。加白術﹑白茯苓。大便閉。加桃仁﹑紅花。小便閉澀。加大腹皮。

一治產後三日。牙關緊急。眼目直視。四肢厥冷。漧薑炒黑五錢。水煎。入童便。溫服立效。

一論產後暈倒。不省人事。眼黑耳鳴等癥。並治中風不省人事。口吐涎沫。手足螈。

加味佛手散

當歸川芎荊芥﹝各等分﹞

上銼一劑。水煎。入童便。溫服。

一論產後惡露不快。腰疼小腹痛。時作寒熱頭痛。不思飲食。亦治久積惡血。月水不調又療心痛。小腸气痛。血气痛欲死者。又治心腹疼痛。及兒枕痛不可忍。又或血迷心竅。不省人事。又治北人靑筋癥。用酒三錢調下。

失笑散

五靈脂﹝水淘去砂醋炒﹞眞蒲黃﹝炒各等分﹞

上銼一劑。水煎。溫服。一法。爲細末。每服三錢。醋熬成膏。白湯化下。痛甚。加川芎﹑肉桂﹑元胡索各一錢。

一論產婦小腹作痛。忽牙關緊急。灌以失笑散。良久卽醒。又用四物湯。加炮姜﹑白術﹑陳皮。

一論產後血脫。昏暈不省。以四物湯加香附﹑人參﹑白術﹑茯苓﹑炮姜。

一論產後瘀血。心腹疼痛。或發熱惡寒者。以四物湯加元胡索﹑香附﹑桃仁﹑紅花﹑靑皮﹑澤蘭﹑牡丹皮。水煎。童便酒各一杯。

溫服。若以手按腹愈痛。此是瘀血爲患。宜服此藥。或失笑散消之。若按之反不痛。是血虛。宜四物湯加參﹑術﹑茯苓。若痛而作嘔。是胃虛。宜六君子湯加漧薑炒﹑白芍酒炒。

一論蓐勞者。產中之病也。產中虛羸喘乏。乍寒乍熱。病如瘧狀。名曰蓐勞。此是气血之虛不相順接。虛故乍寒。壅故乍熱。無時休息。癥似瘧。實非瘧也。治宜大補气血。使其气血順接。則病愈矣。故用人參補气。當歸補血。糯米益胃。蔥﹑豉醒脾。豬腎者。取其以類相從。能補系胞之區也。

豬腎湯

治產後蓐勞。發熱盜汗。

人參當歸﹝各等分﹞豬腰子﹝一个切片﹞白糯米﹝半合﹞蔥白﹝三根﹞淡豆豉﹝一合﹞

以水煮米及腰子熟。取淸汁一盞。入參歸﹑蔥﹑豉。同煎好。不拘時服。腰子可另食。

一方。治產後蓐勞發熱。豬腰子一對。去白膜。切作柳葉片。用鹽酒拌炒食。先用粳米一合。入蔥椒煮粥。卽以鹽醋和腰子作肴。同熱粥空心食之。

一治產後發熱自汗。肢體疼痛。名曰蓐勞。

當歸羊肉湯

當歸﹝酒洗﹞人參﹝各七錢﹞黃﹝一兩﹞生薑﹝五錢﹞

上銼。用羊肉一斤。煮淸汁五大碗。去肉。入前藥。煎至四碗。去渣。作六服。早晚頻進。

一論產婦牙關緊急。腰背反張。四肢抽搐。兩目連札。此去血過多。元气虧損。陰火熾盛。宜十全大補湯﹝方見補益﹞加炮姜。一劑而蘇。又數劑而安。

一論產後筋攣背急。肌肉掣動。此气血俱虛。用十全大補湯而安。

一論產後血邪。心神恍惚。言語失度。睡臥不安。宜

茯神散

白茯神﹝去皮一錢﹞人參龍齒﹝研﹞琥珀﹝研﹞赤芍黃牛膝﹝去蘆各五分﹞生地黃﹝一錢﹞桂心﹝五分﹞

上銼。水煎溫服。極效。

一論產後不語者何。答曰。人心有七孔三毛。產後虛弱。多致停積敗血。閉於心竅。神智不能明了。又心气通於舌。心气閉塞。則舌亦彊矣。故令不語。如此者但服此湯。

八珍湯

人參石菖蒲懷生地黃川芎﹝各一兩﹞細辛﹝二錢﹞防風﹝五錢﹞辰砂﹝另研五錢﹞

甘艸﹝一錢﹞

上爲末。每一錢。薄荷湯調下。不拘時服。

一論產後咳嗽不止。用幹柿一个切片。以水一大杯。煎至六分。熱飲之卽止。

一論產後汗出不止。

嫩黃﹝蜜水炒﹞熟地黃牡蠣粉白術﹝去蘆炒﹞麥門冬﹝去心﹞防風﹝去蘆﹞白茯苓﹝去皮﹞當歸﹝酒洗﹞

上銼。紅棗二枚。水煎溫服。

一論產後消渴。飲水不止。

當歸﹝酒洗﹞川芎白芍生地黃麥門冬﹝去毛﹞五味子知母﹝去心﹞白茯苓﹝去皮﹞黃﹝蜜水炒﹞甘艸上銼。水煎溫服。

一論產後瘧疾。

當歸﹝酒洗一錢五分﹞川芎﹝一錢﹞白芍﹝酒炒一錢五分﹞白術﹝去蘆炒一錢半﹞白茯苓﹝去皮一錢五分﹞柴胡﹝八分﹞靑皮﹝去穣八分﹞甘艸﹝三分﹞

上銼。白水煎。溫服。

一論產婦血痢。小便不通。臍腹疼痛。以生馬齒莧搗爛。取汁三大合。煎湯。下蜜一合調。頓服之卽愈。

一治產後痢疾。不問赤白主方。

當歸﹝酒洗﹞川芎白芍﹝炒﹞白術﹝去蘆炒﹞白茯苓陳皮木香香附﹝炒﹞神曲﹝炒﹞漧薑﹝炒﹞甘艸﹝炙﹞

上銼。水煎。溫服。不思飲食。加砂仁。小便不利。加澤瀉。

一論產後痢疾。久不止者。以四君子湯加黃﹑粟殼。

一論產後胸痞腹脹。

當歸﹝酒洗﹞川芎白芍﹝酒炒﹞白術﹝去蘆炒﹞白茯苓﹝去皮﹞陳皮半夏﹝湯泡姜炒﹞砂仁香附﹝炒﹞濃朴﹝薑汁炒﹞甘艸生薑煎服。

一治產後泄瀉。

人參白術﹝去蘆土炒﹞白茯苓﹝去皮﹞陳皮白芍﹝炒﹞漧薑﹝炒﹞澤瀉濃朴﹝薑汁炒﹞砂仁當歸﹝酒炒﹞甘艸﹝炙﹞

上銼。姜﹑棗煎服。

一治產後嘔吐。

陳皮半夏﹝湯泡姜炒﹞白術﹝去蘆炒﹞白茯苓﹝去皮﹞砂仁藿香人參神曲﹝炒﹞當歸﹝酒炒﹞甘艸﹝炙﹞

上銼。生薑五片。水煎溫服。

一治產後頭痛。

黃﹝蜜水炒﹞人參白術﹝去蘆炒﹞陳皮當歸升麻柴胡細辛蔓荊子川芎本甘艸上銼。生薑三片。水煎服。

一治產後發熱咳嗽痰喘。

當歸﹝酒洗﹞白芍﹝酒炒﹞川芎熟地黃陳皮半夏﹝薑汁泡炒﹞白茯苓﹝去皮﹞枳殼﹝麩炒﹞桔梗﹝去蘆﹞前胡蘇梗葛根人參木香甘艸上銼散。姜﹑棗。水煎服。

一產婦咳嗽痰盛。面赤口漧。內熱晡熱。徹作無時。此陰火上炎。當補脾胃。遂用補中益气湯﹑六味地黃丸而愈。

一論產婦糞後下血。諸藥不應。飲食少思。肢體倦怠。此中气虛弱。用補中益气湯。加吳茱萸炒黃連五分。四劑頓止。但怔忡少寐。盜汗未止。用歸脾湯治之而愈。

一論產後大便不通。因去血過多。大腸漧涸。或血虛火燥漧涸。可不計其日期飲食數。

多以藥通潤之。必待腹滿覺脹。自欲去下不能者。乃結在直腸。宜用豬膽汁潤之。若服苦寒藥潤通反傷中焦元气。或愈加難通。或通而瀉不能止。必成敗癥。若屬血虛火燥。用加味逍遙散。

气血俱虛。八珍湯。愼不可用麻子﹑杏仁﹑枳殼之類。

一產前產後大便不通。

當歸﹝酒洗﹞川芎防風﹝去蘆﹞枳殼﹝麩炒各一錢﹞甘艸﹝炙二錢﹞

上銼。姜﹑棗煎服。忌動風之物。用蜜導之亦妙。

一產後五七日不大便。切不宜妄服丸藥。用大麥芽炒爲末。每服三錢。沸湯調下。與粥間服。

一論產後胞損。小便淋漓不止。

人參﹝二錢五分﹞白術﹝去蘆二錢﹞白茯苓﹝去皮一錢﹞黃﹝蜜炒錢半﹞陳皮﹝一錢﹞

桃仁﹝去皮尖一錢﹞甘艸﹝炙五分﹞

上銼一劑。水煎豬羊胞。後入藥煎服。

一論婦人子宮腫大。日日損落一片。殊類豬肝。已而面黃體倦。飲食無味。內熱晡熱自汗盜汗。用十全大補湯。二十餘劑。諸癥愈後。仍復生育。

一論產後陰戶痛極不可忍。桃仁泡去皮尖。研如泥。塗之卽愈。

一論產後陰門癢極不可忍。用食鹽一兩。塗之亦止。

一論產後陰門不閉。發熱惡寒。用十全大補湯加五味子。數劑而寒熱退。又用補中益气湯加五味子。數劑而斂。若初產腫脹。或痛而不閉者。用加味逍遙散。若腫旣消而不閉者。

補中益气湯。切忌寒涼之劑。陰門不閉。用鍛石煎湯。先燻後洗。一方。用荊芥﹑藿香﹑臭椿根皮。煎湯燻洗。

一論產後生腸不收。皆由气虛血弱。所以掛下。但養气和血。其腸自收。

人參白術﹝去蘆炒﹞黃﹝蜜炒﹞當歸川芎甘艸﹝炙﹞

上銼。水煎服。若掛二日。則入升麻五分升提之。日用熱手心常熨腰肚。但腰肚气暖。

其腸自收。

一治產後生腸不收。蓖麻子去殼。研成膏。貼頭頂心卽收。內服補中益气湯。倍升麻。

去柴胡。加益母艸一錢。一論產後因子死。經斷不行。一日小腹忽痛。陰戶內有物如石硬塞之而痛不禁。此乃石瘕也。

當歸﹝酒洗﹞川芎白芍﹝酒炒﹞生地黃桃仁﹝去皮尖﹞紅花大黃三稜檳榔澤瀉香附元胡索血竭水煎。空心服。

一論產後有疾。鬱冒則多汗。汗則大便閉。故難用藥。惟此藥最嘉。

二子飲

蘇子火麻子﹝去殼﹞

二味各半合。揀淨洗。研極細。用水再研。取汁一杯。分三次煮粥食之。此粥不特產後可服。大抵老人諸虛人風閉。皆得效。

一論產後陰戶腫大。用吳茱萸煎湯洗之。

一產後惡寒發熱。余欲用八珍湯加炮姜治之。其家知醫。以爲風寒。用小柴胡湯。余曰寒熱不時。乃气血虛。不信。服一劑。汗出不止。譫語不絕。煩熱作渴。肢體抽搐。余用十全大補湯二劑益甚。脈洪大。重按如無。仍以前湯加附子。四劑而安。

一產婦瀉痢年餘。形體骨立。內熱晡熱。自汗盜汗。口舌糜爛。口吐痰三碗許。脈洪大重按全無。此命門火衰。脾土虛寒而假熱。然痰者乃脾虛。不能統攝歸原。故用八味丸補火以生土。用補中益气湯兼補肺金而健其脾胃。

卷七

小產

小產重於大產。蓋大產如粟熟自脫。小產如生采。破其皮殼。斷其根蒂。豈不重於大產但人輕忽致死者多矣。治法。宜補形气。生新血。去瘀血。若未足月。痛而欲產。芎歸補中湯倍加知母止之。若產而血不止。人參黃湯補之。若產而心腹痛。當歸川芎湯主之。胎气弱而小產者。八珍湯固之。若出血過多而發熱。聖愈湯。汗不止。急用獨參湯。發熱煩躁。

肉筋惕。八珍湯。大渴面赤。脈洪而虛。當歸補血湯。卽黃一兩。當歸三錢是也。身熱面赤。脈沈而微。四君姜附。東垣云。晝發熱而夜安靜。是陽气自旺於陽分也。晝安靜而夜發熱。是陽气下陷於陰分也。如晝夜俱發熱者。是重陽無陰也。當峻補其陰。王太僕云。如大寒而甚。熱之不熱。是無火也。熱來復去。晝見夜伏。夜發晝止。時節而動。是無火也。

如大熱而甚。寒之不寒。是無水也。熱動復止。倏忽往來。時動時止。是無水也。若陽气自旺者。補中益气湯。陽气陷於陰者。四物二連湯。卽四物湯。加胡連﹑川連是也。重陽無陰者。四物湯。無火者。八味丸。無水者。六味丸。一論小產气虛。血下不止。宜

人參黃湯

人參黃﹝蜜炒﹞當歸白術﹝去蘆炒﹞白芍﹝酒炒﹞艾葉﹝醋炒各一錢﹞阿膠﹝炒二錢﹞上銼一劑。水煎溫服。

一論小產气血虛。宜芎歸補中湯。﹝方見妊娠﹞

一論小產後。瘀血心腹疼痛。或發熱惡寒。

當歸川芎湯

當歸川芎白芍﹝炒﹞熟地黃元胡索桃仁紅花香附靑皮澤蘭牡丹皮上水煎。入童便好酒。各半杯。同服。如小產腹痛。以手按腹愈痛。此是瘀血爲患。宜用此藥。或失笑散消之。若按之反不痛。此是血虛。宜用四物加參﹑苓﹑術﹑甘。若痛而作嘔此是胃虛。宜用六君子。若痛而瀉。此是脾虛。宜用六君子送二神丸。

一妊娠五月。服剪紅丸而墜。腹中脹痛。服破血之劑益甚。以手按之益痛。余曰。此峻藥重傷。脾胃受患。用八珍湯。倍人參﹑黃。加半夏﹑乳香﹑沒藥。二劑而痛止。數劑而全愈一婦人年二十餘。疫疾墮胎。時刻服淸肺解表。喘急不寐。請治。余以爲脾土虛。不能生肺金。藥損益甚。先與補中益气加茯苓﹑半夏﹑五味﹑炮姜。四劑漸愈。往視之。又與八珍加五味。及十全大補湯撤消。

一小產下血不止。气虛之甚也。以補中益气湯。去升柴。加白芍﹑川芎﹑香附﹑砂仁﹑艾葉﹑阿膠。

卷七

乳病

乳房陽明所經。乳頭厥陰所屬。乳子之母。不知調養。忿怒所逆。鬱悶所遏。濃味所釀以致厥陰之气不行。故竅不得通。而汁不得出。陽明之血沸勝。故熱甚而化膿。亦有所乳之子膈有滯痰。口气熱。含乳而睡。熱气所吹。遂生結核。於初起時便須忍痛。揉令稍軟。

吮令汁自通。可消散。失此不治。必成癰癤。治法。疏厥陰之滯以靑皮。淸陽明之熱細研石膏。行污濁之血以生甘艸之節。淸腫導毒以栝蔞子。或加沒藥﹑靑橘葉﹑皂角刺﹑金銀花﹑當歸。或湯或散。或加減。隨意消息。然須以酒少佐之。若加以艾火兩三壯於腫處。其效尢捷。不可輒用鍼刀。必致危困。或因憂愁鬱悶。朝夕累積。脾气消傷。肝气橫逆。遂成隱核如大棋子。不痛不癢。數年之後。方爲瘡陷。名曰乳巖。以其瘡形峻曲似巖穴也。不可治矣若於始生之際。便能消釋病根。使心淸神安。然後施之治法。亦有可安之理。

一論有兒者。名曰外吹乳。有孕者。名曰內吹乳。可以急治。宜服

立效散

白芷貝母各等分爲末。每服二錢。好酒調服。若無乳行。加漏蘆。酒煎調服。

一論婦人乳腫作痛。欲成癰毒。宜

神效栝蔞散

大栝蔞﹝黃熟者一个連皮子穣重重紙包火煨搗爛每一劑半个﹞白芷﹝一錢五分﹞元參﹝二錢﹞

升麻﹝五分﹞歸尾﹝二錢﹞桔梗﹝一錢﹞連翹﹝二錢﹞柴胡﹝一錢﹞靑皮﹝一錢﹞天花粉﹝一錢五分﹞穿山甲﹝炒一錢﹞川芎﹝八分﹞知母﹝一錢﹞木通﹝一錢﹞木鱉子﹝兩个﹞元胡索﹝二分﹞

上銼一劑。水煎溫服。

一治婦人患吹乳腫痛。未成膿者。用生半夏一个爲末。將蔥白半寸。搗和爲丸。綿裹塞鼻一夜卽愈。左乳塞右鼻。右乳塞左鼻。神效。

一外敷吹乳方。

蔥一大握。搗爛作餅。濃攤乳上。將瓦罐盛灰火。撲在蔥上蒸出汗。卽消腫痛。甚妙。

或將紫蘇煎湯頻服。

一治婦人吹乳。韭菜地中蚯蚓糞研細末。醋調。濃敷於上。幹則再易。三次卽愈。

一治吹乳。用益元散五錢。以政治部豉﹑蔥白湯調下。頻服卽愈。

一治婦人年五十外。乳癰初已。而又致穿破。不得收功者。宜

衝脈飲子

黃﹝每一兩用桂一錢煎湯將碗盛飯上蒸熟每劑用一錢﹞人參﹝一錢五分﹞白術﹝一錢﹞生地黃﹝酒浸一錢﹞茯苓﹝一錢﹞當歸身﹝二錢﹞白芍﹝酒炒一錢﹞川芎﹝一錢﹞柴胡﹝五分﹞

靑皮﹝五分﹞宣木瓜﹝四分﹞皂角子﹝二錢﹞甘艸﹝二分﹞

上銼一劑。水煎。頻服。大便不通潤。加火麻仁炒二錢。黃連酒炒二錢。

一論內外吹乳。乳癰腫痛。已成未成。服之立瘥。牙皂燒過存性。蛤粉炒等分爲末。每服好頭生酒調下。以醉爲度。熱服出汗。立愈。外用巴豆三个燒存性。香油調敷放癰頭上。

上用膏藥貼之。四圍用

鐵箍散

白芨白蘞白芷梢赤芍梢爲末。蜜調敷瘡四圍。立愈。

一治內外吹乳。及潰漿。服之立效。

黃人參當歸川芎白芷木通連翹漏蘆天花粉靑皮橘蕊防風白芍貝母栝蔞乳香甘艸穿山甲皂角刺水煎。食後臨臥服。

一治乳勞乳癰。已成化膿爲水。未成亦消。治乳之方甚多。獨此神效。瘰瘡毒。其效

神效栝蔞散

栝蔞﹝大者兩个搗﹞當歸﹝酒洗﹞甘艸﹝各五錢﹞乳香﹝另研﹞沒藥﹝另研各一錢﹞

上作二劑。用酒三碗。煎至二碗。分三次飲之。更以渣敷於患處。一切癰疽腫毒便毒皆

卷七乳病

補遺

一切吹乳。腫痛不可忍者。

升麻甘艸節白芷梢靑皮歸尾金銀花栝蔞仁﹝倍用﹞橘葉﹝七片﹞連翹貝上銼。水煎。入酒半碗同服。不拘時服。

一治乳痛風神方。

北細辛﹝一錢﹞白芷梢﹝八分﹞歸尾﹝一錢﹞赤芍﹝八分﹞防風﹝一錢﹞莪術﹝八分﹞

桔梗﹝八分﹞烏藥﹝一錢﹞麻黃﹝一錢﹞小甘艸﹝三分﹞

上銼一劑。水煎。加熱酒同服。以渣敷患處。出汗爲度。

卷七

乳巖

婦人乳巖。始有核腫。如圍棋子大。不痛不癢。五七年方成瘡。初便宜服疏气行血之藥亦須情思如意則可愈。如成瘡之後。則如巖穴之形。或如人口有唇。赤汁。膿水浸淫胸脇。

气攻疼痛。用五灰石膏。出其蠹肉。生新肉。漸漸收斂。此癥多生於憂鬱積忿。中年婦人。未破者尙可治。成瘡者終不可治。宜服

十六味流气飲

當歸川芎白芍﹝酒炒﹞人參烏藥檳榔防風黃﹝蜜水炒﹞官桂濃朴﹝姜炒﹞桔梗枳殼﹝去穣﹞木香白芷紫蘇甘艸上銼。生薑煎服。乳癰。加靑皮。亦治痘疹後。餘毒作癰癅。

一治婦人乳巖永不愈者。

樺皮油核桃﹝各等分燒灰存性﹞枯礬輕粉﹝二味加些﹞

共爲細末。香油調敷。

一治婦人乳癰乳巖。初起時。先服荊防敗毒散一劑。以敗其毒。次進蒲公英連根葉搗汁入酒飲之。將渣敷於患處。立效。敗毒散卽人參敗毒散。﹝方見傷寒。﹞去人參。加防風﹑荊芥﹑連翹是也。

一婦人年逾三十。每怒後乳內作痛或腫。此肝火所致。與小柴胡合四物湯加靑皮﹑桔梗﹑枳殼﹑香附而愈。彼欲絕去病根。自服流气飲。遂致朝寒暮熱。益加腫毒。此血被損而然。予與八珍湯三十餘劑。喜其年壯。元气易復而愈也。

一婦乳內腫一塊如雞子大。勞則作痛。久而不消。服托裏藥不應。此乳勞癥也。屬肝經血少所致。先與神效栝蔞散四劑。更隔蒜灸之。腫少退。再服八珍湯。倍加香附﹑夏枯艸﹑蒲公英。仍間服前散。月餘而消。亦有乳疽一癥。其狀腫硬木悶。𨿽破而不潰。腫亦不消。尢當急服此散。及用蒜灸。此二癥乃七情所傷。气血所損。亦勞癥也。宜戒怒。節飲食。愼起居否則不治。

一婦人患癰。气血頗足。但瘡口不合。百法不應。予與栝蔞神效散。四劑少可。更與四及豆豉餅灸之而愈。又一婦人患此未潰。亦與此方三劑而消。良甫云。如有乳勞。便服此藥可杜絕病根。如毒已成。能化膿爲水。毒未成者。則從大小便中散之。

小柴胡湯

﹝方見婦人虛勞﹞

四物湯

八珍湯

﹝俱見補益﹞

卷七

通乳

一論婦人素稟怯弱。血气虛耗。產後無乳。宜補養之劑。用

當歸補血湯

當歸身﹝酒洗五錢﹞嫩黃﹝蜜水炒一兩﹞

上銼一劑。蔥白十根煎服。

一論產後乳脈不行。身體壯熱疼痛。頭目昏暈。用此涼膈散熱下乳。

玉露飲

當歸﹝一錢二分﹞川芎﹝五錢﹞芍藥﹝一錢五分﹞人參白茯苓甘艸﹝各二錢半﹞白芷﹝五錢﹞桔梗﹝炒五錢﹞

上銼。水煎。臨臥。溫服。如煩熱盛。大便結。加大黃一錢二分。乳脈不行。結成癰腫疼痛。加黃﹑蜜水炙﹑當歸﹑金銀花﹑甘艸各二錢半。水煎。入酒半鐘。食後。溫服。

一方下乳

二母散

牡蠣知母貝母爲細末。以豬蹄湯調下。

一論產後乳汁絕少。用豬蹄一隻。通艸四兩。先水煎肉汁。後同通艸再煎。去渣。食後服之。又取木梳子上頭垢。須用男梳者。丸如梧子大。每服七八丸。空心。順流水下。

一產後气血衰弱。經血不足。乳汁澀少。

豬蹄﹝下截四隻﹞通艸﹝二兩﹞川芎﹝一錢﹞穿山甲﹝一兩炒﹞甘艸﹝一錢﹞

上用水五升。煮汁飲之。忌生冷。避風寒。夏月不宜失蓋。更以蔥湯頻洗乳房。

一治乳汁不通。

通艸﹝七分﹞瞿麥柴胡天花粉﹝各一錢﹞桔梗靑皮白芷木通赤芍連翹甘艸﹝各五分﹞

水煎。食遠服。更摩乳房。

一治乳婦思慮滯結。乳汁不行。宜

湧泉散

王不畱行﹝酒浸﹞白丁香漏蘆天花粉白僵蠶﹝炒﹞穿山甲﹝炒黃色各五錢﹞

上爲細末。每服三錢。食後。以豬蹄湯調服。

一婦人產次子而無乳。服下乳藥。但是作脹。予謂人乳皆气血所化。今脹而無乳。是气血竭而津液亡也。當補气血。自然有乳矣。乃與八珍湯倍加參﹑術。少加肉桂。十餘劑奏效。

卷七

斷乳

一論小兒三四歲。或五六歲。當斷乳。不肯斷者。宜用

斷乳盡眉膏

山梔子﹝三个燒灰存性﹞雄黃﹝少許﹞辰砂﹝少許﹞

上三味爲末。入生麻油﹑輕粉各少許。調勻。候兒睡了。抹於兩眉上。醒來便不食。未效再抹。

一論婦人欲斷乳方。

歸尾赤芍紅花﹝酒洗﹞牛膝﹝酒炒﹞

水煎。臨臥服。

一論婦人血气方盛。乳房作脹。或無兒喫乳脹痛。憎寒熱。麥芽一二兩炒。水煎服。立其耗散血气如此。和脾胃虛弱。飲食不消。方中多用之。一云。麥芽最消腎。或气血虛而乳汁自出者。宜十全大補湯服之。其子多不育。

卷七

婦人通治

夫通治方者。蓋胎前產後。一切雜病。皆可治也。或一方而治數十癥。不可入於專門。

皆是素試之有效者。𨿽曰通治。不可膠柱而鼓瑟也。

一論婦人胎前產後諸病。三十六種冷血風。八十二種風。疝气。中風淋瀝。血聚。胎孕不安死胎不下。胞衣不落。一服立效。產後腹內臍下如刀刺。赤白帶下。嘔逆塡塞。心气煩滿懷胎近產。一日一丸。臨產不覺痛苦。經脈不通。或乘時不來。或來頻並。飲食無味。

面赤唇焦。手足頑麻。徧身生黑點血斑者。產後中風傷寒體如板者。麻黃湯研化服。

神祕萬靈丹

何首烏﹝去皮用黑豆拌九蒸九曬忌鐵器﹞當歸﹝酒洗﹞兩頭尖﹝各五錢﹞川烏﹝去尖火煨﹞

大茴香艸烏﹝水煮過去皮﹞川芎人參﹝去蘆﹞防風﹝去蘆尾﹞白芷荊芥穗桔梗﹝米泔浸﹞甘艸﹝炙﹞天麻﹝十一味各二兩﹞白術﹝去蘆米泔浸﹞木香﹝不見火﹞北細辛血竭﹝另研各五錢﹞蒼術﹝半斤米泔水洗過入酒浸一宿曬榦爲末﹞麻黃﹝用水煮三四沸去節四錢﹞

上共二十味。俱爲細末。煉蜜爲丸。如彈子大。每服一丸。細嚼。黃酒送下。

一論婦人胎前產後一切之癥。功效甚大。

濟陰返魂丹

益母艸五月五。六月六。采梗葉並子陰漧。不拘多少。

上爲細末。煉蜜爲丸。如彈子大。每服一丸。細嚼。米飲吞下。

一胎前臍腹刺痛。胎動不安。下血不止。水煎秦艽﹑米湯。或當歸湯亦可。

一胎前產後。臍腹作痛作聲。寒熱往來。狀如瘧疾者。俱溫米湯下。

一臨產。並產後。各先用一丸。童便酒化下。安神定魄。气血自然調和。諸病不生。又能破血養脈息。調經絡。功效不能盡述。

一產後胎衣不下。落在胞中。及產前一切產難。橫生不順。死胎經日不下。脹滿腹中。

心悶心痛。炒鹽湯下。

一產後中風。牙關緊急。半身不遂。失音不語。童便酒各半送下。

一產後气喘咳嗽。胸膈不利。惡心。口中吐酸水。面目浮腫。兩脇疼痛。舉動失力者。

溫酒下。

一產後兩太陽痛。呵欠心忪气短。肌膚羸瘦。不思飲食。血風身熱。手足頑麻。百節疼痛。溫米湯送下。

一產後眼前黑暗。昏暈血熱。口渴煩悶。如見鬼神。狂言不省人事。薄荷自然汁下。如無生者。濃煎幹薄荷湯下。及童便酒各半送下。

一產後面垢顏赤。五心煩熱。或結成血塊。臍腹奔痛。時發寒熱。有冷汗者。童便酒各一產後未及一月。血气不通。咳嗽。四肢無力。臨睡自汗不止。月水不調。久而不治者則爲骨蒸之疾。童便酒下。

一產後鼻衄。口漧舌黑。童便酒各半送下。

一產後大小便不通。煩躁口苦者。薄荷自然汁下。如無生者。濃煎幹薄荷湯下。

一產後痢疾。米湯下。

一產後漏血。水煎棗湯下。

一產後赤白帶下。煎膠艾湯下。

一血崩漏下。糯米湯下。

一勒奶痛。或成癰。爲末。水調塗乳上。一宿自瘥。或生搗爛敷上亦可。

一婦人久無子息。溫酒下。服至一月。決有功效。

一論此方治產前產後。腹痛身熱頭痛。及諸疾。才產子。未進別物。先服此藥。能除諸疾。逐敗血。生新血。

佛手散

一名芎歸湯。

川芎當歸﹝酒洗各三兩﹞

上銼。水酒各半煎。溫服。

一治諸般失血。傷胎去血。產後去血。血崩去血。金瘡去血。拔牙去血不止。

一切去血過多。心煩眩暈。悶絕不省人事。頭重目暗。舉頭欲倒。俱能治之。

一產後血暈。宜加酒炒芍藥治之。

一產後腹痛不可忍者。加桂心等分。酒與童便煎服。立效。名桂香散。

一妊娠子死。或未死。胎動不安。酒水同煎。連進數服。若已死。服之卽下。未死。其胎卽安。此經累效。萬不失一。

一妊娠臨月服之。則縮胎易產。兼治產後諸疾病。

一治虛損羸乏。腹中疼痛。往來寒熱。呼吸少气。不能支持。頭眩自汗。腹內拘急。每服用精肉一兩。姜十片。水煮熟。溫服。

一婦人室女。心腹疼痛。經脈不調。用水煎服。

一妊娠胎气不安。產後諸疾。加酒煎服。

一婦人血气。上喘下腫。二味等分。爲細末。每二錢。空心。艾湯調下。

一產後虛損。敗血衝心。腹脹气絕者。神效。

一難產倒橫。子死腹中。先用黑豆﹑山梔仁炒熟。水一杯。入童便一杯。藥末四錢。煎至一杯。分爲二服。未效。再作。

一產子後惡血注心。迷悶喘急腹痛。根據前用黑豆加生薑自然汁半合。煎服。

一臟毒下血。每服一錢半。拌入槐花末五分。水煎服。三日取下血塊卽愈。

一產後頭痛。加荊芥煎服。

一吐血亦宜服之。

女聖丸

香附米。乃女中之聖藥。以其气香則竄。無滿气也。味苦能降無道之火。其性勇毅發暢可解婦女鬱結多怒之偏。本艸只言益气。世俗多言耗气。男子不敢服。非也。先舂去皮毛。用一斤淨。分作四制。一用鹽水加薑汁浸透煮熟略炒。主降痰調下部血。一用水醋浸透煮熟略炒。主斂气補血。一用山梔仁四兩同炒。去梔子不用。主降郁火。一用童便洗過。不炒爲末一方。加芎﹑歸各二兩。共爲末。酒煮麵糊爲丸。如梧桐子大。每五七十丸。隨引子送下經水不調。酒送下。胎前諸病。艾湯下。產後諸病。芎歸湯下。胸脇脹滿。用姜湯下。頭暈。薄荷荊芥湯入薑汁下。白帶非冷。乃自庚辛金來。主忿气所致。用小茴香湯或木香湯吞下。其餘病者。與男子同癥。隨意用引。不能者只用白湯下。

卷七

婦人雜病

一論室女寡婦師尼。惡風體倦。乍寒乍熱。面赤心煩。或時自汗。癥類時疫。但肝脈弦長。欲男子而不可得者。

斷欲丸

一名抑陰丸。

生地黃﹝二兩酒浸搗爛﹞黃芩﹝五錢﹞硬柴胡﹝五錢﹞赤芍﹝六錢﹞秦艽﹝五錢﹞

上爲末。加煉蜜少許。丸如梧子大。每服二三十丸。烏梅煎湯下。

一論寡居。獨陰無陽。欲心萌而不遂。是以惡寒發熱。全類瘧者。

柴胡益肝散

蒼術﹝炒一錢﹞柴胡﹝二錢五分﹞香附﹝一錢﹞神曲﹝炒八分﹞山梔﹝炒一錢﹞牡丹皮﹝一錢五分﹞連翹﹝五分﹞靑皮﹝炒二錢﹞川芎﹝七分﹞赤芍﹝一錢五分﹞生地黃﹝五分﹞地骨皮﹝一錢﹞

上銼。水煎服。

一論婦人夢交。臟腑虛。神不守。故邪厲得爲病也。其狀不欲見人。如有對晤。時獨言笑。

或時悲泣是也。脈息遲伏。或如鳥啄。又脈來綿綿。不知度數。而顏色不變。亦是此候也。

宜

安神散

白茯神﹝去皮木一兩半﹞白茯苓﹝去皮﹞人參石菖蒲﹝各一兩﹞赤小豆﹝五錢﹞

上銼。水煎溫服。

一論婦人心气不足。精神恍惚。夜夢顚倒與人交。語言錯亂。或驚悸恐怖。悲憂慘戚。

虛煩少寐。喜怒不常。夜多盜汗。飲食無味。頭目昏眩。常服補養气血。安神鎭心。宜

妙香散

黃﹝一兩﹞人參﹝一兩﹞白茯苓﹝去皮一兩﹞白茯神﹝去皮心一兩﹞山藥﹝薑汁炒一兩﹞

木香﹝二錢五分﹞桔梗﹝五錢﹞甘艸﹝炙五分﹞麝香﹝四分另研﹞辰砂﹝三錢另研﹞遠志﹝甘艸湯泡去心一兩﹞

上爲細末。每服二錢。不拘時。溫酒調服。

一論婦人陰腫者。是虛損受風所爲。胞絡虛而風邪客之。風气乘於陰。血气相搏。令气痞塞。腠理壅閉。不得泄越。故令腫也。宜

菖蒲散

石菖蒲當歸秦艽吳茱萸上銼。蔥白五寸。水煎。空心服。

一治婦人陰中腫痛不可忍。洗法。

艾葉﹝五兩﹞防風﹝五兩﹞大戟﹝二錢﹞

上銼。水煎熱洗。切宜避風寒。

一洗法小麥朴硝白礬五倍子上銼。同蔥白煮。熱水洗之。

一論婦人陰癢者。是虫蝕。所謂三虫在於腸胃之間。因髒虛。三虫動作。蝕於陰內。其虫作熱。微則爲癢。重則痛也。宜

將軍散

大黃﹝微炒﹞黃芩黃﹝炙各一兩﹞赤芍玄參丹參山茱萸﹝去核﹞蛇牀子﹝各五錢﹞

上爲末。每服二錢。食前。溫酒調下。

一治陰癢。以小薊不拘多少。水煮湯熱洗。日三次用之。蒜煮湯亦可。

一方。用杏仁燒作灰。乘熱綿裹納陰戶中。日三易之。

一治女人陰冷癢方。

遠志﹝二分﹞漧薑﹝生﹞蓮花﹝各三分﹞蛇牀子五味子﹝各四分﹞

上爲細末。先以兔屎塗陰門中。然後綿裹藥一錢。納陰中。熱卽爲效。

一方。以硫黃末煎湯洗。

一治陰門下脫。先以淡竹根煎水洗。次用五倍子﹑白礬。爲末摻之。

又方。用溫鹽湯洗軟。以五靈脂燒煙燻之。次用蓖麻子研爛。塗頂上。吸入。卽洗去一治婦人陰中生瘡。

杏仁﹝研末﹞雄黃礬石麝香﹝少許﹞

上四味研細末。和敷陰中。

一治婦人陰戶作癢。用豬肝炙燥。納入陰戶。則虫俱引出。而癢自止。

一治婦人生門硬如石。衣撞著痛不可忍。用靑魚膽七个。或鯽魚膽七个亦好。用絲綿二三錢。燒灰存性。同魚膽調。取鴨毛搽上。立效。其硬不過半時。卽軟。

一治女人生門翻出。流黃臭水作痛。取綿繭二三錢。燒灰存性。酒調。鴨毛搽上。其毒卽收。一時卽愈。

一婦人交腸病者。糞從小便出。尿從大便出。混濁不分。必是夏月伏暑而致。須用五苓散加牛膝﹑海金沙﹑木通﹑通艸。但令大小便各歸本髒卽安。西園公治臨穎徐少川母。服此藥卽愈。加車前子。

一治女人陰中生瘡。如虫咬痛。用桃葉搗爛。綿裹納陰中。三四次卽瘥。

卷七

茄病

一治女人生門上茄病。取茄HT銼爛。煎水洗。若另出者。用巴豆捋絲綫。二人牽住。用捋之。以絲綫纏其毒上。過一晚卽落。推生門邊縛上。亦用茄HT煎水洗。如在內。用枯礬與茄HT同煎水洗。

一論婦人茄病。原因生產月未滿足。因取重物。膀胱墜下。若是紅茄紫茄可治。白者不治。

人參﹝三錢五分﹞白術﹝去蘆二錢五分﹞當歸﹝三錢﹞白芍﹝火煨三錢﹞懷熟地黃﹝二錢五分﹞沈香﹝二錢﹞肉桂﹝二錢﹞川芎﹝五錢﹞甘艸﹝炙五分﹞吳茱萸﹝湯泡二錢﹞枳殼﹝麩炒一錢五分﹞陳皮﹝去白三錢﹞

上銼二劑。除沈香磨水。生薑一片。水煎。空心服。再服。

白薇散

白薇﹝一錢﹞白芍﹝火煨一錢五分﹞蒼術﹝米泔浸三錢﹞當歸﹝三錢﹞懷熟地黃﹝三錢﹞

川芎﹝三錢﹞牡丹皮﹝一錢五分﹞澤蘭﹝三十片﹞淩霄花﹝卽紫薇花一兩﹞

上銼一劑。澤蘭葉每劑十片。水煎。空心服。後燻洗之其物自上。

燻洗方

宣黃連﹝一兩﹞金毛狗脊﹝八錢﹞茄藤﹝七錢﹞水楊柳根﹝一兩﹞五倍子﹝八錢﹞魚鮏艸﹝一兩﹞枯礬﹝七錢﹞

上爲散。每帖要如數。大罐貯藥。煎滚。放桶內。去罐上紙蓋燻。候藥水略溫。復傾小半在盆內洗。次日再將前藥煎滚。燻洗如前。其物自收。次服三茱丸斷根。

三茱丸

吳茱萸﹝水泡七次﹞家茱萸﹝陳者加溫水洗去塵垢﹞山茱萸﹝去核各一兩﹞白蒺藜﹝炒去刺八錢﹞海藻﹝八錢洗去鹽﹞小茴香﹝七錢炒入鹽少許﹞玄胡索﹝七錢五分﹞牙桔梗﹝八錢五分﹞白茯苓﹝七錢五分﹞川楝子﹝去核兩半﹞五味子﹝七錢五分﹞花靑皮﹝去鹽七錢五分﹞

上十二味。俱要足秤。不可短少。爲極細末。用眞正頭酒調。早米粉打糊爲丸。如梧桐子大。空心。白湯加酒化下。

卷八兒科總論

小兒形色論

夫小兒半周兩歲爲嬰兒。三四歲爲孩兒。五六歲爲小兒。七八歲爲齠齔。九歲爲童子。

十歲爲稚子矣。小兒半歲之間有病。當於額前眉端髮際之間。以名中食三指。輕手滿額按之。兒頭在左用右手。在右用左手。食指爲上。中指爲中。名指爲下。若三指俱熱。主感受風邪。

鼻塞气粗。發熱咳嗽。若三指俱冷。主外感內傷。發熱吐瀉。若食中指熱。主上熱下冷。名中指熱。主夾驚。食指熱。主胸膈气滿。乳食不消。又要觀形察色。假如肝之爲病。則面靑心之爲病。則面赤。脾之爲病。則面黃。肺之爲病。則面白。腎之爲病。則面黑。先要分別五臟形癥。次看稟受盈虧。胎气虛實。明其標本而治之。無不可者。

卷八兒科總論

入門審候歌

觀形察色辧因由。陰弱陽彊發硬柔。若是傷寒雙足冷。要知有熱肚皮求。

鼻冷便知是瘡疹。耳冷應知風熱癥。渾身皆熱是傷寒。上熱下冷傷食定。

卷八兒科總論

觀形察色面目圖

觀形察色面目圖

卷八兒科總論

觀面部

左腮屬肝。其色靑者爲順。白者爲逆。若色赤主肝經風熱。發熱拘急。靑黑主驚風腹痛淡赤主潮熱。痰嗽。

右腮屬肺。其色白者爲順。赤者爲逆。若赤色甚者。主咳嗽喘急悶亂。飲水傳於腎。則小便赤澀。或淋閉不通。

額上屬心。其色赤者爲順。黑者爲逆。若靑黑主驚風。腹痛螈啼哭。微黃主盜汗。頭髮漧燥。驚疳骨熱。

鼻屬脾。其色黃者爲順。靑者爲逆。若色赤主脾經虛熱。飲食少思。深黃主小便閉而鼻燥衄血。

頦屬腎。其色黑者爲順。黃者爲逆。若色赤主腎與膀胱有熱。而小便不通。

又

面赤心家熱。面黃脾有積。面白肺家寒。面靑肝有風。唇赤心家熱。唇黃脾有積。唇白肺虛寒。唇燥脾有熱。眼赤心經熱。眼靑肝有驚。眼黃脾有積。眼白肺有驚。鼻靑主吐瀉。人中靑感風。人中赤肺家痰。人中黑腹虫痛。風池紅多蹄。風池黃吐逆。山根紫傷食驚。承漿黃主吐靑主驚。唇紅面赤主傷寒。臉靑唇黑驚風。唇靑面白瘧疾。面黃如土食癥。痢下眉頭皺驚風面頰紅。渴來唇帶赤。熱甚眼朦朧。面黃多食積。靑色是驚風。面白多成瀉。傷寒色紫紅。

卷八兒科總論

手指脈紋式

夫小兒三歲以下有病。須看男左女右手虎口三關紋理。兩手食指本節爲風關。中節爲气關。

第三節

爲命關。其紋曲直不同。如紋只在本節。病易治。通過中節則病重。過第三節

則難治驚則紋靑。淡紅則寒熱在表。深紅必主傷風痘疹。

紋亂則病久。紋細則腹痛多啼。乳食不消。紋粗直射指甲。必主驚風惡候。紋黑如墨。

必困重難醫。此乃神聖工巧之一端也。

卷八兒科總論

虎口三關脈紋圖

虎口三關脈紋圖虎口。叉手處是也。三關在第二指。應看三節。

第一節

風關。第二節

名气關。第三節

名命關。

卷八兒科總論

脈指歌

小兒食指辧三關。男左女右一般看。皆知初气中風候。末是命門易亦難。要知虎口气紋脈。

倒指看紋分五色。紅黃安樂五臟和。紅紫依稀有損益。紫靑傷食气虛煩。靑黑之時癥候逆。

忽然純黑在其間。好手醫人心膽寒。若也直上到命關。粒米短長分兩端。如槍衝射驚風至。

分作枝叉有數般。弓反裏順外爲逆。順逆交連順已難。叉頭長短猶可救。如此醫人仔細看。

初看掌心中有熱。便知身體熱相從。肚熱腳冷傷積定。腳熱額熱是感風。額冷腳熱驚所得。瘡疹發來耳後紅。孩子無事忽大叫。不是驚風是天弔。大叫气促長聲粗。誤喫熱毒悶心竅。急須吐下卻和脾。若將驚藥眞堪笑。痢後努气眉頭皺。不努不皺腸有風。冷熱不調分赤白。脫肛因毒熱相攻。十二種痢何爲惡。噤口刮腸大不同。孩兒有病不可下。不熱自汗兼自瀉。神困囟陷四肢冷。漧嘔气虛神怯怕。吐虫面白毛憔悴。府气潮熱食不化。鼻塞咳嗽及虛痰脈細腸鳴煩躁訝。方將有積與疏通。下了之時必生詫。孩兒實熱下無辜。面赤睛紅气壯彊脈大弦洪肚上熱。胙腮喉痛尿如湯。屎硬腹脹脇肋滿。四肢浮腫夜啼長。徧體生瘡肚隱痛下之必愈是爲良。

卷八兒科總論

小兒脈理

小兒一歲。變蒸已足。方有脈自寸口而生。予見小兒初生未盈月。手掌髙骨之際。亦有脈息。吸吸而動。脈者气血之波瀾。旣生乃成人。必有气血。焉得無脈。但不見有大人察其端的之至意也。

卷八兒科總論

小兒脈歌

小兒有病須憑脈。一指三關定息數。遲冷數熱古今傳。浮風沈積當先識。左手人迎主外癥。

右手气口主內疾。外候風寒暑濕侵。內候乳食痰積致。洪緊無汗是傷寒。浮緩傷風有自汗。

浮洪多是風熱盛。沈細原因乳食積。沈緊腹中痛不休。弦緊喉間作气急。緊促之時痘疹生。

緊數之際驚風至。虛軟慢驚作螈。緊實風癇發搐搦。軟而細者爲疳虫。牢而實者因便閉。

脈芤大小便中血。虛濡有气兼驚悸。滑主露濕冷所傷。弦急客忤君須記。大小不勻爲惡候。

二至爲脫三至卒。五至爲虛四至損。六至和平曰無疾。七至八至病猶輕。九至十至病勢急。

十一二至死無疑。此訣萬中無一失。

卷八兒科總論

小兒五臟主病脈歌

心脈心脈浮數驚與熱。傷暑焦啼明白訣。弔腸疝气及盤腸。壅結口瘡小腑澀。心脈沈遲臟腑寒。諸气有冷痛難當。小便頻數腸中冷。下指端詳仔細看。

肝脈肝脈浮數定主風。目赤翳膜又主筋。流淚出血眼生眵。或癢或痛怕羞明。肝脈沈遲主有寒。面靑唇白眼喜張。諸病傳入慢風候。良醫仔細要參詳。

脾脈脾脈浮數熱痰涎。能食胃惡脾臟堅。滯頤口瘡停壅結。唇紅臉赤胃中熱。脾脈沈遲主風吹。更加吐瀉慢脾傳。气虛胃弱不能食。滯頤嘔惡醒脾丸。

肺脈肺脈浮數主便血。傷寒咳嗽徧身熱。气急痰甚或瘡疹。瀉痢潮熱大腑澀。肺脈沈遲主虛寒。臟腑滑腸或洞泄。仍有咳嗽與痰涎。下根不定卽無根。

腎脈腎脈浮數實有熱。偏墜膀胱痛又赤。口臭切牙是腎驚。火熱齒內出鮮血。腎脈沈遲定有寒。臟腑停畱入腎囊。偏墜膀胱尢不痛。浮而虛大最難當。

卷八兒科總論

小兒死癥眞訣

黑色如懸鍼眼下。盧醫也須怕。忽然腹痛鼻靑時。不必更求醫。靑色連目橫入耳。此候死。黑色繞口及連目。看看定不足。黑色眉間也不良。十日必然亡。人中黑色入口來。孩子入泉埋。水腫之病準頭黑。報君腎气滅。咳嗽切忌白入眉。肺絕要君知。孩子吐時鼻色白。

命斷難再得。中風切忌面如妝。焉能得久長。目陷無光兼直視。必定三朝死。更有瞳人不動時。死候要君知。目似開如又不開。也是死之媒。口噤全然不進乳。此病終不起。瀉下之物如溺血。孤兒不得活。長吐不止止又吐。休要勞心顧。痢久不食更啖人。終與死爲鄰。瀉痢不歇歇又來。指日下泉臺。小便艱難又大渴。畢竟難得活。大便用藥全不通。扁鵲也無功。耳上主瘡黑斑出。醫人無此術久嗽四肢皆逆冷。無由難得醒。體熱多應睡不醒。休要費精神。痘疹出後熱不退。此候應爲害。下糞靑黑不止時。不必覓良醫。久渴之後加燥渴。命必難得活。腹腫脹時气又粗。終久命不蘇。

卷八兒科總論

小兒死候形癥

太衝無脈。滿口枯涎。身出黑汗。舌縮生瘡。五心凸腫。瀉出黑血。丹毒徧身。瀉止又瀉。直視看人。黑面狂躁。驚叫咬人。吐瀉不止。魚口气粗。鼻漧黑燥。忽作鴉聲。啼哭無淚。兩眼半開。四肢羸瘦。气喘無煙。肚大靑筋。四肢逆冷。汗珠不流。唇反舌縮。用手撤人。搖頭動項。囟門作坑。涎如牽鋸。拗腰凸腹。鼻內气冷。患者皆死。以上並是死候。難以醫療。不可順情。

卷八兒科總論

看兒眼法

小兒諸病。但見兩眼無精光。黑睛無轉運。目睫無鋒芒。如魚眼貓眼之狀。个个不治。

或神藏於內。外若昏困者無妨。其有病篤而眼中神气不脫者。可以活。眼者五臟六腑神气之發。

神气已脫。脈𨿽僅存。亦未能保。

卷八兒科總論

相兒命短長法

兒初生。叫聲連延相屬者壽。聲絕而復揚急者不壽。啼聲散。不成人。啼聲深。不成人。

臍中無血者好。臍小者不壽。通身軟弱如無骨者不壽。魚白長大者壽。自開目者不成人小便凝如脂膏不成人。頭四破者不成人。汗血者多死不壽。汗不流不成人。常搖手足者不成人。頭毛不周匝者不成人。兒生枕骨不成者。能言而死。尻骨不成者。能倨而死。掌骨不成者。能匍匐而死。躅骨不成者。能行而死。臏骨不成者。能立而死身不收者死。魚口者死股間無生肉者死。頭下破者死。陰不起者死。陰囊下白者死。卵縫通達黑者壽。

卷八

急驚

脈訣啟蒙曰。小兒脈促急爲虛驚。

直指云。浮數洪緊爲急驚。沈遲散緩爲慢驚。虎口脈紋靑紫爲驚風。紅者風熱輕。赤者盛。靑者驚積。紫者驚熱。靑紫相半。驚積風熱俱有。主急驚風。靑而淡紫。伸縮來去。主慢驚風。紫絲靑絲或黑絲。隱隱相雜。似出而不出。主慢脾風。情勢彎入裏者順。出外者逆。

急驚風者。因內有郁熱。外挾風邪。心家受熱而積驚。肝家生風而發熱。夫木制在金。若火盛則金受克。金衰不能平木。木能生火。火得風則焰煙起。故子母縱橫。血亂气並。痰涎壅塞。關竅不通。風火蕃盛而不得泄。暴烈而成急驚也。其癥牙關緊急。壯熱涎潮。竄視反張搐搦。顫動唇口。眉眼眨引頻並。六脈浮散洪緊。治先搐鼻通關。痰涎壅盛。以吐風散吐之。次用敗毒散。保命丹。或雄黃解毒丸下之。驚退而神志未定。投安神散。但噴藥不下通關不嚏。眼睛翻轉。口中出血。兩足擺跳。肚腹搐動。或神緩而摸牀尋衣。癥篤而晨昏气促。心中熱痛。忽大聲叫者不治。

嚏驚散

半夏牙皂等分爲末。用少許吹入鼻中。

一論小兒急慢驚風。發熱口噤。不省人事。手心伏熱。痰涎咳嗽。上壅喘急。並宜湧法

吐風散

全蠍﹝炒一个﹞瓜蒂﹝炒十个﹞赤小豆﹝三十个﹞

上爲末。每一歲兒服一丸。溫米飲調下。未吐。再服。

一論小兒急驚風。初起發熱。手足搐搦。眼上視等癥。並一切感冒風寒。咳嗽鼻塞聲重頭疼發熱。及痘疹欲搐。發搐。並時行瘟疫等癥。宜

加味敗毒散

羌活獨活前胡柴胡白茯苓﹝去皮﹞人參枳殼﹝去蘆麩炒﹞桔梗天麻全蠍僵蠶白附子地骨皮川芎甘艸上作一劑。生薑三片。水煎。熱服。

一論小兒急驚搐搦。眼翻口噤。搖頭天弔。痰嗽喘熱。服

南極壽星湯

膽星防風白附子蟬蛻薄荷甘艸上銼。水煎服。

一小兒潮熱驚啼。

木通車前赤茯苓麥門冬蟬蛻防風白芍甘艸燈艸水煎服。

一小兒驚風。咳嗽痰喘。天南星一个。大者炮去皮。爲末。每服一錢。生薑三片。水煎溫服。

一論小兒胎驚內弔。肚腹堅硬。目睛上視。手足搐搦。角弓反張。痰熱咳嗽。一切急慢驚風。並皆治之。

至聖保命丹

南星﹝炮去皮用白礬水浸一宿再出曬漧再用生薑水浸一宿曬漧再炒﹞半夏﹝同上制﹞薄荷靑黛﹝各一兩﹞全蠍﹝去尾尖﹞天麻白附子﹝略炒﹞僵蠶﹝薑汁炒﹞防風郁金甘艸﹝各五錢﹞麝香﹝少許﹞朱砂﹝五錢﹞

上爲末。煉蜜爲丸。朱砂爲衣。芡實大。每服一丸。燈心﹑薄荷湯化下。

一論小兒痰喘。急慢驚風欲死。但能開口灌下。無不活者。用

千金散

內閣祕傳。

全蠍﹝炙熟﹞直僵蠶﹝各三分﹞朱砂﹝四分﹞天麻﹝四分﹞冰片﹝二分﹞牛黃﹝六釐﹞

黃連﹝四分﹞膽星甘艸﹝各三分﹞

上爲細末。每服五七釐。薄荷﹑燈心﹑金銀花煎湯。不拘時調下。

一論驚風退後。恍惚虛怯。安神定志。調理之劑。

安神散

人參茯苓﹝去皮﹞遠志﹝去心﹞天麻白附子麥門冬全蠍蓮肉茯神﹝去皮木﹞

朱砂﹝各等分﹞

上爲細末。每服。燈心湯調下。

一小兒沈困發熱。驚搐不乳。視其脈紋如亂魚骨。此風熱急驚之癥也。先用抱龍丸少許祛風化痰。後用六君子湯加柴胡。壯脾平肝。熱遂退而驚定愈矣。

一小兒螈啼叫。額間靑黑。此驚風肝木乘脾。腹中作痛也。先以六君子湯加木香﹑柴胡﹑鉤藤鉤。啼叫漸緩。更加當歸。又二劑而安。

一小兒目內色靑。發搐。目上視。叫哭不已。或用牛黃淸心丸。不愈。反切牙頓悶。小便自遺。此肝經血气虛甚故耳。余用補中益气湯及六味地黃丸而痊。

卷八

慢驚

夫慢驚風者。因外感風寒。內傷乳食。而作吐瀉。或大病之餘。或誤吐下之過。脾胃兩虛者也脾與肺母子也。母虛子亦虛。而生粘痰。胃虛則能生風。風能開能動。故其癥目偏喜開。

痰滯咽喉如牽鋸狀。口鼻气冷。唇緩面靑。涎流口角。將復螈是也。治宜祛風活痰。健脾生胃。不可妄用腦麝巴粉等藥。其有眼閉。四肢厥冷者。名曰慢脾風。極危篤。速用回陽之藥。手足漸溫。復以醒脾散理之。其服藥不效。太衝脈尙有者。灸百會穴。但面暗神慘。魚口鴉聲。脾痛脇動。身冷粘汗。頭搖發直。睛定口瘡。喘嗌仄臥。唇縮气粗者。不治。

加味和中散

治小兒慢驚風。

人參白術﹝去蘆各一錢﹞白茯苓﹝去皮用﹞陳皮﹝各五分﹞半夏﹝七分﹞全蠍﹝炒五分﹞天麻﹝七分﹞細辛﹝三分﹞薄荷﹝三分﹞甘艸﹝二分﹞

上銼一劑。生薑﹑棗煎服。乳母亦宜服之。

一論小兒吐瀉不止。作慢驚風。脾困昏沈。默默不食。宜

醒脾散

人參白術﹝去蘆﹞白茯苓﹝去皮﹞木香全蠍僵蠶白附子天麻甘艸上銼生薑三片。棗一枚。水煎服。

一方。去天麻﹑僵蠶。加炮南星﹑半夏曲﹑陳倉米二百粒。水煎熟。旋服之。

一論慢驚。乃元气虛損而至昏憒。急灸百會穴。若待下痰不愈。而後灸之。則元气脫散而不救矣。此乃臟腑傳變已極。總歸虛處。惟脾受之。無風可逐。無驚可療。此因脾虛。不能攝涎而作痰也。此方專治慢驚涎潮發搐。或吐或瀉。不思飲食。神昏气弱。宜用

紫金錠子

人參白術﹝去蘆﹞白茯神﹝去皮木﹞山藥﹝炒﹞乳香辰砂﹝各二錢﹞赤石脂﹝醋炒七分﹞麝香﹝一錢﹞茯苓﹝二錢﹞

上爲細末。以糕一兩爲丸。如彈子大。金箔爲衣。每一粒。薄荷湯研化服。

一小兒嘔吐不食。手足搐搦。痰上壅。手足指冷。額黑唇靑。此腎水勝心火也。用五味異功散加木香炮姜。頓安。乃去炮姜。再劑而愈。

一小兒潮熱發搐。痰涎上湧。手足指冷。左腮至申酉時。靑中隱白。手足時搐。此肝經虛弱肺金所勝而潮搐。脾土虛弱。而手足冷也。用補中益气湯。以調補脾肺。用六味地黃丸。

以滋補肝腎而愈。蓋病气有餘。當認爲元气不足。若用瀉金伐肝。淸熱伐痰。則誤矣。

一小兒慢驚。睡多驚啼。凡面黃脈細者難治。用此藥與乳母服之。

釀乳法

木香沈香藿香丁香﹝減半﹞陳皮人參神曲﹝炒﹞麥芽﹝炒﹞

上銼。每服四錢。紫蘇十葉。生薑十片。棗二枚。水煎。先令乳母食後。捏去宿乳汁服之。卽仰臥霎時。令藥入乳之脈。次令兒吮。不可過飽。亦良法也。

五味異功散

﹝方見脾胃﹞

補中益气湯

﹝方見脾胃﹞

六味地黃丸

﹝方見諸疳﹞

卷八

慢脾

慢脾之癥。面赤額汗。舌短頭低。眼合不開。睡中搖頭吐舌。頻嘔鮏臭。噤口切牙牀。

手足微搐不收。或身冷。或身溫而四肢冷。其脈沈微。陰气極盛。胃气極虛。十救一二。蓋由慢驚之後。吐瀉損脾。病傳已極。總歸虛處。惟脾所受。故曰慢脾風。若遂風則無風可遂。

療驚則無驚可療。但脾間涎痰壅滯而然耳。世所謂慢驚難療者。慢脾風是也。宜服

加味四君子湯

人參﹝三分﹞白茯苓﹝三分﹞蒼術﹝三分﹞炮漧薑﹝四分﹞白術﹝炒六分﹞制附子﹝一分﹞羌活﹝一分﹞炙甘艸﹝四分﹞

上銼。生薑三片。棗一枚。水煎服。

一論慢驚慢脾危惡之癥。藥力不到者。但看兩腳。面中間陷處。有太衝脈。卽灸百會穴三五壯。炷如小麥大。灸後仍與醒脾之劑調之。

一論小兒慢脾風。內虛。昏迷不醒。宜

加味大醒脾散

人參白術﹝去蘆炒﹞白茯苓﹝去皮﹞橘紅丁香南星﹝炮﹞全蠍﹝去毒炒﹞天麻﹝煨﹞白附子﹝煨﹞山藥﹝炒﹞木香石蓮肉﹝去殼﹞石菖蒲肉豆蔻砂仁甘艸一論小兒驚風後。聲啞不能言。及諸病之後不能言。天南星一个。炮去皮爲末。每半字。五歲兒半錢。豬膽汁調。食前服。

一論治慢驚慢脾之聖藥也。一錠卽有起死回生之功。頃刻奏效。故名回生錠。眞海上仙方也。急驚亦效。

回生錠

人參﹝五錢﹞白術﹝去蘆油一兩﹞白茯苓﹝去皮﹞懷山藥桔梗﹝各一錢﹞甘艸﹝三錢﹞

膽星﹝五錢﹞赤石脂﹝煨五錢﹞辰砂﹝二錢﹞乳香﹝二錢半﹞礞石﹝煨金色三錢﹞牛黃﹝一錢﹞麝香﹝一錢﹞

上爲末。搗勻。印作錠子。金箔爲衣。陰漧。每三五分。薄荷湯化下。

卷八

諸疳

脈訣啟蒙曰。小兒脈單細爲疳勞。虎口紋白色。面白者爲疳。

夫疳者。甘肥無節。乳哺不調。或稟賦怯弱。血气不足。蓋十五歲以前爲疳。以後爲勞也。

書載五疳病關五臟。要亦脾家有積。一臟失治。而傳其餘也。脾家病去。余髒皆已。癥𨿽分乎冷熱。治當以補爲先。宜用地黃丸﹑五疳膏﹑肥兒丸之類。

一論小兒疳病。面黃肌瘦。肚大靑筋。大便色白。小便混濁。或澄之如米泔。此疳病也

消疳湯

山楂﹝去子﹞白芍﹝炒﹞黃連﹝薑汁炒﹞白茯苓白術﹝去蘆﹞澤瀉﹝各一錢﹞靑皮﹝四分﹞甘艸﹝生三分﹞

上銼一劑。姜﹑棗煎服。

一治小兒疳積發熱。肚大靑筋。骨瘦如柴。

消疳退熱散

山楂﹝去子﹞烏藥燈心竹茹檳榔尖使君子蕪荑仁淮木通黑牽牛大黃柴胡莪術﹝煨﹞枳殼﹝去穣﹞黃芩甜葶藶上銼。水煎。溫服。

一論肝膽經熱毒瘰。或耳內耳下生瘡。發熱潮熱。或肝經濕熱下注。囊癰便毒腫潰。

或小腹脇股結核。凡肝膽經部分。一切瘡瘍發熱。並用之。

九味柴胡湯

柴胡黃芩﹝炒各五分﹞人參山梔半夏龍膽艸當歸芍藥﹝各三分﹞甘艸﹝二分﹞

水煎服。

一論小兒肝疳。白膜遮睛。肝經虛熱血燥。或風客淫气。而患瘰結核。或四肢發搐。

眼目忽抽動。痰涎上壅。凡傷損出血多抽搐發熱。又治腎肝腦熱消瘦。手足如冰。寒熱往來。滑泄肚脹。口臭漧渴。齒齦潰爛。爪黑面黧。徧身兩耳生瘡。或耳內出水。或發熱自汗盜汗。或便血諸血失喑。或小便淋閉。咳嗽吐血。或咽喉燥痛。口舌瘡裂。或稟賦不足。肢體瘦弱。

解顱鶴節。五遲五軟。或畏明下竄。或早近女色。精血虧耗。五臟齊損。凡屬肝腎諸虛不足之癥。皆宜用之。以滋化源。其功不能盡述。

六味地黃丸

懷生地黃﹝酒浸砂鍋內瓷碗盛蒸至極黑搗碎入石臼搗如泥成膏八兩﹞山茱萸﹝酒蒸去核取肉﹞幹山藥﹝各四兩﹞牡丹皮﹝去骨﹞白茯苓﹝去皮﹞福澤瀉﹝去毛各三兩﹞

上忌鐵器。爲細末。和地黃膏。加煉蜜爲丸。如梧子大。每服三五十丸。空心。白滚水下。

一治小兒五疳潮熱。面黃肌瘦煩渴。肚大靑筋。手足如柴。精神困倦。歷試有效。無疾預服此藥。則諸病不生。元气虛者。服半月。身體健壯。

保嬰五疳膏

靑皮﹝麩炒二錢﹞橘紅﹝五錢﹞白術﹝去蘆蜜水炒一兩半﹞白茯苓﹝七錢半﹞麥門冬﹝去心一兩﹞使君子肉﹝銼炒七錢五分﹞山楂肉﹝五錢﹞麥芽﹝炒五錢﹞金櫻子肉﹝各炒五錢﹞

芡實仁﹝二錢半﹞蓮心肉﹝隔紙炒五錢﹞甘艸﹝二錢﹞

上爲末和勻。重七兩。每次用藥末一兩。煉蜜四兩。調和成膏。每日中晌晚間。各服一二茶匙。溫水漱口。身熱咳嗽。加地骨皮﹑百部。肚腹飽脹。大便爲稀水。腹鳴作聲。或因虫出不知。加檳榔二錢。木香一錢。稟受气弱。加人參二錢半。

一論消疳化積。磨癖淸熱。伐肝補脾。進食殺虫。潤肌膚。養元气。眞王道也。

肥兒丸

人參﹝三錢半﹞白術﹝去蘆﹞白茯苓﹝去皮各三錢﹞黃連﹝姜炒錢半﹞胡黃連﹝五錢﹞

使君子﹝去殼四錢﹞神曲﹝炒﹞麥芽﹝炒﹞山楂肉﹝各三錢半﹞甘艸﹝炙三錢﹞蘆薈﹝二錢半碗盛泥封固置坑中四面谷糠火煨透用﹞

上爲末。黃米糊爲餅。白湯化下。或作丸黍米大。每服二三十丸。看兒大小。米湯下。

卷八

積癖

夫癖塊者。嬰兒飲食失調。三焦關格。以致停滯腸胃。不得宣通。初得爲積。久則气血與痰裹積。塞於腹脇。及瘧家縱飲生冷漿水。亦能成之。其癥作痛。有時面黃肌瘦。倦怠無力或生潮熱寒熱是也。治先除去寒熱。次用消堅散結。和脾益胃之劑理之。更用灸法貼藥久之自然收效。

一論小兒腹中癖塊。發熱憎寒。口漧小便赤。或大便稀溏。或腹脹腫滿。或痰嗽喘熱。

不思飲食。面黃肌瘦。四肢困倦等癥。

淨府湯

柴胡﹝一錢﹞黃芩﹝八分﹞半夏﹝姜炒八分﹞人參﹝三分﹞白術﹝去蘆炒八分﹞白茯苓﹝去皮二錢﹞豬苓﹝五分﹞澤瀉﹝二錢﹞三稜﹝煨七分﹞莪術﹝煨七分﹞山楂肉﹝一錢﹞胡黃連﹝三分﹞甘艸﹝三分﹞

上銼一劑。生薑三片。棗二枚。水煎。溫服。

一論小兒癖積。日久不消。元气虛弱。脾胃虧損。肌肉消削。肚大靑筋。發熱口漧。肚腹脹滿。

抑肝扶脾散

人參﹝五分﹞白術﹝六分﹞茯苓﹝八分﹞陳皮﹝六分﹞靑皮﹝僵蠶炒六分﹞龍膽艸﹝酒洗八分﹞白芥子﹝炒八分﹞柴胡﹝三分﹞山楂﹝八分﹞神曲﹝炒六分﹞黃連﹝姜炒一錢﹞胡黃連﹝三分﹞甘艸﹝三分﹞

上銼一劑。生薑三片。棗一枚。水煎。溫服。

黃龍丸

扶溝劉小亭傳。

雄黃﹝一錢半﹞蜈蚣﹝兩條砂鍋內炒去頭足﹞蘆薈﹝三分﹞阿魏﹝三分﹞牛黃﹝一分﹞

天竺黃﹝三分﹞

上爲末。化黃蠟一兩爲丸。如綠豆大。先服七丸則熱退。次服九丸則塊消。三服十一丸則病根除。每用黃蠟煎雞子淸入藥。用黃酒下。

肥兒丸

﹝方見諸疳﹞治癖疾如神。

一專貼癖積气塊。身體發熱。口內生疳。此藥用狗皮攤貼患處。每个重七錢。貼三日止熱。七日覺腹微痛。十日大便下膿血爲驗。大有神效。忌生冷腥膩發物百日。

神仙化癖膏

眞香油﹝二斤四兩﹞秦艽﹝五錢﹞三稜﹝五錢﹞黃丹﹝一斤二兩水飛過炒紫色﹞黃柏﹝五錢﹞

穿山甲﹝十四片﹞當歸﹝三錢﹞莪術﹝五錢﹞全蠍﹝十四个﹞大黃﹝三錢﹞蜈蚣﹝五錢﹞

木鱉子﹝七个﹞

上將藥入油內。煎黃色爲度。濾去渣。搗爛待用。油冷時。下黃丹。用文武火熬。槐柳條不住手攪。出黑煙气。滴水成珠。手試軟硬。方可離火。次下五味細藥。並入搗爛粗渣於內。

眞阿魏﹝二兩﹞乳香﹝五錢﹞沒藥﹝五錢﹞麝﹝一錢﹞皮硝﹝三錢風化爲末﹞

調勻。以瓷器內盛之。如用。坐水中熔開。不可火上化。如有馬刀子瘡。加琥珀一兩在內。無有不效驗者也。

將軍百戰百勝膏

貼癖如神。

大黃白芷﹝各二兩﹞三稜莪術﹝各一兩﹞木鱉子﹝十个﹞蜈蚣﹝十條﹞穿山甲﹝十五片﹞巴豆﹝一百五十粒﹞蓖麻子﹝一百五十个﹞梔子﹝五个﹞黃連﹝五錢﹞槐柳條﹝三百寸﹞

香油二斤。入藥。熬黑色。去渣濾淨。再加黃丹一斤。熬。點水成珠。再加血竭五錢。

蘆薈五錢。天竺黃五錢。輕粉五錢。阿魏五錢。麝香五分。黃連二錢。硼砂二錢。爲末。下油爲妙。

一治小兒發熱癖疾之甚。及眼蒙方。

明目化癖丹

牛黃﹝一分﹞片腦﹝一分﹞熊膽﹝一分﹞麝香﹝三釐﹞乳香﹝三釐﹞

上共爲細末。先將乳汁於銅勺內。炭火上滚黃色。下前藥。急取出攪勻。於油單紙上。

丸如米粒大。男左女右。臥時點入大眼角內。合眼自化。頭上汗出至胸前。第二丸汗至臍上。第三丸汗至臍下。再點二三丸。腹痛下膿血。自愈。妙不可言。

化癖金丹

內閣祕傳。

蟾酥﹝水泡﹞黃蠟﹝各二錢﹞羚羊角牛黃﹝各五分﹞麝香﹝三分﹞巴豆肉﹝一錢﹞

砂冰片﹝各二分﹞

上爲末。丸如菜子大。每用一粒。用扁頭鍼在患處刺破皮入之。用膏藥粘貼。一伏時揭起。其癖化膿血出盡。服調理脾胃之藥而愈。

一論小兒患癖。年深不愈。諸醫以攻克殺伐之劑。屢投不愈。以致元气耗憊。脾胃損傷血气漧涸。肢體羸瘦。面色痿黃。肚大靑筋。身熱自汗。喘急气促。泄瀉腹脹浮腫。不思飲食遂以補中益气湯久服而愈。

卷八

熱癥

小兒之病。惟熱居多。夫熱有虛有實。實則面紅目赤。气粗口漧燥渴。小便赤澀。大便堅閉。五心煩熱。日夜焦啼。發壯熱。宜大連翹飲主之。虛則面白眼靑。气微。口中淸冷。恍惚神緩。大便稀而小便頻。夜則盜汗發虛熱。宜惺惺散主之。其有乍冷乍熱。怫郁驚惕。上盛下虛。此冷熱不調候也。如熱在表宜汗。在裏宜下。表裏俱熱則宜解散。其或表裏已解。

熱又時來。此表裏俱虛。气不歸元。而陽浮於外。不可再服涼藥。必使陽斂於內。身體自涼宜參苓白術散主之。又有潮熱。則發熱有時。驚熱顚叫恍惚。夜熱夕發旦止。餘熱寒邪未盡。食熱肚腹先發熱。疳熱骨蒸盜汗。壯熱一向不止。煩熱心躁不安。積熱頰赤口瘡。

風熱汗出身熱。虛熱困倦少力。客熱來去不定。癖熱涎嗽飲水。寒熱發如瘧狀。血熱巳午時發熱瘡疹熱耳鼻尖冷。十六者大同而小異。諸癥得之。各有所歸。其間或有三兩癥交互者。宜隨其輕重而處治之。蓋小兒气稟純陽。臟腑生熱。陰陽气變。燻蒸於外。致令身熱也。若肝熱則兩眼赤痛。流淚羞明。或生翳障。心熱則口內生瘡。小便赤腫。淋瀝不通。肺熱則鼻衄不止。大腑閉結。脾熱則多涎沫。口內長流。心脾熱則生重舌木舌。胃熱則作口臭。腎熱則耳聾。或出膿汁。此五臟所生。熱各不同。是不可以槪論也。大抵熱則生風。風則悸矣。

一論小兒心經邪熱。心與小腸受盛。乃水寶之處。常宜通利。壅則結。滑則利。熱則澀盛則淋。平涼心火。三焦自順。不待疾作而解。癥成而療者。疏通有之矣。一十五味加湯使用。

才覺蘊熱客熱寒邪風邪。冒之肺經。心將受之。不受獨傳於小腸。或閉或澀。或赤或白。淋瀝不通。榮衛不通。壅之作疾。其發多端。以致膈熱。眼目赤腫。唇口白瘡。津液不生。涕唾稠盛。須在表裏俱得其宜。驚風悉能散之。痰熱亦自除之。連翹之功。可謂大矣。

大連翹飲

連翹瞿麥穗滑石車前子牛蒡子赤芍藥﹝各八分﹞山梔子木通當歸防風﹝各四分﹞黃芩﹝一錢二分﹞柴胡甘艸﹝各一錢二分﹞荊芥穗﹝五分﹞蟬蛻﹝五分﹞

上銼作一劑。竹葉十片。燈艸十根。水煎服。風痰熱變蒸熱。加麥門冬。實熱丹熱。加大黃。胎熱瘡疹餘毒。加薄荷葉。癰疽毒熱。加大黃﹑芒硝。

一論小兒蘊積熱毒。唇口腫破生瘡。牙縫出血。口臭頰熱。咽痛煩躁不寧。並痘疹餘毒未解。或頭面身體多生瘡癤。宜

五福化毒丹

犀角﹝鎊三錢﹞桔梗﹝一兩﹞生地黃﹝泔浸﹞赤茯苓﹝去皮﹞鼠粘子﹝微炒各五錢﹞粉艸朴硝﹝各三錢﹞連翹玄參﹝各六錢﹞靑黛﹝二錢﹞

上爲細末。煉蜜爲丸。如龍眼大。每服一丸。薄荷湯研化下。兼有驚。加朱砂爲衣。

一論小兒變蒸一癥。乃小兒蒸皮長骨。變幻精神。不須服藥。其有兼傷風咳嗽。痰涎鼻塞聲重。變蒸發熱。宜服此方。

惺惺散

人參白術﹝去蘆﹞白茯苓﹝去皮﹞甘艸﹝炙﹞桔梗白芍﹝炒﹞天花粉細辛薄荷葉上銼。每服三錢。水煎。溫服。

卷八

感冒

一論小兒感風或冒寒。用老蔥三四根。舂極爛。以手抹來。相搽滿掌。烘溫暖。向病者徧身擦之。通气處再徧擦幾徧。暖處出汗。立愈。

卷八感冒

出痘疹屢驗絕妙

一治小兒面靑身冷。默默不語。用燈火徧身手足按穴爆之。立醒。

一論小兒傷寒。頭痛壯熱。惡寒咳嗽。鼻塞聲重。痘疹欲出。發搐驚風喘嗽。手足搐搦等癥。宜服

人參敗毒散

羌活獨活柴胡前胡桔梗白茯苓枳殼川芎薄荷葉人參甘艸上銼。姜﹑蔥煎服。

一論小兒風寒外感。驚風內積。發熱喘促。咳嗽痰涎。潮熱搐搦。並痘疹初作。

羌活膏

人參羌活獨活前胡川芎桔梗天麻﹝各五錢﹞薄荷地骨皮﹝各三錢﹞甘艸﹝二錢﹞上爲細末。煉蜜爲丸。如芡實大。每服一丸。姜湯研化下。

一論小兒四時感冒。傷風瘟疫。身熱昏睡。气粗喘滿。痰實壅嗽。及驚風潮搐。蠱毒中暑。並瘡疹欲出發搐。皆可服之。壯實小兒。三五日服一丸。可免驚風痰喘等疾。宜

抱龍丸

南星﹝爲末入膜月黃牛膽中陰漧百日取出八錢﹞天竺黃雄黃辰砂﹝研各四錢﹞麝香﹝一錢﹞

上爲細末。煮甘艸膏爲丸。如皂角子大。每服一丸。薄荷湯研化下。百內者作三服。

或用雪水煮。甘艸膏汁。和藥尢佳。

按上方。若風熱痰嗽。或急驚發搐。昏睡切牙。形病俱實。宜用此方。若初冒風寒。咳嗽痰盛。气喘者。屬客邪內作也。先用十一味參蘇飲。若邪旣解。而腹脹吐瀉。或發搐切牙。睡而露睛。屬脾肺气虛也。用四君子湯加陳皮。名異功散。切忌祛痰表散。若過服攻伐而致前癥者。尢宜溫補脾肺

參蘇飲

﹝方見咳嗽﹞

卷八

脾胃

一論小兒諸病。因藥攻伐。元气虛損。脾胃衰憊。惡寒發熱。肢體倦怠。飲食少思。或兼飲食勞倦。頭痛身熱。煩躁作渴。脈洪大弦虛。或微細軟弱。右關寸獨甚。亦宜用之。大凡久病或過服克伐之劑。虧損元气。而諸癥悉具之。最宜此湯調補。

若無有前癥之兒爲患者。尢宜用之。

補中益气湯

黃﹝蜜水炒﹞參﹝各八分﹞白術﹝去蘆油炒﹞當歸身﹝酒洗各一錢﹞陳皮甘艸﹝炙各五分﹞升麻柴胡﹝各二分﹞

上銼。姜棗煎。空心。溫服。

一論小兒脾胃虛弱。或因克伐之過。致飲食少思。或食而難化。或欲作嘔。或大便不實脾胃虛損。吐瀉少食。宜用

四君子湯

人參白術﹝去蘆炒﹞白茯苓﹝去皮﹞甘艸﹝炙各等分﹞

上銼。姜﹑棗煎服。

六君子湯

治脾胃虛弱。飲食少思。或大便不調。肢體消瘦。面色痿黃。卽四君子湯加陳皮﹑半夏。

一論小兒脾胃虛弱。吐瀉不食。或驚搐痰盛。或睡而露睛。手足指冷。或脾肺虛弱。咳嗽吐痰。或虛熱上攻。口舌生瘡。弄舌流涎。若母有疾。致兒患此。母亦當服之。

異功散

人參白茯苓﹝去皮﹞白術﹝去蘆炒﹞甘艸﹝炙﹞陳皮﹝各等分﹞

上用姜﹑棗煎服。

卷八

傷食

經云。脈滑者。有宿食也。虎口脈紋黃色。爲脾家有積。小兒脈沈者。爲乳不消。

夫小兒傷食。皆因乳哺不節。過食生冷堅硬之物。脾胃不能克化。積滯中脘。外爲風寒所搏或因夜臥失蓋。以致頭痛身熱。面黃目胞微腫。腹痛脇脹。足冷肚熱。喜睡神昏。不思飲食。或惡食。或惡心。或嘔或噦。或口噯酸气。或大便敗卵臭。或气短痞悶。或胃口作痛。

或心下痞滿。按之則痛。此皆爲陳積所傷也。宜以萬億丸利之。若內停於食。或外又感寒邪者則人迎气口俱緊盛。頭痛惡寒拘急兼前等癥。宜以太和散佐之。葛氏曰。乳者奶也。哺者食也。乳後不可與食。食後不可與乳。緣小兒脾胃怯弱。乳食易傷。難於消化。初則成積。

久則成癖成疳。變爲百病。可不愼乎。

萬億丸

﹝方見通治﹞治傷食百病。

一論內傷乳食。肚腹脹痛。外感風寒。頭痛發熱。宜服

太和丸

紫蘇陳皮香附羌活蒼術川芎枳殼山楂神曲﹝炒﹞麥芽﹝炒﹞甘艸﹝炙﹞

生薑三片。水煎。溫服。

一治小兒食積。腹痛膨脹。肚硬靑筋。

黑丑﹝半生半炒﹞檳榔﹝各三錢﹞木香﹝五分﹞

上爲細末。每服五分。黑砂糖調入滚水服。立消。

一論小兒時常傷食。皮黃肌瘦。肚大腹脹。用此焦餅。令常食之。

消食餅

蓮肉﹝去皮﹞山藥﹝炒﹞白茯苓﹝去皮﹞芡實﹝去殼炒﹞神曲﹝炒﹞麥芽﹝炒﹞扁豆﹝炒﹞山楂﹝去子﹞

上各等分爲末。每四兩。入白面一斤。水同和。烙焦餅用。

一論此藥消食止泄。止吐消疳。消黃消脹。定肚痛。益元气。健脾胃。

啟脾丸

人參白術﹝去蘆炒﹞白茯苓山藥蓮肉﹝去心皮各一兩﹞山楂肉陳皮澤瀉神曲﹝炒各五錢﹞

上爲末。煉蜜爲丸。如綠豆大。每服三四十丸。空心。米湯送下。小兒常患傷食諸疾。

服之立愈。

一論小兒傷食。肚大腹脹。用做酒小曲一枚爲末。打入雞子一个。調勻。入鹽少許。蒸熟食之。每早服一次。可數次而愈。

一論健脾胃。進飲食。消積滯。殺疳虫。長肌肉。乃保嬰第一方也。

保嬰丸

臨川徐培鴻試驗。

人參﹝三錢﹞白術﹝去蘆五錢﹞橘紅﹝刮淨五錢﹞白茯苓﹝去皮四錢﹞甘艸﹝炙二錢﹞

靑皮﹝去穣三錢﹞砂仁﹝二錢半﹞木香﹝二錢五分﹞山藥﹝五錢﹞蓮肉﹝去皮與心三錢﹞使君子﹝去殼三錢﹞山楂肉﹝三錢﹞六神曲﹝炒三錢﹞

上共爲細末。用生荷葉包粳米炒熟。去荷葉。將米杵爛。以靑布扭出。更煮成糊爲丸。

如麻仁大。第二十五丸。或三十五丸至五十丸。陳米炒熟煎湯。不拘時服。

一小兒食粽後。切牙欲吐。頃間腹脹昏。鼻靑黃赤。此脾土傷而肝气所動。食積發厥也。先令雞翎探吐出酸物。頓醒。節其飲食。勿藥而愈。

一小兒好喫粽。忽腹脹痛。用白酒曲末。同黃連末爲丸。服之愈。

一小兒因停食腹痛。服峻利之藥。後患瘧。日晡而作。此元气下陷。以補中益气湯治之

千金肥兒餅

小兒無病。日常食三五餅。可防患於未然。妙不可言。

嬰兒恆缺乳。飲食不消停。脾胃一傷損。吐瀉兩相並。痰嗽加吭喘。熱積致疳驚。面黃肌瘦削。腹脹肚靑筋。赤子焦啼叫。慈母苦傷情。吾心懷幼切。家蓮子茯苓。芡實幹山藥。扁豆薏苡仁。以上各四兩。神曲麥芽陳。人參使君子。山楂國老並。六味每二兩。白糯米二升。

藥米均爲末。布裹甑內蒸。白糖二斤半。調和餅印成。每日二三餅。諸病卽安寧。肥兒王道藥。價可擬千金。

卷八

吐瀉

夫小兒吐瀉。因六气未完。故六淫易侵。兼以調護失常。乳食不節。遂使脾胃虛弱。淸濁相干。蘊作而然。大槪有冷有熱有食積三者之不同也。蓋冷者脾胃虛寒。水谷不化。小便白而大便靑。或如糟粕。手足厥冷。或吐或瀉。宜助胃膏主之。如上之癥。或兼有外感風寒。內傷生冷。身熱。乍涼乍熱。作吐瀉者。宜藿香正气散主之。熱者脾胃有濕。大便黃而小便赤口漧煩渴。四肢溫暖。或吐或瀉。宜甘露散主之。如上之候。有兼中暑受熱作吐瀉者。宜茹苓湯主之。或益元散亦可。食積者。因傷食過多。積滯脾胃。則腹脹發熱。若吐如酸气或瀉如敗卵臭。宜萬億丸微利卽愈。利後不愈。乃脾胃虛弱。仍助胃膏主之。凡吐瀉初起者。卽服燒鍼丸鎭固之卽效。大抵吐瀉之癥。多因乳食以傷脾胃。乳食傷胃。則爲嘔吐。乳食傷脾。則爲泄瀉。吐瀉不止。漸到日深。致其脾气之虛。慢驚之候。自此而得。可不愼乎

卷八吐瀉

吐瀉不治癥

小兒瀉不定。精神好者。脾敗也。吐瀉唇深紅者。內熱故也。不退必死。

而黑气喘者不治。大渴不定。止之又渴。腎敗也。

遺瀉不覺者死。

燒鍼丸

治吐瀉如神。

黃丹﹝水飛過﹞朱砂白礬﹝火各等分﹞

上爲末。棗肉爲丸如黃豆大。每服三四丸。戳鍼尖上。放燈焰上燒過存性至爛。涼米泔水調服。瀉者食前。吐者無時。外用綠豆粉。以雞子淸和作膏。以塗腳心。如瀉塗囟門上。止則去之。

一治脾胃虛弱。吐瀉不食。凡虛寒癥。先服此以正胃气。

五味異功散

人參白術﹝去蘆﹞茯苓﹝去皮﹞陳皮甘艸上銼。姜﹑棗煎服。

一論小兒吐瀉。脾胃虛弱。飲食不進。腹脇脹滿。腸鳴吐瀉。虛寒等癥。

助胃膏

人參白術﹝炒﹞白茯苓﹝去皮﹞丁香木香砂仁白豆蔻肉豆蔻官桂藿香甘艸﹝各一錢﹞陳皮﹝五分﹞山藥﹝四錢﹞

上爲細末。煉蜜爲丸。如彈子大。每服一丸。米湯化下。兼治乳便靑。或時夜啼。胎寒腹痛。

一論四時不正之气。寒疫時气。山崖瘴气。雨濕蒸气。或中寒腹痛。冒風吐瀉。中濕身重。

泄瀉。脾胃不和。或飲食停滯。復感外寒。頭疼憎寒。嘔逆惡心。肋膈悶。或發寒熱無汗。

藿香正气散

藿香﹝一錢﹞紫蘇﹝八分﹞陳皮濃朴﹝姜炒﹞白術﹝去蘆炒﹞茯苓﹝去皮﹞桔梗大腹皮白芷甘艸﹝炙各五分﹞半夏﹝薑汁炒五分﹞

上銼一劑。姜﹑棗煎服。

一論小兒夏秋之月。霍亂吐瀉。身熱口渴。

加減茹苓湯

豬苓﹝七分﹞赤茯苓﹝去皮一錢﹞澤瀉﹝七分﹞白術﹝去蘆五分﹞黃連﹝五分﹞竹茹﹝一錢﹞漧葛﹝七分﹞天花粉﹝二錢﹞甘艸﹝五分﹞

上銼。生薑煎服。如熱極。加石膏﹑知母。瀉極。加升麻。腹痛。加炒白芍一錢。肉桂三分。寒痛亦加。

一論小兒五種泄瀉。赤白痢疾。宜用

鐵門拴

文蛤﹝一兩炒黃色﹞白礬﹝一錢半生半枯﹞黃丹﹝二錢﹞

上爲末。用黃蠟一兩。化開爲丸。如綠豆大。大人每服十五丸。小兒五七丸。用茶一錢姜二錢煎湯下。

一小兒水瀉痢疾。用蜜三匙。枯礬末三錢。蘿卜汁調服。微汗。忌醋。

一論小兒脾胃久虛。嘔吐泄瀉。頻頻不止。津液枯竭。發熱煩渴多燥。但欲飲。乳食不進。羸困失治。變成慢驚風癇。不問陰陽虛實。並宜服之。

七味白術散

人參白術﹝去蘆炒﹞白茯苓﹝去皮﹞藿香木香漧薑甘艸上銼。姜﹑棗煎服。如小兒頻頻瀉痢。將成慢驚。加山藥﹑扁豆﹑肉豆蔻各一錢。薑汁一錢煎服。若慢驚已作。加細辛﹑天麻各一錢。全蠍二个。白附子八分。若小兒冬月吐瀉。皆是胃寒胃虛所致。加丁香兩粒。若胃虛不能食。而大渴不止者。不可用淡滲之藥。但胃元气少故也。以白術散補之。如不能食而渴者。倍用漧葛。加天花粉。如能食而渴者。白虎湯加人參。

一論小兒嘔吐不止。宜

金棗丸

木香半夏南星﹝湯泡透薑汁炒各三錢﹞丁香陳皮﹝各二錢﹞砂仁藿香﹝各五錢﹞

人參﹝一錢半﹞

上爲細末。薑汁打糊和成錠。辰砂爲衣。淡姜湯送下。

一論小兒久瀉久痢不止。及滿口生瘡。白爛如泥。痛哭不已。諸醫罔效。用巴豆﹝去殼一个﹞瓜子仁﹝七个﹞

共搗一處如泥。津調。貼在兩眉間。手巾包。待成泡。揭去卽愈。

一論小兒泄瀉。用巴豆汁末爲膏。貼在囟門上。燒綫香一炷。火盡卽去巴豆。立效。

一小兒泄瀉不止。用山藥炒爲末。不拘多少。入粥。同粥食之。立止。

一小兒久瀉兼脫肛。小腹重墜。四肢浮腫。面色痿黃。時或兼靑。諸藥到口卽嘔吐。審乳母憂鬱傷脾。大便不實。先用補中益气湯。後用五味異功散及四神丸調治其母。不兩月而子母俱痊。

一小兒傷食嘔吐。服克伐之藥。嘔中見血。用淸熱涼血之藥。又大便下血。唇色白而或靑。

問其故於余。余曰。此脾土虧損。肝木所乘而然也。令空心用補中益气湯。食遠用異功散以調補中气。使涎血各歸其源而愈。

一小兒吐瀉不止。或攻伐過多。四肢發厥。虛風不省人事。用此四肢溫暖。神識漸省

益陽散

天南星爲末。每服三錢。入京棗二枚同煎。溫服。

一治小兒吐不定。五倍子兩个。一生一熟。甘艸一握。用濕紙包。炮過。同爲末。每服半錢。用米泔水調下。

卷八

痢疾

小兒八痢者。乃饑飽勞役。風寒暑濕。因觸冒天地八風之邪而得。故以痢命名也。大抵多由脾胃不和。飲食過度。停積於脾胃。不能克化。又爲風寒暑濕幹之。故爲此疾。傷熱則赤。

傷冷則白。傷風則純下淸血。傷濕則下如豆汁。冷熱交並。赤白兼下。若下迫後重。裏急窘迫。急痛者。火性急速。而能燥物。故也。或夏末秋初。忽有暴折於盛熱無所發。故客搏肌膚之中。發於外則爲瘧。發於內則爲痢。內外俱發則爲瘧痢。凡痢病久則令腫滿。下焦偏冷上焦偏結。則爲上實下虛。若脾胃濕熱之毒。燻蒸淸道而上。以致胃口閉塞而噤口痢疾。

又有一方一家之內。上下傳染。長幼相似。是疫毒痢也。當先推其歲運。以平其外。察其鬱結。以調其內。審其所傷。別其虛實冷熱以治之。條然明白。不致妄投也。

卷八痢疾

痢疾不治癥

凡小兒下痢。如豆腐色者死。下如屋漏水者死。

下痢日久。大孔如孔者死。下痢如竹筒注水者死。

又小兒赤白同下。久而不禁。小便赤澀。腹痛。時發熱。唇紅舌胎。气促心煩。坐臥不安。狂渴飲水。穀道傾陷。復面容似妝。飲食全不進者。並不治。

淸熱化滯湯

治痢主方。

黃連﹝吳茱黃煎湯拌炒﹞白芍藥陳皮白茯苓﹝去皮﹞枳殼﹝去穣炒﹞黃芩甘艸上銼一劑。用生薑一片。水煎。空心。溫服。初起積熱正熾。加大黃﹑芒硝。血痢。加酒炒黃芩﹑當歸﹑地楡。白痢。加濃朴﹑枳殼。赤白並下。加川芎﹑歸尾﹑桃仁﹑紅花滑石﹑陳皮﹑漧薑炒黑。白痢久虛。加白術﹑黃﹑白茯苓。去芩﹑連﹑枳殼。赤痢久虛。下後未愈。

去芩﹑連﹑。加當歸﹑白芍﹑白術﹑川芎﹑阿膠珠。裏急後重。加木香﹑檳榔。腹痛。加白芍﹑川芎﹑玄胡索﹑枳殼。小便赤少。加木通﹑豬苓﹑澤瀉。下如豆汁。加白術﹑蒼術﹑防風。食積。加山楂﹑枳實﹑麥芽﹑神曲。久痢气血兩虛者。加人參﹑黃﹑當歸﹑川芎﹑升麻﹑肉蔻。下後二便流利。惟後重不去者。气陷於下也。以升麻提之。

一論小兒痢疾屬熱居多。用黃連﹑黃芩﹑大黃﹑甘艸煎服。赤痢。加桃仁﹑紅花。白痢加滑石末同煎。

開板丹

黃丹﹝飛過一兩﹞黃蠟﹝一兩﹞乳香﹝一錢﹞沒藥﹝一錢﹞杏仁﹝去皮尖八个﹞巴豆﹝去油八个﹞

上將四味爲細末。將黃蠟熔開。後將末藥同蠟拌勻。調冷成塊。丸如黃豆大。每服一丸空心服。紅痢。冷甘艸湯下。白痢。冷漧薑湯下。水瀉。冷米湯下。忌生冷油膩。

一治休息痢及疳瀉。日久不能安。用雞子一枚打破。用黃蠟一塊。如指大。銚內熔。以雞子拌和。炒熟。空心食之。

一治小兒痢疾方。用雞子一个。冷水下鍋。煮二三沸取出。去白用黃。研碎。以生薑汁半小鐘和勻。與小兒服。不用茶。神效。

一治小兒患痢脫肛。色赤或痛。以補中益气湯送香連丸而愈。後傷食作瀉。脫肛不入。

仍以益气湯服之。更以蓖麻仁研塗頂門。

一治小兒久痢裏急後重。欲去不去。手足並冷。皆胃气虛寒下陷也。以補中益气湯加木香﹑補骨脂。倍加升麻﹑柴胡。

一治紅痢及噤口。用田螺搗爛塡臍中。頃刻奏效。

一治痢不拘赤白。白蘿卜汁﹑蜜各等分。調勻。服三四匙。卽效。

一治小兒噤口痢。用甜梨一个。挖空。入蜜塡滿。紙包火煨熟喫立止。

一治噤口痢。湯飲米谷不下者。石蓮子去殼並內紅皮及心。爲細末。每服量兒大小。或五分。或一錢﹑二三錢。用陳倉米湯調下。如嘔。加生薑汁一二匙。

一治血痢。用苦參炒爲末。每服三分或五分。米湯調下。

一治白痢。用肉豆蔻。麵包煨乳香一粒。共爲末。每服二三分。米湯調下。

一治久痢不止。用陳蘿卜煎湯。一服立止。

一方。用莧菜煎湯服效。

一治瀉久久不止。不肯服藥。用肉豆蔻煨去油。爲末三錢。麥麵四兩同和。切面入蔥。

鹽煮如常食之。

卷八

瘧疾

夫瘧疾者。外因感受風寒暑濕。內因飲食饑飽而作也。其癥不一。先寒後熱者。名寒瘧先熱後寒者。名溫瘧。寒而不熱者。名牝瘧。熱而不寒者。名癉瘧。不寒而熱。骨疼節痛。身重腹脹。自汗善嘔者。名濕瘧。噯气吞酸。胸膈不利者。名食瘧。一日一發。受病一月。間日一發。受病半年。連發二日。間一日者。气血俱病也。起於三陽者。多熱而發於日。起於三陰者。多寒而發於夜。發於日者。隨癥而治。發於夜者。加血藥並用升提。暫瘧可截。

久瘧加補。經久不愈。縱兒飲水。結癖中脘。名曰瘧母。此最難痊。一二發間。用截太早。

必變浮腫疳痢之疾。然嬰兒之瘧。自飲食得之居多。治須以消導扶胃气爲本。此祕訣也。

一論食瘧嘔吐痰沫。及時行瘴瘧。不問先寒後熱。諸瘧通用。

淸脾飲

靑皮濃朴﹝姜炒﹞艸果白術﹝去蘆炒﹞茯苓﹝去皮﹞柴胡黃芩半夏﹝姜炒﹞甘艸上銼。棗煎服。小便赤。加豬苓﹑澤瀉。

一論停食感寒發瘧。及中脘虛寒。嘔逆惡心等癥。

養胃湯

蒼術﹝米泔浸﹞濃朴﹝薑汁炒﹞陳皮半夏﹝姜炒﹞白茯苓﹝去皮﹞人參藿香艸果甘艸上銼。烏梅一个。生薑水煎服。

截瘧飲

白術﹝去蘆﹞蒼術﹝米泔浸﹞陳皮靑皮﹝去穣﹞柴胡黃芩豬苓澤瀉常山甘艸上銼一劑。用姜棗水煎。露一宿。溫服。有汗而熱多者。加人參﹑黃﹑知母﹑前胡。無汗熱多者。加漧葛﹑紫蘇。寒多﹑加漧薑﹑艸果。痰多。加半夏﹑貝母。如食積。加枳實﹑山楂﹑麥芽﹑神曲。夜發者爲陰分。加當歸﹑升麻。二日三日一發者。加人參﹑黃﹑白術﹑烏梅。去蒼術。單寒。加漧薑﹑附子﹑人參。去柴芩﹑豬苓﹑澤瀉。腹痛。加濃朴﹑檳榔。室女熱入血室。加小柴胡湯。

截瘧仙丹

五月五日午時。用雄黑豆四十九粒。先一日以水泡去皮。研爛。入人言五分。同研爲丸如黃豆大。雄黃一錢爲衣。陰漧收貯。臨發熱。早晨無根水下一丸。忌熱酒熱物一時。仍忌魚鮏生冷之物三日。黑豆圓者是。

一乳兒瘧疾痞塊。

川芎生地白芍藥﹝各一錢半﹞陳皮半夏黃芩﹝炒各一錢﹞甘艸﹝四分﹞

上作一服。姜三片煎。下鱉甲末半錢。

卷八

痰喘

痰者風之苗。熱生於心。痰生於火。火者痰之根。靜則伏於脾土動則發於肺金。水澄則淸。

水沸則渾。小兒痰嗽。乃心火克制肺金。或寒邪停畱肺。寒化爲熱。必生痰喘。咳逆上气肺脹。俗爲馬脾風。又爲喉風。若不速治。立見危殆。

奪命丹

治小兒風涎灌膈。利痰去風。

靑礞石爲末。煉蜜爲丸。如綠豆大。每七八丸。薄荷湯下。

一小兒風痰吐沫。气喘咳嗽。肚腹膨脹。不思飲食。

小兒肺脹喘嗽。人多看作風喉。大黃檳榔二牽牛。人參分兩等勻。五味研成細末蜜水調量稀稠。每將一字著咽喉。不用神鍼法灸。

上其證肺脹喘滿。膈髙气急。兩脇煽動。陷下作坑。兩鼻竅張。悶亂嗽渴。聲嗄不鳴。

痰涎壅塞。俗云馬脾風。若不急治。死於旦夕也。

定喘湯

治喘气急。

麻黃﹝六分﹞杏仁﹝一錢﹞半夏﹝六分甘艸水泡七次﹞黃芩﹝微炒三分﹞蘇子﹝一錢﹞

款冬花﹝一錢﹞甘艸﹝二分﹞白果﹝五枚去殼打碎炒黃﹞桑白皮﹝蜜炙五分﹞

上銼。水煎。溫服。不必用生薑。

一論小兒脾胃虛寒。久嗽不已。咽膈滿悶。咳嗽痰涎。嘔逆惡心。肚腹膨脹。腰背倦痛虛勞冷嗽。諸藥無效者。服

人參款冬花膏

人參﹝八錢﹞紫菀﹝一錢﹞款冬花﹝去梗八錢﹞桑白皮﹝炒一兩﹞貝母﹝二錢半﹞桔梗﹝炒二錢半﹞紫蘇﹝五錢﹞檳榔﹝五錢﹞木香﹝五錢﹞杏仁﹝去皮炒八錢﹞五味子﹝八錢﹞馬兜鈴﹝二錢半﹞

上爲末。煉蜜爲丸。如龍眼大。每服一丸。姜湯化下。

一論小兒喉中痰壅喘甚。神效方。用巴豆搗爛作一丸。以棉花包裹。男左女右塞鼻。痰卽墜。

卷八

咳嗽

夫咳嗽者。肺爲嬌髒。外主身之皮毛。內爲五臟華蓋。形寒飲冷。燥熱鬱蒸。最爲傷也肺實肺虛。皆能壅痰而發咳也。咳嗽二癥。難作一塗。咳謂無痰有聲。肺气傷而不淸。嗽謂無聲有痰。脾濕動而生痰。咳嗽謂有聲有痰。因傷肺气。兼傷脾濕也。其癥感風寒者。鼻塞聲重。停寒者。淒慘怯寒。挾熱者。則焦煩。受濕者爲纏滯。停水者則怔忡。若痰飲則咳有痰聲。痰出咳止。火極則咳聲不轉。面赤痰結。肺气則喘滿。气結息重。風痰壅盛。則咳至極頻吐乳食。與痰俱盡。方得少息。而或實或虛。則視痰之黃白。唾之稀稠。而可知也。以歲周論之。春乃上升之气。夏乃火气炎上。秋由濕熱傷肺。冬則風寒外束。以一日論之。淸晨嗽曰痰火。午後皆曰陰虛。夜間或有食積。其咳而吐膿血者。肺熱盛也。久咳不已。必致驚悸頑涎。甚至眼眶紫黑。如物傷損。眼珠紅赤如血。大可畏也。治法。風寒宜疏散。煩熱宜淸利。受濕用勝濕之藥。停水宜瀉水之劑。痰飲則豁痰。火極則降火。肺脹則養胃疏肝風痰壅盛。宜養胃去風豁痰也。況肺生胃門。更能溫中。與表順助其气。滋潤肺經。和順三焦者。將見气壯則咳漸減。胃復則痰不生。肺滋則咳不有。乳母節飲食。愼風寒。咳何從而生乎。一論春夏秋傷風咳嗽。痰熱喘急。並挾驚傷寒等癥。

雄朱丸

牛膽南星天花粉﹝各一兩﹞薄荷荊芥防風天麻羌活朱砂雄黃﹝各六錢﹞

麝香﹝三分﹞

上爲細末。粳米飯爲丸。薄荷湯送下。

一論冬月感寒咳嗽。夜不能睡。以此發之。

九寶飲

薄荷紫蘇大腹皮麻黃桂枝桑白皮杏仁陳皮甘艸上銼。生薑三片。烏梅一个。水煎。溫服。

一論小兒四時感冒。發熱頭痛。咳嗽喘急。痰涎壅盛。鼻塞聲重。涕唾稠粘。乃內傷外感。一切發熱等癥。宜服

參蘇飲

紫蘇陳皮桔梗前胡半夏漧葛茯苓﹝去皮﹞枳殼﹝去穣﹞人參木香甘艸上銼。生薑煎服。

一論小兒咳嗽吐痰。用甜梨一个。挖小孔。入硼砂一分。燒熟與服。或搗汁亦可。

一論小兒一切咳嗽不已。用

寧嗽膏

麻黃杏仁﹝去皮尖﹞桔梗﹝去蘆﹞甘艸知母貝母款冬花黃芩紫菀﹝各五錢﹞

黃連﹝一錢﹞香附﹝二錢童便炒﹞牛膽南星﹝一兩﹞

上爲細末。煉蜜爲丸。如芡實大。每一丸。白湯食後化下。

一論小兒身熱感冒。鼻流淸涕。或鼻塞咳嗽吐痰。輕者勿藥。候二三日自愈。重者服此方。治痰爲主。輕輕解之。

白術﹝去蘆一錢﹞白茯苓﹝七分去皮﹞桑白皮﹝蜜炙七分﹞川芎﹝五分﹞桔梗﹝五分﹞

橘紅﹝五分﹞半夏﹝五分﹞防風﹝四分﹞甘艸薄荷﹝各三分﹞枯芩﹝炒三分﹞

上銼一劑。生薑水煎服。

一治小兒傷風咳嗽發熱。服解表之劑。如喘促出汗。此脾肺气虛。以補中益气湯加五味子。

卷八

發痧

小兒發痧。有陰有陽。陰痧則腹痛而手足冷。陽痧則腹痛而手足溫。

或其癥似寒非寒。似熱非熱。四肢懈怠。飲食不思。容顏慘楚。爲癥不一。俗呼爲痧病。

非痧也。多由感冒風寒而耍水傷濕得之。其治之法。宜用熱水蘸搭臂膊。將薴麻頻頻刮之。

候紅色出爲度。甚者宜以鍼刺十指背。近其爪處一分許。可先將兒兩手自臂捋下。血聚指頭方血气通暢而已矣。

一論小兒攪腸痧。心腹腰諸痛。用

火龍丹

雄黃焰硝﹝各二錢﹞

共研細末。每用簪挑些點眼角尖。男左女右。立愈。

卷八

通治

神仙萬億丸

朱砂巴豆﹝去殼﹞寒食麵上先將朱砂研爛。卽將巴豆同研極細。卻以寒食麵好酒打成糕。入藥中。仍同研百餘下再揉和爲丸。如黍米大。所服不過三五七丸而已。看虛實加減。照後引下。

一感冒風寒。姜蔥湯下。出汗。一內傷飲食。淸茶下。

一心痛。艾葉煎湯。入醋少許送下。一伏暑熱。冷水送下。

一心膨气脹。淡姜湯送下。一霍亂吐瀉。姜湯下。

一痢疾。空心。茶淸下。一肚腹痛。熱茶送下。

一瘧疾。姜湯下。一急慢驚。薄荷湯送下。

一切雜癥。茶淸下。

太乙混元丹

紫河車﹝曬漧三錢﹞白梅花﹝三錢﹞辰砂﹝一兩甘艸一兩水煮半日去甘艸﹞滑石﹝六兩用牡丹皮二兩水煎去丹皮煮水漧爲度﹞香附米﹝一兩蜜水煮透﹞粉艸﹝二兩﹞甘松﹝四錢﹞莪術﹝火三錢﹞砂仁﹝去皮三錢﹞益智﹝去殼六錢﹞山藥﹝薑汁炒二錢半﹞人參﹝去蘆一錢﹞

黃﹝蜜炙一錢﹞白茯苓﹝三錢﹞白茯神﹝去皮木二錢半﹞遠志﹝甘艸泡去心一錢半﹞桔梗﹝去蘆一錢﹞木香﹝一錢﹞麝香﹝三分﹞牛黃﹝二分﹞天竺黃﹝一錢﹞一方。無混元衣﹑梅花。

上共爲細末。煉蜜爲丸。如龍眼大。金箔爲衣。每服量大小加減。小兒大人婦女諸病。

並皆治之。

一中風痰厥。不省人事。姜湯研下。一傷寒夾驚發熱。姜蔥湯研下。宜出汗。

一停食嘔吐腹脹。大便酸臭。姜湯下。一霍亂。紫蘇﹑木瓜湯下。泄瀉。米湯下。

一赤白痢。陳倉米湯下。一咳嗽喘急。麻黃﹑杏仁湯下。

一積聚腹痛。姜湯下。一虫痛。苦楝根湯下。

一疝气偏墜。大小茴香湯下。一夜啼不止。燈艸灰湯下。

一急驚搐搦。薄荷湯下。一慢驚。人參﹑白術湯下一大便下血。槐花﹑陳倉米湯下。

一小便不通。車前子湯下。

一夜出盜汗。浮小麥湯下。一發熱。金錢薄荷湯下。

一痘疹不出。升麻湯下。一中暑煩渴。燈心湯下。

一疳熱身瘦肚大。手足細。或淋或瀉。或腫或脹。或喘或嗽。陳倉米湯下。

一論小兒諸病。有餘壯盛者。宜服萬億丸。小兒諸病不足虛弱者。宜服

雄黃解毒丸

雄黃﹝二錢半﹞郁金﹝二錢半﹞巴豆﹝二十四个去油﹞

上爲末。醋煮糊爲丸。如綠豆大。每服七丸。熱茶淸吞下。

一中風卒然倒僕。牙關緊急。弓角反張。不省人事。茶淸吞下。

一小兒急驚風痰熱等癥。加牛黃五分。硼砂一錢。水糊丸。薄荷湯下。

一纏喉風。急喉閉。每七丸。研化。以熱水研白梅花調下。或熱茶下。卽蘇。熱則流通之意。纏喉風卒死。心頭猶溫者。灌下卽蘇。

一瘧疾中有癖。用沈香磨水。泄下黑血如泥。極臭。立效。一諸積下利。煎五苓散下之一疔瘡。加全蠍一錢。皂角一錢。麝香少許。滴水丸。每服二十丸。茶下。若始不覺是疔瘡不曾發汗。過數日方知。則寒熱體痛皆罷。毒瓦斯入裏。須用利藥。使內中毒瓦斯下泄。此藥主之。

一瘰瘡。加斑蝥七个。去翅足。糯米炒。冷茶下。一切熱毒壅盛。又能取積消食下熱。茶下。

卷八小兒初生

小兒五宜

一小兒分娩。初離母體。口有穢毒。啼聲未發。急用軟綿裹指。拭去口中惡汁。倘或不及。

預煎甘艸黃連濃汁灌之。待吐出惡沫。方與乳喫。或用好朱砂。水飛過。煉白蜜調和成膏。

如小豆大。乳汁化服。三日內止進三粒。以除胎毒痘疹之患也。

一初生三五日。宜綁縛令臥。勿豎頭抱出。免致驚癇。

一乳與食。不宜一時混喫。使兒生疳癖痞積。

一兒衣宜用年老人舊裙舊褲。攺作小兒衣衫。切不可制絲綾羅氈絨之類。與小兒穿。

一兒生四五个月。止與乳喫。六个月以後。方與稀粥哺之。周歲以前。切不可喫葷腥。

並生冷之物。令兒多疾。若待二三歲後。臟腑稍壯。方與葷腥庶可。若到五歲後。食之尢嘉。

卷八小兒初生

洗兒法

凡初生兒洗浴。不可先斷臍帶。候洗了方斷。不致水濕傷臍。可免臍風臍瘡等癥。浴兒調和湯水。須看冷熱得宜。不可久浴。久浴傷風寒。夏不可久浴。久浴則傷熱。浴時當護兒背。

免邪風侵入。不使發熱成癇疾。用五根湯洗。以免瘡疥之患。

五根湯

桃根柳根梅根槐根桑根加苦參﹑白芷同煎。

上每味一兩。洗淨切碎。用水煮去渣。加豬膽汁一枚。候水溫洗。

卷八小兒初生

斷臍法

一小兒初生。洗訖斷臍。不可用刀割。以軟絹裹臍。或膈單衣咬斷。蓋臍不可太長。又不可太短。只取兒足掌長。如長引外風。則成臍風之患。短則傷髒內痛。面靑啼呼。臍帶中有穢虫。宜急撥去。不然入腹成疾。

卷八

變蒸論

夫小兒初生。血气未定。陰陽未和。臟腑未足。骨格未生。有變蒸之候。變者異常也。

蒸者發熱也。所以變生五臟。蒸養六腑。須要變蒸多徧。則骨節臟腑。由是而全。胎毒亦因變而散。气血方榮。性情有異。後來出痘亦輕可也。自生之日始。每三十二日一變。凡人有三百六十五骨。除手足四十五碎骨外。止有三百二十骨。自生下骨而上。一日十骨。三十2HT爲一變。骨气始全。一變生一臟。或一腑。十變則臟腑始足。每變輕則發熱微汗其狀似驚。重則壯熱。脈亂而數。或吐或汗。或煩啼燥渴。輕則五日解。重則八日解。凡小兒之病。無有不由變蒸而得也。而不熱不驚。無他病候。是暗變者多矣。此受胎气壯故也。凡變蒸。須看兒唇口。如上唇微腫。有如臥蠶。或有珠泡子者。是眞變蒸之候也。此則決不可妄投鍼灸藥餌若誤之。則爲藥引入各經。癥遂難識。而且纏綿不脫。反爲藥之所害也。如或因傷食。因傷風。因驚嚇等項。夾雜相值而發。令人疑惑。亦須守候兩三日。俟其病勢眞的。是食則消食。是風則行痰。是驚則安神。隨癥調治。或非變蒸。時而得傷寒時行瘟病。則口上無白泡。其診皆相似。惟耳及尻通熱。此爲他病。可作余治。業幼科者。奚不詳究耶。

卷八

初生雜癥論

夫小兒初出腹。骨气未斂。肌肉未成。猶尙是血。血凝則堅而成肌肉也。書云。如水上之泡艸頭之露。夫初生一臘之內。天地八風之邪。豈能速至。良由在胎之時。母失愛護。或勞動气血相干。或坐臥饑飽相投。飲酒食肉。冷熱相制。恐怖驚撲。血脈相亂。蘊毒於內。損傷胎元。而降生之後。故有胎熱胎寒。胎肥胎怯。胎驚胎黃諸癥生焉。外因浴洗拭口。斷臍炙囟之不得法。或綁抱驚恐。乳哺寒溫之乖其宜。致令噤口臍風。鎖肚不乳等癥病而起。

此亦難治療。良可哀憫。小兒雜病諸方。悉陳於後。

胎熱胎寒胎肥胎怯胎黃胎驚鎖肚不乳臍風撮口噤風客忤不尿夜啼中惡天弔鵝口口瘡重舌木舌弄舌牙疳喫泥土丹毒赤遊喉痺乳蛾眼疾耳疾鼻瘡頭瘡臍瘡虫痛尾骨痛陰腫疝气盤腸气痛脫肛遺尿尿濁便血下淋吐血衄血小便閉大便閉水腫黃膽汗癥解顱鶴節行遲語遲齒遲諸遲龜胸龜背滯頤囟陷囟塡手拳腳拳痘瘡疹

卷八初生雜癥論

胎熱

一論小兒胎熱。因母孕時。食熱毒之物過多。令兒生下。身熱面赤眼閉。口中气熱。焦啼燥渴。或大小便不通。法當漸次解熱。先令乳母服藥。兒服乳卽解。決不可速效。以涼藥攻之。必致嘔吐而成大患也。愼之愼之。

釀乳方

生地黃﹝三錢﹞澤瀉﹝二錢半﹞豬苓﹝去黑皮﹞赤茯苓﹝去皮﹞天花粉﹝各一錢半﹞茵陳甘艸﹝各一錢﹞

上銼散。每服三錢。水一盞。煎七分。令乳母捏去宿乳。卻服藥。少頃乳之。

卷八初生雜癥論

胎寒

一論胎寒。乳母孕時受寒。生下再感外邪。令兒面色靑白。四肢厥冷。大便靑黑。口冷腹痛。身起寒栗等癥。卽宜當歸散服之。

當歸散

當歸﹝炒﹞黃﹝蜜炙﹞桂心黃芩細辛龍骨﹝細研﹞赤芍﹝各二錢﹞

上爲末。每服一字。用乳汁調下。日進三服。仍看兒大小加減。

卷八初生雜癥論

胎肥

一論胎肥。小兒生下。肥肉濃。徧身血色紅。盈月以後。漸漸羸瘦。目白。晴粉紅色。

五心煩熱。大便難。時時生涎。當浴體。更別父母肥瘦。肥不可生瘦。瘦不可生肥。

卷八初生雜癥論

胎怯

一論胎怯。小兒面無精光。肌肉薄弱。大便白水。身無血色。時時哽气多噦。目無精彩宜以浴體法主之。

浴體法

天麻﹝末二錢﹞蠍梢﹝去毒﹞朱砂﹝各半錢﹞白礬靑黛﹝各二錢﹞烏蛇肉﹝三錢酒浸焙爲末﹞麝香﹝一字﹞

上同研勻。每用三錢。水三碗。桃枝一握。並葉五七个同煎。至十沸。溫熱浴之。浴時勿浴背。

卷八初生雜癥論

胎黃

一論胎黃者。皆因乳母受熱而傳於胎也。兒生下徧體。面目皆黃。狀如黃金色。身上壯熱。大便不通。小便不利。如梔子汁。乳食不思。啼哭不止。宜用地黃湯主之。

地黃湯

生地黃川芎赤芍當歸天花粉豬苓澤瀉赤茯苓茵陳甘艸﹝各等分﹞

上銼。每服五錢。水煎。食前乳母服。並略滴些少與兒口中。

卷八初生雜癥論

胎驚

一論胎驚者。由孕婦調適乖常。飲食嗜欲。忿怒驚僕。母有所觸。胎必感之。或外挾風邪有傷於胎。故子乘母气。生下卽病也。其候月內溫壯。番眼握拳。噤口切牙。身腰彊直。

涎潮嘔吐。搐搦驚啼。腮縮囟開。或頰赤。或面靑眼合。其有著噤撮口。亦此一種之所發也視其眉間。气色紅赤鮮碧者。可治而活。若點靑黑者。不治。虎口指紋曲入裏者。可治。

反出外者。不治。治宜解散風邪。利驚化痰順气。靑金丸主之。愼不可作慢驚而用溫藥也。

靑金丸

人參天麻﹝煨﹞白茯神﹝去皮木﹞白附子﹝炮﹞牛膽南星﹝各二錢﹞甘艸﹝炙一錢半﹞

靑黛﹝一錢﹞朱砂﹝水飛半錢﹞麝香﹝一分﹞

上爲細末。煉蜜爲丸。如梧桐子大。用鉤藤﹑皂莢子煎湯研化。不拘時服。

卷八初生雜癥論

鎖肚

一論鎖肚者。由肚中受熱毒壅盛。大小便閉而不通。結於肛門。腹脹欲絕。急令婦人以溫水先漱了口。吸咂於兒前後心。並臍下手足心。共七處。凡三五次。漱口吸咂。取紅赤爲度。

須臾自通。不爾無生意。若有此癥。知此可得再生。

卷八初生雜癥論

不乳

一論不乳者。謂初出胞胎而不吮乳也。嬰兒初出胎時。其聲未發。急以手拭其口。令惡血淨盡。不得下咽。卽無他病。若拭口不全。惡穢入腹。則令腹滿气短。不吮乳汁。或產母取冷過度。胎中受寒。致令兒腹痛也。宜用

茯苓丸

赤茯苓﹝去皮﹞川黃連﹝去毛﹞枳殼﹝去穣面炒各等分﹞

上爲末。煉蜜爲丸。如梧子大。每服一丸。乳汁化下。

卷八初生雜癥論

撮口

一論撮口者。由胎气挾熱。風邪入臍。流毒心脾之經。故令舌彊唇靑聚口。啼聲不出者當視其齒齦之上有小泡子。如粟米狀。急以溫水蘸靑熟棉布。裹手指。輕輕擦破。開口便安。

如甚則用牛黃三分。竹瀝一蜆殼調勻。滴入口中。卽愈。

卷八初生雜癥論

噤風

一論噤風者。眼閉口噤。啼聲漸小。舌上聚肉如粟米狀。吮乳不得。口吐白沫。大小便皆通白盈月一百二十日。見此名曰犯風噤。可急看兒上有點子。先以指甲輕輕刮破。次服定命散。如口噤不開。諸藥不效者。生南星去皮臍。研爲極細末。龍腦少許和勻。指蘸生薑汁。

於大牙齦上擦之。立開。凡臍風撮口噤風。三者𨿽異。其受病之原則一也。大抵裏气鬱結。

壅閉不通。並宜服淡豆豉汁與喫。取下胎毒。千金雲。小兒初生。其气髙盛。若有微患。卽須下之。若不下時。則成大疾。難爲療矣。紫霜丸量而與之。

定命散

治初生小兒。口噤不開。

蟬蛻﹝十四个去口足﹞全蠍﹝十四个去毒﹞

上爲細末。輕粉少許和勻。乳汁調之。煎服。

卷八初生雜癥論

臍風

一論臍風。多因斷臍爲風濕所乘。或者胎元有熱毒。則兒下胎時。視其臍必硬直。定有臍風。必自臍發出靑筋一道行至肚。卻生兩岔。行至心者必死。於靑筋初發。急用燈心蘸香油用燈於靑筋頭。並岔行盡處燎之。以截住不致攻心。更以艾灸中脘三壯。內服萬億丸二三粒以泄其胎毒也。

一治小兒臍風撮口。用完全生蔥搗汁。用直僵蠶三个。研末調塗母乳頭上。令兒吮之。

或用乳調蠶末灌之。兒口卽開。

一治臍風攝口。用田螺搗爛。入麝香一分再搗。塗臍上立效。

經驗五通膏

治小兒臍風攝口。

生地黃生薑蔥白蘿卜子田螺肉﹝各等分﹞

上共研爛。搭臍四圍如指濃。抱住。候一二時。有屁下泄而愈。

一治臍風。用蠐螬一條。將尾發兩根剪斷。自然出水。滴入臍內。少頃卽愈。其虫則在多年墻孔內。人家水缸底亦有。

一祕方治臍風撮口。

僵蠶﹝末三分﹞牛黃﹝六釐﹞冰片麝香﹝各一釐﹞

先將僵蠶﹑牛黃搽上。次將片麝用蝦蟆膽抹之。

一小兒犯撮口風﹑荷包風﹑鵝口風﹑臍風等項。並牙齦邊生白點。名爲馬牙。作痛。啼哭不乳。卽看口內堅硬之處。或牙齦邊白點。將鍼挑破出血。用好墨調薄荷湯。以手指調過。再用其母油發蘸墨。徧口擦之。仍用靑絹蘸新汲井水展口卽。

卷八初生雜癥論

客忤

一論小兒客忤者。初生之時。因別房異戶。外來气息忤之。一名中人。是爲客忤也。及家人或乘馬行。得馬汗气息。或衣染穢暴之气。未盥洗易衣。便向兒側。皆令忤也。

卷八初生雜癥論

不尿

一論小兒初生不尿者。皆因在胎之時。母食糟腌煎炙等毒物。熱气流入胎中。兒因飲血是以生下肚腹膨脹腎腫。如覺臍四傍有靑黑色及口撮。卽不可救也。如有靑黑色不飲乳者。服蔥乳湯蔥白切作四散。用乳汁半小盞。同煎片時。分作四次服卽通。不飲乳者。服之卽飲。

卷八初生雜癥論

夜啼

一論小兒夜啼者。此是邪熱乘心也。宜

化火膏

用燈花三朵。以乳汁調抹兒口。或抹母乳上。令兒吮之。

一治小兒觸犯禁忌而夜啼者。宜醋炭燻。服蘇合香丸。

一治小兒夜啼不止。作心經有熱有虛治。

安神散

人參黃連﹝薑汁炒各一錢半﹞甘艸﹝五分﹞

上銼。竹葉二十片。姜一片。水煎服。

一方。治驚啼。用亂髮燒灰。酒調服。

一論小兒夜啼。似有邪厲。蟬蛻七个。下半截爲末。初生炒一字。薄荷湯入酒少許調下或者不信。將上半截爲末。根據煎湯調下。復啼如初。古人立法。莫知其妙。

卷八初生雜癥論

中惡

一論中惡天弔者。冒犯邪气也。小兒卒中惡毒。心腹刺痛。悶亂欲死等癥。

辟邪膏

治中惡。

眞降香白膠香沈香虎頭骨兔肉龍膽艸人參白茯苓﹝去皮各五錢﹞

上爲細末。入雄黃五錢。麝香一錢。煉蜜爲丸。乳香湯下。

卷八初生雜癥論

天弔

一治小兒天弔潮熱。

鉤藤散

鉤藤人參犀角﹝鎊屑各五錢﹞全蠍天麻﹝各二錢﹞甘艸﹝炙一錢半﹞

上銼四劑。水煎。溫服。

卷八初生雜癥論

鵝口

一論小兒鵝口。口瘡者。胃中濕熱也。小兒口中百病。鵝口﹑口瘡﹑重。不能吮乳。

及咽喉腫塞。一切熱毒。

牛黃散

牛黃冰片硼砂辰砂﹝研各一分﹞雄黃靑黛﹝各二分﹞牙硝﹝一分半﹞黃連﹝末八分﹞

黃柏﹝末八分﹞

上共入乳缽內研勻。每用少許。敷入口內。

一治小兒鵝口。不能食乳。用地龍擂水塗。瘡卽愈。卽摩虫也。

卷八初生雜癥論

口瘡

一治口瘡。

瀉心湯

用川黃連淨爲細末。每服一字。蜜水調下。

一論小兒口舌生瘡。乃心脾受熱。口瘡赤。心臟熱。口瘡白脾臟冷。口瘡黃。脾臟熱。

宜用吳茱萸末。醋調敷腳心。移夜卽愈。藥性𨿽熱。能引熱下行。其功至良。

一論小兒滿口白爛生瘡。名口糜。

白術豬苓澤瀉木通生地赤苓肉桂甘艸﹝各等分﹞

水煎服。

一論小兒白口瘡。黃丹﹑巴豆仁同炒焦。去豆用丹。摻上立已。

咽喉並口瘡。我也有妙方。白礬兩錢許。硼砂一錢彊。咽痛用吹入。口瘡蜜調當。一次若不愈。再用保安康。

卷八初生雜癥論

重舌

一論重舌者。脾經實火也。小兒心脾有熱。舌下有形如舌而小者。名曰重舌。及唇口兩傍生瘡。

當歸連翹湯

治重舌。

歸尾連翹白芷﹝各三錢﹞大黃﹝煨﹞甘艸﹝炙各一錢﹞

上銼。作二劑。水煎。食後頻服。

一方。治重舌。用蒲黃塗之。

一方。用膽礬研細敷之。

一治小兒重舌﹑木舌。乃舌下生舌也。用三稜鍼於舌下紫脈刺之卽愈。又宜竹瀝調蒲黃末。敷之舌上。

一治小兒絆舌。用布鍼舌下鍼數下。溏雞屎一搽。卽愈。

一治小兒絆舌。不語啼哭。用布鍼蘸桐油燒紅鍼。下頦挨骨邊。一鍼卽已。

卷八初生雜癥論

木舌

一論木舌。乃舌腫硬不柔和。脾經實火也。

瀉黃散

治木舌﹑弄舌。

藿香葉﹝七分﹞山梔﹝一錢﹞軟石膏﹝五分﹞防風﹝四分﹞甘艸﹝七分﹞

上銼一劑。水煎。不拘時服。

一治木舌。

百艸霜芒硝滑石上爲末。酒調敷之。

卷八初生雜癥論

弄舌

一論小兒舌微露而卽收。名弄舌。屬心脾虧損。用補脾散補之。舌舒長而收緩。名舒舌。乃心脾積熱。少用前瀉黃散主之。兼口舌生瘡。作渴飲冷。胃經實熱。用瀉黃散。作渴畏冷。

屬脾經虛熱。用四君子湯。食少作渴。或大便不實。脾胃虛弱也。用吐瀉門七味白術散若午後甚者。脾血虛也。四物湯多加參﹑術﹑茯苓末。應用內傷門補中益气湯。大病未已。而弄舌者凶。

弄舌微微露卽收。得於病後最難瘳。出長收緩名舒舌。熱在心脾不用憂。

補脾散

治弄舌。

人參白術﹝去蘆各一錢﹞白芍﹝酒炒﹞茯苓﹝各八分﹞陳皮川芎﹝各六分﹞黃﹝鹽炒﹞當歸﹝酒炒﹞甘艸﹝炙各四分﹞

上銼。每劑三錢。生薑煎服。

卷八初生雜癥論

牙疳

一論牙疳者。陽明之熱也。小兒齒腫流涎。腮腫走馬牙疳等癥。

淸胃升麻湯

升麻川芎白芍半夏﹝湯泡各七分﹞漧葛防風﹝去蘆﹞黃連﹝酒炒﹞生甘艸﹝各五分﹞軟石膏﹝煨一錢﹞白術﹝七分﹞白芷﹝三分﹞

上銼。水煎熱服。能漱口。卽含漱而吐之。漱藥不用白術﹑半夏。

一治小兒走馬牙疳。一時腐爛卽死。用婦人溺桶白垢。火一錢許。入銅綠三分。麝香一分半。敷之立效。

立效散

治走馬牙疳。

靑黛黃柏枯礬五倍子﹝各一錢﹞

上藥共爲細末。用米泔水先漱口內。將藥末摻入患處。

一論小兒走馬牙疳。牙根臭爛。侵蝕唇鼻。先用甘艸湯洗皮令血出。塗之。亦理身上肥瘡。但是疳瘡。用之立效。

玉蟾散

蚵。卽蝦蟆不鳴不跳者是。用黃泥裹。火焦。二錢半。靑黛二錢。麝香少許。黃連二錢半。

上爲細末。濕則幹摻。幹則香油調抹之。

卷八初生雜癥論

喫泥土

一治小兒愛喫泥土。乃脾虛胃熱所致。面色靑黃。或者虫動。此藥皆治。若不急療。癖癥生焉。

淸脾養胃湯

軟石膏黃芩陳皮白術﹝去蘆﹞甘艸胡黃連使君子茯苓﹝去皮﹞

上銼等分。水煎。溫服。或爲末。放於飲食內。令兒服之。

黃金餅

治好喫泥土。

漧黃土爲末。濃煎黃連汁爲餅。服之立愈。

卷八初生雜癥論

丹毒﹑赤遊

一論小兒丹毒赤腫。風熱狂躁。睡臥不安。胸膈滿悶。咽喉腫痛。九竅有血妄行。徧身丹毒。及痘瘡已出未出。不能快透。或已出。熱不解。急宜服。

消毒飲

牛蒡子荊芥穗防風黃芩﹝各一錢﹞犀角甘艸﹝各五分﹞

上銼。水煎。不拘時服。如無犀角。以升麻代之。

泥金膏

治丹毒赤遊風。

陰地上蚯蚓糞﹑熟皮硝。蚯蚓糞三分之二。共一處研細。新汲井水濃調。濃敷患處。幹則再上。

卷八初生雜癥論

喉痺﹑乳蛾

一論小兒喉痺。會厭兩傍腫者。爲雙乳蛾。易治。一傍腫者。爲童乳蛾。難治。乳蛾差小者爲喉痺。熱積於咽喉。且麻且癢。腫繞於外。名纏喉風。喉痺暴發暴死者。名走馬喉風。

後方

蘇厄湯

主方。

桔梗﹝二錢﹞山豆根﹝一錢﹞牛蒡子﹝一錢﹞荊芥穗﹝八分﹞玄參﹝八分﹞升麻﹝三分﹞

防風﹝八分﹞生甘艸﹝一錢﹞竹葉﹝五片﹞

水煎頻服。外用硼砂一味。噙化咽下。降痰消腫。

碧雪散

治咽喉腫痛。水漿不下。或生瘡重舌﹑木舌。

碧雪眞靑黛。硼砂與焰硝。﹝飛過﹞蒲黃甘艸末。﹝俱用生﹞等分摻咽喉。

一治喉痺乳蛾气絕者。實時返活。單乳蛾用巴豆一粒。去殼打碎。入綿絮團內塞鼻。在左塞左。在右塞右。若雙蛾用兩粒塞兩鼻。

一喉痺乳蛾風。口舌生瘡。用黑牛膽一个。生白礬末二兩。銀朱五錢。入膽內陰漧。取出研末。每少許吹入喉內。神效。

卷八初生雜癥論

眼疾

一論小兒兩眼腫痛。上焦火盛也。

吹鼻散

暴病眼赤痛。

乳香沒藥﹝各五分﹞雄黃﹝三分﹞焰硝﹝一錢﹞黃丹﹝水飛一分﹞

上爲細末。每用少許吹兩鼻孔。

一論小兒未周。患兩眼腫痛。

拔毒膏

用黃連爲末。水調敷腳心手心自愈。如腫痛難開。加姜黃﹑牙皂﹑朴硝爲末。同敷太陽穴。手心足心。加蔥搗爛敷之。尢妙。

一方。用熟地黃一兩。以新汲水浸透。搗爛貼兩腳心。布裹住。效。

一治小兒雀目。不計時月。蒼術二兩爲末。每服一錢。不計時候。用好羊子肝一个。以竹刀子批開。摻藥在內。麻繩紮定。以粟米泔一大盞。煮熟爲度。患人先燻眼。後溫服。

卷八初生雜癥論

耳疾

一論小兒耳腫﹑耳痛﹑耳。乃三陽風熱壅遏所致。宜升陽散火湯加黃柏﹑知母。晚服兼服金花丸。

一論小兒耳熱出汁作癢。乃痰也。腎火上炎也。宜。

淸腎湯

防風天花粉貝母黃柏﹝鹽水炒﹞白茯苓玄參白芷蔓荊子天麻半夏﹝泡各五分﹞生甘艸﹝二分半﹞

生薑三片。水煎服。

一治小兒耳後月蝕瘡。燒蚯蚓糞合豬脂敷之。

一治小兒患潰耳出膿水成瘡。以蚯蚓糞末吹耳中。

又方。治膿耳。

羽澤散

枯礬末少許。吹入耳中。卽止。

一方。用五倍子燒存性爲末。吹入耳中。亦止。

一方。用抱出雞卵殼。炒黃色爲末。香油調灌耳內。實時痛止。

卷八初生雜癥論

鼻瘡

一論小兒鼻瘡。熱壅傷肺。肺主气通於鼻。風濕之气。乘虛客於皮毛。入於血脈。故鼻下兩傍瘡濕癢爛。是名鼻。其瘡不痛。汁所流處又成瘡。澤瀉散主之。

澤瀉散

治鼻瘡。

澤瀉郁金山梔甘艸﹝炙各一錢﹞

上爲細末。用甘艸煎湯。食後臨臥調服。

一治久患鼻瘡。膿極臭者。用百艸霜研細。每服五分。冷水調服。

卷八初生雜癥論

頭瘡

一論小兒頭生肥瘡。或多生虱子。搔癢成瘡。膿水出不止。

一掃光

細茶﹝一錢口嚼爛﹞水銀﹝入茶內研一錢﹞牙皂花椒﹝各二錢﹞

爲末。香油調搽。

一小兒瘡痛。經年不瘥者。

白礬﹝五錢﹞胡粉﹝一兩﹞水銀﹝一兩﹞黃連﹝一兩半﹞黃芩﹝一兩﹞大黃﹝一兩半﹞

苦參﹝一兩半﹞松脂﹝一兩﹞蛇牀子﹝十八粒﹞

上爲細末。以臘月豬脂和研水銀。不時敷之。

一小兒頭瘡胎毒。諸風熱惡瘡痘瘡。

黃柏黃連白芷五倍子﹝各等分﹞

上爲細末。用井花水調。稀稠得所。塗開在碗內。覆架兩磚上。中空處。灼艾煙燻蒸。

以黑幹爲度。仍取前藥。再研爲末。淸油調塗。如有虫。則用前油調。搽之立效。

一小兒頭生禿瘡。用通聖散酒拌。除大黃另用酒炒。共爲末。再以酒拌焙漧。每服一錢水調服。外用白炭燒紅。淬入水中。乘熱洗之。更用胡荽子﹑伏龍肝﹑懸龍尾﹑黃連﹑白礬爲末油調敷之。

卷八初生雜癥論

臍瘡

一論小兒因剪臍。外傷於風邪。以致臍瘡不漧。用

礬龍散

枯礬龍骨﹝各五分﹞

共爲細末。每用少許。幹摻臍上。

一小兒臍中汁出。並痛。用枯礬末幹摻。

又方。黃柏末敷之。

又方。蠶繭殼燒灰存性。摻之亦可。

卷八初生雜癥論

虫痛

一論小兒虫積痛。凡腹痛。口中出淸水者。虫積也。

追虫散

使君子﹝去殼一錢﹞檳榔﹝一錢﹞

作一劑。水煎。食遠服。

使君散

使君子﹝去殼一錢﹞檳榔﹝一錢﹞雄黃﹝五分﹞

上爲末。每服一錢。苦楝根皮煎湯調下。

一治小兒虫積腹痛。用巴豆一枚。去殼捶去油。以朱砂一粒同研勻。用雞子一个開頂。

微去白。入藥在內調勻。仍將紙糊口。用桿圈坐於鍋內。水煮熟。令兒食之。或以茶淸送下。

卽打下所積虫。極效。

一治小兒吐蛔虫。

蛔虫退場門有三般。口鼻中來大不堪。如有白虫兼黑色。靈丹縱服病難安。

楝陳湯

苦楝根皮﹝二錢﹞陳皮半夏﹝姜炒﹞白茯苓﹝去皮各一錢﹞甘艸﹝五分﹞

上銼一劑。生薑煎服。

一女子肚大腹脹。虫積瘦弱。用馬慈一名地梨。食之。打下虫來。肚脹立消。

一治小兒冬月吐蛔虫。多是胃寒胃虛所致。

錢氏白術散

人參白術﹝去蘆﹞白茯苓﹝去皮﹞藿香木香漧葛甘艸﹝各二錢﹞丁香﹝兩粒﹞

每服三錢。水煎服。

卷八初生雜癥論

尾骨痛

一小兒尾骨痛者。乃陰虛痰火所致也。

滋陰化痰湯

當歸﹝酒炒﹞川芎白芍﹝好酒炒﹞熟地黃黃柏﹝酒炒﹞知母﹝酒炒﹞陳皮半夏﹝姜炒﹞白茯苓﹝去皮﹞甘艸﹝各等分﹞

上銼。少用官桂爲引。或以前胡﹑木香爲引。如痛不止。加乳香﹑沒藥。

卷八初生雜癥論

陰腫疝气

一論小兒陰腫疝气者。寒邪所郁也。五倍子燒存性爲末。好酒調服。出汗而愈。

一治疝气偏墜。腫痛不可忍者。槐子炒爲末。每服一錢。入鹽三分。黃酒調下。立止。

一治小兒疝气。小腹痛引腰脊攣曲。身不能直。京師傳。

靑皮陳皮三稜莪術﹝炮﹞木香檳榔川楝肉芫花﹝醋炒各五錢﹞辣桂牽牛﹝生取末各三錢﹞巴豆肉﹝不去油一錢﹞

上爲細末。麵糊爲丸。如麻子大。每三丸。空心一服。午前一服。姜湯下。

一治小兒陰囊忽腫。或坐地多時。或風邪。或虫蟻咬者。蟬蛻半兩。水一大碗。煎湯洗腫處。其痛立止。若不消。再煎再洗。內服五苓散。燈艸煎服。﹝方見中暑﹞

又方。用蔥園內蚯蚓屎。用甘艸汁調塗腫痛處。或薄荷汁調塗。亦可。

卷八初生雜癥論

盤腸气痛

一論小兒盤腸气痛。則腰曲幹啼。額上有汗。是小兒爲冷气所搏而然也。其口閉腳冷。

或大便靑色不實。上唇幹者是也。此多因生下洗遲。感受風冷而致也。急用蔥湯淋洗其腹。揉蔥熨臍腹間良久。尿且湧出。其痛自止。

乳香散

治盤腸气痛。

乳香沒藥﹝各等分﹞

共爲細末。以木香煎湯調服。

卷八初生雜癥論

脫肛

一論小兒脫肛。皆因久患瀉痢所致。大腸頭自糞門出而不收是也。用蔥湯燻洗令軟送上或以五倍子末敷。而頻托入。又以五倍子煎湯洗之亦可。

又方。以鱉頭燒存性爲末。香油調敷。一云以此物燒煙燻之。久久自收。

又以陳壁土用湯泡之。先燻後洗。亦效。

提气散

﹝方見脫肛﹞治小兒肛門脫下。極效。

卷八初生雜癥論

遺尿

一論小兒遺尿失禁者。膀胱冷弱也。益智仁七个。桑螵蛸七个。爲末。酒調服。用熟白果七个送下。

故紙散

用破故紙炒爲末。每服一錢。熱湯調下。

一治小兒遺尿。六味丸加破故紙﹑益智仁﹑人參﹑肉桂。

一治小兒睡中遺尿不自覺者。官桂爲末。雄鷄肝一具。等分搗丸。如小豆大。溫水送下每日進三服。

一治小兒遺糞。用枯礬﹑牡蠣。等分爲末。米湯調下。

卷八初生雜癥論

尿濁

一論小兒尿濁。澄之如米泔水也。

澄淸飲

白術﹝去蘆﹞白茯苓﹝去皮﹞白芍﹝炒﹞黃連﹝薑汁炒﹞澤瀉山楂﹝去子各一錢﹞靑皮﹝四分﹞生甘艸﹝五分﹞

上銼一劑。水煎。空心服。

一治小兒尿濁如米泔水。江南做酒小曲。炒爲末。每服五分。酒調下。三服而愈。

卷八初生雜癥論

便血

一論便血者。熱傳心肺也。凡初生嬰兒。七日之內。大小便有血出者。此由胎气熱甚之所致也。因母食酒曲炙爆熱毒等物。流入心肺。兒在胎內受之。熱毒亦傳於心肺。且女子熱入於心。故小便有血。男子熱入肺。故大便有血。治法。用生地黃取自然汁。入蜜少許。和勻溫服。男女皆效。

一方用生蒲黃﹑油發燒灰。各一錢爲末。生地黃汁。或米飲﹑乳汁調服。

卷八初生雜癥論

下淋

一論小兒下淋。乃膀胱有熱。水道不通。淋瀝不出。或尿如豆汁。或如沙石。或冷淋如膏。或熱淋如尿血。

五淋散

赤茯苓﹝去皮六分﹞赤芍藥﹝去皮二分﹞山梔子﹝二分﹞條芩﹝三分﹞當歸甘艸﹝各五分﹞一方。加生地黃﹑澤瀉﹑木通﹑滑石﹑車前子各三分。

上銼一劑。燈心一團。水煎。溫服。

卷八初生雜癥論

吐血﹑衄血

一論小兒吐血﹑衄血﹑下血。宜用

黃金丸

黃芩不拘多少。爲末。煉蜜爲丸。如芡實大。三歲兒每一丸。鹽湯化下。

一治小兒吐血不止。黃連末一錢。淡豆豉三十个。水一盞。煎六分。去渣。溫服。量兒大小加減。

一治吐血﹑衄血。

柏枝散

柏枝曬漧。藕節曬漧。各等分爲末。三歲兒每服半錢。藕汁和蜜一匙。白湯調下。

卷八初生雜癥論

大小便閉

一小兒初生。大小便不通。腹脹欲死。急令人以溫水漱口淨。口吸咂小兒前後心。並臍下。

手足心。共七處。每一處凡三五次。漱口吸咂。取紅赤爲度。須臾自通。不然則無生意。

一論小兒小便不通者。膀胱火盛也。

神通散

小便閉澀不堪言。爲用兒茶末一錢。蓄煎湯來送下。霎時溲便湧如泉。

一治小便不通。腹脹欲死。野地蒺藜子。不拘多少。焙黃色爲末溫酒服。立通。

又方。用火麻仁燒灰。酒調服。

一論小兒大便不通者。臟腑有毒也。小兒風與熱滯。畱蓄上焦。胸膈髙起。大便不通。

沒藥散

沒藥大黃枳殼﹝炒﹞桔梗﹝各二錢﹞木香甘艸﹝炙各一錢﹞

上銼。每二錢。姜三片。水煎服。

一治新生小兒兩三日不大小便。用蔥汁﹑人乳各半調勻。抹在口中。同乳帶下卽通。

一掩臍法。治小兒大小便不通。取連根蔥白一莖。生薑一塊。淡豆豉二十粒。鹽一小匙同研爛捏作餅子。貼於臍中。烘熱貼之。用絹帛托之。良久气透目通。不通再易一餅。

二妙散

六七月間。尋牛糞中有蜣螂。不拘多少。用綫穿起。陰漧收貯。用時取一个要全者。放淨磚上。四面以灰火烘漧。以刀從腰切斷。如大便閉。用上半截。小便閉。用下半截。二便俱閉全用。爲細末。新汲水調服。

卷八初生雜癥論

水腫

一論小兒腫滿。土虧水旺也。並四肢腫滿。陰水陽水皆可服。

加味五皮散

五加皮地骨皮生薑皮大腹皮茯苓皮﹝各一錢﹞加姜黃﹑木瓜各一錢。銼散。水煎服。一方。去五加皮。加陳皮﹑桑白皮。

一治小兒諸般腫脹。黑牽牛半生半熟。取頭細末。每服一二匙。桑白皮煎湯磨木香汁調服。

卷八初生雜癥論

黃膽

一論小兒黃膽。寒熱嘔吐而渴。或飲冷水。身體面目俱黃。小水不利。不得安臥。不思飲食。

茯苓滲濕湯

茯苓茵陳山梔黃連黃芩防己白術蒼術陳皮靑皮枳殼豬苓﹝各二錢﹞澤瀉﹝二錢﹞

水煎。漸漸溫服。如小便不通。加木通。如傷食不思飲食。加神曲﹑麥芽﹑砂仁。

卷八初生雜癥論

汗癥

一論小兒盜汗。寒熱往來。胡黃連﹑柴胡各等分。爲細末。煉蜜爲丸。如雞頭子大。

每一丸至三丸。用酒少許化開。更入水五分。重湯煮二三十沸。放溫。食後和渣服之。

一治小兒虛汗。或心血液盛。亦發爲汗。此藥收斂心气。

新羅人參川當歸﹝各三錢﹞

上細銼。用雄豬心一个。切三片。每服二錢。豬心一片。井水一盞半煎。食前。作兩次服。

一治小兒盜汗。因食生冷之物過多。或熱水淘飯。大能損土。爲水之所傷。則不能制其津液。故成汗自出也。

牡蠣﹝二錢﹞黃﹝蜜炙﹞生地黃﹝各一兩﹞

銼散。水煎服。

一治小兒盜汗。用五倍子爲末。津液調塗臍中。一宿卽止。

又方。用何首烏爲末。津液調塗亦效。

卷八初生雜癥論

解顱

一論小兒解顱者。生下囟門不合也。長必多愁少笑。目白睛多。面色白。肢體消瘦。

皆腎虛也。

一治小兒顱開解。頭縫不合。此乃腎气不成。腎主骨髓。腦爲髓海。腎气不勝。所以腦髓不足。故不能合。丹溪治解顱以八物湯。有熱。加酒炒黃連﹑黃芩﹑甘艸。水煎服。外用布帛緊束。又以白芨末敷之。

人參地黃丸

人參﹝二錢﹞懷熟地黃﹝四錢﹞嫩鹿茸山藥白茯苓﹝去皮﹞牡丹皮山茱萸﹝酒蒸去核各三錢﹞

上爲細末。煉蜜爲丸。如芡實大。用人參煎湯研化。食遠服。

卷八初生雜癥論

鶴節

一論小兒鶴節。因气血不充。故肌瘦薄。骨節呈露。如鶴之膝。

當歸地黃丸

懷熟地黃﹝酒蒸八錢﹞山茱萸﹝酒蒸去核﹞幹山藥澤瀉﹝去毛﹞牡丹皮﹝去梗﹞白茯苓﹝去皮﹞當歸﹝酒洗各二錢﹞一方。加鹿茸酥炙。牛膝去蘆酒洗。各二錢。

上爲細末。煉密爲丸。如芡實大。每用熱水研化。食前服。仍以天南星炮去皮臍。研細末。入米醋調。敷絹帛上烘熱。貼之。亦良法。

卷八初生雜癥論

行遲

一論小兒行遲。肝腎虛弱。骨髓不充。不能行步。

加味地黃丸

懷熟地黃﹝八錢﹞山藥﹝四錢﹞山茱萸﹝酒蒸去核四錢﹞白茯苓﹝去皮﹞牡丹皮澤瀉﹝各三錢﹞嫩鹿茸﹝酥炙二錢﹞懷牛膝﹝去蘆酒浸二錢﹞五加皮﹝三錢﹞

上爲細末。煉蜜爲丸。如黍米大。每服一錢。空心。鹽湯送下。

一論小兒稟受元气不足。顱囟開解。肌肉消瘦。腹大面腫。語遲行遲。手足如筒。神色昏慢。牙齒生遲諸虛。

調元散

幹山藥﹝五錢﹞人參白茯苓﹝去皮﹞白茯神﹝去皮木各二錢﹞白術﹝去蘆二錢﹞石菖蒲﹝一錢﹞白芍藥﹝炒﹞熟地黃當歸川芎黃﹝蜜炙各二錢半﹞甘艸﹝炙一錢半﹞

上銼。姜﹑棗煎。不拘時服。嬰兒乳母同服。

卷八初生雜癥論

語遲

一論小兒語遲者。心气不足也。

菖蒲丸

石菖蒲人參麥門冬﹝去心﹞川芎遠志﹝甘艸水泡去心﹞當歸乳香朱砂﹝另研各一錢﹞

上爲末。煉蜜爲丸。黍米大。每服十丸。食遠。粳米飲送下。

卷八初生雜癥論

齒遲

一論小兒齒遲者。腎不足也。

芎散

川芎幹山藥當歸白芍﹝炒﹞甘艸﹝炙各二錢半﹞

上爲細末。每服二錢。白湯調下。食後服。將此榦藥末擦牙齦。卽生。

卷八初生雜癥論

諸遲

一論小兒行遲齒遲。解顱囟陷。五軟鶴膝。腎疳齒豁。睛白多愁。凡此皆因稟受腎气不足。

當以六味丸加鹿茸補之。若因精气未滿。而禦女以通。多致頭目眩暈。作渴吐痰。或發熱作熱。腰腿酸軟。或自汗盜汗。二便澀痛。變生諸疾。難以名狀。余嘗用八味丸或六味丸。及補中益气之劑。加減用之。方見補益劑。無不奏效。

一小兒五歲不能言。咸以爲廢人矣。但其形瘦痿。乃肺腎不足。遂用六味丸。加五味﹑鹿茸。及補中益气湯加五味。兩月餘形气漸健。將半載能發一二言。至年許始聲音朗朗。

卷八初生雜癥論

龜胸

一論小兒龜胸者。因肺熱脹滿。攻於胸膈。卽成龜胸也。又云。由乳母食麵熱物五辛。

轉使胸髙起也。

龜胸丸

川大黃﹝糠火煨﹞天門冬﹝去心﹞百合杏仁﹝去皮尖麩炒﹞木通﹝去節﹞枳殼﹝麩炒﹞

桑白皮﹝蜜炙﹞甜葶藶﹝隔紙炒﹞軟石膏﹝各一錢﹞

上爲細末。煉蜜爲丸。綠豆大。每服五丸。溫水化下。食後臨臥服。仍宜灸兩耳前各一寸半。上兩行三骨罅間六處。各灸三壯。春夏從下灸起。秋冬從上灸起。根據法灸之。

卷八初生雜癥論

龜背

一論小兒龜背者。由兒生下。風邪客入於脊。入於骨髓。致成龜背也。龜胸龜背。並用龜尿點其骨節。自愈。取龜尿法。用靑蓮葉按龜上。用鏡照之。其尿自出。

龜背丸

枳殼﹝麩炒﹞防風﹝去蘆﹞獨活大黃﹝煨﹞前胡﹝去蘆﹞當歸麻黃﹝去節各三錢﹞

上爲細末。麵糊爲丸。如黍米大。每服十五六丸。看兒大小。以米湯食後服。仍灸肺兪穴。

在三椎下兩傍各一寸半。心兪穴。在五椎下兩傍各一寸半。膈兪穴。在七椎之下。兩傍各一寸半。各灸三壯。以小兒中指節爲一寸。艾炷以小麥大。灸五壯愈。

一治小兒龜背。兒生下客風入脊。透於骨髓。致成龜背。治以龜尿點骨節卽平。

卷八初生雜癥論

滯頤

一論滯頤。乃涎流出而潰於頤間也。涎者脾之液。脾胃虛冷。故涎自流。不能收約。法當溫脾爲主。宜服

溫脾丸

半夏﹝薑汁炒一兩﹞木香﹝五錢﹞丁香﹝二錢﹞益智仁﹝炒五錢﹞白術﹝去蘆炒一兩﹞

靑皮﹝去白五錢﹞陳皮﹝五錢﹞

上爲細末。薑汁打稀糊丸。麻子大。每二三十丸。米飲送下。

卷八初生雜癥論

囟陷

一論囟陷。乃臟腑有熱。渴飲水漿。致成泄痢。久則血气虛弱。不能上交腦骨。故囟如坑。不得滿平。宜用黃狗頭骨炙黃爲末。雞蛋淸調敷之卽合。

卷八初生雜癥論

囟塡

一論囟塡者。囟門腫也。脾主肌肉。乳食不常。饑飽無度。或熱或寒。乘於脾家。致髒與腑不調。其气上衝。爲之塡脹。囟突而髙。如物堆垛。毛髮短黃自汗是也。若寒气上衝則牽硬熱气上衝則柔軟。寒者溫之。熱者涼之。劑量輕重。

卷八初生雜癥論

手拳

一論手拳不展。稟受肝气怯弱。致筋攣搐。兩手伸展無力。宜服當歸薏苡仁秦艽米仁棗仁防風羌活﹝各等分﹞

上爲末。煉蜜爲丸。如雞頭實大。麝香湯化下。量兒大小服之。

卷八初生雜癥論

腳拳

一論腳拳不展。所稟腎气不足。榮气未充。腳指拳縮無力。不能伸放。宜服。

當歸身﹝酒洗﹞川牛膝﹝去蘆酒洗﹞山茱萸肉人參牡丹皮懷生地黃補骨脂上爲末。煉蜜爲丸。如芡實大。空心。鹽湯送下。

一治富翁子。八歲不能步履。皆因看得太嬌。放不落手。兒身未得土气。以致肌肉軟脆。

筋骨薄弱。用黃土放入夾襖內與穿。內服地黃丸。加人參﹑鹿茸﹑牛膝﹑虎脛骨。服未半料兒能行矣。

一治小兒稟賦。腎經虛熱。耳內生瘡。或肌肉消瘦。骨節皆露。名節疳。六味丸加鹿茸﹑牛膝各一兩。五味子四兩。若顱解不合。牙齒不生。眼睛不黑。腿軟難行。最宜此藥。

卷八

痘瘡

夫痘瘡者。乃胎毒之所致也。嬰兒在胎之時。感其穢毒之气。藏於臟腑之中。發時有遠近之不同耳。若值寒暄不常之候。痘疹由是而發。因其所受淺深。而爲稀調焉。大抵始發之時。

有因外感風寒而得者。有因內傷飲食而得者。有因時气傳染而得者。有因跌撲驚恐而得者。

大凡初起。未見紅點。與傷寒相類。發熱煩躁。臉赤唇紅。身痛頭疼。乍寒乍熱。噴嚏呵欠喘嗽痰涎等癥。身熱未明。疑似之間。急須表散。可服敗毒散。以微發其汗。則胎毒隨汗而解。而痘疹亦隨發而出矣。痘苗一見之際。則禁表藥。恐發得表虛故也。惟視痘之稀稠。

稀者輕。不須用藥。而稠者重。宜以九味神功散以化其毒。痘自出至齊。宜此加減用之。

除諸病。毒已解盡。又看痘之起脹如何。如痘不起脹。此元气虛也。宜保元湯主之。而痘必起脹。又看痘之貫膿如何。如痘不貫膿。此气血虛也。宜內托散。加人乳好酒。此貫膿之巧法也。貫膿已滿。又看收靨如何。若當靨不靨。灰陷黑陷。嘔吐白沫。爲表虛。宜木香散治之。若當靨不靨。寒戰切牙。癢塌泄瀉。爲裏虛。宜異功散治之。有過服熱藥。以致熱毒猖狂。血气彌盛。痘爛不靨者。宜小柴胡湯。豬尾膏解之。收靨已畢。又看痘後有無餘毒。

若餘毒盛。必因過服附子。熱毒失解。聚而不散。以致渾身手足赤腫。成癰毒也。宜消毒飲﹑五福化毒丹治之。又有毒攻。發爲諸病。宜隨癥而療之。大凡痘瘡七日以前爲裏實。不可投溫燥之藥。能助毒也。八日以後爲裏虛。不可投寒涼之劑。能伐生气也。但世俗不分寒熱但見痘出不快。舉手悉用陳氏治虛寒熱藥。殊不知痘瘡屬燥熱者多。急以丹溪涼血解毒治之。若槪投熱劑。豈無死者。今不知致病之因。又不求立方之意。倉卒之際。據癥檢方。漫爾一試。設有不應。並其書而廢之。不思之甚也。余觀陳氏。其意大率歸重於太陰一經。

蓋以手太陰爲肺。主皮毛。足太陰爲脾。主肌肉。肺金惡寒。而易於外感。脾土惡濕。而無物不受。觀其用丁香﹑姜﹑桂。所以治肺之寒。用術﹑附﹑半夏。所以治脾之濕。使肺果有寒脾果有濕。而兼有虛也。量而與之。中病則已。何傷之有。今徒見瘡之出遲者。身熱者。

泄利者。驚悸者。气急者。渴思飲水者。不問寒熱虛實。率投木香散﹑異功散。間有偶中。

隨有功效。設或誤投。禍不旋踵。何者。古人用藥制方。有向道。有監制。有反佐。有因用陳氏之方。其時必痘瘡而挾寒者。其用燥熱補之。故其宜也。今未挾寒。而用一偏之方寧不過於熱乎。余嘗會諸家之粹。求其意而用之。實未敢據其成方也。若痘瘡虛寒淡白色。

癢塌屬虛寒。宜用之。若發熱壯盛。齊湧紅紫色。燥癢。此屬熱毒。宜涼血。自陳氏方盛行後。屬虛寒者率得生。屬熱毒者愁不救。痘是胎毒。古人治法。只解毒。然气血虛。則又送毒瓦斯不出及不能成就。故陳氏之法旣行。而解毒之旨遂隱。只顧救其虛寒之痘。而不能治其燥熱之瘡也。餘思治法。陳氏與丹溪寒熱兼用。俱不可廢如痘瘡陷頂。灰白色。寒戰悶亂。腹脹泄瀉者。屬虛寒。只用異功等方治之。如熱甚紅紫。燥癢。屬熱毒者。急宜用涼血之藥。消毒等散。相兼而用之。豈有不中其病耶。余謂痘疹。乃小兒之酷疾。生死反掌。古人論之不一。

有見於寒者。有見於熱者。習者不可執一而誤赤子之生。何也。蓋痘疹乃胎毒所致。初生小兒。失於拭去口中穢毒者。一誤也。及長。失於未用預解胎毒免痘之方者。二誤也。初起發熱有當汗而不汗者。三誤也。將出之際。有不當汗而汗者。四誤也。旣出之後。有毒盛當解而不解者。五誤也。起脹貫膿之時。有當補虛而不補虛者。六誤也。有首尾癥平。不當下而下者。七誤也。有首尾實熱。當下而不下者。八誤也。有首尾虛寒。當溫補而不溫補者。九誤也。有過服熱藥。致痘瘡後餘毒。當解毒而不解毒者。十誤也。凡此十誤。當預愼之。務加通變。故曰。寒者溫之。熱者涼之虛者補之。實者瀉之。又曰。化而裁之。神而明之。若斯治者。庶免小兒夭枉之禍耶。

卷八痘瘡

視痘顏色輕重之法

空谷而附應。形動而影隨。夫痘瘡之發也。內熱和緩。達於外者必輕。便閉煩躁。彰於外者必重。有諸中形諸外者。理勢之自然也。夫顏色貴潤澤而嫌昏暗。貴光彩而嫌枯澀。貴淡紅而嫌黑滯。貴圓淨而嫌破損。貴髙聳而嫌平塌。貴結實而嫌虛薄。貴稀疏而嫌稠密。根窠收緊。痘分陰陽。見點動活。更怕臉浮。出要參差。血宜歸附。耳後心喉。少於他處爲佳。

眉稜兩顴額前。光潤不泄爲妙。如發熱便出者重。瘡夾疹者半輕半重。裏外微紅者輕。外黑裏赤者微重。外赤裏黑大重。瘡內黑點如鍼孔者。熱極。靑幹紫陷昏睡。汗出煩躁。熱渴腹脹啼喘。大小便閉者。困也。善治者。看其形色而辧之。輕者獲安。重能取效矣。

卷八痘瘡

痘癥辧疑賦

胎毒蓄積。發於痘瘡。傳染由於外感。輕重起於內傷。初起太陽。壬水克於丙丁。後歸陽明血水化爲膿漿。勢若燃眉。變若反掌。若救焚兮徙薪。何如焦額。如落水兮拯溺。不及褰裳。欲知表裏虛實。須明寒熱溫涼。證候殊形。臟腑易狀肝火。激成水泡。肺主涕而膿漿。心斑紅紫。脾疹赤黃。腎經居下。不受污濁。爲變黑而可防。觀其外癥。推乎五內。呵欠煩悶兮。肝木之因。咳涕噴嚏兮。肺金之象。目帶赤兮。心火延於胸膈。手足厥冷而昏睡兮。脾土困於中央。耳尻屬腎。溫暖如常。二處煩熱。痘疹乖張。先分部位。次察災祥。

陽明從目落鼻。太陽形於頭上。心火炎熱。則舌漧面赤。肺金鬱結。則胸膈先傷。手足屬乎脾胃。肝膽主脇肋之旁頸項三陽交會。腰背統乎膀胱。外癥分明。用心想象。泄者。邪盛於下。吐者邪盛於上。气逆而腹脹隱隱。毒甚而腰痛惶惶。心熱甚而驚搐。胃邪實而癲狂。

口燥咽漧。肺受火邪而液竭。便閉尿澀。腎因火旺而津亡。欲識痘之輕重。當觀熱於形狀。

毒甚兮心如炎上。毒微兮內外淸涼。寒熱往來神气爽。定知痘出必禎祥。數番漸出兮春回陽谷。一齊湧出兮火烈昆岡。蚊虫蚤斑。刻期而死。蛇皮蟬蛻。引日而亡。𨿽怕紅紫。最嫌灰白。最宜淡紅滋潤。切忌黑陷漧黃。色要明潤兮。猶恐薄嫩之易破。痘貴幹結兮。又愁癢塌之難當。面頰稀而磊落。淸安可保。胸膈密而連串。吉凶難量。頂欲尖圓。不宜平陷。

漿宜飽滿。切忌空瘡。皮喜老而愁嫩。膚愛活而怕光。結實髙聳。始終無慮。丹浮皮肉。必主刑傷。唇面頭腫兮。八九如何可過。腰痛胃爛兮。一切定主災殃。瘡堆口舌。毒纏頸項。

咽瘡喉腫。飲食難嘗。泄痢膿血。毒陷無漿。人力難盡。生命匪長。痘瘡焦落。辧別陰陽。

人中上下。先靨爲良。足腰先若黑靨。多凶而少吉祥。

卷八痘瘡

神斷祕訣

細嫩無分地。粘連一片紅。七朝虛癢塌。漧燥定無膿。皮膚無光亮。胸前不空閒。身滿紅紫泡。九日測死期。痘腫皮不腫。眼開口又開。陰陽俱無縫。六日一場空。滿面皆稠密。仔細看陰陽。天庭漿不足。此兒必有傷。頭身色不潤。膿綠臭難當。此般脾气絕。不久命須亡。

初起瘡貼肉。起後肉難通。寒熱不分別。癢塌七朝中。見點如肝樣。焦枯黑陷傷。心腎二經絕。此痘火中央。頭面方見大。頃刻又尖長。此般形像見。不羨有奇方。十四痂堪落。依然漧燥膿。沈沈睡不食。延日不能生。目中光射斗。手足亂搖搖。若逢有此疾。不日命須傾。

五經穴痘上。斜視腫不分。縱然與解毒。遲日一場空。舌尖上見黑。心經克肺經。皮紅胭脂樣。半月此兒亡。目白睛紅赤。唇紅痘三般。黃漿胃先爛。焦裂飲茶終。初見雲中月。雲中隱隱丹。兩朝三日後。兒命不可挽。膿黃色不活。幹極腳攤紅。牙疳瀉不食。半月命須終。

臍凸四肢浮。睛黃赤鼻頭。類般顏色異。十五命難畱。仔細看身疔。咽喉前後心。陰陽並腦後。唇舌項陰生。十四痂該落。膿瘡食不進。無神死蛇臭。兒命必身。見點如肝樣。鍼苗接一連。幹紅主絕水。十命九難延。目定神昏熱。喉痰膝下冰。飲湯並下瀉。頃刻命難存。

舌上浮血點。喉瘡咽不淸。皮紅痘不起。心經克肺經。如神眞妙訣。學人要精明。

卷八痘瘡

預解胎毒免痘

一論嬰兒初生。臍帶脫落後。取置新瓦上。用炭火四周燒至煙將盡。置地土上。用瓦盞之類蓋之。存性爲末。預將朱砂透明者。爲極細末。水飛過。臍帶若有五分重。朱砂用二分五釐。

生地黃﹑當歸身。煎濃汁一二蜆殼。調和前二味。抹兒口上間。及乳母乳頭上。一日之內令吮盡。次日大便遺下穢污濁垢之物。終身永無痘疹及諸疾。生一子得一子。十分妙法也。

一論小兒未出痘疹者。每遇交春分秋分時服一丸。其痘毒能漸消化。若只服一二次者。

亦得減少。其毒盡漸化。必保無虞。

神效消毒保嬰丹

纏豆藤﹝一兩五錢其藤八月間收取毛豆梗上纏繞細紅絲者是采陰漧妙在此藥爲主﹞黑豆﹝三十粒﹞赤豆﹝七十粒﹞山楂肉﹝一兩﹞升麻﹝七錢五分﹞荊芥﹝五錢﹞防風﹝五錢﹞生地黃﹝一兩﹞川獨活﹝五錢﹞甘艸﹝五錢﹞當歸﹝酒洗五錢﹞赤芍﹝五錢﹞連翹﹝七錢五分﹞黃連﹝五錢﹞桔梗﹝五錢﹞辰砂﹝水飛另研一兩﹞絲瓜﹝兩條長五寸隔年歲經過霜露者方妙燒存性﹞

上爲極細末和勻。淨砂糖拌。丸李核大。每服一丸。濃煎甘艸湯化下。

全生保安散

麻黃羌活防風升麻生地黃黃柏﹝酒浸各五分﹞川芎本漧葛蒼術黃芩﹝酒浸﹞茯苓柴胡﹝各三分﹞紅花細辛蘇木白術陳皮﹝各二分﹞甘艸歸身黃連﹝各三分﹞連翹吳茱萸﹝各五分﹞

上銼一劑。立春立夏立秋立冬之日。水煎。露一宿。次早溫服。如一年之內。根據時服此四服。神效。永不出痘。

滌穢免痘湯

大尹王天中傳自上方異人。

十月經霜後。取楝樹子一升。收貯到正月初。將楝子入鍋內。用水煮湯。待溫。洗兒全身。永不出痘。眞仙方也。

卷八痘瘡

鄕鄰出痘預防禁方

一凡鄕鄰如有時行痘疹。可以預防。宜節其飲食。謹其起居。加減衣服。預其藥餌。亦制節謹度。順養生道也。

麻油擦法

用麻油每夜臨臥時。以手中三指。蘸油擦兒頭額項腰背。兩手腕。兩足腕。然後睡。卽可以使輕。此亦暢達流通。升脫凝滯之義也。

三豆湯

大黑豆﹑赤小豆﹑綠豆各一盞。甘艸一兩細切。每日用四味。瓦罐煨爛熟。連豆帶湯。

與兒食之。黑豆解腎經之毒。制相火也。赤小豆解心經之毒。制君火也。綠豆解陽明經之毒。制胃火也。用豆者。又以形治。以類從也。易簡而便裏。早治以便童稚。其爲神巧矣乎。

永不出痘二五散

賈蘭峯傳。

用有雄雞蛋七枚。內取一枚。開一孔。去淸黃淨。裝入鮮明好朱砂四錢九分。其孔以紙糊。

用雞抱出雞雛。將朱砂采日精月華。各七日夜。收貯聽用。再用起頭結絲瓜一个。候老成種幹燒灰存性爲末﹐每服朱砂絲瓜灰五分。爲細末。蜂蜜水調服。服過三次。永不出痘疹。

鄰家出痘。尢宜服之。

油飲子

若遇痘疹行時。左右鄰家有出者。可預服之。

用眞香油一斤煎熟。逐日與兒飲盡。永不出痘。

卷八痘瘡

看耳後筋紋斷法

凡耳後筋紋。似水紅色爲上。杏紅色次之。大紅色宜退火。紫黑靑色皆不治。又須條勻直上耳尖。而無分枝者爲上。若分枝纏繞者。𨿽淡紅亦凶。其或過髮際者。多不可救。

卷八痘瘡

紙撚照法

用學書竹紙。或燒錢艸紙。烘漧作撚子。如小指大。蘸香油於燈上。往來燻炙。令紙條無泡不爆。又飽蘸油又燻炙。令油無泡。卽點撚子。將患者房內窗門。閉令黑暗。有光處以衣蔽之。看左右顴。有何色點。中庭有何色點。觀兩顴。宜以撚子在兩耳邊。及鼻邊平照。觀中庭。宜以撚子在兩目角平照。看其皮中。歷歷可指。是赤是紫。是塊是點。昭然明白。若是疹。則浮於皮外。肉內無根。若是痘疹。根在肉內極深。若以撚子當顴及中庭正照。則黯而不見。撚子有灰暗。卽掐去令明。如此照之。病情在內。可以預見。若日間以天日光觀之。則不見矣

卷八痘瘡

初起發熱治法

一論發熱之初。急宜表汗。使臟腑胎毒。及外感不正之气。憎寒壯熱。頭疼腰痛。腹脹。

或喘嗽痰涎。鼻流淸涕。或因驚恐跌KT。而發搐搦。角弓反張。上宮天弔。一切內外所感。

盡從汗出則痘出自然稀少。但熱甚者。其毒亦甚。熱微者其毒亦微。然表藥必在紅點未見之前。可服。

敗毒散

升麻漧葛紫蘇川芎羌活荊芥前胡薄荷桔梗﹝去蘆﹞枳殼牛蒡子蟬蛻山楂肉地骨皮甘艸防風上銼。生薑一片。水煎。臨臥服。加蔥白汁五匙。熱服。一方。無干葛。加紫艸。如熱甚。加柴胡﹑黃芩。冬月。加麻黃。暑月。加香薷。瀉。加茯苓﹑澤瀉。

一論小兒痘瘡。才覺發熱者。服之脹出。見苗者。服之出稀。陷伏者。服之起脹。妙不可言。

神效復生丸

方伯王如水傳。

當歸身川芎升麻漧葛白芍人參黃甘艸辰砂﹝各一兩二錢﹞紫艸茸﹝一兩﹞上爲末。糯米粽爲丸。如彈子大。每服一丸。河水煎滚。入黃酒少許送下。

一論痘初發熱。一服卽輕。百發百中。

預服萬靈丹

紫艸茸﹝一兩﹞山豆根﹝五錢﹞升麻﹝小者﹞葛根蟬蛻﹝浮者﹞僵蠶﹝炒去絲﹞白附子連翹﹝去心各一錢﹞全蠍﹝去毒十个﹞生甘艸﹝五分﹞雄黃﹝一錢五分﹞麝香﹝一錢﹞蟾酥﹝一錢好酒燉化如蜜﹞

上十二味爲末。用蟾酥丸如皂子大。每服一丸。紫艸湯下。

一論痘瘡初出。先用此藥塗面。若用之早。則痘疹不生於面。用之遲。𨿽出亦稀少。

玉顏膏

黃柏﹝去皮一兩﹞綠豆粉﹝四兩﹞生甘艸﹝四兩﹞紅花﹝二兩﹞

上爲極細末。香油調成膏。從耳前眼唇面上並塗之。日三五度。

卷八痘瘡

出痘治法

避穢气

腋下狐臭气。房中混濁气。行遠勞汗气。溝糞濁惡气。婦人經候气。諸瘡鮏臭气。硫黃蚊煙气。吹滅燈燭气。誤燒頭髮气。柴煙魚骨气。蔥蒜韭薤气。煎炒油煙气。醉酒葷鮏气。麝香燥穢气。

一論外解諸方。凡被房事經水生產之穢所犯者。以大棗燒煙解之。

凡補五辛厭者。以生薑燒煙解之。

凡被酒厭者。以葛根﹑茵陳蒿燒煙解之。

凡被死屍之气。及厲气所犯者。以大黃﹑蒼術燒煙解之。

凡被狐臭犬羊厭者。燒楓球解之。

凡遇風雨。燒蒼術楓球避之。

凡一切惡气。通以乳香燒煙燻之。仲景曰。小兒痘時。宜燒乳香。辟諸惡气。蓋榮衛遇香則行。遇臭則凝故也。

世俗煮醋燻痘。謂其能活血。然醋主收斂。故婦人血崩者。用燻之。痘毒欲升發而不欲收斂。故不宜耳。嘗見用醋燻變者多矣。

一論痘疹初出時。宜用此酒。徧噴四面牀壁。及與患人服役者。皆飲。能辟穢毒。又以淨胭脂兩眼角點之。防痘入眼。

胡荽酒

胡荽三兩細切。以酒兩鐘煎沸。用紙密封。勿令气出。候冷去渣。從頂至頤頷。微微塗之。更噴背膂胸腹。及兩腳皆徧。再於滿房壁門戶徧灑之。尢妙。

一論痘瘡欲出未出。熱尙未解。毒瓦斯太盛。稠密成片。急進此三四服。快透消毒如神。

專治內蘊邪熱。咽膈不利。痰涎壅嗽。眼赤面腫腮項結核。腫壅毒聚徧身。風疹瘡毒赤腫等癥。

消毒散

牛蒡子﹝微炒四錢﹞荊芥甘艸防風﹝去蘆各一錢﹞一方。加黃芩一錢。犀角鎊五分上銼。水煎。溫服。

一論痘瘡已出。痘毒太甚。以此消毒。或出不快。皆以服之。一云。痘瘡欲出。渾身壯熱不思飲食。若服此一劑卽內消。已有一兩顆出。卽解其半。若全出。卽當日頭焦。只三服瘥。余每用此治壯盛小兒。痘出毒盛殊效。若虛者。宜神功散尢妙。

化毒散

紫艸茸﹝五錢﹞川升麻甘艸﹝各二錢半﹞

上銼。每服二錢。糯米五十粒。同煎服。

一論痘出毒瓦斯太盛。血紅一片。不分地界。如蚊蠶種。或諸失血。或吐瀉。七日以前。

諸癥可服。解毒神效。

九味神功散

黃人參白芍紫艸紅花生地黃牛蒡子﹝各等分﹞前胡甘艸﹝錢半﹞

上銼。水煎服。渣再煎服。熱甚者。加黃連﹑黃芩各一錢。未退。再用大黃。有驚。加蟬蛻。去頭足。若顆粒淡黑色者。有寒乘之。加桂一錢。如大便閉。加大黃。

一痘發渴。用神功散。當不渴。或有渴者。用紅花子一味煎湯飲。無子卽用紅花亦好。

加牛蒡子尢妙。蓋能散胃口之瘀血故也。切不可用荔枝﹑棗。能助陽經之火。大發渴者。用眞黃土百沸湯。碗蓋泡取出水。少加砂糖。飲之立止。

一痘出三日內頂陷者。非虛也。用神功散活血退火。

一四日以前有寒癥。其色黑慘。保元湯加官桂。

一色白光者。寒乘之。神功散加官桂。

一腹痛者。毒盛也。神功散主之。

一面紅不退。地界不分者。神功散倍前胡。

一吐者。毒盛乘火炎而宣也。神功散主之。

一泄瀉者。火盛而奔越也。神功散加升麻以提之。

一身已涼。汗出不止。血隨气溢也。用當歸五錢。黃三錢。酸棗仁炒三錢。作一劑。水煎服立止。

一有痰。用白附子磨服。切不可用二陳湯。使燥陽明經。使孤陽無陰。不能施化也。

一嗽用杏仁煎湯。磨白附子服。立止。

一徧身疼痛者。以木香一味磨服卽止。

一漿行作癢。此內熱而外爲風寒所乘。用荊芥穗。紙裹緊。米糊粘住紙頭。令不散。燈上燒了。卻於桌上擦去灰。快放手。

指定癢痘頭。點癢處一下。卽放退。每痘癢點之立止。

一行漿。漿足而發疔。認定是黑疔痘。或黑而硬。或有紅絲。或爲大紫泡。未曾解毒者仍以神功散加雄黃﹑黃連﹑大黃﹑黃芩煎服。卻用點法。雄黃一錢。研胭脂重浸水令濃。調雄黃末點疔頭上。立時卽紅活。亦神法也。蓋雄黃能解毒。胭脂能活血也。

一痘九日十日作瀉。先令解毒者。宜

定中湯

眞正黃土一大塊。碗盛。以百沸湯泡。卽以碗蓋。少頃出用。如冷傾於盞內。外以熱水燙之。加入雄黃一錢。朱砂五分。二味爲末和勻。以黃土湯兩盞。少加砂糖。溫服立止。

一痘瘡腹脹渴者。或瀉渴者。或足指冷渴者。或驚悸渴者。或身溫渴者。或身熱而白色渴者。或寒戰渴不止者。或气急切牙渴者。或飲水轉渴不止者。以上九癥。卽非熱也。乃脾胃肌肉虛。津液衰故也。木香散主之。如若不愈。更加丁香﹑官桂。多煎服。丁香攻裏。官桂發表。其表裏俱實。而瘡不致癢塌喘渴而死矣。

一痘十一二日。當靨不靨。發熱蒸蒸者。宜

甘露回天湯

砂糖半酒杯。百沸湯調一大碗。溫服。立時熱退痘靨。百發百中。眞有回生之力也。

卷八痘瘡

看痘不治法

初出湧壯者不治。出如蠶種者不治。

隨出隨沒者不治。如蚊虫咬者不治。

气血相失者不治。倒出者不治。

飲水如促鼻者不治。以肺气不能疏理也。

卷八痘瘡

看痘輕重歌

輕者熱輕痘亦稀。大小後先出不齊。根窠紅活瘡肥滿。飲食如常勿藥宜。重者熱中瘡並出。密如蠶種若胭脂。根白頂紅並紫黑。若逢血活尙堪醫。

卷八痘瘡

起脹治法

保元湯

人參﹝去蘆二錢﹞嫩黃﹝三錢﹞甘艸﹝一錢﹞

上銼一劑。生薑一片。水煎。溫服。

一當起脹而不起。用穿山甲炒成珠。研爲末二錢。酒調服。

一血弱不起。根底淡薄。以保元湯加丁香三粒。肉桂一錢。當歸二錢。川芎一錢。水煎溫服。

一二日初出。圓暈成形。幹紅少潤。毒𨿽犯上。其气血未離。以俟其气血交會也。然毒尙淺。急以保元湯加官桂。活血勻气之劑。如毒太盛。兼解毒之藥。活血。加當歸五分。白芍一錢。勻气。加陳皮五分。解毒。加元參七分。牛蒡子炒七分。水一盞。煎七分。溫服。

二三日根窠𨿽圓。而頂陷者。血亦難聚。爲气虛弱。不能領袖其血也。以保元湯加川芎﹑官桂。扶陽抑陰。豈有不痊者哉。四五日根窠𨿽起。色不光澤。生意猶存。爲气弱血盛。以保元湯加芍藥﹑官桂﹑糯米。助衛制榮。斯爲調變之妙也。

五六日气盈血弱。色昏紅紫。以保元湯加木香﹑當歸﹑川芎。助血歸附气位。以全中和之道也。

六七日气交不旺。血𨿽歸附。不能成漿。爲气血少。寒不能制。急投保元湯加官桂﹑糯米。助其成漿。而收濟惠之偉功。斯爲治矣。

七八日毒𨿽化而漿不滿。爲气血有凝。不能大振。以保元湯加官桂﹑糯米。發陽助漿。

可以保全生命矣。

一痘至此。專主貫膿。膿已滿。𨿽有他癥。不致壞事。若痘無膿。灰暗。𨿽無他癥。亦死矣。

一痘瘡至八九日。視痘頂心上有點如水珠。見出此痘漏。無藥可醫。乃死癥也。

八九日漿不充滿。血附綫紅。气弱而險也。以保元湯加糯米。以助其气而駕其血。斯漿成矣。

十一二日气血充滿。血盡漿足。濕潤不斂者。內虛也。以保元湯。血亦有力。加白術﹑茯苓。助其收斂而結痂也。

十三四日。毒𨿽盡解。漿老結痂之際。或有雜癥相仍。以保元湯隨癥加減。不可峻用寒涼大熱之劑。恐致內損之患故也。

十四五六日。痂落。潮熱唇紅。口渴不食。以四君子湯加陳皮﹑山楂﹑黃連。如渴甚。

用參苓白術散。如熱不解。以大連翹飲去黃芩主之。癥去之後。多有內損。或餘毒未解。此則尢爲難治也。

凡痘瘡發渴者。爲虛弱而津液枯竭也。保元湯加麥門冬﹑五味子卽止。如不止。以參苓白術散。一二劑卽止。

凡痘瘡不起發。膿漿不濃。保元湯加川芎五分。丁香四分。﹝夏月二分﹞糯米二百粒。煎熟。好酒人乳各半盞。加入同服。

若頭額不起脹。加川芎六分爲引。若面部不起脹。加升麻四分爲引。若胸膈不起脹。加桔梗四分爲引。若兩膝不起脹。加牛膝四分爲引。若兩手不起脹。加桂枝二分爲引。

一論痘瘡。胃虛不進飲食。或口漧發渴。或吐瀉等癥。

參苓白術散

人參白術﹝去蘆炒﹞白茯苓﹝去皮﹞甘艸﹝炙﹞白扁豆﹝炒﹞蓮肉﹝去心﹞山藥﹝炒各一錢五分﹞桔梗﹝八分﹞薏苡仁﹝八分﹞砂仁﹝七分﹞

上爲細末。每服五六分。或一錢。紅棗煎湯調下。或姜湯亦可。

卷八痘瘡

貫膿治法

一論痘瘡。血气虛損。或風邪穢毒衝觸。使瘡毒內陷。伏而不出。或出參差而不勻快。

此藥活血勻气。調胃補虛。內托瘡毒。使之盡出。易收易靨。

內托散

人參黃當歸﹝各二錢﹞川芎防風桔梗濃朴﹝薑汁炒﹞白芷甘艸﹝各一錢﹞

木香官桂﹝各三分﹞

上方。如紅紫漧燥黑陷。屬熱毒者。去官桂。加紫艸﹑黃芩﹑紅花。用此藥調穿山甲炒成珠。研末五分同服。若淡白灰黑陷伏。屬虛寒者。加丁香救裏。官桂救表。當貫膿而不貫膿者。倍參﹑﹑當歸。煎熟臨服入人乳汁好酒同摻服。此貫膿之巧法也。泄瀉。加丁香﹑漧薑﹑肉豆蔻。

一論痘瘡已成。出齊而難脹。或已脹齊而難靨者。由內虛故耳。蓋痘已出灰白色。及頂平不起。或陷伏者。气血大虛也。宜此方。

歸茸湯

嫩鹿茸﹝酥炙﹞當歸身﹝酒洗﹞

上銼五錢。好酒煎。溫服。

一論痘屬虛寒。八九日色白如水泡。頂陷根白。癢塌寒戰切牙等癥。

回陽湯

鹿茸﹝酥炙﹞大附子﹝麵包煨去皮臍﹞嫩黃當歸﹝酒洗﹞

上銼。好酒煎。溫服。

一論痘出至貫膿收靨之時。倒塌伏陷。心慌喘急。悶亂。死在須臾。好參一兩。水煎濃汁。灌下卽蘇。

一論灰白黑陷。嘔吐白沫。爲表虛。

木香散

﹝十一味﹞

木香﹝三分﹞前胡﹝八分﹞甘艸﹝炙三分﹞赤茯苓﹝去皮一錢﹞大腹皮﹝一錢﹞人參﹝五分﹞陳皮肉桂﹝各八分﹞丁香﹝雄者五粒﹞半夏﹝姜炒八分﹞訶子﹝煨去殼一錢﹞

上銼一劑。姜三片。水一杯。煎八分。溫服。嘔吐甚。加白豆蔻去殼。

一論寒戰切牙。癢塌泄瀉。爲裏虛。

異功散

﹝十二味﹞

當歸﹝酒洗﹞肉豆蔻﹝煨去油﹞陳皮白術﹝去蘆炒﹞白茯苓﹝去皮﹞大附子﹝麵包煨去皮臍﹞半夏﹝薑汁炒各一錢﹞濃朴肉桂﹝各八分﹞人參﹝五分﹞小丁香﹝七粒﹞木香﹝磨八分﹞

上銼一劑。生薑三片。棗三枚。水一鐘。煎至八分。溫服。泄瀉甚。加訶子肉煨。

一論此方發痘解毒之聖藥也。治紅斑黑陷頂不起。痘疔。一切惡癥危者。用此立見起死回生之功也。

小靈丹

雄黃朱砂﹝各二錢﹞乳香沒藥﹝各一錢五分﹞大蟾蜍﹝取心肝瓦焙漧五分﹞麝香﹝二分﹞

上研細末。取豬心血﹑雞冠血丸如皂子大。每服一丸。身無大熱。用酒化下。熱甚不飲酒者。紫艸燈心湯下。實時紅活而起。

一論痘瘡初出光壯。忽然黑陷。心中煩躁。气急喘滿。妄言妄語。如見鬼神。急宜治之不然毒瓦斯入髒必死。

人牙散

人牙燒存性。爲細末。每一个作一服。酒服下。立效。

又祕方。用人牙一个火。朱砂三分。雄黃三分。爲細末。先用甘艸爲末。熬成膏。調入三味。再用無灰好酒。調稀灌下。治惡癥痘疹不發。危急至甚。服之立效。

無價散

治癥同前。

人牙貓牙豬牙犬牙上等分。各將炭火燒畱煙。瓦碗蓋蔽。存性爲末。每五六歲。服三四分。好熱酒調下。

癢塌寒戰泄瀉者。煎異功散調下。

若無貓牙。用人牙一味亦好。但不如四牙全爲妙。

一論痘瘡寒戰切牙。六七日陷而不發。不貫膿。陷入黑色。气欲絕者。立效。有瀉者。

不宜服。

三仙散

楚黃賓江傳。

穿山甲半斤。用好漿兒酒一斤。以山甲微火炙幹。再浸再炙。以酒幹爲度。

穿山甲﹝一兩﹞麝香﹝二分﹞朱砂﹝以麻黃水煮過一錢﹞

上爲細末。每服五七分。或一錢。溫酒調下。

一方治前癥。單用穿山甲。用炭火炒成珠。爲末。每服五七分。木香湯調服。亦效。

一論痘瘡紫黑漧枯。變黑歸腎。身如火炙之熱。不瀉者可服。

犀羚散

吳竺陽傳。

烏犀角羚羊角二味磨冷水服之。有回生之妙。

一論痘瘡不出。黑陷幾死者。可服。

萬金散

人貓豬犬晨燒。少許微將蜜水調。

上將前四物的糞。於日早晨日未出時。貯於銀鍋內。用炭火攻令煙盡爲度。但是瘡發不快。倒靨黑陷者。及一切惡瘡。每用一匙。蜜水調服。其效如神。

一論痘瘡自出至收靨時。理不宜下者。用此導之。若旣靨之後。有前癥者。又當下之。

一論痘瘡中。有長大紫黑者爲疔毒。把住痘不起發。急用簪挑破。納入後藥。

四聖散

珍珠﹝三五粒鐵器上爆微黃色研﹞豌豆﹝四十九粒燒灰存性﹞頭髮﹝燒存性不拘多少﹞

上爲細末。用擦面油胭脂調成膏子。將兒在溫燠處安存。宜避風寒穢气。先用簪尖平撥開疔口。將藥入疔內。卽變紅色。余瘡皆起。但挑破出黑血。或挑開用口咂去黑血。或用綿裹指。捏去黑血。卽愈。蓋疔破而毒瓦斯卽散也。

一女子出痘。至脹滿將貫膿時。忽紫黑。抓破流血。此痘屬熱毒太盛。用皮硝不拘多少入花椒一撮。煎水。用靑布蘸搭患處。頻頻良久。卽起脹如舊。

卷八痘瘡

收靨治法

一凡痘十日十一二日。痘漸收靨。自上而下爲順。自下而上爲逆。其徧身皆靨。𨿽數顆不靨。尙能殺人。猶蛇蛻皮。𨿽一節被傷。不能退者。是亦死也。

一十日至十一日。當靨不靨。其身不壯熱。悶亂不寧。臥則哽气。煩渴切牙。異功散加木香﹑當歸。以救陰陽表裏。若以蜜水西瓜﹑紅柿等冷物食之。速死。

一凡當靨不靨。泄瀉寒戰。切牙抓破。此虛寒也。宜異功散。

一凡過服熱藥。以致熱毒猖狂。血气彌盛。痘爛不靨者。內服小柴胡湯﹑豬尾膏解之。

外用敗艸散敷之。

一凡痘不收靨。气急上痰。聲啞目閉無神者。死。靨後瘢紅。吉。白無血色。毒瓦斯滯內也。恐生余癥。

一治痘瘡抓搔。成膿血淋漓。宜

敗艸散

用蓋房多年爛艸。或蓋墻爛艸亦可。其艸經霜露。感天地陰陽之气。並解瘡毒。其功不能盡述取艸不拘多少。曬漧或焙榦爲末。幹貼瘡上。或渾身瘡破。膿水不絕。粘貼衣裳。難以坐臥。可用二三升攤於席上。令兒坐臥。其效如神。仍服木香散。加丁香﹑官桂二味。同煎服之。

硝膽膏

硝膽膏療口不收。瘡瘢臭爛血膿流。宜研諸膽芒硝細。患處塗之病自瘳。

豬尾膏

龍腦半字研細。旋滴豬心血爲丸。辰砂爲衣。紫艸湯化下。

一治痘疹抓破稀爛。用繭孔內入上蜜。新瓦上焙漧。燒灰存性爲末。如濕。幹摻﹑如幹香油調搽效。

一小兒三歲者。發熱七日。瘡出倒靨黑色。唇口冰冷。危癥也。祈福求神。無所不至。

偶逢一士曰。此疾有藥可起。以少許俾服之。移時卽紅活如常。不吝貲求方。其法。用狗蠅七枚。擂細。和醋酒少許調服。蠅夏月極多易得。冬月藏於耳中。不可不知。此蠅夏月狗身上飛者是也。

一痘瘡屬虛寒者。直可延至十數日後方死。屬毒盛轉色者。不過七八日。蓋痘是胎毒自內出外。一二三日方出齊。毒瓦斯尙在內。出至六日。則當盡出於外。七八九日藏膿而結痂矣。若毒瓦斯盛。不能盡出。過六日毒反內入臟腑。故須六日以前。毒瓦斯皆出之時。急服涼血解毒之藥。以驅出之。六日以後。醫無及矣。故其死最急。若虛弱毒瓦斯少者。只是气血不足。不能貫膿成就。故綿延日久而後死。此虛實輕重之分也。

卷八痘瘡

痘後餘毒

小兒痘疹餘毒。輕則肌表津淫瘙癢。重則肢節壅腫作痛。若發熱而大便閉結者。消毒飲發熱而大便調和者。淸熱消毒散。大便調和而渴者。麥門冬飲腫痛發熱而渴者。仙方活命飲。

大凡根赤而作癢者。血虛也。四物湯加牡丹皮。色白而作癢者。气虛也。四君加當歸﹑芍藥色赤而作痛者。血熱也。四物湯加連翹﹑金銀花。色白而不痛者。血气虛也。托裏散不成膿或不腐。血气俱虛也。八珍湯。膿旣潰而不斂。脾气虛也。六君子湯。按之隨指復起者。內有膿也。卽刺之。勿使內攻。膿出兒安。不必服藥。如膿稀淸。或反作痛。或倦怠熱渴。或作痛等癥。皆因气血虛甚。急以參﹑﹑犀﹑術之類補之。若虛中見惡癥者。不可救。實中無惡癥者。多自愈。

活命飲

托裏散

﹝方見癰癥﹞

一論痘後餘毒。或先服附子。熱毒未解。聚而不散。以致頭頂胸背手足腹節。赤腫或癰毒者。宜消毒飲。或五福化毒丹。

消毒飲

鼠粘子﹝炒﹞荊芥穗甘艸防風﹝各五分﹞犀角﹝鎊末一分﹞金銀花﹝三分﹞

上銼。水煎服。

一論痘後餘毒未解。頭面身體。多生瘡癤。上焦熱壅。唇口腫破生瘡。牙齦出血。口臭咽喉腫痛。口渴等癥。

五福化毒丹

犀角﹝鎊三錢﹞桔梗﹝一兩﹞生地黃赤茯苓牛蒡子﹝各五錢﹞連翹﹝六錢﹞玄參﹝三錢﹞靑黛﹝二錢﹞朴硝粉艸﹝各三錢﹞

上爲細末。煉蜜爲丸。如龍眼大。每服一丸。薄荷湯化下。兼有驚。朱砂爲衣。

一論痘後不問痘毒發於何經。初起紅腫時。卻用黑﹑綠﹑赤三豆。以酸醋浸研漿。時時以雞翎刷之。隨手退去。其效如神。

一論一切癰疽陽癥。腫痛發熱作渴。

淸熱消毒散

連翹山梔黃連當歸﹝各五分﹞川芎芍藥﹝炒﹞生地黃﹝各六分﹞金銀花﹝二錢﹞

甘艸﹝一分﹞

上銼一劑。煎服。

一論痘毒發熱。作渴咽痛。

麥門冬飲

麥門冬﹝去心四分﹞黃芩﹝三分﹞甘艸﹝五分﹞人參玄參﹝各三分﹞金銀花﹝五分﹞

上銼。水煎服。咽痛。加桔梗五分。

一論痘後失音不出。

天花粉桔梗白茯苓﹝去皮﹞訶子肉石菖蒲甘艸上爲末。水調半匙在碗內。外以小竹七莖。黃荊七條。縛作一束。點火在碗內煎。臨臥時服。

一論痘瘡愈後。瘡痂𨿽落。其瘢猶黯。或凸凹。用白蜜塗於瘡上。其痂易落。且無痘痕亦不臭穢。

一論痘瘡後。身體及肢節生疳蝕瘡。膿水不幹。用出蠶蛾綿繭。不拘多少。用白礬研碎塞於繭內令滿。以炭火炙之。令礬汁幹取出。研入麝香少許。每用。幹貼瘡上。若不早治。則潰難消。

一痘入眼成翳。用蟬蛻爲細末。羊肝煎。調化。食後服。

一疹後眼生翳膜。凡痘瘡不可食雞鴨卵。實時盲瞳子。其應如神不可不戒。

撥云丹

兔糞﹝芒花蘆花色者佳﹞蟬蛻木通白蒺藜﹝各一兩﹞炙甘艸﹝一兩﹞

上爲細末。煉蜜爲丸。如梧桐子大。每服八十丸。食後。白湯下。日進三服。以愈爲度一論痘後餘毒。眼生翳障。

通明散

當歸川芎芍藥生地黃防風漧葛菊花蟬蛻天花粉﹝各等分﹞谷精艸﹝倍﹞

上銼散。水煎服。眼赤腫。加黃連﹑梔子。翳濃。加木賊。

祕方

黃丹輕粉﹝各一錢﹞

上爲末。用鵝管吹。如左眼患。吹入右耳。右眼患。吹入左耳。一日吹三次。兼服通明散。或用雌雄檳榔磨水。服之效。

一治痘疹傷眼有白翳。用靑果核磨水點之。立去。

一論痘餘毒在脾肺者。則發咳嗽。宜服

淸金散

陳皮﹝中﹞半夏﹝姜制中﹞貝母﹝上﹞天花粉﹝上﹞麥門冬﹝去心上﹞桔梗﹝上﹞梔子﹝炒﹞黃芩﹝各等分﹞甘艸﹝生下﹞

上銼。水煎。食遠服。

一論小兒痘後咳嗽。不拘遠年近日者。有此失治。乃貽終身患也。

白砒﹝一分﹞雄黃枯礬鵝管石石膏寒水石﹝火各一錢﹞

上爲細末。用綠豆粉打糊丸。綠豆大。每服三丸。臨臥。井水送下。忌熱物。一夜無妨

卷八痘瘡

補遺

益府祕傳沖虛至寶丹

治痘初起。气血兩虛。倒塌陷黑不起。不分地界。或咳或瀉兼治紫艸茸﹝八兩﹞荊穗﹝八兩﹞當歸﹝四兩﹞鮮筍﹝一斤﹞紅花木通麻黃白芷白芨牡丹皮赤芍懷生地牛蒡子甘艸﹝各四兩﹞

上共咀片。用水三十碗。鍋內煮去二分起來。再水十碗。煎至五碗。去渣。共前汁煎滴水成珠。加蜂蜜四兩。再熬成珠爲度。聽用。

梅花蕊﹝一錢半﹞蟾酥﹝三錢﹞紫河車﹝一具酒煮成膏聽用﹞僵蠶﹝炒一兩﹞全蠍﹝酒山甲﹝炒﹞川黃連﹝酒炒﹞杏仁﹝去皮尖另研﹞黃芩蜂房﹝炒﹞連翹﹝炒﹞地膚子﹝炒﹞

大胡麻﹝以上各一兩﹞

上爲細末。前膏一半。爲丸如龍眼大。每用一丸。鮮雞湯下。立起分地而出。

奪命象皮丸

﹝益藩傳﹞治气不足。空殼無膿。一丸卽有。

象皮﹝一兩酒炒磨下用﹞穩小鵝﹝卽鵝蛋抱臨出死於殼內者是用一个密紙封皮黃色爲度﹞

大附子﹝五錢童便煮﹞黃花地丁﹝淨花一兩﹞人參﹝五錢﹞血竭﹝五錢﹞沈香﹝二錢﹞麝香﹝五分﹞冰片﹝一錢﹞馬檳榔﹝五分﹞牛黃﹝五分﹞黃﹝蜜炙五錢﹞細辛﹝五分﹞射幹﹝一兩﹞官桂﹝一錢﹞鹿茸﹝五錢﹞辰砂﹝一錢﹞瑣瑣葡萄﹝小小無核者是一兩﹞木香﹝一錢﹞白附子﹝二錢﹞仙茅﹝一兩黑豆汁煮﹞甘艸﹝五錢﹞

上共爲末。白酒酵打米糊爲丸。如龍眼大。每一丸酒化下。立起。

神仙救苦丹

﹝益藩傳﹞治痘初起三五日。熱不出。又瀉又嗽。喉嚨痛腰痛。或痘或驚。

皆可治。如痘初出。蔥白湯下。驚風泄瀉。咳嗽痰喘。如神。

白附子﹝五錢山東者佳﹞天竺黃﹝二錢﹞全蠍﹝二錢﹞膽星﹝一兩﹞僵蠶﹝炒一兩﹞肉豆蔻﹝五錢﹞訶子﹝麵包煨去核五錢﹞麝香﹝一分﹞射幹﹝五錢﹞蒲公英﹝五錢﹞朱砂﹝一錢﹞

雄黃﹝二錢﹞川黃連﹝二錢﹞

上爲細末。煎膏爲丸。如龍眼大。金箔爲衣。滚水化下。

起死回生散

治痘瘡七八日。忽然變黑。收入腹內。徧體抓破。哮喘。死在須臾。服此從新另發出。立可回生。

當歸川芎生地黃升麻紅花上陷。加白芷。下陷加牛膝。徧身黑陷。加麻黃。野象糞微炒。如一歲兒用二錢。大則用到三五錢。

上銼一劑。半水半酒煎服。從新發出。腳下有黑疔。至七八日。用鍼挑去。以太乙膏貼之。卽拔去毒。連進二三服。

卷八

疹

古謂麻卽疹也。疹出如麻成朵。痘出如豆成粒。皆象其形而名也。夫胎毒一也。痘出於五臟髒屬陰。陰主血。故痘有形而有汁。其癥寒熱備有也。疹出於六腑。腑屬陽。陽主气。故疹有形而無漿。其形多實熱而無寒也。爲癥旣異。則治法亦殊。痘宜內實。可用補劑。疹忌內實。只宜解散。惟初熱發表。略相似耳。旣出之後。痘則補气以生血。疹宜補陰以制陽。

何也。蓋疹熱甚。則陰分受其熬煎。而血多虛耗。故以淸火滋陰爲主。而不可少動其气。

所以人參﹑白術﹑半夏。及諸燥悍之劑。首尾當深忌也。世知痘癥所系之重。而不知疹子殺人尢甚。方書輕忽而不備。良可太息矣。

一論疹發熱之初。多似傷風。惟疹子則咳嗽噴嚏。鼻流淸涕。眼胞腫。其淚汪汪。面浮腫兩腮赤。惡心漧嘔爲異耳。但見此候。卽是疹子。便宜謹避風寒。戒葷腥濃味。用藥以表散之。使皮膚通暢。腠理開達。而疹毒以出也。

一論疹子初出。呵欠。發熱惡寒。咳嗽噴嚏。流涕頭眩。宜

升麻葛根湯

升麻葛根白芍﹝各一錢﹞甘艸﹝五分﹞

上銼。生薑水煎服。加紫蘇﹑蔥白以解肌。切忌大汗。斑不紅者亦宜。乃疹初起之神方也。

一論疹旣出。一日而又沒者。乃爲風寒所衝。麻毒內攻。若不治。胃爛而死。可用

消毒飲

鼠粘子﹝四錢﹞荊芥﹝二錢﹞生甘艸﹝一錢﹞防風﹝去蘆五分﹞

上銼。水煎服。加烏犀角尢妙。

一論疹旣出而復沒。或出不盡。心慌。哭啼不止。十分危急。死在須臾。或下痢腹痛可用

二仙湯

鄢陵劉孟門傳。

黃芩﹝去朽﹞白芍藥﹝生用﹞

各等分。水煎溫服如神。

一論疹已出。譫語煩躁作渴者。可用

白虎解毒湯

石膏知母黃連黃芩黃柏梔子甘艸上銼。水煎服。

一論疹已出。大小便閉。可服防風通聖散。﹝方見中寒﹞

一論疹已出。譫語。小便閉塞者。宜

導赤散

生地黃木通甘艸淡竹葉﹝七片﹞

水煎服。

一論疹已出。泄瀉不止。可服

四苓散

豬苓澤瀉白術﹝去蘆﹞白茯苓﹝各等分﹞

水煎服。如小便如泔者。或小便不通者。加車前﹑木通。

一論疹已出。寒熱似瘧。可服。

柴苓湯

柴胡黃芩半夏﹝減半﹞豬苓澤瀉白術﹝去蘆﹞白茯苓﹝去皮﹞甘艸上銼。姜﹑棗煎服。

一論疹已出。大便下血。或小便下血。吐血衄血。或二便閉澀。瘡疹稠密。熱濁赤痛

犀角解毒湯

眞犀角﹝一錢如無升麻代之﹞生地黃﹝五分﹞牡丹皮﹝一錢﹞赤芍﹝一錢﹞黃連枯黃芩黃柏梔子上銼。水煎服。如吐血衄血。加炒山梔子。童便和服。

一論疹前後有潮熱不退等癥。並爲血虛血熱。可服

四物湯

當歸川芎白芍藥熟地黃﹝血虛用熟血熱用生﹞

上銼。水煎服。發渴。加麥門冬﹑犀角汁。嗽。加栝蔞霜。有痰。加貝母﹑陳皮去白。

一論疹正出之時。𨿽不進飲食者。但得疹淡紅潤澤。眞不爲害也。蓋熱毒未解。內蘊實熱。自不必食。退後若不食者。當隨用四物湯加神曲﹑砂仁二帖。決能食矣。如胃气虛者。

須少下地黃。

一論疹旣出之時。如色紅紫。漧燥晦暗。乃火盛毒熾。宜四物湯。用生地黃。加紅花﹑酒炒黃芩。

一論疹旣出。已過三日。不能沒者。乃內有虛熱。宜用四物湯進之。如失血之癥。加犀角汁解之。

一論疹退後。若有牙根腐爛。鼻血橫行。並爲失血之癥。急用四物湯。加茵陳﹑木通﹑生犀角之類。以利小便。使熱下行。如疳瘡色白者。爲胃爛不治之癥也。

一論疹之後。須避風寒。戒水濕。如或不謹。遂致終身之咳嗽。無有愈也。

一論疹前後。大忌豬肉魚酒雞子之類。恐惹終身之咳嗽。只宜用老雞精肉煮食。少助滋味可也。

一論孕婦出麻。當以四物湯。倍加白術﹑條芩﹑艾葉。安胎淸熱爲主。則胎決無危。而疹易出矣。如胎气上衝。急用薴根﹑艾葉煎湯。磨生檳榔服之。更以四物湯大進之。

一論疹子沒後。餘熱內攻。循衣摸牀。譫言妄語。神昏傷志者死。如熱輕餘毒未除。必先見諸气色。𨿽預防之。始終以升麻葛根湯爲主。或消毒飲﹑解毒湯。隨癥擇用。仍忌魚鮏。蔥蒜之物。

黃連解毒湯

黃連黃芩黃柏梔子水煎服。

卷八疹

補遺

十仙湯

﹝序班孫雙泉傳﹞治疹後餘毒。

柴胡葛根玄參黃連黃芩梔子陳皮茯苓枳殼生地上銼。生薑煎服。

一小兒疹後。咳嗽腹脹。喘急煩躁。泄瀉聲啞。唇口靑黑。賈農峯傳。

黃連黃芩連翹玄參知母桔梗杏仁白芍麻黃牛蒡子漧葛陳皮濃朴甘艸上銼。水煎服。

卷九﹟外科諸癥

癰疽

夫癰疽瘡癤者。皆由气血不利。喜怒不時。飲食不節。寒暑不調。使五臟六腑之气。怫郁於內。以致陰陽乖錯。气血凝滯而發也。亦有久服丹石燥熱之藥。熱毒結深。而發爲癰疽也。

夫此疾多生於膏粱富貴之人。以其平昔所食肥膩炙爆。安坐不勞。嗜欲無節。以致虛邪熱內攻。煎熬气血而成也。癰者壅也。大而髙起屬乎陽。六腑之气所生也。其脈數浮。疽者沮也。平而內發屬乎陰。五臟之气所成也。其脈沈數。瘡者其總名也。癤者有頭小瘡也。經云。諸痛癢瘡。皆屬心火。蓋心主血而行气。若气血凝滯。夾心火之熱。而生癰疽之類也。

然所感有淺深。故所發有輕重大小之不同也。六腑積熱。騰出於外。肌肉之間。其發暴甚。

皮腫光軟。侵表廣大者。癰也。五臟風毒積熱。攻注於肌肉。其發猛惡。初生一頭。如痞白色焦枯。觸之而痛應心者。疽也。熱發於皮膚之間。是以浮腫。根小不過二三寸者。癤也。夫癰生於六腑。若燎原之火。外潰肌肉。疽生於五臟。沈澀難療。若陶室之燧。內潰骨髓。癰則易療。惟難將息而遲瘥。疽則難療而易痊復。夫諸瘡之中。惟背疽疔瘡。最爲急癥其次莫如腦疽腸癰喉癰之類。亦其急者也。至若瘰懸癰痔漏諸瘡之類。其癥可緩而治也又有疥癬瘡風疳之類。𨿽云俱屬瘡類。而其輕重緩急。自有不同。夫癰疽之疾。須要察其虛實冷熱輕重。對癥用藥。無失先後次序。凡人年四十以上。頭頂鬢頤。背膂腰脇。或筋骨之上。所視不見之處。稍有瘡癤。便不可輕易待之。若視之怠慢。以爲常疾。每見從微至顯。喪命者多矣。便宜速治。庶幾得救。譬之救火。初起則易救。至於燎原之勢。不可撲滅矣。其理亦猶是也。凡瘡未破。毒攻臟腑。一毫熱藥。斷不可用。若已破潰。臟腑旣虧。飲食不下。一毫冷藥。亦不可用。此先後次序之要訣也。夫瘡有五善七惡。不可不辧。若動息寧。飲食知味。一善也。便利調勻。二善也。膿潰腫消。色鮮不臭。三善也。神彩精明。語音淸朗。四善也。體气和平。五善也。如煩躁時嗽。腹痛渴甚。泄利無度。小便如淋。一惡也。膿血大泄。痛尢甚。臭惡難近。二惡也。喘粗短气。恍惚嗜臥。三惡也。未潰先黑入陷。面靑唇黯便污者。四惡也。肩項不便。四肢沈重。五惡也。不能下食。服藥而嘔。食不知味。六惡也。聲嘶色脫。唇鼻靑黑。面目四肢浮腫。七惡也。更有气噫痞塞。咳逆身冷自汗無時。目眩耳聾。恍惚驚悸。言語顚倒。皆是惡癥。五善見三則善。七惡見四必危。五善並至。則吉而安。七惡全見。必危而死矣。

卷九﹟外科諸癥癰疽

審癥虛實訣

一凡大按乃痛者病深。小按便痛者病淺。按之處陷不復者無膿。按之處陷卽復者有膿。

不復者可消。若按之都牽彊者。未有膿也。按之半軟者。有膿也。又手按上下不熱者無膿。若熱甚者有膿。凡覺有膿。急當破之。無膿但气腫。若有血。愼之愼之。不可鍼破也。用諸拔毒之藥敷散。四圍堅中軟者。此爲有膿審也。一邊軟亦可有膿。都堅者此爲惡核。或有气也。

都軟者此爲有血。血癅也。當審堅軟虛實爲要。若堅疽積久後。若更變熱。偏有軟處。當軟處切不可鍼破也。軟疽者溫暖裹衣置之。若鍼灸刺破。不可療也。

卷九﹟外科諸癥癰疽

雜忌須知

一凡病時。忌怒忌疑慮。忌身體不潔人來看。忌魚羊鵝肉。燒酒麵食。生冷瓜果。腌藏等物。瘡口斂。百日後。不作渴癥。方可入房。

卷九﹟外科諸癥癰疽

用藥治法

一凡癰疽等項大瘡毒。初起一二三日內。卽服飛騰神駿膏。此藥治瘡初起至將潰之際。

俱可服。服後汗出。惡毒盡皆發散。腫立消。其效如神。如瘡已潰爛。勿服。如無神駿膏。初起卽服槐花酒。或千金消毒散二三劑。患處卽用灸法灸之。瘡初出至七日內。或灸。七日外不可灸。瘡未及灸。初起卽以蔥蜜膏。或以金蟾膏貼之。卽消。至四五日腫痛未消。用芙蓉膏敷之。立效。敷至六七日作膿。將潰未潰之時。不得妄破。用替鍼丸。頻點瘡頭。自然皮破出膿。瘡自初起至此。膿將出未出之際。卽服眞人活命飲一二劑。瀉下膿血。其瘡潰爛。用豬蹄湯洗淨。以三神膏搽之。內服千金內托散。以托瘡毒出外。間服蠟礬丸。以護膈膜。二藥相兼服之勿間。不計其數。再看潰爛。流膿不止。此气血衰憊。脾胃虧損。肌肉不生。瘡不斂口。用豬蹄湯洗淨。將生肌散搽上。外貼神異膏。內服十全大補湯。兼進八仙糕。久服自愈。好後再服加減八味丸。可以絕根。庶幾再生。若平日無瘡時。皆預服之。尢爲防患於未然也。以上治法。俱要根據次第而行。未有不奏效者。皆予百發百中之良法也。

一論飛龍奪命丹。乃外科惡毒第一方也。﹝方見後諸瘡﹞

一論癰疽﹑發背。瘰﹑鼠﹑气等癥。此專門之方。其效捷如奔馬。

飛騰神駿膏

麻黃﹝二斤去節取一斤淨﹞杏仁﹝四兩熱水泡去皮尖用砂缽搗爛又入水同搗澄去濁渣用淸汁﹞防風﹝去蘆四兩﹞地骨皮﹝去骨淨四兩﹞甘艸﹝四兩﹞木鱉子﹝去殼十四个﹞頭髮﹝一把溫水洗淨﹞燈艸﹝大一把﹞黑鉛﹝一塊﹞

上熬膏。法不用柴燒。用白炭五十斤。大鐵鍋一口。將前藥入鍋內。注淸水二三桶。煮至五六分。看藥水濃時。藥渣濾起。藥水另放缸注。又將前渣入鍋內。再入水一二桶。又熬至五六分。藥汁又注前汁內。如前法三次去渣。將前二次汁並作一鍋。煎至幹。去黑鉛頭髮燈艸三味不用。其味香甜。瓷罐收貯。五年不壞。遇病每服三錢。好熱酒調膏。臨臥服。濃被蓋出大汗爲度。徐徐去被。不可被風吹。次早用豬蹄煨。以汗後恐致虛人。以此補之。以復元气。好酒調服。隨人酒量。以醉爲度。汗出立愈。此治瘡毒欲起。至潰破時。前後皆可服神效。

一論凡人初覺患癰疽發背。已結未結。赤熱腫痛。卽用灸法。先以濕紙覆其上。立視後其紙先漧處。卽是結疽頭處。取大蒜去皮。橫切三文錢濃。安在頭上。用大艾炷於蒜上灸之。

三次換一蒜片復灸。痛者灸至不痛。不痛灸至痛方住。最要早覺早灸爲上。方發一二日者。

十灸十愈。三四日者。六七愈。五六日者三四愈。過七日則不可灸矣。若有十數頭一處生者用大蒜搗成膏。作餅子鋪瘡頭上。聚艾燒之亦可。若背上初發赤腫。內有一粒黃如粟米者。

卽用獨蒜切片。如前法灸之。次日去痂。膿自潰矣。

一論凡癰疽發背。一切無名腫毒初起。

蔥蜜膏

生蔥﹑豬膽汁一个。傾石缽內。共搗成餅。貼患處。日換三四次。卽消。

金蟾膏

治癥同前。

生白礬末五錢。加麝香一分。取活蝦蟆一个。去肚腸。同搗爛如泥。四圍畱頂出气。不過一夜。卽愈。

一論發背及一切腫毒。不問已成未成。但痛者。

槐花酒

槐花四五兩。炒黃。乘熱入酒二杯。煎十餘沸。去渣。熱服。其毒卽消。神效。

一論癰疽發背。及一切無名腫毒疼痛。醫所不識。初起壯盛人。宜用黑白牽牛各一兩。

捶碎。好酒一碗。煎八分。露一宿。次日溫服。大便下膿血。卽愈。

一論初起一切惡瘡腫痛。丹癅瘰。疔腫魚口。五發癰疽。初覺一二日。便如傷寒。頭痛煩渴。拘急惡寒。四肢沈重。恍惚悶亂。坐臥不安。皮膚壯熱。大便閉結。小便赤澀等癥。並治。妊娠勿服。

千金消毒散

連翹﹝二錢﹞黃芩﹝一錢﹞當歸尾﹝一錢﹞金銀花﹝一錢五分﹞皂角刺﹝一錢﹞赤芍﹝一錢﹞天花粉﹝一錢﹞牡蠣﹝一錢﹞防風大黃芒硝麻黃﹝各一錢﹞

上銼一劑。酒水各半煎服。

一論腸癰便毒疔癰疽。初起卽消。已腫卽潰。血從大便中出。瘡潰後勿服。

加減眞人活命飲

又名千金內消散。

當歸尾﹝酒洗一錢五分﹞赤芍﹝一錢﹞白芷﹝一錢﹞木鱉子﹝去殼一錢﹞穿山甲﹝三大片蛤粉炒﹞金銀花﹝三兩﹞乳香僵蠶天花粉皂角刺大黃﹝各一錢﹞栝蔞仁﹝去殼二錢﹞

沒藥﹝五分﹞甘艸節﹝五分﹞

上銼一劑。水酒煎服。

一論癰疽發背。腫痛如錐刺。不可忍者。頓時卽止。

芙蓉膏

芙蓉葉黃荊子﹝各等分爲末﹞

上二味。入石臼內搗極爛。用雞子淸調敷患處。畱頂。如煙起。此方用在未潰之先。或將潰之際。

一治癰疽發背已潰爛者。

三神膏

蓖麻子仁﹝一合﹞陳醋﹝一大碗﹞鹽﹝一撮﹞

上三味置鍋中。用槐條攪成膏。先將豬蹄湯洗淨。或米泔水洗淨。用雞翎續續掃上。其皮卽皺。其肉卽生。

一論諸瘡惡毒。發背癰疽。痛不可忍者。此藥能衛護內膜。驅解諸毒。自然內消。

加味蠟礬丸

黃蠟﹝一兩﹞枯白礬﹝一兩﹞乳香﹝一錢﹞沒藥﹝一錢﹞雄黃﹝二錢﹞

上爲細末。用蠟熔化爲丸。朱砂爲衣。如梧子大。服五十丸。視瘡上下。蜜水送下。

一論癰疽瘡癤。皆由气血凝滯。風毒壅結。此藥發散外邪。流行气血。排膿止痛。生肌長肉之劑。當用於五六日間。已潰未潰而作痛者。宜服之。

加味千金內托散

黃﹝鹽水炒﹞人參當歸﹝酒洗﹞川芎白芍﹝酒炒﹞白芷防風川朴﹝姜炒﹞桔梗官桂栝蔞仁﹝去殼﹞金銀花甘艸節上銼。每服一兩。水煎。入好酒半盞。去渣。溫服。日進二三服之後。瘡口有黑血出者及有汗出。此藥之功也。不問癥候猛惡。未成者自散。已成者卽潰矣。痛甚。加乳香﹑沒藥。

倍當歸﹑芍藥。

一論癰疽潰後。須當大補血气。和脾胃。托毒外出。實爲切要。凡膿血出多。陰陽兩虛此藥有起死回生之功。但不分經絡。不載時令。醫者當觸類而長之可也。或見腫平痛寬。遂以爲安。漫不知省。無補接調養之功。愈後虛癥復見。因而轉爲他病而危劇者多矣。

收功萬全湯

黃﹝蜜水炒二錢五分﹞人參﹝一錢﹞白術﹝去蘆炒一錢﹞白茯苓﹝去皮一錢﹞當歸身﹝一錢五分﹞川芎﹝七分﹞白芍﹝酒炒七分﹞懷熟地黃﹝一錢﹞官桂﹝三分﹞白芷﹝三分﹞陳皮﹝五分﹞甘艸﹝三分﹞防風﹝五分﹞

上銼。生薑一片。水煎。溫服。如作渴。加麥門冬﹑五味子。如煩躁。加生地黃﹑麥門冬。

如有痰。加姜制半夏。如泄瀉。加濃朴姜炒。如小便不利。加澤瀉。如怔忡不寐。加遠志﹑酸棗仁炒。胸膈不寬。加濃朴姜炒﹑楂肉。

上方治癰疽發背諸瘡毒潰膿後。毒瓦斯已盡。气血虛弱。不長肌肉。不合口。膿淸欲作余癥。宜之。

一論患癰疽發背。出膿後脾胃虧損。不思飲食。或嘔吐泄瀉。四肢沈困無力。

八仙糕

人參﹝去蘆﹞茯苓﹝去皮﹞幹山藥芡實﹝去殼﹞蓮肉﹝去心﹞不油白術﹝去蘆米泔浸過一宿切片微炒各四兩﹞白糖霜﹝一斤﹞白粳米﹝二升水淘淨磨極細末﹞

上將藥末米粉糖霜和一處。搓揉極勻。篩放籠內。竹刀劃成小片。蒸熟。入鍋再焙漧。

任意食之可也。

斂瘡止痛生肌散

宮粉﹝火黃色﹞黃柏﹝各一錢﹞黃連乳香沒藥孩兒茶﹝各五分﹞

上爲末。摻瘡上。並治下疳黃水熱泡等瘡。

一論癰疽發背潰爛。便要此湯蕩洗。

豬蹄湯

當歸赤芍白芷羌活露蜂房生甘艸﹝各五錢﹞一方。加黃芩。

上細銼。看瘡大小用藥。如瘡大。加料用之。先將豬前蹄兩隻一斤。只用白水三升煮軟。

將汁分兩次。撥去上面油花。並下面渣肉。每次用藥一兩。投於汁中。再用文武火煎十數沸去渣。以故紙蘸藥湯。溫溫徐徐。薄揩瘡上。死肉惡血。隨洗而下。洗淨以布帛拭漧。貼膏藥。仍避風。忌人口气吹之。洗瘡切不以手觸者。

一論一切惡瘡癰疽發背等癥。此藥能退腫毒。去死肉。有膿無頭。用此點頭。自然皮破出膿。

替鍼丸

人言﹝爲末入鍋內上蓋明礬燒不響爲度一錢﹞砂﹝五分﹞巴豆﹝十粒﹞乳香﹝三分﹞

沒藥﹝三分﹞白雄丁香﹝七分﹞

上爲細末。麵糊爲丸。如豆大。用時以溫水磨化。頻點瘡頭上。神效。

替鍼散

用木鱉子﹑川烏。二味磨水。以雞翎刷瘡上。畱口大一處出膿。如藥水漧。再刷上。不一時卽穿。

一論治癰疽發背發項發腦等大毒。不拘已潰未潰。俱用此敷貼。如腫毒未潰。通敷自消如已潰。將此敷周遭腫處。其破口處。以神異膏貼之。每日換兩三次。不許見風。神效。

二合消毒散

文蛤﹝捶碎炒黑色爲末三兩六錢﹞輕粉﹝研三錢﹞黃柏﹝去皮密炙爲末二兩﹞寒水石﹝爲末一兩﹞

上末。合爲一處。用新涼水一半。蜂蜜一半。調合。不稀不稠。如瘡毒尙未開。將腫處徧敷之。用棉紙覆於上。但干。卽以水掃之。朝夕更換二次。如夏月。或午時再換一次。亦可。

若已破。將此藥敷於周遭腫處。正有膿。破口處用神異膏滿貼之。不必畱口。亦一日三換一論癰疽發背潰爛。又不生肌肉。用此立效。但此方用之。不可太早。

合口收功散

血竭﹝一錢﹞乳香沒藥輕粉龍骨﹝各一錢五分﹞赤石脂﹝二錢﹞朱砂海螵蛸﹝各五分﹞

上共爲細末。散在瘡口上。卽生肌肉。

一論癰疽發背諸瘡毒。不拘已成已潰未潰者。皆可用之。諸毒甚者。每日換二三次。中毒換一次。其藥力方能勝毒。諸瘡潰膿後。不長肌肉。不合口者。神效。

神異膏

歸尾﹝五錢﹞川芎﹝五錢﹞赤芍﹝二錢﹞生地黃﹝四錢﹞防風羌活白芷玄參黃﹝各五錢﹞官桂﹝三錢﹞桃仁﹝四十九个﹞杏仁﹝四十九个﹞木鱉子﹝十四个﹞何首烏﹝三錢﹞牛蒡子﹝五錢﹞穿山甲﹝四錢﹞蜂房﹝三錢﹞蛇蛻﹝二錢﹞大黃﹝二錢﹞黃柏﹝二錢﹞

亂髮﹝男者一團如雞子大﹞槐柳皮﹝四十九節每長一寸﹞

上用麻油三斤四兩。將藥入鍋內浸。春五夏三秋七冬十日。以桑柴文武火煎油黑色。以穿山甲浮起黑爲度。絹濾去渣。再熬油。滴水成珠。陸續下黃丹十四兩。柳條攪不住手。成膏軟硬得所。再下乳香﹑沒藥各三錢。血竭三錢。眞降香末三錢。次冷定。下麝香末二錢。水浸二三日。去火性。攤用。

一論癰疽瘡瘍痊後。及將痊。口漧渴甚。舌或生黃。及未患先渴。此腎水枯竭。不能上潤以致心火上炎。水火不能旣濟。故心煩躁作渴。小便頻數。或白濁陽痿。飲食不多。肌膚漸削。或腿腫腳先瘦。服此以生腎水。降心火。諸癥頓止。及治口舌生瘡不絕。

加減八味丸

懷生地黃﹝半斤好酒拌砂鍋內蒸半日搗膏﹞山藥﹝一兩﹞石棗﹝淨肉四兩酒蒸搗膏﹞

桂心﹝去皮﹞澤瀉﹝切片蒸焙漧﹞白茯苓﹝去皮﹞牡丹皮﹝各五錢﹞遼五味子﹝二兩五錢﹞

上爲末。入棗膏。加煉蜜少許。丸如梧子大。每服六七十丸。空心。鹽湯送下。

一凡人晚年久服加減八味丸。不生癰疽諸毒。不患消渴等癥。

一患癰疽之人。𨿽云有熱。皆因痛而得之。愈後發渴。及先渴而後癰疽。非八味丸不能治。

一人病癰疽。多有愈後發渴而不救者。治之惟八味丸最效。疽安而渴者。服此則渴止。疽安而未渴者。預服此丸。則永止渴。气血壯盛。或未疽而先發渴。服此不惟渴止。疽亦不作。

一人平日口漧作渴。因飲酒食炙爆。補劑房勞。凡若此類過多。致令腎水枯竭。不能制心火。故有此癥。後必有疽發也。宜先服八味丸。以絕其源。及癰疽後服此。尢有益也。

一論癰疽發背諸瘡。出膿潰爛。日久不愈。飲食少思。身體倦怠。口舌漧燥。或寒熱往來。

驚悸少睡。以補中益气湯。去柴胡。加蒼術﹑麥門冬﹑神曲﹑五味﹑黃柏。少睡。加酸棗仁瘡肉生遲。加白薇一錢。肉桂五分。如膿多或淸。倍加參﹑﹑歸﹑術。

一加味十全大補湯。治癰疽潰後。補气血。進飲食。實爲切要。凡膿血出多。陰陽兩虛此藥有起死回生之功。但不分經絡。不載時令。觸類而長之可也。或見腫平痛寬。遂以爲安漫不知省。無補接調養之功。愈後虛癥復見。因而轉爲他病。而危劇者多矣。

卷九﹟外科諸癥

附骨疽

丹溪曰。附骨疽者。皆因久食濃味及勞役。與酒後涉水得此。陽滯於陰之癥也。又曰。

環跳空痛不止。生附骨疽。以蒼術爲君。佐以黃柏之辛。行以靑皮。冬加桂枝。夏加條芩。體虛者加杜仲﹑牛膝。以生甘艸爲佐。作大料煎。入薑汁。食前飲之。

痛甚者。恐前藥十數劑發不動。少加麻黃。一二劑又不動者。恐疽將成。急掘地坑。以火坑通紅。沃以小便。令患者赤體坐於坑中。以席或棉衣圍抱下體。使熱气燻蒸。腠理開。气血通暢而愈。

一論瘡生腿外側。或因寒濕。得附骨疽於足少陽經分。微侵足陽明經。堅硬漫腫。行步作痛。或不能行。

內托黃湯

柴胡連翹肉桂大力子黃當歸尾黃柏升麻白芷甘艸﹝各八分﹞

上銼。水酒各一盞。煎至一盞。食前。溫服。

一治附骨疽。

黃連消毒飲

黃連羌活﹝各一錢﹞黃柏黃芩本防己桔梗歸尾﹝各五分﹞生地黃知母獨活防風連翹﹝各四分﹞黃人參甘艸陳皮蘇木澤瀉﹝各二分﹞

上十九味。切作一劑。水煎服。

一老人年七十。因寒濕地气。得附骨疽於左腿外側。少陽膽經之分。微侵足陽明經分。

闊六七寸。長一小尺。堅硬漫腫。不辧肉色皮澤。但行步作痛。以指按至骨內大痛。與此藥一服卽止。次日堅硬腫消而愈。

一論頑瘡惡毒。年久不愈。以有附骨在內。先用貝母煎濃湯洗淨。刮去腐肉。用刀撥去附骨或用蜣螂腦子五六个。搗爛敷上。其骨卽出。然後用人言五釐。研細末。入黃銅燈盞內。

用好醋一小盞。慢火熬幹。收起。過三日。卽生出銅綠來。研極細。用雞翎蘸藥掃瘡上。卽痛出水。腐肉去淨。然後用後藥。

珍珠象牙膏

楚黃賓江傳。

珍珠﹝用豆腐一塊切兩片將珠鋪在內兩片合住縛定入水煮三炷香爲度研細末一錢﹞象牙末﹝一錢﹞天花粉﹝末五分﹞宮粉﹝末一錢﹞白蠟﹝一錢﹞香油﹝五錢﹞

上共合一處。入碗內。重湯煮化澄成膏。紙攤貼患處。神效。

一治諸瘡大疼痛。不辧肉色。漫腫光色。名曰附骨癰。又治瘡口久不合。酒調服。

三生散

露蜂房蛇蛻亂髮﹝洗淨各等分﹞

上三味。燒灰存性研末。酒調服一錢七分。

卷九﹟外科諸癥

臀癰

丹溪曰。臀癰者。臀居小腹之後。在下。此陰中之陰。道遠位僻。𨿽曰太陽多血气。气運不到。血亦罕來。中年後尢慮患此。才有腫痛。參之脈癥。但見虛弱。便與滋補血气。可保終吉。若無滋補之功。其禍多在結痂之後。或半年以來乃病多致失手。愼之愼之。

一論足太陽經中。左右尺脈俱緊。按之無力。屁臀生癰。堅硬腫痛大作。

內托羌活湯

羌活黃柏﹝酒炒﹞防風本歸尾﹝各二錢﹞黃﹝一錢五分﹞蒼術﹝米泔浸﹞連翹陳皮甘艸﹝炙各五分﹞肉桂﹝三分﹞

上銼一劑。酒水同煎。空心溫服。以衣覆蓋患處。使藥力常行。不可去衣。

卷九﹟外科諸癥

腸癰

丹溪曰。腸癰常作濕熱。積久入風。難治。

千金謂腸癰妄治必殺人。其病小腹重彊。按之則痛。小便如淋。時時汗出。復惡寒。身皮甲錯。肚腹緊急。如腫之狀。脈數者。微有膿也。巢云。洪數已有膿。脈若遲緊者。未有膿。甚者腹脹大。轉側有水聲。或繞臍生瘡。或膿自臍出。或大便膿血。急服蠟礬丸。酒下。兼進後方。

一論腸癰便毒癰疽。初起卽消。已腫卽潰。血隨大便中出。宜用千金內托散。﹝方見癰疽卽加減眞人活命飲﹞

一論肚內生癰。及癰疽惡毒。宜用

內消沃雪湯

當歸身白芍黃甘艸節射幹連翹香白芷貝母陳皮皂角刺乳香沒藥穿山甲天花粉金銀花木香靑皮甚者。加大黃。

上銼。酒水煎服。祕方是世所奇。投之如神。

一論腸癰脹痛不安。或腹滿不食。小便赤。婦人產後虛熱。多有此疾。但疑惑間便不服服亦無害。視其右關脈芤者是也。

薏苡仁﹝二兩﹞牡丹皮﹝一兩﹞栝蔞仁﹝一兩﹞

上銼一兩。水煎。一方。加川芎﹑桃仁。

一婦人腹痛如錐刺。每痛至死。不敢著手。六脈洪數。此腸癰毒也。用穿山甲﹝炒﹞白芷貝母僵蠶大黃上銼一大劑。水煎服。打下膿血。自小便中出。卽愈。後再無患。宜少食煎炒熱物。

一治腸癰日久。潰爛出膿。腹內刺痛不可忍者。

用鐵打一尺長三稜鍼。將鴨腸一條。貫鍼在內。將鴨腸曲轉。輕輕送入糞門內。送到痛處。方是瘡癰之處。卽將鴨腸扯動。鍼尖出。刺破其毒。膿隨鍼而出。用手重按痛處。膿出盡而愈。此祕法也。

卷九﹟外科諸癥

囊癰

丹溪曰。囊癰者。濕熱下注也。有作膿者。此濁气順下。將流入滲道。因陰道或虧。水道不利而然。膿盡自安。不藥可也。惟在善於調攝耳。又有因腹腫。漸流入囊。腫甚而囊自裂開睪丸懸掛。水出以炭末敷之。外以紫蘇葉包裹。仰臥養之。一論癰疽入囊者。曾治數人悉由濕熱入肝經處治。而用補陰藥佐之。𨿽膿潰皮脫。睪丸懸者。皆不死。

一方用野紫蘇葉。面靑背紅是也。焙榦爲末。敷之。如燥者。以香油調敷。囊無皮者。

外以靑荷葉包之。其皮自生也。

卷九﹟外科諸癥

懸癰

一論懸癰。此瘡生穀道外腎之間。初發甚癢。狀如松子。四十日赤腫如松。治遲則破。

而大小便皆從此出。不可治矣。

國老湯

用橫紋大甘艸一兩。截長三寸許。取出山澗中流水一碗。不用井水河水。以甘艸蘸水。

文武火慢炙。不可性急。須用三時久。俟水盡爲度。劈視艸中潤透。卻以無灰酒二碗。煮至一碗溫服。一日一服。半月消盡爲度。

將軍散

大黃﹝煨﹞貝母白芷甘艸節上爲末。酒調。空心服。虛弱。加當歸一半。

一論肝經濕熱。玉莖患瘡。或便毒懸癰腫痛。或潰爛作痛。小便澀滯。或睪囊掛。

龍膽瀉肝湯

龍膽艸﹝酒拌炒黃﹞澤瀉﹝各一錢﹞車前子﹝炒﹞木通生地黃﹝酒炒﹞當歸尾﹝酒炒﹞

山梔﹝炒﹞黃芩﹝炒﹞甘艸上銼一劑。水煎。空心服。

卷九﹟外科諸癥

瘰

瘰屬血气痰熱。必起於少陽一經。不守禁忌。延及陽明。大抵食味之濃。鬱气之積。

曰風曰熱。皆此二端。扼引變換。須分虛實。實者易治。虛者可慮。此屬膽經。主決斷。有相火且气多血少。婦人見此。其月經如期。不作寒熱者。易治。積久轉爲潮熱。危矣。自非斷欲食淡。神仙不治也。

一論瘰者。經所謂結核是也。或有耳前後連及頸項。下連缺盆。皆爲瘰。或在胸前及胸之側。下連兩脇。皆爲馬刀。手足少陽主之。獨形而小者爲結核。續數連接者爲瘰。形長如蛤者爲馬刀也。

一論繞項起核。名曰蟠蛇。延及胸前及連腋下者。名曰瓜藤。左耳根腫核者。名曰串袋。右耳根腫核者。名曰蜂窩。

一論瘰馬刀。生耳前後。或項下胸腋間。累累如珠者。未破已破皆治。

消毒化堅湯

當歸﹝一錢﹞黃﹝一錢﹞白芍﹝一錢﹞玄參﹝六分﹞天花粉﹝六分﹞連翹﹝一錢五分﹞

柴胡﹝一錢﹞黃芩﹝五分﹞牛蒡﹝七分﹞龍膽艸﹝四分﹞升麻﹝七分﹞桔梗﹝一錢﹞陳皮﹝八分﹞羌活﹝七分﹞薄荷﹝四分﹞海昆布﹝七分﹞甘艸﹝四分﹞

上銼一劑。生薑煎服。

一方。加甘艸節﹑知母﹑貝母海藻。更佳。

升陽調經丸

升麻﹝八錢﹞葛根﹝五錢﹞芍藥﹝二錢煨﹞連翹﹝五錢﹞黃連﹝五錢﹞黃芩﹝酒炒五錢﹞

生黃芩﹝四錢﹞黃柏﹝酒炒五錢﹞桔梗﹝五錢﹞歸尾﹝二錢﹞三稜﹝酒炒三錢﹞莪術﹝酒炒﹞

膽艸﹝酒洗﹞甘艸﹝炙各五錢﹞夏枯艸﹝五錢﹞

上藥秤一半。另研爲末。煉蜜爲丸。如綠豆大。每服一百二十丸。白湯下。一半作飲片每服五錢。水煎服。半月卽痊。

一論久患瘰流注。以致血气兩虛。懷抱抑鬱。飲食少思。或四肢患腫。肉色不變。或日晡發熱。或潰而不愈。久不愈者。

益气養榮湯

黃﹝炙﹞人參白術﹝去蘆炒各一錢五分﹞當歸﹝酒洗﹞川芎白芍﹝炒﹞懷生地黃﹝炒﹞陳皮香附貝母﹝各一錢﹞柴胡地骨皮桔梗甘艸﹝各五分﹞

上銼一劑。水煎。食後服。如有痰。加橘紅。如脇下刺痛。加靑皮。或木香。如午後有熱。

或頭微眩。加黃柏炒。如膿水淸。倍人參﹑黃﹑當歸。如女人有鬱气。胸膈不利。倍香附﹑貝母。如月經不調。加牡丹皮﹑當歸。

一論瘰兼諸癅皆治。

抑气內消散

當歸川芎白芍﹝炒﹞白術﹝去蘆炒﹞靑皮白芷半夏﹝姜炒﹞陳皮桔梗羌活獨活濃朴﹝姜炒﹞防風黃芩烏藥香附檳榔﹝各一兩﹞蘇子﹝一兩五錢﹞沈香﹝三錢﹞

木香人參粉艸﹝各五錢﹞

上銼。水煎。溫服。十餘服卽消。若再發。照分兩制爲末。酒糊爲丸。如梧子大。每服五十丸。酒送下。

一論瘰未破。在左爲瘰。宜

內消調經散

山東李西嶺傳。

升麻葛根龍膽艸黃連桔梗連翹黃芩黃柏莪術三稜甘艸﹝各五分﹞

當歸尾白芍﹝各三分﹞

上銼。水煎服。稍虛。加夏枯艸。有痰。加天花粉﹑知母各五分。少陽。加柴胡四分。

一論在右爲馬刀瘡。未破。宜

柴胡通經湯

柴胡連翹歸尾甘艸黃芩鼠粘子三稜桔梗﹝各二分﹞黃連紅花上銼一劑。水煎。熱服。

一論瘰已破者。

補中勝毒湯

黃﹝一錢﹞人參當歸生地黃熟地黃白芍陳皮﹝各三分﹞升麻﹝五分﹞柴胡﹝五分﹞連翹﹝一錢﹞防風甘艸﹝各五分﹞

上銼。水煎。熱服。

一治瘰並頸項結核。或腫或痛。宜夏枯艸水煎。食後頓服。

一方。用夏枯艸一把。水煎三次。去渣。熬成膏。貼患處立消。

一治瘰元气無虧。用此以去之。若旣去而不收斂服前益气養榮湯若元气怯弱宜先補後服毒以後仍服前湯。度無他疾。此方治瘰未成者消。已潰者斂。元气壯者可服。

必效散

南硼砂﹝二錢五分﹞輕粉﹝一錢﹞麝香﹝五分﹞巴豆﹝五个去皮心用﹞白檳榔﹝一个﹞

斑蝥﹝四十枚去頭足用糯米炒熟去米﹞

上研極細末。取雞子二个。去黃。用淸調藥。仍入殼內。以濕紙數重糊口。入飯甄蒸熟取出曝榦爲末。每服五分。生薑酒炒。五更初調服。如覺小腹痛。用益元散一服。其毒俱從大便出。

一治遠年鼠瘡神方。

千捶綠云膏

松香﹝半斤熔七次濾去渣﹞乳香﹝一錢五分﹞沒藥﹝二錢五分﹞血竭﹝一錢﹞銅綠﹝二錢半﹞杏仁﹝去皮二錢﹞孩兒茶﹝三分﹞蓖麻子﹝去殼二兩﹞麻油﹝二兩﹞乳汁﹝二盞﹞

上爲細末。合作一處。同乳汁麻油攪勻。捶搗千下成膏。用絹上藥貼患處。

一婦人患瘰久而不愈。或以爲木旺之癥。不宜於春。預用散腫潰堅湯腫硬益甚。余以爲肝經虧損。用六味丸﹑補中益气湯。至春而愈。此癥若肝經風火自病。元气無虧。可用散堅瀉靑之劑。若肝自虧損。或水不生木。用六味丸。若金來克木。須補脾土。生腎水。若行攻伐。則脾胃傷。而反致木克土矣。

一婦人項核腫痛。察其血气虛實。先以必效散一服去之。更以益气養榮湯三十餘劑補之而消蓋此癥初起。而血气虛弱者。先用益气養榮湯。待其气血稍充。乃用必效散以去其毒。仍用補藥。無不奏效。若已成膿者。卽鍼而補托之。气血復而核不消者。服散堅之劑。倘不應而气血如故。仍以必效散﹑養榮湯。又不應。灸肘尖肩二穴。用千捶綠云膏自愈。若气血壯實。不用追蝕。亦能自腐。用藥以腐之者。便易於收斂耳。若血虛而用追蝕。不惟無益。

適以取敗。凡不愼飲食七情者不治。

卷九﹟外科諸癥

疔瘡

夫疔瘡者。由四時疊更。陰陽交變。此二气互相激怒。必成暴气。然暴气卒然。大風大霧。

大寒大熱。若不能避。而遇襲於皮膚。入於四體。傳注經絡。遂使腠理結滿。陰陽二气。不得宣通。遂成疔毒。但疔毒之名有十三種。必發於手足間。生黃泡。其中或紫色。有一帶紅綫道直入者。用鍼於綫處刺去毒血水。鍼時以知痛出血爲妙。否則紅綫入腹攻心。必致危困凡治疔毒。先以面漿水飲之。吐則是。不吐則非也。大抵脈洪而數者。難愈也。

一治疔瘡惡毒神效。飛龍奪命丹。﹝方見諸瘡﹞

一治疔腫及無名瘡毒。掐頭去白水。以蔥頭搗敷。神效。

一治無名腫毒疔瘡。手指無故生蛇頭。指腫痛不可忍。有紅筋入心者。

蜈蚣﹝二錢﹞雄黃﹝一錢﹞歸尾土赤芍白芷梢﹝各二錢﹞

上銼爲末。頭生酒煨服。神效。

一論一切惡毒疔瘡。諸般無名腫毒。及四時傷風傷寒憎寒壯熱無汗。初覺者

趙府小靈丹

乳香沒藥輕粉血竭朱砂川烏尖艸烏尖細辛巴豆霜蟾酥麝香﹝減半﹞

上爲細末。糯米糊爲丸。如黃米大。雄黃爲衣。每服十三丸。小兒五七丸。用蔥白三根劈開。入丸在內。細嚼。好酒送下。以被蓋出汗。避風。婦人有孕不可服。

一論一切疔瘡惡毒腫痛神方。

類聖散

川烏艸烏蒼術細辛白芷薄荷防風甘艸﹝各五錢﹞

爲上細末。蛋淸調塗患處。畱頂。

一凡患疔瘡癰疽癤毒。此藥能令內消去毒。化爲黑水。從小便出。萬無一失。不可輕視知母貝母白芨半夏天花粉皂角刺金銀花穿山甲﹝炒﹞乳香﹝各一錢﹞

上銼一劑。用無灰酒一碗。煎至一半。去渣。只作一服。溫服。不得加減。再將渣搗爛加過秋芙蓉葉一兩。搗爛。用蜜調井花水。和敷瘡口上。如幹。再用蜜水潤濕。過一宿。自然消。不必用第二服藥也。忌發物。

一人腳面生疔。形𨿽如粟。其毒甚大。宜峻利之藥攻之。因其怯弱。以隔蒜灸五十餘壯癢遂止。再灸片時乃知痛。更用膏藥封貼。再以人參敗毒散漸愈。夫至陰之下。道遠位僻。且怯弱之人。用峻利之劑。則藥力未到。胃气先傷。虛虛之禍。有所不免。不如灸之爲宜。

卷九﹟外科諸癥

便毒

便毒一名騎馬癰。此奇經衝任爲病。而癰見於厥陰經之分野。共經多血。又名血疝。或先有疳瘡而發。或卒然起核疼痛而發。皆熱郁血聚而成也。初發宜疏利之。卽散。或膿後如常用托裏內補之藥。

一論便毒。是厥陰經濕熱。因勞倦而發。用射幹三寸。以生薑煎。食前服。得利二三行立效。射幹開紫花者是。

一論便毒極效方。

追毒散

當歸尾赤芍白芷金銀花天花粉﹝各一錢﹞白僵蠶﹝炒六枚﹞木鱉子﹝十个﹞穿山甲﹝二片﹞大黃﹝三錢﹞芒硝﹝二錢﹞一方。加五靈脂更妙。

上銼一劑。好酒煎。露一宿。五更熱服。濃蓋發汗。利一二行卽愈。其硝黃待羣藥煎將熟方入。再二沸用之。一方。加射幹。去芒硝。

一論魚口便毒方。

神異散

金銀花天花粉木鱉子﹝各二錢﹞甘艸﹝三分﹞連翹黃芩﹝各八分﹞山梔子﹝七分﹞

穿山甲﹝炙二片﹞皂角刺﹝三錢﹞木香﹝五分﹞大黃﹝三錢﹞

上銼一劑。酒水煎。空心服。

一治便毒腫痛神方。徐完愚傳。

大黃全蠍蟬蛻僵蠶穿山甲﹝土炒成珠﹞白芷梢貝母當歸尾﹝各二錢﹞

上合一帖。水煎後。加入大黃。再煎二沸。去渣。入好生酒同服。如未散。加蜈蚣一條同煎服。

一治魚口瘡方。用豬膽一枚。投熱酒一碗。溫服。卽內消。

一治魚口便毒方。

上爲末。黃酒調下。

一治魚口便毒方。陳雲嶽傳。

僵蠶﹝炒三十六个﹞穿山甲﹝土炒二錢﹞蜈蚣﹝二條﹞大黃﹝三錢﹞甘艸節﹝一錢﹞杏仁﹝去皮尖一錢﹞五靈脂﹝二錢﹞全蠍﹝一个﹞皂角子﹝炒一錢﹞金銀花﹝一錢﹞

上銼一劑。酒水各半煎服。

卷九﹟外科諸癥

下疳

下疳瘡。乃男子玉莖生瘡。皆因所欲不遂。或交接不潔。以致邪毒浸漬。發成瘡毒。日久不愈。或成便毒。或損爛陽物。多致危篤。又魚口瘡。妒精瘡。皆其類也。俗云。疳瘡未已。

便毒復來生也。

妒精瘡。此蓋因婦人陰中先有宿精。因而交接。虛熱燻蒸。卽成此疾。初發在陰頭如粟類。

拂之甚痛。兩日出淸膿作白孔。蝕之大痛。婦人有生於玉門內。正似疳蝕瘡。不痛爲異耳。

消疳敗毒方

防風﹝六分﹞獨活﹝六分﹞柴胡﹝一錢五分﹞連翹﹝七分﹞荊芥﹝七分﹞黃柏﹝八分﹞

知母﹝七分﹞黃連﹝七分﹞赤芍﹝九分﹞蒼術﹝七分﹞赤茯苓﹝九分﹞木通﹝九分﹞龍膽艸﹝九分﹞甘艸﹝三分﹞

上銼一劑。燈心二十四寸。水煎。空心服。如有便毒。量人虛實。加大黃一二錢煎服。

一治下疳痛不可忍。如神。

宮粉﹝煨五錢﹞冰片﹝二分﹞水銀﹝三分用錫三分制﹞上爲細末。摻瘡上。

一治下疳潰爛。

珍珠﹝燒存性﹞片腦人手指甲足指甲﹝燒成灰各一分﹞血餘﹝燒成灰二分﹞

上爲細末。摻患處。

一燻下疳方。

皮硝﹝一碗﹞乳香雄黃孩兒茶﹝各五分﹞

上入小壇內。外用牛糞火煨壇熱。其硝自化。燻至晚上。使以心口涼爲度。

一治陰頭上疳瘡。何和宇傳。

五倍子﹝燒灰存性一錢七分﹞朱砂﹝七分﹞孩兒茶﹝五分﹞冰片﹝五分﹞輕粉﹝二分五釐﹞水銀﹝二分﹞

上共爲細末。撒患處。如從一邊爛起。加狗骨燒灰二分。如從周遭爛起。加鱉殼燒灰二分。

一治疳瘡祕方。

八寶丹

乳香沒藥孩兒茶紅褐子灰海﹝焙一个﹞珍珠﹝炒﹞象牙﹝煨﹞龍骨﹝各五分﹞上爲細末。先用米泔水洗瘡。拭漧摻上。神效。

一疳瘡膿淸不結痂。不合口。久不愈者用六味地黃丸。加黃柏﹑知母﹑麥門冬。四五劑而愈。

一治疳瘡。用黃柏去皮。以豬膽汁炙透爲末。摻瘡上。

一治陰囊上生瘡。用甘艸煎水溫洗。卻用腦茶末敷之。

一治陰頭生瘡。用溪港中螺螄。入幹鍋內過。先以溫水洗五七次。後以此藥敷之。

一治妒精瘡。用大田螺兩个。和殼過存性爲末。加輕粉敷之。

一治外腎生瘡用綠豆粉一分。蚯蚓屎二分。水研塗。幹又敷。

一治腎臟風發瘡疥。用紅椒去目。水浸半日。和生杏仁研爛。擦兩手掌。掩外腎。極效一治下部生濕瘡。熱癢而痛。寒熱。大小便澀。食亦減。身面微腫。用馬齒莧四兩研爛入靑黛一兩。再研勻敷上。

一治下疳瘡。

白礬﹝一兩﹞黃丹﹝八錢熬飛紫色﹞

上研爲細末。以溝渠中惡水洗過。拭漧敷上。

一治蠟燭發神方。

鐘乳石﹝二分﹞朱砂﹝三分﹞珍珠﹝二分﹞琥珀﹝一分五釐﹞片腦﹝二分五釐﹞

上爲細末。每用土茯苓四兩。豬蹄三隻。煎水三碗。早間服一碗。調前藥末四釐。午間服一碗。調前藥末四釐。晚間服一碗。調前藥末四釐。一日服三次。共一分二釐。十日服盡。其瘡必愈。其豬蹄隨用之。忌動風發物。牛肉燒酒最忌之。神良之祕方也。

卷九﹟外科諸癥

楊梅瘡

夫癘瘡者。一名楊梅瘡。因形相似。乃气受之。故堅實凸起。又名棉花瘡。血受之。其形扁拓而潰。又名果子瘡。亦類其象。而俗呼之也。北又曰天泡瘡。皆一名。異而實同源。治療當別。自致者重。傳染者輕。蓋自致者。必因淫欲太妄。以致陰處起火。及縱口恣味。三焦皆熱。精竭血結。遺滯諸經而成者也。俗傳以母豬犬羊肉雞鯉毒物發出。謂毒盡。殊不知在火上添油矣。又有怕露出而求速效者。過服敗毒散。則傷五內胃气。毒益陷伏。以藥綫燻臍。致使出不能出。收不能收。廷潰不能杜絕。手足心皮枯似白鵝掌風。及後筋骨疼痛。風塊惡候。皆未獲良治而然也。凡遇此患。托裏解毒湯。外用千里光明湯頻頻洗浴。大效。

托裏解毒湯

當歸﹝一錢五分﹞赤芍﹝一錢五分﹞川芎生地黃連翹黃芩防風﹝各一錢﹞黃連﹝酒炒二錢﹞荊芥穗﹝七分﹞苦參﹝酒炒﹞羌活薏苡仁﹝各一錢﹞皂角子﹝十个﹞防己﹝一錢﹞木瓜﹝五分﹞生甘艸﹝二分﹞土茯苓﹝一兩濕者四兩﹞

上銼。水二碗。煎至一碗。溫下。渣再煎服。虛弱人。加人參一錢。自生者。加黃柏一錢。牛膝一錢。獨活一錢。宜服二十帖。每帖煎三次。一日服一帖。

千里光明湯

靑木香黃連黃柏黃荊芥防風苦參蒼耳子蛇牀子羌活升麻麻黃甘艸﹝各五錢﹞雞腸艸﹝焙﹞冬靑葉﹝焙﹞

上作一劑。用布包。水煮。於無風處。服此煎藥。卽以此湯浴洗。涼了又加熱。藥湯煮熱者實洗。微汗拭漧。十日後不必頻洗。其藥渣並入。煎藥渣再洗。雞腸艸一名千里光明艸。又名九里明。俗名藤枯賣。其葉梢尖而歧。開花白色。處處有之。

一治楊梅瘡初起。先服防風通聖散十餘劑。後服此收功。永無後患。

十全丹

云萊弟驗。

雄黃朱砂乳香沒藥孩兒茶當歸白芷丁香槐角﹝各一錢﹞輕粉﹝用花椒一錢煎水調蒸八分﹞

上爲細末。飯爲丸如綠豆大。每服三十丸。土茯苓湯下。

一治楊梅瘡。先服防風通聖散。加紫艸一兩同煎服。後服此良。十九服驗。

白蘚皮﹝二兩﹞皂角子﹝一百二十个﹞防風﹝二兩﹞細辛﹝一兩三錢﹞川烏﹝一兩﹞艸烏﹝二个﹞罌粟殼﹝四兩﹞

上銼十劑。每一劑。用土茯苓一斤。豬肉半兩。同煎服。

一治楊梅瘡。黃左川傳。

連翹﹝四兩﹞金銀花﹝四兩﹞牙皂﹝二兩﹞杏仁﹝二十四个﹞蟬蛻﹝二十一个﹞肥珠子﹝三十一个﹞冷飯團﹝一斤﹞

上俱銼。用酒拌炒。作十帖。水煎服。

一治楊梅瘡毒。黃仰溪傳。

金銀花﹝一兩五錢﹞靑藤歸尾皂角刺五加皮白蘚皮﹝各二兩﹞

上銼。分作十二劑。每劑用土茯苓十二兩。水煎服。先服通聖散。

一治楊梅瘡。南塘侄驗。

漢防己﹝七錢﹞槐花﹝二錢﹞五倍子﹝四錢﹞

上三味爲末。用土茯苓半斤研爛。豬肉半斤切碎。共作一服。用酒煮熟。連渣並肉通服一治楊梅瘡良方。胡云齋傳。

歸尾牛膝黃芩大黃﹝各一兩三錢﹞木瓜﹝一兩﹞金銀花﹝二兩二錢﹞皂角刺﹝八錢﹞蟬蛻﹝五錢﹞土茯苓﹝二錢﹞

上銼。分作十帖。每帖用紅棗﹑白果﹑皂角子各十枚。蔥白三根。水煎。臨晚服。忌綠豆。

一治天泡瘡神方。用鐵銹釘。釅醋磨濃。搽瘡上立已。

一論凡人患楊梅﹑天泡﹑棉花等瘡。致成一切難狀之疾。或楊梅瘡爛見骨。經年不收口者。

或筋骨疼痛。舉發無時。或徧身疙瘩不消。或手足皺破出血。或徧身起皮發靨。好一層起一層。或赤癱白癱鵝掌風癬。或皮好骨爛。口臭難當。及年久瘡不愈。一切頑瘡惡毒。並皆神效。

通仙五寶湯

鐘乳粉﹝三分﹞大朱砂琥珀冰片珍珠﹝各一分五釐﹞

上爲細末。用白飛面炒三分。共一錢二分。分作十二帖。每一日一帖。用一分。用土茯苓一斤。水煎十二碗。每淸晨用半碗。和服。共十二碗。一日俱要喫盡。不可別用茶湯。一日一服。有不盡劑而愈者。有終劑而愈者。如病重未愈。須再服一料。忌雞鵝魚牛羊發物及房勞一忌楊梅風塊。作腫作痛。及癰疽瘰毒。並一切無名腫毒。

黑虎膏

艸烏﹝四兩﹞南星半夏大黃﹝各二兩﹞五倍子﹝三兩同綠豆五兩共炒焦﹞漧薑﹝五錢﹞姜黃﹝一兩﹞黃柏﹝一兩﹞

上爲細末。共和勻。用蔥汁米醋調成膏。貼患上。時常以蔥醋潤之。毋令漧燥。其膏一日又取下。加些新的。復研再貼。以消爲度。

一楊梅瘡愈後遺癬毒。一層一層頑皮。癢不可當。

牛油地瀝靑香油黃蠟﹝各一兩熔化待溫入後三味﹞銀朱﹝一錢五分﹞宮粉﹝一錢﹞

麝香﹝五分﹞

上爲末。入內和勻。先將火烤癬令癢。抓破擦上藥。再烤再擦如神。

一治楊梅瘡。不論遠近。先服防風通聖散。十數劑後。服此丸收功。神效。

輕粉孩兒茶糯米飯芝麻﹝各一錢﹞

上共搗爲丸。作一百个。每早。茶下十丸。忌葷鹽。

一治楊梅瘡。

雄黃﹝二錢﹞眞輕粉﹝一錢﹞杏仁﹝去皮尖三十个﹞

上研爲細末。入杏仁。再研如泥。用雄豬膽汁調搽瘡。要先洗淨。拭漧搽藥。二三日效

卷九﹟外科諸癥

疥瘡

夫疥與癬。皆熱客於皮膚之所致。風毒浮淺者。爲疥也。毒之深沈者。爲癬也。多因風毒夾熱得之。疥發於手足。或至徧身。癬則肌肉癮疹。或圓或斜。或如苔蘚走散。內藏汁而外有筐。曰幹癬苔癬風癬濕癬四者。莫不有虫者。治癬去風殺虫是也。

一論風瘡疥癬癮疹紫白癜風。赤遊風。血風瘡丹癅。及破傷風。在上部者。加桔梗一錢。在下部者。加木瓜﹑牛膝各一錢。如濕气成患而在下。去蟬蛻﹑僵蠶。

祛風敗毒散

枳實赤芍前胡紫胡﹝各五分﹞荊芥薄荷牛蒡子獨活蒼術﹝各六分﹞僵蠶連翹﹝各七分﹞川芎羌活﹝各八分﹞蟬蛻甘艸﹝各三分﹞

上銼一劑。生薑三片。水煎服。

一燻疥如掃。

銀朱﹝一錢﹞雄黃﹝一錢﹞木鱉子﹝一个﹞好攛香﹝一錢﹞艾葉﹝三錢﹞

上五味爲末。以紙捲條。陰陽瓦盛。燻兩腿腕。以被蓋之。畱頭面在外。先以布包裹二便。一治燻瘡疥虫瘡。

花椒雄黃蘄艾上三味。共爲末。將紙捲簡放被內燻之。

一洗疥如神。

防風荊芥馬鞭艸白礬花椒苦參野菊花上銼。水煎湯洗。神效。

一治疥如神。徐金坡傳。

大楓子﹝五錢﹞水銀渣﹝三錢﹞樟腦﹝一錢五分﹞

上用油核桃同搗爛。絹帛包擦疥上。

一燻疥妙方。油核桃去囊。一半畱。一半搗爛。入苦參末八釐。攪勻。仍合一處。放瓦上火燒煙燻之。卽已。

一掃光

又名玉繡球。治諸瘡疥癩。

大楓子肉﹝四十九个﹞杏仁﹝泡去皮四十个二味同研﹞花椒﹝去子四十九个﹞白礬﹝生用另研二錢﹞水銀﹝三錢﹞茶葉﹝另研末一錢﹞樟腦﹝二錢另研以上三味同研﹞輕粉﹝一錢﹞

上和勻再研。聽用。先以槐﹑柳﹑桃﹑楮﹑桑五木枝。煎湯洗疥。拭漧。將前藥量疥多少。用地瀝靑入鹽少許。乘熱和藥。擦上。一日搽三次。忌羊雞魚豬頭等物。

一治幹疥瘡。香油四兩。花椒一兩。熬至焦黑研爛。入大楓子去殼七个。輕粉三錢。硫黃一錢。人言三分爲末。入油內搽之。

十香膏

白礬﹝炒﹞輕粉水銀雄黃川椒﹝去子炒﹞樟腦﹝各一錢﹞檳榔﹝一个研末﹞杏仁﹝四十个去皮同研﹞大楓子﹝去皮肉四十个另研﹞

上共和勻。用地瀝靑八錢。俱入乳缽內。研至不見水銀星爲度。丸如彈子大。待瘡疥癢。

將藥丸於患處滚過。

一治徧身風癢生瘡疥。土蒺藜湯洗之。

一治老人生皮風疥瘡瘙癢。藜蘆根爲末。脂油調搽卽愈。

一鼻聞香疥瘡。後山李懷嚴傳。

大楓子﹝三十个﹞朝腦﹝三錢研細﹞水銀﹝一錢研至不見水銀星爲度後入﹞油核桃仁﹝七个﹞

上共一處。再研。用粗碗盛在內。用紙蓋口。勿使泄气。用時擦手心內。以鼻聞數日卽已。或擦亦可。

卷九﹟外科諸癥

癬瘡

一風癬膿。疥癩血風。諸瘡腫毒。

歸尾﹝一錢五分﹞赤芍黃芩黃連黃柏﹝各一錢﹞大黃﹝三錢﹞防風﹝八分﹞金銀花苦參﹝各一錢﹞木鱉子﹝去殼一个﹞

上銼一劑。水煎。露一宿。五更服。若腸風髒毒下血。去木鱉子。加槐花一錢。

一治一切癬瘡瘙癢甚者。

胡粉﹝另研﹞雄黃﹝另研﹞硫黃﹝另研各一錢五分﹞大艸烏﹝三錢生用﹞斑蝥﹝一錢﹞

砒霜﹝五分﹞全蠍梢﹝三錢﹞麝香﹝五分﹞

上爲細末。先用羊蹄根蘸醋擦動。次用藥少許擦患處。

一治幹癬不瘥。

天南星艸烏﹝各一个生用﹞

上爲末。用羊蹄根搗勻和調塗。

一治徧身頑癬。

大楓子﹝四十九个﹞川槿皮﹝二兩﹞斑蝥﹝去翅足五个﹞川椒輕粉﹝各一錢﹞杏仁﹝三錢﹞海桐皮﹝二錢﹞

上共爲末。河水﹑井水各一碗。浸一夜。蘸汁擦之。

一治癬瘡效方。﹝萬嵩鶴傳﹞用馬蜂窩一个。仰放炭火上。用枯礬末。漸漸塡滿下面。火炙令焦。爲末。蠟腳醋調塗癬上。卽愈。

一切疥癬癩瘡。及諸瘡不能收口者。立見收口。

魚鮏艸﹝曬榦爲末爲主﹞雄黃﹝一錢﹞木鱉子﹝去殼一个﹞銀朱﹝一錢﹞艾葉﹝不拘多少﹞

上爲末。紙捲燒煙燻患處。立效。

一治疥癬瘡板。血風痛癢神效。孫方李存吾傳。

大楓子﹝去殼四十九个﹞蛇牀子﹝二錢﹞木鱉子﹝去殼念个﹞川椒﹝二錢﹞枯礬輕粉水銀﹝各二錢﹞朝腦﹝一錢﹞

上爲末。地瀝靑搗勻。先將椒艾湯洗令淨。癢時抓破患處。擦之大效。

一治牛皮癬極癢抓爛。牛腳爪燒灰存性爲末。香油調搽。立效。

一治癬瘡。用鍼磨極尖快。當癢時於癬瘡上各刺百鍼。血出盡。鹽湯洗之。未愈。再刺再洗。

卷九﹟外科諸癥

禿瘡

白禿之候。頭上白點斑剝。初似癬而上有白皮屑。久則生痂HT成瘡。遂至徧頭。洗刮除其痂頭成瘡孔如箸頭大。裏有膿汁出。不痛而有微癢時。其內有虫。甚細微難見。九虫論亦云是蟯虫動作而成此瘡。乃自幼小及長大不瘥。頭髮禿落。故謂之白禿也。宜以後方治之。

一治禿瘡方。

藜蘆﹝二錢﹞枯礬苦參五倍子﹝各二錢﹞

上爲細末。香油調搽。

一治禿瘡方。臨穎楊子登傳。

仙人垢﹝卽埋葬過人棺板底上垢膩也研爛不拘多少﹞

上用鯽魚。以香油煎熟去魚。將油調仙人垢塗禿上一錢濃。一二次卽愈。

一治禿瘡。先用水洗令淨。用燒酒和芥末。調塗患處。立已。

一治禿瘡。

膽礬﹝三錢﹞乳香﹝二錢﹞沒藥﹝二錢﹞紫艸﹝五錢﹞食鹽﹝三錢﹞木地瀝靑﹝一錢﹞

油同艸鹽煎久。下前三味。剃頭方搽。

一治頭瘡如神。雲松弟驗。

紫艸沒藥淮鹽﹝各三錢炒﹞木地瀝靑﹝二兩﹞膽礬﹝一錢﹞石乳﹝二錢﹞樟腦﹝二錢﹞

上爲細末。地瀝靑調勻。先將頭髮剃淨。再洗令淨。擦藥。一日搽一次。神效。

一治小兒白禿瘡。

黃柏皮﹝五分﹞枯礬﹝一錢五分﹞硫黃韶粉輕粉﹝各一錢﹞

上爲細末。臘月豬油調。日擦三次。又用大蒜。每早揩白處。

一治禿頭瘡。用鯽魚一个。重三四兩。去肚腸。以亂髮塡滿。紙裹。燒存性。雄黃二錢共爲末。淸油調敷。先以盡洗拭後用藥。

又方。以苦楝皮燒豬脂調敷。

卷九﹟外科諸癥

癜風

紫癜風﹑白癜風。乃因心火汗出。及醉飽並浴後毛竅開時。乘風揮扇得之。扇風侵逆皮腠所致。宜服胡麻散。或追風丸。外以洗擦藥滌之。

一論紫白癜風並癬。及面上灑。又名粉面刺。俱可服之。

胡麻散

胡麻子﹝赤色扁者佳另研五兩﹞白芷﹝二兩﹞何首烏防風升麻威靈仙﹝各二兩﹞

蔓荊子﹝一兩五錢﹞甘菊花﹝一兩﹞苦參﹝酒炒三兩﹞川當歸川芎﹝酒炒﹞牛蒡子﹝微炒另研﹞荊芥穗薄荷葉片黃芩﹝各二兩﹞白蒺藜﹝三兩﹞白芍﹝酒炒二兩﹞黃連﹝酒泡一日炒二兩﹞

上爲細末。每服三錢。食遠服。秋分後至春分。白酒調服。用米糊細丸。食遠白湯下亦可

追風丸

何首烏荊芥穗蒼術﹝米泔浸焙﹞苦參﹝各四兩﹞

上爲細末。好肥皂三斤。去皮弦子。入砂鍋內。水熬成膏。和爲丸如梧子大。每服五六十丸空心。溫酒或茶送下。最忌一切動風之物。

一治白癜風。用雄鷄腎﹑白果仁。搗爛擦患一治汗斑方。

白蓮花半夏上各等分爲末。飛麵糊爲丸。如彈子大。用六安茶擦之。

一治紫癜風﹑白癜風。卽如今汗斑之類。

白附子雄黃密陀僧上各等分爲細末。用帶皮生薑自然汁調。以茄蒂蘸藥。擦之卽愈。

一治紫白癜風神方。

雄黃﹝二錢﹞雌黃硫黃白砒白礬﹝並用透明者佳各二錢﹞

上共爲末。每用時先一浴。令通身出汗。次以搗生薑拌藥布包。患處擦之良久。以熱湯淋洗。

一治白癜風方。用杜蒺藜子。生搗爲末。作湯服之。每服三錢。

卷九﹟外科諸癥

癘風

夫癘風者。天地殺物之風。燥金之气也。故令瘡而不膿。燥而不濕。燥金之體澀。故一客於人。則榮衛之行滯。令人不仁而麻木也。毛落眉脫者。燥風伐其榮衛。而表气不固也。徧身癩疹者。上气下血俱病也。諸痛屬實。諸癢屬虛。癘風之癢。固多有虫。而衛之虛。不可誣也。是癥也。以潤燥之劑主之。白花蛇血气之屬也。用血气之屬以驅風。豈不油然而潤乎。然其性中有毒。同气相求。直達癘風毒捨之處。豈不居然而效乎。皂角之性。善於潔身。則亦可以潔病。苦參之性。善於去熱。則亦可以去風。昔人治以防風通聖散。此方乃汗下之劑也。非榮衛虛弱者所宜。今以玉屏風丸更之。則黃可以排膿補表。防風可以利气疏邪。白術可以實脾而補肌矣。

補气瀉榮湯

黃當歸生地黃黃連﹝各三分﹞人參﹝二分﹞黃芩﹝四分﹞連翹升麻﹝各六分﹞

甘艸﹝一錢五分﹞全蠍﹝二分﹞虻虫﹝一枚去足微炒﹞桃仁﹝二个﹞蘇木梧桐淚地龍﹝各三分﹞水蛭﹝三枚炒盡煙﹞桔梗﹝五分﹞麝香﹝少許﹞

上銼一劑。水煎溫服。

一論治癘風。手足麻木。毛落眉脫。滿身癩疹。搔癢成瘡等癥。

愈風換肌丹

白花蛇﹝二條頭尾全者酒浸二三日去骨陰漧﹞苦參﹝四兩﹞皂角﹝五斤去皮弦酒浸一宿取出以水熬膏﹞

上爲末。以皂角膏和丸如梧子大。每服七十丸。以防風通聖散送下。

苦參酒

用苦參五斤。好酒三斗。浸一月。每服一合。日三服。

苦參丸

苦參﹝一斤﹞防風荊芥羌活當歸川芎赤芍金銀花獨活連翹黃芩黃連梔子滑石白術甘艸﹝各一兩﹞

上爲末。麵糊爲丸。如梧子大。每服百丸。苦參酒送下。

一治癩風。

如聖丹

全蠍﹝酒洗一兩﹞天麻﹝一兩五錢﹞僵蠶﹝炒﹞蟬蛻苦參﹝各一兩﹞防風﹝一兩五錢﹞

荊芥羌活細辛白芷川芎當歸白芍﹝各一兩﹞人參﹝五錢﹞白術﹝去蘆﹞枳殼﹝去穣﹞

桔梗滑石黃柏﹝去皮﹞大黃﹝煨各一兩﹞芒硝﹝五錢﹞麻黃石膏﹝各一兩﹞黃連﹝五錢﹞大楓子﹝去殼一个﹞郁金﹝五錢﹞皂角刺山梔子連翹﹝各一兩﹞獨活﹝五錢﹞

上三十味爲細末。用紅米糊爲丸。如梧子大。每服五七十丸。用六安茶送下。日三服卽愈。

半身不遂。尿如靛水黑色。此病之深者。只用此藥二料。如眉毛須髮脫落。日漸生長。切不可食羊雞鵝豬頭蹄鯉魚生冷。如肯食淡。百日全愈。如癩破裂。只用大楓子殼煎湯洗。春夏石膏滑石根據方。秋冬二味減半。遇春分秋分。服防風通聖散一帖。空心服。利三四次。以粥補之。方見中風。

一治癘風眉髮脫落者。取皂角刺。九蒸九曬爲末。每服二錢。溫湯送下。久服眉髮再生肌膚悅潤。眼目倍明。

一治大風惡疾。雙目昏暗。眉髮自落。鼻梁崩倒。肌膚瘡爛。服此立效。皂角刺三斤。

炭火蒸炙曬榦爲末。煎大黃濃湯調服。數日間發生肌潤目明。諸病立瘥。

一治大麻風。卽大風瘡。用人蛆一升。細布袋盛之。放在急水內流之。漧淨取起。以麻黃煎湯。將蛆虫連布袋。浸之良久。取起曬漧。再用甘艸煎湯浸曬漧。又用苦參湯浸曬漧。又用童便浸曬漧。又用生薑蔥煎湯。投虫入內。不必取起。就放鍋內煮幹。就焙榦爲末。每虫一兩。加麝香二錢。蟾酥三錢。共爲一處。入瓷器內。每服一錢。石蘚花煎湯下。﹝花卽山中石上生白蘚如錢樣﹞

以蒼耳艸煎湯洗浴。然後服藥。七日見效。體濃者一日一服。弱者三日一服。神效。

卷九﹟外科諸癥

瘡

夫瘡者。皆由腎臟虛寒。風邪毒瓦斯。外攻三里之旁。灌於陰交之側。風熱毒瓦斯。流注兩腳生瘡。腫爛疼痛臭穢。步履維艱。此病生於骨爲重。以其骨上肉少皮薄。故難愈。至有多年無已。瘡口開闊。皮爛肉現。臭穢可畏。治法當先取虫。然後敷藥。須翹足端坐。勿多行履。

庶可痊矣。

一治腿生瘡。或癬疥等癥。

四生散

白附子黃羌活沙苑蒺藜上各等分爲末。每服三錢。用豬腰子破開。入藥。濕紙包裹煨熟。細辛煎湯下。風癬。

酒下。

一論瘡。乃濕毒所致。及治徧體熱瘡。

黃白散

黃柏﹝去皮一兩﹞輕粉﹝三錢﹞

上爲細末。用豬膽汁調塗。濕則幹摻。

一論遠年近月。一切瘡潰爛至骨疼痛。當止痛生肌如神。

三香膏

乳香﹝二錢﹞松香﹝三錢﹞

上爲細末。眞生香油調。用包粽子筍葉薄者。密鍼刺孔。將藥攤其上。用筍葉貼患處。

藥居中。上用完筍葉蓋。葉上帛紮住卽效。

一方。用松香爲末。入蔥根須葉等分。同搗爲餅。外用乳香爲末。少摻藥餅上。搭在瘡口。布帛紮住。二日一換。鹽茶洗淨。一治瘡方。

密陀僧﹝八錢﹞石乳﹝二錢﹞銅靑﹝八分﹞血竭﹝一錢﹞

上爲末。將油紙刺孔。桐油掃紙上。摻藥在油上。隔紙貼之效。

一治瘡頑瘡裾邊瘡。許敬吾傳。

地瀝靑﹝二兩﹞黃蠟﹝三錢﹞白蠟香油﹝各三錢﹞密陀僧﹝一兩五錢爲末﹞

上將此四味。入粗碗火上煎化。頻頻入陀僧在內。攪不住手。成膏爲度。將油紙刺孔上藥油紙反折。以孔在下貼瘡。

一治兩足生瘡﹐諸瘡久不已。後山李懷嚴傳。

輕粉﹝一錢﹞宮粉﹝二錢﹞

上用豬板油同搗爛。澆油紙上貼瘡。外帛包緊。一日換一次。先用鹽茶洗淨。貼藥。

一治瘡爛腳方。先用米泔水洗淨。再用川椒﹑艾葉濃煎水洗淨。用黃丹不拘多少。眞香油調茶碗內。以艾燒煙燻至黃色。上用隔紙膏貼之妙。

卷九﹟外科諸癥

諸瘡

一專治疔瘡﹑發背﹑腦疽﹑乳癰疽﹑附骨疽﹑一切無頭腫毒惡瘡。服之便有頭。不痛者服之便痛。已成者服之立愈。此乃惡瘡藥中至寶。病危者立效復蘇。萬無一失。乃家傳之祕方。

不可輕視。寶之寶之。

飛龍奪命丹

雄黃﹝三錢﹞朱砂﹝二錢爲衣﹞輕粉﹝五分﹞血竭﹝一錢﹞乳香﹝二錢﹞沒藥銅綠﹝各二錢﹞膽礬﹝一錢﹞麝香﹝五分﹞寒水石﹝一錢﹞蝸牛﹝二十一个﹞蜈蚣﹝一條酒浸炙黃去頭足﹞蟾酥﹝二錢幹煮好酒化﹞

上爲細末。先將蝸牛連殼搗爛。和前藥爲丸。如綠豆大。如丸不就。入酒打麵糊爲丸。

朱砂爲衣。每服二丸。先用蔥白三寸。令病患嚼爛。吐於男左女右手心。將藥丸裹於蔥內。用無灰熱酒送下。於無風處。以衣蓋護之。約行人五七里之久。復再飲熱酒數杯。以助藥力。以發汗爲度。病初覺。二丸卽消。如汗不出重者。再服二丸。汗出卽消。三五日病重者。再進二丸卽愈。如疔瘡走黃過心者。難治之。汗出冷者。亦難治。如病患不能嚼蔥。擂爛亦可。

瘡在上。食後服。瘡在下。食前服。藥後忌冷水王瓜茄子豬雞魚肉濕面。一切發風發瘡之物數方校正無差。

淸毒百應丸

單水雲傳。

錦紋大黃﹝一斤切碎﹞蒼術黃柏當歸槐花金銀花皂角﹝各四兩﹞

上將六味細切。水二十碗。煎至十碗。去渣。浸大黃令透。取起曬漧。又浸又曬。以干盡爲度。爲末。麵糊爲丸。如綠豆大。每服六十四丸。白湯送下。以大便下滯物爲效。

一治無名腫毒疼痛。癰疽乳硬等瘡。初發時。卽用眞香油一杯。溫熱飲之。則毒不攻心可以緩治。

一切無名腫毒瘡。須臾腫起痛難當。卽將妙藥頻敷貼。免使猖狂作禍殃。

一治無名腫毒。發背癰疽疔瘡等毒。白礬不拘多少爲末。入新汲水內。用粗紙三張浸內將一張貼患處。頻頻貼。更貼十數次。立消。

一方。用蔥頭杵爛。炒熟敷患處。冷則易之。

一方。用五倍子炒爲末。醋調塗患處。

一方。用大黃爲末。醋調塗患處。

一方。以端午日。取白礬研爲末。但遇瘡毒初起。每服三錢。加蔥頭切拌。用酒調服。

一切無名腫毒初起。牙皂七个。燒存性爲末。入眞蛤粉炒過七錢。攪勻。用生酒調服。

一敷諸瘡腫未破者。蝦蟆一个。先以鍛石炒過。後將蝦蟆剁爛。同研如泥。用綿帛攤上貼患處自破。

一治諸瘡惡毒。瘡疔瘡。搭手背瘡等瘡。

蔥白﹝一斤﹞馬齒莧﹝一斤﹞鍛石﹝一斤﹞

上三味。濕搗爲餅。陰漧爲細末。貼瘡卽效。

一外消腫毒方。

豬苦膽﹝三个﹞生薑﹝半斤取自然汁﹞好醋﹝一盞﹞

上三味。合和一處。以好京墨磨濃。抹腫處立消。

一治外科諸毒。腫痛初起未破。用連須蔥數根。用稻桿燒過。半熟搗爛。入蜜二匙。再搗勻成餅。敷患處立消。內服白礬熔化爲丸。朱砂爲衣。每服三錢。用蔥酒送下。汗出立止。

一治無名腫毒。用家園生地黃敷之。立已。

一切無名腫毒瘡癤。

樹上馬蜂窩﹝二錢﹞壁錢扯破﹝一錢﹞乳香沒藥孩兒茶﹝各八分﹞雞肫皮﹝一錢﹞

上各爲末。蠶繭扯破一錢。攛香三根。共鋪綿紙上。捲作筒。綫纏。蘸入香油點著。照患處立消。如腫盛。加艾少許。

一治諸般惡毒。腫痛不可忍者。

一枝煎

白芨天花粉知母牙皂乳香金銀花半夏穿山甲﹝酥炙﹞貝母﹝各一錢五分﹞

上銼一劑。酒兩鐘。煎一鐘。溫服。汗出立愈。

一切瘡毒腫痛成膿。用火罐拔三次。卽將膿水拔出。而消散矣。

洪寶膏

天花粉﹝三兩﹞赤芍﹝二兩﹞白芷姜黃﹝各一兩﹞

上爲細末。茶調敷之。此藥一涼而已。能化血爲水。涼肌生肉。去死肌爛肉。及能破血退腫又能止痛出膿。或用三分薑汁。七分雞淸調敷。能使血退。薑汁性熱。能引血潮。故血破散而後成膿。如熱盛。瘡毒恐隨幹又痛。赤腫不消者。用雞淸調敷。取其難幹。如湯燒療亦同也。

一敷治一切腫痛如神。

鐵箍散

南星艸烏白芨白蘞白薇黃柏天花粉吳茱萸白芷﹝各一兩﹞芙蓉葉﹝二兩﹞

上爲末。用雞淸調敷。

一治血風瘡。並濕熱生微。其形如釘。髙起寸許者。

追風解毒湯

連翹黃連黃芩黃柏防風荊芥羌活獨活僵蠶全蠍蒺藜金銀花威靈仙歸尾甘艸赤芍上銼。各等分。水煎服。

一治血風疥癬虫瘡癩瘡。痛癢發熱等癥。徐完初試驗。

大楓子﹝去殼一兩﹞樟腦﹝五錢﹞水銀﹝二錢﹞輕粉﹝一錢﹞核桃肉﹝十个﹞

上共研爛爲丸。如彈子大。放手掌心揉擦。其瘡自已。連擦四五次。以愈爲度。或將藥擦瘡上亦可。

一治軟瘡癤毒。久不能開口。疼痛不可忍者。巴豆用綫穿。燈上燒存性爲末。放瘡頂上以膏藥貼之卽潰。

一治坐板瘡。四九兄傳。

花椒﹝一錢炒﹞胡椒﹝七分﹞枯礬﹝一錢﹞人言﹝一分﹞

上爲末。地瀝靑調搽。

一治坐板瘡痛癢經年弗愈。中州傅愛泉傳。

人言﹝一分﹞密陀僧﹝三分﹞硫黃﹝二錢﹞石膏﹝一錢五分﹞

上爲末。生豬油調搽患處。

一治瘡口難斂。及多年惡瘡。百方不瘥。或痛起不已者。馬齒莧擂罨如泥。敷周遭立效。

一治諸瘡毒臭爛不堪聞者。

雄黃生白礬上等分。煎湯洗之。

一治濕撓瘡方。

黃蠟白蠟銅綠黃丹童女發﹝各一錢﹞

上用香油二兩。入銅杓內熬。入藥同煎。將紙折作十數層。入鍋內熬貼瘡。

一治凍瘡用茄子根濃煎湯洗。並山雀兒腦髓塗之。

一諸處凍瘡久不瘥。年年發不歇。先癢後痛。然後腫破。出黃水不止。用雄雉黃一枚。

搗爛黃蠟各等分。淸油減半。同於慢火熔熬。調搽患處。如治手腳痛瘡。用橄欖燒存性爲末。

入輕粉。油調塗上。

一治頭上風瘡。腫痛臭爛。用包銀朱粗紙煙燻發內。虫卽死而愈。

一治蛇頭指。用雞子開一竅。將指入內。待蛋化水。又換一个。如此三枚卽已。

一手足患纏爪黃。腫痛作膿。不可忍者。用加鍛石捶爛。敷上立已。

一蛇頭指。痛不可忍。臭不可聞。用蜈蚣一條。焙榦爲末。豬膽汁調塗。

一又指無名腫毒。痛不可忍者。

白芨﹝一錢﹞蟾酥﹝三分﹞

上共和一處。用雞淸調塗。當時腫消痛止。

一治血風瘡。

石膏硫黃百艸霜上各等分。地瀝靑調搽。

一治肥瘡黃水瘡。

紅棗﹝燒灰﹞枯礬黃丹宮粉松香﹝各一錢﹞銀朱﹝三錢﹞

上爲細末。濕則摻之。幹則香油調搽。

一治腳上諸般瘡毒膏藥方。

水銀﹝一錢﹞沒藥﹝五分新瓦焙漧﹞黃丹﹝五錢﹞細茶﹝三錢﹞大楓子﹝十个去蘆﹞輕粉﹝一錢﹞黃蠟﹝五錢﹞石乳香﹝五分瓦焙﹞片腦﹝三釐﹞眞麻油﹝一盞﹞

上藥俱研極細末。篩過。用黃蠟麻油同煎。用文武火慢慢煎熔成膏。稍冷方下片腦。再煎一刻。取退。用細嫩油紙薄抹。隨瘡大小爲度。不宜太闊。二日一換。每帖用後藥煎水洗淨瘡口。方貼。

大黃苦參黃柏蒼術防風金銀花艾葉茶葉上各等分。煎湯洗瘡口。

一多年頑瘡久不愈者。並諸瘡不收口者。

黃蠟﹝二兩﹞黃丹﹝四兩﹞輕粉乳香沒藥血竭孩兒茶﹝各一錢﹞

上爲細末。先將眞麻油半斤。煎至滴水成珠。下黃蠟化開。再入黃丹。就起離火。方下諸藥。攪勻。入罐收用。

一翻花瘡及似花之狀。

胭脂貝母﹝各三錢﹞胡粉﹝一錢五分﹞硼砂沒藥﹝各二錢﹞

上爲細末。先用溫漿水洗淨。後敷之。

一月蝕瘡。虫或生小耳內。

胡粉﹝炒微黃﹞枯山礬黃丹﹝﹞黃連輕粉胭脂﹝各三錢﹞麝香﹝少許﹞

上爲末。以漿水洗之。拭漧後搽藥。上麻油調敷卽愈。

一腳生雞眼作痛者。以雞湯剝洗效。

一腳指縫白爛者。用鵝掌黃皮燒存性爲末。敷之。如水出。用飛黃丹入花蕊石粉摻之。

一治腳脛上生瘡腫痛。頑毒潰爛久不已。

隔紙膏

陳雲嶽傳。

枯礬﹝三錢﹞密陀僧﹝三錢﹞龍骨﹝三錢﹞黃丹﹝水飛三錢﹞

上用油紙。將布鍼刺孔。桐油調摻上。貼患處。

一治軟癤方。用牛膠將滚水泡軟貼患處。中畱一孔出气。久之自落。

一人累年徧身瘡疥風癢熱毒。苦楚難禁。予制此。或服之永不瘡疥。妙不可言。

當歸﹝酒洗一兩﹞白芍﹝乳汁炒二兩﹞懷生地黃﹝酒洗二兩﹞防風﹝去蘆二兩﹞熟地黃﹝酒蒸二兩﹞川黃柏﹝鹽水炒一半童便炒一半各一兩﹞知母﹝去毛酒炒二兩﹞白術﹝用壁土炒一兩﹞土茯苓﹝六兩﹞苦參﹝去皮炒四兩﹞甘艸﹝一兩﹞

上爲細末。用豬肚一个。好酒四壺。文武火煮爛。搗成藥末。爲丸如梧子大。每服五十丸。酒送下。忌雞魚牛羊肉。

一治瘡疽久不愈。

黃﹝一兩﹞當歸﹝一兩五錢﹞白芍﹝二兩﹞白茯苓﹝一兩﹞白芷﹝三錢﹞川芎﹝二兩﹞

濃朴﹝五錢﹞官桂﹝七錢﹞陳皮﹝一兩﹞炙甘艸﹝一錢﹞

上銼。姜﹑棗煎服。

卷九﹟外科諸癥

膏藥

一治一切風寒濕气。手足拘攣。骨節酸疼。男子痞積。婦人血瘕。及腰脇諸般疼痛。結核瘰頑癬頑瘡。積年不愈。腫毒初發。楊梅腫塊未破者。俱貼患處。肚疼腹痛。瀉痢瘧疾。俱貼臍上。痢白而寒尢效。咳嗽哮喘。受寒惡心。胸膈脹悶。面色痿黃。心疼气痛。俱貼前心。

負重傷力。渾身痛者。貼後心。腰眼痛小腸气等癥。貼臍下。治無不效。

神異膏

傅參將方。

木香川芎牛膝生地黃細辛白芷秦艽歸尾枳殼獨活防風大楓子羌活黃芩南星蓖麻子半夏蒼術貝母赤芍杏仁白蘞茅根兩頭尖艾葉連翹甘艸節川烏肉桂良姜續斷威靈仙荊芥本丁香金銀花丁皮藿香紅花靑風藤烏藥蘇木玄參白蘚皮僵蠶艸烏桃仁五加皮山梔子牙皂苦參穿山甲五倍子降眞香骨碎補蒼耳頭蟬蛻蜂房鱉甲全蠍麻黃白芨﹝各一兩﹞大黃蜈蚣﹝二十一條﹞蛇蛻﹝三條﹞

上用桃﹑槐﹑楡﹑柳﹑楮﹑桑﹑楝七色樹枝。各三七二十一。共俱切粗片。用眞麻油十七斤浸藥。夏三宿。春五秋七冬十宿後。煎藥枯油黑爲度。用麻布濾去渣。貯瓷器內。另以松香不拘多少。先下淨鍋熔化後取起。每香二斤用藥油四兩。攪勻。軟硬得法。仍濾入水缸中令人扯抽。色如黃金。卽成膏矣。

一治風寒濕气所侵。跌撲閃挫損傷。一切疼痛。皆貼患處。心腹痛俱貼痛處。哮吼咳嗽貼背心。瀉痢貼臍上。頭痛眼痛可貼太陽穴。及治一切無名腫毒。疔疽發背。瘡癤濕毒。腫瘡瘡。始覺時便貼患處卽消。已成亦能排膿長肉止痛。甚效。不能盡述。

神祕萬金膏

艸烏川芎大黃﹝各六錢﹞當歸赤芍白芷連翹白芨白蘞烏藥官桂木鱉子﹝各八錢﹞楊柳桃桑棗﹝各四錢﹞一方。加苦參﹑皂角各五錢。

上銼散。用眞麻油二斤。浸藥一宿。用火煎至藥焦色。以生絲絹濾去渣不用。將油再入鍋內。

以文武火熬至滴水成珠不散。方下飛過黃丹十二兩。要炒過。陸續下勻。滴水成珠不散爲度後入乳香﹑沒藥末各四錢。攪勻聽用。

一方。加蘇合香三錢。名萬應紫金膏。

一治杖撲湯火損傷瘡毒。不問已潰未潰。肉𨿽傷而未壞者。用之自愈。肉已死用之而自潰。

新肉易生。搽至肉色漸白。其毒始盡。生肌最速。如棍杖者。外皮不破。內肉糜爛。其外皮因內幹縮。堅硬不破。爬連好肉作痛。故俗云疔痂皮。致膿瘀無從而泄。內愈脹痛。難以潰斂。怯弱之人。多成破傷風癥。每致不救。若杖瘡內有瘀血者。卽用有鋒芒瓷片。於患處砭去。塗以此藥。則疔痂死肉自潰。膿穢自出。所潰亦淺。生肌之際。亦不結痂。又免皺揭之痛。殊有功效。

當歸膏

當歸﹝一兩﹞地黃﹝生炒一兩﹞黃蠟﹝一兩﹞麻油﹝六兩﹞

上先將當歸﹑地黃。入油煎黑入蠟熔化。候凍攪勻。卽成膏矣。蓋當歸﹑地黃﹑麻油﹑黃蠟。主生肌止痛。補血續筋。

與新肉相宜。白蠟尢妙。

一治諸瘡腫毒。及諸病等癥神效。

神效萬靈膏

五臺山無窮禪師祕藏方。

當歸川芎赤芍生地黃熟地黃防風羌活獨活連翹山梔黃連大黃玄參苦參白芷兩頭尖皂角桔梗白芨白蘞紅牙大戟五倍子山茨菇天花粉官桂﹝各六錢﹞蓖麻子﹝六十个﹞木鱉子﹝四十个﹞杏仁﹝四十个﹞巴豆肉﹝四十个﹞穿山甲﹝十片﹞

上銼散。用眞麻油二斤四兩。發餘四兩。入藥浸。春秋三日。夏二日。冬五日。油藥放鐵鍋內。文武火熬。用槐柳枝長寸許。各三十根。同熬焦色。用麻布濾去渣。再放油鍋內熬。滴水成珠不散。傾出瓶內。秤準油二斤。下山東黃丹一斤。松香二兩。薑汁煮過黃蠟二兩。

桐油三兩。熬至不老不嫩。冷了。下乳香﹑沒藥﹑血竭﹑孩兒茶﹑阿魏﹑百艸霜各三錢。麝香五分或一錢。輕粉三錢。馬齒莧膏三錢。俱爲細末。藥油將好投下。早了恐泄藥气。再熬。

不粘手爲度。將膏藥埋土內三四日。出火毒。瓷瓶內收貯。隨意攤貼。倘膏嫩。加杭粉。不拘多少。不粘手爲度。

卷九﹟外科諸癥膏藥

貼諸腫毒疔瘡發背治諸病法列於後

一癰疽發背瘰瘡毒。才起一日。粘貼。火焙雙手一上一下。每摩百餘次。出汗爲度。

如有膿血之瘡。粘貼膏藥便罷。不用手摩。

一疥瘡癬瘡搔癢。粘貼。不用手摩。

一風癩皮膚。先用木鱉子火煨熟。搗爛放腫上。貼之。

一咽喉喘嗽。貼肓者焙手摩百次。

一無名腫毒貼患處。瘡初起。焙手摩出汗。諸毒發陰陽。男子貼丹田。婦人貼血海。焙手摩百次。

一打破損刀傷。貼患處。如虛腫。貼腫處。焙手摩百次。

一冷嗽熱嗽傷風。貼肺兪。焙手摩百次。

一風痰壅塞。貼心坎痛處。焙手摩百次。

一男婦諸痞塊。用面作圈放痞上。用皮硝一兩。鴿糞五錢。大蒜二顆。將爲一處。用膏貼瘡上。硝糞蒜放圈內。以熨斗火熨藥上。要透熱。煨木鱉子肉放膏內。小兒痞塊。不用硝熨焙手摩百次。

一男婦偏正頭風。俱貼太陽穴。焙手摩百次。

一男子遺精。婦人白帶。煨木鱉子肉。男貼丹田。婦貼血海。焙手摩百次。

一蠱脹。貼心下臍上。煨木鱉子肉。焙手摩百次。

一左癱右瘓。濕气疼痛。貼於患處。煨木鱉子肉。焙手摩百次。

一暗風貼肺兪穴。並心口下三寸。焙手摩百次。

一月經不調。貼血海。焙手摩百次。

一醉後嘔吐。貼肺兪心口。焙手摩百次。

一冷气沖心痛。肚腹疼痛。根據病大小貼。焙手摩百次。

一四時傷寒。貼脊心。焙手摩百次。

以上諸般疼痛。照法貼之。焙手摩百次。其患處卽愈。

卷九﹟外科諸癥

杖瘡

一杖打破腳腿腫痛。金鳳花科一根。搗爛如泥。敷患處。如幹。又塗上。一夜血散而愈一杖瘡久不愈者。雄豬脊髓。日夜搽破腫處。立已。

一杖打血侵膛腫痛。鍛石三錢。入水攪澄。再入香油五錢。用金環腳攪打成膏。以雞翎掃上。使血水長流。須臾腫消痛止。

一未杖之先。用白蠟細切。入碗內。滚酒泡服。打著不痛。

一杖瘡方。用麻油二分。水一分。黃丹一錢。入碗內。用銀簪攪成膏。用鵝毛刷上。外用紙貼。日四五次。趕血下行。立時腫消痛止。

一治杖瘡。及遠年近月一切頑瘡。

黃蠟﹝二兩﹞黃香﹝二兩爲末去黑渣不用﹞香油﹝三兩火溫﹞乳香﹝末五分﹞沒藥﹝末五分﹞

上先將蠟入瓷碗內。慢火化開。用箸敲碗邊。續續入黃香﹑乳﹑沒。取碗離火。入溫香油於內。攪勻待冷。入水缸內去火毒。三日取出。油單紙攤藥。貼患處。

一杖打傷重。敗血攻心欲死。

蘇木﹝三錢﹞紅花﹝三錢﹞歸尾﹝三錢﹞大黃﹝三錢﹞

上共爲末。童便一大鐘。煎至一鐘。不拘時熱服。

一杖打傷後。潰爛久不愈者。此气血虛也。

人參白術﹝去蘆焙炒﹞白茯苓﹝去皮﹞當歸白芍陳皮熟地黃香附子貝母桔梗甘艸﹝各等分﹞

上銼一劑。水煎。空心服。往來寒熱。加柴胡﹑地骨皮。口漧。加五味子﹑麥門冬。膿淸。加黃。膿多。加川芎。肌肉遲生。加白蘞﹑肉桂。

白龍棒瘡膏

方外異人傳。

臘豬油﹝一兩七錢﹞白蠟輕粉定粉﹝各五錢﹞黃蠟﹝三錢﹞朝腦﹝二錢五分﹞乳香﹝一錢﹞沒藥﹝二錢﹞冰片﹝一分﹞

上爲末。先以豬油同二蠟化開。入羣藥末調攤貼之。

一杖瘡潰爛生蛆。用皂礬過爲末。幹摻其內。蛆卽死。

卷九﹟外科諸癥

折傷

夫折撲墜墮。皮不破而內損者。必有瘀血。若金石傷。皮破血出。或致亡血過多。二者不可同法而治。有瘀者。宜攻利之。若亡血者。兼補行之。或察其所傷。有輕重上下淺深之異。

經絡气血多少之殊。惟宜先逐瘀血。通經絡。和血止痛。後調气養血。補益胃气。無不效也大凡傷損不問壯弱。及有無瘀血停積。俱宜服熱童便。以酒佐之。推陳致新。其功甚大一論跌傷骨折。用藥一釐。黃酒調下。如重車行十里之候。其骨接之有聲。初跌之時。

整理如舊對住。綿衣蓋之。勿令見風。方服藥。休移動。端午日制。

一釐金

大梁孫都督祕傳神效。

木鱉﹝一个新瓦上焙漧﹞巴豆﹝一个去殼﹞半夏﹝一个生用﹞乳香﹝五分﹞沒藥﹝五分﹞

自然銅﹝火七次水淬七次用些須﹞

上爲細末。每服一釐。好酒送下。不可多用。多則行瘀太過。反傷正矣。

一被打傷重。惡血攻心。或木石壓死。並跌KT傷。從髙墜下。跌死气絕。不能言語。取藥末便急劈開口。以熱童便灌下。

一方。用薴麻燒灰。調酒服。

一凡跌傷打傷。腫痛不可忍者。以生蔥搗爛。熱罨之。甚妙。

一傷肢折臂者。卽將折處湊上定。用好酒一碗。旋熱。將雄鷄一隻。刺血在內攪勻。

乘熱飲之。仍將連根蔥搗爛。炒熱敷上。包縛。冷再換。亦治刀刃傷痛。與血不止。

一折傷。先用止痛法。白礬爲末。每用一匕。沸湯一碗化之。以帕蘸。熱熨傷處。少時痛止。然後排整筋骨。貼藥。

一治傷損痛。紅腫。屬熱毒者。並接斷。

濟陰丹

天花粉﹝三兩﹞姜黃白芷赤芍藥﹝各一兩﹞

上爲末。濃茶調搽患處。

一治跌打傷損骨。先用手扯伸。後用小奶雞一二隻。搗爛搽上。外用杉木板夾之。次日再換。取效如神。

一論打撲傷損至重。大小便不通。瘀血不散。肚脹膨脹。上攻心腹。悶气至死者。此藥逐下瘀血。方可服補損藥。

大成湯

大黃﹝二錢﹞芒硝﹝二錢﹞枳殼﹝二錢﹞濃朴﹝一錢﹞當歸﹝一錢﹞桃仁﹝一錢﹞蘇木﹝一錢﹞紅花﹝五分﹞木通﹝一錢﹞甘艸﹝少許﹞

上銼。水煎溫服。

一論從髙墜下。惡血流於脇下。痛不可忍。

復元湯

柴胡﹝五錢﹞當歸﹝六錢﹞穿山甲﹝土炒二錢﹞桃仁﹝去皮五十个﹞紅花﹝二錢﹞栝蔞仁﹝二錢﹞大黃﹝酒浸一兩﹞甘艸﹝二錢﹞

上銼一劑。水二盞。酒一盞。煎八分。溫服。以利爲度。

一論墜墮挫閃。气血凝滯。攻刺腰痛。

羌活桃仁湯

羌活蒼術﹝米泔浸﹞當歸尾玄胡索桃仁﹝去皮﹞紅花牛膝﹝去蘆﹞蘇木﹝酒炒﹞

破故紙﹝炒﹞小茴香﹝酒炒﹞乳香官桂上銼一劑。半水半酒煎服。

一治跌撲傷損。

眞牛膠﹝一兩﹞幹冬瓜皮﹝一兩﹞

上二味銼碎。入鍋內同炒焦枯。存性爲末。每服五錢。好酒一杯調。熱服。後仍飲熱酒二三盞。濃蓋得微汗。痛卽止。一宿接完如初。極效。

一論跌撲所傷。爲敷涼藥。或人元气虛寒。腫不消散。或不潰斂。及痰毒堅硬不痛。肉色不變。久而不潰。潰而不斂。或筋攣骨節一切冷癥並治。

回陽玉龍膏

艸烏﹝一錢炒﹞南星﹝一兩炒﹞漧薑﹝一兩炒﹞白芷﹝一兩﹞赤芍﹝一兩炒﹞肉桂﹝五錢﹞

上爲末。蔥湯調搽。熱酒亦可。

一治跌撲傷損。蟹二隻。連殼搗爛。好酒二碗煎。去渣服。渣敷患處。

一治打撲靑腫疼痛。用靑果核磨水。頻掃患處。其靑腫立退。

一論打撲跌損傷。牙咬刀傷出血。諸般毒腫。出膿後。肌肉不生。痛不止者。

止血定痛生肌散

乳香﹝三錢﹞沒藥﹝三錢﹞血竭﹝二錢﹞黃丹﹝飛過五錢﹞白芷﹝二錢五分﹞龍骨﹝火三錢﹞軟石膏﹝炒去火毒一兩﹞朝腦﹝少許﹞

上爲細末。瓷器盛。每以摻患處。血止痛定肌生。

一治傷損等癥。失血過多。或因克伐。气血耗損。惡寒發熱。煩躁作渴。

八珍湯

人參白術白茯苓當歸川芎白芍熟地黃﹝各一錢﹞甘艸﹝炙五分﹞

上銼。姜﹑棗水煎服。

一治被人打傷筋骨。跌撲傷。气血虛弱。宜服萬病無憂酒。﹝方見補益﹞

一治打撲損傷。落馬墜車。一切疼痛。

乳香定痛散

乳香沒藥川芎白芷赤芍﹝各一兩﹞生地黃牡丹皮﹝各二兩﹞甘艸﹝五錢﹞

上爲細末。每服三錢。溫酒並童便調下。

一治風損如神膏。謝醫風傳。

用生薑﹑蔥白二汁。好醋各一碗。下黃丹半斤同熬。又下香油四兩。再入桐油四兩。熬至滴水成珠不散。下黃丹一兩。再熬成膏。入麝香五分。貼風損如神。

卷九﹟外科諸癥

破傷風

夫破傷風者。有因卒暴傷損。風襲其間。傳播經絡。致使寒熱更作。身體反張。口噤不開甚者邪气入髒。有因諸瘡不瘥。榮衛虛弱。肌肉不生。瘡眼不合。風邪亦能外入於瘡。爲破傷風之候。有諸瘡不瘥。舉世皆言蘄艾爲上。是謂熱瘡。而不知火熱客毒。逐經諸變。不可勝數。微則發熱。甚則生風搐。或角弓反張。口噤目斜。亦有破傷風不灸而病者。因瘡著白痂。瘡口閉塞。气壅於陽。故熱易爲鬱結。熱則生風也。古方藥論甚少。以此疾與中風同論。故不另立條目。惟河間論病同傷寒癥治。通於表裏。分別陰陽。有在表。有在裏。有在半表半里者。在表宜汗。在裏宜下。在表裏之間。宜和解。不可過其治也。故表脈浮而無力者太陽也。脈長而有力者陽明也。脈浮而弦小者少陽也。若明此三法。而施治不中者鮮矣。但中風之人。尙可淹延歲月。而破傷風。始𨿽在表。隨卽轉裏。多致不救。大抵內气虛弱。而有郁熱者得之。若內气壯實。而無郁熱者。𨿽傷而無害也。

一論破傷風。邪初在表者。急服此藥以解之。稍遲則邪入於裏。與此藥不相合矣。

羌活防風湯

羌活防風本川芎白芍當歸地楡細辛甘艸﹝各一錢﹞

上劑。水煎。熱服。

一論破傷風。在半表半里。急服此湯。稍緩邪入於裏。不可用矣。

和解湯

羌活防風川芎菊花麻黃石膏前胡黃芩細辛枳殼白茯苓蔓荊子甘艸﹝各五分﹞薄荷白芷﹝各二錢半﹞

上劑。水煎。熱服。

一論破傷風。邪傳入裏。見舌彊口噤。項背反張。筋惕搐搦。痰涎壅塞。胸腹滿悶。便溺閉赤。時或汗出。脈洪數而弦也。宜導之。

通裏湯

川芎羌活黃芩大黃﹝各二錢﹞

上銼。水煎溫服。臟腑通和爲貴。

一論風傷腎而腰痛者。或左右痛無常處。牽引兩足。宜用五積散。加防風全蠍三个。﹝方見中寒﹞

一論破傷風。及金刃傷。打撲傷損。並癲狗咬傷。定能定痛生肌。

五眞散

天南星﹝爲防風所制服之不麻﹞防風上各等分。爲細末。破傷風以藥敷口。然後以溫酒調下一錢。如牙關緊急。角弓反張。

用藥二錢。童便調下。打傷欲死。但心頭微溫。以童便灌下二錢。並進二服。癲狗咬破。先口噙藥水洗淨。用棉拭漧貼藥。更不再發。無膿。大效。

一治。破傷風。初覺有風。急取熱糞堆內蠐螬虫二三个。用手捏住。待虫口中吐出水。

就抹破處。身穿稍濃衣裳。待少時瘡口覺麻。兩脇微汗出。立效。如風緊急。速取此虫三五个剪去尾。肚內黃水自出。塗瘡口。再滴些少熱酒飲之。汗出立效。爛艸房上。亦有此虫。

一治破傷風五七日未愈。已至角弓反張。牙關緊急。服之神效。

蟬蛻﹝去頭及足淨五錢﹞

上爲末。用好酒一碗煎滚。服之立蘇。

一治破傷風。

奪命丹

川烏﹝火煨去黑皮一兩﹞雄黃﹝一錢﹞

上爲末。蔥汁爲丸。如蓮子大。每服一丸。用蔥葉一片。將藥裹內。火微燒。嚼爛。黃酒下。衣蓋汗出立愈。

灸法治破傷風。及瘋犬咬傷。﹝方見灸法﹞

一治破傷風牙關緊急。

立效散

雄黃香白芷上各等分。好酒煎服。如牙關緊者。灌之卽活。

卷九﹟外科諸癥

湯火

凡遇湯火所傷。切勿用冷水冷物冷泥。蓋熱气得冷气則卻深搏。燜入筋骨。愼之愼之。

先以鹽水和米醋調塗瘡上。又以醋泥塗之。仍用醋塗不絕。暫救痛苦。一面急搗生地黃。醋調敷瘡上。直候疼止。𨿽濃至數寸亦不妨。

一治湯燙。被火燒破。瘡毒疼痛。三方俱效。

一方。用大黃末。蜜和塗之。立愈。

一方。用雞子淸。磨京墨塗之。上用三層濕紙蓋之。

一方。用生白面爲末。香油調。掃瘡破處。不拘時。

一治湯火傷板刷上豬毛。不拘多少。焙漧。燒灰存性。研細末。眞香油調。量患處大小周圈濃敷於上。中畱一孔。一日一人。慢慢圍籠。如敷急速及不畱口。則潰而有疤痕矣。

一治湯燙火燒。此藥止痛解毒生血。

淸涼膏

生地黃﹝二兩﹞黃連梔子白芷﹝各一兩﹞蔥白﹝十根﹞

上銼細。用香油四兩。煎至地黃等焦黑。濾去渣再煎。入黃蠟五錢。火熬蠟化。傾瓷盆內。以雞翎掃瘡上。

一治湯燙火燒瘡。家園生地黃。旋取新者。搗取自然汁。入香油﹑黃蠟少許。砂鍋內熬成膏。以雞翎掃敷瘡上。

一治湯火燒傷。用水磨炭末塗。或磨土朱塗。或用眞桐油塗。

一方。用蕷頭切開。水磨濃漿敷之。立效。

一方。用黃柏爲末。香油調搽。立已。

卷九﹟外科諸癥

虫獸

一癲狗咬方斑蝥﹝一日二日三日至七日止用七个七日外記日每日一个至百日﹞雄黃﹝二錢﹞麝香﹝三分小兒不用亦可或用二三釐﹞滑石﹝五六錢或二兩亦可﹞

上俱觀人稟气虛實。用糯米一勺。與斑蝥同炒。以赤爲度。斑蝥去頭尾翅足。各爲細末每帖用一二茶匙酒調服。如不飲酒。米湯亦可。服藥去毒物。從小便中出。或口吐出。都是大小塊子。毒出後。於瘡口下去三寸。灸三壯效。先喫香油一碗。次用油洗瘡口。又砂糖水調塗。仍服砂糖水一兩碗。

一被虎傷。用生葛根汁服。並洗傷處。或白礬末納瘡口。痛卽止。

一被騾馬咬。用馬鞭艸燒灰。油調敷之。

一百虫入耳。用鹽汁灌之。或蔥汁尢良。或豬油少許炙香置耳邊亦出。或蘆管入耳內。

口吸之。虫隨出。

一癲狗咬傷。番木鱉卽馬錢子。磨水喫。卽看腦頭頂有紅頭髮。急宜扯去。

一蠍螫方。

朱砂雄黃膽礬上各等分。麝香減半。端午日取蝦蟆新蟾酥。和爲丸。一擦立止。

一癲狗咬傷神方。

斑蝥﹝去翅足七个﹞香附﹝七分﹞

上共爲細末。作一服。燒酒調下。如腹痛不可忍者。喫豬肉湯一兩口。解之卽止。不一時小便。毒下來卽已。避鑼鼓﹑風十七日。

一蜈蚣入耳。以雞肉置耳邊自出。

一蜈蚣咬痛不可忍。用燒紙捲緊。燒煙燻咬口。立止。

一方。用紡綫根。擂酒喫立止。

一蜈蚣咬痛不止。獨蒜摩螫處。痛止。又宜烏雞糞。水調塗之。又蜒蝣研敷之。

一蛇咬。

雄黃五靈脂白芷貝母上各等分爲末。每服二錢。熱酒調服。又以白礬用。滚水泡化洗傷處。神效。

一蛇咬。端午制。

雄黃白礬﹝生研﹞

上各等分爲末。熔黃蠟爲丸。如桐子大。每服七丸。熟水送下。

一雄蠍螫人。痛在一處。雌蠍螫人。諸處牽痛。但將蝸牛搗爛。塗傷處。毒卽解散。蝸牛食蠍故也。手浸冷水。痛亦止。

一治蠍螫。

天南星﹝三个﹞膽礬﹝五錢﹞

上用焰硝半斤。化成水。入二味末攪勻。滴成錠子。每遇蠍螫。擦之立愈。又治牙痛。

用燒酒入此錠少許。漱口數次卽止。

一治蛇傷。用半邊蓮研生酒喫。凡被所傷。將棉帛紮住。勿令气上行。服藥後。卽當解云。不然。則所傷之處必潰爛矣。

一瘋犬咬人。急於無風處。以冷水洗淨。卽服韭菜汁一碗。隔七日又一碗。四十九日共七碗百日忌食魚鮏。終身忌狗肉。方得保全。否則十傷九死。一瘋犬一日咬三人。止一人用此方得活。親試有驗。一用膽礬敷患處立愈。

一辟蚊虫法。

鱉蓋﹝土炒﹞楝花芫花苦參藜蘆川芎上共爲末。棗肉爲丸。日燃之。

又方。用黃鱔骨同鋸末。捲作筒煙燒之。

一辟蚊虫方。用鰻鱺魚漧者。於室內燒之。卽化爲水矣。

一凡蛇入七竅。劈開蛇尾。納川椒數粒。以紙封之。其蛇自出。更煎人參湯飲之。或飲酒食蒜。以解內毒。如被蛇咬。食蒜飲酒。更用蒜杵爛塗患處。加火於蒜上灸之。其毒自解凡毒虫傷並效。

一金貓辟鼠法。

椿樹葉冬靑葉絲瓜梗葉上各等分。每四季燒煙。燻於堂上。鼠遠避。一年燒四次。

一治虫入耳。用貓尿滴耳中卽出。取貓尿以生薑擦鼻。其尿自出。或用麻油滴之。則虫死難出。或用炒芝麻按之。亦出。更不如貓尿之速也。

一治百虫入耳。搗韭汁灌耳中。卽瘥。又宜川椒末一撮。以酢半升。調灌耳中。行二十四步。卽出。又宜火熨桃葉捲之。取塞耳。立出。又宜蔥汁灌耳中。

一治蟻入耳。用穿山甲燒存性爲末。水調灌之。卽出。

一百虫入耳。不出。以雞冠血滴入耳中。卽出。

一蜒蝣入耳。地龍一條。納蔥葉中。化水滴耳中。其蜒蝣亦化爲水。

一黃蜂螫。以熱酒洗之。立效。或用淸油搽上卽愈。

一辟壁虱臭虫。用蜈蚣燒煙燻之。

一方。靑鹽水浣洗牀帳。永絕其迹。

卷十單品雜治

食鹽治驗

一凡覺胸中酒食停積。或被人勸飲過多。一切諸物。心下脹滿。只用鹽花擦牙齒。溫水漱下。不過二次。如湯潑雪。實時舒暢通暢也。

一用鹽揩擦牙齒。少時吐水放掌中洗眼。夜見小字。此擦牙牙固。洗眼眼明。

一小便卒不通。炒鹽納臍中。卽下。

一干霍亂。上不得吐。下不得利。出冷汗。气將絕。炒鹽一大匙。炒令紅。童便一小碗二味溫和服之。少頃吐下卽愈。俗名絞腸痧腹痛。

一肝臟气虛。風冷搏於筋。徧體轉筋入腹不可忍。熱湯三斗。入鹽半斤。乘熱漬之。

一齒齦宣露。每旦撚鹽納口中。以熱水含漱百徧。不過五日。卽密致堅固。

一眼生浮翳粟翳。露膜遮睛取雪白鹽生研少許。以大燈艸蘸鹽。輕手指定浮翳就點。

凡三次。疼痛勿驚恐。屢效。

一面上酒刺。並酒鼻。切忌手搔手擠。只用無灰好鹽炒過。如癢卽將鹽擦之。如出血出水。卽將鹽按在傷處止之。久卽除根。

一蠍螫痛不可忍。以苦鹽點大眼角。若螫左邊點左。右邊點右。或只以鹽湯漬傷處爲妙一婦人陰戶極癢難忍。以鹽塗之卽已。

一寸白虫。上攻心痛。用鹽煮馬齒莧一碗。入醋半盞。空心食之。少時虫出。

一香港腳作痛。每用鹽塗擦腳膝。至足甲。淹少時。卻用熱水泡洗卽已。

一喉痺腫痛。用鹽炒紅。研末吹患處。五七次。吐出涎卽愈。

卷十單品雜治

香油治驗

一中風不語。或痰厥气厥。忽然倒僕。不省人事。急用香油三。四兩。入麝香末二三分攪勻。將病患之口。斡開灌下。通其關竅。卽便蘇醒。如無麝香。用生薑自然汁半盞同服亦可一中信石毒。或因气惱自服。急用香油灌之一碗余。或吐或行下卽愈。若以酒調服者難救。其毒發散於周身也。

一癰疽癤毒。並天泡楊梅等瘡。用香油一斤。入水半鐘煎煉。油耗白煙起。住火。以瓷瓶收貯。每早晚用熟油一鐘。對好無灰酒一鐘。溫服。七日除根。

一心疼噤了牙關。欲死者。隔年老蔥白三五根。搗如泥。取汁。將病患口斡開。用茶匙送蔥汁入喉中。用香油四兩灌下。油不可少用。但得蔥油下喉。其人卽蘇。少時將腹中所停虫積等物。化爲黃水。從大小便出。微利爲佳。永不再發。若蔥幹無汁。加水在內搗汁。

一諸虫入耳。用香油灌之卽出。

一產後生腸不收。用香油煉熟。以盆盛候溫。卻令產婦坐油盆中。約一頓飯時。用皂角末少許。吹鼻中。卽作嚏。立上。神效。

一傷寒三五日。忽有黃。用生香油一盞。水半盞。雞子白一枚。和之令勻。頓服之。

一虫咬心痛。香油鹽熬服一盞。

一中菌毒。用香油一盞。入甘艸不拘多少。煎一沸。勿令黑。冷服卽解。

卷十單品雜治

生薑治驗

一嘔吐不止。用生薑一大塊。切薄片。勿令折斷。層層擦鹽在內。用水濕薴麻布裹之。

外用紙裹。水濕火煨。令紙幹。取出薴麻布並紙。將生薑搗爛。和稀米湯呷服卽止。北方無薴麻。

用夏布亦可。

一咳嗽連咳四五十聲者。用連皮生薑自然汁一合。加白蜜二茶匙。同放茶鐘內。頓滚溫服。三四次卽愈。

一感冒風寒。發熱頭疼腹痛。用連皮生薑一大塊。連根蔥白七根。連殼核桃三枚。打碎細茶一撮。水三碗。煎熱服。被蓋出汗。

一痔瘡突出。疼痛不止。立坐不便。先用韭菜洗淨。以沸湯煎於瓦木器內燻之。用手沃洗卽愈。如未消。用生薑切薄片。放於痔上痛甚處。以熟艾作炷於上。灸三壯。黃水卽出。自消若肛門上有兩三个痔。三五日後。如前法。逐一灸之。屢效。

一老人咳嗽喘息。煩熱不下食。食卽吐逆。腹脹滿。生薑汁十五合。白砂糖四兩。二味相和。微火溫之。一二十漱卽止。每度含半匙。漸漸下汁。

一傷寒胸膈不寬。一切寒結熱結。水結食結。痞結血結。痰結支結。大小結胸。痞气結者。

俱用生薑搗爛如泥。去汁取渣。炒熱絹包。漸漸揉熨心胸脇下。其滿痛豁然自愈。如姜渣冷再入薑汁。再炒再熨。熱結不用炒。

卷十單品雜治

蔥白治驗

﹝神效蔥熨法﹞

一虛怯人肢。體患腫塊。或作痛。或不痛。或風襲於經絡。肢體疼痛。或四肢筋攣骨痛而又治流注。並跌撲損傷腫痛。用蔥頭細切搗爛。炒熱敷患處。冷則易之。再熨腫處。卽已。

此外補陽气。而逐散壅滯之法也。

一刀斧傷破。血流不止。痛苦難禁。急將蔥白搗爛。炒熱敷傷處。痛與血隨止。蔥冷再三易。遂不復痛。

一小便不通。小腹脹滿。不急治。卽殺人。急用連根蔥白一斤。搗爛炒熱。以帛裹。分作兩處。更替熨臍下。卽通。加些麝香在內。

一婦人胎漏。時時下血。用蔥白一把。濃煎汁飲之。

一婦人吹乳乳癰。腫痛不可忍。用連根蔥搗爛。鋪乳患處。上用瓦罐盛火。蓋在蔥上。

一時蒸熱。汗出立愈。

一白虎風。走注痛癢。用三年陳釅醋二碗。蔥白一斤。煮一沸濾出。布帛熱裹。當患處熨之。

一切腫瘡。無名腫毒。以蔥白共蜜搗如泥。貼患處立愈。

一人因傷其拇指。並爪甲劈裂。索金創藥裹之。其痛不止。急取蔥白入糠灰火煨蒸熱。

剝皮劈開。其間有涕。取搽損處。

仍多煨。取繼續易熱者。凡三易之。立愈。又一人因誤截去一指。亦用此法。則血止痛消。亦不潰。良方也。

卷十單品雜治

蘿卜治驗

一酒疾大便下血。旬日不止。用生蘿卜揀稍大圓實者二十枚。靑葉寸餘及下根。用瓷瓶取井水煮。令十分熟爛。姜米淡醋。空心任意食之。立止。用銀器。重湯煮之尢佳。

一腹內初有積聚。服此利下如鵝卵大。卽愈。用蘿卜切如麵條半盞。熟香油半盞。一處同炒黃色。入水二盞。煎至一盞。連蘿卜空心溫服。通後。以米飲養二三日。

一吐血並衄血。用蘿卜搗汁一鐘。入鹽少許。服之立止。或以蘿卜汁藕汁同飲。及滴入鼻中亦妙。

一牙宣出血。用白蘿卜一碗。加鹽一錢。不時漱口。卽止。

一疥瘡搔癢不止。用蘿卜一个。內剜取一孔。納硫黃。不拘多少。仍塞口。灰火中燒成汁。取出搗研。再加豬油同搗。外加硫黃銀朱各少許。搽疥效。

一聲音不出。用蘿卜三个切片。入皂角一挺。去皮子。水一碗。煎至半碗以下。服之。

不過三服。能語聲出。

卷十單品雜治

大蒜治驗

一蜈蚣咬傷。痛不止。用獨蒜擦螫處。痛立止。

一切無名腫痛惡毒。發背癰疽。用蒜掐斷。擦患處立消。

一痢疾用古墓中鍛石。大蒜搗爲丸。如梧子大。米湯送下。

一心痛。五月五日午時。取獨蒜五个。搗如泥。入黃丹三兩爲丸。雞頭子大。曬漧。醋磨一丸服之。

一蒜味辛熱。爲陽中之物。令人气實悶亂而自吐。若蛇虫蠱瘕。尢爲宜之。褚澄以蒜一升。吐李道念之雞雛。齊諧記云。

郭坦之兒。食蒜一畦。吐消食籠於頃刻。蒜之妙用如此。

一治小兒白禿瘡。凡頭上團團然白色。以蒜揩白處。早朝使之。

一治關格脹滿。大小便不通。用獨頭大蒜。燒熟去皮。棉裹納下部。气立通。又治腹滿不能服藥。以此導之。冷則易之。立效。

卷十單品雜治

苦參治驗

一時疫熱病。狂言心躁。結胸垂死。苦參切片微炒。每服五錢。水煎溫服。連進數服。

有汗無汗卽瘥。達齋以酒炒熱服。

一傷寒四五日。頭痛壯熱。胸中煩痛。苦參五兩。烏梅二十个。銼片。水二升。煎一升分服。

一傷寒三四日已嘔吐。更宜吐之。苦參爲末。每服二錢。酒調服。得吐立瘥。

一天行時病。四五日結胸滿痛。身體壯熱。苦參一兩銼。以醋二升。煮取一升二合。盡飲。食當吐。卽愈。天行毒病。非苦參醋藥不解。用溫覆取汗愈。

一狂邪發惡。或披頭大叫欲殺人。不避水火。苦參爲末。蜜丸如梧子大。每服十丸。薄荷湯送下。

一徧身風熱細疹。癢痛不可忍。連胸膛臍腹。及近陰處皆然。痰涎亦多。夜不能臥。

苦參﹝一兩﹞皂角﹝二兩﹞

水一升。揉濾取汁。銀石器熬成膏。和苦參末爲丸。如梧子大。食後。溫水送下二十丸至三十丸。次日便愈。

一瘡疥。蓋能殺虫。苦參炒煙出爲末。米飲下。

一發背痔瘡疼痛。疥癩瘙癢。苦參炒爲末。水丸。每服三錢。酒送下。

一楊梅棉花等瘡。苦參生搗汁飲之。有效。

一腸風瀉血。並血痢熱痢。苦參炒帶煙出爲末。米飲下。

一方。炒焦爲末。水丸梧子大。每服五十丸。米飲下。

一發黃谷疸。食勞。頭旋。惡心。怫郁不安而發黃。由失饑大食。胃气沖燻所致。﹝勞疸者因勞爲名谷疸者因食而得﹞

苦參﹝三兩﹞龍膽艸﹝一合﹞

爲末。牛膽丸如梧子大。生大麥湯下五丸。日進三服。勞疸。加梔子仁三七个。

一治卒心痛。又治飲食中毒。魚肉菜等。取吐愈。

苦參三兩。好酒一升半。煮八分。分二次熱服。

一治酒鼻。

苦參﹝四兩﹞當歸﹝二兩﹞

爲末。酒糊丸。茶下。

一治心肺積熱。腎臟風毒。攻於皮膚。時生疥癩。瘙癢難忍。時有黃水。及生大風。手足爛壞。眉毛脫落。一切風疾並治。

苦參﹝四兩﹞荊芥﹝一兩﹞

爲末。水糊丸如梧子大。每服二十丸。茶送下。

一治楊梅癘風等瘡。能治內熱。消瘡毒。補心養气。苦參半斤洗淨。銼碎。分作二處。

將絹袋兜浸酒一壇。春冬浸一月。秋夏浸十日後。早晚間服。大治瘡科之聖藥。平居無病服此藥能消一切風毒。理脾胃。常服。每壇用半斤。有瘡。用一斤。每壇用酒十五壺。

一苦參湯齊大夫病齲齒。倉公爲之作苦參湯。日漱三升。五六日病愈。蓋取其苦能安齒蠹。寒能去風熱也。後人無風蠹。有用苦參湯潔齒。久而病腰重。降多故也。

卷十單品雜治

百艸霜治驗

一白痢肚腹疼痛。百艸霜爲末。每服二錢。空心。用酒調服。米湯亦可。

一久瘧不愈。

百艸霜﹝二錢﹞香附米﹝三錢﹞

研末。生蜜爲丸。每服三十丸。空心。烏梅湯下。隔一日用一服。不過三服。立效。

一吐血下血。百艸霜末。每服三錢。米飲調下。

一吐血。用糯米湯下。

一口鼻中出血。用一字吹入鼻。

一皮破血出。及灸瘡出血。摻半錢。立止。

一便血血痢。男用公豬血。女用雌豬血。和百艸霜爲丸。或以血蘸服。

一血崩。用陳槐花一兩。百艸霜半兩。爲末。每服二錢。燒紅秤錘淬酒下。

一諸瘡並瘡。百艸霜末。過江龍﹝卽驗船鍛石﹞燒過爲末。二味研細。摻瘡上卽出水。

斂瘡口神效。

一舌腫硬。閉塞悶亂。百艸霜﹑食鹽各等分爲末。水調。塗舌上。

一治熱心气疼。百艸霜末。每服三錢。用童子小便調下。

一治婦人產後下血不止。雜艸燒釜銹二錢。酒調服。

一治吐血及傷酒飽食。低頭掬損。吐血至多。並血妄行。口鼻俱出。但聲未失者。投之無不效。百艸霜每服三錢。童便酒和服。

一治跌撲損傷。惡血入腸胃。下血溺如瘀血者。百艸霜研細。好酒調服。

卷十

雜方

法制芽茶

﹝魯府傳﹞淸火化痰。消食止渴解酒。

芽茶﹝一斤淨冷水洗過烘漧﹞白檀香﹝爲末半兩﹞白豆蔻﹝爲末五錢﹞片腦﹝一錢另研﹞

上用甘艸熬膏。與茶拌勻。將三味藥末撒開曬漧。不拘時嚼咽。任意下。

法制枸杞子

﹝魯府傳﹞補諸虛。滋腎水。延年益壽。

甘枸杞子﹝紅者半斤﹞白檀香﹝爲末五錢﹞白豆蔻﹝爲末四錢﹞片腦﹝一錢另研﹞

上用甘艸膏拌枸杞子。三味末爲衣。任意取用。

法制人參膏

﹝魯府傳﹞

補元气。生津液。輕身延年。

人參﹝淸河大而堅者四兩﹞白檀香﹝爲末二錢﹞白豆蔻﹝爲末錢半﹞

上用甘艸膏同煎爲膏。

上淸丸

龍腦薄荷﹝二兩﹞烏梅肉﹝二兩﹞孩兒茶﹝五錢﹞硼砂﹝三錢﹞百藥煎﹝五錢﹞眞玄明粉﹝五錢﹞冰片﹝三錢﹞白砂糖﹝三兩﹞

上爲細末。薄荷湯丸如彈子大。噙化。一方。有訶子。無玄明粉﹑百藥煎。

梅酥餅

淸上焦。潤咽膈。生津液。化痰降火。止咳嗽。

南薄荷葉﹝三兩﹞紫蘇葉﹝五錢﹞白粉葛﹝一兩﹞白砂糖﹝八兩﹞烏梅肉﹝一兩半另末﹞

上爲細末。入片腦一分半。研細放入。同研勻。加煉蜜和成劑。略帶硬些。丸如櫻桃大每一丸。噙化。

桂花餅

淸痰降火。止咳生津。

桂花﹝一兩﹞孩兒茶﹝五錢﹞訶子﹝七个﹞甘艸﹝五分﹞

上銼末。桂花水爲餅。每嚼一丸。滚水下。

玉露霜

眞幹綠豆粉一斤研細薄荷葉一斤。以水微濕之。用甑先將薄荷葉鋪底上。用棉布隔住。

篩子篩豆粉於布上。又用薄荷葉鋪上蓋住。紙糊封固。蒸一炷香爲度。取出。去薄荷。每豆粉一斤。用白糖霜四兩。和勻用之。

楂梨膏

用鮮肥山楂十斤去核。甜梨十斤去核。共搗取自然汁。入鍋煎熬如汁十斤。入蜜四兩。

共熬成膏。

法制半夏

大半夏一斤。先用湯泡七次。薑汁浸七日。白礬水浸七日。芒硝水浸七日。皂角水浸三日。

再用白礬芒硝煎。水浸。一日一易。至七日。大者切片。小者爲末如霜露。名半夏膏。大者名法制半夏。每一斤。加薄荷葉六兩。炙甘艸三兩。

卷十雜方

歌曰

開膈屢臻實效。止嘔未必虛談。更能止嗽化涎痰。蘊積胸中不散。夏日能消暑渴。冬天卻解沈寒。隨時細嚼有餘。甘利濟人生千萬。

上上合香油方

排艸末﹝四兩﹞檀香﹝一兩﹞甘松﹝一兩﹞零陵香﹝三兩﹞丁香﹝三錢﹞薄荷葉﹝二錢﹞

眞麝﹝二錢﹞白芷﹝二兩五錢﹞大黃﹝二兩﹞北細辛﹝五錢﹞荔枝殼﹝二兩七錢﹞蘇合香油﹝二兩﹞

上爲細末。

衣香方

官桂﹝二兩﹞白芷﹝三兩﹞大黃﹝三兩﹞山柰﹝一兩﹞小茴香﹝五錢﹞細辛﹝七錢﹞薄荷葉﹝一兩﹞

上爲末用。

徳州肥皂

獨活﹝五錢﹞白芷﹝三兩﹞細辛﹝七錢﹞紅豆﹝五錢﹞

上爲末。肥皂三斤。磨爲末。淨糖一斤。共搗爛爲丸。

上上香茶餅

檀香柯子皮兒茶硼砂﹝各一兩﹞沈香﹝一錢﹞薄荷葉﹝一兩﹞甘松﹝一兩﹞烏梅肉﹝五錢﹞

上爲末。甘艸一斤。水七斤。熬成膏爲丸。再加些冰片。尢妙。

京山王府香豆豉

鹽﹝一斤﹞薄荷葉﹝四五兩﹞艸果﹝十个去皮﹞蒔蘿﹝二兩﹞小茴﹝一兩﹞花椒﹝一兩﹞

官桂﹝二个﹞紅豆﹝去皮五錢﹞陳皮﹝切絲二兩﹞甘艸﹝去皮切二兩﹞杏仁﹝去皮切二兩﹞瓜仁﹝五錢﹞橙皮﹝切絲二兩﹞紫蘇﹝切絲二兩﹞姜﹝二片臨時切絲﹞菜瓜﹝十斤去穣切片臨時用﹞

上藥俱爲末。於三月三。或五月五。用大黃豆一官斗。水淘淨。浸一宿曬漧。籠蒸熟。

冷一宿。細面拌勻。用羅篩去粗渣。登箔十二尺髙。蘆席攤豆。約二指濃。用黃蒿或楮葉並席。

密覆七日。上有黃衣。取曬漧簸淨。入料物。六月六日下。不用水。攪勻。一日拌四五次。

裝壇內。逐日輪曬。至三七傾出。曬半幹濕。復入壇內取用。或將油拌。卽是濕豆豉。

糯米醬法

糯米一小斗。如常法做成酒。帶漿入炒鹽半斤。

淡豆豉﹝半斤﹞花椒﹝三兩﹞胡椒﹝五錢﹞大茴﹝二兩﹞小茴﹝二兩﹞漧薑﹝二兩﹞

上與酒漿鹽藥。俱合作一處。磨成漿。則成醬。調和五味最佳。

神仙醋法

淸明日用糯米一小斗。注水浸一七日。不許下手放水米內。去一七日後。將米放蒲。包弔在屋檐上。四月八日取下米。入水三壺。桃條攪一七日。封固壇內。六月六日來開。其味酸美

延壽酒

好上等堆花燒酒一壇。入龍眼去殼一斤。桂花四兩。白糖八兩。封固經年。愈久愈佳。

其味淸美香甜。每隨量飲。不可過醉。能安神定志。寧心悅顏香口。卻病延年。

賽襄陵酒妙方

烏頭﹝去皮臍﹞細辛白芷良姜官桂﹝去粗皮﹞白術﹝去油蘆各十二兩﹞杏仁﹝一斤十兩去皮尖﹞

上爲末。入白面一百斤。攪令勻。用綠豆五斤煮熟。略冷。同和一處。做成小塊。內用桑麻葉包裹。外用白紙包裹。嘗風處置箔攤上。過一七日翻一次。方法用白米一斗。用此面十二兩。

卷十

通治

一論解諸毒。療諸瘡。利關竅。通治百病。此藥眞能起死回生。當制十數萬錠濟人。奇效不可盡述。

神仙太乙紫金丹

﹝一名萬病解毒丹一名紫金錠一名玉樞丹﹞

山茨菇﹝南北處處有之俗名金燈籠葉似韭花似燈籠色白似有黑點結子上有三稜二月開花三月結子四月初苗枯空地得之遲則苗腐爛難尋矣與有毒老鴉蒜極相類但蒜無毛茨菇有毛包裹剝去皮洗極淨焙漧二兩﹞川文蛤﹝一名五倍子錘破刮洗令淨焙漧二兩﹞千金子﹝一名續隨子去殼揀色極白者用紙包裹換紙欲十數次去盡油以色白再研紙無油成霜爲度一兩﹞麝香﹝揀盡血毛皮殼細研淨三錢﹞紅牙大戟﹝蘇州紫大戟爲上江南土戟次之去蘆根洗極淨焙漧一兩半此方綿大戟色白者太峻利反能傷人弱人並有吐血者愼之愼之﹞

上制法。宜端午七夕重陽。吉日修合。量藥多寡。預期數日前。將前五味各爲極細末。

設盥洗盆。出入必淨手。各用新潔器盛。紙蓋。至期用數盆。各逐盆配合分兩。攪和數百次。極勻。仍重羅兩徧。根據方用糯米濃稠調和。於木臼內杵數千下。極光潤爲度。每錠一錢。每服一錠。病勢重者連服。通利一兩行。無妨。用溫粥補住。要極其潔淨。如法修制。

一切飲食藥毒虫毒瘴气惡菌河喫死牛馬駝羸等諸毒。並用涼水磨服。南方虫母瘴癘傷人。才覺意思不快。卽磨服一錠。或吐或利卽愈。

一癰疽發背對口。天蛇頭無名疔腫楊梅等。一切惡瘡。諸風癮疹赤腫。未破時。及痔瘡並用無灰淡酒磨服。及用涼水調塗瘡上。日夜各數次。覺癢立消。已潰出膿血者。亦減分數。

一陰陽二毒傷寒。心悶狂言妄語。胸膈壅滯。邪毒未發。及瘟疫。及喉蛾纏喉風。冷水薄荷一小葉研下。

一心气痛並諸气。用淡酒或淡姜湯磨服。

一赤白痢疾泄瀉。肚腹急痛。霍亂絞腸痧等癥。及諸痰病。並用薄荷湯磨服。

一男子婦人。急中癲邪。喝叫亂走。夢交鬼胎。狂亂失心。及羊兒豬癲等風。中風中气口眼斜。牙關緊急。語言謇澀。筋脈攣縮。骨節風腫。手腳腰腿周身皆疼痛。行步艱辛。諸風諸癇。並用暖無灰酒下。

一自縊溺水死。心頭暖者。驚死客忤死。未隔宿者。冷水磨灌下。

一蛇毒風犬。一應惡虫傷。冷水磨塗傷處。另用淡酒磨下。

一久近瘧疾。臨發時東流水煎桃柳枝湯磨下。

一小兒急驚慢風。五疳五痢脾病黃腫。癮疹瘡癅。牙關緊急。並用蜜水薄荷小葉同磨下及搽。量兒大小。一丸作二三服。

一牙痛。酒磨塗。及含藥少許。良久下。

一湯火傷。流水磨塗傷處。

一打撲傷損。炒松節無灰酒下。

一年深日近頭痛。太陽疼。用酒入薄荷研爛。磨紙花貼太陽穴上。

一諸蠱腫脹。大麥芽煎湯下。

一婦人女子。經水不通。紅花煎湯下。有孕婦人不可服。

一家患傳屍癆。兄弟五人。已死者三。方急令服此藥。遂各進一錠。一下惡物如膿狀。

一下死虫如蛾形。俱獲生。遂以此藥廣濟傳屍癥。無不驗者。

女子久患癆瘵。爲屍虫所噬。磨一錠。服之。一時吐下小虫十餘條。後服蘇合香丸。

凡半月。遂如常。藥品𨿽不言補羸。瘦人服之並效。誠衛身之寶也。每料費銀不過二錢。可救數十人。內有山茨菇﹑千金子。皆有子可種。可如法合制以濟人。

一牛馬六畜中毒。亦以此藥救之。

一方。加雄黃透明者三錢。歷試治諸瘡。極效。

萬應剪金丹

天數五。地數五。金木水火土。若人病血气。能救世間苦。

靑皮﹝去穣三錢﹞黃連﹝去皮三錢﹞半夏﹝湯泡七次約九个﹞烏梅﹝七个全﹞杏仁﹝二十五个不去皮尖﹞陳皮﹝去白三錢﹞木香﹝一兩﹞檳榔﹝二十一个﹞枳殼﹝去穣二錢﹞巴豆﹝三十五个去殼﹞黃丹﹝水飛一兩﹞乳香﹝二錢﹞沒藥﹝二錢﹞禦米﹝五錢﹞黃蠟﹝二兩捶入水中去渣一兩五錢﹞

上爲末。用黃蠟溶開。入藥末和勻。如硬。加蜜少許。爲丸如梧子大。每服十丸。湯列於後紅痢。甘艸湯下。白痢。漧薑湯下。赤白痢。椿根白皮湯下。產後痢。當歸湯下。噤口痢蓮肉﹑山藥﹑防風﹑粟米湯下。痢下如魚腦膿汁。用眞人養髒湯加附子一片煎湯下。水泄。用五苓散煎湯下。霍亂吐瀉。姜湯下。口吐淸水。訶子湯下。頭痛腰疼。冷气沖心。下元虛損。酒下。咳嗽。桔梗﹑杏仁湯下。气痛。宿食不消。生薑湯下。心痛。酒下。腹痛。

蔥白湯下。臍下痛。芥菜湯下。蛔虫寸白虫咬心痛。檳榔湯下。時气。井花水下。渾身壯熱砂糖水下。陽毒傷寒。梔子﹑黃連湯下。陰毒傷寒。附子﹑棗兒湯下。虛熱。柴胡﹑竹茹湯下。寒熱。烏梅湯下。上焦虛熱。大黃湯下。脾胃虛寒。酒下。一切風痛。升麻湯下。大小便不通。木通湯下。一切瘡疼。蘿卜湯下。五勞七傷。豬膽湯下。打撲傷損。酒下。小兒天弔驚風。防己湯下。

十仙奪命丹

三稜莪術木香沈香丁香沒藥川芎皂角苦葶藶巴豆﹝去殼捶去油各等分﹞

上爲細末。棗肉爲丸。如櫻桃大。每一丸。空心。涼水送下。

一梅核气。一鼓滿。一積聚痞結。一瘕气塊。一冷腹痛熱水瀉。

一冷心疼。一食積。一气積。一經脈不通。一冷積。

卷十

金瘡

夫金瘡者。或刀斧槍劍所傷。出血不止。若出血太多者。外用止血生肌之藥。內用淸心補血而調理之。大抵脈浮細易治。緊數者。難治。

一治金瘡出血不止。

海螵蛸﹝五錢﹞白龍骨﹝五錢﹞五倍子﹝二兩﹞赤石脂﹝一兩﹞血竭﹝三錢五分﹞麝香﹝少許﹞

上爲細末。以冷水洗淨。敷於傷處。百發百中。

一治刀傷石磕。損血不止。腫痛不可忍。用蔥一大把。切爛。搗如泥。熟研乘熱敷之。

如冷再換。其痛卽止。

一治傷破手足。血出不止。一時無藥。卽以自己小便淋洗傷處。𨿽痛甚而卽愈。

一治石傷刀損破者。用磚上陳鍛石研細末。敷腫處。血止卽愈。不出膿。又不痛。神效一止血住痛生肌。

金瘡丹

嫩老鼠﹝未生毛不拘多少﹞韭菜根上各等分。石臼搗爛。入嫩鍛石末於內。摻幹成餅。爲度。陰漧。用時以刀刮藥末。敷傷處。

一論金瘡所傷。並一切瘡。馬斷梁等瘡。

一撚金

用月黑牛膽一个。裝入鍛石四兩。白礬一兩。陰漧取出。入黃丹炒一兩。研和敷患處。

凡一切手足皮膚。偶然出血不止。或槍刀刺傷。或傷破手腕。血長流不止。用手指緊捺患處。或麻繩紮住。半日或一日卽住。急服八物湯。生血气爲主。

一治箭傷。能收斂金瘡口。無疤痕。用劉寄奴爲末。摻之立效。

一治金瘡箭鏃所傷。用松樹懸皮。生爲末。鍛石通紅。研爲細末。和勻敷之。止血收瘡口。神效。

一治毒箭傷破欲死者。用鹽汁敷之。如無鹽。用靛靑搽瘡。立愈。

一治打破肢體。血出不止。﹝中州傅體愛傳﹞用生半夏爲末。摻患處立止。

一凡刀斧所傷。血不止。切勿飲水。令血不止而死者多。若血不止。急以布蘸熱湯含之令冷水浸之卽止。

一箭頭入骨肉。不能出者。用鵝管石爲末。撒在四圍。箭頭自出。

一治刀斧重傷。斫斷手足。血出不止。痛入骨髓。急用手按上捉住。

降眞香﹝二兩銼末﹞老松香﹝五錢﹞

上同研細末。童便洗淨。四圍用藥敷住。止血住痛。生肌接骨。

一治金瘡腫痛。出血不止。寒熱口漧。此气虛血無所附。而血不歸經也。以補中益气湯加五味﹑麥冬主之。陽气復而愈。

一治刀斧傷破。打破跌破。出血不止。開口不合。用此止血生肌住痛。立時見效。

金瘡散

銀末發灰血竭人指甲﹝燒存性﹞珍珠﹝燒存性各等分﹞

上爲末。研勻。每用摻於患處。立效。

一治醫鍼入。而鍼折在肉中。以鼠腦搗如膏塗之。

鐵棘竹木諸刺。在肉中不出。並蛇骨刺入毒痛。方用燒死鼠敷之。

卷十

齒傷

一人齒咬破指頭。痛不可忍。久則爛脫手指。並手掌。諸方不載。急用人尿使瓶盛之。

將患指浸在內。一宿卽愈。如爛者。用食蛇龜殼燒灰敷之。如無龜。用鱉殼燒灰。搽敷立愈。

卷十

中毒

人爲百藥所中傷。其脈洪大者生。微細者死。又曰。洪大而遲者生。微細而數者死。大凡百毒所中。用甘艸綠豆水煎服之。能解百毒。

一方。宜多灌香油爲最良。

一治信毒水粉山砒霜。及一切殺人之毒。

巴豆殼﹝壯者十四个弱者七个﹞花椒﹝去目五分﹞甘艸﹝五分﹞

上共搗爲末。涼水化服。實時嘔吐。如不吐再服。其毒盡出。如嘔吐不止。用舊壁土滚水泡服。立止。

一論中砒霜毒。於肉飯中得之者。則易治。飲酒中得之者。則散歸百脈。難治。若在胃膈作痛。可吐。在腹中。可下。急服藥。得吐泄則愈。

一中砒霜毒諸方一方。用綠豆半升。細擂去渣。以新汲水調服。

一方。用人糞汁灌之。立愈。

一方。用臘月豬苦膽服之。立已。

一方。用旱稻艸燒灰。以新汲水淋汁。絹巾濾過。冷服一碗。毒從下利。

一方。刺羊血飲之。立效。

一方。用黑鉛。井水磨服效。

一方。用生麻油一碗。灌之立愈。

一方。用羊血陰漧收貯。用井花水調服。

一方。用新鴨血殺喫之。不用水調。

一中砒霜水粉毒。用膽礬一分研爛。入井水一小盞和勻。服之立解。

一中山砒霜毒將死。用絲瓜根﹑木槿葉研。涼水調喫一二碗。立解。

一中信毒水粉山砒霜毒。並小兒虫積。用荸薺食之。立解。

一中巴豆毒。煮黃連湯飲之。

一中巴豆毒。利下不止。

漧薑﹝炮﹞黃連﹝炒﹞

上各等分。爲細末。每服二錢。涼水調服。

一中水粉毒陳壁隔去硝屑。水丸。百艸霜爲衣。水送下。

一解砒霜毒。

硫黃﹝四錢﹞綠豆﹝粉五錢﹞

上爲細末。冷水調。頻頻緩服。冬月用溫服。如肚痛再加一服。待肚不痛。用雞毛探吐。吐後用溫溫稀粥。四五日不可食飯粽。以此救數人效。

一治誤吞金鐵並銅錢。羊脛骨炭火燒存性爲末。每服三錢。米飲送下。取下物從大便中出。一治誤吞銅錢。或金銀等物不能化者。用砂仁濃煎湯服之。其物自下。

一治誤吞鍼。用雄磁石爲末。丸如櫻桃大。吞下。卽服通利之藥。打下大便而出。

昔有一女子。將鍼尖誤咽下肚。諸醫不治。用蠶豆煮熟。同韭菜喫下。鍼同菜由大便而出。

一兒誤吞鍼。鯁喉不下。死在須臾。用黑砂糖和黃泥爲丸。令兒吞下。泥裹鍼於內。由大便而下。

一方。用木炭燒紅。急搗細末。米湯調服。

一方。用磁石一塊。當呵之自出。

一中半夏毒。以生薑汁飲之。

一中杏仁毒。搗鹽汁解之。

一中桐油毒。柿餅嚼喫。立解。

一中花椒毒。閉气不通。新汲水飲之。

一中藜蘆毒。蔥煮汁服。解之。

一中阿芙蓉毒。或致不省人事。用釅醋溫熱。入砂糖灌下一二碗。探吐之。

一中艸烏﹑川烏﹑附子之毒。嘔吐不止。以香油灌下立解。

一方。用多年陳壁土泡湯。如渴用水調服之。

一飲饌中毒。用黑豆﹑甘艸煮汁。恣飲無虞。中砒霜者亦效。

一治人或酒後口渴。或發熱太甚。夜間喫水。誤食水蛭在腹。或至三五个月。而面黃肌瘦。

腹脹滿。諸藥不效。用泥土爲丸。香油爲衣。丸如綠豆大。每服一百丸。或二百丸。空心。

溫水送下。其蛭從土而下。且油能泄瀉泥土水蛭之出也。故效。

一治誤食河豚魚毒。一時危困。倉卒無藥。用香油多灌之。毒出盡。卽瘥。否則殺人。

又法。用白礬末。以沸湯調灌之。立愈。

一治誤吞田螺。哽喉不下。死在須臾。用鴨一隻。以水灌入口中。少頃。將鴨倒懸。令出涎水。與患人服之。不一刻。其骨卽化。

一治誤食鱔鱉蝦蟆毒。用豆豉一大合。新汲水浸。令豉水濃。溫服之。此三物令人大小便祕。臍下痛。有致死者。

一治誤食蟹中毒。煮紫蘇飲一兩盞。卽解。

一方。以生藕汁。或煮幹蒜汁服。均效。

一治凡中六畜肉毒。用犀角濃磨水。只服一碗便好。

一治誤中斑蝥毒。煮黑豆汁飲之。又宜澤蘭葉研汁飲之。

卷十中毒

補遺

一治服信毒方。建昌胡春寰傳。

威靈仙﹝生者七錢幹者一兩﹞綠豆粉﹝一錢﹞芝麻﹝一錢﹞

上將威靈仙研爛。同下二味。入涼水二碗。攪勻。先服一碗。次將雞毛。如服白信。用紅公鷄尾毛。如服紅信。用白雞毛一根。入喉中卽吐。次又服前藥。又探又吐。三日愈。

一治信毒神方。建昌鄧少山傳。

百艸霜﹝一錢﹞硫黃﹝五分﹞白礬﹝煮過巴豆三粒燒成灰三味研末﹞雞淸﹝三个﹞黃土﹝一兩﹞

上水研化。濾去渣。將藥入內調下。

一方。用綠豆粉﹑白礬﹑甘艸。各等分爲細末。每三錢。香蔥湯下。

一中砂毒。研綠豆汁以解之。

一治牛肉傷。成脹滿。用幹稻艸濃煎湯。服之立效。

一中箭毒。以鹽貼瘡上。灸鹽三十壯瘥。

一中鱔魚毒。可食蟹卽解。

一中食牛馬肉毒。甘艸四兩。研酒服。盡量飲之。須臾卽吐或瀉。如渴。切不可飲水。

飲之卽死。

卷十

骨鯁

一治一切骨鯁。或竹木箭刺喉中不下。

勝金方

於臘月中取鱖魚膽。懸北檐下令幹。每有魚鯁。卽取一皂子許。以酒煎化。溫溫呷下。

若得逆便吐。骨卽隨頑痰出。若未吐。更喫溫酒。但以吐出爲妙。酒卽隨性量力也。若更未出。

卽煎一塊子。無不出者。此藥應是鯁在臟腑中。日久疼痛。面黃甚者。服之皆出。若卒求鱖魚不得。蠡魚鯽魚魚俱可。臘月收之。蠡魚卽黑大頭。

一治雞魚等骨所鯁。用金櫻子根。將竹簽取出。捶爛水煎。用罐嘴插入喉內灌下。勿犯牙。

一治諸骨鯁喉。用玉簪花爲末。無花用根取汁。用好醋調汁灌服。不可犯牙。犯之卽落。

一治雞魚骨鯁。用霜梅捶成指大丸子。再將棉裹。用綫穿在內。冷茶送下。扯住綫頭在手。一嘔卽出。

一治魚骨鯁不出。以蒜納鼻中卽出。

一治雞魚骨鯁。燈心灰。以米糖如指大。蘸灰置喉中。勿令沾齒。待糖化。骨卽化下。

一治諸骨鯁喉。以狗涎飲之卽下。

一治骨鯁。取硼砂一小塊。口含化卽下。

一諸骨鯁喉。﹝池素水傳﹞黃蠟爲丸。如棗大小。將溫茶飽服。多多爲佳。然後服一丸當時諸骨或吐或下。如神。

一雞骨鯁。用香油煎滚。待溫服之。卽可吐出。

一諸般骨鯁。及魚鯁咽喉。吞吐不得。以橄欖食下卽化。如無橄欖。用核燒灰。水調下亦化。

卷十

邪祟

脈來乍大乍小。乍長乍短。爲邪祟脈。又寸尺有脈。關中無脈。爲鬼脈。

鬼脈得病之初。便譫語。或發狂。六部無脈。切大指之下。寸口之上。有動脈者是。

卷十邪祟

承祖灸鬼法

一治一切驚狂譫妄。逾垣上屋。罵詈不避親疏等癥。以病者兩手大拇指。用細麻繩紮縛定。以大艾炷置於其中。兩介甲。及兩指角肉四處著火。一處不著卽不效。灸七壯神效。

一論婦人瘟疾。此方最妙。

辟邪丹

虎頭骨﹝二兩﹞朱砂雄黃雌黃鬼臼皂莢蕪荑仁鬼箭藜蘆﹝各一兩﹞

上爲末。煉蜜爲丸。如彈子大。囊盛一丸。男左女右。系臂上。或當病患房內燒之。

一客忤者。中惡之類也。多於道間門外得之。令人心腹絞痛。脹滿气喘。入心胸。如不急治。能殺人。搗墨水和服一錢。

一飛屍者。遊走皮膚。穿臟腑。每發刺痛。變作無常處。

一遁屍者。附骨入肉。攻鑿血脈。每發不可得近。見屍喪。聞哀哭便作。

一風屍者。淫濯四肢。不知痛之所作。每發昏沈。得風雪便作。

一沈屍者。纏骨結髒。衝心脇。每發絞切。遇寒冷便作。

一屍疰者。舉身沈重。精神錯雜。覺昏廢。每節气至。則輒至。大惡。

上俱宜服蘇合香丸﹝方見諸气﹞

一論中惡客忤。心腹脹滿癢痛。如錐刀刺痛。气急口噤者。以熱湯或酒送下。若不下。

扶起頭灌之。令下喉。須臾瘥。未蘇。更與三丸。腹當鳴轉。卽吐下便愈。若口已噤。亦須折齒灌之。藥入喉卽瘥。忌蘆筍豬肉冷水肥皂之物。

備急丹

大黃巴豆﹝去殼油﹞漧薑﹝各等分﹞

上爲細末。煉蜜爲丸。如小豆大。量老幼虛實用之。

一論心腹痛如錐刺。下血便死。不知人事。及臥魘嚙腳踵不覺者。諸惡毒瓦斯病方。此是漢文帝時太倉公淳於意方。故名。

倉公散

白礬皂莢雄黃藜蘆﹝各等分﹞

上四味共爲細末。每用如豆大。納竹管中。吹入病患鼻內。得嚏則气通。便活。若未嚏更吹之。以得嚏爲度。能起死回生。

一方。治急時气。纏喉風。漸入咽塞。水谷不下。牙關緊急。不省人事。名如聖散。加全蠍七枚。吹鼻吐痰。

一論凡遇屍喪。玩古廟。入無人所居之室。回來暴絕。面赤無語者。名曰屍疰。亦曰鬼疰。

卽中祟之謂也。進藥便死。宜移病患。更行火醋燻鼻法。則可復蘇。否則七竅迸血而死。

一論凡感臭穢瘴毒暴絕者。名曰中惡。不治卽死。宜燒炭火一杓。以醋沃之。令患人鼻受醋气。則可復蘇。旣蘇以藿香正气散服之。﹝方見霍亂﹞

一論初到客捨館驛。及久無人居之冷房中。爲邪厲所襲。但聞其人喫喫作聲。便令人叫喚。

如不醒。可用牛黃﹑雄黃各一錢。朱砂五分。共爲細末。每一錢。牀下燒。一錢酒灌之。

一論凡館捨久無人到。積濕容易侵人。預制此法。卽可遠此害。極宜暑月燒之。以卻瘟疫。並散邪气。

太倉公辟瘟丹

茅術﹝一斤﹞臺烏黃連羌活白術﹝各半斤﹞川芎艸烏細辛紫艸獨活防風甘艸本白芷香附當歸荊芥天麻官桂甘松漧薑三柰麻黃牙皂麝香芍藥﹝各四兩﹞

上爲末。紅棗肉爲丸。如彈子大。每一丸燒之。

一卒中惡。搗韭菜汁灌鼻中。又宜蔥心黃刺鼻中。血出良。

卷十邪祟

論祟脈

凡面色黯慘。或邪視如淫。凡脈乍大乍小。乍浮乍沈。乍長乍短。乍有乍無。或錯雜不倫。

或刮快暴至。或沈伏。或雙弦。或鉤啄。或滚運。或橫隔。或促散。或尺部大於寸關。或關部大於尺寸。皆是染祟得之。刮快鉤啄。多見於脾。洪運滚滚。多見於肝。橫隔促散。多見於心脈。大抵祟脈。心脈虛散。肝脈洪盛。尢可驗焉。蓋心藏神。肝藏魂。心虛則驚惕昏迷神不守舍。而神气得以入其魂耳。

卷十邪祟

補遺

一治客忤卒死。

還魂湯

麻黃﹝三兩去節﹞杏仁﹝七十个去皮尖﹞甘艸﹝一兩﹞

上銼。水二碗。煎至一碗。去渣灌之。通治諸卒死。

卷十

五絕

五絕。一曰自縊。二曰墻壁壓。三曰溺水。四曰魘魅。五曰凍死。

凡五絕。皆以半夏爲末。冷水爲丸。如豆大。納鼻中愈。心溫者一日可治。

又治卒死。半夏末如豆大許。吹鼻中。

扁鵲治產後暈絕。半夏爲末。冷水丸如豆大。納鼻孔中卽已。

一救自縊死者。凡自縊髙懸者。徐徐抱住解繩。不得截斷上下。安被放倒。微微撚正喉嚨。

一人以腳踏其兩肩。以手挽其頂發。常令弦急。勿使緩縱。一人以手摩捋其胸臆。屈伸其手足。若已僵直。漸漸彊移動之。勿令泄气。又以竹管吹其兩耳。候气從口出。呼吸眼閉。仍引按不住。須臾以小姜湯。或淸粥。灌令喉潤。漸漸能動乃止。此法自旦至夕。𨿽已冷可活。自夕至旦。陰气盛爲難救。心下微溫者。𨿽一日以上。亦可活。百發百中。一法以半夏吹鼻中。

一治自縊气已脫。極重者。只灸湧泉穴。男左女右。灸腳三壯卽活。

一法。男用雄鷄。女用雌雞。刺雞冠血。滴入口中。卽活。

一救水溺死者。先以刀斡開溺者口。橫放箸一隻。令其牙銜之。使可出水。又令一健夫屈溺人兩足。著肩上。以背相貼。倒駝之而行。令出其水。仍先取燥土或壁土。置地上。以溺者仰臥其上。更以土覆之。止露口眼。自然水气吸入土中。其人卽蘇。仍急用竹管。各於口耳鼻臍糞門內。更疊吹之。令上下气相通。又用半夏末搐其鼻。又用皂角末棉裹塞糞門。須臾出水卽活。一方。艾灸臍中。卽活。

一凍死。及冬月落水。微有气者。脫去濕衣。隨解活人熱衣包暖。用米炒熱囊盛。熨心上。

冷卽換之。或炒竈灰。亦可。候身溫暖。目開气回。後以溫酒。或姜湯粥飲灌之。若先將火灸。必死。一用雄黃﹑焰硝各等分爲末。點兩眼角。

一壓死及墜跌死。心頭溫者。急扶坐起。將手提其發。用半夏末吹入鼻內少蘇。以生薑汁同香油打勻灌之。次取藥服。如無藥。以小便灌之。一取東邊桃柳枝各七寸。煎湯灌之。

一中惡魘死者。不得近前呼叫。但唾其面。不醒。卽咬腳跟及拇指。略移動臥處。徐徐喚之。待少蘇。用皂角末吹鼻取嚏。或用韭汁灌鼻內亦可。

卷十

井冢

一凡夏月不可淘井。井中及深冢中。皆有伏暑气。入則令人鬱悶殺人。如欲入。必須先以雞鵝鴨鳥毛投之。置下至底。則無伏气。毛若徘徊不下。則有毒瓦斯也。亦有納生六畜等置其中若有毒。其物卽死。若或不死。而尢當先以酒數升。徧灑井冢中四邊畔。停少時。然後可入。若覺有此气沖欲死者。還取其井中水灑人面。令飲之。又以灌其頭及全體卽活。若無水取他水用之。

又方。如已中毒。以水其面。並冷水調雄黃末一二錢。入水之。若轉筋入腹。痛欲死者使四人捉手足。灸臍左邊二寸十四壯。又生薑一片劈破。酒五盞煮濃頓服。又醋煮衣絮令徹溫。裹轉筋處。又濃煮鹽湯。通手洗患者手足。摩胸肋間。卽蘇。

卷十

蠱毒

夫蠱毒者。有數種。皆邪厲變感之气而毒人也。令人心腹攪動痛。如有物在咬。血肉皆爛。

如不卽治。食人五臟則死。此病有緩有急。急者十數日卽死。緩者延引歲月。遊走腹內。气力羸瘦。骨節沈重。發則心腹痛煩躁。而所中之物。變爲虫。漸食臟腑而死矣。欲驗之法。

令病患唾於水內。沈者是蠱。浮者卽非。大抵脈數而細者死。浮而緩者生。一治蠱毒方。

晉福散

晉礬福建茶﹝各一兩﹞

上爲末。每服三錢。新汲水調下。卽吐出也。未吐。再服必吐。

一論解一切虫毒。並蠱毒。如被狐蠱毒。鼠毒。惡菌毒。河豚毒。疫死牛馬驢肉毒。或蛇虫惡犬所傷。又治一切惡瘡。並一切癰疽發背。諸風癮疹。及無名腫毒。隨手取效。萬無一失。

凡人家居旅行不可無此藥。

萬病解毒丸

﹝又名神仙太乙紫金丹方見通治﹞

一凡中蠱毒。不論遠年近月。但煮一雞卵去殼。以小銀釵插入其中。並含入口。一飯之頃。取釵視卵俱黑。卽爲中毒。

一嚼生大豆。不覺腥者蠱。豆皮脹爛者蠱。噙白礬味甘不澀者蠱。唾津液水碗中。沈是蠱。浮非蠱。

一辟蠱用荸薺。果名地栗。須用江南所產之大者。切曬爲末。常隨身。每以白湯調下二錢。

一治百蠱不愈。用白雞鴨血灌入口中良。

一解藥毒蠱虫蛇諸毒。大甘艸節。以眞麻油浸。年歲愈多愈妙。取甘艸嚼。或水煎服神效。

又方垢膩散。取白礬一塊。令病患咀之。如覺礬甜。卽是蠱毒。乃用梳齒內垢膩。不拘多少食之。卽吐惡物。

卷十

救荒辟穀

辟穀仙方

黑豆五升洗淨後。蒸三徧。曬漧去皮。火麻仁三升。湯浸一宿。濾出曬漧。膠水拌曬。

去皮淘淨三徧。碓搗。拌黑豆。

上爲末。用糯米粥合成團。如拳大。入甑蒸。從夜至子住火。至寅取出。於瓷器內盛貯不令風漧。每服一二團。以飽爲度。不得食一切食物。第一頓七日不食。第二頓七七日不食。

第三頓三百日不食。渴卽研火麻子漿飲。更滋潤臟腑。

容貌勝常。若要重喫物。用葵子三合。杵碎煎湯飲。開通胃脘。以待沖和气也。

救荒代糧丸

黑豆﹝去皮一升﹞貫銀﹝一个﹞赤茯苓﹝一錢﹞白茯苓﹝去皮五錢﹞白術﹝五錢﹞砂仁﹝五錢﹞

上切碎。用水五升。同豆熬煮。文武火燒。直至水盡。揀去各藥。取豆搗爛。丸如雞頭子大將瓦瓶密封。每嚼一丸。則任食苗葉。可以終日飽。𨿽異艸殊木。素所不識。亦無毒不饑與進飯糧亦同。

防儉餅

栗子﹑紅棗﹑胡桃﹑柿餅四果。去核皮。於碓內一處搗爛揉勻。撚作濃餅。曬漧收之。

以防荒儉之用。

辟穀散

山藥蓮肉﹝去心皮﹞芡實﹝去殼﹞白扁豆﹝去殼炒﹞綠豆﹝去殼炒末各八兩﹞薏苡仁﹝去殼十二兩﹞小茴﹝炒四兩﹞白粳米﹝炒黃二升﹞

上共磨爲末。每服五錢。滚白湯調服。或白湯調。蒸糕食之亦妙。

凡遠行水火不便。或修行人欲省緣休糧。用黃﹑赤石脂﹑龍骨各三錢。防風五分。烏頭一錢。共泡。於石臼內。搗一千杵。煉蜜丸如彈子大。要行遠路。飽喫飯一頓服一丸。可行五百里。服二丸。可行一千里。

長生不老辟穀丹

雲南雪白大茯苓。去黑皮令淨。定粉﹑黃丹﹑白松脂﹑白沙蜜﹑黃蠟各二兩。朱砂五錢金箔二錢。水銀三錢。先將蜜﹑蠟﹑松脂於淨瓷碗內溶爲汁。傾藥在內。以木匙攪勻。候溫就大丸如指頭大。用水銀爲衣。有死水銀法。先洗手淨。用水銀三錢。點在手心內。以指頭研如泥。見手心靑色。將藥三五丸搓揉。後以金箔約量攤碗內。以藥丸在內搖動。使金箔都在藥上。密器收貯。服時用乳香半錢。水三小盞。煎湯溫送下。不嚼破。服後第三日覺饑。以干面和白茯苓末烙成煎餅。食半飽。以後藥在丹田。可不饑渴。久則交過五臟。陰滓俱盡。諸人得服。並無所忌。使人添气力。悅容顏。身體康健。百病皆除。救貧拔苦。實濟世之良方長生之妙法。其間若欲飲食。俱不妨事。但七日之內喫食。藥必隨下。至半月藥在丹田。

永不出矣。

養元辟穀丹

安五臟。消百病。和脾胃。補虛損。固元气。塡精補髓。能令瘦者肥。老者健。常服之爲佳。

用黃健牛肉。不拘多少。去筋膜。切作棋子大片。用河水洗數徧令血味盡。仍用河水浸一宿次日再洗一二徧。水淸爲度。用無灰好酒。入瓦壇內。黃泥封固。桑柴文武火煮一夜。取出焙榦爲末。如黃沙色者佳。焦黑無用。每牛末一斤加入後藥二斤爲則。

人參﹝四兩﹞白術﹝去蘆陳土炒﹞白茯苓﹝去皮爲末水浮去筋曬漧﹞薏苡仁﹝炒﹞懷山藥﹝水潤切片同蔥鹽炒黃去蔥鹽不用﹞芡實仁﹝去殼各半斤﹞蓮子肉﹝蔥鹽炒去心並蔥鹽不用﹞

小茴香﹝炒四兩﹞漧薑﹝炒四兩﹞白扁豆﹝薑汁炒半斤﹞砂仁﹝炒二兩﹞靑鹽﹝四兩﹞甘艸﹝四兩﹞烏梅肉﹝二兩熬濃汁半瓶﹞粳米﹝炒黃取淨粉五斤末﹞川椒﹝去目二兩﹞

上藥爲末。與米粉末和勻。外用小紅棗五升。陳年醇酒五斤。煮棗極爛去核。加煉蜜二斤。

共和爲丸。如彈子大。每服二丸。不拘冷熱。湯水任下嚼喫。一日服三五次。可不饑。如渴只飲冷水。

卷十灸法

定例

一定分寸。取本人男左女右手中指。相屈如環。卽以桿心從中節旁側。量兩頭橫紋角。

卽截斷爲一寸。用之不誤。最爲的當。

一點穴法。皆要平正四體。勿使歪斜。灸時恐穴不正。徒壞好肉矣。若坐臥立。並不得拳縮。坐點則坐灸。臥點則臥灸。立點則立灸。反此一動。則不得其眞穴矣。然下火灸。則先陽後陰先上後下。先多後少。先左後右。宜審用之。

一論灸艾炷大小。經云。凡灸要艾根下廣三分。若不及三分。使火气不得達。病不能愈則是炷欲大。惟頭與四肢欲小耳。但去風邪而已。小兒及體弱者如麥大。

一點艾火。古忌松柏枳橘楡桑棗竹八木。切宜避之。今用淸麻油點燈。傳火於艾莖。點發其艾是也。兼滋潤灸瘡。至愈。仍不疼痛。用蠟燭尢佳。

一著艾時。宜正巳午時。方可用火。若午後未時。气盛不可下火。並失饑傷飽。憂愁恐怒。怒罵喜笑。天陰下雨。風雷閃電。並皆忌之。

一下艾時。必先以蒜切片擦穴上。然後安艾。不然則動止之間。其艾必落矣。

一著艾火。痛不可忍。預先以手指緊罩其穴處。更以鐵物壓之。卽止。

一著火有眩暈者。神气虛也。宜仍以冷物壓灸處。其暈自蘇。再停良久。以稀粥或姜湯與飲之。以壯其神。復如前法。以終其事。

一著艾火後。須要瘡發。所患卽瘥。不得瘡發。其疾不愈。若見灸瘡不發者。用故鞋底令熱熨之。三日而發。仍以小雞鰱魚豆腐等熱毒者與之食。謂以毒攻。其瘡必發。若气血虛弱者調之以藥餌。

一灸後瘡未發。宜柏樹葉貼之。

一灸後切宜避風冷。節飲酒。戒房事。遠七情。可擇幽靜之所。養之爲善。

一灸瘡痛不止。用柏葉芙蓉葉。端午午時采。陰漧爲細末。每遇灸瘡黑蓋子脫了。水調少許。如膏貼紙上。貼之卽愈。

一灸瘡洗法。以蔥艾薄荷等物煎水溫洗。令逐風邪。

一灸瘡已發。黑爛疼痛。用桃枝﹑楊柳枝﹑胡荽﹑黃連。煎水溫洗。

一灸瘡出血。用百艸霜爲末。摻之卽止。

一灸瘡已發。可用膏藥貼之。一二日一見。使瘡膿出多而疾除也。其膏必用眞麻油。入治病之藥。或祛風除濕。養气滋血。誠療損補虛之藥。隨癥入之爲妙。

卷十灸法

取穴法

脊骨二十一節。大椎三節。至尾共二十四節。

合谷﹝一名虎口﹞手大指次指歧骨間陷中。手陽明大腸脈所過。爲原。虛實皆按之。

曲池肘外輔骨。屈肘兩骨中。以手按胸取之。手陽明大腸脈所入爲合谷。

頰車﹝一名臼關﹞耳下曲頰端。近前陷中。開口有空。

肺兪項後第三椎下。兩旁相去各一寸五分。千金。對乳引繩度之。或以搭手。左取右。右取左。當中指末是。正坐取之。

心兪五椎下。兩旁相去脊各一寸五分。正坐取之。

肝愈九椎下。兩旁相去脊中各一寸五分。正坐取之。

脾兪十一椎下。兩旁相去脊中各一寸五分。正坐取之。

腎愈十四椎下。兩旁相去脊中各一寸五分。與臍平。正坐取之。

膏肓愈四椎下。近五椎上。兩旁相去脊中各三寸。正坐曲脊。伸兩手。以臂著膝前。

令端直。手大指與膝頭齊。以物支肘。毋令搖動取之。銅人。灸百壯。多至五百壯。如病患已困不能正坐。當令側臥。挽上臂。令取穴灸之。又當灸臍下气海丹田關元中極四穴中取一穴又灸足三里。以引火气入內。

腰兪二十一椎節下間。宛宛中。以挺身伏地。舒身兩手相重。支額。縱四體。後乃取其穴。

百會前頂後一寸五分。頂中央旋毛中。可容豆。直兩耳尖。

中脘臍上四寸。居心蔽骨與臍之中。胃之募。手太陽少陽。足陽明任脈之會。上紀者中脘也。

丹田臍下二寸。三焦募也。

關元臍下三寸。小腸之募。足三陰任脈之會。下紀者關元也。

气海臍下一寸半。宛宛中。男子生气之海。

三里膝下三寸骨外廉。大筋內宛宛中。兩筋肉分間。舉足取之。極重。按之則跗上動脈止矣。

卷十灸法

灸諸病法

一論中風口噤不開。牙關緊閉。及中气皆效。

人中﹝一穴﹞頰車﹝二穴﹞三里﹝二穴﹞合谷﹝二穴﹞

一論卒中惡風。心煩悶痛欲死。祕穴立效。取兩足大指下橫紋。隨年壯灸之。

一論中風口噤不開。機關二穴。在耳下八分微前。至五壯卽止。

一論風中血脈則口眼斜。中腑則肢體廢。中髒則性命危。凡治莫如發表調气和血治痰諸法。然後可扶持疾病。若要收全功。火艾爲良也。

一論風中血脈。口眼斜。

聽會﹝二穴在耳前陷中張口得之有穴動脈應手﹞頰車﹝二穴在耳下二韭葉許陷者宛宛中開口得之﹞地倉﹝二穴在橫口吻旁四分外近下有脈微動者是﹞

凡向右者。爲左邊脈中風而緩也。宜灸左陷中二七壯。向左者。爲右邊脈中風而緩也。宜灸右陷中二七壯。

一論風中腑。手足不遂等癥。

百會﹝一穴在頂中央旋毛中﹞肩﹝二穴在肩端兩骨罅間陷者宛宛中舉臂取之﹞曲池﹝二穴在肘外輔骨屈肘橫紋頭陷中以手拱胸取之﹞風市﹝二穴在膝外兩肋骨平立舒下兩手著腿中指盡處宛宛中﹞三里﹝二穴在膝下三寸脛骨外廉大筋內筋骨之間陷者宛宛中﹞絕骨﹝二穴在足外踝上三寸動脈中﹞

凡覺手足癢。或不仁痛。良久乃止。此將欲中腑之候。宜灸此七穴。病在左則灸右。在右則灸左。

一論風中髒。气塞涎上。不語昏危者。下火立效。

百會﹝一穴在頂中央旋毛中﹞風池﹝一穴在顳顱後髮際陷中﹞大椎﹝二穴在項後第一椎上陷者是﹞肩井﹝二穴在肩上陷中缺盆上大骨前一寸半以三指按取當中指下﹞曲池﹝二穴同前﹞

間使﹝二穴在掌後三寸兩筋間﹞足三里﹝二穴同前﹞

凡覺心中憒亂。神思不怡。或手足麻痺。此將中髒之候。不問是風濕气。可速灸此七穴但以次第灸之。各五七壯。日別灸之。隨年壯止妙。素有風人。尢須畱意。此灸法可保無虞。

此法能灸卒死。凡人風發彊。忽怕痛不肯灸。忽然卒死。謂是何病。風入髒故也。

一論暴啞不能言者。速灸臍下四寸。並小便陰毛際骨陷中。各灸一七壯。重者二七壯。

並男左女右手足中指頭盡處。各灸三壯。神效。

一論癲癇。不拘五般。以兩手中指相合灸之。神效。

一治癇疾盡發。灸陽蹺申脈。在外踝下赤白肉際。夜發。灸陰蹺照海。在內踝下。赤白肉際。各二七壯。

一癲狂。諸般醫治不瘥者。以兩手並兩足大拇指。用軟繩急縛之。灸三壯。要四處著艾半在肉半在甲。要四處盡燒則效矣。此法神效。

一論魘死祕法。

凡夜夢魘死者。皆由平日神气不足。致使睡臥神不守舍。凡魘死者。嚙患人足踵。卽大指甲側。卽蘇。

又法。用牙皂末。吹入鼻中亦妙。若經一二更者。亦可灸之。

又一法。灸大惇穴七壯。卽醒。

一論婦人月家得此。不時舉發。手足攣拳。束如雞爪疼痛。取左右膝骨兩旁。各有一个小窩。共四穴。俗謂之鬼眼。各灸三壯卽愈。

一治陰毒腹痛。脈欲絕者。先以男左女右。手足中指頭盡處。各灸三壯。又灸臍下一寸五分。名气海穴。臍下三寸。名關元穴。各灸七壯極效。

一論眞陰證。四肢厥冷。腹痛如錐刺。急服大附﹑姜﹑桂。如冰。此中焦寒冷之甚。宜急灸臍上二穴。臍下二穴。臍左右兩穴。每七壯。神效。

一論中寒陰癥神法。但手足溫暖。脈至。知人事。無汗要有汗卽生。不暖不醒者死。

气海穴。在臍下一寸五分。丹田在臍下二寸。關元在臍下三寸。艾灸三七壯。

一論哮吼神法。

胸中兩邊。名郁中膻中。百會一穴。用艾灸之立已。

一論霍亂吐利。及傷寒忽患咳逆。連聲不絕。

乳根在正直乳下。容一指許。骨間陷中。但婦人則屈乳頭度之。乳頭齊處是穴。艾炷如小麥大。灸三壯。男左女右。火到卽瘥。只是三壯。不可多灸。

一論呃逆咳逆。灸气海三五壯。气海直臍下一寸半。

一論灸瘧祕法。無問新久。

令病患仰臥。以綫量兩乳中間。折其半。從乳至下頭盡處。是穴。男左女右灸之。

一治瘧如神。

令病患跣足。於平正處並腳立。用繩一條。自腳板周匝截斷。卻於項前般過背上。兩頭繩盡處。脊骨中是穴。先點記。待將發。急以艾灸之。三七壯。其寒熱自止。此法曾遇至人傳授。妙不可言。名曰背監穴也。

一論腹中有積。及大便閉結。心腹諸痛。或腸鳴泄瀉。以巴豆肉搗爲餅。塡臍中。灸三壯。可至百壯。以效爲度。

一論灸遠年咳嗽不愈者。將本人乳下。大約離一指頭。有其低陷之處。與乳直對不偏者此名爲直骨穴。如婦人卽按其乳頭。直向下。看其乳頭所到之處。卽是直骨穴之地位。灸艾三炷。其艾只可如赤豆大。男灸左。女灸右。不可差錯。其嗽卽愈。否則其病再不可治。

一論灸勞虫。於癸亥日灸兩腰眼低陷中之穴。每穴灸艾七炷。若灸十一炷。尢妙。須先隔一日前點穴方睡。至半夜子時。一交癸亥日期更灸。其虫俱由大便中出。卽用火焚之。棄於江河中。如虫有黑嘴者。則其在內已傷人腎臟矣。此不可治。虫宜謹避。瘵有數虫。如蜈蚣。

如小蛇。如蝦蟆。如馬尾。如亂絲。如爛面。如蒼蠅。如壁油虫。上紫下白。形銳足細而有口。或如白蟻。孔竅中皆出。此皆勞瘵根毒。

一論四花穴。治骨蒸勞熱。以稻桿心量口縫。如何闊。斷其多少。以如此長裁紙四方。

當中剪小孔。別用長稻桿踏腳下。前取腳大指爲止。後取腳曲橫文中爲止。斷了。卻還在結喉下。垂向背後。看稻桿止處。卽以前小孔紙當中。安分爲四花。灸紙角也。可灸七壯。此四穴正合太陽行背二行膈兪膽兪四穴。

一論泄瀉三五年不愈者。百會穴五七壯卽愈。﹝有灸至二三十壯而愈者﹞

一論小兒大人吐瀉日久垂死者。

天樞﹝二穴在臍旁各開二寸是﹞气海﹝一穴在臍下一寸半﹞中脘﹝一穴在臍上四寸﹞

一論霍亂已死。而腹中尙有暖气者。以鹽納臍中。以艾灸。不計其數。

一論翻胃垂死。男左女右。手拿棍一條。伸手放在地上。與肩一般髙。肩上有窩。名肩井穴。灸三壯卽效。

一論翻胃噎膈神效。

膏肓﹝二穴令病患兩手交在兩膊上則膊骨開以手指揣摸第四椎骨下兩旁各開三寸四肋三間之中按之酸痛是穴灸時手按則膊上不可放下灸至百壯爲佳﹞膻中﹝一穴在膝部中行兩乳中間陷中仰肘取之灸七壯﹞三里﹝二穴在臍下三寸節外兩筋間灸七壯﹞

一論頭痛連齒。時發時止。連年不愈。謂之厥逆頭痛。

曲鬢二穴。在耳上。將耳捲前。正尖之上。可灸五七壯。左痛灸左。右痛灸右。

一論牙疼痛。隨左右所患肩尖。微近後骨縫中。小舉臂取之。當骨解陷中。灸五壯。灸畢。項大痛。良久乃定。永不發。

一論牙齒痛百藥不效。用艾炷如麥大。灸兩耳當門尖上。三壯立已。

一論治心痛神法。

兩手肘後陷處酸痛是穴。先用香油半鐘。煮湯溫服。卽用艾入水粉揉爛爲炷。每處灸五壯。其痛立止。

一論偏墜气痛妙法。

蓖麻子一歲一粒。去皮搗爛。貼頭頂囟上。卻令患人仰臥。將兩腳掌相對。以帶子綁住二中指。於兩指合縫處。艾麥粒大。灸七壯。立時止痛。神效。

一論蠱病及痞塊。

中脘﹝一穴或兩分三寸﹞右關﹝二穴﹞分水﹝一穴在右﹞章門﹝一穴在左﹞

再用綫比患人五手指之長。作朝圓賁。以銅錢調下背。至此錢所止脊骨處。

一論痞積妙法。

以雙綫系開元舊錢一个。懸於頸上適中處所。錢胸前直垂而下。孔對臍爲率。卻將頂上之綫。

懸於喉上。向背後垂下。至錢孔對臍而止。用墨點孔之中。再錢之兩邊點處。各灸一火。至十餘壯。更服他藥。痞積卽消。其效甚速。

一論黃膽。

病患脊骨。自上數至下第十三椎下。兩旁各量一寸。灸三壯卽效。

一論衄血良法。

項後髮際。兩筋間。宛宛中。灸三壯立止。凡衄血自此入腦注法也。

一治衄祕法。

急用綫一條。纏足小指。左孔取左。右孔取右。俱出則俱聽取。於脂頭上灸三壯。如綠豆大。若衄多時不止者。屈手大指。就骨節尖上灸各三壯。左取右。右取左。俱衄則俱取。

一論下血不止祕法。

命門一穴。用篾二條。自地至臍心截斷。令患人平立取之。取向後自地比至脊盡處是穴又須按其穴處疼。方可灸。不疼則不灸也。灸可七壯止。斷根永不發。

一論灸腸風髒毒便血。久不止者。以患人平立量脊骨。與臍平處。椎上灸七壯。或年代深者。更於椎上兩旁各一寸。灸七壯。無不除根。

一灸痔疾。先以柳枝濃煎湯洗痔。艾灸其上。連灸三五壯。忽覺一道气。轉入腸中。因大轉瀉。先血後穢。一論脫肛祕法。

百會一穴。尾一穴。各灸三壯。炷如小麥大。當正午時。用桃柳枝煎湯浴淨。灸之立效。

卷十灸法

灸諸瘡法

一論一切瘡毒大痛。或不痛。或麻木。如痛者灸至不痛。不痛者灸至痛。其毒隨火而散蓋火以暢達拔引郁毒。此從治之法也。有回生之功。

隔蒜灸法

用大蒜頭去皮。切三文錢濃。安瘡上。用艾炷於蒜上灸之。三壯換蒜復灸。未成者卽消已成者亦殺其大勢。不能爲害。如瘡大。用蒜搗爛攤患處。將艾鋪上燒之。蒜敗再換。如不痛或不作膿。及不起發。或陰瘡。尢宜多灸。而仍不痛不作膿不起發者。不治。此气血虛之極也。

一論腦項後疽。一名夭疽。俗名對口。男左女右。腳中指下俯面第三紋正中。用好蘄艾灸七壯。

一論發背癰疽。初起未破。用雞卵半截。蓋瘡上。四圍用麵餅敷上。用艾灸卵殼尖上。

以病患覺癢或泡爲度。臭汗出卽愈。

一灸疔瘡。用大蒜搗爛成膏。塗四圍。畱瘡頂。以艾炷灸之。以爆爲度。如不爆。難愈宜多灸百餘壯。無不愈者。又灸痘疔蛇蠍蜈蚣犬咬瘰。皆效。

一論灸痔神法。

用克薄虫。其虫圓而扁。去足。將此虫令放痔上。用艾炷灸七壯。立效。

一論痔漏腫痛。膿水粘。痛不可忍。用艾炷如梧子大。灸尾閭骨尖上七壯。全愈。

一論瘰已破。以男左女右手搦拳後紋盡處。豌豆大艾炷。灸三壯。三四日已。

一論瘰。用養榮湯。其皆消。惟一二个不消者。用癩蝦蟆一个。剝取皮蓋瘰上。

又用艾灸皮上七壯。立消。

一治兩腳俱是疙瘩。腫毒骨痛。用獨蒜切片。鋪放癢痛處。每蒜一片。用艾灸二壯。去蒜。再換再灸。至愈爲效。

一論赤白汗斑神法。

或以鍼刺之出血亦已。宜灸夾白穴。先於兩乳頭上塗墨。令兩手直伸夾之。染黑處卽是穴也。

一論破傷風。及風犬咬傷。此方最易而效良。

用胡桃殼半个。塡稠人糞滿。仍用槐白皮襯扣傷處。用艾灸之。若徧身汗出。其人大困則愈。遠年者。將傷處如前灸之亦效。

一論癲狗咬傷。並治瘰。用穿山甲﹝銼黃土炒﹞熟艾斑蝥上爲末。和勻作炷。如黃豆大。每一齒傷處。用烏柏葉貼瘡口。灸十四壯。如無烏柏葉以干人糞薄薄貼之。

一人被人打死。或踢死。急救百會穴。在頭頂中。艾灸三壯立蘇。

一論婦人難產及胞衣不下。急於產婦右腳小指尖上。灸三壯。炷如小麥大。立產。

一論婦人無子。及經生子。久不懷孕。及懷孕不成者。以女人右手中指節紋一寸。反指向上量之。用艸一條。量九寸。舒足仰臥。所量艸自臍心直垂下。至艸盡處。以筆點定。此不是穴。卻以原艸平折。以折處橫安前點處。其艸兩頭是穴。按之有動脈。各灸三壯。如箸杪大。神驗。

一論小兒初生三四日。至七日。口噤不吮乳。多啼者。是客風中於臍。循流至心脾二經遂使舌彊唇撮。灸承漿一穴。取法在唇稜下宛宛中是穴。次灸頰車二穴。各七壯。在耳下曲頰骨後是穴。

一論小兒臍風。以艾灸臍下卽活。

又方。用綫比兩口角折中。以墨記之。放臍中四下。灸七壯。

又方。新鍼七个。刺兩眉口圓圈一百餘下。

又方。用四角艸燃火。將小兒在火上左右各轉三遭。令出汗卽已。

一論小兒慢驚慢脾危癥。藥力不到者。但看兩腳面中間陷處。有太衝脈。卽灸百會穴。

其穴直取前後髮際折中。橫取兩耳尖折中。在頭之中心端正旋毛處是也。如有雙旋。及旋毛不正者非。艾炷約小麥許。但三五壯而止。灸後仍與醒脾散等補藥。

一論小兒雀目。夜不見物。灸手大指甲後一寸內橫文頭白肉際。各一炷。如小麥大。

一論小兒吼气。無名指頭灸之良愈。

一論小兒脫肛瀉血。每廁臟腑撮痛不可忍者。灸百會二壯。

一論小兒驚風。男左乳黑肉上。女右乳黑肉上。周歲灸三壯。二三歲兒灸五七壯。神效。

一灸蛇毒。人被蛇所傷。用艾當咬處灸之。引去其毒。卽瘥。

益府祕傳太乙眞人燻臍法

能補諸虛百病。益壽延年。

麝香﹝五分爲末入臍內後用藥末放麝香上將面作團圍住上用槐皮灸一百二十壯不時須換槐皮﹞

龍骨虎骨蛇骨附子南木香雄黃朱砂乳香沒藥丁香胡椒夜明砂五靈脂小茴兩頭尖靑鹽上各等分。共爲末。入臍中。用艾灸之。

夫肺爲五臟之華蓋。聲音之所出入。皮毛以之滋潤。腎水由之而生。腠理不密。則爲風寒暑熱。乘虛而入矣。有七情當調抑之。有鬱結當解利之。或不審而傷於辛燥之藥。則气不散畱滯於肺中。多生粘痰。而喘急咳嗽。或傷於房勞。飲食不節。致使吐血咳血。作寒作潮頭眩體倦。精神怯弱。飲食不思等癥。醫者治之無益。則必用此急治。其效可勝言哉。用麝香以引透諸藥。入五臟六腑之中。大無不入。小無不至。丁香堅守其胃。啟飲食之進。靑鹽入腎以實其子。使肺無泄漏。夜明砂以補其血。散內傷之有餘。乃伏翼之糞。食蚊子。蓋取其早餐雨露。夜飲人血。而得天人之气。故能補五勞七傷之病。非此不能達也。乳香﹑沒藥﹑木香﹑小茴。升降其气。不致咳嗽。龍骨﹑蛇骨﹑朱砂﹑雄黃。以削病根。兩頭尖巡視各經絡。有推前拽後之功。附子﹑胡椒。補其元气。使血行血室。气歸气宅。痰散爲津液。五靈脂連操其肺。削有餘。補不足。用槐皮之漿。閉押諸藥之性。使無走竄之患。用艾灸之有拔病除毒。起死回生之功。使其患勞瘵失血。陰虛遺精白濁。陽事不舉。精神倦怠。痰火等癥。婦人赤白帶下。子宮冷極無子。凡百重病。無所不能療者。用此灸法。則接人性命延年益壽。得盧扁之妙術矣。其法先用面作一圈。將藥一料。分作三分。先以麝香入臍後以面圈置藥在內。按緊。以槐皮蓋上。以蘄艾灸之。三十壯。但覺熱气自上而下。或自下而上。一身熱透。其人必倦怠。沈沈而睡矣。至六十壯。必大汗如淋。上至泥丸。下至湧泉骨髓內風寒暑濕。臟腑中五勞七傷。盡皆拔除。至一百壯。則病少有不冰釋者矣。灸時愼風寒。戒油膩生冷酒色。其效難以盡述。當珍藏之。

