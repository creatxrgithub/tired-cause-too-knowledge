

瀕湖脈學明李時珍

序

李時珍曰﹕宋有俗子﹐杜撰《脈訣》﹐鄙陋紕繆﹐醫學習誦﹐以爲權輿﹐逮臻頒白﹐脈理竟昧。戴同父常刊其誤﹐先考月池翁著《四診發明》八卷﹐皆精詣奧室﹐淺學未能窺造。珍因撮粹擷華﹐僭撰此書﹐以便習讀﹐爲脈指南。世之醫病兩家﹐咸以脈爲首務﹐不知脈乃四診之末﹐謂之巧者爾﹐上士欲會其全﹐非備四診不可。

明嘉靖甲子上元日謹書於瀕湖所

浮﹝陽﹞

浮脈﹐舉之有餘﹐按之不足﹝《脈經》﹞。如微風吹鳥背上毛﹐厭厭聶聶﹝輕泛貌﹞﹐如循楡莢﹝《素問》﹞﹐如水漂木﹝崔氏﹞﹐如撚蔥葉﹝黎氏﹞。浮脈法天﹐有輕淸在上之象﹐在卦爲幹﹐在時爲秋﹐在人爲肺﹐又謂之毛。太過則中堅旁虛﹐如循雞羽﹐病在外也。不及則气來毛微﹐病在中也。《脈訣》言﹐尋之如太過﹐乃浮兼洪緊之象﹐非浮脈也。

﹝體狀詩﹞浮脈惟從肉上行﹐如循楡莢似毛輕。三秋得令知無恙﹐久病逢之卻可驚。

﹝相類詩﹞浮如木在水中浮﹐浮大中空乃是芤。拍拍而浮是洪脈﹐來時𨿽盛去悠悠。浮脈輕平似撚蔥。虛來遲大豁然空。浮而柔細方爲濡﹐散似楊花無定蹤。浮而有力爲洪﹐浮而遲大爲虛﹐虛甚爲散﹐浮而無力爲芤﹐浮而柔細爲濡。

﹝主病詩﹞浮脈爲陽表病居﹐遲風數熱緊寒拘。浮而有力多風熱﹐無力而浮是血虛。寸浮頭痛眩生風﹐或有風痰聚在胸。關上土衰兼木旺﹐尺中溲便不流通。

浮脈主表﹐有力表實﹐無力表虛﹐浮遲中風﹐浮數風熱﹐浮緊風寒﹐浮緩風濕﹐浮虛傷暑﹐浮芤失血﹐浮洪虛熱﹐浮散勞極。

沈﹝陰﹞

沈脈﹐重手按至筋骨乃得﹝《脈經》﹞。如綿裹砂﹐內剛外柔﹝楊氏﹞。如石投水﹐必極其底。沈脈法地﹐有淵泉在下之象﹐在卦爲坎﹐在時爲冬﹐在人爲腎。又謂之石﹐亦曰營。太過則如彈石﹐按之益堅﹐病在外也。不及則气來虛微﹐去如數者﹐病在中也。《脈訣》言緩度三關﹐狀如爛綿者﹐非也。沈有緩數及各部之沈﹐爛綿乃弱脈﹐非沈也。

﹝體狀詩﹞水行潤下脈來沈﹐筋骨之間軟滑勻。女子寸兮男子尺﹐四時如此號爲平。

﹝相類詩﹞沈幫筋骨自調勻﹐伏則推筋著骨尋。沈細如綿眞弱脈﹐弦長實大是牢形。﹝沈行筋間﹐伏行骨上﹐牢大有力﹐弱細無力﹞

﹝主病詩﹞沈潛水蓄陰經病﹐數熱遲寒滑有痰。無力而沈虛與气﹐沈而有气積並寒。寸沈痰郁水停胸﹐關主中寒痛不通。尺部濁遺並泄痢﹐腎虛腰及下元。沈脈主裏﹐有力裏實﹐無力裏虛。沈則爲气﹐又主水蓄﹐沈遲痼冷﹐沈數內熱﹐沈滑痰食﹐沈澀气郁﹐沈弱寒熱﹐沈緩寒濕﹐沈緊冷痛。

遲﹝陰﹞

遲脈﹐一息三至﹐去來極慢﹝《脈經》﹞。

遲爲陽不勝陰﹐故脈來不及。《脈談》言﹐重手乃得﹐是有沈無浮。一息三至﹐甚爲易見。而曰隱隱﹑曰狀且難﹐是澀脈矣﹐其謬可知。

﹝體狀詩﹞遲來一息至惟三﹐陽不勝陰气血寒。但把浮沈分表裏﹐消陰須益火之原。

﹝體狀詩﹞脈來三至號爲遲﹐小快於遲作緩持。遲細而難知是澀﹐浮而遲大以虛推。﹝三至爲遲﹐有力爲緩﹐無力爲澀﹐有止爲弦﹐遲甚爲敗﹐浮大而軟爲虛。黎氏曰﹕遲小而實﹐緩大而慢﹔遲爲陰盛陽衰﹐緩爲衛盛營弱﹐宜別之。﹞

﹝主病詩﹞遲司髒病或多痰﹐沈痼瘕仔細看。有力而遲爲冷痛﹐遲而無力定虛寒。寸遲必是上焦寒﹐關主中寒痛不堪。尺是腎虛腰腳重﹐溲便不禁疝牽丸。遲脈主髒﹐有力冷痛﹐無力虛寒。浮遲表寒﹐沈遲裏寒。

數﹝陽﹞

數脈﹐一息六至﹝《脈經》﹞。脈流薄疾﹝《素問》﹞。數爲陰不勝陽﹐故脈來太過焉。浮﹑沈﹑遲﹑數﹐脈之綱領。《素問》《脈經》皆爲正脈。《脈訣》立七表﹑八里﹐而遺數脈﹐止歌於心臟﹐其妄甚矣。

﹝體狀詩﹞數脈息間常六至﹐陰微陽盛必狂煩。浮沈表裏分虛實﹐惟有兒童作吉看。

﹝相類詩﹞數比平人多一至﹐緊來如數似彈繩。數而時止名爲促﹐數見關中動脈形。數而弦急爲緊﹐流利爲滑﹐數而有止爲促﹐數甚爲極﹐數見關中爲動。

﹝主病詩﹞數脈爲陽熱可知﹐只將君相火來醫。實宜涼瀉虛溫補﹐肺病秋深卻畏之。寸數咽喉口舌瘡﹐吐紅咳嗽肺生瘍。當關胃火並肝火﹐尺屬滋陰降火湯。數脈主腑﹐有力實火﹐無力虛火。浮數表熱﹐沈數里熱﹐气口數實肺癰﹐數虛肺痿。

滑﹝陽中陰﹞

滑脈﹐往來前卻﹐流利展轉﹐替替然如珠之應指﹝《脈經》﹞。漉漉如欲脫。滑爲陰气有餘﹐故脈來流利如水。脈者﹐血之府也。血盛則脈滑﹐故腎脈宜之﹔气盛則脈澀﹐故肺脈宜之。《脈訣》云﹕按之卽伏﹐三關如珠﹐不進不退﹐是不分浮滑﹑沈滑﹑尺寸之滑也﹐今正之。

﹝體狀相類詩﹞滑脈如珠替替然﹐往來流利卻還前。莫將滑數爲同類﹐數脈惟看至數間。﹝滑則如珠﹐數則六至﹞

﹝主病詩﹞滑脈爲陽元气衰﹐痰生百病食生災。上爲吐逆下蓄血﹐女脈調時定有胎。寸滑膈痰生嘔吐﹐吞酸舌彊或咳嗽。當關宿食肝脾熱﹐渴痢淋看尺部。滑主痰飲﹐浮滑風痰﹐沈滑食痰﹐滑數痰火﹐滑短宿食。《脈訣》言﹕關滑胃寒﹐赤滑臍似水。與《脈經》言關滑胃熱﹐尺滑血蓄﹐婦人經病之旨相反﹐其謬如此。

澀﹝陰﹞

澀脈﹐細而遲﹐往來難﹐短且散﹐或一止復來﹝《脈經》﹞。參伍不調﹝《素問》﹞。如輕刀刮竹﹝《脈訣》﹞。如雨沾沙﹝《通眞子》﹞。如病蠶食葉。澀爲陽气有餘﹐气盛則血少﹐故脈來蹇滯﹐而肺宜之。《脈訣》言﹕指下尋之似有﹐舉之全無。與《脈經》所云﹐絕不相干。

﹝體狀詩﹞細遲短澀往來難﹐散止依稀應指間。如雨沾沙容易散﹐病蠶食葉慢而艱。

﹝相類詩﹞參伍不調名曰澀﹐輕刀刮竹短而難。微似秒芒微軟甚﹐浮沈不別有無間。細遲短散﹐時一止曰澀。極細而軟﹐重按若絕曰微。浮而柔細曰濡﹐沈而柔細曰弱。

﹝主病詩﹞澀緣血少或傷精﹐反胃亡陽汗雨淋。寒濕入營爲血痺﹐女人非孕卽無經。寸澀心虛痛對胸﹐胃虛脇脹察關中。尺爲精血俱傷候﹐腸結溲淋或下紅。澀主血少精傷之病﹐女人有孕爲胎病﹐無孕爲敗血。杜光庭云﹕澀脈獨見尺中﹐形同代爲死脈。

虛﹝陰﹞

虛脈﹐遲大而軟﹐按之無力﹐隱指豁豁然空﹝《脈經》﹞。崔紫虛云﹕形大力薄﹐其虛可知。《脈訣》言﹕尋之不足﹐舉之有餘。上言浮脈﹐不見虛狀。楊仁齋言﹕狀似柳絮﹐散漫而遲。滑氏言﹕散大而軟﹐皆是散脈﹐非虛也。

﹝體狀相類詩﹞舉之遲大按之松﹐脈狀無涯類谷空。莫把芤虛爲一例﹐芤來浮大似慈蔥。虛脈浮大而遲﹐按之無力。

芤脈浮大﹐按之中空﹐芤爲脫血。虛爲血虛﹐浮散二脈見浮脈。

﹝主病詩﹞脈虛身熱爲傷暑﹐自汗怔忡驚悸多。發熱陰虛須早治﹐養營益气莫蹉跎。血不榮心寸口虛﹐關中腹脹食難舒。骨蒸痿痺傷精血﹐卻在神門兩部居。《經》曰﹕血虛脈虛。曰﹕气來虛微爲不及﹐病在內。曰﹕久病脈虛者死。

實﹝陽﹞

實脈﹐浮沈皆得﹐脈大而長微弦﹐應指然﹝《脈經》﹞。﹐堅實貌。《脈訣》言﹕如繩應指來﹐乃緊脈﹐非實脈也。

﹝體狀詩﹞浮沈皆得大而長﹐應指無虛彊。熱蘊三焦成壯火﹐通腸發汗始安康。

﹝相類詩﹞實脈浮沈有力彊﹐緊如彈索轉無常。須知牢脈幫筋骨﹐實大微弦更帶長。浮沈有力爲實﹐弦急彈人爲緊﹐沈而實大﹐微弦而長爲牢。

﹝主病詩﹞實脈爲陽火郁成﹐發狂譫語吐頻頻。或爲陽毒或傷食﹐大便不通或气疼。寸實應知面熱風﹐咽疼舌彊气塡胸。當關脾熱中宮滿﹐尺實腰腸痛不通。《經》曰﹕血實脈實。曰﹕脈實者﹐水谷爲病。曰﹕气來實彊是謂太過。《脈訣》言尺實小便不禁﹐與《脈經》尺實小腹痛﹑小便難之說何反。潔古不知其謬﹐訣爲虛寒﹐藥用姜附﹐愈誤矣。

長﹝陽﹞

長脈﹐不小不大﹐迢迢自若﹝朱氏﹞。如循長竿末梢爲平﹔如引繩﹐如循長竿﹐爲病﹝《素問》﹞。長有三部之長﹐一部之長﹐在時爲春﹐在人爲肝﹔心脈長﹐神彊气壯﹔腎脈長﹐蒂固根深。《經》曰﹕長則气治﹐皆言平脈也。

﹝體狀相類詩﹞過於本位脈名長﹐弦則非然但滿張﹐弦脈與長爭較遠﹐良工尺度自能量。﹝實﹑牢﹑弦﹑緊皆兼長脈﹞

﹝主病詩﹞長脈迢迢大小勻﹐反常爲病似牽繩。若非陽毒癲癇病﹐卽是陽明熱勢深。﹝長主有餘之病﹞

短﹝陰﹞

短脈﹐不及本位﹝《脈訣》﹞。應指而回﹐不能滿部﹝《脈經》﹞。戴同父云﹕短脈只見尺寸﹐若關中見短﹐上不通寸﹐下不通尺﹐是陰陽絕脈﹐必死矣。故關不診短。黎居士云﹕長短未有定體﹐諸脈舉按之﹐附過於本位者爲長﹐不及本位者爲短。長脈屬肝宜於春。短脈屬肺宜於秋。但診肝肺﹐長短自見。

﹝體狀相類詩﹞兩頭縮縮名爲短﹐澀短遲遲細且難。短澀而浮秋喜見﹐三春爲賊有邪干。﹝澀﹑微﹑動﹑結﹐皆兼短脈﹞

﹝主病詩﹞短脈惟於尺寸尋﹐短而滑數酒傷神。浮爲血澀沈爲痞﹐寸主頭疼尺腹疼。﹝《經》曰﹕短則气病﹐短主不及之病﹞

洪﹝陽﹞

洪脈﹐指下極大﹝《脈經》﹞。來盛去衰﹝《素問》﹞。來大去長﹝《通眞子》﹞。洪脈在卦爲離﹐在時爲夏﹐在人爲心。《素問》謂之大﹐亦曰鉤。滑氏曰﹕來盛去衰﹐如鉤之曲﹐上而復下。應血脈來去之象﹐象萬物敷布下垂之狀。詹炎舉言如環珠者﹐非。《脈訣》云﹕季夏宜之﹐秋季﹑冬季﹐發汗通腸﹐俱非洪脈所宜﹐蓋謬也。

﹝體狀詩﹞脈來洪盛去還衰﹐滿指淹淹應夏時。若在春秋冬月分﹐升陽散火莫狐疑。

﹝相類詩﹞洪脈來時拍拍然﹐去衰來盛似波瀾。欲知實脈參差處﹐舉按弦長堅。﹝洪而有力爲實﹐實而無力爲洪﹞

﹝主病詩﹞脈洪陽盛血應虛﹐相火炎炎熱病居。脹滿胃翻須早治﹐陰虛泄痢可愁如。寸洪心火上焦炎﹐肺脈洪時金不堪。肝火胃虛肝內察﹐腎虛陰火尺中看。洪主陽盛陰虛之病﹐泄痢﹑失血﹑久嗽者忌之。《經》曰﹕形瘦脈大多气者死。曰﹕脈大則病進。

微﹝陰﹞

微脈﹐極細而軟﹐按之如欲絕﹐若有若無﹝《脈經》﹞。細而稍長﹝戴氏﹞。《素問》謂之小。气血微則脈微。

﹝體狀相類詩﹞微脈輕微瞥瞥乎﹐按之欲絕有如無。微爲陽弱細陰弱。細比於微略較粗。輕診卽見﹐重按如欲絕者﹐微也。往來如綫而常有者﹐細也。仲景曰﹕脈瞥瞥如羹上肥者﹐陽气微﹔縈縈如蠶絲細者﹐陰气衰﹔長病得之死﹐卒病得之生。

﹝主病詩﹞气血微兮脈亦微﹐惡寒發熱汗淋漓。男爲勞極諸虛候﹐女作崩中帶下醫。寸微气促或心驚﹐關脈微時脹滿形。尺部見之精血弱﹐惡寒消癉痛呻吟。微主久虛血弱之病﹐陽微惡寒﹐陰微發熱。《脈訣》云﹕歲中日久爲白帶﹐漏下多時骨亦枯。

緊﹝陽﹞

緊脈﹐來往有力﹐左右彈人手﹝《素問》﹞。如轉索無常﹝仲景﹞﹐數如切繩﹝《脈經》﹞﹐如紉綫﹝丹溪﹞。緊乃熱爲寒束之脈﹐故急數如此﹐要有神气。《素問》謂之急。《脈訣》言﹕寥寥入尺來。崔氏言﹕如綫﹐皆非緊狀。或以浮緊爲弦﹐沈緊爲牢﹐亦近似耳。

﹝體狀詩﹞舉如轉索切如繩﹐脈象因之得緊名。總是寒邪來作寇﹐內爲腹痛外身疼。

﹝相類詩﹞見弦﹑實。

﹝主病詩﹞緊爲諸痛主於寒﹐喘咳風癇吐冷痰。浮緊表寒須髮越﹐緊沈溫散自然安。寸緊人迎气口分﹐當關心腹痛沈沈。尺中有緊爲陰冷﹐定是奔豚與疝疼。諸緊爲寒爲痛﹐人迎緊盛傷於寒﹐气口緊盛傷於食﹐尺緊痛居其腹。況乃疾在其腹。中惡浮緊﹑咳嗽沈緊﹐皆主死。

緩﹝陰﹞

緩脈﹐去來小快於遲﹝《脈經》﹞﹐一息四至﹝戴氏﹞﹐如絲在經﹐不捲其軸﹐應指和緩﹐往來甚勻﹝張太素﹞﹐如初春楊柳舞風之象﹝楊玄操﹞﹐如微風輕柳梢﹝滑伯仁﹞。緩脈在卦爲坤﹐在時爲四季﹐在人爲脾。陽寸﹑陰尺﹐上下同等﹐浮大而軟﹐無有偏勝者﹐平脈也。若非其時﹐卽爲有病。緩而和勻﹐不浮﹑不沈﹐不疾﹑不徐﹑不微﹑不弱者﹐卽爲胃气。故杜光庭云﹕欲知死期何以取﹖古賢推定五般土。陽土須知不遇陰﹐陰土遇陰當細數。詳《玉函經》。

﹝體狀詩﹞緩脈阿阿四至通﹐柳梢裊裊輕風。欲從脈裏求神气﹐只在從容和緩中。

﹝相類詩﹞見遲脈。

﹝主病詩﹞緩脈營衰衛有餘﹐或風或濕或脾虛。上爲項彊下痿痺﹐分別浮沈大小區。寸緩風邪項背拘﹐關爲風眩胃家虛。神門濡泄或風祕﹐或者蹣跚足力迂。浮緩爲風﹐沈緩爲濕﹐緩大風虛﹐緩細濕痺﹐緩澀脾虛﹐緩弱气虛。《脈訣》言﹕緩主脾熱口臭﹑反胃﹑齒痛﹑夢鬼之病。出自杜撰﹐與緩無關。

芤﹝陽中陰﹞

芤脈﹐浮大而軟﹐按之中央空﹐兩邊實﹝《脈經》﹞。中空外實﹐狀如慈蔥。芤﹐慈蔥也。《素問》無芤名。劉三點云﹕芤脈何似﹖絕類慈蔥﹐指下成窟﹐有邊無中。戴同父云﹕營行脈中﹐脈以血爲形﹐芤脈中空﹐脫血之象也。《脈經》云﹕三部脈芤﹐長病得之生﹐卒病得之死。《脈訣》言﹕兩頭有﹐中間無﹐是脈斷截矣。又言主淋瀝﹑气入小腸。與失血之候相反﹐誤世不小。

﹝體狀詩﹞芤形浮大軟如蔥﹐按之旁有中央空。火犯陽經血上溢﹐熱侵陰絡下流紅。

﹝相類詩﹞中空旁實乃爲芤﹐浮大而遲虛脈呼。芤更帶弦名曰革﹐血亡芤革血虛虛。

﹝主病詩﹞寸芤積血在於胸﹐關內逢芤腸胃癰。尺部見之多下血﹐赤淋紅痢漏崩中。

弦﹝陽中陰﹞

弦脈﹐端直以長﹝《素問》﹞﹐如張弓弦﹝《脈經》﹞﹐按之不移﹐綽綽如按琴瑟弦﹝巢氏﹞﹐狀若箏弦﹝《脈訣》﹞﹐從中直過﹐挺然指下﹝《刊誤》﹞。弦脈在卦爲震﹐在時爲春﹐在人爲肝。輕虛以滑者平﹐實滑如循長竿者病﹐勁急如新張弓弦者死。池氏曰﹕弦緊而數勁爲太過﹐弦緊而細爲不及。戴同父曰﹕弦而軟﹐其病輕﹔弦而硬﹐其病重。《脈訣》言﹕時時帶數﹐又言脈緊狀繩牽。皆非弦象﹐今削之。

﹝體狀詩﹞弦脈迢迢端直長﹐肝經木旺土應傷。怒气滿胸常欲叫﹐翳蒙瞳子淚淋浪。

﹝相類詩﹞弦來端直似絲弦﹐緊則如繩左右彈。緊言其力弦言象﹐牢脈弦長沈伏間。﹝又見長脈﹞

﹝主病詩﹞弦應東方肝膽經﹐飲痰寒熱瘧纏身。浮沈遲數須分別﹐大小單雙有重輕。寸弦頭痛膈多痰﹐寒熱瘕察左關。關右胃寒心腹痛﹐尺中陰疝腳拘攣。弦爲木盛之病。浮弦支飲外溢﹐沈弦懸飲內痛。瘧脈自弦﹐弦數多熱﹐弦遲多寒。弦大主虛﹐弦細拘急。陽弦頭痛﹐陰弦腹痛。單弦飲癖﹐雙弦寒痼。若不食者﹐木來克土﹐必難治。

革﹝陰﹞

革脈﹐弦而芤﹝仲景﹞﹐如按鼓皮﹝丹溪﹞。仲景曰﹕弦則爲寒﹐芤則爲虛﹐虛寒相摶﹐此名曰革。男子亡血失精﹐婦人半產漏下。《脈經》曰﹕三部脈革﹐長病得之死﹐卒病得之生。時珍曰﹕此卽芤弦二脈相合﹐故均主失血之候。諸家脈書﹐皆以爲牢脈﹐故或有革無牢﹐有牢無革﹐混淆不辧。不知革浮牢沈﹐革虛牢實﹐形證皆異也。又按﹕《甲乙經》曰﹕渾渾革革﹐至如湧泉﹐病進而危﹔獘獘綽綽﹐其去如弦絕者死。謂脈來混濁革變﹐急如湧泉﹐出而不反也。王貺以爲溢脈﹐與此不同。

﹝體狀主病詩﹞革脈形如按鼓皮﹐芤弦相合脈寒虛。女人半產並崩漏﹐男子營虛或夢遺。

﹝相類詩﹞見芤﹑牢。

牢﹝陰中陽﹞

牢脈﹐似沈似伏﹐實大而長﹐微弦﹝《脈經》﹞。扁鵲曰﹕牢而長者﹐肝也。仲景曰﹕寒則牢堅﹐有牢固之象。沈氏曰﹕似沈似伏﹐牢之位也﹔實大弦長﹐牢之體也。《脈訣》不言形狀﹐但云尋之則無﹐按之則有。云脈入皮膚辧息難﹐又以牢爲死脈﹐皆孟浪謬誤。

﹝體狀相類詩﹞弦長實大脈牢堅﹐牢位常居沈伏間。革脈芤弦自浮起﹐革虛牢實要詳看。

﹝主病詩﹞寒則牢堅裏有餘﹐腹心寒痛木乘脾。疝瘕何愁也﹐失血陰虛卻忌之。牢主寒實之病﹐木實則爲痛。

扁鵲云﹕軟爲虛﹐牢爲實。失血者﹐脈宜沈細﹐反浮大而牢者死﹐虛病見實脈也。《脈訣》言﹕骨間疼痛﹐气居於表。

池氏以爲腎傳於脾﹐皆謬妄不經。

濡﹝陰﹐卽軟字﹞

濡脈﹐極軟而浮細﹐如帛在水中﹐輕手相得﹐按之無有﹝《脈經》﹞﹐如水上浮漚。帛浮水中﹐重手按之﹐隨手而及之象。《脈訣》言﹕按之似有舉還無﹐是微脈﹐非濡也。

﹝體狀詩﹞濡形浮細按須輕﹐水面浮綿力不禁。病後產中猶有藥﹐平人若見是無根。

﹝相類詩﹞浮而柔細知爲濡﹐沈細諸柔作弱持。微則浮微如欲絕﹐細來沈細近於微。浮細如綿曰濡﹐沈細如綿曰弱﹐浮而極細如絕曰微﹐沈而極細不斷曰細。

﹝主病詩﹞濡爲亡血陰虛病﹐髓海丹田暗已虧。汗雨夜來蒸入骨﹐血山崩倒濕侵脾。寸濡陽微自汗多﹐關中其柰气虛何。尺傷精血虛寒甚﹐溫補眞陰可起。濡主血虛之病﹐又爲傷濕。

弱﹝陰﹞

弱脈﹐極軟而沈細﹐按之乃得﹐舉手無有﹝《脈經》﹞。弱乃濡之幹者。《脈訣》言﹕輕手乃得。黎氏譬如浮漚﹐皆是濡脈﹐非弱也。《素問》曰﹕脈弱以滑﹐是有胃气。脈弱以澀﹐是謂久病。病後老弱見之順﹐平人少年見之逆。

﹝體狀詩﹞弱來無力按之柔﹐柔細而沈不見浮。陽陷入陰精血弱﹐白頭猶可少年愁。

﹝相類詩﹞見濡脈。

﹝主病詩﹞弱脈陰虛陽气衰﹐惡寒發熱骨筋痿。多驚多汗精神減﹐益气調營急早醫。寸弱陽虛病可知﹐關爲胃弱與脾衰。欲求陽陷陰虛病﹐須把神門兩部推。弱主气虛之病。仲景曰﹕陽陷入陰﹐故惡寒發熱。又云﹕弱主筋﹐沈主骨﹐陽浮陰弱﹐血虛筋急。柳氏曰﹕气虛則脈弱﹐寸弱陽虛﹐尺弱陰虛﹐關弱胃虛。

散﹝陰﹞

散脈﹐大而散。有表無裏﹝《脈經》﹞﹐渙漫不收﹝崔氏﹞﹐無統紀﹐無拘束﹐至數不齊﹐或來多去少﹐或去多來少。

渙散不收﹐如楊花散漫之象﹝柳氏﹞。戴同父曰﹕心脈浮大而散﹐肺脈短澀而散﹐平脈也。心脈軟散﹐怔忡﹔肺脈軟散﹐汗出﹔肝脈軟散﹐溢飲﹔脾脈軟散﹐腫﹐病脈也。腎脈軟散﹐諸病脈代散﹐死脈也。《難經》曰﹕散脈獨見則危。柳氏曰﹕散爲气血俱虛﹐根本脫離之脈﹐產婦得之生﹐孕婦得之墮。

﹝體狀詩﹞散似楊花散漫飛﹐去來無定至難齊。產爲生兆胎爲墮﹐久病逢之不必醫。

﹝相類詩﹞散脈無拘散漫然﹐濡來浮細水中綿。浮而遲大爲虛脈﹐芤脈中空有兩邊。

﹝主病詩﹞左寸怔忡右寸汗﹐溢飲左關應軟散。右關軟散腫﹐居兩尺魂應斷。

細﹝陰﹞

細脈﹐小於微而常有﹐細直而軟﹐若絲綫之應指﹝《脈經》﹞。《素問》謂之小。王啟玄言如莠蓬﹐狀其柔細也。《脈訣》言﹕往來極微﹐是微反大於細矣﹐與《經》指背。

﹝體狀詩﹞細來累累細如絲﹐應指沈沈無絕期。春夏少年俱不利﹐秋冬老弱卻相宜。

﹝相類詩﹞見微﹑濡。

﹝主病詩﹞細脈縈縈血气衰﹐諸虛勞損七情乖。若非濕气侵腰腎﹐卽是傷精汗泄來。寸細應知嘔吐頻﹐入關腹脹胃虛形。尺逢定是丹田冷﹐泄痢遺精號脫陰。《脈經》曰﹕細爲血少气衰。有此證則順﹐否則逆。故吐衄得沈細者生。憂勞過度者﹐脈亦細。

伏﹝陰﹞

伏脈﹐重按著骨﹐指下裁動﹝《脈經》﹞。脈行筋下﹝《刊誤》﹞。《脈訣》言﹕尋之似有﹐定息全無﹐殊爲舛謬。

﹝體狀詩﹞伏脈推筋著骨尋﹐指間裁動隱然深。傷寒欲汗陽將解﹐厥逆臍疼證屬陰。

﹝相類詩﹞見沈脈。

﹝主病詩﹞伏爲霍亂吐頻頻﹐腹痛多緣宿食停。蓄飲老痰成積聚﹐散寒溫裏莫因循。食郁胸中雙寸伏﹐欲吐不吐常兀兀。當關腹痛困沈沈﹐關後疝疼還破腹。傷寒﹐一手脈伏曰單伏﹐兩手脈伏曰雙伏﹐不可以陽證見陰爲診。乃火邪內郁﹐不得發越﹐陽極似陰﹐故脈伏﹐必有大汗而解。正如久旱將雨﹐六合陰晦﹐雨後庶物皆蘇之義。又有夾陰傷寒﹐先有伏陰在內﹐外復感寒﹐陰盛陽衰﹐四脈厥逆﹐六脈沈伏﹐須投姜附及灸關元﹐脈乃復出也。若太溪﹑衝陽皆無脈者﹐必死。《脈訣》言﹕徐徐發汗。潔古以附子細辛麻黃湯主之﹐皆非也。劉元賓曰﹕伏脈不可發汗。

動﹝陽﹞

動乃數脈﹐見於關上下﹐無頭尾﹐如豆大﹐厥厥動搖。仲景曰﹕陰陽相搏名曰動﹐陽動則汗出﹐陰動則發熱﹐形冷惡寒﹐此三焦傷也。成無己曰﹕陰陽相搏﹐則虛者動﹐故陽虛則陽動﹐陰虛則陰動。龐安常曰﹕關前三分爲陽﹐後三分爲陰﹐關位半陰半陽﹐故動隨虛見。《脈訣》言﹕尋之似有﹐舉之還無﹐不離其處﹐不往不來﹐三關沈沈。含糊謬妄﹐殊非動脈。詹氏言其形鼓動如鉤﹑如毛者﹐尢謬。

﹝體狀詩﹞動脈搖搖數在關﹐無頭無尾豆形團。其原本是陰陽搏﹐虛者搖兮勝者安。

﹝主病詩﹞動脈專司痛與驚﹐汗因陽動熱因陰。或爲泄痢拘攣病﹐男子亡精女子崩。仲景曰﹕動則爲痛爲驚。《素問》曰﹕陰虛陽搏﹐謂之崩。又曰﹕婦人手少陰脈動甚者﹐妊子也。

促﹝陽﹞

促脈﹐來去數﹐時一止復來﹝《脈經》﹞。如蹶之趣﹐徐疾不常﹝黎氏﹞。《脈經》但言數而止爲促﹐《脈訣》乃云﹕並居寸口﹐不言時止者﹐謬矣。數止爲促﹐緩止爲結﹐何獨寸口哉﹗

﹝體狀詩﹞促脈數而時一止﹐此爲陽極欲亡陰。三焦郁火炎炎盛﹐進必無生退可生。

﹝相類詩﹞見代脈。

﹝主病詩﹞促脈惟將火病醫﹐其因有五細推之。時時喘咳皆痰積﹐或發狂斑與毒疽。促主陽盛之病。促﹑結之因﹐皆有气﹑血﹑痰﹑飲﹑食五者之別。一有畱滯﹐則脈必見止也。

結﹝陰﹞

結脈﹐往來緩﹐時一止復來﹝《脈經》﹞。《脈訣》言﹕或來或去﹐聚而卻還。與結無關。仲景有累累如循長竿曰陰結﹐藹藹如車蓋曰陽結。《脈經》又有如麻子動搖﹐旋引旋收﹐聚散不常者曰結﹐主死。此三脈﹐名同實異也。

﹝體狀詩﹞結脈緩而時一止﹐獨陰偏盛欲亡陽。浮爲气滯沈爲積﹐汗下分明在主張。

﹝相類詩﹞見代脈。

﹝主病詩﹞結脈皆因气血凝﹐老痰結滯苦沈吟。內生積聚外癰腫﹐疝瘕﹝假﹞爲殃病屬陰。結主陰盛之病。越人曰﹕結甚則積甚﹐結微則气微﹐浮結外有痛積﹐伏結內有積聚。

代﹝陰﹞

代脈﹐動而中止﹐不能自還﹐因而復動﹝仲景﹞。脈至還入尺﹐良久方來﹝吳氏﹞。脈一息五至﹐肺﹑心﹑脾﹑肝﹑腎五臟之气﹐皆足五十動而一息﹐合大衍之數﹐謂之平脈。反此則止乃見焉﹐腎气不能至﹐則四十動一止﹔肝气不能至﹐則三十動一止。蓋一臟之气衰﹐而他髒之气代至也。《經》曰﹕代則气衰。滑伯仁曰﹕若無病﹐羸瘦脈代者﹐危脈也。

有病而气血乍損﹐气不能續者﹐只爲病脈。傷寒心悸脈代者﹐復脈湯主之﹐妊娠脈代者。其胎百日。代之生死﹐不可不辧。

﹝體狀詩﹞動而中止不能還﹐復動因而作代看。病者得之猶可療﹐平人卻與壽相關。

﹝相類詩﹞數而時至名爲促﹐緩止須將結脈呼。止不能回方是代﹐結生代死自殊塗。促﹑結之止無常數﹐或二動﹑三動﹐一止卽來。代脈之止有常數﹐必根據數而止﹐還入尺中﹐良久方來也。

﹝主病詩﹞代脈元因髒气衰﹐腹痛泄痢下元虧。或爲吐瀉中宮病﹐女子懷胎三月兮。《脈經》曰﹕代散者死。生泄及便膿血。五十不止身無病﹐數內有止皆知定。四十一止一臟絕﹐四年之後多亡命。三十一止卽三年﹐二十一止二年應。

十動一止一年殂﹐更觀气色兼形證。兩動一止三四日﹐三四動止應六七。五六一止七八朝﹐次第推之自無失。戴同父曰﹕脈必滿五十動﹐出自《難經》﹔而《脈訣》五臟歌﹐皆以四十五動爲準﹐乖於經旨。柳東陽曰﹕古以動數候脈﹐是喫緊語。須候五十動﹐乃知五臟缺失。今人指到腕臂﹐卽云見了。夫五十動﹐豈彈指間事耶﹖故學人當診脈﹑問證﹑聽聲﹑觀色﹐斯備四珍而無失。

四言舉要

脈乃血派气血之先血之隧道气息應焉其象法地血之府也心之合也皮之部也資始於腎資生於胃陽中之陰本乎營衛營者陰血衛者陽气營行脈中衛行脈外脈不自行隨气而至气動脈應陰陽之誼气如橐血如波瀾血脈气息上下循環十二經中皆有動脈惟手太陰寸口取決此經屬肺上系吭嗌脈之大會息之出入一呼一吸四至爲息日夜一萬三千五百一呼一吸脈行六寸日夜八百十丈爲準初持脈時令仰其掌掌後髙骨是謂關上關前爲陽關後爲陰陽寸陰尺先後推尋心肝居左肺脾居右腎與命門居兩尺部魂魄谷神皆見寸口左主司官右主司府左大順男右大順女本命扶命男左女右關前一分人命之主左爲人迎右爲气口神門決斷兩在關後人無二脈病死不愈男女脈同惟尺則異陽弱陰盛反此病至脈有七診曰浮中沈上下左右消息求尋又有九候舉按輕重三部浮沈各候五動寸候胸上關候膈下尺候於臍下至跟踝左脈候左右脈候右病隨所在不病者否浮爲心肺沈爲腎肝脾胃中州浮沈之間心脈之浮浮大而散肺脈之浮浮澀而短肝脈之沈沈而弦長腎脈之沈沈實而濡脾胃屬土脈宜和緩命爲相火左寸同斷春弦夏洪秋毛冬石四季和緩是謂平脈太過實彊病生於外不及虛微病生於內春得秋脈死在金日五臟準此推之不失四時百病胃气爲本脈貴有神不可不審調停自气呼吸定息四至五至平和之則三至爲遲遲則爲冷六至爲數數卽熱證轉遲轉冷轉數轉熱遲數旣明浮沈當別浮沈遲數辧內外因外因於天內因於人天有陰陽風雨晦冥人喜怒憂思悲恐驚外因之浮則爲表證沈裏遲陰數則陽盛內因之浮虛風所爲沈气遲冷數熱何疑浮數表熱沈數里熱浮遲表虛沈遲冷結表裏陰陽風气冷熱辧內外因脈證參別脈理浩繁總括於四旣得提綱引申觸類浮脈法天輕手可得泛泛在上如水漂木有力洪大來盛去悠無力虛大遲而且柔虛甚則散渙漫不收有邊無中其名曰芤浮小爲濡綿浮水面濡甚則微不任尋按沈脈法地近於筋骨深深在下沈極爲伏有力爲牢實大弦長牢甚則實而彊無力爲弱柔小如綿弱甚則細如蛛絲然遲脈屬陰一息三至小快於遲緩不及四二損一敗病不可治兩息奪精脈已無气浮大虛散或見芤革浮小濡微沈小細弱遲細爲澀往來極難易散一止止而復還結則來緩止而復來代則來緩止不能回數脈屬陽六至一息七疾八極九至爲脫浮大者洪沈大牢實往來流利是謂之滑有力爲緊彈如轉索數見寸口有止爲促數見關中動脈可候厥厥動搖狀如小豆長則气治過於本位長而端直弦脈應指短則气病不能滿部不見於關惟尺寸候一脈一形各有主病數脈相兼則見諸證浮脈主表裏必不足有力風熱無力血弱浮遲風虛浮數風熱浮緊風寒浮緩風濕浮虛傷暑浮芤失血浮洪虛火浮微勞極浮濡陰虛浮散虛劇浮弦痰飲浮滑痰熱沈脈主裏主寒主積有力痰食無力气郁沈遲虛寒沈數熱伏沈緊冷痛沈緩水蓄沈牢痼冷沈實熱極沈弱陰虛沈細痺濕沈弦飲痛沈滑宿食沈伏吐利陰毒聚積遲脈主髒陽气伏潛有力爲痛無力虛寒數脈主腑主吐主狂有力爲熱無力爲瘡滑脈主痰或傷於食下爲蓄血上爲吐逆澀脈少血或中寒濕反胃結腸自汗厥逆弦脈主飲病屬膽肝弦數多熱弦遲多寒浮弦支飲沈弦懸痛陽弦頭痛陰弦腹痛緊脈主寒又主諸痛浮緊表寒沈緊裏痛長脈气平短脈气病細則气少大則病進浮長風癇沈短宿食血虛脈虛气實脈實洪脈爲熱其陰則虛細脈爲濕其血則虛緩大者風緩細者濕緩澀血少緩滑內熱濡小陰虛弱小陽竭陽竭惡寒陰虛發熱陽微惡寒陰微發熱男微虛損女微瀉血陽動汗出陰動發熱爲痛與驚崩中失血虛寒相搏其名爲革男子失精女子失血陽盛則促肺癰陽毒陰盛則結疝瘕積郁代則气衰或泄膿血傷寒心悸女胎三月脈之主病有宜不宜陰陽順逆凶吉可推中風浮緩急實則忌浮滑中痰沈遲中气屍厥沈滑卒不知人入髒身冷入腑身溫風傷於衛浮緩有汗寒傷於營浮緊無汗暑傷於气脈虛身熱濕傷於血脈緩細澀傷寒熱病脈喜浮洪沈微澀小證反必凶汗後脈靜身涼則安汗後脈躁熱甚必難陽病見陰病必危殆陰病見陽𨿽困無害上不至關陰气已絕下不至關陽气已竭代脈止歇髒絕傾危散脈無根形損難醫飲食內傷气口急滑勞倦內傷脾脈大弱欲知是气下手脈沈沈極則伏澀弱久深火郁多沈滑痰緊食气澀血芤數火細濕滑主多痰弦主畱飲熱則滑數寒則弦緊浮滑兼風沈滑兼气食傷短疾濕畱濡細瘧脈自弦弦數者熱弦遲者寒代散者折泄瀉下痢沈小滑弱實大浮洪發熱則惡嘔吐反胃浮滑者昌弦數緊澀結腸者亡霍亂之候脈代勿訝厥逆遲微是則可怕咳嗽多浮聚肺關胃沈緊小危浮濡易治喘急息肩浮滑者順沈澀肢寒散脈逆證病熱有火洪數可醫沈微無火無根者危骨蒸發熱脈數而虛熱而澀小必殞其軀勞極諸虛浮軟微弱土敗雙弦火炎急數諸病失血脈必見芤緩小可喜數大可憂瘀血內蓄卻宜牢大沈小澀微反成其害遺精白濁微澀而弱火盛陰虛芤濡洪數三消之脈浮大者生細小微澀形脫可驚小便淋鼻頭色黃澀小無血數大何妨大便燥結須分气血陽數而實陰遲而澀癲乃重陰狂乃重陽浮洪吉兆沈急凶殃癇脈宜虛實急者惡浮陽沈陰滑痰數熱喉痺之脈數熱遲寒纏喉走馬微伏則難諸風眩暈有火有痰左澀死血右大虛看頭痛多弦浮風緊寒熱洪濕細緩滑厥痰气虛弦軟血虛微澀腎厥弦堅眞痛短澀心腹之痛其類有九細遲從吉浮大延久疝气弦急積聚在裏牢急者生弱急者死腰痛之脈多沈而弦兼浮者風兼緊者寒弦滑痰飲濡細腎著大乃腎虛沈實閃肭香港腳有四遲寒數熱浮滑者風濡細者濕痿病肺虛脈多微緩或澀或緊或細或濡風寒濕气合而爲痺浮澀而緊三脈乃備五疸實熱脈必洪數澀微屬虛切忌發渴脈得諸沈責其有水浮气與風沈石或裏沈數爲陽沈遲爲陰浮大出厄虛小可驚脹滿脈弦土制於木濕熱數洪陰寒遲熱浮爲虛滿緊則中實浮大可治虛小危極五臟爲積六腑爲聚實彊者生沈細者死中惡腹脹緊細者生脈若浮大邪气已深癰疽浮散惡寒發熱若有痛處癰疽所發脈數發熱而痛者陽不數不熱不疼陰瘡未潰癰疽不怕洪大已潰癰疽洪大可怕肺癰已成寸數而實肺痿之形數而無力肺癰色白脈宜短澀不宜浮大唾糊嘔血腸癰實熱滑數可知數而不熱關脈芤虛微澀而緊未膿當下緊數膿成切不可下婦人之脈以血爲本血旺易胎气旺難孕少陰動甚謂之有子尺脈滑利妊娠可喜滑疾不散胎必三月但疾不散五月可別左疾爲男右疾爲女女腹如箕男腹如釜欲產之脈其至離經水下乃產未下勿驚新產之脈緩滑爲吉實大弦牢有證則逆小兒之脈七至爲平更察色證與虎口紋奇經八脈其診又別直上直下浮則爲督牢則爲衝緊則任脈寸左右彈陽蹺可決尺左右彈陰蹺可別關左右彈帶脈當訣尺外斜上至寸陰維尺內斜上至寸陽維督脈爲病脊彊癲癇任脈爲病七疝瘕堅衝脈爲病逆气裏急帶主帶下臍痛精失陽維寒熱目眩僵僕陰維心痛胸脇刺築陽蹺爲病陽緩陰急陰蹺爲病陰緩陽急癲癇螈寒熱恍惚八脈脈證各有所屬平人無脈移於外絡兄位弟乘陽溪列缺病脈旣明吉凶當別經脈之外又有眞脈肝絕之脈循刀責責心絕之脈轉豆躁疾脾則雀啄如屋之漏如水之流如杯之覆肺絕如毛無根蕭索麻子動搖浮波之合腎脈將絕至如省客來如彈石去如解索命脈將絕蝦遊魚翔至如湧泉絕在膀胱眞脈旣形胃已無气參察色證斷之以臆

