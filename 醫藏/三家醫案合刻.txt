

三家醫案合刻淸吳金壽

陸序

三家醫案者﹐葉天士布衣﹐薛生白徵君﹑繆宜亭進士之所作也。靑囊一肩﹐紫書三卷﹐壺公待用無遺﹔牛溲馬勃﹐收藏不棄。盛以竹節﹐量以刀圭。赤箭於云根﹐紅鹽拂於竈上。明珠恥其價﹐金鏡慚其形。杏林之樹﹐以董奉而益珍﹔橘井之泉﹐非蘇耽其誰鑿。遊刃恢乎﹐奏刀然﹐無枝經肯綮之憂﹐得批卻導之要。今𨿽扁盧已杳﹐和緩云遙﹐郭玉之鍼靡傳﹐淳意之經失授﹐而問祕書於金匱﹐鼠迹猶存﹐抄禁方於龍宮﹐蠹蝕未盡﹐儻不搜之石室﹐鐫以玉版﹐則桃膠莫問﹐金漿遂漓﹐安能喚三折之肱﹐起一肱之土﹐續已斷之琴弦﹐補久亡之笙詩乎。此鶯湖吳子音先生﹐所以有合刻之選也。先生以民胞爲懷﹐婆心救世﹐赤餅胸納﹐靑芝手采﹐五行精理﹐六气辧淫﹐心源接兪跗之傳意﹐學探允宗之妙﹐歲活人以萬計﹐日捫心無一疵。固已嚴州道上﹐爭頌桐君。成都市中﹐惟尋韓伯矣。乃當夫春雨初過﹐藥苗微香﹐花拂簾垂﹐茗熟鑪沸﹐茶煙裊於帳後﹐硯雲起於池中。簟滑甌甘﹐窗疏幾淨。爰翻玉軸﹐細檢牙簽。考陰陽之和﹐按升沈之度﹐攻必腠理﹐位必君臣﹐總思邈之《千金》﹐資葛洪之萬卷﹐莫不明折虫翼﹐細察蚊睫﹐著解顱理腦之效﹐顯滌胃湔腸之能﹐洵可以壽諸棗梨﹐觀其艸木焉。今天祕術不宣者﹐庸醫之窄量也﹔著書行世者﹐良醫之苦心也。設或篋藏內典﹐枕貯《靈樞》﹐竊巫彭之制﹐而號爲己能﹐抱岐伯之書﹐而矜爲獨得﹐則春風已歇﹐蘭艸孤芳﹐抱朴虛傳﹐簡文空勸。竟沒飛仙之迹﹐難言妙道之公﹐乃先生則玉字親編﹐金鍼暗度﹐潛消﹐廣被太和﹐其心可不謂美哉﹗其利於是乎溥矣。長春少有痼疾﹐長習微﹐藥性粗諳﹐方書漸熟﹐命含毫而撰序﹐遂濡筆而成章。嗟拙陋之無文﹐恐揄揚之未善﹐神君活我﹐醫者原存割股之心﹐賢士知余﹐狂夫難療看花之癖。

道光辛卯九月旣望愚侄烏程陸長春瓣香氏謹撰

姚序

余奉命視學江左﹐按臨蘇屬﹐蘇屬人文淵藪﹐校士之暇﹐畱心博訪。震澤吳生金壽﹐以《三家醫案》﹐請序於余。三家者﹐葉天士﹑薛生曰﹑繆宜亭三先生也。三先生皆吳中往哲﹐素聞其治病之神﹐如磁引鍼﹐如鼓應桴。今閱其方案﹐靈機活潑﹐議論精醇﹐誠非學有根源﹐不克臻此超詣。然非吳生拾遺補缺﹐匯萃成編﹐則當日斟今酌古﹐殊途同歸之理﹐何由觀其會通﹖余故心折三先生而並以此多吳生也。吳生博學好古﹐詩善六法﹐兼通醫理﹐爲吳郡張容庭入室弟子。容庭者﹐繼三家而起者也﹐生於醫固無俟於餘言﹐而余竊有一言爲生進者﹐蓋醫之道﹐下流爲藝﹐上通於儒。軒岐以來﹐《內經》《素問》尙矣。而後賢輩出﹐代有成書﹐要其旨﹐虛實以質異﹐情性以因感﹐風气以變生。所謂窮陰陽升降之微﹐悉運會轉移之故。五行盡其變﹐五土異其宜﹐實足與天地權生息之機﹐爲國家培太平之本﹐醫之學不亦大哉﹗余望吳生能近守師承﹐遠宗前哲﹐功深養到﹐實至名歸。有以傳三先生之書﹐必有以傳三先生之學﹐則此集其矢焉耳。故於請序也﹐書以勗之﹐並囑其持云容庭﹐其不以使者之言爲河漢否。

道光紀元歲次辛巳十月旣望﹐賜進士及第誥授光祿大夫南書房行走戶部左侍郎提督匯蘇全省學政加三級歸安姚文田撰

例言

三家醫案﹐藏篋有年﹐校刊醫效祕傳竣事﹐同人以兩書如丰城寶物﹐必合延津﹐慫恿合刻。緣重爲補訂﹐命門人淩又新﹐侄右校正﹐以應同人之命。並略系例言如左。

醫案與醫書﹐似同實異。書則示人以規矩﹐故宜分門別類﹐使後學有一定之準繩﹔案則因癥用方有一方之運用﹐不致泥古不化﹐以佐書之不逮。旣無定體﹐奚煩類別﹐故隨選隨錄之。況案中病情雜見者頗多﹐本難條分縷析也。

葉氏方案﹐散播人間者不少﹐然所存俱當時門診爲多﹐余搜羅二十餘年﹐不下八九百案禊湖毛氏﹑邱氏本﹐皆系及門匯存赴診之案。案中議論超邁﹐立法精到﹐尢足啟迪後人﹐故采取獨多於他本。

薛案﹐余所得郡中朱氏抄存本外﹐散見者落落晨星。如定武蘭亭不少槪見﹐惟餘同裏蓮溪有手抄本﹐較朱本多十分之四﹐亟爲注冊表。然終恨存方不多﹐倘同志君子另有藏本﹐尙希郵寄補刊﹐以廣其傳﹐幸甚。

繆案﹐乃業師張友樵先生手錄。繆氏專於調補﹐善用異類有情之品﹐療治虛勞雜癥﹐頭頭是道﹐實補前哲所未發。故合纂行世。

是書所錄﹐僅三家之寸鱗片爪耳。而回春妙手﹐已見一斑﹐誠卽此觸類而引伸之﹐於斯道未必無小補云。

續刊書五各﹐西洋利西泰人身說槪﹐鹽官裴一中言醫﹐平湖陸秋山瘟疫新編﹐曁拙著語冰漫錄﹐閱歷知非﹐俱已匯稿嗣出。

道光辛卯秋八月望日笠澤吳金壽子音氏識

卷一

粵東地卑多濕﹐陽气多泄。宦遊十載﹐恰已五旬。中年二气﹐不及壯盛堅固﹐眩暈汗出﹐乃陽不潛藏﹐變化內風﹐擾動虛靈所致。內經藏象謂腎爲根本﹐左右有二。蓋一陰一陽﹐互相交紐﹐水中有火﹐爲生生化育﹐惟藏畜不露﹐斯永年無病。而肝爲腎子﹐母气旣衰﹐水不生木熱起脊背﹐直至巓頂﹐淸之補之﹐無效﹐未究藏陰內乏﹐陽气獨升之旨。古人以腎藏內寓眞陽﹐非溫不納﹔肝臟內寄相火﹐非淸不寧。用藥之法﹐塡實精气以固其下﹐佐鹹味以達之﹐兼气重以鎭之﹐介類以潛之﹐酸味以收之﹐夏入滋淸以涼肝。引之導之﹐浮陽內風﹐勿令鼓熟地北五味子萸肉磁石靑鹽瑣陽龜板茯神湘蓮天門冬豬脊筋搗爛﹐和蜜丸﹐熱酒送。

經漏百日﹐淋帶不止﹐是衝任督帶奇經諸脈不能固攝﹐病在下焦﹐脈左關沈微而緩﹐右部虛益气﹐僅升脾營﹐焉得藥到病所﹖滋陰堵塞沈膩與胃衰少谷相背﹐考古崩漏不止﹐先用局方震靈丹﹐直達衝任以固之﹐繼用人參湯續其生气﹐得效﹐再爲進商。

卷一

震靈丹

診脈百至﹐數促而芤﹐勞損數年不復﹐寒熱﹐大汗泄越。將及半載﹐臥枕嗽甚﹐起坐少谷食大減﹐大便不實﹐由下焦損傷衝脈之气震動﹐諸脈皆逆。醫投淸熱理肺﹐降气消痰﹐益令胃气殘害。昔越人有下損過脾不治之訓﹐此寒熱汗出﹐二气不交所致。秋半之气不應﹐天气肅降乖離﹐已見一斑。生陽不發﹐入冬可慮﹐急固散越之陽﹐望其寒熱汗出﹐稍緩再商。

救逆湯去白術﹐加人參。

稚年純陽體質﹐熱癥最多。病偏右胸髙﹐呼气不利﹐肺气不能淸肅﹐熱郁內蒸﹐逆傳膻中。

經天君震動﹐狀若癇癥。夫肺主衛﹐心主營﹐二气循環於肺胃脈中﹐苟營衛失和﹐越日觸遇乃發。翁仲仁謂扶肚擡胸﹐爲肺熱壅塞。然不及周歲﹐未受谷食涵養﹐臟腑柔薄﹐一切苦寒沈降及膩滯陰藥﹐俱在禁例。且肺位最髙﹐逆行心胞絡間﹐仍從上治﹐抱持勿臥﹐令上气下行爲順﹐可使營衛兩和。

薄荷桑葉米仁茯苓郁金淡竹葉鮮石菖蒲再診西瓜翠衣鮮枇杷葉通艸茯苓生米仁淡竹葉三診宿熱未平﹐秋金燥令亦從天降﹐致上气不能全順。癥見咳嗽燥逆﹐議淸气分之熱大沙參麥冬花粉生甘艸桑葉燈心四診視面部淸竅未能爽適﹐顯然肺熱未能全解。議進甘寒﹐仿諭嘉言淸燥意。

桑葉麥冬梨肉川貝母銀花生甘艸五診伏暑上壅﹐得宣通而降﹐頭頭胸次已平﹐但乳食不能少運﹐便溏日有數次﹐思肺降之熱﹐必移於府。考古幼稚泄瀉﹐每以四苓爲主方﹐不越分利和中之意。

四苓加廣皮﹑木瓜﹑生穀芽據述產育頻多﹐產後兩年﹐經水至今未來﹐此爲病根﹐已屬下元陰虧。長夏初患泄瀉﹐必天雨地濕﹐潮霧穢濁气﹐由口鼻吸受﹐原非發散消攻可去。只因體質甚薄﹐致穢濁蔓延﹐充在三焦﹐上則咳痰不饑﹐下則二便澀少﹐非表有風寒﹐故無寒熱見癥。然气分壅塞﹐津化濁痰﹐入夜渴飲﹐胃汁消乏﹐求助於水﹐是本虛標實之病。夫肺位最髙﹐與大腸相表裏﹐淸肅不行﹐小便不利矣。

蘆根米仁通艸茯苓桑葉西瓜翠衣衝入白蔻末。

再診前議虛不受補﹐皆因夏令伏邪著於气分。夫肺气一身之气﹐旣因气阻淸肅不行﹐諸經不能流暢﹐三焦悉被其蒙。前言攻邪不效﹐蓋客邪由吸而受﹐與風寒感冒不同﹐乃氤氳虛空﹐聚則爲殃耳。故取淡滲無味气薄之品﹐僅通其上﹐勿動中下﹐俾虛無傷﹐伏气可去﹐稍佐辛香﹐非燥也﹐仿辟穢之義。

經霜桑葉鮮枇杷葉茯苓蔻仁米仁蘆根脈小右弦﹐呼吸不利﹐喉中有聲﹐入夜神迷昏倦﹐少腹微脹﹐二便不爽﹐自言筋骨如鍼刺﹐身重難以轉側﹐右環跳筋﹐縱不能伸屈。此皆暴寒內入﹐周行上下﹐陽气痺塞﹐且頻年交冬痰嗽﹐天暖自安﹐老年腎眞衰乏﹐少藏納之司﹐水液化痰上泛﹐寒中少陰﹐則太陽膀胱之气﹐無以上承﹐而流通宣化﹐開合失度﹐樞機悉阻﹐濁气升痰飲逆﹐最忌喘急神昏。若用發散墜降﹐恐致傷陽劫陰。議進仲景小靑龍法﹐乃太陽表中之裏﹐通營衛不耗其陽﹐開痰飲不泄其气﹐仍有收肺逆通膀胱之義。

卷一

小靑龍湯

驚目外觸﹐恐自內起。內經論驚必傷肝﹐恐則傷腎。丹溪謂上升之气﹐多從肝出﹐謂厥陽暴升莫制﹐則气塞於上﹐陰不上承﹐卽天地不能交泰﹐而爲痞塞。至於夢擾筋縮﹐乃精气不能護神﹐神無所根據﹐用藥當鎭其怯﹐益其虛﹐漸引道以致二气之交合。是爲醫之能事。

卷一

妙香散

尾閭尻骨先痛﹐繼以溲溺淋閉﹐兼有瘀血。夫督脈部位﹐隸於太陽脈絡﹐气墜頻溺﹐點滴不爽﹐分利淸熱愈痛。古賢每以軟劑溫藥﹐升任督之气。按經旨以治病﹐諒無誤矣。

鹿茸當歸頭淡蓯蓉巴戟枸杞沙蒺藜脘下脹及少腹﹐疏肝平胃﹐不應腎气﹐加辛香又不應﹐食物仍進﹐二便仍利。病旣非停著有形之滯﹐自屬陽微气結﹐議與通陽潤劑。

阿魏麝香丸服。

新產不滿百日﹐天暑汗出气泄﹐加以澡浴湯蒸﹐更助開發﹐陽浮左升﹐陰弱莫制﹐遂喉癢咳逆﹐牽連左脇及气街背部皆痛。蓋產後肝血未充﹐腎液未足﹐奇經諸脈﹐悉皆怯弱。陰虧陽熾﹐血不能榮養筋脈﹐法當味濃質靜﹐流護至陰之藏﹐兼溫養奇經。

卷一

仿仲聖阿膠雞子黃湯

阿膠生地雞子黃白芍豆皮石決明再診考足厥陰肝經﹐過胃貫膈上﹐循喉嚨﹐因肝陰少藏陽气﹐有升無降﹐每交暮夜﹐咳甚如噦。戌亥乃肝陰旺時﹐肝陽擾胃﹐則陽明脈衰﹐四肢倦怠﹐面色靑晦﹐陽化內風﹐掀越鼓動﹐爲肌浮偏腫﹐心無液養﹐似嘈非嘈﹐似痛非痛﹐熱釀涎沫﹐吐出復聚。余不以咳嗽爲治﹐急於流護至陰靜﹐制風陽內鼓﹐夜分更以胃藥助之。

午服雞子黃白芍枸杞子阿膠甘艸炙艸暮服人參南棗秋石據述久有胃痛﹐當年因痛吐蛔﹐服資生丸﹐消補相投﹐用八味丸﹐溫潤不合。憑脈論癥﹐向時隨發隨愈﹐今病發一月﹐痛止不納﹐口味酸濁﹐假寐未久﹐忽躁熱頭汗淋漓﹐口不渴飲。凡肝病必犯胃府﹐且攻滌寒熱等藥﹐必先入胃以分﹐布藥不對﹐病更傷胃气。胃司九竅﹐淸濁旣亂於中﹐焉有下行爲順之理。上下不宣﹐狀如關格﹐但關格乃陰枯陽結﹐聖賢尢以爲難。今是胃傷困乏﹐淸陽不司旋運﹐斯爲異歧﹐不必以寒之不應而投熱。但主傷在無形﹐必圖淸气宣通﹐則爲善治程法。《金匱》大半夏湯。

卷一

大半夏湯

診脈左數微弦﹐寸尺關虛數。閱五年前病原﹐左脇映背脹痛﹐不能臥席﹐曾吐瘀血﹐凝塊紫人身之吐出水沫﹐合乎經旨肝病吐涎沫矣。肝木必犯胃土﹐納谷最少﹐而肢軟少力﹐非嗽藥可以愈病。此皆肝陽逆乘﹐實系肝陰不足。仲聖云﹕見肝之病﹐先理脾胃﹐俾土濃不爲木克。原有生金功能﹐據述凡食雞子﹐病必加劇﹐則知呆滯凝澀之藥﹐皆與病體未合。

北沙參生扁豆麥冬玉竹桑葉生甘艸蔗漿病已十餘日﹐身尙躁熱﹐舌苔粘膩﹐神呆目定﹐脈剛而數﹐煩躁囈語。此暑濕久伏﹐與時气蛔厥上冒。然內經有濕位之下﹐燥气乘之﹐是以從之濕轉爲燥。若無濕痰之潮气上蒸﹐舌苔早已燥刺矣。今先滋液以潔烈焰之燔。

鮮生地麥冬烏梅蔗漿銀花露羚羊角蚌水再診面垢舌白﹐渴飲﹐气短如喘﹐自利﹐是穢濁气入口鼻﹐與水谷之气互相混擾﹐濕气阻窒﹐氤氳內蒸﹐三焦皆受。胸背肢節有晦黯斑紋﹐穢與气血膠固﹐心終爲邪燻灼﹐神昏囈語﹐手石菖蒲汁白蔻仁犀尖小靑皮連翹心金銀花六一散金汁至寶丹三診邪陷復利﹐傷及厥陰。癥見气上撞心﹐饑不能食﹐漧嘔腹痛﹐全是肝病見端。爲至陰之藏﹐相火內寄﹐仲聖治法﹐不用純剛之劑﹐以肝爲剛藏也。令正交土旺之時﹐水火爲仇﹐五日內未爲穩當﹐宜愼之。

人參淡吳萸當歸白芍秦皮炒烏梅脈沈而微﹐沈爲裏寒﹐微爲無陽﹐舌白似粉﹐瀉起口渴﹐身體臥著﹐其痛甚厲。交夏陰气在內﹐凡陰邪盤踞﹐必以陽藥通之歸﹑地列於四物湯。護持血液﹐𨿽佐熱劑﹐反與陰邪樹幟。當以純剛藥﹐直走濁陰凝結之處調攝﹐非片言可盡也。

川附子黑川烏吳茱萸漧薑豬膽汁再診陰寒盤踞少腹﹐非純陽剛劑﹐直入堅冰之地﹐陰凝不解。此如亞夫之師﹐從天而降也。醫易腎气湯﹐陰多陽少﹐立見病加﹐反至不食﹐藥不對癥。仿通脈四逆湯法。

附子﹑漧薑﹑豬膽汁五旬有四﹐陽气日薄﹐陽明脈絡空乏﹐不能束筋骨﹐以流利機關﹐肩痛肢麻﹐頭目如蒙動痿弱無力。此下虛上實﹐絡熱內風沸起。當入夏﹐陽升爲甚﹐滲濕利痰﹐必不應病。議淸犀角鮮生地元參連翹桑葉丹皮天麻鉤藤下體痿﹐先有遺泄﹐濕瘍﹐頻進滲利﹐陰陽更傷﹐𨿽有參﹑﹑術養脾肺以益气﹐未能救下。卽如長冷陽微﹐飯後吐食﹐乃胃陽頓衰﹐應乎衛外失職。但下焦之病﹐都屬精血受傷﹐兩投溫通柔劑﹐以腎惡燥﹐久病宜通任督。通攝兼施﹐亦與古賢四斤健步諸法互參。至於胃藥必須另用。夫胃府主乎气﹐气得下行爲順﹐東垣有升陽益胃之條﹐似乎相悖。然芩﹑連非苦降之气乎。凡吐後一二日﹐停止下焦血分﹐藥卽用扶陽理胃。二日俾中下兩固﹐經旨謂陽明之脈﹐束筋骨以流利機關﹐本病卽有合矣。

鹿茸歸身柏子霜茯苓蓯蓉巴戟補骨脂川石斛牛膝枸杞子吐後間服大半夏湯﹐加漧薑﹑薑汁。

再診長夏濕熱﹐經脈流行气鈍﹐兼以下元絡脈已虛﹐痿弱不耐步趨﹐常似酸楚。大便或溏﹐都屬肝腎爲病﹐然益下必佐宣通脈絡﹐乃正治之法。恐夏季後濕熱還擾﹐預爲防理。

鹿角霜生茅術茯苓蓯蓉歸身熟地桑椹子巴戟遠志茴香酒蒸金毛

卷一

水熬膏

三診痿在下﹐肝腎居多﹐但素飲必有濕熱﹐熱瘀濕滯﹐气血不行﹐筋縮﹐肌肉不仁質重著不移﹐無非濕邪之深沈也。若論陽虛不該大發瘡痍﹐但病久非可速攻﹐莫計效遲﹐細生地歸身黃柏萆蓯蓉川斛牛膝蒺藜四診寢食如常﹐脈沈而緩﹐獨兩腿內外肉脫麻木﹐年逾五旬﹐陽脈漸衰﹐蹺維不爲用事﹐非三气雜感也。溫通以佐脈絡之流暢﹐仿古聖四斤金剛之屬。

蓯蓉牛膝茯苓萆木瓜枸杞子蒺藜金毛狗脊膏丸經云﹕煩勞則張﹐精絕﹐辟積於夏﹐令人煎厥。夫勞動陽气弛張﹐則精气不充﹐畱戀其陽﹐益腎﹐使肝膽相火不致暴起﹐宣風靜熄﹐不爲暈厥。然必薄味靜養爲穩。

細生地連翹知母元參生白芍竹葉腎厥﹐由腰脊而升﹐發時手足逆冷﹐口吐涎沫﹐喉如刀刺。蓋足少陰經脈﹐上循喉嚨﹐挾舌本﹐陰濁自下犯上﹐必循經而至。仿許學士椒附湯﹐通陽以泄濁陰爲主。

炮附子淡漧薑葫蘆巴川椒半夏茯苓

卷一

薑汁泛丸

臍上心下熱熾﹐咽喉間陳腐气遂神昏撲厥。經時汗出而醒﹐口湧血沫﹐乃膻中熱壅﹐以致心竅受蒙。若非芳香淸透﹐不能宣通絡中瘀痺。

犀角茯神天竺黃麝香丹參菖蒲郁金冰片各生研末﹐赤豆皮煎湯泛丸﹐竹葉湯送。

暑由上受﹐先入肺絡﹐日期漸多﹐气分熱邪﹐逆傳入營﹐遂逼入心胞絡中﹐神迷欲躁﹐舌音短縮﹐手足牽引﹐乃暑熱流陷﹐勢將發痙。熱閉在裏﹐肢體反不發熱﹐熱邪內閉外脫﹐豈非至犀尖鮮生地元參銀花石菖蒲化至寶丹向來久咳傷肺﹐更值雨潮感邪﹐但熱不寒﹐是爲癉瘧。仲聖云﹕消爍肌肉﹐當以飲食消息之。在乎救胃以涵肺﹐醫知是理否。

竹葉麥冬連翹甘艸梨皮靑蔗汁瘧得汗不解﹐近來竟夜汗出﹐且胸痞不饑﹐形瘦脈大便祕﹐顯然陰虛體質。瘧邪爍液﹐致淸陽痞結脘中。議以柔劑﹐存陰卻邪。

竹捲心辰砂益元散生地麥冬知母脾經瘧邪﹐必由四末擾中﹐仲景論太陰經九條﹐深戒攻下。謂脾爲孤藏﹐體陰而用陽﹐喜暖而惡寒﹐不饑痞脹﹐噯气﹐陽傷則運動無權﹐滯濁彌漫矣。昔賢制方﹐陽傷取藥之气﹐陰傷取藥之味﹐柰何不究病之陰陽﹐不分藥之气味﹐便窒則攻下﹐痞悶則開泄。藥不對病﹐脾胃受傷﹐數年沈痼﹐如脾胃論莫詳於東垣﹐苟能玩讀﹐焉有此等混治﹖炒半夏淡吳萸生益智蓽茇漧薑茯苓苦辛過服﹐大瀉心陽﹐心虛熱收於裏﹐三瘧之來﹐心神迷惑﹐久延恐成痼癥。考諸《金匱》﹑仲景每以蜀漆散爲牡瘧治法。

雲母石蜀漆生龍骨爲末﹐開水調服二錢。

下焦精虧﹐瘧邪遂入少陰﹐當其發作從背起﹐乃太陽與少陰表裏相應也。陰邪得汗不解﹐托邪固是﹐但气易泄﹐姜﹑附純剛﹐又恐劫陰矣。

人參鹿茸桂枝細辛杞子炭歸身炭生薑脈微而遲﹐色衰萎黃。凡陽气不足﹐久利久瀉﹐窮必傷腎。今浮腫漸起﹐目下是水失火而敗。若非暖下﹐徒見泄瀉有紅﹐爲脾胃濕熱﹐必至中滿敗壞。

熟地炭淡附子茯苓車前子生茅術漧薑脈左弦右浮澀﹐始由脘痛貫脇﹐繼則腹大髙凸﹐納食減少﹐二便艱澀不爽﹐此乃有年操縈慮太甚。肝木拂郁﹐脾土自困﹐淸濁混淆﹐脹勢乃成。蓋藏眞日漓﹐府陽不運。考古治脹名家﹐以通陽爲務﹐若滋陰柔藥﹐微加桂﹑附﹐凝陰濁﹐豈是良法。議用局方禹餘糧丸﹐暖其水藏﹐攻其穢濁。俟其小效﹐兼進通陽剛補﹐是爲虛癥內傷脹滿治法。至於攻瀉動奪﹐都爲有形而設﹐與气傷之病不同也。

卷一

禹餘糧丸

脈緩弱﹐脘中痛脹﹐嘔湧淸涎﹐是脾胃陽微。得之積勞﹐午後病甚﹐陽不用事也。大凡脾陽宜通則運﹐溫補極是。而守中乃膩滯﹐皆非通府﹐勿佐用之。

人參半夏淡漧薑生益智茯苓生薑汁大便不通﹐間服半硫丸五分。

痔血久下﹐肌肉萎黃﹐乃血脫气餒﹐漸加喘促浮腫﹐再延腹脹﹐二便不通。此癥藏陰有寒﹐府陽有熱。詳於《金匱》谷疸篇中﹐極難調治。

人參白術茯苓智仁菟絲木瓜廣皮經營不遂﹐情懷拂郁﹐少火化爲壯火﹐風木挾陽上巓﹐眩暈不寐﹐是陽不入陰﹐非陰虛癥也。如果純虛﹐豈有由春及秋﹐仍能納食驅馳。今忽然中脘噎阻﹐由藥傷胃口﹐致胃陽上逆使然。溫膽湯加減之。

陳皮茯苓丹皮梔皮半夏枳實桑葉竹茹濕溫長夏最多﹐濕熱鬱蒸之气﹐由口鼻而入﹐上焦先病﹐漸布中下﹐河間所謂三焦病也與風寒食積迥異。仲景云﹕濕家不可發汗﹐汗之則痙。濕本陰邪﹐其中人也則傷陽﹐汗則陽易泄越﹐而邪畱不解。濕蒸熱郁﹐發現爲黃﹐燻蒸气墜之間﹐正如罨曲之比。斯時病全在气分﹐連翹赤小豆湯可以奏效。今經一月﹐邪彌三焦﹐自耳前後左腫及右﹐癰瘍大發。夫癰者壅也﹐不惟气滯﹐血亦阻塞﹐蒸而爲膿﹐谷食不思﹐陡然肉消殆盡﹐胃气索然矣。商治之法﹐補則助壅﹐淸則垂脫﹐前輩成法﹐一無可遵﹐因思濕熱穢濁結於頭面淸竅﹐議輕可去實之法﹐選芳香气味﹐使胃無所苦﹐或者壅遏得宜﹐少進漿粥﹐便是進步。經云﹕從上病者治其上。《靈樞》云﹕上焦如霧﹐非輕揚芳香之气﹐何以開之﹖靑菊葉荷葉邊金銀花象貝母綠豆皮馬兜鈴連翹射幹煎好﹐露一宿﹐臨服加金汁一小杯。

身腴﹐體質適值過勞﹐陽气受傷﹐嘔吐食物﹐身熱而無頭痛。已非外感風寒。間日煩躁渴飲﹐唇焦舌黑。是內伏熱气。由募原以流布三焦﹐亦如瘧邪之分爭營衛者然。然積勞旣久﹐伏邪客病﹐脈來小緩﹐按之不鼓﹐可爲徵驗。且兩便頗通﹐略能納谷﹐焉有停聚積滯﹖仲景以單熱無寒之癥﹐不出方藥﹐但以飲食消息之。後賢參擬甘寒滋養胃陰﹐其熱自解。

竹葉花粉麥冬連翹生地杏仁蔗漿寅卯少陽內動﹐絡中血溢﹐寒熱嘔逆﹐驟然泄瀉﹐不能左臥。蓋陽木必犯陰土﹐膽汁無藏﹐少寐多寤﹐土藏被克﹐食減無味。宜補土疏木。

人參山藥炙艸白術扁豆丹皮虛損泄瀉﹐用異功理中﹐乃補脾胃以煦其陽气方法。無如失血遺精﹐金水久虧﹐陰乏上承﹐咽痛失音﹐而瀉仍不已。長夏吸受暑濕之气﹐與身中浮越之气﹐互爲鬱蒸﹐遂起疳蝕。气阻則妨食﹐是勞損爲本﹐而雜以暑濕﹐純補決不應病﹐與輕淡气薄之劑﹐先淸上焦﹐後議補益。

蘆根馬兜鈴通艸米仁滑石西瓜翠衣瘦人陰虛﹐熱邪易入於陰﹐病後遺精﹐皆陰弱不主固攝也。泄瀉在夏秋間﹐是暑濕內侵﹐其者。近代名賢﹐訛傳陰癥﹐傷人比比。總之遺泄陰虧﹐與利後陰傷﹐均非剛劑所宜﹐當擬柔剛以人參山藥川斛芡實茯苓生地炭七年沈痼﹐心惕熱迷﹐切牙嚼舌﹐陰火失守﹐陽乃鴟張。前方理厥陰陽明﹐以和陽主治﹐繼方以鹹味純陰﹐塡水源以生木。病究竟未能卻﹐自述每每遺泄﹐其病隨發。春夏兩時三合。精遺則腎液少﹐操勞則膽汁虧﹐欲望春陽不動﹐安可得耶﹖熟地肉蓯蓉五味子龍骨茯苓左牡蠣石菖蒲遠志川斛山萸肉脈弦數右大﹐舌絳色﹐面微浮﹐咳嘔上逆﹐心中熱﹐腹中气撐﹐臥側著右﹐暮夜內外皆熱。自五月起病﹐百日不曉饑飽﹐病因憂愁嗔怒而起。諸气交逆。少火化爲壯火﹐煩熱不熄﹐液皆涸﹐內風煽動﹐亦屬陽化。見癥肝病﹐十之八九。秋金主候﹐木尙不和﹐日潮加劇﹐病屬郁勞﹐難以久延。議鹹苦淸養厥陰之陰以和陽。

阿膠川連生地糯米白芍﹐雞子黃再診﹐脈百至﹐右弦數﹐左細數。寒熱無汗﹐渴飲嘔逆﹐病中咯血﹐經水反多。邪熱入迫血妄行。平日奇經多病﹐已屬內虛﹐故邪乘虛陷﹐竟屬厥陰之熱熾以犯陽明。故爲嘔爲悶﹐不食﹐目胞紫暗羞明﹐咽中窒塞頭痛。四厥陰熱邪通胃貫膈﹐上及面目諸竅﹐先寒後熱﹐饑不能食﹐消渴﹐气上衝心﹐嘔噦。仲景皆例厥陰篇中﹐此伏邪在至陰之中﹐必熬至枯涸而後已。表之則傷陽﹐攻之則劫陰﹐惟鹹味直走陰分﹐參入苦寒﹐以淸伏熱。淸邪之中﹐仍護陰气﹐俾邪退一分﹐便存得一分之陰﹐望其少蘇。

阿膠雞子黃生地白芍黃連黃柏右脈平和﹐左寸關弦動甚銳﹐面色帶赤﹐體質淸﹐得木火之形﹐稟多動之性﹐加以操持煩慮﹐五志之陽﹐無有不熾﹐宜乎寤多寐少﹐內風不熄﹐眩暈自生。經云﹕陽气下入陰中﹐陰滿乃得寐。謀慮不決﹐則火動陰傷﹐肝陽獨行﹐乏陰和協而魂不藏﹐則寐不安。總以益陰和陽爲主治﹐議加味補心丹﹐兼和肝陽。

人參生地元參桔梗川連茯神天冬丹參棗仁遠志羚羊角琥珀麥冬白芍柏仁石菖蒲煉蜜丸五日前脹滿已在脘間﹐兼中下寒冷不暖﹐議參﹑附﹑川烏驅陰寒之气凝結﹐非補虛方也。十主通陽極妙。若得陽气通調﹐何患水濕不去。

人參熟川附子大茴香生淡漧薑茯苓川楝子川椒和入童便杯許。

脈弦數﹐腹膨便泄﹐目自淚出﹐經來身體掣痛﹐今秋冬兩月不至。據說兩年患病﹐醫藥不效幹血偏滯﹐非徒補可以治病。議厥陰陽明同治﹐酸苦泄熱爲先﹐和補胃气爲佐。

吳茱萸川連胡連川楝子烏梅人參白芍延胡索云苓香附南棗益母艸膏同烏梅肉搗丸。

痰飲乃濁陰所化﹐阻遏陽气﹐不入於陰﹐陰蹺空﹐夜不熟寐﹐《靈樞經》用半夏秫米湯﹐謂通陽交陰﹐飲邪不聚﹐天王補心丹一派寒涼陰藥﹐與濁陰樹幟。中年必以護陽爲要﹐卽《金匱》所云必以溫藥和之也。

半夏秫術茯苓少年面色靑黃﹐脈小無神﹐自幼頻有嘔吐之癥﹐明是飲食寒暄不調﹐以致中气不足﹐咳嗽非外感﹐不宜疏泄﹐小建中湯主之。

卷一

小建中湯

气郁單脹﹐中空無物﹐臥則气塞﹐濁飲上衝﹐漸有不得安臥之象。問其起病之由﹐多是惱怒﹐上咳气逆欲喘﹐脘中蘊熱﹐咳出膿血。病根固在肝脾﹐今已傳及肺部。丹溪曰﹕養金制木。脾無賊邪之害﹐滋水制火﹐肺得淸化之權﹐目下至要務在順气。胸中開爽﹐寢食不廢﹐便可從容論治。不然春分節近﹐更屬難調矣。先用宣通上焦法。

紫菀杏仁蔞皮郁金濃朴大腹皮桑皮茯苓皮黑山梔兩劑後﹐早服腎气丸﹐晚服四君子湯。

陰气先傷﹐陽气獨發﹐但熱無寒﹐是爲癉瘧。舌漧渴飲﹐咳嗽﹐暑邪尙在肺胃。如饑不嗜食﹐乃熱邪不殺谷也。先用玉女煎﹐存陰消暑和肺胃。

玉女煎再診原方去牛膝﹐加竹捲心。

任脈﹑督脈﹐分行乎身之前後﹐自覺熱蒸﹐不夢自遺﹐皆奇經虛也。辛濕藥頗效。六味加五味子不應﹐方藥僅僅達下﹐未能約束奇經﹐議用聚精固攝之法。

桑螵蛸龜板芡實沙蒺藜綫魚膠胡連龍骨金櫻子覆盆子產後陰虛陽實﹐熱易拂郁﹐近日客邪﹐乃冬應寒而反溫﹐凡羌活辛溫﹐柴胡擾動肝血﹐皆屬禁忌。謂陽明未復﹐再動衝陽耳。惡露變成腥水﹐亦是熱犯肝陰之極﹐液不養筋﹐內風必動﹐致面腫身痛﹐消渴嘔逆﹐自利暮熱汗多﹐全是肝胃受病。諸厥皆隸厥陰﹐嘔不能食﹐厥陰之治以鎭逆﹐佐以酸苦﹐泄熱調經。

牡蠣烏梅黃芩茯芩皮川連郁金秦皮炒山楂經以腎司二便﹐若腎無藏液﹐下竅气不運化﹐腸中卽不能通水液之燥。水火吸消爲多﹐議知桂化肝風以制木﹐是爲穩當方法。

黃柏知母龜甲肉蓯蓉人中白肉桂蜜丸望色痿黃少膏澤﹐按脈弦促而芤﹐納谷不旺﹐病已數年﹐每春夏陽升气泄﹐偶加煩冗﹐情志不適﹐血必溢出上竅﹐中气非少壯陰火相同。夫心主血﹐脾統血﹐肝藏血。藏陰內虛﹐陽動乃溢﹐常服歸脾湯﹐去﹑術﹑木香﹐加白芍﹐以和肝脾之陰﹐所謂王道養正善藥﹐不計驟人參茯神炙艸歸身白芍棗仁遠志桂圓肉背痛得按摩愈痛﹐吐涎沫﹐短气腹滿﹐小腹堅﹐小便不通﹐大便自利﹐下體麻木﹐不得移動﹐不食不寐﹐煩則汗出﹐病機多端。無縷治成法。思冷濁竊踞。陽微不行﹐爲痞塞之象。

二气旣乖﹐豈可忽略。引仲景少陰例﹐急進通陽爲要。議用白通加人尿豬膽汁湯。

去須蔥白生淡漧薑生炮附子上藥用水一盞﹐煎至四分﹐濾淸﹐加人尿一小杯﹐豬膽汁一枚﹐頻頻調和﹐勿令其沈於藥底。

再診濁陰蔽塞﹐捨通陽再無別法。服白通加人尿豬膽汁湯﹐脈不微續﹐仍三五參差。

尙非穩保﹐議用四逆通脈方。

人參淡漧薑人尿炮附子豬膽汁三診癥象稍減﹐但少腹濁陰尙踞﹐胃气不蘇﹐猶慮反復。

人參生淡漧薑炮附子茯苓澤瀉四診誤用攻表傷陽﹐致陰邪濁气結閉於下﹐少腹堅痛﹐二便阻澀﹐濁上干﹐逆則嘔。

非溫熱佐以鹹苦寒﹐何以直達下焦。

炮附子淡漧薑人尿豬膽汁蔥白頭凡瘧久邪結﹐必成瘧母﹐其邪深客於陰絡﹐道路深遠﹐肌膚無汗﹐能食不運﹐便溺通調。病不在腑﹐從腹下升逆﹐貫及兩脇腰中﹐推及八脈中﹐病理固有之。然立方無據捉摸﹐憶讀仲景轉旋下焦痺阻﹐例以通陽。

卷一

苓姜術桂湯

精未充而先泄﹐異日必有難狀之疾﹐此南齊褚尙書之言。夫精气所以護神﹐旣受損傷﹐神形衰怯﹐數年不得充旺﹐議雙補脾腎﹐略用通絡﹐捨此竟無別法。

黑地黃丸。痛發時用阿魏丸。

宿癥脘脹﹐似乎气滯﹐從小產後失調﹐病起三年不愈。病傷日虛﹐不思納谷﹐經候如常﹐及立夏小滿﹐經候不來﹐食下卽吐﹐湯飲下咽﹐脘中脹痺﹐腹滿臍突﹐大便旬餘始解。始而畏寒﹐今漸怕熱﹐嘔吐﹐先出有形之物﹐繼以痰涎白沫﹐味必酸濁。參諸經旨﹐全是足厥陰肝經受病﹐陽化內風﹐乘犯陽明胃土﹐胃不主乎順趨達腸﹐遂成反胃之癥。治宜理肝木以安土。但气逆沸騰﹐陽藥不能下膈﹐勢必隨湧﹐議分治方法於下。

左金丸鹽水煮﹐蒸餅和丸。

左金平肝﹐苦辛气味﹐尢慮下行未速﹐加鹽味令其下行﹐宗《內經》本艸鹹苦之味入陰厥﹐陽濁气退避﹐胃乏中流砥柱﹐熱勢風陽再逆。議坐鎭中宮木火﹐庶不乘土。服左金丸逾二時﹐繼用鍼頭﹑代赭石﹑化州橘紅﹐飯和丸﹐煎大半夏湯﹐加薑汁送下。

再診昔人云﹕吐中有散﹐謂多嘔多吐﹐諸气升騰而散。《內經》以陽明經脈主束筋骨﹐以利機關。今爲厥陰風木久侵﹐中虛困窮﹐淸空潰散﹐致濁蒙蟠聚﹐不徒胸腹脹滿﹐腰痺肌膜﹐亦令浮腫。左金瀉肝止嘔吐﹐謂肝家郁勃上衝﹐大苦寒降其逆﹐大辛熱泄其气。丹溪制方之義﹐以相火內寄於肝膽﹐上升之气﹐皆從肝出。气有餘便是火。此非有餘﹐因數日不食﹐陽明胃土傷疲已極﹐中無砥柱﹐木橫濁攻。歷考治脹諸賢﹐河間分消三焦﹐戴人必攻六腑﹐此皆有餘治法。今乃虛癥﹐若呆鈍補陽﹐適助其脹。議通陽明兼泄厥陰法。

人參川楝子延胡索麻仁茯苓茺蔚子時刻精遺﹐少腹脹滿﹐皆腎不收納。咽喉微幹﹐火升及面﹐由陰不上承﹐虛陽浮越。上年用純陰靜藥卽瀉﹐下損及中﹐今當固下。

熟地山藥茯苓北五味人參芡實湘蓮人乳粉同河車﹑金櫻二膏爲丸。

眼胞上下脾腎之脈﹐循行倦於開閣太陰脾脈已鈍﹐甘補多用爲宜。

蒸於術枸杞子桂圓肉歸身黃炙艸脈弦右大﹐弦則爲飲﹐大則胃陽已虛。緣操持縈思﹐積勞陽傷﹐致不饑不食﹐勉納食物﹐嗔怒﹐兼以夜臥不安﹐多寤少寐﹐恍惚中心懊﹐忽爾腹鳴气震﹐四肢筋骱﹐痿弱無力﹐起病時晨必寒痙﹐足跗微冷。按是脈癥有年﹐陽虛爲本﹐而痰飲气逆﹐因虛而聚。夫虛則生寒﹐實則生熱。寢食不安﹐將及半載﹐已交四之气中﹐長夏濕土乘侮脾胃﹐慮及肌腫腹脹﹐故周身束筋利機﹐陽明胃脈是積。閱醫藥气血淆混﹐寒熱互投﹐不以陰陽偏著調理﹐宜乎不應。議通補理胃陽爲主﹐疏肝爲輔﹐气宣陽蘇﹐何慮痰濁之蒙昧。以茯苓飲法減術﹐合薛氏星附六君子意。

人參茯苓香附蘇梗白附半夏薑汁陳皮舌白不大渴﹐寒戰復熱﹐神躁欲昏﹐心胸飽悶更甚。瘧系客邪﹐先由四末以及中宮﹐咳痰嘔逆﹐是邪干肺胃﹐體虛邪聚﹐閉塞不通。故神昏煩悶﹐鬱蒸汗泄﹐得以漸解﹐營衛之邪未淸﹐寒熱蔓延無已。此和補未必中款﹐按經設法爲宜。

白蔻仁黃芩半夏竹葉薏苡仁薑汁治目疾無非辛散寒苦﹐遂致精滑淋濁。夫陽虛則生外寒﹐陰虛則生內熱。精气皆虧﹐神志孤獨﹐夢魂紛擾﹐驚惕恐懼﹐而無以自主。法當固攝腎關﹐養心寧神﹐鎭怯理虛﹐漸次夜視反聽﹐十分調護﹐方可治療。

卷一

桑螵蛸散

舌色白晦﹐脈得右大﹐來去不整﹐左部小促﹐耳聾﹐身熱不寐﹐語言謇澀﹐非是少陽傷寒﹐良由小產。陰气不復﹐惕气上冒﹐恐有牽搐暴厥之憂﹐勿以輕淺視之。

生地阿膠丹皮麥冬白芍蔗漿再診前方去白芍﹐加元參﹑羚羊角。

遺由精竅﹐淋由溺竅。異出同門﹐最宜分別。久遺不愈﹐是精關不攝爲虛﹐但點滴痛癢﹐少腹﹐膀胱撐滿﹐遂致堅滿耳。五苓散主治。

卷一

五苓散

秋暑失血﹐初春再發﹐脈右大能納食。金匱云﹕男子脈大爲勞﹐極虛亦爲勞。要知脈大爲勞﹐是煩勞傷气﹐脈虛爲勞﹐是情欲致損﹐安靜一年可愈。

黃北沙參南棗白芨炙艸薏苡仁咳嗽從肺治者﹐以外邪必由皮毛而入﹐內合乎肺。然六气皆令火化散之﹐未解淸之潤之卽愈。若內因之嗽﹐由別經幹連及肺﹐當明其因﹐徒治肺無益。夫腎爲先天﹐坎中眞陽﹐內藏而主﹐封蟄奇經﹐得司其間﹐衝陽由前直起。且少陰脈循喉嚨﹐挾舌本﹐陰乏上承﹐陽獨自灼﹐故陰上陽下則壽﹐反則死。八味丸陰中之陽﹐似乎有理﹐然肉消形瘦﹐桂﹑附仍屬剛燥﹐宜以靑鹽引入下元﹐斯爲合法。

鹿角膠鹿角霜熟地菟餅白茯苓靑鹽補骨脂柏子仁住居臨海﹐風瘴癘气﹐侵入腦髓骨骱﹐气血不和﹐壅遏內蒸﹐頭面淸陽痺阻﹐久則邪正混處其間﹐艸木不能見效﹐當以虫蟻疏通逐邪。

蜣螂蜂房川芎威靈仙火酒飛面爲丸。

由夏季目黃神倦﹐漸至中焦脹滿﹐延至霜降﹐上吐瘀血﹐下便污濁。按脈弱細不調﹐視色神采不振﹐兼以呼吸帶喘﹐素有寒疾气逆﹐其宿飲之畜﹐已非一日﹐當夏三月脾胃主令﹐天气熱﹐地气升﹐人身气泄﹐加以饑飽勞役﹐而遂減食脹滿﹐是皆病於中綿延上下矣。夫六府以通以宣通爲法﹐而有陰陽之殊﹐後之攻劫宣通如神佑舟車禹功等方﹐值此久病淹淹﹐何敢輕試﹖議以專通三焦之陽气﹐驅其錮蔽之濁陰﹐溫補兼進﹐若不陽气漸蘇﹐難以擬投。引用忡景去須蔥白﹝四枚﹞漧薑﹝切片﹐鹽水泡二十餘次﹐去辣味﹐三錢﹞豬膽汁﹝十匙﹞淡附子﹝去皮臍﹐再用包火煨﹐一錢﹞再診脈神如昨﹐胸滿脹更急﹐不思納食﹐鼻尖冷甚﹐熱汗出﹐自吐瘀便垢﹐至今神衰。古人謂上下交徵﹐當理其中﹐但陽微濁僭﹐格拒不通﹐理中守劑﹐不能理煩治劇﹐此護陽通陽﹐仍參苦寒﹐俾濁陰泄得一分﹐其陽復得一分﹐安谷之理在焉﹐不及縷述。

前方去蔥白﹐加人參三錢。

前用生津養陰﹐已得咳停熱退﹐可以漸入佳境﹐不虞發熱較甚﹐三晝夜不減﹐口渴不饑。蓋體弱肌疏﹐邪易侵襲﹐郁遏不宣﹐蒸燎如焚﹐質系金虛火旺。今遇炎威酷烈﹐相火風煽﹐暑熱外侵﹐交相爍液﹐必致煎熬枯涸﹐欲進苦寒﹐柰虛火不堪直折﹐且慮徒傷胃气﹐議用海藏神術法﹐上解三陽﹐下安太陰。

白術梨汁防風麥冬甘艸酒客淋濁﹐必系濕熱之邪﹐著於气分﹐故五苓八正﹐俱用通利。病數年不愈﹐必由情欲致傷敗精血阻於內竅﹐溺與精異路同門。莖中因精腐阻居多﹐必通敗精﹐一定之理。

杜牛膝一兩五錢。搗汁衝入麝香三分。

痰飲畱伏而發最詳。《金匱》《玉函》﹑仲景﹐必分內外。以內飲治腎﹐外飲治脾。

更出都气丸﹐加坎﹑胡桃。

經來漸遲﹐色淡而少﹐當期必暮夜﹐腹痛脹﹐腰髀酸楚﹐經絡牽掣少舒﹐脈數﹐右小左大溢﹐用藥須擇入奇經者爲宜。血海固陽明隸屬奇經肝腎爲多﹐議兩和气血宣通奇脈方。

當歸茺蔚子生香附小茴香焦麥芽大黑豆皮調入西琥珀末一錢。

面腫气喘﹐咳嗆不止﹐音漸啞﹐酒客久蓄之濕熱﹐必上燻及肺﹐爲腫爲喘﹐聲音閉塞。按《內經》濕淫於內﹐治以淡滲﹐佐以苦溫。

蘆根薏苡仁滑石赤苓杏仁濃朴寒入厥陰之脈﹐結爲气疝﹐痛則脹升气消﹐絕無蹤迹。老年下元已虧﹐不可破气攻疝﹐尿管痛或阻溺﹐溫養下元﹐佐以通竅。

鹿茸麝香韭菜子蛇牀子茴香歸身靑鹽覆盆子肝腎精血交虧﹐陽气不肯潛伏﹐陽升面赤戴陽﹐陽墜精關不固﹐時令冬失潛藏﹐陽生陽動病加﹐靜處山林﹐勿預家務。迎夏至一陰來復﹐必有好音﹐倘然卻藥﹐心境操持﹐與身病無益水制熟地瑣陽元武板茯苓綫魚膠遠志炭宿瘕在脇下﹐亦與肥气相類﹐自述因嗔怒﹐蓋肝之積也。久鬱气血不通﹐肝藏內寄相火﹐時當夏令泛潮苦雨﹐脾胃受濕﹐自必困倦﹐肝木橫克脾土﹐脹勢百滿﹐所受濕邪﹐漫無出路﹐蒸於腸胃﹐粘膿積滯﹐利不肯爽。中焦不和﹐寤不得逸﹐癥屬難治﹐且議分消。

白術濃朴茯苓豬苓茵陳通艸胎孕而患瘧﹐古人先保胎﹐佐以治病。玆診齒燥舌白﹐嘔悶自利﹐乃夏令伏邪﹐至深秋而發﹐非柴﹑枳之屬可止。嘔吐黑水﹐腹痛﹐胎气不動﹐邪陷入裏﹐蒸迫臟腑﹐是大危之象。

黃芩黃連黃柏秦皮川貝母再診寒少熱多﹐卽先後厥之謂。熱甚胎攻衝心痛﹐蓋胎在衝﹐瘧邪從四末漸歸胃﹐衝陽明胃脈管轄﹐上嘔靑黑涎沫﹐胎受邪迫﹐上攻衝心﹐總是邪熱無由發泄﹐內陷不已﹐勢必墜胎。且協熱自利﹐外邪從裏而出﹐有不死不休之戒。方書保胎必固陰益气﹐今熱熾壅塞﹐人參膠地反爲熱邪樹幟﹐前以純苦气寒急取﹐固上焦陽明胃﹑厥陰肝兩治﹐今則用酸苦辛泄兩經之熱邪﹐外以井泥護胎。

川連艸決明烏梅肉石蓮肉黃芩白芍炒川椒三診苦辛酸淸﹐泄陽明厥陰邪熱﹐兼外護胎法﹐病減十之二。視苔色芒刺﹐舌心幹板﹐而心中痛不已﹐此皆熱邪內迫﹐陽津陰液告窮。兩日前慮其陷伏閉寒﹐今又怕其昏痙﹐最難調治。夫護胎存陰﹐淸邪去邪﹐俱不可少。

阿膠鮮生地川連雞子黃知母雨淋衝陽受傷﹐熱水洗浴﹐迫其冷濕深入﹐與水谷之气互蒸﹐而肌肉發黃﹐陳無擇云﹕谷疸生穀芽半夏廣皮白柴胡黃芩川連人參枳實薑汁經云﹕謀慮在肝﹐決斷在膽﹐操持思慮﹐五志陽气﹐有升無降﹐肝脈循環﹐繞乎陰器﹐气逆拂亂﹐不可疏泄之權﹐似疝如淋病象。其實內系肝臟﹐但治淋﹑治疝﹐不越子和辛香流气﹐卽從丹溪分消泄熱。今形脈已衰當以虛論﹐肝病三法﹐曰辛﹐曰酸﹑曰甘緩。經云﹕食酸令人癃﹐小便不爽﹐大忌酸味。

當歸茴香穿山甲枸杞子沙蒺藜凡當臍動气﹐臍腹結瘕﹐肌肉濡動﹐眩暈羞明。昔賢都主下焦精血之損﹐二气不得攝納﹐則變亂火風﹐如混蒙之象﹐泄气溫燥攻病﹐是虛其虛也。溫養有情之屬爲宜。

紫河車肉蓯蓉當歸靑鹽茯芩胡桃黃柏小茴香柏子仁紫石英暑風入肺爲癉瘧﹐金匱爲陽气獨發。嘉言云﹕體中陰液素虛﹐所伏熱气﹐日久混入血分﹐陰虛陽冒﹐上焦淸气皆蒙﹐胃陽失和﹐不納易痞﹐究竟伏邪未去。凡苦辛疏泄﹐皆屬禁例。夫上實下虛﹐有客邪畱著﹐鎭降不應﹐仿徐之才輕可去實之例﹐分別气血﹐以宣之﹐以逐之。

犀角連翹元參通艸竹葉荷葉十年前小產血崩﹐損傷未復﹐家政操持﹐形神俱不能淸靜﹐上年交秋﹐帶下淋濁﹐不特脂液告竭﹐奇經與諸絡亦無血存畱。气沖犯胃﹐脘膈刺痛﹐脇肋髙突﹐更兼下焦寒冷﹐腰圍如帶拘束﹐兩足麻木﹐踐地痿軟﹐二便窒塞不爽。五液枯涸﹐至陽不交陰﹐見痛用沈香大謬。

凡血液枯槁﹐大忌香燥﹐姑以血肉參和人參。若春和溫煦﹐艸木借以滋生。

人參甘枸杞歸身肉蓯蓉小茴香沙蒺藜黑芝麻羊內腎診脈尺垂﹐據述沖气上衝﹐肝脈必搏大無偏﹐視面色赤亮﹐肌肉瘦削﹐乃腎精肝血內耗﹐陰不和陽﹐致衝任不主把持﹐固攝壯水﹐正謂助陰抑陽。然久損不復﹐當與味濃質靜﹐或血肉有情﹐塡實精隧。考古海藏與可久輩﹐咸遵是制。內損精血﹐務宜絕欲靜養﹐使其加餐壯胃﹐所謂精生於谷也。且肝腎久傷﹐累及八脈﹐陰傷漸幹及陽﹐豈一法网羅者。

閨中室女﹐忽然神志時惑﹐遂月事不來﹐正《內經》謂二陽之病發心脾也。蓋气逆血菀﹐經緯紊亂﹐日加郁痺﹐焉得聰明。淸曠情懷﹐致病艸木藥餌﹐都屬無情﹐所以不易奏功。議以上淸心竅以通神﹐下調奇脈以通經。

琥珀末﹝五錢﹞丹參﹝一兩﹞鮮石菖蒲搗汁法丸﹐辰砂爲衣。

回生丹爲小丸﹐早服一錢。另以大黑豆一兩﹐炒赤﹐置竹籃蓋內﹐以無灰酒淋熱豆﹐取天癸從未至﹐肉瘦色悴﹐咳嗆著枕更甚﹐暮夜內外皆熱﹐天明汗出勢減﹐痰或粘或稀﹐咽中總不爽利﹐此先天最薄﹐眞陰不旺﹐弗勤鍼指﹐務要安閒怡悅﹐俾經來熱除。不然﹐俗云幹血勞。

復脈湯去姜﹑桂。

男子結疝﹐在《內經》則曰衝任爲病。子和統論疏肝﹐今疝未愈﹐臍右復髙突硬起﹐乃由疝漸至瘕聚腸覃之屬。夫腸覃者﹐寒气客於大腸﹐與胃气相搏﹐大腸與肺表裏﹐傳送肺气﹐寒則气凝不行﹐淸气散而濁气結爲瘕。遷延日久﹐如懷胎妊﹐按之堅﹐推之移﹐气病而血不病穿山甲椒目桂枝川楝子小茴香茯苓麝香白芥子冒暑遠行﹐熱气由口鼻吸入﹐先犯上中﹐分走營衛﹐故爲寒熱瘧疾。當淡泊飲食滋味﹐淸疏胃气﹐投劑或以涼解芳香﹐或以甘寒生津﹐皆可療治。柰何發散不效。復肆行滋補﹐致肺气壅閉﹐胃中凝滯﹐自上及下﹐一身气機不通﹐變成腫脹﹐矯其非而欲與攻逐。無如病久形消﹐又慮正气之垂寂﹐不得已用保和丸﹐緩疏中焦﹐漸漸升降得宣﹐六腑轉達﹐腑气先通﹐經脈之气無有不通者矣。

卷一

保和丸

女科肝病爲多﹐產後必病及八脈﹐卽如少腹瘕聚﹐沖气攻心﹐必嘔吐。逆上則喉間閉寒水半年不來﹐越日常有寒熱。凡下焦多屬血病﹐癥屬气聚﹐瘕爲血痺。病在衝脈﹐陰維陽維混混施治﹐焉得入奇經。

延胡索川楝子蓬術桃仁生鱉甲地鱉虫麝香楂炭脈緩按之濡弱﹐谷少不食﹐濃味運化最遲。飲食不適﹐卽欲痛瀉﹐膚腠麻木﹐骨軟筋痛。且遇暴風驟冷﹐體中更覺不安﹐上年腸紅﹐入夏方愈﹐種種脈癥﹐是气弱陽微﹐脾胃少於運化﹐濕郁生痰﹐致气機不能靈動﹐法當健陽佐運﹐卽治痰驅濕之本。

人參於術茯苓半夏陳皮益智仁木瓜天麻生薑大棗女子四十九天癸當止﹐謂陽明脈衰﹐衝脈力怯﹐不能招集諸絡之血﹐聚於血海﹐按月經行。

此向老皆然。今秋熱致傷﹐客邪不重﹐已見帶淋﹐肌麻血阻﹐內傷之勢已露。況所患甚於腰腹﹐是必髒陰內損﹐及於八脈﹐有形之血旣去﹐無形之气掀旋﹐諸竅百骸﹐攻迫肆癥﹐卽身中之陽气獨行﹐不得眞陰眷戀耳。熟地﹑五味﹐滋收固不甚謬﹐然不入奇經﹐法當介用潛陽。鹹味下引﹐酸味內收﹐或佐微苦微潤。蓋肝惡剛喜涼﹐腎惡燥喜暖﹐古人之制然矣。

鹽水炒阿膠茯苓山萸肉炭鹽水炒鱉甲知母女貞子鹽水炒旱蓮艸天冬鹽水炒黃柏幼稚驚癇﹐古人有陽癇之分﹐據述自幼至今﹐不論寒暑﹐寐必汗泄﹐乃藏眞不固﹐陽不內根據﹐致內風灼筋牽彊﹐冒竅神迷。且時時神餒恐懼﹐治在肝腎﹐用包舉大气﹐內安肝腎。

熟地石菖蒲龍骨五味子遠地茯苓瑣陽黃柏萸肉紫河車膏丸。

驚則動肝﹐肝气上逆﹐憂則傷肺﹐肺气失降﹐升降失司﹐中焦不運﹐气聚成形﹐風擾鳴泄。

仲景論上升吐蛔﹐下墜狐惑﹐都從胃虛起見﹐風木相侮﹐陽土日困﹐食減便溏有諸。由驚憂偏逆致病﹐因病失治﹐延虛最難奏效。用藥不過生化克制之理﹐培其受侮﹐平其衝擾﹐補陽明以宣府﹐泄厥陰以平逆﹐如是而已。至於拔病根﹐在乎居恆頤養﹐當醫藥外求之。

人參漧薑川椒川楝子茯苓桂枝白芍烏梅產育頗多﹐衝任先傷﹐其咳嗽失血﹐嘔吐涎沫﹐都是下元不攝﹐沖气上逆所致。況晨刻必瀉納下元散失之眞﹐固之攝之﹐尢慮弗及。若見血見嗽﹐用滋淸沈降﹐非內熱肺咳﹐奚益於病。徒使遷延胃敗。遂至廢食﹐豈不危哉﹖鹽水炒補骨脂石殼蓮肉熟地炭炒黃山藥覆盆子五味子芡實再診前方服二劑瀉止﹐今去補骨脂﹑覆盆子﹐加靑花龍骨。

三診自前方固攝之後﹐五六日精神頗覺向安﹐但寒在四肢背部﹐熱在心前腹中﹐卽《內經》陽虛外寒﹐陰虛內熱之旨。然產後气虛﹐必自陰分傷及陽位。張景嶽雲﹕气因精而虛者﹐當補精以化气。況產後八脈空虛﹐塡補方中﹐必佐以收拾奇經之散亡也。

熟地炭龍骨湘蓮紫石英五味子人參芡實茯神丸方砂仁拌炒熟地芡實桑螵蛸五味子紫河車茯苓人參遠志沙苑蒺藜山藥漿丸。

診脈右弦左濡﹐久痔注血﹐致納食不易運化﹐此脾營先傷﹐胃陽繼困﹐府气不能宣暢﹐大便不爽﹐溫補未能通調﹐府气疏滯﹐更損脾胃生陽東垣每以治土﹐必先達木﹐不宜過投燥劑。

仿古治中湯法﹐佐以疏肝解郁。

人參靑皮陳皮木瓜黑槐米益智仁楂肉茯苓黑地楡水泛丸。

診脈百至﹐左小澀結﹐右部弦大﹐綠髙年中焦﹐淸陽已微﹐濁陰漸阻﹐致脘中窒塞日盛不能納﹐下焦陰液枯槁﹐腸中气痺﹐溺少便澀。虞花溪云﹕噎膈反胃﹐陰枯陽結爲多﹐衰老之象﹐最難調理。誠情志偏勝無形之傷也。若夫痰气瘀血積聚﹐亦有是病﹐有形有象﹐卽易爲力矣。惟無形致傷﹐以有形之藥餌施治﹐鮮有奏效。當以陰陽二气推求﹐在上爲陽﹐在下爲陰﹐通則流通﹐守則呆鈍。古人成法﹐宜遵其言﹐居恆頤養﹐不在藥餌中矣。議宣通之味以翼小效。

大半夏湯加枳實﹑薑汁﹑川連。

脈右弦左濡﹐秋涼宿飲上泛﹐咳嗆入夜﹐著枕欲寐﹐气沖胃脘﹐心悸震動﹐必欲起坐。

仲景陽滌飲﹐與世俗僅以肺藥疏降迥異﹐用小靑龍減麻辛法。

桂枝五味子漧薑茯苓白芍炙艸半夏丸方八味去附。加沈香。

頻因小產﹐奇脈不固﹐經來甚多﹐經過帶下﹐早震大便溏滑﹐納谷日少﹐時覺心悸震動﹐始養血滋膩﹐卽脘悶不思納谷﹐此皆自下焦損傷﹐漸及中焦﹐致脾胃不能轉運。近日擬用王荊公妙香散﹐宣通補中﹐仍兼顧下﹐𨿽似相投﹐然於調和經帶﹐其力未專﹐再議兩去分治﹐中鹿角霜淡骨脂靑鹽炒黑小茴香紫石英禹餘糧當歸茯苓用雄羊腎蒸熟搗丸﹐人參湯下。

男子血淋成塊﹐尿出痛。醫治一年妄效。夫淋屬肝經﹐郁火濕熱皆有是病﹐患少壯情欲勉彊﹐必致敗精凝竅﹐精腐變於﹐理固有諸。用虎杖散法﹐服五六日痛減血少﹐晨溺尙有血絲﹐此隨竅中有未盡之敗濁﹐宜通不宜澀。

人中白琥珀沈香白牽牛川柏韭菜汁丸。

產育致虛﹐病情多歧﹐不能縷分。思產後八脈皆空﹐損傷非在一臟一腑﹐所以諸恙並起﹐稍涉情志不適﹐藥餌便少功效。沈痼宿恙﹐驟難奏功﹐閱病原﹐再診脈﹐知內因虛損﹐小效病復﹐實由於此。姑擬邇日再急﹐在腹脹洞泄﹐脇腹痛﹐冀得少緩一二﹐爲進商之步。

人參鹿茸茯苓舶茴香紫石英補骨脂另用禹餘糧﹑赤石脂等分﹐糯米煮糊爲丸﹐煎前方送廿丸。

香港腳古稱南地﹐多因濕熱﹐醫用苦辛宣通開气﹐滲濕久進﹐病未祛除﹐而血液反耗。心熱气沖﹐目黃嘔涎﹐煩躁頭痛昏厥﹐四肢筋縱掣痙﹐大便艱澀。顯然肝血衰涸﹐內風掀越﹐此風乃陽气之化﹐非外來八風﹐同例而治。分經辧治﹐病在肝藏﹐擾動胃絡﹐由气分濕熱延中﹐血中枯燥﹐靜攝小安﹐焦煩必甚。蓋內傷情懷﹐艸木難解﹐斯爲沈痼。

石決明豆皮天冬生地茺蔚子阿膠丸方生地白芍天冬桂圓肉丹參杞子阿膠麥冬知母茺蔚子豆皮烏骨雞煮爛杵丸。

暑屬陰邪﹐一種濕溫穢濁之气﹐膠結於三焦﹐故苔灰邊白﹐气喘脘結﹐周身痛難轉側﹐小溲窒澀而痛。老年情气已衰﹐恐有內閉外脫之變。

鮮石菖蒲濃朴茯苓皮橘紅白蔻仁杏仁另服蘇合香丸。

病久反復﹐精气損傷﹐遂成虛怯。據說臍下閃閃升觸﹐逆漧咳嗽﹐兼痰多咽痺﹐明明元海無問醫便投艸木湯液﹐恐難久持。

鮮紫河車膠秋石拌人參云茯神鹽水炒紫衣胡桃肉。

經云﹕脾气散精﹐上輸於肺﹐地气上升也﹐肺主治節﹐通調水道﹐下輸膀胱﹐天气下降也。

和暢﹐至晨夕嘈雜﹐食少無味﹐下脘如納粗物﹐病久胃汁枯﹐四肢無力﹐顯然脾病。右脇少腹作痛﹐升降有聲﹐寅卯病進﹐午後病退﹐是淸陽之气閉結。若仍勤勞家政﹐深秋關格是慮香附延胡索黑山梔歸身柏子霜桂圓肉諸動屬陽﹐煩勞則損气。肝司藏血﹐拂郁則血菀於上﹐午後則气並於血。升降混淆爲厥﹐脈來浮數﹐退而細澀﹐面黃唇白﹐熱勢稍輕﹐神昏如故﹐胸膈隱痛﹐必非停滯﹐諒有瘀聚所致。目舌縮﹐爲腎水竭絕之徵﹐螈不止﹐乃肝虛風動之象﹐病名暴厥。趙養葵所謂薄厥煎厥之類﹐開心竅不應﹐勉以蒲黃散去瘀舒郁﹐續進滋養﹐天一之水﹐以翼風寧火熄。

卷一

蒲黃散

情志郁勃﹐气逆多升﹐絡血上冒﹐連次小產﹐衝任已怯﹐心嘈震悸﹐目珠痛﹐頭脹﹐肝膽厥天冬﹑石決明。經來後期兩旬﹐牙宣吐血﹐防其倒經﹐議養肝陰﹐兼通衝脈。

生地天冬枸杞子牛膝茯苓白芍阿膠桂圓肉丹參茯神烏骨雞煮爛爲丸。

煩勞气泄﹐陽升巓頂﹐瞳神必脹﹐容色奪﹐目眶變﹐呼吸似乎下陷﹐若熱气升﹐舌本必麻﹐卽痰气阻咽。天暖風和必逸﹐乃血气因勞致虛。有藉乎天气之煦涵﹐《內經》云﹕勞者溫之。取味甘气平﹐以補其陰陽血气。然痰气宿恙﹐勿以膩濁爲準。

人參白術當歸枸杞子茯苓甘艸白芍天麻嫩鉤藤菊花炭桂圓汁丸﹐午後服三錢。另早服虎潛丸四錢。

質瘦脈弱﹐交夏天暖眞气發泄﹐心熱口渴﹐頭痛脇疼﹐食下如噎﹐右耳气閉﹐少聰﹐語言北沙參天冬麥冬麻仁杏仁桑葉蜜水炒橘紅川石斛煮汁泛丸。

筋脹膚疼﹐發作有年﹐左脇有形﹐不痛爲瘕﹐肝气久郁血虛﹐生熱生風﹐不受辛熱之藥﹐以肝木內寄相火﹐只宜和血熄風﹐柔筋緩痛。

生首烏歸須胡麻丹皮黑山梔桑葉嫩鉤藤丸方桑寄生阿膠鉤藤丹皮大生地當歸天冬白芍黑芝麻柏子仁煉蜜丸。

情懷挹郁﹐肝气不舒﹐患乳生癰膿潰﹐血液大耗﹐气蒸上逆咳嗽﹐左脇內痛﹐不能轉側。蓋肝絡少血內養﹐左右升降不利﹐淸潤治嗽無益。

炒桃仁當歸茯神丹皮阿膠柏子仁時令溫邪內迫﹐經水不應期至﹐淋淋不斷﹐二便不通﹐唇舌俱白﹐不喜冷凍飲料﹐神呆恍惚﹐言屬危脫之象。擬用仲景救逆法﹐以扼其危。

人參龍骨制附子炙艸桂枝牡蠣蜀漆南棗肉經停兩月﹐恰值嗔怒﹐陽气升降失和﹐血隨气行衝任﹐脈絡不固﹐遂爲崩漏。且血凝成﹐非血熱宜涼﹐從來血脫﹐必須益气﹐但衝任奇經在下焦﹐又非東垣歸﹑﹑升﹑柴升舉諸法所宜。須固攝奇脈之藥﹐乃能按經循絡耳。

人參茯苓烏骨鮑魚茜艸震靈丹衝服。

再診昨擬震靈丹通攝﹐鹹苦入陰﹐加人參見效。但頭痛身熱﹐是血大去﹐陰气不主內守﹐陽孤失偶泛越。景嶽雲﹕陽因陰而離散﹐宜從陰以收散亡之陽。兩儀煎加龜甲﹑秋石主之﹐人參熟地茯神龜板紫石英桑螵蛸當歸酒客中虛聚濕﹐口鼻吸受穢濁不正之气﹐初病頭脹胸痞﹐身痛微汗﹐不解穢濕﹐在募原內蒸柰不分气血﹐從熱消導﹐淸熱攻下﹐邪混血分成斑﹐冒入膻中﹐神昏譫妄﹐內閉臟腑﹐外像肢冷大汗﹐勢已危篤﹐仍以病根源穢邪﹐逼迫心胞絡﹐論神气少淸﹐翼其回生。

至寶丹四分﹐金汁一杯﹐石菖蒲汁一匙﹐研細和勻﹐燉溫服。

卷二

咳失音﹐脈右部向內極微而澀﹐水竭金枯之象。姑變法治之。

炒熟地麥冬川貝敗叫子海參梨汁紫菀蟬衣加雞子淸一个﹐囫圇煎。

另方豬肺一个煮爛﹐俟臥後將醒﹐不可開口說話﹐取肺及桐城秋石少許﹐食之卽睡。

失血咳嗽盜汗﹐從陰虛治。

黃北沙參炒棗仁麥冬北小麥生牡蠣南棗胃寒不能食。

河車一具﹐重湯煮﹐收入菟絲餅末四兩﹐焙燥爲末。

鹿角膠﹝四兩﹞蛤蚧﹝一對﹞制附子﹝一兩﹞補骨脂﹝二兩﹞制白術﹝斤半﹞南棗﹝半煎膏丸。

腹滿發黃﹐惡寒舌白﹐多食卽脹。

陳香櫞挖去蓋﹐入砂仁二錢﹐仍用蓋合上﹐用水和東壁土﹐存性取出﹐去泥研末﹐卽將東壁土一撮﹐煎湯送下一錢﹐用糠火煨。

牙齦腫痛﹐左尺弦搏之象稍緩﹐水中之火漸戢。

大補陰丸加犀角藕汁生牡蠣人中白骨碎補丹皮﹝炒炭﹞蘆根敷藥石膏廉珠人中白金絲艸灰土貝靑黛生赤小豆研末。

酒濕侵絡。肩酸麻﹐畱著不去﹐肺受其傷﹐痰中亦帶血矣。絡脈旣傷﹐郁而成熱﹐淸補不可廢也。

細生地地骨皮料豆衣白扁豆絲瓜筋炒黑新絳米仁柿餅灰气急脈數久咳﹐內熱盜汗﹐用虛損法。

生精羊肉﹝一兩﹐煎湯去油﹞黃﹝蜜水炙﹞土炒當歸炙鱉甲制白術北沙參淡天冬懷山藥鼓舞胃气。

炒松黃鱔參條炒香焦術梨汁白荷花露南棗大麥仁丸方黃鱔﹝六兩﹞淡菜﹝六兩﹞五味﹝一兩﹞黨參﹝二兩﹞蓮肉﹝二兩﹞山藥﹝二兩﹞麥冬﹝二兩﹞玉竹﹝二兩﹞米仁﹝二兩﹞梨膏﹝四兩﹞爲末﹐黃精二兩﹐南棗二兩﹐去皮核﹐同梨膏搗丸。

服藥後﹐血止而口中之熱亦去﹐亦稍見效矣。而食不加增﹐膿亦未除。詢其所得之證﹐則自齒中出血之日始﹐則非一日矣。使投六七劑﹐而卽掃除痼疾﹐恐扁倉亦謝不敏也。今姑用王良詭遇之法以試之何如。

炒熟地龜板骨碎補黃柏生牡蠣人中白旱蓮艸夏枯艸犀角蘆根野菊根紅曲黃鱔蒸白術楂炭小赤豆鬱結傷肝﹐肝火上侵肺絡﹐故痰中見血。治從肺肝兩經淸理。

阿膠白芨末雞子淸白棉紙灰炒黑側柏料豆衣炒柿餅气下陷﹐肛門似墜﹐下鮮血﹐用補中升陽法。

四君子湯加升麻柴胡砂仁木香鯽魚末﹝用礬五分入腹中﹐縫好﹐泥塗﹐煨存性﹞血癥屢發﹐於滋養中寓堵截法。

炒熟地麥冬北沙參川斛女貞子料豆衣茜艸側柏白芨牡蠣藕節灰汗泄太過﹐津傷口燥﹐究竟邪未得淸﹐咳猶未除。夫邪在手經﹐本非重癥﹐止宜以輕劑調之足矣。

枇杷葉南沙參杏仁川貝母霍石斛南花粉玉竹水梨皮眞陰虧損﹐火炎爲患﹐用滋降方。

熟地河車龜板石決明川斛犀角廉珠黃柏人中白蓮須淡天冬丹皮炭黑山梔金櫻子芡實夏枯艸煎膏和丸。

耳內流膿﹐昔人謂之腎疳﹐用六味丸加味治。今用其法﹐兼淸少陽。

六味丸加桑螵蛸黃甘菊山梔石決明桑葉黃柏﹝鹽水炒﹞豬脊髓﹑芡實﹑粥爲丸。

診脈左澀滯﹐右弦滑﹐飲邪爲患。肝郁不舒﹐若以燥藥治水則陰陽﹐以滋藥養肝則飲滯﹐皆非策也。議用加減當歸四逆﹐以養肝而利水﹐健脾運痰。

蒸於術霞天曲酸棗仁茯神木半夏橘紅石決明辰砂砂仁沈香淡菜膠丸。

痰喘而見血燥﹐藥難於進矣﹐變法治之。

淡菜霞天曲靑鹽陳皮川貝生蛤殼蛤蚧藕粉和丸。

脈小微數﹐眞陰不足﹐今旣見血﹐旋復咳嗽﹐久爍肺金﹐不能無慮。溫燥不可進﹐姑從金水二藏治之。

炒熟地麥冬料豆衣北沙參霍石斛山藥藕丸方鰻鯉丸加獺肝人中白熟地川貝全鱉側柏葉女貞子﹝旱蓮艸汁蒸曬﹞用十大功勞六斤﹐淡菜八兩﹐紅棗四兩﹐煎膏丸。

診脈﹐右部虛軟無力﹐左足內踝腫漸大﹐此足三陰經脈所行之處﹐藏眞虧損何疑。議用峻補方。

六味丸加河車杜仲菟絲子川續斷五味子麥冬牛筋鹿筋黃柏用黃牛骨髓﹑羊骨髓﹑豬脊髓﹑精羊肉煎湯。入淡菜同熬膏丸。

休息痢已久﹐但其爲痢也﹐與尋常之痢有異。其始先下濁水﹐後則下燥糞﹐所謂濁水燥糞﹐皆微帶紅色﹐水與糞各行﹐全不混入。故其燥愈甚﹐而水竟獨行其事也。夫渣滓之下﹐由於大腸﹐先從小腸而下﹐小腸屬火府爲丙﹐大腸屬津液﹐屬金爲燥﹐火性急速﹐故水速於下。

金性燥﹐故糞結且硬也。治宜益脾陰以潤大腸之燥﹐並緩火性﹐使勿速下﹐庶與病機有裨。

生甘艸紅曲料豆衣鴨血茯苓琥珀屑豬大腸煮爛和丸﹐夜服威喜丸。

脈左弦﹐右關上半主胃﹐亦見弦象﹐合之於左部﹐則血之下也。因乎肝火﹐而胃脘之病﹐亦因之而起。治在肝胃。

生白芍炙艸沈香汁藕節灰蘇梗汁金柑皮荊芥炭楂炭炒黑石耳子炒黑荷蒂脈右尺舉按少力﹐左關弦﹐肝火易動﹐動則主疏泄﹐精泄不固﹐有自來矣。右尺主腎中之陽制於術菟絲餅麥冬川斛遠志炭沙蒺藜杜仲巴戟肉黃甘菊丹皮炭米久咳鼻衄﹐內熱口渴。

炒熟地麥冬料豆衣丹皮犀角花粉靑蒿子淡菜山藥蓮肉藕汁和丸。

夢泄先傷其陰﹐故足跟腫痛﹐更兼下痢口渴﹐是眞陰再竭矣。據述微惡寒﹐仲聖以此屬少陰病﹐則從厥少治﹐又何疑﹖燒黑鹿角霜生菟絲子炒黑骨碎補炒松牛筋金毛狗脊沒石子木瓜據述﹐吐血在二月至六月方止﹐血止發熱﹐如火後漸止。今又發熱﹐推測病情﹐尙是伏暑﹐失血後﹐邪乘虛入營分﹐久而復發﹐竟有熱入血室之意。仲聖陽明篇原有此條﹐正可援其例鮮地骨皮桑根白皮靑蒿汁水梨汁蟬衣蘆根生甘艸加三甲煎。

瘧已四月﹐傳入三陰﹐纏綿不已﹐用搜絡法。

三甲煎加蒸於術黨參靑蒿歸身牡蠣炙艸姜棗足冷肢麻﹐面有風塊﹐又惡風脈沈細。前方滯而少通﹐宜與當歸四逆湯。

本方去棗加附子生薑三瘧四載﹐寒輕熱重﹐嘔逆腰痛。此腰痛瘧系少陰也。宜治少陰兼理少陽。

鹿角霜杜仲續斷半夏生鱉甲生薑衝脈爲病﹐治宜鎭逆。

炒熟地紫石英坎鹿角膠杞子金鈴子肉桂小茴香生杜仲粉菟餅沈香屑木火旺令﹐肝木乘陽气之浮﹐直衝淸道﹐血遂上溢﹐脈左部弦急﹐宜從肝治。

炒熟地生左牡蠣沙參料豆衣側柏葉山藥鴨肝經閉半年﹐腹腫未消﹐脾虛﹐肝乘中焦﹐營气失職﹐經何由而至。今又客邪侵肺﹐咳嗽間作﹐宜兼理之。

當歸白薇丹參丹皮川貝桔梗楂炭生麥芽食隨痰出﹐噎時頗痛﹐用鎭降方。

靈磁石代赭石海浮石月石研細。

旋復花夜合花枇杷葉蜜煎成調入前藥末。

復診。

雞谷袋戌腹糧﹝漂炒﹞月石加油和蜜調服。

疝气時作痛脹。

六味丸加柴胡梢獨活肉桂吳茱萸脈數﹐肌肉消爍﹐痰咯不和﹐有虛損之象﹐先進淸補之劑。

北沙參淡菜甜杏仁川貝白扁豆靑鹽陳皮水梨汁心腎不交﹐無寐﹐陰不制陽﹐陽彊易動﹐與坎離交媾法。

熟地龜板牡蠣建蓮肉酸棗仁茯神遠志黃柏痰哮有年。

六味加杏仁霜川貝橘紅蛤蚧素患精虛遺泄﹐今春始發潮熱﹐半夜方止。初則捫之而熱﹐後則熱及骨髓矣。此系腎虛﹐復感冬寒﹐以感輕﹐故發亦不甚耳。

炒熟地桂枝生牡蠣龍骨茯神白芍煨姜炙艸淮小麥南棗肉左脇掣痛﹐筋脈不舒﹐絡虛气攻所致。

旋復花湯加當歸蘇梗汁沈香汁額上脹﹐鼻息不通﹐牙關頰車開闔不利。此乃足陽明交會之地﹐據述喉腫之後起。宜從陽明治﹐而開闔不利﹐是挾風使然。

葛根犀角生地丹皮杏仁桔梗連翹山梔白芷蒼耳食之吐﹐因於不運﹐非盡由肝也。姑與消補方。

焦術枳實皮木香汁砂仁雞內金炒歸身沈香汁紅曲陳皮茯苓炒芝麻食不足﹐則气滯而支﹐兩脇脹斯作矣。議兩調之。

旋復花湯加雞谷袋﹝末﹞沈香﹝末﹞紅曲﹝末﹞麥芽﹝末﹞焦滯橘絡藕粉﹝研﹞楂炭湯泛丸。

交夏至後腹脹﹐一陰生而肝邪爲患也。當與當歸四逆湯。

本方加杞子炭小茴香去棗額顙著寒則嚏﹐淸涕隨流﹐咳甚﹐五心灼熱。此衛陽虛而肝火熾也。仿東垣法應之。

生防風桂枝炙艸石決明細生地小川連元參川石斛南花粉地骨皮丹皮蘇梗汁陰寒凝聚成瘕﹐上攻爲痛﹐右脈虛軟﹐卽眞陽式微之徵﹐非辛溫通陽弗效也。

淡附子吳茱萸歸身炭炮姜大茴香法半夏炙艸茯苓素有飲邪﹐陽不交陰﹐故目不瞑。

法半夏秫米生術茯苓棗仁寒熱脇痛﹐腹結瘕形﹐肝脾同治。

六味加柴胡梢蒸於術炙鱉甲楂炭白芍濕勝則腫﹐如何服五味﹐腫而熱痛﹐柰何以鹿膠助熱。

大豆捲海桐皮川萆宣木瓜川通艸白麻骨米仁茯神脘中常痛﹐病起於勞倦傷中﹐用建中法極合﹐當卽以此加減。

桂枝當歸肉桂橘餅炙艸煨姜南棗手足指癢﹐肝乘脾虛而風動﹐以脾主四肢故也。

於術茯苓半夏橘紅石決明丹皮川斛料豆衣木瓜甘菊桑葉气升嘔逆﹐此屬下焦根本不固﹐急宜塡補。

貞元飲加紫石英肉桂杞子炒焦菟餅淡吳萸牛膝腸中攻動則痛﹐下痢更甚﹐明系肝邪爲患。曾服補中益气升陽之劑而反劇﹐則升之無益可知矣。宜從風動飧泄一條﹐比例治之。

制白術炒黑秦皮炒焦菟絲餅蘄艾葉牡蠣炒黑骨碎補陽虛挾濕﹐左足時木。治宜養陰通陽﹐佐以疏肝活絡﹐可收全功。

貞元飲加制附子肉桂杞子白芍鹿筋新絳生於術茯苓遠志炭橘紅沈香汁痢漸減﹐口漧夜熱。

鮮荷葉生菟絲炒枯砂糖鮮稻葉黃蠟懷山藥先用炒枯熟地四錢﹐泡湯煎藥﹐俟藥冷﹐蠟浮水面去之﹐再溫服。

足筋不舒﹐爲濕邪所阻。以致絡脈壅滯。今發瘡。卽是濕邪疏泄處。

熟地阿膠桑葉黑芝麻當歸眞血餘石決明甘菊木瓜絲瓜絡新絳牛筋人乳粉牛酥白麻骨用豬脊髓﹑阿膠烊化和丸。

食入窒塞且響﹐少腹微痛﹐切脈肝部不和﹐用溫通厥陰治。

九香虫戌腹糧楂炭炒紅曲蘇梗炒穀芽沈香炒麥芽生山藥煮漿和丸﹐飯後服二錢。

喉癢痛未愈﹐下體有漏﹐時夢泄。

炒熟地麥冬綫膠黃明膠地骨皮人中白山藥湘蓮鱉一个﹐泥塗存性研末﹐生雞子淸和丸。

每至新涼﹐陽微飲逆﹐气喘不得臥﹐宜攝陰通陽。

附桂八味加蛤蚧杏仁橘紅煉蜜丸。

脾腎虛損﹐肝陽擾動﹐調停二者之間﹐治肝爲要。

生地龜板知母黃柏白術雄豬肚牡蠣川連苦參吐血後﹐痰時帶紅﹐是肺病。姑整肅手經﹐再議塡補﹐用仲醇法。

生地地骨皮枇杷葉川斛川貝巴杏扁豆桑葉梨汁由不得汗﹐腫從面起﹐其爲風水顯然。水不得泄﹐由肺气郁遏﹐不得外達﹐並不得下行而爲小便﹐故遂直走腸間而便溏﹐所謂不得橫﹐徧轉爲豎窮﹐正合盧氏之說也。不從此參究病情﹐再以寒滑之品﹐欲從前陰驅之﹐罔顧其利﹐斯亦左矣。

桂枝白術羌活防風川芎獨活桔梗姜皮椒目赤豆脈左關弦﹐全是肝火爲患﹐仿諭氏淸燥救肺法。

枇杷葉桑葉生地丹皮霍斛料豆衣地骨皮靑蔗汁心中嘈雜如饑﹐此肝火上炎所致。

炒熟地淡天冬川連牡蠣料豆衣淮小麥炙艸南棗肉診脈三五不調﹐短而微數﹐按之不鼓﹐眞陽式微﹐气不下潛﹐虛裏振動﹐宜於溫補中佐以鎭攝。

熟地杞子萸肉杜仲紫石英河車坎鹿角膠菟絲餅鹿茸棗仁茯神山藥建蓮遠志補骨脂肝邪偶有所觸則發﹐遇寒遇郁﹐或饑飽不時﹐尢易擾動﹐見於兩脇肝部也。口湧甜水﹐脾滯也﹐木乘土﹐用建中法。

桂枝木當歸橘餅皮煨姜炙艸香附橘絡南棗先天稟賦不充﹐故塡補未能﹐卽應南翁輔以益胃運脾之法﹐先後天同治﹐亦周密矣。當仍其方﹐略爲增損﹐以消息之。

人參菟絲子煨砂仁於術陳皮鍋巴山藥漿和丸。

筋脈攣急﹐治宜養營。

熟地阿膠當歸人乳木瓜牛膝炭丸方全當歸﹝一斤﹐料豆衣制﹞牛筋﹝八兩﹞牛膝﹝二兩﹞木瓜﹝二兩﹞桂圓肉﹝十二斤﹞馬匝﹝四兩﹞牛乳﹝六斤﹞桂元膏丸。

目漧則澀﹐目潤則開。其開闔之機﹐卽少陰之樞也。開闔不利﹐其水虧乎。

熟地生地玉竹霍斛石決明明月砂桑葉黑芝麻面目浮腫﹐不及股足﹐三瘧未除﹐宜運脾胃之陽﹐兼益命門眞火﹐以祛寒濕﹐斯不治瘧桂枝木生白術茯苓法半夏淡附子生薑太陽气化不行﹐亦因天一之源不足﹐徒用滲泄無功。

炒熟地西黨參麥冬丹皮棗仁山藥茯苓澤瀉食物易噎﹐噎則喜嘔。昔張雞峯謂之神思間病﹐宜以怡情適志爲主。

蘇梗汁雞谷袋橘紅橄核汁牛囀艸茯苓食噎有痰。

枇杷葉不拘多少﹐拭去毛﹐煎膏加白蜜梨汁同收。

右脈細而急﹐細屬木體之虛﹐急則肝火之動也。鼻衄气逆則嚏甚﹐是其明徵。

六味加靈磁﹑犀角﹑血餘﹑川柏﹑牡蠣﹑人中白﹐藕汁拌﹐曬漧﹐阿膠﹑龜膠丸。

飲食少思﹐大便溏泄﹐夜臥﹐口燥殊甚﹐腎陰旣虧﹐脾陽復陷﹐治法極不易。

西黨參百蒸於術麥冬北五味葛根桔梗茯神炙艸用熟地二錢﹐泡湯煎藥。

三瘧已止﹐而薄暮猶甚惡寒﹐此邪尙未盡也。宜和營衛。

桂枝木當歸炙艸蟬衣姜棗煎。

夜不得寐。

濟生歸脾湯加川連龍齒辰砂各血後﹐左乳傍脹﹐噯气始寬﹐是左升太過﹐右降無權﹐肝絡阻塞﹐气爲之痺也。

旋復花湯加炒枯熟地阿膠牡蠣枇杷葉治目之法﹐不惟陰精宜補﹐而陽光尢爲最要﹐不可偏﹐偏則畸重畸輕矣。用瑞竹堂四神久咳音嘶﹐痰中帶紅﹐脈右數。

淡人中白廉珠生雞子淸丸。

目光﹐猶陽火也﹐其在天爲日月。日爲陽精﹐月爲陰精﹐目皆應之。故目之病﹐不盡得之陰虧﹐亦有得之陽弱。如寒水翳膜﹐與雲霧陰霾何異﹖今診脈遲澀﹐陽虛可知﹐陰藥不可用﹐須變法治之。

炒熟地枸杞子肉桂生菟絲白蒺藜甘菊炭明月砂鳳凰衣谷精羊肝用介類潛陽﹐而以參苓術建中﹐治法密矣。而風邪尙未寂靜﹐脈弦數﹐閃爍無定﹐究竟陽動而陰不能制﹐仍用前方增損﹐以消息病機。

炒熟地西黨參制於術黃龜板靈磁石牡蠣石決明淡菜人中白白芍丹皮夏枯艸懷牛膝川柏脈弦爲肝木月餘之象﹐未免侵克脾胃﹐胃腑以通爲補﹐且肝主疏泄﹐議兩和之。

生益智仁半夏曲沈香陳皮長須穀芽金柑皮砂仁茯苓气脹上噯﹐下泄始寬﹐兼有痰飲嗆逆﹐議達郁疏肝﹐佐以滌飲。

川貝靑鹽半夏橘紅研末﹐用梨汁浸曬漧丸。

胃脘作痛﹐腸風下血﹐悉屬痰飲爲患﹐故嘔出始快。其下血亦濕傷脾絡所致。

熟地金鈴子炒黑防風法半夏茅術沈香汁炒黑木耳茯苓心陽過耗﹐肝膽之火﹐翕然從之﹐以致神气浮越不寐﹐汗多。治宜收攝心陰﹐以寂神志朱砂拌茯神棗仁牡蠣五味炙黑甘艸淮小麥麥冬南棗瘧發時作時止﹐亦無定期﹐歷秋冬而不愈﹐邪已深伏三陰﹐必得搜剔經絡﹐以發伏祛邪﹐庶可漸瘳。

六味三甲加當歸白芍牡蠣虫三瘧旣久﹐項酸腰似折﹐督脈憊矣。宜治少陰。

鹿角尖生菟絲當歸焦術補骨脂杜仲脈微澀﹐三五不調﹐此由先天稟賦不充﹐故當壯盛之年﹐而腎陽衰憊﹐水乘上泛﹐飲邪充斥﹐宜崔氏八味﹐加味以祛飲。

崔氏八味丸加蛤蚧胡桃肉瘧久不止﹐邪擾營分﹐汗多﹐用建中法﹐佐以升陽祛邪之品。

黃五物湯加鹿角霜炙鱉甲當歸小茴香橘餅左關弦急﹐酸水上衝﹐脘中不爽﹐悉是木郁土中﹐陽微滯運﹐議與宣通之法。

冬虫夏艸玫瑰花於術砂仁黑沈香汁神曲半曲陳皮金柑皮瘧後失調﹐耳鳴气喘﹐是勞倦傷中﹐宜用歸脾加味。

濟生歸脾加半夏茯苓丹皮桑葉脈數而細﹐喘急咽漧﹐此屬金枯水虧之象。

炒熟地淡天冬女貞子北沙參烏飯子淮山藥坎地骨皮十大功勞又人中白廉珠研細﹐開水調服。

瘧發﹐腹中猶脹﹐肝邪未平。

歸建中湯加鹿角霜焦白術小茴香橘餅當臍有瘕﹐不可攻也﹐食入不運﹐宜以宣通爲主﹐但不可礙肝。

炒松黃鱔小茴香砂仁紅曲廣木香汁新會皮茯苓麥芽三瘧變爲間日﹐伏邪有轉出之機。

黃五物湯去白芍加西黨參當歸鱉甲桑虫焦術脈數﹐咳嗽不止﹐帶血﹐濕熱下注﹐成漏﹐便溏泄﹐所賴胃气尙彊耳。壯水淸金﹐固屬至要﹐但不得有礙脾陽﹐以資生之本在是也。

北沙參鮮地骨皮料豆衣米仁烏飯子生蛤蜊殼淡菜扁豆梨汁缺盆右痛﹐肺絡受傷﹐宜淸補兼施。

生地阿膠沙參麥冬牡蠣川斛蘇梗栝蔞藤側柏葉藕節灰川貝白芨用梨汁拌藥三次﹐柿餅搗丸。

炳類偏枯﹐由夢泄太過﹐得之陰精旣傷﹐筋脈亦失所養﹐治宜塡補固攝﹐以滋榮漑之源炒熟地枸杞子龍骨金櫻子幹河車當歸牡蠣白蓮蕊魚膠牛筋診脈按之不鼓﹐陽虛濕聚﹐舌白腹滿﹐溲少臍平﹐急與通陽泄濕。

桂枝木淡漧薑舶上茴香淡附子茯苓炒米仁食噎嘔逆痰多。

旋復花陳膽星漧薑淡附子代赭石法半夏杏仁檳榔再診。

原方去檳榔﹐加瓦罐末一分。

三瘧後﹐寒熱屢發﹐持重則心悸﹐宜和營衛。

桂枝湯加當歸鱉甲淮小麥茯神血虛故便燥﹐气虛故脫肛﹐須兩治之。

補中益气加桔梗細生地北五味芝麻靈磁石三瘧頭痛心悸﹐病在厥陰。

桂枝湯加石決明當歸茯神龍齒淮小麥香港腳行痺﹐左右更代而痛﹐宜溫通方。

桂枝獨活秦艽貝齒晚蠶砂茯苓防風附子木瓜萆海桐皮米仁气升不降﹐胸中熱而辣痛﹐痰色黑﹐此肝腎病也﹐非滋降不可。

炒熟地當歸沈香汁法半夏紫石英炙艸茯苓橘紅瘧後﹐日輕日重相間﹐此名子母瘧。嘔惡﹐邪在少陽居多﹐體虛難用小柴胡﹐仿其意爲之。

鮮荷葉邊法半夏橘紅艸果仁茯苓塊生薑脾弱﹐不能散津上輸﹐故咽漧口渴﹐用東垣法。

葛根麥冬於術升麻生甘艸陳皮人參五味川連桔梗炙艸澤瀉穀芽復診加木香﹑楂肉。

痛在右脇﹐是肝木郁而不宣﹐以逍遙法。

當歸柴胡梢旋復花靑蔥白芍茯苓新絳沈香汁穀芽蘇梗汁炙艸診脈短而澀﹐短爲气弱﹐澀爲營虛﹐陰不戀陽﹐陽動而升﹐爲心疼心痛﹐先宜淸火育陰﹐徐議峻補。

熟地天冬石斛石決明磁石牡蠣丹皮黃菊炭陽虛﹐寒濕襲入厥少二陰﹐下注成疝﹐治宜溫通。

細辛附子杞子葫蘆巴小茴香吳萸肉桂歸身穿山甲幹地龍獨活茯苓韭根瘰之生﹐膽汁不足也﹐而木火因之上升﹐失血﹑咳嗽﹑驚溏﹐所謂上傳及肺﹐末傳寒中也。滋則礙脾﹐燥則礙肺﹐兼顧方穩。

人參霞天曲蓮肉穀芽淡菜沙參米仁藕喉痛原屬少陰﹐今痛止而猶腫﹐左關弦滑﹐陰虛有火﹐並挾熱痰﹐須滋其化源﹐佐以淸熱之品。

熟地山藥茯苓澤瀉琥珀廉珠辰砂燈心人中白石決明阿膠二兩化丸。

此非伏暑癥也。暑旣兼濕﹐無陽以化﹐則少陰之樞不轉﹐而太陽之開反闔矣。但熱居濕下﹐溫通又非所宜﹐宗河間法。

河間桂苓甘露飲胃脘痛﹐右關弱而不鼓﹐中陽式微﹐故肝邪乘之﹐用建中法。

當歸炙艸香附煨姜官桂炒大茴橘餅南棗久咳痰穢﹐膿血交作﹐並非肺癰﹐此褚氏所謂難名之疾也。病涉少陰而陰火甚熾﹐以飲豬膚蛤殼海參川貝母米仁根梨汁陰虛挾濕﹐風陽易動﹐故痺癥時發﹐濕邪宜去﹐卻不可燥。以燥藥易致劫陰也。

生地杜仲料豆衣茯苓炒黑防風木瓜麻骨澤瀉木防己萆桐皮五加皮黑芝麻炒獨活桑葉鴨血鮮山藥藤爲末﹐牛乳拌曬二次﹐薏苡仁一斤﹐霍斛四兩﹐煎濃汁丸。

肝脈弦搏﹐火有餘也。痰中帶紅﹐以前曾墜馬跌傷﹐瘀血畱絡所致。當於育陰中﹐佐行瘀之品。

炒熟地參三七楂炭麥冬阿膠白花百合藕節汁柿餅病濕挾風﹐身發紅瘰﹐服搜風之劑﹐外燥裏濕。外燥﹐故風愈烈﹐內濕﹐故水益聚。膚裂水潰﹐始覺微癢﹐豈非濕泄而衛气得行之據乎﹖此癥以治濕爲本﹐而禁風燥之品。

乾首烏桑葉石決明川斛生術黑芝麻細生地梨汁胃脘痛發﹐必寒熱得汗則解﹐厥陰病從少陰而泄也。平素陰虛內熱﹐卻不可用滋補﹐從交感朱雀兩方出入以消息之。

朱砂香附人乳拌茯苓蓮蕊人乳藕汁泛丸診脈小而弱﹐經阻四月﹐脈不見滑象﹐未可卽以妊斷﹐但體質素虛之人﹐往往脈形有不見滑利者﹐以气血不充故也。治法不妨爲子莫執中之說﹐則於本體有益無損﹐可無畸重畸輕之獘蘇梗汁陳皮金柑皮藕歸身砂仁炒鍋巴經不至者﹐兩月有餘﹐此營不足也﹐惟气能生血﹐法當大補。

制於術白芍茯神熟地炭歸身炭遠志炭楂炭沙參炒黑棗仁湘蓮炙艸淮麥气沖則噫﹐气病自下焦來也。姑用鎭逆法。

炒熟地山藥茯苓紫石英萸肉丹皮澤瀉五味子杞子炭紋銀一件。

气從脇下﹐上升走絡﹐其至於巓﹐則爲頭痛﹐壯陰和陽﹐佐以鎭攝﹐自是一定之法。

炒熟地淡菜石決明天冬西參蛤殼牡蠣川石斛病在少陽之絡﹐宜滋養而佐宣通之品。

歸身枸杞子續斷陳酒新絳人乳木瓜右臂酸楚﹐痺而不行也﹐宜調營分。

桂枝紅花川斷﹝酒炒﹞當歸仙鶴艸﹝雞右翅血拌炙﹞絡石補脾而兼補其先天之不足處則可﹐若云益命門之火﹐則沖气無陽虛之理﹐正可不必也。

制於術橘紅神曲楂炭雞內金法半夏砂仁川連茯苓全牛膏紫河車丸眩暈﹐用王氏妙香散。

焦於術棗仁炭龍骨遠志炭茯神生智仁茯苓炙艸藕診得右關﹐其來頗疾﹐此肝邪擾中之象。脈形不長﹐是肝木之郁﹐左關弦長﹐幸其全局﹐猶在左部。若並於右胃﹐必病矣。

炒熟地石決明天冬西黨參阿膠生牡蠣川石斛淡菜豬項骨用木瓜一錢﹐煎湯和入鴨血﹐瓦上炙黃﹐煎湯去油代水。

腎水上泛﹐連肺液而上出﹐故一咳而連咳不已。昔立齋云﹕气虛有痰﹐用腎气丸補而逐之。其自注云﹕腎气丸﹐卽今之六味也﹐今仿此意爲之。

六味加麥冬豬內腎五味蓮須尾閭骨痛﹐卽以異類有情者補之。

豬尾骨歸身木瓜新絳脈象已和﹐惟小便時莖中痛﹐連及上。若小便長﹐則不病也。此是陰中有火﹐病在小腸丙火。宜以養營合導赤﹐用東垣法。

熟地炙白芍炙艸生艸梢於術歸身陳皮茯苓小木通加淡竹葉。

痛止而經事猶行﹐應止不止﹐衝脈不攝﹐宜兼調之。

炒熟地杞子炭牛角腮螵蛸黑蛤粉炒阿膠杜仲白薇丹皮炭左關獨弦﹐春脈如弦﹐或以將交春令使然。但弦而帶急﹐是屬肝陰不足﹐凡心悸腰痛﹐悉由此。

細生地棗仁炭川石斛石決明辰砂茯神杜仲經行速而爲日多﹐衝不攝也。寒熱發而腹中痛﹐營气虛也。病關八脈﹐陽惟督脈波任皆及也。法以調奇經爲主﹐使河津漸充流於經脈﹐病可漸愈矣。

熟地炭羊尾骨﹝炙﹞艾炭阿膠杞子炭沙蒺藜杜仲炙螵蛸絲吐灰白薇下多﹐陰气大虧﹐近兼渴飲溺少﹐三消有二﹐身仍微熱﹐乃因嬰幼﹐陰常不足﹐適當溽暑鬱蒸﹐熱傷津液﹐最虞肉削。

參須麥冬五味鮮蓮子炙艸炒山藥的系溫邪﹐壅閉肺絡﹐咳喘气粗﹐聲音不揚﹐甚則擡肩鼻煽﹐舌白不渴﹐裏熱不盛可知。是以苦泄淡滲﹐效而不效者﹐必佐辛宣通泄達邪﹐冀望奏續焉。

紫菀川貝母竹葉蘆根杏仁郁金連翹蔻仁再診。

桑葉郁金連翹通艸杏仁竹葉蘆根川貝蔻仁疝本肝腎爲病﹐又挾濕熱下注﹐以致睪丸腫癢。昔子和分導濕熱﹐丹溪利气辛芳﹐以二者兼治之。

萆白蘚皮茯苓米仁通艸生艸梢肝陰素虧﹐伏邪內發﹐始先不寐﹐繼則往來﹐腹中絆痛﹐泛惡漧咳﹐寒熱得汗﹐熱未退盡﹐脈左弦﹐右澀數﹐治以和陽益陰﹐少佐淸熱。

桑葉葳蕤料豆衣茯神丹皮巴杏仁炒白芍橘紅痺痛𨿽緩﹐營液頗燥﹐气機上阻﹐此屬肝胃營艱於宣布﹐余邪猶羈畱腸腑﹐未盡化也。

歸身廣皮赤苓金毛狗脊柏子仁油松節萆生麥芽枳殼暑病槁熱下利﹐昏狂譫語﹐至旬日而陡然口喑目閉﹐手足顫掉﹐是邪熱內陷心胞﹐肝陰告絕矣。危險何辭。原翁芳香開絡﹐亦背城借一計﹐佐以淸滋熄風﹐以冀弋獲。

鮮蓮子羚羊角川貝麥冬鉤藤稻葉化至寶丹一粒。

病情如昨﹐勢不可援﹐勉擬以冀萬一。

淡芩黑山梔甘艸元明粉連翹薄荷大黃今日病情更幻﹐用藥更難﹐議從手經開達。

枇杷葉杏仁荷梗靑蒿梗桑白皮桔梗佛手連翹川貝郁金前病﹐暑去濕存﹐今又濕復招暑﹐煩熱一候﹐神煩寐少﹐脈數右大﹐舌紅口漧﹐陽明不和﹐濕轉化熱矣。

大竹葉法半夏甘艸麥冬生石膏粳米仿仲聖復病法。

淡豆豉黑山梔枳實更衣後﹐勢猶不退﹐表未解也。舌紅苔黃﹐小溲短赤﹐裏熱亦不淸泄。議從三焦分泄。

大竹葉豆捲杏仁連翹大麥芽桑皮赤苓滑石气痺化熱﹐機竅不宣﹐專開上焦﹐使其气化熱泄。

黃芩山梔桔梗枇杷葉紫菀淡豆豉枳殼議旋降辛開﹐宣气熱以通絡。

旋復花黑山梔枇杷葉靑蔥鉤藤新絳生麥芽紫香附寒熱咳嗽﹐外感新涼﹐經水適至﹐止而復來﹐邪熱內傷營分﹐𨿽有肝气內著爲痛﹐仍宜宣手太陰﹐使痺郁得開爲要。

淡芩黑山梔枇杷葉靑蔥枳殼炒豆豉杏仁新絳脈弦帶數﹐偶吸暑濁﹐致身熱不解﹐而宿病肝气隨發﹐腹中塊壘﹐痛劇﹐嗆咳心嘈﹐皆屬木火升擾。姑以宣降開達﹐佐以輕苦和陽。

枇杷葉黑山梔金石斛桑葉杏仁炒豆豉生麥芽半曲

卷三

骨小肉脆﹐定非松柏之姿﹐脈數經停﹐已現虛勞之候﹐先天旣弱而水虧﹐壯火復識而金燥﹐歲气一周一損﹐豈容再損。秋風乍薦已傷﹐難免重傷﹐證具如前。藥惟補北﹐非敢說夢﹐聊以解嘲。

生地沙參地骨皮麥冬金石斛生鱉甲蘇祿國貢使契丹﹐副使阿石丹﹐久咳不能臥案。

辧八方之風﹐測五土之性﹐大率貴邦﹐偏在中華之巽上﹐箕尾之前﹐翼軫之外﹐陽气偏泄﹐卽有風寒﹐易感易散﹐來此華夏﹐已屬三焦。況不得臥下﹐肺气大傷﹐止宜潤降而已。

蜜炙枇杷葉麥門冬川貝母甜杏仁經霜桑葉米仁《內經》謂﹕骨肉柔脆之人﹐其質本弱﹐然以脈癥較之﹐其咳原屬手太陰得之﹐聞先一人補北沙參燕窩桑葉冰溏川貝母紫菀少腹有形隆起如阜﹐上至心下則厥逆﹐來疾去駛﹐𨿽大力人拒之不能卻﹐上則人身爲之上竄血﹐隨其上下溢出﹐羣醫不能治。餘思此癥載在《難經》﹐特未曾縷晰示人耳。且云﹕此物伏在臍旁上下則少楚﹐伏入臍中則少安。可見臍旁兩穴﹐亦與此條相合。且弗揭明其義﹐一任羣公思而得之可也。

用薄荷湯送下神祕丸﹐以病患自思此湯飲之﹐其物條伏而不動﹐故亦用之。素來擾虧根不特病者自嫌﹐卽操醫師之術者﹐亦跋前後之時也。值風木適旺之令﹐病目且黃﹐已而遺精淋濁﹐少間﹐則又膝脛腫痛不能行﹐及來診時﹐脈象左弦數﹐右搏而長﹐面沈紫而時時作嘔﹐靜思其故﹐從前紛紛之病﹐同一邪也﹐均爲三病﹐次第纏綿耳。由上而下﹐由下而至極下﹐因根本久撥之體﹐復蒸而上爲胃病﹐是腎胃相關之故也。倘不稍爲戢除一二﹐但取回陽返本﹐竊恐劍關苦拒﹐而陰平非復漢有也。謹擬一法﹐略效丹溪﹐未識何如。

羚羊角木瓜酒炒黃柏伏龍肝生米仁橘紅馬料豆勞得愈﹐如麟毛兔角﹐或叩之瓊臺丹扃間﹐求金光一葉﹐庶幾脫然。

卷三

小建中湯

脈象右三部﹐洪數弦急並現﹐左上數中緊﹐先患陽精不升﹐次及於陽絡不固。蓋至陰生陽﹐眞有餘之軀﹐亦不足以供其漸耗。今將投味濃入陰者乎﹐抑投味薄淸陽者耶﹖竊恐山川艸木﹐皆不足以還返金品﹐莫妙夫大藥金丹﹐周天火候耳。然又不可不以服食之方佐之﹐擬候尊師同訂﹐終慚布鼓﹐希諒之。

建蓮肉﹝一斤﹐帶心撲如麻子大飯上蒸曬九次爲末﹞麥冬肉﹝一斤﹞嫩荷葉﹝半斤﹞頂生地﹝四兩﹞金櫻子﹝去毛﹐半斤﹞以前四味熬膏﹐同蓮肉粉杵爲丸﹐秋石湯送五錢。

抑鬱頓挫﹐HT無聊心乃偏倚﹐十二官皆無主﹐則陰气並於陽也﹐投以重鎭之劑。

生鐵落郁金半夏苦參橘紅塊苓陽極升而不入陰﹐郁沈而不附﹐是以有晝無夜﹐離明當午而睡﹐水漸衰矣。治以交陰陽﹐引衛入營﹐毋云血家忌半夏也。

半夏酸棗仁生地生甘艸糯米茯苓米仁去油乳香暑熱時邪﹐病經二十日﹐諸法具備﹐何必問途於蹇足。旣承觸暑相招﹐勉爾揮汗撰方。

川連半夏生甘艸淡芩茯苓生薑此癥原屬胃乏沖和之气而起﹐要之﹐沖和之气卽太和元气﹐位天地﹐育萬物﹐無非此气﹐少幾霍然。若在操觚蓮幕。非所宜也。吾聞君子贈人以言﹐愛人以徳﹐故瑣屑及此。

旋復花木瓜生穀芽炙艸代赭石白芍糯米汁病更節後﹐醫歷多人﹐朝張言熱﹐暮李論寒﹐臟腑各有受盛﹐運气各有翕辟﹐眇爾一軀﹐徧嘗補瀉﹐不病亦病矣。宜守正持法﹐幸勿好大喜功。

卷三

當歸建中湯

脈弦勁如循刀刃﹐全無沖和之气﹐木气太過﹐金令不及﹐從後來者﹐謂之賊克﹐苟非致太和之气﹐以消乖戾﹐必至陰失潛藏﹐陽無所倚﹐履霜堅冰至﹐豈可不未雨而綢繆乎﹗老子云﹕齒剛則折﹐殆其是也。切囑切囑。此方存之於左券。

炙甘艸北沙參料豆皮冬桑葉生白芍麥冬肉中土以嵩髙而定八方之位﹐是蜀在坤矣。毓斯境者﹐脈宜緩而流利﹐今洪搏太過﹐面黃气重﹐幸在浙已久﹐若處故鄕﹐是脈象當血溢﹐卽日回蜀﹐宜早服丸以滋之。

卷三

六味地黃丸

淸貴之脈﹐類多六陽﹐次則六陰﹐是皆純淳之象﹐今體稟六陽﹐是一徵也。息分九候﹐位分三部﹐𨿽一部之中﹐均察臟腑﹐而左部顯然者﹐心肝腎三髒﹐今寸來空大﹐是心不藏神也。

關脈滑數﹐木無水養也。尺來浮大﹐水气不衡也。火以木爲體﹐木以水爲母﹐先天一气﹐由是通明﹐故知離中耦畫生陰﹐心气日欲下交﹐坎中奇畫生陽﹐腎气日欲上承﹐是卽心腎一交也。丹訣雲﹕水火交永不老者﹐此也。無非尋常日用之間﹐心欲寧﹐肝欲和﹐腎欲實﹐庶無恍惚悸動﹐以及肢末不利。而四體泰然矣。謹疏一方﹐先滋營衛﹐頤養之法﹐再圖疏呈。

人參棗仁遠志當歸炙艸熟地茯神元參白芍木香脈象較前稍和﹐兩手平均﹐俱就六陽本體﹐可卜無外來之气﹐惟營衛少虛耳。但觀簿書旁午﹐是心陰不得不養﹐腎陽不得不藏﹐以供日用之精神﹐以副臨民之至意。先配湯藥﹐帶往省中﹐日進一劑培補﹐隨配膏丸相繼﹐憲體精神﹐自當日臻康泰矣。

人參棗仁歸身炙艸茯神元參白芍杞子熟地胡桃桂圓肉《內經》稱三陽結乃成膈者﹐單指太陽陽明少陽也。今從脈色較之﹐少陰與厥陰亦病。

若以塡補下焦爲首務﹐固所當然﹐但胃關一部﹐從何飛渡﹐且有一團郁火﹐挾木邪橫亢於中州﹐得熱爲伍﹐愈肆猖狂﹐若寒勢所不容﹐甘寒勢不容緩﹐倘令肺不生津﹐大腸不生液﹐津液愈虧﹐爲病愈繁矣。且逆上者﹐肝邪也﹐水不生之耳。不納者﹐胃病也﹐肺气不降耳。一身之中﹐津液眞精﹐皆爲切要。愚見專事於此﹐未識如何﹐先進五汁飲﹐次商投藥可也。

蘆根汁甘蔗汁茅根汁鮮藕汁水梨汁﹝各一杯﹞生薑汁沈香汁﹝各一小匙﹞診得脈象﹐惟有虛細無力﹐弦象俱退﹐手足顫振﹐此元气虧弱之徵。前此投藥﹐俱無少效者﹐蓋爲元气不克載藥行令耳。今無气一日不復﹐則病機一日不退﹐病機與元气本不並峙﹐此長彼消﹐理之常也。據愚見湯藥在乎其次﹐必以直走先天之品劑爲膏丸﹐朝斯夕斯﹐久久自足﹐元气元精﹐一朝而復﹐後天飲食﹐不彊自彊矣。因此癥非暴感內傷﹐不必數數更方﹐以苦陽明胃口﹐且經不云乎。適於胃者爲補﹐煎藥久服﹐適於胃者否耶。愚自吳中承給諫公之命﹐來斯一診色脈﹐固知不出此理﹐勉爲鎭臺畱三日者﹐一則感鎭臺下士之隆﹐一則爲給諫公篤親之愛﹐而欲浙中諸醫。一批卻導﹐以報鎭臺﹐今參脈癥﹐毋事更張﹐直補先天可也。議呈煎膏丸三方﹐煎則暫用﹐膏則時時頻服﹐丸則淸晨爲定﹐俟塡補二十日外﹐便有消息﹐尙當叩階復診何如。

方未見尊體本陰虛﹐陽气並邪獨發﹐熱二十餘日不解﹐蓋陰液枯﹐不能作汗﹐邪亦不解也。連劑養陰之後﹐邪少松﹐則大汗泄﹐是雲行雨施﹐品物咸享之候﹐何疑其脫耶﹖但弱體久病不解﹐元气愈虧﹐此邪稍出﹐大汗作﹐亦屬接補關頭﹐不容少懈耳。心靜則气定而神住﹐切不可憂擾神气﹐致陽上升﹐至囑至囑。

人參﹝四錢﹞熟地﹝一兩﹞抱木茯神﹝二錢﹞天冬﹝三錢﹞制首烏﹝五錢﹞左顧牡蠣﹝六錢﹞脈空弦﹐腹中急痛﹐肝病也。治肝不應﹐治脾亦良法也。

粗桂枝﹝一錢﹞沒藥﹝五分﹞白芍﹝二錢炒黃﹞甘艸﹝一錢炒黑﹞琥珀﹝一錢﹞飴糖﹝錢半﹞骨小肉脆﹐本非松柏之質﹐補瀉溫涼雜投﹐豈是濟生之術。幸能食便實﹐秋令尙可扶持﹐然破脫肉﹐側眠經阻﹐醫者猶然夢夢何也。僕老不談醫﹐聊書數語﹐並擬一方。

熟地炙艸當歸生左牡蠣十二經皆有咳﹐胃病安得不咳﹖況此土病於金髒﹐而腑亦病﹐於此而求其痛與瀉﹐一在於胃之上脘﹐一在於肺之腑﹐所以無從蹤迹也。仰屋圖維﹐必須分兵合剿﹐乃得擬一法﹐請諸道長﹐以此而益精之﹐或芻蕘可采﹐爲蝦力於行舟何如。

江西赤石脂﹝六兩﹐﹞炒黑漧薑﹝一兩﹞二味爲末﹐黃米飯爲丸。

人參﹝一錢﹞炙黑甘艸﹝一錢﹞大棗﹝五錢﹞飴糖﹝五錢﹞桂木﹝一錢﹞酒炒白芍﹝二錢﹞煨熟生薑﹝一錢﹞水煎一次﹐去渣﹐送前桃花丸三錢。

病本濕溫﹐元气不能載邪外出﹐有直犯中焦之勢矣。擬以梔﹑豉上下分開之﹐姜﹑芩左右升降之﹐芳香之艸橫解之﹐以冀廓淸諸邪﹐未識得奏膚功否。

黑山梔淡芩川郁金生香附炒香豉生薑鮮石菖蒲生甘艸病久緒紊﹐終不離乎厥陰一臟。今商佐金气以暗制之﹐滋營气以撫綏之﹐實太陰以堵禦之﹐亦子貢存魯﹐霸越滅吳之意。

羚羊角人參制首烏淸阿膠麥冬云茯神診得眞气久不周於四肢﹐又暴受暑邪類中﹐遺溺目瞑﹐脈弦數而上承魚際﹐肝風爲足厥陰﹐用對証之藥以救其逆。

羚羊角竹茹連翹仁鮮桑枝半夏鮮石菖蒲根人生五十一臟哀﹐況向六乎﹖所患聚訟者﹐皆主腎臟。蓋以所述﹐大旨在扼定脾臟﹐則樞機得而四運成矣。

獨術膏先用十斤可也。

眞气已漓﹐病何能愈﹐有愈之方者﹐其仙乎﹖歸芍六君去甘艸﹐鮮桑枝煎湯代水。

此太陰被濕气燻蒸﹐無淸肅之權。木無畏﹐右肩臂漸顯不仁之象﹐曲傷生而尙甘之﹐我不解也。

生米仁鮮蘆根生地嫩桑枝白歸身赤芍人身之脈﹐胸走手﹐腹走足﹐八十丈周於一身﹐未有沈寒傷筋之損而不及於下者。先後異時﹐爲患則一﹐非鮑姑之艾﹑文伯之鍼不能愈。內服八味湯可也。

卷三

桂附八味丸

佞布之人多嗜﹐積郁之人多火﹐久而久之﹐怫郁之性﹐發波掀﹐若狂若魅﹐藥石旣不能與﹐先與丹藥焚於室中﹐以辟易其狂悖可也。

如意丹七丸須眉自落﹐皮毛淖澤﹐脈來浮澀﹐此風也﹐非衰白也。三十六種﹐同出異名﹐非淺可之疾﹐夏月宜食香風蛇﹐卽俗名黑風蛇也﹐與雞煮食之。

白歸身白麻赤芍生地旱蓮艸僵蠶銀花茺蔚子夏枯花頭痛﹐不見人爲一忌。肝風﹐嘔吐膽汁爲一忌。相與有年﹐知己惟此一人﹐豈宜坐視﹗條得挽回爲妙﹐然固有數存焉者矣。

溫膽湯去枳實﹐加天麻﹑鉤藤﹑桑葉。

是證究屬肝風﹐則厥陰一經﹐未易制也。在古法﹐有鎭攝一法﹐有培土禦之一法﹐所以東垣人參焦術茯苓柏子仁半夏陳皮熟地白歸身炙艸鱉甲久咳移邪犯胃﹐因咳而肺肅無權﹐故气升逆﹐勿用瀉損肺气之藥。

水梨去心帶皮搗爛﹐絲綿濾淸﹐慢火熬成膏﹐收入瓷缸內﹐蠟封口﹐每日開水送五錢。

陽明脈實﹐气急而喘﹐壯火食气﹐消爍眞陰﹐夏气開張而劇﹐剝棗時坦境也。此刻不能他圖﹐姑與溫膽湯﹐少衰其熱﹐以保傷金。

卷三

溫膽湯

體盛之人气必弱﹐寒熱乍起﹐卽現小便短數﹐頭項動﹐舌漧齒燥﹐气促﹐脈左弦右弱﹐渴天花粉捲竹葉濃橘紅靑蒿梗麥冬六一散脈數﹐五六日不更衣﹐舌黃唇焦﹐胃熱熾矣。況前服之藥﹐皆辛溫耗陰之品﹐今非寒涼不可﹐然宜小心保護爲主﹐因熱邪深入陰中﹐而陽气獨亢故耳。

川黃連枳實栝蔞赤芍生甘艸陳皮杏仁木通病之原﹐由食柿過多﹐得寒而起﹐於玆二十餘年矣。要知柿爲西方之木﹐其實稟秋金之气而成﹐其與肺金爲同气相求﹐可知其邪入肺﹐發爲气哮﹐久則腎水無本﹐虛而上泛爲痰。胃爲貯痰之器﹐所以降气湯﹑六君子﹐由肺及胃﹐皆得小效﹐而不除要莒﹐與卽墨不拔﹐齊地終非燕有﹐況脈象尙悍﹐當深入病所爲是。擬仲景方法。

甜葶藶苦葶藶大棗嗽而失血﹐已逾三載﹐纏綿不已﹐色黯脈弦﹐嗽益甚﹐環口色黃﹐由於肝脾﹐及於腎﹐上藏爲其所取﹐給而不能應矣。飲亦從而爲患﹐逐之不得﹐滋之無功﹐遷延日損﹐莫可彌縫﹐當取其中以冀流布﹐庶幾近之。擬宗建中法﹐加以滌飲之品﹐俟陽明升而繼以大補太陰﹐然後漸入純陰之法﹐否則非治也。

小建中湯去姜。加茯苓﹑姜皮。

古人造字﹐兩火著力爲勞﹐故爲君相二火而說。溫補中州﹐以靜痰之源﹐補下焦以益水之源。但病勢已深﹐恐非一擊可破也。

熟地枸杞子元參牛膝茯苓紫石英橫則爲坎﹐豎則爲串水﹐中間一點眞陽﹐水虧則露﹐爲龍火。KT爲震﹐震下之陽﹐與之同源當用一元丹﹐久服愈矣。

澹秋石五六斤﹐紅棗漿爲丸﹐早服五六錢﹐晚服二三錢﹐以陽秋石少許點湯送下。

脈弦數﹐尺獨大﹐咳而喉痛失音﹐乃數載失紅之後﹐其陰虧火炎﹐不言可諭矣。惟有至靜之品﹐引陽潛入陰中﹐庶近內經之旨。然須作靜攝工夫﹐使陰祕陽密﹐得坎離相交之力爲妙。

熟地﹝海石粉搗爛﹞金石斛北沙參茯苓麥門冬生白芍龜腹板山藥形忽漸瘦﹐脈虛極﹐气怯偶咳﹐目黑微眩﹐忽忽不樂﹐補气補血﹐人所知也。宜將陰獸﹐引入陰中﹐藥猶得力。早晚捕獺一頭﹐取肝陰漧用鹿角膠﹐各於木器杵碎﹐早服鹿角膠末一錢﹐晚服獺肝末一錢﹐皆開水送下。此常用百日之法﹐今擬煎方先服。

人參茯苓菟絲餅南棗焦冬術炙枸杞子左關搏指急疾﹐右關弦大﹐無胃气不歸元﹐充海無根﹐右關如是﹐當劇於春﹐右關如是﹐當折於秋。恐左關爲應﹐勉擬古人乙癸同源之治。

大生地女貞子枸杞子茯神元參杯山藥紫石英此病起於費心勞碌﹐風寒不切﹐遂致咳嗽吐痰﹐久則內傷。內傷者﹐內中之藏气傷也﹐卽古人所謂虛勞證總不得愈﹐必須絕去費心勞碌之事﹐一毫凡念不起﹐助之以藥﹐或可延年。

麥冬阿膠桔梗炙艸沙參米仁茯苓此痧勞也﹐由於太陰傷損﹐日傳至足少陰﹐脾气少溏﹐則入下藏也﹐百無一治﹐速宜返棹。閉關靜養﹐方一首奉贈﹐日飲可也。

熟地阿膠百合枸杞子花甲之人﹐兩尺獨大﹐二髒已衰之際﹐豈宜如此﹗急進乙癸同源之法可矣。

熟地女貞子菟絲餅茯苓元參旱蓮艸枸杞子蜜丸此眞陰虧證﹐俗名百日勞也。稍有伏暑﹐所以寒熱愈甚﹐惜乎治之不早爾。

熟地茜艸靑蒿元參滑石丹皮坎中一畫﹐眞陽孤飛於上﹐一交巳午之月﹐神水金丹﹐亦柰之何。

老生薑天冬懷牛膝甘艸川石斛元參女貞子稟性好食辛﹐醫書云﹕多食辛﹐令暴卒。今診得色脈﹐形骸俱憊﹐不須暴卒﹐亦不長生。自宜持其病﹐今先服三生飲。

生地黃赤茯苓麥冬粉甘艸生米仁紅棗此一損證也﹐從上損之下者﹐一損肺﹐肺再傳心﹐傳肝﹐傳脾﹐脾損便溏﹐傳至腎﹐則骨痿不能於牀﹐斷不可再投理肺藥﹐以速其提﹐惟豬肚丸可服。

卷三

豬肚丸

未過五旬﹐形脈色俱衰﹐叩之連喪三子﹐得不如是耶﹐況復傷其孫乎﹗此非藥餌所能療川貝母生地茯苓麥冬脈得數而且弦﹐此陰虧癥也﹐並非外感。今以虛火升而頭痛﹐漸有金水兩傷之勢﹐靜攝乃得﹐藥餌其次也。

熟地女貞子麥冬龜板元參澹秋石棗漿爲丸﹐開水送下。

肺爲水主﹐熱淫則融﹐融則水源竭矣。土爲金母﹐不承則金無生。土金水三藏日澌﹐苟無玉液﹐神精安能返﹖旣憊之有形﹐𨿽擬禁方﹐亦據古人之常談耳。

卷三

葦莖湯

心陰虛則易汗﹐肺陰虛則多嗽﹐肝陰虛則火升﹐腎陰虛則發熱﹐脾陽虛則便溏﹐非一眞陰乎﹐怯癥之漸也。但知頭痛醫頭之爲良醫﹐不知履霜堅冰至﹐君子其爲憂危之心也。

炒白芍小生地麥冬棗桂枝木炙甘艸靑蒿梗云苓診得脈細數而微﹐舌漧黃﹐下利﹐身焦燥而不潤﹐此爲下多傷陰﹐熱邪因之而內陷﹐大可慮也。治法輕以淸其邪﹐苦以泄其熱﹐未識應否。

川連小生地人中黃淡豆豉木通金銀花飲食不和者﹐太陰虧也。葛稚川肘後方﹐有一味治虛勞之法﹐少陰厥陰虧者﹐鹿角散。

太陰虧者﹐神曲散。今用神曲散。

眞陳六神曲研細炒香四兩﹐每食後﹐用開水調服二錢。

中焦爲气血津液朝會之所﹐今診得胃气不能脈中流布﹐其亦元气中餒也。酸以攝泄﹐辛以流動﹐惟甘以培養﹐因增腫患而卻之。擬方備閱。

橘白灼艾醒頭艸麥冬木瓜五味子厥有十四﹐泄爲一法﹐鎭爲一法。蓋因曲直太過﹐不特下侮土﹐並其上不畏金﹐鎭法恐其格不相入﹐宜因其勢而利導之﹐然後潤之滋之﹐鮮有不濟者。

羚羊角金鈴肉生甘艸淡吳萸黑豆生白芍云茯苓川郁金汁仲景書云﹕瘧脈自弦一句﹐開盡人天眼目﹐今三部九候之中﹐並無一毫弦象可見。與正气相戰者﹐非比春之風夏之暑﹐南方之瘴也﹐於此推之﹐思過半矣。

艸果仁炒濃朴陳皮白茯苓制蒼術炙艸脈愈按愈大﹐可知陰气不足﹐瘧邪得以深入﹐漏蘆﹑鱉甲補陰太過﹐非花甲勞心之體所宜。

人參蔻仁淡黃芩生牡蠣生地陳皮小靑皮生首烏新谷薑汁明系肝風上冒﹐右尺脈碎亂搏指﹐此乙癸同源﹐腎肝同病也。但少陰之脈﹐不至於巓﹐惟厥陰能至﹐以肝爲重﹐腎次之。

羚羊角生地半夏白芍當歸身陳皮茯苓菊花女貞子此由金水不相承挹﹐故咳久不愈﹐切勿理肺﹐肺爲嬌藏﹐愈理愈虛﹐證不可泛然滋陰。

北沙參整玉竹雲茯神川石斛甜杏仁生扁豆短气失音﹐喉中時作水雞聲﹐右脈如革﹐面浮色痿﹐肺胃應之﹐心下痞硬﹐補瀉紛更﹐動無一效﹐甚於水冷﹐劇於春候。擬進葦莖越婢成湯﹐進飲三劑。

石膏桂枝木白芍杏仁冬瓜子生米仁木屬濕溫。犯在三焦﹐先斥腠理﹐誤傷手太陰足太陽之气﹐必致漸入虛損一途﹐非病之過﹐治之過也。必移入髙明靜虛之室﹐治以百日之遙﹐庶幾得之。擬言開太陽﹐益太陰。

淡漧薑﹝同五味子搗爛﹞茯苓地骨皮桑葉生扁豆生甘艸弦動無情之脈﹐卽名胃少﹐𨿽非難經所謂但弦無胃﹐而久病有此不宜﹐莫因失血而久進純陰之藥﹐陽气抑而陰無所恃也。拙見且進甘溫。

建中湯加人參﹑炙綿﹑歸身。

病在奇經﹐治他經不應﹐要知血行淸道﹐便知淸气不肅﹐所以鼻紅昏暈二者皆出督脈﹐好異無用﹐以古法之法治之自效。

生地犀角廣圓核側柏葉上蜜丸﹐早服五錢﹐晚服三錢﹐開水下。

暑者﹐熱中之陰邪也﹐心先受之﹐侵入胞絡﹐怠惰不語﹐神昏肢冷﹐爲不治。今脈遲軟﹐漸有是機﹐四末漸冷﹐竟有內閉外脫之虞。急用通陽救逆之法﹐仿右大順散之義﹐未識何如。

桂枝半夏焦白芍炙甘艸右脈芤搏﹐耳聾﹐血下溢﹐寒熱不已﹐陰絡所傷﹐而厥陰不攝﹐當從至陰中宣出熱邪﹐是存陰第一義也。

靑蒿白知母生白芍炒黃柏鱉甲鮮荷葉元米一合﹐泡湯爲水。

右脈一息七重弦﹐左脈一息六至緊﹐咳而不得息﹐陰气已弱﹐金水同受病﹐且議景嶽六君煎投之。

卷三

金水六君煎

素有喘癥﹐形气怯弱﹐咽痛不腫﹐時咳﹐此新感風溫在肺﹐气不下肅﹐尙宜淸降。

桑葉白沙參塊茯苓杏仁川貝母南棗肉稟質旣薄﹐咳紅﹐極易傷陰﹐不可理肺﹐緣水出髙源﹐肺主气母﹐借以生津補液﹐周環生地淸阿膠枸杞子料豆皮麥冬百合昨所同議之方﹐以兩關按之﹐脈弦﹐特借仲景旋復代赭法﹐同四磨飲投之。旋復有轉旋﹐代赭爲鎭墜之品﹐鹹寒可降﹐酸可入肝。四磨則漸摩運化﹐使手太陰得行淸肅之令﹐足厥陰無克侮之暴。今診得兩關弦象已減﹐面浮少退﹐是藥已應﹐而暴渴欲飲﹐則仍然如故。是則陽明之腑﹐中垢不去﹐煎熬津液﹐下流一日不通﹐上流一日上泛﹐𨿽有補虛之策﹐孰敢泛投﹖且其虛脈虛像﹐顯然彰著﹐勢不容緩。前旣借仲景之法﹐以退兩關之弦﹐此獨不可借仲景急去宿垢以存津液。然未可以子和霸法投之﹐擬以緩法﹐推陳致新﹐仍候昨日兩道長印可旋復花代赭石人參煎送沈香化气丸二錢五分。

卷三

滋營養液膏

女貞子廣皮榦桑葉熟地旱蓮艸白芍黑芝麻枸杞子鮮菊花歸身黑豆玉竹南燭葉白茯神沙蒺藜炙艸上前十四味各四兩﹐後二味各二兩﹐天泉水。桑枝火熬成膏﹐收入眞阿膠三兩﹐煉淨白蜜三兩﹐瓷缸貯好﹐每日卯時挑服五六錢﹐開水送下。

此方爲林下服食之大藥﹐肝气不和之妙品。貞﹑蓮二味﹐法二至以暗轉陰陽﹐佐以桑﹑調風气應候﹐播植生機﹐助以杞﹑菊﹐爲升降之春秋﹐亦承流以宣化。歸﹑芍辛酸﹐一通一泄﹐使無壅滯之情。地黃﹑蒺藜﹐一塡一養﹐不致肌虛之困﹐豆滋水息肝﹐南燭培元益气﹐茯神﹑玉竹爲營衛報使﹐橘紅﹑甘艸爲喉舌眞司﹐阿膠濟水造成﹐激濁揚淸之凜冽﹐蜂蜜百花釀就和風甘雨之仁慈。服之不特調元卻老﹐且以見天地之生生有如是也。

卷三

心脾雙補丸

人參元參五味子遠志肉麥冬茯神酸棗仁柏子仁於術川貝生甘艸苦桔梗丹參生地川黃連金蘋香附朱砂上爲末﹐用桂圓肉熬膏代蜜﹐搗丸如彈子大﹐每晨嚼服一丸﹐開水送下。

經云﹕女子以心脾爲立命之根﹐凡心脾气郁﹐郁則從火。久久不解﹐漸耗五陰。特制此方﹐有通有補﹐允與丹溪﹑立齋諸公相頡頏者﹐方義蓋取人參養心﹐麥冬益心津﹐生地﹑丹參﹑元參益心陰﹐茯神﹑柏子﹑遠志安心神﹐五味﹑棗仁收心液﹐川連﹑甘艸瀉心陽﹐桔梗利心气﹐朱砂鎭心怯﹐白術健脾陽﹐香附暢脾陰﹐川貝療脾郁﹐特重其數﹐以對待心脾二髒﹐龍眼代蜜﹐大補心血﹐甘艸和脾。丸如彈大﹐細嚼吞下﹐不致直趨下焦﹐其功倍著矣﹐名曰心人參雲母粉當歸金鈴子生地吳茱萸炒白芍妙白川芎漧漆制香附藕粉﹝生用﹞老白韭根上爲末﹐眞神曲糊丸綠豆大﹐每日百丸﹐空心開水服下。

附刊書札

其一

自親雅範﹐若飲醇醪﹐別來時憶淸芬﹐不啻東野雲龍之感﹐緬想足下遠溯靈蘭。近搜雜著﹐特開生民之壽域﹐實爲濟世之慈航。弟於斯道交情頗廣﹐未嘗有究心如足下者﹐欽佩之至﹐玆於夢琴仁弟處接奉朵雲﹐極承綺注﹐垂愛殷拳﹐深銘五內﹐並荷惠及瑤章﹐過獎太甚﹐益覺汗顏。鄙人自愧才疏﹐碌碌奔走﹐三十年來﹐愁長鬢絲﹐皮寬腰帶﹐身如蕉而破碎﹐肘生柳以支離﹐燕影萍蹤﹐依然故我﹐不免爲時光所笑人也。拙著《瘟疫》一書﹐成於倉猝﹐筆墨荒蕪﹐豈堪行世﹐因承不棄﹐故敢布鼓於雷門﹐倘足下必欲付之梓人﹐務求深加斧政﹐去其瑕疵﹐集中尙有紕繆及字畫未眞處﹐另呈裁正。承錄校刻姓氏﹐得叨附驥﹐不勝欣幸﹐夢

附刊書札

其二

執別逾歲﹐繒曠鬲﹐離逖之感﹐驅役魂夢﹐朗月照膽﹐淸風吹懷﹐欽響靡﹐伏維足下業兄言而嘆息﹐足下尋墜緒之茫茫﹐獨旁搜而遠紹﹐作中流之砥柱﹐回旣倒之狂瀾﹐是以觸處生春﹐頌聲徧地﹐所謂無一夫不被其澤者也。昨承托致秋山尺素﹐領悉靈蘭祕冊﹐盡付剞劂﹐活人壽世﹐流澤何窮。恕輩指南有鍼﹐實堪領教﹐惟蒙以校刻之中﹐叨廁賤名﹐慚恧實甚﹐拳拳盛心﹐何以克當﹐感謝奚似。倘刷印後﹐乞早賜讀是幸。景星慶雲﹐先睹爲快。

跋

銘奉吾師命﹐校訂《三家醫案》一書。師於是書﹐幾經歲月﹐隨在搜羅﹐輯往哲之良方﹐備臨時之寶鑑﹐案取揣摩﹐方畱繩墨﹐斟今不致泥古﹐酌古卽可通今。於以公諸同好﹐不吝靑囊﹐授之吾徒﹐遙傳丹竈﹐此濟世之盛心﹐指迷之寶筏也。師近日又取徐靈胎所批《臨證指南》﹐重爲刪訂﹐因華氏所刻﹐門類𨿽分﹐精粗交雜﹐爰復掃除繁蕪﹐務歸的當﹐庶使妙義顯呈﹐金鍼暗度﹐繼往開來﹐未始非吾師玆選啟其端也。今於醫案告成﹐附識數語﹐以續請

道光壬辰夏四月門人淩銘志於暖翠樓

