

侶山堂類辯淸張志聰

序

余家胥山之陰﹐峨嵋之麓﹐有石累焉紛出。余因其屹然立者﹐植之爲峯﹔塊然枵者﹐根據之爲岡﹔峭然削﹑洞然谷者﹐綴之爲曲屈﹑爲深窈。就其上築數椽﹐而南則軒臨其山。客有訪餘者﹐望其蓊蔚陰秀﹐咸低徊畱之﹐擬冷泉風況焉。餘日坐臥軒中﹐幾三十年﹐凡所著述﹐悉於此中得之。去冬《素問》成﹐漸次問世﹐偶慨嘆曰﹕旣闡聖緒﹐仍任習訛﹐譬比倒瀾﹐等同鷗泛﹐爰是錯綜盡蘊﹐參伍考詳﹐隨類而辯起焉。

𨿽然﹐惡乎辯哉﹗夫天下有理所同者﹐同無容辯﹐天下有理所異者﹐異亦無容辯。卽天下有理之同﹐而勿爲理之所異﹐理之異﹐而或爲理之所同者﹐同中異﹐異中同﹐又無容辯。惟是理之同矣﹐而同者竟若異﹔理之異矣﹐而異者竟勿同。同之不可爲異﹐異之不可爲同﹐又何容無辯﹖辯之而使後世知其同﹐卽知其所以異矣﹔知其異﹐卽知其所以同矣﹔知其同不爲異﹐異不爲同﹐卽知其所以同﹑所以異矣。無事辯矣﹗若日予好﹐豈敢云然﹗

康熙歲次庚戌正陽月西泠

隱庵張志聰書於巖池之花闌

卷上

辯血

經云﹕營气之道﹐內谷爲寶。谷入於胃﹐乃傳之肺﹐流溢於中﹐布散於外﹐精專者行於經隧。是血乃中焦之汁﹐流溢於中以爲精﹐奉心化赤而爲血。衝脈與少陰之大絡﹐起於腎上﹐循背裏﹐爲經絡之海。其浮而外者﹐循腹右上行﹐至胸中而散﹐充膚熱肉﹐滲皮膚﹐生毫毛﹐男子上唇口而生髭須﹐女子月事以時下。此流溢於中之血﹐半隨衝任而行於經絡﹐半散於脈外而充於膚腠皮毛。臥則歸於肝臟﹐是以熱入血室﹐刺肝之期門。臥出而風吹之﹐則爲血痺﹐此散於皮膚肌腠﹐故曰布散於外﹐乃肝臟所主之血也。故婦人之生﹐有餘於气﹐不足於血﹐以其月事﹐數脫於血也。﹝時俗皆謂男子血不足﹐女子血有餘﹞。此血或因表邪太盛﹐迫其妄行﹐以致吐衄者﹔有因肝火盛者﹐有因暴怒﹐肝气逆而吐者﹐吐則必多﹐𨿽多不死﹐蓋有餘之散血也。又心下包絡之血亦多﹐此從衝任通於心包﹐爲經絡之血者﹐乃少陰所主之血也。如畱積於心下﹐胸中必脹﹐所吐亦多﹐而或有成塊者﹐此因焦勞所致。治法宜引血歸經。若屢吐不止﹐或咳嗽而成勞怯﹐或傷腎臟之原﹐而後成虛脫﹐所謂下厥上竭﹐爲難治也。其精專者﹐行於經隧﹐心主之血也。中焦蒸水谷之津液﹐化而爲血﹐獨行於經隧﹐以奉生身﹐莫貴於此。榮行脈中﹐如機緘之環轉﹐一絲不續﹐乃回則不轉﹐而穹壤判矣。是以有吐數口而卒死者﹐非有傷於血﹐乃神气之不續也﹔有因咳嗽而夾痰帶血者﹐肺臟之血也﹔有因腹滿而便血﹑唾血者﹐此因脾傷而不能統攝其血也。學者先當審其血气生始出入之源流﹐分別表裏受病之因證﹐或補或淸﹐以各經所主之藥治之﹐未有不中於竅者矣。近時以吐血多者﹐謂從胃出﹐以陽明爲多血多气耳﹗不知陽明之所謂多血多气者﹐以血气之生於陽明也﹐而太陽﹑太陰﹑厥陰﹐亦主多血﹐非獨陽明。試觀剖諸獸腹中﹐心下夾脊包絡中多血﹐肝內多血﹐心中有血﹐脾中有血﹐肺中有血﹐腎中有血﹐胃實未嘗有血﹐而可謂多乎﹖

卷上

辯气

或曰﹕人秉陰陽水火而生﹐總屬一气血耳﹗余觀《傷寒論》注疏﹐子以皮膚肌腠﹑五臟六腑﹐各有所主之气﹐恐於陰陽之理相背歟﹗曰﹕子不明陰陽離合之道﹐合則爲一﹐離則有三。太陽之气﹐生於膀胱﹐而主於膚表。少陽之气﹐生於腎臟﹐而通於肌腠﹐故《靈樞經》曰﹕三焦膀胱者﹐腠理毫毛其應。蓋太陽之气主皮毛﹐三焦之气充肌腠。此太少之气﹐由下焦之所生。若夫陽明之气﹐乃水谷之悍气﹐別走陽明﹐卽行陽行陰之衛气﹐由中焦之所生。此三陽之气各有別也。三陰者﹐五臟之气也。肺气主皮毛﹐脾气主肌肉﹐心气通血脈﹐肝气主筋﹐腎气主骨。此五臟之气各有所主也。夫气生於精﹐陽生於陰。胃腑主化生水谷之精﹐是以榮﹑衛二气﹐生於陽明。膀胱者﹐州都之官﹐精液藏焉﹐而太陽之气﹐生於膀胱。腎爲水髒﹐受五臟之精而藏之﹐故少陽之气﹐發於腎臟。水谷入胃﹐津液各走其道﹐五臟主藏精者也。是三陰之气﹐生於五臟之精﹐故欲養神气者。先當守其精焉。夫一陰一陽者﹐先天之道也﹔分而爲三陰三陽者﹐後天之道也。子不明陰陽之離合﹐血气之生始﹐是謂失道。

客曰﹕三陰三陽﹐敬聞命矣﹐請言其合也。曰﹕所謂合者﹐乃先天之一气﹐上通於肺﹐合宗气而司呼吸者也。

夫有生之後﹐皆屬後天﹐故藉中焦水谷之精﹑以養先天之精气﹐復藉先天之元气﹐以化水谷之精微﹐中﹑下二焦﹐互相資益。故論先後天之精气者﹐養生之道也﹔分三陰三陽者﹐治病之法也。如邪在皮膚﹐則傷太陽之气﹐或有傷於肺﹔邪在肌腠﹐則傷少陽﹑陽明﹐或有傷於脾﹐邪中少陰﹐則有急下急溫之標本﹔邪中厥陰﹐則有或寒或熱之陰陽。此在天之六气﹐傷人之三陰三陽﹐猶恐其不能分理﹐而可以一气論乎﹖若謂正气虛者﹐補中﹑下二焦之元气﹐以禦六淫之邪﹐則可。

卷上

辯兩腎

門人朱濟公問曰﹕有云兩腎皆屬水﹐命門居兩腎之中﹐在脊之十四椎內﹐爲三焦生气之原﹐有如坎中之滿﹐此說甚爲有理。曰﹕此不經之語耳﹗夫醫道始於黃岐﹐臟腑血气之生始出入﹐非生知之聖﹐孰能究其精微﹖柰何後學不體認聖經﹐反好爲異說。夫人之始結胚胎﹐猶太極耳﹗三月而成形﹐先生兩腎﹐猶太極而生兩儀。天一之水生木﹐木生火﹔地二之火生土﹐土生金。是先天止有水火﹐後天始備五行。五行之中有二火﹐合而爲三陰三陽﹐以配六髒六腑。故《靈樞﹟本輸篇》曰﹕少陽屬腎﹐腎上連肺﹐故將兩髒。蓋少陽乃三焦之生气﹐發於右腎﹐上合包絡﹐爲相火之原﹐左腎屬水﹐上連於肺﹐故爲兩髒也。﹝腎上連肺﹐詳《水熱穴淪》。﹞又《本髒篇》曰﹕腎合三焦膀胱。蓋右腎之气上合於心主包絡﹐而爲一臟。又《素問﹟咳論》曰﹕腎咳不已﹐則膀胱受之﹔久咳不已﹐則三焦受之。是《內經》止曰腎﹐而原無命門之名。蓋以一腎合三焦﹐一腎合膀胱﹐是爲兩髒而配合兩腑者也。夫人秉陰陽水火而生﹐若以兩腎象坎中之滿﹐又將何髒以象離中之虛乎﹖潛心聖經﹐自不爲前人所惑。

濟公復問曰﹕《難經》謂右腎主男子藏精﹐女子系胞。師言爲相火生气之原﹐是左腎主水﹐右腎主火﹐精水止生於左﹐而胞當偏於右矣。曰﹕非此之謂也﹐夫天地陰陽之道﹐在無形之气﹐曰陰﹑曰陽﹔有形之徵﹐曰水﹑曰火﹔在人之元神﹐曰气﹑曰精。天一生水﹐地二生火﹐陰中有陽﹐陽中有陰﹐兩腎之气﹐交相貫通﹐左右之皆有精有气。水卽是精﹐火卽是气。陰陽水火﹐互相資生﹐否則孤陽不生﹐獨陰不長矣。夫藏精系胞之說﹐亦不過分別男女而言。然在女子未嘗不藏精﹐在男子亦可以結胎者也。胞之所系﹐蓋言天主生物﹐地主成物﹐故系於右﹐乃气之所感﹐非胞之聯系於右腎也。如雲日月星辰系焉﹐亦大气之所載﹐日月營運﹐星移斗轉﹐又何嘗有所系帶乎﹖

卷上

辯三焦

己酉之秋﹐《內經》甫竣﹐興懷山水﹐八月旣望﹐偕二三知己﹐夜泛西泠﹐時月明云斂﹐天髙气淸﹐呼盧暢飲﹐幾忘寤寐。偶論及三焦﹐有云無形之气者﹐有云有形之經者﹐聚訟不已﹐質之於余。余曰﹕有形﹑無形皆是也﹐但各偏執一見﹐而不能通貫耳﹗《靈樞經》曰﹕三焦﹑膀胱者﹐腠理毫毛其應。《金匱要略》云﹕腠者﹐是三焦通會元眞之處﹔理者﹐皮膚臟腑之文理也。蓋三焦乃少陽相火﹐卽精水中所生之元陽﹐﹝壯則爲火﹐和平爲元气。﹞遊行於上中下之間﹐通會於腠理之內﹐實無形之气也。若遊行之气﹐不應屬一腑而有經穴矣。《經脈篇》曰﹕三焦之脈﹐入缺盆﹐布膻中﹐散絡心包﹐下膈﹐循屬三焦。﹝下膈﹐乃胃分。循者﹐循於三部也。﹞《榮衛生會篇》曰﹕上焦出於胃上口﹐中焦亦並胃中﹐下焦者別回腸。《平脈篇》曰﹕三焦不歸其部﹐上焦不歸者﹐噫而酢吞﹔中焦不歸者﹐不能消穀引食﹔下焦不歸者﹐則遺溲。是三焦之气﹐發原於腎臟﹐歸著於中胃上下之間。《靈樞經》所論之出處﹐卽《平脈論》所歸之部署也。有有形之部署﹐則有經脈气穴﹐而爲一腑矣。臟腑血气之生始出入﹐先聖賢多詳論於諸經之中﹐柰何後人不能博覽羣經﹐又不能貫通會悟﹐是以各執一見﹐而爲一偏之辭。嗟嗟﹗三焦之理﹐數千年以來﹐尙議論紛紜﹐無惑乎諸君之折辯也。

卷上

辯包絡

越人謂心主包絡﹐與三焦爲表裏﹐俱有名而無形。後人有以命門爲包絡者。皆非通論也。少陽三焦之气﹐生於腎臟﹐卽相火也。相火者﹐先天所生之元陽也。包絡者﹐包絡於心下﹐多血而主脈﹐爲君主之相。其脈起於胸中﹐出屬心包絡﹐下膈﹐歷絡三焦。﹝在三焦曰循﹐在包絡曰歷﹐皆分循分歷於中胃上下之間。﹞是包絡在膈上三焦在膈下﹐皆屬有形之臟腑也。但包絡﹑三焦之气﹐並出於腎﹐一遊行於上中下﹐而各有所歸之部署﹔一入於心下包絡﹐而爲君主之相。﹝《靈樞經》云﹕腎合三焦膀胱。乃腎气上合於心包﹐猶膀胱之歸於部署。﹞猶腎與膀胱﹐太陽與君火﹐標本之相合也。腎中之元陽﹐先天之水火也﹐君火與包絡﹐後天之二火也。包絡﹑三焦﹐皆以有形無形之間求之﹐則得矣。

卷上

辯督脈

《骨空論》曰﹕督脈者﹐起於少腹以下﹐骨中央﹐女子入系庭孔。其孔﹐溺孔之端也。﹝庭孔﹐陰戶也。

溺孔之HT﹐戶內之產門也。此言督脈起於少腹之內﹐故舉女子之產戶以明之﹐是男於之督脈亦起於少腹內﹐宗筋之盡處﹐故下文曰﹕其男子循莖下至篡﹐與女子等。蓋此節舉女子﹐則男子可知﹐下節舉男子﹐則與女子等也。﹞其絡循陰器﹐合篡間﹐繞篡後﹐別繞臀﹐至少陰與巨陽中絡者﹐合少陰﹐上股內後廉﹐貫脊﹐屬腎。﹝篡﹐初患切。

臀﹐音屯。篡間﹐前後二陰相交之處。此言督脈循陰器之下﹐從後臀貫脊﹐在十四椎之間﹐從命門而入內屬腎。蓋命門乃督脈所入之門﹐故越人以右腎名爲命門﹐謂督脈主陽﹐而右腎屬火也。﹞與太陽起於目內﹐上額交巓上﹐入絡腦﹐還出別下項﹐循肩內﹐夾脊﹐抵腰中﹐下循膂﹐絡腎。﹝《根結篇》曰﹕太陽根起於至陰﹐結於命門。命門者﹐目也﹐督脈之從上而下者﹐起於太陽之命門﹐上額﹐交巓﹐絡腦﹐出項﹐循肩﹐抵腰﹐下膂﹐絡腎。

是起於陽者﹐出於上之命門﹐而入於下之命門也。蓋太陽與督脈﹐乃陰中之生陽﹐本子先天之水火﹐爲性命始生之門﹐故上下出入之處﹐皆名命門。上節曰貫脊﹐屬腎﹐此節曰循膂﹐絡腎﹔猶髒脈之屬髒絡腑﹐腑脈之屬俯絡髒。督脈之從下而上﹐從上而下﹐皆從命門而入屬絡於兩腎者也。出於庭孔者﹐起於陰﹐而貫脊﹐屬於右腎﹕與太陽起於目內者﹐起於陽﹐而下膂﹐絡於左腎。是以陰屬陽﹐以陽絡陰﹐陰陽交互之妙用也。夫男左女右﹐故上節論女子﹐此下論男子﹐良有以夫。﹞其男子循莖﹐下至篡﹐與女子等。其少腹直上者﹐貫齊中央﹐上貫心﹐入喉﹐上頤﹐環唇﹐上系兩目之下中央。﹝齊﹐同臍。此言督脈之原﹐起於少腹之內﹐而分兩岐。一從後而貫脊﹐屬腎﹔一從前而循腹﹐貫齊﹐直上系兩目之下﹐而交於太陽之命門。是督脈環繞前後上下一周﹐猶天道之包乎地外也。世人咸謂背爲陽﹐腹爲陰﹐督脈循於背﹐總督一身之陽﹔任脈循於腹﹐統任一身之陰﹐又不明越人以右腎爲命門之義﹐故已詳注於《素問》﹐而復申明之。督脈分兩岐﹐而內絡兩腎﹐越人尙不能詳析經義。出分兩岐﹐而入亦分兩岐。﹞

卷上

辯臟腑陰陽

經云﹕太陰之上﹐濕气治之。而有肺金之燥﹐燥濕之相濟也﹐是以脾喜燥而肺喜潤。陽明之上﹐燥气治之。而胃合太陰之濕﹐臟腑雌雄之相配也﹐是以陽明不從標本﹐從中見太陰之濕化。陰陽和平﹐燥濕相合﹐則飲食消化﹐津液營運﹐而肌肉丰濃﹔如陰陽不和﹐則能食而瘦矣。故脾胃之陰濕太過者﹐宜燥之溫之﹔陽明之燥熱已甚者﹐宜苦寒以泄之。肺與大腸病秋金之燥者﹐宜淸涼以潤之﹔感太陰之濕者﹐宜溫熱以燥之。此平治陰陽燥濕之道也。少陰之上﹐君火主之﹐而有腎臟之水﹔太陽之上﹐寒水主之﹐而有巨陽之陽﹕陰陽標本之相合也。是以水上火下﹐斯成旣濟之無咎。若水不上濟﹐則火盛而心懸如病饑﹔火不下交﹐則下焦寒而足膝厥冷。故當調攝其水火之升降焉。厥陰之上﹐風气治之﹐而有包絡之火﹔少陽之上﹐火气治之﹐而有甲木之風。蓋火生於木﹐風自火出﹐風火之相生也。故火熾者﹐當先平其風木﹔風烈者﹐宜先息其火炎。此陰陽五行﹐雌雄配合﹐各有平調之法焉。故善養生者﹐非惟苛疾不生﹐更可以延年不老。

卷上

辯九竅

經云﹕天气下降﹐气流於地﹔地气上升﹐气騰於天。天地交而生化萬物。人秉天地陰陽之气而生﹐是以人之形身﹐應天地之日月﹑五星﹑山川﹑溪谷﹐而人之九竅﹐亦應地天之泰卦也。上三竅皆偶﹐下三竅皆奇﹐﹝肺﹑心﹑肝爲陰中之陽﹐而開竅皆偶﹔脾﹑腎爲陰中之至陰﹐而開竅皆奇﹐此天地鑪錘之妙用也。﹞奇偶之間﹐名曰人中﹐蓋以此中分人之上下陰陽也。肺開竅於鼻﹐心開竅於耳﹐肝開竅於目﹐脾開竅於口﹐腎開竅於二陰﹐﹝玉師曰﹕腎將兩髒﹐故開竅於二陰。﹞是五臟五陰之气﹐通於九竅者也。六腑不和﹐則九竅爲之不利﹐是六腑六陽之气﹐通於九竅者也。九竅爲水注之气﹐是臟腑之津液﹐外注於九竅者也。陰中有陽﹐陽中有陰﹐陰陽交互﹐上下和平﹐水隨气而營運於外﹐是天地交而九竅通也。若陰陽不和﹐則九竅閉塞﹐水道不行﹐則形气消索矣。

卷上

辯七門

越人《四十四難》曰﹕唇爲飛門﹐齒爲戶門﹐會厭爲吸門﹐胃爲賁門﹐太倉下口爲幽門﹐大小腸會爲闌門﹐下極爲魄門﹕是謂七衝門。人但知飲食從飛門而入﹐糟粕從魄門而出。不知所謂門者﹐有開有闔﹐有旋轉之樞﹐神气之有出有入﹐皆由此門。如曰吸門﹐必先呼出而後能吸入﹐有如轆轤之有升有降也。夫人之所以養生者﹐莫先乎飲食﹐如飲食不下﹐二便閉癃﹐多有因於气機不轉﹐人但知降下而不知升提﹐有如轆轤之繩﹐西不能下﹐因東之礙而不升。故曰﹕將欲下之﹐必先舉之。此之謂也。

開之曰﹕有礙於升者﹐有礙於降者﹐宜審別治之﹐又不可必其升而後降也。

卷上

春傷於風夏生飧泄﹐秋傷於濕冬生咳嗽

東方生風﹐春之气也﹔中央生濕﹐土之气也﹐主於夏秋之交﹐故曰秋傷於濕。﹝玉師曰﹕土主四气之七月八月﹐故秋傷於濕。﹞夫身半以上爲陽﹐身半以下爲陰﹔腰以上爲天﹐腰以下爲地。故陽者﹐天气也﹐主外﹔陰者﹐地气也﹐主內。故喉主天气﹐嗌主地气﹔﹝嗌乃胃土之門﹐脾脈貫胃絡嗌。﹞陽受風气﹐陰受濕气。風乃陽邪﹐故傷於風者﹐上先受之。陽病者﹐上行極而下﹐故春傷於風﹐夏生飧泄。濕乃陰邪﹐故傷於濕者﹐下先受之。陰病者﹐下行極而上﹐故秋傷於濕﹐冬生咳嗽。此天地陰陽之邪﹐隨人气之上下升降者也。﹝夏生飧泄﹐是天气之下降於地也。

肺主天﹐冬生咳嗽﹐是地气之上騰於天也。﹞

張開之曰﹕因上受之邪﹐而生在下之病﹔下受之邪﹐而生在上之病﹐故曰生﹐謂從上而生於下﹐從下而生於上也。

卷上

冬傷於寒春必病溫﹐夏傷於暑秋必瘧

溫病﹑瘧病﹐皆邪伏於內﹐而後發者。寒乃陰邪﹐冬時陽气內盛﹐故邪伏於在外皮膚之間。冬至一陽始生﹐至春陽气盛長﹐外伏之陰邪﹐與陽相遇﹐邪正相搏﹐寒已化熱﹐故春發爲溫病也。﹝陰遇陽則化熱﹐陽遇陰不隨正气所化﹐故與陰气寒熱交爭。﹞暑乃陽邪﹐夏時陽气在外﹐裏气虛寒﹐故邪伏於裏陰募原之內。夏至一陰始生﹐至秋陰气盛長﹐內伏之陽邪﹐與陰相遇﹐邪正相持﹐故發爲往來寒熱之瘧。﹝瘧﹐陰瘧也。陰邪發陽病﹐陽邪發陰病﹐皆人气之所化。﹞此天地陰陽之邪﹐隨人气之外內出入者也。夫《內經》首重天地陰陽之气﹐寒暑往來﹐升降出入﹐人居天地气交之中﹐隨四時之寒暑往來﹐而四時之風﹑寒﹑暑﹑濕﹐又隨人气之升降出入。東垣不明經旨﹐反穿鑿綴緝﹐而安道譏之﹔安道譏之﹐而亦不能闡發其經義﹐是使後人而復譏後人也。

開之曰﹕春時陽气盛長﹐秋時陰气盛長﹐伏邪必隨气而外出﹐故曰「必」。

卷上

亢則害承乃制制則生化

﹝古文﹕「制生則化」今文攺爲「制則生化」。﹞帝曰﹕願聞地理之應六節气位何如﹖岐伯曰﹕顯明之右﹐君火之位也﹔君火之右﹐退行一步﹐相火治之﹔﹝以臣受君﹐故曰退行一步。﹞復行一步﹐土气治之﹔復行一步﹐金气治之﹔復行一步﹐水气治之﹐復行一步﹐木气治之﹐復行一步﹐君火治之。相火之下﹐水气治之﹔水位之下﹐土气承之﹔土位之下﹐風气承之﹔風位之下﹐金气承之﹔金位之下﹐火气承之﹐君火之下﹐陰精承之。帝曰﹕何也﹖岐伯曰﹕亢則害﹐承乃制﹐制則生化。此論地之六節﹐以應四時之六气也。天道左旋﹐地道右轉﹐故曰顯明之右。顯明者﹐寅正之時﹐日方顯而明﹐故曰顯明﹐乃厥陰風木所主之時也﹔君火之位﹐乃二之气﹐少陰所主之六十日也﹔相火之位﹐乃三之气﹐少陽所主之六十日也﹔土气之位﹐乃四之气﹐太陰所主之六十日也﹔金气之位﹐乃五之气﹐陽明所主之六十日也﹔水气之位﹐乃終之气﹐太陽所主之六十日也。復行一步﹐木气治之者﹐周而復始也。﹝復言水气﹐以便接前歲之金制水生。﹞步者﹐六十日爲一步﹐以主時之气紀步也。治﹐主也。承者﹐下承上也﹐蓋以主時之气在上﹐而行過之气在下也。如四之气﹐太陰濕土主气﹐而無承制﹐則土亢矣﹔少生气﹐則不及矣﹔有木制火生於下﹐則土化而和平矣。又如初之气﹐乃厥陰風木主气﹐如無承制﹐則木盛矣﹔少生气﹐則不及矣﹔有金制水生於前﹐則木化而和平矣。化者﹐卽天地陰陽之造化﹐若太過不及﹐則有災眚之變﹐而不能化生萬物﹐故曰「制生則化」﹐謂有制而有生則化矣。元人王安道謂攺「制則生化」爲是﹐蓋亦不明經義者也。此總論五行生克之道﹐可一言以蔽者﹐柰何前人規矩而攺錯﹐雕鏤深刻﹐議論紛更﹐所謂道在邇而求諸遠﹐事在易而求諸難﹐非惟求之不得﹐且使邇者﹑易者﹐反可黃可黑矣。

卷上

上部有脈下部無脈﹐其人當吐不吐者死

《難經﹟十三難》曰﹕上部有脈﹐下部無脈﹐其人當吐﹐不吐者死﹔上部無脈﹐下部有脈﹐𨿽困無能爲害。所以然者﹐脈之有尺﹐譬如樹之有根﹐枝葉𨿽枯槁﹐根本將自生。脈有根本﹐人有元气﹐故知不死。

此越人論脈之生於中胃﹐寸生於尺﹐陽生於陰也。夫髒气者﹐不能自至於手太陰﹐必因於胃气﹐乃至於手太陰也。尺者﹐脈之根也﹐故善調尺者﹐不待於寸。是以上部有脈﹐下部無脈﹐其人當主吐傷中胃﹐而見此脈也。若不因吐而見此脈者﹐生气已絕於內﹐卽所謂寸口脈平而死者是已。故上部無脈﹐下部有脈﹐如樹之有根﹐𨿽困無害。上下文義﹐一气呵成。張氏圖注云﹕凡人之脈﹐上部有而下部無﹐乃邪實在上﹐生气不得通達﹐故當吐其邪而升其气﹐否則源塞﹐故知必死。是張氏以上節論邪﹐下節論正﹐一段气脈﹐分爲兩截矣。且邪壅於上﹐而下气不得疏達者﹐下部之脈必有力而沈緊﹐未有气壅於下﹐而反無脈者也。若以無根之脈﹐而再令吐之﹐是促之速死矣。予嘗診霍亂之脈﹐寸尺皆無﹐脈復者生﹐不復則死。要知始吐之時﹐先下部無脈﹐待師至診之﹐並上部皆無矣。越人注《難經》八十一篇﹐乃采摘《內經》設爲辯難﹐𨿽義理明顯﹐然其中亦有錯誤。若再疏注差訛﹐又爲越人之罪人矣。噫﹗著述難﹐而箋釋亦不易易。

卷上

東方實西方虛﹐瀉南方補北方

《七十五難》曰﹕經言東方實﹐西方虛﹐瀉南方﹐補北方。何謂也﹖然﹕金木水火土﹐當更相平。

東方﹐木也﹐西方﹐金也。木欲實﹐金當平之﹔火欲實﹐水當平之﹔土欲實﹐木當平之﹔金欲實﹐火當平之﹔水欲實﹐土當平之。東方者﹐肝也﹐則知肝實﹔西方者﹐肺也﹐則知肺虛。瀉南方火﹐補北方水。南方火﹐火者木之子也﹔北方水﹐水者木之母也。水勝火﹐子能令母實﹐母能令子虛﹐故瀉火補水﹐欲令金不得平木也。經曰﹕不能治其虛﹐何問其餘。此之謂也。夫遽曰金欲實﹐火當平之﹐水欲實﹐土當平之。

是五行之气﹐皆有亢有制也。奚止東方實﹐而南方當瀉乎﹖要知上二句乃啟下之文﹐下二句乃承上之辭也。意若曰﹕假如東方實西方虛者﹐當瀉南方而補北方也。瀉南方者﹐瀉東方之實﹐實則瀉其子也﹔補北方者﹐補西方之虛﹐子能令母實也。肺主呼吸﹐而腎爲生气之原﹐故經言腎爲本﹐肺爲末。荀子曰﹕未有子富而父貧者。卽此義也。然首末經義﹐重在補虛﹐﹝首末是經義﹐中段是越人釋經。﹞故曰不能治其虛﹐何問其餘。當知瀉南方﹐亦所以補西方也。何問其餘者﹐言五行之气﹐皆可推而論之。設使西方實東方虛﹐又當瀉北方而補南方矣。𨿽然﹐東南主生長之令﹐其气多實﹔西北主收藏之气﹐其气多虛。故曰歲半以上﹐勝之常也。夫金欲實﹐火當平之﹔水欲實﹐土當平之。分論主時之气﹐而各有太過也。東實西虛﹐瀉南補北﹐統論一歲之气﹐而有虛實也。﹝以歲气而兼論人身之五行﹐皆可。﹞參論經義﹐可分可合﹐庶爲得之。

卷上

《鍼經》論

《靈樞》古名《鍼經》《隋書﹟經籍志》謂之《九靈》﹐唐﹟王冰攺爲《靈樞》﹐蓋亦有所本也。其中論臟腑陰陽﹐雌雄配合﹐精神气血﹐生死原流﹐營衛之經行出入﹐經脈之終始循環﹐三陰三陽有血气之多少﹐手經足經分尺寸之短長﹔五臟五行之气外合皮肉筋骨﹐四方四時之令內通肺腎心肝﹔十二經脈合地之十二經水﹐十一臟腑應天之六律五音﹔天地日月配形身之上下﹐人與天地參也﹔生長收藏隨寒暑之往來﹐而人亦應之。脈隨呼吸﹐應周天之二十八宿﹔營隨衛轉﹐合晝夜之百刻陰陽﹐十二經中﹐分是動所生之病證﹔五臟脈法﹐有緩﹑急﹑滑﹑澀之提綱﹔論五臟神﹐內捨五情五志﹔分五形人﹐外具五色五音﹔察面王卽知臟腑之凶吉﹐審形气便知壽命之短長。論气之陰陽淸濁﹐有順有逆﹔味之酸﹑辛﹑甘﹑苦﹐有忌有宜。論內傷之病﹐分別陰陽喜怒﹔外感之疾﹐各有部署形層。百病之起﹐有寒﹑熱﹑虛﹑實﹔湯液之法﹐有補﹑瀉﹑溫﹑涼。其間義理精微﹐不能盡述。

苟非生知睿聖﹐焉能洞察隔垣﹖誠三才之原始﹐實醫學之上乘﹐後世視爲《鍼經》而忽之﹗醫者能明正气之生始出入﹐而後知邪病之虛實淺深﹐捨根本之大道﹐而反循末務﹐設遇盤根錯節﹐靡不意亂心迷﹐若能潛心此經﹐自然出類拔萃。

卷上

傷寒書論

世傳《傷寒論》﹐乃斷簡殘編﹐藉王叔和編次。聿稽仲景生於東漢﹐叔和西晉時人﹐相去止百餘歲﹐不遭秦火之劫﹐奚爲斷殘乎﹖第經義淵微﹐鮮有通其義者﹐故輒坻《傷寒論》爲非全書﹐聾瞽來學﹐實仲景罪人也。今世之醫﹐有終身目不識者﹐獨執陶氏《六書》﹐以爲枕中鴻寶。夷考陶氏﹐剽南陽唾餘﹐分別門類﹐將經中語气﹐皆爲斷截。若學人熟讀全書﹐細心體會﹐其中義理﹐如神龍出沒﹐首尾相顧﹐一字一句﹐條分縷析﹐鱗甲森然﹐得其蘊奧﹐自有精華滋味﹐非比塵垢糠。﹝以上多系王肯堂語。﹞

卷上

《金匱要略》論

所謂要者﹐得其綱領也。知其要者﹐一以貫十﹐十以貫百﹐可千可萬﹐一言而終﹔不知其要﹐流散無窮。此之謂也。內如婦人妊娠章云﹕懷身七月﹐太陰當養不養﹐此心气實﹐當瀉勞宮。類而推之﹐則知八月有手陽明之當養不養矣。十月之中﹐各分主養之臟腑﹐而各有當養不養之患﹐若止以七月論之﹐是舉一隅而不以三隅反也。學人潛心此書﹐得其要而引伸之﹐天下之理﹐其庶幾乎﹗

卷上

診法論

夫診脈察色﹐於《靈》《素》諸經。西晉王叔和﹐因《傷寒論》《金匱要略》﹐編輯《脈經》十卷﹐內𨿽采用經語﹐其中不無杜撰﹐且多七表八里之蛇足﹐圖畫七奇八怪之形狀﹐疑惑後學﹐反多岐路之悲。五代髙陽生﹐假叔和名﹐撰《脈訣》二卷﹐然亦有所長。在叔和《脈經》﹐又未可爲全璧。是以學者﹐當宗法《靈樞》《素問》﹐及仲景《平脈》《辧脈》諸法。《靈樞》有緩﹑急﹑大﹑小﹑滑﹑澀之提綱﹐《素問》有左右﹑前後﹑上下之診法﹐蓋以形身之上下四旁﹐以應天地六合之道。又三部九候之法﹐有天道焉﹐有人道焉﹐有地道焉﹐謂人居天地气交之中﹐人與天地參也。《經脈篇》論六髒脈屬髒絡腑﹐六腑脈屬腑絡髒。《脈要精微論》以尺脈候腎﹐左附上以候肝心﹐右附上以候脾肺﹐蓋以兩腎爲先天始分之水火﹐而生木火土金之五行也。臟腑之雌雄配合﹐經脈之屬絡相連﹐是以髙陽生有左心﹑小腸﹑肝﹑膽﹑腎﹐右肺﹑大腸﹑脾﹑胃﹑命之歌﹐蓋亦有所本也。﹝本論以右附上候脾胃﹐則心與小腸﹑肺與大腸﹐不言而可知矣﹐後人妄生別論﹐皆未曾參究《內經》。﹞《平脈篇》有三菽﹑六菽之診法﹐謂皮﹑脈﹑肉﹑筋﹑骨﹐乃肺﹑心﹑脾﹑肝﹑腎之外合﹐故以舉按輕重﹐以候五臟之气也。此四診之法﹐咸宜明了於心中﹐隨機應變於指下﹐兼之審證察色﹐而診道始備。至如褚澄﹑儲泳諸君之論﹐不徇經理﹐反復陰陽﹐顚倒臟腑﹐置之勿問可也。

卷上

識脈論

或曰﹕識脈其難乎﹗余曰﹕子但知識脈之難﹐而不知審脈之更難也。所謂識脈者﹐如滑伯仁之《診家樞要》曰﹕浮﹐不沈也﹔沈﹐不浮也。遲﹐不及也﹔數﹐太過也。虛﹐不實也﹔實﹐不虛也。滑﹐不澀也﹐澀﹐不滑也。長﹐不短也﹔短﹐不長也。大﹐不小也﹐小﹐不大也。緩﹐不逮也。弱﹐不盛也。伏﹐不見也。軟﹐無力也。微﹐不顯也。散﹐不聚也。洪﹐洪大也。細﹐微細也。代﹐更代也。牢﹐堅牢也。動者﹐滑大於關上也。弦者﹐狀如弓弦﹐按之不移。緊者﹐如轉索無常也。芤者﹐浮大而按之中空。革者﹐中空而外堅也。結者﹐緩而有止﹔促者﹐數而有止也。以對待之法識之﹐猶易分別於指下。所謂審脈者﹐體認所見之脈何因﹐所主之病何證﹐以心印之而後得也。《平脈篇》曰﹕浮爲在表﹐沈爲在裏﹐數爲在腑﹐遲爲在髒。又曰﹕浮則爲風﹐浮則爲熱﹐浮爲气實﹐浮爲气虛﹐浮則無血﹐浮則爲虛﹐是將爲外感乎﹖爲內傷乎﹖爲气乎﹖爲血乎﹖爲實乎﹖爲虛乎﹖是必審其証之表裏﹑陰陽﹑寒熱﹑虛實﹐病之久病﹑新病﹐脈之有力﹑無力﹐而斷之以意也。如扁鵲知桓侯疾之淺深﹐望而知之也﹔知虢太子不死﹐問而知之也。華佗聞呻吟之聲而取蛇毒﹐聞而知之也。後人惡能及二君之神智﹐然必四診咸備﹐而後可保萬全﹐故曰審脈之更難也。

卷上

音聲言語論

音聲者﹐五音之聲嘹亮而有髙下者也。語言者﹐分別淸濁字面﹐發言而有語句者也。土者﹐其數五。五者﹐音也。故音主長夏﹐是音聲之發於脾土﹐而響於肺金也。在心主言﹐肝主語。心開竅於舌﹐舌者音聲之機也。肝脈循喉嚨﹐入頏顙。喉嚨者﹐气之所以上下者也。頏顙者﹐分气之所泄也。肝心气和﹐而後言語淸明也。然又從腎間動气之所發﹐故腎气虛者﹐音聲短促﹐上气不能接下气矣。是以發言歌詠﹐出於五臟神之五志﹐故有音聲而語言不淸者﹐當責之心肝。能語言而無音聲者﹐當責之脾肺。能言語﹑音聲而气不接續者﹐當責之兩腎。聞乃四診之一﹐不知音聲之原委﹐又安能審別其病情乎﹗﹝《脈要精微論》曰。聲如從室中言者﹐是中气之濕也。﹞

卷上

望色論

盧不遠先生曰﹕嘗讀桓公合諸侯衛人後至﹐公朝而與管仲謀伐衛﹐退朝而入﹐衛姬望見公﹐下堂再拜﹐請衛君之罪。公曰﹕吾於衛無故﹐子盍爲請﹖曰﹕外家望君之入也﹐足髙气彊﹐有伐國之志也﹐見外家而有動色﹐伐衛也。明日君朝﹐揖管仲而進之。管仲曰﹕君捨衛乎﹖公曰﹕仲父安識之﹖仲曰﹕君之揖朝也恭﹐而言也徐﹐見臣有慚色﹐臣是以知之。又公與管仲謀伐莒﹐謀未發而聞於國﹐桓公怪之。仲曰﹕國必有聖人也。公曰﹕嘻﹐日之役者﹐有執柘杵而上視者﹐意者其是耶﹗乃令復役﹐少頃﹐東郭牙至。管子曰﹕子邪言伐莒者﹖對曰﹕然。仲曰﹕我不言伐莒﹐子何故言伐莒﹖對曰﹕臣聞君子善謀﹐小人善意﹐臣其意之也。仲曰﹕子何以意之﹖對曰﹕臣聞君子有三色﹕顯然善樂者﹐鐘鼓之色也﹔愀然淸靜者﹐衰之色也﹔艴然充盈手足矜者﹐兵革之色也。日者臣望君之在臺上也﹐艴然充盈手足矜者﹐此兵革之色也﹐君而不﹐所言者莒也。﹝﹐邱加切﹐音祛﹐張口貌。﹞君舉臂而指﹐所當者莒也﹐臣竊以慮諸侯之不服者﹐其惟莒乎﹗此例於醫﹐爲望法之第一義也﹐何必五色精明象見哉﹗此三人者﹐專心事桓﹐故見其動容貌﹐而知其用捨。若能專心事病患﹐則一望所楚﹐深達其自己欲言而未能者矣。死生吉凶﹐其末事乎﹖若季札聞樂所言﹐是又聞法之第一義也。

卷上

問因論

《內經》曰﹕治之極於一﹐一者因得之。閉戶塞牖﹐系之病者﹐數問其情﹐以從其意。得神者昌﹐失神者亡。蓋得其因﹐則能定其名﹔能定其名﹐則知所以治矣。夫病又有脈証之相應者﹐有不相應者﹐有病久而重感於新病者﹐有外感風寒﹐而復內傷五志﹐病不以次入而乘傳者﹐故當詳審其受病之因﹐所病之苦﹐察其志意得失﹐神气存亡﹐飲食嗜欲﹐居處房勞﹐參合脈證﹐以意逆之﹐然又不可惑於病家之言而無果斷也。予治一少年﹐傷寒三四日﹐頭痛﹐發熱﹐胸痛不可按。病家曰﹕三日前因食麵而致病者。予曰﹕不然。面飯糧食﹐何日不食﹐蓋因外感風寒﹐以致內停飲食﹐非因食麵而爲頭痛﹑發熱者。故凡停食感寒﹐只宜解表﹐不可推食。如裏气一松﹐外邪卽陷入矣。夫食停於內﹐在胸下胃脘間接之而痛﹐今胸上痛不可按﹐此必誤下而成結胸。病家云﹕昨延某師﹐告以食麵之因﹐醫用消食之藥﹐以致胸中大痛。予診視外證尙有﹐仍用桂枝湯加減﹐一服而愈。又一鄰女﹐年十三四﹐始出痘﹐至七八日﹐漿尙未化﹐醫措藥竟。其父云﹕家中事務﹐俱是此女料理﹐平日極辛苦者。醫聞之﹐復大加黃﹑白術﹐服後甚覺不安。次日﹐醫知誤投﹑術﹐復用淸諒解毒﹐角刺﹑甲片攻之﹐毒不能化﹐遂成不救。此皆惑於病家之言﹐不能主持過耳﹗聊記此二者﹐以爲聽言之鑑。

卷上

傷寒傳經辯

夫陰陽之道﹐一陰一陽﹐分而爲三陰三陽。三陰三陽﹐應臟腑之十二經脈﹐是無形之气﹐合於有形之經﹐在經脈有手足之分﹐在六气止論三陰三陽﹐而無分手與足也。風﹑寒﹑暑﹑濕﹑燥﹑火﹐天之陰陽也﹐在人亦有此陰陽之六气。如太陽之上﹐寒水主之。寒水者﹐膀胱之水也。太陽者﹐巨陽之气﹐水中之生陽也。《靈樞經》曰﹕膀胱者﹐毫毛其應。是太陽寒水之在下﹐而巨陽之气衛於通體皮毛之間。夫邪之中人﹐必先始於皮毛﹐故凡傷於寒﹐則爲病熱﹐是天之寒邪﹐病太陽之陽气﹐得陽气而寒反化熱也。﹝天之寒邪﹐病寒水之气﹐同气相感也。﹞太陽寒水之經脈﹐上循於頭項﹐故見頭項彊痛之證﹐此病气而及於經﹐非經气之兼病也。如邪澑於經﹐則爲桃仁承气之下證﹐不復再傳陽明矣。經曰﹕厥陰之右﹐少陰治之﹐少陰之右﹐太陰治之﹔太陰之右﹐少陽治之﹔少陽之右﹐陽明治之﹐陽明之右﹐太陽治之。是以一日太陽﹐二日陽明﹐三日少陽﹐四日太陰﹐五日少陰﹐六日厥陰﹐七日來復於太陽﹐如不作再經﹐而病自愈矣。此六气之相傳也。如邪畱於陽明﹐則見白虎湯之渴證﹐承气湯之燥證﹐不復再傳少陽矣﹐如邪畱於少陽﹐則見往來寒熱之柴胡湯證﹐不復再傳太陰矣﹔如邪畱於太陰﹐則見脾家實腹滿時痛之腹證﹐不復再傳少陰矣﹔如邪畱於少陰﹐則見自利而渴之經證﹐不復再傳厥陰矣﹔如邪畱於厥陰﹐則見下利膿血之熱證﹐不來復於太陽矣。此始病太陽之气﹐得陽气已化熱﹐故𨿽傳畱於三陰而皆爲熱證﹐至於不能化熱﹐及直中三陰之陰證﹐又當別論。夫六气相傳﹐止見太陽之頭痛﹐至七日以上自愈者﹐以行其經盡﹐而來復於太陽﹐不見六經之證也。

如見少陽證﹐則爲邪畱少陽﹔見少陰證﹐則爲邪畱少陰。非病在少陽﹐而再傳太陰﹔病在少陰﹐而再傳厥陰之理也。先賢見太陽病而復見陽明證者﹐曰此循經傳也﹐見太陽病而後見少陽證者﹐曰此越經傳也﹔見太陽病而後見太陰證﹐曰此誤下傳也﹔見太陽證而後見少陰證者﹐曰此表裏傳也。﹝越經﹑誤下之說﹐皆系杜撰。﹞夫太陽之邪﹐傳畱於某經﹐則見某經之病﹐不復再傳別經﹐非六气相傳﹐而七日來復於太陽之傳經也。皆緣不明陰陽經气之道﹐不識仲景之書﹐而妄爲臆說如此。又太陽標陽而本寒﹐少陰標陰而本熱﹐陰陽水火之气﹐交相感召﹐故有病太陽而傳於少陰者﹐此亦气相感而不涉於經也。有病在太陽而爲心下煩悶者﹐先輩曰此壬水逆傳於丙﹐丙丁兄妹相傳﹐此更爲不通之說也。﹝以上論六气相傳﹐以下論傳足不傳手。﹞夫六气營運﹐四時代序﹐總屬寒暑往來﹐而皆歸於地﹐故人亦應之。如君﹑相二火﹐發原在腎﹐太陽之气生於膀胱﹐風气本於肝木﹐濕气本於脾土﹐燥气本於胃金﹐腰以上爲天﹐腰以下爲地。三陰三陽之气﹐皆從陰而生﹐自下而上﹐故《素問﹟厥論》曰﹕陽气起於足五指之表﹐陰气起於足五指之裏。是以陰陽六气﹐止合足之六經。《靈樞﹟本輸篇》曰﹕五臟六腑之輸﹐五五二十五輸﹐六六三十六輸﹐六腑皆出足之三陽﹐上合於手者也。是三陰三陽之气﹐止合足之六經﹐足之六經﹐上合於手者也。是以天之寒邪﹐始病太陽膀胱之气﹐六气相傳﹐止見足經之證﹐而不與手經相涉。﹝天之六淫﹐病患之六气﹐太陽之上﹐寒气治之﹐與手太陽之小腸火﹐毫無干涉。﹞先輩有以手經皆爲有餘﹐足經皆爲不足之說者﹔有以足六經屬水土木﹐手六經屬金與火之說者﹔有以上體多受風熱﹐下體多感寒濕之說者。嗟嗟﹗傷寒之理甚難﹐挈其綱領﹐示以大道﹐尙不能窺仲景之藩籬﹐若再多旁岐之說﹐使後學更無歸著矣。予故設此辯﹐匪敢政前賢之是非﹐聊以俟後人之詳審爾﹗

卷上

陽證陰證辯

夫《內經》之所謂未滿三日者﹐可汗而已﹔其滿三日者﹐可泄而已。蓋謂熱病而言也﹐故篇名《熱論》。

熱病者﹐寒邪在於表之三陽﹐寒已化熱﹐故可汗而已﹔在不從汗解﹐則熱邪已入於裏陰﹐故可下而已。若寒邪在表而不能化熱﹐及表陽虛脫者﹐太陽經有四逆湯之寒證﹐寒邪直中於裏陰﹐感君﹑相二火之熱化者﹐少陰經有急下之火證﹐厥陰經有便膿血之熱證。此皆從人身中之气化也。故邪在三陽曰陽證﹐能化熱曰熱證﹐不能化熱曰寒證﹔在三陰曰陰證﹐病陰寒曰寒證﹐得火化曰熱證。又不可以病在陽而定爲熱病﹐在陰而必爲寒也。

卷上

陽劇似陰陰劇似陽辯

陽劇似陰者﹐謂厥深熱亦深也。《厥陰篇》曰﹕傷寒一二日至四五日﹐厥者必發熱﹐前熱者後必厥﹐厥深者熱亦深﹐厥微者熱亦微。所謂傷寒一二日者﹐謂一日病在太陽﹐二日病在陽明﹐寒已化熱﹐至四五日而後傳入於裏陰﹐故曰必發熱。言傷寒一二日必前發熱﹐至四五日而後厥也。深重微輕也﹐蓋熱邪深入﹐而裏气不能外達﹐故熱深而厥亦深也。如此者﹐當知一二日之間﹐邪在表陽﹐曾發熱﹐而後傳入於裏陰也。﹝一日必見太陽之頭痛。﹞所謂陰劇似陽者﹐乃寒邪直中於裏﹐陰盛而格陽於外﹐是以喜寒惡熱﹐揭去衣被﹐欲臥涼處。如此者﹐其人必躁﹐其脈沈細﹐或虛浮而亂﹐其舌必滑﹐其面色必淸﹔或赤浮於外﹐其膚必涼﹐或發熱者﹐必先涼而後熱﹐以手按之﹐始覺壯熱﹐久之反涼。此二者﹐先詳審其因證﹐而假象自露矣。若猶恐陽劇似陰﹐陰劇似陽﹐先以此搖惑於心中﹐則反有差誤。

卷上

陰證本於陽虛辯

陽者﹐天气也﹐主外。陰者﹐地气也﹐主內。故陽在外﹐陰之使也﹔陰在內﹐陽之守也。是以人之三陽﹐猶外之重門﹔人之三陰﹐猶內之堂室。邪中於陰而爲陰證者﹐乃重門不固﹐本陽虛也﹐𨿽然外城已破﹐內城尙可固守。蓋陽生於陰﹐裏气實者﹐猶能外禦其侮。若表气微虛﹐裏气不守﹐則使邪中於陰矣。有一方士﹐華輿盛服﹐昂昂然至病者之家﹐審其脈證虛寒﹐曰﹕此陰證也。病者曰﹕不然。予保養數月矣。病者之妻﹐亦大慍於側﹐佯哂而譏之。方士赧言語澀﹐遂不敢用溫熱之藥﹐貿貿然而出﹐若有所失。悲夫﹗不明陰陽之道而爲醫﹐猶未能操戈而使之戰也。

開之曰﹕陰陽之道﹐陽密爲要。如陽气不固﹐則邪不以次入﹐憂﹑恐﹑悲﹑喜﹑怒﹐皆傷五臟﹐邪卽隨所傷之髒而乘之﹐又非獨腎精之能固守也。

卷上

邪正虛實辯

岐伯曰﹕夫百病之始生也﹐皆生於風雨寒暑﹐陰陽喜怒﹐飲食居處。大驚卒恐﹐則血气分離﹐陰陽破散﹐經絡厥絕﹐脈道不通﹐陰陽相逆﹐衛气稽畱﹐經脈虛空﹐血气不次﹐乃失其常。《通評虛實論》曰﹕邪气盛則實﹐精气奪則虛。又曰﹕邪之所湊﹐其正必虛。是凡病未有不爲邪气所傷﹐而卽爲正气虛脫者也。是以大骨枯槁﹐大肉陷下﹐胸中气滿﹐喘息不便﹐皆因外感風寒﹐內傷五志之所致。故凡病當先卻其邪﹐調其血气﹐順其所逆﹐通其所稽﹐則陰陽和平﹐而正气自復。若止知補虛﹐而不淸理其病﹐邪病一日不去﹐正气一日不復﹐漸積至久而成不救之虛脫矣。又常見少年子女﹐因感外邪﹐而爲發熱﹐咳嗽﹐或爲唾血﹐或爲夜熱﹐不行淸理其邪﹐而致陰陽破散﹐血气漧枯﹐有不數月而死者﹐有不周歲而死者﹐而曰此百日怯也﹐此周年怯也。悲夫﹗夫少壯之人﹐精神日盛﹐血气日生﹐若不因邪病而成虛怯﹐未之有也。有不因邪病而成虛怯者﹐奇恆之病也。﹝不因外感內傷﹐故曰奇恆。﹞《大奇篇》曰﹕胃脈沈鼓澀﹐胃外鼓大﹐心脈小緊急﹐皆隔﹐偏枯﹐男子發左﹐女子發右。年不滿二十者﹐三歲死。﹝從內而外﹐故曰發。﹞夫人之榮衛血气﹑皮肉筋骨﹐皆資生於胃腑水谷之精。胃脈沈鼓澀者﹐胃虛而生气衰也。血气不能榮養於身﹐故成偏枯之證。年未滿二十者﹐精神正盛﹐血气方殷﹐而反見此衰敗之證﹐此因先天所秉之元气虛薄﹐而後天不能資培﹐斯成自損之病﹐然亦至三年之久﹐而不致於速死。審辯邪正虛實﹐臨證要緊關頭﹐名醫之門多疾﹐若能分別救治﹐庶幾其有瘳乎﹗

卷上

陽脫陰脫辯

陰陽虛脫﹐有外因﹑內因之分﹐有偏勝﹑偏絕之別。如邪中於陰﹐手足厥冷﹐脈微欲絕﹐此陰盛而生陽之气欲絕於內也﹔如欲冷凍飲料﹐欲臥涼地﹐揭去衣被﹐躁而不安﹐此陰盛於內而陽欲脫於外也﹐急宜參﹑附﹑姜﹑桂以救之﹔如發汗不解﹐身反大熱﹐此陽盛而陰絕於內也﹐如陽明病﹐發熱汗多者﹐急下之﹐宜大承气湯﹐此陽盛於內而陰液外脫也。此外因之陰陽偏勝而偏絕也。若夫內因之陰陽﹐陽生於陰﹐陰生於陽。陽生於陰者﹐陽气生於陰精也﹔陰生於陽者﹐陰精之生於陽化也。陽化者﹐陽气化水谷之精微﹐而生此精也。陰陽和合﹐交相生化﹐是爲平人。如孤陽不生﹐獨陰不長﹐此陰陽之生機欲絕於內也。《難經》曰﹕脫陽者見鬼﹐脫陰者目盲。蓋陽脫者﹐從下而脫於上﹔陰脫者﹐從上而脫於下﹐故脫陰而目盲者﹐尙有餘命之苟延﹐脫陽而見鬼者﹐不計日而死矣。夫陽脫之患﹐多有本於陰虛。如年老之人﹐足膝寒冷﹐此元陽之气漸衰﹐而欲絕於下﹐宜用參附﹑半硫之類﹐以助生陽。如或因脾胃虛而谷精不生﹐或入房甚而腎精日損﹐或憂恐而藏精漸消﹐或煩勞而精神日耗﹐以致陰气日衰﹐而陽將外脫矣。故治未病者﹐見陰精有虧﹐乃陽脫之漸﹐預培養其陰焉。若待陽气外脫﹐用桂﹑附而欲其引火歸原﹐不知陰精者﹐陽气之生原也﹐其原已絕﹐又安所歸乎﹖故陽脫而用桂﹑附救之者﹐外因之脫也﹔治內因而用桂﹑附者﹐助陽气之衰於下也。﹝若陰虛而陽脫者﹐非桂﹑附可救。﹞故曰陰陽虛脫﹐有外因﹑內因之分﹐有偏勝﹑偏絕之別。

卷上

病有新故辯

夫新病者﹐多宜於淸解﹔久病者﹐多宜於補養。《根結篇》曰﹕形气不足﹐病气有餘﹐是邪勝也﹐急瀉之﹔形气有餘﹐病气不足﹐急補之﹐形气不足﹐病气不足﹐此陰陽俱不足也﹐不可刺之﹐刺之則重不足﹐重不足則陰陽俱竭﹐血气皆盡﹐五臟空虛﹐筋骨髓枯﹐老者絕滅﹐壯者不復矣﹔形气有餘﹐病气有餘﹐則陰陽俱有餘也﹐當瀉其邪﹐調其虛實。故曰﹕有餘者瀉之﹐不足者補之。此之謂也。《脈要精微論》曰﹕徵其脈小﹐色不奪者﹐新病也﹔徵其脈不奪﹐其色奪者﹐此久病也﹔徵其脈與五色俱奪者﹐此久病也﹔徵其脈與五色俱不奪者﹐新病也。是凡病皆當審其形气色脈﹐而分別其新故焉。然又有病久而重感新病者﹐又當淸解其邪﹐而調其虛實。若見其病气有餘﹐則以爲病久而變劇﹐仍用久病之法治之﹐以致中道夭而不終其天年﹐乃不審新故之過耳﹗夫血气壯盛者﹐尙爲邪所中﹐況久病之人﹐血气虛衰﹐腠理不密﹐寧保其不復爲邪气之所傷乎﹖

卷上

飲酒傷脾辯

夫飲入於胃﹐遊溢精气﹐上輸於脾﹐脾气散精﹐上歸於肺﹐通調水道﹐下輸膀胱﹐水精四布﹐五經並行。是入胃之飲﹐從在內之脾肺﹐四布於皮毛﹐下輸於決瀆﹐而爲津爲溺﹐乃從內而外也。酒入於胃﹐隨衛气而先行皮膚﹐先充絡脈﹐絡脈先盛﹐衛气已平﹐轉入於經﹐而經脈大盛﹐是反從外而內也。蓋酒者。

水谷之悍液﹔衛者﹐水谷之悍气。故隨衛气而先行皮膚﹐是以飲酒者﹐面卽赤﹐而小便獨先下﹐乃先通調於外而下輸也。其充滿於經脈者﹐復歸於脾肺﹐是以醉飽入房﹐多成中滿﹑噎隔﹑咳嗽﹑吞酸之病﹐蓋畱積於內﹐不復通調於外﹐致傷脾﹑肺故爾。

卷上

發汗利水辯

夫汗之生源有二﹕一出於充膚﹑熱肉之血﹐血之液化而爲汗﹐此表汗也﹔一出於陽明胃腑﹐乃水液之汗也。是以表汗止可微取﹐恐血液傷而陽气脫﹔若水液之汗﹐不妨如水淋漓。麻黃湯發表之劑也﹐麻黃空細如毛﹐能開發皮毛間之閉邪。植麻黃之地﹐冬不積雪﹐能通陽气於至陰之下。又肺主皮毛﹐故配杏子以利肺气﹐蓋內竅通而外竅始通也。如配石膏﹐乃直從陽明而發水液之汗﹐又非發表之劑矣。﹝配一味卽大相徑庭﹐立方加減﹐可輕忽歟﹗﹞如小便不利者﹐用麻黃﹑杏子配八正散﹐內加二味﹐其應如響﹐蓋外竅通而內竅通﹐上竅通而下竅卽利矣。予在苕溪﹐治一水腫者﹐腹大﹐膚腫﹐久服八正散﹑琥珀散﹑五子﹑五皮之類﹐小便仍淋漓﹐痛苦萬狀。予曰﹕此𨿽虛證﹐然水不行則腫不消﹐腫不消則正气焉能平復﹖時值夏月﹐予不敢用麻黃﹐恐陽脫而汗漏不止﹐以蘇葉﹑防風﹑杏子三味﹐各等分﹐令煎湯溫服﹐覆取微汗﹐而水卽利矣。次日至病者之室﹐牀之上下﹐若傾數桶水者﹐被褥幃簿﹐無不濕透。病者云﹕昨服藥後﹐不待取汗﹐而小水如注﹐不及至溺桶﹐而坐於牀上行之﹐是以牀下如此也。至天明﹐不意小水復來﹐不及下牀﹐是以被褥又如是也。今腹滿﹑腫脹俱消﹐痛楚盡解﹐深感神功之救我。予曰﹕未也。此急則治其標耳﹗子之病因火土傷敗﹐以致水泛﹐乃久虛之證也。火卽人之元气﹐必待脾气﹑元气復﹐而後可保其萬全。予卽解維﹐寫一六君子方去甘艸﹐加蒼術﹑濃朴﹑炮姜﹑熟附子﹐每日令濃煎溫服﹔卽以此方令合丸藥一料﹐每日巳未時服之﹐卽止其湯藥。半載後﹐病者之兄﹐備土物來謝曰﹕吾弟已全愈矣。予曰﹕如此之證﹐水𨿽行而正气不復﹐後仍腫脹而死者比比﹐此命不應絕﹐非予之功也。𨿽然邪之所湊﹐其正必虛﹐若初腫之時﹐行去其水﹐正气易於平復﹐醫者不知發汗行水之法﹐惟以疏利之藥利之﹐腫或減而無尾閭之泄﹐猶以鄰國爲壑耳﹗如久服疏利之藥﹐則正气日消﹐水畱日久﹐則火土漸滅﹐然後以此法行之﹐無濟於事矣﹗

卷上

癱勞鼓膈爲難治之因辯

夫飲入於胃﹐猶海之行雲气於天下﹔谷入於胃﹐由脾土之轉輸於四旁。是以水谷之津液﹐各走其道﹐五臟六腑皆以受气﹐皮肉筋骨﹐咸以資生﹐故曰淸陽發腠理﹐濁陰走五臟﹐淸陽實四支﹐濁陰歸六腑。是止濁中之濁者﹐歸於大腸﹑小腸﹑膀胱﹐而爲糞爲溺也。夫勞怯﹑膈﹑脹之證﹐或久嗽而傷肺﹐或鬱怒以傷肝﹐或不得志意而心脾之气不舒﹐或過於勞傷而腎藏之精漸絕﹐入胃之藥食﹐不能輸布於五經﹐惟走腸胃而爲穢濁﹐故𨿽久服而毫無效驗也。卽誤服其藥餌﹐亦不覺其有損﹐用參﹑苓之神品﹐亦不能受其精華﹐此皆郁逆之爲故耳﹗以致精神日減﹐肌肉日消﹐而漸無生气矣。脹滿之病﹐在於腸胃之外﹐郛郭之中﹐如脾不營運﹐則藥食更不能及。知陰陽升降之理﹐五行運化之道者﹐先當理其脾胃焉。土气化而灌漑四旁﹐坤徳濃而資生萬物﹐津液生而陰火伏﹐地天泰而否隔消﹐脾气營運則脹滿日減﹐筋骨濡潤則癱瘓可彊。此端本澄源之大道也。若不知治本﹐惟以涼潤之藥﹐欲其降火生津﹐潤下飲食。夫脾喜燥而肺惡寒﹐脾土濕則不能輸運﹐肺气寒則不能通調﹐以致津液不生﹐痰涎反甚﹐陰火炎而咳嗽頻﹐上下否而隔脹愈劇矣。﹝陰火不可撲滅﹐遇水愈熾﹐得所生之眞精而後能制之。﹞

卷上

能醫傷寒卽能醫痘疹﹐能醫痘疹卽能醫癰毒辯

學士許叔微曰﹕能醫傷寒﹐卽能醫痘疹﹔能醫痘疹﹐卽能醫癰毒。蓋能醫傷寒者﹐知表裏﹑陰陽﹑寒熱﹑气血﹑邪正虛實耳﹗傷寒之邪﹐從外而內﹔痘疹之毒﹐從內而外。若夫癰毒﹐有因於風寒暑濕之外襲者﹐有因於喜怒飲食之內傷者﹐是以傷寒﹑痘疹﹑癰毒﹐皆當審其表裏﹑虛實而治之。如痘証之表實者﹐當淸解其表﹔裏實者﹐卽疏利其裏﹐血熱者﹐涼血﹔气逆者﹐理气﹔邪毒盛者﹐急宜淸熱解毒﹔正气虛者﹐又當兼補其正焉。气虛者﹐補气﹐血虛者﹐補血﹐表虛者﹐固表﹕裏虛者﹐實裏。是以治痘有寒熱溫涼之方﹐有功解補瀉之法。蓋瀉者﹐瀉其熱毒﹐補者﹐補其正虛。昔錢氏痘方﹐多用淸涼﹐謂當淸熱毒爲要。陳氏專用溫補﹐謂血气充足﹐而後能化毒成漿。此皆偏執一見﹐而不得中正之道者也。故爲兒醫者﹐當以二氏之方﹐折中其間﹐審其邪正虛實而治之﹐萬無一失矣。至於癰毒之證﹐與痘證無二﹐而治法亦同。如陰毒在內而不起發者﹐卽痘毒之內陷也﹔根盤收斂而髙聳者﹐卽痘之界地分明而起脹也﹔膿稠者﹐卽痘之漿濃也﹔無膿者﹐卽痘毒之不化也﹔能食者﹐卽痘毒之盡發於外也﹐不能食者﹐毒瓦斯尙壅滯於內也﹐收口者﹐卽痘之結痂也﹐臭爛者﹐卽痘之HT爛不收也。或解﹐或攻﹐或補﹐或瀉﹐皆當以治痘之法治之。古來瘍醫﹐咸以爲痛癢瘡瘍﹐皆屬於火﹐惟以寒涼之藥治之﹐或毒反冰伏而不起者﹐或始終用攻利之藥﹐致正气虛脫而後成不救者。噫﹗爲兒醫﹑瘍醫者﹐能潛心於《靈》《素》仲景諸書﹐功徳無量矣。

卷上

乳癰鼠辯

一婦人產後﹐乳上發癰﹐腫脹將半月﹐周身如鍼刺﹐飲食不進。余診之﹐六脈沈緊有力﹐視左乳連胸脇皆腫。予用麻黃﹑葛根﹑荊﹑防﹑杏子﹑甘艸﹑石膏﹐令溫服取汗。次日復視之﹐曰﹕昨服藥後﹐身有大汗﹐而周身之痛盡解﹐乳上之腫脹亦疏﹐飲食亦進﹐服藥不啻十有餘劑﹐毫無效驗﹐奚此劑有如是之功也。予曰﹕《金匱要略》云﹕產後婦人喜中風。《生气通天論》曰﹕開闔不得﹐寒气從之﹐榮气不從﹐逆於肉理﹐乃生癰腫。此系風寒外壅﹐火熱內閉﹐榮衛不調﹐以致腫痛。諸醫止以涼藥治熱﹐而不知開闔故也。今毛竅一開﹐气機旋轉﹐榮衛流行﹐而腫痛解矣。《內經》云﹕食气入胃﹐散精於肝。此腫屬陽明﹑厥陰二經﹐是以飲食不進﹐今經气疏通﹐自然能食矣。又一老嫗﹐兩頰浮腫﹐每邊有核如梅子大。嫗曰﹕予一侄女﹐因生鼠痿而死﹐又一甥女﹐亦患鼠而歿﹐今心甚憂之。余診其脈﹐兩寸口皆浮大﹐其證則頭痛﹑發熱。予曰﹕不妨﹐汝證乃風寒陷於脈中而爲﹐用解肌蘇散之劑則愈﹐與侄女﹑甥女之不同。二女子之﹐其本在髒﹐其末在脈﹐原系惡疾﹐有灸刺之法﹐載在《內經》骨空篇中﹐能根據法治之﹐亦不至於死﹐此緣失於救治者也。吁﹗治癰瘍者﹐可不知《內經》乎﹗

卷上

能食而肌肉消瘦辯

胃乃受納之腑﹐脾爲轉運之官﹐故水谷入胃﹐得脾气之轉輸﹐而後能充實於四肢﹐資養於肌肉。胃爲陽﹐脾爲陰﹐脾與胃以膜相連﹐陰陽相交。如能食而瘦者﹐陽與陰絕也。夫陽明不從標本﹐從太陰中見之化。陽明乃燥熱之腑﹐不得太陰之濕化﹐則悍熱之气更盛﹔脾不得稟水谷之气﹐則太陰之气愈虛。是以胃中熱則消穀善饑﹐脾气虛則肌肉日瘦﹐盛者愈盛而虛者愈虛﹐漸至五有餘而二不足﹐則死不治矣。夫人參﹑甘艸﹑半夏﹑橘皮﹑生薑之類﹐乃助胃之品也﹔白術﹑蒼術﹑山藥﹑黃﹑濃朴﹑茯苓﹑漧薑﹑大棗之類﹐乃助脾之品也﹔枳實﹑黃連﹑大黃﹑石膏﹑麻仁﹑芍藥之類﹐乃抑胃之藥也。經言彊者抑之﹐弱者扶之。不知藥性之所主﹐不分彊弱之資抑﹐是以彊者仍彊﹐而弱者仍弱矣。《陽明篇》曰﹕胃气生熱﹐其陽則絕。又曰﹕浮則胃气彊﹐其脾爲約﹐麻仁丸主之。此陽與陰絕﹐而用抑彊之法也。

張開之曰﹕此外因之新病﹐故止用抑彊之法。如病久而肌肉消瘦者﹐當以助脾之藥爲君﹐宜胃之藥爲臣﹐使胃气與脾气相通﹐瀉胃之藥爲佐﹐斯爲正治之法。

卷上

奇恆論

夫病之生於內傷外感﹐人所共知﹐而奇恆之病﹐知之者鮮矣﹗所謂奇恆者﹐異於恆常也。乃陰陽偏勝﹐五行逆傳﹐審證辯脈﹐大有徑庭。《內經》之論疾病者﹐不及二十餘篇﹐論奇恆之章有八。學人當用心參究﹐庶免五過之責。

卷上

利論

﹝古文作利﹐今文作痢。﹞

夫利有三因﹕因於外感風寒暑濕﹐而爲下利膿血者﹐有死有生﹐有气有血﹐宜補宜瀉﹐宜寒宜熱﹐具在《傷寒論》《金匱要略》及《千金》諸方﹐各宜隨證而分別治之。又有陽中霧露之气﹐陰中混濁之邪﹐血凝自下﹐狀如豚肝﹐陰陽俱厥﹐脾气孤弱﹐五液注下﹐下焦不闔﹐淸便下重﹐令便數難﹐臍築湫痛﹐命將難全﹐詳論《辧脈篇》中。此外因之下利也。有因食飲不節﹐起居不時﹐陰受之而入五臟﹐則塡滿閉塞﹐下爲飧泄﹐久爲腸﹐此內因之下利也。有因於奇恆之下利者﹐乃三陽並至﹐三陰莫當﹐積並則爲驚﹐病起疾風﹐至如霹靂﹐九竅皆塞﹐陽气滂溢﹐幹嗌喉塞﹐並於陰則上下無常﹐薄爲腸﹐其脈緩小沈澀﹐血溫身熱死﹐熱見七日死。蓋因陽气偏劇﹐陰气受傷﹐是以脈小沈澀。此證急宜大承气湯瀉陽養陰﹐緩則遂成不救。醫者不知奇恆之因﹐見脈气和緩﹐而用平易之劑﹐又何異於毒藥乎﹖予故曰﹕服平和湯而愈者﹐原不死之病﹐勿藥亦可﹔服平和湯而後成不救者﹐醫之罪也。

卷上

中風論

夫邪之中於人也﹐有皮肉筋骨腑臟之淺深﹐有陰陽寒熱燥濕之气化。況風之善行而數變﹐是以傷於皮毛﹐則爲頭痛﹑發熱﹑咳嗽﹑鼽涕之輕證﹔入於血脈﹐則肌膚不仁﹐或爲癘瘍﹐或爲腫﹔邪在肌肉筋骨﹐則爲痛痺﹐或爲拘攣﹐或爲偏枯﹐邪入於腹﹐或爲飧泄﹐或爲燥結﹔邪入於腑﹐卽不識人﹔邪入於髒﹐舌卽難言﹐口唾痰涎。此邪入之有淺深﹐而病之有死生輕重也。夫天有六淫之邪﹐風有六气之化。邪襲於陽﹐則爲熱化﹔中於陰﹐則爲陰寒。濕盛者﹐則痰涎上壅﹔燥盛者﹐則腸胃下結。邪气盛者﹐則病气形气皆盛﹔正气虛者﹐則病气形气皆虛。總屬天之風邪﹐而人身中有寒﹑熱﹑燥﹑濕﹑虛﹑實之化。是以河間謂中風主於火﹐丹溪謂主於痰﹐東垣謂主於气﹐又曰﹕中風之病﹐惟年老者有之。此皆未明陰陽气化之道也。夫僻拘攣﹐目斜不語﹐在童稚則爲急慢驚風﹐在少壯則爲中風卒暴。予一侄女﹐年二十餘﹑體甚丰濃﹐精神彊旺﹐六月盛暑﹐恆貪風涼﹐臨窗露臥。忽一日頭大痛﹐身熱﹐無汗﹐口不渴而躁﹐手足拘急﹐口眼斜。余診之﹐六脈沈細。予曰﹕邪已入髒﹐此危證也。次日卽不能言﹐口唾涎﹐藥亦不受﹐病三日而死。如此之候﹐年少壯盛者比比﹐又非獨於老人也。經曰﹕夏傷於暑﹐冬傷於寒。是夏月止有風暑﹐而無寒邪﹐卽見陰寒之證﹐而宜於姜﹑附之熱藥者﹐乃邪中於裏陰而不得陽熱之化﹐非天之寒气也。

﹝夏月陽气盡發越於外﹐而裏气虛寒。﹞時下名流﹐咸以此證爲中寒。予微哂之曰﹕是固知年少之無中風也。若謂少壯之人﹐血气充實﹐而不爲風邪所中﹐是亦不應中寒﹑中暑矣。此習俗之固獘﹐牢不可破者也。或曰﹕然則老年之多中風者﹐何气使然﹖曰﹕年老之人﹐天癸已絕﹐血气虛衰﹐腠理不密﹐故易於受風﹐且精气竭而痰火盛﹐是以有因痰﹑因火﹑因气之說焉。夫客气邪風﹐中人多死。若五臟安和﹐元眞通暢﹐不使形體有衰﹐病則無由入其腠理。《靈樞經》曰﹕八風之邪﹐皆從其虛之鄕來﹐乃能病患。三虛相搏﹐則爲暴病卒死。兩實一虛﹐則爲淋露寒熱。其有三虛而偏中於邪風﹐則爲擊僕偏枯。故聖人避風﹐如避矢石。是聖人之教化﹐又何嘗有年老少壯之分也﹗

卷上

頭痛論

夫但知三陽之脈﹐上循於頭﹐而爲頭痛﹐不知厥陰與督脈會於巓﹐而少陰之骨髓通於腦也。止知風寒火熱在頭﹐而爲頭痛﹐又不知足六經之證﹐上逆於頭﹐而爲厥頭痛也。足六經之气﹐能厥逆於頭﹐而爲頭痛﹐又當知寒邪入腦﹐亦能傳於厥陰﹑少陰﹐而爲陰證也。眞頭病者﹐頭痛甚﹐腦盡痛﹐手足寒至節﹐死不治。

卷上

心痛論

夫鹹謂心痛者﹐乃胃脘當心而痛﹐不知有厥心痛也。厥心痛者﹐四髒之气﹐逆客於心下而爲痛也。心痛與背相控﹐善。如從後觸其心﹐傴僂者﹐腎心痛也﹔心痛如以錐鍼刺其心﹐心痛甚者﹐脾心痛也﹔心痛色蒼蒼如死狀﹐終日不得太息者﹐肝心痛也﹔臥若徒居﹐心痛間﹐動作痛益甚﹐色不變﹐肺心痛也。胃脘當心而痛者﹐上支兩脇﹐膈咽不通﹐食不下。各審其脈證﹐而隨經取之﹐分別寒﹑熱﹑虛﹑實而治之﹐無有不效者矣。若眞心痛者﹐手足靑至節﹐心痛甚﹐旦發夕死﹐夕發旦死。

卷上

腹痛論

腹者﹐太陰之宮域﹐腸胃之郛郭。病滿痛者﹐有入腑幹髒之分﹐有緩急輕重之別。如卒暴絞痛﹐面靑肢冷﹐此邪直幹陰分﹐急宜刺泄其邪。如暴吐下利﹐此邪傷陽明﹐名曰霍亂。若發熱頭疼﹐爲欲愈也。如厥逆脈脫﹐急宜理中圓﹐甚者加附子﹐時脈還﹐手足溫者生﹐不復則死﹐此邪甚而胃气絕也。如腹痛下利而能食者﹐乃邪入於腸中﹐利止則愈。此皆直中於內﹐而有臟腑輕重之分焉。又有邪傳五臟﹐而爲腹痛者﹐始發於皮毛腠理﹐正气不能禦邪﹐泮衍於血脈中﹐而傳澑於內﹐大气入髒﹐腹痛下淫。此淫傳敗絕之證﹐不及二十日而死﹐𨿽盧﹑扁再生﹐亦不能救。此證多有不究心者﹐悠悠忽忽﹐反爲病家怨尢。

卷上

消渴論

病陽明之燥熱而消渴者﹐白虎湯主之。此外因之渴也。胃气弱而津液不生者﹐人參湯主之。此內因之渴也。有脾不能爲胃行其津液﹐肺不能通調水道﹐而爲消渴者﹐人但知以涼潤之藥治渴﹐不知脾喜燥而肺惡寒。試觀泄瀉者必渴﹐此因水津不能上輸﹐而惟下泄故爾。以燥脾之藥治之﹐水液上升﹐卽不渴矣。故以涼潤治渴﹐人皆知之﹐以燥熱治渴﹐人所不知也。

卷上

咳嗽論

咳者﹐肺證也。有邪在皮毛而爲肺咳者﹐有五臟受邪﹐各傳與之肺而爲咳者。此外因之咳也。有寒飲食入胃﹐從肺脈上至於肺﹐則肺寒而咳者﹔有臟腑之郁熱﹐上蒸於肺而爲咳者。此內因之咳也。蓋肺者﹐五臟之長也﹐輕淸而華蓋於上﹐是以臟腑之病﹐皆能上傳於肺而爲咳。然其標見於肺﹐而其本在於臟腑之間﹐故當以標本之法兼而行之﹐治無不應矣。《咳論》曰﹕肺咳之狀﹐咳而喘息有音﹐甚則唾血。心咳之狀﹐咳則心痛﹐喉仲介介如梗狀﹐甚則咽腫喉痺。

肝咳之狀﹐咳則兩脇下痛﹐甚則不可以轉﹐轉則兩下滿。脾咳之狀﹐咳則右脇下痛﹐陰陰引肩背﹐甚則不可以動﹐動則咳劇。腎咳之狀﹐咳則肩背相引而痛﹐甚則咳涎。胃咳之狀﹐咳而嘔﹐嘔甚則長虫出。

膽咳之狀﹐咳嘔苦汁。大腸咳狀﹐咳而遺矢。小腸咳狀﹐咳而失气﹐气與咳俱失。膀胱咳狀﹐咳而遺溺。

三焦咳狀﹐咳而腹滿﹐不欲食飲。

卷上

砂證論

所謂砂者﹐身上有斑點如砂﹐或用麻刮之﹐則累累如朱砂﹐故名曰砂。此乃風寒濕邪﹐或山嵐瘴气﹐襲於肌皮之間。皮者﹐肺之合﹔肌者﹐脾之合。肺主气而脾主腹﹐邪內幹於肺﹐則气逆而面靑肢冷﹐幹於脾﹐則腹中絞痛。故淺者刮之﹐深者刺之﹐使邪气外泄﹐而痛可止。若邪甚而失於救刺﹐則邪干髒而气機不轉﹐卽不能救矣。近時名曰斑砂﹐宜刺百會。蓋刺百會出血﹐名爲開門﹐卽斑疹﹐故以治之法治之。若非熱盛發斑﹐又不必取百會矣﹐虞天民《醫學正傳》曰﹕治砂證﹐或先用熱水蘸搭臂膊﹐而以薴麻刮之﹔甚者鍼刺十指出血﹐或以香油燈照視胸背﹐有紅點處皆烙之。是斑點之說﹐其來舊矣。淬烙之法﹐有行之矣。近時以爲新有之斑砂﹐乃失於涉略故耳﹗夫熱邪在於皮膚﹐或寒邪化熱而後成斑﹐若卒中而卽入於內者﹐面靑肢冷﹐有何斑點﹖若不急刺﹐則爲卒死﹐又何假於照淬乎﹗

卷上

痘論

痘疹之論﹐自昔及今﹐不啻百有餘家。然不參究《靈》《素》諸經﹐不知臟腑血气之生始出入﹐是以止知順﹑險﹑逆之證﹐而不知順﹑險﹑逆之因﹐不知其因﹐則不能用救治之法矣。夫人秉陰陽水火之气而成此形﹐蓋有正气﹐必有邪淫﹐此天地自然之理也。﹝在天地亦有淫气。﹞是痘之毒瓦斯﹐已萌於有生之初。夫有生之初﹐猶太極也﹔三月而成形﹐先生兩腎﹐猶太極而分兩儀。是痘之根原在腎。腎爲水髒﹐主藏精而化血﹐又爲生气之原。少陽之气﹐乃水中之生陽﹐上與心主包絡相合﹐故痘之起發﹐隨少陽之正气而上達於心包。﹝腎气之交於心包﹐必從中焦而上。邪在陽明﹐則爲嘔逆﹐陽明熱盛﹐則爲發狂。故痘前發驚者﹐可治。若發於肝﹑脾﹑肺外合之皮膚肌肉間﹐毒邪不解﹐反內傷於肝則發驚﹐傷脾則泄瀉﹐傷肺則喘急﹐是以痘後發驚者﹐不治。﹞心主血﹐而包絡主脈﹐故毒從經而脈﹐脈而絡﹐絡而孫﹐從孫絡而出於皮膚者﹐順也。蓋痘乃精血中之火毒﹐故走於血分﹐而後能貫膿結痂﹐若走於气分﹐則爲水泡白殼矣。夫經絡爲血分﹐皮膚肌腠爲气分。皮毛者﹐肺之合﹔肌肉者﹐脾之合。皮膚﹑肌肉之中﹐有充膚熱肉之血﹐肝所主也﹐亦爲气分。故痘之順者﹐從經絡而出於皮膚﹐是以陸續出﹐而參差大小不齊﹐根窠收斂﹐界地分明。蓋界地乃皮膚﹑肌肉﹐而不爲邪毒所傷故也。血華色而潤澤﹐根紅頂白﹐气領成漿﹐蓋气行脈外而血隨气化也。所謂逆證者﹐走於皮膚之气分﹐則一齊湧出如痱﹐時俗所謂肺經痘者此也。如走於气分而畱於肌腠﹐則唇腫眼脹﹐肉先浮而痘反平塌﹐時俗所謂脾經痘者此也。如走於气分而畱於充膚熱肉之血間﹐則皮薄而嬌紅可愛﹐光亮如燈﹐三者皆無血以成漿﹐終爲不救﹐此因毒隨气而走於肺脾肝﹐外合之皮膚肌肉間﹐實非肺經﹑脾經﹑肝經之痘毒也。又有一種夾疹之痘﹐此分走於气分﹑血分﹐故尙爲可治。若純走於气分﹐𨿽智巧之士﹐不能爲無米之炊矣。夫所謂險證者﹐乃火毒太盛﹐或阻滯於腎臟﹐或畱蓄於心包。﹝毒滯於腎臟﹐則爲腰疼肚痛﹐寒戰切牙﹐甚則紫斑黑陷﹔毒畱於心包﹐則壯熱煩躁﹐便血﹐神昏。﹞此事在良醫﹐急施妙用﹐表實者解表﹐裏實者疏裏﹐熱毒盛者急宜淸解﹐不起發者攻發爲先。此乃可生可死之急證﹐匪延時日者也。故證有重輕﹐方有緩急﹐若服平和湯而愈者﹐原不死之證﹐勿藥亦可﹔服平和湯而後成不救者﹐醫之罪也。夫救逆之法﹐方書卻有冰肌散﹐治痘一齊湧出﹐服之復能斂入。予謂此方平易淺薄﹐焉能救其大逆﹗門人金西銘﹐在丹陽﹐得一救逆湯方。予於邱漢衝先生處﹐得一丸方。以此三方﹐斟酌增減﹐合爲一方﹐名曰五類救逆丹﹐逆證﹑險證﹐服之皆有奇驗。至於表裏﹑血气﹑寒熱﹑虛實﹐又在臨証之士﹐兼以湯藥治之可也。

卷上痘論

附﹕五類救逆丹

龜板﹝用大龜底板酒炙﹐一兩﹞鹿茸﹝大茄茸酥炙﹐九錢﹞犀角﹝烏魚尖鎊﹐以人气制研萬徧﹐九錢﹞地龍﹝去土焙燥﹐一兩﹞穿山甲﹝炒三錢﹞

落花生﹝如芋者是﹐切片焙燥﹐三兩﹞血餘﹝用童男童女者﹐入新罐內塡滿﹐鹽泥封口﹐炭火煨其灰成塊﹐研細﹐一兩﹞天花粉﹝一兩一錢﹞銀柴胡﹝一兩一錢﹞當歸﹝大歸頭酒洗﹐切片焙燥﹐一兩﹞芎﹝眞川產而大者﹐五錢﹞牡丹皮﹝酒浸一宿﹐切片焙燥﹐一兩一錢﹞茜艸﹝酒洗淨﹐一兩﹞玄參﹝焙燥﹐一兩﹞地骨皮﹝濃大者﹐一兩﹞菟絲子﹝煮出絲焙燥﹐一兩﹞連翹﹝七錢﹞附子﹝臍中者﹐二錢﹐生用﹞赤桂﹝二錢﹐桂附能導命門火毒外出﹐從治法也﹞大生地黃﹝一斤﹐洗淨﹐搗取自然汁﹐調和前藥爲丸﹞上爲極細末﹐入犀角﹑發灰和均﹐用生地黃汁和杵爲丸﹐如龍眼核大﹐以上好朱砂飛過爲衣。天泉煎湯﹐空心調服一丸﹐兒小者半丸﹐大者可服二三丸。如見其形證不順﹐預服此丹﹐若十分中有三分成膿者﹐卽有生气矣。如險證透發不起者﹐服之卽起。如毒盛而起發不快﹐日可服二三次。如患逆證﹐而兒能飲酒者﹐服藥一服時﹐飲以甜酒一盞﹐或少少頻飲幾次亦可。蓋酒隨衛气先行皮膚﹐先充絡脈。前方乃通經絡﹐淸熱毒﹐心腎血分之藥﹐使在內之餘毒﹐仍走於經絡而出於皮膚﹐復飲以酒漿﹐使在外皮膚之毒﹐復與絡脈相通﹐此血气出入之妙用也。

卷上痘論

附﹕百祥丸說

兒醫錢乙﹐字仲陽﹐載在宋史﹐一代之名流也。專用百祥丸﹐治痘之黑陷甚者﹐謂能轉禍爲福﹐故有百祥之名。後人置之不用者﹐不知物性故耳﹗夫大戟性能泄水﹐味苦寒而色紫赤﹐能瀉水中之火毒﹐浸於水中﹐其色靑翠﹐蓋從子以泄母也。夫痘毒發原在腎﹐如初起腰疼肚痛﹐寒戰切牙﹐乃熱毒太盛﹐不能透發﹐此危在俄頃﹐非大戟﹑大黃﹑芒硝之類﹐爲釜底抽薪之法﹐則束手待斃矣。故表而出之。

﹝疏殺其衷﹐則透發於外矣。﹞

張開之曰﹕痘之初發三日﹐主春生﹔起脹三日﹐主夏長﹔貫膿三日﹐主秋成﹔結痂三日﹐主冬藏。若秋冬之不能收成者﹐多緣病釀於春﹐故熱毒𨿽盛﹐而能生長透發﹐內無畱蓄﹐至秋冬無有不收成者﹐卽正气虛脫﹐不妨大用溫補。如使邪毒畱滯﹐外內不淸﹐邪之所湊﹐其正必虛﹐欲補其正气﹐則礙於熱毒﹐欲淸其熱毒﹐又妨於正虛﹐是以熱毒盛而不能透發者﹐死於三五之期﹐𨿽透發而裏气不淸者﹐終成稗。善治痘者﹐當預防其初焉。

卷上痘論

附﹕玄菟丸

夫稀痘之方法𨿽多﹐未有如玄菟丸之理甚精微﹐驗若桴鼓。蓋痘乃先天之毒﹐天一生水﹐地二生火﹐水火相濟﹐陰陽互交﹐乃水中之火毒也。玄乃水天之色﹐參者參也﹐參天地之化育者也。菟絲子一名女蘿﹐《爾雅》名爲玉女。蓋兔乃月魄﹐純陰之物﹐故有玉女之稱。《抱朴子》云﹕菟絲初生之根﹐其形如兔握﹐割其血以和丹藥﹐立能變化神異之品也。夫凡物得淸涼水土之气﹐而後能發芽。菟絲秉純陰之性﹐故得火暖而絲長﹐此物理陰陽之妙用也。《內經》云﹕腎者﹐至陰也﹔至陰者﹐盛水也。肺者﹐太陰也。少陰者﹐冬脈也。故其本在腎﹐其末在肺﹐皆積水也。是肺腎天水之相通也。﹝肺屬天。﹞玄參具水天之性色﹐能於水中以淸發其天花。菟絲有陰陽之妙用﹐能於至陰之中而透其陽毒。是以嬰兒在百日內﹐與此丸服之﹐或服至三歲﹐則毒盛者稀﹐而毒微者不出矣。﹝卽熱毒盛者﹐亦無險逆之虞。﹞同邑盧子由先生﹐五十無子﹐得一種子奇方﹐卽生二男﹐皆爲痘壞。蓋種子方中﹐不無多熱藥耳﹗後復生子﹐皆以玄菟丸服之﹐至六十有五﹐連舉六男六女﹐俱已長成﹐皆不爲痘疹所壞。玄菟之功效﹐豈淺淺哉﹗﹝盧氏以此爲祕方。﹞

卷上

疹論

﹝古名疹﹐今名。﹞

痘乃先天之毒﹐疹屬後天之邪。先天止有水火﹐後天始備五行。產下發聲吮乳﹐肇自後天﹐是以發聲之時﹐口中有毒卽咽下﹐而歸於陽明。故之毒瓦斯﹐發於陽明﹐上達於肺﹐出於皮毛。肺主气而外合皮毛﹐是以痘毒走於血分﹐而气以化之爲順﹐毒走於气分﹐而血以和之爲順﹐若走於血分而見雲頭紫赤斑者﹐逆也。乃气分之毒﹐更速於痘﹐若停畱於胃則爛牙齦﹐阻滯在肺則爲鼻扇喘急﹐發表疏裏﹑淸熱解毒﹐事在良醫之臨證妙用者也。夫气爲陽﹐血爲陰。痘乃精血中毒﹐故應四時之生長收藏﹐以合地支之數﹔乃气分之毒﹐是以一日三烹﹐三而三之﹐以應陽九之終。痘發於陰﹐故宜頭面稀疏﹐不喜獨參陽位﹔發於陽﹐故喜大烹頭面﹐不宜惟在心胸。此人之陰陽血气﹐應天地自然之道也。男玉師問曰﹕相傳痘先出而後出者爲順﹐如在痘先﹐後要復出﹐此亦應先天後天之義歟﹗

卷上疹論

附﹕治主方

葛根桔梗荊芥防風杏仁甘艸牛蒡子橘皮上方用泉水煎服﹐再隨四時之气而加減用之。

如寒閉者宜麻黃﹐熱閉者宜石膏﹐食閉者宜枳﹑朴﹑山楂。熱甚者加黃芩﹑黃連﹔毒甚者加白花地丁﹑西河柳﹔渴者加知母﹔喘者倍杏仁﹔裏實者加葶藶﹑牽牛。蓋痘疹有血气之分﹐而用藥亦宜分別。如大黃﹑大戟﹐血分之瀉藥也﹔葶藶﹑牽牛﹐气分之瀉藥也。黃連形壘如連珠﹐瀉心火之藥也﹔黃芩外肌皮而內腐空﹐故名空腸﹐又名腐腸﹐乃瀉肺而淸肌表之藥也。肺主气而心主血﹐故淸痘之熱毒﹐宜以連爲君而芩爲佐﹐淸之熱毒﹐宜以芩爲君而連佐之。又如金銀花﹐花開黃白﹐藤名忍冬﹐能啟陰气而解气分血分之熱毒﹐蓋黃走血而白走气也﹐故解痘毒者宜之﹐而毒亦可。若夫白花地丁﹐又專於證者也。此用藥之大關目﹐學人引伸觸類﹐微妙無窮。

卷上

胎前論

《易﹟系》曰﹕男女媾精﹐萬物化生。是五類昆虫﹐鹹感陰陽精气而成孕育。腎主藏精﹐爲生气之原﹐故胎之根本在腎﹐假血以成形。衝任之血﹐肝所主也﹐故始於肝臟主養﹐肝气暴虛﹐故多思酸作嘔。夫人生於寅﹐故始於厥陰木﹐臟腑之精气﹐次序資養﹐至十月而五行之陰陽已周﹐十干之气已化﹐歸於壬癸而生。﹝戊癸化火﹐丁壬化木。﹞此天地生成之道也。一月肝木﹐二月膽木﹐三月君火﹐四月相火﹐五月脾土﹐六月胃土﹐七月肺金﹐八月大腸金﹐九月腎水﹐十月壬水﹐臟腑陰陽之气﹐循序相生﹐如主養之气不足﹐則胎亦不長矣。﹝胎長如瓜﹐若不長﹐則有隕落之虞。﹞《金匱要略》云﹕懷身七月﹐太陽當養不養﹐此心气實﹐當刺瀉勞宮﹐蓋因火制其金也。故如土气主養﹐當培其土而抑其木﹔金气主養﹐當瀉其火而資其金。以逐月主養之臟腑﹐審其虛實而調之﹐此養胎之大要也。又火能速物﹐是以三月﹑四月﹐多有半產之虞﹔火能克金﹐故七月亦有不足之慮﹐如胎气熱者﹐當預防之。胎以腎爲本﹐故養胎以地黃﹑杜仲爲君﹐坤徳濃而資生萬物﹐故白術﹑大棗爲安胎之聖藥﹔胎從血長﹐是以四物湯乃胎產之要方。胎寄而生﹐故桑上寄生﹑川續斷﹐力能系胞﹔火能速物﹐故芩﹑連﹑益母﹐皆爲要藥﹔气化則血行而胎長﹐故砂仁﹑橘皮﹑紫蘇﹑枳殼﹐宜兼用以疏气。夫天地交而萬物生﹐水火濟而陰陽平﹐是以阿膠﹑艾葉﹑香附﹑茯苓﹐得交感之妙用者也。至於胎前百病﹐以治病﹑養胎之法﹐兼而行之﹐此胎前之大綱領也。﹝婦人小兒﹐總是陰陽气血﹐止多胎產﹑痘疹耳﹗其餘百病皆歸一法﹐是以《靈》《素》諸經﹐不過分別數條﹐學人當明白此理。﹞

開之曰﹕肺屬天﹐七月而生者﹐得幹金之气﹐故能育而且壽﹔九月感天癸之气﹐十月得化運之全﹐若八月則不育矣。

卷上

產後論

產後气血兩虧﹐宜於溫補﹐但初產者﹐惡血未行﹐先宜導滯﹐以防上奔。新產婦人喜中風﹐產后土虛能停食﹐產後燥結多血阻﹐此三者是爲實證﹐宜於淸補相兼。如無此三證﹐气虛者補气﹐血虛者補血﹐寒者溫之﹐熱者涼之﹐隨其所利而行之﹐此產後之大法也。予嘗用大劑人參﹑姜﹑附﹐救產後虛脫之危證﹐用芍藥以利熱燥之畱停﹐又何嘗忌人參之補﹐姜﹑附之熱﹖而芍藥亦未嘗酸斂也。

卷上

急下論

《陽明篇》曰﹕傷寒六七日﹐目中不了了﹐睛不和﹐無表裏證﹐大便難﹐身微熱者﹐此爲實也﹐急下之﹐宜大承气湯。陽明病﹐發熱汗多者﹐急下之﹐宜大承气湯。發汗不解﹐腹滿痛者﹐急下之﹐宜大承气湯。《少陰篇》曰﹕少陰病﹐得之二三日﹐口燥咽漧者﹐急下之﹐宜大承气湯。少陰病﹐自利淸水﹐色純靑﹐心下必痛﹐口漧燥者﹐急下之﹐宜大承气湯。少陰病﹐六七日﹐腹脹﹐不大便者﹐急下之﹐宜大承气湯。夫寒傷六經﹐止陽明﹑少陰之有急下證者﹐蓋陽明秉悍熱之气﹐少陰有君火之化﹐在陽明而燥熱太甚﹐緩則陰气絕矣﹐在少陰而火气猛烈﹐勿戢將自焚矣﹐非腸胃之實滿也。若實在腸胃者﹐𨿽十日不更衣﹐無所苦也。如此六證﹐若究省不到﹐不敢急下﹐故病此者﹐鮮有能生之。且予嘗聞之曰﹕痞﹑滿﹑燥﹑實﹑堅﹐五證皆備﹐然後可下。噫﹗當急下者﹐全不在此五字。

卷上

急溫論

《少陰篇》曰﹕少陰病﹐脈沈者﹐急溫之﹐宜四逆湯。《太陽篇》曰﹕病發熱頭疼﹐脈反沈﹐身體疼痛﹐當救其裏﹐宜四逆湯。夫急溫﹑急救之在少陰﹑太陽者﹐有水火寒熱之气化也。病在少陰﹐感君火之甚者﹐急下之﹔病陰寒之劇者﹐急溫之。寒傷太陽﹐欲如連樞﹐神气乃浮﹐脈反沈者﹐陽反內陷也﹐故當救其裏。二者止見脈沈﹐若待其厥冷脈絕﹐則不救矣。故所謂急者﹐如人墮於水火之中﹐緩卽焚溺矣。

卷上

汗下論

一燻一蕕﹐十年遺臭﹐故去邪莫如速也。曰﹕汗多亡陽。如表邪盛者﹐汗之而解﹐以養陽也。曰﹕下多亡陰﹐如裏邪實者﹐下之而解﹐以養陰也。多者﹐謂其太過也。太過不可﹐而況妄行乎﹗《靈樞經》曰﹕上焦開發﹐宣五穀味﹐燻膚充身澤毛﹐若霧露之漑﹐是謂气。蓋气化而汗出溱溱也。又曰﹕奪血者無汗﹐是血气不足﹐邪不得從汗解也。《傷寒論》曰﹕微則陽气不足﹐澀則無血。下之﹐則心下痞鞭﹐是血气不足﹐又難從下解也。當知邪賊宜攻﹐而正气又當培養。夫邪正相持﹐則爲寒熱出入﹐邪負則愈﹐正北則危。汗下之法﹐猶援兵也。善用兵者﹐寡可以敵眾﹐弱足以勝彊。若不審虛實﹐不識情勢﹐而妄攻之﹐反爲賊害矣﹗

卷上

往來寒熱論

《辧脈篇》曰﹕病有灑淅惡寒﹐而復發熱者何﹖答曰﹕陰脈不足﹐陽往從之﹔陽脈不足﹐陰往乘之。曰﹕何謂陽不足﹖答曰﹕假令寸口脈微﹐名曰陽不足。陰气上入陽中﹐則灑淅惡寒也。曰﹕何謂陰不足﹖答曰﹕尺脈弱﹐名曰陰不足。陽气下陷入陰中﹐則發熱也。陽脈浮﹑陰脈弱者﹐則血虛﹐血虛則筋急也。其脈沈者﹐榮气微也。其脈浮而汗出如流珠者﹐衛气衰也。榮气微者﹐加燒鍼﹐則血流不行﹐更發熱而躁煩也。夫髒脈爲陰﹐腑脈爲陽﹔血爲陰﹐气爲陽﹔榮爲陰﹐衛爲陽﹔內爲陰﹐外爲陽。此所言陰陽者﹐非此之謂也﹐乃陰陽之气耳﹗陰陽之气者﹐先天之水火也。在地爲水﹐在天爲寒﹔在地爲火﹐在天爲熱。無形之气﹐曰陰曰陽﹔有形之徵﹐曰水曰火。陰陽气交﹐是爲平人。乘於脈中﹐則爲往來寒熱矣。故始曰陰脈﹐曰陽脈﹐復曰寸口﹐曰尺脈﹐曰陰气﹐曰陽气﹐曰陰中﹐曰陽中﹐謂陰陽之气相乘﹐入於脈中而見於寸尺也。蓋以寸尺分陰陽﹐非髒脈爲陰脈﹐腑脈爲陽脈也﹔又非謂內絡於臟腑者爲陰脈﹐外絡於形身者爲陽脈也。中脈中也﹐陰中﹑陽中者﹐謂身半以上爲陽﹐身半以下爲陰﹐故曰上入下陷也。此陰陽之气﹐乘於脈中﹐而爲寒爲熱﹐非脈中之血虛﹐故曰陽脈浮﹑陰脈弱者﹐則爲血虛也。血虛則筋急者﹐謂血行脈中﹐滲於脈外﹐肝臟所主﹐而血自有陰陽之分也。﹝脈內爲陰﹐脈外爲陽。﹞榮气微者﹐其脈沈﹐衛气衰者﹐其脈浮。謂陰陽相乘者﹐見寸口脈微﹐尺中脈弱﹐非榮衛之爲陰陽﹐而脈之浮沈也。如燒鍼則血流不行者﹐謂血隨榮轉﹐非隨陰陽之气而往來也。更發熱而躁煩者﹐謂榮气之生於陽明﹐而主於心﹑腎也。燒鍼之火气傷陽明則發熱﹐傷心﹑腎則躁煩。此言榮血生於後天水谷之精﹐陰陽本於先天水火之气﹐乃陰陽之气乘於脈中﹐而爲寒爲熱﹐非榮血之爲寒熱也。男玉師曰﹕何以治之﹖曰﹕金匱腎气丸爲主方﹐配四物以養血。

卷上

潮熱論

胃爲水谷之海﹐而外合海水﹐是胃气晝夜升降﹐如潮往來。但平人有潮而不爲熱也﹐如有邪病畱於脈肉筋骨間﹐隨潮而出﹐則爲發熱。故當審其先發於何部﹖何處獨盛﹖分六經而治之﹐與夜熱之不同也。夜熱本於陰虛﹐潮熱因於病气﹐潮熱一潮而退﹐夜熱至旦方涼﹐因﹑證不同﹐治法亦異。﹝傷寒潮熱﹐列於《陽明篇》中。﹞

卷上

《傷寒論》編次辯

仲祖《傷寒論》﹐其中條緒井井﹐原系本文﹐非叔和所能編次。蓋謂斷簡殘篇者﹐是因訛傳訛也。如﹑濕﹑渴三種﹐非傷寒之病﹐因病在太陽而與傷寒相似﹐故先提出於《太陽篇》外。溫病風溫﹐原因傷寒所致﹐然非卒病之風寒﹐故先分別於《太陽篇》中。

太陽爲諸陽主气﹐故首提太陽之爲病﹐次中風﹐﹝風卽寒中鼓動之气﹐故篇名《傷寒論》而反先提中風。﹞

次傷寒﹐次傳經﹐次桂枝湯證﹐次麻黃湯證。如六經篇首﹐則曰某經之爲病﹐若六經所槪論者﹐總歸於太陽之首篇。其間條分縷析﹐有斷有續。予於斷續間﹐首加一圈﹐如學﹑庸﹑孔﹑孟之分章﹐便後學之體認。此皆仲祖位置﹐非叔和編次也。

再按仲祖一百十三方﹐爲形層淺深﹐陰陽寒熱而設﹐無分風與寒也。如邪在皮毛者﹐宜麻黃湯﹔在肌腠者﹐宜桂枝湯。故曰桂枝本爲解肌﹐然中風之用桂枝者﹐始受之風邪﹐不閉於皮毛﹐而入於肌腠﹐故桂枝湯爲中風之首方。如寒邪發汗不解﹐而入於肌腠者﹐亦屬桂枝湯證。故邪病太陽﹐而無分風與寒者﹐則曰太陽病﹔有風寒之分者﹐則曰太陽中風﹐曰中風發熱﹐曰傷寒。如風寒之邪﹐皆可爲柴胡湯證者﹐則曰傷寒五六日﹔中風皆可爲陷胸湯證者﹐則曰浮則爲風﹐曰傷寒五六日結胸熱實。如瓜蒂散證﹐則曰傷寒中風。蓋始受之時﹐有風寒之分者﹐分中風﹑傷寒。如病在太陽﹐感太陽之熱化者﹐則曰太陽病﹐病在陽明﹐感陽明之燥化者﹐則曰陽明病﹐而無分風與寒矣。至如大﹑小靑龍湯證﹐乃病太陽寒水之气者也。

太陽之上﹐寒气主之﹐故太陽標陽而本寒。大靑龍證﹐太陽標本之爲病也﹔小靑龍證﹐病太陽之陽而動其水气也。曰太陽中風﹐謂風中太陽之气也。脈浮緊者﹐浮則爲風﹐緊則爲寒﹐乃天之風邪﹐與太陽之寒气相搏﹐而見於脈也。發熱者﹐風在太陽而爲熱也﹔惡寒者﹐病太陽之寒气也﹔身疼痛者﹐風寒之邪﹐尙及於形身﹐不汗出者﹐邪正之气陷於內也﹔煩躁者﹐太陽標本之气化也。此風中太陽之熱邪﹐而兼病其本寒﹐故用麻黃﹑桂枝之復方﹐去芍藥之苦平﹐易石膏之甘辛﹐直從內而透發於外也。如汗出惡風者﹐風邪在外﹐故不可服。蓋汗之生﹐原有二﹕一出於表者﹐血液之汗也﹔一出於裏者﹐陽明水谷之汗也。麻黃湯﹐發表汗之劑也﹔桂枝湯﹐解肌腠之邪也。如麻黃配石膏﹐乃直從裏而發陽明水液之汗矣。邪不在裏而妄動其陽明﹐是以筋惕肉﹐陽明主肌而主宗筋也。又如傷寒脈浮緩者﹐乃寒傷太陽﹐而邪正之气﹐並陷於內也。夫天之寒邪﹐與太陽之陽气﹐相搏於膚表之間﹐其脈則緊。﹝風與寒搏﹐寒與陽搏﹐乃陰陽相搏﹐其脈皆緊。﹞此寒傷太陽﹐寒已化熱﹐邪正相合﹐而陷於內﹐故止見虛浮之緩脈也。身不疼者﹐邪在內也。但重者﹐陽气陷也。乍有輕時者﹐正气欲出也。太陽與少陰標本相合﹐如寒傷太陽而見少陰證者﹐則爲一身手足盡熱﹐以熱在膀胱﹐必便血也。蓋太陽與少陰﹐在標本寒熱之合化﹐寒在太陽﹐則病反其本而爲熱矣﹔及於裏陰﹐則同气相感於少陰之火气矣。故曰無少陰證者﹐大靑龍湯發之。上章乃風動之邪﹐入於裏而尙涉於形身﹐故見浮緊之脈﹐疼痛之證﹐宜大靑龍湯主之。此乃寒凝之气﹐入於裏而無形身之痛﹐故恐轉屬於少陰﹐藉陽气之欲出﹐乍有輕時﹐而以大靑龍湯發之。

此風寒之邪﹐病太陽之標陽﹐而兼動其本气者也。又傷寒表不解﹐心下有水气者﹐病太陽之陽﹐而動膀胱之水气也。漧嘔者﹐水气上逆也。﹝水火相交者﹐正气也﹔水气上乘者﹐邪气也。﹞發熱者﹐寒在太陽而爲熱也。咳者﹐水气上通於肺也。病表陽之气而動其水气﹐則气不化而水不行﹐故有或渴﹐或利﹐或噎﹐或小便不利﹑少腹滿﹐或喘之證也﹐宜小靑龍湯主之。用麻黃﹑桂枝﹑甘艸﹑芍藥﹐以淸肌表之邪﹔用漧薑﹑半夏﹑細辛﹐以助火土之气﹔用五味子之酸﹐助春生之木气﹐以泄冬令之寒水也。渴者﹐火郁於上﹐水逆於下﹐故去半夏之燥﹐加栝蔞根﹐通水液以上滋。利者﹐寒水在下﹐火气不能下交。蕘花性寒屬水﹐用花萼之在上者﹐如雞子大﹐熬令赤色﹐皆取其象心﹐導火气溫於下也。水得寒气﹐冷必相搏﹐其人卽噎﹐故加附子以散寒。小便不利﹑少腹滿者﹐土受所勝之侮﹐而不能制化﹐故加茯苓補中土以伐水邪。喘者﹐加杏子以利肺气。此在表之邪﹐入於裏而動其水气﹐故並去其麻黃。又傷寒心下有水气﹐咳而微喘﹐發汗不渴﹐服湯已渴者﹐此寒去欲解也﹐小靑龍湯主之。此表邪已解﹐而寒水之气上逆也。咳而微喘者﹐水气上乘於肺也。發熱不渴者﹐得太陽之气化也。服湯已渴者﹐水寒之气外散﹐而復傷太陽之气也﹐故仍以小靑龍主之。經曰﹕太陽之上﹐寒气主之﹐在天呈象﹐在地成形﹐在天爲寒﹐在地爲水。天有六气﹐地有五行﹐人秉天地之气而生﹐兼有此五行六气﹐是以大靑龍證﹐病太陽之陽﹐而動其寒气者也。故宜大靑龍湯以發汗﹐謂在天之龍﹐能行雲而施雨也。小靑龍證﹐病太陽之陽﹐而動其水气者也﹐故宜小靑龍主之﹐謂潛藏始蟄之龍﹐能泄冬令之寒水也。又如少陰病﹐眞武湯主之者﹐病少陰而動其水气也﹔四逆散主之者﹐病在少陰得君火之熱化而動其水气也。蓋太陽﹑少陰﹐乃水髒水腑﹐皆有寒熱之气化者也。若夫外因之水﹐停飲於中焦者﹐又屬五苓散證。蓋其因有不同﹐而治法亦別﹐是以有發表之方﹐有解肌之方﹐有散寒之方﹐有行水之方﹐有气分之方﹐有血脈之方﹐有胸脇之方﹐有腹胃之方﹐有卻邪之方﹐有補正之方﹐有大涼之方﹐有大熱之方﹐有大補之方﹐有大瀉之方﹐有和解之方﹐有寒熱補瀉兼用之方﹐皆從形層外內之淺深﹐寒熱虛實之气化﹐﹝麻黃﹑桂枝分形層﹐大﹑小靑龍論气化。﹞不然止屬風﹑寒二邪﹐奚有三百八十九証之分耶﹖明乎形層﹑气化之道﹐傷寒大義﹐思過半矣。

卷上

風傷衛寒傷榮辯

風乃天之陽邪﹐傷人衛气﹐寒乃陰邪﹐傷人榮血﹔同气相感耳。《辧脈篇》所謂風傷衛﹑寒傷榮者﹐謂風寒兩感﹐榮衛俱傷﹐風則傷衛﹐寒則傷榮﹐以言其大槪。若夫天之風寒﹐傷人气血﹐或中於陰﹐或中於陽﹐無有恆常者也。人之皮毛肌腠﹐气分爲陽﹐血脈爲陰﹐榮行脈中﹐衛行脈外。風雨寒暑之中人也﹐始於皮膚﹐皮膚緩則腠理開﹐開則邪從毛髮入﹐入則抵深﹐深則毛髮立﹐毛髮立則淅然﹐故皮膚痛﹔畱而不去﹐則傳捨於絡脈。是風寒之邪﹐皆始傷皮毛之气分﹐畱而不去﹐而後傳捨於經榮者也。《靈樞經》曰﹕傷寒形﹐乃病形﹔風傷經脈﹐經脈乃應。《金匱眞言》曰﹕八風發邪﹐以爲經風。觸五臟邪气發病﹐是又寒傷气而風傷榮矣。蓋陰陽之道﹐變化不測﹐故《內經》自有矛盾之文﹐以意逆志﹐庶爲得之﹐若膠執文辭﹐又不可與論陰陽矣。至於《傷寒論》之中風﹐更爲不同﹐非春傷之風﹐亦非四時所中之風﹐卽嚴寒鼓動之气﹐故中風首節曰﹕嗇嗇惡寒﹐淅淅惡風。寒乃陰凝之邪﹐閉於皮毛之間﹐故用麻黃湯以發散﹔風乃鼓動之气﹐開發皮毛﹐入於肌腠﹐故宜桂枝湯以解肌。是又寒在皮毛而傷气﹐風入腠理而將傷於榮矣。太陽之气﹐主於皮毛之間﹐寒傷太陽﹐是以六气相傳﹐七日來復﹐若入於經榮﹐則爲桃仁承气﹑抵當湯之血證﹐不復再傳陽明矣。寒傷气﹐故曰﹕傷寒一日﹐太陽受之﹐脈若靜者爲不傳﹐頗欲吐﹐若躁煩脈數急者﹐爲傳也。又曰﹕傷寒二三日﹐陽明﹑少陽證不見者﹐爲不傳也。此寒在太陽之表﹐故有六气之相傳﹐風入於肌腠﹐故不爲傳經之邪也。

至於春傷之風﹐四時所中之風﹐或傷於皮毛﹐則爲嚏淚喘咳﹔入於肌腠﹐則爲肌膚不仁﹐傷於筋骨﹐則爲痛痺拘攣﹐入於脈中﹐或爲鼠﹐或爲厲瘍﹐久風入中﹐則爲腸風飧泄﹔或中於腑﹐卽不識人﹔或中於髒﹐舌卽難言﹐口吐涎。此在《靈》《素》《金匱》諸經中求之﹐與《傷寒論》之中風不相同也。

卷上

醫學入門

《金匱要略》曰﹕千般難﹐不越三條﹕﹝﹐醜刃切﹐音趁。﹞一者經絡受邪入臟腑﹐爲內所因也﹔二者四肢九竅﹐血脈相搏﹐壅塞不通﹐爲外皮膚所中也﹔三者房室金刃虫獸所傷。以此詳之﹐病由都盡。﹝《金匱》﹞

二條﹐皆重外因﹐以房室﹑服食爲內因。﹞宋成無己曰﹕病有三因﹕一者外因於天﹐二者內因於人﹐三者不內外因。外因於天者﹐風寒暑濕之六淫也﹔內因於人者﹐喜怒憂恐之七情﹐及飲食﹑房勞也﹔不內外因者﹐金刃﹑跌撲﹑虫獸﹑笞杖之所傷也。人之百病﹐不外此三者。夫傷寒﹐外因也﹐而《傷寒》經旨﹐風寒暑濕之六气﹐鹹所具載矣。其間分析表裏﹑陰陽﹑寒熱﹑气血﹑邪正虛實﹐﹝內外百病﹐不出此十二字。﹞靡不備悉。明乎傷寒之道﹐千般病難﹐不出於範圍焉。故醫學入門﹐當從傷寒始﹐先難其所難﹐而後易其所易。蓋外因之病暴而危﹐內因之病徐而持。﹝中風﹑瘧﹑痢﹑痿﹑痺﹑疝﹑厥﹑頭腹諸痛﹐多系外因。﹞故治外感者﹐可以活人﹐可以死人﹔治內傷者﹐或少有失誤﹐未卽爲害。是以能醫內傷﹐而不諳治傷寒者﹐未可醫名也﹔能醫傷寒﹐而不諳治內傷者﹐未之有也。

卷上

醫以力學爲先

月三﹑六﹑九晨﹐集及門﹐說《內經》及《傷寒論》﹐講畢﹐謂諸生曰﹕時俗相沿云﹐行醫全憑時運﹐予以爲不然。諸生來學﹐當苦志讀書﹐細心參究﹐庶可免庸醫之責﹐若憑時運﹐則何業不可爲﹐而習此苦難之事﹗設使殺一不辜﹐而救百人﹐其功不能贖罪。蓋救人乃醫家分內事﹐況多有病之輕者﹐有病之自能愈者﹐或病𨿽劇而可救者。越人曰﹕僕不能生人耳﹐不起之病﹐僕能起之﹐是非必死之病﹐而醫能活之。若使病者不死於病﹐而反死於醫﹐又何異於梃刃﹐是以救人之功小﹐誤傷之罪大。試觀栽杏叟﹐尙誤投藥餌﹐傷及母子二命﹐況平人乎﹖然此亦警世之事也。古今名流﹐皆生前根气丰濃﹐若再加培植﹐卽可名登仙籍﹐惜乎不能何也﹖旣已名擅當時﹐焉肯虛心下士﹐況一人之精神有限﹐或忙中有錯﹐卽誤用其藥﹐亦不自知其非﹐病家延請惟艱﹐幸而至之﹐焉敢論其是非﹐卽服藥有誤﹐反歸於死者之命。是以運之小者其過小﹐運之大者其過大。諸生能鑑予言﹐潛心好學﹐將來運之小者可大﹐運之大者可無過矣。

開之曰﹕歷觀古今醫家﹐有子孫顯達者﹐有子孫式微者﹐大有霄壤之分﹐若不圖名﹑不貪利﹐虛衷受益﹐存心活人﹐有不永昌厥後者乎﹗又曰﹕古稱醫士爲山中宰相﹐謂能燮理陰陽﹐調和气味﹐操生殺之柄耳﹗《記》云﹕醫不三代﹐不服其藥。

許學士曰﹕謂能讀三代之書。予以爲世代相傳﹐又能讀書好學﹐猶簪纓世冑﹐士之子而恆爲士也。若僅守遺方﹐以爲世傳﹐何異按圖索驥。夫天有四時之气﹐地有五方之異﹐人之百病﹐變幻多端﹐卽如傷寒一證﹐有三百八十九法﹐可膠執遺方﹐能通變時疾乎﹖趙括徒讀父書﹐尙至喪師敗績﹐況無遺書可讀耶﹗守祖父之業而不好學人﹐可方艸廬諸葛乎﹖伊芳川先生曰﹕醫不讀書﹐縱成倉﹑扁﹐終爲技術之流﹐非士君子也。盧不遠先生曰﹕當三復斯語。﹝及門者多系世醫子弟﹐故復言此以戒之。﹞

卷上

中庸之道

中者不偏﹐庸者不易。醫者以中庸之道﹐存乎衷﹐則虛者補﹐實者瀉﹐寒者溫﹐熱者涼﹐自有一定之至理。若偏於溫補﹐偏於涼瀉﹐是非中非庸矣。夫醫道﹐上通天之四時六气﹐地之五方五行﹐寒熱溫涼﹐升降浮沈﹐信手拈來﹐頭頭是道﹐急者急治﹐緩者緩治﹐若僅守平和之橘皮湯者﹐又執中無權也。

觀古今﹐多有偏心﹐偏於溫補者﹐惟用溫補﹐偏於淸涼者﹐慣用淸涼﹐使病患之宜於溫補者﹐遇溫補則生﹐宜於涼瀉者﹐遇淸涼則愈﹐是病者之僥以就醫﹐非醫之因證以治病也﹐豈可語於不偏不易之至道哉﹗

卷上

雜證論

雜證者﹐謂一人之病﹐見證龐雜。當知始受之因則一﹐久久不去﹐漸至蔓延。故治雜病﹐如理亂繩﹐得其頭緒﹐一路理淸﹐不則愈理愈亂矣。所治之藥﹐亦專取其要﹐多則雜﹐雜無功。經曰﹕一者因得之。又曰﹕治之在於一。嗟乎﹗精一之道難矣。人秉天地之气所生﹐此身中有上下陰陽之气交﹐五運六气之變化﹐榮衛血气之貫通﹐五臟六腑之生始﹐知其推數無窮﹐而後可歸於一﹐非細參《靈》《素》諸經﹐不易得也。

卷上

十干化五行論

黃帝問曰﹕五運之數﹐土主甲己﹐金主乙庚﹐水主丙辛﹐木主丁壬﹐火主戊癸﹐願問其所始也。岐伯曰﹕昭乎哉問也﹗臣覽《太始天元冊》文﹐丹天之气﹐經於牛女戊分﹕天之气﹐經於心尾己分﹔﹝音金。﹞蒼天之气﹐經於危室柳鬼﹔素天之气﹐經於亢氐昴畢﹐玄天之气﹐經於張翼婁胃。所謂戊已分者﹐奎壁角軫﹐則天地之門戶也。夫候之所始﹐道之所生﹐不可不通也。此岐伯論五行之化﹐始於五方之天象﹕丹赤色﹐火之气也﹐牛女在癸度﹐經於牛女戊分﹐戊癸合而化火也﹔黃色﹐土之气也﹐心尾在甲度﹐經於心尾己分﹐甲己合而化土也﹔蒼靑色﹐水之气也﹐危室在壬度﹐柳鬼在丁度﹐丁壬合而化水也﹔素白色﹐金之气也﹐亢氐在乙度﹐昴畢在庚度﹐乙庚合而化金也﹔玄黑色﹐水之气也﹐張翼在丙度﹐婁胃在辛度﹐丙辛合而化水也。夫丹﹑﹑蒼﹑素﹑玄﹐天之五气也。

﹝丹﹑﹑蒼﹑素﹑玄﹐天之五色也﹔靑﹑黃﹑赤﹑白﹑黑﹐地之五色也。在天之五色﹐化生地之五色。﹞金木水火土﹐地之五行也。天之十干﹐經於五方之分﹐陰陽配合而化生五气。天之五气﹐化生地之五行﹐所謂在天成像﹐在地成形。五行之中﹐有二火。在地爲木﹐在天爲風﹔在地爲火﹐在天爲熱﹔在地爲土﹐在天爲濕﹐在地爲金﹐在天爲燥﹔在地爲水﹐在天爲寒﹔在地爲火﹐在天爲暑。是地之五行﹐化生天之六气。此天地之陰陽交相生化者也﹐故曰﹕寒﹑暑﹑燥﹑濕﹑風﹑火﹐天之陰陽也﹐三陰三陽上奉之﹔木﹑火﹑土﹑金﹑水﹑火﹐地之陰陽也﹐生﹑長﹑化﹑收﹑藏下應之。三陰三陽者﹐子午爲少陰君火﹐丑未爲太陰濕土﹐寅申爲少陽相火﹐卯酉爲陽明燥金﹐辰戌爲太陽寒水﹐巳亥爲厥陰風木。是天之十干﹐化生地之五行﹐地之十二支﹐上承天之六气。後人不參究上古聖經﹐不明天地陰陽之化運﹐有以逢辰則化之說者﹐有以制克則化之說者﹐此皆技術家之迂論也。

卷下

本艸綱領論

天地所生萬物﹐皆感五運六气之化﹐故不出五气﹑五味﹑五色﹑五行﹑寒熱溫涼﹑升降浮沈之別。

經云﹕五味陰陽之用﹐辛甘發散爲陽﹐酸苦湧泄爲陰﹐淡味滲泄爲陽﹐鹹味湧泄爲陰﹐六者或收﹑或散﹑或緩﹑或急﹑或燥﹑或潤﹑或軟﹑或堅﹐隨所利而行之。此物性之綱領也。五气﹑五味﹐各歸所喜。

酸先入肝﹐苦先入心﹐甘先入脾﹐辛先入肺﹐鹹先入腎。肝色靑﹐宜食甘﹔心色赤﹐宜食酸﹔肺色白﹐宜食苦﹔脾色黃﹐宜食鹹﹔腎色黑﹐宜食辛。辛散﹐酸收﹐甘緩﹐苦堅﹐咸軟。毒藥攻邪﹐五穀爲養﹐五果爲助﹐五畜爲益﹐五菜爲充﹐气味合而服之﹐以補益精气。四時五臟之病﹐隨五味所宜也。又肝苦急﹐急食甘以緩之﹐欲散﹐急食辛以散之﹐用辛補之﹐酸瀉之﹐心苦緩﹐急食酸以收之﹐欲軟﹐急食鹹以軟之﹐用咸補之﹐甘瀉之﹐脾苦濕﹐急食苦以燥之﹐欲緩﹐急食甘以緩之﹐用苦瀉之﹐甘補之﹔肺苦气上逆﹐急食苦以泄之﹐欲收﹐急食酸以收之﹐用酸補之﹐辛瀉之﹔腎苦燥﹐急食辛以潤之﹐﹝辛又能潤﹐爲能開發腠理﹐致津液通气也。﹞欲堅﹐急食苦以堅之﹐用苦補之﹐咸瀉之。又辛走气﹐气病無多食辛﹔咸走血﹐血病無多食鹹﹔苦走骨﹐骨病無多食苦﹔﹝《靈樞》苦走血﹐咸走骨。﹞甘走肉﹐肉病無多食甘﹔酸走筋﹐筋病無多食酸。此五味補瀉宜忌之綱領也。夫百病之生也﹐不出乎表裏﹑陰陽﹑寒熱﹑虛實。虛者補之﹐實者瀉之﹐寒者熱之﹐熱者寒之﹐堅者削之﹐客者除之﹐勞者溫之﹐﹝凡甘溫﹑辛溫﹐皆從補。﹞結者散之﹐畱者攻之﹐燥者濡之﹐急者緩之﹐散者收之﹐損者溫之﹐逸者行之﹐盛者折之﹐驚者平之﹐髙者抑之﹐下者舉之﹐微者逆之﹐甚者從之﹐上之下之﹐摩之浴之﹐薄之劫之﹐開之發之﹐適事爲故﹐逆者正治﹐從者反治。此治病之綱領也。萬物各有自然之性﹐凡病自有當然之理﹐卽物以窮其性﹐卽病以求其理﹐得其性理﹐豁然貫通﹐則天地所生之萬物﹐人生所患之百病﹐皆歸一致矣。用之可十可百﹐推之可萬可千﹐豈不綽然有餘裕哉﹗

卷下

藥性形名論

按《本艸綱目》金石﹑艸木﹑禽獸﹑果谷﹐自神農及今﹐計一千六百餘種﹐命名之義﹐各有思存。如黃連﹑白芷﹑靑黛﹑元參之類﹐以色而命名也﹔甘艸﹑苦參﹑酸棗﹑細辛之類﹐以味而命名也﹔寒水石﹑膃肭臍﹑火硝﹑香薷之類﹐以气而命名﹔桑皮﹑橘核﹑杏仁﹑蘇子之類﹐以體而命名也﹔夏枯艸﹑款冬花﹑長春﹑秋葵之類﹐因時而命名也﹔防風﹑續斷﹑決明﹑益智之類﹐以功能而命名也﹔鉤藤﹑兜鈴﹑狗脊﹑烏頭之類﹐以形象而命名也。命名之義﹐不能枚舉﹐施於治道﹐各有功用。如五气分走五臟﹐五味逆治五行﹐皮以治皮﹐節以治骨﹐核以治丸﹐﹝松節﹑杉節及艸根之多堅節者﹐皆能治骨。荔核﹑橘核之類﹐治睪丸。﹞子能明目﹐藤蔓者治筋脈﹐肉者補血肉﹐各從其類也。如水艸﹑石艸﹐其性主升﹔梢杪子實﹐其性主降﹔甘香之品﹐能橫達於四旁﹔寒熱之气﹐性浮沈於上下﹐在土之根﹐本乎上者親上﹐本乎下者親下﹔在外之枝榦﹐在根者治本﹐在枝者行於四肢。此物性之自然也。又如夏枯之艸﹐夏收之術﹐半夏之生﹐麥之成﹐皆得火土之气﹐而能化土﹐秋英之菊﹐秋鳴之蟬﹐感金气而能制風﹔淩冬不凋者﹐得寒水之气﹐而能淸熱﹔先春而發者﹐秉甲木之性﹐而能生升。此感天地四時之气﹐而各有制化也。甘溫者補﹐苦寒者瀉﹔色赤者走血﹐色白者走气﹕赤圓者象心﹐白瓣者象肺﹐紫尺者益脾﹐香圓者入胃﹐徑直靑赤者走肝﹐雙仁圓小者補腎﹐以形色之相類也。﹝以象形而治五臟﹐詳《金匱要略》。﹞陽者主上﹐陰者主下﹐陰中之陽升﹐陽中之陰降﹔輕淸者主上﹐重濁者主下﹐濁中之淸升﹐淸中之濁降。凡物感陰陽之气而生﹐各有淸濁升降之質性者也。又如山桅炒黑而降﹐黑豆黃卷而升﹐紅曲生血﹐神曲化。此假造釀而得化功者也。因名而取實﹐因象以用形﹐得其性之升降浮沈﹐气之溫涼寒熱﹐色之靑黃赤白﹐味之甘苦酸辛﹐一千六百餘種﹐大槪不越乎此矣。

卷下

艸木不凋論

艸木寒不黃隕﹐及花發於冬者﹐得冬令寒水之資也。木生於水﹐水通於天﹐水火相濟﹐水由地行﹐水气之通於四髒者也。如麥門冬﹑款冬花﹑枇杷葉﹑側柏葉﹑山豆根﹑巴戟天之類﹐腎之肺藥也﹔黃連﹑菖蒲﹑山桅﹑南燭﹑茶花﹑梅花之類﹐腎之心藥也﹐濃朴﹑豆蔻﹑丁香﹑枳橘之類﹐腎之脾藥也﹐菌桂﹑竹﹑密蒙花﹑女貞實之類﹐腎之肝藥也。夫腎爲水髒﹐受藏五臟之精﹐而復還出於四髒﹐入肝爲淚﹐入心爲血﹐入脾爲涎﹐入肺爲涕﹐上下交通﹐而外注於九竅。是以得寒水之艸木﹐能啟陰气上滋四髒﹐復能導四髒之气而下交於陰﹐又匪獨腎气之通於四髒。五臟之气﹐皆相貫通﹐而藥性亦然。如棗仁脾之心藥也﹐石斛脾之腎藥也﹐芍藥脾之肝藥也﹐桑皮脾之肺藥也。類而推之﹐總不出五行之生化。

卷下

四气逆從論

經云﹕升降浮沈則順之﹐寒熱溫涼則逆之。謂春宜用升﹐以助生气﹔夏宜用浮﹐以助長气﹐秋時宜降﹐以順收令﹔冬時宜沈﹐以順封藏。此藥性之宜順四時者也。春气溫﹐宜用涼﹔夏气熱﹐宜用寒﹔秋气涼﹐宜用溫﹔冬气寒﹐宜用熱。此用气之宜逆四時者也﹐而病亦如之。然時气﹑病气﹐又皆有常有變﹐知其常變﹐反其逆從﹐可以把握陰陽﹐裁成造化矣。

卷下

大棗

棗色黃﹑味甘﹐脾家果也。夫木末之實﹐而爲心家果者﹐生化之道也﹔木末之實﹐而爲脾家果者﹐制化之道也。蓋天地所生之萬物﹐咸感五運六气之生化﹐明乎陰陽﹑生克之理﹐則凡物之性﹐可用之而生化於五臟六腑矣。元如曰﹕桃爲肺之果﹐核主利肝血﹔杏爲心之果﹐核主利肺气。亦制化之理然與﹗

卷下

梔子

梔子冬不隕葉﹐五月感一陰之气﹐生花六出﹐潔白芬香﹐得金水之气也。其實結於枝梢﹐圓小赤色﹐味苦性寒﹐乃陰中之陽﹐腎之心品也﹐故炒黑而成離中之虛﹐導心火以下交於腎。元如曰﹕六者﹐陰之終也﹐花多五瓣﹐如雪花﹑梔子花﹑玄精石﹐皆感陰气生成。

卷下

枇杷

枇杷四季長靑﹐葉上多毛。凡艸木之生毛者﹐皆主治肺﹔多刺者﹐花開於秋者﹐皆得堅金之气﹐而能制風。枇杷初秋結蕊﹐深秋放花﹐夏時果熟﹐又得冬令之气﹐能引寒水以上滋﹐利肺气以下降﹐故主治咳嗽卒﹐並下气消痰。

卷下

款冬花

款冬花气味辛溫﹐生於關中﹐及雍州山谷溪水間﹐冬時發條﹐結蕊於冰雪中﹐故名款冬。﹝西北气寒﹐冰雪至夏不消﹐款冬辛溫﹐可爲大熱者矣。﹞土人謂之看燈花﹐又曰敲冰取款冬﹐謂在正月前半月采之﹐如過元宵燈節﹐花卽大放矣﹐此陰中之陽升也。如形寒飲冷﹐肺气虛寒作喘者宜之﹐若陰火上炎﹐肺葉焦滿﹐恐益消爍毀傷矣。

卷下

澤瀉

澤瀉﹐水艸也。凡水艸﹐石艸﹐皆屬腎﹐其性主升。蓋天气下降﹐地水之气上升﹐自然之理也。凡物之本乎上者性升﹐本乎下者性降。澤瀉形圓﹐無下行之性矣。春時叢生苗於水中﹐獨莖直上﹐秋時白花作叢﹐腎之肺品也。《易》曰﹕山澤通气﹐能行在下之水。隨澤气而上升﹐復使在上之水﹐隨气通調而下瀉﹐故名曰澤瀉。元如曰﹕如何首烏形圓莖蔓﹐其性惟升﹔牛膝形細而長﹐其性惟下﹐故主治在下。諸品可類推之。

卷下

芍藥

芍藥气味苦平﹐苦走血﹐故爲血分之藥﹔苦下泄﹐故本經主邪气腹痛﹐除血痺﹐破堅積寒熱。因其破泄﹐故《太陰篇》云﹕太陰爲病﹐脈弱﹐其人續自便利﹐設當行大黃﹑芍藥者﹐宜減之﹐以其人胃气弱﹐易動故也。今人咸云﹕芍藥主酸斂﹐而不知有大黃之功能。元如曰﹕芍藥乃神農中品之藥。本經曰气味苦平﹐後人增曰酸﹐而實未嘗酸也。﹝盧子由曰﹕市肆一種赤芍藥﹐不知爲何物艸根﹐兒醫﹑瘍醫多用之﹐此習已而不察﹐其爲害殊甚。﹞

卷下

牡丹皮

牡丹皮色赤﹐气味辛寒﹐血分之藥也。不緣子生﹐故名曰牡。陰中之陽﹐升也。其味辛﹐故主發散中風﹐寒熱邪气﹐除癥堅瘀血﹐寒能涼血﹐故主螈驚癇。凡骨蒸勞熱﹐癰腫瘡瘍﹐丹皮爲要藥﹐若吐血衄血﹐大非所宜﹐以其上升故也。元如曰﹕若因風寒而衄血者宜之﹐如陰火上炎者大忌。

卷下

栝樓

凡艸木之根﹐其性上升﹐梢杪子實﹐性復下降﹐物之理也。栝樓蔓延結實﹐則根粉盡消﹐實黃赤而子白潤﹐气味苦寒﹐是以天花粉能啟陰液以上滋於心肺﹐栝樓實復能導心肺之气以下行﹐故本經主治胸痺。元如曰﹕如蘇子﹑蘿葡子﹑白芥﹑云苔之類﹐性皆下行﹐所謂「上行極而下」也。

卷下

麥芽

麥﹐春長﹑夏成﹐得木火之气﹐故爲肝之谷﹔透發其芽﹐能達木气﹐以制化脾土﹐故能消米谷之實。

經云﹕食气入胃﹐散精於肝﹐淫气於筋。人之食飲不化﹐而成反胃噎膈者﹐多因肝气鬱怒所致。予治此證﹐於調理脾胃藥中倍加麥芽﹐多有應手。蓋醫者但知消穀﹐而不知疏肝。玉師曰﹕可類推於穀芽﹑黍芽﹑大豆黃卷。

卷下

薯蕷

薯蕷﹐古名也﹐避唐宋帝諱﹐攺名山藥。種植之法﹐切作薄片﹐隨所杵之竅而長之。﹝盧子由先生治一血利﹐久久不愈﹐曰﹕此腸內有血管矣。山藥隨所杵之竅而長滿﹐性能塞管﹐用山藥爲君﹐配血藥而愈。此乃意度之妙用。﹞又百合之白花者﹐摘碎埋於土中﹐一瓣卽生百瓣﹐而成一蒲。夫凡物切碎﹐皆成腐穢﹐二品所生之異﹐蓋得本體之精﹐感气化而生長。山藥肉內多涎﹐仲景用百合湯﹐以水浸一宿﹐出其白沫。涎沫﹐乃其精也。气生於精﹐二品得精气之盛﹐故主補中益气﹐長肉彊陰。元如曰﹕凡物多精汁者﹐皆主養精補血﹐益气生肌。

卷下

枸杞

《神農本經》﹐總名枸杞﹐無地骨皮﹑枸杞子之分。蓋枸字諧狗﹐杞字諧己﹐狗屬戌﹐而戌主右腎﹐腎主骨﹐而己屬陰土﹐故有地骨之名﹐而久服能堅筋骨。气味苦寒﹐能淸熱中消渴﹐蓋能助水土之气﹐上滋心肺者也。其子色赤性寒﹐能補兩腎之精气﹐骨之精爲瞳子﹐故助瞳子之光明。

卷下

紅花

紅花色赤多汁﹐生血行血之品也。陶隱居主治胎產血暈﹐惡血不盡絞痛﹐胎死腹中。金匱方紅蘭花酒﹐治婦人六十二種風﹐又能主治瘧。臨川先生曰﹕治風先治血﹐血行風自滅。蓋風乃陽邪﹐血爲陰液﹐此對待之法也。花莖葉﹐且多毛刺﹐具堅金之象﹐故能勝制風木。夫男女血气相同﹐仲祖單治婦人六十二種風者﹐良有以也。蓋婦人有餘於气﹐不足於血﹐所不足者﹐乃衝任之血﹐散於皮膚肌腠之間﹐充膚熱肉﹐生毫毛﹐男子上唇口而生髭須﹐女子月事以時下﹐故多不足也。花性上行﹐花開散蔓﹐主生皮膚間散血﹐能資婦人之不足﹐故主治婦人之風。蓋血虛則皮毛之腠理不密﹐而易於受風也。此血主妊娠﹐故專治胎產惡血。《靈樞經》云﹕飲酒者﹐衛气先行皮膚﹐故用酒煎以助藥性。瘧邪亦伏於募原之腠理間﹐故能引其外出。夫血有行於經脈中者﹐有散於皮膚外者﹐而所主之藥亦有不同。如當歸﹑地黃﹑茜艸之類﹐生養脈內之血者也﹐紅蘭花主生脈外之血者也﹔川芎﹑芍藥﹑丹皮﹑紅曲之類﹐又外內之兼劑也。學人能體認先聖用藥之深心﹐思過半矣。

卷下

石膏

石膏气味辛甘微寒﹐《神農本經》主中風寒熱﹐心下逆气﹐驚喘﹐口漧舌焦﹐不能息﹐腹中堅痛﹐除邪鬼﹐產乳﹐金瘡。仲景用麻黃配石膏﹐能發陽明水液之汁﹐白虎湯解陽明燥熱之渴﹐又主風熱發斑。是神農﹑仲景皆用爲發散之品。蓋气味辛甘﹐而體質疏松如肌理﹐但其性沈重﹐色白若金﹐故直從陽明而達於外也。後人咸謂淸內熱而主降下﹐乃不明經義﹑物性故耳﹗夫凡物有可升可降者﹐配發散之藥則升﹐配破泄之藥則降。如濃朴之气味苦溫﹐本經主中風﹑傷寒﹐頭痛﹐寒熱﹐乃發散之藥也。仲景承气湯﹐配枳實﹑大黃﹑芒硝﹐爲急下之劑。經云﹕酸苦湧泄爲陰。蓋酸苦之味。

能上湧而下泄也。同升藥則升﹐同降藥則降﹐立方配合﹐乃醫家第一義﹐詎可忽諸﹗

卷下

女貞實

女貞子﹐乃本經上品﹐气味苦平﹐主補中﹐安五臟﹐養精神﹐除百病﹐久服肥健﹐輕身不老﹐彊陰﹐健腰膝﹐變白髮﹐明目。卽蠟樹也。立夏前後﹐取蠟虫種子﹐裹置枝上﹐半月後﹐其虫化出﹐延緣枝上﹐造成白蠟﹐堅白如凝脂﹐猶蠶食桑而成絲﹐連綿溫暖﹐皆得樹質精華﹐是以桑根白皮﹐主傷中﹐五勞六極﹐羸瘦﹐崩中絕脈﹐補虛益气。女貞𨿽與冬靑同名﹐其種實異。冬靑名凍靑﹐葉微圓﹐子赤色﹐虫不造蠟爲別也。世俗混用凍靑﹐實二物﹐功用迥別。采擇者﹐不可不辧﹗

卷下

蓮實

蓮子﹐本經上品﹐气味甘平﹐主補中養神﹐益气力﹐除百疾﹐久服輕身耐老﹐不饑﹐延年。夫蓮莖色靑味澀﹐中通外直﹐具風木之象﹐花紅﹐房白﹐須黃﹐子老而黑﹐有五行相生之義﹐故能補五臟不足。五臟主藏精者也﹐腎爲水髒﹐受藏五臟之精。石蓮子色黑味澀﹐故用之以固精气。今市肆一種﹐狀如土石﹐味極苦澀﹐不知爲何物﹖盧子由先生曰﹕食之令人腸結。宜於建蓮子中﹐揀帶殼而色黑者爲是。﹝有云假石蓮子乃樹上所生﹐卽苦珠子之類。﹞

卷下

桑上寄生

桑寄生﹐生於近海州野﹐及海外之境﹐地暖不蠶﹐桑無剪采之苦﹐气濃意濃﹐兼之鳥食榕實﹐糞落桑上﹐乘气而生。榕乃易生之木﹐枝葉下垂﹐卽生根作本﹐故其樹極大﹐多生於海山中﹐是以子附於桑﹐則爲桑上寄生。蓋感桑之精气﹐故其功力一本於桑﹐若寄生他木上者﹐不惟气性不同﹐且反生災害矣。今市肆者﹐乃柴枝也。有一種色黃軟脆﹐狀如金釵石斛者﹐庶幾可用。寇宗曰﹕予從官南北﹐徧搜不可得﹐故非親采﹐難以別眞僞﹐要知市賣者皆僞也。予故以根據附桑上之藤﹐葉如三角楓者﹐取之安胎甚效﹐蓋亦得桑之精气者也。

卷下

紫艸茸

按《本艸綱目》紫艸發明下﹐李時珍曰﹕紫艸气味苦寒﹐如痘疹欲出未出﹐血熱毒盛﹐大便閉澀者宜之﹐已出而紫黑便閉者﹐亦可用﹔若已出而紅活﹐及白陷大便利者﹐切宜忌之。《直指方》云﹕紫艸治痘﹐能導大便﹐使發出亦輕。《活幼新書》云﹕紫艸性寒﹐小兒脾气實者猶可用﹔脾气虛者﹐反能作瀉。故古方惟用紫艸茸﹐取其初得陽气﹐以類觸類﹐所以用發痘瘡。

今人不達此理﹐一槪用之﹐非矣。夫所謂茸者﹐卽初生之蒙茸﹐非紫艸之外﹐另有茸也。又有如麒麟竭者﹐謂之紫艸茸﹐非也﹐乃紫鉚耳﹗《酉陽雜俎》云﹕紫鉚樹﹐出眞臘﹑波斯二國﹐樹髙盈丈﹐枝葉郁茂﹐經冬不凋﹐天有霧露及雨沾濡﹐則枝條出鉚﹐狀如糖霜﹐累累紫赤﹐破則鮮紅﹐能出痘毒。此物產於異域﹐殊不易得。近有市利之徒﹐以僞物假充﹐索價甚濃﹐非徒無益﹐而反害之﹐不若用艸之爲當也。

卷下

枳實

《考工記》云﹕橘逾淮而北爲枳。蓋橘得江南溫熱之气﹐故气味辛溫﹐能達中土之气﹐通灌於四旁﹕枳乘江北寒涼之气﹐性味苦寒﹐能去寒熱之邪下泄。是一物而性不同﹐因天地之气也。本經主大風在皮膚中﹐如麻豆苦癢者﹐能啟寒水之發﹐以對待其陽邪。﹝枳葉經冬不凋。得寒水之气。﹞夫橘至成熟而後采摘﹐天气充滿﹐故能橫徧於四體﹔枳乃初生之小者﹐其气收斂﹐故專生下泄。若夫枳殼之苦泄﹐其性又能橫充﹐所以本經止雲實而無殼﹐至宋時﹐始有殼﹑實之分。如病胸腹實而當下者﹐應用實﹐而以殼代之﹐乃識見淺而無力量處。

卷下

橘皮

橘皮臭香色黃﹐味甘而帶辛﹐甘﹑香﹑黃主土﹐辛主金。夫胃土主脈絡﹐﹝胃又屬陽明﹐秋金其色白。﹞脾土主肌肉﹐肺金主皮毛﹐橘皮在內之白膜﹐如胃腑所主之絡脈﹐皮內之白若肌肉﹐皮外之宗眼如毛孔﹐是從中達外﹐由脈而絡﹐絡而肌﹐肌而皮也。橘皮能宣發陽明之汗﹐解胃气之逆呃﹐蓋能宣達胃气﹐外出於皮毛﹐若夫皮腠之邪﹐逆於內而爲喘急﹐膈上之痰﹐結於上而爲咳嗽﹐欲消痰降气而從下解者﹐是又從肌而絡﹐絡而脈﹐脈而胃也。是邪正之气﹐欲出欲入﹐而用橘皮爲導引者﹐皆藉皮內之白膜﹐如去其膜白﹐則斷截出入之道路﹐故本經止曰橘皮﹐而並無畱白﹑去白之分。

卷下

麥門冬

經云﹕人之所受气者﹐谷也﹔谷之所注者﹐胃也﹔胃者﹐水谷血气之海也。海之所行雲气者﹐天下也﹐胃之所出血气者﹐經隧也。經隧者﹐五臟六腑之大絡也。是臟腑受水谷之精气﹐由胃腑之大絡﹐通於臟腑之經。

麥門冬主傷中傷飽﹐胃絡脈絕﹐以其根須從中而貫﹐如絡脈之貫於募原之中﹐是通胸絡之气﹐藉中心之貫通也。麥冬經冬不凋﹐能啟陰气﹐上滋於心肺﹐故主心腹結气﹐咳嗽虛勞。腎脈上貫肝膈﹐入肺中﹐從肺出絡心﹐是腎气之上交於心肺。心肺之痰熱﹐欲從下解者﹐又咸藉麥冬之心而導引於脈中也。蓋凡物之寒涼者﹐其心必熱﹐熱者﹐陰中之陽也。人但知去熱﹐而不知用陽﹐得其陽﹐而後能通陰中之气。

卷下

防己

經雲﹕水道不行﹐則形气消索。是水有隨气而營運於膚表者﹐有水火上下之相濟者﹐如气滯而水不行﹐則爲水病痰病矣。防己生於漢中者﹐破之紋作車輻﹐莖蔓空通﹐主通气行水﹐以防己土之制﹐故有防已之名﹐《金匱》方治水病﹐有防己黃湯﹑防己茯苓湯﹔治痰飲﹐有木防己湯﹑防己加茯苓芒硝湯。孫思邈治小便閉澀﹐有三物木防己湯。蓋气運於上﹐而水能就下也。今相沿爲下部之藥﹐緣前人創論於前﹐後人隨文附會爾﹗杲曰﹕防己如險健之人﹐幸災樂禍﹐首爲亂階﹐若善用之﹐亦可敵凶突險﹐此瞑眩之藥也﹐故聖人存而不廢。如上焦气分之病﹐皆不可用﹐乃下焦血分之藥耳﹗噫﹐如此議論﹐不知從何處參出﹖夫气化而後水行﹐防己乃行气利水之品﹐反云上焦气分不可用。《神農本艸》分上﹑中﹑下三品﹐以養生補益﹑延年不老者爲上品﹐治病者次之﹐毒藥爲下。防己能營運去病﹐是運中有補﹐故本經列於中品之前﹐奚爲存而不廢﹖且气味辛平無毒﹐奚爲瞑眩之藥﹖如此議論﹐不能枚舉﹐無裨治道﹐反疑惑後學。予觀今世惟盧子田先生﹐學識淵博﹐惟宗聖經﹐獨不爲前人所愚。

卷下

附子

附子如芋﹐子附母生﹐故名附子。旁之小子曰側子﹐土人欲重其斤兩﹐用木坯將側子敲平於上﹐然母子之體不相合﹐故須揀子之少者﹐又當估去小子﹐有一兩余方可用﹐若連子而重一兩五六錢﹐更爲有力。

近時俗人﹐咸謂一兩外者爲天雄。不知天雄長三寸以上﹐旁不生子﹐故名曰雄。土人尢忌生此﹐以爲不利﹐卽禳禱之﹐謂其不能子母之相生也。今人多取重一兩者﹐若側子多而去其二三錢﹐則母身止重七八錢之川烏矣。此緣失於考究﹐故沿襲時俗之訛。又如附子之尖﹐乃下行之根﹐其性趨下﹐有欲治上而用其尖者﹐顚倒物性﹐尢爲可笑。

卷下

丹雄鷄

羽虫三百六十﹐秉火運而生﹐故飛翔於上下。雞在卦屬巽﹐冠羽皆丹﹐感木火之气者也﹔在支屬酉﹐又得金之制化﹐故鳴於寅酉二時。鳴則先鼓其翼﹐風之象也﹔鳴者﹐金之聲也。﹝玉師曰﹕木擊金則鳴。﹞其性好鬥﹐秉肅殺之气也。故主女子崩中﹐漏下赤白。蓋崩中﹑漏下﹐肝主之血也。夫凡物各有自物之性﹐得其物性﹐施於治道﹐若合符節﹐故舉一以推之。

卷下

黑豕

豬屬亥﹐水之畜也﹐故气味鹹平。豕性甚躁﹐﹝玉師曰﹐故躁屬陰證。﹞行不舉足而惟奔﹐故無病之人食之﹐補腎生精﹐如感於風寒者食之﹐生痰發喘﹐以其善奔水气於上也。按毛虫三百六十﹐感木气而生﹐而牛﹑羊﹑犬﹑馬﹐又秉火土之化。豕屬水而性寒﹐羽虫感火气之化﹐而生長於水中者﹐又居其半。﹝鵝﹑鴨﹐鳧﹑騖類﹐生長於水中。﹞蓋五類之虫﹐𨿽感五行之气而生﹐而五行之中有變有化﹐明乎變化之道﹐可與參天地之生物矣。

卷下

鱗類

鱗虫三百六十﹐而龍爲之長﹐感水運而生。水者﹐至陰也。陰極陽生﹐故戊癸合而化火﹐火生於水也。﹝玉師曰﹕龍身有火。﹞是以魚屬火﹐而有水火相濟之功。

卷下

蚌蛤

介虫三百六十﹐皆具堅甲之象﹐感金气而生﹐金生水也﹐外剛內柔﹐離之象也。故蚌蛤之肉皆主淸涼﹐在外之殼﹐又能燥濕﹐是一物而有水火寒熱之分焉。非惟蚌蛤之爲然也。如坎爲水﹐水生木﹐其於木也﹐爲堅多心﹐是木皮之淸涼者﹐其心則熱。又非惟木之爲然也。凡物之極寒者必有熱﹐極熱者必有寒﹐蓋物極則變﹐變則生化。玉師曰﹕如麻黃大發汗﹐而根節又能止汗﹔西瓜大涼﹐而子性大熱。

卷下

血餘

腎藏精﹐其榮在發﹔心主血﹐發乃血之餘也。夫血乃所生之精汁﹐奉心神而化赤﹐故曰血者神气也。

本經發﹐主五癃關格不通﹐療小兒驚﹐大人痙﹐仍自還神化﹐謂血化之餘榮﹐仍自還於神化也。血脈流通﹐精神交感﹐則關格通而驚痙自解。是以痘方用血餘者﹐取其能導腎精中之毒瓦斯﹐歸於心神﹐行於脈絡﹐而又能敗毒。

卷下

龜板﹑鹿茸

李時珍曰﹕龜﹑鹿皆靈而有壽。龜首常藏向腹﹐能通任脈﹐故取其甲﹐以補心﹑補腎﹑補血﹐皆以養陰也。鹿鼻常反向尾﹐能通督脈﹐故取其角﹐以補命﹑補精﹑補气﹐皆以養陽也。乃物理之玄微﹐神工之能事。按任脈起於中極之下﹐以上毛際﹐循腹裏﹐上關元﹐至咽喉﹐上頤循面。督脈環繞一身﹐循腰脊﹐歷絡兩腎。龜板治小兒囟不合﹐鹿茸主生齒不老﹐蓋二品皆屬於腎﹐腎主骨也。任﹑督二脈﹐爲陰陽百脈之宗﹐又皆出於腎。故痘方用之者﹐一取其養陰而淸熱﹐一取其透頂以敗毒﹐導腎中之火毒﹐從百脈而外出於皮膚。﹝龜板又能達於四肢﹐故主治四肢重弱﹐上古卜蔡烹而用之﹐若敗龜板者﹐乃病死枯敗之物﹐絕無靈气﹐又何所取焉﹖﹞

卷下

半夏﹑天花粉

《月令》五月半夏生﹐當夏之半也。其形圓﹐其色白﹐其味辛﹐陽明胃腑之藥也。陽明秉秋金之燥气﹐半夏啟一陰之气﹐上與戊土相合﹐戊癸合而化火﹐故陽明爲燥熱之腑﹐能化水谷之精微。天花粉別名瑞雪﹐根粉潔白﹐气味苦寒﹐莖引藤蔓﹐能啟陰液﹐從脈絡而上滋於秋金﹐﹝藤蔓者﹐走經脈。﹞故有天花﹑瑞雪之名。蓋水陰之气﹐上凝於天而爲雪﹔天花者﹐天雨之六花也。一起陰气於脈外﹐上與陽明相合﹐而成火土之燥﹔一起陰液於脈中﹐天癸相合﹐而能滋潤其燥金。是以《傷寒》《金匱》諸方﹐用半夏以助陽明之气﹐渴者燥熱太過﹐卽去半夏﹐易花粉以滋之。先聖賢立方加減﹐豈輕忽歟﹗

卷下

百合﹑紫蘇

庭前植百合﹑紫蘇各數莖﹐見百合花晝開夜合﹐紫蘇葉朝挺暮垂﹐因悟艸木之性﹐感天地陰陽之气而爲開闔者也。如春生﹑夏長﹑秋成﹑冬殞﹐四時之開闔也﹔晝開﹑夜合﹑朝出﹑暮入﹐一日之開闔也。是以一歲之中有四時﹐一日之中有四時﹐而人﹑物應之。百合色白气平﹐其形象肺﹐能助呼吸之開闔﹐故主邪气腹脹心痛﹐蓋气行﹐則邪散而脹痛解矣﹐主利大小便者﹐气化則出也﹔主補中益气者﹐气之發原於中也。

蘇色紫赤﹐枝莖空通﹐其气朝出暮入﹐有如經脈之气﹐晝行於陽﹐夜行於陰﹐是以蘇葉能發表汗者﹐血液之汗也。﹝白走气分﹐亦走血分。﹞枝莖能通血脈﹐故易思蘭先生常用蘇莖通十二經之關竅﹐治咽膈飽悶﹐通大小便﹐止下利赤白。予亦常用香蘇細莖﹐不切斷﹐治反胃膈食﹐吐血下血﹐多奏奇功。蓋食气入胃﹐散精於肝。

濁气歸心﹐肝主血﹐而心主脈。血脈疏通﹐則食飲自化。經云﹕陽絡傷則吐血﹐陰絡傷則下血。通其絡脈﹐使血有所歸﹐則吐下自止。夫茜艸﹑歸﹑芎之類﹐皆能引血歸經﹐然不若紫蘇晝出夜入之行速耳﹗於戲﹐陰陽開闔﹐天地之道也﹐進乎技矣﹗

卷下

羌活﹑防風

按神農本艸三百六十種﹐以上品一百二十種爲君﹐中品一百二十種爲臣﹐下品一百二十種爲使。羌活﹑防風﹐皆本經上品。有謂羌活治一身盡痛﹐乃卻亂反正之君主﹐防風治一身盡痛﹐乃卒伍卑賤之職﹐隨所引而至。噫﹗神農列於上品之君藥﹐後人攺爲卑賤之卒伍﹐何防風之不幸也﹗夫君令傳行﹐亦隨郵使所引﹐徧及萬方﹐若以隨所引至爲卑賤﹐則羌活亦可爲卒伍矣。如此議論﹐𨿽不大有關系﹐但使後人從而和之﹐則陋習終不可挽回矣。

卷下

雞子﹑金銀花﹑王不畱行

天地之形如鳥卵﹐仲景卽以雞子白補气﹐卵黃治血脈。金銀花花開黃白﹐藤名忍冬﹐得水陰之气而蔓延。陶隱君謂能行榮衛陰陽﹐主治寒熱腹脹﹐敗毒消腫。蓋榮衛行而寒熱腫脹自消﹐得陰气而熱毒自解﹐故又治熱毒下痢﹑飛屍鬼疰﹑喉痺乳蛾。王不畱行亦花開黃白﹐故名金盞銀臺﹐其性善行﹐言𨿽有王命﹐不能畱其行也。陶隱君亦取其能行气血﹐主治金瘡﹐癰腫﹐痛痺﹐產難﹐下乳汁﹐利小便﹐出竹木刺。夫血气畱阻﹐百病皆生﹐榮衛營運﹐精神自倍。故二種皆爲上品﹐並主輕身耐老﹐益壽延年。雞卵用形﹐二花取色﹐一因其延蔓﹐一取其善行。夫醫者﹐意也。本艸大義﹐亦以意逆之﹐則得矣。開之曰﹕人但知金銀花敗毒消腫﹐不知有行榮衛血气之功﹐得冬令寒水之气。

卷下

沙參﹑人參﹑黃

沙參﹑人參﹑黃﹐皆《神農本經》上品﹐咸主補養元气。沙參色白﹐气味甘苦﹐微寒﹐主補中﹐益肺气。肺气者﹐胃腑所生之宗气﹐上出於肺﹐以司呼吸。人一呼則八萬四千毛竅皆闔﹐一吸則八萬四千毛竅皆開﹐故肺主皮毛。補中者﹐宗气生於胃腑也。人參色白微黃﹐气味甘溫﹐資胃腑之精气者也﹐故主補五臟﹐安精神﹐定魂魄﹐止驚悸﹐除邪气﹐明目開心益志。蓋五臟之精气神志﹐胃腑之所生也。黃色黃﹐气味甘溫﹐補益脾气者也。脾气者﹐元眞之气也。﹝元眞者﹐先天之眞元﹐生於地水之中。﹞三焦通會元眞於肌腠﹐故脾主肌肉。黃主癰疽久敗﹐排膿止痛﹐大風癩疾﹐五痔鼠﹐補虛﹐小兒百病。蓋血气畱滯於肌肉﹐則爲癰腫﹐肌腠之气營運﹐則肌肉生而膿腫消矣。大風癩疾﹐乃風邪傷榮﹐而熱出於肉﹐其气不淸﹐故使其鼻柱壞而色敗﹐皮膚瘍潰。經云﹕腸爲痔。蓋脾气孤弱﹐五液注下﹐則生痔漏。鼠者﹐邪气陷放脈中而爲﹐畱於肉腠﹐則爲馬刀俠癭。蓋脾土盛而元气行﹐則癰諸病皆解矣。補虛者﹐補肌肉羸瘦也。主小兒百病者﹐小兒五臟柔脆﹐中土之气未足﹐若過於飲食﹐則脾气傷而不能運化矣。脾弱則胃彊矣﹐胃彊則消穀善饑﹐脾弱則肌肉消瘦﹐胃熱則津液不生﹐而熱疳﹑食疳之病生焉。是以黃﹑白術﹑黃連﹑枳實爲小兒之要藥。蓋淸其胃熱﹐脾气營運﹐則無五疳﹑五癆之病矣﹔腠理固密﹐則無急﹑慢驚風之證矣。三者皆補中之品﹐而各有所主之分。

按本艸千種有奇﹐愚所論者﹐錯綜辯證﹐百不及一。同志髙明﹐引伸觸類﹐一可貫十﹐十可HT百。

至參閱前人議論﹐是則曰是﹐非則曰非。闡先聖之奧義﹐以開來學﹐是予所深望焉﹗

卷下

姜附辯

漧薑﹑甘艸﹑人參﹑白術﹑黃﹐補中气之品也﹐是以吐傷中气者﹐用理中圓﹐乃人參﹑甘艸﹑漧薑﹑白術四味。附子乃助下焦之生气者也﹐是以手足厥冷﹐脈微欲絕者﹐用四逆湯﹐乃附子﹑漧薑﹑甘艸三味。夫啟下焦之生气者宜生附﹐補下焦之元气﹐或汗漏不止﹐而陽欲外脫者﹐宜熟附以固補之。蓋元气發原於下﹐從中焦而達於四肢﹐故生气欲絕於下者﹐用下焦之附子﹐必配中焦之甘艸﹑漧薑﹐或加人參﹑白術。若止傷中气﹐而下焦之生原不傷者﹐止用理中﹐而不必附子矣。不格物性中下之分﹐不體先聖立方之意﹐有以生附配漧薑﹐補中有發﹐附子得生薑則能發散之說者﹔有以附子無漧薑不熱﹐得甘艸則性緩之說者。蓋以姜﹑附爲同類﹐疑惑後人﹐誤事匪細。如生气欲絕於下﹐所當急溫者﹐若不用附而以姜試之﹐則不救矣﹗元如曰﹕不敢用附﹐而先以桂代之者﹐亦誤事不淺。

卷下

炮制辯

上古以司歲備物﹐謂得天地之專精。如君﹑相二火司歲﹐則收取姜﹑桂﹑附子之熱類。如太陽寒水司歲﹐則收取芩﹐連﹑大黃之寒類。如太陰土气司歲﹐則收取﹑術﹑參﹐苓﹑山藥﹑黃精之土類。如厥陰風木司歲﹐則收取羌活﹑防風﹑天麻﹑獨活之風類。如陽明燥金司歲﹐則收取蒼術﹑桑皮﹑半夏之燥類。

蓋得主歲之气以助之﹐則物之功力倍濃。中古之世﹐不能司歲備物﹐故用炮制以代天地之气。如制附子曰炮﹐制蒼術﹑桑皮曰炒﹐蓋以火助熱﹑以炒助燥也。制白術以土拌﹐制黃連以水浸﹐皆所以助之也。近有制附子以水煮曰陰制﹐用芝麻炒蒼術﹑以蜜拌桑皮曰潤燥﹐以姜酒炒芩﹑連﹐﹝按《傷寒》《金匱》諸方﹐芩﹑連俱生用。﹞

以半夏作曲餅﹐此皆由狐疑﹐而無力量故也。昔齊相徐之才論藥﹐有宣﹑通﹑補﹑泄﹑輕﹑重﹑滑﹑澀﹑燥﹑濕之十劑﹐元人王安道﹐補出寒﹑熱二種。是宜用寒者﹐專取其寒﹔用熱者﹐專取其熱﹔宜澀者﹐專取其燥﹔宜泄者﹐專取其滑。若反制其性而用之﹐何異束縛手足而使之戰鬥哉﹗

卷下

畏惡反辯

藥之相須﹑相使﹑相惡﹑相反﹐出北齊徐之才藥對﹐非上古之論也。聿考《傷寒》《金匱》《千金》諸方﹐相畏﹑相反者多並用。有云相畏者﹐如將之畏帥﹐勇往直前﹐不敢退卻﹔相反者﹐彼此相忌﹐能各立其功﹐圓機之士﹐又何必膠執於時襲之固陋乎﹗

卷下

奇偶分兩辯

《至眞要論》曰﹕近者奇之﹐遠者偶之﹔汗者不以奇﹐下者不以偶。夫近奇﹑遠偶者﹐謂奇上而偶下﹐猶天地之定位也﹔下宜奇而汗宜偶者﹐以降者謂天﹐升者謂地﹐地气升而後能爲云﹑爲雨也。夫天地陰陽之道﹐天气下降﹐气流於地﹐地气上升﹐气騰於天﹐不則天地四塞﹐而汗從何來﹖有不明天地气交之道者﹐泥於近奇﹑遠偶之句﹐反攺爲汗不以偶﹑下不以奇﹐此不通之甚也。《大要》曰﹕君一臣二﹐奇之制也﹔君二臣四﹐偶之制也﹔君二臣三﹐奇之制也﹔君二臣六﹐偶之制也。近而奇偶﹐制小其服﹐遠而奇偶﹐制大其服。大則數少﹐小則數多。多則九之﹐少則二之。蓋數少而分兩重者爲大方﹐數多而分兩少者爲小方。是以上古之方﹐少者一二三味﹐其分兩各三兩四兩﹐多者不過八九味﹐分兩亦各有兩數﹐﹝古之二兩﹐今之一兩也。﹞皆有君臣佐使之分焉。有獨贊東垣能用大方﹐如韓信將兵﹐多多益善。噫﹗此但知有東垣﹐而不知有《內經》者也。夫東垣之大方﹐不過以數方合用﹐是爲復方。如淸暑益气湯﹐以補中益气湯內﹐加二妙﹑生脈二方﹐焉能如先聖之大方乎﹖﹝上古大方﹐間或用之。﹞試觀鱉甲煎丸﹐用至二十四味﹐其間參伍錯綜﹐如孔明陣圖﹐人莫能識。

卷下

寒熱補瀉兼用辯

夫治病有專宜於寒者﹑熱者﹑補者﹐瀉者﹐又宜寒熱補瀉之兼用者。如《傷寒》有附子瀉心湯﹐用大黃﹑芩﹑連﹑附子﹐寒熱之並用者﹔有柴胡加龍骨牡蠣湯﹐以人參﹑大黃﹑黃芩﹑姜﹑桂﹐補瀉寒熱之並用者。

《金匱》有大黃附子細辛湯﹐有大黃﹑漧薑﹑巴豆之備急丸。此皆先聖賢切中肯綮之妙用﹐當參究其所用之因而取法之。今時有用涼藥而恐其太涼﹐用熱藥而恐其太熱﹐是止知藥之寒熱﹐而不知病之邪正虛實也。

然亦有並用寒熱補瀉而切當者﹐反爲不在道者笑之。開之曰﹕寒熱補瀉兼用﹐在邪正虛實中求之則得矣。

卷下

官料藥辯

所謂官料藥者﹐乃解京納局之髙品。近時有謂火癉﹑黃疽﹑腫脹諸證﹐不宜服官料藥者﹐眞齊東野人之語也。夫官料亦多系艸根木皮﹐又何分艸藥之非官料﹐而官料之非艸藥乎﹖夫艸藥自神農至今﹐計六百一十餘種﹐又雜艸九種﹐有名未用者一百五十三種﹐內多有名而不識其艸者﹐有艸而不知其名者﹐若按《圖經》以對艸之形﹐以艸之主治何病以對經﹐未嘗不可﹐若憑荷擔之野人﹐在彼亦不能識﹐而胡亂以命名﹐卽欲按經索艸﹐彼亦胡亂付之﹐在所取之人﹐亦不知其是與非也﹐是烏可嘗試哉﹗

卷下

金匱腎气丸論

腎气丸乃上古之聖方﹐藏之金匱﹐故名金匱方。夫人秉先天之陰陽水火﹐而生木火土金之五行。此方滋補先天之精气﹐而交通於五臟﹐故名腎气丸。用熟地黃八兩﹐以滋天乙之精﹐八者﹐男子所得之陰數也。用附子一枚重一兩者﹐以資地二之火﹐兩爲陰數之終﹐一乃生陽之始﹐助陰中所生之陽。蓋兩腎之水火互交﹐陰陽相合﹐是以用地黃﹑附子﹐以助先天之水火精气者也。用桂通腎气以生肝﹐桂色赤﹐而爲百木之長﹐肝主血而屬木也。﹝古方原用桂枝。﹞用牡丹皮通腎气﹐上交於心脾﹐丹屬火而主血﹐牡乃陰中之陽升也。夫腎與肺﹐皆積水也。澤瀉能行水上﹐復能瀉水下行﹐主通水天之一气﹐是以配肉桂﹑丹皮﹑澤瀉者﹐導腎臟之水火﹐上交於四髒者也。茯苓歸伏心气以下交﹐山藥培養脾土以化水﹐山茱萸乃木末之實﹐味酸色赤﹐復能導肝气交通於腎﹐是以配茯苓﹑山藥﹑山萸﹑澤瀉者﹐導四髒之气而下交於腎也。心肺爲陽﹐故用三兩之奇﹐肝脾爲陰﹐故用四兩之偶﹐此培養精神气血﹐交通五臟五行之神﹐方不可缺一者也。宋錢仲陽以爲陽常有餘﹐陰常不足﹐去桂﹑附而攺爲六味地黃丸。夫精血固宜補養﹐而神气可不資生乎﹖後人因而有加知母﹑黃柏者﹐有加枸杞﹑菊花者﹐有加麥冬﹑五味者﹐竟失本來面目矣。夫加減之法﹐因陰虛火盛之人﹐以之治病則可﹐若欲調攝陰陽﹐存養精气﹐和平水火﹐交通五行﹐益壽延年﹐神仙不老﹐必須恆服此金丹矣。元如曰﹕精生於五臟﹐而下藏於腎﹐腎气上升﹐以化生此精﹐是以五臟交通而後精气充足。

卷下

枳術湯論

《金匱要略》用枳術湯治水飲所作﹐心下堅大如盤。蓋胃爲陽﹐脾爲陰﹐陽常有餘而陰常不足﹐胃彊脾弱﹐則陽與陰絕矣﹐脾不能爲胃行其津液﹐則水飲作矣﹐故用術以補脾﹐用枳以抑胃。後人不知胃彊脾弱﹐用分理之法﹐咸謂一補一消之方。再按《局方》之四物湯﹑二陳湯﹑四君子湯﹐易老之枳術丸﹐皆從《金匱》方套出﹐能明乎先聖立方大義﹐後人之方﹐不足法矣。

卷下

膠艾湯論

艾名冰臺﹐削冰令圓﹐以艾向日取火﹐是能啟兩腎水火之气﹐上交於心肺者也。﹝故曰﹕陷下則灸之。﹞阿膠用阿井水煎驢皮而成﹐阿水乃濟水伏行地中﹐千里來源﹐其性趨下。夫心合濟水﹐肺主皮毛﹐阿膠能降心肺之气﹐以下交於兩腎者也。水火交而地天泰﹐則血气流行﹐陰陽和合﹐又何病之有﹖明乎陰陽升降之道﹐五行生化之理﹐立方大意﹐思過半矣。鐵甕申先生之交感丸﹐亦從此中化出。

卷下

戊癸合化論

順治辛卯歲﹐予年四十有二﹐八月中﹐生一胃脘癰﹐在鳩尾斜下右寸許﹐微腫不紅﹐按之不痛﹐隱隱然如一雞卵在內。姚繼元先生視之曰﹕此胃脘癰也﹐一名捧心癰﹐速宜解散﹐否則有性命之憂。與一大膏藥﹐上加末藥二三錢﹐午間烘貼﹐至暮手足蘇軟﹐漸至身不能轉側﹐仰臥於書齋﹐心煩意亂﹐屏其家人。

至初更時﹐癰上起一毒瓦斯﹐從左乳下﹐至肋﹐下脇﹐入於左腎﹐入時如燒錐刺入﹐眼中一陣火光﹐大如車輪﹐神气昏暈﹐痛楚難言﹐火光漸搖漾而散﹐神昏始蘇。過半時許﹐其气復起﹐其行如舊﹐痛楚如前﹐如此者三四次。予思之﹐此戊與癸合也﹐然腑邪入髒﹐自分必死﹐妄想此毒瓦斯不從脇下入腎﹐得從中而入於腸胃則生矣。如此靜而行之﹐初次不從﹐二次卽隨想而仍從左乳下入於腸中﹐腹中大鳴﹐無從前之痛楚矣。隨起隨想﹐因悟修養之道﹐气隨想而運用者也。﹝運气法大能起鼓膈之證﹐勞怯咳嗽亦妙。﹞至天明﹐大泄數次﹐胸膈寬疏。繼元先生復視之曰﹕毒已解散﹐無妨事矣。予因問曰﹕膏藥乃毒藥耶﹖曰﹕非也。上撒之末藥﹐名曰端午藥﹐純用砒霜﹑巴豆﹐於端午日配制﹐無此毒藥﹐焉能透入皮肉之內﹖予曰﹕何不早言﹐昨晚以爲必死於毒﹐今早始悟膏藥中必有毒藥。而得生於毒矣。毒藥攻疾﹐有如此之妙也。至次年中秋復發﹐仍用膏藥﹑末藥﹐毫無前番之狀﹐而腫亦不消。予因想運气之妙﹐經行坐臥﹐以手按摩﹐意想此毒瓦斯仍歸腸胃而出﹐如此十餘日而散。至次年中秋又發﹐予對繼元先生曰﹕去歲膏藥不應﹐今須另法治之。姚曰﹕部院劉公之夫人生此毒﹐曾另置末藥﹐比前藥更毒﹐貼之要起大泡﹐此藥用去﹐無有不應。粘貼數日﹐並不起泡﹐腫亦不消﹐予想此證已頑﹐不受毒藥之制。﹝膏藥尙且不應﹐而況平和湯之治久病乎﹗﹞卽揭去膏藥﹐用大艾圓﹐迎頭灸九壯﹐其毒隨火气四散﹐嗣後永不發矣。予想陽明之毒﹐準在中秋金旺之時而發﹐初從毒攻而解﹐次隨气運而散﹐後因勝制而消﹐因悟气運制化之道﹐有如此之妙用﹐五行合化之理﹐人與天地相參﹐卽以此理推治百病﹐奇妙異常。王紹隆先生曰﹕業醫人須病病經過﹐始得之矣。

卷下

太陰陽明論

三陰三陽者﹐天之六气也。五臟六腑者﹐有形之五行也。胃屬土﹐而陽明主秋令之燥。陽明者﹐胃之悍气﹐別走陽明﹐猶膀胱乃津液之府﹐而太陽之气爲巨陽﹐五行六气之有別也。夫兩陽合明﹐故曰陽明﹐陽盛之气也﹐故胃土之气柔和﹐﹝土主柔順。﹞而陽明之气燥熱﹐是以陽明得中見少陰之濕化﹐則陰陽相和矣。

胃土得戊癸之合﹐則火土之气盛矣。故陽明之气宜於和柔﹐胃土之气宜於彊盛﹐如火土之气弱﹐而又秉太陰之濕﹐則水穀不消而爲虛泄矣。此宜人參﹑橘皮﹑甘艸﹑半夏之類以助胃﹐白術﹑蒼術﹑濃朴﹑茯苓﹑姜﹑棗之類以益脾﹐甚者加附子以助癸中之火。若陽明悍熱之气盛﹐而不得太陰之化﹐則陽與陰絕﹐漸能食而瘦矣。此又宜黃連﹑枳實之類以抑胃﹐﹑術﹑姜﹑棗之類以扶脾。易老﹑東垣以枳術丸爲半補半消之法﹐皆不得五行六气之理﹑先聖立方之意。

卷下

蛔虫

余於南軒臨窗注書﹐十有餘歲矣。自晨至暮﹐未嘗離此。窗前階砌𨿽小﹐而甚淸潔﹐每於夏月大風雨後﹐卽有蜒蚰如拇指大者﹐蝸牛如田螺者﹐生長極易﹐此感天地之風濕而生﹐所謂四生中之濕生也。人秉天地之五行六气而生﹐身中亦具此六气。如傷寒病在厥陰﹐感厥陰之風气﹐而蛔生於中土。蓋亦因風濕所生﹐一時卽能長大﹐亦如蚰﹑蝸之易生易大者也。又常聞人之臟腑﹐與豬相似。余因見剖豬處﹐稍住足觀之﹐偶見一豬小腸內﹐有蛔虫長尺許﹐盤旋於內﹐與人之蛔虫無異。要知人病蛔厥作痛﹐或常吐蛔﹑便蛔﹐多因脾胃濕熱而生﹐無病之人﹐未常有蛔也。俗人相沿云﹕胃中有蛔﹐故能消食。謬矣﹗

跋

聞之老﹐自順治至康熙之初﹐四十年間﹐外郡人稱武林爲醫藪。蓋其時盧君晉公﹐以禪理參證醫理﹐治奇疾輒效﹐名動一時。張君隱庵繼之而起﹐名與相埒﹐構侶山堂﹐招同學友生及諸門弟子﹐講論其中﹐參考經論之同異﹐而辧其是非﹐於是談軒岐之學人﹐咸向往於兩君之門﹐稱極盛焉。兩君所著書皆堪傳世﹐張氏所輯者﹐俱已授梓行世﹐甫及百年﹐流傳日少。其《鍼灸祕傳》及《侶山堂類辯》二種﹐已難得購﹐余尋之有年﹐始得《類辯》一種。觀其準古衡今﹐析疑糾謬﹐足爲後學規矩準繩﹐亟爲重梓﹐以廣其傳。後之學人﹐苟以此爲指南﹐庶能得正道﹐而由之寧有岐路之迷﹑邪徑之誤哉﹖隱庵初爲糧道書吏﹐糧道患癃閉﹐諸醫用藥皆罔效﹐或薦隱庵。隱庵以補中益气湯投之﹐一劑而愈。或問之曰﹕人治以降利之藥而不效﹐子易以升提之藥而效﹐其理安在﹖隱庵曰﹕公不見夫水注子乎﹗閉其上而倒懸之﹐點滴不能下也﹔去其上之閉﹐而水自通流。非其法耶﹖令閱編中所釋﹐將欲下之﹐必先舉之﹐而引轆轤之繩以諭﹐正是此理。人能以此法觸類而通之﹐醫法固無盡藏哉﹗玆事﹐余蓋聞之黃君觀石者如是﹐近又聞張君東扶﹐言盧晉公事糧道﹐患內閉溺不得下﹐勢甚亟﹐諸醫皆束手﹐晉公先生以人參﹑麻黃各一兩定劑﹐諸醫囁嚅不敢謂是﹐糧道不疑﹐而飲其藥﹐不超時溺下﹐糧道喜以千金贈晉公。與予前所聞者異辭﹐予意盧﹑張二君所治各一﹐當事而傳者﹐均屬之糧道﹐致有異同之疑耳﹗黃﹑張二友﹐皆非妄言者﹐故並紀之以爲治癃閉之法﹐並以證此帙中﹐名言精理﹐所蘊不少﹐人當殫思細參﹐以收其益﹐愼毋視爲淺近而忽之也。

乾隆己丑三月五日戊子胥山老人王琦

憶甲子歲暮﹐以事往來橫山大嶺間﹐道中憩一農家﹐農家方解豕﹐析其前蹄﹐有淸水流出﹐約二升許。異而詢之﹐農家子曰﹕此豕自麼時卽患足弱不能行立﹐恆臥而食。此其病之所由來也。予因是悟人之病手足不良﹐而不任持行者﹐蓋因水濕之气畱滯其中者﹐亦如此矣。玆閱隱庵所記﹐因豬腸之蛔﹐而知無病之人未嘗有蛔。其事固可類觀也。谷雨後三日庚子﹐校勘已畢﹐重閱此條﹐因筆附記於後。

