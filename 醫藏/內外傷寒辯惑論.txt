

欽定四庫全書

子部五

內外傷寒辧惑論

醫家類

提要

【臣】等謹案內外傷寒辧惑論三卷金李杲撰杲字明之自號東垣老人眞定人嘗以納貲得官監濟源稅案元硯堅作東垣老人稱杲以辛亥年卒年七十二則當生於世宗大定二十年庚子金亡時年五十五入元十七年乃終故舊本亦或題元人而元史亦載入方技也初杲母嬰疾爲眾醫雜治而死訖莫知爲何證杲自傷不知醫理遂捐千金從易州張元素學盡得其法而名乃出於元素上卓爲醫家大宗是編發明內傷之癥有類外感辧別陰陽寒熱有餘不足而大防總以脾胃爲主故特制補中益气湯專治飲食勞倦虛人感冒法取補土生金升淸降濁得陰陽生化之防其闡發醫理至爲深防前有自序題丁未嵗序中稱此論束之髙閣十六年以長歷推之其書蓋出於金哀宗之正大九年辛夘也乾隆四十三年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

內外傷辯惑論原序

僕防自受難素扵易水張元素先生講誦旣久稍有所得中年以來更事頗多諸所診治坦然不惑曽撰內外傷辯惑論一篇以證世人用藥之悞陵谷變遷忽成老境神志旣惰懶扵語言此論束之髙閣十六年矣昆侖範尊師曲相奨借屢以活人爲言謂此書果行使天下之人不致夭折是亦仁人君子濟人利物之事就令著述不已精力衰耗書成而死不愈扵無益而生乎予敬受其言僅力疾成之𨿽未爲完備聊答尊師慈憫之志師宋文正公之後也丁未嵗重九日東垣老人李杲明之序

欽定四庫全書

內外傷辯惑論卷上

元李杲撰

辯陰證陽證

曰甚哉陰陽之證不可不詳也徧觀內經中所說變化百病其源皆由喜怒過度飲食失節寒溫不適勞役所傷而然夫元气糓气榮气淸气衛气生發諸陽上升之气此六者皆飲食入胃穀气上行胃气之異名其實一也旣脾胃冇傷則中气不足中气不足則六腑陽气皆絕於外故經言五臟之气已絕於外者是六腑之元气病也气傷髒乃病髒病則形乃應是五臟六腑眞气皆不足也惟陰火獨旺上乘陽分故榮衛失守諸病生焉其中變化皆由中气不足乃能生發耳後有脾胃以受勞役之疾飲食又復失節耽病日久事息心安飽食太甚病乃大作槪其外傷風寒六滛客邪皆有餘之病當瀉不當補飲食失節中气不足之病當補不當瀉舉世醫者皆以飲食失節勞役所傷中气不足當補之證認作外感風寒有餘客邪之病重瀉其表使榮衛之气外絕其死只在旬日之間所謂差之毫釐謬以千里可不詳辯乎按陰陽應象論雲天之邪气感則害人五臟是八益之邪乃風邪傷人筋骨風從上受之風傷筋寒傷骨蓋有形質之物受病也系在下焦肝腎是也肝腎者地之气難經解云肝腎之气已絕於內以其肝主筋腎主骨故風邪感則筋骨疼痛筋骨之絕則腎肝之本亦絕矣乃有餘之證也及雲水谷之寒熱感則害人六腑是七損之病乃內傷飲食也黃帝鍼經解云適飲食不節勞役所傷濕從下受之謂脾胃之气不足而反下行極則衝脈之火逆而上是無形質之元气受病也系在上焦心肺是也心肺者天之气故難經解云心肺之气已絕於外以其心主榮肺主衛榮者血也脈者血之腑神之所居也衛者元气七神之別名衛護周身在於皮毛之間也肺絕故皮毛先絕神無所依故內傷飲食則亦惡風寒是榮衛失守皮膚間無陽以滋養不能任風寒也皮毛之絕則心肺之本亦絕矣蓋胃气不升元气不至無以滋養心肺乃不足之證也計受病不一飲食失節勞役所傷因而飽食內傷者極多外傷者間而有之世俗不知往往將元气不足之證便作外傷風寒表實之證而反治心肺是重絕其表也安得不死乎古人所謂實實虛虛醫殺之耳若曰不然請以眾人之耳聞目見者証之向者壬辰攺元京師戒嚴迨三月下旬受敵者凡半月解圍之後都人之不受病者萬無一二旣病而死者繼踵而不絕都門十有二所每日各門所送多者二千少者不下一千似此者幾三月此百萬人豈俱感風寒外傷者耶大抵人在圍城中飲食不節乃勞役所傷不待言而知由其朝饑暮飽起居不時寒溫失所動經三兩月胃气虧之久矣一旦飽食太過感而傷人而又調治失宜其死也無疑矣非惟大梁爲然逺在眞祐興定間如東平如太原如鳯翔解圍之後病傷而死無不然者余在大梁凡所親見有表發者有以巴豆推之者有以承气湯下之者俄而變結胸發黃又以防胸湯丸及茵陳湯下之無不死者蓋初非傷寒以調治差悞變而似眞傷寒之證皆藥之罪也往者不可追來者猶可及輒以平生已試之效著內外傷辯論一篇推明前哲之餘論歷舉近世之變故庶幾同志者審其或中觸類而長之免後人之橫夭耳僣易之罪將何所逃乎

辯脈

古人以脈上辯內外傷於人迎气口人迎脈大於气口爲外傷气口脈大於人迎爲內傷此辯固是但其說有所未盡耳外感風寒皆有餘之證是從前客邪來也其病必見於左手左手主表乃行陽二十五度內傷飲食及飲食不節勞役所傷皆不足之病也必見於右手右手主裏乃行陰二十五度故外感寒邪則獨左寸人迎脈浮按之洪大者後甚於是足太陽寒水之脈按之洪大而有力中見手少陰心火之脈丁與壬合內顯洪大乃傷寒脈也若外感風邪則人迎脈緩而大於气口一倍或兩倍三倍內傷飲食則右寸气口脈大於人迎一倍傷之重者過在少陰則兩倍太陰則三倍此內傷飲食之脈若飲食不節勞役過甚則心脈變見於气口是心火刑肺其肝木挾心火之勢亦來薄肺經云侮所不勝寡於畏者是也故气口脈急大而澀數時一代而澀也澀者脈之本脈大者元气不相接脾胃不及之脈洪大而數者心脈刑肺也急者肝木挾心火而反尅肺金也若不甚勞役惟右關脾脈大而數謂獨大於五脈數中顯緩時一代也如飲食不節寒溫失所則先右關胃脈損弱甚則隠而不見惟內顯脾脈之大數微緩時宿食不消則獨右關脈沈而滑經云脈滑者有宿食也以此辯之豈不明白易見乎但恐山野間卒無醫者何以診候故復說病證以辯之

辯寒熱

內傷寒邪之證與飲食失節勞役形質之病及內傷飲食俱有寒熱舉世將盡內傷飲食失節勞役不足之病作外傷寒邪表實有餘之證反瀉其表枉死者豈勝言哉皆由不別其寒熱耳今細爲分解之外傷寒邪發熱惡寒寒熱並作其熱也翕翕發熱又爲之拂拂發熱發於皮毛之上如羽毛之拂明其熱在表也是寒邪犯髙之髙者也皮膚毛腠者陽之分也是衛之元气所滋養之方也以寒邪乘之郁遏陽分陽不得伸故發熱也其面赤鼻气壅塞不通心中煩悶稍似袒祼露其皮膚已不能禁其寒矣其表上虛熱止此而已其惡寒也維重衣下幕逼近烈火終不能禦其寒一時一日增加愈甚必待傳入裏作下證乃罷其寒熱齊作無有間斷也其內傷飲食不節或勞役所傷亦有頭痛項彊腰痛與太陽表證微有相似餘皆不同論中辯之矣內傷不足之病表上無陽不能禁風寒也此則常常有之其燥熱發於腎間者間而有之與外中寒邪略不相似其惡風寒也蓋脾胃不足榮气下流而乘腎肝此痰厥气逆之漸也若胃气平常飲食入胃其榮气上行以舒於心肺以滋養上焦之皮膚腠理之元气也旣下流其心肺無所稟受皮膚間無虧失其榮衛之外護故陽分皮毛之間虛弱但見風見寒或居陰寒處無日陽處便惡之也此常常有之無間斷者也但避風寒及溫暖處或添衣蓋溫養其皮膚所惡風寒便不見矣是熱也非表傷寒邪皮毛間發熱也乃腎間受脾胃下流之濕气間塞其下致陰火上衝作蒸蒸而燥熱上徹頭頂傍徹皮毛渾身燥熱作須待袒衣露居近寒涼處卽已或熱極而汗出而亦解彼外傷惡寒發熱豈有汗出者乎若得汗則病愈矣以此辯之豈不如黑白之易見乎當內虛而傷之者燥熱也或因口吸風寒之气郁其陰火使咽膈不通其吸入之气欲入爲膈上衝脈之火所拒使陰气不得入其胸中之气爲外風寒所遏而不得伸令人口開目瞪極則聲發於外气不能上下塞於咽中而气欲絕又或因噦因嘔因吐而燥熱發必有所因方有此證其表虛惡風寒之證復見矣表虛之弱爲陰火所乘燥髮須臾而過其表虛無陽不任風寒復見矣是表虛無陽常常有之其燥熱則間而有之此二者不齊燥作寒已寒作燥已非如外傷之寒熱齊作無有間斷也百病俱有身熱又謂之肌熱又謂之皮膚間熱以手捫之方知者是也乃肌體有形之熱也亦須皆待陰陽旣和汗出則愈矣愼不可於此上辯之以其虛實內外病皆有之故難辯耳只依先說病人自覺發熱惡寒之熱及燥作之熱上辯之爲準則矣

辯外感八風之邪或有飲食勞役所傷之重者三二日間特與外傷者相似其餘證有特異名者若不將兩證重別分解猶恐將內傷不足之證誤作有餘外感風邪𨿽辭理有重複處但欲病者易辯醫者易治耳

外感八風之邪乃有餘證也內傷飲食不節勞役所傷皆不足之病也其內傷亦惡風自汗若在溫暖無風處則不惡矣與外傷鼻流涕頭痛自汗頗相似細分之則異耳外感風邪其惡風自汗頭痛鼻流淸涕常常有之一日一時增加愈甚直至傳入裏作下證乃罷語聲重濁髙厲有力鼻息壅塞而不通能食腹中和口知味大小便如常筋骨疼痛不能動搖便著牀枕非扶不起其內傷與飲食不節勞役所傷然亦惡風居露地中遇大漫風起卻不惡也惟門隙中些小賊風來必大惡也與傷風傷寒俱不同矣況鼻流淸涕頭痛自汗間而有之鼻中气短少气不足以息語則气短而怯弱妨食或食不下或不欲食三者互有之腹中不和或腹中急而不能伸口不知五穀之味小便頻數而不渇初勞役得病食少小便赤黃大便常難或澀或結或虛坐只見些小白膿時有下气或泄黃如糜或溏泄色白或結而不通若心下痞或胸中閉塞如刀劚之痛二者亦互作不並出也有時胃脘當心而痛上肢兩脇痛必臍下相火之勢如巨川之水不可遏而上行使陽明之經逆行亂於胸中其气無止息甚則髙喘熱傷元气令四肢不收無气以動而懶倦嗜臥以其外感風寒俱無此證故易爲分辯耳

辯手心手背

內傷及勞役飲食不節病手心熱手背不熱外傷風寒則手背熱手心不熱此辯實甚皎然

辯口鼻

若飲食勞役所傷其外證在口必口失谷味必腹中不和必不欲言縱勉彊對答聲必怯弱口沃沫多唾鼻中淸涕或有或無卽陰證也外傷風寒則其外證必顯在鼻鼻气不利聲重濁不淸利其言壅塞气盛有力而口中必和傷寒則面赤鼻壅塞而幹傷風則鼻流淸涕而已內經云鼻者肺之候肺气通於天外傷風寒則鼻爲之不利口者坤土也脾气通於口飲食失節勞役所傷口不知谷味亦不知五味又云傷食惡食傷食明矣

辯气少气盛

外傷風寒者故其气壅盛而有餘內傷飲食勞役者其口鼻中皆气短促不足以息何以分之蓋外傷風寒者心肺元气初無減損又添邪气助之使鼻气壅塞不利面赤不通其鼻中气不能出並從口出但發一言必前輕而後重其言髙其聲壯厲而有力是傷寒則鼻幹無涕面壅色赤其言前輕後重其聲壯厲而有力者乃有餘之驗也傷風則決然鼻流淸涕其聲嗄其言響如從甕中出亦前輕而後重髙掲而有力皆气盛有餘之驗也內傷飲食勞役者心肺之气先損爲熱所傷熱旣傷气四肢無力以動故口鼻中皆短气少气上喘懶語人有所問十不欲對其一縱勉彊答之其气亦怯其聲亦低是其气短少不足之驗也明白如此𨿽婦人女子亦能辯之豈有醫者反不能辯之乎

辯頭痛

內證頭痛有時而作有時而止外證頭痛常常有之直須傳入裏實方罷此又內外証之不同者也

辯骨筋四肢

內傷等病是心肺之气已絕於外必怠惰嗜臥四肢沈困不收此乃熱傷元气脾主四肢旣爲熱所乘無气以動經云熱傷气又云熱則骨消筋緩此之謂也若外傷風寒是腎肝之气已絕於內腎主骨爲寒肝主筋爲風自古腎肝之病同一治以其逓相維持也故經言膽主筋膀胱主骨是也或中風或傷寒得病之日便著牀枕非扶不起筋骨爲之疼痛不能動搖乃形質之傷經云寒傷形又云寒則筋攣骨痛此之謂也

辯外傷不惡食若勞役飲食失節寒溫不適此三者皆惡食

仲景傷寒論雲中風能食傷寒不能食二者皆口中和而不惡食若勞役所傷及飲食失節寒溫不適三者俱惡食口不知五味亦不知五穀之味只此一辯足以分內外有餘不足二證也傷寒證𨿽不能食而不惡食口中和知五味亦知谷味蓋無內證則心气和脾气通知五穀之味矣

辯渇與不渇

外感風寒之邪三日已外谷消水去邪气傳裏始有渇也內傷飲食失節勞役久病者必不渇是邪气在血脈中有餘故也初勞役形質飲食失節傷之重者必有渇以其心火熾上尅於肺金故渇也又當以此辯之𨿽渇欲飲冷水者當徐少與之不可縱意而飲恐水多峻下則胃气愈弱輕則爲脹重則傳變諸疾必反覆悶亂百脈不安夜加增劇不得安臥不可不預度也

辯勞役受病表虛不作表實治之

或因勞役動作腎間陰火沸騰事閒之際或於陰涼處解脫衣裳更有新沐浴於背陰處坐臥其陰火下行遷歸腎間皮膚腠理極虛無陽但風來爲寒涼所遏表虛不任其風寒自認外感風寒求醫解表以重絕元气取禍如反掌茍幸而免者致虛勞气血皆弱不能完復且表虛之人爲風寒所遏亦是虛邪犯表始病一二日之間時與外中賊邪有餘之證頗相似處故致疑惑請醫者只於气少气盛上辯之其外傷賊邪必語聲前輕後重髙厲而有力若是勞役所傷飲食不節表虛不足之病必短气气促上气髙喘懶語其聲困弱而無力至易見也若毫釐之誤則千里之謬已上者辯證別有治法用藥正論故作此說分解於後

辯證與中熱頗相似

復有一等乘天气大熱之時在於路途中勞役得之或在田野間勞形得之更或有身體薄弱食少勞役過甚又有修善當齋之人胃气久虛而因勞役得之者皆與陽明中熱白虎湯證相似必肌體捫摸之壯熱必燥熱悶亂大惡熱渇而飲水以勞役過甚之故亦身疼痛始受病之時特與中熱外得有餘之證脾胃大虛元气不足口鼻中气皆短促而上喘至日轉以後是陽明得時之際病必少減若是外中熱之病必到日晡之際大作讝語其熱增加大渇飲水煩悶不止其勞役不足者皆無此證尢易爲分解若有難決疑似之證必當待一二日而求醫治療必不至錯誤矣飲食不節勞役形體所受病皆脾虛腠理元气已絕也往往病人將自己表虛不任風寒但有風來寒至招認作傷風召醫以防其表及重虛其虛輕則致危困虛勞重則必死深可哀憫故特一說以祛醫者之誤

內外傷辯惑論卷上

欽定四庫全書

內外傷辯惑論卷中

元李杲撰

飲食勞倦論

古之至人窮陰陽之造化究乎生死之際所著內經悉言人以胃气爲本蓋人受水谷之气以生所謂淸气榮气衛气春升之气皆胃气之別稱也夫胃爲水谷之海飲食入胃逰溢精气上輸於脾脾气散精上歸於肺通調水道下輸膀胱水精四布五經並行合於四時五臓陰陽揆度以爲常也茍飲食失節寒溫不適則脾胃乃傷喜怒憂恐勞役過度而損耗元气旣脾胃虛衰元气不足而心火獨盛心火者陰火也起於下焦其系系於心心不主令相火代之相火下焦包絡之火元气之賊也火與元气不能兩立一勝則一負脾胃旣虛則下流於腎肝陰火得以乘其土位故脾胃之證始得之則气髙而喘身熱而煩其脈洪大而頭痛或渇不止皮膚不任風寒而生寒熱蓋陰火上衝則气髙而喘身煩熱爲頭痛爲渇而脈洪大脾胃之气下流使穀气不得升浮是生長之令不行則無陽以護其榮衛不任風寒乃生寒熱皆脾胃之气不足所致也然而與外感風寒所得之證頗同而理異內傷脾胃乃傷其气外感風寒乃傷其形傷外爲有餘有餘者瀉之傷內爲不足不足者補之汗之下之吐之尅之皆瀉也溫之和之調之養之皆補也內傷不足之病茍誤認作外感有餘之病而反瀉之則虛其虛也難經雲實實虛虛損不足而益有餘如此死者醫殺之耳然則柰何曰惟當以溫之劑補其中升其陽寒以瀉其火則愈內經曰勞者溫之損者溫之蓋溫能除大熱大忌苦寒之藥瀉胃土耳今立補中益气湯

補中益气湯

黃耆【勞役病熱甚者二錢】甘艸【炙已上各五分】人參【去蘆】升麻柴胡橘皮當歸身【酒洗】白術【已上各三分】

右件防咀都作一服水二盞煎至一盞去柤早飯後溫服如傷之重者二服而愈量輕重治之

立方本指

夫脾胃虛者因飲食勞倦心火亢甚而重耗土位其次肺气受邪須用黃耆最多人參艸次之脾胃一虛肺气先絕故用黃耆以益皮毛而閉腠理不令自汗上喘气短損其元气人參以補之心火乘脾炙艸用溫以瀉火熱而補脾胃中元气若脾胃急痛並大虛腹中急縮者宜多用之經云急者緩之白術苦溫除胃中熱利腰臍間血胃中淸气在下必加升麻柴胡以引之引黃耆艸辛溫之气味上升能補衛气之散解而實其表也又緩帶脈之縮急二味苦平味之薄者陰中之陽引淸气上升也气亂於胸中爲淸濁相干用去白陳皮以理之又能助陽气上升以散滯气助諸辛爲用也幹嗌者加漧葛脾胃气虛不能升浮爲陰火傷其生發之气榮血大虧榮气不營陰火熾盛是血中伏火日漸煎熬血气日減心包與心主血血減則心無所養致使心亂而煩病名曰悗悗者心惑而煩悶不安也故加辛微溫之劑生陽气陽生則陰長或曰溫何能生血曰仲景之法血虛以人參補之陽旺則能生陰血更以當歸和之少加黃蘗以救腎水能瀉陰中之伏火如煩猶不止少加生地黃補腎水水旺而心火自降如气浮心亂以硃砂安神丸鎭固之則愈

硃砂安神丸

硃砂【五錢另研】艸【五錢五分】黃連【去須淨酒洗六錢】當歸【去蘆二錢五分】

內經曰熱淫所勝治以寒以苦瀉之以黃連之苦寒去心煩除濕熱爲君以艸生地黃之寒瀉火補气滋生陰血爲臣以當歸補其血不足硃砂納浮澑之火而安神明也

右件除硃砂外四味共爲細末湯浸蒸餅爲丸如黍米大以硃砂爲衣每服十五丸或二十丸津唾咽下食後或溫水涼水少許送下亦得此近而奇耦制之緩也

四時用藥加減法

內經曰胃爲水谷之海又云腸胃爲市無物不包無物不入寒熱溫涼皆有之其爲病也不一故隨時證於補中益气湯中權立四時加減法於後

以手捫之而肌表熱者表熱也只服補中益气湯一二服得微汗則已非正發汗乃陰陽气和自然汗出也

若更煩亂如腹中或周身有刺痛皆血澀不足加當歸身【五分或一錢】

如精神短少加人參【五分】五味子【二十个】

頭痛加蔓荊子【三分】痛甚加川芎【五分】

頂痛腦痛加槁本【五分】細辛【三分】諸痛並用此四味足矣

如頭痛有痰沈重懶倦者乃太陰痰厥頭痛加半夏【五分】生薑【三分】

耳鳴目黃頰頷腫頸肩臑肘臂外後亷痛面赤脈洪大者以羗活【一錢】防風槁本【已上各七分】艸【五分】通其經血加黃芩黃連【已上各三分】消其腫人參【五分】黃耆【七分】益元气而瀉火邪另作一服與之

嗌痛頷腫脈洪大而赤者加黃芩艸【已上各三分】桔梗【七分】

口漧嗌漧者加葛根【五分】升引胃气上行以潤之如夏月咳者加五味子【二十五个】麥門冬【去心五分】

如冬月咳加不去根節麻黃【五分】

如秋涼亦加

如春月天溫只加佛耳艸欵冬花【已上各五分】

若久病痰肺中伏火去人參以防痰增益耳食不下乃胸中胃上有寒或气澀滯加靑皮木香【已上各三分】此三味爲定法

如冬月加益智仁艸豆防仁【已上各五分】

如夏月少加黃芩黃連更加防榔艸豆防仁縮砂仁白豆防仁【各五分】

如春初猶寒少加辛熱之劑以補春气之不足爲气藥之佐益智艸豆蔲可也

心下痞夯悶者加芍藥黃連【已上各一錢】

如痞腹脹加枳實木香縮砂仁【已上各三分】厚朴【七分】如天寒少加漧薑或中桂【桂心也】

心下痞覺中寒加附子黃連【已上各一錢】不能食而心下痞加生薑陳皮【已上各一錢】能食而心下痞加黃連【五分】枳實【三分】脈緩有痰而痞加半夏黃連【五分】柴胡【七分】甘艸【三分】腹中痛者加白芍藥【五分】艸【三分】如惡寒覺冷痛加中桂【五分】

如夏月腹中痛不惡寒不惡熱者加黃芩艸【已上各五分】芍藥【一錢】以治時熱也

腹痛在寒涼時加半夏益智艸豆防之類

如腹痛惡寒而脈者是木來尅土也小建中湯主之蓋芍藥味酸於土中瀉木爲君如脈沈細腹中痛是水來侮土以理中湯主之漧薑辛熱於土中瀉水以爲主也如脈緩體重節痛腹脹自利米谷不化是濕勝以平胃散主之蒼術苦辛溫瀉濕爲主也

脇下痛或脇下縮急俱加柴胡【三分甚則五分】艸【三分】臍下痛者加眞熟地黃【五分】如不已者乃大寒也加內桂【五分】徧閱內經中悉言小腹痛皆寒非傷寒厥陰之證也乃下焦血結膀胱仲景以抵當湯並抵當丸主之

小便遺失肺金虛也宜安臥養气以黃耆人參之類補之不愈則是有熱也黃蘗生地黃【已上各五分】切禁勞役如臥而多驚小便淋溲者邪在少陽厥陰宜太陽經所加之藥更加柴胡【五分】如淋加澤瀉【五分】此下焦風寒合病也經云腎肝之病同一治爲俱在下焦非風藥行經則不可乃受客邪之濕熱也宜升舉發散以除之

大便祕澀加當歸【一錢】大黃【酒洗煨五分或加一錢】如有不大便者煎成正藥先用淸者一口調明粉【五分或一錢】如大便行則止此病不宜大下之必變防證也

腳痿輭行步乏力或痛乃腎肝伏熱少加黃蘗【五分】空心服不已更加漢防已【五分】脈緩顯沈困怠惰無力者加蒼術澤瀉人參白術茯苓五味子【已上各五分】如風濕相摶一身盡痛以除風濕羗活湯主之

除風濕羗活湯

羗活【七分】防風

升麻柴胡【已上各五分】槁本

蒼術【已上各一錢】

右件剉如麻豆大都作一服水二盞煎至一盞去柤大溫服之空心食前

所以然者爲風藥已能勝濕故另作一服與之肩背痛汗出小便數而少風熱乘肺肺气郁甚也當瀉風熱則愈通气防風湯主之

通聖防風湯

防風

羗活

陳皮

人參

甘艸【各五分】槁本靑皮【已上各三分】白豆防黃蘗【已上各二分】升麻柴胡

黃耆【已上各一錢】

右防咀都作一服水二盞煎一盞去柤溫服食後如面白脫色气短者不可服

肩背痛不可回顧者此手太陽气郁而不行以風藥散之脊痛項彊腰似折項似防此足太陽經不通行以羗活勝濕湯主之

活勝濕湯

活

獨活【已上各一錢】槁木防風艸【炙】川芎【已上各五分】蔓荊子【三分】

右防咀都作一服水二盞煎至一盞去柤大溫服空心食前

如身重腰沈沈然經中有寒濕也加酒洗漢防己【五分】輕者附子【五分】重者川烏【五分】

升陽順气湯

治因飲食不節勞役所傷腹脇滿悶短气遇春則口淡無味遇夏𨿽熱猶有惡寒饑則常如飽不喜食冷物

黃耆【一兩】半夏【三錢湯洗】艸豆蔲【二錢】神麯【一錢五分炒】升麻

柴胡

當歸身

陳皮【已上各一錢】艸【炙】黃蘗【已上各五分】人參【去蘆三分】

脾胃不足之證須用升麻柴胡苦平味之薄者陰中之陽引脾胃中淸气行於陽道及諸經生發陰陽之气以滋春气之和也又引黃耆人參艸溫之气味上行充實腠理使陽气得衛外而爲固也凡治脾胃之藥多以升陽補气名之者此也

右件防咀每服三錢水二盞生薑三片煎至一盞去柤溫服食前

升陽補气湯

治飲食不時饑飽勞役胃气不足脾气不澑气短無力不時寒熱早飯後轉增昏悶須要眠睡怠惰四肢不收懶倦動作及五心煩熱

厚朴【姜制五分】升麻活

白芍藥

獨活

防風

艸【炙】

澤瀉【已上各一錢】生地黃【一錢五分】

柴胡【二錢五分】

右件爲麤末每服五錢水二盞生薑二片棗二枚煎至一盞去柤大溫服食前

如腹脹及窄狹加厚朴

如腹中似硬加砂仁【二分】

暑傷胃气論

刺志論雲气虛身熱得之傷暑熱傷气故也痿論云有所逺行勞倦逢大熱而渇則陽气內伐內伐則熱捨於腎腎者水髒也今水不能勝火則骨枯而髓虛足不任身發爲骨痿故下經曰骨痿者生於大熱也此濕熱成痿令人骨乏無力故治痿獨取陽明時當長夏濕熱大勝蒸蒸而熾人感之多四肢困倦精神短少懶於動作胸滿气促脈節沈疼或气髙而喘身熱而煩心下膨痞小便黃而少大便溏而頻或痢出黃糜或如泔色或渇或不渇不思飲食自汗體重或汗少者血先病而气不病也其脈中得洪緩若濕熱相摶必加之以遲遲病𨿽互換少差其天暑濕令則一也宜以淸燥之劑治之名之曰淸暑益气湯主之

淸暑益气湯

黃耆【汗少者洗五分】蒼術【泔浸去皮已上各一錢五分】升麻【一錢】人參【去蘆】白術橘皮神麯【炒】澤瀉【已上各五分】艸【炙】

黃蘗【酒浸】當歸身

麥門冬【去心】靑皮【去白】葛根【已上各三分】五味子【九个】

內經云陽气者衛外而爲固也炅則气泄今暑邪干衛故身熱自汗以黃耆人參艸補中益气爲君艸橘皮當歸身辛微溫養胃气和血脈爲臣蒼術白術澤瀉滲利除濕升麻葛根苦平善解肌熱又以風勝濕也濕勝則食不消而作痞滿故炒麯辛靑皮辛溫消食快气腎惡燥急食辛以潤之故以黃蘗苦辛寒借味瀉熱補水虛者滋其化源以五味子麥門冬酸微寒救天暑之傷庚金爲佐也

右防咀作一服水二盞煎至一盞去柤熱服食逺此病皆因飲食失節勞倦所傷日漸因循損其脾胃乘暑天而作病也

如汗大泄者津脫也急止之加五味子【十枚】炒黃蘗【五分】知母【三分】此按而收之也

如濕熱乘其腎肝行步不正腳膝痿弱兩足欹側已中痿邪加酒洗黃蘗知母【已上各五分】令兩足湧出气力矣

如大便澀滯隔一二日不見者致食少乃血中伏火而不得潤也加當歸身生地黃【已上各五分】桃仁泥【已上各一錢】以潤之

凡脾胃虛弱之人遇六七月霖諸物皆潤人汗沾衣身重短气更逢濕旺助熱爲邪西北二方寒淸絕矣人重感之則骨乏無力其形如夢寐間防防如煙霧中不知身所有也聖人立法夏月宜補者補天眞元气非補熱火也夏食寒者是也故以人參之補气麥門冬苦寒瀉熱補水之源五味子之酸淸肅燥金名曰生脈散孫眞人云五月常服五味子以補五臟之气亦此意也參術調中湯

瀉熱補气止定喘和脾胃進飲食

白術【五分】黃耆【四分】桑白皮

艸【炙】人參【已上各三分】麥門冬【去心】靑皮【去白】陳皮【去白】地骨皮

白茯苓【已上各二分】五味子【二十个】

內經云火位之主其瀉以以黃耆溫瀉熱補气桑白皮苦微寒瀉肺火定喘故以爲君肺欲收急食酸以收之以五味子之酸收耗散之气止咳脾胃不足以補之故用白術人參炙艸苦溫補脾緩中爲臣地骨皮苦微寒善解肌熱茯苓平降肺火麥門冬微寒保肺气爲佐靑皮陳皮去白苦辛溫散胸中滯气爲使也

右件防咀如麻豆大都作一服水二盞煎至一盞去柤大溫服早飯後忌多語言勞役

升陽散火湯

治男子婦人四肢發困熱肌熱筋骨間熱表熱如火燎於肌膚捫之烙手夫四肢屬脾脾者土也熱伏地中此病多因血虛而得之也又有胃過食冷物郁遏陽气於脾土之中並宜服之

升麻

葛根

獨活

活白芍藥

人參【已上各五錢】艸【炙】

柴胡【已上各三錢】防風

艸【生二錢】

右件防咀如麻豆大每服秤五錢水二盞煎至一盞去柤大溫服無時忌寒冷之物

當歸補血湯

治肌熱燥熱困渇引飲目赤面紅晝夜息其脈洪大而虛重按全無內經曰脈虛血虛又云血虛發熱證象白虎惟脈不長實爲辯耳悞服白虎湯必死此病得之於肌困勞役

黃耆【一兩炙】當歸【酒洗二錢】

右件防咀都作一服水二盞煎至一盞去柤溫服空心食前

硃砂涼膈丸

治上焦虛熱肺脘咽膈有气如煙搶上

黃連

山梔子【已上各一兩】人參

茯苓【已上各五錢】

硃砂【三錢別研】

腦子【五分別研】

右爲細末研勻煉蜜爲丸如梧桐子大硃砂爲衣熟水送下五七九日進三服食後

黃連淸膈丸

治心肺間有熱及經中熱

麥門冬【去心一兩】黃連【去蘆五錢】鼠尾黃芩【淨刮三錢】

右爲細末煉蜜爲丸如菉豆大每服二十丸溫水送下食後

門冬淸肺飲

治脾胃虛弱气促气弱精神短少衂血吐血

紫菀茸【一錢五分】黃耆

白芍藥

艸【已上各一錢】

人參【去蘆】麥門冬【已上各五分】當歸身

【三分】

五味子【三个】

右防咀分作二服每服水二盞煎至一盞去柤溫服食後

局方中大阿膠丸亦宜用

人參淸鎭丸

治熱上消痰定喘

柴胡

人參【已上各一兩五錢】生黃芩

半夏艸【炙已上各七錢二分】靑黛【六錢】天門冬【去心三錢】陳皮【去白】五味子【去核一錢】

右件爲細末水糊爲丸如梧桐子大每服三十丸至五十丸溫白湯送下食後

局方中人參淸肺湯亦宜用

皂角化痰丸

治勞風心脾壅滯痰涎甚多喉中不利涕唾稠粘嗌塞吐逆不思飲食或時昏憒

皂角木白皮【酥炙】白附子【炮】半夏【湯洗七次】天南星【炮】

白礬【枯】赤茯苓【去皮】人參【已上各一兩】枳殻【炒一兩】

右爲細末生薑汁麵糊爲丸如梧桐子大每服三十丸溫水送下食後

白術和胃丸

治病久厭厭不能食而臓腑或結或溏此胃气虛弱也常服則和中理气消痰去濕和脾胃進飲食白術【一兩二錢】半夏【湯洗七次】厚朴【姜制已上各一兩】陳皮【去白八錢】人參【九錢】艸【炙三錢】枳實【麩炒】防榔【已上各一錢五分】木香【一錢】

右件爲細末生薑汁浸蒸餅爲丸如梧桐子大每服三十丸溫水送下食逺

肺之脾胃虛方

脾胃虛則怠惰嗜臥四肢不收時值秋燥令行濕熱少退體重節痛口漧舌漧飲食無味大便不調小便頻數不欲食食不消兼見肺病灑淅惡寒慘慘不樂而色惡而不和乃陽气不伸故也當升陽益气名之曰升陽益胃湯

升陽益胃湯

黃耆【二兩】半夏【洗此一味脈濇者用】人參【去蘆】艸【炙已上各一兩】獨活

防風【以秋旺故以辛溫弱之】白芍藥【何故秋旺用人參白術芍藥之類反補肺爲脾胃虛則肺受邪故因時而補易爲力也】活【已上各五錢】橘皮【四錢】茯苓【小便利不渇者勿用】柴胡

澤瀉【不淋勿用】白術【已上各三錢】黃連【一錢】

右防咀每服秤三錢水三盞生薑五片棗二枚煎至一盞去柤溫服早飯後或加至五錢

服藥後如小便罷而病加增劇是不宜利小便當少去茯苓澤瀉

若喜食一二日不可飽食恐胃再傷以藥力尙少胃气不得轉運升發也須滋味之食或美食助其藥力益升浮之气而滋其胃气愼不可淡食以損藥力而助邪气之降沈也

可以小役形體使胃與藥得轉運升發愼勿大勞役使气復傷若脾胃得安靜尢佳若胃气稍彊少食果以助谷藥之力經云五穀爲養五果爲助者也

雙和散

補血益气治虛勞少力

白芍藥【二兩五錢】黃耆

熟地黃

川芎當歸【已上各一兩】艸【炙】

官桂【已上各七錢五分】

右爲麤末每服四錢水一盞半生薑三片棗二枚煎至七分【去柤溫服】

大病之後虛勞气乏者以此調治不熱不冷溫而有補

寛中進食丸

滋形气喜飲食

大麥蘗【一兩】半夏

豬苓【去黒皮已上各七錢】艸豆仁神麯【炒已上各五錢】枳實【麩炒四錢】橘皮白術白茯苓澤瀉【已上各二錢】縮砂仁【一錢五分】幹生薑

艸【炙】人參

靑皮【已上各一錢】木香【五分】

右爲細末湯浸蒸餅爲丸如梧桐子大每服三十丸溫米飲送下食後

厚朴溫中湯

治脾胃虛寒心腹脹滿及秋冬客寒犯胃時作疼痛厚朴【姜制】橘皮【去白已上各一錢】艸【炙】艸豆蔲仁茯苓【去皮】木香【已上各五錢】漧薑【七分】

戊火已衰不能運化又加客寒聚爲滿痛散以辛熱佐以苦以淡泄之气溫胃和痛自止矣

右爲麤散毎服五錢水二盞生薑三片煎至一盞去柤溫服食前忌一切冷物

腎之脾胃虛方

沈香溫胃丸

治中焦气弱脾胃受寒飲食不美气不調和臟腑積冷心腹疼痛大便滑泄腹中雷鳴霍亂吐瀉手足厥逆便痢無度又治下熱陽虛臍腹冷痛及療傷寒陰濕形气沈困自汗

附子【泡去皮臍】巴防【酒浸去心】亁姜【炮】

茴香【炮已上各一兩】官桂【七錢】沈香

艸【炙】

當歸吳茱茰【洗炒去蘆】人參

白術

白芍藥白茯苓【去皮】良姜

木香【已上各五錢】丁香【三錢】

右爲細末用好醋打麵糊爲丸如梧桐子大每服五七十丸熱米飲送下空心食前日進三服忌一切生冷物

凡脾胃之證調治差悞或妄下之末傳寒中復遇時寒則四肢厥逆而心胃絞痛冷汗出舉痛論云寒气客於五臟厥逆上泄陰气竭陽气未入故卒然痛死不知人气復則生矣夫六气之勝皆能爲病惟寒毒最重陰主殺故也聖人以辛熱散之復其陽气故曰寒邪客之得炅則痛立止此之謂也

神聖復气湯

治復气乘冬足太陽寒水足少陰腎水子能令母實手太陰肺實反來侮土木受邪腰背胸膈閉塞疼痛善口中涎目中泣鼻流濁涕不止或息肉不聞香臭咳痰沫上熱如火下寒如水頭作陣痛目中流火視物耳鳴耳聾頭並口鼻或惡風寒喜日陽夜臥不安常覺痰塞膈咽不通口失味兩脇縮急而痛牙齒動搖不能嚼物陰汗自出前陰冷行步欹側起居艱難掌中熱風痺麻木小便數而晝多夜頻而欠气短喘喝少气不足以息卒遺失無度婦人白帶陰戶中大痛牽心而痛面如赭色食少大便不調心煩霍亂逆气裏急而腹痛皮色白後出餘气後不能弩或腸鳴下筋急肩脾大痛此寒水來復火土之讎也

亁姜【炮爲末一錢三分】柴胡【剉如豆大】活【剉已上各一錢】艸【剉】槁本【已上各八分】升麻【剉】

半夏【湯浸已上各七分】當歸身【酒浸剉六分】

防風【剉如豆大】郁李仁【湯浸去皮研如泥入藥同煎】人參【已上各五分】附子【炮去皮臍二分】白葵花【五朶去心細剪入】

右件藥都作一服水五盞煎至二盞入

艸豆蔲仁【面褁燒面熟去皮幹】黃耆【已上各一錢】橘皮【五分】

在內再煎至一盞再入下項藥

枳殻【五分】黃蘗【酒浸】黃連【酒洗已上各三分】生地黃【湯洗二分】

已上四味預一日另用新水浸又以

川芎【細末】蔓荊子【已上各三分】華細辛【二分】

預一日用新水半大盞分作二處浸此三味並黃蘗等煎正藥作一大盞去柤稍熱服空心

又能治齒頰嚙唇齒舌根彊硬等證如神宜食羊肉及厚滋味大抵腎並膀胱經中有寒元气不足者皆宜服之神驗於月生月滿時隔三五日一服如病急不拘時分服

治法已試驗者學者當以意求其的觸類而長之則不可勝用矣予病肺胃久衰視聽半失此陰乘陽而上气短精神不足且脈皆陽气衰弱伏匿於陰中故耳癸卯歲六七月間霖陰寒逾月不止時人多病瀉痢乃濕多成五泄故也一日體重肢節疼痛大便泄並下者三而小便閉塞黙思內經有云在下者引而竭之是先利小便也又治諸瀉而小便不利者先分利之又云治濕不利小便非其治也法當利其小便必用淡滲之劑利之病𨿽卽已是降之又降復益其陰而重竭其陽也則陽气愈削而精神愈短矣陰重彊而陽重衰也玆以升陽之藥是爲宜耳活獨活升麻各一錢防風半錢炙艸半錢同防咀水四盞煎至一盞去柤熱服一服乃愈大法云寒濕之勝助風以平之又曰下者舉之此得陽气升騰故愈是因曲而爲之直也夫聖人之法可以類推舉一則可以知百矣

內外傷辯惑論卷中

欽定四庫全書

內外傷辯惑論卷下

元李杲撰

辯內傷飲食用藥所宜所禁

夫傷飲食付藥者受藥者皆以爲末細事是以所當重者爲輕利害非細殊不思胃气者榮气也衛气也糓气也淸气也資少陽生發之气也人之眞气衰旺皆在飲食入胃胃和則糓气上升糓气者升騰之气也乃足少陽膽手少陽元气始發生長萬化之別名也飲食一傷若消藥的對其所傷之物則胃气愈旺五糓之精華上出乃淸气爲天者也精气神气皆彊盛七神衛護生气不乏增益大旺气血周流則百病不能侵𨿽有大風奇毒弗能害也此一藥通用其利博哉易水張先生嘗戒不可用峻利食藥食藥下咽未至藥丸施化其標皮之力始開便言空快也所傷之物已去若更待一兩時辰許藥盡化開其峻利藥必有情性病去之後脾胃安得不損乎脾胃旣損是眞气元气敗壊促人之壽當時說下一藥枳實一兩麩炒黃色爲度白術二兩隻此二味荷葉裹燒飯爲丸以白術苦溫其溫補脾胃之元气其苦味除胃中之濕熱利腰臍間血故先補脾胃之弱過於枳實尅化之藥一倍枳實味苦寒泄心下痞悶消化胃中所傷不能卽去須待一兩時辰許食則消化是先補其虛而後化其所傷則不峻利矣當是之時未悟用荷葉燒飯爲丸之理老年味之始得可謂神奇矣荷葉之一物中央空虛像震卦之體震者動也人感之生足少陽甲膽也甲膽者風也生化萬物之損蔕也左傳云履端於始序則不愆人之飲食入胃營气上行卽少陽甲膽之气也其手少陽三焦經人之元气也手足經同法便是少陽元气生發也胃气元气糓气甲膽上升之气一也異名𨿽多止是胃气上升者也荷葉之體生於水上其下出於穢污之中而不爲穢污所染挺然獨立其色靑形乃空淸而象風木者也食藥感此气之化胃气何由不上升乎其主意用此一味爲引用可謂逺識深慮合於道者也更以燒飯和藥與白術恊力滋養糓气而補令胃厚再不至內傷其利廣矣大矣若內傷脾胃以辛熱之物酒肉之類自覺不快覓藥於醫者此風習以爲常醫者亦不問所傷卽付之以集香丸巴豆大熱藥之類下之大便下則物去遺畱食之熱性藥之熱性重傷元气七神不熾經云熱傷气正謂此也其人必無气以動而熱困四肢不舉傳變諸疾不可勝數使人眞气自此衰矣若傷生冷硬物世醫或用大黃牽牛二味大寒藥投之物隨藥下所傷去矣遺畱食之寒性藥之寒性重瀉其陽陽去則皮膚筋骨肉血脈無所依倚便爲虛損之證論言及此令人寒心夫辛辣气薄之藥無故不可亂服非止牽牛而已至眞要大論云五味入胃各先逐其所喜攻攻者尅伐瀉也辛味下咽先攻瀉肺之五气气者眞气元气也其牽牛之辛辣猛烈奪人尢甚飲食所傷腸胃受邪當以苦味瀉其腸胃可也肺與元气何罪之有牽牛不可用者有五此其一也況胃主血爲物所傷物者有形之物也皆是血病血病瀉气此其二也且飲食傷於中焦止合尅化消其食重瀉上焦脈中已虛之气此其三也食傷膓胃當塞因塞用又寒因寒用枳實大黃苦寒之物以瀉有形是也反以辛辣牽牛散瀉眞气犯大禁四也殊不知鍼經第一卷

第一篇

有云外來客邪風寒傷人五臟若誤瀉胃气必死誤補亦死其死也無气以動故靜若內傷腸胃而反瀉五臟必死誤補亦死其死也陰气有餘故躁今內傷腸胃是謂六腑不足之病反瀉上焦虛無肺气肺者五臟之一數也爲牽牛之類朝損暮損其元气消耗此乃暗裏折人壽數犯大禁五也良可哀嘆故特著此論並方庶令四海聞而行之不致夭橫耳此老夫之用心也胃气豈可不養復明養胃調理故經曰安糓則昌絕糓則亡水去則榮散谷消則衛亡榮散衛亡神無所依仲景云榮入於經其血乃成糓入於胃脈道乃行故胃不可不養胃不可不溫血溫胃和榮衛將行常有天命糓者身之大柄也書與周禮皆曰水火金木土糓惟修以奉養五臟者也內傷飲食固非細事茍妄服食藥而輕生殞命其可乎哉黃帝鍼經有說胃惡熱而喜淸大腸惡淸冷而喜熱兩者不和何以調之岐伯曰調此者飲食衣服亦欲適寒溫使寒無淒愴暑無出汗飲食者熱無灼灼寒無凔凔寒溫中適故气將持乃不致邪僻也【詳說見於本經條下】是必有因用豈可用俱寒俱熱之食藥致損者與內經云內傷者其气口脈反大於人迎一倍二倍三倍分經用藥又曰上部有脈下部無脈其人當吐不吐者死如但食不納惡心欲吐者不問一倍二倍不當止與蔕散吐之但以指或以物探去之若所傷之物去不盡者更診其脈問其所傷以食藥去之以應塞因塞用又謂之寒因寒用泄而下降乃應太陰之用其中更加升發之藥令其元气上升塞因塞用因曲而爲之直何爲曲內傷胃气是也因治其飲食之內傷而使生气增益胃气完復此乃因曲而爲之直也若依分經用藥其所傷之物寒熱溫涼生硬柔輭所傷不一難立定法只隨所傷之物不同各立治法臨時加減用之其用藥又須問病人從來稟气盛衰所傷寒物熱物是喜食而食之邪不可服破气藥若乘饑困而食之耶當益胃气或爲人所勉勸彊食之宜損血而益气也診其脈候傷在何髒方可與對病之藥豈可妄損大眞生气以輕喪身寶乎且如先食熱物則不傷繼之以寒物因後食致前食亦不消化而傷者當問熱食寒食孰多孰少斟酌與藥無不當矣諭如傷熱物二分寒物一分則當用寒藥二分熱藥一分和合而與之則榮衛之气必得周流更有或先飲酒而後傷寒冷之食及傷熱食冷水與冰如此不等皆當驗其節次所傷之物約量寒熱之劑分數各各對證而與之無不取驗自忖所定方藥未敢便爲能盡藥性之理姑用指迷辯惑耳隨證立方備陳於後

張先生枳術丸

治痞消食彊胃

白術【二兩】枳實【麩炒黃色去穰一兩】

右同爲極細末荷葉裹燒飯爲丸如梧桐子大每服五十丸白湯下無時白術者本意不取其食速化但久令人胃气彊實不復傷也

橘皮枳術丸

治老防元气虛弱飲食不消或臟腑不調心下痞悶橘皮

枳實【麩炒去穰已上各一兩】白術【二兩】

右件爲細末荷葉燒飯爲丸如梧桐子大每服五十丸熟水送下食逺

夫內傷用藥之大法所貴服之彊人胃气令胃气益厚𨿽猛食多食重食而不傷此能用食藥者也此藥久久益胃气令人不復致傷也

麯蘗枳術丸

治爲食所勉勸彊食之致心腹滿悶不快

枳實【麩炒去穰】大麥蘗【麩炒】神麯【炒已上各一兩】白術【二兩】

右爲細末荷葉燒飯爲丸如梧桐子大每服五十丸用溫水下食逺

木香枳術丸

破滯气消飲食開胃進食

木香

枳實【麩炒去穰已上各一兩】白術【二兩】

右爲細末荷葉燒飯爲丸如梧桐子大每服五十丸溫水送下食逺

木香化滯湯

治因憂气食濕面結於中脘腹皮底微痛心下痞滿不思飲食食之不散常常痞气

半夏【一兩】艸豆蔲仁艸【炙已上各五錢】柴胡【四錢】木香

橘皮【已上各三錢】枳實【麩炒去穰】當歸梢【已上各二錢】

紅花【五分】

右件剉如麻豆大每服五錢水二大盞生薑五片煎至一盞去柤稍熱服食逺忌酒濕面

半夏枳術丸

治因冷食內傷

半夏【湯洗七次焙漧】枳實【麩炒已上各一兩】白術【二兩】

右同爲極細末荷葉燒飯爲丸如菉豆大每服五十丸溫水送下添服不妨熱湯浸蒸餅爲丸亦可如食傷寒熱不調每服加上二黃丸十丸白湯送下更作一方加澤瀉【一兩】爲丸有小便淋者

丁香爛飯丸

治飯食所傷

丁香

京三稜

廣茂【炮】

木香【已上各一錢】艸【炙】

松【去上】縮砂仁

丁香皮益智仁【已上各三錢】香附子【五錢】

右爲細末湯浸蒸餅爲丸如菉豆大每服三十丸白湯送下或細嚼亦可不拘時候

治卒心胃痛甚效

艸豆蔲丸

治秋冬傷寒冷物胃脘當心而痛上支兩脇膈咽不通

艸豆蔲【麩褁煨去皮取仁】枳實【麩炒黃色】白術【已上各二兩】大麥蘗【麩炒黃色】半夏【湯洗七次日幹】黃芩【刮去皮生】神麯【炒黃色已上各五錢】

幹生薑

橘皮靑皮【已上各二錢】炒鹽【五分】

右爲極細末湯浸蒸餅爲丸如菉豆大每服五十丸白湯下量所傷多少加減服之

如冬月用別作一藥不用黃芩歲火不及又傷冷物加以溫劑是其治也然有熱物傷者從權以寒藥治之宜不可不知也

三黃枳術丸

治傷肉食濕面辛辣味厚之物塡塞悶亂不快黃芩【二兩】黃連【酒洗】大黃【濕褁煨】神麯【炒】橘皮

白術【已上各一兩】枳實【麩炒五錢】

右爲細末湯浸蒸餅爲丸如菉豆大一倍每服五十丸白湯送下量所傷服之

除濕益气丸

治傷濕面心腹滿悶肢體沈重

枳實【麩炒黃色】神麯【炒黃色】黃芩【生用】白術【已上各一兩】蘿卜子【炒熱去穢气五錢】

紅花【三分各一錢分十也】

右同爲極細末荷葉裹燒飯爲丸如菉豆大每服五十丸白湯送下量所傷多少服之

上二黃丸

治傷熱食痞悶兀兀欲吐煩亂不安

黃芩【二兩】黃連【去須酒浸一兩】升麻

柴胡【已上各二錢】

艸【二錢】

一方加

枳實【麩炒去穰五錢】

右爲極細末湯浸蒸餅爲丸如菉豆大每服五七十丸白湯送下量所傷服之

枳實滯丸

治傷濕熱之物不得施化而作痞滿悶亂不安大黃【一兩】枳實【麩炒去穰】神麯【炒已上各五錢】茯苓【去皮】黃芩【去腐】黃連【揀淨】白術【已上各三錢】澤瀉【二錢】

右件爲細末湯浸蒸餅爲丸如梧桐子大每服五十丸至七十丸溫水送下食逺量虛實加減服之

枳實梔子大黃湯

治大病差後傷食勞復

枳實【一兩麩炒去穰】梔子【三枚半肥者】豆豉【一兩二錢五分綿褁】

右以淸漿水二盞空煮退八分內枳實梔子煮取八分下豉再煮五六沸去柤溫服覆令汗出

若有宿食內太黃如薄碁子五六枚同煎

食膏粱之物過多煩熱悶亂者亦宜服之

白術丸

治濕豆粉濕面油膩之物

枳實【麩炒黃一兩一錢】白術

半夏【湯浸】神麯【炒黃已上各一兩】

橘皮【去穰七錢】黃芩【五錢】白礬【枯三分】

右爲極細末湯浸蒸餅爲丸如菉豆一倍大每服五十丸白湯送下量所傷加減服素食多用亁姜故加黃芩以瀉之

木香見睍丸

治傷生冷硬物心腹滿悶疼痛

神麯【炒黃色】京三稜【煨已上各一兩】石三稜【去皮煨】艸豆蔲【面褁煨熟取】

香附子【炒香已上各五錢】升麻

柴胡【已上各三分】

木香【二錢】巴豆霜【五分】

右爲細末湯浸蒸餅爲丸如菉豆一倍大每服三十丸溫白湯下量所傷多少服之

三稜消積丸

治傷生冷硬物不能消化心腹滿悶

京三稜【炮】廣茂【炒】

炒麯【已上各七錢】靑橘皮巴豆【和皮米炒黒焦去米】茴香【炒】陳橘皮【已上各五錢】丁皮益智【已上各三錢】

右件爲細末醋打麵糊爲丸如梧桐子大每服十丸加至二十丸溫生薑湯送下食前量虛實加減如更衣止後服之

備急大黃丸

療心腹諸卒暴百病

大黃

巴豆【去皮】漧薑【已上各一兩】

右須要精新好藥搗羅蜜和更搗一千杵丸如小豆大每服三丸老少量之

若中惡客忤心腹脹滿卒痛如刀錐刺痛气急口噤停屍卒死者以暖水苦酒服之或不下捧頭起令下咽須臾差輕更與三丸以腹中鳴轉卽吐下便愈若口已噤亦須折齒灌之令入尢妙忌蘆筍豬肉冷水肥膩之物易水張先生又名獨行丸乃急劑也

神應丸

治因一切冷物冷水及潼乳酪水腹痛腸鳴水糓不化

黃蠟【二兩】巴豆杏仁

百艸霜

亁姜【已上各五錢】丁香

木香

右先將黃蠟用好醋煮去柤穢將巴豆杏仁同炒黒煙盡研如泥將黃蠟再上火入小油半兩溶開入在杏仁巴豆泥子內同攪旋下丁香木香等藥末研勻搓作挺子油紙裹了旋丸用每服三五十丸溫米飲送下食前日進三服

如脈緩體重自利乃濕气勝也以五苓散平胃散加炒麯相合而服之名之曰對金飲子

益胃散

治服寒藥過多或脾胃虛弱胃脘痛

陳皮

黃耆【已上各七錢】益智仁【六錢】白豆蔲仁澤瀉

幹生薑

姜黃【已上各三錢】縮砂仁艸

厚朴

人參【已上各二錢】

右爲細末每服三錢水一盞煎至七分溫服食前如脈惡寒腹痛乃中气弱也以仲景小建中湯加黃耆錢氏異攻散加芍藥選而用之

如渇甚者以白術散加葛根倍之

飲食自倍腸胃乃傷分而治之

痺論云陰气者靜則神藏躁則消亡飲食自倍乃傷此混言之也分之爲二飲也食也又經云因而大飲則气逆因而飽食筋脈橫解則腸澼爲痔飲者無形之气傷之則宜發汗利小便使上下分消其濕解酲湯五苓散之類主之食者有形之物傷之則宜損其糓其次莫若消丁香爛飯丸枳術丸之類主之稍重則攻化三稜消積丸木香見睍丸之類主之以平爲期蓋脾已傷叉以藥傷使營運之气減削食愈難消故五常政論云大毒治病十去其六常毒治病十去其九小毒治病十去其八無毒治病十去其九糓肉果菜食養盡之無使過之傷其正也不盡行復如法聖人垂此嚴戒是爲萬世福也如能愼言語節飲食所謂治未病也

論酒客病

夫酒者大熱有毒气味俱陽乃無形之物也若傷之止當發散汗出則愈矣此最妙法也其次莫如利小便二者乃上下分消其濕何酒病之有今之酒病者往往服酒癥丸大熱之藥下之又有用牽牛大黃下之者是無形元气受病反下有形陰血乖悞甚矣酒性大熱已傷元气而復重瀉之況亦損腎水眞陰及有形陰血俱爲不足如此則陰血愈虛眞水愈弱陽毒之熱大旺反增其陰火是謂元气消亡七神何依折人長命不然則虛損之病成矣金匱要略云酒疸下之久則爲黒疸愼不可犯此戒不若令上下分消其濕葛花解酲湯主之葛花解酲湯

白豆蔲仁縮砂仁

葛花【已上各五錢】亁生薑神麯【炒黃】澤瀉

白術【已上各二錢】橘皮【去白】豬苓【去皮】人參【去蘆】白茯苓【已上各一錢五分】木香

【五分】

蓮花

靑皮【去穰三分】

右爲極細末秤和勻每服三錢白湯調下但得微汗酒病去矣此蓋不得已而用之豈可恃賴日日飲酒此藥气味辛辣偶因酒病服之則不損元气何者敵酒病故也若頻服之損人天年

除濕散

治傷馬亂並牛羊酪水一切冷物

神麯【炒黃一兩】

茯苓【七錢】車前子【炒香】澤瀉【已上各五錢】半夏【湯洗】

亁生薑【已上各三錢】艸【炙】紅花【已上各二錢】

右同爲極細末每服三錢白湯調下食前

五苓散

治傷寒溫熱病表裏未解頭痛發熱口燥咽漧煩渇飲水或水入卽吐或小便不利及汗出表解煩渇不止者宜服之又治霍亂吐利燥渇引飲之證

澤瀉【二兩五錢】

豬苓

茯苓

白術【已上各一兩五錢】桂【一兩】

右爲細末每服二錢熱湯調服不計時候服訖多飲熱湯有汗出卽愈

又治瘀熱在裏身熱黃疸濃煎茵蔯蒿湯調下食前服之

如疸發渇及中暑引飲亦可用水調服之

臨病制方

至眞要論云濕淫所勝治以苦溫佐以辛以汗爲度而止以淡泄之得其法者分輕重而制方金匱要略云腰已上腫者發汗乃愈腰已下腫者當利小便由是大病差後腰已下有水气者牡蠣澤瀉散主之又云治濕不利小便非其治也制五苓散以利之孫眞人療膚革腫以五皮散乃比類象形之故也水熱穴論云上爲喘呼下爲腫滿不得臥者標本俱病制神袐湯以去之活人書云均是水气漧嘔微痢發熱而咳爲表有水小靑龍湯加芫花主之身體涼表證罷咳兩脇下痛爲裏有水十棗湯主之亦是仲景方也易水張先生云仲景藥爲萬世法號羣方之祖治雜病若神後之醫者宗內經法學仲景心可以爲師矣

隨時用藥

治傷冷飲者以五苓散每服三錢或四錢匕加生薑煎服之

治傷食兼傷冷飲者煎五苓散送下半夏枳術丸服之

治傷冷飲不惡寒者服中亦不覺寒惟覺夯悶身重飲食不化者或小便不利煎去桂五苓散依前斟酌服之

假令所傷前後不同以三分爲率熱物二分傷生冷硬物一分用寒藥三黃丸二停用熱藥木香見睍丸一停合而服之又如傷生冷物二分傷熱物一分用熱木香見睍丸二停用寒藥二黃丸一停合而服之假令夏月大熱之時傷生冷硬物當用熱藥木香見睍丸治之須少加三黃丸謂天時不可伐故加寒藥以順時令若傷熱物只用三黃丸可謂此三黃丸時藥也

假令冬天大寒之時傷羊肉濕面等熱物當用三黃丸治之須加熱藥少許艸豆蔲丸之類是也爲引用又爲時藥經云必先歲气無伐天和此之謂也餘皆仿此

吐法宜用辯上部有脈下部無脈

上部有脈下部無脈其人當吐不吐者死何謂也下部無脈此所謂木郁也飽食過飽塡塞胸中胸中者太陰之分野經雲气口反大於人迎三倍食傷太陰故曰木郁則逹之吐者是也

蔕散

蔕

赤小豆

右二味爲極細末每服一錢溫漿水調下取吐爲度若不兩手屍脈絕無不宜便用此藥恐損元气令人胃气不復若止是胸中窒塞悶亂不通以指探去之如不得吐者以物探去之得吐則已如食不去用此藥去之

解云盛食塡塞於胸中爲之窒塞兩手寸脈當主事兩尺脈不見其理安在胸中有食故以吐出之食者物也物者坤土也是足太陰之號也胸中者肺也爲物所塡肺者手太陰金也金主殺伐也與坤土俱在於上而旺於天金能尅木故肝木生發之气伏於地下非木郁而何吐去上焦陰土之物木得舒暢則鬱結去矣食塞於上脈絕於下若不明天地之道無由逹此至理水火者陰陽之徵兆天地之別名也故曰獨陽不生獨陰不長天之用在於地下則萬物生長矣地之用在於天上則萬物收藏矣此乃天地交而萬物通也此天地相根之道也故陽火之根本於地下陰水之源本於天上故曰水出髙源故人五臟主有形之物物者陰也陰者水也右三部脈主之徧見於寸口食塞其上是絕五臟之源源絕則水不下流兩足竭絕此其理也何疑之有

重明木郁則逹之之理

或曰食盛塡塞於胸中爲之窒塞也令吐以去其所傷之物物去則安胸中者大陰肺之分野木郁者遏於厥陰肝木於下故以吐伸之以舒陽和風木之气也此吐乃瀉出太陰之塞何謂木郁請聞其說答曰此大神靈之問非演說大道不能及於此天地之間六合之內惟水與火耳火者陽也升浮之象也在天爲體在地爲用水者陰土也降沈之象也在地爲體在天爲殞殺収藏之用也其气上下交則以成八卦矣以醫書言之則是升浮降沈溫涼寒熱四時也以應八卦若天火在上地水在下則是天地不交陰陽不相輔也是萬物之道大易之理絕減矣故經言獨陽不生獨陰不長天地陰陽何交防矣故曰陽本根於陰陰本根於陽若不明根源是不明道故六陽之气生於地則曰陽本根於陰以人身言之是六腑之气生發長散於胃土之中也旣陽气鼓舞萬象有形質之物於人爲浮散者也陰極必反陽極變陰旣六陽升浮之力在天其力盡是陽道終矣所以鼓舞六陰有形之陰水在天在外也上六無位必歸於下此老陽變陰之象也是五臟之源在於天者也天者人之肺以應之故曰陰本源於陽水出髙源者是也人之五臟其源在於肺者背也背在天也故足太陽膀胱寒生長其源在申故陰寒自此而降以成秋收气寒之漸也降至於地下以成冬藏伏諸六陽在九泉之下者也故五臟之气生於天以人身是五臟之气收降藏沈之源出於肺气之上其流下行沈墜萬化有形質之物皆收藏於地爲降沈者也物極必反陰極變陽旣六陰降沈之力在地其力旣盡是陰道終矣是老陰變陽反初九無位是一歲四時之气終而復始爲上下者也莫知其紀如環無端且大陰者肺金收降之气當居下體今反在於上抑遏厥陰風木反居於下是不得上升也故曰木郁故令其吐出窒塞有形土化之物使太陰秋肺收於下體復其本以衰之始上升手足厥陰之木元气以伸其舒暢上升之志得其所矣又況金能尅木以吐伐之則金衰矣金者其道當降是塞因塞用歸其本矣居於上則遏其木故以吐伸之使瀉金以助木也徧考內經中所說木郁則逹之之義止是食傷太陰有形之物窒塞於胸中尅制厥陰木气伏潛於下不得舒伸於上止此耳別無異說以六滛有餘運气中論之仲景傷寒論云懊憹煩躁不得眠不經汗下謂之實煩蒂散主之曾經妄汗妄吐妄下謂之虛煩者梔子豉湯主之

老夫欲令醫者治陰陽之證補瀉不至錯誤病家𨿽不知醫明曉所得之病當補當瀉之法將黃帝鍼經第一卷

第五篇

說形气有餘不足當補當瀉之理錄之於前予自注者附之

黃帝曰形气之逆順柰何岐伯答曰形气不足病气有餘是邪勝也急當瀉之形气有餘病气不足急當補之形气不足病气不足此陰陽俱不足也不可刺之刺之重不足重不足則陰陽俱竭血气皆盡五臟皆枯筋骨髓枯老者絕滅壯者不復矣形气有餘病气有餘此謂陰陽俱有餘也急瀉其邪調其虛實故曰有餘者瀉之不足者補之此之謂也經曰刺不知逆順眞邪相傳滿者補之則陰陽四溢腸胃充廓肝肺內塡陰陽相錯虛而瀉之則經脈空虛血气枯竭腸胃防辟皮膚薄著毛腠夭樵子之死期故曰用鍼之要在於知調陰與陽調陰與陽精气乃光合形與气使神內藏故曰上工平气中工亂脈下工絕气危生故曰下工不可不愼也必審五臟變化之病五脈之應經絡之實虛皮膚之柔麤而後取之也

聖人垂慈之心已詳矣不合立言老夫誠恐市井莊農山野間人不知文理故以俚語開解之云但病來潮作之時病气精神增添者是爲病气有餘乃邪气勝也急瀉之以寒涼酸苦之劑若病來潮作之時神气困弱者爲病气不足乃眞气不足也急補之以辛溫熱之劑不問形气有餘並形气不足只取病气有餘不足也不足者補之有餘者瀉之假令病气有餘者當急瀉之以寒涼之劑爲邪气勝也病气不足者當急補之以辛溫熱之劑此眞气充足也夫形气者气謂口鼻出气息也形謂皮肉筋骨血脈也形勝者爲有餘消瘦者爲不足其气者審口鼻中气勞役如故爲气有餘也若喘息气促气短或不足以息者爲不足也故曰形气也乃人之身形中气血也當補當瀉全不在於此只在病勢潮作之時病气有餘者是邪气勝也急當瀉之如潮作之時精神困弱語言無力及潮語者是眞气不足也急當補之若病人形气不足病來潮作之時病气亦不足是乃陰陽俱不足也禁用鍼宜補之以其藥不可以盡劑不炙弗已臍下一寸五分气海穴是也凡用藥若不本四時以順爲逆四時者是春升夏浮秋降冬沈乃天地之升浮化降沈【化者脾土中造化也】是爲四時之宜也但言補之以辛溫熱之劑及味之薄者諸風藥是也此助春夏之升浮者也此便是瀉秋收冬藏之藥也在人之身乃肝心也但言瀉之以酸苦寒涼之劑並淡味滲泄之藥此助秋冬之降沈者也在人之身是肺腎也用藥者宜用此法度愼毋忽焉

內外傷辯惑論卷下

