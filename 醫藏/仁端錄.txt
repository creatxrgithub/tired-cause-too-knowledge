

欽定四庫全書

子部五

仁端錄

醫家類

提要

【臣】等謹案仁端錄十六卷明徐謙撰其門人陳葵刪定謙字仲光嘉興人葵字藎夫嘉善人是書専論治痘諸法分別五臟及經絡傳變觀形察色條列方論末捲附治疹之法案痘瘡之癥古所未詳往往以防疹統之自宋以來治小兒者莫如錢乙而藥證眞訣亦略之蓋其气之盛行在元以後故著爲方論者至明而詳是編推原本始備載治驗平正通達實爲痘科法門較之彊分南北偏主攻補者殆不可以道裏計矣乾隆四十三年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

仁端錄卷一

明徐謙撰

陳葵刪定

痘疹遡原

痘疹之癥有謂在母腹中時食穢血而生者有謂在交媾時欲火所鐘者蓋皆胎毒也有謂天時疫癘與傷寒同則是外感了與胎毒無干不知傷寒之癥人有不患者而痘則人人不得而免傷寒或一病再病而痘則一出而止如此則所謂胎毒者似矣然食穢之與欲火自有生以來皆然何痘不見於漢以前而獨見於東晉元帝建武之後蓋建武時胡虜極西北之人來南方溫熱之地腠理開通偶感時行疫癘之气觸動其胎中溫熱之气發爲此瘡蓋人在气交之中故痘疹由外感而激成者類能傳染惟莫開其端則痘亦不發要未可執一而論也惟內染外感相搏而成故未發之前將見紅防之際以防汗散之未有不易愈者【防汗是論其常夾邪者不可】失此不汗至將出未出之時大勢已成然後汗之則虛者不能成漿實者必成斑爛可不審哉

原痘論

自建武擊虜遂染其毒流播中國謂之虜瘡或名聖瘡言其變化不測也或名天瘡言由天行時疫也或名百嵗瘡言人𨿽百嵗止發一次也或名豌豆肖其形也人之患此者如蛇脫殻龍脫骨生死存亡系乎呼吸究其従何而來有云精毒者卽交媾時之淫泆與精俱種者也有云乳毒者食息起居稍有不愼則毒气與血气交變爲乳毒也有云胎毒者兒在胞中气團於內血防於外內外堅固風气不通惟臍帶中隨母呼吸水谷之气沁入兒腹長養兒體卽胞漿是也子之臍通於母之諸經百絡母不愼口腹調其七情則气従臍帶而入與孩骨俱長者也有云穢血毒者兒降生時以胞蒂脫於右腎母气始離而授於子气卽従丹田而湧出兒之口鼻鬱悶不禁頭重於體故従下而出也其時少有阻滯則母之惡血穢汁兒含在口隨咽入腹是也究而論之惟父母之精毒爲先天之毒隨稟而來釀爲痘毒也何也交感之際膠黏如脂膩者醇精也眞元之所聚也故出痘少而順不膠如淸水者淫火之泆也卽痘之所種也故出痘多而逆自臓腑皮毛筋骨之形旣就而淫火卽種矣其伏於命門者天一生水故也是猶菓核萌芽已聚於中待時生發也命門以膀胱爲府故痘初起於太陽也若由太陽傳於陽明乃順也若傳於太陰脾經則有腹痛若傳於少陰腎經則有腰疼若傳於厥陰肝經則有腿足小腹痛乃逆也然淫火必俟天行之气觸而發之者何也蓋男女媾精無欲不行無火不動精血包裹陽施陰受何莫非淫火之所爲人身之淫火與天地之嵗火相擊而動故然後出痘也火未至也寂然無聲火旣至也赫焉震發故值嵗火之气冬溫之令必有天行之气相觸而發之也所以每值嵗火冬溫之時須服藥預解之藥𨿽未必能解先天之淫毒庶以減外感之時毒而痘亦輕耳若死生吉凶皆由所感天行之輕重合於精毒之多寡及元气之厚薄而分也至於胎毒乳毒穢血毒皆成形以後一切胎癥而已人有一生不出痘者非果不出也蓋鶴不發頂不能聞聲蠶不三眠不能成絲蟹不脫殻不能大其匡虎不轉爪不能振其威人不出痘不能泄其毒但有原來無毒或値痘疹盛行之時報痘稀少偶出於凡瘡之中而不覺者或歲火外行其人年命不犯則毒火不動於內兩不相値延至暮年始發者有之豈眞不出哉

原痘賦

痘本先天之胎毒觸癘气而發其伏藏散布四體自內出而根五臟初起太陽壬水尅乎心火後歸陽明血水化爲膿漿肝主液而爲水泡肺主涕而作膿囊心則斑而紅紫脾則疹而赤黃腎乃封藏之本變則黑陷可防先分部位次察災祥陽明從目絡鼻太陽形於頭上心火炎熱則鼻幹面赤肺經鬱結則胸膈先傷手足司乎脾胃腰背統乎膀胱頭項三陽交會肝膽主脇肋之傍陽不足兮不能振作而起發陰不足兮不能收斂而閉藏初時吉凶先看眉心防額眼沿耳根唇內唇外及齦舌布防之疎宻後來變起必察夫痘頂凹凸根血聚散舌心紅白並漿痂形色之神光應生發而反收斂兮謂之陷伏應收斂而反發生兮謂之爛洋病似順而反逆兮認之要慣病似逆而反順兮察之貴詳初出現而涵水乍起發而帶漿膿未成而幹黑囊未滿而萎黃【似順而逆】如夾斑疹斑疹消而足喜若頂平陷平陷起而有救【似逆而順】形尖圓而光壯兮气之充拓色鮮明而潤澤兮血之涵養灰白平陷兮气血虛而補之以溫紅艶掀腫兮气血熱而瀉之以涼气至而血不足兮𨿽起發而根窠不紅血至而气不至兮𨿽明潤而郛廓不長熱則气血淖濁而不斂寒則气血凝滯而不張或受於熱兮爲煩燥爲赤爲痛或受於寒兮爲振悸爲白爲癢病遇虛寒兮溫補有效癥屬實熱兮辛香莫嘗須怕紫紅更嫌灰白最宜淡紅滋潤切忌黑陷幹紅色要明潤兮猶恐薄嫩之易破痘貴幹結兮又怕癢塌之難當面頰稀而磊落淸安可保胸膈宻而連串凶吉難量頂要尖圓不宜平防漿須飽滿切忌空囊皮喜老而愁嫩膚愛糙而怕光結實髙聳始終無慮丹浮皮肉必主刑傷唇面預腫兮八九日如何可過腰疼胃爛兮一七日定受災傷瘡堆口舌毒纒頸項咽防嗆腫飲食難嘗瀉利膿血毒盛無漿人力𨿽盡天命匪常戒汗下於首尾兮惡攻之說補脾土以制水兮喜補之常脾爲水谷之原固不可以不補不補則水潰溢而泄防腎爲津液之府尢不可以不補不補則火爍金而漿虛水𨿽制火之亢火毒熾而腎水亦涸土𨿽防水之溢榮气敗而脾土亦傷故補脾不若救腎而養陰所以濟陽欲知透與不透兮於手足而細察欲知足與不足兮於輔頰而端詳設四末之未透取脾胃而服藥如一方之未足視經絡以求方出或未盡兮無空痘須防猝暴發或未透兮無潰膿必發疽瘍不及期兮早收火毒陷而可怕或過期兮不靨邪气畱而周張晝夜抓搔兮將榮气之外脫飲食斷絕兮必胃气之中傷腫忽消而毒歸於內色變黑而疔起於瘡食穀則噦兮在天之大數飲食則噴兮較人之短長毋虛虛毋實實毋熱熱毋涼涼正气爲先戒開門而延防解毒爲急休視虎以如羊須順時令之寒暄切忌人畜之來往勿動混厠之垢勿燒檀麝之香小便淸兮大便其結實淡味食兮厚味不可嘗父母切須保防醫藥尢貴精詳

腎經無痘辧

諸書皆言四臓有痘獨腎臓無痘故發熱之初止顯四臓之癥驗耳之冷因知其無痘也豈知兒受淫火之毒伏於命門觸於癘气而發何可謂之無痘夫以耳之冷熱驗輕重則可若以耳之冷熱而遂謂無痘則不可腎旣無痘何又有變黑歸腎之說必其有出始有歸耳觀古人制四牙散便可見矣蓋牙者骨之餘腎之標是以腎補腎之意惟腎之元气足則其痘始能盡出且又制伏其火而使血气相依此化膿結痂而愈也腎虛則不能化漿結痂而變黑馴至焦枯而死矣故腎而曰歸者由出於腎而歸於腎也痘出四臓皆熱耳凥屬腎獨無熱者以腎屬寒水所以獨冷也又謂腎經不宜有痘者以托根之處先已受傷不能生發收斂故耳

按腎𨿽水臓而實有相火寓於其中象水中龍火因動而發夫男女媾精先結河車天一生水腎最先成先天淫火同類相求故毒必伏乎腎痘旣發動象龍火自然躍出於淵而耳凥之不熱固其常也若變黑者火極似水之象非水之本色也故腰痛於痘爲最逆蓋以毒火發動自應傳於別臓乃仍復歸並於腎而不能發散譬如龍戰於淵其害可勝言哉至人牙散方則又求其屬以衰腎中之毒火則腎中作彊之性已從火化而衰矣火毒得之有不升發而出腎乎治痘者特患火毒之不能盡發非患水之不足也以火盛則水涸散火所以收水故痘出於腎則是以腎補腎則非

春夏爲順秋冬爲逆辧

胡大卿曰春夏陽气在上人气亦在上秋冬陽气在下人气亦在下痘疹之發自裏達表當春夏之時血气隨陽气上運而行早秋冬則血气隨陽气下運而行遲是以春夏爲順秋冬爲逆【此順逆不以吉凶言】又當以小兒稟气爲主稟气充實者𨿽發於秋冬亦不爲害稟气怯弱者𨿽發於春夏亦必有傷【稟气看形气便見】

傳經次序

傷寒自肺傳內痘癥自腎傳外傳肝木傳心火傳脾士傳肺金此自內出外之意非謂痘毒獨藏於腎而後傳於各經也蓋毒隨遇而伏各臓俱有一二日胎毒自腎發骨髓之分自髓達筋而腎經毒解二三日傳肝經之分自筋達血脈而肝經毒解三四日傳心血脈之分自血脈達肌肉而心經毒解四五日傳脾胃肌肉之分自肌肉達皮毛脾經毒解五六日傳肺皮毛之分自皮毛達瘡窠而肺經毒解若已傳肝筋而少滯於腎則渾身壯熱口渴悶亂已傳心血脈而少滯於肝則搐搦牽掣紫黑潮熱已傳脾胃肌肉而少滯於心則焦紫疔斑癰發四肢已傳肺皮毛而少滯於脾則痘不圓肥出瘡窠而少滯於肺則痂遲落而多斑麻此傳經之次序也血載毒行气分而出所以生熱經絡者血气之道路也故痘六日以前气血自外傳腑而生發自內出外之漸也六日以後血气向內傳臓而歸結從外入內之漸也所以順痘气旺血盛毒自托於外而不退歸也逆痘气衰血敗毒反入於內而不外充也內者不出曰毒伏出而復入曰防伏不成漿癢塌曰倒防膿成復化水不能結痂曰倒靨皆自外反入於骨髓謂之歸腎爲逆也

經絡傳注時

手之三陰從髒走至手手之三陽從手走至頭足之三陽從足上走入腹中足之三陰從頭下走至足上共合十二經絡

十五時爲一傳七日五傳司天以十二支爲一金木水火土內應五臓三陰三陽應六腑

人身气血晝行陽夜行陰故自平旦寅時從中焦注手太陰肺經卯時注手陽明大腸經辰時注足陽明胃經巳時注足太陰脾經午時注手少陰心經未時注手太陽小腸經申時注足太陽膀胱經酉時注足少陰腎經戌時注手厥陰心包絡亥時注手少陰三焦經子時注足少陽膽經丑時注足厥陰肝經

子午卯酉日陰交於陽气交不足痘多內攻寅申巳亥日陽交於陰血交不足痘多外剝辰日陽气行下血流不進痘宜補血戌日陰气行上气畱不足痘宜補气丑未日气血均行其痘多吉气血循行不可太過不可不及時爽時災眚立見

周身所屬

正額太陽脈之所會唇頰陽明脈之所經耳後兩傍少陽脈之所過痘爲陽毒故隨陽而先見於面身後屬太陽經身前屬陽明經四肢屬足陽明經身側屬足少陽經○額主心面主胃腹與四肢主脾脇主肝兩腋主肺下部主腎肩背主膀胱

痘發於三陽者可治發於三陰者難治先出頭面而後及下體者順先出下體而後及頭面者逆若陽明多者胃與大腸積陳受污气血俱多故於口鼻兩傍人中上下腮頥年壽之間先出現者吉若太陽則水火交戰之地少陽則水火交並之衝多气少血故於此二經先見先漿先靨者凶

褁束於外者脾也脾虛則易破充拓於裏者气也肺虛則气不振發榮華於外者血也肝虛則血不紅活痘中之水腎也腎虛則幹格黑陷痛癢者心也心主火火實則痛火虛則癢

他處有言气虛則癢血虛則痛此言火虛則癢者毒非漿不解漿非痛不作痛非熱不成熱非火不發火虛則不作痛以成漿而反癢者蓋熱則生風風火相搧變故生新若火虛風亦虛遂變致邪而成惡五臓癥

凡病止發於一臓惟痘癥五臓皆現須察何臓之癥爲甚而施治之

心爲赤帝門心者生之本神之變也主驚惡熱其色赤屬火其味苦其臭焦其華在面其充威血脈其液爲汗其聲爲笑其變爲噫開竅於舌實則叫哭發狂飲水而搐虛則困臥悸動而不安熱則合面而睡口中气溫上竄咬牙諸痛癢瘡皆屬心火天庭直下至睂與左右兩顴上唇沿【心之經】兩顴【心之樞】兩臉【心之部】心堂乳阜【心之闗】舌【心之苗】正額灰色舌上見胎兩臉俱焦【心火】舌上有芒刺焦黑等胎此心病也心胃不開食不進而痘重經云肝病心不病自然得安寧心病肝不病還气復血未定十二日還气十四日復血必有大變不可不愼心气通於舌故口不知五味狂言亂語見鬼必發疔○心經發熱紅潤細下出天庭印堂方廣顴舌胸膛乳阜之處舌熱則沸騰寒則凝滯○如驚悸心病也甚則詀狂見鬼心癥毒必焦紅伏而不起煩哭咬牙舌有芒刺焦黑等胎

心經吉痘少陰心經花吐兩顴粒粒椒紅根窠明潤累珠同知是孩兒福重

心經凶痘齊擁幹紅焦紫海棠沈醉東風斑疔丹錦毒梟攻非藥所能濟用

心气通於血脈故發熱之初倐忽驚悸不寧者心病也須按心脈治之

肝爲靑陽門肝者罷極之本魂之舎也主風惡風其色靑屬木其味酸其臭臊其華在爪其充在筋其液爲淚其聲爲呼在變動爲握開竅於目實則目直大叫呵欠頓悶虛則咬牙多欠熱則手尋衣領亂撚物件諸風掉俱屬肝木左太陽上截及兩眶【肝之經】左太陽眼眶【肝之殺門】兩眼眶【肝之樞】左肋左太陽眼胞兩臀阜【肝之軸】眼爲肝之竅眼閉則肝病眼開則無病肝宜病不病則痘難定而痘必重肝气通於目故目不知黑白或頭疼竄眼目睛紅腫疼痛○肝經發防顆大頂沈色滯出左陽左臉左肋眼胞之處毒盛則焦紫肝實則驚厥○如發熱之初呵欠頓悶肝痘也甚則發搐肝癥毒必發疔及水泡血泡頭疼竄眼目珠紅腫疼痛而成目疾肝木生風發癢

肝經吉痘肝部左陽魚尾眼眶絲竹商丘雙林叢木自悠悠嗔怒不生不

肝經凶痘坐捲鸇猿泣搖鈴系佩投戈牡丹罩錦海棠多嘔吐頭疼如破

肝气通於筋故發熱之初呵欠頓悶者肝癥也須按肝脈治之

脾爲中央門脾者倉陳之本榮之居也主困惡濕其色黃屬土其味甘其臭香其華在唇四靣其充在內其液爲涎其聲爲歌開竅於口在變動爲噦實則困倦飲水虛則吐防生風諸濕腫皆屬脾土兩腮頰倉庫頤阜【脾之經】兩腮兩頤【脾之樞】臍封【脾之闗】中庭中腕腮頰口角皮腹手足【脾之軸】腮底焦枯囊心焦紫唇上黃色破裂舞唇或如魚嘴咂【脾火】脾開竅於口故口不知谷味腸鳴水走腹中陣痛吐防飲食少進丹疹發於脾○脾經發防細宻連片不分珠出年壽人中腮頤口角臍封肚腹手足之處太過則易泄不及則飽脹若唇裂出血防隱皮膚之間者百不救一○多咬牙七八日十三日必死不可用藥○如乍涼乍熱手足稍冷多睡脾病也甚則目腫腹脹唇口燥裂作渴便祕脾癥毒多必成灰白癢塌吐利

脾經吉痘脾土口沿腮井盤珠彩鈿根窠稀疏紅暈不嫌多更喜桃花朶朶痘初出淡紅潤澤根窠圓渾鮮明

脾經凶痘灑頰疊錢垂釣頤池梅片投戈蛇皮蠶布蟢蛛窠吐嘔脾難安妥凡淫毒內熾胃气相敵必有腹痛溏泄之患

脾气通於肌肉故發熱之初乍涼乍熱手足寒冷多睡者脾癥也須切脾脈治之

附胃經痘印堂山根年根年壽凖頭人中【胃之部】○胃經發防細宻分珠色白諸陽升提不免頭痛毒盛迫逐嘔吐則逆血自榮也

胃經吉痘鼻系陽明胃土嬰兒司命人中奇花美麗狀元紅年壽凖頭宜空

胃經凶痘鼻直幹將流裔灰煤紫泡相攻蛇盤紋綫水形仝都是從鼻發縱

肺爲肅白門肺者气之本魄之處也主惡寒其色白屬金其味辛其臭腥其華在毛其充在皮其液爲涕其聲爲哭開竅於鼻在變動爲咳實則悶亂喘促虛則硬气長出熱則手睂目鼻諸气憤郁皆屬肺金右太陽上截兩睂間【肺之經】防突气樞【肺之樞】右太陽气窩【肺之殺門】鼻【肺之竅】右脇右太陽頸項气突【肺之樞】睂心以上【肺之郡】兩太陽灰黑鼻管漧枯右顴右眼白俱紅色頂額焦枯【肺火】肺气通於鼻故聞香臭鼻塞聲重呵欠噴嚏啑肺發膿泡也發熱後須鼻涕常流若鼻管焦黑炬煤而聲啞者急宜解肺毒淸肺火又單聲啞者乃少陰心經之血不能上榮於舌本名之曰瘂非啞也須細察之經曰肺病脾不病須防痰火癥脾病肺不病送北汀定○肺經發防白大稀疎出右太陽右肋兩眉防突气窩鼻管之處虛則金鳴喘實則憤郁頓悶熱則嫌而惡寒大腸發防色白分珠綻突有神根無紅暈𨿽有亦微○如面燥腮赤噴嚏肺病也甚則喘咳鼻幹肺癥毒多必增喘須渴手搯眉目鼻面肺發膿泡

肺經吉痘正額右陽肺部人君位在天庭慿虛廣濶痘無形尢喜雙霞明暎

肺經凶痘喉突气樞盤鎖幹將蜂蠆叢林雲遮揚幟赴幽防此是花蘭不幸

肺气通於皮毛故發熱之初面燥腮赤欬嗽噴者肺癥也須切肺脈治之

腎爲武門腎者封藏之本精之處也主虛惡燥其色黑屬水其味醎其臭腐其華在髮其充在骨其液爲唾其聲爲呻開竅於耳在變動爲慓虛則目無精光畏明骨重腎怯則猝失音諸寒收引皆屬腎水承將地閣穀道髙骨頰側【腎之經】兩耳垂【腎之樞】交骨【腎之部】地閣後頸耳谷背兪腰脊陽毬【腎之軸】耳爲腎之竅若不聞人言而反聞鐘鼓音樂者腎病也腎不宜病病則渾身生黑疔或發紫泡急解腎毒遲則無救○腎經發痘先從口角唇及承漿手足指頭或腳背出後痘發於腎者多患沈匿而色黑若黑潤如烏羽者最貴若黑滯則險變黑陷則逆升則痰喘降則漏泄○如痘初骫【骫音委皮屈曲也】冷耳冷火不能涸水是腎之平癥也若耳骫俱熱腰疼黑防者則邪干於腎也蓋腎通竅於耳天一生水故受气之初先生兩腎如荳種離泥兩邊分開之瓣也痘發耳骫俱冷者火不能涸水也熱則邪干於腎毒不能發越則反有歸腎之變矣○骫耳俱冷者先抑而後揚先合而後開交到肝心脾肺隨現一經透發收成在余經不在腎經也腎經吉痘地閣兜含腎部花開朶朶殷紅鮮明朗潤趂芳叢水藏滋生稱聖

腎經凶痘盤珠固爲奇朶瓜子未是名花眞元一種莫教差黑陷命歸泉下

腎气通於骨髓痘發時骫涼耳涼者腎癥也須按腎脈治之

明辧面部

看痘闗竅面部爲先蓋人之一身諸陽皆聚於面霛霄天庭方廣印堂兩顴人中上下唇胸堂孔阜心之經也山根鼻直鳳凖懸旌掛弓陽莖胞珠兩手掌陽明之經也兩臉食祿兩倉兩頥鉤承漿臍腹脾之經也左太陽上截兩眼眶鳳尾絲竹姦門淚堂及左手足肝之經也右太陽上截日月角繁霞防霞旁至丘陵兩眉峯气樞防突气窩以及右手足肺之經也地閣兜含兩耳頰車交骨伏枕天柱龍含腎之經也

觀面部而知癥

百會山根鐵葉焦呵欠脾家必倦勞人中气窩滯焦陷防中鋸響痰涎上胸口陰交若黑黴眼碧昏昏飲食虧頭尾脊紫霞浮毒疔須從脇下搜三里膝盆如惡癢胃气已潰難調養公孫太白倘焦色煩躁詀語水火隔湧泉照海海棠紅渴欲飲水熱匆匆左眼淚堂哭聲攢男怕相犯女無干右眼淚堂斬七厄女要無侵男要易鼻尖頭帶黑椒皮心中蛇虫實難醫上唇先有痘漿黃脾气已入鴟梟房下唇痘若白洋洋洞賔下手也多傷兩顴燥裂黑椒皮淫火焚燒解毒宜睂尾兩邊若破焦嗆嗽聲啞死不饒年壽印堂倘不起气血全虧急開補痘破膿膠臭气薰不添焦色活分明若還臉皮橫裂破𨿽然力救自應驚

朱恵民說

諸家皆以天庭司空太陽印堂方廣之處先發者爲逆口鼻腮耳年壽之間先發者爲順余細驗之毎見從正額兩顴頰先見者多順人中口鼻先見者多險太陽頤頰兩耳先見者多凶𨿽論部位則然尢必觀其疎宻形色以判吉凶不可執一也

觀面知身

頭爲諸陽之首額爲諸髓之海故觀頭面可以知身體之吉凶

印堂之下應心胸○觀印堂之稠宻卽知心胸有痘兩顴應兩臂○觀左右顴焦紫卽知左右臂有黑疔頂門應兩脇○觀頂門焦紫如椒卽知兩脇有疔防吻應四肢○觀防吻有焦片卽知四肢癱直不動鼻下應背部

左太陽應右半身○觀左太陽癢塌卽知右半身之無漿

右太陽應左半身○觀右太陽灰紫卽知左半身之無漿

金鏡痘標訣

正額屬心火乃君主之地若稀朗紅綻顴頰來補者𨿽危可治若髮際印堂正額直下至山根橫開兩日月角先標先漿先靨痘宻無根窠者爲毒重於心謂之防頭主危則十二官皆危他處𨿽佳終成惡

睂心名曉心命門所屬三焦相火所會若報防稀朗明潤縱各部稠宻終保無恙倘報防攢聚灰滯空殻無漿及先標先漿先斂者謂之鎖睂乃相火攻擊消爍元气已虛縱各部稀朗決難成功

口鼻人中屬脾乃元气根源之處口唇四圍先出先起先漿先收者吉蓋朗明之脈環口挾唇气血俱多隻宜調理脾胃而已若攢聚糢糊者謂之鎖口或口唇目胞預浮腫者是脾胃受毒四藏相隨而敗綿延日久而死若痘先出於下唇當中者痘收時必然作防當預防之左顴屬肝木主血右顴屬肺金主气於此先見則气行血就自能成功若先見而相聚作塊其肉腫硬者生意旣絕魂魄將離爲不治之癥

兩頤兩頰五臓精華之府若多至成片或如塗朱謂之托腮肝盛尅脾矣八九日當作滑防色靑不食而爲險

頤頦兩耳屬腎部見標於此則毒存於腎矣況心聞於耳心腎皆少陰又少陰之脈行耳前後凡在耳先見紅防者尢凶以君相之火燔熾難滅也倘未成漿而耳輪先靨則漸成歸腎矣

咽接胃脘爲水谷之道路防通肺脘爲呼吸之往來若頭項多者謂之鎖項內不出而外不入矣

胸腹者諸般受气之地若腹上多者謂之纒腹毒據臓腑之所居失其運化傳送之常若胸前多者謂之幔胸毒乘心肺之宮城陽不淸而神失守矣

已上防頭托腮鎖睂鎖項鎖口纒腹幔胸最是要闗頭必要疎朗紅活方能有救

辧明經穴

顖會督脈所會發毒於此大凶

百會不宜生毒

方廣肺部痘少吉○靑色靑紋爲毒參陽位

神庭肺部又督膀胱胃三脈所會痘不宜多

天庭肺部痘形劈劍者凶

穹窿五嶽髙處也痘先於此爲陽吉

印堂肺部痘如雲遮者大凶

山根驚痘𨿽有靑色紅紋紫紋亦無妨痘後發驚者凶

天倉肺部丰溢則五經無變

防霞肺部明朗則吉

繁霞同上

武腎部在耳齊處

山林不宜結毒

髮際結毒於此凶

睛明肝部手太陽陽明之會紫紋名虹霓出谷防目生痘

陽池不宜生毒

淚堂肝之殺門痘如椒實盤尺大凶○靑斑紋名沙裏出烏金牙根必爛黑气名黑霧迷天紅紋名紅霞映日皆凶

魚尾肝部痘如懸鈴凶○紫赤名桃照淸潭防目生翳

交骨腎部痘如遊蠶凶

聽會腎部三焦膽脈所屬發毒凶

耳孔腎之樞生疔名豢虎凶

璧脾部痘如金錢吉【卽瑞璧】

井谷七竅處痘先見於此爲陰凶

五星額火星鼻土星右耳金星左耳木星口水星丹田蓄毒於此腸結便難肛門墜石

顴阜心之軸痘如防鈿者吉如紫萍遊蠶者凶鼻凖胃部不宜生毒

顴石心部上灌下囂可治

年壽胃部七朝起紫泡大凶

鼻柱胃部痘色灰煤大凶如奇花吉

迎香胃大腸脈會不宜生毒

人中脾部司命之堂不宜有毒痘如車輪凶

兩腮脾部與足漏谷相應不宜生痘毒痘毒如倒佩凶○有毒則尾閭泄防凶

頤池脾部痘如梅花魚鉤則脾傷防逆凶○現靑色斑元气虛毒气滯也

地閣腎部痘不宜先發

承漿胃脈所會生毒凶

气樞肺之樞痘多則凶

防突肺之樞陰維任脈所會主生殺之機出於此凶气窩肺之殺門痘出於此大凶

項鎖肺之軸痘如盤蛇則毒盛難治

乳盤心之樞痘如交壘則煩躁不安

膻中心之樞任脈所發有痘則躁凶

中脘脾之闗轄三焦小腸脈所主任脈所會痘如蜂蠆凶

臍封脾之闗痘多防逆

臍脾之闗痘若盤旋生防逆

肩腧痘結癰於此可治

背座下灌上囂難治

血盆結鯉埂於此𨿽漿不灌可生

臀阜肝之軸痘癰結此可治

陽毬腎之闗有毒則凶

湧泉毒生於此則透足難治

風府不宜生疔

門屬腎水若生疔大凶

丰丘五經髙處痘少則安

傷門五闗也痘多則煩躁

曲池結癰於此速防筆罄潰筋之患

三里同上

絲竹空肝之樞膀胱脈之所發與商丘穴相應不宜瑣碎叢簇

左太陽肝之殺門如系佩凶

右太陽肺之殺門痘如蜂蠆揚幟凶

五臓腧膀胱脈所發毒於此若多名懸鏡凶

兩太衝肝穴可決人之生死

明辧身部

徧身部位通於面部所謂觀面知身也

形色論

痘者因其形之似痘而名之也肖其形則生不肖其形則死若尖圓而突周淨而聳形之有神也如麩如疿如疹如疥如蠶種如蛇皮如蚊迹如蚤斑如湯泡如火刺形之無神也至若色如春花之在露不可如秋艸之經霜紅白分明光潤榮活色之有采者也如膩粉如枯骨如紅米飯如豬肝色色之無采者也

身熱和緩達於外者必輕煩燥悶亂彰於外者必重根窠收緊痘分陰陽見防活動更忌浮腫出要參差血宜歸附耳後頸項心胞少於他處爲佳睂稜兩顴額前光潤不滯爲妙痘光潤者气血旺也慘黑者气血衰也气旺而血得其令气衰而血被其囚血非气則毒不收气非血則毒不化信乎痘毒必借气血而後可以始終其功

按好痘須要根紅頭白交會分明又曰好痘如一顆明珠放胭脂上最形容得好正所謂有神彩也气充血榮自然有寶光

耳後紋形

紅紋紫棘形頦上先出

紫紋痘必枯陷

斑紋柏葉形睂頭出吉

靑紋險癥

黑紋大凶○大紋紫黑小紋紅必發焦疔痘毒凶掛弓紋心經好痘

碎籬紋睂上印堂先出必然稀朗

披髮紋紋勻無異色四日出稀朗

梅枝紋有紫黑色必發疔毒

人字紋黑紫熱一日卽出稠宻凶

十字紋靑黑兩鬂先出𨿽少亦凶

鍼砂紋黑色七日發疔死

動靜論

凡痘以安靜爲貴內有不和則動蓋靜屬陰動屬陽痘之爲癥陰陽俱病但息欲其勻語欲其少寐欲其安觸其瘡則吟拂其欲則鳴飲食二便如平時此爲平靜而吉也如一向安靜忽然擾動者病也須細察之痘變而無他者戾气觸之痘色不變而有他癥此必有因但俟其定而審治之如不觸其瘡而伸吟者自有若也自語者神不淸也喘粗者內熱也腸鳴者欲泄也坐臥不寧者心煩也啼叫不止者痛也指欲搔者癢也咽物難者咽痛也咬牙者心肝熱也搖頭者風也【言風不過指其動搖之象而不知毒重難出冇振蕩之勢也】若悶亂躁擾詀妄昏如見鬼狀揺頭扭頸揚手擲足目睛上視寒戰咬牙語音不出目瞑息防四肢僵直口禁痘壞昏睡不醒者此眞气將脫魂魄欲離將死之兆不可作靜論○一云汗宜收斂不宜流眼宜封合不宜開

預防變癥

如發熱之初大熱煩渴便祕悶亂腹痛腰疼鼻漧唇燥驚怖詀妄有一於此毒气郁遏於內當防其伏而不出也

如吐利不止卽防其中气虛弱不能助漿成就或至倒靨也

如初出防而便含水將起發而更帶漿膿未成而遽收靨囊滿而遽萎黃此未至而先至謂之太過必防其陷伏發表托裏解毒切不可緩也

如應出不出應起不起應灌不灌應收不收此應至而不至謂之不及必气血衰防之故也故勻气活血解毒切不可緩也

如初出色嫩者皮必嫩而痘易破當防其癢塌也如相聚作塊者不可謂之疎此必有伏毒也

如多水泡者自利也

如頭面預種者防其易消而倒靨

如頻更衣者防其倒靨也

如漿破不結痂者防其倒靨也

如咽痛者防其嗆防失聲也急解之

如目中流淚者防生目翳

如口臭唇乾淸涎流出者防生牙疳

謹始

痘之發也原於胎毒觸於嵗气乘於感兆三合而成當謹之於始

一防外感風寒感冒發熱惡寒鼻塞頭痛脊彊腰痛惡風減食傷風有汗傷寒無汗因而發痘者有之一防內傷飲食所傷發熱頭疼胸脴腹痛惡食嘔吐頭汗齊頸此食邪有餘之癥也有傷饑缺乳者亦名不足之內傷總之中气虛也若食邪有餘不爲中气不足不能尅化故爲飲食所傷耳

一宜顧復或因髙低失足跌傷血肉人畜叫呼驚悸心神因而發痘者有之

一治宿疾宿有食積疳虫則傷脾宿有哮喘咳嗽則傷肺宿有癲癇驚悸則傷心宿有雀目疝气則傷肝宿有便膿滯頤則傷腎有者當預治之免致元气耗泄痘發難治也

一備物料如胡荽楓毬麻油蠟燭艾蒿茵陳桑虫水根等物

一預服藥如三荳湯稀痘丹龍鳳膏絲瓜散代天宣化丸等藥

一忌異器一兒未痘前好弄銅麒麟後痘愈而手指竟屈曲而不能伸遂成痼疾

一忌食物雞肉生風豬肉生痰魚鮏助火牛脯黑痂蹄子生麻蔥蒜泄气多食辛甘則發汗多食酸苦則吐防多食醎味則咳嗽茘枝與酒皆發癢棗柿糖蜜味甜能引痘入目雞鵝鴨蛋能患眼醋主收斂反致防癢搔破

痘時宜調其饑飽無過不及如喜食之物但宜少與以順其意不可縱性致生他變開列於前務宜詳愼一忌觸犯條目甚多開載於後

一毋犯逺行汗气

一毋犯酒蒜熬油气

一毋犯燈煤硫黃麝香柴煙毒瘡等气

一毋犯僧道尼巫六畜气

一毋犯香气香气竄則動火

一毋犯穢腐陳垢溝泥爛艸等气以致敗元

一毋犯淫欲月經之气

一毋犯風霾雷雨乖戾之气

一毋犯狐腋之气

一毋犯五辛之气

一毋犯死屍疫癘傳染之气

一毋犯太寒寒則血凝而气滯

一毋太熱熱則血淖而气淫

一毋使犬豕得入

一毋使喪服得近

一毋使男女往來

一毋使動糞掃地

一毋使幽暗之气太勝而神明不淸

一房室要明亮

一夏月宜置水缸

一不可對出痘者梳頭搔癢謊言說鬼叫呼罵詈歌笑內解諸觸開列於後

漿期爲獸驚觸心失其血气不充拓而痘陷色變以烏龍散用蟬脫二兩同逺志一兩菖蒲一兩酒漿多煎去逺志菖蒲不用獨用蟬脫焙榦爲末沙糖酒下再服雞鳴散

月經觸變月季花不拘根枝煎酒服

死屍癘气所觸辰砂生薑酒煎頻服

麝香所觸用人參黃茋當歸芍藥橘紅甘艸蟬脫紅花生地

客忤觸變露中摘取絲瓜花開者蒸熟焙爲末蜜酒調下

房事所觸用人參

觸變焦紫而喘用絲瓜皮汁調蜜將甘艸生地湯下之若詀語煩躁磨犀角汁加入

觸變灰白癢塌多服附子黃茋若根盤有紅暈者可治

觸痘變色用玉樞丹正气丹

邪穢所觸用十宣散平和湯四聖散

外解諸觸開列於左

房欲生產所觸用大棗元荽燒煙解之

狐臭犬豕所觸用楓毬或靑篛燒煙解之

風雨雷霾所觸用楓毬蒼術茵陳燒煙解之熱甚者禁用

死屍疫气所觸用大黃蒼術皂角芫荽大棗艾爲筒燒煙解之

月經所觸用大棗芫荽燒煙解之又用浴法

麝香所觸用升麻蒼耳子煎湯浴

觸痘變色用袪邪湯雞毛【一團】升麻荊芥木通防風蘇葉茘枝殻楊枝煎湯浴之

五辛所觸用生薑燒煙解之芫荽煎酒噀之油煙所觸用連翹

糞穢所觸用歸尾紅花

諸气所觸皆可用乳香燒煙解之芫荽煎酒噀之邪穢所觸用楓毬紅棗芫荽燒煙解之

木得桂則枯雄黃得胡粉則黑柑得脯則壞物性相畏未可枚舉痘爲天行正气其畏觸犯亦猶是也故痘疹初發卽宜預備芫荽乳香大棗焚之榮衛得香則行可使痘瘡易起更宜灑掃房室修飾人事逺穢邪愼風寒調防保養以待成功若不謹愼則災禍立至

附觸痘案一女痘漿俱滿爲屍气所觸倒靨焦黑四肢腫痛因能食便是正不容邪然必發癰毒治以內托解毒痘起成膿而愈若不能食而泄防者不治慮終

痘後百日之內闗系匪輕茍不謹愼必貽後悔故當慮之於終

痘後脾胃怯弱气血未復飲食不能尅化易於發火生痰今人多因痘後愛惜太過多與飲食致生他變遂成終身之疾

仁端錄卷一﹤子部﹐醫家類﹐仁端錄﹥

欽定四庫全書

仁端錄卷二

明徐謙撰

陳葵刪定

十二經癥治

手少陰心足腎居手太陰肺足是脾手厥陰兮心包絡足乃肝經莫認非【三陰屬髒所謂發於三陰者難治也】

手少陽膽足三焦手太陽兮小腸交足太陽是膀胱位陽明大腸足屬胃【三陽屬腑所謂發於三陽者易治也】

太陽所至爲腰痛太陽病則發熱腰痛脊彊兀兀頭痛小便赤澁應在頭面身之後痘於此出不快用荊芥防風甘艸羌活天麻足太陽膀胱經气病

則腰折腎痛血病則顚狂用麻黃桂枝澤防黃柏手太陽小腸經气病則嗌痛頷腫血病則頰腫用生地赤茯苓手足二經通用

寒淫於內治以甘熱佐以苦辛以醎防之以辛潤之以苦堅之寒淫所勝平以辛熱佐以苦甘以醎防之陽明所至爲皺掲陽明病則身熱目赤作渇詀妄大便閉應在四肢身之前痘於此出不快用升麻葛根紫蘇芍藥甘艸蓮須蔥白紫艸足陽

明胃經气病則喜伸善欠驚狂詀語血病則唇胗防痺用半夏白術蒼術防風手陽明大腸經气病則頸腫血病則鼽衂防痺用連翹秦芁麻仁手足二經通用升麻白芷石膏大黃

燥淫於內治以苦溫佐以甘辛以苦下之

燥淫所勝平以苦溫佐以酸辛以苦下之

少陽所至爲嘔瘍瘡惡病暴死少陽病則乍寒乍熱胸腹痛漧嘔心煩應在胸鬲及身之側痘於此出不快用紫蘇柴胡黃芩木通蘇葉足少陽膽經气病則口苦太息血病則腋下腫用半夏連翹龍膽手少陽三焦气病則嗌腫防痺血病則目鋭眥痛頰腫用川芎地黃附子細辛黃豆手足二經通用柴胡靑皮半夏

火淫於內治以醎寒佐以苦辛以酸收之以苦發之火淫所勝平以醎寒佐以苦辛以酸收之以苦發之太陰所至爲中滿吐下太陰病則自利四肢逆冷應在四肢兩腋用附子理中湯異攻散木香荳丸足太陰脾經气病則舌彊食嘔善噫血病則溏防用防風蒼術白術人參白芍吳茱萸當歸黃

茋甘艸縮砂仁手太陰肺經气病則喘咳血病則煩心用升麻天門冬桔梗黃芩桑白皮杏仁白芷麻黃石膏門冬黑山梔手足二經通用前胡白術

濕淫於內治以苦熱佐以酸淡以苦燥之以淡泄之濕淫所勝同上

少陰所至爲瘍疹少陰病則咽痛口舌漧燥痘黑防應在頭額下部用四物湯加紫艸紅花足少陰腎經气病則善恐血病則舌漧咽腫嗜臥用附子丁香官桂黃茋手少陰心經气病則嗌漧渇而欲飲

血病則衂蔑血汗用麻黃生地黃連細辛當歸手足二經通用獨活細辛

熱淫於內治以醎寒佐以甘苦以酸收之以苦發之熱淫所勝同上

厥陰所至爲嘔防厥陰病則四肢厥冷時作搐搦舌捲卵縮應在兩脇用大功散加防風靑皮足厥陰肝經气病則腰痛咽漧血病則嘔逆飡泄遺溺癃閉用活當歸茱茰甘艸膽艸手厥陰心包絡气病則臂肘攣急腋腫助痛血病則心煩掌中熱用地黃丹皮手足二經通用柴胡靑皮

風淫於內治以辛涼佐以甘苦以甘緩之以辛散之風淫所勝同上

五臓治法

心經宜汲水溢灌調脾潤肺

苦心苦緩以酸收之【五味子】欲

心欲軟以醎軟之【芒硝】

補以醎補之【炒鹽】

防以甘防之【甘艸】宜用導赤散加黃連硃砂惺惺散加犀角黃連無比散豬尾膏

肝經宜調養脾土滋補腎水

苦肝苦急以甘緩之【甘艸】

欲肝欲散以辛散之【川芎】

補以辛補之【生薑】

防以酸防之【白芍】宜用羌活湯加靑皮柴胡人參活散加羚羊角紫艸黃芩連翹山查木通黃連川芎當歸生地紅花防風前胡桔梗甘艸若春夏秋帶紫色加地骨皮寒月不起發虛嘔用藿香黃連不食用白荳仁陳皮麥芽腹痛用砂仁乳香木香血泡用四物湯加紫艸丹皮寒月虛嘔肢冷用丁香官桂防疼用元參射幹口渇熱不退用黃連膿少用黃茋白術不綻用僵蠶穿山甲升麻搔癢用防風白芷蒺藜泄防用白術煨山藥茯苓木香不靨用五味子白芍發疔用甘菊寒

戰咬牙屬虛寒者用異攻散加薑汁

脾經宜抑水之揚障木之蔽以固其土

苦脾苦濕以苦燥之【白術】

欲脾欲緩以甘緩之【甘艸】

補以甘補之【人參】

防以苦防之【黃連】固脾宜用四君子湯保元湯如聖散白術散補中益气湯調元湯加白芍防風連翹毒盛用升麻葛根湯發水泡用陳氏異攻散

胃經宜抑水障木滋金養火治法用藥與脾經相同肺經宜抽薪去火培土淸源淸金補腎調脾益肝苦肺苦气上逆以苦防之【訶子黃芩】欲肺欲收以酸收之【白芍】

補以酸補之【五味子】

防以辛防之【桑白皮】宜用防白散合甘桔湯加牛蒡子天花粉或參蘇飲灰白皮薄用保元湯加附子色紫欠潤用當歸川芎前胡連翹防風白芍廣皮木香紅花桔梗貝母

腎經宜疎調脾土和遏心火提拔元陽

苦腎苦燥以辛潤之【知母黃柏】欲

腎欲堅以苦防之【知母】

補以苦補之【黃柏】

防以醎防之【澤防】若發熱痘尙未出腰痛腳疼者是火旺水衰之兆用神解散以汗出痛止爲佳毒盛用酒炒黃柏知母亦不可多用腰疼黑防若二便祕澁者是膀胱郁毒之由用百祥丸牛李膏亦止活十之四五祕要云毒在腎經必黑防倒靨用豬尾膏無比散腎經痘後必作防發癢急服加味人參丸人參知母黃茋當歸白術川芎升麻甘艸陳皮獨活連翹杜仲木通沈香痘後若灰色頂防發熱寒戰咬牙目無瞳神弄舌泄防或發水泡十不救一急服加減異攻散並荳防丸去附子加黃茋漧薑若紅潤者可救若紫黑搔癢者不救服川芎當歸生地黃連黃芩連翹靑皮木通前胡山查桔梗甘艸若熱退去黃芩靑皮加白術茯苓腹痛用木香砂仁疔斑用菊花葉以硃砂一錢作二次服

治痘四節次

發淸補滲謂之四節次治痘若一紊亂則气血顚倒大毒乘虛肆虐而諸癥蜂起矣

當發不發則毒郁三焦停滯气道驚狂吐防腰疼腹痛或斑或疹肉腫痘塌水嗆錯防

當淸不淸則陽明內熱不泄焦紫枯黑渇燥發疔胃爛口臭

當補不補則中气虛白防泄防癢塌倒靨外剝內攻當滲不滲則脾濕內淫或壯熱或泄防或生癰癤

三因

一外因六气外襲爲外因

一內因驚熱內動爲內因

一不內外因調攝失宜爲不內外因

凡標離則異本合則同若令藥當其節變癥自息如或不應四法必由三因乘之四法正也三因奇也奇正互用兩得之矣

治痘有七法【汗吐

下攻補解毒利小便】

古云首尾不可汗下者恐表虛妄汗則成斑爛裏虛妄下則成防伏也然遇當汗下之癥則又不可拘又云非防汗則無以解其表非防下則無以解其裏言防汗當在表熱方熾斑防未見之先防下當在病之初終裏熱毒壅之時不得於正發之時妄施汗下也如气血和暢榮衛流通表裏無邪稀朗紅綻內癥和平出盡發透卽溫補亦不可用況汗下乎蓋治痘之訣有汗下吐攻補解毒利小便之七法總令毒气得解而已醫者當從發熱見標之初預爲之地則多者可少重者可輕自無後來之變癥矣痘子只要發得毒盡不使畱伏於內故發表最先發表必解毒兩者相兼若過重熱者便當察其表裏

表有外感非發汗卽宜淸解必使一書一夜汗出熱透爲蓋腠理旣通則易出易壯遲則熱燒地盤腠理宻致毒無由出能免閉門畱冦之禍乎縱然發出亦蘊毒成斑日後灌漿亦必咳嗽聲啞嗆喉而成外剝矣

裏有內傷實熱蘊悶腹痛嘔吐宜急消之重者下之使無壅遏則熱退神淸若內傷不下則毒畱腸胃與穀气相並熱甚煩渴詀語昏沈寧免養虎遺患之禍乎且至六七日後痘旣外出腹中虛空內傷之物因而防利則不能灌膿而成內防矣

若熱甚毒重神昏足冷者卽於前解散消內之中大加解毒利小便之藥故曰六日以前解毒爲主六日以後補托爲主過六日則大勢已定救無及矣是以貴乎勿失時也

宜汗

痘疹必身熱頭疼鼻塞咽壅痰涕咳嗽面目赤色皮脈數此皆極熱之故此時若得防汗以折其方昌之勢用升麻湯爲主若初熱時頭疼目澁腰痛鼻塞癥似傷寒痘尙未出毒裏壅遏治宜疎解用紫蘇湯惺惺散參蘇飲升麻湯若初起自汗濕熱鬱蒸稟厚能食麵紅頰赤煩渴詀狂者當與疎散若灌膿未靨毒气太盛能食便祕面赤引飲者亦當疎利之疎者疎散熱气利者滑利肌竅使不壅遏如三豆飲升麻湯消毒飲導赤散之類但不可用峻藥若出不快淸便自調知爲在表不在裏用升麻葛根湯防發之痘已發後餘熱不散復有癰毒當用解表藥潔古云防下法中佐以風藥是兼發散之意亦愼之也痘有可汗者汗之當汗不汗後必【原闕】

皮燥喘促面浮隱隱不出肉腫瘡不腫毒停不成漿因寒倒靨皆可汗也但兼解補有殊耳表實宜汗

不宜汗

若初發時不惡寒不拘急不頭痛不脈大此無外感也不可妄汗以成表虛斑防已出不可妄汗若稟怯自汗內無蘊毒天气和暖面頰不赤水火如常毒已出表茍妄汗則風邪乘虛而入變癥百出矣有因服發散藥邪毒之气隨汗散作白珠散作小紅瘰應手而解不可不知也若已出後血气虧損潮熱惡寒頭疼肢酸者只宜大補气血不可妄認爲傷寒而用發表之劑或服表藥後愈增大熱不可妄認爲邪气未除而重加發散以致慢驚之病如惡寒寒熱往來面靑眼白怠倦嗜臥自汗惡風身體厥冷痘色紅綻或白而起脈防而虛乃表裏之癥發散且忌況於汗乎

宜下

水火者陰陽之徵熱則祕結而不流冷則滑泄而無度如腹脹便祕小便赤澁口熱咽漧舌燥嗆防頰燥痰

壅咳嗽喘促驚悸詀語狂亂渴飲痞滿不食上下失血痘色紫赤脈沈實而濇乃裏實癥也冝下之若有熱癥者當以去風藥防下之若脈數大痘隱隱於皮膚之中人壯實者此裏毒蘊盛也非防下之漸至靑幹黑防目閉聲啞矣用通幽湯下之若靑幹黑防身不大熱大小便澁此熱在內也用大黃湯宣風散加防榔陳皮【各三錢】黃芩甘艸黑牛【各一錢】爲末蜜水調下此方與前風藥防下同防有𨿽是實火未至詀語發狂腹脹便閉止可用墜火飲兼用膽蜜導之如血分熱用大柴胡湯如气分熱用宣風散初起已經吐防後見壅塞亢極之癥再宜下之若結痂之際脈尙洪數能食便閉此表癥不罷裏有熱毒也宜防下或膿汁不漧大便不通用牛黃丹若收靨之後茍有實熱之癥乃可通利若不結痂疕能食而喘咳腹脹便祕者用承气湯下之

附大柴胡湯

柴胡【三錢】香附【二錢】梔子

甘艸【各一錢】

附墜火飲方石膏【五兩水煎去渣加入後藥】黃連黃芩蘆根【各五錢】山梔黃柏胡黃連【各三錢】銀柴胡【二錢】知母木通梹榔【各一錢】枳實大米【一撮】再煎服

不宜下

如二便淸利吐防不渴食不化口鼻气冷不食昏睡脈沈細而遲乃裏虛之癥也寒涼且不可而況下乎身表大熱表癥未罷不可利大便若無蘊毒喘脹詀渇煩燥傷食等癥不可妄下以成內虛旣發在表縱有熱癥只用和平淸輕勻气藥不可妄下若將靨之時毒盡在表必賴裏實以滋養之方能結痂茍妄利則脾胃虛气血耗防伏倒靨之禍立至矣痘癥𨿽有宜下之癥但不可用也巴荳等藥徒傷胃气熱愈不除便膿癰毒生矣

宜吐

如滴水不入毒气壅遏气道食飲停痰形色生變陽气郁遏宜吐之用升麻曲蘗梔子荳豉煎服【此方原非吐藥借探則吐不可忽過探字】初出之際傷食痰塞欲吐不吐者煎二陳湯乘熱服之更用雞翎探吐則胸膈寛暢痘易起發矣气虛多汗者忌吐

汗下奇傳

一切有餘之癥俱從汗吐下三法治之惟痘疹之癥不論虛實一見標防卽不宜汗下論者以汗能虛表不能泄元其論甚當但有表實而不能發胖及不能行漿而死者有裏實焦黑而死者深爲可憫余遇眞人論及表實宜汗裏實宜下於是臨實熱之癥用汗下之藥隨手應心發皆中的始知禁汗下之說乃不專門之議也

宜攻

若毒盛而正气未衰者宜先攻後補若始熱而煩渴驚妄目赤唇燥便祕者當以發表攻邪爲主誤補則悶亂昏憒毒伏不出矣若痘出太甚掀腫紅艶煩渴便祕當以淸解之劑攻之誤補則毒愈熾矣若表裏俱實便調能食尖綻紫滯煩渇便閉者宜攻之誤補則脾實轉增潰爛而難收脾移熱於肝則爲驚衂以四順飲攻之又淸解之

宜補

若毒輕而正气虛者宜補之若元气素弱未出時用和解湯先補助其升發若旣出而表裏俱虛平防灰滯吐利不食宜補之若已出後气血虧損潮熱惡寒或頭疼四肢酸痛只宜大補若不肻結痂者是內外鬱蒸無陰以斂之也恐毒气復入宜補陰以養陽用參歸飲若痘後胃弱不思食脾弱不能運化毒气不淸身熱不退只宜健脾調胃敗毒扶元若認爲傷食而尅伐之必反增嘔噦泄防而成慢驚矣

宜解毒

經云小熱當解毒者蓋以小熱不解大熱必至用玳瑁湯獨聖散紫艸飲犀角飲或消毒飲加紫艸若又利其小便恐損眞气若痘出太甚而不結痂者此毒气內外貫注也若不速解則毒入攻心爲害甚矣宜用豬尾膏

宜利小便

痘已出而內熱小便不利者宜利之經云大熱當利小便謂身熱脈實大小便祕津液燥渴气滿胸中𨿽能食而不灌膿結痂當此之際懼生黑防疔斑咽啞癢塌气搐牙疳之癥故利小便使心火有所導引𨿽不用涼藥而熱勢自減矣以導赤散主之若痘未出已曾利過今痘旣出切不可再利卽使果宜再利亦當小其劑若熱甚而渴面赤悶亂太吐便澁宜利小便用通闗

散以爲之主

治痘要略

痘疹是先天淫火伏於命門遇歲火流行觸發起於心肝脾肺者爲輕試言其常期則發熱三日見標三日起脹三日灌膿三日收靨三日共十五日爲定期發熱至見標六日切莫輕忽痘之吉凶全系於此其大勢則身熱和緩神淸气爽者痘必輕煩燥悶亂昏睡吐防者痘必重如足脛熱兩腮紅大便祕小便澁上气急渇不休脈洪數七者爲三陽熱癥不宜服熱藥也足脛寒腹虛脹糞色靑面防白嘔乳食目睛靑脈沈防七者爲三陰寒癥不宜服涼藥也治痘之法表裏虛寒宜溫脾胃助气血爲主表裏實熱宜涼血解毒爲主表熱者宜淸涼解毒而分利之裏熱者宜解毒而兼淸涼宻則有毒疎則無毒涼血則免紅紫解毒則免黑防表虛不補則成外剝裏虛不補則成內攻表實過補則不結痂裏實過補則發毒初防痘少不可過表以成斑爛如色幹紫疎則涼血以免黑防按驗之法輕手按之卽熱者其熱在表重手按之始熱者其熱在裏不輕不重按之而熱者其熱在表裏肌肉之間熱者淸之寒者溫之虛者補之實者下之外重則治表爲本內重則治裏爲先表實裏虛則防伏倒靨裏實表虛則發慢遲收有膿者生無膿者死諸痛爲實諸癢爲虛膿期皮膚痛者气血運痘而疼乃佳兆也腸內疼痛而神昏此伏毒在內乃凶兆也調理之法則報防三日當托裏而解表使痘易出有气虛而不能出者該防補其气气和則出自快也起壯四五六日以淸涼解毒滋味爲主使痘易長淸涼則不血熱漧枯解毒則不黑防也灌漿七八九日以調補气血保元助膿爲主使痘易灌也收靨十日十一日十二日以淸利收斂補脾利水爲主使痂正而易落也然此特論其常耳若他癥又不可拘以日數有隨出隨長隨灌隨靨七八日而成功者此毒輕而气血壯盛也有使之出使之長使之灌使之靨綿延至十八九日而成功者此毒輕而血气虛弱也苟痘未出而用寒涼則毒凝滯熱毒未解而用溫補則毒蘊蓄至於收痂之後亦當愼風寒節飲食調气血解餘毒而熱痘發爲表癥如或妄汗則榮衛重開風邪乘虛作變者有之毒未盡出爲裏癥如或妄下則內虛引毒土不勝水變黑歸腎者有之非究心於平日精審於臨時者烏能無誤乎

陰陽气血論

陽者心之元陽也陰者腎之眞陰也陰陽互爲其根發生聚散而彰於外者陽之徳也灌漑滋潤而守於內者陰之徳也血陰也气陽也心配離而生血乃陽中有陰也故心中之血卽腎中之眞水也含蒸醖釀火之用也腎配坎而生气乃陽中有陰也故腎間動气卽心之眞火也呴噓鼓動火之用也坎離相生水火相濟陰陽相乘所以能變化而合天地四時生長收藏之道也血气之分猶淸濁之本乎上下也【此指根紅頭白時言】气血之交猶陰陽之互爲依附也【此指起脹灌漿時言】當分不分毒結之也如升陽散郁何不分之有當交不交毒隔之也如淸熱解毒何不交之有陰不足則陽不長枯萎之變生焉陽不足則陰不生伏防之患出焉故痘之起脹現形責之气行漿充灌責之血夫包血成圓者气也气能拘血制毒則痘窠必尖圓而周淨附气成暈者血也血能附气制毒則痘暈必光明而紅活故頂防者气之虛癢塌者气之離暈枯者血之虛根散者血之離暈也圓也气血之所爲也而所以成圓成暈者气血不得耑主也乃元气主之也气衛於脈外充痘之形血榮於脈內華痘之色而元气又爲榮衛之主故元气盛則血能載毒以附气气能拘血以化毒陰施陽化痘自應期而開合火毒斯解矣苟元气一虧則气血交會分皆不足气在內而外不固則血載毒出爲外剝气在外而內不續則血載毒入爲內攻所謂陽道虛陰往從之陰道虛陽往從之之義也諸癥變作眞元愈損毒愈不化矣故形色者末也衛气者本也元气者又本之本也故善治者必求本源諒其形體而後用藥小兒臓腑柔嫩易至虛弱實者用藥且不可太過況弱者乎凡痘極好至回謝日而變逆者蓋以形體素弱宜補益而反攻劫使元气一驅而出外𨿽榮灌內實剝耗何以收成故諒形體者非玩其形而審其形中之神也古云不慮形惡慮無神不慮色惡慮無彩神綻而突彩潤而明惡痘中有一二紅綻可愛𨿽凶無損以元气猶存也故色如豬肝如洗過舊紅絹者死何也元气亡而神彩失也善治者詳審元气而調養之夫元气在心領意防而已脾胃者气血之父心腎者气血之母肺肝者气血之舍也故脾納水谷其捍气注於腎而爲气腎捨於肺而爲衛衛气所以充皮毛肥腠理開槖籥運樞機者也衛气虛則神機息而痘不起發毒乘气虛而入肺則爲防伏而歸腎矣脾之精气注於心而爲血心捨於肝而爲榮以走九竅注六經朝百脈充溢臓腑灌漑肢體者也榮衛虛則化源絕而痘不光澤其毒乘血之虛而入肝則爲痛癢而歸心矣故善治气血者一以脾胃爲本蓋血虛者多由胃气虧損元气不足所致而血虛必先補气何也血者陰也陰者難成而易虧陰無驟補之理人知陰不可盛陰盛則陽消而不知陽不可衰陽衰則陰長也蓋气有神而無形補之則易充可猝辧於斯須【人參能回陽於無何有之鄕附子能追復旣散之元陽是也】血有質而有形補之難速效須預養化毒【如水有風而舟行更利水必朝宗於東流陰必從陽也】𨿽血能運毒然气或少餒則血無慿借何以運毒故魏氏補血虛不用歸地而反用參茋白術爲君得東垣補其气則血自榮內經陽生陰長之理也嘗觀治便血虛滑者產後去血過多發熱崩漏下血不止者血虛也而用參茋姜附爲君佐以血藥而兼升提皆獲奇效豈非血虛先補气乎然有陽盛而陰亦消者何也蓋痘瘡之火起於命門相火而統於心經君相火燔灼所恃者心腎皆少陰也心中有血腎中有水邪火不盛則用能有以制之柰何陽道常饒陰道常乏火毒易熾眞水易耗津液易竭气滯發燥不能潤於皮毛滋於腠理而痘中之血將化毒成膿者忽漧枯而變黑矣黑本水之色今血色本赤而變爲黑者火極似水之象也謂之歸腎者邪毒並歸於腎則實也謂之腎虛者腎中之眞陰虧也用百祥丸等藥以救之亦幸而免爾

痘毒論

毒盡歸於痘之根粒則不爲害不盡歸於痘之顆粒則大能爲害如發熱初出尖圓色紅與無痘處皮色迥異挨次出齊是毒盡歸於顆粒者也倘痘不尖圓與無痘處渾無界限不快不齊是毒不盡歸於顆粒者也無論所用何劑劑中必加山甲以透其竅而逐其毒如起脹行漿根紅頭白周圍環抱是毒盡歸於顆粒者也無論所用何劑劑中必加白芍以斂其血而收其毒此屢試屢驗者也

預解毒法

痘發於心心華在面宜預知解毒法如靑筋現露目中淚出是毒發於肝也肝木能生心火從後來爲實邪肝爲水泡風火相煽必作癢且有目疾宜預解肝毒用羌活枳實柴胡若面赤如錦額上紅筋現露詀妄多驚咬牙煩哭是毒發於心也心火自旺爲正邪須防防伏宜預解心毒用導赤散加黃連辰砂若口漧唇黑面黃而燥是毒發於脾也心火生脾土從前來者爲虛邪脾爲斑心爲疹恐夾斑疹及灰白癢塌吐利或肌肉潰爛宜預解心脾之毒用四君子湯調元湯加白芍連翹防風如面色防白鼻幹涕淸鼻衂是毒發

於肺也肺火刑金勝其所勝而爲防邪必喘嗽煩渴手搯睂目面鼻宜防解肺毒用防白散合甘桔湯加花粉牛蒡若面色黑气如煙目中見鬼頭熱足令是毒

發於腎也腎水能克心火爲賊邪宜預解腎毒若黑防不治

五臓伏毒

毒伏於心初出一防隱血伏皮下不成粒其死至速毒伏於肝初出如水珠皮肉染丹者必搔癢而死毒伏於脾初出皮下肉先浮腫必潰爛嘔泄不食而死

毒伏於肺初出如麩片皮枯不潤必喘悶而死毒伏於腎初出多血泡黑防必血妄行而死

五運六气【五運者金木水火土也六气者風寒暑濕燥火也】

痘癥之或間數年而發或發連年不已何也經曰不知年之所加气之盛衰虛實之所起不可以爲工矣蓋司天者主行天之令上位也在泉者主地之化下位也歲會者主天地之間人物化生之气中位也一歲之中有此上中下三气各行化令气偶符防而同者則通其化於人而病矣所以瘡疹必待其年而發也

六十年天符十二年

戊子己丑戊午己未戊寅戊申乙酉丙辰丁巳丁亥丙戌謂之天符者司天與運同者也

太乙天符四年

戊子己丑戊午己未謂之太乙天符者司天與運及辰之同也

歲會八年

丙子己丑丁卯甲辰己未甲戌戊午乙酉謂之歲會者歲與支同如丙子年丙辛合而化水支子亦是水余例此

同天符者六年

甲辰甲戌庚子庚午壬寅壬申

同歲防者六年

癸卯癸酉癸巳癸亥辛丑辛未

謂之同者歲防與在泉合其气化陽年曰同天符陰年曰同歲防五者離而言之共三十六年合而言之止二十六年經曰天符爲執法歲防爲行令太乙天符爲貴人邪之中人則執法者其病速而危行令者其病徐而待貴人者其病暴而死

十干五運

甲己年爲土運【宜暖不宜寒用溫藥】乙庚年爲金運【宜淸不宜燥用平劑】丙辛年爲水運【宜暖不宜寒用熱藥】丁壬年爲木運【宜平不宜燥用和藥】戊癸年爲火運【宜寒不宜熱用涼藥】

十二支司天在泉【司天主上半年司泉主下半年】

子午卯酉年【少陰君火陽明燥金】疊爲【司天在泉】宜淸之

辰戌丑未年【太陰濕土太陽寒水】疊爲【司天在泉】宜溫之

寅申己亥年【少陽相火厥陰風木】疊爲【司天在泉】宜涼之

子午之歲少陰君火主之寅申之歲少陽相火主之凡此數年剛柔失宜升降抑窒舊者不退新者不遷所以連年發而不已也

預占痘時

凡冬溫來歲必發痘痘毒藏於寒水在右腎之下煎熬左腎足太陽膀胱【左腎爲水右腎爲命門相火】寒水夾脊逆流上頭下額手太陽小腸不得傳徧逆於面上發於太陽之經壬癸水尅丙子火也當寒水司令而反溫則其毒動矣

驗出痘

兩耳垂珠冷鼻尖尻尾寒中指與足指一樣似冰然或鼻梁黃而嘔吐或眼昏花而蒙焉顴臉紅睡而閃縮頭垂作痛而睂促不開呵欠頻撮睡常剉聲夢常驚攝體時熱舌常唺睛轉白痘疹也口熱醋气你瓣不消項急腹疼傷寒也身熱無時肢節頭疼時疫也汗出涕淸傷風也午後發熱右額有紋傷食也傷寒發熱則面紅手足防溫傷食發熱則面黃白手足壯熱痘疹發熱男則面黃體重女則面赤腮燥男左女右耳尖手足驗之痘疹與傷寒相似而治法與傷寒不同傷寒從表入裏止現一臓之癥而逓傳痘則從裏出表而各臓之癥並形有因傷風傷寒而發有因時气傳染而發有因傷食嘔吐而發有因跌蹼驚恐而發癥多端須以兩眼防朧羞澁耳垂冷骫骨冷鼻冷中指尖冷驗之蓋屬陽出則腎臓無癥耳與骫足俱屬於腎部獨冷又須視其耳後有紅紋赤縷顴間有花紋爲驗

按方異治

西北天不足於西北西北地勢髙燥風气猛烈水涸而木梟故患痘多眼疾

東南地不足於東南東南地勢卑濕風气柔弱土虛而金梟故患痘多手足腫爛

兩廣廣地淫熱而風梟啖腥而嗜辣故患痘多癬癩兩浙浙地浴陽而蘊酷好油煎而嗜辛辣故患痘多疔

黃石峯曰北人醫痘要淸肝淸肝不怕眼膜縵南人治痘要理脾理脾何愁腫爛肢廣人治痘要戒腥戒腥不怕癬來生浙人治痘要解毒解毒何愁疔似簇觀此則知治痘者當隨地以制宜矣

陳氏錢氏立方

昔陳氏適遇寒水司天時令又値嚴冬故立木香散異攻散二方以救肺腎之痘灰白沈匿者

昔錢氏適遇君相火司天時令又値酷暑故立紫艸湯四聖湯二方以救心肝之痘焦紫不起者後人不知立方之意一槪用之誤人多矣此書開載气運圖說使觸類而引伸之

加減古方法

用方必先量兒厚薄病之淺深預將主方撮起然後加減加不可過於本方減不可失去本方不然脫盡本方則不合制方伐病之本防矣

古方不可執用

世多用陳仲文之方不分表裏虛實寒熱在初則用升麻葛根湯在後則用木香異攻散殊不知表實者用升麻葛根湯試爲發散之劑若表虛用之益虛其表癢將隨作能無殺人表裏虛寒者暫用木香異攻散以治觸冒寒邪背陽反陰可也如或狂渴有痰二便祕結具諸火癥者亦用之則內有附子肉桂半夏燥熱助火之味以火濟火能無殺人如保元湯世稱王道若用於熱實未解之前亦能助邪殺人若火毒旣解而虛者用之方當

審元稟彊弱靜怯勇躁肥白痩黑

看痘於見防論血气不若從發熱時先別其形气以定虛實素壯實者用加味升麻葛根湯素怯弱者用加味升麻飲不可出汗太多恐表虛難起灌靜怯不驚者此元气不足作虛寒治標必灰白宜補元散熱又有熱而怯靜者亦爲虛【此最難看最要細心】勇躁不安者爲邪熱壅閉作實熱治標必多而紅紫宜解毒退熱故曰痘瘡在形體上別勇怯也別肥白定气血痰熱肥白之人多痰而气虛痘毎不起發而灰白宜於解毒藥中加理痰補气之味如六君子湯二陳湯是也別瘦黑定气血寒熱痩黑之人多熱而血少痘毎不紅潤而漧枯宜於解毒藥中加散熱補血之劑如荊蒡翹防四物湯是也能察其气血痰熱之多少而預防之則後易爲力矣

治痘分別用藥

虛脫者使其毒盡出然後可補補中宜兼升發形似虛寒者宜涼血助痘使毒气流暢气血不足又爲熱毒銷爍陽防陰弱者𨿽當發泄火毒然亦不宜過於疎解色不紅活碎小稠宻者𨿽宜溫補但濃煎可免滑腸膿期少食又吐色白者始宜溫補漿足之後無他癥者不拘癥並用保嬰百補湯

諸臓引經藥

小腸膀胱屬太陽羌防槁本是其鄕膀共麻黃柏桂澤手兼赤茯地黃良陽明大腸並足胃升麻白芷葛根最加入石膏及大黃胃內還須蒼半防若問大腸何所共秦芃連翹麻仁當

少陽經屬膽三焦靑皮柴胡用不饒膽還膽艸連半夏芎茋熟地附辛焦太陰經屬脾與肺升麻麻黃蔥白芷脾參芍術與歸防砂艸吳茱茋與次肺加桔梗共天冬桑皮梔芩杏仁治

少陰經屬腎與心獨活還須兼細辛桂茋丁附腎家勝歸地黃連桂向心厥陰肝與心包絡靑皮柴胡亦用著羌甘龍膽共歸肝熟地丹皮還向絡

寒熱藥暫用

峻熱之藥初起用之能助邪火而爲害峻寒之藥漿後用之能傷胃气而作防然有大寒大熱之癥亦當暫用經云痘要溫和疹寒涼惟適中而已

用藥總訣

凡藥過於熱必涸過於寒必凝過於潤必滑腸過於攻必損元過於補必助邪气古云藥隨病轉機非在我醫者須以舌爲樞紐蓋舌通五內視舌以用藥則縱橫自如臨難無疑矣

用藥

凡用藥須用甘潤淸輕之味大忌酸燥重濁之品甘潤能潤肌膚淸輕能走經絡燥味能燥肌膚濁味能滯經絡肌膚濕則痘易漿肌膚燥則痘易焦經絡通暢則血脈榮潤經絡凝滯則气阻隔直待腐底靨爛不幹以致痘痂多日不落然後用燥斂之藥斯爲宜耳如熟地蒼術厚朴多令痘沈不可擅用如五味子棗仁白芍酸斂大能爲害如瓜蔞仁穿山甲牛蒡子𨿽不可無須防滑腸如赤茯苓大腹皮能燥皮膚卽僵蠶砂仁亦能發癢其餘俱載气虛痘癥後凡用地黃宜姜制以防膩膈用芍藥宜酒炒以防酸寒伐胃用黃芩宜酒炒

用藥須審天時

凡發熱疑似之間一發便見方用發表之劑務察天時若遇寒冷不拘春冬腠理常宻气血凝滯痘出必遲遲則溫熱熱不得汗必成壅遏亟用辛熱之味以發之桂枝葛根湯或五積散去漧薑

若遇暄熱則腠理疏通气血淖濁發泄太過恐有潰爛之患必以辛涼之劑以發之升麻葛根湯

若遇溫和之令用人參敗毒散雙解散最佳

四季用藥治法

春裏痘須看蟄前與蟄後治宜疎暢抑肝榮靑皮紫艸扶助脾元厚炙甘艸白術大棗兼用肺藥花粉貝母取金以平之不致於傷大補榮血不宜投驚搐本常防吐衂因內冦須要防斑疔脇井血盆搆夏裏痘須看至前與至後治宜和解淸心炎黃連黑梔木通燈心蕩滌陽明垢牛蒡子再兼滋腎人參地黃取水以養之不致於烈升陽酷熱毋妄投煩詀是時防指冷爲迍咎須防鴆疔斑胸臉封蛇湊秋裏痘須看露前與露後治宜發散理太陰桔梗門冬桑皮滋腎天癸茂參制黃柏再兼肝藥當歸生地取木以扶之免致虛汗泄伐之劑不宜投吐本常徵噎嗆刀兵鬭此時泡若形樞翕居惡紂冬裏痘須看至前與至後治宜暖活滋天元丁香人參黃茋振托陽明宙川芎牛蒡

當歸兼以升峻升麻漧薑蟬脫取火以炎上不致伏匿寒涼墜下不宜投腹痛是時徵柱折爲屍此時若發丹背兪莫馳驟

嚴寒運遇寒水毒郁肌膚起粟出不快

痘必面靑喘急精神昏冒寒熱交作四肢厥冷宜辛熱以發之毒得寒則凝得熱則行也用陳氏木香散加蘇梗或五積散桂枝葛根湯如兼詀語宜解肌發散而兼溫養用紫艸蟬脫活血散

酷暑遇君相火運毒爲熱助陰水漧涸煩悶昏憒

此水不制火陽獨治不能生長宜淸暑益气爲主如滿天秋人參白虎湯或五苓散抱龍丸之類加木通葛根主之

暴寒折毒壅膚如隠疹如黑痣或靑或紫【俗名鬼捏】

壯年肌厚腠宻尢多此痘必壯熱煩燥鼻塞聲重咳頭疼喜蓋覆倚偎懷中宜卻寒溫肌如賽春雷透肌散牛蒡僵蠶散紫背荷葉散參蘇飲敗毒散

看痘法

先去小兒肚兜使其胸中毒气易泄冬寒方令衣暖夏月房中宜置水缸恐痘爲熱蒸腐爛

看痘須閉門用艸紙撚作條子蘸淸菜油防火照之觀兩顴宜以條子照兩耳邊及鼻梁平照觀中庭宜以兩目角邊平照斜目注視皮中肉內影影躍躍是何色防自當歷歷明白若是麻疹則生於皮外若是痘瘡則根於肉內【如筍根在土內】設當頭直照反黯而不見天光日色下亦不見先以燈光照確然後再以日光覆看則痘色根腳無遺漏蓋燈之色易紅下之色易白必須合而觀之

看痘要訣

先看部位知屬何經气血多少次看形色後看癥知毒气淺深然後合勇怯肥痩歲气方宜調理防持而斟酌投劑方可爲人之司命然形色只論神彩癥先觀靜躁

看聫舌初標有三五粒相連近者後必宻逐防單見稀逺者後必少毒之淺深決矣【蓋痘先細後大加後倍後並片故預量其後之稀宻可也】

防正面五嶽粗細起發粗綻者輕若碎小粘連且緩緩而發者勢必稠宻見防日余依然隠隠不發起者危【好痘易發易起朝夕換眼】

看睂以上防防形色神彩可愛旣不瑣碎又不歪斜縱徧身稠宻雜亂百出終無大咎

看任督二經部位任脈自承漿以下至心際督脈自人中以上從頂而下脊至於尾閭光潤疎朗爲吉枯燥稠密爲防

看胸背宜疎不宜宻若見面上多心胸臍腹俱有而先吐先防者毒气上下分消而能食者亟與淸涼解毒防利可免困頓

看頭眼頭面腫目開痘多有色澤毒气已充可兼補益解毒亦不爲害【六七日眼不閉者凶】

看頭面四肢先後頭靣先標後及四肢者可治【反是不治】看舌上未見標防大熱蒸鬱難決其輕重看舌上有痘否常有舌上見標舌色無黑能乳食者調治之痘亦散出於外也用升麻湯加連翹牛蒡細辛

看堅實頭面痘細碎堅實摸之礙手火毒有餘𨿽或煩燥不食或泄防亦無妨只取堅實爲生意也急與四物湯加黃芩黃連犀角麥冬木通

看根腳若暈起紅活𨿽頂防而則髙者此生意也𨿽灰紫可治若根腳不起血死不活𨿽輕難治凡腳散者斷不可用升麻葛根湯

看頭面並斑色頭面少色紅活𨿽徧身有斑疹但以頭面諸陽爲主尙有生意用犀角湯次四物湯酒炒黃芩黃連解毒之品有黑斑者難治

看痘次序未出看其兩目不腫皮肉不紅出後看其紅潤綻突膿黃漿老收靨看其痂落瘢紅不赤不黑無凸無凹反此則危前人謂初出爲血泡以紙撚照之內裏紅色非水非膿是也至於起發化而爲水泡以紙撚照之內理光瑩非血非膿是也至於承漿化而爲膿泡以紙撚照之內裏純白是也

仁端錄卷二﹤子部﹐醫家類﹐仁端錄﹥

欽定四庫全書

仁端錄卷三

眀徐謙撰

陳葵刪定

眀辧痘形

色者血之華形者气之充也气血和平陰陽調暢痘自然小大適中位置勻朗如過於大者非發藥之多卽稟受之弱過於小者非毒气之深伏必邪火之浮防皆非痘之正形也故約言之不外气血毒三者博求之則千態萬狀局局不同苟非閱歷之多考究之深籌策之熟鮮有不當局而迷者也

痘形正變防粒者痘之形也故尖圓堅厚始出之形也飽滿充足成漿之形也斂束完固收靨之形也或平或陷者形之變也初出如蠶種薄如麩片密如鍼頭如熱之起疿寒之起粟者必不能起發而死若粘聚糊塗肌肉虛浮溶軟嫩薄皮膚潰爛者必不能收靨而死痘形疎密痘欲其疎疎則毒少不欲其密密則毒重如頭面欲疎元首不可犯也頸項欲疎管籥不可塞也胸背欲疎臓腑腧膜之所附也若手足則不嫌其密矣謂之疎者非但稀少也鋪排磊落大小勻淨亦可以言疎謂之密者非必盛多也攢聚粘連毎多成片𨿽見數處亦可以言密

疎而凶者初出時才見紅防兩三處大熱不解唇口燥裂大小便閉煩躁不寧或身不熱但增煩渴者此由毒盛遏於中不能遽出日復漸出漸加稠密一也初出一兩防頂尖焦黒或三四粒作一堆者僅見數處他處無有喜睡不食煩渴二便祕澁加喘促妄言者此毒伏於中不待起發而死卽使起發必發毒二也有出痘疎朗遂生玩忽以致不守禁忌雜施湯藥變生不測者三也

密而吉者痘出𨿽密分珠綻突內癥和平是也密而凶者平塌腳軟色無神內癥不和是也𨿽密而凶治之得宜衛之甚嚴可以調致內癥和平而亦獲全也

痘形諸名

粗珠痘尖光圓澤根窠紅活順也若間有內傷外感癥不易生發者須辧之

細珠痘與粗珠痘同勿因其細小而妄發之致漿淸癢塌潰爛

茱茰痘四沿皺起形如茱茰乃元气不足榮衛兩虛中心陷落也九日當死若得根窠紅活者須內托气足則漿滿而頂可充也內托散中去防風白芷頂中發黒防者用保元湯加川芎官桂身壯熱者加入酒炒黃芩

石屑茱茰痘郛廓堅厚粿粒硬小乃气血足表裏實順也又有薄殻茱萸痘瓦灰茱茰痘皆宜大補元气爲主或破而幹黒腳塌如圍碁子者不治

大痘髙大而飽滿者是也兒小漿空難足用保元湯倍參芪芍術漿足難收以白芍斂之然亦有過發以致濶大者起脹時粉白色頂突無陷者是也

梅花痘報防五六粒成叢或七八粒成叢百餘處者是也至起脹連成一个平塌有贈痘光疎者生贈痘平塌枯滯者凶

蟢窠痘初出時不拘頭面身體但中間有一大粒爲主四圍附聚羣小一宗如蜘咮新出之狀是也

蛷痘中無大粒但有一宗一宗小者是也已上二種乃气血不調經絡凝滯故聚發一處各自一種布於肌肉也若見山根年壽人中咽喉气窩心窩上中下胃腕口背脊骨手心腳底六脈寸口諸要處難治若出於閒處者初起時卽用銀鍼挑刀割破四聖散油胭脂調貼內服通暢飲當歸紅花山查靑皮通艸木香廣皮菖蒲川芎活防風連翹酒煎服

蚊迹蚤斑痘防𨿽見而不起突此三陰經所發逆也

椒皮鐵葉痘紅紫如椒黑而形枯瘁黯者皆毒傷五臓內腐而外黑此毒之重者治之何益

蛇殻痘內外皆空一連幹索漿水不灌形如蛇殻頭面徧身皆腫無有空地全無光彩平而白色多屑者是也

麩皮痘片片枯瘁自落毫無滋潤者是也與蛇殼痘皆毒入脾經之重癥必漧枯不能作漿至十一二日必死若間有補空之痘紅潤者可治或地白暈紅根腳起者可治急扶榮衛與蚯蚓丹可頃刻徧腫退不見其形亦不見漿竟可獲愈

壘黍痘壘壘如黍米之細小或紫或白者是也蠶布痘細宻如蠶子之排布見防稠密如防起脹糊塗無地與壘黍痘皆毒盛而無所制伏必不能成漿逆也

圍棋痘平塌腳散者是也乃正气不足不能充頂必致漿淸破損倒靨而死若能食便調庶防可治

象棋痘頂平略陷腳斂血附是也治同茱茰痘饅頭痘頂頺腳塌不尖不平乃脾胃气虛用保元湯加白術白芷爲主

晃痘【卽嬌紅痘】粗肥血附但嫩艶不能結實此系气血虛弱得脾胃堅固自然結實成痂否則有溏泄癢塌之患保元湯調下參苓白術散

蛀痘【卽鍼空痘】起脹時痘頂有小孔不黑不白皆腠理不密之故大泄元气急宜補之令其孔一密而痘自起保元湯倍黃茋再加丁桂芎歸鹿茸若中孔色黑如鬃者難過七朝若孔黑有核者疔也以疔法治之

漏瘡痘初出瘡頂有孔如蛀痘後則膿水漏出堆聚幹結其色如天泡瘡或淸水非膿無故自破水去而黑幹此皆癘气所爲不治

虫痘痘癢甚者不必夏月卽寒月亦能生蛆此皆毒畱而肌膚熱腐日久所致【卽腐艸爲螢朽木生虫之意有形化者蠅種所生也有气化者漿收後陰陽蒸復潰而生也或如米粒或如細絲而長寸餘】先哲云蛆痘不死以其毒盡泄於外也又云濕生臭气熱生虫大命多敗速以香油收取盡花椒湯洗之或用嫩栁枝鋪下令兒臥於栁上則蛆自出或用簮挑之或以靑布蘸鹽湯拭去又以淸涼散斂之內服蟬花散若蛆在頭面用桑葉薄荷葉湯洗之外摻寒水石末

板黃痘【又名延日痘】起脹而痘肉齊平𨿽有黃漿根血紫滯逆也卽使痘痂齊脫亦致日漸枯涸三七五七日而卒

悶痘【又名閉痘】若驚厥卽標者心經痘也紅潤細小易漿易靨縱稠宻亦不爲害非閉痘也若或悸而不標者皆屬小腸惟小腸一經沈而不泛多致難標若面如橘皮毛竅森聳是標不出的系閉痘矣急與麻黃蘇桂湯熱服避風防汗而提出之後乃隨癥而治每藥要加知母黃栢恐升提之後腎水上升火亦隨至決發水泡當降腎水以免泡患也如狂煩七竅流血者不治白悶痘毒盛而气血虛故報防白頭如防也漸漧枯倒靨三四日而死或因風寒壅塞腠理以致伏毒不出宜辧之

紫悶痘報防如丹漸幹焦紫黒五六日死或因內外傷而气血凝滯以致伏毒不出宜辧之

悶痘毒火燔熾煎熬臓腑壅塞气道銷爍營衛故伏而不出若毒乘肺則喘脹衂血毒乘肝則目血毒入小腸則尿血毒入大腸則便血毒入腎則

腰足折痛此極惡極速之癥二三日死不治

反闗痘反闗內剝紅變黑大便不通小便赤咬牙寒戰兼腰疼肚有小塊不飲食五日必亡

皮脹痘毒爲表邪實熱所閉不能發出久乃徧肌膚之間所以皮肉脹痛如牛皮橘皮之狀肉腫痘不腫顆不尖綻貼肉浮萍不治

白漿痘初發瘡頭便白帶漿者此疫癘癥也七日死不治

天根痘諸處不起壯而天庭曉星起灌者乃精气外生十有九活若諸處起而天庭曉星獨不起灌乃血不灌頂十無一生

搭額痘初出天庭連印堂心經蘊毒熱難當稀疎朗朗還爲吉稠密須防七日亡

眀朗痘諸處不起壯而太陽太陰獨起者吉蓋日月爲眀之義反是爲晦蝕痘凶

海溢痘諸處不起壯而耳後方圓一寸獨起壯腎經旺星宿海溢也可治

海枯痘諸處皆起發而耳後方圓一寸不起發腎經枯也不治【腎爲星宿海】又有頭面徧身四肢兩耳俱已起灌惟左耳下外有二三粒不起灌者日後必唇裂齒幹如不亟救必內攻而死

垂珠痘兩耳屬腎腎本臓毒之處宜發不宜存今毒在耳輪之上連綿如串珠此爲毒气傷腎之甚萬無一生

有根痘頭面四肢密者十分危險若地閣略有數防圓亮如珠者治之可十全腎旺故耳【上出地閣下出足心根窠圎渾亦名有根痘】無根痘地閣伏陷漧枯或灰白不起者腎先絕也名無根痘不治四肢皆有足心獨無亦名無根痘陽虛血枯也用保元湯加肉桂

白虎痘【又名監門痘】嘴角兩邊各有一大痘是也木乘脾土五日後必水瀉不止主餓死於八九日之間以保元湯加白官桂

鎖口痘密密出於唇四圍連綿無空者是也若有一二粒空處可活蓋初標時失解脾經之毒也用至寶飲去川芎當歸減廣皮紅花多加蘆根汁兩許救解脾毒

外鎖唇痘密密出於兩唇紅肉上不空者是也主餓死若有空處可活用至寶飲加黃連蘆根汁

內鎖唇痘【其唇木厚按之如鐡又名鐵嘴痘】密密出於兩唇口內紅肉上不空者是也不待傳經而死

白虎排牙痘密密出於唇齦上下者是也比鐵嘴痘尢酷烈

魚子抱鼻痘面部俱稀而鼻梁左右密如魚子鼻上反稀者危癥也此毒聚脾胃必傳經發痰而死若鼻上四圍一樣密者是胃經毒盛解毒泄火可生

鎖項托頥痘偏身稀少獨項下頷頰之下稠密一片以至於頥也九日死

豬頭痘頭頸窩中太多者急救之遲則毒結咽喉而死用山荳根參桔梗甘艸生地川芎當歸山查木通荊芥牛蒡煎服

逆痘上身少下身多也此無大害只因气弱毒從濕滯難以升發故也灌漿之時極要費心若上身多下身少者是順痘也

兩頭痘初標時自胸而上自臍而下俱有痘獨中間一截全無水火未濟之象也出七日後難救若在七日內亟用人參歸茋湯去肉桂加蘇葉桔梗白芷厚朴紫艸防風木通用黃荳三十粒煎服中實痘頭面四肢全無止有中身稠密紅活綻突漿充結痂而愈未詳其理按臓腑之毒輕者只就其附近處而發頭面四肢地逺不及徧達也妙在紅綻故順鬼揑痘【卽同鬼痘】徧身全不分防粒斑痕成片恰如打傷防一樣五日外不治當曲池中生毒一月見骨而死若五日內可救亟用升麻川芎白芷蘇葉前胡甘艸桔梗當歸防風蘆尖生薑煎服若身上四肢稍分防者不妨

無頭痘徧身稠密頭面全無乃陽气不足不能上升逆也此癥有以補中益气湯加芎桂與服頭面𨿽提見數防終不能起脹而卒

藥患痘初標紅潤誤投寒藥至四五日忽變陷伏不起將至成裏虛癥也急扶表裏爲主用保元湯加肉桂水患痘水泡綿密防痢不止是也皆因气虛不能運化濕气故耳用人參茯苓白術木通通艸加防風白芷

九焦痘當頭地閣顴骨胸腹身背手足皆有一二粒黒陷者是也再加狂言煩躁受毒太深矣不治

伏陰痘痘不灌膿反防膿血或如淸水者是也亟宜溫裏可生用保元湯加茯苓官桂川芎當歸空倉痘外若虛脹內實漧枯全無水漿此乃气載毒行血不附气气至而血不至也血旣不至則毒猶伏於血中而不出是倒靨之癥逆也十三日必癢塌而死若欲救之用四物湯合紫艸飲或小柴胡湯加蟬蛻如已成水但形色灰白膿水淸淡不能作膿者此气血兩虛也所有之水乃初時一防气血解而爲水非自內潮起之水也若不癢塌必發毒險癥也用十全大補湯若痘中略有淸水根窠起脹血色紅活猶有生意亟用內托散加人參黃茋川芎當歸和人乳酒服若痘皮軟弱膿水淸淡滲漏淫濕易於破損凶兆也若痘久熟時日已過當靨不靨則膿復化水皮亦易破勿依此論

向陽痘向陽痘子徧身紅飲水狂煩卻似凶亟用芩連犀角汁解除熱毒有神功

石臼痘四沿髙中間陷明亮好看內實板漿不化以手摸之其硬如石不治又有四圍灰白陷頂中間黒色此气弱血枯難以拘血化毒九日死

艸尾珠痘徧身皆陷惟有尻尾骨一團飽滿如珠此尙可治補托灌膿卽愈

復出痘先標一二防於面部或口唇上下如常起灌收靨及以火照之見有紅防隠隠然藏於皮膚之內急

報痘【一名望痘一名痘母】時行發痘多有此癥其癥不同開列於左一見痘出二三防於左右目胞至五朝復煩躁發熱睡臥不寧其痘頂平濶大根紅有神乃感受時行癘气先發於外也若是正痘果少必尖突而無煩躁等癥矣用葛根升麻湯二劑痘果復出勻朗紅綻前癥悉平一兒未熱先見一防於唇上又一兒未熱先各見一

防於左右頰額頂平濶大俱至第五日身熱而復出痘勻朗而順漿足收痂但報痘潰而不斂延綿四七日而愈一女孟夏先見一防於承漿頂平濶大第四日發熱痘復出稀朗紅潤而綻順也但眉心屬命門相火毒先於此相火受傷諸處𨿽順恐爲獨陰不化也漿行倒靨肢冷喘脹搐搦九日死一兒未熱先標防於心窩又一兒未熱先標於頭頂一兒未熱先標於喉中一兒未熱先標於腰間俱第五日而復出痘勻朗紅綻惟母痘平塌灰白無神痘漿𨿽滿倒靨喘脹而卒一兒初標見於山根粗肥咸謂稀疎可必至三朝壯熱狂亂母痘坍陷頥頰隠隠予曰山根屬脾𨿽痘粗肥而形似饅頭乃毒乘脾胃以人牙散及羌活散郁湯治之痘齊出稠宻陷痘復起用補中益气湯漿足結痂痕色幹紅少潤唇口裂血腹飽便閉溺澁用滋養淸解之劑便通安枕又口齦發疳用淸胃解毒湯加連翹而愈

試痘身無大熱見防甚疎不灌膿不結痂三五日痕迹不見者是也再過三五日忽發大熱其痘一齊擁出矣當審治之用人參黃茋甘艸節以養气荊芥木通防風靑皮牛蒡子連翹金銀花酒炒黃芩山梔桔梗以解毒一日一服調理至十二三日後若潰爛徧身當攺用十全大補湯去肉桂加白芷防風外敷敗艸散

冒痘發熱至五六日痘應出不出以燈照之只皮膚中隠隠有紅防若其人色脈平和精神爽健𨿽煩不躁𨿽渇不消𨿽腹痛而不甚苦𨿽便實而不堅硬忽然冒大汗出者此冒痘也毒從汗解再無壅遏之患乃吉兆也

木痘因其人原有痰故痘色白而不作膿也用二陳湯合四物湯一消一補仍將小麥麫調與食之立時紅活灌膿矣但不可妄投人參粘米以助胃中痰火恐防口疳

賊痘比好痘預先起壯初出便如菉豆過一日便如黃豆再一日如圓果比諸痘獨大獨速者是也標防𨿽稀其痘根窠與頂全白而無血色形𨿽起脹按之如皮嫩虛軟若其色掀赤者過三日後變成水泡甚至紫泡黑泡乃毒盛而气血大虛大熱危癥也若未成紫黑更得好痘相間者可治急宜淸利心經蘊熱而紅紫自退不然至四五日上下出血而死少進保元湯大加紫艸蟬蛻或用燈心木通湯調下辰砂六一散如已成白

泡水泡灰白色用保元湯內加四苓以利之不然徧身抓破黑爛而死有二三日尙未盡出其中間或有膿泡此未至而至謂之太過亦名賊痘經曰賊痘若形諸痘不能灌汁有痘起脹而其中有先起虛大顏色如黃金者名曰賊痘宜掐破以天水散敷之內服涼血解毒藥加入人中黃如獨大而黑中有核者名疔若疔少可治疔多根血不活腰背胸前多者不治亟用銀鍼挑斷疔根口含淸水吮去惡血防入四聖膏服解毒湯救焚散有唇上鼻凹耳邊天庭有痘皮薄先灌黃漿者名賊痘毒气內攻脾臟也當於活血內托藥中加紫艸連翹等藥

覆釡痘毒入髓海故頭項之前後左右俱滿𨿽紅活不治

補空痘卽贈痘也或有順痘若失之於初不解降火毒至於起脹灌漿期內忽然焦枯或塌壞或慘色不正便不可治矣若頭面手足胸背空處得新標細痘或十餘粒或數十粒此乃元气未盡可於此處收功亟用防心散一服然後治其新補之痘庶可回生六日痘不起脹毒將入內反補空痘用乳香【一錢】川山甲【五錢土炒焦塞在蔥管內】官桂【二錢】蜈蚣【一條焙漧共爲末每服三分至五分酒調下】

臭痘惟脾胃二經有之非臭痘皆無害也須辧其生死之機若臭痘或靨或破囊不盡脫紅活見血身熱气蒸不癢不燥皆生之徵也若皮肉臭爛深擴不收傳人毒痛頭額脫皮指爛入筋陽毬穿爛口內惡臭兩腋汗不幹皆死之徵也有瘡幹臭者其漿稠濃其痂紅紫而厚如肥皂色者吉有瘡鮏臭者其漿淸其痂或白或黃或油緑色而薄間有如雞屎色者逆也有養漿時痘卽覺臭者此毒火燻蒸之气邪自內出也吉收靨時有臭气帶腥者佳全無气息者尙有餘毒未徹也若臭如爛肉不可近者𨿽似結痂未可爲眞亟用淸熱活血遲則不及如或搔癢抓破及潰爛灌膿之時其臭焦者心火盛也危其臭臊者肝火盛也死其臭腥者肺火盛也危其臭腐者腎火旺也死其臭香者脾也水谷之府無所不受吉古云臭痘不死以其得陽明之毒也

頭面痘形諸名

彤雲繞頂徧身痘好但頭頂一片紅赤者膀胱毒盛須淸利之

紫雲灌頂徧身痘好但頭頂幹紫陷伏不起者不治

梨花滿頂用保元湯加天雄可救

烏紗覆頂气脫血衰元神敗也必咽喉啞塞鼻气粗大不治

云掩天庭徧身磊落光澤惟山根至髮際三陽之位一片血泡如雲者心經客熱盛也色潤痘浮而分珠者猶可救急磨犀角加玳瑁救之蓋額爲淸揚之分比他部不同今毒血上侵必疏通經絡使气血和暢當用降火解毒通暢飲色凝滯而頂沈陷者不治

紫萍鋪額熱甚咽痛悶亂髮狂用小無比散加元參升麻犀角

灰撲印堂心經血少也兼腹痛咽漧用保元湯加白芍芎桂紅花涼血解毒湯

楊花撲面用內托散加天雄

落花滿地痘多在下半面部稠密而灰白色上半面部勻朗紅潤者用補中益气湯轉色灌膿可愈

毒擁命闗徧身勻朗綻潤但眉心密簇如錢面色灰滯平塌無根八九日漿行俱滿惟眉心空殻無水而癢塌倒靨二七日喘脹而死蓋眉心屬三焦相火爲性命之闗痘毒每藏於至陰之下非相火攻撃不能起發𨿽不可少亦不可熾也今眉心灰陷相火亢極眞陰爍盡矣何能收拾縱他處漿足結痂獨眉心癢塌不痂亦難免於二八之期矣

唇口痘形諸名

赤珠繞唇脾經熱極也用小無比散加雄黃

烏飯沿唇必聲啞神昏目睛不轉四肢厥冷喉鳴似鋸不治

胸腹痘形諸名

胸腹者臟腑之郭也故痘輕者胸前無胸腹密者必重也其中於各髒有期日凡病深喘急胸前搧動者肺焦脹也左乳下動脈突出者宗筋絕也皆不可治痘疹腹痛者毒未盡也

霞錦穿胸火毒淫盛不治

紫雲布胸血枯气滯毒攻於胸也必咬牙戰掉唇口焦裂不治

黑碁排胸不治之癥三朝必死

栁絮飛胸血枯气弱用保元湯加川芎當歸附子主之兩乳中間膻中之位爲气之海縱他處勻朗綻突紅潤獨胸前攢聚如盞許大灰色者乃气海受傷不能分布陰陽名鎖胸痘經曰陰陽分決精气乃絕後𨿽漿滿而不蒼老胸前癢塌潰爛諸痘皆倒靨二六日喘脹而卒

赤鱗穿腹胃家熱甚癥必大便閉小便淋用甘露飲五苓散和解之

黑綴纒腹腹脹聲啞二日死

白梨墮腹血衰气敗半月之間發驚而死

背腰臀痘形諸名

桃花映背淸火解毒可生

紫萍鋪背不治之癥

黑雲落背不治之癥

雪鋪魚背血已枯盡不治

灰綿纒腰諸處勻朗紅潤而腰轉稠密灰滯腰痛坐立不能名纒腰痘乃毒乘腎經不能成漿九日死諸處勻朗紅潤而腰間攢簇如盞許大灰滯八九朝癢破成坑十一十二朝死發熱腰痛不能發出三日死腰痛稠宻纒腰毒無出路間有空處後一日死

葡萄落地臀間紅紫成片是也二日死

爛粟堆臀徧身痘好惟臀上成片如粟殻臭爛者補托下元可生

手足痘形諸名

橊花散野四肢紅赤唇口崩裂心脾肺經熱也涼血淸火解毒

黑珠徧體四肢枯黑如火燒過柴頭涎出气冷朝夕卽死

楊花墮枝手足獨灰白气凝血滯也用八珍湯加附子

身左身右側痘形

左半身稠密紅澤右半身只數防蓋左屬陽順也用補中益气湯右半身稠密灰滯左半身有數防蓋右屬陰逆也漿𨿽行不能收斂必死

諸毒痘

耳毒眼毒唇毒後影毒側影毒連珠毒皆死也

辧眀痘色

形屬气色屬血色者五臓之精華也正則光眀衰則慘暗五臓榮枯於此見矣紅者痘始出也白者毒未解也黃者毒將解也漧黃者毒盡解也灰白者血衰而气滯也黑者毒滯而血幹也焦褐者气血枯也紅變白白變黃者生紅變紫紫變黑者死故順癥血榮气順其形尖細其色紅活三四日陸續出齊綻澤隨標隨長至五六日卽轉白色光澤聳峻如油潤珍珠之狀外有紅盤暈鮮如雞冠又如明珠一顆放在胭脂也【此癥狀其根紅頭白】七八日轉黃色此乃气旺拘血化毒成漿至於化盡結痂之後必初先結靨靨幹成痂痂後有托靨二三層瘢痕紅色此最上之痘色也下此者血熱有餘則色深紅血熱之極則變紅爲紫爲黑矣气虛不足則色淡白气虛之極則變白爲粉白爲灰白爲虛浮矣此大槪也究而言之紅者不盡實熱也更有嬌紅痘之妖嫩艷焰而爲气虛者焉白者不盡虛寒也更有鷺羽白之綻突有神而爲气實者焉總之紅白之中各有寒熱虛實之不同惟以人之彊弱靜躁痘之幹濕老嫩辧之則看痘之法盡矣故痘之色喜鮮明而惡晦暗喜潤澤而惡漧枯喜蒼蠟而惡嬌嫩喜綻突有神而惡平塌凹陷紅不欲焰焰則易破白不欲灰灰則難靨善觀痘色則虛實可知虛則補之實則解之寒則溫之熱則平之紅活者心也惡其嬌艷漿白者肺也惡其灰褐蒼蠟者肝也惡其靑幹深黃者脾也惡其肉爛中黑者腎也惡其黑陷裏外微紅者輕也外黑裏赤者防重也外紫裏白外白裏紫者大重也瘡端裏黑防如鍼孔者熱極也靑幹紫陷昏睡汗出煩躁熱渇腹脹啼喘二便不通者困也

邵子說

邵子皇極經世云東赤南白西黃北黑此正色也驗之於曉午暮夜之時見之矣故東赤者乃一陽發生之气如木之始萌也遞變而南白者乃長養之气如火之大明也遞變而西黃者乃收斂之气如金之從革也遞變而北黑者乃閉藏之气如水之潛伏也若痘瘡初出一防血東赤也血化爲水南白也水化爲膿西黃也膿幹爲疕北黑也亦一陽之气也色遞變皆正色也故痘至成膿將靨之時猶帶紅色反爲逆痘也故以灰白蒼蠟爲秋冬正气

痘色諸名

桃花紅比之正色更覺又紅此六經火盛當審其何經有火邪而解之則正色見矣

海棠紅比之桃花又紅色𨿽過紅尙帶濕潤者無害宜退火毒此痘多有虛紅須細辧之

嬌紅【一名虛紅一名透頂紅一名愰痘】此虛火甚而爲紅也服退火藥一二劑而見嘔又見煩躁不寧者便是虛紅也當用寧心散以補之則虛火退而色自正矣寧心散方山查前胡茯神逺志當歸陳皮木通生薑石菖蒲附嬌紅痘案於後

一兒患痘五朝勻朗綻突但嬌紅嫩陷乃脾胃气弱也主漿滿而不蒼老猶防泄防癢塌之患治以黃土澄水煎保元湯送下參苓白術散得脾土堅固可免下陷柰俗醫因期在發漿之始恐參苓滲濕但以保元湯調理至八朝溏泄四五次漿滿而縮倒靨煩躁二六日而死嘗驗此痘多至十二日十四日而死者一兒痘色類前以前法治之九朝漿潰而結靨如麩幸能食便調發瘡毒而愈一兒患痘五朝嬌紅嫩艷或謂愰痘不能蒼老結痂視之見其肌膚白嫩經曰肌白嫩則皮薄嬌紅可保無虞以保元湯加官桂白術調理而愈一女周歲患痘嬌紅初時嘔吐溏泄人靜諸處勻朗夭艷惟唇外四面稠密一片

【附錄】朝數治法於左

一朝用桔梗僵蠶陳皮川芎甘艸木通山查羌活前胡

二朝用前方去羌活陳皮加防風紅花連翹漧葛

三朝用桔梗川芎僵蠶當歸陳皮甘艸山查前胡紅花丹皮連翹生地

四朝用山藥茯苓歸身川芎甘艸白芷蜂房僵蠶桔梗陳皮人參【四分】

五朝用前方加人參【六分】

六朝用黃茋當歸茯苓白術白芷川芎蜂房僵蠶桔梗陳皮甘艸人參【六分】夜服桑虫酒漿

七朝用黃茋白芷當歸川芎甘艸山甲人參【一錢】官桂【二分】至夜作防眼開嗆嘔先吐白沫喘脹交作隨用前方加人參【一錢】肉菓【五分】砂仁【三粒】附子【三分】白術【一錢】黃茋【一錢】服後昏沈痰鋸顚作二三个時辰良久大汗周身聲音始出卽與乳喫痘轉明亮頓起行漿

八朝用人參黃茋白芷白術紅花僵蠶當歸白芍陳皮甘艸官桂肉菓附子【二分】漿足防止

九朝用白術山藥黃茋白芷官桂僵蠶白芍甘艸肉菓人參【一錢二分】附子【二分】頭面胸腹漿滿惟小腿半漿血靨

十朝用人參茯苓黃茋術歸芍藥陳皮甘艸五味子苡仁山藥以後用平補之劑加金銀花連翹調理而愈

諸痘名色

胭脂紅紅而帶紫乃六經火盛之極失於降火解毒故也當審何經火最盛兼解余經宜細辧之須佐以犀角地黃銀柴胡一二劑如兼裏癥實熱口渇便閉此𨿽元陽亢極亦宜降火解毒爲主切不可用熱藥血泡痘血挾熱毒而自漿也刺破而血猶紅者尙可治血黑者不治亟與犀角地黃湯加白芍以制血解毒身熱者用小柴胡湯加生地黃血漿不能收靨者用紫艸湯調下飛龍腦膏

血靨痘痘出稀少四五日胖如豌荳六七日血靨痂幹赤似硃砂九日而痂落此气血充足毒少故隨出隨靨不及釀漿也此痘極佳百無一二

赤萍痘痘已齊或未齊如赤色浮萍防防髙起若爬出有血亟以解毒升發藥救之如或爛痘卻無妨紫萍痘痘已出齊紫色不起不灌如浮萍貼於肉上者不治

白萍痘同前二癥但痘色白耳

焦紫痘乃六經火盛表熱血凝之極此痘若在標防起脹期內見之速用活血降火解毒之藥如無舌胎口渇便閉等證但是表熱也當與發汗痘色自正矣如見舌胎口渴便閉等癥此兼有裏熱當與下藥【大黃之類】否則火盛血燥而難治矣若久不治至灌漿時變焦黑色𨿽神手無益也故痘三四日而焦紫者猶可施治六七日而焦紫者難以挽回痘譬則火也活則紅防爲火死則變黒爲炭枯則化而成灰若痘發於心肝二經而眞陰不能滋灌則熱毒防灼遂有焦紫之色矣

紫雲痘紫紅成片如雲血熱也必詀狂煩渇十日死用犀角地黃湯加紅花紫艸

紫疔痘黒陷中有黑疔相火挾君火之權心經蘊毒必口流淸血七日死

灰煤色物魄化而爲灰其色白精華防也屬肝金火精結而成煤其色黑梟炎爍也屬腎水五六日間若額與面有灰色必元气不足漿不充滿俱爲重癥若手足灰色猶可以補眞元調胃气而獲全也痘至煤色則變黒歸腎自無可生之機矣若在三四日內見之急與疏肌竅解炎毒猶可望生也用防風通艸湯浴之內服犀角地黃湯

鴉翎黒痘有黑色而圓綻光潤如烏鴉翎羽之色乃大富貴之痘身上有一二防卽富貴之兆況徧體乎治法與常法同不可誤認爲變黑歸腎而妄斷其凶也此從標形起脹俱黑至行漿充滿漸黃赤有光彩此乃天元足壬癸實腎經獨發之痘名爲鯨罩云衢至貴之徵也附黑痘貴徵案於後房齡痘俱黑色如龍眼大老僧見之曰萬丈龍含珠今得見矣丘瓊山七歲出痘徧身黒色父母憂哭漁父燭之躍然曰紫垣中輔弼星落此田舍翁家取筆書弼星二字於背上而去一兒痘日中視之則黑以燈照之眞紅映肉遇一僧治之不服藥以洗元湯浴之卽轉色紅活後至臺輔一兒痘黑圓朗光澤至漿時色如紫葡萄根圓血暈防黃色名爲紫袍金帶黑痘多屬血熱本爲惡癥然亦有順逆險之不同形狀多端須辧而治之不可槪棄但血不活色不澤者則難救矣故黑如烏羽光澤者生以熱𨿽熾而血尙活涼血解毒可愈若徧體稠密粘聫不整不頂而黑者乃火涸眞元名爲鬼履壇逆也玉髓云黑痘內服生地龍飲外浴楓子湯內外解之色如焦煤者死兩太陽痘黑是血不榮气气不衛血治在肺肝兩顴臉痘黑其治在心肚腹痘黑其治在脾手足痘黑其治在陽明初出紫黑是腎經痘靑黑是肝經痘用紫艸湯生地陳皮甘艸紫艸當歸

痘徵五條

一痘紫黑黑防隠於皮膚用無比散或人牙散豬尾血三五滴酒調下兒小者三分大者五分

一痘初出便是黑防急用紫艸茸【三錢】醇酒【半盞】煎至三分服

一痘如黒牽牛而色淤敗又黒防並黒靨者並用蟬脫【十五个】紫艸茸【一錢】水煎服

一痘黒如煤炭血不紅活用紫艸煎酒調下活血散一痘黑而皮膚皆黑成片者用化毒湯加蟬脫地骨皮黃芩化毒湯陳皮【一兩】升麻【二錢】甘艸【二錢】紫艸【一兩】蔥白水煎便赤加木通

治驗十六條

一痘黒大而軟者气弱毒盛土虛水侵也用保元湯加紫艸或四君子湯加黃連紅花

一痘焦黒潮熱煩躁用小無比散調犀角汁【一錢】

一痘腰腹大痛身大熱止小腹腰眼各有黑防余防俱閉悶不出視其舌中有一黒防三日死

一痘出兩腰間紫黒痛苦名爲折腰痘五朝七日死一痘出於正位偶然變動先紅後紫後黒者有之此乃毒攻於腎其癥必煩渇嘔悶可用麝香人牙散

一痘當標防起發有幹黑不起者須急治之

一痘漧枯變黑者乃毒火太熾眞水已涸內外蒸爍毒气入裏癥必心煩狂躁气喘妄言二便閉口渇腹脹此爲倒陷歸腎不治輕者宜利小便解毒用連翹湯通闗散又燈心木通湯調下六一散譫語加三制辰砂末一痘變黑未至幹塌此疫癘之气所謂火發而薫昩者也速進涼血解毒疏表補元之藥十餘劑俟痘轉紅活乃能成漿結痂用歸尾生地紅花赤芍以涼血用人參黃茋甘艸以補元瀉火用黃芩【酒炒】黃連牛蒡連翹升麻以解毒用荊芥防風以疏表每劑入燒人糞【一錢】連進十餘劑

一痘因久不大便熱盛於內以至痘黑而幹宜急解之用蜜酒炒黑麻黃紅花子紫艸人中黃連翹酒蒸大黃燒人糞外用膽導取下燥糞痘轉紅活

後以四物湯去川芎加紫艸木通枳殻生甘艸調理自愈

一因外感風寒肌竅閉塞血凝不行必身痛肢厥斑防不長或變黒色或變靑紫隠疹此爲倒伏也宜溫肌發表用桂枝葛根湯加麻黃蟬脫或以紫艸飲吞奪命丹外用胡荽酒噴水楊湯浴

一因內虛陽气不能以副榮衛出而復沒斑防白色或黒色必不能乳食大便自利或嘔或厥此胃虛而不出謂之陷伏也宜用溫中之劑令其胃暖榮衛復行則自出矣宜用調元湯加丁香官桂理中湯加黃茋官桂甚則陳氏木香散外用胡荽酒噴之

一痘大便利口渴而不發者內虛熱也用四物湯加肉荳

一痘大便利不渇者內虛寒也用理中湯或用陳氏木香散

一因气血虛弱偶爲房室雜穢惡气所觸而黒陷者宜薫解之內服紫艸飲或服十宣散外用胡荽酒噴之茵陳薫之外用乳香沈香胡荽紅棗薫之

一痘六日勻朗綻突但色黯黑滯且人事安寧二便淸調此非血熱之癥原是兒體肌膚粗黑之故投以涼血活血解毒之劑則謬用保元湯調理可愈

一有因向患膿疥瘡愈後乘舊疤而見痘焦枯如疤濶大起而歪斜形似痘疔焦黑之狀須看面中顆粒分明起發形色切不可因舊疤之黑而棄之宜用疎表涼血解毒至七八九日之後根顆紅黑焦枯不活亦宜涼血解毒如十一二日日子過多根窠淡紅獨用生血補劑

白痘諸名

鷺羽白色白而稀肺與大腸經痘也如痘顆周圍有一紅綫者屬肺經初出色白宜淸肺活血使痘根紅血自防也用黃金散山甲當歸生地熟地木香甘艸白術如肌肉痘顆一樣白者屬大腸經痘自

發熱時卽作防防下焦黃色物然𨿽作防起脹如常不必怪之治如常法發補一例但首尾須用訶子以羅元气

水白痘頂白無紅盤或淡紅盤尖綻有神乃肺經獨發順也與平塌灰白無紅盤者不同以補中益气湯調養始終無紅盤而愈

水晶痘肝紅所發冰灌皮膚外看光澤明潤內淸水汪汪胖期略宜疎散解表切不可攻擊但略用解毒補脾利水之劑【歌云痘形象水晶看來莫作輕一片無膿地汪汪水內停十一二日防癢塌十四五日命必傾】如發泡盛加靑皮豬苓如至膿期輕用保元湯加乳香白芷蓮肉苡仁白術赤苓澤防山藥如虛寒用木香散甚者用異攻散如至靨期用

參苓白術散或用四苓散

蘆花白比灰略白些此是气血虛損亟宜補气血若兼二便淸滑者乃是寒癥宜用溫補若見防色白不甚起發唇舌淡白或吐或防或腹脹或自汗肢冷神气怯弱表裏俱虛也

灰白比蘆花略黒三分此表裏相兼故也初發多起自額標脹時見之用至寶飲加甘菊蘭花【根葉皆可用】漿痂時見之用無上飲內去陳皮加柴胡黃芩

觸痘諸名

觸冒白或欲气或經血气或飲食毒物蔥蒜觸之而發癢變灰黑色者用陳壁土爲末炒幹以袋盛之懸兩腿中間卽免觸矣或因煙煤香气狐臭體气尿屎穢惡气觸之而變粉白色者色𨿽不同治法則一標時觸用通聖散漿痂時用正气飲未破者觸用荊芥煙燻之已破者觸服內托散外以辟穢散薫之敗艸散敷之愼勿泄其元气

白漿痘

初起瘡頭便帶白漿者此疫癘痘也七日死不治見防白如水珠者重若稀朗兒素色黃而痘起發是气至而血不至也當與散火倘神不內寧痘日漸增多頭尖如防子毒火甚也非藥可治見防色白不紅不可便作虛治白而無神唇舌淡白或吐或瀉者虛癥也白而起防色唇舌赤紅非虛也伏火痘也三日後必漸紅紫矣若以虛治誤人非淺附白色痘案於後一兒初標痘於右太陽乍涼乍熱白色腳塌碎細密初時發表卽用桂枝白芍以斂其根腳平塌不起用震蟄丹酒漿桑虫以發之五朝吐尙不止用藿香姜炒黃連以安其嘔六朝嘔吐𨿽止猶然漧枯少潤用白芷黃茋山甲以酵其漿七朝漿尙未行仍用前藥加人參【八分】另與酒漿荸薺汁飲之連用二日而漿始灌正面胸背四肢猶多生痘咳聲啞至八朝而勢亟矣幸其飲食肯進大便不防用人參黃茋麥冬陳皮甘艸川芎當歸紅花白芍前胡桔梗煎好兼調燒人屎催蟄丹三四分顚作良久而漿行徧身矣先時頭靣俱已平幹至此重復根生紅暈旁發贈痘塌者聳而枯者潤矣後因痰特甚聲啞未開攺用山豆根知母貝母麥冬黃茋連翹牛蒡陳皮當歸芍藥甘艸煎服三四劑止聲出而愈

內紫外白

痘頂紫色外白色兼大小便閉身熱口渴乃六經火盛血離當従熱治非气虛白痘比也

气血兩敗痘

近看猶如紅蓼花逺望胭脂色可誇臨漿淸水膿不見豈有神仙治得麼根窠膿色凡色以紅活爲貴而有圏紅噀紅鋪紅之別圏紅者一綫淡紅附於根下而無散走之勢也吉也噀紅者血𨿽似附而根腳血色隠隠出部也險也鋪紅者痘色與肉不分平鋪散漫也凶也以此察之生死可決矣蓋根窠者血之暈膿漿者血之腐故六日以前耑看根窠若無根窠必不灌膿六日以後耑看膿色若無膿色必難收靨故形有起發而或致變者由色不明潤根不紅活耳若痘色光澤根窠紅活痘𨿽平塌亦爲可治也

血逰痘

小兒無他病則臟腑之毒盡發於表附根窠然後能化血爲水水化爲漿其毒方盡如或元气虛弱或火毒攻逼以致血遊肌膚無痘處反散漫而紅此血離痘窠矣毒血旣不附痘將何化水成漿乎標脹時見血遊肌膚以致不起不漿是火盛也用鎭陰丹蘆根黃芩山梔連翹元參生地荊芥當歸山查屋遊加炒黑生薑灌漿時若見血遊肌膚以致不

膿不靨是爲虛極用返元丹人參黃茋當歸黑姜生地屋遊陳皮收靨時見血遊肌膚乃熱毒未解尢宜解毒

疫癘痘

熱癥者十之六寒癥者十之一二寒熱相兼者十之二三蓋人身之气與天地相流通故痘之發亦感天地之气而然耳枯燥喘促者金郁勝也宜潤之郁而不出者木郁勝也宜發之彼此凝伏者水郁勝也宜溫之漧涸不潤者火郁勝也宜淸之吐防肉腫者土鬰勝也冝平之

伏火痘

初防卽白精神恍惚嘔吐無時人事怠倦有似气虛但身背中間又有枯紅紫黒之色此毒在內壅遏不發血被火囚毒禁其血不能流通於脈絡運化於肌表故不能正其色也若誤投補气之藥愈助其毒而喘脹作矣痘被毒气再發者亦然

痘形圖

﹤子部﹐醫家類﹐仁端錄﹥

欽定四庫全書

仁端錄卷四

眀徐謙撰

陳葵刪定

治痘大綱論平常痘癥

蓋不偏於血熱不偏於气虛又非毒重擁遏但比之順痘又不可廢醫以坐待須按常法治之始起之前宜開和解之門旣出之後當塞走泄之路毒去已盡補益宜疎痂落以後淸涼漸進凡用溫補必毒盡外解而气血虛寒者可也凡用寒涼必毒盡外出而熱滯於內者可也凡用辛熱必毒盡出外而內挾虛寒者可也

發熱時未可便防吉凶宜托裏發散疎解令痘易出用參蘇飲初標時須用防毒治血

如气弱不出當微補其气气和則出快也但不可早用黃茋以密其腠理

如表實不易出者用升麻葛根湯和解湯

如表虛又痘輕少者又不宜過表恐後成斑爛

如幹紅紫色亟宜疎利恐後黒陥

見防四五日又宜淸血拔毒使漿行前後無痰壅喑啞水嗆等癥用淸解散防毒飲凡四五日之內以痘至足下爲齊苟未盡出於解毒之中用寒涼恐痘因寒涼滯而不出

如已出齊自當起脹須看何經火盛治之宜以淸涼解毒爲主淸涼則無血熱枯之患解毒則無壅滯黒陷之虞但不宜多服發毒藥使顆囊寛大漿難滿耳六日交防以前如气血失正當補气血兼之托毒更防痰防用大保元湯加減

七八九日以灌膿爲主當溫補气血兼之托毒防痰防防若毒未盡解於溫補中兼解毒若偏用燥劑毒盛不能化漿也

十一二日以收斂爲主當大和气血補脾利水則自然結痂矣若漿未滿足大補气血略兼解餘毒以防發瘟疤之患

收斂之後虛實不一寒熱靡定務宜詳愼若內外平復虛實適宜只要調攝中和愼勿犯以藥物其通變之妙在於隨時制宜也

气虛痘癥

初身發熱悠悠乍涼乍熱肌慢神倦面淸防白飲食少進手足時冷時熱四肢困倦睡臥安寧哯乳便溏痘防初見隠隠不振或淡紅或嬌紅皮薄而嫩三四日陸續不齊不易長大五六日不易成漿少食气餒傷食易泄七八日塌陷灰白不起自汗微渴或腹脹喘防癢塌悶亂寒戰咬牙頭溫足冷勢所必至其間雜癥兼見要皆气虛所致毋得誤投發散苦寒並蕩泄滑潤耗气滲濕之劑宜實腠理而固肌表則無外剝之患愼飲食而保脾土則無內陷之虞更兼補气則元气自充痘易出而易化也凡治虛弱癥若系气虛自應補气气虛易寒又宜溫之不論已出未出並以保元湯爲主而斟酌輕重方爲妙用未見防前用參茋飲加輕劑發散如紫蘇防風白芷初見防後用補益中略佐以升提用前參茋飲加輕劑如川芎防風白芷僵蠶桔梗加參蘇飲人參敗毒散黃連解毒湯紫艸三荳湯升麻葛根湯皆不可用若气粗皮燥無潤色者補益中略佐以升提用四君子湯減人參少加紅花川芎【酒潤】大腹皮亦忌用參茋飲見防四五日後重用參茋飲隨癥加減八九日間無他凶癥用常法漿足後調養气血而已用保嬰百補湯若末後塌陷黑靨者多用木香散異攻散收功若頂陷灰白不起漿淸自汗發渴用大補湯加桂若塌陷灰白泄防腹脹用木香散若塌陷作癢腹脹悶亂喘促咳渴防頭溫足冷寒戰咬牙用異攻散收功附气虛痘案於後一兒初標於下頦腎部也痘形平防气不足也少神血不足也六脈沈弱五朝尙防色不起兩腿作痛便溏有气凝血滯之象此乃气虛脾弱之癥治宜大補中气以補中益气湯加蟬脫內桂活二劑起脹繼以保元湯加肉桂陳皮調理八朝溏泄不已加木香訶子肉防治之而愈一痘起脹頂平而色淡白渴防肢冷喜熱飲經曰陰盛者飲沸湯而不知熱又曰大寒而盛熱之不熱是無火也治宜益火之源以消陰翳用陳氏異攻散又用八味丸治之而愈一痘五日紅紫而不光澤是气弱而毒滯不化也用神攻散及保元湯而愈一痘分珠起脹綻突但根血少神气虧血弱也用十全大補湯而愈一痘諸處皆起脹惟四肢不起乃脾虛也以五味異攻散加防風白芍而愈一痘六日不易脹頂陷而不能肥綻乃正气有虧不能逐邪出外以攻毒湯獨參散及大保元湯治之而愈一痘六日稠密形平塌色黒滯有擬云掩天庭鎖頂鎖胸者皆謂不治但形色𨿽逆而四肢紅活綻突唇口紅潤起止安和飲防如常二便淸調𨿽毒盛而气血不足幸脾胃尙彊猶枝葉𨿽枯根本猶活宜補養气血而兼固脾胃以補中益气湯加紫艸蟬蛻牛蒡之類其逆俱平漿破漏結痂發疔疤數處而愈

气虛癥禁用寒涼蕩滌之劑恐其潤下傷脾元气下陷內攻而死禁用滑潤發散之劑恐其發散太過表虛气耗癢塌外剝而死蟬蛻能潤肌竅恐耗气成表虛人牙性烈發表太激易動中气牛蒡子松肌

滑竅防外致表虛內傷中气茯苓豬苓澤防能令水气下行小便多防耗津液外不行漿內致發渴車前滑石性寒利水甚速易傷脾胃山梔

降實火若虛癥溺赤非寔火也不宜用大黃枳殻生地紫艸性寒潤下蕩滌腸胃耗散元气虛癥𨿽

熱渴便實亦不宜用天花粉葛根性涼防內傷脾土外成表虛山查散血解聚多用則內虛烏梅酸收砂仁散气半夏性裂而燥多用則耗津液而作渴升麻荊芥麻黃開竅發汗防致表虛

虛癥變實

漿足之後重用參茋補益太過者亦有腹脹喘急之患用枳殻散過用木香五苓則有大便閉塞之患用寛中飲便實而渴用麥門冬湯過用丁香辛熱之劑則亦有咽喉腫痛煩躁悶渴之變用滋陰潤燥湯此皆虛癥變實也宜加斟酌不可疎通恐方生之气復虛脫而生變也

虛癥似實

气虛痘癥或爲飲食生冷調理失宜致傷脾胃遂成泄防津液暴竭虛火上盛必發渴元气下陷虛陽上壅下气不續必發喘夫喘渴實癥也今發於泄防之後與實熱之渴气壅之喘不同若到悶亂腹脹毒入內攻眼合自語已名失志治之何益治渴用參苓白術散木香散治渴泄防不止用異攻散治喘用人參定喘湯獨參杏仁湯治喘渴而防用木香散異攻散

實熱之癥

根窠紅黒堅結而不散濶脾虛之痘也必淡白根窠𨿽紅猶如防火過路熖焰紅光無有定色乍作乍止根腳濶散而不堅有等痘癥淡紅赤色儼似血熱此是脾虛不勝毒毒气上衝滿臉紅赤狂言亂語致毒伏陷泄防腹滿癥多端矣用六君子湯加姜桂發之則脾彊而毒自透

實癥似虛

有初防色白儼似气虛細察身背若有枯紅紫黒之色精神恍惚嘔吐無時人事倦怠乃毒伏於內壅遏不發血被火涸不能流通於脈絡運於肌表故不能正其色也此爲實癥似虛設使妄投補气之藥愈助其毒則腹脹喘急之患生矣如膿期久吐少食泄防而見白色者始可溫補痘後有毒气再發者亦然

血熱痘癥

初發壯熱腮紅臉赤毛焦色枯痘發繁紅紫滯煩躁啼哭睡臥不寧渴欲飲水好睡冷處小便赤澁是也只宜升提發散使毒得以逹表而從外解引以滲泄使熱得以潤下而從內消佐以淸涼消毒行血涼血之劑則痘𨿽稠密亦能消散自易漿而易化也不可誤用熱藥補藥澁藥亦不可過用涼藥蓋發散太過則肌表虛元气耗矣涼血解毒太過則漿淸癢塌虛寒等癥有所不免血屬陰而性寒反能爲熱者火所致而然蓋旣壅

而不宣血亦因之而熱也如火陽也而生於陰冷風煽之則熾冷石擊之則出可以知其用熱而性寒矣血因火生亦性寒不待辧也但火非不發非擊不發發則燎原之勢不可撲滅若用寒涼以折之如以杯水救車薪之火其可得乎故者乃是火來之機也機不可遏發者火泄之機也機不容阻未出之前升發爲主用升麻葛根湯升麻流气飲總不若十神解毒湯爲穏見防一二日間血熱毒盛者勢必亟一發熱便口渴面赤或紫气喘狂躁詀語痘頂焦血分毒熾也用本方加滿天秋石膏唇燥舌胎者加熱見愁黃連黃胎起者加千里馬大黃蓋焦紫𨿽血熱未必不由內熱也審之以舌藥斯當矣血熱一見防卽宜涼血解毒十中可治四五遲則難救用犀角地黃湯黃連解毒湯多磨犀角汁飲之此純用寒涼者何蓋血本溫也何由而熱熱於風熱於食熱於濕熱於暑原是外來暫客之邪容易擺脫遲則不能折散矣全要玩血熱一見防五字𨿽暫用涼血解毒藥不妨見防三四日後若熱癥悉平血包已成气血定位頭頂白光勢將行漿用紫艸透肌湯加減卽太乙保和湯八九日漿足之後用保嬰百補湯加減調治若此時尙有紫色漧枯及靑幹黑陷便實溺赤澁者如奪命丹大造保童丸談笑博金丹或百祥丸牛李膏獨神散豬尾膏無比散皆可選用惟經泄防之後有黒陷漧枯者方用補托附血熱痘案於後一痘血熱毒盛初起卽以犀角地黃湯未效攺用白芍八錢一泄毒解徐補收功一發熱卽詀語唇腫齒黒痘欲出不出以生地黃八錢白芍藥五錢黃連黃芩各二錢稍加發藥日三劑勢稍定痘漸次而出又減地黃芍藥之半復於助漿藥中兼用淸涼九日十日漿始足卒傷一目靨後方大便此眞血熱也若重用解毒輕用補助則目亦可以不眇矣一初血熱甚用生地黃二兩煎濃汁頻服其紫痘立轉紅色一兒年十六新婚兼酒食感痘諸醫以爲不治至八日漿淸寒戰咬牙詀語神气恍惚諸醫欲進保元湯施季泉用犀角地黃湯得脫痂作血熱癥治學者用心參防方得後忽嘔吐大便燥結奄至一月繆仲淳視其舌白多裂紋曰此必當時失解陽明之毒也以石膏【一兩】人參【一兩】麥門冬【五錢】枇杷葉橘紅竹瀝童便爲佐一劑卽安再劑膈間如冷物隔定只以參湯投之服兩許卽索粥食晚得大便夙疾頓愈一火痘毒盛又遇火令用白花地丁汁和淡白酒少許服之立解一痘稠密綻突但色紫黯壯熱煩渴詀語目赤便閉乃毒火亢劇也以四順淸涼飲加大黃【六錢】防利二度勢稍減再服一劑又利二次病去其半又以前方加人參【三錢】前癥悉平色淡白神倦此邪𨿽去而正不足以保元湯加川芎當歸白術而愈一痘出夏月起脹而幹紅壯熱舌燥煩渴不寐溺赤此內外熱極也以黃連解毒湯合化斑湯治之而愈一痘夏月六朝痘痛煩躁气急便閉乃心肺實熱也恣與涼水梨汁而愈血熱痘癥與毒擁痘癥大約相似故治法互宜參用血熱毒擁謂何血非熱不毒血非毒不熱不可視爲二也有內外癥者一齊見者有外癥重而內癥稍緩者有內癥重而外癥稍緩者又不可謂之二也惟在醫家於先後分合輕重處審而治之也

治血熱毒擁五法

一曰安表表熱盛則痘必漧枯表太涼則痘又冰伏安其表使無干枯陷伏之患

一曰和中裏熱盛則閉結裏太涼則泄防和其中使無便結泄防之患

一曰勻气气擁盛則腹脹滿勻其气使無壅盛喘滿之過

一曰透肌熱毒抑而不得伸越則腹脹狂亂透其肌則熱毒伸越而逹表也

一曰解毒毒气彌盛則表裏受傷者重而嬰童難任解其毒使內外有所分銷也

誤藥致變

誤投補劑則必喘脹詀狂咽痛口瘡邪得補而愈盛也誤投熱劑則必咽痛悶亂失血便閉气得熱而愈亢也誤投澁劑則气道阻塞腹脹喘急是欲其出而閉之門也

血熱兼气虛

初發先宜涼血解毒則五六朝之後可以並力補气助漿若初時不涼血則毒不解至六七朝勢必用參茋補助漿必不來而反滋毒火矣

熱癥似虛

初熱放防神思昏亂足冷痘水如水窠惟有唇腫口渴可以解其火癥若反以气虛治之十無一生

虛癥以熱

脾虛不能勝毒毒气上蒸滿臉紅赤狂言亂語似熱非熱此虛癥似熱也不可妄用寒涼以致脾寒作防陷伏作脹也用六君子湯加生薑發之則脾彊而毒自透矣

熱癥變虛

如或遽用寒涼滑防之劑毒爲寒欝必致內傷脾胃外冰肌肉脾胃傷則飲食減而溏防甚則洞防無度而遂致虛寒肌肉冰則熱蒸之气不行腠理閉塞痘不肥大難發難漿而成陷伏此熱癥變虛也於六七日後見之便從虛候人參黃茋肉桂丁香木香異攻散亦不忌

毒壅痘癥

乃毒气壯盛外爲風寒所或肌厚肉粗腠理堅閉肌竅不通經絡阻塞使淸气不得引毒達表循竅而出則熱毒壅遏於內矣故初癥壯熱毛竪皮燥睡臥不寧腮紅睛赤气粗煩渴腹脹便閉面浮眼張喘急詀狂驚搐多啼多怒是也治宜升提發散爲主佐以透肌解毒則熱毒易透矣又須得平乃止不可過劑如或過用寒涼誤投溫補及澁劑其害與血熱無異見防之後諸癥悉平勢將行漿用益元透肌散加減漿足之後用保嬰百補湯調理六七日外尙有紫色漧枯及靑灰白陷者若無冰硬泄防之癥皆熱毒內攻而然切勿誤用溫補只有奪命丹大造保童丸談笑博金丹一字金百祥丸豬尾膏牛李膏獨神散皆可選用附毒壅痘案於後一痘紫色而不起脹乃毒盛壅遏也以紫艸紅花蟬蛻煎酒調獨聖散又以犀角地黃湯治之紅潤起脹而愈一痘血熱毒盛初時純與涼血解毒用犀角【二兩】石膏【毎服五錢】服過五劑至十朝略用人參【一分】托漿十二日外漿淸痂薄用助托藥加綿繭帶蛾者七枚糯米一錢渴時卽以麥冬粘米蠶繭煎湯飲之又發水泡數个漿痂暗長灌爛徧身復用茯苓苡仁白芍黃連甘艸生地地骨皮山藥蓮肉木通連翹牛蒡子荊芥金銀花地骨皮調理而愈又實癥似虛

如初見嘔吐則知其毒不得伸越諸逆衝攻皆屬於火是也或因寒冷所搏或因乳食不節或因冷暖相拒並以升陽發散爲主少加下引之藥如豬苓澤防木通竹茹及薑汁炒黃連鹽水炒陳皮之類如初見泄防則知其毒脾胃不得外達則毒從下陷尋竅而出所謂熱毒下注是也古云未出而泄者生旣出而泄者死亦只以升提發散引毒達表則內泄自止若兼傷食而泄輕則加消化之劑重則從之可也如初見防不思飲食者則知毒气在內不出二便閉澁腠理阻塞腹脹喘急自然不思飲食也亦只以升提發散引毒達表則熱气有所伸越而臓腑和平飲食自進矣毒擁之痘若遇嘔吐泄防不食三癥似虛非虛者若誤用丁香肉桂半夏生薑等藥是以熱攻熱而轉增煩劇也若誤用人參黃茋茯苓白術等補藥是邪得補而愈甚入口立死也他如龍骨荳防𨿽能止泄麯蘗砂仁𨿽助脾化食皆不當用於壅熱不食之癥智者鑑之毋忽

實癥變虛

毒擁之痘如發散太過必致肌表空虛元气耗散內灌淸漿或虛胎空殻或癢塌外剝或潰爛不收皆表虛之過也表旣虛則元气從此耗泄而內气亦不能以自守易成泄防泄防不止遂成虛寒而气脫毒入內攻煩渇悶亂寒戰咬牙無所不至矣故𨿽實熱之癥於七八九日曽經泄防虛癥旣明者皆可従虛治蓋內虛者毒必陷伏以成內攻𨿽有腹脹煩渴喘急皆毒入內攻而然非實熱也人參黃茋丁香肉桂附子白術茯苓木香之屬亦所不忌

熱癥變寒

如或寒涼太過及驟用寒涼必至冰伏泄防泄防之後熱气自散其气亦虛气虛必寒又宜用溫補是初癥爲血熱爲壅遏至於五六日後身反不熱肌膚冰冷痘瘡不起焉得不用溫和使內气暖而外癥始和也加生薑肉桂川芎等藥如無冰硬等寒癥切勿誤投溫劑

如無泄防之癥切勿誤投木香異攻散蓋塌癢倒壓漧枯而無泄防冰硬之患者多因熱毒內攻而然也又宜用百祥丸豬尾膏凡邪气壅盛隧道阻寒而猝然死者有之禁錮寒涼故也若根暈不散尙可望活宜置放患人於涼處以徹其熱亦能復蘇毋因其气絕而遂舎之也

治法遡源

痘癥大綱曰气虛曰血熱曰毒擁是矣而不知不止气虛也尙有血虛有气血兩虛者矣不止血熱也尙有气熱有气血兩熱者不止毒壅也尙有風閉熱閉食閉元气毒壅而閉血熱毒擁而閉者

若遡其源而論之如气虛一癥卽可該血虛在內蓋血無驟補之理而气有生血之功气虛用參茋芩術气虛而寒則加姜附丁胎骨暈蛋血虛用芎歸地芍血虛而寒則加參歸姜桂鹿茸河車然使血藥而無參茋其何能令血以化漿乎故气虛可該血虛也如血熱一癥卽可該气熱在內蓋熱分气血兩途而治惟涼解一法气熱用黃芩石膏地骨皮天花粉元參知母麥冬山荳根然使气藥而無潤劑其何能

養陰以退陽乎故血熱可以該气熱也如毒重壅遏一癥𨿽病源不同而治則或疎或解或攻或利

疎藥如麻黃元荽蘇葉桂枝升麻葛根活獨活荊芥防風角刺蟬蛻僵蠶蟾酥麝香之類

解藥如黃芩黃連山梔黃栢石膏絲犀角羚羊龍膽連翹牛蒡紫艸靑黛金銀花燒人屎

攻藥如穿山甲天靈蓋雞鵝腦雞冠血蟬退僵蠶全蠍蜂房桑虫暈蛋胎骨利藥如溺赤澁用益元散火府散車前子木通赤芍山梔蚯蚓人中白大便閉用芒硝大黃梹榔枳殻枳實瓜萎仁牛李子元眀粉桃仁麻仁郁李仁大防

毒重系表熱者

夾疹斑眼紅唇裂痘凹不起遂攻倒靨後爲潰爛爲毒不解利則陽盛無陰以相濟而死矣

毒重系裏實者

煩渴大便祕結小便如血或有燥屎旁流淸水詀語尋衣摸牀神昏若不解利則毒反攻臓腑

毒重系表裏俱熱者

痘初出卽焦黒乃血不能流行三焦喘急腹脹此危癥也非大發大下之味不可救用消毒飲或當歸丸通闗散千里馬三乙承气湯看輕重後亟以解裏熱得利後用紫艸飲加味四聖散調下無價散以解表熱用胭脂塗法得痘轉紅活漸起發者吉更幹黒者凶或用雙解散加芒硝或全料通聖散大劑服一劑而前癥悉平痘子出現稠密者復用十全大補湯去肉桂加防風金銀花連翹桔梗調理火癥痘須辧气血表裏

明辧表裏气血虛實寒熱

痘毒非火不發非血不榮非气不充故痘之生長收藏全慿气血而气血之中各有虛實寒熱之異故包褁束於外者表也充拓運化於內者裏也爲形爲衛能突能圓能拘能領能含能逐能黃者气也爲色爲榮能載能附能潤能漿能紅能活能收能斂者血也總計之有八癥焉痘之形色有四曰毒壅曰血熱曰气虛曰血虛痘之癥有四曰表實曰表虛曰裏實曰裏虛見防稠密形不尖竦痘色黯隠隠不出者毒擁也見防深紅漸變紫黒夾疹夾斑者血熱也淡白平塌頂陷皮寛者气虛也色淡根散與肉無異者血虛也身熱防汗者表虛也壯熱無汗喘促而浮皮焦肌痛者表實也精神困倦唇舌淡白者裏虛也狂亂气粗渴飲善食唇燥面赤舌胎黃白者裏實也以形色而分气血之虛實以癥而分表裏之虛實似乎二也然毒壅與血熱同爲表裏之實血虛與气虛同爲表裏之虛肺主皮毛脾主肌肉肺主表脾主裏似乎二也然虛者必寒脾肺虛寒則表裏虛寒矣實者必熱脾肺實熱則表裏實熱矣肺主气腎納气肺腎寔則气實肺腎虛則气虛肝藏血心主血脾統血心肝脾實則血實心肝脾虛則血虛气不可虧虧則陽防不及而圓暈之形不成血不可盛盛則陰乘陽位而倒靨之禍立至總之邪气盈則實元气衰則虛若邪气本虛元气本實則無病明此表裏气血虛實寒熱八字思過半矣辧之旣淸治之宜早壅者疎之寒者溫之熱者涼之虛者補之實者泄之平者調之但痘子變遷無常色若一轉又當變通抑其太過引其不及然欲辧明表裏虛實气血寒熱當以舌色爲綱則萬無一誤矣

表裏气血中和

稟受衝粹體健便調乳食如常六脈洪盛紅潤勻朗綻突漿滿此不必服藥者也

表裏虛寒

此逆痘也急用溫補脾肺气血補气則脾胃自壯後必無陷伏之憂補血則榮衛周流毒盡而無凝滯後必無癢塌之患用保元湯四君子湯四物湯加木香肉菓丁香官桂附子或無上飲木香散異攻散以助

膿收靨灰白痘兼泄防腹脹口渴气促者此非熱渴乃血虛气弱津液竭也用木香散防脹用酒調無價散

表虛寒

灰白昏暗陷頂倒伏防熱有汗作癢難靨表虛不補則成外剝險癥也治宜實表補气爲主補血次之以保元湯爲君佐以桂枝生薑防風凡用黃芪當在盡出之後用熱藥當在毒盡解之時

裏虛寒

精神困倦二便淸利身體寒涼口气俱冷飲食少進唇口淡白涕淸吐防出遲作癢裏虛不補則成內攻之癥也治宜益气溫中補血兼補气用白術散爲主佐以人參陳皮厚朴丁香官桂附子

表實熱

稟厚毒重初防頂焦漧枯黑陷無汗作痛難出易靨二日或發斑疹疔毒四五日或發水泡紫黒焦枯七八日或發膿泡防頭綻突根腳紅紫表實過補則不結痂險癥也宜淸涼解毒爲主分利次之以升麻湯爲君佐以柴胡黃芩荊芥連翹蘇葉葛根麻黃

裏實熱

大便祕結小便赤澁身熱鼻幹口熱唇燥煩渇能食出快作痛裏實過補則發毒險癥也宜解毒而兼淸涼二三日前熱毒盛裏癥急者少加大黃芒硝利之亦釡底抽薪之法也以解毒湯爲主佐以知母黃栢麥冬車前滑石木通地龍火盛毒熾焦枯黒陷若有痰先用抱龍丸以降痰隨用紫艸蟬蛻湯調無價散裏熱腹脹便祕者用皂蜜防導之

表裏實熱

稟重毒深險癥也急宜涼血解毒涼血則不紅紫解毒則不黒陷若靨時潰爛狂言弄舌癡醉之狀此因先前失解而實熱有餘也須用錢氏涼解法以當歸化毒湯加紅花紫艸丹皮黃芩辰砂益元散加蟬蛻黃連犀角生地荊芥牛蒡此癥以和解湯

爲主

脾虛

初標焦枯紅紫黒陷煩渴妄言六脈有力是實熱也如根窠紫黒色黯枯燥腳塌不聚此脾虛不能運化以致毒滯肌表血散皮膚若作熱治誤投涼藥致傷脾胃毒陷內攻必口臭舌胎牙爛不救多矣

表虛裏實

大局發快收遲當於解利中加發藥

表實裏虛

大局伏陷倒靨當於補藥中加解毒藥

气虛

自汗寒戰吐防咬牙咳無痰其聲閉澁右頬屬肺上有防黒色【黒爲水色金之子子能令母虛也】防期膿期痘色淡白根窠防紅頂不堅實平塌凹陷摸不礙手飲食少進倦怠無神毒易內攻陽衰而多寒宜溫補气虛不補則成下陷始終以保元湯爲主以四君子湯加木香川芎當歸爲佐虛寒加丁香官桂漧薑附子泄防加訶子肉菓痘初發熱气虛用參蘇飲

气實

咳痰血不絕喘促鼻塞鼻燥煩燥二便閉澁左頬屬肝上有防黃色【黃爲土色金之母母能令子實也】陽旺而多熱气有餘便是火毒壅而气益熱則又發泡矣險癥也始宜淸肺湯加人參前胡杏仁白芍元參地骨皮旋覆花气熱加黃芩

血虛

色淡根散與肉無異胃燥暗紅而散漫以手摸過卽轉白痘上如寒毛竪起枯澁不活頂陷發癢唇口淡白面色靑瘦指甲微白枯黯淡白尖頭不起𨿽見起發亦無光彩不圎滿而難漿易致外剝宜溫血補血用四物湯加荊芥防風連翹甘艸後隨形色用藥如保元湯加川芎當歸白芍木香甘艸鹿茸阿魏河車黒姜熟地涼血用芍藥紅花加山查以消參茋之滯加木香以行滯气血自活也血虛多寒寒多傷血者目靑筋縮嘔吐淸水血凝不活宜加漧薑

血實

初防淡紅明亮四五日間頂若水白根窠紅活透頂綻凸作痛作漿此活血毒輕也治宜和平疏導用紫艸荊芥白芍紅花山查生地丹皮連翹牛蒡升麻甘艸若初防卽深紅漧燥漸變紅黒是血過盛也血實者多熱陽火反爲陰血所熱傷血者火摶其血則發丹斑矣初防卽面紅目赤泄利稠粘狂妄腹脹煩渴詀語不睡黒陷成疔險癥也治宜涼血解毒用犀角黃連黃芩黃栢山梔石膏靑黛生地紫艸桃仁紅花桑皮地龍白芍荊芥連翹初時用十神解毒湯後用太乙保和湯加減虛痘亦有白陷不榮不得已而用補血之藥當歸白芍亦有痘防繁紅有似血熱不得已而用涼血活血之藥紅花生地紫艸並用酒炒以抑其潤下之性酒力直達肌表則補血活血之中有升發之妙無腸泄之患矣血熱燥癢宜涼血活血用黃芩黃連紅花生地丹皮首烏元參蟬蛻

痘色根窠成片近黒

黑如黑烏羽而有沙眼摸過轉色者尙有活血之意如無雜癥猶可救若黒如煤炭者此血死不治有脾虛不能勝毒毒气上衝滿面紅赤狂亂似熱非熱淡紅赤色須細察之若眞實熱根窠必紅黑堅結而不散濶塌不聚此則根窠𨿽紅猶如防火過路焰焰紅光乍見乍止色必淡白塌散而不堅乃脾虛熱也非血熱也此與脾虛不能化毒同義要兼內外癥參看看法甚微全要穎悟若妄用涼血之藥則脾愈寒而毒陷伏泄防脹滿之癥作矣果能認得的是脾虛急用扶脾之劑則脾彊而毒自透矣用六君子湯加漧薑官桂

气盛血旺

尖圓明潔起發堅硬人事彊壯皮膚燥澁治宜涼血滋陰用滋陰潤燥湯

气血兩虛

根窠淡紅起發虛軟大便微泄人事軟弱治宜溫補气血用十全大補湯

气旺毒輕

點小而髙根斂圓淨先出先長日見活動光潤鮮澤堅實礙指頭面疎朗飲食不減是也

气虛毒重

點若蚊咬滯而不起𨿽起濶塌皮薄而軟斜視若無面唇先腫小者稠密大者平陷是也

毒滯血凝

頂若火刺紅而漧枯紫而昏暗夾斑帶疹白而枯澁色若鋪塵是也

毒重壅遏

爲風寒所抑或肌肉粗厚腠理堅密不通經絡阻塞不達淸陽之气不得引毒出表以致熱毒壅遏於內初時壯熱毛直皮焦睡臥不寧腮紅睛赤气粗煩渇腹脹便閉面浮眼張譫狂喘息驚搐多啼是也治宜升提發散爲主而以透肌解毒爲佐得平卽止初用羌活散欝湯後用益元透肌散

腎虧

發藥補藥宜滋補腎水用白雪湯甚妙倘有不成漿者用元羊丹

五虛癥

身冷脈靜汗出二便利謂之五虛虛者正气虛也屬陰屬寒𨿽發熱標痘時卽宜溫補誤服寒涼痘卽沈伏經曰五虛宜補是也

五實痘

身熱脈大無汗二便祕謂之五實實者邪气實也屬陽屬熱故發熱標痘時卽宜汗解誤服辛熱痘卽潰爛經曰五實宜防是也

幹瘡濕瘡

幹瘡宜退火止用輕劑如荊芥防風升麻葛根元參蟬蛻連翹麥冬生地當歸芍藥甘艸

濕瘡宜健脾兼用風藥或利小便如防風白芷人參白術黃茋茯苓苡仁澤防

心經癥

心火盛弄舌或不能言急者名蛇舌用蓮子赤芍黃連舌捲舌裂用黃栢知母舌胎黃白倍加

黃連舌胎黒白用生地黃連犀角汁舌黒用元參舌白用黃連舌心黒痘急撥破敷四聖散平復者可治突出者死

肝經癥

肝火盛目不能視或眶赤痛以柴胡爲君佐以黃連生地龍膽艸甚者用銀柴胡熱見愁防眼法

肝肺風熱眼白紅腫用黃芩黃連磨犀角汁

脾經癥

脾火盛口不能開或唇腫厚魚口倍加葛根水孛花魚口甚者加梔膏胃火盛口气太臭多加白芷石膏口痛用薄荷湯含繳拭或爲擦之唇口腫裂內服石膏黃連葛根知母黃栢外用銀鍼刺破防以雄黃硃砂密水調四聖散鵝毛蘸頻敷之唇燥舌胎用熱見愁便閉用千里馬

肺經癥

肺火盛鼻不聞香臭或鼻孔漧枯靑黒用酒炒黃芩山梔咽喉腫痛痰喘以桔梗爲君以杏仁枇杷

葉前胡爲佐甚者另服保元湯乳加薑汁咽痛用甘桔湯加升麻元參射幹山荳根汁吹龍硼丹六日內發喘必毒物所致多加川芎桔梗枳殻以防其毒咳用杏仁桑皮三白艸根馬兜鈴煩悶用前胡枳殻噴加牛蒡子甚者生用

聲音低小用杏仁

腎經癥

腎火盛耳不聞聲或耳輪枯燥靑黑重則用黃栢知母輕則只用生地黃閉癥肌熱用升麻葛根難標用活熱熾發不出用前胡紫艸麻黃蟬蛻風寒閉塞喘脹欲出不出用紫蘇飲皮厚腠密難發用升麻葛根湯風寒痰出不快用參蘇飲加蟬蛻紫艸木通川芎麯糵香附靑皮山查連翹牛蒡極熱風閉加升麻知母

麻黃並退六經火壯熱皮急肉用葛根前胡地骨皮喘脹面浮目怒毛直枯燥加麻黃下救苦丹毒盛綿密用荊芥防風連翹牛蒡有斑疔

用甘菊葉寒用辰砂百骨背痛加川芎柴胡活因跌剉勞力加活血藥因房勞加知母黃栢五心煩熱骨節筋疼加地骨皮

痘疹成色論

初出形色俱佳出透脹灌如期或一種佳痘稍見漿而卽靨或一種奇痘不見漿而收功此十成痘也不必施治初出快利形小色淡气血俱虛此七八成痘也急宜施治稍助其長微釀其膿但不可攻之太過至板黃而不救色暗形枯出不快透气血與毒俱盛此五六成痘也必竭力使之透使之長使之灌否則不救初出快利顆粒甚密頂不尖員微紅而淡气血兩虛年壽天庭之上有防顆大而膿滿者此四五成痘也當稍助其長微醸其膿但不可太過至气血雙脫而不治

凶中有吉吉中有凶

翕樞兩顴峻澄鮮鼻柱天庭一直妍兩陽七道桃紅綻陽睪額顋交灌起又有倉庫特充腴兩臉中間襯委紅囊破旁圏反見佳徧身黒痘內藏元時多聲啞驗喉中紫紋挑斷毒難攻眾痘不起注命生【疔名生兩足掌】剜除惡毒活分眀【已上是凶中有吉】兜含錐疹正中央腕前寸地如錢突一防紫梟形掌內穀道兩傍如石硬鼻凖忽然一鍼黒齒縫兩邊鉗硬背心正座如蚊蛟樞翕肚腹痛不休卵中腫痛鮮血流臍上尾尻焦紫腫天柱中心𨿽黒防頂防中心腫突起足指縫中蓮子硬頭眼腫痛尿黃色【以上是吉中有凶】

防生痘訣

出來防防粒如珠不聫不並各安居色似桃花紅帶淡形如星斗朗然稀不灰不白非焦紫日月兩角分明起心部陽眀顆粒勻眉梢腮頬脾家許漸次添來不湧齊熱過三四日標施包束完固無破損蒼老結實豈防漓气交血防兩分明粒粒可數礙人指方廣勿先臨垂珠無防起法令有龍蟠眼眶無虎踞動气不栽蓮山林不揚幟一粒到唇軒稀朗應無比顴阜色光明太陽不阻滯眼角掛蟠桃全身少疔累手軸不粘連虛泡何由起上腕不煤斑詀躁何由至伏枕不先馳埋軍豈鋒利門闌不僣截賊自潛避喉結少垂紅何愁食不貯淚堂無懸井喉爽不鳴鋸此是生痘訣勸君須熟記

吉痘

渾身壯熱忽時驚厥逆畨睛嘔吐增口渇舌漧顴臉赤頭疼汗气自蒸蒸胸前燥悶誰驅遣靜中詀語故頻仍飲食如常脾得令此花端的是佳徵

輕者三四出大小不等粒頭面稀少佳胸脇不爲密兩顴不甚多根濶紅活色肥滿潤澤光眼中無者吉飲食如常二便調紅活結實形色髙身涼手足皆溫暖響亮聲音動靜饒

防死痘訣

初出之防紅帶紫發斑之癥五日死初出滿防連肉紅七八九日气絕耳斑如錦文六日終斑靑頃刻入冥中痘出如疿無縫者摸不礙手勿治也若如湯泡及火燒十日癢塌死不饒痘出腰痛腹痛起煩躁紫黒口臭死頭面一片如胭脂六日死去何必疑頭面腫浮痘不腫胸髙而突不治重頭白面光根不紅久後破死無膿無膿癢塌十二期有膿血者不死醫如麻無縫痘不好聲啞气絕命皆危二癥灌膿痘色光此乃傷風參蘇當若是哭泣喉啞痘色光眀也不妨痘色不好聲又啞斷他必死無或假捲舌縮囊目無魂飲食挫喉必難存紫泡刺破出黒血便中腸垢不治論吐防若甚又不止蚘虫出者死期至已出未出聲音變先痘後驚藥不驗三日根窠全不起紅腫如君莫治頂陷有眼似鍼穿又加紫黒死決然根窠紫黒血漧燥又不起壯亦難療陷伏腹脹不飲食神昏气弱命不測腰痛腹痛或不痛紫防不發藥可用悶亂不寧兼黒陷神气昏憒魂已散灌漿之時純淸水皮白而薄水泡似無知徒謂此好看三四日後抓破死灌膿漧枯無血水此名空倉痘乃萎泄防不止二便血乳食不化痘爛絕灌時二便全不通目閉聲啞癥亦凶腹中脹滿肌肉黒若施醫治必無力當靨癢塌無膿血皮如血殼卽幹絕寒戰咬牙禁口者手足戰掉勿治也目閉腹脹過膝冷煩躁痰喘救不醒痘子一片白無神不思飲食困沈沈賊痘灌膿切莫欣誰知邪毒內攻心灰白痘中疔決有遲穿筋骨難措手初形尖聳硬如鍼𨿽然稀少个个疔面部痘隠手先泡天庭未起捲簾生胸前紫黒司空黒鼻孔如煤聲啞澁飲食不進吐頻頻汗流不止便紅極腹脹防利眼不合摸衣直視怕人入哯舌揺頭天柱折痘方形起指甲黒此是死癥君須記

不治癥

小兒痘多小船重載抱鼻芝麻拖腮碎米白虎排牙吻內腫硬蟒蛇當道唇中翻疔紫密攢胸轉加煩渇頂陷可醫陷頂難治火虛可醫虛火難救棲霞落日面紅若電云掩天庭毒多妝防

壊病勿治

發熱吐利並作者此毒火內攻令其上下得出也勿驟止之痘出而猶不止宜急止之恐其內虛而毒伏不出也自此以後吐利不止者壊病也

發熱驚妄者內熱也急止之痘出之後反加詀妄者壊病也

發熱腹痛者有毒也急攻之攻之不已乍見乍隠者壊病也

痘出糢糊者毒甚也急攻之顆粒不成但加虛腫者壊病也

痘出焦黑者毒深也急攻之痘潤不回反見幹沒者壊病也

痘出帶水者肝病也急解之若生癢處致破損者壊病也

痘癢破損者肺病也急治之破者不灌空中無病者壊病也

痘破成者毒攻也急救之痂皮不結深潰出血者壊病也

頭面預腫或疫痘也急解之其腫忽消解而不消者壊病也

五經絕

寒戰咬牙手足搐搦者爲肝絕直視揺頭汗出如珠者爲心絕嗆喘鼻煤聲啞悶亂者爲肺絕溲便遺失不能自禁者爲腎絕

決死期久近

沈虛明曰欝而不出三日出而不齊六日不起脹九日不灌膿十二日內攻皆死於十二日不痂皆死於十五日此死之日期也毒陷於脾者泄而死毒壅於胃者漧枯紫黒而死欝毒未解者喘促而死此死之癥狀也若王莭齊則以虛寒實熱分日期其曰重癥屬虛寒者毒多而气血不足不能灌漿成就必九日後變癥而死或延十數日方死屬實熱者不過六日而已蓋痘毒自內出外三日毒尙在內至六日則當盡發於表七八日成膿而結痂矣若毒盛不能盡出至六日反內攻臟腑而死矣又有三日而死者由毒盛不能發泄臟腑又傷故其死至速也惟防以死不防以日始爲方家

凶痘訣

煩躁悶亂語恍惚嘔唍泄利不飲食幹焦黑陷或塌爛頭腫目閉唇燥裂食啘水嗆喉潰爛寒戰咬牙啞色暗腹脹喘促四肢冷七惡見一必當凶腹間一帶丹纒腋下一條如火絡

重者一齊出如蠶身瘇密灰白色不明頭溫足冷石稠密渴增防身冷腹脹急兩耳後核腫舌根硬絕直顫中焦珠起兩手錐紫腫熱蒸日夜汗如雨靑臉唇軒影黒憂詀語怕人常見鬼摸牀尋衣自垂頭腰疼足冷腹絞痛便防咬牙囊腫浮竅中流血疹斑發惡渇狂煩七日愁嘔吐頻頻食不進更兼尿涸祟來仇熱時紅燥唇如裂舌白端知命不悠熱愈忽然徧身紅毒气沖心滿體攻縦然三四間花蕋決是幽防見主翁熱盡才瘀不見瘡忽然二眼腫難當饒君𨿽有微紅蕾前期七日定恓惶心窩宜少不宜多窩多必死見閻羅紫痧黒斑終朝死紅沙靑斑三日難

冷粥結面方歪爿片胖蠶形體死日立至灑珠防黑靑黛顏色餈糕爿片通連貫串疙瘩無漿七死九殄油光黍粥胎源惡毒內有紅紫早辦棺木鬂邊紅不發其盤人中平滿腿腫必危

仁端錄卷四﹤子部﹐醫家類﹐仁端錄﹥

欽定四庫全書

仁端錄卷五

明徐謙撰

陳葵刪定

按期調治

痘毒之發也全賴气血以化之气血之運行也又賴元气以主之故痘之生長收藏猶夫四時之气自有定期過與不及皆乖也𨿽其變局靡常不外表裏气血虛實寒熱所貴明哲之醫調之適中耳不但藥餌不可輕投凡服食起居一切禁忌不可忽也

發熱賦

欲決重輕先觀發熱熱防毒少熱甚毒多大熱安靜兮毒隨熱出小熱煩燥兮毒與熱畱凶變莫測兮又熱又渇輕疎可許兮乍熱乍涼是故初熱悠悠身熱尢宜气息和平二便如常面容不攺兼之睡臥安寧便見痘來順候【順癥】如或肌色靑而防白精神少而倦怠再見便溏哯乳痘出決然不振此癥斷作虛看只宜補益爲要【虛癥】若乃腹滿口張煩躁便祕肌膚燥而毛色焦口气熱而身燔灼又加譫語妄言此癥均爲蓄熱【熱癥】五竅不通須防失血點來隠隠出恐復顚吐乳更兼札眼面靑又見搖頭狂亂忽生發驚先兆【逆癥】呵欠頓悶兮肝木之因咳嗽噴嚏兮肺經之象手足稍冷而昏睡兮脾土困於中央面目帶赤而驚悸兮心火炎於膈上惟腎無癥耳尻則涼泄防者邪盛於下嘔吐者邪盛於上气逆而腹疼隠隠毒盛而腰痛皇皇心熱甚而驚搐脾邪實而顚狂口燥咽漧肺受火邪而液竭便鞭溺澁腎因火旺而津亡【五臟所現雜癥】是故熱甚者只宜淸涼發散不宜峻用苦寒發散則毒得外出而熱自解苦寒則毒反冰伏而出愈難未萌先防有熱癥莫作虛看無熱癥便爲虛論止熱防以淸涼重加發散治虛溏以溫補仍出開提【淸溫𨿽異發防開提則同不過略分輕重耳総要提發毒气在外】

發熱辧

病有似是而非似同而異者卽如發熱一節須辧而治之手足指防冷面靑而慘煩悶惡寒左額有靑紋無汗頭痛脊彊傷寒也手足指防溫面赤而光鼻流淸涕煩躁自汗惡風傷風也【陽以煦之故有淸涕風者陽也若傷寒則冷冽以燥之焉得有涕若熱驚熱丹等癥又是火以燥之直是陽气過分處故亦少涕又肺主皮毛風傷表故有涕若表邪傳內則當見膿涕矣】眼胞腫而右額有靑紋身熱而腹額最盛或夜熱晝涼面黃腹脹不食或吐或利腹痛傷食也身熱而倍能食唇紅面赤小便閉脇腋下汗皮膚赤色時時啼叫丹熱也面赤面靑額中有靑紋手掌心有汗【心包絡也】獨處不寧【丁由外觸】手脈絡防動【此撩驚也如冬天欲發大風必有撩西風之候】驚悸此驚熱也唇上下汗出唇中間起一白泡及耳陰冷者變蒸也目閉面赤者胎熱也【目𨿽肝經乃五臟精華周身變革自欝抑先徴於目】雜癥之邪由外而入痘瘡之毒自內而出雜癥只在一經痘則五臟之癥俱見故面燥腮赤呵欠頓悶乍涼乍熱眼澀含淚睡中防驚咳噴嚏譫狂吐利紛然雜出止是耳骩冷尻冷中指冷耳後顴上俱有花紋赤縷乃爲痘癥耳熱有輕重有熱一二日卽出者【名鬼箭帶驚可救】有熱五六日出者【名愆期險癥也】有熱七八九日出者【名逐盧】此皆太過而正不勝邪愆期則气凝血滯惟熱三四日痘一出身卽涼爲正毒輕卽或出齊後有再熱者亦不妨所謂蒸漿熱也故曰五穀不遇熱不結痘瘡不熱透不徹熱太過者眞元燥熱不及者陽明竭

發熱類

熱宜早退痘毒與時气相觸而動內傳百脈外注皮膚故熱者痘疹之常也但熱甚毒甚熱防毒防防者勿藥有喜甚者必在初熱時調之宜早觀其毒重神昏卽以淸解之劑投之或發表或攻裏在所不避必使一晝夜表裏通和熱退爲佳蓋惟解毒則熱必退退則自然明朗稀少若不早爲疎通表裏則毒無出路小毒釀成大毒迨至出齊則順逆險大勢已定無可挽回矣【發表攻裏二大兵也先天藏毒非周身和暢气血無阻者不能盡出故必大兵乃可取效於一時】𨿽然熱又不可驟遏也痘非熱又不能鬱蒸而出但須輕解之毋令太甚耳

用藥須審發熱防甚若初發熱渾身壯熱熇熇然不渇淸便自調此邪在表拂郁於肌膚之間宜用淸揚之劑發之升麻葛根湯甚者羌活湯初發熱表不甚熱煩躁不安口渇小便赤澁熱在裏也宜淸解之用紫艸膏保嬰丹辰砂六一散犀角黃連黃芩山荳根之類初發熱熱烙手目赤鼻漧唇燥小便赤大便祕煩悶不安此表裏俱熱毒气壅遏也宜發表通裏用雙解散惺惺散初發熱若有大熱當防利小便使心火下引而泄宜用導赤散爲上加味連翹升麻湯如熱甚痘出紫黑者卽於解散藥內化下保嬰丹一丸能令重者輕輕者愈或用敗毒散化下稀痘丹年紀大者亟服消毒化斑湯初發熱有小熱則不宜利小便以損眞气但當解毒用犀角地黃湯紫艸湯消毒湯玳瑁湯如聖散

汗後熱猶不退宜急服解毒退熱湯更研辰砂末水調塗眼可免眼患不宜用紫蘇麻黃姜

蔥

汗後熱不退而煩躁譫語宜用敗毒和中散

痘旣出而熱猶甚者此毒未盡解難治之癥只宜解毒利小便用加味升麻湯

熱久痘不出蓋發熱三日見痘者常期也如經四五日痘猶不出熱勢不休者當分內外虛實以治之如風寒外郁閉塞鬼門痘影焦紫毒郁在內非用麻黃解毒湯防汗之則不解必要發出鼻汗

發熱順癥

耳後紅筋色淡脈浮大而數身無大熱腰腹不痛神淸气爽身熱和緩飲食如常二便調適三日見點堅硬礙手肌膚溫如潮潤唇舌滋潔無胎聲淸亮睡中防驚

發熱逆癥

耳後紅筋色紫脈沈細而遲一熱出齊惡寒戰栗煩躁喘渇吐瀉昏睡熱如烙手眼紅口唇紫黑破裂胸髙而突目閉無魂初熱遲見紫斑吐瀉有蛔虫初熱舌焦黑黑點聲啞噦噎神昏腹中大痛腰如被杖見點而痛不止若表過痛止可治表後痛甚者不治頭面一片紅如胭脂頭溫足冷昏悶如癡渇飲不食下血吐血九竅流血掌紋出血齒綻出血頭紅唇白更加形色不善初熱腰痛而後見點點燈照心窩及周身皮肉有紅紫成塊此毒壅不出亟與解毒散血猶有可生之理面有大痘數點而痘不出復不除熱亟爲挑破塗四聖膏遲則不救見點於眼角印堂髮際頂上復發大熱一齊湧出及出痘後熱一次又出一次者均不治之癥也

發熱三日癥治

發熱第一日初發熱癥似傷寒但耳尖鼻尖中指尻骨俱冷爲異耳須看熱之輕重以定毒之防甚也輕癥初發熱乍進乍退或身熱而不思睡卽睡而目不迷口不甚渇人靜神安小便自利淡黃肌肉溫平潮熱唇舌滋潔無胎聲音淸亮睡中防驚便實如故是也其痘必稀不須用藥卽用藥亦輕劑一服便止不可發盡其熱反致痘難出也重癥熇熇發熱蒸蒸作渇昏睡睡卽目迷口燥唇裂小便甚利尙未全郁在內人半靜神半安煩躁昏悶其痘必多急宜解毒發表主治如升葛柴苓荊防翹查通芎赤芍之屬或參蘇散去參重劑濃煎卽以此方再煎消毒飲重劑一服畱一盞調下小無比散如未效調大靈丹必驗危急痘一發熱面耳灼熱手不可近唇裂舌胎煩躁口渇發狂惡寒煩悶目內白睛紅兩顴頰皆紅二便閉澁是也治以通泄爲權惡寒用蘇桔湯加元明粉或千里馬惡熱宜單下與前癥俱以舌胎爲增減不可拘初不當下

之說此又百中一二又不可遂以爲常法如唇舌滋潔無胎𨿽見惡癥切不可妄下損人先服通聖散一劑渣勿再煎少定以消毒飲合參蘇飲煎頓服畱一盞調大無比散或大靈丹看肥瘦加升麻葛根人弱者通聖散去大黃加紫艸元明粉

發熱第二日熱當漸減乃爲順也若譫語驚狂尋衣摸牀失聲叫呼渇欲飲水乃熱毒太盛也亟治之用參蘇飲合消毒飲加連翹山查煎調大無比散甚則大靈丹如不效再一服以人靜神安爲度須看形體黑白肥瘦加減解毒去痰之劑

發熱第三日熱漸輕爲順大抵發熱三日之中乃痘毒將出未出之際務令熱毒發出於外乃爲先著闗鍵故𨿽有熱癥猶當以痘爲主若熱反加於前者是熱毒甚於內風寒抑於外而不能發出也二三歲兒宜烏金膏一丸加大成散一丸小無比散五分四五歲兒用參蘇消毒飲加葛根麻黃蟬蛻少許則風邪自散熱三日仍吐瀉腹痛驚狂膨脹等癥此由以前起發未透毒气內攻也宜辧身之冷熱以爲調治之主此時有熱宜淸解之以散外邪而諸痘自起初時勿零治雜癥防害元气也止以散托毒爲主解毒以翹查消毒飲爲第一托毒以大成散爲第一如從前未有生發之機不可早用大成散此時無熱癥而身涼者姜湯用大成散亦可最宜保治丸加五仙散三分

熱三日气粗喘滿便血下嘔及面上目中一片紅光見黑斑聲啞神昏此必死之癥由已前失解故也若防粗防喘防啞防紅者十中救一

發熱期內主方初發熱時渾身壯熱不渇溲便自調此邪在表宜以升麻葛根湯主之如發熱烙手目赤鼻漧唇燥小便赤大便閉此表裏俱熱宜雙觧散主之發熱實癥加減法毋論是痘與否只以蘇梗湯爲主加減救苦丹亦同此例前胡白芍【換赤】甘艸紫蘇加防風桔梗【換山藥】紅花連翹生薑蔥煎服煩躁狂熱必用升麻葛根

發熱虛癥加減法以益元湯爲主然後加減前後皆不可易用甘艸當歸白術陳皮升麻川芎桔梗加生薑煎服人參黃茋不宜早用恐補實腠

理痘不易出有熱癥者以沙參代人參

發熱期內應用藥方發熱煩燥不安此熱在裏三黃丸利之腹中痛者急備丸主之咳嗽甚者參蘇飲主之發熱期內雜癥腹痛腰痛作渇自汗頭痛嘔吐泄防驚搐發狂失血咽痛寒戰咬牙

發熱雜癥治法

發熱四五日痘色焦紫毒猶在內郁不出痘此必風寒外郁閉塞鬼門也宜用驚蟄丸發汗則熱自退發熱吐瀉不可用止法惟吐瀉酸臭者是傷食也用消導散

痘出熱不退痘出而熱卽退者必順若熱未退而見標或標後而熱仍不退是毒未盡出也名火裏苗宜服淸地退火湯秦芁湯解肌化斑湯連建升麻湯加荊芥防風靑皮解毒防風湯加升麻但所感不同有寒

气外郁有熱毒內攻均宜散之用十神解毒湯加救苦丹若熱仍不退痘漸加多者審舌與二便舌黃胎便閉用千里馬柴胡飲溺澁用連翹湯二便閉澁用八正散利

用黃芩湯加白頭翁酒炒黃芩調下赤石脂末

身熱壯盛漸變焦紫隠隠不出或肌膚腫亮宜再發之用酒調雞血或賽春雷

一發熱卽齊湧出稠密漧枯紫黑者皆爲气滯血凝毒勢擁盛也惟輕發其表涼解其內爲治稠密之上策用連翹升麻湯加酒炒黃芩紅花或解毒托裏散或紫艸飲疎毒化斑湯以解毒潰熱疎通榮衛令气勻血活也此等癥解之則作防不解則內攻補之則助毒不補則不起亟與三元祕方救之旣能解毒又可溫脾也且活血也服後其色淡紅熱勢已退然後可補則補之熱三四日不出用白術川歸散不起加麻黃面靑無胎從虛治肺胃气實痰喘壯熱煩渇痰郁出不快用防風升麻湯或抱龍丸兼舌胎黃白漧燥用前胡只殻黃芩赤茯苓大黃甘艸或千里馬下之熱至四日面頰唇口帶紅紫色痘不潤澤身熱不退蓋火郁故也用防風白芷紅花紫艸蟬蛻木通煎成膏調小無比散驚狂譫語加大靈丹紅紫斑加紫艸膏熱甚多磨犀角大熱不退煩渇飲水譫妄色紅紫此火毒內攻神不守舍純陽癥也不亟治將成黑陷漧枯用退火回生丹或辰砂六一散

身不熱而止幹焦此內熱也用導赤散倍木通身熱而痘紫焦黑成片此气血分俱有毒宜導心火而熱自退用解毒疎痘湯去麻黃加紅花或四聖散導赤散犀角飲涼血解毒湯露桃花散調元化毒湯去人參黃茋加川芎

身熱气粗口渇二便閉澁此表裏俱毒盛也亟宜涼血解毒袪火用紫艸燈心湯調下大成散譫狂用犀角汁調辰砂六一散根窠紅盛壯熱壅遏黑白相兼灰白色暗肌表不達形似虛寒宜涼血助痘使毒气流暢若解毒後但根窠紅潤能食便溏吉若色轉淡白又當溫補以助其漿虛癥須辧表裏气血痘初虛弱不可驟補須發出毒盡然後可補故補內須升發爲主初色白身熱頂不紅口不渇恐後生疔疹水泡不能灌漿宜大補气益血用八物湯加蟬蛻黃茋肉桂羌活

出二三日熱不退用當歸活血湯加酒炒黃芩黃連

痘苗未放身熱甚用參蘇飲消毒飲去人參黃茋加木通

熱止報點第二日未涼痘苗不增連用四聖散下大成散一日連進三服痘必增

痘出熱盛出齊熱尢重稠密紅紫漧枯用調元化毒湯去人參黃茋

一熱便出此表虛毒盛也用羌活散加紫艸牛蒡蟬蛻煎調紫艸膏保嬰丹若熱不退用羌活散調退

火丹庶可十救一二身熱壯盛腹滿膨脹喘急非麻黃不能開其壅

痘初發熱宜散表

標後發熱宜淸解

熱分大小大熱當利小便小熱只宜淸解不宜利小便驟補

痘前發熱熱防而妄汗之則表虛而痘不起熱甚而不汗則臟腑胎毒天時不正之气無從而散蓋一切雜癥皆由毒气不出之故一表散則毒盡退而他癥自去故當解者急解當下者卽下緩卽生變但不熱則痘又不能出又不可驟遏也

見標發熱防熱不須施治熱甚者防痘太密用淸地退火湯加連翹升麻或代天宣化丸

起脹發熱出後卻熱甚往來煎熬气血不能拘毒而出甚有泄气失血之患宜亟治之用加味升麻湯如聖散柴胡麥冬湯和解湯熱而無漿用鼠粘子湯气血虛者用補中益气湯保元湯附柴胡麥冬湯方柴胡人參元參【各二錢五分】龍膽艸【一錢五分】麥冬【四錢】爲細末每服三錢

附鼠粘湯方牛蒡【炒研】歸身甘艸【炙】柴胡黃芩【酒炒】黃茋地骨皮

養漿發熱痘已出完無餘毒乃又發熱者血少也用保元湯加川芎當歸白芍血少尙有餘毒者此蒸漿熱也用加味連翹飲二劑漿成毒重又發熱者此幹漿熱也不必施治如久不退用秦芁湯養漿時手足熱此毒郁於中也必大小便祕脈沈滑數宜利之用三乙承气湯去芒硝

收靨發熱回漿之後燒盤之癥名幹漿熱不必施治但恐內傷飲食外感風寒以致發熱耳內傷者用木香大安丸外傷者用桂枝葛根湯並用連翹湯將靨忽泄瀉口渇小便短少痘紅潤起壯此內熱也用五苓散加黃芩芍藥煎調益元散服若當靨不靨發熱譫語手足舞亂者此熱毒乘肺無陰以斂之也亟用淸金導赤散或砂仁六一散小柴胡湯若煩躁大熱者此毒火內熾更防陷伏也用葛根解毒湯便祕者用紫艸膏利之若餘毒不退及痘太密身壯熱者連翹爲聖藥也

痂後發熱須辧虛實如頭面手足俱熱二便閉者餘毒盛也亟宜解毒稍遲則痂落後必發癰毒用大連翹飲若只大便祕結熱極毒气散漫者無陰以斂之也用當歸解毒湯宣風散三黃丸四順淸涼飲或歸尾生地麻仁大黃【酒制】甘艸如熱來緩頭熱面不熱手足心熱手足背不熱大小便調精神困倦者此虛熱也用補中益气湯靨後寒熱往來實則用小柴胡湯虛則用補中益气湯加黃芩或重感風寒頭目昏痛脈浮者先用柴葛桂枝湯去其新邪後用補中益气湯倍加當歸白術廣皮或胸膈飽悶脈惡食者用補中益气湯加山查麥芽消之如元气弱脈遲喜睡者用調中湯參麥湯痂落一半忽徧身大熱者餘毒欲發癰也看身有一二處熱甚者卽於此發出也用大連翹飲以退熱便祕加酒制大黃以須熱退身涼癰毒乃消

痘後發熱痘毒一解陰陽俱虛火從虛發有餘毒也每兩臉赤色發於午後是其候也卽有譫狂勿作熱治前後以保元湯加黃連爲主甚則用大連翹飲最要調理否則牙疳目痛咽啞風搐筋牽睡露白睛皆從此起若初失解或過用熱藥致諸熱癥並用消毒飲三荳湯自初至終熱不減非毒气之餘必元气之虛也防熱不必治甚者當辧虛實如二便祕尺脈數能食煩渇者心經實熱也用知母解毒湯疤赤用連翹飲三黃湯四順飲解其裏熱次用升麻葛根湯加骨皮解其表熱蓋升麻葛根湯乃痘之要藥也壯熱用黃連解毒湯煩渇譫語用辰砂六一散脈數煩熱用牛蒡【四兩】甘艸升麻射幹【各一兩】每服二錢痘後兩月渾身壯熱用柴胡麥冬湯形怯脈遲虛熱也用調元湯加知母麥冬痘後若過用小柴胡湯竹葉湯黃連解毒湯而熱反甚者用保元湯加歸身黑姜熟附子自愈附治案一午餘潮熱臉赤譫狂乃火從虛發也用保元湯加川芎當歸黃連而愈一能食便閉身熱口渇乃胃有蘊熱也用三黃湯淸胃湯利之而愈一身熱減食麵黃肌瘦𨿽系內傷而脾胃則虛宜先調理而次消之用六君子湯加山查骨皮而愈一夏令痞滿用巴豆下之稍解而腹滿痢下如爛魚腦彊食卽嘔噯不已足跗痛舌赤澁此暑傷元气陰亡而陽獨存也一頭疼惡寒拘急腹脹內外俱傷也以參蘇飲香砂丸治之而愈一傷食過用尅伐致面黃少食午後潮熱此中气不

足用六君子湯補中益气湯而愈一身熱煩躁唇赤驚掣由於衣被大暖或近火气積溢成熱熱極生風治以犀角地黃湯合導赤散而愈一傷於風寒筋骨疼痛鼻流淸涕用川歸散加羌活牛蒡而愈一大熱無汗乃時行疫癥也用截瘟丹五運丹而愈

報點賦

痘初見點便看形色榮枮一來便見粗肥稀疏可必初出若還屑繁密堪知【辧疎密】頭爲元首之尊最怕防頭項乃闗津之要偏嫌鎖項鼻枕初出兮淫毒犯於天根耳輪先見兮邪火侵於玉軸【辧部位】陸續出來𨿽密猶爲可救一齊湧出卽稀未必全生細細白頭如防漧枯必作內攻啾啾紅點如丹焦萎定成憔悴粗肥蓬項點子不紅終白陷頭尖皮薄茱茰紋起定空漿蚊迹蚤斑刻期而歸陰府蛇皮蠶蛻計日而赴泉鄕【辧形象】肌瘦則皮薄嬌紅黃瘦則痘成褐色至若黑頂皮粗瘡色必然慘黯是故嬰孩之肌色不同未可一例而斷也【辧肌色】只要綻突有神不喜煩紅漧燥色澤神安見點如珠如粟色焦皮燥敷瘡或紫或焦是𨿽帶熱齊出只恐密似鍼頭縱然陸續出來尢恐形如蠶種如麩如防如疹如疥根窠不立腳暈俱無犯此數端俱云莫救【辧癥候】夾斑如同蚊咬惡裂酷似蛇傷乃或螺螄云電此際差爲可救【辧斑】痘將出而熱減兮藥勿妄投痘正出而熱劇兮醫宜早備解其大毒恐郁遏以干枯養其气血欲流行而舒暢未熱先敷數點俗名報痘若還熱久不敷便作疔看先發塊而後發瘡塊名痂毒而必生【宜預散之】先發瘡而後發塊塊名鬼腫而難醫避痘避於隠僻眼胞唇脇必多凶悶痘悶於要處喉背舌胸皆不吉故曰順不增多逆嫌一點冷疔先見諸瘡誰敢彰形賊痘若形諸痘不能灌汁辧認若眞亟宜挑破【辧疔賊】是以裏癥未平痘𨿽出而毒猶在內透肌發散尢宜解毒爲良人靜便調身𨿽靜而痘已發出兼補兼發仍以安表爲主設使內外癥平此候不須過治再看精神勇怯審詳表補何如

標點逆癥

凶痘發於太陽寒水所過之經額上方廣而气逆於太陰之地肺金無气煩燥不食變爲癢破喘急而死凶痘發於陽明燥金所過之經眉稜肩腰臍腹上下太陽脾肺失气大熱不眠無汗大吐逆不安變爲失音挫喉悶亂而死

凶痘發於陰極之地腹中年壽脾土失令腹痛腸鳴嘔噦不食變爲瀉喘寒戰咬牙腹脹色黑歸腎而死凶痘發於手心舌上气逆於面眼如火驚厥煩躁不寧變爲紫黑喘渇而死

凶痘發於厥陰肝經之位肋脇腰腿次發左腮脾土受尅舌胎黑狂亂目直視漧嘔變爲外剝而死

凶痘發於少陰心經所過之位手內府面右頰肺金受尅喘咳鼻衂噴嚏昏妄變爲空殻癢塌搔破而死

初標死癥

腰痛腹痛煩躁口气太臭紫色色白皮薄痘無根窠無血色或根帶一綫三五日卽大如菉豆後決不灌漿成一水泡擦破而死必欲治之宜大補气血或者十救

一二

報點三日治癥

發熱以見點於面部之日爲始此後三日生死判矣天庭印堂元神所歸也气血又元神之所統也故此處先起先灌先靨痂密而癢慘而黯者逆候也毒從虛發信哉

報點第一日身熱點紫不潤是毒內蘊也用蟬蛻湯下無比散驚狂譫語用蟬蛻湯下大靈丹自汗是濕熱燻蒸也不妨气弱不出於防表藥中兼調气藥气勻則出自快以出至足爲齊不起髮根窠不紅無他癥者用保元湯加味四聖散調下大成散放點身涼淡白吐瀉宜溫補用四神散腰痛加肉桂嘔吐加砂仁藿香半夏泄防用人參

報點第二日痘苗斑紅幹紫摸不礙手身熱气粗者熱壅於胃也宜用紫艸湯下烏金膏咽痛加元參形怯難出用四聖散加人參白術山查橘紅以補助之身涼不渇及涼而渇此虛弱而內有熱毒也宜於淸解中帶補元气

報點第三日痘苗當出齊矣若啼哭者腹必痛毒未發也用翹查消毒飲下大成散淡白者虛寒也用保元湯加酒下大成散吐瀉毒乘虛必內攻也身寒用保元湯身熱用淡姜湯下小無比散未效用木通調四芩气粗面赤漧嘔作渇二便閉澁紫黑斑陷熱毒惡癥也用連翹消毒飲下小無比散身溫口冷二便淸利淡白黑陷此虛寒惡癥也用保元湯加酒下大成散

點期主方總以疏風解毒湯爲主虛實照後加減防風荊芥牛蒡連翹山查前胡甘艸點期實癥加減法用十神解毒湯合前疏風解毒湯加減當歸赤芍川芎丹皮紅花連翹木通甘艸桔梗大腹皮竹葉燈心

點期虛癥加減法用益元湯加減爲主人參黃茋甘艸當歸白術陳皮升麻川芎桔梗

點期內應用方藥礞石稀痘丹通利奪命丹天元丹八寶丹三神散退斑散化斑散代天宣化稀痘丹報點期內雜癥夾斑夾疹咽痛身癢頭面腫唇燥裂口臭目赤直視牙闗急

報點雜癥治法

風寒盛致紅紫斑影不起須令熱隨汗散痘出必稀化下紫艸膏又用無比散

脾虛食少吐防毒气內陷不出用托裏十禎散一二紅活惡痘中有一二紅活則元气尙存𨿽凶猶當詳治

初起帶艶防日後癢塌早宜疎風固表消毒使气血充實邪火漸退

病後失於調理內虛不出用參茋內托散

傷飲食陳莝菀於腸胃與毒合並不出用枳實導滯湯再不出者速用小雞破開入麝香一匙亟掩兒臍上候一時方去雞看雞肚內黑色此毒得越也而痘亦出矣內服升麻湯加羌活防風紫蘇葛根川芎以發之或調生雞血頓熱服之

臟腑郁毒非防汗不解一發熱必用防汗藥

驚發痘前此吉兆也驚者陽癥陽被陰衝則壅遏之患息矣照加減法治之若誤服寒涼則冰其毒矣有一驚卽死者必中惡也

雜癥用藥防舌用山梔黃連舌黃胎便祕用三黃石膏湯或用元參桔梗山荳根以防咽喉之病啼叫用燈心黃連薄荷銀花驚搐用燈心木通生地銀花鼻衂用山梔荊芥溺短

澁用車前木通便閉用黃硝枳殻千里馬歸身煩渇用天花粉滿天秋便血用黃連桃仁失血漧嘔用黃連嘔吐不止用竹茹黃連輕者用橘皮譫狂用知母石膏山梔調滿天秋犀角喉痛用桔梗防風荊芥元參山荳根磨汁咳嗽用前胡杏仁頭痛用荊芥防風石膏腰痛用羌活防風知母黃栢腹痛用靑皮枳殻元參前胡傷寒腹脹嘔酸用山查厚朴神麯麥芽疔毒如灸瘡髙聳用賽春雷

外貼四聖散

夾疹有痘出數顆而徧身圓淨疎朗紅活現兩日而盡沒者是疹非痘也痘沒必悶亂煩躁疹沒則人安靜且正痘依然以平劑治之初出大小不一有色如疿者曰夾疹用本方加救苦丹

夾痧有碎紅點隠隠肉間曰夾痧

夾丹與夾痧相似用涼膈散加當歸生地敗毒散加紫艸紅花黃芩夾疹夾痧夾丹必正痘絕佳始爲不妨不然皆正痘之毒盛也能無懼乎

夾斑黑斑黑塊及斑紅如錦紋者不治桃花紅者可治用化毒湯加紅花黃芩蟬蛻紫艸牛蒡或犀角地黃湯紅斑少紫斑多用通利化斑湯

初出如血點帶紫將發斑也有膿及紫血者十救一二宜淸解推利眼胞唇口上下一齊光腫者五日當發斑血泡失血而死

發毒兼痘先發無名腫毒而後出痘者凶宜預散其毒如腫毒止作膿時才報痘者不妨

治逆痘並看痘色頭面未出足底先出逆痘也縱起脹灌漿至心窩內攻大叫昏迷而死早治可全三五用黃連解毒湯防其心俟其出齊至頭面卽重用升提漸使其自上而下起脹灌膿收斂結痂如常法可愈也用保元湯加川芎升提之痘色若好不妨

初出縵頂連肉紅八九日癢塌死或以化毒湯加黃芩連翹蘇木紅花蟬蛻調下紫艸蟾酥二餅

初出水泡後帶白漿不久卽幹其餘不起此未至而至毒盛失序早發者必先萎癘气使然非順也必癢塌死

初點未齊眼角額上先灌數點及痘稀密不同皆死癥也

初時天庭有白防及出痘之後防亦成痘此亦死癥一齊湧出無縫便見尖頭黃色易起灌靨痂但怕漧枯紫黑若靨𨿽薄而色潤澤亦爲不妨

上拘下拘上下拘額上成一片爲上拘地閣成一片爲下拘兩拘成片爲上下拘凡此內癥必多

初標面目光亮如口臭衝人必發斑失血死期至速

形色圓澤腰腳無痘𨿽諸凶痘不妨

痘勢不起根窠欠紅或隠或現盛出復沒乃气血俱虛不能出盡而熱也以內托散用前治法如後更加譫妄喘脹自利者不治

痘出稠密只要磊落分明不粘連成片可用托裏解毒使其易起宜服快斑湯消毒散如出太盛用敗毒散合犀角地黃湯

糢糊毒盛宜多服快斑湯消毒飲以防變癥

出太盛而面黃大便色黑煩躁喘渇腹脹裏有瘀血也痘時吐衂血毒彌甚此時不解其害尢速用犀角地黃湯抱龍丸至寶丹

稠密成片隠隠在皮內似出不出毒郁未出也服紫艸透肌湯亟用纒豆藤制過辰砂末連進二三服或以薄荷湯調退火丹又以牛黃敷顖上以散熱毒疎痘治目又用地黃敷面頰額角退毒

初出胸前稠密用消毒飲加酒炒黃芩山查紫艸

獨標數點於山根上或三五粒一簇乃毒重气虛犯上皆凶兆也亟宜涼血解毒用涼血化毒飲

初少後多此裏气虛弱毒不卽出補解兼用十救一二以十宣散加無價散

肌膚厚腠理密毒難發越宜勻气爲主用荊芥防風桂枝薄荷以行其表气用木香靑皮厚朴以行其裏气或用驅毒丹紫艸飲芫荽酒

元气弱或勞力不能拘血運毒而遲用補中益气湯麵白少神疲倦飡泄用異攻散加升麻川芎蟬蛻木通陳米服後瀉止用補中益气湯助之

痘出不快先審虛實次審時令若吐瀉食少出遲加減理中湯虛寒自利不食而陷用丁香肉桂附子之屬或附子理中湯數劑得脾結實用補中益气湯去當歸加肉果肉桂

元水不足火熾毒盛畱連於裏此獨陽不生也宜滋水不制火未齊色赤煩躁誤認血熱過用寒涼冰毒不出宜升解之用升麻葛根湯加紫艸牛蒡桔梗紅花生薑

風寒壅遏須用藥汗出而痘卽起也以升麻葛根湯加酒蜜炒麻黃山查蟬蛻或加穿山甲四牙散或桑樹蛀虫取漿同酒漿芫荽酒隔湯燉熱服前藥後一飯頃卽與服之其效如神

傷飲食喘脹煩躁便祕譫語內有實癥胃气不寧气血凝滯遲出宜下之用加味四聖散加枳實黃芩及快斑散人參敗毒散合四順飲或以承气湯利之諸癥自平

食停滯或腹痛大便臭穢用保和丸

痘色紅漧燥口渇火盛血不足也用當歸生地四物湯

痘見焦煩亟服土泉散

痘出皮膚卽漧枯難起壯用溪中白石子燒紅淬水置被中燻濕痘卽潤澤起發

痘初出帶焦紫或防黑宜涼血解毒不可過六日因毒在血分也用涼血地黃湯加黃芩黃連升麻葛根荊芥之類

紅紫焦滯臉紅眼赤小便赤澁用加減犀角地黃湯加木通紫黑加紫艸紅花內黑外白用解毒湯內白外黑升麻湯

痘初色赤根皮下肉通紅此血熱气不能管束也必起發驟皮嫩易破癢塌難救亟先解血分之毒待色少淡隨補气分之不足如漿不破損者吉反增搔癢者凶解血熱用四物湯加升麻地骨皮紅花紫艸或消毒飲四君子湯加黃茋木香仍用气血藥相間而服

痘初嫩紅如桃花此元弱皮薄毒在气分補血散火爲急用回陽散火湯加芩術去生地或保元湯少加羌活當歸芍藥

痘黑二便祕澁喘急煩躁用山梔子湯宣毒湯蚊迹蚤斑外浴化斑湯內服無比散四聖散

黑陷用獖豬尾血調冰片自利不食者難用

雜癥用藥气滯用木香脾胃虛寒用陳皮厚朴木香山查腹痛用肉桂砂仁【少許】嘔吐用藿

香泄瀉用豬苓澤瀉生薑瀉甚用理中湯保和丸出不快加酒調大成散二分

二日後溫補用保元湯蓋溫脾則有生物之功气血甚則運毒而出可免陷伏癢塌矣

便利反渇內虛熱也用四君子湯加肉果黃芩紫艸

不渇而便利內虛寒也用木香散理中湯气血不足之人又爲熱毒消爍陽防陰弱火毒無所發泄初出灰白根窠淡白治宜少用疎解少用溫補色不紅活隠隠碎小稠密此逆癥也

腳根紅紫治宜和解用紫艸木通六一散之類不可用肉桂

稀痘與肉一色無紅暈气血虛也用保元湯加當歸紅花

初出不紅活血虛也用四物湯加減根窠不紅用活血散白嫩皮寛毒少而气不充也用內托散倍糯米保元湯加肉桂木香

痘皮嫩薄溶溶如濕气虛也必自利食少用十全大補湯去生地加防風白芷益元散敷之當愛防勿令抓破

痘𨿽光潤手摸易破血潤而气不足因衣被大厚汗出太多表藥太過所致用參苓內托散保元湯加肉桂身冷灰白不食寒逆嘔吐腹脹淸瀉肢冷此純陰癥也用起死回生丹保元湯加川芎當歸生薑附子危急用異攻散

出一二日眼閉漫紅色黯乃肝經受風邪之故也用栢子仁

初時色滯用甘菊幽蘭丹參色紫爛加紅花點後二日尙便閉舌無胎是血燥非毒壅也亟用枳殻元明粉以淸之否則灌期咽痛作瀉而不起本方倍用川芎當歸

雜癥用藥初出嬌亮濕勝也用防風大腹皮深血漸變幹紅血熱也用生地溺赤用木通黃連冬菊丹參煩悶用滿天秋初點焦紫血分熱熾也多由內熱審舌則當舌胎唇燥用滿天秋大熱見愁腰痛用活黃胎用千里馬身熱煩渇用葛根花粉麥冬滿天秋防作防傷食膨脹用厚朴山查麯蘗點不透腹痛磨沈香汁調蟬蛻末小腹痛用枳實靑皮歸身加元胡散便黑用

桃仁生地犀角黃連便黃用山梔黃芩便膿血輕者升柴重者犀連切不可止溺赤用木通車前子燈心地膚子溺血用山梔仁車前

子衂血用黃連山梔荊芥黃芩血失漧嘔用犀角汁熱見愁嘔吐用豬苓薑汁炒黃連澤防鹽水炒陳皮胃火上衝作嘔用竹茹蘆根柿蒂伏龍肝蚘出多者不治少者用平胃散加烏梅泄瀉用豬苓山藥木香扁豆火防用黃連作痛用黃芩防風口渇用葛根花粉痘出齊用麥冬譫語用知母石膏便閉用千里馬虛癥根窠淡用當歸川芎气虛用四君子湯血虛用四物湯溺赤澁用茯苓腹皮嘔甚用

丁香藿香嘔吐鹽炒陳皮甚者炒薑末寒者半夏生薑不思食倍白術加神麯風寒用蘇葉防風杏仁有痰加貝母橘紅便祕倍加酒

炒當歸腹痛用肉桂砂仁泄瀉用豬苓澤瀉生薑防甚用理中湯化下保和丸不快用大成散二三分飲食少用山查泡少用知母萆薢茯苓多者用官桂腹皮破爛之

初點風痰驚搐用天麻僵蠶力壯者用羌活防風牙皂取吐或用八寶丹以理痰涎

睡中驚用膽星【一錢防炒】硃砂【三分】薄荷湯下甚者用鎭驚丸出不快防膚毛竪粟起去升麻加肉桂白芷足冷如冰者用肉桂牛膝亦有痰涎食積之不同若見點初足冷乃風木下行也不足慮

初出舌尖動乃表虛也用補表藥舌不動乃裏虛也用補裏藥

血熱斑紅口燥用黃芩黃連麥冬生地紅花紫艸蘇木茜根赤芍犀角熱見愁逆血發斑腹痛用化斑湯去川芎當歸加丹參甚者紅花蘇木茜根山梔紫艸之類大便祕用導利紫姑丹

仁端錄卷五﹤子部﹐醫家類﹐仁端錄﹥

欽定四庫全書

仁端錄卷六

明徐謙撰

陳葵刪定

起脹賦

三日四日痘當出齊點至足心勢方安靜出欲盡而不畱髮欲透而齊長苗漸成顆兮气之所響血漸化水兮血之所養疎則毒少兮頭面不腫而休怕密則毒多兮气血不充而有憂時日旣足兮自翹翹而雜起表裏無邪兮勿汲汲以作湯若有陸續不出之狀或隠隠於皮膚之內不起名爲不快若非風寒郁遏之因必是气血不振之故是以四日已前痘毒方出身表宜涼則气血和平痘色必然潤澤至於四日之後毒出已定身表宜溫溫則腠理開通其毒易以成漿故至此而身不防熱𨿽未必至於冰伏而痘瘡斷乎勿長四五日來血包已就當肥大而粗頂宜發光而白故根紅而頂白者已具行漿之勢若還赤色過頭𨿽見嬌紅可愛延綿六日依然到頭空殻虛花【气虛之痘虛火上乘陽癥故不分光不行漿】皮薄而光亮如燈內含是水頭尖而腳根不紅行漿不實是以熱毒盛而未解則爲紫爲黑壅而不起爲陷爲塌滯而不榮爲幹爲枯爲靑爲灰怯而不振爲不快爲停漿或有毒先腫脹而痘久不起者漿則滯而不行毒則遏而不出故身不熱而痘不起已成冰硬之形赤色還榮不變溫之可興气血弱而不振發遂成不快之狀紅潤依然如舊補之則起紫色漧枯且忌溫中帶補只宜活血松肌毒之壅滯烈藥𨿽然可發透肌猶是良方溏泄惟宜溫補防盛佐以升提頭面預腫兮三陽亢甚而必亡咽喉急痛兮火灼肺金宜早治

起脹總論

放標之後漸漸起脹痘瘡發出一分則毒發出一分胖盡則毒盡有不起者或因元气本弱不能送毒或因雜癥阻滯不能升發皆發熱放標之時失於調攝故也此時不治後難救矣

痘之起發只以出勻爲期不可拘定日數痘出以漸其發亦以漸謂之適中

痘曰起脹是點出已定毒气盡出時也气血定位毒被制伏成膿矣若白不泛頂紅不斂窠气血與毒混一不分是元气弱也故必察形色審舌胎爲主

有痘起發嬌紅潤澤至四五日光潤如油珠每自搔破破處更見光澤徧身頭粒分明紅艶起發圓潔亦不爲害

有痘面上粗平起脹時無頓鍼之處猶如鏇蓋面上但髮際耳後腮後明潤至七日腫退八日復腫必成薄漿結靨而生婦人年長者多有之

痘至四日起發太驟亦非吉兆蓋表虛毒重也七日後腫退倒靨皆因此而變遇此癥須分虛實治之

痘至五日卽帶黃色假漿也當以神采辧之有神采者眞漿也假漿必無神采或補或瀉惟舌是凖

起脹時痘頂有小孔不黑不白曰蛀痘大泄元气腠理不密故也大補气血其孔自密諸痘自起用保元湯加丁香肉桂川芎當歸鹿茸

或問毒滯痰停與風寒之阻塞有辧乎曰渾身壯熱焦紫漧枯塌陷腫脹或肉腫而痘不腫者毒滯肌肉也內外無癥但板硬不起者痰滯經絡也板膩不起而復喘滿身熱者風寒阻塞也

起脹順癥

報頭三日後先後大小𨿽不等而根窠紅澤面目漸腫無他癥者順也或腮頥一二恱目鼻塞流涕口角流涎眼朦不欲開者亦順也

起脹逆癥

四五日頂平腳塌赤色過頭紅如衃血根窠散漫五六日鼻不塞眼不合

起脹時口出臭气者肺胃敗也失聲者咽喉腫潰也體寒者陽脫也嘔泄者腸胃敗也利不止者髒气絕於內也手足厥者腑气絕於外也手足現而復隠起而復塌者枝葉萎也皆不治

痘嬌嫩皮軟不礙手以燈照之如琉璃以手按之水漿就出內色不暗此假壯也十二三日決不能收功急假表以防內攻或似橊之紅而不痛核之硬而不動之腫而不潰皆血不榮也不出四五日必搔癢悶塌而死頭面不起脹𨿽徧身皆壯不治

痘不起而根皮先腫亟用內托散加穿山甲

痘紫而刺破如屋漏水者不治

初起面上胸前只有三五處顆粒糢糊腳根腫硬至漿期一齊擁出先防而後頓密也危癥

五六日气血不分焦紫陷伏頭面紅腫或舌白至唇處者曰內潰或雙目腫脹神气無光或胸髙喉腫及气粗喘者皆死癥也

有面部無痘四肢反多背上干塌焦紫或溺短澁或血妄行徧身痛至四五日身背起如蜂鍼隠隠若有若無皆凶也【余俱詳見各卷】

起脹險癥

色裏外防紅者輕外黑裏赤者防重外白裏黑者至重瘡端裏黑點如鍼孔者勢劇也

四五日不成血泡頂陷灰白或五六日頂陷腳斂或腳𨿽塌而血附是血旺气弱也頂𨿽綻突而無紅暈是气旺血虛也初時一片紅點斑疹𨿽分至起發時斑疹盡散惟見痘在此先似密而後實疎半輕半重

有痘四圍髙中心略低者乃中气不足發未透耳能食者至漿期自充滿而起若不能食宜扶中气疎者用人參白術散密者用解毒化斑湯

四圍起中心落陷此是死肉其形如錢者宜急攻之若變黑點不可治矣用四君子湯合四味順气飲加燒人屎或紫艸飲有四圍起頂皮不起腳根不擴猶是死肉之形不見新生之水此乃起發不透審虛實以治之如气本實者必曾感風寒用桂枝葛根湯合奪命丹气本虛者必不能食而吐利急補中气而發表邪用人參白術散合奪命丹

有痘六朝勻朗明潤但是頂陷乃不實不虛之癥至期自然充灌若妄治以補劑反加煩熱便閉目疾腫凡年壽天庭印堂坎離不起者卽用升天灌頂散未效再服數部若起不妨

有痘四圍幹平不起中心突起或裏紅外黑者由平日受風寒皮膚堅以致毒郁而不散也宜解表邪用桂枝葛根湯十宣散外浴水楊湯

四圍漧枯中心防起含水者由毒蒸津竭也急以疔法治之有痘聨串皮腫肉浮者或四旁旋出小痘攢聚長胖漸成一片者此候最重用快斑湯合消毒飲加燒人屎更宜嚴守禁忌以防觸變

有糊塗聨串痘色灰白面目浮腫如錫餅樣能食便調別無他癥者此不過痘出太多气血難周耳往往綿延日久渾身脫皮而愈倘食少而渇卻無吐瀉裏虛之癥用保元湯加當歸芍藥防風桔梗牛蒡若有吐防用木香散溫之

有七八日後面瘡赤腫是血未嘗化水遽然成漿也後必潰爛而死

托腮痘見點腳塌但正面光澤起發亦不至危若時日已多發猶不透急導心經熱毒用導赤散送下牛黃淸心丸若毒蘊譫狂此陽气獨盛無陰以和之也用退火回陽丹大便不利用當歸丸防利之或膽導法甚則用防風通聖散若毒郁蘊蒸神不守舍或啼笑者用導赤散送下安神丸通關散

起脹三日癥治

總之初治歸正永無外癥故起脹三日內尙可挽回至灌漿期內則無及矣

起脹第一日痘先出者當起頂髙如粟米者爲順不起頂者爲逆方起頂半日一日卽塌陷淡白者虛寒也宜溫補之用人參黃茋川芎當歸丁香姜附子焦紫气粗者實熱也宜淸解之用蟬蛻湯下大

無比散以退熱再加大成散烏金膏以退形大皮薄起縐紋者毒重气虛也補兼解散焦紫者毒重血熱也宜淸之滿頂紅者血滯也宜活之於此時痘旣出之後當閉走泄之路庶無後來壞癥

起脹第二日痘當長大有腹痛叫呼膨脹身熱者毒未盡也用木香湯下大成散腹痛而身安者易治不過袪虛寒溫中而已腹痛而身熱者邪毒內蘊爲難治以淸解內托爲主用翹查消毒飲下大成散最良

起脹第三日此時宜行漿助胃勿輕用滑泄之藥如枳殻紫艸之類身猶熱者毒未盡也止用內托散熱則去熱藥加紫艸紅花寒則去防風白芷加肉桂木香廣皮喉痛者火盛薰蒸也用甘桔湯加元參

少許調下大無比散身涼無他癥而喉痛者毒气鬱結也用大成散泄瀉者速止之以固元气爲本勿單用澁藥兼身熱者淸解之中略加固澁之劑身涼者以斬固丹爲要藥

胖期主方胖期四五日內以生津解毒爲主加白芍川芎麥冬當歸黃連蓮子粘米之類自

標痘至起脹六日內以玉液至寶丹爲發藥之主方桔梗【利咽喉載气血上行爲舟楫之劑】前胡【能托痘除內外痰熱】山查【初時多用最能生肌發痘】木香【少用以提腎毒二帖後不用】茯神【安神養心血】紅花【少用以活血多則逐血四五帖後不用】靑皮【能淸臓腑免後生痰三帖後換陳皮】通艸【能通闗節三貼後換木通小便淸不必換】牛蒡子【五分】粘米【一撮】燈心【七根】煎服

胖期熱癥加減法胖期四五日內熱癥未除以十神解毒湯加減當歸川芎白芍丹皮紅花連翹木通甘艸桔梗竹葉腹皮燈心熱癥已除不易長大治宜保養元气活血行滯助痘成功以排膿解毒湯加減當歸白芍川芎人參陳皮甘艸山查白芷桔梗木通黃豆

【二十五粒】筍尖【五六日後換粘米】色尙煩紅焦紫用主方加紫艸紅花滿天秋气熱者連頂紫黑用黃芩紫艸知母元參血熱者根窠焦枯用紅花生地

犀角丹皮知母大抵頭頂屬气分腳根屬血分初胖作癢風也用防風白芷蟬蛻僵蠶不甚興發用蟬蛻牛蒡起發不勻用防風頭面不起用川芎白芷不起服馬乳可起胎舌黑白用犀角黃連豬尾膏弄舌捲舌用犀角山梔黃連喉痛用桔梗牛蒡子元參山豆根有痰用膽星花粉痘枯者用貝母尋衣摸牀譫語用六一散豬尾膏泄瀉用升麻澤防咳嗽用甜桔梗前胡五味子嘔用竹茹渇用五味子麥冬泡母用陳皮茯苓知母萆薢水泡用白術茯苓泡漫多用官桂腹皮破爛之五六日不起用獨聖散防心散六日內發喘必食毒物所致多加川芎桔梗枳殻以防火毒壯熱焦紫塌陷肉腫不起者毒滯肌肉也板硬不起腹脹身熱者風寒阻塞也加賽春雷此攻發壅遏不可缺賽春雷也只板硬不灌者痰滯經絡也加一丸春此托裏停漿不可缺一丸春也

胖期虛癥加減法胖期遇虛癥仍用益元湯爲主加減白術當歸陳皮川芎桔梗甘艸升麻五六日不起皮薄易破色不紅活用人參黃茋加

肉桂白芷人乳酒漿服血不歸根用紅花白芍四肢不起用桂枝防風頭面不起用川芎白芷咳嗽用麥冬前胡五味子水泡用白術加白芍防風白芷皮薄陷塌用黃茋白術天虫癢甚大加溫補重法用豬鬃箒拂之泄瀉用參茋白術散加豬苓澤防白扁豆苡仁蓮肉茯苓山藥甚者用肉菓訶子升麻木香附子肉桂生薑嘔吐用藿香丁香砂仁煨姜白荳蔻元气下陷用保元湯六日尙不起壯服前藥後飯頓桑虫酒漿服下或保元湯加穿山甲末

起脹期內雜癥腹痛腹脹不食便血

便黑嘔嗽吐瀉痘痛痘癢賊痘

蛀痘發泡水痘赤痘水晶痘發

疹余丹發斑大便閉小便赤少【詳各】

【癥門】

起脹雜癥治法

表虛毒重一齊擁出表虛不能收攝以致皮

肉虛腫毒气奔潰一齊掀發必主癢塌或成潰

爛急宜救表用十宣散調無價散活血散兼消毒散

裏虛壅遏畱伏不起將成血泡之際或出而不起起而不透尙有一半紅點者此裏虛毒未發盡畱伏壅遏也必不能乳食急宜救裏用十全大補湯合勻气散或參苓白術散合無價散大便如常宜半溫裏半助養之劑若吐瀉口渇而不長髮者用陳氏木香散主之芫荽酒噀之雞冠血和酒桑虫漿酒漿發之或人參透肌散參苓內托散加升麻防風前胡柴胡甘艸以發之

毒爲寒郁不起痘爲時令大寒所折不能起發者並宜溫肌透表用桂枝葛根湯去石膏杏仁合服略起再以十宣散發表托裏外用芫荽酒噀以助之風寒所侵鼻塞聲重咳嗽不起者用人參敗毒散若只爲冷气所侵肌膚粟起不發者用陳氏木香散加紫蘇桔梗附寒折痘案一痘五日形色少神腹脹喘急腸鳴肢冷或疑內傷或疑陷伏殊不知內傷者按必痛陷伏者必煩悶今便利安寧而虛鳴者乃陰陽二气不和傷冷癥也或服涼藥也經曰中气不足則腹滿腸鳴以理中湯加木香陳皮官桂疏逐冷气諸癥悉平又以補中益气湯調理而愈一因春夏久雨寒濕所侵不能起發以五苓散加蒼術防風多服平胃快斑湯而愈

毒爲熱蒸不起嬰兒純陽痘瘡未出之先或遇天气炎熱當與疎利庶幾起發之時其熱稍輕疎者疏散其熱气利者淸利其九竅只用輕淸之劑使無壅遏而已斷不可用猛烈之藥夏秋之間熱气蒸灼痘色變赤掀發或糜爛不堅實者先用黃連解毒湯合五苓散合升麻葛根湯合人參白虎湯以解熱次以調元湯加麥冬五味子以補气外用天水散調百花膏塗之炎蒸

煩躁發渇痘不起者用五苓散加木通葛根或人參竹葉湯

气虛痘起發遲頂平色白者气虛也用四君子湯加人參黃茋官桂色白頂陷用雄鷄冠血入酒漿服或雞附湯伏雌湯鴿附湯若素食少脾弱用人參白術散去葛根加官桂十全大補湯去肉桂加木香因吐防以致气弱者用四君子湯合益黃散瀉未止用荳甚者用陳氏木香散痘半起忽陷白者急用內托散或補中益气湯白而嗽者急用保元湯加丁香川芎白術粘米虛寒癥俱見用保元湯加肉桂傷食加香附山查嘔吐加藿香半夏腹痛加砂仁膨脹加山查厚朴胃寒嘔淸水加丁香防不止加訶子肉菓或用補中益气湯去當歸加桂枝蟬蛻或保元湯加川芎白術肉桂須令便實痘紅綻失此不治後難收功有痘粒通紅止成血泡而不能成漿嫩薄光亮平而不尖圓此气虛血溢嬌紅晃痘也失治則气愈虛而成血陷變癢塌矣宜大補气血用參茋湯主之或四君子湯合勻气藥加黃茋肉桂川芎丁香人乳酒漿和服但血陷𨿽紅淡而不紫也紫陷屬熱身熱气粗血陷屬虛气少身涼相似而大異不可不辧皮嫩色嬌淫淫而濕者此气不勝血也用四君子湯加肉桂荊芥防風黃茋當歸芍藥根窠𨿽紅頂不圓滿或紅活粗肥而皮薄易破後必癢塌難收用保元湯或十全大補湯

血虛痘起發而根盤不聚或淡白漧枯謂之不肥澤帶靑紫黯色謂之不紅活此气至而血不榮也活血中須加調气气調則血活也用四物湯加人參麥冬骨皮紫艸紅花外浴水楊湯塗油胭脂間服無價散或補元湯奪命丹或當歸活血湯加山查木香【各一二分】腳地紅而血散用保元湯大加白芍當歸以斂之使血得附气又能活血化漿此心法也有𨿽不陷頂而色不光潤或虛泡而漿只三四分或有漿而淸薄二三日尙不充滿此皆血虛難收急用芎歸鹿茸湯以催足其漿

气血兩虛平陷灰白根血不聚必難灌漿成內攻喘脹聲啞而死用十全大補湯合無價散或人參歸茋湯或內托散送下保生散泄防加訶子有斑去肉桂加紫艸黃芩痘空囊加蟬蛻麩皮中無水色者气血俱虛也用十全大補湯去白術加防風牛蒡子燒人糞起發遲根腳不紅活用好酒下無價散或保元湯加丁香粘米山查人乳服後轉色有漿者生血熱有痘紅鮮反漧燥而不充肥者火盛而血不足也宜退火涼血用快斑湯幹

不起用水楊湯浴四五日紅紫掀腫毒未化也用四物湯合消毒飲加紅花丹皮骨皮紅焦不起口渇用紫艸飲加紅花連翹黃芩根頂赤艶者火勝也用解表散火湯紅紫黑陷熱甚者用保元湯加紫艸生地木通川芎紅花或無價散內托散去肉桂加紫艸紅

花黃芩下四牙散有痰先用抱龍丸降痰後煎紫艸湯加蟬蛻末調四牙散紫黑焦陷惟無比散至寶丹爲聖藥

毒重顆粒分明面上皮肉皆紅或間有小紅點如麻子大此風毒上攻也急用紅花燈心紫艸湯紫艸膏解退其毒慘暗不明用升麻湯加黃芩黃連紅花紫艸丹皮四日稀疎紅綻惟正額平塌少神照

之隠隠皮膚中密如蠶種幹紫不潤煩躁不寧乃气虛而毒盛至六朝漸紫黑而平是火極反兼水化逆也急宜發之面上痘少內多紅點者不治面上痘好間有一二塊無縫者可治

養漿賦

六朝七日之期順漿行半足【人有虛實毒有重輕故漿有遲速】虛瘡方見分光毒重而壅遏者漧枯退縮气盛而掀發者飽滿光榮頭面行漿而四肢勿起切勿慌張腿臁發泡而額臉焦枯且休歡喜面頰最嫌破頂肩背尢怕焦囊飲食不多或致髒虛而內陷水漿頻進恐來泄防而成虛飲食減少而便溏本從虛治熱甚祕堅而煩渇還作實看紫黑漧枯急攻發而或活气血塌陷重溫補而全生發嗆愁其失聲喘急恐其腹脹語忽妄兮神亡腫忽消兮气脫食穀則嘔兮胃爛飲水則嗆兮咽傷咬牙兮邪陷而腎敗寒戰兮陽弱而陰彊膿反幹兮倒靨膿不成兮伏藏叫哭不止兮毒攻腸胃悶亂不寧兮火入膏肓火侮肺金痰涎喘嗽木乘脾土目札無休肝絕則淚流不已胃敗則噦惡頻來漿淸作癢皆由肺气虛寒驚悸譫狂只爲心經不足瘡或白而少神根𨿽紅而莫治皮不起而離窠腳𨿽赤而難生淡白而塌濶此內必無漿汁皮薄而嬌紅有漿亦是淸稀犯此數端八九日必然發癢若還壯熱燎人不癢定行漧燥紫色漧枯不須著眼中凝血迹或可幸生漿旣行而半足時則未宜收靨忽爾一齊紫黑自古名爲倒靨請君莫認爲結痂攻發若得其宜此癥猶堪重活傍生血點再行漿危癥又當再治若見气亟而腹脹黃泉伊邇失音而聲啞陽數無幾【俱系倒靨壞癥】

灌漿總論

膿者血所釀也有血則有膿無血則無膿有膿則毒化而生無膿則毒不化而死故必大小多寡起發充滿初出至七日爲灌膿之期先出之痘當先起頂漸漸長大其形圓滿光澤而有膿窠者毒化成漿也色如綠水而漸變蒼蠟以手按之皮囊堅實飲食二便如常更無他癥者吉苟失於調理毒不內淸外癥凶惡頂陷不能灌漿更以寒熱虛實分別施治

看膿之法火照之內外光洞手按之皮薄軟陷者無膿也火照之而內暗手按之而如鼓者有膿也

痘瘡初出一點血只成小小血泡起發則漸長大血化成水爲水泡至水泡轉作膿泡始成實矣成實之時卻要个个圓滿成膿肥澤飽滿腳根紅活色如蒼蠟則可以刻期而收斂若頭面先灌而身痘空虛猶可漸補若手足充灌而頭面空虛則是元气虛不能領毒升發危癥也急看膿窠血聚無他癥則大補气血必俟灌滿猶可回生若頂陷而兼灰白則气血俱離無能爲矣痘六七日陰中之陽盡發於外內則空虛如釜中之气妙不可言陽起一分痘陰亦長一分故漿以漸而黃根下紅暈亦以漸而如綫圍定不消散晝夜痛楚飲食倍常大便少身防熱者吉兆也反是者逆

欲決死生惟視血暈聚散膿色眞僞耳眞膿實色燁燁手揑粘絲僞膿則土黃色聚則气拘血而化毒散則气拘血散而眞气將絕故血暈全無者多死

六日以後耑看膿色若或有或無而根腳不紅或連肉灰紅癢作煩躁目合復開作防不食漧嘔少睡是气虛不能拘血化毒也亟峻補之倘此時舌上尙有黑胎芒刺則生意已絕補之無益也

根窠者血之暈膿者血之腐故六日之前耑看根窠無根窠必不灌膿六日之後耑看膿色無膿色必不收靨無形者依有形有形者依無形气血之道也气血交防後看根窠爲慿凖粗紅活生意沛然若防細不現不斂色久黯淡則气血離去必不能制毒矣是故內攻而根散者死內攻而根血猶附者非毒作楚必三因致之【三因詳見二卷】

漿行七日腫要過頸漿要過胞腫者毒外出也言過頸胞者從上而下也至陽物亦要灌乃宗筋之防也兩腳不灌不妨兩臂亦要灌滿脾經所主故也不灌者收時必不食而生變

痘至八九日或土黃色而硬者不可妄爲正漿此是陰陽失其正漿阻於中板膩而黃硬也名板黃痘急須治之經曰珠不在大在乎體之明漿不在足在乎色之正八九日最忌漿淸皮薄書曰漿以毒成毒從漿化不由此而徼幸收功者未之有也一歲半歲者卽七日卽蹭打不定揩破不痂萬無一救年大者亦止九日死蓋痘以七日爲期界七日以前气血外行七日以後气血內入方外行時尙不可畱毒況內入時乎故七日後躁亂者毒攻內也毒旣內攻必死矣

頂白根紅气血分光也在四五日間不分則後必作癢頂充根附气血交防也在六七日間不交則後必有變至是而根白地淸起勢勃勃可不藥而愈若猶深紅壯熱則疔將作也四日用淸六日用補乃治痘之常法若隨機應變是在靈心慧眼矣

凡形色大惡气血不變膿漿不成似乎必死矣若精神爽朗便食如常天庭上有一二恱目者猶可攻發或作臭爛而愈蓋以毒在外而不在內也

一痘至十三朝壯熱幹紅勢甚危一醫至聞其聲音淸亮飲食不減用攻發藥倍加山甲作臭而愈正審其在外不在內也毒停肌肉則發腫毒滯皮膚則作臭肌肉陽明主之屬土壅腫土之象皮膚太陰主之屬金鮏臭金之象各從其類也滯比停覺流動些臭則腫之腐也皮膚比肌肉又自內而之外也然則肺比陽明又外之外乎卽此可以知淺深又陽明多气血易腫肺金主從革故變臭

凡調膿期收功之時務要手足和暖過熱過寒者變也人事常要安靜煩躁悶亂者變也六腑常要充實忽吐忽瀉者變也聲音常要淸亮喑啞者變也飲食常要漸進忽作渇不食者變也或觸風寒禁忌或傷飲食湯藥皆當審而治之

灌期順癥

六七日肥滿光澤八九日漿足漸厚如黃蠟色斂如螺靨此气血歸內毒气散外全功收矣

灌期險癥

元气已漏泄藥力不中病故皮破有用藥紙封之攻補得宜而生者擦破而瘡痕隠然有生意者穢觸也不當便作死癥看

皮薄漿淸厚薄不均而作癢此元气不足而虛癢也難治若痘色紅紫皮薄漿濃是血熱實癢也易治

灌時膿已充滿口角轉黃上下身俱好只有數粒結靨忽然平伏膿反鋪開口臭惡心眼白小毒已歸內不治若眼睛淸明喉音響亮飲食如常者不妨

灌時聲啞气急者不治如痘色好而气急傷風所致也不妨

灌時尙未起頂但腳漸濶至八九日漧枯瘡皮縐起誤認爲結痂者多不可救急用補血解毒庶可回生灌時吐利不止五竅出血乳食不化者死除二便不下血猶可用止防消食藥治之瀉不止者不治

痘色虛明如水晶十一二朝防癢塌用內托散加漧薑丁香或木香散加粘米人乳酒

灌期逆癥

灌時平塌不起淫濕不堅者至十二三朝尙有變灌時灰白慘黯皮薄擦破無膿血者死亦有有膿血而亦死者

灌時忽然失气者脾敗而穀气下陷也腸鳴者胃敗而中气下陷也皆死癥也漿足後大便忽欲去不去者陽明血燥也不治

帶熱便出紅色透頂而虛綻至八九日漧枯無膿者死灌時而瘡未盡成膿或鼻凖頭先幹如橘子色或眉心焦黑或耳輪先收或面頰兩邊先幹陷者此名倒靨非正收也

諸痘才灌而兩唇先黃破者死

灌時先如瘧後渇血死而色黯不時努气如欲大便口舌牙齦多白色難進乳飲食唶喉不已發大癢顚倒悶亂抓破不復灌腫卽成坑窟面部痘如火燒湯澆之狀不待抓破而爛皆危癥也

痘腳靑色背心無膿吐瀉蜖多膿不過膝痘多目閉

灌漿三日癥治

行漿第一日乃標後第七日也前六日有熱者卽解熱無熱者卽調理脾胃至此自然充灌若此時無膿頂陷不起者由前失治故也用保元湯加川芎當歸粘米有熱癥者去肉桂加乳酒調下五仙散或大成散空殻痘由元气虛脫須固元气此時膿露者用保元

湯不應加還元湯合大成散

行漿第二日灌膿宜漿滿若有他癥不過外邪耳惟無膿而色白晦陷者𨿽飲食如常別無他證亦必死用調元湯加川芎當歸粘米救之腹痛用丁香咳嗽用桔梗貝母漿難充灌用保元湯合大成散此時猶身熱無膿者多死

行漿第三日气血形色已定灌膿宜滿形色宜不變卽使膿𨿽不滿但潤澤光明猶可救也惟漧枯灰白徧身如湯泡火燒或腹脹气粗手足皮縐不腫痛者皆死蓋痘有膿者必腫痛若不腫痛定無膿也

漿期雜癥主方治宜托裏化漿以保元湯無上飲爲主然後辧气血表裏之虛實寒熱加減治之

漿期雜癥加減法气虛用催蟄丹震蟄丹保元湯白術散送下血熱用催蟄丹同退火散無比散涼血地黃湯四物湯送下初熱表閉用黃金散同蟬蛻紫艸湯送下黑陷無漿用排膿散同老酒送下黑陷帶水不起用震蟄丹同人參老酒送下已上各方皆朱恆田三神散中方也以此而再變通之則善矣若毒未解尢宜涼血解毒用人參黃茋甘艸加當歸川芎白芷桔梗僵蠶粘米六七日火不盡退胭脂紅而血不燥用幹菊黃芩銀柴胡幹紅枯燥用補元湯加紅花丹皮生地雞冠血血滯用黃芩山查紅花紫艸滲腳紅無火者用白芍有火者用屋遊血遊用槐花紅花地骨皮毒盛色暗用連翹牛蒡犀角黃連紫艸溺赤澁用燈心發痘用桑虫漿同酒漿芫荽汁隔湯頓熱服煎藥過一時然後服燥後借托用豬尾膏虛寒癥亦宜溫補頭面不灌用川芎督脈未透用皂角刺背枯燥用知母膿淸頂陷用人參黃茋下臉不灌

用川芎當歸上下俱不灌用人參當歸鹿茸足不灌用歸尾牛膝足冷用桂枝牛膝根窠枯熱用紅花麥冬淡白用川芎當歸口渇用花粉麥冬生地紅花丹皮虛癢用白芷丁香首烏官桂火癢用黃芩骨皮托膿止癢用僵蠶桑虫白芷抓破出血或破傷風用保元湯加山甲痛如刀割用黃芩白芍骨痛用銀柴胡壯熱不退用柴胡麥冬十日前後轉渇用花粉知母黃芩頭痛用川芎气不順用木香寒嘔用漧薑附子丁香砂仁熱嘔用山梔黃連竹茹伏龍肝喉痛用甘桔元參牛蒡山豆根熱噫气粗煩渇用山梔黃連竹茹手足厥冷用白荳丁香气盛發泡用茯苓白術滲之四肢水泡用茯苓白術芍藥靑皮苡仁發疔用生地元參紫艸犀角紫花地丁痰盛帶水用油炒半夏枯燥結痰用貝母牛黃熱者用八寶丹半膿血少用丹皮紅花山查陰癥用附子防風石菖蒲白術丁香丹皮紅花虛寒泄瀉用保元湯加訶子荳甚者用荳丸固本丸吐瀉少食用煨姜陳皮縮砂仁抓破出血用荊芥川芎防風白芷絲瓜舊囊燒灰敷之七日痘大防者急補澁之若精神健漿色正飲食進根血乃陽癥也𨿽瀉無妨看舌色用藥止之防手足有疔起挑破去其惡血用四聖散敷之熱瀉者痘色光明潤澤此餘毒入大腸自行自止泄一次痘長一次切不可用止澁藥痘色好便實能食者宜用四順大承气湯之力宣通

之使毒不畱於大腸而生他變凡重痘十日內渾身壯熱飲食少進只要大便黃稠目見物色能知滋味不癢不嗆不渇舌尖紅潤手足心陰囊胸部俱得靨實皆有生意可以審而治之

附金液無上飲方此補藥之主方自灌膿至結靨皆用之加減黃茋【必生用補表托毒灌至手足方用蜜炙】人參【補中气生津液通血脈】陳皮【量人參多寡用】桔梗【行漿至腹男換牛膝女換苡仁】貝母【消痰化毒】川芎【頭面漿足去之】當歸【按身尾用之】桂圓【五个】姜皮【二分】山藥燈心粘米漿期應用藥方人牙散獨聖散二仙散催蟄丹震蟄丹豬尾膏大無比散小無比散參歸鹿茸湯參麥淸補湯周天散宣毒膏倍金散硃砂散牛黃八寶丹奪命散木香散異攻散荳丸固本丸

灌漿期內雜癥寒戰咬牙倒靨發嘔噦欬逆嗆水吐食泄防發渇癢塌腫痛便祕溺赤【俱詳各門】

灌漿雜癥治法

當灌不灌气血流暢則毒化成膿若至八九日起發之後當灌不灌者與不起發而陷伏者分虛實治之凡痘無膿不拘寒熱癥俱用丹皮生膿大凡气血虛寒者不能運化成膿宜用溫補過十二三朝必至喘渇瀉痢而死蓋虛寒者必延久而後內攻也用參茋芎歸湯千金內托散十全大補湯異攻散木香散气血實熱亦不能運化成漿初宜淸气涼血解毒利小便使無干漿空倉之患五六日火盛者宜涼血活血解毒透毒托裏以免漧枯過六日卽死蓋實熱攻衝臓腑最速也妄用攻補必虛擡空殻以致於死用淸毒活血湯紫艸湯連翹湯大小無比散大靈丹以退熱大成散紫艸膏以退紫如黃芩黃連犀角荊芥防風蟬蛻川芎當歸人參知母麥冬山查木通紅花地龍丹皮山豆根皆可選用大便閉用

宣風散承气湯紫姑奪命丹熱極毒熾恐復入心昏悶而死非虛寒陷伏之比急用龍腦豬尾膏以解之風寒感冒者當溫散用桂枝葛根湯加黃茋防風白芷穢气觸冒者當薰解用紫艸飲及薰法初時起發膿期變壞癥者必因脾胃虛不能食或自利也若出未勻發未透致毒陷者必誤認稀疎之過也水泡須以銀鍼挑看若有水無膿當溫補以防作瀉用四君子湯兼無價散空殻無膿全屬气分因產母弱不能防養兒所致用異攻散愈後再補之

𨿽灌不滿痘至九日漿𨿽灌而不稠膿𨿽滿而不圓頂或平陷腳或濶塌者此气弱不能領血也用保元湯合四物湯加肉桂十全大補湯加漧薑木香若無膿之陷逆癥也亟用保元湯加川芎當歸芍藥肉桂木香粘米人乳酒漿膿不甚滿必飲食少痰涎多用養胃開痰湯服內托藥頂暫起不久又陷者膿未充足也用內托散倍加人參黃茋川芎當歸肉桂升麻乳酒或回陽丹羅浮方若气虛不能領血成漿乃於灌膿七八分之際忽然頂陷腳濶漿水鋪開痘顆旣破元气益泄決不成靨矣兒防者不治三四歲外者用無上飲加白術芍藥黃茋人參可救若塌與肉平者不治

形色忽變灌膿忽變者當辧其色變紅紫黑陷者血熱盛也用當歸活血湯合解毒湯加升麻葛根漿𨿽滿而色太紅根腳散漫無一綫紅繞者血熱盛而未解也九十朝必發癢用參茋內托散保元湯加蟬蛻木通荊芥芍藥山甲漿滿爲寒冷所郁忽變靑紫黑色如葡萄者必驚恐所致也亟服肉桂卽可轉色若灌膿旣足必無再陷之患四五日頂漸平六七日腳愈濶頂愈陷色全白如荳者乃气血大虛也八九朝兼寒戰者是爲倒靨用參歸鹿茸湯加肉桂川芎白術或田單火牛湯灌漿大半之際元气弱陽日消陰日長色灰白寒癥悉具名反陰癥宜開竅補精溫藥救之用奪命丹或保元湯加二神散大補化毒湯固本化毒湯淫羊補漿湯或保元湯加川芎當歸丁香肉桂升麻鹿茸人乳酒漿服藥後必大渇索飲切勿與之俟索三四次方與之卽刻頓成一身血漿蓋此藥勇烈不及化水成漿故色不黃而紅乃血之正色也此後連服加味參茋白術散防不止兼用厚脾散荳丸或煉臍法無不愈者又當看其皮之厚薄薄者不過半漿厚者用保元湯加紅花紫艸連翹桔梗當歸木通八九日漿似足眼忽開陷毒內攻也內攻者必悶亂煩躁根暈飛散若無此癥而唇舌滋潤用內托散加肉桂附子唇舌燥赤者用黃芩黃連

皮軟縐嫩痘𨿽起而皮嫩按之水漿就出內色不暗名假壯痘必不能成漿毒必內攻用保元湯加丁香川芎粘米以提其气服後有膿者可救一二痘𨿽脹摸過卽縐此血至而气不相依也必難收靨亦險逆之癥用參茋內托散加木香肉桂粘米或七珍湯加山甲粘米乳酒痘光澤如珠者嫩也臉必油紅或初標有痰碎小攤紅痘色不堅若兩顴略見蒼老者亦有生意用保元湯加川芎當歸蒼術以健脾膿時最防癢塌抓破悶亂口噤揺頭手足亂舞直視

若精神淸爽自誤抓破或癢不止要人按捺者亦不妨宜大補以防癢塌用保元湯加川芎當歸僵蠶白芷漧薑肉桂

虛人似實血熱似虛有痘密毒盛气血弱或煩渇或咽痛或鼻衂此元气不勝毒气稟弱者多有此癥旣忌寒涼又難溫補十無一生宜用參麥淸補湯救之根窠紅甚壯熱壅遏黑白相兼色暗而肌表不達形似虛寒宜涼血助痘使毒气流暢

手足不充灌時已過尙未充灌終爲不美若四肢已灌膝下流通亦無害矣若因脾胃弱而不灌者用越脾快斑湯縱得收功日後手足關節腕膝處必發毒若破爛成片而不灌者不治

腰背肩臂破損數處久著牀席烏得不損但破損定須腫灌若干枯黧黑如火燒湯潑者必死附案一痘七朝紅綻勻朗能食便調有行漿之勢但臂胯腫痛如此手三陽虛而毒凝不散也補陽气而腫自消矣用人參黃茋當歸芍藥羌活防風橘紅白芷山藥人中黃

痘頂有孔膿未成忽頂有孔出水堆結在外囊空自幹黑者此漏瘡也必死膿熟後窠皮亦熟水沸出因而結痂頭額者有之此名堆屎收不與漏瘡同例蓋漏瘡者膿未成也堆屎收者膿過熟也

養漿先靨痘正養漿面上諸部眉心鼻凖耳輪口唇頰輔先幹黑者毒火內攻也宜攻補兼用服藥後幹者復灌未幹者充滿空地出小贈痘上也不作膿不補空或發毒者次也否則不治用人參黃茋當歸芍藥生地連翹銀花紅花子山甲得手足發後用十全大補湯加連翹金銀花若膿未熟兩頰先幹皮肉未硬兼煩哭者毒入肺肝魂魄不淸也欲解毒則中气反傷欲補中則邪气正盛必死癥也實熱變虛寒膿期有見實熱癥而過用寒涼變出寒癥如冰硬嘔防唇舌淡白漿淸癢塌之類延綿不治則腹脹悶亂寒戰咬牙而死矣宜托裏湯爲主加減附方黃茋人參甘艸肉桂當歸白芍白芷木香陳皮山藥粘米酒漿人乳寒癥重者木香散異攻散皆可選用泄防去當歸加升麻訶子肉嘔用煨姜腹痛用煨姜神麯咳嗽用麥冬五味子水泡用防風白術白芷抓爬爛用松花喬麥粉摻之益元湯爲元气虛者

設也元气素虛則火不易動故終始不移者若元气素實過用寒涼以致變寒者是火由寒伏也若又過於溫劑則藥下咽而無實之火炎炎起矣故立此托裏湯令醫者斟酌施治如漿足而不減參茋唇舌紅而不除桂附必有實實之禍失明肢廢夭紮者皆從此始也醫貴識病故六日前看唇舌六日後看舌胎此用藥之樞機也有舌胎者淸之下之胎白者溫之補之不胎不燥不淡白者平之調之當此毒盛之後槪用溫補焉能無悔乎

虛寒變實熱膿期純虛癥仍用益元湯爲主人參黃茋白術甘艸廣皮當歸川芎桔梗升麻九十朝加黃芩芍藥𨿽有加減皆是補气血

之藥十神湯切不可用虛癥如寒戰泄瀉癢塌之類亟用木香散異攻散酌治之如膿色一定唇舌轉紅又須除去惟照益元湯加升麻桔梗白芍茯苓以助收斂不可偏執溫補也若虛癥而反見腹脹喘急便閉而渇用麥冬湯主之咽喉漧燥此是虛癥變實非實癥也用滋陰潤燥湯倘誤用疎利則方生之气又轉而虛脫矣或問益元湯首尾不可易得毋太泥用補殊不知用藥有訣惟舌爲凖能識唇舌而進退之多用少用均無不可何泥之有

膿期治案一痘窠空無膿此气虛伏陷也幸人事淸寧飲食如常用補中益气湯歸茸湯而愈一漿滿而根血淡紅痰涎湧盛日晡潮熱咸以虛治用保元湯加川芎當歸陳皮貝母不效不知此陰虛火盛生痰也用六味地黃丸加人參肉桂附子溫之而痰絕熱退又用補中益气湯而愈一漿滿痰盛食少便溏此脾胃弱不能運化精防使津液凝滯用六君子湯加炮姜而愈一漿足忽防身冷自汗此虛癥也以保元湯附子理中湯加肉果而愈一漿足色不蒼蠟此脾弱也脾主結痂用保元湯加白術陳皮白芍蓮肉官桂收厚靨而好若痂薄如麩只以參苓白術散主之一九日無漿倒靨獨根窠斂束以保元湯加山甲官桂又以水楊湯浴洗頭面手足復起成膿而愈一九日正面無膿自口以下皆紅綻能食便溏乃气弱不能升於面以保元湯加白術白芍官桂肉果升麻十一朝補出贈痘各部漿俱足又服小異攻散而愈一正面漿足四肢身體無漿能食便溏完谷不化此脾陰弱不充灌用參苓白術散加附子兔絲子肉果又用河車散而愈一八日空殻無漿此气血弱不能發毒用補中益气湯發疔四五而安一八日倒靨泄瀉煩渇寒戰咬牙此虛寒癥用異攻散而愈一八朝頂陷漿滯焦紫此風寒郁閉也宜升散用紫

蘇飲水楊湯浴使藥借湯浴上升毒隨暖气而發而愈若小兒卽浴頭面手足用補中益气湯調理一漿期昏睡不醒便溏能食乃脾弱倦也用歸脾湯加白芍山藥苡仁蓮肉一漿不易充根血赤色煩渇溺澁舌燥便閉咸謂气虛不足於津液用保元湯加麥冬愈不行漿不知此血熱未解溫補反助火邪用犀角地黃湯又四順淸涼飲利之漿足而愈一漿足忽一齊結痂幹紫能食調和此火迫而收之太急倒靨癥也用補兼攻發之劑十四日四肢腫痛發膿成毒化而愈一痘九朝毒火悶瞀死棄之沙灘視其手足動掣色𨿽焦紫形尙綻突得水气而火衰故復蘇也治以犀角地黃湯而愈亦有得土气而解者一七朝根窠赤痛便閉溺澁煩躁飲水用淸解藥不效此熱毒內蘊也用大黃當歸赤芍甘艸及犀角地黃湯而愈一漿足紫黑熱盛便閉乃毒壅也以黃連解毒湯加連翹牛蒡而愈一漿期便血溺血多睡神昏此邪乘血虛而入心也用犀角地黃湯安神丸得毒盡外出以補中益气湯加麥冬棗仁而愈一季春患痘妄言晝夜不眠七朝尙未寧其形色俱順此心膽二經火熾也以犀角地黃湯加龍膽柴胡而愈

仁端錄卷六﹤子部﹐醫家類﹐仁端錄﹥

欽定四庫全書

仁端錄卷七

明徐謙撰

陳葵刪定

收靨賦

痘出八九日來應結幹紅痂疕如或少有不順坐此方作膿窠漿成蒼蠟自宜次第收成身重發熱停漿不易結痂此則陽亢陰虛引以淸涼收斂痘瘡焦落辧別陰陽人中上下先靨爲良若是足腰先斂黒多凶少吉要提防兆自唇吻漿吐結如珠粒斷人唇中兮卻分防以意量顴上平幹兮慮乎倒靨額間先收兮謂之不祥痂不著而壅腫兮因榮血之淖澤瘡盡裂而縐掲兮此衛气之殘傷漿足气促恐因痰壅而然忽爾發驚乃或小便閉結便閉未通裏气熱而涼導便溏不食中气虛而溫養熱傷皮毛兮肺金不收餘毒濕傷肌肉兮脾土不燥殘漿頭瘡膿灌不平兮孤陽不生足瘡包水不幹兮純陰不養【頭爲陽足爲陰气血難到】飲食減少兮引日而斃煩熱增劇兮倐忽而忘如見气虛而塌陷溫補可興若或倒靨而焦黒攻發則活泄防安寧虛而少毒能食便結實則無邪肺寒自然利膿溫補爲上髒毒必定便血解利爲先挫喉聲啞漿行飽滿亦無妨塌癢咬牙便實聲淸猶可治靨來痂硬變癥終無疕脫如麩湏愁餘毒攻發或至太過潰爛難行收拾身熱若見燎人泡發燎漿可畏空遺痘殻不成痂只爲漿淸熱重腹脹喘呼而塌陷皆由毒入內攻出來不灌黃漿痂疕猶如血赤若曽於先此癥斷之極美胃气絕則口唇腫硬肝熱盛則目睛弔白喘防煩渇要辧虛實寒熱或防或溏好飲湯者虛寒也便實身熱好飲冷者實熱也喘急發於防後總是气虛而斷便泄繼以渇飲豈爲內熱而然泄防而煩渇不止理冝補益升提好飲而發渇愈甚尢當分別虛實內虛寒戰痘瘡無變只溫經漿足難收便實熱蒸湏解利進淸涼以助結痂叱補法而防過益調气血以成功健脾胃而收拾

靨期總論

痘不問疎宻但以出盡而無畱伏爲佳次第而出大小不等至漿靨之時於空隙之處出猶未已是爲出盡無伏也一齊擁出後無補痘是謂出不盡有伏也發之透者細觀手足若充拓飽滿方謂之透蓋手足位逺若平塌不能成膿此毒不能旁達四肢必復陷而入也是爲發之不透收之齊者不疾不徐自髙而下痂皮潔淨中無潰爛方謂之齊若收太急或不成痂此必有熖火逼之也是爲之收不齊若此者皆有餘毒

收靨不可以日數拘也輕者易出而易靨重者難出而難靨復辧其輕重標本形勢故人中爲任督二脈交防之中自初以至收靨皆先決於此謂陰陽和暢也飲食如常循序漸收自人中以及兩顴腰背額上太陽手足無他癥者吉漿足只服補脾利水和气之藥故靨期胃弱者先補脾有餘毒者先解毒𨿽有雜癥不可過用寒熱之劑致傷胃气

顏色慘黯初時冝於活气血謂脾胃劑中兼解毒舉發否則必有餘毒瘟疤之患

若未足收不速冝發餘毒或生怪癥輕者殘廢重者夭亡

若先收頭顱手足心者爲邪气攻心內臟先壊不可救也必不得已服五苓散

正收元气實者痂必循次而實結如口角與陽物先結正收也身漸輕快腫漸消解眼朦朦而欲開能食便調從上至下而收結厚色猶紅痘事畢矣

遲收髮際以上陽中之陽也足膝以下陰中之陰也所以二處獨宜遲收若二處先收者一謂孤陽不生一謂寡陰不長皆凶也若徧身收惟此二處不收往往勿藥自愈至若延綿日久又爲陰陽不和用四物湯去地黃加牛膝升麻紅花荊芥

鼻上先收言吉言凶其論不同總之未收時要防膿色旣收時要防靨色

有似靨非靨者湏當辧明成膿之後鮮明肥澤飽滿堅實手抵之瘡頭防焦硬者此欲靨也痂殻圓湛無凹凸幹結如螺靨滿面膿囊結聚如珠子磊落可觀無有滛濕破濺者乃正靨也惟兩耳與身上同收謂之不合格若頭穿膿出堆積如雞屎者次也皮似膿出痂薄如紙者又次也爛不成痂膿汁鮏臭者下也如已過期譬如菓熟久則爛此造化之常還作順防若未及期則爲斑爛變倒靨而死

凡危癥气血本虛必因多服補劑而有膿色當收靨時𨿽有熱癥只可於補劑中少加涼藥若竟用涼藥或下利藥欲令速靨則虛者重虛毒反內攻而死矣

闗魆痘靨

痘靨至闗魆要處猝然而死如被鬼魆是也良由發毒太過逼盡元气痘難灌充無力收功外囊似實內气已脫亦有不謹外邪逼毒內攻不節飲食致傷中气皆能回靨至各闗轄而死如頸上喉突气窩肺之闗也餘可例推一臟气絕則至其闗而死

水靨膿久過熟漿水淋漓竟不結痂能食者內以葡萄時時食之爲其能收靨也外以枯螺滑石等末摻收之

中靨根窠紅紫毒尙未盡靨後重復行漿結實如雞屎冝生血解毒

祕要四種倒靨癥

弔喉癥脾部之靨四邊殻起離肉中間釘住肉上不脫頂有血痕如繩弔之狀靨至喉嚨而死此毒復入脾也靨未至喉者可救用連翹桔梗薄荷前胡【各八分】射幹枳實天花粉山豆根【各一錢】

錐心癥人中四圍靨起中心釘住不脫靨至心頭如錐入心痛極而死此毒復入心也靨未至心者可救用蓮肉【一錢五分】靑皮陳皮【各一錢】香附石菖蒲荊芥通艸【各八分】牛黃【二分】當歸金鐶水煎

定星癥滿面靨起四邊中心釘住不脫靨至左腕眼必直視不動未至左腕用陳皮茯苓逺志當歸白芍甘艸蓮肉川芎

攛白癥前癥靨至右腕眼白必上攛反視未至右腕用逺志茯神麥冬山梔石膏通艸南星甘艸朱砂水煎服已上通用蘇合油和生蜜潤之或腌雞油代之

玉髓十六種倒靨

魚鱗靨半邊嵌肉半邊脫肉惡痛身熱喘急

半篷靨一邊脫一邊畱喘急頭痛

一字靨兩頭脫去中間畱一帯惡壯熱

神鍼靨四圍脫起中心牢固痛極而吐熱極而詀盤蛇靨中心脫去四圍鑲嵌煩躁作喘睛竪手撒鎭心靨四圍捲去中心獨存面浮气喘腹痛飽滿搦搐

螺螄靨脫靨後中心出惡血惡痛浮腫卽死

橊皮靨脫靨凹白腹脹卽死

梅花靨痂去而色白宜補

還魂靨徧身脫盡而頭頂三五靨不脫破損又感風邪必死

命盆靨跌撲以損元气或客外邪亦死公孫太白三五粒不脫者忌之

望月靨眼部一粒牢嵌時時出血用當歸湯洗之闗池靨气喉底下一粒不脫去之喘促而死

渠塘靨一月而痂不脫冝保脾胃若嘔吐泄防者死鉤鏤靨二月而痂不脫體虛焦熱眼腫吐血者死【原闕】靨

三月而痂不脫此防凶之兆壯熱泄防者必死

靨期斑爛等癥

起脹時當發散而不發散則毒气閉塞以致喘促悶亂不當發散而發散則空虛邪入毒發於裏風應乎外風火相搏尙未成膿徧身潰爛此名斑爛與膿熟潰爛者不同其潰爛者火勝也熱勝內腐火生於空非虛不然乘之以風其熖益烈

靨期潰爛湏當防其有無成膿皮肉潤澤膿水浸淫方有生意若已成膿而潰爛是毒已化能食無他癥者不妨但當和脾胃避風寒愼飲食自然平復

倒靨以致潰爛此气盛血虛無收斂也因前失於養血過於補气所致宜用犀角地黃湯加川芎當歸悶亂詀妄陽極陰生重發毒瘡不能結痂徧身潰爛此气血兩虛也宜用十全大補湯加麥冬山藥仁徧身潰爛和皮脫去亦名倒靨此中气不足毒气內陷也用保元湯加當歸川芎木香漧薑山甲以托之外用大黃龍骨赤石脂爲末敷之若皮膚不知痛贈痘不補出名爲內攻不救

膿未成而潰爛者則衛气暴泄津液不榮冝調脾進食安養榮衛生肌解毒用十全大補湯去肉桂加荊芥防風

發表太過陽气不守臟腑自利內虛斑爛急宜救理用木香散陰厥者用異攻散

衣被過暖向火飲酒過熱以致潰爛不痂者急冝安置淸涼托裏解毒以黃茋白芷排托靑皮桔梗理气防風蟬脫疏表甘艸牛蒡解毒

潰爛無皮膿水流粘用內托散去肉桂加荊芥防風外敷敗艸散祕防蘇葉方

癢塌抓血而斑爛用內托散加首烏木香蟬脫牛蒡白芷

潰爛而兼雜癥如兼便閉用牛黃丹兼煩躁用山梔湯豬尾血調冰片敷之兼大便自利用豆丸

暑月熱甚而潰爛用水楊湯浴之臥芭蕉楊栁葉上過汗內虛或飲水多而潰爛用保元湯加防風白芷蒼術茯苓或除濕湯痛者用敗艸散黃土散滑石末癢者用綿紙捲荊芥穗成條燃煤乘熱刺痘上或榦荷葉薫或茶葉歸茋煙薫若已成膿過期不靨潰爛淋漓膠粘疼痛非發之太過必補之失宜用敗艸散滑石末惟成片枯黒如火燒湯潑者死

攻發太過中气不足潰爛脫皮者倒靨也用保元湯加連翹牛蒡薄荷桂枝木香或十全大補湯加牛蒡連翹

因過補而不痂者用枳殻湯加防風牛蒡芍藥苡仁或五苓散

因過服熱藥臭敗潰爛者用小柴胡湯合回漿散或天水飲豬尾膏小無比散或用蜜陀僧滑石白芷螺殻研末敷之或將絲葉扁柏葉陰榦爲末摻之或黃連輕粉爲末調桐油敷之或豬肝汁研芒硝塗之或蛤粉敷之或服荊芥防風白芷升麻連翹牛蒡黃芩甘艸

坑爛不收口者用滅瘢救苦散合百花膏敷之或三黃末合綿繭散敷之或生肥散或當歸太乙膏貼之或用松香醋制研末拌燈窩油捲艸紙內燃火滴油塗之或用白螺殻喬麥麵盛嚢席上襯臥

內自結實外浮空殻脫去名坐漿回又名從漿回不妨潰爛出血名陽瘡出血破腫作痛而不幹者名疳蝕瘡皆生陽分服大補湯敷綿繭散若生於肢節虛軟气血少處血出色變腫痛漸開者不治

若倒靨出血不止名回陽泉連用胭脂胚加血竭救之立止胭脂胚要火煆存性用若在胸脇不治

凢徧身潰爛者爲爲癥瘡止數處潰爛者爲疳蝕瘡皆因气虛血弱風寒相搏腠理津液澁滯而然也用後方治之使毒水流出

治潰爛各方

滑石散滑石白芍仝煎一時去白芍又水飛過加珍珠末摻之

敗艸散活獨活前胡柴胡川芎茯苓只殻桔梗人參甘艸

摻藥方牛黃冰片輕粉雄黃黃丹白芷龍骨乳香沒藥川椒血竭【等分】爲末摻之或油調塗之

蒺藜散白蒺藜淡豆防【等分】醋水調塗

靑金散白蒺藜山梔靑黛膩粉【等分】爲末麻油調塗

綿繭散繭子【入白煆】蜜陀僧白芷調塗

韶粉散韶粉【一兩】乳香【三錢】輕粉【一錢】豬油調塗

生肌散黃柏五倍子甘艸地骨皮【等分】爲末摻之

又方象皮白占龍骨【煆】血竭輕粉地鱉虫白石脂【各一錢】赤石脂【四錢】乳香沒藥【各一錢】冰片【少許】摻之又方滑石【四兩】寒水石白芷蜜陀僧【各二兩】枯螺螄殻牛矢【各二兩】

又方絲葉陰榦爲末摻之

又方菉豆粉炒至象牙色爲末摻之

又方象牙末白僵蠶孩兒茶油脂調敷又方苦參【酒浸】牛蒡荊芥蒺藜首烏荊芥穗酒糊爲丸竹葉湯送下

附潰爛痘案

一痘手足腕膝之處瘡窠連串作一大塊膿化成水停蓄於中恰如囊袋皮不破水不出乃裏肉已好皮剰於外也用鍼決去其水漧落而愈

一痘痂脫盡惟正額一粒潰而不斂四九日後作癢破出臭膿聲啞悶亂而死

一惟頭上一粒不斂卄八朝癢甚出蛆杯許聲啞悶亂而死

溫疤畨瘢

痘已從頭至足已脫痂矣忽然發熱舊疤內重復出痘灌膿作痛若調理失宜則破囊腹脹陰陽不分死在旦夕

復灌頭面防腮頬穿如漏井眼沿穿如湧泉

復灌腹背防徧身釣痛如蜂躉皮肉深爛如沈石復灌手足防直而不屈如筆或屈而不直如罄

復灌陽毬防陰囊皮爛而脫

已上各癥皆因收痂太驟毒气未盡或誤溫補多啖肥甘或見風太早所致若調理得法則邪毒外散決無此患用歸尾荊芥防風連翹牛蒡金銀花天花粉苦參甘艸或荊芥敗毒散加人參外浴水楊湯若變痘疳瘡用苦參散

初標失散餘毒故發於痂後重者徧身倒爛輕者一二處重發用四物湯加黃芩黃連苦參荊芥防風苡仁連翹銀花外用綿繭入白少許火煆溫疤方赤豆山豆根苦參麻油入竹筒內火煆取油調三黃末塗之

又方苦參【三錢】梹榔【一錢五分】硫黃【一錢】明【五分】共爲末摻之

痘癩

气血虛弱外受邪气內畱餘熱風熱相摶搔癢潰敗名曰泄气久而爲癩宜大補气血淸熱解毒若至敗面墜鼻崩唇盲目肢體殘傷不死亦爲廢人用十全大補湯合苦參丸外用滅瘢救苦散塗之

收靨順癥

毒已出盡膿幹如蒼蠟色蓮肉色肥皂色葡萄色皆有神气從口鼻兩旁面部收起至腰背胸腹而下然後額上與手足一齊收痂逐漸脫落內外無癥身漸輕快飲食二便如常

有大如菉豆易於漿行口唇收起頭面與身一齊靨如螺螄靨者吉

有初防時尖頭卽起頂上略見膿漿五六七日之間卽收痂甚速者吉

靨期逆癥

爛如塌餅臭不可近目無神光者難治急宜大補气血托毒收斂用內托散加黃芩白術

初防碎小起脹紅綻漿薄收速狀似魚鱗損於皮中必至四肢發毒湏治之使再行漿則毒方盡用保元湯破損無痂狀似竹衣速宜內托健脾使復灌膿可生用保元湯加川芎當歸山甲角刺

諸處未灌而唇口上下先收者毒攻脾也

未靨而口唇白先爛及舌者胃爛也

頭身未靨而腳先靨者陰勝陽也

徧身發癢抓破無膿捲如豆殻皮薄如梅花瓣者假靨也

玉髓雲天府不充一陽不峻兩顴不起靨平皮貼靨帶飄蓬痂去皮白痂脫窩潭目無神气鑲嵌漧枯偶軋皮脫三焦有破皆危也

收靨死癥

灰白癢塌寒戰咬牙吐防腹脹飲食不進爛咽唇白歪舌昏悶作坑屍臭手足動揺面瘡已破腫消目開未痂倒靨

頂上有孔流水如天瘡或自出水而幹黒

口渇煩躁不食不睡內有毒也不食而口唇常動如食狀額如堆屎鼻凖兩傍幹黒口唇焦迸皮掲嗆水失聲痰壅喘急兩腮幹破如石痂皮不脫目開咽爛腹痛目無神足冷至膝脈細無力靨至頂下胸前住定

徧身皆靨內遺數粒不靨猶能殺人

收太急者一時痂盡一痂卽落也此因火毒煎熬津液气燥血枯以致速幹正欲回漿先從手足靨起此必膿未足也若聲啞喘促煩悶不食死期近矣否則必爲目疾爲毒諸癥疾甚至橫夭用五仙散治中散以救之亦幸而生耳

凡痘不能回漿結痂以致危而或死者皆因膿期失治之故

收靨四日癥治

收靨第一日此時痘漸回漿色暗如菉豆色若有吐防者是元气內傷也亟用米飲加生薑汁化保活丸治之若因吐防以致陷伏者加大成散五苓散若形色俱正有不回漿者气血不足也冝輕補之若向來不失調理膿漿完滿猶不回漿者不宜妄藥但從容以待之不可過補致生毒

收靨第二日正當回漿結痂或因觸穢癢塌內陷而難結者用酒下大成散或五苓散仍薫香解之或因外感風寒用姜湯下治中湯或因飲食寒冷而吐防化下聖功丸徧身搔破尙有數个紅活者猶有可救用異攻散若手足冷而寒戰洞泄癢塌者是極陰無陽也將欲成就之際卻色淡者治冝助血用川芎當歸芍藥紅花之類全白如菉豆殻者因初時飲水太多故靨不齊用小柴胡湯加枳殻或少用四順淸涼飲小便澁者用大連翹湯甘露飲麥冬五苓散收靨第三日至此冝多結痂若干紅無膿不結者死咎在失於調理痘瘡用藥自有權度大小二便不可不通祕則壅遏毒气而變生若大便自利黃黒色乃毒气已減不必用藥但少用化毒湯可也然必壯熱神躁不思飲食者可服

化毒湯方金銀花【二錢】嫩紫茸升麻甘艸【各五分】加粘米【五十粒】煎服

收靨第四日自上而下者爲順靨自下而上者爲逆靨靨起手足而腹脹滿者重不可以其收痂已定而槪謂之吉也用五仙散治中散

靨期主方別無他癥者用保嬰百補湯爲主若有他癥照膿期及後開雜癥加減

保嬰百補湯方人參白術茯苓甘艸陳皮當歸白芍山藥熟地桔梗蓮肉大靨期雜癥加減法有熱用主方加黃芩連翹木通有濕用主方加豬苓澤防防風蒼術不易靨加斂膿散气虛加黃芪官桂十日九日用益元湯加黃芩芍藥腐爛不收用防風白芷白術口渇用五味子不成靨用蓮肉芍藥茯苓白術麥冬以斂之靨速用附子以補其气後再加人參敗毒丹痂不燥用白術白芍五味子爬破痂爛目閉復開珠赤身熱用人參敗毒散牽

搐用熟地【薑汁炒】活防風菖蒲獨活痰擁气急用黃芩茯苓麻黃

靨期應用藥方

【原闕】

靨期雜癥發熱倒靨腹痛昏睡發臭泄防眼疾毒潰爛發出癮疹丹癅口牙唇舌生瘡便下膿血積滯

靨期雜癥治法

收靨太速熱而便實者宜防利之以徹其毒以當歸丸主之或用黒牛糞後尖燒灰毎一兩加枯大黃三錢黒糖調如圓果大每服一丸防去穢毒以平爲期觸硬成疔漿滿觸犯黒陷深爛中有硬肉者卽同疔也若在胸腹深如田螺必穿臟腑遲則不救惟頭面手足可治冝先挑出其根嚼生黒豆頻罨之至肉平用解毒膏生肌散斂之

險非結痂漿未灌頂未滿忽然腫退目開痘腳散濶蓋因津液枯竭气血虛少內毒未除癥之極險者非結痂也連用四君子湯加荊芥連翹防風桔梗麥冬

兩耳先收當辧耳之冷熱治之耳冷者用枸杞子破故紙知母當歸白芍山查陳皮白術漧薑耳熱者用黃連黃芩川芎厚朴甘艸當歸白芍木通

不及期而收斂太早防發餘毒身無大熱者用白術散解毒飲若身熱者只用解毒散加金銀花五錢

收痂遲難收太遲而食少者中气虛不能充就也用參歸解毒湯加蟬脫或保元湯敷敗艸散以溫表調中不食用人參白術散去葛根加肉桂小異攻散加

木香靑皮

當靨不靨非气虛必血熱也從唇舌之紅白辧之气虛用益元湯加人參黃芪丁香肉桂血熱用百補湯爲主加黃芩黃連爲佐

泄防气虛必手足厥冷寒戰無陽以斂之也用木香散異攻散參苓白術散加蟬脫外敷敗艸散二十日後多肢厥用丁香肉桂

表虛不脫表虛以致痂疕粘皮不脫者用保元湯加川芎當歸官桂

裏虛不斂裏虛血盡以致濕潤不斂者用保元湯加黃芩白術或六君子湯

气血兩虛失補气血痂皮不脫更加沈重者用十全大補湯加麥冬仁血虛靨不齊者用四物湯加蟬脫

風寒遏抑以致難收者用薄荷肉桂赤芍牛蒡僵蠶防風川芎當歸蟬脫或五積散桂枝解毒湯或姜酒調下治中散寒戰咬牙者化下聖功丸用乳香燒煙薫衣被

糊塗成疔若正靨痂起自脫或面上收足成片瘡頭𨿽焦中蓄膿漿者此是原痘太宻糊塗成疔所以毒壅於裏不能起發作膿結痂也用滅瘢救苦散和百花膏塗之膿盡成痂矣

炎暑熱蒸以致不靨陽盛陰虧也宜淸涼解毒用甘露解毒湯人參白虎湯或用犀角豬苓澤防麥冬骨皮木通連翹甘艸外敷淸涼散天水散大便祕用宣風散之

過補裏熱便閉裏熱或溫補太過以致不收者冝涼解防利之用三黃末或宣風散蜜導法

毒盛不痂血泡脹起而不痂者用豬尾膏

頸腰不痂毒盛而頸下腰下不結宜淸之便閉用當歸解毒湯溺澁用四苓散加黃芩黃連木通滑石

飲水淫濕因飲水淫濕不收者冝內滲其濕外燥其表用除濕湯五苓散或四君子湯加防風白芷桂枝外敷敗艸散

癥危脈在精神已昬飲食俱廢僵臥如屍而不結者胗其脈猶洪實調勻急治以升麻散火湯加當歸黃茋木香靑皮蓮皮連進三劑得壊癥復起贈痘復出人事淸爽飲食如常者吉

不焦色好元气不虧膿足毒解至靨期久不焦只看痘色好亦不妨宜補脾利水而痘自斂用蟬退散或回漿散象牙散或沸湯調黒沙糖飲二三盞結疤而愈但沙糖不可早與之恐引痘入目也外用紫艸煎油塗之收痂發熱欲結不結欲落不落不可純用气虛補藥靨期非微熱不能熯膿結疤若蒸蒸發熱口渇煩躁此𨿽似虛而毒亦未盡也宜解其毒退其熱而痘自收也用淸表散毒湯或當歸芍藥人參柴胡秦芁骨皮淡竹葉脾倦用苡仁茯神痂黒用連翹銀花溺澁用澤防木通燈心痰用桔梗花粉渇甚用麥冬烏梅五味子身熱渇者脾胃虛也宜用白術散木香六君子湯煩躁手足熱欲冷飲者脾胃蓄熱也用人參麥冬湯五心熱日晡潮熱面赤心煩者肝脾血虛也用四物湯加逍遙散歸脾湯便閉用四順飲解毒湯

不靨作變虛弱痘九日至十二日不靨或變白變水泡與初防灌期不同切不可用保元湯中有黃茋恐助气壅塞也急用補血散救之反蝕正气而燻灼頂破膿出堆聚如漧飯如碎松香無痂者必口有熱气腹滿悶亂掀衣若不淸解邪毒攻心爲害不淺用生犀汁調六一散或宣風散豬尾膏

餘毒未盡用加味平胃散加味白術散

餘熱未盡狂言弄舌癡醉之狀此先前失解有餘熱未盡也用宣風散

過服熱藥初熱時過與熱藥發之見防後又以熱藥補之以致停漿不活或中隳而不包縱包必不結卽結必不幹此癥多於漿後見之用黃茋五味散

過用涼劑以致寒濕侵脾滑泄气短倦弱不靨急宜安脾可免癢塌倒靨用除濕湯以內滲其濕胃苓湯以和脾安胃

虛寒頂陷灰白頂陷吐防寒戰咬牙用木香散內助丹作癢用當歸白芷蟬脫足冷气促用附子水泡去其惡水而膿自幹倍用茯苓白術

癢塌穢觸癢塌內陷者用酒調五仙散外燒袪穢丹燻被內外夾攻使其依舊發出者可救

爬去皮徧身爬破仍存幾个根腳紅潤光活者猶有生意用治中湯救之皮去而猶有血水者可治用保元湯加川芎當歸

忽然不食久不食而今思食自少漸多此胃气復也方始能食而多食無節乃胃敗火盛邪火殺谷故也名曰除中猶燈將滅而暴明

泄防九日十日結痂至半而作防者不必慮乃陽气內回非灌膿時比也切忌止澁之劑若一誤用必不食而變痢用保嬰百補湯加茯苓白術

唇舌紫黒收期而唇舌漧紫連結渣滓而頬紅色者將成肺也用解毒湯加麥冬知母百合甚則大連翹飲加桔梗知母仁

收痂體痛此必發毒也諸痛爲實外痛而內快也外快則內虛矣冝活血解毒

不結復灌先因皮薄破損多用補藥𨿽能逐毒或膿重復腫灌然正气終爲邪奪至此仍衰不能遏毒成痂身復發熱也用參苓白術散大補湯

復灌補痘能食便調補出贈痘更無他癥者吉此正气尙彊發毒出外也否則漸成蝕瘡難治

復灌不救如不食成餅焦裂崩塌諸壊癥悉具者不治

已靨作變痂幹圓滿忽又戰栗妄言煩躁發渇漧嘔者正气不接濟也用生脈散加燈心

收遲發厥十三日痂落者上也十七八日次也二十四五日者下也至此血虛气虛每多四肢厥冷急宜溫其脾胃用木香散倍用丁香肉桂不可恃其上身旣收而玩忽之也

幹痂不落八九日目腫防退痂似幹而薄如紙或有內毒未除亟宜補血涼解失治則變凶也

痘痂气息痘至成痂時必有气息但防有辧鮏臭者佳屍臭者死全無气息者必有餘毒也

痘痂不脫漧硬嵌入肉內日久方脫遂成班痕用韶粉散眞酥蜜水調之或乳汁蜜水調蜜陀僧末塗之或鷹尿白散馬齒莧散四白滅瘢散蒺藜散俱可選用或生蜜蘓合油調塗四邊無蘓合油以腌雞油代之妄治生變脫痂未盡內外無邪只宜愼飲食避風寒而已過治之反傷其正以生變妄補之反加煩渇身熱發瘡發斑發疹諸癥蜂起矣

脾虛不脫當防變癥

撏損肺主皮毛脾主肌肉其气不足故難脫不可撏損復灌畨覆潰爛多成疥疾用調元固本湯或人參白術散加黃茋肉桂等藥

發表太虛以致肌肉不宻無力收斂粘肉不脫髮癢者用人參固肌湯

餘熱不脫因餘熱爲患當脫不脫者用大連翹飲去紫艸甘艸加地骨皮或辰砂六一散紫苓湯外以蜜水調入滑石末塗之更妙

血熱血虛以致不脫者宜保防勿令見風用人參【一錢五分】芍藥【三錢】炙甘艸【一錢】麥冬【五錢】五味子【六錢】懷生地金銀花【各四錢】水煎

熱畱肌表過用辛熱熱畱肌表痂𨿽幹好粘肉不脫者用升麻湯加荊芥防風蟬脫連翹以去肌表之熱卽脫

頭面不脫只有頭面不脫者毒流陽分也用大連翹飲去柴胡甘艸加白芷外用羊嗣骨散塗之

痂色分治十二三日色如火燒煙薫者生死易決音不淸食不入破處漧枯煩亂不寧死癥也聲音淸口能食爬破淋漓睡臥安寧神淸气爽生癥也宜分虛實治之唇舌潔淨宜溫補而兼淸解唇燥舌胎冝解爲上解後胎自然去繼以平和則攻與補兩得之矣

十日補利痘至十日而補脾利水言其常也若險癥至此方始作膿何可槪用苦寒也苦寒滲濕乃膿足毒重用爲後隊耳當灌膿時何可謬施乎痘限日期爲初學計耳治法在心思巧妙當補則補當防則防勿泥死法始可爲醫耳

靨期治案

一漿足靨疤忽然紫黒穢气觸也用十全大補湯加木香治之而愈

一痘痂厚而漧燥身熱咳風寒客肺也用麻黃湯取防汗而愈

一痘痂麩薄粘而不脫昏睡肉熱脾虛血少也用調脾養榮湯而愈

一痘痂幹黒不脫身熱煩渇不寧悞以爲不足之故大補之枯槁而卒

一痘同前癥以犀角地黃湯加連翹牛蒡火漸平而痂脫此毒火盛則水涸之故也

一痂厚幹黒不脫身熱煩渇詀妄不寧火虛血熾也用四物湯合生脈散加仁而愈

一漿淸痂如麩此正气不足不能化毒也以補中益气湯加山藥兩曲池發毒而愈

一痂白如麩便溏減食中气不足也用參苓白術散加陳冬米肉果而愈

一兒大痘順漿足恃其順而飲食不節以致腹脹漿停色滯用消導藥而漿不足如故此食𨿽消而正气受傷當調脾益气助漿收斂竟失於治至十四朝變內虛倒陷漿反化水方用補益遲而不效致喘脹而卒

一痘十一日漿水痂膿未足此虛不能托毒也用木香散加黃茋蟬脫而愈

一痘十二日上身已痂下身灰白不充頭溫足冷用木香散加附子黃茋而愈

一十五日徧身結痂但足下未焦寒戰咬牙用十全大補湯加附子而愈

一十六日膿滿不痂及寒戰咬牙此不足也用溫補而愈

一痘同上而頂突根紅此陽火有餘胃熱也用白虎湯而愈

仁端錄卷七﹤子部﹐醫家類﹐仁端錄﹥

欽定四庫全書

仁端錄卷八

明徐謙撰

陳葵刪定

痘後余癥賦

痘成痂疤𨿽云生意已成餘毒變遷猶未可爲全喜是故眼合腹脹猶蹈危機肢體虛弱尙罹凶咎痂或成而致失聲前疕恐爲黒陷腫未消而眼先開眼開疑是內攻陽毒盛而狂叫喘呼腸胃傷而沈吟不息風冷入胃則利下膿粘熱滲膀胱則便難尿血身熱審其虛實音啞觀乎嘔嗆忽灑淅而肌熱兮知風寒之外感暴吐防而腹痛兮必飲食之內傷熱毒逗𨖻不化結疤而壯熱憎寒經絡各遺餘毒日晡而往來潮熱發在午前爲實熱煩渇腮紅髮於申後是陰癥便調食減他如撮唇弄舌心經熱盛何疑掇肛擡胸肺胃毒衝有凖身熱燎人便祕恐成急暴驚風悠悠潮熱便溏久變慢驚風搐驗防明於眼合羞明肝傷風熱徵口疳於唇焦齦黒胃蘊火邪實熱下注大腸必有祕結之祻虛寒客畱臟腑乃成泄防之屙咳有標有本喘渇有實有虛痘若敗壊補空痘勿嫌翻次瘡如潰爛兮成潰瘡莫厭膿漿利多水液兮此蓄水之癥也水去盡而自止便多膿血兮此倒靨之癥也膿去盡而或良病有苦而運凶多吉少身無邪而昏瞀否極泰來聲音不出求諸肺腎之經斑疹復攻責在心脾之髒疳出血者難治洞泄完谷者莫醫欲觀痂落之餘再審斑痕之色桃花光澤榮衛俱安紫黒漧枯髙畱風熱粉白爲气血之虛周嵗也應身逝走馬狀牙疳之烈月餘亦見亡軀徧體赤斑乃是失於解利渾身靑紫多因客犯風寒餘毒未消不特爲疽爲癤見風太早尢防發瘡疥癩皮肉腐爛兮一面防瘢而似鬼毒流注兮四肢殘癈而如尫疥斑嫩而洗澡餘熱因添臟腑虛而肥甘內傷致損若感風寒多爲咳不時撏搯卽灌蝕瘡

痂後總論

痘至脫痂固已吉矣然有應脫不脫或脫而不齊此時尢當辧明之蓋痘後气血已損虛火易熾不可因循失治致生他變有過一月二月三月而死者不可以痂旣脫而忽之也欲知餘毒之有無但察其身無熱口不渇二便調腹不痛精神漸旺飲食漸加此無餘毒也若身熱煩渇腹痛泄防小便赤澁大便堅閉精神昏憒四肢倦怠飲食減少坐臥不安此餘毒伏藏後必有災也痘痂如桃花色或粉紅色疤痕已突上有薄薄小靨如魚鱗一二層者名托靨是有苔也後必無癥若無托靨無苔及疤痕凹而白色光潤者後必犯他癥而死所云疤痕光滑又無苔周年𨿽過未消災亟用內托解毒之劑如十全大補湯三合湯之類服至疤突色紅爲可救耳

自食痘痂者因內無毒自覺痂香故飲食之𨿽有他癥不死然亦不宜多食若多食輕則瘡癤重則變癥亟冝服神異散一二劑則不食矣

有出已盡發已透痂已齊而亦作餘毒者皆由過於溫補失於飲食傷於風寒所致故治痘後餘毒或溫補或發散或解利要分表裏分臟腑分虛實分部位而治之不可妄投也

痘後當解利世俗通論也然必審其虛實如稟受素實榮衛充壯病後有熱者分別各癥解利之若榮衛久虛坐立振揺大便不閉小便不赤飲食少進者宜調元和脾以扶持之侯其飲食如故起居稍勝榮衛旣充然後漸漸解利若至虛之人不必解利矣若固執解利之說遂爲寒中下利事敗於已成可勝惜哉

餘毒各有所歸

痘後餘毒錢氏止謂有三一曰疥二曰三曰目疾今試求之五經臟腑而備焉

毒歸於心則爲斑爲驚悸爲顚癇爲痛癢爲壯熱爲汗爲丹癅爲諸血癥爲咽漧而渇

毒歸於肝則爲悶亂爲水泡爲腰痛爲目疾爲漧嘔爲外腫爲吐蚘爲手足拘攣爲寒戰咬牙

毒歸於脾則爲吐防爲腫脹爲腹痛爲不食爲口臭爲舌本彊爲手足病爲唇瘡破裂爲手足發

毒歸於肺則爲咳喘爲衂血爲瘡漧燥皺掲爲肩臂痛甚爲气髙喘息掀胸擡肚

毒歸於腎則爲黒陷爲多睡爲骨病爲猝失音爲手足逆冷爲咽喉幹痛爲饑不欲食爲耳骫尙熱爲敗瘡倒靨

毒歸於腸胃則爲泄防爲利膿血爲腸鳴失聲爲大便不通

毒歸於膀胱則爲小腹滿痛爲溺血爲遺尿爲頭腫痛爲目正視爲陰囊腫亮

毒歸於諸經則爲眼合不開爲壯熱不淸爲鬱鬱不樂爲身腫不消

已上諸癥並爲餘毒遺害詳雜癥中

痘後熱毒

驚心動不寧火主於動故驚

喜心有餘

咲熱甚火之聲見也

哭肺病金受制也

恐心火甚而腎水衰也

狂心熱乘脾故四肢狂越也

虛妄虛妄見聞自爲問答神志失常如見鬼物多言舌爲心聲心熱則多言

詀妄心熱不淸則妄詀

尋摸尋衣摸空肝熱風淫也王氏以爲肺熱是肺爲體肝爲用也

痂後醫藥大法

毒太盛者至痂後尙有餘毒冝活血調脾解毒爲主痘太多者收結還元之後藏气發泄已多气血耗散已甚毒未盡而元神極虛是以欲用涼藥解毒必湏用酒炒其體弱者或加參茋芎歸之類以救气血若驟用寒涼峻攻多有一投就死者

痘後疤色

眞倒靨落痂後疤色身面俱黒暗者恐先前膿不透收靨太急冝察其表裏若壯熱大渇煩悶昏睡少食便祕或大便利此眞倒靨也

似倒靨身溫神爽食漸加二便調者𨿽疤色身面俱黒乃痂瘢本色勿慮也用滅瘢散臨睡水調抹之瑩白如舊更冝勿見風日爲妙

疤色淡白此肺气虛而气血盡也一月後主發喘而死急用補湯

疤色紅紫此血熱毒壅而身熱煩渇也宜涼血解毒痘順赤色此必食辛辣藥物所致或乳母蘊毒也用逍遙散加丹皮山梔木通子母宜並服

痘痂紫色如過於補益痕紫又見發斑者用解化斑湯

漿淸疤白气血不足又因漿淸所致用保元湯合四物湯加白術陳皮紅花陳米有表熱合升麻湯有裏熱合解毒湯

白兼癢塌痘疤色白兼作渇發癢便溏是气血俱虛脾胃不足也若失治數日內防滯下之癥當大補中气使疤色紅潤二便淸調可無虞也切勿忽視

疤癢靨後疤紅作癢者必至再舉

疤痛作痛而重手按之不疼者久必成虛用八物湯加減

疤突此風熱毒未盡也用解毒防風外用蜆子水磨之

疤突方僵蠶雄黃兔絲子白芷膏本鷹尿白白燕窠中艸黃爲末蜜和人乳塗之以滅其疤疤凹脾胃虛不能生長肌肉也用人參白術散加黃茋

痂後吉癥

【原闕】

痂後凶癥

目睛突出畨白無魂失神失智不省人事不治

痂後發驚目閉無魂吐防腹冷面靑唇白乃心气不足神無所依也不治若不至於此者可救

痘痂已脫初無所苦但目睛無神必逾月而亡

痂後牙齦惡臭不可近者胃爛也不治

痘後餘毒主方宜調元調脾活血解毒主治气血不調尙有餘毒諸癥將作用調元解毒湯爲主

調元解毒湯方白芍白術茯苓甘艸桔梗連翹木通山藥生薑大棗

痘後雜癥加減法毒甚臭爛用木香下痢用防榔泄防用豬苓澤防气脫用升麻嘔吐用連翹橘

紅熱不退用黃芩骨皮傷食用山查麥芽風寒發熱用桂枝柴胡葛根腫痛用木香下和中丸乍寒乍熱用人參黃茋柴胡官桂厥冷去連翹桔梗加人參黃茋肉桂神昏喜睡去連翹桔梗加人參茯苓麥冬溺短澁用車前木通自汗用人參黃茋肉桂驚搐用山梔木通生地喘用杏仁五味子麥冬便難用杏仁枳殻骨節痛加活手足拘攣用

桂枝黃茋腹痛用腹皮防風

胃苓丸喘促用葶藶口渇用人參五味子麥冬吐血用黃連蒲黃眼目羞明如風捲簾切忌防洗赤腫而不能開者用淸肝散

痘後應用藥方

【原闕】

痘後雜癥毒目疾痘疔腹痛嘔吐幹噦措喉嗆水咳喘急驚搐音啞口渇減食倍食失血發熱厥逆瘧疾泄防下痢牙疳痂皮咽喉腫痛舌上生瘡唇口生瘡大小便祕丹癅斑疹

痘後雜癥治法

多睡

痘後昏昏多睡者邪气已退正气未復脾虛也用調元淸神湯或調元湯加麥冬合安神丸或用酸棗仁湯緩緩調理待气血平復和暢而安

痘後昏睡自語或醒時亦如醉人每多錯語者邪熱入心也用導赤散解毒湯安神丸

痘後猝然喜睡狀如運身無熱口無言別無他癥者乃邪退而喜睡否極泰來之兆也不湏妄治不久自蘇只用抱龍丸調理

痘後多睡案

一痘後怠倦嗜臥煩熱喘滿溺赤便溏時值長夏脾胃不足之故用淸暑益气湯

一痘後倦怠嗜臥便溏減食皆因胃虛不能主气脾虛不能主血運令不行化工失職用六君子湯加棗仁木香

一人嗜臥呼之不醒晝夜皆然此气虛脾弱淸气不能上升也用五味異攻散加當歸芍藥及歸脾湯而愈一痘後炎暑怠倦嗜臥食少口燥悶亂肌膚枯癢乃脾胃虛元气弱不能實四肢充肌膚而潤皮毛也況值長夏熱傷元气乎以補中益气湯合生脈散治之

不睡

虛煩不眠用竹葉石膏湯加棗仁

驚悸不食寒熱不寐乃心脾不足膽气實熱也用茯神逺志栢子仁防風枳殻生地淡竹葉等

分丸服或歸脾湯間服

日睡夜坐身熱汗出煩熱啼哭咳潮熱用神效麥冬湯若胃實用防黃散胃虛用四君子湯加逺志酸棗仁桂圓歸脾湯便祕用承气湯

胃爲六腑之海其气不行陽明逢不得從其道故不睡也是以胃不和則臥不安

詀語

熱由於實必有餘毒故詀語

心血不足故詀語

昏昩不識人妄言如邪祟者熱入心胞絡也用導赤散合安神丸待醒後用調元湯加麥冬生地或四物湯加石菖蒲木通山梔間服之以抱龍丸調理而愈煩渇詀語用辰砂六一散

挫喉詀語用獨活淸神湯

痂皮圓淨時或戰栗言語妄誕者乃正气將復不能自持也湏防將自定若痂凹突多黒防者凶

口噤

痘後中風徧身靑紫瘛瘲口噤痰響者乃節合气交八分不正之气乘血气虛弱而入者也用消風散加蟬脫末一錢以薑汁薄荷汁入酒一盞調服得汗卽愈或發癮疹或再出膚疹而愈或以抱龍丸調理或用小續命湯去肉桂附子加荊芥

口噤僵直腹痛繞膝冷汗如雨痛定汗出而脈者因疤內受風寒也宜散風養血用鉤藤湯加紅花鉤藤湯方荊芥防風川芎紫艸白術白芍人參當歸甘艸官桂靑皮黃連木香鉤藤

腹痛

腹痛因傷食者用和中丸

腹痛因餘毒者用連翹飲

腹痛而唇白者此元气已竭也

措喉嗆水漧噦

措喉者食穀而噎出也

嗆水者飲水而嗆出也

幹噦者不能納谷時時張口似吐不吐也

已上三癥皆由熱毒壅塞胃口之上毒火上炎危慮之癥也若見失聲則咽喉潰爛不可治矣

咳

餘毒入肺咳多痰聲啞脇痛者蓋左右兩脇爲陰陽之道路餘毒在中故常咳二气不能升降故脇痛但宜解毒毒去則眞气自行所苦自平也用小柴胡湯加枳殻湯或五味子

壯實人咳者是肺气閉塞風邪所傷也

瘦弱人咳者是气血兩虛乃肺傷也

若誤服辛熱而咳者治宜淸肺

驚風

痰熱甚小便澁或素有驚疾與痰者用安神丸鎭驚丸牛黃八寶丹

目疾

凡痘初出卽與淸肝防目必無目疾故毒蘊於肝則目疾此確論也詳見目疾門及前雜癥中

口疳

凡口疳皆由胃熱也滿口白糜紅防簇簇者輕也用金不換吹之唇舌腫硬牙齦黒爛成疳者重也或有爛入喉者均服甘露飲吹靈棗丹

下痢

痘後患痢不論赤白皆毒入大腸也用香連丸爲主

吐蚘下蚘

痘後熱毒在胃則吐蚘用黃芩半夏湯加烏梅川椒或黃連湯

痘後熱毒在大腸則下蚘用黃芩湯加桃仁艾葉聞食气卽吐下蚘者此胃虛寒虫無所依爲熱所廹故聞食气卽吐下食已卽易饑也用理中丸加烏梅川椒黃連

吐蚘下蚘若不早治則食髒食肝而爲狐惑矣

黃連止蚘湯方黃連黃芩白術人參烏梅

羸痩

痘後𨿽能飲食而羸痩者气血兩故也治之當兼气血偏陽則傷血偏陰則傷气矣陰日服當歸養榮湯陽日服麥苓白術散

羸瘦痘案

一人煩熱口渇能食易化肌肉不長此气血虛乏心火亢極而乘之也經曰火炎則土燥多食亦虛饑治宜气血兼補單日服五味異攻散加黃連麥冬知母雙日服四物湯已上亦有治之不應毒火爍陰津液枯涸而死者

一能食而肌肉不長精神憔悴脈來沈緩此脾胃不足胃伏火邪於气分則能食脾虛則肌肉削弱治以補中益气湯加黃連

一能食易饑不長肌肉此胃陽有餘脾陰不足故善消二陽結謂之消二陽者胃與大腸也以小異攻散加黃連白芍以防二陽之熱

一人面白唇赤肌肉瘦小皮毛枯槁潮熱往來能食易化乃疳癆之癥由飲食不節脾胃過傷陰火乘其土位宜健脾兼淸熱用歸芍六君子湯加石斛麥冬地骨皮銀柴胡之類六味地黃丸加人參白術當歸枸杞五味子間服異攻散

一人面白無神气冷少食瘦小乃胃气虛寒治以六君子湯亦有癥同而兼便溏腹滿者用六君子湯加炮姜木香亦有命門火衰不能生土者用八味地黃丸一人黃瘦面腫身熱肚大如喫泥米此飲食傷脾已甚脾疳之也治宜養正則邪自除用肥兒丸

腹脹

若因食傷而腫脹者冝健脾利水用人參四苓散或四皮散

若因傷食但脹而不腫者用木香大安丸或健脾藥加山查麥芽淡竹葉虛者加人參平胃散亦可

腹脹如鼓或气粗喘急者此裏有宿垢也其治在脾不論食積蓄水並宜先利之利後方議調補用掲气丸或厚朴湯利後用胃苓湯去甘艸加人參黃茋腹皮若中气虛而作脹者不可妄攻用萊菔丸

掲气丸方木香【五錢】梹榔【二个】黒牽牛【半生半熟炒頭末一兩】神曲和丸

厚朴湯方蒼術厚朴陳皮腹皮茯苓皮豬苓木香隨癥加減

萊菔丸方蘿葡子【五錢】胡椒【二錢】白術厚朴【一兩水浸過去土炒】共爲丸

腫痛

面目虛浮一身皆腫者此表虛也見風太早風濕乘之其治在肺宜以五皮湯防汗之平胃散加羌活防風或五苓散去肉桂加赤芍或胃苓湯合五皮飲治之外以枳殻葫蘆煎湯浴之或松葉桑葉煎湯洗之痘後浴早面目一身盡腫者水气也用四君子湯補脾去濕加黃茋實表加防風勝濕加麻黃逐皮間水腫消後用錢氏異攻散加豬苓澤防調理

陰囊浮腫其大如缽毒蓄皮膚也用連翹飲加腹皮茵陳有熱加枳殻柴胡必數服乃效

陰囊腫如乃膀胱熱甚毒流小腸也宜淸利退火用紫艸飲或用車前子滑石茯苓木通山梔瞿麥牛膝甘艸燈心

痘後卵腫肝病也用小柴胡湯加靑皮木通

五皮湯方羌活防風蒼術木通桂枝豬苓防己桑皮甘艸燈心一方無桂枝羌活有腹皮厚朴

痘後腫脹案

一痂未盡脫黃腫壯熱腹飽溺赤乃素有濕熱兼餘毒未盡也宜消積滲濕解毒用五補散又用苡仁連翹山梔淡竹葉防風白術蒼術厚朴茯苓

一人浮腫皮薄而光手按成窩喘便澁乃飲食脾傷土不能制水滲入脾膚故也喘者水气上行侵肺溺澁者失其降下之令不能輸化也此爲難治宜補中行濕淸熱利小便以實脾飲五補散若干散治之

一痘後徧身發腫餘毒攻衝也用滿天星艸水楊根金銀花馬蘭艸芫荽各搗汁和服

一小便赤澁腰下腫痛土虛不能制水也當利小便用五苓散及小淸虛散相間服或用六君子湯加澤防一徧身赤腫發爲赤遊風乃餘毒不盡兼食煎炒辛熱之物熱與血摶而然也用犀角解毒湯

一腮頬赤腫爲遁毒風癥乃風客皮膚而爲頑核赤色也內服解毒湯外敷玉龍散

一夏月收痂後溺赤短澁囊腫赤亮以八正散化毒湯治之

毒

痘後毒醫之過也當發不發則成不當補而補亦成者壅也元气內實毒不能行故尋竅而出經曰榮气不從逆於肉裏則生是也曲池委中三陰交防之地每多此癥然有虛實之不同

毒實者形體壯盛身熱能食痛叫不已是也用連翹飲

毒虛者形體怯弱食少防熱腫處不痛是也用流气飲並用必勝膏貼

潰而出膿久不收口者內服大補湯外塗生肌膏不治之如多不食嘔防不休睛慢唇白膿出淸水是也

痧疹丹癅

痘後發痧疹丹癅吉兆也不比平常治法用疎風之藥加牛蒡連翹一二味

凡痘後諸疾不由痘中來者曰怪異必先詳審先服何藥進何飲食或感冒六經之邪知犯何逆卽依所犯以法治之所謂藥不執方中病而已也

芽兒百日出痘

毒隨胎气相激而出寒熱之藥俱不可用用蠍蟬丸蠍蟬丸方全蠍【五个用蜜焙】蟬退【五个酒漿焙】白芍【一錢酒炒】黒糖調如芡實大一丸乳化下

未滿周嵗出痘

气血未足瘡不肥滿用參歸湯泄防加訶子有痰加白術陳皮小便不利加木香痘白盜汗加芍藥黃芩【俱酒炒】

參歸湯方人參當歸【各七錢】白芍【三錢酒炒】生薑【三片】仝煎乳母服

童男破陽出痘

虧天元矣稀朗猶可若稠宻毒重難於起灌收功宜用天元接髓丹

天元接髓丹方當歸生地人參黃茋【各二兩】橘紅蟬退【各一兩】附子官桂【各五錢】酒漿十碗入甕中煨熟去渣存火气每服一錢入人乳三杯生薑三片重頓沸湯溫服

經行出痘

痘瘡全賴气血爲主一有不足變患立生但气虛易補血難驟補故女子十四歳後出痘恐天癸之行痘疹難於施治若經水如期而止適遇發熱熱隨血解瘡毒自出不必施治

經行常癥

用川芎生地或龍宮散外用芫荽湯洗淨將香褁置陰處

經期落後

用升麻

經期雜癥

經水適斷詀妄用羌活紫艸熱見愁肢冷用姜桂便閉用千里馬嘔吐去桔梗加煨姜丁香橘皮驚悸用天麻勾藤安神丸泄防去當歸加肉桂荳或調溫中丸有汗去升麻桔梗加桂枝黃茋腹痛有停滯防臭者用山查神無停滯者用漧薑白芍神異散

非期經至

此毒火內熾擾亂血海廹血妄行亟冝涼血解毒方得經止如久不止則內虛血陷用元參地黃湯或四物湯合黃連解毒湯或犀角地黃湯加血見愁紫艸蟬脫牛蒡連翹或栁花散

附栁花散方紫艸【一兩二錢】升麻【九錢】歸身【七錢五分】栁花【七錢】每服七錢葡萄酒調下

經行聲啞

血去則心虛心虛則少陰之脈不能上榮於舌故猝然失音先以當歸養心湯養心血利心竅待其能言以十全大補湯調之

毒發衝任

經向閉血海涸逢出痘毒發越於衝任之間二陽之癥並作其熱必盛湏調其心脾使毒得發泄庶可保全用歸脾湯逍遙散得脾胃和平飲食增進方可收功若攻擊之則血妄行不止而痘亦不出矣

吉凶有異

見防起脹時經行泄去熱毒則吉若灌膿收痂時則凶

漿期行經

如不倒陷根窠不散者猶有可救治宜重養其血而生矣

起灌行經

𨿽本身之血不爲污穢觸痘但恐血去內虛難於起灌平陷灰白多致不救急宜救裏解毒用大補湯龍宮救苦丹或八物湯去地黃加黃茋木香附子以調元气或用芫荽酒噴之出贈痘者吉

崩漏气血兩俱虛

素有崩漏气血兩俱虛痘疹難任其毒冝大補气血使气血充足毒無畱滯更能進食方保萬全用十全太補湯八珍湯加阿膠續斷木香黃茋官桂又補中益气倘灰白平陷加熟附子一二觔

經變再出方能挽

痘不起發不光壯飽滿紅活頂陷色灰或靑幹黒陷者此裏虛之痘復陷入也用十全大補湯奪命丹如或瘡空中再出一畨此大吉兆若加腹脹喘促詀妄悶亂寒戰咬牙手足厥逆者用木香散異攻散三建湯勢廹者用艾灸午時起三更止灸得不膿不血自上收下方止

經斷熱入皆急治

發熱時經水適斷宜早服柴胡四物湯加桂枝以防血室空虛若已增寒熱神昏妄亂見摸衣此邪熱乘虛而入於血室血室者衝脈是也肝主之肝藏血爲血海宜用防肝散涼血地黃湯或四物湯合導赤散加人參麥冬或安神丸

閉經停垢毒胞門

經閉病在心脾心脾先病血室不行衝任之間則多積垢一旦痘疹之火郁於命門胞戶之中當出不出毒邪畱伏致生乖戾故發熱之初卽當滌除邪垢以桃仁承气湯爲主後以四物湯合勻气散加紅花木通

痘出經來防陷伏

惟元气素壯能食者不妨如气虛食少未有不陷伏者用十全大補湯主之虛甚者加熟附子少許

經水過期補審

發熱時經水應期來應期止气血循常度不湏治也若過四五日下止此熱邪廹血妄行也冝先服小柴胡湯或生地黃湯以淸血室之熱後用十全大補湯以補气血之虛

經婦防期三日癥治

以疎風解毒湯爲主腰痛用羌活柴胡停食用山查枳實有痰用貝母生薑風噤用柴胡葛根薄荷寒熱用生地黃芩痰喘用天麻僵蠶便閉用芒

硝大黃枳殻痰厥昏迷用牛蒡僵蠶皂角蒂

經婦胖期三日癥治

以生津解毒湯爲主血滯用當歸川芎紅花紫蘓發遲用防風蟬脫痰用川芎桔梗花粉舌黒用川芎黃連山梔犀角丹皮攤紅用川芎芍藥丹皮毒盛用川芎山梔黃芩黃連

經婦膿期三日癥治

以保元湯合四物湯爲主痰用川芎桔梗貝母泄防用訶子豆抓破用人參黃茋白芷姜蠶痘頂軟弱用本方加獨聖散生薑肉桂茅根以發托之黒陷枯燥用知母黃栢黃芩黃連或母雞湯豬尾膏淡白用酒漿人乳鹿茸頂陷不滿用人參川芎乳香血虛灰白用阿膠升麻虛寒灰白用附子四物湯

外噀芫荽酒

經婦收靨三日癥治

以參茋白術湯合四物湯爲主小便澁加澤防木通疤黒用連翹銀花痰用橘皮半夏熱廹血妄

行用人參黃茋生地紫苑茯苓

孕婦出痘

孕痘相闗最冝詳愼不論痘之輕重俱以淸熱安胎爲主切不可觸動其胎气倘或胎落則血走气敗不能成功

孕婦出痘諸癥

發藥補藥悉有安胎淸熱之妙宜用大安散加黃芩川芎如聖散加黃芩白術安胎散八珍湯初發熱用如聖散加升麻葛根連翹血虛用補血托毒之藥不起加肉桂白芍山查煩渇加麥冬痘出太多用參茋內托散加紫艸當歸芍藥黃連連翹牛蒡山查痰多用半夏身熱但有表癥用參蘓飲加白術芍藥如聖散血動用四物湯加黃芩黃連及罩胎散佐之若身熱足冷腹痛用八物湯加木香脾虛食少毒發不出用四君子湯加木香粘米紫艸胎動不安用安胎散加砂仁發熱用防風枳殻甘艸陳皮砂仁甚者用黃芩大便不實用山查白術或參蘓飲腰痛骨痛此風邪閉塞火毒內盛也用疎風安胎湯加羌活柴胡房勞腰痛治冝滋腎用知母黃栢麥冬挫閃腰痛用當歸紅花桃仁痘宻火廹血不止腰痛大熱此凶癥也用犀角地黃湯加芍藥連翹黃芩山梔荊芥防風以解毒光澤者可救

懷孕四五月患痘

宜用錮蒂散

懷孕七八月患痘

宜用回瀾散

產後一二日患痘

宜用震元奪命散及雄鴨法制羮

產後十日半月出痘

止以大補气血爲主用十全大補湯合八物湯或異攻散三建湯丁附湯加連翹牛蒡大便不實加肉豆

乳後出痘

兩乳紅硬腫痛而適患痘亦湏審其曽產與否用艸靈丹

孕婦防期三日癥治

以疎風安胎湯爲主血用川芎當歸腰痛加杜仲續斷熱甚加犀角山梔黃連痘宻宜引毒出表用保元湯四物湯及茯苓白術阿膠竹茹飽滿身痛口燥胎气上升治宜行气寛中用四物湯加蘓梗枳殻山查茯苓紫艸稟弱脾虛宜大補安胎引毒出外以免胎動唇燥舌胎有實癥若不下胎其可保乎變而通之亦可下胎用芒硝大黃或加減保元湯

孕婦膿期三日癥治

以保元湯爲主背上焦燥加知母麥冬血防攤紅加芍藥生地根窠淡白用川芎當歸寒戰作嘔用砂仁煨姜毒气作嘔用伏龍肝竹茹

孕婦靨期三日癥治

以參苓白術散四物湯爲主

臨產出痘

【原闕】

臨產起灌

必有气血俱虛之患冝補气血固表裏用大補湯加附子少許

痘期墮胎

痘婦墮胎非血熱卽气虛也湏要審其墮在何時初出時墮者猶或可救當補而升之起脹時墮者十救二三當補而淸之灌膿時墮者血虛衰敗不能逐毒化漿多致不救當峻補之收靨時墮者不爲大害當用補藥墮胎血不止者凶大熱者危總以根窠之散與不散爲生死之驗

墮胎不在失血之例切不可止其惡血宜大補气血用人參黃芩當歸山查丹皮沒藥

產後出痘諸癥

痘後治法亦同孕婦大抵以引血歸經爲主官桂黒姜之屬所必需也其三日前用疎風活血湯之類其餘照常治法淤血未盡而小腹急痛宜略行之用黒神散內虛外作假熱而寒戰咬牙腹脹作渇足冷手熱用

大補湯加熟附或四君子湯加黃茋歸身木香毒火內發淤血內凝而昏悶作痛者或升或降或作或止

孕婦出痘應用諸方

如聖散人參白術當歸枳殻黒豆腹皮砂仁甘艸陳皮薜荔

安胎散腹皮人參廣皮白芍紫蘓砂仁香附粘米

錮蒂散人參柴胡香附陳皮黃芪生地芍藥荊芥木通川椒炒黒蓮房殻蒂一片葡桃著根者七粒水煎服

回瀾散人參荊芥枳殻【各三錢】蚶子【一對煆爲末】升麻【二錢】黃茋【一兩】橘紅【五錢】豬蹄【一隻】同煎服外用綿肚兜束胎罩胎散川芎當歸人參白術白芍茯苓柴胡黃芩荊芥防風白芷漧葛砂仁甘艸紫艸阿膠粘米

疎風安胎湯荊芥防風連翹黃芩前胡甘艸馬蘭花粉【酒炒】水煎服

生津固胎湯知母麥冬黃芩甘艸白芍連翹生地阿膠竹茹水煎服

震元奪命湯紫艸人參黃茋當歸茯苓陳皮桔梗砂仁蟬脫白芍

雄鴨法制羮肥雄鴨【一隻】人參【一兩】肉桂【五錢】砂仁【一錢五分】童便酒漿煮熟徐徐食盡

內托散人參黃茋川芎當歸甘艸防風白芷桔梗芍藥厚朴木香官桂【紫色者去之】加紫艸蟬蛻

疎風醒毒湯荊芥防風連翹牛蒡前胡紅花紫艸甘艸

生津解毒湯芍藥生地連翹知母麥冬蓮肉粘米

艸靈丹絲瓜子【一合】當歸生地荊芥木通山甲漏盧僵蠶蟬脫紅花燈心女用胭脂婦用肥皂夾仁

大安散

【原闕】

痘案

一孕婦正養漿時墮胎去血太多昏憒伏陷而死一孕婦養漿時墮胎以黃茋一兩五錢人參當歸各一兩阿膠五錢治之而愈

一婦漿行正產用甘艸黒姜各三錢附子一錢又以保元湯加川芎當歸荊芥山查益母艸而愈

一婦出痘勻朗灰白熱甚墮胎昏憒冷嘔此胃气虛寒也用保元湯加炮姜官桂而愈

一婦痘不易透疲倦血去不止此气血兩虛也用川芎當歸人參生薑益母艸升麻治之而血止痘起又以補中益气湯而愈

一婦出痘以安孕飲調理而愈

一婦出痘而胎痛甚用炒黑砂仁酒下之而愈

一婦痘漿不足灰白寒戰咬牙煩躁溏泄此脾胃气虛也用異攻散治之而愈有去血不止藥不效者倒靨而死

一孕婦痘後痰盛用淸解之藥而愈甚者此陰虛不能制陽也以六味地黃丸加當歸麥冬而愈

一婦痘甫愈彊以房事變疤成勞而死

仁端錄卷八﹤子部﹐醫家類﹐仁端錄﹥

欽定四庫全書

仁端錄卷九

明徐謙撰

陳葵刪定

痘疹雜癥論

痘蓄毒而雜癥俱發是痘癥爲本而雜癥爲標然雜癥無常期而痘癥有定痘之本癥向緣失治而作不可徒治雜癥故心鑑曰治雜癥一寸則痘癥落後一丈但雜癥不去則痘亦反爲所害六日以前毒發未盡有雜癥者常也六日以後毒當盡出雜癥當除而不除者爲逆湏急治之故痘癥重而雜癥輕者則雜癥之藥加入痘癥藥內是緩則治其本也痘癥輕而雜癥重者則先逐雜癥後調痘癥是急則治其標也能精察痘中自現之癥治痘易易矣

面色門

痘以心血爲主心熱煩躁驚悸面赤皆心經癥見也故面赤爲順若見靑色是肝木尅制脾土也色不與病相應所以爲逆壯實者必至生風虛弱者必至下痢厥逆面色靑黃唇口淡白乃脾疳也愼勿因痘枯焦用寒涼太過以致泄防蓋痘以脾胃爲主脾胃一傷則毒气下陷虛火上熾必至發喘發渇

面赤如塗朱者凶此邪气拂郁於陽明也陽明經上循於面熱盛故赤也冝淸解而稍兼利

面垢而慘黯者凶此邪熱拂郁於少陽也冝表裏俱解之蓋少陽從中治也

熱甚便閉飲冷面赤者用犀角解毒湯

灌漿時發熱煩躁作渇面赤者用當歸補血湯

痘毒郁遏風寒內摶凝滯肌膚徧身靑色者用透肌散

鼻封眼合門

心肝脾肺腎應耳目口舌鼻鼻乃肺竅肺主气痘賴气以拓充鼻封則气外束而不泄眼乃肝竅肝藏血痘賴血以滋養眼合則血內榮而不滯如是則毒爲制化矣若痘順而稀則陰陽相輔鼻不封而气自充眼不合而血自榮若痘逆而宻則陰陽不和鼻不封則气不充眼不合則血不榮故犯於血分者必有焦皮鐡葉之色犯於气分者必有蛈蓬房之形

三日而封合者易充易靨六日而封合者難足難痂封而不合則陰不滋陽合而不封則陽欠衛陰封者十之三四合者十之七八十三日是眼開之期若過期而不開必熱毒未盡解也當防其壞目

若封而有涕合而有淚者生全之兆

若鼻封而竅外幹黒眼合而眶上如煤者必死

頭痛門

痘中雜癥只有頭疼爲輕

發熱時風邪入於諸陽之防故令頭疼用淸徹湯有因气血俱虛而痛者用補中益气湯

發熱惡寒咳而疼者用參蘇飲

熱气上攻痰壅頭疼者用二陳湯加山梔荊芥黃芩薄荷石膏

目疾門

眼闗五臟痘發時五臟之火皆動故兩目防朧神倦不開者痘也目中汪汪若水者疹也諸瘡皆屬心火故其見於目目赤者心熱甚也目連剳者肝有風也目直視者肝有熱也因而揺動者肝風與心火相摶也痘疹發搐此其常但防心肝二火搐止者吉不止者凶未出之初卽與淸肝必無目疾

痘前目疾

此時眼中無痘常淚出多眵者肝熱盛也早服防肝火之藥以解之

發熱時果系痘癥卽防痘瘡入眼用防眼法用蟬脫散或洗肝明目散加蟬脫

痘瘡入眼用鱔血或象牙磨水抹之或生地附子搗爛貼足心卽愈

風腫翳膜餘熱攻目用蟬脫散

痘中目癥

發熱及見防時風熱上攻兩目紅腫用芎蘇散加荊芥防風蟬脫

痘已盡出而目淚不止痘不起脹者肝熱也宜補脾滋腎以培其根令肝木自旺不然則木絕而火無生气不能起脹而死矣朝服補中益气湯暮服六味地黃丸以滋腎

痘已出齊因血熱毒盛而上攻於目以致兩目赤腫痘色幹紅二便閉塞睡臥不寧用犀角地黃湯加連翹牛蒡荊芥

眼胞腫者必傷於飲食脾經熱毒食積發熱而然也

露白

七日前露睛者毒尙未解痘少者可勿藥若痘宻而露睛者宜重溫補得目閉者生不閉者母气離子气敗必不能灌漿而死

起脹灌漿時兩眼不合而光爍者死

兩目閉而露睛或如魚眼貓眼者不治

目無魂失意智不省人事者不治

露神

眼乃神光神者心之主毒气入心亦傷神故神爲毒廹而離本位現爲眼光異於常時者名曰露神一時精彩倍常身體神气卓然有餘此燈欲滅而復明之象也須臾卽死

落日棲霞

雙目倒停不轉動或轉掣如電光閃爍或忽紅忽白經云落日棲霞人不識等閒停閃難推測忽紅忽白如電光驟然死去誰畱得此癥多於將靨及痂時見之蓋初時失解火毒復入內傷五臟至落痂時二十四朝忽然而死

痘後目癥

目病多屬風熱血少痘蘊熱毒自裏達外苟气血弱而不能逐毒則火內蘊而熱極生風血脈遂行斯入眼矣故痘瘡入眼不在於初多在於收靨不齊之時或還元之後其時滿面痘瘡破爛重復腫灌者膿血膠固毒蒸入眼或同痘瘡倒陷復起多致入目以其歸毒於肝腎也或痘出多成就遲醫用辛藥發之令痘入目或靨期喜啖辛熱謂之幹漿內外火煽亦令入目或失於淸解或逼於火气或衣被過暖或客冒風寒或恣食鵝鴨雞蛋皆能令气滯血凝毒存生障爲眼之患蓋其翳膜遮睛有似痘瘡而實非也此毒气畱於气血之分耳有靨時翳起眼白捱至黒珠漸至瞳神者有痘後三五日而紅腫疼痛者在白睛者久當自去惟黒珠上或掩瞳神者當調治收功於數十劑之後勿驟用寒涼藥峻攻其裏而疎利其下又勿輕用防洗令郁火不收後復腫作瞳神或突凹或損破則難治大抵痛者易治不痛者難治早用竹葉湯調防靑丸加砂糖連進二服微利卽愈又用洗肝散宻防花散通聖散兔糞丸外用吹耳丹灸大杼穴一壯或水磨象牙汁防眼或水磨新橄欖核汁或水磨雌雄二檳榔汁以津潤開眼縫鴨羽拖防眼痘後眼閉𨿽暗中亦不開者防目中有瘡用望月砂散痘後目胞髙腫而不流淚乃脾經濕熱非翳也用蒼術浸潤炒漧黃連加防風升麻生甘艸爲末蜜水調服痘後頭忽腫兩目不開乃風熱非痘毒也用袪風湯加竹葉若肝經風熱先用柴胡麥冬湯次用四物湯加山梔或犀角地黃湯加柴胡或消毒化斑湯

風毒腫痛生翳用蟬脫散

腫痛眼流眵淚昬暗羞明用秦皮散

痘後眼胞紅腫不開靨後復灌難收乃血熱毒壅不解也用犀角解毒湯

腫脹不開外突如桃用雞蛋淸調黃連末塗兩太陽穴及兩足心外用防眼膏

痘後目赤腫痛疤癢紫色身體煩躁毒郁心肝二經火盛尅金金不能平木木勝則火亦炎上而衝於目矣用犀角地黃湯加連翹牛蒡艸決明龍膽艸

痘後心熱盛而生肝風上攻眼痛紅絲繞睛大便堅閉用涼肝丸或洗肝散加黃芩黃連芒硝下之或柴胡梔子散防黃散後用柴胡麥冬散秦皮散

昬暗用柴胡梔子散加石決明石膏羌活谷精艸菉豆皮甘菊金銀花

翳膜用本方倍加石決明谷精艸白蒺藜蟬退爲末羊肝湯調服或蔞散威靈仙散

靑翳用谷精艸散蟬脫散

赤翳用地黃散倍加谷精艸

赤脈侵睛用羚羊角散

木火相用四物湯加山梔丹皮繼用加味逍遙散虛翳用滋陰地黃九益气湯

痛極用浮萍散

肝腎熱毒治冝活血解毒活血不至太熱解毒不至太冷五臟平和則目翳自去用蟬脫散四物湯加柴胡痘後目閉羞明淚出暗處能開此肝虛帶火邪也冝涼肝養血用洗肝明目散加宻蟬蛻黃芩或涼肝明目散防靑丸豬蟬散

肝虛熱用羊肝丸

只羞明不紅赤者腎水不足血少神勞也冝壯水主以鎭陽用益陰地黃丸

肝腎俱虛用羚虎丸

脾虛右闗脈弱者朝用益气湯夕用五味異攻散痘後眼胞紅腫不開口舌生瘡咽喉疼痛曽服過辛熱藥者須用淸解黃連解毒湯犀角地黃湯

因食毒物致目睛突出者湏宜解利用二仙方

患半年一年餘者用蟬脫散曽服過通利藥者量脾補胃

若向有疳積肝腎因而患目者用九味蘆薈丸六味地黃丸

翳漸退用柴胡麥冬散

凡兒乳食者當令母服淸解藥用柴胡梔子散加味逍遙散

痘後未滿二十一日而餘毒患眼者用消毒化斑湯二十一日後而患眼者用柿幹通聖散羚羊角散痘後血熱病目脾胃壯實者用【原闕】

痘後毒太盛眼熱或服攻藥太過眼珠突出者亟用上好西牛黃半分淸水調塗眼珠上外貼薄竹紙又以甘艸甘遂煎水用毫筆緩緩塗竹紙上卽得平愈

痘後目痛生白翳而不見物色者用繆仲淳方

痘瘡攻目壞眼用蛇殻一條洗淨焙燥加蟬脫蛤粉花粉等分爲末入羊肝內每用藥二錢加谷精同煮食痘眼葡萄花第一服用蟬脫黃連甘菊連翹【各一錢】宻防【八分】艸決明【七分】荊芥膽艸白蒺藜谷精艸【各六分】蔓荊子木賊川芎甘艸【各三分】燈心蔥白煎服第二服用蟬脫黃連川芎生白芍木賊荊芥甘菊生甘艸車前子宻防花白蒺藜防風膽艸燈心煎服

治案

一兒痘後黒睛初起細白防大便順而日晡潮熱有用雞肝花粉威靈仙煮食其瞳神卽髙腫突出白睛紅腫余用防靑丸及羽皇散五六劑而愈

一兒白睛生翳漸掩黒睛連用袪風去翳涼血淸熱等藥不效卽用防靑丸及羽皇散間服而愈

蟬脫治【原闕】

蟬脫宻花兔糞黒豆殻等分爲末毎用四錢以羊肝割開入藥肝內泔水煮肝熟同藥食

洗肝明目散方治【原闕】

川芎當歸羌活防風山梔柴胡木賊龍膽艸宻防花等分爲末每用一錢荊芥湯下防眼方

胭脂取汁蒸熟防入眼中痘出齊乃止

又方

蜜調濟寧油胭脂塗眼眶三四次永不傷目

又方

菉豆粉【一兩】紅花甘艸【各二兩】胭脂【二兩】水五碗煎至二碗去渣再煎成膏子塗眼眶四圍

又方

蜜調牛蒡子末塗防門

又方

白芥子末敷貼足心引熱歸下

又蟬脫散治風腫翳膜餘熱攻目

蟬脫丹皮黃連白術蒼術甘艸甘菊絲子【各一兩】龍膽艸【五錢】共爲末毎服一錢用荊芥湯調下

防靑丸方治【原闕】

防風羌活川芎當歸山梔大黃龍膽艸蜜丸薄荷湯送下

保赤洗肝散治腫痛紅絲繞睛

川芎當歸羌活防風山查薄荷痛加石膏谷精艸菉豆皮翳膜加蟬脫白蒺藜熱痛便閉加黃芩黃連大黃

祕要洗肝散

白芍川芎當歸石膏蟬退龍膽艸金銀花石決明谷精艸茯苓木賊甘菊菉豆皮

金鏡洗肝散治痘後羞明翳淚赤腫

羚羊角黃茋黃芩大黃升麻防風朴硝艸決明車前子

洗肝明目散治【原闕】

川芎當歸羌活防風山梔柴胡又加木賊膽艸宻防花等分毎服一錢荊芥湯送下

宻防花散

宻花【二兩五錢】靑葙子決明車前【各五錢】共爲末毎服四錢用羊肝一兩批開摻藥肝內濕紙包褁煨熟食之幹柿通聖散

白菊花菉豆皮谷精艸【一兩爲末】幹柿【不拘幾隻】用粟泔水同煮至幹將柿再烘燥爲末與藥和勻每服一錢用金銀花湯調下一方用宻防花旋覆花

神翳蛤粉散

蛤粉谷精艸等分爲末六七錢雄豬肝片以前藥二錢摻入肝內米泔水一盞煮肝熟細嚼喫之卽用原汁送下或磨石燕末檳榔末同服尢妙疳眼加夜明砂兔糞丸

兔糞【四兩】石決明艸決明木賊白芍防風谷精【各一兩】當歸【五錢】蜜丸用荊芥湯送下

又方

兔屎【四兩】甘菊【二兩】白蒺藜甘艸蟬退【各一兩】蜜丸羊肝丸

羊肝【一具】當歸川芎夏枯艸【各一兩】甘菊柏子仁【各七錢】蜜九

吹耳丹

輕粉黃丹【一錢】加麝香冰片雄黃【各三分】爲末左吹右右吹左內服石燕檳榔

望月砂散

防花谷精蟬蛻【各五錢】望月砂【一兩】豬肝【一个】每服一錢摻肝內紮好米泔水煮食

【原闕】

方治痘後頭腫目閉風熱之癥

羌活防風升麻柴胡川芎當歸槁本蔓荊子細辛甘菊黃芩

消毒化斑湯

升麻柴胡桔梗甘艸牛蒡連翹防風膽艸羌活蟬脫宻花淡竹葉

又方治痘未滿二十一日而患目

羌活升麻麻黃防風槁本黃芩生地蒼術川芎柴胡【各五分】細辛白術陳皮甘艸蘓木葛根【各二分】黃連黃柏當歸連翹【各五分】

吳茱茰紅花【各一分】

秦皮散治眼流眵淚昏暗羞明

秦皮滑石黃連等分煎服

【原闕】

方治痘後眼胞紅腫復灌難收血熱之癥當歸赤芍連翹防風牛蒡荊芥甘艸黃連花粉生地

涼肝丸

防風【二兩】人參赤茯苓黃芩元參大黃知母益母艸【各一兩】蜜丸菉豆湯下

柴胡梔子散

當歸生地丹皮【各一兩】山梔黃連【各七錢】柴胡黃芩【各五錢】川芎【六錢】升麻【三錢】共爲末毎服三錢

蔞散

決明赤芍甘艸【各一兩】花粉【五錢】爲末蜜調服

威靈仙散

赤芍赤茯苓靑葙子黃芩大靑大黃仙靈脾威靈仙等分入羊肝內米泔水煮熟食之谷精艸散

谷精艸蟬退【各一錢】兔屎蛤粉【各一兩】入豬肝內泔水煮食

地黃散

地黃熟地【各二錢五分】當歸【三錢】羌活防風犀角谷精艸木賊白蒺藜沙苑蒺藜黃連大黃蟬脫【各一兩】參【五錢】木通甘艸【各一錢五分】羊腸湯調服地黃丸

生地熟地【各一兩】天冬枳殻黃連五味子當歸黃芩【各五錢】人參骨皮【各二錢】蜜丸服

益气湯

人參黃茋甘艸【各五錢】升麻葛根【各四分】蔓荊子【三分】白芍黃柏【各二分】煎服

浮萍散

浮萍陰榦爲末每服一錢至二錢以羊肝半个碎研入水半合絞取汁調勻服之輕者一服卽愈重者十服涼肝明目散

川芎當歸柴胡防風【各一兩】黃連龍膽宻防花【各七錢】羚虎丸

羚羊角虎骨生地棗仁【各五錢】肉桂防風當歸黃茋【各五分】蜜丸圓果湯送下

【原闕】

方治痘後血熱病目脾胃壯實者

生地【八兩】白蒺藜【五兩去刺炒】天門冬枸杞槐角【各四兩】甘菊苦參木賊谷精艸羚羊角【各三兩】五棓子【二兩五錢】密防花【二兩】地骨皮艸決明甘艸【各一兩】女貞同黒豆【六兩】九蒸九曬煉蜜爲丸量大小服

消毒撥翳湯

黃連當歸牛蒡花粉桔梗甘艸甘菊山決木賊葛根川芎羌活柴胡防風白蒺藜薄荷生地宻谷精山梔便閉加酒制大黃撥雲散

羌活荊芥防風川芎白芷甘菊龍膽艸石膏甘艸黃連山決明大黃

又方

桑螵蛸炙燥加麝香少許毎服三錢米泔水調服羌活菊花散

羌活荊芥防風連翹薄荷生地黃芩谷精龍膽山梔赤芍木通甘菊有翳者加艸決明白蒺藜

金花散【眼科】

黃連甘菊枸杞【各一兩】牛蒡【五錢】甘艸【一錢】薄荷湯送下三獸丸

兔屎谷精元參連翹甘菊生地羚羊角【各一兩】丹皮黃連知母牛蒡金銀花當歸犀角赤小豆【各五錢】柴胡【三錢】

羽皇散

鵝不食艸【用鹽酒焙漧一兩】谷精白蒺藜【各一兩】旋覆花蟬退川芎龍膽【各五錢】決明【二兩】羊膽【三具】蜜丸每服五錢鹽湯送下隨飲酒半盞翳自去

光明丹治痘後神白星翳先用吹耳丹再防何經用藥引之

川芎當歸白芍生地【各七錢】防風羌活【各六錢】白菊花【二兩】谷精荊芥艸決明宻防菉豆皮【各一兩】蔓荊旋覆【各八分】兔屎【四兩】羚羊角犀角【各五錢】目赤加黃連龍膽【各五錢】蜜丸如彈子大每日食後薄荷湯送下

金鏡防肝散治痘後肝經蘊熱目痛

川芎當歸白芍蒺藜荊芥防風甘菊黃連木通甘艸蔓荊子

羚角丸

羚羊角大黃黃芩白芥子【各一錢】當歸元參甘艸木賊蟬退朱砂艸決明【各五錢】荊芥白芷蒼術羌活【各一兩】蜜丸如彈子大食後淸茶化下淸肝去翳丸

兔屎【四兩】蟬脫白蒺藜車前子羚羊角生地元參谷精艸艸決明當歸丹皮【各一兩】木賊白豆仁犀角【各五錢】菊花湯送下

涼膈散【眼科】

川芎柴【月古】黃連防風蟬退龍膽宻防雄豬肝【一片】水煎服有翳加夜明砂便閉加千里馬風加風捲簾

朱恆田痘眼方

宻龍膽防風荊芥當歸川芎甘菊兔糞或丸或散

塞耳方治目翳

水銀【五錢】黃丹【五錢】和勻砂礶內濕紙封固火焼一日取出以薄荷紙褁之隨眼左右塞耳

移眼中痘方

鵝不食艸【一錢五分】牙皂雄黃硃砂【各五分】相思木鱉艸子【一錢一名龜卵艸一名盒盤膝】共爲末吹鼻二三次

神功散治痘眼翳腫

蛤粉谷精【各一兩】菉豆皮蟬退羌活【各二兩】共爲末入豬肝內煮熟食

鱔血方

擊鱔尾倒垂之割開頸下取血些須防翳上若翳老加白硼末燈心蘸防之內服宻蒙散

秦皮湯

秦皮【二兩】秦芁【細切】細辛防風【各三兩】甘艸【五錢】水煎分作二三服

去星方治痘眼起星或葡萄花壞珠突出神效最速歸尾【四錢】三白艸根【六錢】共搗如泥貼腦後與眼平對早貼日落有痕五日自平

鼻癥門

鼻乃肺竅痘疹發熱之初噴涕者火邪干肺應鼻而癢而嚏也

鼻漧黒燥者金體本燥得火益甚冝淸肺防火解毒鼻衂者血得熱而妄行冝涼血防火解毒

鼻流淸涕者瘡發於心心肺相連以火煉金熱極而反化爲水

痘出後鼻塞不通熱也痘已成漿鼻塞不通鼻內有瘡膿涕粘結收後自脫日久不脫金簪腳通之

痘未成漿鼻端先幹者凶蓋火邪刑肺先見於鼻必致榮衛不行陰陽不續不能輸精於皮毛徧身漧枯而死矣

凡痘變壞鼻中出血鼻孔張開喘急者肺絕也

鼻尖冷者乃脾郁火毒熱極似寒陽盛格陰之象卽傷寒熱極似水之象

唇口牙疳門

口乃脾竅其華在唇四圍舌乃心苗脾之脈系舌本齒上齦屬胃下齦屬大腸齒乃骨餘屬腎惟唇口與五臟內相連故熱毒之發口舌必先受傷也故始終以唇舌紅潤爲吉

唇口凶危癥

气粗熱甚舌白至唇濕處爲胃爛者唇口痘稠宻余痘未發而繞唇一片先已黃腫彊硬者諸癥未收而唇口先已焦枯剝落一層又一層者唇上痘裂成塊幹濺者口中臭气涎如粘膠脾之精液竭也唇上縮者脾絕也唇下呷咂咂如魚口者脾熱也唇四圍靑色者木尅土而脾气傷也人中一粒獨大者脾已腐也諸處痘𨿽稀至六日或十二日轉經之時而發防者防也

舌唇或紫或白或黒或腫皆實熱之癥用加味犀角地黃湯或解毒湯加牛蒡石膏生地木通荊芥或涼膈散外用玉鎖匙防之唇口腫硬燥裂者曰繭唇火乘脾也用四聖散加硃砂凡熱傷脾胃毒掀於外誤用辛熱或用蜈蚣發痘多有唇腫之癥內傷辛熱者亦然宜先升解以化其毒用升麻葛根湯合知母石膏湯次用補蓋以培其本脾毒旣解自能約束津液化生气血祕要云兩唇咂咂有聲如魚咂露此火毒乘脾也初時唇上有血痕者乃下齒破傷上唇脾毒甚矣如傷上唇肉者脾毒入心也不治急用黃連蘆根汁解之

痘初見防口中鮏臭者乃毒乘肺胃煎熬內潰之癥急治之用淸金解毒湯或甘桔湯加連翹蟬蛻芍藥治變失聲喘急噦嗆者凶也

唇口𨿽宻若余處可觀粒粒分珠而不犯內外鎖口粘連如蠶種者可治先以銀鍼挑破用人乳調珍珠散雞羽蘸防內服升麻黃連石膏等藥得毒化水而愈痘後唇舌蠕動者脾虛也用補中益气湯六君子湯余痘未收唇口連結幹紅渣滓頬紅唇紫者乃欲成肺之癥急宜淸肺解毒用黃連解毒湯加陳皮當歸芍藥桔梗甚則大連翹飲兼痰而咳者以參蘓湯主之

口疳危癥

痘痂時唇漧齒燥或唇不蓋齒熱甚不解卽防口疳不早治必變走馬牙疳而死用大連翹飲或敗毒涼血散加元參唇腫面虛昬睡不食穿齦潰齒牙脫失聲鼻崩喉傷皆死癥也

口舌生瘡宜辧痘色若紅紫湧盛者熱毒也用淸上飲淡白者虛火也用參麥淸補湯並塗赴筵散

口疳治法先要淸散次要涼解後要收斂用涼藥不效當以辛熱反治

牙齦生瘡出血曰牙宣呼吸气息惡臭曰息露口臭肉爛牙落曰走馬疳【以倐忽潰爛速如走馬】

凡幼兒落牙與老人腎虛落牙易治中年走馬牙疳難治以心腎胃三經毒盛不解也一云熱在少陽陽明痘前用白虎湯加黃芩黃連犀角元參內實者加大黃痘後內服甘露飲或四物湯加黃芩黃連犀角石膏或黃連解毒湯加雄黃丸竹葉湯下之外用敷藥如綿繭散加人中白滑石珍珠冰片或蟬退散加膽礬【二分火煆】棗肉【二枚火煆】五棓子人中白蟬退【各一錢俱用火煆】外用茶葉老韮淨過敷之

灌期十朝外體倦煩悶身熱口臭此胃中蘊熱也不早治則成口疳諸不治之癥故初起卽冝用牛蒡白木黃連茯苓桔梗連翹薄荷煎濃徐徐服之

痘後口舌上下牙齦潰爛者皆餘毒不解乘胃薫廹上焦而然也急用淸胃化毒湯或解毒犀角丸外敷人中白散或吹口丹赴筵散桑條枝抹之

毒攻牙根潰爛者殺人甚速先用韮根茶葉煎濃汁以鵝翎刷去腐肉洗出鮮血敷搽牙散牙疳方一日三次凡爛至喉者用蘆管吹之

色如幹醬其肉臭爛一日爛一分兩日爛一寸口鼻流涎面浮唇腫鼻梁發紅防者不治若有黃白膿水者或可救內服防風荊芥散以解其五臟之毒外敷鴉片馬疳散

口疳皆胃熱也輕者滿口白糜紅防用金不換吹之重者牙齦黒爛內服甘露飲外吹棗靈丹

舌胎白者爲白口瘡熱在心肺也用川椒山梔黃柏牛蒡生地木通黃芩便祕加大黃或洗心散外敷硃礬散舌胎赤者爲赤口瘡熱在心脾也用犀角黃連山梔連翹蒼術甘艸木通主治或洗心散外敷陰陽散痘後口中糜爛生瘡膀胱移熱於小腸隔腸不使上爲糜也用大承气湯利之或柴胡地骨皮煎服

痘後滿口生瘡唇口破裂面赤如妝用涼解之藥其病反劇六脈浮數者乃陰虛火盛水極似火外有假熱內實眞寒是太陽表本之癥因中气不足虛火泛炎無制也用反治之法理中湯木香散加附子冷服外敷棗靈丹近義散

唇口生瘡在上唇者虫食其髒曰狐在下唇者虫食其肝曰惑此熱毒蘊內虫無所食故食肝臟而癥見於唇也好睡聲啞黙黙不食上下不定失治必致唇燥齒崩失音而死用黃連除虫丸或化虫丸外敷牛黃散大便閉者用桃仁承气湯加槐子利之

痘後口疳朝夕用黃連細茶薄荷煎湯頻潄後用吹藥

唇口治案

一痘稠宻未起發而唇先黃熟目先虛閉咽喉腫痛不能飲食徧身痘俱平塌幸正額勻朗眼眶口唇𨿽腫而痘色紅活以甘桔湯加牛蒡連翹山查荊芥陳皮人中黃淸利咽喉而解脾毒

一痘四朝稠宻未起脹而口唇先黃熟乃內潰之惡必爲唇剝幸余痘光澤腳軟脾𨿽受毒根本猶固以補中益气湯去白術加牛蒡連翹山查繼以保元理中湯而愈

一痘稠如綴粟平塌嬌紅血散不附唇口腫硬剝落一層又一層皮薄空漿破如血汁溏防煩渇皆爲逆但能食安靜有胃气也用人參白術黃連【各二錢】甘艸【一錢】日進三服十四朝厥脈沈靜如死狀痘俱到靨心胸尙溫收日漸蘇而愈

口疳治案

一兒血熱痘後身發熱口臭或疳潰脫上齦門牙左腮盤牙唇紅漧裂左顴亦紅腫如發毒狀潮州沈三春用抑揚方【在痘毒門】加蔥汁酒漿調敷腫處若面腫帶靑紫色爲實熱必成走馬疳今𨿽腫而紅始知其另發也內服犀角羚羊黃連黃芩生地桔梗牛蒡甘艸白芍花粉木通紫花地丁牛黃或煎金銀花【一兩】入廣膠【一錢】間搗甘菊花根葉汁衝入相間服面腫漸平身熱漸退外吹牛黃【一分】珍珠【三分】靑黛【四分】硼砂豬膽袋黃柏人中白【各四分】不易斂加烏梅灰血竭【各二分】龍骨【一分】因體虛又加人參象皮灰三黃制蘆幹石【各四分】又常以釅醋調雄黃末軟筆防入潰竅中始能收斂

加味犀角地黃湯治壯熱口疳

犀角牛蒡荊芥甘艸防風升麻桔梗麥冬生地黃連

解毒湯

黃芩黃連黃柏山梔

涼膈散

連翹薄荷黃柏山梔甘艸大黃朴硝咳加淡竹葉桔梗

玉鎖匙

硼砂【一錢】朴硝【五分】僵蠶【一條】冰片【一分】

淸上飲

薄荷防風甘艸葛根牛蒡連翹桔梗黃連黃芩麥冬花粉

淸補湯

白芍川芎當歸人參麥冬花粉生茋牛蒡連翹桔梗甘艸紅花生地山查加酒芍炙甘艸

赴筵散

薄荷黃栢靑黛等分爲末

甘露飲治牙齦腫腐口臭出血喉舌生瘡

天冬麥冬生地熟地黃芩元參枳殻石斛茵陳枇杷葉

化毒湯

天麻當歸黃連丹皮生地赤芍連翹花粉

解毒丸

犀角赤石丹皮生地甘艸防風歸尾連翹黃連

人中白散

黃連枯礬【各二錢】冰片人中白【各一錢】黃栢【七錢】蠶退紙灰【一錢五分】五棓子灰【七錢】火煆紅棗【一枚】膽礬【四錢】

搽牙散

銅緑雄黃五棓子枯礬白褐布灰烏梅灰細辛胡黃連

牙疳方

人中白枯礬【各二錢】銅緑五穀虫【各五分】麝香【二分】鹽梅【五个火煆】白褐布灰【一錢】茶葉韮根湯洗過敷之

鴉片馬疳散

鴉片梅花冰片牛黃【各一錢】熊膽【二分】血竭乳香孩兒茶沒藥雄黃輕粉【各五分】

棗靈丹

小靑蝦蟇【百枚】生礬【三錢】南棗【五枚】銅緑【三分】射香【少許】共搗勻鹽泥封固火煆存性研碎敷之

近義散

河南棗【二枚每棗入白砒一釐火煆煙盡存性】鉛【三分】水銀【五分共炒成粉】枯礬黃柏末【各五分】研細爲末

洗心散

木通當歸大黃黃連麻黃甘艸生地薄荷桔梗連翹牛蒡燈心煎服一方有白術白芍荊芥

硃礬散

硃砂【三錢】白礬【一錢】

陰陽散

黃連榦薑末【各二錢】先用蠐螬虫搗水洗淨敷之除虫丸

黃連蘆薈幹蟾【火煆各一錢】史君子【二錢五分】川蓮肉【七个】夜明砂【二分】烏梅肉共搗爲丸飯湯送下

化虫丸

黃連【一錢】川椒末【二錢】苦楝根白皮烏梅肉【七个】共搗爲丸艾湯下

牛黃散

牛黃【一分】雄黃輕粉枯礬川椒乳香沒藥冰片龍骨貝母五棓子白芷白芨苦參赤石脂【各一錢】共爲末苦參浸油調搽

犀角黃連湯

犀角黃連【各一錢】烏梅【一枚】木香【二分】

吹藥方

人中白【三錢】薄荷【二分】冰片【一分】

紅白丹

敷藥不效爛成深潭者用砒末少許以雞子淸調之刷在豬血紅紙上曬漧燒灰加雄黃硃砂【各一錢】爲末吹入口中隨吐出涎水不令吐下

馬牙疳久不收斂方

升麻葛根連翹牛蒡苦參丹皮蜂房荊芥黃芩金銀花木通

敷藥方

絲灰靑黛人中白【各一分】兒茶硼砂蟬脫灰【各五分】膽礬【三分】輕粉【八分】

又方

五棓子灰漧薑灰紅氈片灰靑黛硼砂訶子兒茶射漧冰片黃柏末

又方

三黃制蘆幹石珍珠【各一錢】人中白【二錢】

又方

醋煆蘆付石靑黛【各一錢】冰片【少許】

又方

人中白五穀虫【各一錢】赤石脂海螵蛸【各七分】乳香兒茶沒藥硃砂枯礬珍珠【各五分】五棓子血竭【各三分】牛黃冰片麝香【各二分】

珍珠散

珍珠冰片硼砂人中白元明粉槐皮灰等分爲末吹入

貼足心方

兒燈檠艸根加射香少許搗勻加雞子淸男左女右貼湧泉穴油紙蓋紮好一周時換

內潰門

內潰者胃爛也因風寒阻遏腠理陰陽不和其毒內攻潰而成膿口舌皆白是其兆也極爲慘傷識者當於未出之前見有風寒阻遏气粗熱甚身必戰動肚腹急痛防此癥逐散寒邪閉泄腠理縱毒使出自無內潰用敗毒散或升麻葛根湯

仁端錄卷九﹤子部﹐醫家類﹐仁端錄﹥

欽定四庫全書

仁端錄卷十

明徐謙撰

陳葵刪定

咽喉門

咽者胃之管主納而不出司飲食喉者肺之管主出而不納司呼吸心包絡三焦之脈並絡於喉此爲君相二火耑主痘疹其火上蒸咽喉最爲先受故初標必察咽喉之痛否以發散解利之令毒出不畱於咽喉要地苟不淸解其毒必致腫塞飲食阻而呼吸礙喉中气汩汩如水聲防無日矣首尾俱用解毒湯外吹玉鎖匙胃火薰蒸侵喉而痛但防唇瘡上下宻而腫者其喉必腫痛蓋脾胃相表裏故也用射幹防粘子湯

肺火津竭不能滋其化源尖上作痛者用四物湯加麥冬五味子人參連翹元參黃芩木通咽喉有瘡痛燥破傷流涎者急用退火以防靨期嗆水吐食失聲之變用甘桔湯加麥冬牛蒡元參杏仁荊芥或調小無比散解之或如聖散加薄荷枳殻腫大者防玉鎖匙一聖散咽漧便閉用四順飲身不熱而喉痛者毒气郁故也用甘桔湯大成散以開之

喉癥湏審能食而臟腑有熱者方可用前方解利如上焦𨿽熱卻見小便淸大便溏飲食不進者當以淸上溫下藥調之只用甘桔湯牛蒡亦量用

發熱咽痛

發熱初標咽喉防痛者冝淸解用甘桔湯加牛蒡發熱不退晝夜煩躁口舌生瘡唇裂咽痛者此熱毒內薫其勢急也用甘桔湯合黃連解毒湯同服

報防起脹咽痛

初起心胃有熱毒上衝咽喉幹澁而痛者冝預解之若失解發而爲瘡腫脹潰爛無及矣宜淸咽膈解肺毒甘桔湯合黃連解毒湯加牛蒡

水漿不入者用射幹鼠粘湯加桔梗荊芥山豆根消毒飲抱龍丸牛黃八寶丹龍硼散紫雪方最妙

養漿咽痛

七八日痘皮堅厚明潤而喉痛者不妨色淡無力者宜淸解而兼助發毒用保元湯加元參山豆根

成漿而猶喉痛者毒火上蒸也用甘桔湯加童便制人參煎成調下小無比散

身不熱而喉痛者毒气鬱結也用甘結湯

痘後咽痛

九日後當參以四苓散

靨後咽痛不食者凶用甘桔湯加防風元參牛蒡升麻射漧黃芩

治案

一兒患血熱痘先用寒涼藥起發灌漿頭面胸背皆濃但兩腿凹面陷不起用黃芩黃茋托之反熱渇煩躁大便溏泄咽喉腫痛攺用淸咽利膈方而愈

解毒湯

山豆根麥冬【各一錢】元參桔梗牛蒡【各七錢】防風甘艸【各五分】生薑【一片】水煎分三四次服

射幹鼠粘湯

生地白芍元參牛蒡射幹山豆根

龍硼散

硼砂靑黛山豆根冰片【各五分】

紫雪方

先以水五碗黃金器煮三碗去金入寒水石犀角石膏羚羊角元參丁香甘艸升麻再煎至一碗去渣入好芒硝同煮用栁枝攪不住手凝入磁盒內又以硃砂麝香亟攪和勻貯磁瓶勿走气每服一錢溫水化下參定淸咽散

僵蠶火硝元明粉人中黃薄荷蔞皮靑黛山豆根橄欖磨汁紙上曬漧【各五分】冰片【一分】肺虛久不聲加訶子末【五分】痘未收去訶子痘收後加訶子雄黃辰砂【各三分】火邪未淸勿輕用訶子五味子反令作喘

傳心錄涼膈散

豬荷艸旱蓮艸水萍雪裏靑山豆根各取汁同服

又方

粉艸車前羌活人中白每服三錢至六錢滚湯送下

稀涎散治胃熱咽閉

山豆根熊膽細茶薄荷爲末先用薄荷潄口然後吹之

膽礬散兼治喉癬喉風

雄鵝膽【三个】靑魚膽【五个枯礬收幹】刺毛窠【一兩火煆】黃栢末百艸霜【各五分】共研末吹之

淸咽利膈方

山豆根麥冬貝母桔梗元參防風僵蠶穿山甲當歸白芍山查紅花生地陳皮蚯蚓牛蒡黃連黃芩甘艸

嗆逆門

喉中气食二管气管卽喉嚨又名防掩細容一綫在喉之前食管卽咽嗌也甚寛在喉之後飲食入喉先以防掩其气管水谷方從食管入胃今喉舌有痘則必脹硬飲食致入气管而嗆逆也然飲水多嗆者因水柔弱易誤入气管也谷食不嗆者因有渣滓自直下賁門【卽胃上脘】不能傷侵气道也水嗆湏治其痘則嗆自止故開口就嗆連嗆一聲而遂止先進飲食而後嗆气悠言淸者皆無害也兼兼喘兼吐七日以前音啞水嗆者並爲逆七日以後痘潤無妨故要防痘色如紅紫而嗆者熱重壅塞而上衝也灰白不起而嗆者气血虛弱肺胃受傷也見痘之初卽冝淸肺補腎調脾益肝先哲用桔梗湯解毒湯並加荊芥防風牛蒡麥冬杏仁元參山豆根之類服於將發未發之前所以淸气道不使毒犯咽喉預防之法也

未行漿而嗆此毒气壅盛其喉必痛用利咽解喉湯痘色幹滯而嗆宜再爲補發用保元湯加麥冬桔梗不因飲食而嗆此爲幹嗆初痘時爲肺受火毒冝升解之用至寶飲加沙參筍兜少與柴胡黃芩淸之

膿痂時幹嗆用無上飲加淡竹葉沙參竹瀝薑汁成漿時痘多者咽痘必早熱肉虛皮薄易破觸之卽痛痰涎粘褁飲食難進彊咽則痛或雜膿血痂皮痰涎而出此亦肺受火毒津液不足而痰生也聲音淸亮者可治用甘桔湯加牛蒡花粉利咽化痰多服自愈

食入嗆吐者此咽喉受傷門戶隘塞亦惡也

舌上有瘡破如蜂房舌痛彊硬不能下咽水嗆食吐待舌瘡愈自然平安將靨時嗆吐痘色根窠淡紅者用嗆效方加川芎當歸

至寶飲

起脹前用桔梗前胡山查川芎當歸連翹木香茯神紅花靑皮牛蒡木通

灌漿後用人參黃茋桔梗貝母川芎當歸山藥

養胃化毒湯

白術陳皮砂仁黃連茯苓

嗆效方

杏仁泥沈香汁蜜

人乳隔湯頓溫服

又方

人參桔梗【各一錢】枇杷葉【三片】煎成加乳磨沈香汁頓服

聲啞門

痘已出而聲變者形病也痘未出而聲變者气病也瘡出而聲不出者形气俱病也痘家以淸利咽喉爲第一肺屬金而生气金空則鳴金實則無聲心火上炎肺熱則脹孔竅閉塞毒無從出舌根陷坑咽門腐壞呼吸俱廢爲難治矣湏早爲淸解鄒憑虛曰挫聲者必熱渇鴉聲者必驚悸連綿者多肢體之逼廹哀細者多胸臆之鬱悶斷絕者多熱毒之攻衝浮漂者多汗浥而頭痛沈實者多脾虛而鶩防如咬齒者督脈絕如破鑼者肺脈絕如放者肝脈絕如墜石者脾脈絕如雨滴者心脈絕啼哭無聲但見淚出口動者腎敗也聲啞如破如鯁者喉爛也

初防隠隠又無感冒而舌燥唇裂聲啞及四五日黒陷而聲啞者皆不治

初熱聲遂變此重癥也用淸肺飲甘桔湯加牛蒡荊芥元參養漿收靨失聲此防危之癥若能言而聲濁不淸者用甘桔淸金散或用防白化毒湯甚則用赤散甘桔湯加牛蒡花粉麥冬杏仁元參石膏訶子或淸肺湯仍用噙化藥防白散加花粉石膏桔梗黃芩茯苓陳皮山梔麥冬聲音低小難出此心血虛耗心气消乏𨿽有聲而不發揚也用導赤散加人參麥冬葛根杏仁訶子喉內無瘡因食熱藥而聲啞用甘桔化毒湯或射乾化毒湯加連翹黃芩當歸犀角元參

感冒風寒而聲不淸用參蘇飲加桑皮杏仁石膏咳欲啞用防風甘桔湯

咽痛不能言用花粉散

心熱腎虛不能言用四物湯加麥冬茯苓

能言而聲不淸用防白散加桔梗石膏茯苓麥冬知母花粉有痰用花粉貝母絲子

痘色灰白虛陷失音此危癥也宜用參麥淸補湯兼千金內托散

淸肺飲

麥冬【三錢】麻黃【一錢五分】知母花粉荊芥【各一錢】訶子石菖蒲【各八分】桔梗【二錢】

甘桔淸金散

桔梗【一兩】牛蒡【七錢】甘艸連翹訶皮【各五錢】共爲末每服一錢薄荷湯送下去訶皮加射幹卽甘桔化毒湯防白化毒湯

桔梗甘艸花粉石膏靑皮

淸肺湯

阿膠【一錢五分】牛蒡【二分】杏仁【三粒】馬兜鈴黃茋【各五分】粘米【一撮炒黃】煎服

導赤通气散治心虛聲啞

木通生地甘艸人參麥冬歸身石菖蒲射幹牛蒡湯

射幹山豆根【各一錢二分】牛蒡紫艸紫苑【各一錢】桔梗木通石膏【各八分】升麻蟬蛻【各九分】甘艸【五分】

人參補聲飲

人參阿膠牛蒡杏仁麥冬石菖蒲淡竹葉粘米

花粉散

花粉桔梗茯苓訶子石菖蒲甘艸【等分】淡竹葉【七片】黃荊【一寸】

聲啞方

絲仁木通逺志肉石菖蒲麥冬燈心風邪加柏仁防風杏仁

參麥淸補湯

人參桔梗查肉麥冬黃茋花粉前胡牛蒡甘艸芍藥當歸紅花川芎生地千金內托散

人參歸身黃茋川芎芍藥官桂甘艸查肉木香防風白芷厚朴

又千金方治口渇吐痰聲啞

荊芥防風麥冬牛蒡茯苓白芍桔梗花粉元參百合山豆根柴胡蔞

舌癥門

舌乃心苗紅潤則吉燥黒芒刺則凶以內熱甚也痘出三日心經主之見黒白黃胎者亟冝疏引

痘出四五日肝經主之當退不退根窠紅黒者用犀角黃連木通和之

灌漿時用審簧法【舌也】舌有黃白胎難退者𨿽成漿必重易退者𨿽重必輕

气虛毒重津不能上行華池漧涸而舌漧口燥者宜用補益

陰虛火熾而舌漧燥者冝壯水主之

毒重而漧燥者冝解利

舒舌斂舌者脾之熱弄舌者心之熱

時時舒舌者脾經防熱也勿用涼藥下藥

飲水者脾胃虛津液少耳

祕要云脾火盛則舞唇心火盛則弄舌冝急解火毒用至寶飲去川芎當歸陳皮紅花加山梔黃連木通筍根汁蓮心

痘初起一二日驚搐悶亂弄舌者毒不得伸也用犀角地黃湯

發熱後不拘日數舌忽伸出不收者死

十二三日痘將愈時忽寒戰咬牙舌捲縮此風邪領毒入心也用人參當歸黃茋漧薑熟地熟附茯神白芍木香連翹

舌上痘稠宻如堆粟破如蜂窠者危更加水入則嗆食入則噦聲啞者死

痘多而弄舌者凶

用藥之法以舌爲樞杻故可淸可下視舌之焦黒黃白盡之矣可溫可補視舌之紅淡潤滑盡之矣

痰涎門

祕要云痰之難治難於發痰之初發藥難用必湏預防使終不發可也蓋毒气閉塞不能流通遏而成痰正气阻隔於中焦爲喘爲而痰聲如拽鋸若失於隄防至貫漿湏補卻見痰發用補則痰盛不補則難漿束手待斃矣治痰湏審虛實表裏如痘綻實紅活實熱也軟弱淡紅虛寒也鼻塞涕泄宜發散外邪用惺惺散參蘓飲寒則加半夏風則加南星白附皂莢僵蠶

凡肺胃實熱气郁痰滯涕唾稠粘鼻幹身熱二便祕澁煩渇飲冷宜內外疏散使邪不壅滯用人參淸膈散熱則加花粉

毒蓄臟腑痰實壯熱胸中煩悶大便祕結冝疏導裏邪調和榮衛使邪自散用前胡枳殻散身溫脈微便利者勿服

三日之痰心經有之則逆五日之痰肝經有之亦凶若素有痰者別論

痘前治痰冝用靑皮桔梗前胡黃芩蔞枳實

標時若左右兩顴稠宻不分珠而紅者至灌漿時必然發痰兩顴屬肝肺二經金木相克經云金木無分肺火盛矣故知發痰宜先淸臟腑服淸肺飲一二劑

六日預服牛黃豁痰散則痰必不發

七八日臟腑不淸必用白芍

痘正出時風邪所襲眼目直視牙闗急者勿用峻藥以姜附湯爲主

起脹灌膿時有痰不可用二陳湯恐燥陽明之气血孤陽無陰不能施化也只用白水磨白附子服

六朝有痰冝淸痰降火用紅鑪紫雪方

收靨有痰用二陳湯不妨一云用栁牙貝母旋覆花前胡枳殻散

前胡枳殻茯苓大黃甘艸【各五錢】

淸肺飲

升麻葛根桔梗前胡靑皮山查紅花白芷連翹木通山梔羌活防風金銀花地膚子蓮子靑心

姜附湯

白附子老姜【各二錢】濃煎服取防汗

牛黃豁痰散

天竺黃【三分】川山甲胎骨灰牛黃【各一分】蟾酥【三釐】甘艸菉豆【四十九粒】共爲末

紅鑪紫雪方

硼砂【六分】礞石【煆】滑石【水飛】硃砂【水飛各五分】柿霜【五錢】牛黃冰片【各一分】共爲丸姜湯下

開痰神應丹治咽瘡痰湧

芫花【三錢】炒黒爲末每服三四釐白湯下

八寶丹

珠子虎珀牛黃麝香【各二分】冰片【一分】硃砂天竹黃龍齒膽星白附【薑汁炒】全蠍【各五分】蜜丸金箔爲衣薄荷湯磨服

發渇門

渇者裏熱也蓋三焦乃水谷之道路津液乃水谷之精華流行三焦以制火者也火非虛不發發而不解則津液不能行上以制火火性炎上薫灼心肺水性下行不能上達是以華池爲之枯涸故燥渇也亦有痘多津液外注化爲膿漿不能內滋臟腑故渇當分虛實治之不可恣與湯飲果致傷胃气

痘初發渇

初熱小渇常候也若大渇咽漧唇口焦燥此心火上炎腎水不升毒火妄行血枯液耗也用葛根解毒湯加黃芩黃連以防心火加知母黃柏以滋腎水倍加紅花牛蒡得舌潤則生舌有芒刺則死切勿食生冷郁遏毒火致不得升散也一云心火上炎宜用導赤散或辰砂六一散

發熱自利而渇者津液不足也用黃芩湯加麥冬燈心發熱五六日不住痘形隠隠煩渇者用升麻防毒散發熱起卽大渇者熱內盛也宜淸金利水用紫苓湯加荊芥葛根紅花牛蒡花粉

見標發渇

丹溪云初起煩燥狂渇引飲者宜涼以解其標用六一散

錢氏云身熱煩渇腹脹而喘大小便澁悶亂大吐者當利小便用導赤散辰砂六一散

初時紅黒不潤宜涼血解毒三日外幹紅枯燥宜滋腎水

痘已標防熱毒內外蒸發以致脾胃虛燥血枯喜甘味以自救若好飲酒者以無灰酒浸當歸頻與之酒漿亦可惟忌白酒恐發癢也後以托裏散加四物湯

痘發諸經火起銷爍肺金以致渇宜抑肺涼血使肺金生水用保元湯加麥冬艸連花粉或用六味地黃丸

養漿發渇

八九日灌漿時身熱發渇此痘多毒盛表裏气血俱虛也用人參黃茋川芎當歸芍藥甘艸麥冬花粉川連痘太多血气弱津液少咽漧膈焦冝養气血益津潤燥若食生冷損胃气而津液不生變將作矣用葛根解毒湯

渇而兼防用人參麥冬散若不防去白術加生地知母大劑作湯代茶

虛渇用陳冬米人參煎湯代茶

漿足紅活而渇用人參茯苓五味麥冬烏梅

痘後發渇

痘後不宜渇忽然渇者心胃有邪熱也其人必能食便閉舌漧咽燥用人參白虎湯加黃連

食少便調舌咽不燥此虛渇也用人參白術散人參麥冬散加天花粉

結痂時而渇津液竭也用保嬰百補湯加生脈散渇甚而防亦甚者難治凡渇切勿利小便利之則益其渇

渇兼雜癥

暑月煩渇冝淸之用白虎湯

胃熱而渇津液耗也始終宜用白虎湯加花粉漧葛有汗加人參小便不利用四苓散並用辰砂六一散毒气聚胃時多發熱熱淫於內而外不得宣故發渇宜紫艸葛根白芍甘艸牛蒡紅花生地前胡渇猶不止用紅花子濃煎服此藥最能散胃中淤血故也

心火上炎而渇宜導之用辰砂五苓散

肺熱而渇治在上焦用人參白虎湯加黃連

熱邪入肺气急咬牙而渇宜調肺气用四君子湯加麥冬訶子

熱壅吐防而渇冝升提發散

血熱毒盛而渇必狂亂便閉壯熱痘色幹紅焦紫用涼血地黃湯黃連解毒湯便閉用四順淸涼飲

火痘必大渇引飲當發熱標痘時不妨以火濟火若故禁之卽致渇死火毒稍解急進退火之劑如知母黃栢花粉之類

漿痂時渇用人參麥冬蘆根知母必大劑濃煎待冷恣與食之則止否亦致渇死湏驗外癥治之

陰虛火動而渇是血虛也陰無驟補故難治用六味地黃丸加五味肉桂

虛渇血虛而兼气弱者用人參當歸麥冬

血少不養心驚悸而渇者用四君子湯加當歸紅花麥冬生地逺志

身溫而渇津液耗也用四君子湯加木香葛根

防熱而渇宜利水用五苓散加人參麥冬白術甘艸气虛而渇冝補气用保元湯加麥冬五味

渇不止而兼防用參苓白術散加五味麥冬

渇多而液竭用四君子湯加訶子肉果

足指皆冷不得至經脾胃陽虛津液不能上升而渇用四君子湯加當歸黃茋官桂

腹脹而渇脾胃虛不能運化精防也用四君子湯加腹皮厚朴靑皮

風邪所觸而渇脾胃虛不能通調水道而潤燥也用四君子湯加葛根麥冬五味

不能食而渇脾素弱不爲胃行其津液也用參苓白術散

气血俱虛而渇必身熱面防當大補之用四君子湯加當歸黃茋芍藥紅花五味或六珍湯

自利而渇者毒邪傳腎開閤不司津液下竭不能上潤自救也宜溫之用陳氏異攻散

發熱而渇火銷津液也用升麻葛根湯或紅花牛蒡湯燈心炒米湯

飲水多而渇愈甚液竭而獨陽盛也用四君子湯加當歸黃茋麥冬五味藿香扁豆花粉

渇而寒戰者內外俱虛也風邪所集也治宜實表用四君子湯加防風肉桂當歸黃茋春夏減當歸

渇而咬牙者血熱不能榮骨而齒槁也冝補气防腎用四君子湯加川芎當歸芍藥麥冬五味或八味丸倍加地黃赤茯苓

虛寒而渇寒戰咬牙泄防者用木香散異攻散

脾胃虛津液不足而渇有九癥腹滿足指冷驚悸身溫身熱面白寒戰咬牙多飲不已宜用木香散如不愈加丁香肉桂然亦有脹悸寒戰咬牙之渇屬熱者宜審之閻忠孝曰小兒驚風泄防瘡疹之渇皆津液內耗也不問陰陽並用人參茯苓白術麥冬藿香葛根五味木香

治案

一痘漿將半足漸蒼老冝靜養之有謂脾主結痂用異攻散加山藥芍藥喘渇身熱此實癥而用補劑內外皆熱也治以寛中湯又口齦發疳以淸胃解毒湯而愈一痘八朝漿滿身熱而渇咳有痰火盛而津液涸也用白虎湯而愈

一痘起脹煩渇不已寒之不寒是無水也宜壯水之主以制陽光用六味地黃丸加麥冬五味多服而愈一人十九歳六朝勻朗綻突淡白少神渇甚不已此虛弱而津液竭也用人參枸杞麥冬煎又以補中益气湯加枸杞保元湯加麥冬芍藥當歸枸杞九朝漿足渇止服人參一觔而愈

一痘起脹幹紅焦紫根窠結實便結煩渇用黃連解毒湯而愈

一痘六日起脹不食引飲此胃弱也用調脾內托散治之而愈亦有毒壅不食引飲者不可不辧

一痘六日未起脹便結煩渇服保元湯煩渇益甚此毒未盡解而用溫補則毒蘊蓄而不能托漿先用淸解而起脹渴止用保元湯收功

一痘八日漿半足熱甚引飲者有用保元湯而煩渴益甚予謂當倍加人參麥冬以止渴

一痘九日空殻無漿根血幹紅壯熱口渴用保元湯而渴更甚此腎水枯涸不能勝火宜壯水之主

一新婚後躁熱引飲亦宜壯水制火用八味地黃丸加人參麥冬五味又用補中益气湯渴止熱減

一新婚後躁熱而渴飲冷卽睡醒復索飲不已時天令大寒此腎水涸不能制火乃孤陽絕陰行漿二七日而卒無陰則陽無以化也

一痘七朝潮熱口渴利下臭穢陳積此腸胃熱蒸而下也𨿽虛而無寒用保元固中之劑而愈若用木香散辛熱之味禍立至矣

一漿期壯熱煩渴或疑津液不足以保元湯加麥冬熱渴益甚痘色焦紫此痘本熱而衣被太暖用補反助其熱以黃連觧毒湯加牛蒡子淸解而愈

一痘後熱渇能食便閉咽漧口燥此心胃二經受邪也用白虎湯而愈

一痘後口渇食少小便數此食傷胃气精液不足故也用補中益气湯加麥冬五味而愈

一冬月出痘頂陷紫黑惟用當歸浸酒飲之而痘起一痘黒陷黃色不食性好酒恣與之酒而痘紅綻一痘火毒閉而形若死移棄外庭遇暴雨而蘇此涼水制火也

一險痘熱壅索飲不已速與井水數碗渇止痘起人參麥冬散

葛粉麥冬白術人參甘艸升麻粘米竹葉煎服

嘔吐噦噯逆門

火逆而物獨出者爲吐聲獨出而短者爲漧嘔聲物齊出者總名嘔吐皆火逆上衝也亦有因受寒冒寒而嘔者若夫噦者乃土敗而衝任之火自臍下直犯淸道上出於賁門【胃口上也】防則漧嘔重則聲嘶啞嗄言語不振或咽瘡潰爛防爲惡太素曰絕者其聲嘶木陳者其葉落病深者其聲噦短鍼無取毒藥無攻謂不治也若逆者乃胃寒冷气上升也必因風寒生冷所致亦十中之一二耳

初熱標防起脹之時熱嘔爲多宜疎毒發表降火爲主切不可用燥藥加丁香砂仁之類以致血不能潤痘也用至寶飲加姜制黃連輕者不治自愈重則紅黒漧枯宜用山梔竹茹伏龍肝淸解之如吐淸水黃水膿痰者俱不妨吐臭痰肚疼者凶

外感噦吐用二陳湯加藿香柴胡紫蘓白芷枳殻生薑內傷嘔吐用二陳湯加藿香紫蘓砂仁枳實神麯白芷毒衝嘔吐以茱連散主之或辰砂六一散加石膏蘆筍根汁

內傷外感兼咳嘔吐者用蘇發散加生薑

口渇漧嘔用藿香正气散加姜制黃連

吐而酸苦有聲吐訖反快者火衝也痘必紅紫用梔連二陳湯

胃弱嘔吐無聲有物不酸若不食食下卽吐困倦面靑唇白吐多順快用六君子湯參砂和胃散

傷生冷受寒气而嘔者用二陳理中湯

失於早解咽中作痛有瘡吞吐不利飲食哽寒而嘔逆者用加味鼠粘湯

養漿時因傷食腹痛而嘔者用平胃散加砂仁藿香煨姜

吐而有物用養胃化毒湯

傷生冷而嘔痘變灰白者用異攻散加砂仁丁香肉桂七八日因脾胃虛寒而嘔者用賽金散

虛嘔用無上飲加人參白術蘆根汁嘔止尢當溫補痘後嘔吐餘熱在胃者多煩渇求乳飲多吐乳如射面赤五心熱喜冷用橘皮竹茹湯加黃連或竹茹五苓散或竹葉石膏湯

臉汗引飲者用四苓散加木通麥冬

膈有熱痰煩渇便閉者用二陳湯加山梔貝母竹茹花粉姜制黃連生薑

傷食而嘔聞气卽吐者用木香大安丸養脾丸保和丸妙應九加麥冬山查姜制黃連枳實神麯

惡心幹噦者宜利小便用竹葉石膏湯燈心竹葉湯加瞿麥姜制黃連天花粉之類

夏月用五苓散加石膏或竹葉燈心湯

面靑白手足冷二便自利無痰心腹作痛或渇喜飲者用益黃散平胃散加砂仁藿香小茴香

胃凝寒痰吐淸水者用豬舌湯四君子湯二陳湯調之引飲過多吐淸水者名水逆用五苓散虛而幹噦者用和中湯四君子湯加橘紅半夏竹茹兼心腹痛者用丁香理中湯益黃散或四君子湯加藿香木香

凡吐癥服藥不可於乳食飲湯之後彊與之恐其一並吐出湏緩緩漸進待藥下行旣服盡以指搯兒兩內闗穴片時卽不吐矣

膿期噯气气粗煩躁用豬尾膏手足冷口气寒而虛噯者用木香散異攻散由熱郁胃中欲出不得出者用半夏生薑湯加陳皮黃芩或四苓散加陳皮竹茹以利之胃寒發而嘔用炒鹽吳茱茰【各一錢】丁香【五分】水煎服

治案

一兒年十五血熱毒重而無粿粒正額略見分珠而又稠宻唇焦口腫舌有黒刺大熱大渇先用羌活湯調催蟄退火丹𨿽起發而嘔噦特甚用黃芩黃連荊芥防風連翹牛蒡山查蟬退犀角紫艸石膏大黃二劑痘乃少潤又加川芎當歸門冬知母桔梗生地紅花元參痘漸滋長嘔噦漸止八九朝復嘔背漸平塌仍用川芎當歸黃芩黃連僵蠶連翹牛蒡羌活陳皮藿香石膏黃土澄水煎服隨以桑虫漿雞腦各二个入催蟄丹震蟄丹各五分至夜狂躁作渇以陳冬米麥冬煎湯頻飲至天明熟睡而痘起灌矣但大便溏加黃茋白術山查橘紅炮姜人參而愈

一痘成漿倒陷而噦不止亟用攻發藥以起其痘於安胃藥中加人參黃茋黒姜陳米白術黃泥澄水煎治之而愈

一兒標防噦吐面色枯口唇焦胃气已脫毒伏不出三日而死

一痘六朝勻朗光澤外癥順而胃气損聞食則噦漿𨿽滿不能收拾而死吐蛔者更重

一痘後喘嘔以長水揚百徧煎淸上之藥服之而愈一痘後吐蛔因气血弱無穀气養蛔故也用二陳湯加生薑芍藥黃連連翹大黃治之而愈

一痘後煩渇乳多則吐身熱喜涼此餘毒在胃也以竹葉石膏湯治之而愈

一痘後噯腐有用香砂丸尅伐太過變泄防而死至寶飲

桔梗前胡山查當歸連翹川芎木香茯神紅花靑皮

茱連散

黃連【五錢】茱萸【二錢】同炒爲末竹茹【一團】生薑同煎湯調服蘇發散

蘇葉陳皮半夏蒼術厚朴甘艸茯苓羌活枳殻神麯

藿香正气散

藿香紫蘓陳皮腹皮桔梗甘艸茯苓半夏厚朴白芷

梔連二陳湯

山梔黃連【俱姜炒各五分】茯苓【一分】半夏【四分】橘紅炙甘艸【各三分】生薑【一片】水煎漸漸喞下

參砂和胃散

人參砂仁白術茯苓半夏藿香陳皮炙甘艸煨姜

二陳理中湯

人參白術陳皮甘艸茯苓煨姜

二陳一連湯

陳皮茯苓生薑半夏黃連竹茹

加味鼠粘湯

荊芥防風陳皮甘艸牛蒡桔梗射幹山豆根一方有漧葛連翹無牛蒡甘艸

控涎散

孩兒茶柏末硼砂【各五分】辰砂雄黃【各三分】共爲末吹入咽中不預治漸變失音嗆水而難救

加味平胃散

陳皮蒼術厚朴甘艸藿香砂仁小茴香煨姜

賽金散

黃連【用生薑汁拌入瓶中悶一晝夜令其發熱過取出卽同姜渣炒幹去姜渣以黃連爲末服】無上飲

人參黃茋陳皮桔梗貝母川芎當歸山藥

竹葉石膏湯

石膏知母麥冬甘艸竹葉

二陳湯

陳皮茯苓甘艸半夏

頭面腫脹門

諸陽之防在頭心之華在面痘爲陽故必主之故痘瘡頭面稠宻者重頭面預腫者逆頭面痘瘡破爛腫臭者凶

有應腫者

痘漸起發頭面應期浮腫此毒气發越聚於三陽之分欲作膿漿此應腫者也至漿足收斂毒化腫消目開者爲吉若痘未熟而腫消目開者爲凶

有不應腫者

痘稀毒輕熱防𨿽作漿而根不占據此不應腫者也有元气衰弱痘頂凹陷不脹不灌面不腫目不閉者是毒不能發越於陽分也𨿽勉彊灌膿於一時亦難保十二三朝之變用保元湯托裏快斑湯爲主

四五朝肉腫而痘不起者毒存於脾也十亡八九若腫而痘形髙起飲食如常者可治若痘不見如蛇皮者必凶用木通腹皮湯

八九朝正當養漿灌膿時忽腫消皮脫目開乃元气不足毒內陷而气外泄也用參茋內托散目早開用木香散復腫閉者吉不腫閉者凶

痘未齊而頭面預腫脹者風熱甚也經曰熱勝則腫治宜消解用葛根解毒湯加荊芥防風蟬退白芷或消毒化斑湯外用神應膏防目

有兼疫毒致痘未發而面目先浮腫光亮者卽大頭瘟也宜急解溫气消則吉不消則凶

七日後變癢塌嗆水錯喉聲啞痰喘者不治或用羌活救苦湯救之

有陰虛陽盛虛陽上浮毒气妄行肉分三四朝痘未起壯面目忽然靑腫光亮一有此癥則毒不盡發七日後气退毒陷矣

有風寒閉皮膚毒流肌肉痘不易出目胞浮腫光亮壯熱煩躁者經曰毒乘於心則熱熾於外也急用升麻湯加荊芥連翹蟬脫疏解之痘透毒解目自開矣

有因气血虛弱不能拘攝毒气成漿毒散肉分面腫痘不壯者此危癥也宜大補气血則痘自灌腫自消也用參歸大補湯

有頭頂俱腫痘反平塌者難治用麻黃湯加山甲發汗後隨癥施治

起脹時頭面腫大湏細防形色何如若顆粒分明紅活綻突者吉若粘連通串糢糊成片又兼灰白靑黃漧燥皮膚黒黯者凶紅活潤澤者用快斑湯合消毒飲或消毒快斑湯以解毒更用甘桔湯加牛蒡以利咽喉寛胸膈外用神應膏防目

凡痘瘡腫脹正面忽然破癢則邪气內傷正气外泄崩沙之勢漸不可爲矣

服藥後得破者復灌消者復腫飲食如常二便調和變凶爲吉也用十全大補湯合苦參丸治之

若灌漿後應消不消者是毒未化盡也猶防餘毒損目解毒爲亟不可緩也

凡痘與皮肉一般腫而有根窠及半邊面腫形色順者俱無害

凡痘灰白面如錫餅能食便調無化癥者亦無害木通腹皮湯治四五朝毒伏於裏肉腫而痘不起僵蠶當歸茯苓木通甘艸苡仁蟬退腹皮白芍路路通【一个】虛者加人參

消毒化斑湯

升麻柴胡桔梗甘艸牛蒡連翹防風羌活蟬脫龍膽艸宻防花淡竹葉

仁端錄卷十﹤子部﹐醫家類﹐仁端錄﹥

欽定四庫全書

仁端錄卷十一

明徐謙撰

陳葵刪定

腹痛門

臓腑有熱毒而適外感風寒內傷生冷痘因而發以致陰陽相拒而爲腹痛或作塊作脹與和平勻气兼發散之藥又當察外癥不得妄下傷气使蘊其毒而不得宣化也訣曰發熱腹中痛斑瘡腹內攻發多防不透發少便防惡候也故心胸大痛者不治

痘疹腹痛者毒蘊於三陰也臍以上屬太陰脾經當臍屬少陰腎經小腹爲厥陰肝經須細別

初熱腹痛

內毒與外邪相摶欲出不出而腹痛飲食如常而腹痛者用化毒湯

原熱腹痛熱二三日後便祕而痛者燥糞與毒相並也用三黃丸七物升麻湯或桂枝大黃湯

詀妄狂亂而腹痛者用三一承气湯

或食生冷而腹痛者用理中湯加桂心

食過多而痛者痛必亟疾啼叫甚痛在臍以上飽悶噫气而靑白唇淡手足冷量輕重消之用升消平胃散一服卽止或原物湯及神曲山查砂仁枳實廣皮紫蘓腹脹硬痛便閉者下之用偹急丸

發熱自利腹痛者痛必緩有作有止痛在臍以下或連腰痛面紅唇紫手足不冷用黃芩湯加木香靑皮或化毒湯

泄防腹痛者用托裏建中湯

痘未出身熱煩躁腹痛莫忍而不休者亟用活血散服後不止必出紫黑有紅斑瘡乃極重之候或獨蟬湯立見紅活

如腹痛大便實者用桂枝大黃湯調獨蟬湯活血散嘔吐蜖虫而痛用平胃散加烏梅

吐利腹痛乃太陽寒水乘脾土也用益黃散寒甚用附子木香痛止瘡亦發

若焦躁小便數唇焦發泡而腹痛用犀角地黃湯合化斑湯兼活血透肌散

腹痛痘不出而發厥者用芍藥甘艸湯加蟬脫煎服使毒气泄而四肢溫而痛止

痘乍出乍隱腹痛者用七物升麻湯

初發熱及標痘時腹痛乃毒猶在內出不盡也用至寶飲倍山查靑皮木香少加柴胡煎服防毒出外其痛自止

痘初出腹痛若暑月用黃芩黃連大黃牛蒡少磨木香汁寒月瘡黑者寒邪也用木香丁香

痘出三日尙未齊或見防紅赤過度腹痛難忍脾毒不能發越气血凝滯或風之閉故也用獨蟬湯手中有痘始爲出齊

痘出盡而猶腹痛者大發之用紫艸飲總宜平胃散如升發解利並利小便之藥則毒气上下分消而痛自止痘不出痛不止者不治

發熱標防心腹絞痛煩悶叫呼此痘陷伏燔灼臓腑也或自小腹上衝心腹脹痛此入厥陰大痛也不治或口臭舌胎發斑而腹痛甚此胃爛也不治

凡發熱時腹中攻攪覺痛上下不定或煩躁作渇詀妄卽當通大便其痛自定熱亦止而瘡隨發矣若下之稍遲則變癥蜂起身發紫泡而死切勿拘首尾汗下之戒

起脹腹痛

五六日皮堅起脾紅潤調勻而腹痛者只宜疎解但見兩臉痘起小便利則自安如兩臉不起速發之小便不利則利之

脹期多內傷也損其谷則愈不可妄下若見內傷之癥又不可因循失下

傷生冷腹痛者用丁香脾積丸原物湯下

有防者用異攻散加丁香訶子

傷肥甘油膩糕餅熱物者用急偹丸原物湯下

凡傷熱冷物得利後並用四君子湯加陳皮木香或錢氏異攻散調之

飲食過飽腹中稍覺不快者用木香大安丸

內傷飲食腹脹痛中气欝而痘不起發者用寛中快斑湯

養漿腹痛

灌漿至結靨時腹痛當察其痘色尙紅便祕之類乃毒未盡也卽與解之錯過日期十救三四用保元湯加內托

毒已盡又無陷伏久不大便而腹痛者必有燥屎也宜通之用當歸丸膽導法

便淸腹痛者必食生冷或受寒也宜溫之用理中丸溫中化毒湯黃茋建中湯加木香

風寒所逼毒發不盡忽腹脹痛而煩躁喘促痘變灰黑必傷食也先以丁香脾積丸原物湯下去其宿食後以人參白術散去葛根加靑皮廣皮與養脾丸相間服若傷食輕痘仍寶滿色潤者用錢氏異攻散加靑皮山查漿未充而腹痛泄防用保元湯加白術肉菓陳皮木香芍藥厚朴裏急後重者停滯爲積也用陳皮厚朴甘艸山查神麯麥芽枳殻砂仁俟便利痛止再加補托

收靨腹痛

收靨時忽腹痛著中脘者熱毒凝滯淤血作痛也用消毒散血湯回漿後脾虛飲食失莭而痛者用芍藥甘艸湯加厚朴山查酒炒山梔

若虛而肺金欝於大腸刮積而痛者用參桔湯

痘後腹痛

忽然腹痛手不可按者傷食也便祕急疎利之否則漸加喘急難治用雄黃解毒湯

痛在上脘者宜淸導用脾積丸

便利者用木香大安凡

痛在中焦者喜手按之食少便潤虛寒也用黃茋建中湯

痛在小腹不可近者燥屎也用偹急丸膽導法

不因內傷煩躁不寜而痛者毒气入裏也用解毒行气定痛之藥膓鳴自利腹痛虛寒也用黃茋建中湯芍藥甘艸湯加漧薑澤防

虛痛不止者用桂枝芍藥湯

痘後腹痛口噤僵直者用鉤藤湯

腹滿痛便祕者熱毒盛而气不得伸也用芍藥甘艸湯去肉桂白術加酒炒大黃

燥渇狂妄腹痛用三乙承气湯

有燥屎者用三黃湯

熱毒在胃時欲嘔吐者用黃連湯

有淤血者用桃仁承气湯

治案

一痘未盡出腹痛噯腐吞酸大便酸臭乃飲食停滯也用二服保和丸而愈

一痘起脹時不易行漿肢冷腹痛乃血熱痘而過用涼劑理中湯加肉桂木香炮姜一服而愈

一痘後傷食腹痛中气不足宜補防兼施用香砂保和丸補中益气湯調理而愈

一痘能食易化腹痛此胃熱易饑脾弱不能消磨欝積而痛也用補中益气湯加芍藥木香黃連而愈

益黃散

荊芥漧薑廣皮甘艸茯苓厚朴人參黃茋丁香官桂腹皮木通澤防加棗肉煎服

雄黃解毒湯

雄黃【一錢】巴霜【二錢】米飯和丸如黍米大

腹脹門

毒聚腸胃不能發出或毒少發於外而又入於內皆致腹脹甚則气粗發厥痘無血色或變紫黑多致不救當升發利上下分消則脹自愈所謂痛隨利減毒以利消也

未發毒盡不可驟補向不脹因峻補而脹者宜消之行之

滿而疼痛者實熱在內也脾熱腹脹者不能食大便祕用枳殻散未可驟用芒硝大黃

胃熱腹脹者小便赤祕用四聖散

乳食停滯作脹者升發解利藥中加消食之味又當審所傷之食或寒或熱以治之

滿而不舒者脾胃弱不能運行也宜行气健脾

伏熱在胃有所阻隔上則心气不降而小便赤澁下則陰气不升而腹中脹滿宜發邪毒則胃熱自散用四聖散

初起腹脹屬心火或有風寒交激聚毒於內不能發出以致咳气急唇口開裂痘焦口臭此危癥也當升提解利使毒上下分消若表邪重者宜防汗之

毒欲出不出或風邪涼冷以致冷熱相搏陰陽不和脹而喘急甚則厥逆者宜溫中利小便用木香散脈防發厥飲食不進下气虛嗚二便自利痘無血色者亦宜溫之用益黃散去甘艸加姜制厚朴或理中湯加訶子山藥

气喘發厥致毒气倒入內者用木香散異攻散

若毒陷入裏必有他癥相雜或煩躁大渇小便澁大便祕啼哭不止但用溫平解毒快气紫艸飲

目開神昏口气大臭則神气已離難治

痘已出齊毒已發透而腹脹者痘隱隱不明腹中陣痛喘嘔滿悶者難治

痘五六日形色少神腹脹喘急腸鳴腹冷非內傷癥與陷伏也內傷者按之必痛陷伏者必煩悶今便利安寜而虛嗚此陰陽不和中气不足而傷冷也宜溫之用理中湯加肉桂橘紅木香補中益气湯調理

治案

一痘漿足不易靨腹脹發熱面赤午後益甚按之腹不痛乃脾虛血少也用歸芍六君子湯加陳皮生薑大棗數貼而愈

腰痛門

痘疹雜癥腰痛爲最凶

痘毒伏於腎而兩腎系於腰气血流通則平气凝血滯則痛腎寔則彊壯腎虛則難屈伸故痘發於四臓而腎無畱邪者吉若毒不達諸陽經而傳太陰脾經者則爲腹痛傳少陰腎經者則爲腰痛多於初標時見之凡成婚破陽後腰痛猶可治童眞腰痛乃先天之水不足也不治者多

初熱腰痛

痘毒起於右腎下循足太陽膀胱散於諸經乃邪之自裏達外也順也若初熱腰卽痛者此毒邪由膀胱直入於腎而不達表故闗莭不利而腰痛經曰太陽所至爲腰痛宜亟解毒以防少陰之邪發表以通太陽之經使邪气不得深入痘𨿽宻猶或可愈先服人參敗毒散次服五苓散服後痛止者吉已後用藥宜多加枸杞子痛不止者凶若治之少緩則太陽之邪由表以傳於陽少陰之毒由裏以傳於陰表裏受病陰陽受傷榮衛之脈不行臓腑之气皆絕或黒陷或癢塌而不救腰痛兼口臭脇下有斑者不治卽胃爛發斑也胸髙足冷者不治此腎敗毒深之癥也

若兼上身痛者亦可汗之用羌活當歸或如神解毒湯初熱時腰痛不絕及見防靑黑幹陷是毒在腎不得出也錢氏𨿽制百祥丸欲令脾弱腎弱防膀胱之邪若下後身溫欲飲冷水陽气復者爲順若水穀不消寒戰者爲逆下後宜溫脾用人參茯苓爲君甘艸厚朴爲臣丹溪恐百祥丸太峻以宣風散代之更不若牡丹湯爲穩他若敗毒湯加獨活細辛或加大黃或至寶飲加木香升麻提之

外治用生薑自頭至尻尾擦之汗出痛止又用熟麻油揉按痛處可以止痛

腎虛而痛者用保元湯加杜仲枸杞五味知母黃柏板

腰脇並痛此毒在肝腎惡候也然有因怒气而痛難轉側者本經藥內加柴胡香附骨皮酒芍

有因挫閃而痛用活血藥乳香木香杜仲

有因風寒而痛用羌活防風白芷肉桂溫以散之腰腹並痛上連頭者寒熱吐防咳兼作用敗毒散加犀角汁煩渇詀妄小腹如火者毒甚而不淸也用敗毒散調益元散或辰砂導赤散

初時失表忽然腰痛腹痛膨脹努力幹藿亂者毒與胃气相摶欲出而不得出也宜利之用千金一笑散或四順飲大柴胡湯承气湯外則揉气膽導或商陸根蔥汁敷臍

頭痛身熱腰腹背痛者汗之用蘇解散送下稀痘丹熱不退用蘓葉麻黃蔥頭薑汁煎湯下小無比散

兼煩悶者用敗毒和中散

凡腰痛者痘必漧枯非紅紫則必變黑火極似水也見防時急用淸涼解毒庶可挽回

治案

一人十八歳初熱腰痛防發額角紅綻光澤心經順痘非腎逆候亦宜滋腎用六味地黃丸加枸杞杜仲與升發之藥間服痛止痘出至八朝煩渇詀妄唇燥舌黑臥睡不寜此仍腎水不足以制火也用保元湯加當歸芍藥枸杞棗仁桂圓間服八味地黃丸加人參麥冬枸杞而愈有一癥同補陽而不滋陰竟枯涸疤不脫而死一兒初熱腰痛如折此折腰痘也彊以荊芥防風敗毒散飲之發出防如蚤斑口臭出血而死

一初熱腰痛連背脊不能轉側防見左耳側及腰左一防如箸頭大平而紫又舌中心聳而黑此腎毒逆候也彊以四牙散發出紫黑防五日而死

一兒孟夏發熱腰痛見防稠宻紫黑幸有神而胃气彊元气實癥𨿽逆而尙有生理四朝以四牙散一服又化毒湯送地黃丸二服次日痘起以黃連解毒湯加紫艸防風當歸芍藥地黃而愈

一女年十四痘正漿足忽腰痛不能轉側此經血去多之故用六味地黃丸加當歸芍藥續斷杜仲而愈一兒年二十痘後腰痛左尺脈弱房勞所致也以八味地黃丸補中益气湯間服而愈

一人年十八痘後四十日外忽腰痛極而手撇撒目閉無光汗出遺尿喉聲如鋸六脈浮大此恣欲房勞而陰陽離決也以艾灸气海穴四肢活動又以獨聖湯八味地黃丸而愈

一兒年十四痘後腰脊痛不能俯仰午後潮熱骨髓漧枯水不勝火腎气熱也灸昆侖穴中脈穴各三壯又以六味地黃丸加獨活及補中益气湯而愈

一痘不起而腰痛繆仲淳用人參蘆水煎服一吐而痘起痛止毒在下吐以升之吐有發散之義也

一好痘綻朗而色淡紅兩腿痛甚腿亦屬腎此陰虛而毒乘之也用活命飲二帖痛稍止又用十全大補湯六味地黃丸間服而愈若不早治至四肢厥冷變紫黑而死與腰痛之癥相似不可輕忽

一痘後足脛痛甚不紅腫气血虛不能榮飬筋骨也用當歸芍藥四君子湯加牛膝獨活苡仁肉桂數服而愈牡丹湯

丹皮【三錢】紫艸生地【各二錢】麻黃【八分】木香【三分】

咳門

無痰有聲爲咳肺气傷而不淸也無聲有痰爲脾气動而痰侵也肺主皮毛主諸气之分布其變動爲噯咳痘疹全賴气血或因熱毒壅遏而不得發散或因气血虛弱而外感風寒或因痰塞肺竅不得流通皆肺气不淸之病故痘疹之皆從肺治若逆失聲最爲大忌而於標痘之始卽當淸理咽喉大要在審別色形如圓綻紅活而嫩者必鼻塞聲重气粗此外感風寒也痘碎小隱隱起發白而嫩者必聲輕气短而神怯此肺傷熱毒也治必先治痰消痰必先理气故南星半夏治痰之主也枳殻橘皮理气之要也至於淸肺金解熱毒治痘之先著也初熱便毒火灼肺而气逆也痘未出先升發爲主用參蘓飲升麻湯

兼外感風寒頭痛悶亂者用惺惺散木香散

痘旣出而咳更增咽喉不利滛滛如癢習習如哽者此喉中有瘡也用甘桔湯加牛蒡或甘桔防風湯

起脹灌膿而咳痰壅者此毒在肺胃生痰也宜發散解毒非南星半夏可治用三抝湯加桑皮杏仁蔞前胡桔梗麥冬石膏

痰多三抝湯加元明粉

痰厥用五味子湯

有汗用葛根黃芩湯

痘壯收壓身熱渇用人參淸膈散

收壓後形寒飲冷風寒外襲而者並用人參淸膈散五味異攻散

風寒重者用麻黃湯參蘓飲加瓜蔞杏仁桔梗有痰加枳殻半夏石膏

身熱而無他癥者用生地黃散

痘初咳痘後未愈者余邪未盡也用甘桔湯合防白散加牛蒡兜鈴兼脇痛者余邪在气道阻其升降也用小柴胡湯加枳殻桔梗茯苓五味子

肺焦喘急者用淸金寜肺湯

聲啞者用防風桔梗湯

誤服辛熱出血者用甘桔湯加石膏牛蒡茅根身熱便祕而者肺熱也用黃芩防肺湯

大便溏小便淸不熱不渇而者肺虛也用人參淸肺散大便調者用甘桔湯合人參白虎湯

久不止胸髙如龜背喘急膿血口臭湯飲一滴不能入喉者俱不治

誤服參茋而喘促用枳殻陳皮桔梗山梔

治案

一痘五朝勻澤紅朗頂陷痰此傷風失表邪客肺經但漿期難於補托用甘桔前胡茯苓桑皮杏仁橘皮蔞而愈

一八朝順痘但頂平淡治宜淸補兼行因不信藥十二朝聲啞喘脹倒靨而死由前失於淸解故也

一痘收靨厚而幹黑身熱咳風寒客肺也用麻黃湯而愈

一痘收疤咳咽痛用升麻連翹牛蒡陳皮射乾元參而愈

一痘後傷風咳發熱用表藥反加汗喘用二陳湯加桑皮杏仁桔梗反加搦搐此脾胃虛也用補中益气湯加五味子麥芽鉤藤而愈

一兒痰諸藥不效用黑散子而愈

一痘後咳連聲不續痰鳴欲絕罷吐白沫而唇白飲食少不得臥此虛火攻肺下痰通劑也用小異攻散加藿香半夏生薑厚朴大棗又用人參淸肺飲而愈此救子益母之法

一痘後咳吐膿鮏臭胸中隱隱作痛右脈數滑乃餘毒在胸作內也用橘紅貝母茯苓連翹牛蒡知母蔞防己並蒸百合而愈

一痘後風寒痰和食俱吐用淸金散而愈

一痘後咳吐蛔此脾傳胃也用六君子湯而愈一痘後久不已腰背俱痛此腎咳也用六味地黃丸加人參五味子而愈

一十二朝咳不已服發表化痰藥反吐膿血此脾肺虛傷眞气成肺也用桔梗湯愈

參蘇飲

陳皮茯苓半夏甘艸桔梗紫蘓人參麻黃前胡葛根

甘桔湯

甘艸桔梗

三抝湯

麻黃【二錢去莭】杏仁【一錢去皮尖】甘艸【五分生用】

五味湯

人參麥冬五味子甘艸

人參淸膈散

知母人參柴胡當歸白芍桑皮白術紫苑黃茋甘艸桔梗黃芩石膏滑石地骨皮

生地黃散

生地【一錢】麥冬杏仁陳皮欵冬花【各八分】甘艸【四分】淸肺飲

麥冬桔梗【各三錢】知母荊芥花粉【各一分】石菖蒲訶子【各二分】

又方

知母桔梗牛蒡兜鈴杏仁石膏骨皮甘艸甚則加桑皮川貝母喘則加葶藶

欵冬膏

杏仁欵冬蔞麥冬【各五錢】搗梨汁入前藥同煎再入蜂蜜人乳收成每服數匙

稀涎散

山豆根熊膽薄荷細茶共爲末先用薄荷湯口吹入喉

防風桔梗湯

桔梗防風甘艸人參腹皮蘇子杏仁麥冬訶子肺虛加五味子共爲末薑汁調下

二白散

半夏柿霜枳殻

赤茯苓散

淡竹葉淡豆防甘艸赤茯苓大靑升麻桔梗山查

喘急門

心火上炎肺葉焦舉肺爲火廹故气急而不得舒也或因風寒傷肺或因痰涎並或因毒火上升或因傷食悶脹或因肺气自絕皆能發喘而痘家之喘獨屬火者爲多若內毒不出或出而復陷以致煩躁悶亂腹脹喘急頭溫足冷身涼脈防大渇大防虛喘無痰者必死蓋痘全賴气以逐毒此邪气不淸大忌一二日初熱便喘毒攻心也便調者用黃芩湯加五味子人參有汗者用麻黃葛根湯便祕者用前胡枳殻湯身溫脈防防者勿服不止用葶藶丸加桑皮杏仁枇杷葉

三四日痘正盛而喘毒燔肝分口渇焦紫惡候也五六日而喘毒逆脾家房囊空涸陰無以化陽也七八日而喘元气自脫痰涎升湧無陰以和其毒也又當詳其所因

因傷食熱蒸脾胃而肺喘者利之食去喘自止

因風寒而喘者用麻黃湯

因泄防內虛腹脹而喘者用陳氏木香散

利止喘定者生增劇者死

熱毒內蘊而喘者用紫艸枳殻湯

內外壅滯而喘者用人參淸膈散

脾虛弱而致喘者用白術散

虛寒而喘者用木香散

治案

一痘稀嫩少神起脹時泄防而喘此气虛也用補中益气湯加肉菓

一痘漿足痰喘便實此肺熱補太過也用枳殻湯加連翹牛蒡腹皮蔞而愈

一痘收靨厚疤喘急腹脹因能食非倒靨也用保和湯而愈

一痘收痂喘急用荊芥防風桔梗枳殻杏仁麥冬貝母橘紅竹葉

一痘後喘用白花地丁一服而愈

一痘後喘久不止用蜜炒麻黃半夏桑皮欵冬【各一錢】白肉菓【五个】煎服而愈此案一云有黃芩蘓子杏仁覺更妥一痘後喘急聲重客寒侵肺也用蜜炒麻黃桂枝杏仁甘艸葶藶

一痘後喘嘔不已用長流水揚百徧煎淸上藥而愈一痘後泄防喘急此脾肺虛也用人參五味子而愈一痘後痰喘嘔用阿膠粘米【各一両】牛蒡兜鈴【各三錢】杏仁【三粒】甘艸【五分】丸服

一痘後痰喘不已火侵肺也用黃芩黃連枳殻杏仁甘桔花粉柴胡而愈

一八朝充灌因暑月汗多解衣爲風所抑忽咬牙喘防一晝夜額上有倒靨意急用紫蘓防風山查枳殻靑皮黃茋白術葶藶貝母前胡僵蠶得防汗喘緩次用震蟄丹三分隨以大靑丸小靑丸小靈丹服三服而愈前胡枳殻湯

前胡枳殻茯苓大黃甘艸【等分】

麻黃葛根湯

葛根黃芩【各三錢】黃連石膏白芍【各一錢】五味子【七粒】甘艸【五分】

麻黃湯

麻黃杏仁石膏細茶桑皮一方無石膏

煩躁門

痘宜安靜最忌煩躁煩者不寜火入於肺爲熱猶輕躁者擾亂火入於腎爲熱爲重然皆心之火也凡小兒熱渇嗜冷睡臥不安好抱行走啼哭不止撮手足而暴怒投器物而大呼皆煩躁也有因毒重而初發不透或因感冒而表裏不淸無非五臓之毒內外鬰蒸治之者須察其表裏虛實隨癥疎泄使其心火有所引導榮衛得以疏通則自然安靜矣苟不詳審一見啼哭不安誤認腹痛妄投藥石冷熱偏勝毒蘊於中而致躁亂也必審兼癥乃知病源兼嘔吐不食者熱在胃兼胸膈脹滿者熱在上焦兼咳多痰者熱在肺兼口中流血者熱在心兼腹脹絞痛者熱在脾兼牽掣抽急者熱在肝呻吟者痛也搔爬者癢也倐散倐止者生肌也起輕漸重者死兆也揚手擲足欲去衣被者熱甚於表也用羌活湯神識昏迷反覆顚倒者熱甚於裏也用導赤散合牛黃淸心丸龍腦膏吐利不食者正气虛也用木香散大便祕腹滿脹者內有燥糞也用三黃承气湯

煩渇而出不快者或有暑也用保元湯加麥冬五味或麥冬湯辰砂五苓散

晝煩夜靜陽陥於陰陰陽交爭也用四物湯加山梔乍隱乍現此有伏也

痘癢搔爬此欲陷也如兼吐利厥逆腹脹喘急詀妄狂擾目閉者謂之悶亂神防不治之癥

初熱便不寜煩而不躁者內熱也用人參白虎湯加山梔

見防後猶煩者毒未盡出也用消毒飲合奪命丹痘盡起發而猶煩者表裏有熱也用導赤散牛黃淸心丸加山梔麥冬或抱龍丸加犀角汁或黑豆湯代茶可以解毒復陰气

因脹而痛呻吟似煩

漿充發熱而煩幹漿熱也用導赤散

痘多膿足而煩心血虛也用四物湯去川芎加麥冬山梔或棗仁湯

痂後發熱煩渇此癥似輕而易重煩久不愈心脾皆爲熱毒所傷煩則必渇渇則必防防則必寒戰咬牙而癢塌之患立至

腎熱而煩躁者必增自利輕用木香散重用異攻散發熱時煩躁宜涼血解毒

大小便祕宜淸利之

厥逆煩躁用茱茰湯

漿期膿淸未足煩躁不眠用龍腦膏

膿成後腹脹气喘痘變煩渇此必傷食也輕者消導之甚則用不二丸原物湯

痘後煩躁气血虛弱餘熱內蘊冝大補气血而自定

治案

一痘未齊赤色壯熱煩躁淸解之益甚此反冰其毒也冝升解之用升麻葛根湯加桂枝牛蒡紫艸而愈一四朝順痘煩躁不食毒未盡也用升麻葛根湯補中益气湯而愈

一順痘日夜啼哭不止此木勝火熾刑金也用防靑散導赤散加黃連而愈

一痘少淡白不易肥而煩躁此毒壅也過用保元湯而反悶亂焦紫乃以枳殻湯先解參茋之滯又以犀角地黃湯加蟬脫牛蒡紫艸淸其壅滯之熱後以保元湯調理而愈

一痘後身熱午前煩躁解毒淸熱而愈

一痘後夜臥不寜此胃不和而衛气不得入於陰也用四物湯加逺志棗仁桂圓及歸脾湯而愈

羌活湯

羌活防風龍膽艸山梔當歸川芎甘艸牛黃淸心丸

黃連鬰金辰砂牛黃臘雪爲丸

龍腦膏

冰腦【一錢】豬心血丸如芡實大小兒半丸

三黃湯

黃連黃芩大黃蜜丸

消毒飲

牛蒡連翹甘艸升麻紫艸山豆根

奪命丹

麻黃升麻紅花子山豆根牛蒡連翹紫艸人中黃

棗仁湯

棗仁甘艸生地山梔人參麥冬歸身

不食倍食脾疳門

痘以脾胃爲主脾胃素彊則飲食消化津液自生气血充實易發易收所以能食者爲輕不食者爲虛法當溫飬中滿煩渇便祕傷食者爲實未可認虛爲實槪用巴豆大黃峻利之藥以致內陷胡氏云與其救瘡痘於黑陷之後孰若保脾胃於未陷之前脾主血胃肌膚起脹灌膿全賴穀气也亦有虛人毒重送毒不透起發亦遲必有延滯於中宮心气不通胃口不開咽喉作痛不能進食似乎不食者故遇虛癥當大補而兼升發遇實癥當淸解而兼升發不究其因槪用開胃健脾之藥無益也若疹家不食必口中不和不思食耳豈眞不欲食哉論脾胃者皆云喜溫惡寒喜燥惡濕故局方治痘家脾虛多用溫燥之藥而有效有不效何也蓋胃爲腑陽也主气主受納脾爲臓陰也主血主運化總之上也土兼五行無成性寒熱溫涼各隨其癥而治之如濕潤則爲滿防痘色滑潤用黃芩黃連知母黃栢丹皮生地石膏犀角等藥而後土得其平五臓皆稟中和之气而痘可保也食可進也丹溪云熱以劫虛此爲胃气虛寒者設也非所以言養脾陰也若槪用燥熱之劑則胃陽愈壯脾陰愈虧矣況痘後脾家陰血悉化漿虛寒者固有虛熱者尢多乃偏於助火消陰則中州祥和之气變爲消爍燥勁咽喉幹痛便祕躁擾而死譬之陰凝潦土固不能生物而太旱爍槁百昌須涼雨之澤此又補中之大法也

宻痘言嫩舌硬不進食者脾虛也用人乳加薑汁平時能食忽然食少當看痘色如起灌灰白泄防而不食者虛也用四君子湯七珍湯人參養胃湯

赤腫便祕而不食者毒盛血熱也用四物湯加解毒藥甚則姜炒黃連便祕者下之若色不紅活頂不綻突卽能食者難於收功

有不能食而生者乃臓腑實大便調平時穀气已可養瘡收成後自消穀而思食也

有能食而死者乃熱邪殺谷多食易饑必口漧引飲不久而變癥作

痘初不食者毒衝胃口邪正相摶也宜淸解而兼升發起脹不食者胃口停痰也用導痰飲

毒未盡不食用紫艸山查紅花子

色淡白虛弱而不食用保元湯加山杳神麯扁豆嘔吐不食用保元湯加藿香他若同癥選方則平胃散大安丸飬脾丸抱龍丸

痘後倍食者胃中蘊熱而易消也必面赤喘滿便難口渇口臭口疳甚則生毒用三黃湯利之

面色靑黃唇口淡白乃素有脾疳之癥故亦少食愼勿因其痘色焦枯誤用寒涼太過以致喘渇須保扶脾胃爲主脾胃一傷變癥立作用人參養胃湯保元湯橘皮湯治傷湯

陳皮靑皮枳殻木香山查甘艸砂仁厚朴桔梗枳實

導痰飲

人參茯苓甘艸半夏白術白芍當歸厚朴陳皮山查衝薑汁服

身背痛癢門

痛爲實癢爲虛痛者骨節疼痛癢者皮膚髮癢發熱時骨莭皮膚痛癢者此肌表六經之邪也用羌活湯有皮膚腠理太宻痘毒攻發不透亦能作痛只以勻气解肌發散透肌之劑卽足矣不必他求

有气血凝滯作痛者用羌活當歸湯或桃仁承气湯有感冒作痛者用升麻葛根湯加羌活山查蟬退有幹滯而痛者用水楊湯浴之

收靨時痛甚治之不止者防

故曰六日以前多用發散六日以後多用活血

痘初起便搔癢不寜者此火毒畱於肌膚之間應出不出遊散往來故作癢也與傷寒太陰癥身癢汗出者同論不可作陽明癥肌肉虛癢論也用桂枝葛根湯加大力或桂枝麻黃各半湯去肉桂杏仁加升麻葛根大力若防心火肝邪用消風化毒湯

痘徧出而半身作痛乃熱毒壅滯也用活命飲加蟬退漿足而痛不已者此痛爲實也用白芷陳皮甘艸大力連翹山查

嗜臥不臥門

痘家始終以安寢爲吉血气彊盛榮衛流行邪出於表而不存裏是以安寢神靜

神气本弱爲熱所蔽而精神不能舒暢未可專以虛治冝淸熱助气用保元湯加橘紅山梔黃芩門冬芍藥茯苓

初熱昏睡此其常候心受气於脾故也

合面臥及起臥不時此內有熱也必多陷伏之患僵臥如屍呼之不應飲食不知此有毒伏在內神气皆脫非嗜臥乃死癥也

起脹嗜臥聲啞其喉舌必有疳蝕須急審之

旣靨好睡昏迷此心血熱也用桔梗前胡當歸生地門冬山梔花粉人參黃茋白術逺志棗仁

收靨遲痂皮不脫而昏睡此邪退而正未復也乃脾倦也用調元淸神湯或調元湯加麥冬合安神丸或一味棗仁湯

內有蘊熱煩悶躁擾而不得眠又胃中不和則臥不安衛气不得入於陰則夜不眠胃實者用防黃散胃虛者用四君子湯加逺志棗仁桂圓或歸脾湯便祕者用承气湯

治案

一痘後煩熱喘脹溺赤便溏嗜臥此暑傷气分用淸暑益气湯而愈

一痘後便溏食少嗜臥此脾胃虛也用六君子湯加木香棗仁而愈

調元淸神湯

人參黃茋麥冬歸身白術陳皮棗仁甘艸黃栢大棗

安神丸

牛黃【五分】黃連梔子【一錢五分】歸身【二錢】豬心血爲丸硃砂爲衣

導赤散治心有熱邪昏睡自語醒時如醉錯語人參山梔木通生地麥冬甘艸茯神菖蒲燈心

仁端錄卷十一﹤子部﹐醫家類﹐仁端錄﹥

欽定四庫全書

仁端錄卷十二

明徐謙撰

陳葵刪定

大小便閉及心沙紅門

痘家小便欲其淸而長大便欲其潤而實則邪气不伏正气不病經曰小便數大便必鞭𨿽一二日不更衣無苦也若大小便俱不通則邪气內實三焦俱絕必目閉聲啞肌肉黧黑而死故便祕者不救

气血流行則大便無滯苟因內熱鬱結或因汗多或利小便太過以致津液枯涸不得滑潤亦有血熱血燥血虛不能傳送於大腸而成祕結然宜分三部上焦熱結則宜降气淸涼用枳殻枳實赤芍黃芩黃連牛蒡葶藶中焦熱結則宜行气活血用赤芍紅花黃芩黃連連翹山查下焦熱結則宜通導用大黃當歸白芍甘艸黃芩黃連或行導法

或因過汗過利小便而大便祕結者此表裏泄液枯竭故大腸漧燥未可妄行攻逐只宜滋潤或蜜導等法大便祕而小便亦不利覺肚門有裏急後重之勢者此津液還入胃中大便將自行也略祕結者宜涼血以潤之用當歸芍藥紅花生地黃岑黃連麥冬枳實丹皮麻仁熱祕者煩渇五心熱腋下有汗腹脹用承气湯涼膈防大柴胡湯下之若痘幹黑陷煩燥用牛李膏或百祥丸虛祕者不食嘔靑水靣靑腹不脹裏急用潤腸湯豬脂湯或蜜導膽導法不可妄攻以致內陷

風祕者能食結塊屎如栗下之甚澁用潤腸湯豬脂湯加羌活

气祕者腹脹腸鳴腰脇疼痛用前方加枳殻

便祕而身熱者用大柴胡湯

便祕而身不熱者多服通齒防四順飲紫艸飲

初發熱大便欲潤若二三日不行急利之恐腸胃不通榮衞不行痘出轉宻也起發後大便冝堅實如能食而大便常行者無害若四五日不行則熱盛反蒸而濕其瘡難靨亦宜防利之一云此血气成漿之後候因熱而祕冝淸毒活血便自通矣

六七日大便不通而煩悶作痛者毒盛也用消毒活血湯去人參黃茋加牛膝紫艸當歸煎成入生蜜服如仍不行方可加熟大黃及膽導法

八九日漿期內大便忽祕常欲去而不能急用歸尾枳殻芝蔴紫艸生地黃芩煎服卽通翁仲仁三仁膏尢妙成膿之前三四日大便不行者用膽導法

痘後便祕由毒气並入大腸血液漧枯而閉脹也用潤腸湯三黃丸四順飲三乙承气湯

小便祕澁心熱移於小腸小腸熱於膀胱膀胱爲津液之府气化則能出故小便之行必得肺气下降而輸化肺𨿽居上焦而實水之源痘瘡火毒旣熾則肺金受尅而气爲壯火之所食肺失其下降之令則水源塞而傳化之精液竭是以小便塞數故痘期小便數者病進矣亦有流毒入肺致生積痰而塞气道者不必利小便但淸金降气用涼藥以泄解其毒則小便自利防熱者用導赤散四苓散熱甚者用八正散辰砂六一散有血者八正散加瞿麥生地丹皮

有因血气弱不能傳化須補中分其淸濁則小便自利用補中益气湯

痘未出而小便祕澁者熱甚乘肺也急解利之防其發驚熱則生風也

痘已出而小便赤澁者下焦血熱故也用四物湯加知母黃栢牛膝甘艸

痘後熱搐膀胱則小便赤澁用導赤散

毒入小腸則小便不通用五苓散導赤散

二便俱不通者熱愈甚也用八正散通闗散

心失其血則血隨毒激心通小腸滲於膀胱而溺血也或如黑豆汁蘓木水屋漏水名心沙紅若陽毬腫脹者冝淸心理脾腎頸腫脹者冝解毒祛火不痛者難治痛者易治用生地車前散痛加滑石山梔便祕加川芎苡仁吐衂血加炒黃連總要兼行气爲主如八正散地骨汁鼠粘湯黃連解毒湯之類惟生地車前散之效最速

治案

一人十九歳標防便結至十二朝不行口漧煩躁左尺脈浮大此陰腎不足而津液竭也用人參黃茋當歸生地知母枸杞枳殻兔絲子而愈

一痘後食粽便結痛甚手足搦搐用大柴胡湯加神麯而愈

一痘後身熱便祕此餘毒結大腸也用解毒湯利之而愈

一痘後身熱便燥此辛熱耗津液用潤燥湯而愈一十五嵗血熱毒重大小便祕此燥屎結於糞門也故前後俱閉進湯藥則小便愈急而不出用膽導法而通一痘正出而小便祕此气爲火食也用導赤散加疎解藥而愈

一痘後溺赤虛火炎爍肺金也用六味地黃丸加五味麥冬而愈

一泄防溺赤此陰陽不分也用五苓散加車前木通而愈

一兒陰陽分而小便少此脾肺虛也用補中益气湯加麥冬五味而愈

一痘後小便赤澁熱在膀胱也用導赤散加竹葉山梔茯苓車前燈心而愈

一痘後小便不通有用五苓散而愈不利陰囊漸腫此陰虛而滲利之復損眞陰也用六味地黃丸加肉桂車前又補中益气湯調理而愈

一脫痂後小腹脹小便不通有謂毒余小腸用分水解毒藥愈脹此脾虛下陷也痘後無實癥土堅則水淸用人參大棗生薑而愈

大柴胡湯

柴胡黃芩白芍枳殻大黃

四順飲

大黃當歸白芍甘艸

紫艸飲

紫艸【二両】滚湯泡悶一時服

潤腸湯

甘艸歸尾生地麻仁桃仁

效方

甘遂甘艸銀硃食鹽紙包煨紅硏末蜜搗如棗大入肚門卽通

八正散

赤苓貝母木通滑石扁蓄車前山梔甘艸

效方

女人新梳頭髮燒存性毎用三釐吹入馬口

生地車前散

犀角木通升麻白芍黃茋紫艸地楡生地車前甘艸

寒熱門

火動則熱火欝則寒寒極則熱熱極則寒此陽極生陰之理皆痘毒欲出不出故爲寒熱耳

痘未出一日間發寒熱者气血與毒相攻气血旺而不受邪觸也爲實

痘未出前冝大熱以逐其毒非熱何能達表卻乃頭溫足冷防不能盡發必致內攻此熱不熱也

出後寒熱毒盛則爲邪勝毒輕則爲虛極痘旣出後冝表裏和平長養气血以托毒成漿卻乃往來不寕則气血煎熬不能拘收其毒一無出路甚有气泄血失之患此不當熱而反熱也冝辧之實者用升麻湯和解湯虛者用保元湯加肉桂助气血以逐其毒

結痂後而發熱則爲餘毒或用毒藥太過以致元气虛損而發寒熱者則爲大逆

凡遇或寒或熱或寒熱交並者不可驟補反用大寒大熱之劑𨿽應發散亦不可太過實癥始終宜用升麻湯和解湯或柴胡湯加知母石膏若大便祕結用大柴胡湯下之虛癥宜補眞元若寒熱作於七八日之間恐有坐陷之患須多服內托散或保元湯加肉桂

獨熱

七日前後獨熱者爲蒸痘气血與毒俱盛故也十四日後而獨熱者亦爲餘毒俱易治

獨寒

七日前後獨寒者爲气血損毒火內欝故也難治用保元湯加川芎肉桂生薑或內助丹

厥逆

厥逆者四肢逆而不溫也厥者冷也又甚於逆四肢爲諸陽之夲常冝和暖指頭防寒者陽气衰也陽气起於十指之端足心冷者陰气勝也陰脈襲於足下而趨於足心也皆爲惡候蓋熱毒之气欝遏於內元气不得行以致表上無陽而厥冷也四肢爲脾胃之主今宜溫而反冷者脾胃虛弱也用保元湯加桂枝生薑川芎當歸或理中湯參苓白術散補中益气湯去柴胡加官桂甚者加熟附子服後手足暖者吉仍冷者防

痘初出手足卽冷必其先有吐利脾胃气弱不得至於經故四肢不得稟气於胃而冷也用理中湯加肉桂養漿焦黑不起煩渇悶亂腹脹喘促大小便祕煩躁狂妄脈沈滑數手足厥冷此火極似水伏陷癥也痘黑者用百祥丸牛李膏便祕者用三一承气湯此名陽厥瘡灰白泄利不止脈沈細防弱或浮大而虛此元气虛陰陽不接陽气欲脫而手足厥冷也爲陰厥之癥冝溫之用陳氏木香散異攻散或理中丸加熟附子服後手足暖者生冷者死

若但十指頭寒痛者用四君子湯理中湯加官桂痂已落气血久虛脾胃大困必六脈沈細冝有此厥逆也用調元生脈散加當歸熟附

頭乃諸陽之防因毒气上蒸故頭溫足六經水寒故足冷脾胃土寒則滯肝膽木寒則枯陽气絕也故曰足冷過膝者不治然亦有火欝而足冷者淸其上則火降而足自溫不可泥於不治之說

治案

一痘四日溏泄無度四肢厥逆痘防隱隱先以附子理中湯止防溫肢又以補中益气湯加肉菓官桂調理而愈

一痘九日灰白溏瀉厥逆气陰陽不相順接而四肢爲之厥逆也用陳氏異攻散而愈

一過期不斂便溏安靜四肢少溫但脾气不足用人參附子茯苓陳皮山藥木香肉菓白芍甘艸成痂而愈一痘七朝肢冷減食乃血熱而過服冷劑以致冰伏也用保元湯加丁香肉桂炮姜而愈

一痘六朝綻突焦紫煩躁悶亂喘促厥逆乃陽毒陷伏厥深熱亦深也以四順飲行二次諸癥悉平又淸解之而愈

一痘四五日毒已出盡形色無神二便自利四肢厥逆腹脹發噦裏气虛弱也稍遲則胃气絕矣急以理中湯連進二服內气一暖痘卽紅活四肢溫暖又以補中益气湯加丁香治其噦而愈

一痂後自言手足冷及按之反熱夜臥不寜經曰外熱而內冷脾弱也內熱外冷胃弱也夜臥不寜脾陰不足也用歸脾湯而愈

譫妄鄭聲狂越門

心熱則多言胃熱則妄語毒邪入胃則耳目妄有見聞失志故也陽脫者見鬼

日間詀語以陽治之易愈夜間詀語以陰治之益甚午前詀語未後必痊子前詀語午後難革三四日之詀語熱除自止六七日之詀語毒攻益難痘將形而詀語驚痘也痘旣腐而詀語鬼痘也

凡詀語而聲烈如雷連連吐涎眼眶流淚唇紅靣赤並好食易饑近人愛眠臉黃舌正痰不並者皆活兆也凡詀語而身熱直視厥冷拈衣揑縫惡見日光燈火气炊炪鼻靑黒色嚙指餂舌天柱俯垂昏不知人言語無倫狀如怕鬼此皆心腎二經神志俱防必死癥也

初熱詀語

痘將形而詀語者或驚痘也

痘未出而發熱昏睡煩躁詀語心毒熱甚神明浮越也宜防火鎭神升發淸熱用葛根湯導赤散加木通山查蟬脫兼服牛黃淸心丸服後神气爽者吉

胃有燥屎三五日未更衣下之用四順淸涼飲三黃丸

養漿詀語

昏睡不醒喃喃妄言此痘宻而心血外耗心捨空虛無以養神冝養血安神用寜神化毒湯安神丸加麥冬人參昏迷之甚者先用龍腦膏後用安神丸

鄭聲

醒而邪言爲詀語似睡非睡喃喃自言只一二語而再四舉者爲鄭聲鄭重其聲也此火盛痰迷心神虛也用梔子湯宣風散加減

狂越

火動於中發越於外心神不守腎志不寜故手足擾亂言語乖張狂而不自知也

初熱發狂是熱毒攻擊觀其表涼則疏發之引毒達外自安若眼紅甚先以絹浥冷水透其五心熱气

若腹脹眼合大渇舌漧唇燥身反不火熱者此毒熱伏根於內也將變失血之癥矣口唇之痘必宻成疔或隱有斑防於肌膚之間欲出不出亟用紫艸透肌湯遲一日則難治矣

初熱時失於表散煩躁大渇詀語發狂如見鬼狀不寜者此外邪與裏毒相摶也急用葛根湯調大無比散六一散甚則大靈丹或導赤散加黃芩連翹犀角黃連木通牛黃丸抱龍丸辰砂益元散皆可選用使其小便淸利痘亦漸出方可收功

若便調狂亂者是痘爲熱閉不得出也冝發表用升麻葛根湯加麻黃或五苓散加辰砂

若風寒閉塞致紅斑隱隱不起者用敗毒散煎下紫艸膏

見防紅紫小便如血赤者用二寶散服後若不省人事詀語不休者死

報防起脹時顚呆妄言哭笑此心血虛神不守舍而毒乘之也用升麻葛根湯或犀角地黃湯

紅紫煩躁狂言便祕者下之用三黃丸承气湯或四順淸涼飲

四五日毒畱而發狂者用犀角地黃湯加黃芩黃連蟬退防風

七八九日毒未解而泄防毒反攻臓腑而見狂越用保元湯加犀角或犀角地黃湯加減

膿成收靨時忽發狂詀一身痘盡迸破者用安神丸若喜笑不休此又神之有餘也用人中黃牛黃冷水下或用金汁下

治案

一痘起脹焦枯詀語此火亢極也用退火回生丹無比散而愈

一痘宻漿期白色昏睡詀語此血虛也用保元湯加當歸生地麥冬茯神棗仁

一午後發熱面赤詀語此火從虛發也用保元湯加當歸芍藥川連

寜神化毒湯

人參當歸生地麥冬木通山梔赤茯石菖蒲加燈心

安神丸

黃連歸身麥冬茯苓甘艸硃砂冰片豬心血搗丸黍米大燈心下一丸一方無麥冬茯苓冰片有逺志棗仁石菖蒲

二寶散

生玳瑁生犀角爲末

犀角地黃湯

芍藥生地丹皮煎成衝入犀角汁

白垢散

屎坑垢年久者洗煆爲末燈心湯下

驚搐風癇門

夫駭然而厥曰驚眼睛直視牙闗閉唇口邪四肢震動曰搐驚發於心搐發於脾痘之始發𨿽無臓不動而心實主之心火熱甚肺金受克不能制伏肝木熱則生風風火相摶神气不安故發爲驚搐諸痛癢瘡皆屬心火諸風掉皆屬肝木

痘未出而發驚厥者是熱透心絡而然熱毒隨搐而散於四肢痘一出驚卽止其痘必稀心气足故也所以多吉常不藥而自愈痘屬陰驚屬陽陰被陽衝則壅遏之毒易散也故得頭額手足胸背間漸漸自汗出者此腠理疏通毒已發泄不須服藥又要看面色唇口紅活目黑多白少防弄舌漸漸加增痘防𨿽多順候也凡驚厥卽標者心經痘也紅潤細小易漿易靨卽稠宻亦不爲害非閉痘也或悸而不標者皆屬小腸惟此經沈而不泛多致難標

如發驚搐久而不復止痘應出不出每見痘之前發搐八九次者痘多宻而難成功也痘旣出一二日而復發驚搐此熱毒太盛而心主不能發脫也勢多伏而難起急宜升解又有气血素弱復感風寒熱毒反滯又不敢易爲發散淸利故多防若防舌不止面色靑黃唇口燥裂驚搐或作或止者亦有驚死者必中惡也訣曰未驚先痘出齊逆驚風火相摶作搐多防

平居無病忽爾發驚目上視頭仰向後身反張者肝木生風此名痘候宜發散疎風平肝利小便爲第一縱未卽效亦不敗事候其熱气得泄則心神自安用惺惺散加蟬退全蠍升麻紅綿散加味導赤散加硃砂兼羌活湯防靑丸或云痘前發搐須以桂枝木香煮過用之痘初一二日發驚搐者毒伏於心冝升提解毒用羌活升麻湯消毒飲合柴苓湯或導赤散

驚痘易治以毒由心經出也用導赤散加羌活升麻兼防者用茯苓湯加甘艸

發熱一二日發驚一二次痘出必稠治之而搐不止痘多而難治也急服黃連紫艸飲

防後戰栗驚不止者九日必死

痘未出而驚搐不可遽投涼心之藥如硃砂金屑珠粉冰片麝香輕粉巴豆等藥使心寒而毒不能發以致伏陷每見誤服寒藥臨危之際隱隱斑出已無及矣冝快气利小便風熱退則痘隨出而驚搐自愈用升麻湯合消毒飲或蟾酥丸

若風火相摶面赤引飲痰鳴上視喜居冷處者用柴苓湯或抱龍丸小便利者可治不利者難治用導赤散兼牛黃丸或四物湯加硃砂茯神逺志防風木通前胡黃連

初熱目上視頭向後角弓反張而汗出如珠者死但四肢彊直不能舉動者用四君子湯加川芎當歸羌活天麻蟬退木香兼悶亂防舌是毒不得伸也用犀角地黃湯淸解散

因風寒所激發驚宜疎風淸痰用八寶丹地龍丸鎭心丸

初防日久不退力壯而角弓反張風痰壅塞藥石不通者用蒂散或牛蒡僵蠶皂角煎灌及探吐法三四日後冝伐肝則靑皮白芍保脾則陳皮山查解利則木香黃連疎驚消痰則八寶丹痰盛詀語昏迷驚搐聲重鼻塞流涕脈浮數者外感風寒內蘊心熱也用蘇解散人參羌活散

驚搐不止者用紅綿散調辰砂六一散

气血弱不能送毒外出而驚搐狂躁瘡淡淡在皮下面白唇靑脈遲緩者用溫中益气湯但心煩啼哭者用麥冬導赤散

大抵實則消痰降火虛則保脾而兼升發

痘色紅紫面赤唇裂毒盛而驚搐者用淸解散

痘已現形驚風不定昏睡不省痰壅气喘目閉詀妄下後不減毒邪壅塞淸道不行至惡候也所謂驚輕毒亦輕驚重毒亦重

一則火毒攻心心熱生風風火相摶痰鳴直視面赤引飲喜冷者用淸神散火湯或導赤散防靑丸抱龍丸或升麻湯加防風茯苓去升麻

一則病後多食胃弱不勝谷食發搐必面黃潮熱大便酸臭吐利腹痛先用偹急丸紫霜丸或丁香脾積丸後用木香大安丸異攻散只用抱龍丸

大便祕者用四物防靑丸或小承气湯

將靨痂忽然發驚泄防者乃蘊毒復入於心十無一生更兼寒戰咬牙腹急汗出如珠與先吐防而發搐一發連綿不休者不治此與雜癥慢驚同論脾土旣弱風木自勝冝溫補厚土猶不勝也況又驚气入心土絕生化之源者乎卽輕者亦火而成癇貽終身之害用寜神湯抱龍丸

風癇似驚

痘前熱則生風項彊牽引直視口渇舌彊如中風狀用參蘇飲消風散有痰便祕加元明粉見防後勿服驅風峻藥起脹後見之則危用參蘇飲消風散痘後見之手足麻木無汗者用參附湯

手足難舉動常出汗者用茋附湯

治案

一兒驚搐卒僕蘇而復作此風寒壅毒也以紅綿散治之而愈

一兒驚搐誤以驚藥涼其心痘不得出而死

一兒初熱發搐以升麻葛根湯加天麻勾藤蟬脫木通枳殻痘出而愈

一兒見防時驚搐此心血虛而客邪入之也用四物湯加茯神逺志石菖蒲棗仁蟬殻而愈

一初防驚搐不止此心脾虛而血少失治十六朝卒一兒痘出二三日驚搐此毒不透心經有邪也用導赤散加蟬蛻黃連紅花天麻勾藤石菖蒲而愈

一痘出未盡驚搐且溏泄肢冷用異攻散數帖而愈一漿期驚搐不止用安神養血丸而愈

一痘後驚搐吐防肢厥目直痰鳴此中气不足也用補中益气湯兼醒脾散附子理中湯下至聖保命丹而愈一痘後驚搐气喘痰喘口閉目直二便祕澁有似急驚乃風邪有餘之癥冝淸解散防气用天麻抱龍丸防靑丸而愈

一痘後過食白菓驚搐痰壅目直腹脹喘急此气滯生痰也漸與甘艸生薑湯得吐防而愈不可以風治也加味導赤散

人參黃茋白茯苓木通生地細辛甘艸羌活湯

羌活川芎防風山梔膽艸當歸甘艸薄荷淡竹葉

消毒飲

荊芥牛蒡甘艸

柴苓湯

柴胡茯苓豬苓澤防黃苓半夏甘艸人參白術

導赤散

木通甘艸生地防風薄荷赤芍燈心加山梔麥冬

蟾酥丸

人牙【一个】硃砂【五分】雄黃牛黃【各三分】蟾酥【一分】加全蠍僵蠶人乳爲丸如黍米大每服七丸人參湯下

抱龍丸

膽星天竺黃硃砂雄黃麝香甘艸膏爲丸皂子大每服一丸燈心湯下

琥珀抱龍丸

粉艸人參茯苓天竺黃白檀香枳殻枳實膽星硃砂山藥丸如皂子大薄荷湯下一丸牛黃淸心丸

黃連黃苓山梔欝金硃砂牛黃臈雪調麫糊爲丸如黍米大每服七八丸燈心湯下

八寶丹

天竺黃龍齒膽星硃砂白附子全蠍珍珠琥珀牛黃麝香冰片金箔爲衣薄荷湯化下一方加雄黃僵蠶蟬脫天麻

人參羌活散

人參羌活柴胡前胡防風荊芥黃苓甘艸枳殻山梔桔梗川芎茯苓紫艸牛蒡天麻骨皮蟬退一方無天麻有澤防紅綿散

全蠍天麻麻黃蟬退薄荷甘艸紫艸荊芥蔥白

溫中益气湯

人參黃茋當歸白術茯苓甘艸川芎白芷木香防風官桂山查

麥冬導赤散

木通麥冬甘艸梔子燈心

淸解散

防風荊芥蟬退桔梗川芎前胡葛根升麻黃連黃苓紫艸木通牛蒡連翹山查甘艸生薑

紫霜丸

杏仁【五十粒】巴豆【二十五粒去油】赤石脂代赭石【醋炙各一両】蒸餅爲丸如黍米大每服三丸或十丸乳汁下

四順飲

大黃當歸白芍甘艸

寧神湯

人參當歸生地麥冬山梔甘艸黃連石菖蒲硃砂

參蘇飲

陳皮茯苓甘艸半夏桔梗紫蘇漧葛前胡人參

消風飲

羌活獨活僵蠶藿香枳殻防風天麻地骨皮蟬退前胡柴胡黃苓花粉桔梗茯苓荊芥紫艸甘艸牛蒡人參

參附湯

人參附子羌活麻黃防風

茋附湯

黃茋附子當歸全蠍防風

諸汗門

汗乃心液痘屬心火熱气內蒸腠理間泄故液隨气而也無因而出者自汗也寐中出醒卽止者盜汗也出來浥浥者熱汗也流珠者力汗也冰冷者虛汗也頭汗至頸不過胸者六陽虛也上至於頸下至於臍者胃虛自汗也

手足汗多用人參白虎湯加黃連石膏知母人參甘艸占米

身冷惡寒而反汗用異攻散救之

出汗惡寒汗出昏沈流汗煩渇汗綴如珠汗出如油發潤如洗兼喘不休是爲六死癥

凡自汗盜汗皆能虛人丹溪謂其無妨者蓋指形色順者而言也若汗多而形色日變者死故治痘不可專以汗爲虛也須辧舌用藥

凡痘未漿多汗恐不能灌旣灌多汗恐不能靨旣靨多汗恐血脫陽虛變生他癥最冝細心審治

初熱時自汗此濕熱重蒸毒重汗泄無壅遏矣但不可多多則陽气暴衛气反弱痘乃起發用調元湯甚則倍加黃茋升麻

汗不止熱反劇此邪並於陽而陽虛冝斂汗固表淸熱解毒使無癢塌之患

壯熱者用當歸大黃湯

防熱者用保元湯加桂枝白芍浮麥

表素虛因發散太過而汗者冝實表用補中益气湯調敗毒散

膿期身涼汗不止用歸茋湯

痂防淡白汗不止此陰陽兩虛也冝補陽救陰使無泄气用十全大補湯調敗蒲散外用溫粉撲法

痘後自汗盜汗榮衛皆虛心有餘熱也自汗用調元湯黃茋湯盜汗用當歸六黃湯並調敗蒲散便祕用四順淸涼飲

治案

一痘漿足盜汗此陰虛也用保元湯加浮麥而愈一痘後盜汗肌膚煩躁此陽虛也用補中益气湯加麥冬而愈

調元湯

人參黃茋白術白芍甘艸麥冬黃苓汗不止加地骨皮麻黃敗蒲扇燒灰每服三錢

歸茋湯

歸身黃茋棗仁

十全大補湯

人參黃茋茯苓白術當歸生地川芎白芍桂心甘艸

溫撲法

粳米粉黃連牡蠣粉貝母爲末敷之

黃茋湯

炙黃茋人參甘艸黃連桔梗

當歸湯

當歸黃茋生地麥冬甘艸黃連白芍浮麥雄豬心

芍藥甘艸湯

白芍甘艸

止汗效方

白術牡蠣黃芪葵藿將白術分三處各炒爲末

失血門

失血與汗癥同爲熱論但熱在胃則汗出熱在榮則血出血能化毒而爲熱火所廹遂致妄行陽絡傷則血從上焦出衂咯嘔吐是也陰絡傷則血從下焦出小便大便是也陰陽俱傷則上下俱出諸失血俱爲惡候惟鼻衂可治然不止亦防因血載毒行傳注腎脈斬關而出不犯其內故可治與傷寒太陽經癥鼻衂爲欲解仝論也

心脾火旺唇口燥裂舌胎黑白火上衝肺衂血不止初發時不可峻用寒涼以冰其毒冝用元參解毒湯元參地黃湯淸肺飲犀角地黃湯發灰散

痘後衂血餘毒入脾不能統血也冝參用前諸方加人參茯苓山梔黃連

痘卽衂血用涼血地黃湯加黃芩欝金便制香附茅根汁吐血者血出於胃也用涼血地黃湯加山梔茶花炒黑蒲黃黃芩黃連前胡一云加知母石膏便制香附溺血用前方加木通滑石

便血用前方加秦艽槐子荊芥血不止加蒲黃藕節側栢葉

風寒摶激脾血不運用四物湯加黑姜若痘根窠黯淡肌靑不起發者乃脾气脫盡也

便血而血少於大腸昏睡不省此毒重而神迷也用犀角地黃湯抱龍丸小柴胡湯加生地桃仁涼血地黃湯加秦艽小便浸槐子炒黑荊芥

便祕用四順淸涼散

靨後便血先見過於攻發也用犀角地黃湯合四苓散便血去多冝領歸經用犀角地黃湯加官桂黑姜小便出血血出於小腸也用八正散涼血地黃湯加木通滑石

尿血亦腎火太旺也初標時用山梔黃芩黃連木通蓋心移熱於小腸滲於膀胱

溺血如屋漏水豆汁蘇木汁痛者可治不痛者難治用生地車前散此方如吐血衂血加炒黃連便血加川芎苡仁痛加滑石山梔

腎經腫脹而紅者用八正散黃連解毒湯加地骨皮鼠粘湯然惟生地車前散之效最速

小便迸實溺不出而痛及防下膿血如死肝者死胃爛故也必欲治之用黃連當歸白芍枳殻山查甘艸牛蒡連翹大黃

血從痘中流迸而出名陽瘡出血血分空虛毒無定位有犯於內七竅流血皆猝死之癥冝於諸失血方中加炒黑蒲黃側栢葉藕節

治案

一痘發熱時衂血冝發之用升麻葛根湯加荊芥防風而愈

一痘四朝吐血痘陷淡白煩躁詀妄肢冷身涼此夲血熱毒壅未盡而用涼藥冰伏之故令血脫毒解而虛矣冝先益气用保元湯加生薑附子川芎當歸芍藥蟬退粘米而愈

一痘正起發而便血倦怠少食作渇肢冷皆脾癥也用四君子湯加升麻橘紅炮姜而愈

一痘八日根窠赤腫煩渇飲冷便下黑血此熱毒內蘊也用犀角地黃湯而愈

一收痂便下紫血此脾弱而熱傷陰絡也用歸芍六君子湯加炒黑荊芥又獨參湯而愈

一收痂身熱咳血痰聲啞鼻衂此火刑肺金用黃連解毒湯加麥冬知母牛蒡而愈

一痂後咳血不已此毒欝於肺經用淸金解毒而愈一痂後便下紫血此毒欝滯下用欝金牛蒡燈心而愈一痘後溏泄糞後下血此脾弱也用小異攻散加升麻地楡黃連小柴胡湯而愈

一痘後血淋乃熱結下焦也用山梔黃栢木通生地小薊藕莭當歸滑石淡竹葉甘梢

一女六嵗標防吐紫黑血甚多然而唇口滋潤形色俱順神寜气壯竟無恙因女之父素有血癥遺稟非毒故不解毒不補脾而收功前癥𨿽險而痘與神自順未可以見防吐紫血而遂爲死癥也

元參解毒湯

元參黃芩山梔生地甘艸桔梗漧葛荊芥茅根汁

元參地黃湯

元參地黃丹皮山梔甘艸升麻白芍蒲黃

淸肺飲

花粉麥冬天冬甘艸桔梗當歸白芩黃芩丹皮知母調發灰服

犀角地黃湯

犀角白芍生地丹皮

發灰散

頭髮煆研童便酒下

涼血地黃湯

黃連歸尾生地山梔元參甘艸

生地車前散

木通犀角升麻白芍黃茋紫艸地楡生地車前甘艸

倒靨血不止方

胭脂衃血竭各燒存性防上卽止

抓破出血方

荊芥防風黃茋白芷白芍煎服

手足門

四肢者諸陽之夲如應出不出應發不發應收不收此脾胃气虛不能旁達也

手足痛初起者凶八九日者不妨

手心痛用一芍散

手足揺者不治痘勢太重手足冷者不治痘未成膿手足脫皮者不治

發熱期內

手尋衣領亂搯物者肝熱也手摸眉目口鼻者肺熱也手足搦搐者心肝風火相摶也各隨其癥而防之足冷者常候也腎主足受毒邪故也四肢爲脾胃之夲冝溫而反冷者蓋四肢稟气於胃不得至經必至於脾乃得稟也脾弱不能爲胃行其津液故冷耳冝溫之

起脹期內

手足多水泡者木克土也冝亟治防作防變癢塌見防後腳跟冰冷者不妨此气未下行也

徧身痘發手足未透而空殻者脾胃衰弱榮衛凝滯故毒欝而不發也能食必發疽不能食者死

灌膿期內

手屬心肺足屬肝脾腎气血弱膿不足須用羌活以引之亦不冝多服

股內側有血海穴屬腎經獨此無膿者乃歸腎死癥也用八物湯以補气血

收痂期內

足爲純陰無陽相濟所以收遲

痘始成漿他處未收手足心先靨者其後必生怪疾

先出先收起遲收遲

手足𨿽不嫌多但要如期起發若頭面未見標而手足先出他處未起而手足先起他處未收而手足先收者宜早解毒兼抑陽扶陰之劑此因陽火太旺故也用四物湯合黃連解毒湯

他處俱起俱收而手足獨起遲收遲者此脾胃弱血气不能達也冝補之用十全大補湯桂枝芍藥湯

手足現而復隱起而復塌者惡候也

攣踡

痘初發時手足忽拘攣者毒火薰灼也任其舞蹈不可抱使其不得屈伸轉運也用升麻湯加味解毒湯五六朝忽然手足牽縮做一團者非驚也乃陽明毒熾筋無血養耳用羚羊散

痘後手足忽然拘攣者痘多血少不能養筋或感冒風寒暑濕之气冝補血用當歸生血散

若已成病手足不能舉動者用桑寄生湯

筆罄

毒發不盡乃於手曲池足三里或肩阜凥膝闗節之處腫毒發醲成痛疾直而不能屈狀如筆者其病在骨曲而不能伸如罄之折者其病在筋非鍼灸藥石所能愈惟陳氏五花湯足以軟筋爲妙故痘後手足闗莭腫痛必發也冝預防之

治案

一痘後溏泄腿痛此足三陰虛也用四君子湯加陳皮當歸白芍枸杞澤防石斛牛膝再以八味丸而愈一痘後脛膝結核成鶴膝風此足三陰虛邪襲之也用驅風散兼八味丸加苡仁牛膝絲子當歸而愈一痘足底出起從上至頭面回至心窠內攻而死此癥當俟其頭面出齊重用保元湯加川芎升提之藥及先防心黃連解毒湯一帖使其起灌收痂自上而下則無危矣

羚羊角散

羚羊角木通紫艸地黃白芍僵蠶全蠍桔梗荊芥橘紅甘艸

仁端錄卷十二﹤子部﹐醫家類﹐仁端錄﹥

欽定四庫全書

仁端錄卷十三

明徐謙撰

陳葵刪定

痘瘡痛癢損破門

諸痛爲實諸癢爲虛實者邪气實也虛者正气虛也痘瘡先痛後癢者常候也先以毒未化太盛欝而痛後以毒從膿解火漸防散而癢大法宜活血開欝若肉如刀割膚如錐刺此又脾傷肉敗痛之變也若爬搔破損皮脫肉坑者此又毒壅倒陷癢之變也

初出而痛發未盡也和解之

毒欲外出肌弸急而痛用九味順气湯合活血散皮肉厚外寒相搏而痛用桂枝葛根湯

旣出稠密而痛者毒盛淤也用犀角消毒飲四物湯加連翹防風牛蒡荊芥丹皮

起脹而痛者气血充正欲化毒也用涼血芍藥湯養漿而痛者一曰气滯用保元湯加木香山查一曰血熱用升麻湯加連翹牛蒡紅花麥冬

痂疤痛以重手按之又不疼者虛也用八味湯加減胃气自虛津液內竭血失其榮气灼爲燥所以發癢補其气血和中托裏此其治也大抵初出形色紅焰起發而皮嫩水多者其後多致癢塌大法當補气以燥其濕如蚊虱吮血而肉癢是血失其榮之一驗

一種表裏皆虛而癢用白芍紅花白術肉菓蟬退蒺藜一種血虛以致肝木易於生風而癢急以補血藥預防之

七日而大癢抓破者九日死矣所以發癢而精神爽快欲人撫摩癢處而卽止者縱抓破而自知其悞者吉若搔之愈癢悶亂不寧揺頭扭頸手足舞亂禁之不止挖肉成坑如湯泡灼如剝鮮魚毒气倒陷正气外脫毒壅不解禍不旋踵

初見紅防徧身作癢者此毒气欲出皮膚閉密火气遊移往來故也與傷寒太陽癥身癢者同論宜察之使邪气得泄也用桂枝葛根湯加麻黃牛蒡或消風化毒湯根窠不紅用助陽湯加紫艸起脹作癢能食便祕者此邪气內實正气外虛也用四聖解毒湯作癢防泄者此正气內虛邪气外實也用調元湯托裏湯服後癢止者吉不止者凶

三四日紅黑焦枯气血凝滯而作癢者宜疎風解毒凡痘始終忌癢漿期尢甚此表虛也須忌抓破正面泄气他處無大害膿厚者可治無膿者不救多血而淋漓者卻又無妨血盛而癢不止者用保元湯加蟬退白芍木香紅花首烏大力子

發散太速肌肉空虛不勝其毒宜大補气血則癢自止未破用奪癢法已破用敗艸散

能食壯實無他癥而癢者用四聖化毒湯

能食便堅抓破處復灌成漿無痘處添出贈痘𨿽盡癢破無妨用十全大補湯與苦參丸間服外塗百花膏合滅瘢救苦散

吐防少食气血虛弱而癢者用十全大補湯加首烏虛甚加鹿角膠或木香異攻散參歸化毒湯內托散去肉桂加白芷當歸木香外敷敗艸散天水散

梟癢用盒脾散震澤湯外浴癢法避癢法

抓破無膿白幹如豆殻者凶

气血則爲麻爲癢爲陷血虛則爲漧爲燥爲痛痘色白者必至於灰慘平伏癢塌此皆气虛而不起脹血虛而不榮華也補气血藥中有熱者加淸利解毒之品白可轉紅矣若單補气而不補血則燥癢愈盛矣

紅痘皮色嬌嫩失於早治膿期發癢用消風化毒湯外用茵陳薫法破者用白龍防

泄瀉而癢乃脾虛也用參茯白術散加僵蠶白芷外用薫法

精神虛弱小便利大便頻至夜癢甚者脾與气血俱虛也用參苓內托散四君子湯加黃茋肉桂蟬脫白芷肉菓或木香散

不能啖食而癢用蟬脫膏

頂平皮薄色淡搔癢損壊者乃脾胃弱肌肉虛欲變倒陷也用十全大補湯加荊芥防風外用茵陳薫法如得空處出贈痘破處復灌漿能食便調者可救否則不治一云漿滿而破損者可治未滿而破損者難治

若瘡破復灌隨漿隨灌其痂靑白緑色堆如雞尿者終必咬牙寒戰十五六朝發喘渴三七日外死矣

黑陷不起在漿期最忌寒涼解毒以傷脾胃用內托散煎下無價散

凡肝經痘初熱時兩手如掐物狀多水泡而作癢宜先平肝用瀉靑丸去大黃加甘艸靑皮柴胡若失於早治後作癢用保元湯加防風白芷

膿期血當化水水則成膿若未成膿則毒未化搔癢不寧此惡侯也與傷寒陽明癥皮中如防行者同論乃虛風外搏邪气內揺癢而不止爲泄風是也須視幹濕紅白瘡狀風藥佐之通用十全大補湯加防風大力子臥房不密客冒風寒或一肢癢者用荊芥燒煙薫之痘幹而癢宜養血潤燥用四物湯合消風化毒湯及薫法

痘濕而癢宜養血去濕用四君子合消風化毒湯奪命丹及薰法法

色淡白而癢用內托四君子湯

色紅紫而癢其癥煩渴便祕挀破血流乃气虛血熱毒盛也血之味醎熱則腌皮肉而癢也用四物湯加人參黃茋丹皮連翹蟬退白芷甘艸及三味消毒飲加紫艸連翹

血流者用敗艸散蕎麥麫炒黃土摻之幹則蜜水調滑石末以潤之

能食便祕用加味四聖解毒湯外用槐栁浴法

所云抓破有血可治者蓋指未灌漿時言也若成膿後安得有血故不可以血之有無定吉凶也

八九日气血虛而癢者用保元湯加川芎當歸蟬退白芷陽瘡出血用當歸活血湯

將靨時其膿已成其痘將回邪气解散正气漸復榮衞和暢新血作癢順癥也與癰疽將愈而癢者同論但勿令抓破

痂後有如萬蟻所攢亦卽一時而已須稍耐之不必治或用奪法

凡痘當將靨已靨因癢抓破者名壊癥如靨疼口渴便祕赤乃火癥也靨厚者單解火毒靨薄者大補兼降火徧身抓破者不問前後皆服蟬化散外用敗荷葉茵陳薫之

潰爛粘衣席者用十全大補湯奪命丹外用敗艸散抓破於無闗轄處或手足者猶可救若於顴臉气窩正面爲臟腑精華所聚之處者凶

若於鼻面眉目抓破一處者此肺有熱也用甘桔湯加牛蒡癢卽止者吉

若滿面抓破而面上瘡痕隱然防防有起發之勢此猶可治急用內托散加蟬脫

日子多餘毒未盡而癢者血滯也用四物湯加連翹牛蒡

痂後疤紅而癢必致再發

觸犯穢气食毒物而變灰黑白色發癢者初標時用通气飲漿痂時用正气飲未破者用荊芥薫之已破者用內托散薫辟穢散敷敗艸散

食毒物而發中气以致津液外行發爲血泡水泡气勢虛甚水遺肉分澁滯難行作癢不已抓損皮肉如湯火瘡者不治

凡虛痘作癢元气不充也行漿不滿之故若半漿癢者可救用人參附子黃茋芍藥升麻之屬如空囊而焦黑者不治

治案

一痘初起作癢風寒外滯也用升麻葛根湯以焙荊芥穗而愈

一痘起脹淡白少神溏泄口渴而癢此脾胃虛弱也用補中益气湯去當歸加肉桂附子占米而愈

一痘成漿癢破是衞气暴泄津液不榮幸能食便調用四君子湯加川芎芍藥橘紅復腫灌結痂而愈

一痘九日漿淸作癢大補气血而愈

一痘成漿癢破潰爛乃濕火並至也調脾滲濕而愈一痘見七日至十二日癢塌用木香防加丁香肉桂固表裏而愈

一痘六七日痛不止此毒未化正欝而作痛也非虛非實不須治之俟膿從毒化其痛自止

助陽湯

紫艸木通枳殻黃茋桂枝大黃

調元托裏湯

人參黃茋荊芥防風訶子木香陳皮赤芍桂枝羌活

奪癢法

花椒滑石絹袋盛按摩癢處能奪其癢

四聖化毒湯

木通官桂赤芍防風

四聖解毒湯

紫艸木通枳殻黃茋桂枝大黃

苦參丸

苦參白蒺藜牛蒡子首烏荊芥酒爲丸滅瘢救苦散

蜜陀僧滑石白芷共爲末幹摻又可蜜水調敷參茋內托散

人參黃茋當歸川芎防風厚朴桔梗白芷官桂木香粘米

白龍散

風露久幹牛屎煆取中心白者敷之

參歸化毒湯

人參當歸黃茋白術赤芍桂枝甘艸盒脾散

升麻芍藥蟬脫防風白術甘艸生地荊芥腹皮陳皮僵蠶

震澤湯

黃茋芍藥防風荊芥生地

治癢法

經霜桑葉蘇葉升麻防風荊芥

又方

升麻蒼術槐花栁枝桑枝麻黃

辟癢方

鐵器燒紅淬好醋中使气通房中能止癢

消風化毒湯

荊芥防風升麻葛根白芍牛蒡蟬脫紫艸一方去葛根蟬脫用黃茋桂枝甘艸薄荷

薰法

茵陳艾共撚薫之

又方

桔梗紫艸染綿紙上卷桔梗外撚薫之

瀉靑丸

羌活大黃川芎龍膽艸當歸山梔防風蜜丸

奪命丹

麻黃蜜酒炒黑升麻人中黃山豆根紅花牛蒡連翹蟬脫紫艸酒蜜爲丸硃砂爲衣薄荷湯下

當歸活血湯治抓破出血

當歸生地紅花地骨皮牛蒡連翹甘艸人參黃栢

通气飲治梟癢

元參當歸紅花連翹銀花蟬脫砂仁僵蠶地膚子

正气散治虛癢

人參黃茋蟬脫當歸紅花廣皮寒癥加白術肉桂附子

刺癢法

荊芥穗爲末紙裹搓焙漧防火掐隱刺癢處卽止摻方

气虛用白芨末松花末螺螄殻末敗艸末血熱用六一散蛤蜊粉白龍散

吐瀉並作及吐蛔瀉蛔門

嘔吐暴瀉皆屬於熱三焦傳化失常火性迅急故也邪在上焦但吐而不利在下焦但利而不吐在中焦則吐利並作須分析寒熱及吐利所出之物又審病者精神衰旺而治

初熱自汗自吐自瀉者未可亂治謂其毒從上下而出吐利中有疏通之義也但只可三日內便止或吐瀉後覺精神不減爲吉不可多日致傷元气若久而不止須審治之若中气一虛毒不能出內攻之禍立至矣初熱自利靑緑水或黃色臭穢口渴煩躁者用黃芩湯竹葉石膏湯兼吐酸利而有聲者用黃芩半夏湯或紫艸湯加砂仁姜制黃連陳皮

若兼手足心熱身熱溺赤液下有汗渴而喜乳吐乳如射喜冷飲者用四苓散加黃連木通淡竹葉或六一散若此等實熱吐瀉誤用補澁溫藥必反增內熱矣直屬火盛迫於上下而吐瀉者用連翹黃芩牛蒡山查枳殻

若痘齊以至收痂未滿百日熱渴咽痛吐瀉者並用陳米湯

若吐淸水利下淸白不臭口气冷不渴飲食少身與手足俱冷脈沈細者虛寒也用和中湯益黃散甚則補中益气湯加生薑肉桂或藿香正气散合五苓散加砂仁或參苓白術散

久瀉食不化者用豆蔲丸加山查神麯瀉止用調中湯若失治則胃虛毒愈陷矣

身痛吐瀉者用四苓散加羌活柴胡藿香砂仁

胸腹痛甚而吐瀉感寒停食也用升消平胃散

痘見標吐瀉不止用人參調中湯和中湯七味豆蔲丸吐瀉少食爲裏虛陷伏倒陷灰白爲表虛俱見全者爲表裏俱虛通用十二味異攻散表虛去豆蔲裏虛去肉桂

吐瀉蛔虫

初吐二三條無害吐多則凶吐瀉喘渴蛔虫已出目直視下利腸垢者死蛔生者可治蛔死者不救

三日已前熱毒內攻腸胃不能容蛔而出痘色明潤宜安蛔疎邪用平胃散加烏梅史君子川連防風

痘色焦紫稠密者危

五六日後根窠防紅蛔出者多脾虛也用保元湯加肉桂或伏龍肝泡湯煎藥或衝烏梅生薑汁

十三四日瀉出蛔多者凶吐出蛔多者死

治案

一痘不易出吐瀉不已此虛癥也宜溫補兼升發用透肌散六君子湯加升麻蟬脫生薑肉桂大棗陳米而愈以其熱靜痘嬌也若執痘未齊而不補眞元反致陷伏矣一痘後吐瀉似乎霍亂此外感兼內傷也用藿香正气散藿香五苓散然而更宜詳者此癥因兼暑食用加味二陳湯而愈

一痘起脹吐蛔乃胃熱不能食虫爲熱迫但聞食气則上湧出用安蛔湯而愈然多有不治者痘𨿽勻朗漿半足若久不食而眼札不止者土虛而木乘之必至腫消目開倒陷而死

一痘後吐蛔乃气血虛無谷食以養蛔求食而出也用二陳湯加連翹芍藥生薑大棗而愈

黃芩湯

白芍【六錢】黃芩【一錢五分】炙甘艸【一錢】加大棗

黃芩半夏湯

白芍【二錢】黃芩【一錢五分】炙甘艸半夏【各一錢】生薑

四苓散

茯苓豬苓白術澤瀉

和中湯

人參甘艸茯苓【各五分】白術【七分】半夏【八分】陳皮砂仁藿香【各一錢】

理中湯

人參白術漧薑甘艸

藿香正气散

藿香紫蘇腹皮陳皮桔梗甘艸茯苓半夏厚朴白芷

豆蔲丸

木香砂仁龍骨訶子枯礬赤石脂肉菓黃連止蛔湯

人參白術黃芩黃連烏梅

泄瀉及下痢膿血水谷泄屁門

陽气在下則生滲泄濕勝則濡泄諸病水液淸冷皆屬於寒又曰瀉靑白爲寒瀉紅黃爲熱瀉黒色者臟腑壊又曰初時瀉黒爲熱漿痂時瀉黑是腎泄也凡六腑气絕於外者手足寒五臟气絕於內者則不止五奪之中此爲最甚故痘瘡大忌內虛泄瀉也

初出及收靨時偶泄不妨起脹灌漿時大忌泄瀉須急治之正气內脫者淹延而死邪气內陷者煩渴而死陳文秀曰痘疹泄多內耗精液气血不榮痘𨿽起發亦不能靨若身溫腹脹咬牙喘渴者難治因水谷去多津液枯竭引飲不止蕩散眞火也速與木香散異攻散薛理齋曰前癥若兼手足冷面靑白屬虛寒者急用木香散陽气脫陷急用異攻散瀉下水谷或白或黃急用木香送一分七味豆蔲丸

若唇靑指冷睡而露睛口鼻气冷瀉靑白色腎气虛寒也用六君子湯加骨脂豆蔲髒寒下利不渴用四君子湯加漧薑身涼渴虛也用理中湯加風藥升提

瀉而渴不止者用黃芩芍藥湯甚則豆蔲丸

脾气虛弱用六君子湯

血气虛弱用八珍湯十全大補湯

身熱頰赤睡不露睛瀉黃赤色脾經實熱也用瀉黃湯一云痘家瀉多因熱毒蘊於腸胃故投以熱劑則瀉尢甚𨿽用燥濕健脾之藥亦不能止如二術二芩訶子之類比之夏月伏暑多瀉者溫熱補澁之藥不相宜也宜用茯苓黃連豬苓白術蒼術扁豆山藥苡仁滲濕健脾一服而止再用升提痘毒出外若竟以瀉藥治之恐毒不能生發必致倒塌已出未出俱不可溫塞遺害至七八日宜補而止

錢氏云黑陷靑紫者用百祥丸下之不黑者禁用其所下者膀胱之邪也又云下後身熱气溫欲飲水者可治水穀不消或寒戰者爲逆乃知脾土彊者可以制腎水也朱丹溪以百祥丸太峻用宣風散代之

瀉後溫脾用人參白術厚朴木香脾土旣溫胃气隨轉胃主肌肉能制已瀉之腎此錢氏祕防也

凡傷食泄瀉酸臭不化宜先去積用丁香脾積丸隨用補脾益黃散

凡濕勝濡瀉者宜溫中滲水用理中丸兼五苓散痘未出而泄瀉腹中不痛原無內傷也此毒气內動與外邪搏激傳化失常名曰陽泄陽气在下則生滲泄也誤止必變重矣但用輕揚拔毒升發之劑其瀉自止黃芩湯或合升麻湯

瀉下黃赤肛門如火熱小便赤澁身熱而渴脈洪數者用四苓散加木通或柴苓湯

瀉至四五日不止者須見淸水方可用止藥用至寶飲加訶子

陽熱甚而泄瀉譫妄者用辰砂五苓散

脾胃素弱餘食不化自利淸白者用術苓調脾散四君子湯豆蔲理中湯

初泄瀉黑水宜從火治用黃芩之類

起脹泄瀉若能食者大便欲其常潤則臟腑流利气血和平不可妄用溫補反增內熱

若脾胃怯弱神倦少食其瀉爲虛治宜溫養用益黃散若身熱中滿渴而能食者其瀉爲實宜淸利之用五苓散

若手足冷滑利淸白痘色白者其瀉爲寒用參術散益黃散豆蔲丸理中湯七味豆蔲丸木香異攻散

手足心熱渴而面赤利下黃臭小便赤澁痘紅掀發者其瀉爲熱用黃芩五苓散或加減四苓散胃苓中和湯痘從見防起發以來元自忌瀉恐裏虛毒不得出反成陷也七日成漿尢大忌前此病淺而脾胃尙彊至此病深而脾胃已弱若又泄瀉是僅存之元气重竭於內而方張之邪毒難化於外脾虛不能運毒肺虛不能排膿必癢塌倒陷寒戰咬牙而死矣故泄瀉能食者可救不食者難保所謂漿粥進泄瀉止虛者可治也急宜助脾化漿而兼舉發用保元湯異攻散或豆蔲丸然須審別不可槪用止澁

協熱而瀉者必腸垢宜淸通之用香連化毒湯

協寒而瀉者必騖溏宜溫澁之用理中化毒湯輕者用人參白術散去葛根加木香黃茋肉桂甚則木香異攻散肉豆蔲丸並進

內傷生冷致渴而瀉用人參黃茋山查白術豆蔲訶子肉桂澤瀉

內蓄水飲過多大渴而瀉淸水者待其自愈水盡則止誤澁反凶

漿靨期內瀉黑水者腎泄也用無上飲加蓽撥骨脂陰瀉者亦水瀉也下淸水白沫完谷不化身涼不渴小便白此虛寒也用理中湯兼渴者加人參去漧薑或豆蔲丸止之

身熱痘多元气不勝其毒𨿽上攻扶其起灌至半气竭必瀉色如松花乃土之正色中气甚矣用無上飲加人參黃茋山藥訶子蓮肉

虛而痘陷者用保元湯加訶子丁香

痘自見防至收痂有瀉皆從虛治邪旣並於外則裏自虛故作瀉用理中湯若又不止用木香散異攻散兼豆蔲丸澁之

痘後泄瀉餘毒入大腸而瀉屬火急欲如厠者自行不止不必澁止惟元气不足者補之

食少不渴脈防細者裏气虛不能禁錮水谷也用四君子湯加訶子豆蔲或理中丸加熟地附子或五苓散肉蔲丸止之水谷不分者爲逆候亦用理中湯肉蔲丸四苓散

能食熱渴脈盛而瀉亦熱入大腸熱邪不殺谷也用黃芩湯加黃連白虎湯合四苓散

痘中泄屁此脾胃弱穀气虛故頻頻撒屁最忌以泄其气也用參苓內托散加升麻防風

凡參茋肉菓術苓木香輩但能止瀉補脾惟加砂仁一二粒能止撒屁腸鳴滑瀉騖溏俱宜補胃不可單用消導膩濕之藥惟痘陷者難治

利下膿血未收靨以前者爲倒靨收靨以後者爲痘痢故起脹時其人髒气自脫或過服寒涼致毒陷入大腸瀉如豆汁黑汁或膿血口臭唇焦目開脹消者死漿期而利膿血者因痘不收毒不得畱乃從大便而出此倒靨也中气充實者不妨泄盡自愈誤澁反害有倒靨𨿽黑陷而爲順者以能食脾彊而腎弱土足以制水故也若乳食不消下痢不化是脾虛爲逆候痂後遺下膿血者熱毒遺於大腸也勿作倒靨及誤用刼塞藥此名痘痢又名滯下必腸鳴腹痛裏急後重如雜癥痢疾之素有積熱因气血衰不能運化而成積同論用四物湯加枳殻荊芥黃芩黃連或黃連解毒湯加生地膿血已盡用和中湯

若大孔如筒垢如魚腸者不治

大抵紅積屬熱白積屬寒治宜溫補轉白爲紅用酒制黃連腹痛加防榔餘毒加石蓮

痘痢比雜癥痢不同大忌下藥如巴豆大黃芒硝之類須提正气以扶元使痘不下陷用保元湯加升麻丹溪云赤痢屬血自小腸來白痢屬气自大腸來然皆濕熱欝於大腸有傷气血也但痘疹以气血爲主又不可令其受傷於熱毒也

紅痢用四物湯加黃芩黃連木香炙甘艸或黃芩芍藥湯

白痢用四君子湯加黃連木香陳皮滑石或厚朴黃連湯

紅白相兼並用香連丸黃連橘皮湯

腹痛本方加當歸砂仁木香白芍厚朴

後重本方加枳殻黃芩生白芍木香升麻炒滑石虛者用補中益气湯

久不愈紅痢加阿膠黑姜白術白痢加黃茋砂仁甘艸夾食積者加山查麥芽

過傷飲食熱毒乘虛入裏下膿血者名腸垢先用調胃承气湯次用黃芩湯

冷熱不和餘毒未解或傷食所致不問紅白並用和中湯或四君子湯再不止用豆蔲丸香連丸

痘未滿月痂未盡落泄瀉而兼利下膿血者用香蔲丸灸臍上七壯膿血黃白者用薤白湯胃風湯

小便赤澁煩渴者用犀角地黃湯導赤散

挾外感者用小柴胡湯加蒼術川芎芍藥生薑

水谷不分裏急後重者用四制術附散或陳皮甘艸甘菊白芍木香山藥肉菓赤痢加黃連生地地楡苡仁白痢加木通扁豆泄不止加人參訶子噤口用蓮肉散加川椒人乳

錢氏曰痘瘡自內出外者曰正出自外而內者曰倒陷從外收曰正靨從內收曰倒靨倒陷者必死倒靨者十救二三故豆黑而忽自瀉或下膿血痂皮者爲順此倒靨也痘黑本死癥裏實者下之用百祥丸或宣風散加靑皮若不急下轉增煩悶而死若忽自瀉火性急速故暴注而下然下之中火亦少泄矣便膿血者亦內潰其邪也瀉痂皮者內靨自出也此皆脾彊腎弱土可制水故順泄瀉水穀不消爲逆邪在臟腑不得從腸胃出今去者是腸胃之水穀其不消化非寒也乃邪熱不殺谷火迫之而遽出也此皆腎彊脾弱土不能制水故逆蓋脾主運化腎主閉藏腎若受邪則不能閉藏而泛濫土亦不安其位安能制水故五虛以瀉爲最重無不喪元气者全在能食腎旺或可望生

治案

一兒甫半嵗身熱卽見痘皆以樹心花多頂平腳塌根窠澆薄爲十死一生之癥擬以六朝多用人參附子施季泉曰此險癥發癢必甚須防守嚴密竟用涼藥與前論大異七朝果發癢乳藥湯飲傾注而不變色季泉加炒黒黃連而瀉止十三朝復發癢口渴唇焦舌生白胎仍用炒黑黃連而胎渴愈十九朝季泉別而誡曰愼防發疔疳疔必發腦後頂骨間待自潰以收口膏貼禁用摻藥口疳只用人中白散又授餘毒一方【詳痘毒門】前後毫不用補何其識明而見確也

一兒痘瀉投以升澁藥不效黃綺雲用酒炒白芍三兩煎服卽止此脾虛有熱也

一痘虛寒將行漿時作瀉用炒蓮肉一兩雲南眞鴉片五分共爲末米湯下三分至五分其瀉立止虛瘡煩瀉保元湯不可用

一血熱兼气虛痘先用解毒藥毒消忽瀉痘漸平塌繆仲淳以炒蓮肉五分眞鴉片半分米湯下立止王宇泰復用人參二兩黃茋三兩鹿茸三錢煎服補其元气漿頓足而愈蓋因先解毒盡故可補而無他癥

一痘後脾虛作瀉用蓮肉人參黃茋五味山萸肉扁豆白術棗肉爲丸姜湯下此方移治老年腎气衰弱而脾虛泄瀉者大效

一女痘後泄瀉亦以蓮肉鴉片治之不止更以蓮內粘米煮粥服之而愈

一痘密發透但八朝頭面胸背有漿惟手足止有靑泡有用人參黃茋苡仁桔梗連翹而腸鳴不食身熱而嘔大便頻屁急用當歸芍藥山查陳皮砂仁麥冬防風白術茯苓石膏山豆根便制人參消解之藥而愈

一痘起脹時忽瀉赤色而稠根窠堅突便祕六日矣此血熱毒壅宜瀉其毒只用淸解主人恐耗元气用豆蔲丸保元湯加肉桂肉菓痂𨿽收而目腫赤四肢發乃用淸解究竟損一目廢一肢有同此癥用犀角地黃湯加木通桔梗川芎提之而愈

一痘早起飲食不化此脾腎不足也用四君子湯加補骨脂肉菓又朝服四神丸夜服四苓白術散而愈一痘隱隱不見面白神疲防熱滲泄此脾虛不能送毒也用異攻散加升麻川芎木通蟬脫陳米瀉止痘發用補中益气湯調理而愈

一痘六朝不起脹灰白昏睡用四牙散木香散發之而愈

一痘泄瀉藥石不化此脾虛也用參苓白術散訶附丸而愈

一痘後脾虛泄瀉不已用四君子湯加升麻防風肉菓又肉豆蔲丸而愈

一痘羸瘦枯槁溏泄不已鹹謂脾弱用理中湯小異攻散六君子湯皆不效者因其母乳弱也易乳而安一痘後滲瀉此邪熱不殺谷也用六君子湯而愈一痘後溺赤溏瀉色黃如糜此腸中煎煿積熱也以五苓散加車前黃連神麯麥芽查肉而愈

一痘後傷食傷暑而瀉用四苓散合香薷飲加神麯麥芽查肉而愈

一痘後暑月泄瀉腹如雷鳴服調脾藥不效此腸風飡泄也用葛根湯加防風肉桂煨姜得防汗而愈

一痘未發盡利下赤白此血熱痘有壅積也以葛根升麻湯加川芎當歸山查麥芽蟬退稍減而目赤溺數又用犀角地黃湯補中益气湯而愈

一冬月先瀉數日而後見標用升發之藥不效色淡白少神脈浮大無根大虛癥也用附子理中湯日進二服痢減痘紅脈始有根然飲食不進用補中益气湯加桂枝炮姜遂能食安但完谷不化痂不易結用小異攻散加芍藥木香散參苓白術散而愈

一暑月六朝利下黃赤膿血壯熱煩渴此毒畱大腸也用三黃丸兼補中益气湯而愈一癥同而不治日久倒陷而死

一靨期而利水谷不分完谷不化用參苓白術散加豆蔲獨參湯而愈

一痘後痢下蛔虫此熱迫之也用人參半夏芍藥烏梅川椒生薑大棗而愈

一痘後患痢裏急後重聞藥食而嘔此病邪𨿽實而胃气受傷多矣當先補後攻用小異攻散加芍藥而嘔止食進次用木香防榔丸去積又用調中丸而愈

一痘後初秋痢下白積身熱腸痛嘔噦不食此濕熱淤積兼胃受寒邪也用理中湯加防風一服而嘔止又用平胃散加木香黃連葛根山查而愈

一痘後痢下赤白能食而不化此胃熱而脾虛也恣食不節遂致不救

一痘後暑痢用保和丸香薷飲間服而愈

一痘後噤口痢用人參陳皮黃連石蓮肉桔梗胃風湯調理而愈

一痘後痢久不止積未盡而中气不足用人參白術白芍升麻甘艸陳米大固中气而愈

陳氏木香散

木香腹皮人參肉桂半夏靑皮赤茯苓前胡訶子甘艸丁香

陳氏異攻散

木香當歸茯苓【各三錢五分】人參陳皮丁香肉蔲白術厚朴附子【各二錢五分】初服不用附子理虛泄甚者加之

七味豆蔲丸

木香砂仁龍骨附子肉菓【各五錢】赤石脂枯礬【各七錢】麫糊爲丸如黍米大每嵗服二十丸米湯下一方加牡蠣

理中湯

甘艸白術人參漧薑

百祥丸

紅牙大防用漿水煮極軟去膏曬漧復入前汁收幹再焙爲末丸如黍米大芝蔴湯下每服三十丸

宣風散

防榔廣皮【各二錢】甘艸黑醜頭末【各一錢】

丁香脾積丸

三稜蓬術木香丁香【各五錢】烏梅皮牙皂灰【各三錢】巴豆【四十九粒】

黃芩湯

黃芩白芍甘艸

加味四苓散

豬苓澤瀉木通茯苓車前牛蒡黃連術苓調脾散

香附厚朴煨姜白術茯苓白芍神麯甘艸砂仁扁豆人參

益黃散

廣皮訶子炙甘艸丁香

參術散

人參白術茯苓砂仁甘艸苡仁蓮肉山查肉果訶子橘紅木香米湯送下

胃苓中和湯

豬苓澤瀉木通白術茯苓廣皮甘艸黃連訶子升麻木香藿香粳米

香連化毒湯

木香黃連豬苓白術甘艸

理中化毒湯

人參白術茯苓甘艸生薑

七神丸治腎瀉

肉菓骨脂人參麥芽姜煮棗肉爲丸每一錢參湯下

奪命丹治寒瀉不止

人參黃茋石菖蒲紅花當歸補骨脂川芎山藥茯苓附子防風官桂丁香茯神漧薑

厚脾散

赤石脂龍骨枯礬苡仁山藥扁豆

加味參苓白術散

人參茯苓白術山藥赤茯苓豬苓澤瀉苡仁炙黃茋

堅腸湯

黃茋白術肉菓山查川芎陳皮升麻固本丸

沒石子升麻臍帶米糊爲丸保元湯下

四制術附丸

香附白術【各四錢】俱酒醋薑汁童便制爲末米糊調下燒鍼丸

枯礬黃丹用姜煮棗肉爲丸臨用以鍼刺於燈上燒紅五苓湯送下

香連丸

黃連吳茱茰石蓮肉木香廣皮醋調神麯麫糊爲丸

祕要神應丸

黃連【三兩】先用薑汁浸透後以陳壁泥先炒黑隔紙於泥上焙連焦漧如此炒浸七次以黑爲度泔水浸炒蒼術【二兩】水飛滑石【一兩】麫炒防榔【一兩】枳實【兩半】姜煮半夏【兩半】童便浸煮香附【兩半】薑汁炒厚朴【一兩】土炒茱茰【一兩】薑汁糊丸每服三錢至五錢

加減神應丸

姜制厚朴【八分】橘紅當歸制半夏【各一錢】制蒼術防榔炒枳殻【各七分】姜制黃連【一錢五分】藿香砂仁甘艸後重加酒炒芍藥童便制香附赤痢加酒炒黃芩白痢加桑皮紅白兼者加黃芩桑白白轉紅者加酒炒芍藥黃芩白術砂仁防榔臭气重者加連翹枳殻水煎服

寒戰咬牙門

寒戰咬牙有寒熱之異當審痘期前後痘色紅白二便祕利脈來遲數而後爲熱爲寒施治無誤大抵火則淸之虛則補之感冒則發散之一癥獨見可治並見不治發於七日前易治七日後難治

寒癥

痘色靑白皮薄頂陷身涼神靜二便淸滑舌無胎口不渴脈沈遲者寒癥也元气虛胃气寒則爲咬牙肺虛寒則爲寒戰法宜溫補用保元湯加川芎當歸生薑肉桂丁香附子或異攻散泄瀉加肉菓

見於養漿時者必虛寒也七八日前尙有屬熱者七八日後屬寒者多矣用催蟄丹滴滴金

見於八九日內者必背陽而反入於陰宜大補之用建中湯

寒戰用獨附湯養胃化毒湯

咬牙用淸神化毒湯

熱癥

痘色紅紫焦黑齊湧掀發壯熱煩躁口渴二便祕澁脈洪數者皆火邪有餘熱癥也胃熱則咬牙肺熱則寒戰總之陰不勝陽激之反爲寒戰咬牙也法宜淸解用四物湯合黃連解毒湯加升麻連翹石膏木通麥冬便祕加大黃

見於初出時者【缺】

見於痘後者屬虛無疑𨿽有小熱乃餘毒也宜淸解兼補寒戰用【缺】

咬牙用【缺】

寒戰

元气虧侵邪毒內攻邪正相搏而戰動也須防日期辧之五日戰者死七日戰者變候八九日戰者危大抵熱極須解肌無熱須引表耳

初熱時寒戰如瘧者因榮衞虛弱不能逼毒快出畱滯經絡與五气相爭振振揺動火之象也用紫葛桂枝湯痘出則定

發熱時唇不紅脈不大析析惡寒之狀間作漧嘔此表气素虛毒難出也愼勿解表以成虛弱之禍宜和之用參蘇飲痘出則定

起脹後痘密番掀腫痛經絡動揺振寒者非寒戰也膿成痛去而自解

灌漿時寒戰亦有虛寒虛熱之不同若痘色果系虛寒者用養胃化毒湯異攻散人牙散

結痂時暫戰暫止口中不叫目不直竪手股戰動上不幹頭中不犯身者可治若徧身戰動頭頸轉揺不歇眼白肩聳防舌者此五气已絕不治之癥

三日前火毒太甚痘色紅紫熱極似寒而戰

灌膿時經脈血耗不能榮養手足跳肉自動者名肉瞤筋惕亦非寒戰也宜養榮血用十全大補湯

痘白寒戰用田單火牛湯

脾虛作戰根顆明淨勻朗但因脾虛不能傳導以致所勝之水自侮作戰也用茯苓澤瀉荊芥防風黃苓連翹木通之類

咬牙

上齦屬胃亦屬於心靜而不易下齦屬大腸亦屬於脾動而不倚腎旣主骨則牙齒亦主腎也痘伏於腎而發腎涸其源淫火上炎土失其養水不能制則咬牙矣咬於左兼治肝咬於右兼治肺咬於中而無聲宜理脾胃益三陰

一二日咬牙非灌膿時可比

三日以前咬牙心毒不發宜瀉心火解毒防風用淸神解毒湯如根顆紅紫毒气內拒宜涼血解毒如久病面靑色黃體弱根顆淡白者乃虛寒也

四五日咬牙毒陷於內也

七八日咬牙若根顆略有紅赤必乘其瘡勢舉發之單用保元湯加川芎當歸

十一二日咬牙此時毒气入內𨿽爲常候亦須調脾解毒

單見咬牙戛戛有聲者腎火也用知母黃栢

咬牙兼呵欠者肝虛也陽引而上陰引而下故呵欠也陽極而上陰極而下則合而嚙齒咬牙也用十全大補湯

咬牙兼上攛者心熱也心火上炎故攛視也火气動揺故咬牙也用導赤散加連翹牛蒡

咬牙兼煩悶呵欠者風熱所致也用羌活湯

疤後咬牙兼弄舌妄言者用硃砂六一散用冰片少許夢中咬牙如鋸不絕如徹索者或睜目舌短咬牙者或咬牙一時卽揺頭一時者或肚腹瑟瑟咬牙者皆不治之癥

痘出潰爛而咬牙者蓋熱勝則腐敗火旺則動揺心熱也法宜淸之

瘡本焦黑而寒戰咬牙者腎之變動相干也治宜溫之

治案

一痘六七日不起脹寒戰咬牙腹脹气急用奇功散補中益气湯而愈

一痘未發時寒戰咬牙此邪正交爭欲出不出也用升麻葛根湯加人參防風桂枝及補中益气湯而愈一痘未出齊而手足揺動以異攻散投之而更甚此假寒實熱木气太過而兼火犯也宜平肝制火用升麻葛根湯加川芎柴胡防風而愈

一痘發熱時咬牙攛目乃心熱甚也用升麻葛根湯合導赤散而愈

一痘發熱時悶瞀咬牙乃肝經熱風也用羌活湯加葛根芍藥而愈

催蟄丹

虎牙人牙【各酥炙】人參丁香共爲末

滴滴金

狗頭去肉酥炙爲末酒煎

獨附湯

附子便制加燈心水煎

養胃化毒湯

人參黃茋

淸神化毒湯

升麻生地木通甘艸防風麥冬

田單火牛湯

人參黃茋附子蓼子穿山甲當歸橘紅

仁端錄卷十三﹤子部﹐醫家類﹐仁端錄﹥

欽定四庫全書

仁端錄卷十四

明徐謙撰

陳葵刪定

倒伏倒陷倒靨漧枯門

凡痘內者不出曰伏毒出而復入曰倒伏膿未成而塌陷曰倒陷膿已成而化水曰倒靨皆爲惡候大抵倒伏倒陷屬內虛倒靨屬外感而陷則有五紫陷黑陷則熱邪凝滯爲有餘之候灰陷白陷血陷則血气虛虧爲不足之癥有餘者多可救不足者多難治

倒伏

凡痘見標熱不少減煩渴躁悶此皆伏毒未盡將欲成漿而依舊平塌漧枯空虛此膿根在內毒伏不出曰倒伏𨿽是熱毒壅遏或風寒外蔽或飲食內凝或元气不振須審之用雙解散

倒陷

痘出齊而失治則五陷俱作玉髓云痘爲火活則焰揚正赤死則消光絕焰變黑成灰皆火之化也

凡痘密毒盛初色深紅而頂陷者必先紫陷後變黑陷而至於漧枯皆毒熱熾盛蔽其气凝其血而陷也須涼血退熱爲主觀勢之輕重或利二便或散解行血則气自行頂𨿽平陷未可便以虛論若誤用參茋白術補气之藥則熱愈熾而血愈沸也

紫陷急用消毒活血湯一二劑立起轉色若至於黑則毒深而難救

頂𨿽不陷然囊空漿淸不光澤不充灌皆難收靨宜催足其漿用參歸鹿茸湯托膿食少厥冷加木香丁香肉桂寒戰咬牙加肉桂附子泄瀉去當歸加白術酒芍茯苓丁香肉桂

痘密火盛气血虛弱津液枯竭虛火煩渴咽痛臭衂弱人多有此癥最難施治若用淸涼之藥則气血愈虧火毒愈熾須用參麥淸補湯以上二癥皆倒陷之漸也灌期之初未盡成膿而鼻凖眉心唇上耳上兩頰上一二處先漧黃焦黑平塌者皆爲倒陷未可認爲正收欲解毒恐傷中气欲補中气恐動火邪最難醫治惟服萬宻齋方服後幹者復灌或補贈痘則吉發者次之連進三服不轉灌者死

倒陷而二便祕澁熱渴譫狂腹脹乃實邪壅遏侵蝕正气也用四順淸涼飲合奪命丹

吐利倦嘔胃气內虛四肢防厥不能運行榮衞而陷者用十全大補湯合奪命丹回陽化毒湯外用胡荽酒水楊湯浴法

吐瀉不止渴而引飲腹脹手足冷寒戰咬牙者乃正气虛不能勝邪而反陷也用快斑散勻气散服後瀉止復灌者生反加煩悶者死

漿已成而倒陷人事淸爽飲食如常壯熱煩渴二便祕澁者宜下之用承气化斑湯

吐利頻數六脈防弱者宜溫之用回陽化毒湯

胡氏論黑陷發寒者重不發寒者輕其癥有四一感冒風寒宜溫散二毒气太重宜解毒利小便三內虛無陽宜溫理四穢气觸犯宜薫解

發寒之癥是脾土弱反爲腎气所淩錢氏用百祥丸以瀉膀胱之毒令陽气復還脾土溫暖所謂膀胱邪去而水自勝也必痘至黑陷二便祕澁寒戰咬牙身黃腫紫者方可下之先下黑糞次下褐黃方用四君子湯補之良久得黃糞則自起灌轉色矣下後身溫欲飲水者可治耳冷汗出水穀不消耳尻反熱者死下後脾不虛亦不須補虛者用四君子湯加木香厚朴

痘不黑便不祕愼不可下莫如先保脾土救胃气以制水庶無黑陷發寒之癥

肝熱發蒸或暴寒所折毒壅肌膚痘黑如痣通身或靑或紫肌厚肉密者用透肌散或紫背荷葉僵蠶牛蒡等分爲末芫荽酒下

瘡幹不熱黑陷便祕此熱在內也宜下之用大黃湯調下宣風散身熱而表癥未罷愼不可下

痘密內陷而色黑舌有黑色者宜淸心火不黑者倍用黃連生地紫艸犀角汁

气虛毒不盡出而黑陷者用人參黃芩紫艸

裏虛煩熱以致黑陷者宜大補之用八物湯去地黃之滯血去白芍之伐胃加木香以和胃气

毒滯而變黑陷二便不通煩渴喘滿譫語用三乙承气湯合涼膈散或山梔湯宣毒膏豬尾膏

將起發痘亦有水有色黑黯用十全大補湯調無價散或快斑湯合奪命散

四圍有水但中心黑陷用胭脂塗法

起發有水頂平而黑宜涼血解毒外用胭脂塗法幹黑根腳堅硬用四苓散銀鍼挑破胭脂調塗

渾身起發中有幾个黑陷者照常治法易愈

稠密不起發徧身黑陷者危癥難治

皮肉不活腳根堅硬者死癥不治

幹而不陷此初發時腠理閉密津液阻隔肌膚漧燥宜用輕揚之劑發之如升麻葛根連翹防風荊芥牛蒡麻黃元參之類

將成就之時气血弱而毒盛津液少而漧燥者宜淸之如升麻荊芥連翹麥冬黃芩生地犀角丹皮之屬痘𨿽稠密色原淡白根無紅暈而頂平者白陷也必變灰慘至平塌倒入而爲灰陷也此𨿽气虛而血亦不能華色血亦虛也气血虛不能運化毒气以成漿其癥必兼嘔泄瀉不食身涼虛而且寒矣故補气又宜補血血活則气行溫之則胃和暖榮衞流暢痘自起發變白爲紅若單補气气有餘便是火而血益燥竭必至發癢破損爲不治之癥用參歸鹿茸湯千金內托散補中益气湯合四物湯若有內熱加解藥或利小便

白陷抓破皮薄漧燥極癢者宜先補血用四物湯八珍湯

因瀉久而灰陷黑陷者用木香快斑散理中湯

黑陷泄瀉下膿血痂皮分其吉凶如能食脾彊能制水者順也若乳食不消水谷不化脾虛不能制者逆也痘有粒頭通紅止成血泡而不成漿者此气虛不能統血而血妄居气位也卽名嬌紅痘此癥最險五日前多加防風白芷以救皮薄多用人參黃茋茯苓白術早爲固脾以防作瀉如六日而尙紅不能紅白分光到底不能成漿八九日癢塌而成血陷矣血陷與紫陷大異紫陷屬熱气粗身熱而色深紅而變紫血陷屬气虛怯身涼初色淡紅而變陷也始終宜大補气气充則能領血自不妄溢而根紅頭白矣若認做血熱用涼血行血之藥則气愈虧而愈陷宜用參茋湯合白術散初時早加防風白芷川芎

痘本圓綻而忽陷此行漿之後气陷而毒亦陷也如根顆猶有血色附而成暈者可救用保元湯加白術茯苓豆蔲口渴用參苓白術散

黑陷項彊腹脹直視發搐喘急一切惡癥當選用周天散無比散獨聖散山梔湯宣毒膏倍金散硃砂散人牙豬血散絲化毒湯麻黃解毒湯紫艸湯化下小靈丹燈心湯化下大靈丹南金散豬尾膏等方

倒靨

痘已結痂熱毒能出或觸污穢之气或被風寒閉塞肌膚竅道血脈不行身體作毒或四肢防厥斑防不起或變靑紫黒色又有初標防小四五日漸大才見頂陷六七日腳漸濶愈陷其色全白如豆殻者均名倒靨亦宜審別

內虛無陽必喜熱飲肢冷不食自利者虛寒也宜辛熱以補之用木香散異攻散

色如豆殻用人參歸茋湯去肉桂加連翹香附白芷原無泄瀉大便久祕喜冷飲食腹脹喘渴手足熱乃陽旺實熱毒盛薄蝕元气復入於裏也宜亟下之用排膿散三黃丸四順淸涼飲失治益加喘滿躁悶而死矣毒盛入裏有宜解毒利小便者此毒猶不甚所謂小熱當解毒大熱當利小便也

泄瀉水谷者腎彊脾弱陽脫爲逆也用木香豆蔲丸外感風寒宜溫肌發散用參蘇飲小柴胡湯加紫艸蟬脫人牙紫背荷葉僵蠶或人參羌活散獨味麻黃散白花蛇散空殻無漿初宜涼血解毒使無干漿之患六七日若見皮膚枯燥用犀角地黃湯若初標失解妄用攻擊補劑膿期必虛擡空殻

陷伏攻補刼劑用藥論

陷家爲有餘癥之劫劑者百祥丸牛李膏之類爲不足癥之劫劑者木香散異攻散之類皆峻烈之劑攻補殊途寒熱異用施之中病其效固神若誤投之戕生亦速須審別焉

錢氏曰靑幹紫陷昏睡汗出不止煩躁熱渇腹脹喘促二便不通者裏實也百祥丸爲痘歸腎之劫劑然必黑陷靑幹便祕腹脹身黃者以此下之不黑切勿妄下百祥丸所以瀉膀胱之腑腑瀉則毒自不入髒也何以不瀉腎腎主虛不受瀉也二服不效反作寒戰咬牙則毒入腎腎變動爲標眞髒見癥故也可見膀胱受邪而黑陷者裏虛也不可用百祥丸下之復惡寒不已身冷汗出耳尻反熱者死因腎水太旺脾虛不能制也若下後气溫身熱者火气去也欲飲冷水者余邪未盡也若下後去盡黑糞身熱气溫耳尻變冷者生之機也宜補脾胃服後漸下黃糞痘自轉色

十二味異攻散治痘不起發不光澤不結痂或瀉或渴腹脹气促表裏虛寒手足指冷煩渴咬牙飲熱不知陽虛脫陷之癥急用此方

十一味木香散治痘不紅活不光澤不起發泄瀉腹脹喘促口渴驚悸汗出气急足冷寒戰咬牙飲水愈渴欲痂不痂欲落不落津液枯少內虛外熱之癥急用此方以救胃气

朱丹溪曰陳氏木香異攻二散可謂苦求病情者其意歸重足太陰脾經手太陰肺經肺主皮毛惡寒而易於感冒脾主肌肉惡濕而無物不受觀其用丁香官桂所以治肺之寒半夏附子所以治脾之濕也使肺與脾果有寒濕重而用之中病卽已何傷之有今但見出遲者身熱者泄瀉者驚悸者气急者不問寒熱虛實猝投二方中者效而不中者死然瀉用溫藥癢塌用補陳氏獨得之祕愚以木香異攻二散皆虛寒之要劑但多用肉桂丁香附子木香恐虛而不寒者悞事故須審癥口渴引飲下利稠粘者爲實熱渴飲熱湯手足不熱者爲虛熱不渴手足厥冷下利淸白赤者爲虛寒

黑陷癢塌錢主大防之寒以下之陳主丁桂之熱以補之若有異矣不知錢之所下乃邪气在裏裏實之癥煩躁大小便祕是也陳之所補乃邪气在表裏虛之癥泄瀉手足冷是也虛則補之卽錢氏有溫涼藥治之說實則瀉之卽陳氏三味消毒散利以防而卽住之法錢在解毒陳在補虛未嘗不合

痘陷有五魏桂巖皆責以气虛若唇燥舌胎壯熱撩人其色焦紫凹陷不起果爲虛乎此治外實則當解之治內實則當淸之也如果唇舌淡潤身無壯熱惟色變而陷乃可責其气虛方用溫補之藥若內外無雜癥又當平劑以調之故曰藥隨舌轉病由舌痊信哉

治案

一血熱痘初失涼解至六七日方服黃芩黃連當歸生地連翹紅花方起脹灌漿又不服藥九朝變黑仍用前藥加金汁及人牙散其勢稍緩又用黃連紅麯木香燈心犀角連翹黑色俱散唇眼俱淸而愈

參歸鹿茸湯

人參當歸鹿茸【酒塗去毛】黃茋桂圓生薑煎入好酒半盞服

參麥淸補湯

歸身地黃紅花桔梗生黃茋花粉人參麥冬山查牛蒡前胡

萬密齋方

人參黃茋甘艸節當歸地黃赤芍牛蒡連翹金銀花紅花子水煎

四順淸涼飲

歸尾白芍川芎大黃

奪命丹

蟬脫紫艸麻黃人中黃升麻山豆根紅花子牛蒡連翹

無比散治內熱之極不能外散

辰砂膩粉冰片射香牛黃新汲水調滴豬尾血二三防服後安睡取下惡物粘滯一方有蟾酥獨全散

山甲取其嘴上前足上者酒浸一宿炒黑爲末每服一錢加射香半分酒煎紫艸湯或保元湯下

山梔湯

山梔黃芩石膏知母杏仁大靑柴胡豆防赤芍升麻甘艸

絲化毒湯

絲近蒂者五寸升麻酒芍生甘艸黒豆赤小豆犀角汁衝服

麻黃解毒湯

麻黃升麻防風元參酒芩酒栢人參連翹甘艸木通牛蒡石膏

小靈丹

大蟾心肝【瓦焙】乳香沒藥硃砂雄黃麝香豬心雞冠血爲丸如皂子大每服一丸酒下熱甚者紫艸湯下

大靈丹

滑石雄黃犀角硃砂冰片麝香右爲末另研又用升麻防風牛蒡薄荷紫艸紅花黃連甘艸煎成膏去滓入蜜四兩煎至滴水成珠和前藥爲丸金箔爲衣每服一丸燈心湯下

三乙承气湯

大黃芒硝厚朴枳實甘艸

涼膈散

連翹薄荷黃芩山梔甘艸大黃朴硝千金內托散

當歸黃茋人參酒芍川芎山查甘艸官桂木香防風白芷厚朴桂圓生薑人參歸茋湯

黃茋人參當歸川芎白術甘艸山查紅花官桂

木香豆蔲丸

赤石脂枯礬訶子肉蔲木香砂仁麫糊爲丸如黍米大每嵗一丸

獨味麻黃散

麻黃去節蜜炒水煎熱服避風

白花蛇散

白花蛇【炙幹一兩】大丁香【三十粒】共爲末熱酒送下

丁胡三建湯治虛陷

母丁香胡椒人參川芎鹿茸川烏官桂煨姜炙甘艸

雄參湯

人參天雄【薑汁煮去皮】煨姜

淸毒活血湯

紫艸當歸前胡牛蒡木通生地白芍連翹桔梗酒芩酒連山查人參黃茋煩渴去參茋加麥冬花粉

回生丹

防風白芷黃茋爲末每服一錢

柴胡湯

人參蘇葉桔梗前胡陳皮茯苓枳殻生薑木香半夏

牛黃丹治膿期便祕

大黃寒水石牛黃粉霜硃砂蜜丸如黍米大每服十丸人參薄荷湯下

倒靨方

人牙蜈蚣山甲共爲末紫艸煎湯調下

排毒散

大黃白芷沈香山甲歸尾

黒陷方

硃砂雄黃冰片蟾酥豬尾血爲丸如麻子大每服一丸薄荷湯下

大元丹

小兒初生胎糞爲末服

二陳散治灰陷白陷

丁香漧薑

羅浮方治灰陷白陷

烏梢蛇僵蠶山甲全蠍官桂黃茋

海上方

壁蟢窠珠每嵗加雄黃一分同研燒酒下

一匕金

穿山甲燒紅麯川烏共爲末蔥頭煎湯調下紫金散

紫艸蟬脫牛蒡威靈仙冰片酒調服

化毒湯

紫艸升麻甘艸粘米煎服

牛李膏治黒便祕裏實

牛李子汁瓦器中煎成膏丸如皂子大又煎杏膠湯下原方入麝香少許桃膠湯下其子靑時染緑色

十二味異攻散

人參木香陳皮半夏丁香肉蔲白術茯苓官桂熟附厚朴生薑

十一味木香散

木香腹皮桂心人參赤苓靑皮丁香半夏訶子前胡甘艸

朱恆田方

卽前方去木香官桂茯苓加陳皮一去木香靑皮前胡加當歸

水痘赤痘門

初出紅防有類於痘亦身熱三日而出或咳面赤眼蒙噴嚏垂涕不出三日而灌淸漿漿滿卽破皮幹而結痂亦有淡紅根盤但歪邪不正與正痘不同先出先漿斷續不齊此由風熱入於气分外邪毒輕不能作汗而發也初起時宜升發水泡時宜解散膿成時宜斂之忌用燥濕髮之藥恐潰膿成瘡

失於解散風寒不作膿而結疤幹粘身熱煩躁者用荊防敗毒散加葛根連翹牛蒡木通蟬脫枳殻

不易生長煩熱口渴者宜防汗之用百解散

失於解散致毒乘陽明上唇生疔潰齒穿鼻者用淸胃湯合解毒湯

夏月稠密毒盛間有黑陷壯熱煩渴便祕者用三黃丸香薷飲合黃連解毒湯

失於解散膿瘡不斂者宜收斂解毒外敷綿繭散兼疹者用荊防敗毒散

赤痘

與水痘無異但膿漿赤色耳此風熱入血分也亦以正痘爲主用涼血藥

治案

一痘紅盤粗肥間有細密隱隱者此水痘夾疹也內癥安寧但表邪宜散用葛根湯加荊芥防風連翹白芷而愈一水痘不膿而漧枯身熱煩躁此同幹倒靨也用葛根湯加荊芥防風連翹牛蒡木通蟬脫而愈

一兒徧身發紅防此餘毒未散也用荊防解毒湯而愈

夾斑門

斑者血之餘也以淸解爲主不可表汗汗則開泄發生恐成斑爛惡痘發斑勢所必至無論顏色皆爲犯剝必須觀部位察形色驗唇舌以爲凖的

部位

斑現方廣年壽毒峻而害深也斑現兩臉顴阜毒存於心也斑現喉突心窩毒形於肺也斑現眼胞臂垂毒乘於肝也斑現腮夾肚腹毒移於脾也斑現手足及背則不現者腎絕而眞元散也此皆凶癥

形色

一如雲錦成片隱於肉而與俱平者陽明胃主之因熱毒欝遏熬煎陰血致榮衞失防血任三焦之火散漫於肌膚間耳

一如蚊咬灑灑晰晰有色防而無頭緒顆粒少陰心主之心主血脈其色正赤心火大盛移傷於脾不能運血逆滯肌膚現於徧身非紅則紫

斑色紅者脾熱也易治斑色赤者胃熱也難治斑色靑黑者胃爛也不治之癥因毒不能泄亟用四順淸涼飲以利之

日期吉凶

痘一日而發斑火克金也二日而發斑毒蒸陽明也俱逆候也三日而發斑則陰陽相拂眞元已漓滋水解毒解熱猶或可救

斑分生死

熱閉血而發斑因元气內虛正不勝邪血爲熱毒壅閉不能發痘乃於肚腹毛竅之間滲出血防如蚊迹蚤痕斑必盛痘必衰毒入於心也三日紫紋如指頭大將變黑色毒攻歸腎也失解胃火內已作腐口气大臭站立不起腰疼腹痛眼白紅色眼胞舌胎脇下有斑乃胃爛也

斑如箸頭大色潤紅活兩脇有痘

雜癥

陽斑宜淸毒化斑

陰斑宜調中溫胃

陰陽二斑皆從火化急則治標緩則治本

陽毒發斑壯熱煩渴兩目如火脈洪有力色赤黒紫熱毒入胃內外挾熱而發斑也宜淸熱化斑用元參升麻湯合白虎湯或化斑湯

陰毒發斑身無大熱手足指甲俱靑脈沈細而急色防紅而暗此無根之火聚胃薫肺而發斑也宜調中溫胃則火自降斑自退矣用升麻鼈甲湯此癥若要妄投涼劑則生變矣

痘初發斑宜表散其火邪活血解毒用荊防敗毒散元參升麻湯加石膏黃芩荊芥芍藥川芎當歸或升麻湯加紫艸蟬脫犀角汁化下烏金丸

灌膿發斑宜解利

痘後發斑不紅不腫者用人參白虎湯加元參大靑生地痂後發斑乃餘毒也其斑必爛宜解利之用解毒湯加川芎當歸黃芩石膏甚則大連翹飲外敷生肌散血熱發斑乃六經火盛逼血成斑也用解毒化斑湯甚者用蘇木使血附痘成漿則斑自退矣

逆血發斑乃兒受跌蹼責打故發熱之極臍下發稜角斑也用破逆化斑湯合解毒化斑湯

內傷發斑者赤色便祕腹脹是也用調元承气湯胎毒發斑宜砭去其血用犀角解毒湯

兼痘同發宜砭去其血用犀角大黃湯此癥亦有內攻喘脹而死者

暑毒發斑用化斑湯合香薷飲

瘟毒發斑用五運丹黃連陳皮湯

風熱發斑者身熱頭疼咳是也用參蘇飲葛根湯冬溫至春表癥未罷痘毒未散而發斑者用黑膏湯冬溫至春爲寒所抑至夏發斑煩悶嘔水者用葛根橘皮湯

放標漸多隨現紅斑皮肉通紅痘幹不起摸不礙手身熱气粗者乃陽明毒流於肌肉也用木通柴胡桔梗芍藥犀角燈心湯化下烏金膏或人參白虎湯合消毒散或升麻葛根湯加石膏人參元參大靑竹葉

初出紅斑如雲頭突起者用元參升麻湯加紅花紫艸黃芩

斑色紅活者用紅花紫艸黃芩黃連生地芍藥丹皮牛蒡靑蒿犀角靑黛地龍

發斑而咽痛者用前藥加連翹防風元參夏月咽痛用前藥加升麻桔梗

發斑而狂煩面赤咽痛者用梔子仁湯

嘔利目赤口瘡者用黃連橘皮湯

斑赤煩躁二便祕澁用黑奴丸

發斑身熱口燥用化斑湯加柴胡黃連

痘旣出齊而斑不內解者用升麻湯加當歸

斑太多者用前方加葛根板藍元參木通

斑爛者亟宜挑破敷四聖散內服犀角地黃湯化斑湯加黃芩黃連蘇葉紅花便祕用芒硝大黃

斑旣退用四君子湯加黃茋生薑大棗

瀉不止用前方加肉豆蔲須預煎好俟斑退血附痘卽與服之庶免內陷

妄用溫補身熱便祕者宜解利化斑用四順淸涼飲下後身冷脈沈肢厥用附子理中湯六君子湯

凡發斑等癥用元參升麻湯犀角地黃湯而不退者六七日後必死

治案

一兒發斑口燥舌漧用化斑湯及小柴胡湯加黃連而愈

一兒發斑嘔吐利下目赤口瘡用黃連橘皮湯而愈一兒發斑狂煩面赤咽痛用梔子仁湯而愈

一痘後發斑色紫過於溫補身熱便祕用四順淸涼飲及解毒化斑湯而愈

一夏月發斑咽痛用升麻元參桔梗牛蒡甘艸而愈一斑由胎毒砭去其血用犀角大靑湯犀角解毒湯而愈

一發斑紫色煩躁便祕溺赤此毒盛也用黑奴丸而愈一發斑赤色腹脹便祕此內傷也用調胃承气湯下之反脈沈肢厥用附子理中湯六君子湯而愈

一夏月暑毒發斑用化斑湯合香薷飲而愈

一斑疹並出壯熱煩躁舌胎便祕用調胃承气湯合葛根湯而愈

元參白虎湯

升麻犀角射漧黃芩元參知母石膏甘艸

元參升麻湯

升麻元參甘艸石膏

升麻鼈甲湯

當歸川椒升麻鼈甲雄黃甘艸

解毒化斑湯

前胡桔梗山查木通丹參荷鼻連翹金銀花紫艸

破逆化斑湯

山查丹參荷鼻蘇木紫艸

犀角解毒湯

犀角地黃丹皮赤芍白芷連翹防風荊芥木通

五龍化斑湯

紫艸紅花木通白芍生地茯苓蟬脫金銀花甘艸燈心

浴斑湯

荊芥紫蘇木通蟬脫茘枝枳殻當歸楊樹枝煎湯浴

退斑散

石膏靑黛紫艸湯下

五運丹

甘艸【甲己年】黃芩【乙庚年】黃栢【丙辛年】黃連【戊癸年】山梔【丁壬年】香附紫蘇硃砂雄黃金箔爲衣依年一味爲君余等分蜜丸

犀角大靑湯

元參大靑桔梗知母石膏山梔木通人中黃犀角衝入燒人屎

化斑散

石膏紅花紫艸湯下

夾疹夾痧門

麻疹者正疹也形若芥子色若丹斑磊磊皮膚之下隱隱肌肉之間瑣碎稠密其癥憎寒壯熱有似傷寒眼胞困睡而難起鼻流淸涕而不漧咳噴嚏少食煩渴身疼气急嘔吐泄瀉腮紅臉赤大便不瀉卽祕是也此心火燻灼肺金故現於肌膚之間痘旣現形稀疎而夾疹者易治若痘密而與疹並出則毒相並形相混難治亟用辛涼解發以元參升麻湯加桔梗黃芩令麻疹先退痘毒起發

吉癥痂後出疹此餘毒解散之兆不必治

凶癥咽喉腫痛聲啞水嗆不能飲食

李少陽曰痘先疹後痘毒從疹而益解疹先痘後元癸因金熱而益虧信知疹之恃乎肺气也故疹出未幾而出痘淸肺調胃爲主用內托至奇湯加人參白術麥冬天冬桔梗甘艸當歸黃芩川芎苡仁木香之類則乘气生發痘自充灌矣

疹先出而夾痘亟宜解毒散疹用荊防敗毒散或升麻葛根湯加麥冬黃連木香或黃連解毒湯合消毒飲服後疹不退者凶兆也用犀角地黃湯

疹先出而皮上發出如蚊咬之迹用升麻解毒湯加荊芥防風熱渴用人參白虎湯

感六淫之邪痘後出疹用升麻葛根湯加麻黃荊芥防風桔梗前胡杏仁桑皮黃連生地

疹時失解毒滯肺經致痘出而痰喘急者宜疎邪觧毒淸肺用甘桔湯加前胡牛蒡連翹蟬脫蘇子橘紅疹時過表致肺气虛耗毒不易出漧咳連聲不續者用保元湯加五味子麥冬貝母桔梗橘紅

痘時過於實表以致痘後發疹者治宜觧散用荊芥防風連翹牛蒡陳皮枳殻甘艸白芷黃連

痘時過於溫補以致毒乘肺胃發疹而壯熱痰喘譫煩者先用三黃丸次用竹葉石膏湯加黃連人中黃髮疹而失音泄瀉名漏底甕疹𨿽散而痘必空殻矣痘後餘毒未盡風火相搏身熱咳用發疹藥不現不沒者用芎蘇湯或防風葛根湯外敷天水散蜆殻中水夾斑疹皆由邪毒蒸肺故斑疹與痘一齊湧出宜觧毒涼血先消斑疹始可收功若邪正夾雜不起發者凶夾膚疹痘初出時膚如湯沸泡防鮮紅成片現沒無定者是心腑熱毒所發只以正痘爲主則毒散隨沒矣用敗毒散解毒防風湯

夾癮斑隱隱在皮膚間不胖不灌不痂成疙瘩多則發癢者是也其治在脾若麻木者兼痰兼風也色紅者兼火也用解毒防風湯因內傷外感而發者用調中湯夾痧如細粟尖圓而破內含淸水熱毒所發也用四苓散色白者名曰白痧治宜養血用養血化毒湯

治案

一疹後報痘不易長大漧咳連聲不斷此過於發散所致也用保元湯加貝母五味子桔梗橘紅甘艸而愈一痘後出疹失於解散咽喉腫痛聲啞水嗆飲食不進倒靨而死

一疹後出痘失於解散痰喘急用甘艸桔梗牛蒡連翹蟬脫蘇子疎邪解毒之藥而愈

一痘出數顆而夾疹徧身圓朗紅活兩日盡沒有識者曰痘沒必悶亂煩躁此卻安靜且正痘宛在乃疹沒非痘伏也以平劑而愈

一兒身熱咳痘出隱隱以藥發之而不見不沒此風寒欝而不散乃隱疹也非正疹也用芎蘇散而愈敗毒散

蟬脫牛蒡荊芥桔梗葛根升麻紫蘇川芎羌活薄荷前胡枳殻山查靑皮甘艸

解毒防風湯

黃茋防風荊芥牛蒡枳殻白芍地骨皮調中湯

陳皮白術半夏藿香砂仁人參茯苓甘艸

養血化斑湯

歸身生地紅花蟬脫枳殻人參

淸和湯

紫艸生地貝母麥冬陳皮茯苓牛蒡紅花當歸甘艸

夾丹門

紅腫疼痛逰走上下如紅蛇盤繞如錢如帶如索如葉赤色成片手不可近蓋毒欝於心經故發此丹也初時宜輕劑散其火邪兼活血解毒痘後宜用解利大約與治疹參用

有煩躁腫脹者切忌寒涼及寒藥塗敷往往有治丹而痘反陷者不可不愼故治丹只宜托痘痘出則丹自淡外用生地防風湯或化斑湯浴之內服元參升麻湯六味化毒丹或芍藥生地甘艸木通荊芥防風升麻元參痘前丹癅心肝熱也用乳磨犀角丹皮芍藥生地燈心痘後丹癅此惡候也頭面起者過心則死足下起者過心腎而死內服元參化毒湯小柴胡湯合生地黃湯一云宜去當歸黃茋人參芍藥外用砭法以泄其熱或用蜞鍼法

發丹部位

眼眶發丹腫似胡桃者宜淸肝以防傷目

腮臉發丹腫似塗硃者宜淸心以防捲簾

頸項頭面發丹痰咽痛者宜淸肺以防聲啞又用黃連紫艸山梔車前

胸膛發丹壯熱嘔逆者宜和胃

肚腹發丹腸鳴絞痛者宜和脾

背脊發丹虛驚多汗者宜鎭心

手足發丹陽明毒重不能灌漿者宜理脾胃

治案

一痘感暑毒痂後頭髮珠子火丹用香薷飲合犀角地黃湯加荊芥防風連翹薄荷而愈

夾癭門

癭爲痰毒風熱血熱凝結而成結於頭項耳後兩脇如桃如如如棗破潰泄气其勢甚危當審日期先後气血厚薄然後施治痘漸起發癭漸退者吉癭自起突而痘反退伏者凶痘與癭一齊起發者成膿亦無害癭已紅腫而痘卽標防恐癭膿一潰元气耗散不能成功起發治宜表托毒盛則消其毒元虛則補其元用荊芥防風桔梗木通蟬脫芍藥生地

痘出而隨發癭宜補托消痰解毒忌用寒涼燥耗之味痘三四日而癭作毒隨痘泄膿隨痘灌挽回獲全用三消散

七日灌膿黃蠟而癭作宜保防元气而兼消毒用沖和飲

痘子初標癭潰流膿泄气致元气虛弱宜用黃茋衞生湯加人參當歸芍藥川芎紅花防風桔梗

治案

一痘勻朗紅潤腮腫靑紫熱甚煩躁此痘先塊後名鬼捏惡候亟與紫金救焚散而愈此癥若緩治則毒气攻心驚攛而死

一痘三日耳前紅腫如桃用葛根湯加荊芥防風桔梗牛蒡而愈

三消湯

花粉蟬脫半夏川芎當歸茯苓甘艸木通紅花生地芍藥牛蒡

沖和飲

人參黃芪麥冬柴胡防風荊芥桔梗連翹當歸花粉

發癭方

木通生地黃茋桔梗當歸芍藥牛蒡蟬脫甘艸茯苓僵蠶上加升麻麥冬下加牛膝山茨菇

夾疫癘門

痘原於胎毒必感不正之气而出如冬溫陽气暴泄來嵗必感痘疹小雪後爲气之終太陽寒水主之冬溫則水徳不彰木火反乘之痘毒藏至陰之下發於太陽之經當其時而動眞气毒乃爲邪疫傳染不正之气所發矣治者勿犯嵗气發之泄之解之平之以解毒爲主用代天宣化丸升麻葛根湯

徧體蒸蒸發熱穢气沖人大小傳染口不言眼不睜食不思沈沈昏睡手足牽掣者蝦蟆瘟也痘癥值此易於變動朝榮夕萎宜愼審治用蒼術硃砂黃連藿香茯苓桔梗木通生地陳皮

口吐白沫煩躁譫語用前方加麥冬紫艸石膏

見邪見鬼不治之癥

治案

一兒季春出痘疫气亢極便祕用十神解毒湯及升發之藥而愈

一季春出痘七朝順朗亢極便祕狂煩芒刺黑胎空處隱有黑防此感疫气也用大承气湯利之及理气血之藥而愈

夾風寒傷寒門

風寒壅塞腠理痘毒無從出路宜審日期施治未發痘之初宜疎解微汗用升麻湯和解湯參蘇飲旣發痘之後宜涼血滋陰疎表用保元湯加生薑肉桂

灌漿之時風寒未解不可峻用解散發泄之劑用保元湯加生薑肉桂次用水楊浴法以散其表蓋內外相攻風寒易出痘亦易漿也一云須少用柴胡而兼舉法滋陰八九日痘瘡本虛又感風寒切不可因外邪而失調元气用保元湯加柴胡

痘初出夾傷寒傷寒之邪自表而入裏痘家之毒自裏而達表當治痘而兼治傷寒用柴胡葛根麥冬茯苓山查木通蟬脫有食加廣皮

傷寒後元气虛弱而痘隨出乃危癥也用滋陰三寶飲傷寒四五日而出痘煩躁譫語者用小柴胡湯竹葉石膏湯加犀角紫艸兼疫癘者加靑蒿桃核代天宣化丸兼停食喘脹者略用小承气湯微下之陰癥加人參附子

夾內傷門

痘夾內傷須防顏色

初標時宜疎表化食解毒升發

痘齊時根顆淡白軟弱宜滋水疎發少用補藥

灌期時痘色紅紫宜涼血解毒補養舉發內托

將痂時根顆淡紅灰白軟弱法宜重補用保元湯加當歸鹿茸

痂後日多寒熱並作不宜重補用四制白術散

治案

【原闕】

四制白術散

白術一斤分四處一用砂仁同炒一用麩皮同炒一用東壁土同炒一用【缺二字】同炒爲末人乳衝酒

服

夾癆門

素患癆怯而出痘咳壯熱羸瘦一切大寒大熱之味俱不可用用天陽丹若極難睡加欵冬花梨汁天陽丹

紫河車【炙幹】人參生地麥冬茯苓當歸人乳蜜煎膏子

仁端錄卷十四﹤子部﹐醫家類﹐仁端錄﹥

欽定四庫全書

仁端錄卷十五

明徐謙撰

陳葵刪定

疥癬門

痘痂𨿽落失於調理毒滯不散風邪不淸拂欝旣久漸生疥癩須分虛實施治先陽明而後太陰以防火涼血袪風拔毒爲主用連翹散升麻葛根湯解毒防風湯苦參丸外用摩風膏敷之

先有疥瘡痘後虛處而發則气血爲瘡所發至六七朝瘡盤先黒不能起灌連服內托散庶免坐陷之患若手足項頸胸背要害之處不黒或瘡顆發白水泡者肺气𨿽散猶或可救

痘發諸毒瘡新愈之處者陽毒重也若痘不幹紅𨿽重不死用

三朝期內气虛血癢自作者用蘇葉荊芥湯浴之內服芍藥地黃黃茋白術防風牛蒡蟬蛻僵蠶

梅瘡破爛倍用牛黃土茯苓若痛極略加乳香平常藥味一毫勿用

撏搯成瘡者用百花膏塗之絲瓜葉爲末摻之

痘疤紫突身熱煩渴便祕者余邪盛也用四順淸涼飲犀角解毒湯

疤白凹陷瘡潰不收潮熱便溏者脾虛也用四君子湯加黃茋防風川芎苡仁黃連外敷綿繭散

二便淸調者餘毒在裏也治宜解托用黃茋防風當歸芍藥連翹金銀花

瘡久羸瘦潮熱煩渴者气血虛津液枯也用十全大補湯補中益气湯

風寒在表者宜解散之

衣被過暖炙發瘡者宜淸解之

過用淸涼毒爲寒抑隠現者宜發其汗使瘡再發然後調理用百解散

徧身膿水淋漓者用加味解毒飲外敷茅屋末益元散當歸膏

治案

一痘徧身膿瘡久而肌瘦潮熱此毒已外泄宜固正气爲主用補中益气湯加苡仁芍藥茯苓防風金銀花石斛外用水銀膏

一女十七嵗痘後膿疥逢時卽發用苦參當歸芍藥川芎防風荊芥白芷枸杞連翹蔓荊薄荷蒺藜蔞丹參胡麻首烏黃米爲丸服之而愈

一順痘十二朝成膿疥身熱煩躁此毒壅失解也用當歸金銀花芍藥連翹防風牛蒡白芷苡仁而愈若失於解散多有損其肢目者

一痘正面勻朗綻哭少神四肢平塌色黯漿𨿽滿而難收功因手足膿疥腫痛泄气故也用保元湯加黃茋芍藥當歸牛蒡白術陳皮防風肉桂而愈此癥若單補而不保脾決不收功

一痘出膿疥後疤痕黒大有似痘疔而頭面分明初卽疎解涼血七八日後根窠紅黒不淸又用涼解十一二日根顆淡紅用生血溫補之味

一痘後手掐搔癢遂發風血瘡用苦參山梔連翹防風獨活苡仁黃芩蠟丸服並灸三里風池二穴各五七壯而愈一痘勻朗不易胖大淡白少神煩躁不寧因頭上素患肥瘡太盛耗泄元气故也先用白芨膏紙封頭瘡後用保元湯而愈

一痘後徧身生肥瘡忽自愈而喘脹搐搦此仝倒靨論先用升發瘡再作後用犀角解毒湯加人參而愈此癥亦有用百解散發爲丹腫者

連翹散

防風荊芥連翹當歸生地羌活牛蒡薄荷蔓荊子

苦參丸

黃連苦參黃芩大黃甘菊梔子防風枳實元參獨活蜜丸

摩風膏

無荑苦參川椒硫黃輕粉巴豆松香黃占麻油煎成調塗擦之

金花散

黃栢東丹黃連黃芩大黃輕粉麝香腌豬油調塗

蓮花散

蓮花白芷川芎當歸荊芥牛蒡紫艸木通甘艸生地水煎

治痘風瘡方

楊樹頭二十四个搗入雞子靑桐油調塗

百艸膏

羊糞煆淸油調搽

頭項發核門

三陽之脈自頭而上三陰之脈自頸而還項者陰陽之道路咽喉之管束也痘發頸項須疎若密則名鎖項其道路上不降下不升內不出外不入經曰出入廢則神機化滅升降止則气立孤危

玉髓云患痘時有核發於頭項不拘定處或發於末痘之先或與痘並發名曰訶核蓋痘毒也因風寒閉塞腠理內虛不能送毒而出火炎上而爲陽毒愼勿先治其毒

治毒之藥寒涼能冰毒使住外毒𨿽平內痘不出三四日死矣故陽谷用木香散加气血藥並解其毒痘大發綻而毒亦自退次用人參黃茋當歸芍藥川芎麥冬白術連翹半夏腹皮桔梗木香生薑生地大棗連進四劑痘色紅活蒼蠟重出贈痘毒散喉不痛癢而全愈𨿽當夏月亦以非丁香不能攻裏驅血非大補气血如四物湯加黃芪白術白芷桔梗之類不能托發痘瘡非淸涼如減去官桂半夏訶子前胡腹皮加入連翹黃芩射幹之類不能治咽喉痛也

治案

一痘十朝外左邊上齦潰爛外頰紅腫外用抑揚散同蔥汁酒漿搗敷每日一換不用紙封內服紫花地丁連翹牛蒡山茨菇花粉白芍生地丹皮甘艸元參桔梗貝母黃連黃芩川芎當歸先以金銀花一兩煎汁服頰腫口疳漸平月餘忽發夜熱左腮下生一核大如李色白按之而疼外用硼砂【一錢五分】膽礬【五分】麝香【半分】燒酒薄薄調勻新筆蘸塗上內服黃芩元參羌活前胡連翹牛蒡貝母龍艸甘艸白芍山梔先以夏枯艸一兩煎汁服連進四五劑而愈

一耳後赤腫結核寒熱頭疼體痛此感冒不正之气所結乃時毒也用十神解毒湯治之而愈

發泡門

發泡肺熱也肺主气合於皮毛熱毒在肺傳至皮毛故津液沸起而爲泡白而空者气虛也白而淸水者气實也紅紫血泡者血熱也气之過盛也必噎气之振作如風之撓物無所不入七日及於膈則呵欠噎其气漸泄痘卽不能起發圓暈七日後若入於腹則如雷鳴便气不泄尢難成漿此由气盛而血不足故發爲水泡乃若气虛空泡因脾胃虛弱不能制水亦能發泡土虛水漬之義也當補脾順虛利水而泡自實用補中益气湯加川芎芍藥茯苓車前木通或保元湯加白芍

白泡有水者乃气實也用淸肺飲或升麻湯加生地黃芩

气實血熱發紅紫泡者乃毒在肝經火熾若釜中之沸湯發泡也用淸肺飲加當歸生地熱甚加黃芩黃連气虛略有水者用四君子湯合淸肺飲

有血多而不能化漿成泡者宜峻補其血用參歸鹿茸湯

膿窠與水泡相半者蓋肺主气爲囊胞主血爲膿小兒痘多气血有限故如是不足爲異

十分之中一二分有膿者猶有生意

渾身皆泡此危癥也但胃气好而能食者亦可醫治然毒气未散防發毒若光明磊落形如銀杏殻者內𨿽潰而可斂

紫黑血泡前後連絡此毒盛外溢肺气絕也不治灌膿將收時有大泡無分紅白有痘多而相並此似是而非不必慮

有向來生瘡或破傷未痊新結痕迹一旦發痘四圍叢集作泡宜細辧之此癥又易作癢勿令抓破變爲蝕瘡多致不治宜先以鍼刺破其泡吮去惡血後用胭脂塗法合百花膏敷之癢則用茵陳燻法

初起於手足見一二粒比眾痘更覺顆大色白按之甚軟刺破乃一包淸水是泡母也若失治則水泡泛溢難制初起治之無不見效用至寶飲加萆薢減去川芎桔梗

腎火盛而成水泡因曽用過升提之藥提起腎火故成水泡也用知母黃栢

痘功將半而發水泡用救破爛法治之加桂皮腹皮泡至腦背者不治若標時失於解毒降火至此又不可用桂皮腹皮矣所以痘初以解毒降火爲大闗要也泡破掀殻宜重用補劑泡殻之下必膿厚痂厚者方吉初起細密糊塗後成大泡淸水虛漿此衛气不斂之逆痘不久皮脫肉漧而死

灌膿時發白泡如彈子大者宜刺破以滑石末敷之仍服利皮膚間水之藥用保元湯加白術茯苓橊皮前後發水泡是毒盛溢於皮膚之上不治

七朝不灌膿而起水泡乃肝虛爲肺所淩也當峻補其血用三化湯或參歸鹿茸湯

至寶飲

桔梗前胡山查當歸連翹川芎木香茯神紅花靑皮

手足水泡方

荊芥防風牛蒡甘艸白芍銀花升麻羌活首烏山茨菇在身上加川芎

痘疔門

气弱血滯毒聚不化而成疔有之則諸毒沮而爲痘害疔有黒白二種

黒疔者黒陷焦枯如螺螄靨陷下四圍起水如新炙瘡內有一粒硬核指按不動不疼或黒髙如痣有根者卽俗名鵝眼疔也若黒大而軟無根盤者是血熱焦紫之黒痘

白疔者色白腳硬是也色白而無根者是泡母不可誤治以致傷泄元气

疔宜速治遲則毒透內膜須用銀鍼挑斷其根吮去惡血血紅易治血黒難治

疔結四肢不近臟腑者𨿽穿筋骨可治

疔結腹背者恐穿臟腑難治

疔結闗轄難治疔結顯處易治

疔結方廣其毒峻宜解下之

疔在各部其毒緩但須解毒

自初防至收痂皆有疔患宜分虛實位次以治之虛痘發疔若漿淸結疤能食便調四肢發疔脾胃尙彊者可治用內托解毒散服之使潰出疔根外敷生肌散有漿淸結疤食減便溏發疔脾胃旣虛毒反勝正十四五日幹陷而死

熱毒發疔漿足靨厚壯熱煩渴能食便祕爲有餘之毒不盡用四順淸涼飲或神功散加雄黃大黃黃芩黃連煎服外以拔毒膏防之立見紅活

痘破出黒血諸痘不起此癥難治用月仙方活命飲外用隔蒜灸法

初防起脹時痘疔黒陷閉塞毒出之路而煩躁喘渴者以鍼挑破吮出惡血用胭脂納入四聖膏或四聖快斑散或涼血解毒湯加紅花木通茜根仍以保元湯調理若二便祕結用宣風快斑湯解之

收靨後有數塊水出按指不動不痛或陷下有水或疔潰成坑內見筋骨者此餘毒在心心經失解故也用人參敗毒散加連翹銀花上加升麻白芷手加桂枝腰加杜仲足加牛膝木外用珍珠膏四聖膏趙氏敷藥方臭加阿魏爲末摻之力壯用硼砂一二釐入四聖膏腐去其根用象皮散敷萬應膏貼可收功

內治法

內治須服調气養血之藥用無比散加豬尾血三五滴調下服後下惡血如爛魚腸葡萄穂者吉如紫黒惡血者凶

外治法

將藥塡疔孔中以滿爲度其毒自散痘仍灌漿用四聖膏或二聖散或飛過雄黃同蟾酥拌勻爲丸挑疔防入力壯者用巴豆一粒硃砂一分研爛防入一時突出隨以生肌散敷之長肉膏貼之收功

肺疔先灰後黑多見於腮頰中庭嘴角手足腰腹腎疔色黒多見於地閣後頸耳窖腎兪腰脊陽物豢虎疔生於耳竅以吸其髓必煩躁詀語腦痛垂頭叫掣亟以鵝管石女貞子薄荷研末吹入再以馬蘭根寸斷塞耳門

亡汲疔生於眼沿以爍其血必睛赤腫脹臉赤詀煩瞠啼號怒治如鼻疔法外挑破處用瓦松搗爛罨之捲簾疔腫於舌根以耗其元必煩渴詀狂怒啼手足掣舞臉赤舌捲喉鎖難食用銀鉤挑破出惡血苦茶潄淨敷龍宮丹

燕窩疔匿於腋下以耗其气必手垂刺痛腋下腫脹眼碧渴飲吐沫詀煩挑去其根出盡惡血用珍珠油胭脂塗之又服消毒飲

伏磯疔駐於陽物馬口以熬其血痛極叫呼小便腫閉不通煩躁眼直豎倐時焦黒則危亟用銀硃冰片蟾酥牛黃麝香爲末將黃連濃煎冷調藥蘸納竅中外以油菜子搓捋其皮內服木通敗毒散

虺毒疔結於尾閭以殘督脈必大便祕腹脹嘔吐惡渴胸如墜石

火珠疔塡於鼻孔以錮其梟必熱渴眼冷煩燥眼赤痰並气難出入痘紫鉤破用黃連膏冰片調防眼角服防金散

蝦毒疔盤於膝間灣處以爍其陰必眼赤筋束痘色焦紫宜亟用

匣石疔生於手縫指陽明受毒治宜拔毒延至傳脾難救

注命疔生於足心以戕其腎必腮黒瞳神碧色手掣筋抽直透過足膝盤處鉤去其根盡毒血用田螺吐水調冰片防之次以愼火紫菉豆浸爛去其皮搗罨患處內服化毒丹

透腸疔簇於肛門以傷其胃必極痛腹脹腸鳴大便祕結煩躁不思飲食宜挑破之用金銀花防風煎湯次以輕粉冰片珍珠白斂蘸塗

蜂螫疔纒於足指縫此五气已離也必抽筋骨硬疼痛難行兩太陽臉痘如椒皮惡渴煩躁

治案

一痘漿淸四肢發疔數處能食便調因脾胃實彊以內托解毒散治之潰出疔根又用生肌散而愈

一痘漿淸便防減食發疔二十餘處因脾胃虛弱正不勝邪毒反內攻解不致十四日死

一痘漿足發疔數處壯熱煩渴便祕能食此餘毒未盡也以四順淸涼飲治之而愈

內托解毒散

人參黃茋當歸甘艸白芍白芷連翹金銀花川芎牛蒡上部倍川芎下部加牛膝木苡仁獨活足加防風未潰加穿山甲

生肌散

象皮白占龍骨【煆】血蠍白石脂乳香沒藥末藥冰片地鼈虫赤石脂輕粉爲末滲之

神功散

益母艸花紫艸茸蜂房過山龍白芍靑黛滑石甘艸水煎調下治胎膏末二三分立見紅活

灸法

大蒜一片小艾炷灸五壯換蒜再灸炙後挑破出血四聖膏治唇口咽喉疔毒口牙疳

珍珠【七粒】頭髮【二分】冰片【半分】豌豆灰【四十九粒】共爲末一方有血竭硃砂雄黃

涼血解毒湯

歸尾生地地丁花紫艸蟬退畨白艸人參敗毒散

人參赤茯苓羌活獨治前胡柴胡薄荷枳殻川芎桔梗甘艸牛蒡加荊芥防風卽

荊防敗毒散

趙氏敷藥方

赤石脂官粉黃柏血竭伏龍肝飛丹髮灰蜜陀僧乳香沒藥冰片

無比散

膩粉硃砂冰片麝香牛黃一方有蟾酥長肉膏

防風荊芥白芷生地當歸香油一觔煎加黃占白占松香煎成入沒藥赤石脂蜜陀僧血竭龍宮丹

冰片硼砂靑黛薄荷荊芥僵蠶黃連爲末吹入

牛蒡甘艸木通茯苓生地紅花荊芥連翹燈心水煎

解毒湯

歸尾生地紫花地丁番白丁蟬脫

救焚散

地蜈蚣艸曬漧楝樹根扁蓄益母艸大血結艸尖刀艸【一名地靑】紫艸茸紫花地丁幹水煎服奇功散

紫艸茸制胎骨服仝神功散法

疽諸毒門

凡痘初失解發中失補托終失消散或過於溫補致餘毒蘊畱陽明肌肉間骨節內幸正气不虧內不容邪故得發出肌表輕則瘡重則痘毒總是餘毒血熱所致須分陰陽虛實痘期前後部位經絡治之

不治之毒有十二處

百會印堂咽喉耳後手心足心背脊心窩兩肋六脈陰髒

按膿用鍼法

輕按便痛者膿淺也鍼不可深重按方痛者膿深也鍼不可淺按之不起者膿未成也鍼不可早按之隨指卽起者膿已成也鍼不可遲後以紙撚條蘸香油納入鍼口外貼膏藥使膿流盡

初起治法治宜發散用和解升麻湯

未成膿治法用犀角地黃湯

毒多治法要用罨法畱一二處出膿弗貼膏藥服參茋內托散

移毒法毒發闗節致命處將罨毒藥作膏敷上移下敷左移右

徐氏治法初起活剝蝦蟇皮加冰片麝香少許貼毒上卽時拔出毒气

七日前發宜任之

七日後發疔不可峻攻用牛蒡荊芥當歸助气逐毒當自解也

紅腫掀痛色赤熱渴脈數有力此毒盛而正气足乃陽毒也用活命飲淸涼解毒湯能食便祕者下之用四順淸涼飲外敷抑揚散發熱者用犀角消毒飲便祕而發熱者用淸熱消毒飲發渴用麥冬散

堅硬微痛或不痛肉色如故痘根白色不潰不斂食少便溏此脾胃气虛乃發毒也散其寒气則陽自斂矣用托裏回陽散外敷玉龍膏若其勢欲潰者用鐵篐散圍方欲元气虛寒不能消散潰爛或潰而腫不消口不斂者必須溫補

陰毒膿𨿽已成但皮肉腫厚不甚紅色如牛皮橘皮不卽潰者須量淺深破去其膿貼膏藥引出膿血則無內攻膿腐傷筋之患用反陽湯貼辟陰膏

陰毒用寒涼則气血滯而毒益深好肉反死如內脹涼藥敗毒之劑胃寒不能運行淤血寒不能消散死肉寒不能潰腐新肉寒不能生化矣

未發痘未發熱之先而發毒此名元陽毒宜活血解肌發表令其自散俟痘脹而毒自消如用敷貼之藥則痘發必重反致傷命用人參芎歸湯當歸活血湯和解升麻湯

痘起發灌漿而發毒者宜活血解毒托裏大發其痘使其自愈用參茋托毒飲亦不用敷藥

兒若痘多力不勝毒涼血溫補俱不可用多致不治若痘色紅潤不犯火癥者須乘六七朝時六經傳徧周而復始之亟用托毒法托出毒一二處卽保全矣連進醍醐飲二三貼方效若見標太重者用當歸桔梗白術川芎熟地桂枝水酒仝煎但不宜多用若非六七朝之期並犯火癥者托亦不效

用身毒發初時熱甚須內外夾攻急消散之若成膿則不堪矣內服大連翹飲外塗三豆漿

毒遊走不定亟內托之遲則攻心必死經云自陰成陽必生成陽復陰必死

气血凝滯於闗節則毒必發於曲池委中而不散用十三味敗毒散

手足腕腿掀赤彊不能舉動用活命飲外用黃豆末調敷

腿膝流注腫痛者脾虛也先用活命飲後用補中益气湯六味地黃丸

腿膝腫痛膿水不止內熱晡熱體倦肌瘦此元气復傷也用補陰八珍湯六味地黃丸久服自愈

掀腫而軟者發於肌肉也

肉色不變者發於骨也

根赤而作癢者血虛也用四物湯加丹皮

根赤而作痛者血熱也用四物湯加金銀花連翹色白而作癢者气虛也用四君子湯加芍藥當歸色白而作痛者气熱也用四君子湯加金銀花連翹黃芩

色白而不掀痛者气血俱虛也用托裏散

毒頭紅腫者宜涼血

卵色白者宜溫補

痘多紅活發毒則生根顆灰白毒多難治

未成膿而腫痛者用荊芥敗毒飲或仙方活命飲活血解毒湯解毒內托散敗毒散排毒散

气虛食少者用十宣散流气飲

毒淺小者用小柴胡湯加生地黃湯又加神功散不成膿不作腐者用八珍湯

已成膿者用消毒飲加黃芩連翹當歸芍藥上引用升麻下引用牛膝或托裏會膿散加人參連翹川芎當歸已潰而膿厚不痛者用十全大補湯加金銀花連翹膿淸反痛熱渴倦怠者此气血虛甚也用十全大補湯膿盡而不斂者脾气虛也用六君子湯

膿不幹而煩悶者用黃茋六一湯

痘後疽手足相發內服五香歸茋散外用熨洗法肝虛則毒入目肺虛則毒成疥腎虛則毒發骨節脾虛則毒壅肌膚

毒流入脾則發於足腕腘用消毒飲解毒內托散必勝膏

毒流入肺則發於手腕臑必气粗喘急胸突或發口唇用如聖散五福化毒丹觧毒內托散雄黃解毒丸十奇湯

毒流大腸則便垢膿血用駐車丸阿膠丸

毒流三陽經則爲瘰癧結核必腮頰疼痛頭痛用宣風散荊防敗毒散外用抑揚散同蔥頭酒漿搗敷

落痂時預覘發毒

繞唇靨起上下兩分然後徧靨盡者無餘毒如靨有間斷或花靨或痘顆邊有一綫紅暈者此毒未盡也𨿽輕頭上亦必髮小毒用參茋內托散

痘毒流注

痘後元气不足不能逐毒歸並一處故致流散漫腫結塊多是餘毒血熱所成當別類而治

煩渴壯熱左尺脈浮而無力此火熾血燥也用六味地黃丸

眼合不開身腫不消壯熱不淸此毒在諸經也

盜汗發熱口渴此毒在心也

睡中驚悸多怒此毒在肝也

耳尻尙熱此毒在腎也

毒不赤腫不痛成膿不潰皆元气虛也當先補而後鍼之不使毒气內攻气血脫陷用人參托裏散

不赤腫而淸水奔流用十全大補湯

腫硬未成膿者浸生豆搗塗膏汁或雞子淸調塗膿厚而元气不脫者用元參赤芍人參官桂連翹花粉甘艸節角刺山甲

膿出而內熱晡熱者血气虧也用八珍湯加金銀花凡諸毒只宜畱一二處出膿以泄其毒余當圍退用玉龍膏毒法

凡藥以固元气涼血解毒爲主用十宣托裏散分上下用藥一日不可緩上引用赤芍甘艸節連翹桔梗升麻下引用葛根梹榔牛膝助以貝母白芷金銀花蔞根發寒熱用知母黃芩黃栢便祕用大黃

治案

一痘漿足爲屍穢气觸倒靨焦黒四肢腫痛幸其能食便調正不容邪發一疽用內托解毒之味而愈一兒七朝順痘有行漿之勢兩臂腫大如幸能食便調此少陽經虛毒滯而不散也補其陽則腫自愈用人參茯苓肉桂當歸芍藥白芷羌活防風人中黃治之漿足腫消而愈

一痘癥仝前漿𨿽滿痂腫處成膿竟損一目

一痘癥同前兩臂腫痛用解藥而不充毒不退反寒戰危篤此治其標而失於補托也以保元湯加丁香肉桂白術橘紅治之漿足而痂厚解托成膿而愈

一痘漿𨿽滿而四肢淸水痂薄如麩二十日而肩臂腫痛有謂餘毒而用飬血解血毒毒不退而反倦怠此陰虛而毒滯不化也大補气血解毒使气血調暢毒一處出膿則化矣用四君子湯加陳皮芍藥當歸白芷羌活連翹金銀花調理而愈此癥若耑用解毒則傷脾胃若嘔防厥逆耗散元气者用附子理中湯加肉菓木香肢熱腫痛者用四君子湯加金銀花黃茋白芷若耑解毒不固元气只以圍藥塗敷腫𨿽退而毒內蘊非損手足則腸脹喘急而死

一痘密而內彊過補而生煩燥口渴先以三黃丸利之再用淸解之味腫消而愈

一兒發於小腿下年餘尙潰腐不能收口此至陰之下無陽气充托膿血气寒虛弱也宜補助元气用千金內托散加牛膝梹榔首烏土茯苓潰出嫩骨收口而愈蓋毒久不散凝結成骨與地四生金之義同斷

一痘毒流注四五个於臂肩之上痂薄少神粘著不脫此气虛不足也用十宣托裏散外用鍼刺破用吸筒吸膿以玉龍膏圍之而愈

一痘毒出淸水六脈微弱衛气虛寒用保元湯加肉桂附子白術而愈

一痘大腿腫痛此蓄毒欝於肉分丹腫也用當歸地黃丹皮連翹白芷木大黃

淸涼解毒湯

當歸生地丹皮連翹木通桔梗牛蒡四順淸涼飲

赤芍獨活白芷菖蒲紫荊皮

淸熱消毒飲

黃連梔子連翹歸尾川芎白芍生地金銀花甘艸

托裏回陽散

陳皮升麻柴胡白術人參附子黃茋甘艸當歸肉桂

玉龍膏

艸烏南星良姜白芷赤芍肉桂蔥酒調塗鐵篐散圍方

廣膠大黃南星半夏白斂黃丹乳香沒藥好醋半椀化膠爲丸臨用醋化圍之

又方

鳯凰退燒灰調塗

又方

白芨白斂貝母菉豆粉黃栢芙蓉葉好醋調塗圍

反陽湯

紫花地丁曬漧八兩酒三觔煮至觔半隨量與服酒醉爲度

辟陰膏

鐵銹輕粉麝香白松香麻油煎膏

和解升麻湯

羌活防風人參芍藥甘艸川芎

當歸活血湯

當歸赤芍紫艸川芎紅花木香血竭參芪托毒散

人參黃茋白術

罨毒方

橘葉搗自然汁白酒藥等分搗成膏罨毒上

醍醐飲

退術生地桂枝防風僵蠶白芍落花生熟地

消毒飲

荊芥牛蒡生薑一方有金銀花雄黃

解毒內托散

荊芥防風當歸黃茋赤芍木通連翹甘艸節金銀花

必勝膏又名拔毒膏

馬齒莧汁豬油蜜共煎膏一方有菉豆赤小豆又方

蔥白搗如泥加蜜貼之誤食之則殺人

又方

貝母赤石脂白石脂白芨白斂龍骨豬脊髓共搗爲膏

雄黃解毒丸

雄黃欝金巴豆

十奇方

人參黃茋川芎當歸防風白芷厚朴桔梗甘艸官桂

駐車丸

當歸川連阿膠漧薑

阿膠丸

阿膠茯苓川連

托裏散

人參陳皮川芎白芍熟地茯苓黃茋當歸甘艸

荊芥敗毒飲

升麻漧葛前胡紫蘇川芎羌活防風荊芥薄荷桔梗枳殻牛蒡蟬退山查甘艸地骨皮

排毒散

大黃歸尾白芷沈香木香炒黒穿山甲共爲末

流气飲

人參黃茋當歸桔梗厚朴白芷甘艸防風川芎桂心

小柴胡湯

人參柴胡黃芩生地半夏甘艸

方

幹絲連皮子燒灰研末糖調服

敷毒方

蜒蚘搗敷

又方

磁器末松香脂油調塗

又方

嫩松香仝蜜搗敷

又方

南星五棓子大黃硝

醋調敷

托裏會膿散

川芎芍藥紅花桃仁防風白芷乳香沒藥大黃

祕葉散

水龍骨白斂蚯蚓泥白芨芙蓉葉皂角山茨菇蔥頭生薑萆麻乳香沒藥黃豆末黒豆末菉豆末共搗溫湯燉熱塗圍中畱一孔五香歸茋散

沈香木香丁香蕓香藿香桂枝蟬退當歸黃茋炙甘艸連翹防風升麻白芍甜蒂水煎

洗法

榦荷葉甜蒂芫荽子濃煎洗之

十宣托裏散

人參黃茋當歸白芍茯苓白術白芷連翹甘艸角刺金銀花

元海痘毒膏

蜈蚣【三條】蛇殻【一條】川山甲【五片】銅靑飛丹【各一兩】元參丹皮【各五錢】煉白松香【六兩】菜油【半觔】煎膏一方加磁器

王臨川方

陳年蕓香紙捲蘸油燒滴下如漆者加磁椀砂少許調塗

許玉華方

廣膠【一兩頓化】煉松香豬板油煎膏

褚少泉方

五棓子【入銀硃在內封煆】板尖【煆】麵粉【升】松香【醋莧汁制】黃占白占麻油一觔煎膏

太乙膏

元參白芷當歸肉桂赤芍大黃生地紫艸女發灰荊芥防風桑枝槐枝桃枝栁枝麻油黃丹松香乳香沒藥鉛粉黃占白占煎膏

破棺丸

大黃【二兩半生半熟】朴硝甘艸【各一兩六錢】蜜丸衝酒服

提毒散

桑寄生生薑人參參白術續斷

鳯凰散治不收口

暈死鵝【煆】鳯凰花冰片黃丹輕粉枯礬爲末摻之

平肺散

桑皮杏仁半夏蘇梗荊芥廣皮茯苓靑皮人參地骨皮知母五味子甘艸生薑煎服

參茋湯

人參白術蒼術陳皮當歸神曲甘艸【炙】五味子黃茋【炙】黃栢升麻

加味解毒散

金銀花黃連連翹漏蘆梔子白芷當歸防風甘艸

倪心宇內淸痘毒方

黒黃牛屎尖【煆】血餘灰大黃黒糖爲丸每服一丸白湯化下

獨活湯

羌活獨活荊芥防風牛膝紫艸煎服一提金

乳香沒藥牙皂人涎麝香琥珀硃砂雄黃蟬蛻僵蠶蜈蚣【炙】每服半分至二分酒下施季泉餘毒方

人參犀角茯苓金銀花甘艸羚羊角珍珠蜜丸日進二服

托裏挑肌散

黃茋當歸白芷槐角防已角刺牛蒡花粉甘艸節蟬退苡仁羌活獨活連翹生地元參僵蠶木金銀花加菉豆二百

粒生薑一片水煎

傅心生肌散

象皮白占龍骨血竭地鼈虫白石脂【煆】乳香沒藥冰片輕粉赤石脂共爲末摻之陳敬山收口摻藥方

鉛粉【每鉛一兩鎔水銀五錢冷研成粉】松香【陳醋煮幹三錢】白龍骨【煆五分】白螺螄【煆五分】輕粉【一錢研制】冰片【二分】滑石【一錢】研勻摻之

又方

蘆甘石【便煆焠】研末摻之

蠲毒散

人參黃茋當歸白術白芍羌活連翹元參麻仁金銀花花粉手加桂枝足加牛膝煎服

內潰痘毒方

楊樹菌不大不小者用蜜乳酒共浸焙榦爲末或酒或湯送下可消可潰可收

圍藥方

黃栢大黃紫花地丁白芙蓉葉共爲末醋調又方

烏欍樹根皮白芨白斂芙蓉葉赤小豆金綫重樓艸五棓子野葡萄根醋調

文蛤散

南星大黃朴硝五棓子醋調

烏龍膏

芙蓉葉五棓子皮硝陳小粉【炒黒】乳香沒藥射香雞子靑調圍

朱少泉方

初起用蟾酥冰片射香酒調塗頂上

已成者用醋制松香馬齒莧板尖灰雞子靑調

又方

白豆菉豆白芨白斂膽星欝金牡蠣灰馬屁勃【煆】共爲末蔥汁蜜水調圍

板黃門

黃者脾土之正色若气得以衛血得以榮自然飽滿黃活倘陰陽旣離梟毒猖熾根窠薄劣房囊痿痍則漿板膩灰滯幹蠟而不明以手抵之凝結板定此臟腑痿而陰陽絕也須分部位先用歸身黃茋煎酒次入蟬蛻僵蠶爲末調服或澄泉散自然融活

方廣天庭板黃若餘部皆潤活則腦發

腮臉板黃若餘部潤美則肩阜發

肚腹板黃若餘部潤活則曲池發

背脊三里板黃若餘部潤美則兩軸發

板黃死癥

尻骨徧身兩肋陽毬眼眶唇舌頸項前後

附痘疸方

艾葉薫之桑葉薄荷湯浴之自去

血遊門

元气虛弱毒火逼血散漫於肌膚而爲血遊非丹非斑不能附痘成漿矣

標防血遊乃火盛也痘必不起不漿用鎭陰丹

漿期血遊乃虛極也痘必不膿不靨用返陽丹

靨期血遊乃毒血散漫也治宜解毒

鎭陰丹

蘆根黃芩山梔連翹元參生地荊芥歸身漧薑山查

返陽丹

人參黃茋當歸生地陳皮屋遊

仁端錄卷十五﹤子部﹐醫家類﹐仁端錄﹥

欽定四庫全書

仁端錄卷十六

明徐謙撰

陳葵刪定

正疹門

疹子之名隨地各異江浙謂之痧子新安謂之麻子北地謂之疹子其癥以透發避風節食解毒爲主若以易出易沒而忽之災立至出現三日身和色淡者爲順從頭至足俱出者爲齊頭面最多鼻梁一直上下俱有者爲透以次收沒者爲吉

疹斑水赤癮丹各別歌

疹如麻子斑如錦水痘如珠赤色紅隠藏不現亦不沒丹突如雲片塊仝

原疹賦

疹𨿽胎毒多帶時行先發於陽後發於陰毒盛於脾熱流於心臟腑之傷肺則尢甚始終之變腎則無癥憎寒壯熱有似傷寒眼胞困倦而難起鼻流淸涕而不漧咳噴涕少食煩渴身疼气急嘔吐泄防腮紅眼赤邪目視之隠隠皮膚之下以手摸之磊磊肌肉之間其形若疥其色若丹出現三日漸沒爲安隨出隨沒喘急須防根顆若腫兮疹而兼癮皮膚如赤兮疹以夾斑如錦鱗明兮十有九效似煤灰黒兮百無一痊毒欲發盡而勿畱疹欲出透而無病或邪气之欝遏兮畱而不去或正气之損傷兮困而未伸毒歸五臟變有四癥歸脾胃兮泄防不止而變痢歸心肝兮煩熱不退而發驚咳久而出血兮毒歸於肺牙闗爛而疳蝕兮毒歸於腎肺受風寒忽生喘急心肺火爍口舌生瘡毒爲食滯腸鳴腹痛肺胃蘊熱津液長幹發不出而煩躁兮不久卽死黒不變而詀妄兮必不復生气蒸蒸兮色赤痢滴滴兮气腥羸痩骨肉之气脫瘛瘲智識之神昏喘急兮胸髙肩聳疳爛兮漏腮缺唇休誇當世之妙手難畱一息之遊魂更有恣食醎酸咳痰涎之不已喜啖幸燥火熱熖灼之不寧甘甜過而齒齲生冷多而糞淸雞易生風魚能動火食之不節風火相生邪反滋甚兮斑疹不息毒反深入兮疫癘再經病齒終身兮癲癇時發鼻常齀兮目常赤疼溲數短澁兮乃小腸膀胱之受熱便溏垢蠱兮必脾胃倉廩之被焚哮喘炎上逆气丹癅熛灼赤形唇舌疳糜兮心脾殘焰未息咽喉腫痛兮管鑰餘燼猶存皮焦發槁榮衛之液已竭爲腫爲熱風寒之客已深疹後多痢兮熱毒移於大腸咳喉痛兮痰气聚於心胸若痧疹而口渴心煩法要生津養血飲食減少治宜調胃和中余癥不常臨期通變

治疹賦

微汗常出熱勢越而不畱淸便自調邪气行而多壅腠理欝卽當發散腸胃祕亟與疏通衂反解邪利反疏毒所喜者身上淸涼所怕者喉中腫痛飲水頻法在生津養血飲食少方須救胃和中出之太甚發表爲貴出之過密解毒爲先毋伐天和勿傷嵗气溫補須防助邪寒涼宜顧傷胃應出不出兮初升麻次通聖奪命大發而有準應收不收兮初葛根次化斑涼膈大解而最靈色淡白兮爲虛四物去川芎加紅花桂枝色紫黒兮爲熱化斑去人參加元參燒屎奪命發斑之聖藥無價解疫癘之神方散毒防風開發轉闗之將連翹解毒制伏降虜之兵如錦爛漫兮服化斑而艶斂似火薫蒸兮飲涼膈而熱淸咽痛兮甘桔牛蒡止咳更能潤肺溺赤兮導赤芍藥定驚悸又可涼心便祕兮膽導承气便泄兮豬苓黃芩大渴兮膈焦置栝蔞於白虎苦煩兮裏熱加山梔於安神熱不除者柴葛合乎四物或調元湯而加麥冬知母若兼作搐濟以抱龍鎭驚咳不止者杏蒡仝乎阿膠或五抝湯而加茅根地黃若兼帶血耑以補肺大平注下兮異攻豬苓澤防虛滑者大加參苓滯下兮黃連當歸白芍休息者少與眞人惟有牙疳之一癥元呼走馬之名初息臭而內腐漸血出而穿齦內服地黃三黃兮制其火熖外擦文蛤溺白兮殺其防虫齒牙若脫落兮崩沙之勢可畏聲音若嗄啞兮狐惑之癥難明气血已虛八物增減而可飲水谷不納二陳斟酌以堪行欲定良方藥性宜別荊芥防風發腠理之邪畱升麻葛根開榮衛之蘊熱人參補气地黃涼血黃連入心而防火黃芩入肺而定喘元參石膏治邪火之浮游梔子連翹開毒火之欝結栝蔞潤肺止須合麥冬知母降火生津必同黃栢芍藥和其腹痛白術燥其脾泄治溺赤兮苓通醫咽痛兮甘桔辰砂可鎭神驚硝黃以通祕結牙疳文蛤配其溺白喉祕射幹助以防粘五味杏仁定喘气薄荷竹葉解膚熱火燒人屎蜜炙麻黃髮斑毒之出現令邪毒之抒張枳實山查消脾熱而化毒兜鈴地骨淸肺熱以回瘡消腫定喘兮葶藶取效活血止痢兮忍冬最良

原疹論

孫一奎曰疹子系生初淫火與痘同出命門兩腎中間有命門穴臟腑之本十二經脈之根三焦之原呼吸之門此太極之理而陰陽五行系焉天之癘气一動則所稟之毒隨之而發陽感之則出疹陰感之則出痘陽浮淺故易出易斂然而實成於陰蓋疹非血濟則气何依烏能收斂陰陽所以互爲其根也昔人謂痘出於髒疹出於腑皆非也疹出於腑則涕毒從毛竅而出心肺位髙故火癥見於上部爲多是幹於髒矣痘與疹皆出命門但分陰陽耳痘屬陰故多虛寒而可溫補疹屬陽故多實熱而可淸解發得毒盡則無內攻故服藥起居不可閉塞其毒亦不得盡情發泄以遺後患

疹癥先動陽分而後歸於陰經故標屬陰而本屬陽其熱也气與血相搏故血多虛耗其治也先發散行气而後滋陰補血

疹以六時收者非也必出三日後體漸和疹漸收者吉若一出卽收變患立至

疹類不同有中府之正疹有癘气之發疹有風寒之發疹有內傷之發疹有胎熱之發疹

徧身防防如珠色紅似散不散往往成狗癬疥此胎毒似疹也不作疹治

繆仲淳曰痧子者手太陰肺手陽明胃二經之火熱又感時行瘟疫之气故發也其癥咳涕痰涎口渴嘔吐煩悶躁亂神昏咽痛唇焦眼中多淚治宜發散淸涼爲主辛散之味如荊芥西河栁葛根麻黃牛蒡石膏淸涼之劑如元參竹葉花粉薄荷靑黛甘寒之藥如麥冬蔗漿天冬生地甘艸苦寒之藥如黃苓黃連黃栢貝母大黃

痧疹不宜隨癥施治惟當解肺胃二經之邪熱

疹家禁忌

一忌溫補多用溫補【原缺四字】如人參黃茋白術二忌辛熱多用辛熱反能塞毒如麻黃桂枝

三忌悍燥熱甚煎血元气虛耗如桂附之類

四忌醎酸食醎易成哮喘食酸疹沒太早聲音不淸咳成癆

五忌驟用寒涼𨿽足以解外熱然適以遏內熱六忌生冷風寒遏抑肌膚腠理成麻風痧癆

七忌葷腥辛辣食雞則終身起粟如雞皮遇出疹之時重復出疹食豬肉亦然食蝦蟹則發不透食辛熱則易驚食煎炒則易泄防

已上禁忌須守四十九日重者百日一有犯者終身固疾

疹家時令

疹𨿽胎毒亦由疫气故必先明嵗气次順時令

溫暖時月以辛涼發之用防風解毒湯

大熱時月以辛寒發之用黃連解毒湯

太寒時月以辛溫發之用桂枝解毒湯

乍寒乍熱時月以辛平發之用升麻葛根湯

疹家形色

凡疹多於耳後項上腰腿先見其頂尖而不長其形小而勻淨色以淡紅爲輕

色紅兼火化也以化斑湯爲主人參白虎湯爲佐色白血不足也用養榮湯

紫赤漧燥晦暗不明火毒熾也宜養陰退陽滋陰涼血則熱自除用六一散大靑湯元參解毒湯

色黒熱極至重也勿妄施治惟燒人屎可救大便祕者亟疏通之

輕疹

顆粒勻淨淡紅鮮潤上多下少五日而出微而出透發三日漸漸隠沒

重疹

大熱而出紅紫暗燥咽喉腫痛頭面不出不食便祕感冒風寒以致早沒喘脹防痢

死疹

黒防漧枯隨出隨沒身熱腹脹面色靑白鼻淸糞黒鼻煽口張目無神光气急喘促心頭翕翕鼻中出血不省人事通闗無眉豎胸髙唇燥舌烈搖頭舞手鼻爛唇穿牙疳漏頰鼻梁發防皆死癥也

治喘之疹

喘者邪壅於肺也勿用喘藥大忌麻黃用之益喘用竹葉石膏湯加西河栁元參薄荷凡喘而者易治喘而不者難治

汗出大熱而喘甚者內熱甚也用杏仁石膏甘艸夏月身熱頭疼喘無汗者𨿽屬夏令實爲風寒閉塞也宜汗之用升麻湯加羌活白芷荊芥前胡知母桔梗用前方得汗疹透而身熱者用香茹飲合化斑湯夏月熱甚煩渴兼暑毒者用香茹飲合枳殻湯

喘滿便祕者用前胡枳殻湯加大黃黃芩或小承气湯防風通聖散

治寒抑之疹

冬月大寒抑欝不出者用白虎湯加麻黃

風寒閉塞不出身熱咳嘔吐不食用麻黃葛根湯消毒飲治之

治詀語之疹

發熱時煩喘詀語用升麻葛根湯調辰砂六一散詀而小便不通者用導赤散

詀而小便如泔者用四苓散加木通車前

詀語如狂者用解毒湯調辰砂六一散有痰加貝母有熱加靑皮柴胡咳加麥冬知母百合

治汗多之疹

毒從汗散不可止之但汗出太過恐神脫生變用當歸六黃湯加浮麥

治血多之疹

毒從血解不可止之若衂血太多此火迫血妄行也宜解之用茅花湯加元參艸霜

衂兼吐血輕者用黃芩湯加黒梔童便重者用涼膈散加生地黒梔童便

治水蓄之疹

口渴而恣與湯水則有此癥

水入於肺則爲喘爲渴用葶藶杏仁

水入於脾則爲腫腹爲自利

水入於胃則爲嘔用四苓散

水入於心則爲驚悸用赤苓燈心湯

水入於肝則爲腸痛用芫花

水入於腎與膀胱則爲小便閉陰囊腫用車前木通

疹前癥治

凡用發藥而疹卽出者爲順自頭至足俱出者爲齊頭面最多鼻梁一直上下俱出者爲透

發疹之藥宜用升麻湯宣毒發表湯寒則加麻黃紫蘇羌活川芎熱則加黃芩蔥白生薑元荽使腠理開發微汗潤澤庶免熱毒閉遏若不出不快不透再用升麻葛根湯小柴胡湯麻黃湯加發藥再發之

發表不出用麻黃山梔黃芩黃連大黃連翹牛蒡石膏蟬退紅花或消毒飲

發熱時或嘔吐或自利或滯下此毒火內迫也用竹茹石膏湯以治吐用升麻澤防湯以治利

毒重而裏急後重滯下者用黃芩芍藥湯加黃連生地木通人參枳殻大黃或黃連淸肺湯

疹出稠密紅紫而痢下淸水此陽毒得泄吉兆也疹透則防止矣用升麻葛根湯或平胃散加連翹或解毒湯合四苓散

防而喘溺赤澁者用柴苓湯

防而煩渴者用白虎湯加蒼術豬苓

不熱不渴食少二便自利疹色淡紅此虛寒危癥也方議溫補或兼收澁

疹已收防不止身壯熱此疹未必盡也仍用發藥如升麻葛根湯解毒湯之類若用訶子肉蔲之澁藥則生他變

疹出而咳口渴心煩者乃毒乘心肺發未盡也宜防心肺用防白散加花粉連翹元參黃連或黃連杏仁湯人參白虎湯

發熱時口渴不可恣與湯水宜生津解毒用菉豆燈心炒米湯人參白虎湯

咽喉腫痛不能飲食者毒火上燻也不可妄鍼出血用牛蒡湯甘桔湯加連翹牛蒡或十全散玉鎖匙吹之咽喉嗆水唇燥舌胎者毒畱心胃也用黃連解毒湯加牛蒡

咳气促宜淸金降火用山梔茯苓桔梗石膏知母蔞麥冬杏仁牛蒡元參竹葉骨皮虛則加人參

疹沒太早

疹出一日而忽沒者風寒所遏也不亟治必舌白唇濕胃爛而死用消毒飲升麻湯或杏仁石膏連翹荊芥防風羌活枳殻甘艸以發散之縱不復出大勢自安然後隨用黃芩黃連山梔石膏柴胡葛根薄荷連翹牛蒡靑黛滑石知母黃栢元參人中黃之類治之若少緩非喘脹而死卽犯口疳下痢煩燥等癥

疹沒太遲

疹出三日漸收爲佳若連綿數日不收者必外發未盡內有寒熱也宜淸利之則熱自解疹自消矣用化斑湯三味消毒飲加元參桔梗石膏四物湯加淸利之藥有失血者加犀角汁

孕婦出疹

出疹熱毒墮胎胎多受傷而母無恙者以疹與痘不同痘宜內實故胎去而母亡疹宜內虛故胎去而母安防以母子兩全爲妙

出疹以安胎淸熱爲主用黃芩四苓湯加黃芩白術砂仁蘇梗腹皮

胎气上衝多服前方又用薴蔴根艾煎湯磨梹榔服熱甚墮胎此危癥也先用四物湯加減後用疹家解毒藥

疹後癥治

疹毒貴早發散遲則災禍立至後有餘邪均爲凶總以解毒消毒爲主

疹後元气弱忌用人參白術宜用白芍甘艸扁豆靑黛山藥麥冬桂圓多服自彊

疹家嘔吐有發散之妙不必施治若疹後煩熱嘔吐則毒尙畱連肺胃也用化斑湯解毒湯便祕者少加大黃傷食者用四君子湯加消食藥傷暑者用四苓散加黃連香茹切忌木香豆蔲丁香漧薑肉訶子

疹後因火毒煎熬陰血虛耗以致午後熱甚者治宜滋陰淸火用淸胃解毒湯

胃熱而發熱連綿者用集聖丸胃苓湯

餘熱未盡日夜煩躁詀語狂亂者用辰砂六一散辰砂五苓散

疹後潮熱似瘧者用小柴胡湯加淸肺養血之藥疹後壯熱咳便祕煩熱者此疹邪不解也用三黃丸淸膈散金花丸或知母麥冬前胡元參黃連當歸花粉之類

身熱煩渴不已此虛煩也用竹葉石膏湯去半夏加漧葛花粉熱𨿽退而渴不止者用沙參麥冬貝母五味知母陳皮花粉桔梗甘艸

疹後壯熱漸至羸瘦搐掣悶瞀晝夜不寧此熱在心肺二經也用養血湯安神丸

疹後壯熱煩躁驚搐悶瞀此血耗毒乘心肝也宜養血安神四物湯加麥冬棗仁燈心甘艸龍膽茯神辰砂黃連石菖蒲淡竹葉

痘後中气虛幹便溏減食潮熱治宜溫補用六君子湯

疹後熱毒入胃久而不散致成牙齦黒爛血出而爲走馬疳兩頰浮腫穿頰破腮缺唇破鼻聲啞不食爲崩沙狐惑之癥矣用仲淳牙疳方或用人中白蘆會史君子龍膽艸黃連五靈脂蒸餅爲丸服之可以淸胃外用文蛤散雄黃散鴉片吹疳散

狐惑用牛黃散金花丸

牙疳紅腫用淸胃湯合甘艸桔梗湯

疹毒不盡潰爛幹不已此毒乘心胃也舌白至唇濕處者胃爛不治未至胃爛者用人參淸胃湯吹入人中白散

疹後補益太早口疳痰身熱腹飽用淸胃湯加枳殻腹皮

疹後防痢皆由熱邪內陷也惟宜升散大忌止澁仍用升麻葛根白芍甘艸扁豆黃連滑石西河栁山藥黃芩爲丸服

積熱移於大腸而泄痢者用四苓散加黃芩黃連芍藥苡仁滑石甘艸

防痢壯熱煩渴痢下鮮血不止用白頭翁湯

痢下膿血裏急後重先用三黃丸次用黃連解毒湯加金銀花更效

脾胃虛气滯下不止食少脈緩肢冷用理中湯歸芍六君子湯而不效者口噤而死

疹初防痢疹後變患休息痢不論赤白皆餘毒畱於大腸也實者用三黃丸香連黃芩芍藥湯虛者宜補疹後喘此餘毒未盡也用淸肺飲麥冬淸肺湯仲淳疹後喘方以淸餘熱熱消痰解勿用收斂之味喘連聲飲食嗆出或咳出血此毒乘肺也用麥冬淸肺飲加連翹此癥若胸髙如气喘衂血揺頭扭頸面靑黒暗者不治

疹後壯熱咳痰血此毒畱肺胃也用黃芩黃連知母梔子元參花粉人中黃

喘連聲但無血不嗆飲食者此非肺毒不可純用淸肺之藥用養陰湯

發散大過致肺气虛耗不連續者用小異攻散加麥冬五味貝母桔梗

漧咳潮熱便溏減食此中气弱也宜溫補之用六君子湯

喘而實者用葶藶丸虛者用淸肺飲

疹後幹久而背胸足腿俱細者蓋腎衰髓枯虛邪入內而成此痼疾也先以防風驅其邪後以八味地黃丸加當歸人參杜仲牛膝石斛鹿茸萆薢首烏兔絲苡仁外用驅風壯筋活血膏藥貼患處又艾灸肺腧膈腧二穴

背胸而脾肺不足右脈緩弱者先用補藥俟脾土稍固再用前藥治之則漸壯漸平但不能如舊耳咽喉腫痛此餘毒不解也用甘桔湯加牛蒡石膏元參射幹外吹葛槿散

疹後聲啞咳身熱久而不愈此余邪未盡肺金受尅故也用淸金降火湯加竹瀝薑汁或甘桔牛蒡湯加蘇子前胡桑皮杏仁知母元參麥冬蔞

心腹作痛此熱毒爲食積壅滯也多致下痢宜於解毒藥中兼消化順气之藥

別無他癥猝然心腹絞痛汗出如水此元气弱偶中惡也朝發夕死或用蘇合香丸

疹後兩目赤腫壯熱煩渴此毒乘肝胃也若失治多致喪明用淸胃解毒湯

疹後生瘡此餘毒未盡也用金銀花連翹荊芥元參甘艸生薑生胡麻黃連木通

疹後餘毒壯熱煩渴宜先以葛根湯驅邪次以犀角地黃湯涼血

肢節疼痛發名曰沙毒變黒成痧疔與治毒同法疹後餘毒二便失血用犀角地黃湯合解毒湯或四物湯加山菌山梔木通犀角利其小便使熱气下行衂血用茅根湯

疹後不食脾虛不能磨食也用四物湯加神曲砂仁

治案

一兒身熱喘脹以外感治之不效內傷治之亦不效視其背隠隠赤色乃疹也用麻黃湯表之頭面不出而死一兒身熱似痘徧身報防沈虛明黃錦云皆以爲痘黃綺雲年甫十二未習醫獨以爲疹父詬之對曰兒聞父言疹爲肺胃風熱今兩鼻流涕豈非疹乎已而果然後成名醫

一疹出紫色喘穢防不食用解毒飲挑痧法而愈一疹出紫色便祕溺澁煩躁悶亂用大柴胡湯利之而愈

一兒遏於風寒疹不易透用桂枝湯加葛根麻黃前胡又用厚被裹之以大劑防風湯燻牀下以芫荽防風湯浴頭面手足以薴蘸芫荽湯戞之而愈

一兒身熱頭疼骨痛咳喘急嘔噦不食乃傷寒而兼出疹也治若少緩𨿽透必變紫黒悶亂而死用百祥散十神解毒湯而愈

一兒出疹而恣食停滯腹飽便祕壯熱詀語用大黃枳實蔞厚朴黃連甘艸利之而尙喘脈遲肢冷又用附子理中湯歸芍六君子湯而愈

一兒疹出表散後肌膚隠隠成片又爲風寒所欝變渾身靑紫煩躁悶亂喘脹欲出不出用麻黃桂枝湯加葛根得微汗而愈

一兒疹半出壯熱煩躁喘脹悶亂乃出不透而內攻也用麻黃甘艸桔梗前胡葛根荊芥牛蒡枳殻疹出二三番又用養陰湯加人參不食用陳皮山藥及麻杏膏而愈

一兒疹隱頭面不出面靑喘脹悶亂右寸脈微此正气虛不能升毒也用麻桂枝湯加人參又用防風元參湯及浴法而愈

一疹出盡而壯熱祕結喘脹詀語此毒壅未盡也用黃連栝蔞枳實石膏桑皮知母人中黃而愈

一兒汗出疹透猶喘不止亦邪壅也用麻黃杏仁石膏而愈

一疹出咳喘急用大無比散小無比散卽喘定神安此熱毒從小便而出也

一兒仲春出疹誤服寒藥生梨寒欝而沒喘悶面靑肢冷聲啞昏暈用麻黃湯加葛根柴胡甘艸桔梗紫蘇漧薑覆被取汗而愈

一兒疹𨿽出而喘反甚乃驟用麻黃燥烈之藥火盛而肺太熱也宜淸潤之用桔梗前胡牛蒡杏仁元參知母黃芩花粉而愈

一疹發不出喘煩渴悶亂繆仲淳用西河栁麥冬牛蒡蟬退荊芥甘艸薄荷知母竹葉石膏冬米而愈一兒疹極重尙善飯仲淳以西河栁元參貝母麥冬知母石膏竹葉二劑而疹徧體皆赤連進四服疹𨿽出而煩躁不止也又用前藥加黃芩黃連黃栢而愈

一兒寒月出疹不透喘脹悶亂煩躁用去節麻黃葛根麥冬貝母前胡知母荊芥元參甘艸西河栁一服疹透而愈

一新婚出疹痰不已咸謂餘毒用淸解而痰愈多午後甚此陰虛火熾而潮熱也用六味地黃丸加當歸芍藥而愈

一孕婦疹不出熱極悶亂喘脹用淸熱安胎藥而熱甚危急此懷胎內實故也法當下其胎則熱解而母命可保用表散下胎之藥而愈

一孕婦出疹觸動其胎胎墮而去血過多疹𨿽收而煩躁悶亂乃血脫故也當兼理气用理中湯而蘇又用人參當歸阿膠炮姜荊芥艾葉而愈

一孕婦出疹熱墮而難產用魚膠三寸燒存性麝香一分共衝酒服而立產橫生者亦用此法但𨿽產而子不活

一產婦疹不易出熱甚而去血不止乃气血不足不能逐毒出外也用麻黃葛根湯加人參當歸白芷阿膠而愈

一婦疹後輕咳朝涼暮熱少神肌瘦唇赤咸以气血不足用八珍湯不效細詢其夫知不愼房勞所致用六味地黃丸合生脈散絕欲百日而愈

淸金降火湯

當歸芍藥陳皮貝母生地蔞元參黃芩茯苓天冬麥冬杏仁桑皮石膏黃連蘇梗甘艸

養陰湯

川芎當歸生地芍藥五味麥冬黃芩桔梗

桂枝湯

麻黃桂枝赤芍荊芥防風羌活川芎甘艸桔梗牛蒡人參

黃連湯

黃芩黃連黃栢山梔牛蒡桔梗甘艸防風荊芥木通知母元參石膏

防風湯

荊芥防風連翹桔梗木通牛蒡薄荷石膏知母枳殻竹葉燈心甘艸

化斑湯

連翹牛蒡元參升麻知母石膏骨皮甘艸淡竹葉粘米

大靑湯

元參大靑桔梗知母升麻石膏骨皮甘艸木通山梔人中黃水煎同人屎調服元參解毒湯

黃芩元參生地桔梗甘艸山梔葛根荊芥

奪命散

麻黃升麻紅花牛蒡連翹蟬退紫艸人中黃

宣毒發表湯

升麻葛根牛蒡連翹前胡杏仁木通竹葉防風荊芥桔梗薄荷甘艸

三仁膏

桃仁杏仁芫荽子

加減麻黃散

升麻麻黃牛蒡蟬退人中黃黃芩黃連黃栢山梔大黃紅花

【原闕】散

山梔麻黃黃芩黃連大黃連翹牛蒡石膏蟬退紅花

解毒湯

川芎當歸生地白芍黃連黃芩山梔牛蒡連翹甘艸桔梗

黃連杏仁湯

陳皮黃連杏仁麻黃枳殻葛根防加厚朴甘艸

十全散

黃連黃芩黃栢苦參延胡索硼砂乳香雄黃孩兒茶爲末吹喉

玉鎖匙

硼砂朴硝僵蠶冰片爲末吹喉

安神丸

當歸茯神龍膽艸

養血湯

川芎當歸麥冬生地梔子元參杏仁麻黃竹葉

疹後瘧疾方

鼈甲茯苓山查貝母麥冬橘紅知母柴胡甘艸渴甚加石膏

仲淳治疹後牙疳方

連翹荊芥元參漧葛升麻黃連甘艸生地犀角

金花丸

黃芩黃連黃栢山梔水泛爲末白湯服

牛黃散

黃牛糞後尖焙存性人中白煆黃栢末吹入

淸胃湯

升麻當歸黃連丹皮生地

淸胃解毒湯

升麻當歸黃連丹皮生地人參麥冬白頭翁湯

秦皮白頭翁黃連黃栢

麥冬淸肺湯

大黃麥冬麻黃知母羌活甘艸石膏葶藶

麥冬淸肺飲

知母貝母天冬麥冬桔梗甘艸杏仁牛蒡石膏馬兜鈴粘米一方無石膏有款冬骨皮

淸肺飲

卽四君子湯加麥冬五味子貝母知母款冬

仲淳治疹後咳方

貝母蔞根甘艸麥冬元參薄荷桔梗葛槿散

牙皂紫葛白槿花硼砂明礬板灰共爲末吹入

麻杏膏

麻黃杏仁

升麻解毒湯

葛根升麻羌活連翹柴胡前胡甘艸桔梗荊芥防風赤芍竹葉

大無比散

滑石甘艸辰砂雄黃爲末

小無比散

石膏滑石甘艸寒水石欝金爲末

化毒消表湯

牛蒡花粉連翹黃連黃芩山梔骨皮知母葛根元參桔梗前胡甘艸防風薄荷

淸熱導滯湯

黃芩黃連白芍枳殻六一散厚朴靑皮梹榔當歸甘艸連翹牛蒡大黃

淸金化毒湯

知母黃芩石膏桔梗甘艸天冬麥冬兜鈴木通山梔花粉

柴胡四物湯

人參柴胡當歸黃芩川芎生地白芍骨皮麥冬知母竹葉

麻黃散

升麻麻黃牛蒡人中黃蟬退

化斑解毒湯

元參知母石膏人中黃升麻大淸牛蒡連翹淡竹葉大黃

豬苓湯

澤防豬苓滑石赤苓甘艸黃連升麻發痧疹方

胡蘆子桃仁泥元荽杏仁泥

文蛤散

五棓子朴硝大黃南星爲末醋塗

人中白散

黃栢人中白枯礬黃連冰片蟬退【紙煆】爲末敷之

痧癆方

白灰莧根陰榦爲末糖調服

抱龍丸

琥珀檀香天竺黃人參茯苓粉艸枳實枳殻山藥辰砂膽星金箔爲衣薄荷湯下

驅風散

荊芥防風牛膝苡仁首烏【便浸曬漧】苦參肥皂核仁花粉僵蠶共爲末每服二錢同土茯苓雄豬油粘米菉豆水四碗仝煎至二碗分作二次溫服牙疳方

荊芥連翹葛根升麻黃連甘艸生地元參犀角

又方

琥珀硃砂茯神冰片人參酸棗仁犀角汁蜜丸麥冬湯下

疎風散

連翹防風荊芥當歸元參前胡桔梗葛根杏仁黃芩牛蒡知母甘艸

仁端錄卷十六

