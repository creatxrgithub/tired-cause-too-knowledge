

醫燈續焰淸潘楫

陳序

武林城之東偏﹐曩有賢者出於其間﹐曰紹隆王先生。其爲人也。朴遲重﹐人莫知之。敝冠穿履﹐參紹覺師。師心知其賢。已而得道﹐遂發靈蘭金匱之藏﹐盡其術﹐皆解驗之。其治病也﹐劃然無疑難矣。先生沒而道大行。潘翁鄧林﹐乃其大弟子也﹐以故城東有潘氏之學。數年以來﹐翁道日隆﹐望日重﹐而翁必然曰﹕嘻﹗此吾王先生之教也。著脈及證數萬言﹐啜葉者眾﹐而翁必退然曰﹕嘻﹗此吾王先生之教也。人以此賢潘氏﹐求爲弟子者惟恐後。僕觀自古師弟之間﹐蓋難言之。自馬融大儒﹐不能不疑其弟子康成﹔而呂步舒﹐或不知其師書。況夫士無賢不肖﹐入朝見嫉﹔女無美惡﹐入宮見妒。美好者﹐不祥之器。秦太醫李醯之事﹐豈必不見於門下哉﹖而翁終身不忘其師﹐諸弟子事翁益謹。取黃帝﹑扁鵲脈書﹐及近世來諸名家﹐條分縷析﹐講習不倦。翁之所以教弟子﹐如王先生之於翁﹔而弟子之事翁﹐一如翁之所以事王先生﹐可不謂難耶﹖夫翁生平誠長者﹐其神術若長桑陽慶﹐固不待言﹔乃諸子以魁傑之才﹐丘園之秀﹐厭棄章句﹐敝屣功名﹐而心切向往﹐如七十子之事孔子。此非翁之道徳殊妙﹐能致是哉﹖僕於是尢有感焉。士處斯世而全性命﹐亦極難耳。以譙玄之術數而難免﹐以李業之志節而難免﹐以左慈之幻術而難免﹐以霍原之教授而難免。翁與弟子﹐治其方書﹐與物無害﹐與人無爭﹐亦可謂髙蹈君子﹐質有其文矣。此尢僕所慨嘆以爲不可及者。歲在執徐﹐翁春秋六十﹐適醫燈一書告竣。僕樂得而讀之。其网羅羣有﹐剖析毫芒﹐至矣﹔而猶不敢自名一家﹐比於詮注。

翁學之富﹐技之精﹐志之謙﹐此豈末學淺術所能測其堂奧哉。間者蔣子介眉屬予言﹐因遂述其師弟源流之義﹐以爲翁壽﹐卽以爲此書之序。然則翁之所以壽世者﹐其又在是也夫。

四明陳朝輔燮五氏謹序於西泠之不系舟。

序

予素不諳醫﹐嘗從二三知己後﹐講論切磋﹐粗聞大義﹐乃知其道與易通﹐最精微﹐亦最易簡也。近世業醫家﹐源流弗徹﹐好爲奇詭之說以欺人﹐而其惝恍支離﹐誤人滋甚。宗人鄧林子﹐沈心此道﹐博綜深思。寂寂東城水竹間者數十年﹐不藉人知而知藉甚。申酉後﹐文人墨士﹐疏筆硯﹐棄制舉﹐皆負笈鄧林之門。鄧林初與抉素問陰陽生化之奧﹐晰靈樞經脈兪節之微﹔次辯越人之難經﹐探倉公之斷案﹐闡仲景﹐論叔和﹐以及河間﹑潔古﹑東垣﹑丹溪等諸家異同之說﹐皆有以究其本而折其衷。座下數十輩﹐率一時名流﹐慮無不洞開心胸者。最後﹐乃取紫虛眞人所纂四言舉要而節解焉。因脈及證﹐因證及方。舉從前所闡靈素諸家之要﹐盡融會於平實切近之中﹐使讀者見如指掌﹐此所謂最精微﹑最易簡也。以爲菽粟卽菽粟﹐以爲珍奇卽珍奇。彼偏僻詭誕﹐欺人誤人者﹐視之竟何如耶﹖書成﹐更名醫燈續焰。藉此一續﹐而後得以普照十方。其功徳於後世者﹐又何可紀極。鄧林意蕭淡﹐不屑屑逐聲利。視診之餘﹐卽閉戶垂簾﹐觴詠以自樂。其髙致如此。吾友張卿子﹐玄湛淵微﹐覃精易理﹐與鄧林隔水而居。兩家門人﹐無少別異﹐問難和衷﹐相長相益。一時相傳爲藝林盛事﹐而予亦得數過從聆閎論焉。嗚呼﹗若鄧林者﹐進於道矣﹐技云乎哉。

壬辰初夏宗末之淇謹序。

敍原

紹龍王先生者﹐楫之受業師也。楫童年卽知之。萬曆壬子夏﹐有同盟朱仲修相引﹐乃負笈先生之門。先生與楫同裏﹐相去僅百武。以故朝暮隨從﹐風雨無阻。先生蓋未嘗暇豫倦教也。先生初命楫讀靈素﹐次本經﹐次難經﹐次傷寒論﹐次金匱﹐次脈經。隨讀隨講。不升座﹐不據席﹐不作學究態。及其興到理融﹐口言心應。開闔也﹐升降也﹐方圓也﹐動靜也﹐上下之感應也﹐左右之往來也﹐拆之則千﹐熔之則一。捲舒六合﹐搏弄五行﹐眞令花落空中﹐風生座上。愚如楫者﹐亦隱隱躍躍﹐有瞻前忽後景象。先生豈常人也哉。先生少孤﹐早棄學。於經書義理﹐漠不相入。

傳家醫業﹐坐此而廢。𨿽常以此爲邑邑﹐然亦相安於無可柰何。已弱冠﹐聽講於土橋紹覺師。師憫其鈍朴﹐命令求慧。先生乃發願拜淸淨﹐三年如一日。忽心中若初燃之燈﹐乍明乍暗。久之﹐覺燈光漸大﹐燈焰漸髙。試一開卷﹐便能解﹐非復疇昔之茫然矣。自此日明一日﹐卽大乘中祕﹑義理幽玄之書﹐皆若焚山照渚﹐水陸現形﹐一無逃遁者。先生道業因之尊崇﹐家聲借以振起﹐益信先生之非常人也。先生西歸﹐僅五十有九。時爲天啟甲子之二月﹐迄今三十年。所及門者﹐亦復凋謝殆盡。楫老矣﹐欲述其指授﹐愧非遊夏之才﹔不述﹐又無以畢先生之志。會庚寅夏日﹐偶及門有以崔氏脈訣索講者。讀之良備﹐因用爲張本﹐下以先生平日所教者注解之﹐而後附以方。命曰醫燈續焰﹐意謂挑燈而續其焰耳。若曰卽此是燈﹐則吾豈敢﹖先生於楫﹐名則師生﹐情同父子。受恩罔極﹐圖報無從。嘗欲作一傳﹐以表先生之才異﹐每苦無因。今本編注成﹐先後翻閱﹐皆本先生胸臆﹐故不敢僭爲己有。

敍表於首﹐以充作傳之意。

不肖潘楫敍

潘隱君鄧林先生傳

隱君姓潘氏﹐名楫字碩甫﹐一號鄧林。先世三川人。自中允公某﹐扈建炎皇帝蹕﹐因家武林。十六世傳至君。𨿽不仕﹐少以孝弟聞閭裏。及壯﹐博學有經世才﹐負大略。遭時喪亂﹐遁迹城隅﹐徳益髙。東南人士﹐師尊之﹐至不敢名且字﹐皆曰鄧林先生。先生父云喬公﹐丈夫子四舉﹐先生最後。三兄走通邑大都賈。云喬公經營先生就外傳﹐不令知生產業。先生移瞬輒誦如宿習。發甫燥﹐一日忽請云喬公曰﹕兄也牽車﹐有弟不能代。兄奉甘旨碩勞﹐大人爲兒藿肉漿酒謀。卜商氏何人哉﹖事父母能竭其力﹐未學謂學。兒質下中﹐頗及效仲由負米故事﹐卽百里猶膝下耳。會延教授余杭溪南者﹐束脩之肉不缺供。與三兄洗腆﹐分慶伏臘﹐雍雍如也。云喬公絕憐愛之。念佳兒須卜佳婦﹐議先生婚。定情已協﹐告。先生長跪阿母前﹐作嬰兒啼﹐不欲遽受室﹐割養妻子。迨遲久婚成﹐先生孝道愈不衰。云喬公素倜儻多奇﹐鄙小儒章句學。顧盼諸子﹐惟先生神似。先生配徐孺人卒。繼配楊孺人﹐尢健持門戶。與先生執子婦禮﹐足娛兩老人堂上。云喬公遂決策命先生遊﹐觀先生膽智。先生亦內顧少慰﹐從張將軍建閫粵東焉。當是時楨朝亂起﹐所在羣盜蟻屯蜂合﹐不可爬梳。粵峒獠窺伺蠢動。先生角巾烏衣﹐以如意指麾方略﹐出奇搗渠。渠一鼓奪隘﹐余莫敢仰視﹐爭牛酒下先生。先生功還閫帥。歸省親﹐柔聲怡容﹐仍一孝子﹐無赫赫功見顏面也。云喬公偵知大喜﹐語楊孺人曰﹕若眞吾兒。我家安仁。三十年一進階﹐鬱鬱著閒居賦﹐何如此兒差快人意。復命先生往。先生竊見父母飲啖減疇昔﹐心憂之。詭言候張將軍騎吏來同發。已而云喬公夫婦同夕逝。先生號血數斗﹐偉軀者骨立矣。喪畢復遊粵。張將軍執先生手﹐如兩臂復完。流氛獗甚﹐張遷轉去粵﹐深入敗沒。先生病不與俱﹐且見事勢多不可爲﹐還裏門。自擬淸涼居士﹐賣藥都市中。厥後天下大定﹐交遊多至大官﹐欲舉先生於朝。先生掉頭不悅﹐坐醫隱﹐人以伯休目之。自壯及髦﹐凡受業先生者﹐數百輩。觀其器宇﹐卽識爲潘門弟子。有以醫從先生遊﹐飲上池照﹐不失尺寸。知先生者曰﹕先生寄志於醫。蓋以兄西懷君善病﹐先生體阿母志﹐往師王紹隆。不但燒須灼艾﹐終日夕視脈和藥必精﹐故通於神明如此。三兄先先生死。未亡曁藐遺孤﹐悉就先生。生分哺﹐死歸葬。又其常行無足異者﹐所著書多可傳。詩文落落有髙致。年七十四﹐壽終於家。往歲予疾瀕殆﹐先生方寸匕起之。日一筍輿過余﹐只雞尊酒﹐談宴歡甚。觀先生飲戶第一﹐酡顏儼紅玉﹐與人坐春風中﹐知其有隱徳者。其子杓燦﹑蒼與﹐皆邑知名士。蒼與早夭。

杓燦惇倫尙節﹐槪有父風﹐而才尢雋爽﹐光大先生門戶未艾。先生沒後三年﹐與余遊交最善。

蔣芑曰﹕先生非隱者也﹐而徳以成其隱﹐時會然也。身不及顯﹐其子欲無顯得乎﹖惟孝友於兄弟﹐效奇幕府﹐晚晦迹於方書﹐是亦爲政焉。乃或父子相戾﹐親兄弟爭錢財﹐亦獨何哉。

卷一

血脈隧道第一

脈乃血﹐气血之先﹐血之隧道﹐气息應焉。

水自源而分流曰。合分起伏﹐道各井然。人身之血﹐猶夫水也。血中之脈﹐猶夫也。通則水源活﹐脈通則气血行。气也﹐血也﹐其在於人身﹐渾淪條析﹐非一非二。設經脈不先爲流轉﹐則潛行默運之機礙矣。濡守使﹐又安望其各盡乃職耶。﹝《難經》二十二難曰﹕气主之﹐血主濡之。《素問》陰陽應象論曰﹕陰在內﹐陽之守﹔陽在外﹐陰之使。﹞隧道﹐卽經脈也。言其在血中﹐精密隱隧﹐自成一道。《靈樞》營气篇云﹕營气之道﹐內谷爲寶。谷入於胃﹐乃傳之肺。流溢於中﹐布散於外。精專者﹐行於經隧。﹝營出中焦之義了然。﹞《靈樞》決气篇云﹕中焦取汁﹐變化而赤﹐是謂血。壅遏營气﹐令無所避﹐是謂脈。﹝壅遏猶言擁迫﹐使入隧道﹐而無別道可避也。﹞《靈樞》衛气篇云﹕其精气之行於經者爲營气。

《靈樞》營衛生會篇云﹕中焦亦並胃中﹐出上焦之後。此所受气者﹐泌糟粕﹐蒸津液﹐化其精微﹐上注於肺脈﹐乃化而爲血。以奉生身﹐莫貴於此﹐故獨得行於經隧。合諸篇論觀之﹐乃知血爲總名﹐而脈則指營气流行不息之道耳。若與血二﹐實無有二。

然非呼吸﹐不能流行﹐故曰气息應焉。﹝仲景平脈篇云﹕呼吸者﹐脈之頭也。又《靈樞﹟動輸篇》云﹕其行也﹐以息往來。﹞

卷一

法地合心第二

其象法地﹐血之府也﹐心之合也﹐皮之部也。

天陽地陰﹐气陽血陰。人之脈﹐以血爲體﹐固當配地。然觀其上下周匝﹐出入臟腑﹐聯系貫通﹐起伏交會﹐一如大气之行於地中。故地有脈而山川秀麗﹐人有脈而形體安全。象之吻合﹐莫有肖於此者。故曰其象法地﹐能再因其象而取法焉。則吾醫之識脈﹐與堪輿之尋龍﹐無二義也。府者﹐藏也﹐聚也。隧道乃精專所注﹐故爲血之府。充徧人身﹐應夏火之气。中焦變赤﹐得正南之色﹐故爲心之合。肺主皮毛而朝百脈﹐如部落然﹐故爲皮之部。﹝《素問》五臟生成篇云﹕心之合脈也﹐其榮色也。又六節髒象篇云﹕心者生之本﹐其充在血。肺者气之本﹐其充在皮。又五臟生成篇云﹕諸血者皆屬於心﹐諸气者皆屬於肺﹕又平人气象論云﹕藏眞髙於肺﹐以行營衛陰陽。又經脈別論云﹕脈气流經﹐經气歸於肺。肺朝百脈﹐輸精於皮毛。毛脈合精﹐行气於府。﹞

卷一

始生營衛第三

資始於腎﹐資生於胃。陽中之陰﹐本乎營衛。

營者陰血﹐衛者陽气。營行脈中﹐衛行脈外。

腎爲十二經脈之根﹐故曰資始。胃乃生化之源﹐故曰資生。腎之與胃﹐蓋有先後天之分焉。《靈樞》經脈篇云﹕人始生﹐先成精﹐精成而腦髓生。骨爲幹﹐脈爲營﹐筋爲剛﹐肉爲彊﹐皮膚堅而毛髮長。谷入於胃﹐脈道以通﹐血气乃行。此卽資始資生之注腳也。所謂陽中之陰者﹐蓋本乎營衛耳。營者營運於中﹐衛者護衛於外。營爲陰血﹐行脈之中﹐入隧道也。衛爲陽气﹐行脈之外﹐不入隧道也。

卷一

气動脈應第四

脈不自行﹐隨气而至。气動脈應﹐陰陽之誼。

气如橐﹐血如波瀾。血脈气息﹐上下循環。

气﹐陽也。血﹐陰也。陽主動﹐陰主靜。脈之行也﹐必气爲之先。气行則血行﹐气動則脈動。陰陽相應而不相失﹐如交誼然。橐﹐圈橐也﹐無底之器。﹐管也﹐有孔之物。夫陽气之自頂至踵也﹐𨿽固護於外﹐無間隔於中。其遊行出入﹐溪谷募腠﹐又各有竅穴﹐故如橐如。波﹐微浪也﹐湧疊而前。瀾﹐回瀾也﹐旋渦而返。

血之在气中也﹐隴湧流行﹐亦復回環灌漑﹐故如波如瀾﹐若合若分﹐互爲體用。周流上下﹐無始無終﹐此則循環之義矣。

卷一

寸口大會男女定位第五

十二經中﹐皆有動脈。惟手太陰﹐寸口取決。

此經屬肺﹐上系吭嗌。脈之大會﹐息之出入。

一呼一吸﹐四至爲息。日夜一萬﹐三千五百。

一呼一吸﹐脈行六寸。日夜八百﹐十丈爲準。

初持脈時﹐令仰其掌。掌後髙骨﹐是謂關上。

關前爲陽﹐關後爲陰。陽寸陰尺﹐先後推尋。

心肝居左﹐肺脾居右。腎與命門﹐居兩尺部。

魂魄谷神﹐皆見寸口。左主司官﹐右主司府。

左大順男﹐右大順女。本命扶命﹐男左女右。

關前一分﹐人命之主。左爲人迎﹐右爲气口。

神門決斷﹐兩在關後。人無二脈﹐病死不愈。

男女脈同﹐惟尺則異。陽弱陰盛﹐反此病至。

十二經者﹐卽手足三陰三陽之經脈也。其始從中焦注手太陰肺﹐手太陰肺注手陽明大腸﹐手陽明大腸注足陽明胃﹐足陽明胃注足太陰脾﹐足太陰脾注手少陰心﹐手少陰心注手太陽小腸﹐手太陽小腸注足太陽膀胱﹐足太陽膀胱注足少陰腎﹐足少陰腎注手厥陰心包﹐手厥陰心包注手少陽三焦﹐手少陽三焦注足少陽膽﹐足少陽膽注足厥陰肝﹐足厥陰肝還復注手太陰﹐是謂一周。其脈數十二經﹐共長十六丈二尺。各有長短﹐亦逐經各有動脈。如手太陰脈動中府﹑雲門﹑天府﹑俠白﹔手陽明脈動合谷﹑陽溪﹔足陽明脈動衝陽﹑大迎﹑人迎﹑气沖﹔足太陰脈動箕門﹑衝門﹔手少陰脈動極泉﹔手太陽脈動天窗﹔足太陽脈動委中﹔足少陰脈動太溪﹑陰谷﹔手厥陰脈動勞宮﹔手少陽脈動禾﹔足少陽脈動下關﹑聽會﹔足厥陰脈動太衝﹑五里﹑陰廉之類。旣皆有動脈﹐是皆可卽其脈以診病。今惟取手太陰寸口動脈﹐決諸病之死生吉凶者﹐何耶﹖蓋手太陰一經﹐內屬肺臟。其經起於中府﹐終於少商﹐其肺系上連喉嚨吭嗌以通呼吸。肺主一身之气﹐气非呼吸不行﹐脈非肺气不布。故仲景云﹕呼吸者﹐脈之頭也。又寅初方升之气﹐出於中焦。中焦﹐指胃也。蓋胃爲水谷之海﹐屬土居中。灌漑四髒以及百骸。所謂灌漑者﹐無非一水谷之气。四髒中固有土﹐而土中亦具四髒。﹝卽胃气中要有弦﹑鉤﹑毛﹑石﹐弦﹑鉤﹑毛﹑石中要有胃气義。﹞脈之晝夜﹐五十環周。始於此﹐亦終於此。始終循環﹐原無少間。但以一日夜分四時論之﹐必以寅初爲更始也。故《素問》脈要精微論云﹕診法常以平旦。陰气未動﹐陽气未散﹐飲食未進﹐經脈未盛﹐絡脈調勻﹐气血未亂﹐故乃可診有過之脈。蓋以此時﹐諸脈更始於胃。

其大小虛實﹐躁靜疾徐﹐種種畢露。出於胃﹐卽注於肺﹐最爲切近。又必由肺之呼吸以行﹐此所謂肺朝百脈也。呼出於陽﹐吸入於陰。一呼脈二至﹐一吸脈二至﹐總四至爲一息。一日一夜﹐約一萬三千五百息﹐卽此一呼一吸﹐脈气行去六寸﹐以一萬三千五百息算來﹐共得八百一十丈。以脈數之十六丈二尺折算﹐應得周行於身五十度﹐此晝夜脈行度數之準則也。﹝據越人二十三難云﹕脈數總長十六丈二尺﹐任督二蹺在內。以一呼一吸行六寸算之﹐晝夜一萬三千五百息﹐共行八百一十丈。周於身者﹐得五十度。後又云﹕其始從中焦注手太陰﹐終於足厥陰。厥陰復還注手太陰﹐所謂如環無端者。不知二蹺﹑任督從何處接入﹖豈附行於足少陰﹑太陽耶﹖附則不能在循環注接之內。當俟知者。﹞凡初持人之脈﹐先令仰手。以腕之髙骨對平處﹐謂之關上。

關前爲陽﹐後爲陰。陽曰寸﹐陰曰尺。尺至寸﹐長一寸九分。卽此一寸九分﹐三部分之﹐爲寸﹑關﹑尺也。關居中﹐若爲陰陽界限﹐而陰陽實互交於此。能先後細爲推究﹐未有不得其病情者。三部中又各有定位。

木火居左﹐金土居右﹐水居其下。若以相生論之﹐則左關肝木生左寸心火﹐左寸心火生右關脾土﹐右關脾土生右寸肺金﹐右寸肺金生兩尺腎水。魂爲肝神﹐魄爲肺神。谷不可言脾神﹐然其變化資生﹐生死以之﹐更神乎神矣。谷神﹐一魂魄也﹔魂魄﹐一谷神也﹐而又總攝於心君。遊行出入﹐𨿽無處不到﹔而盛衰逆順﹐未有不從寸口驗焉。左肝﹑心爲木﹑火﹐爲陽主升﹐主生長﹐職多發施﹐故曰司官。右肺﹑脾爲金﹑土﹐爲陰主降﹐主收受﹐職多聚納﹐故曰司府。男子生於寅﹐以陽爲體。左陽也。左大則气鐘於陽﹐故在男爲順。女子生於申﹐以陰爲體。右陰也。右大則气鐘於陰﹐故在女爲順。由是男女之本命分系於左右﹐順則𨿽病﹐而本命猶可扶持。關前一分﹐人命之主者﹐指魂魄谷神也。左爲人迎﹐右爲气口者﹐指司官﹑司府也﹐決斷神門。關後有兩者﹐指兩腎也。卽應腎間動气也﹐卽《難經》八難所謂三焦之原﹐守邪之神﹐故曰神門。關前谷神﹑關後神門二脈﹐卽生人之先後二天也。無二者﹐言無此二脈也。無則根本絕矣﹐故死。﹝卽無一亦死。﹞仲景云﹕寸脈下不至關爲陽絕﹐尺脈上不至關爲陰絕。殆亦關前關後之謂乎﹖男女脈同﹐同於定位。惟尺則異﹐異於盛衰。男子鐘於陽﹐故陰弱。女子鐘於陰﹐故陰盛。

獨驗於尺者﹐天一資生之始﹐陰陽卽判於此耳。﹝尺乃生人之根本﹐如艸木之色香華實皆判定於根。﹞

反此﹐則男得女盛﹐女得男弱﹐男女皆失其常﹐故當病至。

卷一

七診九候第六

脈有七診。曰浮中沈﹑上下左右﹐消息求尋。

又有九候﹐舉按輕重﹐三部浮沈﹐各候五動。

寸候胸上﹐關候膈下﹐尺候於臍﹐下至跟踝。

左脈候左﹐右脈候右。病隨所在﹐不病者否。

浮爲心肺﹐沈爲腎肝﹐脾胃中州﹐浮沈之間。

心脈之浮﹐浮大而散。肺脈之浮﹐浮澀而短。

肝脈之沈﹐沈而弦長。腎脈之沈﹐沈實而濡。

脾胃屬土﹐脈宜和緩。命爲相火﹐左寸同斷。

與皮毛相得曰浮﹐按之至骨曰沈﹐中則在浮沈之間﹐上下卽寸與尺﹐此槪兩手六部而言也﹔左右﹐左手﹑右手也﹐是謂七診。言能消息細求﹐錯綜審別﹐則上下表裏之病﹐無遁情矣。一說上下左右﹐卽脈要精微論所云﹕尺內兩旁﹐則季脇也。

尺外以候腎﹐尺裏以候腹中。附上﹐左外以候肝﹐內以候膈﹔右外以候胃﹐內以候脾。上附上﹐右外以候肺﹐內以候胸中﹔左外以候心﹐內以候膻中。前以候前﹐後以候後。上竟上者﹐胸﹑喉中事也。下竟下者﹐少腹﹑腰﹑股﹑膝﹑脛﹑足中事也。﹝竟﹐盡也。上竟於魚際﹐下竟於尺末。﹞又《素問》三部九候論云﹕獨小者病﹐獨大者病﹐獨疾者病﹐獨遲者病﹐獨熱者病﹐獨寒者病﹐獨陷下者病。亦謂之七診﹐但與本文七診之義不同﹐當參看。九候者﹐言脈分三部。三部中﹐各有浮中沈﹐是謂九候。九候之情形﹐非舉按輕重不能得﹐其候以五動爲準。寸則候胸上至頭之疾﹐關候膈下至臍之疾﹐尺候臍下至足之疾。左脈候身之左﹐右脈候身之右。病隨脈之所在而見。不病﹐則脈不應。與前七診﹐大同小異。﹝七診九候當參看。﹞總不外仲景所謂效象形容四字而已。心肺居上﹐脈應浮。腎肝居下﹐脈應沈。脾胃居心肺腎肝之間﹐謂之中州﹐脈亦應在浮沈之間。心肺同一浮也﹐但浮大而散者﹐象夏火﹐故屬心﹔浮澀而短者﹐象秋金﹐故屬肺。肝腎同一沈也﹐但沈而弦長者﹐象春木﹐故屬肝﹔沈實而濡者﹐象冬水﹐故屬腎。脈和而緩﹐不虛微﹐不實彊﹐不疾不遲﹐自有一種舒徐沖融气象﹐土之性也﹐脾胃宜之。命門右腎﹐固捨相火﹐然終不能離水位﹐故與左同斷。

卷一

四時胃气第七

春弦夏洪﹐洪當作鉤。秋毛冬石﹐四季和緩﹐是謂平脈。

太過實彊﹐病生於外。不及虛微﹐病生於內。

春得秋脈﹐死在金日。五臟準此﹐推之不失。

四時百病﹐胃气爲本。脈貴有神﹐不可不審。

天地之气﹐東升屬木﹐位當寅卯﹐於時爲春﹐萬物始生。其气從伏藏中透出﹐如一縷之煙﹐一綫之泉。在人則肝應之而見弦脈。卽《素問》玉機眞藏論所謂其气來軟弱輕虛而滑﹐端直以長﹔《素問》平人气象論所謂軟弱招招﹐如揭長竿末梢者是也。气轉而南﹐屬火。位當巳午﹐於時爲夏﹐萬物盛長。其气從升﹐後散大於外﹐如騰湧之波﹐燎原之火。在人則心應之而見鉤脈。卽玉機眞藏論所謂其气來盛去衰﹐平人气象論所謂脈來累累如連珠﹑如循瑯者是也。气轉而西﹐屬金。位當申酉﹐於時爲秋﹐萬物收成。其气從散大之極﹐自表初收﹐如浪靜波恬﹐煙淸焰熄。在人則肺應之而見毛脈。卽玉機眞藏論所謂其气來輕虛以浮﹐來急去散﹔平人气象論所謂脈來厭厭聶聶﹐如落楡莢者是也。气轉而北﹐屬水。位當亥子﹐於時爲冬﹐萬物合藏。其气從收降而斂實﹐如埋鑪之火﹑匯潭之泉。在人則腎應之而見石脈﹐卽玉機眞藏論所謂其气來沈以搏﹐平人气象論所謂脈來喘喘﹐累累如鉤﹐按之而堅者是也。﹝玉機眞藏作冬脈營。營者營聚於中﹐中必實﹐亦石之義。鉤而按之堅﹐乃有石義。不爾﹐是夏脈矣。﹞以上經論所云四時諸脈形狀﹐𨿽因時變易﹐其中總不可少和柔平緩景象。蓋和緩爲土﹐卽是胃气。有胃气而合時﹐便是平脈。玉機眞藏論云﹕脾脈者土也﹐孤髒以灌四旁者也。

今弦鉤毛石中有此一種和緩﹐卽是灌漑四旁﹐卽是土矣﹐亦卽是脾脈矣。以其寓於四脈中﹐故又曰善者不可得見。平人气象論云﹕長夏屬脾﹐其脈和柔相離﹐如雞踐地。察此脈象﹐亦不過形容其和緩耳。辰戌丑未四季之月﹐各月土旺一十八日﹐卽是灌漑四旁之義。故分而爲四﹐有土而不見土也。若論五行﹐則析而爲五。土居其中﹐是屬長夏。況長夏居金火之間﹐爲相生之過脈﹐較他季月不同﹐故獨得見主時之脈。二說𨿽殊﹐其義不悖﹐當參看。所謂太過﹑不及者﹔言弦鉤毛石之脈﹐與時相應﹐俱宜和緩而適中。欲其微似﹐不欲其太顯﹔欲其微見﹐不欲其不見。今卽以一弦脈論之。若過於微弦而太弦﹐是謂太過。太過則气實彊。气實彊則气鼓於外﹐而病生於外。若不及於微弦而不弦﹐是謂不及。不及則气虛微。气虛微則气餒於內﹐而病生於內。其鉤毛石之太過不及﹐病亦猶是。今不但不見春弦之太過不及﹐而反見毛浮之秋脈。當升而反降﹐當生而反殺。气機大逆﹐神轉不回﹐是謂克賊﹐未有不病而死者。春木旣爲金克﹐金日邪旺﹐正何以堪﹐故死於此。五臟皆以此理推之﹐自無差失。四時有四時之脈﹐四時有四時之病。但土灌四旁﹐𨿽病變百出﹐必以之爲本。況胃气乃水谷之精。諸脈有神﹐水谷之力也。不聞得谷者昌乎。誠不可不審。

卷一

平和遲數第八

調停自气﹐呼吸定息。四至五至﹐平和之則。

三至爲遲﹐遲則爲冷。六至爲數﹐數卽熱證。

轉遲轉冷﹐轉數轉熱。遲數旣明﹐浮沈當別。

醫至病家﹐宜默坐片時。先調停自气﹐令呼吸均勻﹐方診其脈。﹝平人气象論云常以不病患調病患。醫不病﹐故爲病患平息以調之。﹞大約以我呼吸一息﹐得彼脈四至五至爲準則。﹝呼吸閏以太息﹐故在四至五至之間。﹞此爲平和之脈﹐斷爲無病。𨿽病亦極微淺﹐以脈不爲病變故也。﹝病邪微﹐不能變易其脈。﹞若一息三至﹐不及四五﹐是名遲脈。遲則气寒而行慢﹐故病主冷。

若一息六至﹐過於四五﹐是名數脈。數則气熱而行快﹐故病主熱。轉遲則更遲﹐在三至以下﹐而冷者愈冷矣。轉數則更數﹐在六至以上﹐而熱者愈熱矣。此遲數脈病之相應也。遲數旣明﹐寒熱乃定。欲知寒熱之所屬﹐又當別乎浮沈耳。

卷一

內外因第九

浮沈遲數﹐辧內外因。外因於天﹐內因於人。

天有陰陽﹐風雨晦明﹐人喜怒憂﹐思悲恐驚。

外因之浮﹐則爲表證。沈裏遲陰﹐數則陽盛。

內因之浮﹐虛風所爲。沈气遲冷﹐數熱何疑。

浮數表熱﹐沈數里熱。浮遲表虛﹐沈遲冷結。

表裏陰陽﹐風气冷熱。辧內外因﹐脈證參別。

脈理浩繁﹐總括於四。旣爲提綱﹐引申觸類。

在表則浮﹐在裏則沈。遲則爲寒﹐數則爲熱。固一定不易之理﹐而因則有二焉。

此內外之不可不辧也。外感六淫﹐因之於天。內傷七情﹐因之於人。六淫者﹐天之陰陽風雨晦明也。卽《左傳》醫和所云﹕陰淫寒疾﹐陽淫熱疾﹐風淫末疾﹐雨淫腹疾﹐晦淫惑疾﹐明淫心疾也。淫者﹐淫佚偏勝。久而不復之謂。故陰淫則過於淸冷﹐而陽气不治﹐寒疾從起﹐如上下厥逆﹐中外寒栗之類。陽淫則過於炎燠﹐而陰气不治﹐熱疾從起﹐如狂譫煩渴﹐血泄浸淫之類。風淫則過於動搖﹐而疾生HT末﹐如肢廢毛落﹑習螈之類。雨淫則過於水濕﹐而疾生腸腹﹐如腹滿腫脹﹐腸鳴濡瀉之類。晦淫則過於昏暗﹐陽光內郁﹐而成惑疾﹐如百合狐惑﹐熱中髒燥之類。明淫則過於彰露﹐陽光外散﹐而成心疾﹐如恍惚動悸﹐錯妄失神之類。七情者﹐人之喜怒憂思悲恐驚也﹐卽所謂七气。而巢氏《病源論》﹐以勞气易驚气﹐又增寒熱二气﹐廣爲九气。若配四時五臟﹐則又只言五气。如《素問﹟陰陽應象大論》云﹕天有四時五行﹐以生長收藏﹐以生寒暑燥濕風。人有五臟﹐化五气﹐以生喜怒悲憂恐是已。據巢氏言九气之狀﹐謂怒則气上﹐喜則气緩﹐悲則气消﹐恐則气下﹐寒則气收聚﹐熱則腠理開而气泄﹐憂則气亂﹐勞則气耗﹐思則气結。怒气上者﹐怒則气逆﹐甚則嘔血及食﹐故气上矣。喜气緩者﹐喜則气和﹐營衛通利﹐故气緩矣。悲气消者﹐悲則心系急﹐肺布葉舉﹐使上焦不通﹐營衛不散﹐熱气在內﹐故气消矣。恐气下者﹐恐則精卻﹐精卻則上焦閉。閉則气還﹐還則下焦脹﹐故气下矣。寒气收聚者﹐寒則經絡澀滯﹐故气收聚矣。熱气泄者﹐熱則腠理開竅﹐營衛通﹐故汗出而气泄矣。憂气亂者﹐憂則心無所寄﹐神無所歸﹐慮無所定﹐故气亂矣。勞气耗者﹐勞則喘且汗﹐內動外泄﹐故气耗矣。思气結者﹐思則身心有所止﹐气畱不行﹐故气結矣。是謂九气﹐而七气卽在其中。𨿽皆內因﹐而爲病則有二種。一種因感觸情境﹐气久不散﹐著而爲病者﹐病生於情也。一種因五行之盛衰﹐五臟之虛實﹐互相勝復﹐病中見情者﹐情生於病也。病生於情者﹐如《素問》陰陽應象大論云﹕喜怒傷气﹐寒暑傷形。

暴怒傷陰﹐暴喜傷陽。厥气上行﹐滿脈去形。喜怒不節﹐寒暑過度﹐生乃不固。又曰﹕東方生風﹐在聲爲呼﹐在變動爲握﹐在志爲怒。怒傷肝﹐悲勝怒。南方生熱﹐在聲爲笑﹐在變動爲憂﹐在志爲喜。喜傷心﹐恐勝喜。中央生濕﹐在聲爲歌﹐在變動爲噦﹐在志爲思。思傷脾﹐怒勝思。西方生燥﹐在聲爲哭﹐在變動爲咳﹐在志爲憂。憂傷肺﹐喜勝憂。北方生寒﹐在聲爲呻﹐在變動爲栗﹐在志爲恐。恐傷腎﹐思勝恐。又《靈樞》口問篇云﹕夫百病之始生也﹐皆生於風雨寒暑﹐陰陽喜怒﹐飲食居處。大驚卒恐﹐則血气分離﹐陰陽破散﹐經脈厥絕﹐脈道不通。陰陽相逆﹐衛气稽畱﹐經脈虛空﹐血气不次﹐乃失其常。又《素問》玉機眞藏論云﹕憂恐悲喜怒﹐令不得以其次﹐故令人有大病矣。因而喜大虛﹐則腎气乘矣。怒則肝气乘矣。悲則肺气乘矣。恐則脾气乘矣。憂則心气乘矣。又《靈樞》本神篇云﹕怵惕思慮者則傷神﹐神傷則恐懼流淫而不止。悲哀動中者﹐竭絕而失生。喜樂者﹐神憚散而不藏。愁憂者﹐气閉塞而不行。盛怒者﹐迷惑而不治。恐懼者﹐神蕩憚而不收。心怵惕思慮則傷神﹐神傷則恐懼自失﹐破脫肉。脾憂愁而不解則傷意﹐意傷則亂﹐四肢不舉。肝悲哀動中則傷魂﹐魂傷則狂忘不精﹐當人陰縮而筋攣﹐兩脇骨不舉。肺喜樂無極則傷魄﹐魄傷則狂﹐皮革焦。腎盛怒而不止則傷志﹐志傷則善忘其前言﹐腰脊不可以俯仰屈伸。恐懼而不解則傷精﹐精傷則骨痿厥﹐精時自下。又《素問》調經論云﹕喜怒不節﹐則陰气上逆。上逆則下虛﹐下虛則陽气走之﹐故曰實矣。喜則气下﹐悲則气消﹐消則脈虛空。因寒飲食﹐寒气燻滿﹐則血泣气去﹐故曰虛矣。又《素問》痿論﹐岐伯曰﹕悲哀太甚則胞絡絕﹐胞絡絕則陽气內動。發則心下崩﹐數溲血也。又曰﹕思想無窮﹐所願不得﹐意淫於外﹐入房太甚﹐宗筋弛縱﹐發爲筋痿及爲白淫。又《素問》遺篇云﹕人憂愁思慮卽傷心。恚怒气逆﹐上而不下卽傷肝。又《靈樞》邪气臟腑病形篇云﹕愁憂恐懼則傷心。又《靈樞》口問篇云﹕口鼻者﹐气之門戶也。故悲哀愁憂則心動﹐心動則五臟六腑皆搖﹐搖則宗脈感﹐宗脈感則液道開。

液道開﹐故涕泣出焉。又壽夭剛柔篇云﹕憂恐忿怒傷气。气傷髒﹐乃病髒。又《素問》血气形志篇云﹕形樂志苦﹐病生於脈。形樂志樂﹐病生於肉。形苦志苦﹐病生於咽嗌。形數驚恐﹐經絡不通﹐病生於不仁。又《素問》疏五過論云﹕嘗貴後賤﹐𨿽不中邪﹐病從內生﹐名曰脫營。嘗富後貧﹐名曰失精﹐五气流連﹐病有所並。又云﹕暴樂暴苦﹑始樂後苦﹐皆傷精气。精气竭絕﹐形體毀沮。暴怒傷陰﹐暴喜傷陽。

厥逆上行﹐滿脈去形。愚醫治之﹐不知補瀉﹐不知病情。精華日脫﹐邪气乃並。又曰﹕故貴脫勢﹐𨿽不中邪﹐精神內傷﹐身必敗亡。始富後貧﹐𨿽不傷邪﹐皮焦筋屈﹐痿爲攣。又《素問》生气通天論云﹕陽气者﹐大怒則形气絕而血菀於上﹐使人薄厥。又通評虛實論云﹕隔則閉絕﹐上下不通﹐則暴怒之病也。又《靈樞》刺節眞邪篇曰﹕飲食不節﹐喜怒不時﹐津液內溢﹐乃下畱於睪。又《素問》經脈別論曰﹕有所墮恐﹐喘出於肝﹐淫气害脾。有所驚恐﹐喘出於肺﹐淫气傷心。驚而奪精﹐汗出於心。疾走恐懼﹐汗出於肝。此皆病生於情也。情生於病者﹐如《素問》金匱眞言論曰﹕東方色靑﹐入通於肝﹐開竅於目﹐藏精於肝﹐其病發驚駭。又《素問》調經論曰﹕血並於陰﹐气並於陽﹐故爲驚狂。又曰﹕血並於上﹐气並於下﹐心煩惋善怒。

血並於下﹐气並於上﹐亂而喜忘。又宣明五气篇曰﹕胃爲气逆﹑爲噦﹑爲恐。又云﹕膽爲怒。又云﹕精气並於心則喜﹐並於肺則悲﹐並於肝則憂﹐並於脾則畏﹐並於腎則恐。又云﹕陽入之陰則靜﹐陰出之陽則怒。又《素問》調經論曰﹕神有餘則笑不休﹐神不足則悲。又曰﹕血有餘則怒﹐不足則恐。又《靈樞》行鍼篇曰﹕多陽者多喜﹐多陰者多怒。又《素問》解精微論曰﹕水之精爲志﹐火之精爲神。水火相感﹐神志俱悲﹐是以目之水生也。故諺言曰﹕心悲名曰志悲。又《靈樞》本神篇曰﹕肝藏血﹐血捨魂。肝气虛則恐﹐實則怒。又云﹕心藏脈﹐脈捨神。心气虛則悲﹐實則笑不休。又玉機眞藏論曰﹕春脈太過﹐則令人善怒。又《素問》脈解篇云﹕陽明所謂甚則厥﹐惡人與火﹐聞木音則惕然而驚者﹐陽气與陰气相薄﹐水火相惡﹐故惕然而驚也。又曰﹕少陰所謂恐如人將捕之者﹐秋气萬物未有畢去﹐陰气少﹐陽气入﹐陰陽相薄﹐故恐也。又曰﹕肝气當治而未得﹐故善怒。善怒者﹐名曰煎厥。又《靈樞》根結篇曰﹕厥陰爲闔﹐闔折卽气絕而喜悲。又《素問》繆刺篇曰﹕邪客於足少陰之絡﹐令人無故善怒﹐气上走賁上。又《素問》生气通天論曰﹕兪气化薄﹐傳爲善畏﹐及爲驚駭。又《靈樞》五變篇曰﹕此人薄皮膚而目堅固以深者﹐長衝直揚。

其心剛﹐剛則多怒﹐怒則气上逆。胸中蓄積﹐血气逆畱﹐髖皮充肌﹐血脈不行﹐轉而爲熱。熱則消肌膚﹐故爲消癉﹐此言其人暴剛而肌肉弱者也。又《素問》痺論曰﹕心痺者﹐脈不通﹐煩則心下鼓﹐暴上气而喘﹐嗌漧善噫﹐厥气上則恐。又曰﹕肝痺﹐夜臥則驚。此皆情生於病也。故病生於情者治其情﹐如喜勝悲﹐悲勝怒之類。情生於病者治其病﹐如平肝怒解﹐溫膽悸寧之類。外因之邪自表而入。當其在表﹐正气應之﹐其脈必浮。若見沈脈﹐邪已去表而入裏矣。若脈不及四至﹐名曰遲。遲則邪在陰分﹐主冷。過於四至﹐名曰數。數則邪在陽分﹐主熱。內因之邪﹐自內而生﹐如暴喜﹑卒驚。暴怒陽气浮越﹐脈應之而浮﹐其中必虛。如今之暴怒蹶僕﹑卒驚暈倒﹑大喜傴痛如中風狀﹐而非外來之風﹐此卽所謂虛風也。若憂思悲恐﹐久積沈鬱﹐脈應之而沈﹐以無虛浮風象﹐故直指曰气耳。遲則爲冷。若脈遲﹐不論因於何气﹐皆主冷也。數則爲熱。若脈數﹐不論因於何气﹐皆主熱也。數皆主熱。若浮而得之﹐不論何因﹐其熱在表。沈而得之﹐其熱在裏。遲旣主冷﹐若浮而得之﹐不論何因﹐其冷在表而虛。沈而得之﹐其冷在裏而結。外因之表裏陰陽﹐內因之風气冷熱﹐非參以脈﹐則不能分別。然而脈理浩繁﹐能提括其綱﹐自可條析其目﹐但以浮沈遲數四者而觸類焉。則引彼可以證此﹐申此可以例彼﹐而診家之精義﹐思過半矣。

卷一

浮脈第十

浮脈法天﹐輕手可得。泛泛在上﹐如水漂木。

有力洪大﹐來盛去悠。無力虛大﹐遲而且柔。

虛甚則散﹐渙漫不收。有邊無中﹐其名曰芤。

浮小爲濡﹐綿浮水面。﹝綿一作帛。﹞濡甚則微﹐不任尋按。

天覆於上﹐陽也。浮脈似之﹐故曰法天。其脈應手皮毛﹐輕手可得。按之且有泛泛欲上之勢﹐如水中漂木﹐𨿽按之使沈﹐亦必隨手而起﹐《脈經》所謂舉之有餘﹐按之不足者是也。若浮脈中加以洪大﹐來盛去悠﹐是爲有力之浮脈﹐謂之浮大之脈亦可。若浮脈中加以虛大﹐遲而且柔﹐是爲無力之浮脈﹐謂之虛大之脈亦可。若浮而虛大之甚﹐則渙散彌漫﹐不斂不實﹐名曰散脈﹐《脈經》所謂气實血虛﹐有表無裏者是也。若四邊有而中則無﹐名曰芤脈。芤者﹐中空之艸﹐其狀如蔥。《脈經》所謂浮大而軟﹐按之中央空﹐兩邊實者是也。若浮而小﹐名曰濡脈。如帛浮於水﹐按之軟薄﹐全無力也。若浮濡之甚﹐則極虛極小﹐名曰微脈。不勝重爲尋按﹐《脈經》所謂若有若無﹐或欲絕者是也。

卷一

沈脈第十一

沈脈法地﹐近於筋骨。深深在下﹐沈極爲伏。

有力爲牢﹐實大弦長。牢甚則實﹐而彊。

無力爲弱﹐柔小如綿。弱甚則細﹐如蛛絲然。

地載於下﹐陰也。沈脈似之﹐故曰法地。其脈近在筋骨﹐非重按不可得﹐更有深深下沈之勢﹐《脈經》所謂舉之不足﹐按之有餘者是也。若沈之極﹐似附著於筋骨﹐名曰伏脈﹐《脈經》所謂極重按之乃得者是也。若沈而有力﹐實大弦長。弦則彊急﹐且大且實﹐堅牢之義﹐自可想見。《脈經》有革脈而無牢脈﹐要知牢卽革也。革脈形如按鼓﹐亦卽彊急堅牢之義﹐皆有餘於外者。若牢之甚﹐則內外皆實﹐而彊﹐如有根蒂也。沈而無力﹐旣小且柔﹐是名爲弱。《脈經》所謂極軟而沈細﹐按之欲絕指下者是也。弱之甚﹐則更柔更小﹐若有若無﹐縈縈如蜘蛛之絲﹐名曰細﹐與微脈固不相遠也。

卷一

遲脈第十二

遲脈屬陰﹐一息三至。小於遲﹐緩不及四。

二損一敗﹐病不可治。兩息奪精﹐脈已無气。

浮大虛散﹐或見芤革。浮小濡微﹐沈小細弱。

遲細爲澀﹐往來極難﹐易散一止﹐止而復還。

結則來緩﹐止而復來。代則來緩﹐止不能回。

一呼一吸爲一息﹐脈應四至﹐是其常也。遲則一息三至﹐气不振發﹐行不如度﹐故曰屬陰。緩則小於遲﹐猶未能及於四至。若一息二至﹐元气已損。一息一至﹐元气已敗﹐病則必不可治。兩息一至﹐眞精奪去﹐𨿽一見脈﹐正气已無﹐不過燼燈之餘焰耳。遲而浮大﹐或爲虛散﹐或爲芤革。遲而浮小﹐不爲濡則爲微。遲而沈小﹐不爲細則爲弱。遲而細﹐則力不足於往來﹐名曰澀。往來艱澀﹐則易於散﹐而或有一止。﹝不足之止。﹞然非絕藏之脈﹐故止而復還也。結則緩中時或一止﹐止而復來。蓋气有結滯﹐脈爲阻礙﹐暫一止而復來。﹝阻塞之止。﹞與澀之易散一止者﹐不相懸也。代則緩中一止﹐止不能回。﹝脫根之止。﹞《脈經》所云﹕不能自還﹐因而復動。正如替代之代﹐有出無入﹐有去無來之象。

卷一

數脈第十三

數脈屬陽﹐六至一息。七疾八極﹐九至爲脫。

浮大者洪﹐沈大牢實。往來流利﹐是謂之滑。

有力爲緊﹐彈如轉索。數見寸口﹐有止爲促。

數見關中﹐動脈可候。厥厥動搖﹐狀如小豆。

脈以四至爲平﹐閏以太息﹐大約不出五至。若一息六至﹐是爲數脈。气行速疾逾於常度﹐故曰屬陽。一息七至﹐气更速快﹐故曰疾。一息八至﹐陽熱已極。一息九至則元神散脫﹐而與遲之奪精者﹐固無異也。數而浮大﹐其名曰洪。數而沈大﹐不爲牢卽爲實。數而往來流利﹐是名曰滑﹐卽《脈經》所云輾轉替替然。與數相似者。數而有力﹐是名曰緊。緊原以形狀言﹐不以至數言。但緊脈斂實似弦﹐弦則直急如弦。緊則《脈經》所云如轉索﹐如切繩﹐內有攪動彈搏之狀﹐似乎數也。若數中時見一止﹐﹝失倫之止。﹞名曰促脈。脈流數疾﹐勢如奔逸﹐偶不相繼﹐故一止耳。

仲景云﹕陽盛則促﹐故當於寸口見焉。若數脈見於關上﹐名曰動脈。蓋關爲陰陽交互之處﹐陰陽不和﹐兩相抗激﹐勢不相下﹐故迸於上而厥厥動搖也。然上下無頭尾﹐只在一分之關上﹐非圓實之小豆﹐不足以形容其狀也。

卷一

長脈第十四

長則气治﹐過於本位。長而端直﹐弦脈應指。

脈位有三﹐寸關尺也。長則透出本位。惟其透出﹐乃見長象。非气之充暢﹐不能有此﹐故曰治。若長而端直﹐應於指下﹐是爲弦脈。卽《素問》玉機眞藏論曰﹕其气來軟弱輕虛而滑﹐端直以長者是也。

卷一

短脈第十五

短則气病﹐不能滿部﹐不見於關﹐惟尺寸候。

一脈一形﹐各有主病。數脈相兼﹐則見諸證。

脈短﹐則气不充暢﹐無論在寸在尺﹐俱不能滿足本部。惟其不能滿部﹐乃見短象。气不足﹐非病而何﹖然此惟尺寸見之。設若在關而不滿本部﹐則與尺寸不相接矣﹐理無此脈。蓋脈類多矣。有一脈﹐自有一脈之形。形有不同﹐故病亦各異。若脈數形兼見﹐而病亦數種兼成。仲景所謂此自經常﹐不失銖分者也。如下文云云。

卷二

浮脈主病第十六

浮脈主表﹐裏必不足。有力風熱﹐無力血弱。

浮遲風虛﹐浮數風熱﹐浮緊風寒﹐浮緩風濕﹐浮虛傷暑﹐浮芤失血﹐浮洪虛火﹐浮微勞極﹐浮濡陰虛﹐浮散虛極﹐浮弦痰飲﹐浮滑痰熱。

皮毛曰表﹐言在外也。浮脈與皮毛相得。亦有勢泛泛外浮者﹐皆主表。气應於表﹐其裏必虛﹐故里不足。浮亦主風。浮而有力﹐風熱所爲。蓋風爲陽邪﹐其性輕浮動蕩﹐加之以熱﹐勢必壅盛﹐故有力也。﹝宜荊防羌殼芩梔石膏之類。﹞無力則浮而虛矣。血主裏﹐气主表。血弱不能諧气﹐故反浮﹐亦裏不足之義。﹝宜參四物湯之類。﹞脈浮而遲﹐乃鼓動之不及也﹐爲風虛。﹝宜四君子湯或防桂參之類。﹞脈浮而數﹐乃鼓動之太過也﹐爲風熱。﹝宜荊防膏薄梔芩丹皮生地之類。﹞脈浮而緊﹐緊則緊斂﹐寒之性也﹐風中有寒。﹝九味羌活湯﹑麻黃湯或蘇羌杏姜蔥之類。﹞脈浮而緩﹐緩則緩漫﹐濕之性也﹐風中有濕。﹝宜羌防蒼白術防己黃桂附之類。﹞浮虛傷暑者﹐暑傷乎气。气主浮外﹐而暑性張散﹐故傷暑者多汗。經曰脈虛身熱﹐得之傷暑者是也。﹝宜淸暑益气湯﹑十味香薷飲之類。﹞浮芤失血者﹐血去脈空耳。蓋衛行脈外﹐營行脈中﹐血失則營損﹐營損則脈中空﹐如芤艸之狀也。﹝宜黃歸芍或當歸補血湯﹑瓊玉膏之類。﹞脈浮而洪﹐充湧指下﹐火之象也。但浮則有表無裏﹐故曰虛火。﹝宜當歸補血湯﹑四物湯﹑六味丸﹑八味丸之類。﹞浮微勞極﹐陽气欲絕也。《素問》生气通天論曰﹕陽气者﹐煩勞則張﹐精絕辟積。於夏使人煎厥﹐目盲不可以視﹐耳閉不可以聽。潰潰乎若壞都﹐汨汨乎不可止。蓋言陽气淸淨﹐煩勞則陽精張散而竭絕。積於夏長之時﹐當振發而反退陷﹐故變病如上﹐是名煎厥。煎厥者﹐气應振而反靡﹐應出而反入﹐如煎迫之自外及裏﹐煎熬之由多漸少﹐卽《難經》十四難所謂自皮毛以及於骨之五損﹐從上下者是也。今之五勞六極﹐虛怯損瘵﹐皆煎厥之類。陽主浮﹐以其因於耗陽﹐故脈浮微耳。﹝宜十全大補湯﹑生脈散﹑大造丸﹑四君子湯﹑八珍湯之類。﹞脈浮而濡﹐衰薄之甚﹐僅有其上﹐若無其下﹐故主陰虛。﹝宜四物湯﹑六味丸之類。﹞若浮而散﹐則又陰虛之極矣。陽在外﹐陰之使﹔陰在內﹐陽之守。陰虛極而不能爲守﹐則陽無所根據﹐浮越而散﹐略無陰凝內斂之象﹐故陰虛劇。然而孤精於內﹐气耗於外﹐謂之陰陽兩虛亦可。﹝宜十全大補湯﹑金匱腎气丸之類。﹞脈浮弦者痰飲。痰飲何自而生乎﹖《素問》經脈別論曰﹕飲食入胃﹐遊溢精气﹐上輸於脾。脾气散精﹐上歸於肺。通調水道﹐下輸膀胱﹐水精四布﹐五經並行。又營衛生會篇曰﹕上焦如霧﹐中焦如漚﹐下焦如瀆。二說𨿽殊﹐其理則一。方飲之由胃遊溢而上輸於脾也﹐腐熟如酒酵之噴發﹐炊釜之沸騰﹐卽中焦之如漚。由脾散精而上歸於肺也﹐拔粹升純﹐氤氳若﹐卽上焦之如霧。由肺之通調而下輸膀胱也﹐气化開通﹐溲便注泄﹐卽下焦之如瀆。名𨿽有三﹐實則一气。若气虛寒不運﹐則飲亦停畱不行﹐隨不運之處停畱﹐則隨停畱之處見病矣。大約暴則爲飲﹐久則成痰。

淸薄則爲飲﹐濁濃則成痰﹔寒多則爲飲﹐熱多則成痰。熬汁收膏﹐煮水結鹽之義也。

弦乃陰脈﹐爲陽不足。仲景云﹕弦爲陽運﹐正言陽之不能運也。又云﹕沈潛水蓄﹐支飲急弦﹐俱言陽气衰弱﹐不能營運其飲﹐故見此弦斂不鼓之脈耳。﹝宜金匱苓桂術甘湯﹑小靑龍湯之類。﹞水飲應沈﹐而言浮者﹐當在上焦。若浮而滑﹐則非弦斂不鼓之脈﹐寒當化熱﹐飲當成痰﹐此必然之理也。﹝宜二陳湯﹐或梔芩花粉玄明粉之類。﹞

卷二浮脈主病第十六

附方

參四物湯治血虛。气不能與之諧﹐反上气喘促﹐自汗惡寒﹐面白﹐脈浮﹐按之空澀。或曾經失血者。

人參﹝一錢﹞黃﹝蜜炙﹑二錢﹞當歸﹝二錢﹞熟地黃﹝二錢﹞白芍藥﹝酒炒﹑一錢半﹞

芎﹝八分﹞

上爲粗末﹐水二盞﹐煎七分﹐溫服。

四君子湯治眞气虛弱及短气﹑脈弱。加陳皮﹐名異功散﹔加陳皮﹑半夏﹐名六君子湯。

白術人參茯苓甘艸﹝各等分﹞

上爲粗末﹐每服五錢。水一盞﹐煎至七分﹐食遠溫服。

九味羌活湯羌活防風蒼術﹝各一錢二分半﹞甘艸白芷川芎生地黃黃芩﹝各一錢﹞細辛﹝四分﹞

加生薑三片﹐大棗一枚﹐水二盞﹐煎八分﹐熱服取汗。陶節云﹕春夏秋感冒﹐頭疼發熱﹐惡寒無汗﹐脈浮緊﹐見太陽表證﹐宜服此平正方也。其加減法﹐在人自變通耳。

仲景麻黃湯治傷寒太陽脈浮﹐頭項彊痛﹐腰脊疼﹐發熱惡寒﹐身體痛﹐無汗而喘者。

麻黃﹝一兩半﹞桂枝﹝一兩﹞甘艸﹝五錢﹞杏仁﹝去皮尖﹑五十粒﹞

爲粗末﹐每服五錢﹐水二盞﹐煎初沸﹐去上沫﹐再煎至七分﹐溫服取汗。汗出不必服盡劑。

淸暑益气湯黃﹝一錢半﹐汗少減五分﹞蒼術﹝一錢半﹞升麻﹝一錢﹞人參﹝去蘆﹞白術陳皮神曲澤瀉﹝各五分﹞甘艸﹝炙﹞黃柏﹝酒浸﹞葛根靑皮﹝去瓤﹞當歸身麥門冬﹝去心各三分﹞五味子﹝九粒﹞

水二大盞﹐煎至一盞﹐去滓﹐食遠稍熱服。劑之多少﹐臨時斟酌。此東垣所制﹐以治長夏土令濕勝﹐非獨暑也。其論云﹕暑濕蒸熾﹐人感之則四肢困倦﹐精神短少﹐胸滿气促﹐肢節沈疼。或气髙而喘﹐身熱而煩﹐小便黃數﹐大便溏頻。或痢如黃糜﹐或如泔色。或渴或不渴﹐不思飲食﹐自汗或汗少﹐血先病而气不病也﹐其脈洪緩。若血气相搏﹐必更加遲。病𨿽互換少差﹐其天暑濕令則一也。宜以淸燥之劑治之。《內經》曰﹕陽气者﹐衛外而爲固也。炅則气泄﹐今暑邪干衛﹐故身熱自汗。以黃甘溫補之爲君。人參﹑橘皮﹑當歸﹑甘艸甘微溫﹐補中益气爲臣。

蒼術﹑白術﹑澤瀉滲利而除濕。升麻﹑葛根甘苦平﹐善解肌熱﹐又以風勝濕也。

濕勝則食不消而作痞滿﹐故炒曲甘辛﹑靑皮辛溫﹐消食快气。腎惡燥﹐急食辛以潤之﹐故以黃柏苦辛寒﹐借甘味瀉熱。補水虛者﹐滋其化源﹐以人參﹑五味子﹑麥門冬酸甘微寒﹐救天暑之傷﹐於庚金爲佐﹐名曰淸暑益气湯。

百一十味香薷飲消暑气﹐和脾胃。

香薷﹝一兩﹞人參﹝去蘆﹞陳皮﹝湯泡去白﹞白術白茯苓白扁豆﹝炒﹑去殼﹞黃﹝去蘆﹞幹木瓜濃朴﹝薑汁制﹑炒黑色﹞炙甘艸﹝各半兩﹞

上爲細末﹐每服二錢。不拘時﹐熱湯或冷水調下。

當歸補血湯治气血俱虛﹐肌熱惡寒﹐面目赤色﹐煩渴引飲﹐脈洪大而虛﹐重按似無﹐此脈虛血虛也。此病多有得於饑飽勞役者。

黃﹝一兩﹐炙﹞當歸﹝二錢﹐酒洗﹞

上咀作一服。水三盞﹐煎至一盞﹐去滓溫服。食前。

瓊玉膏治吐血咳嗽。

生地﹝新鮮者﹐取汁四斤﹞白茯苓﹝十三兩﹞人參﹝六兩﹞

以參﹑苓爲極細末﹐以地黃汁和蜜拌入。用瓶貯﹐紙篛包其口﹐用桑柴火重湯煮三晝夜。取出水浸三日。白湯點服。

六味丸一名地黃丸。治腎經不足﹐發熱作渴﹐小便淋閉﹐气壅痰嗽﹐頭目眩暈﹐眼花耳聾﹐咽燥舌痛﹐齒牙不固﹐腰腿痿軟﹐自汗盜汗﹐便血諸血﹐失音﹐水泛爲痰﹐血虛發熱等證。其功不能盡述。

熟地黃﹝八兩﹐酒蒸﹑杵膏﹞山茱萸肉漧山藥﹝各四兩﹞牡丹皮﹝去骨﹞白茯苓﹝去皮﹞澤瀉﹝去毛﹐各三兩﹞

上各另爲末﹐和地黃膏﹐加煉蜜﹐丸桐子大。每服七八十丸﹐空心滚湯下。

八味丸治命門火衰﹐不能生土﹐以致脾胃虛弱﹐飲食少思﹐大便不實﹐臍腹疼痛﹐夜多漩溺等證。卽六味丸加肉桂﹑附子各一兩。

十全大補湯治气血俱虛。發熱惡寒﹐自汗盜汗﹐肢體倦怠﹐或頭痛眩暈﹐口漧作渴﹐喉痛舌裂。及久病虛損﹐口漧食少﹐咳而下利﹐驚悸發熱。或寒熱往來﹐晡熱內熱﹐遺精白濁﹐二便見血﹐小腹作痛﹐小便短少﹐大便漧澀。或大便滑泄﹐肛門下墜﹐小便頻數﹐陰莖癢痛。或臍腹陰冷﹐便溺遺瀝。或心神不寧﹐寤而不寐。或形容不充﹐肢體作痛﹐或鼻吸气冷﹐急趨气促等證﹐皆是無根虛火。但服此藥﹐諸病悉除。凡元气素弱﹐起居失宜﹐飲食勞倦﹐用心太甚﹐以此爲主。

肉桂甘艸芍藥黃當歸川芎人參白術茯苓熟地黃﹝各等分﹞

上水煎服。

生脈散治熱傷元气。肢體倦怠﹐气短懶言﹐口漧作渴﹐汗出不止。或濕熱大行﹐金爲火制﹐絕寒水生化之源﹐致肢體痿軟﹐腳欹眼黑﹐最宜服之。

人參﹝五錢﹞五味子麥門冬﹝各三錢﹞

上水煎服。

大造丸治諸虛百損﹐精血兩虧﹐形體羸﹐筋骨痿弱。或七情傷感﹐以致成勞。

或外感失調﹐久成虛乏。凡一切不足之疾﹐服此漸復眞元﹐功難盡述。

紫河車﹝一具﹐用米泔水浸﹐輕輕擺開﹐換洗令淨白爲度。勿動筋膜﹐用竹器盛於長流水中﹐浸一刻取生气提回﹐以瓦瓶隔湯煮極爛如糊取出。先傾汁入藥內﹐用石臼﹑木椎搗極均細爲度﹐入後藥﹞漧地黃﹝一兩五錢﹞熟地黃﹝二兩﹞麥門冬﹝去心﹞天門冬﹝去心﹐各一兩半﹞當歸﹝一兩﹞枸杞子﹝七錢﹞

五味子牛膝﹝各七錢﹞杜仲﹝一兩半﹞小茴香黃柏白術﹝各二兩﹞陳皮﹝二錢﹞漧薑﹝二錢﹞側柏葉﹝采向東嫩枝﹐隔紙焙二兩﹞

如气虛﹐加人參﹐黃各一兩。血虛﹐倍當歸﹐地黃。腎虛﹐加覆盆子﹑炒﹐巴戟去心﹐山茱萸肉各一兩。腰痛﹐加白術﹑鹽水炒﹐萆﹐鎖陽﹑酥炙﹐續斷﹑酒洗﹐各一兩。骨蒸﹐加地骨皮﹐知母﹐丹皮﹐各一兩。如婦人﹐去黃柏﹐加川芎﹐香附﹐條芩﹐俱酒炒﹐一兩。共末﹐同河車爲丸﹐如桐子大。每服三錢﹐淸晨白湯下。

八珍湯治肝脾傷損﹐气血虛弱﹐惡寒發熱﹐煩躁作渴。或不時寒熱﹐眩暈昏憒。

或大便不實﹐小便淋赤。或飲食少思﹐小腹脹痛等證。

人參白術白茯苓﹝各三錢﹞甘艸﹝炙﹞芍藥﹝各一錢﹞當歸熟地黃﹝各三錢﹞川芎﹝一錢五分﹞

上水煎服。

仲景苓桂術甘湯《傷寒論》云﹕治傷寒吐下後﹐心下逆滿﹐气上衝胸﹐起則頭眩﹐脈沈緊。發汗則動經﹐身爲振振搖者﹐服此湯。又治停痰寒飲﹐中虛冷瀉等證。

茯苓﹝四兩﹞桂枝﹝三兩﹐去皮﹞白術甘艸﹝各二兩﹐炙﹞

上水六升﹐煮取三升﹐去滓﹐分溫三服。

仲景小靑龍湯《傷寒論》云﹕傷寒表不解﹐心下有水气﹐漧嘔﹐發熱而咳。或渴﹐或利﹐或噎﹐或小便不利﹑少腹滿﹐或喘者﹐服此湯。

又治停飲﹐久咳肺寒。

麻黃﹝去節﹞芍藥細辛漧薑甘艸﹝炙﹞桂枝﹝去皮﹐各三兩﹞五味子﹝半升﹞

半夏﹝半升﹐洗﹞

上以水一斗﹐先煮麻黃減二升﹐去上沫。內諸藥﹐煮取三升﹐去滓﹐溫服一升。若渴﹐去半夏﹐加栝蔞根三兩。若微利﹐去麻黃﹐加蕘花如雞子大﹐熬令赤色。若噎者﹐去麻黃﹐加附子一枚﹐炮。若小便不利﹑少腹滿者﹐去麻黃﹐加茯苓四兩。若喘者﹐去麻黃﹐加杏仁半升﹑去皮尖。

二陳湯治脾胃虛弱﹐中脘停痰﹐或嘔吐惡心﹐或頭目不淸﹐飲食少思等證﹐乃諸痰主藥。

陳皮﹝一錢五分﹞半夏﹝二錢五分﹞白茯苓﹝去皮﹐二錢﹞甘艸﹝八分﹞

加姜一錢煎服。

卷二

沈脈主病第十七

沈脈主裏﹐主寒主積。有力痰食﹐無力气郁。

沈遲虛寒﹐沈數熱伏﹐沈緊冷痛﹐沈緩水蓄﹐沈牢痼冷﹐沈實熱極﹐沈弱陰虛﹐沈細痺濕﹐沈弦飲痛﹐沈滑宿食﹐沈伏吐利﹐陰毒聚積。

脈按之至骨曰沈。對待浮表﹐是曰主裏。寒乃水寒﹐積乃髒積﹐總屬陰凝﹐故見沈脈。沈而有力﹐有物在裏﹐非痰卽食。﹝痰宜用王隱君滚痰丸﹐食宜用仲景大承气湯之類。﹞沈而無力﹐裏原非實﹐但气不伸。﹝宜和劑四七湯﹑河間正气天香散之類。﹞沈爲在裏而復遲﹐虛寒可必。﹝宜仲景理中丸或附子理中湯之類。﹞沈爲在裏而加數﹐伏熱何疑。﹝宜寶鑑旣濟解毒湯﹑導赤散﹑黃連解毒湯之類。﹞沈而緊﹐則寒爲斂實﹐故冷痛也。﹝宜金匱烏頭煎﹑和劑來復丹之類。﹞沈而緩﹐則陽不健行﹐故水蓄焉。﹝宜仲景五苓散﹑苓桂術甘湯之類。﹞沈而牢﹐乃陰寒之滯著﹐應當痼冷。﹝宜和劑來復丹﹐大七香丸。﹞沈而實﹐是陽气之聚搏﹐宜乎熱深。﹝宜仲景大承气湯﹑子和神芎丸之類。﹞沈爲陰﹐弱爲虛﹐沈弱必主陰虛。﹝宜金匱腎气丸﹑六味丸之類。﹞沈爲裏﹐細爲濕﹐沈細定成痺濕。

﹝宜金匱桂枝附子湯﹑和劑滲濕湯或胃苓湯之類。﹞沈爲陰﹐弦爲飲。沈弦則飲停腹陰而時痛。﹝宜仲景小靑龍湯﹑五苓散之類。﹞沈爲裏﹐滑爲食﹐沈滑則食宿腸裏而難推。﹝宜仲景大承气湯﹑潔古枳術丸﹑丹溪保和丸之類。﹞沈已气沈於骨﹐伏則至骨如無。勢甚篤危﹐須分久暴。暴則旣吐且利而暴脫﹐溫補可回﹔﹝宜和劑大七香丸﹑仲景理中湯或藿香正气散之類。﹞久則陰毒聚積之久阻﹐峻攻莫愈。﹝宜枳實理中丸之類。﹞

卷二沈脈主病第十七

附方

王隱君滚痰丸﹝《養生主論》﹞痰之爲病﹐成偏頭風﹐成雷頭風﹐成太陽頭痛。眩暈如坐舟車﹐精神恍惚。或口眼動。或眉稜耳葉俱癢。或頷﹑腮﹑四肢遊風腫硬﹑似疼非疼。或渾身燥癢﹐搔之則癮疹隨生﹐皮毛烘熱﹐色如錦斑。或齒頰似癢似痛﹐而疼無定所﹐滿口牙浮﹐痛癢不一。或噯气吞酸﹐鼻聞焦臭﹐喉間豆鮏气﹐心煩鼻塞﹐咽嗌不利﹐咯之不出﹐咽之不下。或因噴嚏而出。或因舉動而唾﹔其痰如墨﹐又如破絮﹐或如桃膠﹐或如蜆肉。或心下如停冰鐵﹐閉滯妨悶﹐噯嚏連聲﹐狀如膈气。或寢夢刑戳﹐刀兵劍戟。或夢入人家﹐四壁圍繞﹐暫得一竇﹐百計得出﹐則不知何所。或夢在燒人地上﹐四面煙火枯骨﹐焦气撲鼻﹐無路可出。或不因觸發﹐忿怒悲啼﹐雨淚而寤。或時郊行﹐忽見天邊兩月交輝﹐或見金方數道﹐回頭無有。或足膝酸軟。或骨節腰腎疼痛﹐呼吸難任。或四肢肌骨間痛如擊戳﹐乍起乍止﹐並無常所。或不時手臂麻疼﹐狀如風濕。或臥如芒刺不安﹐或如毛虫所螫。或四肢不舉﹐或手足重滯。或眼如姜蜇﹐膠粘癢澀﹐開闔甚難。或陰晴交變之時﹐胸痞气結﹐閉而不發﹐則齒癢咽痛﹐口糜舌爛﹔及其奮然而發﹐則噴嚏連聲﹔初則涕唾稠粘﹐次則淸水如注。或眼前黑暗﹐腦後風聲﹐耳內蟬鳴﹐眼肉惕。治之者﹐或曰腠理不密﹐風府受邪﹐或曰上盛下虛﹐或曰虛﹐或曰寒﹐或曰熱邪。惟洞虛子備此疾若﹐乃能治療。病勢之來﹐則胸腹間如有二气交紐﹐噎塞煩郁﹐有如煙火上衝﹐頭面烘熱﹐眼花耳鳴﹐痰涎涕淚﹐並從肺胃間湧起﹐凜燃毛豎﹐噴嚏千百﹐然後徧身煩躁﹐則去衣凍體﹐稍止片時。或春秋乍涼之時﹐多加衣衾﹐亦得暫緩。或頓飲冰水而定﹐或痛飲一醉而寧﹐終不能逐去病根。乃得神祕沈香丸方﹐屢獲大效﹐愈人數萬。但不欲輕傳匪人﹐故以隱語括之。詩曰﹕甑裏翻身甲帶金﹐於今頭戴艸堂深﹐相逢二八求斤正﹐硝靑礞倍若沈﹐十七兩中零半兩﹐水丸梧子意須斟﹐除驅怪病安心志﹐水瀉雙身卻不任。

大黃﹝蒸少頃﹑翻過再蒸﹑少頃卽取出﹐不可過﹞黃芩﹝各八兩﹞靑礞石﹝硝如金色﹞沈香百藥煎﹝此用百藥煎﹐乃得之方外祕傳。蓋此丸得此藥乃能收斂周身頑涎聚於一處﹐然後利下﹐甚有奇功。曰倍若沈者﹐言五倍子與沈香﹐非礞倍於沈之謂也。以上各五錢。﹞

上爲末﹐水丸如梧子大﹐白湯食後空心服。

一切新舊失心喪志﹐或癲或狂等證﹐每服一百丸。气盛能食﹐狂甚者﹐加二十丸﹐臨時加減消息之。

一切中風癱瘓﹐痰涎壅塞﹐大便或通或結者﹐每服八九十丸﹐或加至百丸﹐永無祕結之患。

一切陽證風毒香港腳﹐徧身遊走疼痛﹐每服八九十丸。未效﹐加至百丸。

一切無病之人﹐徧身筋骨疼痛不能名者﹐或頭痛牙疼﹐或搖或癢﹐風蛀等證﹐風寒鼻塞﹐身體或疼或不疼﹐非傷寒證者﹐服八九十丸。痰盛气實者加之。

一切吞酸噯逆膈气﹐及胸中疼悶﹐腹中气塊衝上﹐嘔沫吐涎﹐狀如反胃﹐心下恍惚﹐如畏人捕﹐怵惕不安﹐陰陽關格﹐變生乖證﹐食饑傷飽﹐憂思過慮﹐心下嘈雜﹐或痛或噦﹐或晝夜虛飽﹐或饑不喜食﹐急慢喉閉﹐赤眼﹐每用加減服。

一切新舊痰气喘嗽﹐或嘔吐﹐頭暈目眩﹐加減服之。

一切腮頷腫硬若瘰者﹐及口糜舌爛﹐咽喉生瘡者﹐每服六七十丸。加蜜少許﹐一處嚼碎噙化﹐睡時徐徐咽之。曾有口瘡者﹐服二三十丸﹐根據前法噙之﹐三二夜卽瘥。

凡一切男婦大小﹐虛實心疼連腹﹐身體羸瘦﹐發時必嘔綠水﹑黑汁﹑冷涎﹐乃至气絕。心下溫暖者﹐量虛實加減服之。若事屬不虞之際﹐至於百丸﹐卽便回生。

未至顚危者﹐虛弱疑似之間﹐只服三十丸﹐或五十丸﹐立見生意。然後續續進之﹐以瘥爲度﹐兼服生津化痰﹐溫中理气之藥。

一切荏苒疾病﹐凡男婦患非傷寒內外等證﹐或酒色過度﹐或吐血﹐或月事愆期﹐心煩志亂﹐或腹脹脇痛﹐勞倦痰眩﹐或暴行日中﹐因暑伏痰﹐口眼斜﹐目痛﹐耳﹐鼻塞﹐骨節酸疼﹐漧嘔惡心﹐諸般內外疼痛﹐百藥無效﹐眾醫不識者﹐根據前法加減服之﹐效。大抵服藥﹐須臨臥在牀﹐用熟水一口許﹐咽下便臥。令藥在喉膈間﹐徐徐而下。如日間病出不測﹐疼痛不可忍﹐必欲急除者﹐須是一根據前臥法服。大半日不可服湯水﹐及不可起身行坐言語。直候藥丸除逐下焦痰滯惡物﹐遇膈入腹﹐然後動作﹐方能中病。每夜須連進二次。次日痰物旣下三五次者﹐仍服前數。下五七次﹐或直下二三次而病勢頓已者﹐次夜減二十丸。頭夜所服﹐並不下惡物者﹐次夜加十丸。人壯病實者﹐多加至百丸﹐惟候虛實消息之。或服過仰睡﹐咽喉稠粘﹐壅塞不利者﹐痰气泛上﹐乃藥病相攻之故也。少頃藥力旣勝﹐自然寧帖。往往病久結實於肺胃之間﹐或則暴病全無泛濫者﹐服藥下咽﹐卽仰臥﹐頓然百骸安靜﹐五臟淸寧。次早先去大便一次。其餘徧數﹐皆是痰涕惡物。看甚麼糞﹐用水攪之﹐盡是痰片粘涎。或稍稍腹痛﹐腰腎拘急者﹐蓋有一種頑痰惡物﹐閉气滯腸﹐裏急後重者﹐狀如痢疾﹐片餉卽已。若有痰涎易下者﹐快利不可勝言。

頓然滿口生津﹐百骸爽快。間有片時倦怠者﹐蓋因連日病苦不安﹐一時爲藥力所勝﹐气體暫和﹐如醉得醒﹐如浴方出﹐如睡方起。此藥並不洞泄刮腸大瀉﹐但取痰積惡物﹐自腸胃次第而下。腹中糟粕﹐並不相傷。其推下腸腹之糞﹐則藥力所到之處﹐是故先去其糞。其餘詳悉不能盡述﹐服者當自知之。

仲景大承气湯此仲景以之下邪熱入裏﹑成痞滿燥實堅者。後人用下腹中一應有餘積聚食物皆效。但寒飲冷積不宜。

大黃﹝四兩﹐酒洗﹞濃朴﹝半斤﹐炙﹑去皮﹞枳實﹝五枚﹐炙﹞芒硝﹝三合﹞

上以水一斗﹐先煮二物﹐取五升。去滓﹐內大黃煮取二升。去滓﹐內芒硝﹐更上微火一兩沸﹐分溫再服。得下﹐余勿服。

仲景小承气湯功力稍次於大承气。不甚堅硬燥結者宜之。

大黃﹝四兩﹞濃朴﹝二兩﹞枳實﹝三枚﹞

上三味﹐以水四升﹐煮取一升二合﹐去滓﹐分溫二服。初服湯﹐當更衣。不爾者﹐盡飲之。若更衣﹐勿再服。

大七气湯﹝卽和劑四七湯﹞治喜怒不節﹐憂思兼並﹐多生悲恐﹐致髒气不平﹐心腹脹滿。

半夏茯苓﹝各四兩﹞濃朴﹝炒三錢﹞紫蘇﹝二錢﹞

上銼入姜煎服。

河間正气天香散治九气。

烏藥﹝二兩﹞香附末﹝八兩﹞陳皮蘇葉漧薑﹝各一兩﹞

上爲細末﹐每服一錢匕﹐鹽湯下。

仲景理中丸﹝加附子二錢﹑炒﹐卽名附子理中丸。今人用爲湯更捷。﹞治傷寒霍亂﹐下利淸谷﹐感冒吐瀉﹐一切脾胃虛寒﹐中冷不食等證。

漧薑﹝炮﹞白術﹝炒﹞甘艸﹝炙﹞人參﹝各二錢半﹞

水二鐘﹐煎八分﹐食前溫服。

寶鑑旣濟解毒湯治上熱﹐頭目赤腫而痛﹐胸膈煩悶﹐不得安臥﹐身半以下皆寒﹐足尢甚﹐大便微祕。

大黃﹝酒煨﹐大便利勿用﹞黃連﹝酒炒﹞黃芩﹝酒炒﹞甘艸﹝炙﹞桔梗﹝各二錢﹞柴胡升麻連翹當歸身﹝各一錢﹞

上咀作一服。水二鐘﹐煎至一鐘。去滓﹐食後溫服。忌醇酒﹑濕面及生冷硬物。

錢氏導赤散治小腸伏熱。小便赤澀﹐或痛﹐或手心熱﹐或心煩動悸﹐白濁等證。

生地黃木通甘艸﹝各等分﹞

上同爲末﹐每服三錢﹐水一盞﹐入竹葉七片﹐同煎至五分﹐食後溫服。一本用黃芩﹐不用甘艸。

黃連解毒湯治下焦一切伏熱實熱。或小便赤色而痛﹐大便熱結﹐腹中熱﹐或大小便見血。

黃連﹝七錢半﹞黃柏梔子﹝各半兩﹞黃芩﹝一兩﹞

每服五錢﹐水一盞半﹐煎至一盞﹐去滓熱服。未知再服。

金匱烏頭煎治寒疝繞臍﹐痛欲死﹐及沈寒痼冷﹐一切溫暖藥不能取效者﹐宜此主之。

烏頭﹝大者五枚﹐熬﹑去皮﹐不咀﹞

上以水三升﹐煮取一升。去滓﹐內蜜二升﹐煎令水气盡﹐取二升。彊人服七合﹐弱人服五合。不瘥﹐明日更服。不可日再服。

和劑來復丹治上盛下虛﹐裏寒外熱﹐伏暑泄瀉嘔吐﹐心腹疼痛等證。

硝石﹝一兩﹐同硫黃爲末。入瓷罐內﹐以微火炒﹐用柳篦攪﹐不可火太過﹐恐傷藥力。再研極細﹐名二气末﹞太陰玄精石﹝研飛﹞舶上硫黃﹝透明者各一兩﹞五靈脂﹝水澄﹑去砂﹑曬漧﹞靑皮﹝去白﹞陳皮﹝去白各二錢﹞

上用五靈脂﹑二橘皮爲末﹐次入玄精石末﹐及前二气末拌勻﹐好醋打糊爲丸﹐豌豆大。每服三十丸﹐空心米飲下。印作錠子﹐磨服更佳。

仲景五苓散《傷寒論》云﹕太陽病﹐發汗後﹐大汗出﹐胃中幹﹐煩躁不得眠。欲得飲水者﹐少少與飲之﹐令胃气和則愈。若脈浮﹐小便不利﹐微熱消渴者﹐五苓散主之。此蓋治汗後表不盡解﹐渴多飲水﹐水液復停。服此解未盡之表。一以行停中之水。今人用爲行飲利小便之常藥﹐亦多效驗。

豬苓﹝十八銖﹐去皮﹞澤瀉﹝一兩六銖﹞白術﹝十八錢﹞茯苓﹝十八銖﹞桂枝﹝半兩﹐去皮﹞

上五味﹐搗爲末﹐以白飲和服方寸匕。日三服。多飲暖水﹐汗出愈。

和劑大七香丸治脾胃虛冷﹐心膈噎塞﹐漸成膈气﹐脾泄瀉利﹐反胃嘔吐。

香附子﹝二兩﹞麥﹝一兩﹞丁香皮﹝三兩半﹞縮砂仁藿香官桂甘艸陳皮﹝各二兩半﹞甘松烏藥﹝各六錢半﹞

上十味爲末﹐蜜丸彈子大。每服一丸﹐鹽酒﹑鹽湯任嚼下。忌生冷肥膩物。

和劑小七香丸溫中快膈﹐化積和气。治中酒嘔逆﹐气膈食噎﹐茶酒食積﹐小兒疳气。

甘松﹝八兩﹞益智仁﹝六兩﹞香附子﹝炒﹞丁香皮甘艸﹝炙﹐各十二兩﹞蓬術﹝煨﹞

縮砂﹝各二兩﹞

上爲末﹐蒸餅爲丸﹐綠豆大。每服二十丸﹐溫酒﹑姜湯﹑熱水任下。

神芎導水丸黃芩﹝一兩﹞黃連川芎薄荷﹝各半兩﹞大黃﹝二兩﹞滑石黑牽牛﹝頭末各四兩﹞

河間制。治一切熱證﹐其功不可盡述。設或久病熱郁﹐無問瘦痿老弱﹐並一切證可下者﹐始自十丸以爲度。常服此藥﹐除腸胃積滯﹐不傷和气。推陳致新﹐得利便快。並無藥燥騷擾﹐亦不困倦虛損﹐遂病患心意。或熱甚﹐必急須下者﹐使服四五十丸。未效再服﹐以意消息。常服二三十丸﹐不動臟腑﹐有益無損。或婦人血病下惡物﹐加桂半兩。病微者常服﹐甚者取利﹐因而結滯開通﹐惡物自下也。

凡老弱虛人﹐脾胃經虛﹐風熱所郁﹐色黑齒槁﹐身瘦萎黃。或服甘熱過度﹐成三消等病。若熱甚於外﹐則肢體躁擾。病於內﹐則神志躁動﹐怫郁不開﹐變生諸證﹐皆令服之。惟臟腑滑泄者﹐或裏寒脈遲者﹐或婦人經病產後﹐血下不止﹐及孕婦等不宜服。

金匱腎气丸﹝見第十六﹞

六味丸﹝見第十六﹞

金匱桂枝附子湯《傷寒論》云﹕太陽病發汗﹐遂漏不止。其人惡風﹐小便難﹐四肢微急﹐難以屈伸者﹐此湯主之。蓋亡陽脫液﹐故見上證。是湯和營衛以復陽。若風寒濕痺等證﹐用之亦妙。

桂枝﹝三兩﹐去皮﹞芍藥﹝三兩﹞甘艸﹝二兩﹐炙﹞生薑﹝三兩切﹞大棗﹝十二枚﹞附子﹝三枚﹞

上咀﹐以水七升﹐微火煮取三升。去滓﹐適寒溫﹐服一升。服已﹐須臾﹐啜熱稀粥一升餘﹐以助藥力。溫覆令一時許﹐半身微似有汗者益佳﹔不可令如水流漓﹐病必不除。若一服汗出病瘥﹐後服不必盡劑。若不汗﹐更服根據前法。又不汗﹐後服小促其間﹐半日許令三服盡。若病重﹐一日一夜服﹐周時觀之。服一劑盡﹐病證猶在者﹐更作服。若汗不出﹐乃服至二﹑三劑﹐禁生冷﹑粘滑﹑肉面﹑五辛﹑酒酪﹑臭惡等物。

和劑滲濕湯治寒濕所傷。身體重著﹐如坐水中﹐小便赤澀﹐大便溏泄。

蒼術﹝炒﹞白術﹝炒﹞甘艸﹝炙﹐各一兩﹞茯苓﹝去皮﹞漧薑﹝炮﹐各二兩﹞橘紅丁香﹝各二錢半﹞

每服四錢﹐水一盞﹐棗一枚﹐姜三片﹐煎七分﹐食前去滓溫服。

胃苓湯治濕郁小便不利﹐胸腹脹悶﹐或四肢沈重﹐或飲食停中﹐或濕郁發黃﹐或傷食泄瀉﹐並一切山嵐瘴气侵乘而成瘧痢者﹐皆效。

蒼術﹝炒﹞濃朴﹝薑汁炒﹞陳皮白術茯苓﹝各一錢半﹞澤瀉豬苓﹝各一錢﹞甘艸﹝六分﹞官桂﹝五分﹞

上水加生薑煎服。

仲景小靑龍湯﹝見第十六﹞

潔古枳術丸治痞積﹐消食彊胃。﹝海藏雲﹕本仲景枳術湯也。今易老攺爲丸﹐治老幼虛弱﹐飲食不化或臟腑軟弱者。﹞

枳實﹝去瓤﹐麩炒﹐一兩﹞白術﹝二兩﹞

上爲末﹐荷葉裹﹐燒飯爲丸﹐如桐子大。每服五十丸﹐白術湯下。服白術者﹐本意不取其食速化﹐但久服令人胃气彊實﹐不復傷也。

丹溪保和丸治食積﹐酒積。

山楂肉﹝二兩﹞半夏﹝姜制﹞橘紅神曲麥芽﹝炒﹞白茯苓﹝各一兩﹞連翹萊菔子﹝炒﹞黃連﹝各半兩﹞

上爲末﹐滴水爲丸。加白術二兩﹐名大安丸。

藿香正气散治外感風寒﹐內停飲食﹐頭痛寒熱﹐或感濕暑﹐霍亂泄瀉﹐腳轉筋﹐或作瘧疾。常服除山嵐瘴气。

桔梗大腹皮紫蘇葉茯苓濃朴﹝制﹐各一錢﹞甘艸﹝炙﹐五分﹞藿香﹝一錢五分﹞

白芷白術陳皮﹝去白﹞半夏﹝各一錢半﹞

上姜﹑棗水煎熱服。加香薷﹑扁豆﹑黃連﹐名藿香湯。

枳實理中丸治寒實結胸。

茯苓人參白術漧薑甘艸﹝各一兩﹞枳實﹝十六片﹞

上爲細末﹐煉蜜丸如雞子黃大。每服一丸﹐熱湯化下。連進二﹑三服。

卷三

遲脈主病第十八

遲脈主髒﹐陽气伏潛。有力爲痛﹐無力虛寒。

遲爲陰脈。五臟爲陰﹐故主髒。《難經》九難曰﹕遲者藏也。又曰﹕遲則爲寒。

《傷寒論》亦曰﹕遲爲在髒。以陽气伏潛﹐不能健行﹐故至數遲耳。遲而有力﹐有壅實不通利之意﹐痛可想見。﹝宜溫而行﹐和劑蘇合香丸﹑四七湯之類。﹞遲云陽伏﹐而又無力焉﹐虛寒必矣。﹝宜溫而補﹐四君子湯姜桂附子之類。﹞

卷三遲脈主病第十八

附方

和劑蘇合香丸療傳屍﹐骨蒸﹐﹐肺痿﹐疰忤鬼气﹐卒心痛﹐霍亂吐利﹐時气﹐鬼魅瘴瘧﹐赤白暴痢﹐瘀血月閉﹐癖﹐疔腫﹐驚癇﹐鬼忤中人﹐小兒吐乳﹐大人狐貍等病。又治中風卒僕﹐九竅閉塞﹐並百邪暴乘﹐腹痛下利﹐開關避邪之藥也。

白術﹝炒﹞靑木香烏犀角﹝屑﹞香附子﹝炒﹑去毛﹞朱砂﹝研水飛﹞訶黎勒﹝煨﹑取皮﹞白檀香安息香﹝另末﹐無灰酒一升熬膏﹞沈香麝香﹝研﹞丁香蓽茇﹝各二兩﹞

龍腦﹝研﹞薰陸香﹝另研﹞蘇合香油﹝入安息香膏內各一兩﹞

上爲細末﹐入研藥勻﹐用安息香膏﹐並煉白蜜和劑。每服旋丸如梧子大。早朝取井華水﹐溫冷任意﹐化服四丸。老人﹑小兒化服一丸。溫酒化服亦得﹐並空心服之。用蠟紙裹一丸﹐如彈子大﹐緋絹袋當心帶之﹐一切邪神不敢近。今則俱用蠟殼﹐可久藏備用。

四七湯﹝見第十七﹞

四君子湯﹝見第十六﹞

卷三

數脈主病第十九

數脈主腑﹐主吐主狂。有力爲熱﹐無力爲瘡。

數脈爲陽﹐六腑亦爲陽﹐故主腑。《難經》九難曰﹕數者府也。又曰﹕數則爲熱。《傷寒論》亦曰﹕數爲在府。此以遲數分陰陽﹐故卽以配臟腑﹐亦不可言其大槪耳。至若錯綜互見﹐在腑有遲﹐在髒有數﹐在表有遲﹐在裏有數﹐又安可以臟腑二字拘定也。數脈主吐者﹐脈始於中焦﹐吐則胃气逆﹐中焦擾亂﹐气逆而動﹐故脈數。﹝宜六君子湯﹑生薑﹑竹茹﹑茱連之類。﹞主狂者﹐狂則神志昏亂﹐气無所禦。气無所禦﹐則奔逸於四肢﹐而四肢實。四肢實﹐是以能登髙行遠﹐跳躍異常。夫四肢爲諸陽之本﹐陽邪實之﹐故力倍也。《難經》二十難曰﹕重陽者狂。又病能論曰﹕狂生於陽也。又曰﹕陽明者常動﹐巨陽少陽不動﹐不動而動大疾﹐此其候也。蓋言陽明之脈常動﹐巨陽﹑少陽之脈不動。今無論常動者﹐卽不動者亦動﹐動且大疾﹐是爲狂病之候。

觀此﹐則狂病之見數脈明矣。﹝宜東垣朱砂安神丸﹑集驗龍腦安神丸之類。﹞數而有力﹐聚熱所鼓。

﹝有外感證者宜汗散﹕仲景有汗者桂枝湯﹑無汗者麻黃湯之類﹐無外感者﹐和劑涼膈散﹑芩連梔柏之類。﹞數而無力﹐𨿽有熱而虛散。熱散於外﹐發瘡之候也。﹝宜黃連解毒湯﹑消腫湯﹑當歸飲子之類。﹞

卷三數脈主病第十九

附方

六君子湯﹝見第十六﹞

東垣朱砂安神丸治心亂煩熱怔忡﹐心神顚倒﹐兀兀欲吐﹐胸中气亂而熱﹐有似懊之狀。皆膈上血中伏熱﹐蒸蒸不安。宜用權法以鎭陰火之浮行﹐以養上焦之元气。用甘艸之甘溫補之。當歸﹑生地又爲長生陰血之聖藥。黃連去心煩﹐除濕熱。

朱砂納浮游之火而安神明。

朱砂﹝一錢﹐研﹑水飛﹞黃連﹝淨﹑酒炒﹐一錢半﹞甘艸﹝炙﹐五分﹞生地黃當歸頭﹝各一錢﹞

上爲極細末﹐蒸餅爲丸﹐如黃米大。每服十丸﹐津唾咽下。

集驗龍腦安神丸治男婦小兒五積癲癇。無問遠年近日﹐發作無時。但服此藥﹐無不痊愈。

龍腦﹝研﹞麝香﹝研﹞牛黃﹝研﹐各三錢﹞犀角屑茯苓﹝去木﹞人參﹝去蘆﹞麥門冬﹝去心﹞朱砂﹝水飛﹐各二兩﹞金箔﹝三十五片﹞馬牙硝﹝二錢﹞甘艸﹝炙﹞地骨皮桑白皮﹝各一兩﹞

上爲細末﹐煉蜜和丸如彈子大﹐金箔爲衣。如有風癇病歲久﹐冬月用溫水化下﹐夏月用涼水化下﹐不拘時候。如病二三年﹐日進三服。小兒一丸分作二服。又治男婦虛勞發熱喘嗽﹐新汲水一盞化開服﹐喘滿痰嗽立止。又治男子婦人語澀舌彊。食後溫﹑涼水化下﹐日進三服。

仲景桂枝湯《傷寒論》云﹕太陽中風﹐陽浮而陰弱。陽浮者熱自發﹐陰弱者汗自出。嗇嗇惡寒﹐淅淅惡風﹐翕翕發熱﹐鼻鳴漧嘔者﹐桂枝湯主之。此仲景治中風第一方也。𨿽云取微汗﹐實則和榮衛而助中气。其藥卽建中湯小變。近醫以中風自汗﹐竟認桂芍爲斂汗之藥﹐冤哉。

桂枝芍藥﹝炒﹞生薑﹝各三兩﹞甘艸﹝炙二兩﹞大棗﹝劈﹐二十枚﹞

煎服法﹕同前第十七桂枝附子湯。

仲景麻黃湯﹝見第十六﹞

和劑涼膈散治大人小兒積熱﹐煩躁多渴﹐面熱﹐唇焦﹐咽燥﹐舌腫﹐喉閉﹐目赤﹐鼻衄﹐頷頰結硬﹐口舌生瘡﹐譫語狂妄﹐腸胃燥澀﹐便溺閉結﹐睡臥不安﹐一切風壅。

梔子仁連翹薄荷黃芩甘艸﹝各一兩半﹞大黃芒硝﹝各半兩﹞

上爲粗末。每一兩﹐水二盞﹐竹葉七片﹐煎至一盞。去滓。入蜜少許﹐食後服。

加姜煎亦得。去六經熱。減大黃﹑芒硝﹐加桔梗﹑甘艸﹑人參﹑防風﹐治肺經邪熱。咳嗽有痰﹐加半夏。涼膈與四物各半服﹐能益血泄熱﹐名雙和散。錢氏去連翹﹐加藿香﹑石膏﹐爲瀉黃散。﹝《寶鑑》連翹四兩﹑硝黃各二兩﹐餘各一兩。﹞

黃連解毒湯﹝見第十七﹞

消腫湯治馬刀瘡。

柴胡﹝二錢﹞連翹﹝三錢﹞當歸尾甘艸﹝各一錢﹞生黃芩紅花﹝少許﹞黃連鼠粘子﹝炒﹐各一錢﹞栝蔞根黃﹝各一錢半﹞

上件每服五錢﹐或一兩﹐水煎熱服﹐食後。

當歸飲子治瘡疥風癬﹐濕毒燥癢瘡。

當歸白芍藥川芎生地黃白蒺藜防風荊芥﹝各一兩﹞何首烏黃甘艸﹝各五錢﹞

上咀。每服一兩。水煎。或爲末﹐每服一二錢亦得。

卷三

滑脈主病第二十

滑脈主痰﹐或傷於食。下爲蓄血﹐上爲吐逆。

痰乃水飲所結﹐薄則稠粘﹐老則。滑脈﹐滑澤近於水象﹐如數疾而替替然﹐形相似也。不腐不化之食﹐象亦如之﹐皆有物之脈也。﹝痰宜二陳湯﹔食宜丹溪保和丸﹐潔古枳術丸﹑曲枳術丸之類。﹞在下則見於尺。主蓄血者﹐血亦類液﹐瘀凝類痰﹐以其在尺﹐故以血斷。﹝宜仲景桃核承气湯﹑《準繩》代抵當丸之類。﹞若見於寸﹐必主吐逆﹐蓋因滑脈之流利滑動﹐勢不安定﹐切近上焦﹐自當爲吐。﹝宜六君子湯﹑仲景大半夏湯﹑溫膽湯﹑東垣藿香安胃散之類。﹞然而所吐之物﹐非痰卽食。設無痰食﹐是爲嘔逆﹐則脈不應見滑﹐而又當見澀矣。

卷三滑脈主病第二十

附方

二陳湯﹝見第十六﹞

丹溪保和丸﹝見第十七﹞

潔古枳術丸﹝見第十七﹞

曲枳術丸治彊食所致﹐心胸滿悶不快。

神曲﹝炒﹞麥﹝炒﹞枳實﹝去瓤﹑麩炒﹐各一兩﹞白術﹝炒﹐二兩﹞

上制﹐服如枳術丸法。

仲景桃核承气湯《傷寒論》云﹕太陽病不解﹐熱結膀胱﹐其人如狂。血自下﹐下者愈。其外不解者﹐尙未可攻﹐當先解外。外解已﹐但少腹急結者﹐乃可攻之。

宜桃核承气湯。此下熱與血結成瘀之劑也。今用下瘀血於腸腹脇下者﹐皆效。

桃仁﹝五十个﹐去皮尖﹐味甘平﹞桂枝﹝二兩﹐去皮﹐味辛熱﹞大黃﹝四兩﹞芒硝﹝二兩﹞

甘艸﹝二兩﹐炙﹞

上五味﹐以水七升﹐煮取二升半。去滓﹐內芒硝。更上火﹐微沸下火。先食溫服五合。日三服。當微利。

準繩代抵當丸行瘀血。﹝自制。﹞

大黃﹝川產﹑如錦紋者﹐去皮及黑心﹐四兩﹞芒硝﹝一兩。如欲穩﹐以玄明粉代﹞桃仁﹝麩炒黃﹐去皮尖﹐另研如泥﹐六十枚﹞當歸尾生地黃穿山甲﹝蛤粉炒﹐各一兩﹞桂﹝三錢或五錢﹞

上爲極細末﹐煉蜜丸如桐子大。若蓄血在上焦﹐丸如芥子大。臨臥去枕仰臥﹐以津咽之﹐令停畱喉下﹐搜逐膈上。中焦食遠﹐下焦空心。俱桐子大﹐以百澇水煎湯下之。

用歸地者﹐欲下血而不損血耳﹐且引諸藥至血分也。諸藥皆獷悍﹐而欲以和濟之也。如血老成積﹐此藥攻之不動﹐宜去歸地﹐加廣術﹝醋浸透﹑焙漧﹑一兩﹞肉桂﹝七錢﹞

六君子湯﹝見第十六﹞

仲景大半夏湯治反胃嘔吐。

半夏﹝二升洗﹞人參﹝三兩﹞白蜜﹝一升﹞

以水一斗三升﹐和蜜﹐揚之二百四十徧。煮藥取三升﹐溫服一升﹐余分再服。

溫膽湯﹝三因﹞治心膽虛怯﹐觸事易驚﹐或夢寐不祥﹐遂致心驚膽懾﹐气郁生涎。

涎與气搏﹐變生諸證。或短气悸乏﹐或復自汗。

半夏﹝湯洗﹞枳實竹茹﹝各一兩﹞橘皮﹝一兩半去白﹞甘艸﹝炙四錢﹞白茯苓﹝七錢﹞

每服四錢。水一盞半﹐生薑七片﹐棗一枚﹐煎七分﹐食前熱服。

東垣藿香安胃散治脾胃虛弱﹐不進飲食﹐嘔吐不待腐熟。

藿香﹝一錢半﹞丁香人參﹝各二錢﹞橘紅﹝五錢﹞

上爲細末﹐每服二錢。水二盞﹐生薑三片﹐同煎至一盞﹐去滓涼服﹐食前。和滓服亦可。

卷三

澀脈主病第二十一

澀脈少血﹐或中寒濕﹐反胃結腸﹐自汗厥逆。

《靈樞》決气篇曰﹕中焦取汁﹐變化而赤﹐是謂血。壅遏營气﹐令無所避﹐是謂脈。脈之與血﹐同質異名﹐是二而一。況體爲陰液﹐多則滑利﹐少則枯澀﹐理勢之必然者。﹝枯澀﹑虛澀血少﹐宜四物湯之類。﹞寒濕襲人﹐肌腠痺著﹐气道不利﹐脈安得不澀。

﹝滯澀之澀﹐宜和劑滲濕湯﹑百一除濕湯﹑三因腎著湯之類。﹞反胃﹐則朝食暮吐﹐暮食朝吐﹐或隨食隨吐。胃無餘液﹐以致腸中枯燥而大便祕結﹐脈安得不澀。﹝枯澀之澀﹐宜六君子湯﹑寶鑑人參利膈丸﹑統旨滋血潤腸湯﹑滋陰淸膈飲之類。﹞自汗者﹐汗時時自出也。出則液耗﹐是謂脫液。漏而不止﹐衛气散失﹐四肢厥寒﹐是謂亡陽。陽亡液脫﹐脈又安得不澀。﹝虛澀之澀﹐宜十全大補湯﹑濟生附湯﹑黃建中湯之類。﹞一澀脈也﹐而有虛澀﹑滯澀﹑枯澀之分﹐是又在診之者﹐自爲靈通耳。

卷三澀脈主病第二十一

附方

四物湯治肝脾腎血虛發熱﹐或寒熱往來﹐或日晡熱甚﹐頭目不淸﹐或煩躁不寐﹐胸膈作脹﹐脇肋疼痛等癥。凡血虛諸病﹐以此爲主治。若脾气虛而不能生血﹐宜四君子。若脾气郁而血虛﹐宜歸脾湯。若腎水涸而不生肝血﹐宜六味丸。

當歸﹝二錢﹞白芍藥﹝一錢﹞熟地黃﹝三錢﹞川芎﹝錢半﹞

上水煎服。

和劑滲濕湯﹝見第十七﹞

百一除濕湯治寒濕所傷﹐身體重著﹐腰腳疼﹐大便溏泄﹐小便或澀或利。

半夏曲﹝炒﹞濃朴﹝姜制﹞蒼術﹝米泔制﹐各二兩﹞藿香葉陳皮﹝去白﹞白茯苓﹝去皮﹐各一兩﹞甘艸﹝炙七錢﹞白術﹝生用一兩﹞

上咀。每服四錢。水一盞﹐姜七片﹐棗一枚﹐煎七分。食前溫服。

三因腎著湯治腎虛傷濕﹐身重腰冷﹐如坐水中﹐不渴﹐小便自利。

漧薑﹝炮﹞茯苓﹝各四兩﹞甘艸﹝炙﹞白術﹝各二兩﹞

每服四錢﹐水一盞﹐煎七分﹐空心溫服。

六君子湯﹝見第十六﹞

寶鑑人參利膈丸治胸中不利﹐大便結燥﹐痰嗽喘滿﹐脾胃壅滯﹐推陳致新﹐治膈气之聖藥也。

木香檳榔﹝各七錢半﹞人參當歸﹝酒洗﹞藿香甘艸枳實﹝麩炒黃﹐各一兩﹞大黃﹝酒濕蒸熟﹞濃朴﹝姜制﹐各二兩﹞

上爲細末﹐滴水爲丸﹐如桐子大。每服三﹑五十丸。食後諸飲下。

統旨滋血潤腸湯治血枯及死血在膈﹐飲食不下﹐大便燥結。

當歸﹝酒洗﹐三錢﹞芍藥﹝炒﹞生地黃﹝各一錢半﹞紅花﹝酒洗﹞桃仁﹝去皮尖炒﹞大黃﹝酒煨﹞枳殼﹝麩炒各一錢﹞

水一鐘半﹐煎七分﹐入韭菜汁半酒盞﹐食前服。

滋陰淸膈飲﹝統旨﹞治陰火上衝﹐或胃火太盛﹐食不入﹐脈洪數者。

當歸芍藥﹝煨﹞黃柏﹝鹽水炒﹞黃連﹝各一錢半﹞黃芩山梔生地黃﹝各一錢﹞甘艸﹝三分﹞

水二鐘﹐煎七分﹐入童便﹑竹瀝各半酒盞﹐食前服。

十全大補湯﹝見第十六﹞

濟生附湯治气虛陽弱﹐虛汗不止﹐肢體倦怠。

黃﹝去蘆﹑蜜炙﹞附子﹝炮﹑去皮臍﹐各等分﹞

上咀。每服四錢。水一盞﹐生薑十片﹐煎八分。食前溫服。未應﹐更加之。

黃建中湯治血气不足﹐體常自汗。

黃桂﹝各一錢半﹞白芍藥﹝三錢﹞甘艸﹝一錢﹞

每服五錢。水一鐘半﹐姜五片﹐棗二枚﹐煎八分。去滓﹐入稠餳一大匙﹐再煎服。舊有微溏或嘔者﹐不用餳。

卷三

弦脈主病第二十二

弦脈主飲﹐病屬膽肝。弦數多熱﹐弦遲多寒。

浮弦支飲﹐沈弦懸痛。陽弦頭痛﹐陰弦腹痛。

夫飲入於胃﹐必陽气爲之遊溢輸布。臟腑受其灌漑﹐形體賴其濡滋。若陽運之力薄﹐則不能遊溢輸布﹐停畱於中﹐而飲之諸證起矣。其脈弦者﹐弦爲陰脈﹐斂束急直﹐無抑揚鼓動之勢﹐正陽運之不足也。若非有飲而見弦脈﹐病又當在膽與肝耳。

蓋膽爲甲木﹐肝爲乙木。自北而東﹐在肝爲厥陰而陰盡﹐在膽爲少陽而陽微。初春之象﹐逗气尙少﹐升如一縷﹐有弦義焉。數則爲熱﹐弦而兼數者﹐病亦兼熱。遲則爲寒﹐弦而兼遲者﹐病亦兼寒。弦則爲飲。弦而浮﹐則飲停在上﹐名曰支飲。支者﹐支分之義﹐不在胃而支畱於心胸間也。﹝宜仲景苓桂術甘湯﹑小靑龍湯﹑和劑倍術丸﹑破飲丸﹑六君子湯﹑仲景澤瀉湯﹑海藏五飲湯之類。﹞弦而沈﹐則飲停在下﹐當爲懸痛。懸者﹐懸閣之義﹐不在胃﹐而懸畱於腹脇間也。以寒飲而畱於陰分﹐故在內痛。﹝宜濟生八神來復丹﹑三因控涎丹之類。﹞弦脈不但主飲﹐而又主痛者﹐以弦寒斂束﹐气不舒之故耳。陽弦者﹐寸弦也。邪在三陽﹐三陽走頭﹐故頭痛。﹝宜玄珠茶調散﹑半夏白術天麻湯﹑仲景吳茱萸湯之類。﹞陰弦者﹐尺弦也。邪在三陰﹐三陰走腹﹐故腹痛。﹝宜仲景小建中湯﹑香砂理中湯﹑東垣濃朴湯﹑仲景四逆湯之類。﹞

卷三弦脈主病第二十二

附方

仲景苓桂術甘湯﹝見第十六﹞

仲景小靑龍湯﹝見第十六﹞

和劑倍術丸治五飲。一曰畱飲﹐停水在心下。二曰飲﹐水在兩脇。三曰痰飲﹐水在胃中。四曰溢飲﹐水溢在膈。五曰流飲﹐水在脇間﹐瀝瀝有聲。皆由飲水過多﹐或飲冷酒所致。

白術﹝二兩﹞桂心漧薑﹝各一兩﹞

上爲末﹐蜜丸。每二十丸﹐溫米飲下。加至三十丸。食前服。

破飲丸治五飲停蓄胸膈。呼吸之間﹐痛引兩脇﹐脹滿气促。胸腹結爲癖。支滿胸膈﹐旁及兩脇﹐搶心疼痛﹐飲食不下﹐反胃吐逆。九種心疼﹐積年宿食不消﹐久瘧久痢﹐遁屍疰忤﹐癲癇厥運﹐心气不足﹐憂愁思慮﹐婦人腹中諸病﹐並皆治之。

蓽茇丁香﹝不見火﹞縮砂仁蠍梢胡椒木香﹝不見火﹞烏梅肉靑皮巴豆﹝去皮膜﹐各等分﹞

上將靑皮﹑巴豆以漿水同浸一宿﹐次日濾出同炒。靑皮焦﹐去巴豆。水淹烏梅肉蒸一炊久﹐細研爲膏﹐入藥末和勻﹐丸如綠豆大。每服五﹑七丸﹐臨睡生薑湯下。

六君子湯﹝見第十六﹞

仲景澤瀉湯治飲停心下﹐常苦眩冒。或胸中痞結﹐堅大如盤。下則小便不利。

澤瀉﹝五兩﹞白術﹝二兩﹞

水二升﹐煮一升﹐分溫再服。

海藏五飲湯治五飲最效。

旋復花人參陳皮﹝去白﹞枳實白術茯苓濃朴﹝制﹞半夏﹝制﹞澤瀉豬苓前胡桂心白芍藥炙甘艸﹝各等分﹞

上每一兩分四服。姜十片﹐水二盞﹐煎至七分。去滓溫服無時。因酒成飲﹐加葛根﹑葛花﹑砂仁。

濟生八神來復丹治寒痰冷凍飲料﹐久積心胸。或嘔逆喘促﹐或心腹攪疼﹐或飲食不安﹐狀如反胃等證。

硝石﹝一兩﹐同硫黃爲末﹑瓷器內以微火炒﹑用柳篦攪。不可火太過﹐恐傷藥力。再研極細﹐名二气末﹞太陰玄精石﹝飛研﹐一兩﹞五靈脂﹝水澄淸﹐濾去砂石﹐曬漧﹞靑皮﹝去白﹞陳皮﹝去白﹐各二兩﹞舶上硫黃﹝透明﹞沈香木香﹝堅實者﹞天南星﹝粉白者﹐各一兩﹞

上爲末﹐飛麵糊爲丸﹐如桐子大。每服三十丸﹐空心米飲送下。

三因控涎丹凡人忽患胸背﹑手足﹑頸項﹑腰胯等隱痛難忍﹐筋骨牽引釣痛﹐時時走易不定﹐乃是痰涎在心膈上下﹐變爲此疾。或手足冷痺﹐气脈不通﹐誤認癱瘓也。

甘遂﹝去心﹞紫大戟﹝去皮﹞眞白芥子﹝各等分﹞

上爲末﹐糊爲丸﹐桐子大﹐曬漧。食後臥﹐淡姜湯或熱水下五﹑七丸至十丸。

痰猛加數丸。

玄珠茶調散治風熱上攻頭目及頭風熱痛不可忍。

片芩﹝二兩酒拌﹐炒三次﹐不可令焦﹞小川芎﹝一兩﹞細茶葉﹝三錢﹞白芷﹝五錢﹞

薄荷﹝三錢﹞荊芥穗﹝四錢﹞

頭巓及腦痛﹐加細辛﹑本﹑蔓荊子﹐各三錢。

上爲細末﹐每服二﹑三錢﹐用茶淸調下。

祕藏半夏白術天麻湯治素有脾胃之證﹐時顯煩躁﹐大便不利﹐又出入爲寒气所郁﹐悶亂大作﹐火郁不伸故也。醫疑有熱﹐服疏風丸下之。原證不減﹐復添嘔逆﹐食不能停﹐痰唾稠粘﹐湧出不止﹐眼澀頭旋﹐惡心煩悶﹐气短促上喘﹐無气力﹐目不敢開﹐如在風雲中﹐頭苦痛如裂﹐身重如山﹐四肢厥冷﹐是胃气已損﹐復下兩次﹐重虛脾胃﹐病名曰痰厥頭痛。厥者﹐痰之濁气逆上﹐淆混淸陽﹐故眩暈﹐非有痰厥逆而上也。

半夏﹝一錢五分﹞白術炒曲﹝各一錢﹞天麻黃人參蒼術陳皮澤瀉茯苓﹝各五分﹞大麥麵﹝一錢半﹞漧薑﹝三發﹞黃柏﹝二分﹞

仲景吳茱萸湯《傷寒論》云﹕食穀欲嘔者﹐屬陽明也﹐吳茱萸湯主之。《金匱》云﹕嘔而胸滿者﹐茱萸湯主之。又云﹕漧嘔﹐吐涎沫﹐頭痛﹐茱萸湯主之。觀此則凡胃虛寒不能納食﹐或吐冷凍飲料酸水者﹐皆效。

吳茱萸﹝一升洗﹞人參﹝三兩﹞生薑﹝六兩﹞大棗﹝十二枚﹞

上四味﹐以水七升煮取二升。去滓溫服七合﹐日三服。

仲景小建中湯﹝加黃一兩半﹑人參二兩﹐名黃建中湯﹞《金匱要略》云﹕虛勞裏急﹐悸衄﹐腹中痛﹐失精﹐四肢疼﹐手足煩熱﹐咽漧口燥﹐小建中湯主之。又《千金》療男女因積冷气滯﹐或大病後不復﹐常苦四肢沈重﹐骨肉疼﹐吸吸少气﹐行動喘乏﹐胸滿气急﹐腰背彊痛﹐心中虛悸﹐咽漧唇燥﹐面體少色。或飲食無味﹐脇肋腹脹﹐頭重不舉﹐多臥少起﹐甚者積年。輕者百日漸致瘦弱。五臟气竭﹐則難可復常。

六脈俱不足﹐虛寒乏气﹐少腹拘急﹐羸瘦百病﹐黃建中湯主之。

桂枝﹝三兩﹞甘艸﹝炙二兩﹞大棗﹝十二枚﹞芍藥﹝六兩﹞生薑﹝三兩﹞膠飴﹝一升﹞

上六味﹐以水七升﹐煮取三升。去滓﹐內飴﹐更上微火消解。溫服一升﹐日三服。嘔家不可用建中湯﹐以甜故也。

香砂理中湯﹝卽理中丸加木香﹑砂仁。服法亦同。見第十七﹞治脾虛气滯﹐或受外寒﹐泄瀉腹痛喜溫﹐或嘔吐﹐胸膈滿悶﹐腸腹雷鳴等證。

東垣濃朴湯治胸腹脹痛﹐或腸鳴後重﹐或受寒及寒飲食作痛。脈沈遲而弦者宜之。

濃朴﹝姜制﹞陳皮﹝去白﹐各二兩﹞甘艸﹝炙﹞漧薑﹝各五錢﹞茯苓﹝去皮﹐一兩﹞

上咀。每服一兩﹐水煎服。

仲景四逆湯治中外皆寒﹐四肢逆冷﹐腹痛腸鳴。或汗多亡陽﹐或中寒瀉利淸谷﹐舌滑气冷。一切陰寒勝而陽虛﹐脈沈遲弦弱者﹐此方主之。

甘艸﹝炙﹐一兩﹞漧薑﹝一兩半﹞附子﹝一枚﹐生用去皮﹐破八片﹞

上三味﹐以水三升﹐煮取一升二合﹐去滓﹐分溫再服。彊人大附子一枚﹐漧薑三兩。

卷三

緊脈主病第二十三

緊脈主寒﹐又主諸痛。浮緊表寒﹐沈緊裏痛。

緊與弦相似﹐但多裊動夭矯之勢﹐所謂如轉索者是也。陽爲寒束﹐崛彊不平﹐故作是狀。爲諸病者﹐亦此義耳。浮以候表﹐浮而緊﹐寒在表也。﹝宜溫散。﹞沈以候裏﹐沈而緊﹐寒在裏也。﹝宜溫中。﹞裏爲陰分﹐以陰寒而襲陰分﹐陽困陰凝﹐故痛也。

卷三

長短細大主病第二十四

長脈气平﹐短脈气病﹐細則气少﹐大則病進。

長脈气暢﹐故曰平。短脈气促﹐故曰病。細爲正不足﹐故气少也。大爲邪有餘﹐故病進也。

卷三

浮沈主病第二十五

浮長風癇﹐沈短宿食。血虛脈虛﹐气實脈實。

長類乎弦﹐亦肝木之象也。《素問》玉機眞藏論曰﹕肝脈端直以長是也。浮則爲風﹐風木偏勝﹐癇證作矣。﹝宜疏風豁痰養榮﹐如河間犀角丸﹑集驗龍腦安神丸之類。﹞沈主裏﹐沈而短﹐爲中气局促﹐宿食停畱之礙也。﹝宜溫而推之﹐如和劑感應丸﹑紅丸子之類。﹞脈爲血府﹐脈虛者血虛。脈由气行﹐气實者脈實。

卷三浮沈主病第二十五

附方

河間犀角丸治風癲癇﹐發作有時﹐揚手擲足﹐口吐痰涎﹐不省人事﹐暗倒屈伸。

犀角末﹝半兩﹞赤石脂﹝三兩﹞朴硝﹝二兩﹞白僵蠶﹝一兩﹞薄荷葉﹝一兩﹞

上爲末﹐麵糊丸﹐如梧子大。每服二三十丸﹐溫水下。二﹑三服﹐不拘時。如覺痰多﹐卽減數。忌油膩炙炒。

集驗龍腦安神丸﹝見第十九﹞

和劑感應丸治中虛積冷﹐气弱有傷﹐停積胃脘﹐不能傳化。或因气傷冷﹐或因饑飽食﹐飲酒過多﹐心下堅滿﹐兩脇脹痛﹐心腹大痛﹐霍亂吐瀉﹐大便頻數﹐後重遲澀﹐久痢赤白﹐膿血相雜﹐米谷不化﹐愈而復發。又治中酒嘔吐﹐痰逆惡心喜睡頭眩﹐胸膈痞滿﹐四肢倦怠﹐不思飲食﹐不拘新舊冷積﹐並皆治之。

南木香肉豆蔻丁香﹝各一兩半﹞漧薑﹝炮﹐一兩﹞巴豆﹝七十粒﹐去皮﹑心﹑膜﹐研出油﹞杏仁﹝一百四十粒﹐湯泡﹑去皮尖﹑研﹞百艸霜﹝二兩﹞

上前四味爲末﹐外入百艸霜研﹐與巴豆﹑杏仁七味同和勻。用好黃蠟六兩﹐溶化成汁﹐以重絹濾去滓﹔更以好酒一升﹐於銀石器內煮蠟數沸﹐傾出候酒冷﹐其蠟自浮於上﹐取蠟稱用。丸﹐春夏修合。用淸油一兩﹐銚內熬令香熟﹐次下酒煮蠟四兩﹐同化成汁﹐就銚內乘熱拌和前項藥末。秋冬修合﹐用淸油一兩半﹐同煎煮熟成汁﹐和前藥末成劑﹐分作小錠﹐油紙裹放﹐旋丸服之。每三十丸﹐空心姜湯下。

和劑紅丸子壯脾胃﹐消宿食﹐去膨脹。

京三稜﹝浸軟﹑切片﹞蓬莪術﹝煨﹞靑皮﹝去白﹞陳皮﹝去白﹐各五斤﹞漧薑﹝炮﹞

胡椒﹝各三斤﹞

上爲末﹐用醋麵糊丸﹐如梧桐子大﹐礬紅爲衣。每服三十丸﹐食後姜湯送下。

小兒臨時加減與服。

卷三

洪細主病第二十六

洪脈爲熱﹐其陰則虛。細脈爲濕﹐其血則虛。

洪脈滿指﹐浮大兼備﹐陽有餘之象﹐故當爲熱。有餘於陽﹐則不足於陰﹐故爲陰虛。細爲陰脈﹐細藐不振﹐陰濕之候。細又爲血虛者﹐蓋脈以血爲體﹐細藐之甚﹐體於何有﹖故血虛。

卷三

緩類主病第二十七

緩大者風﹐緩細者濕﹐緩澀血少﹐緩滑內熱。

空疏緩大﹐風所致也。緩漫濡細﹐濕所侵也。緩而澀滯﹐血必少也。緩而滑疾﹐內有熱也。

卷三

濡弱小主病第二十八

濡小陰虛﹐弱小陽竭。陽竭惡寒﹐陰虛發熱。

濡小之脈﹐卽所謂如帛浮水面﹐有上無下﹐陰虛之候也。弱小之脈﹐體不充﹐勢不鼓﹐陽竭之候也。陽竭﹐則陰乘陽﹐故惡寒。陰虛﹐則陽乘陰﹐故發熱。﹝陽竭者補陽﹐宜四君附之類。陰竭者補陰﹐宜六味丸﹑四物湯之類。﹞

卷三濡弱小主病第二十八

附方

四君子湯﹝見第十六﹞

六味丸﹝見第十六﹞

四物湯﹝見第二十一﹞

卷三

微脈主病第二十九

陽微惡寒﹐陰微發熱。男微虛損﹐女微瀉血。

《脈經》云﹕微脈不勝尋按﹐若有若無﹐言其虛極也。寸微爲陽微﹐陽微卽陽虛﹐而陰气上入陽中﹐故惡寒也。尺微爲陰微﹐陰微卽陰虛﹐而陽气下陷入陰中﹐故發熱也。男人得此﹐不惟惡寒發熱﹐而且爲虛損。女人得此﹐不惟惡寒發熱﹐而且爲瀉血。﹝虛損者未必不失血﹐瀉血者未必不成虛損。男子補其陽﹐女子補其陰。﹞

卷三

動脈主病第三十

陽動汗出﹐陰動發熱﹐爲痛與驚﹐崩中失血。

《傷寒論》曰﹕陰陽相搏﹐名曰動。又曰﹕數脈見於關上﹐上下無頭尾﹐如豆大﹐厥厥動搖者﹐名曰動。旣云在關﹐是居尺寸之中﹐若不能分陰分陽者。然云陰陽相搏﹐又云陽動陰動﹐又似乎有勝有負。故陽虛者﹐爲陽動陽負﹐負則外衛不密﹐而汗自出矣。陰虛者﹐爲陰動陰負﹐負則內守不寧﹐而熱自發矣。爲痛爲驚者﹐陰陽不和。气搏擊則痛﹐气攛迸則驚。味厥厥動搖四字﹐情形宛然。陰陽相搏不和﹐則衛﹑守兩失其職﹐而崩中失血之證﹐有自來矣。﹝陽衛陰守。﹞

卷三

革脈主病第三十一

虛寒相搏﹐其名爲革。男子失精﹐女子失血。

《傷寒論》辧脈法云﹕脈弦而大﹐弦則爲減﹐大則爲芤。減則爲寒﹐芤則爲虛。

虛寒相搏﹐此名爲革。婦人則半產漏下﹐宜補血。男子則亡血失精。﹝宜塡精。﹞此節正革脈之注腳也。蓋革如皮革﹐急滿指下。今云脈弦而大﹐非革而何﹖只此四字﹐可以盡革脈之形狀矣。弦則爲減以下﹐又發明所以爲革﹐並革之所以爲病也。弦則脈體弦急細斂﹐是陽气之減少也。弦而大﹐是攺細斂爲闊大﹐其弦急之體仍在。弦急爲陽減﹐攺大則中芤。陽減爲寒﹐中芤爲虛。旣虛且寒﹐徒革於外﹐而中則空﹐在女則爲半產漏下﹐在男則爲亡血失精﹐是皆中空之驗。

卷四

促結主病第三十二

陽盛則促﹐肺癰陽毒。陰盛則結﹐疝瘕積郁。

數脈時見一止﹐名曰促。數則爲熱﹐爲陽盛﹐主上焦熱聚成毒﹐或熱聚肺成癰。﹝陽毒宜淸散﹐如黃芩﹑花粉﹑連翹﹑枳殼﹑荊防之類。肺癰宜淸解﹐如仲景桔梗湯之類。﹞

脈气流行﹐爲其阻礙﹐故一止也。不數而緩﹐時見一止﹐名曰結﹐爲陰盛﹐主陰分或腹中聚疝痼瘕。

﹝宜元戎萬病紫菀丸﹑寶鑑沈香桂附丸之類。﹞久積成郁﹐气堅結不散﹐脈气至此﹐亦爲所礙﹐故一止也。《難經》十八難曰﹕結甚則積甚﹐結微則積微﹐是又當審止歇之多寡﹐而斷病之輕重耳。

卷四促結主病第三十二

附方

仲景桔梗湯《金匱要略》云﹕咳而胸滿﹐振寒脈數﹐咽漧不渴﹐時出濁唾鮏臭﹐久久吐膿如米粥者﹐爲肺癰。又治心臟發咳﹐咳而喉中如梗狀﹐甚則咽腫喉痺﹐亦治血痺。

桔梗﹝一兩﹞甘艸﹝二兩﹞

上二味﹐以水三升﹐煮取一升﹐分溫再服﹐則吐膿血也。

元戎萬病紫菀丸治臍腹久患癖如碗大及諸黃病。每地气起時﹐上气沖心﹐繞臍絞痛。一切虫咬﹐十種水病﹐十種蠱病﹐及反胃吐食﹐嘔逆惡心﹐飲食不消﹐天行時病。女人多年月露不通﹐或腹如懷孕多血﹐天陰卽發。又治十二種風﹐頑痺不知年歲﹐晝夜不安﹐夢與鬼交﹐頭多白屑﹐或哭或笑﹐如鬼魅所著﹐腹中生瘡﹐腹痛﹐服之皆效。

紫菀﹝去苗﹞菖蒲﹝九節者﹐去毛﹞吳茱萸﹝湯洗七次﹑焙漧﹞柴胡﹝去須﹞濃朴﹝姜制﹐一兩﹞桔梗﹝去蘆﹞茯苓﹝去皮﹞皂莢﹝去皮﹑弦子炙﹞桂枝榦姜﹝炮﹞黃連﹝去須﹐八錢﹞巴豆﹝去皮膜﹐出油﹐研﹞人參﹝去蘆﹞羌活獨活防風﹝各半兩﹞蜀椒﹝去目及閉口者﹐微炒出汗﹞川烏﹝炮﹐去皮臍﹐半兩加三錢﹞

上爲細末﹐入巴豆研勻﹐煉蜜丸如桐子大。每服三丸﹐漸加至五丸﹑七丸。生薑湯送下。食後臨臥服。孕者不宜服。﹝此方分兩﹐一根據元版善本校定。濃朴﹑黃連下有分兩而無各字。

川烏乃云半兩加三錢﹐不知何謂﹖考溫白丸方﹐惟川烏二兩半﹐余藥各半兩﹐亦恐有訛。重於變古﹐姑仍之。﹞

痔漏腸風﹐酒下。赤白痢﹐訶子湯下。膿血痢﹐米飲湯下。墮傷血悶﹐四肢不收﹐酒下。蛔虫咬心﹐檳榔湯下。气噎憂噎﹐荷葉湯下。打撲損傷﹐酒下。中毒﹐灰﹐甘艸湯下。一切風﹐升麻湯下。寸白虫﹐檳榔湯下。霍亂﹐漧薑湯下。咳嗽﹐杏仁湯下。腰腎痛﹐豆淋酒下。陰毒傷寒﹐溫酒下。吐逆﹐生薑湯下。飲食气塊﹐麵湯下。時气﹐井花水下。脾風﹐陳皮湯下。頭痛﹐水下。心痛﹐溫酒下。

大小便不通﹐燈艸湯下。因物所傷﹐以本物湯下。吐水﹐梨湯下。气病﹐漧薑湯下。小兒天弔風搐﹐防風湯下﹐防己亦可。小兒疳痢﹐蔥白湯下。小兒乳食傷﹐白湯下。月信不通﹐紅花酒下。婦人腹痛﹐川芎酒下。懷孕半年後胎漏﹐艾湯下。

有子气沖心﹐酒下。產暈痛﹐溫酒下。血气痛﹐當歸酒下。產後心腹脹滿﹐豆淋酒下。難產﹐益智湯下。產後血痢﹐當歸湯下。赤白帶下﹐酒煎艾湯下。解內外傷寒﹐粥飲下。室女血气不通﹐酒下。子死腹中﹐葵子湯下。

又治小兒驚癇﹐大人癲狂﹐一切風﹐及無孕婦人﹐身上頑麻﹐狀如虫行﹐四肢俱腫﹐呻吟走痛等疾。

楊駙馬患風气沖心﹐飲食吐逆﹐徧身枯瘦。日服五丸至七丸。至二十日﹐瀉出肉塊如蝦蟆五六枚﹐白膿二升愈。

趙侍郎先食後吐﹐目無所見﹐耳無所聞。服至五十日﹐瀉靑蛇五七條﹐長四寸許﹐惡膿三升愈。

王氏患大風病﹐眉髮墮落﹐手掌生瘡。服之半月﹐瀉出癩虫二升﹐如馬尾﹐長寸許﹐後愈。

李靈患肥气﹐日服五丸﹐經一月﹐瀉出肉鱉三枚愈。

茹黃門卒中風﹐病發時服藥﹐瀉出惡膿四升﹐赤黃水一升﹐一肉虫如亂髮愈。

李知府妻楊氏﹐帶下病七年﹐月崩不止﹐骨痿著牀。日服五丸至十丸﹑十五丸。取下膿血五升﹐黃水一升﹐肉塊如雞子狀愈。此藥治一切萬病如神﹐惟初有孕者不宜服。

寶鑑沈香桂附丸治中气虛弱甚﹐脾胃虛寒﹐臟腑積冷﹐心腹疼痛﹐手足厥逆冷。

便利無度﹐七疝引痛不可忍﹐喜熱熨少緩者。

沈香附子﹝炮﹞川烏﹝炮﹞漧薑﹝炮﹞良姜官桂吳茱萸﹝湯泡﹑去苦水﹞茴香﹝炒﹐各一兩﹞

上末﹐好醋煮糊丸﹐梧子大。每服五十丸至七八十丸﹐空心米飲下。

卷四

代脈主病第三十三

代則气衰﹐或泄膿血﹐傷寒心悸﹐女胎三月。

代亦歇止之脈﹐但促﹑結之止﹐內有所礙﹐𨿽止而不全斷﹐中有還意﹔代則大止不還﹐下復至﹐如更代者。非元气衰微之甚﹐不至此也。泄膿血者﹐則營血耗竭﹐隧道空虛﹐故見此欲脫不續之狀。﹝《素問》脈要精微論云﹕數動一代者﹐病在陽之脈也。泄及便膿血。﹞傷寒心悸﹐有中气虛者﹑有停飲者﹑有汗下後者。中气虛則陽陷﹐陽受气於胸中。陽气陷﹐則不能上充於胸中﹐故悸。﹝宜黃建中湯之類。﹞停飲者﹐飲水多而停於心下也。水停心下﹐水气上淩﹐心不自安﹐故悸。﹝宜小靑龍湯之類。﹞汗後則裏虛矣﹐況汗乃心液﹐心液耗則心虛﹐心虛故悸。﹝宜炙甘艸湯﹑黃建中湯之類。﹞諸悸者﹐未必皆脈代。今脈代者﹐正指汗後之悸﹐以汗爲心液﹐脈爲心之合耳。女胎十月而產﹐腑臟各輸眞气﹐資次培養。一月之時﹐足厥陰脈養之。足厥陰者﹐肝也。二月足少陽脈養之。足少陽者﹐膽也。三月﹐手厥陰脈養之。手厥陰者﹐心胞絡也。四月﹐手少陽脈養之。手少陽者﹐三焦也。五月﹐足太陰脈養之。足太陰者﹐脾也。六月﹐足陽明脈養之。足陽明者﹐胃也。七月﹐手太陰脈養之。手太陰者﹐肺也。八月﹐手陽明脈養之。手陽明者﹐大腸也。九月﹐足少陰脈養之。足少陰者﹐腎也。十月﹐足太陽脈養之。足太陽者﹐膀胱也。是以諸經脈各養三十日也。若至期當養之經﹐虛實不調﹐則胎孕爲之不安﹐甚則下血而墮矣。十二經中﹐獨心與小腸不養胎者何歟﹖夫心爲牡髒﹐小腸爲之腑﹐主生血而合脈。《素問》平人气象論曰﹕藏眞通於心﹐心藏血脈之气也。

有孕則經血不通﹐許學士所謂妊娠閉經隧以養胎者是也。平人气象論又曰﹕婦人手少陰脈動甚者﹐妊子也。歷觀經論﹑是知胎以血爲體﹐而始終十月﹐皆賴乎心﹐自不當在輪養中又分次第矣。三月之時﹐心包絡養胎。《靈樞》經脈篇云﹕心包主脈﹐若分气及胎﹐脈必虛代。在五臟生成篇又云﹕心合脈。蓋心與心包﹐𨿽分二經﹐原屬一臟故耳。

卷四代脈主病第三十三

附方

黃建中湯﹝見第二十一﹞

仲景小靑龍湯﹝見第十六﹞

仲景炙甘艸湯《傷寒論》云﹕傷寒脈結代﹐心動悸﹐炙甘艸湯主之。

甘艸﹝炙﹐四兩﹞生薑﹝切﹐三兩﹞桂枝﹝去皮﹐三兩﹞人參﹝二兩﹞生地黃﹝一斤﹞

阿膠﹝二兩﹞麥門冬﹝去心﹐半升﹞麻子仁﹝半升﹞大棗﹝擘﹐十二枚﹞

上九味﹐以淸酒七升﹐水八升﹐先煮八味﹐取三升。去滓﹐內膠烊消盡。溫服一升﹐日三服。一名復脈湯。《聖濟經》曰﹕津耗散爲枯。五臟痿弱﹐營衛涸流﹐濕劑所以潤之。麻仁﹑阿膠﹑麥門冬﹑地黃之甘﹐潤經益血﹐復脈通心也。

卷四

脈病順逆第三十四

脈之主病﹐有宜不宜。陰陽順逆﹐吉凶可推。

有是病﹐則有是脈﹐如影之隨形也。與病相宜則順﹐不相宜則逆。逆之與順﹐何從區別﹐是又在陰陽耳。如表病見表脈﹑裏病見裏脈﹑實病見實脈﹑虛病見虛脈﹑陽病見陽脈﹑陰病見陰脈之類﹐皆順而相宜者也。反此則逆。逆順一分﹐而病之吉凶﹐從可推矣。

卷四

中風脈證第三十五

中風浮緩﹐急實則忌。浮滑中痰﹐沈遲中气。

屍厥沈滑﹐卒不知人。入髒身冷﹐入腑身溫。

風性空疏﹐中之於表﹐浮緩是其宜也。﹝宜千金小續命湯﹐輕則仲景桂枝湯加減用之。﹞急彊而實﹐略無柔和﹐邪气太甚﹐正气何堪﹖故忌。若浮而滑﹐帶有物象﹐非浮緩比﹐此則中痰之如中風者。﹝宜二陳湯﹑防風﹑竹瀝﹑生薑之類。甚則探吐。﹞若沈而遲﹐則不在表而在裏﹐亦非中風﹐名曰中風﹐七情之所爲也。﹝宜和劑四七湯﹑易簡星香湯﹑蘇合香丸之類。﹞屍厥亦類中風﹐卒然僵僕﹐昏不知人。其脈沈滑者﹐沈爲裏﹐滑爲邪。邪入於裏﹐與血气相並。

邪入正虛﹐搏入臟腑。入髒則邪干神捨﹐气陷從陰﹐故身冷。髒不受邪﹐僅入於腑﹐气出從陽﹐故身溫。卽《金匱要略》所謂唇口靑﹐身冷﹐爲入髒卽死﹔如身和汗自出﹐爲入腑卽愈者是也。﹝宜蘇合香丸﹑仲景備急丸﹑本事勝金丸﹑千金返魂湯之類﹐並萬氏灸百會法。﹞

卷四中風脈證第三十五

附方

金匱千金小續命湯通治八風五痺痿厥等疾。以一歲爲總﹐六經爲別。春夏加石膏﹑知母﹑黃芩﹐秋冬加官桂﹑附子﹑芍藥。又於六經別藥內﹐隨證細分加減。自古名醫不能越此。

麻黃﹝去節﹞人參﹝去蘆﹞黃芩﹝去腐﹞芍藥甘艸川芎杏仁﹝去皮尖﹑炒﹞

防風﹝兩半﹞防己官桂﹝各一兩﹞附子﹝炮﹑去皮臍﹐半兩﹞

上除附子﹑杏仁外﹐爲粗末﹐後入二味和勻。每服五錢﹐水一盞半﹐生薑五片﹐煎至一盞。去滓﹐稍熱﹐食前服。

附云岐子加減法﹕如精神恍惚﹐加茯苓﹑遠志。心煩多熱者﹐加犀角屑半兩。

骨節間煩痛有熱者﹐去附子﹐倍芍藥。骨節冷痛﹐倍用桂枝﹑附子。燥悶小便澀者﹐去附子﹐倍芍藥﹐入竹瀝一合煎。髒寒下痢者﹐去防己﹑黃芩﹐倍附子﹐加白術一兩。熱痢不可用附子。腳弱加牛膝﹑石斛各一兩。身疼痛﹐加秦艽一兩。

腰痛﹐加桃仁﹑杜仲各半兩。失音加杏仁一兩。如或歌或笑﹐無所不至者﹐用麻黃三兩﹐人參﹑桂枝﹑白術各二兩。去附子﹑防風﹑生薑﹐加當歸一兩。自汗者﹐去麻黃﹑杏仁﹐加白術一兩。春加麻黃一兩﹔夏加黃芩七錢﹔秋加當歸四兩﹔冬加附子半兩。

仲景桂枝湯﹝見第十九﹞

二陳湯﹝見第十六﹞

和劑四七湯﹝見第十七﹞

易簡星香湯治中風痰盛﹐服熱藥不得者。

南星﹝八錢﹞木香﹝一錢﹞

每服四錢。水一盞﹐姜十片﹐煎七分。不拘時溫服。

蘇合香丸﹝見第十八﹞

仲景三物備急丸大黃﹝一兩﹞漧薑﹝一兩﹞巴豆﹝一兩﹐去皮心﹑熬﹑外研如脂﹞

上藥各須精新。先搗大黃﹑漧薑爲末﹐研巴豆內末中﹐合搗一千杵﹐用爲散。

蜜和丸亦佳。密器中貯之﹐莫令泄。主心腹諸卒暴百病﹐苦中惡客忤﹐心腹脹滿﹐卒痛如錐刺﹐气急口噤﹐停屍卒死。以暖水若酒﹐服大豆許三四丸。或不下﹐捧頭起﹐灌令下咽﹐須臾當瘥﹔如未瘥﹐更與三丸﹔當腹中鳴﹐卽吐下便瘥。若口噤﹐亦須折齒灌之。

本事勝金丸治中風忽然昏倒若醉﹐形體昏悶﹐四肢不收﹐風涎潮於上膈﹐气閉不通。

生薄荷﹝半兩﹞豬牙皂角﹝二兩﹐槌碎﹐水一升﹐二味一處浸﹐取汁﹐研成膏﹞瓜蒂﹝末一兩﹞藜蘆﹝二兩﹞朱砂﹝半兩﹐研﹞

上將朱砂末二分﹐與二味末研勻﹐用膏子搜和﹐丸如龍眼大﹐以朱砂爲衣。溫酒化下一丸﹐甚者二丸﹐以吐爲度。得吐卽醒﹐不醒不可治。必用方論中風無吐法﹐引金虎碧霞爲戒。且如卒暴涎生﹐聲如引鋸﹐牙關緊急﹐气閉不行﹐湯藥不能入﹐命在須臾者﹐執以無吐法可乎﹖但不當用銀粉藥。恐損脾﹐壞人四肢爾。

﹝羅謙甫方有粉霜﹑鉛粉﹐無藜蘆。﹞

千金返魂湯治卒感忤﹐鬼擊飛屍。諸奄忽气絕﹐無復覺。或已死﹐絞口﹐口噤不開。去齒下湯。湯入口不下者﹐分病患發﹐左右捉踏肩引之。藥下﹐復增取盡一升﹐須臾立醒。

麻黃﹝三兩﹞桂心﹝二兩﹞甘艸﹝一兩﹞杏仁﹝七十枚﹞

上咀﹐水八升﹐煮取三升﹐分三服。﹝《肘後方》云﹕張仲景方無桂心﹐只三味。﹞

灸法灸風池﹑百會﹑曲池﹑合谷﹑風市﹑絕骨﹑環跳﹑肩﹑三里等穴。皆灸之以鑿竅疏風。

卷四

風寒脈證第三十六

風傷於衛﹐浮緩有汗。寒傷於營﹐浮緊無汗。

風爲陽邪﹐衛爲陽气。風陽空疏﹐衛陽浮越。寒爲陰邪﹐營爲陰血。寒陰斂束﹐血陰凝泣。故風必傷衛﹐寒必傷營者﹐皆類同而象似也。空疏浮越﹐自當有汗而脈緩矣。﹝仲景桂枝湯證。﹞斂束凝泣﹐自當無汗而脈緊矣。﹝仲景麻黃湯證。﹞

卷四風寒脈證第三十六

附方

仲景桂枝湯﹝見第十九﹞

仲景麻黃湯﹝見第十六﹞

卷四

暑濕脈證第三十七

暑傷於气﹐脈虛身熱。濕傷於血﹐脈緩細澀。

暑亦陽邪﹐性熱而散。傷於气分﹐從其類耳。陽邪傷气﹐气必煩蒸﹐故身熱。

气散不斂﹐故脈虛。﹝宜淸暑益气湯﹑加味香薷飲之類。﹞濕爲水濕﹐血液相近﹐傷血亦從其類。

脈緩細澀﹐流衍滲著之象也。﹝宜敗毒散﹑和劑五積散之類。﹞

卷四暑濕脈證第三十七

附方

淸暑益气湯﹝見第十六﹞

十味香薷飲﹝見第十六﹞

敗毒散﹝活人﹞

羌活獨活前胡柴胡芎枳殼白茯苓桔梗人參﹝以上各一兩﹞甘艸﹝半兩﹞

上爲細末﹐每服二錢。水一盞﹐入生薑二片﹐煎七分﹐溫服。或沸湯點亦得。

治傷寒溫疫﹐風濕風眩﹐拘蜷﹐風痰頭疼目眩﹐四肢痛﹐憎寒壯熱﹐項彊睛疼﹐及老人﹑小兒皆可服。或瘴煙之地﹐或瘟疫時行﹐或胸多風痰﹐或處卑濕腳弱﹐此藥不可缺也。日二﹑三服﹐以知爲度。煩熱口漧﹐加黃芩。

和劑五積散治感冒寒邪﹐頭疼身痛﹐項背拘急﹐惡寒嘔吐﹐或腹痛。又治傷寒發熱﹐頭疼惡風﹐無問內傷生冷﹐外感風寒﹐及寒濕客於經絡﹐腰腳疼﹐及婦人經血不調﹐或難產並治。

白芷茯苓半夏﹝湯洗七次﹞當歸芎甘艸﹝炙﹞肉桂芍藥﹝各三兩﹞枳殼﹝去瓤﹑麩炒﹞麻黃﹝去節根﹞陳皮﹝去白﹐各六兩﹞桔梗﹝去蘆﹐十二兩﹞濃朴﹝去粗皮﹑姜制﹞

漧薑﹝各四兩﹞蒼術﹝泔浸﹑去皮﹐二十四兩﹞

上咀﹐每服四錢。水一盞﹐姜三片﹐蔥白三根﹐煎七分熱服。冒寒用煨姜﹐挾气加茱萸。婦人調經催產﹐加艾醋。

卷四

傷寒脈證第三十八

傷寒熱病﹐脈喜浮洪。沈微澀小﹐證反必凶。

汗後脈靜﹐身涼則安。汗後脈躁﹐熱甚必難。

陽病見陰﹐病必危殆。陰病見陽﹐𨿽困無害。

上不至關﹐陰气已絕。下不至關﹐陽气已竭。

代脈止歇﹐髒絕傾危。散脈無根﹐形損難醫。

《素問》熱論曰﹕今夫熱病者﹐皆傷寒之類也。又曰﹕人之傷於寒也﹐則爲病熱。

熱𨿽甚﹐不死。觀此﹐則知傷寒𨿽是陰寒之邪﹐襲人生气中﹐正气與之抗拒﹐鬱蒸成熱﹐亦理勢之必然者。抗拒在表﹐故脈浮。鬱蒸成熱﹐故脈洪。熱病得此陽脈﹐知正气不陷縮而能鼓發﹐勝邪必矣﹐故喜焉。若沈微澀小﹐是皆陰類。證陽脈陰﹐表病見裏。證與脈反﹐邪盛正衰﹐凶之兆也。至若汗後﹐邪解正復。此時脈躁盛者﹐亦應寧靜。身體自然涼和。設脈仍躁而熱加甚﹐是正气已衰﹐邪气更進﹐必難乎其爲生矣。卽《素問》評熱論所謂有病溫者﹐汗出輒復熱﹐而脈躁疾﹐不爲汗衰﹐狂言不能食﹐病名陰陽交者是也。﹝一派陽邪﹐陰不能復。若與陽交﹐並爲一而不分﹐是陰已絕亡﹐故死。﹞陽病見陰者﹐見陰脈也﹐卽上文所云熱病而得沈微澀小之類。言證與脈反﹐故亦危殆。

陰病見陽者﹐見陽脈也。亦似與證相反﹐惟傷寒則不然。傷寒自表入裏﹐從陽之陰﹐刻刻侵傳﹐層層漸入。今陰病得陽脈﹐是轉寒凜而變溫和﹐起深沈而出浮淺。死陰忽作生陽﹐病𨿽困篤﹐自當無害。故仲景云﹕陰病見陽脈者生﹐陽病見陰脈者死。

尺爲陰﹐尺脈上不至關﹐是陰已絕於下。寸爲陽﹐寸脈下不至關﹐是陽已竭於上。

《脈經》曰﹕陽生於寸﹐動於尺。陰生於尺﹐動於寸。言陰陽互相生動。今兩不至關﹐是陰陽離異矣。《素問》生气通天論曰﹕陰陽離決﹐精气乃絕﹐非此之謂歟﹗代脈止歇者﹐乃藏眞不能接續﹐其傾危可立見也。散脈無根者﹐謂脈外散而不斂﹐內無根蒂之候。若形見損傷﹐必難醫治。仲景平脈篇云﹕傷寒咳逆上气﹐其脈散者死﹐謂其形損故也。其義謂咳逆屬肺﹐散脈屬心。肺金心火﹐火刑其金﹐故主死。形刑二義俱通﹐姑兩存之。

卷四

飲食勞倦第三十九

飲食內傷﹐气口急滑﹐勞倦內傷﹐脾脈大弱。

飲食有節﹐五內受益﹐何言傷乎﹖傷則過於飲食﹐甚至停蓄不消﹐而气口急滑之脈見矣。急則不運不輸﹐滑則有水有物﹐胃中停滯。而急滑應於气口者﹐以气口正在右關脾胃之前故也。﹝宜推之運之﹐如東垣枳術導滯丸﹑丹溪保和丸﹑潔古枳術丸﹑曲枳術丸﹑東垣葛花解醒湯之類。﹞動而生陽﹐身固不宜久逸。東垣先生論升陽益胃湯方後云﹕小役形體﹐使胃气與藥﹐得以轉運升發﹐此卽動而生陽之義。又上古天眞論云﹕不妄作勞﹐皆不言不勞。但令小役﹐不令過役﹐並不妄勞耳。若煩擾而過於勞﹐外則體倦﹐內則脾傷。蓋脾土合肌肉而主四肢。配陽明胃腑﹐受納水谷﹐醞釀精微﹐以灌漑四髒﹐爲人身陽气生化之源。過勞則肢體轉旋﹐四肢舉動。陽气張亂﹐無往非脾气之應﹐則無往非脾气之傷矣。脾脈反大弱者﹐气張則大﹐气耗則弱也。﹝宜補中益气湯之類。﹞

卷四飲食勞倦第三十九

附方

枳術導滯丸﹝東垣﹞治傷濕熱之物﹐不得旋化而作痞﹐滿悶不安。

黃芩茯苓白術黃連﹝各三錢﹞澤瀉﹝一錢﹞枳實﹝麩炒﹑去瓤﹞神曲﹝炒﹐各五錢﹞大黃﹝煨﹐一兩﹞

上爲末﹐湯浸蒸餅爲丸。食遠白湯下五十丸。

丹溪保和丸﹝見第十七﹞

潔古枳術丸﹝見第十七﹞

曲枳術丸﹝見第二十﹞

東垣葛花解醒湯治飲酒太過﹐嘔吐痰逆﹐心神煩亂﹐胸膈痞塞﹐手足顫搖﹐飲食減少﹐小便不利。

靑皮﹝去瓤﹐三錢﹞木香﹝五分﹞橘紅人參豬苓﹝去皮﹞白茯苓﹝各一錢半﹞神曲﹝炒﹞澤瀉漧薑白術﹝各二錢﹞白豆蔻葛花砂仁﹝各五錢﹞

上爲極細末。每服三錢﹐白湯調服。但得微汗﹐則酒病去矣。此蓋不得已而用之﹐豈可恃此酗飲成病﹐自損元气。惟病酒者思之。

東垣補中益气湯治勞役過度﹐飲食失節﹐四肢倦怠﹐口漧身熱﹐手心蒸熱﹐手背不熱﹐時或頭痛﹐微惡風寒﹐自常汗出。或气髙而喘﹐身熱而煩。其脈洪大無力﹐或脈微細軟弱﹐或惟右脈虛大。凡中气虛弱而不能攝血﹐或中气不足而誤用克伐﹐或飲食勞倦而患瘧痢﹐脾胃气虛而久不能愈﹐或腠理不密﹐易傷風寒﹐微邪湊肺而咳嗽不已﹐或病久元气下陷﹐或傷恐元气不升﹐或元气虛弱﹐感冒風寒﹐不勝發表﹐或入房之後﹐勞役感冒﹐或勞役感冒而後入房﹐或陽气不升而頭暈作眩﹐額上喜溫而漸愈等證。不論內外病候﹐審是因於勞役者﹐以之爲主。治之法﹐能生長身中胃气﹐而行春夏之令。亦能使脾土以生肺金﹐爲肝﹑心﹑脾﹑肺滋化源之劑。

黃﹝病甚﹑熱甚者一錢﹞人參﹝三分﹐有嗽去之﹞甘艸﹝炙﹐五分﹞當歸﹝酒制﹞

橘皮升麻柴胡﹝各三分﹞白術﹝五分﹞

﹝薛新甫常用方﹕﹑參﹑術各一錢半﹐歸一錢﹐橘七分﹐柴﹑升各五分。﹞

水二盞﹐棗一枚﹐姜一片﹐煎至一盞。量气弱气盛﹐臨病斟酌水盞大小。去滓﹐食遠稍熱服。如傷重者﹐不過二服而愈。

卷四

气病脈證第四十

欲知是气﹐下手脈沈。沈極則伏﹐澀弱久深。

气者﹐七气也。七气爲內因﹐故脈沈。沈之極﹐𨿽按之至骨﹐猶不顯露﹐是爲伏脈。再或見澀之往來不利﹐弱之無力衰微﹐非七气內傷之久﹐不如是也。

卷四

六郁脈證第四十一

六郁多沈﹐滑痰緊食﹐气澀血芤﹐數火細濕。

郁有六種﹐亦爲內因。郁則不復浮暢﹐故脈多沈。多沈者﹐不盡沈也。沈而滑﹐則有水有物﹐痰停之郁也。沈而緊﹐則寒實有物﹐食積之郁也。沈而澀﹐則往來滯澀﹐气虛不之郁也。沈而芤﹐則沈下中空﹐血虛不濡之郁也。沈而數﹐則不能炎上﹐火伏之郁也。沈而細﹐則附骨流衍﹐濕著之郁也。﹝大抵以越鞠丸爲主最妙。如欲分治﹐痰宜濟生導痰湯﹐重則滚痰丸。食宜丹溪保和丸。气宜準繩气郁湯。血宜血郁湯。火宜熱郁湯。

濕宜濕郁湯之類。﹞

卷四六郁脈證第四十一

附方

越鞠丸﹝丹溪﹞治六郁胸膈痞滿﹐或吞酸嘔吐﹐飲食不化。此治郁之聖藥也。

蒼術﹝米泔浸一宿炒﹞神曲﹝炒﹞撫芎山梔﹝炒﹞香附﹝炒﹞山楂﹝淨肉﹞麥芽﹝炒﹐各等分﹞

上末。水調神曲﹑麥芽作糊丸﹐如梧子大。每七八十丸﹐白湯下。

濟生導痰湯治痰涎壅盛﹐胸膈畱飲﹐痞塞不通。

半夏﹝湯洗七次﹐四兩﹞南星﹝炮﹑去皮﹞枳實﹝去瓤﹑麩炒﹞赤茯苓﹝去皮﹞橘紅﹝各一兩﹞甘艸﹝炙﹐半兩﹞

上咀﹐每服四錢。水一盞﹐姜十片﹐煎八分﹐食遠溫服。

滚痰丸﹝見第十七﹞

丹溪保和丸﹝見第十七﹞

準繩气郁湯治因求謀不遂﹐或橫逆之來﹐或貧窘所迫﹐或暴怒所傷﹐或悲哀所致﹐或思念太過﹐皆爲气郁。其狀胸滿脇痛﹐脈沈而澀者是也。

香附﹝童便浸一宿﹐焙漧﹐杵去毛﹐爲粗末三錢﹞蒼術﹝炒﹞橘紅制半夏﹝各一錢半﹞

貝母﹝去心﹞白茯苓﹝去皮﹞撫芎紫蘇葉﹝自汗則用子﹞山梔仁﹝炒﹐共一錢﹞甘艸木香檳榔﹝各五分﹞生薑﹝五片﹞

煎服。如胸脇作痛﹐此有血滯也﹐宜參血郁湯治之。

血郁湯凡七情鬱結﹐盛怒叫呼﹐或起居失宜﹐或挫閃致瘀﹐一應饑飽勞役﹐皆能致血郁。其脈沈澀而芤﹐其體胸脇常有痛如鍼刺者是也。

香附﹝童便制﹐二錢﹞牡丹皮赤曲﹝炒﹞川通艸穿山甲﹝炒﹞降眞香蘇木山楂肉大麥芽﹝炒﹑研﹐各一錢﹞紅花﹝七分﹞

水﹑酒各一半煎。去滓﹐入桃仁﹐去皮﹑泥七分﹐韭汁半盞﹐和勻﹐通口服。

熱郁湯有陰虛而得之者﹐有胃虛食冷物﹐抑遏陽气於脾土中而得之者。其治法皆見發熱條中。此則治夫非陰虛﹐非陽陷﹐亦不發熱﹐而常自蒸蒸不解者也。

連翹﹝四錢﹞薄荷葉黃芩﹝各一錢五分﹞山梔仁﹝炒﹐二錢﹞麥門冬﹝去心﹐三錢﹞

甘艸﹝五分﹞郁金﹝一錢﹞栝蔞皮穣﹝二錢﹞

竹葉七片煎服。問何不用蒼術﹑香附﹑撫芎﹖曰﹕火就燥﹐燥藥皆能助火﹐故不用也。

濕郁湯治因雨露所襲﹐或嵐气所侵﹐或坐臥濕地﹐或汗出衣衫﹐皆爲濕郁。其狀身重而痛﹐倦怠嗜臥﹐遇陰寒則發﹐脈沈而細緩者是也。

蒼術﹝三錢﹞白術﹝炒﹞香附﹝炒﹞橘紅濃朴﹝薑汁炒﹞半夏﹝制﹞白茯苓﹝去皮﹞撫芎羌活獨活﹝各一錢﹞甘艸﹝五分﹞

生薑五片﹐水煎。

虞摶云﹕一男子﹐年二十九。三月間﹐房事後騎馬渡溪﹐遇深淵沈沒﹐幸得馬健無事。連濕衣行十五里抵家。次日憎寒壯熱﹐肢節煩疼﹐似瘧非瘧之狀。一醫作虛證治而用補气血藥﹐服之月餘不效。又易一醫﹐作勞瘵治﹐用四物湯加知柏地骨皮之類﹐及丹溪大補陰丸﹐倍加紫河車。服至九月﹐反加滿悶不食。乃顧請有乳婦人在家﹐只喫人乳汁四﹑五杯﹐不喫米粒。召余診視﹐六脈皆洪緩﹐重按若牢﹐右手爲甚。余作濕郁處治﹐用平胃散﹐倍蒼術﹐加半夏﹑茯苓﹑白術﹑川芎﹑香附﹑木通﹑砂仁﹑防風﹑羌活﹐加姜煎服。黃昏服一帖﹐一更時又進一帖。

至半夜﹐徧身發紅丹如癮疹﹐片時隨沒而大汗。索粥。與稀粥二碗﹐由是前病除減﹐能食。仍與前方服三帖。後以茯苓滲濕湯﹐倍加白術﹐服二十帖平安。

卷五

痰病脈證第四十二

滑主多痰﹐弦主畱飲。熱則滑數﹐寒則弦緊。

浮滑兼風﹐沈滑兼气。食傷短疾﹐濕畱濡細。

滑爲水物兼有之象。主多痰者﹐以痰爲飲結成形故也。弦則弦直而斂﹐不能抑揚鼓蕩﹐是陽運之力薄﹐故飲畱焉。﹝宜和劑倍術丸﹑苓桂術甘湯之類。﹞以飲較痰﹐尙未結聚﹐所以弦不似滑之累累替替有物形也。大約气機鼓動屬熱﹐滑數是已。斂束屬寒﹐弦緊是已。鼓動浮越﹐風之象也﹐故浮滑者兼風。﹝宜靑州白丸子﹑法制半夏﹑淸心牛黃丸﹑沈香墮痰丸﹑淸气化痰丸之類。﹞動疾沈下﹐气之郁也﹐故動滑者兼气。停食於中﹐則气爲食礙﹐不能透達﹐脈爲之短。短則气遏於內﹐勢反成疾。短疾之脈﹐與滑近似﹐故滑亦主食也。﹝宜丹溪保和丸之類。﹞濕爲陰邪﹐畱必緩滲﹐非若陽邪之變動迅疾﹐故脈亦濡細耳。

﹝宜仲景澤瀉湯之類。﹞

卷五痰病脈證第四十二

附方

和劑倍術丸﹝見第二十二﹞

仲景苓桂術甘湯﹝見第十六﹞

和劑靑州白丸子治男婦手足癱瘓﹐風痰壅盛﹐嘔吐涎沫﹐及小兒驚風﹐婦人血風。

半夏﹝生七兩﹐水浸洗﹞南星﹝生三兩﹞白附子﹝生二兩﹞川烏﹝生半兩﹐去皮臍﹞

上爲末﹐以生絹袋盛﹐於井花水內擺出粉。如未出者﹐更以手揉出。如有滓﹐更研﹐再入絹袋﹐擺盡爲度。置瓷盆中﹐日曬夜露。至曉撇去舊水﹐別用井水攪﹐又曬至來日早﹐再換新水﹐攪如此法。春五日﹐夏三日﹐秋七日﹐冬十日。去水曬漧後如玉片。研細﹐以糯米粉煎粥淸丸綠豆大﹐姜湯下二十丸。無時。如癱瘓風﹐溫酒下。小兒驚風﹐薄荷湯下五丸。

法制半夏治一切痰嗽﹐或嘔吐冷凍飲料酸水﹐風痰痰癖﹐胸膈痞悶﹐喘促等證。

半夏﹝揀大者五斤﹞明礬﹝一斤四兩搗碎﹞生薑﹝一斤四兩搗碎﹞

上三味﹐用泉水共浸七日﹐擦去半夏皮﹐加朴硝二斤八兩﹐換水浸七日。加豬牙皂角切片一斤四兩﹐浸七日。此後用泉水﹐每日一換。至四十九日﹐撈起曬榦爲末。每用二錢﹐煎蘿卜湯調下。小兒量減之。

和劑淸心牛黃丸治諸風緩縱不隨﹐語言蹇澀﹐心怔健忘﹐恍惚去來﹐頭目眩冒﹐胸中煩郁﹐痰涎壅塞﹐精神昏憒。又治心气不足﹐神志不定﹐驚恐悲憂﹐虛煩少睡﹐喜怒無時。或發狂癲﹐神情昏亂。

白芍藥麥門冬﹝去心﹞黃芩當歸﹝去苗﹞防風﹝去苗﹞白術﹝各一兩半﹞柴胡桔梗芎白茯苓﹝去皮﹞杏仁﹝去皮尖雙仁﹑麩炒黃﹑別研﹐各一兩二錢半﹞神曲﹝研﹞

蒲黃﹝炒﹞人參﹝去蘆﹐各二兩半﹞羚羊角﹝屑﹞麝香﹝研﹞龍腦﹝研﹐各一兩﹞肉桂﹝去粗皮﹞大豆黃卷﹝碎﹑炒﹞阿膠﹝碎﹑炒﹐各一兩七錢半﹞白蘞漧薑﹝炮﹐各七錢半﹞牛黃﹝研﹐一兩二錢﹞犀角﹝屑二兩﹞雄黃﹝研飛八錢﹞幹山藥﹝七兩﹞甘艸﹝銼炒﹐五兩﹞

金箔﹝一千二百片﹐內四百片爲衣﹞大棗﹝一百枚﹐蒸熟﹑去皮核﹑研成膏﹞

上除棗﹑杏仁﹑金箔﹑二角屑及牛黃﹑雄黃﹑腦﹑麝外﹐共爲細末﹐入余藥和勻。用煉蜜與棗膏爲丸。每兩作十丸﹐金箔爲衣。每服一丸﹐溫水化下﹐食後服。

小兒驚癇﹐酌量多少﹐竹葉湯化下。

沈香墮痰丸治宿食不消﹐咽膈不利﹐咳嗽痰涎﹐頭目昏暈﹐嘔逆惡心﹐胸膈不快。

沈香木香﹝各二錢﹞靑皮﹝去白﹐二錢半﹞半夏曲﹝二兩﹞檳榔﹝大者﹐三枚﹐用面裹煨熟﹞

上爲細末﹐用生薑汁浸﹐蒸餅爲丸﹐如小綠豆大。每服二十丸﹐不拘時﹐姜湯下。

淸气化痰丸順气快脾﹐化痰消食。

半夏南星﹝去皮臍﹞皂角﹝切﹞白礬漧薑﹝各四兩﹞

上先將白礬等三味﹐用淸水五碗﹐煎取水三碗。卻入半夏二味﹐浸兩日。再煮至半夏﹑南星無白點爲度﹐曬漧。

靑皮﹝去穣﹞陳皮眞蘇子﹝炒﹞蘿卜子﹝炒﹑另研﹞杏仁﹝去皮尖﹑炒﹑研﹞葛根神曲﹝炒﹞麥﹝炒焦﹞山楂﹝去核﹞香附﹝各二兩﹞

上爲末﹐蒸餅丸桐子大。每服五七十丸﹐臨臥食後茶湯下。

丹溪保和丸﹝見第十七﹞

仲景澤瀉湯﹝見第二十二﹞

卷五

瘧疾脈證第四十三

瘧脈自弦。弦數者熱﹐弦遲者寒﹐代散者折。

《素問》瘧論曰﹕夫瘧皆生於風﹐蓋風屬木而應春。弦是其本脈﹐生於風則象風﹐故脈自弦。又瘧之作也﹐邪正交爭﹐或寒而熱﹐熱而寒。寒熱往來﹐正邪出入﹐樞主於中。經云﹕少陽爲樞。少陽亦應乎春﹐故脈亦當弦。弦而兼數﹐數爲熱﹐是知瘧之多熱也。﹝多熱多汗﹐宜小柴胡湯﹐或加知母﹑石膏﹑黃連之類。甚則渴欲冷凍飲料﹐脈數大者﹐宜白虎湯之類。﹞弦而兼遲﹐遲爲寒﹐是知瘧之多寒也。﹝熱少寒多﹐甚則厥冷嘔逆﹐宜二陳﹑姜﹑桂﹑柴胡﹑白術﹑艸果之類﹐𨿽附子亦不妨用﹐但宜細審其證﹐則百發百中矣。﹞若代止而又散﹐乃正气虛脫﹐不續不斂之象。邪盛正衰﹐定主凶折。﹝此屬危殆之證。若欲用藥﹐非大補气血如參炙甘術附姜桂之類﹐不能挽回於萬一者。﹞

卷五瘧疾脈證第四十三

附方

仲景小柴胡湯《傷寒論》云﹕傷寒五六日﹐中風﹐往來寒熱﹐胸脇苦滿﹐默默不欲飲食﹐心煩喜嘔。或胸中煩而不嘔﹐或渴﹐或腹中痛﹐或脇下痞硬﹐或心下悸﹐小便不利﹐或不渴﹐身有微熱﹐或咳者﹐小柴胡湯主之。此半表半里﹐寒熱往來之藥也。今用治瘧之寒熱往來者皆效。

柴胡﹝半斤﹞黃芩人參甘艸﹝炙﹞生薑﹝各三兩﹞半夏﹝半斤﹞大棗﹝十二枚﹞

上七味﹐以水一斗二升﹐煮取六升。去滓﹐再煎取三升。溫服一升﹐日三服。

若胸中煩而不嘔者﹐去半夏﹑人參﹐加栝蔞實一枚。若渴者﹐去半夏加人參﹐合前成四兩半﹐加栝蔞根四兩。若腹中痛者去黃芩﹐加芍藥三兩。若脇下痞硬﹐去大棗﹐加牡蠣四兩。若心下悸﹐小便不利者﹐去黃芩﹐加茯苓四兩。若不渴﹐外有微熱者﹐去人參﹐加桂枝三兩﹐溫覆取微汗愈。若咳者﹐去人參﹑大棗﹑生薑﹐加五味子半升﹑漧薑三兩。

仲景白虎湯﹝加人參名人參白虎湯﹞《傷寒論》云﹕傷寒脈浮滑﹐此表有熱﹐裏有寒﹐白虎湯主之。又云﹕吐下後﹐七八日不解﹐熱結在裏﹐表裏俱熱﹐時時惡風﹐大渴﹐舌上干燥而煩﹐欲飲水數升者﹐白虎加人參湯主之。大抵表裏皆熱﹐在表多汗﹐非閉郁之熱﹔在裏渴煩﹐非入腑堅實之熱﹐轉夏爲秋之劑也。

知母﹝六兩﹞石膏﹝一斤﹞甘艸﹝炙﹐二兩﹞粳米﹝六合﹞

上四味﹐以水一斗﹐煮米熟湯成。去滓﹐溫服一升。日三。

卷五

泄瀉脈證第四十四

泄瀉下利﹐沈小滑弱。實大浮洪﹐發熱則惡。

瀉痢見於下部﹐時時惟出﹐無論因之內外﹐總屬傷陰耗裏之虛證。沈小滑弱﹐乃爲相宜。﹝滑乃有餘﹐似乎相反。然喜其有水液﹐而不因瀉痢枯涸耳。大約宜五苓散﹑平胃散﹑東垣升陽除濕湯﹑理中湯﹑五味子散﹑四神丸﹑七味白術散。痢則芍藥湯﹑香連丸﹑益元散﹑敗毒散﹑東垣芍藥黃芩湯﹑和劑眞人養髒湯﹑金匱桃花湯﹑白頭翁湯﹑和劑參苓白術散﹐俱當審寒熱虛實選用之。﹞若實大浮洪則惡矣。實大與虛反﹐浮洪與裏反。邪盛正衰﹐不言可諭。再加發熱﹐則陰气彌傷﹐而裏气彌耗﹐不至躁亡不已也。

卷五泄瀉脈證第四十四

附方

五苓散﹝見第十七﹞

平胃散治脾胃不和﹐不思飲食﹐心腹脇肋脹滿刺痛﹐口苦無味﹐胸滿短气﹐嘔噦噫气吞酸﹐面黃肌瘦﹐體倦節痛。常自利﹐常發霍亂﹑反胃等證。

蒼術﹝去粗皮﹑米泔浸﹐五斤﹞陳皮﹝三斤二兩﹐去白﹞甘艸﹝銼﹐炒﹐三十兩﹞濃朴﹝去粗皮﹑姜制﹑炒﹐三斤二兩﹞

上爲細末。每服二錢。水一盞﹐姜三片﹐棗二枚﹐同煎七分﹐去滓溫服。或去姜﹑棗帶熱服。空心食前﹐入鹽一撚﹐沸湯點服亦得。常服調气暖胃﹐化宿食﹐消痰飲﹐辟風寒冷濕不正之气。

東垣升陽除濕湯治脾胃虛弱﹐不思飲食﹐腸鳴腹痛﹐泄瀉無度﹐小便黃﹐四肢困弱。

甘艸大麥麵﹝如胃寒腹鳴者加﹞陳皮豬苓﹝以上各三分﹞澤瀉益智仁半夏防風神曲升麻柴胡羌活﹝以上各五分﹞蒼術﹝一錢﹞

上咀﹐作一服。水三大盞﹐生薑三片﹐棗二枚﹐同煎一盞。去滓﹐空心服。

理中湯﹝見第十七﹞

二神丸治脾腎虛弱﹐侵晨五更作瀉﹐全不思食﹐或食而不化﹐大便不實神效。

破故紙﹝四兩﹐炒﹞肉豆蔻﹝二兩﹐生用﹞

用紅棗四十九枚﹐生薑四兩﹐同煮熟。去姜及皮核﹐取肉和藥丸如梧子。每服五七十丸﹐空心鹽湯下。

五味子散治腎泄﹐在侵晨五更作瀉﹐或大便不實﹐不時去後。

五味子﹝炒﹐二兩﹞吳茱萸﹝炒﹐五錢﹞

爲末。每服二錢﹐白湯調服。爲丸更妙。

四神丸治脾腎虛弱﹐大便不實﹐飲食少思。卽二神丸﹑五味子散合丸﹐空心食前服。

錢氏七味白術散治中气虧損﹐津液短少﹐口舌漧渴﹐或口舌生瘡﹐不喜冷凍飲料﹐或吐瀉後口漧﹐最宜服。

人參白術木香白茯苓甘艸藿香﹝各五分﹞漧葛﹝一錢﹞

上﹐水煎服。

芍藥湯治便血後重。經曰﹕溲而便膿血﹐知气行而血止也。行血﹐則便膿自愈。調气﹐則後重自除。

白芍藥﹝二兩﹞當歸黃連黃芩﹝各五錢﹞檳榔木香甘艸﹝各二錢﹞桂﹝二錢半﹞

上咀。每服五錢﹐水煎服。痢不減﹐加大黃。

香連丸治痢疾﹐並水瀉﹑暑瀉﹐甚效。

黃連﹝十二兩﹐另用吳茱萸十兩爲末。二味熱水拌和﹐入瓷器﹐置熱湯中頓一日﹐同炒至黃連紫色﹐去茱用連﹞

爲末。每四兩﹐配木香一兩﹐醋打米糊爲丸﹐如梧子大。每服三十丸﹐白湯下。

久痢中气下陷﹐以補中益气湯下。中气虛者﹐四君子加姜桂湯下。

益元散﹝一名天水散﹐一名六一散﹞治傷寒表裏俱熱﹐煩渴口漧﹐小便不通及霍亂吐瀉﹐下利腸﹐五淋﹐及婦人產難﹐催生下乳。

桂府滑石﹝膩白者水飛﹐六兩﹞粉艸﹝去皮﹐一兩﹐研爛﹞

上爲極細末。每服三錢﹐白湯調下﹐新水亦得。加薄荷末少許﹐名雞蘇散。加靑黛末少許﹐名碧玉散﹐治療並同。

敗毒散﹝見第三十七﹞

東垣芍藥黃芩湯治泄痢腹痛﹐或後重﹐身熱﹐久不愈﹐脈洪疾者﹐及下痢膿血稠粘。

黃芩白芍藥﹝各一兩﹞甘艸﹝五錢﹞

上咀﹐每服一兩﹐水一盞半﹐煎一盞﹐溫服無時。如痛﹐加桂少許。

和劑眞人養髒湯治大人小兒冷熱不調﹐下痢赤白﹐或便膿血﹐有如魚腦﹐裏急後重﹐臍腹痛﹐及脫肛墜下﹐酒毒濕毒﹐便血﹐並宜服。

人參白術當歸﹝各六錢﹞白芍藥木香﹝各一兩六錢﹞甘艸肉桂﹝各八錢﹞肉果﹝面裹煨﹐半兩﹞禦米殼﹝蜜炙﹐三兩六錢﹞訶子肉﹝一兩二錢﹞

上咀﹐每服四錢﹐水一盞半﹐煎八分﹐去滓﹐食前溫服。忌酒面生冷腥膩之物。滑泄夜起﹐久不瘥者﹐加附子四片。

金匱桃花湯治下痢膿血。

赤石脂﹝一斤﹐一半銼﹐一半篩末﹞漧薑﹝一兩﹞粳米﹝一升﹞

上先以水七升﹐煮米姜令熟﹐去滓﹐溫七合﹐內石脂末方寸匕。日三服。若一服愈﹐勿服。

金匱白頭翁湯治熱痢膿血。

白頭翁﹝二兩﹞黃連黃柏秦皮﹝各三兩﹞

上以水七升﹐煮二升﹐去滓。溫服一升﹐不愈更服。

和劑參苓白術散治久瀉痢﹐或大病後調理。消渴者尢宜。

人參幹山藥蓮肉﹝去心﹞白扁豆﹝去皮﹐薑汁浸﹐炒﹐各一斤半﹞於白術﹝二斤﹞桔梗﹝炒黃色﹞砂仁白茯苓﹝去皮﹞薏苡仁炙甘艸﹝各一斤﹞

上爲細末﹐每服二錢﹐米湯調下﹐或加姜棗煎服﹐或棗肉和丸﹐如桐子大。每服七十丸﹐空心米飲下。或煉蜜丸如彈子大﹐湯化下。

卷五

嘔吐反胃脈證第四十五

嘔吐反胃﹐浮滑者昌。弦數緊澀﹐結腸者亡。

嘔吐有聲有物﹐反出於胃﹐上焦之病也。﹝宜仲景大半夏湯﹑生薑半夏湯﹑二陳湯之類。﹞上焦﹐則脈應浮。有物﹐則脈應滑。浮滑爲陽﹐飲食之能納能運而不反者﹐陽之力也。故云﹕浮滑者昌。若得弦數緊澀之脈﹐則逆矣。蓋弦狀陰斂﹐陽運衰微。又弦爲肝木之脈。嘔吐屬胃﹐胃者土也。木來乘土﹐土將奪矣。《金匱要略》云﹕脈弦者虛也﹐胃气無餘。亦懼胃土虛而見肝木之脈也。﹝宜平肝補脾﹐如四君子湯﹑六君子湯加防風白芍之類。﹞數則爲熱﹐熱當消穀。而反吐谷者﹐乃知數爲虛數。虛則不運﹐數則气促﹐嘔吐不止﹐胃將由此而敗。《金匱要略》云﹕陽气微﹐膈气虛﹐脈乃數。﹝宜補中兼淸虛熱﹐如六君子湯加竹茹﹑生薑﹑茱萸﹑制黃連之類。緊則爲寒﹐寒則無陽以運﹐故上出而嘔吐。宜溫中散寒﹐如理中湯﹑藿香安胃散之類。﹞澀脈枯澀﹐吐亡津液之所致也。《金匱要略》所謂朝食暮吐﹐暮食朝吐﹐宿谷不化﹐名曰胃反。脈緊而澀﹐其病難治者是也。﹝宜補气而生津﹐如四君子湯加黃﹑五味子之類。﹞夫胃爲水谷之海﹐若再加大腸祕結﹐是全無陰液而水谷之海枯矣。水谷之海枯而能生者﹐未之有也。﹝反胃﹐糞如羊屎者不治。﹞

卷五嘔吐反胃脈證第四十五

附方

仲景大半夏湯﹝見第二十﹞

仲景生薑半夏湯《要略》云﹕病患胸中似喘不喘﹐似嘔不嘔﹐似噦不噦﹐胸中憒憒然無柰者﹐生薑半夏湯主之。

半夏﹝半升﹞生薑汁﹝一升﹞

上以水三升﹐煮半夏取二升﹐內生薑汁﹐煮取一升半。小冷﹐分四服。日三夜一﹐服止﹐停後服。

二陳湯﹝見第十六﹞

四君子湯﹝見第十六﹞

六君子湯﹝見第十六﹞

仲景理中湯﹝見第十七﹞

藿香安胃散﹝見第二十﹞

卷五

霍亂脈證第四十六

霍亂之候﹐脈代勿訝。厥逆遲微﹐是則可怕。

仲景云﹕嘔吐而復下利﹐名曰霍亂。﹝宜仲景通脈四逆湯﹑理中丸﹑四逆加人參湯之類。﹞霍亂者﹐揮霍撩亂﹐不能自持﹐陰陽乖離﹐上下亟奪﹐是時脈或代止﹐勿驚訝也。乃卒吐暴下﹐谷神頓委﹐暫不接續故耳。若手足厥冷﹐脈復遲微﹐是則大爲可怕。蓋手足爲諸陽之本﹐遲微爲純陰之脈﹐陽衰陰盛﹐眞元漸絕之象也。是故暴脫者能漸生。而漸絕者﹐又何能暴起哉﹖﹝暴脫者﹐如日中風雨﹐風雨過而日仍明。漸絕者﹐如日漸西墜﹐墜則終此日矣﹐九死之證也。設欲用藥救治﹐非附子理中湯﹑四逆加人參湯之類不可。﹞

卷五霍亂脈證第四十六

附方

仲景通脈四逆湯《傷寒論》云﹔少陰病﹐下利淸谷﹐裏寒外熱。手足厥逆﹐脈微欲絕﹐身反不惡寒﹐其人面赤色﹐或腹痛﹑或漧嘔﹑或咽痛﹑或利止脈不出者﹐通脈四逆湯主之。今用治霍亂吐利脈不出者亦宜。

甘艸﹝炙﹐二兩﹞附子﹝大者一枚﹑生用﹑去皮臍﹑破八片﹞漧薑﹝三兩﹐彊人可四兩﹞

上以水三升﹐煮一升二合﹐去滓﹐分溫再服。其脈漸出者愈。

仲景理中丸﹝見第十七﹞

仲景四逆加人參湯治一切虛寒亡陽﹐下利﹐四肢厥逆等證。

甘艸﹝炙﹐二兩﹞漧薑﹝一兩半﹞人參﹝一兩﹞附子﹝一枚﹐生用﹑去皮﹐破八片﹞

上以水三升﹐煮一升二合﹐去滓﹐分溫再服。彊人可大附子一枚。漧薑三兩。

附子理中湯﹝見第十七﹞

卷五

咳嗽脈證第四十七

咳嗽多浮﹐聚胃關肺。沈緊小危﹐浮濡易治。

咳嗽不一﹐彊半爲風寒痰飲﹐風寒則傷於皮毛。﹝宜汗解﹐如麻黃湯﹑參蘇飲之類。﹞痰飲則停於胸胃。﹝宜二陳湯﹑仲景小靑龍湯﹑拔萃半夏溫肺湯之類。﹞皮毛者﹐肺之合也﹐邪襲其合﹐肺气應之﹐故上逆而爲咳。胃居肺下﹐寒痰冷凍飲料﹐停滯於中﹐上射於肺﹐肺气迎之﹐故亦上逆而爲咳。經云﹕形寒飲冷則傷肺。﹝痰飲寒濁之气﹐上燻於肺﹐肺不淸淨﹐咳嗽從生。﹞形寒固傷於外﹐而冷凍飲料寒痰﹐則皆聚於胃也。肺居最上﹐皮毛最表﹐故脈多浮耳。沈緊小危者﹐沈則邪入裏﹐緊則寒不散﹐小則正气衰﹐均主病危。若浮而濡﹐浮則在表﹐濡受邪輕﹐故云易治。

卷五咳嗽脈證第四十七

附方

麻黃湯﹝見第十六﹞

參蘇飲治痰積中脘﹐暈眩嘈雜﹐怔忡噦逆﹐或痰停關節﹐手足曳﹐口眼斜﹐半身不遂﹐嘔吐惡心﹐頭疼發熱﹐及感冒風邪﹐鼻塞﹑憎寒﹑咳嗽等證。

人參紫蘇葉前胡半夏﹝制﹞葛根﹝各一錢﹞茯苓枳殼桔梗陳皮﹝各八分﹞

木香﹝磨﹐四分﹞

加蔥白﹑生薑煎服。

二陳湯﹝見第十六﹞

仲景小靑龍湯﹝見第十六﹞

拔萃半夏溫肺湯治心腹中脘痰水冷气﹐心下汪洋嘈雜。常多涎唾﹐口中淸水自出﹐脇肋急脹痛﹐不欲食。此胃气虛冷所致。其脈沈弦細遲。

旋復花人參細辛桂心甘艸陳皮桔梗芍藥半夏﹝制﹐各半兩﹞赤茯苓﹝七錢半﹞

上咀。每服四錢。生薑三片﹐水煎。食後服。

卷五

喘急脈證第四十八

喘急息肩﹐浮滑者順。沈澀肢寒﹐散脈逆證。

呼吸疾速曰喘﹐气息短促曰急。息肩者﹐肩隨息動。吸則提气﹐呼則舒气。出入不利﹐故肩亦爲之聳動耳。脈浮滑者﹐浮爲陽﹑爲表﹑爲風。﹝宜汗解。仲景麻黃湯或香蘇散﹐及枳桔桑杏之類。﹞滑爲陽﹑爲痰﹑爲食。﹝痰宜枳桔二陳湯﹑蔞仁﹑蘇子﹐及三子養親湯之類。食宜丹溪保和丸﹑平胃散﹑和劑小七香丸或瓜蒂散吐之。﹞蓋因外邪閉遏﹐或爲內物阻撓﹐致令機關壅滯﹐胸膈痞塞﹐而爲喘急息肩者有矣。苟能散其邪﹐則機關可利﹔推其物﹐則痞塞可通﹐故曰順。脈沈澀者﹐沈爲陰﹑爲裏﹑爲下部。澀爲陰﹑爲虛。乃元气不能接續﹐不能舒徐以達上焦。不能達上﹐又豈能充四肢乎﹖是以喘急息肩而四肢又寒也。若更見散脈﹐則元眞將隨喘而散﹐死亡必矣。故曰逆。﹝脈澀肢寒﹐陽退陷而不達。喘息脈散﹐陽散越而脫根。﹞

卷五喘急脈證第四十八

附方

仲景麻黃湯﹝見第十六﹞

香蘇散﹝寶鑑﹞治水气虛腫﹐小便赤澀。

陳皮﹝去白﹐一兩﹞防己木通紫蘇葉﹝各半兩﹞

上爲末﹐每服二錢。水二盞﹐生薑三片﹐煎至一盞。去滓﹐食前溫服。

枳桔二陳湯﹝卽二陳加枳殼桔梗﹞

三子養親湯治年髙痰盛气實﹐並气壅哮喘等證。

紫蘇子﹝沈水者﹞白芥子蘿卜子﹝各三錢﹞

上水二鐘﹐姜二片﹐煎七分﹐食後服。

丹溪保和丸﹝見第十七﹞

平胃散﹝見第四十四﹞

和劑小七香丸﹝見第十七﹞

仲景瓜蒂散瓜蒂﹝二十个﹞

上銼。以水一升﹐煮取五合。去滓頓服。

卷五

火病脈證第四十九

病熱有火﹐洪數可醫。沈微無火﹐無根者危。

病熱而有火證﹐是火病也。火則脈應洪數。脈證相宜﹐故可醫治。若得沈微之陰脈﹐是無火矣。無火而仍病熱﹐則知爲無根之陽。虛見熱象也﹐故主危殆。

卷五火病脈證第四十九

附方

淸心蓮子飲﹝和劑﹞治心虛有熱﹐小便赤濁。

黃芩麥門冬﹝去心﹞地骨皮車前子甘艸﹝炙﹐各一錢半﹞石蓮肉白茯苓黃﹝蜜炙﹞人參﹝各七分半﹞

水二盞﹐煎一盞。水中沈冷。空心溫服。發熱加柴胡﹑薄荷。

導赤散﹝錢氏﹞丹溪云﹕導赤散﹐正小腸藥也。

生地黃木通甘艸﹝各等分﹞

上同爲末﹐每服三錢。水一盞﹐入竹葉七片﹐同煎五分﹐食後溫服。

錢氏瀉黃散治脾家郁熱﹐口甜口瘡﹐喜飲煩躁。

藿香﹝七錢﹞山梔仁﹝一兩﹞石膏﹝半斤﹞甘艸﹝二兩﹞防風﹝四兩﹞

上銼。同蜜﹑酒微炒香。爲細末﹐每服二錢。水一盞﹐煎淸汁飲。

瀉靑丸當歸﹝去蘆﹑焙稱﹞艸龍膽﹝焙稱﹞川芎梔子川大黃﹝煨﹞羌活防風﹝去蘆﹞

上各等分爲末﹐煉蜜爲丸﹐雞頭大。每服一丸。煎竹葉湯﹐同砂糖溫水化下。

局方八正散治大人小兒心經邪熱﹐一切蘊毒﹐咽漧口燥﹐大渴引飲﹐心忪面赤﹐煩躁不寧﹐目赤睛疼﹐唇焦鼻衄﹐口舌生瘡﹐咽喉腫痛。又治小便赤澀﹐或癃閉不通﹐及熱淋血淋﹐並宜服之。亦气分藥也。

瞿麥蓄車前子滑石甘艸﹝炙﹞山梔子仁木通大黃上爲散﹐每服二錢。水一盞﹐入燈心廿莖﹐煎七分。去滓。食後臨臥溫服。小兒量與之。

左金丸治肝火脇肋刺痛﹐或發寒熱﹐或頭目作痛﹐或大便不實﹑小便淋祕﹐或小腹疼痛。一切肝火之證﹐以此主治。

黃連﹝六兩﹞吳茱萸﹝湯煮片時﹐一兩﹞

粥和丸。陳皮白術湯送服。

河間防風通聖散表裏气血總淸之藥。

防風川芎當歸芍藥大黃薄荷葉麻黃連翹芒硝﹝盆硝是已。上各半兩﹞石膏黃芩桔梗﹝各一兩﹞滑石﹝三兩﹞甘艸﹝二兩﹞荊芥白術梔子﹝各二錢半﹞

爲末。每服五錢。水煎﹐食遠服。

升陽散火湯治男婦四肢發熱﹑肌熱﹐筋痺熱﹐骨髓中熱發如火。燎於肌膚﹐捫之烙手。此證多因血虛而得。或胃虛過食冷物﹐抑遏陽气於脾土。火郁發之﹐此方是也。

升麻葛根獨活羌活﹝各五錢﹞防風﹝二錢半﹞柴胡﹝八錢﹞甘艸﹝三錢炙﹑二錢生﹞人參白芍藥﹝各五錢﹞

上咀。每服半兩﹐或一兩。水煎﹐稍熱服。

陽毒升麻湯治傷寒雜病汗吐下後﹐變成陽毒﹐發狂譫妄﹐喉痛下利。

升麻﹝五錢﹞犀角射漧黃芩人參甘艸﹝各二錢五分﹞

上咀﹐水煎服。

淸胃湯治醇酒濃味﹐唇齒作痛。或齒齦潰爛﹐或連頭面頸項作痛。

黃連﹝一錢五分﹞當歸生地黃牡丹皮﹝各一錢﹞升麻﹝二錢﹞

上水煎服。

千金黑奴丸治大熱陽毒﹐發狂發斑﹐煩躁大渴。

黃芩釜底煤芒硝竈突墨梁上塵小麥奴麻黃大黃﹝各一兩﹞

上爲末﹐煉蜜丸如彈大。新汲水化服。不定再服半丸。飲水盡﹐足當發寒。寒已汗出乃瘥。未汗﹐再服半丸。不大渴者﹐不可與。

瀉白散治肺火咳喘﹐面紅﹐喉咽不淸。

地骨皮﹝二錢﹞桑白皮﹝二錢﹞甘艸﹝五分﹞

爲末。水一盞﹐煎六分服。

當歸龍薈丸治肝經實火﹐大便祕結﹐小便澀滯。或胸膈作痛﹐陰囊腫脹。凡屬肝膽實熱﹐並宜用之。

當歸龍膽艸梔子仁黃連黃芩﹝各一兩﹞大黃蘆薈靑黛﹝各五錢﹞木香﹝二錢五分﹞麝香﹝另研﹐五分﹞

爲末﹐炒神曲糊丸。每服二十丸﹐姜湯下。

卷五

骨蒸脈證第五十

骨蒸發熱﹐脈數而虛。熱而澀小﹐必殞其軀。

骨蒸發熱者﹐熱自骨起﹐蒸發於外﹐內傷虛勞之熱也。脈數而虛﹐是其本然。

蓋以數爲熱﹐虛爲勞耳。若蒸熱而見澀小之脈﹐澀則精血少﹐小則元气衰。眞陰日損﹐邪火日增﹐不至於殞軀不已也。﹝方參看勞極門。﹞

卷六

勞極脈證第五十一

勞極諸虛﹐浮軟微弱。土敗雙弦。火炎急數。

勞極者﹐五勞六極也。巢氏病源云﹕五勞者﹐一曰志勞﹑二曰思勞﹑三曰心勞﹑四曰憂勞﹑五曰瘦勞。﹝瘦當是肝勞。﹞又云﹕肺勞者﹐短气而面腫﹐鼻不聞香臭。肝勞者﹐面目幹黑﹐口苦﹐精神不守﹐恐畏不能獨臥﹐目視不明。心勞者﹐忽忽喜忘﹐大便苦難﹐或時鴨溏﹐口內生瘡。脾勞者﹐舌苦直﹐不得咽唾。腎勞者﹐背難以俯仰﹐小便不利﹐色赤黃而有餘瀝﹐莖內痛﹐陰濕囊生瘡﹐小腹滿急。此五勞各見五臟气化﹐及經絡諸證﹐亦甚明顯。但與前五勞﹐不甚符合。姑存此﹐俟再考也。六極者﹐一曰气極﹐令人內虛﹐五臟不足﹐邪气多﹐正气少﹐不欲言。﹝宜四君子湯﹑補中益气湯﹑參術膏之類。﹞二曰血極﹐令人無顏色﹐眉髮墮落﹐忽忽喜忘。﹝宜四物湯﹑六味丸﹑八珍湯﹑聖愈湯之類。﹞三曰筋極﹐令人數轉筋﹐十指爪甲皆痛﹐苦倦﹐不能久立。﹝宜四物湯﹑聖愈湯﹑濟生續斷湯﹑木瓜散之類。﹞四曰骨極﹐令人削﹐齒苦痛﹐手足煩疼﹐不可以立﹐不欲行動。﹝宜六味丸﹑鹿角丸﹑保命金剛丸﹑丹溪虎潛丸之類。﹞五曰肌極﹐令人羸瘦無潤澤﹐飲食不生肌膚。﹝宜四君子湯﹑保命黑地黃丸﹑資生丸之類。﹞六曰精極﹐令人少气﹐然內虛﹐五臟气不足﹐發毛落﹐悲傷喜忘。﹝宜六味丸﹑還少丹﹑龜鹿膠之類。﹞是卽五臟所合之病﹐虛損而至於極處者也。

腎則多一精極﹐故爲六極。其證與五臟配合﹐甚爲有理﹐此巢氏之三昧論也。諸虛者﹐言一切虛損不足﹐卽五勞六極﹐更有七傷﹐俱該在內。巢氏云﹕七傷者﹐一曰陰寒﹐二曰陰痿﹐三曰裏急﹐四曰精連連﹐五曰精少﹑陰下濕﹐六曰精淸﹐七曰小便苦數﹐臨事不卒。又云﹕七傷者﹐一曰大飽傷脾。脾傷善噫﹑欲臥﹑面黃。﹝宜資生丸﹑保和丸﹑平胃散之類。﹞二曰大怒气逆傷肝。肝傷少血﹑目暗。﹝宜四物湯﹑元戎逍遙散之類。﹞三曰彊力舉重﹑久坐濕地傷腎。腎傷少精﹑腰背痛﹑厥逆下冷。﹝宜黑地黃丸﹑腎著湯﹑八味丸﹑寶鑑天眞丹之類。﹞四曰形寒寒飲傷肺。肺傷少气﹑咳嗽鼻鳴。﹝宜小靑龍湯﹑麻黃湯之類。﹞五曰憂愁思慮傷心。心傷苦驚﹐喜忘善怒。﹝宜天王補心丸﹑朱砂安神丸﹑朱雀丸之類。﹞六曰風雨寒暑傷形。

形傷發膚枯夭。﹝宜人參養榮湯之類。﹞七曰大恐懼不節傷志。﹝言大恐懼而不節於欲也。﹞志傷恍惚不樂。﹝宜天王補心丸﹑安神丸之類。﹞是云七傷。亦合於五臟﹐但多一形志﹐故云七傷。較前所云七傷﹐此爲得理。蓋前七傷﹐大抵俱屬腎證。人身感疾﹐觸處可傷﹐豈獨一腎。

若云腎有七傷則可。正文不言七傷而注錄者﹐欲其便於查考耳。夫勞極損傷﹐气血日耗﹐形體漸衰。所見之脈﹐隨病呈象。如空虛之浮﹑不鼓之軟﹑欲絕之微﹑無力之弱。𨿽云病脈﹐然與病猶相宜也。至若雙弦﹐乃知土敗。急數定爲火炎。蓋弦爲肝木﹐雙弦則木太盛。久病之土﹐何堪其侮﹐故知其必敗也。數已爲熱。急數﹐則躁疾直彊﹐略無半點和柔。邪火炎炎﹐眞陰自絕。兩皆不治之證。

卷六勞極脈證第五十一

附方

四君子湯﹝見第十六﹞

補中益气湯﹝見第三十九﹞

參術膏治中風虛弱﹐諸藥不應。或因用藥失宜﹐耗散元气﹐虛證蜂起。但用此藥﹐補其中气﹐諸證自愈。

人參白術﹝各等分﹞

上水煎稠收膏﹐湯化服之。

四物湯﹝見第二十一﹞

六味丸﹝見第十六﹞

八珍湯﹝見第十六﹞

聖愈湯治一切失血。或血虛煩渴躁熱﹐睡臥不寧。或瘡證膿水出多﹐五心煩熱﹐作渴等證。

熟地黃﹝生者自制﹞生地黃當歸﹝酒拌﹐各一錢﹞人參黃﹝炒﹞川芎﹝各二錢﹞

上水煎服。

濟生續斷湯治肝勞虛寒﹐脇痛脹滿﹐攣縮煩悶﹐眼昏不食。

川續斷﹝酒浸﹞川芎當歸﹝酒浸﹑去蘆﹞陳皮﹝去白﹞半夏﹝制﹞漧薑﹝炮﹐各一兩﹞肉桂﹝不見火﹞炙甘艸﹝各半兩﹞

咀。每服四錢。水一盞﹐姜五片﹐煎服無時。

木瓜散治筋虛極﹐腳手拘攣﹐十指甲痛﹐數轉筋。甚則舌捲卵縮﹐唇靑面黑。

木瓜﹝去子﹞虎脛骨﹝酥炙﹞五加皮﹝洗﹞當歸﹝酒浸﹞桑寄生酸棗仁﹝炒﹞人參柏子仁黃﹝各一兩﹞炙甘艸﹝一兩﹞

煎服法同前。

鹿角丸治骨虛極﹐面腫垢黑﹐脊痛不能久立﹐血气衰憊﹐發落齒枯﹐甚則喜唾。

鹿角﹝二兩﹞牛膝﹝酒浸﹐焙去蘆﹐一兩半﹞

上爲細末﹐煉蜜丸如梧子大。每服七十丸﹐空心鹽湯下。

保命金剛丸治腎損骨痿﹐不能起於牀。宜服此益精。

萆杜仲﹝炒﹑去絲﹞蓯蓉﹝酒浸﹞菟絲子﹝酒浸﹐各等分﹞

上爲細末﹐酒煮豬腰子﹐搗和丸﹐如桐子大。每服五七十丸。空心用溫酒送下。

丹溪虎潛丸龜版黃柏﹝各四兩﹞知母熟地黃﹝各二兩﹞牛膝﹝三兩半﹞芍藥﹝一兩半﹞鎖陽虎骨﹝酥炙﹞當歸﹝各一兩﹞陳皮﹝七錢半﹞漧薑﹝半兩﹞

上爲末﹐酒糊丸。加附子﹐治痿厥如神。

保命黑地黃丸﹝加五味子爲腎气丸﹞治陽盛陰衰﹐脾胃不足﹐房室虛損﹐形瘦無力﹐面多靑黃而無常色﹐此補气益胃之劑也。

蒼術﹝一斤﹐泔浸﹞熟地黃﹝一斤﹐酒蒸﹑搗如泥﹞五味子﹝半斤﹞漧薑﹝秋冬一兩﹐夏半兩﹐春五錢﹞

上爲細末。棗肉丸﹐如桐子大。食前米飲或酒服百丸。治血虛久痔甚妙。經云﹕腎苦燥﹐急食辛以潤之。此藥開腠理﹐生津液﹐通气。又五味子酸以收之。此𨿽陽盛而不燥熱﹐乃是五臟虛損於內﹐故可益血收气。此藥類象神品方也。

資生丸健脾開胃﹐消食止瀉﹐調和臟腑﹐滋養榮衛。王肯堂先生曰﹕余初識繆仲淳時﹐見袖中出彈丸咀嚼。問之。曰﹕此得之祕傳。饑者服之卽飽﹐飽者服之卽饑。因疏其方。余大善之﹐而頗不信其消食之功。已於饑飽後﹐頓服二丸﹐徑投枕臥。夙興﹐了無停滯﹐始信此方之神也。先恭簡年髙脾弱﹐食少痰多。餘齡葆攝﹐全賴此方。因特附著於此﹐與世共之。

白術﹝米泔水浸﹑用山黃土拌蒸九次﹑曬九次﹑去土﹑切片﹑焙漧﹐三兩﹞人參﹝去蘆﹑人乳浸透﹑飯鍋上蒸熟﹐三兩﹞白茯苓﹝去粗皮﹑水飛去筋膜﹑人乳拌﹑飯鍋上蒸熟﹑曬漧﹐一兩五錢﹞橘紅山楂肉﹝炒﹞神曲﹝炒﹐各二兩﹞川黃連﹝薑汁炒﹞白豆蔻仁﹝微炒﹞澤瀉﹝去毛﹑炒﹐各三錢半﹞桔梗﹝米泔浸﹑炒﹞眞藿香﹝洗﹞甘艸﹝蜜炙﹑去皮﹐各五錢﹞

白扁豆﹝去殼﹑炒﹞蓮肉﹝去心﹑皮﹐各一兩﹞薏苡仁﹝淘淨﹑炒﹐三兩﹞

幹山藥﹝炒﹞麥芽面﹝炒﹞芡實﹝淨肉炒﹐各一兩五錢﹞

末之﹐煉蜜丸。每丸二錢重。每服一丸﹐醉飽後二丸。細嚼﹐淡姜湯下。

楊氏還少丹大補心腎脾胃﹐一切虛損﹐神志俱耗﹐筋力頓衰﹐腰腳沈重﹐肢體倦怠﹐血气羸乏﹐小便混濁。

幹山藥牛膝﹝酒浸﹞遠志﹝去心﹞山茱萸﹝去核﹞白茯苓﹝去皮﹞五味子巴戟﹝酒浸去心﹞肉蓯蓉﹝酒浸一宿﹞石菖蒲楮實杜仲﹝去粗皮﹑薑汁酒拌同炒﹑斷絲﹞舶茴香﹝各一兩﹞枸杞子熟地黃﹝各二兩﹞

此據寶鑑所定。考楊氏原方﹐山藥﹑牛膝各一兩半。茯苓﹑茱萸﹑楮實﹑杜仲﹑五味﹑巴戟﹑蓯蓉﹑遠志﹑茴香各一兩。菖蒲﹑地黃﹑枸杞各半兩。

上爲細末﹐煉蜜同棗肉爲丸﹐如桐子大。每服三十丸。食前溫酒或鹽湯下。日三服。五日覺有力﹐十日精神爽﹐半月气壯﹐二十日目明﹐一月夜思飲食﹐冬月手足常暖。久服令人身體輕健﹐筋骨壯盛﹐悅澤難老。更看體濃加減。如熱加山梔一兩。心气不寧﹐加麥門冬一兩。少精神﹐加五味子一兩。陽弱加續斷一兩。

常服固齒﹐無瘴瘧。婦人服之﹐容顏悅澤﹐暖子宮﹐去一切病。

龜膠治諸虛百損﹐精少髓枯﹐腎衰﹐水道竭乏﹐血液漧涸﹐一切陰不足之證。

龜殼十斤或數十斤﹐水浸五七日﹐視上黑皮浮起﹐卽取刮淨純白。如灼過﹐以刀剜去焦迹﹐再洗淨。石臼中搗碎﹐入瓷壇中包固。再坐大鍋中﹐隔水煮。水漧﹐旋以溫水添足﹐不斷火一二晝夜。視版酥爛汁稠﹐濾去版滓。將汁入錫鍋中﹐或瓷鍋﹐桑火緩緩熬收。不住攪動﹐至滴水不散﹐用銅杓兜入瓷器中。冷卽成餅﹐每服不拘多少﹐滚水﹑溫酒任化下。

鹿膠治陽衰﹐形羸體瘦﹐少气困乏﹐力減神疲﹐或精冷無子﹐及一切虛寒陽不足之證。

嫩鹿角不拘多少﹐寸截浸水數日﹐去粗皮﹐隔水煮如龜版法。服法亦同。但角堅硬﹐必煮一日﹐方搗碎﹐再入壇煮收如上。俱宜臘月水煮﹐庶膠經久不臭。若二膠合服﹐陰陽兩補﹐更妙也。

丹溪保和丸﹝見第十七﹞

平胃散﹝見第四十四﹞

元戎逍遙散治血虛勞倦﹐五心煩熱﹐肢體疼痛﹐頭目昏重﹐心怔頰赤﹐口燥咽漧﹐發熱盜汗﹐減食嗜臥。及血熱相搏﹐月水不調﹐臍腹脹痛﹐寒熱如瘧。又療室女榮衛不和﹐痰嗽潮熱﹐肢體羸瘦﹐漸成骨蒸。﹝加山梔﹑牡丹皮﹐名加味逍遙散。﹞

白茯苓﹝去皮﹞白術﹝炒﹞當歸白芍藥﹝炒﹞柴胡﹝各一兩﹞甘艸﹝半兩﹞

上咀。每服四錢。水一鐘﹐煨生薑一塊切片﹐煎至六分。去滓。熱服無時。

腎著湯﹝見第二十一﹞

金匱腎气丸﹝見第十六﹞

寶鑑天眞丹治上焦陽虛。

沈香穿心巴戟﹝酒浸﹞茴香﹝炒﹞萆﹝酒浸﹐炒﹞胡蘆巴﹝炒香﹞破故紙﹝炒香﹞

杜仲﹝麩炒﹐去絲﹞琥珀黑牽牛﹝鹽炒﹐去鹽﹐各一兩﹞官桂﹝半兩﹞

上十味爲末﹐用淸酒打糊爲丸﹐如桐子大。每服五十九。空心溫酒送下。鹽湯亦可。

仲景小靑龍湯﹝見第十六﹞

仲景麻黃湯﹝見第十六﹞

天王補心丸寧心保神﹐益血固精﹐壯力彊老﹐令人不忘。除怔忡﹐定驚悸﹐淸三焦﹐化痰涎﹐祛煩熱﹐療咽漧﹐育養心神。

人參﹝去蘆﹐五錢﹞當歸﹝酒浸﹞五味子麥門冬﹝去心﹞天門冬﹝去心﹞柏子仁酸棗仁﹝各一兩﹞白茯苓﹝去皮﹞玄參丹參桔梗遠志﹝各五錢﹞生地黃﹝四兩﹞黃連﹝酒洗﹑炒﹐二兩﹞

上爲末﹐煉蜜丸如桐子大。朱砂爲衣。每服二三十丸。臨臥燈艸﹑竹葉煎湯下。

朱砂安神丸﹝見第十九﹞

朱雀丸﹝百一﹞治心腎不交﹐心神不定﹐事多健忘。

沈香﹝半兩﹞茯神﹝二兩﹞

上爲細末﹐蜜丸如小豆大﹐飛朱砂爲衣。每服二十丸。食後用人參湯下。

和劑人參養榮湯治脾肺俱虛﹐發熱惡寒﹐肢體瘦倦﹐食少作瀉等證。若气血虛而變見諸證﹐勿論其病﹐勿論其脈﹐但服此湯﹐其病悉退。

白芍藥陳皮人參黃﹝蜜炙﹞桂心當歸白術甘艸﹝炙﹐各一錢﹞熟地黃五味子﹝炒杵﹞白茯苓﹝去皮﹐各七分半﹞遠志﹝去心﹐五分﹞

上姜棗水煎服。

卷六

失血脈證第五十二

諸病失血﹐脈必見芤。緩小可喜﹐數大可憂。

衛行脈外﹐榮行脈中。凡失血之病﹐脈中必空﹐故見芤象。若緩小不足﹐與病相宜﹐是可喜也。脈數而大﹐邪盛正衰﹐且爲火象﹐必爍眞陰﹐誠爲大可憂者。

卷六

瘀血脈證第五十三

瘀血內蓄﹐卻宜牢大。沈小澀微﹐反成其害。

血蓄於內﹐瘀凝不行。瘀凝則脈大﹐不行則脈牢﹐亦因病呈象也。逐之使去﹐巢穴一空﹐而致新不難矣。﹝宜桃仁承气湯或丹皮﹑紅花之類。﹞設脈沈小澀微﹐是病有餘而脈反不足﹐病有物而脈若無物。𨿽云瘀血﹐亦不過著於經絡。如仲景所云﹕榮衛气傷﹐內有幹血之類。似非瘀蓄於一處者﹐故脈見如斯。補之有礙﹐逐之不能﹐是反成其害也。﹝宜大黃虫丸。﹞

卷六瘀血脈證第五十三

附方

仲景桃核承气湯﹝見第二十﹞

仲景大黃虫丸結在內者﹐手足脈必相失﹐宜此方。然必兼大補劑瓊玉膏之類服之。

大黃﹝十分。古以二錢半爲一分。當是二兩半﹐蒸﹞黃芩﹝二兩﹞甘艸﹝三兩﹞桃仁﹝一升﹞

杏仁﹝去皮尖一升﹞地黃﹝十兩﹞芍藥﹝四兩﹞漧漆﹝一兩﹞虻虫﹝一升﹞水蛭﹝百枚﹞

蠐螬﹝一升﹞虫﹝半升﹞

上十二味﹐末之。煉蜜爲丸﹐小豆大。酒飲服五丸。日三服。

卷六

精濁脈證第五十四

遺精白濁﹐微澀而弱。火盛陰虛﹐芤濡洪數。

腎主藏精﹐欲後方爲施泄。今或念動卽出﹐或無欲自遺﹐此皆腎虛不能藏攝故耳。﹝宜知柏八味丸﹑河間祕眞丸﹑豬肚丸之類。﹞白濁者﹐小便色白而濁﹐亦爲腎虛胞冷不能釐淸所致。﹝宜淸心蓮子飲﹑萆釐淸飲之類。﹞形屬精液﹐證屬脫亡﹐脈安得不微澀而弱也﹖設見芤濡洪數之脈﹐芤濡固爲陰虛﹐而洪數實因火盛。火盛則精遺﹐火盛則便濁﹐似與腎之虛﹑胞之寒而不能藏﹑不能別者﹐大徑庭矣。臨診可忽乎故﹖﹝宜六味丸﹑導赤散﹑六一散之類。﹞

卷六精濁脈證第五十四

附方

知柏八味丸﹝卽六味丸加知母﹑黃柏﹞

河間祕眞丸治白淫﹐小便不止﹐精气不固。或有餘瀝﹐及夢寐陰人通泄。

龍骨﹝一兩﹞大訶子皮﹝五枚﹞縮砂仁﹝半兩﹞朱砂﹝一兩﹐研細﹑畱一分爲衣﹞

上爲末。麵糊丸﹐綠豆大。每服一二十丸。空心溫酒﹑熱水任下。不可多服。

豬肚丸治醉飽後遺精﹐神效。

牡蠣﹝﹑另研極細﹞白術﹝各四兩﹞苦參﹝三兩﹞豬肚一具﹝煮極爛﹑去油膜﹑搗如泥﹞

上前三味﹐搗篩極細。同豬肚搗數百杵﹐令極勻。燥略增肚汁。丸如桐子大。

每服五十丸﹐空心米飲送下。不但治遺滑﹐卽勞瘦者﹐亦能肥也。

淸心蓮子飲﹝見第四十九﹞

萆釐淸飲治眞元不固﹐不時白濁﹐或小便頻數﹐凝如膏糊等證。

益智仁川萆石菖蒲烏藥﹝各等分﹞

上咀。每服四錢。水一盞﹐入鹽一撚﹐煎七分。食前溫服。一方加茯苓﹑甘艸。

六味丸﹝見第十六﹞

錢氏導赤散﹝見第四十九﹞

六一散﹝見第四十四﹞

卷六

三消脈證第五十五

三消之脈﹐浮大者生。細小微澀﹐形脫可驚。

三消者﹐上中下也。渴而多飲爲上消。《素問》气厥論謂之膈消。﹝宜金匱豬苓湯﹑人參白虎湯﹑子和加減三黃丸﹑涼膈散﹑酒煮黃連丸﹑六一散之類。﹞消穀善饑爲中消。《素問》脈要精微論謂之消中。﹝宜酒煮黃連丸﹑大黃黃連瀉心湯﹑山梔﹑黃連之類。﹞渴而便數有膏爲下消。

《素問》气厥論謂之肺消。飲一溲二﹐後人又謂之腎消。﹝宜六味丸﹑固本丸﹑知柏八味丸之類。﹞

婁全善亦云﹕腎消者﹐飲一溲二。其溲如膏油﹐卽膈消﹑消中之傳變。總不外火爍眞陰﹐津液燥竭。自古論之者多矣﹐惟劉河間﹑張戴人二論﹐辭義暢達﹐最爲中綮。玆錄於下。

河間曰﹕五臟六腑四肢﹐皆稟气於脾胃。行其津液﹐以濡潤養之。然消渴之病﹐本濕寒之陰气極衰﹐燥熱之陽气太盛故也。治當補腎水陰寒之虛﹐而瀉心火陽熱之實。

除腸胃燥熱之甚﹐濟身中津液之衰﹐使道路散而不結﹐津液生而不枯﹐气血和而不澀。則病自已矣。況消渴者﹐因飲食服餌之失宜﹐腸胃漧涸﹐而气不得宣平﹔或精神過違其度而耗亂之﹔或因大病﹐陰气損而血液衰﹐虛陽悍﹐而燥熱郁甚之所成也。若飲水多而小便多﹐名曰消渴。若飲食多﹐不甚渴﹐小便數而消瘦者﹐名曰消中。若渴而飲水不絕﹐腿消瘦而小便有脂液者﹐名曰腎消。一皆以燥熱太甚﹐三焦腸胃之腠理﹐怫鬱結滯﹐致密壅滯﹐復多飲於中﹐終不能浸潤於外﹐榮養百骸﹐故渴不止﹐小便多出或數溲也。戴人之論﹐則曰火能消物﹐燔木則爲炭﹐燔金則爲液﹐燔石則爲灰﹐煎海水則爲鹽﹐鼎水則幹。人之心腎爲君火﹐三焦膽爲相火。得其平﹐則烹煉飲食﹐糟粕去焉。不得其平﹐則燔灼臟腑﹐而津液耗焉。夫心火甚於上﹐爲膈膜之消﹔甚於中﹐爲腸胃之消﹔甚於下﹐爲膏液之消﹔甚於外﹐爲肌肉之消。上甚不已﹐則消及於肺。中甚不已﹐則消及於脾。下甚不已﹐則消及於肝腎。外甚不已﹐則消及於筋骨。四髒皆消盡﹐則心始自焚而死矣。故知消渴一證﹐調之而不下﹐則小潤小濡﹐固不能殺炎上之勢。下之而不調﹐亦旋飲旋消﹐終不能沃膈膜之幹。

下之調之﹐而不減滋味﹐不戒嗜欲﹐不節喜怒﹐則病已而復作。能從此三者﹐消渴亦不足憂矣。二公此論消渴之因證﹐可謂旣明且悉﹐不煩再解。但其脈浮大者﹐尙屬彌漫寬散。前河間云﹕使道路散而不結﹐津液生而不枯﹐气血和而不澀﹐則病自已矣。然非彌漫寬散之气機﹐不能得此不結﹑不枯﹑不澀之病機耳。故云浮大者生。

若脈細小浮澀﹐則气血之虛衰枯槁﹐不言可知。再加身體瘦悴﹐是謂形脫。卽戴人所云木爲炭﹑金爲液﹑石爲灰﹑水爲鹽﹑鼎水漧之義。形气兩敗﹐豈直可驚已哉。

卷六三消脈證第五十五

附方

金匱豬苓湯治發熱﹐渴欲飲水﹐小便不利。

豬苓茯苓阿膠滑石澤瀉﹝各一兩﹞

上五味﹐以水四升﹐先煮四味。取二升﹐去滓﹐內膠烊消。溫服七合。日三服。

仲景人參白虎湯﹝見第四十三﹞

子和加減三黃丸治丹石毒及熱渴。以意測度﹐須大實者方用。

黃芩﹝春四兩﹐夏﹑秋六兩﹐冬三兩﹞大黃﹝春三兩﹐夏一兩﹐秋二兩﹐冬四兩﹞黃連﹝春四兩﹐夏七兩﹐秋三兩﹐冬二兩﹞

上爲末﹐煉蜜丸如桐子大。每服十丸。服一月病愈。

和劑涼膈散﹝見第十九﹞

和劑酒煮黃連丸治伏暑發熱﹐嘔吐惡心。並治膈熱﹐解酒毒﹐濃腸胃。

黃連﹝去須﹐十二兩﹞好酒﹝五斤﹞

上將黃連以酒煮幹﹐研爲末。滴水丸如桐子大。每服三五十丸。空心熱水送下。

六一散﹝見第四十四﹞

大黃黃連瀉心湯治太陽病發汗﹐遂發熱惡寒。因復下之﹐心下痞﹐表裏俱虛﹐陰陽血气並竭。無陽則陰獨﹐復加燒鍼﹐因胸煩﹐面色靑黃膚者﹐難治。若色微黃﹐手足溫者﹐易愈。心下痞﹐按之濡﹐其脈關上浮者。

大黃﹝二兩﹞黃連﹝一兩﹐加黃芩爲伊芳尹三黃湯﹞

上銼如麻豆﹐沸湯二升漬之﹐須臾絞去滓。分溫再服。

六味丸﹝見第十六﹞

固本丸﹝葉氏加人參名人參固本丸﹞夫心生血﹐血生气﹐气生精。精盛則須髮不白﹐容貌不衰。今人滋補血气﹐多用性熱之藥﹐殊非其治。此方蓋用生地黃能生精血﹐用天門冬引入所生之地。熟地黃能補精血﹐用麥門冬引入所補之地。又以人參能通心气﹐使五味並歸於心。

生地黃﹝洗﹞熟地黃﹝洗﹐再蒸﹞天門冬﹝去心﹞麥門冬﹝去心﹐各一兩﹞

上爲末﹐煉蜜丸如桐子大。空心溫酒或鹽湯下三十丸。

知柏八味丸﹝見第五十四﹞

卷六

小便淋脈證第五十六

小便淋﹐鼻頭色黃。澀小無血﹐數大何妨。

淋者﹐淋瀝不淨。者﹐閉塞不通。其證小便少而數﹐少腹弦急﹐痛引於臍。

病源論皆謂腎虛膀胱熱之所成也。分有五種﹐曰石淋﹑勞淋﹑血淋﹑气淋﹑膏淋。

石淋者﹐淋而出石也。腎主水﹐水結則化爲石。腎虛爲熱所乘﹐熱則成淋。其病狀﹐小便則莖裏痛﹐尿不能卒出﹐痛引少腹﹐膀胱裏急﹐沙石從小便出。甚者塞痛﹐令人悶絕。﹝宜局方石韋散﹑三因石燕丸之類。﹞气淋者﹐腎虛膀胱熱﹐气脹所爲也。膀胱合與腎爲表裏。膀胱熱﹐熱气流入於胞。熱則生實﹐令胞內气脹﹐則小腹滿。腎虛不能制其小便﹐故成淋。其狀膀胱小便皆滿﹐尿澀﹐常有餘瀝是也。亦曰气癃。﹝宜瞿麥湯﹑沈香散之類。﹞膏淋者﹐淋而有肥﹐狀似膏﹐故謂之膏淋﹐亦曰肉淋。此腎虛不能制肥液﹐故與小便俱出也。﹝宜鹿角霜丸﹑菟絲子丸之類。﹞勞淋者﹐謂勞傷腎气﹐而生熱成淋也。腎气通於前陰。其狀﹐尿畱莖內﹐數起不出﹐引小腹痛﹐小便不利﹐勞倦卽發也。﹝宜黃湯﹑補中益气湯之類。﹞血淋是熱淋之甚者﹐則尿血﹐謂之血淋。心主血﹐血之行身﹐通徧經絡﹐循環腑臟。熱甚﹐則散失其常經﹐溢滲入胞﹐而成血淋也。﹝宜立效散﹑濟生小薊飲子之類。﹞五種之外﹐復有寒熱二種。寒淋者﹐其病狀先寒戰﹐然後尿是也。由腎气虛弱﹐下焦受冷气﹐入胞與正气交爭﹐寒气勝﹐則戰寒而成淋。正气勝﹐則戰寒解﹐方得小便也。﹝宜肉蓯蓉丸﹑八味丸之類。﹞熱淋者﹐三焦有熱﹐气搏於腎﹐流入於胞﹐而成淋也。其狀小便赤澀。亦有宿病淋﹐今得熱而發者。其熱甚﹐則變尿血。亦有小便後﹐如小豆羹汁狀者﹐蓄作有時也。﹝宜六一散﹑本事火府丹﹑導赤散﹑局方八正散之類。﹞巢氏之說如此﹐恐未必盡然。大抵皆三焦气化不及﹐熱迫膀胱﹐令水道涸澀之所成也。勞﹑气﹑血﹑膏﹑石﹐𨿽分五種﹐其病機﹐必因勞動火﹐火盛搏气﹐甚及於血。血轉爲膏﹐膏轉爲石。自淸而濁﹐自薄而濃﹐自柔而堅﹐自無形而漸有形。亦熬汁成膏﹐煮水結鹽之義﹐豈眞有砂石出水髒哉﹖至若腎虛不能制肥液﹐更可笑也。歷考《內經》﹐並運气等篇﹐肝﹑心﹑脾﹑肺﹑腎﹑小腸﹑督脈﹐亦皆有此證。三焦膀胱病此者﹐爲獨多耳。夫三焦膀胱者﹐《素問》靈蘭祕典𨿽列爲二﹐在三焦﹐則曰決瀆之官﹐水道出焉。在膀胱﹐則曰州都之官﹐津液藏焉。气化則能出矣。三焦之下﹐卽接膀胱。一主藏﹐一主決﹐相爲根據倚。故《靈樞》本藏篇云﹕腎合三焦。三焦﹑膀胱者﹐腠理毫毛其應。又四時气篇云﹕小腹痛腫﹐不得小便﹐邪在三焦約﹐取之太陽大絡。

又五癃津液篇云﹕三焦閉不瀉﹐津液不化﹐不得滲膀胱﹐則下焦脹。又本輸篇云﹕膀胱者﹐津液之府也。少陽屬腎﹐腎上連肺﹐故將兩髒。三焦者﹐中瀆之府也﹐水道出焉。屬膀胱﹐是孤之府也。觀此﹐則知三焦﹑膀胱﹐名𨿽二而實一。故古人刺灸之法﹐多取三焦穴﹐而不取膀胱﹐義可想矣。所謂少陽屬腎者﹐少陽正指三焦手少陽﹐非足少陽也。卽腎合三焦之變文。腎上連肺者﹐言以最下之腎﹐而相將於最上之肺。凡在兩髒之中者﹐俱在相將之內。此所以成一三焦也。況肺主气而通調水道﹐三焦亦主气而上下遊行。如是﹐則淋祕又不獨下焦爲然。上中下之气﹐有一不化﹐則不得如決瀆之水而出矣。熱乘津液﹐則水道不利。水道不利而有熱﹐必鬱蒸而外發黃色。見於鼻者﹐以鼻爲肺竅耳。脈澀小者﹐澀滯微小而不滑利也。徵其正衰而無血。數大爲火象。火證見之﹐又何妨乎﹖較之無血者﹐是爲易治。

卷六小便淋脈證第五十六

附方

局方石韋散治腎气不足﹐膀胱有熱﹐水道不通﹐淋瀝不宣﹐出少起數﹐臍腹急痛﹐蓄作有時﹐勞倦卽發。或尿如豆汁﹐或便出砂石。

芍藥白術滑石葵子瞿麥石韋﹝去毛﹞木通﹝各二兩﹞當歸﹝去蘆﹞甘艸王不畱行﹝各一兩﹞

上爲細末。每服二錢。空心煎小麥湯調下。日二三服。

三因石燕丸治石淋。因憂鬱﹐气注下焦﹐結如食鹽﹐小便痛不可忍。或出砂石而後小便通。

石燕﹝火燒令通赤﹑水中淬三次﹑研極細﹑水飛﹑焙漧﹞石韋﹝去毛﹞瞿麥穗滑石﹝各一兩﹞

上爲細末﹐麵糊丸桐子大。每服十丸。用瞿麥﹑燈心煎湯﹐食前送下。日二三服。甚卽以石韋去毛﹐瞿麥穗﹑木通各四錢﹐陳皮﹑茯苓各三錢爲末。每服三錢。

以水一盞﹐煎七分﹐去滓服。

瞿麥湯治心經蘊熱﹐小便赤澀痛。

瞿麥穗﹝七錢半﹞冬瓜子茅根﹝各半兩﹞黃芩﹝去黑心﹐六錢﹞木通﹝二錢半﹞

竹葉﹝一把﹞滑石﹝二兩﹐研爲細末﹐分作三帖﹞葵子﹝二合﹞

上除滑石外﹐粗搗篩﹐分作三劑。每劑用水三盞﹐煎二盞。去滓﹐入滑石末一帖﹐攪勻﹐食前溫服。

沈香散治气淋。多因五內鬱結﹐气不舒行﹐陰滯於陽﹐而致壅滯﹐小腹脹滿﹐便尿不通﹐大便分泄﹐小便方利。

沈香石韋﹝去毛﹞滑石王不畱行當歸﹝各半兩﹞葵子白芍藥﹝各七錢半﹞甘艸橘皮﹝各二錢半﹞

上爲末。每服二錢﹐煎大麥湯下。

鹿角霜丸﹝三因﹞治膏淋。

鹿角霜﹝用嫩角連頂骨者﹐鋸作挺子。長三寸。洗了﹐用水桶內浸。夏三冬五晝夜。用淸水同入鑊內煮之。覺湯少﹐添溫湯。日夜不絕﹐候角酥糜爲度。輕漉出﹐用刀刮去皮﹐如雪白。放在篩子上﹐候自幹。微火焙之。其汁慢火煎膏﹐凝卽角膠。候角極幹﹐爲細末卽鹿角霜﹞白茯苓秋石﹝各等分﹞

上爲細末﹐糊丸如桐子大。每服五十丸﹐米飲下。

菟絲子丸菟絲子﹝去塵土﹑水淘淨﹑酒浸﹑控幹﹑蒸﹑搗﹑焙﹞桑螵蛸﹝炙﹐各半兩﹞澤瀉﹝二錢半﹞

上爲細末﹐煉蜜丸如桐子大。每服二十丸﹐空心淸米湯送下。

黃湯治腎虛變勞淋﹐結澀不利。

黃﹝二兩﹞人參五味子白茯苓﹝去皮﹞旱蓮子磁石﹝火﹑醋淬﹞滑石﹝各一兩﹞

桑白皮﹝七錢半﹞枳殼﹝去瓤﹑麩炒﹞黃芩﹝各半兩﹞

上搗篩﹐每服三錢匕。水一盞﹐煎七分。服無時。

補中益气湯﹝見第三十九﹞

立效散治小便淋閉作痛﹐有時尿血﹐下焦結熱。

瞿麥穗山梔子﹝炒﹞甘艸﹝各三錢﹞

上作一服。水二鐘﹐煎一鐘﹐食前服。

濟生小薊飲子治下焦結熱﹐尿血成淋。

生地黃﹝四兩﹞小薊根滑石通艸蒲黃﹝炒﹞藕節淡竹葉當歸﹝去蘆﹐酒浸﹞山梔仁甘艸﹝各半兩﹞

上咀。每服四錢。水一盞﹐煎八分。空心溫服。

肉蓯蓉丸治冷淋。

肉蓯蓉﹝酒浸切﹑焙﹞熟地黃山藥石斛﹝去根﹞牛膝﹝酒浸切﹑焙﹞官桂﹝去粗皮﹞

檳榔﹝各半兩﹞附子﹝炮去皮﹑臍﹞黃﹝各一兩﹞黃連﹝去須﹐七錢半﹞細辛﹝去苗葉﹞

甘艸﹝炙﹐各二錢半﹞

上爲末﹐蜜丸桐子大。每服二十丸﹐鹽酒下。

八味丸﹝見第十六﹞

六一散﹝見第四十四﹞

本事火府丹治心經蘊熱﹐小便赤少﹐五淋澀痛。

黃﹝一兩﹞生漧地黃﹝二兩﹞木通﹝三兩﹞

上爲末﹐煉蜜丸如桐子大。每服五十丸﹐木通煎湯下。

導赤散﹝見第五十四﹞

局方八正散﹝見第四十九﹞

卷七

大便燥結脈證第五十七

大便燥結﹐須分气血。陽數而實﹐陰遲而澀。

燥結一證﹐稍有分別。大抵血液少者多燥澀﹐气火盛者多結滯。然而燥則必結﹐結則必燥﹐又似難爲分別。但以脈合證﹐而屬气屬血﹐自井然矣。气火盛者爲陽﹐脈必有餘﹐故數實也。﹝宜局方麻仁丸之類。﹞血液少者爲陰﹐脈必不足﹐故遲澀也。﹝宜四物湯﹑東垣導滯通幽湯之類。﹞气血一判﹐而再審其因﹑有風燥﹑﹝宜五仁丸﹑得效皂莢丸﹑搜風順气丸之類。﹞火燥﹑﹝宜大小承气湯﹑麻仁丸之類。﹞亡血燥﹑﹝宜四物湯之類。﹞產後脫血燥﹑﹝宜四物湯加人參﹑黃之類。﹞嘔吐傷液燥﹑﹝宜四君子加麥冬﹑五味之類。﹞汗後亡液燥﹑﹝宜八珍湯﹑十全大補湯之類。﹞

腎虛液少燥﹑﹝宜六味丸﹑八味丸之類。﹞老年血衰燥﹑﹝宜四物湯﹐麻仁丸﹑濟生蓯蓉潤腸丸之類。﹞

气實壅盛結﹑﹝宜六磨湯﹑得效橘杏丸﹑蘇麻粥之類。﹞气虛不能傳送亦結﹑﹝宜黃湯之類。﹞气熱漧涸結﹑﹝宜大承气湯﹑麻仁丸﹑六一散之類。﹞气寒凝滯不行亦結。﹝宜局方半硫丸﹑枳實理中湯之類。﹞但宜以脈辧證﹐以證求因。而用藥擬方﹐無餘蘊矣。

卷七大便燥結脈證第五十七

附方

和劑麻仁丸治腸胃熱燥﹐大便祕結。

濃朴﹝去皮﹑姜制炒﹞白芍藥枳實﹝麩炒﹐各半斤﹞大黃﹝蒸焙﹐一斤﹞麻仁﹝別研﹐五兩﹞杏仁﹝去皮尖﹑炒﹐五兩半﹞

上爲末﹐煉蜜丸如桐子大。每服二十丸﹐臨臥溫水下。大便通利則止。

四物湯﹝見第二十一﹞

東垣導滯通幽湯治幽門不通﹐上衝吸門不開﹐噎塞气不得上下﹐大便難。脾胃初受熱中﹐多有此證。治在幽門﹐以辛潤之。

當歸身升麻梢桃仁泥甘艸﹝各一錢﹞紅花﹝少許﹞熟地黃生地黃﹝各五分﹞

水二盞﹐煎一盞﹐調檳榔末五分﹐稍熱服。

得效五仁丸治津液枯竭﹐大腸祕澀﹐傳道艱難。

桃仁杏仁﹝炒﹑去皮尖﹐各一兩﹞柏子仁﹝半兩﹞松子仁﹝一錢二分半﹞郁李仁﹝炒﹐一錢﹞陳皮﹝四兩﹐另爲末﹞

上將五仁另研如膏﹐入陳皮末﹐研勻﹐煉蜜丸如桐子大。每服五十丸﹐空心米飲下。

得效皂角丸專治有風人臟腑祕塞。大效。

豬牙皂角枳殼﹝去瓤﹞羌活桑白皮檳榔杏仁﹝去皮尖﹑另研﹞麻仁﹝另研﹞防風川白芷陳皮﹝去白﹐各等分﹞

上爲末﹐蜜丸如桐子大。每服三五十丸﹐白湯下。蜜湯亦可。

聖惠搜風順气丸治三十六種風﹐七十二種气。去上熱下冷﹐腰腳疼痛﹐四肢無力﹐多睡少食﹐羸瘦﹐顏色不完黃赤﹐惡瘡下疰﹐口苦無味﹐憎寒毛聳﹐積年瘕气塊﹐丈夫陽事斷絕﹐女子久無子嗣﹐久患寒瘧﹐吐逆瀉痢﹐變成勞疾﹐百節疼。

小兒﹑老人皆可服。補精駐顏﹐疏風順气。

車前子﹝二兩半﹞白檳榔火麻子﹝微炒﹑去殼另研﹞郁李仁﹝湯泡﹑去皮﹑研﹞菟絲子﹝酒浸﹐焙﹑炮﹑曬漧﹞牛膝﹝酒浸一宿﹞幹山藥﹝各三兩﹞枳殼﹝去瓤﹐麩炒﹞防風﹝去叉﹞獨活﹝各一兩﹞錦紋大黃﹝五錢﹐半生半熟﹞

上爲末﹐煉蜜丸如桐子大。每服二十丸﹐酒茶米飲任下﹐百無所忌。早晨﹑臨臥各一服。服一月消食﹐二月去腸內宿滯﹐三月無倦少睡﹐四月精神彊勝﹐五月耳目聰明﹐六月腰腳輕健﹐一年百病皆除﹐老者返少。如服藥覺臟腑微動﹐以羊肚肺羹補之。久患腸風便血﹐服之除根。如顫語蹇澀及癱瘓﹐服之隨卽平復。酒後一服﹐宿酲消盡﹐百病不生。孕婦勿服。

濟生蓯蓉潤腸丸治發汗利小便﹐亡津液﹐大腸祕。老人﹑虛人皆可服。

肉蓯蓉﹝酒浸﹑焙﹐二兩﹞沈香﹝另研﹐一兩﹞

上爲末﹐麻子仁汁打糊﹐丸如桐子大。每服七十丸﹐空心米飲下。

大承气湯﹝見第十七﹞

小承气湯﹝見第十七﹞

四君子湯﹝見第十六﹞

八珍湯﹝見第十六﹞

十全大補湯﹝見第十六﹞

六味丸﹝見第十六﹞

八味丸﹝見第十六﹞

六磨湯治气滯腹急﹐大便祕澀。

沈香木香檳榔烏藥枳殼大黃﹝各等分﹞

上各件熱湯磨服。

得效橘杏丸气祕老人﹑虛弱人皆可服。

橘紅﹝取末﹞杏仁﹝去皮尖另研﹐各等分﹞

上和勻﹐煉蜜丸如桐子大。每服七十丸。空心米飲下。

蘇麻粥順气﹐滑大便。

紫蘇子麻子仁﹝不拘多少﹞

二味研爛﹐水濾取汁﹐煮粥食之。

黃湯年髙便祕宜服。

綿黃陳皮﹝去白﹐各半兩﹞

爲末。每服三錢。用大麻仁一合爛研﹐以水投取漿水一盞﹐濾去滓﹐於銀﹑石器內煎。候有乳起﹐卽入白蜜一大匙﹐再煎令沸﹐調藥末空心服。此藥不冷不燥﹐其效如神。

六一散﹝見第四十四﹞

局方半硫丸年髙泠祕﹑虛祕﹐及癖冷气。

半夏﹝湯洗七次﹐焙漧爲細末﹞硫黃﹝明淨者﹑研極細﹑用柳木槌殺過﹞

上以生薑自然汁同熬﹐入幹蒸餅末攪和勻﹐入臼內杵數百下。丸如桐子大。每服十五丸至二十丸。無灰溫酒或生薑湯任下。婦人醋湯下。俱空心服。

枳實理中湯﹝見第十七﹞

卷七

癲狂脈證第五十八

癲乃重陰﹐狂乃重陽。浮洪吉兆﹐沈急凶殃。

癲者顚也。謂發時顚倒﹐異於平日。語言錯亂﹐喜怒無因﹐或笑或歌﹐或悲或泣﹐神迷意惑﹐穢潔妄知。平日能言﹐發反沈默。平日沈默﹐發反多言。甚或行步不休﹐或復僵僕不起。俗呼爲失心風。狂者剛暴猖狂﹐叫號罵詈。甚則逾垣上屋﹐蹈火赴湯﹐不避死生﹐不知饑飽﹐倍常勇力﹐若邪所憑。俗呼爲發狂。二者證旣不同﹐因當各異。古人多以癲狂混稱﹐亦疏略矣。蓋人身气爲陽﹐血爲陰。腑爲陽﹐髒爲陰。腑之手足六經爲陽﹐髒之手足六經爲陰。形質可見者爲陽﹐神志不可見者爲陰。身半以上爲陽﹐身半以下爲陰。表爲陽﹐裏爲陰。凡此陰陽﹐俱各兩相根據倚﹐互爲交通。而後气血和平﹐腑臟安靜﹐經脈調勻﹐形神合一。上下無厥逆之虞﹐表裏無盛虛之變。如是﹐則微小疾﹐亦無自而生﹐況癲狂乎﹖今癲云重陰者﹐謂偏重於陰也。邪入於陰而陰實也。五臟爲陰﹐神志捨於五臟﹐亦爲陰。設或抑鬱不伸﹐謀思不遂﹐悲哀不置﹐傺無聊﹐久久藏神凝結﹐情識昏述﹐靈明何有﹐此癲之成於神志者也。﹝宜靈苑辰砂散﹑歸脾湯﹑人參琥珀丸之類。﹞一種因陽虛不能衛外﹐反下陷而附並於陰。附並於陰則陰气實﹐下而不上﹐則升降紊而癲疾作矣﹐卽《脈經》所謂陽附陰則癲者是也。﹝宜升陽益气加補中益气湯﹑四逆散之類加減用之。﹞一種因三陽經從頭下行﹐三陰經不得從足上行而逆下。下則陰經實﹐亦似陽附陰之義。但此直指經脈之逆﹐經所謂癲疾厥狂﹐久逆之所生者是也。﹝宜調其升降﹐正其逆順﹐如交感丹加升麻﹑巴戟﹑木香﹑桂枝之類。﹞一種因內有蓄血﹐令人如狂﹐或善忘﹐或如見鬼。如狂者﹐如狂而非狂﹐卽癲狀也。血者﹐神明之府﹐血蓄不行﹐神機大礙﹐故見上證。血爲陰﹐是亦重陰﹑陰實之義﹐謂之邪入於陰亦可。﹝宜桃仁承气湯﹑代抵當丸之類。﹞狂則反是﹐乃重陽﹑陽實之證也。《素問》宣明五气篇云﹕邪入於陽則狂。邪入陽則陽實﹐陽實則熱盛。陽性主動﹐以盛熱而加以動性﹐猖狂剛暴﹐不言可知。又生气通天論云﹕陰不勝其陽﹐則脈流薄疾﹐並乃狂。並則陽重﹑陽實之義。故《素問》病能論云﹕狂生於陽也。又云﹕陽明者常動﹐巨陽﹑少陽不動。不動而動大疾﹐此其候也。蓋言陽明之經脈常動﹐以陽明爲水谷之海﹐其气充盛﹐故常動。巨陽﹑少陽之脈不動﹐言二經之气不如陽明之盛﹐故不動。不動者﹐非不動也﹐不如陽明之常動也。今無論常動者﹐卽不動者﹐亦常動而動且大疾﹐是爲狂病之候。觀此﹐則狂病之爲重陽﹑陽實明矣。與上文脈流薄疾﹐並乃狂﹐若出一義。又《靈樞》通天篇亦云﹕陽重脫﹐易狂。脫非陽脫﹐言重並於陽分﹐而若與陰脫離也。又《靈樞》本神篇云﹕肝悲哀動中則傷魂﹐魂傷則狂忘不精。肺喜樂無極則傷魄。魄傷則狂﹐狂者意不存人。夫肝屬木﹐性上達而藏魂﹐故魂主升﹐陽也。悲哀而至於動中﹐則神情消沮﹐恍成秋金而克木。木受克﹐則肝气傷。肝气傷﹐則魂無所歸。而欲其精明不忘﹐不可得矣。﹝宜升達﹐如逍遙散加郁金﹑香附﹑遠志﹑茯神﹑木香之類。﹞肺屬金﹐性收降而藏魄﹐故魄主降﹐陰也。喜樂而至於無極﹐則神情渙散﹐恍成夏火而克金。金受克﹐則肺气傷。肺气傷﹐則魄無所歸。一派浮陽﹐動成狂妄﹐又安能內照而意存人事哉。﹝宜收斂﹐如天王補心丹﹑朱雀丸加龍骨﹑牡蠣﹑棗仁﹑茯神之類。﹞

又《靈樞》經脈篇云﹕陽明病至﹐則惡人與火。聞木聲﹐則惕然而驚。心欲動。獨閉戶塞牖而處﹐甚則欲上髙而歌﹐棄衣而走。夫邪客陽明﹐則陽盛熱甚。人則增煩﹐火則助熱﹐故惡也。聞木聲而驚者﹐驚其相克﹐故惕然心動也。閉戶塞牖﹐卽惡人﹑火之義。甚則欲上髙而歌﹐棄衣而走者﹐以四肢爲諸陽之本﹐熱實四肢﹐健於登躍﹐故能上髙而歌。身表爲諸陽之署﹐熱盛於身﹐意求涼爽﹐故欲棄衣而走。﹝宜白虎湯﹑承气湯﹑涼膈散﹑紫雪之類。﹞又《靈樞》大惑論云﹕衛气不得入於陰﹐常畱於陽。畱於陽﹐則陽气滿。陽气滿﹐則陽蹺盛。不得入於陰﹐則陰气虛﹐故目不瞑。又曰﹕衛气畱於陰﹐不得行於陽。畱於陰﹐則陰气盛。陰气盛﹐則陰蹺滿。不得入於陽﹐則陽气虛﹐故目閉也。其中言及二蹺者。以二蹺之脈皆上會於目內。陽脈交於陰則陰蹺盛﹐故目閉。陰脈交於陽則陽蹺盛﹐故目開。《靈樞》癲狂篇﹐首敍目之內外及上下者﹐亦以癲則目閉﹐狂則目開﹐而明陰陽之所以不同也。是皆不易之理。然而兼痰﹑兼火﹑兼風者﹐常十之五。以三種兼證而較審之﹐則癲必多痰﹐而狂必多火﹑多風也。

痰則多滯九竅。九竅從陰從髒﹐九竅不利﹐故多癲。風火多淫四肢﹐四肢從腑從陽﹐四肢盛實﹐故多狂。陰陽分屬﹐二說覺更了然。﹝痰宜滚痰丸﹑壽星丸﹐火宜瀉靑丸之類。﹞其脈浮洪者﹐是爲陽脈。陽狂得之﹐與證相宜。卽陰癲得之﹐亦從陰轉陽﹐自裏達表之象﹐故均爲吉兆。若沈而急﹐沈則入陰迫裏﹐急則彊急不柔﹐是無胃气之脈也。不論狂癲﹐凶殃立至。又不獨脈爲然﹐而證亦不可忽者﹐故癲狂篇言嘔多沃沫﹑气下泄者不治﹐又言癲發如狂者不治。蓋嘔多沃沫﹐脾敗﹔气下泄﹐腎敗。脾﹑腎二髒﹐爲人之先後二天。二髒已敗﹐自無生理。發如狂者﹐陰竭於內﹐陽散於外﹐脫根外越﹐燈滅忽明之象﹐亦主死。如是﹐則脈與證﹐又不可不參看也。

卷七癲狂脈證第五十八

附方

靈苑辰砂散治風痰諸癇﹐狂言妄走﹐精神恍惚﹐思慮迷亂﹐乍歌乍哭﹐飲食失常﹐疾發僕地﹐吐沫戴目﹐魂魄不守。

辰砂﹝一兩﹐須光明有墻壁者﹞酸棗仁﹝半兩﹐微炒﹞乳香﹝半兩光瑩者﹞

上量所患人飲酒幾何﹐先令恣飲沈醉﹐但勿令吐。至靜室中﹐以前藥都作一服﹐溫酒調之﹐令頓飲。如飲酒素少人﹐但以隨量取醉。服藥訖﹐便安置牀枕令臥。

病淺者半日至一日﹐病深者至三兩日。令家人潛伺之。鼻息勻調﹐但勿喚覺﹐亦不可驚觸使覺。待其自醒﹐卽神魂定矣。萬一驚寤﹐不可復治。吳正肅公少時心病﹐服此一劑﹐五日方寤﹐遂瘥。

歸脾湯治因思气結﹑因憂抑鬱﹐以致脾傷而心下痞悶﹐寤不得寐。右關脈結而大。

或思慮傷脾﹐不能統血﹐而血衄妄行。或健忘怔忡﹐驚悸盜汗。或心脾作痛﹐嗜臥少食﹐大便不調。或肢體重痛﹐月經不調﹐赤白帶下。或思傷脾而患瘧痢等證。

人參白術白茯苓黃龍眼肉酸棗仁﹝各二錢﹞遠志當歸﹝各一錢﹞木香甘艸﹝各五分﹞

上加姜棗煎服。

人參琥珀丸治失神狂亂﹐哀樂無由﹐驚悸不時﹐夜不能寐﹐一切恍惚不寧等證。

人參﹝去蘆﹞琥珀﹝另研﹞茯神﹝去木﹞白茯苓﹝去皮﹞石菖蒲﹝節密小者﹞遠志﹝各半兩﹐酒浸半日去心﹞

乳香﹝另研﹞朱砂﹝另研水飛﹞酸棗仁﹝溫酒浸半日去殼﹐紙上炒令香熟﹐各二錢半﹞

上爲細末。煉蜜丸桐子大。每服二十丸﹐食後溫酒下﹐日再服。如不能飲﹐棗湯下。

補中益气湯﹝見第三十九﹞

仲景四逆散《傷寒論》云﹕少陰病四逆﹐其人或咳﹑或悸﹑或小便不利﹑或腹中痛﹑或泄利下重者﹐四逆散主之。

甘艸﹝炙﹞枳實﹝破﹑水漬﹑炙幹﹞柴胡芍藥上四味﹐各十分﹐搗篩。白飲和服方寸匕。日三服。

申先生交感丹補虛損﹐固精气﹐烏須髮。此鐵甕城申先生方也。久服令人有子。

蒼術﹝刮淨﹐一斤分作四分﹐用酒﹑醋﹑米泔﹑鹽湯各浸七日曬研﹞川椒紅﹝炒研﹞小茴香﹝各四兩﹐炒研﹞

交感丹﹝又﹞凡人中年精耗神衰﹐蓋由心血少﹐火不下降﹐腎气憊﹐水不上升﹐致心腎隔絕﹐榮衛不和。上則多驚﹐中則塞痞﹐飲食不下﹐下則虛冷遺精。愚醫徒知峻補下田﹐非惟不能生水滋陰﹐而反見衰悴。但服此方半年﹐屏去一切暖藥﹐絕嗜欲﹐然後習祕固流之術﹐其效不可殫述。兪通奉年五十一﹐遇鐵甕城申先生﹐授此服之﹐老猶如少﹐年至八十五乃終也。因普示羣生﹐同登壽域。

茯神﹝去皮﹑木﹐四兩﹞香附子﹝一斤﹐新水浸一宿﹐石上擦去毛﹐炒黃﹞

爲末﹐煉蜜丸彈子大。每服一丸﹐侵晨細嚼﹐以降气湯下。

降气湯香附子﹝如上法半兩﹞茯神﹝二兩﹞炙甘艸﹝一兩半﹞

爲末﹐點沸湯﹐服前藥。

仲景桃核承气湯﹝見第二十﹞

代抵當丸﹝見第二十﹞

逍遙散﹝見第五十一﹞

天王補心丸﹝見第五十一﹞

朱雀丸﹝見第五十一﹞

仲景白虎湯﹝見第四十三﹞

仲景大承气湯﹝見第十七﹞

小承气湯﹝見第十七﹞

涼膈散﹝見第十九﹞

紫雪治發斑咽痛﹐及暑中三陽﹐香港腳煩躁。

升麻﹝六錢﹞黃金﹝十兩﹞寒水石石膏﹝各四兩八錢﹞犀角羚羊角﹝各一兩﹞玄參﹝一兩六錢﹞沈香木香丁香﹝各五錢﹞甘艸﹝八錢﹞

用水五盞﹐先煮黃金至三盞。入諸藥﹐再煎至一盞﹐去滓。入芒硝三兩二錢﹐慢火煎﹐以柳木攪不停手。候欲凝﹐入瓷盆中﹐更下朱砂﹑麝香末各三分﹐急攪令勻。候冷凝結成雪。每一錢﹐細細咽之。

滚痰丸﹝見第十七﹞

琥珀壽星丸﹝局方用南星一斤﹑朱砂二兩﹑琥珀一兩。無豬心血。﹞

天南星﹝一斤。掘坑深二尺。用炭火五斤於坑內燒熱紅﹐取出炭掃淨。用好酒一升澆之﹐將南星趁熱下坑內﹐用盆急蓋訖﹐泥壅合。經一宿取出﹐再焙榦爲末﹞琥珀﹝四兩另研﹞朱砂﹝一兩研飛﹐以一半爲衣﹞

上和勻。豬心血三个﹐生薑汁打麵糊﹐攪令稠粘。將心血和入藥末﹐丸如桐子大。每服五十丸﹐用人參湯空心送下。日三服。

瀉靑丸﹝見第四十九﹞

卷七

癇病脈證第五十九

癇病宜虛﹐實急者惡。浮陽沈陰﹐滑痰數熱。

癇之始發﹐卒然跌僕﹐手足牽掣﹐口噤作聲﹐或吐沃沫痰涎。一飯頃﹐气平蘇醒。與癲﹑二證﹐似是而非。癲證則如上文所云﹐證則多身彊直﹐如弓反張﹐亦無癇証之作聲也。然有陰陽二種﹐正如小兒之急驚﹑慢驚。陽癇先身熱﹐螈驚啼而後發。其脈浮洪﹐病屬六腑﹐外在肌膚﹐輕淺易治。﹝宜集驗龍腦安神丸﹑河間犀角丸之類。﹞

陰癇身冷﹐不驚掣﹐不啼叫﹐卒然而發﹐略無先兆。其脈沈搏﹐病屬五臟﹐內在骨髓﹐深重難治。﹝宜淸心牛黃丸﹑神應丹之類。﹞昔賢皆謂有痰有熱﹐客於心胃之間﹐因聞大驚而作。若熱盛﹐𨿽不聞驚亦作。是謂先有痰熱而後發癇也﹐恐未必然﹐總不如三因之論爲的。其論以驚動髒气不平﹐郁而生涎﹐閉塞諸經﹐厥而乃成。或在母腹受驚﹐或感六气﹐或飲食不節﹐逆於髒气而成。蓋忤气得之外﹐驚恐得之內﹐飲食得之屬不內外。所因不同﹐治法亦異。如驚者﹐安神丸以平之。挾痰者﹐三聖散以吐之。

挾火者﹐淸神湯以涼之。可下者﹐卽以承气湯下之。其脈總宜虛而不宜實。實則邪盛。若實而急﹐是無胃气。惟彊急而不柔和﹐凶惡之徵也。浮則癇發於陽﹐沈則癇發於陰﹐滑則癇發多痰﹐數則癇發多熱。因病見脈﹐因脈知病﹐亦理之自然耳。

卷七癇病脈證第五十九

附方

龍腦安神丸﹝見第十九﹞

河間犀角丸﹝見第二十五﹞

淸心牛黃丸﹝見第四十二﹞

神應丹治諸癇。

好辰砂﹝不拘多少﹞

上細研﹐豬心血和勻﹐以蒸餅裹劑蒸熟。就熱取出﹐丸如桐子大。每服一丸﹐人參湯下。食後﹑臨臥俱可。

三聖散瓜蒂﹝揀淨﹐炒微黃﹞防風﹝去蘆﹐各三兩﹞藜蘆﹝《聖惠方》減用之﹐或一兩﹐或半兩﹐或三錢﹞

上爲粗末。每服約半兩﹐以齏汁三茶盞﹐先用二盞煎三五沸﹐去齏汁。次入水一盞﹐煎至三沸。卻將先二盞同一處熬二沸﹐去滓澄淸放溫。徐徐服之﹐以吐爲度﹐不必盡劑。

大承气湯﹝見第十七﹞

卷七

喉痺脈證第六十

喉痺之脈﹐數熱遲寒。纏喉走馬﹐微伏則難。

痺者﹐閉也﹐閉塞不通之謂。乃火盛气結﹐以致喉嚨腫脹﹐呼吸難通﹐壅塞痰涎﹐水漿不下。一二日﹐卽能殺人。十二經脈與經別﹐多過於此。卽不然﹐亦在其前後左右也。有經脈過者﹐有經別過者﹐有經脈﹑經別俱過者。如肺手太陰經脈﹐無過於此者。而經別篇則云﹕手太陰之正﹐上出缺盆﹐循喉嚨。大腸手陽明之脈﹐循缺盆﹐上頸貫頰。經別篇又云﹕上循喉嚨。胃足陽明之脈﹐循喉嚨﹐入缺盆。

經別篇又云﹕上循咽﹐出於口。脾足太陰之脈﹐上膈夾咽﹐連舌本。經別篇又云﹕上結於咽﹐貫舌中。心手少陰之脈﹐上夾咽。經別篇又云﹕上走喉嚨﹐出於面。小腸手太陽之脈﹐循咽下膈。其支者﹐循頸上頰。而經別則無。膀胱足太陽之脈﹐自腦還出﹐別下項。經別篇又云﹕直者從膂上出於項。腎足少陰之脈﹐循喉嚨﹐夾舌本。經別篇又云﹕直者系舌本﹐復出於項。心包絡手厥陰之脈﹐亦無過此者。而經別則云﹕手厥陰之正﹐別屬三焦﹐出循喉嚨。三焦手少陽之脈﹐上項系耳後。而經別則無。經別𨿽無﹐其手厥陰之正﹐有別屬三焦﹐出循喉嚨者﹐以三焦與心包爲配﹐故曰屬。屬則經脈相屬而合一也。膽足少陽之脈﹐下加頰車﹐下頸。經別篇又云﹕足少陽上夾咽﹐出頤頷中。肝足厥陰之脈﹐循喉嚨之後﹐上入頏顙﹐而經別亦無。

故《靈樞》第十篇

﹐諸經是動﹑所生之病﹐有云頸腫者﹐﹝手陽明是動。﹞有云鼽HT喉痺者﹐﹝手陽明所生。﹞有云頸腫喉痺者﹐﹝足陽明所生。﹞有云舌本彊者﹐﹝足太陰是動。﹞有云舌本痛者﹐﹝足太陰所生。﹞有云嗌漧者﹐﹝手少陰﹑足厥陰二經是動。﹞有云嗌痛頷腫者﹐﹝手太陽是動。﹞有云頸頷腫者﹐﹝手太陽所生。﹞有云項痛者﹐﹝足太陽所生。﹞有云咽腫者﹐﹝足少陰所生。﹞有云嗌漧及痛者﹐﹝足少陰所生。﹞有云嗌腫喉痺者﹐﹝手少陽是動。﹞有云頷痛者。﹝足少陽所生。﹞種種不同﹐總無外气火二字。與本篇所云﹕气有餘﹐則當脈所過者熱腫﹐同一義也。﹝宜黃芩﹑枳殼﹑連翹﹑丹皮﹑薄荷﹑荊芥﹑山梔﹑防風﹑牛蒡﹑玄參﹑黃柏﹑黃連﹑山豆根﹑射幹﹑升麻﹑生地﹑甘艸﹑桔梗﹑石膏等藥。在臨證定在何經﹐相宜者用。

又不可純用寒涼﹐須配輕散者斯善矣。﹞然諸証之中﹐惟喉痺爲急。而喉痺中﹐又惟以發於手少陰﹑少陽二經者爲最急。蓋喉主天气﹐通呼吸﹐爲生气之門。火熱搏聚則腫脹﹐腫脹則竅閉﹐竅閉則气塞﹐气塞則痰涎壅。愈壅愈塞﹐愈塞愈壅﹐呼吸亦將從此而斷。況少陰君火﹐少陽相火﹐火性速而炎上﹐較之他經﹐不更烈乎﹖故一二日卽成不治。惟鍼刺出血﹐以瀉其實﹔探吐痰涎﹐以決其壅﹐皆倉卒治標之妙法也。﹝刺腫處出血﹐用鵝翎蘸酸澀之味以探吐。﹞

其脈多數﹐數則爲熱故也。間有脈遲者﹐乃是外寒襲經﹐經气不利﹐郁滯於所過之處﹐故亦爲痺。外則兼表證﹐內亦不如數熱之腫痛﹐此不但忌用寒涼﹐而且當溫散也。更有一種纏喉風﹐或麻或癢﹐又腫又痛﹐纏綿於內﹐腫達於外。一種走馬喉痺﹐須臾之間﹐痛而腫﹐腫而閉﹐閉而气絕。暴發暴死﹐如走馬然。二者俱火中挾風。

火性烈﹐風性疾。風火交煽﹐故發病凶暴如此。﹝此等證惟刺最妙。﹞其脈應浮大洪數﹐而反見微伏﹐是正衰邪盛﹐補瀉罔從。欲其生也﹐不亦難乎﹖

卷七喉痺脈證第六十

附方

和劑甘桔湯治風痰上壅﹐咽喉腫痛﹐吞吐有礙。

苦桔梗﹝一兩﹞炙甘艸﹝二兩﹞

每服三錢。水一盞﹐煎七分﹐食後溫服。

三因荊芥湯治咽喉腫痛﹐語聲不出﹐咽之痛甚。

荊芥﹝半兩﹞桔梗﹝二兩﹞甘艸﹝一兩﹞

上銼散。每服四錢。水一盞﹐姜三片﹐煎六分﹐去滓溫服。

和劑解毒雄黃丸治纏喉風及急喉痺﹐卒然倒僕﹐牙關緊急﹐不省人事。

雄黃﹝研飛﹞郁金﹝各一兩﹞巴豆﹝去皮﹑出油﹐十四枚﹞

上爲細末﹐醋煮麵糊爲丸﹐如綠豆大。熱茶淸下七丸﹐吐出頑痰立蘇。如未﹐再服。如至死者﹐心頭猶熱﹐灌藥不下﹐卽以刀尺鐵匙﹐斡開口灌之﹐下咽無有不活。如小兒驚熱﹐痰涎壅塞﹐或二丸﹑三丸﹐量大小加減。一法用雄黃丸三粒﹐醋磨化﹐灌之尢妙。其痰卽瘥。

寶鑑碧玉散治心肺積熱﹐上攻咽喉﹐腫痛閉塞﹐水漿不下。或喉痺﹑重舌﹑木舌﹑腫脹﹐皆可服。

靑黛盆硝蒲黃甘艸﹝各等分﹞

上爲細末﹐研勻。每用少許﹐吹入咽喉內﹐細細咽下。若作丸﹐用砂糖爲丸。每兩作五十丸。每服一丸﹐噙化咽下。

寶鑑開關散治喉風气息不通。

白僵蠶﹝炒﹑去絲嘴﹞枯白礬﹝各等分﹞

上爲細末。每服三錢﹐生薑蜜水調下﹐細細服之。

瓜蒂散﹝見第四十八﹞

寶鑑備急如聖散治時气纏喉風﹐漸入咽喉﹐閉塞水谷不下。牙關緊急﹐不省人事。

雄黃﹝細研﹞藜蘆白礬﹝飛﹞豬牙皂角﹝去皮弦﹞

上等分﹐爲細末。每用一豆大﹐鼻內之﹐立效。

咽喉急備丹靑黛芒硝白僵蠶﹝各一兩﹞甘艸﹝四兩﹞

上爲細末。用臘月內牛膽有黃者﹐盛藥其中﹐蔭四十九日﹐多時爲妙。

寶鑑增損如聖散治風熱攻衝會厭﹐語聲不出﹐咽喉妨悶腫痛。

桔梗﹝二兩﹞甘艸﹝一兩半﹞枳殼﹝湯浸去瓤﹐二錢半﹞防風﹝半兩﹞

上爲細末。每服三錢。水一大盞﹐煎至七分﹐去滓﹐入酥如棗許﹐攪勻﹐食後溫服。

瑞竹羅靑散治單雙乳蛾。

蒲黃﹝五錢﹞羅靑盆硝﹝研﹐各三錢﹞甘艸﹝二錢﹞

上爲細末。每服一錢。冷蜜水調﹐細細咽之。吞不下﹐雞翎蘸藥﹐喉內掃之﹐立效。

燒鹽散治懸雍垂長﹐咽中妨悶。

燒鹽﹑枯礬研細﹐各等分﹐和勻。以箸頭點之﹐卽消。

四七湯﹝見第十七﹞

四味湯治咽喉中如有物﹐咽吐不利。

半夏﹝以生薑汁浸一宿﹑湯浸切洗﹞濃朴﹝刮去粗皮﹑以生薑汁浸﹑炙黃﹞陳橘皮﹝以湯浸去白﹑焙﹐各一兩﹞赤茯苓﹝刮去黑皮﹐二兩﹞

上銼碎﹐每服三錢匕。水一盞﹐入生薑一棗大擘碎。煎六分﹐去滓﹐食遠溫服。

白礬散治急喉閉。

白礬﹝三錢﹞巴豆﹝二个﹐去殼作六瓣﹞

上將礬於銚內慢火熬化爲水﹐置巴豆於內。候幹﹐去巴豆﹐取礬研爲末。每用少許﹐吹入喉中﹐立愈。

卷八

眩暈脈證第六十一

諸風眩暈﹐有火有痰。左澀死血﹐右大虛看。

眩者﹐目乍黑乍明﹐KTKT不定也。暈者﹐頭昏目旋轉﹐岑岑欲倒也。髙巓而見動象﹐風性爲然﹐故眩暈者多屬諸風。﹝或兼見惡風﹑項彊等證。脈應浮。宜芎散﹑東垣羌活湯之類。﹞

又不獨一風也﹐有因於火者﹐有因於痰者﹐有因於死血者﹐有因於虛者。夫火性上炎﹐衝於巓頂﹐動搖旋轉﹐不言可知。﹝或兼見心煩﹑口燥﹑面赤耳鳴﹑嘈雜吞酸等證。脈應數。宜涼膈散﹑防風通聖散之類。﹞胸中痰濁隨气上升。頭目位髙而空明﹐淸陽所注。淆濁之气﹐擾亂其間。欲其不眩不暈﹐不可得矣。﹝或兼見吐痰嘔飲﹑胸痞腸鳴等證。脈應滑。宜東垣半夏白術天麻湯﹑滚痰丸﹑玉液湯之類。﹞諸陽上行於頭﹐諸脈上注於目。血死﹐則脈凝泣。脈凝泣﹐則上注之力薄矣。薄則上虛而眩暈生焉。其脈左手必澀。澀爲滯澀﹐徵死血之不流利也。﹝或兼見脇痛﹑喜忘﹑目黃﹑便黑等證。宜四物湯﹑丹皮﹑紅花﹑桃仁之類。﹞又爲枯澀﹐徵血液之不充足也。

謂之血虛眩暈亦可。﹝宜四物湯。﹞脈必徵於左者﹐以左心主血﹐肝藏血﹐腎主液﹐爲血之源耳。頭以法天﹐諸陽之首。又云淸陽出上竅﹐而目在其中。淸陽者气也﹐气不足則不能上達﹐以致頭目空虛﹐而眩暈時時作矣。其脈右手必大而無力﹐散漫空松之象也﹐謂之气虛眩暈亦可。脈必徵於右者﹐以右肺主气﹐脾生气﹐命門火爲气之根耳。﹝宜補中益气湯﹑芎﹑歸﹑菊花之類。﹞

卷八眩暈脈證第六十一

附方

芎散治風頭眩﹐眼目昏痛眩暈﹐倦怠﹐心忪。

芎前胡白僵蠶﹝炒﹞人參﹝各一兩﹞蔓荊子天麻﹝酒浸焙﹞防風﹝去叉﹐各半兩﹞

上爲末。每服二錢。食後溫酒調下。

東垣羌活湯治風熱壅盛﹐上攻頭目昏眩。

羌活防風黃芩﹝酒洗﹐各一兩﹞柴胡﹝七錢﹞黃連﹝酒煮一兩﹞黃柏﹝酒炒﹞栝蔞﹝酒洗﹐各半兩﹞甘艸﹝炙﹐七錢﹞白茯苓﹝五錢﹞澤瀉﹝三錢﹞

上爲粗末。每服五錢。水煎取淸。食後或先臥﹐通口熱服之。日二服。

涼膈散﹝見第十九﹞

防風通聖散﹝見第四十九﹞

上散。賈同知﹑崔宣武﹑劉庭瑞及河間者共四方。其中藥品增減﹑分量多寡﹐俱不相同。但河間適中﹐選用當從之也。

半夏白術天麻湯﹝見第二十二﹞

滚痰丸﹝見第十七﹞

玉液湯治七情所傷。气郁生涎﹐隨气上逆﹐頭目眩暈﹐心嘈忪悸﹐眉稜骨痛。

半夏﹝肥大者六錢﹐湯泡七次﹐切作片﹞

上作一服。水一鐘半﹐生薑十片﹐煎至八分。去滓﹐入沈香末少許﹐不拘時溫服。

四物湯﹝見第二十一﹞

補中益气湯﹝見第三十九﹞

卷八

頭痛脈證第六十二

頭痛多弦。浮風緊寒﹐熱洪濕細﹐緩滑厥痰﹐气虛弦軟﹐血虛微澀﹐腎厥弦堅﹐眞痛短澀。

弦爲陰脈﹐斂直而無抑揚之勢﹐乃陽虛不能張大﹐或致外邪所乘。況頭乃六陽所乘﹐邪束於外﹐陽郁於中﹐安得不痛﹖故頭痛者多弦。多弦者﹐不皆弦也。亦有脈浮而痛者﹐屬風﹐風性飄蕩虛浮也。﹝兼見惡寒﹑發熱﹑自汗等證﹐宜仲景桂枝湯﹑玄珠茶調散之類。﹞

脈緊而痛者屬寒﹐寒性收斂緊實也。﹝兼見惡寒﹑發熱﹑無汗﹑體痛等證﹐宜仲景麻黃湯﹐九味羌活湯之類。﹞

脈洪而痛者屬熱﹐熱性充盛洪大也。﹝兼見惡熱﹑面赤﹑口干等證﹐其痛刺動不定。宜瀉靑丸﹑二仙散﹑對金散﹑神芎丸﹑涼膈散之類。﹞脈細而痛者屬濕﹐濕性滲衍濡細也。﹝兼見體痛﹑頭重冒﹑鼻塞﹑目黃等證﹐宜奇效芎術湯﹑半夏白術天麻湯﹐或瓜蒂散﹐或紅豆散搐鼻。﹞脈緩滑而痛者屬痰。痰乃凝水結液﹐停蓄不流﹐故替替然緩滑也。﹝兼見嘔逆﹑痞悶﹑腸鳴等證﹐宜局方玉壺丸﹑半夏白術天麻湯之類。﹞脈弦軟而痛者屬气虛。气虛則弦斂軟弱﹐而無鼓動之力。﹝兼見惡寒﹑痛而空暈﹑四肢多寒喜暖﹑气虛微﹑體倦等證﹐宜補中益气湯﹑六君子湯之類。﹞脈微澀而痛者屬血虛。血虛則微弱澀滯﹐而有漧燥之象。

﹝兼見面白﹑口漧﹑頭兩側痛甚而兼暈﹑痛加於夜或夜熱等證﹐宜四物湯﹑逍遙散之類。﹞脈弦堅而痛者屬腎。腎气厥逆﹐不能接引膀胱。膀胱經气壅遏﹐上實下虛﹐巓爲之痛﹐脈亦弦直而堅實也。

卽《靈樞》經脈篇所云﹕膀胱是動﹐則病衝頭痛。《難經》六十難所云厥頭痛者是也。﹝兼見頭重暈﹑腰痛﹑少腹裏急﹑上熱下寒等證﹐宜六味丸﹑八味丸﹑羌活﹑川芎之類。﹞《難經》單言手三陽而不及足三陽﹐恐未盡善。《素問》五藏生成篇云﹕頭痛巓疾﹐下虛上實﹐過在足少陰﹑巨陽﹐甚則入腎。此正指膀胱厥痛不已﹐甚則入腎而爲眞頭痛也。其痛連腦盡痛﹐齒亦痛。蓋腎主骨﹑主髓﹐髓以腦爲海﹐而齒則骨之餘也。其脈短澀者﹐短則陽脫於上﹐澀則陰衰於下。若手足厥寒至節者﹐必死不治。﹝此等證若欲治之﹐非猛進烏附之藥不可。或灸百會穴﹐以望生於萬一。﹞𨿽然﹐頭痛又不止此數種。六腑之淸陽固上升﹐而五臟之精華亦上注。外有六淫之侵﹐內有經絡之逆。使隧道壅遏﹐淸陽混淆﹐而痛作於頭巓者多矣。故五臟六腑皆能病此﹐但宜細察其脈與兼見之證﹐以別其臟腑﹑陰陽﹑寒熱﹑虛實而施治焉﹐則萬舉萬當矣。

卷八頭痛脈證第六十二

附方

桂枝湯﹝見第十九﹞

玄珠茶調散﹝見第二十二﹞

麻黃湯﹝見第十六﹞

九味羌活湯﹝見第十六﹞

瀉靑丸﹝見第四十九﹞

二仙散﹝卽茶調散﹞

大黃黃芩﹝各二兩﹞牽牛滑石﹝各四兩﹞

上爲細末。滴水爲丸﹐如小豆大。溫水下十五丸。每服加十丸﹐以利爲度。日三服。

對金散治偏正頭風。

大黃黃芩﹝各等分﹞

上二味﹐爲極細末。每服四分﹐臨睡用好酒調下。仍飲酒盡量一醉﹐散發露頂臥。令人扇頭數百扇﹐蓋暖﹐睡至明日病失矣。不愈﹐再一服如前法。須大醉扇透﹐百發百中。

神芎丸﹝見第十七﹞

涼膈散﹝見第十九﹞

奇效芎術湯治濕頭痛﹐眩暈痛極。

川芎附子﹝生﹐去皮﹑臍﹞白術﹝以上各三錢﹞桂心﹝去皮﹞

上作一服。水二鐘﹐生薑七片﹐棗二枚﹐煎至一鐘。食遠服。

半夏白術天麻湯﹝見第二十二﹞

瓜蒂散﹝見第四十八﹞

紅豆散麻黃根﹝炒﹐半錢﹞苦丁香﹝半錢﹞紅豆﹝十粒﹞羌活連翹﹝各三錢﹞

上五味爲細末。鼻內搐之。

和劑玉壺丸治風痰吐逆﹐頭痛目眩﹐胸膈煩滿﹐飲食不下。及咳嗽痰盛﹐嘔吐涎沫。

天南星﹝生﹞半夏﹝生﹐各一兩﹞天麻﹝半兩﹞頭白面﹝三兩﹞

上爲細末。滴水爲丸﹐如梧桐子大。每服三十丸。用水一大盞﹐先煎令沸。下藥煮五七沸﹐候藥浮卽熟。漉出放溫﹐別用生薑湯下。不計時候服。

補中益气湯﹝見第三十九﹞

六君子湯﹝見第十六﹞

四物湯﹝見第二十一﹞

逍遙散﹝見第五十一﹞

六味丸﹝見第十六﹞

八味丸﹝見第十六﹞

卷八

心腹痛脈證第六十三

心腹之痛﹐其類有九。細遲從吉﹐浮大延久。

心腹之痛﹐其類甚多。此僅言有九者﹐亦舉其要耳。曰飲﹑曰食﹑曰風﹑曰寒﹑曰熱﹑曰悸﹑曰虫﹑曰忤﹑曰疰。飲者﹐痰飲也。痰飲畱中﹐淸陽淆濁﹐故痛。﹝兼見气喘﹑痞悶等證﹐其脈滑﹐宜二陳湯﹑丹溪海蛤丸﹑前胡半夏湯之類。﹞食者﹐食物也。食物停積﹐气礙不行﹐故痛。或勉食寒涼餒敗之物﹐擾亂中和﹐亦痛。﹝兼見脹滿﹑嘔噯食臭﹑惡食等證﹐其脈緊滑﹐宜加味枳術丸﹑香砂平胃散之類。﹞風者﹐風邪也。乘虛內幹﹐邪正相搏﹐故痛。﹝兼見自汗﹑惡風等證﹐其脈緩﹐宜香蘇散﹑參蘇飲之類。﹞寒者﹐寒邪也。乘虛內襲﹐榮脈凝泣﹐故痛。﹝兼見惡寒﹑嘔逆﹑喜溫等證﹐其脈緊﹐宜五積散﹑蘇合香丸之類。﹞熱者﹐火也。火郁不發﹐燻蒸於中﹐故痛。﹝兼見惡熱﹑熱中﹑嘈雜吞酸等證﹐其脈數﹐宜統旨淸中湯﹑越鞠丸﹑左金丸之類。﹞悸者﹐心中動悸也。中气空虛﹐乍有所觸﹐不能持定﹐故痛。﹝兼見心慌﹑心悸﹑恍惚等證﹐其脈虛微﹐痛而欲按﹐宜黃建中湯﹑補中益气湯﹑六君子湯之類。﹞虫者﹐虫積也。飲食不節﹐寒熱不時﹐以致虫動。虫動則攻衝上下﹐故痛。

﹝兼見面黃白斑駁﹑嘔吐淸水沃沫﹐或作或止﹐或痛處動欲痛等證﹐其脈大小不勻﹐宜九痛丸﹑剪紅丸﹑蕪荑散﹑仲景烏梅丸﹑萬應丸﹑集效丸之類。﹞忤者﹐客忤也。不正之邪﹐一時幹忤﹐亂其淸道﹐撓其運機﹐故痛。

﹝兼見吐逆﹑頭目不淸﹐或妄見妄言﹐或不知人等證﹐其脈數動﹐宜蘇合丸﹑備急丸﹑紫金錠﹑九痛丸之類。﹞疰者﹐屍疰也。如蠱如蛀﹐不識何因。或去或來﹐痛無定所。此得之亡人所傳﹐卽傳屍气也。

﹝兼見骨蒸吐血﹑咳嗽勞損諸證﹐其脈微弱而數﹐宜於勞病門選方對證用之。﹞外有瘀血痛﹑厥心痛﹑眞心痛三種。瘀血痛者﹐痛在胃脘。或熱飲食﹐或極嘔吐﹐致傷胃脘﹐絡血迸溢。瘀畱於中﹐气爲所礙﹐或作或止﹐或食下痛甚﹐或飲湯水作呃。其脈澀。﹝宜二陳湯﹑桃仁﹑紅花﹑五靈脂﹑玄胡﹑香附﹑韭汁﹑藕汁﹑紅曲之類。﹞厥心痛者﹐因諸臟腑經絡有循胃口上膈者﹑﹝手太陰肺。﹞

有絡肺下膈者﹑﹝手陽明大腸。﹞有下膈屬胃絡脾者﹑﹝足陽明胃。﹞有從胃別上膈注心中者﹑﹝足太陰脾。﹞有絡心下膈抵胃者﹑﹝手太陽小腸。﹞有夾脊者﹑﹝足太陽膀胱。﹞有絡心注胸中者﹑﹝足少陰腎。﹞有起於胸中﹐出屬心包絡下膈者﹑﹝手厥陰心包絡。﹞有布膻中﹐散絡心包下膈者﹑﹝手少陽三焦。﹞有下胸中貫膈者﹑﹝足少陽膽。﹞有夾胃上貫膈﹐布脇肋者﹑﹝足厥陰肝。﹞有循腹裏上關元者﹑﹝奇經任脈。﹞有並於脊裏者﹑﹝奇經督脈。﹞有夾臍上行﹐至胸中而散者﹑﹝奇經衝脈。﹞有入裏維絡諸陰者﹐﹝奇經陰維脈。﹞是諸臟腑經絡及任﹑督﹑衝﹑維之脈。气有厥逆﹐則經有偏盛。而當脈所過如胃口﹑胸﹑膈﹑心包﹑膻中﹑脊﹑脇﹑臍﹑腹等處﹐隨經相引而痛。乃諸經之痛﹐豈心痛哉。﹝諸經之痛﹐則隨經有兼見之證。如肺經痛﹐惡寒﹑气急﹑脹滿﹑痛引缺盆﹐宜參蘇飲﹑香蘇散﹑蘇合丸之類。大腸痛﹐上引膈﹐腸鳴口漧﹐宜四七湯﹑枳桔二陳湯之類。胃痛﹐引脾及膺乳﹑嘔吐﹐宜二陳湯﹑平胃散﹑東垣溫胃湯﹑來復丹之類。脾痛﹐引胃脘﹑心下﹐腹脹善噫﹑善嘔﹑食不下﹐宜二陳湯﹑香砂平胃散﹑理中湯﹑來復丹之類。小腸痛﹐引膈胃﹐腸鳴﹐宜二陳湯﹑四七湯﹑蘇合丸之類。膀胱痛﹐引腰脊﹐惡寒﹐宜參蘇飲﹑東垣天臺烏藥散。腎痛﹐引胸中腰脊﹐心如饑﹑上气﹑喝喝而喘﹑善恐﹐宜半硫丸﹑烏藥順气散之類。心包痛﹐引包絡胸脇﹐胸脇支滿﹑心動﹑心煩﹑喜笑﹐宜二陳湯﹑鐵甕先生交感丹之類。三焦﹐痛引心包膻中﹐耳鳴﹐宜二陳湯﹑越鞠丸之類。膽痛﹐引胸膈脇肋﹑口苦﹑善太息﹑振寒﹐宜二陳湯﹑溫膽湯﹑小柴胡湯之類。肝痛﹐引膈胃脇肋﹐嗌漧﹑嘔逆﹑胸滿﹐宜二陳湯四七湯﹑來復丹之類。﹞眞心痛者﹐眞髒痛也。

蓋心爲一身君主﹐神明所居﹐邪不易侵﹐病不易及。必也眞髒自虛﹐神明失守﹐致心包厥痛之邪﹐乘虛而入。

《難經》言其痛甚但在心。但在心﹐則毫不控引他處。必兼見神昏舌短﹐手足靑冷。斯爲旦發夕死﹐夕發旦死之眞心痛耳。以上諸痛﹐若脈見細遲﹐是气減舒徐﹐厥邪衰退之象﹐理應從吉。設或大浮﹐知邪方盛。況心腹裏證而得表脈﹐更非所宜。𨿽不至於殞軀﹐亦難愈也。

卷八心腹痛脈證第六十三

附方

二陳湯﹝見第十六﹞

丹溪海蛤丸治痰飲心痛。

海蛤﹝燒爲灰﹐研極細。過數日﹐火毒散﹐用之﹞栝蔞仁﹝帶瓤同研﹞

上以海蛤入栝蔞內﹐幹濕得所爲丸。每服五十丸。

前胡半夏湯治痰盛。

前胡半夏﹝姜制﹞茯苓﹝各二錢﹞陳皮木香紫蘇枳殼甘艸﹝各一錢﹞

上作一服。水二鐘﹐生薑三片﹐烏梅一个﹐煎一鐘。食遠服。

正傳加味枳術丸治痰積﹑食積﹑酒積﹑果積﹑肉積。在胃脘當心而痛﹐及痞滿惡心﹑嘈雜噯气﹑吞酸﹑吐嘔﹑脾疼等證。

白術﹝三兩﹞枳實﹝麩炒黃色﹞蒼術﹝米泔浸三宿﹐焙﹞豬苓﹝去黑皮﹞麥曲﹝炒微黃﹞半夏﹝湯泡透﹐各一兩﹞澤瀉﹝去毛﹞赤茯苓﹝去皮﹞川芎黃連﹝陳壁土炒﹐去土﹞白螺殼﹝﹐各七錢﹞縮砂仁艸豆蔻黃芩﹝陳壁土同炒﹞靑皮﹝去白﹞萊菔子﹝炒﹞幹生薑﹝各七錢﹞陳皮﹝去白﹞香附米﹝童便浸﹞神曲﹝炒微黃﹞栝蔞仁濃朴﹝姜制炒﹞檳榔﹝各三錢﹞木香甘艸﹝各二錢﹞

吞酸加吳茱萸湯泡。寒月五錢﹐熱月二錢半。久病挾虛﹐加人參﹑白扁豆﹑石蓮肉各五錢。時常口吐淸水﹐加炒滑石一兩﹐牡蠣五錢。

上爲細末。用靑荷葉泡湯浸晚粳米﹐研粉作糊爲丸﹐如桐子大。每服七十丸﹐多至百丸﹐淸米飲送下。

香砂平胃散﹝見第四十四﹞

香蘇散﹝見第四十八﹞

參蘇散﹝見第四十七﹞

五積散﹝見第三十七﹞

蘇合香丸﹝見第十八﹞

統旨淸中湯治火痛。

黃連山梔﹝炒﹐各二錢﹞陳皮茯苓﹝各一錢半﹞半夏﹝一錢﹐姜湯泡七次﹞艸豆蔻仁﹝捶碎﹞甘艸﹝炙﹐各七分﹞

水二鐘﹐姜三片﹐煎八分。食前服。

越鞠丸﹝見第四十一﹞

左金丸﹝見第四十九﹞

黃建中湯﹝見第二十一﹞

補中益气湯﹝見第三十九﹞

六君子湯﹝見第十六﹞

金匱九痛丸治九種心痛。

附子﹝炮﹐二兩﹞生野狼牙﹝炙香﹞巴豆﹝去皮心﹑炒﹑研如脂﹐各半兩﹞人參漧薑吳茱萸﹝各一兩﹞

上爲末。煉蜜丸如桐子大。酒下。彊人初服三丸﹐日三服﹐弱者二丸。兼治卒中惡腹脹﹐口不能言。

又治連年積冷﹐流注心胸痛﹐並冷腫上气﹐落馬墜車血疾等證﹐皆主之。忌口如常法。

神效剪紅丸專取一切虫積﹐神效無比。凡人百病﹐皆人飲酒過度﹐食傷生冷﹐致使脾胃不和﹐心膈脹滿﹐嘔惡咽酸﹐常吐淸水﹐面色萎黃﹐不進飲食﹐山嵐瘴气﹐水腫蠱脹﹐咳嗽﹐痰涎壅滯﹐酒積食積﹐气積气塊﹐翻胃噎膈﹐嘔逆惡心﹐腸風痔漏﹐髒毒酒痢﹐累蘊積熱﹐上攻頭目﹐下生瘡癬﹐婦人血气﹐寒熱往來﹐肌體羸弱﹐月經不調﹐赤白帶下﹐鬼气鬼胎﹐產後諸疾﹐小兒五疳虫積﹐誤吞銅鐵﹑惡食﹑惡毒等物﹐並宜服之。每服五更雞鳴時﹐用冷茶淸吞下。更用馬桶盛糞於野地看之﹐庶見藥易辧。或虫或積﹐或如魚凍﹐或作五色等積。若一次未見虫積﹐更看第二﹑三次下來﹐此卽是病根。有積消積﹐有气消气﹐有虫取虫﹐有塊消塊。若病根去﹐其病自消。若病淺﹐卽一服見效。若源深﹐更須再一服。能宣導四時蘊積。春宣積滯﹐不生瘡毒。夏宣暑濕﹐不生熱痢。秋宣痰飲﹐不生瘴瘧。冬宣風寒﹐不生瘟疫。此藥溫和﹐不動元陽眞气﹐亦無反惡。小兒半服。孕婦休服。其效如神。

一上末檳榔生研細﹐取淨末一斤。以二兩爲母。餘十四兩﹐上第一次。以一等羅篩過﹐取齊曬漧。

二上末商陸﹐卽樟柳根。白者可用﹐赤者殺人。金毛狗脊﹑貫眾各四兩。以上三味﹐和一處研極細末。上第二次﹐以二等羅篩過﹐取齊曬漧。又方不用貫眾﹐則虫出來猶未死也。

三上末三稜醋煮﹐莪術醋煮各八兩﹐靑木香﹑西木香各四兩﹐雷丸醋煮二兩半﹐南木香二兩。以上六味﹐和一處研極細末。上第三次﹐以三等羅篩過﹐取齊曬漧。

四上末大黃鍘碎﹐酒浸曬漧。研細﹐取淨末一斤﹐上第四次。以四等羅篩﹐取齊曬漧。

五上末黑牽牛半生半炒﹐研細取頭末﹐淨一斤﹐上第五次。以五等羅篩過﹐取齊曬漧。又方有枳殼一斤爲母﹐有藿香四兩和入諸藥。

上作五處﹐另研極細末﹐要作五次上末﹐卻用茵陳半斤﹑大皂角一斤﹐煎汁濾淨。法水爲丸﹐如綠豆大﹐曬漧。後用丁香末一兩﹐或加蘆薈末一兩亦妙。以前淨汁煎一滚﹐灑入丸藥﹐旋搖令光瑩爲度。再以阿膠二兩﹐以前汁熬溶﹐灑入丸藥﹐旋搖光瑩﹐曬漧。壯人每服五錢﹐弱人每服四錢﹐更以茶淸吞下。小兒減半。

蕪荑散治大人小兒蛔咬心痛。經云﹕虫貫心則殺人。欲驗之﹐大痛不可忍﹐或吐靑黃綠水涎沫﹐或吐虫出﹐發有休止﹐此是蛔心痛也。宜速療之。

蕪荑雷丸﹝各半兩﹞漧漆﹝捶碎﹐炒火煙盡﹐一兩﹞

上爲細末。每服三錢。溫水七分﹐盞調和服。不拘時。甚者不過三服。小兒每服半錢。

仲景烏梅丸烏梅﹝三百枚﹞細辛﹝六兩﹞漧薑﹝十兩﹞當歸﹝四兩﹞黃連﹝一斤﹞附子﹝六兩﹐炮去皮臍﹞蜀椒﹝四兩去汗﹞桂枝﹝六兩去皮﹞人參﹝六兩﹞黃柏﹝六兩﹞

上十味﹐異搗篩﹐合治之。以苦酒浸烏梅一宿﹐去核蒸之五升米下。飯熟﹐搗成泥和藥﹐令相得﹐內臼中﹐與蜜杵二千下﹐丸如梧桐子大。先食飲服十丸。日三服。稍加至二十丸。禁生冷滑物臭食等。

萬應丸取虫積神效。

黑牽牛﹝取頭末﹞大黃檳榔﹝各八兩﹞雷丸﹝醋煮﹞南木香﹝各一兩﹞沈香﹝五錢﹞

上將黑牽牛﹑大黃﹑檳榔和一處爲末﹐以大皂角﹑苦楝皮各四兩煎汁﹐法水爲丸﹐如綠豆大。後以雷丸﹑木香﹑沈香和一處研末爲衣。每服三﹑四十丸﹐五更用砂糖水送下。或作末服亦可。

集效丸治因臟腑虛弱﹐或多食甘肥﹐致蛔虫動作﹐心腹絞痛。發則種聚﹐往來上下﹐痛有休止﹐腹中煩熱﹐口吐涎沫﹐是蛔虫﹐宜服此藥。若積年不瘥﹐服之亦愈。又治下部有虫﹐生痔癢痛。

木香鶴虱﹝炒﹞訶子﹝面裹煨﹐去核﹞檳榔蕪荑﹝炒﹞附子﹝煨去皮臍﹞漧薑﹝各七錢半﹞

大黃﹝一兩半﹞烏梅﹝十四个去核﹞

上爲末。煉蜜丸如桐子大。每服三﹑四十丸。食前用陳皮湯下。婦人淡醋湯送下。

備急丸﹝見第三十五﹞

紫金錠一名玉樞丹﹐一名神仙解毒萬病丹。治一切藥毒﹐菇子毒﹐鼠莽毒﹐惡菌蕈﹐金石毒﹐喫疫死牛馬肉毒﹐河豚毒﹐時行瘟疫﹐山嵐瘴瘧﹐忽喉閉﹐纏喉風﹐脾病黃腫﹐赤眼瘡癤﹐衝冒寒暑﹐熱毒上攻。或自縊溺水﹐打撲損傷﹐癰疽發背﹐未破魚臍瘡腫﹐湯火所傷﹐百虫鼠犬蛇傷﹐癲邪狂走﹐鬼胎鬼气﹐並宜服之。凡人居家或出入﹐不可無此藥。眞濟世衛家之寶。如毒藥嶺南最多﹐若遊宦嶺表﹐才覺意思不快﹐便服之卽安。二廣山谷間有艸曰胡蔓艸﹐又名斷腸艸。若人以急水吞之急死﹐緩水吞之緩死。又取毒蛇殺之﹐以艸覆之﹐以水灑之。數日菌生其上。取爲末﹐酒調以毒人。始亦無患﹐再飲酒﹐卽毒發立死。其俗淫婦人多自配合北人﹐與人情分相好﹐多不肯逐北人回。陰以藥置食中﹐北人還﹐卽戒之曰﹕子某年來。若從其言﹐卽復以藥解之。若過期不往﹐必死矣。名曰定年藥。北人屆彼﹐亦宜志之。若覺中毒﹐四大不調﹐卽便服之。或於雞豚魚羊鵝鴨等肉下藥﹐復食此物﹐卽觸發其毒。急服此藥一粒。或吐或利﹐隨服便瘥。昔一女子久患勞瘵﹐爲屍虫所噬。磨一粒服之。一時久﹐吐下小虫千餘條。一大者﹐正爲兩段。

後只服蘇合香丸﹐半月遂服如常。至牛馬六畜中毒﹐亦以此救之﹐無不效。

山茨菇﹝南北處處有之。俗名金燈籠。葉似韭﹐花似燈籠﹐色白﹐上有黑點﹐結子三稜。二月開花﹑結子﹐四月初苗枯。卽挖地得之﹐遲則苗腐爛難尋矣。與有毒老鴉蒜極相類﹐但蒜無毛﹐茨菇上有毛包裹﹐宜辧。去皮洗極淨。焙二兩﹞川文蛤﹝一名五倍子。捶破﹐洗刮內淨焙漧﹐二兩﹞千金子﹝一名續隨子﹐去殼揀色極白者用紙包裹﹐換紙研數十次﹐去盡油﹐以色白再研紙無油成霜爲度﹐一兩﹞

麝香﹝揀盡血毛皮殼﹐細研淨﹐三錢﹞紅芽大戟﹝杭州紫大戟爲上﹐江南土大戟次之。去蘆根﹐洗極淨焙漧﹐一兩半。北方綿大戟色白者大峻利﹐反能傷人﹐弱人服之有吐血者。愼之﹞

上各研爲細末和勻﹐以糯米粥爲劑﹐每料分作四十粒﹐於端午重陽七夕合。如欲急用﹐辰日亦可。於木臼中杵數百下﹐不得令孝婦人﹑孝子﹑不具足人﹑雞犬之類見之。切宜祕惜﹐不可廣傳﹐輕之無效。如癰疽發背未破之時﹐用冷水磨塗痛處﹐並磨服﹐良久覺癢立消。陰陽二毒﹐傷寒心悶﹐狂言亂語﹐胸膈壅滯﹐邪毒未發﹐及瘟疫山嵐瘴气﹐纏喉風﹐冷水入薄荷一葉﹐同研下。急中癲邪﹐喝叫亂走﹐鬼胎鬼气﹐並用暖無灰酒下。自縊並落水死﹑心頭暖者﹐及驚死﹑鬼迷死未隔宿者﹐並冷水磨灌下。蛇犬蜈蚣傷﹐並用冷水磨塗傷處。諸般瘧疾﹐不問新久﹐臨發時﹐煎桃柳枝湯磨下。小兒急慢驚風﹐五疳八痢﹐蜜水﹑薄荷一葉同磨下。牙關緊急﹐磨塗一丸﹐分作三服﹐量大小與之。牙痛酒磨塗﹐及含藥少許吞下。湯火傷﹐東流水磨塗傷處。打撲損傷﹐炒松節無灰酒下。年深日久頭疼﹑太陽疼﹐用酒入薄荷葉磨﹐紙花貼太陽穴上。諸般癇疾﹐口眼斜﹐眼目掣眨﹐言語蹇澀﹐卒中風口噤﹐牙關緊急﹐筋脈攣縮﹐骨節風腫﹐手足疼痛﹐行步艱辛﹐一應風气疼痛﹐並用酒磨下。

有孕婦人不可服。﹝一方加山豆根﹑全蠍﹑朱砂﹑雄黃各一兩。﹞

四七湯﹝見第十七﹞

枳桔二陳湯﹝見第四十八﹞

平胃散﹝見第四十四﹞

東垣溫胃湯治服寒藥多﹐致脾胃虛弱﹐胃脘痛。

白豆蔻﹝二分﹞益智砂仁濃朴甘艸漧薑姜黃﹝各二分﹞黃陳皮﹝各七分﹞人參澤瀉﹝各三分﹞

上爲細末。每服三錢。水一盞﹐煎半盞﹐食前溫服。

來復丹﹝見第十七﹞

理中湯﹝見第十七﹞

東垣天臺烏藥散治一切沈寒痼冷﹐心腹攪痛﹐並積年寒疝。

天臺烏藥木香茴香﹝炒﹞靑皮﹝去白﹞良姜﹝炒﹐各五錢﹞檳榔﹝銼﹐二枚﹞川楝子﹝十个﹞巴豆﹝十四枚﹞

上十味﹐先以巴豆打碎﹐同楝子用麩炒黑色。去巴豆麩﹐俱不用。外爲細末。

每服一錢﹐溫酒調下。痛甚者﹐炒生薑熱酒下。

和劑半硫丸﹝見第五十七﹞

烏藥順气散治風气攻注四肢﹐骨節疼痛﹐徧身頑麻。及癱瘓﹐步履艱難﹐腳腰痿軟﹐或心腹疼痛。

麻黃﹝去根節﹞陳皮烏藥﹝各二錢﹞白僵蠶﹝去絲嘴炒﹞漧薑﹝炮﹐五分﹞川芎枳殼桔梗白芷甘艸﹝炒﹐各一錢﹞

水二鐘﹐姜三片﹐棗一枚﹐煎八分﹐食遠服。

鐵甕先生交感丹﹝見第五十八﹞

溫膽湯﹝見第二十﹞

小柴胡湯﹝見第四十三﹞

卷九

疝气脈證第六十四

疝气弦急﹐積聚在裏。牢急者生﹐弱急者死。

疝气者﹐气聚而大﹐外仍斂束﹐故脈則見弦急而證則多腹痛也。字下從山﹐亦是聚而大之之義﹐皆從寒濕積郁於裏得之。間有曰風﹑曰熱者﹐亦不過寒風﹑濕熱耳。其發也﹐多惡寒寒熱﹐嘔逆不食﹐狀類傷寒。但兼腹痛﹐或小腹痛脹﹐或只繞臍痛﹐或上衝心胸痛﹐或旁引脇肋痛﹐或臍下硬急﹐或气走腸鳴﹐或控引睪丸﹐痛脹急墜﹐或气歸囊袋﹐收縱不時﹐甚或囊外或冷﹑或濕﹑或熱﹑或紅﹐亦有出水及久久成癰者。此皆裏有故積﹐復感風寒水濕﹐或加奔走焦勞﹐以致觸動積邪﹐气聚而發。或一二日﹐或延多日﹐得溫暖及出汗﹐俱能气散而解也。其脈弦急者﹐弦急乃厥陰肝脈﹐疝多發於肝故也。又弦斂急直﹐气不鼓暢﹐主諸痛脹﹐疝則未有不痛不脹者。若弦急而牢﹐見積聚之有根﹐亦徵元本之壯實﹐脈證兩宜﹐故曰生﹔若但急而弱﹐急則邪盛﹐弱則正衰﹐更非積聚在裏者之所宜﹐故曰死。所云多發於肝者﹐《素問》五藏生成篇﹑平人气象論﹑長刺節論﹑繆刺論﹐及《靈樞》經脈篇之言也。

而《素問﹟骨空論》又云﹕有發於任脈﹑督脈者。《素問》陰陽別論﹑五藏生成篇﹑脈要精微論﹑玉機眞藏論﹑大奇論﹑四時刺逆從論﹐及《靈樞》邪气臟腑病形篇﹑經筋篇又皆云有發於別髒別腑者。骨空論言任脈有內結七疝之名﹐而未有七疝之狀。

巢氏因敍七疝曰厥疝﹑曰疝﹑曰寒疝﹑曰气疝﹑曰盤疝﹑曰疝﹑曰野狼疝。而張子和復立七疝之名﹐曰寒疝﹑曰水疝﹑曰筋疝﹑曰血疝﹑曰气疝﹑曰狐疝﹑曰疝。

外復有小兒疝及膀胱﹑小腸等气﹐亦指稱爲疝者。聚訟紛紛﹐迄無定論。近惟張景嶽一辯﹐最爲詳悉得理。玆錄於下﹐不敢再贅。

景嶽曰﹕愚按本經諸篇﹐所言疝證不一。有云狐疝者﹐以其出入不常也。有疝者﹐以其頑腫不仁也。有衝疝者﹐以其自少腹上衝心而痛也。有厥疝者﹐以積气在腹中﹐而气逆爲疝也。有瘕疝者﹐以少腹冤熱而痛出白﹐一名蠱也。有六經風疝者﹐如四時刺逆從論之所云也。有小腸疝者﹐如邪气臟腑病形篇曰﹕小腸病者﹐小腹痛﹐腰脊控睪而痛﹐時窘之後者﹐亦疝之屬也。是皆諸疝之義。按骨空論曰﹕任脈爲病﹐男子內結七疝﹐女子帶下瘕聚。蓋任脈者﹐起於中極之下﹐以上毛際﹐循腹裏﹐上關元﹐總諸陰之會。故諸疝之在小腹者﹐無不由任脈爲之原﹐而諸經爲之派耳。云七疝者﹐乃總諸疝爲言﹐如四時刺逆從論所言者六也﹐邪气臟腑病形篇所言者一也。

蓋以諸經之疝﹐所屬有七﹐故云七疝。若狐﹑﹑衝﹑厥之類﹐亦不過爲七疝之別名耳。後世如巢氏所敍七疝﹐則曰厥﹑﹑寒﹑气﹑盤﹑﹑野狼。至張子和非之曰﹕此俗工所立謬名也。蓋環陰器上抵少腹者﹐乃屬足厥陰肝經之部分﹐是受疝之處也。

又曰﹕凡疝者﹐非肝木受邪﹐則肝木自甚﹐皆屬肝經。於是亦立七疝之名﹐曰寒﹑水﹑筋﹑血﹑气﹑狐﹑。治多用下。繼自丹溪以來﹐皆宗其說。然以愚觀之﹐亦未爲得。夫前陰﹑小腹之間﹐乃足三陰﹑陽明﹑任﹑衝﹑督脈之所聚﹐豈得獨以厥陰經爲言。但如四時刺逆從論所云﹐六疝皆兼風言者﹐本非外入之風。蓋風屬肝﹐肝主筋。故凡病各經之疝者﹐謂其病多在筋﹐而皆挾肝邪則可﹔若謂必在厥陰﹐則不可也。後世議論徒多﹐又安能出《內經》之範圍哉﹐學人當以經旨爲正。至於治之之法﹐大都此證寒則多痛﹑熱則多縱﹑濕則多腫墜﹐虛者亦然。若重在血分者不移﹐在气分者多動。分察六者於諸經﹐各因其多少虛實兼治之﹐自無不效也。

卷九疝气脈證第六十四

巢氏七疝狀

厥逆心痛﹐足寒﹐諸飲食吐不下﹐名曰厥疝。﹝宜桂附二陳湯之類。﹞

腹中气滿﹐心下痛﹐气積如臂﹐名曰疝。﹝宜東垣川楝散。﹞

寒飲食﹐卽脇下﹑腹中盡痛﹐名曰寒疝。﹝宜仲景烏頭煎﹑和劑胡蘆巴丸之類。﹞

腹中乍滿乍減而痛﹐名曰气疝。﹝宜蘇合香丸﹑東垣川楝散之類。﹞

腹中痛在臍旁﹐名曰盤疝。﹝宜桂枝湯﹑東垣丁香楝實丸之類。﹞

腹中臍下有積聚﹐名曰疝。﹝宜茴香散之類。﹞

小腹與陰相引而痛﹐大便難﹐名曰野狼疝。﹝宜木香散﹑丁香楝實丸之類。﹞

卷九疝气脈證第六十四

張子和七疝狀

寒疝﹐其狀囊冷結硬如石﹐陰莖不舉﹐或控睪丸而痛。得於坐臥濕地﹐或寒月涉水﹐或冒雨雪﹐或坐臥磚石﹐或風冷處使內過勞。宜以溫劑下之。久而無子。宜東垣天臺烏藥散之類。

水疝﹐其狀腎囊腫痛﹐陰汗時出。或囊腫而狀如水晶﹐或囊癢而搔出黃水﹐或少腹中按之作水聲。得於飲水﹑醉酒﹐使內過勞﹐汗出而遇風寒濕之气﹐聚於囊中﹐故水多﹐令人爲卒疝。宜以逐水之劑下之。有漏鍼去水者﹐人多不得其法。﹝宜腰子散﹑五苓散﹑仲景牡蠣澤瀉散之類。﹞

筋疝﹐其狀陰莖腫脹﹐或潰或膿﹐或痛而裏急筋縮﹐或莖中痛﹐痛極則癢﹐或挺縱不收﹐或白物如精﹐隨溲而下。久而得於房室勞傷﹐及邪術所使。宜以降心之劑下之。﹝宜白芍﹑茯苓﹑當歸﹑小茴香﹑靑皮﹑黃柏﹑蒼術﹑川楝之類。﹞

血疝﹐其狀如黃瓜﹐在少腹兩旁﹐橫骨兩端約中。俗云便癰。得於重感春夏大燠﹐勞於使內﹐气血流溢﹐滲入脬囊。畱而不去﹐結成癰腫﹐膿少血多。宜以和血之劑下之。﹝宜歸﹑芍﹑牛膝﹑靈脂﹑靑皮﹑木香﹑丹皮﹑沒藥﹑玄胡索之類。﹞

气疝﹐其狀上連腎區﹐下及陰囊。或因號哭忿怒﹐則气郁而脹﹔怒哭號罷﹐則气散者是也。有一治法﹐以鍼出气而愈者。然鍼有得失﹐宜以散气之藥下之。或小兒亦有此疾﹐俗曰偏气。得於父已年老﹐或年少多病﹐陰痿精怯﹐彊力入房﹐因而有子﹐胎中病也。此證不治﹐惟築賓一穴灸之。﹝宜正气天香散之類。﹞

狐疝﹐其狀如瓦。臥則入小腹﹐行立則出小腹入囊中。狐則晝出穴而溺﹔夜則入穴而不溺。此疝出入上下往來﹐正與狐相類也。亦與气疝大同小異﹐今人帶鉤鈐是也。宜以逐气流經之藥下之。﹝宜金匱蜘蛛散之類。﹞

疝﹐其狀陰囊腫縋﹐如升如斗﹐不癢不痛者是也。得之地气卑濕所生。故江淮之間﹐湫溏之處﹐多感此疾﹐宜以去濕之藥下之。女子陰戶突出﹐𨿽亦此類﹐乃熱則不禁固也﹐不可便謂虛寒而澀之﹑燥之﹑補之。本名曰瘕﹐宜以苦下之﹐以苦堅之。﹝宜荔核散﹑三層茴香丸﹑濟生橘核丸﹑香附散之類。女子陰突﹐肝火居多﹐宜龍膽瀉肝湯﹑加味逍遙散﹐或少加升提之類。﹞

以上子和論疝七條﹐形證可謂詳悉。但七疝七名﹐形證亦異﹐治之當各有方。而俱云下者﹐恐出偏見。今擬對證方藥於下。在診之者合宜則用﹐亦不敢槪云不可下也。

卷九疝气脈證第六十四

附方

桂附二陳湯﹝卽二陳加肉桂﹑附子﹞

東垣川楝散木香川楝子﹝銼細﹑用巴豆十粒﹑打破﹑一處炒黃﹐去巴豆﹞茴香﹝鹽一匙﹑炒黃﹑去鹽﹐各一兩﹞

上爲細末。每服二錢。空心食前﹐溫酒調下。

金匱烏頭煎﹝見第十七﹞

和劑胡蘆巴丸治小腸疝气﹐偏墜陰腫﹐小腹有形如卵﹐上下來去﹐痛不可忍。或絞結繞臍攻刺﹐嘔吐悶亂。

胡蘆巴﹝炒﹐一斤﹞茴香﹝鹽炒﹐十二兩﹞吳茱萸﹝洗﹑炒﹐十兩﹞川楝子﹝去核﹑炒﹐一斤二兩﹞巴戟﹝去心﹑炒﹞川烏﹝炮﹑去皮﹐各六兩﹞

上爲末﹐酒糊丸如桐子大。每服十五丸至二十丸﹐空心溫酒下。小兒五丸﹐茴香湯下﹐食前。一方有黑牽牛。

蘇合香丸﹝見第十八﹞

桂枝湯﹝見第十九﹞

東垣丁香楝實丸治男子七疝﹐痛不可忍。婦人瘕聚帶下。

當歸﹝去蘆﹞附子川楝子茴香﹝炒﹐各一兩﹞

上四味銼碎。以好酒三升﹐同煮酒盡。焙漧﹐作細末一兩﹐再入下項藥﹕丁香木香﹝各五分﹐一作二錢﹞全蠍﹝十三个﹞玄胡索﹝五錢﹐一作一兩﹞

上四味同爲細末﹐入前項當歸等末拌勻﹐酒糊丸如桐子大。每服三十丸至百丸﹐空心食前溫酒送下。一方無當歸﹑木香﹐名苦楝丸。

茴香散治膀胱气痛。

茴香蓬術京三稜金鈴子肉﹝各一兩﹞炙甘艸﹝半兩﹞

上爲細末。每服二錢﹐熱酒調服。每發痛甚連日﹐只二﹑三服立定。

木香散治心疝。小腹痛悶不已。

木香陳皮良姜漧薑訶子﹝去核﹞枳實﹝各一錢半﹞艸豆蔻黑牽牛川芎﹝各一錢﹞

水二鐘﹐煎一鐘﹐食前服。或爲細末﹐每服二錢﹐白湯調服。

東垣天臺烏藥散﹝見第六十三﹞

腰子散治腎气作痛。

黑牽牛﹝炒熟﹞白牽牛﹝炒熟﹞

爲細末﹐每用三錢。豬腰子一對﹐薄切開縫﹐入川椒五十粒﹐茴香一百粒。以牽牛末徧摻入腰子中。綫紮﹐濕紙數重裹﹐煨香熟﹐出火气。燈後空心嚼喫﹐好酒送下。少頃就枕﹐天明取下惡物卽愈。

五苓散﹝見第十七﹞

金匱牡蠣澤瀉散牡蠣澤瀉蜀漆﹝洗去腥﹞栝蔞根葶藶子商陸根﹝熬﹞海藻﹝洗去咸﹐以上各等分﹞

上七味﹐異搗下﹐篩爲散﹐更入臼中治之。白飲和服方寸匕。小便利﹐止後服。

正气天香散﹝見第十七﹞

金匱蜘蛛散蜘蛛﹝十四枚﹐炒焦﹞桂﹝半錢﹐要入厥陰﹐取其肉濃者﹞

上爲散。每服一錢。蜜丸亦可。雷公云﹕凡使勿用五色者﹐兼大身上有刺毛者﹐並薄小者。須用屋西南有网﹐身小尻大﹐腹內有蒼黃膿者眞也。凡用去頭足了﹐研如膏﹐投藥中。此余之法。仲景炒焦用﹐全無功矣。

荔核散治疝气陰核腫大﹐痛不可忍。

荔枝核﹝十四枚﹐燒灰存性﹐用新者﹞八角茴香﹝炒﹞沈香木香靑鹽食鹽﹝各一錢﹞

川楝肉小茴香﹝各二錢﹞

上爲細末。每服三錢﹐空心熱酒調服。

三層茴香丸治腎與膀胱俱虛﹐爲邪气摶結﹐遂成寒疝﹐伏畱不散。臍腹疼痛﹐陰核偏大﹐膚囊腫﹐重墜滋長﹐有妨行步﹐瘙癢不止﹐時出黃水﹐浸成瘡瘍﹐或長怪肉﹐屢治不痊﹐以致腎經閉結﹐陰陽不通﹐外腎腫脹﹐冷硬如石﹐漸大。皆由頻服熱藥內攻﹐或因兜取﹐以致如此。用藥溫導陽气﹐漸退寒邪﹐補虛消疝﹐暖養腎經﹐能使復元。一應小腸气寒疝之疾﹐久新不過三料。

第一料舶上茴香﹝用鹽半兩同炒焦黃﹐和鹽秤﹞川楝子﹝炮去核﹞沙參﹝洗銼﹞木香﹝各一兩﹞

上爲細末。煮米糊爲丸﹐如桐子大。每服二十丸﹐空心用溫酒或鹽湯下。日三服。小病一料可安。才盡﹐便可用第二料。

第二料藥加蓽茇﹝一兩﹞檳榔﹝半兩﹞

上共前藥六味﹐重五兩半﹐爲末﹐根據前糊丸。丸數﹑湯使亦如前。若病未愈﹐服第三料。

第三料藥加白茯苓﹝四兩緊實者﹐去黑皮﹞黑附子﹝炮﹑去皮臍﹑稱半兩﹐或加作一兩﹞

上通前八味﹐重十兩﹐並根據前糊丸湯使。丸數加至三十丸。小腸气發頻﹐及三十年者寒疝气如栲栳大者﹐皆可消散。神效。

濟生橘核丸治四種病﹐卵核腫脹﹐偏有小大。或堅硬如石﹐痛引臍腹﹐甚則膚囊腫脹成瘡﹐時出黃水。或成癰潰爛。

橘核海藻昆布海帶﹝各洗﹞川楝肉﹝炒﹞桃仁﹝麩炒各一兩﹞制濃朴木通枳實﹝麩炒﹞延胡索﹝炒﹞桂心木香﹝各半兩﹞

上爲細末。酒糊丸如桐子大。每服七十丸﹐空心鹽酒﹑鹽湯下。虛寒甚者﹐加炮川烏一兩。堅脹久不消者﹐加砂二錢﹐醋煮旋入。

香附散治疝脹及小腸气。

上用香附不拘多少﹐爲末。每用酒一盞﹐入海藻一錢﹐煎至半盞﹐先撈海藻細嚼﹐調香附末二錢服。一方以海藻爲末﹐用熱酒調尢效。甚者灌之。

一方熱酒下荊芥末。

龍膽瀉肝湯治肝經濕熱﹐兩拗腫痛﹐或腹中疼痛﹐或小便澀滯等證。

龍膽艸﹝酒拌﹑炒黃﹞澤瀉﹝各一錢﹞車前子﹝炒﹞木通生地黃﹝酒拌﹞山梔﹝炒﹞

當歸﹝酒拌﹞黃芩﹝炒﹞甘艸﹝各五分﹞

上水煎服。

加味逍遙散﹝見第五十一﹞

卷九

腰痛脈證第六十五

腰痛之脈﹐多沈而弦。兼浮者風﹐兼緊者寒。

弦滑痰飲﹐濡細腎著。大乃腎虛﹐沈實閃肭。

腰痛者﹐足之六經病也。足三陽從頭走足﹐足三陰從足入腹。各經受邪﹐則隨各經之所過者爲痛﹐與頭心爲痛之義略同﹐而手之六經不與焉﹐以手經不至於腰也。

其因有三﹐曰外因﹑內因﹑曰不內外因。外因者﹐風﹑熱﹑寒﹑濕也。木化風﹐火化熱﹐水化寒﹐土化濕。風多傷厥陰﹐火多傷少陽﹐寒多傷太陽﹑少陰﹐濕多傷太陰﹑陽明。此言邪傷足三陰﹑三陽之經也﹐亦各從其類也。厥陰腰痛﹐腰中如張弓弩弦﹝宜調肝散﹑加味逍遙散之類。﹞少陽腰痛﹐如以鍼刺其皮中﹐循循然不可以俯仰﹐不可以顧。﹝宜逍遙散倍白芍加枳殼﹑木香之類。﹞太陽腰痛﹐則引項脊尻背如重狀﹝宜東垣羌活勝濕湯﹑川芎肉桂湯﹑九味羌活湯之類。﹞足少陰腰痛﹐痛引脊內廉。﹝宜金匱八味丸﹑六味丸﹑靑娥丸之類。﹞太陰散脈腰痛﹐腰下如有橫木居其中﹐甚則遺溲。﹝宜東垣蒼術湯﹑統旨淸濕散之類。﹞陽明腰痛﹐不可以顧﹐顧如有見者﹐善悲﹝宜四物湯﹑平胃散﹑導痰湯之類。﹞內因者﹐恐懼失志﹑恚怒忿恨﹑抑鬱憂思也。恐懼失志則傷腎﹐恚怒忿恨則傷肝﹐抑鬱憂思則傷脾。此言情志不得其所﹐三陰髒气自傷也。亦各從其類也。腎傷腰痛﹐虛羸不足﹐面目黧黑﹐遠行久立﹐力不能盡。﹝宜六味丸﹑煨腎丸﹑黑地黃丸之類。﹞肝傷腰痛﹐腹急脇脹﹐目視KTKT﹐所祈不得﹐意淫於外﹐宗筋弛縱﹐及爲白淫。﹝宜六味丸加知柏之類。﹞脾傷腰痛﹐肌肉濡漬﹐痺而不仁﹐飲食不化﹐腸胃脹滿﹐閉墜腰脇。﹝宜平胃散﹑局方普賢正气散之類。﹞不內外因者﹐房室過度﹐煩勞不節﹐以致精力耗竭﹐腰膂空虛﹐發爲腰痛。蓋精藏於腎﹐而腰者腎之府。力出於膂﹐而腰者膂所系。其痛轉側屈伸不得﹐膝酸脛冷﹐腰中冷﹐面黑﹐傴僂不能久立。﹝宜二至丸﹑子和無比山藥丸﹑六味丸之類。﹞一種腰痛﹐因作勞多汗﹐衣裏冷濕﹐久久得之。

其證身重不渴﹐小便自利﹐食飲如常﹐腰以下冷重﹐如帶五千錢者。﹝名曰腎著。腎著者﹐因勞極﹐腎膂之气張散﹐汗濕乘之﹐乘其已所勝也。濕因注滲腰膂之間﹐著而不行﹐猶邪有著落﹐無礙他處﹐故但腰痛而重﹐更無他證。如上所云﹐宜仲景腎著湯﹑子和禹功散﹑統旨淸濕散﹑滲濕湯之類。

﹞一種因搏擊﹑墮墜﹑閃肭﹐气血凝滯﹐或只气滯而血未至於瘀﹐或血瘀結而气久方行﹐令人傴僂腫痛而重﹐牽引脇脊。气滯者﹐呼吸亦痛﹐不能轉側﹐鼻塞。身不動﹐則痛亦定。﹝宜良方人參順气散﹑烏藥順气散之類。﹞血瘀者﹐亦轉側不能﹐腰下重痛﹐若錐刀之刺﹐大便黑﹐面目黃﹐日輕夜重。﹝宜調榮活絡飲﹑仲景桃核承气湯之類。﹞一種積痰停飲﹐阻滯於腰脇之間﹐有礙气道﹐亦能作痛。其痛或作或止﹐或移易不定﹐或不仁﹐或麻木﹐或痛處如冰﹐腰脊重墜。

﹝宜導痰湯﹑王隱君滚痰丸之類。﹞以上諸證﹐大抵外因﹐寒濕多而風熱少﹔內因﹐腎多﹐肝次之﹐而脾臟少。不內外因﹐感亦明顯。若謹愼善攝之人﹐自不多罹﹐並可終身不一遇也。諸腰痛﹐脈多沈弦者﹐沈爲在裏﹐在下﹐弦則爲痛﹐故多沈弦也。兼浮者﹐沈弦中有泛泛欲浮之勢﹐所謂如水漂木﹐舉之有餘﹐是狀風邪虛浮之性﹐非言在表之浮也。兼緊者寒﹐寒緊斂也。兼滑者痰飲﹐痰飲滑利也。兼濡細者腎著﹐腎著者濕﹐濡細滲著也。兼大者腎虛﹐腎虛不斂藏﹐而反空松虛大也。兼實者閃肭﹐閃肭非血瘀﹐則气滯。皆成凝滯﹐故沈實也。

卷九腰痛脈證第六十五

附方

調肝散治鬱怒傷肝﹐發爲腰痛。

半夏﹝制﹐三分﹞辣桂宣木瓜當歸川芎牛膝細辛﹝各二分﹞石菖蒲酸棗仁﹝蕩﹑去皮﹑微炒﹞甘艸﹝炙﹐各一分﹞

每三錢﹐姜五片﹐棗二枚﹐煎服。

加味逍遙散﹝見第五十一﹞

東垣羌活勝濕湯治脊痛項彊﹐腰似折﹐項似拔﹐衝頭痛﹐乃足太陽經不行也。

羌活獨活本防風﹝各一錢﹞蔓荊子﹝三分﹞川芎﹝二分﹞甘艸﹝炙﹐五分﹞

上咀﹐作一服。水二盞﹐煎一盞﹐去滓﹐食後溫服。

東垣川芎肉桂湯丁未年冬﹐曹通甫自河東來。有役人小翟﹐宿於寒濕之地﹐腰痛不能轉側﹐兩脇搐急作痛﹐月餘不愈。腰痛論中所說﹐皆爲足太陽﹑足少陰血絡中有凝血作痛﹐間有一二證屬少陽膽經外絡脈病﹐皆宜去血絡之凝乃愈。其《內經》有云﹕冬三月﹐禁不得鍼﹐只宜服藥通其經絡﹐破其血絡中敗血。此方主之。

羌活﹝一錢半﹞柴胡﹝一錢﹞獨活﹝五分﹞肉桂蒼術﹝各一錢﹞防風漢防己﹝各三分﹞

桃仁﹝五枚﹐去皮﹑另研如泥﹞歸梢甘艸﹝炙﹞川芎﹝各一錢﹞炒曲﹝五分﹞

上咀﹐水酒煎﹐去滓﹐食遠熱服。

九味羌活湯﹝見第十六﹞

六味丸﹝見第十六﹞

八味丸﹝見第十六﹞

直指靑娥丸治腎虛腰痛﹐益精助陽﹐烏須壯腳。用安胎飲吞﹐神效。

破故紙﹝四兩﹐炒香﹞杜仲﹝去粗皮﹑銼﹐四兩﹐用生薑二兩半擦淹﹐炒幹﹞

上爲末。用胡桃肉三十个研膏﹐入少許蜜﹐丸桐子大。每服五十丸﹐食前下。

東垣蒼術湯治濕熱腳腿疼痛。

蒼術﹝五錢﹐去濕止痛﹞柴胡﹝三錢﹐行經﹞防風﹝一錢半﹐去風勝濕﹞黃柏﹝一錢半﹐始得之時寒也。久不愈﹐寒化爲熱。除熱止痛﹞

水二鐘﹐煎至一鐘﹐空心食前服。

統旨淸濕散黃柏﹝鹽水拌炒﹐一錢五分﹞澤瀉﹝一錢﹞蒼術﹝一錢半﹐米泔浸炒﹞杜仲白芍藥﹝煨﹞牛膝﹝酒浸﹞木瓜威靈仙陳皮﹝各一錢﹞甘艸﹝三分﹞

痛甚者﹐加乳香﹑沒藥末五分﹐臨服調入。

四物湯﹝見第二十一﹞

平胃散﹝見第四十四﹞

導痰湯﹝見第四十一﹞

保命煨腎丸治腎肝損及脾損谷不化。宜益精﹑緩中﹑消穀。

牛膝萆杜仲﹝炒﹐去絲﹞白蒺藜防風菟絲子﹝酒浸﹞肉蓯蓉﹝酒浸﹞胡蘆巴破故紙﹝酒炒﹐各等分﹞官桂﹝減半﹞

上爲細末﹐將豬腰子制如食法﹐搗爛﹐煉蜜和杵﹐丸如桐子大。每服五七十丸﹐空心用溫酒送下。治腰痛不起﹐甚效。

黑地黃丸﹝見第五十一﹞

知柏八味丸﹝見第五十四﹞

和劑普賢正气散陳皮半夏蒼術濃朴藿香甘艸生薑﹝各等分﹞

每服五錢。水二盞﹐蔥二段﹐黑豆百粒﹐煎八分﹐不拘時熱服。

二至丸治老人虛弱﹐腎气虛損﹐腰痛不可屈伸。

附子﹝炮﹑去皮臍﹞桂心﹝不見火﹞杜仲﹝去皮﹑銼﹑炒﹑去絲﹞補骨脂﹝炒﹐各一兩﹞鹿角﹝鎊﹞麋角﹝鎊﹐各二兩﹞鹿茸﹝酒炙﹞靑鹽﹝另研﹐各半兩﹞

上細末﹐酒煮糊和丸﹐如桐子大。每服七十丸﹐空心同胡桃肉細嚼﹐用鹽湯或鹽酒送下。如惡熱藥者﹐去附子﹐加肉蓯蓉一兩。

子和無比山藥丸治諸虛百損﹐五勞七傷﹐肌體消瘦﹐目暗耳鳴。

赤石脂﹝﹞茯神﹝去皮木﹞山茱萸﹝去核﹞熟漧地黃﹝酒浸﹞巴戟﹝去心﹞牛膝﹝去根﹐酒浸﹞澤瀉﹝以上各一兩﹞杜仲﹝去皮切﹐薑汁炒﹞菟絲子﹝酒浸﹞五味子﹝揀﹐六兩﹞肉蓯蓉﹝酒浸﹐四兩﹞

上爲細末。煉蜜爲丸如桐子大。每服三十丸﹐空心溫酒或鹽湯送下。

腎著湯﹝見第二十一﹞

子和禹功散黑牽牛﹝四兩﹞茴香﹝炒﹐一兩﹞

上爲末。薑汁調一﹑二錢服。

良方人參順气散治气滯腰痛。

人參川芎桔梗白術白芷陳皮枳殼麻黃﹝去節﹞烏藥白姜﹝炮﹞甘艸﹝炙﹐各一錢﹞

水二鐘﹐煎一鐘。或爲細末﹐食前用甘艸湯調服。一方加五加皮一錢。

烏藥順气散﹝見第六十三﹞

調榮活絡飲治失力腰閃﹐或跌撲瘀血﹐及大便不通而腰痛。

川大黃當歸條川牛膝﹝去蘆﹐酒洗﹞杏仁﹝去皮﹐研如泥﹐各二錢﹞赤芍藥紅花羌活懷生地黃﹝酒洗﹐各一錢﹞川芎﹝一錢半﹞桂枝﹝三分﹞

水一鐘半﹐煎八分﹐食前溫服。

桃核承气湯﹝見第二十﹞

滚痰丸﹝見第十七﹞

卷九

香港腳脈證第六十六

香港腳有四﹐遲寒數熱﹐浮滑者風﹐濡細者濕。

香港腳一證﹐經名厥﹐漢名緩風﹐宋齊後始名香港腳。陳無擇謂風﹑寒﹑暑﹑濕四邪皆能成。今歷診是證﹐成於寒濕者﹐十常八九。經曰﹕淸濕襲邪﹐病起於下﹐信然哉。其始發也﹐甚微﹐發亦易解﹐故人常忽而不覺﹐覺亦不速治。及其深久﹐愈發愈重﹐甚至痿痺不仁者有之﹐入腹衝心者有之﹐身命從此而殞﹐可哀也。足三陰﹑三陽六經﹐皆有此證﹐而發於三陽者輕﹐三陰者重。以三陰屬髒﹐經絡居裏﹐若非髒气大虛﹐邪不易及。其證不論陰陽﹐初發時﹐大類傷寒﹐頭痛發熱﹐惡寒嘔吐﹐但足屈伸不能﹐或痛或紅爲異耳。在陽﹐多惡寒壯熱頭痛﹐或骨節痛﹐或嘔吐渴煩﹐或叫號譫語﹐或腿腳紅紫極熱﹐大腫大痛﹐手不可按﹐或頑痺麻木。患多在腿外廉陽分。三陽經所過之處﹐面光澤﹐脈多浮。在陰﹐多惡寒﹐甚或厥逆﹐不發熱或微熱﹐頭不痛﹐或骨痛筋攣﹐或嘔逆﹐或神昏沈默﹐或腹痛下利﹐或畏見光明﹐或大小便閉﹐或心煩動悸﹐或小腹不仁﹐或衝胸悶亂。患處腫痛或不腫﹐或微赤而熱﹐或反極冷。患多在腿內廉陰分﹐三陰經所過之處﹐面靑慘﹐脈多沈。此言陰陽之大槪。若細別之﹕太陽則發熱頭痛惡寒﹐目眩項彊﹐腰脊﹑身體及外踝後至小指外側皆痛。﹝宜仲景麻黃湯﹑桂枝湯﹑九味羌活湯﹑敗毒散﹑集驗麻黃左經湯之類。﹞陽明則翕翕發熱﹐口鼻幹﹐善欠﹐腹脹﹐自髀﹑膝﹑臏﹑外廉以下足跗中指內俱痛。﹝宜得效芎芷香蘇散﹑大黃左經湯之類。﹞少陽則往來寒熱﹐口苦﹐脇痛﹐面垢﹐頭目眩痛﹐腋下馬刀腫痛﹐髀膝外至及外踝諸指節皆痛。﹝宜小柴胡湯﹑半夏左經湯之類。﹞三陽並合爲病﹐則憎寒壯熱﹐自汗惡風﹐或無汗惡寒﹐眩暈重著﹐關節掣痛﹐手足拘攣﹐疼痛冷痺﹐腰腿緩縱不隨﹐心躁气上﹐嘔吐下利﹐其脈浮弦緊數。﹝宜大料神祕左經湯﹑加味敗毒散之類。﹞太陰則腹滿﹐胸膈痞﹐舌系急﹐循骨下股膝內前廉﹑內踝過核骨後廉足大指之端內側皆痛。﹝宜胃苓湯﹑六物附子湯之類。﹞少陰則腰脊痛﹐上衝胸咽﹐饑不能食﹐面黑﹐大小淋﹐善恐﹐小趾﹑足心﹑內踝跟中﹑內廉皆痛。﹝宜麻黃附子細辛湯﹑金匱八味丸之類。﹞厥陰則腰脇偏痛﹐腳攣急﹐嗌漧﹑嘔逆﹑洞泄﹐足大趾連足趺上廉﹐上至內廉﹐循股環陰﹐小腹夾臍諸處脹痛。﹝宜茱萸木瓜湯﹑神應養眞丹之類。﹞三陰並合爲病﹐則四肢拘攣﹐上气喘滿﹐小便閉澀﹐心熱煩悶﹐徧身浮腫﹐腳弱﹐緩縱不能行步。﹝宜加味敗毒散﹑追毒湯之類。﹞以上六經受病﹐流注自汗爲風勝﹐﹝脈多浮滑﹐宜多羌活﹑獨活﹑防風﹑桂枝。﹞無汗疼痛爲寒勝﹝脈多遲﹐宜多桂附姜辛。﹞熱煩爲暑勝﹐﹝脈多數﹐宜多黃芩﹑黃柏﹑木瓜﹑香薷。﹞重著腫滿爲濕勝。﹝脈多濡細﹐宜多蒼術﹑澤瀉﹑薏苡﹑防己﹑茯苓。﹞至如防己﹑木瓜﹑米仁﹑檳榔﹑蒼術﹑黃柏﹑肉桂﹑桂枝﹑巴戟﹑葳蕤﹑木通﹑羌活﹑枳殼﹑澤瀉﹑桑枝之類﹐各隨其气所勝者而偏調之﹐證相宜者而倍用之﹐又不可拘於一方也。東垣謂此疾﹐南方卑下﹐乃寒濕之邪外襲經絡而成。如北方地髙﹐外鮮水濕﹐發此者皆內傷酒乳﹐濕熱之邪下注也。故南則宜作寒濕治﹐北則宜作濕熱治。此𨿽發前人之未發﹐恐未必盡然也。南方固下﹐豈乏膏粱嗜酒之人﹖北方固髙﹐豈無踐涉洗濯之事﹖是在圓機者﹐謹察證脈而分別之﹐斯善矣。

卷九香港腳脈證第六十六

附方

仲景麻黃湯﹝見第十六﹞

仲景桂枝湯﹝見第十九﹞

九味羌活湯﹝見第十六﹞

敗毒散﹝見第三十七﹞

集驗麻黃左經湯治風﹑寒﹑暑﹑濕流注足太陽經﹐腰足攣痺﹐關節重痛﹐行履艱難﹐憎寒發熱﹐無汗而寒﹐或自汗惡風﹐頭痛眩暈﹐並一切癱瘓麻木等證。

麻黃﹝去節﹞漧葛細辛﹝去苗﹞白術﹝去蘆﹞茯苓﹝去皮﹞防己﹝去皮﹞桂心羌活﹝去蘆﹞防風﹝去蘆﹞甘艸﹝炙﹐各等分﹞

上咀。每服七錢。水二盞﹐姜五片﹐棗一枚﹐煎一盞﹐空心服。自汗去麻黃﹐加肉桂﹑芍藥。重著加術﹑陳皮。無汗減桂﹐加杏仁﹑澤瀉。

得效芎芷香蘇散川芎﹝七錢﹞甘艸﹝二錢﹞紫蘇葉漧葛白茯苓柴胡﹝各半兩﹞半夏﹝六錢﹞枳殼﹝炒﹐三錢﹞桔梗﹝生﹐二錢半﹞陳皮﹝三錢半﹞

每服三錢。水一盞﹐姜三片﹐棗一枚﹐煎八分﹐不拘時溫服。

大黃左經湯治風寒暑濕流注足陽明經﹐腰腳痺痛﹐行步艱難﹐涎潮昏塞﹐大小便祕澀﹐腹痛嘔吐﹐或復下利﹐惡聞食气﹐喘滿肩息﹐自汗譫妄﹐並宜服之。

大黃﹝煨﹞細辛﹝去苗﹞茯苓﹝去皮﹞防己﹝去皮﹞羌活﹝去蘆﹞黃芩前胡﹝去蘆﹞

枳殼﹝去瓤﹑麩炒﹞濃朴﹝姜制﹞甘艸﹝炙﹞杏仁﹝去皮尖﹑麩炒﹞

上各等分﹐每服七錢﹐水一盞半﹐姜五片﹐棗一枚﹐煎八分﹐空心熱服。腹痛加芍藥。祕結加阿膠。喘急加桑白皮﹑紫蘇。小便祕加澤瀉。四肢瘡瘍浸淫加升麻。﹝各等分。﹞

仲景小柴胡湯﹝見第四十三﹞

半夏左經湯治足少陽經受風﹑寒﹑濕﹑暑﹐流注發熱﹐腰腳俱痛。頭疼眩暈﹐嘔吐酸水﹐耳聾驚悸﹐熱悶心煩﹐气促喘滿﹐肩背麻痺﹐腰腿不隨。

半夏﹝湯洗七次﹑切片﹞漧葛細辛﹝去苗﹞白術﹝去蘆﹞茯苓﹝去皮﹞桂心防風﹝去蘆﹞漧薑﹝炮﹞黃芩甘艸﹝炙﹞柴胡﹝去蘆﹞麥門冬﹝去心﹐各七錢半﹞

上咀。每服七錢。水一盞半﹐姜五片﹐棗一枚﹐煎一盞﹐去滓﹐空腹服。熱悶﹐加竹瀝﹐每服半合。喘滿﹐加杏仁﹑桑白皮。

大料神祕左經湯治風﹑寒﹑暑﹑濕流注足三陽經。手足拘攣﹐疼痛﹐行履艱難﹐憎寒發熱﹐自汗惡風。或無汗惡寒﹐頭眩﹐腰重﹐關節攣痛。或卒中昏塞﹐大小便祕澀。或腹痛﹐嘔吐﹐下利﹐惡聞食臭﹐髀腿頑痺﹐緩縱不隨﹐熱悶驚悸﹐心煩气上﹐臍下冷痺﹐喘滿气粗。

麻黃﹝去節﹞漧葛細辛﹝去苗﹞濃朴﹝姜制﹞茯苓﹝去皮﹞防己﹝去皮﹞枳殼﹝去瓤﹐麩炒﹞桂心羌活﹝去蘆﹞防風﹝去蘆﹞柴胡﹝去蘆﹞黃芩半夏﹝酒洗七次﹞漧薑﹝炮﹞

麥門冬﹝去心﹞甘艸﹝炙﹐各等分﹞

上咀。每服七錢。水一盞半﹐生薑五片﹐棗一枚﹐煎一盞﹐去滓﹐空心服。

自汗加牡蠣﹑白術﹐去麻黃。腫滿加澤瀉﹑木通。熱甚無汗減桂﹐加橘皮﹑前胡﹑升麻。腹痛吐利去黃芩﹐加芍藥﹑附子炮。大便祕加大黃﹑竹瀝。喘滿加杏仁﹑桑白皮﹑紫蘇等分。凡有此病﹐備細詳證﹐逐一加減﹐無不愈者。

加味敗毒散治三陽經香港腳流注﹐腳踝熱赤腫﹐寒熱如瘧﹐自汗惡風﹐或無汗惡寒。

人參﹝去蘆﹞赤茯苓﹝去皮﹞甘艸﹝炙﹞芎前胡﹝去蘆﹞羌活﹝去蘆﹞獨活﹝去蘆﹞枳殼﹝去瓤﹐麩炒﹞桔梗﹝去蘆﹞大黃﹝煨﹞蒼術﹝米泔浸﹐各等分﹞

上每服五﹑七錢。水一盞﹐姜五片﹐薄荷五葉﹐煎一盞﹐去滓熱服。皮膚赤疹﹐加蟬蛻。

胃苓湯﹝見第十七﹞

六味附子湯治四肢流注於足太陰。骨節煩疼﹐四肢拘急﹐自汗短气﹐小便不利﹐惡風怯寒﹐頭面手足腫痛。

附子﹝炮﹐去皮臍﹞桂心防己﹝去皮﹐各四兩﹞白術﹝去蘆﹞茯苓﹝去皮﹐各三兩﹞炙甘艸﹝二兩﹞

上咀。每服五錢。水二盞﹐生薑七片﹐煎一盞﹐去滓﹐空心溫服。

仲景麻黃附子細辛湯麻黃﹝去節﹞細辛﹝各二兩﹞附子﹝一枚炮﹞

上三味﹐以水一斗﹐先煮麻黃減二升。去上沫﹐內藥煮取三升。去滓﹐溫服一升。日三服。

八味丸﹝見第十六﹞

茱萸木瓜湯治香港腳衝心﹐悶亂不識人﹐手足脈欲絕。

吳茱萸﹝半兩﹞幹木瓜﹝一兩﹞檳榔﹝一兩﹞

上咀﹐每服八錢。以水一盞半﹐生薑五片﹐煎一盞﹐去滓溫服﹐不拘時候。

神應養眞丹治厥陰肝經受邪﹐四气所傷肝臟。或左癱右瘓﹐涎潮昏塞﹐半身不遂﹐手足頑麻﹐言語蹇澀﹐頭旋目眩﹐牙關緊急﹐气喘自汗﹐心神恍惚﹐肢體緩弱﹐上攻頭目﹐下注腳膝﹐榮气凝滯﹐徧身疼痛。兼治婦人產後中風﹐角弓反張﹐墮車落馬﹐打撲傷損﹐瘀血在內等證。

當歸﹝酒浸﹐去蘆﹞天麻川芎羌活﹝去蘆﹞白芍藥熟地黃﹝各等分﹞

上爲細末﹐煉蜜和丸如彈子大。每服一丸﹐木瓜﹐菟絲子煎酒下。腳痺﹐薏苡仁煎酒下。中風﹐溫酒﹑米湯下。一方無羌活﹐入木瓜﹑熟阿膠等分。

追毒湯治肝﹑腎﹑脾三經爲風﹑濕﹑寒﹑熱毒上攻。陰陽不和﹐四肢拘攣﹐上气喘滿﹐小便祕澀﹐心熱煩悶﹐徧身浮腫﹐腳弱緩縱﹐不能行步。

半夏﹝湯洗七次﹞黃﹝去蘆﹞甘艸﹝炙﹞當歸﹝去蘆﹞人參﹝去蘆﹞濃朴﹝姜制﹞獨活﹝去蘆﹞橘皮﹝去白﹐各一兩﹞熟地黃芍藥枳實﹝去瓤﹑麩炒﹞麻黃﹝去節﹐各二兩﹞桂心﹝三兩﹞

上咀﹐每服八錢。水一大盞半﹐姜七片﹐棗三枚﹐煎一大盞﹐去滓﹐空心溫服。日三夜一。

卷十

痿病脈證第六十七

痿病肺虛﹐脈多微緩。或澀或緊﹐或細或濡。

痿者﹐委也。足痿不用﹐有委靡不振之義﹐故字從委。其證五臟俱能成﹐而此獨歸於肺者﹐本《素問》也。《素問》痿論岐伯曰﹕肺熱焦﹐則皮毛虛弱急薄﹐著而生痿。又曰﹕肺者髒之長也﹐爲心之蓋也。有所失忘﹐所求不得﹐則發肺鳴。鳴則肺熱葉焦。五臟因肺熱葉焦﹐發爲痿。觀岐伯所言﹐則知五臟之痿﹐必自肺始。

內則先葉焦﹐而外則先皮毛虛弱急薄也。蓋肺居心上﹐爲最髙。外合皮毛﹐爲最表。

故云髒之長﹐心之蓋﹐主一身之气而司呼吸﹐朝百脈而行榮衛。故平人气象論曰﹕髒眞髙於肺﹐以行榮衛陰陽也。其令收降﹐其化淸肅。設有失忘﹐求謀不得﹐則肺气郁。郁則收者愈收﹐气遏爲火而熱生焉。熱則淸肅之化不行﹐炎蒸之邪自迫。斯時也﹐气不寧靜﹐則喘鳴﹔髒不濡潤﹐則焦萎﹐然不獨一肺止也。蒸燻榮衛﹐耗竭髒陰﹐嗣是五臟之合﹐如筋﹑脈﹑肉﹑骨之屬﹐亦皆不得其榮潤﹐而諸痿之證作矣。

故岐伯又曰﹕心气熱﹐則下脈厥而上。上則下脈虛﹐虛則生脈痿﹐樞折挈﹐脛縱而不任地也。﹝宜丹溪虎潛丸﹑補陰丸之類。﹞肝气熱﹐則膽泄口苦﹐筋膜幹。筋膜幹﹐則筋急而攣﹐發爲筋痿。﹝宜四物湯﹑三因加減四斤丸之類。﹞脾气熱﹐則胃幹而渴﹐肌肉不仁﹐發爲肉痿。﹝宜東垣神效黃湯﹑錢氏瀉黃散之類。﹞腎气熱﹐則腰脊不舉﹐骨枯而髓減﹐發爲骨痿。﹝宜丹溪虎潛丸﹑三因加減四斤丸之類。﹞此皆言肺熱葉焦﹐皮毛急薄﹐熱畱著不去﹐災及四髒而發爲諸痿也。

若四髒不虛﹐無隙可乘﹐則熱亦不能遽襲。故下文岐伯復曰﹕悲哀太甚則胞絡絕。

胞絡絕﹐則陽气內動﹐發則心下崩﹐數溲血也。故本論曰﹕大經空虛﹐發爲肌痺﹐傳爲脈痿。﹝宜仲景炙甘艸湯﹑黑地黃丸之類。﹞此言悲哀太甚﹐致心系急而胞絡絕。評熱論曰﹕胞脈者﹐屬心而絡於胞中。絕則不能上交於心﹐亢陽內迫。內迫則血溢下崩﹐隨溲而出。崩則大經空虛﹐無以榮灌脈絡﹐故先爲肌痺﹐而漸傳爲脈痿也。又曰﹕思想無窮﹐所願不得﹐意淫於外﹐入房太甚﹐宗筋弛縱﹐發爲筋痿﹐及爲白淫。故《下經》曰﹕筋痿者﹐生於肝﹐使內也。﹝宜知柏八味丸﹑四物湯﹑加味逍遙散之類。﹞此言外想邪淫而不遂﹐及甚於入房。一則肝火抑鬱﹐一則陰精耗亡﹐皆前陰所關。前陰者﹐宗筋也。

宗筋無陰以養﹐而反爲火迫﹐故弛縱痿弱﹐及淫念動而白物隨下。故筋痿者﹐生於肝使內也。又曰﹕有漸於濕﹐以水爲事﹐若有所畱﹐居處相濕﹐肌肉濡漬﹐痺而不仁﹐發爲肉痿。故《下經》曰﹕肉痿者﹐得於濕地也。﹝宜胃苓湯﹑仲景防己黃湯﹑東垣參術湯之類。﹞此言從事於水濕之處﹐居處皆濕﹐漸受其邪﹐畱著而濡漬肌肉之間。久則肌肉不仁﹐發爲肉痿。故肉痿者﹐得之濕地也。又曰﹕有所遠行勞倦﹐逢大熱而渴。渴則陽气內伐﹐內伐則熱捨於腎。腎者水髒也﹐今水不勝火﹐則骨枯而髓虛﹐故足不任身﹐發爲骨痿。故《下經》曰﹕骨痿者﹐生於大熱也。﹝宜知柏八味丸﹑六味丸﹑補陰丸之類。﹞

此言遠行勞倦﹐逢熱而渴。渴則內熱殊甚。內熱甚﹐則乘其虛者而迫之。遠行勞倦﹐則腎气適虛。﹝經脈別論云﹕持重遠行﹐汗出於腎﹐腎虛明矣。﹞腎虛﹐則受其熱而不能勝﹐漸至髓減骨枯﹐以致足不任身﹐發爲骨痿。故骨痿者﹐生於大熱也。又曰﹕陽明者﹐五臟六腑之海﹐主潤宗筋﹐宗筋主束骨而利機關也。衝脈者﹐經脈之海也﹐主滲灌溪谷﹐與陽明合於宗筋。陰陽總宗筋之會﹐會於气街﹐而陽明爲之長﹐皆屬於帶脈而絡於督脈。﹝腰脊不舉﹐似兼督脈證。﹞故陽明虛則宗筋縱﹐帶脈不引﹐﹝前白淫似帶脈不引證。﹞故足痿不用也。又曰﹕各補其滎而通其兪﹐調其虛實﹐和其逆順。筋﹑脈﹑骨﹑肉﹐各以其時月受﹐則病已矣。前岐伯論痿之感受傳變﹐可謂盡矣﹐而終復歸之陽明者﹐何哉﹖蓋陽明爲水谷之海﹐衝爲血海。此不言水谷而言五臟六腑之海﹐不言血而言經脈之海﹐見臟腑經脈﹐無非二者爲之源。一潤宗筋爲陽﹐一灌溪谷爲陰。總宗筋而會於气街﹐推陽明爲之長者。气街乃陽明正脈﹐亦有尊水谷之義。督脈直行﹐帶脈橫圍﹐陽明衝脈﹐皆屬帶而絡督。陽明虛﹐則不能榮養宗筋﹐而帶脈亦無力收引﹐故足痿不用也。是知束骨利機關者﹐必藉乎宗筋﹐而宗筋又藉陽明之榮潤﹐故治痿者獨取陽明也。然必兼視各髒之滎兪﹐宜補宜通﹔受病之時月﹐或衰或盛﹐而後逆順可和﹐虛實可調﹐病良已矣。此岐伯答帝治痿之鍼法也。其脈多微緩﹐或澀或緊﹐或細或濡者﹐以微應皮毛﹐緩應肌肉﹐澀應血脈﹐緊應筋膜﹐細濡應骨髓耳。

卷十痿病脈證第六十七

附方

虎潛丸﹝見第五十一﹞

補陰丸黃柏知母﹝俱鹽酒拌炒﹞熟地黃敗龜版﹝酥炙﹐各四兩﹞白芍藥﹝煨﹞陳皮牛膝﹝酒浸﹐各二兩﹞虎脛骨﹝酥炙﹞鎖陽﹝酒浸﹑酥炙﹞當歸﹝酒洗﹐各一兩半﹞冬月加漧薑五錢半。

上爲末﹐酒煮羯羊肉爲丸﹐鹽湯下。

四物湯﹝見第二十一﹞

三因加減四斤丸治腎﹑肝虛﹐熱淫於內﹐致筋骨痿弱﹐不自勝持﹐起居須人﹐足不任地﹐驚恐戰掉﹐潮熱時作﹐飲食無味﹐不生力气﹐諸虛不足。

肉蓯蓉﹝酒浸﹞牛膝﹝酒浸﹞天麻木瓜﹝幹﹞鹿茸﹝燎去毛﹑切﹑酥炙﹞五味子﹝酒浸﹞熟地黃菟絲子﹝酒浸﹑另研﹐各等分﹞

上爲細末﹐煉蜜丸如桐子大。每服五十丸﹐空心溫酒﹑米飲任下。一方不用五味子﹐有杜仲。

東垣神效黃湯黃﹝二錢﹞人參﹝去蘆﹞白芍藥炙甘艸﹝各一錢﹞蔓荊子﹝銼二分﹞陳皮﹝去白﹐五分﹞

水一盞八分﹐煎一盞﹐去滓﹐臨臥稍熱服。如小便淋澀﹐加澤瀉五分。如有大便熱證﹐加黃柏﹐酒炒四次﹐三分。麻木不仁﹐𨿽有熱﹐不用黃柏﹐再加黃一錢。如眼縮小﹐去芍藥。忌酒﹑醋﹑濕面﹑大料物﹑蔥﹑韭﹑蒜及淡滲﹑生冷﹑硬物。麻木重甚者﹐加芍藥一錢。

錢氏瀉黃散﹝見第四十九﹞

仲景炙甘艸湯﹝見第三十三﹞

黑地黃丸﹝見第五十一﹞

知柏八味丸﹝見第五十四﹞

加味逍遙散﹝見第五十一﹞

胃苓湯﹝見第十七﹞

仲景防己黃湯防己﹝一兩﹞甘艸﹝半兩﹐炒﹞白術﹝七錢半﹞黃﹝去蘆﹐一兩一分﹞

上銼。每抄五錢匕﹐生薑四片﹐大棗一枚﹐水盞半﹐煎八分﹐去滓溫服。良久再服。喘者﹐加麻黃半兩。胃中不和﹐加芍藥三分。气上衝者﹐加桂枝三分。下有陳寒者﹐加細辛三分。服後當如虫行皮中﹐從腰下如冰﹐後坐被上。又以一被繞腰以下﹐溫令微汗瘥。

東垣參術湯治气虛顫掉。

人參白術黃﹝各二錢﹞白茯苓炙甘艸陳皮﹝各一錢﹞附子﹝甚者加。童便制﹐一錢﹞

水二鐘﹐煎八分﹐食前服。

六味丸﹝見第十六﹞

卷十

痺病脈證第六十八

風寒濕气﹐合而爲痺。浮澀而緊﹐三脈乃備。

痺之一證﹐無如《素問》痺論之精且詳矣。其言邪客之多少﹐傳變之淺深﹐證狀之虛實﹐腑臟之死生﹐榮衛形體之異﹐寒熱陰陽之分﹐皆辭義顯明﹐不可增損一字﹐玆錄全文於下。

黃帝問曰﹕痺之安生﹖岐伯對曰﹕風﹑寒﹑濕三气雜至﹐合而爲痺也。其風气勝者爲行痺﹐寒气勝者爲痛痺﹐濕气勝者爲著痺也。帝曰﹕其有五者﹐何也﹖岐伯曰﹕以冬遇此者爲骨痺﹐以春遇此者爲筋痺﹐以夏遇此者爲脈痺﹐以至陰遇此者爲肌痺﹐以秋遇此者爲皮痺。帝曰﹕內捨五臟六腑﹐何气使然﹖岐伯曰﹕五臟皆有合。

病久而不去者﹐內捨於其合也。故骨痺不已﹐復感於邪﹐內合於腎。筋痺不已﹐復感於邪﹐內捨於肝。脈痺不已﹐復感於邪﹐內捨於心。肌痺不已﹐復感於邪﹐內捨於脾。皮痺不已﹐復感於邪﹐內捨於肺。所謂痺者﹐各以其時﹐重感於風﹑寒﹑濕之气也。凡痺之客五臟者﹕肺痺者﹐煩滿﹑喘而嘔。﹝宜當歸湯﹑紫蘇子湯之類。﹞心痺者﹐脈不通﹐煩則心下鼓﹐暴上气而喘﹐嗌漧善噫﹐厥气上則恐。﹝宜茯神湯之類。﹞肝痺者﹐夜臥則驚﹐多飲﹐數小便﹐上爲引如懷。﹝宜萆丸﹑奇效人參散之類。﹞腎痺者﹐善脹﹐尻以代踵﹐脊以代頭。﹝宜加味五痺湯﹑奇效人參散之類。﹞脾痺者﹐四肢懈墮﹐發咳嘔汁﹐上爲大塞。

﹝宜溫中法曲丸﹑黃丸之類。﹞腸痺者﹐數飲而出不得﹐中气喘爭﹐時發飧泄。﹝宜茯苓川芎湯之類。﹞

胞痺者﹐少腹膀胱﹐按之內痛。若沃以湯﹐澀於小便﹐上爲淸涕。﹝宜腎瀝湯之類。﹞陰气者﹐靜則神藏﹐躁則消亡。飲食自倍﹐腸胃乃傷。淫气喘息﹐痺聚於肺。淫气憂思﹐痺聚於心。淫气遺溺﹐痺聚於腎。淫气乏竭﹐痺聚於肝。淫气肌絕﹐痺聚在脾。諸痺不已﹐亦益內也。其風气勝者﹐其人易已也。帝曰﹕痺其時有死者﹐或疼久者﹐或易已者﹐其故何也﹖岐伯曰﹕其入髒者死。其畱連筋骨間者疼久﹐其畱皮膚間者易已。帝曰﹕其客於六腑者何也﹖岐伯曰﹕此亦其食飲居處爲其病本也。六腑亦各有兪﹐風﹑寒﹑濕气中其兪﹐而食飲應之﹐循兪而入﹐各捨其腑也。帝曰﹕以鍼治之﹐柰何﹖岐伯曰﹕五臟有兪﹐六腑有合。循脈之分﹐各有所發。各隨其過﹐則病瘳也。帝曰﹕榮衛之气﹐亦令人痺乎﹖岐伯曰﹕榮者﹐水谷之精气也。和調於五臟﹐灑陳於六腑﹐乃能入於脈也。故循脈上下﹐貫五臟﹐絡六腑也。衛者﹐水谷之悍气也。其气疾滑利﹐不能入於脈也。故循皮膚之中﹐分肉之間﹐燻於肓膜﹐散於胸腹。逆其气則病﹐從其气則愈。不與風﹑寒﹑濕气合﹐故不爲痺。帝曰﹕善。痺或痛﹐或不痛﹐或不仁﹐或寒﹐或熱﹐或燥﹐或濕﹐其故何也﹖岐伯曰﹕痛者﹐寒气多也。有寒﹐故痛也。其不痛不仁者﹐病久入深﹐榮衛之行澀﹐經絡時疏﹐故不通。

皮膚不營﹐故爲不仁。其寒者﹐陽气少﹐陰气多﹐與病相益﹐故寒也。其熱者﹐陽气多﹐陰气少﹐病气勝﹐陽遭﹝《甲乙經》作乘。﹞陰﹐故爲痺熱。其多汗而濡者﹐此其逢濕甚也。陽气少﹐陰气盛﹐兩气相感﹐故汗出而濡也。帝曰﹕夫痺之爲病﹐不痛何也﹖岐伯曰﹕痺在於骨﹐則重。在於脈﹐則血凝而不流。在於筋﹐則屈不伸。在於肉﹐則不仁。在於皮﹐則寒。故具此五者﹐則不痛也。凡痺之類﹐逢寒則虫﹐﹝《甲乙經》作急。﹞逢熱則縱。帝曰﹕善。其脈浮澀而緊者﹐浮爲風﹐澀爲濕﹐緊爲寒。乃一脈中見此三種﹐始爲三邪雜合。若雜合中﹐邪有偏勝﹐則又當審脈之浮多﹑澀多﹑緊多﹐以別之也。主方十一首﹐固與本論腑臟證對﹐殊不知三邪之變見於形體者﹐不可勝紀。論中𨿽分行﹑痛﹑著三種﹐而三種之證未經列出。如痛痿走注﹑麻木不仁﹑拳攣重著等證﹐似與前方漠不相關。若槪治之﹐恐迂緩無裨。故又選對證名方於後﹐以便采用焉。﹝行痺宜仙靈脾散﹑三因控涎丹。痛痺宜烏藥順气散﹑丹溪二妙散。著痺宜東垣神效黃湯﹑溫經除濕湯﹑史國公浸酒之類。﹞

卷十痺病脈證第六十八

附方

當歸湯當歸﹝酒洗二錢﹞赤芍藥﹝煨一錢半﹞獨活防風赤茯苓黃芩秦艽﹝各一錢﹞杏仁﹝去皮尖﹐八分﹞甘艸﹝六分﹞桂心﹝三分﹞

水二鐘﹐姜三片﹐煎八分﹐不拘時﹐溫服。

紫蘇子湯治肺痺﹐胸心滿塞﹐上气不下。

紫蘇子﹝炒﹐八兩﹞半夏﹝湯洗﹐五兩﹞陳皮﹝去白﹞桂心﹝各三兩﹞人參白術甘艸﹝炙﹐各二兩﹞

上咀。每服四錢。水一盞﹐生薑五片﹐棗一枚﹐煎七分﹐去滓﹐不拘時﹐溫服。

茯神湯治心痺﹐神思昏塞﹐四肢不利﹐胸中煩悶﹐時復恐悸。

茯神﹝去木﹞羌活﹝去蘆﹞麻黃﹝去根節﹞麥門冬﹝去心﹑焙﹞龍齒﹝各一兩﹞遠志﹝去心﹞犀角屑薏苡仁人參﹝去蘆﹞蔓荊子防風﹝各七錢五分﹞赤芍藥甘艸﹝炙﹐各五錢﹞

上咀。每服三錢。水一鐘﹐姜五片﹐煎七分﹐去滓。不拘時﹐溫服。

萆丸治肝痺﹐緩筋脈﹐去邪毒﹐調榮衛。

萆羌活﹝去蘆﹞天麻﹝酒浸一宿﹑切﹑焙﹐各一兩﹞附子﹝炮﹑去皮臍﹐半兩﹞乳香沒藥﹝另研﹐各二錢半﹞

上爲細末﹐入乳香﹑沒藥同研勻﹐煉蜜丸彈子大。每服一丸﹐空心溫酒化下。日再服。

奇效人參散治肝痺﹐气逆﹐胸脇引痛﹐眠臥多驚﹐筋脈攣急。此藥鎭肝去邪。

人參﹝二兩﹞杜仲﹝去粗皮﹑炒﹞黃﹝蜜炙﹞酸棗仁﹝微炒﹞茯神﹝去木﹐各一兩﹞五味子細辛﹝去苗﹞熟地黃秦艽﹝去苗土﹞羌活﹝去蘆﹞丹砂﹝細研﹞芎﹝各半兩﹞

上爲細末。入丹砂﹐再研令勻。每服一錢﹐不拘時﹐溫酒調下。日三服。

加味五痺湯治五臟痺證。

人參茯苓當歸﹝酒洗﹞白芍藥﹝煨﹞川芎﹝各一錢﹐肝﹑心﹑腎痺倍之﹞五味子﹝十五粒﹞白術﹝一錢﹐脾痺倍之﹞細辛﹝七分﹞甘艸﹝五分﹞

水二鐘﹐煎八分﹐食遠服。肝痺加酸棗仁﹑柴胡。心痺加遠志﹑茯神﹑麥門冬。

脾痺加濃朴﹑枳實﹑砂仁﹑神曲。肺痺加半夏﹑紫菀﹑杏仁﹑麻黃。腎痺加獨活﹑官桂﹑杜仲﹑牛膝﹑黃﹑萆。

溫中法曲丸治脾痺﹐發咳嘔汁。

法曲﹝炒﹞枳實﹝麩炒﹞白茯苓吳茱萸﹝湯浸﹑焙炒﹞桂心濃朴﹝去皮﹐薑汁炒﹞當歸﹝切﹐焙﹞甘艸﹝炙﹐各三兩﹞麥﹝微炒五合﹞細辛﹝去苗﹞漧薑﹝炮﹞麥門冬﹝去心焙﹞附子﹝炮﹑去皮臍﹞桔梗﹝炒﹞人參﹝各一兩﹞

上爲細末﹐煉蜜丸桐子大。每服七十丸﹐食前熱水下。日三服。

黃丸治脾痺﹐肌肉消瘦﹐心腹脹滿﹐水谷不化﹐食卽欲嘔﹐飲食無味﹐四肢怠惰﹐或時自利。

黃﹝銼﹞石斛﹝去根﹞附子﹝炮﹑去皮臍﹞肉蓯蓉﹝酒浸﹑切﹑焙﹞益智﹝去皮﹞白術人參﹝各一兩﹞濃朴﹝去皮﹑薑汁炒﹞桂心﹝各一兩半﹞五味子當歸白豆蔻﹝去殼﹞

枳實﹝麩炒﹞沈香﹝銼﹞良姜﹝各七錢五分﹞訶黎勒﹝煨﹑去核﹐二兩﹞吳茱萸﹝湯洗﹞

丁香﹝各半兩﹞

爲細末。煮棗肉和搗五百杵﹐丸如梧子大。每服三十丸﹐食前溫酒送下。

茯苓川芎湯赤茯苓﹝一錢半﹞桑白皮防風蒼術﹝米泔浸一宿﹑炒﹞麻黃芍藥﹝煨﹞當歸﹝酒洗﹐各一錢﹞官桂﹝五分﹞川芎﹝一錢二分﹞甘艸﹝四分﹞

水二鐘﹐棗二枚﹐煎八分﹐食前溫服。

腎瀝湯麥門冬﹝去心﹞五加皮犀角﹝各一錢半﹞杜仲﹝薑汁炒﹐去絲﹞桔梗赤芍藥﹝煨﹞

木通﹝各一錢﹞桑螵蛸﹝一个﹞

水二鐘﹐入羊腎少許﹐煎八分﹐食前服。

仙靈脾散治風走注﹐往來不定。

仙靈脾威靈仙芎蒼耳子﹝炒﹞桂心﹝各一兩﹞

上爲細末﹐每服一錢﹐溫酒調﹐不拘時。

三因控涎丹﹝見第二十二﹞

烏藥順气散﹝見第六十五﹞

丹溪二妙散治筋骨疼痛因濕熱者。如有气﹐加气藥。如血虛﹐加補血藥。如痛甚﹐加薑汁﹐熱辣服之。

黃柏﹝炒﹞蒼術﹝炒制﹑去皮﹞

上爲末﹐生薑研﹐入湯煎沸調服。此二物皆有雄壯之气﹐如表實﹑气實者﹐少酒佐之。

東垣神效黃湯﹝見第六十七﹞

東垣溫經除濕湯治肢節沈重﹐疼痛無力之聖藥。

羌活﹝七分﹞獨活黃柏麻黃﹝去節﹞當歸﹝各三分﹞柴胡黃黃連木香艸豆蔻神曲﹝各二分﹞人參甘艸﹝炙﹞澤瀉豬苓白術﹝各一錢﹞陳皮蒼術﹝各二錢﹞白芍藥﹝三錢﹞升麻﹝五分﹞

上作二服。用水二大盞﹐煎一盞﹐去滓﹐食遠稍熱服。

史國公浸酒方專治左癱右瘓﹐四肢頑麻﹐骨節疼﹐諸般寒濕風气。

當歸虎脛骨﹝酒浸一日﹐焙漧酥炙﹞羌活鱉甲﹝炙﹞萆防風﹝去蘆叉﹞秦艽川牛膝松節晚蠶沙﹝各二兩﹞枸杞子﹝五兩﹞幹茄根﹝八兩﹐飯上蒸熟﹞

用無灰酒一斗﹐絹袋盛藥入酒內﹐封十日。取飲時﹐不可面向壇口﹐恐藥气沖人頭面。飲酒不可間斷。飲盡﹐藥滓曬榦爲末﹐米糊丸梧子大﹐空心酒下五十丸。忌食發風動气之物。

卷十

五疸脈證第六十九

五疸實熱﹐脈必洪數。澀微屬虛﹐最忌發渴。

疸者﹐黃膽也﹐謂濕疸﹑谷疸﹑女勞疸﹑酒疸及黃汗也。名𨿽分五﹐實脾胃爲之總司﹐濕熱爲之原始。夫脾胃屬土﹐合肌肉而主四肢。其化濕﹐其性滯著﹐其色黃﹐其脈遲緩。所畏者風木﹐而復喜風之燥。能制者寒水﹐而反惡水之濕。人之病也﹐若內無脾胃之郁﹐外無風濕之搏﹐𨿽有外邪﹐气機自利﹐熱不蒸﹐黃又何自而成乎﹖故《金匱要略》論濕疸曰﹕寸口脈浮而緩﹐浮則爲風﹐緩則爲痺。痺非中風﹐四肢苦煩﹐脾色必黃﹐瘀熱以行。蓋言風之獨行者﹐乃名中風。中風則腠理空疏﹐皮毛開泄﹐汗出熱越﹐不能發黃。今則脈浮而緩﹐浮固爲風﹐緩爲土濕。濕則痺著﹐非若風之疏利﹐必郁瘀成熱。脾土所主之四肢﹐亦苦煩悶﹐而黃色則蒸行於表也。其論谷疸﹐則曰﹕趺陽脈緊而數﹐數則爲熱﹐熱則消穀。緊則爲寒﹐食卽爲滿﹐尺脈浮﹐爲傷腎。趺陽脈緊﹐爲傷脾。風寒相搏﹐食穀卽眩。穀气不消﹐胃中苦濁。濁气下流﹐小便不通。陰被其寒﹐熱流膀胱﹐身體盡黃﹐名曰谷疸。夫人飲食入胃﹐胃主消納﹐脾主運輸。脾胃溫和﹐兩稱其職。今胃熱而過於彊﹐則徒能消納。脾寒而失之弱﹐則不能運輸。旣寒且弱﹐肝木得以乘之。木者﹐風也。風與寒搏﹐脾愈不運。更加以食﹐气愈不消。搏於寒﹐則中爲滿。搏於風﹐則上爲眩。气旣不消﹐胃中自濁。濁則不能淸升﹐而反下流。下流則脾之緊寒乘腎﹐胃之數熱乘膀胱。﹝《尙書》洪範曰﹕土爰稼穡。稼穡作甘。夫萬物藉土以生﹐人賴稼穡以養。稼穡者﹐谷也。

穀气下流﹐而必歸之腎與膀胱者﹐亦土乘水義。《難經》三十七難曰﹕脾气通於口﹐口和則知谷味矣。

脾主五味﹐食味之歸於脾者不可勝數﹐而獨言一谷味者﹐正稼穡作甘之義也。﹞膀胱者﹐州都之官﹐主藏津液。腎者水髒﹐主通二陰。熱流膀胱﹐而小便又復不利。水與熱郁﹐未有不蒸而成黃者。

以膀胱太陽主表﹐故黃徧於周身也。﹝或兼寒熱不食﹐食卽頭眩﹐心胸不安﹐久久發黃爲谷疸。宜茵陳湯加減主之。﹞其論女勞疸﹐則曰額上黑﹐微汗出﹐手足中熱﹐薄暮卽發﹐膀胱急﹐小便自利﹐名曰女勞疸。腹如水狀﹐不治。此言女勞而成疸﹐則黃不言可知矣。細察仲景文義﹐是亦穀气鬱蒸之變證也。蓋人過勞於房室則傷精﹐精傷則腎虛﹐腎虛則眞水不足﹐眞水不足則相火熾炎。於是胃中濁熱之气﹐不流於膀胱而竟歸之腎。一以乘不足之水虛﹐一以就同類之火熾。火熾則君火亦因而動。況子午同气﹐心腎交通﹐故不惟腎經之足心熱﹐而心經之掌心亦熱也。薄暮气降而屬陰﹐乘其已虛之陰﹐助其下流之勢﹐無如此際﹐故薄暮病卽發也。膀胱𨿽虛急﹐而熱不內蓄﹐故小便自利也。若濕熱相火郁甚﹐久而不愈﹐則脾气積而不運﹐腎气散而不藏﹐致腹脹如有水狀者﹐是脾腎兩敗﹐故不治也。《金匱》又云﹕黃家日晡所發熱﹐而反惡寒﹐此爲女勞得之。膀胱急﹐少腹滿﹐身盡黃﹐額上黑﹐足下熱﹐因作黑疸。其腹脹如水狀﹐大便必黑﹐時溏。此女勞之病﹐非水也。腹滿者難治﹐宜硝礬散主之。其論酒疸﹐則曰﹕心中懊而熱﹐不能食﹐時欲吐﹐名曰酒疸。酒疸者﹐過飲而病黃﹐亦穀气鬱蒸之變證也。《靈樞》論勇篇云﹕酒者﹐水谷之精﹐熟谷之液也。熟則已經醞釀﹐拔其精微﹐蛻其糟粕﹐純陽气勝之物。其性悍﹐多升而少降。﹝今人飲少酒卽頭面先紅﹐此多升少降之明驗也。﹞非上所云穀气﹐未經腐熟醞釀者比。故濕熱不流於下﹐但積於中焦﹐郁胃燻心﹐令人外發黃而內煩懊﹐不能食而時欲吐也。又云﹕酒疸諸證﹐小便不利﹐心中熱﹐足下熱﹐又或無熱﹐譫語﹐小腹滿﹐欲吐﹐鼻燥。其脈浮者﹐先吐之。沈弦者﹐先下之。心中熱﹐欲嘔者﹐吐之愈。酒疸下之﹐久久爲黑疸﹐目靑面黑﹐心中如啖蒜齏狀﹐大便正黑﹐皮膚抓之不仁﹐其脈浮弱﹐𨿽黑微黃﹐故知之。酒疸心中懊﹐或熱痛﹐梔子大黃湯主之。黃汗一證﹐仲景《金匱要略》收入水气病中﹐其主治與治疸亦自懸絕。後人以其汗黃﹐遂列爲五疸之一﹐實非疸也。今本文旣云五疸﹐則黃汗在其中﹐似不可移去﹐姑從之﹐而論治仍從《要略》。在圓機者﹐自爲識別可也。《要略》曰﹕黃汗之爲病﹐身體重﹐發熱汗出而渴﹐狀如風水﹐汗沾衣﹐色正黃如柏汗﹐脈自沈﹐從何得之﹖師曰﹕以汗出入水中浴﹐水從汗孔入得之﹐宜黃芍桂酒湯主之﹐此黃汗之病因也。蓋人作勞汗出﹐陽气動張﹐陰液妄泄。此時玄府未閉﹐榮衛兩虛﹐卽浴於水。水寒之邪﹐未有不乘虛而入者。入則水濕內侵﹐浮陽外拒﹐郁搏於肌肉之間。

肌肉者﹐脾土之合﹐故身則發熱﹐而汗則見黃色也。原以榮衛虛而受邪﹐邪入則愈虛﹐而陽仍不固﹐陰液仍泄。卽仲景所云陽浮者熱自發﹐陰弱者汗自出之義。以汗液出多﹐故渴。以水气在表﹐故狀如風水。水性就下﹐故脈沈。治以黃芍桂酒湯者﹐所以和榮固衛﹐托裏建中﹐則黃從汗減﹐水從汗消﹐與治疸之發汗利小便者﹐固不可同日語也。又云﹕黃汗之病﹐兩脛自冷。假令發熱﹐此屬歷節。食已汗出﹐又身常暮盜汗出者﹐此榮气也。若汗出已﹐反發熱者﹐久久其身必甲錯。發熱不止者﹐必生惡瘡。若身重﹐汗出已輒輕者﹐久久必身。卽胸中痛。又從腰以上汗出﹐下無汗﹐腰髖弛痛﹐如有物在皮中狀﹐劇者不能食﹐身疼重﹐煩躁﹐小便不利﹐此爲黃汗﹐桂枝加黃湯主之。此黃汗之變證也。黃汗旣爲陰陽兩虛﹐陽則浮散於表﹐陰則脫根於下。兩脛逆冷者其常也。今不冷而反發熱﹐是熱爲濕郁所成﹐乘陰之虛﹐流注下焦﹐以及於脛。而脛以上之諸節﹐歷徧而痛﹐不言可知。

此黃汗之傳爲歷節者如此。衛者﹐陽气也。勞則陽動﹐陽動則衛气張散。卒逢食穀﹐胃陽驟升。張散之虛陽不能羈穀气之悍﹐故與之俱出而爲汗也。又暮爲陽衰之時﹐勞動衰耗之陽﹐暮則愈衰。衰則不能外固﹐而汗因盜出矣。此黃汗之挾勞气者如此。

凡熱隨汗而解者﹐理之常也。今汗已﹐反更發熱﹐如是久久﹐則津液續亡﹐肌膚枯澀﹐身體又安得不甲錯乎﹖甲錯而熱仍不止﹐不但淺災肌膚﹐亦將禍延肉理。惡瘡之生﹐勢所必然。﹝如流注癰毒之類﹐故云惡。﹞身重者﹐水濕之邪也。汗出輒輕﹐似乎邪解﹐今云久久者﹐必輕而復重﹐重而復輕。亡散衛陽﹐耗竭津液﹐不知其幾。而邪仍不去﹐則必轉爲身﹐而胸中痛矣。《靈樞》本藏篇云﹕衛气和﹐則分肉解利﹐皮膚調柔﹐腠理致密。又云﹕衛气者﹐所以溫分肉﹐充皮膚﹐肥腠理﹐司開闔。《素問》痺論又云﹕衛气循皮膚之中﹐分肉之間﹐燻於肓膜﹐散於胸腹。調經論亦云﹕陽受气於上焦﹐以溫皮膚分肉之間。觀諸篇論﹐則知人身分肉腠理﹐皆衛气之所充實。上焦胸腹﹐皆衛陽之所布輸。今衛气亡散﹐分肉腠理不能致密﹐而反空虛﹐空虛故而動。上焦胸腹不得受其燻布﹐亦隨而爲虛痛也。﹝痛必欲按。﹞榮气旣虛﹐衛復不固。

況腰以上爲陽﹐陽主開﹐故汗出。腰以下爲陰﹐陰主闔﹐榮衛虛而邪復滯著﹐故無汗。惟其無汗﹐邪不松解﹐故如有物在皮中﹐而腰爲之弛痛也。劇則三焦皆無所禦﹐榮衛不能相將。气不將於上﹐則不能食。气不將於中﹐則生煩躁。气不將於下﹐則小便不利。治以桂枝加黃湯者﹐與上條黃芍桂酒湯之義亦同。但此條云食已汗出﹐常暮盜汗﹐汗已反熱﹐汗出輒輕而不解﹐汗上出而下無﹐皆似病在汗處﹐故加姜﹑棗﹑甘艸﹐蓋欲助脾胃以行津液﹐益辛甘以別取正汗耳。諸病黃家﹐但利其小便。假令脈浮﹐宜以汗解之﹐宜桂枝加黃湯主之。﹝治疸利小便﹐固一定之法。然脈浮者郁在表﹐又宜以汗解也。﹞諸黃﹐豬膏發煎主之。黃膽病﹐茵陳五苓散主之。﹝二皆通治之方。﹞黃膽腹滿﹐小便不利而赤﹐自汗出﹐此爲表和裏實﹐當下之﹐宜大黃硝石湯。﹝汗出爲表和﹐腹滿﹑便實爲裏實。裏實者宜下之。﹞黃膽病﹐小便色不變﹐欲自利﹐腹滿而喘﹐不可除熱﹐熱除必噦。噦者﹐小半夏湯主之。﹝小便色不變﹐大便欲自利﹐裏無熱也﹐則喘滿爲虛像。若認爲熱而除之﹐必胃寒作噦矣。﹞諸黃腹痛而嘔者﹐宜柴胡湯。﹝腹痛而嘔﹐半表半里。柴胡湯卽小柴胡湯也。﹞男子黃﹐小便自利﹐當與虛勞小建中湯。﹝黃而小便自利﹐知非濕郁﹐乃男子勞役傷脾所致。脾傷則見土色。﹞病黃膽﹐發熱煩喘﹐胸滿口燥者﹐以病發時﹐火劫其汗﹐兩熱所得。然黃家所得﹐從濕得之。

一身盡發熱而黃﹐肚熱。熱在裏﹐當下之。﹝凡病肚熱者﹐熱在腹﹐不獨疸也。手按則知。﹞脈沈﹐渴欲飲水﹐小便不利者﹐皆發黃。﹝沈爲在裏﹐渴爲裏熱。熱則多飲﹐而小便復不利﹐必郁爲黃。﹞腹滿﹐舌痿黃燥﹐不得睡﹐屬黃家。﹝胃土郁則水液不分布﹐故腹滿﹑舌燥。經云﹕胃不和則睡不安﹐皆黃家之先驅也。﹞

黃膽之病﹐當以十八日爲期。治之十日以上瘥﹐反劇爲難治。﹝土旺於四時各十八日﹐濕土之病期亦應之。十日以上則旺气漸衰﹐邪宜漸退。反劇者則正不勝邪﹐故云難治。﹞疸而渴者﹐其疸難治。疸而不渴者﹐其疸可治。發於陰部﹐其人必嘔。發於陽部﹐其人振寒而發熱也。﹝濕土郁而成疸﹐內關脾胃。發於脾陰則嘔﹐發於胃陽則振寒發熱﹐皆二經是動之病。﹞正文云﹕五疸實熱﹐以疸皆濕與熱郁。

外不得通﹐內不得泄﹐蒸成黃。虛松而有通泄處﹐則不能成黃﹐故曰實熱﹐若是則脈自應洪數。澀微者﹐自應爲虛黃也。渴爲裏熱﹐黃爲表蒸。表裏熱亢﹐陰何以堪﹖又疸旣濕郁﹐汗溺不通﹐可復加之飲乎﹖渴則多飲﹐故最忌也。﹝丹溪云﹕黃膽不必分五。總是濕熱不分。則何以處治﹐是失之太簡。巢氏廣爲九疸﹐亦先之太繁。惟《金匱》論證處方﹐言言中的。學人宗之﹐自無過不及之偏也。﹞

卷十五疸脈證第六十九

附方

金匱茵陳湯治寒熱不食﹐食卽頭眩﹐心胸不安﹐久久發黃﹐名爲谷疸。

茵陳蒿﹝六兩﹞梔子﹝十四枚﹞大黃﹝二兩﹞

上以水一斗﹐先煮茵陳減六升。內二味﹐煮三升。去滓﹐分溫三服。小盒飯利﹐尿如皂角汁狀﹐色正赤。一宿腹減﹐黃從小便去也。

金匱硝石礬石散治女勞疸。身黃額黑﹐日晡發熱惡寒﹐膀胱急﹐小腹滿﹐足下熱﹐因作黑疸。其腹滿如水狀﹐大便必黑﹐時溏﹐此女勞之病﹐非水也。

硝石礬石﹝各燒﹐等分﹞

上爲散﹐以大麥粥汁和服二錢﹐日三。重衣覆取汗﹐隨大小便去。小便黃﹐大便黑﹐是其候也。

金匱梔子大黃湯治酒疸﹐心中懊﹐或熱痛。

山梔子﹝十四枚﹞大黃﹝一兩﹞枳實﹝五枚﹞豆豉﹝一升﹞

上四味﹐以水六升﹐煮二升﹐分溫三服。

金匱黃芍桂酒湯黃﹝五兩﹞白芍藥桂枝﹝各三兩﹞

上以苦酒一升﹐水七升相和﹐煮三升﹐溫服一升。當心煩﹐服至六七日乃解﹐若心煩不止者﹐以苦酒阻故也。

金匱桂枝加黃湯治黃膽脈浮而腹中和者﹐宜汗之。若腹滿﹐欲嘔吐﹐懊而不和者﹐宜吐之﹐不宜此方。

桂枝白芍藥生薑﹝各三兩﹞黃甘艸﹝各二兩﹞大棗﹝十二枚﹞

上以水八升﹐煮三升﹐溫服一升。須臾﹐飲熱稀粥一升餘﹐以助藥力﹐取微汗。

若不汗﹐更服。

金匱豬膏發煎豬膏﹝半斤﹞亂髮﹝如雞子大﹐二枚﹞

上二味和膏中﹐煎發消藥成﹐分再服。病從小便出。

金匱茵陳五苓散茵陳蒿末﹝十分﹞五苓散﹝五分﹞

上二味和﹐先食飲方寸匕。日三服。

金匱大黃硝石湯大黃黃柏硝石﹝各四兩﹐一作滑石﹞梔子﹝十五枚﹞

上以水六升﹐煮二升﹐去滓﹐內硝石﹐更煮取一升。頓服。

金匱小半夏湯半夏﹝一升﹞生薑﹝半斤﹞

上以水七升﹐煮一升半﹐分溫服。

小柴胡湯﹝見第四十三﹞

小建中湯﹝見第二十二﹞

卷十一

水病脈證第七十

脈得諸沈﹐責其有水。浮气與風﹐沈石或裏。

沈數爲陽﹐沈遲爲陰。浮大出厄﹐虛小可驚。

據正文﹐水气有四﹕曰气水﹑曰風水﹑曰石水﹑曰裏水。《金匱要略》多皮水﹑正水﹑黃汗﹐無气水﹑裏水。而气水﹑裏水﹐又各突見一條於後﹐豈以皮水卽气水﹐與風水之脈皆浮者﹐皆爲表水﹐而以正水﹑石水﹑黃汗之脈皆沈者﹐皆爲裏水者乎﹖其脈𨿽諸種不一﹐而沈則在在皆兼﹐卽气水﹑風水之在表而脈應浮者﹐亦必有沈沈欲下之勢。蓋沈下者﹐水之性也﹐以狀言﹔浮則以位言耳。若沈而數﹐乃爲陽水﹐證必兼陽而熱多。沈而遲﹐乃爲陰水﹐證必兼陰而寒多。水脈浮大﹐水气渙散﹐災厄將出之象。水脈虛小﹐則正衰邪存﹐誠可驚也。《金匱要略》曰﹕風水﹐其脈自浮﹐外證骨節疼痛﹐惡風。又云﹕脈浮而洪﹐浮則爲風﹐洪則爲气。風气相搏﹐風彊則爲癮疹﹐身體爲癢。癢爲泄風﹐久爲痂癩。气彊則爲水﹐難以俯仰。風气相擊﹐身體洪腫﹐汗出乃愈。惡風則虛﹐此爲風水。不惡風者﹐小便通利﹐上焦有寒﹐其口多涎﹐此爲黃汗。又云﹕寸口脈沈滑者﹐中有水气﹐面目腫大﹐有熱﹐名曰風水。

視人之目窠上微腫﹐如蠶新臥起狀﹐其頸脈動﹐時時咳﹐按其手足上陷而不起者﹐風水。又云﹕太陽病﹐脈浮而緊﹐法當骨節疼痛。反不疼﹐身體反重而。

其人不渴﹐汗出卽愈﹐此爲風水。惡寒者﹐此爲極虛發汗得之。渴而不惡寒者﹐此爲皮水。分腫而冷﹐狀如周痺﹐胸中窒﹐不能食﹐反聚痛﹐暮躁不得眠﹐此爲黃汗。

痛在骨節﹐咳而喘﹐不渴者﹐此爲脾脹。其狀如厥﹐發汗卽愈。然諸病此者﹐渴而下利﹐小便數者﹐皆不可發汗。又云﹕風水脈浮身重﹐汗出惡風者﹐防己黃湯主之。腹痛加芍藥。又云﹕風水惡風﹐一身悉腫﹐脈浮不渴﹐續自汗出﹐無大熱﹐越婢湯主之。皮水﹐其脈亦浮﹐外證腫﹐按之沒指﹐不惡風﹐其腹如鼓﹐不渴﹐當發其汗。又云﹕皮水爲病﹐四肢腫﹐水气在皮膚中﹐四肢聶聶動者﹐防己茯苓湯主之。又云﹕厥而皮水者﹐蒲灰散主之。正水﹐其脈沈遲﹐外證自喘。石水﹐其脈自沈﹐外證腹滿不喘。﹝黃汗﹐其脈沈遲﹐身發熱﹐胸滿﹐四肢﹑頭面腫久不愈﹐必致癰膿。﹞裏水者﹐一身面目黃腫﹐其脈沈﹐小便不利﹐故令病水。假如小便自利﹐此亡津液﹐故令渴也。越婢加術湯主之﹐甘艸麻黃湯亦主之。又云﹕心水者﹐其身重而少气﹐不得臥﹐煩而躁﹐其人陰腫。﹝宜防己茯苓湯﹑當歸散之類。﹞肝水者﹐其腹大﹐不能自轉側﹐脇下腹痛﹐時時津液微生﹐小便續通。﹝宜分气補心湯﹑當歸散之類。﹞肺水者﹐其身腫﹐小便難﹐時時鴨溏。

﹝宜分气香蘇飲﹐導水茯苓湯之類。﹞脾水者﹐其腹大﹐四肢苦重﹐津液不生﹐但苦少气﹐小便難。

﹝宜胃苓湯﹑調胃白術澤瀉散之類。﹞腎水者﹐其腹大﹐臍腫腰痛﹐不得溺﹐陰下濕﹐如牛鼻上汗﹐其足逆冷﹐面反瘦。﹝宜金匱腎气丸﹑濟生腎气丸之類。﹞又云﹕寸口脈沈而遲。沈則爲水﹐遲則爲寒。寒水相搏﹐趺陽脈伏﹐水谷不化。脾气衰則溏﹐胃气衰則身腫。少陽脈卑﹐少陰脈細。男子則小便不利﹐婦人則經水不通。經爲血﹐血不利則爲水﹐名曰血分。

﹝宜調榮散﹑四制香附丸之類。﹞又云﹕寸口脈遲而澀﹐遲則爲寒﹐澀爲血不足。趺陽脈微而遲﹐微則爲气﹐遲則爲寒。寒气不足﹐則手足逆冷。手足逆冷﹐則榮衛不利。榮衛不利﹐則腹滿脇鳴相逐﹐气轉膀胱﹐榮衛俱勞。陽气不通卽身冷﹐陰气不通卽骨疼。陽前通則惡寒﹐陰气通則痺不仁。陰陽相得﹐其气乃行。大气一轉﹐其气乃散。實則失气﹐虛則遺尿﹐名曰气分。﹝宜防己茯苓湯﹑實脾飲﹑復元丹之類。﹞又云﹕气分﹐心下堅大如盤﹐邊如旋杯﹐水飲所作﹐桂枝去芍藥﹐加麻辛附子湯主之。又云﹕心下堅﹐大如盤﹐邊如旋盤﹐水飲所作﹐枳術湯主之。﹝旋﹐圓也。杯髙於盤﹐盤大於杯。此杯﹑盤之異﹐總皆水飲聚結。﹞

又雲﹕水之爲病﹐其脈沈小﹐屬少陰。浮者爲風﹐無水。虛脹者爲气水﹐發其汗卽已。脈沈者﹐宜麻黃附子湯。浮者﹐宜杏子湯。又云﹕病者苦水﹐面目﹑四肢﹑身體皆腫﹐小便不利。脈之不言水﹐反言胸中痛﹐气上衝咽﹐狀如炙臠﹐當微咳喘。

審如師言﹐其脈何類﹖師曰﹕寸口脈沈而緊﹐沈爲水﹐緊爲寒。沈緊相搏﹐結在關元。始時尙微﹐年盛不覺。陽衰之後﹐榮衛相干。陽損陰盛﹐結寒微動。腎气上衝﹐喉咽塞噎﹐脇下急痛。醫以爲畱飲而大下之。气擊不去﹐其病不除。後重吐之﹐胃家虛煩﹐咽燥欲飲水﹐小便不利﹐水谷不化﹐面目手足浮腫。又與葶藶丸下水。

當時如小瘥﹐食飲過度﹐腫復如前。胸脇苦痛﹐象如奔。其水揚溢﹐則浮咳喘逆﹐當先攻擊沖气令止﹐乃治咳。咳止﹐其喘自瘥。先治新病﹐病當在後。﹝總宜金匱腎气丸。﹞又云﹕趺陽脈當伏﹐今反緊。本自有寒疝。腹中痛﹐醫反下之﹐下之卽胸滿短气。又云﹕趺陽脈當伏﹐今反數。本自有熱消穀﹐小便數﹐今反不利﹐此欲作水。又云﹕寸口脈浮而遲﹐浮脈則熱﹐遲脈則潛。熱潛相搏﹐名曰沈。趺陽脈浮而數﹐浮脈卽熱﹐數脈卽止。熱止相搏﹐名曰伏。沈伏相搏﹐名曰水。沈則絡脈虛﹐伏則小便難。虛難相搏﹐水走皮膚﹐卽爲水矣。又云﹕寸口脈弦而緊﹐弦則衛气不行﹐緊卽惡寒﹐水不沾流﹐走於腸間。又云﹕少陰脈緊而沈﹐緊則爲痛﹐沈則爲水﹐小便卽難。脈得諸沈﹐當責有水﹐身體腫重。水病脈出者死。﹝脈出者﹐脈出腎少陰之部。

水源泛濫而散﹐欲其歸源﹐不可得矣。﹞又云﹕夫水病患﹐目下有臥蠶﹐面目鮮澤﹐脈伏。其人消渴﹐病水腹大﹐小便不利。其脈沈絕者﹐有水﹐可下之。又云﹕病下利後﹐渴﹐飲水﹐小便不利﹐腹滿因腫者何也﹖答曰﹕此法當病水。若小便自利﹐及汗出者﹐自當愈。又云﹕諸有水者﹐腰以下腫﹐當利小便。腰以上腫﹐當發汗﹐乃愈。以上《金匱》論水病之寒熱虛實﹐表裏陰陽﹐臟腑气血。𨿽有多種﹐然約而言之﹐總不外腎﹑脾﹑肺三髒爲之原始也。蓋腎居下焦﹐屬水﹐統攝陰液﹐爲水之宗本。右爲相火﹐火以濟寒﹐故水得以宣揚也。脾居中焦﹐屬土﹐合肌肉﹐爲水之堤防﹐主化谷生津﹐津生不窮﹐故水得以灌漑也。肺居上焦﹐屬金﹐主气﹐爲水之化源﹐行榮衛而出治節﹐故水得以通調也。人或房室勞倦﹐憂思恐懼﹐飲食起居﹐各以類傷其髒而髒气虛。虛則各失其職﹐而水液之常道紊矣。在腎則不能統攝宣揚而停蓄﹐在脾則不能堤防灌漑而濫行﹐在肺則不能生化通調而壅閉。況脾與胃合﹐胃又倚腎爲關。

關門不利則水聚﹐利則必由於气化﹐是肺又爲腎關之所倚也。故《素問﹟水熱穴論》曰﹕其本在腎﹐其末在肺﹐皆聚水也。上仲景治水方法﹐皆以脈證爲本﹐而後量其輕重虛實﹐治之百無一失。世俗淺醫﹐欲求急效﹐動以破气去水爲正治。不知暫寬一二﹐腫滿續至。坐視其死者比比﹐可勝悼哉。後學當不厭其繁﹐而一惟以靈素金匱爲準﹐斯得之矣。

《準繩》云腫病不一﹐或徧身腫﹐或四肢腫﹑面腫﹑腳腫﹑皆謂之水气。然有陽水﹐有陰水。並可先用五皮飲﹐或除濕湯加木瓜﹐腹皮各半錢。如未效﹐繼以四磨飲。

徧身腫﹐煩渴﹐小便赤澀﹐大便多閉﹐此屬陽水。輕宜四磨飲﹐添磨生枳殼﹐兼進保和丸。重則疏鑿飲子利之﹐以通爲度。亦有𨿽煩渴而大便已利者。此不可更利﹐宜用五苓散﹐加木通﹑大腹皮半錢以通小便。徧身腫﹐不煩渴﹐大便自調﹐或溏泄﹐小便𨿽少而不赤澀﹐此屬陰水﹐宜實脾飲。小便多少如常﹐有時赤﹐有時不赤。

至晚則微赤﹐卻無澀滯者﹐亦屬陰也﹐不可遽補。木香流气飲﹐繼進復元丹。若大便不溏﹐气息脹滿﹐宜四磨飲下黑錫丹。四肢腫﹐謂之肢腫﹐宜五皮飲加姜黃﹑木瓜各一錢﹐或四磨飲﹐或用白術三兩﹐咀。每服半兩﹐水一盞半﹐大棗三枚拍破﹐同煎至九分﹐去滓溫服﹐日三無時。名大棗湯。面獨腫﹐蘇子降气湯﹐兼气急者尢宜。或煎熟去滓後﹐更磨沈香一呷。有一身之間﹐惟面與雙腳浮腫﹐早則面甚﹐晚則腳甚。經云﹕面腫爲風﹐腳腫爲水﹐乃風濕所致。須問其大小腸通閉﹐別其陰陽二證﹐前後用藥。惟除濕湯﹐加木瓜﹑腹皮﹑白芷各半錢﹐可通用。或以蘇子降气湯﹑除濕湯各半帖煎之。羅謙甫導滯通經湯﹐治面目﹑手足浮腫。感濕而腫者﹐其身𨿽腫﹐而腰下至腳尢腫。腿脹滿尢甚於身。气或急﹐或不急。大便或溏﹐或不溏。

但宜通利小便爲佳。煎五苓散﹐吞木瓜丸。﹝內犯牽牛﹐亦不可輕服。﹞間進除濕湯﹐加木瓜﹑腹皮各半錢﹐炒萊菔子七分半。因气而腫者﹐其脈沈伏。或腹脹﹐或喘急﹐宜分气香蘇飲。飲食所傷而腫﹐或胸滿﹐或噯气﹐宜消導寬中湯。不服水土而腫者﹐胃苓湯﹐加味五皮湯。有患生瘡﹐用幹瘡藥太早﹐致徧身腫﹐宜消風敗毒散。若大便不通﹐升麻和气散。若大便如常﹐或自利﹐當導其气自小便出﹐宜五皮飲﹐加生料五苓散。腹若腫﹐只在下﹐宜除濕湯﹐和生料五苓散﹐加木瓜﹑澤瀉之類。以上數條﹐爲有餘之證。大病後浮腫﹐此系脾虛﹐宜加味六君子湯。白術三錢﹐人參﹑黃各一錢半﹐白茯苓二錢﹐陳皮﹑半夏曲﹑芍藥﹑木瓜各一錢。炙甘艸﹑大腹皮﹑木香各五分﹐姜﹑棗煎服。小便不利﹐間入五苓散。有脾肺虛弱﹐不能通調水道者﹐宜用補中益气湯補脾﹑肺﹑六味丸補腎。有心火克肺金﹐不能生腎水﹐以致小便不利而成水證者﹐宜人參平肺散。若腎經陰虧﹐虛火爍肺金而小便不生者﹐用六味地黃丸以補腎水﹐用補中益气湯以培脾土。脾﹑肺﹑腎之气交通﹐則水谷自然克化。二經旣虛﹐漸成水脹。又誤用行气分利之藥﹐以致小便不利﹐喘急痰盛﹐已成蠱證。

宜加減金匱腎气丸主之。以上數條﹐爲不足之證。不足者﹐正气不足。有餘者﹐邪气有餘。凡邪之所湊﹐必正气虛也。故以治不足之法治有餘則可﹐以治有餘之法治不足則不可。潔古法﹐如水腫因气爲腫者﹐加橘皮。因濕爲腫者﹐煎防己黃湯﹐調五苓散。因熱爲腫者﹐八正散。如火熱燥肺爲腫者﹐乃絕水之源也﹐當淸肺除燥﹐水自生矣。於梔子豉湯中加黃芩。如熱在下焦﹐陰消使气不得化者﹐當益陰而陽气自化﹐黃柏﹑黃連是也。如水脹之病﹐當開鬼門﹐潔淨府也﹐白茯苓湯主之。白茯苓湯能變水。白茯苓﹑澤瀉各二兩﹐郁李仁五錢。水一碗﹐煎至一半﹐生薑自然汁入藥。常服無時﹐從少至多。服五七日後﹐覺腹下再腫﹐治以白術散。白術﹑澤瀉各半兩爲末﹐煎服三錢。或丸亦可﹐煎茯苓湯下三十丸。以黃芍藥建中湯之類調養之。平復後﹐忌房室﹑豬魚鹽面等物。香茹熬膏﹐丸如桐子大。每服五丸﹐日三。

漸增﹐以小便利爲度。冬瓜不限多少﹐任喫。鯉魚一頭﹐重一斤以上者﹐煮熟﹐取汁和冬瓜﹑蔥白作羹食之。靑頭鴨或白鴨﹐治如食法﹐細切﹐和米並五味煮熟作粥﹐食之。宜空腹時進。

昔人論水病﹐知經義者﹐固惟仲景一人。近世何柏齋﹑張景嶽二論﹐亦庶幾焉。故附錄於下。

柏齋曰﹕造化之機﹐水火而已﹐宜平不宜偏﹐宜交不宜分。水爲濕﹑爲寒﹔火爲燥﹐爲熱。火性炎上﹐水性潤下。故火宜在下﹐水宜在上﹐則易交也。交則爲旣濟﹐不交則爲未濟。不交之極﹐則分離而死矣。消渴證﹐不交而火偏盛也。水气證﹐不交而水偏勝也。制其偏而使之交﹐則治之之法也。小火不能化大水﹐故必先瀉其水﹐後補其火。開鬼門﹐瀉在表在上之水也。潔淨府﹐瀉在裏在下之水也。水勢旣減﹐然後用暖藥以補元气﹐使水火交﹐則用藥之次第也。又云﹕盧氏以水腫隸肝﹑腎﹑胃而不及脾﹐丹溪非之似矣。然實則皆非也。蓋造化生物﹐天地水火而已矣。

主之者天也﹐成之者地也。故曰幹知太始﹐坤作成物。至於天地交合變化之用﹐則水火二气也。天運水火之气於地之中﹐則物生矣。然水火不可偏盛。太旱物不生﹐火偏盛也。太澇物亦不生﹐水偏盛也。水火和平﹐則物生矣﹐此自然之理也。人之臟腑﹐以脾胃爲主。蓋飲食皆入於胃而運以脾﹐猶地之土也。然脾胃能化食與否﹐實由於水火二气﹐非脾胃所能也。火盛﹐則脾胃燥。水盛﹐則脾胃濕。皆不能化物﹐乃生諸病。水腫之證﹐蓋水盛而火不能化也。火衰﹐則不能化水﹐故水之入於脾胃者﹐皆滲入血脈骨肉。血亦化水﹐肉發腫脹﹐皆自然之理也。導去其水﹐使水少減﹔復補其火﹐使二气平和﹐則病去矣。丹溪謂脾失運化﹐由肝木侮脾。乃欲淸心經之火﹐使肺金得令﹐以制肝木。則脾土全運化之職﹐水自順道﹐乃不爲腫。其詞迂而不切﹐故書此辯之。

景嶽曰﹕愚按腫脹一證﹐觀《靈樞》脹論之義﹐則五臟六腑﹐無不有之。再考諸篇﹐如脈要精微論曰﹕胃脈實﹐气有餘則脹。邪气臟腑病形篇曰﹕胃病者﹐腹脹﹐胃脘當心而痛。本神篇曰﹕脾气實﹐則腹脹﹐涇溲不利。陰陽應象大論曰﹕濁气在上﹐則生脹。此皆實脹也。太陰陽明論曰﹕飲食起居失節﹐入五臟﹐則滿閉塞。經別篇曰﹕足太陰之別公孫。虛則鼓脹。皆虛脹也。經脈篇曰﹕胃中寒﹐則脹滿。異法方宜論曰﹕髒寒生滿病。風論曰﹕胃風膈塞不通﹐腹善脹﹐失衣則脹。此皆寒脹也。陰陽別論曰﹕二陰一陽發病﹐善脹心滿。診要經終論曰﹕手少陰終者﹐腹脹閉。足太陰終者﹐腹脹閉。此心脾受傷之脹也。此外如六元正紀﹐至眞要大等論﹐有云太陰所至﹐爲身重腫。及土郁之發﹐太陰之初气﹐太陰之勝復﹐皆濕勝之腫脹也。有曰水運之太過﹐有曰寒勝則浮﹐有曰太陽之司天﹐太陽之勝復﹐皆寒勝之腫脹也。有曰少陰之司天﹐少陰之勝復﹐少陽之司天﹐少陽之勝復﹐有曰熱勝則腫﹐皆火勝之腫脹也。有曰厥陰之司天在泉﹐厥陰之復﹐有曰陽明之復﹐是皆水邪侮土﹐及金气反勝之腫脹也。觀此﹐則不惟五臟六腑﹐卽五運六气﹐亦無不皆有是病。然至眞要大論曰﹕諸濕腫滿﹐皆屬於脾。水熱穴論曰﹕其本在腎﹐其末在肺﹐皆聚水也。又曰﹕腎者胃之關也。關門不利﹐故聚水而從其類也。由此言之﹐則諸經𨿽皆有脹﹐然無不關於脾﹑肺﹑腎三髒。蓋脾屬土﹐主運化。肺屬金﹐主气。

腎屬水﹐主五液。凡五气所化之液﹐悉屬於腎。五液所行之气﹐悉屬於肺。轉輸於二髒之中﹐以制水生金者﹐悉屬於脾。所以腫脹之生﹐無不由此三者。但證有陰陽虛實﹐如諸論之所云者﹐不可不辯。大都陽證多熱﹐熱者多實。陰證多寒﹐寒者多虛。先脹於內而後及於外者多實﹐先腫於表而後甚於裏者多虛。小便黃赤﹐大便祕結者多實﹔小水淸白﹐大便稀溏者多虛。脈滑數有力者多實﹐弦浮微細者多虛。形色紅黃﹐气息粗長者多實﹔容顏憔悴﹐音聲短促者多虛。凡是實證﹐必由六淫有餘傷其外﹐或飲食怒气傷其內﹐故致气道不行﹐三焦壅閉。此則多在气分﹐無處不到﹐故不分部位而多通身浮腫。又或气實於中﹐則爲單腹脹急。然陽邪急速﹐其至必暴﹐每成於旬日﹑數日之間﹐此惟少壯者多有之。但破其結气﹐利其壅滯﹐則病無不愈。

此治實之道也。若是虛證﹐必由五志積勞﹐或酒色過度﹐傷其脾腎﹐日積月累﹐其來有漸。此等病候﹐多染於中年之外。其形證脈气﹐必有虛寒之候﹐顯然可察。非若實証之暴至﹐而邪熱壅結﹑肝气悍逆之有因也。治實者﹐本無所難。最難者﹐在治虛耳。然虛有在气者﹐有在水者。在气者﹐以脾气虛寒﹐不能運化﹐所謂气虛中滿者是也。在水者﹐以脾虛不能制水﹐則寒水反侮脾土﹐泛濫爲邪。其始也﹐必從陰分漸次而升﹐按肉如泥﹐腫有分界﹐所謂水鼓﹑水脹者是也。然水𨿽制於脾﹐而實主於腎。蓋腎本水髒﹐而元陽生气所由出。若腎中陽虛﹐則命門火衰。旣不能自制陰寒﹐又不能溫養脾土。陰陽不得其正﹐則化而爲邪。夫气卽火也﹐精卽水也。

气之與水﹐本爲同類﹐但在於化與不化耳。故陽旺﹐則化而精能爲气﹔陽衰﹐則不化而水卽爲邪。凡火盛水虧則病燥﹐水盛火虧則病濕。故火不能化﹐則陰不從陽﹐而精气皆化爲水。所以水腫之證﹐多屬陽虛﹐故曰寒脹多﹐熱脹少也。然觀丹溪之治腫脹﹐云淸濁相混﹐隧道壅塞而爲熱。熱畱爲濕﹐濕熱相生﹐遂成脹滿。治宜補其脾﹐又須養肺金以制木﹐使脾無賊邪之患。滋腎水以制火﹐使肺得淸化之令。其說重在濕熱﹐而猶以制火爲言﹐夫制火固可保金﹐獨不慮其不生土乎﹖若以此法施於陽實而熱者則可﹔若以治陽虛而气不化者﹐豈不反助陰邪而益其病哉。故予之治﹐此必察其果系實邪﹐則直淸陽明﹐除之極易。凡屬虛勞內損者﹐多從溫補脾腎而愈﹐俱得復元。或臨証之際﹐有虛實未明﹐疑似難決者﹐則寧先以治不足之法﹐探治有餘。若果未投而病反加甚﹐是不宜補也。不妨易轍﹐自無大害。倘藥未及病而病自甚者﹐其輕重眞假﹐仍宜詳察。若誤以治有餘之法治不足﹐而曾經峻攻者﹐眞气復傷﹐𨿽神丹不能療矣。或從淸利﹐暫見平復﹐使不大補脾腎﹐以培根本﹐𨿽愈目前﹐未有不危亡踵至者。此治虛之道也。夫腫脹之病﹐多有標實本虛﹐最爲危候。若辧之不明﹐則禍人非淺。

卷十一水病脈證第七十

附方

仲景防己黃湯﹝見第六十七﹞

仲景越婢湯加術四兩﹐卽越婢加術湯。

麻黃﹝六兩﹞石膏﹝半斤﹞生薑﹝三兩﹞大棗﹝十五枚﹞甘艸﹝二兩﹞

水六升﹐先煮麻黃。去上沫﹐內諸藥﹐煮三升﹐分溫三服。

防己茯苓湯防己黃桂枝﹝各三兩﹞茯苓﹝六兩﹞甘艸﹝二兩﹞水六升﹐煮二升﹐分溫三服。

蒲灰散蒲灰﹝一兩七錢半﹞滑石﹝五錢﹞

上杵爲散﹐飲服方寸匕。日二服。

甘艸麻黃湯甘艸﹝二兩﹞麻黃﹝四兩﹞

水五升﹐先煮麻黃﹐去上沫﹐內甘艸﹐煮三升﹐溫服一升。重覆汗出。不汗再服。愼風寒。

當歸散水腫之疾﹐多由腎气不能攝養心火﹐心火不能滋養脾土。故土不制水﹐水气盈溢﹐气脈閉塞﹐滲透經絡﹐發爲浮腫﹐心腹堅脹﹐喘滿不安。

當歸桂心木香赤茯苓木通檳榔赤芍藥牡丹皮陳皮白術﹝各一錢三分﹞

水二鐘﹐紫蘇五葉﹐木瓜一片﹐煎一鐘﹐不拘時服。

分气補心湯治心气郁﹐發爲四肢浮腫﹐上气喘急。

木通川芎前胡﹝去苗﹞大腹皮﹝泡﹞靑皮白術枳殼﹝麩炒﹞甘艸﹝炙﹐各一錢﹞香附﹝去毛﹑炒﹞白茯苓桔梗﹝各一錢半﹞細辛木香﹝各五分﹞

水二鐘﹐姜三片﹐紅棗二枚﹐煎一鐘﹐食前服。

分气香蘇飲桑白皮﹝炒﹞陳皮茯苓大腹皮香附﹝炒﹐各一錢﹞紫蘇﹝一錢半﹞桔梗枳殼﹝各八分﹞艸果仁﹝七分﹞五味子﹝十五粒﹞

水二鐘﹐姜三片﹐煎八分﹐入鹽少許﹐食前服。

導水茯苓湯治水腫。頭面﹑手足﹑徧身腫如爛瓜﹐手按而陷﹐手起隨髙﹐喘滿倚息﹐不能轉側﹐不能倒臥﹐飲食不下﹐小便祕澀﹐溺出如割﹐或如黑豆汁。諸藥不效﹐用此卽愈。

赤茯苓麥門冬﹝去心﹞澤瀉白術﹝各三兩﹞桑白皮紫蘇檳榔木瓜﹝各一兩﹞大腹皮陳皮砂仁木香﹝各七錢半﹞

上咀。每服半兩。水二盞﹐燈艸二十五根﹐煎八分﹐去滓﹐空心服。如病重者﹐可用藥五兩﹐再加去心門冬二兩﹐燈艸半兩﹐水一斗﹐於砂鍋內熬一大碗﹐再下小銚內﹐煎至一大盞。五更空心服。滓再煎服。連進三服﹐小水自利﹐一日添如一日。

胃苓湯﹝見第十七﹞

元戎調胃白術澤瀉散治痰病化爲水气﹐傳爲水鼓﹐不能食。

白術澤瀉芍藥陳皮茯苓生薑木香檳榔﹝各等分﹞

上爲末﹐水煎服。一法加白術﹐治臍腹上腫如神。心下痞者加枳實﹐下盛者加牽牛。

金匱八味丸﹝見第十六﹞

濟生腎气丸治腎虛脾弱﹐腰重腳腫﹐小便不利﹐或肚腹腫脹﹐或喘急痰盛﹐已成蠱證﹐其效如神。此證多因脾胃虛弱﹐治失其宜。元气復傷而變者﹐非此不救。

熟地黃﹝四兩﹞薯蕷﹝一兩﹞山茱萸﹝一兩﹞澤瀉﹝一兩﹞茯苓﹝三兩﹞牡丹皮﹝一兩﹞肉桂﹝一兩﹞附子﹝炮五錢﹞牛膝﹝一兩﹞車前子﹝一兩﹞

上末﹐煉蜜丸如桐子大。每服七八十丸﹐空心米飲下。

調榮飲治瘀血畱滯化爲水﹐四肢浮腫﹐皮肉赤紋﹐名血分。

蓬術川芎當歸延胡索白芷檳榔陳皮赤芍藥桑白皮﹝炒﹞大腹皮赤茯苓葶藶﹝炒﹞瞿麥﹝各一錢﹞大黃﹝一錢半﹞細辛官桂甘艸﹝炙﹐各五分﹞

作一服。水二鐘﹐姜三片﹐紅棗二枚﹐煎一鐘﹐食前服。

四制香附丸治婦人女子﹐經候不調。

香附﹝浸去皮。一斤分作四分﹐酒浸一分﹐鹽水浸一分﹐童便浸一分﹐醋浸一分﹐各三日﹐焙漧﹞

上爲細末﹐醋糊丸如桐子大。每服七十丸﹐空心食前溫酒下。﹝香附子血中之气藥也。

開郁行气而血自調﹐何病不瘳。婦人宜常服之。﹞

濟生實脾飲治陰水發腫﹐用此先實脾土。

濃朴﹝去皮﹐姜制﹞白術木瓜﹝去瓤﹞大腹子附子﹝炮﹞木香﹝不見火﹞艸果仁白茯苓﹝去皮﹞漧薑﹝炮﹐各一兩﹞甘艸﹝炙﹐半兩﹞

上咀。每服四錢。水一盞﹐姜五片﹐棗一枚﹐煎七分。不拘時溫服。

復元丹﹝見第六十四﹞

桂枝去芍藥加麻黃附子細辛湯桂枝生薑﹝各三兩﹞甘艸﹝一兩﹞大棗﹝十二枚﹞麻黃細辛﹝各二兩﹞附子﹝一枚﹐炮﹞

上以水七升﹐先煮麻黃﹐去上沫﹐內諸藥。煮取二升﹐分溫三服。當汗出﹐如虫行皮中﹐卽愈。

金匱枳術湯枳實﹝七枚﹞白術﹝二兩﹞

上咀﹐以水五升﹐煮取三升﹐分溫三服。腹中軟卽當散也。

麻黃附子湯麻黃﹝三兩﹞甘艸﹝二兩﹞附子﹝一枚炮﹞

水七升﹐先煮麻黃﹐去上沫﹐內二味﹐煮取二升半。溫服八合﹐日三服。

葶藶丸治肺气咳嗽﹐面目浮腫﹐喘促不安﹐小便赤色。

甜葶藶﹝隔紙炒﹞貝母﹝煨黃色﹞木通﹝各一兩﹞杏仁﹝去皮尖﹑雙仁﹐炒﹞防己﹝各二兩﹞

爲末﹐棗肉丸如桐子大。每服五十丸。桑皮煎湯﹐食前下。

和劑五皮散治風濕客於脾經﹐气血凝滯﹐致面目虛浮﹐四肢腫滿﹐心腹膨脹﹐上气喘急。兼治皮水﹑妊娠胎水。

五加皮地骨皮生薑皮大腹皮茯苓皮﹝各等分。一方加白術。磨沈香﹑木香入服﹞

上咀。每服三錢。水一盞﹐煎七分﹐熱服無時。

除濕湯﹝見第二十一﹞

濟生四磨湯治七情感傷﹐上气喘悶不食。

人參檳榔沈香天臺烏藥上四味﹐各濃磨水﹐取七分﹐煎三﹑五沸。放溫﹐空心服。或下養正丹尢佳。

濟生疏鑿飲子治水气﹐浮腫喘急﹐煩躁多渴﹐大小便不利﹐服熱藥不得者。

澤瀉商陸赤小豆﹝炒﹞羌活﹝去蘆﹞大腹皮椒目木通秦艽﹝去蘆﹞茯苓皮檳榔﹝各等分﹞

上咀。每四錢﹐水一盞﹐姜五片﹐煎七分﹐空心服。

五苓散﹝見第十七﹞

和劑木香流气飲治諸气痞塞不通﹐胸膈膨脹﹐面目虛浮﹐四肢腫滿﹐口苦咽漧﹐大小便祕。

半夏﹝湯洗七次﹐焙二兩﹞靑皮﹝去白﹞濃朴﹝姜制﹐去粗皮﹞紫蘇﹝去梗﹞香附子﹝去毛﹐炒﹞甘艸﹝炙﹐各一斤﹞陳皮﹝去白二斤﹞肉桂﹝去粗皮﹐不見火﹞蓬莪術﹝煨﹞丁香皮﹝不見火﹞艸果仁﹝各六兩﹞木通﹝去節﹐八兩﹞藿香葉白芷赤茯苓﹝去皮﹞白術幹木瓜人參﹝去蘆﹞石菖蒲﹝各四兩﹞

上咀。每服四錢。水一盞半﹐姜三片﹐棗二枚﹐煎七分﹐熱服。

和劑黑錫丹治痰气壅塞﹐上盛下虛﹐心火炎盛﹐腎水枯竭﹐一應下虛之證﹐及婦人血海久冷無子﹐赤白帶下。

沈香胡蘆巴﹝酒浸﹐炒﹞附子﹝炮﹞陽起石﹝研細﹐水飛﹐各一兩﹞肉桂﹝半兩﹞

破故紙舶茴香﹝炒﹞肉豆蔻﹝面裹煨﹞木香金鈴子硫黃黑錫﹝去滓秤﹐各二兩﹞

上用黑盞﹐或新鐵銚內﹐如常法結黑錫硫黃砂子。地上出火毒﹐研極細。余藥細末和勻﹐自朝至暮﹐以研至黑光色爲度。酒糊丸如桐子大。陰漧。入布袋內﹐擦令光瑩。每四十丸﹐空心鹽姜湯﹐或棗湯下。女人艾棗湯下。

和劑蘇子降气湯治虛陽上攻﹐气不升降﹐上盛下虛﹐痰涎壅盛﹐胸膈噎塞﹐並久年肺气﹐至效。

紫蘇子﹝炒﹞半夏﹝湯泡﹐各二錢半﹞前胡﹝去蘆﹞甘艸﹝炙﹞濃朴﹝去皮﹐姜制﹐炒﹞

陳皮﹝去白﹐各一錢﹞川當歸﹝去蘆﹐一錢半﹞沈香﹝七分﹞

水二鐘﹐姜三片﹐煎一鐘﹐不拘時服。虛冷人加桂五分﹐黃一錢。

寶鑑導滯通經湯治脾濕有餘﹐及气不宣通﹐面目手足浮腫。

木香白術桑白皮陳皮茯苓﹝各等分﹞

上咀。每五錢﹐水二盞﹐煎一盞﹐去滓﹐溫服。空心食前。《內經》云﹕濕淫所勝﹐平以苦熱﹐以苦燥之﹐以淡泄之。陳皮苦溫﹐理肺气﹐去气滯﹐故以爲主。

桑皮甘寒﹐去肺中水气﹐水腫臚脹利水道﹐故以爲佐。木香苦辛溫﹐除肺中滯气。白術苦甘溫﹐能除濕和中﹐以苦燥之。白茯苓甘平﹐能止渴﹐除濕﹐利小便﹐以淡滲之﹐故以爲使也。

和劑木瓜丸治腎經虛弱下攻﹐腰膝沈重少力﹐腿腳腫癢﹐疰破生瘡﹐腳心癮痛﹐筋脈拘攣。或腰膝緩弱﹐步履艱難﹐舉動喘促﹐面色黧黑﹐大小便祕澀﹐飲食減少﹐無問久新﹐並宜服之。

熟地黃﹝洗﹑焙﹞陳皮﹝去白﹞烏藥﹝各四兩﹞黑牽牛﹝炒﹐三兩﹞石楠藤杏仁﹝去皮尖﹞當歸蓯蓉﹝酒浸﹑焙﹞幹木瓜續斷牛膝﹝酒浸﹐各二兩﹞赤芍藥﹝一兩﹞

上爲細末﹐酒糊爲丸﹐如桐子大。空心木瓜湯吞三五十丸﹐溫酒亦得。

消導寬中湯白術﹝一錢五分﹞枳實﹝麩炒﹞濃朴﹝姜制﹞陳皮半夏山楂肉茯苓神曲﹝炒﹞麥芽﹝炒﹞蘿卜子﹝炒﹐各一錢﹞

水二鐘﹐姜三片﹐煎八分。小便不利加豬苓﹑澤瀉。

加味五皮湯卽五皮散。腳腫加五加皮﹑木瓜﹑防己。不服水土﹐入胃苓湯。

消風敗毒散人參獨活柴胡桔梗枳殼﹝麩炒﹞羌活茯苓川芎前胡甘艸荊芥防風﹝各一錢﹞

水二鐘﹐姜三片﹐煎八分﹐食遠服。

和劑升麻和气散漧薑﹝五分﹞漧葛﹝一兩﹞大黃﹝蒸半兩﹞熟枳殼﹝五分﹞桔梗熟蒼術升麻﹝各一兩﹞芍藥﹝七錢半﹞陳皮甘艸﹝各一兩半﹞當歸熟半夏白芷茯苓﹝各二錢﹞

每服四錢。水一盞﹐姜三片﹐燈心十莖﹐煎七分﹐食前溫服。

補中益气湯﹝見第三十九﹞

六味丸﹝見第十六﹞

東垣人參平肺散治肺受熱而喘。

桑白皮﹝炒二錢﹞知母﹝一錢半﹞甘艸﹝炙﹞茯苓人參地骨皮天門冬﹝去心﹐各一錢﹞靑皮陳皮﹝各六分﹞五味子﹝三十粒﹐捶碎﹞

水二鐘﹐生薑五片﹐煎一鐘﹐食遠溫服。如熱﹐加黃芩﹑薄荷葉各一錢。

八正散﹝見第四十九﹞

梔子豉湯梔子﹝十四枚炒﹞香豉﹝四合﹞

傷寒汗﹑吐﹑下後﹐虛煩不得眠﹐心中懊者﹐此方主之。汗吐下之後﹐正气不足﹐邪气乘虛而結於胸中﹐故煩熱懊。煩熱者﹐煩擾而熱。懊者﹐懊惱悶也。梔子味苦﹐能湧吐熱邪。香豉气腐﹐能克制熱勢﹐所謂苦勝熱﹐腐勝焦也。是方也﹐惟吐無形之虛煩則可。若用之以去實﹐則非梔子所能宣矣。宣實者﹐以瓜蒂散主之。

卷十二

脹滿脈證第七十一

脹滿脈弦﹐土制於木。濕熱數洪﹐陰寒遲弱。

浮爲虛滿﹐緊則中實。浮大可治﹐虛小危極。

脹﹐謂脹於外。滿﹐謂滿於中。排臟腑而廓胸脇﹐急皮膚而露筋脈﹐臍凸腰圓﹐鼓之如鼓﹐胸腹之疾也。間亦有脹及於頭面四肢者﹐與水腫大同小異﹐而此則無水耳。大抵飲食不節﹐起居失宜﹐房室過勞﹐憂思無極﹐久久皆足以耗其守陰﹐衰其陽運﹐致气壅滯畱中﹐而脹滿之疾漸起矣。故實者少﹐虛者多。熱者少﹐寒者多。

成於他臟腑者少﹐成於脾胃者多。蓋虛則气空浮﹐故易鼓而大。寒則气凝滯﹐故易壅而堅。脾胃居中﹐以胸腹爲宮城﹐屬土而化濕﹐性緩气屯﹐故亦易脹易滿。此但言其常耳。至若五臟六腑盛衰之脹﹐五運六气勝負之脹﹐有實者﹐有熱者﹐有成於他臟腑者﹐又不能以此數端盡也。在圓機者自爲審別﹐再宜參看張景嶽水脹一論﹐斯得之矣。《靈樞》諸脹﹐則有本神篇所云﹕腎气實則脹﹔﹝腎主藏。藏已中實﹐而更加以實﹐其爲脹也﹐不言可知。﹞經脈篇所云﹕胃病﹐則大腹水腫﹐﹝胃屬土而主中焦。土病不能制水﹐則水泛濫而腹大矣。﹞又云﹕胃中寒﹐則脹滿﹐寒則气滯而壅塞故。又云﹕足太陰虛﹐則鼓脹﹔﹝脾足太陰主運﹐虛則不運。不運則脹。虛則空﹐故如鼓也。﹞邪气臟腑病形篇所云﹕三焦病者﹐腹气滿﹐小腹尢堅﹐不得小便﹐窘急。溢則水畱﹐卽爲脹﹐候在足太陽之外大絡。﹝三焦主气﹐爲遊行之部。病則气化滯而遊行阻﹐故病如是。在太陽者﹐三焦聯系膀胱耳。﹞熱病篇所云﹕男子如蠱﹐女子如。﹝蠱者﹐蠱毒也﹐脹急如蠱蓄。者阻也﹐阻滯如懷孕。皆形容腹之大。﹞《素問》諸脹﹐則有脈解篇所云﹕太陰所謂病脹者﹐太陰子也。十一月﹐萬物气皆藏於中﹐故曰病脹﹔﹝亦气藏而中實﹐故病如是。﹞大奇論所云﹕肝滿﹑肺滿﹑腎滿皆實﹐卽爲腫。肺之壅﹐喘而兩滿。肝壅﹐兩滿﹐臥則驚﹐不得小便。腎壅﹐下至少腹滿﹐脛有大小﹐髀大跛﹐易偏枯﹔﹝肺主气而呼吸應。兩肝﹐主驚主疏泄而經兩﹐腎經脛與髀﹐而少腹乃其部分。故肺壅實則气喘而兩滿﹐肝壅實滿臥驚而艱小便﹐腎壅實則少腹滿而脛髀大跛偏枯。﹞調經論所云﹕志有餘則腹脹﹔﹝志爲腎所藏。有餘則實﹐實則脹﹐與腎气實則脹之義同。﹞脈要精微論所云﹕胃气實則脹﹔﹝胃脈下膈屬胃絡脾。

其支者起於胃口下﹐循腹裏﹐實則經脈瀧湧﹐故脹。﹞陰陽應象大論所云﹕中滿者﹐瀉之於內﹐﹝中滿實則從內瀉之﹐如攻下之類。若虛滿﹑虛脹﹐瀉之反成其害也﹐不可不審。﹞又云﹕濁气在上﹐則生脹﹔﹝淸陽上升﹐濁陰下降﹐濁不降而陰滯於上﹐脹生焉。﹞生气通天論所云﹕因於气爲腫﹐四維相代﹐陽气乃竭﹔﹝气者榮衛臟腑之气也。流行如常﹐何腫之有。設或不調不順﹐則壅滯而形腫於外。四維乃人之四肢﹐爲諸陽之本﹐更代俱病﹐陽气不從此衰竭乎﹖卽本篇所云失之則外壅肌肉﹑衛气散解之義。﹞太陰陽明論所云﹕飲食不節﹑起居不時者﹐陰受之。

陰受之﹐則入五臟。入五臟﹐則滿閉塞﹔﹝飲食起居爲內傷﹐內傷則陰受之而入髒。故內則病滿閉塞也。﹞平人气象論所云﹕盛而緊曰脹﹔﹝此言脹病之脈也。盛則气實﹐緊則气彊。皆中有餘邪﹐故脹。﹞異法方宜論所云﹕髒寒生滿病﹔﹝此言脹病生於方土也。北土地寒﹐乳酪爲食。外寒斂而內滯膩﹐故滿病生焉。﹞五常政大論所云﹕適寒涼者脹﹔﹝適﹐往也。適往寒涼之處﹐外閉內郁﹐故脹。﹞刺熱篇所云﹕下牙車﹐爲腹滿。﹝此言外部之色應腹中而知脹滿也。牙車卽牙牀轉動之處。牙車之下﹐正應腹中。腹脹者﹐牙車下當見靑白色。靑白爲寒﹐寒則凝滯﹐故脹也。﹞《金匱要略》論諸脹滿有云﹕趺陽脈微弦﹐法當腹滿。不滿者必便難﹐兩疼痛﹐此虛寒從下上也。以溫藥服之。﹝微弦之脈﹐陽不能運﹐腹自當滿。設不滿亦當便難﹑兩痛﹐正不運﹑不通故耳。然見於胃足趺陽之脈﹐則知虛寒自下逆上也。服以溫藥﹐則能通﹑能運而愈矣。

如枳實理中湯之類。﹞又云﹕病者脹滿﹐按之不痛爲虛﹐痛者爲實。可下之。舌黃未下者﹐下之黃自去。﹝正虛於內﹐按以實其虛﹐故不痛。邪實於內﹐按以實其實﹐故痛。﹞又云﹕腹滿時減﹐復如故。

此爲寒﹐當與溫藥。﹝得暖必減﹐如理中湯加丁桂之類。﹞又云﹕病腹滿﹐發熱十日﹐脈浮而數﹐飲食如故﹐濃朴七物湯主之。又云﹕按之心下滿痛者﹐此爲實也﹐當下之﹐﹝下固可下﹐要審其滿痛者爲何物。﹞宜大柴胡湯。又云﹕腹滿不減﹐減不足言﹐當須下之﹐宜大承气湯。以上諸脹諸滿﹐𨿽種種不同﹐然而無一不關於脾胃者。蓋脾胃者﹐土也。居中而漑四髒﹐胸腹乃其城府。胸腹脹滿﹐猶城府崩裂。未有城府崩裂﹐而土能獨全者。有諸中﹐形諸外﹐此必然之理也。脈若見弦﹐知木來侮土﹐更爲不吉。若見數洪﹐必濕熱之郁。若見遲弱﹐乃陰寒所凝。浮則气散﹐外𨿽滿而中必虛。緊則气斂﹐外固堅而中更實。浮而大者﹐元气之振作﹐與病形相宜﹐故云可治。虛而小者﹐知元气之衰微﹐又與病形相反﹐故云危極。外有腸覃﹑石瘕二種﹐女子之病也。寶鑑言之甚詳。以其類乎脹滿﹐故附錄於此。腸覃者﹐寒气客於腸外﹐與衛气相搏﹐气不得榮﹐因有所系癖而內著﹐惡气乃起﹐肉乃生。其始生也﹐大如雞卵﹐稍以益大﹐至其成﹐如懷子之狀。久者離歲﹐按之則堅﹐推之則移﹐月事以時下﹐此其候也。﹝夫腸者﹐大腸也。覃者延也。大腸以傳導爲事﹐乃肺之腑也。肺主衛﹐衛爲气。得熱則泄﹐得冷則凝。今寒客於大腸﹐故衛气不榮﹐有所系止﹐而結瘕在內貼著﹐其延久不已﹐是名腸覃也。气散則淸﹐气聚則濁。結爲瘕聚﹐所以惡气發起﹐肉乃生。小漸益大﹐至期而鼓其腹﹐如懷子之狀也。此气病而血未病﹐故月事不斷應時而下﹐本非妊娠﹐可以此爲辧矣。露丸﹑木香通气散主之。﹞石瘕者﹐生於胞中。寒气客於子門﹐子門閉塞﹐气不得通﹐惡血當瀉不瀉。以畱止﹐日以益大﹐狀如懷子﹐月事不以時下﹐皆生於女子﹐可導而下。﹝夫膀胱爲津液之府﹐气化則能出焉。今寒客於子門﹐則气塞而不通﹐血壅而不流﹐以畱止﹐結硬如石﹐是名石瘕也。

此病先气病而後血病﹐故月事不來﹐則可宣導而下出者也。《難經》云﹕任之爲病﹐其內若結。男子爲七疝﹐女子爲瘕聚﹐此之謂也。非大辛之劑不能已也。可服見丸﹑和血通經湯。﹞諸脹滿病﹐腹脹﹐身熱。或腹大脹﹐四末淸﹐脫形﹐泄甚。或腹脹便血﹐其脈大﹐時絕。或嘔咳﹐腹脹且飧泄﹐其脈絕。或面黑﹐齒長而垢﹐腹脹閉﹐上下不通。或腹脹不得息﹐善噫善嘔。嘔則逆﹐逆則面赤。不逆則上下不通﹐不通則面黑﹐皮毛焦。或手足掌紋不見﹐或臍凸气促等證﹐皆主必死。

卷十二脹滿脈證第七十一

附方

枳實理中湯﹝見第十七﹞

金匱濃朴七物湯濃朴﹝半斤﹞甘艸大黃﹝各三兩﹞大棗﹝十枚﹞枳實﹝五枚銼﹞桂枝﹝三兩﹞生薑﹝五兩﹞

水一斗﹐煮四升﹐溫服八合。日三服。嘔者﹐加半夏五合。下利﹐去大黃。寒多者﹐加生薑至半斤。

仲景大柴胡湯柴胡半夏﹝各半斤﹞黃芩﹝三兩﹞芍藥﹝三兩﹞生薑﹝五兩﹞枳實﹝四枚炙﹞大棗﹝十二枚﹞

上七味﹐以水一斗二升﹐煮六升﹐去滓再煎﹐溫服一升。日三服。一方用大黃二兩。

寶鑑露丸治寒傷於內﹐气凝不流﹐結於腸外﹐久爲瘕﹐時作疼痛﹐腰不可伸。

京三稜蓬莪術﹝二味各一兩﹐並酒浸。入巴豆三十粒﹐切碎同炒深黃色﹐去巴豆不用﹞漧漆﹝洗去腥﹐炒煙盡﹞川烏﹝炮﹐各半兩﹞砂﹝四錢﹐另研﹞輕粉﹝一錢﹐另研﹞茴香﹝鹽炒﹞靑皮﹝去白﹞

雄黃﹝另研﹞穿山甲﹝炒﹐各三錢﹞麝香﹝五分﹐另研﹞

上爲細末﹐研勻﹐生薑汁煮麵糊和丸﹐如梧子大。每服二十丸至三十丸﹐空心生薑湯下﹐溫酒亦得。

寶鑑木香通气散治寒气結瘕﹐腹大堅滿﹐痛不可忍。

木香戎鹽﹝炒﹞京三稜﹝炮﹐各半兩﹞濃朴﹝一兩姜制﹞枳實﹝麩炒﹞甘艸﹝炙﹐各三錢﹞漧薑﹝炮﹞蓬莪術﹝炮﹐各二錢﹞

上爲末。每服三錢﹐食前淡生薑湯調下。

寶鑑見丸治寒气客於下焦﹐血气閉塞而成瘕聚﹐堅大久不消者。

附子﹝炮﹑去皮臍﹐四錢﹞鬼箭羽紫石英﹝各三錢﹞澤瀉肉桂玄胡索木香﹝各二錢﹞檳榔﹝二錢半﹞血竭﹝一錢半﹐另研﹞水蛭﹝一錢﹐炒煙盡﹞京三稜﹝五錢銼﹞桃仁﹝三十粒﹐湯浸去皮尖﹐麩炒研﹞大黃﹝二錢銼﹐用酒同三稜浸一宿焙﹞

上十三味﹐除血竭﹑桃仁外﹐同爲末﹐入另研二味和勻﹐用元浸藥酒打糊﹐丸如桐子大。每服三十丸﹐食前淡醋湯下﹐溫酒亦得。

寶鑑和血通經湯治婦人室女受寒﹐月事不來﹐惡血積結﹐堅硬如石。

當歸京三稜﹝炮﹐各五錢﹞廣術﹝炮﹞木香熟地黃肉桂﹝各三錢﹞紅花貫眾蘇木﹝各二錢﹞血竭﹝一錢另研﹞

上十味﹐除血竭外﹐同爲細末﹐和勻﹐每服三錢﹐熱酒一盞調下。食前﹐忌生冷﹐及當風大小便。

卷十二

積聚脈證第七十二

五臟爲積﹐六腑爲聚。實彊者生﹐沈細者死。

《難經》五十五難曰﹕積者﹐陰气也。聚者﹐陽气也。陰沈而伏﹐陽浮而動。又曰﹕積者﹐五臟所生。聚者﹐六腑所成。越人以陰陽分臟腑。旣分臟腑﹐自有五六之名。但歷考《靈》《素》積聚瘕之類﹐亦不全以臟腑分也。如《靈樞﹟百病始生篇》云﹕積之初成﹐必先身形自虛﹐而後外邪中傷﹐始於皮膚﹑腠理﹑毛髮﹐次絡脈﹐次經脈﹐次輸﹐次伏衝﹐次腸胃﹐次腸胃之外﹐募原之間。此言邪气自淺入深之常道也。然亦有不必傳至極處。邪之所在﹐無論淺深﹐若有積畱﹐卽積於彼。故本篇岐伯又曰﹕或著孫脈﹐或著絡脈﹐或著經脈﹐或著於膂筋﹐或著於腸胃之募原﹐上連於緩筋。邪气淫﹐不可勝論。後復詳言畱著成積之病狀﹐曰﹕其著孫絡之脈而成積者﹐其積往來上下。臂手孫絡之居也。浮而緩﹐不能句積而止之。故往來移行腸胃之間。水湊滲注灌﹐濯濯有音。有寒則脹滿﹐雷引﹐故時切痛。其著於陽明之經﹐則挾臍而居。飽食則益大﹐饑則益小。其著於緩筋也﹐似陽明之積﹐飲食則痛﹐饑則安。其著於腸胃之募原也﹐痛而外連於緩筋。飽食則安﹐饑則痛。其著於伏衝之脈者﹐揣之應手而動。發手﹐則熱气下於兩股﹐如湯沃之狀。其著於膂筋在腸後者﹐饑則積見﹐飽則積不見﹐按之不得。其著於輸之脈者﹐閉塞不通﹐津液不下﹐孔竅幹壅。此邪气之從外入內﹐從上下也。又云﹕積之始生﹐得寒乃生﹐厥乃成積也。又云﹕厥气生足﹐生脛寒。脛寒﹐則血脈凝澀。血脈凝澀﹐則寒气上入於腸胃。入於腸胃﹐則脹。脹則腸外之汁沫迫聚不得散﹐日以成積。又云﹕卒然多食飲﹐則腸滿。起居不節﹐用力過度﹐則絡脈傷。陽絡傷則血外溢﹐血外溢則衄血。陰絡傷則血內溢﹐血內溢則後血。腸胃之絡傷﹐則血溢於腸外。腸外有寒汁沫﹐與血相搏﹐則並合凝聚不得散﹐而積成矣。又云﹕卒然外中於寒﹐若內傷於憂怒﹐則气上逆。气上逆﹐則六輸不通﹐溫气不行﹐凝血蘊裏而不散﹐津液澀滲﹐著而不去﹐而積皆成矣。最後黃帝始曰﹕其生於陰者柰何﹖岐伯曰﹕憂思傷心﹔重寒傷肺﹔忿怒傷肝﹔醉以入房﹐汗出當風﹐傷脾﹔用力過度﹐若入房汗出浴﹐則傷腎。此五臟之五傷也。𨿽不詳言成積之狀﹐謂之五臟所生可也。謂之卽成肥气﹑伏梁﹑痞气﹑息賁﹑賁豚﹐五積之因亦可也。據本篇全文﹐及《素問﹟脈要精微論》云﹕推而外之﹐內而不外﹐有心腹積也。又五臟生成論云﹕赤﹐脈之至也﹐喘而堅。

診曰有積气在中﹐時害於食﹐名曰心痺。﹝赤乃其色。色赤而脈喘堅﹐則知病爲心痺。下文仿此。﹞白﹐脈之至也﹐喘而浮﹐上虛下實﹐驚﹐有積气在胸中﹐喘而虛﹐名曰肺痺。靑﹐脈之至也﹐長而左右彈﹐有積气在心下支﹐名曰肝痺。得之寒濕﹐與疝同法。黃﹐脈之至也﹐大而虛﹐有積气在腹中﹐有厥气﹐名曰厥疝。黑﹐脈之至也﹐上堅而大﹐有積气在少腹與陰﹐名曰腎痺。又平人气象論云﹕寸口脈沈而橫﹐曰脇下有積﹐腹中有橫積痛。又云﹕盛喘數絕者﹐則病在中。結而橫﹐有積矣。又大奇論云﹕腎脈小急﹐心脈小急﹐不鼓﹐皆爲瘕。又云﹕三陽急﹐爲瘕。又《靈樞》邪气臟腑病形篇云﹕心脈微緩﹐爲伏梁﹐在心下。肝脈微急﹐爲肥气﹐在脇下﹐若覆杯。腎脈微急﹐爲沈厥奔豚。又衛气篇云﹕積痛可移者﹐易已也。積不痛﹐難已也。又《難經》十八難云﹕診在右脇有積气﹐得肺脈結脈。結甚則積甚﹐結微則積微。診不得肺脈而右脇有積者何也﹖然肺脈𨿽不見﹐右手脈當沈伏。又《脈經》云﹕脈遲而澀﹐中寒有結。又云﹕弦急疝瘕﹐小腹痛﹐又爲癖病。又云﹕弦小者寒癖。由是觀之﹐則脈之小也﹑微也﹑小急也﹑弦急也﹑沈也﹑沈伏也﹑遲也﹑澀也﹑實也﹑數絕也﹑沈橫也﹑結伏也﹑長而左右彈也﹐是皆陰寒斂實之脈。則知積之成也﹐亦多屬陰寒陰寒則不能溫散﹐而易於凝著。始則毫釐之畱﹐日以增益﹐如堆然。久久則小者大﹐軟者堅﹐虛者實﹐無形者有形。越人言其始發也﹐有常處﹐其痛不離其部﹐上下有所終始﹐左右有所窮處。又云﹕積者﹐陰气也。又云﹕陰沈而伏﹐皆中的之語。

聚則不然。越人謂聚者﹐陽气也﹐六腑所成。又云﹕陽浮而動﹐病發無根﹐痛無常處。夫無根無常﹐則气不畱止。偶與气血相搏﹐則邪正相干。气聚而痛﹐气散則解﹐非若積之畱止不移不散也。如腸腹攻衝﹐疝瘕熱﹐胸腹脹滿﹐切痛雷鳴等證﹐皆聚之類也。古人論積聚﹐分臟腑者﹐亦不過以沈伏畱止不移者屬陰﹐陰則爲髒﹐浮動聚散不常者屬陽﹐陽則爲腑耳。治之者﹐當於畱止聚散上相機﹐不當於臟腑二字上作工夫也。其脈實彊者﹐陽脈也。一以徵邪正之相搏﹐一以徵元本之壯實。從腑從陽﹐故曰生。其脈沈細者﹐陰脈也。一以徵邪气之深入﹐一以徵元本之衰微。從髒從陰﹐故曰死。以上積聚二證﹐楫引靈素難經金匱諸書﹐其病因病狀﹐可謂詳且悉矣。但言證處﹐不斬然﹐亦不全屬一證。故𨿽有成方﹐不能插入。今歷觀積聚之由﹐似宜溫行﹐不宜寒斂﹐似宜運動樞機﹐不宜專尙攻克。是選名方十九首﹐以便擇用焉。

卷十二積聚脈證第七十二

附方

濟生大七气丸治積聚瘕﹐隨气上下﹐心腹痛﹐上气窒塞﹐小腹脹滿﹐大小便不利。

京三稜蓬莪術靑皮陳皮﹝各去白﹞藿香葉桔梗﹝去蘆﹞肉桂﹝不見火﹞益智仁﹝各一兩半﹞甘艸﹝炙﹐七錢半﹞香附﹝炒去毛﹐一兩半﹞

上咀。每服五錢﹐水二盞﹐煎一盞﹐食前溫服。

東垣肥气丸治肝之積﹐在左脇下﹐如覆杯﹐有頭足﹐久不愈﹐令人咳逆瘧﹐連年不已。其脈弦而細。

柴胡﹝二兩﹞黃連﹝七錢﹞濃朴﹝半兩﹞甘艸﹝炙﹐三錢﹞椒﹝炒去汗﹑去目及閉口者﹐四錢﹞廣術﹝炮﹞昆布人參﹝各二錢半﹞皂角﹝去皮弦子煨﹞白茯苓﹝去皮共一錢半﹞川烏﹝炮去皮臍﹐一錢二分﹞漧薑巴豆霜﹝各五分﹞

上除茯苓﹑皂角﹑巴豆外﹐爲極細末。再另研茯苓﹑皂角爲細末﹐和勻﹐方旋旋入巴豆霜和勻﹐煉蜜丸如桐子大。初服二丸﹐一日加一丸﹐二日加二丸﹐漸加至大便微溏。再從兩丸加服起﹐周而復始。積減大半﹐勿服。

東垣息賁丸治肺之積﹐在右脇下﹐覆大如杯。久不已﹐令人灑淅寒熱﹐喘嗽發肺癰﹐其脈浮而毛。

濃朴﹝姜制﹐八錢﹞黃連﹝炒﹐一兩三錢﹞人參﹝去蘆﹞漧薑﹝泡﹞白茯苓﹝去皮﹑另末﹞

川椒﹝炒去汗﹞紫菀﹝去毛﹐各一錢半﹞桂枝﹝去粗皮﹞桔梗京三稜﹝炮﹞天門冬﹝去心皮﹞

陳皮川烏﹝炮去皮臍﹞白豆蔻﹝各一錢﹞靑皮﹝五分﹞巴豆霜﹝四分﹞

上除茯苓﹑巴豆霜旋入外﹐余藥共爲細末﹐煉蜜丸如桐子大。每服二丸﹐一日加一丸﹐二日加二丸﹐加至大便微溏﹐再從二丸加服起。煎淡姜湯食遠送下。周而復始﹐積減大半﹐勿服。秋﹑冬加濃朴五錢﹐通前一兩三錢。黃連減七錢﹐用六錢。

金匱鱉甲煎丸治瘧母。

鱉甲﹝炙﹐三兩﹞烏扇﹝燒﹞黃芩鼠婦﹝熬﹞大黃桂枝石韋﹝去毛﹞濃朴紫葳阿膠﹝各七錢半﹞漧薑人參瞿麥桃仁﹝各五錢﹞柴胡蜣﹝熬﹐各一兩五錢﹞芍藥牡丹皮虫﹝炒﹐各一兩二錢半﹞蜂窠﹝炙﹐各一兩﹞葶藶﹝炒﹞半夏﹝各二錢半﹞赤硝﹝三兩﹞

上二十三味爲末﹐取竈下灰一斗﹐淸酒一斛二升浸灰。候酒盡一半﹐著鱉甲於中﹐煮令泛爛如膠漆﹐絞取汁﹐內諸藥煎爲丸﹐如桐子大。空心服七丸﹐日三服﹝千金方用鱉甲十二片﹐又以海藻三分﹐大戟一分﹐虫五分。無鼠婦﹑赤硝二味﹐以鱉甲煎和諸藥和丸。﹞

東垣伏梁丸治心之積﹐起臍上﹐大如臂﹐上至心下﹐久不愈﹐令人煩心。其脈沈而芤。

黃連﹝去須﹐一兩半﹞人參﹝去蘆﹞濃朴﹝去粗皮﹐姜制各半兩﹞黃芩﹝三錢﹞肉桂茯神﹝去皮﹞丹參﹝炒﹐各一錢﹞川烏﹝炮﹑去皮臍﹞漧薑﹝炮﹞紅豆菖蒲巴豆霜﹝各五分﹞

上除巴豆霜外﹐爲末﹐另研巴霜﹐旋入和勻﹐煉丸如桐子大。初服二丸﹐一日加一丸﹐二日加二丸﹐漸加至大便微溏﹐再從二丸加服。淡黃連湯下﹐食遠﹐周而復始。積減大半﹐勿服。秋﹑冬加濃朴半兩﹐通前共一兩。減黃連半兩﹐只用一兩。黃芩全不用。

半夏湯治肺積息賁咳嗽。

半夏﹝湯泡去滑﹐焙漧﹞細辛﹝去苗葉﹞桑白皮﹝炙﹞前胡﹝去蘆﹐各一兩半﹞桔梗﹝炒﹞

貝母﹝去心﹞柴胡﹝去苗﹞訶黎勒﹝煨去核﹞炙甘艸人參﹝去蘆﹞白術﹝各一兩﹞

上咀﹐每服三錢﹐水一盞﹐生薑三片﹐棗三枚﹐擘破﹐同煎至七分﹐去滓溫服。食後臨臥各一服。

東垣痞气丸治脾之積﹐在胃脘﹐腹大如盤﹐久不愈﹐令人四肢不收﹐發黃膽﹐飲食不爲肌膚。其脈浮大而長。

濃朴﹝制﹑半兩﹞黃連﹝去須﹐八錢﹞吳茱萸﹝泡﹐三錢﹞黃芩白術﹝各二錢﹞茵陳﹝酒制﹑炒﹞縮砂仁漧薑﹝炮﹐各一錢半﹞白茯苓﹝另爲末﹞人參澤瀉﹝各一錢﹞川烏﹝炮﹑去皮臍﹞川椒﹝各五分﹞巴豆霜﹝另研﹞桂﹝各四分﹞

上除茯苓﹑巴豆霜﹐另研爲末旋入外﹐余藥同爲細末﹐煉蜜丸桐子大。初服二丸﹐一日加一丸﹐二日加二丸﹐漸加至大便微溏﹐再從二丸加服。淡甘艸湯下食遠﹐周而復始。積減大半﹐勿服。

東垣奔豚丸治腎之積﹐發於小腹﹐上至心下﹐若豚狀﹐或上或下無時。久不已﹐令人喘逆﹐骨痿少气﹐及治男子內結七疝﹐女子瘕聚帶下。其脈沈而滑。

濃朴﹝姜制﹐七錢﹞黃連﹝炒﹐五錢﹞苦楝子﹝酒煮五錢﹞白茯苓﹝另末﹞澤瀉菖蒲﹝各二錢﹞玄胡索﹝一錢半﹞附子﹝去皮臍﹞全蠍獨活﹝各一錢﹞川烏頭﹝炮﹞丁香﹝各五分﹞

巴豆霜﹝四分﹞肉桂﹝二分﹞

上除巴豆霜﹑茯苓﹐另爲末旋入外﹐余藥爲細末﹐煉蜜丸如梧子大。初服二丸。

一日加一丸﹐二日加二丸﹐漸加至大便微溏﹐再從二丸加服。淡鹽湯下食遠。積減大半﹐勿服。秋冬加濃朴二兩﹐通前一兩二錢。如積勢堅大﹐先服前藥不減﹐於一料中﹐加存性牡蠣三錢。疝﹑帶下勿加。如積滿腹﹐或半腹﹐先治其所起是何積。當先服本髒積藥﹐諸疾自愈﹐是治其本也。余積皆然。如服藥人覺熱﹐加黃連。气短加濃朴。悶亂加桂。

三因奔豚湯甘李根皮﹝焙﹞漧葛川芎當歸白芍藥黃芩甘艸﹝炙﹐各一錢半﹞半夏﹝湯泡七次﹐二錢﹞

上作一服。水二鐘﹐姜五片﹐煎至一鐘﹐食前服。

萬病紫菀丸﹝見第三十二﹞

太無神功助化散專治男子婦人腹中痞塊﹐不拘气血食積所成。此方之妙﹐不可盡述。

地蓄瞿麥穗大麥﹝各五錢﹞神曲﹝二錢半﹞沈香木香﹝各一錢半﹞甘艸﹝五錢﹞大黃﹝二兩﹞

上爲細末淨﹐根據分兩和勻。男以燈心﹑淡竹葉二味等分煎﹐及無灰酒同調服﹐湯多於酒。婦人用紅花﹑燈心﹑當歸等分煎湯﹐及無灰酒同調服﹐酒多於湯。忌油膩動气之物﹐及房事一月。藥須於黃昏服。大﹑小便見惡物爲度。

寶鑑醋煮三稜丸治一切積聚﹐不拘遠年近日﹐治之神效。

京三稜﹝四兩醋煮軟﹐竹刀切片﹐曬漧﹞川芎﹝二兩﹐醋煮微軟﹐切片﹞大黃﹝半兩﹐醋浸﹐濕紙裹煨過切﹞

上爲末﹐醋糊丸如桐子大。每服三十丸﹐溫水下無時。病甚者﹐一月效。小者半月效。

寶鑑聖散子治遠年積塊﹐及婦人幹血气。

砂大黃﹝各八錢﹞麥﹝六兩﹐炒取淨面﹞漧漆﹝炒煙盡﹐二兩﹞蓄茴香﹝炒﹞

檳榔﹝各一兩﹞

婦人幹血气﹐加穿山甲二兩炮。

上爲細末﹐每服五錢﹐臨臥溫酒調下。仰臥﹐此藥只在心頭。至天明大便如爛魚腸﹐小便赤爲驗。藥並無毒﹐有神效。小兒用一錢﹐十五以上三錢。空心服之﹐更效。﹝此按古方校定。今綱目刻本砂六兩﹐大黃八兩﹐豈不誤人。﹞

三聖散消積塊﹐進飲食。

橘紅﹝一斤﹐淨﹞甘艸﹝四兩﹞鹽﹝半兩﹞

用水三﹑四碗﹐從早煮至夜﹐以爛爲度。水漧則添水。曬榦爲末﹐淡姜湯調下。有塊者加姜黃半兩﹐同前藥煮。气滯加香附二兩﹐同前藥煮。气虛者﹐加沈香半兩﹐另入。噤口痢﹐加蓮肉二兩﹐去心另入。

控涎丹﹝見第二十二﹞

云岐牡丹散治婦人久虛羸瘦﹐血塊走注﹐心腹疼痛。

牡丹皮桂心當歸玄胡索﹝各一兩﹞莪術牛膝赤芍藥﹝各三兩﹞京三稜﹝一兩半﹞

上爲粗末﹐每服三錢﹐水﹑酒各半鐘﹐煎服。

三因化气丸﹝見第三十二﹞

保和丸﹝見第三十七﹞

沈香化气丸專攻赤﹑白﹑靑﹑黃等色痢疾﹐諸般腹痛﹐飲食傷積﹐酒積﹐痰積﹐血積﹑跌撲損傷﹐五積六聚﹐胸膈气逆痞塞﹐胃中積熱﹐中滿腹脹﹐瘧痞茶癖﹐及中諸毒惡气﹐傷寒大便不通﹐下後遺積未盡﹐感時疫气﹐瘴气﹐並諸惡腫瘡瘍腫毒﹐及食諸般牛畜等物中毒。不問婦人小兒﹐並皆治之。

大黃﹝綿紋者﹞黃芩﹝條實者﹐各一兩﹞人參﹝官揀去蘆﹞白術﹝去蘆﹐肥者各三錢﹞沈香﹝上好角沈水者四錢﹐另爲末﹞

上將前四味銼碎﹐用雷竹瀝七浸七曝。候幹﹐爲極細末﹐和沈香末再研勻﹐用竹瀝入薑汁少許爲丸。如綠豆大﹐朱砂爲衣﹐曬漧﹐不見火。每服一錢﹐淡姜湯送下。小兒六分。

卷十二

中惡脈證第七十三

中惡腹脹﹐緊細者生。脈若浮大﹐邪气已深。

不善之謂惡。暗襲潛侵﹐忽然倒僕﹐昏不知人﹐或手足厥寒﹐或肌膚粟起﹐或語言錯妄﹐或唇齒噤關﹐或肢體不仁﹐或面目靑黑﹐卽客忤卒厥﹐鬼擊飛尸之類。

涉水登山﹐穿冢入廟﹐夜行露臥﹐弔死問喪者﹐多得之。然非正气之大虛﹐邪亦不能一時中傷如此也。初宜灌以蘇合丸。候竅開气轉﹐再以調气平胃散與服。若服後吐下者﹐如六君子湯﹑香砂四君子湯﹐皆中的之藥﹐視與證相宜者﹐投之自無不效也。人之正气﹐自內達表﹐自胸腹而達四肢者﹐其常也。卒中外邪﹐則正气不能達外﹐而反退縮於中。退縮於中﹐則气機斂實﹐而緊細之脈象見矣。腹安得不脹﹖藥力一助﹐正气必張﹐邪气必散﹐緊者仍舒﹐細者仍充﹐而本來之面目可還也。故知其生。若脈浮大﹐則正先散越。散越於外﹐則裏更虛。裏更虛﹐則邪必深入﹐而欲爲之治﹐不亦難乎﹖

卷十二中惡脈證第七十三

附方

蘇合香丸﹝見第十八﹞

調气平胃散木香烏藥白豆蔻檀香砂仁﹝各一錢﹞藿香﹝一錢二分﹞蒼術﹝一錢半﹞濃朴﹝薑汁炒﹞陳皮﹝各一錢﹞甘艸﹝五分﹞

水二鐘﹐姜三片﹐煎八分﹐食前服。

六君子湯﹝見第十六﹞

香砂四君子湯﹝卽四君子加砂仁﹑木香﹐見第十六﹞

千金返魂湯﹝見第三十五﹞

玉樞丹﹝卽紫金錠。見第六十三﹞

華佗救中惡方治一應忤惡鬼气。

犀角末﹝五錢﹞辰砂﹝水飛過﹞麝香﹝研﹐各二錢五分﹞

每服二錢﹐井水調下。如一時不能得此藥﹐用雄黃末一錢﹐煎桃枝葉湯調灌之。

又無雄黃﹐可用著身上多時遭汗衣﹐或貼肉襯衣。男用女﹐女用男。燒存性﹐服二錢﹐百沸湯調下。

又方韭菜搗汁滴鼻中。冬月用韭根。

又方百會穴﹐人中穴﹐足大拇指離甲一韭葉許﹐名鬼眼穴﹐及丹田﹑气海諸穴﹐灸七壯﹐愈多愈妙。一二處醒﹐卽止﹐不必俱灸也。以炭火烹米醋燻鼻亦妙。諸急證﹐宜先以牙皂末搐鼻取嚏。牙關緊者﹐以烏梅肉擦之自開。皆通關之法﹐後可進藥。

砒毒早禾桿燒灰﹐新汲水淋汁﹐絹濾過。冷服一碗﹐得下利卽安。新汲水調白扁豆末亦好。華佗用黑鉛磨濃水灌之。

附子﹑天雄﹑川烏﹑斑蝥毒煮大小黑豆汁飲。

河豚毒倉卒無藥﹐用淸油多灌之﹐得吐愈。

巴豆毒煮黃連汁飲。

諸藥毒甘艸﹑黑豆﹑淡竹葉等分﹐水一碗煎服。

刺毛虫毒疼痛不已﹐蚯蚓泥幹搽。又治胡蜂叮。

郁肉漏脯毒﹝郁肉﹐密器蓋隔宿者。漏脯﹐茅屋漏下沾著者﹞燒犬屎﹐酒服方寸匕。生韭汁亦好。

馬肉毒香豉二兩﹐杏仁三兩﹐蒸一飯時﹐杵之。酒煎服。蘆根煮汁飲﹐亦良。

牛肉毒甘艸煮汁飲之﹐卽解。

犬肉毒心下堅﹐腹脹口漧﹐發熱妄語﹐或洞下。杏仁一升﹐不去皮﹐熟研﹐以沸湯三升和取汁。

分三服。利下肉片良。

中箭死鳥獸肉毒大豆煮汁及鹽汁﹐服之解。

諸魚毒橘皮煎濃汁飲之解。蘆根煮汁亦食。

蟹毒紫蘇煮汁飲之。蘇子亦好。

諸果毒豬骨燒過爲末﹐水服方寸匕﹐解。

諸菌毒悶亂欲死﹐人糞汁飲一升。飲土漿一﹑二升亦良。大豆濃煮汁飲之﹐或服吐利藥﹐俱可解。亦治楓樹菌毒﹐令人哭不止。﹝哭﹐一作笑。﹞

野芋毒卽前方。

閉口椒毒戟入咽喉﹐气欲絕﹐或吐白沫﹐身冷﹐用肉桂煎汁飲之。或多飲冷水﹐或食蒜﹐或飲地漿﹐俱良。

水莨菪葉毒人每誤認作菜食﹐令人狂亂吐血。甘艸煮汁飲之﹐卽解。

芹菜毒手背腹滿痛﹐名蛟龍病。以芹上帶蛟蜃精耳﹐用硬糖二﹑三升煮服之﹐當吐如蜥蜴者。

貪食成病方食多不消﹐心腹堅滿痛。用鹽一升﹐水三升﹐煮鹽消化。分三服﹐當吐出食。

諸食物毒煮甘艸薺汁飲之﹐通能解。

卷十三

癰疽脈證第七十四

癰疽浮數﹐惡寒發熱。若有痛處﹐癰疽所發。

脈數發熱﹐而痛者陽。不數不熱﹐不疼陰瘡。

未潰癰疽﹐不怕洪大。已潰癰疽﹐洪大可怕。

癰者﹐壅也。疽者﹐阻也。榮衛气血﹐壅塞阻滯﹐郁熱成膿之所致﹐有陰陽臟腑之分。癰大而淺﹐疽小而深。大則气鼓發。鼓發﹐則向表而淺。小則气收斂。收斂﹐則近裏而深。淺則從腑從陽﹐故易消易潰。深則從髒從陰﹐故難消難潰。易潰者﹐則毒從外泄。難潰者﹐則毒常內陷。此吉凶輕重之所由分也。方書謂其源有五﹐一曰天行時气﹐二曰七情內郁﹐三曰體虛外感﹐四曰身熱搏於風冷﹐五曰食炙﹑飲法酒﹑服丹石等熱毒。𨿽分爲五﹐然總不外三因也。三因者﹐一外因﹐如《素問》運气等篇之太陽﹑少陰﹑陽明﹑太陰﹑少陽﹑厥陰之客气﹐以及所至所復﹐寒燥濕邪﹐並熱淫所勝﹐歲火太過之發爲疹瘡瘍﹐癰疽瘡腫。又據脈要精微論﹐帝曰﹕諸癰腫筋攣骨痛﹐此皆安生﹖岐伯曰﹕此寒气之腫﹐八風之變也。又生气通天論曰﹕勞汗當風﹐寒薄爲。郁乃痤。﹝薄之淺則爲﹐郁之久則爲痤。﹞又曰﹕陽气者﹐開闔不得﹐寒气從之﹐乃生大。榮气不從﹐逆於肉理﹐乃生癰腫。﹝腠理之開闔﹐皆衛气主之。衛气失常﹐則開闔亦不得如常矣。邪因乘隙而入﹐結於筋絡﹐故成傴僂。邪若入陷於脈﹐則營亦不順﹐逆於肉理之中﹐久則結聚爲癰腫也。﹞又《素問》气穴論曰﹕邪溢气壅﹐脈熱肉敗﹐榮衛不行﹐卽將爲膿。內消骨髓﹐外破大﹐畱於節腠﹐必將爲敗。﹝邪畱於節腠溪谷之間。節腠溪谷﹐神气所注﹐必大爲敗壞﹐豈僅消髓破而已﹖﹞又《靈樞》刺節眞邪篇曰﹕虛邪之中人也﹐搏於脈中﹐則爲血閉。不通則爲癰。﹝亦榮气不從義。﹞又云﹕熱勝其寒﹐則爛肉腐肌爲膿﹐內傷骨。內傷骨﹐爲骨蝕。﹝熱气勝﹐久則良肉腐化爲膿。不外瀉而內入﹐入則爛及於骨。骨傷不易生新附骨﹐如虫之蝕也。﹞又曰﹕邪气中之﹐凝結日以易甚﹐連以聚居﹐爲昔癅。凝結之久﹐日漸增聚﹐則日漸長大矣。不腐而大﹐贅於形體﹐其名曰癅。昔者﹐夙昔之謂﹐言其久也。又曰﹕骨與气並﹐日以益大﹐則爲骨疽。﹝邪附於骨﹐久爲骨疽。﹞又曰﹕有熱則化爲膿﹐無熱則爲肉疽﹝此邪結於肉者。有熱﹐久則肉腐爲膿﹐無熱﹐久則肉化爲漿渣。今疽癅內常有此類。﹞一內因﹐如《素問》陰陽別論曰﹕三陽爲病﹐發寒熱﹐下爲癰腫。﹝三陽者﹐太陽也。

太陽主表﹐故發寒熱。太陽走足﹐故下爲癰腫。﹞又《素問》气厥論曰﹕腎移寒於脾﹐癰腫少气。脾移寒於肝﹐癰腫筋攣﹝腎水寒气反移﹐淩於脾土﹐是爲逆。逆則气壅肌肉而爲腫﹐以脾主肌肉故。脾以寒气反移淩於肝木﹐亦爲逆。逆則气不獨壅肌肉﹐而筋亦攣腫﹐以肝主筋故。﹞又《素問》厥論曰﹕少陽厥逆﹐發腸癰﹐不可治。驚者死。﹝此言少陽遊行之火。若厥逆結聚﹐爲毒最甚﹐故不可治。若發驚﹐是爲入髒﹐主死。以驚屬心﹐髒則指厥陰心包絡也。﹞又《靈樞》脈度篇曰﹕六腑不和﹐則畱結爲癰。﹝腑爲陽﹐陽主衛。衛气不和﹐則畱結於肌腠而癰腫矣。﹞又玉版論﹐黃帝曰﹕病之生時﹐有喜怒不測﹐飲食不節。陰气不足﹐陽气有餘﹐營气不行﹐乃發爲癰疽。陰陽不通﹐兩熱相搏﹐乃化爲膿。﹝喜怒傷气﹐飲食傷髒。不測者﹐暴發之謂。暴則气壅逆而陽有餘。不節者﹐縱食偏嗜之謂。不節則五宮傷而陰不足。陽有餘則气聚而熱勝﹐陰不足則榮不行而熱亦勝。兩熱相搏﹐營衛不行﹐故化膿而成癰疽也。﹞

又陳無擇亦云﹕癰疽瘰﹐不問虛實寒熱﹐皆由气郁而成﹐蓋言喜怒憂思久郁所致。治以遠志酒﹑獨勝散﹐兼以五志相勝之理﹐乃善。﹝如恐勝思﹐思勝恐之類。﹞不內外因﹐如《素問》生气通天論曰﹕膏粱之變﹐足生大丁﹐受如持虛。﹝足生者﹐必生也。﹞又異法方宜論曰﹕東方之域﹐天地之所生也。魚鹽之地﹐海濱傍水。其民食魚而嗜咸﹐皆安其處﹐美其食。魚者﹐使人熱中。鹽者﹐勝血﹐故其民皆黑色疏理﹐其病皆爲癰瘍﹐其治宜砭石。﹝魚生於水﹐外陰而內陽﹐水之體也。動而不息﹐火之象也。火顯於外﹐陽蓄於內﹐美食久久﹐使人熱中。癰瘍之病﹐乃其常耳。﹞又有久服丹石法酒﹐熱毒蓄中﹐發爲癰疽疔腫﹐亦同膏粱之類。其脈浮數者﹐以血泣而气復從之。邪與正郁﹐郁則化熱﹐故數也。在表在陽﹐故浮也。正爲邪搏﹐則宣暢外衛之力薄﹐故復惡寒。據脈證﹐似與傷寒表證無異。但傷寒𨿽有痛﹐或在頭﹐或在身體﹐或在骨節﹐未有痛止於一處者。今痛止一處而脈數﹐此處必化熱爲膿﹐正癰疽所發之處也。卽《傷寒論》辧脈法所謂諸脈浮數﹐當發熱而灑淅惡寒。若有痛處﹐飲食如常者﹐蓄積有膿是也。如此者﹐乃爲陽毒。若脈不數﹐身不熱﹐所患之處不疼﹐是邪客陰分﹐不能鼓發﹐多致內陷。然必兼有煩懊嘔逆﹐胸膈不安等證。

否則不熱不疼﹐脈又不數﹐是一不病患也﹐何得謂之陰瘡而反重於陽證耶﹖方癰疽之未潰也﹐無論成膿與否﹐熱邪郁蓄﹐外不疏通﹐脈之鼓湧洪大﹐是其宜也。至於已潰﹐則熱泄邪解﹐而洪大之脈宜衰矣。潰而不衰﹐一派熱邪﹐正從何復﹐誠爲大可懼者。與《素問》評熱病論所謂病溫者﹐汗出輒復熱﹐而脈躁疾﹐不爲汗衰﹐病名陰陽交者﹐同一義也。凡此癰疽瘍腫﹐自有專書﹐注固不能畢述﹐然《靈樞》癰疽一篇﹐窮源別流﹐包括殆盡﹐恐業外醫者﹐不能出其範圍也﹐故備錄於下。黃帝曰﹕余聞腸胃受谷﹐上焦出气以溫分肉而養骨節﹐通腠理。﹝衛气源流。﹞中焦出气如露﹐上注溪谷而滲孫脈﹐津液和調﹐變化而赤爲血。血和﹐則孫絡先滿溢﹐乃注於絡脈。

皆盈﹐乃注於經脈。陰陽以張﹐因息乃行。﹝榮气源流。﹞行有經紀﹐周有道理﹐與天合同﹐不得休止。切而調之﹐從虛去實。瀉則不足﹐疾則气減﹐畱則先後﹐從虛去虛﹐補則有餘。血气已調﹐形气乃持。余已知血气之平與不平﹐未知癰疽之所從生。成敗之時﹐死生之期﹐有遠近﹐何以度之﹐可得聞乎﹖岐伯曰﹕經脈流行不止﹐與天同度﹐與地合紀。故天宿失度﹐日月薄蝕。地經失紀﹐水道流溢﹐艸萱不成﹐五穀不殖﹐徑路不通﹐民不往來﹐巷聚邑居﹐則別離異處。血气猶然﹐請言其故。夫血脈營衛﹐周流不休﹐上應星宿﹐下應經數。寒邪客於經絡之中則血泣。血泣則不通。

不通﹐則衛气歸之﹐不得復反﹐故癰腫。﹝言衛气因以畱聚﹐而不得復返於平常流行之故道也。﹞寒气化爲熱﹐熱勝則腐肉﹐肉腐則爲膿。膿不瀉則爛筋﹐筋爛則傷骨﹐骨傷則髓消﹐不當骨空﹐﹝骨空﹐骨中之細孔﹐如鬃眼者﹐所以通血液之滲灌。﹞不得泄瀉﹐血枯空虛﹐則筋骨肌肉不相營。經脈敗漏﹐燻於五臟﹐髒傷故死矣。黃帝曰﹕願盡聞癰疽之形﹐與忌曰名。

岐伯曰﹕癰發於嗌中﹐名曰猛疽。﹝猛者猛烈急速之謂。﹞猛疽不治﹐化爲膿。膿不瀉﹐塞咽半日死。其化爲膿者﹐瀉則合豕膏冷食﹐三日已。發於頸﹐名曰夭疽﹐﹝外在頸而內則入腋燻肺。以其最上﹐故曰夭。﹞其癰大以赤黑。不急治﹐則熱气下入淵腋﹐前傷任脈﹐內燻肝肺﹐十餘日而死矣。陽气大發﹐消腦畱項﹐名曰腦爍。﹝爍﹐消爍也。烈火熔金之謂。腦被其熱﹐爍亦如之。煩心者﹐腎毒傳心也。﹞其色不樂﹐項痛而如刺以鍼。煩心者﹐死不可治。發於肩及﹐名曰疵疽﹐其狀赤黑。急治之﹐令人汗出至足﹐不害五臟。癰發四五日﹐逞﹝速也。﹞

之。發於腋下﹐赤堅者﹐名曰米疽。﹝言其小如粟米也。﹞治之以砭石。欲細而長﹐疏砭之﹐塗以豕膏﹐六日已﹐勿裹之。其癰堅而不潰者﹐爲馬刀俠纓﹐急治之。﹝馬刀蛤蠣之屬﹐癰形似之。俠纓者﹐發於結纓之處﹐人迎之下頸側也。二癰一在腋﹐一在頸﹐常相聯系﹐故俗名歷串。﹞發於胸﹐名曰井疽。﹝言其深也。﹞其狀如大豆。三四日起。不早治﹐下入腹。不治﹐七日死矣。

發於膺﹐名曰甘疽。色靑﹐其狀如谷實栝蔞﹐常苦寒熱。急治之﹐去其寒熱﹐十歲死。死後出膿。﹝甘屬土。

此疽發於陽明胃經﹐隱名也。卽乳癰之類。內累累如谷食之蓓﹐如栝蔞之包子。𨿽不卽死﹐亦不卽愈。﹞發於脇﹐名曰敗疵。﹝亦乳串之類。﹞敗疵者﹐女子之病也。灸之。其病大癰膿﹐治之。其中乃有生肉﹐大如赤小豆。銼艸根各一升﹐以水一斗六升﹐煮之竭﹐爲取三升﹐則彊飲濃衣﹐坐於釜上﹐令汗出至足已。發於股脛﹐名曰股脛疽。其狀不甚變而癰膿搏骨。不急治﹐三十日死矣。發於尻﹐名曰銳疽。﹝尾骨盡處而尖銳﹐故名。﹞其狀赤堅大。急治之。不治﹐三十日死矣。發於股陰﹐名曰赤施。﹝股陰﹐足太陰﹑厥陰二經所過之處。火毒傷陰之甚則發。此曰赤施者﹐謂赤火之施發耳。﹞不急治﹐六十日死。在兩股之內﹐不治。

十日而當死。發於膝﹐名曰疵癰。其狀大﹐癰色不變﹐寒熱﹐如堅石。勿石﹐石之者死。須其柔﹐乃石之者生。諸癰疽之發於節而相應者﹐不可治也。發於陽者百日死﹐發於陰者三十日死。﹝節爲神气之所遊行出入。若上下左右相應而發者必死。﹞發於脛﹐名曰兔嚙。

﹝如兔之嚙傷﹐故在脛。﹞其狀赤至骨。急治之﹐不治害人也。發於內踝﹐名曰走緩。﹝毒害於足﹐則走緩而不能疾。﹞其狀癰也﹐色不變﹐數石其輸而止其寒熱﹐不死。發於足上下﹐名曰四淫。﹝毒淫其末﹐諸陽之本敗矣。亦上下相應者。﹞其狀大癰。急治之﹐百日死。發於足旁﹐名曰厲癰。﹝厲﹐惡也。﹞其狀不大﹐初如小指發。急治之。去其黑者﹐不消輒益。不治﹐百日死。﹝急挑去其黑者﹐不爾則增多。﹞發於足指﹐名脫癰。其狀赤黑﹐死不治。不赤黑﹐不死。

不衰﹐急斬之﹐否則死矣。﹝不赤黑者﹐𨿽不死﹐亦欲其卽衰去。不衰則急斬其指。不然則毒入指脫而死。﹞黃帝曰﹕夫子言癰疽﹐何以別之﹖岐伯曰﹕榮衛稽畱於經脈之中﹐則血泣而不行。不行﹐則衛气從之而不通﹐壅遏而不得行﹐故熱。大熱不止﹐熱勝則肉腐﹐腐則爲膿。

然不能陷﹐骨髓不能焦枯﹐五臟不爲傷﹐故命曰癰。黃帝曰﹕何謂疽﹖岐伯曰﹕熱气淳盛﹐下陷肌膚﹐筋髓枯﹔內連五臟﹐血气竭。當其癰下﹐筋骨良肉皆無餘﹐故命曰疽。疽者﹐上之皮夭以堅﹐上如牛領之皮。﹝皮夭白﹐如牛脊皮之堅濃也。﹞癰者﹐其皮上薄以澤﹐此其候也。

卷十三癰疽脈證第七十四

癰疽雜述

《鬼遺方》云﹕癰之痛﹐只在皮膚之上。其發如火焚茅。初如黍米﹐三兩日如掌大﹐五七日如碗大。卽易治。如腫冷﹐﹝熱不外發。﹞發渴﹐﹝邪熱在內。﹞發逆﹐﹝邪攻裏而嘔。﹞治之難愈。又云﹕疽發如小癤﹐觸則徹心痛﹐四邊微起如橘皮孔﹐色紅赤﹐不全變﹐膿水不甚出。至七八日﹐疼悶喘急。若始腫髙﹐五七日忽平陷﹐此內攻之候也。又云﹕癰疽有三等。毒瓦斯浮淺﹐屬腑。毒瓦斯沈深﹐屬髒。毒瓦斯猛烈而行經絡﹐或淺或深無定﹐五臟六腑﹐皆受五毒﹐難爲調理。惟宜於癰疽諸處﹐不問虛實﹐髙腫起盛﹐光澤疼痛﹐只在皮膚之上﹐熱急脹滿﹐或有癢疼﹐別無惡候。初用溫藥平气﹐次用排膿發穴。﹝治癰所謂平气者﹐乃犀角飲之類。其方用犀角﹑連翹﹑漏蘆﹑甘艸﹑當歸﹑肉桂﹐皆發表之藥也。所謂發穴者﹐乃棘鍼之類﹐用皂角刺爲君﹐甘艸﹑川芎﹑乳香爲佐使﹐亦托裏之藥也。然不若潔古﹑東垣諸方發表托裏爲穩當。﹞疽發諸處﹐不拘大小﹐惟起在背。廣一尺﹑二尺﹑三尺﹐皮濃紫黑﹐髙腫不常﹐內疼如錐刺攻擊﹐滿悶應四肢重疼﹐前心亦痛﹐余處發猶可。惟虛處及近筋骨處﹐若膿毒未潰﹐卽傷爛筋骨肉。損爲疽者﹐屬五臟毒瓦斯深沈﹐气伏堅實。不宜緩治之﹐須內實五臟﹐外透皮膚﹐令軟勻和。卽膿透﹐宜用內托實髒气之藥﹐排膿勻气乃可﹐不比癰之毒瓦斯淺也。毋一類治之。

凡一切瘡腫﹐見有內攻之候﹐急以內托散及內補湯藥﹐補塡臟腑令實﹐最怕透膜﹐膜穿十無一生矣。婁全善云﹕癰之邪淺。其稽畱壅遏﹐獨在經脈之中﹐而專攻於外。故初發時﹐自表便發熱﹐患處便如碗如盆﹐髙腫而痛甚者。縱欲下陷﹐緣正气內固﹐不肯受﹐故或便祕﹐或發渴﹑發逆以拒之。是以骨髓終不焦枯﹐五臟終不傷也。疽之邪深﹐其稽畱壅遏﹐內連五臟而不專攻於外﹐故身體或無熱﹐患處或不腫。毒甚者﹐聲嘶气脫﹐眼黑眼小﹐十指腫黑如墨﹐多死也。治之之法﹐癰之初發﹐當以潔古法爲主。表者散之﹐裏者下之﹐火以灸之﹐藥以敷之。膿未成者﹐必消膿。已成者﹐速潰。又當以《鬼遺方》爲主﹐補塡臟腑令實﹐勿令下陷之邪蔓延。

外以火灸﹐引邪透出﹐使有穴歸著而不亂﹐則可轉死爲生。今外科不分癰疽﹐一例宣熱拔毒。外以五香耗其气﹐內以大黃竭其血。終不能自悟其藥之非。惜哉﹗《集驗》云﹕癰疽之名𨿽多﹐而其要則二﹐陰陽而已。發於陽者﹐爲癰﹐爲熱﹐爲實﹔發於陰者﹐爲疽﹐爲冷﹐爲虛。故陽發﹐則皮薄色赤腫髙﹐多有椒眼數十而痛﹔陰發﹐則皮濃色淡腫硬﹐狀如牛頸之皮而不痛。又有陽中之陰﹐似熱而非熱﹐𨿽腫而實虛。若赤而不燥﹐欲痛而無膿﹐旣浮而復消﹐外盛而肉腐。陰中之陽﹐似冷而非冷﹐不腫而實﹐赤微而燥﹐有膿而痛﹐外𨿽不盛而內實煩悶。陽中之陰﹐其人多肥﹐肉緊而內虛。陰中之陽﹐其人多瘦﹐肉緩而內實。而又有陽變而爲陰者﹐艸醫涼劑之過也﹔陰變而爲陽者﹐大方熱藥之驟也。然陽變陰者﹐其證多﹐猶可返於陽﹐故多生。陰變爲陽者﹐其證少﹐不能復爲陰矣﹐故多死。然間有生者﹐此醫偶合於法﹐百中得一耳。觀此﹐則癰與疽但有陰陽深淺內外虛實之分﹐而無大小之別。精要乃謂二寸至五寸爲癰﹐五寸至一尺爲疽者﹐謬矣。凡癰疽之脈沈實﹐發熱煩躁﹐外無赤痛﹐其邪深在裏﹐宜先疏通以絕其源。浮大數﹐腫在外﹐當先托裏﹐恐邪入內。不沈不浮﹐內外證無﹐知其在經﹐當和榮衛。身無熱而脈數者﹐內有癰膿。數脈不時見﹐當生惡瘡。

諸癰腫﹐欲知有膿無膿﹐以手掩腫上熱者爲有膿﹐不熱者爲無膿。

人身之有經絡﹐猶地理之有界分。治病不知經絡﹐猶捕賊不知界分﹐其能無誅伐無過之咎乎﹖況手足十二經絡﹐有血气多少之分。如手少陽三焦﹑足少陰腎﹑太陰脾﹐多气少血。手厥陰心包絡﹑手太陽小腸﹑足太陽膀胱﹐多血少气。手陽明大腸﹑足陽明胃﹐多气多血。此其大較也。多血少气者易愈﹐多气少血者難療。气多之經﹐可行其气。血多之經﹐可破其血﹐不可執一也。

瘡瘍有五善七惡。動息自寧﹐飲食知味﹐一善也。便利調勻﹐二善也。膿淸腫消﹐不臭﹐三善也。神采精明﹐語聲淸爽﹐四善也。體气和平﹐五善也。煩躁時嗽﹐腹痛渴甚﹐或泄利無度﹐小便如淋﹐一惡也。膿血大泄﹐腫尢甚﹐膿色臭敗﹐痛不可近﹐二惡也。喘粗短气﹐恍惚嗜臥﹐三惡也。目視不正﹐黑睛緊小﹐白睛靑赤﹐瞳子上看﹐四惡也。肩背不便﹐四肢沈重﹐五惡也。飲食不下﹐服藥而嘔﹐食不知味﹐六惡也。聲嘶色敗﹐鼻靑赤﹐面目四肢浮腫﹐七惡也。五善見三則瘥﹐七惡見四則危。《元戎》云﹕瘡瘍自外而入者﹐不宜灸。自內而出者﹐宜灸。外入者﹐托之而不內。內出者﹐接之而令外。故經云﹕陷者灸之。灸而不痛﹐痛而後止其灸。

灸而不痛者﹐先及其潰﹐所以不痛。而後及良肉﹐所以痛也。灸而痛﹐不痛而後止其灸。灸而痛者﹐先及其未潰﹐所以痛。而次及將潰﹐所以不痛也。凡人初覺發背﹐欲結未結﹐赤熱腫痛﹐先以濕紙覆其上﹐立視候之。其紙先漧處﹐卽是結癰頭也。

取大蒜切成片﹐如當三錢濃薄﹐安於頭上﹐用大艾炷灸之。三壯卽換一蒜片。痛者﹐灸至不痛。不痛者﹐灸至痛時方住。最要早覺早灸爲上。一日﹑二日﹐十灸十活。

三日﹑四日﹐六七活。五﹑六日﹐三四活。過七日﹐則不可救矣。若有十數頭作一處生者﹐卽用大蒜研成膏﹐作薄餅鋪頭上﹐聚艾於蒜餅上燒之﹐亦能活也。若背上初發赤腫一片﹐中間有一片黃粟米頭子﹐便用獨蒜﹐切去兩頭﹐取中間半寸濃薄﹐正安於瘡上﹐著艾灸十四壯﹐多至四十九壯。又頭爲諸陽所聚﹐艾炷宜少而小。若少陽分野﹐尢不可灸。灸之多致不救。亦有因灸而死者﹐蓋虛甚孤陽將絕﹐其脈必浮數而大﹐且鼓﹐精神必短而昏﹐無以抵當火气﹐宜其危也。方書治癰疽﹐用鍼烙者﹐乃用圓鍼如箸﹐如緯鋌大﹐頭圓平﹐長六七寸﹐一樣二枚﹐蘸香油於炭火中燒紅﹐於瘡頭近下烙之。宜斜入向軟處﹐一烙不透﹐再烙必得膿也﹐總要用得其宜。

若毒深鍼淺﹐膿不得出。毒淺烙深﹐損傷良肉。不當其所﹐他處作頭。此皆不能愈疾﹐反增痛苦﹐又有用砭鐮者﹐此血實者宜決之。砭鐮者﹐瓷鋒之類。未熟而決﹐以泄其毒﹐不可太深。所謂刺皮無傷肉﹐不可輕用。又有敷貼之法。初生之瘡﹐腫似有頭而未起﹐卽當貼溫熱藥﹐引出熱毒。火就燥之義。若瘡腫初生卽髙起﹐四畔赤﹐宜搗生寒藥貼之﹐折伏其熱勢﹐驅逐其邪惡﹐撲火之義。大抵敷貼之法﹐欲消散腫毒﹐疏通血脈。寒熱錯綜﹐皆期於不成膿也。又有用淋洗法。瘡腫初生﹐一二日不退﹐須用湯水淋射之。其在四肢者﹐瀉漬之。其在腰腹及背者﹐淋射之。其在下部委曲者﹐淹漬之。無非疏導腠理﹐通調血脈﹐使無凝滯耳。

卷十三癰疽脈證第七十四

將護法

大凡瘡疽初生﹐皆如黍粒。其狀至微﹐人多忽視﹐因成大患。能防於未形﹐理於未成。朝覺夕治﹐則必無危困矣。否則膿血結聚﹐毒入深沈﹐束手待斃﹐悔之何及。夫以不貲之軀﹐緩慢自忽。更托命庸醫﹐任其措置﹐危殆可立而至﹐故醫不可不擇。然當知其飽讀經書﹐久諳疾候﹐洞明色脈﹐湯藥熟閒﹐更平素仁善孝義﹐臨事不惑者﹐方爲良醫而濟我事也。又要在病患自克﹐不可恚怒悲憂﹐叫呼忿恨﹐及驕性情﹐縱口腹﹐任勞役﹐惟宜恬淡耐煩。至如患人左石﹐尢宜止息煩雜。一切打觸器物﹐諸惡音聲﹐爭辯是非﹐咒罵鬥毆﹐產婦淫男﹐體气不潔﹐鮏羴穢濁﹐雞犬畜獸﹐並須遠離。設親友問疾者﹐可以預囑徐行﹐低聲款曲﹐禮畢躬退。勿令咨嗟驚訝﹐話舊談新﹐妄言虛實﹐亂舉藥方﹐久坐多言﹐重疊省問﹐勞煩病體﹐惑亂性情﹐爲害非淺小也。其侍患者﹐宜壽近中年﹐性情仁濃。調治藥物﹐無失其時。畜中勿食野獸自死有病之肉。水族勿食異狀雜魚﹐及父母自身本命生屬。蔬中勿食不時﹑無名﹑大熱﹑大寒﹑滑泄之菜。果中勿食不時﹑酸澀難化及虫蛀之物。只宜黃白粱米﹐稀粥﹐軟飯﹐瓜薺蘿卜姜醬﹐及酥爛潔淨豬羊等肉。勿令過饑﹐勿令太飽。

此時猶忌一應面果炙﹑煎炒肥甘濃味。若肌膚將平﹐惡肉去盡﹐瘡口收斂﹐尙忌起立行步﹐揖待賓客﹐房室宴會﹐嗔怒沐浴﹐登陟遨遊﹐衝寒冒暑。直待瘡瘢平復﹐精神如故﹐气力完全﹐方無所忌。百日內﹐愼勿觸犯之。此篇不但將護瘡疽﹐卽一切虛損久疾﹐信能奉行﹐自然大有裨益。故錄出與世共寶之。

卷十三癰疽脈證第七十四

附方

遠志酒治一切癰疽發背﹐癤毒惡候。有死血陰毒在中﹐則不痛。傅之卽痛。有憂怒等气內攻﹐則痛。傅之卽不痛。或蘊熱在內﹐手不可近﹐傅之淸涼。或气血虛而不斂﹐傅之自斂。

遠志﹝不以多少﹐泔浸捶去心﹐榦爲末﹞

酒一盞﹐調末三錢﹐澄淸飲之﹐以滓傅於患處。

獨勝散治癰疽。皆緣血滯气凝而致者。

香附子﹝去毛令淨﹐以生薑汁淹一宿﹐烙幹研極細﹞

上﹐無時﹐以白湯調二錢服。又云疽多由怒而得﹐但服香附﹐進食寬气﹐自有神效。

人參敗毒散﹝見第三十七﹞

飛龍奪命丹專治疔瘡發背﹐胸疽﹐吹乳﹐癰疽﹐一切無名腫毒。惡瘡無頭者﹐服之有頭。不痛者﹐服之知痛。已成形者﹐服之立愈。危急者﹐服之無失。

蟾酥﹝幹者﹐酒化﹞雄黃﹝各二錢﹞膽礬寒水石﹝各一錢﹞乳香沒藥銅綠﹝各二錢﹞輕粉麝香﹝各五分﹞海洋﹝卽蝸牛連殼﹐二十一个﹞朱砂﹝一錢﹐作衣﹞

爲末。先將海洋研爲泥﹐和末﹐丸綠豆大。丸不就﹐加好酒多杵。每服三丸。

用蔥白三寸﹐令病者嚼爛﹐吐於男左女右手心。將爛蔥裹藥﹐無灰酒三﹑四盞﹐溫熱送下。避風蓋暖臥。約人行五里許﹐飲熱酒助藥力。發熱大汗爲度。重不過三服。

蟾酥丸治疔黃一切惡瘡。

川烏蓮花蕊朱砂﹝各一錢半﹞乳香沒藥﹝各二錢﹞輕粉蟾酥﹝各一錢﹞麝香﹝五分﹞

爲末﹐糊丸豌豆大。每服一丸。病重者二丸。根據前奪命丹服法取汗。

眞人活命飲治一切癰疽腫毒。

穿山甲﹝三片切碎﹐蛤粉炒﹞天花粉甘艸節乳香白芷赤芍貝母﹝各一錢﹞防風﹝七分﹞沒藥皂角刺﹝各五分﹞當歸尾﹝酒洗﹞陳皮﹝各一錢半﹞金銀花﹝三錢﹞

在背﹐皂刺爲君。在腹﹐白芷爲君。在胸﹐加蔞仁二錢。在四肢﹐金銀花爲君。

疔瘡﹐加紫河車艸三錢。作一帖。老酒鐘半﹐煎一鐘﹐溫服。煎須用大瓦器﹐紙封口﹐勿泄气。服看證上下﹐饑飽服之。能飲者﹐再飲數杯。忌酸物﹑鐵器。宜服於未潰之先。

護心散治發背癰疽﹐發腦﹐發髭﹐腦虛頭暈﹐風濕等證。

甘艸﹝炙﹐一錢﹞綠豆粉﹝炒﹐二錢﹞朱砂﹝研﹐水飛過﹐一錢﹞

上爲細末﹐作一服﹐白湯調下。

防風通聖散﹝見第六十一﹞

神效托裏散治癰疽發背﹐腸癰奶癰﹐無名腫毒﹐赤疼痛﹐憎寒發熱。不問老幼﹐並治之。

黃﹝去蘆﹐五兩﹞當歸﹝一兩八錢﹞粉艸﹝炙﹐八錢﹞忍冬藤葉﹝五兩﹞

上爲細末﹐每服五錢。酒一盞半﹐煎至一盞。病在上﹐食後服。在下﹐食前服。少頃再進﹐畱滓外傅。

正鐵箍散貝母﹝去心﹞白芷蒼耳艸灰﹝醋拌曬漧﹐各二兩﹞或加龍骨二錢尢妙。

上爲細末﹐水調或香油調﹐貼瘡上。

鐵井欄治無名腫毒﹐或背疽。

芙蓉葉﹝重陽前收研末﹞蒼耳﹝端午前收﹐燒灰存性﹞

上同研細﹐以蜜水調﹐傅患處四圍﹐露頭。

補中益气湯﹝見第三十九﹞

玉樞丹﹝見第六十三﹞

十全大補湯﹝見第十六﹞

當歸補血湯﹝見第十六﹞

神仙太乙膏治一切癰疽瘡毒﹐已潰未潰者。如發背﹐以溫水洗淨﹐軟絹拭漧﹐用緋帛攤貼。更爲丸﹐冷水送下。血气不通﹐溫酒下。赤﹑白帶﹐當歸酒下。咳嗽及喉閉纏喉風﹐並用新綿裹置口中噙化。一切風赤眼﹐捏作小餅﹐貼太陽穴﹐更以山梔子湯下。打撲傷損﹐外貼內服﹐橘皮湯下。腰膝痛﹐貼患處﹐鹽湯下。唾血﹐桑皮湯下。以蛤粉爲衣﹐其膏可收十餘年不壞。又治瘰﹐用鹽湯洗貼﹐酒下一丸。楊梅瘡毒﹐潰爛者尢效。婦人經脈不通﹐腹痛﹐甘艸湯下﹐並攤貼之。

疥瘡﹐用麻油煎滚﹐和膏塗之。虎﹑犬﹑蛇﹑蠍傷﹐刀斧傷﹐皆可內服外貼。

玄參白芷當歸赤芍肉桂大黃生地﹝各一兩﹞

麻油二斤﹐入銅鍋內﹐煎至黑﹐濾去滓﹐入黃丹十二兩再煎﹐滴水掄軟硬得中﹐卽成膏矣。腫毒跌撲疼痛﹐加乳香﹑沒藥。

制丹法﹕黃丹先炒紫色﹐傾缸內﹐用滚水一桶泡之。再汲涼水滿缸﹐用棒常攪。

浸一宿﹐去水﹐再炒如前二次﹐方研令極細用。

替鍼丸雄雀糞﹝二十粒﹞砂陳倉米沒藥﹝各一字﹞

上研勻﹐以米飯丸﹐如粟大。每用一粒﹐貼瘡口眼中﹐卽潰膿出。

六君子湯﹝見第十六﹞

圍藥南星艸烏頭黃柏白芨﹝各二兩﹞五倍子﹝炒一兩﹞

上爲細末﹐調如糊﹐隨血圍匝如墻壁﹐可移險處於不險處如神。

金絲萬應膏治撲損傷﹐手足肩背並寒濕香港腳﹐疼痛不可忍。小兒脾疳﹐瀉痢﹐咳嗽﹐不肯服藥者。

瀝靑﹝二斤半﹞威靈仙黃蠟﹝各二兩﹞蓖麻子﹝一百个﹐去殼﹑研﹞沒藥乳香﹝各一兩別研﹞麻油﹝夏二兩﹐春﹑秋三兩﹐冬四兩﹞木鱉子﹝二十八个﹐去殼﹑切片子研。﹞

上先將瀝靑同威靈仙下鍋熬化﹐以槐柳枝攪候焦黑色﹐重綿濾過。以瀝靑入水盆﹐候冷成塊。取出秤二斤淨﹐再下鍋熔開。下麻油﹑黃蠟﹑蓖麻﹑木鱉子泥﹐不住手槐柳枝攪勻。須慢火﹐滴入水中不粘手﹐扯拔如金絲狀﹐方可。如硬﹐再旋加油少許。如軟﹐加瀝靑。試得如法﹐卻下乳沒末。起鍋在炭火上﹐再用槐柳枝攪數百次。又以粗布濾膏在水盆內﹐扯拔如金絲。頻換水浸一日﹐卻用小銚盛。

如跌撲傷﹐於疼痛處火上炙熱貼﹐透骨肉爲驗。連換熱水數浴之﹐則血瘀自消。

小兒脾疳貼患處。瀉痢﹐貼肚上。咳嗽﹐貼背心。

八珍湯﹝見第十六﹞

疥瘡大風膏治一切幹濕疥瘡﹐並膿窠爛瘡。

大風子﹝二兩﹐去殼﹞枯礬﹝四兩﹞蛇蛻﹝燒存性﹞樟腦蜂窠﹝燒存性﹐各三分﹞水銀﹝五分﹐用錫死之﹞油燭﹝四兩﹞

風子諸藥爲末﹐入燭油﹐次入水銀﹐搗勻塗擦。

桃花隔紙膏貼久患瘡如神。驗過千百矣。

上好透明松香﹐水煮﹐隨換水﹐煮數十次﹐以色白味不澀苦爲度。研細﹐入上上飛丹十分之四﹐再研勻。用豬板油去膜切碎﹐同藥搗勻﹐攤油紙上。作隔紙膏﹐上鍼刺多孔。先將苦茶洗患處淨﹐拭漧粘貼。以絹帛緊包紮﹐一日一換。𨿽二十年瘡﹐不消十紙。

千捶膏治瘰。

瀝靑﹝一兩﹞杏仁﹝去皮﹐十三粒半﹞蓖麻仁﹝四十九粒﹞

同搗爛。初搗甚燥﹐如不能成膏者﹐搗千下﹐則漸柔粘矣。用布攤貼。未潰消﹐已潰出核。

烏龍膏治一切癰疽發背﹐無名腫毒﹐初發熱未破者。

用陳年小粉﹐不拘多少﹐入鍋炒令成黃黑色﹐取出待冷﹐碾極細﹐以陳米酷調﹐稀稠得所。如過稀﹐微火熬之﹐其色如漆。用瓷瓶收貯。遇有腫毒﹐量腫大小﹐用榜紙攤成膏藥﹐中剪一孔﹐露出毒頭﹐粘貼疼痛卽止。少頃覺癢﹐久則腫毒自消。甚效。

白麥飯石膏治膿潰後﹐圍瘡口。

白麥飯石﹝二兩。有小於鵝卵石者﹐有大於鵝卵石者。其色有靑﹑黑﹑白﹑紅點相間﹐惟松脆爲佳。

以炭火至紅﹐以好米醋淬之。如此淬十數次﹐研爲末﹐重羅去粗者。取細末入乳缽﹐數人更遞研五七日﹐如面極細爲妙﹞白蘞﹝二兩﹐研爲細末﹞鹿角灰﹝不用自脫者。須用帶腦頂骨全者。卻是生取之。截角作二﹑三寸長﹐灰火燒令煙盡。研﹐羅爲末﹐再入乳缽﹐更遞研極細。二兩﹞

上三味﹐最要研得極細﹐方有效。粗則反致甚痛﹐細則大能止痛﹐收口排膿。

﹝精粗之異如此。﹞和合。量藥末多寡﹐用陳好米醋﹐入銀﹑石器內﹐熬令魚眼沸。卻旋旋入藥末﹐用竹篾子不住手攪﹐熬一﹑二時久﹐令稀稠得所。提出以瓷器盛之。

候冷﹐以紙蓋覆﹐勿令著塵。用時﹐先以豬蹄湯洗去膿血﹐以軟絹挹幹﹐鵝翎蘸膏塗敷四圍。凡有赤處盡塗之﹐但畱中心一口如錢大。未潰﹐能令內消。已潰﹐則排膿如湍水。逐日令口收斂。瘡久肌肉腐爛﹐筋骨出露﹐用舊布片塗藥貼瘡﹐但內膜不穿﹐亦能取安。洗瘡勿可手觸嫩肉﹐亦不可口气吹著。合藥﹐亦忌腋气之人﹐及月經有孕婦人見之。仍可熬好米醋一大碗﹐收瓷器內﹐候逐日用藥。如瘡上久則藥幹﹐以鵝翎點醋拂拭藥上﹐勿令燥也。初則一日一洗一換藥。十日後﹐兩日一換。

古方云﹕麥飯石﹐顏色黃白﹐類麥飯。曾作磨者尢佳。按麥飯石不可作磨。狀如麥飯團﹐生粒點。如無此石﹐當以舊面家磨近齒處石代之﹐取其有麥性故也。

或溪中尋白石如豆如米大者﹐卽是也。其石大小不等﹐或如拳﹐如鵝卵﹐略如握聚一團麥飯。

精要神異膏治諸般惡毒瘡癤﹐發背癰疽﹐其妙如神。

露蜂房﹝要用蜂兒多者爲妙﹐細剪﹑淨﹐一兩﹞全蛇蛻﹝鹽水洗淨﹑焙漧﹞玄參﹝去蘆﹐各半兩﹞綿黃﹝七錢半﹞黃丹﹝五兩﹐研細後入﹞杏仁﹝去皮尖﹐切小片﹐一兩﹞男子亂髮﹝洗淨焙漧﹐如雞子大﹞眞麻油﹝一斤﹞

上件藥﹐先將麻油入銀銚中﹐同亂髮於風鑪上﹐慢慢文武火熬。候發焦熔盡﹐以杏仁投入。候杏仁色變黑﹐好綿濾去滓。再將所熬淸油入銀銚內。然後入黃﹑玄參二味﹐慢火熬一二時。取出銚子﹐安一冷風鑪上﹐候半時久﹐火力稍息﹐旋入露蜂房﹑蛇蛻二味﹐將柳枝急攪。移銚於火上﹐不住手攪。慢火熬至黃紫色﹐用綿濾過。後復入淸油在銚內﹐乘冷投黃丹﹐急攪片時。又移銚於火上﹐文武火慢慢熬﹐不住手用柳枝攪千餘轉﹐候藥油變黑色﹐滴於水中凝結成珠子﹐則是膏成就矣。若珠子稀﹐再熬少時﹐必候得所﹐然後用瓷器內封收待用。或恐偶然熬火太過﹐稍硬難用﹐卻入少蠟熬添麻油在內﹐瓷器盛封﹐蓋於甑上蒸﹐乘熱攪勻﹐收而用之。膏藥熬成了﹐須用所盛瓷器﹐置淨水盆中﹐出火毒一晝夜﹐歇三日方可用。熬此膏藥﹐極難於火候﹐須耐煩看火緊慢。火猛﹐卽藥中火發﹐千萬謹戒。

﹝膏藥方甚多﹐效無過於此。﹞

內托復煎散腫於外﹐根盤不深﹐形證在外而其脈浮者﹐病在皮肉﹐非气盛﹐則必侵於內﹐急宜服之﹐托裏健胃。

地骨皮黃芩茯苓芍藥人參黃白術桂甘艸防己當歸﹝各一兩﹞防風﹝二兩﹞

先以蒼術一斤﹐水五升﹐煎三升﹐去術﹐入前藥再煎至三﹑四盞﹐取淸汁﹐分三﹑四次﹐終日飲之。如未已﹐再煎半料飲之。如大便祕﹐煩熱﹐少服黃連湯。

如微利﹐及煩熱已退﹐仍與此散﹐使榮衛俱行﹐邪气不能內傷也。

神仙蠟礬丸治癰疽及腸癰。托裏消毒﹐固臟腑﹐止疼痛。

黃蠟﹝二兩﹞明礬﹝三兩﹞

先將黃蠟熔開﹐離火待少溫﹐入礬末和勻。眾手急丸如桐子大。每服二三十丸﹐食前酒下﹐每日二服。此藥不惟定痛生肌﹐且護膜止瀉﹐消毒化膿﹐內癰排膿﹐托裏之功甚大。金石藥毒發疽﹐非此莫治。更用白礬爲末﹐每日酒服一錢尢效。

有徧身生瘡狀如蛇頭者﹐尢宜服之。每日百丸。若蛇蠍並一切毒虫所傷﹐溶化熱塗患處﹐內更服之﹐毒卽解。服至三﹑四兩以上﹐愈見其功。此宜於癰毒潰後服之﹐腸癰尢效。

癰疽收口藥白龍骨白蘞乳香沒藥﹝各半分﹞

爲末摻之。

比天膏﹝此淮安王寡婦家祕傳﹞

麻黃川芎白芷薄荷艸烏全蠍﹝各二兩﹞防風連翹黃芩黃連大黃知母貝母當歸蒼術羌活桔梗柴胡荊芥五倍子海螵蛸白芨穿山甲木鱉子大風子蛇蛻梔子血餘﹝各三兩﹞椿皮桑枝槐枝柳枝﹝二寸許者﹐各二十段﹞片腦﹝一錢﹞麝香﹝二錢﹞乳香沒藥﹝各五錢﹞龍骨血竭﹝各三錢﹞輕粉﹝二兩﹞赤石脂﹝三錢﹞

上麻黃等粗藥﹐入麻油內浸一宿。文武火熬至藥枯黑色。去滓再熬﹐滴水成珠。

每油二斤﹐入密陀僧一斤﹐收成膏。下片腦細藥﹐柳枝不住手攪﹐入水中﹐出火毒收用。

治癰疽發背﹐無名腫毒﹐疔瘡瘰﹐鼠瘡瘡﹐棒瘡刀傷﹐便毒魚口﹐風癬頑瘡﹐多日不滿﹐口常流膿水﹐婦人吹乳奶疽﹐瘡癤等項。先將花椒湯洗淨貼。

肩背風吹﹐兩膊疼﹐貼肩井穴。左右肘疼﹐貼曲池穴。

風寒濕气﹐腰眼大腿酸麻﹐貼患處。兩曲膝冷痛﹐貼膝眼上。香港腳舉發﹐貼疼處。跌打損傷﹐貼患處。

以上諸證﹐俱用食鹽炒熱﹐布包熨患處﹐令透毛孔﹐方貼之。

仙傳萬靈膏﹝忌用鐵鍋煎﹞

羌活獨活山梔兩頭尖官桂玄參大黃五倍子當歸白芷皂角天花粉赤芍生地熟地山茨菇防風黃連川芎紅芽大戟連翹桔梗白芨﹝各六錢﹞木鱉子﹝二十粒去殼﹞白蘞苦參﹝各六錢﹞穿山甲﹝十片﹞蓖麻子﹝八十粒去殼﹞杏仁﹝四十粒﹞血餘﹝四兩﹞槐枝柳枝桑枝﹝寸許長者﹐各三十段﹞巴豆﹝三十粒﹐去殼﹞

用麻油二斤四兩﹐春﹑秋浸三日﹐夏浸二日﹐冬浸五日。熬枯黑色﹐去滓再熬﹐滴水成珠。每油二斤﹐下飛丹一斤﹐松香三兩﹐黃蠟二兩﹐桐油二兩熬。不老不嫩。稍冷﹐入乳香﹑沒藥各六錢﹐血竭﹑阿魏﹑孩兒茶﹑百艸霜﹑輕粉﹑馬莧膏各三錢﹐桑枝攪勻攤貼。

治癰疽發背瘡。用火烘手熱﹐摩百餘下貼。已出膿者﹐不必摩。疥癬瘡﹐搔癢貼。風癩﹐用木鱉子火煨研爛﹐置膿上貼。無名腫毒﹐貼患處。跌撲刀斧傷﹐貼患處。風痰壅塞﹐貼心上﹐熱手摩百下。痞塊﹐木鱉子研爛﹐置膏藥上貼之。

以皮硝一兩﹐鴿糞五錢﹐蒜二个﹐搗勻。用面作一圈﹐圍定在膏藥外。熨斗火運藥上﹐令气透。蠱脹﹐加煨木鱉﹐貼心下臍上﹐熱手摩百次。癱瘓濕气痛﹐加煨木鱉貼患處﹐手摩百下。月經不調﹐貼血海穴﹐手摩百下。

解輕粉毒用佛前照過陳年琉璃﹐燒存性﹐爲末。每服二錢﹐酒調下。日服一二次。一月全愈。

花蕊石散治一切打撲金刃傷損。身體出血者﹐急於傷處摻藥﹐其血化爲黃水。如有內損﹐血入臟腑﹐熱煎童便﹐入酒少許﹐調一錢服之。若牛腸出不損者﹐急送入﹐用桑白皮爲綫縫合。摻藥﹐血止立活。如無桑白皮﹐用生麻縷亦可。不得封裹瘡口﹐恐作膿血。以竹夾兩邊皮起亦好。如瘡幹﹐以津液潤之﹐然後摻藥。

婦人產後﹐敗血衝心﹐胎衣不下﹐並用童便調服。

硫黃﹝明淨者四兩﹐搗粗末﹞花蕊石﹝一兩﹐搗粗末﹞

二味拌勻﹐先用紙筋和鹽泥﹐固濟罐子一个。候泥幹﹐入藥於內﹐再用泥封口。

候幹﹐置四方磚上﹐書八卦五行字。用炭一秤﹐籠疊周匝。自巳﹑午時後下火﹐令漸漸上徹﹐直至經宿﹐火冷炭消。又放經宿﹐罐冷取出﹐研﹐貯瓷瓶內收用。

卷十四

肺癰脈證第七十五

肺癰已成﹐寸數而實。肺痿之形﹐數而無力。

肺癰色白﹐脈宜短澀﹐不宜浮大﹐唾糊嘔血。

《金匱要略》問曰﹕熱在上焦者﹐因咳爲肺痿。肺痿之病﹐何從得之﹖師曰﹕或從汗出﹐或從嘔吐﹐或從消渴﹐小便利數﹐或從便難﹐又被快藥下利﹐重亡津液﹐故得之。曰﹕寸口脈數﹐其人咳﹐口中反有濁唾涎沫者何﹖師曰﹕爲肺痿之病。若口中辟辟燥﹐咳卽胸中隱隱痛﹐脈反滑數﹐此爲肺癰﹐咳唾膿血。脈數虛者爲肺痿﹐數實者爲肺癰。又問曰﹕病咳逆﹐脈之。何以知此爲肺癰﹖當有膿血﹐吐之則死﹐其脈何類﹖師曰﹕寸口脈微而數﹐微則爲風﹐數則爲熱。微則汗出﹐數則惡寒。風中於衛﹐呼气不入。熱過於榮﹐吸而不出。風傷皮毛﹐熱傷血脈。風捨於衛﹐其人則咳﹐口漧喘滿﹐咽燥不渴﹐時唾濁沫﹐時時振寒。熱之所過﹐血爲之凝滯。蓄結癰膿﹐吐如米粥。始萌可救﹐膿成則死。又云﹕肺痿吐涎沫而不咳者﹐其人不渴﹐必遺尿﹑小便數。所以然者﹐以上虛不能制下故也。此爲肺中冷﹐必眩﹐多涎唾﹐甘艸漧薑湯以溫之。若服湯已﹐渴者﹐屬消渴。又云﹕肺癰喘不得臥﹐葶藶大棗瀉肺湯主之。又云﹕咳而胸滿﹐振寒脈數﹐咽漧不渴﹐時出濁唾﹐鮏臭﹐久久吐膿如米粥者﹐爲肺癰﹐桔梗湯主之。又云﹕肺癰胸滿脹﹐一身面目浮腫﹐鼻塞淸涕出﹐不聞香臭酸辛﹐咳逆上气﹐喘鳴迫塞﹐葶藶大棗瀉肺湯主之。以上數條﹐《金匱要略》辯肺痿﹑肺癰之所成不同也。其言熱在上焦者﹐痿癰皆有熱也。其言咳者﹐痿癰皆有咳也。其言亡津液者﹐痿癰皆亡津液也。其言脈數者﹐痿癰皆脈數也。但痿屬肺气虛﹐虛則𨿽有熱而不烈。熱不烈﹐則𨿽亡津液﹐不至燥涸﹐故𨿽咳而口中反有濁唾涎沫。熱𨿽客肺﹐亦不致腐良爲膿﹐惟肺臟痿萃而已﹐其脈𨿽數而必虛。癰則不然﹐乃肺臟气壅邪實。實則熱烈。熱烈﹐則津液亡而更加漧涸﹐故口中辟辟燥。

烈熱迫肺﹐肺將腐傷﹐故气逆而咳。咳卽胸中隱痛也。津液旣涸﹐脈應澀滯﹐而反滑數者﹐蓄熱腐化﹐挾有膿血之象﹐卽謂之數實亦可。次條云﹕寸口脈微而數者﹐以衛疏故微﹐邪郁故數。衛疏邪郁﹐故汗出表熱而且惡寒也。此言風之初襲﹐邪猶在表﹐不入於裏﹐惟隨呼出。中於衛而外傷皮毛﹐郁而爲熱﹐其熱則不出於外﹐惟隨吸入﹐過於榮而內傷血脈。夫衛者﹐主表﹐主皮毛﹐陽也。風客之﹐則內關於肺。

肺气壅逆﹐故咳而喘滿。衛主气﹐肺亦主气。口咽爲气之門戶。气不通調﹐則津液不周布﹐故口漧咽燥﹐或有時反唾濁沫。以熱不在胃﹐故不渴。衛疏邪客﹐時爲振寒﹐此皆風中於衛﹐激動肺气之證驗也。榮主裏﹐主血脈﹐陰也。熱迫之﹐則內及於脈。肺朝百脈而行榮衛﹐況邪自皮毛始。皮毛者﹐肺之合。由合入肺﹐肺受其熱﹐血爲之凝結。久則腐敗爲膿﹐隨吐而出如米粥。此皆熱過於榮﹐敗傷肺體之證驗也。

始萌則在陽﹐在衛﹐屬气分﹐故云可救。久則入陰﹐傷血脈﹐傷髒體﹐故云膿成則死。三條所云肺痿者﹐虛寒之痿﹐痿之變也。肺虛而寒則液不流布﹐故亦吐涎沫。

無熱迫肺﹐則肺气不逆﹐故不咳。無熱﹐故不渴。肺居最上﹐爲諸气之總司﹐而通調水道﹐下輸膀胱。遺尿小便數者﹐肺气虛冷﹐有失通調之職﹐所謂不能制下也。

气虛於上﹐故眩。治以甘艸漧薑湯者﹐姜以溫冷﹐艸以補虛。艸補土而不補金者﹐虛則補其母耳。服此溫劑而渴者﹐肺中必熱。是知遺尿﹑便數﹐非痿證﹐乃消渴也。

卽气厥論所謂飲一溲二﹐肺消之屬。下四條所載已成癰﹑未成癰﹐皆肺气壅塞之有餘者。前二條論中﹐頗悉其義。而皂角﹑葶藶﹑桔梗輩亦皆下气﹑瀉壅﹑開結之藥﹐以方合證﹐理可想見﹐故不重解也。本文云﹕肺癰已成﹐寸數而實者﹐卽要略所謂脈數實者爲肺癰。肺痿之形﹐數而無力者﹐卽要略所謂脈數虛者爲肺痿。必候於寸者﹐以肺居最上也。肺癰色白﹐脈宜短澀者﹐言其面色白爲肺色﹐短澀爲肺脈。色脈與證相符﹐故宜也。若脈浮大﹐是爲火象。唾如米糊﹐嘔見膿血﹐是火克金。肺臟已傷﹐宜乎﹖

卷十四肺癰脈證第七十五

附方

金匱甘艸漧薑湯甘艸﹝四兩﹐炙﹞漧薑﹝二兩炮﹞

上咀。以水三升﹐煮取一升五合。去滓﹐分溫再服。

金匱葶藶大棗瀉肺湯治肺癰喘咳不得臥﹐或鼻塞淸涕﹐不聞香臭酸辛﹐上气迫塞﹐服此湯。可先服小靑龍湯一劑﹐乃進此。﹝小靑龍湯方見第十六。﹞

葶藶﹝熬令黃色﹐搗丸如彈子大﹞大棗﹝十二枚﹞

上先以水三升﹐煮棗取二升。去棗﹐內葶藶煮取一升。頓服。

桔梗湯亦治血痺。今人用此爲咽喉諸證要藥。﹝見第三十二。﹞

炙甘艸湯﹝見第三十三﹞

千金甘艸湯治同桔梗湯。

甘艸上一味﹐以水三升﹐煮減半。分溫三服。

千金生薑甘艸湯治肺痿咳唾涎沫不止﹐咽燥而渴。

生薑﹝五兩﹞人參﹝三兩﹞甘艸﹝四兩﹞大棗﹝十五枚﹞

上四味﹐以水七升﹐煮三升﹐分溫再服。

千金桂枝去芍藥加皂莢湯治肺痿吐涎沫。

桂枝生薑﹝各三兩﹞甘艸﹝二兩﹞大棗﹝十枚﹞皂莢﹝一枚﹐去皮子炙焦﹞

上五味﹐以水七升﹐微微火煮取三升。分溫三服。

外臺桔梗白散治咳而胸滿﹐振寒﹐脈數﹐咽漧不渴﹐時出濁唾鮏臭﹐久久吐膿如米粥者﹐爲肺癰。

桔梗﹝去蘆﹞貝母﹝去心﹐各三分﹞巴豆﹝一分﹐去皮﹑熬﹞

上三味爲散。彊人飲服半錢匕﹐羸者減之。病在膈上者﹐吐膿血。膈下者﹐瀉出。若下多不止﹐飲冷水一杯則定。

千金葦莖湯治咳有微熱﹐煩滿﹐胸中甲錯﹐是爲肺癰。

葦莖﹝二升﹞薏苡仁﹝半升﹞桃仁﹝五十粒﹞瓜瓣﹝半斤﹞

上四味﹐以水一斗﹐先煮葦莖得五升。去滓﹐內諸藥。煮取二升﹐服一升。再服當吐如膿。

瀉白散治肺癰。

桑白皮﹝炒﹐二錢﹞地骨皮﹝去骨﹞甘艸﹝炙﹞貝母﹝去心﹞紫菀桔梗﹝炒﹞當歸﹝酒拌﹐各一錢﹞栝蔞仁﹝一錢半﹞

作一劑。水一鐘﹐姜三片﹐煎八分﹐食遠服。

立齋云﹕此方乃瀉肺邪消毒之劑也。若喘咳唾痰沫﹐肺脈浮數者﹐用之有效。

四物湯治肺癰吐膿﹐五心煩熱﹐壅悶咳嗽。

貝母﹝去心﹞紫菀﹝去苗土﹞桔梗﹝炒﹐各一兩﹞甘艸﹝炙﹐半兩﹞

上搗篩。每服三錢。水一盞﹐煎五七沸﹐去滓。不拘時﹐稍冷服。如咳嗽甚﹐加去皮尖杏仁三枚同煎。小兒量減。

肺癰神方用薏苡米爲末﹐糯米飲調下﹐或入粥內煮喫亦可。一方用水煎服﹐當下膿血便愈。

濟生排膿散治肺癰。得吐膿後﹐以此排膿補肺。

生綿黃二兩﹐細末。每二錢﹐水一碗﹐煎五分服。

排膿散黃﹝鹽水拌炒﹞白芷五味子﹝炒﹑杵﹞人參﹝各等分﹞

爲細末。每服三錢。食後蜜湯調下。

肺癰收口方肺癰收斂瘡口﹐只有合歡樹皮﹐或白蘞煎湯飲之。然不可飲於未吐膿血之先也。

肺癰方﹝又﹞

野毛栗根二兩﹐水二鐘﹐煎五分服。覺肺中微有聲﹐數次卽愈。

治吐膿血方吐膿血如肺癰﹐口臭﹐他方不應﹐宜消風散。入男子發灰﹐淸米湯下。兩服。

治肺癰方﹝又﹞

鮮百合搗汁﹐酒和服。六﹑七次愈。

試肺癰法凡人覺胸中隱隱痛﹐咳嗽有臭痰﹐吐在水內。沈者是癰膿﹐浮者是痰。

卷十四

腸癰脈證第七十六

腸癰實熱﹐滑數可知。數而不熱﹐關脈芤虛。

微澀而緊﹐未膿當下。緊數膿成﹐切不可下。

腸癰者﹐腸內生癰也。大腸﹑小腸皆有之。大抵得之不節飲食﹑不適寒溫。或積垢瘀凝﹐或敗血畱滯。壅塞不行﹐久郁化熱﹐久熱腐膿﹐而癰斯成矣。如小腹腫痞皮急﹐按之則痛﹐小便數如淋﹐或復自調﹐時或發熱﹐或自汗惡寒﹐身如甲錯。

外無熱﹐內無積聚而見上證者﹐皆腸癰之候也。甚者腹脹大﹐轉側有水聲。或繞臍生瘡﹐或膿自臍出﹐或大便出。其脈數者﹐小便膿也。洪數﹑滑數者﹐大有膿也﹝宜薏苡附子敗醬散。﹞遲緊﹐或微澀而緊者﹐未有膿也。﹝宜大黃牡丹湯﹑萬氏桃仁承气湯加連翹﹑秦艽。入風者加防風。準繩蠟礬丸亦效。﹞鬱結成熱﹐其熱自實。熱實﹐則脈之滑數﹐不言可知。若數而無熱﹐則數爲虛促之數﹐非熱所鼓。不惟不實﹐而與腹中相應之關脈﹐亦且芤虛矣。

𨿽見諸證﹐未必成膿。設的確有癰﹐亦瘀凝之血耳。蓋血瘀聚於腸腹﹐則流行之脈道中﹐反覺空虛﹐故脈芤也。若脈微澀而緊者﹐气猶滯著斂實﹐未化膿也﹐下之足以蕩其畱結之邪。若脈緊滑數﹐熱已沸湧消熔﹐膿已成也。下之反以奪其生新之力。

卽癰瘍未潰﹐宜瀉實。已潰﹐宜補虛義。

卷十四腸癰脈證第七十六

附方

薏苡附子敗醬散治腸癰爲病﹐其身甲錯﹐腹皮急﹐按之濡﹐如腫狀。腹無積聚﹐身無熱﹐脈數﹐此腸內有癰膿也。此方主之。

薏苡仁﹝十分﹞附子﹝二分﹞敗醬﹝五分﹞

上三味﹐杵爲末﹐取方寸匕。以水二升﹐煎減半﹐頓服。小盒飯下。

大黃牡丹湯治腸癰少腹腫痞﹐按之痛如淋﹐小便自調﹐時時發熱﹐自汗出﹐復惡寒﹐其脈遲緊者﹐膿未成﹐可下之。當有血。脈洪數者﹐膿已成﹐不可過下﹐總以此方主之。

大黃﹝四兩﹞牡丹皮﹝一兩﹞桃仁﹝五十个﹞瓜子﹝半升﹞芒硝﹝三合﹞

上五味﹐以水六升﹐煮取一升。去滓﹐內芒硝再煎沸。頓服之。有膿當下。如無膿﹐當下血。

萬氏治腸癰方桃仁承气湯加秦艽﹑連翹。﹝桃仁承气湯見第二十。﹞

薏苡仁湯治腸癰﹐腹中痛﹐煩躁不安。或脹滿不食﹐小便澀。婦人產後虛熱﹐多有此病。縱非癰﹐但疑似間﹐便可服。

薏苡仁栝蔞仁﹝各三錢﹞牡丹皮﹝去骨﹞桃仁﹝各二錢﹞

上作一服。水二鐘﹐煎一鐘﹐不拘時服。

按此方藥品和平﹐其功且速﹐常治腹痛﹐或發熱﹐或脹滿不食﹐水道澀滯。產後多有此證。或月經欲行﹐或行後作痛尢效。

四聖散一名神效栝蔞散。治腸癰﹐癰疽生於腦髭背腋﹐及便毒。服之神效。

生黃栝蔞﹝一枚﹐去皮﹞粉艸﹝四錢﹐研末﹞沒藥﹝研末﹐三錢﹞乳香﹝研末﹐一錢﹞

上用好紅酒二大碗﹐慢火煎至一碗。分作兩服﹐兩日服盡。大便順導惡物妙。

若干栝蔞﹐則用兩三枚。一方。若病在上﹐食後服。在下﹐食前服。毒已結成﹐卽膿化爲水。毒未成﹐卽於小便中出。疾甚﹐再合服﹐以退爲度。

神仙蠟礬丸﹝見第七十四﹞

雲母膏治一切癰疽瘡癤﹐折傷等證。

蜀椒﹝去目及閉口者﹐微炒﹞白芷沒藥赤芍藥肉桂當歸鹽花菖蒲麒麟竭黃白芨芎木香龍膽艸白蘞防風濃朴麝香桔梗柴胡松脂人參蒼術黃芩乳香附子茯苓良姜合歡皮﹝各五錢﹞硝石甘艸雲母﹝各四兩﹞桑白皮槐枝柳枝柏葉水銀﹝以絹另包。待膏成﹐以手細彈在上﹐名養膏母﹞陳皮﹝各二兩﹞淸油﹝四十兩﹞黃丹﹝二十兩﹞

上除雲母﹑硝石﹑麒麟竭﹑乳香﹑沒藥﹑麝香﹑鹽花﹑黃丹八味另研外﹐余藥並細切﹐入油浸七日。文火煎﹐以柳枝不住手攪。候匝沸﹐乃下火。沸定﹐又上火。如此者三次﹐以藥黑色爲度。去滓﹐再熬。後入丹與八味末﹐仍不住手以槐柳枝攪。滴水中成珠﹐不軟不硬爲度。瓷器收貯。候溫﹐將水銀彈上。用時先刮去水銀﹐或服或貼﹐隨宜用之﹐其功甚大也。

排膿散治腸癰小腹脹痛﹐脈滑數。或裏急後重﹐或時時下血。

黃﹝鹽水拌炒﹞當歸﹝酒拌﹞金銀花白芷穿山甲﹝蛤粉炒﹞防風連翹栝蔞﹝杵﹞甘艸﹝各一錢﹞

作一劑﹐水二鐘﹐煎八分﹐食前服。若膿將盡﹐去穿山甲﹑連翹﹐加當歸﹑川芎。或爲末﹐每服三錢﹐食後蜜湯調下﹐亦可。

卷十五

胎產脈證第七十七

婦人之脈﹐以血爲本。血旺易胎﹐气旺難孕。

少陰動甚﹐謂之有子。尺脈滑利﹐妊娠可喜。

滑疾不散﹐胎必三月。但疾不散﹐五月可別。

左疾爲男﹐右疾爲女。女腹如箕﹐男腹如釜。

欲產之脈﹐其至離經。水下乃產﹐未下勿驚。

新產之脈﹐緩滑爲吉。實大弦牢﹐有證則逆。

男爲陽﹐女爲陰。陽主气﹐陰主血﹐一定之常理也。故女子以血爲本。血旺﹐是爲本足。本足而施之以陽﹐則生化自全﹐而成胎亦易易矣。气旺﹐則血反衰﹐是爲本不足﹐且失常理﹐未有理失常而能孕者也。又人之身﹐陰靜陽動﹐陰體陽用。

則血固陰靜也﹐亦體也。凝胎結孕﹐必動由靜始﹐體成用先。是知女人以血勝气者爲貴。少陰動甚者﹐心手少陰之脈動甚也。心主血﹐動甚則血旺﹐血旺易胎﹐故云有子。卽《素問》平人气象論所謂婦人手少陰脈動甚者﹐妊子也。有子者﹐有妊之謂﹐男女之通稱﹐非獨指男子。如下文所辧﹐則有男女之分矣。尺脈者﹐左右腎脈也。腎爲天一之水﹐主子宮以系胞﹐孕胎之根蒂也。滑利﹐則不枯澀﹐而且有替替含物之象﹐故喜其妊娠。卽《素問》陰陽別論所謂陰搏陽別﹐謂之有子。叔和《脈經》所謂尺中之脈﹐按之不絕﹐法妊娠。上文所謂動甚妊子者﹐同義也。卽此滑利之脈﹐應指疾而不散。滑爲血液﹐疾而不散﹐乃血液斂結之象﹐是爲有胎三月矣。

若但疾而不散﹐是從虛漸實﹐從柔漸剛﹐血液堅凝﹐轉爲形體﹐故不滑耳。此妊娠五月之脈狀也。其疾﹐左勝於右﹐是爲男孕。以男屬陽居左﹐胎气鐘於陽﹐故左勝。

右勝於左﹐是爲女孕。以女屬陰居右﹐胎气鐘於陰﹐故右勝。勝者﹐甚﹑不甚之謂﹐非左疾右不疾也。更視其腹﹐如箕者爲女胎﹐如釜者爲男胎。蓋男﹑女之孕於胞中﹐女則面母腹﹐男則面母背。𨿽各肖父母之形﹐亦陰陽相抱之理。女面腹﹐則足膝抵腹﹐下大上小﹐故如箕。﹝箕﹐簸箕也。前淺而後深﹐覆之則髙下異。﹞男面背﹐則背脊抵腹﹐其形正圓﹐故如釜。﹝釜﹐食鍋也﹐覆之正圓。﹞一說女動於腹﹐動不一處而動甚。男動於腹﹐舉腹動而動微。動不一者﹐四肢也。舉腹動者﹐背也。歷觀數說﹐則男女在胞之仰覆﹐信不誣矣。及其欲產也﹐其脈與十月懷妊平常見者忽異。假如平日之脈濃浮﹐臨產則脈忽沈﹔平日之脈遲﹐臨產則脈忽數。至如大小滑澀﹐臨產皆忽然而異。蓋十月胎气安定﹐一旦欲落﹐气血動蕩﹐胞胎迸裂﹐自與經常離異﹐而脈亦非平昔之狀貌矣。𨿽然亦必有水先下﹐俗謂之胞漿﹐養胎之液也。水下﹐則胞裂而產。不爾﹐猶未卽下﹐勿認爲產難而驚訝也。及其已產也﹐气血兩虛﹐其脈宜緩滑。緩則舒徐﹐不因气奪而急促。滑則流利﹐不因血去而澀枯﹐均吉兆也。若脈實大弦牢﹐非產後气血俱虛者所宜。實爲邪實﹐大爲邪進﹐弦爲陰斂而宣布不能﹐牢爲堅著而瘀凝不解﹐是皆相逆之脈。設外有證﹐又豈能順乎﹖

卷十五胎產脈證第七十七

胎產雜述

虞氏曰﹕《脈經》云﹕診其脈﹐手少陰之脈動甚者﹐妊子也。蓋手少陰﹐心脈也﹐心主血脈故也。又腎爲胞門子戶。尺中腎脈﹐按之不絕﹐當妊子也。又婦人妊娠一月之時﹐足厥陰脈養之﹐二月足少陽脈養之﹐三月手厥陰脈養之﹐四月手少陽脈養之﹐五月足太陰脈養之﹐六月足陽明脈養之﹐七月手太陰脈養之﹐八月手陽明脈養之﹐九月足少陰脈養之﹐十月足太陽脈養之﹐是以諸經脈各養三十日也。若夫至期當養之經﹐虛實不調﹐則胎孕爲之不安﹐甚則下血而墮矣。夫手足十二經﹐气血盈虧不同﹐如手足厥陰﹑太陽少气多血﹐手足太陰﹑少陰少血多气﹐手足少陽气多血少﹐手足陽明气盛血多。安胎之法﹐宜各按月根據經﹐視其气血虛實而調之﹐庶無胎墮之患。其或感冒風寒﹐別生異證﹐又宜各按法而調治之。

卷十五胎產脈證第七十七

胎產雜述

潔古云﹕治胎產之病﹐從厥陰經論之﹐是主气生化之源也。厥陰與少陽爲表裏﹐故治法無犯胃气及上二焦。有三禁﹕不可汗﹐不可下﹐不可利小便。發汗則傷上焦之陽﹐利大便則脈數而動脾﹐利小便則內亡津液﹐胃中枯燥。制藥之法﹐能不犯此三禁﹐則榮衛自和而寒熱止矣。如气弱則黃﹐血刺痛而和以當歸﹐腹中疼而加之芍藥。大抵產病天行﹐從小柴胡增損。雜證從四物增損。宜詳察脈證而用之。

卷十五胎產脈證第七十七

胎產雜述

《集略》云﹕母之腎臟系於胎﹐是母之眞气﹐子之所賴也。受妊之後﹐宜令鎭靜﹐則血气安和。須內遠七情﹐外薄五味。大冷大熱之物﹐皆在所禁。使霧露風邪﹐不得投間而入。亦不得交合陰陽﹐觸動欲火。謹節飲食﹐若食兔缺唇﹐食犬無聲﹐食雜魚而致瘡癬。心气大驚而癲疾﹐腎气不足而解顱﹐脾气不和而羸瘦﹐心气虛乏而神不足。兒從母气﹐不可不愼也。苟無胎動﹑胎痛﹑瀉痢﹐及風寒外邪﹐不可輕易服藥。不得已﹐在審度疾勢輕重﹐藥性髙下﹐不必多品。然父少母老﹐產女必羸。

母壯父衰﹐生男必弱。气受偏萃﹐與之補之。補羸女﹐則養血壯脾。補弱男﹐則壯脾節色。羸女宜及時而嫁﹐弱男宜待壯而婚。昔人論年老有子者﹐男不過八八﹐女不過七七﹐則知血气在人﹐固自有量﹐夫豈逃陰陽之至數哉。

丹溪曰﹕胎前當淸熱養血。產婦因火逼動胎﹐逆上作喘急者﹐急用條芩﹑香附之類﹐爲末調下。條芩水中取沈者爲佳﹐黃芩安胎﹐乃上﹑中二焦藥﹐能降火下行。

天行不息﹐所以生生而無窮。茺蔚子治血行气﹐有補陰之妙。命名益母﹐以其行中有補也。故曰胎前無滯﹐產後無虛。難產可煎作膏。條芩﹑白術﹐乃安胎聖藥。俗以黃芩爲寒而不用﹐反謂溫熱藥能養胎。殊不知胎孕宜淸熱涼血﹐使血循經而不妄行﹐乃能養胎。懷妊嗜物﹐乃一臟之虛。如愛酸﹐乃肝臟不能養胎而虛也。

卷十五胎產脈證第七十七

胎產雜述

雞肉合糯米食﹐令子生寸白虫。食犬肉﹐令子無聲。鯉魚同雞子食﹐令子生疳多瘡。食兔肉﹐令子缺唇。食羊肝﹐令子多厄。食鱉肉﹐令子項短縮頭。雞子與桑椹同食﹐令子倒生心寒。鮮魚同田雞食﹐令子喑啞。雀肉同豆醬食﹐令子面生黯黑子。食螃蟹﹐令子橫生。食生薑﹐令子多指。食水漿﹐令絕產。食雀肉飲酒﹐令子多淫無恥。食茨菇﹐消胎气。食驢﹑馬肉﹐過月難產。豆醬合藿香食﹐墮胎。

食山羊肉﹐令子多病。食鰍鱔無鱗魚﹐難產。食諸般菌﹐生子驚風而夭。食雀腦﹐令子患雀目。

卷十五胎產脈證第七十七

胎產雜述

歌曰﹕斑水蛭及虻虫﹐烏頭附子配天雄﹐野葛水銀並巴豆﹐牛膝薏苡與蜈蚣﹐三稜代赭芫花麝﹐大戟蛇蛻黃雌雄﹐牙硝芒硝丹皮桂﹐槐花牽牛皂角同﹐半夏南星與通艸﹐瞿麥漧薑桃仁通﹐砂漧漆蟹腳爪﹐地膽茅根莫用好。

卷十五胎產脈證第七十七

胎產雜述

《便產須知》云﹕勿亂服藥﹐過飲酒。勿鍼灸舉重﹐登髙涉險﹐心有大驚﹐犯之產難﹐子必癲癇。勿多臥﹐時時行步。勿勞力過傷﹐使腎气不足﹐生子解顱﹐腦破不合。衣毋太溫﹐食毋太飽。若脾胃不和﹐榮衛虛怯﹐子必羸瘦多病。若自家及鄰家修造動土﹐犯其胎气﹐令子破形殞命。刀犯者形必傷﹐泥犯者竅必塞。打擊者色靑黯﹐系縛者相拘攣。此皆驗如影響。

卷十五胎產脈證第七十七

胎產雜述

《脈經》曰﹕婦人懷軀七月而不可知﹐時時衄血而轉筋者﹐此爲軀也。《脈經》曰﹕妊娠初時﹐寸微小﹐呼吸五至。三月而尺數也。脈滑疾﹐重以手按之散者﹐胎已三月也。脈重手按之不散﹐但疾不滑者﹐五月也。尺脈左偏大爲男﹐右偏大爲女。

左右俱大﹐產二子。大者﹐如實狀。婦人妊娠四月﹐欲知男女法﹐左疾爲男﹐右疾爲女。俱疾爲生二子。《胎經》曰﹕若胎病不動﹐欲知生死﹐令人摸之。如覆杯者則男﹐如肘頸參差起者女也。觀此說﹐則前如箕如釜之義了然。

卷十五胎產脈證第七十七

胎產雜述

徐之才云﹕妊娠一月﹐名胎胚。宜飲食精熟﹐酸羹大麥。毋食腥辛﹐是謂才正。

足厥陰肝養﹐不可鍼灸其經。﹝如大惇﹑行間﹑太衝﹑中封﹑五里﹑中等穴是也。﹞肝主筋及血。血行痞澀﹐不爲力事。寢必安﹐無令恐畏。

妊娠二月﹐名始膏。毋食辛臊﹐居必靜處。男子勿勞﹐百節皆痛﹐是爲胎始結。

足少陽膽養﹐不可鍼灸其經。﹝如膽竅﹑丘墟﹑趺陽﹑絕骨﹑外丘﹑陽陵泉等穴是也。﹞膽主精。

兒精成﹐常愼護﹐勿驚動。

妊娠三月﹐名始胎。當此之時﹐未有定儀﹐見物而化。欲生男者﹐操弓矢。欲生女者﹐弄珠璣。欲子美好﹐數視璧玉。欲子賢良﹐端坐淸虛﹐是謂外像而內感者也。手心主包絡養﹐不可鍼灸其經。﹝如中衝﹑勞宮﹑大陵﹑內關﹑間使﹑門﹑曲澤等穴是也。﹞

包絡主脈﹐毋悲哀﹑思慮﹑驚動。

妊娠四月﹐始受水精以成血脈。食宜稻粳﹐羹宜魚雁。是謂盛血气以通耳目而行經絡。手少陽三焦養﹐不可鍼灸其經。﹝如關衝﹑陽池﹑內關﹑三陽﹑天井﹑曲垣等穴是也。﹞

是時兒六腑成。宜靜形體﹐和心志﹐節飲食。

妊娠五月﹐始受火精以成其气。臥必晏起﹐沐浴浣衣﹐深其居處﹐濃其衣服﹐朝吸天光﹐以避寒殃。其食稻麥﹐其羹牛羊﹐和以茱萸﹐調以气味﹐是謂養气﹐以定五臟。足太陰脾養﹐不可鍼灸其經。﹝如隱白﹑大都﹑公孫﹑商丘﹑三陰交﹑漏谷﹑陰陵泉等穴是也。﹞

脾主四肢﹐兒四肢成。毋大饑甚飽﹐毋食漧燥炙熱﹐毋大勞倦。

妊娠六月﹐始受金精以成其筋。身欲微勞﹐毋得靜處﹐出遊於野﹐數觀走犬行馬。食宜鷙鳥﹑猛獸之肉。是謂變腠理紉筋﹐以養其力﹐以堅背膂。足陽明胃養﹐不可鍼灸其經。﹝如厲兌﹑丰隆﹑陰市﹑上下廉﹑三里等穴是也。﹞兒口目成﹐調五味﹐食甘美﹐毋太飽。

妊娠七月﹐始受木精以成其骨。勞身搖肢﹐毋使定止。動作屈伸﹐以運血气。

居處必燥。飲食避寒﹐常食稻粳以密腠理。是謂養骨而堅齒。手太陰肺養﹐不可鍼灸其經。﹝如少商﹑魚際﹑列缺﹑尺澤﹑天府等穴是也。﹞肺主皮毛﹐兒皮毛已成。勿大言﹐勿號哭﹐勿薄衣﹐勿洗浴﹐勿寒飲。

妊娠八月﹐始生精以成膚革。和心靜息﹐毋使气極。是謂密腠理而澤顏色。手陽明大腸養﹐不可鍼灸其經。﹝如商陽﹑二間﹑合谷﹑上下廉﹑三里﹑曲池﹑肩井﹑肩等穴是也。﹞

陽明主九竅﹐兒九竅成。勿食燥物及失食。勿忍大便。

妊娠九月﹐始受石精以成皮毛。六腑百節﹐無不畢備。飲醴食甘﹐緩帶自持而待之。是謂養毛髮﹐致才力。足少陰腎養﹐不可鍼灸其經。﹝如湧泉﹑然谷﹑太溪﹑交信﹑築賓﹑復澑等穴是也。﹞腎主續縷﹐兒脈絡續縷皆成。勿處溫冷﹐勿著炙衣。

妊娠十月﹐五臟俱備﹐六腑齊通﹐納天地气於丹田﹐關節人神皆備﹐但俟時而生。

妊娠一月始胚﹐二月始膏﹐三月始胞﹐四月形體成﹐五月能動﹐六月筋骨力﹐七月毛髮生﹐八月臟腑具﹐九月穀气入胃﹐十月諸神備﹐卽產矣。宜服滑胎﹑束胎等藥﹐入月卽服。

卷十五胎產脈證第七十七

胎產雜述

妊娠臨月﹐最要安神定慮。常步履。勿多睡﹑飽食﹑過飲酒及雜藥。宜先貼產圖﹐根據位鋪牀帳。預請老練穩婆﹐備辦湯藥器物。欲產時﹐不可多人喧哄。但用老婦二人扶行﹐及憑物站立。若見漿水﹐腰腹痛甚﹐是胎離經。令產母仰臥﹐令兒轉身。若兒頭向產門﹐方可用藥催生坐艸。若心煩﹐用水調服白蜜一匙。覺饑﹐喫糜粥少許﹐勿令饑渴﹐恐乏其力。不可彊服﹑早服催生滑胎等藥﹐及早於坐艸﹐使穩婆亂動手。

薛氏曰﹕欲產之時﹐覺腹內轉動﹐卽當正身仰臥。待兒轉身向下﹐時作痛﹐試捏產婦手中指中節或本節跳動﹐方與臨盆﹐卽產矣。若初覺﹐不仰臥以待轉胞﹐或未產而水頻下﹐此胞衣已破﹐血水先幹﹐必有逆生﹑難產之患。若胎衣破而不得分娩者﹐保生無憂散以固其血﹐自然生息。如血已耗﹐用八珍湯料一斤﹐益母艸半斤﹐水數十碗﹐煎熟不時飲之﹐亦有得生者。凡孕婦只腹痛﹐未產也。若連腰痛甚者﹐將產也。蓋腎候於腰﹐胞系於腎故也。凡孕家﹐宜預請有仁心知事穩婆﹐先與說知。

倘有生息不順﹐只說未產﹔或遇雙胎﹐只說胞衣未下﹐恐驚則气散﹐愈難生息。

產值盛暑﹐或血暈血溢﹐當飲淸水解之。冬末春初﹐產室用火﹐和暖下部﹐衣服當溫濃﹐方免胎寒血結。若臨月洗頭足﹐亦致難產。

胞漿先破﹐惡水來多﹐胎幹不得下﹐須先與四物湯﹐補養血气。次濃煎蔥湯放溫﹐令坐婆洗產戶。須是款曲洗﹐令气上下通暢。更用酥油﹑滑石末塗產口裏。次服神妙乳朱丹﹐或葵子如聖散。

卷十五胎產脈證第七十七

胎產雜述

一曰正產。十月滿足﹐忽腰腹作陣﹐疼痛相似﹐胎气頓陷。至於臍腹痛極﹐乃至腰間重痛﹐穀道挺迸﹐繼之漿破血出﹐兒乃遂生。

二曰傷產。蓋人之生﹐各有時日﹐不可攺易。今有未產一月前﹐忽然臍腹疼痛﹐有如欲產﹐仍無事﹐是名試月﹐非正產也。但產母未有正產之候﹐不可令人抱腰﹐產母亦不可妄亂用力。蓋欲產之時﹐臍腹疼痛﹐兒身未順﹐收生者﹐卻教產母早用力。兒身才轉動﹐卽便用力一逼﹐使兒錯路﹐忽橫忽倒﹐不能正生﹐皆緣產母用力未當所致。必須待兒順身逼戶﹐方始用力一送﹐令兒下生﹐此方是母之用力當也。

若未有正產之候﹐而用力早﹐妄服藥﹐譬如揠苗助長﹐無益有害。

三曰催產。欲產時漿破血下﹐臍腹作陣疼痛﹐腰重穀道挺迸﹐已見正產之候﹐但未生下﹐可服藥以催之。或有經及數日﹐產母困苦。明是正產之候﹐但兒難生。

亦可服藥以助母正气﹐兒乃得下。

四曰凍產。冬月天冷﹐經血得冷則凝﹐以致兒不能下﹐此害最深。若冬月產者﹐下部不可去綿衣﹐並不可坐臥冷處。當滿房著火﹐常有暖气﹐令母背身向火﹐令臍下腿膝間常暖。血暖則流利易生。

五曰熱產。盛夏之月﹐要溫涼得所。勿恣意取涼﹐致傷胎气。亦不可人多﹐熱气逼母﹐使母血沸﹐致有發熱頭疼﹐面赤如醉﹐不知人事者。

六曰橫產。兒先露手﹐或先露臂﹐此由母未當用力而用之太過也。兒身未順﹐用力一逼﹐遂至身橫﹐不能生下。當令母安然仰臥﹐後令看生人﹐先推其手﹐令人直上﹐漸漸逼身﹐以中指摩其肩﹐推上正之﹐或以手攀其耳而正之。須是母仰臥﹐然後推兒直上﹐徐徐正之。候其身正﹐服催生藥一盞﹐方用力令兒下生。

七曰倒產。產母胎气不足﹐關鍵不牢﹐用力太早﹐致兒不能回轉﹐便直下先露其足。當令母仰臥﹐令看生人推其足入。不可令母用力﹐亦不得驚恐﹐使兒自順。

八曰偏產。兒身未正﹐母用力過早﹐致兒頭偏在左﹐或偏在右。故頭𨿽露﹐偏在一畔﹐不能生下。當令母仰臥﹐次令看生人輕輕推兒近上﹐以手正其頭﹐令兒頭端正﹐然後令母用力一送﹐卽便生下。若是小兒頭後骨﹐偏在穀道﹐只露其額﹐當令看生人﹐以綿衣炙溫裹手﹐於穀道外﹐輕輕推兒頭正﹐便令母送兒生也。

九曰礙產。兒身已順而露正頂﹐不能生下。蓋因兒身回轉﹐肚帶扳其肩﹐以此露正頂而不能生。當令母仰臥﹐令看生人輕推兒近上﹐徐徐引手以中指按兒肩下﹐撥其肚帶﹐仍須候兒身正順﹐方令母用力送﹐令兒生下。

十曰坐產。兒將生﹐其母疲倦﹐久坐椅褥﹐抵其生路。急於髙處﹐系一手巾﹐令母以手攀之﹐輕輕屈足坐身﹐令兒生下﹐非坐在物上也。

更有盤腸產者﹐臨產母腸先出﹐然後兒生。若產後腸不收﹐甚楚。卽以醋半盞﹐新汲水七分調勻﹐母面。每一縮﹐三縮盡﹐此良法也。

卷十五胎產脈證第七十七

胎產雜述

交骨不開﹐產門不閉﹐皆元气素弱﹐胎前失調﹐以致血气不能運達而然。交骨不開﹐陰气虛。﹝宜加味芎歸湯﹑補中益气湯﹑龜殼散之類。﹞產門不閉﹐气血虛。﹝宜十全大補湯。﹞

卷十五胎產脈證第七十七

胎產雜述

子死腹中者﹐多因驚動太早﹐或犯禁忌﹐致令產難。胞漿已破﹐無血養胎﹐枯涸而死。須驗產母舌靑黑﹐其胎死矣﹐當下之。﹝宜平胃散加朴硝﹐千金神造湯﹐半夏湯之類。﹞大法寒者﹐熱以行之。熱者﹐涼以行之。燥者﹐滑以潤之。危急者﹐毒藥下之。下宜朴硝之類。

卷十五胎產脈證第七十七

胎產雜述

臨產束胎﹐瘦斂則易生﹝宜束胎丸﹑達生散﹑張氏方﹑保生無憂散﹑神寢丸之類。﹞

卷十五胎產脈證第七十七

胎產雜述

催生大法﹐滑以流通澀滯﹐苦以驅逐閉塞﹐香以開竅逐血。气滯者行气。胞漿先破﹐疾困者固血。﹝宜佛手散﹑三合濟生湯﹑黑神散﹑阿膠赤小豆湯﹑兔腦丸﹑如神散﹑黃金散之類。﹞

卷十五胎產脈證第七十七

胎產雜述

凡產畢﹐飲熱童便一盞﹐不得便臥﹐宜閉目坐。須臾上牀﹐宜仰臥﹐不宜側。

宜豎膝﹐未可伸足。髙倚牀頭﹐濃鋪褥。遮圍四壁﹐使無孔隙﹐免致賊風。及以醋塗鼻﹐或用醋炭及燒漆器。更以手從心掩按至臍下﹐使惡露不滯。如此三日﹐以防血暈﹑血逆。不問腹痛不痛﹐有病無病﹐以童便和酒半盞﹐溫服五七服。酒𨿽行血﹐亦不可多﹐能發昏暈。宜頻食白粥少許。一月後﹐宜食羊肉﹑豬蹄少許。仍愼言語七情﹑寒暑﹑梳頭﹑洗足﹐以百日爲度。若气血素弱者﹐不計日月﹐否則患手足﹑腰腿痛等證﹐名曰蓐勞﹐最難治療。初產時﹐不可問是男是女﹐恐因言語而泄气﹐或以愛憎而動气﹐皆能致病。不可獨宿﹐恐致虛驚。不可括舌﹐恐傷心气。

不可漱齒﹐恐致血逆。須气血平復﹐方可治事。犯時微若秋毫﹐成病重如山嶽﹐可不戒哉。產婦將息如法﹐臟腑調和﹐庶無疾苦。須先服黑神散﹐四物湯。若壯熱頭痛﹐此乳脈將行。頭目不淸﹐是血暈﹐用淸魂散。粥食不美﹐是胃气虛。﹝宜六君子湯﹑當歸建中湯。陳藏器云﹕漬薴汁與產婦服之﹐將薴麻與婦人枕之﹐止血暈。產婦腹痛﹐置薴於腹上則止。﹞

卷十五胎產脈證第七十七

胎產雜述

丹溪曰﹕產後當大補气血。𨿽有雜證﹐以末治之。產後補虛﹐用參﹑術﹑黃﹑陳皮﹑當歸﹑川芎﹑炙甘艸。如發熱﹐輕則加茯苓淡滲之﹐其熱自除。重則加漧薑。凡產後有病﹐先固气血。

產後一切病﹐多是血虛﹐皆不可表。

卷十五胎產脈證第七十七

胎產雜述

仲景云﹕問新產婦人有三病﹐一者病痙﹐二者病鬱冒﹐三者大便難﹐何謂也﹖師曰﹕新產血虛﹐多汗出﹐喜中風﹐故令病痙。亡血復汗﹐寒多﹐故令鬱冒。亡津液﹐胃燥﹐故大便難。﹝鬱冒卽今所謂血暈也。﹞

《千金》云﹕凡產後滿百日﹐乃可會合。不爾﹐至使虛羸﹐百疾滋長。愼之。凡婦人患風气﹐臍下虛冷﹐莫不由此﹐早行房故也。

卷十五胎產脈證第七十七

胎產雜述

《脈經》曰﹕診婦人生產之後﹐寸口脈洪疾不調者死﹐沈微附骨不絕者生。婦人新產乳子﹐脈沈小滑者生﹐實大堅弦急者死。

丹溪曰﹕產前脈細小﹐產後脈洪大者﹐多死。又曰﹕產前脈當洪數。旣產而脈洪數如故者﹐多主死。

卷十五胎產脈證第七十七

胎產雜述

胞衣不下者﹐謂之息胞。由產初用力﹐比兒出而體已疲憊﹐不復能用力。產胞停畱間﹐而或外冷乘之﹐則血道澀﹐故不下。須急以方藥救治﹐不妨害於兒。所柰者﹐胞系連兒臍。胞不出﹐卽不得以時斷臍浴洗﹐冷气傷兒﹐則成病也。舊法胞衣不出﹐恐損兒者﹐根據法截臍而已。產處須順四時方向﹐並避五行禁忌。若有觸犯﹐多令產婦難產。

郭稽中曰﹕胞衣不下﹐亦有流血入衣中﹐衣爲血所脹﹐故不得下。治之稍緩﹐脹滿腹中﹐以次上衝心胸。疼痛喘急者難治。但服奪命丹﹐以逐去衣中之血。血散脹消﹐衣自下也。牛膝湯亦效。

薛氏曰﹕有因惡露入衣﹐脹而不能出。有因元气虧損而不能送出。其惡露流衣中者﹐腹中脹痛﹐用奪命丹﹐或失笑散﹐並胡氏法之類以消瘀血﹐緩則不救。其元气不能送者﹐腹中不脹痛。用保生無憂散以固補元气。或用蓖麻子肉一兩細研成膏﹐塗母右足心。

衣下卽洗去。緩則腸亦出。如腸不收﹐仍用此膏塗腦頂﹐則腸自入。或加桂芎歸丸﹑紅花酒之類。

卷十五胎產脈證第七十七

胎產雜述

﹝附厥逆﹞

《大全》云﹕產後血暈者﹐由敗血流入肝經﹐以致眼黑頭旋﹐不能起坐﹐甚至昏悶不省人事﹐謂之血暈﹐以細酒調黑神散服。若作暗風﹑中風治之誤矣。有血熱乘風﹐逆上湊心﹐以致昏迷不省﹐气閉欲絕者﹐服童便最好。然其由有三。有用心使力過多而暈者﹐有下血過多而暈者﹐有下血少而暈者。其暈𨿽同﹐治之則異﹐當審詳之。下血多而暈者﹐昏而煩亂﹐當以補血淸心。下血少而暈者﹐乃惡露不下而上搶。心下滿急﹐神昏口噤﹐絕不知人。當以破血﹐行血藥。古法云﹕產婦分娩訖﹐預將秤錘或黃石硬炭﹐燒令通赤﹐置器中﹐急於牀前以醋沃之。得醋气﹐可除血暈。

產後一月內﹐時作爲妙。崔氏云﹕凡暈者﹐皆是虛熱﹐血气奔迸﹐腹中空虛所致。

欲分娩者﹐第一須先取釅醋以塗口鼻﹐仍置醋於旁﹐使聞其气﹐兼細細飲之﹐此爲上法。如覺暈﹐卽以醋面。蘇來卽飲醋﹐仍少與解之。﹝一云仍少與水解之。﹞一法燒漧漆令煙濃﹐燻產婦面卽醒。﹝如無干漆﹐取舊漆器火燒煙燻亦妙。﹞血暈用藥。﹝宜淸魂散﹑失笑散﹑芎歸湯﹑荊芥散﹑白薇湯之類。﹞

卷十五胎產脈證第七十七

胎產雜述

惡露不下﹐由產後臟腑勞傷﹐气血虛損﹐或胞絡挾宿冷﹐或產後當風取涼。風冷乘虛而搏血﹐則壅滯不宣﹐積蓄在內﹐故令惡露不下也。宜失笑散﹑花蕊石散﹑起枕散。

卷十五胎產脈證第七十七

胎產雜述

《大全》云﹕產後血露不絕者﹐由產後損傷經血﹐虛損不足﹐或分解之時﹐惡血不盡﹐畱停腹中。致气血不攝﹐故令淋瀝不絕也。

薛氏曰﹕若前證肝气熱而不能主血﹐宜六味地黃丸。若肝气虛而不能藏血﹐宜逍遙散。若脾气虛而不能攝血﹐宜六君子湯。若胃气下陷而不能統血﹐宜補中益气湯。若脾經郁熱而血不歸源﹐宜加味歸脾湯。若肝經怒火而妄行﹐宜加味四物湯﹐若气血俱虛﹐宜十全大補湯。若肝經風邪而血沸騰﹐宜四物加防風。他如烏金散﹑蒲醋飲子﹐俱宜審證用之。

卷十五胎產脈證第七十七

附方

保生無憂散治妊娠身居安逸﹐口厭甘肥﹐憂樂不常﹐食物不節﹐致胞胎肥濃﹐根蒂堅牢。或瘦人血少胎弱﹐臨蓐難產。入月服之﹐則易生也。

當歸川芎白芍藥枳殼﹝麩炒﹞木香甘艸﹝炙﹐各一錢半﹞乳香﹝另研﹞血餘﹝燒存性﹐另研﹐各五分﹞

上作一服水煎﹐入乳香﹑血餘和勻。不拘時服。

八珍湯﹝見第十六﹞

四物湯﹝見第二十一﹞

神妙乳砂丹治難產。

明乳香爲末﹐以豬心血爲丸﹐如桐子。朱砂爲衣。日幹。每服一丸﹐嚼碎冷酒下。良久未生﹐再服。或以蓮葉蒂七个﹐水煎化服二丸。良久未生﹐再服。

葵子如聖散催生。

黃蜀葵子﹐不拘多少﹐烙榦爲末。熱酒調下二錢。神效。如無子﹐花亦可。若胎漏血幹難產﹐痛極者﹐並進三服。良久腹中气寬﹐胎滑卽產。須見正產候﹐方可服之。如打撲死胎﹐紅花酒下。

加味芎歸湯產後血气虛﹐感風寒﹐頭疼寒熱。

當歸川芎﹝各二錢﹞紫蘇漧葛﹝各一錢﹞

上銼﹐加生薑三片﹐水煎服。

補中益气湯﹝見第三十九﹞

龜殼散治交骨不開﹐不能生產。

當歸川芎敗板﹝一个﹐酥炙﹞婦人頭髮﹝生長過者一握﹐燒存性﹞

上爲散。每服五錢﹐水煎服。約人行五里卽生。始胎死不下﹐灼過龜版亦可。

十全大補湯﹝見第十六﹞

平胃散﹝見第四十四﹞

千金神造湯治動胎及產難﹐子死腹中﹐或妊娠兩兒﹐一死一生。服之令死者出﹐生者安。神驗莫測。

蟹爪﹝一升﹞甘艸﹝二尺﹞阿膠﹝三兩﹞

上三味﹐以東流水一斗﹐先煮蟹爪﹐甘艸得三升。去滓。次內膠令烊﹐頓服之。

不能下﹐再服。若人昏牙緊﹐拗口﹐內藥。藥入卽活。煎藥作東向竈﹐用葦薪煮之。

半夏湯治胎衣不下﹐或子死腹中﹐或血衝上昏悶﹐或血暴下﹐及胞幹而不能產者。

半夏曲﹝一兩半﹞桂﹝去皮﹐七錢半﹞大黃﹝五錢﹞桃仁﹝三十粒﹐去皮尖﹑炒﹞

上爲粗末。先服四物湯一﹑二服﹐次用此藥一錢﹐生薑三片﹐水煎服。如未效﹐次服下胎丸。

束胎丸胎瘦易生﹐服至產則已。

白術枳殼﹝去瓤﹐麩炒﹐各等分﹞

爲末﹐燒飯丸如桐子大。八月﹐一日食前服三﹑五十丸﹐溫水下。

達生散八﹑九个月內﹐服十數帖﹐易產。

大腹皮﹝三錢﹞人參陳皮紫蘇莖葉﹝各五分﹞歸身尾白術白芍藥﹝各一錢﹞

甘艸﹝炙﹐二錢﹞

上作一服﹐入靑蔥五葉﹐黃楊腦七个﹝卽黃楊樹葉梢兒。食少胎瘦者不須用。﹞水煎服。或加枳殼﹑砂仁。春加川芎。夏加黃芩。秋加澤瀉。冬加砂仁。气虛﹐倍參﹑術。

气實﹐加香附﹑陳皮。血虛﹐加當歸﹑地黃。形實﹐倍紫蘇。性急多怒﹐加黃連﹑柴胡。熱甚﹐加黃芩。濕熱﹐加滑石﹑半夏。食積﹐加山楂。食後易饑﹐倍黃楊腦。腹痛﹐加木香﹑官桂。

張氏方治妊娠胎肥壅隘﹐動止艱辛。臨月服之﹐縮胎易產。兼治腸中諸疾﹐下气寬膈。

枳殼﹝五兩﹞甘艸﹝一兩半﹞香附子﹝三兩﹐炒去毛﹞

上爲末﹐姜湯點服。如丈夫婦人﹐冷气攻刺﹐脇肋疼痛者﹐用蔥白三寸﹐同煎服。婦人脾寒﹐血气成塊作痛﹐熱酒調服。大小便不通﹐白牽牛湯調服。

神寢丸瘦胎滑利易產。臨月服之神效。

通明乳香﹝半兩另研﹞枳殼﹝麩炒﹐一兩﹞

爲末﹐煉蜜丸如桐子大。每三十丸﹐空心溫酒下。

佛手散治妊娠因事僕跌﹐子死腹中﹐惡露妄行﹐疼痛不已﹐口噤欲絕﹐用此藥探之。若子死腹中﹐立便逐下。若腹痛隨止﹐子母俱安。又治臨產艱難﹐胞衣不下﹐及產後血暈﹐不省人事﹐狀如中風﹐血崩惡露不止﹐腹中血刺痛﹐血滯浮腫﹐血入心經﹐語言顚倒﹐如見鬼神﹐血風相搏﹐身熱頭痛﹐或似瘧非瘧﹐一切胎前產後﹐危害野狼狽﹐垂死等證﹐並皆治之。丹溪云﹕催生只用佛手散﹐最穩當﹐又效捷。

當歸﹝酒洗﹑去蘆﹐一兩﹞川芎﹝七錢﹐一方各等分﹞

上細銼﹐分作四分。每服先用水一盞﹐煎將幹﹐投酒一盞半﹐煎五﹑七沸溫服。

如口噤﹐開灌之。如人行五里許﹐再灌一服。盡此四服﹐便產神驗。如產難倒橫﹐子死腹中﹐先用黑豆炒熟﹐入白水﹑童便各一盞﹐用藥四錢煎服。如胞產五七日﹐不下垂死﹐及矮石女子﹐交骨不開者﹐加龜版﹐並生育過婦人頭髮﹐燒灰爲末。每三錢﹐酒調服。

三合濟生湯以枳殼﹑芎歸﹑達生三方﹐抽其精粹而成合此湯。治臨產艱難。𨿽一﹑二日不下者﹐服此自然轉動下生。

當歸﹝三錢﹞川芎枳殼﹝麩炒﹐各二錢﹞香附子﹝炒﹐一錢﹞蘇葉﹝八分﹞粉艸﹝七分﹞大腹皮﹝薑汁洗﹐一錢半﹞

上用水煎。待腰腹痛甚﹐服之卽產。一方加白芷一錢。

黑神散﹝一名催生如神散﹞治橫生逆產﹐其功甚大。並治胎前產後虛損﹐月水不止﹐崩漏等證。

百艸霜白芷﹝不見火﹐各等分﹞

上爲末。每服二錢﹐以童便﹑米醋和如膏﹐加沸湯調下。或童便酒煎進二服。

然血得黑則止﹐此藥大能固血﹐又免血涸﹐甚妙。一方加白滑石﹐煎芎歸湯調下。

阿膠赤小豆湯治難產累日﹐气力乏盡﹐不得生﹐此是宿有病者﹐宜此方。

阿膠﹝二兩﹞赤小豆﹝二升﹞

上﹐以水九升﹐煮豆令熟。去滓﹐內膠令烊。每服五合。不覺﹐更服。不過三服卽出。

兔腦丸﹝一名催生丹﹞治難產﹐及橫生逆產。

兔腦﹝臘月者﹐去皮膜﹐研如膏﹞明乳香﹝二錢半﹐細研﹞母丁香﹝爲末﹐一錢﹞麝香﹝一字﹐另研細﹞

上研勻﹐用兔腦髓和爲丸﹐如雞頭大。陰漧﹐油紙封裏。每一丸。破水後﹐溫水下﹐卽產。隨男左女右手握藥出。

如神散催生累效﹐理則難通。

用路上艸鞋一雙﹐取鼻梁上繩﹐洗淨燒灰﹐童便和酒調下三錢。一名千里馬。

黃金散治生產一﹑二日﹐難分娩者。服之如神。

眞金箔﹐大者五片﹐小者七片。以小磁鐘﹐將水少許﹐去紙﹐入箔在內﹐用指研勻。後再添水至半鐘。一面先令一人扶產婦虛坐﹐又令一婦人用兩手大指﹐按定產母兩肩上肩井穴﹐前藥溫服﹐其胎卽下。此催生聖藥。如產月未足﹐又能安之。

淸魂散產後血暈者﹐气血暴虛﹐未得安靜﹐血隨气上﹐迷亂心神﹐故眼前生花。極甚者﹐令人悶絕不知人﹐口噤神昏﹐气冷。宜先取漧漆或漆器﹐燒鼻中燻之﹐頻置醋炭房內﹐次進此藥卽醒。

澤蘭葉人參﹝各二錢半﹞川芎﹝半兩﹞荊芥穗﹝一兩﹞

上爲細末。每服二錢﹐用溫酒﹑熱湯各半盞﹐或入童便調﹐急灌之。下咽眼卽開﹐气定卽醒。

六君子湯﹝見第十六﹞

當歸建中湯治產後勞傷﹐虛羸不足﹐腹中疼痛﹐呼吸少气﹐小腹拘急﹐痛連腰背﹐時自汗出﹐不思飲食。產訖直至月滿﹐一日三服﹐令人身壯彊健。

當歸﹝四兩﹞白芍﹝六兩﹞桂心﹝三兩﹞黃﹝一兩半﹞

上銼。每服四錢﹐加姜﹑棗﹐水煎。入飴糖一塊再煎﹐稍熱服。如崩中衄血﹐加阿膠﹑地黃。

奪命丹治胎衣不下。蓋兒之初生﹐惡血流入衣中﹐爲血所脹塞﹐故不得下。須臾衝上逼心卽死﹐急服此藥。

黑附子﹝炮﹐五錢﹞牡丹皮﹝一兩﹞漧漆﹝炒煙盡﹐二錢五分﹞

上爲細末﹐用米醋一升﹐大黃末一兩﹐同煮成膏﹐和前藥爲丸﹐如桐子大。每服五﹑七丸﹐溫酒下。

牛膝湯治胞衣不出﹐臍腹堅脹急痛﹐卽殺人。服此藥﹐胞卽爛下﹐死胎亦下。

牛膝瞿麥﹝各四兩﹞當歸尾通艸﹝各六兩﹞滑石﹝八兩﹞葵子﹝五兩﹞

一方有桂心二兩。

上細切。以水九升﹐煮取三升﹐分三服。

失笑散產後惡血上攻﹐心腹痛欲死﹐及兒枕痛或牙關緊急。一服可愈。

蒲黃﹝炒﹞五靈脂﹝各一錢﹞

上爲細末﹐作一服。用釅醋調膏﹐入水一盞煎服。

胡氏法治產後胞衣不下。惟有花蕊石散一件﹐最爲要緊。若鄕居藥局遠者﹐倉卒無之﹐今有一妙法。產訖胞衣不下﹐稍久﹐則血流胞中﹐爲血所脹﹐上衝心胸﹐喘急疼痛﹐必致危篤。若有此癥﹐宜急斷臍帶﹐以少物系帶﹐必用力牢固系之。

然後絕斷﹐使其子血脈﹐不潮入胞中﹐胞衣自當痿縮而下。縱淹延數日﹐亦不害人。累驗。

加桂芎歸湯有胞衣不下﹐因產母元气虛薄者﹐以此溫之自下。

川芎當歸﹝各二錢﹞官桂﹝四錢﹞

上銼一服﹐水煎服。

紅花酒紅花﹝一兩﹞

酒煮濃汁服。如口噤﹐斡開灌之。速效。

芎歸湯﹝卽佛手散﹞

荊芥散治產後風虛血暈﹐精神昏昧。

荊芥﹝一兩三錢﹞桃仁﹝炒﹐五錢﹞

上爲細末﹐溫水調下三錢。微喘﹐加杏仁﹝炒﹞﹑甘艸各三錢。

白薇湯治產後胃弱不食﹐脈微﹐多汗﹐亡血發厥﹐鬱冒等證。

白薇當歸﹝各六錢﹞人參﹝三錢﹞甘艸﹝一錢半﹞

上切﹐分作二帖。水煎服。

花蕊石散﹝見第七十四﹞

起枕散治產後惡血不行﹐心腹及兒枕作痛﹐甚危。

當歸白芍藥﹝酒炒﹐各三錢﹞川芎﹝二錢﹞官桂玄胡索牡丹皮蒲黃﹝炒﹞五靈脂﹝炒﹞沒藥﹝各一錢﹞白芷﹝一錢﹞

上銼﹐水煎﹐入童便﹐空心服。

六味地黃丸﹝見第十六﹞

逍遙散﹝見第五十一﹞

加味歸脾湯﹝卽歸脾湯加柴胡﹑牡丹皮。見第五十八。﹞

加味四物湯治產後血崩﹐如豆汁紫黑過多者。

當歸川芎芍藥生地黃蒲黃阿膠薊根白芷上水煎服。

烏金散治產後血迷﹑血暈﹐敗血不止﹐淋漓不斷﹐臍腹痛﹐昏眩﹐多汗﹐無力﹐及崩中下血不止。

麒麟竭男子亂髮灰松墨﹝﹑醋淬﹞百艸霜當歸肉桂赤芍延胡索鯉魚鱗﹝燒存性﹐各等分﹞

上爲末。每服二錢﹐空心溫酒調下。

蒲醋飲子治新產瘀血﹐逐敗滋新。此藥治血神效﹐又非黑神散之可比也。月內每日一﹑二服尢良﹐及療一切惡露與血積。

眞蒲黃不拘多少。熬米醋令稠﹐和藥成膏。每服一彈子大﹐食前醋湯化開服。

陰陽和而後孕﹐孕固有天成自然之妙也。不諳者﹐乃一意珍護﹐時進湯丸。久久气血偏勝﹐反致胎气不安﹐及半產艱生者多矣。故胎前諸方不備錄。然有不得已者﹐於下外附驗過方中求之。

卷十五胎產脈證第七十七

外附胎產驗過方

益母丸﹝又名千金保胎丸﹞凡女人受孕﹐經三月而胎墮者﹐𨿽气血不足﹐乃中衝脈有傷。

中衝脈﹐卽陽明胃經﹐供應胎孕。至此時﹐必須節飲食﹑絕欲﹑戒怒﹐庶免小產之患。服此可以保全。

白術﹝土炒﹞熟地黃﹝薑汁炒﹞杜仲﹝薑汁炒﹐各四兩﹞當歸﹝酒洗﹞續斷﹝酒洗﹞

阿膠﹝蛤粉炒﹞香附米﹝四制﹞益母艸條芩﹝炒﹐各二兩﹞陳皮川芎艾葉﹝醋炙﹐各一兩﹞

砂仁﹝炒﹐五錢﹞

上爲細末﹐煮棗肉爲丸﹐如桐子大。每服百丸﹐空心米飲下。

金匱當歸散此方養血淸熱﹐孕婦宜常服之。如瘦人血少有熱﹐胎動不安﹐素曾半產者﹐皆宜服之﹐以淸其源﹐而無後患也。

當歸川芎白芍藥黃芩﹝各一兩﹞白術﹝二兩﹞

上爲末。每服二錢﹐酒飲調服。日再服。或用酒糊爲丸﹐如桐子大。每服五十丸﹐茶湯任下。日三服。

白術湯治胃虛惡阻吐水﹐甚至十餘日﹐水漿不入者。

白術﹝炒﹐一兩﹞人參﹝五錢﹞丁香﹝二錢半﹞甘艸﹝一錢﹞

上爲細末。每服二錢﹐加生薑五片﹐水煎。食前溫服。

縮砂散治妊娠胃虛气逆﹐嘔吐不食。

縮砂仁爲末。每服二錢。生薑湯或米飲調服。

三物解毒湯治誤服毒藥。

甘艸黑豆淡竹葉﹝各等分﹞

上用水煎濃服。

白扁豆散治妊娠誤服諸般毒藥﹐動胎欲墮。

白扁豆生去皮﹐爲細末。米飲調服方寸匕。神效﹐或濃煎亦可。

豆淋酒治產後﹐猶有餘血水气者。

黑豆五升﹐熬令煙盡﹐投瓷器內﹐以酒一斗淬之飲。蓋豆淋酒治污血﹐又能發表也。

枳實芍藥散《金匱》云﹕產後腹痛煩滿﹐不得臥﹐此方主之。

枳實﹝炒令黑﹐勿太過﹞芍藥﹝各等分﹞

上杵爲散﹐服方寸匕﹐日三服。並主癰膿﹐以麥粥下之。

羊肉湯治產婦脾虛﹐爲寒邪所乘﹐以致腹痛。及寒月生產﹐寒气入於產門﹐臍下脹滿﹐手不可犯。

精羯羊肉﹝四兩﹞當歸川芎﹝各半兩﹞生薑﹝一兩﹞

上以水十盞﹐酒三盞﹐煎至四盞。分四次﹐空心服。加蔥﹐鹽亦可。

《衍義》云﹕一婦人產當寒月﹐寒气入產門﹐臍滿﹐手不得犯。此寒疝也。醫將治之以抵當湯﹐謂其有瘀血耳。予教之曰﹕非其治也﹐可服張仲景羊肉湯。少減﹐作二服愈。

回生丹治產後瘀積等證。

大黃﹝一斤爲細末﹞蘇木﹝三兩﹐銼﹐用河水五碗﹐煎汁三碗﹞黑豆﹝三升﹐煮熟取汁三碗﹞紅花﹝三兩﹐酒四碗煎汁三碗﹞

上將大黃末﹐以好醋二斤攪勻﹐以文武火熬成膏。次下三項汁。攪開大黃膏﹐再熬成膏。如有鍋HT﹐焙漧入在後藥。

當歸川芎熟地黃白茯苓蒼術香附玄胡索桃仁蒲黃牛膝﹝各一兩﹞

白芍藥甘艸陳皮木香三稜五靈脂羌活地楡山茱肉﹝各五錢﹞人參白術木瓜靑皮﹝各三錢﹞良姜﹝四錢﹞乳香沒藥﹝各二錢﹞

同末﹐大黃膏爲丸﹐如彈子大。每服一丸﹐好酒化下。

艾附暖宮丸治婦人經水不調﹐小腹時痛﹐赤白帶下﹐子宮寒冷。

香附﹝四制﹐一斤﹞艾葉﹝醋浸炒﹞當歸川芎白芍藥﹝酒炒﹞熟地黃﹝薑汁炒﹐各一兩﹞玄胡索﹝炒﹐二兩﹞甘艸﹝生用﹐八錢﹞

上爲細末﹐醋糊丸﹐如桐子大。每服七﹑八十丸。米湯﹑酒任下。

神方驗胎散兩三个月月經不行﹐疑而未決﹐此藥探之。

眞雀腦芎﹝一兩﹞當歸﹝全用。重一兩者﹐只用七錢﹞

爲細末﹐分作二服。濃煎﹐好艾湯一盞調下﹐或好酒調服亦得。可待三兩个時辰﹐覺臍腹微動而頻﹐卽有胎也。動罷卽愈﹐安穩無虞。如不是胎﹐卽不動﹐所滯惡物自行。如服藥不覺效﹐再煎紅花湯調下。

卷十六

小兒脈證第七十八

小兒之脈﹐七至爲平。更察色脈﹐與虎口紋。

三歲以下小兒﹐純陽之體。形質小﹐呼吸促。脈之周行而應指疾﹐大約以七至爲平﹐非若大人四至爲平也。其太過爲數﹑爲熱﹐不及爲遲﹑爲寒﹐則與大人無異矣。𨿽然脈至七八﹐難全爲準﹐必察其色﹐與所見之證﹐更視虎口之紋﹐而病情始無隱匿。蓋五臟之列於面﹐各有定部。如左腮屬肝﹐右腮屬肺﹐額上屬心﹐鼻屬脾﹐頦屬腎是已。諸邪之見於部﹐亦各有定色。如赤爲熱﹐白爲寒﹐黃爲積﹐靑黑爲痛是已。虎口者﹐食指內側連大指作虎口形﹐故曰虎口。是處肌皮嫩薄﹐紋色顯明﹐卽肺手太陰經脈之盡處﹐諸脈大會此經。察色者﹐卽所以察脈也。故色赤爲熱﹐在脈則數。色白爲寒﹐在脈則遲。色黃爲積﹐在脈則緩。色靑黑爲痛﹐在脈則沈弦。此皆自然之理﹐非可牽會。𨿽無五部之分﹐而有三關之別。指初節曰風關﹐二節曰气關﹐三節曰命關。紋色見風關者輕。再進﹐則上气關爲重。再進﹐則直透命關爲最重﹐甚則主死。由風邪而幹正气﹐正气不能勝而迫及於命﹐漸進漸深之象也。

至如外證。肝病﹐主諸風顫掉。實則目直叫呼﹐脇痛項急﹐呵欠頓悶﹐二便閉塞。

虛則切牙多欠﹐目閉羞明。心病﹐主驚。實則發搐叫喊或笑﹐發熱﹐欲飲水﹐頻吐舌。虛則悸﹐臥不安﹐畏見人﹐舌痿不能乳。脾主困。實則困頓﹐身重肌熱﹐腹脹硬﹐唇腫而渴。虛則吐瀉不食﹐慢風﹐四肢不收﹐口流涎。肺主喘。實則胸滿喘促悶亂。虛則哽气﹐呵欠﹐寒栗。腎主恐怖。畏明﹐不能立﹐二便淸泄﹐足冷。但有虛證﹐而無實證。以上諸證﹐不過言其大槪耳。至於傾移傳變﹐何可勝紀。惟圓機之士﹐參合色脈﹐識本知標﹐溯流窮源﹐錯綜體認。縱不能臻聖神之域﹐諒亦不在工巧之下矣。

卷十六小兒脈證第七十八

小兒雜述

《千金》論云﹕小兒宜用父故絮﹐女用母故絮爲衣﹐勿用新綿及過濃﹐令壯熱生瘡﹐發癇。又令筋骨緩弱。宜時見風日爲佳。

卷十六小兒脈證第七十八

小兒雜述

乳者﹐奶也。哺者﹐食也。乳後不得便與食﹐哺後不得便與乳。小兒脾胃弱﹐乳食相並﹐難以克化。周歲以上﹐必成乳癖﹑食癖﹐作熱作疼﹐疳病從此始。丹溪曰﹕小兒腸胃薄窄﹐一切酸鹹甜辣﹑魚肉水果﹐濕面煎炒﹐俱是發熱難化之物﹐皆宜禁絕。只與熟菜白粥。非惟無病﹐且不縱口﹐可以養徳。婦人無知﹐惟務姑息。

畏其啼哭﹐無所不與。積成痼疾﹐𨿽悔何及。乳母尢宜謹節。飲食下咽﹐乳汁便通。

情欲中動﹐乳脈便應。兒得此乳﹐疾病立至。不吐則瀉﹐不瘡則熱。驚搐夜啼﹐口糜腹痛諸疾﹐所由來矣。病之初來﹐其溺必少﹐便須詢問﹐隨證治母﹐可消患於未形也。乳母亦不宜用狐臭﹑癭﹑喘嗽﹑疥癬﹑頭瘡﹑聾啞﹑鼻﹑癇証之人。

《肘後》云﹕兒生三日﹐宜助谷神。碎米作飲如乳﹐與兒大豆許﹐令咽之。頻與三豆許。三七日可哺。

《千金》云﹕兒哺早﹐不勝穀气﹐令頭面體生瘡﹐愈而復發﹐羸難養。一月後﹐𨿽哺勿多。不嗜食﹐勿彊與之。寶鑑云﹕兒五十日﹐可哺如棗核。百日彈丸。早晚二哺。莫當風解衣澡浴﹐及帶哭而乳﹐冒冷而哺。又不可在神佛驢馬畔及各房異戶﹐皆令兒爲病。

錢乙云﹕惜兒過當﹐三兩歲猶未飲食﹐致脾胃弱﹐一生多病。半年後﹐宜煎陳米稀粥時與之。十月後﹐漸與稠粥助中气﹐自然易養少病。

《外臺》崔氏﹕初哺兒﹐用平定成日﹐丑﹑寅﹑辰﹑巳﹑酉日吉。男忌戊﹑己﹐女忌丙﹑丁日。

小兒四﹑五歲﹐當斷乳而不肯斷者﹐﹝宜畫眉膏。﹞斷後﹐肉食宜少少漸進﹐則無疳癖之患。

田氏曰﹕大凡小兒過暖生熱﹐熱極生風。提抱生癰﹐餵飼生癖。盛夏浴後﹐勿卽乳兒﹐兒啼勿卽與乳﹐令兒成胃毒﹐或秋成痢。浴後良久﹐身體燥﹐兒啼後﹐俟气息平﹐方可乳。盛啼卽乳﹐多令气逆成呃。

《千金》論曰﹕乳兒勿過飽﹐飽則溢而吐。若乳來多猛﹐取出後再乳﹐或先捏去宿汁乳之。乳母欲寐﹐當以臂枕兒頭與乳平。母欲睡熟﹐卽奪其乳。恐其不知飽足﹐亦成嘔吐。父母交合﹐兒臥於側﹐或驚起﹐勿與乳。蓋气亂未定﹐亦能害兒。

《顱囟經》曰﹕夏不去熱乳﹐令兒嘔吐。冬不去寒乳﹐令兒瀉痢。侵早乳兒﹐皆須捏去宿乳。乳汁勿投於地。虫蟻食之﹐令乳無汁。宜沃東壁上。

張渙曰﹕乳母須每日三時摸兒項後風池。若壯熱者﹐卽須熨之﹐使微汗卽愈。

﹝風池在頭項筋兩轅之邊。﹞切不可妄鍼灸﹐亦不可輒吐下。蓋鍼灸傷兒經絡﹐吐下動兒臟腑也。

嬰兒半歲﹐尻骨已成﹐乳母當教兒學坐。二百日外﹐掌骨成﹐教令地上匍匐。

三百日﹐臏骨成﹐教令獨立。周歲﹐膝骨成﹐教令行步。此皆一定之法。世人惜兒﹐懷抱過時﹐柔痿筋骨﹐爲害非淺。

卷十六小兒脈證第七十八

小兒雜述

兒在胎﹐藉胎液以生臟腑。分娩時﹐口含血塊。啼聲出﹐卽咽下。此毒內伏命門﹐外感天時﹐多發爲驚風瘡疹等病。須於未啼時﹐用綿裹指﹐急挖去﹐用黃連﹑豆豉﹑朱﹑蜜﹑甘艸解之﹐後出痘亦輕。又或難產﹐或冒風寒垂危者﹐勿卽斷臍帶。

急烘綿絮﹐包抱懷中。以胎衣置火中﹐更用火紙撚﹐於臍帶上下往來燎之。使暖气入腹﹐必自蘇。尢戒浴﹐恐腠理泄而外邪乘也。看舌下有膜如橊子連舌﹐致啼不出﹐聲不轉﹐速以指爪斷﹐或用葦刀割之﹐微有血出卽活。若血出多﹐燒發灰﹐豬脂和塗之。兒上下唇與齒齦連處﹐皆有一筋牽引。若上唇筋緊﹐卽生上煉。下唇筋緊﹐卽生下煉。上煉生瘡滿頭﹐或眉間如癬狀。瘙癢不已﹐復流黃汁﹐至處生瘡。下煉起腰背﹐漸至四肢﹐患亦如上。若不治﹐或頭面相通﹐累年不輕﹐令夭折﹔或成大病﹐惟每早拭口佳。

兒生三日﹐以桑﹑槐﹑楡﹑桃﹑柳嫩枝各三寸長者二三十節﹐煎湯。適冷熱﹐入豬膽汁一枚浴之。勿久。浴湯用豬膽﹑益母艸﹐不生疥瘡。用金銀花﹑虎頭骨﹑麝﹑丹砂﹐辟惡气﹑客忤驚癇。用桃﹑梅﹑李﹑楮根葉﹐解體熱溫疫。須臨浴時煮。

紀用經浴法。用寅﹑卯﹑酉日吉﹐壬﹑午﹑丁﹑未﹑癸﹑巳凶。不能上三日﹐勿犯下三日。又三日﹑五日﹑七日宜浴。

小兒浴﹐勿先斷臍帶﹐恐水濕侵臍﹐有臍風﹑臍瘡等證。用淸油調發灰敷臍佳。

《千金》云﹕臍勿以刀割。隔單衣咬斷﹐以暖气呵七徧﹐卽纏結所畱帶致兒足趺上。斷訖﹐看臍帶中多有虫﹐急剔去。不爾﹐入臍成疾。臍當長六寸﹐長則傷肌﹐短則傷髒。不以時斷﹐及汁不盡﹐暖气漸微﹐卽生寒﹐令兒臍風。寶鑑論斷臍。

若用剪刀﹐先於懷中令剪暖。又水入臍﹐多天釣﹐痛苦啼叫﹐面靑黑。臍傷動﹐久不幹﹐傷外風﹐卽口噤不可救。《聖惠》云﹕兒生一宿﹐抱近明無風處﹐看臍上有赤脈直上者﹐卽於脈盡頭灸三壯﹐赤散卽無患矣。裹臍必用軟練帛。若十許日﹐怒啼不止﹐必臍燥刺腹﹐或衣中有刺物。或換衣﹐或換裹﹐須細察之。

崔氏云﹕兒衣須淸水洗。勿令污濁。新瓶盛﹐密蓋﹐置便宜處。三日後﹐根據月吉地向陽處埋之。入土三尺﹐須牢築﹐令兒壽。若不謹﹐或爲虫畜傷食﹐主兒不壽﹐或橫亡。宜天徳月空處埋﹐吉。﹝正月天徳在辛﹐月空在丙辰。余詳官本歷日。﹞若遇反支﹐宜掛宅外福徳上向陽髙燥處。待過月﹐然後根據法埋藏﹐吉。甲﹑乙日生﹐丙﹑丁日藏。丙﹑丁日生﹐戊﹑己日藏。戊﹑己日生﹐庚﹑辛日藏。庚﹑辛日生﹐壬﹑癸日藏吉。

《集驗方》云﹕小兒初剃頭﹐不擇日﹐皆於盈月日剃之。蓋俗所尙。前產婦未得出房﹐於盈月﹐卽與兒俱出。謂胎發穢惡﹐有觸神竈﹐令兒不安﹐故於此日剃頭而出。凡剃頭須避風就暖。剃後﹐以杏仁三枚﹐去皮尖研碎。入薄荷三葉﹐再同研。

卻入生麻油三﹑四滴﹐膩粉拌和﹐頭上擦﹐免生瘡疥熱毒。

卷十六小兒脈證第七十八

小兒雜述

《千金》云﹕兒初生輒死﹐視口中懸雍前上有泡者﹐以指甲摘取頭﹐決潰去血﹐勿令入咽。

卷十六小兒脈證第七十八

小兒雜述

《三因》云﹕兒初生不能啼者﹐必難產冒寒所致。急用綿絮包抱懷中﹐勿斷臍帶﹐將胞衣置鑪炭中燒之。再撚大紙條﹐蘸油點火﹐於臍帶下燻之﹐令火气入臍﹐更以熱醋湯燙洗臍帶。須臾气回啼哭﹐方可浴。浴後斷帶。又或有泡在上﹐卽如上救初生輒死法治之。

卷十六小兒脈證第七十八

小兒雜述

兒初生﹐眼不開﹑呻吟﹐胎熱故也﹐宜天竺黃散﹑生地黃湯﹐及與乳母喫。亦有洗拭不淨﹐使穢汁潰於中﹐致赤爛。長亦不瘥。﹝宜眞金散洗之。﹞

卷十六小兒脈證第七十八

小兒雜述

此亦拭口不淨﹐惡穢入腹﹐令兒腹滿气短﹐不能吮乳。或母取冷過度﹐胎中受寒﹐令兒腹痛也。﹝宜外臺方之類﹐灸承漿七壯亦好。﹞

卷十六小兒脈證第七十八

小兒雜述

此多因母恣食熱物﹐熱毒入胎所致。如臍腹腫脹﹐四旁靑黑色及口撮﹐卽不可救。﹝如未見色﹐宜外臺方豆豉膏之類。﹞

卷十六小兒脈證第七十八

小兒雜述

由胎中受熱﹐熱結肛門燥澀﹐所以如此。若三日不通﹐急令乳母以溫水漱口﹐咂兒前後心﹐並臍下﹑手足心共七處﹐凡四﹑五次。仍以輕粉半錢﹐蜜少許﹐溫水化開﹐時時服少許﹐以通爲度。如仍不通﹐須透而通之﹐金簪﹑玉簪俱可。須刺入一﹑二寸﹐內少蘇合丸於內﹐糞出爲快。若腹膨脹﹐呻吟不乳﹐至一七則難救﹐用硬蔥鍼肛門亦好。

卷十六小兒脈證第七十八

小兒雜述

初生口中舌上﹐白屑如鵝之口。由在胎受穀气盛﹐心脾熱气燻發﹐用發纏指﹐蘸井花水揩拭之。睡時﹐黃丹出火气﹐摻舌上。如屑不脫﹐可濃煮栗汁﹐綿纏指蘸拭。如無栗﹐栗木皮代之。

卷十六小兒脈證第七十八

小兒雜述

其證舌彊唇靑﹐聚口撮面﹐面目黃赤﹐喘急聲不出﹐飲乳有妨。若口出白沫﹐四肢冷﹐不治。其或肚脹靑筋﹐弔腸卵疝﹐內气引痛﹐皆腸胃鬱結不通所致。治宜疏利﹐過七日乃免。﹝宜辰砂﹑僵蠶散之類。﹞

卷十六小兒脈證第七十八

小兒雜述

此皆因斷臍不愼﹐爲風冷﹑水濕所乘。入於臍﹐流入心脾﹐令腹脹﹑臍腫﹐四肢不收﹐多啼不乳﹐甚者發搐。久不瘥﹐爲臍瘡。入於經脈﹐多變爲癇。若臍凸肚緊﹐微有靑色﹐口撮不開﹐肝气盛而克脾土﹐不可施治。縱使得安﹐亦非長壽。﹝宜五苓散之類。﹞又法﹕小兒七日內患臍風撮口﹐百無一愈。但看兒齒齦上﹐有小泡子如粟米狀﹐以熟帛裹指﹐蘸溫水輕輕擦破卽安。又灸然谷穴﹐在內踝前﹐大骨下陷中。

灸三壯﹐鍼入三分﹐不宜見血。《顱囟經》治臍濕﹐用枯礬﹑龍骨爲末﹐入麝少許﹐拭臍幹用。避風﹐絳帛灰敷妙。蓋破屋爛艸爲末摻之亦好。气臍﹐大如栗﹐虛腫而軟疼﹐用竹瀝塗﹐日數上﹐消。臍瘡宜龍骨散。凸臍﹐因兒有熱在胸﹐頻頻伸引﹐呃呃作聲﹐努張其气﹐抑入根本之中﹐所以凸起﹐虛大可畏。不必以藥敷之﹐恐反爲害﹝宜白芍藥湯加米仁煎湯﹐空心溫服﹐以外消散塗貼自平。﹞

卷十六小兒脈證第七十八

小兒雜述

亦驚風之類﹐但發時頭面仰視﹐翻眼擡睛﹐故名天釣。﹝宜雙金散﹐或灸兩手大拇指兩甲內相半。男先灸左﹐女先灸右。及兩足大拇指中間各三﹑五壯。又灸前﹑後手心各五壯。妙。﹞

頭目不仰﹐乃驚風之類。﹝宜辰砂抱龍丸。﹞

卷十六小兒脈證第七十八

小兒雜述

《原病式》謂遺尿不禁爲冷。《內經》云﹕不約爲遺溺。仁齋曰﹕小便者﹐乃津液之餘也。腎主水﹐膀胱爲津液之府。腎與膀胱俱虛﹐而冷气乘之﹐不能拘制﹐其水出不禁﹐謂之遺尿。睡裏出者﹐謂之尿牀。此皆腎與膀胱俱虛﹐而挾冷所致。﹝宜雞腸散﹑外臺方。﹞亦有熱結於腎部﹐幹於足厥陰之經。庭孔鬱結﹐气血不能宣通﹐則痿痺而神無用﹐故液滲入膀胱而溺遺失。﹝宜六味丸。﹞

卷十六小兒脈證第七十八

小兒雜述

楫師王紹龍先生云﹕心爲一身君主﹐神識之舍﹐外候於舌﹐無論外感﹑內傷﹐皆當察之。其色紅潤而淨者吉。有苔者病。苔薄少﹐色鮮明者輕。濃滿﹐色黑暗者危。色枯燥不澤﹐圓縮彊硬者死。至於傷寒痘疹﹐更宜細察。又脾之脈絡絡舌本﹐心脾有熱﹐無處疏泄﹐而發證於舌者﹐如弄舌﹑重舌﹑木舌﹑舌白﹑舌黃﹑舌瘡﹑舌血之類。弄舌者﹐時時微吐其舌﹐如火之焰﹐心脾積熱所致。﹝兼脾證者﹐宜瀉黃散﹔兼心證宜導赤散﹐或大黃黃連瀉心湯。﹞重舌者﹐舌下有形如舌。﹝宜刺出血及服瀉黃散﹐敷糝淸液散﹑馬牙硝﹑蒲黃末之類。﹞木舌者﹐舌腫漸大﹐塞滿口﹐不治殺人。﹝宜瀉黃散。﹞舌白者﹐舌上有濃白苔也。﹝宜桑白皮汁敷之。薄荷汁﹑生薑蘸擦亦妙。﹞舌黃者﹐卽舌上黃苔也。﹝宜瀉黃散。﹞舌瘡者﹐舌上生瘡也。﹝宜白礬塗足法。﹞舌血者﹐舌上黑﹐有孔出血不止﹐心火熾盛故也。﹝宜蒲黃末敷之。﹞

重齦﹑重者﹐齦上﹑上腫也。總不外一熱﹐俱宜刺決洗拭。﹝宜雞內金爲末幹糝﹐或服五福化毒丹。﹞

卷十六小兒脈證第七十八

小兒雜述

小兒鼻衄者﹐因肺胃熱盛﹐迫血妄行﹐出於上竅。春﹑冬衄者﹐宜用生地黃汁﹐加生蒲黃末少許﹐砂糖井花水浸服之。秋﹑夏宜用車前艸一握﹐洗淨﹐同生薑一處研取汁﹐入白蜜一匙。先拌查塞鼻﹐次用新汲水和蜜並車前薑汁飲之。又生蘿卜搗汁﹐仰頭滴入鼻卽止。次以新汲水和蜜蘿卜汁飲之。又宜服膠黃散。

卷十六小兒脈證第七十八

小兒雜述

應語不語曰語遲。由母受驚怖﹐內動兒髒﹐邪乘於心。舌乃心苗﹐心气不和﹐舌痿無力故也。﹝宜菖蒲丸﹐或灸心兪三壯。﹞

卷十六小兒脈證第七十八

小兒雜述

巢氏云﹕古謂天上有鳥﹐名無辜﹐晝伏夜遊。小兒衣衲﹐夜露失收﹐鳥從上過。

小兒親體﹐染其毒瓦斯﹐遂致面黃髮直﹐壯熱﹐能飲食而不生肌肉﹐累積月日而死﹐故名無辜。漢東王先生非之曰﹕此由八邪所乘。八邪者何﹖謂饑﹑飽﹑勞﹑役﹑風﹑驚﹑暑﹑積也。若然﹐是皆有因而成﹐不得名無辜矣。楫謂夜露陰沈﹐百邪皆出。

狐貍梟鵬之類﹐何所不有。衣染其气﹐小兒气虛體薄者﹐理應成病。以其不在八邪之內﹐無辜而得﹐故名無辜﹐非獨因鳥名也。﹝宜肥兒丸﹑布袋丸之類。﹞

卷十六小兒脈證第七十八

小兒雜述

小兒稟賦不足﹐血气不榮﹐肌肉瘦瘁﹐骨節聳露﹐如鶴膝之節﹐乃腎虛不生骨髓耳。

﹝宜錢氏地黃丸。﹞

卷十六小兒脈證第七十八

小兒雜述

小兒哺乳﹐不節不消﹐致脾胃衰弱。弱則愈不能消﹐令肌肉羸﹐骨如柴露﹐吸吸苦熱。以其得之乳哺﹐故曰哺露。﹝宜大啟脾丸﹑肥兒丸。﹞

卷十六小兒脈證第七十八

小兒雜述

小兒脾胃尙弱﹐若哺食過度不消﹐水谷之精減少﹐不榮肌肉﹐日漸瘦削。其頸項四肢﹐骨立零丁﹐而腹則獨大如奚囊也﹐故名丁奚。與哺露大同小異。其證吐泄不時﹐色慘潮熱。或黃瘦﹐顱開囟陷﹐手足如筒。﹝宜參苓白術散﹑大啟脾丸之類。﹞

卷十六小兒脈證第七十八

小兒雜述

俗名口水。流滯於頤下﹐故名。由脾虛冷液多﹐不能收攝耳。亦有脾虛挾熱而流者﹐宜審證施治。﹝虛冷宜益黃散﹐熱宜瀉黃散之類。﹞

卷十六小兒脈證第七十八

小兒雜述

有驚啼﹑夜啼﹑啼。驚啼者﹐精神不定﹐睡臥不安﹐如驚而啼﹐屬髒熱。夜啼者﹐入夜卽啼﹐陰寒相感﹐屬髒寒。啼者﹐腹中痛甚﹐張气促眉﹐身而啼﹐屬食不消﹐或有積滯。﹝驚啼宜安神丸﹑涼膈散。夜啼宜花火膏﹑蟬花散﹑茅先生抹唇膏。啼宜白術當歸煎丸之類。﹞

卷十六小兒脈證第七十八

小兒雜述

龜胸者﹐母食五辛﹐或兒食宿乳﹐熱燻於肺﹐肺气不寧﹐以致咳逆上气﹐壅滿胸中。久則胸亦髙腫﹐如龜之胸也。龜背者﹐是彊兒坐﹐或坐風中﹐邪乘於脊﹐或乘於督脈﹐不能解散﹐漸如傴僂而背髙如龜狀也﹝龜胸者﹐宜瀉白散﹑外治塗龜尿法。龜背者﹐宜羌活﹑防風及龜﹑鹿膠等藥外﹐亦宜塗龜尿。﹞

卷十六小兒脈證第七十八

小兒雜述

解顱者﹐小兒數歲﹐囟不合而頭顱開也。囟陷者﹐囟門深陷也。囟塡者﹐囟門腫起也。皆屬腎虛髓少﹐骨气不實﹐多主夭折。間有臟腑有熱﹐熱上衝而成者﹐然腎虛固本病也。﹝宜補中益气湯﹑錢氏地黃丸﹑小兒錮囟藥之類。﹞

卷十六小兒脈證第七十八

小兒雜述

腎主骨﹑主髓。虛則髓少骨柔﹐故行遲耳﹝宜錢氏地黃丸﹑麝茸丹之類。﹞

卷十六小兒脈證第七十八

小兒雜述

亦腎虛也。夫齒爲骨之餘﹐藉髓榮養。腎髓虛少﹐不能充骨﹐又安能及齒﹐故久不生也﹝宜六味地黃丸。﹞

卷十六小兒脈證第七十八

小兒雜述

亦少陰腎臟虛耳。腎主藏精﹐其華在發。少陰气血不足﹐卽發疏薄不生。亦有因頭瘡而禿落者。﹝宜千金楸葉方﹑楡末散﹑聖惠黑豆膏選用。﹞

錢氏曰﹕小兒長大不行﹐行則腳弱。齒久不生﹐生則不固。發久不生﹐生則不黑。皆屬气血虛也﹐宜大劑補之。﹝發黃宜千金冀大豆方。﹞

卷十六小兒脈證第七十八

小兒雜述

齒者﹐骨之餘。其本在腎﹐而經則屬胃與大腸。病在本者﹐多屬虛。在經者﹐多實火。宜細察形脈兼證治之。﹝宜淸胃湯﹑雄黃丸﹑千金白鹽方﹑靈苑生齒方。﹞

卷十六小兒脈證第七十八

小兒雜述

耳者﹐心腎之竅﹐肝膽之經也。心腎主內﹐屬精血不足。肝膽主外﹐屬風熱有餘。或聾聵﹐或鳴響者﹐稟賦虛也。或脹痛﹐或膿癢者﹐邪气客也。﹝虛者宜六味地黃丸﹐風熱客者宜柴胡淸肝散。﹞其他諸證不一﹐宜後方對證選用。﹝宜湯氏龍黃散。若諸虫入耳﹐宜立驗散。﹞

卷十六小兒脈證第七十八

小兒雜述

五軟者﹐頭項軟﹑手軟﹑腳軟﹑肌肉軟﹑口軟是也。頭軟﹐頭不舉﹐項脈軟而難收。治𨿽暫瘥﹐他年必再發。手軟﹐則手垂﹐四肢無力﹐亦懶擡肩。若得聲圓﹐還進飲食﹐乃慢脾風候也﹐尙堪醫治。腳軟者﹐五歲不能行﹐虛羸腳細小﹐不妨榮衛。但服參等藥﹐並錢氏地黃丸﹐長大自然肌肉充滿。肌肉軟﹐則肉少皮寬﹐自離飲食﹐不長肌肉。﹝宜錢氏橘連丸。﹞若瀉利頻者﹐難治。口軟則虛。舌退場門﹐唇靑﹑气喘則難治。薛氏曰﹕頭項軟者﹐天柱骨弱﹐臟腑骨脈皆虛﹐諸陽气不足也。手足軟者﹐脾主四肢﹐中州不足﹐不能榮養四肢﹐故肉少皮寬而飲食不爲肌膚也。口軟者﹐口爲脾竅﹐上﹑下齦屬手﹑足陽明。陽明主胃﹐脾胃气虛﹐舌不能藏而常舒出也。

此五者﹐皆因五臟气弱﹐不能滋養充達。原其要﹐則總歸於胃﹐以胃爲水谷之海﹐五臟六腑之大源。故治必先以脾胃爲主﹐皆宜用補中益气湯以滋化源。頭項﹑手﹑足三軟﹐兼服地黃丸。

卷十六小兒脈證第七十八

小兒雜述

五硬者﹐仰頭取气﹐難以動搖﹐气壅作痛﹐連於胸膈﹐手足心冷而硬﹐此陽气不營於四末也。經曰﹕脾主四肢。又曰﹕脾主諸陰。今手足冷而硬者﹐獨陰無陽也﹐故難治。若肚筋靑急者﹐木乘土位﹐急用六君子湯加炮姜﹑肉桂﹑柴胡﹑升麻﹐以復其眞气。若系風邪﹐當參驚風治之。此證從肝脾二髒受患﹐補脾平肝。

卷十六小兒脈證第七十八

小兒雜述

魃﹐小鬼也。乳兒未能行﹐而母復有娠。其兒忽微下利﹐寒熱往來﹐毛髮﹐爲有惡鬼神導腹中之胎﹐妒嫉而爲此﹐故名魃病也。以他兒食其乳﹐亦能相繼而病﹐故俗又名繼病。𨿽然妊娠乳兒不必悉致魃﹐亦偶有此耳。女子气血﹐上爲乳汁﹐下爲經水。小兒飲交乳且病﹐況气血旣榮於胎﹐而乳汁必自漓薄。兒飲之﹐能無病乎﹖鬼神之咎﹐似無稽也。

卷十六小兒脈證第七十八

小兒雜述

客忤者﹐是小兒神气軟弱﹐忽有非常之物﹐或未經識見之人觸之﹐與兒气相忤而發病﹐謂之客忤﹐亦名中客﹐又名中人。其狀吐下靑﹑黃﹑白色﹐水谷解離﹐腹痛﹐反倒夭矯﹐面變易五色﹐狀似癇﹐但眼不上插耳。其脈弦急數者是也。失時不治﹐久則難治。若乳母飲酒過度﹐醉及房勞喘後乳者最劇﹐能殺兒。凡兒衣布綿帛鞋襪中﹐不得有頭髮。凡小兒中客﹐急視其口中懸雍左右﹐當有靑黑腫脈核﹐如麻豆大。或赤﹑或白﹑或靑者﹐便宜用鍼速刺﹐或爪摘決之。並以綿纏釵頭﹐拭去血能愈。﹝宜豆豉大丸摩法﹑譚氏殊聖治客忤方﹑張渙辟邪膏﹑竈中黃土方﹑三物燒發散之類。﹞

卷十六小兒脈證第七十八

小兒雜述

小兒中惡者﹐是卒中鬼邪之气也。其證先無他病﹐卒然心腹刺痛﹐悶亂欲死是也。此必精气衰弱﹐而後鬼惡得以中之。若腹大而滿﹐脈緊大而浮者死﹐緊細而微者生。治之餘邪不盡﹐畱滯臟腑﹐更發變爲疰病矣。﹝宜先下蘇合香丸。未醒以皂角末搐鼻取嚏﹐次服沈香降气湯。又宜蔥刺鼻法﹑肘後灸法﹑管吹下部法。以上救客忤中惡法及一切卒死﹐皆可參用。﹞

卷十六小兒脈證第七十八

小兒雜述

小兒卒死者﹐是三虛而遇賊風﹐故無病倉卒而死。三虛者﹐乘年之衰﹐逢月之空﹐失時之和也。﹝詳《靈樞》歲露篇。﹞人因此三虛﹐復遇賊風﹐令陰气偏竭於內﹐陽气阻隔於外。榮衛壅閉﹐陰陽不通﹐故暴絕而死。若臟腑未竭﹐良久乃蘇。亦有挾鬼神气者﹐皆須治令邪退乃生。若有餘邪畱蓄﹐再發則成疰病矣。其證眼合嚌齒﹐徧身綿軟﹐面靑黑﹐口鼻冷。﹝宜蘇合香丸﹑千金牛舐方﹑熨兩脇方﹑治卒魘方﹑皂角搐鼻法﹑雞冠血方﹑灸人中及心下之類。﹞

卷十六小兒脈證第七十八

小兒雜述

小兒鬼持者﹐乃神气弱﹐爲鬼所持。其狀無他疾﹐乃萎黃啼喚﹐口气常臭是也。

﹝宜圖經治鬼持方﹑外臺深師五邪丸之類。﹞

卷十六小兒脈證第七十八

小兒雜述

疰者﹐注也﹐亦言住也。謂風邪鬼气住人身內﹐又復注易傍人﹐無問人之大小。

若血气衰弱﹐則陰陽失守。風邪鬼气﹐因而客之。畱住肌腠﹐連著臟腑。或皮膚掣動﹐遊易不常﹐或心腹刺痛﹐或體熱皮腫。沈滯至死﹐死後注人。小兒𦇤褓居室﹐無因觸冒風邪﹐多緣乳母解脫之時﹐不避溫涼暑濕﹐或抱持出入早晚﹐其神魂軟弱﹐爲鬼气所傷故耳。﹝宜太乙備急散。﹞

卷十六小兒脈證第七十八

小兒雜述

屍疰者﹐是五尸之中﹐一屍疰也。人無問大小﹐腹內皆有屍虫。屍虫爲性忌惡﹐多接引外邪﹐共爲患害。小兒血气衰弱者﹐精神亦羸﹐故屍疰因而爲病。其狀沈默﹐不的知病之所在。或寒熱淋漓。涉引歲月﹐遂至於死。死又疰易傍人﹐故曰屍疰也。

﹝宜聖惠木香散之類。﹞

卷十六小兒脈證第七十八

小兒雜述

蠱疰者﹐人以蛇虫諸毒﹐聚於器中﹐令相啖食。食盡存一物﹐最惡最毒﹐名曰蠱。能隨飲食變化﹐入腹還生﹐食人五臟。小兒中者﹐證與大人無異。其狀心腹多刺痛懊悶。急者卽死﹐緩者延涉歲月。羸困下血﹐髒爛乃死。死又疰易傍人﹐故爲蠱疰也。﹝宜範汪十七物紫參丸﹑羚羊角散﹑雄黃散﹑小兒五種蠱毒方﹑敗鼓皮方。﹞

卷十六小兒脈證第七十八

附方

畫眉膏山梔﹝三个﹐燒存性﹞雄黃﹝少許﹞朱砂﹝少許﹞

上爲細末﹐入麻油﹑輕粉各少許﹐調勻。候兒睡著﹐濃抹於兩眉上﹐醒便不食乳。未效﹐再用﹐加黃丹一錢。

金朱飲﹝本名天竺黃散﹞治驚壯熱﹐傷寒伏熱﹐上焦虛熱重舌﹐口鼻生瘡﹐赤眼。

川郁金﹝銼﹐皂莢水煮幹﹐細者如膽狀佳﹞天竺黃甘艸﹝炙﹞馬牙硝﹝各半兩﹞朱砂﹝一分﹐研﹞蟬殼﹝十四个﹐水洗去土﹞麝香﹝少許﹞

上爲末。每服半錢至一錢﹐蜜湯調下。

生地黃湯治初生兒眼不開。

漧地黃赤芍藥川芎當歸﹝去蘆﹞栝蔞根甘艸﹝各等分﹞

上爲細末。少許﹐用燈心煎湯﹐調抹口中。

眞金散治兒初生﹐洗眼不淨﹐穢汁浸漬﹐眼赤爛﹐至長不瘥﹐母食熱物﹑熱藥﹐名曰胎赤。

黃連﹝去須﹞黃柏當歸赤芍藥﹝各一錢﹞杏仁﹝去皮﹑尖﹐半錢﹞

上銼散。乳汁浸一宿﹐曬漧。爲極細末﹐用生地黃汁調一字﹐頻頻點眼。新綿裹荊芥﹐湯浸溫﹐時時洗浴﹐母服洗心湯。

外臺方乳兩合﹐蔥白一寸﹐煎一兩沸﹐去蔥﹐喫卽乳。

豆豉膏黑豆﹝一勺﹞田螺﹝十九个﹞蔥﹝一大把﹞

上搗爛﹐芭蕉汁調﹐貼臍下。

蘇合香丸﹝見第十八﹞

辰砂僵蠶散治初生撮口。

辰砂﹝水飛半錢﹞僵蠶﹝眞的去絲嘴炒﹐一錢﹞蛇蛻皮﹝炒一錢﹞麝香﹝研﹐半錢﹞

上爲極細末﹐少許﹐用蜜調﹐敷唇口。

五苓散﹝見第十七﹞

龍骨散治臍中瘡。

龍骨﹝﹞輕粉﹝各半錢﹞黃連﹝去須﹐一錢半﹞

上爲極細末﹐少許﹐幹摻臍。

白芍藥湯治冷疝腹痛﹐及誤汗下﹐卽壞證傷寒是也。並宜先服﹐次投對証之劑。

白芍藥﹝一兩半﹞澤瀉﹝去粗皮﹐七錢半﹞甘艸﹝炙﹐二錢﹞薄桂﹝去粗皮﹐一錢半﹞

上件咀。每服二錢。水一盞﹐煎七分﹐空心溫服。誤汗﹑誤下﹐加人參﹑南木香各二錢。臍下痛﹐入生薑及鹽同煎。或加鉤藤亦好。

外消散治兒初生臍突﹐或痛或不痛。痛則啼不已。及小兒因感濕熱﹐陰囊浮腫。

大黃牡蠣﹝各半兩﹞朴硝﹝二錢﹞

前二味﹐銼焙爲末﹐仍入朴硝缽內同杵勻。用一﹑二錢。先取田螺淨洗﹐水半碗活過宿。去螺﹐用水調﹐塗腫處卽消。其螺放生勿害。治陰囊腫﹐用車前子煎湯﹐候冷調敷。

雙金散治天釣驚風﹐目久不下。

蜈蚣﹝一个去頭﹑足﹑尾﹐用眞酥塗﹐慢火炙黃。置砧子上﹐面南立﹐用竹刀子當脊縫中亭剖作兩半个。左邊者入一帖子﹐內寫左字。右邊者亦入一帖子﹐內寫右字。不得錯誤。﹞麝香﹝一錢﹐細研。

先將左邊者同於乳缽內研作細末﹐卻入在左字帖內收起。別用乳缽將右邊字者入麝香同研極細﹐卻入右字帖內收。不得相犯。每有病者眼睛釣上﹐止見白睛﹐兼角弓反張﹐更不能出聲者﹐用此藥法治之。﹞

上用細葦筒子﹐取左字帖內藥少許﹐吹在左邊鼻裏。右亦如之。用藥不可多。

若眼未全下﹐更添些小﹐以意量度﹐其眼卽下。

神砂抱龍丸治小兒驚風﹑痰喘﹑風寒。

膽星﹝四兩﹞朱砂﹝水飛五錢﹞麝香﹝五分﹞雄黃﹝二錢五分﹞天竺黃﹝一兩﹞

上爲極細末﹐甘艸膏和丸﹐朱砂爲衣。一方加金箔十張。

雞腸散治因膀胱有熱﹐服冷藥過多﹐小便不能禁止﹐或遺尿病。

雞腸﹝一具。男用雌雞﹐女用雄鷄﹐燒存性﹞牡蠣茯苓﹝去皮﹞桑螵蛸﹝炒﹐各五錢﹞

桂﹝去粗皮﹞龍骨﹝各二錢半﹞

上爲極細末﹐仍以雞一具﹐雞腸一具﹐燒存性﹐研極細末﹐每用和前藥末一錢﹐用溫酒調化﹐食前服。

外臺方療小兒睡中遺尿﹐不自覺。

桂末﹑雄鷄肝等分﹐搗﹐丸一豆大﹐溫水下﹐日三服。

六味地黃丸﹝見第十六﹞

瀉黃散﹝見第四十九﹞

導赤散﹝見第十七﹞

大黃黃連瀉心湯﹝見第五十五﹞

淸液散治小兒重舌及口瘡。

靑黛朴硝﹝各一錢﹞龍腦﹝一字﹞

上爲細末﹐用蜜調。鵝翎蘸少許敷之。

五福化毒丹治積熱﹑驚惕﹑狂譫﹑煩渴﹑頰赤﹑咽漧﹑唇口生瘡﹑夜臥不寧﹑頭面徧身瘡癤﹐及小兒驚風痰熱﹑潮搐等證。如大人口臭﹐及小兒瘡疹﹐上攻口齒﹐涎血臭气﹐用生地自然汁化一丸﹐以雞翎刷口內。熱疳黃瘦雀目者﹐陳粟米泔下。食後臨臥服。

玄參桔梗﹝各二兩﹞人參牙硝靑黛﹝各一兩﹞甘艸﹝七錢五分﹞麝香﹝一分﹞

蜜丸﹐芡實大。金﹑銀箔各四十片爲衣。每一丸作四服﹐薄荷湯下。

膠黃散治小兒大衄﹐口﹑鼻﹑耳出血不止。十五六歲兒陽盛﹐多此病。

阿膠﹝一兩﹞蒲黃﹝半兩﹞

上爲末。三歲半錢。生地黃汁微煎﹐調服﹐食前。

菖蒲丸治小兒心气不足﹐五﹑六歲不能言。

石菖蒲﹝二錢﹞人參﹝切去蘆﹐焙﹐半兩﹞丹參﹝二錢﹞天門冬﹝去心﹑皮﹞麥門冬﹝去心焙﹐各一兩﹞赤石脂﹝三錢﹞

直指有當歸﹑川芎﹑朱砂。

上爲細末﹐煉蜜丸如綠豆大或麻子大。溫水下五﹑七丸﹐至一二十丸。不拘時﹐日三服。久服取效。又有病後腎虛不語者﹐宜兼服錢氏地黃丸。

肥兒丸治小兒腦後項邊有物如彈子﹐按之轉動﹐軟而不痛﹐名無辜疳。久服神效。

胡黃連神曲﹝炒﹞麥﹝各五錢﹞檳榔﹝三錢﹞木香﹝二錢﹞肉豆蔻﹝面裹煨﹞使君子﹝肉各二錢半﹞

上爲細末﹐蒸餅丸如黍米大。用米飲﹐食遠服。

布袋丸治諸疳疾﹐面黃腹大﹐飲食不調﹐肌肉枯瘁。

夜明砂﹝揀淨﹐淘澄淨﹞蕪荑﹝炒﹐去皮﹐各二兩﹞白茯苓﹝去皮﹞白術﹝無油者去蘆﹞

人參﹝去蘆﹞甘艸蘆薈﹝細末﹐各半兩﹞使君子﹝肥白者﹐微炒去皮﹐二兩﹞

上爲末﹐湯浸﹐蒸餅和丸﹐如彈子大。每服一丸。以生絹袋盛之﹐次用精豬肉二兩﹐同藥一處煮。候肉熟爛﹐提取藥於當風處懸掛。將所煮肉並汁﹐令小兒食。

所懸之藥﹐第二日仍根據前法煮食﹐只待藥盡爲度。

錢氏地黃丸治頭囟不合﹐體瘦﹐骨露如鶴膝﹐皆腎虛也。並治腎疳天柱傾倒﹐腎主骨故。

熟地黃﹝洗﹐焙﹐八錢﹞澤瀉﹝洗﹑去毛﹞牡丹皮﹝去心﹞白茯苓﹝各三錢﹞山茱萸肉牛膝鹿茸﹝酥炙﹞山藥﹝各四錢﹞

上爲末﹐煉蜜丸如梧子大。三歲以下三﹑二丸﹐溫水空心化下。

大啟脾丸﹝卽資生丸﹐見第五十一﹞

參苓白術散﹝見第四十四﹞

益黃散﹝又名補脾散﹞治脾胃虛寒﹐泄瀉嘔吐﹐腹痛﹐口鼻气冷。有熱證不可服。

陳橘皮﹝一兩﹞靑橘皮訶子肉甘艸﹝各半兩﹐銼炒﹞丁香﹝二錢﹞白茯苓﹝一兩﹞

上爲細末。每服二錢﹐水一盞﹐煎至六分。食前溫服。

瀉黃散﹝見第四十九﹞

安神丸﹝見第十九﹞

涼膈散治小兒臟腑積熱﹐煩躁多渴﹐頭昏﹐唇焦咽燥﹐舌腫喉閉﹐目赤鼻衄﹐頷頰結硬﹐口舌生瘡﹐痰實不利﹐涕唾稠粘﹐睡臥不寧﹐譫語狂妄﹐腸胃燥結﹐便溺赤澀。一切風腫﹐並宜服之。﹝方見第十九。﹞

花火膏取燈火一顆﹐塗乳上﹐令兒吮之。

蟬花散治小兒夜啼不止﹐狀若鬼祟。用蟬蛻下半截爲末﹐一字﹐薄荷湯入酒少許調下。或者不信﹐將上半截爲末﹐煎湯調下﹐卽復啼也。古人立方﹐莫知其妙。

茅先生抹唇膏主小兒夜啼﹐內有驚熱。

蟬殼﹝一个﹐去足﹞燈花﹝兩朵﹞朱砂﹝少許﹞

上爲末。如小兒夜啼﹐遇夜用雞冠血調藥﹐抹兒上﹑下兩唇﹐卽止。夾朱砂膏與服。

白術當歸煎丸治胎寒腹痛﹐遇夜啼叫﹐身體張﹐有如癇狀﹐吐不止﹐大便酸臭。乳食𨿽多﹐不生肌膚。

白術當歸木香上等分﹐爲細末﹐煉蜜爲丸﹐如桐子大。每服一丸﹐煎木香湯化下。

瀉白散﹝見第四十九﹞

塗龜尿法取龜置荷葉上。鏡照之﹐則自尿。一法以鬃搐其鼻﹐亦自出。

補中益气湯﹝見第三十九﹞

小兒錮囟藥白芍藥粉上取黃雄鷄﹐臨兒囟上﹐刺其冠﹐以血滴囟上。血止﹐以芍藥末敷上。掩血令不見﹐一日立瘥。不愈﹐再如法敷之。

麝茸丹治數歲不能行。

麝香﹝別研﹞鹿茸﹝酥炙黃﹞生漧地黃虎脛骨﹝酥塗炙黃﹞當歸﹝洗﹐焙漧﹞黃﹝銼﹞

上件各一兩﹐爲細末﹐用羊髓四兩煮爛﹐和成膏﹐如黍米大。每服十粒﹐磨沈香湯下。乳食前﹐日三服。

千金楸葉方治少小頭不生發。以楸葉搗取汁﹐敷頭上立生。

楡末散治小兒白禿﹐發不生。搗楡皮末﹐苦酒調塗。

聖惠神效黑豆膏治兒腦疳﹐發連根作穗﹐脫落不生﹐或白禿瘡發不生者﹐兼能黑須。

黑豆苣﹝各三合﹞訶黎勒皮﹝一兩﹞

上件藥﹐搗羅末﹐水拌令勻﹐內於竹筒中﹐以亂髮塞口﹐灰內煨﹐取油貯瓷器中。先以米泔皂莢湯洗頭﹐拭漧塗之。日再用。十日發生。

千金翼大豆方治發黃。以醋煮大豆爛﹐去豆煎令稠﹐塗發。

淸胃湯治胃火牙痛或連頭面。﹝方見第四十九﹞

雄黃丸治小兒牙齒黑蛀﹐气臭疼痛。

雄黃﹝二錢﹞麝香﹝半錢﹞

上爲細末﹐軟飯和爲梃子﹐安在牙內。

千金白鹽方常以白鹽末封齒齦上﹐日三夜二。

靈苑生齒方上用雄﹑雌雞糞各十四顆﹐焙漧﹐同研如粉﹐入麝香少許。仍先以鍼挑破損齒腳下血出﹐將散子敷之。年髙者﹐不過二十日生。年少者﹐十日。不計傷損及少自退落﹐並再生。

柴胡淸肝散治肝﹑膽﹑三焦風熱怒火﹐或乍寒乍熱﹐往來寒熱﹑發熱或頭髮瘡毒等證。

柴胡﹝一錢半﹞黃芩﹝炒﹞人參川芎﹝各一錢﹞山梔﹝炒﹐一錢半﹞連翹甘艸﹝各五分﹞桔梗﹝八分﹞

上水煎服。

湯氏龍黃散治小兒耳﹐汁出不止。

枯白礬龍骨末黃丹﹝炒﹐各半兩﹞麝香﹝一錢﹞

上同研細﹐先以綿杖子榐膿水盡。用散一字半﹐分爲兩處入耳內。日二次。

立驗散治蚰蜒及諸虫入耳。

川芎白芷夜明砂﹝炒﹞豬牙皂角﹝炙﹞南星﹝炮﹐各七錢五分﹞百部白丁香藜蘆﹝各四錢﹞艸烏﹝半兩﹞砒霜﹝另研﹞蓽茇﹝各二錢﹞海金沙﹝二錢半﹞

上爲細末﹐研勻。臨時更用鉛丹調色勻﹐瓷器收。如蚰蜒入耳﹐取少許﹐以醋一滴調化。以細翎蘸藥入耳竅﹐微吹﹐令藥气行﹐立出。藥不得多﹐多則蚰蜒成水不出。如蠍螫﹐先點少醋在螫處﹐摻藥半字許﹐擦令熱卽效。

錢氏橘連丸治疳瘦。久服消食和气﹐長肌肉。

橘皮﹝一兩﹞黃連﹝米泔浸一宿﹐一兩半﹞

上爲細末﹐另研入麝香五分。用豬膽七个﹐分藥入膽內﹐漿水煮。候臨熟﹐以鍼微刺破﹐以熟爲度。煮粟米粥和丸﹐如綠豆大。每服十丸至二﹑三十丸﹐米飲下。量兒加減無時。

豆豉大丸摩法用豉數合﹐水拌濕﹐搗熟﹐丸如雞子大。摩兒囟上﹑足心各五﹑六徧﹐又徧摩兒心及臍上下。食頃﹐破視其中﹐當有細毛。卽擲丸道中。

譚氏殊聖治客忤方驚啼哭不休﹐壯熱脈如鉤﹐莫識爲何病﹐傷心不自由。犀角雄黃搗﹐桃符煎水稠﹐參苓苡子﹐三粒化無憂。

張渙辟邪膏兒血气未實﹐神气軟弱。除父母及乳養人外﹐勿令見生人﹐及抱往別房異戶﹐及見牛馬畜獸等。其父母家人之類﹐自外夜行歸家﹐亦勿令見﹐恐經履鬼神惡气犯兒。令吐下五色﹐水谷解離﹐狀似發癇﹐但眼不上戴﹐脈不弦急﹐名曰客忤。

眞降香﹝銼﹞白膠香沈香虎頭骨﹝微炒﹞鬼臼﹝去毛﹞艸龍膽人參白茯苓上各半兩﹐搗羅細末。次入水磨雄黃半兩﹐細研水飛。次研麝香一錢拌勻﹐煉蜜和丸雞頭大。每一粒﹐煎乳香湯化下。及別丸如彈子大﹐用綠絹袋盛﹐佩兒衣上。仍臥內。常燒神妙。

竈中黃土方客忤因而驚忤者。治法用竈中黃土﹐研二兩﹐雞子一枚去殼。二件相和﹐入少許水調。先以桃﹑柳枝湯浴兒﹐後將此藥塗五心及頂門上。﹝陳無擇法用竈中黃土﹑蚯蚓屎等分﹐如此法塗之。﹞

三物燒發散治小兒見生人﹐驚忤啼不止。

卽用來人囟上發十莖﹐斷兒衣帶少許﹐合燒灰細末﹐和乳飲兒愈。

皂莢搐鼻法﹝見第七十三﹞

沈香降气湯﹝卽前辟邪膏﹞

蔥刺鼻法上取蔥黃心﹐刺其鼻。男左女右﹐入七﹑八寸。小兒量度之。若使目中血出佳。

扁鵲法同是。

葛氏肘後灸法以繩圍其死人肘腕﹐男左女右畢﹐伸繩從背上大椎度以下﹐又從此灸橫行﹐各半繩。此法三灸各三﹐卽起。又令爪其病患人中取醒。不起者﹐捲其手灸下文頭。隨年壯﹐又灸鼻中三壯也。又灸頤下宛宛中﹐名承漿穴﹑十壯﹐大效。又灸兩足大指爪甲聚毛中七壯。此華佗法。一云三七壯﹐又灸臍中百壯也。

管吹下部法以管吹下部。須數人互吹﹐气通則活。

千金牛舐方治卒死無脈。無他形候﹐陰陽俱竭故也。

用牽牛臨兒鼻上﹐二百息。牛舐必瘥。牛不肯舐﹐著鹽汁塗面上﹐卽牛肯舐。

熨兩脇法右炙熨斗﹐熨兩脇下。﹝《備急方》云﹕又治屍厥。﹞

治鬼魘死方搗韭汁灌鼻孔中。劇者灌兩耳。﹝張仲景云灌口中。﹞

雞冠血方治小兒不知所病便死絕方。

上取雄鷄冠﹐臨兒口上﹐割血滴入口﹐下卽活。

灸法卒死而四肢不收﹐屎便者﹐灸心下一寸﹑臍上三寸﹑臍下四寸各一百壯。兒小者隨年。

圖經治鬼持方用虎睛爪並指骨毛﹐系兒臂上﹐辟惡鬼。

外臺深師五邪方療鬼魅﹐妄言狂走﹐恍惚不識人。此爲鬼忤。

丹砂雄黃﹝各別研﹞龍骨馬目毒公鬼箭﹝各五兩﹞鬼臼﹝二兩﹞赤小豆﹝三兩﹞芫靑﹝一枚﹞桃仁﹝百枚﹐去皮尖熬﹐別研﹞

上搗末﹐細絹篩﹐合諸藥拌令勻。後內蠟﹐和如彈丸。絳囊盛系臂。男左女右﹐小兒系頸。合時勿令婦人﹑雞﹑犬見。服者﹐蜜和丸如桐子大﹐一服三丸﹐日三服。忌五辛生血物。

太乙備急散主卒中惡﹑客忤﹐五屍入腹﹐鬼刺﹑鬼痱及中蠱疰﹐吐血﹑下血及心腹卒痛﹐腹滿﹐傷寒陰毒病六﹑七日。

雄黃芫花桂心﹝各二兩﹞丹砂蜀椒﹝各一兩﹞藜蘆巴豆﹝各一分﹞附子﹝炮裂﹑去皮臍﹐五分﹞野葛﹝三分﹞

上九味﹐巴豆別治如脂﹐余合治下篩﹐以巴豆合和﹐更搗令勻﹐以銅器密貯之﹐勿泄。有急疾﹐水服一字匕。可加至半錢匕。老﹑小半之。病在頭﹐當鼻衄﹐在膈上吐﹐在膈下利﹐在四肢當汗出。神效。

聖惠木香散治小兒屍疰﹐心腹脹痛不可忍。

木香鬼箭羽桔梗﹝去蘆頭﹞當歸﹝銼﹐微炒﹞紫蘇莖葉﹝各半兩﹞檳榔﹝三分﹞

上搗爲粗散。每一錢﹐以水一小盞﹐入生薑少許﹐煎五分﹐去滓。不計時溫服。更量兒大小加減。

範汪方十七物紫參丸療大人﹑小兒蠱疰﹑瘕積聚﹐瘦削﹐大﹑小便不利﹐卒忤惡風﹐臚脹腹滿﹐淋水轉注。殫門盡戶﹐延及子孫﹐醫不能療者。

紫參人參半夏﹝湯洗﹞藜蘆代赭石桔梗白薇肉蓯蓉﹝各一分﹞石膏大黃牡蠣﹝熬﹞丹參﹝各一分﹞蝦蟆﹝燒灰﹞烏頭﹝炮﹐各四分﹞野狼毒﹝七分﹞附子﹝炮﹐五分﹞巴豆﹝七十枚﹐去心﹑皮熬﹞

上藥搗篩﹐蜜和爲丸﹐以飲下如小豆一丸。日三服。老﹑小以意減之。蜂蠆所螫﹐塗上神良。忌豬﹑羊肉﹑冷水。一方無蝦蟆﹐有漧薑四分。

羚羊角散治小兒中蠱﹐腹內堅如石﹐面目靑黃﹐小便淋瀝﹐變易無常。

羚羊角﹝屑﹞荷﹝各一兩﹞梔子仁﹝七枚﹞赤芍藥牡丹皮黃連﹝去須﹐各一分﹞

犀角﹝屑半兩﹞

上搗粗末﹐羅爲散。每服一錢﹐以水一小盞﹐煎至五分﹐去滓溫服。日三﹑四服。更量兒大小﹐加減與之。

雄黃散治小兒飛蠱﹐狀如鬼气者﹐宜服。

雄黃麝香﹝各細研﹞犀角﹝末﹐各半兩﹞

上藥都研令勻。每服以溫水調下半錢匕。日四﹑五服。量兒大小加減。

小兒五種蠱毒方上搗馬兜鈴根﹐羅爲散。每服一錢﹐水一盞﹐煎五分﹐去滓﹐空腹頓服。當隨吐蠱出。未吐再服。

敗鼓皮方上用敗鼓皮一片﹐燒灰﹐細研爲粉。空心粥飲調服一錢。病患須臾呼蠱主姓名﹐便愈。

卷十七

奇經八脈脈證第七十九

奇經八脈﹐其診又別。直上直下﹐浮則爲督﹐牢則爲衝﹐緊則任脈。寸左右彈﹐陽蹺可決。

尺左右彈﹐陰蹺可別。關左右彈﹐帶脈當訣。

尺外斜上﹐至寸陰維。尺內斜上﹐至寸陽維。

督脈爲病﹐脊彊癲癇。任脈爲病﹐七疝瘕堅。

衝脈爲病﹐逆气裏急。帶主帶下﹐臍痛精失。

陽維寒熱﹐目眩僵僕。陰維心痛﹐胸脇刺築。

陽蹺爲病﹐陰緩陽急。陰蹺爲病﹐陽緩陰急。

癲癇螈﹐寒熱恍惚。八脈脈證﹐各有所屬。

奇經八脈者﹐在十二經脈之外﹐無臟腑與之配偶﹐故曰奇。夫臟腑之脈﹐寸﹑關﹑尺有定位﹔﹝左寸心﹑小腸﹐右寸肺﹑大腸﹐左關肝﹑膽﹐右關脾﹑胃﹐左尺腎﹑膀胱﹐右尺命門﹑三焦。﹞浮﹑中﹑沈有定體﹔﹝《難經》以三菽﹑六菽﹑九菽﹑十二菽按之至骨﹐分肺﹑心﹑脾﹑肝﹑腎。﹞弦﹑鉤﹑毛﹑石有定形。﹝春弦肝木﹐夏鉤心火﹐秋毛肺金﹐冬石腎水。﹞此則另爲一脈﹐形狀固異﹐而隧道亦殊。病證不同﹐而延醫自別。蓋督﹑任﹑衝三脈皆起於胞中﹐一源而三派。督行於背﹐總督諸陽。任行於腹﹐總督諸陰。衝則後行於背﹐前行於腹﹐上行於頭﹐下行於足﹐以至溪谷肌肉﹐無處不到﹐誠十二經內外上下之要衝也。故《靈樞》順逆肥瘦篇曰﹕衝脈者﹐五臟六腑之海也﹐五臟六腑皆稟焉。二脈直行上下﹐發源最中﹐故見於脈﹐亦皆直上直下也。直上直下者﹐卽三部俱長透之義。若直上下而浮﹐則气張揚﹐陽象也﹐故屬督。若直上下而緊﹐則勢斂束﹐陰象也﹐故屬任。若直上下而牢﹐則體堅實﹐有餘之象也﹐故屬衝。陽蹺﹑陰蹺者﹐皆起於足跟。人身之超越矯捷者﹐亦莫過於足跟﹐故曰蹺。一則爲足太陽之別﹐循外踝上行﹐入風池﹐合於太陽﹐故名陽蹺。一則爲足少陰之別﹐循內踝上行﹐至咽喉﹐交貫衝脈﹐故名陰蹺。寸以候陽﹐寸左右彈者﹐言在寸左右﹐皆有彈石搏手之勢﹐是陽蹺脈也。尺以候陰﹐尺左右彈者﹐言在尺左右﹐皆有彈石搏手之勢﹐是陰蹺脈也。二經之起﹐以踝之內外分陰陽者﹐外踝屬太陽﹐而內踝屬少陰也。二經之脈﹐以尺寸分陰陽者﹐以陽蹺入風池﹐合太陽至頭﹐故以寸候之。陰蹺合少陰而不至頭﹐故以尺候之也。帶脈者﹐圍身一周﹐不上不下﹐如束帶然。故彈搏之脈﹐惟見於左﹑右中關耳。陽維﹑陰維者﹐維持一身。陽維維陽﹐起於諸陽之會。陰維維陰﹐起於諸陰之交。夫人身經脈繁密﹐二脈能於陰交陽會處﹐加一紮縛﹐舉綱齊目﹐而陰陽斯得維持之力矣。其見於脈﹐自尺至寸﹐皆刺斜而上。陰則自外入內﹐陽則自內出外。蓋其經亦皆自下而起﹐陽自外踝﹐出肩至腦﹐陰自內踝﹐入腹至喉故也。此八經之脈狀﹐病則見﹐不病則不見。《難經》二十八難曰﹕人脈隆盛﹐入於八脈而不環周﹐故十二經亦不能拘之。不能拘之者﹐謂十二經不能拘此八脈在環周之內。然而八脈之元元﹐已寓於十二經中矣。故平和不病﹐則不見也。其脈曰浮﹑曰牢﹑曰緊﹑曰左右彈﹑曰斜上﹐𨿽皆各因其陰陽道路呈象﹐而脈狀則俱似有邪而實者。本難云﹕蓄則砭射﹐良有以哉。其病督脈脊彊癲癇者﹐蓋督脈起於少腹以下骨中央。女子入系庭孔之端﹐終陰器﹐繞篡﹐繞臀﹐至少陰﹐與太陽﹑少陰合﹐入股內﹐貫脊﹐屬腎﹐與太陽起目內﹐上額交巓﹐上入絡腦﹐還出﹐別下項﹐循肩膊內﹐夾脊﹐抵腰中﹐入循膂﹐絡腎。﹝自目內上額﹐下循膂絡腎﹐皆合太陽而並行者也。﹞其男子循莖下至篡﹐與女子等。其少腹直上者﹐貫臍中央﹐上貫心﹐入喉﹐上頤﹐環唇﹐上系兩目之下中央。其脈之別﹐名曰長彊﹐挾脊上項﹐散上頭﹐下當肩胛﹐左右別走太陽﹐入貫臀。二十八難亦曰﹕督脈者﹐起於下極之兪﹐並於脊裏﹐上至風府﹐入屬於腦。由是觀之﹐則督脈與太陽合行者十九﹐故邪客則脊彊﹐以其貫脊也。督與太陽皆主表﹐而督爲諸陽之總。太陽爲諸陽之長﹐又曰巨陽。風邪從類傷陽﹐表必先受﹐故畱則爲癲癇疾也。癲癇時發時止﹐或筋脈牽引﹐或項背反張﹐𨿽云風傷督脈﹐亦太陽主筋故耳。﹝宜羌活勝濕湯﹑生鐵落飲﹑瀉靑丸之類。﹞任脈爲病﹐七疝瘕堅者。蓋任脈總諸陰之會﹐其脈起於胞中﹐循腹裏﹐爲經絡之海。其浮而外者﹐循腹裏﹐上行於咽喉﹐別而絡唇口。《難經》亦云﹕起於中極之下﹐以上毛際﹐循腹裏﹐上關元﹐至咽喉。七疝者﹐在巢氏則曰厥疝﹑疝﹑寒疝﹑气疝﹑盤疝﹑疝﹑野狼疝。張子和非之﹐另立七名。曰﹕寒疝﹑水疝﹑筋疝﹑血疝﹑气疝﹑狐疝﹑疝。而諸經之載﹐如《素問》四時刺逆從論所云狐疝風﹑肺風疝﹑脾風疝﹑心風疝﹑腎風疝﹑肝風疝。骨空論所云衝疝。脈解篇所云疝。玉機眞藏論所云疝瘕﹐少腹冤熱而痛﹐出白﹐一名曰蠱。《靈樞》邪气臟腑病形篇所云﹕小腸病者﹐小腹痛﹐腰脊控睪而痛﹐時窘之後。此亦疝類也。名𨿽多種﹐總不能出於七疝之外。蓋七疝之發﹐必在前陰﹑少腹之間﹐任脈所經之地。𨿽屬他經﹐未有不以任爲原者。瘕者﹐假也。气聚則堅﹐气散則平。亦似疝之時作時止﹐發則亦在任脈界分﹐多屬血凝經滯﹐女子之病也。﹝宜東垣丁香楝實丸﹑三因散聚湯﹑化气湯之類。﹞衝脈爲病﹐逆气裏急者。衝之與任皆起胞中﹐上循背裏﹐爲經絡之海﹐亦名血海。其浮而外者﹐亦循腹上行﹐會於咽喉﹐別而絡唇口﹐彊半與任脈同。《素問》骨空論曰﹕衝脈者﹐起於气街﹐並足少陰之經﹐挾臍上行﹐至胸中而散。二十八難則曰﹕起於气沖﹐並足陽明之經﹐挾臍上行﹐至胸中而散。痿論亦曰﹕衝脈者﹐經脈之海﹐主滲灌溪谷﹐與陽明合於宗筋。二論所並﹐𨿽有少陰﹑陽明之不同﹐要知自臍至胸﹐與陽明則並於前﹐與少陰則並於後也﹐故與陽明皆得稱爲五臟六腑之海。其气不順﹐血不和﹐則胸腹之气循經壅逆而裏急矣。﹝宜蘇子降气湯﹑黑錫丹﹑震靈丹之類。﹞帶脈爲病﹐帶下臍痛精失者﹐以帶脈起於季脇﹐回身如帶﹐臟腑十二經絡皆過於此。若飲食不節﹐勞欲縱傷﹐致令濕熱下流﹐邪火內郁。外或風入胞宮﹔邪凝臍腹。帶脈不任﹐與邪俱陷。或赤或白﹐如涕如膿。或靑黃雜色﹐或濁黑異形。溢漏不時﹐淋瀝不淨。其兼證﹐則腰腹疼﹐足膝痿軟﹐頭目暈眩﹐經脈參差。甚或寒熱往來﹐容顏枯瘁。

然而發源於衝﹑任﹑脾胃者多﹐以衝爲血海﹐任總諸陰﹐脾胃司水谷故耳。是以骨空論曰﹕任脈爲病﹐女子帶下瘕聚。又痿論曰﹕衝脈與陽明合於宗筋之會﹐而陽明爲之長﹐皆屬於帶脈。帶脈起於季脇章門﹐前則當臍上﹐故又或爲臍痛。《靈樞》經別篇曰﹕腎足少陰﹐當十四椎﹐出屬帶脈。蓋腎主藏精﹐帶固腰膂﹐虛則一不能藏﹐一不能固﹐而精有自失者矣。﹝宜金匱桂枝龍骨牡蠣湯﹑和劑威喜丸之類。﹞陽維爲病﹐寒熱﹑目眩﹑僵僕者﹐以陽維維絡一身之陽﹐陽主衛﹐主气﹑主表﹐病則不能維陽﹐是陽無護持﹐而衛气亦因之不固﹐故在表則生寒熱。其脈气所發﹐別於金門﹐﹝在足太陽外踝下﹞以陽交爲﹐﹝足少陽外踝上。﹞與手﹑足太陽及蹺脈會於兪﹐﹝手太陽肩後。﹞與手﹑足少陽會於天﹐﹝手少陽缺盆上。﹞又會於肩井﹝足少陽肩上。﹞其在頭也﹐與足少陽會於陽白﹝足少陽眉上﹐﹞

上於本神及臨泣﹐﹝俱在足少陽眉上。﹞上至正營﹝足少陽目窗上。﹞及腦空﹐﹝足少陽枕骨下。﹞

下至風池﹐﹝足少陽顳後。﹞與督脈會於風府﹑﹝督脈後髮際。﹞啞門。﹝督脈風府後。﹞觀此﹐則知本脈之維於頭目手足頸項肩背諸陽﹐無一不到。其脈不榮﹐則不能維。在頭目﹐無維則眩。在頸項肩背﹐無維則僵。在手足﹐無維則僕矣。﹝宜東垣柴胡升陽湯﹑東垣退熱湯之類。﹞陰維爲病﹐心痛﹑胸腹刺築者﹐以陰維維絡一身之陰。陰主榮﹑主裏﹐不能維陰則陰無約束﹐而榮气因之不和﹐故在裏則心痛。又榮主血﹐血合心﹐故心痛也。其脈气所發﹐陰維之名曰築賓﹐﹝足少陰內踝上﹞與足太陰會於腹哀﹑﹝足太陰乳下。﹞大橫﹐﹝足太陰腹哀下。﹞又與足太陰會於府捨﹑﹝足太陰少腹下﹑﹞期門﹐﹝足厥陰乳下。﹞與任脈會於天突﹑﹝任脈喉下。﹞廉泉。﹝任脈舌本下。﹞觀此﹐則知本脈之維於胸腹諸陰﹐亦無一不到。其脈不榮﹐則不能維。在胸脇失所維﹐則動築而刺痛矣。﹝宜本事枳實散﹑奇效拈痛丸﹑四七湯之類。﹞陽蹺爲病﹐陰緩陽急。陰蹺爲病﹐陽緩陰急﹐及癲癇螈﹐寒熱恍惚者﹐蓋二蹺之脈﹐同發一源。《難經》二十八難曰﹕陽蹺脈起於跟中﹐陰蹺脈亦起於跟中﹐不惟同起於根﹐而又同終於目。《靈樞》脈度篇曰﹕蹺脈者﹐少陰之別。起於然谷之後﹐上內踝之上﹐直上循陰股﹐入陰﹐上循胸裏﹐入缺盆﹐上出人迎之前﹐入﹐屬目內﹐合於太陽﹑陽蹺而上行。气並相還﹐則爲濡目。﹝濡潤榮養於目。﹞又曰﹕男子數其陽﹐女子數其陰。當數者爲經﹐不當數者爲絡。觀此﹐則知二蹺之脈﹐𨿽以男女分陰陽﹐而實則疊爲經絡﹐是一本也。故其爲病﹐亦不似前六脈﹐逐經分屬。本文以癲癇螈﹐寒熱恍惚﹐總系二經之下﹐以二經均可病此。證𨿽云四﹐而病機可分爲八。陰陽緩急之義﹐自是顯然。夫人之身﹐背爲陽﹐腹爲陰。開爲陽﹐闔爲陰。外爲陽﹐內爲陰。熱爲陽﹐寒爲陰。癲則目閉俯首﹐陰急而陽緩也。癇則目直僵僕﹐陽急而陰緩也。大惑論所謂衛气不得入於陰﹐常畱於陽。畱於陽則陽气滿。陽气滿則陽蹺盛。不得入於陰則陰气虛﹐故目不瞑。衛气畱於陰﹐不得行於陽。畱於陰則陰气盛﹐陰气盛則陰蹺滿。

不得入於陽則陽气虛﹐故目閉。脈度篇亦云﹕蹺之陰脈榮其髒﹐陽脈榮其腑。又云﹕內漑五臟﹐外濡腠理。又陰出陽﹐則交於足太陽。陽入陰﹐則交於足少陰。𨿽一爲太陽之別﹐一爲少陰之別﹐而實則隨衛气相終始者。故衛气之行畱﹐卽可徵二蹺之虛盛。者﹐挈也。筋脈挈向裏拘﹐陰急而陽緩也。者﹐縱也。筋脈縱從外弛﹐陽急而陰緩也。寒則气收斂﹐從裏從陰﹐陰急而陽緩也。熱則气散漫﹐從表從陽﹐陽急而陰緩也。恍者﹐目前恍然﹐若有所見。繆刺論曰﹕邪客於足陽蹺之脈﹐令人目痛從內始﹐且合太陽上行而並濡於目﹐病屬目而從外。陽蹺之病﹐陽急而陰緩也。惚者﹐胸中惚﹐若有所失。脈度篇曰﹕蹺脈者﹐少陰之別﹐起於然谷之後﹐循陰股﹐入陰﹐上循胸裏﹐入缺盆。二十八難曰﹕陰蹺脈者﹐亦起於跟中﹐循內踝上行至咽喉﹐交貫衝脈﹐病屬胸腹而從內。陰蹺之病﹐陰急而陽緩也。二脈一爲經﹐一爲絡。病在經﹐則經急絡緩。病在絡﹐則經緩絡急。總之﹐皆可言經﹐皆可言絡﹐但以男女分陰陽之所屬﹐緩急證病邪之所在﹐而正文以諸證爲二經所共﹐義良深矣。

﹝宜胃風湯﹑交加散﹑海藏愈風湯﹑加味逍遙散﹑十全大補湯之類。﹞

卷十七奇經八脈脈證第七十九

附方

羌活勝濕湯﹝見第六十五﹞

生鐵落飲治肝木有餘﹐或大怒諸火上炎。上盛下虛﹐發爲癲狂﹐神气不寧﹐渴煩譫妄。

生鐵四十斤﹐入火燒赤沸。砧上鍛之﹐有花出如蘭如蛾﹐紛紛墜地者﹐是鐵落。

用水二斗﹐煮取一斗﹐入後藥。

石膏﹝三兩﹞龍齒﹝研﹞白茯苓防風﹝去蘆﹐各一兩半﹞玄參秦艽﹝各一兩﹞

上爲粗散﹐入鐵汁中﹐煮取五升。去滓﹐入竹瀝一升和勻。溫服二合﹐無時﹐日五服。

瀉靑丸﹝見第四十九﹞

東垣丁香楝實丸﹝見第六十四﹞

三因散聚湯治九气積聚﹐狀如瘕﹐隨气上下﹐發作心腹絞痛﹐攻刺腰脇﹐小腹脹﹐大小便不利。

半夏﹝湯洗七次﹞檳榔當歸﹝各七錢五分﹞陳皮﹝去白﹞杏仁﹝去皮尖﹐麩炒﹞桂心﹝各二兩﹞茯苓炙甘艸附子﹝炮去皮臍﹞川芎枳殼﹝去瓤﹐麩炒﹞濃朴﹝姜制﹞吳茱萸﹝湯浸﹑各一兩﹞

每服四錢。水一盞﹐姜三片﹐煎七分﹐食前溫服。大便不利﹐加大黃。

三因化气湯治息積。

砂仁桂心木香﹝各二錢五分﹞甘艸茴香﹝炒﹞丁香皮靑皮陳皮漧薑蓬術﹝炮﹐各半兩﹞胡椒沈香﹝各一錢﹞

上爲細末。每服二錢﹐姜蘇鹽湯調下。婦人醋湯下。

蘇子降气湯﹝見第七十﹞

黑錫丹﹝見第七十﹞

震靈丹﹝紫府元君南嶽魏夫人方。出道藏。一名紫金丹﹞

治男子眞元衰憊﹐五勞七傷﹐臍腹冷疼﹐肢體酸痛﹐上盛下虛﹐頭目眩暈﹐心神恍惚﹐血气衰微﹐及中風癱瘓﹐手足不遂﹐筋骨拘攣﹐腰膝沈重﹐容枯肌瘦﹐目暗耳聾﹐口苦舌漧﹐飲食無味﹐心腎不足﹐精滑夢遺﹐膀胱疝墜﹐小腹淋瀝﹐夜多盜汗﹐久瀉久痢﹐嘔吐不食﹐八風五痺﹐一切沈寒痼冷﹐服之如神。及治婦人血气不足﹐崩漏虛損﹐帶下﹐久冷胎藏無子。

禹餘糧﹝火醋淬不計徧數﹐手撚得碎爲度﹞紫石英赤石脂丁頭代赭石﹝如禹餘糧炮制﹐各四兩﹞

以上四味﹐並作小塊﹐入坩鍋內﹐鹽泥固濟。候幹﹐用炭十斤﹐通紅﹐火盡爲度。入地埋﹐出火毒二宿。

滴乳香﹝另研﹞五靈脂﹝去砂石﹑篩﹞沒藥﹝去砂石﹑研﹐各二兩﹞朱砂﹝水飛過﹐一兩﹞

上八味﹐並爲細末﹐以糯米粉煮糊爲丸﹐如雞豆大。曬漧出光。每一丸﹐空心溫酒或冷水任下。常服鎭心神﹐駐顏色﹐溫脾胃﹐理腰臍﹐除屍疰蠱毒﹐辟鬼魅邪厲。久服輕身﹐漸入仙道。忌豬﹑羊血﹐恐減藥力。婦人醋湯下。孕婦不可服。

金匱桂枝龍骨牡蠣湯《金匱要略》云﹕夫失精家﹐少腹弦急﹐陰頭寒﹐目眩發落﹐脈極虛芤遲﹐淸谷亡血失精﹐脈得諸芤動微緊。男子失精﹐女子夢交﹐桂枝龍骨牡蠣湯主之﹝《短劇》云﹕虛弱浮熱汗出者﹐除桂加白薇﹑附子各三分﹐名二加龍骨湯﹞

桂枝芍藥生薑﹝各三兩﹞甘艸﹝二兩﹞大棗﹝十二枚﹞龍骨牡蠣﹝各三兩﹞

上七味﹐以水七升﹐煮取三升﹐分溫三服。

和劑威喜丸治丈夫元陽虛憊﹐精气不固﹐餘瀝常流﹐小便濁﹐夢寐頻泄。及婦人血海久冷﹐白帶﹐白漏﹐白淫﹐下部常濕﹐小便如米泔﹐或無子息。

黃蠟﹝四兩﹞白茯苓﹝去皮四兩作塊﹐用豬苓二錢半同於瓷器內煮二十餘沸﹐出﹐日幹。不用豬苓﹞

上以茯苓爲末﹐熔黃蠟搜爲丸﹐如彈子大。空心細嚼﹐滿口生津﹐徐徐咽服﹐以小便淸爲度。忌米醋﹐尢忌使性气。只喫糟醋。

東垣柴胡升陽湯治陽虛下陷﹐發熱。

柴胡升麻葛根獨活羌活﹝各半兩﹞防風﹝二錢半﹞甘艸﹝生二錢﹑炙二錢﹞人參白芍藥﹝各半兩﹞

上咀。每服半兩。水三大盞﹐煎一盞﹐去滓﹐稍熱服。忌冷物﹑冰水月餘。

東垣退熱湯治表中虛熱﹐或遇夜則甚。

黃﹝一錢﹞柴胡﹝七分﹞生甘艸黃連﹝酒制﹞黃芩芍藥地骨皮生地黃蒼術﹝各五分﹞當歸身升麻﹝各三分﹞

上咀﹐作一服。水二盞﹐煎一盞﹐去滓﹐食遠溫服。

本事枳實散治男子兩脇疼痛。

枳實﹝一兩﹞白芍藥﹝炒﹞雀腦芎人參﹝各半兩﹞

上細末﹐姜棗湯調二錢﹐酒亦得。食前日三服。

奇效拈痛丸治九種心痛。

五靈脂蓬莪術﹝煨﹞木香當歸﹝各等分﹞

上爲末﹐煉蜜和丸﹐如桐子大。每服二十丸。食前用橘皮煎湯下。

四七湯﹝見第十七﹞

胃風湯白芷﹝一錢二分﹞升麻﹝二錢﹞葛根蒼術蔓荊子當歸身﹝各一錢﹞甘艸柴胡本羌活黃柏艸豆蔻麻黃﹝不去節﹐各五分﹞

水二鐘﹐姜三片﹐棗二枚﹐煎八分。溫服。

交加散治螈﹐或顫振﹐或產後不省人事﹐口吐痰涎。

當歸荊芥上爲細末﹐每服二錢。水一盞﹐酒少許﹐煎七分﹐灌下神效。

海藏愈風丹﹝一名舉卿古拜散﹞治一切失血﹐筋脈緊急﹐產後及汗後搐搦。

荊芥﹝爲細末﹞

先以炒大豆黃卷﹐以酒沃之。去黃卷﹐取淸汁調前末三﹑五錢﹐和滓服之。輕者一服﹐重者二服﹑三服卽止。气虛者忌服。童便調亦得。

加味逍遙散﹝見第五十一﹞

十全大補湯﹝見第十六﹞

卷十七

反關脈第八十

平人無脈﹐移於外絡。兄位弟乘﹐陽溪列缺。

平人無脈者﹐非無脈也。謂寸口脈不應指﹐而反從尺旁過肺之列缺﹐大腸之陽溪﹐刺斜出於外絡。其三部定位﹐九候淺深﹐俱與平常應見於寸口者無異。若兄固有之位﹐弟竊而乘之。此反常異眾之脈﹐千百中僅一見也。

卷十七

眞髒脈第八十一

病脈旣明﹐吉凶當別。經脈之外﹐又有眞脈。

肝絕之脈﹐循刀責責。心絕之脈﹐轉豆躁疾。

脾則雀啄﹐如屋之漏﹐如水之流﹐如杯之覆。

肺絕如毛﹐無根蕭索﹐麻子動搖﹐浮波之合。

腎脈將絕﹐至如省客﹐來如彈石﹐去如解索。

命脈將絕﹐蝦遊魚翔﹐至如湧泉﹐絕在膀胱。

眞脈旣形﹐胃气已無。參察色證﹐斷之以臆。

以上正文之論脈﹐首先源派﹐次及流行﹐次則左右男女定位﹐次則五臟陰陽合時。寒熱﹐則屬之遲數。內外﹐則別之浮沈。以至虛實異形﹐正邪各狀。因脈知病﹐因病識脈。病則該於瘡瘍女幼﹐脈則窮於奇經反關﹐可謂明且詳矣。然而諸脈之外﹐更有所謂眞脈者﹐大關生死﹐故又審別於卷末焉。夫人稟五行而生﹐則五行原吾身之固有。外與天地通﹐內與谷神合﹐是得以默運潛行而不顯然彰露。設五臟之元眞敗絕﹐谷神不將﹐則五行之死形﹐各隨髒而見矣。在肝如循刀責責。﹝彊勁弦急﹐按之切手。

﹞所謂軟弱輕虛而滑﹐端直以長者﹐無有也。在心如轉豆躁疾。﹝前屈後居﹐柔滑全無。﹞所謂累累如連珠﹐如循瑯者﹐無有也。在脾如雀啄粒﹐﹝堅銳連屬。﹞如屋之漏﹐﹝許久一滴﹐二脈乍疏乍數。﹞如水之流﹐﹝去而不返。﹞如杯之覆。﹝止而不揚。﹞所謂和柔相離﹐如雞踐地者無有也﹐在肺如毛﹐無根蕭索﹐﹝上則微茫﹐下則斷絕。﹞麻子動搖﹐﹝微散而亂。﹞浮波之合。﹝浮促無根。﹞

所謂厭厭聶聶﹐如落楡莢者無有也。在腎至如省客﹐﹝省﹐問之。客一至卽去。﹞來如彈石﹐﹝彈搏而來﹐所藏盡出。﹞去如解索。﹝解散而去﹐欲藏無入。﹞所謂喘喘累累如鉤﹐按之而堅者無有也。

在命門右腎﹐與左腎同﹐但內涵相火。故其絕也﹐如蝦之遊﹐如魚之翔﹐忽爾靜中一躍﹐火欲絕而忽焰之象也。在膀胱﹐至如湧泉﹐﹝泛濫不收。﹞以其藏津液而爲州都之官﹐故絕形如此。蓋脈之和柔得體者﹐胃气與之俱耳。胃气者﹐卽生生水谷之气也。

胃气微少﹐亦成病﹐何況於無。無則生生之根本先絕﹐而五臟欲自持久﹐不可得矣。

若能再察色證而以臆斷之﹐理當不爽。

卷十八﹝補遺﹞

正文病類多矣。考之方書﹐尙缺多種﹐皆屬常見之疾﹐何可竟無方治。今補入。

卷十八﹝補遺﹞

嘈雜

嘈雜一證﹐有火﹐有痰﹐有飲﹐有虫。𨿽云多種﹐而源則不離乎脾胃。膏粱之人﹐每多患此。其發也﹐如饑之欲食﹐甚則煩沸雜亂﹐與吞酸﹑吐酸﹑漧嘔﹑胃痛等疾﹐皆爲噎膈反胃之漸。﹝宜三聖丸﹑越鞠丸之類。挾痰者二陳加梔﹑連﹐挾飲者丹溪導飲丸﹐挾虫者烏梅丸﹑酒煮黃連丸之類。﹞

卷十八﹝補遺﹞嘈雜

附方

三聖丸治嘈雜神效。

白術﹝四兩﹞橘紅﹝一兩﹞黃連﹝炒﹐五錢﹞

上爲細末﹐神曲糊丸如綠豆大。每服七八十丸。食遠津唾下﹐姜湯亦得。

越鞠丸﹝見第四十一﹞

二陳湯﹝見第十六﹞

丹溪導飲丸治水飲嘈雜。

吳茱萸﹝三錢﹞白茯苓﹝一兩﹞黃連﹝五錢﹞蒼術﹝炒﹐一兩﹞獨活﹝七錢﹞

上爲細末﹐神曲糊丸服。

烏梅丸﹝見第六十三﹞

酒煮黃連丸﹝見第五十五﹞

卷十八﹝補遺﹞

吞酸吐酸

吞酸與吐酸﹐大同小異。吞酸﹐酸在胸胃﹐忽作忽止﹐蜇胃刺心。吐酸﹐酸水酸物﹐隨吐而出﹐味如釅醋﹐蜇喉軟齒。是皆形寒胃冷﹐食郁飲停﹐穀气不分﹐中焦郁。正猶釀酒不發﹐過時而成酸味也。吞吐之所以異者﹐吞則胃中飲少﹐吐則胃中飲多耳。間有屬火者﹐乃熱不得散。屬木者﹐乃气不得伸。火不散者發之﹐木不伸者達之。故統宜溫中散寒﹐令郁滯開而病自愈矣。﹝宜發明藿香安胃散﹑加減二陳湯﹐三因曲術丸﹑二陳加茱﹑連﹑神曲﹑蒼術方﹑酒煮黃連丸﹞

卷十八﹝補遺﹞吞酸吐酸

附方

藿香安胃散﹝見第二十﹞

加減二陳湯治痰飲爲患﹐嘔吐﹐頭眩﹐心悸。或因食生冷﹐脾胃不和﹐吞酸﹑吐酸等證。

丁香﹝一兩﹞半夏陳皮﹝各五兩﹞茯苓﹝三兩﹞甘艸﹝一兩半﹞

上咀。每服四錢﹐水煎﹐入生薑三片煎服。

三因曲術丸治中脘宿食畱飲﹐酸蜇心痛﹐口吐淸水。

神曲﹝炒﹐三兩﹞蒼術﹝泔浸三宿﹐洗淨﹐日幹﹐炒﹐一兩半﹞

上爲末﹐生薑汁別煮神曲糊爲丸﹐姜湯送下。

二陳加茱連神曲蒼術方陳皮﹝一錢﹞白茯苓﹝一錢﹞蒼術﹝炒﹐一錢二分﹞黃連﹝吳茱萸汁煮﹐炒﹐一錢﹞神曲﹝炒﹐一錢﹞

水二鐘﹐生薑一片﹐煎八分服。

酒煮黃連丸﹝見第五十五﹞

卷十八﹝補遺﹞

噎膈

噎者﹐食入不利﹐或挨塞而下﹐或負痛而納﹐其病在喉。膈者﹐食𨿽入膈﹐或气逆﹐或滿悶﹐或隱痛﹐或得噯少寬﹐或得吐反快﹐其病在膈。二疾多並見﹐噎者必膈﹐膈者必噎也。卽翻胃之先驅﹐積郁沈憂﹐气結不散﹐久久成此。《張雞峯方論》曰﹕此病不在外﹐不在內﹐不屬冷﹐不屬熱﹐不是實﹐不是虛﹐所以藥難取效。

多緣憂思恚怒﹐動气傷神。气積於內﹐動則諸證見﹐气靜疾平。手捫之而不得疾之所在﹐目視之而不知色之所因﹐耳聽之而不知音之所發﹐故鍼灸藥石皆不獲效。乃神意間病也﹐旨哉言乎。﹝宜生薑半夏湯﹑香砂寬中湯﹑五膈寬中散﹑谷神嘉禾散﹑統旨補气運脾湯﹑代抵當丸之類選用。﹞

卷十八﹝補遺﹞噎膈

附方

生薑半夏湯止嘔吐﹐開胃消食。

半夏生薑﹝各三錢﹞

上咀﹐水二盞﹐煎七分服。

統旨香砂寬中湯治气滯﹐胸痞噎塞﹐或胃寒作痛。

木香﹝臨服時﹐磨水入藥三﹑四匙﹞白術﹝炒﹞陳皮香附﹝各一錢五分﹞白豆蔻﹝去殼﹞

砂仁﹝去殼﹞靑皮檳榔半夏曲白茯苓﹝各一錢﹞濃朴﹝姜制﹐一錢二分﹞甘艸﹝三分﹞

水二鐘﹐姜三片﹐煎八分。入蜜一匙﹐食前服。

和劑五膈寬中散治七情四气傷於脾胃﹐以致陰陽不和﹐胸膈痞滿﹐停痰气逆﹐遂成五膈。並治一切冷气。

白豆蔻﹝去皮﹐二兩﹞甘艸﹝五兩﹞木香﹝三兩﹞濃朴﹝去皮﹐薑汁炒﹐一斤﹞縮砂仁﹝去殼﹞丁香靑皮﹝去白﹞陳皮﹝去白﹐各四兩﹞香附子﹝炒﹐去毛﹐十六兩﹞

上爲細末。每服二錢。姜三片﹐鹽少許﹐不拘時﹐沸湯點服。

和劑谷神嘉禾散治脾胃不和﹐胸膈痞悶﹐气逆生痰﹐不進飲食。或五噎﹑五膈。

白茯苓﹝去皮﹞縮砂仁﹝去皮﹞薏苡仁﹝炒﹞枇杷葉﹝去毛﹐薑汁炙香﹞人參﹝去蘆﹐各一兩﹞白術﹝炒﹐二兩﹞桑白皮﹝炒﹞檳榔﹝炒﹞白豆蔻﹝炒﹐去皮﹞靑皮﹝去白﹞谷﹝炒﹞五味子﹝炒﹐各半兩﹞沈香杜仲﹝去皮﹐薑汁酒塗炙﹞丁香藿香隨風子石斛﹝酒和炒﹞半夏﹝薑汁搗和作餅﹐炙黃色﹞大腹子﹝炒﹞木香﹝各七錢半﹞甘艸﹝炙﹐二兩﹞陳皮﹝去白﹞神曲﹝炒﹐各二錢半﹞

每服三錢﹐水一盞﹐姜三片﹐棗二枚﹐煎七分﹐不拘時溫服。五噎﹐入幹柿一枚。膈气吐逆﹐入薤白三寸﹑棗五枚。

統旨補气運脾湯治中气不運﹐噎塞。

人參﹝二錢﹞白術﹝三錢﹞橘紅茯苓﹝各一錢五分﹞黃﹝蜜炙﹐一錢﹞砂仁﹝去皮﹐八分﹞甘艸﹝四分﹐炙﹞有痰加半夏曲﹝一錢。﹞

水二鐘﹐姜一片﹐棗一枚﹐煎八分﹐食遠服。

代抵當丸治瘀血噎膈﹐食下疼痛。﹝方見第二十。﹞

卷十八﹝補遺﹞

自汗

自汗者﹐不因勞動﹐不因天暑﹐不因熱飲食﹐時時汗自出﹐故曰自汗也。乃衛气虛而不能固密﹐心液因之漏泄。﹝宜當歸補血湯倍黃﹑玉屏風散﹑保元湯﹑黃建中湯之類。﹞若表中風邪者﹐亦能令衛腠空疏﹐而汗時自出。此邪去則汗止。﹝宜桂枝湯。﹞

卷十八﹝補遺﹞自汗

附方

當歸補血湯﹝見第十六﹞

得效玉屏風散治自汗。

防風黃﹝各一兩﹞白術﹝炒﹐二兩﹞

每服三錢﹐水二盞﹐姜三片﹐煎六分﹐不拘時溫服。

保元湯治自汗無休止。

黃﹝蜜炙﹐三錢﹞人參﹝二錢﹞甘艸﹝炙﹐一錢﹞

水二盞﹐煎七分﹐溫服。

黃建中湯﹝見第三十三﹞

桂枝湯﹝見第十九﹞

卷十八﹝補遺﹞

盜汗

盜汗者﹐睡中偸出。多發於夜﹐如盜之乘人不覺而夜出也。屬陰虛。蓋人之衛气晝行於陽﹐出外﹔夜行於陰﹐入內。入內則內熱。內熱﹐則不足之陰受其蒸。入內則表虛。表虛﹐則蒸泄之液無從固。於是陰失其守﹐陽失其衛﹐而汗淋漓於睡夢間者有矣。﹝宜當歸六黃湯﹑大建中湯之類。﹞

卷十八﹝補遺﹞盜汗

附方

當歸六黃湯治盜汗久不愈。面白黃﹐肌瘦﹐或夜熱骨蒸﹐飲食減少﹐四肢無力﹐足膝疼﹐發無虛夜。服此神效。

當歸生地黃熟地黃黃柏黃芩黃連﹝各一錢﹞黃﹝二錢﹞

上作一服﹐水二鐘﹐煎一鐘﹐臨臥服。

大建中湯治虛熱盜汗﹐百節疼﹐肢體倦怠﹐日漸羸弱﹐口苦舌澀﹐心怔短气。

綿黃﹝炙﹞遠志﹝燈心煮﹐去心﹞當歸﹝酒洗﹞澤瀉﹝各二錢﹞白芍藥龍骨﹝﹞人參﹝各一錢五分﹞炙甘艸﹝一錢﹞

上作一服﹐水二鐘﹐姜五片﹐煎一鐘﹐食前服。气弱﹐加炮附子﹝二錢﹞﹐腰痛筋急﹐加官桂﹝去皮一錢﹞。

卷十八﹝補遺﹞

悸﹑怔忡

《準繩》云﹕悸卽怔忡。今歷觀病狀﹐則二證少有分別。悸則心中微動﹐如恐如驚。怔忡則心胸振築﹐莫知其來﹔忽爾寧寂﹐莫知其去。甚則頭目眩暈﹐神气若浮﹐蓋悸之重者也。大抵因痰積飲停﹐气沖火擊所致。﹝宜導痰湯﹑溫膽湯﹑茯苓甘艸湯﹑姜術湯之類。﹞

亦有中气虛而忡悸者。﹝宜補中益气湯﹑四君子湯﹑六君子湯﹑小建中湯﹑黃建中湯之類。﹞亦有心經气血不足﹐火不定﹐神不安而忡悸者。﹝宜四物湯﹑朱雀丸﹑當歸補血湯﹑經驗定心丹之類。﹞

有心液過耗﹐汗多亡陽﹐脈代而忡悸者。﹝宜炙甘艸湯。﹞

卷十八﹝補遺﹞悸﹑怔忡

附方

導痰湯﹝見第四十一﹞

溫膽湯﹝見第二十﹞

茯苓甘艸湯治心下停水忪悸。

白茯苓﹝去皮﹞桂枝﹝各三錢﹞生薑﹝半兩﹞甘艸﹝二錢﹞

水二鐘﹐煎一鐘﹐不拘時服。

姜術湯治停飲怔忡。

白姜﹝生﹞白術茯苓半夏曲﹝各一錢﹞辣桂甘艸﹝各五分﹞

水一鐘﹐姜三片﹐紅棗一枚﹐煎六分﹐不拘時服。

補中益气湯﹝見第二十九﹞

四君子湯﹝見第十六﹞

六君子湯﹝見第十六﹞

小建中湯﹝見第六十九﹞

黃建中湯﹝見第三十三﹞

四物湯﹝見第二十一﹞

朱雀丸﹝見第五十一﹞

當歸補血湯﹝見第十六﹞

經驗定心丹﹝楫自制﹞

茯神﹝去皮木﹐一兩﹞遠志﹝酒浸軟去心﹐五錢﹞人參﹝去蘆﹐八錢﹞沈香﹝黑重沈水者﹐三錢﹐不見火﹞龍骨﹝﹐七錢﹞懷生地﹝洗去土﹐一兩半﹞當歸身﹝酒洗﹐一兩﹞白芍藥﹝酒炒﹐八錢﹞丹參﹝去蘆﹐一兩﹞桂枝﹝去骨﹐三錢﹞甘艸﹝炙﹐二錢﹞荷蕊﹝出水而未開者焙漧﹐一个﹞

爲極細末﹐煉蜜爲丸﹐如綠豆大﹐用上好水飛過﹐朱砂爲衣。每服二錢﹐食遠白湯下。午後勿服。此方驗過多人矣。

炙甘艸湯﹝見第三十三﹞

卷十八﹝補遺﹞

健忘

道過之言﹐行過之事﹐久不記憶曰忘。若當下卽不能記﹐索之胸臆﹐了不可得者﹐健忘也。乃心虛腎憊﹐水火不交﹐精血之府空﹐榮衛之道澀﹐致令機關不利﹐靈巧不開。髙年衰朽者﹐多得之。﹝宜歸脾湯﹑讀書丸﹑朱雀丸﹑二參丸﹑開心散之類。﹞亦有痰血癖積礙其機關而成者﹐此又不以年髙論也。﹝宜壽星丸﹑導痰湯﹑代抵當丸選用。﹞

卷十八﹝補遺﹞健忘

附方

歸脾湯﹝見第五十八﹞

讀書丸石菖蒲菟絲子﹝酒煮﹞遠志﹝酒浸去心﹐各一兩﹞地骨皮﹝去骨洗淨﹐二兩﹞生地黃五味子川芎﹝各一兩﹞

上爲末﹐薄糊丸桐子大﹐每服七﹑八十丸﹐臨臥白湯下。

朱雀丸﹝見第五十一﹞

二參丸治健忘﹐養神定志﹐和血安神﹐外華腠理。

天門冬﹝去皮﹞熟地黃﹝酒蒸搗﹞丹參﹝各一兩半﹞白茯苓﹝去皮﹞麥門冬﹝去心﹞甘艸﹝各一兩﹞遠志﹝酒浸去心﹞人參﹝去蘆﹐各半兩﹞

上爲細末﹐煉蜜和丸如桐子大。以朱砂研極細﹐水飛過半兩爲衣。每服五十丸﹐加至百丸。空心煎愈風湯送下。﹝愈風湯系潔古方。其方三十三味﹐皆風藥﹐繁雜之甚﹐故不錄。今只以白湯送之。﹞

開心散治好忘。

石菖蒲﹝一兩﹞白茯苓﹝去皮﹐二兩﹞遠志﹝去皮﹞人參﹝去蘆﹐各二錢半﹞

上爲細末﹐每服一錢﹐食後米飲調下。

壽星丸治痰滯經絡多忘。﹝方見第五十八﹞

導痰湯﹝見第四十一﹞

代抵當丸治瘀血喜忘。﹝方見第二十﹞

卷十八﹝補遺﹞

不寐

《難經》四十六難曰﹕老人寤而不寐﹐少壯寐而不寤者﹐何也﹖然經言少壯者﹐血气盛﹐肌肉滑﹐气道通﹐榮衛之行﹐不失其常﹐故晝日精﹐夜不寤。老人血气衰﹐肌肉不滑﹐榮衛之道澀﹐故晝日不能精﹐夜不寐也。故知老人不得寐也。﹝宜八珍湯﹑歸脾湯之類。﹞虛勞虛煩不得眠者﹝宜仲景酸棗仁湯。﹞膽虛驚悸不寐者。﹝宜溫膽湯﹑六君子湯之類。﹞痰飲停中﹐煩惑不合目者。﹝宜內經半夏湯﹑導痰湯之類。﹞

卷十八﹝補遺﹞不寐

附方

八珍湯﹝見第十六﹞

歸脾湯﹝見第五十八﹞

仲景酸棗仁湯治虛勞虛煩不得眠。

酸棗仁﹝二升﹞甘艸﹝一兩﹞知母茯苓芎﹝各二兩。深師有生薑二兩﹞

上五味﹐以水八升﹐煮酸棗仁得六升。內諸藥﹐煮三升﹐分溫三服。

溫膽湯﹝見第二十﹞

六君子湯﹝見第十六﹞

內經半夏湯治陰陽之气偏勝﹐不相和諧﹐陽不得入陰﹐故不瞑不寐。服此陰陽通﹐臥可立至。黃帝所謂決瀆壅塞﹐經絡大通﹐陰陽和得者也。亦治痰气阻塞﹐陽不入陰﹐成上證。大抵轉動樞機﹐則陰陽自諧矣。其湯方以流水千里以外者八升﹐揚之萬徧﹐取其淸五升煮之。炊以葦薪火﹐沸﹐置秫米一升。﹝秫米﹐北人謂之黃米﹐可以釀酒﹐﹞治半夏五合。徐炊﹐令竭爲一升半。去其滓﹐飲汁一小杯﹐日三。稍益﹐以知爲度。故其病新發者﹐覆杯則臥﹐汗出則已。久者﹐三飲而已也。

導痰湯﹝見第四十四﹞

卷十八﹝補遺﹞

呃

呃﹐卽噦也。有火﹑有痰飲﹑有寒﹑有虫﹑有食﹑有胃虛﹑有腎虛。種種不同﹐但虛寒者十九。然必細察得之久暴﹐聲之遠近﹐形之盛衰﹐及病之所由起﹐則施治自多效也。蓋潛行默運﹐無聲無臭者﹐中气之常也。若有所激﹐气卽爲火﹐易其常性﹐卒暴上衝。仍欲其潛行默運﹐無臭無聲﹐安可得乎﹖至若痰飲停中﹐礙其淸道。

陰寒迫裏﹐遏其陽升。或蛔卒動而气阻﹐或食暴入而气壅﹐或胃气虛於上而气不舒﹐或腎气虛於下而气不續﹐皆能撓挫運機﹐行不順利﹐而呃呃之聲﹐有自來矣。故因於火者﹐其聲頻以促﹐兼面赤而脈數。﹝宜二陳湯加山梔﹑黃連之類。﹞因於痰飲者﹐其聲緩勻﹐兼吞酸面澤而脈滑。﹝宜二陳湯﹑溫膽湯﹑導痰湯之類。﹞因於陰寒者﹐其聲短﹐而聲扼扼不揚﹐兼面色靑白﹐惡寒而脈緊。﹝宜二陳湯加漧薑﹑丁桂之類。﹞因於虫者﹐其聲或作或止﹐或緩或促﹐兼面色不一﹐胃中或痛﹑或吐淸水冷涎﹐或心中嘈雜﹐脈遲數大小不定。﹝宜二陳湯去甘艸加吳茱萸﹑制黃連﹑漧薑﹑細辛之類。﹞因於食者﹐其聲濁而類嘔﹐兼噯逆酸腐﹐惡食﹐面黃﹐脈緊滑。﹝宜和劑枳實半夏湯﹑曲枳術丸﹑法制陳皮﹑法制檳榔之類。﹞因胃气虛寒者﹐其聲促而無力﹐或得食少止﹐面靑白﹐畏寒﹐脈緩弱無力。﹝宜六君子湯﹑四君子湯﹑橘皮竹茹湯﹑理中湯﹑潔古柿錢散之類。﹞因腎气虛寒者﹐其聲遠而長﹐或作或止﹐半刻一聲﹐臍下或動築﹐面黑﹐腰疼﹐或足冷惡寒﹐脈沈微。﹝宜金匱腎气丸﹑良方參附湯之類。﹞

卷十八﹝補遺﹞呃

附方

二陳湯﹝見第十六﹞

溫膽湯﹝見第二十﹞

導痰湯﹝見第四十一﹞

和劑枳實半夏湯枳實﹝麩炒﹞半夏﹝各等分﹞加麥﹝炒﹞

每服七錢﹐水二盞﹐姜五片﹐煎八分﹐溫服無時。

曲枳術丸﹝見第二十﹞

法制陳皮消食化气﹐寬利胸膈﹐美進飲食。

茴香﹝炒﹞甘艸﹝炙﹐各二兩﹞靑鹽﹝炒﹐一兩﹞幹生薑烏梅肉﹝各半兩﹞白檀香﹝二錢半﹞

上六味爲末。外以陳皮半斤﹐湯浸去白﹐淨四兩﹐切作細條子。用水一大盞﹐煎藥末三兩﹐同陳皮條子一處慢火煮。候陳皮極軟﹐控幹少時﹐用榦藥末拌勻﹐焙漧。每服不拘多少﹐細嚼﹐溫姜湯下﹐無時。

法制檳榔治酒食過度﹐胸膈膨滿﹐口吐淸水﹐一切積聚。

雞心檳榔﹝一兩﹐切作小塊﹞縮砂﹝取仁﹞白豆蔻﹝取仁﹞丁香﹝切作細條﹞粉艸﹝切作細塊﹐各一兩﹞陳皮﹝去白﹐切作細條﹞生薑﹝切作細條﹐各半斤﹞

上用河水二碗﹐浸一宿。次日用慢火﹐砂鍋內煮幹﹐焙漧﹐入新瓶收。每服一撮﹐細嚼酒下。或爲細末﹐湯調服亦可。

六君子湯﹝見第十六﹞

四君子湯﹝見第十六﹞

橘皮竹茹湯治胃虛寒﹐嘔逆或呃。

陳皮﹝二升﹞竹茹﹝二升﹞大棗﹝三十枚﹞生薑﹝半斤﹞甘艸﹝五兩﹞人參﹝一兩﹞

以水一斗﹐煮取三升﹐溫服一升﹐日五服。

理中湯﹝見第十七﹞

潔古柿錢散治胃虛寒呃逆。

柿錢丁香人參﹝各等分﹞

上爲細末﹐水煎﹐食後服。

金匱腎气丸﹝見第十六﹞

良方參附湯治陽气虛寒﹐自汗惡寒﹐或手足逆冷﹐大便自利﹐或臍腹疼痛﹐呃逆不食﹐或汗多發等證。

人參﹝一兩﹞附子﹝炮﹐五錢﹞

上姜棗水煎﹐徐徐服。去人參﹐加黃﹐名附湯。

卷十八﹝補遺﹞

面

夫手﹑足六陽之脈﹐皆上至頭﹐而面爲諸陽之會。胃足陽明之脈﹐又起於鼻之交中﹐故面獨能耐寒也。設反惡寒及面寒者﹐胃寒。惡熱及面熱者﹐胃熱。面寒者﹐面多靑白。面熱者﹐面多赤。面黃而斑駁者﹐胃中虫積。面黃而已食如饑者﹐胃疸。面腫者﹐胃風。面瘡者﹐胃火。膏粱積熱﹐以胃脈起於面﹐故面病多屬胃。亦有面瘡之屬脾肺風熱﹐面塵之屬肝膽燥熱﹐面之屬風濕痰飲﹐又不獨一陽明胃也。宜後方選對證者﹐主治之。

卷十八﹝補遺﹞面

附方

升麻胃風湯治胃風面腫﹐或麻木﹐牙緊目。

升麻﹝二錢﹞白芷當歸葛根蒼術﹝各一錢﹞甘艸﹝一錢﹞柴胡本羌活黃柏艸豆蔻﹝各三分﹞麻黃﹝不去節﹐五分﹞蔓荊子﹝二分﹞

姜一片﹐棗一枚﹐水二盞﹐煎七分。食後服。

升麻順气湯治憂思飲食失節﹐面色黧黑﹐心懸气促。

升麻﹝一錢半﹞漧葛防風白芷黃人參﹝各一錢﹞白芍藥﹝六分﹞甘艸蒼術﹝各五分﹞

水二盞﹐姜一片﹐大棗一枚﹐煎七分。食遠溫服。

犀角升麻湯治陽明經絡受風熱﹐口唇﹑頰車﹑發鬢腫痛﹐及鼻額間連頭面痛。口不可開﹐𨿽能言語﹐有妨飲食。亦治面熱。

犀角﹝七錢半﹞川升麻﹝半兩﹞防風黃芩﹝各三錢半﹞香白芷白附子川芎﹝各二錢半﹞羌活﹝三錢一字﹞生甘艸﹝一錢半﹞

上咀﹐都作一服。水五盞﹐煎至三盞半。去滓﹐分作三服﹐一日一服訖﹐其證必減。如臟腑有些溏不妨。足陽明﹐胃經也。經云﹕腸胃爲市。又云﹕陽明多血多气。胃之中﹐鮏羴五味無所不納﹐如市廛無所不有也。六經之中﹐血气俱多﹐腐熟飲食之毒聚於胃﹐故此方以犀角爲主﹐升麻佐之入胃經。余藥皆滌除風熱﹐用之有效也。

補胃湯治胃虛脛寒﹐面目浮腫。亦治面寒。

柏子仁防風細辛桂心陳皮﹝各一錢﹞川芎吳茱萸人參﹝各一錢半﹞甘艸﹝五分﹞

水二鐘﹐煎七分。食遠溫服。

茯苓桂枝五味子甘艸湯加大黃治咳逆倚息不得臥﹐面熱如醉﹐此爲胃熱上衝﹐燻其面故耳。

七白散治面﹑面垢。

白蘞白術白牽牛白附子白芷白芍藥白僵蠶﹝各等分﹞

爲末。每用五錢﹐煎湯洗之。

洗面藥治面生﹐或生小瘡﹐或生痤﹐粉刺﹐皮膚瘙癢﹐面垢。

皂角﹝三斤﹞升麻﹝八兩﹞楮實子﹝五兩﹞綠豆白芨白芷天花粉﹝各一兩﹞

甘松砂仁白丁香﹝各五錢﹞三柰﹝三錢﹞

上爲末﹐糯米飯搗丸﹐如彈子大。量用洗面。

面上五色瘡方用鹽湯綿浸瘡上。日五﹑六度。

面上豆痕或斑靨方用密陀僧細末﹐夜以人乳汁調敷。

面上粉刺方用不語唾塗之。或搗菟絲子汁塗。或以白礬末少許﹐酒調塗。﹝不語唾恐是平旦未言語先者。﹞

斗門方治黑令面色好。

白僵蠶黑牽牛北細辛﹝各等分﹞

爲粗末﹐作澡豆。又去小兒胎穢。

指爪破面方用生薑自然汁﹐調輕粉。敷破處。無瘢瑕。

又方橄欖汁敷之。無痕。

平胃散面瘡。水調平胃散塗之。

白附子散治面上熱瘡似癬。或生赤黑斑點。

白附子密陀僧白茯苓白芷定粉﹝等分﹞

上爲末。先用蘿卜煎湯洗面淨﹐後用羊乳調。至夜敷患處﹐次早洗去﹐效。

祛風白芷散治面上風癬瘡。

白芷﹝三錢﹞黃連黃柏黃丹﹝各二錢﹞茯苓﹝一錢五分﹞輕粉﹝一錢﹞

上爲細末﹐用油調搽癬瘡上。或加孩兒茶二錢﹐麝香二分﹐亦可。

卷十八﹝補遺﹞

目

《靈樞》大惑論曰﹕五臟六腑之精气﹐皆上注於目而爲之精。精之窠爲眼﹐﹝窠者﹐窩也。聚精成窩﹐搏結之義。﹞骨之精爲瞳子﹐筋之精爲黑眼﹐血之精爲絡﹐﹝大小赤絡。﹞其窠气之精爲白眼﹐肌肉之精爲約束﹑裹擷﹐﹝上﹑下眼胞爲目約裹﹞筋骨血气之精而與脈並爲系﹐﹝眾精並脈﹐以系於目﹞上屬於腦﹐後出於項中。又曰﹕瞳子黑眼法於陰﹐白眼赤脈法於陽﹐故陰陽合﹐轉而精明也。觀是論﹐則後人診眼疾而分五輪八廓者﹐蓋本乎此。其所雲气輪者﹐金精之騰結也﹐卽經所謂窠气之精爲白眼。白眼屬肺﹐肺主气﹐故曰气輪。肺在行爲金﹐金至堅﹐故白珠獨堅實。風輪者﹐木精之騰結也﹐卽經所謂筋之精爲黑眼。黑眼屬肝﹐肝主筋﹐在行爲木而應風﹐故曰風輪。風性動﹐故黑睛左右不定而色帶靑也。血輪者﹐火精之騰結也﹐卽經所謂血之精爲絡。絡屬心﹐心主血﹐故曰血輪。心在行爲火﹐火有君﹑相兩種﹐故岐分於兩角﹐無正輪也。肉輪者﹐土精之騰結也﹐卽經所謂肌肉之精爲約束﹑裹擷。屬脾﹐脾主肌肉﹐故曰肉輪。脾在行爲土﹐土包萬物﹐該四髒。四髒皆爲裹束﹐故開則動而萬用﹐閉則靜而萬寂矣。

水輪者﹐水精之騰結也﹐卽經所謂骨之精爲瞳子。瞳子屬腎﹐腎主骨﹐在行爲水﹐故曰水輪。水爲天一之精﹐故獨得居中。內有大絡六﹐以通心﹑肺﹑脾﹑肝﹑腎﹑命門﹔中絡六﹐以通膽﹑胃﹑大小腸﹑三焦﹑膀胱﹔外有小細之絡﹐莫知其數。﹝其絡向明﹐視之了了可數﹐卽禽獸異類﹐皆有此也。﹞皆血貫於腦﹐下連臟腑﹐通暢血气﹐往來以滋於目。故凡病目﹐則有形色經絡顯見﹐而可驗內之何髒何腑受病。外有二竅以通其气﹐內涵諸液﹐出而爲淚。更有神膏﹑神水﹑神光﹑眞气﹑眞精﹐皆滋目之源液也。神膏者﹐目內包涵膏液﹐破則黑稠水出﹐由膽中滲潤精汁積成﹐涵養瞳神﹐衰則有損。

神水者﹐由三焦發源﹐先天眞一之气所化。在目之內﹐不可得見。觸物損破﹐則見黑膏﹐形如稠痰。在目之外者﹐卽目上潤澤之水也。水衰﹐則有火勝燥暴之患。水竭﹐則有目輪大小之疾。耗澀﹐則有昏眇之危。虧者多﹐盈者少。神光者﹐目自視之精華也。心火發源﹐膽火用事。夫神之於人也亦大矣﹐不獨一視爲然。卽行走執捉﹐言笑聽聞﹐無神宰率﹐則塊然一形而已。眞血者﹐職藏在肝﹐升以滋目﹐指五臟六腑經絡之血﹐非肌腠散漫之血﹐故曰眞也。眞气者﹐以經絡滋養﹐必先气而後血濡﹐卽發生眞一之元气也。眞精者﹐卽先後二天﹐眞元化汁﹐根於腎﹐施於膽﹐以及瞳仁之精也。凡此數者﹐一有所損﹐則目病矣。大槪目形圓而長﹐外有堅殼數重﹐中含淸脆﹐內包神膏。膏外神水﹐水外皆血。血以滋水﹐水以滋膏。膏內一點黑瑩﹐卽是腎膽所聚之精華也。惟此一點﹐空明淨徹﹐燭照無窮﹐是曰水輪。然必三者具而後靈明全﹐三卽膽汁﹑腎精﹑心神也。五輪足而外應溥﹐五卽气﹑風﹑血﹑肉﹑水也。合之渾然﹐分之井然。水爲體﹐火爲用。气爲運動﹐神爲維持。妙合陰陽﹐光同日月。午前小﹐午後大﹐隨天地之盈虧。男左勝﹐女右勝﹐別陰陽之稟賦。

至若剛柔壽夭﹐詐直智愚﹐皆能以目驗知。神哉寶乎。更有八廓﹐其說以八卦八方﹐內配臟腑﹐分別經絡﹐似亦有理。前五輪說中已悉其義﹐今不更贅。惟錄八廓之名﹐以備考證。一曰傳送廓﹐應干卦﹐位居西北﹐絡通大腸而屬肺。二曰津液廓﹐應坎卦﹐位居正北﹐絡通膀胱而屬腎。三曰會陰廓﹐應艮卦﹐位居東北﹐絡通上焦而配屬命門。四曰淸淨廓﹐應震卦﹐位居正中﹐絡通膽而屬肝。五曰養化廓﹐應巽卦﹐位居東南﹐絡通中焦而配屬肝絡。六曰胞陽廓﹐應離卦﹐位居正南﹐絡通小腸而屬心。七曰水谷廓﹐應坤卦﹐位居西南﹐絡通胃而屬脾。八曰關泉廓﹐應兌卦﹐位居正西﹐絡通下焦而配屬腎絡。以六配八﹐餘二無配。重肝絡﹑腎絡配之者﹐蓋目根源於腎﹐專竅於肝﹐故較他髒爲獨勝焉。以上五輪八廓之生成配合也。知此﹐則知內傷者﹐內動髒气﹐災及五輪。外感者﹐不從髒變﹐外邪先襲於絡﹐由絡及廓﹐由廓及輪。故內傷見證﹐不腫不痛﹐痛亦不甚。或視物漸覺不明﹐或遇晚卽爲瞀﹐﹝俗名雞盲﹐亦名雀目。﹞或羞明畏日﹐或不能久視遠視﹐或澀不欲開﹐或眼胞收小﹐或倒睫拳毛﹐或靑翳白膜﹐或白珠黃色﹑黑睛藍色﹐或瞳仁散大﹐或緊小﹐或欹側﹐或兩脂糊﹐或弦爛﹐或淚流﹐或視物以一爲二﹑以紅爲白﹑以正爲斜﹐以曲爲直﹐種種由漸而成者﹐屬內傷。髒也﹐陰也。外感見證﹐則發如風火﹐癢痛不堪。或中如砂石﹐或外見瘡瘍﹐或脂淚不時﹐或星障卒起﹐或向天日如鍼刺﹐或近燈燭如火烘﹐或兼鼻塞齒疼﹐或兼身熱頭痛。種種卒暴而來者﹐屬外感。腑也﹐陽也。是故病腑者易愈﹐病髒者難瘳。髒則視其何髒何因﹐腑則視其何邪何絡而後調之﹑散之﹑補之﹑瀉之。溫涼升降﹐在圓機者自爲斟酌也。選方。

卷十八﹝補遺﹞目

附方

簡易補肝散治肝虛目睛疼﹐冷淚不止﹐筋脈痛﹐及羞明怕日。

夏枯艸﹝五錢﹞香附子﹝一兩﹞

上爲末。每服一錢﹐臘茶調下。服無時。

本事菊花散治肝腎風毒瓦斯上衝眼痛。

甘菊花牛蒡子﹝炒﹐各八兩﹞防風﹝三兩﹞白蒺藜﹝去刺﹐一兩﹞甘艸﹝一兩五錢﹞

上爲細末﹐每服二錢﹐熟水調下。食後﹑臨臥。

瀉靑丸治眼暴發赤腫疼痛。﹝方見第四十九﹞

局方湯泡散治肝經風熱上壅﹐眼目赤澀﹐睛疼多淚。

赤芍藥當歸黃連﹝各等分﹞

上爲末。每二錢湯頓調﹐熱洗。日三﹑五次。禦藥院方加荊芥。

湯泡散治肝經風熱攻睛﹐赤腫羞明﹐漸生翳膜。

杏仁防風黃連﹝去須﹞赤芍藥當歸尾﹝各半兩﹞銅靑﹝二錢﹞薄荷葉﹝三錢﹞

上銼散。每用二錢﹐極沸湯泡。乘熱先燻後洗﹐冷則再暖用。日兩三次。一方入白鹽少許﹐閉目沃洗。鹽亦散血。

分珠散治眼患血灌瞳神﹐惡血不散。

槐花白芷地黃梔子荊芥甘艸黃芩龍膽艸赤芍藥當歸﹝各一兩﹞

上水煎服。春加大黃瀉肝﹐夏加黃連瀉心﹐秋加桑白皮瀉肺。

淸涼散冰瑕深翳。

蔓荊子荊芥苦竹葉甘艸﹝各半兩﹞梔子﹝二錢半﹞

上薄荷水煎服。

二黃散治努肉攀睛。

黃芩大黃防風薄荷﹝各等分﹞

上水煎﹐入蜜少許﹐食後服。

照水丸治翳神驗。

海螵蛸蛤粉﹝南康眞者﹐各五分﹞片腦﹝半分﹞黃蠟﹝五分﹞

上末﹐先熔蠟攪微冷﹐入末和爲丸﹐如麻子大﹐帶匾些。臨臥納眼中翳膜上。次日照水自落。

千金磁朱丸治神水寬大漸散﹐昏如霧露中行﹐漸睹空中有黑花﹐漸睹物成二體。

久則光不收﹐及內障﹐神水淡綠色﹑淡白色者。

磁石﹝吸鍼者﹞辰砂神曲先以磁石置巨火中﹐醋淬七次﹐曬漧﹐另研極細﹐二兩。辰砂另研極細﹐一兩﹐生神曲末三兩﹐與前藥和勻。更以神曲末一兩﹐水和作餅﹐煮浮爲度。搜入前藥﹐煉蜜爲丸﹐如梧桐子大。每服十丸﹐加至三十丸。空心飯湯下。﹝按此方磁石法水入腎﹐朱砂法火入心﹐而神曲專入脾胃﹐乃道家黃婆媒合嬰HT之理。或加沈香半兩﹐升降水火尢佳。﹞

煮肝散治內外障翳眼。

上用豬肝二兩﹐批開﹐以夜明砂末二錢匕﹐摻在肝內﹐麻繩縛定。用水一盞﹐煮令肝轉色白。取出爛嚼﹐用煮肝湯送下﹐食後服。

洗眼方治內外障﹐翳膜赤脈昏澀。

上以桑條﹐於二﹑三月間采嫩者﹐曝漧﹐淨器內燒過﹐令火自滅﹐成白灰。細研﹐每用三錢﹐入瓷器或銀石器中﹐以沸湯泡﹐打轉候澄。傾淸者入於別器內﹐更澄。以新綿濾過極淸者﹐置重湯內令熱﹐開眼淋洗﹐逐日一次。但是諸眼疾皆效。

菊睛丸治肝腎不足﹐眼昏﹐常見黑花﹐多淚。

枸杞子﹝三兩﹞蓯蓉﹝酒浸﹑炒﹞巴戟﹝去心﹐各一兩﹞甘菊花﹝四兩﹞

上爲末﹐煉蜜爲丸﹐如梧子大。每服五十丸﹐溫酒﹑鹽湯食遠任下。余太宰方﹐加熟地黃二兩。

駐景丸治肝腎虛﹐眼昏翳。

熟地黃車前子﹝各三兩﹞菟絲子﹝酒煮﹐五兩﹞

爲末。煉蜜丸﹐桐子大。每服五十丸﹐食前白茯苓﹑石菖蒲湯任下。又方加枸杞子一兩半﹐尢佳。

枸杞子酒治肝虛當風眼淚。

上用枸杞子最肥者二升﹐搗破﹐內絹袋﹐置罐中。以酒一斗浸訖﹐密封勿泄气。

候三七日﹐每日取飲之﹐勿醉。

地芝丸治能遠視﹐不能近視。亦能治脈風成癘。

生地黃﹝焙﹞天門冬﹝去心﹐各四兩﹞枳殼﹝炒﹞甘菊花﹝去蒂﹐各二兩﹞

上爲細末。煉蜜丸如桐子大。每服一百丸﹐茶淸送下。

定志丸治能近視﹐不能遠視。

遠志﹝去苗﹑心﹞菖蒲﹝各二兩﹞人參白茯苓﹝去皮﹐各一兩﹞

爲細末。煉蜜丸﹐以朱砂爲衣。每服十丸﹐加至二十丸﹐食後米飲下。

卷十八﹝補遺﹞

耳

《素問》陰陽應象大論曰﹕腎主耳﹐在竅爲耳。《靈樞》脈度篇曰﹕腎气通於耳。

腎和﹐則耳能聞五音矣。五閱五使篇曰﹕耳者﹐腎之官也。金匱眞言又曰﹕南方赤色﹐入通於心﹐開竅於耳。是耳一也﹐爲兩髒共開之竅﹐豈非心腎交通﹐水火相濟之義乎﹖若二髒不和﹐虛實寒熱﹐皆能上致耳疾。卽經絡之過於耳者﹐亦皆能作疾。

如《靈樞》經脈篇曰﹕小腸手太陽之脈﹐入耳中﹐其病耳聾。三焦手少陽之脈﹐從耳後﹐入耳中﹐出走耳前﹐其病耳聾渾渾。大腸手陽明之別脈﹐入耳﹐合宗脈﹐實則齲聾。

口問篇曰﹕耳中﹐宗脈之所聚也。胃中空﹐則宗脈虛。虛則下澑而脈竭﹐故上虛而鳴。選方四首。

卷十八﹝補遺﹞耳

附方

淸神散治風气壅上﹐頭目不淸﹐耳常重聽。

僵蠶菊花﹝各一兩﹞荊芥羌活木通川芎香附防風菖蒲甘艸﹝各二錢﹞

爲末。每三錢﹐食後臨臥茶淸下。

磁石湯治腎虛耳聾﹐面黑﹐饑不欲食﹐腰脇背痛。

磁石五味子杜仲白術白石英﹝各二錢﹞黃白茯苓﹝各一錢﹞

水煎服。

益腎散治腎虛耳聾。

磁石巴戟沈香菖蒲川椒﹝各一兩﹞

爲末。每二錢﹐用豬腎一枚﹐細切﹐和以蔥﹑鹽並藥﹐用濕紙十重包裹﹐煨熟。空心細嚼﹐酒下。

犀角飲子治風熱上壅﹐耳聾腫痛﹐膿水流出。

犀角菖蒲木通玄參赤芍藥赤小豆甘菊花﹝各五分﹞甘艸﹝二分半﹞

姜煎﹐溫服。

卷十八﹝補遺﹞

鼻

《素問》金匱眞言曰﹕西方色白﹐入通於肺﹐開竅於鼻。陰陽應象大論曰﹕肺主鼻﹐在竅爲鼻。脈度篇曰﹕肺气通於鼻﹐肺和則鼻能知香臭矣。五臟別論曰﹕五气入鼻﹐藏於心肺。心肺有病﹐而鼻爲不利也。气厥論曰﹕膽移熱於腦則爲辛鼻淵。

經脈篇曰﹕胃足陽明之脈﹐起於鼻之交中﹐其病爲鼽衄。大腸手陽明其病亦爲鼽衄﹐膀胱足太陽亦爲鼽衄。又曰﹕脾熱者﹐鼻先赤。選方七首。

卷十八﹝補遺﹞鼻

附方

通气湯治鼻塞不聞香臭。

羌活獨活蒼術防風升麻葛根﹝各六分﹞白芷甘艸川椒﹝各二分﹞

冬月加麻黃二分﹐姜﹑棗﹑蔥白煎服。

防風散治鼻淵腦熱滲下﹐濁流不止。

防風﹝五分﹞黃芩人參甘艸川芎麥門冬﹝各二分﹞

爲末﹐食後沸湯調服。

單南星飲治風邪入腦﹐宿冷不消﹐鼻內結物﹐壅塞腦气﹐遂流濁髓。

南星爲細末。每二錢﹐用棗七枚﹐甘艸少許同煎。食後服。三﹑四服﹐其物自出﹐涕自收﹐外貼蓽茇餅。

蓽茇餅蓽茇香附大蒜﹝等分﹞

搗作餅。紗襯炙熱﹐貼囟門上﹐用熨斗火熨透﹐其涕自止。

瓜礬散治鼻痔肉﹐化水自下。

瓜蒂﹝四錢﹞甘遂﹝一錢﹞白礬﹝枯﹞螺殼﹝四錢﹞艸烏尖﹝各五分﹞

爲末。眞麻油調﹐丸如鼻孔大。每日一次﹐以藥入鼻內﹐令著痔肉上。

芷夷散治鼻流濁涕。

白芷﹝一兩﹞辛夷﹝五錢﹞蒼耳仁﹝三錢半﹞薄荷﹝五分﹞

爲末。每二錢﹐蔥﹑茶淸調服。

鼻衄不止方鮮生地搗汁﹐飲之立止。蘿卜汁﹑無灰酒和服。陰煉人中白溫湯調服﹐及單飲童便俱妙。

卷十八﹝補遺﹞

口唇

金匱眞言論曰﹕中央黃色﹐入通於脾﹐開竅於口。五臟生成論曰﹕脾之合肉也﹐其榮唇也。六節藏象論曰﹕脾胃之華﹐在唇四白。脈度篇曰﹕脾气通於口。脾和﹐則口能知谷味矣。經脈篇曰﹕大腸手陽明之脈﹐挾口交人中。其病爲口漧。胃足陽明之脈﹐挾口交承漿﹐其病口唇胗。﹝胗卽瘡疹﹐字通用。﹞足少陽病爲口苦。足太陰終者唇反。衛气失常篇曰﹕唇靑黃赤白黑者﹐病在肌肉。選方四首。

卷十八﹝補遺﹞口唇

附方

瀉白湯治大腸實熱﹐便結臍痛﹐口瘡。

橘皮竹茹黃芩山梔黃柏﹝各五分﹞芒硝茯苓﹝各一錢﹞生地黃﹝三錢﹞

姜﹑棗煎服。

黃柏散治繭唇。

黃柏﹝二兩﹞五倍子密陀僧﹝各二錢﹞甘艸﹝二分﹞

爲末﹐水調塗黃柏上﹐炙幹再塗﹐藥盡爲度。後將黃柏切作薄片﹐貼繭唇上。

五福化毒丹﹝見第七十八﹞

冰柏丸治口舌生瘡。

黃柏薄荷硼砂﹝各等分﹞冰片﹝減半﹞

爲末﹐蜜丸彈子大。每噙化一丸。

卷十八﹝補遺﹞

舌

陰陽應象大論曰﹕心主舌﹐在竅爲舌。脈度篇曰﹕心气通於舌﹐心和則舌能知五味矣。夫言出於心﹐非舌不能發﹐故云舌者心之苗。其色赤﹐其形尖而善動﹐火之象也。經脈篇曰﹕脾足太陰之脈﹐連舌本﹐散舌下。其病舌本彊﹐及舌本痛。腎脈循喉嚨挾舌本﹐其病口熱舌漧。口問篇曰﹕少陰气至則嚙舌。以上目﹑耳﹑鼻﹑口﹑舌爲髒之開竅﹐固當見五臟之變病﹐所謂五臟不和﹐則七竅不通。然而經絡病多﹐髒气病少﹐若識別不眞﹐卽有毫釐千里之謬。惟諦審而治之﹐則善矣。選四方與第七十八小兒門參看。

卷十八﹝補遺﹞舌

附方

薄荷煎治口舌生瘡﹐咽喉腫痛﹐痰涎壅塞。

薄荷﹝二兩半﹞川芎﹝二錢﹞甘艸砂仁﹝各二錢半﹞片腦﹝五分﹞

各另爲末和勻﹐蜜調成膏﹐任意嚼咽。

黑參丸治口舌生瘡﹐久不愈。

玄參天門冬麥門冬﹝各等分﹞

爲末蜜丸﹐彈子大。每一丸﹐綿裹噙化﹐津液下。

薏苡仁湯治風熱在脾﹐唇口動﹐或結核。

薏苡仁防己赤小豆甘艸﹝等分﹞

加生薑煎服。

舌血﹑舌腫﹑舌出方炒槐花細末摻之卽止。腫脹者﹐蒲黃末摻之。患熱病多舌出不能入者﹐冰片搽之愈。

卷十八﹝補遺﹞

齒

齒者﹐骨之餘。骨不外露﹐齒質乃骨而外露﹐故曰余。如唇爲肉余﹑爪爲筋余﹑發爲血餘﹐俱內藏者﹐余出而外露也。气則不言余﹐以气呼出可見耳。腎主骨﹐故齒屬腎﹐言其本也。胃足陽明之入上齒齦﹐大腸手陽明之入下齒齦﹐言其經也。是故本病者多病齒骨﹐經病者多病齒齦。然有虛實風火虫蝕之不同﹐在診之細爲分別﹐則無不效。選方七首。

卷十八﹝補遺﹞齒

附方

淸胃湯﹝見第四十九﹞

香鹽散治虫牙及腎虛宣露﹐一切齒疾。

香附﹝三兩﹞靑鹽﹝五錢﹞

謝傅笑去散治牙疼。

乳香沒藥雄黃胡椒烏藥兩頭尖﹝各等分﹞

爲末擦牙。初時甚痛﹐良久涎出便愈。

白蒺藜散治風虛牙疼﹐齒齦搖動。

白蒺藜生搗去刺﹐篩末擦牙。或煎水入鹽一撚﹐帶熱時漱。

靑白散治一切牙疼﹐及漱水洗目尢妙。

靑鹽﹝二兩﹞白鹽﹝四兩﹞

用川椒四兩﹐煎汁拌炒二鹽﹐爲末擦之。

齒縫出血﹝一名牙宣﹞

惟以白鹽擦之妙。

齒肉壅出鮮生地黃汁一碗。牙皂角數鋌﹐火上炙熱﹐蘸汁﹐再炙﹐再蘸盡汁﹐焙燥末之。敷上立消。

卷十八﹝補遺﹞

須髮

《素問》五臟生成篇曰﹕腎之合骨也﹐其榮發也。上古天眞論曰﹕腎气實﹐齒更發長。是發爲屬腎。又心主血﹐發者血之餘﹐是發又屬心。發生上指﹐象火﹐用心過度者﹐發早白﹐皆心之驗也。巢氏云﹕膽之榮在須﹐又《靈樞》曰﹕衝﹑任二脈﹐不榮於口唇者﹐故須不生焉。是須髮𨿽殊﹐總不外榮血之爲潤養也。選方五首。

卷十八﹝補遺﹞須髮

附方

天寶單方治丈夫婦人﹐久患頭風眩悶﹐頭髮幹落﹐胸中痰壅。每發﹐卽頭旋眼昏﹐不覺欲倒者﹐是其候也。先灸兩風池﹐各二七壯﹐並服此酒及散。永瘥。其法春末夏初﹐收白菊軟苗陰漧﹐搗末。空腹取一方寸匕﹐和無灰酒服之。日再服﹐漸加三方寸匕。若不飲酒者﹐但和羹粥汁服亦得。秋八月合花收曝漧。切取三大斤﹐以生絹袋盛﹐貯三大鬥酒中﹐經七日服之。日三次﹐常令酒气相續爲佳。

巨勝丸治風眩。能返白髮爲黑。

巨勝子白茯苓甘菊花﹝等分﹞

煉蜜丸如桐子大。每服三錢﹐淸晨白湯下。

旱蓮膏黑須髮﹐益腎陰。

旱蓮艸﹐用泉水煮汁熬膏。日服外﹐卽以膏揩之。

地黃膏久服烏須髮。

生地黃﹝三斤﹐搗取汁﹞茜艸﹝一斤﹐水五大碗﹐煎絞取汁﹐滓再煎二﹑三次取汁。﹞

合二汁﹐緩火煎如膏。以瓶盛之﹐每日空心溫酒服半匙。一月髭須如漆。

雞峯雜興方用何首烏雌﹑雄各半斤﹐分作四分。一分用當歸汁浸﹐一分生地黃汁浸﹐一分旱蓮汁浸﹐一分人乳浸。三日取出。各曝漧﹐瓦焙﹐石臼搗末﹐蒸棗肉和丸﹐梧子大。每服四十丸﹐空心百沸湯下。

卷十八﹝補遺﹞附擬補內外因第九六淫方

陰淫﹑上下厥逆﹑中外寒栗

附子理中湯﹝見第十七﹞

四逆湯﹝見第二十二﹞

卷十八﹝補遺﹞附擬補內外因第九六淫方

陽淫﹑狂譫煩渴﹑血泄浸淫

白虎湯﹝見第四十三﹞

犀角地黃湯治小腸淋瀝﹐出血疼痛﹐及心血妄行﹐吐血﹑衄血等疾。食後臨臥服。

犀角﹝如無﹐以升麻代之。半兩﹞白芍藥﹝二錢﹞牡丹皮﹝半兩﹞生地黃﹝二錢﹞

上﹐銼作一服﹐水一盞﹐煎八分﹐空心服。

卷十八﹝補遺﹞附擬補內外因第九六淫方

風淫﹑肢廢毛落﹑習螈

寶鑑醉仙散治癘風徧身麻木。

胡麻子﹝炒﹞牛蒡子﹝炒﹞枸杞子蔓荊子﹝炒﹐各一兩﹞白蒺藜苦參防風栝蔞根﹝各五錢﹞

上爲細末。每一兩四錢﹐入輕粉二錢拌勻。每服一錢﹐茶淸調﹐晨午各一服。

至五七日﹐於牙縫中出臭涎﹐令人如醉﹐或下膿血﹐病根乃去。仍量病之輕重﹑人之虛實用。病重者﹐須先以再造散下之。候元气將復﹐再用此藥。忌一切炙濃味﹐只可食淡粥時菜。諸蛇以淡酒蒸熟食之﹐可以助藥力。

通天再造散治大風惡疾。

郁金﹝半兩﹞大黃﹝煨﹐一兩﹞皂角刺﹝黑大者﹐炒﹐一兩﹞白牽牛﹝六兩﹐半生半炒﹞

爲末。每服五錢。日未出﹐面東﹐無灰酒調下。

卷十八﹝補遺﹞附擬補內外因第九六淫方

雨淫﹑腹滿腫脹﹑腸鳴濡瀉

平胃散﹝見第四十七﹞

五苓散﹝見第十七﹞

胃苓湯﹝見第十七﹞

卷十八﹝補遺﹞附擬補內外因第九六淫方

晦淫﹑百合﹑狐惑﹑熱中髒燥

《金匱》百合病論曰﹕百合病者﹐百脈一宗﹐悉致其病也。意欲食﹐復不能食。

常默默﹐欲臥不能臥。欲行不能行。飲食或有美時﹐或有不用﹐惡聞食臭。時如寒無寒﹐如熱無熱﹐口苦﹐小便赤。諸藥不能治﹐得藥則劇吐利﹐如有神靈者。身形如和﹐其脈微數。每溺時頭痛者﹐六十日乃愈。若溺時頭不痛﹐淅然者﹐四十日愈。

若溺快然﹐但頭眩者﹐二十日愈。其證或未病而預見﹐或病四﹑五日而出﹐或病二十日﹐或一月後見者﹐各隨證治之。

百合知母湯百合病﹐發汗後者﹐主此方。

百合﹝七枚擘﹞知母﹝三兩切﹞

上先以水洗百合﹐漬一宿﹐當白沫出。去其水﹐更以泉水二升﹐煎取一升﹐去滓。別以泉水二升﹐煎知母取一升去滓。後合和煎取一升五合﹐分溫再服。

滑石代赭湯百合病﹐下後者﹐主此方。

百合﹝七枚擘﹞滑石﹝三兩碎﹐綿裹﹞代赭石﹝如彈丸大一枚﹐碎綿裹﹞

上先以水洗百合﹐漬一宿﹐當白沫出。去其水﹐更以泉水二升﹐煎取一升﹐去滓。別以泉水二升﹐煎滑石﹑代赭取一升﹐去滓。後合重煎﹐取一升五合﹐分溫再服。

百合雞子湯百合病﹐吐後者﹐主此方。

百合﹝七枚擘﹞雞子黃﹝一枚﹞

上先水洗百合﹐漬一宿﹐當沫出。去其水﹐更以泉水二升﹐煎取一升。去滓﹐內雞子黃攪勻﹐煎五分溫服。

百合地黃湯百合病﹐不經吐下發汗﹐病形如初者﹐主此方。

百合﹝七枚擘﹞生地黃汁﹝一升﹞

上以水洗百合﹐浸一宿﹐當白沫出。去其水﹐更以泉水二升﹐煎取一升。去滓﹐內地黃汁﹐煎取一升五合﹐分溫再服。中病勿更服﹐大盒飯如漆。

狐惑之爲病﹐狀如傷寒﹐默默欲眠﹐目不得閉﹐臥起不安。蝕於喉爲惑﹐蝕於陰爲狐。不用飲食﹐惡聞食臭﹐其面目乍赤﹑乍黑﹑乍白。蝕於上部﹐則聲喝﹝一作嗄﹞﹐甘艸瀉心湯主之。

甘艸瀉心湯甘艸﹝四兩﹞黃芩人參漧薑﹝各三兩﹞黃連﹝一兩﹞大棗﹝十二枚﹞半夏﹝半升﹞

蝕於下部﹐則咽漧﹐苦參湯主之。

蝕於肛者﹐雄黃燻之雄黃上一味爲末﹐筒瓦二片合之燒﹐向肛燻之。

《脈經》云﹕病患或從呼吸﹐上蝕其咽﹐或從下焦蝕其肛陰。蝕上爲惑﹐蝕下爲狐。狐惑病者﹐豬苓散主之。

病者脈數﹐無熱微煩﹐默默但欲臥﹐汗出。初得之三﹑四日﹐目赤如鳩眼。七﹑八日﹐目四黑。若能食者﹐膿已成也﹐赤小豆當歸散主之。

赤小豆當歸散當歸﹝十兩﹞赤小豆﹝三升﹐浸令芽出﹐曝漧﹞

上二味﹐杵爲散。漿水服方寸匕。日三服。

金匱甘麥大棗湯治婦人喜悲傷欲哭﹐象如神靈所作﹐數欠伸﹐名曰髒躁。

甘艸﹝三兩﹞小麥﹝一升﹞大棗﹝十枚﹞

上三味﹐以水六升﹐煮三升。溫分三服。亦補脾气。

明淫﹑恍惚動悸﹑錯妄失神。

金匱桂枝去芍藥加蜀漆龍骨牡蠣救逆湯治驚狂不安﹐陽气散失﹐或因灸熨火邪而陽气浮越﹐致成上證。

桂枝﹝三兩﹐去皮﹞甘艸﹝二兩﹐炙﹞生薑﹝三兩﹞牡蠣﹝五兩熬﹞龍骨﹝四兩﹞大棗﹝十二枚﹞蜀漆﹝三兩﹐洗去腥﹞

上爲末。以水一斗二升﹐先煮蜀漆減二升﹐內諸藥﹐煮取三升。去滓﹐溫服一升。

東垣朱砂安神丸﹝見第十九﹞

卷十九﹝補遺﹞

古有四診﹐謂望﹑聞﹑問﹑切也。經以神﹑聖﹑工﹑巧配之。正文八十一﹐第其言非以脈求證﹐則問證合脈﹐僅從事於工巧﹐而望﹑聞之法﹐十無一二。豈以後學庸劣﹐皆不足與語神聖之道乎﹖今匯輯補入。至若觸類引申﹐又不止此數條已也。惟同志者屬意焉。

卷十九﹝補遺﹞望診

臟腑部分

《靈樞》五色篇曰﹕五臟六腑﹐各有部分。能別部分﹐萬舉萬當。自額而下闕庭上﹐屬咽喉之部分也。自闕中循鼻而下鼻端﹐屬五臟之部分也。自內挾鼻而下至承漿﹐屬六腑之部分也。自顴而下頰﹐屬肩背手之部分也。自牙車以下頤﹐屬股膝脛足之部分也。

又曰﹕五臟次於中央﹐六腑挾其兩側﹐首面上於闕庭﹐王宮在於下極者是也。

卷十九﹝補遺﹞望診

五官

《靈樞》五閱五使篇曰﹕鼻者﹐肺之官也。目者﹐肝之官也。口唇者﹐脾之官也。

舌者﹐心之官也。耳者﹐腎之官也。故肺病者﹐喘息鼻張。肝病者﹐靑。脾病者﹐唇黃。心病者﹐舌捲短﹑顴赤。腎病者﹐顴與顏黑。

卷十九﹝補遺﹞望診

診病新久

《素問》脈要精微論曰﹕徵其脈小﹐色不奪者﹐新病也。徵其脈不奪﹐其色奪者﹐此久病也。徵其脈與五色俱奪者﹐此久病也。徵其脈與五色俱不奪者﹐新病也。

五色篇曰﹕明堂者﹐鼻也。闕者﹐眉間也。庭者﹐顏也。蕃者﹐頰側也。蔽者﹐耳門也。其間欲方大。去之十步﹐皆見於外。如是者﹐壽必中百歲。

明堂骨髙以起﹐平以直。五臟次於中央﹐六腑挾其兩側﹐首面上於闕庭﹐王宮在於下極。五臟安於胸中﹐眞色以致﹐病色不見。明堂潤澤以淸﹐五官惡得無辧乎﹖面部圖庭者﹐首面也。闕上者﹐咽喉也。闕中者﹐肺也。下極者﹐心也。直下者﹐肝也。肝左者﹐膽也。下者﹐脾也。方上者﹐胃也。中央者﹐大腸也。挾大腸者﹐腎也。當腎者﹐臍也。面王以上者﹐小腸也。面王以下者。膀胱子處也。男子色在於面王﹐爲小腹痛﹐下爲卵痛﹐其圜直爲莖痛。在女子爲膀胱子處之病﹐散爲痛﹐摶爲聚。

臟腑色見面部圖顴者﹐肩也。顴後者﹐臂也。臂下者﹐手也。目內上者﹐膺乳也。挾繩而上者﹐背也。循牙車以上者﹐股也。中央者﹐膝也。膝以下者﹐脛也。當脛以下者﹐足也。巨分者﹐股裏也。巨屈者﹐膝臏也。此五臟六腑肢節之部也。

肢節色見面部圖

卷十九﹝補遺﹞望診

統論色

《素問》脈要精微論曰﹕能合色脈﹐可以萬全。五色者﹐气之華也。赤欲如帛裹朱﹐不欲如赭。白欲如鵝羽﹐不欲如鹽。靑欲如蒼璧之澤﹐不欲如藍。黃欲如羅裹雄黃﹐不欲如黃土。

黑欲如重漆色﹐不欲如地蒼。《素問》五臟生成篇曰﹕靑如翠羽者生﹐赤如雞冠者生﹐黃如蟹腹者生﹐白如豕膏者生﹐黑如烏羽者生。此五色之見生也。靑如艸滋者死﹐黃如枳實者死﹐黑如者死﹐赤如血者死﹐白如枯骨者死。此五色之見死也。又云﹕生於心﹐如以縞裹朱。生於肺﹐如以縞裹紅。生於肝﹐如以縞裹紺。生於脾﹐如以縞裹栝蔞實。生於腎﹐如以縞裹紫。此五臟所生之外榮也。

夫气由髒發﹐色隨气華。如靑﹑黃﹑赤﹑白﹑黑者﹐色也。如帛裹朱﹑如鵝羽﹑如蒼璧之澤﹑如羅裹雄黃﹑如重漆色。又云﹕如翠羽﹑如雞冠﹐如蟹腹﹐如豕膏﹐如烏羽。或有鮮明外露﹐或有光潤內含者﹐气也。气至而後色彰﹐故曰欲﹑曰生。

若赤如赭﹑白如鹽﹑靑如藍﹑黃如土色﹑黑如地蒼﹐甚則靑如艸滋﹑黃如枳實﹑黑如﹑赤如血﹑白如枯骨﹐或晦黯不澤﹐或悴槁不榮。敗色𨿽呈﹐气於何有﹐故曰不欲﹐且曰死。由此觀之﹐則色與气﹐固不可須臾離也。然而外露者不如內含。

內含則气藏﹐外露則气泄。亦猶脈之弦﹑鉤﹑毛﹑石﹐欲其微﹐不欲其甚。下文所云如以縞裹者﹐正取五色之微見﹐方是五臟之外榮。否則過於彰露﹐與弦﹑鉤﹑毛﹑石之獨見而無胃气﹐名曰眞藏者﹐何以異乎﹖

卷十九﹝補遺﹞望診

面

《難經》十三難曰﹕五臟有五色﹐皆見於面﹐亦當與寸口﹐尺內相應。假令色靑﹐其脈當弦而急。色赤﹐其脈浮大而散。色黃﹐其脈中緩而大。色白﹐其脈浮澀而短。色黑﹐其脈沈濡而滑。脈數﹐尺之皮膚亦數。脈急﹐尺之皮膚亦急。脈緩﹐尺之皮膚亦緩。脈澀﹐尺之皮膚亦澀。脈滑﹐尺之皮膚亦滑。假令色靑﹐其脈浮澀而短﹐若大而緩﹐爲相勝。﹝色靑爲肝。脈得浮澀而短﹐爲肺脈﹐爲金克木﹔大而緩爲脾脈﹐爲木克土﹐是謂相勝。﹞浮大而散﹐若小而滑﹐爲相生也。﹝浮大而散爲心脈﹐爲木生火﹔小而滑爲腎脈﹐爲水生木﹐是謂相生。﹞

玉機眞藏論曰﹕凡治病﹐察其形气色澤﹐脈之盛衰﹐病之新故﹐乃治之﹐無後其時。形气相得﹐謂之可治。色澤以浮﹐謂之易已。脈從四時﹐謂之可治。脈弱以滑﹐是有胃气﹐命曰易治﹐取之以時。形气相失﹐謂之難治。色夭不澤﹐謂之難治。

脈實以堅﹐謂之益甚。脈逆四時﹐爲不可治。必察四難而明告之。

五臟生成篇曰﹕色味當五臟。白當肺﹐辛。赤當心﹐苦。靑當肝﹐酸。黃當脾﹐甘。黑當腎﹐咸。故白當皮﹑赤當脈﹐靑當筋﹐黃當肉﹐黑當骨。

《靈樞》五色篇曰﹕五臟六腑之肢節﹐各有部分。有部分﹐用陰和陽﹐用陽和陰。

當明部分﹐萬舉萬當。﹝和陰陽之盛衰﹐衰多益寡。和而平之﹐萬舉萬當矣。﹞能別左右﹐是謂大道。

男女易位﹐故曰陰陽。審察澤夭﹐謂之良工。﹝左右乃陰陽之道路。而男女從逆不同﹐故位亦異。位定然後能察其潤澤枯夭也。﹞沈濁爲內﹐浮澤爲外。﹝內爲髒﹐外爲腑﹐以沈浮別之。然在色上看﹐非心會不能得。﹞黃赤爲風﹐靑黑爲痛﹐白爲寒﹐黃而膏潤爲膿﹐赤甚者爲血﹐痛甚爲攣﹐寒甚爲皮不仁。五色各見其部。察其浮沈﹐以知淺深。察其澤夭﹐以觀成敗。察其散摶﹐以知遠近。視色上下﹐以知病處。﹝浮則病淺﹐沈則病深。澤則成全﹐夭則敗亡。散解者新近﹐摶聚者久遠。上則在上﹐下則在下﹐皆以色形知病也。﹞積神於心﹐以知往今。故相气不微﹐不知是非。屬意勿去﹐乃知新故。﹝視色之道﹐必積神屬意﹐乃知已往來今及新病故疾。﹞色明不粗﹐沈夭爲甚﹐不明不澤﹐其病不甚。﹝明澤不粗顯﹐而但見沈夭﹐病必甚也。若無沈夭﹐𨿽不明澤﹐病亦不甚。﹞其色散﹐駒駒然未有聚﹐其病散而气痛﹐聚未成也。﹝駒﹐小馬也。奔逸不定﹐言其色散無定所。气𨿽聚﹐痛未成形也。﹞腎乘心﹐心先病﹐腎爲應﹐色皆如是。﹝髒必自虛﹐而後賊邪乘之。所見之色﹐自是勝我者。五臟皆然。﹞男子色見於面王﹐爲小腹痛﹐下爲卵痛。其圜直爲莖痛。髙爲本﹐下爲首﹐狐疝陰之屬也。﹝卵莖﹑狐﹐乃膀胱﹑小腸﹑子處之病也。其部位在於面王上下﹐故色見於彼。圜直象莖﹐故以色見之髙下﹐分莖病之本末。俗以鼻之大小﹐驗前陰之巨細﹐有以哉。﹞女子在於面王﹐爲膀胱子處之病。

散爲痛﹐摶爲聚。方圓左右﹐各如其色形。其隨而下至胝爲淫。有潤如膏狀﹐爲暴食不潔。﹝女子部分亦同﹐而病亦在下。但所見皆衝﹑任﹑帶脈如淫帶﹑淋濁﹑瘕聚之類。或有因暴食﹐濕熱下流而成前證者。若色摶則聚而結﹐色散者但痛而已。﹞左爲左﹐右爲右。其色有邪﹐聚散而不端﹐面色所指者也。﹝病見於色﹐左右不爽﹐故隨其色之所指﹐察聚散而知邪之摶與痛也。﹞色者﹐靑﹑黑﹑赤﹑白﹑黃﹐皆端滿﹐有別鄕。別鄕赤者﹐其色赤大如楡莢。在面王﹐爲不日。﹝五色之正端滿合時日者﹐是爲無邪。

有別鄕者﹐猶言正色之外﹐別部又見一色也。如赤見於面王﹐則非其部。不當見而見﹐又非其時矣。﹞其色上銳﹐首空上向﹐下銳下向﹐在左右如法。﹝色之侵乘﹐必視其尖銳處爲乘之首。上銳上乘﹐下銳下乘﹐左右皆如其法。﹞以五色命髒。靑爲肝﹐赤爲心﹐白爲肺﹐黃爲脾﹐黑爲腎。肝合筋﹐心合脈﹐肺合皮﹐脾合肉﹐腎合骨也。﹝別五色而知五臟﹐因五臟而知五合。再察在何部﹐而分生克吉凶﹐病固無遁情矣。﹞

面上白點﹐腹中虫積。

面靑白黃色不常﹐及面上如蟹爪路﹐一黃一白者﹐食積。兩顴時赤﹐虛火上炎。

病患面無血色﹐無寒熱﹐脈沈弦者﹐衄也。

病患見黃色光澤者﹐爲有胃气﹐不死。漧黃者凶。

赤色出兩顴﹐大如拇指﹐病𨿽小愈﹐必卒死。

黑色出於庭﹐大如拇指﹐必不病而卒死。

冬月面慘﹐傷寒。紫濁﹐時病。色白而肥﹐气虛多痰。黑而瘦﹐陰虛火旺。

卷十九﹝補遺﹞望診

目

《靈樞》論疾診尺篇曰﹕目赤色者﹐病在心。白在肺﹐靑在肝﹐黃在脾﹐黑在腎。

黃色不可名者﹐病在胸中。

白睛黃淡﹐脾傷泄痢。黃而濁﹐兼面如燻﹐濕盛黃膽。黃如橘子明者﹐熱多。

黃中兼靑紫﹐脈芤﹐是瘀血﹐胸中兩脇必有塊。

眼黑而頰赤者﹐熱痰也。眼胞上下如煙煤者﹐痰也。眼黑而行走艱難﹐呻吟者﹐入骨痰也。其證徧體骨節酸痛。眼黑﹐面帶土色﹐四肢痿痺﹐屈伸不便者﹐風痰也。

目黃﹐大煩﹐脈大爲病進。目黃﹑心煩﹑脈和者﹐爲病將愈。目精暈黃﹐衄未止﹐平人見黑气起口﹑鼻﹑耳﹑目者凶。

目睛黃﹐酒疸。黃白及眼胞上下腫者﹐谷疸。其人心下必痞脹。

明堂眼下靑色﹐多欲﹑精神勞傷。不爾﹐卽未睡。

面黃目靑﹐爲傷酒。

面無精光﹐齒黑者﹐凶。

瘰赤脈貫瞳者﹐凶。一脈﹐一歲死。一脈半﹐歲半死。二脈﹐二歲死。三脈﹐三歲死。

目間靑脈起者﹐掣痛。﹝乃少陽膽經之滯也。﹞瞳子髙碩者﹐太陽不足。

病患面目俱等者﹐吉。

面黃目靑﹐面黃目赤﹐面黃目白﹐面黃目黑﹐皆不死。

面赤目白﹐面靑目黑﹐面黑目白﹐面赤目靑皆死。

面目有黃色﹐是有胃气﹐爲吉。﹝前二節﹐一有胃气﹐一無胃气。﹞

傷寒眼下靑色﹐屬挾陰。挾陰者﹐俗指房事也。

《金匱要略》曰﹕其目正圓者﹐不治。﹝瞪直屬太陽經絕。太陽主筋﹐故。

一作死。﹞又色靑爲痛﹐色黑爲勞﹐色赤爲風﹐色黃者小便難﹐色鮮明者有畱飲。﹝鮮明者﹐俗言水汪汪也。俱指白珠。﹞

目睛不了了﹐鼻中呼不出﹐吸不入﹐气短促而冷者﹐陰病。目睛了了﹐鼻中呼吸出入﹐能往能來﹐口鼻息長而皆熱者﹐陽病也。

卷十九﹝補遺﹞望診

鼻

《金匱要略》曰﹕病患有气色見於面部﹐願聞其說。師曰﹕鼻頭色微黑者﹐有水气。色黃者﹐胸上有寒。色白者﹐亡血也。設微赤非時者死。

鼻頭色黃﹐小便必難。﹝上云﹕胸上有寒。寒則水谷不運﹐故小便難也。﹞余處無恙﹐獨鼻尖靑黃者﹐其人必爲淋也。

鼻頭靑﹐腹中痛﹐舌冷者死。

鼻孔忽仰起者死。

鼻枯槁不澤者死。

鼻冷如冰﹐連兩頤者﹐多死。

病患鼻頭明﹐山根亮﹐目黃光﹐起色。

鼻頭微白者﹐亡血。

卷十九﹝補遺﹞望診

血脈

論疾診尺篇曰﹕診血脈者﹐多赤多熱﹐多靑多痛﹐多黑爲久痺﹐多赤﹑多黑﹑多靑皆見者﹐寒熱。﹝血脈卽絡脈。肌皮嫩薄者﹐視之可見。﹞

《素問》平人气象論曰﹕臂多靑脈曰脫血。﹝絡中血脫﹐故不紅而多靑。﹞

卷十九﹝補遺﹞望診

毛髮

發枯生穗﹐血少火盛。

毛髮不堅﹐多墮落者﹐衛气疏﹐或有風。

眉墮者﹐風也。

病患頭毛上逆者﹐凶。﹝血枯不榮﹐如枯艸不柔順而勁直。小兒疳病多此﹐亦主有虫。﹞

卷十九﹝補遺﹞望診

形體

人之大體爲形﹐形之所充者气。形勝气者夭﹐﹝肥白气不充。﹞气勝形者壽。﹝修長黑色有神。﹞

气實形實﹐气虛形虛。

形盛脈細﹐少气不足以息者死。形瘦脈大﹐胸中多气者死。

形气相得者生﹐參伍不調者死。

肥人多中風﹐以形濃气虛﹐難以周流﹐而多郁滯生痰。

痰壅气塞成火﹐而多暴厥也。

瘦人陰虛﹐血液衰少﹐相火易亢﹐故多勞嗽。

病患形脫而气盛者死。﹝正虛則形脫﹐邪實則气盛。﹞形體充大而皮膚寬緩者壽。形體充大而皮膚緊急者夭。

形气相失﹐謂之難治。

形盛气虛﹐气盛形虛﹐形澀而脈滑﹐形大脈小﹐形小脈大﹐形長脈短﹐形短脈長﹐形滑脈澀﹐肥人脈細小輕虛如絲﹐羸人脈躁﹐俱凶。

血實气虛則肥﹐气實血虛則瘦。肥者﹐能寒不能熱。﹝能讀耐。﹞瘦者﹐能熱不能寒。

美髯而長至胸﹐陽明血气盈。髯少血气弱。不足﹐則無髯。美髯者﹐太陽多血。

坐而下一腳者﹐腰痛也。

行遲者﹐痺也。或表彊﹐或腰腳痛﹐或麻木風疾﹐裏實護腹﹐如懷卵物者﹐心痛也。

持脈﹐病患欠者﹐無病也。﹝經云﹕陽引而上﹐陰引而下則欠。陰陽相引﹐故云無病﹐病亦卽愈。﹞

息搖肩者﹐心中堅。息引胸中上气者﹐咳。息張口短气者﹐肺痿吐沫。

形肉已脫﹐九候𨿽調者死。

掌中寒者﹐腹中寒。掌中熱者﹐陰不足﹐虛火盛。

診時﹐病患叉手捫心﹐閉目不言﹐必心虛怔忡。

倉廩不藏者﹐門戶不要也。水泉不止者﹐膀胱不藏也。

頭者﹐精明之府。頭傾視深﹐精神將奪。

背者﹐胸中之府。背曲肩隨﹐府將壞矣。

腰者﹐腎之府。轉搖不能﹐腎將憊矣。

膝者﹐筋之府。屈伸不能﹐行則僂俯﹐筋將憊矣。

骨者﹐髓之府。不能久立﹐行則振掉﹐骨將憊矣。

眼胞腫﹐十指頭微腫者﹐必久咳。

卷十九﹝補遺﹞望診

死證

屍臭﹐舌捲﹐囊縮﹝肝絕﹞。口不合﹝脾絕﹞。肌肉不滑﹐唇反﹝胃絕。﹞發直﹐齒枯﹐及遺尿﹝腎絕﹞。毛焦﹐面黑﹐直視﹐目瞑不見﹝陰气絕﹞。目眶陷﹐目系傾﹐汗出如珠﹝陽系絕﹞。病後喘瀉﹝脾脈將絕﹞。目正圓﹐手撒﹐戴眼﹝太陽絕﹞。

吐沫。聲如鼾睡。面赤。面靑黑﹐唇靑。人中滿﹐唇反。發與眉衝起。爪甲下肉黑。手掌無紋﹐臍凸﹐足跗腫。面靑﹐但欲伏眠﹐目視不見﹐汗出如油﹐肝絕﹐八日死。眉傾者膽死。手足爪甲靑﹐或脫落﹐呼罵不休﹐筋絕﹐八日死。肩息﹐直視﹐心絕﹐立死。發直如麻﹐不得屈伸﹐自汗不止﹐小腸絕﹐六日死。口冷﹐足腫﹐腹熱﹐臚脹﹐泄利無時不覺﹐脾絕﹐五日死。脊痛腫﹐身重不可反復﹐胃絕﹐五日死。耳幹﹐舌背腫﹐溺血﹐大便赤泄﹐肉絕﹐九日死。口張气出不返﹐肺絕﹐三日死。泄利無度﹐大腸絕。齒枯﹐面黑﹐目黃﹐腰欲折﹐自汗﹐腎絕﹐四日死。齒黃枯落﹐骨絕。

卷十九﹝補遺﹞望診

五臟絕證

五臟已奪﹐神明不守﹐聲嘶。

循衣摸牀﹐譫語﹐陽明絕﹔妄語錯亂﹐及不語失音﹐熱病猶可生。

脈浮而洪﹐身汗如油﹐喘而不休﹐肺絕。﹝汗膩不流﹐脈洪而喘不休﹐眞气外散。﹞

陽反獨畱﹐形體如煙燻﹐直視搖頭﹐心絕。﹝心爲火髒﹐故陽熱獨存。煙燻﹐火極焦灼之象。﹞

唇吻反靑﹐四肢汗出﹐肝絕。﹝唇吻屬脾﹐而靑色屬木。木乘土﹐故曰反。﹞

環口黧黑﹐柔汗﹐發黃﹐脾絕。﹝水色淩土。冷汗﹑身黃﹐脾眞散越。﹞

溲便遺失﹐狂言﹐目反﹐直視﹐腎絕。﹝溲﹑便﹐二陰腎臟所司。遺失則門戶不閉﹐水精敗絕﹐目背瞳人。﹞

陽气先絕﹐陰气後竭者﹐死時身面必靑。﹝陽先脫﹐陰絕於後﹐故靑色存也。﹞

陰气先絕﹐陽气後竭者﹐死時身面﹑手足必赤﹐腋下溫﹐心下熱。﹝陰先脫﹐陽絕於後﹐故赤色見。余陽未卽盡﹐故腋溫﹑心熱。﹞

水漿不下﹐形體不仁﹐乍靜乍亂﹐胃絕。﹝胃納水谷﹐合肌肉故。﹞

六腑气絕﹐足冷腳縮。五臟气絕﹐便利不禁﹐手足不仁。手太陰气絕則皮毛焦。

太陰者﹐肺也﹐行气溫於皮毛者也。故气不榮﹐則皮毛焦而津液去。津液去則皮節傷。﹝皮上之紋。﹞皮節傷﹐則皮枯毛折。﹝津液去而皮節平﹐毛無潤養而折。﹞毛折者﹐則毛先死。丙日篤﹐丁日死。﹝火克金。餘仿此。﹞手少陰气絕則脈不通﹐脈不通則血不流﹐血不流則色澤去﹐故面色黑如黧。此血先死。壬日篤﹐癸日死。

足太陰气絕﹐則脈不榮其口唇。口唇者﹐肌肉之本也。

脈不榮﹐則肌肉不滑澤。肌肉不滑澤﹐則肉滿。肉滿則唇反﹐唇反則肉先死。甲日篤﹐乙日死。

足少陰气絕﹐則骨枯。少陰者﹐冬脈也。伏行而溫於骨髓。故骨髓不溫﹐則肉不著骨。骨肉不相親﹐則肉濡而卻。肉濡而卻。故齒長而垢﹐﹝齒齦肉退卻﹐而齒則長垢也。﹞

發無潤澤。無潤澤者﹐則骨先死。戊日篤﹐己日死。

足厥陰气絕﹐則筋縮引卵與舌。厥陰者﹐肝也。肝者﹐筋之合也。筋者﹐聚於陰器而絡於舌本。故脈不榮﹐則筋縮急。筋縮急﹐則引卵與舌﹐故舌捲囊縮。此筋先死。庚日篤﹐辛日死。

三陰气俱絕﹐則目眩轉﹐目。目者﹐爲失志。失志則志先死﹐死卽目也。

﹝目不見也。脫陰者目。﹞

六陽气俱絕﹐則陰與陽相離。陰陽相離則腠理泄﹐絕汗乃出﹐大如貫珠﹐轉出不流。旦占夕死﹐夕占旦死。

卷十九﹝補遺﹞望診

詐病

向壁臥。聞師到﹐不驚起而目盼視﹐若二言三止﹐脈之咽唾者﹐此詐病也。若脈和平﹐當言此病太甚﹐須鍼灸數十處﹐服吐下藥乃愈。﹝嚇其詐也。﹞

卷十九﹝補遺﹞聞診

聲

《難經》六十一難曰﹕聞其五音以別其病。以五臟有五聲﹐以合於五音。謂肝呼應角﹐心言應徵﹐脾歌應宮﹐肺哭應商﹐腎呻應羽是也。然此義深奧﹐非尋常所可仿佛者。今惟以名賢簡易之法﹐匯著於下。

脈之呻者﹐痛也。﹝爲彼診時﹐有呻吟之聲。﹞

言遲者﹐風也。﹝風滯於气﹐機關不利﹐出言遲喫而蹇澀。﹞

聲如從室中言﹐此中气之濕也。﹝濕濁淆气﹐言不淸亮。﹞

言而微﹐終乃復言者﹐此奪气也。﹝謂气短弱不相接﹐言未已﹐停止半晌復言。﹞

衣被不斂﹐言語罵詈不避親疏者﹐此神明之亂也。﹝卽風狂之類。熱病不論。﹞

出言懶怯﹐先輕後重者﹐內傷不足。

出言壯厲﹐先重後輕者﹐外感有邪。

攢眉呻吟者﹐苦頭痛。

叫喊﹐或呻吟﹐以手捫心下者﹐中脘痛。

呻吟不能轉身﹐或轉而作楚態者﹐腰痛。

呻吟搖頭﹐或攢眉以手捫腮唇者﹐齒痛。

呻吟不能行起者﹐腰腳痛。

爲彼診時﹐數吁气者﹐屬鬱結。﹝吁則气郁少伸。﹞

搖頭言者﹐裏痛。

形羸聲啞﹐勞瘵不治。﹝此必咽中有瘡﹐肺金火克。肺主聲故耳。﹞

暴啞者﹐風痰﹐伏火或忿怒叫喊所致。

聲嘶色敗﹐久病不治。

坐而气促喉聲者﹐痰火哮喘。

言語蹇澀者﹐風痰。

中年人聲濁﹐痰火。

診時獨言獨語﹑言談無緒者﹐思慮傷神。﹝心神他寄故耳。﹞

傷寒壞證﹐聲啞爲狐惑。上唇有瘡﹐虫食其髒。下唇有瘡﹐虫食其肛。

𨿽病而聲音響如故者﹐吉。

《金匱要略》曰﹕病患語聲寂然喜驚呼者﹐骨節間病。語聲喑喑然不徹者﹐心膈間病。語聲啾啾然細而長者﹐頭中病。﹝欲言復寂﹐忽又驚呼﹐非深入骨節之病﹐不如此也。況骨節中屬大筋。筋爲肝合﹐骨乃膽主﹐驚呼亦出於肝膽故耳。﹞喑喑﹐低渺之聲﹐聽不明徹﹐必心膈間有所阻礙。

啾啾﹐細長之聲﹐所謂如室中﹑甕中出者。頭中有濕﹐混其淸陽﹐故鼻窒發聲如此也。

卷十九﹝補遺﹞聞診

息

气短促不足以息﹐虛甚﹝气不能應呼吸﹞。

平人無寒熱﹐短气不足以息者﹐實也﹝中焦有礙或痰火。﹞

吸而微數﹐其病在中焦﹐實也。當下之卽愈﹝中實﹐吸不得入﹐還出復入﹐故微數也。﹞虛者不治﹝實則可下。中虛﹐吸不盡入而微數者﹐肝腎欲絕。﹞在上焦者﹐其吸促。在下焦者﹐其吸遠。此皆難治。呼吸動搖振振者不治。﹝病在上焦﹐气宜通下。病在下焦﹐气宜達上。上下交通﹐病斯愈矣。

今上焦者吸促而不能通下﹐下焦者吸遠而不能達上。上下不交通﹐病豈易治乎﹖動搖振振﹐气不載形也。﹞

卷十九﹝補遺﹞問診

人品起居

凡診病﹐必先問所看何人﹐或男或女﹐或老或幼﹐或童僕﹐或婢外家。次問得病之日﹐受病之原﹐及飲食胃气如何﹖便利如何﹖曾服何藥﹖日間何如﹖夜間何如或寐或寤﹐有無脹悶痛處﹖

卷十九﹝補遺﹞問診

病證

問病不答﹐必耳聾。卽當詢之﹐是素聾否﹖不則病久﹐或汗下過傷虛聾。

問而懶言答﹐惟點頭者﹐是中气虛。

昏憒不知人﹐問是暴厥﹐抑是久病﹖婦女僵厥﹐多是中气﹐亦須問其曾大怒否﹖婦女當問其月水如何﹖寡婦气血凝滯﹐兩尺多滑﹐不可誤斷爲胎。室女同。

心腹脹痛﹐問其舊病﹑新病。

卷十九﹝補遺﹞問診

嗜欲苦樂

問其所欲何味﹐所嗜何物﹖或縱酒﹐或齋素。喜酸者﹐則知肝虛。喜甘﹐脾虛。他味準此。

頭身臂膊作痛﹐必問曾病惡瘡否﹖臨病必審形志。或形勞志苦﹐或抑鬱傷中﹐故貴脫勢﹐眷戀於心。𨿽不中邪﹐病從內生﹐名曰脫營。﹝謂脫散營气。﹞

嘗富後貧﹐悲憂內結﹐名曰失精。﹝謂精神喪失。﹞

二者皮焦筋屈﹐痿痺爲攣。以其外耗於衛﹐內奪於榮。良工診之﹐必知病情。

再問飲食起居﹐暴樂暴苦﹐始樂後苦。暴怒傷陰﹐暴喜傷陽﹐形體毀沮﹐精華日脫﹐邪气內並。﹝邪乘虛而襲。﹞

卷十九﹝補遺﹞問診

附﹕辧舌

張三錫曰﹕金鏡錄載三十六舌﹐辧傷寒之深淺吉凶﹐可稱詳備。然細討究﹐不過陰陽﹑表裏﹑寒熱﹑虛實而已。陶節曰﹕傷寒邪在表﹐則舌無苔。熱邪在表﹐則苔漸生。自白而黃﹐黃而黑甚則黑裂矣。黑苔多凶。若根黑或中黑﹐或尖黑﹐皆屬裏熱。全黑﹐則熱極而難治。常見外感挾內傷﹐宿食重而結於心下者。五六日﹐舌漸黃﹐或中幹而邊潤﹐名中焙舌。此則裏熱尙淺。若全幹﹐無論黃黑﹐皆屬裏證﹐分輕重下之。若曾經下﹐或屢下不減﹐乃宿滯結於中宮也。詢其脈之虛實﹐及中气何如。實者潤而下之。虛人神气不足﹐當生津固中气。有用生脈散﹐對解毒湯而愈者。有用附子理中湯﹐冷服而愈者。一則陰極似陽﹐一則陽極似陰﹐不可不辧。

白苔屬寒。外證煩躁﹐欲坐臥於泥水中﹐乃陰寒逼其無根失守之火而然。脈大不鼓﹐當從陰證治。若不大躁﹐嘔吐者﹐從食陰治之。

白苔燥虛而微熱﹐或不得汗﹐或胃中少有飲而不行﹐宜溫解。

白滑苔虛寒胃寒﹐陽气不振﹐宜溫。

白苔起芒刺津液不足﹐胃中有物﹐宜運動。

黃苔微熱﹐熱漸入裏﹐或燥渴之象。宜淸解。

灰色苔胃中有物﹐中气虛熱﹐渴而不能消飲者﹐宜溫解。

黑色苔熱入裏實。燥濃者﹐宜下。滑潤者﹐水困火﹐宜溫。𨿽黑而潤﹐所謂水極似火也。不燥爲異。

凡傷寒辧舌者﹐以舌屬心而主火。寒爲水也﹐水寒淩火﹐舌受其困。

產後辧舌者﹐以心主血也。經云﹕少陰气絕﹐則血不流。故舌紫黑者﹐爲血先死。

凡見黑舌﹐要問曾食酸甜咸物否﹖能染成黑色。凡視舌色﹐𨿽有成見﹐亦必細審兼證﹐及脈之虛實。不爾﹐恐有毫釐千里之謬。

卷二十﹝附余﹞

醫範

張仲景曰﹕夫天布五行以運萬類﹐人稟五常以有五臟。經絡府兪﹐陰陽會通。

玄冥幽微﹐變化難極。自非才髙識妙﹐豈能探其理致哉﹖上古有神農﹑黃帝﹑岐伯﹑伯髙﹑雷公﹑少兪﹑少師﹑仲文﹐中世有長桑﹑扁鵲﹐漢有公乘﹑陽慶及倉公。下此以往﹐未之聞也。觀今之醫﹐不念思求經旨﹐以演其所知。各承家技﹐始終順舊。

省疾問病﹐務在口給。相對斯須﹐便處湯藥。按寸不及尺﹐握手不及足。人迎趺陽﹐三部不參。動數發息﹐不滿五十。短期未知決診﹐九候曾無仿佛。明堂闕庭﹐盡不見察﹐所謂窺管而已。夫欲視死別生﹐實爲難矣。孔子云﹕生而知之者上﹐學則亞之。多聞博識﹐知之次也。余宿尙方術﹐請事斯語。

孫眞人曰﹕醫方卜筮﹐藝能之難精者也。旣非神授﹐何以得其幽微﹖世有愚者﹐讀方三年﹐便謂天下無病可治。及治病三年﹐乃知天下無方可用。故學人必須博極醫源﹐精勤不倦。至若道聽途說而言醫者﹐豈不深自誤哉。

史嵩曰﹕夫爲醫者﹐在讀書耳。讀而不能爲醫者有矣﹐未有不讀而能爲醫者也。

不讀醫書﹐又非世業﹐殺人豈不甚於梃刃乎﹖金華戴叔能曰﹕醫以活人爲務﹐與吾儒道最切近。自唐書列之技藝﹐而吾儒不屑爲之。世之習醫者﹐不過誦一家之說﹐守一定之方﹐以幸其病之偶中﹔不復深探遠索﹐上求聖賢之意﹐以明夫陰陽造化之會歸﹔又不能博極羣書﹐采擇眾議﹐以資論治之權變﹔甚者至於屏棄古方﹐附會臆見﹐輾轉相迷﹐而其爲患不少矣。是豈聖賢慈惠生民之本意哉。

學士商輅曰﹕醫者﹐意也。如對敵之將﹐操舟之工﹐貴乎臨機應變。方固難於盡用﹐然非方﹐則古人之心弗傳﹐茫如望洋﹐如捕風﹐必有率意而失之者矣。方果可以弗用乎﹖𨿽然﹐方固良矣﹐然必熟之《素問》以求其本﹐熟之《本艸》以究其用﹐熟之診視以察其證﹐熟之治療以通其變。始於用方﹐而終至於無俟於方﹐夫然後醫之道成矣。昔許胤宗謂我善讀仲景書而知其意﹐然未嘗專用其方﹐誠名言哉。

《續醫說》云﹕近時醫者﹐偏執己見。或好用熱藥﹐或好用涼藥。然《素問》有異法方宜論﹐抑何嘗偏執耶﹖古之良醫﹐必量人之虛實﹐察病之陰陽﹐而後投以湯劑。或補或瀉﹐各隨其證。若的是陽虛失血﹐治以漧薑﹑附子﹔諸虛百損﹐補以人參﹑黃﹔痰熱壅嗽﹑淸以芩﹑連﹔大便結熱﹐利以硝黃。其法豈盡廢乎﹖許叔微有云﹕形有寒邪﹐𨿽嬰孩亦可服金液﹔髒有熱毒﹐𨿽老羸亦可服大黃。至哉通變之說也。

楊仁齋曰﹕治病如操舟。操舟在手﹐當風波震蕩之衝﹐一有轉移﹐則舟覆矣。

醫衡主持在我﹐不可徧徇病家所欲。尢不可張惶﹐使病患驚聞。有病家粗識皮膚﹐辧難反復﹐萬勿惑焉。又有瘥後觸犯再復﹐隱諱不言﹐須詰問其由﹐庶得對病施藥。

陸宣公論云﹕醫以活人爲心﹐故曰醫乃仁術。有疾而求療﹐不啻求救焚溺於水火也。醫乃仁慈之術﹐須披髮攖冠而往救之可也。否則焦濡之禍及﹐少有仁心者能忍乎﹖竊有醫者﹐乘人之急而詐取貨財﹐是則孜孜爲利﹐跖之徒也﹐豈仁術而然哉。

比之作不善者尢甚也﹐天地豈不報之以殃乎﹖今見醫家後裔﹐多獲餘慶﹐榮擢髙科﹐此天道果報之驗。奚必計一時之利而戕賊仁義之心﹐甚與道術相反背﹐有乖生物之天理也。從事者﹐可不鑑哉﹗醫者當自念云﹕人身疾苦﹐與我無異。凡來請召﹐急去無遲。或止求藥﹐宜卽發付。勿問貴賤﹐勿擇貧富。專以救人爲心﹐冥冥中自有之者。乘人之急﹐故意求財﹐用心不仁﹐冥冥中自有禍之者。吾鄕有張彥明﹐善醫。僧道﹑貧士﹑軍兵及貧者求藥﹐皆不受錢﹐或反以錢米與之。人來請召﹐𨿽至貧下﹐亦去。富者以錢求藥﹐不問多寡﹐必多與藥﹐期於必愈。未嘗萌再攜錢來求藥之心。病若危篤﹐亦多與好藥﹐以慰其心﹐終不肯受錢。予與處甚久﹐詳知其人爲醫而口終不言錢﹐可謂醫人中第一等人矣。一日城中火災﹐周回焚盡﹐煙焰中獨存其居。一歲牛災尢甚﹐而彥明莊上獨全。此神明助之也。其子讀書﹐乃與魁薦。孫二﹑三人﹐皆龐濃俊爽﹐亦天道福善之信然也。使其孜孜以錢物爲心﹐失此數者﹐所得不足以償其所失矣﹑同門之人﹐可不鑑哉。

孫眞人曰﹕其有患瘡痍下痢﹐臭穢不可瞻視﹐人所惡見者﹐但發憐憫愛卹之心﹐不得起畏難蒂芥之意﹐是吾志也。

孫眞人曰﹕夫爲醫之法﹐不得多語調笑﹐談謔喧嘩﹐道說是非﹐議論人物﹐炫耀聲名﹐訾毀諸醫﹐自矜己徳。偶然治瘥一病﹐則昂頭戴面﹐而有自許之貌﹐謂天下無雙﹐此醫人之膏肓也。

孫眞人曰﹕醫到病家﹐縱綺羅滿目﹐勿左右顧盼。絲竹湊耳﹐無得自有所娛。

珍羞疊薦﹐食如無味。兼陳﹐看若無有。所以爾者﹐夫一人向隅﹐滿堂不樂﹐而況病患苦楚﹐不離斯須﹐而醫者安然歡娛﹐傲然自得﹐眞人神之所共恥﹐至人之所不爲也。

老君曰﹕人行陽徳﹐人自報之。行陰徳﹐鬼神善之。陰陽報施﹐豈誣也哉。所以醫人不得恃己所長﹐專心經略財物。但作救苦之心﹐於冥冥之中﹐自膺多福矣。

錢乙在神宗時﹐治皇子儀國公病螈。國醫莫能治。乙進黃土湯﹐遂愈。神宗問曰﹕黃土湯何以愈斯疾﹖乙對曰﹕以土勝水﹐木得其平﹐則風自止。且諸醫所治垂愈﹐但小臣適當其愈耳。神宗悅其對﹐賞賚甚濃。

程篁墩云﹕近世有儒名者﹐立說斥東垣﹑丹溪之書爲不足觀。曰﹕二家動引《素》《難》﹐猶儒者動引唐虞三代﹐何益於事﹖噫﹗爲此言者﹐亦悖之甚矣。

譚景升化書云﹕譽人者﹐人譽之。謗人者﹐人謗之。

朱丹溪先生誨子十說。其一云﹕同道中﹐切宜謙和﹐不可傲慢於人。年尊者﹐恭敬之。有學人﹐師事之。倘有醫類﹐但當義讓﹐不可攘奪﹐致怨招謗。經云﹕禮之用﹐和爲貴。

《泊宅編》云﹕王居安秀才﹐久苦痔疾。聞蕭山有善工﹐力不能招致﹐遂命舟自烏程走錢塘﹐捨於靜邸中﹐使人迎醫。醫絕江至杭。旣見﹐欣然爲治藥餌。且云﹕請以五日爲期﹐可以除根本。初以一藥﹐放下大腸數寸。又以一藥洗之。徐用藥綫結痔。信宿痔脫﹐其大如桃。復以藥餌調養﹐數日遂安。此工初無難色﹐但放下大腸了﹐方議報謝之物。病者知命懸其手﹐盡許行囊所有爲酬﹐方許治療。又玉山周僅﹐調官京師。舊患膀胱气﹐外腎偏墜。有貨藥人云﹕只立談間﹐可使之止。約以萬錢及三縑之報。相次入室中﹐施一鍼﹐所苦果平。周大喜﹐卽如數酬金帛而去。

後半月﹐其疾如故。使人訪醫者﹐已不見矣。古之賢人﹐或在醫卜之中。今之醫者﹐急於聲利﹐率用詭道以劫流俗﹐殆與穴坯挾刀之徒無異。予目擊二事﹐今書之以爲世警。

《申志》載溫州醫僧法程﹐字無枉。少瞽﹐百端治之不愈﹐但晝夜誦觀世音菩薩名號﹐如是十五年。夢中聞菩薩呼之使前﹐若有物其足﹐不可動。菩薩嘆曰﹕汝前世爲灸師﹐誤灸損人眼。今生當授此報﹐難以免。但吾憐汝誠心﹐但使汝衣食丰足。遂探懷中﹐掬寶珠滿手與之。旣寤﹐醫道大行﹐衣缽甚富。至七十猶在。

《巳志》載宜興段承務﹐醫術精髙。然貪顧財賄﹐非大勢力者﹐不能屈致。翟忠惠公居常熟﹐欲見之不可。諉平江守梁尙書邀之始來。旣回平江﹐適一富人病﹐來謁醫。段曰﹕此病不過湯藥數劑可療﹐然非五百千爲謝不可。其家始許半酬。拂衣去。竟從其請。別奉銀五十兩爲藥資。段求益至百兩﹐乃出藥爲治。數日愈﹐挾所獲西歸。中途夜夢一朱衣曰﹕上帝以爾爲醫﹐而濃取賄賂﹐殊無濟物之心。命杖脊二十﹐遂敕左右而鞭之。旣寤﹐覺脊痛。呼僕視之﹐捶痕宛然。還家未幾而死。

宣城符裏鎭人符助教治癰疽﹐操心亡狀。病者瘡不毒﹐先以藥發之。忽一黃衣卒來﹐持片紙示之云﹕陰司追汝﹐以藤杖點其背。符大叫痛。黃衣曰﹕汝原來也知痛。隨手成大疽而死。

《名醫錄》云﹕京師有一婦人﹐姓白﹐有美容﹐京人皆稱爲白牡丹。貨下胎藥爲生。忽患腦疼﹐日增其腫﹐名醫治之皆不愈。日久潰爛﹐臭穢不可聞。每夜聲喚﹐遠近皆聞之。一日遂與家中云﹕我所蓄下胎方﹐盡爲我焚之。戒子弟曰﹕誓不可傳此業。其子告母云﹕我母因此起家﹐何棄之有﹖其母曰﹕我夜夜夢數百小兒咂我腦袋﹐所以疼痛叫喚。此皆是我以毒藥壞胎﹐獲此果報。言訖遂死。

《醫說》載宣城管內水陽村﹐醫陸陽﹐字義若﹐以技稱。建炎中﹐朱萃老編修妻避寇驚憂致疾﹐陸誤投以小柴胡湯殺之。溧水髙淳鎭李氏子﹐病瘵召之。用藥未效。從出娼家飲﹐索錢並酒饌。不與。投以剛劑數十粒﹐又殺之。紹興九年﹐陸暴病。呼曰﹕朱宜人﹑李六郎﹐休打我﹐我便去也。旬日死。

黃帝曰﹕經脈十二﹐絡脈三百六十五﹐此皆人之所明知﹐工之所循用也。所以不十全者﹐精神不專﹐志意不理﹐外因相失﹐故時疑殆﹐診不知陰陽逆從之理﹐此治之一失也。受師不卒﹐妄作雜術﹐謬言爲道﹐更名自功﹐妄用鍼藥﹐後遺身咎﹐此治之二失。不適貧富貴賤之居﹐生之濃薄﹐形之寒溫﹐不適飲食之宜﹐不別人之勇怯﹐不知比類﹐足以自亂﹐不足以自明﹐此治之三失也。診病不問其始﹐憂慮飲食之失節﹐起居之過度﹐或傷於毒﹐不先言此﹐卒持寸口﹐何病能中﹖妄言作名﹐爲粗所窮﹐此治之四失也。

黃帝曰﹕凡未診病者﹐必問嘗貴後賤。𨿽不中邪﹐病從內生﹐名曰脫營。嘗富後貧﹐名曰失精。五气畱連﹐病有所並。醫工診之﹐不在臟腑﹐不變軀形。診之而疑﹐不知病名。身體日減﹐气虛無精。病深無气﹐灑灑然時驚。病深者﹐以其外耗於衛﹐內奪於營。良工所失﹐不知病情﹐此亦治之一過也。凡欲診病者﹐必問飲食居處。暴樂暴苦﹐始樂後苦﹐皆傷精气。精气竭絕﹐形體毀沮。暴怒傷陰﹐暴喜傷陽。厥气上行﹐滿脈去形。愚醫治之﹐不知補瀉﹐不知病情。精華日脫﹐邪气乃並。

此治之二過也。善爲脈者﹐必以比類奇恆﹐從容知之﹐爲工而不知道﹐此診之不足貴。此治之三過也。診有三常﹐必問貴賤﹐封君敗傷﹐及欲候王。故貴脫勢﹐𨿽不中邪﹐精神內傷﹐身必敗亡。始富後貧﹐𨿽不傷邪﹐皮焦筋出﹐痿爲攣。醫不能嚴﹐不能動神。外爲柔弱﹐亂至失常﹐病不能移﹐則醫事不行。此治之四過也。凡診者﹐必知終始﹐有知余緒。切脈問名﹐當合男女。離絕菀結﹐憂恐喜怒﹐五臟空虛﹐血气離守。工不能知﹐何術之語。嘗富大傷﹐斬筋絕脈﹐身體復行﹐令澤不息﹐故傷敗結﹐畱薄歸陽﹐膿積寒炅。粗工治之﹐亟刺陰陽。身體解散﹐四肢轉筋﹐死日有期﹐醫不能明。

不問所發﹐惟言死日﹐亦爲粗工﹐此治之五過也。凡此五者﹐皆受術不通﹐人事不明也。

《周禮》﹕醫師掌醫之政令﹐聚毒藥以共醫事。凡邦之有疾病者﹐瘍者造焉﹐則使醫分而治之。﹝政謂聚毒藥以供醫事。令謂使醫分而治之﹐毒藥藥之。辛苦者﹐頭瘡曰﹐身瘡曰瘍。分治者﹐醫各有能也。凡藥有有毒者﹐有無毒者。無毒所以療病﹐有毒所以發病。而藥物之性﹐隨四時而生死。金石之性﹐稟五行而濃薄。其類不一﹐其性必偏。而人之身﹐感陰陽寒暑之偏而有病。病以偏而感﹐藥以偏而用﹐必相攻而後相濟。用之不善﹐則無毒者亦毒矣。必欲醫者知用藥之爲毒﹐而不敢輕。辧君臣佐使之制﹐調溫涼燥濕之宜﹐審表裏吐納之方﹐達造化性命之理﹐則𨿽毒不毒矣。故其職以聚毒藥爲主者﹐重之也﹖﹞

歲終﹐則稽其醫事以制其食。十全爲上。十失一﹐次之。十失二﹐次之。十失三﹐次之。十失四爲下。﹝稽﹐計也。食﹐祿也。十全謂所治十人皆愈也。失謂其不效者。失四爲下﹐則其祿最薄。

失五者黜之而無祿。罰之重者﹐重民命也。豈他職之可比也。﹞

疾醫﹐掌養萬民之疾病。四時皆有癘疾。春時有首疾﹐夏時有癢疥疾﹐秋時有瘧寒疾﹐冬時有嗽上气疾。﹝天有六气﹐謂陰陽風雨晦明﹐皆足以傷形。人有六疾﹐謂寒熱末腹惑心﹐皆足以傷气。營運於榮衛﹐周流於四肢。交通則爲和﹐有餘﹑不足則爲疾。苟調養不得其道﹐而與之值焉。是以气疾交攻﹐甚者或至於病。此疾醫於治病言養者﹐精察夫六疾之本﹐而順適夫六气之運﹐此醫之良者也。癘疾者﹐气不和之疾。﹐酸削也。

首疾﹐頭痛也。嗽﹐咳也。上气﹐逆喘也。凡人四時之間﹐冬傷於寒﹐陽主於內。春木用事﹐而陽發於外﹐然後寒气搏之﹐爲首之疾。春木爲肝﹐而主色。火勝於夏﹐以子勝母﹐故暑气溢而爲疥癢之疾。夏傷於暑﹐陰主於內。秋金用事﹐而陰發於外﹐然後暑气搏之﹐爲瘧寒之疾。秋金爲肺﹐而主聲。水勝於冬﹐以子勝母﹐故寒气壅而爲嗽上气疾。是四者﹐皆四時不和之气﹐故謂之癘。﹞

以五味﹑五穀﹑五藥養其病﹐以五气﹑五聲﹑五色其死生。兩之以九竅之變﹐參之以九髒之動。﹝五味醯﹑酒﹑飴蜜﹑姜﹑鹽之屬。五穀麻﹑黍﹑稷﹑麥﹑豆也。五藥艸﹑木﹑虫﹑石﹑谷也。養猶治也。病由气勝﹐負而生气之羸﹐則攻之。其不足則養之也。五气者﹐肝气溫﹐心气熱﹐脾气和﹐肺气涼﹐腎气寒是已。

五聲者﹐肝聲呼﹐心聲嘆﹐脾聲歌﹐肺聲哭﹐腎聲呻是已。五色者﹐肝色靑﹐心色赤﹐脾色黃﹐肺色白﹐腎色黑是已。

三者劇易之徵見於外。察其盈虛休王﹐則吉凶可知矣。九竅者﹐陽竅七﹐兩耳﹑兩目﹑兩鼻﹑一口也。陰竅二﹐大小二府也。竅謂其有形而見於外者。兩之謂陰陽﹐變謂陰陽之變。觀其証之變而有通塞之二候。九髒者﹐正髒五﹐謂肺﹑心﹑肝﹑脾﹑腎﹐及六腑中胃﹑膀胱﹑大腸﹑小腸四者。髒謂皆有形而藏於內者。參之謂陽陰與沖气。察其脈之動﹐而有浮﹑中﹑沈之三部。以要而言﹐九髒皆不出於五臟﹐而上關九竅。兩之參之而得其要。則五要可用﹐而醫無過誤之失矣。﹞

凡民之有疾病者﹐分而治之。死終﹐則各書其所以而入於醫師。﹝少者曰死﹐老者曰終﹐所以謂治疾不愈之狀也。入於醫師者﹐醫師得以制其祿﹐且以爲後戒。﹞

瘍醫﹐掌腫瘍﹑潰瘍﹑金瘍﹑折瘍之祝藥殺之齊。﹝腫瘍壅而上生創者。潰瘍癰而含膿血者。

金瘍刃創也。折瘍跌者。祝當爲注﹐以藥附之也。﹐刮去膿血也。殺﹐以藥食其惡肉也。﹞

凡療瘍﹐以五毒攻之﹐以五气養之﹐以五藥療之﹐以五味節之。﹝止病曰療。五毒﹐五藥之有毒者。今醫方有五毒之藥﹐作之合黃﹐置石膽﹑丹砂﹑雄黃﹑礬石﹑磁石其中﹐燒之三晝夜。其煙上著﹐以雞羽掃取之。以注創﹐惡肉破則骨盡出。謂刮去敗血。殺謂蝕去惡肉。蓋腫者欲散﹐潰者欲合﹐傷者欲復﹐斷者欲續。故必先攻之以五毒﹐而後養之以五穀﹐療之以五藥﹐節之以五味也。﹞

凡藥以酸養骨﹐以辛養筋﹐以咸養脈﹐以苦養气﹐以甘養肉﹐以滑養竅。凡有瘍者﹐受其藥焉。﹝此言各以其類相養也。酸﹐木味。木根立地中似骨。辛﹐金味。金之纏合異物似筋。

咸﹐水味。水之流行地中似脈。苦﹐火味。火出入無形似气。甘﹐土味。土含載四者似肉。滑﹐滑石也。

凡諸滑物通利往來﹐似竅然。治瘍以骨爲主﹐而筋脈气不可以過盛﹐用藥宜得其中焉。﹞

陶弘景曰﹕今庸醫處療﹐皆恥看本艸。或倚約舊方﹐或聞人傳說﹐或遇其所憶﹐便攬筆疏之。俄然戴面﹐以此表奇。其惡畏相反﹐故自寡昧。而藥類違僻﹐分量參差﹐亦不以爲疑。脫或偶爾值瘥﹐則自信方驗。若旬月未瘳﹐則言病源深結﹐了不反求諸己﹐詳思得失。虛構聲稱﹐多納金帛﹐非惟在顯宜貴﹐固將居幽貽譴矣。

張湛曰﹕夫經方之難精﹐由來尙矣。今病有內同而外異﹐亦有內異而外同。故五臟六腑之盈虛﹐血脈榮衛之通塞﹐固非耳目之所察﹐必先診候以審之。而寸口關尺﹐有浮沈弦緊之亂﹔兪穴流注﹐有髙下淺深之差﹔肌膚筋骨﹐有濃薄剛柔之異。

惟用心精微者﹐始可與言於玆矣。今以至精至微之事﹐求之於至粗至淺之思﹐豈不殆哉。若盈而益之﹐虛而徹之﹐塞而壅之﹐寒而滯之﹐是重加其疾而望其生﹐吾見其死矣。

孫眞人曰﹕凡古今病名﹐率多不同。緩急尋檢﹐常致疑阻。若不判別﹐何以示眾。且如世人呼陰毒傷寒﹐最爲劇病。嘗深摭其由。然口稱陰毒之名﹐意指少陰之證﹐病實陰陽之候。命一疾而涉三病﹐以此爲治﹐豈不茫昧。殊不知陰毒﹑少陰﹑陰陽﹐自是三候﹐爲治全別。古有方證﹐其說甚明。今而混淆﹐害人最急。又如腸風﹑髒毒﹑咳逆﹑慢驚﹐徧稽方論﹐無此名稱。深窮其狀﹐腸風﹐乃腸痔下血。髒毒﹐乃痢之蠱毒。咳逆者﹐噦逆之名﹐慢驚者﹐陰癇之病。若不知古知今﹐何以爲人司命﹖加以古之經方﹐言多雅奧﹐以利爲滯下﹐以蹶爲香港腳﹐以淋爲癃﹐以實爲祕﹐以天行爲傷寒﹐以白虎爲歷節﹐以膈气爲膏肓﹐以喘嗽爲咳逆﹐以僵直爲﹐以不語爲﹐以緩縱爲痱﹐以怔忪爲悸﹐以痰爲飲﹐以黃爲癉。諸如此論﹐可不討論﹖而況病有數候相類﹐二病同名者哉。宜其視傷寒﹑中風﹑熱病﹑瘟疫﹐通曰傷寒。膚脹﹑鼓脹﹑腸覃﹑石瘕﹐率爲水气。療中風專用平痰藥﹐指滯下或以爲勞疾﹐伏梁不辧乎風根﹐中風不分乎時疾。此今天下醫者之公患也﹐是以別白而言之。

古云﹕不得爲賢宰相﹐則爲明醫﹐甚者醫之難明也。略舉數事。一曰涼藥治損謬。其說盛於丹溪。謂人之一身﹐陽常有餘﹐陰常不足。而用知母﹐黃柏等﹐謂之滋陰。至今治虛勞者遵而用之。初服胃气尙彊﹐久之則中寒而食減。陰未滋﹐陽已竭矣。或曰﹕瀉南方﹐補北方﹐經語也。然不知經云﹕東方實﹐西方虛。乃不治東西﹐而惟瀉南補北。腎爲肝母﹐水旺則金不受燻而能制木﹐故曰母能令子虛也。爲金木謀則然﹐而非槪治虛勞也。以王節齋之髙明﹐亦因仍而不覺﹐豈一時之誤否耶﹖二曰炮制失宜謬。今人以童便浸參﹐曰肺熱﹐還傷肺也。本艸參忌鹵與溲。鹵﹐鹽也。溲﹐便溺也。何反用其忌也﹖又附子者﹐正取其勇悍之性﹐亦用童便煮之﹐至三﹑五日。譬如用猛將以禦勁敵﹐取其猛也。而損傷其手足﹐饑餓其體膚﹐乃使其臨陣﹐可乎﹖夫用藥者﹐宜察其當用與否。如不當用﹐曷若已之。三曰認藥舛錯謬。

靑皮則以小枳實混之﹐其枳殼則以香丸混之﹐石膏則以方解石混之。又另立軟石膏﹑軟柴胡之說。猶未也﹐以五倍子爲文蛤﹐以蓮花須爲蓮花蕊﹐以山蘿卜爲沙參﹐皆舛也。夫靑皮入足厥陰經﹐故陳皮治髙﹐靑皮治低。小枳實﹐胸中藥也﹐何由入厥陰經也﹖餘可類推矣。又枸杞子﹑地骨皮﹐根之於實﹐一樹也。王節齋分屬艸木二部﹐皆舛也。四率意處方謬。古人處方﹐愼重不苟。所有成方﹐如四君子﹑四物﹑二陳﹑平胃等號玉笈三十六方﹐孫思邈眞人傳自龍宮﹐而雜布於諸方書中。名各皆有深意﹐後人合宜則用﹐稍爲增減出入﹐無不應者。乃今時處方﹐或散漫無紀﹐或任便自用﹐或慣作平淡庸柔之劑。無大益﹐亦無大損者。將謂成則歸功﹐敗則無所歸咎﹐而不知緊要之疾﹐乃作誤害矣。又王氏類方﹐最爲精密。而四君子易甘艸以黃。夫臨證處方﹐自無死法﹐而錄刻古方﹐不宜變損。或古有之則可﹐古未有﹐則仍舊爲是。愚謂用藥如用兵﹐兵本殺人﹐善用之則生人。醫本生人﹐不善用之則殺人。旨哉言乎﹐故孔子以戰﹑疾並愼。而醫家者言﹐則有四診九候﹐五科八要﹐誠愼之也。不然而平日不調習﹐臨敵無節制﹐鹵莽決裂﹐其不以兵爲戲乎﹖王忠文公云﹕李明之弟子多在中州﹐獨劉守眞之學﹐傳之荊山浮圖師。師至江南﹐傳之中人羅知悌﹐而南方之醫皆宗之矣。及國朝﹐天下之言醫者﹐非劉氏之學﹐弗道也。劉李之法﹐𨿽攻補不同﹐會而通之﹐隨證而用之﹐自中其病矣。近時吾吳中稱良醫師﹐則以能持東垣者﹐謂之王﹔持張劉者﹐謂之伯。噫﹗堯舜以揖讓﹐湯武以干戈。苟合道濟世﹐何必曰同。余嘗病世之專於攻伐者﹐邪气未退﹐而眞气先然矣。專於補養者﹐或致气道壅塞﹐爲禍不少﹐正气未復﹐而邪气愈熾。古人有云﹕藥貴合宜﹐法當應變。泥其常者﹐人參反以殺人﹔通其變者﹐烏頭可以活命。

孫眞人所謂隨時增損﹐物無定方﹐眞知言哉。

震澤王文恪公云﹕今之醫者﹐祖述李明之﹑朱彥修﹐其處方不出參術之類﹐所謂醫之王道﹐信知本者矣。然病出於變﹐非術參輩所能效者﹐則藥亦不得不變。可變而不知變﹐則坐以待亡。變而失之毫釐﹐則反促其死﹐均之爲不可也。故曰﹕可與立﹐未可與權。

藥而能權﹐可謂妙矣。明之﹑彥修未嘗廢權也。世醫師其常﹐而不師其變﹐非用權之難乎﹖孔志約云﹕動植形生﹐因方舛性。春秋節變﹐感气殊功。離其本土﹐則質同而效異。乖於采摘﹐乃物是而時非。名實旣爽﹐寒溫多謬。用之凡庶﹐其欺已甚。施之君父﹐逆莫大焉。

陳嘉謨曰﹕醫學貿易﹐多在市家。諺云﹕賣藥者﹐一眼。用藥者﹐兩眼。服藥者﹐無眼﹐非虛語也。古壙灰云死龍骨﹐苜蓿根爲土黃﹐麝香搗荔核攙﹐藿香采茄葉雜﹐煮半夏爲玄胡索﹐鹽松梢爲肉蓯蓉﹐艸仁充艸豆蔻﹐西呆代木香﹐熬廣膠入蕎麥作阿膠﹐煮雞子及魚枕爲琥珀﹐枇杷蕊代款冬花﹐驢腳脛作虎骨﹐松脂混麒麟﹐番硝和龍腦香。巧詐百般﹐甘受其侮﹐甚至殺人﹐歸咎用藥﹐乃大關系﹐非比尋常﹐不可不愼也。

《陶貞白外傳》云﹕有弟子桓﹐先得道﹐將超升。弘景問曰﹕某行教修道﹐勤亦至矣﹐得非有過而淹延在世乎﹖桓曰﹕君之陰功著矣。所修本艸﹐以虻虫﹑水蛭爲藥﹐功𨿽及人而害於物命。以此一紀之後﹐當解形去世﹐署蓬萊都水監耳。言訖乃去。弘景復以艸木之藥﹐可代物命者﹐著《別錄本艸》三卷﹐以贖其過焉。後陶弘景果解形仙去﹐又爲茅山上淸第九代宗師也。

許胤宗曰﹕醫特意耳。思慮精則得之。脈之候幽而難明。吾意所解﹐口莫能宣也。古之上醫要在視脈﹐病乃可識。病與藥值﹐惟用一物攻之﹐气純而愈速。今之人不善爲脈﹐以情度病﹐多其物以幸有功。譬獵不知兔﹐廣絡原野﹐冀一人獲之﹐術亦疏矣。一藥偶得﹐它味相制﹐弗能專力﹐此難愈之驗也。脈之妙處不可傳﹐虛著方劑﹐終無益於世﹐此吾所以不著書也。

《太微仙君功過格》云﹕以符法鍼藥救重疾﹐一人爲十功。小疾﹐一人爲五功。

如受病家賄賂﹐則無功。施藥一服﹐爲一功。傳人保益性命符法藥術等﹐每一事爲五功。如受賄而傳﹐則一功。凡有重疾告治﹐不爲拯救者﹐一人爲二過。小疾﹐一人爲一過。治不如法﹐爲一過。不愈而受賄﹐百錢爲一過﹐貫錢爲十過。修合毒藥﹐欲害於人﹐爲十過。害人性命﹐爲百過。害人不死而病﹐爲五十過。害一切眾生禽畜性命﹐爲十過。害而不死﹐爲五過。故傷殺人性命者﹐爲百過。誤傷殺性命﹐爲八十過。大明律﹐凡庸醫爲人用藥鍼刺﹐誤不根據本方﹐因而致死者﹐責令別醫辧驗藥餌穴道。如無故害之情者﹐以過失殺人論﹐不許行醫。若故違本方﹐詐療疾病而取財物者﹐計贓﹐準竊盜論。因而致死﹐及因事故﹐用藥殺人者斬。

樵談有曰﹕殺人者死﹐法也。庸醫殺人﹐不死。猛將殺人﹐不死。酷吏殺人﹐不死。法在乎﹖

卷二十﹝附余﹞醫範

繆仲淳祝醫五則

凡人疾病﹐皆由多生不惜眾生身命﹐竭用人力﹐好殺鳥獸昆虫﹐好HT楚下賤﹐甚則枉用毒刑﹐加諸無罪。種種業因﹐感此苦報。業作醫師﹐爲人司命﹐見諸苦惱﹐當興悲憫。詳檢方書﹐精求藥道。諦察深思﹐務期協中﹐常自思惟。藥不對病﹐病不對機﹐二旨或乖﹐則下咽不返。人命至重﹐冥報難逃。勿謂一時衣食﹐自貽莫懺之罪於千百劫。戒之哉﹗宜懼不宜喜也。

凡爲醫師﹐當先讀書。凡欲讀書﹐當先識字。字者﹐文之始也。不識字義﹐寧解文理。文理不通﹐動成窒礙。𨿽詩書滿目﹐於神不染﹐觸途成滯﹐何由省入﹖譬諸面墻﹐亦同木偶。望其拯生民之疾苦﹐顧不難哉﹖故昔稱太醫﹐今曰儒醫。太醫者﹐通天地人者也。儒醫者﹐讀書窮理﹐本之身心﹐驗之事物﹐戰戰兢兢﹐求中於道。造次之際﹐罔敢或肆者也。外此﹐則俗工耳﹐不可以言醫矣。

凡爲醫師﹐當先識藥。藥之所產﹐方隅不同﹐則精粗頓異﹔收采不時﹐則力用全乖。又或市肆飾僞﹐足以混眞。苟非確認形質﹐精嘗气味﹐鮮有不爲其誤者。譬如將不知兵﹐立功何自﹖醫之於藥﹐亦猶是耳。旣識藥矣﹐宜習修事。雷公炮炙﹐固爲大法。或有未盡﹐可以意通。必期躬親﹐勿圖苟且。譬諸飲食﹐烹調失度﹐尙不益人﹐反能增害﹐何況藥物關乎軀命者耶。可不愼諸。

凡作醫師﹐宜先虛懷。靈知空洞﹐本無一物。苟執我見﹐便與物對。我見堅固﹐勢必輕人。我是人非﹐與境角立。一靈虛竅﹐動爲所塞。𨿽日親至人﹐終不獲益。

白首故吾﹐良可悲已。執而不化﹐害加於人。淸夜深思﹐宜先愧恥。況人之才識﹐自非生知﹐必假問學。問學之益﹐廣博難量。脫不虛懷﹐何由納受﹖不恥無學﹐而恥下問﹐私心自勝﹐於道何益。苟非至愚﹐能不儆省乎﹖醫師不患道術不精﹐而患取金不多。捨其本業﹐專事旁求。假寵貴人﹐冀其口吻﹐以希世重。縱得多金﹐無拔苦力。於當來世﹐豈不酬償。作是思惟﹐是苦非樂。

故當勤求道術﹐以濟物命。縱有功效﹐任其自酬。勿責濃報。等心施治﹐勿輕貧賤。

如此﹐則徳植厥躬﹐鬼神幽贊矣。﹝以上所祝五條﹐皆關切醫師才品道術﹐利濟功過﹐仰願來學﹐俯從吾祝﹐則進乎道而不囿於技矣。詎非生人之至幸﹐醫道之大光也哉。﹞

陶弘景曰﹕五經四部﹐軍國禮服﹐若講用乖越者﹐猶可矣。止於事迹非宜爾。

至於湯藥﹐一物有謬﹐便性命及之。千乘之君﹐百夫之長﹐何不深思戒愼耶﹖昔許太子侍藥不嘗﹐招弒君之惡。季孫饋藥﹐仲尼有未達之辭。知其藥性之不可輕信也。

卷二十﹝附余﹞醫範

袁氏醫家十事

一﹑醫之志。須髮慈悲惻隱之心﹐誓救大地含靈之苦。視眾生之病﹐不論親疏貴賤﹐賢愚貧富﹐皆當恫乃身﹐盡力殫力﹐曲爲拯理。

二﹑醫之學。須上通天道﹐使五運六气﹐變化郁復之理﹐無一不精。中察人身﹐使十四經絡﹐內而五臟六腑之淵涵﹐外而四肢百骸之貫串﹐無一不徹。下明物理﹐使昆虫艸木之性情气味﹐無一不暢。然後可以識病而用藥。

三﹑醫之識。醫之用藥﹐如將之用兵。縱橫合變﹐呼吸異宜。非識見之髙﹐不能神會而獨斷也。然此識非可襲取﹐非可商量。全在方寸中﹐虛明活潑。須滌除嗜欲﹐恬無爲﹐則虛空自然生白也。

四﹑醫之愼。醫爲人之司命﹐生死系之。用藥之際﹐須兢兢業業﹐不可好奇而妄投一藥﹐不可輕人命而擅試一方﹐不可騁聰明而遽違古法。倘或稍誤﹐明有人非﹐幽有鬼責﹐可懼也。

五﹑醫之善。君子之遊藝﹐與據徳根據仁﹐皆爲實學。故古人技藝之工﹐都從善養中得來。若承蜩﹐若養雞﹐皆是法也。醫𨿽小道﹐實具甚深三昧。須收攝心體﹐涵泳性靈﹐動中習存﹐忙中習定。外則四體常和﹐內則元神常寂。然後望色聞聲﹐問病切脈。自然得其精﹐而施治得宜也。

六﹑醫之術。醫非徒仁術﹐亦仙術也。諺云﹕古來醫道通仙道﹐此豈無稽之言哉。凡欲學醫﹐須將玄門之旨﹐畱神講究。玄牝之門﹐生身之戶﹐守中養气之訣﹐觀竅觀妙之理﹐務求明師指示﹐親造其藩而闖其室。此處看得明白﹐則病候之生滅﹐身中之造化﹐已洞悉矣。以之治疾﹐豈不易易。況人之疾﹐有艸木金石所不能治者﹐則教之根據法用功﹐無不立愈。天臺智者禪師﹐謂一日一夜調息之功﹐可以已二十餘年之痼疾。蓋天之陽气一回﹐則萬物生色。人之元气一復﹐則百體皆和。宿疾普消﹐特其餘事耳。

七﹑醫之量。書云﹕必有忍﹐其乃有濟。有容徳乃大。醫者術業旣髙﹐則同類不能無忌。識見出眾﹐則庸庶不能無疑。疑與忌合﹐而誹謗指摘﹐無所不至矣。須容之於不校﹐付之於無心﹐而但盡力於所事。間有排擠毆詈﹐形之辭色者﹐亦須以孟子三自反之法應之。彼以逆來﹐我以順受。處之超然﹐待之有禮﹐勿使病家動念可也。

八﹑醫之言。仲尼大聖屢以愼言爲訓。而醫者之言﹐尢當愼者﹐不可誇己之長﹐不可談人之短﹐不可浮誕而駭惑病患﹐不可輕躁而詆誹同類。病情之來歷﹐用藥之權衡﹐皆當據實曉告﹐使之安心調理。不可誣輕爲重﹐不可誑重爲輕。卽有不諱﹐亦須委曲明諭。病未劇﹐則寬以慰之﹐使安心調理﹔病旣劇﹐則示以全歸之道﹐使心意泰然。寧默毋嘩﹐寧愼毋躁。

九﹑醫之行。語曰﹕以身教之從﹐以言教之訟。故愼吾之言﹐不若端吾之行。

道髙天下﹐守之以謙。智絕人羣﹐處之以晦。惇孝弟﹐重倫理﹐而於禮﹑義﹑廉﹑恥四字﹐則秉之如蓍龜﹐遵之如柱石。久而勿失﹐自然起敬起信﹐而醫道易行也。

十﹑醫之守。醫𨿽爲養家﹐尢須以不貪爲本。凡有病患在﹐卽舉家不寧。當此時而勒人酬謝。家稍不足﹐則百計營求﹐艱難更倍。卽充足之家﹐亦於滿堂懊惱之中﹐而受其咨詛痛苦之惠﹐亦非心之所安也。故我生平於病患所饋﹐不敢纖毫輕受。

有不給者﹐或更多方周給之。非以市恩﹐吾盡吾心而已矣。子孫習醫而能根據此十事﹐古之聖賢﹐何以加此。

卷二十﹝附余﹞醫範

爲醫八要

﹝楫著﹞

醫家存心﹐當自重﹐不當自輕。當自謙﹐不當自傲。當計功﹐不當計利。當憐貧﹐不當諂富。自重必多道气﹐自輕必無恆心。自謙者﹐久必學進﹔自傲者﹐久必術疏。計功則用心於治病而伎巧生﹐計利則用心於肥家而詭詐出。憐貧則不擇人而醫﹐陰徳無窮。諂富則不待請而至﹐卑污莫狀。

卷二十﹝附余﹞醫範

采芝八則

﹝明州蔣式金著﹞

立己宜養重﹐不宜自輕吾黨旣以斯道爲己任﹐則此一人之身﹐實千萬人之所系命者也。必當立志淸華﹐持躬惇朴﹐以示吾道之不苟。倘復徇人喪己﹐徑竇甘趨﹐且非懷珍待聘之心﹐難免枉尋直尺之誚。

臨證宜計功﹐不宜圖利業以治生。若謂憂道不憂貧﹐斯不近情之語也。第貪得之念勝﹐則隨在而急欲奏功。未能殫厥心以從事﹐有以人圖僥幸者矣。是宜乃身﹐以祈必濟。庶功成而利亦隨之。洵不必攖情得失﹐而已祿在其中。

持心宜善下﹐不宜恃能學問之道﹐虛己者多助﹐自恃者罔功。況岐伯之傳﹐義精理奧﹐豈一人之私智所能洞測者乎﹖若彼管窺﹐狃於一得﹐遂有蔑視儕類之思。是以安於寡陋﹐而所業日荒﹐古人所以有持滿之戒也。良賈深藏﹐允宜被服。

行道宜憐貧﹐不宜諂富炎涼醜態﹐涉世恆情。吾黨𨿽無是行﹐而或存是心。每見遇貴介之子﹐持術惟患其不精。值窶寒之徒﹐用意輒鄰於忽略。抑思此術﹐原爲救人而設。獨無告者﹐更宜加以矜憐。匪第完濟世之初心﹐是亦陰行善之一節。

看書宜辧理﹐不宜執方陳言往論﹐𨿽古人己試之明驗﹐然神而明之﹐存乎其人。況五方之風气彊弱不齊﹐古今人之稟性濃薄亦異。若必執成法而不善變﹐是何異彊方枘以就圓鑿也。淵博之士﹐宜出自心之玄解﹐毋泥括帖之舊聞。

治病宜究因﹐不宜務末標本之說﹐昔人論之甚祥。今之圖治者﹐不審其致之之由﹐而漫施補救。如救焚者﹐第撲其燎原之焰﹐而不滅其火。焰𨿽熄而火性尙存﹐終必復燃也。是在培其根﹑塞其源﹐殲厥渠魁﹐而羣醜自向風而遁矣。

處友宜從濃﹐不宜懷讒慨自人不古處﹐交道衰。在同途共事者﹐更深操戈下石之慘。不知譖人者﹐人亦譖之。曷若息厥雌黃﹐互相規勸。宏其黨類﹐各借聲援。一以收同人之益﹐一以維聲气之窮。

制藥宜求精﹐不宜就簡質本五行﹐各宜其用﹐制法咸宗雷公矣。然考諸出處﹐或一本而根梢異治﹐或一味而咀不同。所產有地土之殊﹐所藏有新舊之別。愼毋指鹿爲馬﹐徒取充寵。

認魯爲魚﹐漫誇具眼。致令奇方聖劑﹐竟介於效與不效之間。不惟無以起沈﹐而適足以損令望。

卷二十﹝附余﹞醫範

吳鶴臯太素脈論

醫家以岐黃爲祖。其所論脈﹐不過測病情﹑決死生而已﹐未有所謂太素也。扁鵲﹑倉公之神﹐仲景﹑叔和之聖﹐亦無所謂太素也。何后世有所謂太素者﹐不惟測人之病情﹐而能占人之窮通。不惟決人之死生﹐而能知人之禍福﹐豈其術反過於先聖耶﹖是亦風鑑巫家之教耳。初學之士﹐先須格致此理﹐免爲邪說搖惑﹐則造詣日精﹐而倉﹑扁﹑張﹑王之堂可闖矣。故太素乃醫之旁門﹐不得不辧﹐亦惡紫亂朱﹐距邪放淫之意。

又﹕太素之說﹐固爲不經﹐然其間亦有可采者。如曰脈形圓淨﹐至數分明﹐謂之淸。脈形散澀﹐至數模糊﹐謂之濁。質淸脈淸﹐富貴而多喜。質濁脈濁﹐貧賤而多憂。質淸脈濁﹐此謂淸中之濁。外富貴而內貧賤﹐失意處多﹐得意處少也。質濁脈淸﹐此謂濁中之淸。外貧賤而內富貴﹐得意處多﹐失意處少也。若淸不甚淸﹐濁不甚濁﹐其得失相半而無大得喪也。富貴而壽﹐脈淸而長。貧賤而夭﹐脈濁而促。

淸而促者﹐富貴而夭。濁而長者﹐貧賤而壽。此皆太素可采之句也﹐然亦不能外乎風鑑﹐故業太素者﹐不必師太素。但師風鑑﹐風鑑精而太素之說自神矣。至其甚者﹐索隱行怪﹐無所不至﹐是又巫家之教耳。孔子曰﹕攻乎異端﹐斯害也已﹐正士豈爲之。

卷二十﹝附余﹞醫範

吳鶴臯脈案式

脈案者﹐竊公案之義。醫者察得病情﹐立定方法﹐使病邪不能逃吾之方論。藥至而邪伏﹐譬之老吏聽訟﹐援律定刑﹐使姦人無所逃也。

一書某年﹑某月﹑某地﹑某人。二書其人年之髙下﹐形之肥瘦長短﹐色之黑白枯潤﹐聲之淸濁長短。三書其人之苦樂病由﹐始於何日。四書初時病證﹐服某藥﹐次服某藥﹐再服某藥。某藥少效﹐某藥不效。五書時下晝夜孰甚﹐寒熱孰多﹐喜惡何物﹐脈之三部九候如何。六引經旨以定病名。某證爲標﹐某證爲本。某證爲急﹐當先治。某證爲緩﹐當後治。某髒當補﹐某髒當瀉。七書當用某方﹐加減某藥。某藥補某髒﹐某藥瀉某髒。君臣佐使之理﹐吐下汗和之意﹐一一詳盡。

書年之干支﹐月之春秋者﹐占運气也。書某地者﹐占方宜也。書年形聲色者﹐用之以合脈也。書苦樂者﹐占七情也。書始於何日者﹐占久近也。歷問某病證藥物而書其驗否者﹐以之斟酌己見也。書晝夜寒熱者﹐辧气血也。書喜惡何物者﹐察陰陽臟腑也。書脈狀者﹐以之合年形聲色病證也。書經旨者﹐如法家引律﹐使確乎不可逃也。書病名者﹐用藥如用兵﹐師出貴有名也。書標本者﹐識輕重也。書方藥君臣之理者﹐欲病患達而嘗也。凡看王公大人﹐貴宦儒門之病﹐必書此一案﹐便無一毫苟且﹐自然奏功。卽不愈﹐亦免誤投藥劑之疑也。

陶弘景曰﹕晉時有一才人﹐欲刻正周易及諸藥方﹐先與祖訥共論。祖云﹕辯釋經典﹐縱有異同﹖不足以傷風教。至於湯藥﹐小小不達﹐便至於壽夭所由﹐則後人受獘不少﹐何可輕以裁斷。祖之此言﹐可爲仁識﹐足爲龜鏡矣。

《曲禮》曰﹕醫不三世﹐不服其藥。宋景濂云﹕古之醫師﹐必通於三世之書。所謂三世者﹐一曰黃帝鍼灸﹐二曰神農本艸﹐三曰素問脈經。《脈經》所以察證﹐本艸所以辧藥﹐鍼灸所以祛疾。非是三者﹐不足以言醫。傳經者﹐旣明載其說﹐復斥其非﹐而以父子相承三世爲言﹐何其惑與﹖夫醫之爲道﹐必志慮淵微﹐機穎明發﹐然後可與於斯﹐𨿽父不能必其子也。

施笠澤曰﹕愚按古今之稱神醫者﹐莫若扁鵲﹑倉公。而扁鵲之術﹐則受之長桑君。倉公之術﹐則傳之公乘﹑陽慶﹐初未聞以世傳也。至如李東垣﹑朱丹溪﹑滑伯仁輩﹐皆豪傑自振者。是知醫在讀三世書﹐而不在於祖父之三世也。

卷二十﹝附余﹞醫範

張顧存先生回頭歌

奉勸仁術們﹐亟回頭﹐從寬譬﹐不爲良相爲良醫﹐願得博濟行仁義﹐資彼靑蚨半養身。先要陰功積漸次﹐念關天﹐休計利。朱﹝秀水宰相﹞錢﹝山陰宰相﹞嚴﹝雲南冢宰﹞

廖﹝雲南中丞﹞齊昌嗣。

楫曰﹕虛言謗人而不知悔﹐大言譽己而不知慚。惟以利亂厥心﹐罔顧醜出其口。

此小人之尢者也﹐而醫黨特甚。殊不知世有明眼。虛言大言﹐如見肺肝﹐不旋踵而爲人鄙笑者多矣。所謂謗人譽己者﹐適所以譽人謗己也。吳因之先生曰﹕造謗者甚忙﹐受謗者甚閒。忙者不能造閒者之命﹐閒者則能定忙者之品。亦名言哉。

卷二十一﹝附余﹞

病則

《史記》曰﹕病有六不治。驕恣不論於理﹐一不治也。輕身重財﹐二不治也。衣食不能適﹐三不治也。陰陽並髒气不定﹐四不治也。形羸不能服藥﹑五不治也。信巫不信醫﹐六不治也。

秦觀《勸善錄》云﹕今人或爲湯火所傷﹐或爲鍼刀誤傷﹐手足痛已難忍﹐必號叫求救。至於臨時頭昏腹痛﹐或小可疾病﹐便須呼醫買藥﹐百般救療﹐於我自身﹐愛惜如此。至於生物﹐則恣意屠宰﹐不生憐憫。未論佛法﹐明有勸戒。未論天理﹐明有報應。若不仁不恕﹐惟知愛物﹐亦非君子長者之所當爲。諦觀物情﹐當念眾生。不可不戒。不可不戒。

沈蓮池曰﹕世人有疾﹐殺牲祀神﹐以祈福。不思己之祀神﹐欲免死而求生也。

殺他命而延我命﹐逆天悖理﹐莫甚於此矣。夫正直者爲神﹐神其有私乎﹖寇宗曰﹕治婦人﹐𨿽有別科﹐然亦有不能盡聖人之法者。今豪足之家﹐居奧室之中﹐處帷幔之內﹐復以帛蒙手臂﹐旣不能行望色之神﹐又不能殫切脈之巧﹐四者有二缺焉。黃帝有言曰﹕凡治病﹐察其形气色澤。形气相得﹐謂之可治。色澤以浮﹐謂之易已。形气相失﹐謂之難治。色夭不澤﹐謂之難已。又曰﹕診病之道﹐觀人勇怯﹐骨肉皮膚﹐能治其情﹐以爲診法。若患人脈病不相應﹐旣不得見其形﹐醫人只據脈供藥﹐其可得乎﹖如此言之﹐烏能盡其術也。此醫家之公患。世不能革﹐醫者不免盡理質問。病家見所問繁﹐爲醫業不精﹐往往得藥不肯服。似此甚多。

扁鵲見齊候之色﹐尙不肯信﹐況其不得見者乎。嗚呼﹗可謂難也已。

王海藏雲﹕常人求診拱默﹐苟令切脈﹐試其能知病否。且脈者﹐人之气血﹐附於經絡。熱勝則脈疾﹐寒勝則脈遲。實則有力﹐虛則無力。至於得病之由及所傷之物﹐豈能以脈知乎﹖故醫者不可不問其由﹐病者不可不說其故。孫眞人云﹕未診先問﹐最爲有準。

丹溪云﹕病而服藥﹐須守禁忌。孫眞人《千金方》言之詳矣﹐但不詳言所以禁忌之由。敢陳其略﹐以爲規戒。夫胃气者﹐精純沖和之气。人之所賴以爲生者也。

若謀慮神勞﹐動作形苦﹐嗜欲無節﹐思想不遂﹐飲食失慮﹐藥餌違法﹐皆能致傷。

況傷之後﹐須用調補。恬不知怪﹐而又恣意犯禁。舊染之疾﹐與日俱積。吾見醫將日不給﹐而傷敗之胃气﹐無復完全之望﹐去死近矣。

龔廷賢曰﹕南方人有患病者﹐每延醫至家診視後﹐只索一方﹐令人購藥於市。

不論藥之眞僞新陳﹐有無炮炙制度﹐輒用服之。不效﹐不責己之非﹐惟責醫之庸。

明日遂易一醫。如是者數﹐致使病證愈增。而醫人亦惑亂﹐莫知其所以誤也。吁﹗此由病家之過歟﹖抑醫家之不明歟﹖王海藏曰﹕病患服藥﹐必擇人煎藥﹐能識煎熬制度。須令親信恭誠至意者。煎藥銚器﹐除油垢腥穢。必新淨甜水爲上。量水大小﹐斟酌以慢火煎熬。分數用紗濾去滓﹐取淸汁服之﹐無不效也。

孫眞人曰﹕古來醫人皆相嫉害。扁鵲爲秦太醫令李醯所害﹐卽其事也。一醫處方﹐不得使別醫和合。脫或私加毒藥﹐令人增疾﹐漸以致困。如此者非一﹐特須愼之。寧可不服其藥﹐以任天眞。不得使愚醫相嫉﹐賊人性命﹐甚可哀傷。

陶弘景曰﹕王公貴勝﹐合藥之日﹐悉付羣下。其中好藥貴石﹐無不竊換。乃有紫石英﹑丹砂吞出洗取﹐一片動經十數過賣。諸有此例﹐巧僞百端。𨿽復監檢﹐終不能覺。以此療病﹐故難卽效。如斯並是藥家之盈虛﹐不是醫人之淺拙也。

龔廷賢曰﹕北方有患病者﹐每延醫至家﹐不論病之輕重﹐時刻欲效。否則卽復他求﹐朝秦暮楚。殊不知人稟有虛實﹐病感有淺深。且夫感冒腠理之疾﹐一二劑可愈﹔至於內傷勞瘵之證﹐豈可以一二劑而愈哉﹖此習俗之獘﹐誤人者多矣。惟智者辧之。

寇宗曰﹕夫病不可治者﹐有六失。失於不審﹐失於不信﹐失於過時﹐失於不擇醫﹐失於不識病﹐失於不知藥。六失之中﹐有一於此﹐卽爲難治。非只醫家之罪﹐亦病家之罪也。矧有醫不慈仁﹐病者猜鄙﹐二理交馳﹐於病何益。由是言之﹐醫者不可不慈仁﹐不慈仁則招非。病者不可猜鄙﹐猜鄙則招禍。惟賢者洞達物情﹐各就安樂﹐亦治病之一說耳。

蘇東坡曰﹕脈之難明﹐古今之所病也。至虛有盛候﹐大實有羸狀。疑似之間﹐便有死生之異。士大夫多祕所患以求痊﹐驗醫能否﹐使索病於冥漠之中﹐辧虛實冷熱於疑似之間。醫者不幸而失﹐終不肯自謂失也﹐巧飾遂非以全其名。間有謹願者﹐𨿽合主人之言﹐亦參以所見﹐兩存而雜治。吾平生求醫﹐蓋於平時默驗其工拙。有疾求療﹐必盡告以所患﹐使醫了然知患之所在﹐然後診之。虛實冷熱﹐先定於中﹐脈之疑似﹐不能惑也。故𨿽中醫﹐治吾疾常愈。吾求疾愈而已﹐豈以困醫爲事哉。

褚澄曰﹕用藥如用兵﹐用醫如用將。善用兵者﹐徒有車之功。善用藥者﹐姜有桂之用。知其才智﹐以軍付之﹐用將之道也。知其方伎﹐以生付之﹐用醫之道也。

世無難治之疾﹐有不善治之醫。藥無難代之品﹐有不善代之人。非命而絕﹐從可知矣。

《素問》曰﹕拘於鬼神者﹐不可與言至徳。惡於鍼石者﹐不可與言至巧。病不許治者﹐病必不治﹐治之無功矣。

王符潛夫論曰﹕疾棄醫藥﹐更往事神﹐故至於死亡。不自知爲巫所欺誤﹐乃反恨事巫之晚﹐此熒惑細民之甚者也。

卷二十一﹝附余﹞

病家須知

﹝潘之淇著﹞

一﹑養神明。凡人一身精血從气﹐气從神。神者﹐精气之母也。禮曰﹕有疾。

疾者齋﹐養者皆齋。齋也者﹐淸明之至也。心不苟慮﹐身不苟動﹐志一气應﹐達乎神明﹐所以理陰陽而迎天庥也。肝主仁。心主禮﹐肺主義﹐腎主智﹐脾主信﹐性情之宅也。是故卻病法有曰﹕靜坐觀空﹐覺四大皆從假合﹐此上之上者也。又曰﹕常將不如我者﹐巧自寬解。萬事到來﹐以死譬之。庶亦心安意定﹐淸虛日來。又曰﹕時請髙明親友﹐講開懷出世之事﹐亦足以蕩滌煩襟﹐開發志意。若夫愁思縷結﹐則神郁於內。內而不出﹐爲滯爲幽。暴怒炎攻﹐則气沖於上。上而不下﹐爲張爲蹶。

又或棲棲身後﹐盼盼妻孥﹐視眼前一切可欣可喜。難割難捨之物﹐系戀不已﹐營度不休﹐未有不至於傷生殞命者也。試想到傷生殞命時﹐那一人能替得我﹐那一物能將得去耶。蘇東坡曰﹕因病得閒殊不惡﹐安心是藥更無方。此眞病患一服淸涼散也。

一﹑防邪物。房室不遠﹐則耗其精。勞動不戒﹐則耗其力。言語不省﹐則耗其气﹐此邪之自內受者也。起居不謹則風露侵﹐飲食不節則腸胃損﹐此邪之自外入者也。健人有此﹐不免於病﹐況病者而可以益之毒乎。然病患性情多恣﹐稍不當意﹐忿意生。父母妻子懼其拂也而任之。偏於數事﹐多所違犯。故病者不可自輕其生﹐而侍病者尢不可不愼防密攝﹐事事畱心。若縱其所欲﹐未有不至於壞者。愼之愼之。

一﹑戒諱疾。《醫家四要》曰﹕望﹑聞﹑問﹑切﹐猶人之有四肢也。一肢廢﹐不成其爲人。一要缺﹐不成其爲醫。然必先望﹑先聞而後切者﹐所重有甚於切也。乃病家不知此理﹐往往祕其所患﹐以俟醫之先言﹐卽以驗醫之能否。豈知病固有證似脈同﹐而所患大相刺謬。若不先言明白﹐猝持气口﹐其何能中﹖昔丹溪有叔祖﹐年七十﹐患泄瀉﹐脈澀而帶弦﹐詢其喜食鯉魚﹐遂以茱萸﹑陳皮﹑生薑﹑砂糖等藥﹐探吐膠痰而瀉止。又有鄰人素患疳瘡。夏初泄瀉﹐脈亦澀而弦。丹溪曰﹕此下疳之重者﹐與當歸蘆薈丸去麝﹐四劑而瀉止。此兩人證似脈同而治之迥別者﹐以其問之詳﹐言之明也。又如其人﹐或先貴後賤﹐或先貧後富﹐暴樂暴苦﹐始樂後苦﹐及所思所喜﹐所惡所欲﹐所疑所懼之云何。其始病所傷所感﹐所起所在之云何。以至病體日逐轉變之情形﹐病後所服藥餌之違合﹐必詳言之﹐則切脈自無疑惑﹐投劑便可奏功。若種種諱忌不言﹐而懵然伸臂授醫﹐使其邀射覆之一中﹐是直以性命爲戲也。王海藏曰﹕常人求診﹐拱默惟令切脈。殊不知气血附於經絡﹐熱則脈疾﹐寒則脈遲﹐實則有力﹐虛則無力。若得病之因與所傷之物﹐豈能以脈知之乎﹖蘇東坡曰﹕吾疾必盡告醫者﹐使胸中了然﹐然後診脈﹐疑似不能惑也。吾求疾愈而已﹐豈以困醫爲事哉。兩翁眞髙明之見也﹐病家不可不知。

一﹑謹微疾。凡服藥於微﹐則其病易療。若過半而治療者﹐什三矣。過七八而治療者﹐什不得一矣。昔齊中尉潘滿如小腹痛﹐倉公診曰﹕病得之酒且內。中尉不復自止於內。二十八日﹐當溲血而死。居二十五日﹐果溲血﹐三日死。王仲宣年二十。仲景謂之曰﹕君有病﹐四十歲當眉落﹐半年而死。授五石湯令服﹐可免。居數日﹐復問之。詭云﹕已服湯。仲景曰﹕色候固非服湯之診﹐君何輕命也。後至期果如其言﹐眉落而死。今人染病在身﹐不自珍惜﹐罔遵醫戒﹐忽略初機。直至深重﹐乃始張惶﹐卒以喪亡而不救。噫﹗晚矣。

一﹑愼藥石。病家有三種陋習。一者聽信師巫﹐廣行殺戮﹐禱賽鬼神﹐而醫藥反若可緩﹐煎調漫托匪人。二者不明藥理﹐旦暮更醫﹐致使源流不淸﹐臧否淆混﹐亂投雜劑﹐罔知適從。三者自命知醫﹐膠持意見﹐妄爲加減﹐以掣醫人之肘。有此三獘﹐𨿽倉扁無以見其能矣。善養者知之。

卷二十一﹝附余﹞

尊生十二鑑

﹝楫著﹞

遠房室經脈篇云﹕人始生﹐先成精。又上古天眞論爲《素問》首篇﹐亦單說得一精字。

蓋精者﹐先天之胚胎﹐生生之種子也。故欲修長年﹐必先遠色﹐矧病者乎。病旣因虛致邪﹐務宜堅城卻寇。

寡嗜欲嗜欲不滿﹐心無寧時。損耗精神﹐莫此爲甚。人非木石﹐安能絕無。簡而寡之﹐斯爲得矣。

斷思想思想無窮﹐神結於內。展轉勿置﹐煩由以生。時日未覺﹐久則暗損气血多矣。亟宜斬絕。

消暴怒《內經》云﹕怒則气上。上而不下﹐病從生矣。甚有嘔血者﹐痰塞僕蹶者﹐皆气上不下故耳。能臨事顧身﹐怒將潛滅。

戒勞動動而生陽﹐勉力動之成火矣。故勞字上從火﹐下從力。動亦從力﹑從重﹐非重力不能動也。勞動﹐則气火煩沸﹐諸火上騰﹐病變不出。而素有火疾者﹐更爲甚焉。惟靜逸爲對治之法。

省言語言由心發。旣發於心﹐則恐其錯誤﹐未免煩費吾心﹐細爲檢點。又人之一言一語﹐必由呼吸而出。費心損神﹐呼吸損气。神气兩虧﹐於人何益﹖愼起居起居者何﹐一切行住坐臥﹐早起晚息也。愼起居者何﹐言一切行住坐臥﹐早起晚息間﹐謹而愼之。勿使風寒暑濕之邪﹐乘虛侵襲。而病中尢當防備﹐要令我城堅固﹐莫教圍寇益兵。

勿迎送迎送勞形。周全於迎送之間﹐則勞神矣。諒我病夫﹐𨿽禮可廢。

節飲食飲食賴以養生。而養生中﹐有戕生者。故生气通天論云﹕陰之所生﹐本在五味。

陰之五宮﹐傷在五味。傷者﹐言其偏勝也。五味且不可偏﹐而乃有偏於涼冷﹐偏於炙﹐偏於膏粱﹐偏於曲者。漸令濕熱垢膩﹐久積腸胃。一旦發爲瘡瘍疔毒﹐痰火癰疽﹐種種惡疾﹐必不能免。人又何苦取一時之快﹐而博他日之大不快也。愚哉﹗檢藥石藥石聽醫﹐吾何以檢之哉﹖擇其善者從之﹐其不善者棄之。善與不善﹐評之於理而已。更有效醫自試﹐君佐妄施﹐致令輕者困﹐重者篤。忽於入口﹐遺而噬臍﹐愚之甚矣。

修徳行古語云﹕人有善念﹐天必從之。故國有災異﹐君惟修徳﹐可以弭之。是君一身修徳﹐卽能蔭庇一國﹐而人一心修徳﹐豈不能獲免己身。所謂修徳者何﹐卽告解攺過也。要在掃除舊習﹐頓悟昨非﹐束步繩趨﹐兢時惕日﹐如此不輟﹐如此終身﹐是之謂眞告解﹐眞攺過也。天意自然向注﹐凶眚自然潛消。若急來抱佛腳﹐上岸討行李﹐試問頭上翁﹐已早知之矣。

明用度諺言黃白爲世間活寶。寶固不可浪費﹐活豈教人死守乎。有等家富矣﹐而貧狀浮面﹐窮語掛唇﹐惟利是圖﹐卑污罔顧。詎知此生之光景有限﹐饒君粟貫陳紅﹐究竟來一樣耳。較彼處貧安﹐隨分樂者﹐果孰得孰失乎﹖噫﹗良可悲也。

閩李廉泉者﹐商吾淅。戊辰正月﹐忽中風昏憒。延醫治療﹐至四月不愈。召余診。余與藥﹐復諄諄戒忌。逾月﹐復不減。詢知其以余所囑戒忌者﹐竟忘矣。因命筆書調攝事宜十二則﹐令置座右。不月而李疾頓愈。是知調攝力勝吾籠中物百倍﹐敢梓傳爲病家一助云。

寇宗曰﹕夫未聞道者﹐放逸其心﹐逆於生樂﹐以精神徇智巧﹐以憂畏徇得失﹐以勞苦徇禮節﹐以身世徇財利。四徇不置﹐心爲之病矣。極力勞形﹐躁暴气逆﹐當風縱酒﹐食嗜辛鹹﹐肝爲之病矣。飲食生冷﹐溫涼失度﹐久坐久臥﹐大飽大饑﹐脾爲之病矣。呼叫過常﹐辯爭陪答﹐冒犯寒暄﹐恣食鹹苦﹐肺爲之病矣。久坐濕地﹐彊力入水﹐縱欲勞形﹐三田漏溢﹐腎爲之病矣。五病旣作﹐故未老而羸﹐未羸而病。

病至則重﹐重則必斃。嗚呼﹗是皆弗思而自取之也。衛生之士﹐謹此五者﹐終身無苦。經曰﹕不治已病﹐治未病﹐正此謂矣。

寇宗曰﹕夫安樂之道﹐在能保養者得之。況招來和气之藥少﹐攻決之藥多﹐不可不察也。是知人之生﹐須假保養﹐無犯和气以資生命。才失將護﹐便至病生。

苟或處治乖方﹐旋見顚越。防患須在閒日﹐故曰﹕安不忘危﹐存不忘亡。此聖人之預戒也。

朱丹溪曰﹕與其救療於有疾之後﹐不若攝養於無疾之先。是故已病而求治﹐所以爲醫家之法。未病而先治﹐所以明攝生之理。夫如是﹐則思慮而預防者﹐何患之有哉。此聖人不治已病﹐治未病之意也。

《食治通說》云﹕燕居暇日﹐何所用心。善養形神﹐周防疾患。常存謹畏﹐無失調將。食飲之間﹐最爲急務。安危所系﹐智力可分。與其畏病而求醫﹐孰若明理以自求。與其有病而治以藥﹐孰若抑情而預治。情斯可抑﹐理亦自明。能任理而不任情﹐則所養可謂善養者矣。防患卻病之要﹐其在玆乎。

寇宗曰﹕夫用藥如用刑。刑不可誤﹐誤卽幹人命﹐用藥亦然。一誤﹐卽便隔生死。然刑有鞫司﹐鞫成然後議定﹐議定然後書罪。蓋人命一死﹐不可復生﹐故須如此詳謹。今醫人才到病家﹐便以所見用藥。若髙醫識病知脈﹐藥又相當﹐如此卽應手作效。或庸下之流孟浪亂投湯劑﹐逡巡便至困危。如此殺人﹐何太容易。世間此事甚多﹐良由病家不擇醫﹐平日未嘗畱心於醫術也。可不懼哉。

《物理論》曰﹕夫醫者﹐非仁愛不可托也。非聰明達理﹐不可任也。非廉潔淳良﹐不可信也。是以古之用醫﹐必選名姓之後。其徳能仁恕博愛﹐其智能宣暢曲解﹐能知天地神祗之次﹐能明性命吉凶之數。處虛實之分﹐定逆順之節。原疾診之輕重﹐而量藥劑之多少。貫微達幽﹐不失細小﹐如此乃謂良醫﹐豈區區俗學人能之哉。

陶弘景曰﹕醫貴有恆﹐不可權飾妄造。所以醫不三世﹐不服其藥。九折臂者﹐乃成良醫﹐蓋謂藥功積深故也。今之承藉者﹐多恃炫名價﹐不能精心研習﹐虛傳聲美。京邑諸人﹐皆尙聲譽﹐不取實學﹐聞風兢往。自有新學該明﹐而名稱未播貴勝﹐以爲始習﹐多不信用。委命虛名﹐良可惜也。

吳球曰﹕西鄕一人患病﹐久慕城間名醫﹐輿迎治病。因事絆﹐不得親行﹐遂令伊芳兄前去。患者不樂﹐服藥無效﹐遂送歸。仍請本醫。至途遇兄﹐詢其病源。兄曰﹕某病﹐某脈﹐用某藥﹐今在此囊中。遂將藥帶至病家。病者聞至﹐遂有喜色。診脈後﹐竟將前藥煎與服之。病者曰﹕此藥气味與前者大不相同。須臾問曰﹕何如﹖答曰﹕稍可。次日又進﹐其病瘳矣。吁﹗藥一也﹐其气味異焉﹐蓋其人疑心故耳。

宋景濂贈鄭院判序云﹕有其術而無所於用﹐值可用之機而人不能任之。欲望其以有成者﹐百家之所難也﹐惟醫爲甚。扁鵲﹑華佗﹐天下固不常有也。使有之而值淺易之疾。遇難語之人﹐上之不足展吾術﹐次之不能從吾所欲爲。法宜鍼而責我以砭﹐法宜實而命我以虛。乖迕拘執﹐卒之與恆醫無異。是豈醫之罪哉﹖勢使然也。

誠有善任人者﹐惟吾所用而不較﹐期以成效而不泥於私謀﹐人人皆可得而勉矣。故疾有死於過愛而生於達理。過愛者﹐恐其危而不肯任人。達理者﹐知非己之所能爲﹐則信人而求其成效。其達者﹐乃所以生之﹐而愛乃所以殺之也。若福建承宣布政使陳君彥銘﹐其達理者歟。陳君之妻﹐偶得寒疾﹐羸弱已甚﹐徵太醫院判官鄭某治之。

鄭請曰﹕愈否在我﹐幸無撓我。陳君許諾。鄭君乃視脈而療之。或謂藥性與疾戾﹐以語懾陳君。君不聽﹐任之不變。已而果愈。陳君出金帛謝之。鄭君辭曰﹕子善任吾故爾。使子不我任而自用﹐𨿽欲愈﹐可得耶﹖孫眞人曰﹕世間凡有病患親朋﹑故舊﹐交遊來問疾﹐其人曾不經事﹐未讀一方﹐自誇了了﹐詐作明能﹐談說異端。或言是虛﹐或言是實﹐或云是風﹐或云是虫﹐或雲是水﹐或云是痰。紛紛謬說﹐種種不同。破壞病患心意﹐不知孰是﹐遷延未就。

時不待人﹐然致禍﹐各自散走。是病先須好人及好名醫﹐識病深淺﹐探賾方書﹐博覽古今﹐事事明解者看病。不爾﹐大誤人事。

《見聞搜玉》云﹕飲食男女﹐人之大欲存焉。制之若無﹐斯爲聖人。節而不縱﹐可謂賢人。縱而不節﹐是爲下愚。蓋殺生以資口腹﹐淫欲以喪天眞﹐二者更相助法。

因美飲食﹐則血气盛。血气盛﹐則淫欲多。淫欲多﹐則反損血气。血气損﹐則又賴飲食以資補。是二者更相造罪也。若欲省口腹﹐先節淫欲。若能節淫欲﹐卽可省口腹﹐此乃安身延年之道。若縱之﹐則人生受用之數有限﹐限盡則早終矣。

徐眞甫云﹕愚見患者小愈﹐胃气才回﹐鹹謂以爲能食者不死﹐率意恣欲﹐妄投濃味﹐惟其不嗜勝人爲憂。噫﹗弗思甚也。殊不悟濃味遂邪。古人攝養﹐每以寡嗜欲﹐薄滋味爲先。況病患傷敗之際﹐而又重傷﹐其不危殆者寡矣。又見久病之人少愈﹐而目尙昏﹐腰尙重痛﹐謂病久郁抑﹐精閉不通﹐率爾入房﹐以疏鬱結。往三行而病遽起﹐反至不救者多矣。飲食不節﹐反輕爲重﹐反安爲危者﹐歷歷有之。此天下之通獘﹐惟賢者知之。

《本艸衍義》云﹕身以安樂爲本﹐安樂以保養爲本。本旣固﹐疾病何由而生﹐夭橫何由而至。攝生之道﹐無逮於此。夫艸木無知﹐猶假灌漑。矧人爲萬物之靈﹐豈不資保養。然保養之義﹐其理萬計。約而言之﹐其術有三。一養神﹑二惜气﹑三堤疾。忘情去智﹐恬虛無﹐雜事全眞﹐內外無寄。如是﹐則神不內耗﹐境不外惑﹐眞一不雜﹐神自寧矣。此養神也。抱元一之本根﹐固歸眞之精气﹐三焦定位﹐六賊忘形﹐識界旣空﹐大同斯契﹐則气自定矣。此惜气也。飲食得宜﹐溫涼合度﹐出處無犯於八邪﹐寤寐不可以勉彊﹐則身自安矣。此堤疾也。

和气湯專治一切客風怒气﹑怨气﹑抑鬱不平之气。先用一忍字﹐後用一忘字。

上二味和勻﹐不語唾送下。服後更飲醇酒五﹑七杯﹐使燻然半酣尢佳。

快活無憂散除煩惱﹐斷妄想。

上二味等﹐研爲極細末﹐用淸淨湯調服。凡合此藥﹐先要灑掃一淨室。窗欞虛朗﹐前列小檻﹐栽花種竹﹐貯水養魚。室中設一幾﹑一榻﹑一蒲團。每跏趺靜坐﹐瞑目調息﹐將前藥服之。至三炷香久﹐任意所適﹐或散步空庭﹐吟弄風月﹐或展玩法帖名畫﹐或歌古詩二﹑三首。倦則啜苦茗一甌﹐就枕偃息。久之﹐覺神淸气爽﹐天君泰然﹐不知人間有煩惱﹐不見我心有妄想﹐斯則效可睹矣。

我命在我﹐不在於天。愚人所自致百病風邪者﹐皆由恣意極情﹐不知自惜﹐故虛損生也。譬如枯朽之木﹐遇風卽折﹔將崩之岸﹐值水先頹。今若不能服藥﹐但知愛精節情﹐亦得一﹑二百年壽也。

《吳山里人日記》云﹕太上曰﹕眞人在己﹐莫問鄰。老子曰﹕事天治人莫如嗇﹐是爲深根固蒂﹑長生久視之道。則彼家采戰之說﹐決非眞道可知矣。其原始於富貴。

人旣欲長生﹐又耽情欲。方術之士因進其說﹐以逢其欲﹐而要重糈。據余所見﹐士大夫誤信而誤用之﹐弱者必夭﹐彊者必衰﹐大都不得終其天年﹐況長生乎。夫參﹑﹐艸木也﹐可以補虛。酒肉﹑長食也﹐可以助羸。秋石﹑河車﹐人所棄也﹐制而服之﹐可以起廢。如所云二弦眞气﹐童少津液﹐豈得無補。但采取之法﹐旣無眞傳﹔臨境之時﹐又多危險。所得者少﹐所失者多﹐不如一切屏絕可也。

《奉親養老書》云﹕老人之食﹐宜其溫熱熟軟﹐忌粘硬生冷。每日晨朝﹐宜以醇酒先進平補下元藥一服﹐女人則平補血海藥一服﹐無燥熱者良。尋豬﹑羊腎﹐煮一杯壓之﹐五味蔥薤鶉等粥皆可。至辰時﹐服人參平气散一服﹐然後次第以順四時溫軟飲食進之。食後引行一﹑二百步﹐令運動消散。臨臥時﹐進化痰利膈人參半夏丸一服。尊年之人﹐不可頓飽。但頻頻與食﹐使脾胃易化﹐穀气長存。若頓令飽食﹐腸胃虛薄﹐不能消納﹐故成疾患。爲人子者﹐深宜體悉此養老之大要也。日只可進前藥三服﹐不可多餌。如無疾患﹐亦不須服藥﹐但只調停飲食﹐自然無恙矣。

《奉親養老書》云﹕老人藥餌﹐只是扶持之法。只可用溫平順气﹐進食補虛﹑中和之藥治之。不可用市肆贖買﹑他人惠送﹑不知方味及野狼虎之藥。與之服餌﹐切宜詳審。

《奉親養老書》云﹕天癸數窮﹐則精血耗竭。神气浮弱﹐返同小兒﹐全假將護以助衰晚。若遇水火兵寇﹐非橫驚怖之事﹐必先扶持老人於安穩處避之﹐不可喧忙驚動。尊年之人﹐一遭大驚﹐便至冒昧﹐因生余疚。凡喪葬凶禍﹐不可令弔。疾病危困﹐不可令問。寢寐飲食﹐不可令驚。悲哀憂愁﹐不可令人預報。穢惡臭敗﹐不可令聞。生冷粘硬毒物﹐不可令食。蔽漏卑濕﹐不可令居。卒風暴寒﹐不可令冒。煩惱大熱﹐不可令中。動作行步﹐不可令勞。暮夜之食﹐不可令飽。陰霧晦暝﹐不可令饑。假借鞍馬﹐不可令乘。偏僻藥餌﹐不可令服。廢宅欹宇﹐不可令入。墳園冢墓﹐不可令遊。危險之地﹐不可令登。淵急之水﹐不可令渡。暗昧之室﹐不可令孤。

凶禍遠報﹐不可令知。輕薄婢使﹐不可令親。家園冗事﹐不可令管。皆宜忌之﹐以保長年。

《奉親養老書》云﹕老人骨肉疏﹐冷風易中。若窄衣貼身﹐暖气著體﹐自然气血流利﹐四肢和暢。𨿽遇盛夏﹐亦不可袒露。其頸後連項﹐常用紫軟夾帛﹐自頸後巾幘中垂下著肉﹐入衣領中﹐至背脾間﹐以護腠理。中年人肌肉瘦怯﹐腠理開疏。若風傷腠中﹐便成大患。深宜愼之。

《瑣碎錄》云﹕老不醫風。非不醫風也﹐只當調气爾。少不醫勞﹐非不醫勞也﹐只當調脾爾。

《瑣碎錄》云﹕世人奉養﹐往往倒置。早漱口﹐不若將困而漱﹐去齒間所積﹐牙亦堅固。

《千金要方》云﹕大喜大悲﹑男女熱病未瘥﹑女子月血新產者﹐不可合陰陽。熱疾新瘥﹐交者死。

《千金要方》云﹕老子曰﹕凡人生多疾病者﹐是風日之子。生而早死者﹐是晦日之子。在胎而傷者﹐是朔日之子。生而母子俱死者﹐是雷霆霹靂日之子。能行步有知而死者﹐是下旬之子。兵血死者﹐是月水盡之子﹐又是月蝕之子。能胎不成者﹐是弦望之子。命不長者﹐是大醉之子。不癡必狂者﹐是大勞之子。生而不成者﹐是平曉之子。意多恐悸者﹐是日出之子。好爲盜賊貪欲者﹐是禺中之子。性行不良者﹐是日中之子。命能不全者﹐是日映之子。好詐及妄者﹐是晡時之子。不音耳聾者﹐是人定之子。天地閉﹐气不通﹐其子死。夜半合陰陽﹐生子上壽賢明。夜半後合會﹐生子中壽﹐聰明智能。雞鳴合會﹐生子下壽﹐克父母。此乃天地之常理也。

《千金要方》云﹔患赤目﹐須忌房事。不然﹐令人患內障。

《千金要方》云﹕善攝生者﹐凡覺陽事轉盛﹐必謹而抑之﹐不可縱心竭意﹐以自賊也。若一度制得﹐則一度火滅﹐一度增油。若不能制﹐縱情施瀉﹐卽是膏火將滅﹐更去其油﹐可不深自防。

《千金要方》云﹕夜夢惡﹐不須說。旦以水面東之。咒曰﹕惡夢著艸木﹐好夢成寶玉。卽無咎也。

巢氏《病源論》云﹕人臥不寤﹐皆是魂魄外遊﹐爲他邪所枕錄﹐欲還未得﹐致成魘也。忌火照﹐則神魂不復入﹐乃至於死。而人有於燈光前魘者﹐是本由明出﹐故不忌火。

葛洪《肘後方》云﹕人忽不寤﹐勿以燈照之﹐殺人。但痛嚙其踵及足拇指甲際而唾其面﹐則活。取韭搗汁﹐吹鼻中。薤汁亦得。冬月用韭根汁灌於口中。

《瑣碎錄》云﹕浴出不可和衫裙寢熟。恐成外腎疼﹐腰背拳曲。

方勻《泊宅篇》云﹕眼疾不可浴。浴則病﹐甚至有失明者。能斷沐頭﹐則一生無眼疾。

《沐浴身心經》云﹕沐浴用五種香湯。一者白芷﹐能去三尸。二者桃皮﹐能辟邪气。三者柏葉﹐能降眞仙。四者零陵香﹐能集靈聖。五者靑木香﹐能消穢召眞。

《本艸》云﹕甑气水浴髮﹐令發長密黑潤。

《本艸》云﹕幹粳米飯﹐常食令人熱中﹐唇口漧。不可和蒼耳食﹐令人卒心痛。

急燒倉米炭﹐和蜜漿服之。不爾﹐卽死。不可與馬肉食﹐發痼疾。陳倉米亦然。

張文潛云﹕張安道每晨起食粥一大碗。空腹胃虛﹐穀气便作。所補不細﹐又極柔膩﹐與臟腑相得。妙齊和尙說﹕山中僧每將旦一粥﹐甚系利害。如不食﹐則終日覺臟腑燥渴。蓋能暢胃气﹐生津液也。東坡云﹕夜坐饑甚﹐吳子野勸食白粥﹐云能推陳致新﹐利膈養胃。

《食治通說》云﹕食飲以時﹐饑飽得中﹐水谷變化﹐沖气和融﹐精血以生﹐榮衛以行﹐腑臟調平﹐神志安寧。正气充實於內﹐元眞通會於外。內外邪莫能幹﹐一切疾患無從作。

《瑣碎錄》云﹕啖餌之類過多﹐覺不快者﹐惟飲酒至醉。則旣醒之後﹐所苦皆瘥。其效過於服藥。陳橘皮湯亦能解。

《食治通說》云﹕當盛暑時﹐食飲加意調節。緣伏陰在內﹐腐化稍遲。又果園蔬﹐多將生啖。蘇水桂漿﹐惟冷凍飲料生冷相值﹐克化尢難。微傷卽飧泄﹐重傷卽霍亂吐利。是以暑月食物﹐尢要節減﹐使脾胃易於磨化。戒忌生冷﹐免有腹藏之患。

《食治通說》云﹕好食生冷者﹐將爲腹痛﹑心疼﹑嘔吐﹑泄痢之疾。好食炙者﹐將爲口瘡咽痛﹑壅熱癰瘍之疾。

《翰府名談》云﹕今人食冷物﹐必飲湯﹐將溫其脾。已冰其脾﹐何溫之有﹖不若未食冷物﹐先飲湯溫之﹐繼食冷無患。

《千金要方》云﹕善養性者﹐先饑而食﹐先渴而飲。食欲數而少﹐不欲頓而多﹐則難消也。

常欲令如飽中饑﹐饑中飽耳。蓋飽則傷脾﹐饑則傷气。故每學淡食。食當熟嚼﹐使米脂入腹。

《食治通說》云﹕食飲之宜﹐當候已饑而進食﹐食不厭熟嚼。仍候焦渴而引飲﹐飲不厭細呷。

無待饑甚而後食﹐食不可太飽。或覺微渴而省飲﹐飲不欲太頻。食不厭精細﹐食不厭溫熱。

王叔和洞識攝生之道﹐常謂人曰﹕食不欲雜﹐雜則或有所犯。當時或無災患﹐積久爲人作疾。尋常飲食﹐每令得所。多餐令人膨脹短气﹐或致暴疾。夏至秋分﹐少食肥膩餅之屬。此物與酒食瓜果相妨。當時不覺病﹐入秋陽消陰盛﹐寒气總至﹐多諸暴卒﹐良由涉夏取冷太過﹐飲食不節故也。而不達者﹐皆至病至之日﹐謂是受病之始﹐不知其所由來者漸矣。豈不惑哉﹖《瑣碎錄》云﹕食後以小紙撚打噴嚏數次。气通﹐則目自明﹐痰自化。

《食療本艸》云﹕野鴨九月以後卽中食﹐全勝家者。𨿽寒不動气。人身上小熱瘡﹐多年不好者﹐但多食之卽瘥。

《本艸》云﹕飲食須逐日熬熟用。經宿卽動气。有牙齒並脾疾人﹐切不可喫。

《瑣碎錄》云﹕伏熱者﹐不可飲水。衝寒者﹐不可飲湯。

《本艸拾遺》云﹕溫病起﹐食菜多死。

《博物志》云﹕秋蟹毒者﹐無藥可療。目相向﹐足斑者﹐尢甚。

《食療本艸》云﹕女人倒生﹐吞麻子二﹑三粒﹐卽順生。

《瑣碎錄》云﹕欲醒酒﹐食橄欖。

《瑣碎錄》云﹕食韭後﹐楊枝皮擦牙﹐用冷水漱之﹐不作气。

《瑣碎錄》云﹕大雪中跣足﹐不可便以熱湯洗﹐或飲熱酒﹐足指隨墮。

《雲笈七簽》云﹕飲食伏牀凶﹐不可向北喫食。

本艸服藥食忌﹕凡藥中有甘艸﹐忌食豬肉﹑菘菜﹑海菜。黃連﹑胡黃連忌豬肉﹑冷水。蒼耳忌豬肉﹑馬肉﹑米泔。桔梗﹑烏梅忌豬內。仙茅忌牛肉﹑牛乳。半夏﹑菖蒲忌羊肉﹑羊血﹑飴糖。牛膝忌牛肉。陽起石﹑雲母﹑鐘乳﹑砂﹑礬石並忌羊血。商陸忌犬肉。丹砂﹑空靑﹑輕粉並忌一切血。吳茱萸忌豬心﹑豬肉。地黃﹑何首烏忌一切血﹑蔥﹑蒜﹑蘿卜。補骨脂忌豬血﹑蕓薹。細辛﹑藜蘆忌貍肉﹑生菜。

荊芥忌驢肉﹑黃顙魚﹑河豚﹑一切無鱗魚蟹。紫蘇﹑天門冬﹑丹砂﹑龍骨忌鯉魚。

巴豆忌野豬肉﹑菇筍﹑蘆筍﹑醬﹑冷水。蒼術﹑白術忌雀肉﹑靑魚﹑菘菜﹑桃﹑李。

薄荷忌鱉肉。麥門冬忌鯽魚。常山忌生蔥﹑生菜。附子﹑烏頭﹑天雄忌豉汁﹑稷米。

牡丹忌蔥﹑胡荽。濃朴﹑蓖麻忌炒豆。鱉甲忌莧菜。威靈仙﹑土茯苓忌醋及一切酸味。蜜忌及生蔥。

凡服藥﹐不可雜食肥豬﹑犬肉﹐油膩﹐羹膾﹐腥臊﹐陳臭諸物。

凡服藥﹐不可多食生蒜﹑胡荽﹑生蔥﹑諸果﹑諸滑滯之物。

《瑣碎錄》云﹕凡服藥﹐藥气與食气不得相逢。食气消﹐則服藥。藥气散﹐則進食。其藥有食前﹑食後者﹐皆宜審此。

卷二十一﹝附余﹞

醫家難事有三情

﹝張介賓著﹞

一曰病患之情。所謂病患之情者﹐有素稟之情﹐如五臟各有所偏﹐七情各有所勝。陽髒者﹐偏宜於涼。陰髒者﹐偏宜於熱。耐毒者﹐緩之無功。不耐毒者﹐峻之爲害。此髒气之有不同也。有好惡之情者﹐不惟飲食有憎愛﹐抑且舉動皆關心。性好吉者﹐危言見非。意多憂者﹐慰安云僞。未信者﹐忠告難行。善疑者﹐深言則忌。

此情性之有不同也。有富貴之情者﹐富多任性﹐貴多自尊。任性者﹐自是其是。眞是者﹐反成非是。自尊者﹐遇士或慢。自重者﹐安肯自輕。此交際之有不同也。有貧賤之情者﹐貧者衣食不能周﹐況乎藥餌。賤者焦勞不能釋﹐懷抱可知。此調攝之有不同也。又若有良言甫信﹐謬說更新﹐多岐亡羊﹐終成畫餅﹐此中無主而易亂者之爲害也。有最畏出奇﹐惟求穩當﹐車薪杯水﹐寧甘敗亡﹐此內多懼而過愼者之爲害也。有以富貴而貧賤﹐或深情而掛牽﹐戚戚於心﹐心病焉能心藥﹐此得失之情爲害也。有以急性而遭遲病﹐以更醫而致雜投﹐惶惶求速﹐速變所以速亡﹐此緩急之情爲害也。有偏執者﹐曰吾鄕不宜補﹐則虛者受其禍。曰吾鄕不宜瀉﹐則實者被其傷。夫十室且有忠信﹐一鄕焉能皆符﹐此習俗之情爲害也。有參﹑術入唇﹐懼補心先痞塞。硝﹑黃沾口﹐畏攻神卽飄揚。夫杯影亦能爲祟﹐多疑豈法之良﹐此成心之情爲害也。有諱疾而不肯言者﹐終當自誤。有隱情而不敢露者﹐安得其詳。然尙有故隱病情﹐試醫以脈者。使其言而偶中﹐則信爲明良。言有弗合﹐則目爲庸劣。抑孰知脈之常體﹐僅二十四﹐病之變象﹐何啻百千。是以一脈所主非一病﹐一病所見非一脈。脈病相應者﹐如某病得某脈則吉。脈病相逆者﹐某脈值某病則凶。然則理之吉凶﹐𨿽融會在心﹐而病之變態﹐又安能以脈盡言哉。故知一﹑知二﹑知三﹐神聖諄諄於參伍。曰工﹑曰神﹑曰明﹐精詳豈獨於指端。彼俗人之淺見﹐固無足怪﹔而士夫之明慧﹐亦每有蹈此獘者。故忌望聞者﹐診無聲色之可辧。惡詳問者﹐醫避多言之自慚。是於望﹑聞﹑問﹑切﹐已捨三而取一﹐且多有並一未明。而欲得夫病情者﹐吾知其必不能也。所以志意未通﹐醫不免爲病困。而朦朧猜疑﹐病不多爲醫困乎﹖凡此皆病患之情﹐不可不察也。

二曰旁人之情。所謂旁人之情者﹐如浮言爲利害所關﹐而人多不知檢。故或爲自負之狂言﹐則醫中有神理﹐豈其能測。或執有據之鑿論﹐而病情多亥豕﹐最所難知。或操是非之柄﹐則同於我者是之﹐異於我者非之﹐而眞是眞非﹐不是眞人不識。

或執見在之見﹐則頭疼者云救頭﹐腳疼者云救腳﹐而本標綱目﹐反爲迂遠庸談。或議論於貴賤之間﹐而尊貴執言﹐孰堪違抗﹐故明哲保身之士﹐寧爲好好先生。或辧析於親疏之際﹐而親者主持﹐牢不可拔﹐𨿽眞才實學之師﹐亦當唯唯而退。又若薦醫﹐爲死生之攸系﹐而人多不知愼。有或見輕淺之偶中而爲之薦者﹐有意气之私濃而爲之薦者﹐有信其便便之談而爲之薦者﹐有見其外飾之貌而爲之薦者﹐皆非知之眞者也。又或有貪得而薦者﹐陰利其酬。關情而薦者﹐別圖冀望。甚有斗筲之輩者﹐妄自驕矜﹐好人趨奉﹐薰蕕不辧﹐擅肆品評。譽之則盜跖卽堯舜﹐毀之則鸞鳳亦鴟﹐洗垢索瘢﹐無所不至。而懷眞抱徳之士﹐必其不侔。若此流者﹐𨿽其發言容易﹐欣戚無關﹐其於淆亂人情﹐莫此爲甚。多致明醫有掣肘之去﹐病家起刻骨之疑。此所以千古是非之不明﹐總爲庸人擾之耳。故竭力爲人任事者﹐豈不岌岌其危哉。凡此皆旁人之情﹐不可不察也。

三曰同道人之情。所謂同道人之情者﹐尢爲閃灼﹐更多隱微。如管窺蠡測﹐醯雞笑天者﹐固不足道﹔而見偏性拗﹐必不可移者﹐又安足論。有專恃口給者﹐牽合支吾﹐無稽信口。或爲套語以誑人﹐或爲甘言以悅人﹐或爲彊辯以欺人﹐或爲危詞以嚇人﹐儼然格物君子﹐此便佞之流也。有專務人事者﹐典籍經書﹐不知何物﹐道聽途說﹐拾人唾餘﹐然而終日營營﹐綽風求售﹐不邀自赴﹐儇媚取容﹐偏投好者之心﹐此阿諂之流也。有專務奇異者﹐腹無藏墨﹐眼不識丁﹐乃詭言神授﹐僞托祕傳﹐或假脈以言禍福﹐或弄巧以亂經常﹐最覺新奇﹐動人甚易﹐此詐欺之流也。有務飾外觀者﹐誇張侈口﹐羊質虎皮。不望色﹐不聞聲﹐不詳問﹐一診而藥﹐若謂人淺我深﹐我明人昧﹐此粗疏孟浪之流也。有專務排擠者﹐陽若同心﹐陰爲浸潤。夫是曰是﹐非曰非﹐猶避隱惡之嫌﹐第以死生之際﹐有不得不辧者﹐固未失爲眞誠之君子。

若以非爲是﹐以是爲非﹐顚倒陰陽﹐掀翻禍福﹐不知而然﹐庸庸不免﹐知而故言﹐此其良心已喪﹐讒妒之小人也。有貪得無知﹐藐人性命者。如事已疑難﹐死生反掌﹐斯時也﹐𨿽在神良﹐未必其活。故一藥不敢苟﹐一著不敢亂﹐而僅僅冀於挽回。忽遭若輩﹐求速貪功﹐謬妄一投﹐中流失楫﹐以致必不可救。因而嫁謗自文﹐極口反噬。𨿽朱紫或被混淆﹐而蒼赤何辜受害﹐此貪幸無知之流也。有道不同不相爲謀者﹐意見各持﹐異同不決。夫輕者不妨少謬﹐重者難以略瘥。故凡非常之病﹐非非常之醫不能察。用非常之治﹐又豈常人之所知。故獨聞者﹐不侔於眾﹔獨見者﹐不合於人。大都行髙者謗多﹐曲髙者和寡﹐所以一齊之傅﹐何當眾楚之咻。直至於敗﹐而後羣然退散﹐什之一人﹐則事已無及矣﹐此庸庸不揣之流也。又有久習成風﹐苟且應命者。病不關心﹐些須惟利。蓋病家旣不識醫﹐則倏趙倏錢﹔醫家莫肯任怨﹐則惟苓惟梗。或延醫務多﹐則互爲觀望。或利害攸系﹐則彼此避嫌。故爬之不癢﹐撾之不痛。醫稱穩當﹐誠然得矣。其於坐失機宜﹐奚堪耽誤乎﹖此無他﹐亦惟知醫者不眞﹐而任醫者不專耳。詩云﹕發言盈庭﹐誰執其咎﹖築室於道﹐不潰於成。此病家﹑醫家近日之通獘也﹐尙多難盡。必期不失﹐未免遷就。但遷就﹐則礙於病情。

不遷就﹐則礙於人情。有必不可遷就之病情﹐而復有不得不遷就之人情﹐其將柰之何哉。當局者﹐能詳察斯言﹐而各爲儆省。非惟病患之情﹐旁人之情﹐同道人之情﹐不難於不失﹐而相與共保天年﹐同登壽域之地﹐端從此始﹐惟明者鑑之。

陶弘景曰﹕凡煮湯欲微火﹐令小沸。其水根據方。大略二十四藥﹐用水一斗﹐煮取四升﹐以此爲推。然利湯欲生﹐少水而多取汁。補湯欲熟﹐多水而少取汁﹐不得令水多少。用新布兩人一尺木絞之﹐澄去濁﹐紙覆令密。溫湯勿用鐵器服。湯寧小沸﹐熱則易下﹐冷則嘔湧。

李時珍曰﹕陶氏所說乃古法也。今之小小湯劑﹐每一兩﹐用水二甌爲準。多則加﹐少則減之。如劑多水少﹐則藥味不出。劑少水多﹐又煎耗藥力也。凡煎藥﹐並忌銅﹑鐵器﹐宜用銀器﹑瓦罐﹐洗淨封固﹐令小心者看守。須識火候﹐不可太過﹑不及。火用木炭﹑蘆葦爲佳。其水須新汲味甘者。流水﹑井水﹑沸湯等各根據方法。

若發汗藥﹐必用緊火熱服。攻下藥﹐亦用緊火煎熟﹐下硝黃再煎﹐溫服。補中藥宜慢火﹐溫服。

陰寒急病﹐亦宜緊火急煎服之。又有陰寒煩躁﹐及暑月伏陰在內者﹐宜水中沈冷服。

孫眞人曰﹕夫百病之本﹐有中風﹑傷寒﹑寒熱﹑溫瘧﹑中惡﹑霍亂﹑大腹水腫﹑腸﹑下利﹑大小便不通﹑賁豚﹑上气﹑咳逆﹑嘔吐﹑黃膽﹑消渴﹑畱飲﹑癖食﹑堅積﹑瘕﹑驚邪﹑癲癇﹑鬼疰﹑喉痺﹑齒痛﹑耳聾﹑目盲﹑金瘡﹑折﹑癰腫﹑惡瘡﹑痔﹑癅癭﹑男子五勞七傷﹑虛乏羸瘦﹑女子帶下﹑崩中﹑血閉﹑陰蝕﹑蠱蛇蠱毒。此皆大略宗兆﹐其間變動枝葉﹐各根據端緒以取之。又有冷熱勞損﹑傷飽﹑房勞﹑驚悸﹑恐懼﹑憂恚﹑怵惕﹐又有產乳﹑落胎﹑墮下﹑瘀血﹐又有貪餌五石﹐以求房中之樂﹐此皆病之根源﹐爲患生諸枝葉也﹐不可不知其本末。但向醫說﹐男女長幼之病﹐有半與病源相附會者﹐便可服藥也。男子者﹐眾陽所歸﹐常居於燥。

陽气遊動﹐彊力施泄﹐便成勞損。損傷之病﹐亦以眾矣。若比之女人﹐則十倍易治。

凡女子十四以上﹐則有月事﹐月事來日﹐得風冷濕熱﹐四時之病相協者﹐皆自說之。

不爾﹐與治誤相觸動﹐更增困也。處方者﹐亦應問之。

孫眞人曰﹕比來田野下裏家﹐因市得藥﹐隨便市上雇人搗合﹐非止諸不如法﹐至於石斛﹑菟絲子等難搗之藥﹐費人功力﹐賃作搗者﹐隱主悉盜棄之。又爲塵埃穢气入藥中﹐羅篩粗惡﹐隨風飄揚。眾口嘗之﹐眾鼻嗅之。藥之精气﹐一切都盡﹐與朽木不殊。又復服餌不能盡如法。服盡之後﹐反加虛損﹐遂謗醫者處方不效。夫如此者﹐非醫之咎。自緣發意甚誤﹐宜熟思之。

玉華子云﹕知邪思者﹐覺也。斷邪思者﹐不續也。人之有疾﹐必有所因。及知其因﹐則謹於未因﹐及去其因﹐勿復其因﹐此愈疾之功也。斷念之覺﹐由於不續。

每覺每去﹐勿續則已。故曰﹕瞥求是病﹐不續是藥。

張大復曰﹕殺物以療病﹐不若全物以療之之善也。昔予舅氏之病疹也。外大父將求鸛卵而療焉。旣得之矣﹐鸛且逐卵而僕於地。大父傷之曰﹕有死子而求生之﹐有生卵而必傷之﹐何見之舛也。遂捨之。夜半疹愈。夫使食卵而愈﹐未有不以爲卵驗矣。鸛有其卵而子得生﹐亦非鸛之能生之也。然而生非卵驗也﹐因是可以解世人之惑。余常病悸。有醫者教之食鱉。曰﹕食鱉則血滋﹐血滋則悸去。從之期月而悸自如也。一夕夢羣鱉來嘬余﹐自頸以及於臂﹐膚無完者。覺而心怦怦焉﹐悸乃益甚。

嗟乎﹗固有以殺而病甚者也。

跋

嘗謂天地無脈﹐則轆轤不轉﹔山川無脈﹐則靈秀不鐘﹔艸木無脈﹐則蒼翠不舒。

凡所以能生生者﹐惟有脈之紆回營運而已。乃知人一小天地耳。胎形於先﹐生成於後。形具而气周﹐气周而脈見。是人之生於脈也益信。今欲治生者﹐孰不洞悉脈之原委﹐以察陰陽之虛實﹐辧臟腑之寒熱﹐定吉凶於呼吸乎。第紫虛以《四言舉要》闡奧於前﹐意括未該。我師推展於今﹐鉤深致遠﹐因脈及證﹐因證及方﹐辯析無剩義﹐而且多別解﹐卽郭象之注莊﹑張湛之注老﹐不是過焉。書成﹐題曰﹕醫燈續焰。

夫以五都九市之奇﹐羅於暗室﹐非太乙之藜﹐無以別其珍奇異寶。是集也﹐洵紫虛之薪傳﹐後學之指南也歟。所謂一燈才煜﹐而千百世之暗皆除。予追隨歷有年所﹐周旋於風雨晦明﹐得藉離明之照。玆殺靑告成﹐分校及門﹐因附言於殿。以是知壽天下﹑壽萬世者﹐端此矣﹐寧小補哉。

壬辰浴佛日﹐甬東門人蔣式金頓首謹跋並書。

