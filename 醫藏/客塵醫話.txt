

客塵醫話訐壽喬

序

歲庚申﹐薄遊西冷﹐賣藥葛仙嶺下﹐靑山寂歷﹐丹竈空明﹐稚川有知﹐應亦笑人千古也。我友壽喬﹐幼耽繡虎﹐壯悔雕虫﹐宏景之閣三層﹐雁湖之水一曲﹐常日攤書﹐有時倚棹﹐寄身於材不材間﹐寓巧於元之元外﹐惜盈盈三十里﹐賞析爲難﹐玉屑珠霏﹐空付停雲落月中耳。

歲龠初更﹐嚶鳴綦切﹐爰偕二三舊雨﹐訪壽喬於一隅艸堂﹐積雨新霽﹐空翠滿庭﹐延佇旣久﹐皓魄漸升﹐乃斟桂醑﹐載啟瑤編﹐循環雒誦﹐沁入心脾﹐半生疑竇﹐一旦冰釋。嘻﹐幸已﹐憶予與壽喬交﹐迄今垂二十餘年矣﹐屈指故人如雪泉石帆梨谷諸君子﹐悉皆化爲異物﹐而計然七榮﹐沈約一圍﹐猶得鴻爪雪泥﹐一話當年陳迹﹐𨿽靑靑雙鬢﹐漸復成絲﹐亦可見吾兩人之長﹐白木術尋苓﹐未始非人間世大自在法也。二月初吉﹐壽喬將官廣文﹐間云出岫﹐本自無心﹐而故山猿鶴﹐有待招尋。爰於諸公祖帳之時﹐聊將賤子題襟之意﹐他日者﹐春風桃李﹐收拾藥籠﹐當退出靑鞋﹐與壽喬重問勾漏消息﹐未識三生一笑﹐果有舊因緣否也

嘉慶九年陬月二十有六日吳江同研弟沈拜手跋

卷一

雜癥述略

爛喉發疹﹐近時甚多﹐在稚年不治者﹐十有八九。何也﹖其根由於種痘﹐近時嬰孩稟質旣薄﹐痘師防其發點繁多﹐下苗甚輕﹐多者數十顆﹐少者不過數顆﹐而先天臟腑之毒﹐未經盡透。一遇時感傳染﹐乘機而發﹐治之以寒涼之劑﹐則必至下陷﹔治之以透表之劑﹐則又邪未達而本先撥﹐蘊伏咽喉﹐隨卽潰爛而亡﹐其危可勝言哉﹗讀《金匱》書﹐有「陽毒之爲病﹐面赤斑斑如錦紋﹐咽喉痛﹐吐膿血﹐五日可治﹐七日不可治﹐升麻鱉甲湯主之」之文﹐蓋以升麻透厲毒﹐鱉甲泄熱守神﹐當歸和血調營﹐甘艸瀉火解毒﹐卽《內經》所云﹕熱淫於內﹐治以鹹寒﹐佐以苦甘之旨。繹其意﹐實與此癥相類﹐而方內有蜀椒﹑雄黃﹐似當加於陰毒方中﹐或因傳寫之訛﹐醫者當息心揣度﹐用古而不泥於古﹐轉機則在於臨癥活變也。

李云浦云﹕爛喉痧一癥﹐風熱者宜淸透﹐濕熱者宜淸滲﹐痰火凝結者宜消降。蓋邪達則痧透﹐痧透則爛自止﹐若過用寒涼﹐勢必內陷﹐其害不淺。但其證有可治有不可治﹐口中作臭者﹐謂之回陽﹐其色或淡黃﹐或深黃﹐此系痰火所致﹐皆可治也。如爛至小舌﹐鼻塞合眼朦朧﹐是毒瓦斯深伏﹐元气日虛﹐色白如粉皮樣者﹐皆不可治也。

爛喉發斑﹐半由於元虛不正﹐時邪易於感染﹐重者用紫背浮萍﹑生石膏等藥﹐透毒解熱﹔稍輕者﹐只宜用大力子﹑桑葉﹑杏仁﹑連翹﹑桔梗﹑荊芥﹑萆﹑花粉﹐輕淸之品﹐淸邪化熱﹐不得早用大生地﹑麥冬等以膩之﹐亦斷不可用黃連﹑黃芩太苦大寒等品以遏。此等時證﹐其勢危速﹐須細心詳愼審脈察色﹐庶幾不致誤治也。

南人多溫熱病﹐而少眞正傷寒﹐不可槪從六經論治。蓋傷寒六日傳徧﹐多有變證﹐溫熱惟畱戀一經﹐或傳入營分﹐從風從濕﹐必潛心細究﹐於舌色尢爲先務。葉天士前輩《溫熱論治》數條﹐發前人所未發﹐最爲切要﹐學人宜宗法焉。

邪之所湊﹐其气必虛。故曰不能治其虛﹐焉問其餘﹖然亦不可執也。彊壯之人﹐思慮應酬之間﹐爲淫邪賊風所乘﹐或自恃脾彊﹐過啖甘肥炙﹐釀成膠痰實火﹐亦宜發表攻裏﹐如河間推陳致新之法﹐有何不可。若因循顧忌﹐治不中肯﹐久則反傷正气﹐所謂五虛死﹐五實亦死。又云﹕毋實實﹐毋虛虛是也。若不論虛實﹐動手便用補益﹐執扶正化邪之說﹐與膠柱而鼓者何異耶﹖瘧病無汗﹐要有汗固矣﹐至於有汗要無汗﹐亦不可不斟酌也。𨿽有虛實之不同﹐其根未有不因暑邪內藏﹐陰邪外束所致。暑爲陽邪﹐陽邪多汗﹐故瘧往往有汗﹐豈可因其汗多﹐早加固表之藥﹐以致病情反復。故古人但言久瘧扶正爲主﹐未嘗言固表也。愚謂﹕汗少不妨更發汗﹐汗多不必再發汗﹐但以輕淸和解﹐治之可也。衛屬陽﹐其气悍﹐故行速﹔營屬陰﹐其气靜翕﹐故行遲。瘧邪之間﹐一日及連二日發者﹐邪之著於營也﹐如周天之數﹐日行過之﹐月行不及﹐亦是陰陽遲速之分耳。

治疫之法﹐解毒爲先務。吳又可專用大黃驅逐毒穢﹐但近時之人﹐體气多薄﹐攻蕩難施﹐莫若張路玉用人中黃配蔥﹑豉等解毒藥﹐爲起首方。葉天士用銀花﹑金汁涼解之品﹐最爲穩當。諭氏云﹕上焦如霧﹐升而逐之﹐佐以解毒﹔中焦如漚﹐疏而逐之﹐佐以解毒﹔下焦如瀆﹐決而逐之﹐佐以解毒。觀其旨﹐病有上中下之分﹐而獨於解毒一言﹐叮嚀再四﹐豈非急於解毒之法哉﹖疫者﹐穢惡之气﹐互相傳染。吳氏謂﹕從口鼻而入﹐卽踞膜原﹐但口鼻吸受﹐肺爲出入之門戶﹐無有不先犯肺者。疫皆熱毒﹐肺金所畏﹐每見此癥﹐身熱先有憎寒﹐肺先病也﹕繼而充斥三焦﹐或有逕走心包絡者﹐所謂厲气﹐無非郁熱也。至於疫邪漸解而肺蓄餘熱。每多咳嗆肌熱自汗等證﹐亦所謂肺先病而未愈之明徵也。今人每遇房勞遺泄之後﹐偶感風寒發熱﹐卽謂之陰證﹐病者怕虛﹐醫者怕表﹐不問現癥如何﹐竟用參﹑地﹑附﹑桂溫熱峻補之劑﹐是則先補實其風寒於腎中矣﹐邪何由出耶﹖夫所謂陰證者﹐寒邪中於三陰經也。卽使中於腎經﹐亦須先散少陰之風寒﹐如《傷寒論》中少陰發熱﹐仍用麻黃﹑細辛發表之法是也。若果直中三陰﹐身不壯熱﹐有惡寒倦臥﹐厥冷喜熱等癥﹐亦且先宜溫散﹐漸進滋補之法﹐此理不可不細辧也。

大槪治膏粱者多滋養﹐治藜藿者多消散。然膏粱之體﹐易生痰積﹐由其多食濃味也﹐亦散﹔藜藿之人﹐易於淸減﹐由其自奉淡薄也﹐亦宜滋養。所謂人情物理﹐不可執一以施。

病有在下者﹐其見證反在上﹐如蓄血發狂是矣。在上者反在下﹐如肺气壅﹐大便頻﹔肺气虛﹐小便數是矣﹔在表者反在裏﹐如三陽合病下利是矣。在裏者反在表﹐如熱深厥亦深﹐及面反戴陽是矣。治宜細察。

衛爲陽﹐風爲陽邪﹐中風者﹐陽虛不能衛外﹐以類相從也﹐故多顯陽熱之癥。治宜求受病之本﹐毋徒事於風藥﹐以重虛其表。

《傷寒論》云﹕能食者爲中風﹐不能食者爲中寒﹐則傷寒內中風之癥﹐未嘗禁其食也。

又云﹕欲飲水者﹐稍稍與之。蓋實火煩渴﹐得水則解﹐未嘗禁冷水也。乃醫者﹐凡遇此癥﹐恐其傷胃﹐禁止勿與﹐是亦背先賢之在旨矣。

陰虛則陽無所附﹐气有升無降﹐法當以滋陰藥爲君﹐斂降之藥爲佐。苟徒降其气﹐則濁未必降﹐而淸且隨虛矣。陽虛則气中斷﹐气有降無升﹐法當以補中藥爲君﹐升舉之藥爲佐﹐苟徒升其气﹐則淸未必升﹐而濁且隨幹矣﹐此治陰陽之偏虛也。外此或七情逆滯﹐或气血飲食痰阻﹐礙於中焦﹐妨其升降出入之路﹐其人元气未虧﹐不妨升之降之也。此後天有形之气血﹐調治之理﹐至若先天元陰元陽﹐則陰虛陽必薄﹐陽虛陰必乘﹔但當峻補﹐陰陽無暇爲升降﹐標計也。

陽虛而見陽熱之癥﹐是眞火無根而脫出也﹔陰虛而見陽熱之癥﹐是陰虛陽無所附而然也﹔陽盛而見陰寒之癥﹐是陽盛拒陰也﹔陰盛而見陽熱之癥﹐是陰盛格陽也。四者用藥不當﹐生死反掌。

腎者﹐胃之關。從陽則開﹐從陰則闔﹔陽太勝則開而爲消﹐陰太勝則闔而爲水﹐明矣。

仲景治水腫﹐主之以腎气丸﹐而治消渴亦然﹐寧不與陽盛有乖乎﹖然而此之消﹐是腎中陽虛不能收攝也﹔此之渴﹐是腎中陰虛﹐引水自救也。諭氏謂腎水下趨﹐故消﹔腎气不上騰﹐故渴。

均用此丸﹐蒸動腎气﹐恐未必然。

咳嗽之癥﹐大半由於火來克金﹐謂之賊邪﹐最難速愈。因風寒外襲﹐而內生實火﹐急宜瀉之﹔若失於提解﹐久之傳變生痰﹐誤服陰藥﹐反成癆瘵。如果系虛火﹐惟有壯水一法﹔但養陰之藥﹐又皆阻气滯痰﹐是在治之者靈也。如生脈六君湯﹑金水六君煎之類﹐最爲妥當。

腎虛水泛爲痰﹐有腎中陽虛﹐腎中陰虛﹐陽虛津液洋洋泛溢﹐味淡起沫﹐治宜補气以生陰﹐則上泛可降﹔陰虛咳唾痰涎﹐味鹹粘膩﹐治宜益水以潛陽﹐則咳唾可平﹐治不可雜也。

鼓膈爲難治之病﹐然鼓猶可治﹐膈斷不可治。鼓多實證﹐或痰或血﹐或气或食﹐或水凝結於中﹐能先下其滯﹐繼以補養腸胃﹐漸能運化矣。《內經》雞矢醴之方﹐卽治法也。至臂細臍凸﹐靑筋繞腹﹐手心及背平滿﹐此髒气已絕﹐死不治。若膈證始由肝火犯胃﹐木來侮土﹐謂之賊邪。所以肝陰素虧﹐津液不足之體﹐嘔逆不止﹐久成噎膈﹐以至胃汁枯槁﹐痰涎壅塞﹐食不下達﹐仍復吐出。此病在賁門﹐固與反胃之證﹐朝食暮吐﹐暮食朝吐﹐病在幽門者﹐判然兩途。經云﹕谷入於胃﹐以傳於肺﹐五臟六腑﹐皆以受气。今旣食不能入﹐則臟腑之气皆竭矣。故見此病﹐少可納谷﹐不出一年而死﹔全不納谷﹐不出半年而死。春得病死於秋﹐秋得病死於春﹐金水相克之時也。

心腎不足﹐小便混濁﹐中气不足﹐溲便爲之變色。要知金衰則水涸﹐水涸則小便短數而混濁﹔气不足則易郁﹐郁則生熱﹐熱生則溺色變爲黃赤矣﹐當求其本而治之。若徒執水液混濁﹐皆屬於火﹐槪施利水淸熱之品﹐必致反增其病。

香港腳之病﹐多由濕熱﹐因濁邪下先受之也。膏粱者﹐濕熱內生﹐藜藿者﹐濕熱外侵﹐治宜分利滲濕固也。若有陰虛之極﹐不能吸气歸元﹔陽虛之極﹐不能攝血歸經﹐陰陽偏勝﹐升降失司﹐於是陽獨浮於上﹐陰獨沈於下﹐足至暮則腫痛矣。治又宜補陰益气﹐不可槪施分利滲濕﹐以重傷其陰陽。是在觀形察脈﹐以細求之。

有思慮傷脾﹐脾虛不能統血而失出者﹔有思慮傷脾﹐脾衰不能消穀而泄瀉者。失血斷不宜用涼血﹐泄瀉不宜用消導﹐以致脾气愈傷﹐皆當扶養脾土爲本﹐勿徒治其標。

《平脈》云﹕少陰脈不至﹐腎气微少﹐精血奔﹐气迫促﹐上入胸膈。夫少陰脈不至﹐是先天元陽元陰受傷。腎者﹐先天也﹔脾胃者﹐後天也。先天旣已受傷﹐則不能生乎後天﹐故脾胃之陰陽亦傷﹐不能運化水谷而生濕熱﹔濕熱下流﹐則膀胱之气化不行﹐濁气因而上入。濁气上入﹐肺气便壅﹐脾气愈滯﹐於是爲痰爲飲﹐而食滯腹脹之癥形焉。其少陽生發之气﹐郁而不得升﹐爲周身刺痛﹐爲嘔逆吞酸﹔心主之陽爲濁陰所乘﹐則爲心悸怔忡。是腎之一臟腑﹐而五臟六腑﹐皆爲之不寧﹐故養身莫妙於節欲也。若不知此﹐而但以利气行痰消食爲治﹐則燥以傷其陰﹐利以傷其陽﹐不坐困乎﹖此專主腎虛而言也。

諸痛無補﹐言气逆滯也。然壯者﹐气行則愈﹔怯者﹐著而成病。眞气虛乏之人﹐諸邪易於畱著﹐著則逆﹐逆則痛。疏刷之中﹐不可無補養之品。徒事攻擊﹐則正愈虛﹐邪愈著而痛無休止也。所以脾胃亡液﹐焦燥如割﹐宜用地黃養陰等以潤之﹔脈陽澀陰弦﹐腹中急痛﹐當用小建中湯﹔肝血不足﹐兩脇脹滿﹐筋急不得太息﹐四肢厥冷﹐心腹引痛﹐目不明了﹐爪甲枯面靑﹐宜補肝湯。腎虛羸怯之人﹐房勞過度﹐胸膈間多隱隱痛﹐此腎虛不能約气﹐气虛不能生血之故﹐往往凝滯而作痛﹐宜用破故紙﹑萸肉﹑枸杞等溫腎﹐歸﹑芍等養血。至於頭痛﹐有气虛﹐有血虛﹐有腎虛﹐皆不可無補也。

風溫溫瘧之病﹐其根得之於冬令﹐中於風寒﹐遇溫而發﹐其气自內而達於外﹐故多汗。

不比風邪外束﹐閉其營衛﹐當發汗解肌也。治故以發表爲逆﹐亦不可因汗而斂之。致變別病﹐務以淸解得宜。

吐血一證﹐繆氏云﹕治有三訣。宜行血不宜止血。血不循經絡者﹐气逆上壅也﹐行血則使循經絡﹐不止自止﹔若用硬止之劑﹐血必凝﹐血凝則發熱惡食﹐病日痼矣。宜補肝不宜伐肝。

肝主藏血﹐吐者﹐肝失其職也﹐養肝則肝气平而血有所歸﹔若使伐肝﹐則肝愈虛﹐血愈不止矣。宜降气不宜降火。气有餘便是火﹐气降則火降﹐火降則气不上升﹐血隨气行﹐無溢出上竅之患矣﹔若使先降火﹐必用寒涼之劑﹐反傷胃气﹐胃气傷﹐則脾不能統﹐血愈不歸經矣。

吐血入水﹐浮者肺血﹐沈者肝血﹐半沈半浮者心血﹐色赤如太陽紅者腎血。肺血宜保肺﹐不宜瀉肺﹔肝血宜養肝﹐不宜伐肝﹔心血宜補心﹐不宜瀉心﹔腎血宜滋腎﹐不宜涼腎。若使久吐不止﹐血已大虛﹐當用溫補以健脾胃﹐使脾和則能裹血也。若暴吐不止﹐急用大劑參﹑術﹐以急固元陽﹐血脫益气﹐陽生陰長之理也。如一味以生地﹑苓﹑連﹑知﹑柏﹑黑梔﹐寒涼陰膩之屬淸其火﹐則脾傷作瀉﹐發熱咳嗽﹐勢必至於不救矣。

幼科驚證﹐自諭氏以食﹑痰﹑風﹑驚四字立名﹐大剖從前之訛﹐原爲確論﹐然亦有未盡者。

近多冬令气暖失藏﹐入春寒溫間雜﹔小兒吸受其邪﹐先傷肺經﹐起自寒熱﹐气粗久延﹐漸入包絡﹐𨿽有微汗﹐而痰多鼻煽﹐煩躁神昏﹐病家惶懼﹐輒云變爲驚風。動用香開﹐妄投金石重鎭﹐以致陰液消亡﹐熱勢愈張﹐正不敵邪﹐肝風陡動﹐漸見肢牽目竄﹐痙閉發厥﹐必多傾敗。若能於病未猖獗之時﹐先以辛涼開肺﹐繼以甘寒化熱﹐佐以潤燥降痰﹐兩候自能平復。

此蓋溫邪陷入﹐陰液內耗而動肝風﹐實非驚恐致病也。若誤以驚藥治之﹐鮮有不危殆者矣。

《內經》云﹕臨病問所便。蓋病患之愛惡苦藥﹐卽病情虛實寒熱之徵﹐醫者之切脈望气﹐不若問病患﹐使自言以推求其理爲確。如身大熱而反欲飲熱﹐則假熱而眞寒﹔身寒戰而反欲飲冷﹐則假寒而眞熱﹐如此之類是也。所以病患之喜好﹐不妨從病患之便﹐卽可以治其病。

病者之性情不同﹐醫者之意見各異﹐人有能受溫熱不能受寒涼者﹐有受補有不受補者﹐必須順其性﹐察其情。現癥有與平素相反者﹐有與平素不相遠者﹐不可執己見誤治其標本也。

近時醫家﹐每用囫圇古方﹐硬引經語﹐以自矜淵博。殊不知古賢立方﹐與人以規矩不能使人巧。蓋規矩做方做圓之呆法﹐而作器長短大小﹐時時變通﹐所以病情古今無印板式樣﹐卽方無一定呆藥﹐必須加減﹐寓變通於成法之中﹐斯神乎技矣﹗

卷二

婦科述略

治婦人病﹐必先明衝任之脈。衝脈起於气街﹐﹝在毛際兩旁。﹞並少陰之經﹐挾臍上行至胸中而散。任脈起於中極之下﹐﹝臍下四寸﹞。以上毛際循腹裏上關元。又云﹕衝任脈皆起於胞中﹐上循背裏﹐爲經脈之海﹐皆血之所從生﹐而胎之所有系。明於衝任之故﹐本原洞悉﹐不槪治以男子泛用之藥﹐自能所治輒效矣。

肝气之病﹐近時甚多﹐婦女爲尢甚。卽十餘歲之童女﹐往往左脇下痞積脹滿嘔逆﹐此先天之肝血不足也。治以疏伐則劇﹐治以滋養則平﹐比比而然。況乎天癸久轉﹐生育頻多之婦人﹐其血愈虧﹐肝愈旺﹐上犯胃脘﹐下侵於足﹐甚至納食卽吐﹐兩足攣痛﹐致發痙厥。此肝气久痛﹐必入於絡﹐因血少不能流通﹐其气必滯﹐非養血和絡﹐補水滋木﹐焉能療治。世人槪以謂東方常實﹐有瀉無補﹐遂皆以肝無補法論治。殊不知肝气之痛﹐大半屬於水虧木熾﹐所以逍遙散爲治肝之始方﹐並無瀉伐之品﹐其中歸﹑芍補肝﹐白術﹑甘艸補中﹐加以柴胡﹑煨姜爲疏通之用。气平卽繼以八珍湯調養之﹐則自然所發漸輕。若隨俗附和﹐任意用枳殼﹑香附﹑靑皮﹑郁金等破气之藥﹐元气日益消耗﹐陽衰則陰竭﹐禍不旋踵矣。景嶽《質疑難》云肝無補法者﹐以肝气之不可補﹐非謂肝血之不可補。補肝血莫如滋腎水﹐腎者木之母也﹐母旺則子彊﹐是以當滋化源﹐此千古之良法也。夫將軍之官﹐其性剛勁﹐木火同居﹐風乘火勢﹐火助風威﹐母贊其勝﹐此言其气實有餘也。若求其本﹐則乙癸同源﹐滋陰養血﹐尢爲急矣。

婦人血結胞門﹐則上焦之陽不得入於陰﹐在下則小腹裏急﹐五液時下﹐在上則孤陽獨浮﹐爲嗔怒發熱﹐口燥發厥。治法先宜開痺破陰結﹐不得一味滋膩﹐致成虫滿。當看其虛實﹐用景嶽《新陣》柴胡飲六方﹐柴陳煎﹑歸柴飲﹑解肝化肝煎等方﹐因病加減治之﹐較古方尢爲靈動。

妊娠傷寒及溫熱癥﹐最難措手﹐須辧舌胎﹐張誕先舌鑑六條﹐實爲名論﹐治宜宗之。其一云﹕孕婦初傷於寒﹐見面赤舌上白滑﹐卽當微汗之﹐以解其表。如面舌俱白﹐發熱多飲冷水﹐陽極變陰所致﹐當用溫中之藥。若見厥冷煩躁﹐誤與涼劑﹐則厥逆吐利而死。其二云﹕面赤舌黃﹐五六日裏癥見﹐當微利之﹐庶免熱邪傷胎之患。若面舌俱黃﹐此失於發汗﹐濕熱入裏所致﹐當用淸利水藥。其三云﹕面舌俱黑﹐水火相刑﹐不必問其月數﹐子母俱死﹐面赤舌微黑者﹐還當保胎。如見灰色﹐乃邪入子宮﹐其胎必不能固。若面赤者﹐根本未傷﹐當急下以救其母。其四云﹕妊娠傷寒溫熱﹐見面舌俱赤﹐宜隨癥汗下﹐子母無虞﹐面色皎白而舌赤者﹐母气素虛﹐當略用溫散法。若面黑舌赤﹐亦非吉兆。若在臨月﹐則子得生而母當殞。其五云﹕見面赤舌紫﹐其人必嗜飲﹐乃酒毒內傳所致。如淡紫戴靑﹐爲陰癥夾食﹐難治也﹐卽用枳實﹑理中﹑四逆輩﹐亦難爲力。若面赤舌靑﹐母𨿽無妨﹐子殞腹內﹐急宜用芎歸湯合平胃散﹐加朴硝下之﹐以救其母。其六云﹕面黑而舌漧捲短﹐或黃黑刺裂﹐乃裏癥至急﹐不下則熱邪傷胎﹐下之危在頃刻。如無循衣撮空直視等證﹐十中可挽回一二﹐妊娠傷寒傷風﹐首宜固胎順气﹐𨿽見脈緊無汗﹐不可用麻黃﹑靑龍及一切解表猛劑﹐以風藥性升﹐皆犯胎气也。

鄭虛谷曰﹕妊娠傷風﹐無論時月及月分多少﹐俱宜嚴氏紫蘇飲加蔥白爲至穩。

古人用芩﹑術安胎﹐是因子气過熱不寧﹐故用黃芩苦寒以安之。脾爲一身之津梁﹐主內外諸气﹐而胎息運化之機﹐全賴脾土﹐故用白術以助之。然惟形瘦血熱﹐營行過疾﹐而胎常上逼者宜之。至若形盛气衰﹐胎常下墜者﹐非人參舉之不安﹔形盛气實﹐胎常不運者﹐非香﹑砂耗之不安﹔血虛火旺﹐腹常急痛者﹐非芎﹑歸﹑地﹑芍養之不安﹔體肥痰盛嘔逆眩暈﹐非芩﹑半豁之不安。此皆治母之偏勝也﹐婦人墜胎與難產病之最險者也。治墜胎往往用補澀﹐治難產往往用攻下﹐皆非正法。蓋半產之故﹐由於虛滑者半﹐由於內熱者半﹐得胎之後﹐衝任之血﹐爲胎所吸﹐無餘血下行﹐血苟不足﹐則胎必枯槁而墜。其本由於內熱﹐火盛陽旺﹐而陰劫血益少矣。治宜養血爲先﹐淸熱次之﹐若泥於膩補﹐反生壅滯之害。至於產育﹐乃天地生生化育之理﹐本無危險﹐皆人之自作也。用力不可太早﹐早則胎先墜下。舒轉不及﹐胞漿先破﹐胎已枯澀﹐遂有橫生倒產之虞。其治亦不外乎養血爲主﹐血生則胎自出﹐若誤用攻下之藥。則胎𨿽已產﹐衝任大傷﹐气冒血崩﹐危在呼吸矣。愼之愼之。

卷二婦科述略

胎前論治

孕婦元气不足﹐倦怠腹鳴胎動﹐或微熱減食煩渴﹐宜服加味安胎飲。

人參﹝八分﹞制白術﹝一錢﹐炒﹞白當歸﹝一錢五分炒﹞砂仁﹝三分﹐炒研﹞蘇葉﹝四分﹞陳皮﹝四分﹐炒﹞熟地﹝三錢﹐炒松﹞淡子黃芩﹝八分﹞炙艸﹝二分﹞麥冬﹝一錢﹞

孕婦或胃脘痛﹐肝脹小腹墜痛腰痛﹐皆名胎痛﹐治宜加味參橘飲。

人參﹝五分﹞制白術﹝一錢﹞當歸﹝一錢五分﹞制半夏﹝六分﹞新會橘紅﹝六分﹐鹽水炒﹞藿梗﹝五分﹞炙甘艸﹝三分﹞砂仁﹝三分﹞白芍﹝一錢炒﹞蘇梗﹝六分﹞生薑﹝二分﹞

孕婦多怒﹐胸腹滿悶﹐宜服加減和气安胎飲。

人參﹝四分﹞白術﹝七分﹐炒﹞當歸﹝錢半﹞川芎﹝五分﹐鹽水炒﹞炙甘艸﹝三分﹞蘇葉﹝四分﹞陳皮﹝五分﹞靑皮﹝四分﹐炒炭﹞石決明﹝一錢五分﹐﹞

孕婦面目虛浮﹐四肢有水气﹐多因脾胃气虛﹐或久瀉所致﹐宜健脾利水﹐服全生白術散。

人參﹝四分﹞茯苓﹝二錢﹞生白術﹝一錢五分﹞淮山藥﹝二錢﹐炒﹞扁豆﹝二錢﹞澤瀉﹝五分﹐炒﹞大腹皮﹝七分﹞陳皮﹝七分﹐炒﹞蘇葉﹝四分﹞炙甘艸﹝三分﹞

胎气上攻﹐心腹脹滿﹐名曰子懸﹐宜服順气安胎飲。

人參﹝五分﹞白術﹝八分﹞當歸﹝一錢五分﹞白芍﹝一錢二分炒﹞條芩﹝八分炒﹞蘇葉﹝四分﹞陳皮﹝六分炒﹞砂仁﹝三分研﹞茯苓﹝一錢五分﹞制香附﹝八分﹞

受胎後尙有經來數點﹐乃气血盛也﹐若不腰酸腹痛﹐不必服藥。如下血不止﹐或按月下血﹐名曰胎漏。多因勞傷气血﹐或喜飲炙熱物﹐或因房事﹐宜服補中安胎飲。

人參﹝一錢﹞淡黃芩﹝一錢﹞阿膠﹝一錢﹐蛤粉炒珠﹞白術﹝一錢﹞歸身﹝一錢五分﹐炒﹞生地﹝二錢﹞川斷﹝一錢﹞蘇葉﹝四分﹞白芍﹝一錢﹐炒﹞炙甘艸﹝三分﹞

孕婦跌僕傷胎﹐下血不止﹐宜服膠艾安胎飲。

阿膠﹝一錢﹐蛤粉炒﹞艾葉﹝五分﹐醋炙﹞人參﹝一錢﹞白術﹝一錢﹞川芎﹝六分﹞熟地﹝三錢﹐炒﹞黃芩﹝一錢﹐酒炒﹞當歸﹝一錢五分﹞陳皮﹝五分﹐炒﹞蘇葉﹝四分﹞

孕婦心驚膽怯﹐煩悶不安﹐名曰子煩﹐宜服竹葉安胎飲。

竹葉﹝十片﹞人參﹝八分﹞麥冬﹝一錢五分﹞當歸﹝一錢五分﹞生地﹝二錢﹞棗仁﹝一錢五分﹐炒﹞黃芩﹝八分﹐炒﹞遠志肉﹝四分﹐甘艸水炒焦﹞川芎﹝四分﹞炙甘艸﹝二分﹞陳皮﹝四分﹐炒﹞

孕婦脾虛气弱﹐飲食停滯﹐嘔吐腹脹泄瀉﹐宜服加味人參平胃散。

人參﹝一錢﹞茅蒼術﹝七分﹐泔水浸炒炭﹞濃朴﹝七分薑汁炒炭﹞陳皮﹝四分﹞炙甘艸﹝三分﹞白術﹝八分炒﹞山楂炭﹝七分﹞

孕婦成胎之後﹐兩足浮腫﹐漸至腿膝行步艱難﹐气促喘悶﹐面浮不思飲食﹐甚至足指出黃水。蓋脾主四肢﹐脾气虛弱﹐不能制水﹐肺腎少气血滋養﹐名曰子气﹐宜服天仙藤散。

天仙藤﹝七分﹐微炒﹞香附﹝六分﹐制﹞陳皮﹝五分﹐炒﹞蘇葉﹝四分﹞甘艸﹝三分﹞

烏藥﹝六分﹞木瓜﹝八分﹐炒﹞姜皮﹝三分﹞人參﹝五分﹞白術﹝一錢﹞當歸﹝一錢五分﹞

如元虛脾胃弱﹐間服補中益气湯。

孕婦口噤項彊﹐手足攣縮﹐言語蹇澀﹐痰涎壅盛﹐人事不省﹐名曰子癇﹐不可作中風治﹐宜羚羊角散。

羚羊角﹝一錢﹞棗仁﹝一錢﹐炒﹞薏苡仁﹝一錢﹞當歸﹝一錢五分﹞獨活﹝八分﹞茯神﹝一錢五分﹞生甘艸﹝四分﹞五加皮﹝五分﹐酒炒﹞川芎﹝六分﹞防風﹝五分﹞木香﹝二分﹞

苦杏仁﹝十粒﹐去皮尖﹞薑汁﹝一滴﹞竹瀝﹝一匙﹞

如體虛胃弱﹐加人參﹑白術。

孕婦小便澀少﹐或成淋瀝﹐名曰子淋﹐宜服加味安榮湯。

人參﹝一錢﹞當歸﹝一錢五分﹞白術﹝一錢﹞麥冬﹝一錢五分﹞茯苓﹝一錢五分﹞通艸﹝五分﹞生甘艸﹝五分﹞燈艸﹝五分﹞

原方有北細辛不可用。

孕婦小便帶血﹐宜淸膀胱之火﹐治以加味逍遙散。

當歸﹝一錢五分﹞白芍﹝一錢﹐炒﹞柴胡﹝四分﹞白術﹝八分﹞茯苓﹝一錢五分﹞丹皮﹝一錢﹞黑山梔﹝七分﹞生甘艸﹝三分﹞

或加生地二錢﹐麥冬錢半﹐亦妥。

孕婦小便癃閉﹐少腹脹滿欲死﹐徒利水無益也﹐當用加味葵子茯苓飲。

冬葵子﹝四錢﹞茯苓﹝六錢﹞歸身﹝一錢五分﹞橘皮﹝四分﹞人參﹝一錢五分﹞麥冬﹝二錢﹞大腹皮﹝七分﹞

孕婦臍腹脹痛﹐或小便淋閉﹐此脾胃气虛﹐胎壓膀胱﹐宜服升提安胎飲。

人參﹝八分﹞白術﹝一錢二分﹞熟地﹝二錢﹞當歸﹝一錢五分﹞川芎﹝六分﹞制半夏﹝四分﹞炙甘艸﹝三分﹞陳皮﹝四分﹐去白﹞柴胡﹝四分﹞升麻﹝四分﹐蜜炙﹞

如小便自利者﹐升﹑柴宜輕﹐人參宜重﹐如無血熱﹐宜加生黃地。

孕婦徧身浮腫﹐胸滿腹脹﹐便閉﹐名曰胎水不利﹐宜服鯉魚湯﹐合四君子湯。

白術﹝一錢﹞茯苓﹝四錢﹞當歸﹝二錢﹞白芍﹝一錢五分﹐炒﹞

用活鯉魚一尾﹐約重二斤﹐去鱗腸加橘皮錢許﹐生薑三片﹐河水煮取魚湯﹐加藥煎服﹐虛者加人參一錢﹐炙甘艸四分。

孕婦感冒風寒咳嗽﹐宜服寧肺散。

麥冬﹝一錢﹞知母﹝一錢﹞桔梗﹝五分﹞蘇葉﹝五分﹞生甘艸﹝五分﹞杏仁﹝一錢﹐去皮尖﹞橘紅﹝四分﹞桑皮﹝八分﹞

如寒嗽加薑汁一匙﹐竹瀝一匙。熱嗽加黃芩一錢。虛嗽加紫菀一錢﹐川貝一錢。

若嗽不止﹐胎動不安﹐加人參一錢﹐天冬一錢﹐百合一錢五分﹐歸身一錢炒焦﹐白芍八分炒焦。

孕婦咳嗽吐血﹐宜服涼血安胎飲。

生地﹝三錢﹞天冬﹝一錢﹞紫菀﹝一錢﹞知母﹝八分﹞

白術﹝八分﹐蜜水炒﹞麥冬﹝一錢﹞歸身﹝一錢﹞陳皮﹝四分﹐炒﹞甘艸﹝四分﹞黃芩﹝四分﹞

孕婦霍亂吐瀉﹐心煩腹痛﹐先服六和湯﹐繼服安胎飲。

人參﹝一錢﹞木瓜﹝八分﹐炒﹞扁豆﹝三錢﹞茯苓﹝一錢五分﹞制半夏﹝五分﹞砂仁﹝三分﹐研﹞陳皮﹝六分﹐炒﹞藿香﹝五分﹞甘艸﹝三分﹞杏仁﹝錢半﹐去皮尖﹞竹茹﹝六分﹞

生薑﹝一片﹞大棗﹝二枚﹞

煎服。

安胎飲

蜜炙黃﹝八分﹞杜仲﹝二錢﹞茯苓﹝一錢五分﹞黃芩﹝一錢﹞生白術﹝八分﹞阿膠﹝一錢﹞川斷﹝一錢五分﹞炙甘艸﹝三分﹞蘇葉﹝四分﹞陳皮﹝六分﹞

加糯米百粒。

孕婦瘧疾往來寒熱﹐宜服六和安胎飲。

人參﹝五分﹞白術﹝八分﹞歸身﹝一錢五分﹞川芎﹝四分﹞條芩﹝八分﹐炒﹞制半夏﹝五分﹞藿香﹝六分﹞蘇葉﹝四分﹞茯苓﹝一錢五分﹞砂仁﹝二分﹞

重者﹐加柴胡三四分。

孕婦壅熱﹐心神煩躁﹐口渴舌漧﹐或舌苔黃黑﹐宜加減參麥散。

人參﹝五分﹞廣皮﹝四分﹞歸身﹝一錢﹐鹽水炒﹞知母﹝一錢﹞條芩﹝八分﹐炒﹞麥冬﹝一錢五分﹞石斛﹝二錢﹞

孕婦熱病斑疹紫赤﹐小便短赤﹐气急欲絕﹐腹痛胎欲落之象﹐癥𨿽危險﹐宜服梔蔥豉湯以救之。

黑山梔﹝一錢﹞黃芩﹝一錢﹞升麻﹝四分﹞靑黛﹝五分﹞鮮生地﹝二錢﹞淡豆豉﹝四十九粒﹞杏仁﹝十粒﹐去皮尖﹞石膏﹝一錢五分﹞蔥白﹝七寸﹞

孕婦嘔吐不食﹐胸中煩躁﹐宜生津葛根湯。

人參﹝五分﹞麥冬﹝一錢﹞梔子﹝八分﹐炒黑﹞知母﹝八分﹞葛根﹝七分﹐煨﹞竹茹﹝六分﹞蘆根﹝二錢﹞蔥白﹝二寸﹞

孕婦吐血衄血﹐忽然口噤項彊背直﹐皆失血所致﹐非類中風也。宜加減安胎飲。

人參﹝一錢﹞當歸﹝一錢五分﹐炒﹞白術﹝一錢﹞大生地﹝二錢﹞條芩﹝八分﹞純鉤藤鉤﹝二錢﹞荊芥﹝四分﹐炒黑﹞陳皮﹝四分﹐炒﹞甘艸﹝三分﹞麥冬﹝一錢﹐去心﹞

孕婦每三月殞胎﹐是肝虛血不能養胎也。宜人參阿膠湯﹐預先服之。

人參﹝一錢﹞阿膠﹝一錢五分﹐蛤粉炒珠﹞當歸﹝一錢五分﹐水炒﹞川芎﹝四分﹞白芍﹝一錢二分﹐炒﹞桑寄生﹝一錢二分﹞

孕婦傷胎﹐胎死腹中﹐口噤昏沈﹐腹中脹痛﹐血上衝心﹐急宜服佛手散。

當歸﹝六錢﹞川芎﹝三錢﹞

水七分﹐酒三分﹐煎服數劑。

臨產交骨不開﹐及橫生倒產﹐宜急服加味芎歸湯。

當歸﹝一兩﹞川芎﹝四錢﹞敗龜板﹝一具﹐陳酒炙捶碎﹞婦人頭髮﹝如雞子大一團﹐洗淨瓦上炙灰存性﹞

如久而虛欲脫者﹐加人參﹑熟地﹑牛膝﹐酌量用之﹐開支河之法也。

二寶湯方全白當歸﹝一錢五分﹞川芎﹝八分﹞羌活﹝三分﹞濃朴﹝五分﹐薑汁炒﹞荊芥穗﹝七分﹞

菟絲餅﹝一錢五分﹞陳枳殼﹝五分﹐去穣麩炒﹞生黃﹝八分﹞川貝﹝一錢﹐去心﹞白芍﹝一錢﹐酒炒﹞甘艸﹝四分﹞蘄艾﹝五分﹐醋炒炭﹞姜﹝一片﹞

一方﹐羌活﹑濃朴﹐換蘇葉﹑藿香。

此方專治一切胎癥未產﹐能安胎﹐臨產能催生﹐懷孕五月後﹐腰痛腹痛﹐服之卽愈。分娩時交骨不開﹐橫生逆產﹐或子死腹中﹐服之能下。懷妊五月後﹐每月服二三劑﹐臨盆容易﹐子母俱全﹐故名二寶湯。異人傳下﹐不可輕忽視之。

卷三

產後述略

婦人之病﹐莫重於產後﹐因气血大虧﹐內而七情﹐外而六气﹐稍有感觸﹐卽足致病。且多疑似之癥﹐毋徒以逐瘀爲事﹐以致變端百出。讀《金匱》書中﹐有用大黃等峻劑者﹐非古人立法之不善也﹐蓋以古時稟气之足﹐或西北地土堅濃﹐人亦彊壯﹐用之良善。至於吾地﹐體質柔弱﹐深閨嬌養﹐豈能受此侵克﹐此看病之不可泥於古也。時人每謂產後不可補﹐恐其瘀阻﹐往往用蘇木﹑紅花等﹐行瘀爲先務。設或血行不止﹐立見厥脫﹐急難措手﹐可不懼哉。丹溪云﹕產後以大補气血爲主﹐𨿽有他癥以末治之。王肯堂云﹕產後用下藥者﹐百無一生。誠哉是言也。

《金匱要略》云﹕新產婦人有三病﹕一病痙﹐二病鬱冒﹐三病大便難。新產血虛﹐多汗出﹐善中風﹐故令病痙﹔亡血復汗﹐寒多故令鬱冒﹔亡津液胃燥﹐故大便難。《心典》云﹕血虛汗出﹐筋脈失養﹐風入而益其勁﹐此筋病也。亡陰血虛﹐陽气逆厥﹐而寒復郁之﹐則頭眩而目瞀﹐此神病也。胃藏津液﹐而滲灌諸陽﹐亡津液胃燥﹐則大腸失其潤﹐而大便難﹐此液病也。三者不同﹐其爲亡血傷津則一﹐故產後血虛諸癥﹐由此而類推之。則不致誤治矣。

產後諸病﹐總宜以生化湯爲主﹐隨癥加味可也。《竹林寺世傳祕本》生化湯論云﹕產後血气暴虛﹐理當大補﹐但惡露未盡﹐用補須知毋滯。血能化﹐又能生﹐無損元虛﹐行中帶補﹐方爲萬全。世以回生丹﹐治以下胞胎﹐攻血塊﹐𨿽見速效﹐未免虧損元气﹐非良劑也。不得已而用之﹐只可服一丸﹐以參湯下之﹐庶無虞耳。夫生化湯以藥性功用而立名也﹐夫產後瘀固當消﹐新血宜生﹐若專消則新血不寧﹐專生則舊血反滯。考藥性芎﹑歸﹑桃仁﹐善破惡血﹐驟生新血﹐佐以炮姜﹑甘艸﹐引三品入肺肝﹐生血理气﹐五味共方﹐則行中有補﹐化中有生﹐實產後之要藥也。加減得宜﹐是在臨證者之善悟可耳。又論產後治法云﹕夫產後憂驚勞倦﹐血气暴虛諸癥﹐乘虛易起﹐如有气勿專耗散﹐有食勿專消導﹐熱不可用芩﹑連﹐寒不可用桂﹑附。用寒則血塊停結﹐用熱則新血崩流。至若虛中外感﹐見三陽表癥似可汗也﹐在產後而用麻黃﹐則重竭其陽。見三陰裏癥似可下也﹐在產後而用承气﹐則重亡其陰。耳聾脇痛﹐乃肝腎惡血之停﹐休用柴胡。譫語汗出﹐乃元弱似邪之癥﹐毋同胃實。厥由陽气血衰﹐無分寒弱﹐非大補不能回陽而起弱。痺因陰血之虧﹐不論剛柔﹐非滋榮不能舒筋而活絡。乍寒乍熱﹐發作有期﹐類瘧也。若以瘧治﹐則遷延難愈﹐神不守舍﹐言語無倫﹐似邪也。若以邪論﹐危亡可待。去血多而大便燥結﹐蓯蓉可加於生化湯中﹐非潤腸承气之爲患﹐汗多而小溲短澀﹐六君子倍多參﹑﹐必生津助液之可利。加參生化頻服﹐能救垂絕之危﹐長生活絡能用﹐可蘇絕谷之人。頹疝脫肛多是气虛下陷﹐生化可參用補中益气。口噤拳攣﹐乃因血燥類瘋﹐加參生化宜服。產戶入風而痛甚﹐服宜羌活養榮。玉門寒冷而不閉﹐洗宜牀﹑菟﹑萸﹑硫。類怔忡驚悸﹐生化加定志之品。似邪恍惚﹐生化加安神之法。因气而虛煩滿悶﹐生化加木香爲佐。因食而酸噯惡食﹐合六君加神曲﹑麥芽爲良。不可用蘇木﹑蓬以破血﹐不可用枳實﹑靑皮以消脹。血崩血暈之危﹐汗脫气脫之急﹐連煎加參生化湯爲最要務也。王太僕云﹕治下補下﹐制以緩急﹐緩則道路遠而力微﹐急則气味濃而力重。丹溪云﹕產後切不可發表。

故治產固本﹐當遵丹溪﹔服法宜效太僕。

生化湯原方

﹝分兩斟酌在臨用變通也﹞

川芎﹝二錢﹞白當歸﹝四錢﹞炙甘艸﹝五分﹞炒黑漧薑﹝四分﹞單桃仁﹝十粒﹐去皮尖﹞

水二盅﹐陳酒半小杯﹐衝服。

產後血暈﹐因勞倦去血過多气竭神昏而暈。不可誤認爲惡血衝心﹐投散血之劑﹔不可誤認爲痰火鬱冒﹐用消降之方﹐宜服加味生化湯。

歸身﹝三錢﹞川芎﹝一錢五分﹞炮姜﹝四分﹞桃仁﹝十粒﹐去皮尖﹞炙艸﹝四分﹞荊芥炭﹝五分﹞

如汗多加人參一錢。

產後厥逆﹐因勞傷脾﹐孤髒不能注於四旁﹐故足冷而厥气上行。經云﹕陽气衰於下﹐則爲寒厥是也。宜加參生化湯﹑滋榮復神湯。

加參生化湯

人參﹝一錢﹞川芎﹝一錢五分﹞歸身﹝四錢﹞桃仁﹝十粒﹞炙甘艸﹝五分﹞炮姜﹝五分﹞

橘紅﹝四分﹐鹽水炒﹞

滋榮復神湯

川芎﹝一錢﹞白術﹝一錢制﹞黃﹝二錢﹐炙﹞人參﹝一錢五分﹞當歸﹝三錢﹞熟地﹝三錢﹐炒﹞麥冬﹝一錢﹞炙甘艸﹝三分﹞五味子﹝十粒﹞茯神﹝二錢﹞熟附子﹝四分﹞陳皮﹝四分﹐炒﹞

如大便不通加蓯蓉一錢五分。

產後血崩如紫色有塊﹐是敗血未盡﹐當用原方生化湯﹐加澤蘭葉一錢五分。如血鮮紅色大來﹐或因驚傷心﹐怒傷肝﹐勞腸脾﹐血則不能主﹐不能藏﹐不能統﹐陰絡大傷矣﹐癥甚急﹐當用升舉生化湯。

人參﹝一錢五分﹞制白術﹝一錢五分﹞歸身﹝二錢﹐炒焦﹞炙黃﹝一錢﹞熟地炭﹝三錢﹞

荊芥炭﹝四分﹞陳皮﹝四分﹐炒﹞升麻﹝三分﹐蜜炙﹞白芷﹝三分﹐炒炭﹞川芎﹝六分﹐鹽水炒焦﹞淡附子﹝二分﹞炙甘艸﹝四分﹞

如汗多加淮小麥四錢焙。

產後气短似喘﹐因血旣暴去﹐气必上竄﹐脾失健運﹐不能上輸於肺﹐所以呼吸短促﹐言語不相接續﹐急服加參生化湯﹑續气養榮湯。若認爲痰火﹐而妄議散气化痰之方﹐誤事多矣。

續气養榮湯

歸身﹝四錢﹞川芎﹝一錢﹞炙甘艸﹝四分﹞炮姜﹝四分﹞人參﹝一錢五分﹞炙黃﹝一錢﹞制白術﹝一錢﹞熟地炭﹝三錢﹞陳皮﹝四分﹐炒﹞

如煩渴加麥冬一錢五分﹐五味子十粒炒﹔如大便閉加淡蓯蓉二錢﹔傷食加神曲八分炒﹐楂炭一錢﹐砂仁三分﹔汗多加浮小麥四錢炒﹔如手足冷加淡附子三分。

產後妄言妄見﹐由气血兩虛﹐魂魄無根據也。不可誤認爲邪祟﹐噴以符水﹐驚以法尺﹐多致不救。丹溪云﹕虛病似邪祟是也。又云﹕欲泄其邪﹐當補其虛。宜服安神定志生化湯。

棗仁﹝一錢五分﹐炒熟﹞遠志﹝四分﹐炒﹞柏子仁﹝一錢五分﹐勿研﹞麥冬﹝一錢五分﹐炒﹞歸身﹝三錢﹞川芎﹝一錢﹞桃仁﹝七粒﹐去皮尖﹞炙甘艸﹝四分﹞炮姜炭﹝四分﹞人參﹝五分﹞加龍眼肉﹝五个﹞

產後去血過多﹐防血脫﹔气短如喘﹐防气脫﹔汗多妄言妄見﹐防神脫。𨿽有血陰气陽之分﹐而精散魂去之促無異﹐若非濃藥急方﹐濃煎頻服﹐奚能有救﹖宜服大補生化湯。

人參﹝一錢五分﹞熟地﹝四錢﹞炙黃﹝一錢五分﹞淡附子﹝三分﹞五味子﹝十粒﹞制冬術﹝一錢﹞麥冬﹝一錢五分﹞白桃仁﹝八粒﹞歸身﹝三錢﹞川芎﹝八分﹞炮姜﹝四分﹞炙甘艸﹝三分﹞

產後傷食﹐因形體勞倦﹐脾胃俱虛﹐不思食而彊與之﹐胃𨿽勉受﹐脾難轉運﹐食停痞滿﹐噯腐吞酸﹐必須健脾助胃﹐加以輕品消導之藥﹐則食化脹平。斷不可用峻劑消之﹐致傷元气﹐宜服健脾消食生化湯。

歸身﹝三錢﹞川芎﹝一錢﹞焦白術﹝一錢﹞焦神曲﹝一錢﹞焦麥芽﹝一錢﹞陳皮﹝五分﹐炒﹞炙甘艸﹝四分﹞

如傷肉食加焦山楂一錢﹐砂仁四分﹐或以絹包炒熟麩皮﹐加芒硝少許﹐揉熨更穩。

產後因忿怒气逆﹐胸痞不舒﹐宜用木香生化湯。

煨木香﹝二分﹞歸身﹝三錢﹞川芎﹝一錢﹞炮姜﹝四分﹞陳皮﹝四分﹐炒﹞

產後類瘧﹐寒熱往來﹐應期而發﹐此元虛而外邪易侵﹐不可作泛常瘧治。有汗宜用滋榮扶正化邪生化湯﹔無汗頭痛﹐加減養胃湯。

歸身﹝三錢﹞川芎﹝一錢﹞人參﹝一錢﹞炙甘艸﹝四分﹞麥冬﹝一錢五分﹞陳皮﹝四分﹐炒﹞炙黃﹝八分﹞藿香﹝三分﹞荊芥炭﹝六分﹞生薑﹝四分﹞

河井水煎服。

加減養胃湯

當歸﹝三錢﹞川芎﹝一錢二分﹞藿香梗﹝四分﹞炙甘艸﹝四分﹞人參﹝一錢﹞焦白術﹝一錢﹞茯苓﹝一錢五分﹞制半夏﹝八分﹞橘皮﹝四分﹞姜皮﹝二分﹞酒炒柴胡﹝三分﹞

產後七日﹐內外發頭痛﹐惡寒類太陽癥﹔潮熱自汗﹐大便不通﹐類陽明癥﹔往來寒熱﹐口苦脇痛﹐類少陽癥﹐皆由气血兩虛﹐陰陽不和﹐類外感傷寒治者﹐愼勿輕產而重傷寒﹐以麻黃柴胡等湯治之也。蓋產婦血脫之後﹐而重發汗﹐虛虛之禍﹐不可勝言。仲景有云﹕亡血家不可發汗。丹溪云﹕產後切不可發表。古賢立說﹐皆具至理﹐卽使眞感傷寒﹐生化湯內芎﹑姜亦能散邪。且《內經》云﹕西北之气﹐散而寒之﹔東南之气﹐溫而收之。卽病同而治亦異。

至如產後屬虛﹐無分南北﹐當於溫補中少佐辛散可也﹐宜祛邪生化湯。

歸身﹝三錢﹞川芎﹝一錢五分﹞炙甘艸﹝四分﹞炮姜﹝四分﹞羌活﹝四分﹞桃仁﹝十粒﹐去皮尖﹞防風﹝四分﹞蔥白﹝七寸﹞

如虛者加人參五分。

產後頭痛﹐口燥咽漧而渴﹐類少陰癥﹔腹痛液幹﹐大便實﹐類太陰癥﹔汗出譫語﹐便閉痙厥﹐類厥陰癥。多由勞倦傷脾﹐運化稽遲﹐气血枯竭﹐腸腑燥涸﹐乃虛證類實﹐承气諸湯斷不可施﹐宜養正通幽湯。

當歸﹝四錢﹞川芎﹝一錢五分﹞炙甘艸﹝四分﹞陳皮﹝四分﹞桃仁﹝十粒﹐去皮尖﹞肉蓯蓉﹝一錢﹞麻仁﹝一錢﹞

如汗多加人參一錢﹐黃一錢﹔口渴加人參一錢﹐麥冬一錢五分﹔腹滿液幹加人參一錢﹐大腹皮一錢﹔汗出譫語便閉加人參一錢﹐熟棗仁二錢﹐柏子仁二錢﹐茯神二錢﹐遠志肉四分﹐麥冬一錢五分。

產後血气暴竭﹐百骸無以涵濡﹐卒爾口噤﹐牙關緊閉﹐手足攣急﹐癥類中風﹐不可任用中風劑也。蓋衝爲血脈之海﹐血脈空虛﹐關節不能流利。治當先服生化湯﹐以生旺新血﹐如危極﹐卽服滋榮活絡湯救之。

熟地﹝三錢﹞人參﹝一錢﹞炙黃﹝一錢﹞歸身﹝四錢﹞川芎﹝一錢﹞茯神﹝一錢五分﹞

天麻﹝六分﹐煨﹞麥冬﹝一錢﹞荊芥﹝四分﹞防風﹝四分﹞羌活﹝三分﹞陳皮﹝四分﹞炙甘艸﹝四分﹞

如有痰加制半夏一錢﹐薑汁一匙﹐竹瀝一匙﹔有食加山楂炭一錢五分﹐焦神曲一錢﹔大便閉加柏子仁二錢﹐蓯蓉一錢五分﹔驚悸加熟棗仁二錢﹔言語恍惚﹐加遠志肉四分炒﹐石菖蒲四分炒﹐棗仁二錢炒。

產後汗出不止﹐亡陽之徵也。蓋汗爲心之液﹐又腎十五液﹐血去而心腎大虧﹐必須急補心腎。益榮衛而噓血歸源﹐則汗自止。宜補陽益陰生化湯以救之。

人參﹝一錢五分﹞熟地﹝三錢﹐炒﹞炙黃﹝二錢﹞炙甘艸﹝四分﹞歸身﹝三錢﹞川芎﹝一錢﹞炮姜﹝四分﹞牡蠣﹝二錢﹞制白術﹝一錢﹞桃仁﹝六粒﹐去皮尖﹞浮小麥﹝一撮﹞

如渴加麥冬一錢五分﹐五味子十粒。

產後舌燥口渴﹐兼小便不利﹐由產後失血﹐或汗多所致。治當助脾益肺﹐調養气血﹐則津液生而小便自利矣。斷不可用芩﹑連﹑知﹑柏以降之﹐五苓等劑以通之﹐宜服生津止渴益水散。

炙黃﹝一錢五分﹞人參﹝一錢五分﹞熟地﹝三錢﹐炒﹞五味子﹝十粒﹞麥冬﹝二錢﹞

歸身﹝三錢﹞川芎﹝一錢﹞茯苓﹝一錢五分﹞生甘艸﹝三分﹞炙升麻﹝三分﹞

產後小便不禁﹐是气血虛不能收攝腎气﹐宜加味生化湯。

鹽水炒益智仁﹝四分﹞牡蠣﹝三錢﹞北五味﹝十粒﹞歸身﹝二錢﹞炙黃﹝一錢﹞川芎﹝一錢﹞桃仁﹝十粒﹐去皮尖﹞炮姜﹝四分﹞熟地﹝三錢﹞覆盆子﹝八分﹞菟絲子﹝一錢﹐炒﹞炙甘艸﹝四分﹞

產後泄瀉﹐非雜癥餐泄洞瀉﹐水谷下注之比﹐大率气血虛﹐易於食積傷濕所致﹐宜消補兼施﹐加味參苓生化湯。

白術﹝一錢土炒﹞人參﹝一錢﹞茯苓﹝二錢﹞川芎﹝一錢﹞當歸﹝二錢﹐土炒﹞炮姜﹝四分﹞炙甘艸﹝四分﹞焦神曲﹝五分﹞焦麥芽﹝八分﹞廣皮﹝四分﹞澤蘭﹝一錢﹞

如有寒加生薑一片﹐大棗二枚﹔如熱去炮姜加金石斛三錢﹔如痛加煨木香四分﹔如至五更而甚者﹐加煨肉果四分。

產後完谷不化﹐因勞倦傷脾﹐而轉輸稽遲也。又有飲食太過﹐脾胃受傷﹐當血塊未散之時﹐患此脾敗胃弱之癥﹐宜先服香砂生化湯﹐繼服加味參苓白術散﹐乃可無虞。

香砂生化湯

砂仁﹝三分﹐炒研﹞益智仁﹝三分﹐炒﹞歸身﹝三錢﹐土炒焦﹞川芎﹝一錢﹞炙甘艸﹝四分﹞炮姜炭﹝四分﹞澤蘭﹝一錢五分﹞焦鍋粑﹝五錢﹞

加味參苓白術散

人參﹝一錢﹞白術﹝一錢五分﹐土炒﹞茯苓﹝二錢﹞歸身﹝三錢﹐土炒﹞川芎﹝一錢﹞

炮姜﹝四分﹞炙甘艸﹝四分﹞益智仁﹝三分﹐炒﹞澤蘭﹝一錢五分﹞白芍藥﹝八分﹐酒炒炭﹞廣皮﹝四分﹐炒﹞煨木香﹝二分﹞

產後患赤白痢疾﹐後重頻並﹐最爲難治。須行不損元﹐補不助邪﹐惟生化湯去炮姜﹐加木香﹑茯苓﹐則可以並治而不悖也。後立數條﹐斟酌用之。

一產痢黃色﹐乃脾土眞气虛﹐宜服加味補中益气湯﹐加煨木香四分﹐煨肉果四分。

一久痢元气下陷﹐肛門如脫﹐宜服六君子湯﹐加木香四分﹐煨肉果四分﹐漧薑四分炒﹐歸身三錢土炒﹐升麻三分。

一久痢四肢浮腫﹐宜四君子加木香四分﹐五加皮四分﹐歸身二錢土炒。

一產痢臍下急痛﹐生化湯加木香四分﹐大腹皮六分﹐白術一錢土炒。

一產痢嘔吐﹐生化湯加廣藿香五分﹐制半夏五分﹐焦白術一錢﹐陳皮四分。

一產痢小便短澀﹐生化湯加茯苓二錢﹐木香三分﹐人參四分﹐澤瀉一錢。

一產後血痢過多﹐日久不止﹐血分虛也﹐宜四物湯﹐加人參一錢﹐荊芥炭五分﹐淮山藥三錢﹐白術八分。

產後膨脹﹐皆因中虛傷食多气瘀積所致也。中虛﹐宜加參生化湯﹐內加陳皮五分﹔多气﹐生化湯內加川郁金五分﹐砂仁三分炒研﹔傷食﹐生化湯內加白術炭六分﹐焦麥芽八分﹔焦神曲八分。瘀積﹐生化湯內加沙糖﹑炒山楂一錢五分﹐新絳一錢五分﹐陳皮四分。以上四癥﹐如虛必須人參﹐隨機酌用。

產後霍亂因血虛﹐陰陽升降不順﹐淸濁亂於腸胃﹐冷熱不調﹐邪正相搏﹐遂上吐下瀉﹐宜生化六和湯。

川芎﹝一錢﹞歸身﹝三錢﹞炮姜﹝三分﹞炙甘艸﹝三分﹞茯苓﹝一錢五分﹞砂仁﹝四分﹞

陳皮﹝四分﹞藿香﹝五分﹞

如手足厥冷無塊痛者﹐加人參一錢﹐白術一錢﹐淡附子三分。

產後嘔逆不食﹐人之胃腑爲水谷之海﹐水谷之精﹐化而爲气血﹐榮潤臟腑。產後空虛﹐寒邪易乘﹐入於腸胃﹐則气逆嘔惡而不食也。初宜生化湯加砂仁﹐治七日後﹐始用溫胃丁香散。

歸身﹝二錢﹞白術﹝一錢﹞漧薑﹝三分﹞丁香﹝二分﹞人參﹝一錢﹞陳皮﹝五分﹞炙甘艸﹝四分﹞半夏曲﹝五四炒﹞藿香﹝四分﹞

產後水腫﹐肢體俱浮﹐皮膚光澤﹐乃脾虛不能制水﹐腎虛不能行水﹐宜實脾飲﹑香砂六君子湯﹑金匱腎气丸﹑濟生腎气丸﹐因證擇用﹐斷不可用破滯行水之藥。丹溪治產後誤服消導藥﹐以致水腫方。

人參﹝二錢﹞白術﹝二錢﹞歸身﹝三錢﹞木通﹝六分﹞白芍﹝一錢﹐炒焦﹞茯苓﹝二錢﹞

澤瀉﹝一錢﹐炒﹞濃朴﹝五分﹐炒﹞蘇葉﹝四分﹞陳皮﹝五錢﹞木香﹝四分﹞大腹皮﹝六分﹞

萊菔子﹝六分﹐炒﹞

又加味五皮飲

五加皮﹝四分﹞地骨皮﹝六分﹞大腹皮﹝六分﹞茯苓皮﹝三錢﹞生薑皮﹝三分﹞加人參﹝一錢﹞歸身﹝二錢﹞白術皮﹝一錢﹞陳皮﹝四分﹞

產後驚悸怔忡﹐因驚憂勞倦﹐去血過多﹐惟宜補養心血﹐調和脾胃﹐病自漸安。後列二方。

加減養榮湯

人參﹝一錢五分﹞歸身﹝三錢﹞川芎﹝一錢﹞茯苓﹝二錢﹞熟棗仁﹝二錢﹞麥冬﹝一錢五分﹞

遠志﹝四分炒﹞炙黃﹝一錢﹞白術﹝一錢﹞陳皮﹝四分﹞炙甘艸﹝四分﹞龍眼肉﹝一錢﹞

如虛煩加竹茹八分薑汁炒﹐有痰竹瀝三匙﹐薑汁一匙。

養心湯

黃﹝一錢﹐炙﹞茯神﹝一錢五分﹞歸身﹝二錢﹞川芎﹝八分﹞麥冬﹝一錢﹐去心﹞遠志﹝四分﹞棗仁﹝一錢五分﹐炒研﹞柏子仁﹝一錢五分﹐勿研﹞五味子﹝十粒﹐炒﹞人參﹝一錢﹞炙甘艸﹝四分﹞

產後骨蒸﹐乃陰虛生內熱也﹐宜保眞湯加減治之。

人參﹝一錢﹞白術﹝一錢﹞茯苓﹝二錢﹞知母﹝一錢﹐炒炭﹞生地﹝二錢﹐炒炭﹞熟地﹝二錢﹐炒炭﹞麥冬﹝一錢﹞白芍﹝一錢﹐炒焦﹞枸杞子﹝一錢﹞川芎﹝一錢﹞五味子﹝十粒﹞

甘艸﹝四分﹞

此方繁多﹐須臨病斟酌加減用。

產後胃脘痛﹐因血虛肝气上犯﹔或由風冷乘虛襲入﹐皆宜生化湯﹐加泡淡吳茱萸三分﹐陳皮四分。如徧身疼痛﹐宜服趁痛散。

歸身﹝三錢﹞炙黃﹝一錢﹞白術﹝一錢﹞牛膝炭﹝八分﹞上肉桂﹝二分﹞獨活﹝四分﹞

薤白﹝四分﹞炙甘艸﹝四分﹞

如痛喜手按﹐屬大虛﹐加熟地三錢﹐川斷一錢五分酒炒。如少腹結痛加川芎一錢延胡七分酒炒。

產後感冒風寒傷冷﹐腰痛不能轉側﹐宜服養榮壯腎湯。

當歸﹝二錢﹞獨活﹝四分﹞桂心﹝四分﹞川芎﹝一錢﹞杜仲﹝三錢﹞防風﹝四分﹞川斷﹝一錢五分﹞桑寄生﹝一錢五分﹐酒炒﹞生薑﹝三分﹞

如虛加熟地三錢。

產後血塊已消﹐腹中空痛不止﹐宜服交加地黃湯。

人參﹝一錢﹞當歸﹝三錢﹞川芎﹝一錢﹞白芍炭﹝八分﹞煨木香﹝三分﹞沒藥﹝四分﹞

制香附﹝四分﹞熟地炭﹝三錢﹞煨姜﹝三分﹞大棗﹝一枚﹞

產後或敗血﹐或濕痰﹐乘虛流注﹐宜服參歸生化湯。

人參﹝一錢﹞馬蹄香﹝一錢﹞當歸﹝三錢﹞川芎﹝一錢五分﹞生甘艸﹝四分﹞炙黃﹝一錢五分﹞肉桂﹝四分﹞茯苓﹝二錢﹞

以上產後論治數條﹐𨿽未能全備癥情﹐而徧考方書﹐摘取純正﹐試之輒效﹐刊以質之同人﹐未必無小補耳。予凡看胎產諸癥﹐已二十餘年﹐遇大險大危之候﹐竟得十中挽回七八者﹐皆以用補得宜﹐不隨世俗以治標逐瘀爲先務也。壽喬識

