

本艸從新淸吳儀洛

原序

余先世藏書最夥。凡有益於民用者。購之尢亟。以故岐黃家言。亦多海內希見之本。余自髫年。習制舉業時。卽旁覽及焉。遇有會意。輒覺神情開滌。於是盡發所藏而精繹之。迄今四十年矣。夫醫學之要。莫先於明理。其次則在辧證。其次則在用藥。理不明。證於何辧。證不辧。藥於何用。故拙著醫學十種。其一曰﹕一源必徹。其二曰﹕四診須詳。於經義病情。

必斟酌羣言。而期於至當也。而又念天之生藥。凡以濟斯人之疾苦者也。有一病﹐必有一藥。

用眩。凡藥皆可傷人。況於性最偏駁者乎。自來注本艸者。古經以下。代有增訂。而李氏綱目爲集大成。其徵據該洽。良足補爾雅詩疏之缺。而以備醫學之用。或病其稍繁。踵之者﹑有繆氏之經疏。不特著藥性之功能。且兼言其過劣。其中多所發明。而西昌諭嘉言。頗有異議。最後新安汪氏。祖述二書。著備要一編。卷帙不繁。而采輯甚廣。宜其爲近今膾炙之書也。獨惜其本非岐黃家。不臨證而專信前人。雜采諸說。無所折衷。未免有承誤之失。余不揣固陋。取其書重訂之。因仍者半。增攺者半。旁掇舊文。參以涉歷。以擴未盡之旨。書成。名曰本艸從新。付之剞劂。庶幾切於時用。而堪羽翼古人矣乎。其餘數種。將次第刊布。與有識者商之。

乾隆丁丑歲三月上巳日澉水吳儀洛遵程書於硤川之利濟堂

本艸從新凡例

一注本艸者。當先注明其所以主治之由。與所以當用之理。使讀之者有義味可咀嚼也。

玆集藥性病情。互相闡發。庶便資用。若每處皆釋。則重復煩瑣。反生厭瀆。故前後間見。

或因藥論辧。讀者匯觀而統會之可也。

一上自神農本艸經。以至李氏綱目。俱遞有收載。自綱目以後。收載絕少。如燕窩之類。

一自古本艸以至近今本艸。俱有是名。而今並無是藥者。如預知子之類。俱爲削去。

一藥品主治。諸家析言者少。統言者多。如治痰之藥。有治濕痰者。有治燥痰者。諸書第以除痰槪之。頭痛之藥。有治內傷頭痛者。有治外感頭痛者。諸書惟言治頭痛而已。此皆相反之證。未可混施。舉此二端。其餘可以類推矣。又止言某病宜用。而不言某病忌用。

均屬缺略。玆集並加詳注。庶無貽誤。

一每藥先辧其气味﹑形色。次著其所入經絡。乃爲發明其功用。而以主治之證。具列於後。其所以主治之理。卽在前功用之中。不能逐款細注。讀者詳之。

一徐之才曰。藥有宣﹑﹝上升下行﹑曰宣﹞﹑通﹑補﹑瀉﹑澀﹑滑﹑燥﹑濕﹑﹝卽潤也﹞﹑輕﹑重十種。是藥之大體。而本經不言。後人未述。凡用藥者。審而詳之。則靡所失遺矣。

今爲分闡。以標於本藥之上。﹝此十劑也﹑陶隱居多寒熱二劑﹑玆不具述﹑然本集燥劑﹑卽陶氏之熱劑﹑而通劑﹑乃徐氏之燥劑也。﹞一藥品主治。已注明某髒某腑者。則不更言入某經絡。以重復無用也。

一陰﹑陽﹑升﹑降﹑浮﹑沈。已詳於藥性總義中。故每品之下﹐不加重注。

一采用諸書。悉標其名氏。使知爲先哲名言。有可考據也。間有刪節數行數句者。以限於尺幅也。有增攺數句數字者。務暢其文義也。其間廣搜博采。義圖貫通。取要刪繁。詞歸雅飭一凡假藥不可不辧。如花艸子﹑僞沙苑蒺藜。香欒﹑僞枳實枳殼之類。始則以僞亂眞。

漸一同是藥名。而力量濃薄懸殊。性味優劣迥別。如野白術與種白術﹑並江西白術之類。

至一本藥而雜別種在內。用者卽不能取效。如肆中柴胡。夾雜白頭翁﹑小前胡﹑遠志苗﹑丹參等於內。不細爲揀去。不惟無益。而反有害矣。亦斷不可不正之。

一藥品修治。必須如法。今肆中熟地黃用煮。菟絲餅加面之類。制治乖方。斷不可用。

俱爲正之。

一凡可以救荒者。收載稍繁。以其有裨於生成之實用也。

一養生與治病。食物之宜否。關系非細。故收載不厭其繁。

藥性總義

凡酸屬木﹑入肝。苦屬火﹑入心。甘屬土﹑入脾。辛屬金﹑入肺。咸屬水﹑入腎。此五味之義也。

凡靑屬木﹑入肝。赤屬火﹑入心。黃屬土﹑入脾。白屬金﹑入肺。黑屬水﹑入腎。此五色之義也。

凡酸者。能澀﹑能收。苦者。能瀉﹑能燥﹑能堅。甘者。能補﹑能和﹑能緩。辛者。能散﹑能潤﹑能橫行。咸者。能下﹑能﹝音軟﹞堅。淡者。能利竅﹑能滲泄。此五味之用也。

凡寒熱溫涼。气也。酸苦甘辛鹹淡。味也﹐气爲陽﹐味爲陰。﹝气無形而升﹑故爲陽﹑味有質而降﹑故爲陰。﹞气濃者。爲純陽。薄爲陽中之陰。味濃者。爲純陰。薄爲陰中之陽。气薄則發泄。濃則發熱。﹝陽气上行﹑故气薄者﹑能泄於表﹑濃者﹑能發熱。﹞味濃則泄。薄則通。﹝陰味下行﹑故味濃者﹑能泄於下﹑薄者﹑能通利。﹞辛甘發散爲陽。酸苦湧﹝同﹞﹑泄爲陰。﹝辛散﹑甘緩﹑故發肌表﹑酸收﹑苦泄﹑故爲吐瀉。﹞鹹味湧泄爲陰。淡味滲泄爲陽。輕淸升浮爲陽。重濁沈降爲陰。淸陽出上竅。﹝本乎天者親上﹑上竅七﹑謂耳目口鼻。﹞濁陰出下竅。﹝本乎地者親下﹑下竅二﹑謂前後二陰。﹞淸陽發腠理。﹝腠理肌表也﹑陽升散於皮膚﹑故淸陽發之。﹞濁陰走五臟。﹝陰受气於五藏﹑故濁陰走之。﹞淸陽實四肢。﹝四肢爲諸陽之本﹑故淸陽實之。﹞濁陰歸六腑。﹝六腑傳化水谷﹑故濁陰歸之。﹞此陰陽之義也。

凡輕虛者浮而升。重實者沈而降。味薄者升而生。﹝象春。﹞气薄者降而收。﹝象秋﹞﹑气濃者浮而長。﹝象夏﹞﹑味濃者沈而藏。﹝象冬﹞﹑味平者化而成。﹝象土。﹞气濃味薄者浮而升。味濃气薄者沈而降。气味俱濃者能浮能沈。气味俱薄者可升可降。酸鹹無升。辛甘無降。寒無浮。熱無沈。此升降浮沈之義也。﹝李時珍曰﹕升者引之以鹹寒﹑則沈而直達下焦﹑沈者引之以酒﹑則浮而上至巓頂﹑一物之中﹑有根升梢降﹑生升熟降者﹑是升降在物﹑亦在人也。凡根之在土中者﹑半身以上則上升﹑半身以下則下降﹑𨿽一藥而根梢各別﹑用之或差﹑服亦罔效。﹞凡質之輕者上入心肺。重者下入肝腎。中空者發表。內實者攻裏。爲枝者達四肢。爲皮者達皮膚。爲心爲幹者。內行臟腑。枯燥者入气分。潤澤者入血分。此上下內外。各以其類相從也。

凡色靑﹑味酸﹑气臊。﹝臊爲木气所化。﹞性屬木者。皆入足厥陰肝。足少陽膽經。﹝肝與膽相表裏﹑膽爲甲木﹑肝爲乙木。﹞色赤﹑味苦﹑气焦。﹝焦爲火气所化。﹞性屬火者。皆入手少陰心。手太陽小腸經。﹝心與小腸相表裏﹑小腸爲丙火﹑心爲丁火。﹞色黃﹑味甘﹑气香。

﹝香爲土气所化。﹞性屬土者。皆入足太陰脾。足陽明胃經。﹝脾與胃相表裏﹑胃爲戊土﹑脾爲己土。﹞色白﹑味辛﹑气腥。﹝腥爲金气所化。﹞性屬金者。皆入手太陰肺。手陽明大腸經。﹝肺與大腸相表裏﹑大腸爲庚金﹑肺爲辛金。﹞色黑﹑味鹹﹑气腐。﹝腐爲水气所化﹞。性屬水者。皆入足少陰腎。足太陽膀胱經。﹝腎與膀胱相表裏﹑膀胱爲壬水﹑腎爲癸水﹑凡一臟配一腑﹑腑皆屬陽﹑故爲甲﹑丙﹑戊﹑庚﹑壬﹑髒皆屬陰﹑故爲乙﹑丁﹑己﹑辛﹑癸也。﹞十二經中。惟手厥陰心包絡。手少陽三焦經。無所主。其經通於足厥陰﹑少陽。厥陰主血。

諸藥入厥陰血分者。並入心包絡。少陽主气。諸藥入膽經气分者。並入三焦。命門相火。

散行於膽﹑三焦﹑心包絡。故入命門者。並入三焦。此諸藥入諸經之部分也。人之五臟。應五行金木水火土。子母相生。經曰。虛則補其母。實則瀉其子。又曰。子能令母實。如腎爲肝母。心爲肝子。故入肝者。並入腎與心。肝爲心母。脾爲心子。故入心者。並入肝與脾。

心爲脾母。肺爲脾子。故入脾者。並入心與肺。脾爲肺母。腎爲肺子。故入肺者。並入脾與腎。肺爲腎母。肝爲腎子。故入腎者。並入肺與肝。此五行相生。子母相應之義也。

凡藥各有形性气質。其入諸經。有因形相類者。﹝如連翹似心而入心﹑荔枝核似睪丸而入腎之類。﹞有因性相從者。﹝如潤者走血分﹑燥者入气分﹑本乎天者親上﹑本乎地者親下之類。﹞有因气相求者。﹝如气香入脾﹑气焦入心之類。﹞有因質相同者。﹝如頭入頭﹑幹入身﹑枝入肢﹑皮行皮﹑又如紅花蘇木﹑汁似血而入血之類。﹞自然之理。可以意得也。

有相須者。同類而不可離也。﹝如黃柏﹑知母﹑破故紙﹑胡桃之類。﹞爲使者。我之佐使也。

惡者。奪我之能也。畏者。受彼之制也。反者。兩不可合也。殺者。制彼之毒也。此異同之義也。

肝苦急。急食甘以緩之。﹝肝爲將軍之官﹑其志怒﹑其气急﹑急則自傷﹑反爲所苦﹑故宜食甘以緩之﹑則急者可平﹑柔能制剛也。﹞肝欲散。急食辛以散之。以辛補之。以酸瀉之。﹝木不宜郁﹑故欲以辛散之﹑順其性者爲補﹑逆其性者爲瀉﹑肝喜散而惡收﹑故辛爲補而酸爲瀉。

﹞心苦緩。急食酸以收之。﹝心藏神﹑其志喜﹑喜則气緩﹑而心虛神散﹑故宜食酸以收之。﹞心欲。急食鹹以之﹐用咸補之﹐以甘瀉之。﹝心火太過﹑則爲躁越﹑故急宜食鹹以之﹑蓋咸從水化﹑能相濟也﹑心欲﹑故以鹹爲補﹑心苦緩﹑故以甘緩爲瀉。﹞脾苦濕。急食苦以燥之。﹝脾以運化水谷﹑制水爲事﹑濕勝則反傷脾土﹑故宜食苦以燥之。﹞脾欲緩。急食甘補之。﹝脾貴充和溫濃﹑其性欲緩﹑故宜食甘以緩之﹑脾喜甘而惡苦﹑故苦爲瀉﹑而甘爲補也。﹞肺苦气上逆。急食苦以泄之。﹝肺主气﹑行治節之令﹑气病則上逆於肺﹑故急宜食苦以降泄之﹑﹞肺欲收。急食酸以收之。用酸補之。以辛瀉之。﹝肺應秋气﹑主收斂﹑故宜食酸以收之﹑肺气宜聚不宜散﹑故酸收爲補﹑辛散爲瀉。﹞腎苦燥。

急津液。通气也。﹝腎爲水髒﹑藏精者也﹑陰病者苦燥﹑故宜食辛以潤之﹑蓋辛從金化﹑水之母也﹑其能開腠理﹑致津液者﹑以辛能通气也﹑水中有眞气﹑惟辛能達之﹑气至水亦至﹑故可以潤腎之燥。﹞腎欲堅。急食苦以堅之。用苦補之。以咸瀉之。﹝腎主閉藏﹑气貴周密﹑故腎欲堅﹑宜食苦以堅之也﹑苦能堅﹑故爲補﹑咸能堅﹑故爲瀉。

﹞此五臟補瀉之義也。

酸傷筋。﹝酸走筋﹑過則傷筋而拘攣。﹞辛勝酸。﹝辛爲金味﹑故勝木之酸﹑﹞苦傷气。﹝苦從火化﹑故傷肺气﹑火克金也﹑又如陽气性升﹑苦味性降﹑气爲苦遏﹑則不能舒伸﹑故苦傷气﹑﹞鹹勝苦。﹝咸爲水味﹑故勝火之苦﹑按气爲苦傷﹑而用咸勝之﹑此自五行相制之理﹑若以辛助金而以甘泄苦﹑亦是捷法﹑蓋气味以辛甘爲陽﹑酸苦鹹爲陰﹑陰勝者制之以陽﹑陽勝者制之以陰而其中宜否﹑則在乎用之權變爾。﹞甘傷肉。酸勝甘。﹝酸爲木味﹑故勝土之﹝辛能散气﹑故傷皮毛。﹞苦勝辛。﹝苦爲火味﹑故勝金之辛。﹞鹹傷血。﹝咸從水化﹑故傷心血﹑水勝火也﹑食鹹則渴﹑傷血可知。﹞甘勝咸。﹝甘爲土味﹑故勝水之咸。

﹞此五行相克之義也。

辛走气。气病無多食辛。﹝五味論曰﹕多食之﹑令人洞心﹑洞心﹑透心若空也。﹞咸走血。

血病無多食鹹。﹝血得咸﹑則凝結而不流﹑五味論曰﹕多食之﹑令人渴。﹞苦走骨。骨病無多食苦。﹝苦性沈降﹑陰也﹑骨屬腎﹑亦陰也﹑骨得苦則沈陰欲盛﹑骨重難舉矣﹑五味論曰﹕多食之﹑令人變嘔。﹞甘走肉。肉病無多食甘。﹝甘能緩中﹑善生脹滿﹑五味論曰﹕多食之﹑令人心﹐心﹑心悶也。﹞酸走筋。筋病無多食酸。﹝酸能收縮﹑筋得酸則縮﹑五味論曰﹕多食之﹑令人癃﹐癃﹑小便不利也。﹞此五病之所禁也。

多食鹹。則脈凝泣﹝澀同﹞而變色。﹝水能克火﹑故病在心之脈與色也﹑五味篇曰﹕心病禁咸。﹞多食苦。則皮槁而毛拔。﹝火能克金﹑故病在肺之皮毛也﹑五味篇曰﹕肺病禁苦。﹞多食辛。則筋急而爪枯。﹝金能克木﹑故病在肝之筋爪也﹑五味篇曰﹕肝病禁辛。﹞多食酸。則肉胝﹝音支﹞﹝音縐﹞而唇揭。﹝胝﹑皮濃也﹔手足胼胝之謂﹑木能克土﹑故病在脾之肉與唇也﹔五味篇曰﹕脾病禁酸。﹞多食甘。則骨痛而發落。﹝土能克水﹐故病在腎之骨與發也。五味篇曰﹕腎病禁甘。﹞此五味之所傷也。

風淫於內。治以辛涼。佐以苦甘。以甘緩之。以辛散之。﹝風爲木气﹑金能勝之﹑故治以辛涼。過於辛﹑恐反傷其气﹑故佐以苦甘﹑苦勝辛﹑甘益气也﹑木性急﹑故以甘緩之﹑風邪勝﹑故以辛散之。﹞熱淫於內。治以鹹寒。佐以甘苦。以酸收之。以苦發之。﹝熱爲火气﹑水能勝之﹑故治以鹹寒﹑佐以甘苦﹑甘勝咸﹑所以防咸之過也﹑苦能泄﹑所以去熱之實也。熱盛於經而不斂者﹑以酸收之﹑熱郁於內而不解者﹑以苦發之。﹞濕淫於內。治以苦熱。佐以酸淡爲土气﹑燥能除之﹑故治以苦熱﹑酸從木化﹑制土者也﹑故佐以酸淡﹑以苦燥之者﹑苦從火化也﹑以淡泄之者﹑淡能利竅也。﹞火淫於內。治以咸冷。佐以苦辛。以酸收之。以苦發之。﹝相火﹑畏火也﹑故宜治以咸冷﹑苦能泄火﹑辛能散火﹑故用以爲佐﹑酸收苦發﹑義與上文熱淫同治。﹞燥淫於內。治以苦溫。佐以甘辛。以苦下之。﹝燥爲金气﹑火能勝之﹑治以苦溫﹑苦從火化也﹑佐以甘辛﹑木受金傷﹑以甘緩之﹑金之正味﹑則邪實於內﹑故當以苦下之。﹞寒淫於內。治以甘熱。佐以苦辛。

以咸瀉之。以辛潤之。以苦堅之。﹝寒爲水气﹑土能制水﹑熱能勝寒﹑故治以甘熱﹑甘從土化﹑熱從火化也﹑佐以苦辛等義﹑如藏气法時論曰﹕腎苦燥﹑急食辛以潤之﹑腎欲堅﹑急食苦以堅之﹑用苦補之﹑咸瀉之也。﹞此六淫主治。各有所宜也。

凡藥須俟制焙畢。然後秤用。不得生秤。濕潤藥皆先增分兩。燥乃秤之。

凡酒制升提。姜制溫散。入鹽走腎而軟堅。用醋注肝而收斂。童便除劣性而降下。米泔去燥性而和中。乳潤枯生血。蜜甘緩益元。陳壁土藉土气以補中州。面煨曲制。抑酷性﹑勿傷上膈。黑豆甘艸湯漬。並解毒﹑致令平和。羊酥豬脂塗燒。咸滲骨。容易脆斷。去穣者免脹。

去心者除煩。此制治各有所宜也。﹝本艸所謂黑豆烏豆﹑皆黑大豆也﹑蘇頌曰﹕緊小者爲雄﹑入藥尢佳﹑宗曰﹕小者力更佳﹑皆謂黑大豆中之較小者﹑非世俗所稱馬料豆也﹑世俗所謂馬料豆﹑卽豆也﹑豆性溫熱﹑味澀劣﹑乃豆中最下之品﹑以其野生﹑價最賤﹑北方甚多﹑故餵馬用之﹑蓋凡豆皆可作馬料﹑而莫有如此豆之價廉也﹑今藥肆中煮何首烏﹑不用黑大豆而用豆﹑甚謬﹑並有將煮過首烏之豆﹑僞充淡豆豉﹑尢屬可笑。市醫每有以豆皮加入煎劑者﹑不知黑大豆之皮有可用﹑豆之皮無可用也﹑因時珍混注豆卽小黑豆﹑以致後人多誤。﹞用藥有宜陳久者。﹝收藏髙燥處﹑又必時常開看﹑不令黴蛀。﹞有宜精新者。如南星﹑半夏﹑麻黃﹑大黃﹑木賊﹑棕櫚﹑芫花﹑槐花﹑荊芥﹑枳實﹑枳殼﹑橘皮﹑香欒﹑佛手柑﹑山茱萸﹑吳茱萸﹑燕窩﹑蛤蚧﹑沙糖﹑壁土﹑秋石﹑金汁﹑鍛石﹑米﹑麥﹑酒﹑醬﹑醋﹑茶﹑姜﹑芥﹑艾﹑墨﹑蒸餅﹑諸曲﹑諸膠之類。皆以陳久者爲佳。或取其烈性減。或取其火气脫也。

﹝微火﹑令小沸﹑不得過七日﹑若日數多﹑火气太重﹑𨿽陳之至久﹑火气終不能脫﹑服之不惟無益﹑反致助火傷陰也。煎膏子亦宜微火﹑並不可久煎。陰虛有火之人﹑一應藥餌食物﹑最忌煎炒﹑修合丸子﹑宜將藥切絕薄片子﹑蒸爛熟﹑搗爲丸﹑若用火制焙﹑不但不能治病﹑反致發火傷陰﹑舊疾必更作也。﹞余則俱宜精新。若陳腐而欠鮮明。則气味不全。服之必無效。唐耿詩云。朽藥誤新方。正謂是矣。此藥品有新陳之不同。用之貴各得其宜也。

卷一艸部

山艸類

卷一艸部

人參

大補元气﹑生陰血﹑亦瀉虛火。

甘溫微苦。大補肺中元气。﹝李東垣用藥法象曰﹕肺主气﹑肺气旺則臟腑之气皆旺﹑精自生而形自盛。十劑曰﹕補可去弱﹑人參羊肉之類是也﹑人參補气﹑羊肉補形。﹞瀉火。﹝東垣曰﹑參甘艸﹑退火之聖藥﹑按煩勞則虛而生熱﹑得甘溫以益元气﹑而虛熱自退﹑故亦謂之瀉。﹞除煩﹐生津止渴﹐開心益智。﹝心气彊﹑則善思而多智。﹞聰耳明目。﹝洗與服俱佳。﹞安精神。定魂魄。止驚悸。通血脈。﹝气行則血行。﹞破堅積。﹝气運則積化。﹞消痰水。﹝气旺則痰行水消。﹞气壯而胃自開。气和而食自化。治虛勞內傷。﹝傷於七情六欲﹑飲食作勞爲內傷﹑宜養正﹑傷於風寒暑濕燥火爲外感﹑宜祛邪﹑如發熱證﹑外感則發熱無間﹑內傷則時熱時止﹑惡寒證﹑外感𨿽絮火不除﹑內傷則得暖便減﹑頭痛證﹑外感則常痛不休﹑內傷則時痛時止﹑外感則手背熱﹑內傷則手心熱﹑外感則鼻塞不通﹑內傷則口淡無味。﹞發熱自汗。﹝自汗屬陽虛﹑宜參補气﹑亦有因肺熱汗多者﹑服參汗必更多﹑宜淸熱而兼養血﹑汗自止矣。凡外感風邪﹑每多發熱自汗﹑脈必浮緩﹑而外證亦自可辧。﹞虛咳喘促。﹝陳嘉謨本艸蒙筌曰﹕咳有肺熱還傷肺之句﹑惟言寒熱﹑不辧虛實﹑若肺中實熱者忌之﹑虛熱者﹑服之何害。﹞心腹寒痛。﹝方書謂痛無補法﹑以其气實也﹑若虛寒作痛﹑急宜用之矣。﹞傷寒。﹝庸淺之輩﹑不察虛實﹑但見發熱﹑動手便攻﹑且曰傷寒無補法﹑獨不觀仲景傷寒論﹑立三百九十七法﹑而治虛寒者﹑一百有奇﹑垂一百一十三方﹑而用人參附子者﹑五十有奇乎。

﹞瘟疫。﹝瘟疫病﹑陽脈濡弱﹑正虛也﹑陰脈弦緊﹑邪實也﹑正虛邪實﹑則一團毒邪內熾﹑莫能解散﹑病固纏身爲累﹑而冬不藏精之人﹑觸其气者﹑染之尢易﹑所以發表藥中﹑宜少用人參三﹑五﹑七分﹑以領出其邪﹑諭嘉言寓意艸中﹑論之甚詳。﹞嘔噦反胃。瘧瀉痢。﹝皆理胃培脾之功。惟肺遺熱於大腸﹑而爲瀉痢﹑𨿽日久﹑宜淸肺之化源﹑及風入腸胃﹑而致久瀉久痢﹑宜祛風邪從肌表出﹑俱忌用。﹞淋瀝。﹝肺气化﹑則溺行而不頻數。﹞脹滿。﹝皇甫嵩本艸發明云﹕胸膈逆滿﹑宜補之而脹自除﹑經所謂塞因塞用也﹑俗醫泥於作飽不敢用﹑不知少用反滋壅﹑多用則宣通﹑補之正所以導之也。﹞多夢紛紜。離魂異疾。﹝有人覺臥則身外有身﹑一樣無別﹑蓋臥則魂歸於肝﹑此由肝虛邪襲﹑魂不歸舍﹑病名離魂﹑夏子益奇疾方﹑同龍齒赤茯苓朱砂各一錢﹑臨睡煎服﹑三服愈。﹞妊娠吐水。﹝酸心腹痛﹑不能飲食﹑惠民和劑局方﹑炮姜等分爲末﹑生地黃汁和丸桐子大﹑每服五十丸﹑米湯下。﹞胎產諸虛。小兒慢驚。痘科險證。﹝凡痘證顏色嬌紅﹑而不蒼老﹑或頂陷﹑或皮薄漿淸﹑或癢塌泄瀉﹑俱屬气虛﹑宜用。若因肺熱﹑漿不大行﹑及靨後難脫者﹑均忌﹑泄瀉由於肺熱者﹑亦忌之。﹞外科陰毒。﹝癰疽出膿後收口﹑其效尢神﹑摻藥用之亦妙。﹞因虛失血。﹝古人治大失血﹑脈芤洪者﹑並用人參﹑气旺則能攝血也﹑又凡血脫者﹑須益其气﹑蓋血不自生﹑須得生陽气之藥乃生﹑陽生則陰長之義也﹑若單用補血﹑無由而生矣﹑若火气方逆﹑血熱妄行﹑則咸忌之﹞气虛甚者。濃煎獨參湯進之。挾寒者。稍加附子。按人參功能在諸藥之上。但閉气。肺有火熱。及肺气不利者忌之。實表。表有邪者忌之。凡痧痘斑毒。欲出未出。但悶熱而不見點。若誤用之。以阻截其路。爲禍尢烈。產遼東。寧古臺出者。光紅結實。船廠出者。空松鉛塞。

並有糙有熟。宜隔紙焙用。忌鐵。不宜見風日。茯苓爲使。畏五靈脂。惡皂角﹑黑大豆﹑紫石英﹑人溲。反藜蘆。﹝李言聞曰﹕東垣理脾胃﹑瀉陰火﹑交泰丸內﹑用人參皂角﹑是惡而不惡也﹑古方療月閉﹑四物湯加人參五靈脂﹑是畏而不畏也﹑又療痰在胸膈﹑人參藜蘆同用﹑而取其湧越﹑是激其怒性也﹑非洞奧達權者﹑不能知也。凡失血不止﹑人參和童便服﹑卽止﹑因相惡而效更奇也。﹞參條﹝生津補气。﹞乃橫生蘆頭上者。其力甚薄。止可用以調理常病。及生津止渴。其性橫行手臂。凡指臂無力者。服之甚效。

參須﹝生津補气。﹞亦橫生蘆頭上。而更細者。其性與參條同。而力尢薄。要知參條參須。

不過得參之餘气。危險之證。斷難倚仗。

太子參﹝大補元气。﹞𨿽甚細如參條。短緊堅實。而有蘆紋。其力不下大參。

參蘆﹝宣﹑湧吐﹑然亦有補性。﹞苦溫湧吐。虛勞痰飲。﹝吳綬曰﹕人弱者﹑以參蘆代瓜蒂﹑朱丹溪本艸補遺曰﹕人參入手太陰﹑補陽中之陰﹑蘆則瀉太陰之陽﹑亦猶麻黃苗能發汗﹑根能止汗也﹑痰在上膈﹑在經絡﹑宜吐之﹑吐中就有發散之義﹑一婦因怒而病呃﹑作則舉身跳動﹑昏不知人﹑乃痰因怒郁﹑气不得降﹑以參蘆半兩﹑逆流水煎飲之﹑大吐頑痰數碗﹑大汗昏睡而安﹑一人作勞發瘧﹑服瘧藥變爲熱病﹑舌短痰嗽﹑六脈洪數而滑﹑此痰蓄胸中也﹑以參蘆湯加竹瀝﹑湧出頑痰三塊﹑次與參當歸而安。﹞今東洋西洋。俱常用之。﹝又人參內有一種﹑白皮細長﹑名鳳凰城﹑又有一種﹑皮糙體松﹑名泡頭﹑東洋俱大行。﹞

參葉

大苦大寒。損气敗血。其性與人參相反。且無用。所以從來本艸內。俱不載。

卷一艸部

珠兒參

補气﹑除肺火。

苦寒微甘。味濃體重。補肺降火。肺熱者宜之。髒寒者服之。卽作腹痛。郁火服之。火不透發。反生寒熱。其性大約與西洋人參相同。不過淸熱之功。熱去則火不刑金。而肺臟受益。

非眞能補也。出閩中。須多去皮。再用滚水泡。以其苦劣之味在外皮。近中心則苦味減而稍甘。

卷一艸部

黨參

補中气﹑生津。

甘平補中。益气。和脾胃。除煩渴。中气微虛。用以調補。甚爲平妥。按古本艸云。參須上黨者佳。今眞黨參久已難得。肆中所賣黨參。種類甚多。皆不堪用。惟防風黨參。性味和平硬紋者僞也。﹝白黨﹑味微甘而甚淡﹑功力遠不及爾。﹞

卷一艸部

土人參

補肺气﹑通下行。

甘微寒。﹝蒸之極透﹑則寒性去。﹞气香味淡。性善下降。能伸肺經治節。使淸肅下行。

補气生津。治咳嗽喘逆。痰壅火升。久瘧淋瀝。難產經閉。瀉痢由於肺熱。反胃噎膈由於燥澀。

凡有升無降之證。每見奇效。﹝其參一直下行﹑入土最深。﹞脾虛下陷。滑精夢遺。俱禁用。

以其下行而滑竅也。孕婦亦忌。出江浙。俗名粉沙參。﹝紅黨參﹑卽將此參去皮淨﹑煮極熟﹑陰漧而成者﹑味淡無用。﹞

卷一艸部

西洋人參

補肺降火。

苦寒微甘。味濃气薄。補肺降火。生津液。除煩倦。虛而有火者相宜。出大西洋佛蘭西。

﹝形似遼東糙人參﹑煎之不香﹑其气甚薄﹑禁忌與珠參同。﹞

卷一艸部

北沙參

補陰﹑淸肺火。

甘苦微寒。味淡體輕。專補肺陰。淸肺火。治久咳肺痿。金受火刑者宜之。寒客肺中作嗽者勿服。﹝人參補五臟之陽﹑沙參補五臟之陰﹑肺熱者用之。﹞白實長大者良。惡防己。反藜蘆。﹝肺熱咳嗽者﹑用沙參半兩﹑水煎服之﹑甚效。﹞

南沙參

﹝補陰﹑淸肺火。﹞功同北參﹐而力稍遜。色稍黃。形稍瘦小而短。近有一種味帶辣者。不可用。﹝產亳州。﹞

卷一艸部

空沙參

卽薺。寒利肺﹑甘解毒。

甘淡微寒。解百藥毒。利肺气。和中明目。主咳嗽消渴彊中。﹝莖長興盛﹑不交精液自出﹑謂之彊中。﹞瘡毒疔腫。﹝李時珍本艸綱目曰﹕薺寒而利肺﹑甘而解毒﹑乃良品也﹑而世不知用﹑惜哉。人參﹑黨參﹑土人參﹑洋參﹑薺﹑沙參﹑桔梗相似﹑不可不辧﹑沙參體虛無心而味淡﹑薺體虛無心而味甘﹑桔梗體堅有心而味苦﹑黨參體實有心而味甘﹑土人參體實有心而味甘淡﹑人參體實有心而味甘﹑微帶苦﹑自有餘味﹑洋參𨿽似糙參﹑但气不香爾。﹞卽甜桔梗。﹝乃桔梗之一類二種。﹞

卷一艸部

甘艸

有補有瀉﹑能表能裏﹑可升可降﹑生陰血。

味甘。生用气平。補脾胃不足。而瀉心火。﹝能生肺金。﹞炙用气溫。補三焦元气。而散表寒。入和劑則補益。入汗劑則解肌。﹝解退肌表之熱。﹞入涼劑則瀉邪熱。入峻劑則緩正气。﹝姜附加之﹑恐其僭上﹑硝黃加之﹑恐其峻下﹑皆緩之之意。﹞入潤劑則養陰血。能協和諸藥。使之不爭。生肌止痛。﹝脾主肌肉﹑甘能緩痛。﹞通行十二經。解百藥毒。故有國老之稱。

療諸癰腫瘡瘍。惟中滿證忌之。﹝甘令人滿﹑然亦有生用爲瀉者﹑以其能引諸藥至於滿所﹑經云﹕以甘補之﹑以甘瀉之是已﹑故陶隱居名醫別錄﹑甄權藥性論並云除滿﹑脾健運﹑則滿除也。又甘艸得茯苓﹑則不資滿而反泄滿﹑故云﹕下气除滿﹑仲景有甘艸瀉心湯﹑治痞滿。

﹞大而結者良。出大同。名粉艸。﹝彈之有粉出。﹞細者名統艸。補中炙用。宜大者。瀉火生用。宜細者。﹝去外赤皮。﹞甘艸頭。﹝宣﹑湧吐。﹞消腫導毒。﹝在上部者效。﹞宜入吐藥。

甘艸梢。﹝達莖中。﹞止莖中痛。淋濁證用之。﹝取其徑達莖中也。﹞白術﹑苦參﹑漧漆爲使。

惡遠志。反大戟﹑芫花﹑甘遂﹑海藻﹐然亦有並用者。﹝胡洽百病方﹑治痰癖﹑十棗湯加甘艸﹑東垣治結核﹑與海藻同用﹑丹溪治勞瘵﹑與芫花同行﹑非妙達精微者﹑不知此理。﹞

卷一艸部

黃精

平補气血而潤。

甘平。補中益气。安五臟。益脾胃。潤心肺。塡精髓。助筋骨。除風濕。下三尸虫。以其得坤土之精粹。久服不饑。﹝气滿則不饑。﹞卻病延年。似玉竹而稍大。黃白多須。故俗呼爲玉竹黃精。又一種似白芨。俗呼爲白芨黃精。又名山生薑。恐非眞者。去須。九蒸九曬用。﹝每蒸一次﹑必半日方透。﹞

卷一艸部

萎蕤

卽玉竹平補气血而潤﹑去風濕。

甘平。補中益气。除煩渴。潤心肺。治風淫濕毒。目痛爛。﹝風濕。﹞寒熱瘧。中風不能動搖。頭痛腰痛。﹝凡頭痛不止者﹑屬外感﹑宜發散﹑乍痛乍止者﹑屬內傷﹑宜補虛﹑又有偏頭風﹑左屬風與血虛﹑右屬痰熱與气虛﹑腰痛亦有腎虛﹑气滯﹑痰積﹑瘀血﹑風寒﹑濕熱之不同﹑凡挾虛挾風濕者﹑宜葳蕤。﹞莖寒自汗。一切不足之證。用代參地。不寒不燥。大有殊功。去毛。蜜水或酒浸。蒸用。畏鹹鹵。熬膏良。﹝小便猝淋﹑葳蕤五錢﹑芭蕉根二座﹑水二盞﹑煎一盞﹑入滑石末一錢服。﹞

卷一艸部

黃

補气固表﹑生亦瀉火﹑生陰血。

甘溫。生用固表。無汗能發。有汗能止。﹝丹溪曰﹕黃大補陽虛自汗﹑若表虛有邪﹑發汗不出者﹑服此又能自汗。﹞溫分肉。實腠理。補肺气。瀉陰火。解肌熱。炙用補中。益元气。溫三焦。壯脾胃。﹝脾胃一虛﹑土不能生金﹑則肺气先絕﹑脾胃緩和﹑則肺旺而肌表固實﹑補中卽所以固表也。﹞生血生肌。﹝气能生血﹑血充則肉長。﹞排膿內托。瘡癰聖藥。﹝毒气化則成膿﹑補气故能內托﹑癰疽不能成膿者﹑死不治﹑毒瓦斯盛而元气衰也﹑痘證亦然。﹞痘證不起。陽虛無熱者宜之。﹝合人參﹑甘艸﹑生薑爲保元湯﹑治痘虛不起﹑或加芎﹑官桂﹑糯米助之﹑王好古湯液本艸曰﹕實衛气是表藥﹑益脾胃是中州藥﹑治傷寒尺脈不至﹑補腎元是裏藥﹑甄權謂其補腎者﹑气爲水母也﹑日華大明本艸謂其止崩帶者﹑气旺則無陷下之患也﹑蒙筌曰﹕補气藥多補血藥﹑亦從而補气﹑補血藥多﹑補气藥亦從而補血﹑益气湯𨿽用當歸﹑因勢寡﹑功被參所據﹑補血湯黃數倍於當歸﹑亦從當歸所引而補血﹑補血湯﹑黃一兩﹑當歸二錢﹑气藥多而云補血者﹑气能生血﹑又有當歸爲引也﹑爲補藥之長﹑故名耆。﹞形如箭竿者佳。綿軟而嫩。無丫枝。﹝故又名綿﹑切片﹑外白中黃﹑金井玉蘭。五臺﹑口﹑皆不堪入藥﹑入補中藥。﹞捶扁﹐蜜炙。如欲其稍降。鹽水炒。﹝有謂補腎及崩帶淋濁藥﹑宜鹽水炒﹑汪庵曰﹕此說非也﹑前證用黃﹑非欲抑黃使入腎也﹑取其補中升气﹑則腎受蔭﹑而崩帶淋濁之病自愈也﹑有上病下取﹑下病上取﹑補彼經而益及此經者﹑此類是酒炒亦可。茯苓爲使。惡龜甲﹑白蘚皮。畏防風。﹝東垣曰﹕黃得防風﹑其功益大﹑乃相畏而更以相使也。﹞按黃極滯胃口。胸胃不寬者勿用。實表。有表邪及表旺者勿用。助气。气實者勿用。多怒則肝气不和。亦禁用。陰虛者宜少用。恐升气於表。

而裏愈虛爾。﹝用鹽水炒﹑以制其升性﹑亦得。﹞熬膏良。

卷一艸部

野白術

補气生血﹑健脾燥濕。

甘補脾。溫和中。苦燥濕。﹝經曰﹕脾惡濕﹑急食苦以燥之。﹞本善補气。同補血藥用。

亦能補血。﹝气能生血。﹞無汗能發。有汗能止。﹝發汗加辛散之味﹑止汗同芍之類。﹞補脾則能進飲食。祛勞倦。﹝脾主四肢﹑虛則四肢倦怠。﹞止肌熱。﹝脾主肌肉。﹞化癥癖。癥癖因脾虛不運者﹑宜用此以健脾﹑脾運則積化也。﹞和中則能已嘔吐。定痛安胎。﹝得黃芩﹑淸胎熱﹑得艾﹑療胎寒﹑得參﹑大補胎元之弱﹑蓋胎系於脾﹑脾虛則蒂無所附﹑故易落。﹞燥濕則能利又生津﹑何也﹑汪機本艸會編曰﹕脾惡濕﹑濕勝則气不得施化﹑津何由生﹑用白術以除其濕﹑則气得周流﹑而津液生矣。﹞止泄瀉。化胃經痰水。﹝土旺自能勝濕。﹞理心下急滿。﹝脾胃健於轉輸。﹞利腰臍血結。去周身濕痺。﹝二證皆濕停爲患﹑濕去則安矣。﹞按白術贊云。味重金漿。芳逾玉液。百邪外禦。六腑內充。蓋甚言其功之廣也。

腎虛者勿用。有火者宜生用。﹝寓意艸中﹑載蔣中尊病傷寒﹑臨危﹑求肉汁淘飯﹑食畢大叫一聲而逝﹑門人問臨危索飯之時﹑尙有法可救否﹑諭嘉言曰﹕獨參湯可以救之﹑曾治一孕婦傷寒﹑表汗過後﹑忽喚婢作伸冤之聲﹑知其擾動陽气﹑急迫無柰﹑令進參湯﹑不可捷得﹑遂將白術三兩﹑熬濃汁一碗與服﹑卽時安妥﹑凡力艱不能服參者﹑重用野術﹑頗可代之﹑下焦陰气不脫﹑而上焦陽气驟脫者﹑大能起死回生。﹞產於潛者最佳。今甚難得。卽浙江諸山出者。俱可用。俗稱爲天生術。有鶴頸甚長。內有朱砂點。術上有須者尢佳。以其得土气濃。須乃其餘气也。其次出宣歙者。名狗頭術。冬月采者佳。用糯米泔浸。﹝借穀气以和脾。﹞陳壁土炒。﹝借土气以助脾。﹞或蜜水炒﹐人乳拌用。﹝潤以制其燥。凡炒白術﹑止宜炒黃﹑若炒焦則气味全失。﹞熬膏良。

卷一艸部

種白術

健脾燥濕。

止可用以調補常病之虛者。及病後調理脾胃。若生死關頭。斷難恃以爲治。陰虛燥渴。

肝腎有築築動气者。勿服。產浙江臺州燕山。亦以冬月采者爲佳。並無鶴頸與須。反肥大於野術。熬膏良。﹝云術形長大﹑性燥劣﹑人或切片以雜之。﹞江西白術。其形甚小。與浙江野術相似。𨿽有鶴頸而甚短。其體堅實。其味苦劣。﹝如野術不可得﹑惟用臺術爲穩﹑余俱不可用。﹞

卷一艸部

蒼術

補脾燥濕﹑宣﹑升陽解郁。

苦溫辛烈。燥胃彊脾。發汗除濕。能升發胃中陽气。﹝上行雄壯﹑能除濕﹑治中气下陷﹑下安太陰﹑使邪气不入脾。﹞止吐瀉。逐痰水。﹝許叔微本事方曰﹕蒼術能破水飲之囊﹑蓋燥脾以去濕﹑崇土以補脾﹑方用蒼術一斤﹑大棗五十枚﹑去皮搗﹑油麻半兩﹑水二盞﹑研濾汁和實脾土﹑燥脾濕﹑是治痰之本。﹞消腫滿。辟惡气。﹝爲除邪气之上品﹑辟一切嵐瘴邪惡鬼气﹑陰濕處焚之佳。﹞散風寒濕。爲治痿要藥。﹝陽明虛﹑則宗筋縱弛﹑帶脈不引﹑故痿﹑蒼術陽明經藥﹑經曰﹕治痿獨取陽明﹑合黃柏爲二妙散﹑加牛膝名三妙散。﹞又能總解痰﹑火﹑气﹑血﹑濕﹑食六郁。﹝丹溪曰﹕諸郁皆因傳化失常﹑气不得升降﹑病在中焦﹑將欲升之﹑必先降之﹑將欲降之﹑必先升之﹑越鞠丸用蒼術﹑香附﹑蒼術﹑能徑入諸經﹑疏泄陽明之濕﹑通行斂澀﹑香附乃陰中快气之藥﹑一升一降﹑故郁散而平。﹞及脾濕下流。腸風帶濁。﹝帶濁赤者熱傷血分﹑白者濕傷气分﹑並有寒熱二證﹑亦有因痰而帶柴。﹞燥結多汗者忌用。出茅山。堅小有朱砂點者良。糯米泔浸。焙漧。同芝麻炒。以制其燥。二術皆防風﹑地楡爲使。古本艸不分蒼白。陶隱居分兩種。

始各施用。﹝因濕气身痛者﹑蒼術泔浸﹑切﹑煎取濃汁﹑熬膏﹑白湯點服。﹞

卷一艸部

桔梗

宣通气血﹑瀉火散寒﹑載藥上浮。

苦辛平。色白屬金。入肺。﹝气分。﹞瀉熱。兼入手少陰心。足陽明胃經。開提气血。表散寒邪。淸利頭目咽喉。開胸膈滯气。凡痰壅喘促。鼻塞﹝肺气不利。﹞目赤。喉痺咽痛。﹝兩少陰火。﹞齒痛﹝陽明風熱﹞口瘡。肺癰漧咳。﹝火郁在肺。﹞胸膈刺痛。﹝火郁上焦。﹞腹痛腸鳴。﹝肺火郁於大腸。﹞並宜苦梗以開之。爲諸藥舟楫。載之上浮。能引苦泄峻下之劑。至於至髙之分成功。﹝旣上行而又能下气﹑何也﹑肺主气﹑肺金淸肅﹑气自下行耳﹑枳桔湯治胸中痞滿不痛﹑取其能通肺﹑利膈下气也﹑甘桔湯通治咽喉口舌諸病﹑取其苦辛散寒﹑甘平除熱也。﹞去浮皮。泔浸。微炒。畏龍膽﹑白芨﹔忌豬肉。﹝本經﹑桔梗一名薺﹑蓋桔梗薺乃一類﹑有甜苦二種﹑別錄始分薺條。﹞

卷一艸部

天麻

宣﹑祛風。

辛溫。入肝經气分。通血脈。疏痰气。治諸風眩掉。頭旋眼黑。語言不遂。風濕痺。

小兒驚癇。﹝諸風眩掉﹑皆屬肝木﹑肝病不能榮筋﹑故見前證﹑天麻入厥陰而治諸疾﹑肝气和平﹑諸疾自瘳。﹞血液衰少。及非眞中風者。忌用。﹝風藥能燥血故也﹑按風藥同養血藥用﹑制其宣其滯也﹑古云﹕治風先治血﹑血行風自滅。﹞根類王瓜。莖名赤箭。明亮堅實者佳。濕紙包。煨熟。切片。酒浸一宿。焙。子名還筒子。定風補虛。

卷一艸部

秦艽

宣﹑去風濕。

苦燥濕。辛散風。去腸胃之熱。疏肝膽之气。活血榮筋。﹝風藥中潤劑﹑散藥中補劑。﹞治風寒濕痺。﹝經曰﹕風寒濕三气雜至﹑合而爲痺﹑風勝爲行痺﹑寒勝爲痛痺﹑濕勝爲著痺﹑痺在於骨則體重﹑在脈則血澀﹑在筋則拘攣﹑在肉則不仁﹑在皮則寒。﹞通身攣急。潮熱骨蒸。﹝時珍曰﹕手足陽明經藥﹑兼入肝膽﹑陽明有濕﹑則手足酸痛寒熱﹑有熱則日晡潮熱骨蒸﹑宋太宗太平聖惠方﹑治急勞煩熱﹑秦艽柴胡各一兩﹑甘艸五錢爲末﹑每服三錢﹑又方治小兒骨蒸潮熱﹑食減瘦弱﹑秦艽甘艸各一兩﹑每服一二錢﹑錢乙小兒直訣﹑加薄荷五錢。﹞疸黃酒毒。腸風瀉血。口噤牙痛。﹝齒下齦﹑屬手陽明大腸經﹑張潔古珍珠囊曰﹕秦艽能去下牙痛﹑及本經風濕。﹞濕勝風淫之證。利大小便。﹝牛乳點服﹑兼治黃膽﹑煩渴便赤。﹞下部虛忌用。形作羅紋相交。長大黃白。左紋者良。菖蒲爲使。畏牛乳。﹝一切瘡口不合﹑秦艽爲末摻之﹑效。﹞

卷一艸部

柴胡

宣﹑發表和裏﹑退熱升陽﹑解郁調經。

苦微寒。味薄气升爲陽。主陽气下陷。能引淸气上行。而平少陽厥陰之邪熱。﹝肝﹑膽﹑心包﹑三焦相火﹑時珍曰﹕行少陽黃芩爲佐﹑行厥陰黃連爲佐﹑宣暢气血。散結調經。人第知柴胡能發表﹑而不知柴胡最能和裏。﹞爲足少陽膽經表藥。﹝膽爲淸淨之腑﹑無出無入﹑其經在半表半里﹑法當和解﹑小柴胡湯之類是也﹑若病在太陽﹑服之太早﹑則引賊入門﹑若病入陰經﹑復服柴胡﹑則重虛其表﹑最宜詳愼。﹞治傷寒邪熱。痰熱結實。心下煩熱。諸瘧寒熱。﹝東垣曰﹕諸瘧以柴胡爲君﹑佐以引經之藥﹑諭嘉言醫門法律云﹕瘧發必有寒有熱﹑蓋外邪伏於半表半里﹑適在少陽所主之界﹑入與陰爭﹑陽勝則熱﹑出與陽爭﹑陰勝則寒﹑卽純熱無寒爲癉瘧溫瘧﹑寒多熱少爲牝瘧﹑要皆自少陽而造其極偏﹑補偏救獘﹑亦必還返少陽之界﹑使少陽而兼他經則有之﹑謂他經而不涉少陽﹑則不成其爲瘧矣﹑脈縱屢遷﹑而弦之一字﹑實貫徹之也。﹞頭眩嘔吐。﹝邪在半表半里﹑則多嘔吐。﹞目赤胸痞脇痛。

﹝凡脇病多是肝木有餘﹑宜小柴胡湯加靑皮川芎白芍。﹞口苦耳聾。﹝皆肝膽之邪。﹞熱入血室。

﹝衝爲血海﹑卽血室也﹑男女皆有之﹑柴胡在髒主血﹑在經主气。﹞胎前產後諸熱。小兒痘證。能散十二經瘡疽血凝气聚。功同連翹。﹝連翹治血熱﹑柴胡治气熱﹑爲小異。﹞陰虛火炎气升者。禁用。產江南古城山。名齊界面者佳。﹝定遠縣出者亦好。﹞外感生用。內傷升气酒炒用。凡治中及下降用梢。有汗咳者。蜜水拌炒。前胡﹑半夏爲使。惡皂角。按柴胡所用甚多。今藥客入山收買。將白頭翁﹑丹參﹑小前胡﹑遠志苗等俱雜在內。謂之統柴胡。藥肆中俱切爲飲片。其實眞柴胡無幾。須揀去別種。用淨柴胡。苗﹑主治卒聾。搗汁頻滴之。

銀州柴胡

﹝宣﹑治勞熱。﹞治虛勞肌熱。骨蒸勞瘧。熱從髓出。小兒五疳羸熱。根長尺餘。微白。

卷一艸部

前胡

宣﹑解表﹑瀉下气﹑治風痰。

辛以暢肺。解風寒。甘以入脾。理胸腹。﹝气香。﹞苦泄厥陰﹝肝﹞之熱。寒散太陽﹝膀胱﹞之邪。性陰而降。功顓下气。气下則火降而痰消。﹝气有餘便是火﹑火則生痰。﹞能除實﹝熱。﹞治痰熱哮喘。咳嗽嘔逆。痞膈霍亂。﹝乃手足太陰﹑陽明之藥﹑與柴胡純陽上升﹑入少陽﹑厥陰者不同。﹞無實熱與外感者忌用。﹝柴胡前胡﹑均是風藥﹑但柴胡性升﹑前胡性降爲異﹑之。﹞味甘气香。性軟。冬月采者良。內有硬者。名雄前胡。須揀去勿用。半夏爲使。惡皂角。忌火。

卷一艸部

獨活

宣﹑理伏風﹑去濕。

辛苦微溫。气緩善搜。入足少陰气分。﹝腎﹞以理伏風。治本經傷風頭痛。頭暈目眩。﹝宜與細辛同用。﹞風熱齒痛。﹝文潞公藥準﹑用獨活地黃等分爲末﹑每服三錢。﹞痙癇濕痺。﹝項背彊直﹑手足反張曰痙﹑濕流關節﹑痛而煩﹑曰濕痺﹑風勝濕﹑故二活兼能去濕。﹞奔豚疝瘕。﹝腎積曰奔豚﹑風寒濕客於腎家所致﹑疝瘕亦然。﹞古方惟用獨活。後人分二種。以形虛大。有臼如鬼眼。節疏色黃者。爲獨活。色紫節密。气猛烈者。爲羌活。並出蜀漢。又云﹕自西羌來者。爲羌活。﹝故又名胡王使者。諭嘉言曰﹕羌活之獨本者﹑卽眞獨活。﹞

卷一艸部

羌活

宣﹑理遊風﹑發表勝濕。

辛苦性溫。气雄而散。味薄上升。入足太陽。﹝膀胱﹞以理遊風。兼入足少陰﹑厥陰气分。﹝腎肝﹞瀉肝气。搜肝風。治風濕相搏。本經頭痛。﹝同川芎﹑治太陽少陰頭痛﹑凡頭痛多用風藥﹑以巓頂之上﹑惟風可到也。﹞督脈爲病。﹝督脈並太陽經。﹞脊彊而厥。剛痙柔痙。﹝無汗爲剛﹑有汗爲柔﹑亦有血虛發痙者﹑大約風證宜二活﹑血虛忌用。﹞中風不語。﹝眞中風者宜之﹑若气血虧虛者﹑大忌。﹞頭旋目赤。散肌表八風之邪。利周身百節之痛。爲卻亂反正之主藥。若血虛頭痛。徧身痛者。此屬內證。二活並禁用。

卷一艸部

防風

宣﹑發表﹑去風勝濕。

辛甘微溫。升浮爲陽。搜肝瀉肺。散頭目滯气。經絡畱濕。主上部見血。﹝用之爲使﹑亦能治崩。﹞上焦風邪。頭痛目眩。脊痛項彊。周身盡痛。太陽經證。﹝膀胱﹑徐之才曰﹕得蔥白﹑能行周身。﹞又行脾胃二經。爲去風勝濕之要藥。﹝凡風藥皆能勝濕﹑東垣曰﹕卒伍卑賤之職﹑隨所引而至﹑乃風藥中潤劑﹑若補脾胃﹑非此引用不能行。﹞散目赤瘡瘍。若血虛痙急。頭痛不因風寒。﹝內傷。﹞泄瀉不因寒濕。火升作嗽。陰虛盜汗。陽虛自汗者。並禁用。﹝同黃白芍﹑又能實表止汗﹑合黃白術﹑名玉屏風散﹑固表聖藥﹑黃得防風而功益大﹑乃相畏而更相使也。﹞靑州黃潤者良。軟蘆糯體。﹝登州萊陽次之。關東者﹑性硬不用。﹞惡漧薑﹑白蘞﹑芫花。畏萆。殺附子毒。

卷一艸部

升麻

輕宣﹑升陽﹑解毒。

甘辛微苦。足陽明﹑太陰引經藥。﹝脾胃﹑參上行﹑須此引之。﹞亦入手陽明﹑太陰。

﹝大腸﹑肺。﹞表散風邪。﹝引蔥白﹑散手陽明風邪﹑同葛根﹑能發陽明之汗﹑引石膏﹑主陽明頭痛齒痛。﹞升散火郁。能升陽气於至陰之下。引甘溫之藥上行。以補衛气之散。而實其表。﹝柴胡引少陽淸气上行﹑升麻引陽明淸气上行﹑故補中湯用爲佐使。﹞治時气毒癘頭痛。﹝陽明頭痛﹑痛連齒頰。﹞寒熱肺痿。吐膿。下痢後重。﹝後重者﹑气滯也﹑气滯於中﹑必上行而後能下降﹑有病大小便祕滯﹑用通利藥而罔效﹑重用升麻而反通﹑丹溪曰﹕气升則水自降。﹞久泄。﹝經曰﹕淸气在下﹑則生飧泄。﹞脫肛。崩中帶下。﹝能緩帶脈之縮急。﹞痘瘡。﹝升葛湯﹑初發熱時可用﹑痘出後﹑或下陷泄瀉者﹑可少用﹑否則見點之後﹑必不可用﹑爲其解散也。﹞斑疹。﹝成朵如錦紋者﹑爲斑﹑隱隱見紅點者﹑爲疹﹑蓋胃熱失下﹑衝入少陽﹑則助相火而成斑﹑衝入少陰﹑則助君火而成疹﹑又有內傷陰證見斑疹者﹑微紅而稀少﹑此胃气極虛﹑逼其無根之火﹑遊行於外﹑當補益气血﹑使中有主則气不外遊﹑血不外散﹑忌用升散之品。﹞風熱瘡癰。解百藥毒。吐蠱毒。殺精鬼。﹝性陽气升﹑味甘故也。﹞陰虛火升者忌用。﹝下元虛者﹑用此升之﹑則下元愈虛﹑朱肱活人書言﹑瘀血入裏﹑吐衄血者﹑犀角地黃湯乃陽明聖藥﹑如無犀角﹑代以升麻﹑二藥性味相遠﹑何以云代﹑蓋以升麻能引諸藥﹑同入陽明也﹑朱二允曰﹕升麻性升﹑犀角性降﹑用犀角止血﹑乃借其下降之气﹑淸心肝之火﹑使血下行歸經耳﹑儻誤用升麻﹑血隨气升﹑不愈湧出不止乎﹑古方未可盡泥也。﹞裏白外黑。緊實者良。名鬼臉升麻。去須蘆用。﹝或有參補劑﹑須用升柴﹑而又恐其太升發者﹑並用蜜水炒之﹑別有一種綠升麻﹑繆仲醇廣筆記﹑用治痢有效﹑肘後方﹑卒腫毒起﹑升麻磨醋﹑頻塗之。﹞

卷一艸部

細辛

宣﹑散風寒﹑溫行水气﹑潤腎燥。

辛溫。散風寒。故諸風痺痛。咳嗽上气。頭痛脊彊者宜之。﹝顓治少陰之頭痛。﹞辛散浮熱。

故口瘡喉痺。﹝少陰火。﹞鼻淵齒者宜之。﹝虫蝕膿爛。﹞水停心下則腎燥。細辛之辛。能行水气以潤之。﹝腎燥者﹑心亦躁﹑火屈於水﹑故躁也﹑經曰﹕腎苦燥﹑急食辛以潤之。﹞𨿽手少陰引經。﹝心﹑﹞乃足少陰本藥。﹝腎﹑﹞能通精气。利九竅。故驚癇耳聾鼻。﹝鼻塞不聞香臭﹑風寒濕熱入於腦﹑故气不宣通﹑寒宜表﹑濕熱宜淸﹑有肉者﹑爲末吹鼻。﹞風眼淚下倒睫。大便燥結者宜之。溫經發汗。﹝能發少陰之汗﹑仲景治少陰證﹑反發熱者﹑麻黃附子細辛湯﹑乃治邪在少陰之表劑。﹞行血下乳。散結破痰。味濃性烈。不可多用。北產者細而香。﹝華陰出者最佳。﹞南產者。稍大而不香。名土辛。又名馬辛。﹝以其葉似馬蹄也。﹞揀去雙葉者用。惡黃﹑山茱萸。畏硝石﹑滑石。反藜蘆。危亦村得效方﹑暗風卒倒﹑不省人事

卷一艸部

遠志

宣﹑散郁﹑通心腎。

苦泄熱。溫行气。辛散郁。主手少陰。﹝心﹑﹞能通腎气。上達於心。彊志益智。聰耳明目。

利九竅。治迷惑善忘。驚悸不寐。﹝諸證皆因心腎不交所致。﹞皮膚中熱。腎積奔豚。一切癰疽。敷服皆效。﹝繆希雍本艸經疏曰﹕癰疽皆從七情憂鬱惱怒而得﹑遠志辛能散郁。﹞並善豁痰。遠志交通心腎。並無補性。虛而挾滯者。同養血補气藥用。資其宣導。臻於太和。不可多用獨用。純虛無滯者忌。山西白皮者佳。﹝山東黑皮者﹑次之。﹞去心。甘艸水浸一宿用。

畏珍珠﹑藜蘆。得茯苓﹑龍骨良。葉﹝名小艸﹞益精補陰气。治虛損夢泄。﹝可於統柴胡內揀出用之。﹞

卷一艸部

金毛狗脊

平補肝腎﹑除風寒濕。

苦堅腎。甘益血。﹝滋肝﹑﹞溫養气。治失溺不節。﹝益腎﹑﹞腳弱腰痛。寒濕周痺。﹝經曰﹕內不在臟腑﹑而外未發於皮﹑獨居分肉之間﹑眞气不能周﹑故曰周痺。﹞除風虛。彊機關。

利俯仰。﹝滋腎益肝﹑則骨健而筋彊。﹞有黃毛如狗形。故名。去毛切。酒拌蒸。萆爲使。熬膏良。

卷一艸部

淫羊藿

補腎命門。

辛香甘溫。入肝腎。補命門。益精气。堅筋骨。利小便。治絕陽不興。絕陰不產。冷風勞气。四肢不仁。﹝手足麻木。﹞相火易動。遠之。一名仙靈脾。北部淫羊。一日百合。食此藿所致。故名。去枝。羊脂拌炒。山藥爲使。得酒良。﹝牙齒虛痛﹑仙靈脾爲粗末﹑煎湯頻漱﹑大效。﹞

卷一艸部

巴戟天

補腎祛風。

甘辛微溫。入腎經血分。彊陰益精。治五勞七傷。散風濕。治風气香港腳水腫。陰虛而相火熾眞也。蜀產佳。﹝山根似巴戟﹑但色白﹑人或醋煮以亂之。﹞去心。酒浸焙用。覆盆子爲使。惡丹參。

卷一艸部

瑣陽

補陽滑腸。

甘溫補陰。益精興陽。潤燥養筋。﹝彊筋﹑故能興陽。﹞治痿弱。滑大腸。﹝便燥者啖之﹑可代蓯蓉﹑煮粥彌佳。﹞泄瀉及陽易舉而精不固者。忌之。鱗甲櫛比。狀類男陽。酥炙。

卷一艸部

肉蓯蓉

補腎命門﹑滑腸。

甘酸鹹溫。入腎經血分。補命門相火。滋潤五臟。益髓彊筋。治五勞七傷。絕陽不興。

絕陰不產。腰膝冷痛。峻補精血。﹝時珍曰﹕補而不峻﹑故有蓯蓉之號。﹞驟用恐妨心。滑大便。功用與瑣陽相仿。禁忌亦同。長大如臂。重至斤許。有松子鱗甲者良。酒浸一宿。刷去浮甲。劈破。除內筋膜。酒蒸半日。又酥炙用。忌鐵。﹝蘇恭注唐本艸曰﹕今人所用﹑多艸蓯蓉﹑功力稍劣。﹞

卷一艸部

白芨

澀﹑補肺﹑化瘀生新。

苦辛而平。性澀而收。得秋金之令。入肺止吐血。﹝摘元去﹑試血法﹑吐水內浮者肺血也﹑沈者肝血也﹑半浮沈者心血也﹑各隨所見﹑以羊肺肝心﹑蘸白芨末﹑日日服之﹑佳。﹞肺損者。能復生之。﹝以有形生有形也﹑人之五臟﹑惟肺葉損壞者﹑可以復生。﹞治跌打折骨。﹝酒服二錢。﹞湯火灼傷。﹝油調末敷。﹞惡瘡癰腫。敗疽死肌。去腐。逐瘀。生新。除面上。﹝音幹﹑去聲﹑面黑气﹑音炮﹑面瘡也。﹞塗手足皸裂。令人肌滑。紫石英爲使。畏杏仁。反烏頭。﹝重舌﹑鵝口﹑爲末﹑乳汁調﹑塗足心。﹞

卷一艸部

三七

一名山漆瀉﹑散瘀定痛。

甘苦微溫。散血定痛。治吐血衄血。血痢血崩。目赤癰腫。﹝醋磨塗﹑卽散﹑已破者﹑爲末摻之。﹞爲金瘡杖瘡要藥。﹝杖時先服一二錢﹑則血不衝心﹑杖後敷之﹑去瘀消腫﹑易愈﹑大抵陽明厥陰血分之藥﹑故治血病。﹞能損新血。無瘀者勿用。從廣西山洞來者。略似白芨。

長者如老漧地黃。有節。味微甘。頗似人參。以末摻豬血中。血化爲水者眞。﹝又有一種﹑葉似菊艾而勁濃﹑有歧尖﹑莖有赤稜﹑夏秋開黃花﹑蕊如金絲﹑盤紐可愛﹑而气不香﹑根大如牛蒡﹑味甘﹑極易繁衍﹑云是三七﹑治金瘡折傷血病﹑甚效﹑與南中來者不同。﹞

卷一艸部

地楡

澀﹑止血。

苦酸微寒﹐性沈而澀。﹝收汗止血﹑皆酸斂之功。﹞入下焦。除血熱。治吐衄崩中。腸風﹝血鮮者爲腸風﹑隨感而見也﹑血瘀者爲髒毒﹑積久而發也﹑糞前爲近血﹑出腸胃﹑糞後爲遠血﹑出肺肝。﹞血痢。﹝蘇頌本艸圖經曰﹕古方斷下﹑多用之。﹞气血虛寒。及初起者。禁用。

似柳根。外黑裏紅。取上截。炒黑用。梢反行血。得發良。惡麥冬。

卷一艸部

丹參

補心﹑去瘀生新。

气平而降。味苦色赤。入心與包絡。破宿血。生新血。﹝瘀去﹑然後生新。﹞安生胎。﹝養血。﹞墮死胎。﹝去瘀。﹞調經脈。﹝風寒濕熱﹑襲傷營血﹑則經水不調﹑先期屬熱﹑後期屬寒﹑又阻之不同﹑大抵婦人之病﹑首重調經﹑經調則百病散。﹞除煩熱。

功兼四物。﹝一味丹參散﹑功同四物湯。﹞爲女科要藥。治冷熱勞。骨節痛。風痺不隨。﹝手足緩散﹑不隨人用﹑經曰﹕足受血而能步﹑掌受血而能握。﹞癥瘕。﹝癥者有塊可徵﹑瘕者假也﹑移動聚散無常﹑須分別治。﹞血虛血瘀之候。又治目赤疝痛。瘡疥腫毒。排膿生肌。養神定志。通利血脈。𨿽能補血。長於行血。無瘀。斟酌用之。畏咸水。忌醋。反藜蘆。

卷一艸部

元參

瀉無根之火﹑補陰。

苦鹹微寒。入肺腎二經。﹝景嶽雲﹕本艸言其入腎﹑而不知其尢入肺臟也﹑元素曰﹕元參乃樞機之劑﹑管領諸气上下﹑淸肅而不濁﹑風藥中多用之﹑活人書﹑治傷寒陽毒汗下後﹑毒不散﹑心下懊﹑煩不得眠﹑心神顚倒欲絕者﹑俱用元參﹑以此論之﹑治胸中氤氳之气﹑瀉無根浮游之火﹑當以元參爲聖劑也。﹞除煩止渴。降火滋陰。明目﹝爲末﹑米泔煮羊肝﹑日日蘸食之﹑亦治赤脈貫瞳神。﹞解毒。利咽喉。﹝通肺气。﹞通二便。下水气﹑治頭痛。﹝火熱生風。﹞鼻瘡。﹝肺熱也﹑末塗﹑或以水浸軟﹑塞之。﹞瘰鼠。﹝俱生搗敷﹑日三易。﹞發斑咽痛。頸下結核。急喉痺風。﹝以上皆整肅肺气之功。﹞癰疽疝气。溫瘧遊風。潮熱骨蒸。﹝肺金爲腎水之上源﹑肺金淸﹑則腎水自生﹑故又能理癆。﹞脾虛泄瀉者忌。取靑白者。﹝元參色本靑白﹑其黑色﹑乃後來濕蒸之壞色﹑若收采時卽曬漧﹑並不黑也。﹞蒸過再焙。勿犯銅器。惡黃﹑萸肉﹑姜﹑棗。反藜蘆。

卷一艸部

苦參

瀉濕熱﹑祛風。

大苦燥濕。大寒勝熱。沈降入腎。消癰解毒。明目止淚。﹝淚爲肝熱。﹞治夢遺滑精。﹝白術牡蠣倍之﹑雄豬肚丸﹑亦治赤白帶下。﹞熱痢血痢。﹝純下淸血者﹑風傷肝也﹑宜散風涼血。

﹞腸風瀉血。溺赤黃膽。又能祛風﹝熱極生風。﹞殺虫。﹝虫因濕生。﹞治大風疥癩眉脫。又能解酒毒。﹝酒爲濕熱之最。﹞肝腎虛而無熱者忌。﹝其气能傷腎﹑沈括夢溪筆談云﹕久用苦參擦牙﹑逐病腰痛﹑由其气傷腎也。﹞糯米泔浸去鮏气。蒸。元參爲使。惡貝母﹑菟絲﹑漏蘆。反藜蘆。

卷一艸部

龍膽艸

瀉肝膽火﹑下焦濕熱。

大苦大寒。沈陰下行。入肝膽而瀉火。兼入膀胱腎經。除下焦之濕熱。與防己同功。酒浸。

亦能外行上行。治骨間寒熱。﹝腎主骨。﹞驚癇邪气。﹝肝經風火。﹞時气溫熱。熱痢疸黃。腳腫而痛者﹑爲濕香港腳﹑宜淸熱利濕搜風﹑痛而不腫﹑攣縮枯細者﹑名幹香港腳﹑宜養血潤燥舒筋。﹞咽喉風熱。赤睛弩肉。﹝瀉肝膽火﹑能明目﹑元素曰﹕柴胡爲主﹑龍膽爲使﹑目疾要藥。凡目疾初起﹑宜發散﹑忌寒涼。﹞癰疽瘡疥。大損胃气。

無實火者忌之。甘艸水浸一宿。曝用。小豆﹑貫眾爲使。忌地黃。

卷一艸部

黃連

瀉火燥濕。

大苦大寒。入心瀉火。﹝海藏曰﹕瀉心實瀉脾也﹑實則瀉其子。﹞鎭肝涼血。﹝凡治血﹑防風爲上部之使﹑黃連爲中部之使﹑地楡爲下部之使。﹞燥濕開郁。解渴除煩。消心瘀。﹝能去心竅惡血。﹞止盜汗。﹝涼心。﹞治熱毒諸痢。﹝致痢之由不一﹑若止因濕熱而气實者﹑連爲要藥﹑嘉言曰﹕治痢必先汗解其外﹑後調其內﹑首用辛涼以解表﹑次用苦寒以淸裏。痢有虛實寒熱之分﹑白屬气分﹑紅屬血分﹑紅熱白寒之說非也﹑須憑脈證﹑而爲涼瀉溫補。﹞痞滿嘈雜。吞酸吐酸。﹝因肝火郁而成者﹑同吳萸降火開郁。﹞腹痛心痛伏梁。﹝心積。﹞目痛傷。

﹝人乳浸點﹑或合歸芍等分﹑煎湯熱洗﹑散熱活血﹑亦佳。﹞癰疽瘡疥。﹝諸瘡痛癢﹑皆屬心火。﹞酒毒明目。定驚止嘔。﹝熱郁惡心﹑兀兀欲吐﹑可用數分。﹞解毒除疳。殺蛔。蛔得苦則伏。﹞虛寒爲病。大忌。﹝久服黃連苦參﹑反熱從火化也﹑蓋炎上作苦﹑味苦必燥﹑燥則熱矣﹑且苦寒沈陰肅殺﹑伐傷生和之气也。或用甘艸以調其苦﹑或加人參以節制之﹑其庶幾乎。﹞黃連種數甚多。雅州連﹐細長彎曲。微黃無毛。有硬刺。馬湖連﹐色黑細毛。繡花鍼頭硬刺。形如雞爪。此二種最佳。雲南連﹐體松。軟毛。無硬刺。古勇連﹐﹝產雲南古勇山。﹞體重無毛。無硬刺。此二種次之。水連頭。﹝又名魯連﹑產川中。﹞體松。有毛。無硬刺。又次之。新山連。﹝產廣西。﹞光黃性重。斷則淡黃色。土連。﹝產處州。﹞色黑。團節。﹝馬藥中用之。﹞雞屎連。色黑細小。斷則淡綠色。以上三種。服之害人。云景連。﹝產雲南。

﹞色黑。斷則紅色。不入藥。川中種連。色黃。軟毛。無硬刺。味微苦而薄。服之無效。去毛。治心火。生用。肝膽火。豬膽汁炒。上焦火﹑酒炒。中焦火﹑薑汁炒。下焦火﹑鹽水炒。﹝或童便炒。﹞食積火﹑黃土炒。濕熱在气分。吳萸湯炒。在血分。醋炒。﹝時珍曰﹕諸法不獨爲之引導﹑蓋辛熱制其苦寒﹑鹹寒制其燥性﹑用者詳之。﹞黃芩﹑龍骨爲使。惡菊花﹑元參﹑僵蠶﹑白蘚皮。畏款冬﹑牛膝。忌豬肉。﹝時珍曰﹕方有髒連丸﹑黃連豬肚丸﹑豈忌肉而不忌臟腑乎。﹞殺烏頭﹑巴豆毒。

卷一艸部

胡黃連

其性味功用﹑並似黃連﹑故名。

今諸家俱用以治小兒潮熱五疳等證。﹝諭嘉言曰﹕凡治小兒五疳﹑卽大人五勞也﹑幼科知用五疳之成方﹑而不知五勞之曲折次第﹑初起者治之﹑可以得效﹑胃虛者服之﹑有死而已﹑蓋膽艸﹑蘆薈﹑黃連﹑胡黃連之類﹑極苦大寒﹑兒不能勝爾﹑大方亦然﹑設妄謂五臟虛勞之外﹑又有實勞﹑而恣用苦寒諸藥﹑如是死者﹑醫殺之爾。﹞解喫煙毒。﹝二允曰﹕解喫煙毒﹑合茶服之﹑效。﹞出波斯國。今秦隴南海亦有之。心黑外黃。折之塵出如煙者。乃爲眞也。

其

卷一艸部

黃芩

瀉火除濕。

苦入心。寒勝熱。瀉中焦實火。除脾家濕熱。治痢腹痛。﹝寒痛忌用﹑凡腹痛﹑有寒熱﹑虛實﹑食積﹑瘀血﹑痰濕之不同﹑寒宜溫﹑熱宜淸﹑虛宜補﹑實宜攻﹑食宜消導﹑瘀血宜行散﹑濕痰宜化痰利濕﹑痛時手不可按者﹑爲實痛﹑按之痛止者﹑爲虛痛。﹞寒熱往來。﹝邪在少陽。﹞黃膽五淋血閉。﹝實熱在血分。﹞气逆癰疽瘡瘍。及諸失血。降痰。﹝丹溪曰﹕黃芩降痰﹑假其降火也﹑痰因火動﹑當先降火。﹞解渴安胎。﹝胎孕宜淸熱涼血﹑血不妄行﹑則胎安。﹞酒炒則上行。瀉肺火。利胸中气。﹝肺主气﹑熱傷气﹑瀉熱所以利气。﹞治上焦之風熱濕熱。

﹝丹溪曰﹕黃芩﹑上中二焦藥。﹞火嗽喉腥。﹝五臭﹑肺爲腥。﹞目赤腫痛。﹝黃芩得柴胡﹑退寒熱﹑得芍藥﹑治痢﹑得濃朴黃連﹑止腹痛﹑得桑皮﹑瀉肺火﹑得白術﹑安胎之聖藥﹑時珍曰﹕仲景治少陽證﹑小柴胡湯﹑太陽少陽合病下痢﹑黃芩湯﹑少陽證下後心滿﹑瀉心湯並用之﹑蓋黃芩苦寒入心﹑瀉熱﹑除脾家濕熱﹑使胃火不流入肺﹑不致刑金﹑卽所以保肺也﹑肺虛不宜者﹑苦寒傷土﹑損其母也﹑少陽證𨿽在半表半里﹑而心膈痞滿﹑實兼心肺上焦之邪﹑心煩喜嘔﹑默默不欲食﹑又兼脾胃中焦之證﹑故用黃芩以治手足少陽相火﹑黃芩亦少陽藥也﹑楊士瀛直指方曰﹕柴胡退熱﹑不及黃芩﹑時珍曰﹕柴胡乃苦以發之﹑散火之標也﹑黃芩乃寒能勝熱﹑折火之本也﹑東垣治肺熱﹑身如火燎﹑煩躁引飲而晝盛者﹑宜一味黃芩湯﹑以瀉肺經气分之火﹑黃芩一兩﹑煎服﹑本事方﹑治崩中暴下。﹞苦寒傷胃。虛寒者。均宜戒。

胎前若非實熱而服之。陰損胎元矣。中虛者名枯芩。卽片芩。瀉肺火。淸肌表之熱。﹝輕飄者上行。﹞內實者名條芩。卽子芩。瀉大腸火。﹝堅重者下降。﹞上行酒炒。瀉肝膽火豬膽汁炒。山茱﹑龍骨爲使。畏丹皮﹑丹砂。

卷一艸部

紫艸

瀉血熱﹑滑腸。

甘鹹气寒。入厥陰血分。﹝心包﹑肝。﹞涼血活血。利九竅。通二便。﹝鹹寒性滑。﹞治心腹邪气。﹝卽熱也。﹞及痘瘡血熱毒盛。二便閉澀者。﹝血熱則毒閉﹑得紫艸涼之﹑則血行而毒出﹑曾世榮活幼心書云﹕紫艸性寒﹑小兒脾實者可用﹑脾虛者能作瀉﹑古方惟用茸﹑取其初得陽气﹑以類觸類﹑用發痘瘡﹑今人不達此理﹑一槪用之﹑誤矣。﹞便滑者勿用。去頭須。酒洗。

卷一艸部

知母

瀉火補水﹑潤燥滑腸。

辛苦寒滑。瀉腎家有餘之火。﹝膀胱邪熱﹑服此亦淸。﹞因而上淸肺金。﹝兼瀉胃熱。﹞入二經气分。﹝黃柏入腎經血分﹑故二藥每相須而行。﹞潤腎滋陰。消痰定嗽。止渴除煩。﹝火入於肺則煩﹑瀉腎家有餘之火﹑是其本功﹑至於淸金諸效﹑良由相火不炎﹑自當馴至也。﹞安胎。﹝能去胎前之熱。﹞治傷寒煩熱。蓐勞骨蒸。﹝退有汗之骨蒸。﹞利二便。消浮腫。﹝小便利則腫消﹑東垣曰﹕熱在上焦气分﹑結祕而渴﹑乃肺中伏熱﹑不能生水﹑膀胱絕其化源﹑宜用滲濕之藥﹑瀉火淸金﹑滋水之化源﹑熱在下焦血分﹑便祕而不渴﹑乃眞水不足﹑膀胱漧涸﹑無陰則陽無以化﹑宜用黃柏知母﹑大苦寒之藥﹑滋腎與膀胱之陰﹑而陽自化﹑小便自通﹑丹溪曰﹕小便不通﹑有熱有濕有气結於下﹑宜淸宜燥宜升﹑又有隔二隔三之治﹑如肺不燥﹑但膀胱熱﹑宜瀉膀胱﹑此正治﹑如因肺熱不能生水﹑則淸肺﹑此隔二之治﹑如因脾濕不運﹑而精不上升﹑故肺不能生水﹑則燥胃健脾。﹞此隔三之治﹑﹝瀉膀胱﹑黃柏知母之類﹑淸肺﹑車前茯苓之類﹑燥脾﹑二術之類。凡病皆有隔二隔三之治﹑不獨便也。﹞傷胃滑腸。

令人作瀉。﹝李士材本艸通元藥性解曰﹕苦寒肅殺﹑非長養萬物者也﹑世以其滋陰﹑用治虛損上行酒浸﹐下行鹽水拌。忌鐵。

卷一艸部

貝母

宣﹑散結淸火﹑潤肺﹑化燥痰。

甘微寒。瀉心火。辛散肺郁。﹝入肺經气分﹑心火降則肺气寧﹑詩曰﹕言采其虻﹑虻﹑卽貝母也﹑取其解郁。﹞潤心肺。化燥痰。治虛勞煩熱。咳嗽上气。吐血咯血。肺痿肺癰。喉痺﹝小腸邪熱﹑心與小腸相爲表裏﹑肺爲气化之源。﹞癭癅。﹝化痰。﹞乳閉。產難。功專散結除熱。敷惡瘡。斂瘡口。﹝火降邪散﹑瘡口自斂﹑非貝母性斂也。

﹞能入肺治燥。非脾家所喜。汪機曰﹕俗以半夏燥毒﹑代以貝母﹑不知貝母寒潤﹑主肺家燥痰﹑半夏溫燥﹑主脾家濕痰﹑何可代也﹑故凡風寒濕熱諸痰﹑貝母非所宜也﹑宜用半夏南星。﹞川產最佳。圓正底平。開瓣味甘。象山貝母。體堅味苦。去時感風痰。土貝母。形大味苦。治外科證痰毒。俱去心搗用。濃朴﹑白薇爲使。畏秦艽。反烏頭。

卷一艸部

白頭翁

瀉熱涼血。

苦堅腎。寒涼血。入陽明血分。﹝胃﹑大腸。﹞治熱毒下痢。﹝仲景治熱痢﹑有白頭翁湯﹑合黃連黃柏秦皮﹑東垣曰﹕腎欲堅﹑急食苦以堅之﹑痢則下焦虛﹑故以純苦之劑堅之。﹞溫瘧寒熱。齒痛骨痛。﹝腎主齒骨﹑齦屬陽明。﹞鼻衄禿瘡。瘰疝瘕。血痔偏墜。﹝搗敷患處。﹞明目消疣。血分無熱者忌。藥肆中多於統柴胡內揀出用之。然必頭上有白毛者方眞。得酒良。

卷一艸部

白前

瀉肺降气﹑下痰。

辛甘微寒。長於降气﹑下痰止嗽。治肺气壅實。﹝喉中作水雞聲者﹑服之立愈。﹞胸膈逆滿。

肺實者宜。否則忌也。似牛膝。粗長堅直。脆而易斷者。白前也。短小柔軟。能彎不斷者。

白薇也。﹝近道多有﹑形色頗同﹑以此別之。﹞去頭須。甘艸水浸一伏時。焙用。忌羊肉。

卷一艸部

白薇

瀉血熱。

苦鹹而寒。陽明衝任之藥。利陰气。下水气。主中風身熱支滿。忽忽不知人。﹝陰虛火旺﹑則內熱生風﹑火气焚灼﹑故身熱支滿﹑痰隨火湧﹑故不知人。﹞血厥。﹝汗出過多﹑血少陽气獨上﹑气塞不行而厥﹑婦人尢多﹑此證宜白薇湯﹑白薇當歸各一兩﹑參五錢﹑甘艸錢半﹑每服五錢。﹞熱淋溫瘧。寒熱酸痛。﹝寒熱作﹑則營气不能內榮﹑故酸痛。﹞婦人傷中淋露。﹝血熱﹑孫眞人千金方﹑白薇散﹑治胎前產後遺尿不知時﹑白薇白芍等分﹑酒調服﹑丹溪曰﹕此卽劉河間原病式所謂﹑熱甚廷孔鬱結﹑神無所依﹑不能收禁之意也﹑廷孔﹑女人溺孔也。﹞產虛煩嘔。﹝經疏云﹕古方調經種子﹑往往用之﹑蓋不孕緣於血熱﹑而其源起於眞陰不足﹑陽勝而內熱﹑故營血日枯也﹑益陰淸熱﹑則血自生旺而有子矣﹑須佐以歸地芍藥杜仲蓯蓉等藥。﹞血熱相宜。血虛則忌。似牛膝而短小柔軟。去須。酒洗。惡大黃﹑大戟﹑山茱﹑姜棗。

﹝冬各一兩﹑百部二兩﹑米飲服末一錢。﹞

卷一艸部

白茅根

瀉火消瘀﹑涼血止噦。

甘寒。入手少陰心﹑足太陰陽明。﹝脾胃。﹞除伏熱。消瘀血。利小便。解酒毒。治吐衄諸血。﹝心肝火旺﹑逼血上行﹑則吐血﹑肺火盛則衄血﹑茅根﹑甘和血﹑寒涼血﹑引火下降﹑故治之﹑撲損瘀血﹑搗汁服﹑名茅花湯﹑亦治鼻衄產淋。﹞血閉寒熱。﹝血瘀則閉﹑閉則寒熱作矣。﹞淋瀝崩中。﹝血熱則崩。﹞傷寒噦逆。﹝卽呃逆﹑說文曰﹕噦﹑气牾也。許愼說文解字﹑周弼說文本原。﹞肺熱喘急﹐內熱煩渴。黃膽水腫。﹝淸火行水﹑時珍曰﹕良藥也﹑世人以微而忽之﹑惟事苦寒之藥﹑傷沖和之气﹑烏足知此哉。﹞鍼能潰膿。﹝酒蒸服﹑一鍼潰一孔﹑二鍼潰二孔。﹞花能止血。吐血因於虛寒者。非所宜也。

卷一艸部

白鮮皮

通﹑祛風濕。

气寒善行。味苦性燥。入脾胃。除濕熱。兼入膀胱小腸。行水道。通關節。利九竅。爲諸黃風痺之要藥。﹝一味白鮮皮湯﹑治產後風﹑時珍曰﹕世醫止施之瘡科﹑淺矣。﹞兼治風瘡疥癬。女子陰中腫痛。﹝濕熱乘虛﹑客腎與膀胱所致。﹞下部虛寒。𨿽有濕證。勿可餌也。近道處處有之。以四川所產爲良。江寧府﹑滁州﹑潤州所產。俱次之。根黃白而心實。取皮用。﹝山人采嫩苗﹑爲菜茹。﹞惡桑螵蛸﹑桔梗﹑茯苓﹑萆。﹝鼠已破﹑出膿血﹑白鮮煮汁服﹑效。﹞

卷一艸部

延胡索

宣﹑活血利气。

辛苦而溫。入手足太陰﹝肺﹑脾。﹞厥陰。﹝心包﹑肝。﹞能行血中气滯。气中血滯。通小便。

除風痺。治上下內外諸痛。﹝通則不痛。﹞癥癖崩淋。月候不調。﹝气血不和﹑因而凝滯﹑不以時至。﹞產後血暈。暴血上衝。折傷積血。爲活血利气之藥。然辛溫走而不守。﹝獨用力迅﹑宜兼補气血藥用。﹞通經墮胎。瘀滯有餘者宜之。生用破血。炒用調血。﹝酒炒行血﹑醋炒止血。﹞經事先期。虛而崩漏。產後虛暈。均忌之。﹝根如半夏﹑黃色而堅。﹞

卷一艸部

落得打

宣﹑行血止血。

甘平。治跌打損傷。及金瘡出血。並用根煎。能行血。﹝酒炒。﹞又能止血。﹝醋炒﹑或搗敷之﹑不作膿。﹞苗髙人許。葉如薄荷。根如玉竹而無節。搗爛則粘。

卷一艸部

開金鎖

宣﹑祛風濕。

苦平。祛風濕。治手足不遂。筋骨疼痛。與蒼術當歸同用。甚效。產江浙。苗髙三四尺。

葉如萆。根如何首烏而無稜。肉白色而無紋。略似菝而無刺。

卷一艸部

冬虫夏艸

補肺腎。

甘平保肺。益腎止血。化痰已勞嗽。四川嘉定府所產者最佳。雲南貴州所出者次之。冬在土中。身活如老蠶。有毛能動。至夏則毛出土上。連身俱化爲艸。若不取。至冬則復化爲虫。

卷一艸部

錦地羅

瀉﹑解毒。

微苦平。治山嵐瘴毒。瘡毒。並中諸毒。以根生研。酒服一錢匕。卽解。出廣西慶遠山巖間。鎭安﹑歸順﹑柳州皆有之。根似萆及栝蔞根狀。彼處人頗珍重之。以充方物。

卷一艸部

水仙根

瀉﹑解毒。

苦微辛。寒滑。治癰疽及魚骨哽。

花﹑﹝一名金盞銀臺。﹞主治。作香澤塗身﹐去風气﹐又療婦人五心發熱。﹝胡衛生易簡方﹑同榦荷葉﹑赤芍等分爲末﹑白湯調﹑每服二錢﹑熱自退。﹞

卷二艸部

芳艸類

卷二艸部

當歸

補血﹑潤燥滑腸。

甘溫和血。辛溫散內寒。苦溫助心散寒。﹝諸血屬心﹑凡通脈者﹑必先補心﹑當歸苦溫助心。﹞入心肝脾。﹝心生血﹑肝藏血﹑脾統血。﹞爲血中气藥。治虛勞寒熱。咳逆上气。﹝血和則气降。﹞溫瘧。﹝厥陰肝邪﹑痢。頭痛腰痛。心腹肢節諸痛。﹝散寒和血。﹞跌打血凝作脹。

風痙無汗。﹝身彊項直﹑角弓反張曰痙﹑無汗爲剛痙﹑有汗爲柔痙﹑當歸辛散風﹑溫和血﹑產後亦有發痙者﹑以脫血無以養筋也﹑宜十全大補湯。﹞痿痺癥瘕。﹝筋骨緩縱﹑足不任地曰痿﹑風寒濕客於肌肉血脈曰痺。﹞痘證癰疽瘡瘍。衝脈爲病。气逆裏急。帶脈爲病。腹痛滿。腰溶溶如坐水中。﹝衝脈起於腎下﹑出於气街﹑挾臍上行﹑至胸中﹑上頏顙﹑滲諸陽﹑灌諸經﹑下行入足﹑滲三陰﹑灌諸絡﹑爲十二經脈之海﹑主血﹑帶脈橫圍於腰﹑如束帶﹑總約諸脈。﹞及婦人諸不足。一切血證。陰虛而陽無所附者。潤腸胃。澤皮膚。去瘀生新。溫中養營。活血舒筋。排膿止痛。﹝血和則痛止。﹞使气血各有所歸。故名。﹝血滯能通﹑血虛能補﹑血枯能潤﹑血亂能撫﹑蓋其辛溫能行气分﹑使气調而血和也﹑東垣曰﹕頭止血而上行﹑身養血而中守﹑尾破血而下流﹑全活血而統治﹑雷﹑海藏並云﹕頭破血﹑時珍曰﹕治上用頭﹑治中用身﹑治下用尾﹑統治全用。雷著雷公炮炙論﹑時珍曰﹕此雷公﹑是劉宋時雷﹑非黃帝時雷公也。﹞極善滑腸。瀉者禁用。﹝當歸爲君﹑白芍爲臣﹑地黃爲佐﹑芎爲使﹑名四物湯﹑治血之總劑﹑血虛佐以人參黃﹑血熱佐以條芩梔連﹑庵曰﹕血屬陰﹑須得陽生血﹑气虛血弱之人﹑當用參﹑取陽旺生陰之義。﹞川產力剛善攻。秦產力柔善補。以秦產頭圓尾多。肥潤气香。裏白不油者爲良。名馬尾當歸。尾粗堅枯者。名頭當歸。只宜發散用。宜酒制。治吐血。宜醋炒。畏菖蒲﹑海藻﹑生薑。惡濕面。

﹝當歸和酒服﹑治倒產子死不出。﹞

卷二艸部

白芍藥

補血﹑瀉肝﹑斂陰。

苦酸微寒。入肝脾血分。﹝白術補脾陽﹑白芍補脾陰﹑爲手足太陰行經藥。﹝肺﹑脾。﹞瀉肝火。﹝酸斂肝﹑肝以斂爲瀉﹑以散爲補。﹞發脾肺。固腠理。﹝肺主皮毛﹑脾主肌肉﹑肝木不克土﹑則脾安﹑土旺能生金﹑則肺安﹑脾和肺安﹑則腠理固矣。﹞和血脈。收陰气。斂逆气。﹝酸主收斂。﹞緩中止痛。﹝東垣曰﹕損其肝者緩其中﹑卽調血也。﹞除煩斂汗。退熱安胎。

治瀉痢後重。血虛腹痛。﹝瀉痢俱太陰病﹑不可缺此﹑寒瀉冷痛忌用﹑古方治腹痛﹑白芍四錢湯﹑蓋腹痛因營气不從﹑逆於肉裏﹑白芍能調營气﹑甘艸能緩逆气﹑伐肝故也﹑其治腹痛﹑止血虛腹痛﹑余痛不治﹑以其酸寒收斂﹑無溫散之功也。﹞脇痛。﹝脇者﹑肝膽二經來往之道﹑其火上衝﹑則胃脘痛﹑橫行則兩脇痛﹑白芍能斂气瀉肝火。﹞肺脹喘噫。﹝噯同。﹞脾熱易饑。其收降之性。又能入血海。﹝衝脈爲血海﹑男女皆有之。﹞而至厥陰。﹝肝經。﹞治鼻衄目澀。肝血不足。小兒痘瘡。﹝地紅血散﹑毒婦人胎產。及一切血病。﹝同白術補脾﹑同參補气﹑同歸地補血﹑同芎瀉肝﹑同甘艸止腹痛﹑同芩連止瀉痢﹑同防風發痘疹﹑同姜棗和營衛﹑酒炒加入補中益气湯中﹑治气虛下陷﹑尢稱神妙。﹞又曰。產後忌用。﹝丹溪曰﹕以其酸寒﹑伐生生之气也﹑必不得已﹑酒炒用之可耳﹑時珍曰﹕產後肝血已虛﹑不可更瀉也﹑寇宗本艸衍義曰﹕減芍藥﹑以避中寒﹑微寒如芍藥﹑古人猶諄諄戒謹﹑況大苦大寒﹑可肆行而莫之忌耶﹑按產後虛熱多汗﹑陰气失散﹑用白芍以收斂之﹑取微寒以退虛熱﹑正其相宜﹑前言亦失之太過耳﹑景嶽全書內﹑所論極爲中正。﹞赤芍藥﹝瀉肝﹑散瘀。﹞瀉肝火。散惡血。利小腸。治腹痛脇痛。堅積血痺疝瘕。﹝邪聚外腎爲疝﹑腹內爲瘕。﹞經閉腸風。癰腫目赤。﹝皆散瀉之功。﹞白補而斂。赤散而瀉。白益脾。能於土中瀉木。赤散邪。能行血中之滯。虛者忌用。赤白各隨花色。單瓣者入藥。酒炒用。﹝制其寒。﹞婦人血分醋炒﹐下痢後重不炒。惡芒硝﹑石斛。畏鱉甲﹑小薊。反藜蘆。

卷二艸部

芎

補血﹑去瘀﹑潤燥﹑宣﹑行气﹑搜風。

辛溫升浮。爲少陽引經。﹝膽。﹞入手足厥陰。﹝心包﹑肝。﹞乃血中气藥。升淸陽而開諸郁。

﹝丹溪曰﹕气升則郁自降﹑爲通陰陽气血之使。﹞潤肝燥而補肝虛。﹝肝以瀉爲補﹑所謂辛以散之﹑辛以補之。﹞上行頭目。下行血海。﹝衝脈。﹞搜風散瘀。止痛調經。治風濕在頭﹐諸種頭痛。﹝東垣曰﹕頭痛必用之﹑如不愈﹑加引經藥﹑太陽羌活﹑陽明白芷﹑少陽柴胡﹑太陰蒼術﹑少陰細辛﹑厥陰吳茱萸﹑丹溪曰﹕諸經气郁﹑亦能頭痛。﹞偏正頭風。腹痛脇風。

气郁血郁。血痢寒痺。筋攣。目淚多涕。﹝肝熱。﹞風木爲病。﹝諸風眩掉﹑皆屬肝木。﹞及癰疽瘡瘍。﹝癰從六腑生﹑疽從五臟生﹑皆陰陽相滯而成﹑气爲陽﹑血爲陰﹑血行脈中﹑气行脈外﹑相並周流﹑寒濕搏之﹑則凝滯而行﹑遲爲不及﹑火熱搏之﹑則沸騰而行﹑速爲太過﹑气郁邪入血中﹑爲陰滯於陽﹑血郁邪入气中﹑爲陽滯於陰﹑致生惡毒﹑百病皆由此起﹑芎歸能和血行气﹑而通陰陽。﹞痘瘡不起。﹝頭面上不起發者﹑用之尢宜。﹞男婦一切血證。﹝芍地酸寒爲陰﹑歸芎辛溫爲陽﹑故四物湯取其相濟﹑以行血藥之滯耳﹑川芎辛散﹑豈能生血者乎﹑治法云﹕婦人經過三月﹑用川芎末﹑空心熱湯調一匙服﹑腹中微動者是胎﹑不動是經閉。

﹞凡气升痰喘。虛火上炎。嘔吐咳逆。不宜用之。單服久服。令人暴亡。蜀產爲川芎。秦產爲西芎。江南爲撫芎。以川產大塊。裏白不油。辛甘者良。白芷爲使。畏黃連﹑硝石﹑滑石。惡黃﹑山茱萸。﹝齒敗口臭﹑水煮芎含之﹑佳。﹞

卷二艸部

牡丹皮

瀉伏火﹑去瘀。

辛苦微寒。入手足少陰﹝心﹑腎。﹞厥陰。﹝心包﹑肝。﹞瀉血中伏火。﹝色赤﹑故入血分﹑能瀉諸經伏火﹑古方所以用治相火也﹑世人專以黃柏治相火﹑不知丹皮之功更勝。﹞和血涼血而生血。﹝血熱則枯﹑涼則生。﹞破積血。﹝積瘀不去﹑則新血不生。﹞通經脈。止吐衄。﹝血屬陰本靜﹑因相火所逼﹑故越出上竅﹑治驚癇螈。筋脈伸縮抽掣﹑爲螈﹑或手足抽掣﹑口眼斜﹑卒然眩僕﹑吐涎身軟﹑時發時止﹑爲癇﹑皆陰虛血熱﹑風火相搏﹑痰隨火湧所致。﹞除煩熱。療癰瘡。﹝涼血。﹞下胞胎。退無汗之骨蒸。﹝張元素曰﹕丹皮治無汗之骨蒸﹑地骨皮治有汗之骨蒸﹑神不足者手少陰﹑志不足者足少陰﹑仲景腎气丸﹑用丹皮﹑治神志不足也﹑按內經雲﹕水之精爲志﹑故腎藏志﹑火之精爲神﹑故心藏神。﹞胃气虛寒。經行過期不淨者勿服。胎前亦宜酌用。單瓣花紅者入藥。﹝時珍曰﹕花白者補﹑赤者利﹑須分別之。﹞肉濃者佳。酒拌蒸用。畏貝母﹑菟絲﹑大黃。忌蒜﹑胡荽﹑伏砒。﹝丹皮根搗末服﹑解中蠱毒。﹞

卷二艸部

澤蘭

通﹑行血﹑消水。

苦泄熱﹐甘和血﹐辛散郁﹐香舒脾。微溫行血。入足太陰﹑厥陰。﹝脾﹑肝。﹞通九竅。

利關節。破宿血。通月經。消癥瘕。散水腫。﹝甘溫能和血行血﹑獨入血海﹑攻擊稽畱﹑其消水腫者﹑乃血化爲水之水﹑非脾虛停濕之水也。﹞治產後血瀝腰痛。﹝瘀行未盡。﹞身面浮腫。

吐血鼻洪。目痛頭風。癰毒撲損。性𨿽和緩。終是破血之品。無瘀者勿輕用。﹝古方澤蘭丸甚多﹑近今稟賦漸薄﹑不可常用。﹞時珍曰。蘭艸澤蘭。一類二種。俱生下隰。紫莖素枝。

赤節綠葉。葉對節生。有細齒。但以莖圓節長。葉光有歧爲蘭艸。莖微方。節短。葉有毛爲澤蘭。嫩時並可﹝音那。﹞而佩之。楚詞所謂﹑紉秋蘭以爲佩也。﹝朱子離騷辧證云﹕必花葉俱香﹑燥濕不變﹑方可刈佩﹑今之蘭蕙﹑花𨿽香而葉無气﹑質弱易萎﹑不可刈佩。﹞澤蘭走血分。消水腫。塗癰毒。破瘀除癥。爲婦人要藥。蘭艸走气分。利水道。除痰癖。殺蠱辟惡。爲消渴良藥。﹝經曰﹕數食肥甘﹑傳爲消渴﹑治之以蘭﹑除陳气也。﹞亦名大澤蘭。﹝與澤蘭俱生下隰之地故也。﹞俗呼省頭艸﹑夏月采置發中﹑則發不膩﹑蘭澤艸﹑香艸。﹝浸油塗發﹑去垢香澤﹑故名蘭澤﹑又名香艸。﹞以爲山蘭誤矣。﹝寇宗﹑朱丹溪﹑並以蘭艸爲山蘭之葉﹑李時珍考眾說以譏之曰﹕陳遁齋閒覽云﹕楚騷之蘭﹑或以爲都梁香﹑或以爲澤蘭﹑或以爲猗蘭﹑當以澤蘭爲正﹑今之所種如麥門冬者﹑名幽蘭﹑非眞蘭也﹑故陳止齋著盜蘭說古之蘭艸﹑卽今之千金艸﹑俗名孩兒菊﹑今所謂蘭﹑其葉如茅者﹑故得蘭名﹑楊升庵云﹕世以如蒲萱者爲蘭﹑九畹之受誣也久矣﹑又吳與澄艸廬集﹑有蘭說云﹕蘭爲醫經上品﹑有枝有莖﹑艸之植者也﹑今所謂蘭﹑無枝無莖﹑因黃山谷稱之﹑世遂謬指爲離騷之蘭﹑寇氏本艸﹑溺於流俗﹑反疑舊說爲非﹑夫醫經爲實用﹑豈可誣哉﹑今之蘭﹑果可以利水殺蠱而除痰癖乎﹑其種盛於閩﹑朱子閩人﹑豈不識其土產﹑而辧析若此﹑世俗至今﹑猶以非蘭爲蘭﹑何其惑之甚也﹑洛按﹑時珍之辧蘭艸﹑指實詳明﹑徵據鑿鑿﹑則蘭艸爲澤蘭之一類二種也﹑夫復何疑﹑若山蘭葉﹑全無气味﹑於以上之稱名不符﹑何能有以上之功效乎﹑汪氏力辧蘭艸爲山蘭葉﹑但並無實據﹑不過爲臆度之見爾。

士材所著本艸﹑濫收蘭葉﹑致無識之醫﹑遂有加建蘭葉爲引者。﹞

卷二艸部

馬蘭

瀉﹑涼血。

辛涼。入陽明血分。與澤蘭同功。治鼻衄痔瘡。﹝喉痺口緊﹑馬蘭根葉搗汁﹑入米醋少許﹑滴鼻孔﹑或灌喉中﹑取痰自開。﹞

卷二艸部

郁金

﹝宣﹑解郁﹑瀉﹑涼血破瘀。﹞辛苦微甘。气寒。其性輕揚。上行入心及包絡。兼入肺經。涼心熱。散肝郁。破血下气。治吐衄尿血。婦人經脈逆行。﹝經不下行﹑上爲吐衄諸證﹑用郁金末﹑加韭汁﹑薑汁﹑童便服﹑其血自淸﹑痰中帶血者﹑加竹瀝。﹞血气諸痛。產後敗血攻心。顚狂失心。﹝顚多喜笑﹑尙知畏懼﹑證屬不足﹑狂多忿怒﹑人莫能制﹑證屬有餘﹑因驚憂痰血塞於心竅所致﹑用郁金七兩﹑白礬三兩﹑薄荷糊丸﹑名白金丸﹑郁金散惡血﹑白礬化頑痰。﹞痘毒入心。﹝因瘀血凝滯﹑而痘疹陷伏者﹑可用。﹞陽毒。生肌定痛。能開肺金之郁。故名。今醫用此開郁。罕效。

如眞陰虛火亢吐血。不關肺肝气逆。不宜用也。﹝近日郁證﹑多屬血虧﹑用破血之藥開郁﹑郁不能開﹑而陰已先敗﹑致不救者多矣。﹞出川廣。體銳圓如蟬肚。外黃內赤。色鮮微香。

折之光明脆徹。苦中帶甘者乃眞。﹝今市中所用者﹑多是姜黃﹑並有以蓬莪術僞之者﹑俱峻削性烈﹑挾虛者大忌。﹞

卷二艸部

姜黃

瀉﹑破血行气。

味苦辛溫。色黃入脾。兼入肝經。理血中之气。破血下气。﹝辛散苦泄﹑專於破血﹑下气其旁及者耳。﹞除風消腫。性更烈於郁金。治血積气脹。產後敗血攻心。通月經。療撲損。片子者。能入手臂。治風寒濕痺痛。﹝時珍曰﹕入臂治痛﹑其兼理血中之气可知矣。﹞血虛者。

服之病反增劇。出川廣。﹝藏器曰﹕郁金苦寒色赤﹑姜黃辛溫色黃﹑莪術味苦色靑﹑三物不同﹑所用各別﹑經疏云﹕姜黃主治﹑介乎三稜郁金之間﹑時珍曰﹕姜黃郁金莪術﹑形狀功用﹑大專治血﹑姜黃入脾﹑兼治血中之气﹑莪術入肝﹑治气中之血﹑稍爲不同﹑今時以扁如漧薑者﹑爲片子姜黃﹑圓如蟬腹者﹑爲蟬肚郁金﹑莪術形𨿽似郁金﹑而色靑不

卷二艸部

蓬莪術

瀉﹑行气破血﹑消積。

辛苦而溫。主一切气。又能通肝經。聚血行气。消瘀通經。化食止痛。治心腹諸痛。冷气吐酸。奔豚癖。﹝酒醋磨服﹑﹑音賢﹑小腹積﹑癖多見於男子﹑癥瘕多見於婦人﹑莪術香烈﹑行气通竅﹑同三稜用﹑治積聚諸病﹑按五積﹑心積曰伏梁﹑起臍上至心下﹑肝積曰肥气﹑在左脇﹑肺積曰息賁﹑在右脇﹑脾積曰痞气﹑在胃脘右側﹑腎積曰奔豚﹑在小腹﹑上衝至心下﹑治之不宜專用攻伐﹑恐損眞气﹑宜於破血行气藥中﹑加補脾胃藥﹑气旺方能磨積也﹑經曰﹕大積大聚﹑其可犯也﹑衰其半而止﹑過者死﹑東垣五積方﹑用三稜莪術﹑皆兼人參贊助成功。﹞中惡鬼疰。﹝臟腑壅滯﹑陰陽乖隔﹑鬼癘憑之﹑利气達竅﹑邪無所容矣。﹞虛人服之。積未去而眞已竭。兼以參術。或庶幾耳。根如生薑。莪生根下。似卵不齊。堅硬難搗。灰火煨透。乘熱搗之。﹝入气分。﹞或醋磨酒磨。或煮熟用。﹝入血分。﹞

卷二艸部

荊三稜

瀉﹑破血﹑行气﹑消積。

苦平。入肝經血分。破血中之气。﹝亦能通肝經聚血。﹞散一切血瘀气結。瘡硬食停。老塊堅積。消腫止痛。通乳墮胎。功近香附而力峻。按化積必借气運。專用伐克。气愈不運。積安得去。須輔以健脾補气爲要。色黃體重。若鯽魚而小者良。醋浸炒。或面裹煨。﹝三稜兩半﹑丁香三分爲末﹑沸湯服一錢﹑治反胃﹑藥食不下。﹞

卷二艸部

香附

一名莎艸根﹑宣﹑調气解郁。

气香。味辛能散﹐微苦能降﹐微甘能和。乃血中气藥。通行十二經八脈气分。主一切气。

﹝人身以气爲主﹑气盛則彊﹑虛則衰﹑順則平﹑逆則病﹑絕則死矣﹑經曰﹕怒則气上﹑恐則气下﹑喜則气緩﹑悲則气消﹑驚則气亂﹑思則气結﹑勞則气耗﹑又曰﹕寒則气收﹑熱則气泄﹑名九气﹑以香附爲君﹑隨證而加升降消補之藥。﹞利三焦。解六郁。﹝痰郁﹑火郁﹑气郁﹑血郁﹑濕郁﹑食郁。﹞治多怒多憂。痰飲積聚。痞滿腹脹。霍亂吐瀉。癰疽瘡瘍。血凝气滯所致﹑香附末服﹑名獨勝丸﹑治癰疽由鬱怒而得者﹑如瘡初作﹑以此代茶﹑大凡瘡疽喜服香藥﹑觸之﹑康祖左乳病癰﹑又臆間生核﹑痛楚半載﹑禱張王﹑夢授以方﹑薑汁制香附爲末﹑每服二錢﹑米飲下遂愈。﹞吐血便血。崩中帶下。月候不調。﹝气爲血配﹑血因气行﹑成塊者气之凝﹑將行而痛气之滯﹑行後作痛﹑气血俱虛也﹑色淡亦虛也﹑色紫气之熱﹑色黑則熱之甚也﹑錯經者气之亂﹑肥人痰多而經阻﹑气不運也﹑香附陰中快气之藥﹑气順則血和暢﹑然須輔以涼血補气之藥﹑丹溪曰﹕能引血藥至气分而生血﹑气血藥同用。﹞諸種气痛。胎產百病。﹝時珍曰﹕得參術則補气﹑得歸地則補血﹑得木香滯和中﹑得檀香則理气醒脾﹑得沈香則升降諸气﹑得芎蒼術﹑則總解諸郁﹑得梔子黃連﹑則淸降火熱﹑得茯神則交濟心腎﹑得茴香破故紙﹑則引气歸元﹑得濃朴半夏﹑則決壅消脹﹑得紫蘇蔥白﹑則發汗散邪﹑得三稜莪術﹑則消積磨塊﹑得艾葉則治血气暖子宮﹑凡气血未虧而多滯者﹑最宜用之也﹑婦人多郁﹑气行則郁解﹑故服之尢效﹑非宜於婦人不宜於男子也﹑又曰﹕凡人病則气滯而餒﹑香附爲气分君藥﹑臣以參﹑佐以甘艸﹑治气滯甚速也。﹞苦燥而能耗血散气。﹝士材曰﹕乃治標之品﹑惟气實血未大虛者宜之﹑不然﹑恐損气而耗血﹑愈致其疾矣﹑世俗泥於女科仙藥之一語﹑惜未有發明及此者。﹞產金華者良。生則上行胸膈。外達皮膚。熟則下走肝腎。旁徹腰膝。童便浸炒。鹽水浸炒。則入血分。靑鹽炒則入腎。酒浸炒則行經絡。醋浸炒則消積聚。且斂其散。蜜水炒。制其燥性。薑汁炒則化痰飲。炒黑耳出汁﹑香附爲末﹑以綿杖送入。﹞

卷二艸部

木香

宣﹑行气。

辛苦而溫。三焦气分之藥。能升降諸气。泄肺气。疏肝气。和脾气。﹝怒則肝气上﹑肺气調﹑則金能制木而肝平﹑木不克土而脾和。﹞治一切气痛。﹝時珍曰﹕諸气郁﹑皆屬於肺﹑上焦气滯用之者﹑金郁泄之也﹑中气不運﹑皆屬於脾﹑中焦气滯用之者﹑脾胃喜芳香也﹑大腸气滯則後重﹑膀胱气不化則癃閉﹑肝气郁則爲痛﹑下焦气滯用之者﹑塞者通之也。﹞中气不省。﹝閉目不語﹑如中風狀﹑爲末﹑冬瓜子煎湯﹑灌下三錢。﹞耳卒聾閉。﹝切一兩﹑酒浸一夜﹑入麻油一合﹑煎湯滴耳。﹞嘔逆反胃。霍亂瀉痢後重。﹝同檳榔用﹑劉河間曰﹕行血則便癃閉痰壅。气結癖。癥塊腫毒。衝脈爲病。气逆裏急。殺鬼物。禦瘴霧。去腋臭。健胃寬中。醒脾消食。開郁安胎。﹝气逆則胎不安。﹞香燥而偏於陽。

肺虛而熱。血枯而燥者。愼勿與之。﹝丹溪曰﹕味辛气升﹑若陰火衝上者﹑反助火邪﹑當用黃柏知母﹑少以木香佐之。﹞番舶上來。形如枯骨。味苦粘舌者良。名靑木香。﹝今人皆稱爲廣木香﹑南木香。﹞磨汁用。東垣用黃連制。亦有蒸用﹑面裹煨用者。﹝煨用實腸止瀉。﹞畏火但色微黑﹑體松。今人稱馬兜鈴根爲土靑木香。﹞

卷二艸部

砂仁

卽縮砂密宣﹑行气調中。

辛溫香竄。和胃醒脾。快气調中。通行結滯。治腹痛痞脹。﹝痞滿有傷寒下早﹑裏虛邪入而痞者﹑有食壅痰塞而痞者﹑有脾虛气弱而痞者﹑須分虛實治之﹑不宜顓用利气藥﹑恐變爲鼓脹﹑鼓脹內脹而外有形﹑痞脹惟覺痞悶而已﹑皆太陰爲病也。﹞霍亂轉筋。噎膈嘔吐。上气咳嗽。奔豚崩帶。赤白瀉痢。﹝濕熱積滯﹑客於大腸﹑砂仁亦入大小腸經。﹞祛痰逐冷。消食醒酒。止痛安胎。散咽喉口齒浮熱。化銅鐵骨哽。﹝好古曰﹕得檀香豆蔻入肺﹑得人參益智入脾﹑得黃柏茯苓入腎﹑得赤石脂入大小腸﹑韓飛霞醫通曰﹕辛能潤腎燥﹑引諸藥歸宿丹田下達也﹑經疏曰﹕腎虛气不歸元﹑用爲向導﹑殆勝桂附熱藥爲害。

﹞辛竄性燥。血虛火炎者勿用。胎婦多服耗气。必致難產。出嶺南。炒去衣研。﹝百一選方﹑治魚骨入咽﹑砂仁甘艸等分爲末﹑綿包﹑含之咽汁﹑當隨痰出。﹞

卷二艸部

白豆蔻

宣﹑行气暖胃。

辛熱。流行三焦。溫暖脾胃。﹝三焦利﹑脾胃運﹑諸證自平。﹞而爲肺家本藥。﹝肺主气。﹞散滯气。消酒積。除寒燥濕。化食寬膨。治脾虛瘧疾。感寒腹痛。吐逆反胃。白睛翳膜。﹝白睛屬肺﹑能散肺滯。﹞太陽經目紅筋。﹝太陽脈﹑起目。﹞火升作嘔。因熱腹痛。气虛諸證。咸宜禁之。番舶者良。去衣微焙。研細。﹝胃冷惡心﹑食卽欲吐﹑白豆蔻三枚﹑搗細﹑好酒服。﹞

卷二艸部

艸豆蔻

閩產名艸蔻。燥濕祛寒。

辛溫香散。暖胃健脾。燥濕祛寒。治寒客胃痛﹐霍亂瀉痢﹐噎膈反胃。痞滿吐酸。解口臭﹑酒毒﹑魚肉毒。﹝故食料用之。﹞辛燥犯血忌。陰不足者遠之。形如龍眼而微長。皮黃白﹑薄而稜峭。仁如砂仁。辛香气和。去膜微炒。香口去臭。同細辛末含之。

卷二艸部

艸果

滇廣所產﹑名艸果。除痰截瘧。

辛熱破气。除痰。消食化積。﹝瘧積。﹞治瘴癘寒瘧。﹝佐常山﹑能截瘧﹑或與知母同用﹑取其一陰一陽﹑治寒熱瘴瘧﹑蓋艸果治太陰獨勝之寒﹑知母治陽明獨勝之火。﹞若瘧不由於嵐瘴。气不實。邪不盛者。並忌。形如訶子。皮黑濃而稜密。子粗而辛臭。面裹煨熟。取仁用。忌鐵。﹝腹痛脹﹑酒煎二个服之。﹞

卷二艸部

肉豆蔻

一名肉果。溫中澀腸。

辛溫气香。理脾暖胃。下气調中。﹝日華稱其下气﹑以脾得補而善運﹑气自下也﹑非若陳皮香附之泄耳。﹞逐冷除痰。消食解酒。辟鬼殺虫。治積冷。心腹脹痛。中惡吐沫。小兒吐逆。乳食不下。又能澀大腸。止虛瀉冷痢。病患有火。瀉痢初起。皆不宜服。出嶺南。似艸蔻。外有縐紋。內有斑紋。糯米粉裹。或面裹。煨熟。須去油淨。忌鐵。﹝陰寒滑痢﹑腹痛不能食﹑肉果醋和面裹﹑煨爲末﹑粥飲調服一錢。﹞

卷二艸部

破故紙

一名補骨脂。燥補命火。

辛苦大溫。入心包命門。補相火以通君火。暖丹田。壯元陽。縮小便。﹝亦治遺溺。﹞治虛寒喘嗽。﹝能納气歸腎。﹞腰膝酸痛。腎冷精流。火虛泄瀉。﹝命門火衰。不能燻蒸脾胃﹑脾胃虛寒﹑遲於運化﹑致飲食減少﹑腹脹腸鳴﹑嘔涎泄瀉﹑如鼎釜之下無火﹑物終不熟﹑故補命門五味三兩﹑肉蔻二兩﹑吳萸一兩﹑姜煮棗丸﹑名四神丸﹑治五更泄瀉。﹞婦人血气。﹝婦人之血脫气陷﹑亦猶男子之腎冷精流。﹞墮胎。陰虛有熱。大便閉結者戒之。出南番者色赤。嶺南者色綠。酒浸蒸用。亦有童便乳浸。鹽水炒者。得胡桃﹑胡麻良。惡甘艸。﹝唐鄭相國方﹑破故紙十兩﹑酒浸蒸﹑爲末﹑胡桃肉二十兩﹑去皮爛研﹑蜜調如飴﹑每晨酒服一大匙﹑治虛寒喘嗽﹑腰腳酸痛﹑忌羊血蕓苔﹑加杜仲﹑名靑娥丸﹑韓飛霞曰﹕故紙屬火﹑堅固元陽﹑胡桃屬木﹑潤燥養血﹑有木火相生之妙也。﹞

卷二艸部

益智子

燥脾胃﹑補心气命門。

辛熱。本脾藥。兼入心腎。主君相二火。補心气命門之不足。能澀精固气。又能開發鬱結。

使气宣通。溫中進食。攝唾涎。﹝胃冷則涎湧。﹞縮小便。﹝腎與膀胱相表裏﹑益智辛溫固腎﹑鹽水炒﹑同烏藥等分﹑酒煮山藥糊丸﹑鹽湯下﹑名縮泉丸。﹞治客寒犯胃。冷气腹痛。嘔吐泄瀉。泄精崩帶。血燥有熱。因熱而崩帶遺濁者。不可誤人也。出嶺南。形如棗核。取仁。鹽水炒。﹝腹脹忽瀉不止﹑諸藥不效﹑濃煎益智飲之。﹞

卷二艸部

蛇牀子

補腎命﹑去風濕。

辛苦而溫。彊陽補腎。散寒祛風。燥濕殺虫。治陰痿囊濕。女子陰痛陰癢。﹝濕生虫﹑同礬煎湯洗。﹞子藏虛寒。產門不閉。﹝炒熱熨之。﹞腎命之病。腰酸體痺。帶下脫肛。及頑癬惡瘡。﹝擦之多效。﹞風濕諸病。煎湯浴。止風癢。﹝時珍曰﹕腎命三焦气分之藥﹑不獨補助男子﹑而且有益婦人﹑世人捨此而求補藥於遠域﹑豈非貴耳賤目乎。﹞腎火易動者勿食。似小茴而細。微炒殺毒則不辣。﹝以地黃汁拌蒸三徧﹑佳。﹞惡丹皮﹑貝母﹑巴豆。﹝聖惠方﹑冬月喉痺腫痛﹑不可下藥者﹑蛇牀燒煙於瓶中﹑口對瓶口吸煙﹑其痰自出。﹞

卷二艸部

蓽茇

一作撥。燥除胃冷﹑散浮熱。

辛熱。除胃冷。祛痰消食下气。治水瀉气痢﹐虛冷腸鳴。﹝亦入大腸經﹑嘔吐酸水。﹞冷痰惡心。癖陰疝。辛散陽明之浮熱。治頭痛。﹝偏頭風者﹑口含溫水﹑隨左右﹑以末吹一字入鼻﹑效。﹞牙痛。﹝寒痛宜漧薑﹑蓽茇﹑細辛﹑熱痛宜石膏﹑牙硝﹑風痛宜皂角﹑僵蠶﹑蜂房﹑二烏﹑虫痛宜鍛石﹑雄黃。﹞鼻淵。古方用此甚少。以其耗散眞气。動脾肺之火。且損目耳子而長。靑色去挺。醋浸一宿。焙漧。刮去皮粟子淨。免傷人肺。

﹝衛生易簡方﹑鼻流淸涕﹑用蓽茇末吹之﹑效。﹞

卷二艸部

良姜

宣﹑燥﹑暖胃散寒。

辛熱。暖胃散寒。消食醒酒。治胃脘冷痛。﹝凡心口一點痛﹑俗言心痛﹑非也﹑乃胃脘有滯﹑或有虫﹑及因怒因寒而起﹑以良姜酒洗七次﹑香附醋洗七次﹑焙研﹑因寒者﹑姜二錢﹑附一錢﹑因怒者﹑附二錢﹑姜一錢﹑寒怒兼者﹑每一錢五分﹑米飲加薑汁一匙﹑鹽少許服。古方治心脾疼﹑多用良姜﹑寒者用之至二錢﹑熱者亦用四五分﹑於淸火劑中﹑取其辛溫下气﹑止痛有神耳。﹞嵐瘴瘧疾。霍亂瀉痢。吐惡。噎膈冷癖。虛人須與參術同行。若單用多用。恐犯沖和之气。出嶺南髙州。東壁土拌炒用。

紅豆蔻

﹝卽良姜子﹑宣﹑燥﹑溫肺醒脾。﹞溫肺散寒。醒脾燥濕。消食。解酒。禁忌制用。同上。

卷二艸部

藿香

宣﹑去惡气。

辛甘微溫。入手足太陰。﹝肺﹑脾。﹞快气和中。開胃止嘔。去惡气。進飲食。治霍亂吐瀉。心腹絞痛。上中二焦邪滯。﹝稟淸和芳烈之气﹑爲脾肺達气要藥﹑局方有藿香正气散﹑正气通暢﹑則邪逆自除。﹞陰虛火旺。及胃熱胃虛作嘔者。戒用。出交廣。方莖有節。葉微似茄葉。古惟用葉。今枝梗亦用。因葉多僞也。﹝冷露瘡爛﹑藿香葉﹑細茶等分﹑燒灰﹑油調塗之﹑良。﹞

卷二艸部

白芷

宣﹑發表﹑祛風燥濕。

色白味辛。行手陽明庚金。﹝大腸。﹞性溫气濃﹐行足陽明戊土。﹝胃。﹞芳香上達。入手太陰辛金。﹝肺。﹞故主治不離三經。通竅發汗。除濕散風。治頭目昏痛。﹝陽明之脈縈於面﹑故治頭面諸疾﹑楊吉老方﹑白芷湯泡四五徧﹑蜜丸彈子大﹑名都梁丸﹑每服一丸﹑荊芥點臘茶嚼下。﹞眉稜骨痛。﹝風熱與痰﹑同酒浸黃芩爲末﹑茶下。﹞牙痛。﹝上齦屬足陽明﹑下齦屬手陽明﹑二經風熱。﹞鼻淵。﹝肺主鼻﹑風熱乘肺﹑上爍於腦﹑故鼻多濁涕而淵﹑經曰﹕腦滲爲涕﹑宜同細辛辛夷治之。﹞目癢淚出面。﹝幹去聲﹑面黑气。﹞瘢疵。﹝可作面脂。﹞皮膚燥癢。三經風熱之病。及血崩血閉。腸風痔。癰疽瘡瘍。三經濕熱之病。活血排膿。﹝腸有敗膿血﹑淋露腥穢﹑致臍腹冷痛﹑須以此排之。﹞生肌止痛。解砒毒﹑蛇傷。﹝先以繩紮傷處﹑芷﹑能辟蛇。﹞又治產後傷風。諸種頭痛。﹝自魚尾上攻﹑血虛頭痛﹑多在日晚﹑宜四物加辛芷﹑气虛頭痛﹑多在淸晨﹑宜芎倍參﹑劉松石保壽堂經驗方﹑治偏正頭風﹑白芷川芎各三錢﹑搽牛腦上﹑加酒頓熟﹑熱食盡醉﹑其病如失。﹞燥能耗血。散能損气。有虛火者勿用。癰疽已潰。宜漸減去。色白气香者佳。﹝名官白芷﹑不香者名水白芷。﹞不堪用。微焙。當歸爲使。惡旋復花。

卷二艸部

本

宣﹑去風寒濕。

辛溫雄壯。爲太陽經風藥。﹝膀胱。﹞寒郁本經。頭痛連腦者。必用之。﹝凡巓頂痛﹑宜本防風﹑酒炒升柴。﹞治督脈爲病。脊彊而厥。﹝督脈並太陽經﹑貫脊﹑又能下行去濕。治婦人疝瘕。陰寒腫痛。腹中急痛。﹝皆太陽經寒濕﹑胃風泄瀉。夏英公病泄﹑醫以虛治﹑不效﹑霍翁曰﹕此風客於胃也﹑飲以本湯而愈﹑蓋本能除風濕耳。﹞粉刺酒。和白芷﹑作面脂良。﹞按頭痛挾內熱及傷寒。發於春夏。陽證頭痛。不宜進也。根紫色。似芎而輕虛。

气香味麻。惡茹。﹝小兒疥癬﹑本煎湯浴﹑並浣衣。﹞

卷二艸部

香薷

宣通利濕﹑消暑退熱。

辛散皮膚之蒸熱。溫解心腹之凝結。屬金水而主肺。爲淸暑之主藥。肺气淸。則小便行而熱降。﹝暑必兼濕﹑治暑必兼利濕﹑若無濕﹑但爲幹熱﹑非暑也。﹞治嘔逆水腫。

﹝熬膏服﹑小便利則消。﹞香港腳口气。﹝煎湯含漱。﹞單服治霍亂轉筋。香薷乃夏月解表之品。

無表邪者戒之。﹝其性溫熱﹑陰暑宜用以溫散﹑若陽暑﹑則宜淸涼﹑誤服之﹑反成大害﹑時珍曰﹕有處髙堂大廈﹑納涼太過﹑飲冷太多﹑陽气爲陰邪所遏﹑反中入內﹑遂病頭痛惡寒﹑煩躁口渴﹑吐瀉霍亂﹑宜用之以發越陽气﹑散邪和脾則愈﹑若飲食不節﹑勞役作喪之人﹑傷暑﹑汗出如雨﹑煩躁喘促﹑或瀉或吐者﹑乃內傷之證﹑宜用淸暑益气湯﹑人參白虎湯之類﹑以瀉火益元﹑若用香薷﹑是重虛其表﹑而益之熱矣。今人謂能解暑﹑槪用代茶﹑是開門揖盜也。﹞陳者良。宜冷服。﹝經所謂治溫以淸涼而行之也﹑熱服作瀉。小兒發遲﹑陳者二兩﹑水一盞﹑煎汁三分﹑入豬脂半兩和塗﹑白禿慘痛﹑加胡粉和塗。﹞

卷二艸部

荊芥

一名假蘇。輕宣發表﹑祛風理血。

辛苦而溫。芳香而散。入肝經气分。兼行血分。其性升浮。能發汗。散風濕。利咽喉。

淸頭目。治傷寒頭痛。中風口噤。身彊項直。口面斜。目中黑花。其气溫散。能助脾消食。﹝气衄腸風。崩中血痢。產風血暈。﹝產後去血過多﹑腹內空虛﹑則自生風﹑故常有崩暈之患﹑不待外風襲之也﹑荊芥最能散血中之風﹑華佗愈風散﹑荊芥三錢﹑微焙爲末﹑豆淋酒調服﹑或童便服﹑諸家云甚效。﹞瘰瘡腫。淸熱散瘀。破結解毒。﹝結散熱淸﹑則血涼而毒解。﹞爲風病血病。瘡家聖藥。﹝功本治風﹑又兼治血者﹑以其入風木之髒﹑卽是藏血之地也。﹞今人但遇風證。槪用荊防。此流气散之相沿耳。不知惟風在皮裏膜外者宜之。若風入骨肉者。須防風。不得混用。連穗用。﹝穗在於巓﹑故善升發。﹞治血。炒黑用。﹝凡血藥﹑用山梔漧薑地楡棕櫚五靈脂等﹑皆應炒黑者﹑以黑勝紅也。﹞反魚﹑蟹﹑河豚﹑驢肉。

卷二艸部

紫蘇

宣﹑發表散寒。

味辛。入气分。利肺下气。定喘安胎﹐﹝治子气。﹞色紫。兼入血分。和血止痛。性溫發汗。

解肌。祛風散寒。气香開胃。益脾寬中。利大小腸。又解魚蟹毒。﹝時珍曰﹕同陳皮砂仁﹑行气安胎﹑同藿香烏藥﹑溫中止痛﹑同香附麻黃﹑發汗解肌﹑同芎當歸﹑和血散血﹑同桔梗枳殼﹑利膈寬腸﹑同卜子杏仁﹑消痰定喘﹑同木瓜濃朴﹑散濕解暑﹑治霍亂香港腳。﹞气虛表虛者禁之。﹝俗喜其芳香﹑旦暮恣食﹑不知泄眞元之气﹑古稱芳艸致豪貴之疾﹑此類是也。﹞气香者良。宜橘皮。忌鯉魚。

蘇子

﹝瀉﹑降气消痰。﹞開郁降气。﹝力倍蘇葉。﹞消痰利膈。溫中寬腸。潤心肺。

止喘咳。腸滑气虛者禁之。炒研。

蘇梗

﹝宣﹑順气。﹞順气安胎。功力稍緩﹑挾虛者宜之。

卷二艸部

雞蘇

一名水蘇﹑一名龍腦薄荷。輕﹑散熱理血。

辛而微溫。淸肺下气。理血辟惡。消穀。治頭風目眩。肺痿血痢。吐衄崩淋。喉腥口臭。

邪熱諸病。辛烈之物。走散眞气。虛者宜愼。方莖中虛。似蘇葉而微長。密齒面皺。

卷二艸部

薄荷

輕﹑宣散風熱。

辛能散。涼能淸。﹝本經溫﹑蓋體溫而用涼也。﹞升浮能發汗。搜肝气而抑肺盛。疏逆和中。

宣滯解郁。消散風熱。淸利頭目。治頭痛頭風。中風失音。痰嗽口气。語澀舌胎。﹝含漱﹑或和蜜擦之。﹞眼耳咽喉口齒諸病。﹝辛香通竅﹑而散風熱。﹞皮膚癮疹瘡疥。驚熱﹝小兒治驚藥蒸。

消宿食。止血痢。﹝血痢病在凝滯﹑辛能散﹑涼能淸。﹞通關節。

定霍亂。貓咬蛇傷。﹝薄荷﹑貓之酒也﹑犬﹑虎之酒也﹑蜈蚣﹑雞之酒也﹑桑葚﹑鳩之酒也﹑莽艸﹑魚之酒也﹑食之皆醉﹑被貓傷者﹑薄荷汁塗之。﹞辛香伐气。多服損肺﹑傷心。

虛者遠之。﹝每見小兒多食薄荷糕者﹑汗多體弱。﹞蘇州所蒔者。莖小而气芳。最佳。江西者稍粗。次之。四川者更粗。又次之。野生者。莖葉气味都相似。入藥以蘇產者爲勝。﹝張杲醫說方﹑灸火毒瓦斯入內﹑兩股生瘡﹑汁水淋漓者﹑用薄荷煎汁﹑頻塗立愈。﹞

卷二艸部

甘松香

宣﹑理气醒脾。

辛甘溫。芳香理諸气。開脾郁。﹝時珍曰﹕少加入脾胃藥中﹑甚醒脾气。﹞治風疳齒。

香港腳膝浮。﹝煎湯淋洗。﹞卒然心腹痛滿。﹝下惡气。﹞味𨿽帶甘。畢竟辛香伐气。挾虛者忌之。

出松州﹑涼州﹑遼州等處。葉細如茅艸。用根。﹝根極繁密﹑八月采之﹑作湯浴﹑令人身香。﹞

俗作三柰。宣﹑溫中辟惡。

辛溫。暖中。辟瘴癘惡气。治心腹冷痛。寒濕霍亂。風虫牙疼。辛香伐气。甚於甘松香。

不宜輕服。產拂林國。今廣中亦栽之。根葉皆如生薑。與甘松良姜。俱入合諸香用。

卷二艸部

奶酣艸

宣﹑溫中辟惡。

辛溫。芳香暖中。辟惡。去臭气。止霍亂吐瀉。忌同上。尖葉大如指甲。有枝梗。夏月開細紫花成簇。結子亦細。今人俱盆內種之。婦女摘其頭以插發。

卷二艸部

茉莉花

辛熱。主治﹑蒸油取液。作面脂。頭澤長髮。潤燥香肌。亦入茗湯。以其無毒也。

根﹑辛熱有毒。主治﹑以酒磨一寸。服則昏迷。一日乃醒。二寸二日。三寸三日。凡跌損。

骨節脫臼。接骨者用此。則不知痛也。茉莉原出波斯。移植南海。今中華俱栽蒔之。臺灣所栽者最佳。福州者次之。贛州者又次之。

卷三艸部

隰艸類

大瀉火﹑平血逆。

味苦微甘。大寒。入心腎。瀉丙火。﹝小腸爲丙火﹑心與小腸相爲表裏。﹞淸燥金。﹝胃﹑大腸火。﹞平諸血逆。消瘀通經。治吐衄崩中。﹝唾血者﹑血隨唾出﹑咯血者﹑隨痰咯出﹑或帶血絲﹑出腎經及肺經﹑自兩脇逆上吐出者﹑屬肝經﹑吐出嘔出成盆成碗者﹑屬胃經﹑咳血者﹑咳出痰內有血﹑衄血者﹑血溢於腦﹑從鼻而出﹑並屬肺經﹑經漏不止曰崩﹑血熱則妄行﹑宜以此淸之。﹞熱毒痢疾。腸胃如焚。傷寒瘟疫痘證。﹝血熱紅紫﹑諸大熱。﹞大渴引飲。

折跌絕筋。﹝生地一斤﹑瓜姜糟一斤﹑生薑四兩﹑炒熱﹑罨傷折處﹑冷則易之﹑又生地汁三升﹑酒升半﹑煮服﹑下撲損瘀血。﹞利大小便。又能殺虫。治心腹急痛。﹝海上方﹑搗汁和面﹑作食﹑能利出虫﹑忌用鹽。﹞必燥結有實火者。方可用。生掘鮮者。搗汁飲之。﹝熱昏沈﹑地黃汁一盞服之。﹞

卷三艸部

漧地黃

養陰涼血。

苦甘而寒﹐沈陰而降。入手足少陰﹝心﹑腎。﹞厥陰。﹝心包﹑肝。﹞及手太陽經。﹝小腸﹞養陰退陽。涼血生血。治血虛發熱。常覺饑餒。五心煩熱。﹝經曰﹕陰虛生內熱。﹞痿痺驚悸。

﹝有觸而心動曰驚﹑無驚而自動曰悸﹑卽怔忡也﹑有因心虛火動者﹑有因肝虛膽怯者﹑有因水停心下者﹑火畏水﹑故悸也﹑地黃能交心腎而益肝膽﹑亦能行水﹑故治之也。﹞倦怠嗜臥。

﹝胸膈痞悶。﹝肝膽燥火﹑閉伏胃中﹑亦須同歸身用。﹞吐衄尿血。﹝痛爲血淋﹑不痛爲尿血。﹞血暈崩中。﹝經曰﹕陰虛陽搏﹑謂之崩。﹞調經安胎。利大小便。性寒而潤。脾虛泄瀉。胃虛食少。均在禁例。以懷慶肥大而短。糯體細皮﹑菊花心者佳。

用沈水者。浮者不用。惡貝母。畏蕪荑。忌萊菔﹑蔥﹑蒜﹑銅鐵器。得門冬﹑丹皮﹑當歸良。

卷三艸部

熟地黃

平補肝腎﹑養血滋陰。

甘而微溫。入足三陰經。滋腎水。封塡骨髓。利血脈。補益眞陰。聰耳明目。﹝耳爲腎竅﹑目爲肝竅﹑目得血而能視﹑耳得血而能聽。﹞黑髮烏須。又能補脾陰。止久瀉。﹝經云﹕腎司二便﹑久瀉多屬腎虛﹑且下多亡陰﹑自宜補腎﹑不可專責脾也。﹞治勞傷風痺。陰虧發熱。

漧咳痰嗽。﹝咳嗽陰虧者﹑地黃丸爲要藥﹑亦能除痰﹑丹溪曰﹕久病陰火上升﹑津液生痰不生血﹑宜補血以制相火﹑其痰自除﹑諭嘉言曰﹕凡咳嗽漸至气髙汗漬﹑不補其下﹑但淸其上﹑必至气脫卒亡﹑醫之罪也。﹞气短喘促。﹝熟地一兩﹑歸身三錢﹑炙甘艸一錢﹑名貞元飲﹑治气短似喘﹑呼吸急促﹑提不能升﹑咽不能降﹑气道噎塞﹑勢極垂危者﹑常人但知气急﹑其病在上﹑而不知元海無根﹑肝腎虧損﹑此子午不交﹑气脫證也﹑尢惟婦人血海常虧者﹑最多此證﹑宜以此飲濟之緩之﹑儻庸眾不知﹑妄云痰逆气滯﹑用牛黃蘇合﹑及靑陳枳殼破气等劑﹑則速其危。﹞胃中空虛覺餒。痘證血虛無膿。病後脛股酸痛。產後臍腹急疼。﹝丹溪曰﹕產前當淸熱養血爲主﹑產後宜大補气血﹑𨿽有雜證﹑從末治之。﹞感證陰虧。無汗便閉。﹝陰气外溢則得汗﹑陰血下潤則便通。﹞諸種動血。一切肝腎陰虧。虛損百病。爲壯水之主藥。

气郁之人。能窒礙胸膈。用宜斟酌。﹝郭佩蘭本艸匯曰﹕丹溪云﹕气病無害也﹑不知血藥屬陰﹑其性凝滯﹑胃虛气弱之人﹑過服歸地等劑﹑必致痞悶食減﹑病安能愈耶﹑景嶽全書曰﹕地黃產於中州沃土之鄕﹑得土气之最濃者也﹑其色黃﹑土之色也﹑其味甘﹑土之味也﹑而謂非脾胃中州之藥﹑吾不信也﹑但脾胃喜溫而惡寒﹑生漧地黃性寒﹑自非脾胃所喜﹑蒸曬極熟﹑則甘溫正與脾胃相宜耳﹑殊不知熟地黃乃陰滯不行之藥﹑大爲脾胃之病所不宜也。﹞作熟地黃法。揀取肥地黃沈水者數十斤。洗去沙土。略曬漧。別以揀下瘦小者數十斤。搗絞取汁。投石器中。浸漉令浹。入柳木甑。放瓦鍋上蒸一日。曬幾日。令極幹。又蒸又曬。如是九次。鍋內儻有淋下地黃余汁。亦必拌曬。使汁盡而幹。其地黃光黑如漆。味甘如飴。須瓷器收之。以其脂柔喜潤也。﹝按地黃取其純陰靜重﹑近時多拌以好酒及砂仁末而蒸曬之﹑是反以散動香燥﹑亂其性矣﹑其法甚爲不善﹑有用薑汁拌炒者﹑尢不合法。今市中惟以一煮而售﹑害有不可勝言者﹑蓋稟北方純陰至寒之性﹑非太陽與烈火頻頻交煉則不溫﹑所以固本膏﹑𨿽經日煎熬﹑必生熟各半而用之﹑設以生地一煮﹑便作熟地投用歸腎﹑右歸﹑七味﹑八味等劑中﹑則寒涼之性未除﹑心腎之經各別﹑以心經寒涼之藥爲君主﹑以腎經溫暖之藥爲臣佐﹑豈徒無益﹑反引寒性下損眞陽﹑微虛者﹑暫堪抵受﹑大虛挾寒者﹑气立孤危﹑制治乖方﹑而爲害甚烈﹑斯其最也。市醫嘗將熟地枸杞等炒作炭用﹑是甘潤養陰之品﹑變而爲苦燥傷陰之物﹑非徒無益﹑而又害之矣。﹞

卷三艸部

鱧腸

﹝卽旱蓮艸﹑又名金陵艸。補腎。﹞甘酸而寒。汁黑補腎。黑髮烏須。赤痢變糞。止血。﹝鍼灸瘡血不止者﹑敷之亦妙。﹞固齒。

﹝擦牙。﹞功善益血涼血。﹝當及時多收﹑其效甚速。﹞純陰之質。不益脾胃。若不同薑汁﹑椒紅相兼修服者。恐腹痛作瀉。苗如旋復。實似蓮房。斷之有汁。須臾而黑。熬膏良。﹝偏正頭風﹑用汁滴鼻中﹑良。﹞

卷三艸部

麥門冬

潤肺淸心﹑瀉熱。

味甘。微苦微寒。潤肺淸心﹐瀉熱除煩。﹝微寒﹑能瀉肺火。﹞化痰行水。﹝肺淸則水道下行﹑故治浮腫。﹞生津止嗽。﹝午前嗽﹑多屬胃火﹑午後嗽﹑及日經夜重者﹑多屬陰虛﹑宜麥冬五味﹑同滋陰藥用。﹞治嘔吐。﹝胃火上衝則嘔﹑宜麥冬﹑又有因寒因食因痰因虛之不同。﹞痿﹝手足緩縱曰痿﹑陽明濕熱上蒸於肺﹑肺熱葉焦﹑發爲痿﹑經疏曰﹕麥冬實足陽明之正藥。﹞客熱虛勞。暑傷元气。脈絕短气。﹝同人參五味﹑名生脈散﹑蓋心主脈﹑肺朝百脈﹑補肺淸心﹑則气充而脈復﹑故脈絕將死者﹑服此能復生之﹑夏月火旺克金﹑服之尢宜﹑東垣曰﹕人參甘溫﹑益元气而瀉虛熱﹑麥冬苦寒﹑滋燥金而淸水源﹑五味酸溫﹑瀉丙火而補庚金﹑益五臟之气也。丙火小腸﹑庚金大腸﹑並主津液。﹞肺痿吐膿。血熱妄行。經枯乳閉。明目悅顏。性寒而潤。虛寒泄瀉者勿用。肥白而大者佳。去心。入滋補藥。酒潤﹝制其寒。﹞或拌米炒黃。地黃﹑車前爲使。惡款冬﹑苦參﹑靑葙﹑木耳。忌鯽魚。熬膏良。齒縫出血﹑煎湯漱之。﹞

卷三艸部

甘菊花

宣﹑祛風熱﹑補肺腎﹑明目。

甘苦微寒。備受四气。﹝冬苗﹑春葉﹑夏蕊﹑秋花。﹞飽經霜露。得金水之精。能益肺腎二髒。以制心火而平肝木。木平則風息。火降則熱除。故能養目血。去翳膜。﹝與枸杞相對﹑蜜丸久服﹑永無目疾。﹞治目淚頭眩。散濕痺遊風。家園所種。杭產者良。﹝花小味苦者﹑名苦薏﹑非眞菊也﹑景煥牧豎閒談云﹕眞菊延齡﹑野菊瀉人。﹞有黃白二種。單瓣味甘者入藥。

點術﹑枸杞子﹑地骨皮爲使。

菊靑葉。救垂危疔毒。﹝以葉搗爛﹑入酒絞汁飲之﹑其渣敷於毒上﹑神效。﹞

卷三艸部

谷精艸

輕﹑明目。

辛溫輕浮。功善明目退翳。兼治頭風喉痺。牙疼疥癢。田中收谷後多有之。田低而谷爲水腐。得谷之餘气結成。﹝谷精艸爲末﹑熱麵湯服二錢﹑治鼻衄不止。﹞

卷三艸部

艸決明

一名靑葙子。瀉肝明目。

味苦微寒。除風熱。治一切目疾。虫疥惡瘡。能動陽火。瞳子散大者勿服。

類雞冠而穗尖長。

決明子

﹝瀉肝明目。﹞甘苦鹹平。祛風熱。﹝作枕﹑能治頭風。﹞治靑盲內障。翳膜遮睛。赤腫眶爛。淚出羞明。狀如馬蹄。以能明目。故名。搗碎煎。葉作菜食。利五臟。明目。

卷三艸部

木賊艸

輕﹑發汗﹑退目翳。

甘苦而平。治目疾迎風流淚。翳膜遮睛。﹝翳乃肝邪郁遏﹑不能上通於目。﹞去節者能發汗。

中空而輕。有升散火郁風濕之功。多服損肝。﹝舌鞭出血﹑木賊煎水﹑漱之卽止。﹞

卷三艸部

麻黃

輕﹑發汗。

辛苦而溫。﹝僧繼洪云﹕中牟產麻黃地﹑冬不積雪﹑性熱可知。﹞入足太陽。﹝膀胱。﹞兼走手少陰陽明。﹝心﹑大腸。﹞而爲肺家專藥。能發汗解表。去營中寒邪。疏通气血。利九竅。開毛孔。治傷寒頭痛。惡寒無汗。﹝東垣曰﹕十劑云﹕輕可去實﹑葛根麻黃之類是也﹑邪客皮毛﹑腠理閉拒﹑營衛不行﹑故謂之實﹑二藥輕淸可去之﹑時珍曰﹕麻黃太陽經藥﹑兼入肺經﹑肺主皮毛﹑葛根陽明經藥﹑兼入脾經﹑脾主肌肉﹑二藥皆輕揚升發﹑而所入不同﹑好古曰﹕麻黃湯治衛實﹑桂枝湯治衛虛﹑𨿽皆太陽經藥﹑其實營衛藥也﹑心主營爲血﹑肺主衛爲气﹑故麻黃爲手太陰肺之劑﹑桂枝爲手少陰心之劑﹑時珍曰﹕仲景治傷寒﹑無汗用麻黃﹑有汗用桂枝﹑未有究其精微者﹑津液爲汗﹑汗卽血也﹑在營則爲血﹑在衛則爲汗﹑寒傷營﹑營血內澀﹑不能外通於衛﹑衛气固閉﹑津液不行﹑故無汗﹑發熱而惡寒﹑風傷衛﹑衛气外泄﹑不能內護於營﹑營气虛弱﹑津液不固﹑故有汗﹑發熱而惡風﹑然風寒皆由皮毛而入﹑皮毛﹑肺之合也﹑蓋皮毛外閉﹑則邪熱內攻﹑故用麻黃甘艸﹑同桂枝﹑引出營分之邪﹑達之肌表﹑佐以杏仁﹑泄肺而和气﹑汗後無大熱而喘者﹑加石膏﹑活人書﹑夏至後加石膏知母﹑皆泄肺火之藥﹑是麻黃湯𨿽太陽發汗重劑﹑實散肺金火郁之藥﹑腠理不密﹑則津液外泄而肺气虛﹑虛則補其母﹑故用桂枝同甘艸﹑外散風邪以救表﹑內伐肝木以防脾﹑佐以芍藥﹑泄木而固脾﹑使以姜棗﹑行脾之津液﹑而和營衛﹑下後微喘者﹑加濃朴杏仁﹑以利肺气也﹑汗後脈沈遲者﹑加人參﹑以益肺气也﹑有火者加黃芩﹑爲陽旦湯﹑以瀉肺實也﹑是桂枝湯𨿽太陽解肌輕劑﹑實爲理脾救肺之藥也。﹞溫瘧。咳逆上气。﹝風寒郁於肺經﹑經曰﹕諸气郁﹑皆屬於肺。﹞痰哮气喘。﹝哮證宜瀉肺﹑然惟气實者﹑可暫用。﹞皮肉不仁。水腫風腫。惟冬月在表。

眞有寒邪者宜之。若非冬月。或無寒邪。或寒邪在裏。或傷風等證。𨿽發熱惡寒。不頭疼身疼皆不可用。𨿽可汗之證。亦不宜過劑。﹝汗爲心液﹑過汗則心血爲之動﹑或亡陽﹑或血溢﹑而成大患﹑丹溪以人參麻黃同用﹑亦攻補法也。﹞發汗用莖。去節。煮十餘沸。掠去浮沫。或用醋湯略泡。曬漧。亦有用蜜水炒者。﹝庶免太發。﹞止汗用根節。

虛﹑夢中出汗爲盜汗﹑屬陰虛﹑用麻黃根﹑蛤粉﹑粟米等分爲末﹑袋盛撲之﹑佳﹑時珍曰﹕麻黃髮汗﹑駛不能禦﹑根節止汗﹑效如影響﹑物理不可測如此﹑自汗有風濕﹑傷風﹑風溫﹑气虛﹑血虛﹑胃熱﹑痰飲﹑中暑﹑亡陽﹑柔痙等證﹑皆可加用﹑蓋性能行周身肌表﹑引藥至衛分而固腠理也。汗𨿽爲心液﹑然五臟亦各有汗﹑經曰﹕飲食飽甚﹑汗出於胃﹑驚而奪精﹑汗出於心﹑持重遠行﹑汗出於腎﹑疾走恐懼﹑汗出於肝﹑搖體勞苦﹑汗出於脾。﹞濃朴﹑白薇爲使。惡辛夷﹑石膏。﹝內外障翳﹑麻黃根一兩﹑歸身一錢﹑同炒黑色﹑入麝香一釐﹑爲末﹑鼻頻用﹑效。﹞

卷三艸部

刺蒺藜

疏肝瀉肺。

辛苦而溫。散肝風而瀉肺气。勝濕破血。催生墮胎。通乳閉。消癥瘕。細審其質。性不過瀉蒺藜末﹑日擦之﹑佳。﹞

卷三艸部

沙苑蒺藜

補腎固精。

苦溫。補腎﹐彊陰﹐益精明目。治虛勞腰痛。遺精帶下。痔漏陰。性能固精。若陽道數舉。媾精難出者。勿服。出潼關。狀如腎子。帶綠色。﹝今肆中所賣﹑俱是花艸子﹑眞者絕無。﹞炒用。﹝亦可代茶。﹞

卽益母艸。通﹑行瘀血﹑生新血。

味辛。微苦微寒。入手足厥陰。﹝心包﹑肝。﹞消水行血。去瘀生新。調經解毒。﹝瘀血去則經調。﹞治血風血暈。血痛血淋。胎漏產難。崩中帶下。﹝帶脈橫於腰間﹑病生於此﹑故名爲帶﹑赤屬血﹑白屬气﹑气虛者﹑補中益气而兼升提﹑血虛者﹑養血滋陰而兼調气。﹞消疔腫乳癰。﹝亦取其散瘀解毒。﹞通二便。其性辛散滑利。全無補益。勿以其有益母之名而濫用之。瞳神散大者尢忌。﹝勒乳成癰﹑益母艸爲末﹑水調塗乳上﹑一宿自消﹑生搗亦得。﹞茺蔚子調經明目。﹝血滯病目者﹑則宜之。﹞活血順气逐風。﹝血和則气行﹑血活則風散。﹞治心煩頭痛。﹝血熱所致。﹞胎產崩帶。令人有子。﹝凡婦人血滯血熱者﹑服之有子﹑時珍曰﹑益母根莖花葉實﹑皆可同用﹑若治瘡腫﹑胎產﹑消水行血﹑則宜並用﹑若治血分風熱﹑明目調經﹑用子爲良﹑蓋根莖花葉﹑專於行﹑子則行中有補也。﹞𨿽曰行中有補。終是滑利之品。非血滯血熱者勿與。瞳神散大。均在忌例。微炒。忌鐵。

卷三艸部

夏枯艸

散結﹑消癭﹑明目。

辛苦微寒。緩肝火。解內熱。散結气。治瘰鼠。癭癅癥堅。乳癰乳巖。目珠夜痛。

﹝

卷三艸部

靑蒿

瀉熱﹑理勞﹑淸暑。

苦寒。得春木少陽之令最早。﹝二月生苗。﹞故入少陽﹑厥陰血分。﹝肝﹑膽。﹞治勞瘦骨蒸。

﹝能除骨髓之熱﹑用童便浸﹑搗汁熬膏。﹞蓐勞虛熱。久瘧久痢。虛煩盜汗。﹝能除陰分伏熱。﹞風毒熱黃。瘙疥惡瘡。鬼气屍疰。﹝身中鬼气﹑接引外邪﹑有遊走皮膚﹑洞穿臟腑﹑每發刺痛﹑變動不常者﹑爲飛屍﹑附骨入肉﹑攻鑿血脈﹑見屍聞哭便作者﹑爲遁屍﹑淫躍四末﹑不知痛之所在﹑每發恍惚﹑得風雪便作者﹑爲風屍﹑纏結臟腑﹑衝引心脇﹑每發絞切﹑遇寒冷便作者﹑爲沈屍﹑舉身沈重﹑精神錯雜﹑嘗覺昏廢﹑每節气大發者﹑爲屍疰﹑時珍曰﹕月令通纂言﹑伏內庚日﹑采靑蒿﹑懸門庭﹑可辟邪﹑冬至元旦﹑各服二錢亦良﹑則靑蒿之治鬼疰﹑蓋亦有所伏也。﹞明目。淸暑辟穢。凡苦寒藥。多與胃家不利。惟靑蒿芬芳襲脾。宜於血虛有熱之人。以其不犯沖和之气爾。寒而泄瀉者。仍當避之。使子勿使葉。使根勿使莖。熬膏良。﹝聖濟總錄﹑治鼻中息肉﹑靑蒿灰﹑鍛石等分﹑淋汁熬膏點之。﹞

卷三艸部

連翹

輕宣散結﹑瀉火。

味苦微寒。而性升浮。其形似心。﹝實似蓮房有瓣。﹞故入手少陰﹑厥陰。﹝心﹑心包。﹞而瀉火。兼除手足少陽﹝三焦﹑膽。﹞手陽明經﹝大腸。﹞濕熱。散諸經血凝气聚。利水通經。殺虫止痛。消腫排膿。﹝皆結者散之﹑凡腫而痛者﹑爲實邪﹑腫而不痛﹑爲虛邪﹑腫而赤者﹑爲結熱﹑腫而不赤﹑爲畱气停痰。﹞爲十二經瘡家聖藥。﹝經曰﹕諸瘡痛癢﹑皆屬心火。﹞苦寒之物。多餌卽減食。癰疽潰後勿服。﹝集驗方﹑治痔瘡腫痛﹑連翹煎湯﹑燻洗後﹑以刀上飛過綠礬﹑入麝香貼之。﹞

卷三艸部

紫花地丁

瀉熱解毒。

辛苦而寒。治癰疽發背。疔瘡瘰。無名腫毒。葉似柳而細。夏開紫花﹑結角。生平地者起莖。生溝壑者起蔓。﹝乾坤祕藥﹑治稻芒粘咽不得出﹑地丁艸嚼咽下。﹞

卷三艸部

漏盧

瀉熱解毒。

苦下泄﹐咸軟堅﹐寒勝熱。入胃大腸。通肺小腸。散熱解毒。通經下乳。排膿止血。生肌殺虫。治遺精尿血。癰疽發背。﹝古方以漏盧湯爲首稱。﹞出閩中。莖如油麻。枯黑如漆者眞。

甘艸拌蒸。連翹爲使。

卷三艸部

惡實

一名牛蒡子﹑一名鼠粘子。瀉熱解毒。

辛苦而寒。瀉熱散結除風。宣肺气。淸咽喉。理痰嗽。治痘證。消斑疹。利二便。行十二經。散諸腫瘡瘍之毒。利腰膝凝滯之气。性冷而滑。惟血熱便閉者宜之。否則禁用。痘證虛寒泄瀉者。切勿妄投。實如葡萄而褐色。酒拌蒸。待有霜。拭去用。根苦寒。竹刀刮淨。絞汁。蜜和服。治中風。汗出乃愈。搗和豬脂。貼瘡腫及反花瘡。﹝肉反出如花狀。小兒咽腫﹑牛蒡根搗汁﹑細咽之。﹞

卷三艸部

大小薊

瀉﹑涼血破血。

甘苦涼。皆能破血退熱。治吐衄腸癰。小薊力微。能破瘀生新。不能如大薊之消癰毒。

﹝丹溪曰﹕小薊治下焦之結熱血淋﹑本事方﹑一人冷气入陰囊﹑腫滿疼痛﹑煎大薊汁服﹑立瘥。

﹞兩薊相似。花如髻。大薊莖髙而葉皺。小薊莖低而葉不皺。皆用根。﹝舌硬出血不止﹑或九竅出血﹑鮮薊搗汁﹑酒服﹑幹者爲末﹑冷水服。﹞

卷三艸部

馬鞭

瀉﹑破血﹑消脹﹑殺虫。

味苦微寒。破血通經。殺虫消脹。治气血癥瘕。下部瘡陰腫。﹝搗塗﹑發背癰疽。楊梅毒气。顓以驅逐爲長。瘡證久而虛者。斟酌用之。下地甚多。春月生苗。方莖。葉似益母對生。夏秋開細紫花。作穗如車前穗。其子如蓬蒿子而細。根白而小。用苗葉。﹝集驗方﹑男子陰囊腫大如升﹑核痛﹑人所不能治﹑馬鞭艸搗塗之。﹞

卷三艸部

劉寄奴

瀉﹑破血止血。

苦溫。破血通經。除癥下脹。止金瘡血。多服令人吐利。一莖直上。葉尖長糙澀。花白蕊黃。如小菊花。有白絮如苦絮。子細長。亦似苦子。莖葉花子皆可用。﹝風入瘡口腫痛﹑劉寄奴爲末﹑摻之卽止。﹞

卷三艸部

紅花

古名紅藍花。通﹑行血潤燥。

辛苦甘溫。入肝經而破瘀血。活血﹝瘀行則血活﹑有熱結於中﹑暴吐紫黑血者﹑吐出爲好﹑吐未盡﹑加桃仁紅花行之﹑大抵鮮血宜止﹑瘀血宜行。﹞潤燥。消腫止痛。﹝凡血熱血瘀﹑則作腫作痛。﹞治經閉便難。胎死腹中。﹝非活血行血不能下。﹞產後血暈口噤。﹝有產婦血悶而死﹑名醫陸氏﹑以紅花數十斤煮湯﹑寢婦於上而燻之﹑湯冷再加﹑半日而蘇﹑金匱有紅藍花酒﹑治婦人六十二種風證。﹞喉痺不通。痘瘡血滯。過用﹑能使血行不止而斃。酒噴微焙。胭脂活血。解痘毒。敷痘疔。﹝挑破﹑以油胭脂敷之。﹞子功與花同。葉搗塗遊腫。

卷三艸部

王不畱行

通行血。

甘苦而平。其性行而不住。﹝𨿽有王命﹑不能畱行﹑故名。﹞能走血分。通血脈。乃陽明衝任之藥。﹝陽明多气多血。﹞除風去痺。止血定痛。利便通經。催生下乳。﹝气盛血滯者﹑可暫用以行之﹑否則宜愼。﹞治金瘡。﹝止血。﹞癰瘡疔瘡。﹝散血。﹞出竹木刺。失血後﹑崩漏家及孕婦。並忌之。花如鈴鐸。實如燈籠。子殼五稜。取苗子蒸。漿水浸。

卷三艸部

瞿麥

通﹑利水破血。

苦寒。降心火。利小腸。逐膀胱邪熱。爲治淋要藥。﹝若產後淋﹑宜與蒲黃同用﹑五淋大抵皆屬濕熱﹑熱淋﹑宜八正及山梔滑石之類﹑血淋﹑宜小薊牛膝膏﹑腎虛淋﹑宜補腎﹑不可獨瀉﹑老人气虛者﹑宜參術兼木通山梔﹑亦有痰滯中焦作淋者﹑宜行痰兼通利藥﹑不可發汗﹑汗之必便血。﹞破血利竅。決癰消腫。明目去翳。通經墮胎。﹝性利善下。﹞小腸虛者忌服。

恐心熱未除。而小腸復病矣。當求其屬以衰之。花大如錢。紅白斑斕。色甚嫵媚。俗呼洛陽花。用蕊殼。丹皮爲使。惡螵蛸。﹝竹木入肉﹑瞿麥爲末﹑水服方寸匕﹑或煮汁﹑日飲三次。﹞

卷三艸部

蓄

一名扁竹。通淋殺虫。

苦平。利小便。治黃膽熱淋。殺諸虫。治蛔咬腹痛。女子陰蝕。﹝煮服。﹞疥瘡諸疾。﹝皆去濕熱之功。﹞葉細如竹。弱莖蔓引。促節有粉。三月開紅花。

卷三艸部

車前子

通利水﹑淸肺肝。

甘寒。淸肺肝風熱。滲膀胱濕熱。開水竅以固精竅。令人有子。﹝男女陰中﹑各有二竅﹑一竅通精﹑一竅通水﹑二竅不並開﹑水竅開則濕熱外泄﹑相火常寧﹑精竅常閉﹑久久精足﹑名醫別錄云﹕服固精藥久﹑服此行房卽有子﹑五子衍宗丸用之。﹞治濕痺五淋。暑濕瀉痢。目赤障翳。催生下胎。陽气下陷。腎气虛脫。勿服。入滋補藥。酒蒸搗餅。入利水泄瀉藥。炒研。

車前艸

﹝通﹑行水﹑瀉熱涼血。﹞甘寒。涼血去熱﹐通淋明目。﹝凡利水之劑多損目﹑惟此能解肝與小腸之濕熱﹑熱去而目淸矣。﹞使葉﹐勿使莖蕊。

卷三艸部

燈芯

輕﹑通﹑利水淸心

甘淡微寒。降心火。淸肺熱。利小腸。﹝心與小腸相爲表裏﹑心火淸則肺淸﹑小腸亦淸﹑而熱從小便出矣。﹞通气止血。治五淋水腫。燒灰吹喉痺。塗乳止夜啼。擦癬最良。﹝縛成把﹑擦摩極癢時﹑虫從艸出﹑浮水可見﹑十餘次可以斷根。﹞中寒小便不禁者勿服。﹝破傷出血﹑燈芯嚼爛敷之﹑卽止。﹞

卷三艸部

地膚子

通﹑利水。

甘苦而寒。入膀胱。除虛熱。利小便而通淋。﹝時珍曰﹕無陰則陽無以化﹑亦猶東垣治小便不通﹑用知滋腎之意﹑王節齋云﹕小便不禁或頻數﹑古方多以爲寒﹑而用溫澀之藥﹑殊不知屬熱者多﹑蓋膀胱火邪妄動﹑水不得寧﹑故不能禁而頻數也﹑老人多頻數﹑由膀胱血少﹑陽火偏旺也﹑治法當補膀胱陰血﹑瀉火邪爲主﹑而佐以收澀之劑﹑如牡蠣山茱北味之類﹑補血瀉火﹑治其本也﹑收之澀之﹑治其標也。﹞治疝。散惡瘡。﹝煎湯﹑洗瘡疥良。﹞葉作浴湯。去皮膚風熱丹腫。洗眼。除雀盲澀痛。葉如蒿。莖赤。子類蠶砂。惡螵蛸。﹝脇下疼痛﹑地膚子末﹑酒服方寸匕。﹞

卷三艸部

冬葵子

通﹑潤腸利竅。

甘寒。淡滑潤燥。利竅。通營衛。行津液。利二便。消水腫。﹝用楡皮等分煎。﹞通關格。

下乳滑胎。秋葵復種。經冬至春作子者。名冬葵子。根葉同功。春葵子亦滑。不堪入藥。蜀葵花。赤者治赤帶。白者治白帶。赤者治血燥。白者治气燥。亦治血淋關格。皆取其寒潤滑利之功。﹝湯火傷瘡﹑冬葵葉爲末敷之。﹞

卷三艸部

海金沙

通淋﹑瀉濕熱。

甘寒淡滲。除小腸膀胱血分濕熱。治腫滿。五淋莖痛。得梔子﹑牙硝﹑蓬砂。治傷寒熱狂。

﹝大熱利小便﹑此釜底抽薪之義。﹞惟熱在太陽經血分者宜之。產黔中及河南。收曝日中。

小幹。以紙襯之。以杖擊之。有細砂落紙上。且曝且擊。以盡爲度。莖細如綫。引竹木上。葉紋皺處。有砂黃赤色。忌火。

卷三艸部

茵陳

通﹑利濕熱﹑治諸黃。

苦燥濕﹐寒勝熱。入足太陽經。﹝膀胱。﹞發汗利水。以泄太陰﹑陽明之濕熱。﹝脾﹑胃。﹞爲治黃膽之君藥。﹝脾胃有濕熱則發黃﹑黃者脾之色﹑身如橘色﹑汗如汁而色明者熱多﹑燻黃而色暗者濕多﹑須五苓之類﹑佐助成功。﹞又治傷寒時疾。狂熱瘴瘧。頭痛頭旋。女人瘕疝。﹝皆濕熱爲病。﹞按黃膽須分陰黃﹑陽黃。陽黃宜茵陳。陰黃宜溫補。若用茵陳。多致不救。

卷三艸部

葶藶子

大瀉气閉﹑通﹑行水。

辛苦大寒。性急。大能下气。行膀胱水。肺中水气急者。非此不能除。破積聚癥結。

伏畱熱气。消腫除痰。止嗽定喘。﹝皆水濕泛溢。﹞通經利便。﹝十劑曰﹕泄可去閉﹑葶藶大黃之屬是也﹑大黃泄陰分血閉﹑葶藶泄陽分气閉。﹞性峻。不可混服。有甜苦二種。甜者力稍緩葶藶大棗瀉肺湯﹑治肺气喘急不得臥﹑庵曰﹕輔以大棗﹑補土所以制水。﹞子如黍米微長。色黃。糯米微炒。去米。或酒拌炒。楡皮爲使。﹝頭風疼痛﹑葶藶子爲末﹑以湯淋汁﹑沐頭三四度﹑卽愈。﹞

卷三艸部

大靑

瀉心胃熱毒。

苦鹹大寒。解心胃熱毒。治傷寒時疾熱狂。陽毒發斑。﹝熱甚傷血﹑裏實表虛則發斑﹑紫黑者﹑熱極而胃爛也﹑多死﹑活人書﹑治赤斑煩痛﹑有犀角大靑湯。﹞黃膽熱痢。丹毒喉痺。非心胃熱毒勿用。處處有之。髙二三尺。莖圓葉長。葉對節生。八月開小紅花。成簇。實大

卷三艸部

靑黛

瀉肝﹑散郁火。

鹹寒。色靑瀉肝。散五臟郁火。解中下焦蓄蘊風熱。﹝衍義曰﹕一婦患臍腹二陰徧生濕瘡﹑熱癢而痛﹑出黃汁﹑二便澀﹑用鰻鱺﹑松脂﹑黃丹之類塗之﹑熱痛愈甚﹑其婦嗜酒﹑喜食魚蝦發風之物﹑乃用馬齒莧四兩﹑研爛﹑靑黛一兩﹑和塗﹑熱痛皆去﹑仍服八正散而愈﹑此中下焦蓄蘊風熱﹑毒瓦斯若不出﹑當病腸風內痔﹑婦不能禁酒物﹑果發痔。﹞治傷寒發斑。血痢咯血。﹝合杏仁研﹑置柿餅中煨食﹑名聖餅子﹑治咯血。﹞小兒驚癇疳熱。丹熱。敷癰瘡蛇犬毒。性涼。中寒者勿使。卽陰虛而有熱者。亦不宜用。眞者從波斯國來。不可得也。今用幹靛兩。亦佳。﹝內多鍛石﹑故須淘淨。﹞

卷三艸部

蘆根

瀉熱止嘔。

甘和胃﹐寒降火。治嘔噦反胃。﹝胃熱火升則嘔﹑逆食不下。﹞客熱消渴。傷寒煩熱。止小便數。﹝肺爲水之上源﹑脾气散精﹑上歸於肺﹑始能通調水道﹑下輸膀胱﹑腎爲水髒﹑而主二便﹑三經有熱﹑則小便數甚﹑至不能少忍﹑火性急速故也﹑蘆中空﹑淸上焦﹑濕熱解﹑則肺之气化行﹑而小便復其常道矣。﹞蘆筍能解魚﹑蟹﹑河豚毒。反胃嘔吐。由於寒者勿用。取逆水肥濃者。去須節。﹝因熱霍亂煩悶﹑蘆根三錢﹑麥門冬二錢﹑水煎服﹑卽愈。﹞

卷三艸部

艸

宣﹑去風濕。

苦辛。生寒熟溫。治纏綿風气。四肢麻痺。筋骨冷痛。腰膝無力。風濕瘡瘍。長於理風濕。

畢竟是燥血之品。恃之爲補非是。﹝本艸相傳功用甚奇﹑近世服之﹑經年罕效﹑意者制法未盡善歟﹑風气有分別歟﹑藥產非地道歟﹑亦以見執方者之失也。﹞江東人呼豬爲。其艸似豬臭。故名。以五月五日﹑六月六日﹑七月七日采者。尢佳。去粗莖。畱枝葉花實。酒拌蒸曬九次。蜜丸。﹝辛苦气寒﹑必蒸曬九次﹑加以酒蜜﹑則苦寒之陰濁盡去﹑而淸香之美味見矣﹑數不至九﹑陰濁未盡﹑不能透骨搜風而卻病也。﹞搗汁熬膏。以生地甘艸煎膏﹑煉蜜三味收之。酒調尢妙。﹝風气行於腸胃﹑泄瀉﹑爲末﹑醋糊丸桐子大﹑每服三十丸﹑白湯下。﹞

卷三艸部

旋復花

一名金沸艸。瀉﹑下气消痰。

苦辛。能下气行水。鹹能軟堅。微溫。能通血脈。入肺﹑大腸經。消痰結堅痞。唾如膠漆。

噫气不除。﹝噫﹑於介切﹑俗作噯﹑胸中气不暢﹑故噯以通之﹑屬不足﹑亦有挾痰挾火者﹑屬有餘﹑仲景治汗吐下後﹑痞硬噫气者﹑有代赭旋復湯。﹞大腹水腫。風气濕痺。走散之藥。冷利大腸。虛人禁之。根治風濕。葉治疔瘡腫毒。傅金瘡。﹝止血。﹞類金錢菊。去皮蒂蕊殼。蒸用。入煎劑。須用絹包好。﹝有細毛﹑恐射肺令人嗽。﹞

卷三艸部

紫菀

潤肺下气。

辛溫潤肺﹐苦溫下气﹐化痰止渴。治寒熱結气。咳逆上气。咳吐膿血。﹝專治血痰﹑爲血勞聖藥。﹞肺經虛熱。小兒驚癇。﹝亦虛而有熱。﹞能開喉痺。取惡涎。又能通利小腸。﹝本艸匯云﹕苦能達下﹑辛可益金﹑故吐血保肺﹑收爲上劑﹑𨿽入至髙﹑善於達下﹑使气化及於州都﹑小便自利。﹞辛散性滑。暫用之品。陰虛肺熱者﹑不宜專用多用。須地黃麥冬共之。根作節﹑紫色潤軟者良。﹝今人多以車前﹑旋復根僞之。﹞白者名女菀。﹝時珍曰﹕紫入血分﹑白入气分。﹞去頭須。蜜水浸焙。款冬爲使。惡天雄﹑瞿麥﹑本﹑遠志。畏茵陳。﹝婦人小便卒不得出﹑或小便血﹑紫菀爲末服。﹞

卷三艸部

款冬花

潤肺﹑化痰止嗽。

辛溫潤肺。消痰除煩。定驚明目。治咳逆上气喘渴。﹝肺虛挾火。﹞喉痺肺痿。肺癰。咳吐膿血。爲治嗽要藥。﹝燒煙﹑以筒吸之﹑亦良﹑本艸匯曰﹕隆冬獨秀﹑先春開敷﹑得腎之體﹑先腎之用﹑故爲溫肺理嗽之最﹑大抵咳必因寒﹑寒爲冬气﹑入肺爲逆﹑款冬非肺家顓藥﹑乃使肺邪從腎﹑順流而出也。款冬百合等分﹑蜜丸﹑名百花膏﹑治咳嗽痰血﹑凡陰虛勞嗽﹑通用款冬﹑紫菀﹑百合﹑沙參﹑生地﹑麥冬﹑五味﹑苡仁﹑如內熱骨蒸﹑加丹皮﹑地骨﹑若嗽腸﹑臟腑俱病﹑嗽而發熱不止者﹑爲陰虛火炎﹑皆難治。﹞十一二月開花。如黃菊。﹝雪積冰堅﹑款花偏艷﹑想見其純陽之稟﹑故其主用﹑皆辛溫開豁也﹑卻不助火﹑可以久任。﹞微見花﹑未舒者良。﹝生河北關中﹑世多以枇杷蕊僞之。﹞揀淨花。

甘艸水浸一宿。曝用。得紫菀良。杏仁爲使。惡皂角﹑元參﹑硝石。畏辛夷﹑靑葙﹑麻黃﹑連貝母﹑得之反良。口中疳瘡﹑黃連等分爲末﹑用唾津調成餅子﹑先以蛇牀煎湯漱口﹑乃以餅子敷之﹑立消。﹞

卷三艸部

牛膝

通下行﹑補肝腎﹑散惡血。

苦酸而平。足厥陰﹑少陰經藥。﹝肝﹑腎。﹞能引諸藥下行。酒蒸。甘酸而溫。益肝腎。

彊筋骨。﹝肝主筋﹑腎主骨。﹞治腰膝骨痛。足痿筋攣。陰痿。﹝血行故痛止﹑下行故理足﹑補肝則筋舒﹑筋舒則陰彊。﹞久瘧。﹝以上皆補肝腎之功。﹞生用散惡血。破癥結。﹝血行則結散。﹞治心腹諸痛。淋痛尿血。﹝熱蓄膀胱﹑便澀而痛曰淋﹑气淋便澀餘瀝﹑勞淋房勞卽發﹑冷淋寒戰後溲﹑膏淋便出如膏﹑石淋精結成石﹑血淋澀痛﹑尿血色鮮者﹑心與小腸實熱﹑色瘀者﹑腎與膀胱虛冷﹑子和曰﹕石淋乃肝經移熱於胞中﹑日久熬煎成石﹑非腎與小腸病也﹑大抵治淋﹑宜通气淸心﹑平火利濕﹑不宜用補﹑恐濕熱得補增劇也﹑牛膝淋證要藥﹑血淋尢宜用之﹑杜牛膝亦可﹑又有中气不足﹑致小便不利者﹑宜補中益气﹑經所謂气化則能出也﹑忌用淋藥通之。﹞經閉產難。﹝下行之效﹑誤用墮胎。﹞喉痺齒痛。﹝引火下行。﹞癰腫惡瘡。

金瘡傷折。﹝以上皆散惡血之功。﹞出竹木刺。﹝搗爛罨之﹑卽出﹑縱瘡口合﹑刺猶自出。﹞有升主用皆在腎肝下部。上焦藥中勿入。夢遺滑精。血崩不止。及气虛下陷。因而腿膝腫痛者。大忌。出懷慶府。長大肥潤者良。下行生用。入滋補藥。酒浸蒸。

惡鱉甲。畏白前。忌牛肉。﹝口舌瘡爛﹑牛膝浸酒﹑含漱﹑牙齒疼痛﹑煎湯冷漱。﹞

卷三艸部

續斷

補肝腎﹑理筋骨。

苦辛微溫。補肝腎。通血脈。理筋骨。主勞傷。暖子宮。縮小便。止遺泄。破瘀血。治腰痛胎漏。﹝懷妊瀝血。﹞崩帶腸風血痢。﹝平胃散一兩﹑用續斷二錢半﹑每服二錢﹑米飲下﹑治時痢甚效。﹞癰痔腫毒。又主金瘡折跌。﹝以功命名。﹞止痛生肌。女科外科。需爲上劑。﹝補而不滯﹑行而不泄﹑取用宏多。﹞川產良。狀如雞腳。皮黃皺節。節斷者眞。﹝艸茅根﹑形似續斷﹑誤服令人筋軟。﹞去向裏硬筋。酒浸。地黃爲使。惡雷丸。﹝葉搗罨打撲傷損。﹞

卷三艸部

胡盧巴

燥﹑補腎命﹑除寒濕。

苦溫純陽。入右腎命門﹐暖丹田﹐壯元陽。治腎臟虛冷。陽气不能歸元。﹝同附子硫黃。﹞瘕疝冷气。﹝同茴香巴戟川烏川楝吳茱萸。﹞寒濕香港腳。相火熾盛。陰血虧少者禁之。出嶺南。

番舶者良。云是番萊菔子。淘淨。酒浸曝。或蒸或炒。﹝小腸气痛﹑胡盧巴爲末﹑每服二錢﹑茴香湯下。﹞

卷三艸部

艾葉

宣理气血﹑燥逐寒熱。

苦辛。生溫熟熱。純陽之性。能回垂絕之元陽。通十二經。走三陰。﹝太﹑少﹑厥。﹞理气血。逐寒濕。暖子宮。止諸血。溫中開郁。調經安胎。﹝胎動腰痛下血﹑膠艾湯良﹑膠艾煎服﹑亦治虛痢。﹞治吐衄崩帶。﹝治帶要藥。﹞腹痛冷痢。血痢。霍亂轉筋。殺蛔治癬。﹝醋煎服﹑外科有用幹艾作湯﹑投白礬二三錢﹑洗瘡﹑然後敷藥﹑蓋人气血冷﹑必假艾力以佐陽﹑而艾性又能殺虫也。﹞以之灸火。能透諸經而除百病。﹝丹田气弱﹑臍腹冷者﹑以熟艾裝袋气亦宜﹑以此夾入襪內。﹞純陽香燥。凡血燥生熱者。禁與灸火。

亦大傷陰血。虛者宜愼。陳久者良。揉搗如綿。謂之熟艾。灸火用。婦人丸散。醋煮搗餅。

再爲末用。﹝入茯苓數片同研﹑則易細。﹞煎服宜鮮者。醋﹑香附爲使。﹝艾附丸﹑調婦人諸病﹑宋時重湯陰艾﹑自明成化來﹑則以蘄州艾爲勝﹑云灸酒壇﹑一灸便透﹑蒙筌﹑發明﹑並以野艾爲眞蘄艾﹑𨿽香﹑實非艾種﹑今人多以蓬蒿僞蘄艾。﹞

卷三艸部

木棉

綱目作木綿﹑俗呼棉花。

甘溫。治血崩金瘡。﹝白綿或布﹑燒灰。﹞子油﹑辛熱微毒。治惡瘡疥癬。然燈損目。有艸木二種。﹝艸本出南番﹑宋末始入江南﹑今則徧及江北與中州矣﹑不蠶而綿﹑不麻而布﹑利被天下﹑其益大哉﹑木本出交州永昌等處。﹞

卷三艸部

雞冠花

甘涼。治痔漏下血。赤白下痢。崩中。赤白帶下。﹝分赤白用。﹞子治腸風瀉血。赤白痢。

崩中帶下。﹝炒用。﹞苗治瘡痔及血病。以花狀命名。

卷三艸部

元寶艸

補陰。

辛寒補陰。治吐血衄血。生江浙田塍間。一莖直上。葉對節生。如元寶向上。或三四層。

或五六層。

卷三艸部

雪裏靑

瀉熱。

苦大寒。治咽喉急閉。﹝搗汁灌之﹑立效。﹞一名過冬靑。生田塍間。如天名精而小。葉布地生。無枝梗。四時不雕。雪天開小白花。

卷三艸部

萬年靑

瀉熱。

甘苦寒。治咽喉急閉。﹝搗汁﹑入米醋少許灌之﹑吐痰立蘇。﹞一名千年。子可催生。

卷三艸部

白米飯艸

一名糯米飯艸。潤﹑補肺。

甘平。潤燥補肺。和中益胃。治勞傷肺气。吐血咳嗽。﹝不論根莖花葉﹑搗汁熬膏﹑入上白蜜﹑煉稠﹑貯瓷器﹑隨時服。﹞又名艸。用花尢良。﹝花味甚甘﹑兒童常采以其汁﹑故名。﹞

卷三艸部

淡竹葉

通﹑利水。

甘淡寒。利小便。﹝小便利﹑則心火因之而淸﹑故能兼除煩熱。﹞有走無守。孕婦禁服。

春生。苗髙數寸。細莖綠葉。儼如竹。秋結小長穗。﹝根苗搗汁﹑和米作酒曲﹑甚芳烈。﹞

卷三艸部

蓍實

補中气。

味苦酸平。益气充肌。明目。聰慧先知。久服不饑不老。﹝此神艸也﹑故本經列之上品。﹞葉治痞疾。﹝腹中痞塊﹑蓍葉﹑獨蒜﹑穿山甲末﹑食鹽同好醋﹑搗成餅﹑量痞大小貼之﹑以兩炷香爲度﹑其痞化爲血﹑從大便出。﹞

卷三艸部

篛

通肺气。

甘寒。利肺气。﹝聖濟總錄﹑治肺壅鼻衄﹑篛葉燒灰﹑白面各三錢﹑研勻﹑井花水調服二錢。﹞治諸血證。﹝並燒存性﹑溫湯服一錢。﹞通小便。﹝百一選方﹑治五淋血淋尢妙﹑多年煮酒﹑瓶頭篛葉﹑每用七个﹑燒存性﹑入麝香一釐﹑陳米飲下﹑日三服。﹞療喉痺。﹝集簡方﹑治咽喉閉痛﹑篛葉燈芯燒灰﹑等分﹑吹之甚妙。﹞消癰腫。﹝趙宜眞濟急仙方﹑治吹奶乳癰﹑五月五日﹑粽篛燒灰﹑酒服二錢卽散﹑累效。﹞愈目疾。﹝經驗方﹑籠篛燒灰淋汁﹑洗之自效。

﹞

卷三艸部

芭蕉根

瀉熱解毒。

甘大寒。治一切腫毒。發背欲死。赤遊風疹。風熱頭痛。﹝葛洪肘後方﹑並搗爛塗之。﹞產後血脹。﹝搗汁溫服二三合。﹞消渴飲水。﹝骨節煩熱﹑生搗汁﹑時飲一二合。﹞天行熱狂。﹝同上。﹞血淋澀痛。﹝聖惠方﹑旱蓮艸等分﹑煎服﹑日二。﹞瘡口不合。﹝直指方﹑取汁抹之。﹞

卷三艸部

薴麻根

通﹑治血淋。

甘寒。治小便不通。﹝同蛤粉各半兩﹑爲末﹑每服二錢。摘元方﹑薴根洗研﹑攤絹上﹑貼少腹﹑連陰際﹑須臾卽通。﹞痰哮咳嗽。﹝虞搏醫學正傳方﹑存性爲末﹑生豆腐蘸三五錢食﹑卽效﹑未全可﹑以肥豬肉二三片蘸食﹑甚妙。﹞肛門腫痛。﹝生搗爛坐之。﹞脫肛不收。﹝搗爛﹑煎湯燻洗。﹞療血淋。﹝煎湯頻服﹑亦治諸淋﹑藏器曰﹕薴性破血﹑將薴麻與產婦枕之﹑以薴安腹上﹑卽止也。﹞

卷三艸部

萱艸

通﹑去濕熱。

甘涼。煮食。治小便赤澀。去煩熱。利濕熱。除酒疸。作菹利胸膈。安五臟。令人歡樂忘憂。輕身明目。根治沙淋。下水气。﹝小便不通﹑煎水頻飲甚良﹑徧身水腫亦效。﹞除酒疸。

﹝黃色徧身者﹑搗汁服。﹞吹乳乳癰腫痛。﹝擂酒服﹑外以滓封之。﹞

卷三艸部

石龍芮

補陰潤燥。

苦平。補陰气不足﹐治失精莖冷。令人皮膚光澤﹐有子。﹝時珍曰﹕石龍芮﹑乃平補之藥﹑古方多用之﹑其功與枸杞覆盆子相埒﹑而世不知用﹑何哉。﹞逐諸風。利關節。止煩渴。明耳目。用子。﹝根皮功用相仿﹑差不及爾。﹞葉﹝名水堇﹑俗呼胡椒菜。﹞甘微辛。苦澀寒。除心下煩熱。主寒熱鼠。瘰生瘡。

結核聚气。﹝食療本艸﹑堇菜日榦爲末﹑油煎成膏﹑日三五度﹑摩之便瘥。﹞下瘀血。﹝易簡方﹑血疝初起﹑胡椒菜按揉之。﹞止霍亂。解諸毒。﹝唐本艸﹑搗汁洗馬毒瘡﹑並服之﹑又塗蛇蠍毒﹑及癰腫。淮南萬畢術﹑蛇咬生瘡﹑生堇杵汁塗之。﹞

卷三艸部

狗尾艸

疣目貫發。以莖穿之卽幹滅。凡赤眼拳毛倒睫者。翻轉目瞼。以一二莖蘸水。戛去惡血。

甚良。一名莠。﹝莠之亂苗卽此。﹞又名光明艸。﹝治目疾﹑故名。﹞

卷三艸部

敗醬

通﹑破血解毒。

苦平。解毒排膿。治癰腫。破凝血。療產後諸病。﹝時珍曰﹕敗醬乃手足陽明﹑厥陰藥也﹑善排膿破血﹑故仲景治癰﹑及古方婦人科﹑產後腰痛腹痛等證多用之﹑後人不知用﹑蓋未遇識者爾。﹞一名苦菜。用根苗。﹝楊氏療乳方﹑治蠷尿瘡繞腰者﹑敗醬煎汁﹑塗之甚良。﹞

卷三艸部

薇銜

通﹑祛風解毒。

苦平。治風濕痺。歷節痛。驚癇賊風。鼠癰腫。﹝素問用治酒風﹑證見身熱懈惰﹑汗出如浴﹑惡風少气﹑以澤瀉術各十分﹑薇銜五分﹑合以三指撮爲後飯。﹞一名麋銜。一名鹿銜。﹝麋鹿一類也﹑蘇恭曰﹕南人謂之吳風艸﹑一名鹿銜艸﹑言鹿有疾﹑銜此艸﹑卽瘥也。﹞

卷三艸部

蠡實

卽馬蘭子。燥﹑治寒疝冷積。

甘溫。治小腹疝痛﹐腹內冷積﹐水痢諸病。

卷三艸部

石龍芻

卽龍須艸。通淋。

苦微寒。治小便淋閉。莖中熱痛。敗席。主治略同。取彌敗有垢者方尺。煮汁服。

卷三艸部

酸漿

卽燈籠艸。通﹑淸濕熱。

苦寒。除熱利濕。淸肺化痰。除煩滿。通小便。﹝治黃病效。﹞治上气咳嗽。﹝並煮汁﹑或研膏﹑生搗汁服。﹞敷小兒閃癖。﹝丹溪曰﹕燈籠艸﹑苦能除濕熱﹑輕能治上焦﹑故主熱嗽咽痛﹑此艸治熱痰咳嗽﹑佛耳艸﹑治寒痰咳嗽也﹑時珍曰﹕酸漿除熱﹑故能淸肺﹑治咳﹑利濕﹑故能化痰治癖﹑一人病虛乏﹑有痰咳嗽﹑以此加入湯中﹑甚效。﹞根莖花葉。俱可用。﹝葉貼灸瘡﹑不發。﹞子﹑酸平。與根莖花葉同功。﹝天泡濕瘡﹑搗子敷之﹑或爲末﹑油調。﹞

卷三艸部

鼠曲艸

卽佛耳艸。救荒。

甘平。除痰止嗽。﹝時珍曰﹕別錄云﹕治寒熱﹑止咳嗽﹑東垣云﹕治寒嗽﹑言其標也﹑日華云﹕治熱嗽﹑言其本也﹑大抵寒嗽多是火郁於內﹑而寒復於外也﹑按陳氏經驗方云﹕一奇散﹑治一切咳嗽﹑不論久遠﹑晝夜無時﹑用款冬花加倍﹑佛耳艸減半﹑熟地黃二兩﹑焙研末﹑每用二錢﹑於鑪中燒之﹑以筒吸煙咽下﹑有涎吐去﹑予家藏獲久病此﹑醫治不效﹑偶在沅州得一婢用此法﹑兩服而愈也。﹞雜米粉。作糗食甜美。荒年當糧最佳。

卷四艸部

毒艸類

卷四艸部

附子

大燥回陽﹑補腎命火﹑逐風寒濕。

辛甘。大熱純陽。其性浮多沈少。其用走而不守。通行十二經。無所不至。能引補气藥。

以復散失之元陽。﹝丹溪曰﹕气虛甚者﹑稍加附子﹑以行參之功﹑肥人多濕亦用。﹞引補血藥。以滋不足之眞陰。引發散藥。開腠理。以逐在表之風寒。﹝同榦姜桂枝﹑溫經散寒發汗。﹞引溫暖藥達下焦。以祛在裏之寒濕。﹝善引火下﹑行津﹑調塗足心﹑亦妙。﹞治三陰傷寒戴陽。﹝吳綬傷寒蘊要曰﹕附子陰證要藥﹑凡傷寒傳變三陰﹑中寒夾陰﹑身𨿽大熱﹑而脈沈細﹑或厥冷腹痛﹑甚則唇靑囊縮﹑急須用之﹑若待陰極陽竭而用之﹑已遲矣﹑東垣治傷寒陰盛格陽﹑面目俱赤﹑煩渴引飲﹑脈七八至﹑但按之則散﹑用姜附湯加人參﹑投半斤﹑得汗而愈﹑此神聖之妙也。﹞中寒中風。﹝卒中曰中﹑漸傷曰傷﹑輕爲感冒﹑重則爲傷﹑又重則爲中。﹞气厥痰厥。咳逆。元陽下虧﹑生气不布﹑宜同歸地人參用。﹞自汗。﹝陳言三因方﹑有附術附參附三湯﹑嘉言曰﹕衛外之陽不固而自汗﹑則用附﹑脾中之陽遏郁而自汗﹑則用術附﹑腎中之陽浮游而自汗﹑則用參附﹑凡屬陽虛自汗﹑不能捨三方爲治。﹞嘔噦膈噎。﹝膈噎多由气可下而食不下﹑槁在吸門﹑喉間之會厭也﹑食下胃脘痛﹑須臾吐出﹑槁在賁門﹑胃之上口也﹑此上焦名噎﹑食下良久﹑吐出﹑槁在幽門﹑胃之下口也﹑此中焦名膈﹑朝食暮吐﹑槁在闌門﹑大小腸下口也﹑此下焦名反胃﹑又有痰飲食積﹑瘀血壅塞胃口附參術﹑胃槁者﹑當滋潤﹑宜四物牛羊乳﹑瘀血者﹑加韭汁。﹞心腹冷痛。暴瀉脫陽。脾泄久痢。霍亂轉筋。﹝寒客中焦脾胃﹑爲霍亂﹑寒客下焦肝腎﹑爲轉筋。﹞拘攣風痺。癥瘕積聚。督脈爲病。脊彊而厥。小兒慢驚。痘瘡灰白。癰疽不斂。一切沈寒痼冷之證。﹝經曰﹕陰盛生內寒﹑陽虛生外寒。﹞開關門。消腫滿。﹝經曰﹕腎者胃之關也﹑關門不利﹑故聚水而從其類也﹑嘉言曰﹕腎之關門不開﹑必以附子回陽﹑蒸動腎气﹑其關始開﹑胃中積水始下﹑以陽主開故也﹑集驗曰﹕腫因積生﹑積去而腫再作﹑若再用利藥﹑小便愈閉﹑醫多束手﹑蓋中焦气不升降﹑爲寒所隔﹑惟服附子﹑小便自通。﹞縮小便。﹝潔古曰﹕益火之源﹑以消陰翳﹑則便溺有節。﹞壯陽退陰。殺邪辟鬼。通經墮胎。通宜冷服。﹝熱因寒用也﹑蓋陰寒在下﹑虛陽上浮﹑治之以寒﹑則陰益甚﹑治之以熱﹑則格拒不納﹑用熱藥冷凍飲料﹑下咽之後﹑冷體旣消﹑熱性便發﹑情且不違﹑而致大益﹑此反治之妙也﹑又有寒藥熱飲﹑以治熱證﹑此寒因熱用﹑義亦相同也﹑經曰﹕正者正治﹑反者反治﹑如用寒治熱﹑用熱治寒﹑此正治也﹑或以寒治寒﹑以熱治熱﹑此反治也﹑經所謂必伏其所主﹑而先其所因﹑蓋借寒藥熱藥爲反佐﹑以作向導也﹑故亦曰從治。﹞發散生用。峻補熟用。﹝趙嗣眞曰﹕仲景麻黃附子細辛湯﹑熟附配麻黃﹑發中有補﹑四逆湯﹑生附配漧薑﹑補中有發﹑其旨微矣﹑王節齋明醫雜著曰﹕气虛用四君﹑血虛用四物﹑虛甚者﹑俱宜加熟附﹑蓋四君四物﹑皆和平寬緩之劑﹑須得附子健悍之性行之﹑方能成功﹑附子熱毒﹑本不可輕用﹑但有病病當﹑𨿽暑熱時月﹑亦可用也﹑景嶽曰﹕今之用附子者﹑必待勢不可爲﹑不得已然後用之﹑不知回陽之功﹑當於陽气將去之際﹑漸用以望挽回﹑若旣去之後﹑死灰不可復然矣﹑但附子性悍﹑獨任爲難﹑必得大甘之品﹑如人參熟地炙甘艸之類﹑皆足以制其剛而濟其勇﹑斯無往不利矣﹑丹溪曰﹑烏附行經﹑仲景八味丸﹑用爲少陰向導﹑後世因以爲補藥﹑誤矣﹑附子走而不守﹑取其健悍走下﹑以行地黃之滯爾﹑相習用爲風藥及補藥﹑殺人多矣﹑庵曰﹕附子味甘气熱﹑峻補元陽﹑陽微欲絕者﹑起死回生﹑非此不爲功﹑故仲景四逆眞武白通諸湯多用之﹑其有功於生民甚大﹑況古人日用常方﹑用之最多﹑本非禁劑﹑丹溪乃僅以爲行經之藥﹑而云用作補劑多致殺人﹑言亦過矣﹑蓋丹溪法重滋陰﹑故每訾陽藥﹑亦其偏也。﹞若內眞熱而外假寒。熱厥似寒。﹝宜承气白虎等湯。﹞因熱霍亂等證服之。禍不旋踵。陰虛者。亦不可加入滋陰藥中常服。﹝好古曰﹕用附子以補火﹑必防涸水﹑若陰虛之人﹑久服補陽之藥﹑則虛陽益熾﹑眞陰愈耗﹑精血日枯﹑而气無所附麗﹑遂成不救者多矣。﹞從前附子皆野生。所產甚罕。價值甚髙。而力甚大。近今俱是種者。出產多而價值賤。力甚薄。土人以鹽腌之。愈減其力。陜西出者﹐名西附。四川出者。名川附。川產爲勝。川附體松而外皮多細塊。西附體堅而外皮光潔。以皮黑體圓﹑底平八角﹑頂大者良。修治法。煎極濃甘艸水。將附子泡浸。剝去皮臍。切作四塊。再濃煎甘艸湯。泡浸令透。然後切片。慢火炒黃而幹。放泥地上。出火毒。﹝有用水浸﹑面裹煨令發拆﹑則𨿽熟而毒仍未去﹑非法之善者﹑有用黑豆煮者﹑有用甘艸鹽水薑汁童便煮者﹑恐煮之气味煎出﹑其力尢薄﹑且制之不過欲去其毒性爾﹑若用童便﹑是反抑其陽剛之性矣﹑尢非法之善者﹑惟用甘艸湯泡浸﹑則毒解而力不減﹑允爲盡善矣。市醫漂淡用之﹑是徒用附子之名爾。﹞畏人參﹑黃﹑甘艸﹑防風﹑犀角﹑綠豆﹑童便。反貝母﹑半夏﹑栝蔞﹑白芨﹑白蘞。中其毒者。黃連﹑犀角﹑甘艸煎湯解之。或用黃土水澄淸。亦可解。附生者爲附子。﹝手足凍裂﹑附子去皮爲末﹑以水面調塗之。﹞烏頭大燥祛風﹑功同附子而稍緩。附子性重峻。回陽逐寒。烏頭性輕疏。溫脾逐風。寒疾宜附子。風疾宜烏頭。卽附子之母。﹝有謂春采爲烏頭﹑冬采爲附子者﹑非也。﹞

烏附尖

﹝宣﹑吐風痰。﹞吐風痰﹑治癲癇。取其銳气直達病所。﹝丹溪治許白雲﹕屢用瓜蒂﹑梔子﹑苦參﹑藜蘆等劑﹑吐之不透﹑後用附子尖和漿水與之﹑始得大吐膠痰數碗而安。﹞火﹑逐風寒濕。﹞補下焦腎命陽虛。﹝烏附天雄之尖皆向下﹑其臍乃向上﹑生苗之處﹑寇氏謂其不肯就下﹑潔古謂其補上焦陽虛﹑俱誤認尖爲向上爾﹑丹溪以爲下部之佐者﹑庶幾得之﹑若果上焦陽虛﹑則屬心肺之分﹑當用參﹑不當用烏附矣。﹞治風寒濕痺。爲風家主藥。發汗。又能止陰汗。細長者爲天雄。

側子

﹝大燥﹑治手足風﹞散側旁生。宜於發散四肢。充達皮毛。治手足風濕諸痺。連生者爲側子。

卷四艸部

艸烏頭

大燥﹑開頑痰。

辛苦大熱。搜風勝濕。開頑痰。治頑瘡。以毒攻毒。頗勝川烏。然至毒無所釀制。不可輕投。野生。狀類川烏。故亦名烏喙。薑汁炒﹐或豆腐煮。﹝十便良方﹑治腰腳冷痛﹑艸烏頭三个﹑去皮臍爲末﹑醋調貼﹑須臾痛止。﹞

卷四艸部

白附子

燥﹑祛風濕﹑治面疾。

辛甘。大熱純陽。陽明經藥。能引藥勢上行。治面上百病。﹝陽明之脈縈於面﹑白附能去頭面遊風﹑可作面脂﹑消瘢疵。﹞祛風痰。治心痛血痺。諸風冷气。中風失音。陰下濕癢。燥毒之品。似中風證。𨿽有痰。亦禁用。小兒慢驚勿服。根如艸烏之小者。皺紋有節。炮用。

﹝陶隱居曰﹕此藥久絕﹑無復眞者﹑今惟涼州生。﹞

卷四艸部

天南星

燥濕﹑宣﹑祛風痰。

味辛而苦﹐能治風散血。﹝南星防風等分爲末﹑名玉眞散﹑治破傷風﹑刀傷撲傷如神﹑破傷風者﹑藥敷瘡口﹑溫酒調下二錢﹑打傷至死﹑童便調灌二錢﹑連進三服﹑必活。﹞气溫而燥。能勝濕除痰。性緊而毒。能攻積拔腫。爲肝脾肺三經之藥。治驚癇風眩。﹝丹溪曰﹕無痰不作眩。﹞身彊口噤。喉痺舌瘡。結核疝瘕。癰毒疥癬。蛇虫咬毒。﹝調末箍之。﹞破結下气。利水墮胎。性更烈於半夏。﹝與半夏皆燥而毒﹑故皆墮胎﹑南星辛而不守﹑半夏辛而能守﹑所以古安胎方中﹑亦有用半夏者。﹞按南星治風痰。半夏治濕痰。功用𨿽類而實殊也。非西北人眞中風者。勿服。陰虛燥痰大忌。根似半夏而大。看如虎掌。故一名虎掌。以礬湯或皂角汁。浸三晝夜。曝用。或酒浸一宿。蒸熟。竹刀切開。以不麻爲度。或姜渣黃泥和包。

煨熟用。造曲法。以薑汁礬湯。和南星末作餅。楮葉包。待生黃衣。日幹。造膽星法。臘月取黃牛膽汁。和南星末。納入膽中。風漧。年久者彌佳。﹝得牛膽則燥性減﹑且膽有益肝膽之功。﹞畏附子﹑漧薑﹑防風。﹝得防風則不麻﹑火炮則毒性緩﹑所謂火能革物之性。自附子至南星﹑皆大毒之品。﹞

卷四艸部

半夏

燥濕痰﹑宣通陰陽。

辛溫。體滑性燥。能走能散。和胃健脾。除濕化痰。發表開郁。下逆气。止煩嘔。發聲音。

救暴卒。﹝凡遇五絕之病﹑用半夏末吹入鼻中﹑卽活﹑蓋取其能作嚏也﹑五絕﹑謂縊死﹑溺死﹑壓死﹑魘死﹑產死也。﹞又能行水气。以潤腎燥。利二便。止咽痛。﹝辛通﹑使气能化液﹑故潤燥﹑丹溪謂二陳湯﹑能使大便潤而小便長﹑成無己傷寒明理論曰﹕半夏辛散﹑行水气而潤腎燥﹑又惠民和劑局方﹑半硫丸﹑治老人虛祕﹑皆取其潤滑也﹑俗以半夏南星爲燥﹑誤矣﹑濕去則土燥﹑痰涎不生﹑非二物性燥也﹑古方治咽痛喉痺﹑吐血下血﹑非禁劑也﹑二物亦能散血﹑故破傷撲打皆主之﹑惟陰虛勞損﹑則非濕熱之邪﹑而用利竅行濕之藥﹑是重竭其津液﹑醫之罪也﹑豈藥之咎哉﹑皇甫謐甲乙經﹑用治不眠﹑是果性燥者乎﹑半硫丸與硫黃等分﹑生薑糊丸。﹞治咳逆頭眩。﹝火炎痰升則眩。﹞痰厥頭痛。眉稜骨痛。﹝風熱與痰。﹞脇痛胸脹。傷寒寒熱。痰瘧不眠。﹝素問曰﹕胃不和則臥不安﹑半夏能和胃气﹑而通陰陽﹑靈樞曰﹕陽气滿﹑不得入於陰﹑陰气虛﹑故目不得瞑﹑飲以半夏湯﹑陰陽旣通﹑其臥立至﹑又有喘嗽不得眠者﹑左不得眠屬肝脹﹑宜淸肝﹑右不得眠屬肺脹﹑宣淸肺﹑服藥無效者﹑不治。

﹞反胃吐食。﹝痰膈。﹞散痞除癭。﹝癭多屬痰。﹞消腫止汗。﹝勝濕。﹞爲治濕痰之主藥。﹝汪機曰﹕脾胃濕滯﹑涎化爲痰﹑此非半夏﹑曷可治乎﹑若以貝母代之﹑翹首待斃﹑好古曰﹕腎主五液﹑化爲五濕﹑本經爲唾﹑入肝爲淚﹑入心爲汗﹑入肺爲涕﹑入脾爲痰﹑痰者﹑因咳而動﹑脾之濕也﹑半夏泄痰之標﹑不能治痰之本﹑治本者﹑治腎也﹑咳無形﹑痰有形﹑無形則潤﹑有形則燥﹑所以爲流脾濕而潤腎燥之劑也﹑俗以半夏爲肺藥﹑非也﹑止嘔爲足陽明﹑除痰爲足太陰﹑小柴胡湯用之﹑𨿽云止嘔﹑亦助柴芩﹑主寒熱往來﹑是又爲足少陽也﹑時珍曰﹕脾無濕不生痰﹑故脾爲生痰之源﹑肺爲貯痰之器﹑按有聲無痰曰咳﹑蓋傷於肺气﹑有痰無聲曰嗽﹑蓋動於脾濕也﹑有聲有痰曰咳嗽﹑或因火﹑因風﹑因寒﹑因濕﹑因虛勞﹑因食積﹑宜分證論治﹑大法治嗽當以治痰爲先﹑而治痰又以順气爲主﹑气順則火降而痰消﹑宜以半夏南星燥其痰﹑枳殼橘紅利其气﹑肺虛加溫斂之味﹑肺實加涼瀉之劑。﹞主治最多。莫非脾濕之證。﹝俗以半夏專爲除痰﹑而半夏之功用﹑不復見知於世矣﹑小柴胡湯﹑半夏瀉心湯﹑皆用半夏﹑豈爲除痰乎。﹞苟無濕者。均在禁例。古人半夏有三禁。謂血家﹑渴家﹑汗家也。若非脾濕。且有肺燥。誤服半夏。悔不可追。﹝趙繼宗曰﹕二陳治痰﹑世醫執之﹑內有半夏﹑其性燥烈﹑若風寒濕食諸痰則相宜﹑至於勞痰﹑失血諸痰﹑反能燥血液而加病。﹞孕婦服之。能損胎。﹝若與參術並行﹑但有開胃之功﹑亦不損胎。﹞圓白而大。陳久者良。﹝合陳皮茯苓甘艸﹑名二陳湯﹑爲治痰之總劑﹑寒痰佐以漧薑芥子﹑熱痰佐以黃芩栝蔞﹑濕痰佐以蒼術茯苓﹑風痰佐以南星前胡﹑痞痰佐以枳實白術﹑更看痰之所在﹑加引導藥。﹞韓飛霞造曲十法。一薑汁浸造。名生薑曲。治淺近諸痰。一礬水煮透。兼姜和造。名礬曲。礬最能卻水。

治淸水痰。一煮皂角汁煉膏。和半夏末爲曲。或加南星。或稍加麝香。名皂角曲。治風痰。

開經絡。一用白芥子等分。或三分之一竹瀝和成。略加曲和。名竹瀝曲。治皮裏膜外。結核隱顯之痰。一麻油浸半夏三五日。炒榦爲末。曲糊造成。油以潤燥。名麻油曲。治虛熱勞咳之痰。一用臘月黃牛膽汁。略加熟蜜和造。名牛膽曲。治癲癇風痰。一用香附蒼術撫芎等分。熬膏。和半夏末作曲。名開郁曲。治郁痰。一用芒硝居半夏十分之三。煮透爲末。煎大黃膏和成。名硝黃曲。治中風卒厥。傷寒宜下。由於痰者。一用海粉雄黃居半夏之半。爲末。煉蜜和造。名海粉曲。治積痰沈痼。一用黃牛肉煎汁煉膏。卽霞天膏。和半夏末爲曲。名霞天曲。治沈痼痰。以上並照造曲法。艸罨七日。待生黃衣。懸掛風處。愈久愈佳。浸七日。逐日換水。瀝去涎。切片。薑汁拌炒。﹝性畏生薑﹑用之以制其毒﹑而功益彰。﹞柴胡﹑射幹爲使。畏生薑﹑秦皮﹑龜甲﹑雄黃。忌羊血﹑海藻﹑飴糖。惡皂角。反烏頭。﹝盤腸生產﹑產時子腸先出﹑產後不收者﹑以半夏末﹑頻鼻中﹑則上也。﹞

卷四艸部

常山

宣﹑吐痰截瘧﹑通行水。

辛苦而寒。能引吐行水。祛老痰積飲。﹝痰有六﹑風痰﹑寒痰﹑濕痰﹑熱痰﹑食痰﹑气痰也﹑飲有五﹑流於肺爲支飲﹑於肝爲懸飲﹑於心爲伏飲﹑於經絡爲溢飲﹑於腸胃爲痰飲也﹑常山力能吐之下之。﹞截諸瘧必效。﹝瘧疾必有黃涎聚於胸中﹑故曰無痰不成瘧﹑弦脈主痰飲﹑故曰瘧脈自弦﹑常山去老痰積飲﹑故爲諸瘧要藥﹑時珍曰﹕常山蜀漆﹑劫痰截瘧﹑須在發散表邪﹑及提出陽分之後用之﹑瘧有經瘧﹑髒瘧﹑風﹑寒﹑暑﹑濕﹑痰﹑食﹑瘴﹑鬼之別﹑須分陰陽虛實﹑不可混治﹑常山蜀漆﹑得甘艸則吐﹑得大黃則利﹑得烏梅穿山甲則入肝﹑得小麥竹葉則入心﹑得秫米麻黃則入肺﹑得龍骨附子則入腎﹑得艸果檳榔則入脾﹑蓋無痰不作瘧﹑一物之功﹑亦在驅逐痰水而已﹑士材曰﹕常山發吐﹑惟生用多用爲然﹑與甘艸同用亦必吐﹑若酒浸炒透﹑但用錢許﹑每見奇功﹑未見其吐也﹑世人泥於雷老人久病忌服之說﹑使良藥見疑﹑沈難起﹑抑何愚耶。常山吐瘧痰﹑瓜蒂吐熱痰﹑烏附尖吐濕痰﹑萊菔子吐气痰﹑藜蘆吐風痰。﹞性猛烈。施之藿食者多效。若肉食之人。稍稍挾虛。不可輕入。雞骨者良。

燒酒浸一宿。炒透用。栝蔞爲使。忌蔥茗。蜀漆﹝常山莖葉。﹞功用略同。﹝古方有蜀漆散﹑取其苗性輕揚﹑發散上焦之邪結。﹞甘艸水拌蒸。

卷四艸部

藜蘆

宣﹑引吐。

辛寒至苦。司蠱毒與喉痺。能殺虫。理疥癬。入口卽吐。善通頂。令人嚏。風癇證多用之。

﹝張子和儒門事親曰﹕一婦病風癇﹑初一二年一發﹑後漸日發﹑甚至一日數發﹑求死而已﹑值歲大饑﹑采百艸食﹑見野艸若蔥﹑采蒸飽食﹑覺不安﹑吐膠涎數日﹑約一二斗﹑汗出如洗﹑甚昏困﹑後遂輕健如常人﹑以所食蔥訪人﹑乃憨蔥苗﹑卽藜蘆是矣﹑時珍曰﹕和王妃﹑年七十﹑中風不省﹑牙關緊閉﹑先考太醫吏目月池翁診視﹑濃煎藜蘆湯灌之﹑少頃噫气﹑遂吐痰而蘇﹑藥不瞑眩﹑厥疾不瘳﹑誠然。﹞服之令人煩悶吐逆。大損津液。虛者愼之。取根去頭。用黃連爲使。反細辛﹑芍藥﹑諸參。惡大黃。畏蔥白。﹝吐者﹑服蔥湯卽止﹑與酒同用﹑殺人。頭生蟣虱﹑藜蘆末摻之。疥癬虫瘡﹑藜蘆末生油塗。﹞

卷四艸部

大戟

寒﹑通﹑瀉臟腑水濕。

苦能直泄。顓瀉臟腑水濕。兼善逐血。辛能橫散。故發汗消癰。寒能通二便閉。治十二種水。腹滿急痛。積聚癥瘕。頸腋癰腫。風毒腳腫。通經墮胎。瀉火逐痰。﹝時珍曰﹕痰涎爲物﹑隨气升降﹑無處不到﹑入心則迷成癲癇﹑入肺則塞竅﹑爲咳喘背冷﹑入肝則脇痛漧嘔﹑寒熱往來﹑入經絡則麻痺疼痛﹑入筋骨則牽引隱痛﹑入皮肉則瘰癰腫﹑陳無擇並以控涎丹主之﹑殊有奇功﹑此乃治痰之本﹑痰之本水也﹑濕也﹑得气與火則結爲痰﹑大戟能泄臟腑水濕﹑甘遂能行經隧水濕﹑白芥子能散皮裏膜外痰气﹑惟善用者﹑能收奇功也﹑又曰﹕錢仲陽謂腎爲眞水﹑有補無瀉﹑復云﹕痘證變黑歸腎者﹑用百祥膏下之﹑非瀉腎也﹑瀉其腑則髒自不實﹑腑者膀胱也﹑百祥惟大戟一味﹑能行膀胱之水故也﹑竊謂非獨瀉腑﹑乃腎邪實而瀉肝也﹑實則瀉其子﹑大戟浸水靑綠﹑肝膽之色也﹑痘證毒盛﹑火熾則水益涸﹑風挾火勢﹑則土受虧﹑故津液內竭﹑不能化膿﹑而成黑陷之證﹑瀉其風火之毒﹑所以救腎扶脾也﹑張潔古活法機要﹑用大戟一兩﹑棗三枚﹑同煮焙漧﹑去戟用棗﹑丸服﹑名棗變百祥丸。﹞陰寒善走。

大損眞气。非元气壯實。水濕伏畱。不可浪施。杭產﹑紫者爲上。北產﹑白者傷人。漿水煮軟。去骨。得大棗良。赤小豆爲使。惡山藥﹐畏菖蒲﹐反甘艸。

卷四艸部

甘遂

寒﹑通﹑瀉經隧水濕。

苦寒。能瀉腎經及隧道水濕。直達水气所結之處。以攻決爲用。爲下水之聖藥。主十二種水。大腹腫滿。﹝名水蠱﹑嘉言曰﹕胃爲水谷之海﹑五臟六腑之源﹑脾不能散胃之水精於肺﹑而病於中﹑肺不能通胃之水道於膀胱﹑而病於上﹑腎不能司胃之關時其輸泄﹑而病於下﹑以致積水浸淫﹑無所底止﹑好古曰﹕水者﹑脾肺腎三經所主﹑有五臟六腑﹑十二經之部分﹑上頭面﹑中四肢﹑下腰腳﹑外皮膚﹑中肌肉﹑內筋骨﹑脈有尺寸之殊﹑浮沈之別﹑不可輕瀉藥﹑當知病在何經何髒﹑方可用之﹑按水腫﹑有痰裹﹑食積﹑瘀血﹑致淸不升﹑濁不降而成者﹑有濕熱相生﹑隧道阻塞而成者﹑有燥熱衝擊﹑祕結不通而成者﹑是證屬有餘﹑有服寒涼﹑傷飲食﹑中气虛衰而成者﹑有大病後﹑正气衰憊而成者﹑有小便不通﹑水液妄行﹑脾不能制而成者﹑證屬不足﹑宜分別治之﹑然其源多由中气不足而起﹑丹溪曰﹕水病當以健脾爲主﹑使脾參苓爲君﹑視所挾證加減﹑苟徒用利水藥﹑多致不起。﹞疝瘕積聚。痞熱宿食。痰迷癲癇。去水極神。損眞極速。大實大水。可暫用之。否則宜禁。皮赤肉黑。根作連珠。

重實者良。面裹煨熟用。﹝或用甘艸薺汁浸三日﹑其水如墨﹑以淸爲度﹑再面裹煨。﹞瓜蒂爲使。惡遠志。反甘艸。﹝仲景治心下畱飲﹑與甘艸同用﹑取其相反以立功﹑有治水腫及腫毒者﹑以甘遂末敷腫處﹑濃煎甘艸湯服之﹑其腫立消﹑二物𨿽相反﹑感應如此其神。﹞

卷四艸部

商陸

通﹑行水。

苦寒。沈陰下行。與大戟﹑甘遂同功。療水腫脹滿。﹝腫屬脾﹑脹屬肝﹑腫則陽气猶行﹑如單脹而不腫者﹑名蠱脹﹑爲木橫克土﹑難治﹑腫脹朝寬暮急爲血虛﹑暮寬朝急爲气虛﹑朝暮俱急﹑爲气血兩虛﹑腫脹由心腹而散四肢者吉﹑由四肢而入心腹者危﹑男自下而上﹑女自上而下﹑皆難治。﹞疝瘕癰腫。喉痺不通。﹝薄切﹑醋炒﹑塗喉中﹑良。﹞利二便。瀉蠱毒。

敷惡瘡。墮胎孕。腫脹因脾虛者多。若誤用之。一時𨿽效。未幾再作。決不能救。取白花之根。﹝赤者傷人﹑只堪貼臍﹑入麝三分﹑搗貼﹑小便利則腫消。﹞銅刀刮去皮。水浸一宿。黑豆拌蒸。得蒜良。

卷四艸部

芫花

大通﹑行水。

苦溫。去水飲痰癖。療五水在五臟﹐皮膚脹滿﹐喘急痛引胸脇﹐咳嗽瘴瘧。﹝五水者﹑風水﹑皮水﹑正水﹑石水﹑黃汗也﹑水積胞中﹑堅滿如石﹑名石水﹑汗如柏汁﹑名黃汗﹑久不愈必傷寒太陽證﹑表未解﹑心下有水而咳﹑漧嘔發熱﹑或喘或利者﹑小靑龍湯主之﹑表已解﹑有時頭痛﹑出汗惡寒﹑心下有水﹑漧嘔﹑痛引兩脇﹑或喘或咳者﹑十棗湯主之﹑蓋靑龍散表邪﹑使水從汗出﹑內經所謂開鬼門也﹑十棗逐裏邪﹑使水從二便出﹑內經所謂潔淨府﹑去陳法也﹑十棗湯﹑芫花﹑甘遂﹑大戟等分﹑棗十枚。﹞毒性至緊。取效最捷。稍涉虛者服之。多致夭折。葉似柳。二月開花紫碧色。葉生花落。陳久者良。好醋煮過。曬漧。反甘艸。根療疥。

卷四艸部

續隨子

一名千金子。瀉﹑行水﹑破血解毒。

辛溫。行水破血。治冷气脹滿。癥瘕痰飲。血結月閉。蠱毒鬼疰。利大小腸。下惡滯物。

塗疥癬瘡。﹝時珍曰﹕續隨與大戟﹑澤漆﹑甘遂莖葉相似﹑主療亦相似﹑長於利水﹑用之得當﹑亦要藥也。﹞攻擊猛摯。腫脹月閉等證。各有成病之由。當求其本。不可槪施。脾虛便滑者。服之必死。﹝斗門方﹑治水气腫脹﹑用千金子一兩﹑去殼研﹑壓去油﹑重研﹑分作七服﹑每治一人﹑用一服﹑五更酒服﹑當下利至曉﹑腫脹頓消﹑忌鹽醋一百日﹑今走方者俱用此﹑加百艸霜等在內﹑使人不能認識﹑誑言祕傳﹑將艸頭煉就單方﹑庸俗信而服之﹑一瀉而腫脹立消﹑索謝而去﹑未幾再作﹑無藥可救﹑間有气體壯實者﹑愈後竟不復發﹑然暗損眞气﹑不過於數年之內﹑患他病而不起﹑數十年來﹑洛之目擊心傷者﹑不可枚舉﹑其柰習俗瞢瞢﹑率猶長夜之不醒何﹑予欲呼之﹑用斯代柝﹑願衛生者﹑勿蹈復轍以促生也﹑至於醫者明知故犯﹑則傷人必多﹑孽鏡當前﹑悔之何及﹑今玉樞丹用之治百病﹑元气彊者﹑間有小效﹑稍稍挾虛﹑無不受其害﹑總之﹑執一方治百病﹑多見其失也。﹞去殼。取色白者研細。紙包。壓去油。﹝黑痣贅疣﹑塗之自落。﹞

卷四艸部

牽牛

大瀉气分濕熱。

辛熱屬火。善走入肺經。瀉气分濕熱。﹝肺主气﹑辛能泄气。﹞達右腎命門。走精隧。通下焦郁遏。及大腸風祕气祕。利大小便。逐水消痰。殺虫墜胎。治水腫喘滿。癖气塊。﹝東垣曰﹕有謂牽牛苦寒﹑誤矣﹑其味辛辣﹑久嚼猛烈雄壯﹑所謂苦寒安在哉﹑乃瀉气之藥﹑比諸辛藥﹑泄气尢甚﹑若濕從下受﹑下焦主血﹑血中之濕﹑宜苦寒之味﹑而反用辛熱之藥﹑泄上焦之气﹑是血病瀉气﹑使气血俱損也﹑好古曰﹕以气藥引則入气﹑以大黃引則入血﹑時珍曰﹕一婦腸結﹑年幾六十﹑服養血潤燥藥﹑則泥結﹑服硝黃藥﹑則若罔知﹑如此三十餘年﹑其人體肥﹑膏粱而多郁﹑日吐酸痰乃寬﹑此乃三焦气滯﹑有升無降﹑津液皆化爲痰﹑不能下潤腸腑﹑非血燥也﹑潤劑畱滯﹑硝黃入血﹑不能入气﹑故無效﹑用牽牛爲末﹑皂角膏丸﹑才服便通﹑外甥素多酒色﹑病二便不通﹑脹痛呻吟七晝夜﹑用通利藥不效﹑予思此乃濕熱之邪在精道﹑壅隧路﹑病在二陰之間﹑故前阻小便﹑後阻大便﹑病不在大腸膀胱也﹑用楝實﹑茴香﹑穿山甲諸藥﹑倍牽牛﹑三服而平。﹞凡气虛及濕熱在血分者大忌。﹝主治多在肺脾﹑肺脾之病﹑多因虛起﹑何賴瀉藥﹑況諸證應用藥物﹑神良者不少﹑何至捨其萬全﹑而就不可必之毒物哉﹑東垣諄復其詞﹑以戒後人勿用﹑蓋目擊子和旦暮用之﹑故辟之甚力﹑世俗不知﹑取快一時﹑後悔奚及﹑丹溪曰﹕牽牛屬火善走﹑黑者兼屬水﹑白者兼屬金﹑若非病形與證俱實﹑不脹滿﹑不大便祕者﹑不可輕用﹑驅逐致虛﹑先哲深戒。﹞有黑白二種。﹝此藥本經不收﹑仲景諸方亦未見﹑別錄始載之﹑宋後乃有用者。﹞黑者力速。﹝亦名黑丑。﹞取子。淘去浮者。舂去皮。酒蒸。研細。得木香﹑漧薑良。﹝摘元方﹑用雞子淸調黑丑末﹑塗面上雀斑﹑夜傅旦洗﹑效。聖濟總錄﹑濕熱頭痛﹑黑醜七粒﹑砂仁一粒﹑研末﹑井華水調﹑仰灌鼻中﹑涎出卽愈。生生編﹑小兒夜啼﹑黑牽牛末一錢﹑水調敷臍上﹑卽止。﹞

卷四艸部

蓖麻子

瀉﹑通竅拔毒﹑出有形滯物。

辛甘熱。性善收。亦善走。能開通諸竅經絡。治風气頭痛。﹝痛不可忍﹑乳香﹑蓖麻仁等分搗餅﹑隨左右貼太陽﹑解發出气﹑甚驗。﹞口眼斜。﹝搗爛﹑左貼右﹑右貼左﹑卽正。

﹞鼻窒耳聾。﹝搗爛綿裹﹑塞鼻﹑塞耳。﹞喉痺舌脹。﹝蓖麻仁研油﹑作紙拈﹑燒煙燻之。﹞能出有形滯物。治鍼刺入肉。﹝搗敷傷處﹑頻看﹑刺出卽去﹑恐努出好肉﹑﹞竹木骨哽。﹝凝水石倍之﹑研勻﹑以一撚置舌根﹑噙咽自然不見。﹞能消腫追膿拔毒。敷瘰惡瘡。一切腫毒。

﹝頗奏奇功。﹝鵜鶘油﹑能引藥气入內﹑蓖麻油﹑能拔毒瓦斯出外﹑故諸膏藥多用之。﹞气味頗近巴豆。內服不可輕率。形如牛蜱。黃褐有斑。鹽水煮。去皮研。

或用油。忌鐵。﹝古今錄驗﹑湯火灼傷﹑蓖麻仁﹑蛤粉等分﹑湯傷以油調﹑火灼以水調塗之﹑效。發黃不黑﹑蓖麻仁香油煎焦﹑去滓﹑三日後﹑頻刷效。香港腳作痛﹑蓖麻仁七粒﹑研爛﹑同蘇合香丸貼足心﹑痛卽止。﹞

卷四艸部

貫眾

瀉熱解毒。

味苦微寒。能解邪熱之毒。治崩淋帶下。產後血气脹痛。金瘡鼻血。破癥瘕。發斑痘。

化骨哽。﹝能軟堅。﹞殺諸虫。有毒而能解毒。去瘀而能生新。別名管仲。豈音相類耶。抑爲其有雜霸之气耶。根似狗脊而大。汁能制三黃。化五金。伏鐘乳。結砂制汞。解毒軟堅。﹝浸水缸中﹑日飲其水﹑能辟時疫。﹞

卷四艸部

射幹

瀉火﹑解毒﹑散血消痰。

苦寒。能瀉實火。火降則血散腫消﹐而痰結自解﹐故能消心脾老血。行太陰﹑厥陰之積痰。

﹝肺﹑脾﹑肝。﹞治喉痺咽痛爲要藥。﹝擂汁醋和﹑噙之引涎。﹞消結核瘕疝。便毒瘧母。﹝鱉甲煎用之治瘧母﹑取其降厥陰相火也。﹞通經閉。利大腸。鎭肝明目。惟實火者宜之。虛則大戒。扁竹花根也。﹝葉橫鋪﹑如烏羽及扇﹑故又名烏扇烏。﹞泔水浸一日。竹葉煮半日。﹝普濟方﹑二便不通﹑諸藥不效﹑紫花扁竹根﹑生水邊者佳﹑研汁一盞﹑服之通。﹞

卷四艸部

蚤休

一名重樓金綫。

味苦微寒。專理癰疽。除虫蛇毒。﹝諺云﹕七葉一枝花﹑深山是我家﹑癰疽如遇者﹑一似手拈拿﹑蘇恭曰﹕磨醋﹑敷癰腫蛇毒﹑甚有效﹑時珍曰﹕虫蛇之毒﹑得此治之卽休﹑故有蚤休﹑螫休諸名。﹞兼療驚癇。苦寒之品。中病卽止。不宜多用。

卷四艸部

玉簪

一名白鶴仙。解毒。

辛甘而寒。搗汁服。解一切毒。下骨哽。塗癰腫。凡服者不可著牙。損齒極速。﹝余居士取牙方﹑玉簪根幹者一錢﹑白砒三分﹑白七分﹑蓬砂二分﹑威靈仙三分﹑艸烏頭一分半爲末﹑以少許點牙疼處﹑卽自落。﹞

卷四艸部

大黃

大瀉血分﹑實熱﹑下有形積滯。

大苦大寒。入足太陰﹝脾﹞﹑手足陽明﹑厥陰﹝大腸﹑胃﹑心包﹑肝。﹞血分。其性沈而不浮。

其用走而不守。若酒浸。亦能引至至髙之分。﹝仲景太陽門調胃承气湯﹑大黃注曰﹕酒浸﹑陽明門大承气湯﹑大黃注曰﹕酒洗﹑少陽陽明小承气湯﹑大黃不用酒制﹑皆有分別﹑東垣曰﹑邪气在上﹑非酒不至﹑若用生者﹑則遺至髙之邪熱﹑病愈後﹑或目赤喉痺﹑頭腫﹑膈上熱疾生也。﹞用以蕩滌腸胃。下燥結而除瘀熱。治傷寒時疾。發熱譫語。﹝大腸有燥糞﹑故譫語﹑宜下之。﹞溫熱瘴瘧。下痢赤白。腹痛裏急。黃膽水腫。癥瘕積聚。﹝積久成形謂之積﹑屬陰﹑聚散無常謂之聚﹑屬陽﹑積多是血﹑或食或痰﹑聚多是气。﹞畱飲宿食。心腹痞滿。二便不通。﹝皆土郁奪之。﹞吐血﹑衄血﹑血閉。損傷積血。一切實熱。血中伏火。行水除痰。

蝕膿消腫。能推陳致新。﹝東垣曰﹕如定禍亂以致太平﹑所以有將軍之名﹑時珍曰﹕仲景瀉心湯﹑治心气不足﹑吐衄血者﹑用大黃黃連黃芩﹑乃瀉心包肝脾胃四經血中之伏火也﹑又治心下痞滿﹑按之軟者﹑用大黃黃連瀉心湯﹑亦瀉脾胃之濕熱﹑非瀉心也﹑病發於陰而反下之﹑則痞滿﹑乃寒傷營血﹑邪結上焦﹑胃之上脘當心﹑故曰瀉心﹑經曰﹕太陰所至爲痞滿﹑又曰﹕濁气在上﹑則生脹是已﹑病發於陽而反下之﹑則結胸﹑乃熱邪陷入血分﹑亦在上脘﹑故大陷胸湯丸皆用大黃﹑亦瀉脾胃血分之邪﹑而降其濁气也﹑若結胸在气分﹑則用小陷胸湯瀉心湯﹑或問心气不足而吐衄﹑何以不補心而反瀉心﹑丹溪曰﹕少陰不足﹑亢陽無輔﹑致陰血妄行﹑故用大黃瀉其亢盛之火﹑又心本不足﹑肺肝各受火邪而病作﹑故用黃芩淸肺﹑黃連淸肝﹑肺者陰之主﹑肝者心之母﹑血之合也﹑肺肝火退﹑則血歸經而自安矣﹑宗曰﹕以苦泄其熱﹑就以苦補其心﹑蓋一舉而兩得之﹑士材曰﹕古人用大黃﹑治虛勞吐衄﹑意甚深微﹑蓋濁陰不降﹑則淸陽不升﹑瘀血不去﹑則新血不生也。﹞峻利猛烈。長驅直搗。苟非血分熱結。六脈沈實者。切勿輕與推蕩。﹝病在气分而用之﹑是爲誅伐無過浸﹑酒蒸﹑生﹑熟之不同。生用更峻。﹝欲取通利者﹑不得驟進谷食﹑大黃得谷食﹑便不能通利﹑洪邁夷堅志云﹕湯火傷者﹑搗生大黃調敷﹑止痛無瘢。﹞黃芩爲使。﹝梅師方﹑男子偏墜作痛﹑大黃末﹑醋和塗之﹑幹則易。自半夏至大黃﹑皆常毒之品。﹞

卷四艸部

茹

瀉﹑破血。

辛寒。蝕惡肉。排膿血。殺疥虫。除熱痺。破癥瘕。﹝素問﹑同烏骨﹑治婦人血枯。﹞根如萊菔。皮黃肉白。葉長微闊。折之有汁。結實如豆。一顆三粒。甘艸爲使。

卷四艸部

天名精

一名地松﹑一名活鹿艸﹑一名蝦蟆藍。瀉熱吐痰﹑破血解毒。

辛甘而寒。能破血。﹝一婦產後﹑口渴气喘﹑面赤有斑﹑大便泄﹑小便閉﹑用行血利水藥不效﹑用天名精根葉﹑濃煎膏飲﹑下血一桶﹑小便通而愈。﹞能止血。吐痰除熱﹑解毒殺虫。

治乳蛾喉痺。砂淋血淋。﹝蘇沈良方云﹕濃煎加乳麝少許﹑神效。﹞小兒牙關緊閉。急慢驚風。﹝不省人事者﹑絞汁入好酒灌之﹑卽蘇﹑以醋拌渣﹑敷項下。﹞服汁吐瘧痰。﹝喉蛾及驚風服之﹑亦取其吐痰。﹞漱汁止牙痛。搗敷蛇虫螫毒。根名杜牛膝。功用相同。色白如短牛膝。﹝煎湯洗痔﹑渣塞患處良。﹞地黃爲使。﹝男女吐血﹑地松曬榦爲末﹑茅花湯調服二錢﹑效。﹞

鶴虱

﹝瀉﹑殺虫。﹞苦辛。殺五臟虫。治蛔咬腹痛。﹝面白唇紅﹑時發時止﹑爲虫痛﹑肥肉汁調末服。﹞卽天名精子。最黏人衣。有狐气。炒熟則香。﹝怪疾奇方﹑大腸虫出不斷﹑斷之復生﹑行坐不得﹑鶴虱末水調半兩服﹑自愈。﹞

卷四艸部

山慈姑

瀉熱解毒。

甘微辛而寒。功顓淸熱散結。治癰瘡疔腫﹐瘰結核。﹝醋磨塗。﹞解諸毒。蠱毒。蛇虫狂犬傷。根類慈姑小蒜。去毛殼。﹝有毛殼包裹者眞﹑故今人俱稱爲毛姑。﹞

卷四艸部

茵芋

宣﹑去風濕。

辛苦微溫。治風濕拘攣痺痛。﹝時珍曰﹕古方治風癇﹑有茵芋丸﹑治風痺﹑有茵芋酒﹑治產後風﹑有茵芋膏﹑風濕諸證多用之﹑茵芋﹑石楠﹑莽艸﹑皆治風妙品﹑世所罕知。﹞莖赤。

葉似石橊而短濃。炙用。

卷四艸部

莽艸

宣﹑去風濕。

辛苦而溫。治頭風癰腫。乳癰疝瘕。﹝蘇頌曰﹕古方風濕諸酒多用之﹑今人取葉煎湯﹑熱含﹑治牙虫喉痺甚效﹑甄權曰﹕不入湯。﹞取葉細銼。以生甘艸﹑水蓼二味同盛。入生稀絹袋曝漧。﹝聖惠方﹑治頭風久痛﹑莽艸煎湯沐之﹑勿令入目。﹞

卷四艸部

仙茅

燥﹑補腎命。

辛熱。助命火。益陽道。明耳目。補虛勞。治失溺無子。心腹冷气不能食。﹝溫胃。﹞腰腳冷痺不能行。﹝暖筋骨。﹞專於補火。惟精寒者宜之。﹝唐婆羅門始進此方﹑當時盛傳服之多效﹑如法制﹑陰漧蜜丸﹑酒服﹑禁食牛乳牛肉﹑許眞君書云﹕甘能養肉﹑辛能養節﹑苦能養气﹑鹹能養骨﹑酸能養筋﹑滑能養膚﹑和苦酒服之﹑必效也。﹞火熾者。有偏絕之虞。葉如茅而略闊。根如小指。黃白多涎。竹刀去皮切。糯米泔浸一宿。去赤汁。則毒出。忌鐵。

卷四艸部

耳

一名蒼耳﹑卽詩卷耳。輕﹑發汗﹑散風濕。

甘苦而溫。善發汗。散風濕。上通腦頂。下行足膝。外達皮膚。治頭痛目暗。齒痛鼻淵。

肢攣痺痛。瘰瘡疥。﹝李瀕湖集簡方﹑采根煎熬﹑名萬應膏。﹞徧身瘙癢。﹝作浴湯佳。﹞散气耗血。虛人勿服。去刺酒蒸。忌豬肉。﹝千金翼﹑治毒攻手足腫痛欲斷﹑蒼耳搗汁漬之﹑並以滓敷之﹑立效﹑春用心﹑冬用子。﹞

卷四艸部

木鱉子

瀉﹑外用治瘡。

味苦微甘。利大腸。治瀉痢疳積。瘰瘡痔。乳癰蚌毒。消腫追毒。生肌除。﹝音旱﹑黑斑。﹞顓入外科。核扁如鱉。綠色。﹝去油者。番木鱉﹑形較小﹑有毛﹑治咽喉痺痛﹑消痞塊。﹞

卷四艸部

鳳仙子

一名急性子。瀉﹑軟堅。

微苦而溫。治產難積塊﹐噎膈骨哽。﹝凡咽中骨哽欲死者﹑白鳳仙子研﹑水一大鐘﹑以竹筒灌入咽﹑其物卽軟﹑不可著牙﹑或爲末吹之。﹞透骨通竅。﹝時珍曰﹕鳳仙子其性急速﹑故能透骨軟堅﹑庖人烹魚肉硬者﹑投數粒﹑卽易軟爛﹑是其驗也。﹞緣其透骨。最能損齒。與玉簪根同。凡服者。不可著齒。多用亦戟人咽。﹝摘元方﹑金鳳花子研末﹑入砒少許﹑點疼牙根﹑取之。﹞花﹝又名金鳳花。﹞甘溫而滑。活血消積。治腰脇引痛不可忍。﹝研餅曬榦爲末﹑空心酒服三錢。﹞又治蛇傷。﹝擂酒服效。﹞根葉﹑苦甘辛。散血通經。軟堅透骨﹑治杖撲腫痛。﹝葉廷器方﹑搗葉如泥﹑塗腫破處﹑幹則又上﹑一夜血散卽愈﹑冬月收取幹者﹑研末﹑水氏方﹑用根搗爛噙咽﹑骨自下﹑雞骨尢效﹑卽以溫水漱口﹑免損齒爲要。﹞誤吞銅鐵。﹝方同上。自茹至鳳仙﹑皆小毒之品。﹞

卷四艸部

土連翹

宣﹑行血。

苦溫。治風寒濕痺。歷節腫脹。撲損疼痛。﹝爲末﹑同沒藥﹑血竭﹑酒服。﹞大損新血。

無瘀勿用。﹝體虛有瘀﹑亦忌之。﹞

卷四艸部

煙

宣﹑辟穢殺虫。

辛溫。宣陽气。行經絡。治山嵐瘴气。﹝明時徵滇﹑深入瘴地﹑軍中皆染病﹑獨一營以服煙得免﹑由是徧傳遠邇﹑人皆服之矣。﹞寒濕陰邪。辟穢殺虫。﹝搗汁﹑可毒頭虱﹑煙筒中水﹑能解蛇毒。﹞其气入口。頃刻而周一身。令人通體俱快。﹝其性純陽﹑能行能散。﹞用以代酒代茗。終身不厭。﹝故一名相思艸。﹞然火气燻灼。﹝最爍肺陰﹑今人患喉風咽痛﹑嗽血失音之證甚多﹑未必不由嗜煙所致。﹞耗血損年。衛生者宜遠之。閩中產者最佳。﹝質細﹑名金絲﹑沈氏露書云﹕呂宋國有艸﹑名淡巴菇﹑漳州人自海外攜來﹑莆田亦種之﹑今處處有之﹑不獨閩矣。

卷五艸部

蔓艸類

補益肝腎﹑調和气血﹑澀精气﹑化虛痰。

苦堅腎。溫補肝。甘益陰。澀收斂精气。彊筋益髓。養血祛風。﹝治風先治血﹑血行風自滅。﹞烏須髮。﹝故名首烏。﹞彊陽事。令人有子。爲滋補良藥。﹝補陰而不滯不寒﹑彊陽而不燥不熱﹑稟中和之性﹑而得天地之純气﹑所以爲調補久病之聖藥。﹞气血太和﹐則勞瘦﹑風虛瘡痔﹑瘰癰腫。﹝營血調則癰腫消﹑赤者﹑外科稱爲瘡帚。﹞腹中宿疾。﹝能化虛痰。﹞惡血痿黃諸病自已。療久痢惡瘧。﹝益陰補肝﹑瘧家要藥。﹞調胎產崩帶。止破傷出血。﹝鄧筆峯衛生雜典方﹑末敷神效。﹞年深大者。收采精制。久服延年。令人不老。有赤白二種。夜則藤交。﹝故一名交藤。﹞有陰陽交合之象。以大如拳﹑五瓣而嫩潤者良。老硬多筋者不用。三百年者。大如栲栳。服之成地仙。凡使赤白各半。泔浸。竹刀刮皮。切片。用大黑豆拌勻。入柳甑砂鍋上。九蒸九曬。茯苓爲使。忌諸血﹑無鱗魚﹑蔥﹑蒜﹑萊菔﹑鐵器。﹝與蘿卜同食﹑令須髮早白﹑犯鐵器﹑損人。﹞

卷五艸部

菟絲子

溫補三陰。

甘辛而溫。凝正陽之气。入足三陰。﹝肝﹑脾﹑腎。﹞彊陰益精﹐溫而不燥。治五勞七傷。

溺有餘瀝。寒精自出。口苦燥渴。﹝景嶽曰﹕治消渴﹑煎湯﹑任意飲之。﹞寒血爲積。祛風明目。止瀉進食。﹝酒制爲末﹑常服能使飲啖﹑如湯沃雪。﹞補衛气。助筋脈。益气力。肥健人。

爲調元上品。﹝同熟地﹑名雙補丸﹑同元參﹑名玄菟丹。﹞腎家多火。彊陽不痿。大便燥結者。忌之。無根。蔓延艸上。子如黍粒。得酒良。揀去雜子。酒淘淨。去土曬漧。放瓷器內。

勿使出气。入煎劑。再微炒研破。若入丸。須另磨細末。古人因難於磨細。酒浸一宿。煮令吐絲。搗成餅。烘漧再研。則末易細。然酒浸稍久。往往味變酸臭。全失沖和馨香之味。每多無效。今市中菟絲餅。俱將麥麵打入。气味全乖。斷不可用。山藥爲使。

卷五艸部

覆盆子

溫補肝腎﹑澀縮小便。

甘酸而溫。益腎臟而固精。補肝虛而明目。起陽痿。縮小便。﹝寇宗曰﹕服之可覆其溺器﹑故名﹑李當之曰﹕子似覆盆之形﹑因名之。﹞續絕傷。美顏色。烏須髮。﹝搗汁塗發﹑不白。﹞女子多孕。同蜜爲膏。治肺气虛寒。﹝李士材曰﹕彊腎無燥熱之偏﹑固精無凝滯之害﹑金玉之品也。﹞性固澀。小便不利者勿服。去蒂淘淨。搗餅。用時酒拌蒸。葉絞汁。滴目中。出目弦虫。除膚赤。收濕止淚。瘡潰爛﹑酸漿水洗後﹑覆盆葉爲末摻之﹑日一次﹑以愈爲度。﹞

卷五艸部

五味子

補肺腎﹑澀精气。

性溫。五味俱備。﹝皮甘﹑肉酸﹑核中苦辛﹑都有鹹味﹑酸鹹爲多。能斂肺气而滋腎水。﹞气爲水母﹑經曰﹕肺欲收﹑急食酸以收之﹑王好古曰﹕入手太陽血分﹑足少陰气分。﹞益气生津。﹝肺主气斂﹑故能益﹑益气故能生津﹑夏月宜常服﹑以瀉火而益金。﹞補虛明目。澀精彊陰。﹝內核如腎﹑象形之義。﹞退熱斂汗。止嘔住瀉。寧嗽定喘。﹝感風寒而喘嗽者﹑當表散﹑宜羌防蘇桔﹑痰壅气逆而喘嗽者﹑當淸降﹑宜二陳及蘇子降气湯﹑水气逆而喘嗽者﹑宜小靑龍﹑半夏茯苓湯﹑气虛病久而喘嗽者﹑宜人參五味。﹞除煩渴。消水腫。解酒毒。收耗散之气。瞳子散大。﹝潔古云﹕夏服五味﹑使人精神頓加﹑兩足筋力湧出﹑東垣云﹕收瞳神散大﹑火熱必用之藥﹑丹溪曰﹕收肺補腎﹑乃火嗽必用之藥﹑五味功用𨿽多﹑收肺保腎四字﹑足以盡之。﹞按五味乃要藥。人多不敢用者。寇氏虛熱之說誤之爾。惟風邪在表。痧疹初發。一切停飲。肺家有實熱者。皆當禁之。北產紫黑者良。入滋補藥。每粒銅刀切作兩片。

蜜酒拌蒸。曬漧焙。臨用再研碎。入勞嗽藥。捶碎核。生用。南產色紅而枯。若風寒在肺。

宜南者。蓯蓉爲使。惡葳蕤。熬膏良。﹝爛弦風眼﹑五味子﹑蔓荊子煎湯﹑頻洗之﹑效。﹞

卷五艸部

天門冬

瀉肺火﹑補腎水﹑潤燥。

甘苦大寒。入手太陰气分。﹝肺。﹞淸金降火。益水之上源。﹝肺爲腎母。﹞下通足少陰腎。

﹝苦能堅腎﹑寒能去腎家濕熱﹑故亦治骨痿。﹞滋陰潤燥。殺虫消痰。﹝蒙筌曰﹕腎主津液﹑燥則凝而爲痰﹑得潤劑則痰化﹑所謂治痰之本也。﹞澤肌膚。利二便。治肺痿肺癰。﹝肺痿者﹑感於風寒﹑咳嗽短气﹑鼻塞﹑胸脹﹑久而成痿﹑有寒痿熱痿二證﹑肺癰者﹑熱毒蘊結﹑咳吐膿血﹑胸中隱痛﹑痿重而癰稍輕﹑治痿宜養血補气﹑保肺淸火﹑治癰宜瀉熱豁痰﹑開提升散﹑癰爲邪實﹑痿爲正虛﹑不得混治。﹞吐膿吐血。﹝苦泄血滯﹑甘益元气﹑寒止血妄行。﹞痰嗽喘促。嗌漧消渴。﹝口燥多飲爲消渴﹑由火盛津枯﹑宜潤燥滋陰。﹞足下熱痛。虛勞骨蒸。

一切陰虛有火諸證。性寒而滑。脾胃虛而泄瀉惡食者。大非所宜。取肥大明亮者。去心皮。

酒蒸。熬膏良。﹝滋陰助元﹑消腎痰。﹞地黃﹑貝母爲使。惡鯉魚。﹝肺勞風熱﹑天門冬煮食﹑止渴去熱﹑或曝榦爲末﹑蜜丸服尢佳﹑亦可洗面。﹞

卷五艸部

百部

溫肺﹑治寒嗽﹑殺虫。

甘苦微溫。能潤肺溫肺。治寒嗽暴嗽久嗽。﹝苦溫能利肺气﹑千金方﹑用百部熬膏﹑入蜜﹑不時取服﹑可療三十年嗽。﹞殺蛔蟯蠅虱。﹝同秦艽爲末﹑入竹籠燒煙﹑燻衣被﹑去虱﹑亦可煎湯洗衣被﹑作湯洗牛犬﹑去虱。﹞一切樹木蛀虫。﹝觸煙卽死。﹞療骨蒸傳屍。疳積疥癬。﹝皆有虫﹑與天門冬形相類而用相仿﹑故名野天門冬﹑但天門冬治肺熱﹑此治肺寒爲異耳。﹞能傷胃滑腸。脾胃虛人。須與補气藥並行。根多隊成百。故名。取肥實者。竹刀劈去心皮。

酒浸焙。

卷五艸部

馬兜鈴

瀉肺下气。

體輕而虛。熟則四開象肺。故入肺。寒能淸肺熱﹐苦辛能降肺气。﹝時珍曰﹕錢乙補肺阿膠散用之﹑非取其補肺﹑取其淸熱降气﹑則肺自安也﹑其中阿膠糯米﹑乃補肺之正藥。﹞治痰嗽喘促。血痔瘡。肺大腸經熱。﹝痔屬大腸﹑大腸與肺爲表裏﹑肺移熱於大腸﹑故腸風痔﹑淸髒熱則腑熱亦淸﹑千金方﹑單服治水腫﹑以能瀉肺行水也。﹞亦可吐蠱。﹝湯劑中用之﹑多作吐。﹞根名土靑木香。塗諸毒熱腫。肺虛挾寒者。畏之如螫。實如鈴。去筋膜。用子。

卷五艸部

栝蔞仁

俗作瓜蔞。瀉火潤肺﹑滑腸止血﹑治熱痰。

甘補肺。苦寒潤下。能淸上焦之火。使痰气下降。爲治嗽要藥。﹝肺受火迫﹑失下降之令﹑故生痰作嗽。﹞又能蕩滌胸中郁熱垢膩。生津止渴。﹝丹溪曰﹕消渴神藥。﹞淸咽利腸。﹝通大便﹑王是齋指迷方﹑焙研酒調﹑或米飲下﹑治小便不通。﹞通乳消腫。治結胸胸痺。酒黃熱痢。二便不通。炒香酒服。止一切血。寒胃滑腸。胃虛食少。脾虛泄瀉。勿投。實圓長如熟柿。子扁多脂。去油。枸杞爲使。畏牛膝﹑漧漆。惡漧薑。反烏頭。﹝脫肛﹑生栝蔞汁溫服﹑以豬肉汁洗手﹑按令自入。﹞

卷五艸部

天花粉

瀉火﹑潤燥﹑治熱痰。

酸能生津。甘不傷胃。微苦微寒。降火潤燥。滑痰解渴。生肌排膿消腫。行水通經。止小便利。﹝膀胱熱解﹑則水行而小便不數。﹞治熱狂時疾。胃熱疸黃。口燥唇幹。腫毒發背。乳癰瘡痔。脾胃虛寒者。均宜戒用。卽栝蔞根。澄粉食。大宜虛熱人。畏惡同栝蔞。

卷五艸部

王瓜

卽土瓜根。瀉熱﹑通﹑利水行血。

苦寒。瀉熱利水。治天行熱疾。黃膽消渴。﹝搗汁飲。﹞便數帶下。月閉瘀血。利大小腸。

排膿消腫。下乳。﹝通乳藥多用之﹑單服亦可。﹞墮胎。惟實熱壅滯者宜之。稍稍挾虛。切勿妄投。根如栝蔞之小者。味如山藥。根子通用。﹝經疏曰﹕主治略似栝蔞﹑傷寒發斑﹑用王瓜搗汁﹑和伏龍肝末服﹑甚效。黃膽變黑﹑醫所不能治﹑用土瓜根汁﹑平旦溫服一小升﹑午刻黃水當從小便出﹑愈。﹞

卷五艸部

白蘞

瀉火散結。

苦能泄。辛能散。甘能緩中。寒能除熱。殺火毒。散結气。生肌止痛。治癰疽瘡腫。面上瘡。金瘡撲損。﹝箭鏃不出者﹑同丹皮或半夏爲末﹑酒服。﹞斂瘡方多用之。﹝故名﹑每與白芨相須。﹞搽凍耳。﹝同黃柏末﹑油調。﹞赤蘞功用皆同。﹝鄭奠一曰﹕能治溫瘧血痢﹑腸風痔漏﹑赤白帶下。﹞蔓赤。枝有五葉。根如卵而長。三五枚同窠。皮烏肉白。反烏頭。﹝外臺方

卷五艸部

山豆根

瀉熱解毒。

苦寒。瀉心火。以保肺金。去肺大腸之風熱。﹝心火降﹑則不灼肺而金淸﹑肺與大腸相表裏﹑肺金淸則大腸亦淸。﹞消腫止痛。治喉癰喉風。齦腫齒痛。含之咽汁﹑喘滿熱咳。腹痛下痢。五痔諸瘡。解諸藥毒。敷禿瘡﹑蛇狗蜘蛛傷。療人馬急黃。﹝血熱極所致。﹞大苦大寒。脾胃所惡。食少而瀉者。切勿沾唇。苗蔓如豆。經冬不凋。

卷五艸部

金銀花

除熱解毒。

甘平。除熱解毒。補虛。﹝凡物甘者皆補。﹞療風養血止渴。﹝丹溪曰﹕癰疽愈後發渴﹑黃六一湯吞忍冬丸﹑切當﹑忍冬養血﹑黃補气﹑渴何由作。﹞除痢寬膨。﹝士材曰﹕今人但入瘡科﹑忘其治痢與脹﹑何金銀花之蹇於遇乎。﹞治癰疽疥癬。楊梅惡瘡。腸血痢。五種屍疰。稟春气以生。性極中和。故無禁忌。其藤葉名忍冬。﹝經冬不凋。﹞幹者不及生者力速。

釀酒代茶。熬膏並妙。﹝忍冬酒﹑治癰疽發背﹑一切惡毒﹑初起便服﹑奇效﹑忍冬五兩﹑甘艸一兩﹑水二碗﹑再入酒一碗﹑略煎﹑分三服﹑一日一夜喫盡﹑重者日二劑﹑服至大小腸通利﹑則藥力到﹑忍冬丸﹑照前分兩﹑酒煮曬漧﹑同甘艸爲末﹑以所煮余酒﹑打糊爲丸﹑藏器云﹕熱毒血痢﹑濃煎服之﹑爲末﹑糖調常服﹑能稀痘。﹞須多用乃效。﹝近今有以漆花僞銀花﹑爲禍最烈﹑漆花短小梗多﹑色黑不香爲異﹑亦易辧爾。﹞

卷五艸部

薔薇根

瀉濕熱。

苦澀而冷。入胃﹑大腸經。除風熱濕熱。生肌殺虫。治泄痢消渴。牙痛口糜。﹝煎汁含咽。﹞遺溺好眠。癰疽瘡癬。﹝千金曰﹕薔薇根﹑角蒿﹑口瘡之聖藥﹑角蒿所在多有﹑開淡紅紫花﹑角微彎﹑長二寸許﹑辛苦有小毒﹑治惡瘡有虫及口齒瘡。﹞子名營實。酸溫。主治略同。

花有黃白紅紫數色。以黃心白色粉紅者入藥。﹝抱朴子方﹑治金瘡腫痛﹑薔薇根燒灰﹑每白湯服方寸匕﹑日三服。﹞

卷五艸部

土茯苓

通﹑祛濕熱。

甘淡而平。祛濕熱以利筋骨﹐利小便以止泄瀉。治筋骨拘攣﹐楊梅瘡毒。﹝楊梅瘡古方不載﹑明正徳間起於嶺表﹑其證多屬陽明﹑厥陰﹑而兼及他經﹑蓋相火寄於厥陰﹑肌肉屬於陽明故也﹑醫用輕粉劫劑﹑其性燥烈﹑入陽明﹑劫去痰涎從口齒出﹑瘡卽幹愈﹑然毒瓦斯竄入經絡筋骨﹑血液枯槁﹑筋失所養﹑變爲拘攣癰漏﹑竟至廢痼﹑土茯苓能制輕粉之毒﹑去陽明濕熱﹑用一兩爲君﹑薏苡﹑銀花﹑防風﹑木通﹑木瓜﹑白蘚皮各五分﹑皂角子四分﹑气虛加人參七分﹑血虛加當歸七分﹑名搜風解毒湯。﹞瘰瘡腫。﹝濕郁而爲熱﹑營衛不和﹑則生瘡腫﹑經云﹕濕气害人皮肉筋脈是也﹑土茯苓淡能滲﹑甘能和﹑患膿疥而血气旺者﹑煎湯代茶﹑甚妙。﹞淡滲傷陰。肝腎陰虧者勿服。大如鴨子。連綴而生。俗名冷飯團。有赤白二種。白者良。可煮食。亦可生啖。忌茶。

卷五艸部

萆

通﹑祛風濕。

甘苦性平。入足陽明﹑厥陰。﹝胃﹑肝。﹞祛風去濕。﹝陽明主肉屬濕﹑厥陰主筋屬風。﹞以固下焦。以堅筋骨。治風寒濕痺。腰痛久冷。關節老血。膀胱宿水。陰痿失溺。莖痛遺濁。痔惡瘡。﹝諸病皆陽明濕熱流入下焦﹑萆能去濁釐淸﹑史國信云﹕若欲興陽﹑先滋筋力﹑若欲便淸﹑先分肝火﹑楊子建萬全護命方云﹕凡人小便頻數﹑便時痛不可忍者﹑此病必因大腑祕熱不通﹑水液只就小腸﹑大腑愈加幹竭﹑甚則身熱﹑心躁思水﹑如此重證也﹑此疾本因貪酒色﹑或過食辛熱葷膩之物﹑積有熱毒腐物瘀血﹑乘虛流入小腸﹑故便時作痛也﹑此便數而痛﹑與淋證澀而痛不同﹑宜用萆一兩﹑鹽水炒爲末﹑每服二三錢﹑使水道轉入大腸﹑仍以蔥湯頻洗穀道﹑令气得通﹑則便數及痛自減也。腎有二竅﹑淋證出於溺竅﹑濁證出於精竅。﹞陰虛火熾﹑溺有餘瀝。及無濕而腎虛腰痛者。皆禁。有黃白二種。黃長硬。白虛軟。﹝名粉萆。﹞白者良。﹝時珍曰﹕土茯苓﹑萆﹑菝﹑形不同而主治不甚相遠﹑豈一類數種乎﹑萆根細長淺白﹑菝根作塊而黃。﹞薏苡仁爲使。畏大黃﹑柴胡﹑前胡。忌茗﹑醋。

卷五艸部

防己

通﹑行水﹑瀉下焦血分濕熱。

大辛苦寒。太陽經藥。﹝膀胱。﹞能行十二經。通腠理。利九竅。瀉下焦血分濕熱。爲療風水之要藥。﹝十劑曰﹕通可去滯﹑通艸防己之屬是也﹑古之通艸﹑卽今之木通是﹑徐之才亦以行水者爲通﹑與燥劑無以別矣﹑木通甘淡﹑瀉气分濕熱﹑防己苦寒﹑瀉血分濕熱。﹞主治膀胱火邪。熱气諸癇。﹝降气下痰。﹞濕瘧香港腳。﹝足傷寒濕爲香港腳﹑寒濕郁而爲熱﹑濕則腫﹑熱則痛﹑防己爲主藥﹑濕加苡仁蒼術木瓜木通﹑熱加知己﹑風加羌活萆﹑痰加竹瀝南星﹑四物﹑大便閉加桃仁紅花﹑小便閉加牛膝澤瀉﹑痛連臂加桂枝威靈仙﹑痛連脇加龍膽艸﹑又有足跟痛者﹑屬腎虛﹑不與香港腳同論。﹞水腫風腫。癰腫惡瘡。性險而健。陰虛及濕熱在上焦气分者禁用。﹝東垣云﹕防己大苦大寒﹑瀉血中濕熱﹑亦瞑眩之藥也﹑服之使人身心煩亂﹑飲食減少﹑惟濕熱壅遏﹑及香港腳病﹑凡下焦濕熱﹑致二陰不通者﹑非此不效﹑若虛人用防己﹑其害有三﹑谷食己虧﹑復泄大便﹑重亡其血﹑一也﹔渴在上焦气分﹑而防己瀉下焦血分﹑二也﹔傷寒邪傳肺經气分﹑濕熱而小便黃赤﹑禁用血藥﹑三也。﹞出漢中。根大而虛。通心有花紋。色黃。名漢防己。黑點黃腥木彊者。名木防己。不佳。﹝藏器曰﹕治風用木防己﹑治水用漢防己。﹞酒洗。惡細辛。畏萆﹑女菀﹑咸鹵。﹝防己煎汁服﹑能解雄黃毒。﹞

卷五艸部

木通

古名通艸。輕﹑通﹑行水﹑瀉心小腸火。

辛甘淡平。輕虛。上通心包。降心火﹐淸肺熱。﹝心火降則肺熱淸。﹞化津液。﹝肺爲水源﹑肺熱淸則津液化﹑水道通。﹞下通大小腸膀胱。導諸濕熱由小便出。﹝凡利小便者﹑多不利大便﹑以小水愈通﹑大便愈燥也﹑木通能入大腸﹑兼通大便。東垣曰﹕肺受熱邪﹑津液气化之源絕﹑則寒水斷流﹑膀胱受濕熱癃閉約束﹑則小便不通﹑宜此治之﹑朱二允曰﹕火在上則口燥眼赤鼻幹﹐在中則心煩嘔噦浮腫﹐在下則淋祕足腫﹑必借此甘平之性﹑瀉諸經之火﹑火退則小便自利﹑便利則諸經火邪皆從小便而下降矣。君火宜木通﹑相火宜澤瀉﹑利水𨿽同﹑所用各別。﹞通利九竅。血脈關節。治胸中煩熱。徧身拘痛。﹝楊仁齋云﹕徧身隱熱疼痛﹑拘急足冷﹑由伏熱傷血﹑宜木通以通心竅﹑則經絡自流行也。﹞大渴引飲。﹝中焦火。﹞淋瀝不通。﹝下焦火﹑心與小腸相爲表裏﹑心移熱於小腸則淋祕。﹞耳聾泄腎火﹑通竅﹑目眩。口燥舌漧。﹝舌爲心苗。﹞喉痺咽痛。﹝火炎上焦。﹞鼻﹝熱壅淸道﹑則气窒不通。﹞失音。﹝淸金。﹞脾熱好眠。﹝脾主四肢﹑倦則好眠﹑心爲脾母﹑心熱淸則脾熱亦除。﹞除煩退熱。止痛排﹝火不亢於內﹑气順血行﹑則經調有準﹑乳汁循常。﹞精滑气弱。

內無濕熱及妊娠者。均忌。色白而梗細者佳。藤有細孔﹐兩頭皆通。﹝故通竅。金瘡折﹑釀酒日飲﹑亦治鼠漏。﹞

卷五艸部

通艸

古名通脫木。輕﹑通﹑利水退熱。

色白气寒。體輕味淡。气寒則降。故入肺經。引熱下行而利小便。味淡則升。故入胃經。

通气上達而下乳汁。治五淋水腫。目昏耳聾。鼻塞失音。﹝淡通竅﹑寒降火﹑利肺气。﹞退熱催生。中寒者勿服。﹝百一選方﹑治洗頭風痛﹑新通艸瓦上燒存性﹑研末二錢﹑熱酒下﹑牙關緊者﹑挖口灌之。﹞

卷五艸部

天仙藤

通﹑活血消腫。

苦溫。疏气活血。治風勞腹痛。妊娠水腫。葉似葛。圓而小。有白毛。根有須。四時不凋。

﹝一云卽靑木香藤。集效方﹑天仙藤一兩﹑好酒一盞﹑煎半盞服之﹑治疝气作痛﹑神效。﹞

卷五艸部

葛根

輕﹑宣﹑解肌﹑升陽散火。

辛甘性平。輕揚升發。入陽明經。能鼓胃气上行。生津止渴。﹝風藥多燥﹑葛根獨能止渴者﹑以其升胃气入肺而生津爾。﹞兼入脾經。開腠發汗。解肌退熱。﹝脾主肌肉。﹞爲治淸气下陷泄瀉之聖藥。﹝經曰﹕淸气在下﹑則生飧泄﹑葛根能升陽明淸气。﹞療傷寒中風。陽明頭痛。﹝元素曰﹕頭痛如破﹑乃陽明中風﹑可用葛根蔥白湯﹑若太陽初病﹑未入陽明而頭痛者﹑不可便服升葛湯發之﹑反引邪气入陽明也﹑仲景治太陽陽明合病﹑桂枝湯加葛根麻黃﹑又有葛根黃芩黃連解肌湯﹑是用以斷太陽入陽明之路﹑非太陽藥也。﹞血痢溫瘧。﹝丹溪曰﹕凡治瘧﹑無汗要有汗﹑散邪爲主﹑帶補﹑有汗要無汗﹑扶正爲主﹑帶散﹑若陽瘧有汗﹑加參白術以斂之﹑無汗﹑加柴葛蒼術以發之。﹞腸風痘疹。﹝能發痘疹﹑丹溪曰﹕凡斑疹已見紅點﹑不可更服升葛湯﹑恐表虛反增斑爛也。﹞又能起陰气。散郁火。解酒毒。﹝葛花尢良。﹞利二便。殺百藥毒。上盛下虛之人。𨿽有脾胃病。亦不宜服。卽當用者。亦宜少用。多則反傷胃气。以其升散太過也。﹝夏月表虛汗多﹑尢忌。﹞生葛汁大寒。解溫病大熱。吐衄諸血。

卷五艸部

茜艸

通﹑行血。

色赤入營。气溫行滯。味酸走肝。而咸走血。﹝本經苦寒。﹞入厥陰血分。﹝心包﹑肝。﹞能行血止血。﹝能行故能止﹑消瘀通經﹑又能止吐崩尿血。﹞消瘀通經。﹝酒煎一兩﹑通經甚效。﹞治風痺黃膽。﹝疸有五﹑黃膽﹑谷疸﹑酒疸﹑黃汗疸﹑女勞疸﹑此蓋蓄血發黃﹑不專於濕熱者也﹑女勞疸必屬腎虛﹑亦不可以濕熱例治﹑當以地黃﹑萸肉﹑山藥壯其水﹑人參培其气﹑兼陽虛者﹑姜附肉桂﹑亦所必用﹑再隨證而加利濕藥。﹞崩暈撲損。痔瘡癤。無瘀滯者忌投。一名茹蘆。一名血見愁。根可染絳。忌鐵。

卷五艸部

紫葳花

一名淩霄花。瀉血熱﹑破血瘀。

甘酸而寒。入厥陰血分。﹝心包﹑肝。﹞能去血中伏火。破血去瘀。主產乳餘疾。崩帶癥瘕。

腸結血閉淋閉。風癢。血熱生風之證。女科多用之。﹝肺癰有用之爲君藥者。末和密陀僧﹑唾調﹑敷酒鼻﹑驗。﹞破血之藥。走而不守。虛人避之。孕婦尢忌。花開五瓣。黃赤有點。不可近鼻聞。傷腦。畏咸鹵。﹝通身風癢﹑紫葳末酒服二錢﹑效。﹞

卷五艸部

威靈仙

宣﹑行气祛風。

辛泄气。鹹泄水。气溫屬木。其性善走。能宣疏五臟。通行十二經絡。此風藥之善走者也﹑威者言其猛烈﹑靈者言其效驗。﹞治中風痛風。頭風頑痺。﹝濕熱流於肢節﹑腫屬濕﹑痛屬熱﹑屬血虛﹑亦有因濕痰死血﹑十指麻木﹑亦是胃中有濕痰死血﹑脾主四肢故也﹑痛風當分新久﹑新痛屬寒﹑宜用辛溫﹑久痛屬熱﹑宜用淸涼﹑河間所謂暴病非熱﹑久病非寒是也﹑大法宜順气淸痰﹑搜風散濕﹑養血去瘀爲要﹑髙陽子威靈仙傳曰﹕一人手足不遂數十年﹑遇新羅僧曰﹕得一藥可治﹑入山求之﹑乃威靈仙也﹑服之而愈。﹞癥瘕積聚。痰水宿膿。黃膽浮腫。大小腸祕。風濕痰气。一切冷痛。性極快利。積不痊者。服之有捷效。治諸骨哽頗驗。﹝歌云﹕鐵腳威靈仙﹑砂糖和酒煎﹑一口吞下去﹑鐵劍軟如綿。﹞大走眞气。耗人血。不得已而後用之可也。根叢須數百條。長者二尺餘。色深黑。俗名鐵腳威靈仙。忌茶茗﹑面。

卷五艸部

鉤藤鉤

宣﹑除風熱﹑定驚。

甘微苦寒。除心熱。平肝風。舒筋除眩。下气寬中。治大人頭旋目眩。小兒驚啼螈。

﹝筋急而縮爲螈﹑筋緩而舒爲﹑伸縮不已爲螈﹑今謂之搐搦。﹞客忤胎風。發斑疹。主肝風相火之病。風靜火息。則諸證自平。﹝相火散行於膽﹑三焦﹑心包。﹞祛肝風而不燥。庶幾中和。故小兒科珍之。但性稍寒。無火者勿服。有刺類釣鉤。故名。藤細多鉤者良。﹝去梗﹑純用嫩鉤﹑其功十倍。﹞久煎則無力。﹝俟他藥煎就﹑方入鉤藤﹑一二沸卽起﹑頗得力也。

聖惠方﹑治卒得癇疾﹑鉤藤﹑炙甘艸各二錢﹑水煎服﹑效。﹞

卷五艸部

使君子

殺虫消積。

甘溫。殺虫消積。治五疳便濁﹐瀉痢瘡癬﹐爲小兒諸病要藥。﹝經疏曰﹕五疳便濁﹑瀉痢腹虫﹑皆由脾胃虛弱﹑因而乳停食滯﹑濕熱瘀塞而成﹑脾胃健則積滯消﹑濕熱散﹑水道利﹑而前虫之藥﹑多是苦辛﹑獨使君子﹑榧子﹑甘而殺虫﹑每月上旬﹑虫頭向上﹑中旬虫頭橫﹑下旬虫頭向下﹑道藏雲﹕初一至初五﹑虫頭向上﹑凡有虫病者﹑每月上旬﹑空心食數枚﹑虫皆死而出矣。按地黃﹑胡麻﹑皆甘而能殺虫。﹞無虫積者勿食。出閩蜀。五瓣有稜。內仁如榧。亦可煨食。久則油黑。不可用。忌飲熱茶。犯之作瀉。

卷五艸部

旋花

一名旋。補陰﹑續筋。

甘辛溫。補勞損。益精气。續筋骨。﹝用根搗汁﹑瀝傷處﹑渣敷其上﹑日三易﹑半月卽斷筋便續。﹞卽鼓子花。

卷五艸部

雀梅葉

瀉熱﹑解毒。

酸寒。治乳癰﹑便毒。有奇功。一名爵梅。葉如薔薇葉。生細梅。如小豆大。

卷六艸部

水艸類石艸類苔類

卷六艸部

澤瀉

通﹑利水﹑瀉膀胱火﹑去濕熱。

甘鹹微寒。入膀胱。利小便。﹝熱在气分而口渴者。﹞瀉腎經之火邪。功顓利濕行水。治消渴痰飲。嘔吐瀉痢。腫脹水痞。香港腳疝痛。淋瀝陰汗。﹝陰間有汗。﹞尿血泄精。﹝旣利水而又止泄精﹑何也﹑此乃濕熱爲病﹑不爲虛滑者言也﹑虛滑則當用補澀矣。﹞一切濕熱之病。濕熱旣除。則淸气上行。又能止頭旋。有聰耳明目之功。﹝脾胃有濕熱﹑則頭重耳鳴目昏﹑滲去其濕熱﹑則淸气上行﹑頭目諸證自除﹑仲景八味丸用澤瀉﹑宗謂其接引桂附入腎經﹑時珍膀胱之邪气也﹑古人用補﹑有宜瀉邪﹑邪去則補藥得力﹑一闔一辟﹑此乃玄妙﹑後人不知此理﹑專一於補﹑必致偏勝之患矣﹑王履溯洄集曰﹕地黃山萸茯苓丹皮﹑皆腎經藥﹑桂附右腎命門藥﹑何待接引乎﹑錢仲陽謂腎爲眞水﹑有補無瀉﹑或云脾虛腎旺﹑故瀉腎扶脾﹑不知腎之眞水不可瀉﹑瀉其伏畱之邪耳﹑易老云﹕去脬中畱垢﹑以其微鹹﹑能瀉伏水故也。﹞澤瀉善瀉。古稱補虛者誤矣。扁鵲謂其害眼者確也。病患無濕。腎虛精滑。目虛不明。切勿輕與。新鮮不蠹。色白者佳。去皮。鹽水拌。或酒浸。畏文蛤。忌鐵。

卷六艸部

石菖蒲

宣﹑通竅。

辛苦而溫。芳香而散。開心孔。利九竅。明耳目。發聲音。去濕除風。逐痰消積。開胃寬中。療噤口毒痢。﹝楊士瀛曰﹕噤口𨿽屬脾虛﹑亦熱閉胸膈所致﹑用木香失之溫﹑山藥失之閉﹑惟參苓白術散加菖蒲﹑米飲下﹑胸次一開﹑自然思食。﹞風痺。﹝同黍米釀酒﹑治諸風。﹞驚癇。崩帶胎漏。消腫止痛。解毒殺虫。﹝士材曰﹕仙經稱爲水艸之精英﹑神仙之靈藥﹑用泔浸﹑飯上蒸之﹑借穀气而臻於中和﹑眞有殊常之效﹑又曰﹕芳香利竅﹑心脾良藥﹑能佐地黃天冬之屬﹑資其宣導﹑若多用獨用﹑亦耗气血而爲殃。﹞香燥而散。陰血不足者禁之。

精滑汗多者尢忌。生水石間。不沾土。根瘦節密。一寸九節者良。去毛。微炒。秦艽爲使。

惡器。﹝犯鐵器﹑令人吐逆。﹞

卷六艸部

蒲黃

生﹑滑行血﹑炒﹑澀止血。

甘平。厥陰血分藥。﹝心包﹑肝。﹞生用性滑。行血消瘀。通經脈。利小便。祛心腹膀胱之熱。﹝同五靈脂﹑名失笑散﹑治心腹血气痛。﹞療撲打損傷。瘡癤諸腫。﹝一婦舌脹滿口﹑以蒲黃頻摻﹑比曉乃愈﹑宋度宗舌脹滿口﹑禦醫用蒲黃﹑榦薑末等分搽之﹑愈﹑時珍曰﹕觀此﹑則蒲黃之涼血活血可知矣﹑蓋舌爲心苗﹑心包相火﹑乃其臣使﹑得漧薑﹑是陰陽相濟也。﹞炒黑性澀。止一切血。崩帶泄精。無瘀者勿服。香蒲花中蕊屑。湯成入藥。﹝舌重生瘡﹑蒲黃末敷舌上﹑瘥﹑耳中出血﹑蒲黃炒黑﹑研末摻入﹑效。﹞

卷六艸部

水萍

宣﹑發汗祛風﹑通﹑行水。

辛寒。輕浮入肺經。發汗祛風。﹝歌云﹕天生靈艸無根幹﹑不在山間不在岸﹑始因飛絮逐東風﹑泛梗靑靑飄水面﹑神仙一味去沈﹑采時須在七月半﹑選甚癱風與大風﹑些小微風都不算﹑豆淋酒化服三丸﹑鐵釙頭上也出汗。﹞利水消腫。非大實大熱。不可輕試。﹝丹溪曰﹕浮萍發汗﹑勝於麻黃。﹞七月采紫背浮萍。揀淨。以竹篩攤曬。下置水一盆映之。則易幹。﹝鼻衄不止﹑浮萍末吹之﹑大腸脫肛﹑用紫背浮萍爲末﹑幹貼之。﹞

卷六艸部

海藻

瀉熱﹑軟堅痰﹑消癭癅。

苦能泄結﹐咸能軟堅﹐寒能滌熱。消瘰結核。癥瘕陰之堅聚。及痰飲香港腳水腫癰腫之濕熱。去宿食。消五膈。脾寒有濕者勿服。產膠州。有大葉﹑馬尾二種。亦作海菜食。洗去咸水。﹝其用在咸﹑不宜過洗。﹞反甘艸。﹝東垣治瘰馬刀﹑海藻﹑甘艸並用﹑蓋激之以潰堅也。﹞

卷六艸部

海帶

下水消癭。功同海藻。似海藻而粗。柔韌而長。

卷六艸部

昆布

功同海藻而少滑。性雄。治癭癅水腫。陰隔噎。﹝含之咽汁﹑取其祛老痰也。﹞頑痰積聚。

性更雄於海藻。多服令人瘦削。出登萊者。搓如繩索。出閩越者。大葉如菜。略洗去鹹味。

以上水艸類。

卷六艸部

石斛

平胃气﹑除虛熱。

甘淡微鹹微寒。平胃气。﹝宗曰﹕治胃中虛熱有功﹑雷曰﹕石斛鎭涎。﹞除虛熱。﹝別錄曰﹕逐皮膚邪熱。﹞安神定驚。療風痺腳弱。自汗發熱。囊濕餘瀝。長於淸胃除熱。惟胃腎有虛熱者宜之。虛而無火者。不得混用。光澤如金釵。股短﹑中實。味甘者良。﹝溫州最上﹑廣西略次﹑廣東最下。﹞長虛﹑味苦者。名木斛。服之損人。去頭根。酒浸。惡巴豆。畏僵蠶。細銼水浸。熬膏更良。﹝宜於湯液﹑不宜入丸。﹞

卷六艸部

骨碎補

一名猴姜。堅腎行血﹑治折傷。

苦堅腎。故治耳鳴﹐及腎虛久瀉﹑牙疼。﹝以上三證﹑俱研末﹑入豬腎中煨熟﹑空心食之﹑炒黑爲末﹑擦牙咽下﹑亦良。﹞溫行血。﹝又能止血。﹞補傷折。﹝以功命名﹑粥和末﹑敷傷處。﹞療骨痿。﹝戴原禮常用之﹑有效。﹞經疏云。勿與風燥藥同用。根似姜而扁長。銅刀刮去黃赤毛。細切。蜜拌蒸曬。﹝病後發落﹑同野薔薇枝煎汁刷。﹞

卷六艸部

石葦

通淋。

苦甘微寒。淸肺金以滋化源。﹝凡行水之藥﹑必皆能先淸肺火。﹞通膀胱而利水道。治崩淋發背。﹝炒末﹑冷酒調服。﹞別錄謂其補五臟。益精气。亦止淸熱利濕之功。非眞有補性也。無濕熱者勿與。生石陰處。柔韌如皮。用須拭去背上黃毛。微炙。杏仁﹑滑石﹑射幹爲使。得菖蒲良。生古瓦上者。名瓦葦。治淋亦佳。

卷六艸部

金星艸

一名鳳尾艸﹑一名七星艸。瀉熱解毒。

苦冷。解毒消腫。顓理外科惡瘡。初起陽毒未潰。沿頸瘰。發背癰疽。或銼煮酒煎。

或研末酒吞。或煎汁洗。或搗爛敷。並建神效。並解丹石毒。若非陽毒及金石發毒。不可服。﹝蘇頌曰﹕性至冷﹑服後下利﹑須補治﹑乃平復﹑老年不可服﹑宗曰﹕丹石毒發於背﹑及一切癰腫﹑以其根葉二錢半﹑酒一盞﹑煎服﹑取下黑汁﹑不惟下所服石藥毒﹑兼毒去瘡愈也﹑如不飲酒﹑則爲末﹑以新汲水服﹑以知爲度﹑時珍曰﹕此藥大抵治金石發毒者﹑若憂鬱气血凝滯而發毒者﹑非所宜也。﹞根搗。眞麻油塗頭。大生毛髮。

卷六艸部

景天

一名愼火艸。瀉熱解毒。

苦酸而寒。純陰之品。獨入離宮。專淸熱毒。療諸種火丹。一切遊風。搗敷蛇咬。中寒者。

服之有大害。﹝眼生花翳﹑痛澀難開﹑景天搗汁﹑日點三五次﹑效。﹞

卷六艸部

地錦

一名血見愁。宣﹑散血止血。

辛平。通流血脈。能散血止血。治金刃撲損出血。血痢。下血崩中。女子陰疝血結。及癰腫惡瘡。﹝時珍曰﹕專治血病﹑故俗稱爲血竭﹑又名醬瓣艸﹑象花葉形也﹑斷莖有汁﹑方士秋月黃。﹞非血滯血瘀勿用。以上石艸類。

卷六艸部

海苔

軟堅。

鹹寒。消癭癅結气。﹝夷堅志云﹕河南一寺僧﹑盡患癭疾﹑有洛陽僧共寮﹑每食取苔脯同餐﹑經數月﹑僧頂贅皆消﹑乃知海物皆能除是疾也。﹞

卷六艸部

捲柏

生用破血﹑炙用止血。

生用﹑辛平﹐破血通經。治癥瘕淋結。炙用﹑辛溫止血。治腸風脫肛。生石上。捲攣如雞足。俗名萬年松。鹽水煮半日。井水煮半日。焙。

卷六艸部

馬勃

輕﹑解熱﹑外用敷瘡。

辛平。輕虛。淸肺解熱散血。止嗽。治喉痺咽痛。﹝吹喉中﹑良﹑或加白礬或硝﹑掃喉取吐痰﹑愈。﹞鼻衄失音。外用敷諸瘡﹑良。﹝每見用寒涼藥敷瘡者﹑𨿽愈而熱毒內攻﹑變生他病﹑爲害不小﹑此藥辛平而散﹑甚爲穩妥。﹞生濕地朽木上。狀如肺肝。紫色虛軟。彈之粉出。取粉。﹝久嗽不止﹑馬勃爲末﹑蜜丸梧子大﹑每服二十丸﹑白湯下﹑卽止﹑妊娠吐衄不止﹑馬勃末﹑濃米飲服半錢。﹞以上苔類。

卷七木部

香木類

補心脾﹑滋肝腎。

辛甘而平。气香能透心脾。﹝凡補脾藥多燥﹑惟此香能舒脾而偏潤﹑助脾藥中﹑兼用最妙。

﹞性潤。能滋肝腎。﹝好古曰﹕肝經气分藥。﹞益智寧神。聰耳明目。﹝香通竅。﹞養血止汗。

﹝心生血﹑汗爲心液。﹞除風濕。愈驚癇。澤皮膚。辟鬼魅。多油而滑。作瀉者禁與。多痰亦忌。蒸曬炒研。去油。油透者勿入藥。畏菊花。﹝積徳堂方﹑治黃水濕瘡﹑眞地瀝靑﹑香油各二兩﹑熬稠﹑搽之如神。﹞

卷七木部

側柏葉

涼血﹑淸血分濕熱。

味苦微寒。性澀而燥。﹝西向得燥金之气。﹞最淸血分濕熱。止吐衄崩淋。腸風尿血。血痢。

一切血證。去風濕諸痺。歷節風痛。﹝肢節大痛﹑晝靜夜劇﹑名白虎歷節風﹑亦風寒濕所致。﹞塗湯火傷。﹝搗爛﹑水調塗。﹞生肌殺虫。炙罨凍瘡。汁﹑烏須髮。丹溪以爲補陰要藥。

然終屬苦寒燥澀之品。惟血分有濕熱者。以此淸之爲宜。若眞陰虛者。非所宜也。柏有數種。惟根上發枝數莖。蒙茸茂密。名千頭柏。又名佛手柏者爲眞。或炒或生。用桂﹑牡蠣爲使。惡菊花。宜酒。﹝頭髮不生﹑爲末﹑和麻油塗。﹞

卷七木部

松脂

一名松香﹑一名瀝靑﹑燥濕祛風。

苦甘溫燥。祛風去濕。化毒生肌止痛。熬膏而貼。崩中惡痺牙疼。研末而嘗。﹝齲齒有孔﹑松脂塞﹑虫卽從齒出。﹞感太陽之气而生。燥可去濕。甘能除熱。故外科取用極多。性溫而燥。血虛者勿服。水煮百沸。白滑方可用。﹝聖惠方﹑治小兒緊唇﹑松脂炙化貼之。﹞松節﹝燥濕祛風。﹞苦溫而燥。治骨節間之風濕。﹝丹溪曰﹕能燥血中之濕。﹞燥性過於松脂。

血虛尢忌。杵碎浸酒良。

松毛

﹝祛風生毛髮。﹞苦溫。可生毛髮。宜敷凍瘡及風濕諸瘡。忌同松脂。切細用。

﹝簡便方﹑治陰囊濕癢﹑松毛煎湯頻洗。﹞

松花

﹝潤﹑益气祛風。﹞甘溫。潤心肺益气。止血除風。亦可釀酒。﹝須及時取用﹑不堪久停﹑今人和白沙糖﹑印爲糕餅﹑頗佳。﹞善糝諸痘瘡傷損。並濕爛不痂。多食發上焦熱病。

卷七木部

杉材

卽杉木﹑宣散腫脹。

辛溫開發。除心腹脹滿﹐香港腳腫痛。﹝柳子濃纂救死方云﹕得香港腳﹑半夜痞絕﹑脇塊如石﹑昏困且死﹑鄭洵美傳杉木湯﹑服半食頃﹑大下﹑塊散气通﹑方用杉木節一升﹑橘葉一升﹑無葉以皮代﹑大腹檳榔七枚﹑連子捶碎﹑童便三升煮﹑分二服﹑若一服得快利﹑停後服。﹞散風毒。去惡气。洗毒瘡漆瘡。稍挾虛者忌用。其木不生白蟻。燒灰。最發火藥。

卷七木部

肉桂

大燥﹑補命門火﹑平肝通血脈﹑引火歸元。

辛甘大熱。有小毒。气濃純陽。入肝腎血分。補命門相火之不足。﹝兩腎中間﹑先天祖气﹑乃眞火也﹑人若無此眞陽之火﹑則無以蒸糟粕而化精微﹑脾胃衰敗﹑气盡而亡矣。﹞益陽消陰。治痼冷沈寒。下焦腹痛。奔豚疝瘕。疏痛百脈。宣導百藥。能抑肝風。﹝木得桂而枯﹑削桂釘木根﹑其木卽死。﹞而扶脾土。﹝肝木盛則克土﹑辛平肝木﹑甘益脾土。﹞療虛寒惡食。濕盛泄瀉。﹝土爲木克﹑不能防水﹑古行水方中多用之﹑如五苓散之類。﹞引無根之火。降而歸元。從治咳逆結气。目赤腫痛。格陽喉痺。上熱下寒等證。﹝以熱攻熱﹑名曰從治﹑若肺熱气不下行﹑每上見熱證﹑下見足冷﹑設誤用之﹑禍不旋踵。﹞通經催生墮胎。﹝辛熱能動血。﹞交趾桂最佳。﹝體松皮直﹑起花﹑紫肉黑油﹑味甜多辣少﹑今難得。﹞其次蒙自桂可用。﹝距交趾不甚遠。﹞其次安南桂。東京桂亦可用。﹝以上三宗﹑體略松﹑皮直﹑有花﹑紫肉﹑黃油多﹑黑油少﹑味甜少辣多。﹞姚桂﹑潯桂﹑紫荊桂。﹝俱體重﹑皮不直﹑有花皆做上﹑味甚辣略甜。﹞用之不能治病。洋桂﹑雲南桂。﹝體皆急重﹑切開肉內﹑有白點起絲﹑味苦辣﹑嘗之舌上稠膩﹑甚至麻木。﹞皆大有害。萬不可用。去粗皮。﹝其毒在皮。﹞不見火。須臨用切碎﹑羣藥煎好方入﹑煎一二沸卽服。﹞得人參﹑甘艸﹑麥冬良。忌生蔥﹑石脂。﹝足筋急﹑桂末和白酒塗之﹑外腎偏腫﹑桂末水調方寸匕﹑塗之。﹞

卷七木部

桂心

大燥﹑補陽活血。

入心脾血分。能引血化汗化膿。內托癰疽痘瘡。﹝同丁香﹑治痘瘡灰塌。﹞消瘀生肌。補虛寒。宣气血。利關節。治風痺癥瘕。噎膈腹滿。心腹諸痛。

卷七木部

桂枝

輕﹑解肌﹑調營衛。

辛甘而溫。气薄升浮。入太陰肺﹑太陽膀胱經。溫經通脈。發汗解肌。﹝能利肺气﹑經曰﹕辛甘發散爲陽。﹞治傷風頭痛。﹝無汗能發。﹞傷寒自汗。﹝有汗能止﹑桂枝爲君﹑芍藥甘艸爲佐﹑加姜棗﹑名桂枝湯﹑能和營實表。﹞調和營衛。使邪從汗出。而汗自止。﹝王好古曰﹕或問桂枝止煩出汗。仲景治傷寒發汗﹑數處皆用桂枝湯﹑又曰﹕無汗不得用桂枝﹑汗多者﹑桂枝甘艸湯﹑此又能閉汗也﹑二義相通否乎﹑曰﹕仲景云﹕太陽病﹑發熱汗出者﹑此爲營弱衛彊﹑陰虛陽必湊之﹑故以桂枝發其汗﹑此乃調其營气﹑則衛气自和﹑風邪無所容﹑遂自汗而解﹑非若麻黃能開腠理﹑發出其汗也﹑汗多用桂枝者﹑以之調和營衛﹑則邪從汗解﹑而汗自止﹑非桂枝能閉汗孔也。亦惟有汗者宜之﹑若傷寒無汗﹑則當以發汗爲主﹑而不獨調其營衛矣﹑故曰﹕無汗不得服桂枝﹑有汗不得服麻黃﹑以桂枝湯中有芍藥故也。﹞亦治手足痛風脇風。﹝痛風有風痰﹑風濕﹑濕痰﹑瘀血﹑气虛﹑血虛之異﹑桂枝用作引經﹑脇風屬肝﹑桂枝能平肝﹑東垣曰﹕桂枝橫行手臂﹑以其爲枝也﹑又曰﹕气薄則發泄﹑桂枝上行而解表﹑气濃則發熱﹑肉桂下行而補腎﹑李士材曰﹕肉桂乃近根之最濃者﹑桂心卽在中之次濃者﹑桂枝卽頂上細枝﹑肉桂在下﹑主治下焦﹑桂心在中﹑主治中焦﹑桂枝在上﹑主治上焦﹑此本乎天之道也。﹞桂性偏陽。陰虛之人。一切血證。﹝最能動血。﹞不可誤投。木犀花辛溫。同百藥煎﹑孩兒茶。作膏餅噙。生津辟臭化痰。治風虫牙痛。同麻油蒸熟。

潤發及作面脂。桂葉搗碎浸水。洗髮去垢。除風。

卷七木部

辛夷

一名木筆花﹑一名迎春花。宣散上焦風熱。

辛溫輕浮。入肺胃气分。能助胃中淸陽上行。通於頭腦。溫中解肌。通九竅。利關節。

主治膽移熱於腦則鼻多濁涕而淵﹑風寒客於腦則鼻塞﹑經曰﹕腦滲爲涕﹑王冰曰﹕膽液不澄﹑則爲濁涕﹑如泉不已﹑故曰鼻淵。﹞及頭痛面。﹝黑斑﹑可作面脂。﹞目眩齒痛。九竅風熱之病。辛香走竄。虛人偶感風寒而鼻塞者禁之。頭痛屬血虛火熾者。服之轉甚。﹝李時珍曰﹕肺開竅於鼻﹑陽明胃脈﹑環鼻上行﹑腦爲元神之府﹑鼻爲命門之竅﹑人之中气不足﹑淸陽不升﹑則頭爲之傾﹑九竅爲之不利。人之記性﹑皆在腦中﹑小兒善忘者﹑腦未滿也﹑老人健忘者﹑腦漸空也﹑凡人外見一形﹑必有一形畱於腦中﹑今人每記憶往事﹑必閉目上瞪而思索之﹑此卽凝神於腦之意也。﹞去外皮毛。﹝毛射肺﹑令人咳。﹞微焙。

芎蒲﹑石膏﹑蒲黃﹑黃連。﹝鼻淵﹑鼻﹑鼻窒﹑鼻瘡﹑及痘後鼻瘡﹑並用辛夷研末﹑入麝香少許﹑蔥白蘸入數次﹑甚良。﹞

卷七木部

沈香

宣﹑調气﹑重暖腎。

辛苦性溫。諸木皆浮﹐而沈香獨沈﹐故能下气而墜痰涎。﹝怒則气上﹑能平肝下气。﹞能降亦能升。故能理諸气而調中。﹝東垣曰﹕上至天﹑下至泉﹑用與使﹑最相宜。﹞其色黑體陽。故入右腎命門。暖精助陽。行气溫中。治心腹疼痛。噤口毒痢。癥癖邪惡。冷風麻痺。气痢气淋。肌膚水腫。大腸虛閉。

气虛下陷。陰虧火旺者。切勿沾唇。色黑沈水。油熟者良。香甜者性平。辛辣者性熱。﹝鷓鴣斑者﹑名黃沈﹑如牛角黑者﹑名角沈﹑咀之軟削之捲者﹑名黃蠟沈﹑甚難得﹑半沈者﹑爲煎香棧香﹑勿用﹑雞骨香﹑𨿽沈而心空﹑並不堪用﹑不沈者﹑爲黃熟香。﹞入湯劑。磨汁衝服。入丸散。紙裹置懷中。待燥碾之。忌火。﹝吳球活人心統﹑治胃冷久呃﹑沈香紫蘇白豆蔻仁各一錢﹑爲末﹑每用柿蒂湯服五七分﹑效。﹞

卷七木部

丁香

燥﹑暖胃溫腎。

辛溫純陽。泄肺溫胃。大能療腎。壯陽事。暖陰戶。治胃冷壅脹。嘔噦呃逆。﹝呃逆﹑有痰阻气滯﹑食塞不得升降者﹑有火郁下焦者﹑有傷寒汗吐下後﹑中气大虛者﹑有陽明內熱失下者﹑有痢疾大下﹑胃虛而陰火上衝者﹑丹溪曰﹕人之陰气﹑依胃爲養﹑土傷則木挾相火﹑直衝淸道而上﹑古人以爲胃寒﹑用丁香柿蒂﹑不能淸痰利气﹑惟助火而已﹑時珍曰﹕當視虛實陰陽﹑或泄熱﹑或降气﹑或溫或補﹑或吐或下可也﹑古方單用柿蒂﹑取其苦溫降气﹑濟生加丁香生薑﹑以取其開郁散痰﹑亦嘗收效﹑朱氏但執以寒治熱﹑矯枉之過矣。﹞癖奔豚。腹痛口臭。﹝丹溪曰﹕脾有郁火﹑溢入肺中﹑濁气上行﹑發爲口气﹑治以丁香﹑是揚湯止沸耳﹑惟香薷最捷。﹞腦疳齒。痘瘡灰白不發。辛熱而燥。非屬虛寒。槪勿施用。雄者顆小。

爲公丁香。雌者顆大。爲母丁香。卽雞舌香。畏郁金。忌火。﹝證治要訣﹑治食蟹致傷﹑丁香末﹑姜湯服五分。﹞

卷七木部

白檀香

宣﹑理气。

辛溫。調脾肺。利胸膈。療噎膈之吐。止心腹之疼。辟鬼殺虫。開胃進食。﹝能引胃气上升。﹞

卷七木部

紫檀香

重﹑和血。

咸平。血分之藥。和營气。消腫毒。敷金瘡。止血定痛。諸香動火耗气。夏月囊香辟臭。

尙謂其散眞气而開毛孔。況服之乎。癰疽潰後。諸瘡膿多。及陰虛火盛。俱不宜用。

卷七木部

降眞香

宣﹑辟惡﹑止血生肌。

辛溫。辟惡气怪異。療傷折金瘡。止血定痛。消腫生肌。﹝周崇被海寇刃傷﹑血出不止﹑敷花蕊石散﹑不效﹑軍士李髙﹑用紫金藤散敷之﹑血止痛定﹑明日結痂無瘢﹑曾救萬人﹑紫金藤﹑卽降眞香之最佳者也。﹞忌同檀香。燒之能降諸眞。故名。﹝金瘡出血﹑降香﹑倍子﹑桐花等分﹑末敷。﹞

卷七木部

烏藥

宣﹑順气。

辛溫香竄。上入脾肺。下通膀胱與腎。能疏胸腹邪逆之气。一切病之屬气者。皆可治。

﹝四磨湯﹑治七情鬱結﹑上气喘急者﹑降中兼收﹑瀉中兼補也﹑方用人參烏藥沈香檳榔﹑各磨濃汁七分﹑合煎服。﹞气順則風散。故用以治中气中風。﹝厥逆痰壅﹑口噤脈伏﹑身溫爲中風﹑身冷爲中气﹑又有痰爲中風﹑無痰爲中气﹑局方治此﹑亦用烏藥順气散﹑許學士云﹕暴怒傷陰﹑暴喜傷陽﹑憂愁不已﹑气多厥逆﹑往往得中气之證﹑不可作中風治。老人卒倒﹑大抵气血頹敗﹑陰陽脫離而然﹑景嶽所謂非風是也﹑若無痰气阻滯者﹑當大補以固其脫。﹞膀胱冷气。小便頻數。白濁。反胃吐食。宿食不消。瀉痢霍亂。女人血凝气滯。小兒蛔蛔。外如瘡癤疥癘。皆成於血逆。理气亦可治之。療貓犬百病。气血虛而內熱者勿服。根有車轂紋﹑形如連珠者良。酒浸一宿﹑炒。亦有研用者。

卷七木部

乳香

一名燻陸香。宣﹑活血舒筋。

苦溫。辛香善竄。入心。通行十二經。能去風伸筋。﹝筋不伸者﹑敷藥加用。﹞調气活血。

托裏護心。﹝香徹瘡孔﹑能使毒瓦斯外出﹑不致內攻。﹞生肌止痛。治心腹諸痛。口噤耳聾。癰疽瘡腫。產難折傷。﹝皆取其活血止痛。﹞亦治癲狂。﹝能去風散瘀﹑沈存中靈苑方﹑辰砂散﹑辰砂一兩﹑乳香棗仁各五錢﹑酒下﹑恣飲沈醉﹑聽睡一二日﹑勿動﹑驚醒則不可治﹑本事方﹑加人參一兩﹑名寧志膏。﹞止泄痢。瘡疽已潰勿服。膿多勿敷。出諸番。圓大如乳頭﹑明透者良。﹝今松脂楓脂中﹑亦有此狀者﹑市人或以僞之。﹞性粘難研。水飛過。用缽坐熱水中。以燈心同研。則易細。﹝山居四要﹑玉莖作痛﹑乳香蔥白等分﹑搗敷。﹞

卷七木部

沒藥

一名末藥。宣﹑散瘀定痛。

苦平。入十二經﹐散結气﹐通滯血﹐消腫定痛。﹝血滯則气壅﹑气壅則經絡滿急﹑故腫且痛。﹞生肌。﹝推陳致新﹑能生好血。﹞治金瘡杖瘡。惡瘡痔漏。翳暈目赤。﹝肝經瘀熱。﹞產後血气痛。破癥墮胎。﹝乳香活血﹑沒藥散瘀﹑皆能消腫﹑止痛﹑生肌﹑故每兼用。﹞諸痛不由血瘀。而由血虛。產後惡露去多。腹中虛痛。癰疽已潰。法當咸禁。出諸南番。色赤類琥珀者良。制法同上。﹝筋骨損傷﹑米粉四兩﹑炒黃﹑入沒藥乳香末各半兩﹑酒調成膏﹑攤貼之。﹞

卷七木部

血竭

一名麒麟竭。和血斂瘡。

甘鹹平。有小毒。色赤。入血分。﹝心﹑肝。﹞散瘀生新。專除血痛。治金瘡折跌。瘡口不合。止痛生肌。﹝乳香沒藥﹑兼主气血﹑此則專入血分﹑皆木脂。﹞善收瘡口。卻能引膿。性急﹑不可多用。無瘀積者忌之。出南番。磨之透甲。燒之有赤汁湧出。久而灰不變本色者眞。

嚼之不爛。如蠟爲上。﹝假者是海母血﹑味大鹹﹑有鮏气。﹞須另研作粉。篩過。﹝若同眾藥搗﹑則化作塵飛。嵌甲疼痛﹑及血痔﹑俱爲末敷﹑鼻衄﹑以末吹之。﹞

卷七木部

楓香脂

卽白膠香宣﹑調气血。

辛平。活血解毒。止痛生肌。治吐衄咯血。齒痛風疹。癰疽金瘡。外科取用甚多。色白微黃。能亂乳香。功亦相近。﹝危氏方﹑治金瘡筋絕﹑楓香末敷之。﹞

卷七木部

安息香

宣﹑行气血﹑辟邪惡。

辛香苦平。入心經。研服行血下气。安神去祟。﹝手少陰主藏神﹑神昏則鬼邪侵之﹑心主血﹑血滯則气不宣快﹑安神行血﹑故治之。﹞鬼胎能下。蠱毒可消。燒煙﹑辟邪逐惡。病非關惡气侵犯者。勿用。辟邪。安息諸邪。故名。或云﹕安息國名也。﹝奇效良方﹑小兒驚邪﹑安息香一豆許﹑焚之自除。﹞

卷七木部

蘇合香

宣﹑通竅辟惡。

甘溫走竄。通竅開郁。辟一切不正之气。殺精鬼。今人濫用蘇合丸。不知諸香走散眞气。

每見服之。輕病致重。重病卽死。惟气體壯實者。庶可暫服一二丸。否則當深戒也。﹝別錄謂其可以久服﹑筆談甚言飲蘇合酒之效﹑嗚呼﹑立言失當﹑貽害無窮﹑此類是也。﹞出諸番。

合眾香之汁煎成。故又名蘇合油。形如膠。以箸挑起。懸絲不斷者眞。

卷七木部

龍腦香

一名冰片。宣﹑通竅散火。

辛溫。﹝綱目云﹕微寒﹑蓋體溫而用涼也。﹞香竄。善走能散。先入肺。傳於心脾而透骨。

通諸竅。散郁火。逐鬼邪。聰耳明目。消風化濕。治驚癇痰迷。目赤膚翳。﹝乳調點之。﹞耳聾鼻。﹝鼻中肉﹑點之自出﹑皆通竅之功。﹞喉痺舌出。﹝末點。﹞骨痛齒痛。﹝治骨。﹞痘陷。﹝豬心血作引﹑酒服﹑或紫艸湯服﹑引入心經﹑能發之。﹞產難。﹝新汲水調。﹞三虫五痔。風病在骨髓者宜之。若在血脈肌肉。輒用腦麝。反引風入骨。如油入面。莫之能出。目不明屬虛者。不宜入點。﹝節齋曰﹕冰片大辛熱﹑用之點眼﹑取其拔出火邪﹑蓋火郁發之﹑從治法也﹑世人誤以爲寒﹑而常用之﹑遂致積熱害目﹑故云眼不點不瞎者﹑此也。芳香爲百藥之冠﹑香甚者﹑性必溫熱。﹞出南番。云是老杉脂。以白如冰﹑作梅花片者良。﹝今人有以樟腦升提亂之﹑以杉木炭養之則不耗。牙痛﹑冰片朱砂末各少許﹑擦之立止﹑內外痔﹑冰片分半﹑蔥汁化﹑搽之。﹞

卷七木部

樟腦

宣﹑通竅除濕。

辛熱香竄。能於水中發火。﹝置水中﹑焰益熾。﹞通關利滯。除濕殺虫。置鞋中。去香港腳。

﹝集要云﹕和烏頭爲末﹑醋丸彈子大﹑置足心﹑微火烘之﹑汗出爲效。﹞燻衣篋。辟蛀虫。以樟木切片。井水煎成。﹝小兒禿瘡﹑樟腦一錢﹑花椒二錢﹑脂麻二兩﹑共爲末﹑以退豬湯洗過﹑搽之。﹞

卷七木部

阿魏

瀉﹑消積殺虫。

辛平。入脾胃。消肉積。殺細虫。去臭气。諺云﹕黃芩無假﹑阿魏無眞﹑劉純玉機微義云﹕阿魏無眞卻有眞﹑臭而止臭是爲珍。﹞解蕈菜﹑自死牛馬肉毒。治心腹冷痛。瘧痢。﹝瘧痢多由積滯而起。﹞傳屍疳勞疰蠱。人之血气。聞香則順。聞臭則逆。虛人𨿽有痞積。當先養胃气。胃彊則堅積漸磨而消矣。不宜用此。臭烈更傷胃气。出西番。木脂熬成。極臭。試取少許。安銅器一宿。沾處白如銀汞者眞。﹝人多以胡蒜白贗之。﹞用缽研細。熱酒器上過入藥。

卷七木部

蘆薈

瀉熱殺虫。

大苦大寒。功專淸熱殺虫。涼肝明目。鎭心除煩。治小兒驚癇。敷齒。﹝以鹽湯漱淨﹑敷之。﹞濕癬。﹝甘艸末減半和敷。﹞吹鼻殺腦疳。除鼻癢。脾胃虛者忌投。出波斯國。木脂也。味苦色綠者眞。

卷七木部

胡桐淚

瀉熱殺虫。

苦能殺虫﹐咸能入骨軟堅﹐大寒能除熱。治咽喉熱痛。﹝磨掃取涎。﹞齒﹑風疳﹑骨槽。

﹝今口齒家﹑多用爲要藥。﹞結核瘰。切勿多服。令吐無休。出涼肅。乃胡桐脂入土。得斥鹵之气結成。如小石片。名石淚。入藥最勝。木淚乃樹脂流出者。其狀如膏油。不堪用。﹝牙疳宣露膿血臭气者﹑胡桐淚一兩﹑枸杞根一升﹑每用五錢﹑煎湯熱漱。﹞

卷八木部

喬木類

瀉相火﹑燥濕淸熱。

苦寒微辛。沈陰下降。瀉膀胱相火。﹝足太陽引經藥。﹞除濕淸熱。療下焦虛。﹝非眞能補也﹑腎苦燥﹑急食辛以潤之﹑腎欲堅﹑急食苦以堅之﹑相火退而腎固﹑則無狂蕩之患﹑按腎本屬水﹑虛則熱矣﹑心本屬火﹑虛則寒矣。﹞骨蒸勞熱。諸痿癱瘓。﹝熱甚則傷血﹑血不榮筋則短而爲拘﹑濕勝則傷筋﹑筋不束骨則弛長而爲痿﹑合蒼術﹑名二妙散﹑淸熱利濕﹑爲治痿要藥﹑或兼气虛血虛﹑脾虛腎虛﹑濕痰死血之不一﹑宜隨證施治﹑目赤耳鳴。腎火。﹞消渴黃膽。水腫便閉。﹝王善夫病便閉﹑腹堅如石﹑腿裂出水﹑治滿﹑利小便藥﹑徧服不效﹑東垣曰﹕此奉養太過﹑膏粱積熱﹑損傷腎水﹑致膀胱漧涸﹑小便不化﹑火又逆上而爲嘔噦﹑難經所謂關則不得小便﹑格則吐逆﹑內經所謂無陰則陽無以化也﹑遂處以北方大苦寒之劑﹑黃柏知母各一兩﹑酒洗焙研﹑桂一錢爲引﹑名滋腎丸﹑服二百丸﹑未幾﹐前陰如刀刺火燒﹑溺出如泉﹑腫脹遂消。﹞水瀉熱痢。痔血腸風。漏下赤白。﹝皆濕熱爲病。﹞諸瘡痛癢。凍瘡。﹝乳調敷。﹞頭瘡。﹝末敷。﹞口瘡。﹝蜜炒研含﹑凡口瘡用涼藥不效者﹑乃中气不足﹑虛火上炎﹑宜用反治之法﹑參術甘艸﹑補土之虛﹑漧薑散火之標﹑甚者加附子﹑或噙官桂﹑引火歸元。﹞殺虫安蛔。必尺脈洪大。按之有力。方可用。若虛火誤服。有寒中之變。川產肉濃﹑色深者良。生用降實火。蜜炙則庶不甚傷胃。炒黑能止崩帶。酒制治上。蜜制治中。鹽制治下。惡漧漆。得知母良。﹝時珍曰﹕知母佐黃柏﹑滋陰降火﹑有金水相生之義﹑古云﹕黃柏無知母﹑猶水母之無蝦也﹑蓋黃柏能制命門膀胱腎中之火﹑知母能淸肺金﹑滋腎之化源。千金方﹑治小兒重舌﹑黃柏浸竹瀝﹑塗之甚妙。﹞

卷八木部

槐實

卽槐角。瀉風熱﹑淸肝﹑涼大腸。

苦寒。淸肝膽。涼大腸。疏風熱。治煩悶風眩。痔血腸風。﹝糞前有血﹑名外痔﹔糞後有血﹑名內痔﹔穀道有肉﹑名舉痔﹔頭上有孔﹑名痔﹔瘡內有虫﹑名虫痔﹔大法用槐角地楡生地人參涼血生血﹑防風秦艽祛風濕﹑歸芎和血﹑黃芩枳殼寬腸﹑升麻升提﹑治腸風略同﹑不宜專用寒涼﹑須兼補劑收功。﹞陰瘡濕癢。明目去淚。﹝淸肝﹑淚爲肝熱。﹞固齒烏髭。﹝槐乃虛星之精﹑十月上巳采﹑漬牛膽中陰漧百日﹑食後吞一枚﹑發白還黑﹑腸風痔血﹑尢宜服之。﹞殺虫墮胎。槐性純陰。虛寒者宜戒。卽虛熱而非實火。亦勿妄投。去單子及五子者。銅槌捶碎。牛乳拌蒸。

槐花﹝瀉熱涼血。﹞苦涼。功同槐實。涼血。治風熱目赤。赤白泄痢。五痔腸風。吐崩便衄諸血。﹝舌上出血如綫者﹑名舌衄﹐炒研摻之。﹞忌同槐實。含蕊而陳久者佳。微炒。

卷八木部

苦楝子

一名金鈴子。瀉濕熱﹑治疝殺虫。

苦寒。有小毒。能導小腸膀胱之熱。因引心包相火下行。通利小便。爲疝气要藥。亦治傷寒熱狂。熱厥腹痛。療瘡疥。殺三虫。﹝夷堅志云﹕消渴證﹑有虫耗其津液者﹑取根皮濃煎﹑少加麝服﹑下其虫而渴自止。﹞苦寒。止宜於殺虫。脾胃虛寒者大忌。川產良。酒蒸。待皮軟。﹝寒因熱用。﹞刮去皮。取肉去核。凡使肉不使核﹑使核不使肉。如使核。捶碎。茴香爲使。花﹝鋪席下﹑殺蚤虱﹑驗。﹞

卷八木部

秦皮

瀉熱﹑治目疾﹑澀止痢。

苦寒。色靑性澀。以其除肝熱而平木。故治目疾。﹝洗服皆效。﹞驚癇風濕諸痺。以其收澀。

故治崩帶下痢。苦寒淸熱。是其所長。綱目謂其久服輕身。益精有子。未必然也。出西土。

皮不脫者眞。今藥客俱以此皮縛北細辛。大戟爲使。惡吳茱萸。﹝赤眼生翳﹑水煮秦皮一兩﹑澄淸﹑日日溫洗。﹞

卷八木部

樗根白皮

卽臭椿根皮。澀腸燥濕。

苦燥濕。寒勝熱。澀收斂。入血分而澀血。去肺胃之陳痰。治濕熱爲病。泄瀉久痢。崩帶腸風。夢遺滑精。有斷下之功。﹝一婦年四十餘﹑耽飲無度﹑多食魚蟹﹑積毒在髒﹑日夜二三十瀉﹑便與膿血雜下﹑大腸連肛門甚痛﹑用止血痢藥﹑不效﹑用腸風藥益甚﹑蓋腸風﹑有血無膿也﹑服熱藥﹑腹愈痛﹑血愈下﹑服冷藥﹑注瀉食減﹑服溫平藥﹑則若不知﹑年餘垂斃﹑或教服人參散﹑樗皮人參各一兩﹑爲末﹑空心溫酒或米飲下一錢﹑遂愈。﹞去疳。苦寒之性。虛寒者禁之。腎家眞陰虛者。亦忌以其徒燥耳。痢疾積滯未盡者。勿遽用。勉彊固澀。

必變他證。葉﹑功用相仿。差不及爾。

椿根白皮。﹝卽香椿根皮。﹞主用相仿。力稍遜之。根東引者良。去粗皮。醋炙或蜜炙。

忌豬肉﹑熱面。止入丸散。不入湯煎。

卷八木部

棕櫚

澀﹑止血。

苦能泄熱﹐澀可收脫﹐燒黑能止血。﹝紅見黑則止﹑同側柏﹑捲柏燒存性﹑飯丸﹑止遠年下血﹑亦可煎服。﹞治吐衄崩帶。腸風下痢。惟去血過多。滑而不止者宜之。若早服。恐停瘀爲害。年久敗棕良。與發灰同用尢佳。燒黑。須存性。不可燒過。窨地上。出火毒。

卷八木部

沒石子

一名無食子。澀精﹑外用染須。

苦溫入腎。澀精固气。彊陰助陽。止遺淋。除泄痢。收陰汗。烏須髮。性偏止澀。不宜多用﹑獨用。出大食諸番。顆小紋細者佳。揀去虫食成孔者。忌銅鐵器。用漿水於砂盆中研。焙漧。再研如烏犀色。﹝牙齒疼痛﹑綿裹沒石子末一錢咬之﹑涎出吐去﹑效。﹞

卷八木部

訶黎勒

一名訶子。澀腸斂肺﹑瀉气。

苦溫以泄气消痰。﹝海魚放涎凝滑﹑船不能行﹑投訶子湯﹑尋化爲水﹑化痰可知。﹞酸澀以斂肺收脫。除脹滿。下食積。利咽喉。通津液。開音止渴。治冷气腹脹。膈气嘔逆。痰嗽喘急。瀉痢脫肛。腸風崩帶。﹝同烏梅﹑倍子則收斂﹑同陳皮﹑濃朴則下气﹑得人參治肺虛寒嗽﹑得陳皮﹑砂仁治冷气腹脹﹑佐白術﹑蓮子治虛寒久瀉﹑佐樗皮治腸便血﹑同蛇牀﹑五味﹑山茱﹑續斷﹑杜仲治虛寒帶下。﹞嗽痢初起者勿服。𨿽酸澀。卻又泄气。气虛者亦忌。性溫。若肺有實熱。瀉痢因濕熱。气喘因火衝者。法咸禁之。﹝丹溪以爲降火﹑殊爲不然﹑東垣以爲嗽藥中不可用﹑亦屬偏見。﹞從番舶來。嶺南亦有。六稜黑色﹑肉濃者良。酒蒸一伏時。去核焙。生用淸金行气。熟用溫胃固腸。核﹑止咳及痢。

卷八木部

濃朴

瀉﹑下气散滿。

苦降能瀉實滿。辛溫能散濕滿。﹝脹滿證不同﹑消補貴得其宜﹑气虛宜補气﹑血虛宜補血﹑食積宜消導﹑痰滯宜行痰﹑挾熱宜淸熱﹑濕盛宜利濕﹑寒郁者散寒﹑怒郁者行气﹑蓄血者消瘀﹑不宜專用行散藥。﹞入足太陰﹑陽明。﹝脾﹑胃。﹞平胃調中。﹝佐蒼術爲平胃散﹑平濕土之太過﹑以致於中和。﹞消痰化食。行結水。破宿血。散風寒。殺髒虫。治反胃嘔逆。喘咳瀉痢。冷痛霍亂。一切客寒犯胃。濕气侵脾之證。但可施於元气未虛。邪气方盛。若脾胃虛者。切勿沾唇。𨿽一時未見其害。而淸純沖和之气。潛傷默耗矣。孕婦服之。大損胎元。榛樹皮也。肉濃紫潤﹑味辛者良。刮去粗皮。切片。薑汁炒。漧薑爲使。惡澤瀉﹑硝石。忌豆。﹝犯之動气。﹞

卷八木部

皂莢

一名皂角。宣﹑通竅搜風。

辛鹹而溫。有小毒。入肺﹑大腸。兼入肝經。性極尖利。搜風泄熱。吹之導之。則通上下關竅。而湧吐痰涎。搐鼻立作噴嚏。治中風口噤。胸痺喉痺。﹝凡中風不醒人事﹑口噤不能進藥﹑急提頭髮﹑手掐人中﹑用皂莢末或半夏末﹑吹入鼻中﹑有嚏者生﹑無嚏者爲肺气已絕﹑死﹑或用稀涎散吐之﹑皂莢末一兩﹑白礬五錢﹑每用一錢﹑溫水調灌﹑或加藜蘆﹑麝少許﹑鵝翎探喉﹑令微吐稀涎﹑再用藥治﹑年老气虛者忌用。﹞服之則除濕去垢。﹝最去油膩﹑刮人腸胃。﹞宣壅導滯。﹝取中段﹑湯泡服﹑治老人風祕。﹞消痰破堅。殺虫下胎。治風濕風癩。痰喘腫滿。堅癥囊結。﹝厥陰肝脈絡陰器﹑寒客肝經﹑則爲囊結。﹞塗之則散腫消毒。煎膏貼辟瘟疫濕气。濟急頗有神效。稍涉虛者。切勿輕與。孕婦忌之。

一種小如豬牙。一種長而枯燥。一種肥濃多脂者良。去皮子弦。或蜜炙﹑酥炙。絞汁燒灰。

柏實爲使。惡麥冬。畏人參﹑苦參。﹝性能消鐵﹑不結莢者﹑鑿樹一孔﹑入鐵封之﹑則結莢矣故此木不能燒爨。﹞子﹑去皮水浸軟。煮糖漬食之。治大腸燥結。

﹝汪機曰﹕其性得濕則滑﹑時珍曰﹕亦辛以潤之之義﹑非得濕則滑也。﹞瘰惡瘡。﹝卒病頭痛﹑皂莢末吹鼻取嚏﹑不通﹑皂莢末吹之。﹞

卷八木部

皂莢刺

宣﹑通竅潰癰。

辛溫。搜風殺虫。功同皂莢。其鋒銳直達病所。潰散癰疽。治腫毒妒乳。﹝乳癰﹑汁不出﹑內結成腫﹑名妒乳。﹞風癘。﹝癘風﹑乃營气熱風寒客於脈而不去也﹑經曰﹕脈風成爲癘﹑脈與營皆血也﹑蒸曬爲末﹑大黃湯調下。﹞癬瘡。﹝米醋熬嫩刺塗之。﹞胎衣不下。爲癰疽未潰之神藥。已潰勿服。孕婦亦忌。葉﹑洗風瘡。

肥皂莢

﹝瀉熱毒。﹞辛溫微毒。除風濕﹐去垢膩。﹝澡身盥面多用之。﹞療無名腫毒。有奇功。﹝不拘奇瘍惡毒﹑用生肥皂去子弦及筋﹑搗爛﹑醋和敷﹑立愈﹑不愈再敷﹑奇驗﹑此方方書未載﹑若貧人僻地﹑倉卒無藥者﹑用之甚便。﹞

卷八木部

水楊枝葉

宣﹑行气血。

苦平。痘瘡頂陷。漿滯不起。煎湯浴之。﹝此因气凝血滯﹑或風寒外束而然﹑宜用水楊枝葉﹑無葉用嫩枝五斤﹑流水一釜﹑煎湯溫浴﹑如冷添湯﹑良久照見累起有暈絲者﹑漿行也﹑如不滿﹑再浴之﹑虛人只洗頭面手足﹑屢浴不起者死﹑初出及癢塌者﹑皆不可浴﹑若內服助气血藥﹑其效更速﹑此方有燮理之妙﹑蓋黃鐘一切而蟄虫啟戶﹑東風一吹而堅冰解凍之義也。

﹞

卷八木部

西河柳葉

一名赤檉柳。宣﹑解毒。

甘鹹而平。消痞解酒。利小便。療諸風。解諸毒。近又以治痧疹熱毒不能出外。用爲發散。

末服四錢﹑治痧疹不出﹑喘嗽悶亂。砂糖調服﹑治疹後痢。

卷八木部

楡白皮

滑﹑利竅﹑下有形滯物。

甘平滑利。入大小腸膀胱經。通二便。利諸竅。行經脈。滲濕熱。滑胎產。﹝或胎死腹中﹑服汁亦可下。﹞下有形畱著之物。治五淋腫滿。﹝屑作粥食﹑小便利瘥。﹞嗽喘不眠。﹝嵇康養生論云﹕楡令人瞑。﹞療疥癬禿瘡﹐消赤腫妒乳。﹝和陳醋滓封﹑日六七易效﹑十劑曰﹕滑可去著﹑冬葵子﹑楡白皮之屬是也。﹞有赤白二種。采皮爲面。荒年當糧可食。香料用之。粘滑勝於膠漆。去粗皮取白。﹝小兒虫瘡﹑楡皮末和豬脂﹑塗綿上復之﹑立瘥﹑火灼爛瘡﹑楡皮嚼塗之。﹞

卷八木部

海桐皮

宣﹑祛風濕。

苦平。入血分。祛風去濕殺虫。能行經絡﹑達病所。治風頑痺。腰膝疼痛。﹝傳信方﹑海桐﹑薏苡各二兩﹑牛膝﹑芎﹑羌活﹑地骨皮﹑五加皮各一兩﹑生地十兩﹑酒二斗浸飲。﹞疳牙虫。﹝煎服或含漱。﹞疥癬目赤。﹝煎洗。﹞腰膝痛非風濕者不宜。出廣南。皮白堅韌。

作索不爛。﹝風癬有虫﹑海桐皮﹑蛇牀子末等分﹑臘豬脂調搽。﹞

卷八木部

杜仲

補腰膝。

甘溫能補。微辛能潤。色紫入肝經气分。潤肝燥。補肝虛。子能令母實。故兼補腎。肝充則筋健。腎充則骨彊。能使筋骨相著。﹝皮中有絲﹑有筋骨相著之象。﹞治腰膝酸痛。﹝經曰﹕腰者腎之府﹑轉移不能﹑腎將憊矣﹑膝者筋之府﹑屈伸不能﹑筋將憊矣﹑一少年新娶﹑得腳軟病不效。孫琳曰﹕此腎虛也﹑用杜仲一兩﹑半酒半水煎服﹑六日全愈。

按腰痛不已者﹑屬腎虛﹑痛有定處﹑屬死血﹑往來走痛﹑屬痰積﹑腰冷身重﹑遇寒卽發﹑屬寒濕﹑或痛或止﹑屬濕熱﹑而其原無不有關於腎﹑以腰者腎之府也。﹞陰下濕癢。小便餘瀝。胎漏﹝懷孕瀝血。﹞胎墮。﹝慣墮胎者﹑受孕一兩月﹑以杜仲八兩﹑糯米煎湯浸透﹑炒斷絲﹑續斷二兩酒浸﹑山藥六兩糊丸﹑或棗肉丸﹑米飲下﹑二藥大補腎气﹑托住胎元﹑則胎不墮。﹞腎𨿽虛而火熾者勿用。產湖廣湖南者佳。﹝色黃﹑皮薄肉濃。﹞去粗皮銼。或酥炙﹑蜜炙﹑鹽酒炒﹑薑汁炒﹑斷絲用。惡元參。﹝川杜仲色黑﹑皮濃肉薄﹑不堪用。﹞

卷八木部

合歡皮

一名夜合。和調心脾。

甘平。安五臟。和心志。令人歡樂無憂。﹝心爲君主之官﹑土爲萬物之母﹑二髒調和﹑則五臟自安﹑神明自暢﹑養生論云﹕合歡蠲忿﹑正謂此也。﹞和血止痛。明目消腫。續筋骨。長肌肉。﹝丹溪曰﹕補陰之功甚捷﹑與白蠟同入膏用﹑神效。而外科未用﹑何也。﹞塗蜘蛛咬。

﹝生油調。﹞殺虫。不拘入煎爲末。熬膏外治。並妙。得酒良。

卷八木部

蕪荑

宣﹑散風濕﹑瀉﹑消積殺虫。

辛散滿。苦殺虫。溫燥濕化食。﹝諸虫皆因濕而生﹑气食皆因寒而滯。﹞祛五臟皮膚肢節風濕。心腹積冷。癥痛鱉瘕。﹝直指方云﹕嗜酒人血入於酒﹑爲酒鱉﹑多气人血入於气﹑爲气鱉﹑虛勞人敗血雜痰﹑爲血鱉﹑如虫之行﹑上侵入咽﹑下蝕入肛﹑或附脇背﹑或隱胸腹﹑惟用蕪荑炒﹑兼暖胃理气益血之藥﹑乃可殺之。﹞痔瘡癬。小兒驚疳冷痢。﹝得訶子豆蔻良。

﹞胃中虫痛。﹝和面炒黃爲末﹑米飲下。﹞脾胃虛者。𨿽有積。勿槪投。形類楡莢。陳久气膻者良。﹝牙虫作痛﹑以蕪荑仁安蛀孔中及縫中﹑甚效。﹞

卷八木部

烏木根皮

瀉熱毒。

苦涼。性沈而降。利水通腸。功勝大戟。療疔腫。解砒毒。﹝凡患腫毒﹑中砒毒者﹑不拘根皮花葉﹑搗汁多飲﹑得大利﹑卽愈。﹞鹽痰喘。﹝樹去粗皮﹑搗汁和飛面﹑作餅烙熟﹑早辰與兒喫三四个﹑待吐下鹽涎乃住﹑如不行﹑熱茶催之。﹞極能瀉下。稍虛者忌。油塗一切腫毒瘡疥。﹝虫瘡﹑舊絹作衣﹑化油塗之﹑卽著此衣﹑次日虫出油上﹑燼之有聲。﹞

卷八木部

蘇木

瀉﹑行血祛風。

甘鹹辛平。入三陰血分。行血去瘀。宣表裏之風。﹝元素曰﹕宜與防風同用﹑但此之治風﹑卽治風先治血﹑血行風自滅之義﹑不宜與防風同用也。﹞治產後血暈。脹滿欲死。﹝葛洪肘後百一方﹑煮汁服﹑海藥方﹑加乳香酒服﹑此皆產後敗血上衝實證也﹑若挾虛气喘﹑面黑欲死﹑乃敗血乘虛入肺也﹑用蘇木二兩﹑水二碗﹑煮一碗﹑入人參末一兩服﹑隨時加減﹑神效不可言﹑若產後去血多﹑气隨血去﹑脈微神倦﹑口鼻气冷﹑胸腹無滯而暈者﹑宜單用大劑獨參湯﹑以固其脫。﹞血痛血瘀。經閉气壅。癰腫撲傷。排膿止痛。無瘀滯者忌之。出蘇方國。﹝故忌鐵。﹝末敷刀斧斷指﹑外以蠶繭縛好﹑卽接。﹞

卷八木部

漧漆

瀉﹑破血消積殺虫。

辛溫毒烈。功專行血殺虫﹐破年深凝結之積滯瘀血﹐續筋骨絕傷。﹝損傷必有瘀血停滯。﹞血見漧漆。卽化爲水。其能損新血可知。虛人及慣生大瘡者戒之。勿爲丹溪兼補之說所誤。﹝中湯俱可解之﹑生漆瘡者浴之。﹞炒令煙盡爲度。或燒存性。半夏爲使。畏川椒﹑紫蘇﹑雞子﹑蟹。﹝漆得蟹而成水。﹞

卷八木部

大風子

燥痰﹑外用治瘡。

辛熱有毒。取油。治瘡癬疥癘。有殺虫劫毒之功。﹝丹溪曰﹕粗工治大風病﹑佐以大風油﹑殊不知此物性熱﹑有燥痰之功而傷血﹑致有病將愈而先失明者。﹞出南番。子中有仁白色。

久則油黃不用。入丸藥。壓去油。﹝壽域神方﹑治手背皺裂﹑大風子搗泥塗之。﹞

卷八木部

巴豆

通﹑大燥大瀉。

辛而大熱大毒。開竅宣滯。去臟腑沈寒。最爲斬關奪門之將。﹝大黃巴豆﹑同爲峻下之劑﹑但大黃性寒﹑腑病多熱者宜之﹑巴豆性熱﹑腑病多寒者宜之﹑故仲景治傷寒傳裏多熱者﹑多用大黃﹑東垣治五積屬髒者﹑多用巴豆。﹞破痰癖血瘕。气痞食積。生冷硬物所傷。

大腹水腫瀉痢。﹝時珍曰﹕一婦年六十﹑溏瀉五載﹑投生冷油膩肉食﹑卽作痛﹑服升澀藥﹑瀉反甚﹑脈沈而滑﹑此乃脾胃久傷﹑積食凝滯﹑法當以熱下之﹑用蠟匱巴豆丸五十粒﹑服二日﹑不利而愈﹑自是每用治瀉痢﹑愈者近百人。﹞驚癇口。耳聾牙疼喉痺。﹝纏喉急痺﹑緩治則死﹑用解毒丸﹑雄黃一兩﹑郁金一錢﹑巴豆十四粒﹑去皮油爲丸﹑每服五分﹑津咽下﹑雄黃破結气﹑郁金散惡血﹑巴豆下稠涎﹑然系厲劑﹑不可輕用﹑或用紙拈蘸巴豆油﹑然火刺喉﹑或搗巴豆綿裹﹑隨左右納鼻﹑吐出惡涎紫血﹑卽寬﹑鼻𨿽少生瘡﹑無礙。﹞殺虫。通經爛胎。油作紙拈。然火吹息。

或燻鼻。或刺喉。能出惡涎惡血。治中風中惡。痰厥气厥。喉痺不通。一切急病。元素曰。不可輕用。郁滯𨿽開。眞陰隨損。以少許著肌膚。卽起泡。況腸胃柔薄之質。無論下後耗損眞陰。卽臟腑被其燻灼。能無潰爛之患耶。萬不得已。

亦須炒熟去或用殼用仁用油。生用炒用。醋煮。燒存性用。﹝好古曰﹕去心皮膜油﹑生用﹑爲急治水穀道路之劑﹑炒去煙﹑令紫黑用﹑爲緩治消堅磨積之劑﹑可以通腸﹑可以止瀉也。﹞去油名巴豆霜。芫花爲使。畏大黃﹑黃連﹑涼水。﹝中其毒者﹑以此解之﹑或黑豆綠豆汁﹑亦佳。﹞得火良。﹝疣痣黑子﹑巴豆一錢﹑鍛石拌過﹑人信一錢﹑糯米五分﹑炒研點之。﹞根皮﹑治癰疽發背。腦疽鬢疽。﹝掘取洗搗﹑敷患處﹑畱頭﹑妙不可言。收根陰漧﹑臨時水搗﹑亦可。﹞

卷九木部

灌木類苞木類寓木類

瀉肺行水。

甘辛而寒。瀉肺火。﹝錢乙瀉白散﹑桑皮地骨各一兩﹑甘艸五錢﹑每服二錢﹑粳米百粒煎﹑時珍曰﹕桑皮地骨﹑皆能瀉火從小便出﹑甘艸瀉火緩中﹑粳米淸肺養血﹑乃瀉肺諸方之準繩也。﹞利二便。散瘀血。下气行水。止嗽淸痰。﹝肺中有水﹑則生痰而作嗽﹑十劑曰﹕燥可去濕﹑桑白皮赤小豆之類是也。﹞治肺熱喘滿。唾血熱渴。水腫臚脹。肺虛無火。及因風寒而嗽者。勿服。刮去薄皮。取白。或生用。或蜜炙。﹝制其涼瀉之性。﹞爲綫可縫金瘡。續斷﹑桂心爲使。忌鐵。﹝小兒流涎﹑脾熱也﹑胸膈有痰﹑新桑根白皮﹑搗自然汁塗之﹑甚效﹑或幹者﹑煎水亦可。﹞

卷九木部

榦桑枝

宣祛風。

苦平。通關節﹐行津液﹐祛風利水﹐治風寒濕痺諸痛。﹝在手足者尢效﹑以其入四肢也。﹞水气香港腳。﹝桑枝一升﹑細銼炒香﹑水三升﹑熬至二升﹑一日服盡﹑名桑枝煎﹑治風气香港腳。﹞

卷九木部

榦桑葉

涼血祛風。

苦甘而涼。﹝得金气而柔潤不凋﹑故諭嘉言淸燥救肺湯﹑以之爲君。﹞滋燥。涼血。止血。

﹝刀斧傷者爲末﹑幹摻妙。﹞去風。長髮。明目。﹝采經霜者煎湯﹑洗眼去風淚。洗手足去風痺﹑桑葉黑芝麻等分﹑蜜丸﹑名扶桑丸﹑除濕祛風﹑烏須明目。﹞代茶止消渴。末服止盜汗。﹝嚴州有僧﹑每就枕﹑汗出徧身﹑比旦﹑衣被皆透﹑二十年不能療﹑監寺教采帶露桑葉﹑焙榦爲末﹑空心米飲下二錢﹑數日逐愈。﹞用經霜者。

卷九木部

幹桑葚

一名文武實。補肝腎。

甘酸而溫。色黑入腎而補水。﹝桑乃箕星之精﹑其精英盡在於葚。﹞利五臟關節。安魂鎭神。

聰耳明目。生津止渴。﹝煉膏﹑又能治服金石藥熱渴。﹞利水消腫。解酒烏須。不可多食。多食致衄。日榦爲末。蜜丸良。新鮮桑葚濾汁熬膏。入蜜煉稠。點湯﹑和酒並妙。入燒酒。經年愈佳。﹝每日湯點服﹑亦治瘰﹑名文武膏。﹞取極熟者。

卷九木部

楮實

一名谷實。瀉軟堅。

甘寒而利﹐消水腫﹐療骨哽﹐明目軟堅。﹝時珍曰﹕別錄大明﹑皆云大補益﹑而修眞祕書又云﹕久服令人骨痿﹑濟生祕覽﹑治骨哽用楮實煎湯﹑豈非軟骨之證乎。南唐書云﹕烈祖食飴﹑喉中噎﹑國醫莫能愈﹑吳廷紹獨請進楮實湯﹑一服疾失去﹑羣醫他日取用﹑皆不驗﹑叩廷紹﹑答云﹕噎因甘起﹑故以此治之﹑此卽治骨鯁軟堅之義爾﹑羣醫用治他噎﹑故不驗也﹑洛按﹑陶隱居蘇頌抱朴子﹑皆甚言其功﹑而方書用之爲補者﹑除楊氏還少丹而外﹑不多見﹑其他如外臺祕要用以敷治身面石疽﹑機要用以治水气蠱脹﹑集簡用以治喉風喉痺﹑直指用以治之義﹑則古本諸說﹑未可信也。﹞水浸取沈者。酒蒸。皮甘平。善行水。治水腫气滿。﹝皮可爲紙﹑楮汁和白芨﹑飛面調和﹑接紙永不解脫。﹞葉甘涼。祛濕熱。治老少下痢瘴痢。﹝爲末﹑白痢姜湯下﹑赤痢沙糖湯下﹑赤白痢薑糖湯下。﹞

卷九木部

枳實枳殼

瀉﹑破气行痰。

苦酸微寒。皆能破气。气順則痰行喘止。痞脹消。﹝脾無積血﹑心下不痞﹑濁气在上﹑則生脹﹑東垣曰﹕枳實治下而主血﹑枳殼治上而主气。﹞刺痛息。後重除。治胸痺結胸。食積五膈。痰癖癥結。嘔逆咳嗽。水腫脇脹。瀉痢淋閉。痔腫腸風。所主略同。但枳實利胸膈。

枳殼寬腸胃。枳實力猛。﹝丹溪曰﹕枳實瀉痰﹑能衝墻倒壁。﹞枳殼力緩爲少異。﹝時珍曰﹕殼實﹑上世未分﹑魏晉始分用﹑潔古東垣始分殼治上﹑實治下﹑海藏始分殼主气﹑實主血﹑然仲景治上焦胸痺痞滿﹑用枳實﹑古方治下血痢痔﹑腸祕後重﹑用枳殼﹑則實不獨治下﹑而殼不獨治上也﹑蓋自飛門至魄門﹑皆肺主之﹑三焦相通﹑一气而已。﹞大損眞元。脹滿因於邪實者可用。若因土虛不能制水。肺虛不能行气。而誤用之。則禍不旋踵。气弱脾虛。以致停食痞滿。法當補中益气。則食自化痞自消。若再用此破气。是抱薪救火矣。孕婦虛者尢忌。﹝元素曰﹕枳殼泄气﹑走大腸﹑損胸中至髙之气。昔湖陽公主難產﹑方士進瘦胎飲﹑用枳殼四兩﹑甘艸二兩﹑五月後日服一錢﹑潔古攺以枳術﹑名束胎丸﹑寇宗明其不然﹑蓋孕婦全賴血气以養胎﹑血气充實﹑胎乃易生﹑彼公主奉養太過﹑气實有餘﹑故可服之﹑若槪施則誤矣。呂用晦曰﹕瘦胎束胎名目﹑亦啟粗工攻伐之門。時珍曰﹕八九月胎气盛﹑壅滯用枳殼蘇梗以順气﹑胎前無滯﹑則產後無虛也﹑气弱者﹑大非所宜矣。﹞皮濃而小爲枳實。

殼薄虛大爲枳殼。陳者良。麩炒用。﹝今人於六七月采小香欒﹑僞爲枳實枳殼﹑又有采枸橘僞爲者。﹞

卷九木部

梔子

瀉心肺三焦之火。

苦寒。輕飄象肺。色赤入心。瀉心肺之邪熱。使之屈曲下行。由小便出。﹝海藏曰﹕或用爲利小便藥﹑非利小便﹑乃肺淸則化行﹑而膀胱津液之腑﹑得此气化而出也。﹞而三焦之郁火以解熱厥。﹝厥有寒熱二證。﹞心痛以平。﹝丹溪曰﹕治心痛當分新久﹑若初起因寒因食﹑宜溫散﹑久則郁而成熱﹑若用溫劑﹑不助痛添病乎﹑古方多用梔子爲君﹑熱藥爲之向導﹑則邪易失﹑此病𨿽日久不食﹑不死﹑若痛止恣食﹑病必再作也。﹞吐衄崩淋。血痢之病以息。﹝最淸胃脘之血﹑炒黑末服﹑吹鼻治衄。﹞治心煩懊不眠。﹝仲景用梔子豉湯﹑好古曰﹕煩者气也﹑躁者血也﹑故梔子治肺煩﹑香豉治腎躁﹑亦用作吐藥﹑以邪在上焦﹑吐之則邪散﹑經所謂﹑其髙者因而越之也﹑按梔豉湯﹑吐虛煩客熱﹑瓜蒂散﹑吐痰熱客寒。﹞五黃。﹝古方多用梔子茵陳。﹞五淋。目赤。紫癜白癘。瘡瘍。﹝皮腠肺所主故也。﹞損胃伐气。虛者忌之。心腹痛不因火者。尢爲大戒。世人每用治血。不知血寒則凝。反爲敗證。﹝本艸匯曰﹕治實則血自歸經﹑治虛火之血﹑養正爲先﹑气壯則自能攝血﹑丹溪曰﹕治血不可單行單止﹑亦不可純用寒涼。气有餘而逆爲火﹑順气卽是降火。﹞內熱用仁。表熱用皮。生用瀉火。炒黑止血。薑汁炒止煩嘔。﹝燒灰吹鼻﹑止衄。﹞

卷九木部

酸棗仁

補肝膽﹑斂汗﹑寧心醒脾。

甘酸而潤。生用酸平。專補肝膽。﹝今人專以爲心家藥﹑殊未明耳。﹞炒熟酸溫而香。亦能醒脾。助陰气。堅筋骨。除煩止渴。﹝斂陰生津。﹞斂汗。﹝經疏曰﹕凡服固表藥而汗不止者﹑用棗仁炒研﹑同生地﹑白芍﹑北五味﹑麥冬﹑龍眼肉﹑竹葉煎服多效﹑以汗爲心液也。﹞寧心。﹝心君易動﹑皆由膽怯所致﹑經曰﹕凡十一官﹑皆取決於膽也。﹞療膽虛不眠。﹝溫膽湯中﹑或加用之﹑肝虛則膽亦虛﹑肝不藏魂﹑故不寐﹑血不歸脾﹑臥亦不安﹑金匱治虛勞虛煩不升﹑甘艸炙﹑知母﹑茯苓﹑芎各二兩﹑深師加生薑二兩﹑此補肝之劑﹑經曰﹕臥則血歸於肝﹑蘇頌曰﹕一方加桂一兩﹑二方棗仁皆生用﹑治不得眠﹑則生用療膽熱好眠之說﹑未可信也﹑蓋膽熱必有心煩口苦之證﹑何以反能好眠乎﹑若肝火郁於胃中﹑以致倦怠嗜臥﹑則當用辛涼透發肝火﹑如柴薄之屬﹑非棗仁所得司也。﹞酸痺久瀉。﹝酸收澀﹑香舒脾。﹞肝膽二經有實邪。熱者勿用。炒香研。惡防己。

卷九木部

蕤仁

一名白。消風淸熱﹑治目。

甘微寒。消風淸熱。和肝明目。退翳膜赤筋。理傷淚出。﹝凡目疾在表﹑當疏風淸熱﹑在裏屬腎虛血少﹑神勞﹑宜補腎養血安神。﹞破心下結痰。除腹中痞气。﹝皆熱邪爲祟。﹞目病不緣風熱。而因於虛者。勿用。叢生有刺。實如五味。圓扁有紋。紫赤可食。湯浸取仁。

去皮尖。水煮過。研膏。﹝蕤仁一兩﹑細辛半兩﹑苦竹葉二把﹑水二升﹑煎一升﹑濾汁﹑頻洗﹑治飛血眼。﹞

卷九木部

山茱萸

補肝腎﹑澀精气。

酸澀微溫。固精祕气。補腎溫肝。彊陰助陽。安五臟。通九竅。﹝聖濟總錄云﹕如何澀劑以通九竅﹑經疏云﹕精气充則九竅通利﹑庵曰﹕山萸通九竅﹑古今疑之﹑得經疏一言而意旨豁然﹑始嘆前人識見深遠﹑不易測識﹑多有如此類者﹑卽經疏一語而擴充之﹑實可發醫人之慧悟也。﹞能發汗。﹝與通竅同義﹑汗屬陰﹑陰血漧枯﹑汗從何來﹑惟補陰助陰﹑始有雲蒸雨致之妙﹑庵曰﹕酸劑斂澀﹑何以反發﹑恐屬誤文﹑何其明於彼而昧於此也。﹞暖腰膝。

縮小便。治風寒濕痺。﹝溫肝故能逐風。﹞鼻塞目黃。﹝肝虛邪客則目黃。﹞耳鳴耳聾。﹝腎虛則耳鳴耳聾﹑皆固精通竅之功﹑好古曰﹕滑則气脫﹑澀劑所以收之﹑士材曰﹕酸屬東方﹑而功多在北方者﹑乙癸同源也。﹞月事過多。彊陽不痿。小便不利者。不宜用。去核。﹝核能滑精。﹞陳久者良。惡防己﹑防風﹑桔梗。

卷九木部

金櫻子

澀精固腸。

酸澀平﹐固精祕气﹐治滑精。﹝膏和芡實爲丸﹑名水陸二仙丹。﹞泄痢便數。性澀而不利於气。﹝丹溪曰﹕經絡隧道﹑以通暢爲和平﹑昧者喜其澀精而服之﹑致生別證﹑自作不靖﹑咎將誰執﹑時珍曰﹕無故而服以縱欲則不可﹑若精气不固者﹑服之何害。﹞似橊而小。黃赤有刺。取半黃者。﹝熟則純甘。﹞去刺核研。或熬膏。﹝熬膏則甘﹑全失澀味。﹞

卷九木部

郁李仁

瀉气﹑破血潤燥。

辛苦甘平。性降。下气行水。破血潤燥。治水腫癃急。大腸气滯。關格不通。用酒。能入膽治悸。目張不瞑。﹝一婦因大恐而病﹑愈後目張不瞑﹑錢乙曰﹕目系內連肝膽﹑恐則气結﹑膽橫不下﹑郁李潤能散結﹑隨酒入膽﹑結去膽下﹑而目瞑矣。﹞下後令人津液虧損。燥結愈甚。乃治標救急之藥。津液不足者。愼勿輕投。湯浸。去皮尖。蜜浸。研如膏。

卷九木部

女貞子

補陰除火。

甘苦涼。少陰之精。隆冬不凋。益肝腎。安五臟。彊腰膝。明耳目。烏須髮。補風虛。

除百病。﹝女貞酒蒸﹑曬漧二十兩﹑桑葚幹十兩﹑旱蓮艸十兩﹑蜜丸﹑治虛損百病﹑如四月卽搗桑葚汁﹑七月卽搗旱蓮汁﹑和藥不必用蜜﹑時珍曰﹕女貞上品妙藥﹑古方罕用﹑何哉。﹞純陰至靜之品。惟陰虛有火者宜之。否則腹痛作瀉。女貞﹑冬靑。時珍作二種。實一物也。﹝近人放蠟虫於此樹。﹞冬至采佳。酒蒸。﹝搗汁熬膏﹑淨瓶收固﹑埋地中七日﹑每用點眼﹑治風

卷九木部

五加皮

宣﹑祛風濕﹑補壯筋骨。

辛順气而化痰。苦堅骨而益精。溫祛風而勝濕。逐皮膚之瘀血。療筋骨之拘攣。﹝腎得其養則痰水去而骨壯﹑肝得其養則邪風去而筋彊。﹞治虛羸五緩。﹝五臟筋脈緩縱。﹞陰痿囊濕。女子陰癢。小兒腳弱。明目縮便。愈瘡療疝。釀酒尢良。﹝王綸曰﹕風病飲酒﹑能生痰火﹑惟五加浸酒益人。﹞下部無風寒濕邪而有火。及肝腎虛而有火者。勿服。莖靑。節白。花赤。皮黃。根黑。上應五車之精。故名。芬香五葉者佳。遠志爲使。惡元參。葉﹝作蔬食﹑去皮膚風濕。﹞

卷九木部

枸杞子

滋補肝腎﹑而潤。

甘微溫。滋肝益腎。﹝景嶽曰﹕用之以助熟地﹑甚妙。﹞生精助陽。補虛勞。彊筋骨。﹝肝主筋﹑腎主骨。﹞養營除煩。去風明目。﹝肝開竅於目﹑黑水神光屬腎。﹞利大小腸。治嗌漧消渴。﹝諺云﹕離家千里﹑勿食枸杞﹑以其色赤﹑屬火﹑補精壯陽耳﹑然味甘性潤﹑仍是補水之藥﹑所以能潤腎益肝﹑明目而治消渴也。﹞便滑者勿用。南方樹止數尺。北方並是大樹。

以甘州所產。紅潤少核者佳。酒潤搗。

卷九木部

地骨皮

涼血﹑除虛熱。

甘淡而寒。降肺中伏火。除肝腎虛熱。能涼血。而治五內煩熱。﹝熱淫於內﹑治以甘寒﹑地骨一斤﹑生地五斤﹑酒煮服﹑治帶下。﹞吐血尿血。﹝搗鮮汁服。﹞消渴咳嗽。﹝淸肺。﹞外治肌熱虛汗。上除頭風痛。﹝肝有熱則自生風﹑與外感之風不同﹑熱退則風自息。﹞中平胸脇痛。﹝淸肝。﹞下利大小腸。療在表無定之風邪。傳屍有汗之骨蒸。﹝東垣曰﹕地骨皮瀉腎火﹑能治外熱﹑地爲陰﹑骨爲裏﹑皮爲表﹑朱二允曰﹕能退內潮﹑人所知也﹑能退外潮﹑人實不知﹑病或風寒﹑散而未盡﹑作潮往來﹑非柴葛所能治﹑用地骨走表又走裏之藥﹑消其浮游之邪﹑服之未有不愈者﹑特表明之﹑時珍曰﹕枸杞地骨﹑甘寒平補﹑使精气充足﹑而邪火自退﹑世人多用苦寒﹑以芩連治上﹑知治下﹑致傷元气﹑惜哉﹑予嘗以靑蒿佐地骨退熱﹑屢有殊功。﹞中寒者勿用。甘艸水浸一宿。葉﹝名天精艸﹞苦甘而涼。淸上焦心肺客熱。代茶止消渴。﹝婦人陰腫或生瘡﹑地骨皮煎水頻洗﹑效。﹞

卷九木部

石楠葉

宣﹑去風堅腎。

辛苦平。有毒。散風堅腎。利筋骨皮毛。逐諸風。療風痺腳弱。浸酒飲。治頭風。爲末吹鼻。愈小兒通睛。﹝小兒誤跌﹑或打著頭腦受驚﹑肝系受風﹑致瞳人不正﹑宜石楠散﹑吹鼻通頂瓜丁五七个﹑爲末﹑每吹少許入鼻﹑一日三度﹑內服牛黃平肝藥。

﹞祛風通利。是其所長。補腎之說。未可信也。關中者佳。炙用。五加皮爲使。惡小薊。

卷九木部

蔓荊子

輕宣﹑散上部風。

味苦辛平。輕浮升散而搜風。通利九竅。治濕痺拘攣。頭痛腦鳴。﹝太陽脈絡於腦。﹞目痛齒痛。﹝齒𨿽屬腎﹑爲骨之餘﹑而上齦屬足陽明﹑下齦屬手陽明﹑陽明風熱上攻﹑則動搖腫痛。﹞頭面風虛之證。頭痛目痛。不因風邪而因血虛有火者。忌之。元素云。胃虛人不可食。

恐生痰疾。產南皮縣。﹝去膜﹑打碎用﹑亦有酒蒸炒者。﹞惡石膏﹑烏頭。﹝乳癰初起﹑酒服末方寸七。﹞

卷九木部

木槿

瀉熱。

苦涼﹐活血潤燥。治腸風瀉血﹐痢後熱渴。作飲服。令人得睡。擦頑癬及虫瘡。﹝癬瘡有虫﹑用川槿皮﹑肥皂水浸﹑時時搽之﹑或浸汁磨雄黃﹑尢妙。﹞不宜多服。川產者良。﹝肉濃而色紅者眞。﹞用根皮。﹝赤白帶下﹑川槿皮二兩﹑白酒碗半﹑煎一碗﹑空心服﹑白帶用紅酒﹑甚妙。﹞

卷九木部

木芙蓉

瀉﹑涼血解毒。

辛平。性滑涎粘。淸肺涼血。散熱止痛。消腫排膿。治一切癰疽腫毒。有殊功。﹝用芙蓉花﹑或葉或皮或根﹑生搗﹑或榦研末﹑蜜調塗四圍﹑中間畱頭﹑幹則頻換﹑初起者卽覺淸涼﹑痛止腫消﹑已成者卽膿出﹑已潰者卽易斂﹑瘍科祕其名爲淸涼膏﹑淸露散﹑鐵箍散﹑皆此物也﹑或加赤小豆末﹑或蒼耳燒存性﹑爲末加入﹑亦妙。﹞用花葉。﹝經水不止﹑芙蓉花﹑蓮蓬殼等分爲末﹑米飲下二錢﹑效。﹞

卷九木部

狗骨

卽貓兒刺。補陰。

甘微苦涼。益肝腎。﹝用木皮浸酒服﹑補腰腳令健。﹞生津止渴。﹝用葉代茶﹑甚妙。﹞祛風。

﹝用枝葉燒灰淋汁﹑或煎膏﹑塗白瘢風。﹞有刺。俗名老鼠刺。﹝又名八角茶。藏器曰﹕此木肌白﹑如狗之骨﹑樹如杜仲﹑詩云﹕南山有枸﹑是也﹑陸機詩疏云﹕其狀如櫨﹑木理白滑﹑可爲函板﹑有木虻在葉中﹑捲之如子﹑羽化爲虻﹑蘇頌曰﹕多生江浙間﹑取以旋盒器甚佳﹑時珍曰﹕葉有五刺﹑如貓之形﹑故名﹑樹如女貞﹑肌理甚白﹑葉長二三寸﹑靑翠而濃硬﹑四時不凋﹑五月開細白花﹑結實如女貞及菝子﹑九月熟時緋紅色﹑皮薄味甘﹑核有四瓣﹑人采其木皮煎膏﹑以塗鳥雀﹑謂之粘。﹞

卷九木部

南燭

補陰。

苦酸澀平。彊筋益气力。止泄除睡。久服輕身長年。令人不饑。變白卻老。子﹑酸甘平。

彊筋骨。益气力。固精駐顏。一名南天燭。﹝時珍曰﹕吳楚山中甚多﹑葉似山礬﹑光滑而味酸澀﹑結實如朴樹子﹑成簇﹑生靑﹑九月熟則紫色﹑內有細子﹑其味甘酸﹑人家多植庭院間﹑按古今詩話云﹕卽楊桐也。﹞葉似冬靑而小﹑臨水生者尢茂﹑寒食采其葉﹑漬水染飯﹑色靑而光﹑能資陽气﹑謂之靑精飯。﹞

卷九木部

枸橘葉

宣﹑解毒。

辛溫。治下痢膿血後重。﹝同萆等分﹑炒存性﹑研﹑每茶調二錢。﹞喉消腫導毒。﹝奇疾方﹑咽喉生瘡﹑層層如疊﹑不痛﹑日久有竅﹑出臭气﹑廢飲食﹑用臭橘葉煎湯﹑連服必愈。

。﹞一名臭橘。﹝樹葉並與橘同﹑但干多刺﹑三月開白花﹑靑蕊不香﹑結實大如彈丸﹑形如枳實而殼薄﹑人家多收種爲藩籬﹑或收小實﹑僞充枳實及靑橘皮售之﹑不可不辧。﹞刺風虫牙痛。以一合煎汁含之。

卷九木部

山茶花

瀉﹑涼血。

微辛﹑甘寒。涼血。治吐衄腸風下血。湯火傷灼。﹝麻油調塗。﹞用紅者。子﹑婦人發。

研末摻之。

卷九木部

密蒙花

潤肝明目。

甘而微寒。潤肝燥。治目中赤脈。靑盲膚翳。赤腫眵淚。羞明怕日。小兒疳气攻眼。產蜀中。樹髙丈餘。葉冬不凋。其花繁密蒙茸。故名。揀淨。酒潤焙。﹝密蒙﹑黃柏根末各一兩﹑水丸梧子大﹑每臥時湯服十至十五丸﹑治目翳效。﹞

卷九木部

八角金盤

瀉﹑破瘀。

苦辛溫﹑毒烈。治麻痺風毒﹐打撲瘀血停積。﹝其气猛悍﹑能開通壅塞﹑痛淋立止﹑虛人愼之。﹞樹髙二三尺。葉如臭梧桐而八角。秋開白花細簇。取近根皮用。

卷九木部

柞木

通﹑利竅催生。

苦平。下行利竅。主難產催生。此木堅韌。可爲鑿柄。故俗名鑿子木。橫生逆產。用舊鑿柄。多經斧敲。已經卷轉者。尢妙。葉﹑治腫毒癰腫。

卷九木部

柞木

通﹑利竅催生。

苦平。下行利竅。主難產催生。此木堅韌。可爲鑿柄。故俗名鑿子木。橫生逆產。用舊鑿柄。多經斧敲。已經卷轉者。尢妙。葉﹑治腫毒癰腫。

卷九木部

竹瀝

瀉火滑痰﹑潤燥。

甘苦寒滑。淸痰降火。﹝虛者宜與參並行﹑人參固其經﹑竹瀝通其絡﹑則甘寒气味﹑相得益彰。﹞治中風口噤。﹝經疏云﹕中風要藥﹑凡中風未有不因陰虛火旺﹑痰熱壅結所致﹑如果外來風邪﹑安得復用此寒滑之藥治之哉﹑痰迷大熱。﹝丹溪曰﹕痰在經絡四肢﹑皮裏膜外者﹑非此不能達行﹑時珍曰﹕竹瀝性寒而滑﹑大抵因風熱燥火而有痰者宜之﹑若寒濕胃虛腸滑之人服之﹑則反傷腸胃﹑筍性滑利﹑多食瀉人﹑僧家以筍爲刮腸篦﹑卽此義也。﹞卒然牙疼。﹝燒苦竹瀝乘熱揩之。﹞風痙癲狂。自汗煩悶。消渴反胃。﹝和米煮粥服。﹞寒胃滑腸。有寒濕者勿用。﹝竹能損气﹑故虛人食筍﹑甚不相宜。﹞竹類甚多。淡竹肉薄。節間有粉。多汁而甘。

最良。竹堅而節促。皮白如霜。苦竹本粗大。葉長闊。筍味苦。入藥惟此三種。取竹瀝如取荊瀝法。薑汁爲使﹝姜能除痰﹑且濟其寒﹑故每兼用。小兒吻瘡﹑竹瀝和黃連﹑黃柏﹑黃丹傅之﹑效。﹞

卷九木部

竹

瀉上焦煩熱﹑涼血﹑通絡。

甘而微寒。開胃土之郁。淸肺金之燥。涼血除熱。治上焦煩熱。溫气寒熱。膈噎嘔噦。

﹝胃熱。﹞吐血衄血。﹝淸肺涼胃﹑齒血不止﹑浸醋含之。﹞肺痿驚癇。﹝淸肝火。﹞崩中胎動。﹝涼胎气。﹞層。

﹝齒血不止﹑醋浸﹑令人含之﹑其背上。﹞

卷九木部

竹葉

瀉上焦煩熱。

辛淡甘寒。涼心緩脾。消痰止渴。除上焦風邪煩熱。﹝葉在上﹑故治上焦﹑仲景治傷寒發熱大渴﹑有竹葉石膏湯﹑乃假其辛寒以散邪熱也。﹞咳逆喘促。嘔噦吐血。中風失音。小兒驚癇。凡用竹瀝﹑竹茹﹑竹葉。須生長甫及一年者。爲嫩而有力。

竹根同葉煎湯。洗婦人子宮下脫。

卷九木部

天竹黃

瀉熱﹑豁痰﹑涼心。

甘而微寒。涼心經。去風熱。利竅豁痰。鎭肝明目。功同竹瀝。而性和緩。無寒滑之患。

治大人中風不語。小兒客忤驚癇爲尢宜。久用亦能寒中。出南海。大竹之津气結成。﹝卽竹內黃粉。﹞片片如竹節者眞。以上苞木類。

卷九木部

琥珀

通﹑行水散瘀安神。

甘平。以脂入土而成寶。故能通塞以寧心。定魂魄。療癲邪。﹝從鎭墜藥﹑則安心神。﹞色赤。入手少陰﹑足厥陰血分。﹝心﹑肝。﹞故能消瘀血。破癥瘕。生肌肉。合金瘡。﹝從辛溫藥﹑則破血生肌。﹞其味甘淡上行。能使肺气下降而通膀胱。﹝經曰﹕飲食入胃﹑遊溢精气﹑上輸於脾﹑脾气散精﹑上歸於肺﹑通調水道﹑下輸膀胱﹑凡滲藥﹑皆上行而後下降。故能治五淋。利小便。燥脾土。﹝從淡滲藥﹑則利竅行水。﹞又能明目磨翳。淡滲傷陰。凡陰虛內熱。

火炎水虧者。勿服。若血少而小便不利者。服之反致燥急之苦。松脂入土。年久結成。﹝韓保升曰﹕楓脂入地﹑亦能結成。﹞以手心摩熱。拾芥者眞。以柏子仁入瓦鍋同煮半日。搗末。

卷九木部

茯苓

通﹑行水﹑寧心﹑益脾。

甘平。益脾寧心。淡滲利竅除濕。色白入肺。瀉熱而下通膀胱。﹝能通心气於腎﹑使熱從小便出﹑然必上行入肺﹑淸其化源﹑而後能下降利水﹑故潔古謂其上升﹑東垣謂其下降﹑各不相背也。﹞治憂恚驚悸﹐心下結痛﹐寒熱煩滿﹐口焦舌漧。﹝口爲脾竅﹑舌爲心苗﹑火下降則熱除。﹞咳逆嘔噦。膈中痰水。水腫淋瀝。泄瀉遺精。﹝因濕熱﹑故宜淡滲以淸之。﹞小便結者能通。多者能止。﹝素問曰﹕肺气盛則便數。﹞生津止渴。﹝濕熱去則津生。﹞功專行水伐腎。小便不禁。虛寒精滑。及陰虧而小便不利者。皆勿妄投。松根靈气結成。產雲南。色白而堅實者佳。去皮。﹝產浙江者﹑色𨿽白而體松﹑其力甚薄﹑近今茯苓頗多種者﹑其力更薄矣。﹞

赤茯苓

﹝通﹑利濕熱。﹞白者入肺﹑膀胱气分。赤者入心﹑小腸气分。﹝時珍曰﹕白入气﹑赤入血。﹞益心脾。白勝。利濕熱。赤勝。

茯苓皮

﹝通﹑行水。﹞專能行水。治水腫膚脹。﹝以皮行皮之義﹑五皮散用之﹑凡腫而煩渴﹑便閉溺赤﹑屬陽水﹑宜五皮散﹑疏鑿飲﹑不煩渴﹑大便溏﹑小便數﹑屬陰水﹑宜實脾飲﹑流气飲﹑腰以上腫宜汗﹑腰以下腫宜利小便。﹞

茯神

﹝通﹑行水寧心。﹞主治與茯苓同。而入心之用居多。開心益智。安魂養神。療心虛驚悸。多恚善忘。卽茯苓抱根生者。﹝以其抱心﹑故入心之用多。﹞去皮及中木。茯神心木。﹝名黃松節。﹞療諸筋攣縮。

偏風斜。心掣健忘。﹝心木一兩﹑乳香一錢﹑石器炒研﹑名松節散﹑每服二錢﹑木瓜湯下﹑治一切筋攣疼痛﹑乳香能伸筋﹑木瓜能舒筋也。﹞二茯俱惡白蘞。畏地楡﹑秦艽﹑鱉甲﹑雄黃。忌醋。﹝面雀斑﹑用白茯苓末﹑蜜和﹑夜夜敷之﹑二七日愈。﹞

卷九木部

豬苓

通﹑行水。

苦甘淡平。泄滯利竅。入膀胱腎經。升而能降。開腠發汗。利濕行水。與茯苓同。而泄較甚。治傷寒瘟疫大熱。﹝經疏曰﹕大熱利小便﹑亦分消之意。﹞懊消渴。﹝濕熱。﹞腫脹淋濁。

瀉痢瘧。﹝瘧多由暑﹑暑必兼濕﹑經曰﹕夏傷於暑﹑秋爲瘧。﹞宗曰。損腎昏目。潔古云。淡滲燥亡津液。無濕者勿服。多生楓樹下。塊如豬屎。故名。﹝馬屎曰通﹑豬屎曰苓﹑苓卽屎也﹑古字通用。﹞白而實者良。去皮。

卷九木部

雷丸

瀉﹑消積殺虫。

苦寒有小毒。入胃﹑大腸經。功專消積殺虫。﹝遁齋閒覽云﹕楊得異疾﹑每發語﹑腹中有小聲應之﹑久漸聲大﹑有道士曰﹕此應聲虫也﹑但讀本艸﹑取不應者治之﹑讀至雷丸不應﹑服數粒而愈。﹞殺虫之外無他長。能令人陰痿。竹之餘气。得霹靂而生。故名。大小如栗。

竹刀刮去黑皮。甘艸水浸一宿。酒拌蒸或炮。濃朴﹑芫花爲使。惡葛根。﹝小兒出汗有熱﹑雷丸末二兩﹑粉四兩﹑撲之。﹞

卷九木部

桑寄生

補筋骨﹑散風濕。

苦堅腎。助筋骨而固齒長髮。甘益血。止崩漏而下乳安胎。舒筋絡而利關節。和血脈而除痺痛。外科散瘡瘍。追風濕。海外深山地暖。不蠶桑。無采捋之苦。气化濃密。自然生出。有言鳥銜他子。遺樹而生者非也。他樹多寄生。恐反有害。莖葉並用。忌火。﹝胎動腹痛﹑桑寄生兩半﹑阿膠﹑艾葉各半兩﹑水盞半﹑煎一盞﹑去滓溫服﹑或去艾葉﹑又治膈气﹑生桑寄生﹑搗汁一盞服之。﹞以上寓木類。

卷十果部

五果山果夷果味類類水果

瀉肺﹑解肌﹑潤燥。

辛苦甘溫而利。有小毒。瀉肺降气。行痰解肌。除風散寒。利胸膈气逆。通大腸气祕。

﹝東垣曰﹕杏仁下喘治气﹑桃仁療狂治血﹑俱治大便祕﹑當分气血﹑脈浮屬气﹑晝便難而陽气祕者﹑用杏仁陳皮﹑脈沈屬血﹑夜便難而陰血祕者﹑用桃仁陳皮﹑肺與大腸相表裏﹑賁門在上﹑魄門在下﹑爲气之通道﹑故並以陳皮佐之。杏仁紫菀﹑並能解肺郁﹑利小便。﹞潤燥消積。﹝索面豆粉﹑近之則爛。﹞治時行頭痛。上焦風燥。咳逆上气。﹝炒研蜜丸﹑含咽。﹞煩熱喘促。其毒性又能殺虫。治瘡。制錫毒﹑狗毒。﹝消狗肉積。﹞因虛而咳嗽便閉者忌之。雙仁者殺人。去皮尖炒研。發散﹑連皮尖研。得火良。惡葛根﹑黃芩﹑黃耆。杏子﹑酸熱。有小毒。損人。孕婦忌。

卷十果部

巴旦杏仁

潤肺下气。

甘平。止咳下气﹐消心腹逆悶。有濕痰者勿服。﹝以其性潤也。凡仁皆潤。﹞形扁﹑皮白。

尖彎如鸚哥嘴者眞。﹝形圓皮黃尖直者﹑名甜杏仁﹑出山東河南﹑不入藥。﹞

卷十果部

烏梅

澀腸斂肺。

酸澀而溫脾肺。血分之果。澀腸斂肺。﹝肺欲收﹑急食酸以收之。﹞止血湧痰。消腫解毒。

生津止渴。﹝時珍曰﹕梅﹑花於冬而實於夏﹑得木之全气﹑故最酸﹑膽爲甲木﹑肝爲乙木﹑人舌下有四竅﹑兩通膽液﹑故食酸則津生。﹞醒酒殺虫。治久嗽瀉痢。﹝血痢尢良。梁莊肅公血痢﹑陳應之用烏梅﹑胡黃連﹑竈下土等分爲末﹑茶調服而愈﹑曾魯公血痢百餘日﹑國醫不能療﹑應之用鹽梅肉一枚﹑研爛﹑合臘茶入醋服﹑一啜而安。﹞瘴瘧霍亂。吐逆反胃。下血血崩。安蛔厥。﹝蛔虫上攻而眩僕﹑虫得酸則伏﹑﹞去黑痣。蝕惡肉。﹝疽愈後有肉突起﹑燒存兩日而平。﹞病有當發表者。大忌酸收。誤食必爲害。靑梅燻黑爲澤不蠹。大便不通﹑气奔欲死者﹑烏梅十顆﹑湯浸去核﹑丸棗大﹑納入下部﹑少時卽通。﹞產安吉者。肉濃多脂﹑最佳。﹝合溪者次之﹑長沙梅﹑福建梅﹑肉薄無脂﹑不堪用。﹞

白梅

酸澀咸平。功用略同烏梅。治痰厥僵僕。牙關緊閉。﹝取肉揩擦牙齦﹑涎出卽開﹑蓋酸先入筋﹑齒軟卽易開﹑若用鐵器攪開﹑恐傷其齒。﹞驚癇喉痺。梅核膈气。﹝取半靑半黃梅子﹑每个用鹽一兩﹑淹一日夜﹑曬漧﹑又浸又曬﹑至水盡乃止﹑用靑錢三个夾二梅﹑麻綫縛定﹑通裝磁罐內﹑封埋地下﹑百日取出﹑每用一枚含之﹑咽汁入喉卽消﹑收一年者﹑治一人﹑收二年者﹑治二人﹑神效。﹞敷乳癰腫毒。刺入肉中。﹝搗爛罨之﹑卽出﹑瘡中弩肉﹑搗餅貼之﹑卽收。﹞刀箭傷膚。﹝搗敷﹑血卽止。﹞多食損齒傷筋。﹝經曰﹕酸走筋﹑筋病無多食酸﹑若過食而齒者﹑嚼胡桃肉以解之。﹞鹽漬爲白梅。﹝取大靑梅以鹽汁漬之﹑日曬夜漬﹑十日成矣﹑久乃上霜﹑故又名鹽梅。衣生黴點者﹑梅葉煎湯﹑洗之卽去﹑淸水揉梅葉﹑洗蕉葛衣﹑經夏不脆﹑有驗。﹞根葉﹑治休息痢及霍亂。煮濃汁飲之。

卷十果部

桃仁

瀉﹑破血潤燥。

苦平微甘。苦以泄血滯﹐甘以緩肝气而生新血。﹝成無己曰﹕肝者﹑血之源﹑血聚則肝气燥﹑肝苦急﹑急食甘以緩之。﹞通大腸血祕。治熱入血室。﹝衝脈。﹞血燥血痞。損傷積血。血痢經閉。咳逆上气。﹝血和則气降。﹞皮膚燥癢。﹝肌有血凝。﹞發熱如狂。﹝若小腹滿痛﹑小便自利者﹑爲畜血。﹞若非血瘀而誤用之。大傷陰气。泡去皮尖炒。研碎。雙仁者有毒。不可用。香附爲使。﹝婦人陰癢﹑桃仁杵爛﹑綿裹塞之﹑產後陰腫﹑桃仁搗研傅之﹑俱妙。﹞桃花﹝通﹑大瀉。﹞苦平。下宿水。除痰飲。消積聚。利二便。療風狂。﹝蘇鶚杜陽編載﹑範純佑女﹑喪夫發狂﹑閉之室中﹑夜斷窗欞﹑登桃樹﹑食花幾盡﹑自是遂愈﹑以能瀉痰飲滯血也。儒門事親載﹑一婦滑瀉數年﹑百治不效﹑或言此傷飲有積也﹑桃花落時﹑以棘鍼刺取數十萼﹑勿犯人手﹑以面和作餅﹑煨熟食之﹑米飲送下﹑不一二時﹑瀉下如傾﹑六日行至數百行﹑昏困﹑惟飲涼水而平。﹞以攻決爲用。但可施於气實有餘之證。若無故而因除百病﹑美顏色諸謬說而服之。爲害不小。三月三日。采花揀淨。以絹袋盛。懸檐下陰榦。千葉者勿用。

桃葉

﹝宣﹑發汗﹑苦平。殺虫發汗。﹝凡傷寒風痺﹑發汗不出﹑以火燒地﹑用水灑之﹑布榦桃葉於上﹑濃二三寸﹑席臥溫復﹑取大汗﹑被中敷粉極燥﹑便瘥﹑凡麥麩蠶沙﹑皆可如此法用。﹞采嫩者。名桃心。入藥尢勝。桃子辛酸甘熱。微毒。多食令人有熱。生癰癤。﹝有損無益﹑五果列桃爲下﹑以此與鱉同食﹑患心痛﹑服術人尢忌之。﹞桃梟﹝是桃子在樹﹑經冬不落者﹑正月采之。﹞苦微溫。有小毒。辟邪祛祟。﹝白禿頭瘡﹑漧桃一兩﹑黑醜一合爲末﹑臘豬脂調搽。﹞

卷十果部

栗

補腎。

咸溫。濃腸胃。補腎气。﹝能解羊膻。﹞小兒不可多食。生則難化。熟則滯气。﹝小兒疳瘡﹑生嚼栗子敷之﹑韋刺入肉﹑金刃斧傷﹑方同。﹞

卷十果部

大棗

補脾胃﹑潤心肺﹑調營衛﹑和百藥。

甘溫。補中益气。滋脾土。潤心肺。調營衛。緩陰血。生津液。悅顏色。通九竅。助十二經。和百藥。傷寒及補劑中加用之。以發脾胃升騰之气。﹝須與姜並行。﹞紅棗功用相仿。

差不及爾。𨿽補中而味過於甘。中滿者忌之。﹝甘令人滿﹑大建中湯﹑心下痞者減餳棗﹑與甘艸同例。經言﹑棗爲脾果﹑脾病宜食之﹑又曰﹕脾病患毋多食甘﹑毋乃相戾耶﹑不知言宜食者﹑指不足之脾也﹑如脾虛泄瀉之類﹑毋多食者﹑指有餘之脾也﹑如實滿腫脹之類﹑凡用藥者﹑能隨其虛實而變通之﹑𨿽尋常品味﹑必獲神功﹑苟執而泥之﹑𨿽有良劑﹑莫展其長﹑故學人以格致爲亟也。﹞凡風疾痰熱及齒痛。俱非所宜。小兒疳病亦禁。生者尢爲不利。

北產肥潤堅實者佳。﹝金華南棗及徽寧所產﹑皮薄而皺﹑花紋甚細而可愛﹑味𨿽甘美﹑而微帶酸﹑且脂少於北棗﹑止可充食用﹑皆不堪入藥﹑宏景曰﹕南棗大惡﹑不堪啖﹑蘇頌曰﹕江南出者堅燥少脂﹑不可入藥。﹞殺烏附毒。忌蔥﹑魚同食。﹝諸瘡久壞不愈者﹑棗膏三升﹑煎水頻洗﹑取愈。食椒閉气﹑食棗卽解。﹞以上五果類。

卷十果部

梨

涼心潤肺﹑利大小腸。

甘寒微酸。涼心潤肺。利大小腸。﹝丹溪曰﹕梨者利也﹑流利下行之謂也。﹞止嗽消痰。

淸喉降火。﹝生之可淸六腑之熱﹑熟之可滋五臟之陰﹑實火宜生﹑虛火宜熟。﹞除煩解渴。潤燥消風。﹝人知其淸火消痰﹑不知其散風之妙。﹞醒酒解毒。﹝經疏曰﹕膏粱之家﹑濃味釅酒﹑縱肆無節﹑必多痰火﹑癰疽﹑卒中之患﹑惟數食梨﹑能轉重爲輕﹑變危爲安。﹞治傷寒發熱。熱嗽痰喘。中風失音。﹝搗汁頻服﹑聖惠方﹑梨汁煮粥﹑治小兒心臟風熱昏躁。﹞切片。

貼湯火傷。脾虛泄瀉。乳婦及金瘡。忌用。搗汁用。熬膏亦良。加薑汁﹑蜂蜜佳。淸痰止嗽。

與萊菔

卷十果部

柿

潤肺﹑寧嗽﹑澀腸。

生用甘冷。潤肺止咳嗽。淸胃理焦煩。幹柿甘寒而澀。澀腸止泄。潤肺寧嗽。而消宿血。

治肺痿熱咳。﹝產寶云﹕產後咳逆煩亂﹑幹柿水煮飲﹞咯血反胃。﹝有人三世病反胃﹑至孫以柿幹同飯常食﹑不飲水﹑愈。﹞腸風﹑下血﹑痔漏。﹝肺與大腸相表裏﹑髒淸則腑熱亦除﹑方勺泊宅編﹑柿幹燒灰﹑飲服二錢﹑治下血。﹞柿霜乃其津液。生津化痰。淸上焦心肺之熱爲尢佳頗寒。肺經無火。及風寒作嗽。冷痢滑泄者。忌之。若與蟹同食。令逆。﹝古方單用﹑取其苦溫降气﹑濟生加丁香生薑﹑取其開郁散痰﹑亦從治之法。﹞

卷十果部

木瓜

和脾舒筋﹑澀斂肺。

酸澀而溫。和脾理胃。斂肺伐肝。化食﹝酸能斂﹑斂則化﹑與山楂同。﹞止渴。﹝酸能生津。﹞气脫能收。气滯能和﹐調營衛﹐利筋骨。﹝筋急者﹑得之卽舒﹑筋緩者﹑遇之卽利。﹞去濕熱。消水脹。治霍亂轉筋。﹝邪傷脾胃﹑淸濁不分﹑揮霍擾亂﹑上吐下瀉﹑甚則肝木乘脾﹑而筋爲之轉也﹑時珍曰﹕肝𨿽主筋﹑而轉筋則因風寒濕熱襲傷脾胃所致﹑轉筋必起於足腓﹑腓及宗筋﹑皆屬陽明﹑木瓜治轉筋﹑取其理脾以伐肝也﹑土病則金衰而木盛﹑故用酸溫以收脾肺之耗散﹑而借其走筋以平肝邪﹑乃土中瀉木以助金也。﹞瀉痢香港腳。﹝脾主四肢﹑或寒濕傷於足絡﹑或胃受濕熱之物﹑上輸於脾﹑下流至足﹑則成香港腳﹑惡寒發熱﹑狀類傷寒﹑第脛腫掣痛爲異爾﹑宜利濕淸熱﹑忌用補劑及淋洗﹑昔有患足痺者﹑趁舟﹑見舟中一袋﹑以足倚之﹑比及登岸﹑足已善步矣﹑詢袋中何物﹑乃木瓜也。﹞腰足無力。多食損齒及骨。病癃閉。

﹝酸收太甚﹑鄭奠一曰﹕木瓜乃酸澀之品﹑世用治水腫腹脹誤矣﹑有大寮﹑舟過金陵﹑愛其芬馥﹑購數百顆﹑置之舟中﹑舉舟人皆病溺不得出﹑醫以通利罔效﹑迎予視之﹑聞四面皆木瓜香﹑笑謂諸人曰﹕撤去此物﹑溺卽出矣﹑不必用藥也﹑於是盡投江中﹑頃之﹑溺卽如舊。

﹞陳者良。忌鐵。﹝反花痔瘡﹑木瓜爲末﹑以鱔魚身上涎調貼之﹑以紙護住。辟除壁虱﹑木瓜切片﹑鋪於席上。﹞

卷十果部

山查

古字作楂。瀉﹑破气消食﹑化痰散瘀。

酸甘微溫。健脾行气。消食磨積。﹝善去鮏羴油膩之積﹑與麥芽消穀積者不同﹑凡煮老雞﹑硬肉﹑投數枚﹑則易爛﹑其消肉積可知。﹞散瘀化痰。髮小兒痘疹。行乳食停畱。止兒枕作痛。﹝惡露積於太陰﹑少腹作痛﹑名兒枕痛﹑砂糖調服。﹞療小腸疝气。茴香佐之。﹞多食令人嘈煩易饑。反伐脾胃生發之气。﹝凡服人參不相宜者﹑服山楂卽解﹑一補气﹑一破气也。﹞胃中無積。及脾虛惡食者。忌服。有大小二種。小者入藥。一名棠球子。去皮核。﹝核亦有用﹑化食磨積﹑治疝﹑催生。﹞

卷十果部

橘皮

宣﹑理气調中﹑瀉﹑燥濕﹑消痰。

辛能散﹐溫能和﹐苦能燥能瀉。爲脾﹑肺气分之藥。﹝脾爲气母﹑肺爲气龠﹑凡用補藥澀藥﹑有宜佐陳皮以利气者。﹞調中快膈。導滯消痰。﹝大法治痰﹑以健脾順气爲主﹑潔古曰﹕陳皮定嘔止嗽。利水破癥。宣通五臟。統治百病。皆取其理气燥濕之功。入和中藥。則畱白。入疏通藥。則去白。去白名橘紅。兼能除寒發表。﹝皮能發散皮膚。﹞气𨿽中和。亦損眞元。無滯勿用。廣產爲勝。皮濃不脆。有豬棕紋。﹝福建產者﹑名建皮﹑力薄﹑浙江衢州出者﹑名衢皮﹑更惡劣矣。﹞陳久者良。故又名陳皮。﹝陳則烈气消﹑無燥散之患﹑半夏亦然﹑故同用﹑名二陳湯。﹞治痰咳。童便浸曬。治痰積。薑汁炒。入下焦。

鹽水炒。﹝化州陳皮﹑消痰甚靈﹑然消伐太峻﹑不宜輕用﹑況此物眞者絕少﹑無非柚皮而已。﹞

卷十果部

靑皮

瀉肝破气﹑散積。

辛苦而溫。色靑气烈。入肝膽气分。疏肝瀉肺。﹝凡瀉气藥皆瀉肺。﹞引諸藥至厥陰之分。

﹝柴胡疏上焦肝气﹑靑皮平下焦肝气。﹞下飲食。入太陰之倉。破滯削堅。消痰散痞。治肝气郁積。脇痛多怒。久瘧結癖。﹝入肝散邪﹑入脾除痰﹑故淸脾飲以之爲君。﹞胸膈气逆。疝痛乳腫。﹝丹溪曰﹕乳房屬陽明﹑乳頭屬厥陰﹑乳母或因忿怒鬱悶﹑濃味釀積﹑致厥陰之气不行﹑故竅不得出﹑陽明之血騰沸﹑故熱甚而化膿﹑或因其子有滯痰膈熱﹑含乳而睡﹑噓气致生結核者﹑初起便須忍痛揉軟﹑吮令汁透﹑自可消散﹑治法﹑俱宜以靑皮疏肝滯爲主﹑再加石膏淸胃熱﹑栝蔞消腫﹑甘艸節解毒﹑餘如沒藥﹑橘葉﹑金銀花﹑蒲公英﹑皂角刺﹑當歸﹑皆可隨宜用之﹑少佐以酒﹑久則凹陷﹑名乳巖﹑不可治矣。﹞最能發汗。﹝皮能達皮﹑辛善發散。﹞气虛及有汗者忌用。﹝性頗猛銳﹑如人年少壯﹑未免躁暴﹑及長大而爲橘皮﹑如人至老年﹑烈性漸減﹑經久而爲陳皮﹑則多歷寒暑﹑躁气全消也。﹞橘之靑而未黃者。﹝古方無用者﹑宋以後﹑始與陳皮分用。﹞去瓤切片。醋拌炒。﹝陳皮升浮入脾肺﹑治髙﹑靑皮沈降入肝膽﹑治低﹑炒之以醋﹑所謂肝欲散﹑急食辛以散之﹑以酸泄之﹑以苦降之也。﹞葉﹑治乳癰﹑脇癰﹑肺癰。﹝皆能入厥陰﹑行肝气﹑消腫散毒﹑絞汁飲之。﹞肉﹑生痰聚气。﹝時珍曰﹕橘皮下气消痰﹑其肉生痰聚飲﹑表裏之異如此。﹞核治疝痛。腰腎冷痛。去皮炒。

卷十果部

香櫞

俗作圓﹑一名佛手柑﹑古名枸櫞﹑音矩員。理气止嘔﹑健脾進食。

辛苦酸溫。入肺脾二經。理上焦之气而止嘔。進中州之食而健脾。除心頭痰水。治痰气咳嗽。﹝煮酒飲。﹞心下气痛。性𨿽中和。單用多用。亦損正气。須與參術並行。乃有相成之益爾。陳久者良。根葉功用略同。

卷十果部

香欒

下气消食﹑快膈化痰。

苦甘酸辛而平。下气消食。快膈化痰。解酒毒。治飲酒人口气。去腸胃中惡气。散憤懣之气。療妊婦不思食。口淡。愈痰气咳嗽。﹝用香欒去核切﹑砂瓶內浸酒﹑封固一夜﹑煮爛﹑蜜拌勻﹑時時含咽。﹞能去濁惡之气。無滯而虛者禁之。孕婦气虛者勿與。此柚之屬也。其黃而小者爲密筒。其大者謂之朱欒。最大者謂之香欒。今人誤稱爲香圓。不知香圓卽佛手柑也。香欒夏初生白花。六月成實。至冬黃熟。今人於六七月間。采其小實曬漧。至十月。僞枳實﹑枳殼。

卷十果部

花紅

卽林檎。澀﹑生津。

酸澀﹑甘溫生津。治消渴泄精水痢。小兒閃癖。﹝頭髮豎黃﹑瘰瘦弱者﹑榦末和醋傅。﹞多食發熱。閉百脈。

卷十果部

枇杷葉

瀉肺下气。

苦平。淸肺和胃而降气。气下則火降痰消。﹝气有餘﹑便是火﹑火則生痰。﹞治熱咳嘔逆口渴。﹝時珍曰﹕火降痰消﹑則嘔者不嘔﹑逆者不逆﹑咳者不咳﹑渴者不渴矣﹑一婦肺熱久嗽﹑身如火燎﹑肌瘦﹑將成勞﹑以枇杷葉款冬紫菀杏仁桑皮木通等分﹑大黃減半﹑蜜丸櫻桃大﹑食後夜臥﹑各含化一丸﹑未終劑而愈。﹞虛寒嘔吐。風寒咳嗽忌之。葉濕重一兩。幹重三錢爲气足。拭淨毛。﹝毛射肺﹑令人咳。﹞治胃病。薑汁塗﹑炙黃。治肺病。蜜水塗。炙黃。枇杷甘酸平。止渴下气。利肺气。止吐逆。除上焦熱。潤五臟。多食發痰熱傷脾。同炙肉及熱麵食。令人患熱黃疾。

卷十果部

楊梅

和﹑利五臟﹑生津。

酸甘溫。去痰止嘔。消食下气生津。和利五臟。能滌腸胃。除煩憒惡气。燒灰服。斷下痢。

甚驗。多食令人發熱衄血。損齒及筋。忌生蔥同食。發瘡致痰。杭州蘇州最美。靑時酸。紅後變紫。味如蜜。鹽藏﹑蜜漬﹑糖收﹑火酒浸。俱佳。﹝樹生癩﹑以甘艸釘釘之﹑卽除。﹞根皮﹑解砒毒。﹝煎湯漱牙痛﹑洗惡瘡﹑燒灰油調﹑塗湯火傷。﹞

卷十果部

石橊皮

澀腸﹑收脫肛﹑外用染須。

酸澀而溫。能澀腸。止泄痢下血。﹝末服。﹞崩帶脫肛。﹝以石橊皮陳壁土﹑加明礬少許﹑濃煎燻洗﹑再加川倍子炒研末﹑敷而托上之。﹞又能殺虫。浸水﹑汁黑如墨。烏須方﹑綠云油中用之。能戀膈成痰。痢積未盡者。服之太早。反爲害也。忌鐵器。酸石橊﹑治瀉痢崩中帶下。過食損肺壞齒。橊花千葉者。治心熱吐血。又研末吹鼻。止衄血﹑立效。亦敷金瘡出血。

卷十果部

銀杏

一名白果。澀﹑斂肺﹑去濁痰。

甘苦收澀。熟食溫肺益气。﹝色白屬金﹑故入肺。﹞定痰哮﹐斂喘嗽﹐縮小便﹐止帶濁。

﹝帶濁赤者﹑熱傷血分﹑從心小腸來﹑白者﹑濕傷气分﹑從肺大腸來﹑並有寒熱二證﹑亦有因痰而帶濁者﹑宜二陳﹑加升柴二術。﹞生食。降濁痰。解酒消毒。殺虫。﹝花夜開﹑人不得見﹑性陰﹑有小毒﹑故能消毒殺虫。﹞漿澤手面。浣油膩。﹝時珍曰﹕去濁痰之功﹑可以類推。﹞多食則收澀太過。令人壅气臚脹。小兒發驚動疳。

卷十果部

胡桃

補命門﹑利三焦。

味甘性熱。肉潤皮澀。﹝皮斂肺定喘﹑固腎澀精﹑今藥中罕用﹑若用之﹑當勝金櫻蓮須也。﹞通命門。利三焦。潤腸胃。悅肌膚。溫肺補腎。治痿彊陰。佐補骨脂。一木一火。大補下焦。﹝胡桃屬木﹑破故紙屬火﹑有木火相生之妙﹑古云﹕黃柏無知母﹑破故紙無胡桃﹑猶水母之無蝦也﹑時珍曰﹕三焦者﹑元气之別使﹑命門者﹑三焦之本原﹑命門指所居之府而言﹑爲藏精系胞之物﹑三焦指分治之部而名﹑爲出納腐熟之司﹑一爲體﹑一爲用也﹑其體非脂非肉﹑兩腎中央﹑系著於脊﹑下通二腎﹑上通心肺﹑貫腦﹑爲生命之原﹑相火之主﹑精气之府﹑人物皆有之﹑生人生物﹑皆由此出﹑內經所謂七節之旁﹑中有小心是也﹑難經誤以右腎爲命門﹑髙陽生承謬撰脈訣﹑至朱肱﹑陳言﹑戴起宗始辟之﹑腎命相通﹑藏精而惡燥﹑胡桃頗類其狀﹑皮汁靑黑﹑故入北方﹑佐破故紙﹑潤燥而調血﹑使精气內充﹑血脈通利﹑諸證自除矣。﹞三焦通利。故上而虛寒喘嗽。﹝洪邁有痰疾﹑晚對﹑上諭以胡桃三枚﹑姜三片﹑臥時嚼服﹑卽飲湯﹑復嚼桃姜如前數﹑靜臥必愈﹑邁如旨服﹑旦而痰消嗽止﹑洪輯幼子﹑病痰喘﹑夢觀音﹑令服人參胡桃湯﹑服之愈﹑明日去皮﹑喘復作﹑仍連皮用﹑信宿而瘳﹑蓋皮能斂肺也。同蔥白姜茶搗煎﹑發汗散寒。﹞下而腰腳虛痛。內而心腹諸痛。

外而瘡腫諸毒。皆可除也。動風痰。助腎火。肺有痰熱。命門火熾者。勿服。潤燥養血。去皮。斂澀連皮。油者有毒。故殺虫治瘡。殼外靑皮﹑壓油。烏髭發。

卷十果部

榛

補中益气。

甘平。調中開胃。益气力。實腸胃。令人不饑健行。久畱最易油壞。以上山果類。

卷十果部

荔枝核

宣﹑散寒濕。

甘澀而溫。散滯气。辟寒邪。治胃脘痛。婦人血气痛。﹝存性五錢﹑香附一兩爲末﹑每服二錢﹑鹽湯或米飲下﹑名蠲痛散﹑單服﹑醋湯下亦效。﹞其實雙結。而核肖睪丸。﹝外腎也。﹞故治疝卵腫。有述類象形之義。﹝存性﹑酒調服﹑加茴香靑皮﹑各炒爲末﹑酒服亦良。﹞無寒濕滯气者勿服。燒存性。荔枝甘酸熱。解煩渴。止呃逆。﹝荔枝七个﹑連皮核燒存性多食令人發熱煩渴。齦腫衄血。病齒及火病患。尢忌之。殼發痘瘡。又解荔枝熱。﹝生荔枝多食則醉﹑以殼浸水解之﹑此卽食物不消﹑還以本物消之之意。﹞花皮根。喉痺腫痛。煮汁含咽。

卷十果部

龍眼肉

俗呼圓眼。補心脾。

甘平潤。補心長智。﹝一名益智。﹞悅胃培脾。療健忘與怔忡。能安神而熟寐。一切思慮過度。勞傷心脾。及血不歸脾諸證。﹝歸脾湯﹑用爲向導者﹑五味入口﹑甘先歸脾也﹑凡心脾傷而血耗﹑致有健忘怔忡驚悸﹑及吐血血崩﹑腸風下血等證﹑歸脾湯﹑能引血歸脾而生補之。

道家用龍眼肉細嚼﹑待津液生﹑和津汨汨而咽﹑此卽服玉泉之法也。﹞

卷十果部

橄欖

宣淸肺。

甘澀酸平。淸肺開胃。下气除煩。生津解酒。利咽喉。解諸毒﹑河豚毒。﹝投入煮﹑佳。﹞及魚骨哽。煮汁。核﹑主治與橄欖同。﹝凡解河豚毒﹑及治諸魚骨哽﹑如無橄欖﹑卽以核磨汁﹑效。﹞仁﹑甘平而潤。唇吻燥痛。研爛敷之。﹝腎陰腫﹑橄欖核﹑荔枝核﹑山楂核等分﹑燒存性﹑研末﹑每服二錢﹑空心茴香湯調下。﹞

卷十果部

榧子

殺虫。

甘澀而平。殺虫。﹝小兒黃瘦有虫積者﹑宜食之。﹞療痔消積。丹溪曰。此肺家果也。多食引火入肺。大腸受傷。反綠豆。﹝好食茶葉面黃者﹑每日食榧子七枚﹑以愈爲度。﹞

卷十果部

海松子

潤燥。

甘溫而香。潤肺開胃。散水气。除諸風。治肺燥咳嗽。﹝松子一兩﹑胡桃二兩﹑研膏﹑和熟蜜半兩收之。﹞大便虛祕。﹝同柏子仁﹑麻子仁等分研泥﹑溶白蠟和丸﹑黃耆湯下。﹞便溏精滑者勿與﹑有濕痰者亦禁。

卷十果部

檳榔

瀉气行水﹑破脹攻堅。

苦溫破滯。辛溫散邪。瀉胸中至髙之气。使之下行。性如鐵石。能墜諸藥。至於下極。

攻堅去脹。消食行痰。下水除風。醒酒殺虫。治痰癖癥結。瘴癘瘧痢。水腫香港腳。﹝香港腳衝心者﹑尢須用之﹑童便薑汁﹑溫酒調服。﹞大小便气祕。裏急後重。﹝或同木香調气﹑或同黃芩﹑枳殼寬腸。﹞墜諸气至於下極。气虛下陷者。所當遠避。嶺南多瘴﹑以檳榔代茶﹑損泄眞气﹑所以居人多病少壽。﹞雞心尖長。破之作錦紋者良。﹝陰毛生虱﹑煎水洗之﹑卽除。﹞忌火。耳出膿﹑檳榔末吹之﹑遊丹從臍起者﹑檳榔末﹑醋調敷之。﹞

卷十果部

大腹皮

瀉﹑下气﹑通﹑行水。

辛泄肺。溫和脾。下气寬胸。行水通大小腸。治水腫香港腳。痞脹痰膈。瘴瘧霍亂。稍涉虛者勿用。取皮。酒洗。黑豆湯再洗。﹝鴆鳥多棲其樹﹑故宜洗淨。﹞煨用。子﹑辛澀溫。與檳榔同功。而力稍緩。形亦與檳榔相似。腹大而扁。﹝故又名大腹檳榔。﹞

卷十果部

枳子

一名木蜜﹑一名木餳。潤﹑解酒。

甘平。止渴除煩﹐潤五臟﹐解酒毒。﹝葛根解酒而發散﹑不如枳﹑震亨曰﹕一男子因飲酒發熱﹑又兼房勞﹑加葛根於補气血藥中﹑一貼微汗﹑反倦怠﹑熱如故﹑知气血虛﹑不宜葛根之而加入﹑卽愈。﹞多食發蛔虫。實拳曲如雞距。﹝故俗名雞距。﹞經霜黃赤。甚甘。木皮﹑治五痔。和五藏。

卷十果部

落花生

潤肺補脾。

辛甘而香。潤肺補脾。和平可貴。出閩廣。藤生。花落地而結實。故名。炒用。以上夷果類。

卷十果部

川椒

一名蜀椒。宣﹑散寒濕﹑燥﹑補火。

辛大熱。有毒。入肺發汗。散寒。治風寒咳嗽。入脾暖胃燥濕。消食除脹。治心腹冷痛。

吐瀉痢。痰飲水腫。入右腎命門補火。治腎气上逆。﹝能下行﹑導火歸元。﹞陽衰泄精。溲數陰汗。﹝有人冷气入陰囊﹑腫滿疼悶欲死﹑以布裹椒﹑濃半寸﹑包囊下﹑熱气大通﹑日再易﹑以消爲度﹑或以桂末塗﹑亦良。﹞破血通經。除癥安蛔。﹝虫聞椒則伏﹑凡虫咬腹痛者﹑面白唇紅﹑時發時止。﹞辟疫伏邪。殺鬼疰虫魚毒。﹝最殺勞虫。﹞通血脈。消痿痺。行肢節。

利機關。命門火衰。有寒濕者宜之。陰虛火旺之人。在所大忌。﹝丹溪曰﹕食椒旣久﹑則火自水中生﹑多被其毒也。﹞蜀產。肉濃皮皺爲川椒。比秦椒略小。去閉口者。﹝能殺人。﹞微炒去汗。搗去裏面黃殼。取紅用。﹝名椒紅。﹞得鹽良。﹝入腎。﹞杏仁爲使。畏雄黃﹑附子﹑防風﹑款冬﹑涼水﹑麻仁。﹝中其毒者﹑用涼水麻仁漿解之。﹞

椒目

﹝通﹑行水。﹞苦辛小毒。顓行水道。不行穀道。消水蠱。除脹定喘。根﹑辛熱殺虫。

煎湯洗香港腳及濕瘡。

卷十果部

秦椒

俗名花椒。宣散寒﹑燥濕溫中。

辛苦溫。有毒。溫中散寒。燥濕除風。下气殺虫。治上气。咳嗽吐逆疝瘕。風濕寒痺。

利五臟。去老血。療久痢。月閉。腹中冷痛。產後餘疾。惡血痢。腹痛。禁忌修治。俱同川椒。

比川椒味短。紋低。惡苦蔞﹑防葵。畏雄黃。﹝手足心腫﹑風也﹑椒末鹽等分﹑醋和敷。﹞

卷十果部

胡椒

燥﹑快膈消痰。

辛大熱。有毒。溫中下气。快膈消痰。治寒痰食積。腸滑冷痢。陰毒腹痛。胃寒吐水。

牙齒浮熱作痛。﹝合蓽茇散之。﹞殺一切魚肉鱉蕈毒。﹝劉伯溫多能鄙事方﹑蜈蚣咬傷﹑胡椒嚼封之﹑卽不痛。﹞世人因其快膈。嗜之者眾。然損肺走气。動火動血。損齒昏目。發瘡痔髒毒。必陰气至足者。方可用。畢澄茄﹑卽胡椒之大者。乃一類二種。主治略同。亦易僭上。

卷十果部

吳茱萸

宣散風寒﹑燥濕疏肝﹑下气。

辛苦大熱。有小毒。疏肝燥脾。溫中下气。除濕解郁。去痰殺虫。開腠理。逐風寒。治厥陰頭痛。陰毒腹痛。﹝痛在少腹。﹞嘔逆吞酸。﹝俗名醋心﹑亦有吐酸者﹑宜降火淸痰﹑用吳茱作向導﹑蔡中丞苦痰飲﹑十日一發﹑頭痛背寒﹑嘔酸不食﹑得一方名吳仙丹﹑吳茱湯泡七次﹑與茯苓等分﹑蜜丸﹑服之而愈。﹞痞滿噎膈。食積瀉痢。血痺陰疝。奔豚癥瘕。痔疾腸風。香港腳水腫。口舌生瘡。﹝爲末﹑醋調﹑貼足心﹑過夜便愈﹑能引熱下行。﹞衝脈爲病。气逆裏急。﹝宜此主之。﹞性𨿽熱而能引熱下行。﹝段成式酉陽雜俎﹑言椒性善下﹑吳茱性上﹑似不盡然﹑宗曰﹕此物下气甚速﹑東垣曰﹕濁陰不降﹑厥气上逆﹑膈塞脹滿﹑非吳茱不可治也。﹞利大腸壅气。下產後余血。損气動火。昏目發瘡。病非寒滯有濕者勿用。卽有寒濕者。亦宜酌量少用。開口陳久者良。滚湯泡去苦烈汁。止嘔黃連水炒。治疝鹽水炒。治血醋炒。惡丹參﹑硝石。畏紫石英。

卷十果部

茶

瀉熱淸神﹑消食。

苦甘微寒。下气消食。去痰熱﹐除煩渴﹐淸頭目。﹝得春初生發之气﹑故多整肅上膈之功﹑湯液云﹕苦寒不行﹑如何是淸頭目﹑蒙筌曰﹕熱下降﹑則上自淸矣。﹞醒昏睡。﹝能淸神﹑景嶽雲﹕飲濃茶卽不睡者﹑以心气被伐而然。﹞解酒食油膩燒炙之毒。﹝與姜等分濃煎﹑名姜茶飲﹑治赤白痢﹑茶助陰﹑姜助陽﹑使寒熱平調﹑並能消暑﹑解酒食毒。﹞利大小便。止頭痛。

中冷中風﹑由痰厥气上衝所致﹑名痰厥頭痛﹑單煮茶﹑恣飲取吐﹑直吐出膽汁乃已﹑渴而卽瘥。﹞愈瘡。寒胃。﹝濃茶能引吐。﹞消脂。﹝最能去油。﹞酒後飲茶。引入膀胱腎經。患瘕疝水腫。空心尢忌。味甘而細者良。﹝茶稟天地至淸之气﹑產於瘠砂之間﹑顓感云露之滋培﹑不受纖塵之滓穢﹑故能淸心滌腸胃﹑爲淸貴之品﹑昔人多言其苦寒不利脾胃﹑及多食發黃消瘦之說﹑此皆語其粗惡苦澀者爾﹑故入藥須擇上品﹑方有利益。﹞茶子搗仁洗衣。去油膩。以上味類。

卷十果部

瓜蒂

一名瓜丁。宣﹑湧吐。

苦寒。有小毒。陽明﹝胃。﹞吐藥。能吐風熱痰涎。上膈宿食。﹝吐去上焦之邪﹑經所謂其髙者﹑因而越之﹑在上者湧之﹑木郁達之是也﹑瓜蒂散﹑越以瓜蒂淡豉之苦﹑湧以赤小豆之酸﹑吐去上焦有形之物﹑則木得舒暢﹑天地交而萬物通矣﹑丹溪曰﹕吐中就有發散之義﹑子和曰﹕諸汗法﹑古方多有之﹑惟以吐發汗﹑世罕知之﹑故予嘗曰﹕吐法兼汗﹑其以此夫。﹞治風眩頭痛。懊不眠。癲癇喉痺。上脘痞硬。頭目濕气。﹝鼻。﹞水腫黃膽。﹝或合赤小豆煎﹑或吹鼻中﹑取出黃水。﹞濕熱諸病。﹝類編云﹕一女子病喘不止﹑遇道人﹑教取瓜蒂七膠粘﹑三進而病如掃。凡取吐者﹑須天气淸明﹑巳午以前行之﹑令病患隔夜勿食﹑卒病者不拘。﹞損胃傷血。耗气奪神。上部無實邪者。切勿輕投。﹝當吐而胃弱者﹑代以參蘆。﹞甜瓜﹝俗名熟瓜。﹞性冷。有小毒。損陽。﹝𨿽能解暑﹑然夏多食之﹑深秋未有不下痢者。凡瓜皆冷利﹑早靑尢甚。﹞瓜葉﹑無發。搗汁塗之。卽生。

卷十果部

西瓜

瀉暑熱。

甘寒。﹝瓜性寒﹑暴之尢寒﹑稽含賦云﹕瓜暴則寒﹑油煎則冷﹑物性之異也。﹞解暑除煩。

利便醒酒。止渴淸熱。﹝洪忠宣松漠紀聞云﹕有人苦目病﹑或令以西瓜皮切片曝漧﹑日日服之﹑遂愈﹑由其性冷降火故也。﹞多食。傷脾助濕。﹝暑證多濕者﹑大忌之﹑衛生歌云﹕瓜桃生冷宜少食﹑免致秋來成瘧痢。﹞有寒濕者忌之。

卷十果部

甘蔗

和中潤燥。

甘微寒。和中助脾。除熱潤燥。消痰止渴。解酒毒。利二便。治嘔噦噎膈反胃。﹝和薑汁服。﹞大便燥結。﹝外臺方﹑嚼咽或搗汁﹑治發熱口漧便澀。﹞胃寒嘔吐。中滿滑瀉勿食。搗汁。﹝虛耗咳嗽﹑口漧涕唾﹑用蔗漿升半﹑靑粱米四合﹑煮粥﹑日食二次﹑極潤心肺。﹞

卷十果部

白沙糖

補﹑和中。

甘溫。﹝蔗漿寒﹑經火煎煉成糖則溫。﹞補脾緩肝。潤肺和中。消痰治嗽。中滿者勿服。

多食助熱。損齒生虫。凝結作餅塊。如石者爲石蜜。輕白如霜者爲糖霜。堅白如冰者爲冰糖。﹝食韭口臭﹑沙糖湯解之。﹞

補﹑和中和血。

功用與白者相仿而稍遜。和血則紫者爲優。﹝今產後服之﹑取血和而惡露自行也。﹞蔗漿煎煉至紫黑色。其性較白沙糖更溫。生胃火。助濕熱。損齒生虫。作湯下小兒丸散。誤矣。﹝痘不落痂﹑沙糖調新汲水一杯服﹑白湯調亦可。﹞以上類。

卷十果部

蓮子

古名藕實。補心脾腎﹑澀精固腸。

甘平而澀。能交水火而媾心腎。安靜上下君相火邪。﹝古方治心腎不交﹑勞傷白濁﹑有蓮子淸心飲﹑補心腎﹑有瑞蓮丸。﹞澀精气。濃腸胃。治脾泄久痢。白濁夢遺。女人崩帶。一切血病。大便燥者勿服。去心皮。蒸熟﹑焙漧。得枸杞﹑白術﹑山藥﹑茯苓。良。蓮子中靑心﹑苦寒。淸心去熱。﹝眼赤作痛﹑蓮子末一盞﹑粳米半升﹑煮粥常食。﹞

卷十果部

石蓮子

開胃﹑去濕熱。

苦寒。淸心除煩。開胃進食。去濕熱。顓治噤口痢。﹝同人參等分用﹑較丹溪黃連人參呷之﹑爲穩。﹞淋濁諸證。無濕熱而虛寒者勿服。蓮之黑而沈水者。﹝石蓮入水必沈﹑入鹵反浮﹑煎鹽人用以試鹵﹑蓮浮至頂﹑鹵乃可用﹑落田野中者﹑百年不壞﹑人得食之﹑發黑不老﹑今肆中石蓮﹑產廣中樹上﹑其味大苦﹑不宜入藥。﹞杵碎。

卷十果部

蓮蕊須

澀精。

甘平而澀。略與蓮子同功。淸心通腎。益血固精。烏須黑髮。止夢泄遺精。吐崩諸血。

小便不利者勿服。忌地黃﹑蔥﹑蒜。

卷十果部

藕節

澀﹑止血。

澀平。解熱毒﹐消瘀血﹐療產後血悶。﹝和地黃研汁﹑入熱酒童便飲。﹞止吐衄淋痢。一切血證。﹝搗汁飲。﹞

卷十果部

藕

生﹑涼血散瘀﹑熟﹑補心益胃。

生用甘寒。涼血散瘀。﹝產後忌生冷﹑惟藕不忌﹑爲能去瘀故也。宋大官作血KT﹑誤落藕皮﹑血遂渙散不凝﹑一人病血淋﹑痛脹欲死﹑時珍以藕汁調發灰﹑每服二錢﹑三日而愈﹑梅師方﹑產後余血上衝﹑煮汁服。血見藕皮﹑渙散不凝﹑可見藕亦損血之物。﹞止渴除煩。

解酒毒。蟹毒。﹝搗汁﹑熱酒調服。﹞治上焦痰熱。﹝同梨汁服。﹞小便熱淋。﹝生地汁葡萄汁等分﹑入蜜溫服。﹞傷寒時气煩渴。罨金瘡傷折。﹝以上俱生搗汁。卒中毒箭者﹑藕汁飲﹑多多益善。﹞熟搗塗坼裂凍瘡。澄粉可口。煮熟甘平。﹝市中所賣熟藕﹑俱用碱水煮﹑不宜食。﹞蓮花﹑貼天泡濕瘡。甚效。

卷十果部

荷葉

輕宣﹑升陽散瘀。

苦平。其色靑。其形仰。其中空。其象震。﹝震仰盂。﹞感少陽甲膽之气。燒飯合藥。裨助脾胃。而升發陽气。﹝潔古枳術丸﹑用荷葉燒飯爲丸。﹞痘瘡倒者。用此發之。﹝僵蠶等分爲末﹑胡荽湯下。﹞能散瘀血。畱好血。治吐衄崩淋。損傷產瘀。一切血證。洗腎囊風。﹝鄭奠一曰﹕荷葉研末﹑酒服三錢﹑治遺精極驗﹑東垣曰﹕雷頭風證﹑頭面疙瘩腫痛﹑憎寒壯熱﹑狀如傷寒﹑病在三陽﹑不可過用寒藥重劑﹑誅伐無過﹑處淸震湯治之﹑荷葉一枚﹑升麻蒼術各五錢﹑煎。﹞升散消耗。虛者禁之。

卷十果部

古名芰實﹑俗名角。淸暑。

甘寒。安中消暑。止渴解酒。多食傷人臟腑。損陽气。﹝若過食腹脹者﹑可暖姜酒服之﹑卽消。﹞有兩角三角四角之殊。﹝王安貧武陵記﹑以三角四角者爲芰﹑兩角者爲﹑花隨月而轉﹑猶葵花之向日。﹞

卷十果部

芡實

一名雞頭。補脾澀精。

甘平而澀。補脾固腎。助气澀精。治夢遺滑精。解暑熱酒毒。療帶濁泄瀉。小便不禁。

大小便不利者勿服。小兒不宜多食。甚難消化。蒸熟搗粉。澀精藥。或連殼用。

卷十果部

臍

一名烏芋﹑一名地栗。瀉熱消食。

甘寒而滑。消食攻積﹐除胸中實熱﹐治五種噎膈。﹝气噎﹑食噎﹑勞噎﹑憂噎﹑思噎﹑膈亦有五﹑憂膈﹑恚膈﹑气膈﹑熱膈﹑寒膈。﹞消渴黃膽。血證蠱毒。﹝末服辟蠱。﹞能毀銅。﹝汪機曰﹕合銅錢食之則錢化﹑可見爲消堅削積之物﹑故能開五膈﹑消宿食也。誤吞銅者﹑同胡有冷气人不可食。致腹脹气滿。小兒食多。臍下結痛。孕婦尢爲大忌。﹝小兒口瘡﹑用臍燒存性﹑研末敷之。﹞

卷十果部

慈菇

通﹑行血。

苦甘微寒。主治百毒。產後血悶。攻心欲死。產難胞衣不出。搗汁服一升。又下石淋。

多食發腸風痔漏。崩中帶下。香港腳癱風。又使人漧嘔損齒。失顏色。皮肉漧燥。﹝慈茹葉調蚌粉﹑塗瘙痱甚良。﹞以上水果類。

卷十一菜部

葷辛類柔滑類菜類水菜類芝類

補陽散瘀。

辛溫微酸。溫脾益胃。止瀉痢而散逆冷。助腎補陽。固精气而暖腰膝。散瘀血。逐停痰。

入血分而行气。治吐衄損傷。一切血病。﹝搗汁﹑童便和服。﹞噎膈反胃。胃脘痛。﹝能消瘀血﹑停痰在胃口﹑致反胃及胃脘痛﹑治反胃噎膈﹑宜用韭汁﹑薑汁﹑牛乳﹑細細溫服﹑韭汁散瘀﹑薑汁下气﹑消痰和胃﹑牛乳解熱潤燥補虛﹑也有食熱物及鬱怒﹑致死血畱胃中作痛者﹑宜气血﹑有腎气上攻致心痛者﹑宜韭汁和五苓散爲丸﹑空心茴香湯下。﹞解藥毒﹑食毒﹑狂犬蛇虫毒。﹝經曰﹕毒藥攻邪﹑五穀爲養﹑五畜爲益﹑五菜爲充﹑五果爲助﹑五果﹑桃李棗杏栗也﹑五菜﹑韭薤蔥葵藿也﹑大蒜﹑自漢張騫使西域﹑始得種入中國﹑故一名葫。﹞多食神昏目暗。忌蜜。﹝百虫入耳﹑韭汁灌之﹑卽出﹑耳出水﹑韭汁日滴三次﹑效﹑漆瘡作癢﹑韭葉杵傅之﹑卽愈。﹞

韭子

﹝補肝腎。﹞辛甘而溫。補肝腎。助命門。暖腰膝。治筋痿遺尿。泄精溺血。

白帶白淫。

﹝經曰﹕足厥陰病則遺尿﹑思想無窮﹑入房太甚﹑發爲筋痿﹑及爲白淫﹑韭子同龍骨桑螵蛸﹑能治諸病﹑以其入厥陰補肝腎命門不足﹑命門者﹑藏精之府也。﹞下部有火。而陰气不固者。勿服。蒸曬炒研。﹝藏器曰﹕夢遺溺白﹑每日空心生吞韭子二十粒﹑鹽湯下。﹞

卷十一菜部

蔥白

輕﹑發表和裏﹑宣﹑通陽活血。

辛散而平。﹝隱居曰﹕白冷靑熱﹑傷寒方中﹑不得用靑。﹞發汗解肌。通上下陽气。﹝仲景白通湯﹑通脈四逆湯﹑並加之以通脈回陽﹑若面赤而格陽於上者﹑尢須用之。﹞治傷寒頭痛。

時疾熱狂。陰毒腹痛。﹝陰證厥逆﹑安臍上熨之。﹞香港腳奔豚。益目睛。﹝白睛屬肺。﹞利耳鳴。通二便。﹝時珍曰﹕蔥白吹鹽入玉莖中﹑治小便不通﹑及轉脬危急者﹑極效。﹞气通則血活。﹝气爲血帥。﹞故治吐血衄血。便血痢血。折傷出血。﹝火煨研封﹑止痛無瘢。﹞乳癰風痺。

通乳安胎。﹝合香豉阿膠﹑治胎動。﹞通气故能解毒。殺藥毒﹑魚肉毒﹑蚯蚓毒。塗犬傷。

多食令人神昏發落。虛气上衝。取白連須用。同蜜食。殺人。﹝百一方﹑患外痔者﹑先用木鱉煎湯燻洗﹑以靑蔥涎對蜜調敷﹑其涼如冰。﹞同棗食。令人病。合犬雉肉食。令人病血。

靑葉﹑治水病足腫。﹝莖葉煮湯漬之﹑日三五次﹑妙。﹞汁﹑﹝金瘡出血﹑取蔥炙熱﹑汁塗之。﹞

卷十一菜部

薤

一名子。滑﹑利竅泄滯。

辛苦溫滑。下气調中。散血生肌。泄下焦大腸气滯。治泄痢下重。﹝好古曰﹕下重者﹑气滯也﹑四逆散加此以泄滯﹑按裏急後重﹑有气虛血虛﹑火熱風燥之不同﹑宜隨證施治﹑勿專執一說。﹞胸痺刺痛。肺气喘急。﹝取其滑泄。﹞安胎和產。塗湯火傷。﹝和蜜搗。﹞滑利之品。

無滯勿用。補虛之說。切勿信之。葉似韭而中空。﹝其葉光滑﹑露亦難佇﹑故云薤露。﹞根如蒜。取白用。

卷十一菜部

大蒜

卽葫。宣﹑通竅辟惡。

辛熱有毒。開胃健脾。消穀化食。﹝肉食尢驗。﹞辟穢驅邪。通五臟。達諸竅。﹝凡極臭極香之物﹑皆能通竅。﹞去寒滯。解暑气。辟瘟疫。消癰腫。﹝搗爛﹑麻油調敷。﹞破癥積。﹝搗貼亦妙。﹞殺蛇虫蠱毒。治中暑不醒。﹝搗和地漿﹑溫服。﹞搗貼足心。能引熱下行。治鼻衄不止。搗納肛門。能通幽門。治關格不通。敷臍能達下焦。消水。利大小便。切片灼艾。灸一切癰疽惡瘡腫核。﹝李迅癰疽方論云﹕癰疽著灸﹑勝於用藥﹑緣熱毒中膈﹑上下不通﹑必得毒瓦斯發泄﹑然後解散﹑初起便用獨頭大蒜﹑切片灸之﹑三壯一易﹑百壯爲率﹑但頭項以上﹑切不可灸﹑恐引气上﹑更生大禍也﹑史源云﹕有灸至八百壯者﹑約艾一篩﹑初壞肉不痛﹑直灸到好肉方痛﹑至夜火﹑滿背髙阜﹑頭孔數百﹑則毒外出﹑否則內逼五臟而危矣。﹞性熱气臭。生痰動火。散气耗血。昏目損神伐性。﹝五葷皆然﹑而蒜尢甚﹑楞嚴經云﹕五葷熟食發淫﹑生啖增恚﹑釋氏以其有損性靈﹑故絕之也﹑煉形家以小蒜大蒜韭蕓苔胡荽爲五葷﹑道家以韭薤蒜蕓苔胡荽爲五葷﹑佛家以大蒜小蒜興渠慈蔥蔥爲五葷﹑慈蔥﹑冬蔥也﹑蔥﹑山蔥也﹑興渠﹑西域之菜﹑云卽中國之荽﹑一說卽阿魏也。﹞虛弱有熱之人。切勿沾唇。獨頭

卷十一菜部

蕓苔

一名油菜。宣﹑散血消腫。

辛溫散血。消腫。搗貼遊風丹腫。﹝孫思邈身驗﹑神效﹐及乳癰。多食動疾發瘡﹐子﹑功用略同。治難產。油﹑能殺虫。﹝禾苗生虫虱﹑菜油煎滚﹑乘熱灑掃之﹑卽除﹑豆油亦可。﹞

卷十一菜部

白芥子

宣﹑利气豁痰。

辛溫入肺。通行經絡。發汗散寒。溫中開胃。利气豁痰。﹝丹溪曰﹕痰在脇下﹑及皮裏膜外﹑非此不能達行﹑韓三子養親湯﹑白芥子主痰﹑下气寬中﹑蘇子主气﹑定喘止嗽﹑萊菔子主食﹑開痞降气﹑各微炒研﹑看所主爲君﹑治老人痰嗽喘滿﹑懶食而气實者。﹞消腫止痛。

﹝痰行則腫消﹑气行則痛止﹑爲末﹑醋調敷﹑消癰腫。﹞治咳嗽反胃。痺木香港腳。筋骨諸痛。

﹝痰气阻滯。﹞陰虛火亢。气虛久嗽者。勿服。北產者良。煎湯不可太熟。熟則力減。莖葉﹑動風動气。有瘡瘍痔疾便血者。俱忌。芥菜子﹑豁痰利气。主治略同。芥菜辛熱而散。能通肺開胃。利气豁痰。久食則積溫成熱。辛散太甚。耗人眞元。昏目發瘡。

卷十一菜部

蔓菁子

卽蕪菁﹑一名諸葛菜。瀉熱﹑利水明目。

苦辛平。瀉熱解毒。利水明目。﹝古方治目﹑用之最多﹑治黃膽搗服。﹞腹脹。﹝搗研﹑濾汁飲﹑或吐或利﹑腹中自寬﹑得汗愈。﹞癥瘕積聚。小兒血痢。﹝蜜和汁服。﹞一切瘡疽。﹝搗敷皆乳癰﹑冬采根用。﹞敷蜘蛛咬毒。﹝藏器曰﹕蔓菁園中無蜘蛛。時珍曰﹕蔓菁子可升可降﹑能汗能吐﹑能下能利﹑利小便﹑明目解毒﹑其功甚偉﹑世罕知用﹑何哉。﹞實熱相宜。虛寒勿使。根﹑解酒毒。﹝末服。﹞塗諸熱毒。﹝和蕓苔根搗汁﹑雞子淸調﹑或不用蕓苔﹑單鹽搗亦可。﹞搗敷陰囊腫大如斗。葉﹑利五臟。消食下气。治嗽。﹝飛絲入眼﹑用葉揉爛﹑帕包﹑滴汁三兩點﹑自出也。﹞

卷十一菜部

萊菔子

宣﹑破气除痰消食。

辛溫。長於利气。生用能吐風痰。散風寒。發瘡疹。炒熟能定咳嗽痰喘。﹝丹溪曰﹕治痰有衝墻倒壁之功。﹞調下痢後重。止內痛。消食除膨。虛弱者服之。气喘難布息。俗名蘿卜子。﹝年久頭風﹑生薑等分搗汁﹑入麝少許﹑搐鼻。﹞

卷十一菜部

萊菔

宣﹑破气化痰﹑消食。

辛甘平。生食升气。熟食降气。寬中消食。化痰散瘀。治吐衄咳嗽吞酸。利二便。解酒毒。

制面毒﹑豆腐積。﹝腐漿見萊菔則難收。﹞生搗塗跌打湯火傷。治噤口痢。耗气滲血。白人須髮。﹝服首烏地黃者﹑尢忌之﹑生薑能制其毒。﹞萊菔菜﹑辛苦溫。功用略同。亦甚消伐。

卷十一菜部

生薑

宣﹑散寒發表﹑開痰止嘔。

辛溫。行陽分而祛寒發表。宣肺气而解郁調中。暢胃口而開痰下食。治傷寒頭痛。傷風鼻塞。﹝辛通入肺。﹞咳逆嘔噦。﹝有聲有物爲嘔﹑有聲無物爲噦﹑有物無聲爲吐﹑其證或因寒﹑因熱﹑因食﹑因痰﹑气逆上衝而然﹑生薑能散逆气﹑嘔家聖藥。﹞胸壅痰膈。寒痛濕瀉。

消水气。行血痺。

去穢惡。殺半夏﹑南星﹑菌蕈﹑野禽毒。﹝野禽多食半夏﹑故有毒﹑生薑能解之。﹞辟霧露山嵐瘴气。﹝早行﹑含之。﹞葉﹑食成癥。搗汁飲。卽消。

卷十一菜部

薑汁

潤﹑開痰。

辛溫而潤。治噎膈反胃。﹝同韭汁﹑梨汁﹑竹瀝﹑童便﹑人乳﹑蜂蜜﹑驢尿﹑地栗汁﹑蔗漿﹑藕汁等﹑出入酌用。﹞救暴卒。﹝凡中風﹑中气﹑中暑﹑中惡﹑暴卒等證﹑薑汁和童便飲﹑效﹑薑汁開痰﹑童便降火也。﹞療狐臭。﹝頻塗。﹞搽凍耳。﹝熬膏塗。﹞貼風濕痺痛。﹝和黃明膠熬。﹞

卷十一菜部

姜皮

和脾行水。

辛涼。和脾行水。治浮腫脹滿。﹝以皮行皮﹑五皮散用之。古方以姜茶治痢﹑熱痢畱皮﹑冷痢去皮﹑大妙。﹞

卷十一菜部

煨姜

和中止嘔。

用生薑懼其散。用漧薑懼其燥。惟此略不燥散。凡和中止嘔。及與大棗並用。取其行脾胃之津液而和營衛。最爲平妥。老姜洗淨。用濕粗艸紙包。炭火內煨。令艸紙純焦。並姜外皮微焦。中心深黃色則透矣。切片。

卷十一菜部

漧薑

燥﹑溫經逐寒﹑宣﹑發表通脈。

辛熱。逐寒邪而發表溫經。燥脾濕而定嘔消痰。同五味。利肺气而治寒嗽。開五臟六腑。

通四肢關節。宣諸絡脈。治冷痺寒痞。反胃下利。腹痛癥瘕積脹。開胃扶脾。消食去滯。母姜曬漧爲漧薑。白淨結實者良。﹝如懼其散﹑炒黃用﹑或炒微焦﹑市醫將漧薑泡淡用之﹑殊屬可笑。﹞

卷十一菜部

黑姜

燥﹑回陽。

辛苦大熱。除胃冷而守中。﹝辛則散﹑炮則稍苦﹑故止而不移﹑非若附子走而不守。﹞去臟腑沈寒錮冷。能去惡生新。使陽生陰長。故吐衄下血。﹝炮黑﹑止吐衄諸血﹑紅見黑則止也。﹞有陰無陽者宜之。亦能引血藥入气分而生血。故血虛發熱。產後大熱者宜之。﹝此非有餘之熱﹑乃陰虛而陽無所附也﹑忌用表藥寒藥﹑炮姜能入肝﹑引眾藥生血﹑故與補陰藥同用﹑而熱自退﹑乃熱因熱用﹑從治之法﹑故亦治目睛久赤。﹞引以黑附。能入腎而祛寒濕。能回脈絕無陽。通心助陽。而補心气。﹝苦入心。﹞漧薑炮黑爲黑姜。按姜味大辛。辛能僭上。﹝好古曰﹕服漧薑以治中者﹑必僭上﹑宜大棗輔之。﹞亦能散气走血。﹝辛熱最能動血。﹞損陰傷目。凡陰虛有熱者勿服。孕婦尢忌。﹝鼻不通﹑榦薑末蜜調塞鼻中﹑卽通。﹞

卷十一菜部

胡荽

宣﹑發痘瘡﹑辟惡气。

辛溫。微毒。主消穀。止頭痛﹐通小腹气及心竅﹐利大小腸。其香竄。辟一切不正之气。

痧疹痘瘡不出。煎酒噴之。﹝痘疹不出﹑用酒煎沸﹑勿令泄气﹑候冷﹑去滓﹑微微從項以下﹑噴身令徧﹑除頭面勿噴﹑蓋覆令暖﹑卽出。﹞久食損人精神。令人多忘。病患食之腳軟。﹝孩子赤丹﹑胡荽汁塗之﹑面上黑子﹑胡荽煎湯﹑日日洗之。﹞

卷十一菜部

大茴香

古作香。燥﹑補腎命治寒疝。

辛溫。暖丹田。補命門。開胃下食。調中止嘔。療小腸冷气。疝陰腫。﹝疝有七種﹑气血寒水筋狐也﹑屬肝經病﹑以厥陰肝脈絡陰器也﹑多因寒濕所致﹑亦有挾虛者﹑當加參術於溫散藥中。﹞腹痛霍亂。幹濕香港腳。能昏目發瘡。若陽道數舉。得熱則吐者。均戒。產寧夏。大如麥粒。輕而有細稜。﹝疝气入腎﹑茴香炒作二包﹑更換熨之。﹞

卷十一菜部

小茴香

一名蒔蘿。理气開胃。

辛平。理气開胃。亦治寒疝。食料宜之。﹝煮臭肉﹑下少許﹑卽無臭气﹑臭醬入末亦香﹑大茴尢捷﹑故名茴香。﹞小如粟米。炒黃。得酒良。得鹽則入腎。發腎邪。故治陰疝。﹝受病於肝﹑見證於腎﹑大小茴各一兩﹑爲末﹑豬胞一个連尿入藥﹑酒煮爛爲丸﹑每服五十丸。﹞八角茴香﹑﹝又名舶茴香。﹞辛甘平。功用略同。自番舶來。實大如柏實。裂成八瓣。一瓣一核。黃褐色。

卷十一菜部

胡蘿卜

寬中散滯。

甘平。寬中下气。散腸胃滯气。元時始自胡地來。气味微似萊菔。故名。有黃赤二種。

子似蒔蘿。可和食料。治時痢。

卷十一菜部

水芹

通﹑去伏熱。

甘平。去伏熱。及頭中風熱。利口齒及大小腸。治煩渴。崩中帶下。五種黃病。﹝小便出血﹑水芹搗汁﹑日服二合。﹞

卷十一菜部

旱芹

瀉﹑散結。

甘寒。除心下煩熱。療鼠瘰。結核聚气。下瘀血。止霍亂。﹝凡結核气﹑旱芹日榦爲末﹑油煎成膏摩之﹑日三五度﹑便痊。﹞

卷十一菜部

蓬蒿菜

古名同蒿。宣﹑消痰利便。

甘辛涼。安心气。和脾胃。消痰飲。利腸胃。

卷十一菜部

白菜

一名菘菜。和中﹑疏通臟腑。

甘平。利腸胃。除胸中煩。解酒渴。消食下气。治瘴气。止熱气嗽。和中。利大小便。

莖圓濃者。名白菜。莖扁而白。黃嫩脆美者。名黃芽菜。尢美而益人。﹝小兒赤遊﹑行於上下﹑至心卽死﹑菘芽搗敷之﹑良﹑漆毒生瘡﹑搗敷亦妙。﹞以上葷辛類。

卷十一菜部

菠菜

一名菠。通臟腑血脈。

甘溫。﹝古本艸皆言其冷﹑今人歷試之﹑但見其熱﹑不覺其冷。﹞滑微毒。利五臟。通血脈。

開胸膈。解酒毒。宣腸胃熱。下气調中。止渴潤燥。根尢良。

卷十一菜部

薺菜

利髒和中

甘溫。利五臟。益肝和中。根﹑益胃明目。治目痛。同葉燒灰。治赤白痢極效。﹝蜜湯調。

釋家取其莖﹑作挑燈杖﹑可辟蚊蛾﹑謂之護生艸﹑以能護眾生也。﹞子﹑名實﹑又名菥子。明目。甘平。去風熱毒。明目。治目痛靑盲。﹝饑歲采子﹑水調成塊﹑煮粥作餅﹑甚粘滑。﹞花﹑治久痢。﹝陰榦研末﹑棗湯日服二錢。﹞辟蚊蛾。﹝布席下

卷十一菜部

莧菜

通竅利腸。

甘冷利除熱。通九竅。利腸滑胎。治初痢。忌與鱉同食。﹝小兒緊唇﹑赤莧搗汁洗之﹑諸蛇螫人﹑紫莧搗汁﹑飲一升﹑以滓敷之。﹞子﹑明目。祛肝風客熱﹐明目﹐治靑盲﹐及眼見黑花。

卷十一菜部

馬齒莧

瀉熱散血。

酸寒。散血解毒。祛風殺虫。治諸淋疳痢。﹝海上方﹑搗汁合雞子服﹑治赤白痢。﹞血癖惡瘡。﹝多年惡瘡﹑敷兩三徧﹑卽瘥﹑煎膏﹑塗禿瘡濕癬。﹞小兒丹毒。﹝搗汁飲﹑以滓塗之。﹞利腸滑產。葉如馬齒。有小大二種。小者入藥。性至難燥。去莖。亦忌與鱉同食。﹝雜物瞇目不出﹑用東墻上馬齒莧﹑燒灰﹑研細﹑點少許於頭﹑卽出。﹞﹝子﹑明目。﹞明目。治靑盲。及目中出淚。或出膿。

卷十一菜部

生菜

一名白苣。瀉熱利腸。

苦寒。利五臟。通經脈。開胸膈壅气。解熱毒酒毒。止渴利腸。﹝魚臍瘡﹑頭白痛甚﹑以鍼刺破頭﹑以白苣汁滴孔中﹑良。﹞

卷十一菜部

萵苣

瀉熱利腸。

苦冷微毒。﹝中其毒者﹑以薑汁解之。﹞功同白苣。又能通乳汁。殺虫蛇毒。自萵國來。

故名。﹝江南人﹑鹽曬壓實﹑以備方物﹑名萵苣筍。﹞子﹑下乳汁。通小便。治痔漏陰腫下血。損傷作痛。炒用。﹝小便尿血﹑萵苣菜搗敷臍上﹑甚效﹑小便不通方同。﹞

卷十一菜部

蒲公英

一名黃花地丁。瀉熱解毒。

苦甘寒。﹝東垣曰﹕苦寒入腎﹑丹溪曰﹕花黃味甘﹑可入陽明﹑太陰經。﹞化熱毒。解食毒。

消腫核。顓治疔毒乳癰。﹝乳頭屬厥陰﹑乳房屬陽明﹑同忍冬煎﹑入少酒服﹑搗敷亦良。﹞亦爲通淋妙品。擦牙﹑烏須髮。﹝薩謙齋瑞竹堂方﹑有還少丹方﹑取其通腎。﹞白汁塗惡刺。﹝凡螳螂諸虫孕育﹑遊諸物上﹑必遺精汁﹑幹久則有毒﹑人手觸之成疾﹑名狐尿刺﹑慘痛不眠﹑百治難效﹑取濃汁塗﹑卽愈﹑千金方極言其功。﹞葉如萵苣。花如單瓣黃菊。四時有花。

花罷飛絮。斷之莖中有白汁。﹝多年惡瘡﹑蒲公英搗爛﹑貼之甚妙。﹞

卷十一菜部

翹搖

卽巢菜。宣﹑祛風熱。

辛平。利五臟。明耳目。去熱風。止熱瘧。﹝唐徳宗貞元廣利方﹑煮汁服。﹞明耳目。活血平胃。長食不厭。甚益人。令人輕健。俗名花艸。﹝蘇東坡云﹕菜之美者﹑蜀鄕之巢﹑故人巢元修嗜之﹑因謂之巢菜﹑又謂之元修菜﹑煮食蒸食﹑作菜作餡﹑俱佳。﹞花艸子。活血明目。﹝易簡方﹑爲末﹑甘艸湯服二錢﹑日三服。﹞今藥肆中。以此僞充沙苑蒺藜。﹝此物辛利﹑沙苑蒺藜澀固﹑其性大不相同。﹞

卷十一菜部

菜

通﹑瀉熱解毒。

甘寒滑。治消渴熱痺熱疽。逐水。解百藥毒並蠱毒。下气止嘔。﹝和鯽魚作羹食。﹞療諸腫毒並諸瘡。﹝保生余錄﹑治一切癰疽﹑春夏用莖﹑秋冬用子﹑就於根側尋取﹑搗爛敷之﹑未成卽消﹑已成卽毒散﹑用葉亦可﹑保幼大全﹑治頭上惡瘡﹑以黃泥包豆豉﹑煨熟取出爲末﹑以菜油調敷之。﹞一名馬蹄艸。生吳越地湖澤中。﹝本作﹑賈思勰齊民要術云﹕性純而易生﹑種以深淺爲候﹑水深則莖肥而葉少﹑水淺則莖瘦而葉多﹑其性遂水而滑﹑故謂之菜﹑並水葵露葵之名﹑形似馬蹄﹑三月至八月﹑味甜體軟可口﹑乃菜中之最美者也﹑九月至十月漸粗硬﹑則名葵﹑或名豬﹑言可飼豬也。﹞

卷十一菜部

羊蹄

卽禿菜。通﹑祛風。

苦寒。治產後風祕。﹝搗汁二三匙﹑入水半盞煎之﹑空腹溫服。﹞頭風白屑。﹝宋太宗聖惠方﹑羊蹄艸根杵﹑同羊膽汁塗之﹑永除。﹞喉痺不語。﹝羊蹄獨根者﹑勿見風日及婦人﹑以三年醋﹑研如泥﹑生布拭喉外令赤﹑塗之。﹞頭上白禿。﹝方同上。丹溪曰﹕羊蹄根屬水﹑是血分藥。﹞能制三黃﹑砒石﹑丹砂﹑水銀。

卷十一菜部

菜

音甜﹑一名菜。瀉熱通陽。

甘苦涼滑。微毒。利五臟。通心膈。解風熱毒。療時行壯熱。﹝俱搗汁飲。﹞止熱毒痢。

﹝夏月以菜作粥。﹞又搗敷禽獸傷。禹錫曰。食之動气。冷气人食之。必破腹。子﹑醋浸。揩面去粉滓。潤澤有光。

卷十一菜部

黃瓜菜

一名黃花菜。通結利腸。

甘。微苦微寒。通結气。利腸胃。

卷十一菜部

魚艸

古名蕺。瀉熱解毒。

辛微寒。有小毒。散熱毒癰腫。瘡痔脫肛。斷疾。解毒。敷惡瘡白禿。﹝淡竹筒內煨搗。﹞

卷十一菜部

蕨

瀉熱利水。

甘寒滑。去暴熱。利水道。﹝時珍曰﹕性冷而滑﹑泄陽气﹑降而不升﹑耗人眞元也。﹞作蔬味甘滑。亦可醋食。﹝采取嫩莖﹑以灰湯煮去涎滑﹑曬漧。﹞澄粉甚滑美。﹝其根紫色﹑皮肉有白粉﹑搗爛﹑再三洗澄﹑取粉。﹞

卷十一菜部

芋

寬胃通腸。

辛平滑。有小毒。﹝宜與姜同煮﹑換水再煮﹑方可食之。﹞寬胃口﹐通腸閉。和魚煮食﹐甚下气調中。梗﹑擦蜂螫。良。

卷十一菜部

土芋

熟﹑濃腸胃﹑生﹑解藥毒。

甘辛寒。有小毒。煮熟食。濃腸胃。止熱嗽。生研水服。解諸藥毒。﹝當吐出惡物便止。﹞俗名香芋。

卷十一菜部

山藥

一名薯蕷。補脾肺﹑澀精气。

色白入肺。味甘歸脾。補其不足。淸其虛熱。潤皮毛。化痰涎。﹝薑汁拌炒。﹞固腸胃。止瀉痢。肺爲腎母。故又益腎彊陰。治虛損勞傷。脾爲心子。故又益心气。﹝子能令母實。﹞治健忘遺精。﹝性澀。﹞生搗敷癰瘡。消腫硬毒。色白而堅者佳。﹝形圓者﹑爲西山藥﹑形扁者﹑爲懷山藥﹑入藥爲勝﹑俱系家種﹑野生者更勝。﹞勿同麵食。零餘子。﹝山藥藤上所結子。﹞甘溫。功用彊於山藥。益腎彊腰腳。補虛損。食之不饑。﹝小便數多﹑山藥用礬水煮過﹑白茯苓等分爲末﹑每米飲服二錢。﹞

卷十一菜部

甘薯

補﹑益气彊陰。

甘平。補虛乏。益气力。健脾胃。彊腎陰。卽山薯。﹝陳祈陽異物志云﹕珠崖之人不業耕﹑惟種此﹑名薯糧﹑海中多壽﹑以不食五穀而食甘薯故也。﹞

卷十一菜部

百合

潤肺止嗽。

甘平。潤肺寧心。淸熱止嗽。﹝朱二允曰﹕久嗽之人﹑肺气必虛﹑虛則宜斂﹑百合之甘斂﹑勝於五味之酸收。﹞利二便。止涕淚。﹝涕淚﹑肺肝熱也﹑經曰﹕肺爲涕﹑肝爲淚﹑心爲汗﹑脾爲涎﹑腎爲唾。﹞治浮腫臚脹痞滿。寒熱瘡腫乳癰。傷寒百合病。﹝行住坐臥不定﹑如有鬼神狀﹑蘇頌曰﹕病名百合﹑而用百合治之﹑不識其義﹑士材曰﹕亦淸心寧神之效。﹞善通二便。中寒下陷者忌之。花白者入藥。﹝肺病吐血﹑鮮百合搗汁﹑和水飲之﹑亦可煮食。﹞

卷十一菜部

竹筍

通﹑爽胃消痰。

甘微寒。利膈下气。化熱爽胃。消痰。﹝筍與竹瀝功近﹑有人素患痰病﹑食筍而愈。﹞竹能損气。虛人食筍。多致疾也。﹝常見俗醫治痘﹑往往勸飲筍尖湯﹑不知痘瘡不宜大腸滑利﹑陰受其害者﹑不知其若干人矣。﹞小兒尢不宜食。最難化。﹝幹筍尢甚。﹞冬筍﹑鞭筍較勝。

以上柔滑類。

卷十一菜部

茄子

一名落蘇。瀉﹑寬腸。

甘寒而利。散血寬腸。動風發病。﹝宗曰﹕蔬圃中惟此無益﹑丹溪曰﹕大腸易動者忌之﹑生生編云﹕性寒利﹑女人能傷子宮。﹞

茄根

﹝瀉﹑散血消腫。﹞散血消腫。煮汁漬凍瘡。﹝喉痺腫痛﹑細嚼陳久醬茄﹑咽汁。﹞

卷十一菜部

壺盧

一名匏瓜﹑俗名葫蘆﹑通利水﹑消腫脹。

甘平滑。利水。治腹脹黃腫。﹝用亞腰壺盧﹑連子燒存性﹑每服一个﹑食前溫酒下﹑不飲酒者﹑白湯下﹑十餘日見效。﹞

卷十一菜部

冬瓜

一名白瓜。通﹑瀉熱益脾。

寒瀉熱。甘益脾。利二便。消水腫。﹝多喫效。﹞止消渴。﹝苗葉皆治。﹞散熱毒癰腫。

子﹑補肝明目。﹝凡藥中所用瓜子﹑皆冬瓜子也。﹞葉﹑治消渴瘧疾寒熱。﹝焙研﹑敷多年惡瘡。﹞

卷十一菜部

南瓜

補气。

甘溫。補中益气。﹝時珍曰﹕不可同羊肉食﹑令人气壅。﹞

卷十一菜部

越瓜

一名梢瓜﹑一名菜瓜。瀉熱利腸。

甘寒。利腸胃﹐去煩熱﹐解酒毒。

卷十一菜部

胡瓜

淸熱﹑通利水。

甘寒。有小毒。淸熱解渴。利水道。一名黃瓜。﹝藏器曰﹕北人避石勒諱﹑攺呼黃瓜﹑至今因之﹑時珍曰﹕張騫使西域得種﹑故名胡瓜﹑按杜寶大業拾遺錄云﹕隋大業四年﹑避諱攺胡瓜爲黃瓜﹑與陳氏之說微異﹑今俗以月令王瓜生卽此﹑誤矣﹑王瓜﹑土瓜也﹑見艸部。﹞根﹑搗敷狐刺腫毒。

卷十一菜部

絲瓜

一名天羅﹑一名蠻瓜﹑通經脈﹑涼血解毒﹑除風化痰。

甘冷。涼血解毒。除風化痰。通經絡。行血脈。﹝老者筋絡貫串﹑象人經脈﹑故可借其气以引之。﹞消浮腫。發痘瘡。﹝出不快者﹑燒存性﹑入朱砂﹑蜜水調服。﹞治腸風崩漏。疝痔癰疽。滑腸下乳。用老絲瓜筋。燒存性。﹝或搗汁。﹞以上菜類。

卷十一菜部

茭白

一名茭筍﹑一名菇筍﹑一名菇菜。瀉熱通利腸。

甘冷滑。利五臟。去煩熱。除目黃。解酒毒。利二便。治酒面赤。白癩瘍。風熱目赤。

滑利而冷。甚不益人。根名菇根。冷利甚於蘆根。﹝形亦相似。﹞實名雕胡米。歲饑可以當糧。

卷十一菜部

紫菜

一名紫英。軟堅﹑消癭癅。

甘寒而咸。消癭癅積塊。﹝咸能軟堅。﹞治熱气煩塞咽喉。藏器曰。多食令人腹痛。發气。

吐白沫。飲熱醋少許。卽消。﹞

卷十一菜部

海粉

潤﹑化痰。

甘寒而咸。淸堅頑熱痰。消癭癅積塊。﹝景嶽曰﹕熱痰能淸﹑濕痰能燥﹑堅痰能軟﹑頑痰能消﹑可入煎藥﹑亦可入丸藥。﹞治熱煩。養陰气。

卷十一菜部

石花菜

瀉熱。

甘鹹大寒滑。去上焦浮熱。發下部虛寒。狀如珊瑚。有紅白二色。枝上有細齒。一種稍粗。

而似雞爪。謂之雞腳菜。味更佳。﹝廣東新語云﹕石花出崖州海港中﹑三月采取﹑過期則成石矣。﹞

卷十一菜部

龍須菜

淸熱消癭。

甘寒。微鹹。淸熱消癭。利小便。﹝張華博物志﹑一種石發﹑似指此﹑與石衣之石發﹑同名也。﹞以上水菜類。

卷十一菜部

木耳

治痔。

甘平。有小毒。利五臟﹐宣腸胃﹐治五痔﹐及一切血證。生古槐﹑桑樹者良。柘樹者次之。

地耳﹑甘寒明目。石耳﹑甘平。明目益精。

卷十一菜部

香蕈

破血治風。

甘平。破血治風。松蕈﹑治溲濁不禁。

卷十一菜部

磨茹蕈

理气化痰。

甘寒。益腸胃。理气化痰。﹝土菌﹑一名地蕈。﹞甘寒有毒。燒灰敷瘡疥。馬勃﹑亦菌類。

見艸部。

卷十一菜部

雞

通﹑益胃治痔。

甘平。益胃淸神。治痔。一名雞菌。﹝出雲南﹑生沙地間之蕈也﹑髙腳傘頭﹑土人采烘寄遠﹑以充方物﹑又廣西橫州出雷菌﹑雷過卽生﹑須疾采之﹑稍遲則腐或老﹑作羹甚美﹑其價甚珍。﹞以上芝類。

卷十二谷部

麻麥稻類稷粟類菽豆類造釀類

卷十二谷部

胡麻

一名脂麻﹑一名巨勝子。補肝腎﹑潤五臟﹑滑腸。

甘平。益肝腎。潤五臟。塡精髓。堅筋骨。明耳目。耐饑渴。﹝可以辟穀。﹞烏須髮。利大小腸。療風淫癱瘓。﹝河間曰﹕麻木谷而治風﹑又云﹕治風先治血﹑血活則風散﹑胡麻入肝益血﹑故風藥中不可缺也﹑李廷飛三元延壽書云﹕風病患久服﹑步履端正﹑語言不謇﹑神農收爲上品﹑仙經載其功能﹑洵奇物也。﹞涼血解毒。﹝生嚼﹑敷小兒頭瘡。﹞服之令人腸滑。﹝得白術並行爲勝。﹞精气不固者。亦勿宜食。皮肉俱黑者良。九蒸九曬。可以服食。﹝陶隱居云﹑八谷之中﹑惟此爲良。﹞麻油﹑療瘡滑胎。熬膏多用之。﹝涼血止痛﹑生肌解毒。﹞壁虱胡麻。﹝一名亞麻。﹞甘微溫。治大風瘡癬。﹝鄭奠一常用壁虱胡麻﹑佐苦參﹑蒺藜﹑治大瘋疥癩﹑屢有愈者。﹞其色似栗。﹝气惡不堪食﹑止可入藥。﹞

卷十二谷部

大麻仁

一名火麻。潤燥滑腸。

甘平滑利。緩脾潤燥。治陽明病胃熱。汗多而便難。﹝汗出愈多﹑則精枯而大便愈燥﹑仲景治脾病﹑有麻仁丸﹑成無己曰﹕脾欲緩﹑急食甘以緩之﹑麻仁之甘以緩脾﹑潤燥﹑子和曰﹕諸燥皆三陽病。﹞宣風利關節。催生而通乳。陳士良食性本艸云。多食損血脈。滑精气。痿陽事。婦人多食。卽發帶疾。以其滑利下行。走而不守也。腸滑者尢忌。極難去殼。帛裹置沸湯中。待冷。懸井中一夜。曬漧。就新瓦上去殼。搗用。畏牡蠣﹑白薇﹑茯苓。﹝卒被毒箭﹑煮汁飲﹑赤遊丹毒﹑搗末﹑水和敷。﹞

卷十二谷部

小麥

補心。

味甘微寒。養心除煩。利溲止血。﹝時珍曰﹕按素問云﹕麥屬火﹑心之谷也﹑鄭玄禮記注疏云﹕麥有莩﹑甲屬木﹑許愼云﹕麥屬金﹑金旺而生﹑火旺而死﹑別錄云﹕養肝﹑與鄭說合﹑孫思邈云﹕養心﹑與素問合﹑夷考其功﹑除煩止渴﹑收汗利溲﹑止血﹑皆心之病也﹑當以素問爲準﹑仲景治婦人髒躁證﹑悲傷欲絕﹑狀若神靈﹑用甘麥湯﹑大棗十枚﹑小麥一升﹑甘艸一兩﹑亦補脾气﹑聖惠方﹑小麥飯﹑治煩熱少睡多渴。﹞面﹑甘溫。﹝時珍曰﹕新麥性熱﹑陳麥平和。﹞補虛養气。助五臟。濃腸胃。北方者良。﹝南方地暖下濕﹑便能壅气作渴﹑助濕發熱。市中所賣水面﹑俱和碱水拌切﹑不宜食。﹞稈﹝燒灰入藥﹑去虎痣﹑蝕惡肉。﹞

卷十二谷部

浮小麥

澀﹑斂汗。

咸涼。止虛汗盜汗。﹝汗爲心液﹑麥爲心谷﹑浮者無肉﹑故能涼心。﹞勞熱骨蒸。卽水淘浮起者。焙用。麥麩﹑甘寒。﹝麥之涼全在皮﹑故面去皮卽熱。﹞與浮麥同性。﹝止汗之功次之。﹞醋拌蒸。熨腰腳折傷。風濕痺痛。﹝能散血止痛。﹞寒濕香港腳。胃腹滯气。互易至汗出。並良。﹝凡瘡瘍痘瘡潰爛﹑不能著席者﹑用麥麩裝褥臥﹑性涼而軟﹑誠妙法也。﹞麥奴。﹝麥穗將熟﹑上有黑黴。治陽毒溫毒﹑熱極發狂﹑大渴及溫瘧。﹞

卷十二谷部

大麥

補虛除熱。

甘鹹微寒。補虛劣。壯血脈。益顏色。實五臟。益气調中。除熱止泄。療消渴。化谷食。

石蜜爲使。面﹑平胃寬胸。下气消積。療脹進食。涼血止渴。﹝宗曰﹕大麥性涼滑膩﹑有人患纏喉風﹑食不能下﹑用此面作稀糊令咽﹑以助胃气而平。﹞

卷十二谷部

麥

補中除熱。

甘微寒。補中除熱。久服令人多力健行。

卷十二谷部

蕎麥

瀉﹑利腸下气。

甘寒。降气寬腸。治腸胃沈積。﹝孟詵食療本艸云﹕能煉五臟垢穢﹑庵曰﹕亦解酒積。﹞泄痢帶濁。敷痘瘡潰爛。湯火灼傷。虛寒者勿食。﹝頭風風眼﹑蕎麥粉作一錢大餅﹑貼眼四角﹑以米大艾炷灸之﹑神效。﹞

卷十二谷部

野麥

古名雀麥。救荒。

甘平。充饑滑腸。舂去皮。作面蒸食。及作餅食。皆可救荒。苗﹑下死胎。﹝水煮溫服﹑胞衣不下同。﹞

卷十二谷部

糯米

古名稻。補溫脾肺。

甘溫。補脾肺虛寒。堅大便。縮小便。收自汗。﹝同龍骨牡蠣爲粉﹑能撲汗。﹞發痘瘡。

﹝解毒化膿。﹞性粘滯難化。病患及小兒。最宜忌之。凡素有痰熱風病。及脾病不能轉輸。食之最能發病成積。﹝稻花陰榦爲末﹑揩牙固齒。﹞

卷十二谷部

粳米

和胃補中﹑淸肺。

甘平。﹝北粳涼﹑南粳溫﹑赤粳熱﹑白粳涼﹑新粳熱﹑陳粳涼。﹞得天地中和之气。平和五臟。補益气血。色白入肺。除煩淸熱。利便止渴。有早中晚三收。晚者得金气多。性涼。尢能淸熱。新米乍食動气。﹝凡人嗜生米﹑久成米瘕﹑治以雞屎白。﹞泔﹑﹝古名米沈﹑第二次者﹑淸而可用。﹞淸熱止煩渴。利小便涼血。

卷十二谷部

米

一名占。補气溫中。

甘溫。益气溫中﹐和脾養胃﹐除濕止泄。以上麻麥稻類。

卷十二谷部

稷

補﹑和中。

甘平。益气和中。宜脾利胃。﹝吳瑞日用本艸曰﹕稷苗似蘆﹑粒亦大﹑南人呼爲蘆﹑孫炎云﹕稷卽粟也﹑時珍曰﹕稷黍之苗﹑𨿽頗似粟﹑而結子不同﹑粟穗叢聚攢簇﹑稷黍之粒疏散成枝﹑孫氏謂稷爲粟誤矣﹑蘆﹑卽蜀黍也﹑其莖苗髙碩如蘆﹑而今之祭祀者﹑不知稷卽黍之不粘者也﹑往往以蘆爲稷﹑故吳氏亦襲其誤也﹑今並正之。﹞黍之不粘者爲稷。莖﹑治通身水腫。﹝煎湯浴之。﹞

卷十二谷部

黍

補中。

甘溫。益气補中。﹝蘇頌曰﹕粘者爲秫﹑可以釀酒﹑北人謂爲黃米﹑亦曰黃糯﹑不粘者爲黍﹑可食﹑如稻之有粳糯也﹑時珍曰﹕此誤以黍爲稷﹑以秫爲黍也﹑蓋稷之粘者爲黍﹑粟之粘者爲秫﹑粳之粘者爲糯﹑別錄本文﹑著黍秫糯稻之性味功用甚明﹑而注者不諳﹑往往謬誤如此﹑今俗不知分別﹑通呼秫與黍爲黃米矣。﹞久食令人多熱煩。﹝羅願爾雅翼云﹕黍者暑也﹑以其象火﹑爲南方之谷﹑最粘滯﹑與糯米同性﹑其气溫暖﹑故功能補肺﹑而多食作煩熱﹑緩筋根﹑治心气疼痛。﹝煎湯溫服。﹞

卷十二谷部

粱

補气和中。

甘。﹝黃粱平﹑白粱靑粱微涼。﹞益气和中。除煩渴。止霍亂下痢。利大小便。﹝諸粱比之他谷﹑最益脾胃﹑而黃粱尢得土气之中和也。﹞粟之大者爲粱。﹝手足生疣﹑白粱米粉﹑鐵銚炒赤﹑研細﹑以眾人唾和塗之﹑濃一寸﹑卽消。﹞

卷十二谷部

粟

北方謂之小米。補气養腎。

鹹淡微寒。補虛損。益丹田。開脾胃。利小便。治反胃熱痢。粱之小者爲粟。﹝小兒重舌﹑嚼哺之。﹞

卷十二谷部

秫

卽黃米。益陰﹑利肺大腸。

甘微寒。治肺瘧。陽盛陰虛。夜不得眠。及食鵝鴨成癥。妊娠下黃汁。去寒熱。利大腸。

粱米﹑粟米之粘者爲秫。﹝久泄胃弱﹑黃米炒爲粉﹑每用數匙﹑沙糖拌食﹑良。﹞

卷十二谷部

子

救荒。

甘澀。補中益气。濃腸胃。濟饑。一名龍爪粟。又名鴨爪稗。﹝周憲王救荒本艸曰﹕子生水田中﹑及下濕地﹑葉似稻﹑但差短﹑梢頭結穗﹑仿佛稗子穗﹑其子如黍粒大﹑茶褐色﹑搗米煮粥﹑炊飯﹑磨面皆宜﹑時珍曰﹕子﹑山東河南亦五月種之﹑苗如茭黍﹑八九月抽莖﹑有開細花簇簇﹑結穗如粟穗﹑而分數歧﹑如鷹爪之狀﹑內有細子﹑如黍粒而細﹑赤色﹑其稃甚薄﹑其味粗澀。﹞

卷十二谷部

蜀黍

一名髙粱﹑一名蘆﹑俗名蜀秫﹑又名蘆粟。溫中澀腸﹑救荒。

甘澀溫。溫中澀腸胃。止霍亂。粘者與黍米同功。莖髙丈許。狀如蘆荻而內實。葉亦如蘆。

穗大如帚。粒大如椒。紅黑色。米性堅實。黃赤色。﹝有二種﹑粘者可和糯秫釀酒作餌﹑不粘者可以作糕煮粥﹑可以濟荒﹑可以養畜﹑梢可作帚﹑莖可織箔席﹑編籬供爨﹑最有利於民者﹑今人祭祀﹑用以代稷者誤矣﹑其谷殼浸水色紅﹑可以紅酒。博物志云﹕地種蜀黍﹑年久多蛇。﹞

卷十二谷部

玉蜀黍

一名玉髙粱。救荒。

甘平。調中開胃。苗葉俱似蜀黍而肥矮。亦似薏苡。苗髙三四尺。六七月開花成穗。如秕麥狀。苗心別出一苞。如棕魚形。苞上出白須垂垂。久則苞拆子出。顆顆攢簇。子亦大如棕子。黃白色。可炸炒食之。炒拆白花。如炒拆糯谷之狀。根葉﹑治小便淋瀝沙石。痛不可忍。

卷十二谷部

菇米

一名茭米。救荒。

甘冷。止渴。解煩熱。調腸胃。可療饑。

卷十二谷部

東子

救荒。

甘平。益气輕身。久服不饑。堅筋骨。能步行。生河西。苗似蓬﹐子似葵﹐九月十月熟﹐可爲飯食。﹝河西人語曰﹕貸我東﹑償爾田粱﹑郭儀恭廣志云﹕東子似葵﹑靑黑色﹑並涼間有之﹑時珍曰﹕相如賦東雕凋胡﹑卽此﹑魏書云﹕烏丸地宜東﹑似﹑可作白酒﹑又廣志云﹕粱禾蔓生﹑其子如葵子﹑其米粉白如面﹑可作粥﹑六月種﹑九月收﹑牛食之尢肥﹑此

卷十二谷部

蓬艸子

救荒。

酸澀平。作飯食。不饑。無異粳米。﹝蓬類不一﹑有雕蓬﹑卽菇米也﹑又有黃蓬﹑靑科﹑飛蓬﹑黃蓬艸生湖澤中﹑葉如菇蒲﹑秋月結實成穗﹑子細如雕胡米﹑饑年人采食之﹑須浸洗曝舂﹑乃不苦澀﹑靑科﹑西南夷人種之﹑葉如茭黍﹑秋月結實成穗﹑有子如赤黍而細﹑其稃甚薄之類﹑末大本小﹑風易拔之﹑故號飛蓬﹑子如灰菜子﹑亦可濟荒﹑又魏略云﹕鮑出遇饑歲﹑采蓬實﹑日得數斗﹑爲母作食﹑葛洪西京雜記云﹕宮中正月上辰﹑出池邊盥濯﹑食蓬餌﹑以祓邪气﹑大抵三種蓬子﹑亦不甚相遠。﹞

卷十二谷部

艸米

救荒。

甘寒。作飯去熱。利腸胃﹐益气力﹐久食不饑。﹝藏器曰﹕生米田中﹑苗似小麥而小﹑四月熟﹑可作飯﹑郭璞爾雅注疏云﹕一名守气﹑生廢田中﹑似燕麥﹑子如雕胡﹑可食。﹞

卷十二谷部

艸子

救荒。

甘平。補虛羸損乏。溫腸胃。止嘔逆。久食健人。輕身不饑。﹝博物志云﹕東海洲上有艸﹑名曰﹑有實﹑食之如大麥﹑七月熟﹑民斂獲至冬乃訖﹑呼爲自然谷﹑亦曰禹餘糧﹑李南海藥譜曰﹕實如球子﹑八月收之﹑彼民常食﹑中國未曾見也﹑方孝孺遜志齋集﹑有海米行﹑蓋亦艸之類也﹑其詩云﹕海邊有艸名海米﹑大非蓬蒿小非薺﹑婦女攜籃晝作羣﹑采摘仍於海中洗﹑歸來滌釜燒松枝﹑煮米爲飯充朝饑﹑莫辭苦澀咽不下﹑性命聊假須臾時。﹞

卷十二谷部

稗

救荒。

辛甘。苦微寒。作飯食。益气宜脾。故曹植有芳菇精稗之稱。根苗。﹝金瘡及傷損出血不已﹑搗敷﹑或研末摻之卽止﹑甚驗。﹞

卷十二谷部

薏苡仁

補脾肺﹑通行水。

甘淡微寒而屬土。陽明藥也。﹝胃﹑﹞甘益胃。土勝水。淡滲濕。瀉水所以益土。故健脾。

治水腫濕痺。香港腳疝气。泄痢熱淋。益土所以生金。故補肺淸熱。﹝色白入肺﹑微寒淸熱。﹞治肺豬肺蘸末服﹑良。﹞扶土所以抑木。故治風熱筋急拘攣。﹝厥陰風木主筋﹑然治筋骨之病﹑以陽明爲本﹑陽明主潤宗筋﹑宗筋主束骨而利機關者也﹑陽明虛則宗筋縱弛﹑故經曰﹕治痿獨取陽明﹑又曰﹕肺熱葉焦﹑發爲痿﹑蓋肺者﹑相傅之官﹑治節出焉﹑陽明濕熱上蒸於肺﹑則肺熱葉焦﹑气無所主而失其治節﹑故痿﹑薏苡得土之燥﹑稟秋之涼﹑故能燥脾濕﹑善祛肺熱。筋﹑寒則急﹑熱則縮﹑濕則縱﹑然寒濕久畱﹑亦變爲熱﹑又有熱气燻蒸﹑水液不行﹑久而成濕者﹑薏苡去濕要藥。﹞令人能食。大便燥結。因寒筋急。勿用。其力和緩。用之須倍於他藥。炒熟微研。

卷十二谷部

禦米殼

卽罌粟殼。澀腸﹑斂肺﹑固腎。

酸澀平。斂肺澀腸而固腎。治久嗽。瀉痢脫肛。遺精多溺。心腹筋骨諸痛。﹝東垣曰﹕收澀固气﹑能入腎﹑故治骨病尢宜。﹞酸收太緊。令人嘔逆。﹝醋制而與參術同行﹑可無妨食之害。﹞且兜積滯。反成痼疾。瀉痢初起。及風寒作嗽。忌用。﹝丹溪曰﹕此是收後藥﹑要先除病根。﹞一名麗春花。紅黃紫白。艷麗可愛。凡使殼。洗去蒂及筋膜。取薄皮。醋炒或蜜炒。

得醋﹑烏梅﹑陳皮良。﹝嫩苗作蔬﹑除熱潤燥﹑開胃濃腸﹑禦米潤﹑治反胃。﹞甘寒潤燥。煮粥食。治反胃。﹝加參尢佳。﹞

阿芙蓉

﹝一名阿片﹑俗作鴉片。澀﹑止瀉痢。﹞酸澀溫。微毒。止瀉痢。收脫肛。

澀精气。

此罌粟花之津液也。罌粟結靑苞時。午後以大鍼刺其外面靑皮三五處。勿損裏面硬皮。次早津出。以竹刀刮收入瓷器。陰漧。故今市者。猶有苞片在內。﹝俗入房中術用之﹑京師售一粒金丹﹑云通治百病﹑皆方伎家之術耳﹑大有害﹑勿爲其所惑。﹞以上稷粟類。

卷十二谷部

黑大豆

補腎解毒。

甘寒色黑。屬水似腎。﹝豆有五色﹑各入五臟。﹞故能補腎鎭心。﹝腎水足則心火寧。﹞明目。﹝黑水神光屬腎﹑腎水足則目明。﹞下气利水。﹝古方治水腫每單用﹑或加入他藥。﹞除熱祛風。﹝炒熱﹑酒沃﹑飲其汁﹑治產後中風危篤﹑及妊娠腰痛﹑兼能發表﹑千金雲﹕一以去風﹑一以消血結。﹞活血。﹝產書云﹕炒令煙絕﹑酒淋服﹑下產後余血。﹞解毒。﹝蘇頌曰﹕古稱大豆解百藥毒﹑試之不然﹑又加甘艸﹑其驗乃奇。﹞消腫止痛。搗塗一切腫毒。煮食利大便。緊小者。入藥更佳。鹽水煮食。尢能補腎。畏五參﹑龍膽﹑豬肉。忌濃朴。﹝犯之動气。﹞得諸膽汁﹑石蜜﹑牡蠣﹑杏仁﹑前胡良。﹝卒風不語﹑大豆煮汁﹑煎稠如飴含之﹑並飲汁﹑喉痺不語﹑同上法。﹞

卷十二谷部

黃大豆

寬中﹑利大腸。

甘溫。寬中下气。利大腸。消水脹腫毒。研末。熟水和塗痘後癰。﹝凡痘毒生在要處﹑恐致帶疾﹑令其母嚼爛生黃豆﹑濃敷之﹑卽消﹑另生他處。﹞豆油﹑辛甘熱。微毒。塗瘡疥。解發。

卷十二谷部

白豆

一名飯豆。補調中。

甘平。補五臟。﹝思邈曰﹕腎之谷也﹑腎病宜食之。﹞暖腸胃﹐調中﹐助十二經脈。豆腐﹑見造釀類。葉﹑煮食。利五臟。下气。

卷十二谷部

赤小豆

通﹑行水散血。

甘酸平。色赤。心之谷也。性下行而通小腸。﹝心與小腸相爲表裏﹑行水。同鯉魚煮食﹑能消水腫﹑煮粥亦佳。﹞散血消腫。排膿淸熱解毒。治瀉痢嘔吐香港腳。﹝昔有患香港腳者﹑用赤小豆袋盛﹑朝夕踐踏之﹑遂愈。﹞敷一切瘡疽。﹝雞子白調末箍之﹑性極粘﹑幹則難揭﹑入薴根末則不粘﹑宋仁宗患腮﹑道士贊寧﹑取赤小豆四十九粒咒之﹑雜他藥敷之而愈﹑中貴任承亮所親見﹑後任自患惡瘡﹑傅永授以藥﹑立愈﹑問之﹑赤小豆也﹑承亮始悟道士之咒僞也﹑後過豫章﹑見醫治脇疽甚捷﹑任曰﹕莫非赤小豆耶﹑醫驚拜曰﹕予用此活三十餘口﹑願勿復宣﹑凡潰爛幾絕者﹑爲末敷之﹑無不立效。﹞止渴解酒。通乳汁。下胞胎。最滲津液。久服令人枯瘦身重。﹝十劑曰﹕燥可去濕﹑桑白皮赤小豆之屬是也。﹞以緊小而赤黯色者入藥。

其稍大而鮮紅淡紅色者。並不治病。今肆中半粒紅半粒黑者。是相思子。﹝一名紅豆﹑苦平有毒﹑吐心腹邪气﹑風痰瘴瘧﹑虫蠱毒﹑研二七枚服。﹞

卷十二谷部

綠豆

淸熱解毒。

甘寒。行十二經。淸熱毒而解渴。﹝一切艸木金石砒霜毒﹑皆治之。景嶽曰﹕凡熱毒勞熱諸火﹑熱極不能退者﹑用綠豆﹑不拘多寡﹑寬湯煮糜爛﹑入鹽少許﹑或蜜亦可﹑待冰冷﹑或濃或稀或湯﹑任意飲食之﹑日或三四次﹑不拘﹑此物性非苦寒﹑不傷脾气﹑善於解毒﹑除煩退熱﹑止渴﹑大利小水﹑乃淺易中之最佳最捷者也﹑若火盛口漧﹑不宜濃﹑但略煮半熟淸湯﹑冷凍飲料之﹑尢善除煩淸火。﹞去浮風而潤膚。利小便以治脹。濃腸胃以和脾。﹝善治瀉痢。﹞胃寒者不宜食。功在綠皮。去殼卽壅气。粉﹑撲痘瘡潰爛。良。﹝一人誦觀音經甚誠﹑出行折一足﹑哀叫菩薩﹑夢僧授一方﹑綠豆粉﹑新銚炒紫色﹑井水調濃敷﹑紙貼﹑杉木皮札定﹑其效如神。﹞圓小者佳。﹝解燒酒毒﹑多食豆粉﹑解鴆酒毒﹑豆粉三合﹑水調服。﹞

卷十二谷部

豌豆

理脾胃。

甘平。治吐逆泄痢。消渴淡煮食之﹑良。腹脹。﹝時珍曰﹕豌豆屬土﹑故其所主病﹑多系脾胃。﹞研末。塗癰腫痘瘡。

卷十二谷部

蠶豆

澀﹑補中。

甘澀溫。補中益气。澀精實腸。﹝汪穎食物本艸曰﹕快胃和臟腑﹑洛按﹑蠶豆閉澀而補﹑極易作脹﹑所謂快與和﹑安在哉﹑時珍曰﹕萬表積善堂方言﹑一人誤吞鍼入腹﹑諸醫不能治﹑有教令煮蠶豆連殼﹑同韭菜多食之﹑不得食別物﹑鍼自大便同出﹑可驗其性之利臟腑也﹑洛謂腸疊腹中﹑曲折而遠﹑鍼入必傷﹑焉能速之使出哉﹑食韭菜卒難就化﹑糾纏而裹鍼外﹑蠶豆澀滯﹑粘在韭上﹑同護鍼而不傷腸髒耳﹑又有卽此方﹑同胡桃肉食者﹑此則取其通利﹑而欲其速下也。﹞發芽則全不閉澀。香甘可口。

卷十二谷部

豇豆

瀉﹑利水解毒。

甘澀平。散血消腫。淸熱解毒。治消渴吐逆。泄痢便數。解鼠莽毒。﹝按周憲王袖珍方云﹕中鼠莽毒者﹑豇豆煮汁飲則解﹑欲試者﹑先刈鼠莽苗﹑以汁灌之﹑根卽爛不生﹑可見爲消伐之物﹑又豇豆同米煮作飯﹑米粒便軟小﹑尢可見其性之克削也﹑時珍述盧廉夫之言﹑謂其補腎﹑以其豆子微曲如腎形也﹑不知如腎形者﹑不過入腎而已﹑如連翹似心而入心﹑荔枝核似睪丸而入腎之類﹑非能補心補腎也。﹞

卷十二谷部

白扁豆

補脾﹑除濕消暑。

甘平。腥香微黃。﹝脾之谷也。﹞調脾和胃。降濁升淸。消暑除濕。﹝能消脾胃之暑。﹞止渴止瀉。專治中宮之病。﹝土彊濕去﹑正气自旺﹑所以能療嘔吐霍亂﹑及帶下諸證。赤白帶下﹑炒研末﹑米飲服二錢﹑霍亂轉筋﹑研末﹑醋湯和服﹑俱妙。﹞中和輕緩。故無禁忌。然多食能壅气。傷寒邪熾者勿服。生用或炒研。

卷十二谷部

豆

澀﹑祛風。

甘苦澀溫。治賊風風痺。味劣。無甚功用。止可作馬料。故俗呼馬料豆。

卷十二谷部

刀豆

下气歸元。

甘溫。溫中下气。利腸胃。益腎歸元。止呃逆。﹝時珍曰﹕刀豆本艸失載﹑惟近時小書載其暖而補元陽也﹑有人病後﹑呃逆不止﹑聲聞鄰家﹑或令取刀豆子燒存性﹑白湯調服二錢﹑卽止﹑此亦取其下气歸元﹑而逆自止也。﹞

卷十二谷部

黎豆

溫中益气。

甘微苦溫。有小毒﹐溫中益气﹐多食令人悶。一名貍豆。﹝豆作貍首文﹑故名。﹞以上菽豆類。

卷十二谷部

淡豆豉

宣﹑解表除煩。

苦泄肺。寒勝熱。﹝藏器曰﹕豆性生平﹑炒熟熱﹑煮食寒﹑作豉冷。﹞發汗解肌。調中下气。

治傷寒寒熱頭痛。煩躁滿悶。懊不眠。發斑嘔逆。凡傷寒嘔逆煩悶﹑宜引吐﹑不宜用下藥以子豉湯﹑能吐虛煩。血痢溫瘧。疫气瘴气。﹝豆經蒸罨﹑能升能散﹑吐﹑得酒則治風﹑得薤則治痢﹑得蒜則止血﹑炒熟又能止汗﹑孟詵治用代麻黃湯﹑通治傷寒發表﹑亦治酒病。

﹞傷寒直中三陰與傳入陰經者勿用。熱結胸煩悶。宜下不宜汗。亦忌之。造豉法﹑用黑豆。

六月間水浸一宿。淘淨蒸熟﹑攤蘆席上。微溫。蒿覆五六日後。黃衣徧滿爲度。不可太過。

取曬簸淨。水拌幹濕得所。以汁出指間爲準。築實甕中。桑葉濃蓋三寸。泥封。曬七日。取出曝一時。又水拌入甕。如是七次。再蒸過。攤去火气。甕收。

卷十二谷部

大豆黃卷

一名豆。理胃消水。

甘平。除胃中積熱。消水病脹滿。破婦人惡血。療濕痺筋攣膝痛。黑大豆爲牙。生五寸長。便幹之。名爲黃卷。用之熬過。服食所須。一法﹑壬癸日以井華水浸大豆。候生芽。取皮陰漧。﹝小兒撮口﹑初生豆芽﹑研爛絞汁﹑和乳灌少許﹑良。﹞

卷十二谷部

豆腐

淸熱﹑利大腸。

甘鹹寒。有小毒。淸熱散血。和脾胃。消脹滿。下大腸濁气。中其毒者。以萊菔湯解之。

卷十二谷部

陳米

養胃﹑利小便。

甘淡平。可以養胃。煮汁煎藥。亦取其調腸胃。利小便。去濕熱。除煩渴之功。﹝暑月吐瀉大渴﹑宜飲之。﹞

卷十二谷部

粥

糯米秫米黍米

補气溫胃﹑甘溫益气。治脾胃虛寒。泄痢吐逆。小兒痘瘡白色。

粳米米粟米粱米

﹝補气養胃﹑利小便。﹞甘平益气。養脾胃。利小便。止煩渴。﹝羅天益衛生寶鑑云﹕糯粟米粥﹑气薄味淡﹑陽中之陰也﹑所以淡滲下行﹑能利小便﹑韓醫通云﹕一人病淋﹑素不服藥﹑予令專啖粟米粥﹑絕去他味﹑旬餘減﹑月餘痊﹑此五穀治病之理也﹑張來粥記云﹕每晨起食粥一大碗﹑空腹胃虛﹑穀气便作﹑所補不細﹑又極柔膩﹑與腸胃相得﹑最爲飲食之妙訣﹑齊和尙說山中僧﹑每將旦﹑一粥甚系利害﹑如不食﹑則終日覺臟腑燥涸﹑蓋粥能暢胃气﹑生津液也﹑又蘇軾帖云﹕夜饑甚﹑吳子野勸食白粥云﹕能推陳致新﹑利膈益胃﹑粥旣快美﹑粥後一覺﹑妙不可言也。﹞一種痰飲之人。不宜食之。﹝嘉言曰﹕粥飲之﹑化爲痰甚易。予每晨食粥﹑甚覺合宜﹑夜膳進粥﹑卽不爽快﹑正以粥易成痰﹑早晨行陽二十五度﹑不致成痰﹑卽得粥之益﹑晚間行陰二十五度﹑卽易成痰﹑則受粥之害﹑一物也﹑早晚宜否之異如此﹑亦見修養家過午不食﹑爲有理也。﹞

卷十二谷部

蒸餅

通﹑利水﹑消食。

甘平。消食養脾胃。和中化積滯。活血止汗。利三焦。通水道。﹝愛竹談藪云﹕宋寧宗爲郡王時﹑病淋﹑日夜凡三百起﹑國醫罔措﹑或舉孫琳治之﹑琳用蒸餅大蒜淡豆豉三物﹑搗丸﹑令以溫水下三十丸﹑日﹑今日進三服﹑病當減三之一﹑明日亦然﹑三日病除﹑已而果然﹑或問其說﹑琳曰﹕小兒何緣有淋﹑只是水道不利﹑三物皆能通利﹑故爾。﹞陳久者良。﹝小麥麵﹑修治食品甚多﹑惟蒸餅其來最古﹑是酵糟發成﹑單面所造﹑凡藥所須﹑且能治疾﹑惟臘月及寒食日﹑蒸之至皮裂﹑去皮懸之﹑風漧﹑臨用時﹑以水浸脹﹑擂爛濾過﹑和脾胃及三焦藥﹑甚易消化﹑且面已過性﹑不助濕熱﹑其以果菜油膩諸物爲餡者﹑不堪入藥。肘後方﹑湯火傷﹑灼饅頭餅﹑燒存性﹑研末﹑油調塗之。﹞

卷十二谷部

麵筋

解熱和中。

甘涼。解熱和中。勞熱人宜煮食之。﹝今人多以油炒﹑則性熱矣。一切葷素諸菜﹑皆宜煮食﹑若燻炙煎炒﹑則助火傷陰﹑焦者尢甚。﹞

卷十二谷部

麥粉

利五臟﹑調經絡。

甘涼。和五臟。調經絡。醋熬成膏。消一切癰腫。湯火傷。﹝時珍曰﹕麥粉﹑乃是麩面洗麵筋﹑澄出漿粉﹑今人漿衣多用之﹑古方鮮用﹑按積善堂方云﹕烏龍膏﹑治一切癰腫發背﹑無名腫毒﹑初發熱未破者﹑取效如神﹑用隔年小粉﹑愈久者愈佳﹑以鍋炒之﹑初炒如餳﹑久炒則幹﹑成黃黑色﹑冷定研末﹑陳米醋調成糊﹑熬如黑漆﹑瓷罐收之﹑用時攤紙上﹑剪孔貼之﹑卽如冰冷﹑疼痛卽止﹑少頃覺癢﹑幹則不能動﹑久而腫毒自消﹑藥力亦盡而脫落﹑甚妙﹑此方屢用有驗﹑藥易而功大﹑濟生者﹑宜收藏之。﹞

卷十二谷部

神曲

宣﹑行气化痰﹑消食。

辛散气。甘調中。溫開胃。化水穀。消積滯。﹝醫余云﹕有傷粽子成積﹑用曲末﹑少加木香﹑鹽湯下﹑數日鼻中聞酒香﹑積遂散而愈。﹞治痰逆癥結。腹痛瀉痢。脹滿翻胃。回乳﹝炒研﹑酒服二錢﹑日二。﹞下胎。﹝產後血暈﹑末服亦良。﹞亦治目病。﹝倪惟徳原機啟微集云﹕生用能發其生气﹑熟用能斂其暴气。﹞脾陰虛。胃火盛者勿用。能損胎。造曲法﹑以五月五日或六月六日。以白面百斤。靑蒿﹑蒼耳﹑野蓼。各取自然汁三升。杏仁泥﹑赤小豆末。各三升。以配白虎﹑靑龍﹑朱雀﹑玄武﹑勾陳﹑蛇﹑六神。通和作餅。麻葉或楮葉包罨。如造醬黃法。待生黃衣。曬漧收之。陳久者良。研細炒黃。酒藥曲﹑近今各地。有入諸藥艸及毒腑﹐斷不可服。﹝食積心痛﹑陳神曲一塊﹑燒紅﹑淬酒二大碗服之。﹞

卷十二谷部

紅曲

宣﹑破血﹑燥﹑消食。

甘溫。色赤入營而破血活血。燥胃消食。﹝魚肉酢用之﹑以能腐生物使熟也。﹞治赤白下痢。

跌打損傷。產後惡露不盡。﹝時珍曰﹕人之水谷入胃﹑中焦濕熱燻蒸﹑遊溢精气﹑化爲營血﹑此造化自然之妙也﹑紅曲以白米飯雜曲母﹑濕熱蒸罨﹑自變爲眞紅﹑此人奪造化之巧者也﹑故治脾胃營血﹑得同气相求之理。﹞忌同神曲。紅入米心。陳久者良。

卷十二谷部

麥

宣﹑開胃健脾﹑瀉﹑行气﹑消積。

甘溫。能助胃气上行。而資健運。快脾寬腸。和中下气。消食除脹。散結祛痰。化一切米麵果食積。尢善通乳。﹝薛立齋治一婦人喪子﹑乳脹欲成癰﹑單用麥芽一二兩﹑炒煎服﹑立消﹑其破血散气如此。﹞以谷消穀。有類從之義。停谷食者宜之。然有積消積。無積消腎气。

今人多用大麥者。非也。炒用。

卷十二谷部

穀芽

宣﹑健脾消食。

甘溫。快脾開胃。下气和中。消食化積。功同麥芽。而性不損元。﹝味甘气和﹑具生化之性﹑故爲健脾溫中之聖藥。﹞炒用。

卷十二谷部

飴糖

補中緩脾。

甘溫。益气補中。健脾化痰。潤肺止嗽。﹝仲景建中湯用之﹑取其甘以補脾緩中也。﹞過用能動火生痰。凡中滿吐逆。酒病牙疳。鹹忌之。腎病尢不可服。﹝誤吞稻芒﹑頻食飴﹑妙。﹞

卷十二谷部

醬

解毒。

咸冷利。殺百藥及熱湯火毒。並一切魚肉菜蔬蕈毒。入藥當用豆醬。陳久彌佳。﹝輕粉毒﹑陳醬化水漱。﹞

卷十二谷部

醋

斂气血﹑散瘀﹑消癰腫。

酸苦溫。散瘀。治產後血暈。﹝燒紅炭投醋中﹑使聞其气。﹞除癥療心腹諸痛。塗癰瘡腫。

殺魚肉毒。愈黃膽黃汗。多食損筋骨。損胃。損顏色。用米醋。

卷十二谷部

酒

宣﹑行藥勢。

大熱有毒。辛者能散。苦者能降。甘者居中而緩。濃者尢熱而毒。淡者利小便。用爲向導。

可以通行一身之表。引藥至極髙之分。熱飲傷肺。溫飲和中。少飲則和血行气。壯神禦寒。

辟邪逐穢。暖水髒。行藥勢。過飲則傷神耗血。﹝最能亂血﹑故飲之身面俱赤。﹞損胃爍精。

動火生痰。發怒助欲。致生濕熱諸病。﹝相火上炎﹑肺經受爍﹑致生痰嗽﹑脾因火而困怠﹑胃因火而嘔吐﹑心因火而昏狂﹑肝因火而善怒﹑膽因火而忘懼﹑腎因火而精枯﹑以致吐血消渴﹑癆損蠱膈﹑癰疽失明﹑爲害無窮﹑汪穎曰﹕人知戒早飲﹑而不知夜飲更甚﹑醉飽就牀﹑熱壅三焦﹑傷心損目﹑夜气收斂﹑酒以發之﹑亂其淸明﹑勞其脾胃﹑停濕動火﹑因而致病者多矣﹑景嶽曰﹕酒成於釀﹑其性則熱﹑而質化爲水﹑其質則寒﹑陰虛者飲之則傷陰﹑陽虛者飲之則敗陽﹑故或致血不養筋﹑則爲中風﹑或致傷脾﹑則爲痰飲瀉痢﹑或濕熱上浮﹑則爲喘爲螈疼痛﹑或致動血傷精﹑則爲勞損吐衄﹑或致傷肌腐肉﹑則爲爛瘡痔漏﹑其有積漸日久而成水鼓者﹑則尢多也。﹞燒酒﹑散寒破結。損人尢甚。醇而無灰。陳久者佳。﹝臘月釀造﹑藏之得法﹑數十年不壞。﹞畏綠豆粉﹑枳子﹑葛花﹑咸鹵。﹝得咸則解﹑水制火也。﹞以上造釀類。

卷十三金石部

金類玉類石類鹵石類

重﹑鎭心肝。

辛平有毒。﹝磨屑頓服﹑不過三錢而斃﹑重鎭怯。故鎭心肝。安魂魄。﹝能辟除惡祟。﹞金制木。故能治驚癇風熱。肝膽之病。銀﹑功用相仿。丸散用箔爲衣。煎劑加入藥煮。畏錫﹑水銀。﹝遇鉛則碎﹑五金皆畏水銀。﹞

卷十三金石部

自然銅

重﹑續筋骨。

辛平。主折傷。續筋骨。散瘀止痛。﹝折傷必有死血瘀滯經絡﹑然須審虛實﹑佐以養血補气溫經之藥。﹞銅非。不可用。然火毒金毒相煽。復挾香藥。熱毒內攻。𨿽有接骨神功。頗多燥烈之損。大宜愼用。產銅坑中。火。醋淬七次。細研。甘艸水飛。

卷十三金石部

銅靑

一名銅綠。重﹑去風痰。

酸平微毒。內科吐風痰之聚﹐外科止金瘡之血﹐女科理血气之痛﹐眼科治風熱之疼。殺虫有效。疳證亦宜。﹝色靑入肝﹑專主東方之病。﹞服之損血。以醋制銅。刮用。﹝頭上生虱﹑銅靑明礬末摻之﹑良。﹞

卷十三金石部

鉛

重﹑墜痰解毒。

甘寒屬腎。稟壬癸之气。水中之金。金丹之母。八石之祖。﹝丹竈家必用之。﹞墜痰解毒。

安神明目。殺虫烏須。﹝制爲梳﹑以梳須。﹞性帶陰毒。傷人心胃。﹝解硫黃毒﹑煎鉛湯服﹑卽解。﹞

卽黃丹。重﹑內用鎭心墜痰﹑外用解熱拔毒。

鹹寒。沈重。味兼鹽礬。內用鎭心安魂墜痰。消積殺虫。治驚疳瘧痢。外用解熱。拔毒止痛。去瘀長肉。性味沈陰。損陽气。黑鉛﹑加硝黃鹽礬煉成。凡用以水漂去鹽硝﹑砂石。微火炒紫色。攤地上。去火毒。鉛粉﹑主治略同。﹝亦名胡粉﹑錫粉﹑時珍曰﹕鉛粉亦可代鉛丹熬膏﹑然未經鹽礬火﹑又有豆粉蛤粉雜之﹑只入气分﹑不能入血分﹑人服食之﹑則大便色黑者﹑此乃還其本質﹑所謂色壞還爲鉛也。﹞

卷十三金石部

密陀僧

重﹑鎭驚﹑劫痰消積。

辛平。有小毒。感銀鉛之气而結。墜痰鎭驚。止血散腫。消積殺虫。療腫毒。解狐臭。

﹝油調搽腋﹑或以饅頭蒸熱劈開﹑摻末夾腋下﹑亦佳。﹞滅瘢。染髭須。療瘧痢五痔。金瘡凍瘡。﹝熟桐油調敷。﹞食之令人寒中。出銀坑。難得。今用者。乃傾銀鑪底。入藥煮一伏時。

卷十三金石部

古文錢

重﹑平肝﹑通﹑下行。

辛平有毒。治目中障瘀。腐蝕壞肉。婦人生產橫逆。心腹痛。月隔。五淋。或燒醋淬。

或煮汁。﹝唇黑﹑痛癢不可忍﹑於石上磨豬脂汁塗之﹑不過數徧﹑愈﹑目猝不見﹑石上磨汁﹑注中。﹑腫也。﹞

重﹑墜痰鎭驚。

辛平有毒。鎭心平肝。定驚療狂。消癰解毒。﹝時珍曰﹕凡諸藥皆忌鐵器﹑而補腎藥尢忌之。﹞畏慈石﹑皂莢。﹝皂莢木﹑作薪則釜裂。﹞時砧上打落者。名鐵落。﹝卽鐵屑﹑素問用治怒狂﹑研粉敷癬﹑甚效。﹞如塵飛起者。名鐵精。器物生衣者。名鐵銹。鹽醋浸出者。名鐵華。﹝時珍曰﹕大抵借金气以平木﹑墜下解毒﹑無他義也。﹞

鍼砂

﹝重﹑消水腫。﹞消水腫黃膽。散癭癅。烏須髮。此是作鍼家磨細末也。須眞鋼砂乃堪用。﹝人多以柔鐵砂雜和之﹑飛爲粉﹑人莫能辧。﹞以上金類。

卷十三金石部

雲母

重﹑下气。

甘平。色白。入肺下气。堅肌續絕。治瘧痢癰疽。﹝同黃丹熬膏貼之﹑千金翼﹑用敷金瘡。﹞有五色。以色白光瑩者爲上。澤瀉爲使。惡羊肉。﹝金瘡出血﹑雲母粉傅之﹑絕妙。﹞

卷十三金石部

白石英

重﹑潤肺。

甘辛微溫。潤以去燥。﹝十劑曰﹕濕可去枯﹑白石英紫石英之屬是也。﹞利小便。實大腸。

治肺痿吐膿。咳逆上气。石藥終燥。只可暫用。﹝潤藥頗多﹑而徐之才取二石英爲潤劑﹑存其意可也。﹞白如水晶者良。

卷十三金石部

紫石英

重﹑鎭心﹑潤﹑養肝。

甘辛而溫﹐重以去怯﹐濕以去枯。心神不安。肝血不足。女子血海虛寒。不孕者宜之。

﹝衝爲血海﹑任主胞胎﹑經疏云﹕女子系胞於腎及心包絡﹑虛則風寒乘之﹑故不孕﹑紫石英辛溫走二經﹑散風寒﹑鎭下焦﹑爲暖子宮之要藥。﹞色淡紫。﹝石英五色各入五臟。﹞瑩徹五稜。

火醋淬七次。研末水飛。二英俱畏附子。惡黃連。﹝日華本艸方﹑癰腫毒瓦斯﹑紫石英火醋淬爲末﹑生薑米醋煎﹑敷之﹑摩亦得。﹞以上玉類。

卷十三金石部

朱砂

重﹑鎭心﹑定驚﹑瀉熱。

甘涼。體陽性陰。﹝內含陰汞﹑鄭康成注周禮﹑以丹砂﹑雄黃﹑石膽﹑礬石﹑慈石爲五毒。﹞色赤屬火。﹝性反涼者﹑離中虛有陰也﹑味不苦而甘者﹑火中有土也。﹞瀉心經邪熱。﹝心經血分主藥。﹞鎭心定驚。辟邪淸肝。明目祛風。止渴解毒。﹝胎毒痘毒宜之。﹞定癲狂。止牙疼。下死胎。﹝十全博救方﹑水煮一兩﹑研酒服。﹞獨用多用。令人呆悶。辰產。明如箭鏃者良飛三次。﹝若火煉則有毒﹑服餌常殺人。﹞畏鹽水。惡慈石。

忌一切血。

卷十三金石部

水銀

重﹑外用殺虫。

辛寒陰毒。功顓殺虫。治瘡疥蟣虱。解金銀銅錫毒。﹝能消五金。﹞墮胎絕孕。性滑重直入肉。﹝頭瘡切不可用﹑恐入經絡﹑令人筋骨拘攣﹑若近男陽﹑陽痿無气﹑惟以赤金系患處﹑水銀得鉛則凝。得硫則結。並棗肉入唾研則碎。散失在地者。以花椒末﹑茶末收之。畏慈石﹑砒霜。

卷十三金石部

輕粉

燥﹑劫痰涎﹑外用殺虫。

辛冷而燥。有毒。殺虫治瘡。劫痰消積。﹝能消涎積。﹞善入經絡。螈藥有用之。不可輕服。﹝時珍曰﹕水銀陰毒﹑用火煉丹砂而出﹑再加鹽礬﹑煉爲輕粉﹑輕揚燥烈﹑走而不守﹑今人用治楊梅毒瘡﹑𨿽能劫風痰濕熱從牙齦出﹑邪郁暫解﹑然毒瓦斯竄入經絡筋骨﹑血液耗亡﹑筋失所養﹑變爲筋攣骨痛﹑癰腫疳漏﹑遂成廢痼﹑貽害無窮。上下齒齦﹑屬手足陽明腸胃經﹑毒瓦斯循經上行﹑至齒齦薄嫩之處而出。﹞土茯苓﹑黃連﹑黑鉛﹑鐵漿﹑陳醬。能制其毒。粉霜﹑功過略同。

卷十三金石部

銀朱

燥﹑破積劫痰。

辛溫有毒。破積滯。劫痰涎。散結胸。療疥癬惡瘡。殺虫及虱。其性燥烈。能爛齦攣筋。

其功過與輕粉﹑粉霜同。﹝今廚人往往以之染色供饌﹑宜去之。﹞

卷十三金石部

雄黃

重﹑解毒殺虫。

辛溫有毒。獨入厥陰气分。搜肝气而散肝風。殺百毒。辟鬼魅。治驚癇。痰涎積聚。頭痛眩暈。暑瘧痢泄瀉。﹝夷堅志云﹕虞雍云﹕道中冒暑﹑泄痢連月﹑夢至仙居﹑延之坐﹑壁中有詞云﹕暑毒在脾﹑濕气連腳﹑不泄則痢﹑不痢則瘧﹑獨煉雄黃﹑蒸餅和藥﹑甘艸作湯﹑食之安樂﹑別作治療﹑醫家大錯﹑如方服之而愈。﹞又能化血爲水。燥濕殺虫。治勞疳蛇傷。﹝焚之﹑蛇皆遠去。﹞敷楊梅疔毒。疥癬痔瘍。血虛者大忌。生山之陽。赤似雞冠。明徹不臭。重三五兩者良。醋浸。入萊菔汁煮幹。生山之陰者。名雌黃。功用略同。劣者名燻黃。燒之則臭。只堪燻瘡疥。殺虫虱。﹝陰腫如斗﹑雄黃礬石各二兩﹑甘艸一尺﹑水五升﹑煮二升﹑浸之。﹞

卷十三金石部

石膏

體重瀉火﹑气輕解肌。

甘辛而淡。體重而降。足陽明經﹝胃。﹞大寒之藥﹐色白入肺﹐兼入三焦。﹝諸經气分。﹞寒能淸熱降火。辛能發汗解肌。甘能緩脾。生津止渴。治傷寒鬱結無汗。陽明頭痛。發熱惡寒。

日晡潮熱。陽狂壯熱。﹝經云﹕陽盛生外熱。﹞小便赤濁。大渴引飲。中暑自汗。﹝能發汗﹑又能止自汗。﹞舌焦﹝胎濃﹑無津。﹞牙痛。﹝陽明經熱﹑爲末﹑擦牙固齒。﹞又胃主肌肉。肺主皮毛。﹝嘉言曰﹕極淸肺熱。﹞爲發斑疹之要品。﹝色赤如錦紋者爲斑﹑隱隱見紅點者爲疹﹑斑重而疹輕﹑率由胃熱所致﹑然亦有陰陽二證﹑陽證宜用石膏﹑又有內傷陰證見斑疹者﹑色微紅而稀少﹑此胃气極虛﹑逼其無根之火遊行於外﹑當補益气血﹑使中有主﹑則气不外遊﹑血不外散﹑若作熱治﹑死生反掌。﹞少壯火熱者。功效甚速。老弱虛寒者。禍不旋踵。﹝東垣曰﹕立夏前服白虎湯﹑令人小便不禁﹑降令太過也。﹞極能寒胃。胃弱血虛。及病邪未入陽明者。切勿輕投。﹝成無己解大靑龍湯曰﹕風陽邪﹑傷衛﹑寒陰邪﹑傷營﹑營衛陰陽俱傷﹑則非輕劑所能獨散﹑必須重輕之劑同散之﹑乃得陰陽之邪俱去﹑營衛俱和﹑石膏乃重劑﹑而又顓達肌表也﹑東垣曰﹕石膏足陽明藥﹑仲景用治傷寒陽明證﹑身熱目痛﹑鼻幹不得臥﹑邪在陽明﹑肺受火制﹑故用辛寒以淸肺气﹑所以有白虎之名﹑肺主西方也﹑按陽明主肌肉﹑故身熱﹑脈交中﹑故目痛﹑脈起於鼻﹑循鼻外﹑金燥﹑故鼻幹﹑胃不和則臥不安﹑故不得臥﹑然亦有陽虛發熱﹑及脾胃虛勞﹑傷寒陰盛格陽﹑內寒外熱﹑類白虎湯證﹑誤投之﹑不可救也﹑按﹑陰盛格陽﹑陽盛格陰﹑二證至爲難辧﹑蓋陰盛極而格陽於外﹑外熱而內寒﹑陽盛極而格陰於外﹑外冷而內熱﹑經所謂重陰必陽﹑重陽必陰﹑重寒則熱﹑重熱則寒是也﹑當於小便分之﹑便淸者﹑外𨿽燥熱而中實寒﹑便赤者﹑外𨿽厥冷而內實熱也﹑再看口中之燥潤﹑及舌胎之淺深﹑胎黃黑者爲熱﹑宜白虎湯﹑然亦有舌黑屬寒者﹑舌無芒刺﹑口有津液也﹑急宜溫之﹑誤投寒劑則死矣。﹞有軟硬二種。瑩白者良。研細。甘艸水飛。近人因其寒。或用火。則不甚傷胃。但用之鮮少。則難見功。﹝白虎湯以之爲君﹑或自一兩加至四兩。﹞味淡難出。﹝若入煎劑﹑須先煮數十沸。﹞雞子爲使。惡巴豆。畏鐵。﹝今茶食內﹑俱加石膏粉﹑取其價廉而且淸涼可口也﹑害人不少。﹞

卷十三金石部

滑石

通﹑利竅行水﹑體重﹑瀉火。

淡滲濕。滑利竅。寒瀉熱。色白入肺。淸其化源。而下走膀胱以利水。通六腑九竅津液。

爲足太陽經本藥。﹝膀胱。﹞治中暑積熱。嘔吐煩渴。﹝非實止渴﹑取其利竅﹑滲去濕熱﹑則脾胃中和﹑而渴自止耳﹑若無濕﹑小便利而渴者﹑內有燥熱﹑宜滋潤﹑或誤服此﹑則愈亡其津液﹑而渴轉甚矣﹑故好古以爲至燥之劑。﹞黃膽水腫。香港腳淋閉。﹝偏主石淋。﹞水瀉熱痢。﹝六漧薑﹑治白痢。﹞吐血衄血。諸瘡腫毒。爲蕩熱除濕之要藥。﹝時珍曰﹕滑石上利毛腠之竅﹑是除中上之濕熱﹑下利精溺之竅﹑是除中下之濕熱﹑濕熱去﹑則三焦寧而表裏和﹑闌門通而陰陽利矣﹑河間益元散﹑治表裏上下諸病﹑蓋是此意﹑益元散﹑一名天水散﹑一名六一散﹑取天一生水地六成之之義也﹑滑石六錢﹑甘艸一錢﹑或加辰砂。﹞消暑降火。散結。通乳滑胎。凡脾虛下陷及精滑者禁之。病有當發表者尢忌。﹝時珍﹑士材俱謂其能發表﹑庵亦謂其气輕解肌﹑不過以其能利毛竅耳﹑不知表邪得此滲泄重降之品﹑必愈陷入裏而成敗證矣﹑切勿信以爲然。﹞白而潤者良。石葦爲使。宜甘艸。﹝走泄之性﹑宜甘以和之﹑嘉言曰﹕天水散﹑取其一甘一寒之意也。陰下濕汗﹑滑石一兩﹑石膏半兩﹑枯白礬五分﹑研摻之﹑腳指縫爛﹑方同上。﹞

卷十三金石部

赤石脂

重﹑澀﹑固大小腸。

甘溫酸澀。能收濕止血而固下。﹝經疏云﹕大小腸下後虛脫﹑非澀劑無以固之﹑其他澀藥﹑輕浮不能達下﹑惟赤石脂體重而澀﹑直入下焦陰分﹑故爲久痢泄要藥。﹞療腸泄痢。崩帶遺精。癰痔潰瘍。收口長肉。催生下胞。﹝經疏云﹕能去惡血﹑惡血化則胞胎無阻﹑東垣曰﹕胞胎不出﹑澀劑可以下之﹑又云﹕固腸胃﹑有收斂之能﹑下胞衣﹑無推蕩之峻。﹞細膩入气分。﹝五色石脂﹑各入五臟。﹞研粉。﹝亦有者。﹞水飛。

畏芫花。惡大黃﹑松脂。﹝經水過多﹑赤石脂﹑破故紙等分爲末﹑米飲下二錢。﹞

卷十三金石部

禹餘糧

重澀固下。

甘平性澀。手足陽明﹝大腸﹑胃。﹞血分重劑。治咳逆下痢。血閉﹝癥瘕。﹞血崩。能固下。﹝李先知活人書括云﹕下焦有病患難會﹑須用餘糧赤石脂。﹞又能催生。石中黃粉。生於池澤。無砂者佳。修治同上。﹝身面瘢痕﹑同半夏末﹑雞子黃和敷﹑先以布拭赤﹑避風日卅日﹑效

卷十三金石部

鑪甘石

燥濕﹑治目疾。

甘溫。陽明胃經藥。受金銀之气。金勝木。燥勝濕。故止血消腫。收濕祛痰。除爛退赤去翳。爲目疾要藥。﹝鑪甘石﹑海螵蛸﹑硼砂各一兩﹑爲細末﹑以點諸目病﹑甚妙﹑入朱砂五錢﹑則性不粘也。﹞產金銀坑中。金銀之苗也。狀如羊腦。松似石脂。能點赤銅爲黃。﹝今之黃銅﹑皆其所點。﹞紅。童便淬七次。研粉水飛。﹝下疳陰瘡﹑甘石﹑醋淬五次﹑一兩﹑兒茶末三錢﹑麻油調敷。﹞

卷十三金石部

無名異

重﹑和血行傷。

咸入血。甘和血。治金瘡折傷。癰疽腫毒。﹝醋磨塗。﹞止痛生肌。生川廣﹐小黑石子也﹐一包數百枚。﹝打傷腫痛﹑無名異爲末﹑酒服﹑趕下四肢之末﹑血皆散矣。﹞

卷十三金石部

鐘乳

一名鵝管。補陽。

甘溫。陽明气分藥。﹝胃。﹞本石之精。彊陰益陽。通百節。利九竅。補虛勞。下乳汁。

其气悍。令陽气暴充。飲食倍進。昧者得此肆淫。發爲癰疽淋濁。豈鐘乳之罪耶。大抵命門火衰者。可暫用之。否則便有害矣。出洞穴中。石液凝成。垂如冰柱。如鵝翎管。碎之如爪甲。光明者眞。蛇牀爲使。畏紫石英。惡牡丹。忌胡荽﹑蔥﹑蒜﹑羊血﹑參﹑術。﹝肺虛喘急不息﹑光明生鐘乳粉五錢﹑蠟三兩﹑化和﹑飯甑內蒸熟﹑研丸梧子大﹑溫水下一丸。﹞

卷十三金石部

石炭

一名煤炭﹑燥﹑去寒痛。

甘辛溫有毒。治婦人血气痛。及諸毒瘡。金瘡出血。小兒痰癇。去錫暈。制三黃﹑砂﹑硝石。人有中瓦斯毒者。昏瞀至死。惟飲冷水卽解。﹝金瘡出血﹑急以石炭末濃敷之﹑瘡深不宜速合者﹑加滑石。﹞

卷十三金石部

鍛石

重﹑燥濕止血。

辛溫毒烈。能堅物散血。定痛生肌。止金瘡血。﹝臘月用黃牛膽汁﹑和納膽中﹑陰漧用。﹞殺瘡虫。﹝足肚生瘡成漏﹑名鱔漏﹑以鍛石溫泡燻洗﹑覺癢卽是也﹑洗數次﹑愈。禾苗生虫﹑摻之卽除﹑或加入豆餅糞艸之中﹑亦可。﹞蝕惡肉。滅瘢疵。﹝和藥點痣。﹞解酒酸。﹝酒家多用之﹑然有灰之酒﹑傷人。﹞內用止瀉痢崩帶。收陰挺﹝陰肉挺出﹑亦名陰菌﹑或產後玉門不閉﹑熬黃水泡﹑澄淸暖洗。﹞脫肛。消積聚結核。風化者良。古礦灰。﹝名地龍骨﹑棺中者尢佳。﹞火毒已出。主頑瘡膿水淋漓。斂瘡口尢妙。﹝痰核紅腫寒熱﹑狀如瘰﹑鍛石火爲末﹑以白果肉同搗貼之﹑如無白果﹑蜜調亦可。﹞

卷十三金石部

海石

一名浮石。軟堅﹑消老痰結核。

咸軟堅。寒潤下。色白體輕入肺。淸其上源。﹝肺爲水之上源﹑故又治諸淋。﹞止嗽止渴。

通淋。化上焦老痰。消癭癅結核。﹝頑痰所結﹑咸能軟堅﹑兪琰席上腐談云﹕肝屬木﹑當浮而反沈﹑肺屬金﹑當沈而反浮﹑何也﹑肝實而肺虛也﹑故石入水則沈﹑而南海有浮水之石﹑木入水則浮﹑而南海有沈水之香﹑虛實之反如此。﹞多服損人血气。水沫日久結成海中者。味鹹更良。﹝咳嗽不止﹑海浮石末﹑湯服﹑或蜜丸服。﹞

卷十三金石部

陽起石

重﹑補腎命。

咸溫。補右腎命門。治陰痿精乏。子宮虛冷。腰膝冷痺。水腫癥瘕。命門火衰者。可暫用之。﹝宗曰﹕凡石藥﹑冷熱皆有毒﹑宜酌用﹑經曰﹕石藥發癲﹑芳艸發狂﹑芳艸之气美﹑石藥之气悍﹑二者相遇﹑恐內傷脾。﹞出齊州陽起山。雲母根也。𨿽大雪徧境。此山獨無。以雲頭雨腳﹑鷺鷥毛﹑色白濕潤者良。﹝眞者難得。﹞火。醋淬七次。研粉水飛。亦有用燒酒﹑樟腦升煉取粉者。桑螵蛸爲使。惡澤瀉﹑菌桂。畏菟絲子。忌羊血。﹝儒門事親方﹑治丹毒腫癢﹑陽起石研﹑新水調塗。﹞

卷十三金石部

慈石

一名吸鐵石。重﹑補腎。

辛鹹。色黑屬水。能引肺金之气入腎。補腎益精。除煩祛熱。治羸弱周痺。骨節酸痛。

﹝腎主骨。﹞恐怯怔忡。﹝十劑曰﹕重可去怯﹑慈石鐵粉之屬是也。﹞驚癇腫核。﹝咸軟堅﹑止金瘡血耳耳爲腎竅。﹞明目。﹝腎水足則目明﹑時珍曰﹕一士病目﹑漸生翳﹑珍以羌活勝濕湯加減﹑而以慈朱丸佐之﹑兩月而愈﹑蓋慈石入腎﹑鎭養眞陰﹑使神水不外移﹑朱砂入心﹑鎭養心血﹑使邪火不上侵﹑佐以神曲﹑消化滯气﹑溫養脾胃生發之气﹑乃道家黃婆媒合嬰之理﹑方見孫眞人千金方﹑但云明目﹑而未發出用藥之微義也。﹞重鎭傷气。可暫用而不可久。﹝經疏云﹕石藥皆有毒﹑獨慈石沖和﹑無悍猛之气﹑又能補腎益精﹑然體重漬酒﹑優於丸散。﹞色黑。能吸鐵者眞。火醋淬。研末水飛。或醋煮三日夜。柴胡爲使。惡牡丹。﹝誤吞鍼鐵者﹑用活慈石﹑棗核大﹑鉆孔綫穿﹑吞﹑曳之立出。慈石取鐵﹑如慈母之招子﹑故名。﹞

卷十三金石部

代赭石

重﹑鎭虛逆。

苦寒。入肝與心包血分。除血熱。治吐衄崩帶。胎動產難。翻胃噎膈。﹝仲景治傷寒汗吐下後﹑心下痞硬﹑噫气﹑用代赭旋復湯﹑取其重以鎭虛逆﹑赤以養陰血也。﹞哮呷有聲。﹝臥睡不得﹑土朱末調服。﹞金瘡長肉。紅醋淬。水飛。漧薑爲使。畏雄附。

卷十三金石部

空靑

重﹑明目。

甘酸而寒。益肝明目。通竅利水。產銅坑中。大塊中空。有水者良。﹝世多僞爲之﹑亦中空有水﹑須細審之。﹞

卷十三金石部

石膽

一名膽礬。宣吐風痰﹑澀斂咳逆。

酸澀辛寒。有小毒。入少陽膽經。性斂而能上行。湧吐風熱痰涎。發散風木相火。治喉痺。

﹝醋調咽﹑吐痰涎﹑立效。﹞咳逆。痙癇崩淋。能殺虫。治牙虫瘡毒陰蝕。產銅坑中。乃銅之精液。﹝故能入肝膽﹑治風木。﹞磨鐵作銅色者眞。形似空靑。鴨嘴色爲上。﹝市人多以醋揉靑礬僞之。﹞畏桂﹑白薇﹑辛夷﹑芫花。﹝小兒鼻疳蝕爛﹑膽礬燒煙盡﹑研末摻之﹑效。﹞

卷十三金石部

石

重﹑燥﹑去寒積。

辛大熱。有毒。治堅癖痼冷﹐寒濕風痺。﹝蘇恭曰﹕攻寒冷之病﹑最良﹑時珍曰﹕性气與砒石相近﹑不煉服﹑殺人。﹞有蒼白數種。火燒但解散。不能脫其堅。置水不凍者眞。﹝此石生於山﹑無雪﹑入水不冰。﹞惡羊血。

卷十三金石部

砒石

大燥﹑劫痰。

辛苦而酸。大熱大毒。砒霜尢烈。﹝生者名砒黃﹑煉者名砒霜。﹞顓能燥痰。可作吐藥。

療痰在胸膈。除哮截瘧。﹝今方伎家﹑每用幾釐﹑常見捷效﹑而害人者亦不少。﹞外用蝕敗肉。殺虫枯痔。出信州。﹝故又名信石﹑而又隱信字爲人言。﹞衡州次之。錫之苗也。﹝故錫亦有毒。﹞畏羊血﹑冷水﹑綠豆。

卷十三金石部

靑礞石

重﹑瀉﹑墜痰。

甘鹹有毒。體重沈墜。色靑入肝。制以硝石。能平肝下气。爲治頑痰癖結之神藥。﹝痰著靑礞﹑卽化爲水﹑王隱君養生主論﹑有礞石滚痰丸﹑礞石焰硝各二兩﹑研﹑水飛淨一兩﹑大黃蒸八兩﹑黃芩酒洗八兩﹑沈香五錢爲末﹑水丸﹑量虛實服﹑時珍曰﹕風木太過﹑來制脾土﹑气不運化﹑積滯生痰﹑壅塞上中二焦﹑變生諸病﹑礞石重墜﹑硝性疏快﹑使痰積通利﹑諸證自除。﹞气弱血虛者大忌。堅細靑黑﹑中有白星點。硝石礞石等分。打碎拌勻。入砂鍋。

至硝盡。石色如金爲度。如無金星者。不入藥。研末水飛。去硝毒。

卷十三金石部

花蕊石

一名花乳石。澀﹑止金瘡血﹑化瘀。

酸澀气平。顓入肝經血分。能化瘀血爲水。止金瘡出血。﹝刮末敷之﹑卽合﹑仍不作膿﹑局方治損傷諸血﹑胎產惡血血暈﹑有花乳石散。﹞下死胎胞衣。﹝惡血化﹑則胞胎無阻。﹞大損陰血。出陜華代地。體堅色黃。研水飛。

卷十三金石部

石燕

通﹑利竅﹑行濕熱。

甘涼利竅。行濕熱。治諸般淋瀝。月水湛濁。赤白帶下。腸風痔。眼目障翳。出零陵。

﹝宋人修本艸﹑以食鐘乳禽石燕﹑混收入此石燕下﹑故世俗誤傳此石能助陽﹑不知其正相反也。﹞或煮汁﹐或磨汁﹐或爲末水飛。﹝𦇤褓吐乳﹑久患咳嗽﹑蜜調末﹑塗唇上﹑日三五次。﹞

卷十三金石部

石蟹

重﹑瀉﹑明目。

鹹寒。治靑盲目翳。天行熱疾。解一切金石藥毒。醋磨敷癰腫。出南海。體質石也。而與蟹相似。細研水飛。﹝聖濟總錄方﹑治喉痺腫痛﹑石蟹磨水飲﹑並塗喉外。﹞以上石類。

卷十三金石部

食鹽

瀉熱潤燥﹑補心﹑通二便﹑宜湧吐﹑爲諸藥引經。

咸。甘辛寒。咸潤下。故通大小便。咸走血而寒勝熱。故治目赤癰腫。血熱。鹹補心。

故治心虛。﹝以水制火﹑取旣濟之義﹑故補心﹑藥用鹽炒﹑一人病笑不休﹑用鹽炒赤﹑煎沸飲之而瘳﹑經曰﹕神有餘則笑不休﹑神﹑心火也﹑用鹽水﹑制火也﹑一婦病此半年﹑張子和亦用此法而愈。﹞鹹入腎﹝故補腎藥用鹽湯下。﹞而主骨。故堅筋骨。治骨病齒痛。﹝擦牙甚佳﹑淸火固齒﹑齒縫出血﹑夜以鹽濃敷齦上﹑瀝涎盡乃臥﹑或問咸能軟堅﹑何以堅筋骨﹑不知骨消筋緩﹑因於濕熱﹑瀉熱卽安矣。﹞咸潤燥而辛泄肺。﹝煎鹽用皂角收﹑故味微辛﹑今南方多石灰收。﹞故治痰飲喘逆。咸軟堅。故治結核積聚。又能湧吐醒酒。﹝水勝火。﹞解毒。﹝火熱卽毒也﹑能散火涼血。﹞殺虫。﹝浙西將軍中蚯蚓毒﹑每夕蚓鳴於體﹑一僧教以鹽湯洗身﹑數日而愈。﹞定痛止癢。﹝體如虫行﹑風熱也﹑鹽湯浴三四次﹑佳﹑亦治一切風气﹑凡湯火傷﹑急以鹽末摻之﹑護肉不壞﹑再用藥敷。﹞洗目去風。凡痰嗽哮證。﹝鹽能傷肺。﹞血病消渴﹝走血滲或引痰生。或凝血脈。或助水邪。或損顏色。或傷筋力。故西北人不耐咸。少病多壽。東南人嗜咸。少壽多病。﹝嘉言曰﹕經謂味過於鹹﹑大骨气勞﹑以食鹽過多﹑峻補其腎﹑腰骨髙碩之所﹑其气忽積﹑喜於作勞﹑气旣勃勃內動﹑則精關勃勃欲開﹑𨿽不見可欲﹑而不覺關開莫制矣﹑嘗見髙僧髙道﹑棲眞習定﹑忽焉气動精傾﹑乃知味過於鹹﹑大骨气勞之說﹑不盡關於情欲也﹑經謂彊力入房﹑腎气乃傷﹑髙骨乃壞﹑此固嗜欲無節者之本病﹑柰何淸修卓練之士﹑每於菜蔬間多食鹹﹑藏濃味以虧道體﹑無有以內經之理一陳其前者﹑及病已成而食淡齋﹑長年累月自苦﹑亦足補偏救獘﹑然不如當日味勿過鹹之超矣。

鹽品頗多﹑江淮南北﹑鹽生於海﹑山西解州﹑鹽生於池﹑四川雲南﹑鹽生於井﹑戎鹽生於土﹑光明鹽或生於階成山崖﹑或產於五原鹽池﹑狀若水晶﹑不假煎煉﹑故一名水晶鹽﹑石鹽生於石﹑木鹽生於樹﹑蓬鹽生於艸﹑造化之妙﹑誠難窮也。﹞

卷十三金石部

戎鹽

一名靑鹽。補腎﹑瀉血熱。

甘鹹而寒。入肝腎。助水髒。平血熱。治目痛赤澀。﹝散肝經風熱。﹞吐血溺血﹐齒舌出血﹐堅骨固齒。﹝擦牙良。﹞明目烏須。功同食鹽而更勝之。出西羌。不假煎煉。方稜明瑩色靑者良。﹝風眼爛弦﹑戎鹽化水點之。﹞

卷十三金石部

凝水石

瀉熱。

辛鹹大寒。治時气熱盛。口渴水腫。鹽精滲入土中。年久結成。淸瑩有稜。入水卽化。

亦名寒水石。﹝古方所用寒水石﹑是凝水石﹑唐宋諸方用寒水石﹑卽石膏。﹞

卷十三金石部

元精石

瀉熱救陰。

太陰之精。鹹寒而降。治上盛下虛。救陰助陽。﹝同硫黃﹑硝石用。﹞有扶危拯逆之功。

﹝正陽丹﹑用治傷寒壯熱﹑來復丹﹑用治伏暑熱瀉。﹞出解池。通泰積鹽處。咸鹵所結。靑白瑩徹。片皆六稜者良。﹝今世用者﹑多是絳石。﹞

卷十三金石部

朴硝

卽皮硝。大瀉﹑潤燥﹑軟堅。

芒硝﹑辛能潤燥。咸能軟堅。苦能下泄。大寒能除熱。朴硝﹑酷澀性急。芒硝﹑經煉稍緩。

能蕩滌三焦腸胃實熱。推陳致新。﹝與大黃同﹑蓋邪气不除﹑正气不能復也。﹞治陽彊之病。

傷寒。﹝經曰﹕人之傷於寒也﹑必病熱﹑蓋寒郁而爲熱也。﹞疫痢。積聚結癖。畱血停痰。黃疸淋閉。瘰瘡腫。目赤障翳。通經墮胎。﹝經疏云﹕硝者消也﹑五金八石﹑皆能消之﹑況臟腑之積聚乎﹑其直往無前之性﹑所謂無堅不破﹑無熱不蕩者也﹑病非邪實深固﹑閉結不通﹑不可輕投﹑恐誤伐下焦眞陰故也﹑無己曰﹕熱淫於內﹑治以鹹寒﹑气堅者以鹹軟之﹑熱盛者以寒消之﹑故仲景大陷胸湯﹑大承气湯﹑調胃承气湯﹑皆用芒硝以軟堅去實熱﹑結不至堅者﹑不可用也﹑佐之以苦﹑故用大黃相須爲使﹑按芒硝消散﹑破結軟堅﹑大黃推蕩﹑走而不守﹑故二藥相須﹑同爲峻下之劑﹑好古曰﹕本艸言芒硝墮胎﹑然妊娠傷寒可下者﹑兼用大黃以潤燥﹑軟堅﹑瀉熱﹑而母子相安﹑經曰﹕有故無殞﹑亦無殞也﹑此之謂歟﹑謂藥自病當之﹑故胎無患也。﹞硝能柔五金。化七十二石爲水。生於鹵地。刮取煎煉。在底者爲朴硝。在上者爲芒硝。有牙者爲馬牙硝。置風日中。消盡水气。輕白如粉爲風化硝。大黃爲使。﹝本經別錄﹑朴硝﹑硝石𨿽分二種﹑而气味主治略同﹑後人辧論紛然﹑究無定指﹑時珍曰﹕朴硝下降﹑屬水性寒﹑硝石爲造炮焰硝﹑上升﹑屬火性溫。﹞

卷十三金石部

元明粉

瀉熱﹑潤燥軟堅。

辛甘鹹冷。去胃中實熱。蕩腸中宿垢。﹝庵曰﹕有瀉痢不止﹑用大黃元明粉以推蕩之﹑而瀉痢反止﹑蓋宿垢不淨﹑疾終不除﹑經所謂通因通用也。﹞潤燥破結。消腫明目。﹝血熱去則腫消而目明。﹞朴硝煎化。同萊菔煮。再同甘艸煎。入罐煉。去其鹹寒之性。陰中有陽。

性稍和緩。用代朴硝。胃虛無實熱者。均爲大戒。俱忌苦參。

卷十三金石部

砂

瀉﹑消肉積。

鹹苦。辛熱有毒。消食破瘀。治噎膈癥瘕。去目翳弩肉。﹝凡煮硬肉﹑投少許卽易爛﹑故治噎膈癥瘕肉積﹑有殊功。﹞熱毒之性。能爛五金。本艸稱其能化人心爲血。亦甚言不可輕用爾。出西戎。乃鹵液結成。狀如鹽塊。置冷濕處卽化。白淨者良。水飛過。醋煮幹如霜。刮下用。﹝鼻中息肉﹑砂點之﹑卽落﹑懸癰卒腫﹑砂五錢﹑綿裹含之﹑咽津卽安。﹞

卷十三金石部

硼砂

瀉﹑去痰熱。

甘鹹而涼。色白質輕。故除上焦胸膈之痰熱。治喉痺口齒諸病。﹝初覺喉中腫痛﹑含化咽津﹑則不成痺。﹞能柔五金而去垢膩。故治噎膈積塊。結核弩肉目翳。骨哽。﹝咸能軟堅﹑含之咽汁。﹞證非有餘。切勿輕用。出西番者﹐白如明礬﹐出南番者。黃如桃膠。能制汞﹑啞銅。﹝硼砂砂﹑並可作金銀焊。﹞

卷十三金石部

石硫黃

大燥﹑補陽﹑殺虫。

味酸有毒。大熱純陽。﹝硫黃陽精極熱﹑與大黃極寒﹑並號將軍。﹞補命門眞火不足。性𨿽熱而疏利大腸。與燥澀者不同。﹝熱藥多祕﹑惟硫黃暖而能通。﹞若陽气暴絕。陰毒傷寒。久患寒瀉。脾胃虛寒。命欲垂絕者用之。亦救危妙藥也。治寒痺冷癖。足寒無力。老人虛祕。﹝局方有半硫丸。﹞婦人陰蝕。小兒慢驚。暖精壯陽。殺虫療瘡。辟鬼魅。化五金。能幹汞。﹝硫黃純陽﹑煉制久服﹑則有偏勝之害﹑況服食者﹑又皆假此縱欲﹑自速其咎﹑於藥何責﹑孫升談圃云﹕硫黃大熱﹑火煉服之﹑多發背疽﹑泊宅編云﹕金液丹乃硫黃煉成﹑純陽之物﹑有痼冷者所宜﹑今夏月人多服之﹑反生火害。夷堅志云﹕唐與正亦知醫﹑能以意治病﹑吳巡檢﹑病不得溲﹑臥則微通﹑立則不能涓滴﹑徧用通藥不效﹑唐聞其平日自制黑錫丹常服﹑因悟曰﹕此必結砂時﹑硫飛去﹑鉛不死﹑鉛砂入膀胱﹑臥則偏重﹑猶可溲﹑立則正塞水道﹑故不通﹑取金液丹三百粒﹑分十服﹑瞿麥湯下﹑鉛得硫則化﹑水道遂利﹑家母舅童時﹑亦病溺澀﹑服通淋藥罔效﹑老醫黃五聚視之﹑曰﹕此乃外皮竅小﹑故溺時艱阻﹑非淋證也﹑以牛骨作屑﹑塞於皮端﹑竅漸展開﹑使重服通利藥﹑得不更變他證乎。硫能化鉛爲水﹑修煉家尊之爲金液丹。﹞用之得當。兼以制煉得宜。淫房斷絕者能之。一有不當。貽禍匪輕。番舶者良。﹝最難得。﹞取色黃如石者。以萊菔剜空。入硫合定。糠火煨熟。去其臭气。以紫背浮萍煮過。消其火毒。以皂莢湯淘其黑漿。一法﹑絹袋盛。酒煮三日夜。一法﹑入豬大腸。爛煮三時。畏細辛﹑醋﹑諸血。土硫黃﹑辛熱鮏臭。止可入瘡藥。不可服餌。

卷十三金石部

白礬

澀﹑燥濕化痰。

酸鹹而寒。性澀而收。燥濕追涎。化痰墮濁。解毒。除風殺虫。止血定痛。通大小便。

蝕惡肉。生好肉。除痼熱在骨髓。﹝髓爲熱所劫則空﹑故骨痿而齒浮。﹞治驚癇黃膽。血痛喉痺。

齒痛風眼。鼻中肉。崩帶脫肛。陰蝕陰挺。﹝陰肉挺出﹑肝經之火。﹞疔腫癰疽。瘰瘡癬。虎犬蛇虫咬傷。﹝李迅曰﹕凡發背﹑當服蠟礬丸以護膜﹑防毒瓦斯內攻﹑礬一兩﹑黃蠟七錢﹑溶化和丸﹑每服十丸﹑漸加至二十丸﹑日服百丸則有力﹑此藥護膜托裏﹑解毒化膿之功甚大﹑時珍曰﹕能吐風熱痰涎﹑取其酸苦湧泄也﹑治諸血痛﹑陰挺脫肛瘡瘍﹑取其酸澀而收也﹑治風眼痰飲﹑泄痢崩帶﹑取其收而燥濕也﹑治喉痺癰蠱蛇傷﹑取其解毒也。以白礬﹑芽茶搗末﹑冷水服﹑解一切毒。﹞多服損心肺﹑傷骨。﹝宗曰﹕卻水故也﹑書紙上﹑水不能濡﹑故知其性卻水也。﹞取潔白光瑩者。用。生用解毒。用生肌。又法﹑以火地。灑水於上。取礬布地。以盤復之。四面灰擁。一日夜。礬飛盤上。掃收之。爲礬精。未盡者。

更

卷十三金石部

綠礬

澀﹑燥濕化痰。

酸湧涼散澀收。燥濕化痰。解毒殺虫。利小便。消食積。﹝同健脾藥用。﹞散喉痺。﹝醋調咽汁﹑時珍曰﹕脹滿黃腫瘧痢方﹑多用之﹑其源則自仲景用礬石硝石﹑治女勞黃膽方中變化而來。﹞主治略同白礬。一名皂礬。﹝以其可以染皂色﹑故名。﹞深靑瑩潔者良。赤名絳礬。

能入血分。伐肝木。燥脾濕。﹝張三丰仙傳方載伐木丸﹑蒼術二斤﹑米泔浸﹑黃酒面曲四兩炒﹑絳礬一斤﹑醋拌曬漧﹑入瓶﹑火爲末﹑醋和丸﹑酒下﹑治木來克土﹑心腹中滿﹑或黃腫如土色。﹞

卷十三金石部

硝石

辛苦微鹹。大熱毒烈。治傷冷霍亂吐利。心腹病痛。破積散堅。不宜輕服。又名火硝﹑焰硝。﹝得火則焰﹑故名﹑朴硝陰寒﹑屬水下走﹑能蕩滌積滯﹑硝石大熱﹑屬火上升﹑能破積散堅﹑制礞石﹑則除積滯痰飲﹑蓋礞石性寒而降﹑硝石性熱而升﹑一升一降﹑一陰一陽﹑此制方之妙也。﹞以上鹵石類。

卷十四水部

天水類地水類

升陽。

甘平。宜煎中气不足﹑淸陽不升之藥。﹝虞摶醫學正傳云﹕其性始﹑是春初生發之气﹑古方婦人無子﹑立春日﹑夫婦各飲一杯﹑還房有孕﹑亦取其資始﹑發育萬物之義也。﹞

卷十四水部

驚蟄春釐淸明谷雨四節內水

升陽。

甘平。宜煎發散及補中益气藥。並浸造諸風及脾胃虛弱諸丹丸。﹝自立春至谷雨水﹑輕淸上行補中﹑而治陽气下陷諸證﹑最有益於脾胃﹑宜多貯之。

卷十四水部

小滿水

有毒。壞豆麥桑葉。﹝蠶食之﹑多不熟。﹞造藥﹑釀酒醋。一應食物。皆易敗壞。人飲之亦生脾胃疾。咸雨。﹝小滿節气前後﹑逢癸日有雨﹑爲咸雨﹑其毒尢甚。﹞

卷十四水部

梅雨水

有毒。甚消伐。洗瘡疥。滅瘢痕。入醬易熟。﹝藏器曰﹕江淮以南﹑地气卑濕﹑五月上旬連下旬尢甚﹑過此節以後﹑皆須曝書畫﹑梅雨沾衣﹑便腐黑﹑浣垢如灰汁﹑有異他水﹑但以梅葉湯洗之﹑乃脫﹑時珍曰﹕梅雨或作黴雨﹑言其沾衣及物﹑皆生黑黴也﹑芒種後逢壬爲入梅﹑小暑後逢壬爲出梅﹑此濕熱之气﹑郁遏燻蒸﹑釀爲霏雨﹑人受其气則生病﹑物受其气則生黴﹑故此水不可以造酒醋。﹞

卷十四水部

重午日午時水

解毒殺虫。

宜造瘧痢﹑瘡瘍﹑金瘡﹑百虫﹑蠱毒諸丹丸。用此水煎殺祟藥﹐其效尢神。

卷十四水部

神水

消積淸熱。

甘寒。治心腹積聚及虫病。和獺肝爲丸服。又飲之。淸熱化痰。定驚安神。﹝金門記云﹕五月五日﹑午時有雨﹑急伐竹竿中﹑必有神水﹑瀝取爲藥。以上三月水﹑大抵能助濕熱﹑不宜貯之。﹞

卷十四水部

立秋處暑白露秋分四節內水

潤肺。

宜煎整肅肺气之藥。﹝濕熱漸退﹑得秋金淸肅下行之气﹑可多貯之。﹞

卷十四水部

寒露水

有毒﹐壞禾稻。﹝諺云﹕寒露雨﹑偸稻鬼。﹞人飲之。多致疾。與小滿水同。

卷十四水部

霜降水

瀉熱。

感天地肅殺之气。惟陽气有餘者。宜用此煎藥。

卷十四水部

液雨水

殺虫消積。

宜煎殺虫消積之藥。﹝立冬後十日爲入液﹑至小雪爲出液﹑得雨謂之液雨﹑亦曰藥雨﹑百虫飲此皆伏蟄﹑至來春雷鳴起蟄﹑乃出也。﹞

卷十四水部

大雪冬至小寒大寒及臘日水

瀉熱。

宜浸造滋補五臟及痰火﹑積聚﹑虫毒諸丹丸。並煮釀藥酒。與雪水同功。﹝時珍以貯水於二十四節气﹑因天地之气候相感﹑水之气味隨之變遷﹑故以節气水入地水類﹑洛謂不然﹑畢竟天雨水﹑感天地之气候爲尢準﹑今入天水類﹑庶可按時令而擇用之爾。﹞

卷十四水部

明水

一名方諸水。補陰。

甘寒。主治明目。定心止渴。去小兒煩熱。﹝時珍曰﹕明水者﹑取其淸明純潔﹑敬之至也﹑周禮司氏﹑以夫燧取明火於日﹑鑑取明水於月﹑以供祭祀﹑魏伯陽參同契云﹕陽燧以取火﹑非日不生光﹑方諸非星月﹑安能得水漿﹑淮南子云﹕方諸見月﹑則津而爲水﹑注者或以方諸爲石﹑或以爲大蚌﹑或以爲五石煉成﹑皆非也﹑按考工記云﹕銅錫相半﹑謂之鑑燧之劑﹑是火爲燧﹑水爲鑑也﹑髙堂隆云﹕陽燧一名陽符﹑取火於日﹑陰燧一名陰符﹑取水於月﹑並以金作之﹑謂之水火之鏡﹑此說是矣﹑搜神記云﹕金錫之性一也﹑午月丙午日午時鑄﹑爲陽燧﹑子月壬子日子時鑄﹑爲陰燧。﹞

卷十四水部

露水

潤肺解暑。

甘平。止消渴。宜煎潤肺之藥。秋露造酒最淸洌。百花上露。令人好顏色。﹝霜殺物﹑露滋物﹑性隨時異也﹑露能解暑﹑故白露降則處暑矣﹑瘧必由暑﹑故治瘧藥﹑露一宿服。﹞

卷十四水部

霜

瀉熱。

甘寒。解酒熱。治傷寒鼻塞。酒後諸熱面赤。和蚌粉。敷暑月痱瘡及腋下赤腫。立瘥。

﹝時珍曰﹕陰盛則露凝爲霜﹑乾象占云﹕天气下降而爲露﹑淸風薄之而成霜。﹞凡收霜﹑以雞羽掃之瓶中。密封陰處。久而不壞。

卷十四水部

臘雪

止瘟瀉熱。

甘寒。治時行瘟疫。宜煎傷寒火之藥。抹痱良。臘雪密封陰處。數十年亦不壞。﹝冬至後第三戊爲臘﹑臘雪大宜菜麥﹑又殺虫蝗﹑用水浸五穀種﹑則耐旱不生虫﹑灑幾席間﹑則蠅自去﹑淹藏一切果食﹑不蛀蠹﹑豈非除虫蝗之驗乎﹑春雪有虫﹑水亦易敗﹑所以不用。

﹞

卷十四水部

冰

瀉熱。

甘寒。太陰之精。水極似土。變柔爲剛。所謂物極反兼化也。傷寒陽毒。熱甚昏迷者。

以一塊置膻中。良。﹝兩乳中間。﹞解燒酒毒。﹝藏器曰﹕盛夏食冰﹑與气候相反﹑冷熱相激﹑卻致諸疾也﹑食譜云﹕凡夏用冰﹑止可隱映飲食。令气涼耳﹑不可食之﹑𨿽當時暫快﹑久乃成疾也﹑宋徽宗食冰太過﹑病脾疾﹑國醫不效﹑召楊介﹑進大理中丸﹑上曰﹕服之屢矣﹑介曰﹑疾因食冰﹑臣請以冰煎此藥﹑是治受病之原也﹑果愈﹑若此可謂活機之士矣。﹞以上天水類。

卷十四水部

潦水

甘平。宜煎調脾胃﹐去濕熱之藥。﹝仲景治傷寒瘀熱在裏﹑身發黃﹑麻黃連軺赤小豆湯﹑煎用潦水者﹑取其味薄﹑不助濕气利熱也。﹞降注雨水爲潦。﹝韓愈時﹑潢潦無根源﹑朝灌夕已除。又淫雨爲潦﹑反助濕熱﹑不可用。﹞

卷十四水部

半天河水

甘微寒。治鬼疰狂邪惡毒。洗諸瘡。主蠱毒。殺鬼精。恍惚妄語與飲之。勿令知之。槐樹間者。主諸風。及惡瘡風瘙疥癢。一名上池水。﹝此竹籬頭水﹑及空樹穴中水也﹑戰國策云﹕長桑君飲扁鵲以上池之水﹑能洞見臟腑﹑注云﹕上池水﹑半天河水也。﹞

卷十四水部

流水

時珍曰﹕天下之水﹑滅火濡枯則同﹑至於性從地變﹑質與物遷﹑未嘗同也。

千里水﹑東流水﹑甘爛水。﹝用流水以瓢揚萬徧﹑故又名勞水。﹞甘平。主五勞七傷。腎虛脾弱。陽盛陰虛。目不能瞑。及霍亂吐利。傷寒後欲作奔豚。﹝藏器曰﹕千里水﹑東流水﹑皆堪蕩滌邪穢﹑煎煮湯藥﹑思邈曰﹕江水流泉遠涉﹑順勢歸海﹑不逆上流﹑用以治頭﹑必歸於下﹑故治五勞七傷羸弱之病﹑煎藥宜以陳蘆勞水﹑取其水不彊﹑火不盛也﹑無江水則以千里東流水代之﹑如涇渭之類﹑時珍曰﹕勞水卽揚泛水﹑仲景謂之甘爛水﹑用流水二斗﹑置大盆中﹑以杓髙揚之﹑千萬徧﹑有沸珠相逐﹑乃取煎藥﹑蓋水性本咸而體重﹑勞之則甘而輕﹑取其不助腎气而益脾胃也﹑醫學正傳云﹕甘爛水﹑甘溫而性柔﹑故烹傷寒陰證等藥用之﹑順流水﹑性順而下流﹑故治下焦腰膝之證﹑及通利大小便之藥用之﹑急流水﹑湍上峻急之水﹑其性急速而下達﹑故通二便風痺之藥用之﹑宗曰﹕東流水取其性順﹑疾速通膈下關也﹑張從正曰﹕昔有患小便閉者﹑眾工不能治﹑令取長川急流之水煎前藥﹑一飲立溲﹑水可不擇乎。﹞逆流水。性逆而倒上。治中風卒厥。頭風瘧疾。咽喉諸病。宣吐痰飲。

卷十四水部

井泉水

補陰。

新汲者﹐療病宜人。﹝若停污濁暖﹑非直無益﹑亦且損人。﹞解熱悶煩渴。平旦第一汲。

爲井華水。其功極廣。涼能淸熱。甘可助陰。宜煎補陰藥及气血痰火藥。﹝凡井水有遠從地脈來者爲上﹑有從近處江湖滲來者次之﹑其城市溝渠污水雜入者成咸﹑用須煎滚﹑停一時﹑候咸澄乃用之﹑否則气味俱惡﹑不堪入藥食茶酒也﹑雨後水渾﹑須擂入桃杏仁澄之。﹞

卷十四水部

醴泉

甘平。治心腹痛。疰忤鬼气邪穢之屬。並就泉空腹飲之。又止消渴反胃霍亂。亦以新汲者爲佳。一名甘泉。﹝時珍曰﹕醴﹑薄酒也﹑泉味如之﹑故名﹑出無常處﹑王者徳至淵泉﹑時代升平﹑則醴泉出﹑可以養老﹑孫柔之瑞應圖云﹕醴泉﹑井之精也﹑味甘如醴﹑流之所及﹑艸木皆茂﹑飲之令人多壽﹑東觀記云﹕光武中元元年﹑醴泉出﹑京師人飲之者﹑痼疾皆除。﹞

卷十四水部

玉井水

甘平。久服神仙。令人體潤。毛髮不白。﹝藏器曰﹕諸有玉處﹑山谷水泉皆是也﹑山有玉而艸木潤﹑身有玉而毛髮黑﹑玉旣重寶﹑水又靈長﹑故有延生之望﹑今人近山多壽者﹑豈非玉石津液之功乎﹑太華山有玉﹑水澑下土﹑人得服之﹑多長生。﹞

卷十四水部

乳穴水

甘溫。久服肥健人。能食。體潤不老。與鐘乳同功。近乳穴處流出之泉也。﹝人多取水作飲釀酒﹑大有益﹑其水濃者﹑秤之重於他水﹑煎之上有鹽花﹑此眞乳液也。﹞

卷十四水部

溫泉

一名溫湯。

辛熱微毒。治諸風筋骨攣縮。及肌皮頑痺。手足不遂。無眉髮疥癬諸疾。在皮膚骨節者。

入浴。浴訖當大虛憊。可隨病與藥及飲食補養。非有病患。不宜輕入。﹝汪穎曰﹕廬山有溫泉﹑方士往往教患疥癬風癩楊梅瘡者﹑飽食入池久浴﹑得汗出乃止﹑旬日自愈也﹑藏器曰﹑下有硫黃﹑卽令水熱﹑猶有硫黃臭﹑硫黃主諸瘡﹑故水亦宜﹑然當其熱處﹑可豬羊熟雞子泉多作硫黃气﹑浴之則襲人肌膚﹑惟新安黃山是朱砂泉﹑春時水卽微紅色﹑可煮茗﹑長安驪山是礬石泉﹑不甚作气也﹑朱砂泉𨿽紅而不熱﹑當是雄黃爾﹑有砒石處亦有湯泉﹑浴之有毒。﹞

卷十四水部

阿井水

甘鹹平。下膈疏痰止吐。阿井在兗州陽谷縣。卽古東阿縣也。﹝筆談云﹕古說濟水伏流地中﹑今歷卜凡發地下﹑皆是流水﹑東阿亦濟水所經﹑其性趨下﹑淸而且重﹑用攪濁水則淸﹑故以靑州範公泉﹑亦濟水所注﹑其水用造白丸子﹑利膈化痰。﹞

卷十四水部

山巖泉水

甘平。治霍亂煩悶嘔吐。腹空轉筋。恐入腹。宜多服之。﹝名曰洗腸﹑勿令腹空﹑空則更服﹑人皆懼此﹑然嘗試有效﹑但身冷力弱者﹑防致髒寒﹑當以意消息之。﹞此山巖土石間所出泉。流爲溪澗者也。﹝爾雅雲﹕水正出曰檻泉﹑懸出曰沃泉﹑反出曰泛泉﹑其泉源遠淸冷﹑或山有玉石美艸木者爲良﹑其山有黑土毒石惡艸者﹑不可用﹑陸羽茶經曰﹕凡瀑湧漱湍之水﹑飲之令人有頸疾﹑汪穎曰﹕昔在潯陽﹑忽一日﹑城中馬死數百﹑詢之云﹕數日前雨﹑洗出山谷蛇虫之毒﹑馬飲其水然也。﹞

卷十四水部

海水

咸微溫。有小毒。煮浴。去風瘙癬。飲一合。吐下宿食顱脹。

卷十四水部

地漿

一名土漿。瀉熱解毒。

甘寒。治泄痢冷熱﹑赤白。腹內熱毒絞痛。解一切魚肉﹑菜果﹑藥物﹑諸菌毒。﹝菌音郡﹑生朽木及濕地上﹑亦名蕈﹑楓樹上菌﹑食之令人笑不休﹑服此卽解。﹞及虫蜞入腹。﹝誤食馬蝗蜞﹑入腹生子﹑用此下之。﹞中喝卒死者。﹝取道上熱土圍臍﹑令人尿其中﹑仍用熱土大蒜等分搗末﹑去渣﹑灌之卽活﹑衛生寶鑑云﹕中暑霍亂﹑乃暑熱內傷﹑七情迷亂所致﹑陰气靜則神藏﹑躁則消亡﹑非至陰之气不愈﹑坤爲陰﹑地屬陰﹑土曰靜順﹑地漿作於墻陰坎中﹑爲陰中之陰﹑能瀉陽中之陽也。﹞掘黃土地作坎﹐深三尺。以新汲水沃入攪濁。少頃。

取淸用。﹝食黃顙魚犯荊芥﹑能害人﹑服地漿解之。﹞

卷十四水部

百沸湯

宣﹑助陽气。

助陽气﹐行經絡。﹝汪穎曰﹕熱湯須百沸者佳﹑若半沸者﹑飲之反傷元气﹑作脹﹑宗曰﹕熱湯能通經絡﹑患風冷气痺人﹑以湯淋腳至膝上﹑濃覆取汗周身﹑然別有藥﹑特假陽气而行爾﹑四時暴瀉痢﹑四肢臍腹冷﹑坐深湯中﹑浸至腹上﹑頻頻作之﹑生陽諸藥﹑無速於此﹑虛寒人始坐湯中必顫﹑仍常令人伺守之﹑張從正曰﹕凡傷風寒酒食﹑初起無藥﹑便飲太和湯碗許﹑或酸齏汁亦可﹑以手揉肚﹑覺恍惚﹑再飲再揉﹑至無所容﹑探吐﹑汗出則已﹑時珍曰﹑仲景治心下痞﹑按之濡﹑關上脈浮﹑大黃黃連瀉心湯﹑用麻沸湯煎之﹑取其气薄而泄虛熱也患風疾數年﹑掘坑令坐坑內﹑解衣﹑以熱湯淋之良久﹑以簟蓋之﹑汗出而愈﹑此亦通經絡之法也﹑時珍常推此意﹑治寒濕﹑加艾煎湯﹑治風虛﹑加五枝或五加煎湯淋洗﹑覺效更速也﹑庵曰﹕感冒風寒﹑而以熱湯澡浴﹑亦發散之一法﹑故內經亦有可湯熨可浴﹑及摩之浴之之文。備急方﹑治心腹卒脹痛欲死﹑煮熱湯以漬手足﹑冷卽易之。

﹞一名太和湯。一名麻沸湯。﹝蛇繞不解﹑以熱湯淋之﹑卽脫﹑忤惡卒死﹑銅瓦器盛熱湯﹑隔衣熨其腹﹑冷卽易。﹞

卷十四水部

生熟湯

一名陰陽水。宣﹑和陰陽。

調中消食。治霍亂吐瀉。有神功。﹝時珍曰﹕上焦主納﹑中焦腐化﹑下焦主出﹑三焦通利﹑陰陽調和﹑升降周流﹑則臟腑暢達﹑一失其道﹑二气淆亂﹑濁陰不降﹑淸陽不升﹑故發爲霍亂嘔吐之病﹑飲此湯輒定者﹑分其陰陽﹑使得其平也﹑按霍亂有寒熱二證﹑倉卒患此﹑脈候未審﹑愼勿輕投偏熱偏寒之劑﹑曾見有服姜湯而立斃者﹑惟飲陰陽水爲最穩﹑霍亂邪在上焦則吐﹑邪在下焦則瀉﹑邪在中焦則吐瀉交作﹑此濕霍亂證猶易治﹑惟心腹絞痛﹑不得吐瀉﹑名幹霍亂﹑俗名絞腸痧﹑其死甚速﹑古方用鹽熬熱﹑童便調服﹑極爲得治﹑勿與谷食﹑卽米飲下咽﹑亦死。﹞以新汲水﹑百沸湯合一盞。和勻。

卷十四水部

齏水

湧吐。

酸鹹。吐痰飲宿食。酸苦湧泄爲陰也。此乃作黃齏菜水也。

卷十四水部

甑气水

潤利肌膚。

以器盛取。沐頭長髮。令黑潤。朝朝用梳摩小兒頭。久覺有益。﹝小兒諸疳徧身﹑或面上生瘡﹑爛成孔臼﹑如大人楊梅瘡﹑百藥不效﹑用蒸糯米甑气水﹑掃瘡上﹑不數日卽愈。﹞

卷十四水部

銅壺滴漏水

通﹑能升能降。

性滑。上可至顚﹐下可至泉。宜煎四末之藥。﹝說文曰﹕漏以銅壺受水﹑刻節﹑晝夜百刻﹑周禮周官曰﹕挈壺氏掌壺﹑以水火守之﹑分以日夜﹑及冬﹑則以火爨鼎水而沸之﹑而沃之﹑鄭康成曰﹕冬水凍﹑故以火炊水沸以沃之﹑謂沃漏也﹑後漢張衡﹑漏水轉渾天儀制曰﹕以銅爲器﹑再疊差置﹑實以淸水﹑下各開孔﹑以玉虯漏水入兩壺﹑右爲夜﹑左爲晝﹑宋會要曰﹑漏刻之法﹑有水秤﹑以木爲衡﹑衡上刻疏之﹑曰天河﹑其廣長容水箭﹑箭有四﹑以木爲之﹑長三尺有五寸﹑著時刻更點﹑納於天河中﹑晝夜更用之﹑又曰﹕天聖八年﹑燕肅上蓮花漏法﹑其制﹑琢石爲四分之壺﹑剡木爲四分之箭﹑以測十二辰﹑二十四气﹑四隅十干百刻﹑分布晝夜﹑成四十八箭﹑其箭一气一易﹑二十四气﹑各有晝夜﹑故四十八箭﹑又爲水匱﹑置銅渴烏﹑引水﹑下注銅荷中﹑插石壺旁﹑銅荷承水﹑自荷莖中澑瀉入壺﹑壺上當中爲金蓮花覆之﹑花心有竅容箭﹑下插箭首﹑與蓮心平﹑渴烏漏下﹑水入壺一分﹑浮箭上湧一分﹑至於登刻盈時﹑皆如之。﹞以上地水類。

卷十五火土部

火類土類

主治癰疽發背不起。瘀肉不腐。及陰瘡瘰。流注瘡頑瘡。然火吹滅。﹝日炙二次。﹞未潰拔毒止痛。已潰補接陽气。去腐生肌。凡一切補藥諸膏。宜此火煎之。但不可點艾傷肌。﹝震亨曰﹕火以暢達﹑拔引郁毒﹑此從治之法也﹑時珍曰﹕桑木能利關節﹑養津液﹑得火則拔引毒瓦斯﹑而祛逐風寒﹑所以能去腐生新也﹑抱朴子云﹕一切仙藥﹑不得桑煎不服﹑桑乃箕星之精﹑能助藥力﹑除風寒痺諸痛﹑久服﹑終身不患風疾故也。﹞

卷十五火土部

炭火

櫟炭火﹑宜煉一切金石藥。炭火﹑宜烹煎炙焙百藥丸散。﹝時珍曰﹕燒木爲炭﹑木久則腐﹑而炭入土不腐者﹑木有生性﹑炭無生性也﹑葬家用炭﹑能使虫蟻不入﹑竹木之根自回﹑亦緣其無生性爾。﹞

卷十五火土部

蘆火竹火

宜煎一切滋補藥。﹝時珍曰﹕凡服湯藥﹑𨿽品物專精﹑修治如法﹑而煎藥者鹵莽造次﹑水火不良﹑火候失度﹑藥亦無功。觀夫茶味之美惡﹑飯味之甘﹑皆系於水火烹飪之得失﹑故煎藥須用小心老成人﹑以深罐密封﹑新水活火﹑先武後文﹑如法服之﹑未有不效者﹑火用陳蘆枯竹﹑取其不彊﹑不損藥力也﹑桑柴火取其能助藥力﹑炭取其力慢﹑櫟炭取其力緊﹑溫養用糠及馬屎牛屎者﹑取其暖﹑而能使藥力勻徧也。﹞

卷十五火土部

燈火

治小兒驚風﹐昏迷搐搦竄視諸病。又治頭風脹痛。視頭額太陽絡脈盛處。以燈心蘸麻油。

點燈淬之。良。外痔腫痛者。亦淬之。油能去風解毒。火能通經也。小兒初生。因冒寒气欲絕者。勿斷臍。急烘絮包之。將胎衣烘熱。用燈炷於臍下。往來燎之。暖气入腹內。气回自蘇。

去風退赤甚妙。﹝時珍曰﹕凡燈惟胡麻油蘇子油然者﹑能明目治病﹑其餘諸油燈煙﹑皆能損目﹑亦不治病也。﹞

卷十五火土部

燈花

主治。敷金瘡。止血生肉。小兒邪熱在心。夜啼不止。以二三顆燈心調。抹乳吮之。﹝時珍曰﹕昔陸賈言燈花爆而百事喜﹑漢書藝文志有占燈花術﹑則燈花固靈物也﹑錢乙用治夜啼﹑其亦取此義乎﹑明宗室富順王﹑一孫嗜燈花﹑但聞其气﹑卽哭索不已﹑時珍診之曰﹕此癖也﹑以殺虫治癖之藥﹑丸服一料而愈。﹞

卷十五火土部

艾火

灸百病。若灸諸風冷疾。入石硫黃末少許。更妙。﹝凡灸艾火者﹑宜用陽燧火珠﹑承日取太陽眞火﹑其次則用槐取火爲良﹑若急卒難備﹑卽用眞麻油燈或蠟燭火﹑以艾莖燒點於炷艾﹑潤灸瘡﹑至愈不痛也﹑其戛金擊石鉆燧入木之火﹑皆不可用﹑邵雍皇極經世書云﹕火無體﹑因物以爲體﹑金石之火﹑烈於艸木之火是矣﹑入木者﹑松火難瘥﹑柏火傷神多汗﹑桑火傷肌肉﹑柘吐血﹑橘火傷營衛經絡﹑楡火傷骨失志﹑竹火傷筋損目也﹑南齊書載﹑武帝時﹑有沙門從北齊赤火來。其火赤於常火而小﹑云以療疾﹑貴賤爭取之﹑灸至七炷多驗﹑吳興楊道慶﹑虛疾二十年﹑灸之卽瘥﹑咸稱爲聖火﹑詔禁之不止﹑不知此火何物之火也。﹞陽燧。﹝時珍曰﹕火鏡也﹑以銅鑄成﹑其面凹﹑摩熱向日﹑以艾承之則得火﹑周禮司氏﹑以夫燧取明火於日﹑是矣。﹞火珠。﹝時珍曰﹕說文謂之火齊珠﹑漢書謂之玫瑰﹑音枚回﹑唐書云﹕東南海中﹑有羅剌國﹑出火齊珠﹑大者如雞卵﹑狀類水精﹑圓白﹑照數尺﹑日中以艾承之則得火﹑用灸艾﹑性不傷人﹑今占城國有之﹑名朝霞大火珠。﹞

卷十五火土部

神鍼火

通﹑祛風寒。

治心腹冷痛﹐風寒濕痺﹐附骨陰疽。凡在筋骨隱痛者。鍼之。火气直達痛所。甚效。﹝時珍曰﹕神鍼火者﹑五月五日取東引桃枝﹑削爲木鍼如雞子﹑長五六寸﹑幹之﹑用時以綿紙三五層﹑襯於患處﹑將鍼蘸麻油點著﹑吹滅﹑乘熱鍼之。﹞雷火神鍼。﹝熟靳艾葉末二兩﹑乳香﹑沒藥﹑穿山甲﹑硫黃﹑艸烏頭﹑川烏頭﹑桃樹皮末各一錢﹑麝香五分﹑爲末拌艾﹑以濃紙裁成條﹑鋪藥艾於內﹑緊捲如指大﹑長三四寸﹑收貯瓶內﹑埋地中﹑七日取出﹑用時於燈上點著﹑吹滅﹑隔紙十層﹑乘熱鍼於患處﹑熱气直入﹑其效更速﹑並忌冷水。﹞

卷十五火土部

火鍼

通﹑祛風。

治風寒筋急。攣引痺痛。或癱緩不仁者。鍼下疾出。急按孔穴則疼止。不按則疼甚。癥塊結積冷病者。鍼下慢出。仍轉動以發出污濁。癰疽發背。有膿無頭者。鍼令膿潰。勿按孔穴。

凡用火鍼。太深則傷經絡。太淺則不能去病。要在消息得中。鍼後發熱惡寒。此爲中病。凡面上及夏月。濕熱在兩腳時﹑皆不可用此。﹝時珍曰﹕素問云﹕病在筋﹑調之筋﹑燔鍼劫刺其下﹑及筋急者﹑病在骨﹑調之骨﹑淬鍼藥熨之﹑又靈樞經﹑敍十二經筋所發諸痺痛﹑皆云治在燔鍼劫刺﹑以知爲度﹑以痛爲輸﹑又云﹕經筋之病﹑寒則反折筋急﹑熱則縱弛不收﹑陰痿不用淬刺者﹑淬寒急也﹑縱緩不收者﹑無用燔鍼﹑觀此﹑則燔鍼乃爲筋寒而急者設﹑以熱治寒﹑正治之法也﹑而後世以鍼積塊﹑亦假火气以散寒濕﹑而發出污濁也﹑或又以治癰疽者﹑則是以從治之法﹑潰泄其毒瓦斯也﹑而昧者以治傷寒熱病﹑則非矣﹑張仲景云﹕太陽傷寒加溫鍼﹑必發驚﹑營气微者﹑加燒鍼則血流不行﹑更發熱而煩燥﹑太陽病下之﹑心下痞﹑表裏俱虛﹑陰陽俱竭﹑復加燒鍼﹑胸煩﹑面色靑黃﹑膚潤者難治﹑此皆用鍼者﹑不知往哲設鍼之理﹑而謬用以致害人也﹑又凡肝虛目昏多淚﹑或風赤及生翳膜﹑頑濃成病﹑後生白膜﹑失明﹑或五臟虛勞﹑風熱上衝於目﹑生翳﹑病宜熨烙之法﹑蓋气血得溫則宣流﹑得寒則凝澀故也﹑其法用平頭鍼﹑如孔大小﹑燒赤﹑輕輕當翳中烙之﹑烙後翳破﹑卽用除翳藥敷點。﹞火鍼。素問謂之燔鍼﹑淬鍼。張仲景謂之燒鍼。川蜀人謂之煨鍼。﹝其法﹑麻油滿盞﹑以燈艸二七莖點燈﹑將鍼頻塗麻油﹑燈上燒令通赤用之﹑不赤或冷﹑則不能去病﹑反損人也﹑其鍼須用火箸鐵造之爲佳﹑點穴墨記﹑差則無功。﹞

卷十五火土部

燧火

太古燧人氏。上觀下察。鉆木取火。教民烹飪。使無疾病。用心至深切矣。木爲火母。

其性不燥。後世擊石取火。其性燥烈。且今人多嗜煙酒。所以患燥火之證者甚多。﹝時珍曰﹕周官司氏﹑掌行火之政﹑令四時變國火﹑以救時疾﹑季春出火﹑季秋納火﹑民咸從之﹑蓋人之資於火食者﹑疾病壽夭系焉﹑四時鉆燧取新火﹑以爲飲食之用﹑依歲气而使無亢不及﹑所以救民之時疾也﹑楡柳先百木而靑﹑故春取之﹑其火色靑﹑棗杏之木心赤﹑故夏取之﹑其火色赤﹑柞之木理白﹑故秋取之﹑其火色白﹑槐檀之木心黑﹑故冬取之﹑其火色黑﹑桑柞之木肌黃﹑故季夏取之﹑其火色黃﹑天文大火之次﹑於星爲心﹑季春龍見於辰而出火﹑於時爲暑﹑季秋龍伏於戌而納火﹑於時爲寒﹑順天道而百工之作息皆因之﹑以免水旱災殃之流行也。﹞

卷十五火土部

陽火陰火

五行皆有陰陽。而火之陰陽爲尢著。時珍曰。火者。有气而無質。其綱凡三。其目凡十有二。所謂三者。天火地火人火也。所謂十有二者。天之火四。地之火五。人之火三也。試申言之。天之陽火二。太陽﹑眞火也。星精﹑飛火也。﹝赤物暾暾﹑降則有災﹑俗呼火殃。﹞天之陰火二。龍火也。雷火也。﹝龍口有火光﹑霹靂之火﹑神火也﹑二火必陰雲四合﹑大雨降注﹑乃見﹑若太陽一照﹑則龍潛雷伏﹑有人病火﹑屬龍雷者﹑惟當益火之原﹑萬不可用涼藥。

﹞地之陽火三。鉆木之火也。擊石之火也。戛金之火也。地之陰火二。石油之火也。﹝昨夢錄云﹕石腦油﹑出髙麗東﹑日烘石熱所出液也﹑惟眞琉璃器可貯之﹑入水涓滴﹑烈焰遽發﹑餘力入水﹑魚鱉皆死﹑邊人用以禦敵。﹞水中之火也。﹝江湖河海﹑夜動有火﹑蘇軾夜宿金山寺詩﹑江心似有炬火明﹑非鬼非神竟何物是也。﹞人之陽火二。君火也。相火也。人之陰火一。失位之火也。﹝內經云﹕君火以明﹑相火以位﹑腎中陽虛﹑則火不安其位而飛走﹑猶龍雷之火也。﹞合而言之。陽火七。陰火五。共十有二焉。諸陽火。遇艸而。得木而燔。可以濕伏。可以水滅。諸陰火。不焚艸木而流金石。得濕愈焰。遇水益熾。以水折之。則光焰詣天。物窮方止。以火逐之。以灰撲之。則灼性自消。光焰自滅。故人之善反於身者。上體於天。而下驗於物。則陽火陰火﹑正治從治之理。思過半矣。此外又有蕭丘之寒火。﹝蕭丘在南海中﹑上有自然之火﹑春生秋滅﹑生一種木﹑但小焦黑﹑出抱朴子外篇﹑又陸遊雲﹕火山軍其地﹑鋤耘深入﹑則有烈焰﹑不妨種植﹑亦寒火也。﹞澤中之陽焰。﹝狀如火焰﹑起於水面﹑出王冰素問注。﹞野外之鬼燐。﹝其火色靑﹑其狀如炬﹑或聚或散﹑望之則有﹑就之則無﹑俗呼鬼火﹑或云﹕諸血之燐光也。﹞金銀之精气。﹝凡金銀寶玉﹑皆夜有火光。﹞此皆似火而不能焚物者也。至於樟腦﹝見香木部。﹞猾髓。﹝炮炙論曰﹕海中有獸﹑名曰猾﹑其髓入油中﹑油卽沾水生火﹑不可救止﹑以酒噴之卽滅﹑不可於屋下收﹑故曰水能生火﹑非猾髓而莫能﹑時珍曰﹕此獸之髓﹑水中生火﹑與樟腦相同﹑其功亦當與樟腦相似也﹑第人無識之者。﹞生。

﹝燒酒醇酒﹑得火气則自焚﹑油滿百石﹑則火自生﹑油紙油衣油鐵﹑得熱蒸激﹑皆自生火。積米熱蒸﹑麻皮熱蒸﹑亦致生火。﹞南荒有厭火之民。﹝國近黑昆侖﹑人能食火炭。﹞食火之獸。﹝原化記云﹕禍斗狀如犬而食火﹑糞復爲火﹑能燒人屋。﹞西波斯國有鳥﹑形如駝﹑能飛不髙﹑食艸與肉﹑亦啖火﹑日行七百里﹑劉郁西域記云﹕富浪有大鳥駝﹑蹄髙丈餘﹑食火炭﹑卵大如升﹑鄭曉云﹕洪武初﹑三佛國貢火雞﹑大於鶴﹑長三四尺﹑頸足亦似鶴﹑銳嘴軟紅冠﹑毛色如靑羊﹑足二指﹑利爪能傷人腸致死﹑食火炭。﹞火鴉蝙蝠。能食火煙。火龜火鼠。生於火地。﹝火龜火鼠﹑俱生炎地﹑西域記云﹕火鼠出西域﹑及南海火林山﹑有野火﹑春夏生﹑秋冬死﹑鼠產於中﹑甚大﹑其毛及艸木之皮﹑皆可織布﹑污則燒之卽潔﹑名火浣布。﹞此皆五行物理之常。而乍聞者目爲怪異。蓋未深詣乎此理故爾。蔡九峯止言木火﹑石火﹑雷火﹑虫火﹑燐火。似未盡該也。要之。火者內陰而外陽。主乎動者也。故凡動皆屬火。以名而言。形气相生。配於五行。故謂之君。以位而言。生於虛無。守位稟命。因其動而可見。故謂之相。天主生物。故恆於動。

人有此生。亦恆於動。動者。皆相火之爲也。是君相二火。天非此不能生物。人非此不能自生也。然而東垣以火爲元气之賊。與元气不兩立。一勝則一負。何哉。周子曰﹕神發知矣。

五性感物。而萬事出。有知之後。五者之性。爲物所感而動。卽內經五火也。五性厥陽之火。與相火相煽。則妄動矣。火起於妄。變化莫測。煎熬眞陰。陰虛則病。故曰相火。元气之賊。周子又曰。聖人定之。以中正仁義而主靜。朱子曰﹕必使道心常爲一身之主。而人心每又主之以靜。則五火之動皆中節。相火惟有裨補造化。以爲生生不息之運用爾。何賊之有。以上火類。

卷十五火土部

白堊

音惡。燥濕﹑溫水髒。

甘溫。治男子水髒冷。女子子宮冷。卒暴咳嗽。風赤爛眼。反胃瀉痢。﹝諸土皆能勝濕補脾﹑而白堊能兼入气分。﹞痱子瘙癢。﹝爲末敷之。﹞瘡不漧。﹝研﹑生油調搽。﹞卽白土。

卷十五火土部

黃土

燥濕解毒。

甘平。治泄痢冷熱赤白。腹內熱毒絞結痛。下血。又解諸藥毒。中肉毒。合口椒毒﹑野菌毒。﹝劉跋錢乙傳云﹕元丰中﹑皇子儀國公﹑病螈﹑國醫未能治﹑長公主舉乙入﹑進黃土湯而愈﹑神宗召見﹑問其故﹑對曰﹕以土勝水﹑水得其平﹑則風自退爾﹑夷堅志云﹕吳少師得疾﹑數月消瘦﹑每日飲食入咽﹑如萬虫攢攻﹑且癢且痛﹑皆以爲勞瘵﹑迎明醫張銳診之﹑銳令明旦勿食﹑遣卒詣十里外﹑取行路黃土至﹑以溫酒二升攪之﹑投藥百粒﹑飲之覺痛﹑幾不堪﹑及登混﹑下馬蝗千餘﹑其半已困死﹑吳亦憊甚﹑調理三日乃安﹑因言夏月出師﹑燥渴﹑飲澗水一杯﹑似有物入咽﹑遂得此病﹑銳曰﹕虫入食人髒﹑勢必孳生﹑饑則聚咂精血﹑飽則散處臟腑﹑苟知殺之﹑而不能掃取﹑終無益也﹑是以請公枵腹以誘之﹑虫久不得土味﹑又喜酒﹑故乘饑畢集﹑一洗而空之﹑凡跌打損傷﹑及木石所傷﹑取淨土五升﹑蒸熱﹑以故布重裹﹑作二包﹑更互熨之﹑勿大熱﹑恐破肉﹑痛止則已﹑𨿽瘀血凝積﹑气絕欲死者﹑亦活。

﹞張司空言。三尺以上曰糞。三尺以下曰土。凡用﹑當去上惡物。勿令入客水。﹝藏器曰﹕土气久觸﹑令人面黃﹑掘土犯地脈﹑令人上气身腫﹑掘土犯神煞﹑令人生腫毒。﹞

卷十五火土部

伏龍肝

重﹑調中止血﹑燥濕消腫。

辛溫。調中止血。去濕消腫。治咳逆反胃﹐吐衄崩帶﹐尿血遺精﹐腸風癰腫。﹝醋調塗。﹞臍瘡﹝研敷。﹞丹毒。﹝臘月豬脂或雞子白調敷。﹞催生下胎。﹝子死腹中﹑水調三錢服。﹞功專去濕。無濕勿用。多年竈心黃土。﹝須用對釜臍下者。﹞

卷十五火土部

東壁土

甘溫。治霍亂煩悶。泄痢溫瘧。療下部瘡。脫肛。小兒風臍。摩幹濕二癬。隱居曰。此屋之東壁上土也。常先見日故爾。﹝藏器曰﹕東壁先得太陽烘炙﹑故治瘟疫﹑初出﹑少火之气壯﹑及當午﹑則壯火之气衰﹑故不用南壁而用東壁﹑時珍曰﹕昔一女﹑忽嗜河中污泥﹑日食數碗﹑玉田隱者﹑以壁間敗土﹑調水飲之﹑遂愈﹑又凡脾胃濕多﹑吐瀉霍亂者﹑以東壁土﹑新汲水攪化﹑澄淸服之﹑卽止﹑蓋脾主土﹑喜燥而惡濕﹑故取太陰眞火所照之土﹑引眞火生發之气﹑補土而勝濕﹑則吐瀉自止也﹑嶺南方﹑治瘴瘧﹑香椿散內用南壁土﹑近方治反胃嘔吐用西壁土者﹑或取太陽離火所照之气﹑或取西方收斂之气﹑然皆不過借气補脾胃也。﹞

卷十五火土部

墨

辛溫止血。﹝震亨曰﹕墨屬金而有火﹑入藥甚健﹑性又能止血。﹞生肌。飛絲塵芒入目。

濃磨點之。點鼻止衄。豬膽汁磨。塗諸癰腫。﹝醋磨亦可。﹞酒磨服。治胞胎不下。宗曰。墨﹑松之煙也。世有以粟艸灰僞爲者。不可用。惟松煙墨。方可入藥。陳久煙細者爲佳。粗者不可用。

卷十五火土部

釜臍墨

一名釜煤。

辛溫。治中惡蠱毒。吐血血暈。以酒或水溫服二錢。亦塗金瘡。止血生肌。消食積。舌腫喉痺口瘡。陽毒發狂。﹝古方治傷寒﹑黑奴丸﹑用釜底墨﹑竈突墨﹑梁上塵三物﹑同合諸藥爲丸﹑其功用相近爾。﹞

卷十五火土部

百艸霜

輕﹑止血消積。

辛溫止血。﹝鼻衄者﹑水調塗之﹑紅見黑則止﹑水克火也。﹞消積。治諸血病。傷寒陽毒發狂。疸膈瘧痢。咽喉口舌白禿諸瘡。﹝時珍曰﹕皆兼取火化﹑從治之法。﹞竈突上煙煤。﹝其質輕細﹑故謂之霜﹑魘寐卒死﹑水化吹鼻﹑白禿頭瘡﹑和豬脂塗之﹑諸瘡以醋湯洗淨﹑入膩粉少許﹑生油調塗﹑愈。﹞

卷十五火土部

梁上塵

一名烏龍尾﹑輕﹑止血消積。

辛苦微寒。治腹痛噎膈。中惡鼻衄。小兒軟瘡。消食積。止金瘡血出。齒齦出血。時珍曰。

凡用倒掛塵。燒令煙盡。篩取末。入藥。

卷十五火土部

碱

瀉﹑磨積去垢。

辛苦澀溫。消食磨積。去垢除痰。治反胃噎膈。點痣疣贅。﹝與壙灰等分﹑用小麥稈灰汁﹑煎榦爲末﹑鍼刺挑破﹑水調點之﹑一日三上﹑卽去﹑須新合乃效。﹞發麵浣衣多用之。取蓼蒿之屬。浸曬燒灰。以原水淋汁。每百斤入粉面二三斤。則凝定如石。

卷十五火土部

孩兒茶

瀉熱生津﹑澀﹑收濕。

苦澀微寒。淸上膈熱。化痰生津。止血收濕。定痛生肌。塗金瘡口瘡。﹝硼砂等分。﹞陰疳痔腫。出南番。以細茶末納竹筒。埋土中。日久取出。搗汁熬成。塊小潤澤者上。大而枯者次之。以上土類。

卷十六禽獸部

原禽類水禽類林禽類畜類獸類鼠類

大養肺陰﹑潤化痰。

甘淡平。大養肺陰。化痰止嗽。補而能淸。爲調理虛損癆瘵之聖藥。一切病之由於肺虛。

不能淸肅下行者。用此皆可治之。開胃气。已勞痢。益小兒痘疹。﹝王世懋閩部疏云﹕燕窩菜﹑竟不辧是何物﹑漳海邊已有之﹑燕飛渡海中﹑翮力倦則擲置海面﹑浮之若杯﹑身坐其中久之﹑復銜以飛﹑陳懋仁泉南雜記云﹕閩之遠海近番處﹑有燕名金絲者﹑首尾似燕而甚小﹑毛如金絲﹑臨卵育子時﹑羣飛近沙汐泥有石處﹑啄蠶螺食之﹑有詢海商聞之土番云﹕蠶螺背上肉﹑有兩肋﹑如楓蠶絲﹑堅潔而白﹑食之可補虛損﹑已勞痢﹑故此燕食之﹑肉化而肋不化﹑並津液嘔出﹑結爲小窩﹑附石上﹑久之與小雛鼓翼而飛﹑海人依時拾之﹑故曰燕窩﹑而予近聞之漳人﹑殊爲不然﹑燕窩國大海中﹑有髙山﹑冬月羣燕來巢其上﹑燕矢之濃﹑沒人兩膝﹑春取小魚﹑累之窩中﹑人取之林中﹑窩毀子墜﹑傾復闌干﹑燕之雌雄﹑羣然悲鳴﹑傷物特甚﹑嗚呼﹑誰爲羣燕毀房哉﹑生命之苦﹑過火刀割矣﹑蘇長公謂𨿽八珍之美﹑投箸而不忍食﹑此物此志耶﹑周櫟園閩小記云﹕余在漳南﹑詢之海上人﹑皆云燕銜小魚粘之於石﹑久而成窩﹑有烏白紅三色﹑烏色品最下﹑紅色最難得﹑能益小兒痘疹﹑白色能愈痰疾﹑廣東新語云﹕崖州海中石島﹑有玳瑁山﹑其洞穴皆燕所巢﹑燕大者如烏﹑啖魚輒吐涎沫﹑以備冬月退毛之食﹑土人皮衣皮帽﹑秉炬探之﹑燕驚撲人﹑年老力弱﹑或致墜崖而死﹑故有多獲者﹑有空手而還者﹑或謂海濱石上﹑有海粉積結如苔﹑燕啄食之﹑吐出爲窩﹑累累巖壁之間﹑島人俟其秋去﹑以修竿接鏟取之﹑海粉性寒﹑而爲燕所吞吐則暖﹑海粉味鹹﹑而爲燕所吞吐則甘﹑其形質盡化﹑故可以消痰開胃云﹕凡有烏白二色﹑紅者難得﹑蓋燕屬火﹑紅者尢其津液﹑一名燕蔬﹑香有龍涎﹑菜有燕窩﹑是皆補艸木之不足者﹑故曰蔬﹑楡肉產於北﹑燕窩產於南﹑皆蔬也。﹞可入煎藥。須用陳久者。色如糙米者最佳。燕窩腳。﹝色紅紫﹑名血燕。﹞功用相仿。性重﹑能達下。微鹹﹑能潤下。治噎膈甚效。假燕窩﹑無邊無毛。﹝或微有邊毛﹑皆僞爲之。﹞色白。﹝甚有白如銀絲者。﹞

卷十六禽獸部

石燕

補陽益精。

甘溫。壯陽益气。暖腰膝。添精髓。潤皮膚。縮小便。禦風寒嵐瘴﹑溫疫气。﹝孟詵曰﹕治法取石燕二七枚﹑和五味炒熟﹑以酒一斗﹑浸三日﹑每夜臥時飲一二盞﹑甚能補益﹑令人健力能食。﹞一名土燕。似蝙蝠。口方。食石乳汁。﹝廣志云﹕燕有三種﹑此則土燕乳於巖穴者﹑孟詵曰﹕石燕在乳穴石洞中者﹑冬月采之﹑堪食﹑餘月止可治病。﹞

卷十六禽獸部

夜明砂

一名天鼠矢。瀉﹑散血明目。

辛寒。肝經血分藥。活血消積。治目盲障翳。﹝加石決明豬肝煎﹑名決明夜靈散﹑治雞盲眼。﹞瘧魃。﹝音奇﹑小兒鬼。﹞驚疳。﹝蝙蝠及矢﹑並治驚疳瘧癇﹑厥陰之病。﹞幹血气痛。﹝經疏云﹕辛能散內外結气﹑寒能除血熱气壅﹑明目之外﹑餘皆可略﹑吳鶴臯醫方考曰﹕古人每用虻虫水蛭治血積﹑以其善吮血爾﹑若天鼠矢﹑乃食蟻而化者也﹑當亦可以攻血積﹑本方稱其下死胎﹑則其能攻血塊也何疑。﹞同鱉甲燒煙。辟蚊。蝙蝠矢也。食蚊。砂皆蚊眼。故治目疾﹐淘淨焙﹐惡白薇﹑白蘞。﹝小兒魃病﹑以紅紗袋﹑盛夜明砂佩之。﹞

卷十六禽獸部

五靈脂

瀉﹑行血﹑宣﹑止痛。

甘溫純陰。气味俱濃。入肝經血分。通利血脈。散血和血。血閉能通。﹝生用。﹞經多能止。

﹝炒用。﹞治血痺血積。血眼血痢。腸風崩中。諸血病。﹝圖經云﹕血暈者﹑半炒半生﹑末服一錢。﹞心腹气血一切諸痛。除風殺虫。﹝諸痛屬於木﹑諸虫生於風。﹞化痰消積。療驚疳瘧疝。蛇﹑蠍﹑蜈蚣傷。﹝五靈脂一兩﹑雄黃五錢﹑酒調服﹑滓敷患處﹑治毒蛇咬傷。﹞血虛無瘀者忌用。﹝李仲南永類鈐方曰﹕五靈脂治崩中﹑非正治之藥﹑乃去風之劑﹑衝任經虛﹑被風襲傷營血﹑以致崩中暴下﹑與荊芥防風治崩﹑義同﹑方悟古人識見深遠如此﹑時珍曰﹕此亦一說﹑但未及肝血虛滯﹑亦自生風之意﹑按衝爲血海﹑任主胞胎﹑任脈通﹑衝脈盛﹑則月事以時下﹑無崩漏之患﹑且易有子。﹞北地鳥。名寒號虫矢也。﹝卽鳥﹑夜鳴求旦﹑夏月毛采五色我﹑冬月毛落﹑忍寒而號曰﹕得過且過﹑髙士奇曰﹕月令﹑仲冬之月﹑不鳴﹑似與寒號之名未協。﹞色黑。气甚臊惡。糖心潤澤者眞。研末。酒飛。去砂石用。

行血宜生。止血宜炒。惡人參。﹝油調五靈脂末﹑塗風癩﹑良。﹞

卷十六禽獸部

雀

補陽益精。

甘溫。壯陽气。﹝藏器曰﹕冬月食之﹑起陽道﹑令人有子。﹞益精髓。暖腰膝。縮小便。

治血崩帶下。﹝宗曰﹕正月以前﹑十月以後﹑宜食之﹑取其陰陽定靜未泄也﹑故卵亦取第一番者﹑蘇頌曰﹕今人取雀肉﹑和蛇牀子熬膏﹑和藥丸服﹑補下有效﹑謂之驛馬丸﹑此法起於唐世﹑云明皇服之有驗﹑總錄治虛寒雀附丸﹑用肥雀肉三四十枚﹑同附子熬膏丸藥﹑亦祖此意也。﹞不可同李及諸肝食。妊婦食之。令子多淫。凡陰虛火盛者勿食。服白術人忌之。俗呼老爲黃雀。﹝八九月羣飛田間﹑體絕肥﹑背有脂﹑如披綿﹑性味皆同﹑可以炙食﹑作甚美﹑今人以之頓雞蛋﹑肥而可口。﹞頭血﹑治雀盲。﹝人黃昏時無所見﹑如雀目夜之。﹞

卷十六禽獸部

雀卵

補陽益精。

酸溫。益精血。治男子陰痿不起。女子帶下。便溺不利。除疝瘕。﹝陶宏景曰﹕雀利陰陽﹑故卵亦然﹑和天雄服之﹑令莖不衰﹑素問云﹕胸脇肢滿者妨於食﹑病至則先聞腥臊臭﹑出淸液﹑先唾血﹑四肢淸﹑目眩﹑時時前後血﹑病名血枯﹑得之年少時﹑有所大脫血﹑若醉入房中﹑气竭肝傷﹑故月事衰少不來﹑治之以四烏骨﹑一茹﹑二物並合之﹑丸以雀卵﹑大如小豆﹑以五丸爲後飯﹑飲以鮑魚汁﹑利腸中及傷肝也﹑飲後藥先爲後飯﹑本艸三藥並不治血枯﹑而經法用之﹑是攻其所生所起爾﹑時珍曰﹕今人知雀卵能益男子陽虛﹑不知能治女子血枯﹑蓋雀卵益精血爾。﹞

卷十六禽獸部

白丁香

消積。

苦溫微毒。治疝瘕積脹癖。及目翳弩肉。癰疽瘡癤。咽噤齒齲。﹝時珍曰﹕雀食諸谷﹑皆易消化﹑故所治諸證﹑皆取其能消爛之義也。﹞陰人使雄。陽人使雌。臘月采得。去兩畔附著者。缽中研細。以甘艸水浸一宿。去水焙漧用。﹝日華曰﹕凡鳥左翼掩右者是雄﹑其屎頭尖挺直﹑雷曰﹕凡使勿用雀兒糞﹑雀兒黃口﹑未經淫者也﹑其雀屎底坐尖在上是雄﹑兩頭圓者是雌﹑時珍曰﹕別錄止用雄雀屎﹑雌雄分用則出自雷氏也。﹞

卷十六禽獸部

鴿

一名鵓鴿。解毒。

咸平。解諸藥毒。及人馬久患疥。治惡瘡風癬。白癜瘍風。惟白色者入藥。﹝凡鳥皆雄乘雌﹑鴿獨雌乘雄﹑故其性最淫。﹞卵﹑解瘡毒痘毒。屎名左盤龍。﹝時珍曰﹕野鴿者尢良﹑其屎皆左盤﹑故劉河間宣明方云然。﹞消腹中痞塊﹐瘰諸瘡。療破傷風﹐及陰毒垂死者。人馬疥瘡。炒研敷之。驢馬和艸飼之。消腫殺虫。﹝頭瘡白禿﹑鴿粉研末敷之﹑先以醋泔洗淨。﹞

卷十六禽獸部

雞

補虛溫中。

甘溫。屬巽屬木。﹝故動風。﹞補虛溫中。﹝日華曰﹕黑雌雞﹑補產後虛勞﹑馬益卿曰﹕妊婦宜食牡鷄﹑取陽精之全於天也﹑崔行功纂要方曰﹕婦人產死﹑多是富貴擾攘﹑致產婦驚亂故爾﹑屏人靜產﹑更爛煮牡鷄汁﹑煮粳米粥與食﹑自然無恙﹑雞汁性滑而濡﹑不食其肉﹑恐難化也﹑龔雲林醫鑑曰﹕四五年老母雞﹑取湯煮粥食﹑能固胎﹑孟詵曰﹕腹中水癖水腫﹑以黃雌雞一隻﹑如常治淨﹑和赤小豆一升﹑同煮汁飲﹑日二夜一﹑時珍曰﹕黃者土也﹑雌者坤象﹑味甘歸脾﹑气溫益胃﹑故所治皆脾胃之病也﹑丹溪所謂雞屬土者﹑當指此雞。﹞雞冠居淸髙之分。其血乃精華所聚。雄而丹者屬陽。故治中惡驚忤。﹝以熱血瀝口﹑塗面﹑吹鼻良。﹞本斜。用老者。取其陽气充足也。能食百虫。故治蜈蚣﹑蚯蚓﹑蜘蛛咬毒。雞子﹑甘平鎭心。安五臟。益气補血。淸咽開音。﹝年深哮喘﹑雞子略敲損﹑浸尿缸中三四日﹑煮食﹑薑汁竹瀝湯送﹑能去風痰。﹞散熱定驚。止嗽止痢。﹝醋煮食﹑治赤白久痢。﹞安胎利產。﹝胞衣不下﹑吞卵黃二三枚﹑解發刺喉﹑令吐卽下。﹞多食令人滯悶。﹝今俗每產後卽啖雞卵﹑然必煮極老極熟﹑方易消化﹑若生而嫩﹑卽易停滯。﹞哺雞蛋殼﹑主傷寒勞復。研敷下疳。麻油調。搽痘毒。神效。卵中白皮﹑主久咳結气。﹝仙傳外科云﹕一人偶含刀在口﹑割舌已垂﹑未斷﹑一人用雞子白皮袋之﹑摻止血藥於舌根﹑血止﹑以蠟化蜜調沖和膏﹑敷雞子白皮上﹑三日接住﹑乃去皮﹑只用蜜蠟勤敷﹑七日全安﹑若欲速效﹑以金瘡藥參治之﹑此用雞子白皮無他﹑但取其柔軟而薄﹑護舌而透藥也。﹞雞肫皮﹑﹝一名雞內金﹑一名﹑音皮鴟。﹞甘平性澀。雞之脾也。能消水谷。除熱止煩。通小腸﹑膀胱。治瀉痢便數。遺溺溺血。崩帶腸風。膈消反胃。小兒食瘧。男用雌。女用雄。雞屎白﹑微寒下气。

消積。通利大小便。內經用治蠱脹。合米炒。治米癥。醋和。塗蚯蚓﹑蜈蚣咬毒。﹝雄鷄屎乃有白﹑臘月收之﹑白雞烏骨者更良﹑素問作雞矢醴﹑小兒緊唇﹑雞矢白研末敷之﹑有涎易去﹑牙齒疼痛﹑雞矢白燒末﹑綿裹咬患處﹑立瘥。﹞

卷十六禽獸部

烏骨雞

補虛勞。

甘平。雞屬木。而骨黑者屬水。得水木之精气。故能益肝腎。退熱補虛。治虛勞消渴。

下痢噤口。﹝煮汁益胃。﹞帶下崩中。肝腎血分之病。﹝鬼擊卒死者﹑用烏雞冠血瀝口中﹑令咽﹑仍破此雞拓心下﹑冷乃棄之道邊﹑妙。﹞骨肉俱黑者良。舌黑者。骨肉俱黑。男用雌。女用雄。

女科有烏雞丸。

卷十六禽獸部

雉

卽野雞。補气止痢。

酸甘微寒。補中益气力。止泄痢。治蟻。以上原禽類。

卷十六禽獸部

白鶴血

補虛祛風。

咸平。益气力。補虛乏。去風益肺。﹝穆天子傳云﹕天子至巨﹑二氏獻白鶴之血飲之﹑益人气力也。﹞骨。﹝酥炙﹑入滋補藥。﹞

卷十六禽獸部

鵜鶘油

一名淘鵝油。通﹑資外敷。

咸溫滑。塗癰腫。治風痺。透經絡。通耳聾。﹝時珍曰﹕淘鵝油﹑性走﹑能引諸藥透入病所﹑拔毒﹑故能治聾痺﹑腫毒諸病。﹞剝取其脂。熬化掠取。就以其嗉盛之。則不滲漏。他物卽透走也。﹝可見其入骨透髓之功﹑然但資外敷﹑不入湯丸。﹞

卷十六禽獸部

鵝

甘溫有毒。發風發瘡。火燻者尢毒。鵝血﹑愈噎膈反胃。鵝卵﹑甘溫。補中益气。多食發痼疾。

卷十六禽獸部

卽鴨。補陰。

甘平微鹹。入肺腎血分。補陰除熱。止嗽利水。治熱痢。化虛痰。鴨有數種。惟毛白而烏嘴鳳頭者。爲虛勞聖藥。白屬西金。黑屬北水。故葛可久治癆。有白鳳膏。﹝時珍曰﹕治水利小便﹑宜用靑頭雄鴨﹑取水木生發之象﹑治虛勞熱毒﹑宜用烏骨白鴨﹑取金水寒肅之象也。

﹞老者良。熱血﹑解金銀丹石砒霜諸毒。及中惡溺死者。塗蚯蚓咬瘡。卵﹑甘寒鹹。除心腹膈熱。多食損人。﹝孟詵曰﹕多食發冷气﹑令人气短胸悶﹑小兒多食腳軟﹑陳士良曰﹕生瘡毒者食之﹑令惡肉突出﹑不可合鱉肉﹑李子﹑桑葚食。﹞頭﹑通利小便。治水腫。腦﹑取塗凍瘡良。

卷十六禽獸部

鳧

卽野鴨。補气。

甘涼。補中益气。﹝孟詵曰﹕九月以後﹑立春以前﹑卽中食﹑大益病患﹑全勝家者﹑𨿽寒不動气。﹞平胃消食。治水腫及熱毒風。療惡瘡癤。﹝孟詵曰﹕身上有諸小熱瘡﹑年久不愈者﹑但多食之﹑卽痊。﹞殺臟腑一切虫。日華曰。不可合胡桃﹑木耳﹑豆豉食。

卷十六禽獸部

音甓梯﹑俗名油鴨。補气。

甘平。補中益气。一名刁鴨。似野鴨而小﹐蒼白文。多脂。冬月取之。五味炙食。甚美。

膏﹑滴耳治聾。

卷十六禽獸部

鷺鷥

補气。

鹹平。益脾補气﹐治虛瘦。一名白鷺。﹝時珍曰﹕鷺﹑水鳥也﹑林棲水食﹑羣飛成序﹑潔白如雪﹑頸細腳靑﹑頂有長毛十數莖如絲﹑炙食良。﹞以上水禽類。

卷十六禽獸部

斑鳩

補气。

甘平益气。助陰陽。明目愈噎。﹝範汪東陽方治目﹑有斑鳩丸﹑總錄治目﹑有錦鳩丸﹑倪惟賢氏謂斑鳩補腎﹑故能明目﹑竊謂鳩能益气﹑則能明目。不獨補腎已也。﹞性愨孝。而拙於爲巢。血﹑熱飲治蠱。

卷十六禽獸部

鵲

瀉熱通淋。

甘寒。消結熱。治消渴。通淋去風。及大小腸澀。並四肢煩熱。胸膈痰結。入藥用雄。

﹝其翼左復右者是雄﹑又燒毛作屑﹑納水中浮者是雄。﹞以上林禽類。

卷十六禽獸部

豬

肉﹑補肉。

水畜。鹹寒。療腎气虛竭。狂病久不愈。其味雋永。食之潤腸胃。生精液。丰肌體。澤皮膚。其性陰寒。陽事弱者勿食。能生濕痰。易招風熱。傷風寒及病初起人。尢爲大忌。﹝其皮有毒﹑頭肉尢甚﹑傷風寒忌之者﹑以其補肌固表﹑油膩纏粘﹑外邪不能解散也﹑病初愈忌之者﹑以腸胃久枯﹑難受肥濃濃味也。按豬肉生痰﹑惟風痰濕痰寒痰忌之﹑如老人燥痰漧咳﹑正宜肥濃以滋潤之﹑不可執泥也。﹞心血﹑用作補心藥之向導。蓋取以心歸心。以血導血之意。肝﹑入肝。諸血藥用爲向導。﹝肝主藏血﹑延壽丹書云﹕豬臨殺驚气入心﹑絕气歸肝﹑皆不可多食﹑士材曰﹕肝大損人。雄豬肝同夜明砂作丸﹑治雀目﹑雀目者﹑夜不能視﹑濕痰及肝火盛也。自心血至脬﹑皆用作諸藥引經。﹞肚﹑入胃健脾。肺﹑補肺。

治肺虛咳嗽。﹝咳血者﹑蘸薏仁末食。﹞腎﹑鹹冷而通腎。治腰痛耳聾。﹝古今補腰腎藥﹑用之頗多。﹞腸﹑入大腸。治腸風血痔。膽汁﹑苦入心。寒勝熱。滑潤燥。瀉肝膽之火。明目療疳。醋和灌穀道。治大便不通。﹝仲景治陽明證內無熱者﹑便𨿽祕勿攻﹑故用膽汁外導之法﹑不欲以苦寒傷胃腑也﹑無己曰﹕仲景治厥逆無脈﹑用白通湯加豬膽汁﹑蓋陽气大虛﹑陰气內勝﹑純與陽藥﹑恐陰气格拒不得入﹑故加豬膽汁﹑苦入心而通脈﹑寒補肝而和陰﹑不致格拒也﹑庵曰﹕此亦熱因寒用之義。﹞腦﹑治頭風。損男子陽道。﹝脬﹑亦作胞。﹞治遺溺疝气。﹝衛生寶鑑云﹕一妓病轉脬﹑小便不通﹑腹脹如鼓﹑一醫令用豬脬吹脹﹑以翎管安上﹑插入尿孔﹑撚脬气吹入﹑卽大尿而愈。﹞脂膏﹑潤燥利腸。散風解毒。殺虫滑產。﹝蠟月煉淨收用。﹞脊髓﹑補虛勞之脊痛。益骨髓以除蒸。蹄﹑煮湯通乳汁。﹝加通艸一兩﹑佳。﹞洗敗瘡。懸蹄甲﹑治寒熱痰喘。痘瘡入目。五痔腸癰。尾血﹑和龍腦香。治痘瘡倒。﹝能發之亦有用心血者。自蹄至此﹑皆用母豬。﹞豬肉。反烏梅﹑桔梗﹑黃連。﹝時珍曰﹕方有髒連丸﹑黃連豬肚丸﹑豈忌肉而不忌臟腑乎。打傷靑腫﹑炙豬肉拓之。誤吞鐵釘﹑多食豬脂﹑令飽﹑自然裹出。﹞

卷十六禽獸部

狗

補虛寒。

酸而鹹溫。暖脾益胃。脾胃暖則腰腎受蔭矣。補虛寒。助陽事。﹝兩腎陰莖尢勝。﹞狗實。

﹝結成狗腹中者。﹞專攻翻胃。善理疔疽。屎中粟米﹑起痘治噎。屎中骨﹑治寒熱小兒驚癇。

气壯多火。陽事易舉者忌之。妊婦食之﹐令子無聲。熱病後食之﹑殺人。道家以犬爲地厭。

忌食。黃犬益脾﹐黑犬補腎。他色者。不宜用也。反商陸。畏杏仁。惡蒜。

卷十六禽獸部

羊

補虛勞。

甘熱屬火。補虛勞。益气力。﹝仲景治虛羸蓐勞﹑有當歸羊肉湯﹑凡形气痿弱者﹑俱宜食之。﹞壯陽道。開胃健力。通气發瘡。羊食毒艸。凡瘡家及痼疾者。食之卽發。宜忌之。靑羊肝色靑。補肝而明目。膽﹑苦寒。點風淚眼。赤障白翳。﹝臘月入蜜膽中﹑紙套籠住﹑懸檐下﹑待霜出﹑掃取點眼﹑又入蜜膽中蒸之﹑候幹﹑研爲膏﹑每含少許﹑或點之﹑名二百味艸花膏﹑以羊食百艸﹑蜂采百花也﹑時珍曰﹕肝開竅於目﹑膽汁減則目暗﹑目者﹑肝之外候﹑膽之精華也﹑故諸膽皆治目病。﹞肺﹑通肺气。止咳嗽。利小便。腎﹑益精助陽。﹑﹝結成羊腹中者。﹞除翻胃。角﹑明目殺虫。血﹑主產後血暈悶絕。生飲一杯卽活。

中金銀丹石砒硫一切諸毒。生飲卽解。乳﹑補肺腎。潤胃脘大腸之燥。治反胃消渴。口瘡舌腫。﹝含漱。﹞蜘蛛咬傷。﹝有渾身生絲者﹑飲之瘥。﹞脛骨入腎而補骨。燒灰擦牙良。﹝時珍曰羊頭骨可以消鐵﹑誤吞銅鐵者﹑脛骨灰三錢﹑米飲下。﹞肉肝。靑羊良。﹝牡羊曰﹑曰羝。﹞膽﹑靑羯羊良。﹝去勢曰羯。﹞乳白羊良。﹝子曰羔﹑羔五月曰。﹞反半夏﹑菖蒲。忌銅器及醋。﹝損傷靑腫﹑用新羊肉貼之﹑傷目靑腫﹑羊肉煮熟熨之。﹞

補脾土。

甘溫屬土。安中補脾。益气止渴。﹝倒倉法﹑用牡黃牛肉二十斤﹑洗淨煮爲糜﹑濾去滓﹑熬成琥珀色﹑前一晚不食﹑次日﹑空腹坐密室取汁﹑每飲一鐘﹑少時又飲﹑積數十鐘﹑寒月溫飲﹑如病在上則吐﹑在下則利﹑在中則吐而利﹑利後必渴﹑卽飲己溺﹑以滌余垢﹑饑倦﹑先與米飲﹑二日與淡粥﹑次與濃粥軟飯﹑將養一月﹑沈悉除矣﹑須斷房事半年﹑牛肉五年﹑色﹑肉胃﹑藥液無形之物也﹑積聚旣久﹑回薄腸胃曲折之處﹑豈銖兩丸散所能窺犯乎﹑肉液充滿流行﹑無處不到﹑如洪水泛漲﹑一切凝滯﹑皆順流而去矣﹑此方傳於西域異人﹑中年後﹑行一二次﹑亦卻病養壽之一助也﹑王綸云﹕牛肉補中﹑非吐下藥﹑借補爲瀉﹑因瀉爲補﹑亦奇方也。﹞乳﹑味甘微寒。潤腸胃。解熱毒。補虛勞。治反胃噎膈。﹝胃槁胃冷﹑脾不磨食﹑故气逆而成﹑气血不足其本也﹑日痰飲﹑曰瘀血﹑曰食積﹑其標也﹑胃槁者﹑滋血生津﹑胃冷者﹑溫中調气﹑東垣曰﹕上焦吐者由乎气﹑治宜和中而降气﹑中焦吐者由乎積﹑治宜行气而消積﹑下焦吐者由乎寒﹑治宜溫中而散寒﹑丹溪曰﹕反胃噎膈﹑大便燥結﹑宜牛羊乳﹑時時咽之﹑兼服四物湯爲上策﹑不可服人乳﹑人乳有五味之毒﹑七情之火也﹑庵曰﹕噎膈不通﹑服香燥藥取快一時﹑破气而耗血﹑是速其死也﹑不如少服藥﹑飲牛乳﹑加韭汁﹑或薑汁﹑或陳酒爲佳﹑江南臬司﹑患噤口痢﹑粒米不進﹑鄭奠一令服牛乳﹑久之亦瘥。﹞乳餅一名乳腐。力稍遜之。酥酷醍醐。皆牛羊乳所作。滋潤滑澤。宜於血熱枯燥之人。白水牛喉﹑治反胃吐食。腸結不通。﹝除兩頭﹑去脂膜﹑醋浸炙末﹑每服二錢﹑陳米飲下。﹞髓﹑﹝煉過用。﹞補中。塡骨髓。久服增年。筋﹑補肝彊筋。益气力。續絕傷。老病及自死之牛。服之損人。

卷十六禽獸部

牛黃

瀉熱利痰﹑涼驚。

甘涼淸心解熱。利痰涼驚。通竅辟邪。治中風入髒。驚癇口噤。﹝心熱則火自生焰﹑肝熱則木自生風﹑風火相搏﹑膠痰上壅﹑遂致中風不語﹑按中風﹑眞中者少﹑類中者多﹑中髒者重﹑多滯九竅﹑中腑者輕﹑多著四肢﹑若外無六經形證﹑內無便溺阻隔﹑爲中經絡﹑爲又輕﹑初宜順气開痰﹑繼宜養血活血﹑不宜顓用風藥﹑大抵五臟皆有風﹑而犯肝者爲多﹑肝屬風木而主筋﹑肝病不能榮筋﹑故有舌彊口噤﹑斜癱瘓﹑不遂不仁等證﹑若口開爲心絕﹑手撒爲脾絕﹑眼合爲肝絕﹑遺尿爲腎絕﹑吐沫鼻鼾爲肺絕﹑發直頭搖﹑面赤如妝﹑汗綴如珠者﹑皆不治﹑或止見一證﹑猶有可治者。﹞小兒胎毒痰熱諸病。發痘墮胎。東垣曰。牛黃入肝治筋。中風入髒者。用以入骨追風。若中腑中經者誤用之。反引風入骨。如油入面。莫之能出。

﹝今世中風﹑有平素積虛﹑而一時驟脫者﹑景嶽以非風名之﹑尢忌用此。﹞牛有黃。必多吼喚。以盆水承之。伺其吐出。迫喝卽墮水。名生黃。如雞子黃大。重疊可揭。﹝時珍曰﹕牛有病﹑在心肝膽之間凝結成黃﹑故還以治心肝膽之病﹑經疏云﹕牛食百艸﹑其精華凝結成黃﹑猶人之有內丹﹑故能散火﹑消痰﹑解毒﹑爲世神物﹑或云牛病乃生黃者﹑非也。﹞輕虛气香者良。﹝觀此﹑則非病乃生黃矣。﹞殺死。角中得者。名角黃。心中者。名心黃。肝膽中者。

名肝膽黃。成塊成粒。總不及生者。但磨指甲上。黃透指甲者爲眞。﹝駱駝黃易得﹑能亂眞。﹞產陜西者最勝。廣中者力薄。得牡丹﹑菖蒲良。人參爲使。惡常山﹑地黃﹑龍膽﹑龍骨。

卷十六禽獸部

黃明膠

卽牛皮膠。補陰。

甘平補陰。治諸血證及癰疽﹐潤燥﹐通大便。﹝時珍曰﹕其性味平補﹑宜於虛熱之人﹑陳自明曰﹕補虛用牛皮膠﹑去風用驢皮膠﹑經驗方云﹕癰疽初起﹑酒頓黃明膠四兩﹑服盡﹑毒不內攻﹑唐氏方﹑加川山甲四片﹑燒存性﹑用此方頗驗﹑殊勝於蠟礬丸。﹞制作須精。今市中膠硬﹑牛皮膠生薑汁化開﹑調南星末塗上﹑烘物熨之﹑便毒初起﹑水膠溶化﹑塗之卽散。﹞

卷十六禽獸部

阿膠

平補而潤。

甘平。淸肺養肝。滋腎補陰。止血去瘀。除風化痰。潤燥定喘。利大小腸。治虛勞咳嗽。

肺痿吐膿。吐血衄血。血淋血痔。腸風下痢。﹝傷暑伏熱成痢者﹑必用之﹑妊娠血痢尢宜。﹞腰酸骨痛。血痛血枯。經水不調。崩帶胎動。﹝或妊娠下血﹑酒煎服。﹞及一切風病。﹝藏器曰﹑諸膠皆能療風﹑補虛止泄﹑驢皮主風爲最﹑宗曰﹕用驢皮煎膠﹑取其發散皮膚之外﹑用烏者﹑取其屬水﹑以制熱則生風之義也。﹞癰疽腫毒。﹝士瀛曰﹕小兒驚風後﹑瞳神不正者﹑以阿膠倍人參服﹑最良﹑阿膠有神﹑人參益气也﹑按阿井乃濟水伏流﹑其性趨下﹑用攪濁水則淸﹑故治瘀濁及逆上之痰也。大抵補血與液﹑爲肺大腸要藥。﹞胃弱作嘔吐。脾虛食不消者。均忌。用黑驢皮﹑阿井水煎成。以黑光帶綠色。頓之易化。淸而不膩並不臭者良。蛤粉炒。﹝化痰。﹞蒲黃沙。﹝止血。﹞酒化。水化。童便和用。得火良。山藥爲使。畏大黃。﹝月水不止﹑阿膠炒焦爲末﹑酒服二錢﹑妊娠尿血﹑阿膠炒黃爲末﹑食前﹑粥飲下二錢。﹞

卷十六禽獸部

驢溺

瀉﹑殺虫。

辛寒。殺虫。治反胃噎膈。﹝須熱飲之﹑張文仲隨身備急方云﹕昔患反胃﹑奉敕調治﹑竟不能療﹑一衛士云﹕服驢尿極驗﹑遂服二合﹑只吐一半﹑再服二合﹑食粥便定﹑宮中患反胃者五六人同服之﹑俱瘥。﹞肉﹑甘涼。補血益气。治遠年勞損。煮汁空心飲。療痔引虫。﹝白玷風﹑用驢尿薑汁等分﹑和勻頻洗﹑妙。﹞

卷十六禽獸部

白馬溺

瀉﹑殺虫消癥。

辛寒。殺虫破癥積。治反胃。﹝祖臺之志怪云﹕昔有人與奴﹑皆患心腹痛病﹑奴死﹑剖之得一鱉﹑尙活﹑以諸藥投口中﹑不死﹑有人乘白馬觀之﹑馬溺墮鱉而鱉縮﹑遂以灌之﹑卽化成水﹑主乃服馬溺而愈﹑反胃亦有因虫積者﹑故亦治之。﹞馬肉﹑辛苦冷。有毒。不宜食。煮汁洗頭瘡﹑白禿良。以上畜類。

卷十六禽獸部

虎骨

宣﹑去風健骨。

辛溫。屬金而制木。故嘯則風生。追風健骨。定痛辟邪。治風痺拘攣疼痛。驚悸顚癇。

犬咬骨哽。﹝爲末﹑水服﹑犬咬敷患處。﹞以頭骨脛骨良。﹝虎𨿽死﹑猶立不僕﹑其气力盡在前脛﹑時珍曰﹕凡辟邪疰﹑治驚癇﹑瘟瘧﹑頭風﹑當用頭骨﹑治手足風﹑當用脛骨﹑治腰脊風﹑當用脊骨﹑各從其類也。﹞肚﹑治反胃。﹝取生者﹑存滓穢﹑勿洗﹑新瓦固存性﹑爲末﹑入平胃散一兩﹑每服三錢﹑按﹑虎肚丸宜於食膈﹑若寒膈气膈血膈痰膈﹑恐難見功。﹞睛﹑爲散。竹瀝下。治小兒驚癇夜啼。爪﹑主辟邪殺鬼。肉﹑酸平。益气力。止多唾。療惡心欲嘔。治瘧。辟三十六種精魅。入山。虎見畏之。

卷十六禽獸部

象皮

外用﹑斂金瘡﹑長肌肉。

象肉壅腫。以刀刺之。半日卽合。治金瘡不合者。用其皮灰。亦可熬膏入散。爲合金瘡之要藥。長肌肉之神丹。﹝燒灰﹑和油敷下疳﹑神效。﹞

卷十六禽獸部

犀角

瀉心胃大熱。

苦酸鹹寒。涼心瀉肝。淸胃中大熱。祛風利痰。辟邪解毒。治傷寒時疫。發黃髮斑。﹝傷寒下早﹑熱乘虛入胃則發斑﹑下遲﹑熱畱胃中﹑亦發斑。﹞吐血下血。畜血發狂。痘瘡黑陷。

消癰化膿。定驚明目。﹝時珍曰﹕五臟六腑皆稟气於胃﹑風邪熱毒必先幹之﹑飲食藥物必先入胃﹑角﹑犀之精華所聚﹑足陽明胃藥也﹑故能入陽明﹑解一切毒﹑療一切血﹑及驚狂斑痘之證﹑抱朴子云﹕犀食百艸之毒及棘﹑故能解毒﹑飲食有毒﹑以角攪之﹑則生白沫﹑段公路北戶錄云﹕凡中毒箭﹑以犀角刺瘡中﹑立愈。﹞大寒之性。非大熱者。不敢輕服。妊婦服之。能消胎气。烏而光潤者良。角尖尢勝。﹝鹿取茸﹑犀取尖﹑其精气盡在是也。﹞現成器物。

多劑。磨汁用。入丸散。銼細。紙裹納懷中。待熱搗之。立碎。﹝歐陽修歸田錄云﹕人气粉犀。﹞升麻爲使。忌鹽。﹝熱利下鮮血﹑犀角地楡生地等分﹑爲末﹑蜜丸彈子大﹑每服一丸﹑水一盞﹑煎半盞﹑去滓溫服。﹞

卷十六禽獸部

熊膽

瀉熱。

苦寒。涼心平肝明目。殺虫。治驚癇五痔。﹝塗之取瘥。﹞實熱則宜。虛家當戒。通明者佳。

﹝性善辟塵﹑撲塵水上﹑投膽米許﹑卽開。﹞肉﹑補虛羸﹔掌﹐禦風寒。又益气力。

卷十六禽獸部

羚羊角

瀉心肝火。

苦鹹寒。羊屬火。而羚羊屬木。入足厥陰。﹝肝。﹞手太陰﹑少陰經。﹝肺﹑心。﹞目爲肝竅。

淸肝。故明目去障。肝主風。其合在筋。祛風舒筋。故治驚癇搐搦。骨痛筋攣。肝藏魂。心主神明。瀉心肝邪熱。故治狂越僻謬。夢魘驚駭。肝主血。散血。故治瘀滯惡血。血痢腫毒。相火寄於肝膽。在志爲怒。﹝經曰﹕大怒則形气絕﹑而血菀於上。﹞下气降火。故治傷寒伏熱。煩滿气逆。食噎不通。羚之性靈。而精在角。故又辟邪而解諸毒。﹝今痘科多用以淸肝火。﹞性寒。能伐生生之气。無火熱勿用。出西地。似羊而大。角有節。最堅勁。能碎金剛石與貘骨。﹝貘音麥﹑能食鐵。﹞夜宿防患。以角掛樹而棲。﹝角有掛紋者眞﹑一邊有節而疏﹑乃山驢山羊﹑非羚也。﹞明亮而尖不黑者良。多兩角。一角者更勝。銼研極細。或磨用。

卷十六禽獸部

鹿茸

大補陽﹑添精血。

甘鹹溫。添精補髓。暖腎助陽。健骨生齒。治腰腎虛冷。四肢酸痛。頭眩眼黑。一切虛損勞傷。小兒痘瘡幹回。﹝同人參用﹑妙。﹞鹿角初生。長二三寸。分歧如鞍。紅如瑪瑙。破之如朽木者良。﹝太嫩者血气未足﹑無力。﹞酥塗。灼去毛。微炙。﹝不塗酥﹑則傷茸。﹞亦有酒炙者﹑不可嗅之。有虫恐入鼻顙。﹝獵人得鹿﹑縶之取茸﹑然後斃鹿﹑以血未散也﹑最難得不破未出血者。﹞

卷十六禽獸部

鹿角

咸溫。生用則散熱。行血消腫。﹝醋磨﹑塗腫毒﹑爲末﹑酒服﹑治折傷﹑醫余曰﹕有瘡赤腫而痛﹑用涼藥久不愈者﹑卻當用溫藥﹑如鹿角灰﹑發灰﹑乳香之類﹑此陰陽暑寒往來之理也﹑辟邪。治夢與鬼交。﹝酒服一撮﹑鬼精卽出﹑能逐陰中邪气﹑惡血。﹞熬膏煉霜。則專滋補。益腎生精血。彊骨壯腰膝。﹝筆談云﹕凡含血之物﹑血易長﹑筋次之﹑骨最難長﹑故人二十歲﹑骨髓方堅﹑麋鹿角﹑無兩月﹑長到二十餘片﹑凡骨之長﹑無速於此﹑艸木亦不及之﹑頭爲諸陽之會﹑鐘於茸角﹑豈與凡血比哉﹑時珍曰﹕鹿乃仙獸﹑純陽多壽﹑能通督脈﹑又食良艸﹑故其角肉食之有益﹑鹿一名斑龍﹑西蜀道士常貨斑龍丸﹑歌曰﹕尾閭不禁滄海竭﹑九轉頂上珠﹑能補玉堂關下穴﹑蓋用鹿角膠與霜也。﹞鹿﹑鹿相交之精也。設法取之。大補虛勞。鹿筋﹑主勞損續絕。鹿肉﹑甘溫補中。彊五臟。通脈。益气力。

按上焦有痰熱。胃家有火。吐血屬陰衰火盛者。俱忌。造膠霜法。取新角。寸截。河水浸七日。刮淨。桑火煮七日。入醋少許。取角。搗成霜。用其汁。加無灰酒熬成膠用。畏大黃。﹝乳發初起﹑不治殺人﹑鹿角磨濃汁塗之﹑並令人去黃水﹑隨手卽散﹑神效。﹞

卷十六禽獸部

麋茸麋角

功用與鹿相仿。而溫性差減。﹝熊氏禮記疏云﹕鹿是山獸﹑屬陽﹑性淫而遊山﹑夏至得陰气而解角﹑從陽退之象﹑麋是澤獸﹑屬陰﹑性淫而遊澤﹑冬至得陽气而解角﹑從陰退之象也﹑蘇東坡良方云﹕補陽以鹿角爲勝﹑補陰以麋角爲勝﹑時珍曰﹕鹿補右腎精气﹑麋補左腎血液。﹞鹿角堅而麋角松。鹿角小而麋角大。鹿角單而麋角雙。皮作靴襪。除香港腳。

卷十六禽獸部

麝香

宣﹑通竅。

辛溫香竄。開經絡。通諸竅。透肌骨。治卒中諸風。諸气諸血諸痛。痰厥驚癇。﹝嚴用和濟生方云﹕中風不醒者﹑以麝香淸油灌之﹑先通其關﹑唐徳宗貞元廣利方﹑中惡客忤垂死﹑麝香一錢﹑醋和灌之。﹞癥瘕瘴瘧。鼻塞耳聾。目翳陰冷。辟邪解毒。殺虫墮胎。壞果敗酒。

治果積酒積。﹝東垣曰﹕麝香入脾治肉﹑牛黃入肝治筋﹑冰片入腎治骨。﹞走竄飛揚。內透骨髓。外徹皮毛。東垣云。搜骨髓之風。若在肌肉者。誤用之反引風入骨。丹溪云。五臟之風。忌用麝香以瀉衛气。故證屬虛者。旣勿施用。必不得已。亦宜少用。勞怯人及孕婦。不宜佩帶。研用。凡使用當門子。尢妙。忌蒜。不可近鼻。防虫入腦。﹝麝見人捕之﹑則自剔出其香聚處﹑艸木皆黃﹑市人或攙荔枝核僞之。﹞

卷十六禽獸部

貓胞

甘酸溫。治反胃吐食。﹝燒灰﹑入朱砂末少許﹑壓舌下﹑甚效。﹞尿。﹝以姜或蒜擦牙鼻﹑或生蔥鼻中﹑卽遺出。﹞治蜓蚰諸虫入耳。滴入卽出。肉﹑治勞疰鼠蠱毒。涎﹑治瘰。﹝刺破塗之。﹞

卷十六禽獸部

豬獾

古名﹑音端。

甘酸平。長肌肉。﹝瘦人和五味煮食﹑宗曰﹕野獸中﹑惟肉最甘美﹑益瘦人。﹞治上气虛乏。咳逆勞熱。﹝和五味煮食。﹞水脹久不瘥。﹝垂死者﹑作羹食之﹑下水大效﹑聖惠用粳米熱。下痢赤白久不瘥。﹝煮肉露一宿﹑空腹和醬食﹑一頓卽瘥。﹞

卷十六禽獸部

狗獾

一名天狗。

甘酸平。補中益气。宜人。小兒疳瘦。殺蛔虫。宜啖之。功與同。

卷十六禽獸部

兔屎

一名明月砂。宣﹑明目殺虫。

辛平。殺虫明目。治勞瘵五疳﹐痘後生翳。﹝時珍曰﹕能解毒殺虫﹑故治目疾﹑疳勞瘡痔方中﹑往往用之﹑沈存中良方云﹕江陰萬融病勞﹑四體如焚﹑寒熱煩躁﹑夜夢人腹擁一月光明﹑使人心骨皆寒﹑及寐﹑而孫元規使人遺藥﹑服之遂平﹑扣之﹑卽明月丹也﹑乃悟所夢﹑明月丹治勞瘵追虫﹑用兔屎四十九粒﹑爲末﹑砂如兔屎大四十九粒﹑爲末﹑生蜜丸﹑梧子大﹑月望前﹑以水浸甘艸一夜﹑五更初取汁﹑送下七丸﹑有虫下﹑急鉗入油鍋內煎殺﹑三日不下﹑再服。﹞肝﹑瀉肝熱。故能明目。肉﹑涼血。解熱毒。利大腸。妊婦忌之。﹝滑胎。﹞腦﹑塗凍瘡。

卷十六禽獸部

獺肝

殺虫﹑治傳屍勞。

甘鹹而溫。止嗽殺虫。治傳屍鬼疰有神功。﹝葛洪云﹕屍疰﹑鬼疰﹑使人寒熱﹑沈沈默默﹑不知病之所苦﹑而無處不惡﹑積月累年﹑至死﹑死後傳人﹑乃至滅門﹑惟用獺肝陰榦爲末﹑水服二錢﹑每日三服﹑以瘥爲度﹑鶴臯曰﹕獺陰物﹑晝伏夜出﹑故治鬼疰。﹞肉﹑甘鹹寒。治骨蒸熱勞。血脈不行。營衛虛滿。及女子經絡不通。血熱。大小腸祕。療疫气溫病。

及牛馬時行病。不宜多食。消男子陽气。

卷十六禽獸部

膃肭臍

一名海馬腎。補陽固精。

鹹熱。治陰痿精寒。鬼交屍疰。﹝固精壯陽﹑是其本功﹑鬼交屍疰﹑蓋陽虛而陰邪侵之﹑陽壯則陰邪自辟爾。﹞陽事易舉。骨蒸勞嗽者。忌用。兩重薄皮裹丸核。皮上有肉黃毛。一穴三莖。收之器中。年年濕潤如新。或置睡犬頭上。驚狂跳躍者。眞也。用酒浸一日。紙裹炙香。銼搗。或於銀器中。以酒煎熟合藥。﹝以漢椒樟腦同收﹑則不壞。局方有膃肭臍丸﹑精不足者﹑補之以味也﹑治虛損﹑亦可同糯米法面釀酒服。﹞以上獸類。

卷十六禽獸部

鼠矢

宣﹑調陰陽。

甘微寒。治傷寒勞復發熱。男子陰易腹痛。﹝婦人傷寒初愈﹑卽與交接﹑毒中男人﹑名陰易﹑若女人與傷寒男子交者﹑名陽易﹑活人有鼠矢湯。﹞兩頭尖者。爲雄鼠矢。膽﹑明目。汁滴耳中。治老聾。肉﹑治兒疳鼠。﹝河間曰﹕鼠性善穿而治瘡﹑因其性爲用也。﹞蛇骨刺人。﹝痛甚﹑用死鼠燒灰敷之。﹞

卷十六禽獸部

皮

古作匯﹑俗名刺。瀉涼血。

苦平。治胃逆。﹝宗曰﹕開胃气有功﹑其字從虫從胃﹑深有理焉。﹞腸風瀉血五痔。﹝燒末﹑油調敷﹑水服亦佳。﹞陰腫。黑存性。肉﹑甘平理胃气。治反胃。令人能食。煮汁飲。

又主。脂﹑滴耳治聾。膽﹑點痘後風眼。似鼠而圓大。褐色攢毛。外刺如栗房。以上鼠類。

卷十七虫魚鱗介部

化生類卵生類等

古名桑蠹虫﹑又名桑蠍。宣﹑祛風。

甘溫有毒。﹝時珍曰﹕蠍化天牛有毒﹑蠐螬化蟬無毒﹑又可見蠐螬與蠍之性味良惡也。﹞祛風治障翳瘀腫。小兒驚風。口瘡風疳。婦人崩中漏下赤白。墮胎下血。產後下痢。今人多用以發痘。﹝景嶽曰﹕桑虫﹑亦名桑蠶﹑不知創自何人﹑用以發痘﹑予嘗徧考本艸及痘證諸書﹑俱所不載﹑及審其質性﹑不過爲陰寒濕毒之虫爾﹑惟其有毒﹑所以亦能發痘﹑惟其寒濕﹑所以最能敗脾﹑顧發痘不從气血﹑而從毒藥﹑此與揠苗者何異﹑矧其淫毒侵脾﹑弱稚何堪﹑故每見多服桑虫者﹑毒發則唇膚俱裂﹑脾敗則泄瀉不止﹑人但見痘証之死﹑而不知其敗在虫毒也﹑前之旣覆﹑後可鑑矣﹑其柰蒙蒙者﹑率猶長夜之不醒何﹑予欲呼之﹑用斯代柝﹑而並咎夫作俑者之可恨﹑洛按﹑桑虫能祛風而走竄經絡﹑其性大約與穿山甲相近﹑故均能元气爲毒所傷﹑今人治痘無不用之﹑其爲害不知若干人矣﹑吾鹽馮楚瞻﹑有錦囊祕錄﹑其書龐雜淺鄙﹑全無足取﹑內有云﹕大桑虫﹑有人參之功﹑噫﹑此黃口小兒之言也﹑何物匪才﹑敢無知妄作耶。桑虫﹑卽桑蠹虫﹑別錄﹑日華﹑蜀本﹑藏器﹑時珍﹑俱所收載﹑何景嶽以爲不載耶﹑但並未言其治痘﹑痘證諸書﹑從未有用之者。﹞虫矢﹑功用略同。俱燒存性研末。酒調。﹝按牛虱啖血﹑例比虻虫﹑尢非痘家所宜﹑而世習用之﹑傷人多矣。﹞

卷十七虫魚鱗介部

蟬蛻

輕﹑散風熱。

土木餘气所化。吸風飲露。其气淸虛。而味甘寒。故除風熱。其體輕浮。故發痘疹。其性善蛻。故退目翳。催生下胞。其蛻爲殼。故治皮膚瘡瘍癮疹。﹝與薄荷等分﹑爲末﹑酒調服。﹞其聲淸亮。故治中風失音。又晝鳴夜息。故止小兒夜啼。蚱蟬﹑治小兒驚癇夜啼。殺疳去熱。出胎下胞。﹝時珍曰﹕治皮膚瘡瘍風熱﹑當用蟬蛻﹑治臟腑經絡﹑當用蟬身﹑各從其類也。﹞蟬類甚多。惟大而色黑者入藥。洗去泥土翅足。漿水煮。曬漧。﹝痘後目翳﹑羊肝湯﹑下蛻末一錢。﹞

卷十七虫魚鱗介部

螻蛄

通﹑行水。

鹹寒有毒。通便而二陰皆利。逐水而十種俱平。貼瘰頗效。化骨哽殊靈。﹝隱居曰﹕自腰以前甚澀﹑能止二便﹑自腰以後甚利﹑能通二便。﹞治水甚效﹐但其性急﹐虛人戒之。去翅足炒。

卷十七虫魚鱗介部

虫

一名地鱉虫。瀉﹑破血。

鹹寒有毒。去血積。搜剔極周。主折傷。補接至妙。煎含而木舌冰消。水服而乳漿立至。

﹝仲景有大黃虫丸﹑以其有攻堅下血之功也。﹞虛人有瘀。斟酌用之。畏皂莢。菖蒲。

卷十七虫魚鱗介部

虻虫

一名蜚虫。瀉﹑破血。

苦寒有毒。攻血徧行經絡。墮胎只在須臾。﹝靑色入肝﹑專啖牛馬之血﹑仲景用以逐血﹑因其性而取用者也。﹞非气足之人。實有畜血者。勿輕與。去足翅炒。惡麻黃。以上化生類。

卷十七虫魚鱗介部

蜂蜜

俗名蜂糖﹑生巖石者﹑名巖蜜﹑亦名石蜜。補中﹑潤燥滑腸。

采百花之精英。合露气以釀成。生性涼。能淸熱。熟性溫。能補中。甘而和。故能解毒。

柔而滑。故能潤燥。甘緩可以去急。故止心腹肌肉瘡瘍諸痛。甘緩可以和中。故能調營衛。通三焦。安五臟。和百藥。而與甘艸同功。止嗽治痢。﹝解毒潤腸﹑最治痢疾﹑用薑汁和服﹑甚佳。﹞明目悅顏。同薤白搗。塗湯火傷。煎煉成膠。通大便祕。﹝乘熱納穀道中﹑名蜜煎導。﹞大腸虛滑者。𨿽熟蜜亦在禁例。酸者食之。令人心煩。同蔥食害人。食蜜飲後。不可食。令人暴亡。白如膏者良。﹝汪穎曰﹕蜜以花爲主﹑閩廣蜜熱﹑川蜜溫﹑西蜜涼﹑安宣州有黃連蜜﹑味小苦﹑點目熱﹑良﹑西京有梨花蜜﹑色白如脂。﹞用銀石器。每蜜一斤。入水四兩。桑火慢熬。掠去浮沫。至滴水成珠用。黃蠟﹑甘淡而澀。微溫。止痛生肌。療下痢。

﹝蜜質柔性潤﹑故滑腸胃﹑蠟質堅性澀﹑故止瀉痢。﹞續絕傷。﹝蜜與蠟﹑皆蜂所釀成﹑而蜜味至甘﹑蠟味至淡﹑故今人言無味者﹑謂之嚼蠟。﹞

卷十七虫魚鱗介部

露蜂房

宣﹑解毒殺虫。

甘平有毒。治驚癇螈。附骨癰疽。根在臟腑。﹝和蛇蛻亂髮燒灰﹑酒服﹑按附骨疽不破﹑附骨成膿﹑故名﹑不知者誤作賊風治﹑附骨疽痛處發熱﹑四體乍熱乍寒﹑小便赤﹑大便祕而無汗﹑瀉熱發散則消﹑賊風痛處不熱﹑亦不發寒熱﹑覺身冷﹑欲得熱熨則小寬﹑宜風藥治之。﹞塗瘰成。﹝炙研﹑豬脂和塗。﹞止風虫牙痛。﹝煎水含漱﹑時珍曰﹕陽明藥也﹑取其以毒攻毒﹑兼殺虫之功爾。﹞敷小兒重舌。﹝燒灰﹑酒和﹑敷舌下﹑日數次。﹞其用以毒攻毒。

癰疽潰後禁之。取露天樹上者。﹝洗瘡煎用﹑治癰腫﹑醋調塗。﹞

卷十七虫魚鱗介部

虫白蠟

生肌長肉。

甘溫。生肌止血﹐定痛補虛﹐續筋接骨。﹝丹溪曰﹕白蠟屬金﹑受收斂堅彊之气﹑爲外科要藥﹑與合歡皮同入長肌肉膏中用之﹑神效。﹞虫食冬靑樹汁。久而化爲白脂。粘敷樹枝。至秋刮取。以水煮溶。濾置冷水中。則凝聚成塊。﹝人以和油澆燭﹑大勝蜜蠟。唐宋以前﹑澆燭入藥所用白蠟﹑皆蜜白蠟也﹑此虫白蠟﹑則自元以來人知之﹑今則爲日用物矣。頭上禿瘡﹑白蠟頻塗﹑勿令日曬﹑久則自然生發。﹞

卷十七虫魚鱗介部

五倍子

一名文蛤。澀﹑斂肺。

酸澀能斂肺。鹹寒能降火。生津化痰。止嗽止血。斂汗。﹝鄭贊寰曰﹕焙研極細﹑以自己漱口水﹑調敷臍上﹑治盜汗如神。﹞解酒。療消渴泄痢。瘡癬五痔。下血脫肛。膿水濕爛。子腸墜下。散熱毒。消目腫。﹝煎水洗之。﹞斂瘡口。﹝熱散瘡口自斂。﹞其色黑。能染須。﹝丹溪曰﹕倍子屬金與水﹑噙之﹑善收頑痰﹑解熱毒﹑黃昏咳嗽﹑乃火浮入肺﹑不宜用涼藥﹑宜五味五倍﹑斂而降之﹑婁全善醫學綱目云﹕王元虛而滑精﹑屢與加味四物湯﹑吞河間祕眞丸﹑及眞珠粉丸﹑不止﹑後用五倍子一兩﹑茯苓二兩﹑丸服﹑遂愈﹑此則倍子斂澀之功﹑敏於龍骨蛤粉也﹑庵曰﹕凡用祕澀藥﹑能通而後能祕﹑此方用茯苓﹑倍於五倍﹑一瀉一收﹑是以能盡其妙也。﹞嗽由外感。瀉非虛脫者。禁用。生鹽膚木上。乃小虫食汗。遺種結球於葉間。﹝故主治之證﹑與鹽膚子葉同功。﹞殼輕脆而中虛。可以染皂。或生或炒。搗末用。﹝糞後下血﹑五倍子末﹑艾湯調服一錢﹑婦人陰血﹑因交接傷動者﹑以末摻之。﹞百藥煎。功與五倍子不異。但經造釀。其體輕虛。其性浮收。且味帶餘甘。治上焦心肺。咳嗽痰飲熱渴諸病。含噙尢爲相宜。用五倍子爲粗末。每一斤以眞茶一兩。煎濃汁。入酵糟四兩。擂爛拌和。器盛置糠缸中罨之。待發起如發麵狀。卽成矣。捏作餅丸。曬漧。﹝風熱牙痛﹑百煎泡湯﹑噙漱。﹞

卷十七虫魚鱗介部

桑螵蛸

補腎。

甘鹹平。入肝腎命門。益精气而固腎。治虛損陰痿。夢遺白濁。血崩腰痛。傷中疝瘕。

﹝肝腎不足。﹞通五淋。縮小便。﹝能通故能縮﹑腎與膀胱相表裏﹑腎得所養﹑气化則能出﹑腎气旣固﹑則水道安常﹑故又能縮也﹑寇宗治便數﹑有桑螵蛸散﹑桑螵蛸﹑茯神﹑遠志﹑菖蒲﹑人參﹑當歸﹑龍骨﹑鱉甲等分爲末﹑臥時﹑人參湯下二錢﹑能補心安神﹑亦治健忘。﹞炙飼小兒。止夜尿。螳螂卵也。須用桑樹上者。﹝一生九十九子﹑用一枚﹑卽傷百命﹑仁人君子聞之﹑且當慘然﹑況忍食乎。房長寸許﹑有子如蛆﹑芒種後齊出﹑故月令﹑仲夏螳螂生也﹑如用他樹者﹑以桑皮佐之﹑桑皮善行水﹑能引達腎經。﹞炙黃。或醋煮。湯泡煨用。或蒸透再焙。畏旋復花。螳螂能出箭簇。﹝螳螂一个﹑巴豆半个﹑研敷傷處﹑微癢且忍﹑極癢乃撼拔之﹑以黃連貫眾湯洗﹑鍛石敷之﹑楊氏方用螳螂出簇後﹑敷生肌散。﹞又治驚風。﹝古方治風﹑多用螵蛸﹑螳螂治風﹑同一理也。﹞

卷十七虫魚鱗介部

白僵蠶

輕﹑宣﹑去風化痰。

鹹辛平。僵而不腐。得淸化之气。故能治風化痰。散結行經。﹝蠶病風則僵﹑故因以治風﹑能散相火逆結之痰。﹞其气味俱薄。輕浮而升。入肺肝胃三經。治中風失音。頭風齒痛。喉痺咽腫。﹝炒爲末﹑姜湯調下一錢﹑當吐出頑痰。﹞丹毒瘙癢。﹝皆風熱爲病。﹞瘰結核。痰瘧血病。崩中帶下。﹝風熱乘肝。﹞小兒驚疳。膚如鱗甲。﹝由气血虛﹑亦名胎垢﹑煎湯浴之。﹞下乳汁。滅瘢痕。諸證由於血虛。而無風寒客邪者。勿用。以頭蠶色白條直者良。糯米泔浸一日。待桑涎浮出。焙漧﹑去絲及黑口。搗用。惡萆﹑桔梗﹑茯苓﹑桑螵蛸。﹝一切風痰﹑白直僵蠶七个﹑細研﹑姜湯調灌之﹑酒後咳嗽﹑蜜調末﹑服一錢。﹞蠶蛹﹑炒食。治風及勞瘦。爲末飲服。治小兒疳瘦。長肌肉。退熱除蛔虫。煎汁飲。止消渴。研敷瘡惡瘡。﹝吳瑞曰﹕繰絲後蛹子﹑今人食之﹑呼小蜂兒﹑孫思邈曰﹕犬咬者﹑終身忌食﹑發則難免。﹞蠶繭﹑甘溫。能瀉膀胱相火。引淸气上朝於口。止消渴。﹝蠶與馬﹑並屬午﹑爲離主心﹑作繭退藏之際﹑故繰絲湯飲之﹑能抑心火而治消渴。﹞癰疽無頭者。燒灰酒服。﹝服一枚﹑出一頭﹑二枚出二頭。﹞

卷十七虫魚鱗介部

原蠶砂

燥濕去風。

蠶食而不飲。屬火性燥。燥能去風勝濕。﹝經曰﹕燥勝風﹑燥屬金﹑風屬木也。﹞其砂辛甘而溫。炒黃浸酒。治風濕爲病。支節不隨。皮膚頑痺。腰腳冷痛。冷血瘀血。炒熱熨患處。亦良。﹝寇氏曰﹕醇酒三升﹑拌蠶砂五斗﹑蒸熱﹑鋪暖室席上﹑令患冷風气痺人﹑以患處就臥﹑濃覆取汗﹑不愈﹑明日再作﹑但須防昏悶。﹞麻油調敷﹐治爛弦風眼。﹝目上下胞屬脾﹑脾有風濕﹑則虫生弦爛﹑又新瓦炙爲末﹑少加雄黃﹑麻油調敷﹑治蛇串瘡﹑有人食烏梢蛇﹑渾身變黑﹑漸生鱗甲﹑見者驚縮﹑鄭奠一令日服晚蠶砂五錢﹑盡一二斗﹑久之乃退。﹞二蠶矢也。淘淨曬漧。原雄蠶蛾﹑气熱性淫。主固精彊陽。﹝蛇虺咬傷﹑用生二蠶蛾﹑研敷之。﹞

卷十七虫魚鱗介部

斑貓

一名斑蝥。大瀉﹑以毒攻毒。

辛寒有毒。外用蝕死肌。敷疥癬惡瘡。內用破石淋。拔瘰疔腫。﹝楊登甫云﹕瘰之毒﹑莫不有根﹑大抵治以斑蝥地膽爲主﹑制度如法﹑能使其根從小便出﹑如粉片血塊爛肉﹑此其驗也﹑以木通滑石燈心輩導之。斑蝥捕得﹑屁射出﹑臭不可聞﹑故顓走下竅﹑直至精溺之處﹑能下敗物﹑痛不可當﹑用須斟酌。﹞下犬毒。﹝九死一生之候﹑急用斑蝥七枚﹑去頭翅足﹑糯米炒黃爲末﹑酒煎﹑空心下﹑取下小狗三四十枚﹑如數少﹑再服﹑又方﹑糯米一勺﹑斑蝥廿一枚﹑分三次炒﹑至淸煙爲度﹑去蝥﹑取米爲粉﹑冷水入淸油少許﹑空心下﹑取利下毒物﹑如不利﹑再進﹑愈後﹑忌聞鐘鼓聲﹑復發則不可治﹑服之肚痛急者﹑用靛汁﹑或黃連水﹑解其毒。﹞潰肉﹝肌肉近之則爛。﹞墮胎。﹝斑蝥﹑靑﹑葛上亭長﹑地膽﹑四虫形色不同﹑功略相近﹑食芫花爲靑﹑靑綠色尢毒﹑春生食葛花爲亭長﹑黑身赤頭﹑夏生食豆花爲斑蝥﹑斑色﹑秋生冬入地爲地膽﹑黑頭赤尾﹑陶隱居云﹕乃一物而四時變化者﹑皆極毒﹑須愼斑文。去頭足。糯米炒熟。生用則吐瀉人。亦有用米取气。不取質者。畏丹參﹑巴豆。惡豆花﹑甘艸。

卷十七虫魚鱗介部

蠍

宣﹑去風。

甘辛有毒。色靑屬木。故治諸風眩掉。﹝皆屬肝木。﹞驚癇搐掣。口眼斜。﹝白附﹑僵蠶﹑全蠍﹑等分爲末﹑名牽正散﹑酒服二錢﹑甚效。﹞瘧疾風瘡﹐耳聾帶疝。厥陰風木之病。﹝東垣曰﹕凡疝气帶下﹑皆屬於風﹑蠍乃治風要藥﹑俱宜加而用之。﹞似中風及小兒慢脾風。病屬於虛者。法咸禁之。全用謂之全蠍。去足焙尾。名蠍梢。其力尢緊。﹝人被螫者﹑塗蝸牛卽解。﹞緊小者良。

卷十七虫魚鱗介部

水蛭

卽螞蟥。瀉﹑破血。

咸。苦平有毒。治惡血積聚。染須極效。﹝能引藥力倒上至根﹑用水蛭爲細末﹑以龜尿調撚須梢﹑自倒入根也。﹞赤白丹腫。腫毒初生。﹝竹筒合咂有功。誤吞生者﹑入腹生子﹑咂血腸痛瘦黃﹑以田泥調水﹑飲數杯必下也﹑或以牛羊熱血﹑同豬脂飲之﹑亦下。﹞炒枯黃。畏鍛石。咸。

卷十七虫魚鱗介部

糞蛆

一名五穀虫。瀉熱療疳。

寒。治熱病譫妄。毒痢作吐。小兒疳積疳瘡。漂淨曬漧。或炒﹑或爲末。以上卵生類。

卷十七虫魚鱗介部

蟾蜍

一名癩蝦蟆。瀉﹑療疳拔毒。

蟾土精而應月魄。辛涼微毒。入陽明胃。退虛熱。行濕气。殺虫。治瘡疽發背。﹝未成者﹑用活蟾蜍系瘡上半日﹑蟾必昏憒﹑置水中﹑救其命﹑再易一个﹑三易則毒散矣﹑勢重者﹑剖蟾蜍合瘡上﹑不久必臭不可聞﹑如此二三易﹑其腫自愈。﹞小兒勞瘦疳疾。蟾酥﹑辛溫有毒。治發背疔腫。小兒疳疾腦疳。﹝卽蟾蜍眉間白汁﹑能爛人肌肉﹑惟疔毒或服二三釐﹑取其以毒攻毒﹑外科多用之﹑蟾蜍肪塗玉﹑刻之如蠟。﹞頭﹑功同蟾蜍。

卷十七虫魚鱗介部

田雞

一名蛙。解熱毒﹑利水。

甘寒。解勞熱熱毒。利水消腫。饌食調疳瘦。補虛損。尢宜產婦。搗汁服。治蝦蟆瘟病。

﹝戴原禮證治要訣云﹕凡渾身水腫﹑或單腹脹者﹑以靑蛙一二枚﹑去皮炙食之﹑則自消也﹑嘉謨云﹕天行面赤項腫﹑名蝦蟆瘟﹑以金絲蛙搗汁﹑水調﹑空腹頓飲﹑極效﹑曾活數人。﹞燒灰塗月蝕瘡。

卷十七虫魚鱗介部

蜈蚣

宣﹑去風。

辛溫有毒。入厥陰肝經。善走能散。治臍風撮口。﹝炙末﹑豬乳調服。﹞驚癇瘰﹐蛇癥﹝能制蛇。﹞瘡甲。﹝趾甲內惡肉突出﹑俗名雞眼睛﹑蜈蚣焙研敷﹑以南星末﹑醋調敷四圍。﹞殺虫墮胎。取赤足黑頭者。火炙。去頭足尾甲。將薄荷葉火煨用。畏蜘蛛。﹝被咬者﹑捕蜘蛛置咬放水中﹑吐而活之。﹞蜒蚰﹑﹝不敢過所行之路﹑觸著卽死。﹞雞屎﹑桑皮﹑鹽。﹝中其毒者﹑以桑汁鹽蒜塗之。﹞

卷十七虫魚鱗介部

白頸蚯蚓

瀉熱﹑行水。

蚓﹑土徳而星應軫水。味鹹寒。故能淸熱。性下行。故能利水。治溫病大熱狂言﹐大腹黃膽﹐腎風香港腳。﹝蘇頌曰﹕香港腳必須用之爲使。﹞治大熱。井水調下入藥。或曬榦爲末。或鹽化爲水。或微炙。或燒灰。﹝中其毒者﹑鹽水解之。﹞蚯蚓泥﹑﹝卽蚯蚓屎。﹞甘寒。瀉熱解毒。治赤白久痢。敷小兒陰囊熱腫。腫腮。丹毒。以上濕生類。

卷十七虫魚鱗介部

鯉魚

通﹑行水。

甘平。下水气。利小便。治咳逆上气。香港腳黃膽。妊娠水腫。﹝古方有鯉魚湯﹑鯉魚粥﹑河間曰﹕鯉之治水﹑鴨之利水﹑所謂因其气相感也。﹞骨燒灰。療魚骨哽。膽﹑苦寒。益志明目。﹝點服俱佳。﹞作羹。治崩漏痔。﹝取其行滯血也。﹞

卷十七虫魚鱗介部

魚

一名鰱魚。溫中。

甘溫。溫中益气。多食令人熱中發渴。又發瘡疥。﹝凡下毒魚藥捕來者﹑食之皆損人﹑又旱漧水少﹑所捕旱魚﹑有熱毒﹑最損人。﹞

卷十七虫魚鱗介部

鯇魚

俗名艸魚。暖胃。

甘溫。暖胃和中。﹝李廷飛雲﹕能發諸瘡。﹞

卷十七虫魚鱗介部

靑魚膽

瀉熱﹑治目疾。

苦寒瀉熱。治目疾。點眼。消赤腫障翳。含咽。吐喉痺痰涎。塗火熱瘡。療魚骨哽。臘月收。陰漧。肉﹑甘平。益气力。治香港腳。腳弱煩悶。﹝同韭白煮。﹞

卷十七虫魚鱗介部

勒魚

開胃暖中。

甘平。開胃暖中。作鯗尢良。魚腹有硬刺勒人。故名。

卷十七虫魚鱗介部

鱸魚

補﹑利水。

甘平。有小毒。﹝孟詵食療本艸曰﹕中其毒者﹑蘆根汁解之﹑掌禹錫嘉補注本艸曰﹕多食發癖瘡腫﹑不可同乳酪食﹑李廷飛雲﹕肝不可食﹑剝人面皮。﹞補五臟。益筋骨。和腸胃。治水气。作尢良。曝漧。甚香美。﹝南郡記云﹕吳人獻松江鱸於隋煬帝﹑帝曰﹕金齏玉﹑東南佳味也。﹞出吳中。一名四鰓魚。

卷十七虫魚鱗介部

白魚

補﹑利水。

甘平。開胃下气。去水气。﹝金匱有滑石白魚散。﹞令人肥健。或腌或糟藏。皆可食。﹝孟詵曰﹕炙食少動气﹑鮮者多食亦泥人﹑經宿者勿食﹑令人腹冷﹑吳瑞日用本艸曰﹕多食生痰﹑與棗同食﹑患腰痛。﹞一名魚。

卷十七虫魚鱗介部

鱖魚

補勞殺虫。

甘平。補虛勞。益脾胃。去瘀殺虫。﹝時珍曰﹕接醫說云﹕越州邵氏女﹑年十八﹑病勞瘵累年﹑偶食鱖魚羹﹑遂愈﹑觀此﹑正與補勞益胃殺虫之說相符﹑則仙人劉憑隱士張志和之嗜此魚﹑非無謂也。﹞

卷十七虫魚鱗介部

魚

溫中止嘔。

甘平。食之已嘔。暖中益胃。一名鰥魚。﹝其性獨行﹑故曰鰥﹑詩云﹕其魚魴鰥是也。﹞一名魚。﹝健而難取﹑吞啖同類﹑池中有此﹑不能畜魚﹑東山經云﹕姑兒之水多魚﹑是也。﹞

卷十七虫魚鱗介部

嘉魚

補腎治勞。

甘溫。治腎虛消渴。勞瘦虛損。一名魚。﹝音未﹞一名丙穴魚。﹝嘉魚乃乳穴中小魚﹑常食乳水﹑所以益人﹑任益州記云﹕嘉魚﹑二三月隨水出丙穴﹑八九月逆水入丙穴﹑範成大虞衡志云﹕嘉魚狀如鰣而多脂﹑味極美﹑杜甫詩云﹕魚知丙穴由來美﹑是也。﹞

卷十七虫魚鱗介部

鯔魚

開胃。

甘平。開胃﹑利五臟﹑肥健人。與百藥無忌。

卷十七虫魚鱗介部

石首魚

補﹑調胃。

甘平。開胃益气。﹝合菜作羹良。﹞白鯗﹑主中惡。消宿食。炙食。能消瓜成水。治暴下痢。及卒腹脹不消。﹝陸文量菽園雜記云﹕痢疾最忌油膩生冷﹑惟白鯗宜食﹑此說與本艸主下痢相合﹑蓋鯗飲咸水﹑而性不熱﹑且無脂不膩﹑故無熱中之患﹑而消食理腸胃也﹑時珍曰﹕鯗能養人﹑人恆想之﹑故字從養﹑羅願云﹕諸魚漧皆爲鯗﹑其美不及石首﹑故獨得專稱白鯗﹑若露風則變紅色﹑失味也。﹞魚鰾﹑暖精種子。首中有石。故名。又名江魚﹑黃花魚。﹝甜瓜生者﹑用石首鯗骨插蒂上﹑一夜便熟﹑勒鯗骨亦然。﹞

卷十七虫魚鱗介部

鰣魚

補虛勞。

甘平。補虛勞。﹝寧源食鑑本艸云﹕蒸下油﹑以瓶埋地中﹑取塗湯火傷﹑甚效﹑初夏時有﹑餘月則無﹑故名﹑袁達禽虫述云﹕鰣魚綱而不動﹑護其鱗也﹑不宜烹煮﹑惟以筍莧芹荻之屬﹑連鱗蒸食乃佳﹑其鱗與他魚不同﹑鍛石水浸過﹑曬漧﹑層層起之﹑以作女人花鈿﹑甚良。﹞

卷十七虫魚鱗介部

鯧魚

補益气方。

甘平。益气力。令人肥健。﹝子有毒﹑食之令人利下。﹞

卷十七虫魚鱗介部

鯽魚

補土和胃。

甘溫。諸魚屬火。獨鯽屬土。土能制水。故有和胃﹑實腸﹑行水之功。﹝作食﹑治腳气及上气。﹞忌麥冬﹑芥菜﹑沙糖﹑豬肝。子﹑調中。益肝气。﹝凡靑魚鯽魚子﹑皆去目中障翳。

﹞

卷十七虫魚鱗介部

魴魚

一名魚。調胃利腸。

甘溫。調胃气。利五臟。和芥食之。能助肺气。去胃風消穀。作食之。助脾气。令人能食。作羹食。宜人。疳痢人勿食。

卷十七虫魚鱗介部

殘魚

一名紙魚。

甘平。作羹食。寬中健胃。

卷十七虫魚鱗介部

金魚

甘鹹平。治久痢及噤口痢。以上有鱗類。

卷十七虫魚鱗介部

鱧魚

通﹑利水﹑祛風。

甘寒。祛風下水。療五痔。治濕痺。利大小腸。治妊娠有水气。膽﹑凡膽皆苦。獨鱧魚帶甘。喉痺將死者。點入卽瘥。病深者。水調灌之。俗名烏魚。卽七星魚。﹝首有七星﹑夜朝北斗﹑道家謂之水厭﹑雁爲天厭﹑犬爲地厭﹑眞西山衛生歌云﹕雁行有序犬有義﹑黑魚拱北知臣禮﹑人無禮義反食之﹑天地鬼神皆不喜﹑心鏡云﹕鱧魚一斤以上﹑和冬瓜蔥白作羹﹑治十種水气。﹞

卷十七虫魚鱗介部

鰻鱺

補虛殺虫。

甘平。去風殺虫。﹝虫由風生﹑故風字從虫。﹞治骨蒸勞瘵。濕痺風瘙。陰戶蝕癢。補虛損。

其骨燒煙。蚊化爲水。燻竹木。辟蛀虫。置衣箱。辟諸蠹。海鰻鱺﹑功用相同。血﹑瘡疹入眼。以少許點之。

卷十七虫魚鱗介部

鱔魚

宣﹑去風。

甘大溫。補五臟。除風濕。尾血﹑療口眼斜。﹝少和麝﹑左塗右﹑右塗左﹑正卽洗去。﹞滴耳治耳痛。滴鼻治鼻衄。點目治痘後生翳。﹝時珍曰﹕鱔善穿穴﹑與蛇同性﹑故能走經絡﹑療風邪及諸竅之病﹑風中血脈﹑用血主之﹑從其類也。﹞頭﹑治百虫入耳。﹝燒研﹑綿裹塞之。﹞

卷十七虫魚鱗介部

鰍魚

俗名泥鰍。調中益气。

甘平。暖中益气。醒酒。解消渴。同米粉煮羹食。調中收痔。煮食。療陽事不起。

卷十七虫魚鱗介部

海螵蛸

一名烏賊骨。宣﹑通血脈﹑祛寒濕。

咸走血。溫和血。入肝腎血分。通血脈。祛寒濕。治血枯。﹝內經﹑血枯治之以烏骨。﹞止吐衄。腸風崩漏。澀久虛瀉痢。腹痛環臍。陰蝕腫痛。﹝燒末酒服。﹞瘧證疳虫。目翳淚出。

耳出膿。﹝性能燥膿收水﹑爲末﹑加麝少許﹑摻入。﹞厥陰﹑少陰﹝肝﹑腎。﹞經病。肉﹑酸平。益气。彊志益人。通月經。出東海。亦名墨魚。﹝腹中有墨﹑書字逾年乃滅﹑常吐黑水﹑自罩其身﹑捕者﹑卽於水黑處取之。﹞取骨。魚鹵浸。炙黃。惡附子﹑白芨﹑白蘞。能淡鹽。﹝舌腫出血如泉﹑蒲黃等分。爲細末﹑塗之﹑跌破出血﹑烏賊骨末敷。﹞

卷十七虫魚鱗介部

海蛇

瀉﹑消積血。

咸平。治婦人勞損﹑積血﹑帶下。小兒風疾。丹毒﹑湯火傷。﹝劉敬叔異苑云﹕療河魚之疾。﹞

卷十七虫魚鱗介部

補陽。

甘溫。托痘瘡。下乳汁。吐風痰。﹝中風證﹑以半斤﹑入姜蔥醬料﹑水煮﹑先喫﹑次喫汁﹑以鵝翎探引﹑吐出痰涎﹑隨證用藥。﹞壯陽道。﹝有毒﹑動風熱。﹞

卷十七虫魚鱗介部

海

補風﹑殺虫。

甘鹹平。治飛屍蛔虫﹑口中甘﹑齲齒頭瘡。去疥癬﹑風癢﹑濕癢。療山蚊子入人肉。

初食瘡發則愈。同豬肉食。令人多唾。

卷十七虫魚鱗介部

海馬

補﹑溫腎。

甘溫。暖水髒。壯陽道。消瘕塊。治疔瘡腫毒。婦人產難及血气痛。﹝時珍曰﹕雌雄成對﹑其性溫暖﹑有交感之義﹑故產難及陽虛﹑房中方術多用之﹑如蛤蚧郎君子之功也。﹞

卷十七虫魚鱗介部

河豚

補虛。

甘溫。有大毒。﹝宗曰﹕修治失法﹑食之殺人﹑濃生者宜遠之﹑時珍曰﹕煮忌煤落中﹑與荊芥﹑菊花﹑桔梗﹑甘艸﹑附子﹑烏頭相反﹑宜荻筍﹑蔞蒿﹑禿菜﹑畏橄欖﹑甘蔗﹑蘆根﹑陶九成輟耕錄云﹕食河豚﹑一日內不可服湯藥﹑恐犯荊芥﹑二物大相反﹑予親見一人﹑因此曾以水浸之﹑一夜大如芡實﹑世傳中其毒者﹑以橄欖及冰片浸水﹑皆可解﹑又一方﹑以槐花微炒﹑與幹胭脂等分﹑同搗粉﹑水調灌之﹑大妙﹑又按物類相感志言﹑凡煮河豚﹑用荊芥同煮五七沸﹑換水﹑則無毒﹑二說相反﹑得非河豚之毒入於荊芥耶﹑寧從陶說﹑庶不致悔。﹞補虛。去濕气。理腰腳。去痔疾。殺虫。伏砂。肝及子。尢毒。

卷十七虫魚鱗介部

帶魚

補髒。

甘溫。補五臟。去風殺虫。作鯗尢良。

卷十七虫魚鱗介部

鯊魚翅

補肺。

甘平。補五臟。尢有益於肺臟。淸金滋陰。補而不滯。味甚美。食品珍之。肉亦肥美。

補五臟。甚益人。一名鮫魚。

卷十七虫魚鱗介部

鱘魚

補虛益气。

甘平﹑有小毒。﹝食療本艸云﹕味𨿽美而發諸藥毒﹑動風气﹑發一切瘡疥﹑久食令人心痛腰痛﹑服丹石人忌之﹑勿與幹筍同食﹑發癱瘓風﹑小兒食之﹑發咳嗽及癥瘕。﹞補虛益气。令人肥健。煮汁飲。治血淋。一名王鮪。﹝月令云﹕季春薦鮪於寢廟﹑故有此名。﹞

卷十七虫魚鱗介部

鱘魚

利五臟。

甘平。有小毒。﹝詵曰﹕發气動風﹑發瘡疥﹑和蕎麥食﹑令人失音﹑寧原食鑑本艸曰﹕多食生熱痰﹑時珍曰﹕服荊芥藥﹑忌之。﹞利五臟。肥美人。一名魚。﹝亦鱘屬也。﹞

卷十七虫魚鱗介部

海參

補腎。

甘鹹溫。補腎益精。壯陽療痿。遼海產者良。﹝周櫟園閩小記云﹕閩中海參﹑色獨白﹑類撐以竹簽﹑大如掌﹑與膠州遼海所出異﹑味亦淡劣﹑海上人復有以生革僞爲之以愚人﹑不足尙也﹑膠州所出﹑生北海咸水中﹑色又黑﹑以滋腎水﹑從其類也。﹞有刺者名刺參。無刺者名光參。以上無鱗類。

卷十七虫魚鱗介部

龍骨

澀精回陽﹑鎭驚。

甘澀平。入手足少陰﹝心﹑腎。﹞手陽明﹑﹝大腸。﹞足厥陰。﹝肝。﹞能收斂浮越之正气。

澀腸益腎。安魂鎭驚。辟邪解毒。治多夢紛紜。驚癇瘧痢。吐衄崩帶。滑精脫肛。大小腸利。固精止汗。定喘﹝气不歸元則喘。﹞斂瘡。皆澀以止脫之義。﹝十劑曰﹕澀可去脫﹑牡蠣龍骨之屬是也。﹞白地錦紋。舐之粘舌者良。﹝出晉地川谷﹑及梁益巴中﹑今河東州郡多有之﹑剡州滄龍形﹑無雲雨之助﹑不得升天而自謝者﹑人或以古礦灰僞之。﹞酒浸一宿。水飛三度。或酒煮。酥炙。火。﹝亦有生用者。﹞忌魚及鐵。畏石膏﹑川椒。得人參﹑牛黃良。﹝許洪本艸指南云﹕牛黃惡龍骨﹑而龍骨得牛黃反良﹑有以制伏也。﹞龍角﹑辟邪。治心病。

卷十七虫魚鱗介部

龍齒

澀﹑鎭驚。

澀平﹑鎭心安魂。治大人驚癇癲疾。小兒五驚十二癇。﹝許叔微云﹕肝藏魂﹑能變化﹑魂飛不定者﹑治之以龍齒﹑衛生寶鑑曰﹕龍齒安魂﹑虎精定魄﹑龍屬木主肝﹑肝藏魂﹑虎屬金主肺﹑肺藏魄也。﹞修治同龍骨。

卷十七虫魚鱗介部

鯪鯉

一名穿山甲。宣﹑通經絡。

鹹寒。有毒善竄。﹝喜穿山。﹞顓能行散。通經絡。達病所。﹝某處病﹑卽用某處之甲。﹞入厥陰﹑陽明。﹝肝﹑胃。﹞治風濕冷痺。通經下乳。消腫潰癰。止痛排膿。和傷發痘。風瘧瘡科。須爲要藥。﹝以其穴山入水﹑故能出入陰陽﹑貫穿經絡﹑達於營分﹑以破結邪﹑故用爲使。﹞以其食蟻。又治蟻。﹝有婦人項下忽腫一塊﹑漸延至頸﹑偶刺破﹑出水一碗﹑瘡久不合﹑有道人曰﹕此蟻漏也﹑緣飯中偶食蟻得之﹑用穿山甲燒存性﹑爲末敷之﹑立愈﹑多能鄙事云﹑油籠滲漏﹑剝甲裏肉投入﹑自至漏處補住﹑永州記云﹕不可於堤岸殺之﹑恐血入土則堤岸滲漏﹑觀此二說﹑其性之走竄可知矣。﹞性猛。用宜斟酌。癰疽已潰。痘瘡挾虛。大忌。

如鼉而小。似鯉有足。尾甲力更勝。或生或燒。酥炙﹑醋炙﹑童便炙﹑油煎﹑土炒。﹝蟻漏不止﹑穿山甲二七枚﹑燒灰﹑豬脂調敷﹑蟻入耳中﹑燒研﹑水調灌入。﹞

卷十七虫魚鱗介部

蛤蚧

補肺潤腎﹑定喘止嗽。

鹹溫。補肺潤胃。益精助陽。治渴通淋。定喘止嗽。肺痿咯血。气虛血竭者宜之。﹝能補肺﹑益水上源﹑時珍曰﹕補肺上渴﹑功同人參﹑益气扶羸﹑功同羊肉。﹞咳嗽由風寒外邪者勿用。出廣南。首如蟾蜍。背綠色。斑點如錦紋。雄爲蛤。﹝鳴聲亦然﹑因聲而名。﹞皮粗口大。身小尾粗。雌爲蚧。皮細口尖。身大尾小。雌雄相呼屢日乃交。兩兩相抱。捕者擘之。𨿽死不開。房術用之甚效。不論牝牡者。只可入雜藥。口含少許。奔走不喘者眞。藥力在尾。

﹝見人捕之﹑輒自咬斷其尾﹑尾不全者不效。﹞凡使。去頭足。﹝雷曰﹕其毒在眼﹑須去之。﹞洗去鱗內砂土及肉毛。酥炙或蜜炙。或酒浸焙。﹝喘嗽面浮﹑法制一對﹑三五錢﹑化蠟四兩﹑和作六餅﹑每用一﹑化糯米薄粥內﹑熱呷。﹞以上龍類。

卷十七虫魚鱗介部

蛇蛻

輕宣﹑去風毒。

甘鹹。性靈而能辟惡。故治鬼魅蠱毒。性竄而善去風。故治驚癇風瘧。重舌﹝聖惠方﹑燒末敷。﹞喉風。性毒而能殺虫。故治疥癬惡瘡。疔腫痔漏。屬皮而性善蛻。故治皮膚瘡瘍。產難目翳。用白色如銀者。皂莢水洗淨。或酒﹑或醋﹑或蜜浸。炙黃。或燒存性。或鹽泥固。﹝小兒口緊﹑不能開合飲食﹑不語卽死﹑燒灰敷﹑良。﹞

卷十七虫魚鱗介部

蚺蛇膽

瀉熱﹑明目護心。

蚺﹑稟己土之气。膽﹑屬甲乙風木。气寒有小毒。其味苦而帶甘。涼血明目。療疳殺虫。

主厥陰﹑太陰病。﹝肝木﹑脾土。﹞肉極腴美。主治略同。取膽粟許。置水上。旋行極速者眞。

﹝能護心止痛﹑受杖時噙之﹑杖多不死。﹞

卷十七虫魚鱗介部

白花蛇

宣﹑祛風濕。

甘鹹溫。有毒。蛇善行數蛻。如風之善行數變。花蛇又食石楠。﹝石楠辛苦﹑治風。﹞故能內走臟腑。外徹皮膚。透骨搜風。截驚定搐。治風濕癱瘓。大風疥癩。﹝馬志開寶本艸云﹕治中風﹑口眼斜﹑半身不遂。﹞走竄有毒。惟眞有風者宜之。若類中風屬虛者大忌。﹝經疏云﹑前證多緣陰虛血少﹑內熱而發﹑與得之風濕者殊科﹑白花蛇非所宜也﹑宜辧。﹞凡服蛇酒藥。切忌見風。出蘄州。龍頭虎口。黑質白花。脇有二十方勝紋。腹有念珠斑。尾有佛指甲。𨿽死而眼光不枯。他產則否。頭尾尢毒。各去三寸。亦有單用頭尾者。酒浸三日。去盡皮骨。﹝有大毒。﹞大蛇一條。只得淨肉四兩。得火良。頭﹑治癜風毒癩。

卷十七虫魚鱗介部

烏梢蛇

宣﹑祛風濕。

功用同白花蛇﹑無毒而力淺﹑性善。不噬物。眼光至死不枯。以尾細﹑能穿百錢者佳。

重七錢至一兩者上。十兩至一鎰者中。大者力減。去頭與皮骨。酒煮。或酥炙。以上蛇類。

卷十七虫魚鱗介部

龜板

補腎陰。

鹹寒至陰。屬金與水。補心資智。益腎滋陰。﹝性靈故資智﹑通心入腎以滋陰。﹞治陰血不足。勞熱骨蒸。腰腳酸痛。久瀉久痢。﹝能益大腸。﹞久嗽瘧。﹝老瘧也﹑或經數年﹑中結痞塊﹑名曰瘧母。﹞癥瘕崩漏。五痔產難。﹝爲末﹑酒服﹑或加芎歸發。﹞陰虛血弱之證。﹝益陰淸熱﹑故治之﹑時珍曰﹕龜鹿皆靈而壽﹑龜首常藏向腹﹑能通任脈﹑故取其甲以補心﹑補腎﹑補血﹑以養陰也﹑鹿首常返向尾﹑能通督脈﹑故取其角以補命﹑補精﹑補气﹑以養陽也。﹞𨿽腎虛而無熱者勿用。大者力勝。﹝自死敗龜良﹑得陰气更全也。﹞酥炙。或酒炙﹑醋炙﹑豬脂炙。灰用。﹝若入丸散﹑須研極細﹑否則恐著人腸胃﹑變爲瘕也。﹞洗淨捶碎。水浸三日。用桑柴熬膠。補陰之力更勝。﹝合鹿膠﹑一陰一陽﹑名龜鹿二仙膏。﹞惡沙參。龜尿﹑走竅透骨。染須髮。治啞聾。﹝以鏡照之﹑龜見其影﹑則淫發而尿出﹑今人或以豬鬃松毛刺其鼻﹑溺亦出。﹞龜胸龜背。﹝以尿摩之。﹞

卷十七虫魚鱗介部

鱉甲

補陰退熱。

鹹寒屬陰。色靑入肝。治勞瘦骨蒸。往來寒熱。溫瘧瘧母。﹝瘧必暑邪﹑類多陰虛之人﹑日久不愈﹑元气虛羸﹑邪陷中焦﹑則結爲瘧母﹑鱉甲能益陰除熱而散結﹑故爲治瘧要藥。﹞腰痛脇堅。血瘕痔核。﹝咸能軟堅。﹞經阻產難。腸癰瘡腫。驚癇斑痘。厥陰血分之病。﹝時珍曰﹕介虫陰類﹑故皆補陰。龜色黑﹑主治皆腎經﹑鱉色靑﹑主治皆肝經﹑同屬補陰﹑實有分別。﹞肝無熱者忌。色綠﹑九肋﹑重七兩者爲上。醋炙。若治勞。童便炙。亦可熬膏。鱉肉﹑涼血補陰。亦治瘧痢。﹝煮作羹食﹑加生薑沙糖﹑不用鹽醬﹑名鱉糖湯。﹞冷而難消。

脾虛者大忌。惡礬石。忌莧菜﹑雞子。

卷十七虫魚鱗介部

蟹

瀉﹑散血。

鹹寒。有小毒。除熱解結。散血通經。續筋骨。﹝骨節脫離者﹑生搗﹑熱酒調服數碗﹑渣塗半日﹑骨內谷谷有聲﹑卽好﹑幹蟹燒灰酒服﹑亦好。﹞塗漆瘡。﹝能敗漆。﹞性寒傷中。敗胃動風。大傷陰血。孕婦食之。令兒橫生。﹝中其毒者﹑搗藕節﹑熱酒調服。﹞蟹爪﹑墮胎。﹝產難及子死腹中者﹑服湯﹑卽出。﹞以上龜鱉類。

卷十七虫魚鱗介部

牡蠣

澀腸﹑補水﹑軟堅。

咸以軟堅化痰。消瘰結核。老血瘕疝。澀以收脫。治遺精崩帶。止嗽斂汗。﹝或同麻黃根爲粉撲身﹑或加入煎劑。﹞固大小腸。微寒以淸熱補水。治虛勞煩熱。溫瘧赤痢。利濕止渴。爲肝腎血分之藥。﹝好古曰﹕以柴胡引之﹑去脇下硬﹑茶引之﹑消頸核﹑大黃引﹑消股間腫﹑以地黃爲使﹑益精收澀﹑止小便利﹑以貝母爲使﹑消結積。﹞虛而熱者宜之。有寒者禁與。海气化成。潛伏不動。﹝故體用皆陰。﹞鹽水煮一伏時。粉。亦有生用者。貝母爲使。

惡吳萸﹑細辛﹑麻黃。得蛇牀﹑遠志﹑牛膝﹑甘艸良。肉名蠣黃。﹝味美且益人﹑爲海錯上品。﹞

卷十七虫魚鱗介部

蛤粉

澀。

與牡蠣同功。蛤蜊肉﹑咸冷。止渴解酒。文蛤﹑背有花紋。兼能除煩渴。利小便。﹝大抵海物鹹寒﹑功用略同﹑江湖蛤蚌﹑無咸水浸漬﹑但能淸熱利濕﹑不能軟堅。﹞治口鼻中蝕疳。

卷十七虫魚鱗介部

蚌粉

淸濕熱。

鹹寒。解熱燥濕。化痰消積。明目療疳。治反胃。心胸痰飲。﹝米飲調服。﹞除濕腫水嗽。

﹝類編方﹑蚌粉新瓦炒紅﹑入靑黛少許﹑用淡齏水滴麻油數點﹑調服二錢。﹞止痢。並嘔逆。

塗癰腫。﹝醋調。﹞搽陰瘡﹑濕瘡﹑痱癢。肉﹑咸冷。除熱止渴。去濕解酒。明目去赤。治下血血崩。帶下痔。﹝取汁點眼赤眼暗﹑良。﹞

卷十七虫魚鱗介部

蜆粉蜆肉

與蚌同功。﹝生蜆肉浸水洗痘癰﹑無瘢痕。蜆粉﹑塗一切濕瘡。﹞

卷十七虫魚鱗介部

眞珠

瀉熱定驚。

甘鹹寒。感月而胎。﹝語云﹕上巳有風梨有蠹﹑中秋無月蚌無胎。﹞水精所蘊。水能制火。

入心肝二經。鎭心安魂。﹝肝藏魂﹑庵曰﹕𨿽云瀉熱﹑亦借其寶气也﹑大抵寶气多能鎭心安魂﹑如金箔琥珀眞珠之類﹑龍齒安魂﹑亦假其神气也。﹞墜痰拔毒。收口生肌。治驚熱痘疔。下死胎胞衣。﹝珠末一兩﹑苦酒服。﹞點目去翳膜。綿裹塞耳治聾。﹝陸佃埤雅曰﹕蛤蚌無陰陽﹑牝牡須雀化成﹑故能生珠﹑顓一於陰精也。﹞病不由火熱煮忌之。取新潔﹑未經鉆綴者。乳浸三日。研粉極細。如飛面。﹝珠體最堅﹑不細傷人臟腑。﹞

卷十七虫魚鱗介部

石決明

瀉肝熱﹑明目。

鹹涼。除肺肝風熱。內服﹑療靑盲內障。外點﹑散赤膜外障。亦治骨蒸勞熱。通五淋。

﹝能淸肺肝。﹞愈瘍疽。多服令人寒中。如小蚌而扁。惟一片無對。七孔九孔者良。鹽水煮一伏時。或面裹煨熟。研粉極細。水飛。惡旋復。肉﹑與殼同功。

卷十七虫魚鱗介部

蟶

補陰。

甘鹹寒。﹝補陰。﹞主熱痢。煮食之。去胸中邪熱煩悶。飯後食之。與丹石人相宜。治婦人產後虛熱。

卷十七虫魚鱗介部

魁蛤

一名瓦楞子。瀉﹑消癥散痰。

甘鹹平﹑消老痰﹑破血癖。﹝燒過醋淬﹑醋丸服﹑治一切血气冷气﹑癥癖。﹞其殼似瓦屋之壠。故又名瓦楞子。火。醋淬研。肉﹑炙食益人。過多卽壅气。

卷十七虫魚鱗介部

淡菜

補陰。

甘鹹溫。補五臟。益陽事。理腰香港腳。治虛勞傷憊。精血衰少。及吐血久痢。腸鳴腰痛。

婦人帶下。產後瘦瘠。又能消癭气。

卷十七虫魚鱗介部

田螺

瀉熱。

味甘大寒。利濕淸熱。止渴醒酒。利大小便。﹝能引熱下行﹑類編載﹑熊彥誠病前後不通﹑腹脹如鼓﹑遇一異人曰﹕此易爾﹑卽入水得一大螺﹑曰﹕事濟矣﹑以鹽和殼搗碎﹑帛系臍下一寸三分﹑卽砉然暴下﹑歸訪異人﹑不見矣。﹞治香港腳。﹝仇遠稗史載﹑董守約以香港腳攻注﹑或教捶數螺﹑系兩股﹑便覺冷气趨下﹑至足而安。﹞黃膽。噤口毒痢。﹝用螺加少麝﹑搗餅烘自然思食。﹞目熱赤痛。﹝入鹽花﹑取汁點之。﹞搽痔瘡﹑狐臭。敷瘰潰破。﹝連殼燒存性﹑香油調搽。﹞

卷十七虫魚鱗介部

螺螄

一名蝸蠃。瀉熱。

甘寒。明目下水。止渴醒酒。解熱。利大小便。消黃膽水腫。治反胃痢疾。脫肛痔漏。

殼﹝瀉濕熱。﹞主治痰飲積及胃脘痛。反胃膈气。痰嗽鼻淵。脫肛痔疾。瘡癤下疳。湯火傷。﹝時珍曰﹕螺乃蛤蚌之屬﹑大抵與蚌粉蛤粉蚶蜆之類同功﹑合而觀之﹑自可神悟也。﹞泥中及墻壁上年久者良。火。﹝凡螺蚌蠣蛤之灰壅田﹑則艸死而禾茂﹑若用糞壅田﹑則禾艸皆茂。﹞

卷十七虫魚鱗介部

海螄

瀉熱。

鹹寒。治瘰結核。胸中鬱悶不舒。比螺螄身細而長。殼有旋紋六七屈。頭上有靨。初春蜒起。海崖石壁。海人設网於下。一掠而取。治以鹽酒椒桂。

卷十七虫魚鱗介部

吐鐵

補陰。

甘酸鹹寒。補肝腎。益精髓。明耳目。產寧波者。大而多脂。﹝鄞縣南田者爲第一﹑閩中者﹑肉﹑無脂膏﹑不中食。沈云將食物本艸會纂曰﹕吐鐵﹑海中螺屬也﹑有如指頭大者﹑則有脂如凝膏﹑自其殼中吐出﹑膏大於本身﹑光明潔白可愛﹑姑蘇人享客﹑佐下酒小盤﹑爲一名梅螺。

卷十七虫魚鱗介部

江珧柱

消食。

甘鹹微溫。下气調中。利五臟。療消渴。消腹中宿食。令人能食易饑。產四明奉化者佳。

﹝異物名記云﹕厥甲美如瑤玉﹑肉柱膚寸﹑名江珧柱﹑屠本閩中海錯疏曰﹕江珧殼﹑色如淡菜﹑上銳下平﹑大者長尺許﹑肉白而韌﹑柱圓而脆﹑沙蛤之美在舌﹑江珧之美在柱。劉恂嶺表錄作海月者﹑誤也﹑海月圓如鏡﹑見後。﹞

卷十七虫魚鱗介部

西施舌

補陰。

甘鹹平。益精。潤臟腑。止煩渴。生溫州海泥中﹑似車螯而扁。常吐肉寸餘。類舌。故名。

﹝屠本曰﹕沙蛤上肉也﹑產吳航﹑似蛤蜊而長大﹑有舌白色﹑名西施舌﹑閩部疏曰﹕海錯出東四郡者﹑以西施舌爲第一﹑蠣房次之﹑西施舌﹑本名車蛤﹑以美見謚﹑產長樂灣中。﹞

卷十七虫魚鱗介部

蜊殼

瀉濕熱。

咸大寒。煎湯。洗鶴膝風有效。鍛研爲粉。塗濕爛瘡如神。﹝嶺表錄異云﹕海月﹑廣人呼爲膏藥﹑兩片合而成形﹑殼圓﹑中甚瑩滑白﹑照如雲母﹑殼內有小肉﹑如蚌蛤﹑腹中有蟹子﹑甚小﹑饑則蟹出食﹑蟹飽亦飽﹑近之以火﹑則蟹走出﹑離腸腹﹑立斃﹑或生剖之﹑則蟹子活在腹中﹑逡巡亦斃﹑屠本曰﹕海月形圓如月﹑亦謂之蠣鏡﹑土人多磨礪其殼﹑使之通明﹑鱗次以蓋天窗﹑嶺南謂之海鏡﹑又曰明瓦﹑按此卽海月殼也﹑一名﹑郭璞所謂腹蟹﹑謝靈運詩﹑有掛席拾海月者是也﹑時珍以此作江瑤柱﹑誤矣。﹞以上蛤蚌類。

卷十八人部

一名血餘。補陰。

苦平。入足少陰﹑厥陰。﹝腎﹑肝。﹞補陰消瘀﹑治諸血病。﹝能去心竅之血﹑故亦治驚癇。﹞血痢血淋。舌血﹝茅根湯服。﹞鼻血。﹝吹鼻。﹞小兒驚熱。﹝合雞子黃﹑煎爲汁服﹑雞子能去風痰。﹞合諸藥煎膏。涼血。去瘀長肉。胎發尢良。補衰涸。﹝經曰﹕腎者精之藏﹑其華在發﹑髓之海﹑發者腦之華﹑腦髓減則發素﹑時珍曰﹕發者血之餘﹑埋之土中﹑千年不朽﹑以火之﹑凝成血質﹑煎之至枯﹑復有液出﹑誤吞入腹﹑化爲癥虫﹑煉服食﹑使發不白﹑故本經有自還神化之稱。﹞皂莢水洗淨。入罐固。存性。

卷十八人部

牙齒

宣﹑發痘。

咸熱有毒。治痘瘡倒。﹝痘疹論﹑出不快而黑陷者﹑豬血調下一錢﹑服涼藥而血澀倒陷者﹑麝香酒調服。齒者骨之餘﹑得陽剛之性﹑痘家劫劑也。﹞伏毒在心。昏冒不省。及气虛補虛解毒。誤用之。多成不治﹐。退火毒。研細﹑水飛。

卷十八人部

人中黃

瀉熱。

甘寒入胃。淸痰火。消食積。大解五臟實熱。治陽毒熱狂。痘瘡血熱。黑陷不起。傷寒非陽明實熱。痘瘡非紫黑漧枯。均禁。用竹筒刮去靑皮。納甘艸末於中。﹝亦有用皂莢末者。﹞緊塞其孔。冬月浸糞缸中。至春取出。洗懸風處。陰榦取末。

卷十八人部

金汁

一名糞淸。

主治同人中黃。用棕皮棉紙。上鋪黃土。淋糞濾汁。入新甕。碗覆。埋土中一年。淸若泉水。全無穢气。勝於人中黃。年久彌佳。

卷十八人部

人中白

又名溺白。降火淸瘀。

鹹涼。降火散瘀。治肺瘀鼻衄。勞熱消渴。痘瘡倒陷。牙疳口瘡。陽虛無火。食不消。

腸不實者忌之。以蒙館童子便桶。及山中老僧溺器刮下者。尢佳。新瓦火過。

卷十八人部

童便

一名還元水﹑飲自己溺﹑名回輪酒。降火淸瘀。

鹹寒。能引肺火下行。從膀胱出。乃其舊路。降火滋陰甚速。潤肺淸瘀。﹝咸走血。﹞治肺痿失音。吐衄損傷。﹝凡跌打損傷﹑血悶欲死者﹑以熱尿灌之﹑下咽卽醒﹑一切金瘡受杖﹑並宜用之﹑不傷臟腑﹑若用他藥﹑恐無瘀者﹑反致誤人也。﹞胞胎不下。﹝皆散瘀之功。﹞凡產後血暈。敗血入肺。陰虛火嗽。火熱如燎者。惟此可以治之。﹝褚澄勞極論云﹕降火甚速﹑降血甚神。按此物𨿽臭穢敗胃﹑猶勝寒涼諸藥。﹞禁忌同人中白。取十二歲以前童子。﹝少知識﹑無相火。﹞不食葷腥。去頭尾。取中間一段。淸徹如水者用。當熱飲。熱則眞气尙存。其行自速。冷則惟有鹹寒之性。﹝士材曰﹕煉成秋石﹑眞元之气漸失﹑不及童便多矣。﹞或入薑汁﹑﹝行痰。﹞韭汁﹑﹝散瘀。﹞冬月用湯溫之。

卷十八人部

秋石

補腎水﹑潤三焦。

鹹平。滋腎水。潤三焦。養丹田。安五臟。退骨蒸。軟堅塊。治虛勞咳嗽。白濁遺精。

爲滋陰降火之藥。煎煉失道。多服誤服。反生燥渴之患。﹝咸能走血﹑且經煉﹑中寓暖气﹑使虛陽妄動﹑則眞水愈虧。﹞秋月取童便。每缸用石膏七錢﹑桑條攪澄。傾去淸液。如此三次。乃入秋露水攪澄。﹝故名秋石﹑如此數次。﹞滓穢淨。鹹味減。以重紙鋪灰上曬漧。刮去在下重濁。取輕淸者。爲秋石。世醫不取秋時。雜收人溺。以皂莢水澄曬爲陰煉。火煉爲陽煉。盡失於道。安能應病。況經火煉。性卻變溫耶。﹝腫脹忌鹽﹑只以秋石拌飲食﹑佳。

秋石再研入罐﹑鐵盞蓋定﹑鹽泥固濟升打﹑升起盞上名秋冰﹑味淡而香﹑乃秋石之精英也。

﹞

卷十八人部

乳汁

補虛潤燥。

甘鹹。﹝時珍曰﹕人乳無定性﹑其人和平﹑飲食沖淡﹑其乳必平﹑其人躁暴﹑飲酒食辛﹑或有火病﹑其乳必熱﹑又有孕之乳爲忌乳﹑最有毒﹑小兒食之吐瀉﹑成疳魃之病﹑內亦損胎﹑須禁之。﹞潤五臟。補血液。止消渴。澤皮膚。淸煩熱。理噎膈。悅顏利腸。﹝老人血枯便祕﹑尢宜。﹞眼科用點赤澀多淚。﹝熱者黃連浸點。本血所化﹑目得血而能視。﹞虛寒滑泄。胃弱者禁服。乳與食同進。卽成積滯發瀉。﹝時珍曰﹕乳乃血化﹑生於脾胃﹑攝於衝任﹑未孕﹑則畱而養胎﹑已產則變赤爲白﹑上爲乳汁﹑此造化玄微之妙﹑卻病延年之藥也﹑洛按﹑乳性純陰﹑能滑腸﹑膩膈﹑濕脾﹑惟陽實陰虛而無滯者宜之﹑若陽虛﹑或有滯者﹑非所宜也﹑丹溪曰﹕人乳有五味之毒﹑七情之火﹑不若服牛乳爲穩。﹞取首生而稠者佳。若黃赤淸色。气腥穢者。不用。或曝曬用茯苓粉收。或水頓取粉。尢良。﹝無滑腸﹑濕脾﹑膩膈之患。﹞頓乳取粉法。小鍋燒水滚。用銀瓢如碗大。

﹝錫瓢亦可。﹞傾乳少許入瓢。浮滚水上頓。再浮冷水上。立幹。刮取粉。再頓再刮。如攤粉皮法。﹝須旋用﹑久則油膻﹑須用一婦人之乳爲佳﹑乳雜則其气雜。乳粉參末等分﹑蜜丸﹑名參乳丸﹑大補气血。牛啖蛇者﹑毛髮向後﹑食其肉殺人﹑飲人乳一升﹑立愈﹑百虫入耳﹑人乳滴之﹑卽出。﹞

卷十八人部

月水

咸熱而毒。﹝寓意艸中言﹑服紅鉛傷腦﹑其熱而毒可知﹑士材曰﹕服紅鉛而熱者﹑飲童便人乳﹑卽解。﹞解毒箭。並女勞復。月經衣﹑治金瘡血湧出。﹝炙熱熨之。﹞又治虎野狼傷。及箭簇入腹。﹝俱燒灰﹑酒服方寸七﹑日三。﹞素問謂之月經。又謂之天癸。邪術家謂之紅鉛。﹝時珍曰﹕女子﹑陰類也﹑以血爲主﹑其血上應太陰﹑下應海潮﹑月有盈虧﹑潮有朝夕﹑月事一月一行﹑與之相符﹑故謂之月水﹑月信﹑月經﹑經者常也﹑有常軌也﹑天癸者﹑天一生水也﹑邪術家謂之紅鉛﹑謬名也﹑女人之經﹑或先或後﹑或通或塞者﹑其病也﹑復有變常﹑而古人並未言及者﹑不可不知也﹑有行期只吐血衄血﹑或眼耳出血者﹑是謂逆行﹑有三月一行者﹑是謂居經﹑俗名按季﹑有一年一行者﹑是謂避年﹑有一生不行而受胎者﹑是謂暗經﹑有受胎之後﹑月月行經而產子者﹑是謂盛胎﹑俗名垢胎﹑有受胎數月﹑血忽大下﹑而胎不隕者﹑是謂漏胎﹑此𨿽以气血有餘不足言﹑而亦異於常矣﹑女子二七天癸至﹑七七天癸絕﹑其常也﹑有女年十二十三而產子﹑如楮記室所載﹑平江蘇達卿女﹑十二受孕者﹑有婦年五十六十而產子﹑如遼史所載﹑亟普妻六十餘﹑生二男一女者﹑此又異常之尢者也﹑學醫者之於此類﹑恐亦宜畱心焉。女人入月﹑惡液腥穢﹑故君子遠之﹑謂其不潔﹑能損陽生病也﹑煎膏治藥﹑出痘﹑持戒修煉性命者﹑皆避忌之﹑以此也﹑今有方士邪術﹑鼓弄愚人﹑以法取童女初行經水服食﹑謂之先天紅鉛﹑巧立名色﹑多方配合﹑謂參同契之金華﹑悟眞篇之首經﹑皆此物也﹑愚人信之﹑吞以爲祕方﹑往往發出丹疹﹑殊可嘆惡﹑按蕭丫眞金丹詩云﹕一等旁門性好淫﹑彊陽復去采他陰﹑口含天癸稱靈藥﹑似恁洳沮枉用心﹑嗚呼﹑愚人觀此﹑可以自悟矣。士材濫誇紅鉛卻病延年﹑乃不經之說也。男子陰瘡﹑因不忌月事﹑陰物潰爛﹑用室女血衲﹑瓦上燒存性﹑研末﹑麻油調敷之。﹞

卷十八人部

口津唾

甘鹹平。辟邪魔。﹝鬼最畏唾。東陽方云﹕凡人魘死﹑不得叫呼﹑但痛咬腳跟及拇指甲際﹑多唾其面﹑徐徐喚之﹑自醒也。﹞消腫毒。明眼目。﹝時珍曰﹕津乃精气所化﹑人能每旦漱口擦齒﹑以津洗目﹑及常時以舌舐拇指甲﹑揩目﹑久久令人光明不昏﹑又能退翳﹑凡人有云翳﹑但每日令人以舌舐數次﹑久則眞气燻及﹑自然毒散而翳退矣。﹞悅肌膚。﹝五更未語之唾﹑塗腫輒消﹑拭目去障﹑咽入丹田﹑則固精而制火﹑修養家咽津﹑謂之淸水灌靈根﹑人能終日不唾﹑收視返聽﹑則精气常凝﹑容顏不槁﹑若久唾則損精神﹑成肺病﹑皮膚枯涸﹑故曰遠唾不如近唾﹑近唾不如無唾也。咽津不得法﹑最易成痰﹑亦宜知也。﹞

卷十八人部

人气

主治下元虛冷。日令童男女以時隔衣進气臍中。甚良。凡人身體﹑骨節痺痛。令人更互呵熨。久久經絡通透。又鼻衄金瘡。噓之能令血斷。﹝時珍曰﹕醫家所謂元气相火﹑仙家所謂元陽眞火﹑一也﹑天非此火不能生物﹑人非此火不能有生﹑故老人虛人﹑與二七以前少陰同寢﹑借其燻蒸﹑最爲有益﹑杜甫詩云﹕暖老須燕玉﹑正此意也﹑但不可行淫﹑以喪寶促生爾﹑近時術家﹑令童女以气進入鼻竅臍中精門﹑以通三田﹑謂之接補﹑此亦小法﹑不得其道者反以致疾﹑按續漢書云﹕太醫史循﹑宿禁中﹑寒疝病發﹑求火不得﹑眾人以口﹑更噓其背﹑至旦遂愈﹑異苑云﹕孫家奚奴﹑治虎傷蛇噬垂死者﹑以气禁之﹑皆安。﹞

卷十八人部

初生臍帶

主治止瘧。解胎毒。﹝燒末飲服。﹞敷臍瘡﹑臍帶功用﹑不過如上。﹝近日市醫﹑妄名之爲坎气﹑用以大補气血﹑不知出於何典。﹞

卷十八人部

人胞

一名紫河車﹑一名混沌皮。大補气血

甘鹹溫。本人之血气所生。故能大補气血。治一切虛勞損極。﹝虛損﹑一損肺﹑皮槁毛落﹑二損心﹑血脈衰少﹑三損脾﹑肌肉消脫﹑四損肝﹑筋緩不收﹑五損腎﹑骨痿不起﹑六極曰气極﹑血極﹑筋極﹑肌極﹑骨極﹑精極。﹞恍惚失志。癲癇病。由膀胱虛者。尢宜用。﹝取其以胞補胞之義。﹞以初胎無病婦人。而色紫者良。有胎毒者害人。﹝以銀器插入﹑焙煮不黑則無毒。﹞長流水洗極淨。酒蒸。焙榦研末。或煮爛。搗碎入藥。﹝如新瓦炙者﹑反損其精汁。﹞

卷十八人部

人骨

主治骨病。接骨。瘡。並取焚棄者。﹝時珍曰﹕古人以掩暴骨爲仁徳﹑每獲陰報﹑而方伎之流﹑心乎利欲﹑乃收人骨爲藥餌﹑仁術固如此乎﹑且犬不食犬骨﹑而人食人骨﹑可乎﹑父之白骨﹑惟親生子刺血瀝之﹑卽滲入﹑又酉陽雜俎云﹕荊州一人損脛﹑張七政飲以藥酒﹑破肉去骨一片﹑塗膏而愈﹑二年復痛﹑張曰﹕所取骨寒也﹑尋之﹑尙在牀下﹑以湯洗﹑綿裹收之﹑其痛遂止﹑气之相應如此﹑孰謂枯骨無知乎﹑仁者當悟矣。﹝按月水﹑人胞﹑人骨後本有注文數段﹑與醫理藥用並無關系﹑今暫保畱綱目李時珍原注外﹑余均刪略。﹞

跋

本集所錄。凡七百二十有餘種。視備要加五之二。於世所常用之品。庶幾備矣。惟是藥性每隨時地而少異。故陶隱居嘗云。諸藥所生。皆的有境界。今之雜藥。多出近道。气力性理。

豈得相似。李東垣亦云。失其地。則性味或異。失其時。則气味不全。是知古人已兢兢慮之。況至今日。而產藥之地。尢多遷變。加以人情不古。作僞多方。自非別白精詳。何以擴前聞而詔來哲。汪氏備要之作。匯集羣言。厥功甚偉。而辧訛考異。非其所長。亦此書之缺陷也。﹝洛﹞識學淺陋。玆所重訂。凡素所涉歷而知之眞者。已謹爲訂正。余則姑仍其舊。惟冀海內格致精深之士。各出新知。匡余不逮。斯實﹝洛﹞之幸。亦不獨﹝洛﹞之幸矣。

乾隆丁丑中冬月長至前三日吳儀洛又書

